晉書卷十八
唐太宗文皇帝御撰
志第八
律歴下
魏尚書郎楊偉表曰臣覽載籍斷考歴數時以紀農月
以紀事其所由来遐而尚矣乃自少昊則玄鳥司分顓
頊帝嚳則重黎司天唐帝虞舜則羲和掌日三代因之
則世有日官日官司歴則頒之諸侯諸侯受之則頒于
境内夏后之世羲和湎滛廢時亂日則書載胤征由此
觀之審農時而重人事歴代然之也逮至周室既衰戰
國横騖告朔之羊廢而不紹登臺之禮滅而不遵閏分
乖次而不識孟陬失紀而莫悟大火猶西流而怪蟄蟲
之不蔵也是時也天子不協時司歴不協日諸侯不受
職日御不分朔人事不恤廢棄農時仲尼之撥亂於春
秋說褒貶糾黜司歴失閏則譏而書之登臺頒朔則謂
之有禮自此以降暨于秦漢乃復以孟冬為歲首閏為
後九月中節乖錯時月紕繆加時後天蝕不在朔累載
相襲久而不革也至武帝元封七年始乃悟其繆焉於
是改正朔更歴數使大才通人更造太初歴校中朔所
差以正閏分課中星得度以考䟱密以建寅之月為正
朔以黃鍾之月為律歴初其歴斗分太多後遂疏闊至
元和二年復用四分歴施而行之至于今日考察日蝕
率常在晦是則斗分太多故先密後疏而不可用也是
以臣前以制典餘日推考天路稽之前典驗之以蝕朔
詳而精之更建密歴則不先不後古今中天以昔在唐
帝協日正時允釐百工咸熙庶績也欲使當今國之典
禮凡百制度皆蹈合往古郁然備足乃改正朔更歴數
以大呂之月為歲首以建子之月為歴初臣以為昔在
往代則法曰顓頊曩自軒轅則歴曰黃帝暨至漢之孝
武革正朔更歴數改元曰太初因名太初歴今改元為
景初宜曰景初歴臣之所建景初歴法數則約要施用
則近密治之則省功學之則易知雖復使研桑心算隸
首運籌重黎司晷羲和察景以考天路步驗日月究極
精微盡術數之極者皆未能並臣如此之妙也是以累
代歴數皆疏而不密自黃帝以来常改革不已壬辰元
以来至景初元年丁巳歲積四千四十六筭止此元以
天正建子黃鍾之月為歴初元首之歲夜半甲子朔旦
冬至元法萬一千五十八
紀法千八百四十三
紀月二萬二千七百九十五
章歲十九
章月二百四十五
章閏七
通數十三萬四千六百三十
日法四千五百五十九
餘數九千六百七十
周天六十七萬三千一百五十
紀歲中十二
氣法十二
没分六萬七千三百一十五
没法九百六十七
月周二萬四千六百三十八
通法四十七
會通七十九萬百一十
朔望合數六萬七千三百一十五
入交限數七十三萬二千七百九十五
通周十二萬五千六百二十一
周日日餘二千五百二十八
周虚二千三十一
斗分四百五十五
甲子紀第一
紀首合朔月在日道裏
交會差率四十一萬二千九百一十九
遲疾差率十萬三千九百四十七
甲戍紀第二
紀首合朔月在日道裏
交會差率五十一萬六千五百二十九
遲疾差率七萬三千七百六十七
甲申紀第三
紀首合朔月在日道裏
交會差率六十二萬一百三十九
遲疾差率四萬三千五百八十七
甲午紀第四
紀首合朔月在日道裏
交會差率七十二萬三千七百三十九
遲疾差率一萬三千四百七
甲辰紀第五
紀首合朔月在日道裏
交會差率三萬七千二百四十九
遲疾差率一萬八千八百四十八
甲寅紀第六
紀首合朔月在日道裏
交會差率十四萬八百五十九
遲疾差率十萬八千六百六十八
交會紀差十萬三千六百一十求其數之所生者置一
紀積月以通數乘之會通去之所去之餘紀差之數也
以之轉加前紀則得後加之未滿會通者則紀首之歲
天正合朔月在日道裏滿去之則月在日道表加表滿
在裏加裏滿在表
遲疾紀差三萬一百八十求其數之所生者置一紀積
月以通數乘之通周去之餘以減通周所減之餘紀差
之數也以之轉減前紀則得後不足減者加通周
求次元紀差率轉減前元甲寅紀差率餘則次元甲子
紀差率也求次紀如上法也
推朔積月術曰置壬辰元以来盡所求年外所求以紀
法除之所得算外所入紀第也餘則入紀年數也以章
月乘之如章歲而一為積月不盡為閏餘閏餘十二以
上其年有閏閏月以無中氣為正
推朔術曰以通數乘積月為朔積分如日法而一為積
日不盡為小餘以六十去積日餘為大餘大餘命以紀
筭外所求年天正十一月朔日也
求次月加大餘二十九小餘二千四百一十九小餘滿
日法從大餘命如前次月朔日也小餘二千一百四十
以上其月大也
推弦望加朔大餘七小餘千七百四十四小分一小分
滿二從小餘小餘滿日法從大餘大餘滿六十去之餘
命以紀算外上弦日也又加得望下弦後月朔其日蝕
望者定小餘如在中節者定小餘如所近中節間限數
限數以下者筭上為日望在中節前後各四日以還者
視限數望在中節前後各五日以上者視間限
推二十四氣術曰置所入紀年外所求以餘數乘之滿
紀法為大餘不盡為小餘大餘滿六十去之餘命以紀
筭外天正十一月冬至日也
求次氣加大餘十五小餘四百二小分十一小分滿氣
法從小餘小餘滿紀法從大餘命如前次氣日也
推閏月術曰以閏餘減章歲餘以歲中乘之滿章閏得
一月餘滿半法以上亦得一月數從天正十一月起筭
外閏月也閏有進退以無中氣御之
大雪十一月節(限數千二百四十二間限千二百四十八)
冬至十一月中(限數千二百五十四間限千二百四十五)
小寒十二月節(限數千二百四十五間限千二百二十四)
大寒十二月中(限數千二百一十三間限千一百九十二)
立春正月節(限數千一百七十二間限千一百四十七)
雨水正月中(限數千一百二十九間限千九十二)
驚蟄二月節(限數千六十七間限千四十六)
春分二月中(限數千八間限九百七十九)
清明三月節(限數九百五十一間限九百二十五)
穀雨三月中(限數九百間限八百七十九)
立夏四月節(限數八百五十七間限八百四十)
小滿四月中(限數八百二十三間限八百一十三)
芒種五月節(限數八百間限七百九十九)
夏至五月中(限數七百九十八間限八百)
小暑六月節(限數八百五間限八百一十五)
大暑六月中(限數八百二十五間限八百四十五)
立秋七月節(限數八百五十九間限八百八十三)
處暑七月中(限數九百七間限九百三十五)
白露八月節(限數九百六十三間限九百九十二)
秋分八月中(限數千二十一間限千五十一)
寒露九月節(限數千八十間限千一百七)
霜降九月中(限數千一百三十二間限千一百五十七)
立冬十月節(限數千一百八十一間限千一百九十八)
小雪十月中(限數千二百一十五間限千二百三十九)
推没滅術曰因冬至積日有小餘者加積一以没分乘
穀雨三月中(限數九百間限八百七十九)
立夏四月節(限數八百五十七間限八百四十)
小滿四月中(限數八百二十三間限八百一十三)
芒種五月節(限數八百間限七百九十九)
夏至五月中(限數七百九十八間限八百)
小暑六月節(限數八百五間限八百一十五)
大暑六月中(限數八百二十五間限八百四十五)
立秋七月節(限數八百五十九間限八百八十三)
處暑七月中(限數九百七間限九百三十五)
白露八月節(限數九百六十三間限九百九十二)
秋分八月中(限數千二十一間限千五十一)
寒露九月節(限數千八十間限千一百七)
霜降九月中(限數千一百三十二間限千一百五十七)
立冬十月節(限數千一百八十一間限千一百九十八)
小雪十月中(限數千二百一十五間限千二百三十九)
推没滅術曰因冬至積日有小餘者加積一以没分乘
求次日日加一度分不加經斗除斗分分少進退一度
推月度術曰以月周乘朔積日滿周天去之餘以紀法
除之所得為度不盡為分命如上法則天正十一月朔
夜半月所在度及分也
求次月小月加度二十二分八百六大月又加一日度
十三分六百七十九分滿紀法得一度則次月朔夜半
月所在度及分也其冬下旬夕在張心署之
推合朔度術曰以章歲乘朔小餘滿通法為大分不盡
為小分以大分從朔夜半日夜分滿紀法從度命如前
則天正十一月合朔日月所共合度也
求次月加度二十九大分九百七十七小分四十二小
分滿通法從大分大分滿紀法從度經斗除其分則次
月合朔日月所共合度也
推弦望日所在度加合朔度七大分七百五小分十微
分一微分滿二從小分小分滿通法從大分大分滿紀
法從度命如前則上弦日所在度也又加得望下弦後
月合也
推弦望月所在度加合朔度九十八大分千二百七十
九小分四十四滿數命如前即上弦月所在度也又加
得望下弦後月合也
推日月昏眀度術曰日以紀法月以月周乘所近節氣
夜漏二百而一為明分日以減紀法月以減月周餘為
昏分各以分如夜半如法為度
推合朔交會月蝕術曰置所以入紀朔積分以所入紀
下交會差率之數加之以會通去之餘則所求年天正
十一月合朔去交度分也以通數加之滿會通去之餘
則次月合朔去交度分也以朔望合數各加其月合朔
去交度分滿會通去之餘則各其月望去度分也朔望
去交分如朔望合數以下入交限數以上者朔則交會
望則月蝕
推合朔交會月蝕月在日道表裏術曰置所入紀朔積
分以前所入紀下交會差率之數加之倍會通去之餘
不滿會通者紀首表天正合朔月在表紀首裏天正合
朔月在裏滿會通去之表滿在裏裏滿在表
求次月以通數加之滿會通去之加裏滿在表加表滿
在裏先交會後月蝕者朔在表則望在表朔在裏則望
在裏先月蝕後交會者看蝕月朔在裏則望在表朔在
表則望在裏交會月蝕如朔望合數以下則前交後會
如入交限數以上則前會後交其前交後會近於限數
者則豫伺之前會後交近於限數者則後伺之
求去交度術曰其前交後會者今去交度分如日法而
一所得則却去交度分也其前會後交者以去交度分
減會通餘如日法而一所得則前去交度也餘皆度分
也去交度十五以上雖交不蝕也十以下是蝕十以上
虧蝕微少光晷相及而已虧之多少以十五為法
求日蝕虧起角術曰其月在外道先交後會者虧蝕而
西南角起先會後交者虧蝕東南角起其月在内道先
交後會者虧蝕西北角起先會後交者虧蝕東北角起
虧蝕分多少如上以十五為法會交中者蝕盡月蝕在
日之衝虧角與上反也
月行遲疾度損益率
盈縮積分月行分
一日十四度(十四分)益二十六
盈初二百八十
二日十四度(十一分)益二十三
盈積分一十一萬八千五百四十四二百七十七
三日十四度(八分)益二十
盈積分二十二萬三千三百九十二二百七十四
四日十四度(五分)益十七
盈積分三十一萬四千五百七十一二百七十一
五日十四度(一分)益十三
盈積分三十九萬二千七十四二百六十九
六日十三度(十四分)益七
盈積分四十五萬一千三百四十一二百六十一
七日十三度(七分)損一
盈積分四十八萬三千三百五十四二百五十四
八日十三度(一分)損六
盈積分四十八萬三千三百五十四二百四十八
九日十二度(十六分)損十
盈積分四十五萬五千九百二百四十四
十日十二度(十三分)損十三
盈積分四十一萬三百一十二百四十一
十一日十二度(十一分)損十五
盈積分四十五萬一千四十二二百三十九
十二日十二度(八分)損十八
盈積分二十八萬二千六百五十八二百三十六
十三日十二度(五分)損二十一
盈積分二十萬五百九十六二百三十六
十四日十二度(三分)損二十三
盈積分十萬四千八百五十七二百三十一
十五日十二度(五分)益二十一
縮初二百三十三
十六日十二度(七分)益十九
縮積分九萬五千七百三十九二百三十五
十七日十二度(九分)益十七
縮積分十八萬二千三百六十二百三十七
十八日十二度(十二分)益十四
縮積分二十五萬九千八百六十三二百四十
十九日十二度(十五分)益十一
縮積分三十二萬三千六百八十九二百四十一
二十日十二度(十八分)益八
縮積分四十七萬三千八百四十八二百四十六
二十一日十二度(三分)益四
縮積分三十一萬三百二十二百五十
二十二日十二度(七分)損一
縮積分四十二萬八千五百四十六二百五十四
二十三日十三度(十二分)損五
縮積分四十二萬八千五百四十六二百五十九
二十四日十三度(十八分)損十一
縮積分四十萬五千七百五十一二百六十五
二十五日十四度(五分)損十七
縮積分三十五萬五千六百三二百七十一
二十六日十四度(十一分)損二十三
縮積分二十七萬八千九十九二百七十七
二十七日十四度(十一分)損二十四
縮積分十七萬三千二百四十二百七十八
周日十四度(十三有小分六百二十六)損二十五(有小分六百二十六)
縮積分六萬二千八百二十六二百七十九(有小分六百二十六)
推合朔交會月蝕入遲疾歴術曰置所入紀朔積分以
所入紀下遲疾差率之數加之以通周去之餘滿日法
得一日不盡為日餘命日筭外則所求年天正十一月
合朔入歴日也
求次月加一日餘四千四百五十求望加十四日日餘
三千四百八十九日餘滿日法成日日滿二十七去之
又除餘如周日餘日餘不足除者減一日加周虚
推合朔交會月餘定大小餘以歴日餘乘所入歴損益
率以損益盈縮積分為定積分以章歲減所入歴月行
分餘以除之所得以盈減縮加大小餘加之滿日法者
交會加時在後日減之不足者交會加時在前日月蝕
者隨定大小餘為日加時入歴在周日者以周日餘乘
縮積分為定積分以損率乘入歴日餘又以周日日餘
乘之以周日日度小分并之以損定積分餘為後定積
分以章歲減周日月行分餘以周日月餘乘之以周日
度小分并之以除後定積分所得以加本小餘如上法
推加時以十二乘定小餘滿日法得一辰數從子起筭
外則朔望加時所在辰也有餘不盡者四之如日法而
一為少二為半三為太又有餘者三之如日法而一為
彊半法以上排成之不滿法廢棄之以強并少為少強
并半為半強并太為太強得二強者為少弱以之并少
為半弱以之并半為太弱以之并太為一辰弱以所在
辰命之則各得其少太半及強弱也其月餘蝕望在中
節前後四日以還日以上者視限數在中節前後五日
以上者視間限定小餘如間限限數以下者以筭上為
日
斗二十六(分四百五十五)牛八女十二虚十
危十七室十六壁九
北方九十八度(分四百五十五)
奎十六婁十二胃十四昴十一
畢十六觜二參九
西方八十度
井三十三鬼四柳十五星七
張十八翼十八軫十七
南方百十二度
角十二亢九氐十五房五
心五尾十八箕十一
東方七十五度
中節(日行在度)日行(黃道去極度)日中晷影
晝漏刻夜漏刻昏中星
明中星
冬至(十一月中斗二十少)百一十五度丈三尺三寸
四十五五十五奎六(弱)
亢二(少強)
小寒(十二月節女二)百一十三(強)丈二尺三寸
四十五(八分)五十四(二分)婁(半強)
氐七(強)
大寒(十二月中虚半強)百一十一(太強)丈一尺
四十六(八分)五十二(二分)胃十一(太強)
心半
立春(正月節危十太弱)百六(少弱)九尺六寸
四十八(六分)五十一(四分)畢五(少弱)
心五尾十八箕十一
東方七十五度
中節(日行在度)日行(黃道去極度)日中晷影
晝漏刻夜漏刻昏中星
明中星
冬至(十一月中斗二十少)百一十五度丈三尺三寸
四十五五十五奎六(弱)
亢二(少強)
小寒(十二月節女二)百一十三(強)丈二尺三寸
四十五(八分)五十四(二分)婁(半強)
氐七(強)
大寒(十二月中虚半強)百一十一(太強)丈一尺
四十六(八分)五十二(二分)胃十一(太強)
心半
立春(正月節危十太弱)百六(少弱)九尺六寸
四十八(六分)五十一(四分)畢五(少弱)
立夏(四月節畢七)七十三(少強)二尺五寸(二分)
六十二(四分)三十七(六分)翼十七(太)
女十(少弱)
小滿(四月中參四少弱)六十九太尺九寸(八分)
六十三(九分)三十六(一分)角(太弱)
危(太弱)
芒種(五月節井少半弱)六十七(少弱)尺六寸(八分)
六十四(九分)三十五(一分)亢五(太)
危十四(強)
夏至(五月中井二十五半弱)六十七(強)尺五寸
六十五三十五氐十二(少弱)
室十二(強)
小暑(六月節柳三太弱)六十七(太強)尺七寸
六十四(七分)三十五(三分)尾一(太強)
奎二(太強)
大暑(六月中星四強)七十二尺
六十三(八分)三十六(二分)尾十五(半強)
婁三(太)
立秋(七月節張十二少)七十三(半強)二尺五寸(五分)
六十二(二分)三十七(八分)箕九(太強)
胃九(太強)
處暑(七月中翼九半)七十八(半強)三尺三寸(三分)
六十三(二分)三十九(八分)斗十(少)
畢三(太)
白露(八月節軫六太)八十四(少強)四尺二寸(五分)
五十七(八分)四十二(三分)斗二十一(強)
參五(少強)
秋分(八月中角五弱)九十(半強)五尺五寸(二分)
五十五(二分)四十四(八分)牛五(少)
井十六(少強)
寒露(九月節亢八少弱)九十六(太強)六尺八寸(五分)
五十二(六分)四十七(四分)女七(太)
鬼三(少強)
霜降(九月中氐十四少強)百二(少強)八尺四寸
五十(三分)四十九(七分)虛六(太)
星三(太)
立冬(十月節尾四半強)百七(少強)丈八寸(二分)
四十八(二分)五十一(八分)危八(強)
張十五(太)
小雪(十月中箕一太強)一百一十一(弱)丈一尺四寸
四十六(七分)五十三(三分)室三(半弱)
翼十五(太)
大雪(十一月節斗六)百一十三(太強)丈二尺五寸(六分)
四十五(五分)五十四(五分)壁(半強)
翼十五(太)
右中節二十四氣如術求之得冬至十一月中也加之
得次月節加節得其月中星以日所在為正置所求年
二十四氣小餘四之如法得一為少不盡少三之如法
為強所得以減其節氣昏眀中星各定
推五星術
五星者木曰歲星火曰熒惑星土曰填星金曰太白星
水曰辰星凡五星之行有遲有疾有留有逆曩自開闢
清濁始分則日月五星聚于星紀發自星紀並而行天
遲疾留逆互相逮及星與日會同宿共度則謂之合從
合至合之日則謂之終各以一終之日與一歲之日通
分相約終而率之歲數歲則謂之合終歲數歲終則謂
之合終合數二率既定則法數生焉以章歲乘合數為
合月法以紀法乘合數為日度法以章月乘歲數為合
月分如合月法為合月合月之餘為月餘以通數乘合
月數如日法而一為大餘以六十去大餘為星合朔大
餘大餘之餘為朔小餘以通數乘月餘以合月法乘朔
小餘并之以日法乘合月法除之所得星合入月日數
也餘以朔通法約之為入月日以朔小餘減日法餘為
朔虚分以歴斗分乘合數為星度斗分木火土各以合
數減歲餘以周天乘之如日度法而一所得則行星度
數也餘則度餘金水以周天乘歲數如日度法而一所
得則行星度數也餘則度餘也
木合終歲數一千二百五十五
合終合數一千一百四十九
合月度法二萬一千八百四十一
日度法二百一十一萬七千六百七
合月數一十三
月餘一萬一千一百二十二
朔大餘二十三
朔小餘四千九十三
入月日一十五
日餘一百九十九萬五千六百六十四
朔虛分四百六十六
斗分五十二萬一千七百九十五
行星度三十三
度餘一百四十七萬二千八百六十九
火合終歲數五千一百五
合終合數三千三百八十八
合月法四萬五千三百七十二
日度法四百三十萬一千八百一十四
合月數二十六
月餘二萬二
朔大餘四十七
朔小餘三千六百二十七
入月日一十三
日餘三百五十八萬五千二百四十
朔虚分九百三十三
斗分一百八萬六千五百三十
行星度五十
度餘一百四十一萬二千一百五十
土合終歲數三千九百四十三
合終合數三千八百九
合月法七萬二千三百七十一
日度法七百一萬九百八十七
合月數一十二
月餘五萬八千一百五十三
朔大餘五十四
朔小餘一千六百七十四
入月日二十四
日餘六十七萬五千三百六十四
朔虛分二千八百八十五
斗分一百七十三萬三千九十五
行星度一十二
度餘五百九十六萬二千二百五十六
金合終歲數一千九百七
合終合數二千三百八十五
合月法四萬五千三百一十五
日度法四百三十九萬五千五百五十四
合月數九
月餘四萬三百一十
朔大餘二十五
朔小餘三千五百三十五
入月日二十五
日餘十九萬四千九百九十
朔虚分一千二十四
斗分一百八萬五千二百七十五
行星度二百九十二
度餘十九萬四千九百九十
水合終歲數一千八百七十
合終合數一萬一千七百八十九
合月法二十二萬三千九百九十一
日度法二千一百七十二萬七千一百二十七
合月數一
月餘二十一萬五千四百五十九
朔大餘二十九
朔小餘二千四百一十九
入月日二十八
日餘二千三十四萬四千二百九十一
朔虛分二千
斗分五百三十六萬三千九百九十五
行星度五十七
度餘二千三十四萬四千三百六十一
推五星術曰置壬辰元以來盡所求年以合終合數乘
之滿合終歲數得一名積合不盡名為合餘以合終合
數減合餘得一者星合往年得二者合前往年無所得
合其年餘以減合終合數為度分金水積合偶為晨竒
為夕
推五星合月以月數月餘各乘積合餘滿合月滿法從
月為積月不盡為月餘以紀月除積月所得筭外所入
紀也餘為入紀月副以章閏乘之滿章月得一為閏以
減入紀月餘以歲中去之餘為入歲月命以天正起筭
外星合月也其在閏交際以朔御之
推合月朔以通數乘入紀月滿日法得一為積日不盡
為小餘以六十去積日餘為大餘命以所入紀筭外星
合朔日也
推入月日以通數乘月餘合月法乘朔小餘并之通法
約之所得滿日度法得一則星合入月日也不滿日餘
命日以朔筭外入月日也
推星合度以周天乘度分滿日度法得一為度不盡為
餘命以牛前五度起筭外星所合度也
求後合月以月數加入歲月以餘加月餘餘滿合法得
一月月不滿歲中即在其年滿去之有閏計焉餘為後
年再滿在後二年金水加晨得夕加夕得晨也
求後合朔以朔大小餘數加合朔月大小餘其月餘上
成月者又加大餘二十九小餘二千四百一十九小餘
滿日法從大餘命如前法
求後入月日以入月日日餘加入月日及餘餘滿日度
法得一其前合朔小餘滿其虚分者去一日後小餘滿
二千四百九十一以上去二十九日不滿去三十日其
餘則後合入月日命以朔求後合度數及分如前合宿
次命之
木晨與日合伏順十六日九十九萬七千八百四十二
分行星二度百七十九萬五千二百三十八分而晨見
東方在日後順疾日行五十七分之十一五十七日行
十一度順遲日行九分五十七日行九度而留不行二
十七日而旋逆日行七分之一八十四日退十二度而
復留二十七日後遲日行九分五十七日行九度而復
順疾日行十一分五十七日行十一度在日前
夕伏西方順十六日九十九萬七千八百三十二分行
星二度百七十九萬五千二百三十八分而與日合凡
一終三百九十八日九百九十九萬五千六百六十四
分行星三十三度百四十七萬二千八百六十九分
火晨與日合伏七十二日一百七十九萬二千六百一
十五分行星五十六度百二十四萬九千三百三十五
分而晨見東方在日後順日行二十三分之十四一百
八十四日行百一十二度更順遲日行十二分九十二
日行四十八度而留不行十一日而旋逆日行六十二
分之十七六十二日退十七度而復留十一日復順遲
日行十二分九十二日行四十八度而復疾日行十四
分百八十四日行百一十二度在日前
夕伏西方順七十二日百七十九萬二千六百一十五
分行星五十六度百二十四萬九千三百四十五分而
與日合凡一終七百八十日三百五十八萬五千二百
三十分行星四百一十五度二百四十九萬八千六百
九十分
土晨與日合伏十九日三百八十四萬七千六百七十
五分半行星二度六百四十九萬一千一百二十一分
半而晨見東方在日後順行百七十二分之十三八十
六日行六度半而留不行三十二日半而旋逆日行七
分之一百二日半而退六度而復留不行三十二日半
復順日行十三分八十六日行六度半在日前
夕伏西方順十九日三百八十四萬七千六百七十五
分半行星二度六百四十九萬一千一百二十一分半
而與日合凡一終三百七十八日六十七萬五千三百
六十四分行星十二度五百九十六萬二千二百五十
六分
金晨與日合伏六日退四度而晨見東方在日後而逆
遲日行五分之三十日退六度留不行七日而旋順遲
日行四十五分之三十三四十五日行三十三度而順
疾日行一度九十一分之十四九十一日行百五度而
順益疾日行一度九十一分之二十一九十一日行百
一十二度在日後而晨伏東方順四十二日十九萬四
千九百九十分行星五十二度十九萬四千九百九十
分而與日合一合二百九十三日十九萬四千九十分
行星如之
金夕與日合伏順四十二日百十九萬四千九百九十
分行星五十二度十九萬四千九百九十分而夕見西
方在日前順疾日行一度九十一分之二十一六十一
日行百一十二度而更順遲日行一度十四分九十一
日行五度而順益遲日行四十五分之三十三四十五
日行三十三度而留不行七日旋逆日行五分之三十
日退六度在日前夕伏西方逆六日退四度而與日合
再合一終五百八十四日三十八萬九千八百八十分
行星如之
水晨與日合伏十一日退七度而晨見東方在日後逆
疾一日退二度而留不行一日而旋順遲日行八分之
七八日行七度而順疾日行一度十八分之四十八日
行二十二度在日後晨伏東方順十八日二千三十四
萬四千二百六十一分行星三十六度二千三十四萬
四千二百六十一分而與日合凡一合五十七日二千
二十四萬四千二百六十一分行星如之
水夕與日合伏十八日二千三十四萬四千二百六十
一分行星三十六度二千三十四萬四千二百六十一
分而夕見西方在日前順疾日行一度十八分之四十
八日行二十二度而更順遲日行八分之七十八日行
七度而留不行一日而旋逆一日退一度在日前夕伏
西方逆十一日退七度而與日合凡再合一終百一十
五日千八百九十六萬一千三百九十五分行星如之
五星歴步術以法伏日度餘加星合日度餘餘滿日度
法得一從金命之如前得星見日及餘度也以星行分
母乘見度分如日度法得一分不盡半法以上亦得一
而日加所得分滿其母得一度逆順母不同以當行之
母乘故分如故母而一當行分也留者承前逆則減之
伏不盡度除斗分以行母為率分有損益前後相御武
帝侍中平原劉智以斗歴改憲推四分法三百年而減
一日以百五十為度法三十七為斗分
推甲子為上元至泰始十年歲在甲午九萬七千四百
一十一歲上元天正甲子朔夜半冬至日月五星始于
星紀得元首之端餘以浮說名為正歴當陽侯杜預著
春秋長歴說云日行一度月行十三度十七分之七有
竒日官當會集此之遲疾以考成晦朔以設閏月閏月
無中而北斗邪指兩辰之間所以異於他月積此以相
通四時八節無違乃得成歲其微密至矣得其精微以
合天道則事叙而不故傳曰閏以正時時以作事然
陰陽之運隨動而差差而不已遂與歴錯故仲尼丘眀
每於朔閏發文蓋矯正得失因以宣眀歴數也劉子駿
造三正歴以脩春秋日蝕有甲乙者三十四而三正歴
惟得一蝕比諸家既最疎又六千餘歲輒益一日凡歲
當累日為次而故益之此不可行之甚者自古已來諸
論春秋者多述謬誤或造家術或用黃帝已来諸歴以
推經傳朔日皆不諧合日蝕於朔此乃天驗經傳又書
其朔蝕可謂得天而劉賈諸儒說皆以為月二日或三
日公違聖人眀文其弊在於守一元不與天消息也余
感春秋之事嘗著歴論極言歴之通理其大指曰天行
不息日月星辰各運其舍皆動物也物動則不一雖行
度有大量可得而限累日為月累月為歲以新故相涉
不得不有毫末之差此自然之理也故春秋日有頻月
而蝕者曠年不蝕者理不得一而筭守恒數故歴無不
有先後也始失於毫毛而尚未可覺積而成多以失弦
望晦朔則不得不改憲以從之書所謂欽若昊天歴象
日月星辰易所謂治歴眀時言當順天以求合非為合
以驗天者也推此論之春秋二百餘年其治歴變通多
矣雖數術絶滅遠尋經傳微旨大量可知時之違謬則
經傳有驗學者固當曲循經傳月日日蝕以考晦朔以
推時驗而皆不然各據其學以推春秋此異於度已之
跡而欲削他人足也余為歴諸論之後至咸寧中善笇
者李修卜顯依論體為術名乾度歴表上朝廷其術合
日行四分數而微增月術用三百歲改憲之意二元相
推七十餘歲承以彊弱彊弱之差蓋少而適足以遠通
盈縮時尚書及史官以乾度與泰始歴參校古今記注
乾度歴殊勝泰始歴上勝官歴四十五事今其術具存
又并考古今十歴以驗春秋知三統之最疏也
春秋大凡七百七十九日(三百九十三經三百八十六傳)其四十七日蝕(三無甲乙)
黃帝歴得四百六十六日一蝕
顓頊歴得五百九日八蝕
夏歴得五百三十六日十四蝕
真夏歴得四百六十六日一蝕
殷歴得五百三日十三蝕
周歴得五百六日十三蝕
真周歴得四百八十五日一蝕
魯歴得五百二十九日十三蝕
三統歴得四百八十四日一蝕
乾象歴得四百九十五日七蝕
泰始歴得五百一十日十九蝕
乾度歴得五百三十八日十九蝕
今長歴得七百三十六日
三十日蝕(失三十三日經傳誤)四日蝕(三無甲乙)
漢末宋仲子集七歴以考春秋案其夏周二歴術數皆
與藝文志所記不同故更名為真夏真周歴也
穆帝永和八年著作郎琅邪王朔之造通歴以甲子為
上元積九萬七千年四千八百八十三為紀法千三百
五為斗分因其上元為開闢之始
後秦姚興時當孝武太元九年歲在甲申天水姜岌造
三紀甲子元歴其略曰治歴之道必審日月之行然後
可以上考天時下察地化一失其本則四時變移故仲
尼之作春秋日以繼月月以繼時時以繼年年以首事
眀天時者人事之本是以王者重之自皇羲以降暨于
漢魏各自制歴以求厥中考其疏密惟交會薄蝕可以
驗之然書契所記惟春秋著日蝕之變自隠公訖于哀
公凡二百四十二年之間日蝕三十有六考其晦朔不
知用何歴也班固以為春秋因魯歴魯歴不正故置閏
失其序魯以閏餘一之歲為蔀首撿春秋置閏不與此
蔀相符也命歴序曰孔子為治春秋之故退修殷之故
歴使其數可傳於後如是春秋宜用殷歴正之今考其
交會不與殷歴相應以殷歴考春秋月朔多不及其日
又以撿經率多一日傳率少一日但公羊經傳異朔於
理可從而經有蝕朔之驗傳為失之也服虔解傳用太
極上元太極上元廼三統歴劉歆所造元也何緣施於
春秋於春秋而用漢歴於義無乃遠乎傳之違失多矣
不惟斯事而已㐮公二十七年冬十有一月乙亥朔日
有蝕之傳曰辰在申司歴過再失閏也考其去交分交
會應在此月而不為再失閏也案歆歴於春秋日蝕一
朔其餘多在二日因附五行傳著朓與側匿之說云春
秋時諸侯多失其政故月行恒遲歆不以歴失天而為
之差說日之蝕朔此乃天驗也而歆反以已歴非此冤
天而負時歴也杜預又以為周衰世亂學者莫得其真
今之所傳七歴皆未必是時王之術也今誠以七家之
歴以考古今交會信無其驗也皆由斗分疏之所致也
殷歴以四分一為斗分三統以一千五百三十九分之
三百八十五為斗分乾象以五百八十九分之一百四
十五為斗分今景初以一千八百四十三分之四百五
十五為斗分疏密不同法數各異殷歴斗分麤故不施
於今乾象斗分細故不得通於古景初斗分雖在麤細
之中而日之所在乃差四度日月虧已皆不及其次假
使日在東井而蝕以月驗之廼在參六度差違乃爾安
可以考天時人事乎今治新歴以二千四百五十一分
之六百五為斗分日在斗十七度天正之首上可以考
合於春秋下可以取驗於今世以之考春秋三十六蝕
正朔者二十有五蝕二日者二蝕晦者二誤者五凡三
十三蝕其餘蝕經元日諱之名無以考其得失圖緯皆
云三百歲斗歴改憲以今新歴施於春秋之世日蝕多
在朔春秋之世下至於今凡一千餘歲交會弦望故進
退於三蝕之間此法乃可永載用之豈三百歲斗歴改
憲者乎甲子上元以來至魯隠公元年己未歲凡八萬
二千七百三十六至晉孝武太元九年甲申歲凡八萬
三千八百四十一筭上
元法七千三百五十
紀法二千四百五十一
通數十七萬九千四十四
日法六千六十三
月周三萬二千七百六十六
氣分萬二千八百六十
元月九萬九百四十五
紀月三萬三百一十五
没分四萬四千七百六十一
没法六百三十三(斗分六百五)
周天八十九萬五千二百二十(一名紀日)
章月二百三十五
章歲十九
章閏七
章中十二
會數四十七(日月八百九十三歲凡四十七會分盡)
氣中十二
甲子紀交差九千一百五十七
甲申紀交差六千三百四十七
甲辰紀交差三千一百一十七
周半一百二十七
朔望合數九百四十一
周天八十萬五千二百二十
會歲八百九十三
會月萬一千四十五
日分法二千五百
章數一百二十七
小分二千一百八十三
周閏大分七萬六千二百六十九
歴周四十萬七千六百一十(半周天)
會分三萬八千一百四十四
月周三萬二千七百六十六
差分一萬一千九百八十六
會率一千八百八十三
小分法二千二百九
入交限一萬一百四
小周二百五十四
甲子紀差率四萬九千一百七十八
甲申紀差率五萬八千二百四十一
甲辰紀差率六萬七千二百八十四
通周十六萬七千六百三
周日日餘三千三百六十三
周虚二千七百一
五星約法
據出見以為正不繋於元本然則筭步究於元初約法
施於今用曲求其趣則各有宜故作者兩設其法也岌
以月蝕撿日宿度所在為歴術者宗焉又著渾天論以
步日於黃道駮前儒之失竝得其中矣
晉書卷十八
晉書卷十八考證
律歴志下章月二百四十五四十五宋書作三十五
會通七十九萬百一十一十宋書作二十
甲戍紀第二遲疾差率七萬三千九百六十七監本
脫六十七三字今補入
甲午紀第四交會差率七十二萬三千七百三十九
三十九宋書作四十九
又遲疾差率一萬三千四百七七宋書作九
甲辰紀第五遲疾差率一萬八千八百四十八一萬
宋書作十萬
甲寅紀第六遲疾差率十萬八千六百六十八十萬
宋書作七萬
求次月加大餘二十九小餘二千四百一十九(臣永)
(祚)按小餘係二千一百四十九兹云二千四百一十
九疑字有誤
小寒十二月節注限數千二百四十五(臣龍官)按此
書小寒及下文立春驚蟄春分大暑霜降立冬注中
數目俱與宋書小異
雨水注正月中室八太弱太弱宋本作太強
木合終歲數一千二百五十五五十五宋書作五十
三又下文合月度法二萬一千八百四十一四十一
宋書作三十一度餘一百四十七萬二千八百六十
九宋書無六十九三字
餘滿日度法得一從金命之金應作全
晉書卷十八考證
