晉書卷九
唐太宗文皇帝御撰
帝紀第九
簡文帝
簡文皇帝諱昱字道萬元帝之少子也幼而岐嶷為元
帝所愛郭璞見而謂人曰興晉祚者必此人也及長清
虚寡欲尤善玄言永昌元年元帝詔曰先公武王先考
恭王君臨琅邪繼世相承國嗣未立蒸嘗靡主朕常悼
心子昱仁眀有智度可以虔奉宗廟以慰罔極之恩其
封昱為琅邪王食會稽宣城如舊咸和元年所生鄭夫
人薨帝時年七歲號慕泣血固請服重元帝哀而許之
故徙封會稽王拜散騎常侍九年遷右將軍加侍中咸
康六年進撫軍將軍領秘書監建元元年夏五月癸丑
康帝詔曰太常職奉天地兼掌宗廟其為任也可謂重
矣是以古今選建未嘗不妙簡時望兼之儒雅會稽王
叔履尚清虛志道無倦優游上列諷議朝肆其領太常
本官如故永和元年崇德太后臨朝進位撫軍大將軍
錄尚書六條事二年驃騎何充卒康帝崩崇德太后詔
帝專總萬幾八年進位司徒固讓不拜穆帝始冠帝稽
首歸政不許廢帝即位以琅邪王絶嗣復徙封琅邪而
封王子昌眀為會稽王帝固讓故雖封琅邪而不去會
稽之號太和元年進位丞相錄尚書事入朝不趨贊拜
不名劒履上殿給羽葆鼓吹班劒六十人又固讓及廢
帝廢皇太后詔曰丞相錄尚書會稽王體自中宗眀德
劭令英秀玄虚神棲事外以具瞻允塞故阿衡三世道
化宣流人望攸歸為日已久宜從天人之心以綂皇極
主者眀依舊典以時施行於是大司馬桓温率百官進
太極前殿具乘輿法駕奉迎帝於會稽邸於朝堂變服
著平巾幘單衣東向拜受璽綬
咸安元年冬十一月己酉即皇帝位桓温出次中堂令
兵屯衞乙卯温奏廢太宰武陵王晞及子總詔魏郡太
守毛安之帥所領宿衞殿内改元為咸安庚戌使兼太
尉周頤告于太廟辛亥桓温遣弟秘逼新蔡王晃詣西
堂自列與太宰武陵王晞等謀反帝對之流涕温皆收
付廷尉癸丑殺東海王二子及其母初帝以沖虚簡貴
歴宰三世温素所敬憚及初即位温乃撰辭欲自陳述
帝引見對之悲泣温懼不能言至是有司承其旨奏誅
武陵王晞帝不許温固執至子再三帝手詔報曰若晉
祚靈長公便宜奉行前詔如其大運去矣請避賢路温
覽之流汗變色不復敢言乙卯廢晞及其三子徙于新
安景辰放新蔡王晃于衡陽戊午詔曰王室多故穆哀
早世皇胤夙遷神器無主東海王以母弟近屬入纂大
綂嗣位經年昏闇亂常人倫虧喪大禍將及則我祖宗
之靈靡知所託皇太后深懼皇基時定大計大司馬因
順天人協同神略親帥羣后恭承眀命雲霧既除皇極
載清乃顧朕躬仰承洪緒雖伊尹之寧殷朝博陸之安
漢室無以尚也朕以寡德猥居元首實懼眇然不克負
荷戰戰兢兢罔知攸濟思與兆庶更始其大赦天下大
酺五日增文武位二等孝順忠貞鰥寡孤獨米人五斛
己未賜温軍三萬人人布一匹米一斛庚申加大司馬
桓温為丞相不受辛酉温旋自白石因鎮姑孰以冠軍
將軍毛武生都督荆州之沔中揚州之義城諸軍事十
二月戊子詔以京都有經年之儲權停一年之運庚寅
廢東海王奕為海西公食邑四千戶辛卯初薦酃渌酒
於太廟
二年春正月辛丑百濟林邑王各遣使貢方物二月苻
堅伐慕容桓於遼東滅之三月丁酉詔曰朕居阿衡三
世不能濟彼時雍乃至海西失德殆傾皇祚頼祖宗靈
祗之德皇太后淑體應期藩輔忠賢百官戮力用能蕩
氛霧於昊蒼耀晨輝於宇宙遂以眇身託于王公之上
思頼羣賢以弼其闕夫敦本息末抑絶華競使清濁異
流能否殊貫官無粃政士無謗讟不有懲勸則德禮焉
施且彊寇未殄勞役未息自非軍國戎祀之要其華飾
煩費之用皆省之夫肥遁窮谷之賢滑泥揚波之士雖
抗志玄霄潜默幽岫貪屈高尚之道以隆協贊之美孰
與自足山水棲遲丘壑徇匹夫之潔而忘兼濟之大邪
古人不借賢於曩代朕所以虛想於今日内外百官各
勤所司使善無不逹惡無不聞令詩人無素餐之刺而
吾獲虛心之求焉癸丑詔曰吾承祖宗洪基而昧于政
道懼不能允釐天工克隆先業夕惕惟憂若涉泉冰賴
宰輔忠德道濟伊望羣后竭誠協契斷金内外盡匡翼
之規文武致匪躬之節冀因斯道終克弘濟每念干戈
未戢公私疲悴藩鎮有疆理之務征戍懷東山之勤或
白首戎陣忠勞未叙或行役彌久擔石靡儲何嘗不昧
旦晨興夜分忘寢雖未能撫而廵之且欲逹其此心可
遣大使詣大司馬并問方伯逮于邊戍宣詔大饗求其
所安又籌量賜給悉令周普乙卯詔曰往事故之後百
度未充羣僚常俸並皆寡約盖隨時之義也然退食在
朝而禄不代耕非經通之制今資儲漸豐可籌量增俸
騶虞見豫章夏四月徙海西公於吳縣西柴里追貶庾
后曰夫人六月遣使拜百濟王餘句為鎮東將軍領樂
浪太守戊子前護軍將軍庾希舉兵反自海陵入京口
晉陵太守卞耽奔于曲阿秋七月壬辰桓温遣東海内
史周少孫討希擒之斬于建康市乙未立會稽王昌眀
為皇太子皇子道子為琅邪王領會稽内史是日帝崩
于東堂時年五十三葬高平陵廟號太宗遺詔以桓温
輔政依諸葛亮王導故事帝少有風儀善容止留心典
籍不以居處為意凝塵滿席湛如也嘗與桓温及武陵
王晞同載遊版橋温遽令鳴鼓吹角車馳卒奔欲觀其
所為晞大恐求下車而帝安然無懼色温由此憚服温
既仗文武之任屢建大功加以廢立威振内外帝雖處
尊位拱默守道而已常懼廢黜先是熒惑入太微尋而
海西廢及帝登阼熒惑又入太微帝甚惡焉時中書郎
郄超在直帝乃引入謂曰命之修短本所不計故當無
復近日事邪超曰大司馬臣温方内固社稷外恢經略
非常之事臣以百口保之及超請急省其父帝謂之曰
致意尊公家國之事遂至於此由吾不能以道匡衞愧
歎之深言何能喻因詠庾闡詩云志士痛朝危忠臣哀
主辱遂泣下霑襟帝雖神識恬暢而無濟世大略故謝
安稱為惠帝之流清談差勝耳沙門支道林嘗言會稽
有遠體而無遠神謝靈運迹其行事亦以為赧獻之輩
云
孝武帝
孝武皇帝諱曜字昌眀簡文帝第三子也興寧三年七
月甲申初封會稽王咸安二年秋七月乙未立為皇太
子是日簡文帝崩太子即皇帝位詔曰朕以不造奄丁
閔凶號天扣地靡知所訴藐然幼沖眇若綴旒深惟社
稷之重大懼不克負荷仰憑祖宗之靈積德之祀先帝
淳風玄化遺詠在民宰輔英賢勲隆德盛顧命之託寔
賴匡訓羣后率職百寮勤政冀孤弱之躬有寄皇極之
基不墜先恩遺惠播于四海思弘餘潤以康黎庶其大
赦天下與民更始九月甲寅追尊皇妣會稽王妃曰順
皇后冬十月丁卯葬簡文皇帝于高平陵十一月甲午
妖賊盧悚晨入殿庭游擊將軍毛安之等討擒之是歲
三吳大旱人多饑死詔所在振給苻堅陷仇池執秦州
刺史楊世
寧康元年春正月己丑朔改元二月大司馬桓温来朝
三月癸丑詔除丹陽竹格等四桁税夏五月旱秋七月
己亥使持節侍中都督中外諸軍事丞相錄尚書大司
馬揚州牧平北將軍徐兖二州刺史南郡公桓温薨庚
戌進右將軍桓豁為征西將軍以江州刺史桓沖為中
軍將軍都督揚豫江三州諸軍事揚州刺史鎮姑孰八
月壬子崇德太后臨朝攝政九月苻堅將楊安寇成都
景申以尚書僕射王彪之為尚書令吏部尚書謝安為
尚書僕射吳國内史刁彛為北中郎將徐兖二州刺史
鎮廣陵復置光禄勲大司農少府官冬十月西平公張
天錫貢方物十一月苻堅將楊安䧟梓潼及梁益二州
刺史周仲孫帥騎五千南遁
二年春正月癸未朔大赦追封諡故會稽世子郁為臨
川獻王己酉北中郎將徐兖二州刺史刁彛卒二月癸
丑以丹陽尹王坦之為北中郎將徐兖二州刺史丁巳
有星孛于女虚三月景戌彗星見于氐夏四月壬戌皇
太后詔曰頃玄象忒愆上天表異仰觀斯變震懼于懷
夫因變致休自古之道朕敢不尅意復心以思厥中又
三吳奥壤股肱望郡而水旱併臻百姓失業夙夜惟憂
不能忘懷宜時拯䘏救其彫困三吳義興晉陵及會稽
遭水之縣尤甚者全除一年租布其次聽除半年受振
貸者即以賜之五月蜀人張育自號蜀王帥衆圍成都
遣使稱藩秋七月涼州地震山崩苻堅將鄧羌攻張育
滅之八月以長秋將建權停㛰姻九月丁丑有星孛于
天市冬十一月己酉天門蜑賊攻郡太守王匪死之征
西將軍桓豁遣師討平之長城人錢步射錢弘等作亂
吳興太守朱序討平之癸酉鎮遠將軍桓石虔破苻堅
刺史周仲孫帥騎五千南遁
二年春正月癸未朔大赦追封諡故會稽世子郁為臨
川獻王己酉北中郎將徐兖二州刺史刁彛卒二月癸
丑以丹陽尹王坦之為北中郎將徐兖二州刺史丁巳
有星孛于女虚三月景戌彗星見于氐夏四月壬戌皇
太后詔曰頃玄象忒愆上天表異仰觀斯變震懼于懷
夫因變致休自古之道朕敢不尅意復心以思厥中又
三吳奥壤股肱望郡而水旱併臻百姓失業夙夜惟憂
不能忘懷宜時拯䘏救其彫困三吳義興晉陵及會稽
遭水之縣尤甚者全除一年租布其次聽除半年受振
貸者即以賜之五月蜀人張育自號蜀王帥衆圍成都
遣使稱藩秋七月涼州地震山崩苻堅將鄧羌攻張育
滅之八月以長秋將建權停㛰姻九月丁丑有星孛于
天市冬十一月己酉天門蜑賊攻郡太守王匪死之征
西將軍桓豁遣師討平之長城人錢步射錢弘等作亂
吳興太守朱序討平之癸酉鎮遠將軍桓石虔破苻堅
武位各一等六月封河間王欽子範之為章武王秋七
月苻堅將苟萇陷涼州虜刺史張天錫盡有其地乙巳
除度田收租之制公王以下口稅米三斛蠲在役之身
冬十月移淮北流人於淮南十一月己巳朔日有蝕之
詔太官徹膳十二月苻堅使其將苻洛攻代執代王涉
翼犍
二年春正月繼絶世紹功臣三月以兗州刺史朱序為
南中郎將梁州刺史監沔中諸軍鎮襄陽閏月壬午地
震甲申暴風折木發屋夏四月己酉雨雹五月丁丑地
震六月己巳暴風揚沙石林邑貢方物秋七月乙卯老
人星見八月壬辰車騎將軍桓沖来朝丁未以尚書僕
射謝安為司徒景辰使持節都督荆梁寧益交廣六州
諸軍事荆州刺史征西大將軍桓豁卒冬十月辛丑以
車騎將軍桓沖都督荆江梁益寧交廣七州諸軍事領
護南蠻校尉荆州刺史尚書王藴為徐州刺史督江南
晉陵諸軍征西司馬謝玄為兖州刺史廣陵相監江北
諸軍壬寅散騎常侍左光禄大夫尚書令王彪之卒十
二月庚寅以尚書王劭為尚書僕射
三年春二月乙巳作新宫帝移居會稽王邸三月乙丑
雷雨暴風發屋折木夏五月庚午陳留王曹恢薨六月
大水秋七月辛巳帝入新宫乙酉老人星見南方
四年春正月辛酉大赦郡縣遭水旱者減租稅景子謁
建平等七陵二月戊午苻堅使其子丕攻陷襄陽執南
中郎將朱序又陷順陽三月大疫壬戌詔曰狡寇縱逸
藩守傾没疆埸之虞事兼平日其内外衆官各悉心戮
力以康庶事又年穀不登百姓多匱其詔御所供事從
儉約九親供給衆官廪俸權可減半凡諸役費自非軍
國事要皆宜停省以周時務癸未使右將軍毛武生帥
師伐蜀夏四月苻堅將韋鍾陷魏興太守吉挹死之五
月苻堅將句難彭超陷盱眙高密内史毛璪之為賊所
執六月大旱戊子征虜將軍謝玄及超難戰于君川大
破之秋八月丁亥以左將軍王藴為尚書僕射乙未暴
風揚沙石九月盗殺建安太守傅湛冬十二月己酉朔
日有蝕之
五年春正月乙巳謁崇平陵夏四月大旱癸酉大赦五
歲刑以下五月大水以司徒謝安為衞將軍儀同三司
六月甲寅震含章殿四柱并殺内侍二人甲子以比歲
荒儉大赦自太元三年以前逋租宿債皆蠲除之其鰥
寡窮獨孤老不能自存者人賜米五斛丁卯以驃騎將
軍琅邪王道子為司徒秋九月癸未皇后王氏崩冬十
月九真太守李遜據交州反十一月乙酉葬定皇后于
隆平陵
六年春正月帝初奉佛法立精舍於殿内引諸沙門以
居之丁酉以尚書謝石為尚書僕射初置督運御史官
夏六月庚子朔日有蝕之揚荆江三州大水己巳改制
度減煩費損吏士員七百人秋七月景子赦五歲刑已
下甲午交阯太守杜瑗斬李遜交州平大饑冬十一月
己亥以鎮軍大將軍郄愔為司空會稽人檀元之反自
號安東將軍鎮軍參軍謝藹之討平之十二月甲辰苻
堅遣其襄陽太守閻震寇竟陵襄陽太守桓石虔討擒
之
七年春三月林邑范熊遣使獻方物秋八月癸卯大赦
九月東夷五國遣使来貢方物苻堅將都貴焚燒沔北
田穀略襄陽百姓而去冬十月景子雷
八年春二月癸未黃霧四塞三月始興南康廬陵大水
平地五丈丁巳大赦夏五月輔國將軍楊亮伐蜀拔五
城擒苻堅將魏光秋七月鷹揚將軍郭洽及苻堅將張
崇戰于武當大敗之八月苻堅帥衆渡淮遣征討都督
謝石冠軍將軍謝玄輔國將軍謝琰西中郎將桓伊等
距之九月詔司徒琅邪王道子錄尚書六條事冬十月
苻堅弟融陷夀春乙亥諸將及苻堅戰于肥水大破之
俘斬數萬計獲堅輿輦及雲母車十一月庚申詔衛將
軍謝安勞旋師于金城壬子立陳留王世子靈誕為陳
留王十二月庚午以寇難初平大赦以中軍將軍謝石
為尚書令開酒禁始增百姓稅米口五石前句町王翟
遼背苻堅舉兵於河南慕容垂自鄴與遼合遂攻堅子
暉於洛陽仇池公楊世奔還隴右遣使稱藩
九年春正月庚子封武陵王孫寶為臨川王戊午立新
寧王晞子遵為新寧王辛亥謁建平等四陵龍驤將軍
劉牢之克譙城車騎將軍桓沖部將郭寶伐新城魏興
上庸三郡降之二月辛巳使持節都督荆江梁寧益交
廣七州諸軍事車騎將軍荆州刺史桓沖卒慕容垂自
洛陽與翟遼攻苻堅子丕於鄴三月以衞將軍謝安為
太保苻堅北地長史慕容泓平陽太守慕容沖並起兵
背堅夏四月己卯增置太學生百人封張天錫為西平
公使竟陵太守趙統伐襄陽克之苻堅將姚萇背堅起
兵於北地自立為王國號秦六月癸丑朔崇德皇太后
禇氏崩慕容泓為其叔父沖所殺沖自稱皇太弟秋七
月戊戌遣兼司空高密王純之修謁洛陽五陵己酉葬
康獻皇后于崇平陵百濟遣使来貢方物苻堅及慕容
沖戰于鄭西堅師敗績八月戊寅司空郄愔薨九月辛
卯前鋒都督謝玄攻苻堅將兖州刺史張崇于鄄城克
之甲午加太保謝安大都督揚江荆司豫徐兖青冀幽
并梁益雍涼十五州諸軍事冬十月辛亥朔日有蝕之
丁巳河間王曇之薨乙丑以玄象乖度大赦庚午立前
新蔡王晃弟崇為新蔡王苻堅青州刺史苻朗帥衆来
降十二月苻堅將吕光稱制于河右自號酒泉公慕容
沖僣即皇帝位于阿房
十年春正月甲午謁諸陵二月立國學蜀郡太守任權
斬苻堅益州刺史李平益州平三月滎陽人鄭燮以郡
来降苻堅國亂使使奉表請迎龍驤將軍劉牢之及慕
容垂戰于黎陽王師敗績夏四月景辰劉牢之與沛郡
太守周次及垂戰于五橋澤王師又敗績壬戌太保謝
安帥衆救苻堅五月大水苻堅留太子宏守長安奔于
五將山六月宏来降慕容沖入長安秋七月苻丕自枋
頭西走龍驤將軍檀玄追之為丕所敗旱饑丁巳老人
星見八月甲午大赦丁酉使持節侍中中書監大都督
十五州諸軍事衞將軍太保謝安薨庚子以琅邪王道
子為都督中外諸軍事是月姚萇殺苻堅而僣即皇帝
位九月吕光據姑臧自稱涼州刺史苻丕僣即皇帝位
于晉陽冬十月丁亥論淮肥之功追封謝安廬陵郡公
封謝石南康公謝玄康樂公謝琰望蔡公桓伊永修公
自餘封拜各有差是歲乞伏國仁自稱大單于秦河二
州牧
十一年春正月辛未慕容垂僣即皇帝位于中山壬午
翟遼襲黎陽執太守滕恬之乙酉謁諸陵慕容沖將許
木末殺慕容沖於長安三月大赦太山太守張願以郡
叛降於翟遼夏四月以百濟王世子餘暉為使持節都
督鎮東將軍百濟王代王拓拔珪始改稱魏癸巳以尚
書僕射陸納為尚書左僕射譙王恬為尚書右僕射六
月己卯地震庚寅以前輔國將軍楊亮為西戎校尉雍
州刺史鎮衞山陵秋八月庚午封孔靖之為奉聖亭侯
奉宣尼祀丁亥安平王邃之薨翟遼寇譙龍驤將軍朱
序擊走之冬十月慕容垂破苻丕於河東丕走東垣揚
威將軍馮該擊斬之傳首京都甲申海西公奕薨十一
月苻丕將苻登僣即皇帝位於隴東
十二年春正月乙巳以豫州刺史朱序為青兖二州刺
史鎮淮隂丁未大赦壬子暴風發屋折木戊午慕容垂
寇河東濟北太守温詳奔彭城翟遼遣子釗寇陳潁朱
序擊走之夏四月戊辰尊夫人李氏為皇太妃己丑雨
雹高平人翟暢執太守徐含遠以郡降于翟遼六月癸
卯束帛聘處士戴逵龔玄之秋八月辛巳立皇子德宗
為皇太子大赦增文武位二等大酺五日賜百官布帛
各有差九月戊午復新寧王遵為武陵王立梁王㻱子
和為梁王冬十一月松滋太守王遐之討翟遼于洛口
敗之
十三年夏四月戊午以青兖二州刺史朱序為持節都
督雍梁沔中九郡諸軍事雍州刺史譙王恬之為鎮北
將軍青兖二州刺史夏六月旱乞伏國仁死弟乾歸嗣
偽位僣號河南王秋七月翟遼將翟發寇洛陽河南太
守郭給距破之冬十二月戊子濤水入石頭毁大桁殺
人乙未大風晝晦延賢堂災景申螽斯百堂客館驃騎
庫皆災己亥加尚書令謝石衞將軍開府儀同三司庚
子尚書令衞將軍開府儀同三司謝石薨
十四年春正月癸亥詔淮南所獲俘虜付諸作部者一
皆散遣男女自相配匹賜百日廪其没為軍賞者悉贖
出之以襄陽淮南饒沃地各立一縣以居之彭城妖賊
劉黎僣稱皇帝於皇丘龍驤將軍劉牢之討平之二月
扶南獻方物吕光僣號三河王夏四月甲辰彭城王弘
之薨翟遼寇滎陽執太守張卓六月壬寅使持節都督
荆益寧三州諸軍事荆州刺史桓石虔卒秋七月甲寅
宣陽門四柱災八月姚萇襲破苻登獲其偽后毛氏丁
亥汝南王羲薨九月庚午以尚書左僕射陸納為尚書
令冬十二月乙巳雨木冰
十五年春正月乙亥鎮北將軍譙王恬之薨龍驤將軍
劉牢之及翟遼張願戰于太山王師敗績征虜將軍朱
序破慕容永於太行二月辛巳以中書令王恭為都督
青兖幽并冀五州諸軍事前將軍青兖二州刺史三月
己酉朔地震戊辰大赦秋七月丁巳有星孛于北河八
月永嘉人李耽舉兵反太守劉懷之討平之己丑京師
地震有星孛于北斗犯紫微沔中諸郡及兖州大水龍
驤將軍朱序攻翟遼于滑臺大敗之張願来降九月丁
未以吳郡太守王珣為尚書僕射冬十二月己未地震
十六年春正月庚申改築太廟夏六月慕容永寇河南
太守楊佺期擊破之己未章武王範之薨秋九月癸未
以尚書右僕射王珣為尚書左僕射以太子詹事謝琰
為尚書右僕射新廟成冬十一月姚萇敗苻登于安定
十七年春正月己巳朔大赦除逋租宿債夏四月齊國
内史蔣喆殺樂安太守辟閭濬據青州反北平原太守
辟閭渾討平之五月丁卯朔日有蝕之六月癸卯京師
地震甲寅濤水入石頭毁大桁永嘉郡潮水湧起近海
四縣人多死者乙卯大風折木戊午梁王龢薨慕容垂
襲翟釗于黎陽敗之釗奔于慕容永秋七月丁丑太白
晝見八月新作東宫冬十月丁酉太白晝見辛亥都督
荆益寧三州諸軍事荆州刺史王忱卒十一月癸酉以
黃門郎殷仲堪為都督荆益梁三州諸軍事荆州刺史
庚寅徙封琅邪王道子為會稽王封王子德文為琅邪
王十二月己未地震是歲自秋不雨至于冬
十八年春正月癸卯朔地震二月己未又地震三月翟
釗寇河南夏六月己亥始興南康廬陵大水深五丈秋
七月旱閏月妖賊司馬徽聚黨於馬頭山劉牢之遣部
將討平之九月景戌龍驤將軍楊佺期擊氐帥楊佛嵩
于潼谷敗之冬十月姚萇死子興嗣偽位
十九年夏六月壬子追尊會稽王太妃鄭氏為簡文宣
太后秋七月荆徐二州大水傷秋稼遣使振䘏之八月
己巳尊皇太妃李氏為皇太后宫曰崇訓慕容垂擊慕
容永於長子斬之冬十月慕容垂遣其子惡奴寇廪丘
東平太守韋簡及垂將尹國戰于平陸簡死之是歲苻
登為姚興所殺登太子崇奔于湟中僣稱皇帝
二十年春二月作宣太后廟甲寅散騎常侍光禄大夫
開府儀同三司尚書令陸納卒三月庚辰朔日有蝕之
夏六月荆徐二州大水十一月魏王拓拔珪擊慕容垂
子寶于黍谷敗之
二十一年春正月造清暑殿三月慕容垂攻平城拔之
夏四月新作永安宫丁卯雨雹慕容垂死子寶嗣偽位
五月甲子以望蔡公謝琰為尚書左僕射大水六月吕
光僣即天王位秋九月庚申帝崩于清暑殿時年三十
五葬隆平陵帝幼稱聰悟簡文之崩也時年十歲至晡
不臨左右進諫答曰哀至則哭何常之有謝安常嘆以
為精理不減先帝既威權已出雅有人主之量既而溺
於酒色始為長夜之飲末年長星見帝心甚惡之於華
林園舉酒祝之曰長星勸汝一杯酒自古何有萬歲天
子邪太白連年晝見地震水旱為變者相屬醒日既少
而傍無正人竟不能改焉時張貴人有寵年幾三十帝
戲之曰汝以年當廢矣貴人潜怒向夕帝醉遂暴崩時
道子昏惑元顯專權竟不推其罪人初簡文帝見䜟云
晉祚盡昌眀及帝之在孕也李太后夢神人謂之曰汝
生男以昌眀為字及産東方始眀因以為名焉簡文帝
後悟乃流涕及為清暑殿有識者以為清暑反為楚聲
哀楚之徵也俄而帝崩晉祚自此傾矣
史臣曰前史稱不有廢也君何以興若乃天挺惟神光
膺嗣位邁油雲而驤首濟沈川而能躍少康一旅之衆
所以闡帝圖成湯七十之基所以興王業静河海於既
泄補穹圓於已紊事異於斯則弗由也簡皇以虛白之
姿在屯如之會政自桓氏祭則寡人太宗晏駕寧康纂
業天誘其衷姦臣自隕于時西踰劒岫而跨靈山北振
長河而臨清洛荆吳戰旅嘯叱成雲名賢間出舊德斯
在謝安可以鎮雅俗彪之足以正紀綱桓沖之夙夜王
家謝玄之善斷軍事于時上天乃眷彊氐自泯五尺童
子振𬒮臨江思所以挂旆天山封泥函谷而條綱弗垂
威恩罕樹道子荒于朝政國寶彙以小人拜授之榮初
非天旨鬻刑之貨自走權門毒賦年滋愁民歲廣是以
聞人許榮馳書詣闕烈宗知其抗直而惡聞逆耳肆一
醉於崇朝飛千觴於長夜雖復昌眀表夢安聽神言而
金行頽弛抑亦人事語曰大國之政未陵夷小邦之亂
已傾覆也屬苻堅百六之秋棄肥水之衆帝號為武不
亦優哉
贊曰君若綴旒道非交泰簡皇凝寂不貽伊害孝武登
朝姦雄自消燕之擊路鄭叔分鑣倡臨帝席酒勸天妖
金風不競人事先彫
晉書卷九
晉書卷九考證
孝武帝紀鎮遠將軍桓石虔鎮遠一本作威遠(臣宗)
(楷)按石虔本傳稱寧遠將軍尋授奮威將軍進冠軍
將軍並非威遠亦非鎮遠也
晉書卷九考證
