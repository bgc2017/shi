晉書卷十七
唐太宗文皇帝御撰
志第七
律歴中
昔者聖人擬宸極以運璿璣揆天行而序景曜分辰野
辨躔歴敬農時興物利皆以繫順兩儀紀綱萬物者也
然則觀象設卦扐閏成爻歴數之原存乎此也逮乎炎
帝分八節以始農功軒轅紀三綱而闡書契乃使羲和
占日常儀占月臾區占星氣伶倫造律呂大撓造甲子
隸首作算數容成綜斯六術考定氣象建五行察發斂
起消息正閏餘述而著焉謂之調歴洎于少昊則鳳鳥
司歴顓頊則南正司天陶唐則分命羲和虞舜則因循
堯法及夏殷承運周氏應期正朔既殊創法斯異傳曰
火出於夏為三月於商為四月於周為五月是故天子
置日官諸侯有日御以和萬國以協三辰至乎寒暑晦
眀之徵陰陽生殺之數啟閉升降之紀消息盈虚之節
皆應躔次而無滛流故能該浹生靈堪輿天地周德既
衰史官失職疇人分散禨祥不理秦并天下頗推五勝
自以獲水德之瑞用十月為正漢氏初興多所未暇百
有餘載襲秦正朔爰及武帝始詔司馬遷等議造漢歴
乃行夏正其後劉歆更造三統以說左傳辯而非實班
固惑之采以為志逮光武中興太僕朱浮數言歴有乖
謬于時天下初定未能詳考至永平之末改行四分七
十餘年儀式乃備及光和中乃命劉洪蔡邕共修律歴
其後司馬彪因之以繼班史今采魏文黃初已後言歴
數行事者以續司馬彪云
漢靈帝時會稽東部尉劉洪考史官自古迄今歴注原
其進退之行察其出入之驗規其往來度其終始始悟
四分於天疎闊皆斗分太多故也更以五百八十九為
紀法百四十五為斗分作乾象法冬至日日在斗二十
二度以術追日月五星之行推而上則合於古引而下
則應於今其為之也依易立數遁行相號潜處相求名
為乾象歴又創制日行遲速兼考月行陰陽交錯於黃
道表裏日行黃道於赤道宿度復進有退方於前法轉
為精密矣獻帝建安元年鄭玄受其法以為窮幽極微
又加注釋焉
魏文帝黃初中太史令高堂隆復詳議歷數更有改革
太史丞韓翊以為乾象減斗分大過後當先天造黃初
歴以四千八百八十三為紀法千二百五十為斗分其
後尚書令陳羣奏以為歴數難眀前代通儒多共紛争
黃初之元以四分歴久遠疏闊大魏受命宜改歴眀時
韓翊首建猶恐不審故以乾象互相參校其所校日月
行度弦望朔晦校歴三年更相是非無時而決案三公
議皆綜盡典禮殊塗同歸欲使效之璿璣各盡其法一
年之間得失足定奏可太史令許芝云劉洪月行術用
以来且四十餘年以復覺失一辰有竒孫欽議史遷造
太初其後劉歆以為疏復為三統章和中改為四分以
儀天度考合符應時有差跌日蝕覺過半日至平中劉
洪改為乾象推天七曜之符與天地合其序董巴議云
聖人迹太陽於晷景效太陰於弦望眀五星於見伏正
是非於晦朔弦望伏見者歴數之綱紀檢驗之明者也
徐岳議劉洪以歴後天潛精内思二十餘載參校漢家
太初三統四分歴術課弦望於兩儀郭間而月行九歲
一終謂之九道九章百七十一歲九道小終九九八十
一章五百六十七分而九終進退牛前四度五分學者
務追合四分但減一道六十三分分不下通是以疎闊
皆由斗分多故也課弦望當以昏眀度月所在則知加
時先後之意不宜用兩儀郭間洪加太初元十二紀減
十斗下分元起己丑又為月行遲疾交會及黃道去極
度五星術理實粹密信可長行今韓翊所造皆用洪法
小益斗下分所錯無幾翊所增減致亦留思然十術新
立猶未就悉至於日蝕有不盡效效歴之要要在日蝕
熹平之際時洪為郎欲改四分先上驗日蝕日蝕在晏
加時在辰蝕從下上三分侵二事御之後如洪言海内
識真莫不聞見劉歆已來未有洪比夫以黃初二年六
月二十七日戊辰加時未日蝕乾象術加時申半強於
消息就加未黃初以為加辛強乾象後天一辰半強為
近黃初二辰半為遠消息與天近三年正月景寅朔加
時申北日蝕黃初加酉弱乾象加午少消息加未黃初
後天半辰近乾象先天二辰少弱於消息先天一辰強
為遠天三年十一月二十九日庚寅加時西南維日蝕
乾象加未初消息加申黃初加未強乾象先天一辰遠
黃初先天半辰近消息乾象近中天二年七月十五日
癸未日加壬月景蝕乾象月加申消息加未黃初月加
子強入甲申日乾象後天二辰消息後一辰為近黃初
後天六辰遠三年十月十五日乙巳日加丑月加未蝕
乾象月加已半於消息加午黃初以景午月加酉強乾
象先天二辰近黃初後天二辰強為遠於消息於乾象
先一辰凡課日月蝕五事乾象四遠黃初一近翊於課
加時在辰蝕從下上三分侵二事御之後如洪言海内
識真莫不聞見劉歆已來未有洪比夫以黃初二年六
月二十七日戊辰加時未日蝕乾象術加時申半強於
消息就加未黃初以為加辛強乾象後天一辰半強為
近黃初二辰半為遠消息與天近三年正月景寅朔加
時申北日蝕黃初加酉弱乾象加午少消息加未黃初
後天半辰近乾象先天二辰少弱於消息先天一辰強
為遠天三年十一月二十九日庚寅加時西南維日蝕
乾象加未初消息加申黃初加未強乾象先天一辰遠
黃初先天半辰近消息乾象近中天二年七月十五日
癸未日加壬月景蝕乾象月加申消息加未黃初月加
子強入甲申日乾象後天二辰消息後一辰為近黃初
後天六辰遠三年十月十五日乙巳日加丑月加未蝕
乾象月加已半於消息加午黃初以景午月加酉強乾
象先天二辰近黃初後天二辰強為遠於消息於乾象
先一辰凡課日月蝕五事乾象四遠黃初一近翊於課
加時在辰蝕從下上三分侵二事御之後如洪言海内
識真莫不聞見劉歆已來未有洪比夫以黃初二年六
月二十七日戊辰加時未日蝕乾象術加時申半強於
消息就加未黃初以為加辛強乾象後天一辰半強為
近黃初二辰半為遠消息與天近三年正月景寅朔加
時申北日蝕黃初加酉弱乾象加午少消息加未黃初
後天半辰近乾象先天二辰少弱於消息先天一辰強
為遠天三年十一月二十九日庚寅加時西南維日蝕
乾象加未初消息加申黃初加未強乾象先天一辰遠
黃初先天半辰近消息乾象近中天二年七月十五日
癸未日加壬月景蝕乾象月加申消息加未黃初月加
子強入甲申日乾象後天二辰消息後一辰為近黃初
後天六辰遠三年十月十五日乙巳日加丑月加未蝕
乾象月加已半於消息加午黃初以景午月加酉強乾
象先天二辰近黃初後天二辰強為遠於消息於乾象
先一辰凡課日月蝕五事乾象四遠黃初一近翊於課
郎中李恩議以太史天度與相覆校二年七月三年十
一月望與天度日皆差異月蝕加時乃後天六時半非
從三度之謂定為後天過半日也董巴議曰昔伏羲始
造八卦作三畫以象二十四氣黃帝因之初作調歴歴
代十一更年五千凡有七歴顓頊以今之孟春正月為
元其時正月朔旦立春五星會于天歴營室也冰凍始
冸蟄蟲始發雞始三號天曰作時地曰作昌人曰作樂
鳥獸萬物莫不應和故顓頊聖人為歴宗也湯作殷歴
弗復以正月朔旦立春為節也更以十一月朔旦冬至
為元首下至周魯及漢皆從其節據正四時夏為得天
以承堯舜從顓頊故也禮記大戴曰虞夏之歴建正於
孟春此之謂也楊偉請六十日中疏密可知不待十年
若不從法是校方員棄規矩考輕重背權衡課長短廢
尺寸論是非違分理若不先定校歴之本法而懸聽棄
法之末爭則孟軻所謂方寸之基可使高於岑樓者也
今韓翊據劉洪術者知貴其術珍其法而棄其論背其
術廢其言違其事是非必使洪竒妙之式不傳來世若
知而違之是挾故而背師也若不知據之是為挾不知
而罔知也校議未定會帝崩而寢至眀帝景初元年尚
書郎楊偉造景初歴表上帝遂改正朔施行偉歴以建
丑之月為正改其年三月為孟夏其孟仲季月雖與夏
正不同至於郊祀蒐狩班宣時令皆以建寅為正三年
正月帝崩復用夏正其劉氏在蜀仍漢四分歴吴中書
令闞澤受劉洪乾象法於東萊徐岳又加解注中常侍
王蕃以洪術精妙用推渾天之理以制儀象及論故孫
氏用乾象歴至吴亡武帝踐阼泰始元年因魏之景初
歴改名泰始歴楊偉推五星尤疎闊故元帝渡江左以
後更以乾象五星法代偉歴自黃初已後改作歴術皆
斟酌乾象所減斗分朔餘月行陰陽遲疾以求折衷洪
術為後代推步之師表故先列之云
乾象歴
上元己丑以來至建安十一年景戍歲積七千三百七
十八年
乾法千一百七十
會通七千一百七十一
紀法五百八十九
周天二十一萬五千一百四十
通法四萬三千二十六
通數四十一
日法四百五十七
歲中十二
餘歲三千九十
章歲十九
没法百三
章閏七
會數四十七
會歲八百九十三
章月二百四十五
會率千八百八十二
朔望合數九百四十一
會日萬一千四十五
紀月七千二百八十五
元月一萬四千五百七十
月周七千八百七十四
小周二百五十四
推入紀
置上元盡所求年以乾法除之不滿乾法以紀法除之
餘不滿紀法者入内紀甲子年也滿法去之入外紀甲
午年也
推朔
置入紀年外所求以章月乘之章歲而一所得為定積
月不盡為閏餘閏餘十二以上歲有閏以通法乘定積
月為假積日滿日法為定積日不盡為小餘以六旬去
積日為大餘命以所入紀算外所求年天正十一月朔
日也
求次月加大餘二十九小餘七百七十三小餘滿日法
從大餘小餘六百八十四以上其月大
推冬至
置入紀年外所求以餘數乘之滿紀為大餘不盡為小
餘以六旬去之命以紀算外天正冬至日也
求二十四氣
置冬至小餘加大餘十五小餘五百一十五滿二千三
百五十六從大餘命如法
推閏月
以閏餘減章歲餘以歲中乘之滿章閏為一月不盡半
法已上亦一有進退以無中月
推弦望
加大餘七小餘五百五十七半小餘如日法從大餘餘
命如前得上弦又加得望又加得下弦又加得後月朔
其弦望定小餘四百一以下以百刻乘之滿日法得一
刻不盡什之求分以課所近節氣夜漏未盡以算上為
日
推没
置入紀年外所求以餘數乘之滿紀法為積没有餘加
盡積為一以會通乘之滿没法為大餘不盡為小餘大
餘命以紀算外冬至後没日求次没加大餘六十九小
餘六十滿其法從大餘無分為減
推日度
以紀法乘積日滿周天去之餘以紀法除之所得為度
命度以牛前五度起宿次除之不滿宿即天正夜半日
所在
求次日加一度經斗除分分少損一度為紀法加焉
推月度
以月周乘積日滿周天去之餘滿紀法為度不盡為分
命如上則天正朔夜半月所在度
求次月小月加度二十二分二百五十八大月又加一
日度十三分二百一十七滿法得一度其冬下旬夕在
張心署之
推合朔度
以章歲乘朔小餘滿會數為大分不盡小分以大分從
朔夜半日分滿紀法從度命如前天正合朔日月所共
會也
求次月加度二十九大分三百一十二小分滿會數從
大分大分滿紀法後度經斗除大分
求弦朢日所在度加合朔度七分二百二十五小分十
七半大小分及度命如前則上弦日所在度又加得望
下弦後月合
求弦朢月行所在度加合朔度九十八大分四百八小
分四十一大小分及度命如前合朔則上弦月所在又
加得朢下弦後月合
求日月昏明度日以紀法月以月周乘所近節氣夜漏
二百而一為明分日以減紀法月以減月周餘為昏分
各以加夜半如法為度
推月蝕
置上元年外所求以會歲去之其餘年以會率乘之如
會歲為積蝕有餘加積一會月乘之如會率為積月不
盡為月餘以章閏乘餘年滿章月為積閏以減積月餘
以歲中去之不盡數起天正
求次蝕加五月月餘千六百三十五五滿會率得一月
月以望
推卦用事日
因冬至大餘倍其小餘坎用事日也加小餘千七十五
滿乾法從大餘中孚用事日也
求次卦各加大餘六小餘百三其四正各因其中日而
倍其小餘
推五行用事
置冬至大小餘加大餘二十七小餘九百二十七滿二
千三百五十六從大餘得土用事日也加大餘十八小
餘六百一十八得立春木用事日加大餘七十三小餘
百一十六復得土又加土如得其火金水放此
推加時
以十二乘小餘滿其法得一度辰數從子起算外朔弦
望以定小餘
推漏刻
以百乘小餘滿其法得一刻不盡什之求分課所近節
氣起夜分盡夜上水未盡以所近言之推有進退進加
退減所得也進退有差起分度後二率四度轉增少少
每半者三而轉之差滿三止歴五度而減如初
月行三道術
月行遲疾周進有恒會數從天地凡數乘餘率自乘如
會數而一為過周分以從周天月周除之歴日數也遲
疾有衰其變者勢也以衰減加月行率為日轉度分衰
左右相加為損益率益轉相益損轉相損盈縮積也半
小周乘通法如通數而一以歴周減焉為朔行分也
日轉度分列衰損益率
盈縮積月行分
一日十四度(十分)一退減益二十二
盈初三百七十六
二日十四度(九分)二退減益二十二
盈二十二二百七十五
三日十四度(七分)三退減益十九
盈四十三二百七十三
四日十四度(四分)四退減益十六
盈六十三二百七十
五日十四度(八分)四退減益十二
盈七十八二百六十六
六日十三度(十五分)四退減益八
盈九十二百六十二
七日十三度(十一分)四退減益四
盈九十八二百五十八
八日十三度(七分)四退減損四
盈百二二百五十四
九日十三度(三分)四退減損四
盈百二二百五十
十日十二度(十八分)三退減損八
盈九十八二百四十六
十一日十二度(十五分)四退加損十一
盈九十二百四十三
十二日十二度(七分)三退加損十五
盈七十九二百四十九
十三日十二度(八分)二退加損十八
盈六十四二百四十六
十四日十二度(六分)一退加損二十
盈三十六二百三十四
十五日十二度(五分)二退加損二十一
盈二十六三百三十三
十六日十二度(六分)二退減損二十(損不足及減五為益盈有五謂益而損縮初二十故不足)
盈五縮初二百四十四
十七日十二度(八分)三退減益十八
縮十五二百三十六
十八日十二度(十一分)四進減益十五
縮三十三二百三十九
十九日十二度(十五分)三進減益十一
縮四十八三百四十三
二十日十三度(十八分)四進減益八
縮五十九二百四十六
二十一日十三度(三分)四進減益四
縮六十七二百五十
二十二日十三度(七分)四進加損四
縮七十一二百五十四
二十三日十三度(十一分)四進加損四
縮七十一二百五十八
二十四日十三度(十五分)四進加損八
縮六十七二百六十二
二十五日十四度四進加損十三
縮五十九二百六十六
二十六日十四度(四分)三進加損十六
縮三十七二百七十
二十七日十四度(七三歴初進加分三大周日)損十九
縮三十一二百七十三
周日十四度(九分)少進加損二十一
縮十二二百七十五
周日分三千三百三
周虛二千六百六十六
周日法五千九百六十九
通周十八萬五千三十九
歴周十六萬四千四百六十六
少大法一千一百一
朔行大分一千八百一
周半一百二十七
推合朔入歴
以上元積月乘朔行大小分滿通數四十一從大分大
分滿歴周去之餘滿周法得一日不盡為日餘日餘命
笇外所求合朔入歴也
求次月加一日日餘五千二百三十三分二十五
求弦望各加七日日餘二千八百八十三小分二十九
半分各如法成日日滿二十七日去之餘如周分不足
除減一日加周虛
求弦望定大小餘
置所入歴盈縮稱以通周乘之為實令通數乘日餘分
以乘損益率以損益實為加時盈縮也章歲減月行分
乘周半為差法以除之所得盈減縮加大小餘如日法
盈不足朔加時在前後日弦望進退大餘為定小餘
求朔弦望加時定度
以章歲乘加時盈縮差法除之所得滿會數為盈縮大
小以盈減縮加本日月所在盈不足以紀法進退度為
日月所在定度分
推月行夜半入歴
以周半乘朔小餘如通數而一以減入歴日餘餘不足
加周法而減焉却一日却得周日加其分即得夜半入
歴
求次日轉一日因日餘到二十七日日餘滿周日分去
之不直周日也其不滿直之加周虚於餘餘皆次日入
歴日餘也
求月夜半定度
以夜半入歴日餘乘損益率如周法得一不盡為餘以
損益盈縮積餘無所損破全為法損之為夜半盈縮也
滿章歲為度不盡為分通數乘分及餘餘如周法從分
分滿紀法從度以盈加縮減本夜半度及餘為定度
求變衰法
以入歴日餘乘列衰如周法得一不盡為餘即各知其
日變衰也
求次歴
以周虚乘列衰如周法為常數歴竟輒以加率衰滿列
衰去之轉為次歴率衰也
求次日夜半定度
以變衰進加退減歴日轉分分盈不足章歲出入度也
通數乘分及餘而日轉加夜定度為次日也竟歴不直
周日減餘千三十八乃以通數乘之直周日者加餘八
百三十七又以少大分八百九十九加次歴變衰轉求
如前
求次日夜半盈縮
以變衰減加損益率為變損日益而以轉損益夜半盈
縮歴竟損不足反減為入次歴減加餘如上數
求昏明月度
以歴月行分乘所近節氣夜漏二百而一為分以減月
行分為昏分分如章歲為度以通數乘分以昏後以眀
加夜半定度餘分半法以上成不滿廢之
求月行遲疾
月經四表出入三道交錯分天以月率除之為歴之日
周天乘朔望合如會月而一朔合分也通數乘合數餘
如會數而一退分也以從月周為日進分會數而一為
差率也
隂陽歴衰損益率兼數
一日一減益十七初
二日二減益十六十七
三日三減益十五三十七
四日四減益十二三十八
五日四減益八六十
六日三減益四六十八
七日三減(減不足反損為加謂益有一當加減三為不足)益一(過極損之謂月行半周度已過極則當損之)七十二
八日四加損二七十三
九日四加損六七十一
十日三加損十六十五
十一日二加損十三五十五
十二日一加損十五三十二
十三日(限餘三千九百一十三徵分千七百五十二)此為後限一加(歴初大分日)損十六大二十七
分日(五千二百而三)少加小者損十六大十一
少大法四百七十三
歴周十萬七千五百六十五
差率萬一千九百八十六
朔合分萬八千三百二十八
徵分九百一十四
徵分法二千二百九
推朔入陰陽歴
以會月去上元積月餘以朔合分定徵分各乘之徵分
滿其法從合分合分滿周天去之其餘不滿歴周者為
入陽歴餘去之餘為入陰歴餘皆如月周得一日算外
所求月合朔入歴不盡為日餘
求次月
加二日日餘二千五百八十徵分九百一十四如法成
日滿十三去之除餘如分日陰陽歴竟互入端入歴在
前限餘前後限後者月行中道也
求朔望定數
各置入遲疾歴盈縮大小分會數乘小分為徵盈減縮
加陰陽日餘日餘盈不足進退日而定以定日餘乘損
益率如月周得一以損益數為加時定數
推夜半入歴
以差率乘朔小餘如徵分法得一以減入歴日餘不足
加月周而減之却得分日加其分以會數約徵分為小
分即朔日夜半入歴日日餘三十一小分如會數從會
餘餘滿月周去之又加一日歴竟下日餘滿分日去之
為入歴初也不滿分日者直之加餘二千七百二小分
三十一為入次歴
求夜半定日
以通數乘入遲疾歴夜半盈縮及餘餘滿半為小分以
盈加縮減入陰陽日餘日盈不足以月周進退日而定
也以定日餘乘損益兼數為夜半定數也
求昏明數
以損益率乘所近節氣夜漏二百而一為明以減損益
率為昏而以損益夜半數為昏眀定數
求月去極度
置加時若昏明定數以十二除之為度其餘三日而一
為少不盡一為強二少弱也所得為月去黃道度也其
陽歴以加日所在黃道歴去極度陰歴以減之則月去
極度強正弱負強弱相并同名相從異名相消其相減
也同名相消異名相從無對互之二強進少而弱
上元己丑以来至建安十一年景戍歲積七千三百七
十八
己丑戊寅丁卯景辰乙巳
甲午癸未壬申辛酉庚戌
己亥戊子丁丑景寅
推五星
五行木歲星火熒惑土填星金太白水辰星各以終日
與天度相約為日率章歲乘周為月法章月乘日為月
分分如法為月數通數乘月法日度法也升分乘周率
為升分(日度法用紀法乘同率故此同以分乘之)
五星朔大餘小餘(以通法各乘月數日法各除之為大餘不盡為小餘以六十去大餘)
五星入月日日餘(各以通法乘月餘以合月法朔小餘并之會數約之所得各以日度法除)
(之則皆是)
生度數度餘(減多為度餘分以周天乘之以日度法約之所得為度不盡為度餘過周天法之及)
(十分)
紀月七千二百八十五章閏七
章月二百三十五
歲中十二
通法四萬三千二十六
日法千四百五十七
會數四十七
周天二十一萬五千一百三十
升分一百四十五
木
周率六千七百二十二
日率七千三百四十一
合月數十二
月餘六萬四千八百一
合月法十二萬七千七百一十八
日度法三百九十五萬九千二百五十八
朔大餘二十三
朔小餘一千三百七
入月日十五
日餘三百三十八萬四千四十六
朔虛分一百五十
升分九十七萬四千六百九十
度數三十三
度餘二百五十萬九千九百五十六
火
周率二千四百七
日率七千二百七十一
合月數二十六
月餘二萬五千六百二十七
合月法六萬四千七百三十三
日度法二百萬六千七百二十三
朔大餘四十七
朔小餘一千一百五十七
入月日十二(景初十三)
日餘九十七萬三千一十三
朔虛分三百
升分四十九萬四千二十五
度數四十八(景初五十)
度餘一百九十九萬一千七百六
土
周率三千五百二十九
日率三千六百五十三
合月數十二
月餘五萬三千八百四十三
合月法六萬七千五十一
日度法二百七萬八千五百八十
朔大餘五十四
朔小餘五百三十四
入月二十四
日餘十六萬六千二百七十二
朔虚分九百二十三
升分五十一萬一千七百五
度數十二
度餘一百七十三萬三千一百四十八
金
周率九千二十二
日率七千二百一十三
合月數九
月餘十五萬二千二百九十三
合月法十七萬一千四百一十六
日度法五百三十一萬三千九百五十八
朔大餘二十五
朔小餘一千一百二十九
入月日二十七
日餘五萬六千九百五十四
朔虚分三百二十八
升分一百三十萬八千一百九十
度數二百九十二
度餘五萬六千九百五十四
水
周率一萬一千五百六十一
日率一千八百三十四
合月數一
月餘二十一萬一千三百三十一
合月法二十一萬九千六百五十九
日度法六百八十萬九千四百二十九
朔大餘二十九
朔小餘七百七十三
入月日二十八
日餘六百三十一萬九百六十七
朔虚分六百八十四
升分一百六十七萬六千三百四十五
度數五十七
度餘六百四十一萬九百六十七
推五星
置上元盡所求年以周率乘之滿日率得一名積合不
盡為合餘以周率除之得一星合往年二合前往年無
所得合其年合餘減周率為度分金水積合竒為晨耦
為夕
推星合月
以月數月餘各乘積合滿合月法從月不盡為月餘以
紀月去積月餘為入紀月副以章閏乘之滿章月得一
閏以減入紀月餘以歲中去之命以天正算外合月也
其在閏交際以朔御之
推入月日
以通法乘月餘合月法乘朔小餘并以會數約之所得
滿日度法得一則星合入月日也不滿為日餘命以朔
算外
推星合度
以周天乘度分滿日度法得一度不盡為餘命度以牛
前五起右求星合
求後合月
以月數加月數以月餘加月餘滿合月法得一月不減
滿歲中即合其年滿去之有閏計焉餘為後年再滿在
後二年金水加晨得夕加夕得晨
求合朔日
以朔大小餘加合月大小餘上成月者又加大餘二十
九小餘七百七十三小餘滿日法從大餘命如前
求入月日術
以入月日日餘加合入月日及餘餘滿日度法得一日
其前合朔小餘滿其虚分者減一日後小餘滿七百七
十三以上者去三十日其餘則後合入月日也
求後度
以度度加度餘加度餘滿日度法得一度
木伏三十二日
三百四十八萬四千六百四十六分
見三百六十六日
伏行五度
二百五十萬九千九百五十六分
見行四十度(除逆退十二度定行二十八度)
火伏百四十三日
九十七萬三千一十三分
見行百三十六日
伏行一百一十度
四十七萬八千九百九十八分
見行三百二十度(除逆十七度定行三百三度)
土伏三十三日
十六萬六千二百七十二分
見三百三十五日
伏行三度
百七十三萬三千一百四十八分
見行十五度(除逆六度定行九度)
金晨伏東方八十二日
十一萬三千九百八分
見西方二百四十六日(除逆六度定行二百四十六度)
晨伏行百度
十一萬三千九百八分
見東方(日度加西伏十日退八度)
水晨伏三十三日
六百一萬二千五百五分
見西方三十二日(除逆一度定行三十二度)
伏行六十五度
六百一萬二千五百五分
見東方
五星歴步
以術法伏日度及餘加星合日度餘餘滿日度法得一
從今命之如前得星見日及度也以星行分母乘見度
餘如日度法得一分不盡半法以上亦得一而日加所
行分分滿其母得一度逆順母不同以當行之母乘故
分如母而一當行分也留者承前逆則減之伏不盡度
經升除分以行母為率分有損益前後相御凡言如盈
約滿皆求實之除也去及除之取盡之除也
木晨與日合順伏十六日百七十四萬二千三百二十
三分行星二度三百二十三萬四千六百七分而晨見
東方在日没後順疾日行五十八分之十一五十八日
行十一度更順遲日行九分五十八日行九度留不行
二十五日而旋逆日行七分之一八十四日退十二度
復留二十五日而順日行五十八分之九五十八日行
九度順疾日行十一分五十八日行十一度在日前
夕伏西方十六日百七十四萬二千三百二十三分行
星二度三百二十三萬四千六百七分而與日合凡一
終三百九十八日三百四十八萬四千六百四十六分
行星四十三度二百五十萬九千九百五十六分
火晨與日合伏順七十一日百四十八萬九千八百六
十八分行星五十五度百二十四萬二千八百六十分
半而晨見東方在日後順日行二十三分之十四百八
十四日行一百一十二度更順遲日行二十三分之十
二九十二日行四十八度留不行十一日旋逆日行六
十二分之十七六十三日退十七度日行十二分九十
二日行四十八度復順疾日行十四分百八十四日行
百一十二度在日前
夕伏西方七十一日百四十八萬九千八百六十八分
行星五十五度百二十四萬二千八百六十分半而與
日合凡一終七百七十九日九十七萬三千一十三分
行星四百一十四度四十七萬八千九十八分
土晨與日合伏順十六日百一十二萬二千四百二十
六分半行星一度百九十九萬五千八百六十四分半
而晨見東方在日後順日行三十五分之三百八十七
日半行七度半留不行三十四日旋逆日行十七分之
一百二日退六度復三十四日而順日行三分八十七
日逆行七度半在日前
夕伏西方十六日百一十二萬二千四百二十六分半
行星一度百九十九萬五千八百六十四分半而與日
合也凡一終三百七十八日十六萬六千二百七十二
分行星十二度百七十三萬三千一百三十八分
金晨與日合伏逆五日退四度而晨見東方在日後逆
日行五分度之三十日退六度留不行八日旋順遲日
行四十六分之三十三四十六日行三十三度而順疾
日行一度九十一分之十五九十一日行一百六度更
順益疾日行一度九十一分之二十二九十一日行百
一十三度在日後晨伏東方順四十一日五萬六千九
百五十四度行星五十度五萬九千九百五十四分而
與日合二日五萬六千九百五十四分行星亦如之
金夕與日合伏順四十一日五萬六千九百五十四分
行星五十度五萬九千九百五十四分而夕見西方在
日前順疾日行一度九十一分之二十二九十一日行
百一十三度更順減疾日行一度十五分九十一日行
百六度而順遲日行四十六分之三十三四十六日行
三十三度留不行八日旋逆日行五分之三十日退六
度而與日合凡再合一終五百八十四日十一萬三千
九百八分行星亦如之
水晨與日合伏逆九日退七度而晨見東方在日後更
逆疾一日退一度留不行二日旋順遲日行九分之八
九日行八度而順疾日行一度四分之一二十日行二
十五度在日後晨伏東方順十六日六百四十一萬九
百六十七分而與日合一合五十七日六百四十一萬
九百六十七分行星三十二度六百四十一萬九百六
十七分行星亦如之
水夕與日合伏順十六日六百四十一萬九百六十七
分而夕見西方在日前順疾日行一度四分之一二十
日行二十五度而順遲日行九分之八九日行八度留
不行二日旋逆一日退一度在日前夕伏西方逆遲九
日退七度與日合凡再合一終一百一十五日六百一
萬二千五百五分行星亦如之
晉書卷十七
晉書卷十七考證
律歴志中臾區占星氣臾監本誤車今從史記封禪
書改正
土以二年十一月二十六日壬辰見注乾象十一月二
十一日丁亥見先五日監本二十六日誤作二十
五日二十一日誤作二十八日
水以二年十二月十三日己酉晨伏注乾象十二月十
五日辛亥伏監本十五日誤十三日
水以三年五月十八日辛亥夕見注黃初五月十七日
庚戌見庚戍監本誤作庚辰(臣永祚)按正文十八
日為辛亥則十七日自為庚戍非庚辰也
水以三年十一月日於晷度十四日甲辰伏注黃初十
一月八日戊戌伏監本誤作十月今補正
章月二百四十五(臣永祚)按太初三統法章月俱為
二百三十五茲列為二百四十五疑有誤字
十三日注徵分千七百五十二(臣龍官)按徵似當作
微下文同
在前限餘前後限後者月行中道也(臣龍官)按後限
下脫餘字
會數乘小分為徵盈減縮(臣龍官)按徵下脫分字
日餘三十一小分如會數宋書此句上有求次日加
四字另作一條
以牛前五起右求星合五字下疑脫度字
晉書卷十七考證
