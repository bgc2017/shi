欽定大清會典卷九十一
内務府
都虞司
凡内府三旗之制護軍營鑲黃旗正黃旗正白
旗護軍統領各一人護軍參領各五人副護軍
參領各五人護軍校委署參領各三人護軍校
各三十三人護軍委署護軍校各五人護軍共
千有六十五人前鋒營前鋒校委署參領各
二人前鋒校各二人前鋒委署前鋒校各二人
前鋒共百十有四人驍騎營掌關防參領三
旗各五人以司官兼攝副參領各五人滿洲佐
領各五人旗鼓佐領各六人正黃旗朝鮮佐領
二人驍騎校正黃旗十有三人鑲黃正白二旗
各十有一人共領催百四十人三旗三十内管
領下共領催百二十人驍騎五千二百五十人
均隸於内務府總管由司掌其升選僉補及咨
行俸餉之事
凡
圓明園三旗之制四品營總一人護軍參領副護
軍參領護軍校委署參領旗各一人護軍校各
三人護軍共百二十人由
圓明園總統王公大臣掌其升選僉補仍隸於司
凡
盛京三旗之制佐領各一人驍騎校各一人司庫
二人主事一人筆帖式十有六人催長一人領
催十有八人庫使十有六人頭目及執事人六
十七人委署領催之驍騎六十人驍騎六百四
十八人均隸
盛京内務府總管仍由司掌其升選
凡軍器内府三旗護軍凖兵部奏定日期由内
務府總管察驗官員各隨本旗由兵部暨
欽命之王公大臣察驗
凡訓練内府護軍驍騎歲以春秋二季由該管
官督率操演前鋒營隨時練習賞罰各有差
凡宿衛
大内宮禁以内府護軍統領内管領護軍參領護
軍校次以護軍參領護軍校次以驍騎參領
紫禁城内外重地以護軍參領散秩官護軍校驍
騎校餘以各佐領内管領下之有頂帶領催率
驍騎分班直宿其合護軍驍騎步軍及三旗服
役人鑾儀衛校尉别立班次者曰防範兵專司
戒火
凡導引扈從
車駕出入
躬祀各
壇
廟以護軍校二人庫使七人護軍二十一人擎執引鐙
以庫守二十人護軍二十人於
午門外設鐙以庫守十人護軍十人於
堂子街門内外設鐙均委司官護軍參領護軍校專司
稽察
皇太后
皇后
妃
嬪出入以内務府總管或散秩大臣一人司官八
人内府護軍統領一人護軍參領四人護軍校
十人率護軍豹尾班執槍者十人佩儀刀者十
人翊衛護軍百人導引扈從公主
皇子福晉出入内府官護軍參領護軍校護軍導
引隨從各有差
凡畿輔
行宮京東七處京西四處京北六處口外十有三
處各設千總自一人至七人委署千總自一人
至十有二人兵自四人至二百七十一人有差
分隸湯泉盤山黃新莊熱河各總管管轄
凡稽察
壇
廟祭祀齋戒以司官二人
御殿賜茶以司官護軍校各四人護軍三十人各執
事三十人監領俸餉每旗以參領佐領驍騎校
内副管領各一人管安河橋豐益倉歲以司官
内管領各一人稽察内管領下服役人每月以
司官四人若典守工程帑項及慎刑司起解犯
人應用八旗綠旗官兵均由司呈堂轉咨兵部
撥給
凡捕牲烏喇官弁總管一人翼領二人驍騎校
七人筆帖式七人副驍騎校七人領催三人委
署領催十有一人管理虞人採捕之事弓匠鐵
匠各一人
凡虞人地賦新舊牲丁共二千三百八十有二
丁賦四千四百八兩七錢地千七百七十二頃
二十四畝地賦八千八百六十一兩各有竒
凡採捕捕牲烏喇珠軒各歲納東珠十六顆參
丁每丁納人參七兩五錢蜜戶每丁納蜂蜜七
十斤
盛京牛莊諸處網戸每丁納魚五百斤鷹手每丁
納雉百狐戸每丁納狐皮四張蜜戸每丁納蜂
蜜五十斤王多羅樹獵戶每丁納野豕二鹿腊
九十束水獺戸每丁納水獺皮四張鸛戸每丁
納鸛翎十有五副漁戸每丁納細鱗魚五十尾
密雲縣槍手每丁納鹿二鷹手每丁納雉一百
有十薊州蜜戸每丁納蜜四十斤永平府蜜戶
每丁納蜜六十斤張家口鷹手每丁納雉百冷
口鷹手每丁納雉百有六其
畿輔各州縣投充牲丁及以地來投之鷹手鵪鶉
戸狐戸雀戸鵰戸野鴨戸所納鷹鷂諸物各如
應用之數無定額東珠人參及水獺狐皮交廣
儲司蜂蜜交内管領鸛翎交武偹院鷹鷂海青
交鷹鷂房餘交尚膳房均按則折銀準抵正賦
凡雇車恭遇謁
陵
巡幸計内府所屬應用車數行順天府和雇按日給
費以行程駐
蹕及輜重回空為差由府屬扈從官沿塗稽察
凡官馬内府三旗護軍營共養官馬四百六十
三匹前鋒營百三十二匹驍騎營九十九匹分
給官兵各支馬乾銀牧養
盛京聽差馬三羣羣各五十匹各設牧長一人牧
丁六人歲無倒斃牧長以下均給賞倒斃六匹
以上議罰各有差
凡府屬公文均由司轉發兵部齎送
愼刑司
凡處分内府所屬文武官員遇有議處之案皆
依吏部兵部例定議
凡審讞内府所屬人犯罪在杖一百以下者依
刑部律例議結杖一百以上及旗民交涉之案
槩送刑部定擬如遇首告機密及事干職官者
請
旨推鞫
凡奉
特旨交司及由府奏準審理之犯罪應死者會同三
法司覈擬由府主稾具題得
旨交刑部依原題治罪
凡軍流徒罪折枷及本罪應枷之犯皆送刑部
枷示滿日仍由司責放
凡發遣人犯應發黑龍江寧古塔者咨兵部應
發雲貴川廣煙瘴等處者咨刑部應發捕牲烏
喇者移都虞司應發各莊屯安置者移會計司
皆呈堂轉發其安置莊屯之犯身故後妻子願
回京者聽
凡律例於吏兵刑部咨取刑具於刑部取用屍
傷會刑部司官檢騐
凡監禁除奉
旨收禁人犯外其情罪重大者職官請
旨收禁無職人即行收禁按其情罪加以縲絏撥官
兵防守女犯别置一室皆日給薪米夏給冰塊
病給醫藥一如刑部之制
凡清理贓贖内府人犯應追還官入官等贓及
收贖納贖諸鍰追繳廣儲司庫
凡内監私逃按其次數分别自首被獲治以枷
責發遣之罪
營造司
凡廵視
皇城歲簡本司員外郎與直年步軍協尉分班輪
直掌修城垣肅清街道
凡恭遇
車駕出入
皇太后
皇后
妃
嬪出入均移咨步軍統領工部街道廳先期清
蹕司屬内監謹備步障
凡匠役均有定額内府所屬人在官執藝者於
佐領内管領下選取召募民匠於工部咨取分
隸於司六庫及諸作長以庫掌承以庫守又設
司匠領催以督率之均月給銀米闕則取補惰
則革除
凡修造
紫禁城内工程小修大修建造皆會工部
大内繕完由内監匠人
皇城墻垣有應修理者奏交工部均由欽天監諏
吉興工
宮殿苑囿春季疏濬溝渠夏月搭蓋涼棚秋冬
禁城牆垣芟除草棘冬季掃除積雪均移咨工部
及各該處隨時舉行府屬公廨館廐及官用
器物有應修造者據各該處咨文修理成造按
則報銷
凡直殿及營繕内監
太和殿
中和殿
保和殿
文華殿及内造匠作各設首領内監副首領内監
内監各有差首領内監闕於内監遴選充補内
監闕移咨掌儀司撥補均由司領月費歲給裘
帽悉如定制
凡徵輸石灰煤炭設灰丁煤丁炭丁每丁地三
十五畝草子匠每匠地四十二畝坐落大宛昌
平等州縣各設千總二人把總四人董之又設
外郎四人專司簿籍免其本身丁賦灰丁五
百三十一人草子匠八人計地百八十九頃二
十一畝應徵銀九百四十六兩有竒歲納青白
灰每萬斤準銀十有一兩二錢五分包金土每
千斤準銀三兩餘銀徵交廣儲司庫煤丁五
百三十五人草子匠三人計地百八十八頃五
十一畝應徵銀五百六十五兩有竒歲納煤每
萬斤準銀十有六兩五錢餘銀徵交廣儲司徵
草萬八千八百五十一束交會計司分發各廐
炭丁五百二十八人計地百八十四頃八十
畝應徵銀五百五十四兩均納白黑炭每白炭
千斤準銀十兩五錢黑炭千斤準銀三兩三錢
有竒徵草萬八千四百八十束交會計司同
官三倉歲需筐筥之屬令各丁分納均抵正賦
凡長夫除官員執事人護軍驍騎及工匠服役
人等不編夫外内府三旗佐領下每十有六丁
編長夫一名内管領下每八丁編一名共計長
夫二百五十八名每夫月徵銀二錢一分有奇
歲徵銀六百七十三兩有竒(遇閏加增)以備
紫禁城内外及
行宮運送物材雇覓人夫之用
凡徵賦考成以十分為率編審軍丁以三年為
期其法並與會計司同
凡官給印票昌平州炭丁歲給票三百出大水
峪河防口外伐木燒炭
盛京匠人歲給票八十有四出口外伐取木槽箭
杆均由司呈堂轉咨戸部給發並限次年繳銷
陳票
凡支取官物内府祭祀焚帛應用蘆葦楊木柴
造辦應用物材各公廨應用器皿内外牛羊各
廐圈應用牧具均由司呈堂於戸工二部及廣
儲司官三倉支領
凡奏銷各司領取工部物材器具均造册送司
月要其數與工部同日具奏本司歲支工部柴
薪煤炭及徵收各丁本色折色計一歲所用及
見貯若干並於五月内覈明題銷
凡入官房舍由司召民賃住歲收其直以供六
庫及諸匠作採買物材之用歲終題銷
慶豐司
凡牧所定額設内三圈於
西華門外養扇牛十有二□牛六牡牛三青牛一
乳牛無定數視用乳之多寡為增減設外三圈
於
南苑養扇牛八乳牛同内圈又專供乳餅之乳牛
百别為一圈設六圈於豐臺養羖羊千有八百
一等者六百二等者千二百牝羊四十烏朱穆
秦羊二十設牛羊牧羣於張家口外養牛三萬
以百二十為一羣羊二十一萬以四百為一羣
設羊羣百有十於逹里岡崖每羣以五百為率
設牛羣五於養什木每羣養扇牛五牡牛五乳
牛九十各牧所牛羊均由該管官烙印内圈
牧數不足則取諸外圈外圈牧數不足則取諸
張家口外牧羣有老羸不堪畜飬者並歸口外
牧放
凡典牧
京城内外牛羊各圈共設廐長十有三人廐副二
十五人廐丁百八十五人司芻服役三十九人
壯丁十有四人司菽壯丁六人壯丁頭目一人
張家口外牛羊牧羣總管一人副管二人效力
筆帖式二人牛羣恊領三人委署恊領六人筆
帖式六人牧長六十人牧副六十人牧丁三百
六十人羊羣恊領三人委署恊領六人筆帖式
六人牧長百五十人牧副百五十人牧丁九百
人逹里岡崖羊羣恊領一人委署恊領二人筆
帖式二人牧長五十人牧副五十人牧丁二百
人隸張家口外總管管轄均由司咨行俸餉養
什木牛羣牧長一人牧副一人牧丁十人隸
盛京將軍管轄均由司咨行俸餉
凡供用
壇
廟祭祀供黝牛
大内四季敬
神供全牛
奉先殿及
皇城
紫禁城城隍諸祀供餼羊
内廷尚茶尚膳供膳羊乳酪乳餅
皇子公主婚嫁供禮羊每年馬羣出牧及由京補
授游牧察哈爾之官校犒賚牛羊均由内外各
牧所如數供奉
凡芻菽歲由各廐長約計應用之數册呈本司
由司移會計司令各
皇莊供給不敷於戸部支領或動帑採買芻計束
菽計升按日給發牛以供用備用羊以一等二
等為差游牧各羣不給芻菽
凡出牧歲以三月十五日後四月初一日前均
於
南苑寬閒豐草之地牧放停給芻菽以九月二十
五日後十月十五日前各歸原圈飼養内圈牛
及烏朱穆秦羊不令出牧
凡支領官物煮豆給煤炭夜給鐙油伏暑給冰
塊造乳餅給布口外取送牛羊給路費出牧給
帳房圈圯給修理之貲及牧養所須諸器物均
由各廐長報司移文各該處給領
凡勸懲内外各圈視牛犢斃損之多寡以别功
過游牧諸羣每三牛三年孳生一犢三羊三年
孳生二羔於定數内闕少者治罪定數外孳生
者由該總管奏
聞
凡交納官物牛皮羊毛交武備院羊皮及牛羊
變價銀交廣儲司庫均無定數惟游牧總管歲
交牛皮八百小牛皮二千犢皮二百張家口
外牛羊羣達里岡崖羊羣每羣給牡馬一牝馬
二閱三歲各納駒一游牧處報墾地畝歲徵
米二百五十石附納於宣化府萬全縣倉
凡奏銷每年内外十三圈牛羊出入之數以次
年之二月游牧各羣孳生牛羊以該總管具奏
得
旨後一月内各由司具題覈銷
欽定大清會典卷九十一
