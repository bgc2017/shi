欽定大清會典卷九十六
八旗都統
兵制
凡八旗設兵之制滿洲蒙古旗每佐領下親軍
二人上三旗隸領侍衞内大臣下五旗隸宗室
王公前鋒二人隸前鋒統領護軍十有七人隸
護軍統領步軍領催二人步軍十有八人隸步
軍統領鳥槍護軍三人鳥槍驍騎四人礮驍騎
一人隸火器營(詳見各營典則)領催五人驍騎二十人
弓匠一人鐵匠或鞍匠一人各隸本旗都統
口外八旗游牧察哈爾每佐領下親軍二人前
鋒二人護軍二十五人領催六人驍騎三十五
人每旗捕盗兵二十人各屬本旗總管管轄統
隸於八旗蒙古都統
圓明園護軍營護軍三千八百人教養兵四百八
十人健銳營前鋒軍千人委前鋒千人教養
兵百人漢軍旗每佐領下領催五人鳥槍驍
騎四十二人每旗藤牌軍百人於驍騎内選充
各隸本旗都統步軍領催一人步軍十有二人
隸步軍統領
凡教養兵八旗餘丁及孤子未成丁者給餉養
贍教之藝業以備軍伍之選各旗佐領下多寡
不齊於本參領下均勻選取
凡守衞
陵寢(官員詳見官制)
永陵
福陵
昭陵
昭西陵
孝陵
孝東陵
景陵
泰陵
孝賢皇后陵寢各總管所屬均驍騎八十人
景陵皇貴妃園寢
妃園寢
泰陵妃園寢勝水峪
妃園寢
端慧皇太子園寢各防禦所屬均驍騎四十人
凡
畿輔駐防(官員詳見官制後仿此)鄭家莊城守尉所屬八旗
滿洲蒙古兩旗合設一佐領每佐領下領催四
人驍騎九十六人弓匠一人鐵匠一人漢軍左
右翼各立一佐領每佐領下鳥槍領催四人鳥
槍驍騎九十六人弓匠一人鐵匠一人共領催
十有六人鳥槍領催八人驍騎三百八十四人
鳥槍驍騎百九十二人匠役十有二人昌平
州防守尉所屬正黃旗滿洲領催四人驍騎三
十三人蒙古領催一人驍騎十有二人良鄉縣
防守尉所屬正紅旗滿洲蒙古寳坻縣防守尉
所屬鑲白旗滿洲蒙古固安縣防守尉所屬鑲
紅旗滿洲蒙古東安縣防守尉所屬鑲藍旗滿
洲蒙古霸州防守尉所屬正黃正紅兩旗滿洲
雄縣防守尉所屬鑲紅旗滿洲蒙古鑲藍旗滿
洲蒙古均領催五人驍騎四十五人采育里防
守尉所屬正藍旗滿洲領催四人驍騎二十九
人蒙古領催一人驍騎十有六人保定府城
守尉所屬正紅鑲紅兩旗滿洲蒙古領催四十
人驍騎鳥槍驍騎共四百六十人弓匠二人鐵
匠二人天津府水師營都統所屬八旗滿洲
蒙古領催百二十八人前鋒百人驍騎二千七
百三十二人礮軍四十人教養兵百九十二人
戰船八號水手七十二人兼轄之滄洲城守尉
所屬八旗滿洲蒙古領催三十一人驍騎四百
八十人弓匠二人鐵匠二人山海關副都統
所屬八旗滿洲蒙古漢軍領催四十人前鋒四
十人鳥槍驍騎二百人驍騎四百四十人礮軍
八十人兼轄之永平府防守尉所屬鑲白正藍
二旗滿洲蒙古三河縣防守尉所屬正白旗滿
洲蒙古均領催十人驍騎九十人順義縣防守
尉所屬鑲黃旗滿洲蒙古領催五人驍騎四十
五人玉田縣防守尉所屬鑲黃正白二旗滿洲
領催八人驍騎六十人蒙古領催二人驍騎三
十人冷口防守尉所屬正黃正藍二旗滿洲蒙
古領催十有二人驍騎百三十八人喜峯口防
守尉所屬八旗滿洲蒙古領催十有六人驍騎
百八十四人羅文峪防禦所屬鑲白正藍二旗
滿洲蒙古領催八人驍騎九十二人張家口
總管所屬八旗滿洲蒙古領催十有六人驍騎
二百八十四人古北口防守尉所屬正黃正
紅鑲白正藍四旗滿洲領催十有二人驍騎百
八十八人獨石口防守尉所屬八旗滿洲領
催四人驍騎九十六人兼轄之千家店防禦所
屬八旗滿洲領催四人驍騎三十六人熱河
副都統所屬八旗滿洲蒙古委前鋒校八人前
鋒九十二人領催百人鳥槍驍騎五百人驍騎
千二百人礮手四十人弓匠箭匠鐵匠各二十
人
凡
盛京駐防
盛京將軍所屬八旗滿洲蒙古漢軍領催五百二
十八人前鋒二百人驍騎四千九百三十四人
弓匠六十六人守門軍八人庫軍二十四人守
黃寺軍八人守
御花園軍八人步軍領催八十人步軍七百二十
人鐵匠六十六人箭匠六十三人夜捕手二十
九人
盛京將軍統轄之
興京城守尉所屬八旗滿洲蒙古漢軍領催六十
四人驍騎四百十有一人又鐵匠十人
興京城守尉兼轄之撫順防禦所屬席伯及左翼
四旗漢軍領催十有六人驍騎百二十四人又
鐵匠二人開原城守尉所屬八旗滿洲領催
六十八人驍騎九百二十三人弓匠九人又鐵
匠十人開原城守尉兼轄之鐵嶺防禦所屬席
伯及右翼四旗漢軍領催十有六人驍騎百二
十四人又鐵匠二人法庫邊門防禦所屬領催
一人驍騎三十七人臺領催二人遼陽州城
守尉所屬八旗滿洲蒙古領催五十四人驍騎
六百有二人又鐵匠九人廣寧縣協領所屬
八旗滿洲蒙古漢軍領催四十八人驍騎四百
五十二人弓匠五人又鐵匠六人廣寧協領兼
轄之巨流河白旗堡小黑山閭陽驛各佐領所
屬滿洲漢軍均領催十有六人驍騎百二十四
人又鐵匠二人彰武臺邊門防禦所屬滿洲漢
軍領催一人驍騎三十九人牛莊協領所屬
滿洲漢軍領催四十人驍騎三百六十人又鐵
匠二人鳳凰城城守尉所屬滿洲蒙古漢軍
領催六十二人驍騎六百三十五人弓匠八人
又鐵匠十二人錦州府副都統所屬八旗滿
洲領催百有四人驍騎八百八十八人弓匠八
人又鐵匠十有三人錦州府兼轄之義州城守
尉所屬八旗滿洲蒙古漢軍領催百二十四人
驍騎千一百五十八人弓匠十有八人又鐵匠
二十人寧遠州小凌河中前所中後所佐領所
屬席伯漢軍領催均十有六人驍騎均百二十
二人弓匠二人又鐵匠二人松嶺邊門新臺邊
門兩防禦所屬均領催一人騎騎三十九人臺
領催二人白石觜邊門防禦所屬領催一人驍
騎三十九人臺領催一人梨樹溝邊門明水塘
邊門兩防禦所屬均領催一人驍騎二十九人
臺領催一人義州城守尉兼轄之清河邊門防
禦所屬領催一人驍騎三十九人臺領催一人
白土廠邊門防禦所屬領催一人驍騎二十九
人臺領催一人九關臺邊門防禦所屬領催一
人驍騎三十九人臺領催二人熊岳副都統
所屬八旗滿洲蒙古領催七十八人驍騎九百
十有八人弓匠九人又鐵匠十一人熊岳副都
統兼轄之復州城守尉所屬八旗滿洲蒙古領
催六十二人驍騎六百二十五人弓匠九人又
鐵匠十一人金州協領所屬八旗滿洲蒙古漢
軍領催七十四人驍騎七百五十七人弓匠九
人又鐵匠九人水師營漢軍領催二十六人水
師五百七十四人水手百人岫巖城守尉所屬
八旗滿洲蒙古領催五十四人驍騎五百四十
一人弓匠九人又鐵匠十三人蓋州協領所屬
八旗滿洲蒙古漢軍領催四十人驍騎三百五
十八人弓匠二人又鐵匠二人威遠堡邊門
領催九人驍騎四十一人英額邊門領催八人
驍騎四十二人
興京邊門領催九人驍騎四十一人鹻廠靉陽二
邊門各領催四人驍騎四十六人鳳凰城邊門
領催五人驍騎四十五人以為防禦
凡吉林駐防吉林將軍所屬八旗滿洲二千五
百七十人漢軍百二十人巴爾虎三百五十人
席伯六十人内前鋒八十人領催二百八十八
人驍騎二千七百三十二人又漢軍鳥槍領催
四十八人鳥槍驍騎九百五十二人水師營運
糧船三十號槳船二十號水手二百五十八人
修船匠四十五人江上捕魚處滿洲領催六十
人捕魚兵九百四十人吉林將軍統轄之寧
古塔副都統所屬八旗滿洲前鋒四十人領催
六十人驍騎九百人白都訥副都統所屬八
旗滿洲三百人蒙古百人瓜爾察六百人内前
鋒四十人領催七十二人驍騎八百八十八人
三姓地方副都統所屬八旗滿洲前鋒四十
人領催百二十人驍騎千三百六十人渾春
協領所屬八旗滿洲領催十有八人驍騎二百
三十二人拉林副都統所屬原設八旗滿洲
領催四十八人驍騎四百六十四人後增設千
三百人又增設三千人(自乾隆二十一年至辛巳年分六年由京師)
(發往見未發齊)伊屯佐領所屬八旗滿洲領催十有
二人驍騎百八十八人鄂默黑索羅佐領所
屬八旗滿洲領催六人驍騎一百十有四人
伊屯邊門鑲黃正白二旗赫爾索邊門正黃正
紅二旗巴顔俄佛羅邊門鑲白正藍二旗布爾
圖庫蘇巴爾漢邊門鑲紅鑲藍二旗各滿洲領
催一人驍騎十有九人
凡黑龍江駐防齊齊哈爾將軍所屬八旗滿洲
九百六十人索倫達虎里九百六十人巴爾虎
二百四十人漢軍二百五十二人内前鋒八十
人領催二百四十人驍騎二千四十人驛站哨
兵五十三人水師營領催七人水手二百六十
八人吉林伐木領催八人水手三百人官屯領
催二人齊齊哈爾將軍統轄之黑龍江副都
統所屬八旗滿洲九百六十人索倫達虎里四
百八十人漢軍百人内前鋒四十人領催百五
十六人驍騎千三百四十四人水師營領催八
人水手四百十有九人官屯領催三人默爾
根副都統所屬八旗索倫達虎里九百人漢軍
百人内前鋒四十人領催百有二人驍騎八百
五十八人水師營領催一人水手四十三人官
屯領催一人呼倫布兪爾總管所屬八旗索
倫達虎里九百六十人巴爾虎九百六十人厄
魯特八十人内領催二百人驍騎千八百人
湖蘭城守尉所屬八旗滿洲領催四十五人驍
騎四百五十五人運糧船領催四人水手四十
人官屯領催一人
凡直省駐防山東青州府將軍所屬八旗滿洲
蒙古委前鋒校十有六人前鋒百八十四人鳥
槍領催四十八人鳥槍驍騎七百五十二人礮
領催八人礮驍騎八十人領催四十人驍騎八
百七十二人步軍四百人弓匠鐵匠十有六人
德州城守尉所屬鑲黃正黃兩旗滿洲蒙古
領催三十四人驍騎二百六十六人鳥槍驍騎
二百人弓匠二人鐵匠二人
河南開封府城守尉所屬八旗滿洲蒙古鳥槍
領催十有五人鳥槍驍騎二百八十五人領催
二十五人驍騎四百七十五人弓匠十人鐵匠
十人
江南江寧府將軍所屬八旗滿洲蒙古委前鋒
校十有六人前鋒百八十四人鳥槍領催五十
六人鳥槍驍騎七百四十四人礮驍騎九十人
領催二百八十人驍騎二千七百二十人步軍
八百人弓匠箭匠鐵匠各五十六人教養兵九
百人江寧將軍統轄之京口副都統所屬八
旗漢軍領催四百有二人驍騎千五百九十八
人礮手七十二人步軍千人弓匠鐵匠各八人
銅匠二人
福建福州府將軍所屬八旗滿洲委前鋒校十
六人前鋒百八十四人領催百六十人驍騎千
二百人步軍四百人弓匠鐵匠共四十人水
師營左翼四旗漢軍領催三十人鳥槍二百四
十人弓箭七十人礮四十人大刀四十人挑刀
四十人藤牌九十人修船匠八人外郎二人水
手四十二人
浙江杭州府將軍所屬八旗滿洲蒙古委前鋒
校十有六人前鋒百八十四人鳥槍領催十有
六人鳥槍驍騎百八十四人領催百六十人驍
騎千有四十人步軍四百五十人弓匠箭匠鐵
匠各三十二人四旗漢軍鳥槍領催百人鳥槍
驍騎七百人領催百人驍騎七百人礮手十六
人步軍二百五十人鐵匠三十七人杭州將
軍統轄之乍浦副都統所屬左右營八旗滿洲
領催七十二人驍騎千一百二十八人蒙古領
催二十四人驍騎三百七十六人弓匠箭匠鐵
匠各十有六人
湖廣荆州府將軍所屬八旗滿洲蒙古前鋒二
百人烏槍領催百十有二人鳥槍驍騎千七百
八十八人領催二百二十四人驍騎千六百七
十六人礮手八十人教養兵四百人步軍七百
人弓匠箭匠鐵匠各五十六人
山西綏遠城將軍所屬八旗滿洲蒙古漢軍委
前鋒校十有六人前鋒百八十四人領催百二
十八人驍騎二千八百七十二人箭匠鐵匠各
二十八人綏遠城將軍統轄之右衞副都統
所屬八旗滿洲蒙古漢軍前鋒八十人領催二
百有八人驍騎三千二百十有六人箭匠鐵匠
各四十人太原府城守尉所屬正藍鑲藍兩
旗滿洲蒙古領催四十人驍騎四百六十人教
養兵四十人弓匠鐵匠各二人
陕西西安府將軍所屬八旗滿洲委前鋒校二
十四人前鋒二百七十六人領催二百十有六
人驍騎三千七十人礮手八十二人步軍五百
有六人教養兵七百二十人弓匠箭匠鐵匠各
四十人蒙古委前鋒校八人前鋒九十二人領
催八十八人驍騎千二百二十六人礮手三十
二人步軍百九十四人教養兵二百八十人弓
匠箭匠鐵匠各十有六人漢軍領催二百人驍
騎千八百人礮手四十六人步軍三百人弓匠
八人
寧夏府將軍所屬八旗滿洲蒙古委烏槍前鋒
校十有六人鳥槍前鋒百八十四人鳥槍領催
四十八人鳥槍驍騎千三百五十有二人礮領
催八人礮驍騎百六十有二人領催七十二人
驍騎三百五十八人鳥槍步軍四百人步軍二
百人教養兵六百人弓匠箭匠鐵匠各二十四
人
凉州府將軍所屬八旗滿洲蒙古漢軍委前鋒
校十有六人前鋒百八十四人鳥槍領催五十
二人鳥槍驍騎八百四十八人領催五十二人
驍騎八百四十八人礮手五十二人步軍六百
人弓匠箭匠鐵匠各二十四人凉州將軍統
轄之莊浪副都統所屬八旗滿洲蒙古漢軍委
前鋒校八人前鋒九十二人鳥槍領催二十六
人鳥槍驍騎四百二十四人領催二十六人驍
騎四百二十四人礮手二十八人步軍四百人
弓匠箭匠鐵匠各十有二人
四川成都府副都統所屬八旗滿洲蒙古委前
鋒校八人前鋒百五十二人領催百四十四人
驍騎千二百九十六人礮手四十八人步軍四
百人弓匠箭匠鐵匠各三十二人
廣東廣州府將軍所屬八旗滿洲領催百六十
人驍騎千三百四十人漢軍領催百六十人驍
騎千三百四十人礮手三十人弓匠鐵匠二十
六人水師營八旗漢軍領催三十人水師四
百七十人修船匠十有二人教習綠旗兵百人
内正工五十人遇闕仍選綠旗兵充補副工五
十人遇闕以八旗壯丁選補
凡拔補兵丁親軍前鋒鳥槍護軍於護軍驍騎
步軍教養兵壯丁内簡拔護軍於驍騎步軍教
養兵壯丁内簡拔驍騎於步軍教養兵壯丁内
簡拔棉甲軍於教養兵壯丁内簡拔步軍礮手
於壯丁内簡拔弓匠於驍騎内選充鐵匠於壯
丁内選充領催於護軍驍騎内簡拔均由參領
佐領擇取應補之人呈都統統領副都統覈定
凡八旗軍實每旗都統龍纛一每佐領纛一每
領催小旗一都統以下驍騎校以上各甲一胄
一弓二櫜鞬一佩刀一都統矢四百副都統三
百五十參領二百五十佐領二百驍騎校百驍
騎弓一矢五十二人合長槍一餘同海螺每參
領下各二每佐領下各一漢軍每佐領下鹿角
一連耞棍四藤牌兵每人藤牌㓲刀各一每旗
海螺五每旗鳥槍營礮營各鼔一金五鑲黃旗
漢軍礮局貯礮六十有九正黃旗七十有九正
白旗六十有九正紅旗七十有四鑲白旗六十
有三鑲紅旗六十有八正藍旗六十有五鑲藍
旗七十有二
凡八旗馬駝滿洲蒙古佐領下各牧馬二十三
或二十四匹駝二匹每旗
簡都統或副都統一人專掌牧政佐以參領驍騎校
等官歲以孟夏上旬視馬駝之肥瘠計差務之
繁簡酌留應用外其餘悉出牧場以就青草每
營以副都統一人總理官校佐之擇護軍驍騎
勤慎者充芻牧之役約百五十日仍還
京歸原牧遇有斃損準其變價並豫支馬亁銀買
補呈驗烙印至官軍扈從行圍所需官馬駝責
令謹於飼秣不得以疲乏者繳還及交價抵銷
欽定大清會典卷九十六
