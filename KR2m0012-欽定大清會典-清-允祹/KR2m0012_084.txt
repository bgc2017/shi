欽定大清會典卷八十四
翰林院
掌院學士兼禮部侍郎滿漢各一人掌
國史圖籍制誥文章之事侍讀學士侍講學士
侍讀侍講均滿漢各三人修撰編修檢討無定
員掌撰述編輯儤直
經幄庶吉士無定員入館肄業不任以事典
簿滿漢各一人掌出納文移孔目滿漢各一
人掌收貯圖籍待詔滿漢各二人掌校對章
疏文史筆帖式滿四十人漢軍四人掌繕書
繙譯
凡
經筵講官滿漢各八人滿講官以由閣院升任之
三品以上官漢講官以由院升任之三品以上
官疏請
簡用以原官兼充歲二月八月兩舉
經筵講書滿漢各一人講經滿漢各一人由院列
名請
旨經書講義由講官掌院學士會擬奏請
欽定屆期
上御文華殿講官同諸臣於階下行禮入
殿出班進講如儀(儀詳禮部)講畢恭聆
御論即日同講義進
呈
凡
日講官滿八人漢十有二人自掌院學士詹事以
下坊局編檢以上皆得以原官充補兼
起居注官(起詳見居注)
凡撰文祭告
郊
廟
陵寢
社稷
嶽鎮海瀆暨
帝王陵寢
先師闕里各祝文由院撰擬奏請
欽定恭上
皇太后徽號
尊封
太妃
册立
皇后
册封
妃
嬪王貝勒貝子公將軍及外藩屬國各
册文寳文印文由院撰擬奏請
欽定恭加上
尊諡
升祔
册諡各
册文寳文内外文武官奉
旨予諡者各碑文祭文均由院撰擬奏請
欽定
凡恭纂
實錄
聖訓以掌院學士充副總裁官讀講學士以下充纂修
官恭修
玉牒及各館編輯諸書以修撰編檢充纂修官
凡侍直
皇帝御殿掌院學士於
殿左門外侍班班在閣臣之次
御門編檢四人於
乾清門右階下侍班班在科道之上
駐蹕圓明園掌院學士於直班日以編檢十人更番
引
見亦曰侍班其入直
南書房者並由
特簡無定員
凡扈從
躬謁
陵寢
廵狩方岳掌院學士列本院官名具奏以二人從並
參用詹事府官
凡春秋仲月上丁遣官釋奠於
先師以資深之修撰編檢二人分獻十二哲本院
先聖祠以本院官資深者一人主祭餘均助祭
凡鄉會試墨卷本院會禮部錄其文之佳者進
呈由禮部刊本頒行
凡升除由院列應升官銜名咨送吏部其應會
詹事府者會咨吏部奏請
簡用考選御史以編檢保送
凡考選庶吉士
殿試臚傳後集諸進士於
保和殿試以論詔奏議詩賦錄其佳者進
御特
命王大臣簡選分三等入奏吏部牒院請期掌院學
士以諸進士引
見入選者授翰林院庶吉士次日以庶吉士名單送
内閣分讀清漢書
凡教習庶吉士給館舍充貯
内府經史詩文月有廩餼由院列内閣學士掌院
學士銜名咨吏部具疏請
簡用滿漢各一人掌教習事遴選讀講以下學優品
端者分司訓課
凡庶吉士教習三年期滿疏請散館試以詩賦
上親定甲乙越日引
見留館者二甲授編修三甲授檢討餘以主事知縣
用或令再肄業三年與次科庶吉士同散館考
試
凡讀講學士以下編檢以上間奉
特旨考試引
見便殿
親定甲乙而進退之俾木天儲彦無濫員焉
起居注館
記注官滿八人漢十有二人以翰林詹事官充
之均兼
日講官掌侍直
起居記言記動主事滿二人漢一人掌出納文
移校對典籍筆帖式滿十有四人漢軍二人
掌繙譯章奏
凡恭逢
朝會
御殿
御門聽政有事
郊
廟
閱祝版
御經筵
耕耤
視學
殿試讀卷外藩來
朝上元歲除
錫燕
大閱
校射出師
命將凱旋
迎勞受俘及每歲勾決重囚記注官皆分日侍直
凡
謁
陵
校獵
駐蹕南苑
廵狩方岳記注官皆扈從
凡侍直敬聆
綸音退而謹書之具年月日及當直官姓名於籍每
月成帙封鐍於匱歲以十二月具疏送内閣收
藏記注官會内閣學士監視貯庫
詹事府
詹事(兼翰林院侍讀學士)少詹事(兼翰林院侍講學士)均滿漢各一
人掌經史文章之事與翰林院學士同主簿
滿漢各一人掌文移筆帖式滿六人掌繙譯
左春坊
左庶子(兼翰林院侍讀)滿漢各一人左中允(兼翰林院編修)滿
漢各一人左贊善(兼翰林院檢討)滿漢各一人掌記注
纂修與翰林院讀講編檢同
右春坊
右庶子(兼翰林院侍講)右中允右贊善(兼翰林院編修檢討與左同)
均滿漢各一人職掌與左春坊同
司經局
洗馬(兼翰林院修撰)滿漢各一人掌經籍圖書正字
漢一人掌判正文字
凡
經筵講官詹事府少詹事以原官兼充
日講官
起居注自詹事以下暨坊局各官以原官兼充均
與翰林院同
凡少詹以下中允贊善以上間奉
特旨考試與翰林院官一同引
見
親定甲乙以慎文章之選
凡奉
旨下九卿翰詹科道會議之事及驗看月選官秋審
朝審詹事少詹事均入班與議
欽定大清會典卷八十四
