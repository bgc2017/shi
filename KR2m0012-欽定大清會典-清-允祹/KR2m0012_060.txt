欽定大清會典卷六十
兵部
武選清吏司
職制上
凡八旗武職一二品官由部列名奏補領侍衛
内大臣内大臣掌鑾儀衞事内大臣均候
旨簡用鑾儀衞鑾儀使以下官均由該衙門以應用
之人列名奏補在京參領以下駐防協領以下
官由各旗簡選應升應用之人引
見補授以名咨部五品以上者按月彙題六品以下
者注册
凡列名疏請滿洲都統由部以本翼蒙古都統
滿洲蒙古副都統滿洲蒙古見任漢軍都統副
都統前鋒護軍步軍各統領駐防滿洲將軍都
統副都統滿洲外任提督列名具疏請補蒙古
都統以本翼滿洲蒙古副都統滿洲蒙古見任
漢軍副都統前鋒護軍步軍各統領駐防滿洲
蒙古將軍都統副都統滿洲蒙古外任提督列
名具疏請補漢軍都統以本翼前鋒護軍步軍
各統領副都統駐防漢軍將軍副都統漢軍外
任提督列名具疏請補滿洲副都統以本翼蒙
古副都統滿洲蒙古見任漢軍副都統及侍郎
總兵官列名具疏請補並以應升蒙古漢軍副
都統各官列名於後以備調用其散秩大臣公
侯伯子男冠軍使王府長史一等侍衞護衞前
鋒護軍驍騎各參領内府統領
圓明園營總健銳營翼領參領别列名單附疏以
進蒙古副都統以本翼蒙古見任侍郎及步軍
翼尉游牧總管滿洲蒙古外任總兵官列名具
疏請補其散秩大臣以下各官附疏如前漢軍
副都統以本翼漢軍見任侍郎及步軍翼尉各
官列名具疏請補其散秩大臣以下各官附疏
並同前鋒統領以本翼護軍統領滿洲蒙古見
任漢軍副都統列名具疏請補護軍統領以本
翼滿洲蒙古副都統滿洲蒙古見任漢軍副都
統及俸滿之前鋒護軍各參領由參領補授之
王府長史列名具疏請補步軍統領以滿洲蒙
古副都統滿洲蒙古見任漢軍副都統步軍翼
尉列名具疏請補駐防滿洲將軍以八旗滿
洲蒙古副都統滿洲蒙古見任漢軍副都統本
駐防副都統滿洲蒙古外任提督列名駐防漢
軍將軍以内外漢軍副都統漢軍外任提督列
名駐防都統以前鋒護軍各統領滿洲蒙古副
都統滿洲蒙古見任漢軍副都統滿洲蒙古外
任提督列名駐防滿洲副都統以滿洲驍騎參
領本駐防協領及各城守尉三品總管滿洲蒙
古外任總兵官八旗副都統列名駐防漢軍副
都統以漢軍參領各駐防協領黑龍江水師營
總管漢軍外任總兵官八旗副都統列名右衞
副都統以八旗副都統按翼列名歸化城副都
統以上三旗滿洲蒙古前鋒護軍驍騎各參領
列名均由部具疏請補有職守無專官者以
一二品大臣攝理之火器營總統以領侍衞内
大臣前鋒護軍各統領滿洲蒙古都統副都統
滿洲蒙古見任漢軍都統副都統列名管理營
房以本旗都統副都統列名嚮導官總統以前
鋒護軍各統領滿洲蒙古副都統滿洲蒙古見
任漢軍副都統列名廵察京倉八旗直年以都
統副都統列名均由部奏請兼攝其在京都統
各官或署外任或督師及出差懸闕者由部將
應攝之人奏請
凡信礮總管於輕車都尉騎都尉司信礮官内
簡選犧牲所所牧於騎都尉雲騎尉内簡選均
由部引
見補授黑龍江吉林四五六品管水手官由各將軍
於屬官内按品簡選送部引
見補授或所送之人不勝任由部咨取在京八旗應
升之人引
見王府長史貝勒司儀長由都統於下五旗前鋒
護軍驍騎各參領佐領散騎郎一二等護衞子
男輕車都尉騎都尉内每旗簡選二人送部部
會領侍衞内大臣同王貝勒擬定正陪引
見補授護衞典儀散騎郎於子以下雲騎尉以上各
官内簡選五品以上者由該王貝勒貝子公等
會部擬定正陪引
見補授六品以下者咨部注册
凡降補各照所降之級按品擬補於正升人後
列名請
旨一二品官應降補六品者令在旗效力三年無過
進一級擬補駐防官降調屬將軍都統副都
統所轄者竢本處駐防員闕按品補用餘令回
旗候補文職改補旗員者給事中御史道府
以副參領佐領城門領用員外郎同知知州以
步軍尉司信礮官用主事通判知縣以驍騎校
用小京官府州縣首領筆帖式以城門吏用
旗員任綠旗武職仍改補旗員者副將以步軍
翼尉城守尉協領用參將遊擊以前鋒護軍驍
騎各參領用都司以前鋒侍衞副參領步軍協
尉佐領防守尉用守備以防禦步軍尉用王
府官降調按級擬補無官可補者罷職
凡入
覲駐防將軍都統副都統更番来京先將軍都統
次副都統有副都統三四人者分兩次止一人
者越一歲一次(四川副都統三年一次)均於十二月至京
入
覲述職既得
旨則回原任駐防協領總管城守尉參領各官任滿
三年令該管官注考送部引
見分别黜陟以示勸懲將軍副都統入
覲豫以起程之日報部印交同官署理無同官者
委屬官護理赴任未久者遇入
覲之期準緩至下次協領以下各官亦如之
凡治喪旗員丁父母憂及為祖父母承重者準
治喪百日不供職副都統以上由部奏請署理
餘由本旗委署祖父母以下各照服制月日給
假
凡更改姓名五品以上者彙題六品以下者注
册
職制中
凡直省武職副將以上列名具疏請補參將以
下按月升選引
見補授
凡列名疏請提督由部以俸深副都統十人列
名並别列各鎮總兵官附疏以進總兵官以漢
軍俸深參領十人列名並别列各協副將附疏
以進副將以俸深參將十人列名並别列各營
參將附疏以進副將參將有記名軍功保舉及
俸滿議敘應升即用者均於疏内注明提督
總兵官有應補者均指名具疏請補副將惟服
闋者指名具疏請補至降調開復於疏内列名
於前
凡月選單月參將以游擊論俸推升游擊以都
司論俸推升都司以藍翎侍衞按應升之月推
升餘月先用應升之功加守備次以守備論俸
推升守備以藍翎侍衞按應升之月推升餘月
分各途以次升選門衞千總應升營守備者為
升班功加千總考騐一等及無職任之功加應
用營守備者為功班難廕守備及福建澎湖臺
灣俸滿千總為劄班俸滿分發千總經本管官
咨部入選者為分發班京營效力千總為當差
班雙月參將游擊都司以二等三等侍衞及軍
政卓異者按應選之月推選餘以在部投供候
補者推選守備以武進士簡選一二等在部候
選及分省學習經本管官咨部入選者為科班
年滿千總發回候推者為委班武舉充補提塘
及武進士武舉之在部效力者為勞班武進士
充補提塘期滿以營守備用者為效力班俸滿
分發千總經本管官咨部入選者為分發班京
營效力千總為當差班降革開復為還班卓
異官以二四六十月用一二等侍衞以二月分
參將游擊用歲一人三等侍衞以四六八月分
游擊都司用歲三人藍翎侍衞以單月分都司
守備用歲五人奉
旨即用及裁汰赴補親老改補近省並領劄無任可
到者(部推部選之任或經題留或别題補)均雙單月不入班次即
用廻避赴補者雙月不入班次即用奉
旨用守備無班可歸者歸雙月五人之後用在京
候選者月之二十五日掣籤於前月之朔投供
三日騐到掣籖後考騎射引
見補授庸劣者奏退掣籖不到者罷職每月升調
降革病休應歸月選者於科鈔及内外咨揭到
日注册以月之二十日為限限前到者本月選
限後到者次月選題奏下部議十二日以前到
者五日内覈覆歸本月選十三日以後到者歸
下月選候補都司以上視文到先後月選守
備視俸先後門衞千總功加視引
見先後(同日者視俸次先後)無職任功加視入伍先後武進士
視簡選等次及年月先後俸滿千總武舉充補
材官及難廕守備視引
見先後(同日者視俸滿先後難廕視題廕先後材官視科名先後)武進士武舉充
補提塘材官視期滿先後(同日者視科名先後)降革開復
視還職先後同日補授同日到任官視前俸先
後初任官視原疏名次先後京營二年俸滿
餘一日準常俸一日有半由軍功議敘者準以
京俸論邊疆分三年五年俸滿海疆分二年三
年俸滿水土惡劣之地二年俸滿見任官以到
任受劄之日論俸試署官以實授受劄之日論
俸裁汰告假丁憂開復及應降應革遇
恩詔免議者準理前俸均計其年月深淺按班推升
議敘即升及卓異官均不論俸推升
凡拔補把總於外委及未簡選之發標武舉内
拔補千總於把總及已簡選之發標武舉内拔
補均咨部彙題給劄惟馬蘭泰寧二鎮千把總
由總督擬正陪送部引
見補授千總六年俸滿由督撫提鎮甄别優者送
部引
見或分發本省以守備題升或發回原營候部以守
備推升閱三年未得題升推升者再加甄别差
其等次為用舍
凡八旗世爵武職外用子男一等侍衞冠軍使
參領步軍翼尉長史以副將用輕車都尉二等
侍衞雲麾使前鋒侍衞副參領佐領步軍協尉
以參將游擊用騎都尉三等侍衞治儀正步軍
副尉步軍尉以都司用雲騎尉恩騎尉四等侍
衞藍翎侍衞整儀尉親軍校前鋒校護軍校驍
騎校以守備用親軍前鋒護軍以千總用直
隸山西沿邊各營於副將至守備内分定地方
歸於旗員按旗次第簡用西安甘肅二省四川
松潘一鎮在外題補之副將參將以七之一游
擊都司以六之一守備以五之一直隸内地各
營副將參將以五之二游擊都司守備以十之
三令外任沿邊將備之旗員調補其簡選題補
要地及論俸推升均與綠旗武職同
凡漢世爵外用伯子男用副將輕車都尉用參
將騎都尉兼一雲騎尉用游擊騎都尉用都司
雲騎尉用守備
凡武科錄用武進士一甲一名授一等侍衞二
名三名授二等侍衞二甲均授三等侍衞三甲
入選者授藍翎侍衞其餘請
旨簡選列一等二等者注册以營守備用三等者以
衞守備用武舉會試報罷願入伍學習者發本
省標營給食馬兵糧隨營差操三年優者準保
送部由生監中式者發鄰省由營兵中式者發
本省均以千把總拔補
凡功加敘用從軍得有功加者由本管官考覈
繫外委及無職任效用者一等保送引
見候
旨用二等輪拔把總三等留營學習繫見任千把總
一等保送引
見按功加應得之官用二等以千把總應升之官用
三等報部注册
凡廕生改武者考騎射引
見各視得廕品級以都司守備及守禦所千總衞千
總用陣亡官廕守備者考騎射引
見分定營衞歸入月選用
凡提塘三年期滿由武進士充補者依簡選等
第以營衞守備用由候選候補守備充補者以
應得之官即用
凡材官三年期滿由一二等武進士充補者用
與充補提塘同由武舉充補者分别等第引
見一等者候
旨以營衞守備用二等者以守禦所千總用
凡題補調補京營參將游擊守備由步軍統領
簡選應升之人題補直省外海内河邊塞衝要
省會各標營副將以下守備以上有豫保奉
旨注册者由部籖掣補授無豫保注册者令督撫提
鎮簡選才技優長諳練地方之人題補苗疆及
番夷棚民錯處水土惡劣瘴癘之地各營將備
均令督撫提鎮簡選熟悉風土人地相宜者調
補
凡降補提督降一級二級及總兵官降一級均
補副將副將降一級及提鎮以下降級多者依
次遞降補用無職可降者罷職應補副將者與
應升之人同列名具題應補參將至營守備者
輪班候推應補營千總把總者發原籍附近之
省交督撫提鎮考驗拔補門千總應降把總者
交步軍統領考驗拔補
凡武職養親或推升時經督撫提鎮以親老奏
請留任或初選時由部改奏近地日後均以原
任原選之人坐補
凡病痊起用除老病乞休外其因病請解任調
理者游擊以下由部覈覆即令回籍參將以上
覈覆得
旨廼行痊日在原任地方由督撫提鎮在本籍由督
撫䟽請送部引
見以原官用千把總患病告退材尚可用者咨部注
册痊日準補
凡武職廻避月選官均避本省題補官參將以
上避本省都司以上避本籍五百里守備避本
府千把總避本營水師及河營官不論至同族
及婣親(母之父及兄弟妻之父及兄弟已之婿外甥)屬管轄者均令
官卑者迴避
凡武職丁憂提鎮由督撫題報副將由統轄官
題報皆歸籍守制服闋赴補參將以下給假歸
籍治喪畢仍回任二十七月之内不升轉見
任官丁憂未及報部已推升者原官若已補人
令赴新任未補人者留原任服闋補升候選官
丁憂服闋赴補若選後丁憂已給劄者照見任
官給假治喪未給劄者歸籍守制服闋補選
凡武職籍貫更復姓名者參將以上督撫提鎮
題請游擊以下咨部注册仍於歲終彙題任
所不得置産遇丁憂及因事解任均令歸籍若
身故之後參將以下子孫無力遷移欲於祖父
任所入籍者地方官申報督撫咨部準其入籍
副將以上不在此例
職制下
凡衞所武職單月衞守備以衞千總領運全完
議敘即升者為即升班門衞千總俸深應升者
為應升班守禦所千總議敘即升及加銜以衞
用者為守禦所升班雙月衞守備以開復降補
還職者為還班武進士簡選三等及藍翎侍衞
歸班以衞用者為科班難廕守備以衞用者為
給劄班武舉效力三年期滿為勞班武進士充
提塘期滿者為效力班守禦所千總以開復降
補還職者為還班南漕效力者為委用班廕生
改武者為給劄班武舉效力期滿以守禦所用
者為勞班門千總以漢軍武舉為科班隨幫效
力期滿者為幫班衞千總以開復降補還職者
為還班簡選一二三等武舉為一二三等科班
南漕效力者為漕班難廕為廕班候推守禦所
千總隨幫運滿者為守禦所幫班一二三等武
舉隨幫運滿者為一二三等幫班漢軍武舉隨
幫運滿者為漢軍幫班隨幫武舉科分最前者
為深科班簡選最早者為簡班世爵隨幫者為
給劄班隨幫代領重運及南漕效力科分最前
者為代重班廕生以衞千總用者為恩廕班
甘肅衞所守備專用武進士千總專用武舉如
值班無應選者即用下班之人營官改衞用
者視奉
旨先後南漕效力重運武舉視檄委先後(同日者視簡選科名)
(先後)世爵隨幫視簡選先後其餘班次均與綠旗
同衞所官以營用者於每月截限之前歸入
營班用至候選衞所官以不識文義辭者準入
營班用
凡調改衞守備千總有職任繁劇者由漕運總
督於所屬守備千總内選才優者調補貴州
衞千總由總督於所屬千把總内選通曉文義
熟悉苖情者或調或拔五年俸滿以營守備題
升邊遠難廕候推衞千總者因家貧告降準
以把總用
凡簡選武舉會試後由部請
簡大臣會部考試騎射分為五等一二三等以衞千
總用四等回籍學習五等褫革漕標隨幫效力
官由部於候推千總武舉内簡選引
見命往運糧三次咨部注册推用
凡降補衞守備降一級以守禦所千總用守禦
所千總降一級以衞千總用衞千總降一級以
營千總用南漕隨幫武舉降一級以營千總用
降二級以把總用應降營千總者發鄰省考拔
應降把總者發本省考拔
凡給憑赴任照文職例(例詳吏部)量遠近為限由部
書憑兵科填限該員親赴兵科畫憑其在外推
陞並以簡調繁毋庸送部引
見等官憑限封發各督撫轉給抵任即行繳憑違限
者兵科覈參計月議處引
見回任及
命往各省試用者給與驗票逾限議處亦如之
欽定大清會典卷六十
