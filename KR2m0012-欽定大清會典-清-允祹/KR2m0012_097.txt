欽定大清會典卷九十七
八旗都統
訓練
凡
大閱
皇帝躬擐甲胄御櫜鞬
廵閱軍營登臺視操(詳見兵部)八旗將領簡精銳飭器械
集教場結陣肅聽軍令陣法前列漢軍火器營
左翼四旗以次而東西上右翼四旗以次而西
東上每旗鹿角二十舁鹿角棉甲兵八十人引
繩棉甲兵四人長槍二十連耞棍二十鹿角兩
旁礮營神威將軍礮十護礮鳥槍百藤牌百礮
手三十人御礮車驍騎百有十人鳥槍驍騎百
人藤牌兵百人參領纛十執纛驍騎三十人隨
礮小旗二十負旗領催二十人紅旗二麾旗領
催二人金五鼓一鳴金驍騎十人舁鼓棉甲兵
四人擊鼓驍騎二人海螺五鳴螺驍騎五人每
旗參領三人散秩官十人驍騎校十人每旗鳥
槍二百二十鳥槍領催二十人驍騎二百人大
纛一執纛領催一人驍騎三人隨纛散秩官一
人領催二人驍騎二十人參領纛五執纛驍騎
十五人紅旗二麾旗領催二人小旗二十二金
五鼓一鳴金驍騎十人舁鼓棉甲兵四人擊鼓
驍騎二人海螺十有三鳴螺驍騎十三人每翼
都統二人每旗副都統一人參領二人散秩官
五人給使官二人驍騎校七人共八旗漢軍火
器營都統四人副都統八人官校三百二十人
礮手二百四十人隨礮領催驍騎二千二百三
十二人藤牌兵八百人鳥槍領催驍騎二千三
百四人舁鹿角舁鼓引繩棉甲兵七百三十六
人通計兵六千三百十二人鹿角百六十長槍
百六十連耞棍百六十神威將軍礮八十鳥槍
二千五百六十藤牌八百大纛八參領纛百二
十紅旗三十二小旗三百三十六鼔十有六金
八十海螺百四十四火器營左翼四旗在漢軍
左翼之左右翼四旗在漢軍右翼之右鳥槍護
軍營鳥槍百二十護軍百二十人總統五人每
旗纛二執纛護軍四人紅旗一麾旗護軍二人
小旗十二負旗烏槍什長十二人海螺十鳴螺
護軍十人護軍參領二人護軍校十四人驍騎
營子母礮六每礮小旗一負旗隨礮領催一人
驍騎九人纛一執纛驍騎二人參領一人散秩
官五人驍騎校五人烏槍驍騎營鳥槍百二十
驍騎百二十人纛二執纛驍騎四人紅旗一麾
旗驍騎二人小旗十有二負旗領催十二人海
螺十鳴螺驍騎十人參領二人散秩官七人驍
騎校十四人共八旗火器營總統五人官校四
百人鳥槍什長九十六人鳥槍護軍九百六十
人鳥槍領催九十六人鳥槍驍騎九百六十人
礮營領催驍騎四百八十人執旗鳴螺護軍領
催驍騎二百七十二人通計兵二千八百六十
四人鳥槍千九百二十子母礮四十八纛四十
紅旗十有六小旗二百四十海螺百六十頭隊
前鋒營每翼前鋒統領一人每翼前鋒參領一
人前鋒侍衞一人前鋒校八人(於前鋒内委用)每佐領
下前鋒一人每前鋒二人用鳥槍前鋒一人小
旗八海螺四護軍營每翼護軍統領一人每旗
護軍參領五人每佐領下護軍二人每旗護軍
統領纛一八旗海螺共五十四每護軍四人用
小旗一驍騎營每翼都統二人每旗副都統一
人參領二人每參領下散秩官二人驍騎校二
人每佐領下領催驍騎二人每旗參領纛七海
螺七每驍騎四人用小旗一共頭隊將領十六
人官校二百九十六人兵四千四百十人(兵額各按)
(佐領分撥後倣此)纛六十四小旗六十四海螺百四十
二此内撥出前鋒營前鋒統領一人前鋒參領
二人前鋒侍衞二人前鋒二百人護軍營護軍
統領一人護軍參領八人護軍四百人驍騎營
副都統二人參領八人散秩官十六人驍騎校
十六人驍騎三百二十人再於火器營内撥出
鳥槍護軍參領四人烏槍護軍百六十人鳥槍
驍騎參領二人鳥槍散秩官四人鳥槍驍騎百
六十人共將領四人官六十二人兵千二百四
十人於退兵時殿後次隊護軍營每翼護軍統
領一人每旗護軍參領三人每佐領下護軍三
人每旗護軍統領纛一八旗海螺共四十八每
護軍六人用小旗一驍騎營每翼都統一人副
都統二人每旗驍騎參領一人每參領下散秩
官一人驍騎校一人每佐領下驍騎一人每旗
參領纛四海螺四每驍騎四人用小旗一共將
領八人官校百四十四人兵三千五百二十八
人纛四十海螺八十左右兩翼應援兵護軍營
每翼護軍統領一人每旗護軍參領二人每佐
領下護軍一人每旗護軍統領纛一每護軍四
人用小旗一驍騎營每翼都統一人副都統二
人每旗驍騎參領一人每參領下散秩官一人
驍騎校一人每佐領下驍騎一人每旗參領纛
三海螺三每驍騎四人用小旗一共左右兩翼
應援兵隊將領八人官校百三十六人兵千七
百六十四人纛三十二海螺二十四鑾儀衛蒙
古畫角十官七人鳴角軍二十一人五旗諸王
蒙古畫角十官十人鳴角軍二十人海螺十有
二鳴螺親軍十二人共蒙古畫角二十官十有
七人鳴角鳴螺軍五十三人禁約喧譁每旗護
軍參領一人護軍校一人護軍四十人滿洲蒙
古漢軍三旗合委散秩官八人驍騎校八人驍
騎三百二十人共官三十二人兵六百四十人
滿洲蒙古漢軍三旗合委傳宣官八人驍騎校
八人護軍校八人共二十四人以上八旗各營
將領四十九人官校千三百六十九人兵萬九
千五百七十一人陣後共設三十四營左翼漢
軍四旗四營火器營四旗四營前鋒四旗一營
四旗護軍與驍騎相間立八營右翼漢軍四旗
四營火器營四旗四營前鋒四旗一營四旗護
軍與驍騎相間立八營每營廣二十四丈長四
十丈各營相距各一丈共三十二丈自立營處
至次隊相距七十五丈次隊護軍驍騎列陣每
旗廣一百十有一丈共廣八百八十八丈自次
隊至頭隊相距十有五丈頭隊護軍驍騎列陣
每旗廣一百十有一丈共廣八百八十八丈頭
隊左右應援兵列陣每旗廣五十五丈五尺共
廣四百四十四丈合計頭隊護軍驍騎兩翼護
軍驍騎列陣共廣千三百三十二丈頭隊之前
前鋒列陣每旗廣十有二丈共廣九十六丈自
頭隊至鹿角相距二十五丈漢軍鹿角火礮鳥
槍列陣廣三百三十八丈火器營鳥槍護軍驍
騎列陣每旗廣三十七丈共廣二百九十六丈
合漢軍鹿角火礮鳥槍火器營兵列陣共廣六
百三十四丈自鹿角至初次進步相去二十丈
自初次進步七丈五尺以至九進共六十七丈
五尺頭隊兵出鹿角外列陣去鹿角十有五丈
呼譟前進五十步駐立去鹿角外列陣處二十
五丈殿軍殿後處去前進駐立處十有五丈前
離八旗號纛五丈八旗號纛與
閱武臺相距百五十丈自立營處至
閱武臺相去四百十有二丈五尺
大閱陣法及將士甲兵槍礮旗纛金鼔畫角鳴螺鹿
角之數均以是為定制
凡操兵八旗官軍歲以春月分操於本旗教場
二次合操於鑲黃正黃二旗教場一次秋月豫
奏操期會八旗諸營大操於仰善窪二次其大
操隊伍號令及官軍旗纛器械之數均如
大閱之制漢軍旗藤牌軍每歲春秋二季均四旗
合操二次八旗合操一次遇
大閱及八旗諸營大操之時仍守護大礮入陣演習
八旗鳴螺歲以春二月十五日至三月一日
秋七月十五日至八月一日晨集軍士吹演兵
部委官稽察
凡演試火器漢軍歲以春二月十六日秋八月
十六日為始各演鳥槍四十五日本翼四旗仍
合操二次春秋各演標準三次歲由兵部奏演
神威將軍等礮鑲黃旗漢軍都統會八旗列名
奏請
簡命都統副都統各二人監視先期運礮至蘆溝橋
樹的以百弓為率自九月一日始每礮日演十
出至一月止鳥槍營及礮營每三歲一合操其
金鼓號令均如
大閱之制
凡校射八旗驍騎營以每月上旬四八日中下
旬三八日為校射之期都統以下各官親往閱
視若遇奏事及會議之日畱副都統一人往閱
春秋擐甲胄步射二次由本旗定期移文兵部
馬射由兵部定期通行八旗均遣官稽察參校
一二次失操者記過三次參處軍士一二次失
操者鞭責三次責革都統副都統不親詣教場
或徇庇官軍者察出幷論先期以閱射官銜名
册送稽察御史臨期視操有不遵定例者參劾
凡練習步獵歲以初冬依行圍之法步獵二次
或三次直年都統等會八旗定期具奏各旗都
統副都統簡校選兵率往郊野親視操演
授官
凡授官拔擢論才品推升計資俸保舉視政績
記名即升與卓異應升分先後以定正陪繫本
旗及兩旗公補之官由本旗及兩旗都統繫八
旗公補之官由直年都統均引
見候
旨補授六品以下注册五品以上咨兵部彙疏以
聞八旗都統副都統駐防將軍都統副都統均由
兵部疏請補授(詳見兵部)滿洲參領由本旗都統
列副參領五人並移宗人府領侍衛府簡選宗
室侍衛鎮國將軍以下奉國將軍以上咨送列
名蒙古漢軍參領列副參領五人均引
見補授副參領於印房理事之佐領世爵及應升
各官内選擬正陪引
見補授世襲佐領三等
國初各部落長率其屬來歸授之佐領以統其衆
爰及苖裔者曰勲舊佐領繫適長房承襲者員
闕以其子孫擬正以支庶曾管此佐領之子孫
擬陪如承襲人無嗣及以罪廢子孫例不得襲
仍於適長房分出之支簡選擬正繫支庶承襲
者員闕亦以其子孫擬正以適長房之子孫擬
陪如承襲人無嗣及以罪廢子孫例不得襲於
適長房無佐領之支簡選擬正於通族内簡選
擬陪及列名備用奉
旨分給各支者按支分襲奏明衆支均與者每支選
擬一人不分正陪適長房之子孫願讓與支庶
子孫承襲者繫曾管此佐領人子孫方準義讓
始授佐領人無嗣未經立後有親兄弟暨伯叔
之子孫者不論曾否管此佐領均得與正陪之
選若伯叔祖雖曾管此佐領其子孫均不得與
承襲人無嗣繼族子為後者得與正陪之選繼
異姓為後不得與一支有兩三佐領者以未管
佐領人子孫擬正已襲佐領人子孫擬陪兩支
各管一佐領者以承襲本支佐領人子孫擬正
别支擬陪兩支族人列名擬備攜挈族里倡
義歸誠或功在旂常得
賜戸口爰立佐領奕葉相承者曰世管佐領繫始授
佐領人子孫承襲者員闕以其子孫擬正以别
支曾管此佐領人子孫擬陪繫始授佐領人伯
叔兄弟之子孫承襲者員闕仍以始授佐領人
子孫擬正以其伯叔兄弟之子孫擬陪族人均
列名擬備始授佐領人無嗣未經立後以兄弟
之子孫承襲無兄弟子孫次及伯叔之子孫無
伯叔子孫次及近族不論曾否管此佐領均得
擬正擬陪若兄弟之子孫未襲以伯叔之子孫
承襲者員闕以兄弟之子孫擬正其伯叔之子
孫與選正陪伯叔祖曾伯叔祖曾管此佐領者
其子孫但準擬陪高祖以上及於遠族曾管此
佐領者其子孫但準列名均不得擬正始授佐
領人子孫願讓與伯叔兄弟子孫及遠族承襲
者不論曾否管此佐領均準義讓因本支已有
佐領於别支有分之佐領不願與選者聽至一
族編成之佐領以承襲人子孫擬正於通族簡
選擬陪及列名擬備戸少丁稀合編佐領兩
姓三姓迭為是官者曰互管佐領員闕以未管
佐領人子孫擬正已管佐領人子孫擬陪餘與
勲舊佐領同皆由都統等造具譜牒分系列名
名下注應襲所由進
呈
御覽引
見補授
盛京八旗及游牧察哈爾世襲佐領同公中佐
領以本旗不兼部務之世爵及一品以下五品
以上文武官内簡選滿洲蒙古驍騎校於本
佐領下護軍領催内選二人擬正陪引
見漢軍驍騎校於本佐領下領催内選擬正陪領催
不得人於出征效力年久之驍騎内選擬如本
佐領下不得其人於本旗内選擬均由本旗都
統等引
見補授信礮總管於八旗輕車都尉騎都尉信礮
官内簡選由直年都統等引
見補授監守信礮官於騎都尉雲騎尉護軍校驍騎
校及六七八品官内選擬正陪城門吏於前鋒
護軍領催驍騎内選擬正陪均由本旗都統引
見補授犧牲所牧於八旗騎都尉雲騎尉内選擬
守護
陵寢總管由旗調取本處翼領一人翼領調取本處防
禦一人均由直年都統等引
見補授翼領距京路遠者列名以請或在外無應列
名之人於在京應升人内簡選防禦由總管於
本處應升驍騎校及由前鋒護軍選補之贊禮
郎内簡選一人擬正送京其原官效力已逾數
世者子弟亦準與選本旗都統等於親軍前鋒
護軍驍騎諸校及七八品官内選一人擬陪驍
騎校由總管於本翼驍騎内選擬正陪送京均
由本旗都統引
見補授直省駐防協領由將軍等於本翼參佐領
内遴選山海關協領由副都統於所屬之永平
等處防守尉並本處佐領内遴選城守尉由將
軍等於本處佐領世爵内遴選參領佐領於本
翼防禦内遴選防禦於本翼驍騎校内遴選均
咨送來京驍騎校遠省於記名一二等之領催
及恩騎尉内選補近省於領催驍騎内遴選送
京均由本旗都統引
見補授其在外無應送之人令該旗都統於應升人
内遴選引
見補授德州城守尉應兩黃旗公補滄州城守尉應
兩白旗公補保定府城守尉應兩紅旗公補太
原城守尉應兩藍旗公補由兩旗都統於所屬
參領侍衛内遴選鄭家莊河南開封府城守尉
應八旗公補由直年都統等於八旗參領侍衛
内遴選防守尉由本旗都統於前鋒侍衛護軍
驍騎副參領佐領二等三等侍衛内遴選均引
見補授游牧總管由本旗蒙古都統會理藩院於
本翼一等侍衛前鋒護軍驍騎各參領各部院
蒙古郎中内簡選四人副管由總管於本處子
男輕車都尉參領騎都尉内選一人送京游牧
捕盜官於前鋒護軍領催内遴選送京均由本
旗都統引
見補授黑龍江寧古塔四五六品管水手官由將
軍於水手官領催驍騎内以次選擬正陪送京
八旗直年都統等引
見補授王府長史貝勒司儀長由本旗都統於下
五旗前鋒護軍驍騎各參領佐領散騎郎一二
等護衛子男輕車都尉騎都尉内每旗選二人
送兵部會領侍衛内大臣該王貝勒定擬護衛
以下由王公等選擬均會兵部引
見補授府屬參領佐領均由本旗都統於本屬下護
衛内選擬正陪引
見補授
凡兼攝職事各旗隨印協理事務參領以本旗
驍騎參領兼攝印房理事官以本旗世爵及佐
領驍騎校兼攝均由都統選擬正陪引
見簡委筆帖式於本旗護軍領催驍騎内簡選外郎
咨取漢軍官學生均送吏部考補管轄舊營
房於滿洲蒙古世爵内擬正陪管轄新營房以
每旗參領世爵選擬正陪均由都統引
見簡委驍騎校由都統等簡委八旗俸餉房馬册
房理事官由都統以本旗參佐領驍騎校簡委
兼攝
凡文武官改補旗員授綠旗營將弁五年任滿
不宜營務者由督提咨送兵部交旗改補八旗
武職副將以步軍翼尉城守尉協領用游擊以
前鋒護軍驍騎各參領用都司以前鋒侍衛副
參領步軍協尉佐領防守尉用守備以步軍尉
防禦用文職改補者給事中御史道府以副
參領佐領城門領用員外郎同知知州以步軍
尉監守信礮官用主事通判知縣以驍騎校用
小京官府州縣首領筆帖式以城門吏用均試
職一年擬補
凡降補一品官降一級調用由兵部列名請
旨降二級以下二品至五品官降一級以下各照所
降之級按品擬補於正升人後列名請
旨一二品官應降補六品者令在旗效力三年無過
進一級擬補三品官降四級四品官降三級五
品官降二級調用均以城門吏擬補無官可補
者罷職
襲爵
凡列爵五等曰公曰侯曰伯曰子曰男其次三
等曰輕車都尉曰騎都尉曰雲騎尉自輕車都
尉以上又各分三等為等二十有六以酬勲庸
以推
恩澤
凡授爵自雲騎尉始積功至兩雲騎尉為騎都
尉積三為騎都尉兼一雲騎尉積四為三等輕
車都尉積五為二等輕車都尉積六為一等輕
車都尉積七為一等輕車都尉兼一雲騎尉以
上視此遞積累加計二十六雲騎尉至一等公
凡襲次
開創之初不分爵秩大小或世襲罔替或定以世
次皆以原奉
誥勅為據海宇混壹之後雲騎尉襲一世騎都尉襲
二世騎都尉兼一雲騎尉襲三世三等輕車都
尉襲四世二等輕車都尉襲五世一等輕車都
尉襲六世一等輕車都尉兼一雲騎尉襲七世
三等男襲八世二等男襲九世一等男襲十世
一等男兼一雲騎尉襲十一世三等子襲十二
世二等子襲十三世一等子襲十四世一等子
兼一雲騎尉襲十五世越十五世者世襲罔替
凡承襲必以受爵人子孫無子孫次及兄弟之
子孫無兄弟之子孫次及伯叔之子孫無伯叔
之子孫次擇近族一人承襲爵繫適長承襲者
員闕以其子孫擬正支庶之子孫擬陪如承襲
人無嗣及以罪廢子孫例不得襲仍於適長分
出之支簡選擬正繫支庶承襲者員闕亦以其
子孫擬正適長之子孫擬陪如承襲人無嗣及
以罪廢子孫例不得襲即以適長之子孫擬正
於通族簡選擬陪及列名備用適長之子孫願
讓與支庶子孫承襲者聽其義讓受爵人子
孫未襲以兄弟之子孫承襲者員闕以受爵人
子孫承襲兄弟之子孫止於譜内注承襲次數
受爵人無嗣有兄弟之子孫未襲以伯叔之子
孫承襲者員闕以兄弟之子孫承襲伯叔之子
孫止於譜内注承襲次數均不得與正陪之選
繼本族子孫為後者與選正陪繼異姓為後者
不得與一人前後受封合為一爵者其子孫
仍令合襲一人兼襲數爵合為一爵者其子孫
準與分襲兩爵幷授一人經長次兩房子孫承
襲尚有别房子孫者員闕以承襲人子孫擬正
未襲之子孫擬陪一支承襲兩爵者以未襲之
子孫擬正擬陪受封人因有衆子奏明均許與
選者每支簡選一人不分正陪各按宗系造具
譜牒分支列名名下注應襲所由進
呈
御覽引
見子襲
凡推
恩續封
誥勅内載有承襲世次及襲數在十五世以下者載
稽始封繫由陣亡授爵竢世次已盡續封恩騎
尉俾世襲罔替
凡承襲譜牒各鈔錄二本一鈐本旗都統印送
内閣收貯一鈐參佐領關防圖記送本旗公署
存貯有應增入者歲終纂輯積十年再鈔錄一
本送内閣
凡察覈世次
誥勅内世襲罔替及載明襲次者順治八年
恩詔未加爵及加爵注銷餘應準襲者
詔後未立功及初立軍功得爵者均由本旗奏請承
襲得
旨後以
誥勅送吏部增注承襲人名若
誥勅内有應注銷者送部覈定然後請襲
教養
凡旗學八旗各設官學以教官軍子弟之穎秀
者國子監掌之各設義學以教貧不能延師者
禮部掌之(詳見禮部國子監)本旗月委參領會禮部司
官稽察兩翼各設世爵官學
簡滿洲大臣十人分蒞其事各委參領二人更番稽
察世爵十八歲以下十歲以上均令入學習國
語騎射三年期滿疏
簡王大臣考試一等者引
見錄用二等按品補用旗員三等留學更閱三年再
試無成除爵别襲教習國語於滿洲散秩官筆
帖式及因公罣誤之廢官教習騎射於滿洲護
軍校前鋒護軍内每翼選補四人期滿議叙不
善教者罰斥有差滿洲蒙古每參領下漢軍每
旗各設學舍一十二歲以上子弟滿洲漢軍令
習淸文國語蒙古兼習蒙古語其教習滿洲蒙
古於前鋒護軍領催驍騎漢軍於滿洲散秩官
筆帖式及因公罣誤之廢官内各由該都統擇
通繙譯者二人充補别委一二人教以騎射都
統參領等隨時稽察課程期滿分别等差請
旨叙錄
凡錄送考試八旗滿洲蒙古漢軍童生遇歲科
試各由本旗佐領取本旗廩生保結俾無溷冒
申都統定期行咨翰詹衙門滿官一人會參佐
領考錄錄畢呈都統送禮部咨兵部請
簡大臣校試騎射合式乃準入場臨試該參領等仍
偕至識别諸生屆歲科試由都統轉飭各參
佐領嚴催赴考有不能如期應試者各參佐領
確察申都統以事由咨學政分别定限補考託
故規避及徇隠苛索者論遇鄉會試由兵部
咨取銜名疏請
欽命副都統參領散秩官每翼各一人率領催五人
入闈巡視試竣乃出試日唱名每旗委參領散
秩官一人送考繙譯生員三載兩試由各佐領
彙造名册申送直年都統疏請
欽命滿大臣考試清文錄取無定額中式者咨吏部
以中書筆帖式庫使選用
凡旌表建昭忠祠於
京師八旗及直省駐防官兵有授命行陣者由都
統詳具事蹟疏請入祀八旗分左右翼建忠義
孝弟祠節孝祠由各旗佐領驍騎校確勘本旗
之孝子順孫義夫孝婦節婦送參領申都統覈
實咨禮部彙疏請旌得
旨題坊於祠故則設位春秋遣官致祭皆給戸部庫
銀三十兩令自建坊節婦之僅合年例者酌量
嘉奬題名於碑附疏以
聞
優䘏
凡優給職官領侍衛内大臣滿洲都統給親隨
兵八名蒙古漢軍都統前鋒護軍統領各六名
步軍統領五名滿洲副都統四名蒙古漢軍副
都統各三名翼尉一名前鋒護軍驍騎參領各
二名副護軍驍騎參領前鋒侍衛均一名有半
每名月給餉銀三兩歲折米價十有二兩由戸
部關支給都統副都統銜有職掌者部院堂官
兼都統副都統郎中兼參領佐領及額外旗員
之任事者皆按等兼支又歲給養廉銀領侍衛
内大臣九百兩滿洲都統七百兩蒙古漢軍都
統前鋒護軍統領各六百兩滿洲副都統步軍
統領各五百兩蒙古漢軍副都統步軍翼尉各
四百兩按兩季支給參領各六十兩副參領前
鋒侍衛各四十兩印房官視副參領均於歲終
分給
凡公費八旗各給入官房地入租以充公用滿
洲每旗歲約千餘兩蒙古旗三百兩漢軍旗五
百兩本旗用不敷許於别旗通融動支餘貯戸
部庫需用時請領
凡䘏賞歲於戸部移取長蘆兩淮鹽課銀十二
萬兩賞䘏官軍滿洲每旗月七百兩蒙古旗三
百兩漢軍上三旗各三百兩下五旗各二百二
十兩均於四季支取按旗分貯喪葬有䘏婚嫁
有賞前鋒親軍護軍驍騎諸校領催驍騎步軍
教養兵各執事人及休退閒散病廢孤寡者各
按等差給與由參佐領驍騎校領催族長覈實
具保結支領兵丁之在屯者亦如之歲終該都
統彙疏以
聞有虛冐者罪之該管稽察各官論如律
凡出征官軍月餉給本家以資養贍無家者餉
銀由佐領收貯米咨戸部存倉凱旋日按數給
與
凡優給休退官兵武職引年量軍功給全俸半
俸有差文職予告者同世爵未及歲者給半俸
及歲給全俸世爵無嗣族人襲者以三分俸之
一無人襲者以其俸之半給孀婦終其身驍騎
患病傷殘及年六十以上告退者有軍功月給
銀一兩米一斛僅從征者無嗣亦準給官兵身
故給其妻俸餉之半一年駐防官兵之妻歸旗
者亦如之無嗣者終身給與教養兵餉
凡隨任留養外任旗員子弟獨子準隨任所有
二三子者留一子四五子者酌留二三子餘均
至十八歲以上送京選充執事人其考取之進
士舉人貢生廪膳生繙書房生監咸安宮國子
監學生皆不咨送直省駐防官兵降革病休及
兵丁之已退者願就養於在外子孫無子孫及
兄弟之子願就養於戸下之人食餉者皆聽病
故官兵妻亦如之無嗣歸旗者該管官給郵符
遣官押送
凡貸給庫帑八旗大小官員願借俸銀者喪葬
準借六月婚嫁準借四月按季扣除如先有坐
扣之項展限扣還前鋒親軍護軍驍騎諸校準
借三十兩前鋒親軍護軍領催及族長二十兩
驍騎十有五兩按月坐扣循環出納以資生計
不願借者聽病故告休及獲罪力不能完者豁
免
公式
凡軍政五歲一舉二品以上由兵部疏其官階
治績以
聞餘均考察於其長定為四格格分三等一操守曰
廉曰平曰貪一才能曰長曰平曰短一騎射曰
優曰平曰劣一年歲曰壯曰中曰老注上考者
弊以五事曰行止端方曰居官勤慎曰弓馬嫻
習曰馭兵有律曰給餉無虛具五事者薦舉卓
異注下考者議以八法曰貪曰酷曰罷軟無為
曰不謹曰年老曰有疾曰浮躁曰才力不及干
一法者糾劾各官有出征受傷及得功者考列
中平不入舉劾者均注册於本年九月初旬送
兵部候部疏請
欽命大臣考察
凡計功以功紀錄者繫職官奏請得
旨用兵部印紙填注咨部領催應得紀錄注册存貯
旗部竢得官日咨部覈給有議處之案附咨抵
銷
凡劾過五品以上官身干法紀具疏糾參因人
連及與失察等事及六品以下官有犯均咨兵
部劾議彙疏以
聞以曠職記過者歲終考察一次免議官二次以
上議處領催三次責懲在京三品以下五品
以上旗員因公罪降革者咨送都察院覈覆該
管官出具考語駐防降調官由駐防該管官出
具考語送在京本旗轉咨都察院覈覆均引
見候
旨世爵兼文武職任者犯貪汚及行止不端爵秩
兼革若公罪獲譴應否留世爵疏請候
旨奉
特旨革職者按其獲罪所由或在兼任或在本爵疏
請亦如之世管佐領世爵於所兼任内軍政考
察以浮躁議降者留世爵以才力不及議降者
並留佐領其選補侍衛以力不勝任咨回者留
世爵佐領怠惰曠職有玷官箴者兼革緣事降
級無論留任或調任皆降罰世爵本俸以抵降
調降級留任者三年無過革職留任者四年無
過奏請開復
凡班聯大朝慶賀常朝坐班東左翼西右翼按
品序列均如儀(詳見禮部)每月朔及月之十日二十
日補服
皇帝巡狩方嶽每日常服均於
午門外列坐
萬壽聖節元正均七日上元節三日咸朝服上三旗
四品以上官於
太和門外五品以下及下五旗官於
午門外列坐均與常朝同下五旗王公所屬佐領
官員元正七日上元三日於本王公府第會集
餘日仍於
午門外坐班八旗分班奏事每旗各以所屬官
十人侍班引
見與六部同内有兼文武階或充
御前
乾清門侍衛及部院司官者不與
凡稽察大祀豫期列都統副都統名奏請
簡命稽察齋戒册有舛漏官有規避者劾論每旗各
委官一人巡察
壇
廟有䙝越不恭者逹於其長劾論如之朝會每旗各
委驍騎校二人同門衞官稽察各官傔從有出
入喧雜者逮治之京倉每倉以都統或副都
統一人稽察出入率三歲奏代廒有滲漏米有
盜竊者移倉場侍郎治之京通各倉每倉以參
領一人往會監督監視支放有通賄舞弊者聽
倉場侍郎劾論
凡關支俸餉俸銀禄米歲以春秋二季支領與
部官同兵米以四季每季鑲黃正黃二旗以孟
月正白正紅鑲白三旗以仲月鑲紅正藍鑲藍
三旗以季月赴倉支領餉及馬銀以每月赴部
支領先由旗册送俸册内以見任官俸糈為一
則有降罰者詳書恩䘏俸糈為一則世爵任外
官留京俸糈為一則餉册内以見額兵餉為一
則恩䘏兵餉為一則(詳見戸部)各册送部之限俸册
春季於豫歲之十二月秋季於六月均以十五
日餉册以豫月之十五日馬銀册以豫月之十
八日逾限不送者論限外由閒散人升補之京
官在春秋孟月晦日前者許具册補支緣事開
復官亦如之由外省升調來京其原俸以離任
截支者並得補支原俸餘均不得援擬歲終各
旗彙繕黃册以
聞
凡出入符信旗人以事請假往外省者均由旗
具結移咨兵部給以路引往
盛京及
畿輔近地者職官給引如之兵丁由參領給票注
限期及所往之地鈐以關防前鋒護軍各執事
人憑來文給票亦如之閒散人鈐票以圖記均
於回日繳銷其逾限不回回不繳引票及不請
假私往或往非所指之地者並論駐防旗人
及隨任外省各官之子弟以事來京者所司册
具籍貫年貎行在京本旗並注年貎於咨文給
本人齎投回日由旗行知該管官仍給回咨其
不候咨私行或領咨而潛往他處及所司留難
不給咨者論夜行憑本旗印帖為驗有事須
速傳者臨期填注時日給傳事人傳逹次日繳
銷該管官豫發印帖及繳帖漏銷者論
凡服制父母所後父母故及為祖父母承重者
在外任以聞訃日出征以凱旋日為始皆持服
百日京官由本旗駐防官由該管官各咨兵部
準假其自駐防回京者往返日月皆不入限假
滿呈本旗行部銷假各復原任供職二十七月
内文官停升餘均如常直省文武官由督撫咨
部行旗十日内具結送部轉發各省飭令回京
持服停升與在京文官同
凡終養祖父母父母老疾家無次丁援例呈請
者京官由參佐領覈實具結申都統奏咨兵部
注册停升外任外官由所司咨部行旗取結調
回引
見候
旨以旗員改補如繫佐雜無改補之職者咨旗簡委
差使其不願就者聽駐防官兵已離職役衰
老貧困與已故官兵之妻呈請留養外省者必
有子孫兄弟及奴僕可倚者迺準留駐防兵丁
呈請歸養者必在京有祖父母父母或親伯叔
祖父母年老家無次丁迺準歸養若兵丁離京
歲久戸絶以無人守墓呈請者準令一人挈屬
回京承祀餘人不得偕回均由旗覈實具結咨
兵部各準所請
凡公署治事設八旗公署歲列都統副都統銜
名奏請
簡命直年掌八旗會理之事選左右翼官校之賢能
者分治之領催驍騎掌書鈔各舉職以從其長
課事考成每事率限十日其需行文會覈者二
十日給餘限各如正限之數歲終則會已結未
結之事彙疏以
聞所屬之稱職者於每歲更代日咨本旗以應升注
册各旗專理之事正餘各限與直年同其參
領以歲計佐領驍騎校領催以三歲計各議功
罪有差
欽定大清會典卷九十七
