古今紀要卷五
宋黃震撰
晉
司馬懿事曹操魏文與曹爽同受明帝顧命誅
爽而擅其權盡錄諸王公置鄴長子師繼世專
政魏謀以夏侯玄代之師夷玄與張緝等三族帝與
李豐語師築殺之廢帝為邵陵厲公毌丘儉文欽奉
義兵師與十萬衆誅之師弟昭誅諸葛誕殺其君曹
髦是為高貴鄉公滅蜀漢因此以為功而簒魏矣
子炎竟即位追尊懿曰宣帝師曰景帝昭曰
文帝
武帝(炎)懲魏氏孤立大封同姓御牛青絲靷以青
麻代初置諫官立太子不赦容皇甫陶讜言
焚雉頭裘劉毅裴楷質直見容嵇紹許竒仇讎
不棄有天下無窮之諺(右好處)羊祜鎮襄陽軍有十
年之積以伐吳宜藉上流表王濬為益州治水兵大
艦祜務修德以懷吳人與吳將陸抗使命常通(彼此)
(以計相顧)祜請伐吳朝議以秦涼為憂唯杜預張華贊
之祜以疾求入面陳伐吳曰取吳不必臣但既平吳
當勞聖慮(山濤亦云釋吳為外懼)太康元年命王渾王濬杜
預伐吳以賈充為大都督(充諫伐吳者也幸充不材不撓成筭)杜預克
江陵指授羣帥徑造建業王濬自武昌順流而下入
石頭吳主降鮮卑攻䧟涼州馬隆自薦討之募三
千五百人自至武庫選仗給三年糧遂平涼州(右混一事)
帝寵賈充充與荀顗荀勖馮紞為朋充為都督將
之鎮顗等勸納氏太子乃復居舊仕(太始七年)詔選公
卿以下女權禁天下嫁娶(九年)初滅吳納其宫女五
千太子昏愚不堪為嗣衛瓘撫床而言(以皇孫明慧無廢意咸寧)
(四年)詔悉去州郡兵大郡置武吏百人小郡五十陶
横山濤諫不聽及永寧後盜賊羣起州郡無備天下
大亂(太康元年)郭欽請徙内郡雜胡於邊地不聽(元年)
帝既平吳事遊宴三楊用事山濤諷不改(二年)荀勖
馮紞譖出張華都督幽州(三年)齊王攸德望日隆荀
勖馮紞等間之以都督青州王駿曹至諫不聽攸憤
死(四年)帝疾篤楊后奏以楊駿輔政(永熙元年誤右伐吳後驕事)
傅元請舉有禮之臣以崇風節退虛鄙之士以懲
不恪不能用(太始元年)賈充任愷皆有寵朝士各黨附
帝知而不責愈無憚充譖愷廢於家(朋黨如此)王衍嘗
詣羊祜陳辭辭甚清辯祜曰敗俗傷化必此人也(浮誑)
(如此)王渾王濬平吳争功濬或忿憤徑出不辭(太初元年)
三楊(駿珧濟)用事勢傾内外劉毅謂帝桓靈云賣官
錢入私門(貪墨如此)羊琇王愷石崇以奢相高帝每助
愷劉毅論九品中正謂上品無寒門下品無勢族
劉寔作崇讓論學者以莊老為宗而黜六經談者
以虛蕩為辯而賤名檢行者以放濁為通而狹節信
進仕者以苟得為真而鄙居正當官者以望空為高
而笑勤恪(千寳論壊右風俗敗處)
惠帝楊駿輔政賈后使孟觀李肇誅駿廢太后徙金
墉城殺之賈后專政任親黨賈涉等用張華裴頠
輔政朝野安静華等功也賈后廢太子殺之趙
王倫廢賈后殺之及華頠淮南王允討倫不克死倫
簒位遷帝金墉齊王冏誅倫迎帝復位齊王得志
驕奢河間王顒表請長沙王義誅之顒與大將軍
穎誅長沙王廢太子覃立穎為皇太弟穎僭侈東海
王越奉帝討之不克帝入鄴為安北將軍王浚所攻
走洛陽河間王顒迎之廢穎立熾為皇太弟(都長安顒之將)
(張方主之)東海王越起兵入長安奉帝還洛陽賜穎死
(右羣小作亂事)王衍樂聲音善清談宅心事外衍弟澄及
阮咸阮修胡毋輔之等皆以放為達何晏等祖老
莊以無為為本由是士大夫皆廢職業裴頠著崇有
論江統以戎狄亂華宜蚤絶其原作徙戎論賈
郭恣橫貨賂公行魯褒作錢神論劉頌作九班之
制賈郭用權仕者不得速竟不行穎表左賢王劉
淵為冠軍將軍又拜北單于劉宣右賢王遂上淵大
單于之號有衆十五萬穎奉帝還洛陽劉淵即
漢王位因號漢時李雄據蜀稱帝號大成熾即位
為懷帝劉淵克平陽即帝位淵死聦繼䧟洛陽
遷帝平陽(青衣行酒)荀組奉愍帝即位長安劉曜䧟長
安降之使洗爵執蓋
王祥(孝感三老)(海沂之康門無雜弔)覽(悌興先嘗祥饌之奕世江左吉後)
何曾(責阮籍放誕日食萬錢)
石苞(鎮淮南威惠)崇(望塵拜廣城君趙王愷競奢秀求綠珠不得王倫誅之)(孫)
羊祜(九世清德襄蔡邕外孫每將滅吳督荆州計吳石城守去陽七百里為邊害祜以詭令)
(吳罷守減戍進墾田要始至無一日之粮季年有十年之積據險開建五城收膏腴地奪)
(吳人之資石城以西盡為晉有乃增修德信以懷遠人與吳將陸抗使命常通力勸取吳謂吳)
(平則秦涼自定以又謂既平之後當勞聖慮不知王衍敗俗嘗軍法將斬王戎焚草營)
(置滅墮淚碑范憂在滅吳而乃勇於吳不若文子遠矣留賈充)
杜預(定律令七奏立籍田萬常平倉武河橋滅欹器在内年損益機號庫吳)
(身不跨馬體不穿札每大事輒居將帥之列立功後耽思經籍既平吳不忘戰)
裴秀(制朝貢賈后親屬進雅望素隆四海儀範不謂以親戚著崇有論)楷(玉山得一)
(以别宅與衍知人之鑒)
韋忠(言張華華而不實裴頠慾而無厭不就其辟)
衛瓘(請改九品立鄉舉里選所撫床諷易太子為賈后誅)恒(字巨山文草書序古)玠
(玉人有妻父樂廣冰玉非終身不見喜愠遣云人不及可以情恕意相干可以理)
張華(強記草時人比之子産虐贊伐吳而儀禮詔誥皆所定惠帝昏暗后在上海内晏然)
(華之功也物趙王倫孫秀廢賈后因害好人無餘財博物)
荀勖(賈充女為后勖之謀尚邪謟與馮紞一凰盛稱大子自中書守書令云奪我鳳池)
賈充(弑高貴鄉公鎮晉初有天下任愷庾純等剛正共疾之出充關中以荀勖納女之計遂留)
(皆羊祜密留之)謐(充外孫姓韓海其父韓夀偷香者也謐既為充後内輻湊石崇歐)
(陽建諸潘岳虞葛詮)(陸機王粹)(陸雲杜育)(繆徵鄒捷)(杜斌左思)(摯崔)
(基猛劉瓌納和郁輿周恢琨索秀附陳眕二郭彰許劉劉劉皆謐號十四)
(友)
楊駿(后父逞與弟珧濟號三楊黨賈后患其專不得使孟觀誅駿親皆夷三族)
魏舒(少養外家寗氏九成此宅相重為郎官襆被而出祿賜散族有威三公辭榮)
劉寔(著崇讓論石諸子不遵如崇厠)
郭舒(止王澄杖宗廞西諫王敦奪武昌城地)
王渾(伐吳先破皓中軍甚媿恨之奏濬罪)(既而王濬破石頭降孫皓鎮夀陽前後著稱居)
(台輔减聲望)濟(金溝馬割王愷牛譏伐和嶠李癖孫皓其無禮)
王濬(守巴全産育數千去三刀降益州修艦順流東下大筏去錐火炬鏁遂吳為王渾所抑)
(忿憤)
唐彬(與王濬平吳遲留不競警持節幽州邊無犬吠之)
山濤(好莊老備交嵇阮散居選職十餘年絲啓事至諫去武祿賜親故閣袁毅飲)
(八斗)子簡(年幾三十不為家父所知不鎮襄陽高陽池所載社稷傾作樂)
王戎(籍少二十年與之交嶠以禮而哀毁不踰)(居喪不居禮而毁悴和與時略舒好利無極)
(李鑚核)
王衍(戎從弟談山濤知其誤蒼生不盛才美貌手麈一色老莊口中雌黃言錢居宰輔)
(為自全之計向以澄為荆州敦為青州號三窟可排牆之夕曰若不祖尚浮虛戮力以匡天下)
(不至今日)澄(諫衍妻郭氏貪幾為所杖解王敦謝鯤庾敳阮修號四友將之鎮衣探鵲侮)
(王敦為所殺)
樂廣(約言析理衛披雲霧覩青天為岳筆廣旨名客杯蛇影愈玠病與王衍風流首教)
(内樂地)
鄭袤(泰始以袤為司空固辭至十數謂國坦曰魏以徐景山為司空吾為侍中喻旨徐公謂某曰三)
(公當上應天心苟非其人實傷和氣不敢以垂死之年累辱朝廷也終不就遵大雅君子之跡可不)
(務乎固辭久之見許)
劉毅(轉司隸京師肅然去謂晉武賣官錢入私門殆不如桓靈請九品散齋奏加妻罪)
劉暾(以郭彰不救火而自衛正色詰之石惠帝愎險暾為左丞正色立朝三臺肅然勒殺之)
和嶠(鄙荀勖為人專車而坐朝武陔弟韶茂皆清正於野)
任愷(以社稷為己任充與庾純張華向秀和嶠等善出賈西鎮不行遂成朋黨)
崔洪(實之後然薦卻詵代已為左丞詵糾之洪云援弩自射重之口不言貨不執琉璃鍾)
劉頌(守廷尉六年比張釋之虞哭張華比嫁女陳矯矯本劉氏以舜後姚陳田為未然)
傅玄(謂魏武好法術而天下貴刑名魏文慕通達而守節為賤上疏言儒學者王教之首峻急)
(臺閣生風存誦學著述顯貴不廢重儒教子)咸(有大節之疾惡推賢言奢侈費甚於天)
(災酒色殺人甚於作直為司隸京都肅然)
閻纘(訟愍懷太子冤有哭張華比賈誼大節)
阮籍(酣飲為常為求為東平相壞屏障望風土旬日而還求步兵校尉為酒青白眼禮豈)
(為我設場登廣武戰)咸(與族父籍為竹林游咸七月七日南阮犢鼻武帝以耽酒浮虛)
(遠不用子瞻)(二孚)瞻(善琴掾王戎稱之三語無鬼論)孚(金貂換酒蠟屐)修
(咸從子錢杖頭錢王敦歛為婚)裕(孚族弟人羲之謂不驚寵辱裕稱不須廣學正應以)
(禮讓為先車焚不借之)
嵇康(叔夜賢與阮籍山濤向秀劉伶阮咸王戎為竹林七戎與處二十年無喜愠服石髓)
(遇王烈安山濤舉自代云一行作吏此事便廢所東平吕千里命駕鍜大樹下不禮鍾會為)
(譖司馬昭誅之廣陵散)
向秀(注莊安郭象述之作共嵇康鍜吕灌聞笛思舊賦)
劉伶(荷鍤拳祝酒德雞肋尊酒頌)
謝鯤(折齒敦諷議卒歲議王衍四友)(與王澄為友言如屑醉)(方庾亮為周顗子謙之)
(字呼父)
畢卓(盜比舍郎釀一拍浮酒船中足了生矣)
羊曼(䵬伯達八伯之數裁阮放宏伯朗郄鑒方伯誕輔之伯卞壼伯蔡謨伯阮孚)
(伯委劉綏伯)弟聃(江泉能食穀伯𤨏史疇肥笨伯凶張嶷猾伯聃伯以擬四)
光逸(輔之謝鯤阮放畢卓羊曼桓彛阮孚祼飲逸脫衣露頭大呌狗竇遂呼入號八達)
庾敳(意賦衍東海王越換錢謂王卿自用卿法)
郭象(寵於東海王越向秀莊為已住)(熏灼内外至行簿篇竊自注秋水樂二)
庾純(為儒宗貴行酒怒賈充問高鄉公何在)
皇甫謐(年餘二十母教之梁貧者士之常不餞城陽太守柳書淫)
摯虞(撰姓譜談以餒卒筆太叔廣摯虞)
束晢(疎廣後改姓得雨歌數汲郡不凖發魏襄王或云安釐王冢竹書十車晢為分釋摯虞)
(言徐肇三月三日亡三女因洗袚晢曰周公洛邑流水汎杯故逸詩羽觴隨波又秦昭王三日置酒)
(河曲見金人奉水心之劍曰令君制有西夏知廣陵竹簡補詩)
郤詵(對策第一桂枝崑玉)(自云嚴明)
阮种(對策第一簡相平原政惠)
華譚(秀孝對策戴劉頌云不悟鄕里乃有此才若思毁之官途不至)
袁甫(惟欲宰縣不為臺閣職)
陸機(抗之子吳不從)(文章冠世穎服膺儒術王顧榮勸還為成都王將長沙義奉天子)
(與機戰於鹿苑大敗遊牽秀等證於穎譏謂機有異志見害好權門進趍獲)雲(六歲)
(能文持論過機機笑疾害為浚儀令冢獲殺夫者與共被宿王弼)喜(作言道訪論古)
(今歷覽等古書)
夏侯湛(與潘岳為連璧喪生侈服食遺令薄)
潘岳(安仁拜與石崇等謟事賈謐族望塵而石崇之禍併夷三)尼(静退)
張載(劔閣銘協傅玄延譽之號見世亂無仕進意弟亢皆有文三張擬二陸)
江統(静默有遠志五從戎論誅太子事)
孫楚(為參軍傲石苞石與王濟言枕流潄)統(鄞令餘姚令)綽(鄙山濤隠吏非吏非)
(隠許與許詢一時名流台支遁問何如許一咏一吟將北面矣作天山賦謂習鑿齒瓦石)
(粃鑿齒謂綽為糠為文士冠)
張輔(論班不如馬)
馬隆(自薦平涼州其作匾箱車千地廣則鹿角車營狹則直木屋上轉戰里涼遂平居十)
(餘年於威信振隴)
周處(射虎搏蛟糾從陸雲學氐對王渾以魏滅於前入洛劾不避人齊萬年反戰没)
周訪(以女妻陶侃子結友敦為中興名將未嘗論功切齒王敦終訪之世不敢為非討華軼杜)
(弢)
解系(二弟結育皆精潔得譽趙荀勖欲交之不得討氐羌表請殺孫秀遂為王倫所殺云我水)
(中見蟹且惡之)
索靖(知天下將亂嘆銅駝荆棘河與衛瓘俱以草書名作草書狀與間王顒戰)綝(與父皆有)
(逸羣之量服靖云州郡吏不足汙吾兒劉破劉聦華夷向為左僕射隨愍帝降聰見殺)
苟晞(平汲枽吕節千里牛致饋)(都督青兖諸軍於斷決如流純屠伯小苟酷大苟弟名)
劉喬(止齊王冏不迎嵇紹)
王裒(父儀為司馬昭所殺辟未嘗西向而坐三徵七不就)
許孜(負土建墓鹿犯松而死)
庾衮(兄毗疫獨不去投植籬跪授作筥養母女兄箕)
嵇紹(不為齊王冏撫琴難惠帝之奔獨死其)
辛勉(劉聰賫藥酒逼之不屈月致酒米亦不受)
鄧攸(伯道乃棄兒買妾其甥)
吳隠之(賦貪泉廣州在州常食菜及乾魚)
左思(太冲賦三都)
張翰(秋風思蓴鱸翰去而冏敗)
羅含(夢彩鳥封置新淦之賂)
羊琇(以下外戚豪侈無制)
孫登(隠士好讀易嵇七絃琴三投諸水不怒多阮籍與語不應康從之年臨别云才識寡)
夏統(字仲御女洛中在船曝藥唱賈充問之為歌慕歌禹河之章曹娥小海伍大風至潄天門)
魯褒(嫉時貪鄙著錢神論莫知所終)
宋纖(教授酒泉之南山三千人太守楊宣馬岌皆不得見)
戴逵(武陵王晞召之不為黃門伶人)
東晉
元帝名睿見王室亂求出鎮至建鄴以王導為謀主
導說睿引顧榮賀循已結人心又諫謙以接士儉以
足用江東歸心焉(西晉懷帝永嘉元年)從戴邈之議立太學(建武)
(元年)命課督勸功長史以入穀多少為殿最愍帝遇
害帝始即位改元初欲慰悅人心孝廉不試七年
乃試立郊丘於建康帝性簡儉冲素容納直言
諫布帳施於宸極之殿(右渡江招撫節儉事)陳頵勸抑浮競導
不能從參佐多避事自逸陳頵請皆免官睿不從
祖逖請恢復睿素無北伐之意以逖為豫州刺史
給千人廩不給鎧仗使自募寵任刁恊劉隗二人
欲矯時弊每崇上抑下故為王氏所疾
以戴若思代祖逖憂憤死
王氏強盛帝惡之乃引刁恊劉隗為腹心損抑王
氏遂與劉刁搆隙聞逖死益無所憚王敦舉兵於
武昌入據石頭帝命刁劉戴淵攻之不克乃以敦為
丞相敦竟不朝而還帝恭儉之德有餘而雄武之
量不足故大業未復而禍亂内作矣
明帝王敦錢鳳謀逆温嶠告帝先為之備又與庾亮
畫策討帝意遂決敦將舉兵内伺帝微察其營壘
敦追之帝僅獲免帝命王導温嶠庾亮卞壼等討
敦帝屯于中堂導聞敦疾篤率子弟發喪衆咸奮敦
將王含敗敦尋死餘黨悉平
成帝幼冲庾太后臨朝王導庾亮卞壷輔政大要皆
決於亮亮召蘇峻(守歷陽)導皆以為不可峻遂約祖
約反温嶠欲下衛建康亮不從孔坦請急斷阜陵
守江西當利諸口先往逼其城亮不從峻䧟姑孰
峻至蔣陵陶回請從小丹陽伏兵邀之亮不從峻
遂䧟臺城亮奔尋陽温嶠庾亮推陶侃為盟主共
討峻王導亦密詔三吳起兵嶠貸振於侃侃怒欲
還師嶠責之乃止温嶠劉胤等斬峻峻弟逸復城
守斬之嶠等欲遷都王導不可嶠以荒殘蓄資用
而後還武昌亮陳發禍之罪優詔以為豫州刺史
湘州刺史卞敦不赴國難導召為少府郭默襲
殺劉胤導即以默代之江州陶侃請討之斬默
王導寬厚諸將不奉法庾亮與郗鑒牋欲共廢導鑒
不從時俗尚浮虛李充著學箴導薨以何充為
護軍將軍庾冰為中書監輔政
康帝(成帝弟)委政於庾冰何充時石勒殺劉曜弟虎殺
子熙平秦隴而勒稱帝子洪立
穆帝會稽王昱輔政(昱即簡文帝)昱用桓温鎮荆楚上流
劉惔諫不從昱召温皓為揚州刺史曰足下去就
即時廢興乃就職桓温滅蜀威名大振昱引殷浩
以抗温由是疑貳王羲之勸浩不宜與温搆隙不從
温聞石虎死遣諸將經營北方褚裒表伐趙部
將王龕攻於代陂裒退廣陵温忿朝廷仗殷浩抗
已舉兵順流而下至武昌昱致書乃還殷浩北伐
無功再敗桑山温疏廢之權一歸温温伐秦三輔
皆降至灞上乏食歸温自江陵北伐姚襄克洛陽
表謝尚鎮之
哀帝燕攻洛陽温請都洛王述謂温欲以虛名威朝
廷但從之果不行洛為燕所克
海西公桓温破燕慕容垂於林渚至枋頭秦救燕温
大敗初畜不臣之心至是威名頓挫郗超乃勸温廢
帝立昱
簡文帝(昱)温威震内外帝常懼廢默遣詔以太子幼令
温居攝王坦之毁詔改之後太后令温居攝王彪
之不奉令乃止符健入長安國號秦燕王雋稱
帝符健死生暴虐符堅殺之用王猛治國雋死温以
慕容恪在憂方大耳秦滅燕
孝武幼弱謝安王坦之輔政卒安晉室温求九錫安坦
之緩其事温卒弟冲代盡忠安靖崇德太后臨
朝與王彪之共掌政事安緫中書朞喪不廢絲竹
遂以成俗坦之諫不從安舉兄子元充鎮御北方
之任元治兵精銳時號北府兵敵人畏之秦屢入
寇安每鎮以和静時人比之王導而謂文雅過之
符堅大入以謝石謝元禦
謝安出遊圍棋桓冲深憂之元囚朱序說擊前鋒
破之石等水陸繼進陣淝水符融麾之少却秦遂大
敗石等還得秦樂宗廟始備金石王國寳(安壻安不用)
毁安於會稽王道子道子專權安出新城避之帝
溺於酒色委事道子又崇尚浮屠道子驕恣帝不
平乃以王恭鎮京口殷仲堪鎮江陵
安帝不慧國寳依道子參朝權王恭殷仲堪舉兵討之
道子委事世子元顯元顯殺王恭桓元等上疏
申理朝廷深憚之孫恩作亂三吳八郡皆應之元
顯戰不利劉牢之引兵渡江恩乃遁入海桓元䟦
扈元顯討之元䧟城都殺道子元顯等元簒位逐帝
於尋陽劉裕劉毅何無忌孟昶起兵討元元敗裕
入建康斬元乘輿反正止於江陵裕伐南燕慕容
紹降平之伐秦姚泓降裕以幼子義真守長安
乃東還謀簒長安為夏勃所取裕弑帝立恭帝
裕封宋王遂有天下時姚萇叛秦起兵於北地
自稱秦慕容冲稱帝號西燕後秦姚萇殺符堅
乞伏國仁稱帝號西秦慕容垂據中山號後燕
(為馮䟦所簒)北魏拓拔珪稱王秦吕光稱三河王號大
涼珪稱帝慕容德號大燕
劉琨(初失身於賈謐匹刺幽州與鮮卑段匹磾結婚共討石勒後與磾有隙見害少負才與祖)
(逖友聞逖用日枕戈待旦志梟逆虜常恐祖生先我着鞭在晉陽乘月登樓長嘯却胡)
祖逖(聞雞蹴琨起河以自請文帝北伐中流擊楫而誓由是黃南盡為晉土石勒不敢窺兵)
(河南修逖母墓代方當推鋒越河掃清冀朔而晉以戴若思憤病卒王敦亦肆志)納(王隠)
(諫以禹惜寸隂不聞數棋因舉隠修史史之立自納始與梅陶謀月評隠云三載考神槌)
邵續(去勒歸國園不顧其子為勒所得害誓盡忠節灌鬻萊以給竟亦遇)
王導(覽之孫禮知天下已亂傾心元帝潛為興復徙建康勸顧榮賀循江東歸心焉去鼓蓋請)
(從導始克桓彜謂管夷吾庠周顗新亭對泣當戮力王室復神州勸修序劉隗用漸見疏)
(澹如也亮敦反帝以導忠不問都受詔輔明帝曾復與庾受詔輔成帝止遷售練布何)
(聞蔡克兒謨元規塵汙人三餘見前成帝事王寬厚容衆喜通戾介相世終始一心衍)
(澄問不免俗累止能彌縫一時之缺勸無百年長久之計其志欲偷安江左陳頵抑浮競不)
(能從王敦殺周戴不能救王劉隗沮祖逖不能言庾亮召蘇峻不能止敦不赴國難不能僇)
(不郭默害劉嗣不能問疫諸將如賈寧等不奉法能懲勒寇襄陽大死大半斃不能乘葛)
(陂淫雨三月不止困不能襲)子悅(有高名民色養之争棋有旬桓温委伏獻中書令)
(瓜葛稱孫王以軍務王大令小令)
劉宏(督荆州以命陶侃皮初破張昌可表皮祁守襄陽朝廷其壻夏侯陟宏不曰十郡安得)
(十壻三峴方二澤聽民捕魚萬酒不得分三品投醪與軍同厚薄以米三斛給益州給流)
(人十餘萬田種糧食隨才擢用事不肯以大樂避亂人作樂羊冉說以從横之斬之一紙書)
(賢十部從事)
陶侃(荆州刺史楚平杜弢杜宏分運甓參督荆州雍益梁諸軍郢相慶惜隂佐酒器博)
(具投之江此竹頭木屑陵斬蘇峻在戲王導蘇武節似不如移鎮巴武昌軍四十一年)
(自南陵迄白帝數千里不拾遺其雄毅明斷論飲不過限夢翼決指晦庵辨誣述吳解謂)
(夢寐與志人安得知蘇峻之誅庾亮恥為屈故誣之甚於以閨房難明事汙人)
温嶠(為劉琨將命至江左見王導乃歡然曰江左自有夷吾絶裾離母明帝立侍中參機密)
(鎮武昌有惠政土削王敦畫像燃要陶侃平蘇峻告皇天后涕流覆面犀照牛渚)
郗鑒(儒雅著名空不應趙王倫辟位至司誓師討蘇峻)(與王導受顧命含飯救其甥周)
(翼及兄子邁孫)超(桓温入幕之賓不超死愔見其書哭)
顧榮(與機雲號三俊王㗖執炙者後趙王倫敗得其救免仕齊冏懼誅常醉為元帝常侍)
紀瞻(顧榮謂太極者混沌之時言其理無復外兼文武)(瞻言極盡之稱明帝謂社稷臣)
賀循(童齒不羣議令武康禁不葬宗張闓廷尉聞之毁私門廟制當世儒疑滯皆咨之)
劉隗(善求人主意與元帝任之勒攻子王敦不克妻子奔石)疇(吹笳出塞入塞之聲)
(而致胡去)
刁恊(中興制度皆稟於恊剛悍使酒然志在正救殺王敦疏恊罪帝令隗恊自為計恊為人所)
戴若思(劫陸機機與定交薦之趙王倫答王敦見形者謂之逆體誠者謂之忠吕猗勸敦殺之)
周顗(盛名對略無醒日脅三日僕射下能飲一石過江無一客腐死火攻策謂導足)
(以容卿數百軰不王敦見之面熱導王敦之反申救王導而言故敦誅顗而不救)
卞壼(成帝之立與王導俱受顧命多斥王導虧法從私鍾雅阿撓王典貴游慕王謝壼厲色)
(於朝聞者莫不折節赴巖巖撫伐蘇峻力戰死二子同難母之)
劉超(書迹類元帝宿絶不與人交書為清苦所成帝初統其衆衛號君子營蘇峻害)
鍾雅(蘇峻之難與劉超俱侍衛為賊所害)
孫惠(為東海王越記室有文)
郭璞(賦為冠之得郭公青囊書九卷東趙載竊讀未畢火焚筮河東先擾避地南活趙固)
(死馬散豆買主人婢尋王導引參軍事葬龍耳致明帝在厠銜刀桓見之璞死王敦彛死)
(蘇峻)
葛洪(稚川從不知碁局號木訥得祖玄吳時仙翁)(好學博涉期於必以其煉丹秘術授)
(鄭隠令洪學隠盡得之聞交趾出丹砂求勾漏止羅浮山枹朴子尸解)
庾亮(元帝聘其妹為太子妃王侍講東宫帝諫以申韓刻薄不足留心與導俱受明遺詔)
(陶侃祖約疑亮刪遺詔欲亮修石頭城備之蘇峻反亮求侃率衆黜導)翼(亮弟杜乂殷浩)
(才名冠世翼弗之重曰宜束之高閣蜀桓溫緫角便期以遠略雅有大志以滅胡平為己任)
(代亮鎮武昌康疏北伐石季龍次襄陽帝崩還)
桓彛(蘇峻之亂義在死國五子温冲有傳)冲(最淹識或質羊時代温盡忠王室勸除望不從)
(求外出處之澹然安都督江荆等七州累破符堅委謝内相而自任鎮杆)
王湛(兄子濟歎家有名士三十年而不知子)承(重譽第一)(為中興承子)述(不答王導)
(米價移鎮)(不隨衆贊美子不為遜推諫庾翼以妖怪桓温求婚於坦之述置膝下令宛)
(陵頗受贈遺云足自當止躋後居州郡祿賜皆散親故性急踏雞子既重位柔克為用謝)
(奕罵之面壁而己)坦之(著廢莊論簡文遺詔温居攝坦之特入毁之與謝安共輔幼主)
(諫謝安妓樂應與殷康子論公謙之義終與沙門竺厚常論報竺死坦之亦卒臨與謝安)
(桓冲書幼惟憂國家子)忱(與范寗舅甥縱張玄束帶造之始為賓主飲連月不醒祼)
(體而遊)
范汪(依外家庾氏燃薪讀書)寗(謂王弼何晏罪深桀紂疾守豫章以興學抵罪目)
劉惔(清遠丹陽)(芒屩養母老尹清整好莊)
張憑(判王濛清談之劉惔延上坐薦)
韓伯(康伯舅火在斗中柄熱不須揮殷浩稱出羣之器)
王允之(偽醉得其從父敦逆謀峻與其父舒告王導啓晉討蘇有功)
王彪之(皆導之從弟公年二十鬚鬢白司止簡文郊赦廢海西簡文崩云大馬何容得)
(異終謝安稱大事諮平公彪之世不營宫室)
陸玩(遷司空人有呪柱者為玩曰以我為三公是天下無人)納(斗酒柈肉待桓温茶果待謝)
(安)
何充(王敦稱兄含作廬江答以所聞異此議王導庾亮薦緫錄朝政庾冰立康帝充不合)
(阮裕戲其志大欲作佛)
蔡謨(恐為後代所笑不遷司徒)
諸葛恢(王導期以黑頭公一守會稽比關中政第)
殷浩(父羡字洪喬不為致書郵起浩好易老為風流宗王濛謝尚云深源不當如蒼生何石季)
(龍死朝廷欲蕩平關河以浩督軍大敗山桑温桓温廢為庶人少收温竹馬咄咄書空後欲)
(以為尚書令浩竟達空函而絶)
蔡裔(聲若雷震以一呼盜隕浩委軍鋒)
孔愉(印龜左顧不蘇峻反朝服守宗廟於諫王導用趙胤從棄官營草室終山隂)
孔坦(料蘇峻必破臺城必不攻白石壘安諫元帝拜王導妻忤導庾冰省之責不問國寧家)
孔奕(以一甖非酒以手有輕重也)
孔羣(不視匡術不蘇峻黨也七百石秫了麴糵)
謝尚(焉别顔回舞王導以比王戎呼小安豐鴝鵒制石磬鯤之子)
謝安(雖處衡門自然有公輔望文不出如蒼生何晉四十餘年方從桓温仕帝崩温入將移)
(室呼安與坦之欲害之安從容坐間何須壁後置人比王導文雅過之圍棋别墅兒輩破賊)
(游集東山之志始末不渝妙代桓温十六年卒波晦庵云王謝皆不得老子處然安勝導只隨)
(逐流安却有心中原但亦為清虛絆了做不得)混(黨劉毅誅)奕(安之兄温逼桓温飲入云)
(失一老兵得一老兵)玄(幻度安答叔父安芝蘭玉樹欲生庭階舉以鎮禦郗超歎其履屐)
(間亦得其任鶴八萬破符堅百萬孫斬符融射中符堅風聲戾以為晉師至靈運)萬
(安弟云羲之薦之桓温後來一器)絢(舅袁湛世無渭陽)
王羲之(郗鑒求壻坦腹羲蘭亭直換鵝書几以人精藝則易掩其善之忠高潔今惟書名)
(争諫殷浩北伐減會稽内史開倉賑饑荒扇上疏吳會賦役乞監盜官米者罪六角與)
(王述少齊名而輕之仕述顯羲之恥下之誓不)徽之(子猷羲之第三子卓犖不羈桓沖)
(問何曹朝遇雨入冲車謂當相料理以手版拄頰云西山來致有爽氣耳好竹稱此君雪夜)
(訪戴其行)(放誕好聲色時人穢坐獻之靈床彈琴)獻之(羲之幼子詣與徽之操之謝)
(安寒温而已安喜吉人辭寡筆火發神怡然令偷兒置青氊草隸丹青誤牸牛安以韋仲)
(將事諷題太極殿不可)
許邁(與羲之游者所别妻餌术莫測終)
桓伊(肥水與徽之三弄怨奴吹笛伊撫筝歌)
朱伺(諸人以舌擊賊之兩敵共對惟當忍)
毛寳(破蘇峻白邾城敗死龜)
朱序(鎮襄陽築符丕來攻母韓領百餘婢并城中丁女城西北角丕引過城名夫人城)
陳夀(父喪有病使婢丸藥作三國志丁儀丁&KR1561;有盛名覓米千斛不與不立傳父隨馬謖生髠作)
(傳短諸葛亮)
王長文(著通玄經祿為親屈)
虞溥(鄱陽内史行修庠序處招學徒禮無常)
虞預(餘姚風俗盡有朋黨之雅好經史論阮籍祼袒比伊州被髮)
孫盛(對殷浩談理食冷復煖者數四至暮忘餐著晉陽秋温大怒)
干寳(父婢十餘年伏棺如生死見天地鬼神事寳遂作搜神記劉惔云鬼之董狐)
習鑿齒(桓温主簿脚救星人誤死堅釋道安佳對以疾廢䧟符復歸)
顧和(周顗遇之捫蝨不動使王導遣之部還獨不言得失云寧網漏吞舟)
袁崧(歌行路難挽與羊曇唱樂桓伊歌為三絶)
江逌(火熱雞破姚襄)
車胤(武子集囊螢之謝安游輒待)
王雅(孝武宴集雅末至不先舉觴)
王恭(斥會稽王道子為委巷之歌春斥虞珧子婦裴為失行濯濯如月柳)
劉牢之(應謝元之募窮百戰百勝海號北府兵討孫恩於)
殷仲堪(父患聦謂蟻動牛鬭桓葬流棺作州飯粒落席拾取之玄逼令自殺)
劉毅(與劉裕何無忌討桓玄劉自討盧循而敗留文武萬餘不遣裕討其貳而死)
何無忌(劉牢之甥於家無擔石一擲百萬死起義兵敗盧循取蘇武節而)
李玄盛(廣十六世孫温據河右二十四年武號涼武昭王毅有惠政兼文)
周札(周處子李王敦黨百以一門五侯為敦所忌道士脫號八謀逆敦倂害之)
周彪(訪之曾孫嘆為符堅所得詈以犬羊相聚潔謀襲堅堅曰周孟威不屈於前丁彦遠已)
(於後吉祖冲不食而死皆忠臣也)
顔含(簡而有恩羣疾篤懷問降禮王導清無勞蓍龜江左士稱周伯仁鄧伯道苦之節)
劉殷(梦得粟劉事祖母孝後於聦仕焉)
王延(忌日至旬啼之終得魚人認其犢與不取)
易雄(賁王敦願作忠鬼)
羅企生(為殷仲堪史願死之不見桓玄見害)
范蔚(有書七千卷常來讀者為辯食百人)
徐邈(為孝武掌綸詔太或疑歲辰此之左則彼之右何俱忌答以歲是遊神如日出時向東皆)
(逆)
范宣(傷乎改容一覽莊子)
王勸(妻焚書求嫁)
王沈(釋時論)
袁宏(作賦答謝安奉楊仁風也)
羅含(夢烏左秀)(桓温謂江蘭菊叢生)
顧愷之(千巖萬壑畫漸入佳境才絶絶癡絶)
褚裒(桓彜稱皮裏陽秋備謝安云裒雖不言四時之體矣后父)
王濛(王文開生此兒也劉惔齊名温潤)(市帽恬和)
范喬(劉楊優劣論謂向定一代之書非雄所及取柴與父母相歡娛耳)
陶潛(五柳先生傳乃公田盡種秫郡遣督郵至卧吏白束帶見之賦歸去來夏月虛閒高北)
(窗之下清風䬃至自謂羲皇上人無弦琴)
王敦(字處仲頭造王愷不恤行酒美人導歎其剛忍據石以誅劉隗為名沈充錢鳳謀主)
(既死懸首曰初詣石崇如厠脱故着新意色無作羣婢相謂此客必能作賊驅婢妾數十人)
桓温(彛之子常以温嶠竒之故名陣圖為山蛇勢降李勢)(面七星破符健)(識八老婢)
(以其似劉琨而多恨得見所種柳十圍流涕升登平乘樓嘆王夷甫不不任其咎似劉景大)
(牛況袁宏謝覬覦而比丘尼浴九為慕容垂所敗乃廢立安見還拜求錫不得而卒)玄
(吞流星生篡位八旬)
孟嘉(褚裒不見酒得於庾亮坐上如桓温座落帽漸答温未得中趣耳絲不竹竹不如肉)
(近使然)
殷仲文(桓玄姊夫中玄敗歸義何無忌傷之誅)
蘇峻(糾合南渡遂討敦有功祼有異志窮肆忿言庾亮召之與祖約反剝士女極兇殘)
孫恩(五斗米道恩叔父泰師杜子恭秘術凝會稽王道子誅之逃海攻上虞殺會稽王之八郡)
(皆應臨海)(劉牢之討之二十萬入海數為裕所敗寇太守辛景破之赴海自沈妹夫盧循起)
(杜豐慶攻之亦赴水死)
五胡亂華(當時僭號者十六國世姑取其鼎盛者名之)
劉石符姚慕容(交亂一百三十六年)
前趙(匈奴後和以惠帝永興元年興七以成帝咸四年滅三世二十年)
劉淵(史稱其字元海)好學善射成都王穎表監五部軍事
誑穎歸據離石稱漢僭大號(以其祖漢甥故冒之)立六年卒
聦立寵六劉為劉氏起䳨儀殿陳元達諫將殺
之劉氏諫止流星為肉劉産蛇獸而死後宫亂矣
既而立三后殺士十八人陳元達自殺聦立九年
凡執晉懷愍二帝聦死粲立靳凖作亂盡滅之
族子曜復立改號趙立十年專與嬖臣飲博諫
者斬為石勒所殺
後趙(羯五以成帝咸和三年僭立十穆帝永和年滅二主四子凡二三年)
石勒年十四倚嘯上東門王衍知其為天下患
并州饑刺史執賣為奴託於汲桑共起兵桑始命
以今姓名桑敗歸劉淵寇鉅鹿常山衆至十餘萬
以張賓為謀主刁膺為股肱孔萇為爪牙劉聦授
并州刺史勒殺王弥并其衆聦怒猶加鎮東大將
軍以慰其心曜立以勒為趙王乃滅前趙僭尊號
自謂在二劉之間不效曹晉狐媚取天下勒死(立十)
(五年)宏立虎奪之(虎字季龍)初虎為勒專征所向無
前勒敬事佛圖澄及虎奉之尤謹國人化之多慕
佛虎據十州金帛不可勝紀猶發前代陵以取之
發民女十三萬奪人婦九千又用沙門吳進言苦
役晉人築華林死者數萬自謂非天崩地䧟當復
何愁(在位十五年)虎死導廢世立三十三日閔殺之鑒
立殺胡羯二十萬高鼻濫死者半閔竟滅石氏閔
本姓冉為虎養孫及是自立國號魏為慕容雋所
滅
前燕(鮮卑暐即東胡和廆以武帝太康元年稱公至四世太五年滅凡八十五年)
慕容廆(莫獲䟦好步搖冠音訛為慕容)張華器異之謂大棘城顓
頊之墟居焉教以農桑刑政修明流亡多歸之廆
舉其英俊隨方授任路有頌聲元帝拜為大單于
成帝加侍中皝(乎廣反)僭號燕王與石虎戰敗之
帝加征北大將軍皝尚經學興學校然忌其兄翰
殺之儁立有文武才進攻幽薊鄴始僭大號遷
鄴立十一年卒(夢石虎齧其臂鞭其尸棄之儁死)召慕容恪輔政
暐立庸弱皆委於恪根欲為逆恪誅之恪因水
旱辭位未幾卒評輔政無遠略而貪鄙以垂嘗破
桓温有功欲殺之垂奔符堅堅使王猛伐之堅復
至禽暐
後燕(以太元十二年僭立二以安帝義熙二年滅四世十四年)
慕容垂皝第五子也恪嘗謂暐曰吳王(垂也)將相
之才十倍於臣臣死後願委之復以評忌之奔符
堅為冠軍將軍堅伐晉慕容楷及紹說以中興
及堅敗垂軍獨全子寳勸滅堅垂不忍負以兵授
堅未幾以農之說請至鄴而定都中山以復燕
魏王珪叛垂垂遣其子寳伐之高湖諫不聽敗而
還垂自出其不意直指雲中珪欲走而垂以疾還
寳立為魏所攻遁死(為蘭汗所弑)盛殺汗自立(盛汗)
(之壻)三年為慕容國等所弑熙立熙寵其后符氏
而虐其下雲弑之
南燕(以安帝隆安四年立十以義熙六年滅至起凡一年)
慕容德皝少子也暐敗符堅以守張掖堅敗乃
從垂如鄴寳敗德遂入廣因自立博學而喜諫以
超為子超以鍾為青州段宏為徐州而公孫五
樓内參鍾宏俱不平與慕容說俱叛而晉劉裕伐
之不利用河間玄文之言塞五龍城中患脚弱而
降(昔趙攻曹薿望氣者謂澠水帶城不可以塞五龍口而降恪之圍段龕亦然)
前秦(氏元符健年晉稱永和七年立太十九滅共四十四年)
符健父洪稱三秦健僭大號四年卒生立
無道謂虎狼助殺太白入井為渴忠良殺之略盡
符法符堅殺之堅者洪子雄之子也有文在其
背曰草付臣又土洪故改蒲姓苻而名以堅博學
有大志而王猛吕婆樓佐之至是僭號以兄法弟
融王猛權翼薛讃並掌機政猛日親幸用事樊世
與猛争斬之仇騰席寳譖猛黜之猛與中丞鄧羌
恊數旬間貴豪死者二十餘人於是路不拾遺風
化大行猛自中書侍郎遷中書令又兼元州重任
又為丞相猛剛明清肅黜尸素拔幽滯勸農練軍
官當才刑當罪國富兵強戰無不克而堅又舉異
才修廢職課農桑恤困窮禮百神立學校旌節義
繼絶世命牧伯守宰各舉孝悌廉直文學政事察
其所舉行賞罰官悉稱職田疇闢倉庫充盜賊屏
息歲旱開山澤之利息兵養民卒不為災自長安
至諸州夾路樹槐柳二十里一亭四十里一驛百
姓歌之而又去珠簾却千里馬增崇儒教禁老莊
圖䜟之學一時治效煥然著耳目間矣桓温伐
燕猛勸救之破温於譙燕許割地背約猛免鄧羌
起滅之初慕容垂來奔猛請除之堅以為冠軍
將軍猛治慕容之子表言其叛垂懼走堅待之如
初張孟因星變言之陽平公融亦以為言堅不
從及猛臨終言勿以晉為圖鮮卑西羌我之仇敵
宜除之既而堅大舉伐晉權翼符融等諫用慕容
垂之言而決大敗於淝水慕容垂泓冲等各叛冲
自阿房城入長安堅奔五將山為姚萇所縊(立二十七)
(年)子丕立二年敗子登為姚萇子興所敗見
殺(九年)自健至登五世(登子崇奔涇中自立)
後秦(羌十三世凡三二年)
姚萇父弋仲臣虎滅梁犢兄襄破冉閔石氏滅
歸晉與殷浩不恊襄北引將圖關中符生遣符堅
要殺之萇者弋仲第二十四子襄死而降堅及
討慕容泓敗而奔馬牧西州推戴之殺堅自立八
年夢堅而卒興立伐秦執符登殺之繹經事佛
者十九矣平朔門校尉王滿聦夜距門而自朝門
入賞滿聦立二十二年卒(佐命滅秦者尹繹)至泓降
劉裕
蜀(李氏帝此在五胡之外共本號漢年以穆永和三年滅四十六)
李特麋君之苗裔(秦以為黔中郡漢以為巴郡漢末是漢中)隨流人
入蜀自稱益州牧二年為刺史羅尚所斬子雄
僭尊號三十年寬厚簡刑時海内大亂而蜀獨
無事百姓富實閭門不閉相之者楊褒班嗣位而
越殺之一年而期立政刑紊亂李夀襲之自立三
年卒勢(長七尺九寸腰帶十四圍)立五年桓温伐之降
後涼(氏人吕氏以孝武太元十五年僭立年安帝元興三年滅自光至隆九十三)
吕光(長八尺四寸目重瞳)苻堅臣婆樓之子王猛竒之薦令
美陽夷夏愛服堅既平燕以光討西域破龜兹降
者三十餘國鳩摩羅什勸之東而苻堅敗乃自稱
三河王孝武僭即天王位立十年纂初紹遜
之不受既而奪之殺其弟宏三年吕超刺之自立
而讓於隆隆立姚興兵至姑臧超戰敗隆降後
為興所誅
北燕(馮氏至太元二十年僭立年自䟦宏二世凡二十八)
馮䟦畢萬後(畢子孫有食采馮鄉者)為慕容寳中衛將軍
熙立欲誅之遂亡及雲見殺衆推䟦為主僭大號
于昌黎即國曰燕課百姓桑柘弟素弗為輔立十
一年(元熙元年也此后事入於宋至元嘉七年死)䟦死弟宏殺䟦子
翼自立魏伐之奔高麗見殺
南涼(鮮卑以烏孤以安帝隆安元年僭立年傉檀安帝十年滅三世凡十九)
秃髮烏孤(其祖夀闐母寢而産被中鮮卑謂被秃髮因氏焉)八世祖匹
孤遷河西傳夀闐至樹幾能據涼州至烏孤嗣位
務農修好吕光署為大將軍隆安元年自稱西平
王更稱武威王太初後徙樂都用楊統乘虛圖吕
光醉墜馬死弟利鹿孤稱河西王再伐吕隆然
猶臣姚興用史暠之言建學立三十三年弟傉
檀嗣神爽命世權吕氏取姑臧其後受制於姚
興伐沮渠蒙遜伐赫連勃勃皆為所敗姚興遣
韋宗來觀釁嘆謂一代偉人未可圖也攻之果不
克後蒙遜取其姑藏獨保樂都之西征乙弗為
乞伏熾盤所襲歸之歲餘被鴆諸子奔蒙遜後歸
魏(傉檀燕宣德堂而嘆孟禕曰此堂百歲更十二主)
北涼(臨松盧水胡二世凡三十九年)
沮渠蒙遜(其先為匈奴左沮渠蒙遜以官為氏)伯父羅仇及麯粥
為吕光所殺蒙遜奉其臣段業起兵又譖殺馬權
男成而斬業自立姚興遣使封西海侯攻克秃
髮姑臧號西河王三十三年茂安立六年魏滅
之
西涼
李暠(為北涼敦煌太愔守自稱涼公)(暠子煌北涼滅之弟奔敦北涼又屠之)
魏
冉閔内黃人石季龍養孫殺石鑒自立戰
勝石祗焚其首三年與燕大戰為慕容恪所擒送
慕容儁斬之龍城七里草木枯五月不雨雋祀之
諡曰武悼
涼
張軌(涼州年牧)(軌子茂元帝即位自稱愍帝建興五𫝊駿重華祚玄靚天錫凡八主)
(前秦滅之)
夏(匈奴後自勃勃至定凡二十六年)
赫連勃勃劉淵之族也姚興寵異之使助没
奕于鎮高平又使鎮朔方因襲殺奕于而并其衆
義熙二年稱天王以雲騎風馳使姚興疲於奔命
又大敗秃髮傉檀自以匈奴夏后氏後稱大夏
使叱干阿利發夷夏十萬人築朔方北黑水南為
統萬城又造兵尤精詔與天連改姓赫連非正
統者姓鐡伐劉裕裕留義真鎮長安而還勃勃
遂取長安僭大號還都統萬刻石頌功凶暴好
殺人無生頼諫者先截其舌而後斬之在位十三
年以宋元嘉三年死子昌立為魏所擒弟定僭
號於平涼魏滅之
古今紀要卷五
