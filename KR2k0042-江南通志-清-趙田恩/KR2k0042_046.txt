江南通志卷四十七
輿地志
寺觀(五池安徽寧四府)
安慶府
雙蓮寺在府城内阜民坊宋范文虎捨宅為之内
產雙蓮因以名寺
國朝康熙五十八年按察使朱作鼎重修
萬壽寺元建在府城内與雙蓮天寧太平迎江為
五大寺
天寧寺有二一在府城内宋建今縣學舊基明正
德間移建忠節坊一在潛山縣舒臺亦宋建
三祖寺在府城内朝天坊原名菩提菴隋開皇間
璨祖卓錫於此歴三祖遂改菴為寺明嘉靖間重
修
太平興國寺府西正觀門外萬松山元建明洪武
間修
國朝康熙八年拓舊制增建
迎江寺在府東樅陽門外明隆慶間建萬佛塔有
光宗御書護國永昌禪寺特建宸翰樓貯之
三城寺禪龕寺
宣團寺俱六朝宋建古塘寺元建明重修
以上懷寧淥水鄉
延壽寺雙城寺
四武寺俱宋建法雨寺梁建
原浦寺明建以上懷寧大豐鄉
木榴寺唐建文殊寺
普澤寺今名煖水寺西畬寺俱宋建
以上懷寧受泉鄉
平山寺植福寺俱宋建
長櫟寺元建以上懷寧堯年鄉
寶福寺三聖寺
洪山寺車軸寺
梅城寺三鴉寺俱宋建
以上懷寧欽化鄉
白龍寺靈泉寺
淨明寺俱宋建紹聖寺
乾元寺顯能寺俱元建
以上懷寧潛岳鄉洪武間俱重修
大寧寺在桐城縣東城宋建於縣西明洪武間徙
此
法蕭寺縣東三十里有昭明太子祠唐宣宗書額
桐溪寺縣東三十里雙河坂明建
華嚴寺縣東九十里即浮山寺宋遠錄禪師道場
與歐陽修因棋說法處
靈山寺縣東百二十里宋建
柳子寺縣東柳峰山明建
白雲寺宋白雲禪師道場有青鳥來聽說法在縣
東九十里禪智寺縣東黃蘖嶺明建
石屋寺在縣東百里晉建裴仙修煉在此寺有十
景曰玉洞長春石屋勝蹟白驢化米黑虎廵山金
雞啼月獅子卧雲石鼓轟雷仙人棋局烏鵲候客
石柱仙題
四望寺在縣東周家潭宋建
赤城寺在縣東南楊樹灣明建
青山寺在小龍山永利寺在樅陽鎮明初建
五印寺在縣南城外明萬歷中建
資福寺在縣南三十里梅溪寺縣南九十里
茂林寺在縣南黃陂坂俱宋建此寺有飛來古鐘
勝因寺舊址在縣北二里投子山唐大同禪師宋
義清禪師道場明嘉靖年間廢
國朝雍正十二年奉
旨重建
谷林寺在縣北魯䜫山舊名清泉寺明建
國朝康熙四十六年
勅賜今額
龍門寺在縣麻山宋清遠禪師建有十二景曰駐
馬坡白龍潭雨珠巖日月巖天方池玄武石羅漢
峰獅子山古籐洞丹書峽龍門瀑布以上桐
城縣
延壽寺在潛山縣東二十里宋建
時思寺縣東四十里元建大通寺縣東八十里
宋建
清凉寺縣南五里
永明寺縣南十五里俱宋建
興化寺縣西同安橋宋建百丈寺縣西三十里
晉建
太平寺在縣北太平山為五祖演禪師佛眼佛鑑
佛果道場晉咸和中建
山谷寺在縣北十五里舊名乾元寺梁僧寶誌卓
錫之地宋太宗時有舒民柯萼遇老僧住萬歲山
指古松下掘得石篆乃誌公記聖祚綿遠之文進
之朝名瑞石遣使致謝諡曰寶公賜號道林真覺
禪師東北隅有第三祖璨大師塔又有舍利塔唐
太宗賜號覺寂至今莓苔不茁鳥雀不棲歲有龍
來洗塔雷電晦冥則龍爪悉見黃魯直愛此以寺
名自號
天柱寺在縣北清朝鄉唐開元間崇慧禪師開山
乾元間勅賜天柱寺上有漢武帝廻龍橋昭明太
子閣崇慧講經石入定石玉鏡池又有瀑布聲如
鐘功德水能療人疾
佛光寺縣北四十里明萬歷中勅建賜藏經左有
鸚歌菴其石苔蘚皆綠色形肖鸚鵡俗呼為鸚歌
石右有相見菴相傳兩祖師相見處
古佛寺縣北百二十里即西峰寺宋建
彰法寺縣北七里宋建以上潛山縣
覺巖寺在太湖縣東唐牧菴祖師建
四面寺在縣東四面皆山唐法智禪師建宣宗嘗
遊此其下有洞通龍山嵓
海會寺縣東北白雲山麓宋建題額曰淮西第三
禪刹
石羊寺縣南三十里宋建
真乘寺縣西南唐栲栳禪師建今存塔
南山寺縣西南十五里宋伏虎禪師建
彌陀寺縣西百九十里唐建
龍門寺縣西龍門山宋佛眼禪師建
二祖寺縣北百二十里有二祖慧可遺蹟
佛圖寺縣北四十里佛圖澄建有石塔以上
太湖縣
東禪寺在宿松縣城内唐天寶間建相傳神秀禪
師出家雙峰東山寺為五祖所器重後至宿松曰
吾紹東山之禪開法於此故名
福昌寺縣東孚玉山唐建拓林寺縣東八十里
唐建
資福寺縣東十五里即北山精舍唐建
寶相寺縣東臨白馬河亦曰白馬寺相傳三祖璨
大師建
月山寺縣東三十里宋建山形如月寺旁皆叢竹
報恩寺縣東南十五里宋建
忠節寺縣東南五十里晉遠公建
南臺寺縣南三里唐建祖堂寺縣西十五里
宋建
燃燈寺縣西三十里唐金二祖師建有金像飛來
佛
大梵寺縣西四十里唐建
龍山寺縣西北十三里梁建
龍王寺在縣北唐五祖大滿禪師建初五祖開法
東山有龍化為童子侍聽法音因名龍王寺
東林寺在西源山晉永和初建唐貞觀間護法祖
師重建有古塔石船梅坪蓮池合掌石虎溪橋挂
錫樹飛翠巖諸勝
西林寺縣北三十五里晉永和九年祐祖禪師建
法華寺縣北五十里全舉禪師道場有昭明太子
分經臺法華亭獅子石仙人跡洗米池諸勝
妙勝寺縣北二十里宋建以上宿松縣
青林寺在望江縣治北宋建
國朝康熙七年重修
土岡寺在望江縣北三十里宋建
張山寺縣北六十里宋建
武洲寺縣北三十五里宋建
龍山寺縣北七十里唐建妙光寺縣北八十里
梁建十里寺縣西北十里
永思寺縣西北四十里
法華寺縣西北七十里俱宋建
南臺寺縣西五十里宋建有放生池
褒隠寺縣西七十里唐寶慶二年為漢隠士梅福
建
菩提寺縣東二十里宋建
大慈寺縣東北十五里唐建
崇慧寺縣翔鳳門外明初建以上望江縣
佑聖觀府城便民倉西
真源觀懷寧景定坊明建靈源觀懷寧縣受泉
鄉
玄妙觀太湖縣治北魏左慈建明末寇焚
靈泉觀宿松縣學西梁天監二年匡阜真人救民
疫插劒得泉飲之立愈遂以名觀
靈佑觀宿松縣東荆橋
元真觀縣東五十里俱梁建
紫雲觀宿松縣北三十里明初建
寶善菴在府城輯睦坊宋崇寧間建明海瓚禪師
緘關習静刺血書經之處
清涼菴府北門外野螺橋
水雲菴在府樅陽門外
國朝順治壬辰重建午日競渡遊者集此
廻翔菴在府集賢門外灰心禪師留偈示寂葬此
其塚不壘自高
止水菴府大龍灣止水性源禪師住此
墨雨菴在府釋迦坂初名普濟元至正間從水浮
香逆流至瀼河土人刻作龍像奉之改名墨雨旱
則禱雨輙應
龍池菴在懷寧縣受泉鄉嶺頭銅像鐵瓦有吼雲
峰薜蘿階靈芝石一松亭躍龍池諸勝
太霞宮桐城縣西城外晉裴阮郭三仙遊此邑人
見彩霞燭天因祀之稱為太霞福地元至正五年
建宮明季燬
真源宮潛山縣北山谷寺左唐天寶間明皇夢九
天司命真君現于天柱山乃置祠宇有二白鹿現
號曰白鹿洞洞東有香土色如金號香泥洞金殿
基在洞之上至宋為靈仙觀徽宗御書萬壽宮後
又名真源萬壽宮
天祚宮在真源宮右宋開寶間建崇寧中賜名天
休觀宣和改作宮有九龍井飛龍泉瀑布噴雪二
亭亭久圮
龍山宮太湖縣北三里龍山祀老子
徽州府
天寧萬壽寺在府城北舊名護國天王院一名報
恩光孝院唐政和八年改今名
太平興國寺府城練水西唐至德二年建名興唐
寺宋太平興國中改額寺有戒壇宋制聖誕日開
壇為沙彌受三百六十戒部給戒帖别院二十有
四今存其十中阜曰應夢羅漢院唐僧貫休為寺
僧清瀾畫十六梵像後取入禁中帝夢歙僧十五
六輩求歸因復送入院西山之半曰五明院曰福
聖院雪竇禪師出家處又有曰經藏院曰淨名曰
妙法曰如意曰等覺山左曰長慶前曰古塔七級
院
開化寺在府西唐天祐元年號十方院宋大中祥
符元年勅改名
寶相寺府東問政山鐘樓峰下唐光化間建宋大
中祥符間賜額昭應禪院後遷城内明正德間重
建今處
城陽寺舊在隔溪面城陽山唐景福中建宋宣和
間燬改建長壽鄉
楊干寺在府通德鄉豐樂里宋丞相程元鳳建
任公寺在府寧泰鄉有富資水梁太守任昉愛之
因名
傍溪寺舊在府長樂鄉銅山里宋大中祥符元年
建紹興中徙烏聊山
資福寺在府明德鄉五代吳天祐七年建
大中祥符寺在黃山唐開元間志滿禪師建宋改
今名
松谷寺在黃山張真人居此松谷其别號也今為
寺額
慈光寺在黃山朱砂峰下舊稱朱砂菴明萬歷間
賜今額
國朝康熙丙午重修
翠微寺在黃山翠微峰麓唐中和二年建
南源古寺在府長陔唐太和三年建祀梁武帝暨
寶誌有古碑存寺後五峰插天前有山三瀑布滙
為澤名鉢盂津有燕石崖朱子讀書寺中手書新
安大好山水六字鐫于石壁
普滿禪寺在休寧縣忠孝鄉唐咸通六年建名報
國禪院宋大中祥符元年改今名
建初寺在忠孝鄉唐咸通九年建名崇法寺宋開
寶九年勅賜今名萬安寺在長汀里唐
建
方興寺在方溪里唐貞觀間建於孫祈咸通十四
年徙此
嘉祥寺舊在忠孝鄉唐光化間建宋徙雲峰山
月溪寺在休寧二十七都唐建
普照寺在三十三都宋建
陽山寺在陽邨五代吳天祐七年賜額
千秋寺在隆阜唐建以上休寧縣
萬壽寺在婺源縣西唐乾符間建名智林禪院元
延祐年改今額普濟寺在縣東唐建
高峰寺在縣二十一都開化寺在五都俱宋
建
黃連寺在五都唐建香嚴寺在閬山宋建
靈山寺在三十四都
山房寺在四十三都俱唐建
福山寺在三十六都宋熙寧間建明湛若水與門
人方純仁等講學其間
資福寺在五十都唐太和間建以上婺源縣
十王寺在祁門縣城南宋大中祥符中賜額曰悟
法寺有十二院此其一也
靈泉寺在八都唐乾寧四年建寺前有水由石中
出春夏不盈秋冬不涸味甘而色潔飲病者輒愈
因以名寺
貴溪寺在十二都西峰寺在上元山俱
唐建
重興寺在西山阿五代吳天祐間建
青蘿寺在青蘿巖唐大歷間建以上祁門縣
廣安寺在黟縣北梁建名永樂寺宋大中祥符間
改今名
梓路寺在順仁鄉唐會昌三年建以上黟縣
普照寺在績溪縣石鏡山宋治平元年建
藥師寺在新安鄉唐天祐間建
覺乘寺舊名釋迦寺明洪武初改今額
太平寺在縣南新合里舊名華嚴院明洪武初改
今名
清隱寺在楊山鄉舊名高峰寺宋治平初改今名
盧山寺在楊山鄉宋為廣福院明洪武初改今名
廣福寺在遵化鄉舊名石門縣宋隆興中改今名
大佛寺在縣文峰右有藏經全部
靈鷲寺在新榮鄉舊名幽山院宋治平元年改今
名
香蓋寺在縣西八十里以上績溪縣
天慶觀在府西宋大中祥符元年以正月三日天
書降辰為天慶節詔東京建玉清昭應宮天下置
天慶觀
乾明觀在府城唐建名櫺星觀宋大平興國六年
以誕聖日為乾明節勅改今名理宗書玉樞之府
四字于觀
紫陽觀在紫陽山本許真君祠宋天聖二年勅賜
觀額
興道觀在問政山唐建號問政山房宋天禧四年
勅改今名紹興中詔以御書黃庭經内景經及臨
魏晉六朝唐人書凡十卷藏於山
萬山觀在府城東門壁有洞賓遺像
浮丘觀在黃山浮丘峰下唐燬故址猶存祈水旱
多應
仙都觀在黃山仙都峰下
崇壽觀在休寧縣西
紫虛觀在婺源縣北南唐保大間建名棲真觀宋
政和四年改今名明嘉靖間改建西門灣
國朝順治間重建
天仙觀在婺源縣西宋建
朝宗觀在婺源天井山元建
洞元觀在祁門縣祁山麓相傳漢梅鋗故宅唐大
歷間建初名龍潭宋乾德間改今名
龍興觀在祁門縣不老山宋乾道間賜額
迎恩觀在黟縣西舊名真因道院明成化間移建
縣南横岡改今名
靈虛觀在黟縣西南舊名洞靈宋崇寧四年勅改
今名元豐中常有雲氣覆其上得天尊像於石巖
之側
白鶴觀在績溪縣北門宋建
紫極宮舊在府城南宋紹興元年移巖鎮南山真
人章夢符居此凡禱輒應
許仙宮在府南山許宣平修真處即南山道院宋
建炎中改今名
太素宮在休寧齊雲岩明嘉靖中賜額
常清宮在休寧縣江潭宋淳祐間賜額
擲鉢禪院在府黃山鉢盂峰下明萬歷間建
壽聖院在祁門五都舊名珠溪資福院宋大中祥
符間勅改今名
靄山院在黟縣新政鄉明德里唐大中三年建宋
宣和間方寇至寺策馬不前遂引退
延慶院在黟縣新政鄉漁亭里唐大中三年建名
阜口院宋大中祥符間改今名
寧國府
景德寺在府北陵陽峰上晉時名永安唐初名大
雲開元中改額開元宋景德中更今名殿後有鐵
佛一座北面有多寶塔
法雲寺在府西行廊山梁杯渡禪師建舊名興雲
宋治平中改今額山有杯渡巖有梁武帝及師像
三天寺在府東南稽亭山舊名妙顯隋扶風禪師
智琰栖息處開皇間詔刺史楊榮建勅近寺居民
五十戸充灑掃鄭辨志為碑銘宋治平中賜額壽
昌紹興末改今額寺左有三洞天
寶覺寺有二俱在城北東寶覺隋仁壽中建宋大
中祥符間賜額西寶覺宋時建
羅漢寺有二城東三十里曰上羅漢寺唐貞觀間
建城東三十五里曰下羅漢寺宋乾道中建
乾明寺在府東北舊名福田唐咸通中刺史杜宣
猷請額崔龜從撰碑
空相寺在府北水陽鎮舊名白龍院相傳白龍見
於幡竿故名
廣教寺在府北敬亭山之南唐刺史裴休建殿前
有千佛閣慈氏寶閣相傳其材皆松蘿黃蘖禪師
募之安南寺後有金雞井材從井出宋太祖賜御
書百二十卷山門有浮屠雙峙一名雙塔寺
石盎寺在敬亭山旁
興國寺在府北門外舊名延慶唐咸通中建有木
浮屠因號木塔寺雲山寺在湖北山
勝果寺在黃池鎮
能仁寺在府西四十里俱唐建
永慶寺在府東北舊名保壽唐刺史臺濛捨宅建
宋太平興國賜額郡邑迎春於此
廣法寺在府城南晉天福元年建
大覺寺有二一在府城北九十里南唐保大中建
舊名崇善宋紹興中改今額一在城北八十里宋
紹興中建
城山寺在府城南七十里舊名嘉福院宋開寶中
僧可勛作菴曰卧雲崇寧中改今額
惠照寺在府城東隋膠禪師道場宋治平中建
治平寺在府城東
高山寺府南俱宋治平中建
延壽寺在黃池鎮法華寺在府北俱宋建
柏山寺在府南宋建
國朝康熙二年修
柏梘寺在柏梘山宋嘉熙中建
天寧寺在府西明天啓元年建掘得石小獅子二
小石碑一上書古天寧寺四字因仍其名
峽石寺在府城北
國朝順治三年重建又古峽石寺久廢宋林逋有游峽
石寺詩燈驚獨鳥廻晴塢鐘送遥帆落晩江邑人
梅超中等尋求古蹟因復其額
興教寺在寧國縣東七十里舊名寧化院宋治平
中賜額
行香寺在縣東八十里宋端平間賜額
廣濟寺在縣南四十里唐天祐中為平山院南唐
昇元中徙建聖龍山下
崇因寺縣南四十里梁開平初建宋治平中賜額
崇福寺在縣南六十里唐天祐中建一名沿山寺
信相寺縣南八十里南唐保大中建宋大中祥符
間賜額
宣梵寺縣南九十里舊名谷林宋元祐賜今額
靈巖寺縣西三十里唐貞元中建
寶雲寺在縣西四十里唐會昌中建宋治平中賜
額
彌勒寺縣西四十里宋治平中賜額山頂有井號
天井
香蓋寺縣西八十里唐建
寶勝寺縣西八十里宋開寶間賜額
吉祥寺在縣西九十里宋治平中建山前有羅漢
潭後有卧佛石像
崇果寺在縣西一百十里唐貞觀中建寺前有石
鏡羅漢竹一十八竿每一笋生則一竿枯竹下有
龍潭
教忠寺在縣西北宋寶祐間勅賜參知政事饒虎
臣為功德寺
延慶寺在縣北三十里宋治平初賜額以上
寧國縣
大安寺在涇縣治北晉建明末重修
報恩寺縣東六十里城山嶺有十八景唐至德間
建宋政和中造浮屠七級
妙相寺縣東六十里舊為軒干寺宋崇寧間更今
名
定業寺縣東南石鼓山舊為僧伽菴宋靖康間改
今名
萬壽寺縣南五里宋太平興國中建
龍雲寺縣南七十里舊名寶光菴宋崇寧間更今
名
藍山寺縣西南六十里舊名永安寺
大寧寺縣西南四十里古猷州廢址舊為伏虎禪
師道場宋改今名
妙明寺縣西南烏龍山宋紹聖間建
水西首寺即西方院與寶勝崇慶並在水西唐上
元中建寺後白雲泉在半山間有澗水出焉又有
東峰亭亭前瞰賞溪登覽最勝唐乾寧二年為白
雲院
寶勝寺在縣西舊名水西寺宋太平興國中建名
五松院賜御篆元豐五年改名寶勝
崇慶寺在縣西南齊永平元年建名凌巖唐上元
初改天宮水西寺大中時相國裴休重建黃蘖禪
師住持宋太平興國賜今名凡十四院其最勝者
曰華嚴院横跨兩山廊廡皆閣道泉流其下
陵巖寺在縣西七十五里隋建
巖豅寺縣北二十五里宋開寶中建
顯明寺縣東北三十里舊名永安寺宋大中祥符
間改今額以上涇縣
松山寺在太平縣南二十里宋紹興中賜額
廣福寺縣西南四十五里西鄉舊名羅漢寺宋太
平興國時額曰聖壽乾道中改今名
翠微寺縣西南六十里唐中和二年為麻衣禪師
道場
蘭若寺縣西二十五里東鄉
真如寺縣西六十里長壽鄉舊名陵陽院宋太平
興國五年勅改今額
重興寺在縣北舊名碧雲菴宋紹興賜額
興國寺在縣北初為泗洲堂又名圓覺菴宋紹興
中賜額
廣仁寺在縣北龍門鄉舊名安仁院唐天祐中李
鐸所施宅也以上太平縣
護國寺在旌德縣東門外陳貞明元年建
靈台瑜珈寺縣東三十里宋紹興中建
資福寺縣東南梓山下宋開寶中建又名梓山瑜
珈寺
會勝寺縣北柳山鄉宋太平興國建
多寶寺縣西六十里唐光化初建宋治平中賜額
延壽寺深塢寺俱在縣北四十里唐咸通中建
瑞蓮寺縣北二十五里唐乾符中建時產碧蓮故
名
法華寺縣北太平鄉
福田寺縣北十八里俱宋紹興中建以上旌
德縣
崇教寺在南陵縣東唐正源禪師建今為習儀所
柏林寺縣東十五里梁大通年建
靈巖寺縣東五十里唐貞觀二年金地藏建
靈山寺縣西朗陵峰下諸峰攢簇泉溪縈繞梁天
監元年杯渡禪師建
隱靜寺縣西三十里唐建
靜林寺縣西牧冲清規山元時名清居院
資福寺縣西六十里舊名吉祥明洪武年建
郭城寺縣北五十里舊名普化唐乾符間建
開化寺縣北唐為安賢寺以上南陵縣
玄妙觀唐為紫極宮宋大中祥符中改名天慶舊
在城東南紹興中徙建府西南鼇峰上元大德中
更今名
冲妙觀在府東麻姑山之西相傳麻姑修煉處初
為洞仙觀宋重和元年改今額真符觀在府北
符裏鎮
靈應觀在敬亭山敏應廟西宋重和元年賜額
青華觀顯真觀俱在寧國縣宋紹興中建
宣陽觀在涇縣東隅宋隆興中建
九龍觀在太平縣西涇陽鄉舊傳漢永平九年地
湧九泉因穿九井唐開平嘗為僧舍宋政和勅改
今名
崇貞觀在旌德縣西門
青華觀旌德縣棲真山宋乾道中建
承天觀南陵縣東南宋淳熙四年建
國朝順治八年增修
天齊觀在南陵縣東南明正統間建
翠雲菴府北敬亭山唐大中二年裴休建廣教寺
因卜靜室於此
松隱菴萬松菴俱在府城東宋咸淳中建
清隱菴府城東六十里元至正中建
蓮池菴府城東雞足山明萬歷中建
清溪菴在府響山潭
國朝康熙五年郡守龔鯤同紳士及僧元隱捐資買河
禁絶漁釣永為放生池菴僧歲輸河税
覺慈禪院在涇縣西旵山宋治平中賜額院前有
龍潭飛泉迸溢每歲旱祈禱於此
池州府
景德寺舊在府治北唐貞觀中建名祝聖寺宋景
德中改今名明隆慶間移置毓秀門内以寺基立
府學
太平寺舊在府治西街即唐林泉寺地宋太平興
國中建明嘉靖間徙建於景德寺右湛若水有記
乾明寺在府城西笠山唐建一曰西禪院宋改光
孝寺有鐵佛高二丈餘紹興二十一年鑄又稱鐵
佛禪院
湖心寺在府東相公墩明萬歷中移乾明寺佛堂
材建
國朝順治初重修
齊山寺在府城南齊山之陽蕉筆巖前本宋延慶
寺紹興間移建山麓名觀音寺明天順中重修易
今名
永明寺在府城南新城山宋淳熙間建
雲光寺悟真寺俱在府城南宋嘉祐間建
棲真寺在府西南檀村唐建
上雲寺府南九十里宋理宗時之西峰殿院也相
傳西峰聖者挂錫於此
興福寺府南八十里宋乾道間建
白雲寺府南百里唐建宋大觀間修
植福寺府西南五十里宋景定中建
感鐘寺府西南大雄山相傳宋雍熙中有鐘飛至
山巔遂建此寺
國朝順治初重建
嘉祐寺在府西和龍山唐為妙定守訥禪師道場
名靈慶院宋改為嘉祐寺有碑
南泉寺府西南泉山唐貞元十一年普願禪師創
寺於山太和中賜額南泉承恩寺普願塔尚存
萬壽寺府西南魯祖山為魯祖禪師道場宋乾道
三年建
寶勝寺在柏巖山唐建清泉寺唐建
常安寺府城東二十里宋淳熙間建
布金寺慈蔭寺俱在府楓林山唐永泰間建
化城寺在青陽縣九華山晉隆安五年杯渡禪師
創寺於此名九華唐至德中金地藏自新羅至此
閔讓和捨地築寺居之建中初刺史張巖奏定寺
名曰化城
國朝康熙四十四年重修
御書九華聖境匾額
無相寺在九華山頭陀嶺下唐開元初建王季友
故宅也宋治平中賜今額
廣勝寺在九華山觀音巖即廣修院宋移雪潭之
側寺前有壽字石
崇聖寺在靈鶴山前南唐保大間建光啓中改圓
照寺宋大中祥符中改今名
九子寺在蓮花峰之側即廣化院其麓有翠羽池
唐李照象書堂在焉
福海寺在碧雲峰側舊名景福唐建宋治平初改
賜今額寺内有壽松寺前卧牛石寺西七布泉瀑
分七道注下
廣福寺在覆甌峰下南唐名應天院又改為徵賢
寺宋改今名移山上
淨信寺在縣黃匏城下即古碧雲菴為九華山東
第一名勝
淨居寺在獅子峰之下舊在雙石巖宋大中祥符
元年僧雲林啓建治平中賜額曰清流峭壁層巒
幽窈
翠峰寺在九華山滴翠峰下即天柱菴唐末從天
柱峰徙此宋乾道中余志源居此自稱翠峰因以
名寺
天臺寺在天臺峰之下九十九峰最高處頂刻雲
峽二字
延壽寺縣西四十里唐貞觀間建宋改今名
崇壽寺在龜山南唐昇元間建西有泉曰靈源蔣
之竒題
聖泉寺在縣魁山下宋治平元年建寶慶中賜額
泉在寺後石崖下號無底泉試之僅二丈水極清
駛中產五色石
圓寂寺在縣拾寶巖本甘贄故宅梁天監二年建
為伏虎禪師道場宋太平興國五年賜額
妙峰寺縣東靈巖山唐乾符三年建宋治平初賜
額
永留寺縣東聖子山宋淳熙中建
壽安寺縣東北石壁山唐咸通五年建宋治平中
賜額
妙音寺縣東北宋太平興國中賜額
戒香寺在縣十八都唐元和間建宋大中祥符中
賜額
普光寺在縣三都南唐保泰中建賜額
明因寺在縣二十三都唐開元中建宋大中祥符
中賜額
興教寺在縣龍池山宋大中祥符間建以上
青陽縣
崇福寺在銅陵縣西即祝聖寺宋杯渡禪師建
梵天寺在縣石洞耆晉天福二年建宋嘉祐中賜
額
寶雲寺縣南五里宋淳熙間建
興化寺縣南龍泉山宋建
東臺寺在縣朱村耆晉天福間建宋嘉祐中賜額
古塔遺址尚存
常樂寺在朱村耆唐建宋賜額
禪定寺在縣順安鎮唐寶歷元年建宋嘉祐中賜
額
勝因寺在縣鐘鳴耆宋咸平三年建賜額
真如寺在縣般若山宋開寶間建嘉祐中賜額
清凉寺在縣獅子山宋嘉定三年建
護國寺在縣陶邨耆宋建賜額今闢新址於寺右
瑞相寺在大通鎮唐寶歷三年建以上銅陵
縣
崇壽寺舊在石埭縣萬春山宋太平興國五年建
皇祐中賜額明嘉靖十四年遷儒學於此移寺於
學基
崇明寺在縣南南安山梁大同二年建宋太平興
國中賜額明初以慧照寺并入寺後有龍頭泉
鎮國寺在縣杉山頂唐開元初建即國清禪師義
安道場
開福寺縣西金城山唐光化二年建宋太平興國
中賜額
兜率寺縣西南上五都唐光化初建
明覺寺縣西一百二十里宋治平中賜額
饒益寺在縣西一百五十里舊名靈泉宋治平中
賜今額
福慶寺在縣西一百二十里宋治平中賜額
龍泉寺舊在縣六都金竹山以龍井得名為慧常
禪師道場今移建七都
萬松寺在縣北三里畢恭介鏘未第時讀書之地
後捨為庵栽松萬餘株以上石埭縣
鷲臺寺在建德縣西明洪武三年建
國朝康熙九年重修
雲峰寺縣西五里宋紹興初建高宗御書雲峰古
刹額
梅山寺縣西南十里梅山為宋智南禪師住錫處
朱文公過訪作普門嶺三大字鐫之石
石佛禪寺在縣北二十五里宋紹興二年建
留山寺在縣東三十里宋建
國朝順治八年增建地藏閣
横山寺在縣東三十里宋建
醍醐寺縣東北列疊山
隱山寺在縣南七十里梁建(附)元吳師道扁誌(建德)
(縣隱山寺有昭明太子書榜隱山之寺四大字昭明性愛山水嘗至池往往有遺跡此書傳是其親)
(作餘八百年而宛然獨存亦異矣宋崇寧褒封有牌墨獨存之語宣和二年尉張昇摹本以刻於邵)
(城西廟中淳熙守袁說支又取真跡龕置神殿側其崇敬如此其所傳信不誣矣師道至元丙子秋)
(以視旱抵寺訪尋在東廡室隅塵土翳蝕出而拂拭諦觀歎其筆勢雄雅莊重因語僧義寧曰此何)
(惜一石而不為永久計耶間稍剥落俾模池廟石本參訂刻之庶幾完善明年六月寧來告曰前之)
(日寺旁溪水暴溢崩岸出巨石高七尺許闊幾半碑製具而無文容字位置且有餘殆神明之靈有)
(以相之發端實始於公願紀其概因欣然為書使并刻於下方云)
永樂寺在縣南唐太和中建以上建德縣
寶林寺安仁寺俱在東流縣南宋淳熙間建
香山寺在縣南香山東溪寺縣北徐濠唐建
梵安寺在縣東宋嘉熙中建
民化寺在縣西宋景定初刱明洪武間重建
興安寺在縣五都宋治平初建以上東流縣
天慶觀在府城南唐建有徐鉉碑
元妙觀府治北南唐紫極觀地宋大中祥符元年
建
延華觀在青陽縣鳳凰嶺唐乾寧中建
保寧觀在青陽縣白鶴臺唐天成間建白鶴真人
煉丹處
崇真觀在青陽縣招隱山後唐天成三年建
集真觀在銅陵縣東街元季燬於兵明洪武初重
建
元真觀在銅陵縣天王山元帝廟前
延祚觀在建德縣北尋真觀在建德縣歴山
上
福緣菴在府玄妙觀之東即青蓮館故地
國朝順治八年重修
仙寓菴在府孝一保仙女山相傳建德檀氏女學
道於此成仙因名又天童禪師白日化昇在此
海獅菴在石埭縣蓮花峰頂五代時西峰祖師卓
錫於此有涌泉之異宋元祐九年始開山建菴
仙壇宮在石埭縣陵陽山為竇子明煉丹之所有
丹灶丹井山麓有黃鶴池白鶴墩黃鶴林皆其遺
跡唐天寶中建
保真院在青陽縣九華山野螺峰唐費冠卿舊隠
處即卧雲菴故址南唐保泰中高僧圓證居此宋
治平中賜今額
福安院在九華山蓮花峰下即蓮花菴道濟禪師
所居
龍安院在青陽縣西洪嶺北南唐末閩僧立院前
有泒泒泉嶺側有塔名曰永安
法樂院在青陽縣雙石巖東潄玉灘唐開元中建
五臺明智院在青陽縣曹山之西今為白雲菴
開元院在青陽縣雲門峰下三汲泉西唐開元中
建
江南通志卷四十七
