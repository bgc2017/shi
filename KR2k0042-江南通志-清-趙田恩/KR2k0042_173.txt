江南通志卷一百七十四
人物志
方外(一)(江蘇松常鎮淮揚徐八府太海二州)
江寧府
漢茅盈元帝時隠句曲山學道遇至人授以仙術盈
弟衷為西河太守固為執金吾各棄官來就兄皆
得道世稱三茅君山為茅山
三國康僧會西域康居國人赤烏四年至建康時中
國未有像教會始誅茅設像即秦淮西南建初塔
寺藏所謂舍利江左之有僧刹自會始
葛仙翁句容人姓諸葛名元嘗從吳主至溧州遇
大風百官舟俱沈翁獨立水上衣履不濕
晉許邁句容人少恬静不慕仕進學升遐之術於鮑
靚常服氣一氣千餘息登巖茹芝渺爾自得獨與
王羲之友善羲之述其靈異之迹甚多後更名元
莫測所終
吉友西域沙門晉元帝永昌中至東土常行頭陀
行卒於梅岡詔于塚邊立寺號高座道人
竺法汰止瓦官寺講放光般若經帝臨幸公卿畢
至
南北朝宋求那跋摩中印度人元嘉中居金陵祗園
寺文帝嘗問曰朕嘗願持齋不殺生命對曰帝王
所修與凡庶不同出一嘉言則士庶咸悦布一善
政則神人以和刑不夭命役不勞力則暘雨時若
百穀滋繁以此持齋齋亦大矣以此不殺利亦多
矣安在輟半日之餐全一禽之命然後為弘濟耶
帝撫几稱善
梁寶誌金陵東陽民朱氏婦上巳日聞兒啼鷹巢中
舉以為子七歲依鍾山僧儉出家專修禪院梁武
帝嘗詔張僧繇寫其像誌以指剺面門分披出十
二相或慈或威僧繇竟不能寫葬鍾山獨龍岡
初祖達摩南天竺國香至王第三子梁普通七年
至南海武帝遣賫詔迎至金陵後折蘆渡江止嵩
山少林寺
陳天台智者華容陳氏子謁慧思禪師悟法華三昧
陳宣帝大建七年抵建康詔居光宅寺後憩廬山
桓闓執役陶弘景十年不懈有白鶴集庭乘鶴沖
舉
唐張果老六合園叟也後擕妻至王屋天壇山仙去
法融延陵韋氏子入牛頭山幽棲寺石室修道入
頓宗為牛頭第一世祖
慧忠牛頭宗第六世終身一衲一鐺嘗有供僧穀
二廩虎為之守移居莊嚴寺學衆雲集
南唐女冠耿先生玉貌鳥爪常著碧霞帔因宋齊邱
進嘗見宫婢持糞埽謂元宗曰此物勿棄置鐺中
烹鍊良久成白金冬天令宫人握雪成錠投火中
亦成白金指痕猶在又能煼麥粒成珠以縑囊貯
白龍腦懸之滴液香味逾于大食國所進龍腦油
遂得幸於元帝有娠將産之夕雷雨震電及霽娠
已失矣久之宫中忽失其所在或云猶見之江淮
間
明周顛仙冷謙張三丰三人高帝時先後至金陵其
事蹟屢有靈異世俗所喜道不具書
焦姑家中和橋南有仙術永樂初封妙惠仙姑
道成雲州人弘洞宗於靈巖洪武中命住天界寺
宗泐臨海周氏子元末隠徑山洪武元年應召主
天界寺
碧峯乾州石氏子聞法要於如海真公游憩峨嵋
趺坐樹下溪水暴溢七日水退趺坐如故高帝召
至京師設普濟會
永慈蜀余氏子至牛首領衆三載傳東明和尚衣
法
洪恩字雪浪金陵黃氏子出家長干寺以無師智
得大辯才盡掃訓詁單題本文拈示言外之旨南
北法席之盛近代未有
大&KR0712;龍舒沙氏子崇禎時於天界寺高提祖印廣
度羣品
古心溧水人從素菴于金陵棲霞寺得法時三懷
師重修報恩塔頂不能上夢神云待波離尊者至
次早師至三拜而頂即上
本咸蜀人重興金陵東山翼善寺緇素皈心
蘇州府
周赤鬚子酆人秦穆公時主魚吏每言灾異悉驗後
往吳中不知所之抱樸子云以其鬚髮皆赤故名
漢魏伯陽吳人好學不仕入山煉丹相傳以為得仙
作參同契五行相類等書
蔡經吳人家胥門王方平既得道欲東入栝蒼過
吳憩經家以其骨相當仙授以要言經得尸解去
至今蔡仙鄉有丹竈
晉支遁字道林居吳支硎南峯院好鶴又好名馬今
放鶴澗馬跡石皆遁遺跡
竺道生嘗遊長安從什公受業後居虎邱人無識
者乃聚石為徒坐而說法石皆點頭今虎邱有點
頭石
南北朝宋陸修静字元德吳人學仙棲廬山白雲寺
與陶潛慧遠結白蓮社嘗握手過虎溪大笑而别
世傳三笑圖宋文帝召見之不得元徽中偃月而
化
梁蜆子和尚京兆人天監中住洞庭山沿江採掇螺
蜆以充腹静禪師往勘之捉其衣曰如何是西來
意答曰神前酒臺盤静曰不虚與我同根生
&KR2311;&KR2311;尊者天監中往虎邱泉隨湧出名&KR2311;&KR2311;泉
唐周隠遙字息元西洞庭道士自言角里孫學煉形
術死戒弟子護其屍凡死而復生者三至八十餘
猶似少壯貞觀中召至問道對曰所習皆匹夫事
功不及物非萬乘所宜問也放歸
文暢吳人與韓愈柳宗元善愈為作送行序
明覺顯號雪竇居莫釐演法有龍出井而聽時集
千僧有天衣願汲水供衆示寂後白蓮湧出今有
天衣禪院龍潛井皆其遺跡
宋遇賢東禪寺僧姓林氏嗜酒人呼為林酒仙能前
知言人禍福悉騐郡有虎賢騎出城害遂息明祝
允明書其所詠詩刻石寺中今尚存
文瑩吳僧多聞博識著湘山野錄
惠詮吳詩僧語清絶嘗書西湖寺壁云落日寒蟬
鳴獨歸林下寺柴扉應未掩片月隨行履惟聞犬
吠聲又入青蘿去蘇軾愛而和之
道元住永安禪院祥符中嘗進纂傳燈錄三十卷
詔學士楊億等刪定刻板宣布
申元道師事徐神翁得修煉術將出遊師示曰逢
虞則止無雪則開渡江至虞山即築菴居之山苦
無水一日大雪菴前覆簣不積浚之得泉因名雪
井
元了通栖智林寺嗜酒一日通州狼山寺火衆見烈
焰中有僧噀酒滅之自稱了通和尚其火燼皆帶
酒氣明日衆渡江詣謝了通力辭無之未幾沐浴
而逝
宗衍字道原吳人至正初住石湖楞伽寺善為詩
一時名士多與遊所著碧山堂集危素序而傳之
明時蔚號萬峯年十一誦法華有省後得法於千岩
洪武間詔徵使至示寂已七日
席應真常熟人奉母至孝學老氏善易兼通兵法
僧道衍師之盡得其傳
萬金字西白吳郡人姚氏子依寶積院宗衍為弟
子後住瑞光寺洪武初起住持大天界寺召入禁
廷奏對稱旨兩建法會於鍾山命總持齋事大駕
臨幸六年冬示寂宋濓謂寂照之子孫各主名山
大暢宗旨萬金亦其一也
良琦字完璞吳郡人自幼讀書性操温雅學禪白
雲山中後住天平山之龍門楊維貞云良琦既究
禪理兼通儒學能詩特其餘技耳
胡道安吳江人性狂戇人呼胡風子為元妙觀道
士遇異人授五雷法洪武末吳中旱延之禱雨登
壇怒罵隂雲四合雷雨大作
道衍字斯道長洲人相城姚氏子出家妙智菴從
高啓輩為詩在北郭十子之列所著有逃虚子集
洪武間以高僧召命侍燕邸靖難時贊助袐密太
宗即位授資善大夫太子少師復姚姓賜名廣孝
輔太子南京命蓄髮再三終不肯賜兩宫人亦不
近永樂六年朝北京居慶夀寺病篤車駕臨視明
日端坐而逝僧夏八十四追封榮國公謚恭靖
張皮雀長洲人師胡道安盡得其術禱雨驅祟立
應常束雙髽手持皮雀日引羣兒為戲故名
福懋字大林竹堂寺僧少有戒行畫學倪瓉書宗
智永嘗遊文徵明之門聲名籍甚詩有弘秀集風
致
法藏號三峯嗣法天童初住鄧尉繼主開元度僧
百餘受戒萬衆得法者十二弟子具德繼起最著
通門字牧雲嗣法天童後住破山能詩文善書有
懶齋集
明河字汰如通州人耽詞翰窮内外典後住中峯
二十餘年手不停披口不撤講所著有楞伽解
真可字達觀又號紫柏尊者吳江沈氏子薙髮虎
丘寺後入都賜紫伽黎妖書事起逮下詔獄曰世
事如此久住何為索浴說偈堅坐而逝
國朝弘儲字繼起通州李氏子也受法於三峯稱為臨
濟荷擔真子徧歴諸刹順治辛丑始居靈巖吳偉
業輩多皈依門下徐枋謂其與聖賢道合注念君
親自來善知識中無有也
正志姓熊名開元湖廣嘉魚人前明進士官給事
中以建言廷杖鼎革後披薙隠匡廬南嶽間自號
蘖菴後遇弘儲從至靈巖受印記居華山有蘖菴
語錄十二卷時有趙庾吳江人前明進士官知縣
明亡後披薙為僧參弘儲為其高座
道源字石林婁江許氏子住虞山嘗注李商隠詩
朱鶴齡作箋多採其說
施道淵字亮生吳縣人年十七禮龍虎山學五雷
法後築室吳山修煉復住持穹窿凡興建名勝一
百七十餘所塑像八千二百有竒復修蘇之元妙
觀臺殿樓閣傑立雄峙所費鉅萬分文無私蓄康
熙丙辰入都設醮大著靈異還山卒
大涵字㕍黃吳江潘氏子九歲為僧長參靈巖弘
儲從遊南嶽歸愛台歙山水之勝遂卓錫焉在黃
山躬耕聞嶺半伐木聲忽有悟口占一絶語透宗
旨自是作詩有名後主海寧安國寺席復出遊羅
浮歸至肇慶示微疾說偈而逝
松江府
唐王可交華亭人業耕釣三月三日掉舟入江忽見
中流有綵舫載道士呼可交上舫與二栗食之甘
如飴命黃衣送上岸覓所乘舟不見乃在天台瀑
布寺前問寺僧今何時答言九月九日矣自是絶
榖往四明山
德誠嘗乘小舟往來松江朱涇人以船子和尚呼
之夾山善會禪師至華亭參船子大契宗旨辭行
回顧再四誠竪橈曰汝將謂别有處耶覆船入水
而逝
宋德聰姓仰氏太平興國中結廬佘山之東峯二虎
為衛名大青小青有禪者造之見掛佛經梁間問
嘗讀否答曰如人看家書既知之矣何再讀為天
禧元年趺坐而逝閱月貌如生
慧辯字訥翁華亭傅氏子生有異父母令入普照
寺出家得法於天竺明智久之遂領寺事熙寧中
蘇軾作杭倅與辯為方外交及示寂作詩哭之
惟正字煥然華亭黃氏子五歲見佛書能識其字
長入杭之北山跨黃犢出入内翰葉清臣牧金陵
迎往優禮之作偈辭去皇祐元年四月佛誕日忽
語衆曰夫動以對静吾一動六十有四年今静矣
語既而瞑
智儼居上海静安寺見漁人捕鰕買一斗噉之及
索錢儼徐云還汝鰕隨吐活鰕盈斗人皆駭異號
鰕子和尚將示寂斂蒲草為萬餘繩懸諸廊廡曰
吾將大作緣事繼即坐脱人競施以錢懸繩皆滿
遂以建佛閣
明顛姓薛氏猖狂若顛衣不蔽體或遺之衣則轉
施人大雪中亦然不學能詩倭奴見之羅拜云曾
在海中失風得此僧幸免於死
可觀字宜翁華亭戚氏子祝髮邑之寶雲寺紹興
間主當湖德藏徑山大慧來訪對語終日嘆曰教
海老龍也
元淨真字如菴華亭沈氏子童齓授以法華歴耳成
誦出家受具博究諸乘參訪尊宿盡得宗旨因嗣
法席已遷華亭超果寺至順辛未舉為上天竺座
主賜號佛心弘辯
明彭宏大號素雲生元時得棲神鍊氣之旨洪武中
至細林山結茒居之一日沐浴更衣趺坐問左右
何時曰正中遂翛然而逝太祖來召知已羽化啓
其竁視之正身不倚長爪遶身
德然號惟菴華亭張氏子生具異相七歲誦法華
經於杭之天龍寺參洪石屋洪屬以緣在吳松為
書松隠二字遂歸郡南結菴以居題曰松隠洪武
初以高行僧薦尋還松隠有船居詩學士宋濓為
序
紹宗字一原上海陳氏子戒行精嚴緇素嚮化洪
武中應召奏對稱旨賜金縷僧伽黎等服自右講
經遷右善世
朱蒲包上海沈氏僕十八為寶山募兵遇異人授
藥一丸服之遂不覺寒暑飢渴身衣破衲冒以蒲
包人呼蒲包仙行必挾四竿夜宿植竹四隅而卧
其中市人釀酒敗挾竹攪甕輒變為甘生平不談
禍福或無意吐一語必竒中
張癡六華亭人行六以不修繩檢人呼為癡六日
遊行市中夜或僵卧橋上雖大雨不濡霜晨雪夕
氣蒸蒸起也黃面碧眼齒平如礪常蓬首不盥櫛
與人言多不可解然卒有竒驗
常州府
南北朝王八百隠横山修道歲久白日飛昇人為立
登仙觀後改為沖虚南唐徐鍇有碑記其事
唐毛萇不知何許人游宜興張公洞自洞底東至太
湖中洞庭山得石穴而出萇言在洞中東行聞頂
上有風波聲及舟人語今山上有毛公洞
湛然姓戚氏宜興人初往越州晚歸天台山傳天
台教天寶大歴間累詔徵不起一日說法隠几而
化吳越時追謚圓通尊者
宋歸真大中間棄官學道隠横山茹芝絶粒三十年
朝夕諷誦蛇兔馴伏
劉混康少遇異人授以呪術治疾輒驗宣和中賜
號静一先生棲真于宜興華陽道院建炎二年于
邑西門外插蘆于地枯蘆成葦遂創建會真菴
元永寧號一源俗姓朱初棲毘陵焦子山精修禪定
後復至淮西印正于無用禪師忽有省悟至治癸
亥至宜興龍池山建禹門禪院居焉有白虎馴伏
于前故又名伏虎巖
明正傳號幻有溧陽呂氏子得法笑巖禪師棲五臺
山静修十三年後住宜興龍池說法為臨濟正傳
宗風大振
圓悟號密雲宜興蔣氏子侍正傳于龍池付受衣
拂後凡六坐道場于金粟天童最久大闡宗旨緇
素欽仰崇禎中詔賜紫衣修南京報恩寺命為住
持以老疾辭
任𥅆年宜興人溧陽太清觀道士崇禎甲申之變
𥅆年備法衣加衰詣縣治舉哀禮成遍别所知言
分當死設三日醮入玉華山端坐而逝
國朝覺譽號天隠宜興閔氏子也年二十四薙染與圓
悟同師正傳因閱楞嚴頓成觸悟先開堂磬山禪
院後住武康報恩寺宗風之振亞于圓悟順治中
示寂有塑像在磬山
通琇字玉林江隂楊氏子年十九薙染久侍覺譽
嗣其法席凡六坐道場七會說法順治中嘗再召
至
禁廷禮遇優渥賜號大覺普濟能仁國師
鎮江府
晉沈建丹陽人學却老法嘗遊行寄奴侍驢羊於主
人各與藥一粒語主人曰不須飲食也去後主人
飲食之皆不受三年還又各與藥飲食如故後不
知所在
唐羅㬋丹陽人生無雙目而能鑒物於太和中鑄鐘
咸通中建塔雖屢經兵火不燬人多異之
裴頭陀相國裴休子也生而胎素穎異不羣休作
文送其出家行頭陀行來潤之金山北巖有蟒頭
陀入洞禪觀蟒遂去後莫知所之
魏隆字道真居京口之仁静觀修正一法卒葬馬
跡山踰數月人有遇之者啓其棺一鶴飛入雲中
獨冠劍存焉
殷七七擅異術周寶鎮浙西時鶴林寺有杜鵑花
寶謂七七曰鶴林之花天下竒絶嘗聞能開頃刻
花可副重九宴會乎七七曰諾及九日果爛漫如
春遊賞既罷花忽不見
惟良丹徒人劉禹錫送惟良上人詩序有曰唐繼
天德有外臣一行刊歴考元書成化去繼是丹徒
惟良生而能之以乾坤之策當十期之數凝神運
指數起於復之初九音生於黃鐘之宫積微本與
元化合李端盧綸俱有送惟良南歸詩見潤州類
集
宋張紹英丹陽人自為道士不入城府仁宗思接方
外之論屢召俱稱疾不起賜號明真先生勅所居
菴為天聖觀一日沐浴更衣扃戸而化
湯志道丹陽人讀書負竒氣髽髻跣足坐大茅頂
三十年淳祐五年秋大旱召赴闕禱雨賜號靈寶
先生臨化說偈有云笑入寥天一乃一笑辭世
翟志穎字叔同丹陽人年十三入華陽洞之西便
門遇道士指石壁題名謂曰汝姓名在宗師之列
因顧石壁失其人後果傳印劍號觀妙先生
智覺本丹陽人少誦法華初為縣衙校多折官錢
買放生命罪當死引赴西曹顔色不變乃貸命為
剃髮受具持頭陀行號永明夀禪師集諸經論為
書一百卷名宗鏡錄
曇穎住金山號達觀嘉祐四年除夕命侍者持書
别刁景純學士曰明旦當行不及相見景純復書
將及岸穎欣然命撾鼓升座叙出世本末長謝衆
僧上方丈跏趺而化
了元饒之浮梁人號佛印住金山與蘇軾善嘗贈
軾衲裙軾酬以玉帶李伯時為元寫照元曰必作
笑狀一日聽客語有會心軒渠一笑而化
克勤嗣五祖演號佛果初與演語演皆不應因忿
然去演曰待爾熱病時方思我克勤至金山有寒
疾困極追繹演言復歸五祖尋於言下有省建炎
初住金山賜號圓悟大師時堂上僧一十八人皆
大徹因名大徹堂云
元優曇丹陽蔣氏子住丹陽妙果寺至大初詔罷蓮
宗優曇著蓮宗寶鑑十卷上書仁宗乞復其教允
之仍命為教主賜號虎溪尊者揭傒斯銘其塔
明常欽字惟心金壇王氏子生不食肉穎異過人為
僧住儀徵天寧寺洪武初住甘露聽法者千餘人
一日忽斂經衲諸物遺其徒書偈而逝
慧旵字東明丹陽王氏子永樂間入錢塘古道山
住持為開山第一祖
淮安府
宋孫賣魚不知其名賣魚楚州市極暑中遇一道士
語曰汝魚餒矣能飲我可使魚活遂飲以斗酒因
與談論自是言人禍福輒應宣和中召至京師賜
號塵隠處士復還楚靖康初忽於亳州太清宫號
咷大哭人莫之喻有記其時日者乃汴京陷之日
也後不知所在
婁守堅漣水人修佛行人以道者目之生有異相
掌中有一目中指七節為承天寺僧佯狂不事誦
習能逆知禍福召入禁中仁宗初生晝夜號哭不
止僧摩其頂曰莫叫莫叫何似當初莫笑啼遂止
郡有白龍潭于澳河僧恐久而蕩溺居民以錫挑
之曰逢柴而止龍去東南四十里至柴溝潭而居
焉
水丘秀才本州人自郡庠歸遇一異人忽有所悟
張商英招致之而莫知其夜所宿處密伺之見於
紫極宫倚壁酣睡一日徧辭里巷卒於儀徵後有
州兵見於蜀始知其尸解云
揚州府
漢朱璜廣陵人遇睢山道士阮邱曰卿除腹中三尸
可授真人之業與藥七合授黃庭經隨邱入浮陽
山後八十年復見白髮轉黑至武帝末猶存
南北朝梁王冶泰州人隠天目修靈寶法煉丹存神
歴宋齊梁百餘年白日飛昇
唐王遠知揚州人少事陶弘景傳其術為道士陳後
主召見辨論超詣隋煬帝執弟子禮見之唐武德
中見秦王曰方為太平天子願自愛貞觀九年詔
潤州即茅山為觀俾居之卒年一百二十六歲子
紹業
李珏廣陵人販米為業每斗求利二文資父母養
有糴者輒授以升斗自量丞相李玨節制淮南夢
入洞府見石壁金書姓名有李玨字心竊喜傍有
二仙童云此非君乃江都部民耳卒年百有餘歲
劉白雲江都人好濟人遇道士樂子長與書兩卷
能役致風雨變化萬物乘馬走水上如履平地乾
符中猶賣藥長安市
宋顔筆仙高郵人建炎初鬻筆遇仙凡得其筆者剖
視管中必有詩紀其破毁歲月及人姓名禍福皆
驗年九十二積葦自焚人見其乘火雲飛昇去
徐守信泰州人白日上昇有丹井遺蹟在徐州蕭
縣宋寧宗封虚静沖和先生
戒禪師住揚州石塔與蘇軾有問答機緣
明文銘正德間祝髮泰州東寺每入定能言未來事
年六十六預告湼槃日至期吐三昧火焚化
行修泰州人陳姓壯年出家操苦行見人與物輒
拜一日入寺謂住僧曰我某日當寂至期坐龕中
擊魚念佛須臾輕烟一縷起鼻端兩耳火出自爇
徐州府
周琴高居香城泗水中善鼓琴行彭涓之術浮游梁
碭間二百餘年後入碭水娶龍子乘赤鯉出入
漢張陵字輔漢豐人七歲通道德經舉賢良方正不
就入蜀得九鼎丹經通變化驅除之術受上真秘
籙桓帝永夀元年與妻雍氏白日昇舉
晉彭宗彭城人嘗從師採藥忽墮深谷蹈羣蛇曾無
懼色師乃授丹經五千文宗寶而修之洞暢幽漠
能三晝夜為一息或一年不動人以為死及起顔
色愈鮮好
王元甫學道於赤城霍山服青精石飯得吞日精
丹景之法内見五臟穆帝永和年白日昇舉為中
嶽真人
宋曹國舅紹聖四年蟬蜕於縣東南五十里玉虚觀
更名騰雲寺
元洞真子涿州人姓邱年壯學道游鄒嶧山師丹陽
真人道侶號為洞真子來游碭山遇趙志堅建聚
仙宫為本宫提點延祐乙卯人見其西去弟子志
堅闢戸視之羽化矣
明劉淵然蕭人遇異人授以祕書呼召風雲劾治鬼
物太祖建西山道院居之昭帝賜以御書號曰長
春真人後趺坐而化朝廷遣官致祭翰林胡儼為
作傳
李旺沛人少過城隍廟見衲子坐神像下與旺語
合遂得異術嘗遊金陵過逆旅求宿主人不納旺
即趺坐門外會夜大雪主人以為不耐寒死矣早
啓門視之旺所坐處三尺内無片雪始異而留之
旺竟謝去後死翌日有人見之豐縣某處殆尸解
云
太倉州
宋如茂號柏巖住嘉定南翔寺德祐中示寂前三日
貽書邑令朱象祖與訣如期坐逝作偈云鉄船到
岸苦海波息快哉時兮風清月白
歐法師嘉定人紹興中有雲遊道士授以符訣自
此醮祀伏壇屢著神應
莫起炎字月鼎苕溪人生宋寶慶間精五雷法酒
醉輒佯狂詬詈呼役雷霆至元中宋濓為碑文楊
維貞為立傳久居嘉定正統間猶在後莫知所終
元柏子庭能詩浪迹雲遊乞食嘉定村落語雜諧調
一日偶觸某官騶從縛至知為子庭命賦所張盖
應聲云百骨攢來一線收葫蘆金頂盖諸侯一朝
撑出馬前去真個有天無日頭某官笑而釋之
太倉丐者延祐初道服操瓢往來水軍寨及張涇
馬頭飲醉輒呼牛來又於寨門上連書火字人皆
詈而抶之是冬海賊牛大眼劫太倉水軍寨張涇
馬頭俱火灾始知丐者非常人
明覺曇住崇明慈濟寺言未來事竒驗或卧榻中有
見其行於市者人皆稱覺菩薩坐化月餘面色如
生
國朝吕毖字貞九嘉定人也築樓居妙高峰得辟穀法
已遊終南樓居為僧所占歸不與校别構方丈於
小桃源兼修隠形煉虚之道康熙甲辰先期築石
穴至期捻訣坐化
海州
漢王遠字方平東海人舉孝廉歴官中散大夫後棄
官入山修道桓帝時連徵不出令郡國逼載至京
閉口不語題四百餘字於門皆方來事削去復見
還鄉居太守陳耽家四十餘年一日忽語曰吾期
運當去為具棺衾斂之一日忽失其尸衣冠不動
若蟬蜕云
晉鮑靚字太元東海人學兼内外明天文河洛書為
南海太守嘗煮白石以食見仙人隂君授以道訣
年百餘歲
宋莎衣道人朐山人姓何避亂渡江舉進士不中紹
興末至平江身衣白襴久之衣益敝緝以莎臨池
見影豁然大悟言休咎竒中有瘵者求醫命持一
草去旬日愈求而不得者不起遠近異之孝宗連
召不至賜號通神先生
進公不知何代人築菴朐山麓夜則行於市抵暮
則隨五犬陟山巔而返囊置果餅沿路飼之因歲
旱語人曰我能致雨人戲請之果獲大雨而犬不
復見山巔有潭當時謂犬即潭之五龍云
江南通志卷一百七十四
江南通志卷一百七十四
人物志
方外(一)(江蘇松常鎮淮揚徐八府太海二州)
江寧府
漢茅盈元帝時隠句曲山學道遇至人授以仙術盈
弟衷為西河太守固為執金吾各棄官來就兄皆
得道世稱三茅君山為茅山
三國康僧會西域康居國人赤烏四年至建康時中
國未有像教會始誅茅設像即秦淮西南建初塔
寺藏所謂舍利江左之有僧刹自會始
葛仙翁句容人姓諸葛名元嘗從吳主至溧州遇
大風百官舟俱沈翁獨立水上衣履不濕
晉許邁句容人少恬静不慕仕進學升遐之術於鮑
靚常服氣一氣千餘息登巖茹芝渺爾自得獨與
王羲之友善羲之述其靈異之迹甚多後更名元
莫測所終
吉友西域沙門晉元帝永昌中至東土常行頭陀
行卒於梅岡詔于塚邊立寺號高座道人
竺法汰止瓦官寺講放光般若經帝臨幸公卿畢
至
南北朝宋求那跋摩中印度人元嘉中居金陵祗園
寺文帝嘗問曰朕嘗願持齋不殺生命對曰帝王
所修與凡庶不同出一嘉言則士庶咸悦布一善
政則神人以和刑不夭命役不勞力則暘雨時若
百穀滋繁以此持齋齋亦大矣以此不殺利亦多
矣安在輟半日之餐全一禽之命然後為弘濟耶
帝撫几稱善
梁寶誌金陵東陽民朱氏婦上巳日聞兒啼鷹巢中
舉以為子七歲依鍾山僧儉出家專修禪院梁武
帝嘗詔張僧繇寫其像誌以指剺面門分披出十
二相或慈或威僧繇竟不能寫葬鍾山獨龍岡
初祖達摩南天竺國香至王第三子梁普通七年
至南海武帝遣賫詔迎至金陵後折蘆渡江止嵩
山少林寺
陳天台智者華容陳氏子謁慧思禪師悟法華三昧
陳宣帝大建七年抵建康詔居光宅寺後憩廬山
桓闓執役陶弘景十年不懈有白鶴集庭乘鶴沖
舉
唐張果老六合園叟也後擕妻至王屋天壇山仙去
法融延陵韋氏子入牛頭山幽棲寺石室修道入
頓宗為牛頭第一世祖
慧忠牛頭宗第六世終身一衲一鐺嘗有供僧穀
二廩虎為之守移居莊嚴寺學衆雲集
南唐女冠耿先生玉貌鳥爪常著碧霞帔因宋齊邱
進嘗見宫婢持糞埽謂元宗曰此物勿棄置鐺中
烹鍊良久成白金冬天令宫人握雪成錠投火中
亦成白金指痕猶在又能煼麥粒成珠以縑囊貯
白龍腦懸之滴液香味逾于大食國所進龍腦油
遂得幸於元帝有娠將産之夕雷雨震電及霽娠
已失矣久之宫中忽失其所在或云猶見之江淮
間
明周顛仙冷謙張三丰三人高帝時先後至金陵其
事蹟屢有靈異世俗所喜道不具書
焦姑家中和橋南有仙術永樂初封妙惠仙姑
道成雲州人弘洞宗於靈巖洪武中命住天界寺
宗泐臨海周氏子元末隠徑山洪武元年應召主
天界寺
碧峯乾州石氏子聞法要於如海真公游憩峨嵋
趺坐樹下溪水暴溢七日水退趺坐如故高帝召
至京師設普濟會
永慈蜀余氏子至牛首領衆三載傳東明和尚衣
法
洪恩字雪浪金陵黃氏子出家長干寺以無師智
得大辯才盡掃訓詁單題本文拈示言外之旨南
北法席之盛近代未有
大&KR0712;龍舒沙氏子崇禎時於天界寺高提祖印廣
度羣品
古心溧水人從素菴于金陵棲霞寺得法時三懷
師重修報恩塔頂不能上夢神云待波離尊者至
次早師至三拜而頂即上
本咸蜀人重興金陵東山翼善寺緇素皈心
蘇州府
周赤鬚子酆人秦穆公時主魚吏每言灾異悉驗後
往吳中不知所之抱樸子云以其鬚髮皆赤故名
漢魏伯陽吳人好學不仕入山煉丹相傳以為得仙
作參同契五行相類等書
蔡經吳人家胥門王方平既得道欲東入栝蒼過
吳憩經家以其骨相當仙授以要言經得尸解去
至今蔡仙鄉有丹竈
晉支遁字道林居吳支硎南峯院好鶴又好名馬今
放鶴澗馬跡石皆遁遺跡
竺道生嘗遊長安從什公受業後居虎邱人無識
者乃聚石為徒坐而說法石皆點頭今虎邱有點
頭石
南北朝宋陸修静字元德吳人學仙棲廬山白雲寺
與陶潛慧遠結白蓮社嘗握手過虎溪大笑而别
世傳三笑圖宋文帝召見之不得元徽中偃月而
化
梁蜆子和尚京兆人天監中住洞庭山沿江採掇螺
蜆以充腹静禪師往勘之捉其衣曰如何是西來
意答曰神前酒臺盤静曰不虚與我同根生
&KR2311;&KR2311;尊者天監中往虎邱泉隨湧出名&KR2311;&KR2311;泉
唐周隠遙字息元西洞庭道士自言角里孫學煉形
術死戒弟子護其屍凡死而復生者三至八十餘
猶似少壯貞觀中召至問道對曰所習皆匹夫事
功不及物非萬乘所宜問也放歸
文暢吳人與韓愈柳宗元善愈為作送行序
明覺顯號雪竇居莫釐演法有龍出井而聽時集
千僧有天衣願汲水供衆示寂後白蓮湧出今有
天衣禪院龍潛井皆其遺跡
宋遇賢東禪寺僧姓林氏嗜酒人呼為林酒仙能前
知言人禍福悉騐郡有虎賢騎出城害遂息明祝
允明書其所詠詩刻石寺中今尚存
文瑩吳僧多聞博識著湘山野錄
惠詮吳詩僧語清絶嘗書西湖寺壁云落日寒蟬
鳴獨歸林下寺柴扉應未掩片月隨行履惟聞犬
吠聲又入青蘿去蘇軾愛而和之
道元住永安禪院祥符中嘗進纂傳燈錄三十卷
詔學士楊億等刪定刻板宣布
申元道師事徐神翁得修煉術將出遊師示曰逢
虞則止無雪則開渡江至虞山即築菴居之山苦
無水一日大雪菴前覆簣不積浚之得泉因名雪
井
元了通栖智林寺嗜酒一日通州狼山寺火衆見烈
焰中有僧噀酒滅之自稱了通和尚其火燼皆帶
酒氣明日衆渡江詣謝了通力辭無之未幾沐浴
而逝
宗衍字道原吳人至正初住石湖楞伽寺善為詩
一時名士多與遊所著碧山堂集危素序而傳之
明時蔚號萬峯年十一誦法華有省後得法於千岩
洪武間詔徵使至示寂已七日
席應真常熟人奉母至孝學老氏善易兼通兵法
僧道衍師之盡得其傳
萬金字西白吳郡人姚氏子依寶積院宗衍為弟
子後住瑞光寺洪武初起住持大天界寺召入禁
廷奏對稱旨兩建法會於鍾山命總持齋事大駕
臨幸六年冬示寂宋濓謂寂照之子孫各主名山
大暢宗旨萬金亦其一也
良琦字完璞吳郡人自幼讀書性操温雅學禪白
雲山中後住天平山之龍門楊維貞云良琦既究
禪理兼通儒學能詩特其餘技耳
胡道安吳江人性狂戇人呼胡風子為元妙觀道
士遇異人授五雷法洪武末吳中旱延之禱雨登
壇怒罵隂雲四合雷雨大作
道衍字斯道長洲人相城姚氏子出家妙智菴從
高啓輩為詩在北郭十子之列所著有逃虚子集
洪武間以高僧召命侍燕邸靖難時贊助袐密太
宗即位授資善大夫太子少師復姚姓賜名廣孝
輔太子南京命蓄髮再三終不肯賜兩宫人亦不
近永樂六年朝北京居慶夀寺病篤車駕臨視明
日端坐而逝僧夏八十四追封榮國公謚恭靖
張皮雀長洲人師胡道安盡得其術禱雨驅祟立
應常束雙髽手持皮雀日引羣兒為戲故名
福懋字大林竹堂寺僧少有戒行畫學倪瓉書宗
智永嘗遊文徵明之門聲名籍甚詩有弘秀集風
致
法藏號三峯嗣法天童初住鄧尉繼主開元度僧
百餘受戒萬衆得法者十二弟子具德繼起最著
通門字牧雲嗣法天童後住破山能詩文善書有
懶齋集
明河字汰如通州人耽詞翰窮内外典後住中峯
二十餘年手不停披口不撤講所著有楞伽解
真可字達觀又號紫柏尊者吳江沈氏子薙髮虎
丘寺後入都賜紫伽黎妖書事起逮下詔獄曰世
事如此久住何為索浴說偈堅坐而逝
國朝弘儲字繼起通州李氏子也受法於三峯稱為臨
濟荷擔真子徧歴諸刹順治辛丑始居靈巖吳偉
業輩多皈依門下徐枋謂其與聖賢道合注念君
親自來善知識中無有也
正志姓熊名開元湖廣嘉魚人前明進士官給事
中以建言廷杖鼎革後披薙隠匡廬南嶽間自號
蘖菴後遇弘儲從至靈巖受印記居華山有蘖菴
語錄十二卷時有趙庾吳江人前明進士官知縣
明亡後披薙為僧參弘儲為其高座
道源字石林婁江許氏子住虞山嘗注李商隠詩
朱鶴齡作箋多採其說
施道淵字亮生吳縣人年十七禮龍虎山學五雷
法後築室吳山修煉復住持穹窿凡興建名勝一
百七十餘所塑像八千二百有竒復修蘇之元妙
觀臺殿樓閣傑立雄峙所費鉅萬分文無私蓄康
熙丙辰入都設醮大著靈異還山卒
大涵字㕍黃吳江潘氏子九歲為僧長參靈巖弘
儲從遊南嶽歸愛台歙山水之勝遂卓錫焉在黃
山躬耕聞嶺半伐木聲忽有悟口占一絶語透宗
旨自是作詩有名後主海寧安國寺席復出遊羅
浮歸至肇慶示微疾說偈而逝
松江府
唐王可交華亭人業耕釣三月三日掉舟入江忽見
中流有綵舫載道士呼可交上舫與二栗食之甘
如飴命黃衣送上岸覓所乘舟不見乃在天台瀑
布寺前問寺僧今何時答言九月九日矣自是絶
榖往四明山
德誠嘗乘小舟往來松江朱涇人以船子和尚呼
之夾山善會禪師至華亭參船子大契宗旨辭行
回顧再四誠竪橈曰汝將謂别有處耶覆船入水
而逝
宋德聰姓仰氏太平興國中結廬佘山之東峯二虎
為衛名大青小青有禪者造之見掛佛經梁間問
嘗讀否答曰如人看家書既知之矣何再讀為天
禧元年趺坐而逝閱月貌如生
慧辯字訥翁華亭傅氏子生有異父母令入普照
寺出家得法於天竺明智久之遂領寺事熙寧中
蘇軾作杭倅與辯為方外交及示寂作詩哭之
惟正字煥然華亭黃氏子五歲見佛書能識其字
長入杭之北山跨黃犢出入内翰葉清臣牧金陵
迎往優禮之作偈辭去皇祐元年四月佛誕日忽
語衆曰夫動以對静吾一動六十有四年今静矣
語既而瞑
智儼居上海静安寺見漁人捕鰕買一斗噉之及
索錢儼徐云還汝鰕隨吐活鰕盈斗人皆駭異號
鰕子和尚將示寂斂蒲草為萬餘繩懸諸廊廡曰
吾將大作緣事繼即坐脱人競施以錢懸繩皆滿
遂以建佛閣
明顛姓薛氏猖狂若顛衣不蔽體或遺之衣則轉
施人大雪中亦然不學能詩倭奴見之羅拜云曾
在海中失風得此僧幸免於死
可觀字宜翁華亭戚氏子祝髮邑之寶雲寺紹興
間主當湖德藏徑山大慧來訪對語終日嘆曰教
海老龍也
元淨真字如菴華亭沈氏子童齓授以法華歴耳成
誦出家受具博究諸乘參訪尊宿盡得宗旨因嗣
法席已遷華亭超果寺至順辛未舉為上天竺座
主賜號佛心弘辯
明彭宏大號素雲生元時得棲神鍊氣之旨洪武中
至細林山結茒居之一日沐浴更衣趺坐問左右
何時曰正中遂翛然而逝太祖來召知已羽化啓
其竁視之正身不倚長爪遶身
德然號惟菴華亭張氏子生具異相七歲誦法華
經於杭之天龍寺參洪石屋洪屬以緣在吳松為
書松隠二字遂歸郡南結菴以居題曰松隠洪武
初以高行僧薦尋還松隠有船居詩學士宋濓為
序
紹宗字一原上海陳氏子戒行精嚴緇素嚮化洪
武中應召奏對稱旨賜金縷僧伽黎等服自右講
經遷右善世
朱蒲包上海沈氏僕十八為寶山募兵遇異人授
藥一丸服之遂不覺寒暑飢渴身衣破衲冒以蒲
包人呼蒲包仙行必挾四竿夜宿植竹四隅而卧
其中市人釀酒敗挾竹攪甕輒變為甘生平不談
禍福或無意吐一語必竒中
張癡六華亭人行六以不修繩檢人呼為癡六日
遊行市中夜或僵卧橋上雖大雨不濡霜晨雪夕
氣蒸蒸起也黃面碧眼齒平如礪常蓬首不盥櫛
與人言多不可解然卒有竒驗
常州府
南北朝王八百隠横山修道歲久白日飛昇人為立
登仙觀後改為沖虚南唐徐鍇有碑記其事
唐毛萇不知何許人游宜興張公洞自洞底東至太
湖中洞庭山得石穴而出萇言在洞中東行聞頂
上有風波聲及舟人語今山上有毛公洞
湛然姓戚氏宜興人初往越州晚歸天台山傳天
台教天寶大歴間累詔徵不起一日說法隠几而
化吳越時追謚圓通尊者
宋歸真大中間棄官學道隠横山茹芝絶粒三十年
朝夕諷誦蛇兔馴伏
劉混康少遇異人授以呪術治疾輒驗宣和中賜
號静一先生棲真于宜興華陽道院建炎二年于
邑西門外插蘆于地枯蘆成葦遂創建會真菴
元永寧號一源俗姓朱初棲毘陵焦子山精修禪定
後復至淮西印正于無用禪師忽有省悟至治癸
亥至宜興龍池山建禹門禪院居焉有白虎馴伏
于前故又名伏虎巖
明正傳號幻有溧陽呂氏子得法笑巖禪師棲五臺
山静修十三年後住宜興龍池說法為臨濟正傳
宗風大振
圓悟號密雲宜興蔣氏子侍正傳于龍池付受衣
拂後凡六坐道場于金粟天童最久大闡宗旨緇
素欽仰崇禎中詔賜紫衣修南京報恩寺命為住
持以老疾辭
任𥅆年宜興人溧陽太清觀道士崇禎甲申之變
𥅆年備法衣加衰詣縣治舉哀禮成遍别所知言
分當死設三日醮入玉華山端坐而逝
國朝覺譽號天隠宜興閔氏子也年二十四薙染與圓
悟同師正傳因閱楞嚴頓成觸悟先開堂磬山禪
院後住武康報恩寺宗風之振亞于圓悟順治中
示寂有塑像在磬山
通琇字玉林江隂楊氏子年十九薙染久侍覺譽
嗣其法席凡六坐道場七會說法順治中嘗再召
至
禁廷禮遇優渥賜號大覺普濟能仁國師
鎮江府
晉沈建丹陽人學却老法嘗遊行寄奴侍驢羊於主
人各與藥一粒語主人曰不須飲食也去後主人
飲食之皆不受三年還又各與藥飲食如故後不
知所在
唐羅㬋丹陽人生無雙目而能鑒物於太和中鑄鐘
咸通中建塔雖屢經兵火不燬人多異之
裴頭陀相國裴休子也生而胎素穎異不羣休作
文送其出家行頭陀行來潤之金山北巖有蟒頭
陀入洞禪觀蟒遂去後莫知所之
魏隆字道真居京口之仁静觀修正一法卒葬馬
跡山踰數月人有遇之者啓其棺一鶴飛入雲中
獨冠劍存焉
殷七七擅異術周寶鎮浙西時鶴林寺有杜鵑花
寶謂七七曰鶴林之花天下竒絶嘗聞能開頃刻
花可副重九宴會乎七七曰諾及九日果爛漫如
春遊賞既罷花忽不見
惟良丹徒人劉禹錫送惟良上人詩序有曰唐繼
天德有外臣一行刊歴考元書成化去繼是丹徒
惟良生而能之以乾坤之策當十期之數凝神運
指數起於復之初九音生於黃鐘之宫積微本與
元化合李端盧綸俱有送惟良南歸詩見潤州類
集
宋張紹英丹陽人自為道士不入城府仁宗思接方
外之論屢召俱稱疾不起賜號明真先生勅所居
菴為天聖觀一日沐浴更衣扃戸而化
湯志道丹陽人讀書負竒氣髽髻跣足坐大茅頂
三十年淳祐五年秋大旱召赴闕禱雨賜號靈寶
先生臨化說偈有云笑入寥天一乃一笑辭世
翟志穎字叔同丹陽人年十三入華陽洞之西便
門遇道士指石壁題名謂曰汝姓名在宗師之列
因顧石壁失其人後果傳印劍號觀妙先生
智覺本丹陽人少誦法華初為縣衙校多折官錢
買放生命罪當死引赴西曹顔色不變乃貸命為
剃髮受具持頭陀行號永明夀禪師集諸經論為
書一百卷名宗鏡錄
曇穎住金山號達觀嘉祐四年除夕命侍者持書
别刁景純學士曰明旦當行不及相見景純復書
將及岸穎欣然命撾鼓升座叙出世本末長謝衆
僧上方丈跏趺而化
了元饒之浮梁人號佛印住金山與蘇軾善嘗贈
軾衲裙軾酬以玉帶李伯時為元寫照元曰必作
笑狀一日聽客語有會心軒渠一笑而化
克勤嗣五祖演號佛果初與演語演皆不應因忿
然去演曰待爾熱病時方思我克勤至金山有寒
疾困極追繹演言復歸五祖尋於言下有省建炎
初住金山賜號圓悟大師時堂上僧一十八人皆
大徹因名大徹堂云
元優曇丹陽蔣氏子住丹陽妙果寺至大初詔罷蓮
宗優曇著蓮宗寶鑑十卷上書仁宗乞復其教允
之仍命為教主賜號虎溪尊者揭傒斯銘其塔
明常欽字惟心金壇王氏子生不食肉穎異過人為
僧住儀徵天寧寺洪武初住甘露聽法者千餘人
一日忽斂經衲諸物遺其徒書偈而逝
慧旵字東明丹陽王氏子永樂間入錢塘古道山
住持為開山第一祖
淮安府
宋孫賣魚不知其名賣魚楚州市極暑中遇一道士
語曰汝魚餒矣能飲我可使魚活遂飲以斗酒因
與談論自是言人禍福輒應宣和中召至京師賜
號塵隠處士復還楚靖康初忽於亳州太清宫號
咷大哭人莫之喻有記其時日者乃汴京陷之日
也後不知所在
婁守堅漣水人修佛行人以道者目之生有異相
掌中有一目中指七節為承天寺僧佯狂不事誦
習能逆知禍福召入禁中仁宗初生晝夜號哭不
止僧摩其頂曰莫叫莫叫何似當初莫笑啼遂止
郡有白龍潭于澳河僧恐久而蕩溺居民以錫挑
之曰逢柴而止龍去東南四十里至柴溝潭而居
焉
水丘秀才本州人自郡庠歸遇一異人忽有所悟
張商英招致之而莫知其夜所宿處密伺之見於
紫極宫倚壁酣睡一日徧辭里巷卒於儀徵後有
州兵見於蜀始知其尸解云
揚州府
漢朱璜廣陵人遇睢山道士阮邱曰卿除腹中三尸
可授真人之業與藥七合授黃庭經隨邱入浮陽
山後八十年復見白髮轉黑至武帝末猶存
南北朝梁王冶泰州人隠天目修靈寶法煉丹存神
歴宋齊梁百餘年白日飛昇
唐王遠知揚州人少事陶弘景傳其術為道士陳後
主召見辨論超詣隋煬帝執弟子禮見之唐武德
中見秦王曰方為太平天子願自愛貞觀九年詔
潤州即茅山為觀俾居之卒年一百二十六歲子
紹業
李珏廣陵人販米為業每斗求利二文資父母養
有糴者輒授以升斗自量丞相李玨節制淮南夢
入洞府見石壁金書姓名有李玨字心竊喜傍有
二仙童云此非君乃江都部民耳卒年百有餘歲
劉白雲江都人好濟人遇道士樂子長與書兩卷
能役致風雨變化萬物乘馬走水上如履平地乾
符中猶賣藥長安市
宋顔筆仙高郵人建炎初鬻筆遇仙凡得其筆者剖
視管中必有詩紀其破毁歲月及人姓名禍福皆
驗年九十二積葦自焚人見其乘火雲飛昇去
徐守信泰州人白日上昇有丹井遺蹟在徐州蕭
縣宋寧宗封虚静沖和先生
戒禪師住揚州石塔與蘇軾有問答機緣
明文銘正德間祝髮泰州東寺每入定能言未來事
年六十六預告湼槃日至期吐三昧火焚化
行修泰州人陳姓壯年出家操苦行見人與物輒
拜一日入寺謂住僧曰我某日當寂至期坐龕中
擊魚念佛須臾輕烟一縷起鼻端兩耳火出自爇
徐州府
周琴高居香城泗水中善鼓琴行彭涓之術浮游梁
碭間二百餘年後入碭水娶龍子乘赤鯉出入
漢張陵字輔漢豐人七歲通道德經舉賢良方正不
就入蜀得九鼎丹經通變化驅除之術受上真秘
籙桓帝永夀元年與妻雍氏白日昇舉
晉彭宗彭城人嘗從師採藥忽墮深谷蹈羣蛇曾無
懼色師乃授丹經五千文宗寶而修之洞暢幽漠
能三晝夜為一息或一年不動人以為死及起顔
色愈鮮好
王元甫學道於赤城霍山服青精石飯得吞日精
丹景之法内見五臟穆帝永和年白日昇舉為中
嶽真人
宋曹國舅紹聖四年蟬蜕於縣東南五十里玉虚觀
更名騰雲寺
元洞真子涿州人姓邱年壯學道游鄒嶧山師丹陽
真人道侶號為洞真子來游碭山遇趙志堅建聚
仙宫為本宫提點延祐乙卯人見其西去弟子志
堅闢戸視之羽化矣
明劉淵然蕭人遇異人授以祕書呼召風雲劾治鬼
物太祖建西山道院居之昭帝賜以御書號曰長
春真人後趺坐而化朝廷遣官致祭翰林胡儼為
作傳
李旺沛人少過城隍廟見衲子坐神像下與旺語
合遂得異術嘗遊金陵過逆旅求宿主人不納旺
即趺坐門外會夜大雪主人以為不耐寒死矣早
啓門視之旺所坐處三尺内無片雪始異而留之
旺竟謝去後死翌日有人見之豐縣某處殆尸解
云
太倉州
宋如茂號柏巖住嘉定南翔寺德祐中示寂前三日
貽書邑令朱象祖與訣如期坐逝作偈云鉄船到
岸苦海波息快哉時兮風清月白
歐法師嘉定人紹興中有雲遊道士授以符訣自
此醮祀伏壇屢著神應
莫起炎字月鼎苕溪人生宋寶慶間精五雷法酒
醉輒佯狂詬詈呼役雷霆至元中宋濓為碑文楊
維貞為立傳久居嘉定正統間猶在後莫知所終
元柏子庭能詩浪迹雲遊乞食嘉定村落語雜諧調
一日偶觸某官騶從縛至知為子庭命賦所張盖
應聲云百骨攢來一線收葫蘆金頂盖諸侯一朝
撑出馬前去真個有天無日頭某官笑而釋之
太倉丐者延祐初道服操瓢往來水軍寨及張涇
馬頭飲醉輒呼牛來又於寨門上連書火字人皆
詈而抶之是冬海賊牛大眼劫太倉水軍寨張涇
馬頭俱火灾始知丐者非常人
明覺曇住崇明慈濟寺言未來事竒驗或卧榻中有
見其行於市者人皆稱覺菩薩坐化月餘面色如
生
國朝吕毖字貞九嘉定人也築樓居妙高峰得辟穀法
已遊終南樓居為僧所占歸不與校别構方丈於
小桃源兼修隠形煉虚之道康熙甲辰先期築石
穴至期捻訣坐化
海州
漢王遠字方平東海人舉孝廉歴官中散大夫後棄
官入山修道桓帝時連徵不出令郡國逼載至京
閉口不語題四百餘字於門皆方來事削去復見
還鄉居太守陳耽家四十餘年一日忽語曰吾期
運當去為具棺衾斂之一日忽失其尸衣冠不動
若蟬蜕云
晉鮑靚字太元東海人學兼内外明天文河洛書為
南海太守嘗煮白石以食見仙人隂君授以道訣
年百餘歲
宋莎衣道人朐山人姓何避亂渡江舉進士不中紹
興末至平江身衣白襴久之衣益敝緝以莎臨池
見影豁然大悟言休咎竒中有瘵者求醫命持一
草去旬日愈求而不得者不起遠近異之孝宗連
召不至賜號通神先生
進公不知何代人築菴朐山麓夜則行於市抵暮
則隨五犬陟山巔而返囊置果餅沿路飼之因歲
旱語人曰我能致雨人戲請之果獲大雨而犬不
復見山巔有潭當時謂犬即潭之五龍云
江南通志卷一百七十四
