江南通志卷一百四十六
人物志
宦績(八)(安慶一府)
安慶府
漢朱邑字仲卿廬江舒人少爲桐鄉嗇夫廉平不苛
以愛利爲行未嘗笞辱人存問耆老孤寡吏民愛
敬焉遷太守卒史舉賢良爲大司農丞遷北海
太守以治行第一入爲大司農多薦賢士大夫居
處儉節祿賜以共九族鄉黨病屬其子曰我故爲
桐鄉吏其民愛我必葬我桐鄉民果爲邑起冡立
祠歲時祭祀不絶
三國吳陳修廬江松滋人陳武子有父風年十九孫
權召見拜别部司馬授兵五百人時請新兵多有
逃叛修撫循得其意不失一人拜校尉建安末追
錄功臣後封都亭侯爲解煩督
陳表字文奥武庶子少知名侍東宫徙太子中庶
子拜翼正都尉修亡後表母不肯事修母表勸以
大義二母感悟雍穆表以父死敵場求用爲將領
兵五百人傾意接待士樂爲用無難士施明盜官
物廷尉收考極毒無辭表誘之乃首服遷無難右
部督封都亭侯以繼舊爵表皆陳讓乞以傳修
子延不許嘉禾三年領新安都尉料取所受賜復
人戶以充部伍廣開納降得兵萬餘人鄱陽民吳
遽等爲亂表越界討破之拜偏將軍進封都鄉侯
家財盡於養士及卒妻子露立太子登爲起屋宅
子敖年十七拜别部司馬敖卒修子延復爲司馬
代敖
晉何充字次道廬江灊人成帝時爲東陽太守會稽
内史甚有德政除丹陽尹王導庾亮並薦充器局
方槩有萬夫之望必能總錄朝端願引充内侍由
是加吏部尚書歴中書令建元初都督徐州揚州
入輔幼主臨朝正色以社稷爲己任卒贈司空諡
文穆
何澄字季懸起家秘書郎清正有器望卒贈金紫
光禄大夫
南北朝齊何昌㝢字儼望廬江灊人少清靖爲建平
王景素府主簿以夙素見重出爲湘東太守景素
被誅昌㝢啓太祖直其冤太祖嘉其義復爲南郡
太守行荆州事臨海王昭秀將被害以昌㝢得還
京師歴官吏部尚書復爲侍中卒贈太常諡簡子
昌㝢不雜交遊通和汎愛歴郡皆清白士君子多
稱之
梁何敬容字國禮昌㝢子初爲建安内史清公有美
績普通中守吏部尚書銓序明審號爲稱職出爲
吳郡太守勤恤民隱辨訟如神治爲天下第一遷
尚書右僕射參掌選事久處臺閣詳悉舊事聰
明識治勤於簿領嘗奏侯景終當亂國其言卒驗
子瑴祕書丞
唐張鎮周舒人武德八年爲本州都督就故宅多市
酒肴召親戚酣飲如布衣時凡十日既而分贈金
帛泣别曰今日鎮周猶得與故人聚明日則舒州
都督治百姓耳自是親故犯法一無所縱境内肅
然
宋王罕字師言珪之季父自成都徙舒州以蔭知宜
興縣縣多湖田歲訴水輕重失其平罕躬至田間
圖其高下衆莫能欺范仲淹在潤奏下其式於諸
道遷戶部判官出爲廣東轉運使儂智高入寇罕
行部在潮廣州守仲簡自圍中遣書邀罕罕遂還
惠州簡卒三千順流而下至廣營於南門智高見
其嚴備遂解去以功爲西路轉運使徙知潭州爲
政務適人情不加威罰伸狂婦之冤郡人傳爲神
明監司上治狀勅書褒諭賜絹三百
王琪字君玉珪之從兄兒童時已能爲歌詩起進
士調江都主簿上時務十二事仁宗嘉之通判舒
州歲饑奏發廩救民未報先賑以公租守以下皆
不聽琪挺身任之徙知江寧先是府多火災或託
以鬼神人不敢救琪捕得姦人誅之火患遂息以
禮部侍郎致仕琪性孤介不與時合數臨東南名
鎮政尚簡靖及葬真州詔真揚二州發卒護其窆
蓋異數也
潘琛宿松人嗜學寒暑無間由進士爲祁門丞教
崇禮讓士民化之
元虞執中字伯權望江人至元間鄉貢第一成進士
授將仕郎居官恪謹公事無滯山南憲府多奬進
之
明黃敏字宗學桐城人洪武初以歲薦歴官兵部員
外郎奏罷糧運不便者數事以忤旨左遷上林監
丞陞長蘆鹽運副使鹽弊肅清有奸奄以私販事
誣敏謫戍興州以朝臣薦復遷工部主事擢廣西
按察司副使威惠並茂有古憲臣風
劉燾字尚載太湖人洪武間以明經知柳州府歴
嘉興寧波西安長沙彰德汀州咸有政績爲治寬
厚慈祥不施鞭扑有不法者但勸諭之人皆感化
官至雲南參政柳州長沙咸立祠祀之
呂衡字仕平太湖人洪武間歲薦授監察御史遇
事敢言廵按廣東風裁甚著貪墨皆望風解印
綬去
劉瑩字仲璚桐城人永樂癸未進士官御史歴永
平廣平二郡守爲政平易人歌曰太守政平二郡
皆寧
饒政字文質望江人永樂乙未進士運糧江西既
竣役同事十三人分别授御史僉事政上章願授
教職上可其請先後四任學博凡二十年造就諸
士皆一時名臣年八十歸里
程旼字太和桐城人宣德丙午舉人任磁州同知
時蝗大發旼虔禱於神忽秃鶖飛集啄蝗殆盡因
以有聲改滄州值旱旼禱於五龍井有白魚五出
見雨大注歲遂稔民共立五龍廟肖像祀之
吳昇字亨晦懷寧人宣德癸丑進士擢工科給事
中遇事敢諫封駁糾正有聲於時正統時廷議郡
縣守令用大臣薦昇謂受官公朝拜恩私室不可
又議大臣舉御史昇謂御史既被大臣舉則大臣
有不法恐御史瞻顧私恩咸奏止之閩浙礦徒爲
亂擢昇浙江布政司參議往輯之昇捕斬渠魁撲
滅黨與且廉其失機都指揮以下數人寘之法衆
皆股栗賊遂屏息
姚旭字景陽桐城人景泰辛未進士官刑科給事
中敷奏詳明直聲大著謫判鄭州清慎自勵擢南
安守盡心民事尤以學校爲先終雲南參政
方佑字建輔桐城人天順丁丑進士擢監察御史
風裁凝峻初按河間錦衣官校素怙寵爲奸聞佑
風皆惴惴聽命有盜殺縣簿捕弗獲設計襲誅
之移按蘇浙鹽政再按廣西有平苗賊功後忤中
使廷杖謫知攸縣補桂林知府
王道字懿德潛山人天順己卯舉人任杭州通判
威惠並行以梗介忤直指使者即挂冠歸直指追
檢其舟中惟敝簏盛書數卷乃慚謝道更以野服
拜辭直指知意不可奪嗟嘆久之成化間有盜經
其家借炊焉曰知廉吏無他求也
王瑞字良璧望江人成化己丑進士授吏科給事
中在文華殿抗言内寵滋甚上震怒不懾晉都給
事中劾倖進者多攀緣超越濫竊名器上嘉納詔
吏部貶四人奪九人官凡居言路十五年疏諫皆
朝廷大事遷湖廣參議告歸
方向字與義桐城人成化辛丑進士授南戶科給
事中巨璫守備南京甚跋扈乃疏劾其罪狀并文
武大臣十數人璫銜之因事誣逮下獄貶雲南驛
丞歴官瓊州知府地産珠僕私市其一索而投之
於海
蕭世賢字若愚桐城人弘治乙丑進士任刑部郎
中執法不撓獄多平反出守嘉興歲革羡金千
餘不染一塵立三館以造士文風蔚起擢湖廣副
使去道卒囊無餘貲以故服殮
李楫字濟之懷寧人弘治乙丑進士爲監察御史
按山西搜剔宿弊忤當道謫判沔陽移泰和令從
王守仁平逆濠歴遷貴州參議時芒部弗緝楫贊
臺臣往征之賊平錄功尋乞歸
錢如京字公溥桐城人弘治壬戌進士選監察御
史所至有真御史名正德時累擢至都御史廵撫
保定等府歲大饑請發内帑數萬緡賑濟民賴以
生轉兵部侍郎提督兩廣軍務所轄土官多相仇
殺獄未決疏請禠土官職許立功自贖兵不血刃
地方以寧晉刑部尚書告歸卒之夕有大星隕於
城中事聞加太子少保諭祭葬
李淳字元樸太湖人弘治壬戌進士任行人擢刑
科給事以忤劉瑾轉浙江僉事浙東盜起淳督兵
𠞰捕之會有星變出揚州分淳曰杭必有災令民
間儲水以備已而杭城果火得無患調廣西按察
值撫江土猺及苗民讐殺淳討平之
余珊字德輝桐城人正德戊辰進士由行人擢御
史忠直敢言不避權倖以發中貴人奸賕譖之下
獄杖幾斃謫判安陸州嘉靖初起江西僉事討平
梅花峒賊應詔陳十漸疏共萬四千言最爲剴切
珊律已清嚴居官有威惠累遷四川按察使卒
齊之鸞字瑞卿桐城人正德辛未進士官給事中
疏禦邊弭盜深切時務武宗自稱威武大將軍朱
壽之鸞切諫又欲南廵之鸞首唱留駕率同僚伏
闕號泣上意始沮王守仁平宸濠許泰忌其功誣
毁百端之鸞力白之世宗時遷寧夏僉事值歲饑
民採蓬子爲食乃封蓬子進於帝乞發帑賑之還
朝夏人遮道號聲不絶歴遷河南按察使卒於官
著有蓉川集入夏錄
吳檄字用宣桐城人正德辛巳進士少有氣節初
授襄陽推官决疑獄賑饑民綽有能聲遷兵部武
選郎中有都督僉事姜奭奏邊功議陞職方議可
乃下武選擬官檄曰法斬首二百上者陞一級奭
未滿八十當賞不當陞有劉民譽者其父從世宗
起興藩賜錦衣衛指揮民譽欲襲職檄曰法非汗
馬不世安得襲大司馬張讚固欲與之檄固不肯
讚自爲劄請詔不許檄亦以是外補耿介之操始
終如一子自峒歴官太常卿有清望
盛汝謙字亨甫桐城人嘉靖辛丑進士授行人擢
御史按關中歲饑民嘯聚爲寇汝謙設糜賑之計
擒倡亂者數人餘黨遂解遷光祿卿嚴嵩柄國獨
守正乞歸嵩敗累擢操江僉都御史南京貢院號
舍故用蘆葦汝謙捐俸修拓甃以磚轉戶部侍郎
歸與吳一介倡議築桐城城後流賊之亂桐得保
全
徐桂字子芳潛山人嘉靖乙未進士知鄖陽府治
有寺妖僧緣爲奸婦女佞佛者多墮其術桂得其
情親詣寺縛主僧勘鞫立除之焚其寺鄖陽數十
年巫風一旦盡革
戴完字仲修桐城人嘉靖甲辰進士官戶部主事
分司德州改刑部郎嚴嵩用事重其名欲致私
謁竟不往會同部郎張翀上疏劾嵩杖戌夜郎嵩
偵其疏與完合草遂出補貴州僉事時盜賊屢發
土官跋扈完杖之而以恩撫其子乃畏服在任三
月威德大著謝病歸
趙釴字鼎卿桐城人嘉靖庚子鄉試第一甲辰登
進士累官至僉都御史廵撫貴州值土舍韓甸攫
司印逐正官糾黨稱兵三省騷動釴督總兵等官
會𠞰之又爲黔奏便宜六事皆議行焉
於惟一字德夫懷寧人嘉靖癸丑進士任南工部
主事守關嚴慎適上所寵方士陶仲文欲轉關夜
出惟一繫其行舟時陶焰方熾大爲沮喪御史吳
時來參嚴嵩被謫出都惟一獨祖餞嵩銜之出守
太原值歲荒民相食捐俸賑饑民得全活衆相呼
爲於家兒擢陜西副使
金燕字尚賓潛山人嘉靖癸丑進士謁選桐鄉令
時海寇猖獗桐鄉濱海無城燕下車即爲營築城
成而寇至環攻四十餘日寇遁復設竒追殱之擢
禮科給事中力詆嚴嵩奸謫彝陵判後仕至尚寶
丞
阮自嵩字思竹桐城人嘉靖丙辰進士官刑部執
法不徇屢觸權要嚴嵩父子銜之謫判沔陽以官
銀抵逋負脱二百餘人於獄又清景藩閹豎所奪
民田致干參奏世宗原其無罪再判濮州均治河
苦役民戴之後復忤當軸以滄州守歸
吳自峒字石蘭檄子嘉靖壬戌進士授行人以清
望選翰林待詔充裕王講官正色開陳穆廟即位
以青宫舊屬擢尚寶卿尋選太常寺卿自峒素
與張居正善及居正柄政訖無一字相通旋以外
補遂歸
李彥字龍陽望江人嘉靖辛酉舉人任台州别駕
歲饑典賑事活數萬人窮民鬻妻輸税彦爲贖完
之有以孝聞者三式其廬擢漢中守屬鳳邑履畝
圭度除荒糧五百石有竒
吳肇東字敬堂懷寧人隆慶戊辰進士知桂林府
愛民如子猺獞頑梗者咸稽顙庭下擢福建按察
使將晉浙撫會張居正奪情凡官閩者皆弔唁肇
東獨不遣因謫長沙遂歸
張淳字希古桐城人隆慶戊辰進士知永康縣吏
民狡黠前告罷七令淳至案牘委積剖決如流
吏大駭服舉治行第一授禮部主事歴郎中張
居正母死諷淳往祭乃謝病歸後起知建寧府歴
陜西布政尋致仕優游林下廿餘年邑有重務力
爲民請澤遍鄉里焉
劉尚志字士行懷寧人隆慶辛未進士授歸善令
尋擢諫垣張居正柄國繩下嚴尚志上緩刑一疏
歴任江西少參浙江海道選將練兵爲防倭計甚
悉按察福建轉山東左布政致仕歸睦婣任恤葬
父躬壘負石哀聲徹林谷墓木生連理枝咸稱
孝感
盛世承字以烈桐城人萬歷丁丑進士以部郎出
備兵大同時邊事旁午世承馭以鎮靜威信著聞
轉陜西右布政蘭州機戶疲於貢絨世承力蘇之
擢四川左布政會有事於播播平又爲善後策蜀
人頼之病免再起以原官備兵陜西按行部中墾
河灘荒地至千餘頃爲秦中世世之利晉光禄卿
璫禍削職
任可容字子賢懷寧人萬歷丁丑進士官處州守
屬邑有以香蕈進者中匿金可容懲解役遣之遷
惠潮道嚴飭武備壁壘改觀一創倭於碣石再創
倭於南澳有出海船三十餘隻詐稱總督家丁可
容盡逮置法又於南澳擒洋商五十四人總督誤
作賊可容力白其冤釋之
葉隆光懷寧人萬歷庚辰進士官吏部郎疏諫早
定國本削籍歸卒光宗立詔求當日言事獲罪諸
臣贈太僕寺少卿
徐堯莘潛山人萬歴丙戌進士歴荆州守中官陳
奉開礦沙市掘塜瀦室道路以目堯莘約其騶從
不得逞劉大將軍綎征播調兵數省途出自荆民
爭避之堯莘爲經紀民獲安堵上嘉其勞晉廣東
按察擢撫延綏不果赴與無錫顧憲成交密袁宗
道以不言而躬行稱之
方大美字黃中桐城人萬歴丙戌進士授常德推
官多所平反擢御史廵按江西整飭吏治尤好士
培植甚多轉按河南捐俸賑荒全活萬人終太僕
寺卿
楊材字遯生懷寧人萬歴己丑進士爲戶部主事
給散京城各衛軍餉前官多侵牟材秉公散給懽
聲動地遷吏部考功以執法忤當軸遂歸光宗立
起太常卿轉左通政
吳用先字體中桐城人萬歴壬辰進士由臨川令
累官都御史廵撫四川時播州亂大將劉綎以議
餉不進用先躬率師先之督綎合戰戮力𠞰撫數
月蕩平尋謝病上憫其勞特賜考績予告家居八
年起少司空改樞貳總督薊州建防禦十策殫力
籌畫會璫禍起致政歸
金忠士宿松人萬歴壬辰進士爲御史劾奸弁袁
守時中貴邢隆立疏寢税銀十五萬江南民獲更
生廵按貴州浙江河南三省定水西討路苗降思
南賑恤無告招撫流移後因建言忤旨左遷福寧
道陞按察司備兵榆林擢右藩撫延綏尋卒於邊
諭祭葬贈䘏
胡瓚字伯玉桐城人萬歴乙未進士授都水主事
分司南旺兼督泉牐泉司駐濟寧泗水所注瓚修
金口壩遏之時議徵税濟寧力言不便而止累擢
江西右參政告歸
何如寵字康侯桐城人萬歴乙未進士由翰林歴
祭酒宗伯以言事受知晉東閣大學士寬博坦白
爲正人所歸體素弱遂稱疾乞休後復以元輔召
固辭所陳奏獨以培元氣逹大體爲務卒贈太保
諡文端
何如申字仲嘉桐城人萬歴乙未進士授戶部主
事時尚書趙南渚加意率屬諸曹郎出署往往偵
其所爲獨如申鍵戶咨討本曹故實趙公嘗語人
曰吾安得郎盡如何者督糧遼東措置有方擢
處州守諸衛士號泣攀轅大中丞疏留之竟得請
又三年以參政分守嘉湖累轉浙江右布政以病
歸圖書外無長物
馬孟貞字泰符桐城人萬歴戊戌進士由分宜知
縣擢御史孤立不避強禦如摘制科之弊剪左道
之惑陳僉商之害辨代藩之立爭福府之田疏凡
百七八十上直聲振一時出爲廣東副使不赴天
啓初起太僕少卿
姚之蘭字汝芳桐城人萬歴辛丑進士爲海澄令
開九都水利化斥鹵爲膏腴居人德之遂名其地
曰姚港累官杭汀兩郡守汀地僻民瘠適朝議加
餉乃搜府庫藏所餘者佐以贖義新餉五千金完
如額不以累民督餉使者以聞將超擢乃念母老
請終養詔許之上嘉其急公愛民晉秩副使以榮
其歸焉
吳應琦字景韓桐城人萬歴甲辰進士擢監察御
史廵按雲南威惠遠播補浙江道按順永保河諸
璫相戒勿犯累官南京大理卿
馬人龍字霖雨太湖人萬歴甲辰進士授戶部主
事以犒邊奏績𣙜潯江税賈人德之爲立生祠遷
粤西桂林道苗猺大訌人龍修戰艘繕城郭禦之
轉楚右藩有楚才錄蕉園草行世
倪應春字申之桐城人萬歴丁未進士累擢御史
敷陳皆軍國重計光宗賓天引春秋世子不嘗藥
正紅丸之罪李選侍移宫羣議鼎沸乃上仁義兼
盡疏及楊漣去國復抗疏保留一時歎其正直晉
太僕卿璫禍起削奪回籍
姚之騏號渥源桐城人萬歴丁未進士方正尚氣
節力學篤行仕湘潭令潔已愛民治績顯著以勞
瘁卒於官
何早字白夫懷寧人萬歴癸丑進士廵視下江適
璫李明道督淮漕建議民運早力陳其不便疏爭
之削籍去懷宗初銓部交薦有鯁直端方之旨賜
歸里
黃文星字辰北潛山人萬歴癸丑進士知同安縣
甫一月颶風發民居幾盡文星輟訟一載復其廬
舍調清豐治績益著擢駕部郎勤瘁卒於官櫬
歸空槖而已
方大任字玉成桐城人萬歴丙辰進士由元城縣
令擢監察御史會魏忠賢墳塋越制特疏糾之削
籍懷宗時召還陞都御史
方孔炤字潛夫桐城人萬歴丙辰進士知嘉定州
發奸如神忤上官調福寧所至有聲入爲職方郎
會魏忠賢欲封其兄子良卿爲伯固執不覆遂削
籍懷宗初起尚寶卿廵撫湖廣時張獻忠寇掠總
理熊文璨主撫議孔炤上八策極言招撫之誤與
賊遇凡九戰八捷後以香油坪之敗爲楊嗣昌所
陷天下冤之旋得白以河北屯田御史解職歸
姚孫榘桐城人天啓壬戌進士初令龍游請停商
税商民祠祀焉再補泉之晉江地瀕海爲鹹潦所
淤飢民流離孫榘捐募糴榖以賑全活數萬擢西
臺章奏悉中時弊
左光先桐城人光斗弟天啓甲子鄉薦知建寧縣
以異績入西臺按部兩浙勤恤民隱周覈官方疏
凡百餘上悉報可生平不避艱險偉烈直聲與兄
齊名
汪游龍字六御懷寧人崇禎辛未進士知廣東靈
山縣接壤交趾蜑戶黎人時煽爲亂游龍至練兵
設險民頼以寧調番禺值海寇劉香老入犯親決
戰不避矢石香老卒成擒擢御史按閩時黃道周
以劾楊嗣昌被謫力疏救之卒於官僚屬往殮惟
敝衣數襲咸爲泣下
顔渾字伯通懷寧人崇禎庚辰進士爲吏部主事
憤要津持銓司短長乃倣范仲淹百官圖分註小
册遇有囑託者即發册示之見者慚沮予告歸囊
槖蕭然
雷縯祚字介公太湖人崇禎庚午鄉薦爲刑部主
事每臨鞫悽慘形於色多所平反皖荒人相食疏
請蠲恤里中頼以全活
王之慶字修祐望江人崇禎時貢生除福建尤溪
令政成卓異因親老致仕當流寇狓猖之慶糾集
鄉人立社保聚屢著戰功殁與左光斗雷縯祚並
祀曰三賢祠
宋儒字文卿望江人初爲弟子員及長仕錦衣衛
千戶典告密錦衣在明爲近侍可立取富貴儒獨
廉惠凡死獄必求其生囚故無藉卧輒僵死儒奏
以牧象草藉之囚繫者缺食又奏以無主盜贓食
之遂定爲例歲甲子鄰弗戒於火焚燬略盡儒樓
獨存戊寅鄰又火亦如之蓋隱德之報云
姚孫棐字戊生桐城人崇禎庚辰進士令蘭溪民
漕苦南米一項孫棐力請兩臺具疏改本爲折勒
石永利調繁東陽臨城被圍馳走深山招集義勇
乘懈擊敵東陽得保尋解組歸
左國柱字碩人光斗長子光斗死璫禍國柱以藐
孤重繭數千里具血疏伏闕號冤得昭雪復官賜
祭葬襲蔭以副榜令浙之武康邑白糧久爲屯丁
侵攬勒索無休國柱力請官兌民困得蘇如出湯
火惠政多端至今頌之子正務雲鳳篤學力行名
流引重孫廉文韓俱有文名
國朝姚文然字弱侯桐城人明癸未進士授翰林順治
初擢禮科給事中康熙中掌印工戶二垣諸條奏
皆關國計民生而請寬大臣提解一疏尤爲得體
累晉大司寇理冤清滯校閱爰書常至夜午年衰
成疾諸子諫之則曰刃殺人於一時例殺人於萬
世其可忽乎卒諡端恪
張秉貞桐城人明辛未進士順治中歴官刑部尚
書解枉釋滯多所平反改兵部運籌軍國以勤勞
卒於官諡僖和
江臯字在湄桐城人順治辛丑進士由瑞昌令遷
守鞏昌大軍入蜀民困於兵臯與帥約軍卒無符
信者不得入境忽有數騎將入村漁奪詰問其照
身不得悉囚送軍門斬以徇由是肅然不犯改補
柳州資遣被掠婦女遷平慶道運給軍需歴隴
塞賀蘭諸險作籌邊九策擢大參罷歸官轉七
階家無半畝年八十一卒
盧璣字爾琛潛山人順治戊子恩薦授樂昌令均
徭役緩催科累遷永寧同知永寧故南詔地羌蠻
雜處璣德化漸摩俗爲一變署蒙化數月振興文
學晉温州郡守莅任三月興利除害以勤勞成疾
卒於官
黃之麟字瑞白宿松人順治間由明經任江西興
國令興界楚閩百粤久爲賊窟之麟招降賊渠王
大勇又滅賊渠孫可貴𠞰梅窖峒賊曾拱宸等
寇亂始平寬免賦額墾田糧二千八百石有竒士
民德之
金繼望字又吕望江人順治六年拔貢除河南宜
陽縣令兵燹之後招集勸墾民遂樂業擢兖州府
黃河同知到任即周歴河干修築石香爐梁家樓
新月諸堤水患又捐俸賑饑修曹縣學終九江太
守
高可極字爾建潛山人以歲薦知永豐縣下車即
詳食鹽免充廣餉捐買馬不起民夫以老病去任
士民焚香泣送數十里
姚文熊字望侯桐城人康熙丁未進士令蕭山地
值衝繁又閩亂未定芻糧取給於邑調度有方民
得不困遷階州州與蕃地鄰亂後益凋敝到任悉
除無名之征上官按舊例發吏督催文熊縛其驕
横者撻而遣之大計遂以不及例降調蕭人祀之
姚文焱字彥昭桐城人八歲能詩年十四補博士
弟子員康熙已酉登賢書司鐸長洲教士有方陞
峽江令革陋規輕徭役興學校戢奸宄峽人德之
以母喪歸
張芑字武仕桐城人以明經通判武昌署府篆值
標弁夏逢龍叛被執不屈賊怒令禠衣冠縛置烈
日中肌膚盡裂芑抗言益厲拘繫將戮之乘間夜
逸錄狀報部請師𠞰平復原官遷嘉定州懇荒
修學士民德之
孫元衡字湘南桐城人以明經知新城縣縣苦水
患元衡濬孝婦小清兩河以殺其勢築堤十八里
以捍其衝舉卓異擢蜀之漢州牧招集流亡給種
教耕皆得安土爐蠻亂身歴行間設法轉運不匱
又舉卓異遷東昌守
張䕫字次臯桐城人以明經歴知平山固安清苑
皆畿輔近邑䕫所至仁惠有聲有酆氏疑獄久未
決䕫至立辨又章氏爲強暴所逼廉得其狀一時
稱爲神明舉荒政建義學毁淫祠臺臣交章薦之
擢大名廣平兩郡司馬督理河務漳水決身親畚
插捍禦堤防數月河患乃息被災之民捐俸賑給所
活數千人
吳昉字五玉桐城人康熙乙卯副榜學古通經自
守以正推産諸弟友愛篤摰善誘後學江南北
薰其教能文者甚衆司鐸豐邑士習文風爲之
丕變再攝縣篆豪民殺人輦金求釋卒抵之法
年八十卒於官
王□字其人桐城人由禀貢教習爲欒城令歲革
羨餘千金浚井數百助民灌田欒人德之擢紹興
别駕濬三江牐及杭城内通商河俱百年堙廢之
蹟以卓異累遷彰德太守
張廷瓚字卣臣相國英長子康熙己未進士荐登
宫尹趨承講幄屢膺纂修之任分校禮闈典試
山左皆稱得人
聖祖北征沙漠三臨絶塞廷瓚以儒臣與扈從之列屢被
殊恩務益恪慎厥職尤熟於掌故翰苑著作多出其手生
平孝友任䘏長子若霖字巖舉天性孝友好義樂
施文行兼茂稱令子焉
夏瓆字景文桐城人博學工文以貢授雲南呈貢
縣令振興文學革除陋規給牛種以勸墾歲饑賑
救全活甚衆
張若霈字雲舉桐城人廷瓚次子康熙戊子舉於
鄉初任嚴州同知攝義烏篆捐金造東門巨橋邑
人名張公永濟橋建祠橋側祀之遷梧州守輯盜
寧民平糶給種多著善蹟擢蒼梧鹽驛副使病卒
特贈按察使銜雍正九年祀廣西名宦祠
江南通志卷一百四十六
江南通志卷一百四十六
人物志
宦績(八)(安慶一府)
安慶府
漢朱邑字仲卿廬江舒人少爲桐鄉嗇夫廉平不苛
以愛利爲行未嘗笞辱人存問耆老孤寡吏民愛
敬焉遷太守卒史舉賢良爲大司農丞遷北海
太守以治行第一入爲大司農多薦賢士大夫居
處儉節祿賜以共九族鄉黨病屬其子曰我故爲
桐鄉吏其民愛我必葬我桐鄉民果爲邑起冡立
祠歲時祭祀不絶
三國吳陳修廬江松滋人陳武子有父風年十九孫
權召見拜别部司馬授兵五百人時請新兵多有
逃叛修撫循得其意不失一人拜校尉建安末追
錄功臣後封都亭侯爲解煩督
陳表字文奥武庶子少知名侍東宫徙太子中庶
子拜翼正都尉修亡後表母不肯事修母表勸以
大義二母感悟雍穆表以父死敵場求用爲將領
兵五百人傾意接待士樂爲用無難士施明盜官
物廷尉收考極毒無辭表誘之乃首服遷無難右
部督封都亭侯以繼舊爵表皆陳讓乞以傳修
子延不許嘉禾三年領新安都尉料取所受賜復
人戶以充部伍廣開納降得兵萬餘人鄱陽民吳
遽等爲亂表越界討破之拜偏將軍進封都鄉侯
家財盡於養士及卒妻子露立太子登爲起屋宅
子敖年十七拜别部司馬敖卒修子延復爲司馬
代敖
晉何充字次道廬江灊人成帝時爲東陽太守會稽
内史甚有德政除丹陽尹王導庾亮並薦充器局
方槩有萬夫之望必能總錄朝端願引充内侍由
是加吏部尚書歴中書令建元初都督徐州揚州
入輔幼主臨朝正色以社稷爲己任卒贈司空諡
文穆
何澄字季懸起家秘書郎清正有器望卒贈金紫
光禄大夫
南北朝齊何昌㝢字儼望廬江灊人少清靖爲建平
王景素府主簿以夙素見重出爲湘東太守景素
被誅昌㝢啓太祖直其冤太祖嘉其義復爲南郡
太守行荆州事臨海王昭秀將被害以昌㝢得還
京師歴官吏部尚書復爲侍中卒贈太常諡簡子
昌㝢不雜交遊通和汎愛歴郡皆清白士君子多
稱之
梁何敬容字國禮昌㝢子初爲建安内史清公有美
績普通中守吏部尚書銓序明審號爲稱職出爲
吳郡太守勤恤民隱辨訟如神治爲天下第一遷
尚書右僕射參掌選事久處臺閣詳悉舊事聰
明識治勤於簿領嘗奏侯景終當亂國其言卒驗
子瑴祕書丞
唐張鎮周舒人武德八年爲本州都督就故宅多市
酒肴召親戚酣飲如布衣時凡十日既而分贈金
帛泣别曰今日鎮周猶得與故人聚明日則舒州
都督治百姓耳自是親故犯法一無所縱境内肅
然
宋王罕字師言珪之季父自成都徙舒州以蔭知宜
興縣縣多湖田歲訴水輕重失其平罕躬至田間
圖其高下衆莫能欺范仲淹在潤奏下其式於諸
道遷戶部判官出爲廣東轉運使儂智高入寇罕
行部在潮廣州守仲簡自圍中遣書邀罕罕遂還
惠州簡卒三千順流而下至廣營於南門智高見
其嚴備遂解去以功爲西路轉運使徙知潭州爲
政務適人情不加威罰伸狂婦之冤郡人傳爲神
明監司上治狀勅書褒諭賜絹三百
王琪字君玉珪之從兄兒童時已能爲歌詩起進
士調江都主簿上時務十二事仁宗嘉之通判舒
州歲饑奏發廩救民未報先賑以公租守以下皆
不聽琪挺身任之徙知江寧先是府多火災或託
以鬼神人不敢救琪捕得姦人誅之火患遂息以
禮部侍郎致仕琪性孤介不與時合數臨東南名
鎮政尚簡靖及葬真州詔真揚二州發卒護其窆
蓋異數也
潘琛宿松人嗜學寒暑無間由進士爲祁門丞教
崇禮讓士民化之
元虞執中字伯權望江人至元間鄉貢第一成進士
授將仕郎居官恪謹公事無滯山南憲府多奬進
之
明黃敏字宗學桐城人洪武初以歲薦歴官兵部員
外郎奏罷糧運不便者數事以忤旨左遷上林監
丞陞長蘆鹽運副使鹽弊肅清有奸奄以私販事
誣敏謫戍興州以朝臣薦復遷工部主事擢廣西
按察司副使威惠並茂有古憲臣風
劉燾字尚載太湖人洪武間以明經知柳州府歴
嘉興寧波西安長沙彰德汀州咸有政績爲治寬
厚慈祥不施鞭扑有不法者但勸諭之人皆感化
官至雲南參政柳州長沙咸立祠祀之
呂衡字仕平太湖人洪武間歲薦授監察御史遇
事敢言廵按廣東風裁甚著貪墨皆望風解印
綬去
劉瑩字仲璚桐城人永樂癸未進士官御史歴永
平廣平二郡守爲政平易人歌曰太守政平二郡
皆寧
饒政字文質望江人永樂乙未進士運糧江西既
竣役同事十三人分别授御史僉事政上章願授
教職上可其請先後四任學博凡二十年造就諸
士皆一時名臣年八十歸里
程旼字太和桐城人宣德丙午舉人任磁州同知
時蝗大發旼虔禱於神忽秃鶖飛集啄蝗殆盡因
以有聲改滄州值旱旼禱於五龍井有白魚五出
見雨大注歲遂稔民共立五龍廟肖像祀之
吳昇字亨晦懷寧人宣德癸丑進士擢工科給事
中遇事敢諫封駁糾正有聲於時正統時廷議郡
縣守令用大臣薦昇謂受官公朝拜恩私室不可
又議大臣舉御史昇謂御史既被大臣舉則大臣
有不法恐御史瞻顧私恩咸奏止之閩浙礦徒爲
亂擢昇浙江布政司參議往輯之昇捕斬渠魁撲
滅黨與且廉其失機都指揮以下數人寘之法衆
皆股栗賊遂屏息
姚旭字景陽桐城人景泰辛未進士官刑科給事
中敷奏詳明直聲大著謫判鄭州清慎自勵擢南
安守盡心民事尤以學校爲先終雲南參政
方佑字建輔桐城人天順丁丑進士擢監察御史
風裁凝峻初按河間錦衣官校素怙寵爲奸聞佑
風皆惴惴聽命有盜殺縣簿捕弗獲設計襲誅
之移按蘇浙鹽政再按廣西有平苗賊功後忤中
使廷杖謫知攸縣補桂林知府
王道字懿德潛山人天順己卯舉人任杭州通判
威惠並行以梗介忤直指使者即挂冠歸直指追
檢其舟中惟敝簏盛書數卷乃慚謝道更以野服
拜辭直指知意不可奪嗟嘆久之成化間有盜經
其家借炊焉曰知廉吏無他求也
王瑞字良璧望江人成化己丑進士授吏科給事
中在文華殿抗言内寵滋甚上震怒不懾晉都給
事中劾倖進者多攀緣超越濫竊名器上嘉納詔
吏部貶四人奪九人官凡居言路十五年疏諫皆
朝廷大事遷湖廣參議告歸
方向字與義桐城人成化辛丑進士授南戶科給
事中巨璫守備南京甚跋扈乃疏劾其罪狀并文
武大臣十數人璫銜之因事誣逮下獄貶雲南驛
丞歴官瓊州知府地産珠僕私市其一索而投之
於海
蕭世賢字若愚桐城人弘治乙丑進士任刑部郎
中執法不撓獄多平反出守嘉興歲革羡金千
餘不染一塵立三館以造士文風蔚起擢湖廣副
使去道卒囊無餘貲以故服殮
李楫字濟之懷寧人弘治乙丑進士爲監察御史
按山西搜剔宿弊忤當道謫判沔陽移泰和令從
王守仁平逆濠歴遷貴州參議時芒部弗緝楫贊
臺臣往征之賊平錄功尋乞歸
錢如京字公溥桐城人弘治壬戌進士選監察御
史所至有真御史名正德時累擢至都御史廵撫
保定等府歲大饑請發内帑數萬緡賑濟民賴以
生轉兵部侍郎提督兩廣軍務所轄土官多相仇
殺獄未決疏請禠土官職許立功自贖兵不血刃
地方以寧晉刑部尚書告歸卒之夕有大星隕於
城中事聞加太子少保諭祭葬
李淳字元樸太湖人弘治壬戌進士任行人擢刑
科給事以忤劉瑾轉浙江僉事浙東盜起淳督兵
𠞰捕之會有星變出揚州分淳曰杭必有災令民
間儲水以備已而杭城果火得無患調廣西按察
值撫江土猺及苗民讐殺淳討平之
余珊字德輝桐城人正德戊辰進士由行人擢御
史忠直敢言不避權倖以發中貴人奸賕譖之下
獄杖幾斃謫判安陸州嘉靖初起江西僉事討平
梅花峒賊應詔陳十漸疏共萬四千言最爲剴切
珊律已清嚴居官有威惠累遷四川按察使卒
齊之鸞字瑞卿桐城人正德辛未進士官給事中
疏禦邊弭盜深切時務武宗自稱威武大將軍朱
壽之鸞切諫又欲南廵之鸞首唱留駕率同僚伏
闕號泣上意始沮王守仁平宸濠許泰忌其功誣
毁百端之鸞力白之世宗時遷寧夏僉事值歲饑
民採蓬子爲食乃封蓬子進於帝乞發帑賑之還
朝夏人遮道號聲不絶歴遷河南按察使卒於官
著有蓉川集入夏錄
吳檄字用宣桐城人正德辛巳進士少有氣節初
授襄陽推官决疑獄賑饑民綽有能聲遷兵部武
選郎中有都督僉事姜奭奏邊功議陞職方議可
乃下武選擬官檄曰法斬首二百上者陞一級奭
未滿八十當賞不當陞有劉民譽者其父從世宗
起興藩賜錦衣衛指揮民譽欲襲職檄曰法非汗
馬不世安得襲大司馬張讚固欲與之檄固不肯
讚自爲劄請詔不許檄亦以是外補耿介之操始
終如一子自峒歴官太常卿有清望
盛汝謙字亨甫桐城人嘉靖辛丑進士授行人擢
御史按關中歲饑民嘯聚爲寇汝謙設糜賑之計
擒倡亂者數人餘黨遂解遷光祿卿嚴嵩柄國獨
守正乞歸嵩敗累擢操江僉都御史南京貢院號
舍故用蘆葦汝謙捐俸修拓甃以磚轉戶部侍郎
歸與吳一介倡議築桐城城後流賊之亂桐得保
全
徐桂字子芳潛山人嘉靖乙未進士知鄖陽府治
有寺妖僧緣爲奸婦女佞佛者多墮其術桂得其
情親詣寺縛主僧勘鞫立除之焚其寺鄖陽數十
年巫風一旦盡革
戴完字仲修桐城人嘉靖甲辰進士官戶部主事
分司德州改刑部郎嚴嵩用事重其名欲致私
謁竟不往會同部郎張翀上疏劾嵩杖戌夜郎嵩
偵其疏與完合草遂出補貴州僉事時盜賊屢發
土官跋扈完杖之而以恩撫其子乃畏服在任三
月威德大著謝病歸
趙釴字鼎卿桐城人嘉靖庚子鄉試第一甲辰登
進士累官至僉都御史廵撫貴州值土舍韓甸攫
司印逐正官糾黨稱兵三省騷動釴督總兵等官
會𠞰之又爲黔奏便宜六事皆議行焉
於惟一字德夫懷寧人嘉靖癸丑進士任南工部
主事守關嚴慎適上所寵方士陶仲文欲轉關夜
出惟一繫其行舟時陶焰方熾大爲沮喪御史吳
時來參嚴嵩被謫出都惟一獨祖餞嵩銜之出守
太原值歲荒民相食捐俸賑饑民得全活衆相呼
爲於家兒擢陜西副使
金燕字尚賓潛山人嘉靖癸丑進士謁選桐鄉令
時海寇猖獗桐鄉濱海無城燕下車即爲營築城
成而寇至環攻四十餘日寇遁復設竒追殱之擢
禮科給事中力詆嚴嵩奸謫彝陵判後仕至尚寶
丞
阮自嵩字思竹桐城人嘉靖丙辰進士官刑部執
法不徇屢觸權要嚴嵩父子銜之謫判沔陽以官
銀抵逋負脱二百餘人於獄又清景藩閹豎所奪
民田致干參奏世宗原其無罪再判濮州均治河
苦役民戴之後復忤當軸以滄州守歸
吳自峒字石蘭檄子嘉靖壬戌進士授行人以清
望選翰林待詔充裕王講官正色開陳穆廟即位
以青宫舊屬擢尚寶卿尋選太常寺卿自峒素
與張居正善及居正柄政訖無一字相通旋以外
補遂歸
李彥字龍陽望江人嘉靖辛酉舉人任台州别駕
歲饑典賑事活數萬人窮民鬻妻輸税彦爲贖完
之有以孝聞者三式其廬擢漢中守屬鳳邑履畝
圭度除荒糧五百石有竒
吳肇東字敬堂懷寧人隆慶戊辰進士知桂林府
愛民如子猺獞頑梗者咸稽顙庭下擢福建按察
使將晉浙撫會張居正奪情凡官閩者皆弔唁肇
東獨不遣因謫長沙遂歸
張淳字希古桐城人隆慶戊辰進士知永康縣吏
民狡黠前告罷七令淳至案牘委積剖決如流
吏大駭服舉治行第一授禮部主事歴郎中張
居正母死諷淳往祭乃謝病歸後起知建寧府歴
陜西布政尋致仕優游林下廿餘年邑有重務力
爲民請澤遍鄉里焉
劉尚志字士行懷寧人隆慶辛未進士授歸善令
尋擢諫垣張居正柄國繩下嚴尚志上緩刑一疏
歴任江西少參浙江海道選將練兵爲防倭計甚
悉按察福建轉山東左布政致仕歸睦婣任恤葬
父躬壘負石哀聲徹林谷墓木生連理枝咸稱
孝感
盛世承字以烈桐城人萬歷丁丑進士以部郎出
備兵大同時邊事旁午世承馭以鎮靜威信著聞
轉陜西右布政蘭州機戶疲於貢絨世承力蘇之
擢四川左布政會有事於播播平又爲善後策蜀
人頼之病免再起以原官備兵陜西按行部中墾
河灘荒地至千餘頃爲秦中世世之利晉光禄卿
璫禍削職
任可容字子賢懷寧人萬歷丁丑進士官處州守
屬邑有以香蕈進者中匿金可容懲解役遣之遷
惠潮道嚴飭武備壁壘改觀一創倭於碣石再創
倭於南澳有出海船三十餘隻詐稱總督家丁可
容盡逮置法又於南澳擒洋商五十四人總督誤
作賊可容力白其冤釋之
葉隆光懷寧人萬歷庚辰進士官吏部郎疏諫早
定國本削籍歸卒光宗立詔求當日言事獲罪諸
臣贈太僕寺少卿
徐堯莘潛山人萬歴丙戌進士歴荆州守中官陳
奉開礦沙市掘塜瀦室道路以目堯莘約其騶從
不得逞劉大將軍綎征播調兵數省途出自荆民
爭避之堯莘爲經紀民獲安堵上嘉其勞晉廣東
按察擢撫延綏不果赴與無錫顧憲成交密袁宗
道以不言而躬行稱之
方大美字黃中桐城人萬歴丙戌進士授常德推
官多所平反擢御史廵按江西整飭吏治尤好士
培植甚多轉按河南捐俸賑荒全活萬人終太僕
寺卿
楊材字遯生懷寧人萬歴己丑進士爲戶部主事
給散京城各衛軍餉前官多侵牟材秉公散給懽
聲動地遷吏部考功以執法忤當軸遂歸光宗立
起太常卿轉左通政
吳用先字體中桐城人萬歴壬辰進士由臨川令
累官都御史廵撫四川時播州亂大將劉綎以議
餉不進用先躬率師先之督綎合戰戮力𠞰撫數
月蕩平尋謝病上憫其勞特賜考績予告家居八
年起少司空改樞貳總督薊州建防禦十策殫力
籌畫會璫禍起致政歸
金忠士宿松人萬歴壬辰進士爲御史劾奸弁袁
守時中貴邢隆立疏寢税銀十五萬江南民獲更
生廵按貴州浙江河南三省定水西討路苗降思
南賑恤無告招撫流移後因建言忤旨左遷福寧
道陞按察司備兵榆林擢右藩撫延綏尋卒於邊
諭祭葬贈䘏
胡瓚字伯玉桐城人萬歴乙未進士授都水主事
分司南旺兼督泉牐泉司駐濟寧泗水所注瓚修
金口壩遏之時議徵税濟寧力言不便而止累擢
江西右參政告歸
何如寵字康侯桐城人萬歴乙未進士由翰林歴
祭酒宗伯以言事受知晉東閣大學士寬博坦白
爲正人所歸體素弱遂稱疾乞休後復以元輔召
固辭所陳奏獨以培元氣逹大體爲務卒贈太保
諡文端
何如申字仲嘉桐城人萬歴乙未進士授戶部主
事時尚書趙南渚加意率屬諸曹郎出署往往偵
其所爲獨如申鍵戶咨討本曹故實趙公嘗語人
曰吾安得郎盡如何者督糧遼東措置有方擢
處州守諸衛士號泣攀轅大中丞疏留之竟得請
又三年以參政分守嘉湖累轉浙江右布政以病
歸圖書外無長物
馬孟貞字泰符桐城人萬歴戊戌進士由分宜知
縣擢御史孤立不避強禦如摘制科之弊剪左道
之惑陳僉商之害辨代藩之立爭福府之田疏凡
百七八十上直聲振一時出爲廣東副使不赴天
啓初起太僕少卿
姚之蘭字汝芳桐城人萬歴辛丑進士爲海澄令
開九都水利化斥鹵爲膏腴居人德之遂名其地
曰姚港累官杭汀兩郡守汀地僻民瘠適朝議加
餉乃搜府庫藏所餘者佐以贖義新餉五千金完
如額不以累民督餉使者以聞將超擢乃念母老
請終養詔許之上嘉其急公愛民晉秩副使以榮
其歸焉
吳應琦字景韓桐城人萬歴甲辰進士擢監察御
史廵按雲南威惠遠播補浙江道按順永保河諸
璫相戒勿犯累官南京大理卿
馬人龍字霖雨太湖人萬歴甲辰進士授戶部主
事以犒邊奏績𣙜潯江税賈人德之爲立生祠遷
粤西桂林道苗猺大訌人龍修戰艘繕城郭禦之
轉楚右藩有楚才錄蕉園草行世
倪應春字申之桐城人萬歴丁未進士累擢御史
敷陳皆軍國重計光宗賓天引春秋世子不嘗藥
正紅丸之罪李選侍移宫羣議鼎沸乃上仁義兼
盡疏及楊漣去國復抗疏保留一時歎其正直晉
太僕卿璫禍起削奪回籍
姚之騏號渥源桐城人萬歴丁未進士方正尚氣
節力學篤行仕湘潭令潔已愛民治績顯著以勞
瘁卒於官
何早字白夫懷寧人萬歴癸丑進士廵視下江適
璫李明道督淮漕建議民運早力陳其不便疏爭
之削籍去懷宗初銓部交薦有鯁直端方之旨賜
歸里
黃文星字辰北潛山人萬歴癸丑進士知同安縣
甫一月颶風發民居幾盡文星輟訟一載復其廬
舍調清豐治績益著擢駕部郎勤瘁卒於官櫬
歸空槖而已
方大任字玉成桐城人萬歴丙辰進士由元城縣
令擢監察御史會魏忠賢墳塋越制特疏糾之削
籍懷宗時召還陞都御史
方孔炤字潛夫桐城人萬歴丙辰進士知嘉定州
發奸如神忤上官調福寧所至有聲入爲職方郎
會魏忠賢欲封其兄子良卿爲伯固執不覆遂削
籍懷宗初起尚寶卿廵撫湖廣時張獻忠寇掠總
理熊文璨主撫議孔炤上八策極言招撫之誤與
賊遇凡九戰八捷後以香油坪之敗爲楊嗣昌所
陷天下冤之旋得白以河北屯田御史解職歸
姚孫榘桐城人天啓壬戌進士初令龍游請停商
税商民祠祀焉再補泉之晉江地瀕海爲鹹潦所
淤飢民流離孫榘捐募糴榖以賑全活數萬擢西
臺章奏悉中時弊
左光先桐城人光斗弟天啓甲子鄉薦知建寧縣
以異績入西臺按部兩浙勤恤民隱周覈官方疏
凡百餘上悉報可生平不避艱險偉烈直聲與兄
齊名
汪游龍字六御懷寧人崇禎辛未進士知廣東靈
山縣接壤交趾蜑戶黎人時煽爲亂游龍至練兵
設險民頼以寧調番禺值海寇劉香老入犯親決
戰不避矢石香老卒成擒擢御史按閩時黃道周
以劾楊嗣昌被謫力疏救之卒於官僚屬往殮惟
敝衣數襲咸爲泣下
顔渾字伯通懷寧人崇禎庚辰進士爲吏部主事
憤要津持銓司短長乃倣范仲淹百官圖分註小
册遇有囑託者即發册示之見者慚沮予告歸囊
槖蕭然
雷縯祚字介公太湖人崇禎庚午鄉薦爲刑部主
事每臨鞫悽慘形於色多所平反皖荒人相食疏
請蠲恤里中頼以全活
王之慶字修祐望江人崇禎時貢生除福建尤溪
令政成卓異因親老致仕當流寇狓猖之慶糾集
鄉人立社保聚屢著戰功殁與左光斗雷縯祚並
祀曰三賢祠
宋儒字文卿望江人初爲弟子員及長仕錦衣衛
千戶典告密錦衣在明爲近侍可立取富貴儒獨
廉惠凡死獄必求其生囚故無藉卧輒僵死儒奏
以牧象草藉之囚繫者缺食又奏以無主盜贓食
之遂定爲例歲甲子鄰弗戒於火焚燬略盡儒樓
獨存戊寅鄰又火亦如之蓋隱德之報云
姚孫棐字戊生桐城人崇禎庚辰進士令蘭溪民
漕苦南米一項孫棐力請兩臺具疏改本爲折勒
石永利調繁東陽臨城被圍馳走深山招集義勇
乘懈擊敵東陽得保尋解組歸
左國柱字碩人光斗長子光斗死璫禍國柱以藐
孤重繭數千里具血疏伏闕號冤得昭雪復官賜
祭葬襲蔭以副榜令浙之武康邑白糧久爲屯丁
侵攬勒索無休國柱力請官兌民困得蘇如出湯
火惠政多端至今頌之子正務雲鳳篤學力行名
流引重孫廉文韓俱有文名
國朝姚文然字弱侯桐城人明癸未進士授翰林順治
初擢禮科給事中康熙中掌印工戶二垣諸條奏
皆關國計民生而請寬大臣提解一疏尤爲得體
累晉大司寇理冤清滯校閱爰書常至夜午年衰
成疾諸子諫之則曰刃殺人於一時例殺人於萬
世其可忽乎卒諡端恪
張秉貞桐城人明辛未進士順治中歴官刑部尚
書解枉釋滯多所平反改兵部運籌軍國以勤勞
卒於官諡僖和
江臯字在湄桐城人順治辛丑進士由瑞昌令遷
守鞏昌大軍入蜀民困於兵臯與帥約軍卒無符
信者不得入境忽有數騎將入村漁奪詰問其照
身不得悉囚送軍門斬以徇由是肅然不犯改補
柳州資遣被掠婦女遷平慶道運給軍需歴隴
塞賀蘭諸險作籌邊九策擢大參罷歸官轉七
階家無半畝年八十一卒
盧璣字爾琛潛山人順治戊子恩薦授樂昌令均
徭役緩催科累遷永寧同知永寧故南詔地羌蠻
雜處璣德化漸摩俗爲一變署蒙化數月振興文
學晉温州郡守莅任三月興利除害以勤勞成疾
卒於官
黃之麟字瑞白宿松人順治間由明經任江西興
國令興界楚閩百粤久爲賊窟之麟招降賊渠王
大勇又滅賊渠孫可貴𠞰梅窖峒賊曾拱宸等
寇亂始平寬免賦額墾田糧二千八百石有竒士
民德之
金繼望字又吕望江人順治六年拔貢除河南宜
陽縣令兵燹之後招集勸墾民遂樂業擢兖州府
黃河同知到任即周歴河干修築石香爐梁家樓
新月諸堤水患又捐俸賑饑修曹縣學終九江太
守
高可極字爾建潛山人以歲薦知永豐縣下車即
詳食鹽免充廣餉捐買馬不起民夫以老病去任
士民焚香泣送數十里
姚文熊字望侯桐城人康熙丁未進士令蕭山地
值衝繁又閩亂未定芻糧取給於邑調度有方民
得不困遷階州州與蕃地鄰亂後益凋敝到任悉
除無名之征上官按舊例發吏督催文熊縛其驕
横者撻而遣之大計遂以不及例降調蕭人祀之
姚文焱字彥昭桐城人八歲能詩年十四補博士
弟子員康熙已酉登賢書司鐸長洲教士有方陞
峽江令革陋規輕徭役興學校戢奸宄峽人德之
以母喪歸
張芑字武仕桐城人以明經通判武昌署府篆值
標弁夏逢龍叛被執不屈賊怒令禠衣冠縛置烈
日中肌膚盡裂芑抗言益厲拘繫將戮之乘間夜
逸錄狀報部請師𠞰平復原官遷嘉定州懇荒
修學士民德之
孫元衡字湘南桐城人以明經知新城縣縣苦水
患元衡濬孝婦小清兩河以殺其勢築堤十八里
以捍其衝舉卓異擢蜀之漢州牧招集流亡給種
教耕皆得安土爐蠻亂身歴行間設法轉運不匱
又舉卓異遷東昌守
張䕫字次臯桐城人以明經歴知平山固安清苑
皆畿輔近邑䕫所至仁惠有聲有酆氏疑獄久未
決䕫至立辨又章氏爲強暴所逼廉得其狀一時
稱爲神明舉荒政建義學毁淫祠臺臣交章薦之
擢大名廣平兩郡司馬督理河務漳水決身親畚
插捍禦堤防數月河患乃息被災之民捐俸賑給所
活數千人
吳昉字五玉桐城人康熙乙卯副榜學古通經自
守以正推産諸弟友愛篤摰善誘後學江南北
薰其教能文者甚衆司鐸豐邑士習文風爲之
丕變再攝縣篆豪民殺人輦金求釋卒抵之法
年八十卒於官
王□字其人桐城人由禀貢教習爲欒城令歲革
羨餘千金浚井數百助民灌田欒人德之擢紹興
别駕濬三江牐及杭城内通商河俱百年堙廢之
蹟以卓異累遷彰德太守
張廷瓚字卣臣相國英長子康熙己未進士荐登
宫尹趨承講幄屢膺纂修之任分校禮闈典試
山左皆稱得人
聖祖北征沙漠三臨絶塞廷瓚以儒臣與扈從之列屢被
殊恩務益恪慎厥職尤熟於掌故翰苑著作多出其手生
平孝友任䘏長子若霖字巖舉天性孝友好義樂
施文行兼茂稱令子焉
夏瓆字景文桐城人博學工文以貢授雲南呈貢
縣令振興文學革除陋規給牛種以勸墾歲饑賑
救全活甚衆
張若霈字雲舉桐城人廷瓚次子康熙戊子舉於
鄉初任嚴州同知攝義烏篆捐金造東門巨橋邑
人名張公永濟橋建祠橋側祀之遷梧州守輯盜
寧民平糶給種多著善蹟擢蒼梧鹽驛副使病卒
特贈按察使銜雍正九年祀廣西名宦祠
江南通志卷一百四十六
