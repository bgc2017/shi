江南通志卷一百
職官志
文職(二)
隋置四州大總管揚州居其一餘州總管並加使持
節至煬帝時始罷之刺史之制沿習北齊分為九
等其帶總管者加使持節開皇三年罷郡以州統
縣雖有刺史皆太守之互名但職理一郡無復軍
府於是州府之職參為郡官有長史司馬錄事參
軍功戶兵法七曹後改諸曹為司又改為參贊而
别置都尉領兵兵與郡不相知大業三年復罷州
置郡郡置太守廢長史司馬而設贊務一人以貳
之外置刺史十四人廵察畿外從事四十以為副
復增置通守一人位次太守而改贊務曰丞在通
守下其東西曹掾主簿司功倉戶兵法士曹等書佐
各因其郡之大小而為增減改行參軍為行書佐
焉其州縣先分為九等者至開皇十四年定為上
中下三等凡縣或為令或為長令長之下為丞簿
尉煬帝時嘗改縣尉為縣正其鄉官之制開皇初
皆經吏部除授至十五年罷州縣鄉官鄉官之廢
自隋始
統部
韓洪郭衍(以上蔣州刺史)
皇甫績劉權
陳子邁(以上吳州刺史)
聞人遂安(蘇州總管)
房恭懿(海州刺史)
高勱(楚州刺史)
賀若弼(吳州總管鎮廣陵)
燕榮(揚州總管)
上官弘李叔仁(以上揚州刺史)
汪華(歙州刺史)
陳稜王選
周超(以上宣州刺史)
韓擒虎薛胄(以上廬州總管)
梁士彦元景山
伊婁謙元胄(以上譙州總管)
爾朱敞吐萬緒
乞伏慧和弘
房兆(以上徐州總管)
董純(彭城留守)
孫萬安梁洋(以上徐州刺史)
元矩(夀州總管)
分轄
李顯(蘇州太守)
趙佗(淮揚太守)
錢讓馮慈明
王世充陳稜(以上江都太守)
徐俱羅向道力(以上海陵太守)
樊子蓋(樅陽太守)
席大雅楊榮(以上宣城太守)
唐初有五大總管府武德七年改為大都督太極初
以并益荆揚為四大都督府凡都督兼刺史者不
檢校州事以長史領之景雲二年始有節度使之
名開元中天下凡八節度後諸道皆置節度而江
左始有節鉞至德元年設淮西節度使領楚滁和
夀廬舒諸州治揚州(建中二年增領泗州長慶元年增領宿州咸通四年增領)
(濠州)乾元二年設浙江西道節度使後改為鎮海軍
領昇潤宣歙蘇常諸州治昇州徙治蘇州又治潤
州貞元四年設徐泗濠節度使後改名武寧軍又
名感化軍領徐泗濠三州治徐州(元和四年增領宿州)他若
譙汝隸河南(至德元載)徐泗屬淮西(上元二年)海泗入淄青
(寶應元年)潁泗隸永平(大歷十一年)海州歸汴滑(乾元二年)雖統
轄有歸而使節所臨要非江南之域故不復載凡
節度之職總軍旅專誅戮建牙樹纛為國重臣其
屬有副使一人行軍司馬一人判官二人掌書記
一人随軍四人參謀則無定員若朝覲則置留後
其不置節度者則設防禦使初防禦與採訪各置
一人防禦理軍事採訪理州縣天寶中始以一人
兼領之淮南採訪使治揚州其屬為揚州廣陵郡
(望)楚州淮隂郡(緊)滁州永陽郡(上)夀州夀春郡(中)
廬州廬江郡(上)舒州同安郡(上名至德二載改盛唐郡)和州
歴陽郡凡州郡七江東採訪使治蘇州其屬為昇
州江寧郡(望)潤州丹陽郡(望)常州晉陵郡(望)蘇州
吳郡(雄)凡州郡四江西採訪使治洪州(係今江西南昌府地)
其屬為宣州宣城郡(望)歙州新安郡(上)池州(上)凡
江南州郡三河南採訪使治汴州(係今河南開封府地)其屬
為潁州汝隂郡(上)亳州譙郡(望)徐州彭城郡(緊)泗
州臨淮郡(上)濠州鍾離郡(上)海州東海郡(上)宿州
(上)凡江南州郡七採訪之置昉於開元二十二年
自至德以後始改採訪為觀察觀察之職察所部
善惡以舉政綱或節度使兼領之或廢節度則設
觀察觀察嘗并領都團練使蓋防禦之改為團練
猶採訪之改為觀察觀察并領團練即採訪兼領
防禦之制也觀察之屬有判官二人支使二人推
官一人皆自辟召其餘諸使如貞觀二年有經略
使八年有十八道黜陟使有觀風俗使天授二年
有十道存撫使聖歷中有安撫使神龍二年有十
道廵察使景雲二年有十道按察使乾元中有都
統使貞元八年有諸道宣撫使大中五年有制置
使又有度支營田使守捉使轉運使租庸使兩税
使鹽鐵使之屬廢置不常不可枚舉内如廵察安
撫存撫等使無定員亦不時設而轉運之職其後
率以宰相充之諸道自揚州至鄭滑分置廵院皆
統於此此皆統臨諸郡之大吏也至於州郡之職
自武德元年改郡為州改太守為刺史天寶元年
改州為郡改刺史為太守由是刺史止守一郡雖
有使持節之名實一太守之職其州府之佐多沿
舊制惟改治中從事史為司馬又永徽二年改别
駕為長史其後復置别駕遂與長史並設凡郡府
各置經學博士一人其縣令有赤緊望上中下六
等之差自令以下有丞有簿有尉(武德間嘗改尉曰正)有助
教會昌中嘗裁減州縣官二千餘員又元和間李
吉甫議併省州縣凡減冗官八百員每縣中百戶
為一里里置正一人五里為一鄉鄉置耆老一人
三十里置一驛驛各有將多以州里富強者主之
統部
杜伏威(淮南安撫使)
狄仁傑(江南廵撫)
李光弼(八道行營都統)
李元素韋黃裳(以上浙西節度使)
周寶李從誨
李鋋錢鏐(以上鎮海軍節度使)
李世嘉(蘇州都督)
曹圭(蘇州制置使)
吳從衆劉微
張愿畢炕
李希言鄭炅之
張有德楊志
梁知微隂崇
李顓許韶伯
劉日正蕭誼
徐矯裴澄
崔斌(以上江東採訪使)
李栖筠李涵
韋元甫白志貞
丁公著王璠
路隋曹確
盧商崔郾
敬晦崔慎由
盧簡辭李丹
鄭朗李景遜
崔瑶崔琢
蕭寘楊收
裴璩錢鏐(以上浙西觀察使)
韓滉(浙東西觀察使)
李垣李神符
李勣李恭孝
崔義元李孝逸
蘇瓌韋温(以上揚州大都督)
張鎬田祁功
崔圓(以上江淮都統)
柳冲(江淮安撫使)
鄧景山王鍔
杜亞裴度
李夷簡張延賞
李鄘李景讓
段文昌杜佑
韋元甫李玨
李紳李吉甫
李蔚王播
王佋李逢吉
衛次公李鍔
齊撫牛僧孺
李承式李德裕
杜悰崔鉉
令狐綯馬士舉
戴可師高駢
楊行密楊渥(以上淮南節度使)
阮結(潤州制置使)
班景倩(江淮採訪使)
裴耀卿楊慎矜
第五琦韓滉
包佶元琇
竇參張滂
李㢲劉晏
潘孟陽裴休(以上江淮轉運使)
元載(江淮發運使)
鄭敬德(江淮宣慰使)
陶雅(江淮招討使)
韓泂(江淮黜陟使)
李承(淮南西道黜陟使)
范傳正崔衍
洪經綸王質
薛邕盧坦
韋温楊收
穆贊王沔
許季同竇易直
范傳式陸亘
高元裕房式
王遂崔璵
鄭薰裴休
劉贊崔鉉
杜宣猷李璋
梓潼竇潏
秦彦趙鍠
裴樞田頵
臺濛(以上宣歙觀察使)
張鎮周(舒州都督)
劉存(舒州團練使)
張建封(滁廬夀觀察使)
張萬福(舒廬夀都團練使)
李貞(徐州都督)
裴通任瓌(以上徐州總管)
張建封(徐泗濠節度使)
張愔王紹
李愿李愬
崔羣王智興
高瑀崔珙
薛元賞郭銓
李廓盧弘正
康季榮田牟
温璋王式
張慎思(以上武寧軍節度使)
支祥時溥(以上感化軍節度使)
崔彦曾(徐州觀察使)
李鄘(徐州宣慰使)
李洧(徐海沂觀察使)
分轄
盧尚祖(蔣州刺史)
韋黃裳顔真卿
侯令儀張雄
馮弘鐸李祈福
秦裴(以上昇州刺史)
張有德李靈䕫
李元祥李元嬰
郎餘慶李孝廉
李明袁誼
李上金胡元禮
張廷珪李無言
莊肅任昭慶
張均李栖筠
張義方韋之晉
韋元甫蕭定
李丹李復
韋應物張丹元
齊抗于頔
李事舉韋夏卿
崔衍李素
王仲舒范傳正
張正甫韋覬
元錫李應
田敦崔倰
李涵李乂
李諒白居易
陸亘胡德言
狄兼謩李紳
崔蔇劉禹錫
盧周仁李昌
李道樞李嶷
楊漢公曹瓊
楊𤼵裴夷直
崔鈞盧簡求
崔璞李繪
趙傑張元逸
張摶楊茂實
趙載王藴
王摶張雄
徐約沈粲
杜儒林李友
成及臺濛
李岵韋建中
宗瑗韓邠
宋儼王遘
王選姚弘慶
林詳馮衮
李鼎段同泰
李昭王成(以上蘇州刺史)
岑軻武遷
趙居貞崔㢲(以上吳郡太守)
李延道李元道
劉德敏李孝逸
李行穆長孫濬
薛登姚崇
靈幼孫房挺
禇琇崔㢲
盧瑗崔瑨
孫會孫徽
韋晉韋昭理
齊澣李栖筠
獨孤及蕭復
韋夏卿李㢲
盧元輔裴肅
賈全穆贊
辛秘孟簡
薛戎李遜
李翦鄭丹
賈餗楊虞卿
李從誨楊恂
盧鈞韋縜
馬植朱實
王枳(以上常州刺史)
盧奐杜庭誡
李子智竇德明(以上晉陵太守)
謝元超薛寶積
李元義李厚德
盧承慶喬師望
盧朗盧明
來敬業李思文
張公休竇孝諶
盧徽遠王美暢
畢構韋銑
李濬陸象先
李元乂唐若山
王琚韋昭理
齊澣王景肅
嚴損之林洋
閻敬之劉彙
季廣琛韋儇
韋損韓賁
樊晃蕭定
馬炫韓滉
王緯李若初
李錡韓皋
閻濟美薛苹
李翛竇易直
李德裕賈餗
杜審權高駢
安仁義(以上潤州刺史)
宋璟崔侁
李藏用薛玨
李聽韋瓘
李鎻(以上楚州刺史)
韋岳李邕
杜令昭李行言(以上海州刺史)
李憲李尚義
王衆仲柳學誠
王從易(以上揚州刺史)
竇從道(揚州太守)
張買臣(吳州太守)
張知謇吳兢
韋曾崔厦
韋佶姜翊
陸倜韋悦然
鄭甫王侁
裴靖劉秋子
吕渭李義先
獨孤及張萬福
胡珦張次宗
李德修豆盧瓉
李素節張彦遠
孔威楊漢公
鄭咸倪章
鄭榖李翶
裴瞿曇李玨
高澞李祁福
元豆崔昭(以上舒州刺史)
王雄誕龐濬
蘇瓌盧渙
季廙李揆
公孫綽蕭復
陸傪崔淙
韋綬崔元亮
馮宿邢羣
李敬芳盧潘
于德晦任宇
盧肇張裕
李擢吳圓
陸希聲于濤
吕季重權若訥
盧廷昌盧瓊
孫緯薛抃
韋瑜裴樞
魯邰(以上歙州刺史)
李元曉鄭義之
陶大舉張知謇
楊元琰裴耀卿
班景倩竹承構
裴敦復李志和
趙悦陳少游
裴胄盧復
令狐楚崔羣
沈傅師崔惇
崔龜從崔鄲
于敖裴諗
温璋陶世長
盧肇獨孤霖
王凝李義本
唐伯裕范冬芬
姚昌閏楊元禕
長孫元翼豆盧靈昭
李行穆魏正見(以上宣州刺史)
李芃鄭羡
李遜裴度
張嚴李冉
蕭復孫愿
齊映齊照
韓贄霍總
封敖李倨
賈恒柳子華
吳都官盧肇
李方元杜牧
鐔銖崔行儉
李混竇潏
趙鍠吕師造
裴樞韓守威
朱灣(以上池州刺史)
畢璟薛縉
竇彧朱敬則
韋岳子武重規
李迥秀敬湘
薛昇李萼
裴諝賈深
羅珦李翺
温璋劉佑
路應求羅立言
盧潘董璟
張博鄭綮
郎幼復(以上廬州刺史)
顔元孫張萬福
張鎰員半千
史備許孟容
劉茂復侯固(以上濠州刺史)
李顯逹陸子才
論惟正柳寶積
王勗李岵
鄭誠李廓(以上潁州刺史)
張思莊張文宗
姚崇裴諝
李繁裴清
李彙陳璠
楊凝張克(以上譙州刺史)
李洧李元軌
李元曉李元慶
李璩王瑩
崔敏慤盧齊卿
薛瑜姚元之
張九臯蘇詵
陸易曹昇
梁乘路齊暉
高承宗獨孤華
高明應盧士玟(以上徐州刺史)
李憕(彭城太守)
韓思復李幼卿
韋應物李紳
李德裕宇文守節
李景元裴儔
關播盧邁
李濆高錫望
郭廷(以上滁州刺史)
張無擇張知謇
穆寧張萬福
劉禹錫凌凖
張惟儉(以上和州刺史)
趙環張公度
李文通高智周(以上夀州刺史)
蘇晉常知人
杜慆(以上泗州刺史)
五代迭興百務草創故官制不講凡齷齪無能者始
注為縣令故天下之邑率皆不治甚者誅求刻剥
猥𤨏萬狀又縣尉之職久廢盗賊鬭競皆屬鎮將
而江南之地自徐宿潁亳四州置諸使外楊吳及
南唐於金陵江都二郡置尹(南唐改金陵尹為江寧尹)餘郡皆
置刺史吳刺史以下有副使司馬參軍諸職南唐
不設副使而增别駕錄事其節度制置觀察團練
防遏等使楊吳多循唐制南唐改防遏為指揮若
諸幕僚吳有副大使行軍司馬行軍副使判官掌
書記推官廵官衙推之屬南唐增置留後及支使
餘皆踵吳之舊
統部
(梁)王敬堯蔣殷
朱友璋(以上武寧節度使)
(唐)李承約高行周(以上潁州團練使)
韓倫劉熙(以上亳州團練使)
李紹真李紹榮
房知温李周
李從温(以上武寧節度使)
(晉)何福進(潁州防禦使)
馮玉(潁州團練使)
萇從簡侯益
趙在禮符彦卿(以上武寧節度使)
(漢)王周劉贇(以上武寧節度使)
(周)王凱(楚州防禦使)
向拱李重進(以上淮南節度使)
荆罕儒(揚州團練使)
王祚(宿州團練使)
王彦超王晏
向訓(以上武寧節度使)
趙匡贊(廬州節度使)
(吳)徐知諫(潤州團練使)
盧文進徐知詢(鎮海節度使)
臺濛(漣水制置使)
王綰(漣水防遏使)
(南唐)趙仁澤姚鳳(以上常州團練使)
馮謐(常州觀察使)
張彦卿(楚州防禦使)
趙宣輔(宣歙常潤安撫使)
宋齊邱張居詠(以上鎮海節度使)
嚴續殷崇義(以上潤州節度使)
盧絳李弘冀(以上宣潤大都督)
留從惠(揚州觀察使)
朱元司超(以上舒州團練使)
馬希崇(舒州節度使)
徐价周宗
徐知證盧絳(以上寧國節度使)
楊璉王彦儔(以上康化軍節度使)
馬仁裕(昭順軍節度使)
李章王崇文(以上永安節度使鎮廬州)
郭全義(濠州觀察使)
劉仁贍(清淮節度使鎮夀州)
(吳越)孫承祐(平江節度使)
分轄
(梁)錢元璙(蘇州刺史)
康懷英(宿州刺史)
王重師李彦威(以上潁州刺史)
(周)韓令坤(知揚州)
邊翊(知通州)
楊昭揮郭令圖
吕濟叔(舒州刺史)
李榖劉重遠
高懷德(以上行廬州府事)
元矩王繼儔(以上雄州刺史)
張永德(和州刺史)
(吳)徐温徐知詢
徐知諤徐知誥(以上金陵府尹)
唐彦随張訓
李遇張伯悰
徐景邁(以上常州刺史)
李德誠徐知誥
林仁肇(以上潤州刺史)
陳宣(海州刺史)
陶雅骨言
歐逵(以上歙州刺史)
(南唐)李景遂(金陵府尹)
睦昭符禹萬誠(以上常州刺史)
李金全尚全恭(以上潤州刺史)
吳廷紹褚仁規
郭載方訥
皇甫暉(以上泰州刺史)
施仁望周祚
周廷構(以上舒州刺史)
龔慎儀(歙州刺史)
朱匡業林仁肇
李從鎰韓權
張琄宗文珍(以上宣州刺史)
何敬洙(楚州刺史)
皇甫繼勲嚴續
周宗陳德誠(以上池州刺史)
鍾美李翰(以上知雄遠軍)
江南通志卷一百
