江南通志卷一百五十六
人物志
忠節(四)(廬鳳潁三府滁和廣)
廬州府
楚范增居鄛人年七十好奇計說項梁立楚後佐項
羽霸天下漢王用陳平計間項王項王疑范增增
大怒曰天下事大定矣君王自為之願賜骸骨歸
行未至彭城疽發背死
三國王蕃字永元廬江人博覽多聞兼通術藝為散
騎中常侍孫皓時衆譖毁蕃蕃氣體高亮不能承
顔順指遂迕皓意見殺丞相陸凱上疏曰蕃處朝
忠蹇大吳之龍逄也昔事景皇納言左右歎為絶
倫而陛下惡其直對梟之殿堂有識悲悼
宋詹世勛家扵舒修偉沉毅其勇莫敵累薦為舒城
民兵正將弟世勣副之招募強壯結以信義與敵
戰栲栳原被重創死
密佑廬州人咸淳十年為江西都統元師逼撫州
佑逆戰被圍數重力戰終日衆幾盡乃斫圍南奔
渡橋馬蹶被執元帥壯其勇欲降之不屈許以官
不受又令佑子說之曰父死子安之佑叱曰汝行
乞於市第曰密都統子誰不憐汝也怡然解衣請
刑觀者泣下
禇一正字粹翁廬州人武舉進士為提刑諮議督
戰高沙被創死
劉師勇廬州人以和州防禦使助姚訔守常州時
張彦守吕城兵敗被執常州勢益孤元巴延寘彦
城下招降師勇以大義斥彦及城陷師勇潰圍出
從二王海上憂憤而卒
元余闕字廷心合肥人少喪父授徒以養母登元統
元年進士由同知為刑部主事三月疏滌冤滯獄
五百入翰林修宋遼金三史至正壬辰天下兵動
闕為淮西宣慰副使分守安慶賊不能犯者五年
累遷淮南行省右丞陳友諒兵薄城下闕戰却之
賊益兵來攻闕為士卒先身被十餘創城陷死之
妻蔣氏子德臣女安安皆赴水死甥福童戰死闕
賜諡忠宣明太祖詔立廟歲時祀之
明劉友仁合肥人與弟謙隨胡大海取徽寧等處多
戰功歿扵陣命祔祀功臣廟
廖永安字彦敬巢人從太祖率舟師攻曼濟哈雅
渡江下太平集慶克池州所至有功後擊張士誠
戰太湖水淺舟膠被執欲降之不屈死追封楚國
公諡武閔
桑世傑無為人明初與諸將攻江隂石牌寨陣亡
贈永義侯侑享太廟
汪澤廬江人鄱陽湖戰歿封廬江縣子祀康郎山
徐明合肥人陳友諒攻洪都明為管軍百戶從指
揮薛顯開城突戰被執死之追封合肥縣男
郈明合肥人陳友諒圍南昌明從諸將往援之遇
敵康郎山大戰死扵陣追贈梁縣子
王仁趫舒城人從征陳友諒戰鄱陽湖陣亡封舒
城縣男廟祀康山
王德朱昇同戰死扵康郎山皆贈合肥子祀康
山忠臣廟
宋國興合肥人年十八以總管先登與陳額森戰
南臺太祖解白龍袍衣之敵誤以為太祖攢槊刺
之至死常遇春翼上潰圍出其弟晟嗣兄官累軍
功為副總兵靖難後進都督封西寧侯卒諡忠順
汪河舒城人倜儻有大志嘗師余闕以文章名太
祖渡江用為大都督府都事奉使庫庫特穆爾被
拘六年完節不屈逮王師下河南庫庫遁走定西
河始得歸陳征西方略進吏部侍郎
濮英合肥人從將軍馮勝出征遇伏發被執英絶
食不言乘間自剖腹死贈金山侯諡忠襄子璵在
襁褓即封為西涼侯
瞿能合肥人通子少隨父立功驍勇絶倫建文時
以都督從李景隆北拒靖難兵力戰白溝河所向
披靡斬馘數百會旋風起及其子俱戰死
余瑱合肥人官北平都指揮與同官謝貴密謀拒
靖難師貴死瑱走居庸關練兵將襲北平成祖命
將往擊之瑱且戰且守援兵不至棄關走懷來再
敗被執死之
徐凱合肥人鎮守四川靖難兵起召充副總兵移
鎮滄州與吳傑平安等相為犄角兵敗被擒不屈
死
甯忠合肥人累官都督建文初從李景隆進拒北
平戰敗真定被執不屈死
宋瑄合肥人西寧侯晟之子建文中為右衛指揮
使禦靖難兵戰死靈璧弟瑛尚公主嗣侯爵殉土
木之難同邑劉真以軍功充大寧總兵靖難兵起
真夜負勅印浮海而南還應天成祖即位命鎮遼
東愧憤卒
陳懷合肥人永樂中積戰功至都督正統中封平
鄉伯死扵土木之難贈侯諡忠毅
陳植合肥人元舉鄉試不仕洪武間為主事建文
初官兵部侍郎靖難兵至植督師江上督將密謀
送款植責以大義督將遂殺植迎降邀賞成祖立
誅其人具棺殮植遣官護喪歸葬
周讓字克遜無為人洪武中監生通敏博辯倜儻
尚氣節以劉基薦任給事中永樂初兩使西域被
拘徙之荒野瀕死者數讓終不屈諭以本朝恩信
卒令番人隨之入貢有重使古刺集備載其事
李紹賢字崇德其先巢人編伍泗州正德丁丑舉
進士除行人篤學敦行遇事果決以小臣抗疏諫
止南巡被杖五十創甚數日死
盧謙字吉甫廬江人萬歷三十二年進士知永豐
縣擢御史督北直學政逆璫煽焰告病歸里崇禎
八年流賊破城謙朝服端坐大罵死之賊投尸於
池水盡赤贈光禄卿時殉節於流寇之亂者有合
肥人黃克嘉任湖東守備𠞰賊死廬江舉人張弘
任四川知縣巢縣人曹同任鄖西知縣俱城陷被
執死
程楷合肥人天啟乙丑進士知平湖縣陟南禮部
郎出守東昌峻拒屬吏之餽歷雲南參政歸壬午
流賊圍城楷與經歷鄭元綬協守南薰門城陷不
屈死之贈光禄卿
胡守恒字見可舒城人崇禎戊辰進士授嘉興推
官召試平臺改編修晉東宫講官庚辰較禮闈乞
歸養獻賊攻城守恒與遊擊孔廷訓督民兵共守
廷訓叛降賊遂見殺子永亨夜入賊營收骸歸葬
康熙庚戍成進士授行人分巡廣東有治績
鳳陽府
漢陳咸沛國洨人成哀間以律令為尚書平帝時王
莽輔政誅不附己者何武鮑宣等咸嘆曰易稱君
子見幾而作吾可以逝矣即乞骸骨去及莽簒位
召咸為掌寇大夫不肯應時三子參豐欽皆在位
悉令解官歸鄉里閉門不出入猶用漢家祖臘曰
吾先人豈知王氏臘乎後莽復徵咸遂稱病篤收
斂其家律令書文皆壁藏之常戒子孫曰為人議
法當依扵輕雖有百金之利慎無與人重比
三國樓玄字承先沛郡蘄人孫休時為監農御史孫
皓時歷官大司農皓求忠清之士用玄為宫下鎮
禁中侯主殿中事玄正身率衆奉法而行應對切
直數忤皓意後人誣玄訕謗政事遂被詰責送付
廣州華覈言玄清忠奉公乞赦之以責後效皓疾
玄聲名徙交阯密勅將張奕殺之奕未忍殺奕卒
玄扵器中見勅書還便自殺
晉嵇紹字延祖魏中散大夫康之子也十年而孤事
母孝謹山濤領選啟為祕書丞元康初為給事黃
門侍郎以不阿比侍中賈謐封弋陽子遷散騎常
侍趙王倫署為侍中惠帝復阼遂居其職河間王
顒成都王穎舉兵向京都朝廷北征紹馳詣行在
值王師敗績扵蕩隂百官散潰唯紹儼然端冕以
身捍衛兵交御輦紹遂被害帝側血濺御服及事
定左右欲浣衣帝曰此嵇侍中血勿去累贈太尉
諡曰忠穆
桓彛字茂倫譙國龍亢人榮九世孫起家州主簿
為逡遒令累遷尚書吏部郎明帝伐王敦參密謀
敦平封萬寧縣男丹陽尹尋補宣城内史蘇峻之
亂彛率兵討之時州郡多遣使降峻稗惠勸彛偽
與通和以紓交至之禍彛曰吾恩義在致死焉能
與醜逆通問如其不濟此則命也遣將俞縱守蘭
石峻攻之將敗左右勸縱退軍縱曰吾之不可負
桓侯猶桓侯之不負國也力戰死彛固守經年勢
孤力屈城陷遇害咸安中改贈太常諡曰簡五子
温靈豁祕沖
南北朝梁裴之横字如岳夀陽人之高弟好賓游重
氣俠不事產業之高乃為狹被蔬食以激勵之遂
與僮屬數百人扵芍陂大營田墅遂致殷積侯景
亂出為貞威將軍討景又隨王僧辯破侯景於巴
陵景退遷平北將軍封豫寧侯復為吳興太守魏
尅江陵横出守蘄城營壘未周而魏軍大至兵盡
矢窮遂扵陣歿贈侍中司空公諡曰忠壯子鳳寶
嗣
唐夏侯端夀春人高祖微時與相友即位拜河南道
招慰使傳檄州縣次譙州會亳汴二州刺史已降
王世充道塞無所歸計窮糧盡麾下二千人不忍
委端去端乃殺馬宴大澤中謂衆曰我奉王命義
無屈公等宜去因欲自刎爭持之乃止世充遣人
以吏部印召之端焚書解節毛懷之間道走歸拜
祕書監出為梓州刺史
何武夀春人嘗被誣至州投石自明守釋之未幾
寇起武詣守曰此誠畢命之秋也領偏裨入樅陽
兵潰鬭死
周憬夀春人仕唐謀誅武三思不克遁入比干廟
謂人曰比干古忠臣神而聰明其知我乎三思虐
害忠良滅亡不久可竿吾頭於國門以見其必敗
遂自刎
宋姜才濠州人為通州副都統時淮多健將然驍勇
無踰才才知兵善騎射撫士卒有恩至臨陣軍律
凜凜守揚州與元師戰流矢貫肩才拔矢揮刀而
前所向辟易德祐二年宋亡阿珠使人招之才曰
吾豈作降將軍耶東至泰州將入海阿珠圍之會
才疽發脅不能戰遂為所執勸之降肆罵不屈阿
珠怒咼之揚州
元張仲仁臨淮人讀書尚氣節流寓泗州以賈魯召
歸諭安豐不克死之子順理亦死
明韓成虹縣人從太祖征陳友諒大戰鄱陽湖被圍
計無所出成進曰古有殺身以成仁者臣不敢辭
太祖遂賜龍袍成服之對賊衆投水中以疑之賊
遂退友諒敗死追封高陽郡侯祠於康郎山
趙德勝濠人勇敢有氣節從太祖累功為元帥守
南昌陳友諒攻城將壊德勝且戰且築城復完巡
城至東門腰中流矢鏃入六寸拔出嘆曰命也恨
不能從上定中原垂令名於竹帛耳言畢而絶贈
梁國公諡武桓祀功臣廟
花雲懷遠人驍勇絶人從太祖累建奇功守太平
陳友諒來攻城陷被執怒罵奮躍而起縛皆絶奪
守者刀連斬五六人衆怒叢射之至死罵不絶口
追封東丘郡侯
茅成定遠人攻張士誠戰死追封東海郡公
曹良臣夀州人積功封宣寧侯北征至鄂勒琿河
敵騎大集力戰死焉追封安國公諡忠壯
孫興祖濠人恪之父沉毅有謀大將軍徐達倚重
之守海陵移鎮彭城累官副都督守燕山六衛出
塞遇敵力戰死追封燕山侯諡忠敏
李夢庚鳳陽人從太祖渡江與郭景祥同典文書
為左司郎中歴都督府參軍謝再興守諸全上命
夢庚往總制軍事再興忿夢庚出己上遂叛執夢
庚以降吳夢庚死之祔祭功臣廟
張耀夀州人累功為指揮使北征戰殁
常榮懷遠人遇春再從弟為指揮同知隨李文忠
北征戰於鄂勒琿河陷陣死之
常惟德懷遠人從太祖為鎮撫戰死鄱陽湖封懷
遠子祭於康山忠臣廟
常德勝懷遠人從太祖為千戶戰死鄱陽湖封夀
春縣男祭於康山忠臣廟
劉成靈璧人從征有功守長興為永興翼左副元
帥張士誠兵以十萬來攻成出西門擊敗之擒其
帥敵愈衆戰死贈懷遠將軍立廟長興
孫虎夀州人屢立戰功為指揮使北征至應昌遇
敵鏖戰死之追贈樂安伯
楊國興定遠人從太祖累立戰功最驍勇鎮宜興
授指揮使征張士誠戰死於閶門
胡觀定遠人東川侯海次子靖難兵起力戰死
徐輝祖達長子嗣爵有材氣數出練兵各省靖難
兵起建文帝命援山東與燕再戰破之及召還而
諸將遂不振燕兵渡江猶引軍力戰燕王至金川
門獨守父祠不迎遂削爵幽繫之尋卒萬歷中錄
建文忠臣廟祀以輝祖居首諡忠貞
丘福鳳陽人起卒伍事成祖於藩邸樸戇鷙勇臨
陣敢力戰深入累功封淇國公後北征至臚朐河
敵大至被執遇害
李遠懷遠人以靖難功封安平侯嘗以輕騎八百
破敵數萬後與丘福北征力戰馬蹶被執罵不絶
口死追封莒國公諡忠壯
伍雲定遠人以衛指揮同知從征交阯屢有功仁
宗初隨方政討黎利於茶籠鼓勇陷陣死之
陳忠臨淮人永樂中積官指揮同知仁宗時從征
交阯攻多邦城先登擒偽官阮事吳忠等黎利寇
清化戰死與伍雲同優卹
崔聚懷遠人從成祖起兵累授都督僉事宣德初
同柳升征交阯升死聚整軍至昌江賊至力戰被
執不屈死
魏貞懷遠人進士官御史從英宗北狩死土木之
難
湯允勣字公讓鳳陽人和曾孫始為諸生善詩景
泰初求將才周忱薦之授錦衣百戶歷衛指揮僉
事諸將忌之不令治事益放情詩酒與劉溥王淮
輩唱和號十才子天順中落職成化時以薦授延
綏參將分守孤山堡寇大至允勣方病力疾上馬
禦戰衆寡不敵陷陣死事聞贈祭
朱勇懷遠人能子赬面虬髯歷掌都督府事晉太
保久典兵柄正統十四年隨駕北征歿於陣追封
平隂王諡武愍
劉雄臨淮人成化時為四川都指揮僉事剛勇敢
戰嘗捕漢州賊生擒七十餘人德陽人趙鐸亂雄
追之羅江大水河連敗賊以救千戶周鼎徑奔賊
陣叢刺死贈都指揮同知子襲職
皇甫斌夀州人為衛指揮同知每戰必身先士卒
宣德中禦寇於密城東峪自旦及晡力戰矢盡援
絶而死子弼以身衛父亦戰死
方震孺字孩未夀州人萬歷癸丑進士由知縣授
御史天啟初以巡城忤魏璫璫銜之值遼警一日
上十三疏慷慨請出關犒師遂以監軍巡按遼東
時巡撫王化貞棄廣寧而震孺莅前屯嚴守璫惡
震孺亦罪及之誣以贓私咒詛坐大辟懷宗初釋
免久之起巡撫廣西京師陷率師勤王馬士英阻
之憂憤而卒
張應徵字賓明定遠人明末任泰安州同知值土
寇為亂城陷應徵手刃數人被執罵不絶口曰城
破身亡吾事畢矣遂遇害
許心亮臨淮人明末為劉兵所執問城中虚實亮
拒言火器糧餉甚足劉怒縛於樹截其兩耳亮罵
不絶
武一諤宿州人為徐王墳世襲祀丞崇禎丙子流
寇亂居民盡逃一諤謂職司林木當以死守同妻
路氏及子孫闔門罹難有司上其事請恤
陳保山臨淮人崇禎八年以都司守臨淮流寇壓
境保山力戰於隆平寺死之
柳鳴鳳鳳陽人明末司訓安慶流寇破城黨有鳴
鳳鄉人欲全之鳴鳳曰丈夫受君恩寧肯偷活可
借爾刃礪我頸遂被害
孫光啟靈璧人明末為興化教諭城破投泮水未
死輿人掖以見帥予以官不受
徐永吉夀州人家貧養親自守明末流寇偪令為
賊抗節不從賊怒殺之
潁州府
周伍員字子胥潁之乾谿人父奢為楚平王所殺員
走入吳闔廬使為行人謀伐楚魯定公四年與楚
戰於柏舉楚師敗績遂入郢闔閭死子夫差立敗
越於夫椒越王使使厚幣請和員諫弗聽太宰嚭
讒之王賜之屬鏤之劒以死吳人思之為立祠江
上
晉丁穆字彦遠譙國人為順陽太守苻堅寇順陽穆
戰敗被執稱疾不仕後堅傾國南寇穆與關中人
士謀襲長安事泄遇害
宋吕祉霍丘人進士官都督參謀紹興間淮西副統
制酈瓊叛降於劉豫祉死之妻吳氏亦自縊以殉
孫暉霍丘人靖康之亂團結淮民保護鄉井擢招
信尉建炎中北兵將渡淮暉率兵民禦之城陷死
扵勅書樓
牛富霍丘人為侍衛馬軍司統制戍襄陽移守樊
城累戰不為衂且數射書襄陽城中遺吕文煥相
與固守兩城凡六年不拔富力居多城陷富帥兵
巷戰身被重傷以頭觸柱赴火死贈靜江軍節度
使諡忠烈
洪福安豐人夏貴家僮也從貴積勞為鎮巢雄江
左軍統制貴降元遣從子招福福斬之元兵攻城
久不拔貴至城下好語請單騎入城福信之門啟
伏兵起執福并其二子大淵大源福大罵數貴不
忠南向而死
鞏信安豐軍人為荆湖都統沉勇有謀文天祥開
督府信詣之官團練使督府都統制江西招討使
天祥自興國趨永豐元兵追之信戰於方石嶺中
數矢傷重不能戰自投崖石而死贈清遠軍承宣
使立廟旌之
元李冕潁州人至正辛卯劉福通作亂以紅巾為號
流劫鄉市冕率衆拒之被執罵賊死
李黼字子威潁州人冕弟泰定四年廷試第一授
翰林修撰累官江州路總管至正十一年徐夀輝
將丁普郎來寇黼部署兵民出戰身先陷陣賊大
敗黼曰賊不利於陸必由水道薄我乃以長木冒
鐡錐於杪暗植水中會西南風急賊舟果揚帆鼓
噪而至遇樁不得動黼發火箭射之焚溺死者無
算拜江州路都總管已而賊勢愈熾黼勢孤援絶
賊薄城焚門而入黼叱賊曰殺我毋殺百姓賊刺
之墮馬與從子秉昭俱罵賊死事聞贈淮南行省
中書左丞隴西郡公諡忠文立廟江州
曹彦可亳人至正間妖賊起里中皆不知書羣趨
彦可家以刀斧逼之寫旗彦可曰我儒者知有君
父豈能為汝寫旗遂遇害事聞諡節愍
明李傑霍丘人從征有功調北征陣亡贈鎮國上將
軍
梁文潁州衛世襲指揮同知正德七年流賊圍潁
上勢張甚文率官軍迎擊戰於蓮花鋪奮勇陷陣
所向披靡已而賊衆大至衆寡不敵力戰死之詔
加優恤陞其子為指揮
曾翀字習之霍丘人嘉靖己丑進士授南京刑部
主事改御史彈劾不避權勢且論汪鋐罪上罷鋐
而惡翀疏中有諍臣杜口語杖之垂斃曰臣言已
行臣死何憾竟死追諡忠節
張鶴鳴字元平潁州人萬歷丙戍進士授歴城縣
知縣歷遷貴州巡撫兵部右侍郎總督陜西三邊
晉本部尚書引疾歸復起南工部尚書安奢構禍
再授節鉞視師五省懷宗初予告回籍八年流寇
攻潁捐金募士授兵登陴城陷被執罵不絶聲備
極楚毒而死時年八十五子大同字同甫寇至
匿諸弟他所獨隨父見父死伏尸號慟罵賊以死
合家男女殉難者十數人
張鶴騰字元漢鶴鳴弟萬歷乙未進士授潞城縣
知縣調榆次值歲饑煮粥躬親散給投藥施槥收
育棄嬰後皆以張為姓徵戶部主事擢郎中累陞
雲南副使請告還里流寇至與兄鶴鳴督戰守禦
城陷死之
王印字雲卿潁州人工五字詩築慧湖别墅游處
其間旁有廢塚或勸平之笑曰此亦吾隣也作隣
墓記刻石護焉更創宗祠以聯族凡冠婚喪祭一
以古禮為法流寇至以善射守城及城陷縊於城
頭柏樹以死
劉廷𫝊字惟中潁州人九光從子為諸生狀貌魁
梧任俠好義萬歷末楊應龍反播州調兵及潁潁
兵不願行將殺護行尉為亂廷傳乃攜酒脯邀於
郭外相與雜坐飲啖以微言動之且為保任其家
室衆感悟崇禎八年流寇入潁州易衣冠拜祖廟
遣子體仁速去賊至瞑目叱之遇害
劉廷石字洞甫九光子博通古今書善策事公卿
咸欲薦之曰吾不欲由他途進流寇薄潁廷石守
西陴竭力堵禦賊乃由北門入被十餘創輿歸伏
枕猶口授其兄廷榜及學正周逢泰數百言令繕
牘乞隣道兵殺賊遂絶
甯儉字堯光潁州人中立子貢入成均以假還里
屬流寇熾甚乃散家財募戰士得二百人寇薄城
命長男印昌率義勇出南城禦賊賊轉至北據高
樓攻城而城陷矣僕從勸其引避儉不聽與妻楊
氏端坐堂上賊至厲聲大罵夫婦同時遇害幼孫
龍亦殉焉
韓光祖字肇華潁州人進士獻策之父宿儒碩學
流賊至被執脅使跪叱曰吾生平讀書止知忠義
遂大罵賊怒碎其屍妻妾俱死仲子定策字五雲
見父遇害手刃二賊被殺孫日曦亦罵賊死
劉大濟字汝楫潁州人為名諸生潁陷於賊至西
七里河自投於水而死州人私諡曰節慎先生
王聘汝字起莘潁州人母時氏殉難聘汝憤甚糾
集鄰壯數百人殺賊力戰於楊家店自巳至酉身
被數十創死
陳繼信字鳳津潁州人工趙仇諸家畫法年六十
餘有童騃狀平居自謂善刀劒買一刀刻殺賊報
天子五字於柄上賊至結束精嚴或誚其老宜自
愛曰公故不知我一命須數命為抵城潰持刀擊
賊於南城傷五六人刀折遂見殺
郭三杰字荆門潁州人年四十舉於鄉居近北門
流寇至登陴助守見西北隅潰投黑龍潭死
鹿勁字建功潁州人生負神勇善騎射流賊攻城
衆推勁守北門賊附而上者擊踣無算近郭有高
樓俯臨雉堞賊登之矢石交下城破猶巷戰殺賊
賊蜂擁而至勁孑身無助中十餘矢乃斃賊怒臠
割肢體殆盡事聞祀忠烈祠
李從師潁州衛指揮同知領兵二百守城城陷獨
身轉戰受十三創而死
王廷俊潁州衛指揮僉事防守西門射一賊中額
賊識其面城陷磔之
田之穎大理寺右寺副李生白光禄寺署丞同
妻韓氏李元白光禄寺署丞同妻王氏楊南
陜西會寧縣知縣劉道遠封文林郎浙江黃巖
縣知縣丁嘉遇四川䕫州府學訓導李茂叢
貢生楊得坤貢生王之麒潁州衛千戶孫
陞潁州衛百戶羅元慶中所百戶田之振潁
州衛百戶田得民中所百戶汪檀前所百戶
尚日濟武舉人李承訓武舉人汪邦弼候
選經歷李維紀諸生同妻趙氏及子女一家十
八口投井死王致志諸生同妻唐氏田大生
聞于階聞于邦王國泰亓鳳翔卞文
斗王乾亨丁嘉運劉栻姚克智丁崇
先郭之英姚同寅尚日恒陳純李孕
生王致和申華郭之豪田之萃郭瑋
馬負圖錢人瑋盧元貞馬寀國馬柱
國韓中佐楊于世王啟昌邢元錫熊
叶夢王維新李汝珽盧傳世喻天叙
楊士貞郭之產郭獬賀嘉貞聞慎言(四十)
(一人俱諸生)王文煥田之蔚田之茂田之尹(四人)
(俱監生)張濟民(醫官)孔道隆(祀生)田之蕙丁振先(二人俱儒)
(士)亓中元嚴克長王尚廉亓旋祁標
王公枋(六人俱處士)張肅範王之幹趙謙祁瀛
潘守仁汪茂椿張思明黃國(八人俱商民)王
九成(工人)自田之穎至王九成并妻女家口共一百
二十二人皆潁州人死乙亥寇難
周應正武平衛人正千戶由武舉任浙江都司倭
寇犯杭州應正募得義兵千人趨賊營斬首百餘
乘勝追至黃山寇突出四面攻圍正力戰被鎗陣
亡題奏立祠贈本衛指揮僉事
雅元聲亳州人孝廉流寇至亳脅之從聲曰吾登
賢書委身於國豈肯作賊賊怒殺之並及其子
秦培篤太和諸生崇禎八年流寇至與妻王氏俱
被獲賊首欲用之篤曰吾朝廷良士肯委身於賊
乎賊又令其叩頭稱千歲即釋之篤植立不屈嚼
齒大罵賊怒碎其齒斷其舌罵猶不絶夫妻同被
害
秦思凡太和人流寇抵縣被擒即驅之攻城凡大
聲呼城上曰死賊無計攻城不過牛皮覆車以避
矢石所懼惟火語未畢賊碎其首守城者遂以柴
藁焚皮車城因得全
滁州
明吳得全椒人洪武中為龍里守禦所千戶三十年
古州峒蠻作亂攻城得乞兵貴州都司堅守以待
賊燒門急攻得開門奮擊中毒弩死贈指揮僉事
譚淵滁州人驍勇善射洪武中襲父勝職為燕山
護衛副千戶從靖難戰於真定及壩上馳騎突陣
斬獲甚多至夾河搏戰馬蹶被殺永樂初追封崇
安侯諡壯節子忠以淵故封新寧伯
方政全椒人勇略過人以靖難功累遷都督同知
充總兵官出鎮松潘叛番聽命逋亡復業移鎮大
同正統初進右都督征麓川援絶突陣死追封威
遠伯諡忠毅
周賢滁州人景泰初累功至都指揮僉事天順初
擢都督僉事赴寧夏寇二萬騎入賢擊之連戰皆
捷追至野馬澗中流矢卒賢初坐事下吏自以不
復用後釋罪感激誓死報竟如志贈都督同知子
玉字廷璧嗣職舉將材歷官至右都督
何洪全椒人襲世職正統中從征麓川景泰末從
征天柱銅鼓皆有功歷官都指揮使掌四川都司
事成化初擢都督僉事留四川趙鐸反數陷城殺
吏洪擒斬其將賊引去乘勝陷陣為賊所圍左右
跳盪殺賊甚衆力竭而死贈都督同知
和州
宋蔣子春歷陽人隱居教授建炎初北兵至新塘見
子春容儀秀整欲命以官子春怒罵被殺
陸有常歷陽人建炎初知臨淄縣抗敵而死事聞
贈官廕子
龔楫字濟道其先處州人父原崇寧中謫居和州
遂家焉楫懦如不勝衣聞北兵南下陷諸郡縣輒
忿恚不食誓以必死及北師築堡新塘楫率家僮
與鄉兵往襲之先勝後敗力鬭而殁
明耿定和州人宣德中以薦辟歷刑部郎中有能名
出為浙江參議正統十年處州盜起定引軍𠞰捕
率先督戰陷陣而死事聞贈按察使
馬如蛟字騰仲和州人天啟壬戌進士授浙江山
隂令清操皭然崇禎元年徵授御史以彈劾著直
聲出按四川預平安邦彦之亂八年冬獻賊犯和
州如蛟方里居傾貲募士與知州黎弘業登陴固
守麾壯士出擊賊兩戰皆捷會風雪晝晦守者皆
潰賊遂入城如蛟率士巷戰力竭被殺兄鹽運司
判官如蚪弟諸生如虹及家屬十四人皆死詔贈
太僕少卿
張元楨和州人官鴻臚寺序班歸里後獻賊攻城
分守北門城陷被殺贈本寺署丞
陳問世陶應昌陶應賡姚承舜趙世光
以上俱和州諸生獻賊破城問世以衛母見殺
餘悉掖母投水死
楊鳳墀王良翰王之節宋鶴齡成建中
李寅陽郝萬秋馬文卿盛唐盛美
以上俱和州人城陷鳳墀闔門殉節餘皆不屈死
俞應登含山人崇禎中由貢歷即墨縣教諭獻賊
破含邑不屈死
劉芳遠字芝南和州人崇禎十四年歲貢授嘉定
訓導十七年闖寇陷北都芳遠聞變哀慟整衣冠
北向拜畢坐明倫堂自刎
張秉純徐正夫俱和州諸生聞北都之變秉純
絶粒死正夫自縊
廣德州
宋王汝翼建平人知廣德縣元兵入境汝翼死之
明夏魁暘字宿甫建平人以貢訓奉化攝浦江縣事
賊陷義烏及浦江魁暘誓衆登陴城破被執抗罵
不屈殞於池
六安州
明徐公輔六安人以軍功從太祖征陳友諒戰死鄱
陽湖中後贈東海郡侯廟祀康郎山
徐瑾六安人正統間為鄞縣丞處州盜起瑾率壯
士邀擊數有功因援兵不至死之朝廷遣使優恤
廕一子
劉會字嘉會英山人正統乙丑進士官戶部主事
己巳北征主事羅紳當扈從適母病會與紳同年
相友善請代行土木之難遂罹害景泰初勅奬廕
子入監
劉世芳字穎玉英山拔貢生歷任廬陵宛平丞陞
新河令超擢濟南僉事未至任甲申三月流賊陷
京城得報仰天慟哭以頭觸柱嘔血數升卒
黃今度字國顔六安人明季壬午流賊攻城今度
破產偕紳士固守城陷被執諭以歸順今度大罵
誓不欲生賊怒以髮繋馬曳之而走力脱躍城濠
中四面射之皆不中溺死直立水中面目如生髮
指眥裂其弟今文亦殉難死妻徐哭累年亦死
張國正六安人世襲千戶陞指揮明季壬午流寇
襲城國正督衆巷戰中流矢死子斯美奔救亦死
時鎮撫陶賡明指揮劉良佐文學田呈芳梅國秀
霍山黃中理劉炫吳時道張大翼李懷信胡瑋江
源洞宋貞及時際順等均不屈節死
泗州
晉劉翼淮陵人衡陽太守永昌之亂起兵復晉祚力
戰死之
南北朝宋劉位招信縣横山人靖康初率數百人勤
王將行會淮上盜起部使者檄位保鄉井盜畏其
鋒號横山劉家軍建炎三年合兵收復滁州即攝
州事敵奄至城下出戰中流矢歿於陣詔贈建寧
節度使建廟於滁賜號剛烈
梁任孝恭臨淮人幼孤事母至孝家貧無書從人借
讀一過目略無所遺梁武帝聞其才召入西省為
司文侍郎文筆敏速每奏稱善侯景之亂不屈被
害
明耿再成字德甫五河人從太祖渡江多著勞績累
陞行樞密院判官守處州會苖軍叛再成聞變即
上馬收兵不及迎賊痛罵遂被害追封高陽郡公
諡武壯子天璧見武功
井孚盱眙人洪武中鎮守龍里古州洞蠻林寬作
亂燒城門孚戰死贈正千戶世襲
李紹賢字崇德盱眙人正德丁丑進士授行人嘗
頒詔至徐州有中使席班首立命撤之中使愕然
去諫武宗南巡廷杖死嘉靖初贈御史
姚允恭盱眙人由貢任霍山訓導教士有方秉性
剛毅值流寇臨城冠帶坐明倫堂罵賊殉難事聞
贈國子監學錄
王養正字聖功州人崇禎元年進士歷官南康知
府殱巨寇鄧毛溪熊高一方賴之後分巡建昌城
破被執死
陳濟世字斗華五河人由歲貢任沭陽縣訓導致
仕歸里崇禎十六年流寇破城縱兵肆掠濟世曰
為國諸生不能殺賊當守不能守當死忍坐視其
淫掠乎遂整冠帶同妻趙氏坐明倫堂罵賊而死
國朝周永緒字繩武盱眙人順治六年進士為廣西副
使遇寇殉難於平樂
贈光禄寺少卿
江南通志卷一百五十六
江南通志卷一百五十六
人物志
忠節(四)(廬鳳潁三府滁和廣)
廬州府
楚范增居鄛人年七十好奇計說項梁立楚後佐項
羽霸天下漢王用陳平計間項王項王疑范增增
大怒曰天下事大定矣君王自為之願賜骸骨歸
行未至彭城疽發背死
三國王蕃字永元廬江人博覽多聞兼通術藝為散
騎中常侍孫皓時衆譖毁蕃蕃氣體高亮不能承
顔順指遂迕皓意見殺丞相陸凱上疏曰蕃處朝
忠蹇大吳之龍逄也昔事景皇納言左右歎為絶
倫而陛下惡其直對梟之殿堂有識悲悼
宋詹世勛家扵舒修偉沉毅其勇莫敵累薦為舒城
民兵正將弟世勣副之招募強壯結以信義與敵
戰栲栳原被重創死
密佑廬州人咸淳十年為江西都統元師逼撫州
佑逆戰被圍數重力戰終日衆幾盡乃斫圍南奔
渡橋馬蹶被執元帥壯其勇欲降之不屈許以官
不受又令佑子說之曰父死子安之佑叱曰汝行
乞於市第曰密都統子誰不憐汝也怡然解衣請
刑觀者泣下
禇一正字粹翁廬州人武舉進士為提刑諮議督
戰高沙被創死
劉師勇廬州人以和州防禦使助姚訔守常州時
張彦守吕城兵敗被執常州勢益孤元巴延寘彦
城下招降師勇以大義斥彦及城陷師勇潰圍出
從二王海上憂憤而卒
元余闕字廷心合肥人少喪父授徒以養母登元統
元年進士由同知為刑部主事三月疏滌冤滯獄
五百入翰林修宋遼金三史至正壬辰天下兵動
闕為淮西宣慰副使分守安慶賊不能犯者五年
累遷淮南行省右丞陳友諒兵薄城下闕戰却之
賊益兵來攻闕為士卒先身被十餘創城陷死之
妻蔣氏子德臣女安安皆赴水死甥福童戰死闕
賜諡忠宣明太祖詔立廟歲時祀之
明劉友仁合肥人與弟謙隨胡大海取徽寧等處多
戰功歿扵陣命祔祀功臣廟
廖永安字彦敬巢人從太祖率舟師攻曼濟哈雅
渡江下太平集慶克池州所至有功後擊張士誠
戰太湖水淺舟膠被執欲降之不屈死追封楚國
公諡武閔
桑世傑無為人明初與諸將攻江隂石牌寨陣亡
贈永義侯侑享太廟
汪澤廬江人鄱陽湖戰歿封廬江縣子祀康郎山
徐明合肥人陳友諒攻洪都明為管軍百戶從指
揮薛顯開城突戰被執死之追封合肥縣男
郈明合肥人陳友諒圍南昌明從諸將往援之遇
敵康郎山大戰死扵陣追贈梁縣子
王仁趫舒城人從征陳友諒戰鄱陽湖陣亡封舒
城縣男廟祀康山
王德朱昇同戰死扵康郎山皆贈合肥子祀康
山忠臣廟
宋國興合肥人年十八以總管先登與陳額森戰
南臺太祖解白龍袍衣之敵誤以為太祖攢槊刺
之至死常遇春翼上潰圍出其弟晟嗣兄官累軍
功為副總兵靖難後進都督封西寧侯卒諡忠順
汪河舒城人倜儻有大志嘗師余闕以文章名太
祖渡江用為大都督府都事奉使庫庫特穆爾被
拘六年完節不屈逮王師下河南庫庫遁走定西
河始得歸陳征西方略進吏部侍郎
濮英合肥人從將軍馮勝出征遇伏發被執英絶
食不言乘間自剖腹死贈金山侯諡忠襄子璵在
襁褓即封為西涼侯
瞿能合肥人通子少隨父立功驍勇絶倫建文時
以都督從李景隆北拒靖難兵力戰白溝河所向
披靡斬馘數百會旋風起及其子俱戰死
余瑱合肥人官北平都指揮與同官謝貴密謀拒
靖難師貴死瑱走居庸關練兵將襲北平成祖命
將往擊之瑱且戰且守援兵不至棄關走懷來再
敗被執死之
徐凱合肥人鎮守四川靖難兵起召充副總兵移
鎮滄州與吳傑平安等相為犄角兵敗被擒不屈
死
甯忠合肥人累官都督建文初從李景隆進拒北
平戰敗真定被執不屈死
宋瑄合肥人西寧侯晟之子建文中為右衛指揮
使禦靖難兵戰死靈璧弟瑛尚公主嗣侯爵殉土
木之難同邑劉真以軍功充大寧總兵靖難兵起
真夜負勅印浮海而南還應天成祖即位命鎮遼
東愧憤卒
陳懷合肥人永樂中積戰功至都督正統中封平
鄉伯死扵土木之難贈侯諡忠毅
陳植合肥人元舉鄉試不仕洪武間為主事建文
初官兵部侍郎靖難兵至植督師江上督將密謀
送款植責以大義督將遂殺植迎降邀賞成祖立
誅其人具棺殮植遣官護喪歸葬
周讓字克遜無為人洪武中監生通敏博辯倜儻
尚氣節以劉基薦任給事中永樂初兩使西域被
拘徙之荒野瀕死者數讓終不屈諭以本朝恩信
卒令番人隨之入貢有重使古刺集備載其事
李紹賢字崇德其先巢人編伍泗州正德丁丑舉
進士除行人篤學敦行遇事果決以小臣抗疏諫
止南巡被杖五十創甚數日死
盧謙字吉甫廬江人萬歷三十二年進士知永豐
縣擢御史督北直學政逆璫煽焰告病歸里崇禎
八年流賊破城謙朝服端坐大罵死之賊投尸於
池水盡赤贈光禄卿時殉節於流寇之亂者有合
肥人黃克嘉任湖東守備𠞰賊死廬江舉人張弘
任四川知縣巢縣人曹同任鄖西知縣俱城陷被
執死
程楷合肥人天啟乙丑進士知平湖縣陟南禮部
郎出守東昌峻拒屬吏之餽歷雲南參政歸壬午
流賊圍城楷與經歷鄭元綬協守南薰門城陷不
屈死之贈光禄卿
胡守恒字見可舒城人崇禎戊辰進士授嘉興推
官召試平臺改編修晉東宫講官庚辰較禮闈乞
歸養獻賊攻城守恒與遊擊孔廷訓督民兵共守
廷訓叛降賊遂見殺子永亨夜入賊營收骸歸葬
康熙庚戍成進士授行人分巡廣東有治績
鳳陽府
漢陳咸沛國洨人成哀間以律令為尚書平帝時王
莽輔政誅不附己者何武鮑宣等咸嘆曰易稱君
子見幾而作吾可以逝矣即乞骸骨去及莽簒位
召咸為掌寇大夫不肯應時三子參豐欽皆在位
悉令解官歸鄉里閉門不出入猶用漢家祖臘曰
吾先人豈知王氏臘乎後莽復徵咸遂稱病篤收
斂其家律令書文皆壁藏之常戒子孫曰為人議
法當依扵輕雖有百金之利慎無與人重比
三國樓玄字承先沛郡蘄人孫休時為監農御史孫
皓時歷官大司農皓求忠清之士用玄為宫下鎮
禁中侯主殿中事玄正身率衆奉法而行應對切
直數忤皓意後人誣玄訕謗政事遂被詰責送付
廣州華覈言玄清忠奉公乞赦之以責後效皓疾
玄聲名徙交阯密勅將張奕殺之奕未忍殺奕卒
玄扵器中見勅書還便自殺
晉嵇紹字延祖魏中散大夫康之子也十年而孤事
母孝謹山濤領選啟為祕書丞元康初為給事黃
門侍郎以不阿比侍中賈謐封弋陽子遷散騎常
侍趙王倫署為侍中惠帝復阼遂居其職河間王
顒成都王穎舉兵向京都朝廷北征紹馳詣行在
值王師敗績扵蕩隂百官散潰唯紹儼然端冕以
身捍衛兵交御輦紹遂被害帝側血濺御服及事
定左右欲浣衣帝曰此嵇侍中血勿去累贈太尉
諡曰忠穆
桓彛字茂倫譙國龍亢人榮九世孫起家州主簿
為逡遒令累遷尚書吏部郎明帝伐王敦參密謀
敦平封萬寧縣男丹陽尹尋補宣城内史蘇峻之
亂彛率兵討之時州郡多遣使降峻稗惠勸彛偽
與通和以紓交至之禍彛曰吾恩義在致死焉能
與醜逆通問如其不濟此則命也遣將俞縱守蘭
石峻攻之將敗左右勸縱退軍縱曰吾之不可負
桓侯猶桓侯之不負國也力戰死彛固守經年勢
孤力屈城陷遇害咸安中改贈太常諡曰簡五子
温靈豁祕沖
南北朝梁裴之横字如岳夀陽人之高弟好賓游重
氣俠不事產業之高乃為狹被蔬食以激勵之遂
與僮屬數百人扵芍陂大營田墅遂致殷積侯景
亂出為貞威將軍討景又隨王僧辯破侯景於巴
陵景退遷平北將軍封豫寧侯復為吳興太守魏
尅江陵横出守蘄城營壘未周而魏軍大至兵盡
矢窮遂扵陣歿贈侍中司空公諡曰忠壯子鳳寶
嗣
唐夏侯端夀春人高祖微時與相友即位拜河南道
招慰使傳檄州縣次譙州會亳汴二州刺史已降
王世充道塞無所歸計窮糧盡麾下二千人不忍
委端去端乃殺馬宴大澤中謂衆曰我奉王命義
無屈公等宜去因欲自刎爭持之乃止世充遣人
以吏部印召之端焚書解節毛懷之間道走歸拜
祕書監出為梓州刺史
何武夀春人嘗被誣至州投石自明守釋之未幾
寇起武詣守曰此誠畢命之秋也領偏裨入樅陽
兵潰鬭死
周憬夀春人仕唐謀誅武三思不克遁入比干廟
謂人曰比干古忠臣神而聰明其知我乎三思虐
害忠良滅亡不久可竿吾頭於國門以見其必敗
遂自刎
宋姜才濠州人為通州副都統時淮多健將然驍勇
無踰才才知兵善騎射撫士卒有恩至臨陣軍律
凜凜守揚州與元師戰流矢貫肩才拔矢揮刀而
前所向辟易德祐二年宋亡阿珠使人招之才曰
吾豈作降將軍耶東至泰州將入海阿珠圍之會
才疽發脅不能戰遂為所執勸之降肆罵不屈阿
珠怒咼之揚州
元張仲仁臨淮人讀書尚氣節流寓泗州以賈魯召
歸諭安豐不克死之子順理亦死
明韓成虹縣人從太祖征陳友諒大戰鄱陽湖被圍
計無所出成進曰古有殺身以成仁者臣不敢辭
太祖遂賜龍袍成服之對賊衆投水中以疑之賊
遂退友諒敗死追封高陽郡侯祠於康郎山
趙德勝濠人勇敢有氣節從太祖累功為元帥守
南昌陳友諒攻城將壊德勝且戰且築城復完巡
城至東門腰中流矢鏃入六寸拔出嘆曰命也恨
不能從上定中原垂令名於竹帛耳言畢而絶贈
梁國公諡武桓祀功臣廟
花雲懷遠人驍勇絶人從太祖累建奇功守太平
陳友諒來攻城陷被執怒罵奮躍而起縛皆絶奪
守者刀連斬五六人衆怒叢射之至死罵不絶口
追封東丘郡侯
茅成定遠人攻張士誠戰死追封東海郡公
曹良臣夀州人積功封宣寧侯北征至鄂勒琿河
敵騎大集力戰死焉追封安國公諡忠壯
孫興祖濠人恪之父沉毅有謀大將軍徐達倚重
之守海陵移鎮彭城累官副都督守燕山六衛出
塞遇敵力戰死追封燕山侯諡忠敏
李夢庚鳳陽人從太祖渡江與郭景祥同典文書
為左司郎中歴都督府參軍謝再興守諸全上命
夢庚往總制軍事再興忿夢庚出己上遂叛執夢
庚以降吳夢庚死之祔祭功臣廟
張耀夀州人累功為指揮使北征戰殁
常榮懷遠人遇春再從弟為指揮同知隨李文忠
北征戰於鄂勒琿河陷陣死之
常惟德懷遠人從太祖為鎮撫戰死鄱陽湖封懷
遠子祭於康山忠臣廟
常德勝懷遠人從太祖為千戶戰死鄱陽湖封夀
春縣男祭於康山忠臣廟
劉成靈璧人從征有功守長興為永興翼左副元
帥張士誠兵以十萬來攻成出西門擊敗之擒其
帥敵愈衆戰死贈懷遠將軍立廟長興
孫虎夀州人屢立戰功為指揮使北征至應昌遇
敵鏖戰死之追贈樂安伯
楊國興定遠人從太祖累立戰功最驍勇鎮宜興
授指揮使征張士誠戰死於閶門
胡觀定遠人東川侯海次子靖難兵起力戰死
徐輝祖達長子嗣爵有材氣數出練兵各省靖難
兵起建文帝命援山東與燕再戰破之及召還而
諸將遂不振燕兵渡江猶引軍力戰燕王至金川
門獨守父祠不迎遂削爵幽繫之尋卒萬歷中錄
建文忠臣廟祀以輝祖居首諡忠貞
丘福鳳陽人起卒伍事成祖於藩邸樸戇鷙勇臨
陣敢力戰深入累功封淇國公後北征至臚朐河
敵大至被執遇害
李遠懷遠人以靖難功封安平侯嘗以輕騎八百
破敵數萬後與丘福北征力戰馬蹶被執罵不絶
口死追封莒國公諡忠壯
伍雲定遠人以衛指揮同知從征交阯屢有功仁
宗初隨方政討黎利於茶籠鼓勇陷陣死之
陳忠臨淮人永樂中積官指揮同知仁宗時從征
交阯攻多邦城先登擒偽官阮事吳忠等黎利寇
清化戰死與伍雲同優卹
崔聚懷遠人從成祖起兵累授都督僉事宣德初
同柳升征交阯升死聚整軍至昌江賊至力戰被
執不屈死
魏貞懷遠人進士官御史從英宗北狩死土木之
難
湯允勣字公讓鳳陽人和曾孫始為諸生善詩景
泰初求將才周忱薦之授錦衣百戶歷衛指揮僉
事諸將忌之不令治事益放情詩酒與劉溥王淮
輩唱和號十才子天順中落職成化時以薦授延
綏參將分守孤山堡寇大至允勣方病力疾上馬
禦戰衆寡不敵陷陣死事聞贈祭
朱勇懷遠人能子赬面虬髯歷掌都督府事晉太
保久典兵柄正統十四年隨駕北征歿於陣追封
平隂王諡武愍
劉雄臨淮人成化時為四川都指揮僉事剛勇敢
戰嘗捕漢州賊生擒七十餘人德陽人趙鐸亂雄
追之羅江大水河連敗賊以救千戶周鼎徑奔賊
陣叢刺死贈都指揮同知子襲職
皇甫斌夀州人為衛指揮同知每戰必身先士卒
宣德中禦寇於密城東峪自旦及晡力戰矢盡援
絶而死子弼以身衛父亦戰死
方震孺字孩未夀州人萬歷癸丑進士由知縣授
御史天啟初以巡城忤魏璫璫銜之值遼警一日
上十三疏慷慨請出關犒師遂以監軍巡按遼東
時巡撫王化貞棄廣寧而震孺莅前屯嚴守璫惡
震孺亦罪及之誣以贓私咒詛坐大辟懷宗初釋
免久之起巡撫廣西京師陷率師勤王馬士英阻
之憂憤而卒
張應徵字賓明定遠人明末任泰安州同知值土
寇為亂城陷應徵手刃數人被執罵不絶口曰城
破身亡吾事畢矣遂遇害
許心亮臨淮人明末為劉兵所執問城中虚實亮
拒言火器糧餉甚足劉怒縛於樹截其兩耳亮罵
不絶
武一諤宿州人為徐王墳世襲祀丞崇禎丙子流
寇亂居民盡逃一諤謂職司林木當以死守同妻
路氏及子孫闔門罹難有司上其事請恤
陳保山臨淮人崇禎八年以都司守臨淮流寇壓
境保山力戰於隆平寺死之
柳鳴鳳鳳陽人明末司訓安慶流寇破城黨有鳴
鳳鄉人欲全之鳴鳳曰丈夫受君恩寧肯偷活可
借爾刃礪我頸遂被害
孫光啟靈璧人明末為興化教諭城破投泮水未
死輿人掖以見帥予以官不受
徐永吉夀州人家貧養親自守明末流寇偪令為
賊抗節不從賊怒殺之
潁州府
周伍員字子胥潁之乾谿人父奢為楚平王所殺員
走入吳闔廬使為行人謀伐楚魯定公四年與楚
戰於柏舉楚師敗績遂入郢闔閭死子夫差立敗
越於夫椒越王使使厚幣請和員諫弗聽太宰嚭
讒之王賜之屬鏤之劒以死吳人思之為立祠江
上
晉丁穆字彦遠譙國人為順陽太守苻堅寇順陽穆
戰敗被執稱疾不仕後堅傾國南寇穆與關中人
士謀襲長安事泄遇害
宋吕祉霍丘人進士官都督參謀紹興間淮西副統
制酈瓊叛降於劉豫祉死之妻吳氏亦自縊以殉
孫暉霍丘人靖康之亂團結淮民保護鄉井擢招
信尉建炎中北兵將渡淮暉率兵民禦之城陷死
扵勅書樓
牛富霍丘人為侍衛馬軍司統制戍襄陽移守樊
城累戰不為衂且數射書襄陽城中遺吕文煥相
與固守兩城凡六年不拔富力居多城陷富帥兵
巷戰身被重傷以頭觸柱赴火死贈靜江軍節度
使諡忠烈
洪福安豐人夏貴家僮也從貴積勞為鎮巢雄江
左軍統制貴降元遣從子招福福斬之元兵攻城
久不拔貴至城下好語請單騎入城福信之門啟
伏兵起執福并其二子大淵大源福大罵數貴不
忠南向而死
鞏信安豐軍人為荆湖都統沉勇有謀文天祥開
督府信詣之官團練使督府都統制江西招討使
天祥自興國趨永豐元兵追之信戰於方石嶺中
數矢傷重不能戰自投崖石而死贈清遠軍承宣
使立廟旌之
元李冕潁州人至正辛卯劉福通作亂以紅巾為號
流劫鄉市冕率衆拒之被執罵賊死
李黼字子威潁州人冕弟泰定四年廷試第一授
翰林修撰累官江州路總管至正十一年徐夀輝
將丁普郎來寇黼部署兵民出戰身先陷陣賊大
敗黼曰賊不利於陸必由水道薄我乃以長木冒
鐡錐於杪暗植水中會西南風急賊舟果揚帆鼓
噪而至遇樁不得動黼發火箭射之焚溺死者無
算拜江州路都總管已而賊勢愈熾黼勢孤援絶
賊薄城焚門而入黼叱賊曰殺我毋殺百姓賊刺
之墮馬與從子秉昭俱罵賊死事聞贈淮南行省
中書左丞隴西郡公諡忠文立廟江州
曹彦可亳人至正間妖賊起里中皆不知書羣趨
彦可家以刀斧逼之寫旗彦可曰我儒者知有君
父豈能為汝寫旗遂遇害事聞諡節愍
明李傑霍丘人從征有功調北征陣亡贈鎮國上將
軍
梁文潁州衛世襲指揮同知正德七年流賊圍潁
上勢張甚文率官軍迎擊戰於蓮花鋪奮勇陷陣
所向披靡已而賊衆大至衆寡不敵力戰死之詔
加優恤陞其子為指揮
曾翀字習之霍丘人嘉靖己丑進士授南京刑部
主事改御史彈劾不避權勢且論汪鋐罪上罷鋐
而惡翀疏中有諍臣杜口語杖之垂斃曰臣言已
行臣死何憾竟死追諡忠節
張鶴鳴字元平潁州人萬歷丙戍進士授歴城縣
知縣歷遷貴州巡撫兵部右侍郎總督陜西三邊
晉本部尚書引疾歸復起南工部尚書安奢構禍
再授節鉞視師五省懷宗初予告回籍八年流寇
攻潁捐金募士授兵登陴城陷被執罵不絶聲備
極楚毒而死時年八十五子大同字同甫寇至
匿諸弟他所獨隨父見父死伏尸號慟罵賊以死
合家男女殉難者十數人
張鶴騰字元漢鶴鳴弟萬歷乙未進士授潞城縣
知縣調榆次值歲饑煮粥躬親散給投藥施槥收
育棄嬰後皆以張為姓徵戶部主事擢郎中累陞
雲南副使請告還里流寇至與兄鶴鳴督戰守禦
城陷死之
王印字雲卿潁州人工五字詩築慧湖别墅游處
其間旁有廢塚或勸平之笑曰此亦吾隣也作隣
墓記刻石護焉更創宗祠以聯族凡冠婚喪祭一
以古禮為法流寇至以善射守城及城陷縊於城
頭柏樹以死
劉廷𫝊字惟中潁州人九光從子為諸生狀貌魁
梧任俠好義萬歷末楊應龍反播州調兵及潁潁
兵不願行將殺護行尉為亂廷傳乃攜酒脯邀於
郭外相與雜坐飲啖以微言動之且為保任其家
室衆感悟崇禎八年流寇入潁州易衣冠拜祖廟
遣子體仁速去賊至瞑目叱之遇害
劉廷石字洞甫九光子博通古今書善策事公卿
咸欲薦之曰吾不欲由他途進流寇薄潁廷石守
西陴竭力堵禦賊乃由北門入被十餘創輿歸伏
枕猶口授其兄廷榜及學正周逢泰數百言令繕
牘乞隣道兵殺賊遂絶
甯儉字堯光潁州人中立子貢入成均以假還里
屬流寇熾甚乃散家財募戰士得二百人寇薄城
命長男印昌率義勇出南城禦賊賊轉至北據高
樓攻城而城陷矣僕從勸其引避儉不聽與妻楊
氏端坐堂上賊至厲聲大罵夫婦同時遇害幼孫
龍亦殉焉
韓光祖字肇華潁州人進士獻策之父宿儒碩學
流賊至被執脅使跪叱曰吾生平讀書止知忠義
遂大罵賊怒碎其屍妻妾俱死仲子定策字五雲
見父遇害手刃二賊被殺孫日曦亦罵賊死
劉大濟字汝楫潁州人為名諸生潁陷於賊至西
七里河自投於水而死州人私諡曰節慎先生
王聘汝字起莘潁州人母時氏殉難聘汝憤甚糾
集鄰壯數百人殺賊力戰於楊家店自巳至酉身
被數十創死
陳繼信字鳳津潁州人工趙仇諸家畫法年六十
餘有童騃狀平居自謂善刀劒買一刀刻殺賊報
天子五字於柄上賊至結束精嚴或誚其老宜自
愛曰公故不知我一命須數命為抵城潰持刀擊
賊於南城傷五六人刀折遂見殺
郭三杰字荆門潁州人年四十舉於鄉居近北門
流寇至登陴助守見西北隅潰投黑龍潭死
鹿勁字建功潁州人生負神勇善騎射流賊攻城
衆推勁守北門賊附而上者擊踣無算近郭有高
樓俯臨雉堞賊登之矢石交下城破猶巷戰殺賊
賊蜂擁而至勁孑身無助中十餘矢乃斃賊怒臠
割肢體殆盡事聞祀忠烈祠
李從師潁州衛指揮同知領兵二百守城城陷獨
身轉戰受十三創而死
王廷俊潁州衛指揮僉事防守西門射一賊中額
賊識其面城陷磔之
田之穎大理寺右寺副李生白光禄寺署丞同
妻韓氏李元白光禄寺署丞同妻王氏楊南
陜西會寧縣知縣劉道遠封文林郎浙江黃巖
縣知縣丁嘉遇四川䕫州府學訓導李茂叢
貢生楊得坤貢生王之麒潁州衛千戶孫
陞潁州衛百戶羅元慶中所百戶田之振潁
州衛百戶田得民中所百戶汪檀前所百戶
尚日濟武舉人李承訓武舉人汪邦弼候
選經歷李維紀諸生同妻趙氏及子女一家十
八口投井死王致志諸生同妻唐氏田大生
聞于階聞于邦王國泰亓鳳翔卞文
斗王乾亨丁嘉運劉栻姚克智丁崇
先郭之英姚同寅尚日恒陳純李孕
生王致和申華郭之豪田之萃郭瑋
馬負圖錢人瑋盧元貞馬寀國馬柱
國韓中佐楊于世王啟昌邢元錫熊
叶夢王維新李汝珽盧傳世喻天叙
楊士貞郭之產郭獬賀嘉貞聞慎言(四十)
(一人俱諸生)王文煥田之蔚田之茂田之尹(四人)
(俱監生)張濟民(醫官)孔道隆(祀生)田之蕙丁振先(二人俱儒)
(士)亓中元嚴克長王尚廉亓旋祁標
王公枋(六人俱處士)張肅範王之幹趙謙祁瀛
潘守仁汪茂椿張思明黃國(八人俱商民)王
九成(工人)自田之穎至王九成并妻女家口共一百
二十二人皆潁州人死乙亥寇難
周應正武平衛人正千戶由武舉任浙江都司倭
寇犯杭州應正募得義兵千人趨賊營斬首百餘
乘勝追至黃山寇突出四面攻圍正力戰被鎗陣
亡題奏立祠贈本衛指揮僉事
雅元聲亳州人孝廉流寇至亳脅之從聲曰吾登
賢書委身於國豈肯作賊賊怒殺之並及其子
秦培篤太和諸生崇禎八年流寇至與妻王氏俱
被獲賊首欲用之篤曰吾朝廷良士肯委身於賊
乎賊又令其叩頭稱千歲即釋之篤植立不屈嚼
齒大罵賊怒碎其齒斷其舌罵猶不絶夫妻同被
害
秦思凡太和人流寇抵縣被擒即驅之攻城凡大
聲呼城上曰死賊無計攻城不過牛皮覆車以避
矢石所懼惟火語未畢賊碎其首守城者遂以柴
藁焚皮車城因得全
滁州
明吳得全椒人洪武中為龍里守禦所千戶三十年
古州峒蠻作亂攻城得乞兵貴州都司堅守以待
賊燒門急攻得開門奮擊中毒弩死贈指揮僉事
譚淵滁州人驍勇善射洪武中襲父勝職為燕山
護衛副千戶從靖難戰於真定及壩上馳騎突陣
斬獲甚多至夾河搏戰馬蹶被殺永樂初追封崇
安侯諡壯節子忠以淵故封新寧伯
方政全椒人勇略過人以靖難功累遷都督同知
充總兵官出鎮松潘叛番聽命逋亡復業移鎮大
同正統初進右都督征麓川援絶突陣死追封威
遠伯諡忠毅
周賢滁州人景泰初累功至都指揮僉事天順初
擢都督僉事赴寧夏寇二萬騎入賢擊之連戰皆
捷追至野馬澗中流矢卒賢初坐事下吏自以不
復用後釋罪感激誓死報竟如志贈都督同知子
玉字廷璧嗣職舉將材歷官至右都督
何洪全椒人襲世職正統中從征麓川景泰末從
征天柱銅鼓皆有功歷官都指揮使掌四川都司
事成化初擢都督僉事留四川趙鐸反數陷城殺
吏洪擒斬其將賊引去乘勝陷陣為賊所圍左右
跳盪殺賊甚衆力竭而死贈都督同知
和州
宋蔣子春歷陽人隱居教授建炎初北兵至新塘見
子春容儀秀整欲命以官子春怒罵被殺
陸有常歷陽人建炎初知臨淄縣抗敵而死事聞
贈官廕子
龔楫字濟道其先處州人父原崇寧中謫居和州
遂家焉楫懦如不勝衣聞北兵南下陷諸郡縣輒
忿恚不食誓以必死及北師築堡新塘楫率家僮
與鄉兵往襲之先勝後敗力鬭而殁
明耿定和州人宣德中以薦辟歷刑部郎中有能名
出為浙江參議正統十年處州盜起定引軍𠞰捕
率先督戰陷陣而死事聞贈按察使
馬如蛟字騰仲和州人天啟壬戌進士授浙江山
隂令清操皭然崇禎元年徵授御史以彈劾著直
聲出按四川預平安邦彦之亂八年冬獻賊犯和
州如蛟方里居傾貲募士與知州黎弘業登陴固
守麾壯士出擊賊兩戰皆捷會風雪晝晦守者皆
潰賊遂入城如蛟率士巷戰力竭被殺兄鹽運司
判官如蚪弟諸生如虹及家屬十四人皆死詔贈
太僕少卿
張元楨和州人官鴻臚寺序班歸里後獻賊攻城
分守北門城陷被殺贈本寺署丞
陳問世陶應昌陶應賡姚承舜趙世光
以上俱和州諸生獻賊破城問世以衛母見殺
餘悉掖母投水死
楊鳳墀王良翰王之節宋鶴齡成建中
李寅陽郝萬秋馬文卿盛唐盛美
以上俱和州人城陷鳳墀闔門殉節餘皆不屈死
俞應登含山人崇禎中由貢歷即墨縣教諭獻賊
破含邑不屈死
劉芳遠字芝南和州人崇禎十四年歲貢授嘉定
訓導十七年闖寇陷北都芳遠聞變哀慟整衣冠
北向拜畢坐明倫堂自刎
張秉純徐正夫俱和州諸生聞北都之變秉純
絶粒死正夫自縊
廣德州
宋王汝翼建平人知廣德縣元兵入境汝翼死之
明夏魁暘字宿甫建平人以貢訓奉化攝浦江縣事
賊陷義烏及浦江魁暘誓衆登陴城破被執抗罵
不屈殞於池
六安州
明徐公輔六安人以軍功從太祖征陳友諒戰死鄱
陽湖中後贈東海郡侯廟祀康郎山
徐瑾六安人正統間為鄞縣丞處州盜起瑾率壯
士邀擊數有功因援兵不至死之朝廷遣使優恤
廕一子
劉會字嘉會英山人正統乙丑進士官戶部主事
己巳北征主事羅紳當扈從適母病會與紳同年
相友善請代行土木之難遂罹害景泰初勅奬廕
子入監
劉世芳字穎玉英山拔貢生歷任廬陵宛平丞陞
新河令超擢濟南僉事未至任甲申三月流賊陷
京城得報仰天慟哭以頭觸柱嘔血數升卒
黃今度字國顔六安人明季壬午流賊攻城今度
破產偕紳士固守城陷被執諭以歸順今度大罵
誓不欲生賊怒以髮繋馬曳之而走力脱躍城濠
中四面射之皆不中溺死直立水中面目如生髮
指眥裂其弟今文亦殉難死妻徐哭累年亦死
張國正六安人世襲千戶陞指揮明季壬午流寇
襲城國正督衆巷戰中流矢死子斯美奔救亦死
時鎮撫陶賡明指揮劉良佐文學田呈芳梅國秀
霍山黃中理劉炫吳時道張大翼李懷信胡瑋江
源洞宋貞及時際順等均不屈節死
泗州
晉劉翼淮陵人衡陽太守永昌之亂起兵復晉祚力
戰死之
南北朝宋劉位招信縣横山人靖康初率數百人勤
王將行會淮上盜起部使者檄位保鄉井盜畏其
鋒號横山劉家軍建炎三年合兵收復滁州即攝
州事敵奄至城下出戰中流矢歿於陣詔贈建寧
節度使建廟於滁賜號剛烈
梁任孝恭臨淮人幼孤事母至孝家貧無書從人借
讀一過目略無所遺梁武帝聞其才召入西省為
司文侍郎文筆敏速每奏稱善侯景之亂不屈被
害
明耿再成字德甫五河人從太祖渡江多著勞績累
陞行樞密院判官守處州會苖軍叛再成聞變即
上馬收兵不及迎賊痛罵遂被害追封高陽郡公
諡武壯子天璧見武功
井孚盱眙人洪武中鎮守龍里古州洞蠻林寬作
亂燒城門孚戰死贈正千戶世襲
李紹賢字崇德盱眙人正德丁丑進士授行人嘗
頒詔至徐州有中使席班首立命撤之中使愕然
去諫武宗南巡廷杖死嘉靖初贈御史
姚允恭盱眙人由貢任霍山訓導教士有方秉性
剛毅值流寇臨城冠帶坐明倫堂罵賊殉難事聞
贈國子監學錄
王養正字聖功州人崇禎元年進士歷官南康知
府殱巨寇鄧毛溪熊高一方賴之後分巡建昌城
破被執死
陳濟世字斗華五河人由歲貢任沭陽縣訓導致
仕歸里崇禎十六年流寇破城縱兵肆掠濟世曰
為國諸生不能殺賊當守不能守當死忍坐視其
淫掠乎遂整冠帶同妻趙氏坐明倫堂罵賊而死
國朝周永緒字繩武盱眙人順治六年進士為廣西副
使遇寇殉難於平樂
贈光禄寺少卿
江南通志卷一百五十六
