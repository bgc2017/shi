江南通志卷一百四十七
人物志
宦績(九)(徽州一府)
徽州府
唐胡學婺源人咸通進士仕撫州司戶上書忤田令
孜竄福州尋授舒城令黃巢亂說李克用等協力
𠞰之每臨陣爲前鋒後加宣歙節度討擊使
南唐查文徽休寧人仕南唐累官樞密副使討建州
王延政有功遷建州留後吳越兵據福州文徽攻
克之入城撫其民陷伏中被執後遣還以工部尚
書致仕弟文徵亦仕南唐
宋魏羽字垂天婺源人初仕江南爲判官歸宋擢太
子中舍真宗時終禮部侍郎羽強力有吏幹好言
事歴劇職十年始踰四十鬚鬢盡白
張諤字昌言歙人能文有吏材南唐秘書丞通判
鄂州歸宋歴西川轉運使先是中土不習舟楫諤
置威櫂軍分隸管勾始無覆溺之患子秉字孟
節舉進士善詞翰歴官樞密直學士
謝泌字宗源歙人太平興國五年進士端拱初遷
殿中丞直史館時王禹偁請羣官謁宰相須朝
罷同時接見以防請託泌謂不可疑大臣以私輔
臣非接見賓客何以究知外事上嘉納之嘗薦王旦
數人皆至卿相官至右諫議大夫判吏部銓年六
十三端坐而逝
洪湛字惟清休寧人雍熙進士直史館咸平間使
荆湖條奏利病甚衆時議城綏州使湛相視陳七
利二害凡五使西北采訪邊事甚明悉與王欽若
同知貢舉爲所誣累貶儋州
俞獻可字昌言歙人端拱初登第歴歸州軍事推
官權領州事會李順反川陜官吏多棄城獻可料
州兵屯沿江爲柵以遏之晉御史建言天下所上
瑞物不在圖牒者毋得以聞提點廣西刑獄平定
蠻寇爲立互市築塞以扼其險累官龍圖閣待制
查道字湛然休寧人文徽孫事母孝母病思鱖羹
方冬道泣禱于河得鱖以愈母端拱初舉進士歴
官知果州西充賊爲患詔書招之不下道單騎趨
賊所諭以詔意咸拜曰仁郡守也悉服會舉賢良
方正拜左正言直史館天禧初求外任出知虢州
時秋蝗災道不待報出官廩米賑之給民麥四千
斛爲種全活甚衆道所至務寬恕嘗按部從者摘
路旁棗以獻道挂錢於樹而去從兄陶字大鈞官
秘書少監判大理知審刑院賜金紫陶子拱之淳
化進士歴官中書舍人有廉節
俞獻卿字諫臣獻可弟登咸平進士歴昭州軍事
推官會陳進亂獻卿盡發州所積緡錢平糴得榖
數萬大兵至頼以饋軍累遷三司鹽鐵判官上言
天下榖帛寖耗仁宗爲罷諸無名費以鉅萬計後
知杭州江潮溢鑿西山作堤數十里民便之以刑
部侍郎致仕
魏瓘字用之婺源人羽子爲開封府參軍奏内侍
以作燈山誅索擾民詔杖内侍歴提點廣西刑獄
轉運使除雷化等州舟船計口之税罷柳州無名
之役尋知廣州倡築城及儂智高寇廣五旬不能
下朝廷以爲功累遷吏部侍郎致仕
胡遇績溪人登慶歴進士儂智高陷邕州孫沔余
靖以謀略薦於朝除行營參謀從狄青大敗智高
擢湖南江西安撫使
王汝舟字公濟婺源人皇祐五年進士知南劍州
捕盜官邀賞增益盜贓擬死者十三人汝舟閱牘
得其狀皆免死以治行第一聞哲宗時擢河北轉
運判官諫罷市珠之令徙䕫州提點刑獄告歸先
守南劍時祖母沒上言諸父無在者乞以適孫解
官終三年喪詔從之著爲令有雲溪文集
許元字子春祁門人以蔭歴泰州軍事推官戍兵
千人自海上亡歸州守不知所爲元叱執倡首者
三人餘悉勞遣遷知丹陽縣舊制盜決練湖水者
罪死會大旱元請借湖水溉民田不待報決之守
遣吏按問元曰便民罪令可也時京師粟少而江
淮歲漕不給范仲淹薦爲發運判官轉輸不匱
上嘉之拜侍御史
孫抗字叔和黟人登進士知潯州擢監察御史劾
奏狄青不當沮敗永洛城事言日食陰盛當以後
宫爲戒又諫止大獵遷都官員外郎提點江西刑
獄有言歲凶當稍貴常平粟價以利糴本者抗言
此非常平本意詔從之官至工部郎中
汪汲績溪人嘉祐進士授慈溪令濬河溉田數千
頃民祀之擢太平推官解釋冤繫子奕襄皆登第
有時名
洪中孚字思誠休寧人湛孫元豐二年進士尉黃
岡除鄰盜張韜主成都簿渡笮橋諭降雕門叛蠻
崇寧初轉運熙河興鼓鑄𣙜酤市易之利以給邊
立墩堡給鎧仗興耕屯以防剽掠青塘内附中孚
出不意夜半抵其地撫慰之以察其情酋皆畏服
知太原府夏人提重兵來議地界飭諸將掩擊遁
去以龍圖閣待制致仕
王愈字原道婺源人紹聖登第知信州睦寇犯信
擊敗之爲王黼所嫉坐竄逐高宗時吕頤浩首薦
愈起知無爲州軍
程邁字進道黟人元符三年進士由仁和尉遷知
西安縣部使者督諸郡水旱積欠邁曰衢州數年
無水旱何積欠也守不能屈由是他邑皆免高宗
時歴知福州温州上稱其政光前絶後今之吏師
又知平江鎮江時鄱陽歲饑多盜以邁知饒州
奏蠲舟車征算增米價以招商賈不踰月米大
至手條寬恤三十餘事民以寧息進顯謨閣直學
士
汪叔詹字致道歙人崇寧五年進士爲太學博士
以直言忤王黼斥歸久之權知蕪湖縣發運盧宗
原議涸丹陽湖爲田叔詹抗言爭之不得置印廳
事走京師上書言湖不可涸狀帝悟從之擢提舉
潼川常平時東川鹽井鹵竭民多虧課被囚奏蠲
其逋且削煑鹽之籍南渡後以司農少卿總領湖
廣六路財賦凡八年無闕事
汪希旦字周佐歙人登大觀進士知泗州時劇賊
宋江横行及濠濠泗密邇希旦嚴守備賊不敢犯
開廩賑饑蝗不入境麥生兩穗治最賜三品服
歴知袁江舒三州以朝請大夫致仕
胡舜陟字汝明績溪人大觀三年進士靖康中爲
侍御史奏誅趙良嗣力抗和議高宗立仍前職
以彈宰相出知廬州時淮西寇盜充斥舜陟修城
治戰具招降劉文舜擊走張遇孫琪戒諸郡無
給叛將范瓊食而陰發兵剪其後瓊遂絶江走時
淮西八州惟廬安堵已而知靜江府罷官復起經
略廣西連破周聰陳旺諸寇經畫買馬諸政視常
歲贏四倍運使吕源修怨讒於秦檜下獄死後事
白贈少師子仔知晉陵縣嘗寓苕溪著漁隱叢話
黃葆光字元暉黟人賜進士出身授齊州司理參
軍閱獄囚一夕遣數百人通判以爲疑視牘無不
當者擢監察御史條奏三省樞密院吏猥多如奉
入賞勞之類非元豐舊制者革之歲省費數萬蔡
京怒其異已徙符寶郎復拜侍御史政和末歲旱
葆光奏言蔡京僭擬跋扈大臣皆依違畏避以致
天變京中以他事謫降後起知處州當方臘殘破
之後盡心牧養卒州人祀之
金安節字彦亨休寧人宣和六年進士歴遷侍御
史秦檜兄梓知台州安節論其附梁師成罷之以
是忤檜不出者十八年檜死起官歴侍講給事中
封駁論奏獨立無黨張浚語人曰金給事真金石
人也官至吏部尚書請歸時以爲中興以來完名
高節未見其比卒諡忠肅
汪若海字東叟歙人游太學以知兵召見請立康
王爲大元帥鎮撫河北高宗即位遷江南經制使
上言天下如常山蛇秦蜀爲首中原爲脊東南爲
尾今以東南爲首安能起天下之脊哉欲圖恢復
必在川陜遂以張浚宣撫川陜繼論軍食忤執政
謫英州道出臨川時江夏軍馬李允文跋扈若海
馳諭之允文感悟惟其下曹成不順若海以計得
軍印遂奪其衆歸因獻平寇策朝廷悉用之湖湘
遂安累遷直秘閣知江州時方經略中原議起若
海而若海已卒
汪勃字彦及黟人登紹興二年第調嚴州建德簿
長於吏治不事鞭扑入臺爲諫議大夫遷御史中
丞與秦檜不合求領外祠六年復起知湖州民鐫
木曰賢哲太守云
程叔達字元誠黟人登紹興十三年第教授湖州
䄂書見時宰論五事除監察御史賑兩浙饑以勞
被奬遷右正言諫和糴四弊慶元中特除華文閣
直學士卒諡莊節
朱安國字康侯休寧人紹興二十一年登第累擢
御史嘗論釋六年未決之囚知廣州劇盜陳青寇
海道安國授牙校李寶方略縛青及其黨以歸威
震一方進直徽猷閣安國善談兵著陰符元機
子拂宰姚江築捍海堤五千丈
李知己字智仲婺源人紹興進士判婺州軍士以
給衣絹輕持杖喧譁守稱疾知己呼其首勅以軍
法仍計絹直給之衆乃帖服遷大宗正丞兼權都
官郎
汪安行字伯壽績溪人學問精博登紹興進士
知灃州時入奏請罷公使庫孝宗顧宰相王淮曰
此朴直做家老子政事何如淮對曰舊攝灃州民
思其德孝宗曰因民之思俾復守灃官至朝奉大
夫
程大昌字泰之休寧人紹興進士主吳縣簿孝宗
即位遷著作佐郎時貴近或與密議大昌上言宜
防石顯之奸帝以治道問大昌言當求賢納諫政
事内修則大有爲之業在其中提刑浙東徙漕江
西復清江縣舊堰以捍江護田陞秘書監歴官權
吏部尚書出知泉州汀賊沈師作亂大昌趣統制
裴師武不俟帥府符急進兵討之賊遂潰以龍圖
閣學士致仕卒諡文簡大昌博學精思所著有
禹貢圖論毛詩辨正演繁露考古編易原雍錄
北邊備對尚書譜及文集
吳天驥字伯駿休寧人隆興進士調建昌司戶能
折疑難獄知信州歲饑首修荒政發廩賑糶日至
萬六千人終戶部員外郎
朱晞顔字子淵休寧人登隆慶進士知靖州奏言
襄漢通吳蜀宜移武昌大軍戍襄陽留水軍以控
鄂沔改知吉州上言西蜀備邊不在南而在北宜
移成都制置司於興元與荆鄂相應擢廣西運判
講究鹽筴革客鈔科抑之患知臨安府仁和縣地
多爲官舍軍營而税額仍舊請以本府餘財代輸
報可官終工部侍郎
汪泳字伯游休寧人乾道進士令蒲圻有聲累遷
大理丞臨安有獄不決者即繳送棘庭泳言於朝
曰如此則天獄反爲京府一院乞下臨安自後無
得繳送從之歴知太湖處三州轉中奉大夫致仕
程卓字從元休寧人淳熙十一年廷對首乙科嘉
定中嘗使金察和議虛實歸奏敵人陵弱請固邦
本修戎備以待復仇除軍器監請詔偏禆以上各
條具方略知泉州請减上供銀數又請勅廣南通
行會子以流通境内楮幣除福州帥嚴察吏蠧税
清訟息遷同知樞密院事一時政要多所規切卒
諡正惠初休寧賦税以卓請得蠲免鄉人祀之
黃何字景蕭休寧人知興國大冶縣有三山産鐵
盜鑄者數千人尉不能緝密聞之朝調官軍且至
何止軍境上單騎諭之皆感服遁散悉焚其具一
境晏然歴知處州岳陽終朝議大夫
吳格字之平休寧人淳熙進士提舉浙西常平茶
鹽歲旱蝗令民雜藝不種之田以自食官不收苗
主不收租遷帥紹興請免定科浮財物力等錢官
終起居舍人
朱權字聖與休寧人淳熙進士知惠州郡蝗權禱
於神忽大雨水漲明日有鷹隼烏雀驅蝗赴水死
廣東有寇權授將官方略擒其魁
汪義和字謙之黟人淳熙進士知新建縣歲旱白
帥府曰旱勢特甚已批放八分矣帥怒其專義和
執愈堅帥從之守武岡崇學校增科舉以化溪洞
武健之習官至侍御史兼侍講
汪文振字子泉休寧人淳熙十一年進士歴司農
少卿提點浙西刑獄時旱蝗民饑縣督逋監錮文
振錄囚至華亭釋四百餘人令俟秋償檄他縣如
之民頼以活
汪綱字仲舉黟人勃曾孫以任入官授桂陽軍平
陽令平陽歲貢銀額萬餘兩綱以銀礦已竭力請
蠲减會歲饑旁邑聚惡少入境爲患綱定之歴知
弋陽蘭溪太平諸縣俱有政績遷知高郵軍陳揚
楚二州備邊屯守之要請修築興化海堰及石䃮
函管以疏運河水勢知紹興府濬蕭山古運河創
牐甃涂以通舟車發巨室埂岸通湖水資灌溉儲
緡錢三萬專備修築自是湖田始復理宗即位召
爲寶謨閣待制奏免越經總虚額錢九萬五千緡
後權戶部侍郎致仕
趙善璙字德純歙人以宗室登嘉定元年進士又
中明法科通判廣德軍歲饑借倉司米斛錢數千
緡爲糴本平價濟民遷知江州亦如之上嘉其績
召爲尚書郎歴中奉大夫
呂午字伯可歙人嘉定四年進士歴任兼沿海制
置司時海寇未平午廉知調軍出海之弊議糧盡
再給不許擅還賊舟所有悉以給軍海氛遂靖上
親擢監察御史兼崇正殿說書與史嵩之忤力求
去帝慰留乃復入臺益敢言無所忌所著有竹坡
類藁
吳發字伯韞歙人登第爲臨川法曹掾嘗慮囚慶
元狴犴充斥發或罪或釋應時決遣懽聲載道
吳輔字友仁休寧人嘉定進士主管兩浙運司幕
職人號爲霹靂手後除御史兼崇政殿說書首列
四疏上輒嘉納
汪勲字鼎叔黟人嘉定登第調淳安尉邑遭水患
亟命舟救溺頼全者無算授廣西檢法兼提幹北
銀綱羨餘悉歸公帑改辰溪時帥以辰溪遠雜諸
獠欲移之勲謂臣子之職不當趨易避難單車至
邑諸獠帖服卒於官
程元鳳字申甫歙人紹定元年進士歴宗學博士
輪對稱旨理宗稱其有古遺直風除監察御史時
臺官以論列鄭清之被出元鳳疏斥清之罪遂召
還臺官元鳳所上章皆天下大計帝手書昭光清
忠儒碩六大字賜之遷侍御史奏薦有德望才學
政績者二十餘人累遷參知政事拜右丞相未幾
丁大全預政遂乞解機務度宗即位進少保致仕
卒諡文清
方岳字巨山祁門人紹定甲科除淮東安撫司幹
官高郵軍閧岳以制命往戮首惡數人一城帖然
制置使趙葵深倚之淳祐六年遷宗學博士時休
寧程元鳳婺源吳遇與岳皆受知范丞相鐘同遷
博士有新安三博士之稱差知南康軍以忤京湖
閫賈似道調知邵武未莅任峒寇作馳榜諭之寇
知岳威名迎拜車下歴知饒袁寧國諸州終朝散
大夫岳自號秋崖有秋崖小稿及重修南北史
汪應元字尹卿歙人進士調潭州司戶參軍奉檄
道經綏寧會猺峒嘯聚應元挺身召諭卒致降服
知建平縣有死囚獄具送郡道逸未幾自造庭下
曰公明理盡情寧歸死朝廷聞而異之累陞直秘
閣
呂沆字叔朝午子端平間銓試第一知於潛逸囚
聞沆至自來歸罪判婺州賈似道議行公田又矯
詔廢十七界會子行關子沆皆力言非便賈怒調
將作監簿三學伏闕訟沆屈召赴行在不復出卒
年八十一
胡崇字宗叟登淳佑第授句容簿制置使吳潛辟
爲閫幕委行經界法於溧陽不履畝而民皆依限
自實歴官太常寺丞上言公田之非忤時相出知
台州台爲賈似道鄉郡崇一切以公正行之
程元岳字遠甫歙人寶祐元年進士授武學博士
率學館同僚三叩閽言事遂出國門有旨慰留累
遷工部侍郎嘗彈擊奸相宦寺無所畏避封歙縣
開國男
程鳴鳳字朝陽祁門人應武舉射策第一知德慶
府將之官適部内山猺猖獗或止其行鳳正色曰
此正臣子奮志之日也至則條置事宜出竒掩擊
賊黨悉平知南雄州進無逸說有讀史發微三十
卷
許孔明字元熙祁門人入太學值理宗幸太乙宫
伏闕上書諫游幸并言賢否混淆丞相丁大全燮
理失道上嘉納之寶祐四年登第仕終宣教郎
元洪椿字子壽歙人至元中爲仙居簿隣近賊竊發
煽邑民李念二爲亂省遣萬戶提重兵至脅官吏
手狀誣闔邑皆賊將屠之椿曰盜止一鄉餘民何
罪以死爭得免積官至承務郎
明唐吉祥字彦貞歙人洪武庚辰進士令祁陽以一
僕自隨及朝覲與僕策蹇出城弟自家來迎問之
曰而兄行李止此矣歴葉南陽知縣皆有聲仕終
工部主事
葉保翁字宗茂休寧人至正壬辰蘄黃盜起保翁
與汪同起兵禦寇明鄧愈克徽州得保翁授婺州
守修城積糧招撫流亡終饒州知府
程繩祖字叔武休寧人洪武中由御史左遷湖口
令有惠政邑東黃麻潭田五百餘畝爲蛟所陷民
虚輸税繩祖禱城隍神白日雷擊蛟斃
胡永興字彦隆祁門人弱冠召入文淵閣纂修高
廟實錄登永樂戊戌進士知三河縣奏減民賦仁
宗時擢趙府左長史高煦謀不軌密使通趙永興
泣諫王感悔及高煦伏誅勸王獻護衛上表謝王
從之言者乃息
王俊德字大本黟人登進士任御史廵按浙東有
大豪訟搆無辜數十人廉得其由置豪於法遷河
南副使參理戎政陞廣東布政
王静字永静黟縣人由貢生授御史時值營造奉
命廵工南北又往西域市馬陟雪山崑崙抵弱水
遍歴七十二族陞漢陽府有盜十二人上司審允
待決静廉得無辜者論脱五人
吳寧字永清歙人宣德庚戌進士授兵部主事遷
郎中爲尚書鄺埜所倚任埜從征土木留寧掌部
事陞右侍郎佐于謙籌畫有功景泰初乞歸家
居三十餘年卒
楊寧字彦謐歙人宣德五年進士授刑部主事隨
征麓川賊約降主將欲許之寧曰兵未加而降詐
也弗聽敗績諸將獲罪獨寧擢郎中復從王驥
討之有功超遷右侍郎後參贊雲南軍務練兵督
耕邊夷大服閩廣盜起命寧撫江西據要設備盜
至輒殱拜禮部尚書
汪敬字益謙婺源人宣德癸丑進士詔使湖廣纂
修宣廟實錄事竣乞終母養起授戶部主事以廉
能稱景泰間徽州知府以該徵税糧本色繁重疏
乞折納輕賫事下戶部敬力爲贊成一郡德之
程富字好禮歙人領鄉薦擢監察御史按江西歲
荒妖賊煽亂富直擣其巢俘獲甚衆遷右僉都
御史廵撫甘肅麓川不靖總督雲南有功陞左副
都御史
程信字彦實休寧人正統壬戌進士授吏科給事
中景泰初以天變上中興固本十事首請隆孝友
以答天心陞山東參政天順初歴僉都御史廵撫
遼東成化改元四川山都掌蠻作亂進兵部尚書
督師討平之裂其地立長官司凱旋進爵卒諡襄
毅
許士達字延佐歙人正統十年進士授御史景泰
時數言事帝深納之廵按福建革除奸弊風裁凛
然期滿當代耆老詣闕請留終貴州布政
汪回顯字汝光祁門人正統戊辰進士授戶部主
事景泰初奉使見河南民饑奏發粟十餘萬石使
蜀覈鹽井之久湮者減其額新開者增之又奏除
冗課十餘萬歴知廣惠二府
莊歙字尚源歙人景泰辛未進士擢河南道御史
考察賢否人服其明按浙江山東廣東福建奏免
徵輸禁竊礦平賊寇止採珠按察雲南因其土俗
以折獄訟政化大行終河南右布政
洪寬字有約歙人以鄉薦授桂陽州時洞獠剽掠
寬遷州治於古府舊基民頼以寧改知鄭州值創
藩封濬漕河立會府夫役浩繁寬極言州狹民貧
得免夫役之半歲大祲奏免税二分復請發陳麥
官粟兼濟之
程泰字用元祁門人景泰甲戌進士授戶部主事
犒師陜西郤總帥餽進秩郎中用兵遼東遣泰治
軍奉命視山東災還陳四事多見舉行擢廣西參
政往定安南地界終河南布政
康永韶字用和祁門人以舉人擢御史疏劾尚書
馬昂不法爭慈懿太后山陵事有直聲尋謫知福
清縣以知天文召還善筮法恐上溺術奏言臣但
知易理耳仕至禮部侍郎
汪貴字良貴歙人天順進士令嘉善覈田税省小
民賠納之弊清介執法豪猾不利被誣去官民數
千人攀號請留其衣作留衣亭邑人周宙等上書
訟冤詔復職
汪杲字廷輝休寧人天順進士授戶部主事董輸
物料於京師至江淮舟焚僚屬欲以私餘足其數
杲以爲欺罔弗許上章自劾遷曲靖軍民府守羅
雄土官相讐殺杲單騎馳諭即解甲降
饒欽字克恭祁門人天順庚辰進士授戶部主事
尋知澂江府所屬土官無子欲以女襲職厚賂欽
欽不受奏以職官易之覲歸不仕有清名
謝潤字德潤祁門人天順進士授刑部主事陞浙
江僉事屢折疑獄不可干以私
汪奎字文燦婺源人成化丙戌進士除秀水知縣
擢御史應星變陳言出判䕫州討平雲陽劇賊遷
知成都府歲饑多盜奎緩刑弛獄發廩賑之流移
還集三遷布政使進右副都御史廵撫貴州致仕
方思潤字廷膏歙人成化甲午鄉舉授桂陽知州
振興學校調臨江通判盜不敢犯嘗奪宸濠湖田
還諸民及歸宸濠使人伺舟次殺之由間道得免
洪遠字克毅歙人成化戊戌進士令三縣皆有聲
爲御史敢言事遷浙江僉事歲大饑倣行富弼朱
熹荒政民免流殍累官都御史廵撫雲南明著威
信蠻争降服晉工部尚書卒諡恭靖
葉鼐字致和祁門人以鄉薦知黃梅縣多惠政孀
婦逋賦使傭織償所負有鬻牛輸税者使立劵以
候秋成冤獄積年不決未旬日悉理出之憂歸民
泣送越境而後返
王珦字克溫祁門人成化戊戌進士選庶吉士改
給事中嘗劾番僧論宫閫直聲甚著會試充校士
官内閣私屬其甥珦遂稱疾不就查兩廣軍餉藩
臬有不法者行賂求免珦卒劾之還朝疏時政六
事尋爲廣西參議
胡富字永年績溪人成化戊戌進士授大理寺評
事遷福建僉事釋福寧疑獄二百餘人進廣東副
使瀧水猺擾民富度猺所出没處得荒田三千餘
頃招獞人耕治猺畏獞遂不敢出黎人寇儋州率
兵跨海討平之歴布政使進順天府尹逆瑾用事
改大理卿豪奪民田賂瑾脅之富不從竟直之轉
戶部侍郎進尚書致仕卒諡康惠
汪舜民字從仁婺源人奎子成化戊戌進士爲御
史出按甘肅忤權貴謫官弘治初擢江西僉事決
獄如流淮揚大饑奉命脤濟活饑民百二十萬人
復業者八千餘戶歴官右副都御史舜民好學砥
行持風節所著有静軒行稿增校類編通鑑總目
諸書
黃華字實夫歙人成化辛丑進士任金谿平江二
縣知縣陞兵部主事奉勅大閱兩京山東浙江諸
地得材官騎士數萬參議福建討平汀賊逆瑾擅
權遂解組歸
張敏字志學祁門人登成化辛丑進士知桐栢縣
擢御史劾内宦怙寵肆横廵江時按治京口渡夫
中流横索渡錢推溺行李之惡仕終四川參議
曹祥字應麟成化甲辰進士由戶曹出守寶慶興
文教勸農業教民作水車以濟旱潦參政四川廵
撫貴州皆著有偉績
洪漢字朝宗歙人成化進士授行人累遷戶部郎
督楚儲奏免逋課數萬陞雲南參議提督銀場裁
省中貴例供羨餘令礦官自赴司交課著爲令
胡光字文光績溪人成化甲辰進士授廣州推官
劾中貴出鎮不法事謫驛丞轉灌縣令築江都堰
除虎患陞曲靖軍民府同知歸
程材字良用歙人弘治丙辰進士司理汀州入爲
御史疏劾閹寺劉瑾馬永成谷大用等竊弄威柄
瑾銜之摭其細故罰米輸塞上又徙其家屬於海
南瑾誅得釋
張芝字廷毓歙人弘治丙辰進士授大理評事極
言閹瑾竊權督學廣西會猺獞反監軍討之賊匿
深穴中以計殱之擢荆南副使
吳遠字惟明歙人弘治丙辰進士爲莆田知縣歲
祲多盜遠課農桑固封守賑乏困凡學宫橋梁郵
舍皆治不費於民累遷黎平知府民雜猺獞喜弄
兵遠教以禮讓彬彬向化
程琯字德和歙人弘治丙辰進士除戶部主事擿
發隱沒官緡四千𣙜北新關税清理屯田皆以廉
稱遷泉州知府擢兩浙鹽運使
戴銑字寶之婺源人弘治丙辰進士選庶吉士授
給事中詔求讜言銑條時事爲保治綱目上之正
德初閹瑾用事銑上言宦官黨類宜加裁黜顧命
大臣不宜聽引去逮杖除名世宗立贈光祿少卿
戴敏字遜之婺源人弘治丙辰進士知辰州府時
筸賊猖獗敏緋衣小隊馳賊營前驅呼曰太守來
與汝語賊駭竄復呼曰太守來活汝非殺汝也賊
稍稍出敏爲陳利害賊羅拜乞降尋擢貴州左參
政撫苗有功賜金幣
吳漳字清甫歙人弘治己未進士令胙城擢御史
以論逆瑾削籍瑾敗起官廵按北畿陞山東副使
河決黃陵岡漳殫力鳩工禱於神願以身塞河遂
南徙復故道擢都御史
汪標字立之祁門人弘治巳未進士知武定州蠲
市税民大悦陞刑部郎中逆瑾用事幾不免出知
鶴慶府未期年政通民和調大理瀕行民遮擁不
得前尋陞金齒兵備致仕
章瑞字廷召績溪人弘治已未進士授行人擢御
史武宗初逆瑾竊柄瑞上言五事謫江西都事起
知思南府時守備甘霖軍政久弛八寨賊時出剽
掠霖欲屠十三村以冒陞賞瑞切責將劾之懼而
止
唐澤字霈之歙人弘治已未進士知平鄉縣平鄉
多水患澤興築堤防一百八十里遷刑部主事劉
瑾擅權治獄者率阿旨殺人澤持法獨平累陞都
御史廵撫甘肅自土魯番據哈密城疆場日多事
久之寇數千穿塞盜邊病泄多死狼狽欲潰澤計
羸寇殱之不足創艾令服使醫爲診治有間遣譯
命之曰若病今起矣詰朝以戎服相見寇頓顙泣
謝歸上表誓終身不復反巳而悉還所侵地陞戶
部右侍郎卒於凉州諡襄敏
鄭晃字晦之祁門人領鄉舉任曹州學正流賊入
境率諸生守禦城得全陞長沙府判益勵清節逋
賦者爭先輸納轉馬湖同知討平芒部叛蠻
潘珍字玉卿婺源人弘治壬戌進士起諸暨令歴
陞山東僉事流寇攻兗東掠曲阜廼奏移縣並闕
里城之備兵福建捕斬海南劇盜括刷海船之爲
奸利者歴陞兵部侍郎安南請討莫登庸廷議遣
將問罪珍抗疏言安南遠裔祗須遣使諭以禍福
何必勞師遂以沮撓成命落職珍廉直有行誼大
臣交章薦不果用
程文字煥章婺源人登弘治乙丑進士歴大理寺
正獄無冤滯擢按察僉事備兵廣南猺獞不敢内
犯以與當道籌議邊事不合罷歸
潘旦字希周珍族子弘治乙丑進士授戶部主事
典漕真州遷邵武知府裁抑巨璫假上供擾民累
陞至兵部侍郎提督兩廣會征安南安南遣使求
貢旦上疏宜從所請以綏遠人不必窮兵萬里適
珍以言得罪嚴嵩遂絀旦議不用引疾去卒贈工
部尚書
李汛字彦夫祁門人弘治乙丑進士授工部主事
歴正郎出知思恩府猺獞變作單騎宣諭就撫者
三萬餘人邊境悉寧
金約字用博休寧人正德丁卯鄉薦署唐縣教諭
會流賊至身自乘城守禦賊矢中項拔其鏃益奮
激固守賊知有備夜遁晉國子助教
潘鑑字希古婺源人正德戊辰進士歴陞福建僉
事討蘇秉剪安南盜俱有功累陞右副都御史廵
撫四川討平西蕃深溝諸蠻擢工部侍郎總督川
貴湖廣諸省採木進兵部尚書提督兩廣軍務卒
諡襄毅
曹深字文淵歙人正德戊辰進士率同榜百餘人
摭劉瑾逆跡疏於朝罰跪午門五日終兵部主事
江一桂字伯馨婺源人正德庚午鄉薦知建寧縣
擢南京部曹出守太平郡接壤交趾時莫登庸僭
逆上命毛伯溫征之伯溫計先遣使臣往諭一桂
請往登庸遂稱臣上偉其績賜賚特厚陞副使卒
汪元錫字天啓婺源人正德辛未進士選給事中
兵部論偏頭關功敘錄太濫元錫疏斥本兵王瓊
以下有罪無功不宜冐賞帝北幸昌平宣大南征
宸濠元錫皆上疏力爭及世宗即位首陳先朝羣
奸蠱惑基禍宜付法司定罪從之陞太僕寺卿李
福達之獄以直言被杖罷歸再召官至戶部侍郎
卒贈尚書
黃文光字應奎休寧人正德癸酉鄉薦知冠縣清
儉愛民部使者持倉庫吏責私簿典庫曰令尹無
一錢私出入簿安得來使大驚異
趙時勉字誠之歙人正德癸酉鄉薦謁選上時務
二十事知武城縣歲饑民流請監司入疏蠲民租
之半每歲省厨傳之費不下數千緡
胡松字茂卿績溪人居家以孝友稱由正德甲戌
進士爲嘉興推官晉御史請究宸濠奸黨罷内
官店裁東厰衙門薦謝遷韓文彭澤林俊羅玘
諸人世宗朝論桂萼起用王瓊事出知廉州歴陞
右副都御史上治河便漕疏尋晉工部尚書時伊
庶人賄嚴嵩請拓府第大將軍仇鸞陰蓄異志請
屯親兵輦轂下便宜給武庫軍仗松皆力陳不可
及伊庶人仇鸞敗果如松言卒諭祭葬
鄭佐字時夫歙人正德甲戌進士授南刑部主事
改祠部疏議大禮極陳後殿災變之由遷福建僉
事尋備兵饒州𠞰誅閩饒宿寇
方紀達字行可歙人正德丁丑進士令南豐擢給
諫時張璁桂萼驟用事達抗章論列調廣西僉事
卒僚屬合賵而後能殮
汪思字德之婺源人正德丁丑進士選庶吉士授
給事中嘉靖初首薦耆舊大臣石珤韓文彭澤等
以輔新政極論太監崔文鮑忠芮賢之罪薦尚書
林俊之忠力救諫臣劉最讜論重一時未幾元宰
論翊戴功爲外戚議封思奏寢之外補廣東僉事
終雲南副使
胡宗明字汝誠績溪人正德丁丑進士授戶部主
事進廣東參議設竒俘馘劇盜參政廣西平黎有
功累陞副都御史廵撫遼東增築屯堡多倣古法
潘潢字薦叔婺源人鄉薦第一正德辛巳進士知
樂清縣入爲禮部郎進大學衍義勸御經筵改吏
部署選事冢宰欲私二人潢不從督學閩中立輔
仁紀業二册講明正學歴遷至戶部尚書與嚴嵩
忤以議論條例不合上疏自劾徒有用一緩二之
心罔知隨時通變之術徙南工吏兵三部尚書卒
諡簡肅
程輅字邦載績溪人正德辛巳進士授行人陞兵
科給事兼侍經筵上時務六事奏革詭冐武官二
千七百餘員因劾武定侯郭勛忤旨削籍後復官
陳有容字仁甫休寧人嘉靖壬午舉人授歸德知
州舊有額外金二千白上臺歸之公擒鄢賊高寵
餘黨後知歸州有減抽分諸善政晉瑞州府同知
汪仲成字汝玉績溪人嘉靖丙戌進士授大理評
事有巨閹從子殺人賂諸問官求脱仲成力爭不
署名竟抵法遷思恩知府時土官岑濬以叛誅其
子岑金率黨攻城計縛之調柳州歲有船税千餘
金成委備軍餉一無私焉
鮑象賢字復之歙人嘉靖己丑進士授御史歴雲
南副使累遷陜西廵撫移雲南集兵討流江賊那
鑑平之總督兩廣連建靖寇功官終兵部左侍郎
舒遷字于喬黟人嘉靖乙未進士授行人時都御
史歐陽鐸議增山税遷力止之考選御史著居官
慎己二銘議大禮多所建白按山西清理鹽課羨
餘悉奏賑邊按廣東剪豪暴黜貪汚復厓山之祀
所至有聲
胡宗憲字汝貞績溪人嘉靖戊戌進士授益都令
擢御史出按宣大定邊亂復按浙時東南苦倭寇
華人汪直徐海等爲之主督撫以宗憲善用兵請
當一面遂破倭於王江涇遷廵撫晉總督節制七
省軍事專任治倭設竒計㩦其黨與賊首以次就
擒東南寧息進大司馬加少保後以人言逮至京
上曰加宗憲罪後來誰肯任事乃得釋繼又被劾
下獄瘐死萬歴初追諡襄懋
汪文式字時憑婺源人嘉靖癸卯鄉薦知華縣賊
帥尚詔攻掠城邑一日假校尉帶數十騎過華文
式偵知爲賊擒斬之事聞詔建偉績坊
汪垍字仲成休寧人嘉靖甲辰進士授戶部主事
轉員外郎屬修會典十三司皆垍總裁陞福建僉
事出死囚以禦倭捷聞賜金綺擢參議
殷正茂字養實歙人嘉靖丁未進士爲兵科給事
帝勤齋醮正茂與同官言黷祭非禮不肯進香予
杖尋陞江西按察使廣東猺獞自弘治中作亂數
征不克至是擢正茂右僉都御史爲廵撫往討平
之陞兩廣總督時倭寇縱横正茂徙邊海謫戌之
民於他處絶倭嚮導請寬減採珠銅蠟貢物以甦
民困然後分布攻守盜以次盡平以功加兵部尚
書晉戶部致仕
汪道昆字伯玉歙人嘉靖丁未進士知義烏縣歴
福建兵備副使有悍卒擁脇廵撫廵撫莫能支道
昆遽馳入軍門戮首事以徇一軍寂然倭陷興化
全閩大震道昆走浙請督撫胡宗憲檄戚繼光將
兵往道昆主畫策繼光主轉戰賊次第削平累陞
都御史歴撫福建鄖陽湖廣神宗立召爲兵部侍
郎出閱薊遼邊備乞終養歸詩文與李攀龍王世
貞狎主齊盟所著有太函集
方弘静字定之歙人嘉靖庚戌進士任東平州視
學粤西尋轉江藩使者治嚴嵩父子獄有所波連
弘静訟言白之既持節入浙時方苛剔濫費弘静
疏言去冗不如增備增備不能惜費因大修艨艟
會諸將急擊寇覆其水寨論功當超叙中蜚語歸
卒贈工部尚書
程金字德良歙人嘉靖癸丑進士授南工部主事
秋毫不染分司龍江關要人援權相勢撓關法金
箠其船工徇於市遷部郎出守漢陽發楚藩外屬
奸賍張居正治第托漢陽守市木金雅不直居正
居正奪情遂投劾歸
方良曙字子賓歙人嘉靖癸丑進士授工部主事
𣙜木荆州關吏請兼算舟充額曙不許額既足乃
罷兩月告緡恤刑畿輔釋三冤獄嘗倣長垣故事
治河河不爲災後轄雲南濬昆明池溉田又築晉
寧州城終應天府尹
江一麟字仲文婺源人嘉靖癸丑進士知吉安州
擢工部郎時言官吳時來等劾嚴嵩下獄一麟力
救得免轉廣平知府歲旱步禱三日雨集蝗死廣
寇蜂起擢監軍副使督軍力戰馘其渠時倭寇海
豐島賊陷電白皆次第削平擢撫貴州有苗酋葉
楷累世負固麟設竒用間捣其巢建縣治之晉都
御史兼戶部侍郎總督漕務病卒諭葬祭
程道東字震伯歙人嘉靖己未進士授工部主事
奉詔營景藩宫室還治河有績通判青州遷知深
州復以治海擢戶部郎中出爲雲南知府告歸
凌琯字惟和歙人嘉靖壬戌進士司理南安追殺
巢賊擒其渠魁擢御史政府欲釋都御史路楷琯
以其黨奸殺沈鍊力持不可著直聲終陜西按察
使
許國字維貞歙人嘉靖乙丑進士選庶吉士授檢
討奉使朝鮮饋遺一無所受萬歴改元陞右贊善
充日講官每進講託事獻規帝悚意聽之累官至
文淵閣大學士卒諡文穆國爲人木強遇事輒發
數與言者爲難然廉慎自守人故不能汙初在館
局爲張居正所器居正父病朝士醵禱國獨不往
尋以奪情留任國詣其第密勸行服其在樞輔值
帝倦勤累疏請建儲帝不悦遂五疏乞休
游應乾字順之婺源人嘉靖乙丑進士歴部郎出
守寧波濬陂塘通水利時郡邑承張居正指毁書
院惟寧波獨存累陞雲南按察使平巨寇丁改轉
廣東右布政島寇大至率勵吏士乘城拒守擢大
理丞昭雪冤滯謂其屬曰廷平所以平天下之不
平也如止押司寇紙尾焉用平爲累遷總督倉場
先後條上四十餘事皆著爲令
許天贈字德夫黟人嘉靖乙丑進士知海寧躬親
履畝丈田清税擢戶部主事𣙜北關以廉惠稱守
建寧疏古渠創建寧二衛遷兩浙長蘆鹺使轉山
東參政著有北關考兩浙長蘆事宜
余一龍字汝化婺源人嘉靖乙丑進士知江山縣
擢御史疏請東宫出學乞宥諫臣鄭履淳嚴絶餽
遺或餉以酒碎其甕有擊甕侍御之號補湖廣僉
事治兵沔陽平桐栢湖寇擢貴州副使撫叛苗四
十四寨籍爲編戶繼而苗復爲宼一龍念其狃於
招撫出不意除夕往殱之特賜奬勞後以南太僕
卿謝病歸
汪文輝字德充婺源人嘉靖乙丑進士官御史會
首相高拱以内閣掌吏部其門生輩居言路專務
搏擊文輝亦拱門生心獨非之疏陳四事忤拱出
爲寧夏僉事監互市單騎諭敵咸感服無所擾進
尚寶司卿張居正用事移疾歸
楊旦字明甫休寧人嘉靖舉人知奉化縣築天寧
長沙二堤民利之通判杭州革織例金三千緡轉
青州疏河運三月成功致仕歸
余懋學字行之婺源人隆慶戊辰進士爲司理剖
決若神擢南給事中論劾張居正又陳五事居正
疑有所指矯旨削籍居正死召還歴官戶部侍郎
歸杜門著書嘗曰學患不真與其爲僞中行不若
爲真狂狷卒諡恭穆
羅應鶴字德鳴歙人隆慶辛未進士知景陵黃岡
二縣召爲御史按東粤適有蜑戶之役應鶴說督
撫曰耦而俱者蜑與民也願生俘之毋馘督撫納
其言先後釋纍俘數千人督學三輔累遷太僕卿
陞保定廵撫
方揚字思善歙人隆慶辛未進士歴遷南戶部郎
有怙權相勢者私據公田託言爲社田以給貧乏
乞揚作記不應遂以事誣之謫秀州遷守杭州乞
歸
胡宥字子仁休寧人隆慶辛未進士令長垣平獄
訟省租庸繕城修學政聲籍甚擢南御史江陵
柄國御史傅貞言事編戍特疏請釋之廵按廣西
攝廣東鹽法佐軍興用兵八寨紀功賜金幣御宴
七次蓋異數云
江東之字長信歙人萬歴甲戌進士由行人擢御
史首發馮保徐爵奸劾僉都御史王宗載與于應
昌共陷御史劉臺以媚張居正乞從先朝楊路等
謀殺沈鍊例抵罪命勘邊臣周詠等掩敗爲功狀
得實直聲大震遷太僕卿時張馮黨復搆陷張岳
沈思孝吳中行趙用賢鄒元標諸臣東之發憤上
疏請先自罷復以山陵事與執政忤貶知霍州累
遷大理少卿尋以右僉都御史撫貴州被劾免官
余啓元字伯貞婺源人萬歴甲戌進士知臨城縣
會有履畝丈量之令啓元以無故擾民置不報忤
江陵相意改霸州學正歴陞部郎監豫章漕兑罷
虚耗四十萬石尋督易州糧儲累陞大理寺卿致
仕
汪應蛟字潛夫婺源人究心性命深入閫奥萬歴
甲戌進士除南兵部主事督學四川備兵易州劾
礦使貪恣不報移治天津陞廵撫又移保定在天
津時開葛沽白塘棄地爲水田歲得榖以充餉及
至保定上疏請廣興水利可得田數萬頃帝許而
不能行晉工部侍郎光宗立改大司農疏愛民十
八條阿保客氏求墓地踰制應蛟執不與尋告歸
時毁書院禁講學乃作默識解示門人所著有理
學經濟二編
程子鰲字坤輿歙人萬歴丁丑進士令蘭溪吏以
解羨上子鰲斥之不畏強禦雅意作人參藩廣西
地多猺獞鰲一意拊循無梗化者終江西按察使
張應揚字以言休寧人萬歴癸未進士知蘭溪縣
禁溺女置社倉擢御史出按雲南順寧代候二寇
搆兵應揚籌畫敉寧之復按福建出冤繫者甚
衆
程朝京字元直休寧人萬歴癸未進士令鄱陽邑
多積逋朝京立週知實徵二册課遂如額陶丁藍
芳威爲亂討平之又力言芳威於上官貸死戌邊
卒爲名將累陞永平知府因灣水運天津糧至闞
家口省輓輸數倍晉福建副使
潘士藻字去華婺源人萬歴癸未進士授温州推
官擢御史忤東厰張鯨會火災疏請修身親賢語
甚切摰鯨乃激上怒謫廣東布政司照磨謝表曰
積忱未至自反殊慙東西南北莫逃天覆地載之
間進退行藏皆爲進德修業之地後量移南吏部
主事陞尚寶少卿
邵庶字明仲休寧人萬歴癸未進士選庶吉士改
兵科給事中疏請清驛遞汰運總冗員革錦衣冐
濫裁戚畹越請陞工科都給事再補禮科請臨御
躬祀及行召對開儲講陞太常少卿
方元彦字士美歙人萬歴丙戌進士知金華縣擢
御史按甘肅嘗陳備邊五議按閩釋冤發奸郤
紅毛番市鎮安海堡城又建言星變地震宜撤
璫使以答天譴卒於官
吳中明字知常歙人萬歴丙戌進士任瑞汀兩府
推官陞主事歴吏部郎中疏列礦奄陳奉暴横狀
提學河南分守汝寧汝寧王縱僕殺人中明以僕
抵法備兵薊門葺邊墻開耕屯治績尤著陞陜西
布政廣西廵撫南戶部侍郎卒
金繼震字長卿休寧人萬歴丙戌進士知義烏縣
公署火恐獄囚盡斃縱之歸約令自來無後者累
陞刑部郎中恤刑山東遼東釋冤繫四百餘人報
命課第一
洪文衡字平仲歙人萬歴己丑進士歴任南北部
曹疏請建儲居工部力杜中貴横索節冗費甚多
晉光祿少卿上八事上爲寢景醮之命陞太常卿
議請祧睿宗時以爲當卒贈侍郎文衡性孝居喪
斷酒肉不處内三年
黃全初字性甫歙人萬歴己丑進士知崇德縣歲
荒請蠲逋賦當事不可遂引疾歸起南國子博士
遷南戶部主事軍餼多冐支悉釐其弊歲省萬
四千緡晉郎中
汪先岸字登于休寧人萬歴己丑進士知光山縣
擢御史上疏請正國本首輔依違其議遂疏劾之
廵視漕河建開泇河議河成歲省金錢無算仕至
太僕卿魏閹用事削籍家居剏立還古書院
汪以時字太易婺源人萬歴己丑進士爲縣治最
授御史督理河東礦使張忠奏開採南池徵收鹽
課以時抗阻之爲所誣奏幾不免轉按山西廉治
税棍出冤獄八百餘人建城堡於青龍驛轉南太
僕卿
葉伯鳴字雲羽休寧人任沂州同知潔已恤民塞
礦穴疏鹽禁署單父平馬政出大辟三人邑以白
蓮教被累者盡釋之改涿州涿地衝民疲伯鳴以
休息爲理擢藩司理問
金忠士字元卿休寧人萬歴壬辰進士令樂平以
卓異考選御史按貴州勘定水西討平洛苗按浙
江賑澇饑戢兵伍按河南𠞰巨寇歴遷至僉都御
史廵撫延綏晉少司馬
方時化字伯雨歙人萬歴甲午鄉薦知朝城縣時
白蓮賊逼擾時化偵知邑中巨猾王甲周乙召爲
約正捐其宿負以甘言撫之二人願盡力遂以計
縛賊主閻氏等斬之終敘州府同知
鮑應鰲字山甫歙人萬歴乙未進士授戶部主事𣙜
崇文税管太倉庫秋毫無染補祠祭司郎中孝靖
皇太后薨詔依世宗沈貴妃例鰲以沈貴妃例簡
略乃考穆宗母孝恪皇太后時爲康妃薨儀注
增十三條疏上即允行之鰲在儀司凡議諡䘏守
正不阿尋陞尚寶卿晉太僕卒
畢懋良字師臯歙人萬歴乙未進士除萬載令陞
禮部郎督學浙江轉福建督糧道括諸項羡銀及
贖鍰積榖數萬石後紅夷寇海上糧艘不通發所
貯榖民藉全活尋晉方伯減加𣲖撫降海寇累陞
戶部侍郎總督倉場議以本色折色相間給發每
年可積米八千餘石會以不附魏璫斥罷時與族
弟懋康並有清譽稱二畢懋康亦爲璫削籍相繼
去士論以爲榮崇禎初起工部侍郎
洪世俊字用章歙人萬歴乙未進士除禮部主事
時諸王婚期踰制講學禮廢福藩久不之國力
爭十餘疏出參漳南會紅夷入寇預堡圭嶼儲火
藥禦之寇不爲害轉山東左布政平白蓮賊陞太
常寺卿
汪元功字元倩歙人萬歴乙未進士除光化知縣
遷吉安府補順德備兵雲中力行節省以完兩年
貢市額素囊部落不靖元功單車馳諭官至湖
西觀察
吳宗堯字仁叔歙人萬歴乙未進士知益都縣性
強項中官陳增以開礦肆虐宗堯盡發其不法事
列狀上聞請以一身易萬民命帝心動令增約束
其下增劾宗堯阻撓礦務遂被逮民數萬遮道衛
送哭聲震地下獄經年釋爲民
謝存仁字生甫祁門人萬歴乙未進士授戶部主
事𣙜關監兑有清望督儲遼陽陞參政歴雲南布
政陞廵撫簡兵核餉請告歸
胡思伸績溪人萬歴乙未進士知上虞縣築夏蓋
白馬上妃三湖灌田又築梁湖石牐民享其利進
兵部郎陞副使備兵懷隆建城堡修邊垣開沃田
節虚冐銀兩遷保定廵撫治績尤偉畿南頼之以
安
畢懋康字孟侯歙人萬歴戊戌進士授中書選御
史出廵長蘆盡釐鹺弊請修復河渠諸牐按陜西
山東皆值飢歉講求賑法無出懋康右撫鄖陽以
忤璫編名黨人尋起南通政仕至南戶部侍郎
吳國仕字秀升歙人萬歴甲辰進士授刑部主事
守嘉興均調賦役定官解之法築海塘及漕堤建
石梁於王江涇治行推第一備兵辰沅參政川東
擒奢酋將樊龍以復渝城繼搗藺賊破之數轉至
福建左布政有平海寇功遷南太常卿晉戶部侍
郎
汪有功字祖倩歙人萬歴甲辰進士知蒲圻縣擢
南御史所上疏如勸青宫講學劾巨璫亂閩及藩
臣不當僭祭孝陵與張差肆逆當窮治其奸皆中
時弊官至尚寶丞
汪煇字柱河休寧人萬歴甲辰進士由庶吉士歴
吏部侍郎勁節不阿魏璫建祠欲屬煇記煇絶不
與通璫銜之矯旨削籍崇禎初復職
余懋孳字舜仲婺源人萬歴甲辰進士知山陰縣
擢給事中歴疏請發留中章奏舉枚卜釋繫囚
停税使賑東方饑民黜西洋天主教又言帝久不御
朝中外扞格堂陛闊絶前後章數十上俱切中時弊
倪思輝字實符祁門人萬歴丁未進士天啓間官
給事中劾保姆客氏謫閩幕後起兵科給事歴通
政使忤魏璫削籍崇禎初起刑部左侍郎南戶部
尚書逾年告歸
舒榮都字曰俞黟人萬歴丁未進士授中書任御
史上三字疏曰虚公嚴其餘言邊務則劾督撫周
永春等言門戶則劾通政賈繼春等皆甚剴切巡
按湖廣時貴竹土司叛榮都代爲畫策𠞰平之天
啓間欲與楊左連名劾魏閹會外艱不果後憂憤
卒追贈太常卿
江秉謙字兆豫歙人萬歴庚戌進士知鄞縣擢御
史抗疏言封疆事請置本兵張鶴鳴於法訟經略
熊廷弼功内操事興秉謙連疏糾之諸奸切齒遂
削籍
程策字獻可休寧人萬歴庚戌進士授西安推官
清介自勵轉南禮部主事時拜魏璫祠者如騖策
獨不往守德安有七府奸民同日謀不軌策密緝
捕渠魁餘不問反側以安晉鄖襄參政流寇深入
設伏大敗之
汪泗論字自魯休寧人萬歴庚戌進士授漳浦知
縣擢御史疏杜内批以防微漸出按江西力持大
體晉太僕卿
趙時用字德友休寧人萬歴癸丑進士知南安調
閩縣擢給事中抗言恩蔭不宜濫敘閣臣票擬讓
權中官事多内批徑出宜防其漸忤崔魏矯旨削
奪後起南鴻臚卿
汪康謠字衢父休寧人萬歴癸丑進士知諸暨縣
陞戶部主事出守漳州有販海遭颶風者七十四
人前吏誣爲海寇康謠廉實釋之蘇撫周起元以
忤璫坐贓數萬下漳州籍之康謠閣不行遂削奪
後復官擢福寧兵備道
汪應元字長孺歙人萬歴丙辰進士授太常博士
魏璫用事以奉差歸崇禎初召爲御史出按廣西
歲大旱甘澍隨車罷牛税罷𣙜木多所釐革
汪元標字承景歙人萬歴丙辰進士由潭陽知縣
晉吏部主事歴掌四司值權璫用事罷官歸旋起
備兵海上擒大盜蕭潮等千餘人閩以安堵晉福
寧道
許啓敏字元建歙人萬歴戊午舉人任登州府推
官有負官物抵法繫獄至數百人啓敏至多所平
反白院道出之其不可宥者令煎鹽貸死晉兵部
主事
黃願素字若鏡歙人萬歴己未進士爲撫州推官
擢吏部主事疏汰假官百八十員鋟銓曹事宜存
之部中他如禁飛布山燒鑿以護地脉設界嶺防
守以清盜寇鄉人頼之
黃正賓歙人由貲入官爲舍人思樹竒節萬歴中
以緩册東宫抗疏劾首輔申時行下獄斥爲民遂
有聲士大夫間熹宗立起故官再遷尚寶少卿致
仕崇禎初閹黨徐大化楊維垣已罷官猶潛居輦
下正賓疏發其奸都人快之
吳彦芳字延祖歙人天啓乙丑進士知莆田擢御
史甫九月疏十一上登州用兵請撤監視諸中官
最後以排擊邪媚攖上怒下獄尋釋歸
方士亮歙人崇禎辛未進士歴嘉興福州推官擢
兵科給事中疏陳時弊論劾謝陞徐世蔭馬爌等
薦方岳貢陳洪謐等陳新甲主欵議士亮首發其
罪復論中官出鎮之弊乞撤回語極明切周延儒
出督師無功獲譴以士亮贊畫軍務削籍歸
國朝張光祁字雲仲歙人舉順治丁亥進士知鄧州督
戰艦征湖南區畫有方盜壘於下庄祁單車諭之
皆就撫陞禮部員外郎會河決不忍去治之廵督
七書夜不入署以勞瘁卒
吳正治字當世休寧人漢陽籍順治己丑進士選
庶吉士授編修以侍講出補江西參政轉陜西按
察使所至以清廉執法著内擢工部右侍郎轉刑
部諸所條議如赦令宜急行丈量宜停止禁狀外
指扳嚴婦女私嫁免逃人十家連坐及收旗丁月
錢皆著爲令晉禮部尚書拜武英殿大學士守成
法持大體以病致仕
趙吉士字天羽休寧人順治辛卯舉人知交城縣
交城北阻深山自明季爲盜窟吏不敢詰值山中
饑吉士以勸農閱荒爲名率數騎入山中留宿土
窑左右皆懼吉士意氣自如既熟知其山川險易
居民順逆一日與同官飲却月湖笙歌迭奏賊聞
之不爲備忽夜半斂兵疾行由間道搗賊巢擒一
百一人撫定山民一千四百餘戶其不從賊者給
羊酒旌之敘功陞戶部主事𣙜揚州關擢戶科給
事所著有續表忠記徽州府志萬青閣集
洪琮字瑞玉歙人順治壬辰進士除韶州推官時
東粤新附郡縣供辦軍需琮條上幫貼夫船議吏
民得蘇息縛妖民郭天鵬擒虔賊王秀皆不煩兵
歴員外郎中督學陜西子景行平陽知縣清漏租
除規費禁絶賃妻火葬諸惡習
汪宗洙字魯源婺源人以歲貢任内邱知縣於時
西山劇盜嘯聚民多流亡宗洙招徠懷集案牘不
煩郡司理臨邑閱獄囚繫止有上臺委決者二人
余維樞字中台婺源人以鄉副榜知永年縣葺學
宫立義熟築河堤造布衣張蓋廬訪以政事補臨
縣政聲益著陞督捕主事卒維樞學有原本著從祀
諸儒繫議泮宫禮樂合集令洺錄及文集
吳聖楫字右舟歙人順治甲午選貢知文縣壤接
西域番民雜處楫控御有方力懲奸民冒充旗丁
蜀軍竊販馬匹之弊
許書字元文歙人順治乙未進士知淶水縣旗民
畏愛内擢之日挽留者遮道後由禮部郎出知南
康卓有政績
洪明鍾字萬貞歙人順治十五年以舉人知海澄
縣時澄帥縱士卒索餉而譁明鍾曰餉非緩也吾
將按籍而給如虚卒倒馬則奈何帥爲稍戢以軍
興積勞卒邑人懷之
程文彝字銘仲休寧人康熙甲辰進士由翰林改
刑部主事舊例民娶旗女當離異文彝議償身價
著爲令擢監察御史多所建白如升遵化縣陵邑
爲州定地壇配位尚右清驛馬貽累廣旌節孝革
除里役禁軍需私𣲖及佐貳武弁用嚴刑皆見施
行累遷大理少卿仕終工部右侍郎
汪錞字鐘如休寧人以江夏籍中康熙庚戌進士
累官驗封司郎中每大廷集議敘資紛紜錞口授
指揮羣吏咸服冡宰特薦掌選丁憂服闋借補
稽勲以病歸子漋
汪晉徵字符尹休寧人康熙己未進士由翰林改
給事中有修先賢書院增張載世襲停藩臬卓異
寬兩廣限憑諸疏丁卯主試湖廣遷順天府丞累
官戶部侍郎居官持重精敏居鄉講學紫陽還古
書院所著有宋元明正學錄雙溪草堂集
吳苑字楞香歙人康熙壬戌進士選庶吉士授檢
討歴中允侍講遷祭酒奏請諸教習官學者歲滿
補縣令勿補州倅以通沉滯塞倖門又嚴試補教
習之法又令八旗子弟在官學者一體考校鄉會
試量增其額以示鼓勵省親告歸所著有北黟集
張瑗字松巖祁門人康熙辛未會試第一授翰林
編修主試四川改御史明閹魏忠賢墓在西山侈
甚上疏請毁之報可朝野以爲快提督河南學政
瑗賦性淡泊素履端詳居官以廉謹稱
江南通志卷一百四十七
江南通志卷一百四十七
人物志
宦績(九)(徽州一府)
徽州府
唐胡學婺源人咸通進士仕撫州司戶上書忤田令
孜竄福州尋授舒城令黃巢亂說李克用等協力
𠞰之每臨陣爲前鋒後加宣歙節度討擊使
南唐查文徽休寧人仕南唐累官樞密副使討建州
王延政有功遷建州留後吳越兵據福州文徽攻
克之入城撫其民陷伏中被執後遣還以工部尚
書致仕弟文徵亦仕南唐
宋魏羽字垂天婺源人初仕江南爲判官歸宋擢太
子中舍真宗時終禮部侍郎羽強力有吏幹好言
事歴劇職十年始踰四十鬚鬢盡白
張諤字昌言歙人能文有吏材南唐秘書丞通判
鄂州歸宋歴西川轉運使先是中土不習舟楫諤
置威櫂軍分隸管勾始無覆溺之患子秉字孟
節舉進士善詞翰歴官樞密直學士
謝泌字宗源歙人太平興國五年進士端拱初遷
殿中丞直史館時王禹偁請羣官謁宰相須朝
罷同時接見以防請託泌謂不可疑大臣以私輔
臣非接見賓客何以究知外事上嘉納之嘗薦王旦
數人皆至卿相官至右諫議大夫判吏部銓年六
十三端坐而逝
洪湛字惟清休寧人雍熙進士直史館咸平間使
荆湖條奏利病甚衆時議城綏州使湛相視陳七
利二害凡五使西北采訪邊事甚明悉與王欽若
同知貢舉爲所誣累貶儋州
俞獻可字昌言歙人端拱初登第歴歸州軍事推
官權領州事會李順反川陜官吏多棄城獻可料
州兵屯沿江爲柵以遏之晉御史建言天下所上
瑞物不在圖牒者毋得以聞提點廣西刑獄平定
蠻寇爲立互市築塞以扼其險累官龍圖閣待制
查道字湛然休寧人文徽孫事母孝母病思鱖羹
方冬道泣禱于河得鱖以愈母端拱初舉進士歴
官知果州西充賊爲患詔書招之不下道單騎趨
賊所諭以詔意咸拜曰仁郡守也悉服會舉賢良
方正拜左正言直史館天禧初求外任出知虢州
時秋蝗災道不待報出官廩米賑之給民麥四千
斛爲種全活甚衆道所至務寬恕嘗按部從者摘
路旁棗以獻道挂錢於樹而去從兄陶字大鈞官
秘書少監判大理知審刑院賜金紫陶子拱之淳
化進士歴官中書舍人有廉節
俞獻卿字諫臣獻可弟登咸平進士歴昭州軍事
推官會陳進亂獻卿盡發州所積緡錢平糴得榖
數萬大兵至頼以饋軍累遷三司鹽鐵判官上言
天下榖帛寖耗仁宗爲罷諸無名費以鉅萬計後
知杭州江潮溢鑿西山作堤數十里民便之以刑
部侍郎致仕
魏瓘字用之婺源人羽子爲開封府參軍奏内侍
以作燈山誅索擾民詔杖内侍歴提點廣西刑獄
轉運使除雷化等州舟船計口之税罷柳州無名
之役尋知廣州倡築城及儂智高寇廣五旬不能
下朝廷以爲功累遷吏部侍郎致仕
胡遇績溪人登慶歴進士儂智高陷邕州孫沔余
靖以謀略薦於朝除行營參謀從狄青大敗智高
擢湖南江西安撫使
王汝舟字公濟婺源人皇祐五年進士知南劍州
捕盜官邀賞增益盜贓擬死者十三人汝舟閱牘
得其狀皆免死以治行第一聞哲宗時擢河北轉
運判官諫罷市珠之令徙䕫州提點刑獄告歸先
守南劍時祖母沒上言諸父無在者乞以適孫解
官終三年喪詔從之著爲令有雲溪文集
許元字子春祁門人以蔭歴泰州軍事推官戍兵
千人自海上亡歸州守不知所爲元叱執倡首者
三人餘悉勞遣遷知丹陽縣舊制盜決練湖水者
罪死會大旱元請借湖水溉民田不待報決之守
遣吏按問元曰便民罪令可也時京師粟少而江
淮歲漕不給范仲淹薦爲發運判官轉輸不匱
上嘉之拜侍御史
孫抗字叔和黟人登進士知潯州擢監察御史劾
奏狄青不當沮敗永洛城事言日食陰盛當以後
宫爲戒又諫止大獵遷都官員外郎提點江西刑
獄有言歲凶當稍貴常平粟價以利糴本者抗言
此非常平本意詔從之官至工部郎中
汪汲績溪人嘉祐進士授慈溪令濬河溉田數千
頃民祀之擢太平推官解釋冤繫子奕襄皆登第
有時名
洪中孚字思誠休寧人湛孫元豐二年進士尉黃
岡除鄰盜張韜主成都簿渡笮橋諭降雕門叛蠻
崇寧初轉運熙河興鼓鑄𣙜酤市易之利以給邊
立墩堡給鎧仗興耕屯以防剽掠青塘内附中孚
出不意夜半抵其地撫慰之以察其情酋皆畏服
知太原府夏人提重兵來議地界飭諸將掩擊遁
去以龍圖閣待制致仕
王愈字原道婺源人紹聖登第知信州睦寇犯信
擊敗之爲王黼所嫉坐竄逐高宗時吕頤浩首薦
愈起知無爲州軍
程邁字進道黟人元符三年進士由仁和尉遷知
西安縣部使者督諸郡水旱積欠邁曰衢州數年
無水旱何積欠也守不能屈由是他邑皆免高宗
時歴知福州温州上稱其政光前絶後今之吏師
又知平江鎮江時鄱陽歲饑多盜以邁知饒州
奏蠲舟車征算增米價以招商賈不踰月米大
至手條寬恤三十餘事民以寧息進顯謨閣直學
士
汪叔詹字致道歙人崇寧五年進士爲太學博士
以直言忤王黼斥歸久之權知蕪湖縣發運盧宗
原議涸丹陽湖爲田叔詹抗言爭之不得置印廳
事走京師上書言湖不可涸狀帝悟從之擢提舉
潼川常平時東川鹽井鹵竭民多虧課被囚奏蠲
其逋且削煑鹽之籍南渡後以司農少卿總領湖
廣六路財賦凡八年無闕事
汪希旦字周佐歙人登大觀進士知泗州時劇賊
宋江横行及濠濠泗密邇希旦嚴守備賊不敢犯
開廩賑饑蝗不入境麥生兩穗治最賜三品服
歴知袁江舒三州以朝請大夫致仕
胡舜陟字汝明績溪人大觀三年進士靖康中爲
侍御史奏誅趙良嗣力抗和議高宗立仍前職
以彈宰相出知廬州時淮西寇盜充斥舜陟修城
治戰具招降劉文舜擊走張遇孫琪戒諸郡無
給叛將范瓊食而陰發兵剪其後瓊遂絶江走時
淮西八州惟廬安堵已而知靜江府罷官復起經
略廣西連破周聰陳旺諸寇經畫買馬諸政視常
歲贏四倍運使吕源修怨讒於秦檜下獄死後事
白贈少師子仔知晉陵縣嘗寓苕溪著漁隱叢話
黃葆光字元暉黟人賜進士出身授齊州司理參
軍閱獄囚一夕遣數百人通判以爲疑視牘無不
當者擢監察御史條奏三省樞密院吏猥多如奉
入賞勞之類非元豐舊制者革之歲省費數萬蔡
京怒其異已徙符寶郎復拜侍御史政和末歲旱
葆光奏言蔡京僭擬跋扈大臣皆依違畏避以致
天變京中以他事謫降後起知處州當方臘殘破
之後盡心牧養卒州人祀之
金安節字彦亨休寧人宣和六年進士歴遷侍御
史秦檜兄梓知台州安節論其附梁師成罷之以
是忤檜不出者十八年檜死起官歴侍講給事中
封駁論奏獨立無黨張浚語人曰金給事真金石
人也官至吏部尚書請歸時以爲中興以來完名
高節未見其比卒諡忠肅
汪若海字東叟歙人游太學以知兵召見請立康
王爲大元帥鎮撫河北高宗即位遷江南經制使
上言天下如常山蛇秦蜀爲首中原爲脊東南爲
尾今以東南爲首安能起天下之脊哉欲圖恢復
必在川陜遂以張浚宣撫川陜繼論軍食忤執政
謫英州道出臨川時江夏軍馬李允文跋扈若海
馳諭之允文感悟惟其下曹成不順若海以計得
軍印遂奪其衆歸因獻平寇策朝廷悉用之湖湘
遂安累遷直秘閣知江州時方經略中原議起若
海而若海已卒
汪勃字彦及黟人登紹興二年第調嚴州建德簿
長於吏治不事鞭扑入臺爲諫議大夫遷御史中
丞與秦檜不合求領外祠六年復起知湖州民鐫
木曰賢哲太守云
程叔達字元誠黟人登紹興十三年第教授湖州
䄂書見時宰論五事除監察御史賑兩浙饑以勞
被奬遷右正言諫和糴四弊慶元中特除華文閣
直學士卒諡莊節
朱安國字康侯休寧人紹興二十一年登第累擢
御史嘗論釋六年未決之囚知廣州劇盜陳青寇
海道安國授牙校李寶方略縛青及其黨以歸威
震一方進直徽猷閣安國善談兵著陰符元機
子拂宰姚江築捍海堤五千丈
李知己字智仲婺源人紹興進士判婺州軍士以
給衣絹輕持杖喧譁守稱疾知己呼其首勅以軍
法仍計絹直給之衆乃帖服遷大宗正丞兼權都
官郎
汪安行字伯壽績溪人學問精博登紹興進士
知灃州時入奏請罷公使庫孝宗顧宰相王淮曰
此朴直做家老子政事何如淮對曰舊攝灃州民
思其德孝宗曰因民之思俾復守灃官至朝奉大
夫
程大昌字泰之休寧人紹興進士主吳縣簿孝宗
即位遷著作佐郎時貴近或與密議大昌上言宜
防石顯之奸帝以治道問大昌言當求賢納諫政
事内修則大有爲之業在其中提刑浙東徙漕江
西復清江縣舊堰以捍江護田陞秘書監歴官權
吏部尚書出知泉州汀賊沈師作亂大昌趣統制
裴師武不俟帥府符急進兵討之賊遂潰以龍圖
閣學士致仕卒諡文簡大昌博學精思所著有
禹貢圖論毛詩辨正演繁露考古編易原雍錄
北邊備對尚書譜及文集
吳天驥字伯駿休寧人隆興進士調建昌司戶能
折疑難獄知信州歲饑首修荒政發廩賑糶日至
萬六千人終戶部員外郎
朱晞顔字子淵休寧人登隆慶進士知靖州奏言
襄漢通吳蜀宜移武昌大軍戍襄陽留水軍以控
鄂沔改知吉州上言西蜀備邊不在南而在北宜
移成都制置司於興元與荆鄂相應擢廣西運判
講究鹽筴革客鈔科抑之患知臨安府仁和縣地
多爲官舍軍營而税額仍舊請以本府餘財代輸
報可官終工部侍郎
汪泳字伯游休寧人乾道進士令蒲圻有聲累遷
大理丞臨安有獄不決者即繳送棘庭泳言於朝
曰如此則天獄反爲京府一院乞下臨安自後無
得繳送從之歴知太湖處三州轉中奉大夫致仕
程卓字從元休寧人淳熙十一年廷對首乙科嘉
定中嘗使金察和議虛實歸奏敵人陵弱請固邦
本修戎備以待復仇除軍器監請詔偏禆以上各
條具方略知泉州請减上供銀數又請勅廣南通
行會子以流通境内楮幣除福州帥嚴察吏蠧税
清訟息遷同知樞密院事一時政要多所規切卒
諡正惠初休寧賦税以卓請得蠲免鄉人祀之
黃何字景蕭休寧人知興國大冶縣有三山産鐵
盜鑄者數千人尉不能緝密聞之朝調官軍且至
何止軍境上單騎諭之皆感服遁散悉焚其具一
境晏然歴知處州岳陽終朝議大夫
吳格字之平休寧人淳熙進士提舉浙西常平茶
鹽歲旱蝗令民雜藝不種之田以自食官不收苗
主不收租遷帥紹興請免定科浮財物力等錢官
終起居舍人
朱權字聖與休寧人淳熙進士知惠州郡蝗權禱
於神忽大雨水漲明日有鷹隼烏雀驅蝗赴水死
廣東有寇權授將官方略擒其魁
汪義和字謙之黟人淳熙進士知新建縣歲旱白
帥府曰旱勢特甚已批放八分矣帥怒其專義和
執愈堅帥從之守武岡崇學校增科舉以化溪洞
武健之習官至侍御史兼侍講
汪文振字子泉休寧人淳熙十一年進士歴司農
少卿提點浙西刑獄時旱蝗民饑縣督逋監錮文
振錄囚至華亭釋四百餘人令俟秋償檄他縣如
之民頼以活
汪綱字仲舉黟人勃曾孫以任入官授桂陽軍平
陽令平陽歲貢銀額萬餘兩綱以銀礦已竭力請
蠲减會歲饑旁邑聚惡少入境爲患綱定之歴知
弋陽蘭溪太平諸縣俱有政績遷知高郵軍陳揚
楚二州備邊屯守之要請修築興化海堰及石䃮
函管以疏運河水勢知紹興府濬蕭山古運河創
牐甃涂以通舟車發巨室埂岸通湖水資灌溉儲
緡錢三萬專備修築自是湖田始復理宗即位召
爲寶謨閣待制奏免越經總虚額錢九萬五千緡
後權戶部侍郎致仕
趙善璙字德純歙人以宗室登嘉定元年進士又
中明法科通判廣德軍歲饑借倉司米斛錢數千
緡爲糴本平價濟民遷知江州亦如之上嘉其績
召爲尚書郎歴中奉大夫
呂午字伯可歙人嘉定四年進士歴任兼沿海制
置司時海寇未平午廉知調軍出海之弊議糧盡
再給不許擅還賊舟所有悉以給軍海氛遂靖上
親擢監察御史兼崇正殿說書與史嵩之忤力求
去帝慰留乃復入臺益敢言無所忌所著有竹坡
類藁
吳發字伯韞歙人登第爲臨川法曹掾嘗慮囚慶
元狴犴充斥發或罪或釋應時決遣懽聲載道
吳輔字友仁休寧人嘉定進士主管兩浙運司幕
職人號爲霹靂手後除御史兼崇政殿說書首列
四疏上輒嘉納
汪勲字鼎叔黟人嘉定登第調淳安尉邑遭水患
亟命舟救溺頼全者無算授廣西檢法兼提幹北
銀綱羨餘悉歸公帑改辰溪時帥以辰溪遠雜諸
獠欲移之勲謂臣子之職不當趨易避難單車至
邑諸獠帖服卒於官
程元鳳字申甫歙人紹定元年進士歴宗學博士
輪對稱旨理宗稱其有古遺直風除監察御史時
臺官以論列鄭清之被出元鳳疏斥清之罪遂召
還臺官元鳳所上章皆天下大計帝手書昭光清
忠儒碩六大字賜之遷侍御史奏薦有德望才學
政績者二十餘人累遷參知政事拜右丞相未幾
丁大全預政遂乞解機務度宗即位進少保致仕
卒諡文清
方岳字巨山祁門人紹定甲科除淮東安撫司幹
官高郵軍閧岳以制命往戮首惡數人一城帖然
制置使趙葵深倚之淳祐六年遷宗學博士時休
寧程元鳳婺源吳遇與岳皆受知范丞相鐘同遷
博士有新安三博士之稱差知南康軍以忤京湖
閫賈似道調知邵武未莅任峒寇作馳榜諭之寇
知岳威名迎拜車下歴知饒袁寧國諸州終朝散
大夫岳自號秋崖有秋崖小稿及重修南北史
汪應元字尹卿歙人進士調潭州司戶參軍奉檄
道經綏寧會猺峒嘯聚應元挺身召諭卒致降服
知建平縣有死囚獄具送郡道逸未幾自造庭下
曰公明理盡情寧歸死朝廷聞而異之累陞直秘
閣
呂沆字叔朝午子端平間銓試第一知於潛逸囚
聞沆至自來歸罪判婺州賈似道議行公田又矯
詔廢十七界會子行關子沆皆力言非便賈怒調
將作監簿三學伏闕訟沆屈召赴行在不復出卒
年八十一
胡崇字宗叟登淳佑第授句容簿制置使吳潛辟
爲閫幕委行經界法於溧陽不履畝而民皆依限
自實歴官太常寺丞上言公田之非忤時相出知
台州台爲賈似道鄉郡崇一切以公正行之
程元岳字遠甫歙人寶祐元年進士授武學博士
率學館同僚三叩閽言事遂出國門有旨慰留累
遷工部侍郎嘗彈擊奸相宦寺無所畏避封歙縣
開國男
程鳴鳳字朝陽祁門人應武舉射策第一知德慶
府將之官適部内山猺猖獗或止其行鳳正色曰
此正臣子奮志之日也至則條置事宜出竒掩擊
賊黨悉平知南雄州進無逸說有讀史發微三十
卷
許孔明字元熙祁門人入太學值理宗幸太乙宫
伏闕上書諫游幸并言賢否混淆丞相丁大全燮
理失道上嘉納之寶祐四年登第仕終宣教郎
元洪椿字子壽歙人至元中爲仙居簿隣近賊竊發
煽邑民李念二爲亂省遣萬戶提重兵至脅官吏
手狀誣闔邑皆賊將屠之椿曰盜止一鄉餘民何
罪以死爭得免積官至承務郎
明唐吉祥字彦貞歙人洪武庚辰進士令祁陽以一
僕自隨及朝覲與僕策蹇出城弟自家來迎問之
曰而兄行李止此矣歴葉南陽知縣皆有聲仕終
工部主事
葉保翁字宗茂休寧人至正壬辰蘄黃盜起保翁
與汪同起兵禦寇明鄧愈克徽州得保翁授婺州
守修城積糧招撫流亡終饒州知府
程繩祖字叔武休寧人洪武中由御史左遷湖口
令有惠政邑東黃麻潭田五百餘畝爲蛟所陷民
虚輸税繩祖禱城隍神白日雷擊蛟斃
胡永興字彦隆祁門人弱冠召入文淵閣纂修高
廟實錄登永樂戊戌進士知三河縣奏減民賦仁
宗時擢趙府左長史高煦謀不軌密使通趙永興
泣諫王感悔及高煦伏誅勸王獻護衛上表謝王
從之言者乃息
王俊德字大本黟人登進士任御史廵按浙東有
大豪訟搆無辜數十人廉得其由置豪於法遷河
南副使參理戎政陞廣東布政
王静字永静黟縣人由貢生授御史時值營造奉
命廵工南北又往西域市馬陟雪山崑崙抵弱水
遍歴七十二族陞漢陽府有盜十二人上司審允
待決静廉得無辜者論脱五人
吳寧字永清歙人宣德庚戌進士授兵部主事遷
郎中爲尚書鄺埜所倚任埜從征土木留寧掌部
事陞右侍郎佐于謙籌畫有功景泰初乞歸家
居三十餘年卒
楊寧字彦謐歙人宣德五年進士授刑部主事隨
征麓川賊約降主將欲許之寧曰兵未加而降詐
也弗聽敗績諸將獲罪獨寧擢郎中復從王驥
討之有功超遷右侍郎後參贊雲南軍務練兵督
耕邊夷大服閩廣盜起命寧撫江西據要設備盜
至輒殱拜禮部尚書
汪敬字益謙婺源人宣德癸丑進士詔使湖廣纂
修宣廟實錄事竣乞終母養起授戶部主事以廉
能稱景泰間徽州知府以該徵税糧本色繁重疏
乞折納輕賫事下戶部敬力爲贊成一郡德之
程富字好禮歙人領鄉薦擢監察御史按江西歲
荒妖賊煽亂富直擣其巢俘獲甚衆遷右僉都
御史廵撫甘肅麓川不靖總督雲南有功陞左副
都御史
程信字彦實休寧人正統壬戌進士授吏科給事
中景泰初以天變上中興固本十事首請隆孝友
以答天心陞山東參政天順初歴僉都御史廵撫
遼東成化改元四川山都掌蠻作亂進兵部尚書
督師討平之裂其地立長官司凱旋進爵卒諡襄
毅
許士達字延佐歙人正統十年進士授御史景泰
時數言事帝深納之廵按福建革除奸弊風裁凛
然期滿當代耆老詣闕請留終貴州布政
汪回顯字汝光祁門人正統戊辰進士授戶部主
事景泰初奉使見河南民饑奏發粟十餘萬石使
蜀覈鹽井之久湮者減其額新開者增之又奏除
冗課十餘萬歴知廣惠二府
莊歙字尚源歙人景泰辛未進士擢河南道御史
考察賢否人服其明按浙江山東廣東福建奏免
徵輸禁竊礦平賊寇止採珠按察雲南因其土俗
以折獄訟政化大行終河南右布政
洪寬字有約歙人以鄉薦授桂陽州時洞獠剽掠
寬遷州治於古府舊基民頼以寧改知鄭州值創
藩封濬漕河立會府夫役浩繁寬極言州狹民貧
得免夫役之半歲大祲奏免税二分復請發陳麥
官粟兼濟之
程泰字用元祁門人景泰甲戌進士授戶部主事
犒師陜西郤總帥餽進秩郎中用兵遼東遣泰治
軍奉命視山東災還陳四事多見舉行擢廣西參
政往定安南地界終河南布政
康永韶字用和祁門人以舉人擢御史疏劾尚書
馬昂不法爭慈懿太后山陵事有直聲尋謫知福
清縣以知天文召還善筮法恐上溺術奏言臣但
知易理耳仕至禮部侍郎
汪貴字良貴歙人天順進士令嘉善覈田税省小
民賠納之弊清介執法豪猾不利被誣去官民數
千人攀號請留其衣作留衣亭邑人周宙等上書
訟冤詔復職
汪杲字廷輝休寧人天順進士授戶部主事董輸
物料於京師至江淮舟焚僚屬欲以私餘足其數
杲以爲欺罔弗許上章自劾遷曲靖軍民府守羅
雄土官相讐殺杲單騎馳諭即解甲降
饒欽字克恭祁門人天順庚辰進士授戶部主事
尋知澂江府所屬土官無子欲以女襲職厚賂欽
欽不受奏以職官易之覲歸不仕有清名
謝潤字德潤祁門人天順進士授刑部主事陞浙
江僉事屢折疑獄不可干以私
汪奎字文燦婺源人成化丙戌進士除秀水知縣
擢御史應星變陳言出判䕫州討平雲陽劇賊遷
知成都府歲饑多盜奎緩刑弛獄發廩賑之流移
還集三遷布政使進右副都御史廵撫貴州致仕
方思潤字廷膏歙人成化甲午鄉舉授桂陽知州
振興學校調臨江通判盜不敢犯嘗奪宸濠湖田
還諸民及歸宸濠使人伺舟次殺之由間道得免
洪遠字克毅歙人成化戊戌進士令三縣皆有聲
爲御史敢言事遷浙江僉事歲大饑倣行富弼朱
熹荒政民免流殍累官都御史廵撫雲南明著威
信蠻争降服晉工部尚書卒諡恭靖
葉鼐字致和祁門人以鄉薦知黃梅縣多惠政孀
婦逋賦使傭織償所負有鬻牛輸税者使立劵以
候秋成冤獄積年不決未旬日悉理出之憂歸民
泣送越境而後返
王珦字克溫祁門人成化戊戌進士選庶吉士改
給事中嘗劾番僧論宫閫直聲甚著會試充校士
官内閣私屬其甥珦遂稱疾不就查兩廣軍餉藩
臬有不法者行賂求免珦卒劾之還朝疏時政六
事尋爲廣西參議
胡富字永年績溪人成化戊戌進士授大理寺評
事遷福建僉事釋福寧疑獄二百餘人進廣東副
使瀧水猺擾民富度猺所出没處得荒田三千餘
頃招獞人耕治猺畏獞遂不敢出黎人寇儋州率
兵跨海討平之歴布政使進順天府尹逆瑾用事
改大理卿豪奪民田賂瑾脅之富不從竟直之轉
戶部侍郎進尚書致仕卒諡康惠
汪舜民字從仁婺源人奎子成化戊戌進士爲御
史出按甘肅忤權貴謫官弘治初擢江西僉事決
獄如流淮揚大饑奉命脤濟活饑民百二十萬人
復業者八千餘戶歴官右副都御史舜民好學砥
行持風節所著有静軒行稿增校類編通鑑總目
諸書
黃華字實夫歙人成化辛丑進士任金谿平江二
縣知縣陞兵部主事奉勅大閱兩京山東浙江諸
地得材官騎士數萬參議福建討平汀賊逆瑾擅
權遂解組歸
張敏字志學祁門人登成化辛丑進士知桐栢縣
擢御史劾内宦怙寵肆横廵江時按治京口渡夫
中流横索渡錢推溺行李之惡仕終四川參議
曹祥字應麟成化甲辰進士由戶曹出守寶慶興
文教勸農業教民作水車以濟旱潦參政四川廵
撫貴州皆著有偉績
洪漢字朝宗歙人成化進士授行人累遷戶部郎
督楚儲奏免逋課數萬陞雲南參議提督銀場裁
省中貴例供羨餘令礦官自赴司交課著爲令
胡光字文光績溪人成化甲辰進士授廣州推官
劾中貴出鎮不法事謫驛丞轉灌縣令築江都堰
除虎患陞曲靖軍民府同知歸
程材字良用歙人弘治丙辰進士司理汀州入爲
御史疏劾閹寺劉瑾馬永成谷大用等竊弄威柄
瑾銜之摭其細故罰米輸塞上又徙其家屬於海
南瑾誅得釋
張芝字廷毓歙人弘治丙辰進士授大理評事極
言閹瑾竊權督學廣西會猺獞反監軍討之賊匿
深穴中以計殱之擢荆南副使
吳遠字惟明歙人弘治丙辰進士爲莆田知縣歲
祲多盜遠課農桑固封守賑乏困凡學宫橋梁郵
舍皆治不費於民累遷黎平知府民雜猺獞喜弄
兵遠教以禮讓彬彬向化
程琯字德和歙人弘治丙辰進士除戶部主事擿
發隱沒官緡四千𣙜北新關税清理屯田皆以廉
稱遷泉州知府擢兩浙鹽運使
戴銑字寶之婺源人弘治丙辰進士選庶吉士授
給事中詔求讜言銑條時事爲保治綱目上之正
德初閹瑾用事銑上言宦官黨類宜加裁黜顧命
大臣不宜聽引去逮杖除名世宗立贈光祿少卿
戴敏字遜之婺源人弘治丙辰進士知辰州府時
筸賊猖獗敏緋衣小隊馳賊營前驅呼曰太守來
與汝語賊駭竄復呼曰太守來活汝非殺汝也賊
稍稍出敏爲陳利害賊羅拜乞降尋擢貴州左參
政撫苗有功賜金幣
吳漳字清甫歙人弘治己未進士令胙城擢御史
以論逆瑾削籍瑾敗起官廵按北畿陞山東副使
河決黃陵岡漳殫力鳩工禱於神願以身塞河遂
南徙復故道擢都御史
汪標字立之祁門人弘治巳未進士知武定州蠲
市税民大悦陞刑部郎中逆瑾用事幾不免出知
鶴慶府未期年政通民和調大理瀕行民遮擁不
得前尋陞金齒兵備致仕
章瑞字廷召績溪人弘治已未進士授行人擢御
史武宗初逆瑾竊柄瑞上言五事謫江西都事起
知思南府時守備甘霖軍政久弛八寨賊時出剽
掠霖欲屠十三村以冒陞賞瑞切責將劾之懼而
止
唐澤字霈之歙人弘治已未進士知平鄉縣平鄉
多水患澤興築堤防一百八十里遷刑部主事劉
瑾擅權治獄者率阿旨殺人澤持法獨平累陞都
御史廵撫甘肅自土魯番據哈密城疆場日多事
久之寇數千穿塞盜邊病泄多死狼狽欲潰澤計
羸寇殱之不足創艾令服使醫爲診治有間遣譯
命之曰若病今起矣詰朝以戎服相見寇頓顙泣
謝歸上表誓終身不復反巳而悉還所侵地陞戶
部右侍郎卒於凉州諡襄敏
鄭晃字晦之祁門人領鄉舉任曹州學正流賊入
境率諸生守禦城得全陞長沙府判益勵清節逋
賦者爭先輸納轉馬湖同知討平芒部叛蠻
潘珍字玉卿婺源人弘治壬戌進士起諸暨令歴
陞山東僉事流寇攻兗東掠曲阜廼奏移縣並闕
里城之備兵福建捕斬海南劇盜括刷海船之爲
奸利者歴陞兵部侍郎安南請討莫登庸廷議遣
將問罪珍抗疏言安南遠裔祗須遣使諭以禍福
何必勞師遂以沮撓成命落職珍廉直有行誼大
臣交章薦不果用
程文字煥章婺源人登弘治乙丑進士歴大理寺
正獄無冤滯擢按察僉事備兵廣南猺獞不敢内
犯以與當道籌議邊事不合罷歸
潘旦字希周珍族子弘治乙丑進士授戶部主事
典漕真州遷邵武知府裁抑巨璫假上供擾民累
陞至兵部侍郎提督兩廣會征安南安南遣使求
貢旦上疏宜從所請以綏遠人不必窮兵萬里適
珍以言得罪嚴嵩遂絀旦議不用引疾去卒贈工
部尚書
李汛字彦夫祁門人弘治乙丑進士授工部主事
歴正郎出知思恩府猺獞變作單騎宣諭就撫者
三萬餘人邊境悉寧
金約字用博休寧人正德丁卯鄉薦署唐縣教諭
會流賊至身自乘城守禦賊矢中項拔其鏃益奮
激固守賊知有備夜遁晉國子助教
潘鑑字希古婺源人正德戊辰進士歴陞福建僉
事討蘇秉剪安南盜俱有功累陞右副都御史廵
撫四川討平西蕃深溝諸蠻擢工部侍郎總督川
貴湖廣諸省採木進兵部尚書提督兩廣軍務卒
諡襄毅
曹深字文淵歙人正德戊辰進士率同榜百餘人
摭劉瑾逆跡疏於朝罰跪午門五日終兵部主事
江一桂字伯馨婺源人正德庚午鄉薦知建寧縣
擢南京部曹出守太平郡接壤交趾時莫登庸僭
逆上命毛伯溫征之伯溫計先遣使臣往諭一桂
請往登庸遂稱臣上偉其績賜賚特厚陞副使卒
汪元錫字天啓婺源人正德辛未進士選給事中
兵部論偏頭關功敘錄太濫元錫疏斥本兵王瓊
以下有罪無功不宜冐賞帝北幸昌平宣大南征
宸濠元錫皆上疏力爭及世宗即位首陳先朝羣
奸蠱惑基禍宜付法司定罪從之陞太僕寺卿李
福達之獄以直言被杖罷歸再召官至戶部侍郎
卒贈尚書
黃文光字應奎休寧人正德癸酉鄉薦知冠縣清
儉愛民部使者持倉庫吏責私簿典庫曰令尹無
一錢私出入簿安得來使大驚異
趙時勉字誠之歙人正德癸酉鄉薦謁選上時務
二十事知武城縣歲饑民流請監司入疏蠲民租
之半每歲省厨傳之費不下數千緡
胡松字茂卿績溪人居家以孝友稱由正德甲戌
進士爲嘉興推官晉御史請究宸濠奸黨罷内
官店裁東厰衙門薦謝遷韓文彭澤林俊羅玘
諸人世宗朝論桂萼起用王瓊事出知廉州歴陞
右副都御史上治河便漕疏尋晉工部尚書時伊
庶人賄嚴嵩請拓府第大將軍仇鸞陰蓄異志請
屯親兵輦轂下便宜給武庫軍仗松皆力陳不可
及伊庶人仇鸞敗果如松言卒諭祭葬
鄭佐字時夫歙人正德甲戌進士授南刑部主事
改祠部疏議大禮極陳後殿災變之由遷福建僉
事尋備兵饒州𠞰誅閩饒宿寇
方紀達字行可歙人正德丁丑進士令南豐擢給
諫時張璁桂萼驟用事達抗章論列調廣西僉事
卒僚屬合賵而後能殮
汪思字德之婺源人正德丁丑進士選庶吉士授
給事中嘉靖初首薦耆舊大臣石珤韓文彭澤等
以輔新政極論太監崔文鮑忠芮賢之罪薦尚書
林俊之忠力救諫臣劉最讜論重一時未幾元宰
論翊戴功爲外戚議封思奏寢之外補廣東僉事
終雲南副使
胡宗明字汝誠績溪人正德丁丑進士授戶部主
事進廣東參議設竒俘馘劇盜參政廣西平黎有
功累陞副都御史廵撫遼東增築屯堡多倣古法
潘潢字薦叔婺源人鄉薦第一正德辛巳進士知
樂清縣入爲禮部郎進大學衍義勸御經筵改吏
部署選事冢宰欲私二人潢不從督學閩中立輔
仁紀業二册講明正學歴遷至戶部尚書與嚴嵩
忤以議論條例不合上疏自劾徒有用一緩二之
心罔知隨時通變之術徙南工吏兵三部尚書卒
諡簡肅
程輅字邦載績溪人正德辛巳進士授行人陞兵
科給事兼侍經筵上時務六事奏革詭冐武官二
千七百餘員因劾武定侯郭勛忤旨削籍後復官
陳有容字仁甫休寧人嘉靖壬午舉人授歸德知
州舊有額外金二千白上臺歸之公擒鄢賊高寵
餘黨後知歸州有減抽分諸善政晉瑞州府同知
汪仲成字汝玉績溪人嘉靖丙戌進士授大理評
事有巨閹從子殺人賂諸問官求脱仲成力爭不
署名竟抵法遷思恩知府時土官岑濬以叛誅其
子岑金率黨攻城計縛之調柳州歲有船税千餘
金成委備軍餉一無私焉
鮑象賢字復之歙人嘉靖己丑進士授御史歴雲
南副使累遷陜西廵撫移雲南集兵討流江賊那
鑑平之總督兩廣連建靖寇功官終兵部左侍郎
舒遷字于喬黟人嘉靖乙未進士授行人時都御
史歐陽鐸議增山税遷力止之考選御史著居官
慎己二銘議大禮多所建白按山西清理鹽課羨
餘悉奏賑邊按廣東剪豪暴黜貪汚復厓山之祀
所至有聲
胡宗憲字汝貞績溪人嘉靖戊戌進士授益都令
擢御史出按宣大定邊亂復按浙時東南苦倭寇
華人汪直徐海等爲之主督撫以宗憲善用兵請
當一面遂破倭於王江涇遷廵撫晉總督節制七
省軍事專任治倭設竒計㩦其黨與賊首以次就
擒東南寧息進大司馬加少保後以人言逮至京
上曰加宗憲罪後來誰肯任事乃得釋繼又被劾
下獄瘐死萬歴初追諡襄懋
汪文式字時憑婺源人嘉靖癸卯鄉薦知華縣賊
帥尚詔攻掠城邑一日假校尉帶數十騎過華文
式偵知爲賊擒斬之事聞詔建偉績坊
汪垍字仲成休寧人嘉靖甲辰進士授戶部主事
轉員外郎屬修會典十三司皆垍總裁陞福建僉
事出死囚以禦倭捷聞賜金綺擢參議
殷正茂字養實歙人嘉靖丁未進士爲兵科給事
帝勤齋醮正茂與同官言黷祭非禮不肯進香予
杖尋陞江西按察使廣東猺獞自弘治中作亂數
征不克至是擢正茂右僉都御史爲廵撫往討平
之陞兩廣總督時倭寇縱横正茂徙邊海謫戌之
民於他處絶倭嚮導請寬減採珠銅蠟貢物以甦
民困然後分布攻守盜以次盡平以功加兵部尚
書晉戶部致仕
汪道昆字伯玉歙人嘉靖丁未進士知義烏縣歴
福建兵備副使有悍卒擁脇廵撫廵撫莫能支道
昆遽馳入軍門戮首事以徇一軍寂然倭陷興化
全閩大震道昆走浙請督撫胡宗憲檄戚繼光將
兵往道昆主畫策繼光主轉戰賊次第削平累陞
都御史歴撫福建鄖陽湖廣神宗立召爲兵部侍
郎出閱薊遼邊備乞終養歸詩文與李攀龍王世
貞狎主齊盟所著有太函集
方弘静字定之歙人嘉靖庚戌進士任東平州視
學粤西尋轉江藩使者治嚴嵩父子獄有所波連
弘静訟言白之既持節入浙時方苛剔濫費弘静
疏言去冗不如增備增備不能惜費因大修艨艟
會諸將急擊寇覆其水寨論功當超叙中蜚語歸
卒贈工部尚書
程金字德良歙人嘉靖癸丑進士授南工部主事
秋毫不染分司龍江關要人援權相勢撓關法金
箠其船工徇於市遷部郎出守漢陽發楚藩外屬
奸賍張居正治第托漢陽守市木金雅不直居正
居正奪情遂投劾歸
方良曙字子賓歙人嘉靖癸丑進士授工部主事
𣙜木荆州關吏請兼算舟充額曙不許額既足乃
罷兩月告緡恤刑畿輔釋三冤獄嘗倣長垣故事
治河河不爲災後轄雲南濬昆明池溉田又築晉
寧州城終應天府尹
江一麟字仲文婺源人嘉靖癸丑進士知吉安州
擢工部郎時言官吳時來等劾嚴嵩下獄一麟力
救得免轉廣平知府歲旱步禱三日雨集蝗死廣
寇蜂起擢監軍副使督軍力戰馘其渠時倭寇海
豐島賊陷電白皆次第削平擢撫貴州有苗酋葉
楷累世負固麟設竒用間捣其巢建縣治之晉都
御史兼戶部侍郎總督漕務病卒諭葬祭
程道東字震伯歙人嘉靖己未進士授工部主事
奉詔營景藩宫室還治河有績通判青州遷知深
州復以治海擢戶部郎中出爲雲南知府告歸
凌琯字惟和歙人嘉靖壬戌進士司理南安追殺
巢賊擒其渠魁擢御史政府欲釋都御史路楷琯
以其黨奸殺沈鍊力持不可著直聲終陜西按察
使
許國字維貞歙人嘉靖乙丑進士選庶吉士授檢
討奉使朝鮮饋遺一無所受萬歴改元陞右贊善
充日講官每進講託事獻規帝悚意聽之累官至
文淵閣大學士卒諡文穆國爲人木強遇事輒發
數與言者爲難然廉慎自守人故不能汙初在館
局爲張居正所器居正父病朝士醵禱國獨不往
尋以奪情留任國詣其第密勸行服其在樞輔值
帝倦勤累疏請建儲帝不悦遂五疏乞休
游應乾字順之婺源人嘉靖乙丑進士歴部郎出
守寧波濬陂塘通水利時郡邑承張居正指毁書
院惟寧波獨存累陞雲南按察使平巨寇丁改轉
廣東右布政島寇大至率勵吏士乘城拒守擢大
理丞昭雪冤滯謂其屬曰廷平所以平天下之不
平也如止押司寇紙尾焉用平爲累遷總督倉場
先後條上四十餘事皆著爲令
許天贈字德夫黟人嘉靖乙丑進士知海寧躬親
履畝丈田清税擢戶部主事𣙜北關以廉惠稱守
建寧疏古渠創建寧二衛遷兩浙長蘆鹺使轉山
東參政著有北關考兩浙長蘆事宜
余一龍字汝化婺源人嘉靖乙丑進士知江山縣
擢御史疏請東宫出學乞宥諫臣鄭履淳嚴絶餽
遺或餉以酒碎其甕有擊甕侍御之號補湖廣僉
事治兵沔陽平桐栢湖寇擢貴州副使撫叛苗四
十四寨籍爲編戶繼而苗復爲宼一龍念其狃於
招撫出不意除夕往殱之特賜奬勞後以南太僕
卿謝病歸
汪文輝字德充婺源人嘉靖乙丑進士官御史會
首相高拱以内閣掌吏部其門生輩居言路專務
搏擊文輝亦拱門生心獨非之疏陳四事忤拱出
爲寧夏僉事監互市單騎諭敵咸感服無所擾進
尚寶司卿張居正用事移疾歸
楊旦字明甫休寧人嘉靖舉人知奉化縣築天寧
長沙二堤民利之通判杭州革織例金三千緡轉
青州疏河運三月成功致仕歸
余懋學字行之婺源人隆慶戊辰進士爲司理剖
決若神擢南給事中論劾張居正又陳五事居正
疑有所指矯旨削籍居正死召還歴官戶部侍郎
歸杜門著書嘗曰學患不真與其爲僞中行不若
爲真狂狷卒諡恭穆
羅應鶴字德鳴歙人隆慶辛未進士知景陵黃岡
二縣召爲御史按東粤適有蜑戶之役應鶴說督
撫曰耦而俱者蜑與民也願生俘之毋馘督撫納
其言先後釋纍俘數千人督學三輔累遷太僕卿
陞保定廵撫
方揚字思善歙人隆慶辛未進士歴遷南戶部郎
有怙權相勢者私據公田託言爲社田以給貧乏
乞揚作記不應遂以事誣之謫秀州遷守杭州乞
歸
胡宥字子仁休寧人隆慶辛未進士令長垣平獄
訟省租庸繕城修學政聲籍甚擢南御史江陵
柄國御史傅貞言事編戍特疏請釋之廵按廣西
攝廣東鹽法佐軍興用兵八寨紀功賜金幣御宴
七次蓋異數云
江東之字長信歙人萬歴甲戌進士由行人擢御
史首發馮保徐爵奸劾僉都御史王宗載與于應
昌共陷御史劉臺以媚張居正乞從先朝楊路等
謀殺沈鍊例抵罪命勘邊臣周詠等掩敗爲功狀
得實直聲大震遷太僕卿時張馮黨復搆陷張岳
沈思孝吳中行趙用賢鄒元標諸臣東之發憤上
疏請先自罷復以山陵事與執政忤貶知霍州累
遷大理少卿尋以右僉都御史撫貴州被劾免官
余啓元字伯貞婺源人萬歴甲戌進士知臨城縣
會有履畝丈量之令啓元以無故擾民置不報忤
江陵相意改霸州學正歴陞部郎監豫章漕兑罷
虚耗四十萬石尋督易州糧儲累陞大理寺卿致
仕
汪應蛟字潛夫婺源人究心性命深入閫奥萬歴
甲戌進士除南兵部主事督學四川備兵易州劾
礦使貪恣不報移治天津陞廵撫又移保定在天
津時開葛沽白塘棄地爲水田歲得榖以充餉及
至保定上疏請廣興水利可得田數萬頃帝許而
不能行晉工部侍郎光宗立改大司農疏愛民十
八條阿保客氏求墓地踰制應蛟執不與尋告歸
時毁書院禁講學乃作默識解示門人所著有理
學經濟二編
程子鰲字坤輿歙人萬歴丁丑進士令蘭溪吏以
解羨上子鰲斥之不畏強禦雅意作人參藩廣西
地多猺獞鰲一意拊循無梗化者終江西按察使
張應揚字以言休寧人萬歴癸未進士知蘭溪縣
禁溺女置社倉擢御史出按雲南順寧代候二寇
搆兵應揚籌畫敉寧之復按福建出冤繫者甚
衆
程朝京字元直休寧人萬歴癸未進士令鄱陽邑
多積逋朝京立週知實徵二册課遂如額陶丁藍
芳威爲亂討平之又力言芳威於上官貸死戌邊
卒爲名將累陞永平知府因灣水運天津糧至闞
家口省輓輸數倍晉福建副使
潘士藻字去華婺源人萬歴癸未進士授温州推
官擢御史忤東厰張鯨會火災疏請修身親賢語
甚切摰鯨乃激上怒謫廣東布政司照磨謝表曰
積忱未至自反殊慙東西南北莫逃天覆地載之
間進退行藏皆爲進德修業之地後量移南吏部
主事陞尚寶少卿
邵庶字明仲休寧人萬歴癸未進士選庶吉士改
兵科給事中疏請清驛遞汰運總冗員革錦衣冐
濫裁戚畹越請陞工科都給事再補禮科請臨御
躬祀及行召對開儲講陞太常少卿
方元彦字士美歙人萬歴丙戌進士知金華縣擢
御史按甘肅嘗陳備邊五議按閩釋冤發奸郤
紅毛番市鎮安海堡城又建言星變地震宜撤
璫使以答天譴卒於官
吳中明字知常歙人萬歴丙戌進士任瑞汀兩府
推官陞主事歴吏部郎中疏列礦奄陳奉暴横狀
提學河南分守汝寧汝寧王縱僕殺人中明以僕
抵法備兵薊門葺邊墻開耕屯治績尤著陞陜西
布政廣西廵撫南戶部侍郎卒
金繼震字長卿休寧人萬歴丙戌進士知義烏縣
公署火恐獄囚盡斃縱之歸約令自來無後者累
陞刑部郎中恤刑山東遼東釋冤繫四百餘人報
命課第一
洪文衡字平仲歙人萬歴己丑進士歴任南北部
曹疏請建儲居工部力杜中貴横索節冗費甚多
晉光祿少卿上八事上爲寢景醮之命陞太常卿
議請祧睿宗時以爲當卒贈侍郎文衡性孝居喪
斷酒肉不處内三年
黃全初字性甫歙人萬歴己丑進士知崇德縣歲
荒請蠲逋賦當事不可遂引疾歸起南國子博士
遷南戶部主事軍餼多冐支悉釐其弊歲省萬
四千緡晉郎中
汪先岸字登于休寧人萬歴己丑進士知光山縣
擢御史上疏請正國本首輔依違其議遂疏劾之
廵視漕河建開泇河議河成歲省金錢無算仕至
太僕卿魏閹用事削籍家居剏立還古書院
汪以時字太易婺源人萬歴己丑進士爲縣治最
授御史督理河東礦使張忠奏開採南池徵收鹽
課以時抗阻之爲所誣奏幾不免轉按山西廉治
税棍出冤獄八百餘人建城堡於青龍驛轉南太
僕卿
葉伯鳴字雲羽休寧人任沂州同知潔已恤民塞
礦穴疏鹽禁署單父平馬政出大辟三人邑以白
蓮教被累者盡釋之改涿州涿地衝民疲伯鳴以
休息爲理擢藩司理問
金忠士字元卿休寧人萬歴壬辰進士令樂平以
卓異考選御史按貴州勘定水西討平洛苗按浙
江賑澇饑戢兵伍按河南𠞰巨寇歴遷至僉都御
史廵撫延綏晉少司馬
方時化字伯雨歙人萬歴甲午鄉薦知朝城縣時
白蓮賊逼擾時化偵知邑中巨猾王甲周乙召爲
約正捐其宿負以甘言撫之二人願盡力遂以計
縛賊主閻氏等斬之終敘州府同知
鮑應鰲字山甫歙人萬歴乙未進士授戶部主事𣙜
崇文税管太倉庫秋毫無染補祠祭司郎中孝靖
皇太后薨詔依世宗沈貴妃例鰲以沈貴妃例簡
略乃考穆宗母孝恪皇太后時爲康妃薨儀注
增十三條疏上即允行之鰲在儀司凡議諡䘏守
正不阿尋陞尚寶卿晉太僕卒
畢懋良字師臯歙人萬歴乙未進士除萬載令陞
禮部郎督學浙江轉福建督糧道括諸項羡銀及
贖鍰積榖數萬石後紅夷寇海上糧艘不通發所
貯榖民藉全活尋晉方伯減加𣲖撫降海寇累陞
戶部侍郎總督倉場議以本色折色相間給發每
年可積米八千餘石會以不附魏璫斥罷時與族
弟懋康並有清譽稱二畢懋康亦爲璫削籍相繼
去士論以爲榮崇禎初起工部侍郎
洪世俊字用章歙人萬歴乙未進士除禮部主事
時諸王婚期踰制講學禮廢福藩久不之國力
爭十餘疏出參漳南會紅夷入寇預堡圭嶼儲火
藥禦之寇不爲害轉山東左布政平白蓮賊陞太
常寺卿
汪元功字元倩歙人萬歴乙未進士除光化知縣
遷吉安府補順德備兵雲中力行節省以完兩年
貢市額素囊部落不靖元功單車馳諭官至湖
西觀察
吳宗堯字仁叔歙人萬歴乙未進士知益都縣性
強項中官陳增以開礦肆虐宗堯盡發其不法事
列狀上聞請以一身易萬民命帝心動令增約束
其下增劾宗堯阻撓礦務遂被逮民數萬遮道衛
送哭聲震地下獄經年釋爲民
謝存仁字生甫祁門人萬歴乙未進士授戶部主
事𣙜關監兑有清望督儲遼陽陞參政歴雲南布
政陞廵撫簡兵核餉請告歸
胡思伸績溪人萬歴乙未進士知上虞縣築夏蓋
白馬上妃三湖灌田又築梁湖石牐民享其利進
兵部郎陞副使備兵懷隆建城堡修邊垣開沃田
節虚冐銀兩遷保定廵撫治績尤偉畿南頼之以
安
畢懋康字孟侯歙人萬歴戊戌進士授中書選御
史出廵長蘆盡釐鹺弊請修復河渠諸牐按陜西
山東皆值飢歉講求賑法無出懋康右撫鄖陽以
忤璫編名黨人尋起南通政仕至南戶部侍郎
吳國仕字秀升歙人萬歴甲辰進士授刑部主事
守嘉興均調賦役定官解之法築海塘及漕堤建
石梁於王江涇治行推第一備兵辰沅參政川東
擒奢酋將樊龍以復渝城繼搗藺賊破之數轉至
福建左布政有平海寇功遷南太常卿晉戶部侍
郎
汪有功字祖倩歙人萬歴甲辰進士知蒲圻縣擢
南御史所上疏如勸青宫講學劾巨璫亂閩及藩
臣不當僭祭孝陵與張差肆逆當窮治其奸皆中
時弊官至尚寶丞
汪煇字柱河休寧人萬歴甲辰進士由庶吉士歴
吏部侍郎勁節不阿魏璫建祠欲屬煇記煇絶不
與通璫銜之矯旨削籍崇禎初復職
余懋孳字舜仲婺源人萬歴甲辰進士知山陰縣
擢給事中歴疏請發留中章奏舉枚卜釋繫囚
停税使賑東方饑民黜西洋天主教又言帝久不御
朝中外扞格堂陛闊絶前後章數十上俱切中時弊
倪思輝字實符祁門人萬歴丁未進士天啓間官
給事中劾保姆客氏謫閩幕後起兵科給事歴通
政使忤魏璫削籍崇禎初起刑部左侍郎南戶部
尚書逾年告歸
舒榮都字曰俞黟人萬歴丁未進士授中書任御
史上三字疏曰虚公嚴其餘言邊務則劾督撫周
永春等言門戶則劾通政賈繼春等皆甚剴切巡
按湖廣時貴竹土司叛榮都代爲畫策𠞰平之天
啓間欲與楊左連名劾魏閹會外艱不果後憂憤
卒追贈太常卿
江秉謙字兆豫歙人萬歴庚戌進士知鄞縣擢御
史抗疏言封疆事請置本兵張鶴鳴於法訟經略
熊廷弼功内操事興秉謙連疏糾之諸奸切齒遂
削籍
程策字獻可休寧人萬歴庚戌進士授西安推官
清介自勵轉南禮部主事時拜魏璫祠者如騖策
獨不往守德安有七府奸民同日謀不軌策密緝
捕渠魁餘不問反側以安晉鄖襄參政流寇深入
設伏大敗之
汪泗論字自魯休寧人萬歴庚戌進士授漳浦知
縣擢御史疏杜内批以防微漸出按江西力持大
體晉太僕卿
趙時用字德友休寧人萬歴癸丑進士知南安調
閩縣擢給事中抗言恩蔭不宜濫敘閣臣票擬讓
權中官事多内批徑出宜防其漸忤崔魏矯旨削
奪後起南鴻臚卿
汪康謠字衢父休寧人萬歴癸丑進士知諸暨縣
陞戶部主事出守漳州有販海遭颶風者七十四
人前吏誣爲海寇康謠廉實釋之蘇撫周起元以
忤璫坐贓數萬下漳州籍之康謠閣不行遂削奪
後復官擢福寧兵備道
汪應元字長孺歙人萬歴丙辰進士授太常博士
魏璫用事以奉差歸崇禎初召爲御史出按廣西
歲大旱甘澍隨車罷牛税罷𣙜木多所釐革
汪元標字承景歙人萬歴丙辰進士由潭陽知縣
晉吏部主事歴掌四司值權璫用事罷官歸旋起
備兵海上擒大盜蕭潮等千餘人閩以安堵晉福
寧道
許啓敏字元建歙人萬歴戊午舉人任登州府推
官有負官物抵法繫獄至數百人啓敏至多所平
反白院道出之其不可宥者令煎鹽貸死晉兵部
主事
黃願素字若鏡歙人萬歴己未進士爲撫州推官
擢吏部主事疏汰假官百八十員鋟銓曹事宜存
之部中他如禁飛布山燒鑿以護地脉設界嶺防
守以清盜寇鄉人頼之
黃正賓歙人由貲入官爲舍人思樹竒節萬歴中
以緩册東宫抗疏劾首輔申時行下獄斥爲民遂
有聲士大夫間熹宗立起故官再遷尚寶少卿致
仕崇禎初閹黨徐大化楊維垣已罷官猶潛居輦
下正賓疏發其奸都人快之
吳彦芳字延祖歙人天啓乙丑進士知莆田擢御
史甫九月疏十一上登州用兵請撤監視諸中官
最後以排擊邪媚攖上怒下獄尋釋歸
方士亮歙人崇禎辛未進士歴嘉興福州推官擢
兵科給事中疏陳時弊論劾謝陞徐世蔭馬爌等
薦方岳貢陳洪謐等陳新甲主欵議士亮首發其
罪復論中官出鎮之弊乞撤回語極明切周延儒
出督師無功獲譴以士亮贊畫軍務削籍歸
國朝張光祁字雲仲歙人舉順治丁亥進士知鄧州督
戰艦征湖南區畫有方盜壘於下庄祁單車諭之
皆就撫陞禮部員外郎會河決不忍去治之廵督
七書夜不入署以勞瘁卒
吳正治字當世休寧人漢陽籍順治己丑進士選
庶吉士授編修以侍講出補江西參政轉陜西按
察使所至以清廉執法著内擢工部右侍郎轉刑
部諸所條議如赦令宜急行丈量宜停止禁狀外
指扳嚴婦女私嫁免逃人十家連坐及收旗丁月
錢皆著爲令晉禮部尚書拜武英殿大學士守成
法持大體以病致仕
趙吉士字天羽休寧人順治辛卯舉人知交城縣
交城北阻深山自明季爲盜窟吏不敢詰值山中
饑吉士以勸農閱荒爲名率數騎入山中留宿土
窑左右皆懼吉士意氣自如既熟知其山川險易
居民順逆一日與同官飲却月湖笙歌迭奏賊聞
之不爲備忽夜半斂兵疾行由間道搗賊巢擒一
百一人撫定山民一千四百餘戶其不從賊者給
羊酒旌之敘功陞戶部主事𣙜揚州關擢戶科給
事所著有續表忠記徽州府志萬青閣集
洪琮字瑞玉歙人順治壬辰進士除韶州推官時
東粤新附郡縣供辦軍需琮條上幫貼夫船議吏
民得蘇息縛妖民郭天鵬擒虔賊王秀皆不煩兵
歴員外郎中督學陜西子景行平陽知縣清漏租
除規費禁絶賃妻火葬諸惡習
汪宗洙字魯源婺源人以歲貢任内邱知縣於時
西山劇盜嘯聚民多流亡宗洙招徠懷集案牘不
煩郡司理臨邑閱獄囚繫止有上臺委決者二人
余維樞字中台婺源人以鄉副榜知永年縣葺學
宫立義熟築河堤造布衣張蓋廬訪以政事補臨
縣政聲益著陞督捕主事卒維樞學有原本著從祀
諸儒繫議泮宫禮樂合集令洺錄及文集
吳聖楫字右舟歙人順治甲午選貢知文縣壤接
西域番民雜處楫控御有方力懲奸民冒充旗丁
蜀軍竊販馬匹之弊
許書字元文歙人順治乙未進士知淶水縣旗民
畏愛内擢之日挽留者遮道後由禮部郎出知南
康卓有政績
洪明鍾字萬貞歙人順治十五年以舉人知海澄
縣時澄帥縱士卒索餉而譁明鍾曰餉非緩也吾
將按籍而給如虚卒倒馬則奈何帥爲稍戢以軍
興積勞卒邑人懷之
程文彝字銘仲休寧人康熙甲辰進士由翰林改
刑部主事舊例民娶旗女當離異文彝議償身價
著爲令擢監察御史多所建白如升遵化縣陵邑
爲州定地壇配位尚右清驛馬貽累廣旌節孝革
除里役禁軍需私𣲖及佐貳武弁用嚴刑皆見施
行累遷大理少卿仕終工部右侍郎
汪錞字鐘如休寧人以江夏籍中康熙庚戌進士
累官驗封司郎中每大廷集議敘資紛紜錞口授
指揮羣吏咸服冡宰特薦掌選丁憂服闋借補
稽勲以病歸子漋
汪晉徵字符尹休寧人康熙己未進士由翰林改
給事中有修先賢書院增張載世襲停藩臬卓異
寬兩廣限憑諸疏丁卯主試湖廣遷順天府丞累
官戶部侍郎居官持重精敏居鄉講學紫陽還古
書院所著有宋元明正學錄雙溪草堂集
吳苑字楞香歙人康熙壬戌進士選庶吉士授檢
討歴中允侍講遷祭酒奏請諸教習官學者歲滿
補縣令勿補州倅以通沉滯塞倖門又嚴試補教
習之法又令八旗子弟在官學者一體考校鄉會
試量增其額以示鼓勵省親告歸所著有北黟集
張瑗字松巖祁門人康熙辛未會試第一授翰林
編修主試四川改御史明閹魏忠賢墓在西山侈
甚上疏請毁之報可朝野以爲快提督河南學政
瑗賦性淡泊素履端詳居官以廉謹稱
江南通志卷一百四十七
