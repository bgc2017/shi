江南通志卷一百九十八
雜類志
摭史紀事
江南在古為徐揚之境商周而降列於荆蠻至德
端委而文明乃啟矣然漢起豐沛自孫吳六代下
及元明搶攘代有盖濠泗彭城南北咽喉金陵都
會廣陵阻江昔人所謂財賦之饒無事資其利有
事啟其爭者也
聖神御宇車書大同鼉鼓鯨雷萬里恬息敢忘所自乎
志摭史紀事
唐虞
禹平水土徐州淮沂其乂揚州三江既入震澤底
定
夏
禹會諸侯於塗山執玉帛者萬國(塗山在今鳳陽府懷遠縣見山)
(川)
商
泰伯奔荆蠻自號勾吳(在今金匱縣梅李鄕)荆蠻義之從而
歸之千餘家立為吳泰伯泰伯卒無子弟仲雍立
仲雍卒子季簡立季簡卒子叔逹立叔達卒子周
章立是時周武王克商求泰伯仲雍之後得周章
周章已君吳因而封之周章傅十三世至壽夢而
吳始益大稱王
周
吳楚構兵
簡王十二年(魯成公十七年)吳人圍巢伐駕圍釐虺杜註
巢駕釐虺楚四邑按巢即居鄛故城在巢縣東北
五里駕釐皆在無為州境虺在沛縣南六十里
靈王二年(魯襄公三年)楚子重伐吳克鳩兹至於衡山
按鳩兹在蕪湖縣東三十里衡山在今當塗縣俗
名横山去鳩兹不遠
靈王十二年(魯襄公十三年)吳侵楚戰于庸浦地名考庸
浦今無為州江浦
靈王十三年楚子囊師于棠以伐吳吳人自臯舟
之隘要而擊之獲楚公子宜穀(棠今六合縣臯舟吳險阨之道)
靈王二十三年楚子為舟師以伐吳無功而還
靈王二十四年吳子諸樊伐楚門于巢
靈王二十五年楚侵吳及雩婁聞吳有備而還杜
註雩婁今屬安豐郡按今在霍丘縣西南
景王七年(魯昭公四年)楚使屈申圍朱方克之吳伐
楚入棘櫟麻楚箴尹宜咎城鍾離薳啟疆城巢
然丹城州来以備吳通典朱方今丹徒杜註棘櫟
麻皆楚東鄙邑地名考鍾離南北朝屬徐州治明
為鳳陽縣地巢見上州来下蔡縣按今在壽州北
四十里
景王八年楚伐吳越師會楚子(靈王)于𤨏吳人敗諸
鵲岸楚子遂觀兵於坻箕之山杜註𤨏楚地在今
霍丘縣東鵲岸廬江舒縣有鵲尾渚坻箕之山在
巢縣南三十里
景王九年楚伐徐吳救之楚令尹子蕩帥師伐吳
師于豫章而次于乾溪吳人敗其師於房鍾杜註
乾溪在譙國城父縣南按城父舊城在亳州南三
十里房鍾在壽州蒙城(今屬潁州府)
景王二十年楚人及吳戰于長岸地名考今太平
府西南五十里東梁山與和州南七十里之西梁
山夾江相對如門亦曰天門山為楚獲餘皇處
敬王元年(魯昭公二十二年)吳楚戰于鷄父杜註鷄父楚
地安豐縣南有鷄備亭按在壽州西南六十里
敬王二年楚子為舟師以略吳疆師還吳踵楚遂
滅巢及鍾離
敬王五年吳子因楚喪使公子掩餘公子燭庸伐
楚圍潛楚莠尹然工尹麇帥師救潛杜註潛楚邑
在廬江六縣西南按潛即今灊山在霍山縣南
敬王九年吳侵楚伐夷侵潛六楚救潛吳師還楚
師遷潛於南岡而還注南岡即漢灊縣處
敬王十二年(魯定公二年)吳使舒鳩人誘楚以伐桐敗
楚師于豫章遂圍巢克之杜註桐小國廬江舒縣
按今桐城也
敬王三十一年(魯哀公六年)吳伐陳楚救陳師于城父
按城父在亳州南已見前
敬王四十年楚子西子期伐吳及桐汭杜註宣城
廣德縣西南有桐水出白䂖山西北入丹陽湖按
廣德今州名
敬王四十一年吳人伐慎白公敗之杜註慎汝隂
慎縣按今潁上縣西北有慎城
闔廬遷都姑蘇
壽夢有子四人長曰諸樊次曰餘祭次曰餘昧次
曰季札季札賢而壽夢欲立之季札讓不可於是
乃立長子諸樊攝行事諸樊除喪讓位季札季札
謝之不可棄其室而耕乃舍之十三年王諸樊卒
有命授弟餘祭欲傳以次必致國於季札封季札
於延陵號曰延陵季子十七年王餘祭卒弟餘昧
立王餘昧四年卒欲授季札季札讓逃去乃立餘
昧之子僚為王公子光者諸樊之子也常以為吾
父兄弟四人當傳至季子季子即不受國光父先
立光當立隂納勇士專諸欲以襲王僚十三年吳
因楚喪伐之為楚兵絶後而不得還光因伏甲士
於窟室而謁王僚飲使專諸刺王僚殺之公子光
竟代立為王是為吳王闔廬遷都姑蘇(今蘇州府之長洲縣)
越入吳
王闔廬五年伐越敗之十九年夏吳伐越越王勾
踐迎擊之檇李敗之姑蘇傷吳王闔廬指傷而死
立太子夫差二年悉精兵伐越敗之夫椒報姑蘇
也越王勾踐以甲兵五千人棲於會稽使大夫文
種因吳太宰嚭而行成伍子胥諫不聽卒許越平
與盟而罷兵
七年北伐齊敗齊師於艾陵
十一年復北伐齊越王勾踐率其衆以朝吳厚獻
遺之
十四年春吳王北會諸侯於黃池欲霸中國六月
戊子越王勾踐伐吳乙酉越以五千人與吳戰虜
太子友丁亥入吳吳人告敗於王夫差乃引兵歸
國與越平
二十年越王勾踐復伐吳
二十一年越圍吳
二十三年十一月越滅吳
春秋兵爭
平王五十年(魯隱公二年)莒人入向杜註向小國也譙
國龍亢縣東南有向城今其故城在懷遠縣西北
惠王二十年(魯僖公三年)徐人取舒杜註舒國今廬江
舒縣其故城在廬江縣東一百二十里按舒臯陶
之後族衆故曰羣舒羣者舒庸舒蓼舒鳩舒鮑舒
龔也孔疏曰蓼在安豐羣舒在廬江漢時舒為廬
江郡治
襄王七年(魯僖公十五年)楚人伐徐敗徐於婁林杜註徐
國今下邳僮縣按泗州北八十里有古城相傳徐
偃王築即此婁林徐地下邳僮縣東南有婁亭
襄王九年齊人徐人伐英氏杜註廬江郡六縣西
有英氏城按六縣今之六安州也
襄王十五年楚伐陳取焦夷城頓而還杜註焦今
譙縣夷一名城父頓國名今汝隂南頓縣
襄王三十年(魯文公五年)楚人滅六滅蓼
頃王四年(魯文公十二年)楚人圍巢昭王二十四年吳滅
巢
定王六年(魯宣公八年)楚人滅舒蓼
定王十年楚子滅蕭杜註蕭宋附庸國
簡王十二年(魯成公十七年)楚人滅舒庸
簡王十三年楚子鄭伯伐宋宋魚石復入于彭城
簡王十四年(魯襄公元年)諸侯圍宋彭城且伐鄭楚子
辛救鄭侵宋呂留杜註呂留二縣屬彭城郡按呂
即呂梁城在徐州北五十里留為張良遇漢高處
靈王二十四年(魯襄公二十五年)楚屈建帥師滅舒鳩
景王十八年(魯昭公十六年)齊師伐徐至於蒲隧徐人行
成杜註下邳取慮縣有蒲如阪今虹縣北
景王二十一年莒子奔紀鄣杜註紀鄣莒邑也東
海贛榆縣東北有紀城
敬王二年(魯昭公二十五年)楚子使薳射城州屈復茄人
焉使熊相禖郭巢(為巢築郭)地名考州屈在鳳陽縣西
茄其近淮小邑也
敬王五年吳公子掩餘奔徐公子燭庸奔鍾吾應
劭曰古鍾吾國也後漢屬下邳按今邳州宿遷縣
西北司吾鄉即其地
敬王七年吳子使徐人執掩餘使鍾吾人執燭庸
二公子奔楚吳子怒滅徐徐子章禹奔楚楚城夷
而處之註夷今泗州
敬王九年吳伐夷
敬王二十五年(魯定公十五年)楚滅胡杜註汝隂西北有
胡城
會盟諸所
桓王二十三年(魯桓公十五年)公會宋公衛侯陳侯于袲
杜註桐縣西南有袲亭
簡王十年(魯成公十五年)叔孫僑如及諸侯之大夫會吳
于鍾離
景王十一年(魯昭公八年)大蒐于紅註蕭縣西有紅亭
敬王三十七年(魯哀公十二年)公會吳于槖臯衛侯會吳
于鄖註槖臯今巢縣鄖今如臯縣
顯王四十六年秦張儀及齊楚相會于齧桑註齧
桑今沛縣
楚滅越
顯王四十六年楚威王興兵伐越大敗之殺越王
無疆盡取吳故地越以此散諸族子爭立或為王
或為君濱於江南海上
秦
漢楚並起
秦二世元年九月沛父老率子弟共殺沛令迎劉
季立為沛公
二年冬十月秦泗川監平將兵圍豐沛公與戰破
之令雍齒守豐十二月魏人周市略地使人招雍
齒齒即反為魏守豐沛公攻豐不能取時章邯别
將司馬尼北定楚地屠相至碭沛公與戰蕭西不
利收兵攻碭取之還軍豐聞項梁在薛從騎百餘
往見之梁與之卒五千人五大夫將十人還攻豐
拔之
(二世元年七月)陳涉等起大澤中(在沛郡鄿縣)其九月楚將項
燕子項梁同兄子籍起兵於吳中使人收下縣得
精兵八千人渡江而西東陽長陳嬰以兵屬項梁
梁渡淮黥布蒲將軍亦以兵屬焉凡六七萬人軍
下邳當是時秦嘉立景駒為楚王軍彭城東梁謂
軍吏曰陳王先首事今秦嘉倍陳王而立景駒逆
無道乃進擊秦嘉并其軍將引軍而西召諸將會
薛計事此時沛公亦起沛往焉居鄛人范增說項
梁立楚懷王孫心為楚懷王梁自號武信君再破
秦軍有驕色為秦將章邯所破死項羽沛公乃與
將軍呂臣引兵而東徙懷王自盱眙都彭城呂臣
軍彭城東項羽軍彭城西沛公軍碭漢元年十月
沛公兵遂先諸侯破秦降秦王子嬰正月項羽欲
自王先王諸將相立沛公為漢王自立為西楚霸
王王九郡都彭城
漢
平西楚
漢王二年春漢王部五諸侯兵(常山河南韓魏殷)凡五十
六萬人東伐楚入彭城項王以精兵三萬人南從
魯出胡陵至蕭晨擊漢軍而東至彭城日中大破
漢軍追擊至靈璧東睢水上圍漢王三匝於是大
風從西北起折木發屋揚沙石窈冥晝晦逢迎楚
軍大亂漢王乃得與數十騎遁去五年冬十月
高祖與諸侯兵共擊楚軍與項羽决勝垓下淮隂
先合不利却孔將軍(蓼侯孔熙)費將軍(費侯陳賀)縱楚兵不
利淮隂侯復乘之大敗垓下使騎將灌嬰追殺項
羽東城遂略定楚地以魯公禮葬項羽
平淮南
高帝十一年七月淮南王黥布反東并荆王劉賈
地北渡淮高帝自往擊之十二年十月高祖已擊
布軍蘄西會甀(蘄之鄉名)布走令别將追之擊布軍洮
水(在江淮間)南北皆大破之布與番君婚以故長沙成
王臣使人誘殺布兹鄉民田舍
平吳楚七國
景帝元年鼂錯為御史大夫請諸侯之罪過削其
地削楚之東海郡削吳之豫章郡會稽郡趙之常
山郡膠西之六縣漢廷臣方議削吳吳王濞恐削
地無已因以此發謀說膠西膠東菑川濟南趙楚
同反天子乃遣太尉條侯周亞夫將三十六將軍
往擊吳楚亞夫使弓高侯等將輕騎兵出淮泗口
絶吳楚兵後食道吳兵饑數欲挑戰終不出後吳
奔壁東南陬太尉使備西北已而其精兵果奔西
北不得入吳兵既餓引而去太尉追擊大破之吳
王濞棄其軍與壯士數千人亡走保於江南丹徒
漢兵乘勝遂盡虜之降其縣購吳王千金月餘越
人斬吳王頭以告凡相守攻三月而吳楚破平
後漢
平江淮
更始二年冬十月梁王劉永據國(今碭山縣)起兵攻下
濟隂山陽沛楚淮陽汝南凡得二十八城
光武建武元年十一月劉永稱帝更始琅琊太守
王閎定贛榆等六縣
二年秋八月盖延克永睢陽永奔譙延與戰於沛
西大破之永走保湖陵(今沛縣西北)延遂定沛楚臨淮
三年二月劉永立董憲為海西王夏四月劉永將
蘇茂為吳漢所破走還湖陵虎牙大將軍盖延圍
劉永於睢陽七月盖延拔睢陽獲劉永
五年三月平敵將軍龐萌反與憲連和攻破彭城
(今徐州東南)六月帝幸蒙七月帝幸沛進幸湖陵大破
憲八月徇彭城下邳(今邳州)吳漢進圍朐(今海州)
六年拔之斬董憲龐萌
八年夏四月張步奔臨淮謀亡入海陳俊擊斬之
平揚徐盜賊
順帝漢安元年九月廣陵盜賊張嬰等宼郡縣二
千石不能制以張綱為廣陵太守綱單車之職徑
詣嬰壘門嬰大驚綱以書喻嬰請相見嬰乃出拜
謁綱好語之明日將所部萬餘人與妻子面縛歸
降
二年十二月揚徐盜賊攻燒城市殺略吏民
建康元年八月揚徐盜賊范容周生等宼掠城邑
屯據歷陽(按今為和州)為江淮巨患遣御史中丞馮緄
討之九月揚州刺史尹耀九江太守鄧顯討賊范
容於歷陽敗歿十一月九江盜賊徐鳳馬勉等攻
燒城邑築營於當塗山中十二月九江黃虎等攻
合肥
冲帝永嘉元年春正月廣陵賊張嬰等復反攻殺
堂邑江都長九江賊徐鳳等攻殺曲陽東城長三
月九江都尉滕撫討馬勉范容周生大破斬之
四月丹陽太守江漢擊破賊陸宮等
秋七月廬江盜賊攻盱眙滕撫遣司馬王章擊破
之
冬十一月中郎將滕撫擊廣陵賊張嬰破之歷陽
賊華孟攻殺九江太守楊岑滕撫率諸將破斬之
揚徐平
曹操謀誅董卓起兵
初董卓表操驍騎校尉操易姓名東歸至陳留散
家財合義兵誅卓靈帝中平六年冬十二月操起
兵已吾不利於滎陽還家募兵揚州刺史陳温丹
陽太守周昕與兵四千餘人還到龍亢士卒多叛
去至銍建平復收兵得千餘人進屯河内
曹操擊陶謙
初曹操父嵩為徐州刺史陶謙别將張闓所殺獻
帝初平四年秋操擊謙攻拔十餘城至彭城大戰
謙敗走郯操坑殺男女數十萬口於泗水水為不
流遂攻取慮(故城在今邳州西南)睢陵(邳州東南)夏丘(今虹縣)皆屠
之興平元年夏四月操復攻陶謙拔五城遂略地
至東海還為劉備所要操擊破之遂攻拔襄賁所
過多所殺戮
曹操擊呂布
初操領兖州牧獻帝興平元年兖州叛迎呂布二
年春操攻拔定陶時劉備領徐州刺史屯小沛布
奔之建安元年布襲備取下邳備奔操三年操東
擊布冬十月屠彭城進至下邳大破布布聽陳宮
固守操决泗沂水灌城遂擒布宮皆殺之
曹劉攻袁術
初術為曹操所破奔九江殺揚州刺史陳温領其
州獻帝初平四年進兵封丘復為操所破走壽春
建安元年與劉備爭徐州戰於盱眙會備為呂布
所襲還去二年術遂稱帝夏五月呂布擊破之秋
九月曹操擊術術棄軍走留其將橋蕤等拒操操
擊斬之術走渡淮遂衰四年六月遣使歸帝號於
袁譚譚迎術欲從下邳北過劉備要之復走壽春
嘔血死
孫策兄弟據江東
初長沙太守孫堅以討賊功封烏程侯
獻帝初平元年與後將軍袁術合兵討董卓
二年堅破董卓軍又破呂布軍於洛陽冬十月術
使堅擊劉表為其將黃祖射死四子策權翊匡策
年十七見袁術術竒之以堅餘兵還策令攻廬江
太守陸康拔之
興平二年揚州刺史劉繇遣將屯横江當利(今和州)
以拒術策請擊繇術許之表策折衝校尉策渡江
轉鬭所向皆剋遂破秣陵攻劉繇於曲阿繇走豫
章策威震江東術表策行殄宼將軍
建安元年袁術僭號於壽春策沮之不從遂與絶
二年夏五月司空曹操拜策騎都尉襲爵烏程侯
使與呂布討袁術
三年定丹陽郡之涇西六縣降劉繇將太史慈及
祖郎
四年襲皖城克廬江其守劉勲奔曹操擊黃祖徇
豫章下之初策殺吳郡太守許貢貢奴客潛民間
欲為報讐
五年夏四月策出獵奴客伏而射之中頰創甚呼
弟權佩以印綬命張昭等輔之
十三年權討丹陽黟賊陳僕等平之以其地為新
都郡
十六年權自京徙治秣陵明年改名建業作濡須
塢
二十二年權遣陸遜討丹陽山越平之
二十五年權遷都鄂改名武昌
黃龍元年九月還都建業使陸遜輔太子登守武
昌
甘露元年遷都武昌明年仍還建康
三國
魏吳構兵
初孫策死操欲乘喪伐之聽張紘言表權討虜將
軍會稽太守
獻帝建安七年秋責權任子權不受命
十三年冬曹操自江陵東下權遣周瑜魯肅等與
劉備逆擊於赤壁大破之操引還十二月孫權圍
合肥
十四年秋七月曹操軍合肥開芍陂屯田
十八年春正月曹操擊權進軍濡須口號四十萬
權與操牋言春水方生公宜速去操引軍還
十九年夏閏五月權親攻皖城拔之還屯尋陽秋
七月曹操擊權八月權攻魏合肥
二十二年春正月曹操擊孫權軍三月權降
二十四年以孫權為驃騎將軍假節領荆州牧
黃初三年八月權遣使稱臣於魏送于禁等還魏
封權為吳王加九錫吳遣都督趙咨謝魏明年魏
徵吳太子登入朝不至遣將軍曹休等出洞口(在歷)
(陽今和州)曹仁出濡須伐之吳卑辭上書求自改厲魏
答書登朝到夕罷兵吳乃建元臨江拒守
吳黃武二年春魏將曹仁以步騎數萬攻濡須吳
將朱桓以兵五千禦之斬其别將常雕虜王雙
三年魏主丕御龍舟循蔡潁浮淮如壽春至廣陵
吳將軍徐盛列舟艦於江而植木衣葦為疑城假
樓自石頭至江乘聯綿數十里丕臨望嘆曰彼有
人焉未可圖也乃還
四年秋八月魏主復以舟師自譙循渦入淮来伐
冬十月如廣陵臨江觀兵吳嚴兵固守時天寒冰
舟不得渡丕見江濤洶湧嘆曰天所以限南北也
遂還吳遣將高壽率死士於徑路夜要之獲其副
車羽盖
五年吳令諸將屯田
七年夏五月吳使鄱陽太守周魴詐以郡降於魏
魏揚州牧曹休率步騎十萬應之秋八月吳主至
皖口使將軍陸遜督諸將大破休於石亭追至夾
石斬獲萬餘
吳黃龍元年十二月攻魏合肥不克而還
三年冬十月吳主使中郎將孫布詐降誘揚州刺
史王凌吳主伏兵阜陵(在今和州)以俟之凌遣督將步
騎七百人迎布布夜掩襲死傷過半
吳嘉禾元年遣將陸遜擊魏廬江魏守將滿寵整
軍趨揚宜口禦之遜遁
二年吳主自將攻魏合肥新城遣將軍全琮征六
安皆不克還
三年五月吳主入居巢湖口向合肥新城衆號十
萬又遣陸遜諸葛瑾將萬餘人向襄陽將軍孫韶
張承入淮向廣陵淮隂秋七月魏主自將伐吳吳
兵遂遁滿寵募壯士焚吳攻具射殺吳王之弟子
泰
吳赤烏四年夏四月吳將全琮略淮南決芍陂諸
葛恪攻六安琮敗於芍陂
六年春正月吳諸葛恪襲六安掩其人民而去
十三年吳主遣軍十萬作堂邑涂塘以淹北道(堂邑)
(今六合縣)
吳建興元年冬十月諸葛恪修東興隄初魏欲廣
田蓄穀於揚豫之間用鄧艾策開廣漕渠吳大帝
亦於淮南築東興隄以遏巢湖後廢不治至是恪
更作大隄左右結山俠築兩城十一月魏將胡遵
諸葛誕率衆十萬来攻恪將兵四萬救之遵等作
浮橋以渡分兵攻兩城恪遣留贊丁奉為前部時
天寒雪魏諸將會飲見贊等兵少不即嚴吳兵得
上便鼔譟亂斫魏軍驚擾爭渡浮橋橋壊軍士沒
水死者數萬
二年春三月諸葛恪大發州郡二十萬衆伐魏圍
新城九十餘日不克會大暑士卒多病恪引兵還
怨黷盈積孫峻因而構恪殺之
吳建衡二年吳丁奉入渦口晉揚州刺史擊走之
亮休廢立
孫峻既殺恪恣滛暴國人側目孫英等謀討不克
俱死使將軍呂據等入淮泗餞之石頭遇疾以後
事付從父弟孫綝綝秉政召據殺之并族誅大司
馬滕印將軍王惇吳主亮親政事綝表奏多所難
問綝稱疾不朝吳主亮隂與全尚劉承謀誅之尚
綝妻父也尚妻泄語綝綝夜殺承比明圍宮吳主
不得出綝告太廟廢亮為會稽王迎琅邪王休於
會稽十月休至羣臣奉上璽符三讓乃受綝稱草
莽臣上印綬節鉞求避賢路吳主休慰諭之以為
丞相荆州牧十二月臘會縛綝斬之夷其族發孫
峻棺斵而埋之改葬諸葛恪等
晉
滅吳
吳建衡三年吳主皓大舉兵出華里(建業西)載太后
皇后及後宮數千人從牛渚(今當塗)西上遇大雪途
壊士卒多怨引還
天紀二年吳人大佃皖城圖北伐魏都督王渾遣
揚州刺史應綽攻破之斬首五千級焚積穀百八
十餘萬斛踐稻田四千餘頃毁船六百餘艘
三年冬十一月晉大舉兵分道伐吳王伷出涂中
(今六合)王渾出江西(今和州出横江渡路)王戎武昌胡奮出
夏口杜預出江陵王濬唐彬下巴蜀東西凡二十
餘萬
四年春正月杜預等諸軍並進所向皆克吳主聞
王渾南下使丞相張悌督丹陽太守沈瑩等衆三
萬渡江逆戰三月悌圍渾部將張喬於楊荷(在和州東)
(南二十里)喬降悌進與晉揚州刺史周浚陳於板橋吳
銳卒衝晉兵不動衆亂晉兵乘之喬自後擊之大
敗悌死之吳人大震王濬既破武昌順流徑趣建
業吳主遣遊擊將軍張象帥舟師禦之象衆降濬
遂鼔譟入石頭吳主皓降濬收其圖籍克州四郡
四十二戸五十二萬三千兵二十三萬
平揚徐盜
惠帝太安二年義陽蠻張昌叛據江夏其黨石冰
宼揚州敗刺史陳徽諸郡盡沒臨淮人封雲起兵
宼徐州以應冰於是荆江揚豫徐五州之境多為
昌所據更置牧守而冰據臨淮
冬十二月議郎周玘等起兵江東討石冰斬其將
羌毒冰自臨淮趨壽春守將劉準不能拒廣陵度
支陳敏請兵擊之所向皆捷遂與周玘合攻冰於
建康
永興元年三月冰北走投封雲雲司馬張統斬冰
及雲以降
元帝中興都建鄴
琅琊王名睿字景文宣帝曾孫琅琊王覲之子也
年十五嗣王位懷帝永嘉初用王導計始鎮建鄴
賓禮名賢存問風俗江東歸心焉愍帝即位進位
丞相大都督中外諸軍事遣諸將分定江東及西
都不守出師露次移檄四方徵天下兵尅日進討
二月平東將軍宋哲至宣愍帝詔使攝萬幾王未
敢當羣臣請依魏晉故事為晉王大興元年春三
月愍帝音問至王即皇帝位
淮南用兵
元帝大興元年十二月彭城内史周撫叛降石勒
詔下邳内史劉遐泰山太守徐龕討之二年遐龕
擊斬撫
永昌元年冬十月後趙宼譙祖約退屯壽春
明帝太寧元年春三月後趙宼彭城下邳徐州刺
史卞敦退保盱眙
成帝咸和元年十一月後趙將石聰攻壽陽不克
遂侵逡遒阜陵殺掠五千餘人建康大震歷陽内
史蘇峻遣將韓晃擊聰走之
十二月濟岷太守劉闓殺下邳内史夏侯嘉叛降
石勒
八年秋七月後趙將石聰以譙来降
九年十一月蘭陵人朱縱斬後趙將郭祥以彭城
来降
咸康元年夏四月趙王虎南遊其將石季龍宼歷
陽分命諸將救歷陽及戍慈湖牛渚(俱在太平府)帝親
勒兵戒嚴
穆帝永和元年石季龍將路永屯壽春
五年夏六月趙揚州刺史王浹舉壽春降西郎將
陳逵進據壽春
秋七月征北大將軍褚裒請伐趙徑赴彭城與趙
將李農戰不利八月退屯廣陵陳逵聞之焚壽春
積聚毁城遁還詔命裒還鎮京口
六年夏五月廬江太守袁真攻合肥克之
七年姚弋仲遣使来降八年三月姚弋仲死其子
襄為秦兵所敗帥衆来歸送其五弟為質詔襄屯
譙城襄單騎濟淮見謝尚於壽春尚去仗衛幅巾
待之
九年秋姚襄屯歷陽(和州)夾淮廣興屯田訓厲將士
冬十月殷浩自壽春北伐以姚襄為前驅襄詐令
部衆夜遁隂伏甲以徼之浩追至山桑(蒙城縣北)襄縱
兵擊之浩敗走十二月姚襄徙屯盱眙詔以謝尚
都督江西淮南鎮歷陽
十年姚襄叛降燕五月江西流民叛降襄詔屯兵
中堂
十一年冬十月以謝尚鎮壽春(時晉僑立青冀并幽四州於江北豫)
(州刺史自江左以後守江則屯歷陽蕪湖進取則屯壽春)
十二年命桓温督諸軍討姚襄
孝武太元三年秦王堅使將軍俱難宼淮陽盱眙
彭超攻彭城詔右將軍毛虎生鎮姑孰以禦之
四年春二月秦䧟彭城淮隂五月秦拔盱眙進圍
三阿(在揚州府高郵州)謝玄自廣陵来救超敗退保旴眙
六月玄進攻之又敗退屯淮隂玄遣何謙帥舟師
乘潮而上夜焚淮陽難超退屯淮北玄又進戰於
君川復大破之難超北走
八年秋八月秦王堅大舉兵入宼戎卒六十餘萬
騎二十七萬前鋒至潁口詔謝石謝玄督衆八萬
禦之冬十月秦攻壽陽克之將軍梁成等屯洛澗
(在懷遠縣)十一月玄遣劉牢之帥精兵五千渡水擊成
大破斬之分兵斷其歸津秦步騎奔潰爭赴淮水
死石等水陸繼進秦王堅與融等登壽陽城望見
八公山(在壽州西北)草木皆以為晉兵秦兵逼淝水而
陳既而移陳少郤欲令晉兵半渡而蹙之乃麾兵
使郤兵退不可止玄等引兵渡水擊之融馳騎略
陳欲以帥退者馬倒為晉兵所殺秦兵遂潰玄等
乘勝追擊至青岡秦兵大敗自相蹈籍而死者蔽
野塞川其走者聞風聲鶴唳皆以為晉兵且至晝
夜不敢息重以饑凍死者什七八朱序張天錫来
奔復取壽春
九年春正月遣將軍劉牢之伐秦拔譙城
平王敦
元帝永昌元年春正月王敦舉兵於武昌以誅劉
隗為名沈充帥衆應之四月敦前鋒攻石頭周札
開城門應之敦據石頭尚書令刁協驃騎將軍戴
淵尚書僕射周顗皆為所害
明帝太寧元年夏四月王敦移屯姑孰自領揚州
牧
二年六月敦復反七月至江寧帝躬率六軍出次
南皇堂夜募壯士渡水掩其未備平旦戰於越城
大破之斬其將何康敦憤惋死周騫祖約各逐敦
所署太守賊黨沈充至宣陽門劉遐蘇峻等自南
塘横擊大破之遐又破沈充於青溪賊燒營宵遁
丁酉帝還宮分遣諸將追其黨與悉平之
平蘇峻
成帝咸和二年十一月蘇峻舉兵歷陽豫州刺史
祖約以兵會峻十二月峻陷姑孰(今太平府)韶左將軍
司馬流據慈湖以拒之桓彝進屯蕪湖(今太平府蕪湖縣)
峻將韓晃擊破彝因攻宣城彝退保廣德
三年春正月韓晃襲司馬流於慈湖流兵敗死之
峻濟自横江登牛渚二月庚戌峻至蔣山自小丹
陽入詔以卞壼督軍討之峻攻青溪柵(今上元縣有青溪栅)
壼拒擊之峻因風縱火燒臺省諸營寺署一時蕩
盡峻兵入臺城侍中褚翜抱帝登太極前殿峻兵
入翜呵之曰蘇冠軍来覲至尊軍人豈得侵逼峻
兵不敢上殿突入後宮掠奪府藏一空既而郗鑒
自廣陵入赴國難陶侃自荆州趨建康峻自姑孰
還遷帝於石頭太后詔諭三吳使起義兵會稽内
史王舒以庾冰行奮武將軍將兵一萬西渡浙江
於是吳興太守虞潭(吳興今浙江湖州府)吳國内史蔡謨義
興太守顧衆等(義興今宜興縣)皆舉兵應之陶侃温嶠軍
於茄子浦王舒郗鑒率衆與侃等會舟師指石頭
侃令鑒還據京口立大業曲阿庱亭三壘(俱在今丹陽縣)
(東)以分峻勢桓彝進屯涇縣遣將軍俞縱守蘭石
(在今旌德縣北)韓晃攻之縱戰死晃陷宣城彝力戰死之
廬江太守毛寳攻拔合肥戍祖約諸將隂與後趙
通趙攻壽春秋七月約衆潰奔歷陽九月毛寳燒
峻句容(縣名)湖孰(屬江寧縣)積聚峻軍乏食侃督水軍向
石頭嶠率步兵從白石南上峻逆戰馬躓斬之餘
衆大潰峻司馬任讓等共立峻弟逸城守
四年春正月冠軍將軍趙印拔歷陽祖約奔後趙
蘇逸蘇碩韓晃并力攻臺城焚太極東堂及祕閣
建威長史滕含攻破石頭獲逸及晃斬之
平袁真袁瑾
帝奕太和四年桓温兵敗枋頭(地名在大名府濬縣)歸罪於
豫州刺史袁真真以壽陽叛降燕十二月温發徐
兖民築廣陵城徙鎮之五年二月袁真死子瑾代
領其衆夏四月桓温擊破之八月桓温圍壽陽簡
文帝咸安元年春正月拔之斬袁瑾
奕昱廢立
桓温隂蓄不臣之志太和五年十一月以入朝為
名詣闕作令草呈褚太后廢帝而立會稽王昱帝
乘犢車出神虎門十二月降封海西縣公
平桓玄
安帝隆安元年四月兖州刺史王恭舉兵京口以
討尚書左僕射王國寳建威將軍王緒為名甲申
殺國寳及緒以說於恭恭乃罷兵殷仲堪舉兵會
稽王道子以書止之前司徒長史王廞以吳郡反
王恭遣司馬劉牢之擊斬其子泰復與王廞戰於
曲阿(金匱縣地)廞衆潰單騎走
二年秋七月兖州刺史王恭豫州刺史庾楷荆州
刺史殷仲堪廣州刺史桓玄南蠻校尉楊佺期等
舉兵反九月詔會稽王道子等討之己亥譙王尚
之破庾楷於牛渚楷奔桓玄大破官軍於白石與
佺期進至横江道子屯中堂元顯守石頭王珣守
北郊謝琰備宣陽門恭仗劉牢之為爪牙而遇之
以部曲牢之以為恨元顯知之說牢之使叛恭牢
之使子敬宣擊敗恭恭奔曲阿獲斬之於是遣太
常殷茂諭仲堪回軍仲堪歸玄等亦西還
十二月前新安太守杜炯仄京口會稽王世子元
顯討斬之
三年十二月桓玄舉兵攻江陵殺楊佺期傳首建
康又殺殷仲堪
元興元年正月桓玄抗表傳檄罪狀會稽王世子
元顯為名舉兵反二月丁卯玄至姑孰使其將馮
該等攻歷陽玄軍斷洞浦(在和州西南臨江亦曰洞口)焚舟艦
譙王尚之陳浦上衆潰逃於涂中為玄所獲司馬
休之戰敗棄城而走
三月劉牢之叛降於桓玄王師敗績於新亭元顯
及東海王彦璋譙王尚之庾楷張法順等並遇害
徙道子於安成郡尋酖殺之流王誕於嶺南玄為
丞相錄尚書事玄以劉牢之為會稽内史奪其兵
牢之欲北就高雅之於廣陵帥部曲北走至新洲
縊死
二年九月玄自為相國封楚王加九錫冬十一月
玄僭位帝蒙塵於尋陽
三年春二月劉裕與劉毅何無忌裕弟道規太原
王元德仲德合謀起兵丙辰裕斬桓修於京口使
孟昶斬桓弘於廣陵因收衆濟江丁巳裕率二州
之衆千七百人軍於竹里(在句容縣)帥部曲保據石頭
使諸葛長民據歷陽玄遣桓謙屯覆舟山禦之以
吳甫之皇甫敷繼之三月戊午朔裕軍與甫之遇
江乘(在江寧城)裕手斬之玄使謙及何澹之屯東陵卞
範之屯覆舟山西(在江寧府城西)衆合二萬己未裕與劉
毅等進突謙陳將士皆殊死戰無不一當百呼聲
動天地時東北風急因縱火焚之煙炎熛天謙軍
大潰玄趨石頭浮江南走裕入建康據東府(城在江寧)
(府)庚申裕屯石頭城立留臺百官奉迎乘輿諸葛
長民為刁逵所執檻送桓玄至當利(在和州東南)而玄
敗送人共破檻出長民還趣歷陽逵棄城走為其
下所執斬於石頭桓玄兄子歆引氐帥楊秋宼歷
陽魏詠之為豫州刺史鎮歷陽帥諸葛長民等共
擊破之斬楊秋於練固(今含山縣)劉敬宣司馬休之等
初奔南燕至是聞桓玄敗遂来歸玄使何澹之等
守湓口何無忌敗之於桑落洲得太廟神主送建
康殷仲文叛玄奉二后還五月何無忌等敗玄於
崢嶸洲玄挾帝單舸西走益州督護馮遷斬玄傳
首梟於大桁(在江寧府城内)次年改元義熙二月帝至自
江陵
平孫恩
安帝隆安四年詔劉牢之討孫恩恩前年冬十月
宼陷會稽殺内史王凝之是年五月復宼會稽太
守謝琰敗死轉宼臨海故有是詔恩走入海
五年二月宼句章三月攻海鹽皆為劉牢之劉裕
所敗五月陷滬瀆(在今蘇州府)殺吳國内史袁崧六月
宼丹徒劉裕擊破之恩北走陷廣陵八月以劉裕
為下邳太守討孫恩於郁洲大破之十一月劉裕
追擊恩又破之明年三月恩宼臨海臨海太守辛
景擊破之赴海死
平盧循
盧循孫恩妹夫也恩死餘衆推循為主安帝元興
元年夏五月自臨海入東陽劉裕將兵擊敗之明
年春正月復擊敗其司馬徐道覆於東陽
義熙六年夏五月盧循進逼建康循以二月宼長
沙南康廬陵陷之至是徐道覆順流而下朝廷急
徵裕(裕時拔廣固執南燕主超送之京師方議鎮下邳經營司雍會得詔引兵還)時何
無忌戰死尋陽劉毅兵敗姑孰人心震駭乙丑盧
循至淮口(秦淮入工之處)劉裕屯石頭伐樹柵石頭淮口
築查浦藥園廷尉三壘守之七月循退還尋陽十
一月循道覆復至劉裕軍雷池(安慶府望江縣東三十里)十二
月己卯進軍大雷(亦在望江)庚辰盧循徐道覆帥衆數
萬塞江而下裕分部騎屯西岸自以勁弩射循軍
循軍悉泊西岸岸上軍投火焚之煙熖漲天循兵
大敗走還尋陽又敗番禺奔交州刺史杜慧度敗
之循知不免先鴆妻子殺妓妾自投於水慧度斬
其尸傳首京師
宋
宋受晉禪
劉裕字德輿彭城人漢楚元王交之二十一世孫
晉東遷劉氏移居丹徒遂為丹徒京口里人晉隆
安三年從謝琰劉牢之討孫恩有功為下邳太守
元興元年破盧循二年斬桓弘桓玄義熙元年迎
帝復蹕五年北討南燕六年獲慕容超斬於建康
市盧循逼建康急徵裕入衛敗之大雷授太尉中
書監假黃鉞八年襲殺劉毅於江陵九年二月殺
諸葛長民十一年殺司馬休之平江陵十二年正
月加領平北將軍兖州刺史增督南秦凡二十二
州四月表伐關洛十月至洛取金墉修復晉五陵
十二月加相國封十郡為宋公十三年七月至陜
禽姚泓平關中十月進爵為王加十郡益宋國並
前為二十郡
永初元年(即晉恭帝元熙元年)夏六月丁卯晉帝禪位於宋
宋王即皇帝位奉晉帝為零陵王
營陽宜都廢立
宋主義符以永初三年五月即位居喪無禮游戲
無度元嘉元年徐羨之傅亮謝晦謀廢立乃召南
兖州刺史(南兖州鎮廣陵今揚州府)檀道濟及江州刺史王弘
入朝五月皆至建康乙酉詰旦道濟以皇太后令
廢為營陽王遷於吳六月癸丑使邢安泰就弑之
遣使者殺前廬陵王義真於新安迎宜都王義隆
於江陵立之八月丁酉即帝位改元元嘉
三年下詔暴徐羨之傅亮謝晦殺二王之罪羨之
走至新林(在江寧府西南)自經死亮被執伏誅謝晦舉兵
反江陵閏月帝自將討晦發建康到彦之檀道濟
大破晦於隱磯擒晦檻送建康誅之
伐魏
文帝元嘉七年春二月詔右將軍到彥之統諸將
伐魏長沙王義欣出鎮彭城為聲援游擊將軍胡
藩戌廣陵夏六月到彦之自淮入泗
二十三年宋築北隄立玄武湖起景陽山於華林
園
二十七年秋七月宋悉發青冀徐豫二兖(南兖北兖)六
州三五民丁(三丁發一五丁發二)緣江五郡(南東海南蘭陵南琅邪南東莞)
(晉陵也)集慶陵緣淮三郡(淮陵臨淮下邳)集盱眙揚兖南徐
江四州富民家資滿五十萬僧尼滿二十萬並四
分借一大舉伐魏兵敗於尉武劉康祖死之衆潰
南平參軍王羅漢被擒宋奔盱眙魏軍蕭城(在徐州府)
(蕭縣治北)去彭城十餘里時江夏王義恭守彭城魏兵
不圍彭城而引兵南下所過無不殘滅至瓜步(山在)
(六合縣)壊民廬舍伐葦為筏聲言欲渡江建康震懼
二十八年正月緣江舉火大掠居民焚廬舍而去
盡銳攻盱眙城太守沈璞堅守三旬不拔
誅元兇劭
二十九年劭與始興王濬用女巫嚴道育東陽公
主婢王鸚鵡奴陳天與等共為巫蠱事發上不忍
罪使侍中王僧綽尋漢魏以来廢太子諸王典故
與徐湛之及江湛議易立太子久不决
三十年正月甲子劭入雲龍門作亂弑帝齋閣並
殺潘淑妃及徐湛之江湛等武陵王駿委沈慶之
起兵討逆宣城太守王僧達諮議參軍柳元景皆
應之壘於新亭(在江寧府江濱)劭使蕭斌等分統水陸精
兵攻新亭壘劭自登朱雀門督戰兵垂克魯秀擊
退鼔劭衆遽止元景鼔譟乘之劭衆大潰僅以身
免武陵王駿至新亭王公大臣上表勸進遂即帝
位五月臧質及劉遵考隨王誕軍各引兵集建康
劭遣兵拒之大敗緣淮諸柵皆潰文武將吏爭踰
城出降諸軍入城執劭濬及其子斬於牙下梟於
大航汙瀦劭所居齋
平義宣臧質
孝武帝孝建元年江州刺史臧質勸南郡王義宣
舉兵義宣結豫州刺史魯爽(豫州徙治夀陽)及兖州刺史
徐遺寳(兖州時治廣陵)期秋間舉兵使者至壽陽爽方飲
醉即日舉兵自號建平元年遺寳亦勒兵向彭城
二月義宣亦起兵威振遠近帝以柳元景為撫軍
將軍王玄謨為豫州刺史統諸軍討之軍梁山(東西)
(二梁山在太平府西南東曰博望西曰天門)冀州刺史垣護之妻徐遺
寳姊也遺寳檄之同反不從擊遺寳遺寳奔壽陽
四月遣沈慶之討爽爽引兵退將軍薛安都追擊
斬之爽衆奔散遂克壽陽徐遺寳奔東海(在淮安府海州)
(北)東海人殺之義宣至鵲頭慶之送爽首并書示
之五月義宣至蕪湖(今太平府)急攻西壘(天門山壘)陷之又
遣兵趣南浦(今太平府西南二十五里大信巷)為垣護之所破義
宣頓兵西岸質攻東城玄謨督諸軍大戰薛安都
突陳斬其將劉諶之質敗垣護之燒江中舟艦延
及西岸營壘殆盡諸軍乘勝攻之質逃南湖自沈
於水追兵至出而斬之送建康義宣走向江陵荆
州刺史朱修之殺之并誅其子
平廣陵
竟陵王誕鎮廣陵因魏人入宼修城浚隍聚糧治
仗道路皆云誕反有司奏貶為侯遣之國大明三
年七月帝以羽林禁兵配兖州刺史桓閬與給事
中戴明寳使襲誕誕知之擊閬殺之上使沈慶之
將兵討誕誕奉表投城外語不遜乙巳攻克之誕
趨後園墜水中引出斬之母妻皆自殺
湘東王彧之立
廢帝子業以武帝大明八年閏五月庚申即位素
悁暴八月王太后殂益無忌憚泰始元年湘東王
主衣阮佃夫及子業主衣壽寂之細鎧將王敬則
等協謀作亂其夕帝悉屏侍衛與羣巫及綵女數
百人射鬼竹林堂寂之等直入弑之宣太皇太后
令數子業(即廢帝)罪惡命彧纂承皇極
先是廢帝忌子勛賜以藥不受命以陶亮總統軍
事移檄遠近出頓大雷至是子勛建牙桑尾(即桑落州)
(下尾在安慶府宿松縣南)以子勛為車騎將軍開府儀同三司
子勛仍不受命傳檄建康荆州刺史臨海王子頊
郢州刺史安陸王子綏會稽太守尋陽王子房舉
兵同逆
二年正月以建安王休仁江州刺史王玄謨將兵
討子勛子勛稱帝改元徐州刺史薛安都進安北
將軍安都不受召尋陽長史孔顗為太子詹事顗
亦不受發兵馳檄奉尋陽吳郡太守顧琛吳興太
守王曇生義興太守劉延熙晉陵太守袁標皆據
郡應之丙申以征虜司馬申令孫為徐州刺史義
陽内史龐孟蚪為司州刺史申令孫孟蚪及豫州
刺史殷琰青州刺史沈文秀冀州刺史崔道固湘
州行事何慧文廣州刺史袁曇遠益州刺史蕭惠
開梁州刺史柳元怙並同叛逆兖州刺史殷孝祖
帥兵赴建康帝親率兵出中堂以山陽王休祐督
軍討琰巴陵王休若督軍討顗壬子軍主任農夫
劉懷珍平定義興二月己丑曲赦吳吳興義興晉
陵四郡吳興太守張永右軍將軍蕭道成東討平
晉陵休若同建武將軍吳嘉公率諸軍破賊於吳
吳興會稽平定三郡同逆皆伏誅輔國將軍蕭道
成北討劉勔南討尋陽王子房被執送建康貶松
滋侯劉胡衆四萬據赭圻(在太平府蕪湖縣西南)袁顗頓鵲
尾聯營至濃湖衆十餘萬秋七月龍驤將軍劉道
符平山陽八月己卯建安王休仁率衆軍大破賊
斬偽僕射袁顗進討江郢等五郡皆平之子勛子
綏子頊子元並賜死同黨皆伏誅十月乙卯永嘉
王子仁始安王子真淮南王子孟南平王子産廬
陵王子輿松滋侯子房皆賜死十二月劉勔克壽
陽豫州平徐州刺史薛安都等乞降帝命鎮軍將
軍張永中領軍沈攸之將甲士十五萬迎安都安
都懼降魏張永攻之不克魏將尉元絶永糧道
三年正月張永等棄城遁會天大雪尉元徼其前
安都乘其後大破永等於呂梁之東(呂梁在徐州南)遂失
淮北四州(青冀徐兖也)及豫州淮西之地
平江陵南徐
蒼梧王元徽二年五月壬子江州刺史桂陽王休
範舉兵反中領軍劉勔右衛將軍蕭道成南討出
屯新亭征北將軍張永屯白下前南兖州刺史沈
懷明戌石頭壬辰賊奄至攻新亭壘道成拒擊大
破之越騎校尉張敬兒偽降休範信之置於左右
斬休範首歸道成遣送詣臺道逢南軍棄首於水
休範將杜黑驢攻新亭甚急會丁文豪破臺軍至
朱雀桁(在江寧秦淮上)黑驢捨新亭北趨之劉勔戰死王
道隆遇害張永潰於白下沈懷明自石頭奔散戊
午撫軍長史褚澄開東府門納賊軍賊入屯中堂
羽林監陳顯達擊大破之宮省恇擾俄而丁文豪
之衆知休範已死稍退散顯達大破黑驢文豪皆
斬之進克東府餘黨悉平
四年七月戊子南徐州刺史建平王景素(宏子文帝孫)
據京城反遣驍騎將軍任農夫領軍將軍黃回等
討之蕭道成總統衆軍甲午左軍將軍張保敗死
回等至京城戰破之乙未克京城斬景素同逆皆
伏誅
昱準廢立
昱喜怒乖節及嗣位好出游行天性好殺一日不
殺則慘慘不樂嘗直入領軍府道成晝卧裸袒昱
令起立畫腹為的引滿將射之道成歛版曰老臣
無罪乃更以骲箭(骨簇箭也袍薄二音)射中其臍道成憂懼
乃命王敬則隂結昱左右楊玉夫等使伺機便秋
七月戊子夜帝寢熟玉夫弑之道成以太后令安
成王準即位追廢昱為蒼梧王中書監袁粲尚書
令劉秉謀誅道成道成遣戴僧靜等攻粲於石頭
粲父子俱死秉踰城走亦為追者所殺沈攸之舉
兵江陵討道成道成假黃鉞出頓新亭
二年春正月丁卯沈攸之敗己巳華容縣人斬攸
之首送建康
齊
齊受宋禪(蕭道成字紹伯其先本東海蘭陵人晉中朝喪亂皇高祖整過江居晉陵)
(武進縣之東城里寓居江左者皆僑置本土加以南名更為南蘭陵人帝年十三受禮及左氏)
(春秋十九年領偏軍討沔北蠻有功二十二年隨蕭思話襄陽二十九年領偏軍破仇池二壘)
(遂從谷口入關攻拔談提城後襲皇考爵晉興縣五等男為建康令有能名宋明帝即位為右)
(軍將軍時四方叛帝一日破晉陵賊十二壘分軍定諸縣及薛安都據彭城索兒攻淮隂帝討)
(破之晉安王子勛遣將入三吳明帝遣帝討之賊望見走及張永等敗彭城帝鎮淮隂遷南兖)
(州刺史加督五州泰始七年徵還都部下勸勿就徵帝曰主上除諸弟作萬歲後計何關他族)
(禍難將興方與卿等戮力耳至拜散騎常侍明帝崩遺詔領衛尉掌機事尋加侍中元徽五年)
(休範舉兵尋陽帝分遣衆軍擊平之人望久屬及蒼梧見弑迎立順帝卒乃受禪)
建元元年(宋昇明三年)夏四月甲午齊王即皇帝位
鬱林海陵宣城繼立
武帝永明十一年七月戊寅太孫昭業即帝位明
年春正月丁未改元隆昌昭業即位多失道西昌
侯鸞諫不聽與中書令何允謀誅鸞秋七月癸巳
鸞使蕭坦之諶等率兵入宮弑之皇太后令廢為
鬱林王奉新安王昭文入纂皇統是月丁酉即帝
位九月改元延興諸王咸圖討鸞鸞以次殺之(九月)
(殺鄱陽王鏘隨王子隆安陸王子敬晉安王子懋及南平王銃晉熙王銶宜都王鏗桂陽王鑠十月)
(殺衡陽王鈞江夏王鋒建安王子貞巴陵王子倫皆被殺)十月辛亥皇太后令
廢帝為海陵王使宣城王鸞入纂大統改元建武
齊魏交兵
高帝建元二年春二月丁卯魏軍攻壽陽豫州刺
史垣崇祖决肥水破之癸巳遣使廵慰淮肥徐豫
邊人尤貧遘難者
三年正月魏人侵齊淮陽(在鳳陽府泗州東北)軍主成買戰
死齊遣將軍周盤龍等救之(齊書作李安民)魏師敗退
明帝建武二年春二月魏主伐齊至壽陽衆號三
十萬循淮而東遂至鍾離(今鳳陽府東冇鍾離城)齊遣徐州
刺史蕭惠休援之豫州刺史裴叔業破之於淮北
平王敬則
明帝永泰元年夏四月丁丑大司馬會稽太守王
敬則自以高武舊將心不自安上亦猜伺之以張
瓌為平東將軍吳郡太守敬則曰東今有誰只欲
平我耳遂反至武進陵口(今常州府)慟哭而過曲阿令
丘仲孚收船艦鑿長岡埭瀉瀆水阻其軍不得進
五月帝詔左興盛胡松等築壘於曲阿長岡(在鎮江府)
(丹陽縣)敬則急攻之松引騎兵突其後敬則軍敗斬
之
東昏紀事
永元元年秋八月揚州刺史始安王遥光據東府
反詔曲赦京邑中外戒嚴尚書令徐孝嗣以下屯
衛宮城遣領軍將軍蕭坦之率六軍討之戊午斬
遥光傳首十一月丙辰太尉江州刺史陳顯達舉
兵尋陽甲申至京師宮城嚴警六軍固守乙酉斬
陳顯達傳首
二年春正月庚午詔討豫州刺史裴叔業丙戌以
衛尉蕭懿為豫州刺史征壽春己丑叔業病死兄
子植以壽春降魏魏遣司徒彭城王勰鎮之三月
乙卯遣將軍崔慧景將兵討壽陽夏四月慧景於
廣陵舉兵襲京師右衛將軍左興盛督京邑水部
衆軍南徐州刺史江夏王寳元以京城納慧景乙
卯遣中領軍王瑩屯北籬門壬戌慧景至瑩等敗
績甲子慧景入京師宮内據城拒守豫州刺史蕭
懿起義救援癸酉慧景棄衆走斬首八月齊攻魏
壽陽魏擊敗之遂取淮南地十月己卯害尚書令
蕭懿十一月齊雍州刺史蕭衍起兵襄陽西中郎
將蕭穎胄以南康王寳融起兵荆州稱奉宣德皇
太后令立南康王寳融
中興元年春正月廢帝為涪陵王六月蕭穎孚起
兵廬陵八月辛卯以太子左率李居士總督西討
諸軍事屯新亭九月甲辰蕭衍至南豫州輔國將
軍監南豫州事甲胄軍二萬人於姑孰奔歸丙辰
李居士與衍軍戰於新亭敗績冬十月甲戌王珍
國又戰敗於朱雀航戊寅寧朔將軍徐元瑜以東
府城降青冀二州刺史桓和入衛屯東宮尋亦降
衍於是閉宮城門自守十二月丙寅新除雍州刺
史王珍國侍中張稷率兵入殿弑帝十二月以太
后令廢帝為東昏侯南康王寳融宜纂承皇祚
二年春正月甲寅加大司馬蕭衍位相國梁公二
月丙戌進梁公蕭衍爵為王三月庚戌車駕東歸
至姑孰丙辰遜位於梁
梁
梁受齊禪(蕭衍字叔達南蘭陵中都里人與齊同承淮隂令整皇考順之參預齊高)
(佐命其薨也不得志至鬱林失德帝助齊明傾齊武之嗣以雪心恥齊明崩刺雍州行仁義以)
(結衆心尋而大臣相次誅戮永元二年冬舉事竟陵明年三月南康王即帝位於江陵請以帝)
(都督征討諸軍假黃鉞殺湘東王寳晊及邵陵王寳佼晉熙王寳正三人鄱陽王寳寅出奔魏)
天監元年(即齊中興二年)四月丙寅梁王衍即皇帝位
梁魏交兵
武帝天監三年春二月魏陷梁州
四年二月遣衛尉卿楊公則率宿衛兵塞洛口(在定)
(遠縣西北口)冬十月丙午北伐以揚州刺史臨川王宏
都督北討諸軍事柳琰為副
五年三月丁亥陳伯之自壽陽率衆来降五月辛
未太子左衛率張惠紹克魏宿預城(今淮安府宿遷縣)乙
亥臨川王宏前軍克梁城(在夀州東北鍾離西南)辛巳豫州
刺史韋叡克合肥城丁亥廬江太守裴䆳克羊石
城庚寅又克霍丘城六月庚子青冀二州刺史桓
和前軍克胊山城秋九月將軍藍懷恭與魏邢蠻
戰於睢口(在邳州下相城西南)敗績巒進圍宿預懷恭復於
清南築城巒攻拔之斬懷恭殺獲萬計張惠紹棄
宿預遁還魏詔邢巒引兵渡淮與中山王英合攻
梁城梁臨川王宏遁還將士死者五萬人十一月
魏宼鍾離遣右衛將軍曹景宗率衆赴援
六年夏四月癸巳曹景宗韋叡等破魏軍於邵陽
州(在鳳陽舊城東北淮水中)斬獲萬計
七年冬十月丙子詔大舉北伐以始興王憺為平
北將軍率衆入清口車騎將軍王茂率衆向宿預
八年春正月壬辰魏鎮軍參軍成景儁斬宿預城
主嚴仲寳(通監作嚴仲賢)以城内屬(按此條通鑑作七年七月事)
九年梁作緣淮塘北岸起石頭迄東治南岸起後
渚籬門迄三橋
十年三月辛丑盜殺東莞琅琊二郡太守鄧晰以
胊山引魏軍遣振遠將軍馬仙㻫討之是月魏徐
州刺史盧昶帥衆赴朐山冬十二月庚辰馬仙㻫
大破魏軍斬馘十餘萬克復朐山城
十二年鬱洲民徐道角等夜襲州城降魏梁北兖
州刺史(治淮隂今淮安府)康絢討平之
十三年梁作浮山堰(夀州西北二十五里有硤石山山上二城在西岸者為西)
(硤山)逼壽陽魏遣崔亮攻之蕭寳寅決淮泗(按此條見通鑑)
十五年二月魏鎮東將軍蕭寳寅大破梁將於淮
北魏崔亮李平等克硤石斬梁豫州刺史趙祖悅
(此條南史不載見北史)九月梁淮堰壊聲聞三百里緣淮城
戍村落十萬餘口皆漂入海(南史作十四年十月梁書不載)
普通五年六月庚子以元樹為平北將軍率衆北
伐(通鑑作裴䆳)八月庚寅徐州刺史成景儁克魏童棧
(童棧鑑作僮城今鳳陽府虹縣東北)九月戊申又克睢陵城(在邳州東南)
戊午北兖州刺史趙景悅圍荆山(在鳳陽府西)壬戌宣
毅將軍裴䆳襲壽陽(今壽州)入羅城弗克冬十月戊
寅裴䆳元樹攻魏建陵城(在沐陽縣西北)破之辛巳又破
曲木掃虜將軍彭寳孫克琅琊甲申又克檀丘城
(通鑑作亶丘)辛卯裴䆳破狄城丙申又克甓城(諸城俱在淮南)
遂進屯黎將(亭在壽州)壬寅魏東海太守韋敬欣以司
吾城降(在宿遷縣西)定遠將軍曹世宗破魏曲陽城(在定)
(遠縣西北)甲辰又克秦墟魏守將多棄城走十一月壬
戌裴䆳攻壽陽之安城克之丙寅魏馬頭安城並
来降十二月戊寅魏荆山城降
六年春正月庚申魏鎮東將軍徐州刺史元法僧
以彭城内附癸酉克魏鄭城(在鳳陽府潁上縣東南)二月乙
未趙景悅下魏龍亢城(此條通鑑不載見梁書)夏五月己酉
築宿預堰壬子遣中護軍夏侯亶督壽陽諸軍事
北伐六月豫章王綜奔於魏魏復據彭城
七年十一月辛巳夏侯亶等衆軍克壽陽城魏新
野太守以郡降
大通元年冬十月庚戌魏東豫州刺史元慶和以
渦陽内屬十一月丁卯以中護軍蕭深藻為都督
侵魏鎮於渦陽
中大通元年夏四月癸巳陳慶之攻拔魏梁城
四年春正月癸未魏南兖州刺史劉世明以城降
五年六月己卯魏建義城主蘭寳殺東徐州刺史
崔祥以下邳降
平侯景
武帝太清元年二月庚辰魏司徒侯景求以豫章
廣潁等十三州内屬壬午梁以景為大將軍封河
南王
二年八月戊戌侯景舉兵反攻馬頭木栅荆山等
戍甲辰以安前將軍邵陵王綸都督衆軍討景冬
十月侯景襲譙州進攻陷歷陽戊申以臨賀王正
德為平北將軍都督諸軍屯丹陽郡己酉景自横
江濟采石辛亥至建鄴臨賀王正德率衆附賊十
一月己未景立正德為天子於南闕前辛酉賊攻
陷東府城庚辰邵陵王綸帥武州刺史蕭弄璋前
譙州刺史趙伯超等入援乙酉綸進軍湖頭與賊
戰敗績丙戌安北將軍鄱陽王範遣世子嗣雄信
將軍裴之高等率衆入援次張公洲十二月丙辰
司州刺史柳仲禮前衡州刺史韋粲高州刺史李
遷仕前司州刺史羊鴉仁等率衆軍入援
三年春正月丁巳大都督柳仲禮率衆軍分據南
岸賊濟軍於青塘襲殺韋粲庚申邵陵王綸臨城
公大連等率兵集南岸李遷仕及天門太守樊文
皎進軍青溪東為賊所破文皎死之二月侯景遣
使求和皇太子因請帝許之盟於西華門下景既
運東城米歸於石頭亦不解圍啟求遣諸軍退丁
未皇太子又命南兖州刺史南康王會理前青冀
二州刺史湘潭侯退率江北之衆頓於蘭亭苑甲
子侯景表陳帝失復舉兵向闕三月戊午前司州
刺史羊鴉仁等進軍東府北與賊戰大敗時四方
征鎮入援者三十餘萬莫有鬭志自相抄奪而已
丁卯賊攻陷宮城縱兵大掠己巳賊矯詔遣石城
公大欵解外援軍庚午侯景自為都督中外諸軍
事大丞相錄尚書辛未援軍各退散己酉帝以所
求不供憂憤寢疾是月青冀二州刺史明少遐東
徐州刺史湛海珍北青州刺史王奉伯各舉州附
東魏五月丙辰帝崩時年八十六秋七月甲寅廣
州刺史元景仲謀應侯景西江督護陳霸先攻之
景仲自殺
簡文帝大寳元年癸酉前江都令祖皓起義兵於
廣陵二月癸未侯景攻下廣陵皓見害丙午侯景
逼帝幸西州
二年秋七月景還至建鄴八月戊午廢帝為晉安
王害王太子及諸王
元帝承聖元年三月王僧辨等平侯景(按是年九月改元承)
(聖)
敬帝之立
承聖三年十一月太尉王僧辨司空陳霸先定議
以晉安王方智為太宰承制自江州迎還建鄴
四年二月癸丑至自尋陽入居朝堂三月齊遣其
上黨王高渙送貞陽侯蕭深明(南史作蕭明通鑑作淵明)来主
梁嗣至東關遣吳興太守裴之横與戰敗績死之
太尉王僧辨率衆出屯姑孰七月辛丑王僧辨納
貞陽侯蕭深明自采石濟江甲辰入於京師以方
智為太子九月甲辰司空陳霸先舉義襲殺王僧
辨黜蕭深明丙午奉晉安王方智即皇帝位冬十
月己巳改元紹泰
平義興吳郡及南豫州譙秦二州
敬帝紹泰元年十月震州刺史(今湖州府)杜龕舉兵攻
信武將軍陳舊於長城義興(今宜興)太守韋載據郡
以應之辛未詔司空陳霸先討載丙子南豫州(治蕪)
(湖縣)刺史任約鎮北將軍譙(冶滁州来安縣)秦(治江寧府六合縣)二
州刺史徐嗣徽舉兵反乘京師無備竊據石頭丁
丑韋載降義興平遣晉陵太守(今常州府)周文育率軍
援長城十一月庚辰齊安州刺史翟子崇楚州刺
史劉仕榮淮州刺史柳達摩率衆赴任約入於石
頭庚寅司空陳霸先旋於京師十二月庚戌徐嗣
徽任約至采石迎齊援丙辰遣猛烈將軍侯安都
於江寧邀之賊衆大潰嗣徽約等奔於江西庚申
翟子崇等請降並放還北
梁敗北齊
太平元年二月癸亥賊徐嗣徽任約襲采石戍執
戍主明州刺史張懷鈞入於齊三月戊戌齊大將
蕭軌出柵口向梁山司空陳霸先軍主黃菆逆擊
大破之軌退保蕪湖遣周文育侯安都軍梁山拒
之(在太平府當塗縣西南)夏四月丁巳陳霸先表詣梁山撫
廵將帥壬午侯安都輕兵襲齊行臺司馬恭於歷
陽大破之俘獲萬計五月庚寅齊軍水步入丹陽
縣丙申至秣陵故治敕周文育還頓方丘徐度頓
馬牧杜稜頓大桁癸卯齊軍進據兒塘輿駕出頓
趙建故籬門六月甲辰齊潛軍至蔣山龍尾斜趨
幕府山北至玄武廟西北乙卯司空陳霸先授衆
軍節度與齊軍交戰大破之
陳
陳受梁禪
永定元年(梁太平二年)十月辛未陳王霸先即皇帝位
於南郊齊兵既破霸先威權日重九月位相國總
百揆封陳公冬十月戊辰進爵為王至是遂下詔
禪於陳陳王即位奉梁主為江隂王
王琳蕭莊奔齊
梁太平元年十一月梁徵王琳為司空不至陳永
定元年十月琳敗陳兵獲其將周文育侯安都等
二年三月立梁永嘉王莊即位於郢州(通鑑作鄴)六月
乙巳陳詔司空侯瑱領軍將軍徐度討之
三年六月琳奉永嘉王莊出屯濡須口(此條南史齊書俱不)
(載)十一月琳攻大雷齊師為之聲援陳遣侯瑱侯
安都徐度禦之
天嘉元年二月丙申太尉侯瑱敗王琳於梁山敗
齊兵於博望擒齊將劉伯球王琳及其主蕭莊奔
齊
臨海安成廢立
永定三年八月庚戌立臨川王伯宗為皇太子
天康元年四月癸酉即皇帝位
二年十一月甲寅安成王頊以慈訓太后令廢為
臨海王詔安成王頊入纂皇統
伐齊
宣帝太建五年三月壬午以開府儀同三司吳明
徹都督征討諸軍事略地北邊冬十月乙巳吳明
徹克壽陽城斬王琳傳首建鄴七年閏九月壬辰
吳明徹大破齊軍於呂梁
陳周交兵
宣帝太建九年冬十月戊午司空吳明徹破周將
梁士彦於呂梁
十年春二月甲子周軍救梁士彦大敗吳明徹於
呂梁
十一年十一月戊戌周將梁士彦圍壽陽克之辛
亥又克霍州癸丑以揚州刺史始興王叔陵總督
水步衆軍十二月乙丑南北兖晉三州及盱眙山
陽陽平馬頭秦歷陽沛北譙南梁等九郡民並自
拔向建鄴周又克譙北徐二州
十二年八月庚申遣南豫州刺史任忠率衆赴歷
陽超武將軍陳慧紀趨南兖州九月丁亥周將王
延貴率衆援歷陽任忠擊破之禽延貴等己酉周
廣陵義軍主曹藥率衆来降
後主叔寳之立
太建十四年正月甲寅宣帝殂太子哀號俯伏始
興王叔陵抽藥刀斫之復斫柳后長沙王叔堅搤
叔陵叔陵出走右衛將軍蕭摩訶討斬之太子叔
寳即位
隋
滅陳
初隋文帝受周禪甚敦隣好陳宣帝不禁侵掠太
建末隋兵大舉聞宣帝崩乃命班師遣使赴弔修
敵國禮書稱姓名頓首而後主驕答書失禮隋文
帝不悅及納蕭瓛蕭巖隋文帝愈忿
開皇八年(即陳後主二年)十一月以晉王廣為元帥督九
十總管討陳
九年春正月乙丑隋將賀若弼自北道廣陵濟韓
擒虎趨横江濟分兵晨襲采石取之進拔姑孰次
於新林時弼攻下京口緣江諸戍望風盡走弼分
兵斷曲阿之衝而入戊辰以蕭摩訶樊猛樊毅司
馬消難施文慶分兵鎮守要害庚午賀若弼攻陷
南徐州辛未韓擒虎陷南豫州辛巳賀若弼進軍
鍾山頓白土岡之東南陳衆軍敗績弼乘勝進軍
宮城燒北掖門是時韓擒虎率衆自新林至石子
岡鎮東大將軍任忠出降引擒虎經朱雀航趨宮
城自南掖門入城内文武百官皆遁出後主乃逃
於井既而軍人以繩引出之丙戌晉王廣入據臺
城送後主於東宮三月發至長安
江都之役
大業十二年秋七月甲子帝如江都
十三年十一月唐公立代王侑為帝遥尊帝為太
上皇改元義寧
二年三月太上皇崩於江都温室諡曰煬
江南通志卷一百九十八
江南通志卷一百九十八
雜類志
摭史紀事
江南在古為徐揚之境商周而降列於荆蠻至德
端委而文明乃啟矣然漢起豐沛自孫吳六代下
及元明搶攘代有盖濠泗彭城南北咽喉金陵都
會廣陵阻江昔人所謂財賦之饒無事資其利有
事啟其爭者也
聖神御宇車書大同鼉鼓鯨雷萬里恬息敢忘所自乎
志摭史紀事
唐虞
禹平水土徐州淮沂其乂揚州三江既入震澤底
定
夏
禹會諸侯於塗山執玉帛者萬國(塗山在今鳳陽府懷遠縣見山)
(川)
商
泰伯奔荆蠻自號勾吳(在今金匱縣梅李鄕)荆蠻義之從而
歸之千餘家立為吳泰伯泰伯卒無子弟仲雍立
仲雍卒子季簡立季簡卒子叔逹立叔達卒子周
章立是時周武王克商求泰伯仲雍之後得周章
周章已君吳因而封之周章傅十三世至壽夢而
吳始益大稱王
周
吳楚構兵
簡王十二年(魯成公十七年)吳人圍巢伐駕圍釐虺杜註
巢駕釐虺楚四邑按巢即居鄛故城在巢縣東北
五里駕釐皆在無為州境虺在沛縣南六十里
靈王二年(魯襄公三年)楚子重伐吳克鳩兹至於衡山
按鳩兹在蕪湖縣東三十里衡山在今當塗縣俗
名横山去鳩兹不遠
靈王十二年(魯襄公十三年)吳侵楚戰于庸浦地名考庸
浦今無為州江浦
靈王十三年楚子囊師于棠以伐吳吳人自臯舟
之隘要而擊之獲楚公子宜穀(棠今六合縣臯舟吳險阨之道)
靈王二十三年楚子為舟師以伐吳無功而還
靈王二十四年吳子諸樊伐楚門于巢
靈王二十五年楚侵吳及雩婁聞吳有備而還杜
註雩婁今屬安豐郡按今在霍丘縣西南
景王七年(魯昭公四年)楚使屈申圍朱方克之吳伐
楚入棘櫟麻楚箴尹宜咎城鍾離薳啟疆城巢
然丹城州来以備吳通典朱方今丹徒杜註棘櫟
麻皆楚東鄙邑地名考鍾離南北朝屬徐州治明
為鳳陽縣地巢見上州来下蔡縣按今在壽州北
四十里
景王八年楚伐吳越師會楚子(靈王)于𤨏吳人敗諸
鵲岸楚子遂觀兵於坻箕之山杜註𤨏楚地在今
霍丘縣東鵲岸廬江舒縣有鵲尾渚坻箕之山在
巢縣南三十里
景王九年楚伐徐吳救之楚令尹子蕩帥師伐吳
師于豫章而次于乾溪吳人敗其師於房鍾杜註
乾溪在譙國城父縣南按城父舊城在亳州南三
十里房鍾在壽州蒙城(今屬潁州府)
景王二十年楚人及吳戰于長岸地名考今太平
府西南五十里東梁山與和州南七十里之西梁
山夾江相對如門亦曰天門山為楚獲餘皇處
敬王元年(魯昭公二十二年)吳楚戰于鷄父杜註鷄父楚
地安豐縣南有鷄備亭按在壽州西南六十里
敬王二年楚子為舟師以略吳疆師還吳踵楚遂
滅巢及鍾離
敬王五年吳子因楚喪使公子掩餘公子燭庸伐
楚圍潛楚莠尹然工尹麇帥師救潛杜註潛楚邑
在廬江六縣西南按潛即今灊山在霍山縣南
敬王九年吳侵楚伐夷侵潛六楚救潛吳師還楚
師遷潛於南岡而還注南岡即漢灊縣處
敬王十二年(魯定公二年)吳使舒鳩人誘楚以伐桐敗
楚師于豫章遂圍巢克之杜註桐小國廬江舒縣
按今桐城也
敬王三十一年(魯哀公六年)吳伐陳楚救陳師于城父
按城父在亳州南已見前
敬王四十年楚子西子期伐吳及桐汭杜註宣城
廣德縣西南有桐水出白䂖山西北入丹陽湖按
廣德今州名
敬王四十一年吳人伐慎白公敗之杜註慎汝隂
慎縣按今潁上縣西北有慎城
闔廬遷都姑蘇
壽夢有子四人長曰諸樊次曰餘祭次曰餘昧次
曰季札季札賢而壽夢欲立之季札讓不可於是
乃立長子諸樊攝行事諸樊除喪讓位季札季札
謝之不可棄其室而耕乃舍之十三年王諸樊卒
有命授弟餘祭欲傳以次必致國於季札封季札
於延陵號曰延陵季子十七年王餘祭卒弟餘昧
立王餘昧四年卒欲授季札季札讓逃去乃立餘
昧之子僚為王公子光者諸樊之子也常以為吾
父兄弟四人當傳至季子季子即不受國光父先
立光當立隂納勇士專諸欲以襲王僚十三年吳
因楚喪伐之為楚兵絶後而不得還光因伏甲士
於窟室而謁王僚飲使專諸刺王僚殺之公子光
竟代立為王是為吳王闔廬遷都姑蘇(今蘇州府之長洲縣)
越入吳
王闔廬五年伐越敗之十九年夏吳伐越越王勾
踐迎擊之檇李敗之姑蘇傷吳王闔廬指傷而死
立太子夫差二年悉精兵伐越敗之夫椒報姑蘇
也越王勾踐以甲兵五千人棲於會稽使大夫文
種因吳太宰嚭而行成伍子胥諫不聽卒許越平
與盟而罷兵
七年北伐齊敗齊師於艾陵
十一年復北伐齊越王勾踐率其衆以朝吳厚獻
遺之
十四年春吳王北會諸侯於黃池欲霸中國六月
戊子越王勾踐伐吳乙酉越以五千人與吳戰虜
太子友丁亥入吳吳人告敗於王夫差乃引兵歸
國與越平
二十年越王勾踐復伐吳
二十一年越圍吳
二十三年十一月越滅吳
春秋兵爭
平王五十年(魯隱公二年)莒人入向杜註向小國也譙
國龍亢縣東南有向城今其故城在懷遠縣西北
惠王二十年(魯僖公三年)徐人取舒杜註舒國今廬江
舒縣其故城在廬江縣東一百二十里按舒臯陶
之後族衆故曰羣舒羣者舒庸舒蓼舒鳩舒鮑舒
龔也孔疏曰蓼在安豐羣舒在廬江漢時舒為廬
江郡治
襄王七年(魯僖公十五年)楚人伐徐敗徐於婁林杜註徐
國今下邳僮縣按泗州北八十里有古城相傳徐
偃王築即此婁林徐地下邳僮縣東南有婁亭
襄王九年齊人徐人伐英氏杜註廬江郡六縣西
有英氏城按六縣今之六安州也
襄王十五年楚伐陳取焦夷城頓而還杜註焦今
譙縣夷一名城父頓國名今汝隂南頓縣
襄王三十年(魯文公五年)楚人滅六滅蓼
頃王四年(魯文公十二年)楚人圍巢昭王二十四年吳滅
巢
定王六年(魯宣公八年)楚人滅舒蓼
定王十年楚子滅蕭杜註蕭宋附庸國
簡王十二年(魯成公十七年)楚人滅舒庸
簡王十三年楚子鄭伯伐宋宋魚石復入于彭城
簡王十四年(魯襄公元年)諸侯圍宋彭城且伐鄭楚子
辛救鄭侵宋呂留杜註呂留二縣屬彭城郡按呂
即呂梁城在徐州北五十里留為張良遇漢高處
靈王二十四年(魯襄公二十五年)楚屈建帥師滅舒鳩
景王十八年(魯昭公十六年)齊師伐徐至於蒲隧徐人行
成杜註下邳取慮縣有蒲如阪今虹縣北
景王二十一年莒子奔紀鄣杜註紀鄣莒邑也東
海贛榆縣東北有紀城
敬王二年(魯昭公二十五年)楚子使薳射城州屈復茄人
焉使熊相禖郭巢(為巢築郭)地名考州屈在鳳陽縣西
茄其近淮小邑也
敬王五年吳公子掩餘奔徐公子燭庸奔鍾吾應
劭曰古鍾吾國也後漢屬下邳按今邳州宿遷縣
西北司吾鄉即其地
敬王七年吳子使徐人執掩餘使鍾吾人執燭庸
二公子奔楚吳子怒滅徐徐子章禹奔楚楚城夷
而處之註夷今泗州
敬王九年吳伐夷
敬王二十五年(魯定公十五年)楚滅胡杜註汝隂西北有
胡城
會盟諸所
桓王二十三年(魯桓公十五年)公會宋公衛侯陳侯于袲
杜註桐縣西南有袲亭
簡王十年(魯成公十五年)叔孫僑如及諸侯之大夫會吳
于鍾離
景王十一年(魯昭公八年)大蒐于紅註蕭縣西有紅亭
敬王三十七年(魯哀公十二年)公會吳于槖臯衛侯會吳
于鄖註槖臯今巢縣鄖今如臯縣
顯王四十六年秦張儀及齊楚相會于齧桑註齧
桑今沛縣
楚滅越
顯王四十六年楚威王興兵伐越大敗之殺越王
無疆盡取吳故地越以此散諸族子爭立或為王
或為君濱於江南海上
秦
漢楚並起
秦二世元年九月沛父老率子弟共殺沛令迎劉
季立為沛公
二年冬十月秦泗川監平將兵圍豐沛公與戰破
之令雍齒守豐十二月魏人周市略地使人招雍
齒齒即反為魏守豐沛公攻豐不能取時章邯别
將司馬尼北定楚地屠相至碭沛公與戰蕭西不
利收兵攻碭取之還軍豐聞項梁在薛從騎百餘
往見之梁與之卒五千人五大夫將十人還攻豐
拔之
(二世元年七月)陳涉等起大澤中(在沛郡鄿縣)其九月楚將項
燕子項梁同兄子籍起兵於吳中使人收下縣得
精兵八千人渡江而西東陽長陳嬰以兵屬項梁
梁渡淮黥布蒲將軍亦以兵屬焉凡六七萬人軍
下邳當是時秦嘉立景駒為楚王軍彭城東梁謂
軍吏曰陳王先首事今秦嘉倍陳王而立景駒逆
無道乃進擊秦嘉并其軍將引軍而西召諸將會
薛計事此時沛公亦起沛往焉居鄛人范增說項
梁立楚懷王孫心為楚懷王梁自號武信君再破
秦軍有驕色為秦將章邯所破死項羽沛公乃與
將軍呂臣引兵而東徙懷王自盱眙都彭城呂臣
軍彭城東項羽軍彭城西沛公軍碭漢元年十月
沛公兵遂先諸侯破秦降秦王子嬰正月項羽欲
自王先王諸將相立沛公為漢王自立為西楚霸
王王九郡都彭城
漢
平西楚
漢王二年春漢王部五諸侯兵(常山河南韓魏殷)凡五十
六萬人東伐楚入彭城項王以精兵三萬人南從
魯出胡陵至蕭晨擊漢軍而東至彭城日中大破
漢軍追擊至靈璧東睢水上圍漢王三匝於是大
風從西北起折木發屋揚沙石窈冥晝晦逢迎楚
軍大亂漢王乃得與數十騎遁去五年冬十月
高祖與諸侯兵共擊楚軍與項羽决勝垓下淮隂
先合不利却孔將軍(蓼侯孔熙)費將軍(費侯陳賀)縱楚兵不
利淮隂侯復乘之大敗垓下使騎將灌嬰追殺項
羽東城遂略定楚地以魯公禮葬項羽
平淮南
高帝十一年七月淮南王黥布反東并荆王劉賈
地北渡淮高帝自往擊之十二年十月高祖已擊
布軍蘄西會甀(蘄之鄉名)布走令别將追之擊布軍洮
水(在江淮間)南北皆大破之布與番君婚以故長沙成
王臣使人誘殺布兹鄉民田舍
平吳楚七國
景帝元年鼂錯為御史大夫請諸侯之罪過削其
地削楚之東海郡削吳之豫章郡會稽郡趙之常
山郡膠西之六縣漢廷臣方議削吳吳王濞恐削
地無已因以此發謀說膠西膠東菑川濟南趙楚
同反天子乃遣太尉條侯周亞夫將三十六將軍
往擊吳楚亞夫使弓高侯等將輕騎兵出淮泗口
絶吳楚兵後食道吳兵饑數欲挑戰終不出後吳
奔壁東南陬太尉使備西北已而其精兵果奔西
北不得入吳兵既餓引而去太尉追擊大破之吳
王濞棄其軍與壯士數千人亡走保於江南丹徒
漢兵乘勝遂盡虜之降其縣購吳王千金月餘越
人斬吳王頭以告凡相守攻三月而吳楚破平
後漢
平江淮
更始二年冬十月梁王劉永據國(今碭山縣)起兵攻下
濟隂山陽沛楚淮陽汝南凡得二十八城
光武建武元年十一月劉永稱帝更始琅琊太守
王閎定贛榆等六縣
二年秋八月盖延克永睢陽永奔譙延與戰於沛
西大破之永走保湖陵(今沛縣西北)延遂定沛楚臨淮
三年二月劉永立董憲為海西王夏四月劉永將
蘇茂為吳漢所破走還湖陵虎牙大將軍盖延圍
劉永於睢陽七月盖延拔睢陽獲劉永
五年三月平敵將軍龐萌反與憲連和攻破彭城
(今徐州東南)六月帝幸蒙七月帝幸沛進幸湖陵大破
憲八月徇彭城下邳(今邳州)吳漢進圍朐(今海州)
六年拔之斬董憲龐萌
八年夏四月張步奔臨淮謀亡入海陳俊擊斬之
平揚徐盜賊
順帝漢安元年九月廣陵盜賊張嬰等宼郡縣二
千石不能制以張綱為廣陵太守綱單車之職徑
詣嬰壘門嬰大驚綱以書喻嬰請相見嬰乃出拜
謁綱好語之明日將所部萬餘人與妻子面縛歸
降
二年十二月揚徐盜賊攻燒城市殺略吏民
建康元年八月揚徐盜賊范容周生等宼掠城邑
屯據歷陽(按今為和州)為江淮巨患遣御史中丞馮緄
討之九月揚州刺史尹耀九江太守鄧顯討賊范
容於歷陽敗歿十一月九江盜賊徐鳳馬勉等攻
燒城邑築營於當塗山中十二月九江黃虎等攻
合肥
冲帝永嘉元年春正月廣陵賊張嬰等復反攻殺
堂邑江都長九江賊徐鳳等攻殺曲陽東城長三
月九江都尉滕撫討馬勉范容周生大破斬之
四月丹陽太守江漢擊破賊陸宮等
秋七月廬江盜賊攻盱眙滕撫遣司馬王章擊破
之
冬十一月中郎將滕撫擊廣陵賊張嬰破之歷陽
賊華孟攻殺九江太守楊岑滕撫率諸將破斬之
揚徐平
曹操謀誅董卓起兵
初董卓表操驍騎校尉操易姓名東歸至陳留散
家財合義兵誅卓靈帝中平六年冬十二月操起
兵已吾不利於滎陽還家募兵揚州刺史陳温丹
陽太守周昕與兵四千餘人還到龍亢士卒多叛
去至銍建平復收兵得千餘人進屯河内
曹操擊陶謙
初曹操父嵩為徐州刺史陶謙别將張闓所殺獻
帝初平四年秋操擊謙攻拔十餘城至彭城大戰
謙敗走郯操坑殺男女數十萬口於泗水水為不
流遂攻取慮(故城在今邳州西南)睢陵(邳州東南)夏丘(今虹縣)皆屠
之興平元年夏四月操復攻陶謙拔五城遂略地
至東海還為劉備所要操擊破之遂攻拔襄賁所
過多所殺戮
曹操擊呂布
初操領兖州牧獻帝興平元年兖州叛迎呂布二
年春操攻拔定陶時劉備領徐州刺史屯小沛布
奔之建安元年布襲備取下邳備奔操三年操東
擊布冬十月屠彭城進至下邳大破布布聽陳宮
固守操决泗沂水灌城遂擒布宮皆殺之
曹劉攻袁術
初術為曹操所破奔九江殺揚州刺史陳温領其
州獻帝初平四年進兵封丘復為操所破走壽春
建安元年與劉備爭徐州戰於盱眙會備為呂布
所襲還去二年術遂稱帝夏五月呂布擊破之秋
九月曹操擊術術棄軍走留其將橋蕤等拒操操
擊斬之術走渡淮遂衰四年六月遣使歸帝號於
袁譚譚迎術欲從下邳北過劉備要之復走壽春
嘔血死
孫策兄弟據江東
初長沙太守孫堅以討賊功封烏程侯
獻帝初平元年與後將軍袁術合兵討董卓
二年堅破董卓軍又破呂布軍於洛陽冬十月術
使堅擊劉表為其將黃祖射死四子策權翊匡策
年十七見袁術術竒之以堅餘兵還策令攻廬江
太守陸康拔之
興平二年揚州刺史劉繇遣將屯横江當利(今和州)
以拒術策請擊繇術許之表策折衝校尉策渡江
轉鬭所向皆剋遂破秣陵攻劉繇於曲阿繇走豫
章策威震江東術表策行殄宼將軍
建安元年袁術僭號於壽春策沮之不從遂與絶
二年夏五月司空曹操拜策騎都尉襲爵烏程侯
使與呂布討袁術
三年定丹陽郡之涇西六縣降劉繇將太史慈及
祖郎
四年襲皖城克廬江其守劉勲奔曹操擊黃祖徇
豫章下之初策殺吳郡太守許貢貢奴客潛民間
欲為報讐
五年夏四月策出獵奴客伏而射之中頰創甚呼
弟權佩以印綬命張昭等輔之
十三年權討丹陽黟賊陳僕等平之以其地為新
都郡
十六年權自京徙治秣陵明年改名建業作濡須
塢
二十二年權遣陸遜討丹陽山越平之
二十五年權遷都鄂改名武昌
黃龍元年九月還都建業使陸遜輔太子登守武
昌
甘露元年遷都武昌明年仍還建康
三國
魏吳構兵
初孫策死操欲乘喪伐之聽張紘言表權討虜將
軍會稽太守
獻帝建安七年秋責權任子權不受命
十三年冬曹操自江陵東下權遣周瑜魯肅等與
劉備逆擊於赤壁大破之操引還十二月孫權圍
合肥
十四年秋七月曹操軍合肥開芍陂屯田
十八年春正月曹操擊權進軍濡須口號四十萬
權與操牋言春水方生公宜速去操引軍還
十九年夏閏五月權親攻皖城拔之還屯尋陽秋
七月曹操擊權八月權攻魏合肥
二十二年春正月曹操擊孫權軍三月權降
二十四年以孫權為驃騎將軍假節領荆州牧
黃初三年八月權遣使稱臣於魏送于禁等還魏
封權為吳王加九錫吳遣都督趙咨謝魏明年魏
徵吳太子登入朝不至遣將軍曹休等出洞口(在歷)
(陽今和州)曹仁出濡須伐之吳卑辭上書求自改厲魏
答書登朝到夕罷兵吳乃建元臨江拒守
吳黃武二年春魏將曹仁以步騎數萬攻濡須吳
將朱桓以兵五千禦之斬其别將常雕虜王雙
三年魏主丕御龍舟循蔡潁浮淮如壽春至廣陵
吳將軍徐盛列舟艦於江而植木衣葦為疑城假
樓自石頭至江乘聯綿數十里丕臨望嘆曰彼有
人焉未可圖也乃還
四年秋八月魏主復以舟師自譙循渦入淮来伐
冬十月如廣陵臨江觀兵吳嚴兵固守時天寒冰
舟不得渡丕見江濤洶湧嘆曰天所以限南北也
遂還吳遣將高壽率死士於徑路夜要之獲其副
車羽盖
五年吳令諸將屯田
七年夏五月吳使鄱陽太守周魴詐以郡降於魏
魏揚州牧曹休率步騎十萬應之秋八月吳主至
皖口使將軍陸遜督諸將大破休於石亭追至夾
石斬獲萬餘
吳黃龍元年十二月攻魏合肥不克而還
三年冬十月吳主使中郎將孫布詐降誘揚州刺
史王凌吳主伏兵阜陵(在今和州)以俟之凌遣督將步
騎七百人迎布布夜掩襲死傷過半
吳嘉禾元年遣將陸遜擊魏廬江魏守將滿寵整
軍趨揚宜口禦之遜遁
二年吳主自將攻魏合肥新城遣將軍全琮征六
安皆不克還
三年五月吳主入居巢湖口向合肥新城衆號十
萬又遣陸遜諸葛瑾將萬餘人向襄陽將軍孫韶
張承入淮向廣陵淮隂秋七月魏主自將伐吳吳
兵遂遁滿寵募壯士焚吳攻具射殺吳王之弟子
泰
吳赤烏四年夏四月吳將全琮略淮南決芍陂諸
葛恪攻六安琮敗於芍陂
六年春正月吳諸葛恪襲六安掩其人民而去
十三年吳主遣軍十萬作堂邑涂塘以淹北道(堂邑)
(今六合縣)
吳建興元年冬十月諸葛恪修東興隄初魏欲廣
田蓄穀於揚豫之間用鄧艾策開廣漕渠吳大帝
亦於淮南築東興隄以遏巢湖後廢不治至是恪
更作大隄左右結山俠築兩城十一月魏將胡遵
諸葛誕率衆十萬来攻恪將兵四萬救之遵等作
浮橋以渡分兵攻兩城恪遣留贊丁奉為前部時
天寒雪魏諸將會飲見贊等兵少不即嚴吳兵得
上便鼔譟亂斫魏軍驚擾爭渡浮橋橋壊軍士沒
水死者數萬
二年春三月諸葛恪大發州郡二十萬衆伐魏圍
新城九十餘日不克會大暑士卒多病恪引兵還
怨黷盈積孫峻因而構恪殺之
吳建衡二年吳丁奉入渦口晉揚州刺史擊走之
亮休廢立
孫峻既殺恪恣滛暴國人側目孫英等謀討不克
俱死使將軍呂據等入淮泗餞之石頭遇疾以後
事付從父弟孫綝綝秉政召據殺之并族誅大司
馬滕印將軍王惇吳主亮親政事綝表奏多所難
問綝稱疾不朝吳主亮隂與全尚劉承謀誅之尚
綝妻父也尚妻泄語綝綝夜殺承比明圍宮吳主
不得出綝告太廟廢亮為會稽王迎琅邪王休於
會稽十月休至羣臣奉上璽符三讓乃受綝稱草
莽臣上印綬節鉞求避賢路吳主休慰諭之以為
丞相荆州牧十二月臘會縛綝斬之夷其族發孫
峻棺斵而埋之改葬諸葛恪等
晉
滅吳
吳建衡三年吳主皓大舉兵出華里(建業西)載太后
皇后及後宮數千人從牛渚(今當塗)西上遇大雪途
壊士卒多怨引還
天紀二年吳人大佃皖城圖北伐魏都督王渾遣
揚州刺史應綽攻破之斬首五千級焚積穀百八
十餘萬斛踐稻田四千餘頃毁船六百餘艘
三年冬十一月晉大舉兵分道伐吳王伷出涂中
(今六合)王渾出江西(今和州出横江渡路)王戎武昌胡奮出
夏口杜預出江陵王濬唐彬下巴蜀東西凡二十
餘萬
四年春正月杜預等諸軍並進所向皆克吳主聞
王渾南下使丞相張悌督丹陽太守沈瑩等衆三
萬渡江逆戰三月悌圍渾部將張喬於楊荷(在和州東)
(南二十里)喬降悌進與晉揚州刺史周浚陳於板橋吳
銳卒衝晉兵不動衆亂晉兵乘之喬自後擊之大
敗悌死之吳人大震王濬既破武昌順流徑趣建
業吳主遣遊擊將軍張象帥舟師禦之象衆降濬
遂鼔譟入石頭吳主皓降濬收其圖籍克州四郡
四十二戸五十二萬三千兵二十三萬
平揚徐盜
惠帝太安二年義陽蠻張昌叛據江夏其黨石冰
宼揚州敗刺史陳徽諸郡盡沒臨淮人封雲起兵
宼徐州以應冰於是荆江揚豫徐五州之境多為
昌所據更置牧守而冰據臨淮
冬十二月議郎周玘等起兵江東討石冰斬其將
羌毒冰自臨淮趨壽春守將劉準不能拒廣陵度
支陳敏請兵擊之所向皆捷遂與周玘合攻冰於
建康
永興元年三月冰北走投封雲雲司馬張統斬冰
及雲以降
元帝中興都建鄴
琅琊王名睿字景文宣帝曾孫琅琊王覲之子也
年十五嗣王位懷帝永嘉初用王導計始鎮建鄴
賓禮名賢存問風俗江東歸心焉愍帝即位進位
丞相大都督中外諸軍事遣諸將分定江東及西
都不守出師露次移檄四方徵天下兵尅日進討
二月平東將軍宋哲至宣愍帝詔使攝萬幾王未
敢當羣臣請依魏晉故事為晉王大興元年春三
月愍帝音問至王即皇帝位
淮南用兵
元帝大興元年十二月彭城内史周撫叛降石勒
詔下邳内史劉遐泰山太守徐龕討之二年遐龕
擊斬撫
永昌元年冬十月後趙宼譙祖約退屯壽春
明帝太寧元年春三月後趙宼彭城下邳徐州刺
史卞敦退保盱眙
成帝咸和元年十一月後趙將石聰攻壽陽不克
遂侵逡遒阜陵殺掠五千餘人建康大震歷陽内
史蘇峻遣將韓晃擊聰走之
十二月濟岷太守劉闓殺下邳内史夏侯嘉叛降
石勒
八年秋七月後趙將石聰以譙来降
九年十一月蘭陵人朱縱斬後趙將郭祥以彭城
来降
咸康元年夏四月趙王虎南遊其將石季龍宼歷
陽分命諸將救歷陽及戍慈湖牛渚(俱在太平府)帝親
勒兵戒嚴
穆帝永和元年石季龍將路永屯壽春
五年夏六月趙揚州刺史王浹舉壽春降西郎將
陳逵進據壽春
秋七月征北大將軍褚裒請伐趙徑赴彭城與趙
將李農戰不利八月退屯廣陵陳逵聞之焚壽春
積聚毁城遁還詔命裒還鎮京口
六年夏五月廬江太守袁真攻合肥克之
七年姚弋仲遣使来降八年三月姚弋仲死其子
襄為秦兵所敗帥衆来歸送其五弟為質詔襄屯
譙城襄單騎濟淮見謝尚於壽春尚去仗衛幅巾
待之
九年秋姚襄屯歷陽(和州)夾淮廣興屯田訓厲將士
冬十月殷浩自壽春北伐以姚襄為前驅襄詐令
部衆夜遁隂伏甲以徼之浩追至山桑(蒙城縣北)襄縱
兵擊之浩敗走十二月姚襄徙屯盱眙詔以謝尚
都督江西淮南鎮歷陽
十年姚襄叛降燕五月江西流民叛降襄詔屯兵
中堂
十一年冬十月以謝尚鎮壽春(時晉僑立青冀并幽四州於江北豫)
(州刺史自江左以後守江則屯歷陽蕪湖進取則屯壽春)
十二年命桓温督諸軍討姚襄
孝武太元三年秦王堅使將軍俱難宼淮陽盱眙
彭超攻彭城詔右將軍毛虎生鎮姑孰以禦之
四年春二月秦䧟彭城淮隂五月秦拔盱眙進圍
三阿(在揚州府高郵州)謝玄自廣陵来救超敗退保旴眙
六月玄進攻之又敗退屯淮隂玄遣何謙帥舟師
乘潮而上夜焚淮陽難超退屯淮北玄又進戰於
君川復大破之難超北走
八年秋八月秦王堅大舉兵入宼戎卒六十餘萬
騎二十七萬前鋒至潁口詔謝石謝玄督衆八萬
禦之冬十月秦攻壽陽克之將軍梁成等屯洛澗
(在懷遠縣)十一月玄遣劉牢之帥精兵五千渡水擊成
大破斬之分兵斷其歸津秦步騎奔潰爭赴淮水
死石等水陸繼進秦王堅與融等登壽陽城望見
八公山(在壽州西北)草木皆以為晉兵秦兵逼淝水而
陳既而移陳少郤欲令晉兵半渡而蹙之乃麾兵
使郤兵退不可止玄等引兵渡水擊之融馳騎略
陳欲以帥退者馬倒為晉兵所殺秦兵遂潰玄等
乘勝追擊至青岡秦兵大敗自相蹈籍而死者蔽
野塞川其走者聞風聲鶴唳皆以為晉兵且至晝
夜不敢息重以饑凍死者什七八朱序張天錫来
奔復取壽春
九年春正月遣將軍劉牢之伐秦拔譙城
平王敦
元帝永昌元年春正月王敦舉兵於武昌以誅劉
隗為名沈充帥衆應之四月敦前鋒攻石頭周札
開城門應之敦據石頭尚書令刁協驃騎將軍戴
淵尚書僕射周顗皆為所害
明帝太寧元年夏四月王敦移屯姑孰自領揚州
牧
二年六月敦復反七月至江寧帝躬率六軍出次
南皇堂夜募壯士渡水掩其未備平旦戰於越城
大破之斬其將何康敦憤惋死周騫祖約各逐敦
所署太守賊黨沈充至宣陽門劉遐蘇峻等自南
塘横擊大破之遐又破沈充於青溪賊燒營宵遁
丁酉帝還宮分遣諸將追其黨與悉平之
平蘇峻
成帝咸和二年十一月蘇峻舉兵歷陽豫州刺史
祖約以兵會峻十二月峻陷姑孰(今太平府)韶左將軍
司馬流據慈湖以拒之桓彝進屯蕪湖(今太平府蕪湖縣)
峻將韓晃擊破彝因攻宣城彝退保廣德
三年春正月韓晃襲司馬流於慈湖流兵敗死之
峻濟自横江登牛渚二月庚戌峻至蔣山自小丹
陽入詔以卞壼督軍討之峻攻青溪柵(今上元縣有青溪栅)
壼拒擊之峻因風縱火燒臺省諸營寺署一時蕩
盡峻兵入臺城侍中褚翜抱帝登太極前殿峻兵
入翜呵之曰蘇冠軍来覲至尊軍人豈得侵逼峻
兵不敢上殿突入後宮掠奪府藏一空既而郗鑒
自廣陵入赴國難陶侃自荆州趨建康峻自姑孰
還遷帝於石頭太后詔諭三吳使起義兵會稽内
史王舒以庾冰行奮武將軍將兵一萬西渡浙江
於是吳興太守虞潭(吳興今浙江湖州府)吳國内史蔡謨義
興太守顧衆等(義興今宜興縣)皆舉兵應之陶侃温嶠軍
於茄子浦王舒郗鑒率衆與侃等會舟師指石頭
侃令鑒還據京口立大業曲阿庱亭三壘(俱在今丹陽縣)
(東)以分峻勢桓彝進屯涇縣遣將軍俞縱守蘭石
(在今旌德縣北)韓晃攻之縱戰死晃陷宣城彝力戰死之
廬江太守毛寳攻拔合肥戍祖約諸將隂與後趙
通趙攻壽春秋七月約衆潰奔歷陽九月毛寳燒
峻句容(縣名)湖孰(屬江寧縣)積聚峻軍乏食侃督水軍向
石頭嶠率步兵從白石南上峻逆戰馬躓斬之餘
衆大潰峻司馬任讓等共立峻弟逸城守
四年春正月冠軍將軍趙印拔歷陽祖約奔後趙
蘇逸蘇碩韓晃并力攻臺城焚太極東堂及祕閣
建威長史滕含攻破石頭獲逸及晃斬之
平袁真袁瑾
帝奕太和四年桓温兵敗枋頭(地名在大名府濬縣)歸罪於
豫州刺史袁真真以壽陽叛降燕十二月温發徐
兖民築廣陵城徙鎮之五年二月袁真死子瑾代
領其衆夏四月桓温擊破之八月桓温圍壽陽簡
文帝咸安元年春正月拔之斬袁瑾
奕昱廢立
桓温隂蓄不臣之志太和五年十一月以入朝為
名詣闕作令草呈褚太后廢帝而立會稽王昱帝
乘犢車出神虎門十二月降封海西縣公
平桓玄
安帝隆安元年四月兖州刺史王恭舉兵京口以
討尚書左僕射王國寳建威將軍王緒為名甲申
殺國寳及緒以說於恭恭乃罷兵殷仲堪舉兵會
稽王道子以書止之前司徒長史王廞以吳郡反
王恭遣司馬劉牢之擊斬其子泰復與王廞戰於
曲阿(金匱縣地)廞衆潰單騎走
二年秋七月兖州刺史王恭豫州刺史庾楷荆州
刺史殷仲堪廣州刺史桓玄南蠻校尉楊佺期等
舉兵反九月詔會稽王道子等討之己亥譙王尚
之破庾楷於牛渚楷奔桓玄大破官軍於白石與
佺期進至横江道子屯中堂元顯守石頭王珣守
北郊謝琰備宣陽門恭仗劉牢之為爪牙而遇之
以部曲牢之以為恨元顯知之說牢之使叛恭牢
之使子敬宣擊敗恭恭奔曲阿獲斬之於是遣太
常殷茂諭仲堪回軍仲堪歸玄等亦西還
十二月前新安太守杜炯仄京口會稽王世子元
顯討斬之
三年十二月桓玄舉兵攻江陵殺楊佺期傳首建
康又殺殷仲堪
元興元年正月桓玄抗表傳檄罪狀會稽王世子
元顯為名舉兵反二月丁卯玄至姑孰使其將馮
該等攻歷陽玄軍斷洞浦(在和州西南臨江亦曰洞口)焚舟艦
譙王尚之陳浦上衆潰逃於涂中為玄所獲司馬
休之戰敗棄城而走
三月劉牢之叛降於桓玄王師敗績於新亭元顯
及東海王彦璋譙王尚之庾楷張法順等並遇害
徙道子於安成郡尋酖殺之流王誕於嶺南玄為
丞相錄尚書事玄以劉牢之為會稽内史奪其兵
牢之欲北就高雅之於廣陵帥部曲北走至新洲
縊死
二年九月玄自為相國封楚王加九錫冬十一月
玄僭位帝蒙塵於尋陽
三年春二月劉裕與劉毅何無忌裕弟道規太原
王元德仲德合謀起兵丙辰裕斬桓修於京口使
孟昶斬桓弘於廣陵因收衆濟江丁巳裕率二州
之衆千七百人軍於竹里(在句容縣)帥部曲保據石頭
使諸葛長民據歷陽玄遣桓謙屯覆舟山禦之以
吳甫之皇甫敷繼之三月戊午朔裕軍與甫之遇
江乘(在江寧城)裕手斬之玄使謙及何澹之屯東陵卞
範之屯覆舟山西(在江寧府城西)衆合二萬己未裕與劉
毅等進突謙陳將士皆殊死戰無不一當百呼聲
動天地時東北風急因縱火焚之煙炎熛天謙軍
大潰玄趨石頭浮江南走裕入建康據東府(城在江寧)
(府)庚申裕屯石頭城立留臺百官奉迎乘輿諸葛
長民為刁逵所執檻送桓玄至當利(在和州東南)而玄
敗送人共破檻出長民還趣歷陽逵棄城走為其
下所執斬於石頭桓玄兄子歆引氐帥楊秋宼歷
陽魏詠之為豫州刺史鎮歷陽帥諸葛長民等共
擊破之斬楊秋於練固(今含山縣)劉敬宣司馬休之等
初奔南燕至是聞桓玄敗遂来歸玄使何澹之等
守湓口何無忌敗之於桑落洲得太廟神主送建
康殷仲文叛玄奉二后還五月何無忌等敗玄於
崢嶸洲玄挾帝單舸西走益州督護馮遷斬玄傳
首梟於大桁(在江寧府城内)次年改元義熙二月帝至自
江陵
平孫恩
安帝隆安四年詔劉牢之討孫恩恩前年冬十月
宼陷會稽殺内史王凝之是年五月復宼會稽太
守謝琰敗死轉宼臨海故有是詔恩走入海
五年二月宼句章三月攻海鹽皆為劉牢之劉裕
所敗五月陷滬瀆(在今蘇州府)殺吳國内史袁崧六月
宼丹徒劉裕擊破之恩北走陷廣陵八月以劉裕
為下邳太守討孫恩於郁洲大破之十一月劉裕
追擊恩又破之明年三月恩宼臨海臨海太守辛
景擊破之赴海死
平盧循
盧循孫恩妹夫也恩死餘衆推循為主安帝元興
元年夏五月自臨海入東陽劉裕將兵擊敗之明
年春正月復擊敗其司馬徐道覆於東陽
義熙六年夏五月盧循進逼建康循以二月宼長
沙南康廬陵陷之至是徐道覆順流而下朝廷急
徵裕(裕時拔廣固執南燕主超送之京師方議鎮下邳經營司雍會得詔引兵還)時何
無忌戰死尋陽劉毅兵敗姑孰人心震駭乙丑盧
循至淮口(秦淮入工之處)劉裕屯石頭伐樹柵石頭淮口
築查浦藥園廷尉三壘守之七月循退還尋陽十
一月循道覆復至劉裕軍雷池(安慶府望江縣東三十里)十二
月己卯進軍大雷(亦在望江)庚辰盧循徐道覆帥衆數
萬塞江而下裕分部騎屯西岸自以勁弩射循軍
循軍悉泊西岸岸上軍投火焚之煙熖漲天循兵
大敗走還尋陽又敗番禺奔交州刺史杜慧度敗
之循知不免先鴆妻子殺妓妾自投於水慧度斬
其尸傳首京師
宋
宋受晉禪
劉裕字德輿彭城人漢楚元王交之二十一世孫
晉東遷劉氏移居丹徒遂為丹徒京口里人晉隆
安三年從謝琰劉牢之討孫恩有功為下邳太守
元興元年破盧循二年斬桓弘桓玄義熙元年迎
帝復蹕五年北討南燕六年獲慕容超斬於建康
市盧循逼建康急徵裕入衛敗之大雷授太尉中
書監假黃鉞八年襲殺劉毅於江陵九年二月殺
諸葛長民十一年殺司馬休之平江陵十二年正
月加領平北將軍兖州刺史增督南秦凡二十二
州四月表伐關洛十月至洛取金墉修復晉五陵
十二月加相國封十郡為宋公十三年七月至陜
禽姚泓平關中十月進爵為王加十郡益宋國並
前為二十郡
永初元年(即晉恭帝元熙元年)夏六月丁卯晉帝禪位於宋
宋王即皇帝位奉晉帝為零陵王
營陽宜都廢立
宋主義符以永初三年五月即位居喪無禮游戲
無度元嘉元年徐羨之傅亮謝晦謀廢立乃召南
兖州刺史(南兖州鎮廣陵今揚州府)檀道濟及江州刺史王弘
入朝五月皆至建康乙酉詰旦道濟以皇太后令
廢為營陽王遷於吳六月癸丑使邢安泰就弑之
遣使者殺前廬陵王義真於新安迎宜都王義隆
於江陵立之八月丁酉即帝位改元元嘉
三年下詔暴徐羨之傅亮謝晦殺二王之罪羨之
走至新林(在江寧府西南)自經死亮被執伏誅謝晦舉兵
反江陵閏月帝自將討晦發建康到彦之檀道濟
大破晦於隱磯擒晦檻送建康誅之
伐魏
文帝元嘉七年春二月詔右將軍到彥之統諸將
伐魏長沙王義欣出鎮彭城為聲援游擊將軍胡
藩戌廣陵夏六月到彦之自淮入泗
二十三年宋築北隄立玄武湖起景陽山於華林
園
二十七年秋七月宋悉發青冀徐豫二兖(南兖北兖)六
州三五民丁(三丁發一五丁發二)緣江五郡(南東海南蘭陵南琅邪南東莞)
(晉陵也)集慶陵緣淮三郡(淮陵臨淮下邳)集盱眙揚兖南徐
江四州富民家資滿五十萬僧尼滿二十萬並四
分借一大舉伐魏兵敗於尉武劉康祖死之衆潰
南平參軍王羅漢被擒宋奔盱眙魏軍蕭城(在徐州府)
(蕭縣治北)去彭城十餘里時江夏王義恭守彭城魏兵
不圍彭城而引兵南下所過無不殘滅至瓜步(山在)
(六合縣)壊民廬舍伐葦為筏聲言欲渡江建康震懼
二十八年正月緣江舉火大掠居民焚廬舍而去
盡銳攻盱眙城太守沈璞堅守三旬不拔
誅元兇劭
二十九年劭與始興王濬用女巫嚴道育東陽公
主婢王鸚鵡奴陳天與等共為巫蠱事發上不忍
罪使侍中王僧綽尋漢魏以来廢太子諸王典故
與徐湛之及江湛議易立太子久不决
三十年正月甲子劭入雲龍門作亂弑帝齋閣並
殺潘淑妃及徐湛之江湛等武陵王駿委沈慶之
起兵討逆宣城太守王僧達諮議參軍柳元景皆
應之壘於新亭(在江寧府江濱)劭使蕭斌等分統水陸精
兵攻新亭壘劭自登朱雀門督戰兵垂克魯秀擊
退鼔劭衆遽止元景鼔譟乘之劭衆大潰僅以身
免武陵王駿至新亭王公大臣上表勸進遂即帝
位五月臧質及劉遵考隨王誕軍各引兵集建康
劭遣兵拒之大敗緣淮諸柵皆潰文武將吏爭踰
城出降諸軍入城執劭濬及其子斬於牙下梟於
大航汙瀦劭所居齋
平義宣臧質
孝武帝孝建元年江州刺史臧質勸南郡王義宣
舉兵義宣結豫州刺史魯爽(豫州徙治夀陽)及兖州刺史
徐遺寳(兖州時治廣陵)期秋間舉兵使者至壽陽爽方飲
醉即日舉兵自號建平元年遺寳亦勒兵向彭城
二月義宣亦起兵威振遠近帝以柳元景為撫軍
將軍王玄謨為豫州刺史統諸軍討之軍梁山(東西)
(二梁山在太平府西南東曰博望西曰天門)冀州刺史垣護之妻徐遺
寳姊也遺寳檄之同反不從擊遺寳遺寳奔壽陽
四月遣沈慶之討爽爽引兵退將軍薛安都追擊
斬之爽衆奔散遂克壽陽徐遺寳奔東海(在淮安府海州)
(北)東海人殺之義宣至鵲頭慶之送爽首并書示
之五月義宣至蕪湖(今太平府)急攻西壘(天門山壘)陷之又
遣兵趣南浦(今太平府西南二十五里大信巷)為垣護之所破義
宣頓兵西岸質攻東城玄謨督諸軍大戰薛安都
突陳斬其將劉諶之質敗垣護之燒江中舟艦延
及西岸營壘殆盡諸軍乘勝攻之質逃南湖自沈
於水追兵至出而斬之送建康義宣走向江陵荆
州刺史朱修之殺之并誅其子
平廣陵
竟陵王誕鎮廣陵因魏人入宼修城浚隍聚糧治
仗道路皆云誕反有司奏貶為侯遣之國大明三
年七月帝以羽林禁兵配兖州刺史桓閬與給事
中戴明寳使襲誕誕知之擊閬殺之上使沈慶之
將兵討誕誕奉表投城外語不遜乙巳攻克之誕
趨後園墜水中引出斬之母妻皆自殺
湘東王彧之立
廢帝子業以武帝大明八年閏五月庚申即位素
悁暴八月王太后殂益無忌憚泰始元年湘東王
主衣阮佃夫及子業主衣壽寂之細鎧將王敬則
等協謀作亂其夕帝悉屏侍衛與羣巫及綵女數
百人射鬼竹林堂寂之等直入弑之宣太皇太后
令數子業(即廢帝)罪惡命彧纂承皇極
先是廢帝忌子勛賜以藥不受命以陶亮總統軍
事移檄遠近出頓大雷至是子勛建牙桑尾(即桑落州)
(下尾在安慶府宿松縣南)以子勛為車騎將軍開府儀同三司
子勛仍不受命傳檄建康荆州刺史臨海王子頊
郢州刺史安陸王子綏會稽太守尋陽王子房舉
兵同逆
二年正月以建安王休仁江州刺史王玄謨將兵
討子勛子勛稱帝改元徐州刺史薛安都進安北
將軍安都不受召尋陽長史孔顗為太子詹事顗
亦不受發兵馳檄奉尋陽吳郡太守顧琛吳興太
守王曇生義興太守劉延熙晉陵太守袁標皆據
郡應之丙申以征虜司馬申令孫為徐州刺史義
陽内史龐孟蚪為司州刺史申令孫孟蚪及豫州
刺史殷琰青州刺史沈文秀冀州刺史崔道固湘
州行事何慧文廣州刺史袁曇遠益州刺史蕭惠
開梁州刺史柳元怙並同叛逆兖州刺史殷孝祖
帥兵赴建康帝親率兵出中堂以山陽王休祐督
軍討琰巴陵王休若督軍討顗壬子軍主任農夫
劉懷珍平定義興二月己丑曲赦吳吳興義興晉
陵四郡吳興太守張永右軍將軍蕭道成東討平
晉陵休若同建武將軍吳嘉公率諸軍破賊於吳
吳興會稽平定三郡同逆皆伏誅輔國將軍蕭道
成北討劉勔南討尋陽王子房被執送建康貶松
滋侯劉胡衆四萬據赭圻(在太平府蕪湖縣西南)袁顗頓鵲
尾聯營至濃湖衆十餘萬秋七月龍驤將軍劉道
符平山陽八月己卯建安王休仁率衆軍大破賊
斬偽僕射袁顗進討江郢等五郡皆平之子勛子
綏子頊子元並賜死同黨皆伏誅十月乙卯永嘉
王子仁始安王子真淮南王子孟南平王子産廬
陵王子輿松滋侯子房皆賜死十二月劉勔克壽
陽豫州平徐州刺史薛安都等乞降帝命鎮軍將
軍張永中領軍沈攸之將甲士十五萬迎安都安
都懼降魏張永攻之不克魏將尉元絶永糧道
三年正月張永等棄城遁會天大雪尉元徼其前
安都乘其後大破永等於呂梁之東(呂梁在徐州南)遂失
淮北四州(青冀徐兖也)及豫州淮西之地
平江陵南徐
蒼梧王元徽二年五月壬子江州刺史桂陽王休
範舉兵反中領軍劉勔右衛將軍蕭道成南討出
屯新亭征北將軍張永屯白下前南兖州刺史沈
懷明戌石頭壬辰賊奄至攻新亭壘道成拒擊大
破之越騎校尉張敬兒偽降休範信之置於左右
斬休範首歸道成遣送詣臺道逢南軍棄首於水
休範將杜黑驢攻新亭甚急會丁文豪破臺軍至
朱雀桁(在江寧秦淮上)黑驢捨新亭北趨之劉勔戰死王
道隆遇害張永潰於白下沈懷明自石頭奔散戊
午撫軍長史褚澄開東府門納賊軍賊入屯中堂
羽林監陳顯達擊大破之宮省恇擾俄而丁文豪
之衆知休範已死稍退散顯達大破黑驢文豪皆
斬之進克東府餘黨悉平
四年七月戊子南徐州刺史建平王景素(宏子文帝孫)
據京城反遣驍騎將軍任農夫領軍將軍黃回等
討之蕭道成總統衆軍甲午左軍將軍張保敗死
回等至京城戰破之乙未克京城斬景素同逆皆
伏誅
昱準廢立
昱喜怒乖節及嗣位好出游行天性好殺一日不
殺則慘慘不樂嘗直入領軍府道成晝卧裸袒昱
令起立畫腹為的引滿將射之道成歛版曰老臣
無罪乃更以骲箭(骨簇箭也袍薄二音)射中其臍道成憂懼
乃命王敬則隂結昱左右楊玉夫等使伺機便秋
七月戊子夜帝寢熟玉夫弑之道成以太后令安
成王準即位追廢昱為蒼梧王中書監袁粲尚書
令劉秉謀誅道成道成遣戴僧靜等攻粲於石頭
粲父子俱死秉踰城走亦為追者所殺沈攸之舉
兵江陵討道成道成假黃鉞出頓新亭
二年春正月丁卯沈攸之敗己巳華容縣人斬攸
之首送建康
齊
齊受宋禪(蕭道成字紹伯其先本東海蘭陵人晉中朝喪亂皇高祖整過江居晉陵)
(武進縣之東城里寓居江左者皆僑置本土加以南名更為南蘭陵人帝年十三受禮及左氏)
(春秋十九年領偏軍討沔北蠻有功二十二年隨蕭思話襄陽二十九年領偏軍破仇池二壘)
(遂從谷口入關攻拔談提城後襲皇考爵晉興縣五等男為建康令有能名宋明帝即位為右)
(軍將軍時四方叛帝一日破晉陵賊十二壘分軍定諸縣及薛安都據彭城索兒攻淮隂帝討)
(破之晉安王子勛遣將入三吳明帝遣帝討之賊望見走及張永等敗彭城帝鎮淮隂遷南兖)
(州刺史加督五州泰始七年徵還都部下勸勿就徵帝曰主上除諸弟作萬歲後計何關他族)
(禍難將興方與卿等戮力耳至拜散騎常侍明帝崩遺詔領衛尉掌機事尋加侍中元徽五年)
(休範舉兵尋陽帝分遣衆軍擊平之人望久屬及蒼梧見弑迎立順帝卒乃受禪)
建元元年(宋昇明三年)夏四月甲午齊王即皇帝位
鬱林海陵宣城繼立
武帝永明十一年七月戊寅太孫昭業即帝位明
年春正月丁未改元隆昌昭業即位多失道西昌
侯鸞諫不聽與中書令何允謀誅鸞秋七月癸巳
鸞使蕭坦之諶等率兵入宮弑之皇太后令廢為
鬱林王奉新安王昭文入纂皇統是月丁酉即帝
位九月改元延興諸王咸圖討鸞鸞以次殺之(九月)
(殺鄱陽王鏘隨王子隆安陸王子敬晉安王子懋及南平王銃晉熙王銶宜都王鏗桂陽王鑠十月)
(殺衡陽王鈞江夏王鋒建安王子貞巴陵王子倫皆被殺)十月辛亥皇太后令
廢帝為海陵王使宣城王鸞入纂大統改元建武
齊魏交兵
高帝建元二年春二月丁卯魏軍攻壽陽豫州刺
史垣崇祖决肥水破之癸巳遣使廵慰淮肥徐豫
邊人尤貧遘難者
三年正月魏人侵齊淮陽(在鳳陽府泗州東北)軍主成買戰
死齊遣將軍周盤龍等救之(齊書作李安民)魏師敗退
明帝建武二年春二月魏主伐齊至壽陽衆號三
十萬循淮而東遂至鍾離(今鳳陽府東冇鍾離城)齊遣徐州
刺史蕭惠休援之豫州刺史裴叔業破之於淮北
平王敬則
明帝永泰元年夏四月丁丑大司馬會稽太守王
敬則自以高武舊將心不自安上亦猜伺之以張
瓌為平東將軍吳郡太守敬則曰東今有誰只欲
平我耳遂反至武進陵口(今常州府)慟哭而過曲阿令
丘仲孚收船艦鑿長岡埭瀉瀆水阻其軍不得進
五月帝詔左興盛胡松等築壘於曲阿長岡(在鎮江府)
(丹陽縣)敬則急攻之松引騎兵突其後敬則軍敗斬
之
東昏紀事
永元元年秋八月揚州刺史始安王遥光據東府
反詔曲赦京邑中外戒嚴尚書令徐孝嗣以下屯
衛宮城遣領軍將軍蕭坦之率六軍討之戊午斬
遥光傳首十一月丙辰太尉江州刺史陳顯達舉
兵尋陽甲申至京師宮城嚴警六軍固守乙酉斬
陳顯達傳首
二年春正月庚午詔討豫州刺史裴叔業丙戌以
衛尉蕭懿為豫州刺史征壽春己丑叔業病死兄
子植以壽春降魏魏遣司徒彭城王勰鎮之三月
乙卯遣將軍崔慧景將兵討壽陽夏四月慧景於
廣陵舉兵襲京師右衛將軍左興盛督京邑水部
衆軍南徐州刺史江夏王寳元以京城納慧景乙
卯遣中領軍王瑩屯北籬門壬戌慧景至瑩等敗
績甲子慧景入京師宮内據城拒守豫州刺史蕭
懿起義救援癸酉慧景棄衆走斬首八月齊攻魏
壽陽魏擊敗之遂取淮南地十月己卯害尚書令
蕭懿十一月齊雍州刺史蕭衍起兵襄陽西中郎
將蕭穎胄以南康王寳融起兵荆州稱奉宣德皇
太后令立南康王寳融
中興元年春正月廢帝為涪陵王六月蕭穎孚起
兵廬陵八月辛卯以太子左率李居士總督西討
諸軍事屯新亭九月甲辰蕭衍至南豫州輔國將
軍監南豫州事甲胄軍二萬人於姑孰奔歸丙辰
李居士與衍軍戰於新亭敗績冬十月甲戌王珍
國又戰敗於朱雀航戊寅寧朔將軍徐元瑜以東
府城降青冀二州刺史桓和入衛屯東宮尋亦降
衍於是閉宮城門自守十二月丙寅新除雍州刺
史王珍國侍中張稷率兵入殿弑帝十二月以太
后令廢帝為東昏侯南康王寳融宜纂承皇祚
二年春正月甲寅加大司馬蕭衍位相國梁公二
月丙戌進梁公蕭衍爵為王三月庚戌車駕東歸
至姑孰丙辰遜位於梁
梁
梁受齊禪(蕭衍字叔達南蘭陵中都里人與齊同承淮隂令整皇考順之參預齊高)
(佐命其薨也不得志至鬱林失德帝助齊明傾齊武之嗣以雪心恥齊明崩刺雍州行仁義以)
(結衆心尋而大臣相次誅戮永元二年冬舉事竟陵明年三月南康王即帝位於江陵請以帝)
(都督征討諸軍假黃鉞殺湘東王寳晊及邵陵王寳佼晉熙王寳正三人鄱陽王寳寅出奔魏)
天監元年(即齊中興二年)四月丙寅梁王衍即皇帝位
梁魏交兵
武帝天監三年春二月魏陷梁州
四年二月遣衛尉卿楊公則率宿衛兵塞洛口(在定)
(遠縣西北口)冬十月丙午北伐以揚州刺史臨川王宏
都督北討諸軍事柳琰為副
五年三月丁亥陳伯之自壽陽率衆来降五月辛
未太子左衛率張惠紹克魏宿預城(今淮安府宿遷縣)乙
亥臨川王宏前軍克梁城(在夀州東北鍾離西南)辛巳豫州
刺史韋叡克合肥城丁亥廬江太守裴䆳克羊石
城庚寅又克霍丘城六月庚子青冀二州刺史桓
和前軍克胊山城秋九月將軍藍懷恭與魏邢蠻
戰於睢口(在邳州下相城西南)敗績巒進圍宿預懷恭復於
清南築城巒攻拔之斬懷恭殺獲萬計張惠紹棄
宿預遁還魏詔邢巒引兵渡淮與中山王英合攻
梁城梁臨川王宏遁還將士死者五萬人十一月
魏宼鍾離遣右衛將軍曹景宗率衆赴援
六年夏四月癸巳曹景宗韋叡等破魏軍於邵陽
州(在鳳陽舊城東北淮水中)斬獲萬計
七年冬十月丙子詔大舉北伐以始興王憺為平
北將軍率衆入清口車騎將軍王茂率衆向宿預
八年春正月壬辰魏鎮軍參軍成景儁斬宿預城
主嚴仲寳(通監作嚴仲賢)以城内屬(按此條通鑑作七年七月事)
九年梁作緣淮塘北岸起石頭迄東治南岸起後
渚籬門迄三橋
十年三月辛丑盜殺東莞琅琊二郡太守鄧晰以
胊山引魏軍遣振遠將軍馬仙㻫討之是月魏徐
州刺史盧昶帥衆赴朐山冬十二月庚辰馬仙㻫
大破魏軍斬馘十餘萬克復朐山城
十二年鬱洲民徐道角等夜襲州城降魏梁北兖
州刺史(治淮隂今淮安府)康絢討平之
十三年梁作浮山堰(夀州西北二十五里有硤石山山上二城在西岸者為西)
(硤山)逼壽陽魏遣崔亮攻之蕭寳寅決淮泗(按此條見通鑑)
十五年二月魏鎮東將軍蕭寳寅大破梁將於淮
北魏崔亮李平等克硤石斬梁豫州刺史趙祖悅
(此條南史不載見北史)九月梁淮堰壊聲聞三百里緣淮城
戍村落十萬餘口皆漂入海(南史作十四年十月梁書不載)
普通五年六月庚子以元樹為平北將軍率衆北
伐(通鑑作裴䆳)八月庚寅徐州刺史成景儁克魏童棧
(童棧鑑作僮城今鳳陽府虹縣東北)九月戊申又克睢陵城(在邳州東南)
戊午北兖州刺史趙景悅圍荆山(在鳳陽府西)壬戌宣
毅將軍裴䆳襲壽陽(今壽州)入羅城弗克冬十月戊
寅裴䆳元樹攻魏建陵城(在沐陽縣西北)破之辛巳又破
曲木掃虜將軍彭寳孫克琅琊甲申又克檀丘城
(通鑑作亶丘)辛卯裴䆳破狄城丙申又克甓城(諸城俱在淮南)
遂進屯黎將(亭在壽州)壬寅魏東海太守韋敬欣以司
吾城降(在宿遷縣西)定遠將軍曹世宗破魏曲陽城(在定)
(遠縣西北)甲辰又克秦墟魏守將多棄城走十一月壬
戌裴䆳攻壽陽之安城克之丙寅魏馬頭安城並
来降十二月戊寅魏荆山城降
六年春正月庚申魏鎮東將軍徐州刺史元法僧
以彭城内附癸酉克魏鄭城(在鳳陽府潁上縣東南)二月乙
未趙景悅下魏龍亢城(此條通鑑不載見梁書)夏五月己酉
築宿預堰壬子遣中護軍夏侯亶督壽陽諸軍事
北伐六月豫章王綜奔於魏魏復據彭城
七年十一月辛巳夏侯亶等衆軍克壽陽城魏新
野太守以郡降
大通元年冬十月庚戌魏東豫州刺史元慶和以
渦陽内屬十一月丁卯以中護軍蕭深藻為都督
侵魏鎮於渦陽
中大通元年夏四月癸巳陳慶之攻拔魏梁城
四年春正月癸未魏南兖州刺史劉世明以城降
五年六月己卯魏建義城主蘭寳殺東徐州刺史
崔祥以下邳降
平侯景
武帝太清元年二月庚辰魏司徒侯景求以豫章
廣潁等十三州内屬壬午梁以景為大將軍封河
南王
二年八月戊戌侯景舉兵反攻馬頭木栅荆山等
戍甲辰以安前將軍邵陵王綸都督衆軍討景冬
十月侯景襲譙州進攻陷歷陽戊申以臨賀王正
德為平北將軍都督諸軍屯丹陽郡己酉景自横
江濟采石辛亥至建鄴臨賀王正德率衆附賊十
一月己未景立正德為天子於南闕前辛酉賊攻
陷東府城庚辰邵陵王綸帥武州刺史蕭弄璋前
譙州刺史趙伯超等入援乙酉綸進軍湖頭與賊
戰敗績丙戌安北將軍鄱陽王範遣世子嗣雄信
將軍裴之高等率衆入援次張公洲十二月丙辰
司州刺史柳仲禮前衡州刺史韋粲高州刺史李
遷仕前司州刺史羊鴉仁等率衆軍入援
三年春正月丁巳大都督柳仲禮率衆軍分據南
岸賊濟軍於青塘襲殺韋粲庚申邵陵王綸臨城
公大連等率兵集南岸李遷仕及天門太守樊文
皎進軍青溪東為賊所破文皎死之二月侯景遣
使求和皇太子因請帝許之盟於西華門下景既
運東城米歸於石頭亦不解圍啟求遣諸軍退丁
未皇太子又命南兖州刺史南康王會理前青冀
二州刺史湘潭侯退率江北之衆頓於蘭亭苑甲
子侯景表陳帝失復舉兵向闕三月戊午前司州
刺史羊鴉仁等進軍東府北與賊戰大敗時四方
征鎮入援者三十餘萬莫有鬭志自相抄奪而已
丁卯賊攻陷宮城縱兵大掠己巳賊矯詔遣石城
公大欵解外援軍庚午侯景自為都督中外諸軍
事大丞相錄尚書辛未援軍各退散己酉帝以所
求不供憂憤寢疾是月青冀二州刺史明少遐東
徐州刺史湛海珍北青州刺史王奉伯各舉州附
東魏五月丙辰帝崩時年八十六秋七月甲寅廣
州刺史元景仲謀應侯景西江督護陳霸先攻之
景仲自殺
簡文帝大寳元年癸酉前江都令祖皓起義兵於
廣陵二月癸未侯景攻下廣陵皓見害丙午侯景
逼帝幸西州
二年秋七月景還至建鄴八月戊午廢帝為晉安
王害王太子及諸王
元帝承聖元年三月王僧辨等平侯景(按是年九月改元承)
(聖)
敬帝之立
承聖三年十一月太尉王僧辨司空陳霸先定議
以晉安王方智為太宰承制自江州迎還建鄴
四年二月癸丑至自尋陽入居朝堂三月齊遣其
上黨王高渙送貞陽侯蕭深明(南史作蕭明通鑑作淵明)来主
梁嗣至東關遣吳興太守裴之横與戰敗績死之
太尉王僧辨率衆出屯姑孰七月辛丑王僧辨納
貞陽侯蕭深明自采石濟江甲辰入於京師以方
智為太子九月甲辰司空陳霸先舉義襲殺王僧
辨黜蕭深明丙午奉晉安王方智即皇帝位冬十
月己巳改元紹泰
平義興吳郡及南豫州譙秦二州
敬帝紹泰元年十月震州刺史(今湖州府)杜龕舉兵攻
信武將軍陳舊於長城義興(今宜興)太守韋載據郡
以應之辛未詔司空陳霸先討載丙子南豫州(治蕪)
(湖縣)刺史任約鎮北將軍譙(冶滁州来安縣)秦(治江寧府六合縣)二
州刺史徐嗣徽舉兵反乘京師無備竊據石頭丁
丑韋載降義興平遣晉陵太守(今常州府)周文育率軍
援長城十一月庚辰齊安州刺史翟子崇楚州刺
史劉仕榮淮州刺史柳達摩率衆赴任約入於石
頭庚寅司空陳霸先旋於京師十二月庚戌徐嗣
徽任約至采石迎齊援丙辰遣猛烈將軍侯安都
於江寧邀之賊衆大潰嗣徽約等奔於江西庚申
翟子崇等請降並放還北
梁敗北齊
太平元年二月癸亥賊徐嗣徽任約襲采石戍執
戍主明州刺史張懷鈞入於齊三月戊戌齊大將
蕭軌出柵口向梁山司空陳霸先軍主黃菆逆擊
大破之軌退保蕪湖遣周文育侯安都軍梁山拒
之(在太平府當塗縣西南)夏四月丁巳陳霸先表詣梁山撫
廵將帥壬午侯安都輕兵襲齊行臺司馬恭於歷
陽大破之俘獲萬計五月庚寅齊軍水步入丹陽
縣丙申至秣陵故治敕周文育還頓方丘徐度頓
馬牧杜稜頓大桁癸卯齊軍進據兒塘輿駕出頓
趙建故籬門六月甲辰齊潛軍至蔣山龍尾斜趨
幕府山北至玄武廟西北乙卯司空陳霸先授衆
軍節度與齊軍交戰大破之
陳
陳受梁禪
永定元年(梁太平二年)十月辛未陳王霸先即皇帝位
於南郊齊兵既破霸先威權日重九月位相國總
百揆封陳公冬十月戊辰進爵為王至是遂下詔
禪於陳陳王即位奉梁主為江隂王
王琳蕭莊奔齊
梁太平元年十一月梁徵王琳為司空不至陳永
定元年十月琳敗陳兵獲其將周文育侯安都等
二年三月立梁永嘉王莊即位於郢州(通鑑作鄴)六月
乙巳陳詔司空侯瑱領軍將軍徐度討之
三年六月琳奉永嘉王莊出屯濡須口(此條南史齊書俱不)
(載)十一月琳攻大雷齊師為之聲援陳遣侯瑱侯
安都徐度禦之
天嘉元年二月丙申太尉侯瑱敗王琳於梁山敗
齊兵於博望擒齊將劉伯球王琳及其主蕭莊奔
齊
臨海安成廢立
永定三年八月庚戌立臨川王伯宗為皇太子
天康元年四月癸酉即皇帝位
二年十一月甲寅安成王頊以慈訓太后令廢為
臨海王詔安成王頊入纂皇統
伐齊
宣帝太建五年三月壬午以開府儀同三司吳明
徹都督征討諸軍事略地北邊冬十月乙巳吳明
徹克壽陽城斬王琳傳首建鄴七年閏九月壬辰
吳明徹大破齊軍於呂梁
陳周交兵
宣帝太建九年冬十月戊午司空吳明徹破周將
梁士彦於呂梁
十年春二月甲子周軍救梁士彦大敗吳明徹於
呂梁
十一年十一月戊戌周將梁士彦圍壽陽克之辛
亥又克霍州癸丑以揚州刺史始興王叔陵總督
水步衆軍十二月乙丑南北兖晉三州及盱眙山
陽陽平馬頭秦歷陽沛北譙南梁等九郡民並自
拔向建鄴周又克譙北徐二州
十二年八月庚申遣南豫州刺史任忠率衆赴歷
陽超武將軍陳慧紀趨南兖州九月丁亥周將王
延貴率衆援歷陽任忠擊破之禽延貴等己酉周
廣陵義軍主曹藥率衆来降
後主叔寳之立
太建十四年正月甲寅宣帝殂太子哀號俯伏始
興王叔陵抽藥刀斫之復斫柳后長沙王叔堅搤
叔陵叔陵出走右衛將軍蕭摩訶討斬之太子叔
寳即位
隋
滅陳
初隋文帝受周禪甚敦隣好陳宣帝不禁侵掠太
建末隋兵大舉聞宣帝崩乃命班師遣使赴弔修
敵國禮書稱姓名頓首而後主驕答書失禮隋文
帝不悅及納蕭瓛蕭巖隋文帝愈忿
開皇八年(即陳後主二年)十一月以晉王廣為元帥督九
十總管討陳
九年春正月乙丑隋將賀若弼自北道廣陵濟韓
擒虎趨横江濟分兵晨襲采石取之進拔姑孰次
於新林時弼攻下京口緣江諸戍望風盡走弼分
兵斷曲阿之衝而入戊辰以蕭摩訶樊猛樊毅司
馬消難施文慶分兵鎮守要害庚午賀若弼攻陷
南徐州辛未韓擒虎陷南豫州辛巳賀若弼進軍
鍾山頓白土岡之東南陳衆軍敗績弼乘勝進軍
宮城燒北掖門是時韓擒虎率衆自新林至石子
岡鎮東大將軍任忠出降引擒虎經朱雀航趨宮
城自南掖門入城内文武百官皆遁出後主乃逃
於井既而軍人以繩引出之丙戌晉王廣入據臺
城送後主於東宮三月發至長安
江都之役
大業十二年秋七月甲子帝如江都
十三年十一月唐公立代王侑為帝遥尊帝為太
上皇改元義寧
二年三月太上皇崩於江都温室諡曰煬
江南通志卷一百九十八
