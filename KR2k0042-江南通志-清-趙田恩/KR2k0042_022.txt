江南通志卷二十三
輿地志
公署(二)(鎮淮揚徐四府太海通三州)
鎮江府
鎮海將軍署在府城中
左翼副都統署
右翼副都統署(以上二署)俱在府城
分守常鎮道署在府治舊寶鈔庫
知府署在城内東北明洪武初郡守楊遵即宋元
舊址建
同知署在府治東
通判署在府治西經歴署在府治東知事署
照磨署俱在府治西廣盈庫在府堂西架
閣庫在府堂東獄在府治譙樓旁
炭渚驛丞署在城西五十里京口驛丞署在府城
(儒學)教授署訓導署俱在學宫内
中營兼左營副將署在府城内中軍守備署在
府城東門外
右營遊擊署在府城中軍守備署在府城西門外
協標右營中軍守備署
城守營參將署中軍守備署
鎮江衞守備署(以上罒署)俱在府城
搜鹽廳在江口康熙九年建雍正六年浙江總督
李衞重修(附)修建搜鹽廳碑記(田國家惟正之供賦而外則鹽筴)
(所入為最鉅兩浙都轉運當長蘆河東兩淮閩廣之一每歲銷數百萬引行鹽之地東南瀕大海西)
(際豫章之廣信江南之廣德其北則以京口大江為關鎻彊界攸分廵查是亟盖必私禁嚴而後正)
(引可以流通裕課恤商本計誠莫重乎此也余總督越中兼攝廵撫節制江南捕務又奉)
(命綰廵鹽使者之篆仰惟方之至意立綱陳紀各有敷施聖天子愛養百姓澄叙官)
(而鹺政所關首謹私販固已申飭汛防凡山陬水澨實心搜察㒺有漏遺獨深念京口與儀揚僅隔)
(一衣帶水舟船往来絡繹不絶梟徒貪利冒網夾帶淮鹽潛售於鎮江一郡三縣之間根深蒂固莫)
(可窮詰致使嘉松引鹽每多壅滯不有整頓何以革奸用是具疏)
(題請盤查之責屬在大吏文職則江常鎮道及鎮江海防同知武職則京口將軍鎮標副將及鎮江城)
(守參將按日分曹更番廵剔又添設廵兵若而人廵船若干隻樓櫓器械必備必堅衆商急公捐增)
(工食兵役用命晝夜稽查自教令風行奸徒亦歛迹不敢涉江生覬覦以故年來嘉松掣鹽較往時)
(增倍是盤查之有功於鹽政為甚大也先是順治十六年鹽使者)
(題明京口查鹽令海防同知並城守副將在於沿江牐口親身廵綽然或因循苟且徒樹空名於江上)
(耳卽康熙九年所建搜鹽一廳亦因地無專官事鮮責成近且日就傾圮矣夫搜鹽廳者所以奉)
(明旨昭功令金符在上尤貴尊嚴官司坐履其間必有堂皇方肅觀聽且兵役趨走江堤坍塌亦非所宜)
(而或風雨朝昏庇止無地夫何以專守望而勤檢覈余乃發帑金頒廳式擇京口世商之能事者曰)
(汪德培俾董其事就其祖父之所創建者而更新之又添建五楹於其後三楹於其旁河岸加以石)
(工沿岸又建小廳三楹官役上下均安憩息至於柵垣鞏固階級寬平高牙大旗飜颺白波紅日間)
(與盡棟朱甍相掩映洵足稱江表壮觀矣是役也鳩工於雍正戊申之秋仲閱六月而告成民力不)
(疲商力不擾所以為盤查計者固可歴久而不敝矣抑余聞之為政之道務在拔本塞源彼夫積梟)
(巨□啣尾販私漕艘官船連檣夾帶是皆骫法之尤搜查在所必及若孤舟行旅所携日用之鹽數)
(本無多不關鹺例是用分别查禁縱漏苛擾各因輕重而科治焉其庶幾無厲於吾民禆稍禆)
(聖朝鹽莢之計於萬一乎是宜紀歲時志興建以告後之司鹺政者其工緡纖縷別勒碑隂)
丹徒縣知縣署在府治東南小市街北縣丞署
在縣治東主簿署在縣治西典史署在縣
治東南庫在縣二堂旁獄在縣儀門東
高資鎮廵檢署在城西五十里丹徒鎮廵檢
署在鎮東港口安港廵檢署在城東九十里
大軍倉在治安坊
預備倉在綠水橋西北
義儲倉在儒林坊明知縣龐時雍建
鎮西倉在西城外上河邊今兌漕處
常平倉在西門内白馬坊雍正九年知縣繆遠
領帑建
育嬰堂在梳兒巷
國朝雍正九年知府毛德琦捐建(附)張九徵初剙育嬰
社序(京江育嬰之社舉於癸丑夏君爾範首事余與同人襄之彷廣陵吳門兩郡例也每一嬰)
(月給乳母銀三錢同社有認一嬰者有倍認三倍認者有數人共認一嬰者丙辰爾範赴道山而余)
(董事兩載戊午則郡中紳士與新安同志分月輪執定會所於月華山之萬歲樓徵貲騐乳察弊釐)
(奸各有耑司頗稱嚴密規模既定遠近樂觀不意午末之秋旱□相仍人無宿飽遺嬰在道日積月)
(增捐貲所入不足半給蓋廣陵所恃鹽關兩使者及行商大賈吳門則撫軍藩司為政我郡皆無之)
(獨數十寒士呼號將伯奔馳托鉢耳相顧唏嘘莫知為計適道臺石公自楚來臨下車問俗聞之欣)
(然親&KR0681;會所首捐俸為侣而郡守暨兩少府縣尹諸公莫不踴躍分俸共成盛舉羣嬰之生已絶而)
(復續是天心仁愛畀以福星而當事諸公情深保赤古稱召父杜母何以異此不佞敢再邦手敬告)
(同里樂善者夫怵惕惻隐行道所同赤子顛連乍見思救况衆擎易舉寸壤成山省一親朋遊戲之)
(酒資减一兒女帽領之裝飾即可廣種福田普度多命所費薄而所獲厚事理至明奚待智者而後)
(懽喜從事乎但尤有進者善必積而後成德必久而後大勿始勤而終怠勿偶應而旋忘施三分以)
(至於三錢三兩總曰發心化一人以至於十人百人總名同善樂施遂成仁里善政可革兵刑從此)
(旱澇不作時和年豐且將於此舉見其大端也)
(儒學)教諭署在明倫堂西南訓導署在殿廡西南
丹陽縣知縣署在縣市西北縣丞署在縣治東
主簿署在縣治西典史署在縣治内
庫獄俱在縣治内
呂城鎮廵檢署在本鎮東包港鎮廵檢署在
縣東七十里雲陽驛丞署在南門外
便民倉在北門内新橋明廵撫周忱委知縣陳
誼縣丞葛良鼎建
常平倉在縣署東雍正八年知縣寗承謨領帑建
育嬰堂在妙覺寺西康熙四十六年邑人公建
(儒學)教諭署在明倫堂東訓導署在尊經閣旁
金壇縣知縣署在城西北隅宋建順治二年知縣
胡延年重修縣丞署在縣治東主簿署在
便民倉西南典史署在縣&KR0550;西
内庫在縣署堂右獄在縣署儀門西偏
湖溪廵檢署在上疁村
便民倉在縣署北明知縣劉訓建知縣周楫改
建於陽武門外水次知縣趙圭移入城東北隅
今仍舊
常平倉在縣治雍正八年建
普濟堂在東門思慕村邑人莊良玉等建
(儒學)教諭署在明倫堂後正學堂右訓導署二所
一在學路東一在日新齋東
溧陽縣知縣署在城西北始自唐天復間歴宋明
修建不一
國朝康熙四年增修縣丞署在庫樓右典史署在
縣堂東偏架閣庫儀仗庫俱在縣堂兩旁
庫樓在縣署堂右獄在縣儀門西偏
水次倉在縣東南義積倉在署南
存留倉在西北
養濟院在縣治東
(儒學)教諭署在魁星堂右訓導署在養正麗澤二
齋後
溧陽營都司僉書署在縣城内
淮安府
總督漕院署在府城内(附)明吕兆熊題名記(明興之創)
(議河運也自唐順之始也其卒開今運河即元會通河自濟寧逹之通州南即宋沙河疏䢴溝通江)
(淮逹之濟寕也自尚書宋公禮平江伯陳公瑄始也其遂開府淮揚總兹漕務用支運罷海運也亦)
(自陳公瑄始也其以總憲文臣代之用總漕兼鎮撫也則自王公竑始也其兼提督軍務也則自胡)
(公植始也維宗社之咽喉軍民之命脉實於是焉樞紐故底績俶落除拜氏名略見國史然多佚而)
(不屬正德四年邵文莊公寳來莅兹土懼其久而遂湮也始鳩王公竑而下至文莊公凡二十四人)
(爵里鐫之石而自為文以記之併及漕事大都焉自文莊迄今百十餘年所迨熊又六十二人中多)
(入為名公卿熊不敏竊嘗嚮往之然舊石已不勝載自王公紀而後闕焉未書所以更礱貞珉續文)
(莊之舉使後有考焉然余因是而有慨於天下之事難於識難於任也轉漕之利無踰水浮禹貢紀)
(州從來尚矣秦漢及唐歴歴可鏡砥柱三門其覆溺之険鑿輓之勞人徒之費至一舟百日乃能上)
(何啻百倍今之海運間或用車用䭾厥難益鉅當時有斗錢運斗米之苦然不能為他策者其都關)
(之勢然也宋以四河通運地處平曠歲入至七百餘萬石憂不在食漕渠之效亦較可覩矣元之都)
(燕固即今日之京師也雖江南轉漕遼遠然無三門砥柱為之隔絶夷考其當日運道初則涉江入)
(淮逆黃河至中灤站陸輓至淇入御河逹京師不便也又開濟州泗河繇大清入海旋以海口沙壅)
(復從東河陸輓至臨清入御河不便也又開膠萊河道通海勞費久之訖無成效後始專用海運矣)
(然風濤不測盗賊出沒剽劫覆亡相因而至而京師常苦倉儲不繼何其置今濟寧河道之至易且)
(利者不講而日為海與陸之紛紛也則伯顔張瑄之識所為不逮宋公禮陳公瑄也豈天特留之以)
(成今日一代豐亨豫泰之盛哉恭襄業開此萬世之利矣其儲設安山南旺馬場昭陽諸湖名為水)
(櫃以時瀦洩東控泰山諸泉南引邵伯高郵寳應諸湖北會汶衞白羊陽城洸浮滹沱桑乾諸河以)
(廓委輸雖廞淤時有供億頻繁不無民實旁止岸乃善崩之患天下事無全利循已事軌則導流培)
(岸功易易耳然恭襄當兹世非有文皇之廟斷毅然為之主持而黃牛纔揮白簡狎至非常之原黎)
(民懼焉安保無一二道路蜚語而遂創百代之未有開萬世之水利耶故余因是役而重有慨於天)
(下事之難於識難於任也其在今日又且無暇論漕之外矣軍饟外廹財力内屈則漕不易為也北)
(二三千里則病旱南二三千里則病水足民足國固自不能左畫方右畫圓則漕而撫又不易為也)
(淮揚綰轂南北最天下要地鎻鑰十萬之衆豈曰虚擁無事則引漕有事則應援今天下非無事也)
(馬窮則逸鄒滕其微見者也一旦内訌外侮淮揚其首受之矣則漕而提督軍務尢不易為也此皆)
(余今日事總非識與任不可而余非其人也余滋懼矣何暇言天下事石既成次其說而書之以自)
(警且以俟後之君子)
總督河院署在山陽清江浦
河庫道署在清江浦
淮揚道署在山陽縣
淮安鈔關署在板牐地方離城五十里
知府署在城中即元舊總管府明洪武元年建(附)
明潘塤重建府堂記(斯郡治遷於國初斯堂創於洪武庚戌而大啓於成化戊)
(子燬於正德庚午凡五閱歲四易守廼克有作盖經始於乙亥春正月吉而以其夏四月落成之於)
(戲斯堂其亦有關係哉今之守視古諸侯今之郡視古千乘之國則夫堂有臨下之道焉有王化之)
(宣焉有民命之係焉其興與廢殆於人事相流通有不可歸之適然之數者昔鄭國火禆竈請禳子)
(産曰天道遠人道邇非所及也子産當國鄭不復火今火既易守乃發意者天將布新乃除其舊耶)
(是不可以不作矣時大守餘姚華公璉懼烖如焚式用貶損掃地布度茂以莅事既擢去安福劉公)
(祥代之吉水羅公循又代之加以師旅因以饑饉龜卜方殷鳩僝未暇是盖有所待而然歟歲癸酉)
(秋南民部尚書郎魏人薛公&KR2219;繼守兹土治人如已治官如家兵既少戢歲亦頗有乃諗於衆衆曰)
(斯我公所以臨我治我大庇我者亟成之豈所以厲我耶公曰諾於是庀徒度材三議五請上下既)
(協乃即厥功不日而堂成矣為間者五為楹者三為架者倍其楹之數軒其前以展雄飛扄其後以)
(備燕寝巍然高以示其立也廓然大以示其容也窈然深以示其養而峻然潔以示其守也中之虚)
(示吾公而明外之直示吾簡而易上之密者心之結下之固者德之基也丹堊髹漆所以示文廉階)
(桭闔所以示禮披&KR0585;露棟一望而知其中之美所以示心也既復經歴司之舊又撤照磨所而新之)
(翼乎其左右者所以示有尊也美哉堂乎君子攸躋刑賞平而民命立矣教養備而王化行矣其無)
(愧於臨下之道哉故不可以不紀)
山清裏河同知署在府治西
海防山安南岸同知署在山陽縣童家營
海防山安同知署在安東縣
桃源河務同知署在桃源縣治
山清裏河同知署在山陽縣清江浦
海贛同知署在山陽縣清江浦
山盱通判署在山陽縣周家橋
軍捕通判署在府治西
安清中河通判署
高堰通判署俱在山陽縣清江浦經歴署在府
治東照磨署在府治西檢校署在府治西南
漕運庫阜積庫俱在府儀門内甬道東龍
亭庫在儀門外東架閣庫在儀門外西南
重監在府儀門内西輕監在府大門内側
大軍倉在署西北元建明知府任光祖增建
東新倉在府學東明初知府范中建
常盈倉在清江浦明平江伯陳瑄建
(儒學)教授署在啓聖祠東訓導署在文廟後
漕標中營兼左營副將署中軍守備署
右營遊擊署中軍守備署
城守營參將署中軍守備署俱在府城
河標右營添設守備署在清江浦
淮安衞守備署
大河衞守備署俱在府城
葦蕩營參將署右營守備署俱在仁和鎮
山清裏河上營守備署在清江浦
山清裏河下營守備署在楊家廟
山清外河上營守備署在老壩口
高堰上營守備署在高家堰
山盱下營守備署在高良澗
山陽縣知縣署在府治南明洪武中建
國朝康熙十八年燬知縣薛雲竒重建裏河縣丞署
在府城内外河縣丞署在清江浦裏河主
簿署在府城外河主簿署在蘇家嘴高良
澗主簿署在周家橋典史署在縣治東
縣庫在縣署二堂旁架閣庫在縣堂右獄
在縣儀門外西
預備倉舊三處今止存一處在志道書院旁
養濟院在縣治西南明洪武初知縣凌澤建知
縣高時修
(儒學)教諭署在講堂後訓導署在社學内
阜寧縣知縣署在廟灣城
國朝雍正九年分設卽海防同知舊署修建縣丞署
即原廟灣廵檢司舊署在縣治西小南門外
典史署在縣治大堂西側鹽課司署在縣大
南門外
縣庫獄俱在縣治
馬邏司廵檢署在城西北童家營大套司廵
檢署在城西北五十里北沙鎮羊寨司廵檢
署在城西攔黃壩童營司廵檢署在城西八
十里大茭菱蘇家嘴草堰口廵檢署即原廟
灣廵檢改設今署將建暫駐朦朧鎮離城西南
六十里
倉在縣西側
(儒學)訓導署在啓聖祠後(鹽城學訓導分莅)
廟灣營遊擊署中軍守備署俱在縣城内守
備署在縣窈子港
山安海防河營守備署在縣童家營
鹽城縣知縣署在城東北明洪武元年建縣丞
署在縣治東典史署在縣治東南
收貯庫在縣堂西暫貯庫在縣堂東架閣
庫在收貯庫旁獄在縣大門西南
沙溝廵檢署在本鎮上岡廵檢署在縣上岡
常豐倉在縣署東南宋時建明知縣葛成重建
國朝雍正七年改為社倉
永濟倉自西門外改置城内
預備倉四一在縣西十八里一在縣西八里一
在縣西南四十里一在縣北九十里俱明知縣
宋必進建
涇河倉在縣西北一百六十里山陽縣界涇水
次明知府丘陵建後又改建於府城東倉基
便民倉在縣西門外一里明知縣楊瑞雲建秋
糧交兌於此
常平倉在縣署東雍正八年建
鹽義倉即永積倉舊址雍正五年知縣崔昭建
養濟院在縣東南半里
育嬰堂舊在縣治西雍正六年知縣孫蔭孫捐
資改建於縣治東南
(儒學)教諭署在敬一亭後
鹽城營遊擊署中軍守備署俱在縣城守備
署在縣草堰口
清河縣知縣署在清河口明洪武三年即舊基重
建縣丞署在甘羅城中河主簿署暫賃民
房管河主簿署在縣治典史署在縣治東南
右庫在縣堂右架閣庫在縣儀門内側鹽
庫在縣儀門内獄在縣儀門外
馬頭廵檢署在甘羅城清口驛丞署在縣治
二里
盈貯漕米倉在縣署西半里明初知縣孔克動
建
國朝康熙間知縣管鉅重建
預備倉四明初知縣郄貴建知縣盧寧重修一
在吳城鄉朗石堡内一在吳城鄉安羊堡内一
在移風鄉高秋堡内一在金城鄉魚溝堡内
常平倉在縣西北雍正六年建
養濟院在縣治東明洪武七年建
(儒學)教諭署訓導署俱在學宫内敬一亭側
山清裏河上營參將署在縣運口
桃源安清中河河營守備署在縣治
安東縣知縣署在大城坊化龍橋明洪武三年建
縣丞署在縣治東主簿署典史署俱在縣
治東南
收銀房大庫小庫俱在縣二堂旁耳庫
架閣庫在縣儀門内側獄在縣儀門内側
長樂廵檢署在縣北一百里五港廵檢署在
本港
大益倉在縣治東南明知縣李貫建
國朝雍正七年知縣蔡璠重建知縣孫顯武增修
便民倉在清河縣界
常平倉在縣大門西雍正七年知縣蔡璠孫顯
武相繼修建
養濟院舊在縣城外東北明知縣張瑾建天啓
六年知縣劉君聘移建城内
(儒學)教諭署訓導署俱在學宫内明倫堂西南
山清裏河上營遊擊署在縣治
山安上河營守備署在縣城
山安下河營守備署在縣佃湖
桃源縣知縣署在古桃源元至正中創建尋燬明
洪武元年即舊基重建縣丞署在縣治東
中河主簿署在重興集北岸主簿署在崔鎮
南岸主簿署在縣治西典史署在縣治内
縣庫在縣二堂旁架閣庫在縣儀門内左
獄在縣儀門外西
三義鎮廵檢署在縣三岔口古城驛丞署在
本驛
常濟倉在縣署南知縣殷亮建知縣趙經增建
預備倉四俱在縣治明知縣陳寧建知縣趙經
增修
常平倉在縣治雍正九年建
東金莊倉在縣治三十五里
仁義倉在縣治北三十五里
三汊鎮倉在縣治東三十里崔鎮倉在縣治西
養濟院在縣治西南明洪武二年建知縣趙經
重修
(儒學)教諭署訓導署俱在學宫内
河標左營遊擊署
桃源南岸河營守備署
桃源北岸河營守備署俱在縣治
揚州府
兩淮鹽法察院署在府治東北抵鈔庫巷西抵通
衢
分廵兩淮鹽務道署(在府治三江營雍正十年建雍正十三年移駐泰壩)
兩淮都轉鹽運司署在府治張家巷即漢江都相
董仲舒舊宅(附)明李銳三門記(兩淮鹽司自唐以來代有之司治設)
(於揚城東關南陬或曰揚城昔廣司建厥中後改作而隔諸外夫鹽司錢糧淵藪也而乃寄諸城外)
(是猶珠玉委於道傍可乎哉予承乏來官是司顧司外通衢東南北皆有隙地可作門以為保障乃)
(命工會料規畫周悉請之臺憲皆許可於是搆甓瓦木植聚羣匠而作之門凡有三上覆以樓樓櫓)
(相望宛若小城經始於仲冬丁未落成於臘之庚子適有客過余相與登樓而眺客曰偉哉此舉真)
(百年良圖詩謂未雨徹桑易謂設險以守其無愧哉余曰吾子其肇錫嘉名余得以奉教焉客唯唯)
(南曰迎薰北口拱極東曰賓陽余問其旨客語余曰昔者舜彈五弦琴歌南風詩曰南風之薰兮可)
(以觧吾民之愠兮子能礪爾操存平爾政事商而寬之竈而撫之海隅市㕓無愁歎聲兹非迎薰之)
(謂乎語曰譬如北辰居其所而衆星拱之子能殫爾心力夙夜匪懈以事一人所謂處江湖之遠則)
(憂其君兹非拱極之謂乎𫝊曰日者衆陽之宗人君之象子居是官也凡渙汗之頒布天語之叮嚀)
(洞洞屬屬奉行惟謹所謂天威不違顧咫尺者兹非賓陽之謂乎是非特名門亦所以勖吾子也子)
(能顧名思義身體而力行之後之繼子者接日警心奮發不怠鹽政其庶乎余揖而謝曰命之矣遂)
(與舉觴酣飲而罷因書以為記)
泰州鹽運判署舊在泰州北關後改建東臺
通州鹽運判署舊在通州西城後改建石港
淮安鹽運判署在安東縣治東城坊經歴署在
運司署二門内
揚州鈔關署在府南門外
知府署在通泗橋西北明洪武三年建
清軍同知署在府治左
江防同知署在瓜洲鎮
水利同知署在泰州東臺場
揚河通判署在高郵州
監掣通判署在儀徵縣
糧河通判署在泰州經歴署在府治前檢校
署照磨署俱在府署西偏廣陵驛丞署在
南門外
大積庫在府川堂右鑾駕庫在府儀門東
軍器庫在府川堂左獄在府儀門西南
軍儲倉在府治東義倉在廣儲門
(儒學)教授署訓導署俱在學宫内
城守營遊擊署中軍守備署俱在府城守備
署在三江營
京口協標右營遊擊署在瓜州城内
瓜洲營守備署在瓜洲鎮
揚河下營守備署在瓜洲
揚州衞守備署在府城
江都縣知縣署在舊城内儒林坊明洪武七年徙
建縣丞署在城隍廟東典史署在縣治西
庫在縣堂西獄在縣儀門西
瓜洲鎮廵檢署在本鎮萬壽鎮廵檢署在張
網溝邵伯驛丞署在縣北四十五里本鎮官
河東岸
預備倉三一在城東五十里大橋鎮一在彜陵
鎮一在城南十五里揚子橋
廣儲倉在廣儲門内西街
保揚倉在南門内大街
鹽義倉二一在東關一在廣儲門内雍正五年建
便民倉在便益門外
養濟院在縣北門外明洪武間知縣丁師尹建
督理漕務王公度重修
普濟堂在瓜洲鎮牐口雍正五年僧見省募建
育嬰堂在小東門外順治十二年邑人蔡挺建
(儒學)教諭署在明倫堂西
甘泉縣知縣署在小東門内太平坊
國朝雍正九年設建主簿署典史署俱在縣署旁
庫獄俱在縣署内
邵伯鎮廵檢署在本鎮上官橋廵檢署在陳
家集
預備倉三一在西門外一在邵伯鎮一在豐樂鄉
育嬰堂在縣北門外雍正十二年邑民閔廷佐
募建
(儒學)訓導署在學宫旁
儀徵縣知縣署在城内西北即宋真州治明洪武
初即舊址建縣丞署在縣治東典史署在
縣治東南
庫在縣堂左右都錢庫在縣儀門内左軍
器庫在縣儀門内右獄在縣儀門外東
江口廵檢署在縣東南十里
廣實倉即舊常平倉在天寧橋東南康熙間知
縣陸師建
節貯倉在資福寺前明工部主事許孚遠建
預備倉四一在新城鑾江橋一在城西三里一
在五里壩東一在朴樹灣北明初知縣王士亨建
普濟堂在縣東八字橋雍正十二年知縣許惟
枚捐建
育嬰堂在城内天寧橋
(儒學)教諭署在尊經閣東南訓導署在尊經閣西南
竒兵營遊擊署在縣治南門外江口
中軍守備署在縣城守備署在青山頭
儀徵衛守備署在縣城
高郵州知州署在城内東州同署州判署俱
在州治東吏目署在州治西
州庫在州署後堂旁廣儲庫在州署堂右
架閣庫在州署堂左獄在州署儀門外西
時堡廵檢署在州治東北一百二十里界首
驛丞署在城北六十里
軍儲倉在南門内廣儲倉在州西高公橋
預備倉在州治南市河西
東西南北倉四一在三垜鎮一在江静村一在
車邏鎮一在北門外
養濟院舊在州西熙和巷明洪武間建
國朝康熙四十七年知州李之檀移建南市橋
育嬰堂在州西大街順治十三年邑人張陽等
建
(儒學)學正署在明倫堂西北明學正施之藩修訓
導署二所在明倫堂東前為修業齋後為進德
齋
揚河上營守備署在州治
興化縣知縣署在城北明洪武元年知縣徐士誠
建縣丞署在縣治東典史署在縣治西
庫樓在縣堂左架閣庫在縣堂右兵器庫
在縣堂東偏獄在長清倉南
安豐廵檢署在縣北六十里安仁鄉
永興倉在縣西
養濟院在北門司徒里又有濟生堂在東門東
作里
育嬰堂在南門昇仙里康熙八年知縣陳洪諫
捐建後屢加修葺里人劉天禄捐置田一百二
十畝
(儒學)教諭署在明倫堂後訓導署在啓聖祠前
寳應縣知縣署在城内西北宋乾道間建後燬明
洪武十一年知縣劉維則重建管河縣丞署
管河主簿署俱在縣治旁典史署在縣治西
庫在縣堂後獄在縣儀門外西
衡陽廵檢署在縣西南一百二十里槐樓廵
檢署在縣南二十里
預備倉在縣治西
養濟院在嘉定橋北街
(儒學)教諭署訓導署俱在學宫内
泰州知州署在城東北即古海陵縣基明成化景
泰中先後創建州同署在州治西北州判
署在州治西吏目署在州治東
後庫在州後堂旁甲仗庫在州堂左架閣
庫在州堂右獄在州儀門外右
海安廵檢署在州南一百里西溪廵檢署在
州東一百二十里寧鄉廵檢署在州北六十里
鹽義倉在城西門雍正五年建
兌軍倉在北門外預備倉在州治西北
常豐倉在州治西北雍正二年增建
普濟堂在州北門外便民坊雍正十年建
育嬰堂在州東門内文利坊雍正元年建
(儒學)學正署在明倫堂東訓導署在學宫旁
泰州營遊擊署中軍守備署俱在州城
徐州府
分廵淮徐道署舊在徐州城内雍正十年移駐宿
遷縣
知府署在府城北卽舊知州署
河務同知署在府城内
宿虹河務同知署在宿遷縣
邳睢靈璧河務同知署在邳州城内
宿遷運河通判署在清江浦(以上三署俱雍正十二年自淮安府改歸)
管理糧鹽捕通判署在府城内經歴署在府城中
庫獄俱在府治
(儒學)教授署在學宫旁
河標中營協鎮副將署協標左軍守備署俱在
府城
徐河南岸營守備署在府治
徐河北岸營守備署在土山寺
徐州衞守備署在府城
銅山縣知縣署在府城内糧河縣丞署在府城
舊州同署南岸主簿署在房村舊州判署
北岸主簿署在館驛門舊州判署典史署在
縣治舊吏目署
庫在縣署後堂旁龍亭庫在縣署堂旁永
成庫在縣署儀門外右獄在縣署儀門外右
吕梁洪廵檢署在本鎮東岸驛丞署在本驛
之後利國驛丞署在本驛東桃山驛丞署
在本驛之前房村驛丞署在縣治
兑軍倉舊在城北三里後移南關堤内水没順
治間副使張兆熊知州佟遵道改建於城東門内
廣運倉在城南二里許沒於水明主事梅守清
尹梁修復順治間郎中陳嘉應剏建南厫一座
並樓房倉
濟衆堂二一在河東驛一在吕梁洪
安樂堂在城東南隅
(儒學)訓導署在學宫旁
蕭縣知縣署在城白茅山主簿署在郝家集
典史署在縣署旁
庫在縣後堂旁獄在縣儀門外右
趙家圈廵檢署在縣東南張山店
預備倉在縣儀門東康熙間知縣閻允吉建
秋糧倉在府廣運倉東
養濟院在西門外
(儒學)教諭署訓導署俱在學宫内
蕭營都司僉書署在縣城
碭山縣知縣署在城中明洪武初建隆慶六年重
修主簿署在縣治東典史署在縣治西
庫在縣後堂東獄在縣署西
預備倉在署内主簿宅前明知縣熊應祥建
常平倉在縣治知縣朱之揚建
義倉社倉俱萬歷間知縣陳秉良建
養濟院在縣治西知縣熊應祥建
育嬰堂在縣治東
(儒學)教諭署訓導署俱在明倫堂後明知縣熊應
祥建
豐縣知縣署在城中明洪武三年建嘉靖間河决
毁後知縣徐蓂因舊址營建主簿署在盤龍
集典史署在縣廳西
庫在堂左龍亭庫在銀庫左獄在縣儀門
外西
預備倉在縣治西北
水次倉在沛縣夏鎮明知縣莊誠建
國朝順治間知縣閻玿重建
義倉在中陽門康熙間知縣孫毓璘建
養濟院在舊縣治東北知縣李崇信建
(儒學)教諭署訓導署俱在學宫内
沛縣知縣署在城小水門内明季圮
國朝順治丁酉重建主簿署典史署俱在縣治旁
庫在縣堂左獄在縣儀門外西
泗亭驛丞署在本驛
水次倉舊在縣治東一里河南岸康熙間知縣
沈某移建夏鎮
預備倉在署西北舊義倉地知州李汝讓建
養濟院在舊縣治南明知縣古信建知州李汝
讓遷於縣治北
廣濟堂在舊驛南孚惠堂在泗水滸
(儒學)教諭署訓導署俱在學宫内
協標右軍守備署在縣治夏鎮
邳州知州署在城内即元舊治址州同署州
判署俱在舊城堤上吏目署在州治
州庫在後堂旁龍亭庫架閣庫俱在州堂
左獄在州大門西墻外
新安廵檢署在泇口鎮直河廵檢署在猫兒
窩夾溝驛丞署在河口
州倉二一在署西南一在署東南
預備倉在縣治明知州王毅建
沙子道口倉在署東南四十里
泇口社倉在州西北九十里雍正九年知州呂
大雅重建
常平倉在州署内東偏
南關廟倉在署東南二里
鮑家莊倉在州西北一百里
養濟院在城外明知州郝茂建知州舒文秀重
建
(儒學)學正署訓導署俱在學宫内
宿遷縣知縣署在新城中明萬歷中始改建於此
縣丞署在縣治東中河縣丞署在縣治北
岸主簿署在縣城南岸主簿署在白洋河
運河主簿署在縣皂河集典史署在縣治東
南
左右二庫在縣後堂旁鋪獄各一在縣儀門外西
劉馬莊廵檢署在縣北一百二十里歸仁堤
廵檢署在縣歸仁集鍾吾驛丞署在新南水
次倉西
預偹倉在縣署内
養濟院舊在臨淮門外知縣喻文偉遷建縣前
大街
(儒學)教諭署在明倫堂東訓導署在明倫堂西
邳睢河營遊擊署在縣治
宿遷運河營守備署在縣皂河
宿虹北岸河營守備署在縣治
宿虹南岸河營守備署在縣白洋河
河標右營守備署在縣城
潼安衞守備署在白洋河
睢寧縣知縣署舊治元末燬明洪武元年重建
縣丞署在縣姚家集主簿署在魏家集典
史署在縣治儀門外
銀庫在縣後堂旁獄在縣儀門内西
三義倉在南門外卽營田種子倉明知縣申其
學修
常平倉在縣署西康熙間知縣劉如晏建
水次倉在縣治羊山順治十一年知縣魏翰建
康熙間知縣劉如晏重建
預備倉三一在察院西明知縣閔義建知縣牟
鴻修知縣申其學重修一在廟灣一在辛安鎮
養濟院在縣治西南明景泰間知縣申其學重
修
育嬰堂在縣東門内雍正九年知縣郎大成建
(儒學)教諭署在明倫堂後訓導署在明倫堂東
邳睢河營北岸守備署在縣木社店
邳睢河營南岸守備署在縣治
太倉州
蘇松水師總兵官署在崇明縣順治十三年建
分廵太通道署在崇明縣即舊中營遊擊署
知州署在城北明弘治十年建州同署在州治
東吏目署在州治西
廣積庫在州堂右鑾輿庫在州堂左獄在
州儀門外西
甘草廵檢署在本鎮
便民倉在大西門外明知州李端建知州萬敏
修
養濟院在朝陽門故崇福庵東明知府黃仁山
增建
育嬰堂在學宫東康熙四十四年知縣黃洽選建
(儒學)學正署在學宫内
劉河營遊擊署中軍守備署俱在茜涇鎮
鎮海衞守備署太倉衞守備署俱在州城
鎮洋縣知縣署在州城
國朝雍正三年分設奉文發帑新建縣丞署典史
署俱在州城庫獄俱在縣署内
水次倉在大西門外
常平倉在縣署西雍正六年建九年增建縣署東
(儒學)訓導署在學宫旁
崇明縣知縣署在長砂城明萬歷十三年建
國朝康熙元年知縣龔榜增建縣丞署在縣治西北
典史署在縣治土地祠東
庫房在縣堂左架閣庫在縣堂右廊軍器
庫豐盈庫俱在縣二堂旁獄在縣儀門内西
半洋沙廵檢署在半洋沙舊有大安廵檢署在
縣城雍正八年改駐大安鎮十二年裁歸半洋
沙廵檢
濟農倉舊在縣署儀門外東西後遷縣堂後左
右
南倉在福民街南康熙間知縣解銘建
北倉即儲備倉舊在瀛洲巷北雍正七年知縣
祖秉震改建於舊道署東首
養濟院在城内城隍廟右明萬歷間建
國朝雍正五年知縣張文英重建
育嬰堂在北關外毓麟橋西康熙五十三年邑
人黃安國等捐資公建
(儒學)教諭署在明倫堂後訓導署在文廟西北雍
正五年知縣張文英捐建
中營遊擊署在縣城舊左營署中軍守備署在
縣治
左營遊擊署移駐永興沙中軍守備署在縣治
右營遊擊署在縣城中軍守備署在縣治
竒兵營遊擊署在縣城中軍守備署在縣治
嘉定縣知縣署在軍馬司坊宋嘉定間建
國朝康熙六年知縣金敏修縣丞署在縣治東典
史署在縣治西
銀庫在縣堂旁鑾駕庫在縣堂左架閣庫
在縣堂右軍器火藥庫在架閣庫右獄在
縣署西南
南翔廵檢署舊在江灣今移南翔鎮
濟農倉在五圖内明初知縣樊鎮改守禦所建
知縣王術韓浚增修
國朝順治間知縣隨登雲重修康熙間知縣趙昕增建
常平倉在縣治雍正七年知縣江之煒建
養濟院在城内八圖宋紹興二年設
育嬰堂二一在城内二圖康熙間知縣黃洽選
建一在南翔鎮康熙間邑人陸廷弼倡建
(儒學)教諭署在尊經閣後
寳山縣知縣署在城内
國朝雍正三年設縣即舊吳淞所而新之
主簿署在縣治東典史署在縣治
庫獄俱在縣署内
顧涇廵檢署在本鎮
常平倉在嘉定城内雍正七年知縣傅景奕改
天主堂建
(儒學)訓導署在學宫旁
吳淞營參將署中軍守備署俱在縣吳淞城
海州
知州署在西城内原李壇宅元改為州治明洪武
元年知州陳德輔因舊基重建
州同署在州治東吏目署在州治大門内
州庫在州後堂旁架閣庫在州堂左獄在
州儀門内西
惠澤廵檢署在州南一百二十里張家店鎮
高橋廵檢署在州西九十里博望都北
養濟院在州治西北知州陳德輔建知州董鼎
重修
(儒學)學正署訓導署俱在學宫内
海州營遊擊署中軍守備署俱在州城
東海營守備署在州治雲亭山
葦蕩左營守備署在大伊鎮
贛榆縣知縣署在城中正北明洪武二年建
國朝順治二年修葺康熙九年知縣俞廷瑞重建
典史署在縣治儀門東
縣庫在縣堂右知縣俞廷瑞重建獄在縣儀
門外西
荻水鎮廵檢署在縣治北七十里
預備倉在縣署東明知縣何淵建
營田倉四一在大沙河鎮一在青口鎮一在城
頭鎮一在龍王廟鎮俱明季建
義倉五所明知縣樊兆程建
鹽城倉在署北八十里
高材店倉在縣東南三里
城子村倉在縣南十五里
土山村倉在縣西南五十里明知州楊子方建
王彪村倉在縣西南三十里
養濟院舊在縣城東明初縣丞莫從敬建後改建
於東倉舊址
(儒學)教諭署在明倫堂西訓導署在明倫堂東
沭陽縣知縣署元至正間因僮陽郡基建明洪武
中重建
國朝於舊治西漸次增修典史署在縣治後
堂庫在縣後堂西架閣庫在縣堂右鹽庫
在縣後堂東獄在縣儀門内側
仁字等號倉二所俱在署南雍正七年知縣劉
浚明增建
預備倉三一在署東一在署東南一在署西明
知縣孫忱縣丞林騰增建
便民倉在清河
養濟院在縣治西北明初建
育嬰堂在城内即舊百子堂康熙四十五年改
建
(儒學)教諭署訓導署俱在學宫内
通州
鎮守狼山總兵官署在州治東即元萬戶府
知州署在城中宋淳熙中建州同署在河基鎮
雍正十二年添設州判署在州西吏目署
在州東南
庫在州署堂左右獄在州署儀門外西
白塔河廵檢署在本鎮永安廵檢署在本鎮
三角等九沙廵檢署在官河鎮雍正十二年添設
通濟倉在察院東明初知州熊春建
鹽義倉在天寧寺東首雍正四年建
豐備倉在試院東首雍正八年建
養濟院在西門外
育嬰堂四一在城内一在呂四場康熙三十六
年建一在石港場三十九年建一在興仁鎮雍
正元年建
(儒學)學正署訓導署俱在明倫堂西
中營遊擊署中軍守備署
左營遊擊署中軍守備署俱在州城
右營遊擊署在呂四場中軍守備署在州城
如臯縣知縣署在城東南唐保大十年設明洪武
元年知縣宗行簡重建縣丞署在縣治東
主簿署在掘港場典史署在縣治東南
庫在縣堂側鑾駕庫火藥庫俱在縣堂旁
獄在縣儀門外西
石莊廵檢署在縣東南六十里西場廵檢署
在縣西四十里
軍儲倉舊名兌軍倉在縣署西北明知縣劉永
凖建
社倉在馬神廟後今改建四廂社倉
預備倉在縣署西北明知縣黎堯勲建
國朝康熙間知縣盧綖增修
普濟堂在縣東門外養濟院在縣後稅課局
改建
育嬰堂二一在城内東廂一在縣東掘港場
(儒學)教諭署在大殿西教諭蕭兆麟修訓導署在
大殿西
掘港營守備署在掘港場
泰興縣知縣署在城東北宋時建典史署在縣
治東南
庫在縣堂右鹽庫在縣儀門東獄在縣儀
門外
口岸廵撿署在城西四十里黃橋廵撿署在
城北四十里印莊廵檢署在城東四十里
預備倉在儒學東
兌軍倉在周家橋
常平倉在縣治雍正八年建
育嬰堂在城内
(儒學)教諭署訓導署俱在學宫内
泰興營都司僉書署在城北門包家巷内
江南通志卷二十三
