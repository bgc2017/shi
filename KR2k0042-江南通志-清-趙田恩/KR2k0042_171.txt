江南通志卷一百七十二
人物志
流寓(一)(江蘇松常鎮淮揚徐八府太通二州)
江寧府
三國諸葛瑾字子瑜琅琊人避亂江東孫權用為司
馬遣使蜀通好與其弟亮俱公會相見退無私面
或言瑾别遣親人與備相聞權曰子瑜之不負孤
猶孤之不負子瑜也子恪最知名
張悌字巨先襄陽人孫休時為丞相晉伐吳悌督
沈瑩諸葛靚逆之牛渚軍敗靚牽悌去悌垂涕謂
靚曰仲思今日是吾死日也我兒時為卿家丞相
所拔常恐不得死所負名賢知顧今以身殉社稷
復何遁耶悌宅在板橋浦死葬其地
是儀字子羽北海營陵人避亂江東吳主徵典機
密使輔太子又領魯王傅規諫盡忠生平不治産
業家無儲畜權對之歎息即增俸賜益田宅儀累
辭讓以恩為戚事國數十年未嘗有過權歎曰使
人盡如儀安用科法為
晉王導字茂弘琅琊臨沂人覽之孫也隨元帝鎮建
康勸錄用吳士顧榮賀循輩以收人心晉室既建
導相之草剏經營百務具舉時稱江左管夷吾焉
王敦之叛導以骨肉包荒蘇峻舉兵導以宿望獲
免歴事元明成三朝
王承字安期司徒渾之從子太原人仕為東海太
守尋去官至建鄴為鎮東府從事中郎渡江名臣
王導衛玠周顗庾亮之徒皆出其下子孫蟬聯與
琅琊諸王並盛
謝安字安石謝氏自陽夏徙江左安為鯤從子尚
從弟少有高名累辟不就年四十餘始赴召仕簡
文孝武之朝桓温志慮叵測苻堅重兵壓境安能
内輯外攘銷禍變於從容淡定之中相業與王導
齊名而風韻過之游賞東山輒隨聲妓固其所以
自托也
周顒字彦倫其先汝南人也居鍾山下清貧寡欲
王儉問山中何所食顒曰赤米白鹽綠葵紫蓼後
應詔出仕累官國子博士著四聲切韻
范甯字武子南陽人篤學通覽嫉時俗虚浮相扇
著論言王弼何晏之罪孝武時為豫章守大設庠
序取郡四姓子弟皆充學生課讀五經免官家於
丹陽猶勤經學終年不輟著榖梁集解
顔含字弘都琅琊莘人渡江後居建康含少有操
行以孝聞善事兄嫂由是著名歴官西平縣侯拜
侍中除吳郡太守郭璞過含嘗欲為之筮含曰自
有性命無勞筮龜桓温求婚於含以其盛滿不許
或問江左羣士優劣答曰周伯仁之正鄧伯道之
清卞望之之節餘則吾不知也其雅重實行抑絶
浮偽如此
南北朝宋雷次宗字仲倫豫章人少慕栖逸文帝徵
至建康為築室鍾山西嵓下名招隠館使為太子
諸王講喪服禮經
齊明僧紹字休烈平原人先隠長廣郡嶗山後渡江
住攝山白雲庵偶過定林寺齊高帝欲就寺見之
即遁去
梁庾沙彌鄢陵人居金陵父坐事誅五歲製采衣輒
不肯服母問其故曰家門禍酷用是何為及長終
身布衣蔬食嫡母劉氏亡哀號動隣里葬在新林
自生旅松百許株梁武帝召見嘉之補歙令復丁
生母憂喪還都濟浙江中流遇風船將覆沙彌抱
柩號哭俄而風静咸以為孝感所致
陳馬樞字要理扶風郿人梁邵陵王引為學士侯景
之亂隠於茅山陳文帝徵之不應樞行義素著所
居處盜賊不入依托者常百餘家
五代韓熙載字叔言北海人才氣逸發多藝能善談
笑為風流之冠為南唐祕書郎知制誥詞命典雅
與徐鉉齊名時號韓徐契丹入汴晉帝北遷熙載
勸元宗經營天下不能從周太祖有天下有議北
伐者熙載以為不可嘗使周歸論周之將相曰趙
點檢顧視非常殆難測也後咸服其識卒謚文靖
葬梅岡謝安墓側
宋王安石字介甫臨川人罷相居金陵自號半山居
士後捨宅為寺居白下門卒葬鍾山
鄭俠字介父福清人治平初隨父官江寧監税讀
書清涼寺
胡銓字邦衡廬陵人南渡初上封事力詆和議遭
貶斥志操愈烈官至資政殿學士卜居建康
阮思聰字仲謀固始人累官吉州團練使來居建
康曾請賈似道以重兵守鹿門山由海道搗青齊
則襄圍自解不聽有知人鑒薦李玨於朝識張世
傑於初歸時後著忠節
元張頿字達善導江人蜀亡僑寓江寧學於金華王
柏之門至元中行臺中丞延至江寧學宫遠近翕
然師尊之著有經說及文集人稱導江先生
張雨字伯雨錢塘人為句曲道士有詩名句曲外
史集
明童軒字士昂鄱陽人隸南京欽天監籍景泰辛未
進士授南吏科給事時貢翠毛魚魫諸物以萬計
上疏諫止蜀寇起命軒往撫遍歴賊巢宣布恩德
賊悉解散官至南禮部尚書
周瑄字德孚陽曲人由鄉貢累官至刑部尚書以
洗冤澤物為己任戒諸司事非會勘者不得出五
日以是獄無滯囚致仕後家金陵卒謚莊懿子經
亦仕至尚書
唐時字宜之烏城人仕楚府長史棄官歸築室烏
龍潭上資禀高潔飄舉世味之外嘗作蓮花世界
書以寄懷
張國臣字允忠遼衛官籍崇禎戊辰進士知長垣
盜息訟稀擢兵部郎監軍山東罷官後僦居白下
子登明中書舍人
國朝黃國琦字石公新昌人明崇禎丁丑進士仕至兵
科給事奉母南歸家金陵雖為寓公於地方利弊
知無不言故當道咸禮重焉
黃文煥字坤五福清人由山陽令入翰林歸寓金
陵著杜詩掣碧史記莊子注
周亮工字櫟園先世自金陵徙居撫州之櫟下其
大父復自櫟下徙江寧又徙大梁江寧其游止處
也亮工明季進士敭歴中外二十年能文章尤好
士士咸向往之
王弘祚字玉銘雲南人官至兵部尚書致仕歸道
過金陵愛栖霞天闕之勝遂家焉卒葬茅山
張自烈字爾公袁州人僑居白門著四書五經辨
及古今文辨
王澤弘字涓來黃岡人順治乙未進士入翰林官
至禮部尚書其任總憲請移湖口關復置九江奏
免江西水脚銀沮官民流徙烏喇致仕後僑居江
寧相羊山水有香山洛社之致
杜濬字于皇黃岡人明諸生僑居白下以詩名自
景陵鍾氏譚氏矯王李規摹漢魏之習流而入於
淺薄獨濬不染楚風著變雅堂集時有莆田余懷
字淡心子賓碩字鴻客居金陵皆以詞翰知名
熊賜履字敬修孝感人順治戊戌進士累官兵部
尚書文淵閣大學士著道統學統等集立體致用
朝野交孚致仕後卜居清涼山側寒素自持與儒
生等卒謚文端
陶窳字甄夫巴陵人父泓没于滇之教化長官司
地窳攜幼弟徒步六千里歸楚經營塋域復隻身
奉母扶父柩歸工詩文又精書畫能篆刻晚居金
陵
蘇州府
周澹臺滅明字子羽武城人孔子弟子少孔子三十
九歲狀貌甚惡欲事孔子以為材薄既已受業退
而修行行不由徑非公事不見卿大夫南游至江
從弟子三百人設取予去就名施乎諸侯史記索
隠注吳國東南有澹臺湖是其遺跡
范蠡字少伯事越王勾踐滅吳成霸功遂泛舟遊
五湖莫知其所終今吳之蠡口越來溪等處皆其
遺跡
漢梁鴻字伯鸞扶風人少孤貧尚節介過京作五噫
歌肅宗聞而非之求鴻不得乃變姓名挈妻子適
吳依大家皋伯通居廡下為人賃舂妻孟光每具
食不敢仰視舉案齊眉伯通察而異之乃舍之於
家鴻閉門著書十餘篇迨卒伯通為葬於要離冢
傍曰要離烈士伯鸞清高可相隣近妻子歸扶風
蔡邕字伯喈陳留人仕左中郎五原太守王智密
告邕謗訕朝廷邕乃亡命江海遠跡吳會吳有燒
桐以爨者邕聞火烈聲知良材因請而為琴果有
美音而其尾猶焦故時人名曰焦尾琴
南北朝梁顧越吳郡鹽官人仕梁為博士侯景亂避
難東歸栖武邱山入陳為黃門侍郎
唐皮日休字襲美襄陽人咸通中進士崔璞守蘇辟
為軍事判官居吳會與陸龜蒙倡酬詩甚夥奉守
命禱晴於洞庭探洞庭諸勝有太湖詩一卷又借
書於徐修矩偃息於任晦林池自云遊二君宅無
浹旬之間焉
楊收字藏之世居馮翊父為濠州錄事參軍客死
姑蘇收七歲而孤母親授經十三通大義善屬文
吳人號神童及壯博學強記及他藝無不通擢進
士杜悰表署淮南推官累官至同中書門下平章
事
宋蘇舜欽字子美開封人歴官大理評事以范仲淹
薦為右集賢校理監進奏院在朝數論事為王拱
辰所搆去官居吳門得吳越錢氏池館置水石作
滄浪亭益務讀書為歌詩以寫憤懣善行草書每
酒酣落筆争為人所傳寶後為湖州長史卒
李中行字無晦湖州人徙居吳江高尚不仕以詩
酒自娱治園亭於松江之濱晚好醉眠蘇軾諸人
皆有詩題詠
尹焞字彦明洛陽人師事程頤應舉發策有議誅
元祐黨人焞不答遂棄去紹興中歴官禮部侍郎
請奉外祠寓平江虎邱西菴今讀書堂尚在
方惟深字子通泉州人寓居於吳負詩名王安石
重之謂元白皮陸有未及處安石柄政略無迎合
意杜門陋巷孝友耿介與朱長文同為一時所宗
鄭凖字器先開封人寓崑山歴知袁州輕財好義
買田贍族有范仲淹風
劉過字改之廬陵人宋南渡後以詩俠名湖海間
詞氣横放英特無前陳亮陸游辛棄疾皆折節與
交嘗抗疏光宗請過宫屢與時宰陳恢復方略力
請用兵謂中原可一戰而取詞極剴切故人潘文
友宰崑山延致之過雅志欲航海因抵崑卒葬馬
鞍山
周南字南仲岳州平江人游學吳中與孔元忠滕
宬皆從葉適游紹熙元年對策言甚切直大要謂
小人之倡為異說以蒙蔽陛下者一曰道學二曰
朋黨三曰皇極夫箕子謂有猷有為有守乃有才
有道有操執之人也今所指為道學朋黨者正斯
人耳奈何反棄之而謂之建皇極哉考官得其文
驚歎光宗疑之格置乙科官終祕書省正字
魏了翁字華父蒲江人慶元中進士韓侂胄謀開
邊了翁力言其不可策出衆大驚紹定中累遷至
同簽書樞密督視京湖軍馬併領江淮開府江州
御書鶴山書院四字賜之已而以浙東安撫使就
醫平江仍賜第焉
高定子字瞻叔蒲江人嘉泰中進士累官参知政
事賜第平江仰家橋日以著述自娱為文法度謹
嚴高出時輩學者稱著齋先生
鄭思肖字所南其先連江人父震以道學名景定
間葬於長洲元兵南下思肖叩閽上疏忤當路不
報宋亡寄居吳中念念不忘君形於詩文歲時伏
臘輒野哭南向拜精墨蘭更祚後為蘭不畫土根
素不娶得錢則周人田亦捨之僧刹惟餘數畝為
衣食資謂佃丁曰我死則汝主嘗著大無工十空
經一卷寓大宋二字也造語竒澁自題其後云臣
思肖嘔三斗血方能書此當有巨眼能識之又著
心史一編函以鐵匣鎔錫汁封錮沈井中明季有
淘井者得之傳於世
元鄭元祐字明德遂昌人生而右臂脱骱動必以左
號尚左生年十五能詩賦為文有古作者風父卒
來寓於吳省臺交薦不就素不喜著書嘗曰經則
經也史則緯也義禮淵藪在焉學者能盡得古人
之意者鮮况敢私有論述乎
陳徵字明善江西人嘗從吳澄遊其學務明理不
求榮進寓居吳中讀書鼓琴虞集揭傒斯咸推重
之
陳桱寧波人僑居長洲著通鑑續編
鄭東字季明平陽人元末避地常熟肆力古文多
不留稿僅存百篇與弟采所作三十篇名聯璧集
宋濓序之
明王禕字子充義烏人洪武間官翰林待制奉使雲
南死節未仕時寓居吳淞甚久集中有吳江客中
冬至及吳江别運上人詩
張羽字來儀潯陽人元季寓吳中與高啟楊載徐
賁稱吳中四傑洪武初徵為太常丞兼翰林院同
掌文淵閣事時大著作多以推羽坐事謫嶺南半
道召還自沈死
徐賁字幼文其先蜀人由毘陵徙居蘇之齊門工
詩善寫山水張士誠辟為屬與張羽俱避去之吳
興洪武中用薦起家歴官河南布政因大軍出洮
岷道經河南缺犒勞下獄死
陳基字敬初臨海人至正時經筵檢討為人草諫
章陳並后之失幾得罪引避入吳教授自給南州
用兵起江浙行省郎中參張士信軍事士誠稱王
基獨諫止士誠欲殺之不果吳平召入預修元史
書成歸卒於常熟詩文高邁有夷白齋集
吳福字好德鄞縣人禮科給事中預修永樂大典
五經四書性理大全歴陞福建布政愛吳中山水
之秀遂占蘇籍卒葬烏龍山子憲性至孝母喪過
哀事庶母孝嘗以居室讓諸弟郡人杜瓊贈以詩
有今日重逢薛侍中之句
國朝姜埰字如農萊陽人也前明為禮科給事中疏論
周延儒廷杖謫戍宣州衛會國變未赴寓吳城西
二十年顔其室曰敬亭山房不忘戍所也易簀時
誡其子必舁葬宣城其子奉遺命往葬焉
姜垓字如須前明為行人兄埰以言事繫獄垓上
章請代不許國變後隨兄寓吳先埰卒子孫遂家
於吳
李實字如石遂寧人明季癸未進士官長洲知縣
有聲績明亡僦居錦帆涇側著書以老子仙根字
子静順治辛丑殿試第二人累官戸部侍郎文采
書翰照映一時
喻昌字嘉言江西人前明貢士順治初僑居常熟
少遇異人授内養法終身不卧倦則依蒲團小憩
精於醫著醫門法律
吳彦芳字友聖長樂人順治壬辰進士任中牟知
縣丁繼母憂不能歸故里寓山隂既而遷於蘇服
既闋無意仕宦徜徉山水以觴詠自娱閩撫范承
謨將迎之以歸未幾范殉耿逆之難彦芳遂終于
吳
朱彝尊字錫鬯秀水人博極羣書文筆妙天下以
布衣舉博學宏詞授檢討罷歸往來吳中最久嘗
寓慧慶寺選明詩綜百卷
松江府
宋吳惟信字仲孚湖州人記問該博以詩名有菊潭
稿寓華亭白鶴村
邵桂子字德芳淳安人咸淳進士又舉博學宏詞
授處州教授國亡不仕娶華亭曹氏女因家於小
蒸文名甚盛所著有脞談脞槀
元林景曦字德陽平陽人仕宋官從政郎國亡遯跡
寓雲間甚久有訪二陸故居諸作
趙孟頫字子昂湖州人歴官翰林學士承旨書法
獨步一代嘗留止上海鶴沙鎮凡近鎮寺院碑記
鐘銘皆其真蹟前赤壁石刻向在永寧寺明季郡
守方岳貢移置府之和衷堂
柯九思字敬仲仙居人以蔭補華亭尉後為奎章
閣鑒書博士罷官因寓松江善畫竹石嘗自謂寫
幹用篆法枝用草法葉用八分法
楊乘字文載濱州人至正中除浙江行省員外郎
免官後寓居松江後張士誠欲授以偽官遂自縊
死
楊維貞字廉夫會稽人泰定丁卯進士歴提舉江
西儒學未赴兵興後攜家寓華亭築元圃蓬臺于
松江之上東南才俊之士造門無虚日其詩號鐵
崖體卒葬于山麓
張昱字光弼廬陵人仕為江浙行省員外郎行樞
密院判已而棄官號一笑居士往來松江張士誠
辟之不就洪武初召見以老乞歸太祖曰可閒矣
遂更號可閒老人
錢惟善字思復錢塘人元鄉貢進士試羅刹江賦
著名寓居華亭與陸居仁楊維貞為詩友洪武初
卒葬干山
明陶宗儀字九成黃巖人少舉進士一不中即棄去
務古學無所不窺遭亂寓松江躬親稼穯耕作之
暇休於樹隂有所得摘葉書之貯盎累十數綴輯
成編曰輟耕錄又有說郛書史會要行世洪武末
為教官賜鈔
秦裕伯字景容大名人仕元遭世亂棄官避地上
海張士誠招之不納明太祖檄起之固辭諭以手
書曰海濱民好鬭而子居之恐有後悔乃強起甚
見寵待
錢鼒字得鉉吳興人從楊維貞讀書松江一室如
破舟力學不怠以古文辭名洪武癸丑徵授國子
學錄
楊仁夀字漁隠天台人明初寓居松江之陶宅能
詩文精草書得鮮于樞筆法時冀北李暲字叔如
無錫華文瑾字雲林與邑人姚汝嘉字愚默稱陶
宅四隠云
麴祥字景福永平人永樂初侍父百戸亮任金山
衛祥年十四海寇入犯被掠後受日本官職宣德
中隨使入貢上疏陳情乞賜歸侍時方柔遠不欲
遽留之但許暫往省親及至金山父亮已卒惟母
尚在抱持慟哭悲動隣里既還日本其國主哀之
仍遣入貢復申前請詔許襲職歸侍事母以孝聞
宋旭字初暘崇德人以畫名萬歴初居雲間與陸
樹聲莫如忠周思兼結社賦詩年八十無疾而逝
國朝趙炎字雙白漳浦人也居松江工詩選詩藏若干
卷嘗為僧開堂說法後還初服
常州府
漢蔣默字秀芳杜陵人兖州刺史詡孫父横從光武
征赤眉有功封侯坐譖死九子皆南徙七寓廣陵
二棲陽羡後帝悟其誣就其居封之默居滆湖東
封雲陽亭侯弟澄居西封&KR1432;亭侯
晉郭璞字景純聞喜人博學好古精隂陽歴數避地
東南居暨陽歴官著作郎
唐陸羽字鴻漸竟陵人天寶中隠火門山上元初更
隠苕溪自稱桑苧翁性嗜茶著經三篇品天下水
惠泉為第二惠泉自此得名
薛戎字元夫河中人客毘陵陽羡山年四十餘不
仕江西觀察使李衡辟署幕府三迎乃肯應故宰
相齊映代衡奏留之府罷復歸陽羨累遷浙東觀
察使
竇羣字丹列京兆人父叔向以詩名羣兄弟皆擢
進士獨羣以處士客毘陵蘇州刺史韋夏卿薦之
朝後擢左拾遺歴御史中丞
杜牧字牧之咸寧人歴官中書舍人剛直有竒節
不為齷齪小謹敢論列大事指陳利病尤切至殖
産陽羨因卜居焉元張雨題水榭詩序云水榭在
義興東郭
李戡字定臣渤海王奉慈七世孫舉進士就禮部
試吏唱名乃入戡恥之返江東隠陽羨里陽羨民
有鬭争不決不之官而詣戡以辨太和中平盧帥
王彦威表為巡官後還洛陽卒
宋蘇軾字子瞻眉山人元豐七年自黃州貶所量移
汝州上書自言有田在宜興乞居其地詔從所請
未久召用晚年謫海南北歸後復居宜興卒
賀鑄字方回開封人好學藏書萬卷工文詞尤長
於樂府元祐中倅太平州以仕不得志退居吳下
寓毘陵宜興著荆溪集陽羡歌卒葬宜邑篠嶺
楊時字中立將樂人時在東郡所交皆天下士先
達陳瓘鄒浩皆以師禮事之暨渡江東南學者推
為程氏正宗居諫省僅九十日凡所論列皆切於
世道而其大者則闢王氏經學排靖康和議政和
初令蕭山秩滿奉祠客居毘陵講學城東書堂從
遊者雲集
洪适字景伯鄱陽人母沈氏毘陵人父皓使金被
留适與二弟遵邁依舅氏讀書後俱中博學宏詞
科适官至宰相遵樞密使邁翰林學士
周必大字子充吉水人嘗寓宜興淳熙間歴官左
丞相封益國公紹定初邑令趙與悊建先賢祠合
鄉寓賢祀之必大與焉
吕祖泰字泰然婺州人夷簡五世孫寓居宜興性
疏達尚氣誼嘉泰元年上書乞斬韓侂胄流欽州
侂胄誅授迪功郎監南嶽廟
元陳祖仁字子山汴人少時侍父安國令武進因家
焉至正中累官參知政事順帝北竄或勸祖仁南
還不從城陷被殺
國朝李顒字中孚盩厔人也潛修不仕遠近皆重其學
行稱二曲先生浙西駱鍾麟為西安府同知執弟
子禮事之康熙八年鍾麟遷常州知府建延陵書
院延顒主席率郡之士大夫會講其中
廖大受字君可福建人寫照精絶識者謂曾鯨之
後當推第一海内莫比久客宜興卒於旅次
鎮江府
漢史崇字伯勤杜陵人建武中官青冀二州刺史以
功封溧陽侯天下既平詔公侯皆就封因家焉卒
謚壯侯孫茅累官雍州牧裔孫嵩仕吳為蒼梧守
許劭字子將平輿人有高名與兄靖共覈論鄉黨
人物每月輒更其品題故汝南俗有月旦評或勸
劭仕對曰方今王室將亂吾欲避地淮海以全老
幼乃南到廣陵徐州刺史陶謙禮之甚厚劭謂其
徒曰陶恭祖外慕聲名内非真正不如去之遂復
投揚州刺史劉繇於曲阿其後謙果捕諸寓士
晉祖逖字士雅范陽人避亂居京口慷慨有節尚與
劉琨共卧聞雞鳴蹴琨曰此非惡聲也因共起舞
元帝時拜奮威將軍豫州刺史
徐邈東莞人永嘉之亂渡江家京口博學多聞謝
安薦補中書舍人撰正五經音訓學者宗之在西
省每被顧問多所匡益遭父喪哀毁卒弟廣字野
民學尤精博官祠部郎撰集國史子豁為西陽太
守為盧循所害
何無忌東海郯人居京口同劉裕起兵斬桓修侍
衛安帝以興復功封安城郡開國公遷鎮南將軍
舟師拒盧循敗績死之謚忠肅
檀憑之字慶子高平人居京口累官寧遠將軍義
旗之建與劉毅俱以私艱墨衰從事至羅落橋戰
敗被害贈曲阿縣公
南北朝宋劉穆之字道和東莞莒人居京口宋武帝
克京城署主簿從平建業諸大處分皆倉猝立辦
累遷尚書僕射帝北伐留穆之内總朝政外供軍
旅決斷如流五官並用不相參涉能一日作百函
書
向靖字奉仁河内山陽人寓居京口討盧循著績
封安南縣男宋高祖受命加散騎常侍卒立身儉
約不營屋宇無田園商貨之業時人稱之
檀道濟高平人世居京口從武帝平京城武帝北
伐為前鋒所至望風降附進位司空鎮尋陽以威
名甚盛為彭城王義康所害
劉勰字彦和東莞莒人寓居京口博通經論撰文
心雕龍五十篇沈約重之辟記室累官步兵校尉
孟懷玉平昌安邱人世居京口宋武帝伐孫恩以
為建武司馬預義旗從平京口定建鄴以功封鄱
陽縣五等侯
何承天東海郯人居京口宋祠部郎與傅亮共撰
朝儀歴著作佐郎御史中丞嘗刪定禮論三百卷
改定元嘉歴帝每有疑義必先訪之
鮑照字明遠東海郯人文詞俊逸尤善樂府累官
中書舍人後終臨海王參軍
梁徐勉字修仁東海郯人居京口入梁遷尚書吏部
郎參掌大選嘗與門人夜集客有求詹事五官勉
正色曰今夕止可談風月不宜及公事
徐陵東海郯人居京口歴官御史中丞奏彈勢要
朝廷肅然其文新麗時號宫體
王僧孺字僧孺東海郯人居京口傭書以養母仕
齊終安成王諮議參軍聚書萬餘卷為文麗逸多
用新事時重其富博
唐權臯字士繇略陽人徙潤州丹徒舉進士第安禄
山表為薊尉署幕府度安禄山將叛使獻俘京師
佯死脱去潛奉母南奔天下聞其名争請為屬永
王璘舉兵又詭姓名以免顔真卿李季卿皆表薦
不就卒謚貞孝子德輿
權德輿字載之德宗時召為左補闕疏斥裴延齡
奸元和初拜同中書門下平章事德輿善辯論開
陳古今本末以覺悟人主為輔相寬和不為察察
名文章雅正贍縟動止無外飾而自然可慕為縉
紳羽儀云卒謚文
張祜字承吉南陽人愛曲阿地古淡遂家焉作宫
體小詩辭曲豔發後稍變建安風格
宋石延年字曼卿宋城人寓居丹陽慷慨喜談兵不
遇而隠於酒與歐陽修善三喪未葬范純仁舉麥
舟助之
張慤字誠伯樂夀人家金壇建炎改元為戸部尚
書同知樞密院事請募三河丁壯聫以什伍為巡
社法在朝諤諤有大臣節卒謚忠穆
陳汝奭字公武晉江人徙居丹徒登進士知海州
歲饑不俟報發廩賑為監司所奏奭請以身坐毋
及僚屬朝廷嘉之置不問母殁遂不復仕
沈括字存中杭人徙居丹徒官至内翰其學無所
不通皆有論著子孫家於京口
元偰列箎畏吾人居溧陽中至順庚午進士為潮陽
令罷歸過南昌值紅巾亂協守東門城陷闔門盡
節
王昌字榮之益都人為鎮江路總管府提控因注
籍焉歴官餘杭縣尹經理田土前官增賦十之二
昌力言於行省復其舊民立石頌德
莊麟字文昭江東人元末移居京口書畫詩文與
郭天錫齊名
明秦從龍字元之洛陽人仕元會兵亂避居鎮江太
祖克集慶謂徐達曰鎮江有秦元之者才器老成
吾欲見之達訪得之帝喜甚朝夕同處每以筆書
漆簡甚密稱為先生後告還鎮江病卒帝親臨哭
之
湯允績字公讓東甌王和之孫居丹徒尚書周忱
巡撫南畿薦其才累官都指揮僉事充參將守延
綏寇入往禦之被害允績才性敏捷為詩豪邁竒
崛所著有五雲漫稿東谷遺稿
國朝王源大興人也博學多著述負經世略人稱北方
學者晚寓居金壇子兆符康熙辛丑進士
淮安府
唐李珏字待價趙郡人客居淮隂舉進士開成中歴
官同平章事武宗時坐貶宣宗立遷河陽節度使
罷横賦宿逋百餘萬請立太子維天下心卒謚貞
穆
宋趙槩字叔平虞城人始為進士時漣水守鄧某館
之於官舍未久謝去後槩守漣水將至或榜其所
館曰豹隠堂賦者三十餘人累官參知政事以德
量稱
陳瓘字瑩中劍州人徽宗時為諫官劾蔡京謫居
合浦著尊堯集言者以為詆誣益加貶竄最後楚
州居住
馬存字子才鄱陽人寓居楚州慕節孝先生徐積
道德從之游卒業於其門
明黃諫蘭州人寓山陽正統間以尚寶卿兼侍讀出
使安南詰迂路定禮儀辨坐席辭餽贐諭請正朔
安南奉命成化初左遷廣州通判卒葬山陽
揚州府
唐竇常字中行京兆人大歴及第進士客廣陵多所
論著杜佑鎮淮南署為參謀歴朗䕫江撫四州刺
史國子祭酒致仕卒弟牟羣庠鞏皆工詞章時號
五竇著聯珠集
辛讜蘭州人太原尹雲京孫居揚州慨然常有匡
時意龐勛反攻杜慆於泗州讜趨貫賊柵以入與
妻子訣同慆生死乞兵淮南復詣浙西時傳泗州
已陷疑讜為賊計囚之李嶧稱其忠可信乃許救
讜引兵決戰斬賊六百級泗圍凡十月至是乃解
卒完一州以功授亳州刺史終嶺南節度使
南唐嚴續字興宗馮翊人祖實為江淮轉運判官徙
家廣陵續性恭謹仕南唐歴官門下侍郎宋齊邱
專國公卿多附之惟續持正不為屈
宋張方平字安道其先宋人徙揚州舉賢良方正首
乞合樞密之職於中書以通謀議帝然之以侍講
學士知滑州徙益州或扇言儂智高在南詔將入
寇調兵築城民大驚擾方平出鎮言南詔去蜀二
千餘里安能為寇當以静鎮之妄言者斬蜀遂安
神宗時力諫用兵卒謚文定
陳次升字當時仙游人僑居真州舉進士為御史
謫監税徽宗立召為侍御史極論惇卞曾布蔡京
之惡羣奸側目崇寧初落職除名徙建昌編管循
州終於真州
宋應龍儒生通兵為諮議官寓泰州元兵至泰州
官吏迎降應龍與其妻自縊於圃中
元沙卜珠介字仲清中統間為江東宣慰使去官家真
州嘗延張頿吳澄為諸子師講論有得疾篤麾妻
妾環侍者出曰男子不死於婦人之手遂卒
吳澄字幼清崇仁人寓居真州薦有道歴官至翰
林學士所著有五經纂言卒謚文正
郝經字伯常陵川人為翰林學士世祖即位使宋
定和議時賈似道方以却敵為功館經真州經上
書極陳戰和利害請入見及歸國皆不報驛吏棘
垣鑰戸欲以動經經不屈後伯顔南伐問執行人
之罪以禮送經歸
李茂大名人徙家揚州父先卒母嘗病目失明茂
禱於泰安山三年復明每夕祝天乞損已年益母
夀母没居喪哀慟聞者傷之大德九年揚州火災
燒千餘家火及茂廬皆風返而滅事聞旌之
明羅汝芳字惟德江右人客居海陵窮理樂道教人
以體騐方寸學者稱近溪先生陪祀王艮祠
鄒元標字南臯豫章人立朝以直諫著僑寓儀徵
之五壩與邑舉人林之翰立講壇於信國公祠闡
說治心養性之學
高宗本字茂卿雄縣人仕至河南副使歸寓江都
自號江淮逸叟究習郡邑掌故著維揚新志
鄒應龍字雲卿蘭州人父賈揚州遂家焉為御史
劾相嚴嵩及其子世蕃欺罔不法事嵩父子以是
謫誅擢通政司參議仕至雲南巡撫
何城字叔防榆林人父炫賈揚因家江都嘉靖壬
辰進士由庶吉士改刑部主事知武昌府楚世子
英燿與所幸甘玉海謀為叛城飛書白巡按乘其
未發先擒玉海杖殺之散其護衛楚中晏然世子
伏法陞冀南道罷歸倭寇作亂議築外城時多迂
之未幾倭犯揚州城外蕩然煨燼城中安堵城之
力也
高邦佐字以道襄陵人居江都萬歴乙未進士天
啟初官參政分守廣寧值熊廷弼王化貞搆隙邦
佐知事必敗乞歸方報允而化貞棄廣寧走衆謂
邦佐可入關邦佐叱曰吾一日未去則一日封疆
臣也將安之策騎謁廷弼請授兵赴難不納乃令
從者歸報母解印綬自經僕高永亦自經於側事
聞贈太僕寺卿謚忠節
朱世賢字用賓先居臨清州累官至少卿剛直不
事權貴致仕移家廣陵捐千金築新城復出千金
建義倉孫玨以畫名
費經虞字仲若新繁人崇禎己卯舉於鄉授昆明
知縣罷官歸蜀遇亂流寓江都以不得養親為恨
忌辰哭泣終日至七十猶然門人私謚孝貞先生
所著有毛詩廣義四書字義古今方書周易參同
契
國朝梁以樟字公狄清苑人明崇禎己卯舉鄉試第一
庚辰成進士與兄以柟寓居寶應纘言著書以老
有忍冬軒集
趙開心字洞門長沙人寄籍江都三為御史清直
見稱仕至工部尚書
張恂字穉恭涇陽人先世以業鹺家江都崇禎癸
未成進士天才雋邁肆力於詩古文詞兼工畫筆
孫枝蔚字豹人三原人幼為諸生遭流寇與其鄉
少年奮戈逐賊落深塹得不死乃走江都從賈人
游三致千金皆散去既而閉尸攻詩古文辭名噪
海内康熙己未以博學鴻辭徵授中書舍人著溉
堂前後續集
費密字此度經虞子文行肖其父所輯有弘道書
正紀聖門舊章及自著詩古文辭若干卷子錫璜
字滋衡能世其家學著有雅倫貫道堂文集掣鯨
詩集
魏禧字凝叔寧都人性孤介賣文自給人士重其
文行争延致之寓真州卒妻某氏聞訃不食死
黃逵字儀逋山隂人棄諸生遊晉所主者資之南
歸客泰州負才嗜酒落魄依查士標以居查死遊
上海病卒其詩凌厲悲壯有其鄉徐渭風
徐州府
漢張良字子房韓人五世相韓秦滅韓求客報仇得
力士為鐵椎擊秦始皇於博浪沙中始皇怒大索
天下乃逃匿下邳遇圮上老人授書佐沛公定天
下封留侯
閔貢字仲叔太原人建武中應司徒侯霸之辟尋
投劾去客居安邑家貧不能得肉日買猪肝一片
安邑令聞之勅吏常給焉仲叔歎曰閔仲叔豈以
口腹累安邑耶遂去客沛
李燮字德公太尉固幼子梁冀害固並收其二子
固女文姬知父將及難以燮托門生王成成乃將
燮東下入徐州界變姓名為酒家傭成賣卜於市
隂相往來燮從受學酒家異之以女妻燮燮專精
經學十餘年梁冀誅求固後嗣遂還鄉里姊弟相
見悲感旁人徵拜議郎遷河南尹
江革字次翁臨淄人負母逃難轉客下邳踝跣行
傭以供其母便身之物莫不畢給建武中與母歸
鄉里人稱之曰江巨孝
申屠蟠字子龍外黃人初范滂等臧否人物非訐
朝政太學生争慕其風屠蟠獨歎曰戰國之世處
士横議卒有坑焚之禍今之謂矣迺絶跡梁碭之
間因樹為屋自同傭人滂等果罹黨禍蟠確然免
於疑論年七十四終於家
范丹外黃人桓帝時為萊蕪長朝議欲以為侍御
史因遁去布衣草履賣卜梁碭間
丁蘭河内人少喪母乃刻木為像祀之居豐縣東
十二里後人名其鎮曰丁蘭鎮里曰丁蘭里
三國張範字公儀河内修武人性恬静樂道不就徵
命董卓作亂與弟承避地彭城範子陵及承子戩
為山東賊所得範直詣賊請二子賊以陵還範範
願以陵易戩賊義而并還之後為議郎參丞相軍
事太祖征伐常令範與世子居守謂文帝舉動必
諮焉
宋孔恩宣聖五十代孫南渡徙居蕭
元羅曾魯橋人登進士授儲司院山長教授孔顔孟
三氏子孫元末避兵宿遷因家焉
國朝沙傑字仲渠真定人從其父遊豐國初羣盜竊發
縣令閻知傑魁竒延與共守禦所殱除者頗多一
日策蹇自徐還或識之怨家噪黨圍之傑挺身力
戰被害其子弟家於豐能讀書
太倉州
宋林英發永嘉人贅居嘉定知建昌縣戡定洞寇擢
知夀昌軍趙與&KR0696;嘗師事之卒葬蘇州穹窿山
元吳野人名轍字中行台州人元末遯跡泖濱懸壺
陳溪之上顔其室曰野人居倪雲林為之繪圖
張天永字長年淮南人元季奉母避地嘉定時人
稱其孝比之江革
明文質字學古温州人徙太倉有學行工詩古文嘗
與楊廉夫玩梅花燈賦詩有歸來踏遍横斜影吹
落東風不見痕之句人傳誦之
孔弘幹字克勤孔子六十一世孫也後唐時四十
二世孫名檜由闕里徙温州至五十一世孫名垕
宋紹興間以武功大夫統制江隂軍十傳至幹天
順中娶于太倉遂家焉幹醇謹誠樸端方不苟太
倉有孔氏始此
通州
宋任伯雨字德翁眉山人為右正言莅官半歲所上
一百八疏大臣畏其多言伯雨抗論愈力且將劾
曾布布覺之徙為度支員外郎尋知虢州崇寧黨
事作削籍編管通州
江南通志卷一百七十二
江南通志卷一百七十二
人物志
流寓(一)(江蘇松常鎮淮揚徐八府太通二州)
江寧府
三國諸葛瑾字子瑜琅琊人避亂江東孫權用為司
馬遣使蜀通好與其弟亮俱公會相見退無私面
或言瑾别遣親人與備相聞權曰子瑜之不負孤
猶孤之不負子瑜也子恪最知名
張悌字巨先襄陽人孫休時為丞相晉伐吳悌督
沈瑩諸葛靚逆之牛渚軍敗靚牽悌去悌垂涕謂
靚曰仲思今日是吾死日也我兒時為卿家丞相
所拔常恐不得死所負名賢知顧今以身殉社稷
復何遁耶悌宅在板橋浦死葬其地
是儀字子羽北海營陵人避亂江東吳主徵典機
密使輔太子又領魯王傅規諫盡忠生平不治産
業家無儲畜權對之歎息即增俸賜益田宅儀累
辭讓以恩為戚事國數十年未嘗有過權歎曰使
人盡如儀安用科法為
晉王導字茂弘琅琊臨沂人覽之孫也隨元帝鎮建
康勸錄用吳士顧榮賀循輩以收人心晉室既建
導相之草剏經營百務具舉時稱江左管夷吾焉
王敦之叛導以骨肉包荒蘇峻舉兵導以宿望獲
免歴事元明成三朝
王承字安期司徒渾之從子太原人仕為東海太
守尋去官至建鄴為鎮東府從事中郎渡江名臣
王導衛玠周顗庾亮之徒皆出其下子孫蟬聯與
琅琊諸王並盛
謝安字安石謝氏自陽夏徙江左安為鯤從子尚
從弟少有高名累辟不就年四十餘始赴召仕簡
文孝武之朝桓温志慮叵測苻堅重兵壓境安能
内輯外攘銷禍變於從容淡定之中相業與王導
齊名而風韻過之游賞東山輒隨聲妓固其所以
自托也
周顒字彦倫其先汝南人也居鍾山下清貧寡欲
王儉問山中何所食顒曰赤米白鹽綠葵紫蓼後
應詔出仕累官國子博士著四聲切韻
范甯字武子南陽人篤學通覽嫉時俗虚浮相扇
著論言王弼何晏之罪孝武時為豫章守大設庠
序取郡四姓子弟皆充學生課讀五經免官家於
丹陽猶勤經學終年不輟著榖梁集解
顔含字弘都琅琊莘人渡江後居建康含少有操
行以孝聞善事兄嫂由是著名歴官西平縣侯拜
侍中除吳郡太守郭璞過含嘗欲為之筮含曰自
有性命無勞筮龜桓温求婚於含以其盛滿不許
或問江左羣士優劣答曰周伯仁之正鄧伯道之
清卞望之之節餘則吾不知也其雅重實行抑絶
浮偽如此
南北朝宋雷次宗字仲倫豫章人少慕栖逸文帝徵
至建康為築室鍾山西嵓下名招隠館使為太子
諸王講喪服禮經
齊明僧紹字休烈平原人先隠長廣郡嶗山後渡江
住攝山白雲庵偶過定林寺齊高帝欲就寺見之
即遁去
梁庾沙彌鄢陵人居金陵父坐事誅五歲製采衣輒
不肯服母問其故曰家門禍酷用是何為及長終
身布衣蔬食嫡母劉氏亡哀號動隣里葬在新林
自生旅松百許株梁武帝召見嘉之補歙令復丁
生母憂喪還都濟浙江中流遇風船將覆沙彌抱
柩號哭俄而風静咸以為孝感所致
陳馬樞字要理扶風郿人梁邵陵王引為學士侯景
之亂隠於茅山陳文帝徵之不應樞行義素著所
居處盜賊不入依托者常百餘家
五代韓熙載字叔言北海人才氣逸發多藝能善談
笑為風流之冠為南唐祕書郎知制誥詞命典雅
與徐鉉齊名時號韓徐契丹入汴晉帝北遷熙載
勸元宗經營天下不能從周太祖有天下有議北
伐者熙載以為不可嘗使周歸論周之將相曰趙
點檢顧視非常殆難測也後咸服其識卒謚文靖
葬梅岡謝安墓側
宋王安石字介甫臨川人罷相居金陵自號半山居
士後捨宅為寺居白下門卒葬鍾山
鄭俠字介父福清人治平初隨父官江寧監税讀
書清涼寺
胡銓字邦衡廬陵人南渡初上封事力詆和議遭
貶斥志操愈烈官至資政殿學士卜居建康
阮思聰字仲謀固始人累官吉州團練使來居建
康曾請賈似道以重兵守鹿門山由海道搗青齊
則襄圍自解不聽有知人鑒薦李玨於朝識張世
傑於初歸時後著忠節
元張頿字達善導江人蜀亡僑寓江寧學於金華王
柏之門至元中行臺中丞延至江寧學宫遠近翕
然師尊之著有經說及文集人稱導江先生
張雨字伯雨錢塘人為句曲道士有詩名句曲外
史集
明童軒字士昂鄱陽人隸南京欽天監籍景泰辛未
進士授南吏科給事時貢翠毛魚魫諸物以萬計
上疏諫止蜀寇起命軒往撫遍歴賊巢宣布恩德
賊悉解散官至南禮部尚書
周瑄字德孚陽曲人由鄉貢累官至刑部尚書以
洗冤澤物為己任戒諸司事非會勘者不得出五
日以是獄無滯囚致仕後家金陵卒謚莊懿子經
亦仕至尚書
唐時字宜之烏城人仕楚府長史棄官歸築室烏
龍潭上資禀高潔飄舉世味之外嘗作蓮花世界
書以寄懷
張國臣字允忠遼衛官籍崇禎戊辰進士知長垣
盜息訟稀擢兵部郎監軍山東罷官後僦居白下
子登明中書舍人
國朝黃國琦字石公新昌人明崇禎丁丑進士仕至兵
科給事奉母南歸家金陵雖為寓公於地方利弊
知無不言故當道咸禮重焉
黃文煥字坤五福清人由山陽令入翰林歸寓金
陵著杜詩掣碧史記莊子注
周亮工字櫟園先世自金陵徙居撫州之櫟下其
大父復自櫟下徙江寧又徙大梁江寧其游止處
也亮工明季進士敭歴中外二十年能文章尤好
士士咸向往之
王弘祚字玉銘雲南人官至兵部尚書致仕歸道
過金陵愛栖霞天闕之勝遂家焉卒葬茅山
張自烈字爾公袁州人僑居白門著四書五經辨
及古今文辨
王澤弘字涓來黃岡人順治乙未進士入翰林官
至禮部尚書其任總憲請移湖口關復置九江奏
免江西水脚銀沮官民流徙烏喇致仕後僑居江
寧相羊山水有香山洛社之致
杜濬字于皇黃岡人明諸生僑居白下以詩名自
景陵鍾氏譚氏矯王李規摹漢魏之習流而入於
淺薄獨濬不染楚風著變雅堂集時有莆田余懷
字淡心子賓碩字鴻客居金陵皆以詞翰知名
熊賜履字敬修孝感人順治戊戌進士累官兵部
尚書文淵閣大學士著道統學統等集立體致用
朝野交孚致仕後卜居清涼山側寒素自持與儒
生等卒謚文端
陶窳字甄夫巴陵人父泓没于滇之教化長官司
地窳攜幼弟徒步六千里歸楚經營塋域復隻身
奉母扶父柩歸工詩文又精書畫能篆刻晚居金
陵
蘇州府
周澹臺滅明字子羽武城人孔子弟子少孔子三十
九歲狀貌甚惡欲事孔子以為材薄既已受業退
而修行行不由徑非公事不見卿大夫南游至江
從弟子三百人設取予去就名施乎諸侯史記索
隠注吳國東南有澹臺湖是其遺跡
范蠡字少伯事越王勾踐滅吳成霸功遂泛舟遊
五湖莫知其所終今吳之蠡口越來溪等處皆其
遺跡
漢梁鴻字伯鸞扶風人少孤貧尚節介過京作五噫
歌肅宗聞而非之求鴻不得乃變姓名挈妻子適
吳依大家皋伯通居廡下為人賃舂妻孟光每具
食不敢仰視舉案齊眉伯通察而異之乃舍之於
家鴻閉門著書十餘篇迨卒伯通為葬於要離冢
傍曰要離烈士伯鸞清高可相隣近妻子歸扶風
蔡邕字伯喈陳留人仕左中郎五原太守王智密
告邕謗訕朝廷邕乃亡命江海遠跡吳會吳有燒
桐以爨者邕聞火烈聲知良材因請而為琴果有
美音而其尾猶焦故時人名曰焦尾琴
南北朝梁顧越吳郡鹽官人仕梁為博士侯景亂避
難東歸栖武邱山入陳為黃門侍郎
唐皮日休字襲美襄陽人咸通中進士崔璞守蘇辟
為軍事判官居吳會與陸龜蒙倡酬詩甚夥奉守
命禱晴於洞庭探洞庭諸勝有太湖詩一卷又借
書於徐修矩偃息於任晦林池自云遊二君宅無
浹旬之間焉
楊收字藏之世居馮翊父為濠州錄事參軍客死
姑蘇收七歲而孤母親授經十三通大義善屬文
吳人號神童及壯博學強記及他藝無不通擢進
士杜悰表署淮南推官累官至同中書門下平章
事
宋蘇舜欽字子美開封人歴官大理評事以范仲淹
薦為右集賢校理監進奏院在朝數論事為王拱
辰所搆去官居吳門得吳越錢氏池館置水石作
滄浪亭益務讀書為歌詩以寫憤懣善行草書每
酒酣落筆争為人所傳寶後為湖州長史卒
李中行字無晦湖州人徙居吳江高尚不仕以詩
酒自娱治園亭於松江之濱晚好醉眠蘇軾諸人
皆有詩題詠
尹焞字彦明洛陽人師事程頤應舉發策有議誅
元祐黨人焞不答遂棄去紹興中歴官禮部侍郎
請奉外祠寓平江虎邱西菴今讀書堂尚在
方惟深字子通泉州人寓居於吳負詩名王安石
重之謂元白皮陸有未及處安石柄政略無迎合
意杜門陋巷孝友耿介與朱長文同為一時所宗
鄭凖字器先開封人寓崑山歴知袁州輕財好義
買田贍族有范仲淹風
劉過字改之廬陵人宋南渡後以詩俠名湖海間
詞氣横放英特無前陳亮陸游辛棄疾皆折節與
交嘗抗疏光宗請過宫屢與時宰陳恢復方略力
請用兵謂中原可一戰而取詞極剴切故人潘文
友宰崑山延致之過雅志欲航海因抵崑卒葬馬
鞍山
周南字南仲岳州平江人游學吳中與孔元忠滕
宬皆從葉適游紹熙元年對策言甚切直大要謂
小人之倡為異說以蒙蔽陛下者一曰道學二曰
朋黨三曰皇極夫箕子謂有猷有為有守乃有才
有道有操執之人也今所指為道學朋黨者正斯
人耳奈何反棄之而謂之建皇極哉考官得其文
驚歎光宗疑之格置乙科官終祕書省正字
魏了翁字華父蒲江人慶元中進士韓侂胄謀開
邊了翁力言其不可策出衆大驚紹定中累遷至
同簽書樞密督視京湖軍馬併領江淮開府江州
御書鶴山書院四字賜之已而以浙東安撫使就
醫平江仍賜第焉
高定子字瞻叔蒲江人嘉泰中進士累官参知政
事賜第平江仰家橋日以著述自娱為文法度謹
嚴高出時輩學者稱著齋先生
鄭思肖字所南其先連江人父震以道學名景定
間葬於長洲元兵南下思肖叩閽上疏忤當路不
報宋亡寄居吳中念念不忘君形於詩文歲時伏
臘輒野哭南向拜精墨蘭更祚後為蘭不畫土根
素不娶得錢則周人田亦捨之僧刹惟餘數畝為
衣食資謂佃丁曰我死則汝主嘗著大無工十空
經一卷寓大宋二字也造語竒澁自題其後云臣
思肖嘔三斗血方能書此當有巨眼能識之又著
心史一編函以鐵匣鎔錫汁封錮沈井中明季有
淘井者得之傳於世
元鄭元祐字明德遂昌人生而右臂脱骱動必以左
號尚左生年十五能詩賦為文有古作者風父卒
來寓於吳省臺交薦不就素不喜著書嘗曰經則
經也史則緯也義禮淵藪在焉學者能盡得古人
之意者鮮况敢私有論述乎
陳徵字明善江西人嘗從吳澄遊其學務明理不
求榮進寓居吳中讀書鼓琴虞集揭傒斯咸推重
之
陳桱寧波人僑居長洲著通鑑續編
鄭東字季明平陽人元末避地常熟肆力古文多
不留稿僅存百篇與弟采所作三十篇名聯璧集
宋濓序之
明王禕字子充義烏人洪武間官翰林待制奉使雲
南死節未仕時寓居吳淞甚久集中有吳江客中
冬至及吳江别運上人詩
張羽字來儀潯陽人元季寓吳中與高啟楊載徐
賁稱吳中四傑洪武初徵為太常丞兼翰林院同
掌文淵閣事時大著作多以推羽坐事謫嶺南半
道召還自沈死
徐賁字幼文其先蜀人由毘陵徙居蘇之齊門工
詩善寫山水張士誠辟為屬與張羽俱避去之吳
興洪武中用薦起家歴官河南布政因大軍出洮
岷道經河南缺犒勞下獄死
陳基字敬初臨海人至正時經筵檢討為人草諫
章陳並后之失幾得罪引避入吳教授自給南州
用兵起江浙行省郎中參張士信軍事士誠稱王
基獨諫止士誠欲殺之不果吳平召入預修元史
書成歸卒於常熟詩文高邁有夷白齋集
吳福字好德鄞縣人禮科給事中預修永樂大典
五經四書性理大全歴陞福建布政愛吳中山水
之秀遂占蘇籍卒葬烏龍山子憲性至孝母喪過
哀事庶母孝嘗以居室讓諸弟郡人杜瓊贈以詩
有今日重逢薛侍中之句
國朝姜埰字如農萊陽人也前明為禮科給事中疏論
周延儒廷杖謫戍宣州衛會國變未赴寓吳城西
二十年顔其室曰敬亭山房不忘戍所也易簀時
誡其子必舁葬宣城其子奉遺命往葬焉
姜垓字如須前明為行人兄埰以言事繫獄垓上
章請代不許國變後隨兄寓吳先埰卒子孫遂家
於吳
李實字如石遂寧人明季癸未進士官長洲知縣
有聲績明亡僦居錦帆涇側著書以老子仙根字
子静順治辛丑殿試第二人累官戸部侍郎文采
書翰照映一時
喻昌字嘉言江西人前明貢士順治初僑居常熟
少遇異人授内養法終身不卧倦則依蒲團小憩
精於醫著醫門法律
吳彦芳字友聖長樂人順治壬辰進士任中牟知
縣丁繼母憂不能歸故里寓山隂既而遷於蘇服
既闋無意仕宦徜徉山水以觴詠自娱閩撫范承
謨將迎之以歸未幾范殉耿逆之難彦芳遂終于
吳
朱彝尊字錫鬯秀水人博極羣書文筆妙天下以
布衣舉博學宏詞授檢討罷歸往來吳中最久嘗
寓慧慶寺選明詩綜百卷
松江府
宋吳惟信字仲孚湖州人記問該博以詩名有菊潭
稿寓華亭白鶴村
邵桂子字德芳淳安人咸淳進士又舉博學宏詞
授處州教授國亡不仕娶華亭曹氏女因家於小
蒸文名甚盛所著有脞談脞槀
元林景曦字德陽平陽人仕宋官從政郎國亡遯跡
寓雲間甚久有訪二陸故居諸作
趙孟頫字子昂湖州人歴官翰林學士承旨書法
獨步一代嘗留止上海鶴沙鎮凡近鎮寺院碑記
鐘銘皆其真蹟前赤壁石刻向在永寧寺明季郡
守方岳貢移置府之和衷堂
柯九思字敬仲仙居人以蔭補華亭尉後為奎章
閣鑒書博士罷官因寓松江善畫竹石嘗自謂寫
幹用篆法枝用草法葉用八分法
楊乘字文載濱州人至正中除浙江行省員外郎
免官後寓居松江後張士誠欲授以偽官遂自縊
死
楊維貞字廉夫會稽人泰定丁卯進士歴提舉江
西儒學未赴兵興後攜家寓華亭築元圃蓬臺于
松江之上東南才俊之士造門無虚日其詩號鐵
崖體卒葬于山麓
張昱字光弼廬陵人仕為江浙行省員外郎行樞
密院判已而棄官號一笑居士往來松江張士誠
辟之不就洪武初召見以老乞歸太祖曰可閒矣
遂更號可閒老人
錢惟善字思復錢塘人元鄉貢進士試羅刹江賦
著名寓居華亭與陸居仁楊維貞為詩友洪武初
卒葬干山
明陶宗儀字九成黃巖人少舉進士一不中即棄去
務古學無所不窺遭亂寓松江躬親稼穯耕作之
暇休於樹隂有所得摘葉書之貯盎累十數綴輯
成編曰輟耕錄又有說郛書史會要行世洪武末
為教官賜鈔
秦裕伯字景容大名人仕元遭世亂棄官避地上
海張士誠招之不納明太祖檄起之固辭諭以手
書曰海濱民好鬭而子居之恐有後悔乃強起甚
見寵待
錢鼒字得鉉吳興人從楊維貞讀書松江一室如
破舟力學不怠以古文辭名洪武癸丑徵授國子
學錄
楊仁夀字漁隠天台人明初寓居松江之陶宅能
詩文精草書得鮮于樞筆法時冀北李暲字叔如
無錫華文瑾字雲林與邑人姚汝嘉字愚默稱陶
宅四隠云
麴祥字景福永平人永樂初侍父百戸亮任金山
衛祥年十四海寇入犯被掠後受日本官職宣德
中隨使入貢上疏陳情乞賜歸侍時方柔遠不欲
遽留之但許暫往省親及至金山父亮已卒惟母
尚在抱持慟哭悲動隣里既還日本其國主哀之
仍遣入貢復申前請詔許襲職歸侍事母以孝聞
宋旭字初暘崇德人以畫名萬歴初居雲間與陸
樹聲莫如忠周思兼結社賦詩年八十無疾而逝
國朝趙炎字雙白漳浦人也居松江工詩選詩藏若干
卷嘗為僧開堂說法後還初服
常州府
漢蔣默字秀芳杜陵人兖州刺史詡孫父横從光武
征赤眉有功封侯坐譖死九子皆南徙七寓廣陵
二棲陽羡後帝悟其誣就其居封之默居滆湖東
封雲陽亭侯弟澄居西封&KR1432;亭侯
晉郭璞字景純聞喜人博學好古精隂陽歴數避地
東南居暨陽歴官著作郎
唐陸羽字鴻漸竟陵人天寶中隠火門山上元初更
隠苕溪自稱桑苧翁性嗜茶著經三篇品天下水
惠泉為第二惠泉自此得名
薛戎字元夫河中人客毘陵陽羡山年四十餘不
仕江西觀察使李衡辟署幕府三迎乃肯應故宰
相齊映代衡奏留之府罷復歸陽羨累遷浙東觀
察使
竇羣字丹列京兆人父叔向以詩名羣兄弟皆擢
進士獨羣以處士客毘陵蘇州刺史韋夏卿薦之
朝後擢左拾遺歴御史中丞
杜牧字牧之咸寧人歴官中書舍人剛直有竒節
不為齷齪小謹敢論列大事指陳利病尤切至殖
産陽羨因卜居焉元張雨題水榭詩序云水榭在
義興東郭
李戡字定臣渤海王奉慈七世孫舉進士就禮部
試吏唱名乃入戡恥之返江東隠陽羨里陽羨民
有鬭争不決不之官而詣戡以辨太和中平盧帥
王彦威表為巡官後還洛陽卒
宋蘇軾字子瞻眉山人元豐七年自黃州貶所量移
汝州上書自言有田在宜興乞居其地詔從所請
未久召用晚年謫海南北歸後復居宜興卒
賀鑄字方回開封人好學藏書萬卷工文詞尤長
於樂府元祐中倅太平州以仕不得志退居吳下
寓毘陵宜興著荆溪集陽羡歌卒葬宜邑篠嶺
楊時字中立將樂人時在東郡所交皆天下士先
達陳瓘鄒浩皆以師禮事之暨渡江東南學者推
為程氏正宗居諫省僅九十日凡所論列皆切於
世道而其大者則闢王氏經學排靖康和議政和
初令蕭山秩滿奉祠客居毘陵講學城東書堂從
遊者雲集
洪适字景伯鄱陽人母沈氏毘陵人父皓使金被
留适與二弟遵邁依舅氏讀書後俱中博學宏詞
科适官至宰相遵樞密使邁翰林學士
周必大字子充吉水人嘗寓宜興淳熙間歴官左
丞相封益國公紹定初邑令趙與悊建先賢祠合
鄉寓賢祀之必大與焉
吕祖泰字泰然婺州人夷簡五世孫寓居宜興性
疏達尚氣誼嘉泰元年上書乞斬韓侂胄流欽州
侂胄誅授迪功郎監南嶽廟
元陳祖仁字子山汴人少時侍父安國令武進因家
焉至正中累官參知政事順帝北竄或勸祖仁南
還不從城陷被殺
國朝李顒字中孚盩厔人也潛修不仕遠近皆重其學
行稱二曲先生浙西駱鍾麟為西安府同知執弟
子禮事之康熙八年鍾麟遷常州知府建延陵書
院延顒主席率郡之士大夫會講其中
廖大受字君可福建人寫照精絶識者謂曾鯨之
後當推第一海内莫比久客宜興卒於旅次
鎮江府
漢史崇字伯勤杜陵人建武中官青冀二州刺史以
功封溧陽侯天下既平詔公侯皆就封因家焉卒
謚壯侯孫茅累官雍州牧裔孫嵩仕吳為蒼梧守
許劭字子將平輿人有高名與兄靖共覈論鄉黨
人物每月輒更其品題故汝南俗有月旦評或勸
劭仕對曰方今王室將亂吾欲避地淮海以全老
幼乃南到廣陵徐州刺史陶謙禮之甚厚劭謂其
徒曰陶恭祖外慕聲名内非真正不如去之遂復
投揚州刺史劉繇於曲阿其後謙果捕諸寓士
晉祖逖字士雅范陽人避亂居京口慷慨有節尚與
劉琨共卧聞雞鳴蹴琨曰此非惡聲也因共起舞
元帝時拜奮威將軍豫州刺史
徐邈東莞人永嘉之亂渡江家京口博學多聞謝
安薦補中書舍人撰正五經音訓學者宗之在西
省每被顧問多所匡益遭父喪哀毁卒弟廣字野
民學尤精博官祠部郎撰集國史子豁為西陽太
守為盧循所害
何無忌東海郯人居京口同劉裕起兵斬桓修侍
衛安帝以興復功封安城郡開國公遷鎮南將軍
舟師拒盧循敗績死之謚忠肅
檀憑之字慶子高平人居京口累官寧遠將軍義
旗之建與劉毅俱以私艱墨衰從事至羅落橋戰
敗被害贈曲阿縣公
南北朝宋劉穆之字道和東莞莒人居京口宋武帝
克京城署主簿從平建業諸大處分皆倉猝立辦
累遷尚書僕射帝北伐留穆之内總朝政外供軍
旅決斷如流五官並用不相參涉能一日作百函
書
向靖字奉仁河内山陽人寓居京口討盧循著績
封安南縣男宋高祖受命加散騎常侍卒立身儉
約不營屋宇無田園商貨之業時人稱之
檀道濟高平人世居京口從武帝平京城武帝北
伐為前鋒所至望風降附進位司空鎮尋陽以威
名甚盛為彭城王義康所害
劉勰字彦和東莞莒人寓居京口博通經論撰文
心雕龍五十篇沈約重之辟記室累官步兵校尉
孟懷玉平昌安邱人世居京口宋武帝伐孫恩以
為建武司馬預義旗從平京口定建鄴以功封鄱
陽縣五等侯
何承天東海郯人居京口宋祠部郎與傅亮共撰
朝儀歴著作佐郎御史中丞嘗刪定禮論三百卷
改定元嘉歴帝每有疑義必先訪之
鮑照字明遠東海郯人文詞俊逸尤善樂府累官
中書舍人後終臨海王參軍
梁徐勉字修仁東海郯人居京口入梁遷尚書吏部
郎參掌大選嘗與門人夜集客有求詹事五官勉
正色曰今夕止可談風月不宜及公事
徐陵東海郯人居京口歴官御史中丞奏彈勢要
朝廷肅然其文新麗時號宫體
王僧孺字僧孺東海郯人居京口傭書以養母仕
齊終安成王諮議參軍聚書萬餘卷為文麗逸多
用新事時重其富博
唐權臯字士繇略陽人徙潤州丹徒舉進士第安禄
山表為薊尉署幕府度安禄山將叛使獻俘京師
佯死脱去潛奉母南奔天下聞其名争請為屬永
王璘舉兵又詭姓名以免顔真卿李季卿皆表薦
不就卒謚貞孝子德輿
權德輿字載之德宗時召為左補闕疏斥裴延齡
奸元和初拜同中書門下平章事德輿善辯論開
陳古今本末以覺悟人主為輔相寬和不為察察
名文章雅正贍縟動止無外飾而自然可慕為縉
紳羽儀云卒謚文
張祜字承吉南陽人愛曲阿地古淡遂家焉作宫
體小詩辭曲豔發後稍變建安風格
宋石延年字曼卿宋城人寓居丹陽慷慨喜談兵不
遇而隠於酒與歐陽修善三喪未葬范純仁舉麥
舟助之
張慤字誠伯樂夀人家金壇建炎改元為戸部尚
書同知樞密院事請募三河丁壯聫以什伍為巡
社法在朝諤諤有大臣節卒謚忠穆
陳汝奭字公武晉江人徙居丹徒登進士知海州
歲饑不俟報發廩賑為監司所奏奭請以身坐毋
及僚屬朝廷嘉之置不問母殁遂不復仕
沈括字存中杭人徙居丹徒官至内翰其學無所
不通皆有論著子孫家於京口
元偰列箎畏吾人居溧陽中至順庚午進士為潮陽
令罷歸過南昌值紅巾亂協守東門城陷闔門盡
節
王昌字榮之益都人為鎮江路總管府提控因注
籍焉歴官餘杭縣尹經理田土前官增賦十之二
昌力言於行省復其舊民立石頌德
莊麟字文昭江東人元末移居京口書畫詩文與
郭天錫齊名
明秦從龍字元之洛陽人仕元會兵亂避居鎮江太
祖克集慶謂徐達曰鎮江有秦元之者才器老成
吾欲見之達訪得之帝喜甚朝夕同處每以筆書
漆簡甚密稱為先生後告還鎮江病卒帝親臨哭
之
湯允績字公讓東甌王和之孫居丹徒尚書周忱
巡撫南畿薦其才累官都指揮僉事充參將守延
綏寇入往禦之被害允績才性敏捷為詩豪邁竒
崛所著有五雲漫稿東谷遺稿
國朝王源大興人也博學多著述負經世略人稱北方
學者晚寓居金壇子兆符康熙辛丑進士
淮安府
唐李珏字待價趙郡人客居淮隂舉進士開成中歴
官同平章事武宗時坐貶宣宗立遷河陽節度使
罷横賦宿逋百餘萬請立太子維天下心卒謚貞
穆
宋趙槩字叔平虞城人始為進士時漣水守鄧某館
之於官舍未久謝去後槩守漣水將至或榜其所
館曰豹隠堂賦者三十餘人累官參知政事以德
量稱
陳瓘字瑩中劍州人徽宗時為諫官劾蔡京謫居
合浦著尊堯集言者以為詆誣益加貶竄最後楚
州居住
馬存字子才鄱陽人寓居楚州慕節孝先生徐積
道德從之游卒業於其門
明黃諫蘭州人寓山陽正統間以尚寶卿兼侍讀出
使安南詰迂路定禮儀辨坐席辭餽贐諭請正朔
安南奉命成化初左遷廣州通判卒葬山陽
揚州府
唐竇常字中行京兆人大歴及第進士客廣陵多所
論著杜佑鎮淮南署為參謀歴朗䕫江撫四州刺
史國子祭酒致仕卒弟牟羣庠鞏皆工詞章時號
五竇著聯珠集
辛讜蘭州人太原尹雲京孫居揚州慨然常有匡
時意龐勛反攻杜慆於泗州讜趨貫賊柵以入與
妻子訣同慆生死乞兵淮南復詣浙西時傳泗州
已陷疑讜為賊計囚之李嶧稱其忠可信乃許救
讜引兵決戰斬賊六百級泗圍凡十月至是乃解
卒完一州以功授亳州刺史終嶺南節度使
南唐嚴續字興宗馮翊人祖實為江淮轉運判官徙
家廣陵續性恭謹仕南唐歴官門下侍郎宋齊邱
專國公卿多附之惟續持正不為屈
宋張方平字安道其先宋人徙揚州舉賢良方正首
乞合樞密之職於中書以通謀議帝然之以侍講
學士知滑州徙益州或扇言儂智高在南詔將入
寇調兵築城民大驚擾方平出鎮言南詔去蜀二
千餘里安能為寇當以静鎮之妄言者斬蜀遂安
神宗時力諫用兵卒謚文定
陳次升字當時仙游人僑居真州舉進士為御史
謫監税徽宗立召為侍御史極論惇卞曾布蔡京
之惡羣奸側目崇寧初落職除名徙建昌編管循
州終於真州
宋應龍儒生通兵為諮議官寓泰州元兵至泰州
官吏迎降應龍與其妻自縊於圃中
元沙卜珠介字仲清中統間為江東宣慰使去官家真
州嘗延張頿吳澄為諸子師講論有得疾篤麾妻
妾環侍者出曰男子不死於婦人之手遂卒
吳澄字幼清崇仁人寓居真州薦有道歴官至翰
林學士所著有五經纂言卒謚文正
郝經字伯常陵川人為翰林學士世祖即位使宋
定和議時賈似道方以却敵為功館經真州經上
書極陳戰和利害請入見及歸國皆不報驛吏棘
垣鑰戸欲以動經經不屈後伯顔南伐問執行人
之罪以禮送經歸
李茂大名人徙家揚州父先卒母嘗病目失明茂
禱於泰安山三年復明每夕祝天乞損已年益母
夀母没居喪哀慟聞者傷之大德九年揚州火災
燒千餘家火及茂廬皆風返而滅事聞旌之
明羅汝芳字惟德江右人客居海陵窮理樂道教人
以體騐方寸學者稱近溪先生陪祀王艮祠
鄒元標字南臯豫章人立朝以直諫著僑寓儀徵
之五壩與邑舉人林之翰立講壇於信國公祠闡
說治心養性之學
高宗本字茂卿雄縣人仕至河南副使歸寓江都
自號江淮逸叟究習郡邑掌故著維揚新志
鄒應龍字雲卿蘭州人父賈揚州遂家焉為御史
劾相嚴嵩及其子世蕃欺罔不法事嵩父子以是
謫誅擢通政司參議仕至雲南巡撫
何城字叔防榆林人父炫賈揚因家江都嘉靖壬
辰進士由庶吉士改刑部主事知武昌府楚世子
英燿與所幸甘玉海謀為叛城飛書白巡按乘其
未發先擒玉海杖殺之散其護衛楚中晏然世子
伏法陞冀南道罷歸倭寇作亂議築外城時多迂
之未幾倭犯揚州城外蕩然煨燼城中安堵城之
力也
高邦佐字以道襄陵人居江都萬歴乙未進士天
啟初官參政分守廣寧值熊廷弼王化貞搆隙邦
佐知事必敗乞歸方報允而化貞棄廣寧走衆謂
邦佐可入關邦佐叱曰吾一日未去則一日封疆
臣也將安之策騎謁廷弼請授兵赴難不納乃令
從者歸報母解印綬自經僕高永亦自經於側事
聞贈太僕寺卿謚忠節
朱世賢字用賓先居臨清州累官至少卿剛直不
事權貴致仕移家廣陵捐千金築新城復出千金
建義倉孫玨以畫名
費經虞字仲若新繁人崇禎己卯舉於鄉授昆明
知縣罷官歸蜀遇亂流寓江都以不得養親為恨
忌辰哭泣終日至七十猶然門人私謚孝貞先生
所著有毛詩廣義四書字義古今方書周易參同
契
國朝梁以樟字公狄清苑人明崇禎己卯舉鄉試第一
庚辰成進士與兄以柟寓居寶應纘言著書以老
有忍冬軒集
趙開心字洞門長沙人寄籍江都三為御史清直
見稱仕至工部尚書
張恂字穉恭涇陽人先世以業鹺家江都崇禎癸
未成進士天才雋邁肆力於詩古文詞兼工畫筆
孫枝蔚字豹人三原人幼為諸生遭流寇與其鄉
少年奮戈逐賊落深塹得不死乃走江都從賈人
游三致千金皆散去既而閉尸攻詩古文辭名噪
海内康熙己未以博學鴻辭徵授中書舍人著溉
堂前後續集
費密字此度經虞子文行肖其父所輯有弘道書
正紀聖門舊章及自著詩古文辭若干卷子錫璜
字滋衡能世其家學著有雅倫貫道堂文集掣鯨
詩集
魏禧字凝叔寧都人性孤介賣文自給人士重其
文行争延致之寓真州卒妻某氏聞訃不食死
黃逵字儀逋山隂人棄諸生遊晉所主者資之南
歸客泰州負才嗜酒落魄依查士標以居查死遊
上海病卒其詩凌厲悲壯有其鄉徐渭風
徐州府
漢張良字子房韓人五世相韓秦滅韓求客報仇得
力士為鐵椎擊秦始皇於博浪沙中始皇怒大索
天下乃逃匿下邳遇圮上老人授書佐沛公定天
下封留侯
閔貢字仲叔太原人建武中應司徒侯霸之辟尋
投劾去客居安邑家貧不能得肉日買猪肝一片
安邑令聞之勅吏常給焉仲叔歎曰閔仲叔豈以
口腹累安邑耶遂去客沛
李燮字德公太尉固幼子梁冀害固並收其二子
固女文姬知父將及難以燮托門生王成成乃將
燮東下入徐州界變姓名為酒家傭成賣卜於市
隂相往來燮從受學酒家異之以女妻燮燮專精
經學十餘年梁冀誅求固後嗣遂還鄉里姊弟相
見悲感旁人徵拜議郎遷河南尹
江革字次翁臨淄人負母逃難轉客下邳踝跣行
傭以供其母便身之物莫不畢給建武中與母歸
鄉里人稱之曰江巨孝
申屠蟠字子龍外黃人初范滂等臧否人物非訐
朝政太學生争慕其風屠蟠獨歎曰戰國之世處
士横議卒有坑焚之禍今之謂矣迺絶跡梁碭之
間因樹為屋自同傭人滂等果罹黨禍蟠確然免
於疑論年七十四終於家
范丹外黃人桓帝時為萊蕪長朝議欲以為侍御
史因遁去布衣草履賣卜梁碭間
丁蘭河内人少喪母乃刻木為像祀之居豐縣東
十二里後人名其鎮曰丁蘭鎮里曰丁蘭里
三國張範字公儀河内修武人性恬静樂道不就徵
命董卓作亂與弟承避地彭城範子陵及承子戩
為山東賊所得範直詣賊請二子賊以陵還範範
願以陵易戩賊義而并還之後為議郎參丞相軍
事太祖征伐常令範與世子居守謂文帝舉動必
諮焉
宋孔恩宣聖五十代孫南渡徙居蕭
元羅曾魯橋人登進士授儲司院山長教授孔顔孟
三氏子孫元末避兵宿遷因家焉
國朝沙傑字仲渠真定人從其父遊豐國初羣盜竊發
縣令閻知傑魁竒延與共守禦所殱除者頗多一
日策蹇自徐還或識之怨家噪黨圍之傑挺身力
戰被害其子弟家於豐能讀書
太倉州
宋林英發永嘉人贅居嘉定知建昌縣戡定洞寇擢
知夀昌軍趙與&KR0696;嘗師事之卒葬蘇州穹窿山
元吳野人名轍字中行台州人元末遯跡泖濱懸壺
陳溪之上顔其室曰野人居倪雲林為之繪圖
張天永字長年淮南人元季奉母避地嘉定時人
稱其孝比之江革
明文質字學古温州人徙太倉有學行工詩古文嘗
與楊廉夫玩梅花燈賦詩有歸來踏遍横斜影吹
落東風不見痕之句人傳誦之
孔弘幹字克勤孔子六十一世孫也後唐時四十
二世孫名檜由闕里徙温州至五十一世孫名垕
宋紹興間以武功大夫統制江隂軍十傳至幹天
順中娶于太倉遂家焉幹醇謹誠樸端方不苟太
倉有孔氏始此
通州
宋任伯雨字德翁眉山人為右正言莅官半歲所上
一百八疏大臣畏其多言伯雨抗論愈力且將劾
曾布布覺之徙為度支員外郎尋知虢州崇寧黨
事作削籍編管通州
江南通志卷一百七十二
