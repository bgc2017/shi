江南通志卷一百四十
人物志
宦績(二)(蘇州一府)
蘇州府
漢朱買臣字翁子吳人家貧好讀書嘗刈薪樵賣以
給食隨上計吏至長安邑子嚴助方貴幸薦之召
見說春秋楚辭武帝甚悅之拜中大夫時東越數
反覆拜買臣會稽太守到郡治樓船備糧食水戰
具與横海將軍韓說等俱擊破東越有功徵入為
主爵都尉子山拊官至右扶風
三國顧卲字孝則吳人丞相雍子少與舅陸績齊名
孫權妻以兄女為豫章太守舉善以教風化大行
平日畱心下士世稱知人子譚字子默赤烏中為
左節度每省簿書未嘗下籌屈指心計盡發疑謬
代薛綜為選曹尚書及祖父雍卒數月代雍平尚
書事
張温字慧恕吳人父允以輕財重士名顯州郡為
孫權東曹掾卒温少修節操權問公卿曰温當今
誰比顧雍曰温今無輩徵拜議郎選曹尚書以輔
義中郎將使蜀蜀甚貴其才權嫌温聲名太盛以
引暨豔事斥還本郡卒温二弟祗白亦有才名
晉吾彦字士則吳人出自寒微有文武才初以小將
事陸抗抗竒其勇略擢用之遷建平太守時王濬
將伐吳造船於蜀彦覺之輙為鐵鎻横斷江路晉
師攻之不能克乃退舍禮之吳亾始歸晉為交州
刺史二十餘年威恩宣著南州寧靖
顧榮字彦先吳人雍孫宜都太守裕子榮弱冠仕
吳吳平與陸機兄弟同入洛時號三俊歴官成都
王潁從事中郎避亂還吳值陳敏反假榮右將軍
丹陽内史榮起兵攻敏敏率萬餘人出榮以羽扇
揮之皆潰元帝鎮江東以榮為軍司加散騎常侍
禮遇甚重謀畫皆諮焉卒諡曰元
顧和字君孝榮族子幼有清操王導嘗謂和曰卿
不獨東南之美實為海内之俊導為揚州請為别
駕累遷中丞僕射居任多所獻納雖權臣不苟阿
撓拜尚書令卒諡曰穆
南北朝宋顧覬之字偉仁吳人令山隂理繁以約縣
用無事歴湘州刺史善於涖民治甚有績累官吏
部尚書出為吳郡太守時戴法興權傾人主覬之
未嘗降意心迹清全嘗以其意命弟子愿著定命
論泰始三年加左將軍散騎常侍復為湘州刺史
卒諡曰簡子
陸徽字休猷吳人為建康令清平無私除廣州刺
史士庶愛詠歴都督寧益二州諸軍事益州刺史
威惠兼著卒於官家無餘財文帝惜之諡曰簡子
張裕字茂度吳人初為何無忌參軍累遷揚州别
駕武帝伐劉毅關洛皆居守畱任州事出為廣州
刺史綏靖百越嶺外安之元嘉中除會稽太守職
事甚理尋卒官諡恭子子演鏡永辯岱俱知名時
謂之張氏五龍
張邵字茂宗裕弟歴太尉參軍武帝以卲勤練憂
公補揚州主簿邵悉心政事精力絶人以佐命功
封臨沮伯除湘州刺史轉雍州至襄陽築圍立堰
創田數千頃公私充給後為吳興太守卒諡曰簡
張暢字少微邵兄郎中令禕子孝武鎮彭城暢為
長史元嘉中魏太武南侵江夏王義恭統諸軍出
鎮彭城魏師已逼義恭欲棄鎮南歸僚佐或議欲
直趨歴城或欲席卷奔鬱洲自海道還都惟暢力
持不可輕動孝武曰張長史言不可易也義恭乃
止暢登城與魏尚書李孝伯往復千言吐屬如流
音韻詳雅風儀華潤魏人相視歎息魏師攻彭城
南門暢躬自前戰身先士卒魏太武遂北還歴侍
中會稽太守卒諡曰宣
顧琛字弘瑋和曾孫謹確不尚浮華孝建初為吳
郡太守以起義功封永新侯竟陵王誕據廣陵遣
陸延稔齎書授琛及二子寶素寶先官琛執延稔
斬之遣二子送其首世祖嘉之終員外常侍中散
大夫
齊張岱字景山裕少子州辟從事歴三府諮議與典
籖主帥其事事舉而情得嘗言我為政端平待物
以禮悔吝之事無由而及元徽中為益州刺史數
年益土安其政遷侍中吏部尚書齊武帝時為吳
興太守更以寬恕著名卒諡貞子
顧憲之字士思覬之孫性清直宋元徽中為建康
令甚得人和都下飲旨酒輙稱為顧建康謂其清
且醇也仕齊為衡陽内史刺史王奐嘆曰顧衡陽
之化至矣若九郡率然吾將何事永元初為豫章
太守憲之雖累經宰郡貲無儋石及歸環堵不免
飢寒
陸慧曉字叔明吳人清介正立齊武帝為子廬陵
王擇天下第一人為行事乃使慧曉為長史行南
豫州事帝問何以輔持廬陵慧曉以静儉對凡歴
輔五政治身清肅遇僚佐必以禮終南兖州刺史
三子任僚倕並有美名時謂之三陸
梁陸杲字明霞徽孫少好學與舅張融齊名梁天監
中位御史中丞婞直無所顧望嘗以公事彈領軍
將軍張稷杲從舅也出為義興太守以寬惠稱卒
諡簡子
張充字延符吳人國子祭酒緒子仕齊歴義興太
守為政清静入梁為吏部尚書居選以平允稱終
吳郡太守諡穆子
唐陸元方字希仲吳人陳黃門侍郎琛曾孫舉八科
皆中武后時累官鸞臺侍郎同平章事嘗以薦引
親黨免官令白衣領職元方薦人如初曰舉臣所
知不暇問仇黨尋復相元方素清慎后每進退羣
臣必先訪問外祕莫知臨終悉焚其奏稿
陸象先元方子舉制科高第景雲中歴遷中書侍
郎同中書門下性恬靜寡欲議論高簡為時所推
不附太平公主玄宗曰歲寒然後知松柏之後凋
罷為劒南按察使為政尚仁恕卒諡文貞始象先
名景初睿宗曰子能紹先德是謂象賢者乃賜名
弟景倩景融景倩為扶溝丞按察使覆州縣殿最
以景倩為真清終監察御史景融亦知名
歸崇敬字正禮吳人擢明經遭父喪以孝聞天寶
中舉博通墳典科第一歴主客員外郎代宗幸陜
召問得失極陳生民疲敝當以儉化天下大歴中
奉使新羅及還囊槖惟衾衣海外傳其清德後以
兵部尚書致仕卒諡曰宣
歸登字冲之崇敬子事繼母篤孝舉孝廉又策賢
良貞元初為右拾遺裴延齡得幸右補闕熊執易
疏論之以示登登曰願竄吾名雷霆之下君難獨
處同列有所諫正輙聯署無所回諱憲宗問政所
先登知帝睿而果於斷勸順納諫諍内外傳為讜
言累遷工部尚書卒諡曰憲子融字章之開成初
拜御史中丞湖南觀察使盧周仁違詔進羨錢鉅
萬融劾之請以所進代貧民租終兵部尚書
陸璪字仲采吳人太子詹事餘慶子舉明經仕以
清幹稱歴洛陽令摧勒姦豪人不敢犯累遷西河
太守從子長源字泳之有清譽頁元中由汝州刺
史徙宣武行軍司馬去汝日送車二乘曰吾祖罷
魏州有車一乘而圖書半之吾愧不及先人云
顧少連字夷仲吳人父望有隱德少連擢第後又
舉書判拔萃德宗朝累遷翰林學士中書舍人以
謹密稱歴吏部侍郎嫉裴延齡之姦嘗與會飲挺
笏欲擊之會解而止改京兆尹政尚寬簡遷吏部
尚書徙兵部東都畱守表禁苑及汝州閑田募耕
以便民卒諡曰敬
沈傳師字子言吳人禮部員外郎既濟子貞元末
舉進士累拜尚書右丞湖南江西觀察使徙宣州
傳師吏治嚴明人不敢㒺所莅以廉静聞入為吏
部侍郎太和初卒性冲粹無競更二鎮無書賄入
權家及殁鬻宅以葬子詢字誠之咸通中歴昭義
節度使政尚簡易人皆便安
陸亘字景山吳人元和初策制科中第補萬年丞
累遷太常少卿歴兖蔡虢蘇四州刺史浙東觀察
使徙宣歙亘文明嚴重所至以善政稱
宋謝濤字濟之其先富陽人父崇禮為中吳軍節度
推官始家於蘇濤祥符八年登第為梓州判官李
順反成都有守禦功累遷著作郎通判壽州知興
國軍以治行選擢太常博士歴侍御史知雜事清
靜端介終太子賓客
鄭戩字天休吳人天聖三年進士以右正言知制
誥訓詞深雅知開封府政有能迹歴拜樞密副使
出知杭州浚治西湖民賴其利代范仲淹為陜西
四路都總管兼經略安撫招討使夏人懾服累遷
奉國軍節度使卒諡文肅孫時舉進士改秩知當
塗縣以寬厚稱
葉清臣字道卿長洲人天聖二年舉進士甲科景
祐中直史館京師地震疏請詳延忠直敢言之士
由是以言獲譴范仲淹余靖等皆得遷徙出為兩
浙運使疏水利民歴知永興軍浚三白渠溉田踰
六千頃以侍讀學士知河陽卒清臣為人爽邁遇
事敢言數陳世務皆可施行
范師道字貫之吳人參知政事仲淹從子父琪字
希世以進士仕至郎官師道舉天聖甲科擢侍御
史累遷三司副史直龍圖閣知福州明州居官厲
風操有聞即言請罷内降恩澤又言諸閤多遷擢
恐内寵因緣以害政又請士大夫終葬始得從仕
擇知典故近臣以任禮樂之官凡奏議二十卷皆
經國大務嘗為唐詩史著君臣治忽之迹藏之祕
閣子世京世亮皆進士世京居父喪以孝聞以著
作郎知海鹽縣終祕書丞
程師孟字公闢吳人景祐初舉進士甲科累遷提
點䕫路刑獄歲凶以常平粟賑民不足即矯發他
儲不俟報全活四十餘萬歴知楚遂洪福廣越青
州為政簡而嚴發隱摘伏如神所部肅然
徐師閔字聖徒其先建安人父奭官蘇遂為郡人
熙寧末自司農少卿出知袁州修武備嚴號令劇
賊詹遇不敢犯境為治鎮靜有惠愛吏民生為立
祠子鑄字元鈞年少入官有能名所至課嘗居最
政和初提舉兩浙常平修松江石堤闢常熟水田
歴知杭廣揚三州
范純禮字彝叟仲淹第三子以父蔭為祕書省正
字元祐中累遷給事中凡所封駁正名分紀綱皆
國體之大者徽宗立知開封府丞前尹深刻之後
一切以寬濟之歴拜尚書右丞疏言今朝廷議論
之臣皆是元豐而非元祐豈恤國事直以快私憤
而售其奸不可不察純禮沉毅剛正以左朝議大
夫奉祠卒紹興初追諡忠獻
范純粹字德孺純禮弟以蔭歴京東轉運使盡革
前使吳居厚苛政時蘇軾自登州召還純粹與同
建募役之議軾服其精詳復代兄純仁知慶州修
明戰守救援舊制及夏人侵涇原純粹遣將疾馳
赴援擊退其軍入為戶部侍郎以徽猷閣待制致
仕卒純粹沉毅有幹略為帥恩威兼用邊人畏服
鄭景平字希尹郡人熙寧三年與父伸同登第為
人剛正不詭隨莅官有廉聲請老後復起知饒州
未久即歸時朱勔用事士大夫多俛節從之獨景
平終始不見
李彌遜字似之吳人父撰字子約以進士仕至朝
議大夫介特有守彌遜登第累遷起居郎以封事
剴切謫官靖康二年以江東運判平建康牙校周
德之亂紹興中復為起居郎論事如初試戶部侍
郎秦檜主和議彌遜切諫檜以政府虚員動之爭
愈力乞歸卒朝廷思其忠節詔復敷文閣待制
李彌大字似矩彌遜弟崇寧中登第靖康初自刑
部尚書詔除河東宣撫副使俄罷知陜州河東偏
將李彦仙來謁彌大壯之留戌殽澠間以遏敵後
彦仙果奏捷於陜彌大尋帥衆赴大元帥府紹興
中歴官工部尚書
葉夢得字少藴吳人少嗜學登進士第累官翰林
學士知潁昌府李彦括公田以黠吏告訐籍舞陽
民田數千頃夢得上其事捕吏治之民大悦紹興
八年除江東安撫制置大使金兵至拓臯夢得據
守江津使不得渡而去兼總四路漕計給諸大將
餉軍用既足皆力戰退敵移福建安撫使殄平海
寇拜崇信軍節度使致仕卒
徐林字稚山蘇人少有特操中進士第與王黼有
連不肻附麗紹興中以趙鼎薦歴太府少卿忤秦
檜出為江西轉運副使又以劾檜親黨謫居興化
隆興初為吏部侍郎以論事不合奉祠歸湯思退
薦為給事中累辭不赴終龍圖閣學士子蕆字子
禮舉進士乾道初知江隂軍興水利有治績歴官
提舉浙東常平
王葆字彦光崑山人弱冠通諸經舉宣和六年進
士紹興中累遷考功御史秦檜專政百司莫敢可
否事葆獨伸滯直枉當官不避出知廣德軍移守
漢瀘二州皆著政績歴浙東提刑丐祠歸葆學行
深醇尤精鑒裁每賞識士於未遇時後多為名臣
范成大字致能吳人登紹興進士第乾道中官禮
部員外郎兼崇政殿說書以文學材氣為上所知
及奉使金國力正受書之禮詞氣慷慨不辱命上
知其忠勁益有意大用除中書舍人奏繳張說除
簽書之命累遷參知政事卒諡文穆成大歴鎮靜
江成都建康興利除害去思遺愛所在歌舞為文
贍麗清逸尤工於詩
胡元質字長文長洲人父珣以行義著元質舉進
士光宗時歴遷給事中嘗論人主言動不可不謹
至累百言帝書之座右恩眷特厚紹熙中除四川
制置使知成都奏減蜀鹽虚額錢五萬餘貫又奏
沿邊諸州軍事皆切中要害卒諡獻惠
黃由字子由長洲人淳熙八年廷對論内侍甘昇
與曾覿王抃相結招權納賄擢第一吳自設科來
由始冠多士累遷將作監嘉王府贊讀紹熙五年
孝宗疾光宗不能問安人情疑懼由請嘉王過重
華宫問安孝宗為之感動慶元初有請斥偽學之
黨者由執奏不可終刑部尚書
衛涇字清叔崑山人淳熙十一年舉進士第一累
遷著作郎紹熙二年正月震雷電大雪繼作涇言
皆隂勝陽之證意指李后及諸佞倖慶元間論壽
皇孝飬禮曠宜積誠意以得太上歡心嘗請誅韓
侂胄論罷陳自強歴拜參知政事卒諡文節涇歴
事三朝出入内外憂國㤀家始終如一
冷世光字賓王常熟人與弟世修世南同入太學
時稱三冷舉紹興進士淳熙中歴遷殿中侍御史
條奏忠切彈劾無所避人謂之冷面御史世修字
良器與兄同登第仕至朝奉大夫
王介字元石郡人由進士授昭慶軍簽判光宗時
入為學官疏請駕覲重華宫寧宗即位韓侂胄用
御筆罷諫官介力攻之開禧中為尚書度支郎首
陳用兵之禍後累遷中書舍人會不雨請冊免宰
相史彌遠歴知慶元府卒諡忠簡介初學於吕祖
謙故文學有原委子埜字子文工詩書效歐陽詢
以父蔭補官復登第歴僉書樞密院事以不阿丁
大全罷歸
麋溧字子長蘇人左司郎中師旦子以父郊恩授
如臯尉復舉慶元進士嘉定末累遷監察御史理
宗即位除右正言立朝剛正先後封事彈章數十
上人稱其有仁者之勇大臣之節以祕閣修撰致
仕子&KR2064;字伯升由進士歴知安慶府弇字仲昭以
蔭官提舉江西常平並有治績
李韶字元善彌遜曾孫父文饒台州司理參軍多
隂德韶嘉定中與兄寧同舉進士累遷右正言疏
請起魏了翁以台輔再疏劾内侍陳洵益女冠吳
知古帝怒韶還笏乞歸不獲復乞外由起居舍人
出知漳州號稱廉平嘉熙間召赴闕論事復數十
上擢翰林學士奉祠歸卒韶平粹簡淡門無雜賓
元干文傳字壽道吳人登延祐進士乙科授同知昌
國州事州居海島民多頑獷文傳柔以恩信俗為
大變歴遷烏程長洲縣尹婺源吳江知州皆有善
政擢集賢待制與修宋史供職勤恪三史成以禮
部尚書致仕
明滕德懋字思勉吳縣人元季辟帥府參謀討方國
珍及國珍降留撫台州台人德之太祖徵授中書
行省掾歴官戶部尚書德懋才辯豪爽器量弘偉
長於奏疏
盧熙字公暨崑山人兖州知府熊弟博學工書洪
武初以薦授睢州同知尋行知府事御史奉詔清
軍欲按舊籍勾民充伍熙止以常隸尺籍數人畀
之御史怒熙曰州軍籍止此迫之民且散竟不能
奪後卒官吏民挽哭者千餘子充&KR1846;有學行嘗以
能書薦云
俞貞木字有立長洲人名儒琰孫洪武初以薦知
樂昌縣改都昌以禮化民清節尤著門人吳縣袁
政字文理永樂中由薦授湘隂典史有政績夏原
吉薦其才遷知遂安縣
吕昭字克明崑山人洪武中以薦授徐州訓導改
浦城縣丞永樂中以治行遷知沁州赴任過徐天
寒尚未挾纊故所授經弟子共買裘衣之子旦既
舉進士昭遺書勵以清節後旦仕終建昌推官亦
稱廉吏時同縣有三廉宦之目謂昭及漢陽知府
章廉中府都事朱顯也
王英字俊伯崑山人洪武初由太學選授御史以
身許國上特命署都御史事大書敦厚王英四字
揭諸殿柱永樂初歴陜西按察使以簡靜稱又吳
縣張勖字勉夫永樂丁酉舉人官御史言事激切
終廣西僉事
陳祚字永錫吳縣人永樂己丑進士官河南參議
以言事謫佃太和宣德初擢御史疏請頻御經筵
講說大學衍義或摘其語激上怒逮繫詔獄正統
初復官出按湖廣歴福建僉事致仕玄孫鎏字子
兼嘉靖戊戌進士歴河南副使峻却屬吏餽鍰轉
雲南釋武定亂民之脅從者
陳鎰字有戒吳縣人永樂壬辰進士宣德末累遷
右副都御史鎮守陜西正統六年代還尋仍出鎮
進右都御史十年入理院事進左都御史景泰二
年陜西旱饑朝廷從陜人請復遣鎰莅鎮軍民大
悅鎰寬厚清慎先後在陜十餘年陜人愛戴呼為
黑髯慈父家繪其像事之如神還朝踰年致仕卒
諡僖敏裔孫太學生震有學行諸生世治工文翰
並知名於時
劉璉字廷璉崑山人永樂壬辰進士洪熙初歴官
參贊宣府軍務宣德中兼督邊儲尋以戶部侍郎
兼廵撫累降勅褒奬景泰初卒官璉公勤廉慎久
鎮邊陲聲績甚偉
俞士悅字士朝長洲人永樂甲辰進士自湖廣副
使遷浙江參政所莅著丰采又城泎澉二浦以備
倭正統己巳都城戒嚴士悦以右都御史督軍分
守晝夜籌畫不釋甲胄事平進刑部尚書後謫戌
赦還復官
魚侃字希直常熟人永樂甲辰進士以刑部郎督
漕清河置卒撩淺運道無滯知開封府斷决明允
日進崧菜脱粟人比之包孝肅同縣錢昕正統己
丑進士歴湖廣布政清節與侃齊名
虞祥字仲貞崑山人永樂中舉人授金華府學訓
導歴兵部侍郎卒為人謹飭達大體自教官入諫
垣及以大臣廵視畿甸所在著聲孫臣累官四川
參議清慎有家風
范希正字以貞吳縣人宣德三年舉賢良方正授
曹縣知縣為奸吏所誣坐逮曹民八百餘人詣京
白希正廉能被誣帝釋之使還縣正統十年山東
饑惟曹以希正先積粟得無患大理寺丞張驥賑
山東聞之因請升曹縣為州而以希正為知州從
之希正治曹二十二年得民最久
徐有貞字元武初名珵字元玉吳縣人宣德癸丑
進士選庶吉士歴諭德始奏改名景泰四年河决
張秋擢僉都御史往治之建置水門開支河濬運
河三策功成人稱其才遷左副都御史天順改元
以迎復功進華盖殿大學士封武功伯尋謫戍金
齒後放歸卒有貞博學多能詩文皆偉麗
練綱字從道長洲人祖則成為御史有聲綱領宣
德乙卯鄉薦正統己巳之變上中興八策以薦擢
御史按淮陽鹽政駙馬都尉趙輝侵利劾奏之又
糾吏部尚書何文淵侍郎項文曜典選不公人多
其侃直有練綱口之號後按福建與監司互訐謫
判邠州卒
仰瞻字宗泰長洲人正統間由貢累官大理丞時
王振用事百官多奔走其門獨瞻與大理卿薛瑄
不往尋以辨冤獄事忤振謫戍大同振敗復起執
法愈堅終大理少卿
龔理字彦文崑山人正統丙辰進士官工部郎以
廉幹聞會河决張秋廷議推理佐徐有貞治之景
帝曰是不要錢龔郎中乎遂擢山東左布政督河
工理置八閘作九堰築大洪口甚著勞績後以疾
歸行李蕭然清節益著
顧□字明德吳縣人進士㢲子正統丙辰進士以
御史理長蘆鹺政盡革宿弊復按山東自監司以
下諸吏有不職者皆劾退之不少徇都御史王文
以得廵方體移文諸御史當以□為法後平贛州
長河洞巨盜
張和字節之崑山人正統己未進士授南京刑部
主事歴浙江提學副使儀範肅然待諸生有恩義
殁後浙士數百人賻哭哀之如父
張穆字敬之崑山人宣德乙卯舉人以兄和未預
鄉薦不赴公車及正統戊午和亦舉於鄉己未同
登進士授工部主事歴擢山東副使表伯夷閔損
孔融狄仁傑墓訪孫復石介之後給以衣廪東土
服其風化後自浙江參政歸無以自給門人故吏
為買田松江以老焉
祝顥字維清長洲人正統己未進士授給事中建
白務持大體景泰間歴遷山西參政時邊警屢告
公私困竭顥規畫周密倉儲充足汾州有妖人作
亂顥已馳獲十六人而妄扳及千人顥欲簡釋三
司難之顥竟具實奏聞後罷歸顥吏材精敏兼工
詩文
朱驥字漢房常熟人正統壬戌進士天順中官御
史有風裁時閣臣李賢柄政尚書金濓依附之驥
劾濓語并侵賢時人語曰朱驥手練綱口終廣西
參議
吳淳字厚伯常熟人都御史訥子正統戊辰進士
擢御史以清謹聞子堂字子升弘治壬戌進士亦
官御史抗論宸濠不法監陸完毛銳軍有殲流寇
功
孫瓊字藴章崑山人正統戊辰進士天順中歴刑
部郎中時錦衣門達羅織人罪法司承望風旨刑
多枉濫惟瓊多所平反太監牛玉假子犯法屬瓊
寬之瓊執法不少徇積為權貴所忌謫戍遼東成
化初復官致仕葉文莊盛嘗云鄉里作官前輩當
法吳丈後輩當法藴章吳丈謂吳凱也字相虞宣
德中官部曹有治劇才家居四十年以禮自律風
儀嚴峻
葉盛字與中崑山人正統乙丑進士授兵科給事
中土木之變盛疏請先正扈從失律諸將罪及寇
廹都城三日間章奏七上皆中機宜寇退進都給
事中出安集陳州流民還奏畿輔旱蝗請加寬恤
以才擢山西右參政協贊大帥軍務復獨石等四
城大興屯田擿戍卒之不任戰者給牛種耕之軍
用以給天順二年廵撫兩廣屢破賊砦移鎮宣府
修復屯堡七百餘所邊塞益寧入為吏部左侍郎
卒諡文莊
章格字韶鳳常熟人父珪字孟瑞正統中官御史
有直聲格舉景泰辛未進士歴廣東按察副使廵
視海道時琉球使臣以貨轉販他境遭風漂至香
山守臣欲盡戮之以為功格為奏辯還其資而遣
之遷雲南按察使撫綏得宜邊徼畏服終大理寺
卿弟律字鳴鳳由進士歴廣西布政平荔浦獞賊
終南副都御史
陸昶字孟昭常熟人工詩文景泰辛未進士歴福
建參政先通番商舶肆掠海上莫能捕治昶練兵
發艦迹其所在悉擒戮之海濱獲安其他築隄防
實倉庾除宿蠧具有方略閩人德之
盛㫤字允高吳江人景泰辛未進士授御史清山
東馬政奏蠲被災逋賦復按廣東單騎諭降瀧水
諸賊後以言事謫古田典史遷知羅江縣教民鑿
池一千二百餘所自是旱不為害終叙州知府
程宗字文伊常熟人景泰辛未進士知吉安府吉
安素多舞文奸胥宗手自裁牒書之奸無所容累
擢副都御史廵撫陜西率兵擊退洮州西番潘松
諸寇又奉璽書宣諭木邦孟密爭地仇殺二酋皆
俯聽約束而西南無事詔褒其績以南工部尚書
致仕
尤淳字公厚長洲人參議安禮孫景泰癸酉舉人
知鉛山縣調永年雪冤獄以廉慎稱淨慧寺僧戕
人惑衆捕置之法燔其寺後以抗直去官子樾字
宗陽正德戊辰進士歴太僕寺卿人稱其才守族
人錫類字孝徵萬歴庚辰進士知真定府著廉直
聲後預平播功終雲南布政
劉瀚字約之長洲人天順丁丑進士歴大理知府
鋤強綏弱民安其政即遷按察使精法比持憲體
尋致仕歸同縣張翥字汝振與瀚同登第知南昌
府理冤獄捕大猾折服中貴之乘傳横索者仕亦
終滇臬
陳易字一元常熟人天順壬午舉人除建昌推官
雪平民為盜誣引者五十餘人遷黃州府同知冢
宰王恕知(缺)以母老乞歸
李傑字世賢常熟人成化丙戌進士入翰林累官
禮部尚書高簡自重為正論所歸上邊務六條時
稱碩畫以忤劉瑾致仕為文清醇有法卒諡文安
胡琮字文德長洲人成化丙戌進士知江陵遼王
不檢束其下多剽掠為民患琮一繩以法始皆斂
戢以最擢御史坐言事謫常德同知有大璫自滇
還過郡恣索金錢琮引伍伯出聲言欲檢視其槖
璫懼即行後乞致仕歸
顧福字天錫吳縣人成化丙戌進士歴刑部員外
郎勘獄浙江摘發鉅贓尋以忤勢要出通判永州
請罷牙茶香草之徵累遷河南參政分司南陽宗
藩軍校多不戢福以禮裁斷皆帖然無怨福友於
兄弟䘏其鄉黨人無間言
徐恪字公肅常熟人成化丙戌進士授工科給事
中彈劾無所避歴遷右副都御史廵撫河南恪素
剛正所至抑豪猾祛奸弊及為廵撫以所部多王
府持法尤嚴調撫湖廣吏民罷市泣送數十里不
絶屬吏以羨金贐峻却之終南工部右侍郎
瞿俊字世用常熟人成化己丑進士除崇仁知縣
以最擢御史出按江西刺舉不避權要尤嚴懲墨
吏遷廣西按察副使正已率下人多悚服
王鼎字元勲常熟人成化己丑進士授南刑部主
事有京衛指揮抵重法賂尚書求移獄鼎執不從
歴湖廣參議杖殺大猾裁藩府預借禄米遷廣東
參政尤著清勁聲
褚祚字昌印常熟人成化壬辰進士授臨海知縣
約已裕民政為屬邑最以薦擢御史理畿内馬政
釐革宿弊殁不能殮同年吳寬為殮之
張汝舟字濟民崑山人成化甲午舉人官南昌同
知殲巨寇徐九齡時寧藩驕横汝舟一無所徇藩
妃兄為盜捕論如法遷思南府知府治以簡靜聞
吳洪字禹疇吳江人孝子璋子成化乙未進士官
刑曹能斷疑獄出廵視廣東海道以清節著歴工
部左侍郎時劉瑾用事誣劉大夏罪欲殺之洪力
辯得解遷南刑部尚書以執法忤瑾勒令致仕子
山巖崑
吳瑞字德徵崑山人成化乙未進士歴工部郎中
督理河道鑿甓社湖左腹河四十餘里得免風濤
之險以疾乞歸瑞素邃易學尤長古文詞子蘭弘
治己未進士官御史
徐源字仲山長洲人成化乙未進士歴兵部郎絶
權貴請託核正濫冒武功爵弘治中廵撫山東歲
饑奏行賑濟割臨清倉米八萬餘石抵漕額明年
將徵償源奏民賴賑稍蘇而又遽徵與不賑何異
詔悉蠲之後致仕歸卒源詩文博雅兼工書法有
米氏風
吳愈字惟謙崑山人成化乙未進士知叙州府平
馬湖土司亂歴河南參政清藩府侵占屯田
陳璚字玉汝長洲人成化戊戌進士由庶吉士改
兵科給事中論奸僧繼曉罪置之法又封事屢上
人咸謂得諫垣體歴大理少卿獄多平反屢遷南
左副都御史兼管操江致仕歸卒
劉纓字與清吳縣人成化戊戌進士歴知武陵滕
縣擢御史出按廣東正豪猾誣陷罪及誅武弁之
以捕盜肆虐者尋以劾外戚忤旨武宗杖而釋之
累擢右僉都御史再撫四川徧巡邊境調度精明
威震諸番後以刑部尚書致仕
沈林字材美長洲人成化辛丑進士知晉州有異
績遷守順慶治行為諸郡甲以雲南參政入賀忤
劉瑾落職尋復起歴副都御史廵撫貴州平鎮筸
銅仁烏羅諸叛苖改撫山東以疾致仕
馮玘字良玉常熟人成化辛丑進士除泌陽知縣
捕豪猾撫流民以政最擢御史出按貴州疏請𠞰
平都勻叛獠又按浙江治鎮守中貴不法事終福
建副使
盛洪字思禹崑山人成化甲辰進士歴海道副使
捕斬海賊嚴禁通番堅却市舶中官之餽擢山東
按察使卒
沈杰長洲人成化甲辰進士知歸德州州當黃河
衝杰築長堤開白柳等河河水由之入淮民免墊
溺歴知衢州府大興水利修復堤閘民得灌溉而
城中絶水患終河南布政
蔡昂字惟中長洲人通經學尤精法律成化甲辰
以諸生貢入南雍尋歴南大理寺有盜發牛首山
麓秦檜墓捕得法司議寘大辟昂獨建議檜罪通
於天今墓被盜發殆天降之罰耳請從末減寺卿
韙之昂由是知名以明法除九江府推官多雪冤
獄
馮琨字君夫崑山人成化丙午舉人弘治中官薊
州知州以清覈牧地草場事忤勲貴誣奏下獄孝
宗閱其辨疏特詔復官正德初劉瑾復以前事逮
繫琨久乃得釋終登州知府
毛埕字貞伯吳縣人成化丁未進士授南工科給
事中劾巨璫薄琮罪論死鎮廣安遠侯柳景誣搆
廣撫秦紘埕又劾之紘釋而景罷歴南太僕卿宸
濠反大司馬喬宇採埕議委督泗潁和陽諸軍為
江表聲援進右副都御史致仕玄孫堪字公輿萬
歴戊戌進士官御史出按雲南疏爭貢金加額事
又劾鎮臣驕横仕至通政使
張瑋字嘉玉蘇州衛人成化丁未進士授工部主
事分𣙜杭州嚴察奸蠧課贏而不以羨進進郎中
督漕河徐州興革必盡民利不為勢撓中貴過其
地皆斂戢為劉瑾所陷謫戍遼陽瑾敗釋歸瑋居
官素廉晚歲益貧至晨夕不能自給及卒郡邑為
賻襚鄉人斂資葬之
葉紳字廷縉吳江人成化丁未進士歴禮科給事
中弘治十年紳請太子早出閣擇講官諭教尋以
修省陳八事復專劾中官李廣八大罪未久廣竟
得罪紳擢尚寶少卿卒
王哲字思德吳江人弘治庚戌進士授御史歴按
福建廣東江西所至清軍伍理鹽務平劇賊䘏民
隱作士氣又劾江西鎮守董讓不法事上切責讓
自是中官少戢後以僉都御史廵撫江西宸濠憚
之旋為所毒乞歸卒從孫有功字可大萬歴癸未
進士由遂昌知縣擢御史有清節贈光禄少卿
張琮字廷獻吳縣人弘治庚戌進士自禮部郎中
出為陜西參議劉瑾銜之謫濟寧州知州甫一月
擢御史出撫甘肅時寘鐇初平人情未定琮廣布
恩威邊陲以寧遷湖廣副使白蓮偽教嘯聚千餘
琮俘戮渠魁而貸其餘襄地安堵累擢右副都御
史廵撫湖廣平德安襄陽芒部諸妖逆終南京右
副都御史
盧翊字鳳翀常熟人弘治庚戌進士歴御史出按
四川兼視水利鑿都江堰連歲大熟撫降天全六
番招討司遷副使守禦松潘更定戍法禁戍長苛
斂修鐵索橋及葺治棧閣以通道行者便之土人
名盧崖閣進雲南參政建策築堡於姚安界中擇
將屯守以絶生熟彝之入寇又洱海地素苦旱為
開陂儲水築壩障泉而田得灌溉人食其利以薦
擢廣西布政卒
毛澄字憲清崑山人弘治癸丑廷對第一授修撰
正德中歴遷禮部尚書屢進讜言世宗由興邸即
位以澄迎立功加官蔭堅辭不受大禮議起澄力
持尊無二統之議帝不從澄苦爭不得遂引疾歸
卒諡文簡澄歴事三朝論事侃直不少媕阿有古
大臣風節同縣張羽由進士官刑部郎以議大禮
忤旨廷杖削籍
吳一鵬字南夫長洲人弘治癸丑進士選庶吉士
歴侍講忤劉瑾出為南京部曹瑾誅復故官嘉靖
初累拜禮部左侍郎力爭大禮疏論興獻帝不當
建廟京師又力糾給事中陳洸附會議禮之罪俱
不從後以南吏部尚書致仕卒諡文端
盛應期字斯徵吳江人弘治癸丑進士授工部主
事忤太監李廣遂搆以罪謫安寧驛丞累遷雲南
僉事以裁抑鎮守太監梁裕為所劾逮繫詔獄尋
得釋歴右副都御史廵撫四川江西進督兩廣所
莅皆著威惠屢奏平賊功既引疾歸里以河决徐
沛特起右都御史往治之應期建議開昭陽湖東
百四十餘里為永久計興役垂成為言者所阻而
罷
楊昇字起同吳縣人弘治癸丑進士選庶吉士改
戶科給事中有大臣以罪斥復夤緣再進昇疏劾
之人憚其勁補禮科覈視遼陽邊儲斥不法數人
邊塞肅清子伊志嘉靖丙辰進士累官右副都御
史廵撫南贛亦著聲績
朱希周字懋忠崑山人父文官御史有直聲希周
舉弘治丙辰廷試第一人授修撰遷侍讀以忤劉
瑾左遷歴禮部侍郎嘉靖初大禮議起希周力持
讜論風節挺特累官南京吏部尚書以考察忤權
貴乞致仕家居益廉靜自持卒諡恭靖
顧潛字孔昭崑山人弘治丙辰進士選庶吉士改
御史屢論時政皆見採納又劾光禄少卿祝祥阿
附外戚太常卿崔志端左道惑人皆斥去武宗即
位疏言嗣服之始當崇敬畏戒佚欲任耆碩遠佞
倖時論偉之出督京畿學政為劉瑾黨所搆罷歸
周倫字伯明崑山人弘治己未進士自新安知縣
擢御史正德中勘太監李興伐禁林山木事上嘉
其直以忤劉瑾斥歸瑾誅復起出按山西奏築太
原南關新城寧武關上堡垜口濠塹邊境永賴嘉
靖中累遷南京刑部尚書卒諡康僖子鳳鳴字于
岐正德戊辰進士歴刑兵二部郎中以吏幹稱終
大理寺丞
周用字行之吳江人弘治壬戌進士正德初官南
兵科給事中極諫以中旨斥廷臣且請治鎮守江
西中官罪時多其直出為廣東參議預平番禺盜
有功嘉靖中歴南刑部尚書致仕用端亮有節槩
人惜其去以薦起工部尚書督河道尋改漕運未
上召拜左都御史遷吏部尚書卒諡恭肅
陳察字原習常熟人弘治壬戌進士正德初由南
昌推官擢南御史尋改北劉瑾既誅武宗猶日狎
羣小察偕同官極諫出按雲南嘉靖初復按四川
先後請罷鎮守中貴又伸救諫臣楊言直聲震朝
野歴僉都御史撫南贛旋以忤旨斥歸弟寰舉進
士仕至祭酒正德中以直諫奪俸
陸鰲字鎮卿吳江人弘治壬戌進士授荆州府推
官廉勤明允諸郡多疑獄上官檄鰲往决之擢御
史廵山海關疏籌邊三事悉見採納復按河南奪
宣武等衛田為勢家所占者六千餘頃給諸貧軍
歲增糧四萬石終浙江參政
顧鼎臣字九和崑山人弘治乙丑廷試第一授修
撰嘉靖初以直講受眷歴吏部左侍郎請授曾子
後五經博士比三氏子孫從之進禮部尚書京師
淫雨四方多水災鼎臣請賑饑弭盜報可尋以本
官兼文淵閣大學士卒諡文康鼎臣官侍從時屢
陳東南賦役不均之弊世宗特勅撫臣釐定之倡
築崑山城後有倭警邑賴以全鄉人立祠祀之孫
謙服天啟中田貢除昌化知縣治以嚴辦聞
吳山字靜之吳江人尚書洪子正德戊辰進士官
刑部郎中抗直不撓權勢力諫武廟南廵忤旨廷
跪五日屢遷河南廵撫劾伊王府宦豎及臨漳王
府將軍之為民害者左遷浙江參議後歴撫四川
南贛並著聲績終刑部尚書弟巖同榜進士授給
事中乾清宫災疏陳數十事語皆切直仕至四川
參政子邦貞嘉靖癸丑進士官湖廣按察有撫討
土司功終太僕卿曾孫易字日生明季癸未進士
以名節著
方鳳字時鳴崑山人正德戊辰與兄鵬同舉進士
鳳官御史武宗時屢諫廵幸江西副使胡世寧以
忤宸濠被逮力救之薦王守仁當不次用世宗初
大禮議起鳳力持正論以兄附張桂之議因并劾
之旋自劾以謝兄遂免歸初鳳鵬素友愛及鳳罷
鵬亦以太常卿告歸兄弟雍穆無間
陳逅字良會常熟人正德丁丑進士嘉靖初官御
史同官以直諫逮訊逅抗疏申救下獄廷杖謫合
浦主簿累官河南副使帝幸承天坐供具不辦落
職後頻薦不起
孫國華字珍凡萬歴甲戌進士知東平州擒劇盜
决疑獄終廣州知府
沈漢字宗海吳江人父奎有孝行漢舉正德辛巳進
士授刑科給事中論中官馬俊王堂罪嘉靖改元詔
蠲逋税漢以民間己納者多飽吏槖請已徵未解者
作來年正課又興獻帝議加皇號疏陳不可霍韜欲
改官制力陳其謬及張寅獄起執法大臣(多)得罪漢
抗章申救廷杖削籍隆慶初贈太常少卿
王同祖字繩武崑山人正德辛巳進士選庶吉士
授編修嘉靖中以議興獻廟制被斥用薦起歴司
業九廟災上言宗廟宜藏主石室引公羊傳及漢
儀為証人服其博識子逢年字舜華高才嗜古能
世其學
朱觀字顒伯崑山人嘉靖癸未進士官御史言事
忤旨廷杖廵按陜西奏築花馬池至横城堡邊墻
百六十餘里永為西陲利終河南布政
顧夢圭字武祥崑山人御史潛子嘉靖癸未進士
官南吏部郎應詔陳言論六事尤論中官鎮守之
害得旨撤還擢廣東參議乞止海北採珠之役參
政福建平連江壽寧松溪諸寇終江西布政子允
默有文名同縣陸冕字子端夢圭同榜進士授禮
部主事以劾方士陶仲文廷杖謫浮梁驛丞後歴
陜西副使
陸粲字子餘長洲人嘉靖丙戌進士選庶吉士改
工科給事中勁挺敢言時張璁桂萼擅政粲劾其
罪帝悟立斥之尋復用霍韜言召還璁萼下粲獄
謫都鎮驛丞遷永新知縣前後獲盜數百姦猾屏
迹以念母乞歸母殁毀甚未終喪而卒粲嗜學博
通古今有著述行世
秦鰲字子元崑山人嘉靖丙戌進士歴兵科給事
中劾魏國公徐鵬舉中官賴義不法狀彗星見劾
張孚敬妬賢病國帝遂罷孚敬及孚敬再相汪鋐
承風旨以考察謫鰲東陽縣丞屢遷福建參議卒
曹逵字履中常熟人嘉靖己丑進士官御史以糾
冢宰汪鋐罪忤旨廷杖謫蘄水知縣中人從章聖
梓宫過境恣索供帳逵令吏民牽板水次己公服
前引中人素聞其剛直遽引去
周大禮字子和崑山人嘉靖壬辰進士知興化府
興木蘭障水之役以備旱澇歴山東登萊道除海
壖漁税
嚴訥字敏卿常熟人嘉靖辛丑進士選庶吉士歴
侍讀三吳困倭患後歲復大祲有司徵斂益急訥
疏請蠲貸帝從之累遷禮部尚書改吏部慎選曹
郎務抑奔競振淹滯又仿先朝三途並用法州縣
吏政績異者破格超擢銓政一新尋拜武英殿大
學士仍掌銓政以疾告歸卒諡文靖孫栻字子張
明季甲戌進士除信陽知州設守嚴密寇不敢犯
為督師盧象昇所重
徐申字周翰崑山人嘉靖中由鄉舉歴刑部主事
張延齡繫獄申奏記尚書宜援議貴議親例請於
帝以慰昭聖太后心帝震怒盡收繫前後提牢主
事申廷杖謫外任不赴官而歸與同里魏校輩歗
咏為樂久之卒
王賚汝字以善常熟人嘉靖中由鄉舉授增城知
縣地接五嶺素多盜設方略獲斬之歴漢陽知府
溳水淤塞出府羨金募役開濬溉田千頃名王公
河
袁洪愈字抑之吳縣人嘉靖丁未進士歴禮科給
事中以劾嚴嵩私人出為福建僉事屢遷湖廣參
政所在以清節著嵩敗召為南太僕少卿歴南禮
部尚書改吏部引年致仕卒諡安節洪愈通籍四
十餘年所居不增一椽出入徒步及殁廵撫周孔
教捐金葬之
張勉學字益甫長洲人嘉靖丁未進士由翰林改
給事中方士陶仲文受封爵抗疏駁之出勘邊事
劾仇鸞濫殺冒功謫内黃丞累遷僉事分廵長沙
平藩府租額聽縣徵解民便之分守衡永宣布恩
威苖民懾服
徐栻字世寅常熟人嘉靖丁未進士自宜春知縣
擢南御史忤嚴嵩謫浙江布政司都事累遷江西
參議監戚繼光軍破境内羣盜又平花園洞賊歴
僉都御史廵撫浙江修築海鹽隄二十餘里以南
工部尚書致仕孫復祚字陽初才名甚盛
陳瓚字廷祼常熟人嘉靖丙辰進士自永豐知縣
擢刑科給事中劾罷嚴嵩黨二人請錄建言廢斥
者廷杖削籍隆慶元年起官吏科請卹楊最楊繼盛而
誅曲殺沈鍊之楊順路楷皆報可擢太常少卿忤
高拱謫官後以薦起累遷右副都御史振肅綱紀
復以直言忤時相除南刑部侍郎卒諡莊靖
楊成字汝大長洲人嘉靖丙辰進士授工部主事
累遷四川參政按蜀藩侵占山林陂田悉還之民
進廣西左布政桂林用兵成調畫有功擢都御史
廵撫江西賑災荒修水利民尸祝之入為工部侍
郎歴南兵部尚書劾巨璫張鯨罪斥之予告歸卒
諡莊簡
申時行字汝默吳縣人嘉靖壬戌進士第一授修
撰歴吏部左侍郎萬歴六年拜東閣大學士十一
年進首輔時行性平粹承前相綜覈之後一切為
寬大以諧人情亦數有獻納錄建言諸臣罷内操
皆有力焉嘗力言催科急廹徵派加增刑獄繁多
用度侈靡之害十九年予告歸里又二十三年卒
年八十諡文定
郭諫臣字子忠長洲人嘉靖壬戌進士授袁州推
官列嚴世蕃諸不法狀上廵按御史林潤潤以入
奏世蕃伏誅歴吏部員外郎會中官毆御史闕下
抗疏請正其罪屢擢鄖陽廵撫未任卒
韓世能字存良長洲人隆慶戊辰進士選庶吉士
授編修歴禮部左侍郎嘗奉使册封朝鮮及楚藩
餽遺無所受分校鄉會試所拔多知名士又吳縣
劉瑊字玉儔隆慶辛未第二人及第授編修歴中
允亦有清望
趙用賢字汝師常熟人隆慶辛未進士選庶吉士
授檢討䟽論輔臣張居正奪情事廷杖削籍後起
原官累遷吏部左侍郎初用賢以建言得譴名震
一時及再起聲望益重為執政所忌遂不得安其
位而去公論惜之卒諡文毅
顧其志字太冲長洲人隆慶辛未進士萬歴中官
陜西參政時西陲告警其志有保靈武功累遷陜
西布政裁抑礦税二璫歴左副都御史總督三邊
有紅水青陽諸捷疏止礦税減織造發二璫惡跡
撤之改總南憲
顧九思字與睿長洲人隆慶辛未進士授豐城知
縣萬歴初以治行擢戶科給事中歴禮兵都給事
中條奏皆有關軍國大計咸推其讜直累遷右通
政以病乞歸裔孫太學生希喆以學行稱三典康
熙庚辰進士盛有文譽
沈璟字伯英吳江人漢曾孫萬歴甲戌進士歴吏
部考功員外郎時有册封鄭貴妃之旨璟疏請定
國本并請王恭妃封號忤旨謫行人司正遷光禄
丞尋乞歸卒天啟初贈光禄少卿弟瓚字子勺萬
歴丙戌進士歴江西僉事以行義著鄉里
朱熙洽字鴻甫崑山人萬歴甲戌進士授潛江知
縣清民田築磚城歴貴州副使所至皆以清嚴著
孫日爃萬歴壬子舉人官工部員外郎督臨清厰
有守城績
陳子潛吳江人以字行僉事僎玄孫萬歴丁丑進
士授行人選禮科給事中有清直聲降福建布政
司照磨歴兵部郎中發武弁餽金事致之法終湖
廣僉事子潛性篤孝母喪飲泣一目喪明
顧雲程字務遠常熟人萬歴丁丑進士授淳安知
縣調繁嘉興皆有善政擢御史出為江西僉事九
江有景德鎮之亂雲程撫其巨魁藍芳威後為名
將歴貴州參議安輯容山銅仁二苖轉覇州兵備
繩税使馬堂以法終南太常寺卿子大章
張棟字伯任崑山人萬歴丁丑進士授新建知縣
時清田議起棟徧歴相視定上中下三等遂為永
利治以嚴辦聞擢工科給事中累陳時政皆得俞
旨歴兵科都給事中以疏爭國本救言官斥歸天
啟初贈太常少卿
吳之佳字公美長洲人萬歴庚辰進士授襄陽知
縣有善政擢兵科給事中歴刑科都給事中以讜
直著時册立久稽禮垣李獻可以豫教請上嚴謫
之之佳偕同官抗疏力爭並削籍一時有吳中三
諫之目謂之佳及張棟葉初春也天啓初贈之佳
太僕少卿孫适字幼洪崇禎丁丑進士歴兵科右
給事中因忤權奸得罪直聲震一時後遭母喪以
毀卒
葉初春字處元吳縣人萬歴庚辰進士授順德知
縣建水壩以扼海寇丈量阡陌賦額一清循良為
嶺表最召拜禮科給事中轉左以疏救同官李獻
可落職天啓初贈光禄少卿
伍袁萃字聖起吳縣人萬歴庚辰進士歴兵部員
外郎署職方事李成梁子求為錦衣大帥袁萃力
寢之累遷廣東海北道副使中官李敬轄珠池其
參隨擅殺人袁萃捕論如法後致仕歸時常熟陸
枝字培吾以鄉舉知彝陵州税閹將抵荆爪牙恣
為奸利枝率州人追而沈之閹不敢問
申用懋字敬中吳縣人大學士時行子萬歴癸未
進士授刑部主事歴兵部職方郎中熟悉九邊要
害掌樞者深倚之先後歴樞曹十九年望最著天
啓初累官右副都御史廵撫順天以忤璫罷崇禎
初起兵部左侍郎進尚書拮据城守大著勞績弟
用嘉字美中萬歴壬午舉人歴官貴州參政
諸壽賢字延之崑山人萬歴癸未進士甫釋褐與
同年生顧允成等疏論房寰誣劾海瑞罪奪冠帶
放還久之起南陽教授歴禮部主事戚里中貴干
請皆拒之以疾乞歸以經學指授後進築室吳之
華山纂述周易未畢而卒
袁黃字坤儀吳江人萬歴丙戌進士授寶坻知縣
省重役裁苛派築堤扞海水闢曠土擢兵部職方
主事時有援鮮之師黃疏請赴軍前贊畫遣竒士
馮仲纓金相往說倭將約盟解甲事垂成為閫帥
所忌遂落職天啓改元追叙東征功贈尚寶司少
卿黃博學尚竒尤精律吕歴法
王臨亨字止之崑山人萬歴己丑進士授西安知
縣調海鹽守潔才敏讞獄如神擢刑部主事恤刑
廣東故事減大辟不得過百人臨亨平反二百餘
人吏執案請曰應活人耳寧計駁耶遷郎中大著
明允之譽子志堅志長志慶皆知名時有一鳳三
雛之目
翁憲祥字兆隆常熟人萬歴壬辰進士除鄞縣知
縣以課最徵入歴吏科都給事中疏請東宫講學
福王之國糾中官黃勲等不法事知縣滿朝薦等
以忤税使繫獄力請釋之遷太常少卿卒弟愈祥
應祥并居官有清名憲祥子漢麟尚氣節終南安
推官
金士衡字秉中長洲人父應徵雲南參政以廉能
稱士衡萬歴壬辰進士南工科給事中兼掌六科
事極陳礦税之害請撤還中使語極剴切又爭輔
臣沈一貫庇被察給事御史擢南通政參議歴太
僕少卿士衡清介敢言士論推重
陸化淳字君復常熟人萬歴壬辰進士授工部主
事歴知金華府義東二邑困於開採遂定全浙補
價議革守礦兵省費以千數復守贛州廉敏如在
浙時以勤卒官弟化熙字羽明萬歴癸丑進士官
工部出莅夏陽漕渠山東蓮妖驟發突犯東關化
熙有禦寇護漕功終湖廣參政
沈珫字季玉吳江人漢曾孫與兄琦弟珣號沈氏
三鳳珫舉萬歴乙未進士以母老不謁選母殁服
闋始仕歴東昌知府持守清介福藩就封中人過
臨清暴横以珫約束嚴皆不敢肆遷副使歲旱蝗
珫賑饑殲盜東土獲安少子自南以文學有盛名
由進士除蓬萊知縣清操肖父
繆國維字四備吳縣人萬歴辛丑進士累官貴州
副使聞安酋難作叱馭兼程抵任枕戈坐甲者三
閱月圍解叙功遷參政尋告歸子慧遠順治丁亥
進士有文譽孫錦宣康熙癸丑進士授編修品行
端雅繼讓戊辰進士彤丁未狀元有傳
汪起鳳字無朋長洲人萬歴辛丑進士歴江西參
政分守南瑞弭孽宗之變遷按察使分廵嶺北贛
州兵譁辱帥圍署皆正其罪境内獲安累擢廣東
布政
徐待聘字廷珍常熟人栻從孫萬歴辛丑進士歴
湖廣僉事分守荆南奢酋繹騷繕兵庀餉楚地晏
然遷陜西按察使撫臣喬應甲希魏忠賢意急追
故侍郎王之寀贓鉅萬待聘故緩之與應甲抗不
少屈尋引疾歸從弟待任字廷葵以鄉薦歴沔陽
知州楚藩中涓殺人捕置之法民田為相國子所
奪斷還之亦以強直名
葛錫璠字中恬崑山人萬歴辛丑進士歴刑部員
外有大司馬私人受戎帥賂事露屬刑部庇之錫
璠不可卒按以法屢擢河南分守道殲靈寶盜魁
散其餘黨中州以安終河南按察使子鼏字端調
崇禎庚午舉人篤學嗜古家多藏書悉鋟板行世
王心一字繩甫吳縣人萬歴癸丑進士由行人選
御史天啓初疏論客魏寵盛及救言官之攻客氏
得罪者忤旨斥歸尋復官歴遷應天府尹又以糾
閹黨削籍直言勁節推重一時崇禎初起用終刑
部侍郎
陸康稷字宇粒吳縣人萬歴丙辰進士知貴溪廬
陵二縣有廉能聲擢兵部主事忤魏忠賢落職崇
禎初復官歴文選郎中長洲管玉音天啓乙丑進
士授工部主事以督工節費忤璫被陷廷杖斥歸
孫朝肅字恭甫常熟人萬歴丙辰進士授刑部主
事光宗時紅丸一案朝肅首發正論又上書規切
輔臣方從哲人多悚服出知兖州府預平蓮妖屢
遷廣東布政弟朝讓由進士歴江西布政所至有
循良聲
瞿式耜字起田常熟人禮部侍郎景淳孫湖廣參
議汝說子舉萬歴丙辰進士授永豐知縣有惠政
調江寧永豐民乞留命再任崇禎初擢戶科給事
中矯矯立風節所建白多當帝意搏擊權豪人皆
憚之尋以枚卜事牽連謫官復起應天府丞歴廣
西巡撫
姚希孟字孟長吳縣人舉萬歴己未進士選入翰
林希孟力持清議以剛直稱天啓中希孟以母喪
歸旋被論削籍崇禎初起左贊善時輔臣定逆案
多所咨决歴遷詹事在講筵四年頻有獻納為温
體仁所忌出掌南院尋移疾歸卒諡文毅子宗典
字文初崇禎壬午舉人名行甚著孫田修字德中
康熙辛酉舉人通州學正
顧宗孟字巖叟長洲人萬歴己未進士知定海縣
會有調援之役定兵怒其帥婪侵鼔噪宗孟至武
場諭以大義得解散擢御史遇事敢言權要側目
乞飬歸與文震孟姚希孟稱吳中三孟
顧錫疇字九疇崑山人萬歴己未進士改庶吉士
授檢討天啓中魏忠賢勢大熾以錫疇典試福建
程策中有譏刺語遂削籍崇禎初召復原官歴禮
部左侍郎條列用人五失五善及耗財諸弊帝善
之因與楊嗣昌忤為所搆落職歸復起南京禮部
左侍郎進尚書
文震孟字文起吳縣人待詔徵明曾孫弱冠舉於
鄉以學行負盛名十赴會試至天啟壬戌始舉進
士第一授修撰時魏忠賢漸竊柄累逐大臣震孟
上疏規切時政鐫秩調外旋斥為民崇禎初召為
侍讀歴少詹事頻有建白讜直益著特拜禮部左
侍郎兼東閣大學士甫兩月為温體仁所搆而罷
震孟剛方貞介有古大臣風節卒諡文肅子諸生
秉字孫符有高行
顧其國字在一吳縣人天啓壬戌進士授永豐知
縣靖萑苻革耗羨值歲災祲曲措糧賦民不知困
以政最擢御史出廵按陜西茶馬解京馬匹獨踰常
額
許士柔字仲嘉常熟人天啟壬戌進士選庶吉士
歴左庶子侃直負氣節時羣小所輯三朝要典雖
燬而改削光宗實錄未正士柔抗疏力爭遂與當
國者忤出為南國子祭酒尋降尚寶司丞遷少卿
卒族子重熙字子洽博雅有史才
李模字子木吳縣人天啓乙丑進士授東莞知縣
以政最擢御史慷慨論時事有慎獄詳刑諸疏廵
按正定劾奏鎮守中官謫南京國子監典籍其後
潛居著書以壽終
朱天麟字游初崑山人崇禎戊辰進士授饒州推
官凡攝六篆皆以廉惠得人心並建祠祀之戊寅
考選以條對兵食稱旨擢編修甲午正月奉差出
都中塗聞京師陷一慟幾絶
蔣燦字韜仲長洲人父育馨由鄉榜知清流縣有
惠政燦舉崇禎戊辰進士除餘姚知縣捍禦蔡城
獲全歴官樞曹出備兵天津作三臺為捍蔽保全
南浙糧運長蘆鹽課歸里後遭母喪哭泣過哀兩
目喪明人稱其孝
趙士春字景之常熟人吏部待郎用賢孫叙州知
府隆美子崇禎丁丑第三人及第授編修樞輔楊
嗣昌奪情士春抗疏劾之末言臣祖用賢當神宗
初輔臣張居正蔑倫起復臣祖慷慨建言幾斃杖
下腊其敗肉以示子孫臣不敢背家學而㤀先訓
疏入謫福建布政司檢校後復原官終左中允
蔣棻字畹仙常熟人崇禎丁丑進士除南海知縣
弭盜鋤奸豪猾屛跡調建安時多盜警棻濬城隍
募鄉勇得勝兵數百屹若雄鎮撫臣舉通省廉幹
第一以禮部主事歸里
盛王贊字子裁長洲人崇禎丁丑進士授蘭溪知
縣以清惠稱舉卓異第一以忤廵按被糾崇禎素
知王贊名嘗對輔臣稱其強項後補東陽甫七日
以内艱歸遂隱居陽城為村塾師屋旁有田二畆
卒之日囑其子曰此吾祖宗所遺也
國朝金之俊字彦章吳縣人萬歴己未進士授中書舍
人屢擢兵部添註右侍郎
皇朝順治元年仍授以兵部右侍郎歴祕書院大學士
加太傅康熙元年予告歸里卒諡文通之俊受知
世祖恩禮優渥有清勤端慎之褒疏陳江浙白糧民運之
累得改官運民至今賴之
顧予咸字小阮長洲人順治丁亥進士授寧晉知
縣畿南多盜廉其魁數人捕弗誅厚衣食之為耳
目盜悉驚散縣地多不耕上官徵賦如故力爭乃
免又平賦役而豪家不得匿田以累貧弱調知浙
之山隂兩舉卓異擢刑部主事歴吏部考功員外
郎時當掌計遽移疾歸適郡有大獄株累逮繫昭
雪後居鄉風格峻整為後進所憚
孫魯字孝若常熟人明廣東布政朝肅子順治壬
辰進士授衢州推官西安有重獄久未决魯廉察
得實論如法其餘多所平反遠近翕然稱神明歴
大同知府地近邊而俗樸魯興禮教設義學弦誦
相聞宿習丕變
王師征吳逆調發旁午魯輓粟飛芻士獲宿飽以母老
乞終養歸
宋德宜字右之長洲人明御史學朱子順治乙未
進士選庶吉士授編修屢遷左都御史請弛海禁
以資濱海居民生計嚴糾大帥之馭軍無法者歴
吏部尚書杜絶請托清釐銓法進文華殿大學士
德宜風度端凝贊理機政尤稱慎密卒於官諡文
恪子駿業字聲求康熙乙卯副榜歴官兵部右侍
郎大業字彦功康熙乙丑進士仕至内閣學士
徐元文字公肅崑山人順治己亥殿試第一人授
修撰屢遷國子祭酒訓士嚴肅歴左都御史整飭
紀綱澄肅吏治屢陳時政多見採納以事鐫秩解
任復原官洊陟刑戶二部尚書進文華殿大學士
兼掌翰林院事輔臣綰院篆異數也罷歸舟過臨
清𣙜使檢視囊槖衣裝之外唯圖書千卷人服其
清子樹本字道積康熙丁丑進士官編修
許定升字升年長洲人順治甲午副榜授禹城知
縣决斷明敏俗多投繯赴井以中怨家定升覽牒
立察其虚實受事三年止定真命兩案又捕治豪
蠧不少貸治聲大著引疾歸里力行善事與同志
積粟賑饑復倡設育嬰堂鄉里稱之
陸在新字蔚文長洲人康熙丙午舉人除松江教
授舉卓異擢廬陵知縣清操特著每晨拜誦戒石
四箴乃視事建二亭縣門榜曰問苦息事每置投
牒者於中令諦思之多自悔求息者不息乃詳訊之
曲直立判嘗裹糧詣鄉勖民孝悌力田藹如家人
暇則與諸生講德論文士習益醇邑大治卒於官
民罷市巷哭
吳一蜚字翼生長洲人康熙丁未進士授山西山
隂知縣歲屢不登一蜚頻請緩征蠲賦賑粟平糶
又連决疑獄人頌為神補洪雅縣蜀中自遭明季
寇亂後征税不及原額十一時撫臣以承平日久
民稠土闢欲復賦額之舊一蜚力爭得減入為工
部主事擢御史累官刑部尚書轉吏部在職皆以
廉慎稱卒於位貧無以殮藉朝士賻始克庀喪事
蔣伊字謂公常熟人明禮部主事棻子康熙癸丑
進士選庶吉士改御史有陳六部積習及請減白
糧之價諸奏彈劾大吏無所撓避又集民間疾苦
繪十二圖以獻
聖祖披覽嘉納出為參議督糧廣東多所興除遷河南提
學副使以實行移士習公明稱第一卒於官先是
閩逆之變禁兵駐蘇城以供調遣人皆惴恐伊疏
言内地不必防禦以身家力保無他虞得撤回郡
人德之
歸允肅字孝儀常熟人明刑部主事起先子康熙
己未殿試第一人授修撰辛酉典試京闈所拔皆
寒畯刑部尚書魏象樞昌言於朝慶其得人歴官
少詹事與議政事持正不阿以疾告歸居鄉有清
望
陶元淳字子師常熟人康熙戊辰進士授廣東昌
化知縣作浮糧考魚鱗册會稽經費錄區分縣事
如家事為民請命與上官往復千言動以至誠海
外武弁驕横盡發其奸狀將吏斂戢時行村落問
民疾苦行不坐乘暑不張蓋以勞卒官邑人尸祝
張孝時字嘉錫吳縣人康熙辛未進士選庶吉士
改欒城知縣濬洨沙諸河故道延袤四十餘里列
植榆柳以固隄防邑之水患遂息在官二載政績
特著以廵撫薦及九卿保舉擢寧州知州撫綏疲
瘠民日休息又疏濬州西天池資民灌溉連歲大
稔以疾乞休未就道而卒
嚴虞惇字寶成常熟人明信陽知州栻孫康熙丁
丑殿試第二人授編修左遷大理寺副時通倉盜
米案有欲以私怨鍛入人罪者因虞惇力持不可
而止又有内務府殺人移獄事虞惇先上書本寺
少卿邵觀歴指疑狀又出不意執其人訊之遂吐
實獄始定累遷太僕少卿典試楚蜀皆稱得人平
日淹貫經史著述俱行世
蔣廷錫字揚孫康熙己卯舉北闈癸未
欽賜進士選庶吉士明年即授編修才名冠史舘屢擢内
閣學士雍正元年遷禮部侍郎歴戶部尚書勾稽
周密諸曹宿弊釐剔無遺六年進文華殿大華士
仍兼理戶部事廷錫品粹才優莅事精敏仰贊機
務悉協
宸衷特加太子太傅給一等阿達哈哈番世職九年七月
卒於位諡文肅
蔣杲字子遵長洲人明副使燦四世孫康熙癸巳
進士歴戶部郎中廉敏勤慎為諸曹最出知廉州
府寬厚持大體而剖决明銳廷無滯訟上官皆重
其才守輙檄攝隣郡事所莅俱有聲以罣誤罷用
薦監修海寧海神廟工垂竣而卒杲文學博贍兼
長吏事未竟其用人多惜之
江南通志卷一百四十
江南通志卷一百四十
人物志
宦績(二)(蘇州一府)
蘇州府
漢朱買臣字翁子吳人家貧好讀書嘗刈薪樵賣以
給食隨上計吏至長安邑子嚴助方貴幸薦之召
見說春秋楚辭武帝甚悅之拜中大夫時東越數
反覆拜買臣會稽太守到郡治樓船備糧食水戰
具與横海將軍韓說等俱擊破東越有功徵入為
主爵都尉子山拊官至右扶風
三國顧卲字孝則吳人丞相雍子少與舅陸績齊名
孫權妻以兄女為豫章太守舉善以教風化大行
平日畱心下士世稱知人子譚字子默赤烏中為
左節度每省簿書未嘗下籌屈指心計盡發疑謬
代薛綜為選曹尚書及祖父雍卒數月代雍平尚
書事
張温字慧恕吳人父允以輕財重士名顯州郡為
孫權東曹掾卒温少修節操權問公卿曰温當今
誰比顧雍曰温今無輩徵拜議郎選曹尚書以輔
義中郎將使蜀蜀甚貴其才權嫌温聲名太盛以
引暨豔事斥還本郡卒温二弟祗白亦有才名
晉吾彦字士則吳人出自寒微有文武才初以小將
事陸抗抗竒其勇略擢用之遷建平太守時王濬
將伐吳造船於蜀彦覺之輙為鐵鎻横斷江路晉
師攻之不能克乃退舍禮之吳亾始歸晉為交州
刺史二十餘年威恩宣著南州寧靖
顧榮字彦先吳人雍孫宜都太守裕子榮弱冠仕
吳吳平與陸機兄弟同入洛時號三俊歴官成都
王潁從事中郎避亂還吳值陳敏反假榮右將軍
丹陽内史榮起兵攻敏敏率萬餘人出榮以羽扇
揮之皆潰元帝鎮江東以榮為軍司加散騎常侍
禮遇甚重謀畫皆諮焉卒諡曰元
顧和字君孝榮族子幼有清操王導嘗謂和曰卿
不獨東南之美實為海内之俊導為揚州請為别
駕累遷中丞僕射居任多所獻納雖權臣不苟阿
撓拜尚書令卒諡曰穆
南北朝宋顧覬之字偉仁吳人令山隂理繁以約縣
用無事歴湘州刺史善於涖民治甚有績累官吏
部尚書出為吳郡太守時戴法興權傾人主覬之
未嘗降意心迹清全嘗以其意命弟子愿著定命
論泰始三年加左將軍散騎常侍復為湘州刺史
卒諡曰簡子
陸徽字休猷吳人為建康令清平無私除廣州刺
史士庶愛詠歴都督寧益二州諸軍事益州刺史
威惠兼著卒於官家無餘財文帝惜之諡曰簡子
張裕字茂度吳人初為何無忌參軍累遷揚州别
駕武帝伐劉毅關洛皆居守畱任州事出為廣州
刺史綏靖百越嶺外安之元嘉中除會稽太守職
事甚理尋卒官諡恭子子演鏡永辯岱俱知名時
謂之張氏五龍
張邵字茂宗裕弟歴太尉參軍武帝以卲勤練憂
公補揚州主簿邵悉心政事精力絶人以佐命功
封臨沮伯除湘州刺史轉雍州至襄陽築圍立堰
創田數千頃公私充給後為吳興太守卒諡曰簡
張暢字少微邵兄郎中令禕子孝武鎮彭城暢為
長史元嘉中魏太武南侵江夏王義恭統諸軍出
鎮彭城魏師已逼義恭欲棄鎮南歸僚佐或議欲
直趨歴城或欲席卷奔鬱洲自海道還都惟暢力
持不可輕動孝武曰張長史言不可易也義恭乃
止暢登城與魏尚書李孝伯往復千言吐屬如流
音韻詳雅風儀華潤魏人相視歎息魏師攻彭城
南門暢躬自前戰身先士卒魏太武遂北還歴侍
中會稽太守卒諡曰宣
顧琛字弘瑋和曾孫謹確不尚浮華孝建初為吳
郡太守以起義功封永新侯竟陵王誕據廣陵遣
陸延稔齎書授琛及二子寶素寶先官琛執延稔
斬之遣二子送其首世祖嘉之終員外常侍中散
大夫
齊張岱字景山裕少子州辟從事歴三府諮議與典
籖主帥其事事舉而情得嘗言我為政端平待物
以禮悔吝之事無由而及元徽中為益州刺史數
年益土安其政遷侍中吏部尚書齊武帝時為吳
興太守更以寬恕著名卒諡貞子
顧憲之字士思覬之孫性清直宋元徽中為建康
令甚得人和都下飲旨酒輙稱為顧建康謂其清
且醇也仕齊為衡陽内史刺史王奐嘆曰顧衡陽
之化至矣若九郡率然吾將何事永元初為豫章
太守憲之雖累經宰郡貲無儋石及歸環堵不免
飢寒
陸慧曉字叔明吳人清介正立齊武帝為子廬陵
王擇天下第一人為行事乃使慧曉為長史行南
豫州事帝問何以輔持廬陵慧曉以静儉對凡歴
輔五政治身清肅遇僚佐必以禮終南兖州刺史
三子任僚倕並有美名時謂之三陸
梁陸杲字明霞徽孫少好學與舅張融齊名梁天監
中位御史中丞婞直無所顧望嘗以公事彈領軍
將軍張稷杲從舅也出為義興太守以寬惠稱卒
諡簡子
張充字延符吳人國子祭酒緒子仕齊歴義興太
守為政清静入梁為吏部尚書居選以平允稱終
吳郡太守諡穆子
唐陸元方字希仲吳人陳黃門侍郎琛曾孫舉八科
皆中武后時累官鸞臺侍郎同平章事嘗以薦引
親黨免官令白衣領職元方薦人如初曰舉臣所
知不暇問仇黨尋復相元方素清慎后每進退羣
臣必先訪問外祕莫知臨終悉焚其奏稿
陸象先元方子舉制科高第景雲中歴遷中書侍
郎同中書門下性恬靜寡欲議論高簡為時所推
不附太平公主玄宗曰歲寒然後知松柏之後凋
罷為劒南按察使為政尚仁恕卒諡文貞始象先
名景初睿宗曰子能紹先德是謂象賢者乃賜名
弟景倩景融景倩為扶溝丞按察使覆州縣殿最
以景倩為真清終監察御史景融亦知名
歸崇敬字正禮吳人擢明經遭父喪以孝聞天寶
中舉博通墳典科第一歴主客員外郎代宗幸陜
召問得失極陳生民疲敝當以儉化天下大歴中
奉使新羅及還囊槖惟衾衣海外傳其清德後以
兵部尚書致仕卒諡曰宣
歸登字冲之崇敬子事繼母篤孝舉孝廉又策賢
良貞元初為右拾遺裴延齡得幸右補闕熊執易
疏論之以示登登曰願竄吾名雷霆之下君難獨
處同列有所諫正輙聯署無所回諱憲宗問政所
先登知帝睿而果於斷勸順納諫諍内外傳為讜
言累遷工部尚書卒諡曰憲子融字章之開成初
拜御史中丞湖南觀察使盧周仁違詔進羨錢鉅
萬融劾之請以所進代貧民租終兵部尚書
陸璪字仲采吳人太子詹事餘慶子舉明經仕以
清幹稱歴洛陽令摧勒姦豪人不敢犯累遷西河
太守從子長源字泳之有清譽頁元中由汝州刺
史徙宣武行軍司馬去汝日送車二乘曰吾祖罷
魏州有車一乘而圖書半之吾愧不及先人云
顧少連字夷仲吳人父望有隱德少連擢第後又
舉書判拔萃德宗朝累遷翰林學士中書舍人以
謹密稱歴吏部侍郎嫉裴延齡之姦嘗與會飲挺
笏欲擊之會解而止改京兆尹政尚寬簡遷吏部
尚書徙兵部東都畱守表禁苑及汝州閑田募耕
以便民卒諡曰敬
沈傳師字子言吳人禮部員外郎既濟子貞元末
舉進士累拜尚書右丞湖南江西觀察使徙宣州
傳師吏治嚴明人不敢㒺所莅以廉静聞入為吏
部侍郎太和初卒性冲粹無競更二鎮無書賄入
權家及殁鬻宅以葬子詢字誠之咸通中歴昭義
節度使政尚簡易人皆便安
陸亘字景山吳人元和初策制科中第補萬年丞
累遷太常少卿歴兖蔡虢蘇四州刺史浙東觀察
使徙宣歙亘文明嚴重所至以善政稱
宋謝濤字濟之其先富陽人父崇禮為中吳軍節度
推官始家於蘇濤祥符八年登第為梓州判官李
順反成都有守禦功累遷著作郎通判壽州知興
國軍以治行選擢太常博士歴侍御史知雜事清
靜端介終太子賓客
鄭戩字天休吳人天聖三年進士以右正言知制
誥訓詞深雅知開封府政有能迹歴拜樞密副使
出知杭州浚治西湖民賴其利代范仲淹為陜西
四路都總管兼經略安撫招討使夏人懾服累遷
奉國軍節度使卒諡文肅孫時舉進士改秩知當
塗縣以寬厚稱
葉清臣字道卿長洲人天聖二年舉進士甲科景
祐中直史館京師地震疏請詳延忠直敢言之士
由是以言獲譴范仲淹余靖等皆得遷徙出為兩
浙運使疏水利民歴知永興軍浚三白渠溉田踰
六千頃以侍讀學士知河陽卒清臣為人爽邁遇
事敢言數陳世務皆可施行
范師道字貫之吳人參知政事仲淹從子父琪字
希世以進士仕至郎官師道舉天聖甲科擢侍御
史累遷三司副史直龍圖閣知福州明州居官厲
風操有聞即言請罷内降恩澤又言諸閤多遷擢
恐内寵因緣以害政又請士大夫終葬始得從仕
擇知典故近臣以任禮樂之官凡奏議二十卷皆
經國大務嘗為唐詩史著君臣治忽之迹藏之祕
閣子世京世亮皆進士世京居父喪以孝聞以著
作郎知海鹽縣終祕書丞
程師孟字公闢吳人景祐初舉進士甲科累遷提
點䕫路刑獄歲凶以常平粟賑民不足即矯發他
儲不俟報全活四十餘萬歴知楚遂洪福廣越青
州為政簡而嚴發隱摘伏如神所部肅然
徐師閔字聖徒其先建安人父奭官蘇遂為郡人
熙寧末自司農少卿出知袁州修武備嚴號令劇
賊詹遇不敢犯境為治鎮靜有惠愛吏民生為立
祠子鑄字元鈞年少入官有能名所至課嘗居最
政和初提舉兩浙常平修松江石堤闢常熟水田
歴知杭廣揚三州
范純禮字彝叟仲淹第三子以父蔭為祕書省正
字元祐中累遷給事中凡所封駁正名分紀綱皆
國體之大者徽宗立知開封府丞前尹深刻之後
一切以寬濟之歴拜尚書右丞疏言今朝廷議論
之臣皆是元豐而非元祐豈恤國事直以快私憤
而售其奸不可不察純禮沉毅剛正以左朝議大
夫奉祠卒紹興初追諡忠獻
范純粹字德孺純禮弟以蔭歴京東轉運使盡革
前使吳居厚苛政時蘇軾自登州召還純粹與同
建募役之議軾服其精詳復代兄純仁知慶州修
明戰守救援舊制及夏人侵涇原純粹遣將疾馳
赴援擊退其軍入為戶部侍郎以徽猷閣待制致
仕卒純粹沉毅有幹略為帥恩威兼用邊人畏服
鄭景平字希尹郡人熙寧三年與父伸同登第為
人剛正不詭隨莅官有廉聲請老後復起知饒州
未久即歸時朱勔用事士大夫多俛節從之獨景
平終始不見
李彌遜字似之吳人父撰字子約以進士仕至朝
議大夫介特有守彌遜登第累遷起居郎以封事
剴切謫官靖康二年以江東運判平建康牙校周
德之亂紹興中復為起居郎論事如初試戶部侍
郎秦檜主和議彌遜切諫檜以政府虚員動之爭
愈力乞歸卒朝廷思其忠節詔復敷文閣待制
李彌大字似矩彌遜弟崇寧中登第靖康初自刑
部尚書詔除河東宣撫副使俄罷知陜州河東偏
將李彦仙來謁彌大壯之留戌殽澠間以遏敵後
彦仙果奏捷於陜彌大尋帥衆赴大元帥府紹興
中歴官工部尚書
葉夢得字少藴吳人少嗜學登進士第累官翰林
學士知潁昌府李彦括公田以黠吏告訐籍舞陽
民田數千頃夢得上其事捕吏治之民大悦紹興
八年除江東安撫制置大使金兵至拓臯夢得據
守江津使不得渡而去兼總四路漕計給諸大將
餉軍用既足皆力戰退敵移福建安撫使殄平海
寇拜崇信軍節度使致仕卒
徐林字稚山蘇人少有特操中進士第與王黼有
連不肻附麗紹興中以趙鼎薦歴太府少卿忤秦
檜出為江西轉運副使又以劾檜親黨謫居興化
隆興初為吏部侍郎以論事不合奉祠歸湯思退
薦為給事中累辭不赴終龍圖閣學士子蕆字子
禮舉進士乾道初知江隂軍興水利有治績歴官
提舉浙東常平
王葆字彦光崑山人弱冠通諸經舉宣和六年進
士紹興中累遷考功御史秦檜專政百司莫敢可
否事葆獨伸滯直枉當官不避出知廣德軍移守
漢瀘二州皆著政績歴浙東提刑丐祠歸葆學行
深醇尤精鑒裁每賞識士於未遇時後多為名臣
范成大字致能吳人登紹興進士第乾道中官禮
部員外郎兼崇政殿說書以文學材氣為上所知
及奉使金國力正受書之禮詞氣慷慨不辱命上
知其忠勁益有意大用除中書舍人奏繳張說除
簽書之命累遷參知政事卒諡文穆成大歴鎮靜
江成都建康興利除害去思遺愛所在歌舞為文
贍麗清逸尤工於詩
胡元質字長文長洲人父珣以行義著元質舉進
士光宗時歴遷給事中嘗論人主言動不可不謹
至累百言帝書之座右恩眷特厚紹熙中除四川
制置使知成都奏減蜀鹽虚額錢五萬餘貫又奏
沿邊諸州軍事皆切中要害卒諡獻惠
黃由字子由長洲人淳熙八年廷對論内侍甘昇
與曾覿王抃相結招權納賄擢第一吳自設科來
由始冠多士累遷將作監嘉王府贊讀紹熙五年
孝宗疾光宗不能問安人情疑懼由請嘉王過重
華宫問安孝宗為之感動慶元初有請斥偽學之
黨者由執奏不可終刑部尚書
衛涇字清叔崑山人淳熙十一年舉進士第一累
遷著作郎紹熙二年正月震雷電大雪繼作涇言
皆隂勝陽之證意指李后及諸佞倖慶元間論壽
皇孝飬禮曠宜積誠意以得太上歡心嘗請誅韓
侂胄論罷陳自強歴拜參知政事卒諡文節涇歴
事三朝出入内外憂國㤀家始終如一
冷世光字賓王常熟人與弟世修世南同入太學
時稱三冷舉紹興進士淳熙中歴遷殿中侍御史
條奏忠切彈劾無所避人謂之冷面御史世修字
良器與兄同登第仕至朝奉大夫
王介字元石郡人由進士授昭慶軍簽判光宗時
入為學官疏請駕覲重華宫寧宗即位韓侂胄用
御筆罷諫官介力攻之開禧中為尚書度支郎首
陳用兵之禍後累遷中書舍人會不雨請冊免宰
相史彌遠歴知慶元府卒諡忠簡介初學於吕祖
謙故文學有原委子埜字子文工詩書效歐陽詢
以父蔭補官復登第歴僉書樞密院事以不阿丁
大全罷歸
麋溧字子長蘇人左司郎中師旦子以父郊恩授
如臯尉復舉慶元進士嘉定末累遷監察御史理
宗即位除右正言立朝剛正先後封事彈章數十
上人稱其有仁者之勇大臣之節以祕閣修撰致
仕子&KR2064;字伯升由進士歴知安慶府弇字仲昭以
蔭官提舉江西常平並有治績
李韶字元善彌遜曾孫父文饒台州司理參軍多
隂德韶嘉定中與兄寧同舉進士累遷右正言疏
請起魏了翁以台輔再疏劾内侍陳洵益女冠吳
知古帝怒韶還笏乞歸不獲復乞外由起居舍人
出知漳州號稱廉平嘉熙間召赴闕論事復數十
上擢翰林學士奉祠歸卒韶平粹簡淡門無雜賓
元干文傳字壽道吳人登延祐進士乙科授同知昌
國州事州居海島民多頑獷文傳柔以恩信俗為
大變歴遷烏程長洲縣尹婺源吳江知州皆有善
政擢集賢待制與修宋史供職勤恪三史成以禮
部尚書致仕
明滕德懋字思勉吳縣人元季辟帥府參謀討方國
珍及國珍降留撫台州台人德之太祖徵授中書
行省掾歴官戶部尚書德懋才辯豪爽器量弘偉
長於奏疏
盧熙字公暨崑山人兖州知府熊弟博學工書洪
武初以薦授睢州同知尋行知府事御史奉詔清
軍欲按舊籍勾民充伍熙止以常隸尺籍數人畀
之御史怒熙曰州軍籍止此迫之民且散竟不能
奪後卒官吏民挽哭者千餘子充&KR1846;有學行嘗以
能書薦云
俞貞木字有立長洲人名儒琰孫洪武初以薦知
樂昌縣改都昌以禮化民清節尤著門人吳縣袁
政字文理永樂中由薦授湘隂典史有政績夏原
吉薦其才遷知遂安縣
吕昭字克明崑山人洪武中以薦授徐州訓導改
浦城縣丞永樂中以治行遷知沁州赴任過徐天
寒尚未挾纊故所授經弟子共買裘衣之子旦既
舉進士昭遺書勵以清節後旦仕終建昌推官亦
稱廉吏時同縣有三廉宦之目謂昭及漢陽知府
章廉中府都事朱顯也
王英字俊伯崑山人洪武初由太學選授御史以
身許國上特命署都御史事大書敦厚王英四字
揭諸殿柱永樂初歴陜西按察使以簡靜稱又吳
縣張勖字勉夫永樂丁酉舉人官御史言事激切
終廣西僉事
陳祚字永錫吳縣人永樂己丑進士官河南參議
以言事謫佃太和宣德初擢御史疏請頻御經筵
講說大學衍義或摘其語激上怒逮繫詔獄正統
初復官出按湖廣歴福建僉事致仕玄孫鎏字子
兼嘉靖戊戌進士歴河南副使峻却屬吏餽鍰轉
雲南釋武定亂民之脅從者
陳鎰字有戒吳縣人永樂壬辰進士宣德末累遷
右副都御史鎮守陜西正統六年代還尋仍出鎮
進右都御史十年入理院事進左都御史景泰二
年陜西旱饑朝廷從陜人請復遣鎰莅鎮軍民大
悅鎰寬厚清慎先後在陜十餘年陜人愛戴呼為
黑髯慈父家繪其像事之如神還朝踰年致仕卒
諡僖敏裔孫太學生震有學行諸生世治工文翰
並知名於時
劉璉字廷璉崑山人永樂壬辰進士洪熙初歴官
參贊宣府軍務宣德中兼督邊儲尋以戶部侍郎
兼廵撫累降勅褒奬景泰初卒官璉公勤廉慎久
鎮邊陲聲績甚偉
俞士悅字士朝長洲人永樂甲辰進士自湖廣副
使遷浙江參政所莅著丰采又城泎澉二浦以備
倭正統己巳都城戒嚴士悦以右都御史督軍分
守晝夜籌畫不釋甲胄事平進刑部尚書後謫戌
赦還復官
魚侃字希直常熟人永樂甲辰進士以刑部郎督
漕清河置卒撩淺運道無滯知開封府斷决明允
日進崧菜脱粟人比之包孝肅同縣錢昕正統己
丑進士歴湖廣布政清節與侃齊名
虞祥字仲貞崑山人永樂中舉人授金華府學訓
導歴兵部侍郎卒為人謹飭達大體自教官入諫
垣及以大臣廵視畿甸所在著聲孫臣累官四川
參議清慎有家風
范希正字以貞吳縣人宣德三年舉賢良方正授
曹縣知縣為奸吏所誣坐逮曹民八百餘人詣京
白希正廉能被誣帝釋之使還縣正統十年山東
饑惟曹以希正先積粟得無患大理寺丞張驥賑
山東聞之因請升曹縣為州而以希正為知州從
之希正治曹二十二年得民最久
徐有貞字元武初名珵字元玉吳縣人宣德癸丑
進士選庶吉士歴諭德始奏改名景泰四年河决
張秋擢僉都御史往治之建置水門開支河濬運
河三策功成人稱其才遷左副都御史天順改元
以迎復功進華盖殿大學士封武功伯尋謫戍金
齒後放歸卒有貞博學多能詩文皆偉麗
練綱字從道長洲人祖則成為御史有聲綱領宣
德乙卯鄉薦正統己巳之變上中興八策以薦擢
御史按淮陽鹽政駙馬都尉趙輝侵利劾奏之又
糾吏部尚書何文淵侍郎項文曜典選不公人多
其侃直有練綱口之號後按福建與監司互訐謫
判邠州卒
仰瞻字宗泰長洲人正統間由貢累官大理丞時
王振用事百官多奔走其門獨瞻與大理卿薛瑄
不往尋以辨冤獄事忤振謫戍大同振敗復起執
法愈堅終大理少卿
龔理字彦文崑山人正統丙辰進士官工部郎以
廉幹聞會河决張秋廷議推理佐徐有貞治之景
帝曰是不要錢龔郎中乎遂擢山東左布政督河
工理置八閘作九堰築大洪口甚著勞績後以疾
歸行李蕭然清節益著
顧□字明德吳縣人進士㢲子正統丙辰進士以
御史理長蘆鹺政盡革宿弊復按山東自監司以
下諸吏有不職者皆劾退之不少徇都御史王文
以得廵方體移文諸御史當以□為法後平贛州
長河洞巨盜
張和字節之崑山人正統己未進士授南京刑部
主事歴浙江提學副使儀範肅然待諸生有恩義
殁後浙士數百人賻哭哀之如父
張穆字敬之崑山人宣德乙卯舉人以兄和未預
鄉薦不赴公車及正統戊午和亦舉於鄉己未同
登進士授工部主事歴擢山東副使表伯夷閔損
孔融狄仁傑墓訪孫復石介之後給以衣廪東土
服其風化後自浙江參政歸無以自給門人故吏
為買田松江以老焉
祝顥字維清長洲人正統己未進士授給事中建
白務持大體景泰間歴遷山西參政時邊警屢告
公私困竭顥規畫周密倉儲充足汾州有妖人作
亂顥已馳獲十六人而妄扳及千人顥欲簡釋三
司難之顥竟具實奏聞後罷歸顥吏材精敏兼工
詩文
朱驥字漢房常熟人正統壬戌進士天順中官御
史有風裁時閣臣李賢柄政尚書金濓依附之驥
劾濓語并侵賢時人語曰朱驥手練綱口終廣西
參議
吳淳字厚伯常熟人都御史訥子正統戊辰進士
擢御史以清謹聞子堂字子升弘治壬戌進士亦
官御史抗論宸濠不法監陸完毛銳軍有殲流寇
功
孫瓊字藴章崑山人正統戊辰進士天順中歴刑
部郎中時錦衣門達羅織人罪法司承望風旨刑
多枉濫惟瓊多所平反太監牛玉假子犯法屬瓊
寬之瓊執法不少徇積為權貴所忌謫戍遼東成
化初復官致仕葉文莊盛嘗云鄉里作官前輩當
法吳丈後輩當法藴章吳丈謂吳凱也字相虞宣
德中官部曹有治劇才家居四十年以禮自律風
儀嚴峻
葉盛字與中崑山人正統乙丑進士授兵科給事
中土木之變盛疏請先正扈從失律諸將罪及寇
廹都城三日間章奏七上皆中機宜寇退進都給
事中出安集陳州流民還奏畿輔旱蝗請加寬恤
以才擢山西右參政協贊大帥軍務復獨石等四
城大興屯田擿戍卒之不任戰者給牛種耕之軍
用以給天順二年廵撫兩廣屢破賊砦移鎮宣府
修復屯堡七百餘所邊塞益寧入為吏部左侍郎
卒諡文莊
章格字韶鳳常熟人父珪字孟瑞正統中官御史
有直聲格舉景泰辛未進士歴廣東按察副使廵
視海道時琉球使臣以貨轉販他境遭風漂至香
山守臣欲盡戮之以為功格為奏辯還其資而遣
之遷雲南按察使撫綏得宜邊徼畏服終大理寺
卿弟律字鳴鳳由進士歴廣西布政平荔浦獞賊
終南副都御史
陸昶字孟昭常熟人工詩文景泰辛未進士歴福
建參政先通番商舶肆掠海上莫能捕治昶練兵
發艦迹其所在悉擒戮之海濱獲安其他築隄防
實倉庾除宿蠧具有方略閩人德之
盛㫤字允高吳江人景泰辛未進士授御史清山
東馬政奏蠲被災逋賦復按廣東單騎諭降瀧水
諸賊後以言事謫古田典史遷知羅江縣教民鑿
池一千二百餘所自是旱不為害終叙州知府
程宗字文伊常熟人景泰辛未進士知吉安府吉
安素多舞文奸胥宗手自裁牒書之奸無所容累
擢副都御史廵撫陜西率兵擊退洮州西番潘松
諸寇又奉璽書宣諭木邦孟密爭地仇殺二酋皆
俯聽約束而西南無事詔褒其績以南工部尚書
致仕
尤淳字公厚長洲人參議安禮孫景泰癸酉舉人
知鉛山縣調永年雪冤獄以廉慎稱淨慧寺僧戕
人惑衆捕置之法燔其寺後以抗直去官子樾字
宗陽正德戊辰進士歴太僕寺卿人稱其才守族
人錫類字孝徵萬歴庚辰進士知真定府著廉直
聲後預平播功終雲南布政
劉瀚字約之長洲人天順丁丑進士歴大理知府
鋤強綏弱民安其政即遷按察使精法比持憲體
尋致仕歸同縣張翥字汝振與瀚同登第知南昌
府理冤獄捕大猾折服中貴之乘傳横索者仕亦
終滇臬
陳易字一元常熟人天順壬午舉人除建昌推官
雪平民為盜誣引者五十餘人遷黃州府同知冢
宰王恕知(缺)以母老乞歸
李傑字世賢常熟人成化丙戌進士入翰林累官
禮部尚書高簡自重為正論所歸上邊務六條時
稱碩畫以忤劉瑾致仕為文清醇有法卒諡文安
胡琮字文德長洲人成化丙戌進士知江陵遼王
不檢束其下多剽掠為民患琮一繩以法始皆斂
戢以最擢御史坐言事謫常德同知有大璫自滇
還過郡恣索金錢琮引伍伯出聲言欲檢視其槖
璫懼即行後乞致仕歸
顧福字天錫吳縣人成化丙戌進士歴刑部員外
郎勘獄浙江摘發鉅贓尋以忤勢要出通判永州
請罷牙茶香草之徵累遷河南參政分司南陽宗
藩軍校多不戢福以禮裁斷皆帖然無怨福友於
兄弟䘏其鄉黨人無間言
徐恪字公肅常熟人成化丙戌進士授工科給事
中彈劾無所避歴遷右副都御史廵撫河南恪素
剛正所至抑豪猾祛奸弊及為廵撫以所部多王
府持法尤嚴調撫湖廣吏民罷市泣送數十里不
絶屬吏以羨金贐峻却之終南工部右侍郎
瞿俊字世用常熟人成化己丑進士除崇仁知縣
以最擢御史出按江西刺舉不避權要尤嚴懲墨
吏遷廣西按察副使正已率下人多悚服
王鼎字元勲常熟人成化己丑進士授南刑部主
事有京衛指揮抵重法賂尚書求移獄鼎執不從
歴湖廣參議杖殺大猾裁藩府預借禄米遷廣東
參政尤著清勁聲
褚祚字昌印常熟人成化壬辰進士授臨海知縣
約已裕民政為屬邑最以薦擢御史理畿内馬政
釐革宿弊殁不能殮同年吳寬為殮之
張汝舟字濟民崑山人成化甲午舉人官南昌同
知殲巨寇徐九齡時寧藩驕横汝舟一無所徇藩
妃兄為盜捕論如法遷思南府知府治以簡靜聞
吳洪字禹疇吳江人孝子璋子成化乙未進士官
刑曹能斷疑獄出廵視廣東海道以清節著歴工
部左侍郎時劉瑾用事誣劉大夏罪欲殺之洪力
辯得解遷南刑部尚書以執法忤瑾勒令致仕子
山巖崑
吳瑞字德徵崑山人成化乙未進士歴工部郎中
督理河道鑿甓社湖左腹河四十餘里得免風濤
之險以疾乞歸瑞素邃易學尤長古文詞子蘭弘
治己未進士官御史
徐源字仲山長洲人成化乙未進士歴兵部郎絶
權貴請託核正濫冒武功爵弘治中廵撫山東歲
饑奏行賑濟割臨清倉米八萬餘石抵漕額明年
將徵償源奏民賴賑稍蘇而又遽徵與不賑何異
詔悉蠲之後致仕歸卒源詩文博雅兼工書法有
米氏風
吳愈字惟謙崑山人成化乙未進士知叙州府平
馬湖土司亂歴河南參政清藩府侵占屯田
陳璚字玉汝長洲人成化戊戌進士由庶吉士改
兵科給事中論奸僧繼曉罪置之法又封事屢上
人咸謂得諫垣體歴大理少卿獄多平反屢遷南
左副都御史兼管操江致仕歸卒
劉纓字與清吳縣人成化戊戌進士歴知武陵滕
縣擢御史出按廣東正豪猾誣陷罪及誅武弁之
以捕盜肆虐者尋以劾外戚忤旨武宗杖而釋之
累擢右僉都御史再撫四川徧巡邊境調度精明
威震諸番後以刑部尚書致仕
沈林字材美長洲人成化辛丑進士知晉州有異
績遷守順慶治行為諸郡甲以雲南參政入賀忤
劉瑾落職尋復起歴副都御史廵撫貴州平鎮筸
銅仁烏羅諸叛苖改撫山東以疾致仕
馮玘字良玉常熟人成化辛丑進士除泌陽知縣
捕豪猾撫流民以政最擢御史出按貴州疏請𠞰
平都勻叛獠又按浙江治鎮守中貴不法事終福
建副使
盛洪字思禹崑山人成化甲辰進士歴海道副使
捕斬海賊嚴禁通番堅却市舶中官之餽擢山東
按察使卒
沈杰長洲人成化甲辰進士知歸德州州當黃河
衝杰築長堤開白柳等河河水由之入淮民免墊
溺歴知衢州府大興水利修復堤閘民得灌溉而
城中絶水患終河南布政
蔡昂字惟中長洲人通經學尤精法律成化甲辰
以諸生貢入南雍尋歴南大理寺有盜發牛首山
麓秦檜墓捕得法司議寘大辟昂獨建議檜罪通
於天今墓被盜發殆天降之罰耳請從末減寺卿
韙之昂由是知名以明法除九江府推官多雪冤
獄
馮琨字君夫崑山人成化丙午舉人弘治中官薊
州知州以清覈牧地草場事忤勲貴誣奏下獄孝
宗閱其辨疏特詔復官正德初劉瑾復以前事逮
繫琨久乃得釋終登州知府
毛埕字貞伯吳縣人成化丁未進士授南工科給
事中劾巨璫薄琮罪論死鎮廣安遠侯柳景誣搆
廣撫秦紘埕又劾之紘釋而景罷歴南太僕卿宸
濠反大司馬喬宇採埕議委督泗潁和陽諸軍為
江表聲援進右副都御史致仕玄孫堪字公輿萬
歴戊戌進士官御史出按雲南疏爭貢金加額事
又劾鎮臣驕横仕至通政使
張瑋字嘉玉蘇州衛人成化丁未進士授工部主
事分𣙜杭州嚴察奸蠧課贏而不以羨進進郎中
督漕河徐州興革必盡民利不為勢撓中貴過其
地皆斂戢為劉瑾所陷謫戍遼陽瑾敗釋歸瑋居
官素廉晚歲益貧至晨夕不能自給及卒郡邑為
賻襚鄉人斂資葬之
葉紳字廷縉吳江人成化丁未進士歴禮科給事
中弘治十年紳請太子早出閣擇講官諭教尋以
修省陳八事復專劾中官李廣八大罪未久廣竟
得罪紳擢尚寶少卿卒
王哲字思德吳江人弘治庚戌進士授御史歴按
福建廣東江西所至清軍伍理鹽務平劇賊䘏民
隱作士氣又劾江西鎮守董讓不法事上切責讓
自是中官少戢後以僉都御史廵撫江西宸濠憚
之旋為所毒乞歸卒從孫有功字可大萬歴癸未
進士由遂昌知縣擢御史有清節贈光禄少卿
張琮字廷獻吳縣人弘治庚戌進士自禮部郎中
出為陜西參議劉瑾銜之謫濟寧州知州甫一月
擢御史出撫甘肅時寘鐇初平人情未定琮廣布
恩威邊陲以寧遷湖廣副使白蓮偽教嘯聚千餘
琮俘戮渠魁而貸其餘襄地安堵累擢右副都御
史廵撫湖廣平德安襄陽芒部諸妖逆終南京右
副都御史
盧翊字鳳翀常熟人弘治庚戌進士歴御史出按
四川兼視水利鑿都江堰連歲大熟撫降天全六
番招討司遷副使守禦松潘更定戍法禁戍長苛
斂修鐵索橋及葺治棧閣以通道行者便之土人
名盧崖閣進雲南參政建策築堡於姚安界中擇
將屯守以絶生熟彝之入寇又洱海地素苦旱為
開陂儲水築壩障泉而田得灌溉人食其利以薦
擢廣西布政卒
毛澄字憲清崑山人弘治癸丑廷對第一授修撰
正德中歴遷禮部尚書屢進讜言世宗由興邸即
位以澄迎立功加官蔭堅辭不受大禮議起澄力
持尊無二統之議帝不從澄苦爭不得遂引疾歸
卒諡文簡澄歴事三朝論事侃直不少媕阿有古
大臣風節同縣張羽由進士官刑部郎以議大禮
忤旨廷杖削籍
吳一鵬字南夫長洲人弘治癸丑進士選庶吉士
歴侍講忤劉瑾出為南京部曹瑾誅復故官嘉靖
初累拜禮部左侍郎力爭大禮疏論興獻帝不當
建廟京師又力糾給事中陳洸附會議禮之罪俱
不從後以南吏部尚書致仕卒諡文端
盛應期字斯徵吳江人弘治癸丑進士授工部主
事忤太監李廣遂搆以罪謫安寧驛丞累遷雲南
僉事以裁抑鎮守太監梁裕為所劾逮繫詔獄尋
得釋歴右副都御史廵撫四川江西進督兩廣所
莅皆著威惠屢奏平賊功既引疾歸里以河决徐
沛特起右都御史往治之應期建議開昭陽湖東
百四十餘里為永久計興役垂成為言者所阻而
罷
楊昇字起同吳縣人弘治癸丑進士選庶吉士改
戶科給事中有大臣以罪斥復夤緣再進昇疏劾
之人憚其勁補禮科覈視遼陽邊儲斥不法數人
邊塞肅清子伊志嘉靖丙辰進士累官右副都御
史廵撫南贛亦著聲績
朱希周字懋忠崑山人父文官御史有直聲希周
舉弘治丙辰廷試第一人授修撰遷侍讀以忤劉
瑾左遷歴禮部侍郎嘉靖初大禮議起希周力持
讜論風節挺特累官南京吏部尚書以考察忤權
貴乞致仕家居益廉靜自持卒諡恭靖
顧潛字孔昭崑山人弘治丙辰進士選庶吉士改
御史屢論時政皆見採納又劾光禄少卿祝祥阿
附外戚太常卿崔志端左道惑人皆斥去武宗即
位疏言嗣服之始當崇敬畏戒佚欲任耆碩遠佞
倖時論偉之出督京畿學政為劉瑾黨所搆罷歸
周倫字伯明崑山人弘治己未進士自新安知縣
擢御史正德中勘太監李興伐禁林山木事上嘉
其直以忤劉瑾斥歸瑾誅復起出按山西奏築太
原南關新城寧武關上堡垜口濠塹邊境永賴嘉
靖中累遷南京刑部尚書卒諡康僖子鳳鳴字于
岐正德戊辰進士歴刑兵二部郎中以吏幹稱終
大理寺丞
周用字行之吳江人弘治壬戌進士正德初官南
兵科給事中極諫以中旨斥廷臣且請治鎮守江
西中官罪時多其直出為廣東參議預平番禺盜
有功嘉靖中歴南刑部尚書致仕用端亮有節槩
人惜其去以薦起工部尚書督河道尋改漕運未
上召拜左都御史遷吏部尚書卒諡恭肅
陳察字原習常熟人弘治壬戌進士正德初由南
昌推官擢南御史尋改北劉瑾既誅武宗猶日狎
羣小察偕同官極諫出按雲南嘉靖初復按四川
先後請罷鎮守中貴又伸救諫臣楊言直聲震朝
野歴僉都御史撫南贛旋以忤旨斥歸弟寰舉進
士仕至祭酒正德中以直諫奪俸
陸鰲字鎮卿吳江人弘治壬戌進士授荆州府推
官廉勤明允諸郡多疑獄上官檄鰲往决之擢御
史廵山海關疏籌邊三事悉見採納復按河南奪
宣武等衛田為勢家所占者六千餘頃給諸貧軍
歲增糧四萬石終浙江參政
顧鼎臣字九和崑山人弘治乙丑廷試第一授修
撰嘉靖初以直講受眷歴吏部左侍郎請授曾子
後五經博士比三氏子孫從之進禮部尚書京師
淫雨四方多水災鼎臣請賑饑弭盜報可尋以本
官兼文淵閣大學士卒諡文康鼎臣官侍從時屢
陳東南賦役不均之弊世宗特勅撫臣釐定之倡
築崑山城後有倭警邑賴以全鄉人立祠祀之孫
謙服天啟中田貢除昌化知縣治以嚴辦聞
吳山字靜之吳江人尚書洪子正德戊辰進士官
刑部郎中抗直不撓權勢力諫武廟南廵忤旨廷
跪五日屢遷河南廵撫劾伊王府宦豎及臨漳王
府將軍之為民害者左遷浙江參議後歴撫四川
南贛並著聲績終刑部尚書弟巖同榜進士授給
事中乾清宫災疏陳數十事語皆切直仕至四川
參政子邦貞嘉靖癸丑進士官湖廣按察有撫討
土司功終太僕卿曾孫易字日生明季癸未進士
以名節著
方鳳字時鳴崑山人正德戊辰與兄鵬同舉進士
鳳官御史武宗時屢諫廵幸江西副使胡世寧以
忤宸濠被逮力救之薦王守仁當不次用世宗初
大禮議起鳳力持正論以兄附張桂之議因并劾
之旋自劾以謝兄遂免歸初鳳鵬素友愛及鳳罷
鵬亦以太常卿告歸兄弟雍穆無間
陳逅字良會常熟人正德丁丑進士嘉靖初官御
史同官以直諫逮訊逅抗疏申救下獄廷杖謫合
浦主簿累官河南副使帝幸承天坐供具不辦落
職後頻薦不起
孫國華字珍凡萬歴甲戌進士知東平州擒劇盜
决疑獄終廣州知府
沈漢字宗海吳江人父奎有孝行漢舉正德辛巳進
士授刑科給事中論中官馬俊王堂罪嘉靖改元詔
蠲逋税漢以民間己納者多飽吏槖請已徵未解者
作來年正課又興獻帝議加皇號疏陳不可霍韜欲
改官制力陳其謬及張寅獄起執法大臣(多)得罪漢
抗章申救廷杖削籍隆慶初贈太常少卿
王同祖字繩武崑山人正德辛巳進士選庶吉士
授編修嘉靖中以議興獻廟制被斥用薦起歴司
業九廟災上言宗廟宜藏主石室引公羊傳及漢
儀為証人服其博識子逢年字舜華高才嗜古能
世其學
朱觀字顒伯崑山人嘉靖癸未進士官御史言事
忤旨廷杖廵按陜西奏築花馬池至横城堡邊墻
百六十餘里永為西陲利終河南布政
顧夢圭字武祥崑山人御史潛子嘉靖癸未進士
官南吏部郎應詔陳言論六事尤論中官鎮守之
害得旨撤還擢廣東參議乞止海北採珠之役參
政福建平連江壽寧松溪諸寇終江西布政子允
默有文名同縣陸冕字子端夢圭同榜進士授禮
部主事以劾方士陶仲文廷杖謫浮梁驛丞後歴
陜西副使
陸粲字子餘長洲人嘉靖丙戌進士選庶吉士改
工科給事中勁挺敢言時張璁桂萼擅政粲劾其
罪帝悟立斥之尋復用霍韜言召還璁萼下粲獄
謫都鎮驛丞遷永新知縣前後獲盜數百姦猾屏
迹以念母乞歸母殁毀甚未終喪而卒粲嗜學博
通古今有著述行世
秦鰲字子元崑山人嘉靖丙戌進士歴兵科給事
中劾魏國公徐鵬舉中官賴義不法狀彗星見劾
張孚敬妬賢病國帝遂罷孚敬及孚敬再相汪鋐
承風旨以考察謫鰲東陽縣丞屢遷福建參議卒
曹逵字履中常熟人嘉靖己丑進士官御史以糾
冢宰汪鋐罪忤旨廷杖謫蘄水知縣中人從章聖
梓宫過境恣索供帳逵令吏民牽板水次己公服
前引中人素聞其剛直遽引去
周大禮字子和崑山人嘉靖壬辰進士知興化府
興木蘭障水之役以備旱澇歴山東登萊道除海
壖漁税
嚴訥字敏卿常熟人嘉靖辛丑進士選庶吉士歴
侍讀三吳困倭患後歲復大祲有司徵斂益急訥
疏請蠲貸帝從之累遷禮部尚書改吏部慎選曹
郎務抑奔競振淹滯又仿先朝三途並用法州縣
吏政績異者破格超擢銓政一新尋拜武英殿大
學士仍掌銓政以疾告歸卒諡文靖孫栻字子張
明季甲戌進士除信陽知州設守嚴密寇不敢犯
為督師盧象昇所重
徐申字周翰崑山人嘉靖中由鄉舉歴刑部主事
張延齡繫獄申奏記尚書宜援議貴議親例請於
帝以慰昭聖太后心帝震怒盡收繫前後提牢主
事申廷杖謫外任不赴官而歸與同里魏校輩歗
咏為樂久之卒
王賚汝字以善常熟人嘉靖中由鄉舉授增城知
縣地接五嶺素多盜設方略獲斬之歴漢陽知府
溳水淤塞出府羨金募役開濬溉田千頃名王公
河
袁洪愈字抑之吳縣人嘉靖丁未進士歴禮科給
事中以劾嚴嵩私人出為福建僉事屢遷湖廣參
政所在以清節著嵩敗召為南太僕少卿歴南禮
部尚書改吏部引年致仕卒諡安節洪愈通籍四
十餘年所居不增一椽出入徒步及殁廵撫周孔
教捐金葬之
張勉學字益甫長洲人嘉靖丁未進士由翰林改
給事中方士陶仲文受封爵抗疏駁之出勘邊事
劾仇鸞濫殺冒功謫内黃丞累遷僉事分廵長沙
平藩府租額聽縣徵解民便之分守衡永宣布恩
威苖民懾服
徐栻字世寅常熟人嘉靖丁未進士自宜春知縣
擢南御史忤嚴嵩謫浙江布政司都事累遷江西
參議監戚繼光軍破境内羣盜又平花園洞賊歴
僉都御史廵撫浙江修築海鹽隄二十餘里以南
工部尚書致仕孫復祚字陽初才名甚盛
陳瓚字廷祼常熟人嘉靖丙辰進士自永豐知縣
擢刑科給事中劾罷嚴嵩黨二人請錄建言廢斥
者廷杖削籍隆慶元年起官吏科請卹楊最楊繼盛而
誅曲殺沈鍊之楊順路楷皆報可擢太常少卿忤
高拱謫官後以薦起累遷右副都御史振肅綱紀
復以直言忤時相除南刑部侍郎卒諡莊靖
楊成字汝大長洲人嘉靖丙辰進士授工部主事
累遷四川參政按蜀藩侵占山林陂田悉還之民
進廣西左布政桂林用兵成調畫有功擢都御史
廵撫江西賑災荒修水利民尸祝之入為工部侍
郎歴南兵部尚書劾巨璫張鯨罪斥之予告歸卒
諡莊簡
申時行字汝默吳縣人嘉靖壬戌進士第一授修
撰歴吏部左侍郎萬歴六年拜東閣大學士十一
年進首輔時行性平粹承前相綜覈之後一切為
寬大以諧人情亦數有獻納錄建言諸臣罷内操
皆有力焉嘗力言催科急廹徵派加增刑獄繁多
用度侈靡之害十九年予告歸里又二十三年卒
年八十諡文定
郭諫臣字子忠長洲人嘉靖壬戌進士授袁州推
官列嚴世蕃諸不法狀上廵按御史林潤潤以入
奏世蕃伏誅歴吏部員外郎會中官毆御史闕下
抗疏請正其罪屢擢鄖陽廵撫未任卒
韓世能字存良長洲人隆慶戊辰進士選庶吉士
授編修歴禮部左侍郎嘗奉使册封朝鮮及楚藩
餽遺無所受分校鄉會試所拔多知名士又吳縣
劉瑊字玉儔隆慶辛未第二人及第授編修歴中
允亦有清望
趙用賢字汝師常熟人隆慶辛未進士選庶吉士
授檢討䟽論輔臣張居正奪情事廷杖削籍後起
原官累遷吏部左侍郎初用賢以建言得譴名震
一時及再起聲望益重為執政所忌遂不得安其
位而去公論惜之卒諡文毅
顧其志字太冲長洲人隆慶辛未進士萬歴中官
陜西參政時西陲告警其志有保靈武功累遷陜
西布政裁抑礦税二璫歴左副都御史總督三邊
有紅水青陽諸捷疏止礦税減織造發二璫惡跡
撤之改總南憲
顧九思字與睿長洲人隆慶辛未進士授豐城知
縣萬歴初以治行擢戶科給事中歴禮兵都給事
中條奏皆有關軍國大計咸推其讜直累遷右通
政以病乞歸裔孫太學生希喆以學行稱三典康
熙庚辰進士盛有文譽
沈璟字伯英吳江人漢曾孫萬歴甲戌進士歴吏
部考功員外郎時有册封鄭貴妃之旨璟疏請定
國本并請王恭妃封號忤旨謫行人司正遷光禄
丞尋乞歸卒天啟初贈光禄少卿弟瓚字子勺萬
歴丙戌進士歴江西僉事以行義著鄉里
朱熙洽字鴻甫崑山人萬歴甲戌進士授潛江知
縣清民田築磚城歴貴州副使所至皆以清嚴著
孫日爃萬歴壬子舉人官工部員外郎督臨清厰
有守城績
陳子潛吳江人以字行僉事僎玄孫萬歴丁丑進
士授行人選禮科給事中有清直聲降福建布政
司照磨歴兵部郎中發武弁餽金事致之法終湖
廣僉事子潛性篤孝母喪飲泣一目喪明
顧雲程字務遠常熟人萬歴丁丑進士授淳安知
縣調繁嘉興皆有善政擢御史出為江西僉事九
江有景德鎮之亂雲程撫其巨魁藍芳威後為名
將歴貴州參議安輯容山銅仁二苖轉覇州兵備
繩税使馬堂以法終南太常寺卿子大章
張棟字伯任崑山人萬歴丁丑進士授新建知縣
時清田議起棟徧歴相視定上中下三等遂為永
利治以嚴辦聞擢工科給事中累陳時政皆得俞
旨歴兵科都給事中以疏爭國本救言官斥歸天
啟初贈太常少卿
吳之佳字公美長洲人萬歴庚辰進士授襄陽知
縣有善政擢兵科給事中歴刑科都給事中以讜
直著時册立久稽禮垣李獻可以豫教請上嚴謫
之之佳偕同官抗疏力爭並削籍一時有吳中三
諫之目謂之佳及張棟葉初春也天啓初贈之佳
太僕少卿孫适字幼洪崇禎丁丑進士歴兵科右
給事中因忤權奸得罪直聲震一時後遭母喪以
毀卒
葉初春字處元吳縣人萬歴庚辰進士授順德知
縣建水壩以扼海寇丈量阡陌賦額一清循良為
嶺表最召拜禮科給事中轉左以疏救同官李獻
可落職天啓初贈光禄少卿
伍袁萃字聖起吳縣人萬歴庚辰進士歴兵部員
外郎署職方事李成梁子求為錦衣大帥袁萃力
寢之累遷廣東海北道副使中官李敬轄珠池其
參隨擅殺人袁萃捕論如法後致仕歸時常熟陸
枝字培吾以鄉舉知彝陵州税閹將抵荆爪牙恣
為奸利枝率州人追而沈之閹不敢問
申用懋字敬中吳縣人大學士時行子萬歴癸未
進士授刑部主事歴兵部職方郎中熟悉九邊要
害掌樞者深倚之先後歴樞曹十九年望最著天
啓初累官右副都御史廵撫順天以忤璫罷崇禎
初起兵部左侍郎進尚書拮据城守大著勞績弟
用嘉字美中萬歴壬午舉人歴官貴州參政
諸壽賢字延之崑山人萬歴癸未進士甫釋褐與
同年生顧允成等疏論房寰誣劾海瑞罪奪冠帶
放還久之起南陽教授歴禮部主事戚里中貴干
請皆拒之以疾乞歸以經學指授後進築室吳之
華山纂述周易未畢而卒
袁黃字坤儀吳江人萬歴丙戌進士授寶坻知縣
省重役裁苛派築堤扞海水闢曠土擢兵部職方
主事時有援鮮之師黃疏請赴軍前贊畫遣竒士
馮仲纓金相往說倭將約盟解甲事垂成為閫帥
所忌遂落職天啓改元追叙東征功贈尚寶司少
卿黃博學尚竒尤精律吕歴法
王臨亨字止之崑山人萬歴己丑進士授西安知
縣調海鹽守潔才敏讞獄如神擢刑部主事恤刑
廣東故事減大辟不得過百人臨亨平反二百餘
人吏執案請曰應活人耳寧計駁耶遷郎中大著
明允之譽子志堅志長志慶皆知名時有一鳳三
雛之目
翁憲祥字兆隆常熟人萬歴壬辰進士除鄞縣知
縣以課最徵入歴吏科都給事中疏請東宫講學
福王之國糾中官黃勲等不法事知縣滿朝薦等
以忤税使繫獄力請釋之遷太常少卿卒弟愈祥
應祥并居官有清名憲祥子漢麟尚氣節終南安
推官
金士衡字秉中長洲人父應徵雲南參政以廉能
稱士衡萬歴壬辰進士南工科給事中兼掌六科
事極陳礦税之害請撤還中使語極剴切又爭輔
臣沈一貫庇被察給事御史擢南通政參議歴太
僕少卿士衡清介敢言士論推重
陸化淳字君復常熟人萬歴壬辰進士授工部主
事歴知金華府義東二邑困於開採遂定全浙補
價議革守礦兵省費以千數復守贛州廉敏如在
浙時以勤卒官弟化熙字羽明萬歴癸丑進士官
工部出莅夏陽漕渠山東蓮妖驟發突犯東關化
熙有禦寇護漕功終湖廣參政
沈珫字季玉吳江人漢曾孫與兄琦弟珣號沈氏
三鳳珫舉萬歴乙未進士以母老不謁選母殁服
闋始仕歴東昌知府持守清介福藩就封中人過
臨清暴横以珫約束嚴皆不敢肆遷副使歲旱蝗
珫賑饑殲盜東土獲安少子自南以文學有盛名
由進士除蓬萊知縣清操肖父
繆國維字四備吳縣人萬歴辛丑進士累官貴州
副使聞安酋難作叱馭兼程抵任枕戈坐甲者三
閱月圍解叙功遷參政尋告歸子慧遠順治丁亥
進士有文譽孫錦宣康熙癸丑進士授編修品行
端雅繼讓戊辰進士彤丁未狀元有傳
汪起鳳字無朋長洲人萬歴辛丑進士歴江西參
政分守南瑞弭孽宗之變遷按察使分廵嶺北贛
州兵譁辱帥圍署皆正其罪境内獲安累擢廣東
布政
徐待聘字廷珍常熟人栻從孫萬歴辛丑進士歴
湖廣僉事分守荆南奢酋繹騷繕兵庀餉楚地晏
然遷陜西按察使撫臣喬應甲希魏忠賢意急追
故侍郎王之寀贓鉅萬待聘故緩之與應甲抗不
少屈尋引疾歸從弟待任字廷葵以鄉薦歴沔陽
知州楚藩中涓殺人捕置之法民田為相國子所
奪斷還之亦以強直名
葛錫璠字中恬崑山人萬歴辛丑進士歴刑部員
外有大司馬私人受戎帥賂事露屬刑部庇之錫
璠不可卒按以法屢擢河南分守道殲靈寶盜魁
散其餘黨中州以安終河南按察使子鼏字端調
崇禎庚午舉人篤學嗜古家多藏書悉鋟板行世
王心一字繩甫吳縣人萬歴癸丑進士由行人選
御史天啓初疏論客魏寵盛及救言官之攻客氏
得罪者忤旨斥歸尋復官歴遷應天府尹又以糾
閹黨削籍直言勁節推重一時崇禎初起用終刑
部侍郎
陸康稷字宇粒吳縣人萬歴丙辰進士知貴溪廬
陵二縣有廉能聲擢兵部主事忤魏忠賢落職崇
禎初復官歴文選郎中長洲管玉音天啓乙丑進
士授工部主事以督工節費忤璫被陷廷杖斥歸
孫朝肅字恭甫常熟人萬歴丙辰進士授刑部主
事光宗時紅丸一案朝肅首發正論又上書規切
輔臣方從哲人多悚服出知兖州府預平蓮妖屢
遷廣東布政弟朝讓由進士歴江西布政所至有
循良聲
瞿式耜字起田常熟人禮部侍郎景淳孫湖廣參
議汝說子舉萬歴丙辰進士授永豐知縣有惠政
調江寧永豐民乞留命再任崇禎初擢戶科給事
中矯矯立風節所建白多當帝意搏擊權豪人皆
憚之尋以枚卜事牽連謫官復起應天府丞歴廣
西巡撫
姚希孟字孟長吳縣人舉萬歴己未進士選入翰
林希孟力持清議以剛直稱天啓中希孟以母喪
歸旋被論削籍崇禎初起左贊善時輔臣定逆案
多所咨决歴遷詹事在講筵四年頻有獻納為温
體仁所忌出掌南院尋移疾歸卒諡文毅子宗典
字文初崇禎壬午舉人名行甚著孫田修字德中
康熙辛酉舉人通州學正
顧宗孟字巖叟長洲人萬歴己未進士知定海縣
會有調援之役定兵怒其帥婪侵鼔噪宗孟至武
場諭以大義得解散擢御史遇事敢言權要側目
乞飬歸與文震孟姚希孟稱吳中三孟
顧錫疇字九疇崑山人萬歴己未進士改庶吉士
授檢討天啓中魏忠賢勢大熾以錫疇典試福建
程策中有譏刺語遂削籍崇禎初召復原官歴禮
部左侍郎條列用人五失五善及耗財諸弊帝善
之因與楊嗣昌忤為所搆落職歸復起南京禮部
左侍郎進尚書
文震孟字文起吳縣人待詔徵明曾孫弱冠舉於
鄉以學行負盛名十赴會試至天啟壬戌始舉進
士第一授修撰時魏忠賢漸竊柄累逐大臣震孟
上疏規切時政鐫秩調外旋斥為民崇禎初召為
侍讀歴少詹事頻有建白讜直益著特拜禮部左
侍郎兼東閣大學士甫兩月為温體仁所搆而罷
震孟剛方貞介有古大臣風節卒諡文肅子諸生
秉字孫符有高行
顧其國字在一吳縣人天啓壬戌進士授永豐知
縣靖萑苻革耗羨值歲災祲曲措糧賦民不知困
以政最擢御史出廵按陜西茶馬解京馬匹獨踰常
額
許士柔字仲嘉常熟人天啟壬戌進士選庶吉士
歴左庶子侃直負氣節時羣小所輯三朝要典雖
燬而改削光宗實錄未正士柔抗疏力爭遂與當
國者忤出為南國子祭酒尋降尚寶司丞遷少卿
卒族子重熙字子洽博雅有史才
李模字子木吳縣人天啓乙丑進士授東莞知縣
以政最擢御史慷慨論時事有慎獄詳刑諸疏廵
按正定劾奏鎮守中官謫南京國子監典籍其後
潛居著書以壽終
朱天麟字游初崑山人崇禎戊辰進士授饒州推
官凡攝六篆皆以廉惠得人心並建祠祀之戊寅
考選以條對兵食稱旨擢編修甲午正月奉差出
都中塗聞京師陷一慟幾絶
蔣燦字韜仲長洲人父育馨由鄉榜知清流縣有
惠政燦舉崇禎戊辰進士除餘姚知縣捍禦蔡城
獲全歴官樞曹出備兵天津作三臺為捍蔽保全
南浙糧運長蘆鹽課歸里後遭母喪哭泣過哀兩
目喪明人稱其孝
趙士春字景之常熟人吏部待郎用賢孫叙州知
府隆美子崇禎丁丑第三人及第授編修樞輔楊
嗣昌奪情士春抗疏劾之末言臣祖用賢當神宗
初輔臣張居正蔑倫起復臣祖慷慨建言幾斃杖
下腊其敗肉以示子孫臣不敢背家學而㤀先訓
疏入謫福建布政司檢校後復原官終左中允
蔣棻字畹仙常熟人崇禎丁丑進士除南海知縣
弭盜鋤奸豪猾屛跡調建安時多盜警棻濬城隍
募鄉勇得勝兵數百屹若雄鎮撫臣舉通省廉幹
第一以禮部主事歸里
盛王贊字子裁長洲人崇禎丁丑進士授蘭溪知
縣以清惠稱舉卓異第一以忤廵按被糾崇禎素
知王贊名嘗對輔臣稱其強項後補東陽甫七日
以内艱歸遂隱居陽城為村塾師屋旁有田二畆
卒之日囑其子曰此吾祖宗所遺也
國朝金之俊字彦章吳縣人萬歴己未進士授中書舍
人屢擢兵部添註右侍郎
皇朝順治元年仍授以兵部右侍郎歴祕書院大學士
加太傅康熙元年予告歸里卒諡文通之俊受知
世祖恩禮優渥有清勤端慎之褒疏陳江浙白糧民運之
累得改官運民至今賴之
顧予咸字小阮長洲人順治丁亥進士授寧晉知
縣畿南多盜廉其魁數人捕弗誅厚衣食之為耳
目盜悉驚散縣地多不耕上官徵賦如故力爭乃
免又平賦役而豪家不得匿田以累貧弱調知浙
之山隂兩舉卓異擢刑部主事歴吏部考功員外
郎時當掌計遽移疾歸適郡有大獄株累逮繫昭
雪後居鄉風格峻整為後進所憚
孫魯字孝若常熟人明廣東布政朝肅子順治壬
辰進士授衢州推官西安有重獄久未决魯廉察
得實論如法其餘多所平反遠近翕然稱神明歴
大同知府地近邊而俗樸魯興禮教設義學弦誦
相聞宿習丕變
王師征吳逆調發旁午魯輓粟飛芻士獲宿飽以母老
乞終養歸
宋德宜字右之長洲人明御史學朱子順治乙未
進士選庶吉士授編修屢遷左都御史請弛海禁
以資濱海居民生計嚴糾大帥之馭軍無法者歴
吏部尚書杜絶請托清釐銓法進文華殿大學士
德宜風度端凝贊理機政尤稱慎密卒於官諡文
恪子駿業字聲求康熙乙卯副榜歴官兵部右侍
郎大業字彦功康熙乙丑進士仕至内閣學士
徐元文字公肅崑山人順治己亥殿試第一人授
修撰屢遷國子祭酒訓士嚴肅歴左都御史整飭
紀綱澄肅吏治屢陳時政多見採納以事鐫秩解
任復原官洊陟刑戶二部尚書進文華殿大學士
兼掌翰林院事輔臣綰院篆異數也罷歸舟過臨
清𣙜使檢視囊槖衣裝之外唯圖書千卷人服其
清子樹本字道積康熙丁丑進士官編修
許定升字升年長洲人順治甲午副榜授禹城知
縣决斷明敏俗多投繯赴井以中怨家定升覽牒
立察其虚實受事三年止定真命兩案又捕治豪
蠧不少貸治聲大著引疾歸里力行善事與同志
積粟賑饑復倡設育嬰堂鄉里稱之
陸在新字蔚文長洲人康熙丙午舉人除松江教
授舉卓異擢廬陵知縣清操特著每晨拜誦戒石
四箴乃視事建二亭縣門榜曰問苦息事每置投
牒者於中令諦思之多自悔求息者不息乃詳訊之
曲直立判嘗裹糧詣鄉勖民孝悌力田藹如家人
暇則與諸生講德論文士習益醇邑大治卒於官
民罷市巷哭
吳一蜚字翼生長洲人康熙丁未進士授山西山
隂知縣歲屢不登一蜚頻請緩征蠲賦賑粟平糶
又連决疑獄人頌為神補洪雅縣蜀中自遭明季
寇亂後征税不及原額十一時撫臣以承平日久
民稠土闢欲復賦額之舊一蜚力爭得減入為工
部主事擢御史累官刑部尚書轉吏部在職皆以
廉慎稱卒於位貧無以殮藉朝士賻始克庀喪事
蔣伊字謂公常熟人明禮部主事棻子康熙癸丑
進士選庶吉士改御史有陳六部積習及請減白
糧之價諸奏彈劾大吏無所撓避又集民間疾苦
繪十二圖以獻
聖祖披覽嘉納出為參議督糧廣東多所興除遷河南提
學副使以實行移士習公明稱第一卒於官先是
閩逆之變禁兵駐蘇城以供調遣人皆惴恐伊疏
言内地不必防禦以身家力保無他虞得撤回郡
人德之
歸允肅字孝儀常熟人明刑部主事起先子康熙
己未殿試第一人授修撰辛酉典試京闈所拔皆
寒畯刑部尚書魏象樞昌言於朝慶其得人歴官
少詹事與議政事持正不阿以疾告歸居鄉有清
望
陶元淳字子師常熟人康熙戊辰進士授廣東昌
化知縣作浮糧考魚鱗册會稽經費錄區分縣事
如家事為民請命與上官往復千言動以至誠海
外武弁驕横盡發其奸狀將吏斂戢時行村落問
民疾苦行不坐乘暑不張蓋以勞卒官邑人尸祝
張孝時字嘉錫吳縣人康熙辛未進士選庶吉士
改欒城知縣濬洨沙諸河故道延袤四十餘里列
植榆柳以固隄防邑之水患遂息在官二載政績
特著以廵撫薦及九卿保舉擢寧州知州撫綏疲
瘠民日休息又疏濬州西天池資民灌溉連歲大
稔以疾乞休未就道而卒
嚴虞惇字寶成常熟人明信陽知州栻孫康熙丁
丑殿試第二人授編修左遷大理寺副時通倉盜
米案有欲以私怨鍛入人罪者因虞惇力持不可
而止又有内務府殺人移獄事虞惇先上書本寺
少卿邵觀歴指疑狀又出不意執其人訊之遂吐
實獄始定累遷太僕少卿典試楚蜀皆稱得人平
日淹貫經史著述俱行世
蔣廷錫字揚孫康熙己卯舉北闈癸未
欽賜進士選庶吉士明年即授編修才名冠史舘屢擢内
閣學士雍正元年遷禮部侍郎歴戶部尚書勾稽
周密諸曹宿弊釐剔無遺六年進文華殿大華士
仍兼理戶部事廷錫品粹才優莅事精敏仰贊機
務悉協
宸衷特加太子太傅給一等阿達哈哈番世職九年七月
卒於位諡文肅
蔣杲字子遵長洲人明副使燦四世孫康熙癸巳
進士歴戶部郎中廉敏勤慎為諸曹最出知廉州
府寬厚持大體而剖决明銳廷無滯訟上官皆重
其才守輙檄攝隣郡事所莅俱有聲以罣誤罷用
薦監修海寧海神廟工垂竣而卒杲文學博贍兼
長吏事未竟其用人多惜之
江南通志卷一百四十
