江南通志卷一百七十八
人物志
列女(義烈二海鎮淮揚徐四府太通三州)
鎮江府
宋韓世忠妻梁氏京口妓也嘗五更入帥府候朔時
世忠尚為卒梁見而心異之密告其母資以金帛
約為夫婦後世忠為名將封兩國夫人嘗親執桴
鼓助督戰黃天蕩之役金師鑿河遯梁奏世忠失
機縱敵乞加罪責舉朝為之動色
竇氏女丹徒人父母俱亡許嫁者其家舊僕也成
婚日始識其人乃婉言拒之三日投井死郡守為
立石釡鼎山
元吳克妻戈氏至正丙申明兵取鎮江城破投井死
史氏溧陽人紅巾之亂舉家被害自刎未絶抱子
入水死
明萬敬妻史氏金壇人嫁未逾年夫亡氏絶粒三日
葬畢自經詔旌
董氏金壇人議婚張某又有怙勢求娶者董不從
自刎死嘉靖中旌
姜士進妻蔣氏丹陽人幼穎悟喜讀書其父母以
李易安朱淑真比之蔣曰易安更嫁淑真不慊其
夫雖能文大節虧矣士進病亡蔣索死者再家人
防之密不獲遂一日於繐帳前掘坑埋大甕貯水
笑曰吾將種白蓮花于此以自怡悦耳家人信之
防稍懈已濡首甕中死矣事聞榜其門曰文章貞
節
仲憼妻趙氏丹徒人年十九夫亡家貧父母欲嫁
之自剔其目以示不可奪事舅姑以孝聞萬歴年
旌
傅氏女金壇人許字潘二郎潘溺死家貧無依父
母更許他姓女自縊崇禎時旌
高才妻荆氏金壇人嫁未逾年才卒荆求死不得
既而遺腹舉子遂一意撫孤宗戚憐其少強之更
適不從有馮甲挾厚貲請婚強者愈力荆託以内
室更衣取刀截髮令婢懸之閭左衆駭而退
鄧藩錫妾張氏金壇人藩錫知兖州府崇禎十五
年城陷死之氏携子入井死
張綖妻錢氏查爾瑩妻戴氏俱丹徒人以明末
避亂遇兵刦掠不辱而死
胡覲龍妻陳氏丹徒人少寡隣里多勸改適氏一
日告翁姑曰翁姑無恙新婦在反重為翁姑憂不
如從夫地下也翁姑亦不為意夜竟拒戶自縊死
溧陽餓婦失其姓氏夫挈妻授經于句容值歲荒
徒散夫出不返氏閉戶忍饑有慕其姿與食者拒
之卒餓死
蔣氏女溧陽人許字史傳心夫病請歸侍疾夫卒
自經
唐有望妻張氏溧陽人歸唐三月而夫卒欲身殉
未果會有衊以蜚語者遂引刀自刎妯娌奪刀即
乘間縊死尸泣者三日
于天篤妻王氏金壇人夫亡將葬觸棺死與夫同
穴
邵方婢方任俠有名巡撫捕殺之并逮其子儀薄
暮捕者閉儀于内室扄鑰而守之時儀三歲婢抱
之泣方女夫沈應奎私念此子死邵氏無後從所
善司李飲罷夜分縋城出抵邵家乘門者假寐踰
墻入婢正歎息安得沈郎來忽見之驚喜頓首曰
邵氏之祀在子矣此子生而婢子死無害也應奎
竟匿儀去凌晨謁司李捕者失儀繫婢榜掠幾死
終無一言怨者又言於守曰必應奎匿之而所善
司李在坐曰冤哉應奎夜飲于余晨又來謁也事
遂寢婢卒撫其子成立
國朝龔行妻謝氏興化人避水患從夫攜女居丹徒南
關口隸人田五家相望窺瞷謝氏母女數挑之氏
嚴拒一日行出田乘醉逼犯不得乃與其黨設謀
持偽劵索負行訴之官官弗辨竟笞行令償謝自
念非捐身冤不白無以脱夫厄與女哭竟夜牽臂
投河死行沿河大號雙屍湧水中立田論如律
康熙十八年
旌表
朱氏女丹徒人許字丹陽陳樹槐槐歿既葬女服
原聘衣縊死
雍正元年
旌表
姜廷貴妻趙氏丹徒人救子存姑奮身禦寇舍生
死義守正不汚
雍正十二年
旌表
陳太初妻夏氏丹徒人太初病劇無子語妻可善
擇所歸氏盡鬻所有葬夫畢即縊死
王士弘妻尹氏丹徒人殉夫死
卞宸俞妻顔氏丹徒人進士士弘母順治十六年
海寇陷鎮江肆焚掠氏投井死
于珣妻賀氏子婦荆氏俱金壇人
孫廣妻張氏史氏俱金壇人
虞聲先妻王氏金壇人
王世春妻趙氏側室尤氏俱丹徒人
顧世賞妻吳氏子婦李氏俱丹徒人
張祖恒妻夏氏丹陽人
以上俱遇寇亂不辱投水死
荆潹妻于氏丹陽人
國初遇兵謂夫曰速殺妾夫不忍怒曰欲留為亂兵
汚耶遂自殺
余有德妻趙氏家貧事姑孝康熙丙辰有營丁某
出征遠歸值有德外出突入逼之婦奔出取刀刎
死
馮氏女金壇人聞父敦厚及母王氏死江隂即絶
食自縊死
馬世位妻周氏溧陽人少寡無嗣父母欲奪其志
氏垂足閾外關門捩折其脛痛絶方蘇平生非十
指所出者不食年至九十四
王氏三女金壇人二為王潺金女一為王逸女居
長蕩湖濱明末湖濱奸民白晝行刦三女奉親命
避匿隔洲叢葦中賊覘知操筏至及接三女手置
筏上三女背相倚手互持牢甚至湍急處忽併身
曲踊連頓其足筏覆與賊俱溺明日賊屍浮水上
惟三女屍不出月餘賊衆散兩家就其處求之屍
方出猶堅相持父母哭而披其手始開葬湖壖塜
生樹枝必三椏有連理者
袁玉修妻徐氏金壇人夫病革為兩棺夫亡自刎
髮繞頸創不深救之甦殯葬畢自刎内寢
戴氏女丹陽人許適蔣景貧苦授徒二十八歲尚
未能娶病歿女聞不食六日用紅絲纏體微呼心
痛數聲而絶
淮安府
南唐劉仁贍妻薛氏清河人周世宗攻夀春急仁贍
死守子崇諫將謀自全仁贍命腰斬之監軍使求
救于薛氏氏曰幼子固所不忍若貸死劉氏遂為
不忠之門促斬之既而仁贍病卒薛氏亦不食死
宋陸秀夫妻鹽城人與秀夫至厓山北軍大至兩軍
死戰夫人攜子赴海死
北辰坊烈婦郡人夫為小商至北辰病死貧無以
殮同行富商為殮葬恃有恩廹之婦取嬰兒縛懷
中赴淮死徐積有文記其事復作詩哀之
李氏淮隂大義鄉富商妻同商者見而悦之道殺
其夫厚殮以歸紿云溺死且盡歸其財除喪求婚
許之既生子乃以實告氏奔告有司卒正其獄即
縛其子投諸淮已亦赴水死
明申進妻徐氏山陽人年十九歸進甫三月夫挽漕
没於京同行歸者還其夫衣氏衣其衣投河死推
官馬騤立祠于府東
葉氏名善祥淮安衛人許字張衢未嫁夫亡父母
促改嫁自縊死
孔春妻謝氏山陽人年二十夫亡撫遺腹子金績
絍養姑鹽賈杜言強娶之投淮死金白母冤抵言
法推官曹于汴立祠祀之
顔遂妻胡氏鹽城人夫亡無子舅姑貧潛以許人
聘禮至婦自縊死
蕭儒妻蔣氏郡人夫亡撫二女自耕以食夫兄利
其田廹嫁不從遂誣以姦攝理無證氏舉刀斷左
腕夫兄伏罪
劉存仁妻王氏鹽城人夫亡自縊事聞旌表
那揖妻張氏郡人年十八夫亡身殉
顧綱妻周氏清河人夫亡身殉
蘇儒妻許氏清河人夫亡上塜取夫及已衣同紙
錢焚之因自縊死
莊尚妻胡氏桃源人夫亡自縊
張禧妻王氏山陽人夫亡絶粒死
王露妻郭氏鹽城人夫亡自縊死景泰中旌
夏啟元妻孟氏郡人早寡繼母逼改適剺面毁容
乃止
魏聖言妻許氏郡人夫亡自縊俱天啟年旌
朱得春妻孫氏安東人夫貧無食欲鬻之謂氏曰
合則俱死分則兩全氏不從強之再四氏曰我姑
屈身以活汝但我去汝即他往遂别嫁至其家即
自刎死
殷尚義妻李氏郡人有容色夫貧窘密許與鄰人
通氏知之紿夫出繫兒女於牀自溺死
劉國用妻胡氏鹽城人年二十夫亡自縊事聞旌
表
陳性善妻胡氏桃源人夫亡守節懷宗末流賊至
被執欲汚之氏大罵不屈死
馬海妻許氏安東人縣隸梁進催糧至海家海他
出進入室逼姦氏大呼進逸去氏恚自縊
國朝高華宗妻張氏郡人成婚三日夫亡自縊死
程元相妻俞氏安東人夫亡自縊
沈氏女鹽城人父病刲股進羹許字薛國琳未嫁
夫亡聞訃自縊
唐氏女鹽城人拒逼姦自縊死
以上康熙年
旌表
劉氏女鹽城人拒逼姦自縊死
雍正三年
旌表
劉闇士妻許氏鹽城人夫亡撫孤孤又殤乃保真
而殞命
趙氏女許字孫兆鳳未婚夫亡從一殞命
以上雍正十二年
旌表
王氏女許字趙樹儀夫亡身殉
張樹名妻蔣氏鹽城人夫亡自縊死
成昌代妻高氏鹽城人夫亡七終設祭縊死柩旁
張敦良妻王氏安東人夫亡絶粒死
王啟貞妻周氏山陽人刲股愈翁疾夫亡服滿祭
夫墓歸仍衣喪服自縊
汪起鵠妻徐氏郡人夫病勸之改適先自刎死
陳朝卿妻葛氏桃源人夫亡自縊
王椅臣妻胡氏郡人夫病囑其改適先自縊死
吕震男妻朱氏郡人年二十一夫亡姑欲嫁之自
縊死
楊子厚妻鄭氏郡人夫亡自刎死
曹芝節妻高氏山陽人夫亡自縊
監生薛衷妻楊氏鹽城人夫病暴絶氏自縊夫復
甦氏已殞命
生員成肇孫妻王氏鹽城人夫亡自縊
趙氏女鹽城人許字薛薰薰亡聞訃自縊
王氏女鹽城人許字陳繼中繼中亡聞訃自縊
蔣氏女鹽城人許字趙廷對夫亡自縊
張允曙妻王氏鹽城人夫亡百日自縊死
鄭氏女安東人許字梁世偉偉死繼母令他適女
自縊
蔣筠孫妻尤氏孫榮國妻裴氏俱桃源人夫亡
自縊
張氏女安東人許字朱克豫聞夫亡自縊
揚州府
周浣紗女馮氏白沙人楚伍員亡奔吳遇女子浣紗
囑之曰後有追者勿言女赴水死以絶口後員滅
楚還乃即其地留鷄祀之因名其山曰鷄留立廟
山側
三國孫竒妻范姬竒亡父慎以姬少寡無子迎之不
肯歸迎者以父命逼之姬遂操刀割耳及鼻父乃
止
南北朝齊獄吏妻顔氏揚州人姿色絶人齊太守聞
而奪之遂自刎死今相傳有顔小娘子塜
唐樊彦琛妻魏氏揚州人彦琛沒後值徐敬業起兵
聞魏氏知音召令鼓筝氏曰夫亡不死奚忍操絃
引刀自斷其指卒欲強妻之固拒不從曰速死吾
志也遂見害
五代周廸妻某氏廸本洪州商人居揚城光孝中楊
行密圍揚州城中食盡殺人而食氏謂廸曰君有
老母不可不歸妾請鬻以備行資遂詣屠肆得金
一錠授廸號泣而别廸至門以金賄守者詰之廸
以實對詣屠肆騐之見妻首在案上衆惋歎競以
帛遺廸收其餘骸歸
宋露筋女失其姓偶與嫂行役廹暮道旁有耕夫舍
嫂止之女堅不就宿於野外為蚊蚋所嘬而死曉
視其筋露焉人哀之為立廟河側
張氏女高郵人賊入城知女姿艷叩其家索之女
方匿複宇間賊將害其父母不得已乃出拜賊賊
喜即呼其父母為丈人媪而以女行女忻然從之
過橋投水死
徐賡妻蔡人興化人賡為寧鄉主簿病故氏服毒
死秦觀為作烈婦傳
馬元貞妻榮氏建炎二年賊寇真州氏與姑為所
獲殺其姑脅氏氏曰我雖婦人不求苟免罵賊死
毛惜惜高郵妓也端平二年榮全據城以叛制置
使招之全偽降欲殺使使者與其黨王安等宴飲
惜惜侍立供奉抗言曰初謂太尉降為太尉更生
賀今閉門不納使者乃叛逆耳妾雖微賤不能為
叛賊行酒全怒曳惜惜臠之罵至死不絶事平聞
於朝封英烈夫人立廟祀焉
李氏謝枋得之妻德祐末枋得兵敗奔建寧元人
購捕其家氏攜子女匿貴溪山元下令曰苟不獲
李氏屠而墟氏出就縛送揚州獄時有總兵欲娶
之李撫子泣曰若軰生還善事吾姑吾不得終養
矣解裙帶縊死女亦死二子得放還
元盛彛綱妻張氏泰州人至正間寇至犯之不從罵
賊死
韋寅妻王氏元末亂民掠寅家寅被創仆地氏赴
井死姑與女婢從之
陸復廣妻唐氏興化人遇賊欲汚之不從投水死
宋某妻費氏元末從宦江隂值苖軍亂欲犯之氏
大罵被殺
欒鳳妻王氏高郵人鳳知諸暨州氏從焉方國珍
襲城入刺鳳氏以身蔽俱被害
明殷氏女周氏女俱江都人建文末燕兵掠二女
欲汚之並赴水死副使趙鶴言於朝並趙淮妾立
三烈廟祀之
張印妻李氏高郵人嘉靖丁巳倭寇至欲汚之大
罵被殺
潘烈女小字芝兒江都人懷宗時高傑兵肆掠揚
境芝兒不受汚赴水死
李鐵匠妻田氏儀徵人高傑兵掠江上執婦犯之
婦以死拒強之上馬至城南小橋馬不能渡婦紿
兵攜手行臨中流急湍婦力曳兵赴水與偕溺
汪承祖妻樊氏江都人孀居十餘年值兵至以線
密縫其裳赴眢井死
陳王宁妻游氏江都人城陷夜舉火譁噪或勸乘
夜可出城游謂女不夜行况孀婦乎偕幼女投井
死時城陷不辱死者無算詳載府縣志
學生胡生婦江都人佚氏姓胡生好博狎妓遇婦
多不以禮身沒舅姑憐其少欲嫁之氏投水死
王珍妻馬氏興化人珍病危顧謂父曰婦少幸嫁
之氏泣曰我二人死未卜先後君何慮之深也夜
半潛縊死
李華妻黃氏興化人華以戌死黃紡績養姑家人
欲改嫁之黃佯許詣華塜慟哭竟日而殞
學生戴和妻高氏江都人夫應鄉試被放憤愧投
水死氏號慟亦投水死題旌
胡尚絅妻程氏本歙縣人家江都夫亡時有娠忍
不死免身子不育氏乃死題旌
監生王之麟妻李氏興化人大學士春芳女嫁甫
八月之麟沒京邸李扶柩歸不食而死題旌
杜儉妻周氏寳應人夫亡自縊
趙卿妻殷氏興化人夫亡從死
孫本立妻翁氏興化人夫亡從死
陳藻妻丁氏興化人夫亡從死
鄭科妻張氏寳應人夫亡從死
張可學妻葛氏寳應人夫亡從死
戚家婦寳應人甫合卺夫暴沒婦哭之哀投門前
池水而死
陸卿妻朱氏興化人卿卒止二女既長各擇配嫁
之歎曰吾事畢死無遺恨矣遂閉戶自縊
庠生崔士僎妻鄭氏高郵人嫁三日僎卒葬之前
一日鄭櫛沐更衣自縊
周籖女泰州人許字王與與亡女自縊旌表
劉應麟女名元英許字李維中中亡女自縊題旌
李二女泰州人許字繆時雍繆亡女自縊旌表
劉氏女興化人許字吳作作亡女投水死知縣立
烈女祠於滄浪亭側
邵氏女高郵人許字朱倌倌涉水死氏亦自縊州
守為立烈女祠
殷氏女江都人許字某某亡女聞訃縊死父歸其
屍合葬焉
殷貞女儀徵人許字張氏子張亡自縊舁歸合葬
郝氏女名淑英儀徵人許字吳定周吳沒女聞絶
粒死
許娥江都人許字楊之薇薇死女欲詣楊俱死父
母持之中夜自縊
王二姑儀徵人許字吳與鄰未婚城破自刎死
倪可大妻戴氏儀徵人懷宗時可大守霍邱為流
賊所害氏聞自縊死有女年十二見母死父難亦
撞死於霍邱官舍
仲伯姬興化人許字王訓訓亡伯姬年十五聞訃
縊死
徐氏女許字淮安朱某某亡女自縊朱氏迎柩合
葬
向氏女泰州人許字朱舜舜亡訃至女欲往奠父
阻之因紿母他出即自縊時方盛暑家貧數日始
殮面色如生撫按致祭旌表
錢氏女泰州人許字徐恩未嫁而恩暴卒女聞悲
噎廢食父母曲為解慰女矢無他潛自經死有司
旌其門
黃氏女寳應人許字朱文藩藩病卒女聞訃號慟
幾絶遂夜整容衣素服自縊卧室知縣耿隨龍為
建烈女祠於黎城鎮
車氏女江都人許字李之珙珙死於兵女聞訃不
食死
金時綉妻陶氏媳潘氏俱儀徵人崇禎時亂兵掠
儀陶抱幼女與媳潘同赴宅後深池死
國朝李英妻蔣氏江都人英任兩廣督標副將康熙十
三年奉檄往桂林偵探值孫延齡叛英奔報逆形
氏誓死訣别曰君為國亡身妾亦為君殉義兩無
憾矣索鴆懷之及逆屠城氏即服鴆死
鄭姑儀徵人許字程起善善溺死女解妝飲泣三
年不言笑家人怪問之女曰欲一至程門耳父母
遣之程拜翁姑成善服謀立嗣畢至善忌設奠哀
慟絶粒死
以上順治年
旌表
賀美明妻林氏儀徵人賀以盪舟為業贅於林病
卒氏悲號不食母曲慰之會母將出汲女起曰此
固我事抱甕出投井死近體衣裙皆密紉
居士驥妻向氏高郵人士驥死托孤於族人居軒
軒窺向有姿色百計誘之不從遂被害司理王士
禎按之軒伏辜
儲濯妻陳氏少寡家負提孤兒隨一老媪寄父居
之旁逆奴某覘媪出挾刃犯之氏不從被數十創
死奴伏誅氏荷
旌表
范邦佐妻張氏寳應人舅季光祖強姦之氏嚙
斷其舌有造言汚氏者氏憤甚自縊母救不死更
碎磁器吞之乃死
生員季秋實妻成氏寳應人夫亡五年父母諷以
改適氏不答投繯死
葉氏女高郵人許配車敏學敏學早亡女遂自縊
以上康熙年
旌表
朱氏女寳應人許字刁啟沃啟沃没女欲往視含
殮母不可女恚甚自截其髮後有議婚者遂縊死
事在康熙元年
雍正八年
旌表
陳國材妻周氏江寧人隨材遷江都材暴卒氏絶
粒死
朱世蘧未婚妻方氏儀徵人
以上雍正十年
旌表
丁人彦妻唐氏興化人夫為賣菜傭日辰起入市
鄰人洪日章乘婦未起入室欲汚之夫歸氏泣告
以故遂閉戶縊死
井達妻王氏揚州人乙酉年城破氏與所生小女
一時分散嘱其同難鄰婦曰汝見我女代我推入
水中言畢抽刀自刎
史著馨妻張氏江都人年二十六孀居乙酉年城
陷張攜孤笏書泣曰向也撫孤為難今也全節為
大兒其善圖吾不能顧若矣遂投水死
舉人于元璜妻范氏江都人元璜會試北上值海
寇犯江上露刃脅之欲挾以去氏奮罵不從延頸
就刃遂被害
蔣氏女儀徵人年十二從父母避海氛遇寇躍入
水中寇入水拉之遂拔寇刀自殺死
林氏女儀徵人許字于純嘏嘏卒媒妁議易婚女
聞不食死
羅仁美妻李氏儀徵人乙酉年城陷氏偕嬸劉氏
暨妾婢十三人自焚而死婢菊花為之舉火死尤
烈
李烈婦高郵人趙氏僕婦主死負某金某索之居
其家一奴窺婦美乘其夫他出夜破戶入婦驚起
大罵奴扼其吭聲不得出婦手力握褲不釋奴憤
不得逞扼愈力良久婦死知州某騐屍内衣猶堅
結左手中指擘之不得解奴論如律
王華京妻黃氏江都人夫佃農也早死族人謀於
土豪約日強娶其晚哭拜京靈遂自經
虞大義妻朱氏江都人嫁期年夫死夫兄欲奪其
志朱引刀扼吭穿其喉三寸許死年二十二
鄒氏江都人適萬氏子萬貧而無賴鄒姿頗麗諷
之以不貞鄒赴水死
孫大成妻裔氏江都人大成母及二女皆不潔氏
從母家還姑與二女方與客歡飲氏恥之乃扄門
縫紉其袿衵以青白二縷自經死年二十四有司
為之立墓於雙烈之側
楊氏江都人父木工與市猾曹大相識大聞其女
美為子強娶以歸大妻素與金夫狎欲新婦效之
不從乃絶其飡飼以犬豕食不食鞭之終不從他
日肆榜掠哀號徹四隣隣人共憤鳴之官官執大
及其子笞之而楊竟傷重死不數日大與妻皆暴
亡
袁君如妻朱氏寳應人住松袁庄有城守兵至庄
瞰君如他出夜入其室汚之因自縊死兵伏誅
粉姐高郵人其父迮氏蒼頭女許字某某年饑行
乞四方十餘年不歸女父遇之江都市上某曰吾
終不能娶願與我原聘金聽改字女父大喜出金
予之某欣然立劵及歸白其事女默然嗚咽久之
夜自縊
池氏女江都人許字吳庭望庭望從軍戰死其舅
素無賴欲以婚其次子女父兄憚之倩姨母說女
改配女不從自經死
雍正十二年
旌表
閻麟生妻鄭氏儀徵人夫亡葬畢自縊
衣惟友妻王氏本山東登州人因避兵儀徵夫病
亡遂從死
朱元德妻程氏江都人嫁甫逾年夫沒視殮畢即
投繯死
陳楫妻張氏江都人楫嗜學早歿氏欲以身殉鄰
婦防之無間一夕婉言遣鄰婦歸縊死夫棺釘上
凌思賢妻任氏夫死泣血三年殯葬畢自縊
林士佩妻卜氏江都人姑病刲服和藥夫沒自經
姑救之絶食旬日死
張椒頌妾湯氏江都人頌以老無嗣而置氏及邁
欲遣之氏誓死不從椒頌死乘主母他出衰絰傍
靈几自縊而死
吳兆熊妻孫氏江都人嫁三年熊病劇割股肉兩
片暈而復甦熊竟不起後二日哀號創裂而死
項起鴻妻程氏江都人婚甫三月起鴻賈粤西道
沒訃至氏號慟辭舅姑并囑小叔善事二老遂自
縊
喜友龍妻韓氏江都人夫病刲服和羹進之不效
守節撫孤娶婦後乃哭夫木主前曰可相隨地下
矣遂絶粒死
徐烈婦江都人年十九夫病將革囑其叔曰婦改
嫁慎勿與隣兒婦聞自剄
程佩期妻潘氏寳應人夫病誓以身殉夫沒絶粒
死
韋龍甲妻喬氏寳應人韋素抱癲疾成婚八九
月忽疾作自縊氏時插秧田中歸抱尸哭幾絶或
勸諭之婦曰詎非吾天乎理當相從地下日檢夫
所遺敝衣褲碎剪哭吞之送葬頭觸墳樹求死不
得歸即自經
胡有妻陳氏寳應人夫暴疾死無子氏自經
朱岍妻張氏寳應人守節撫孤孤殀自縊
錢萬鍾妻施氏寳應人殉夫死
甘氏女泰州人幼以孝聞許字冷啟元元亡女自
縊
潘氏女江都人許字黃玉轂黃死潘自縊
霍九女江都人民家子事父母婉容愉色以孝稱
許字李正榮甫十日正榮病卒女聞訃號慟自殺
雍正十二年
旌表
楊烈女江都人許字程氏未嫁而程氏子死喪過
其門女號慟不食父母勸之女曰已許程為程婦
寧論嫁與不嫁乎已而自縊
劉氏女江都人許氏邵曰立立死兵亂女間亦自
縊
謝氏女寳應人許氏楊赤赤亡女自縊
方氏女儀徵人許字朱世遽夫沒絶食自縊者再
救免請歸夫家而翁旅館授徒無宅及卜宅始迎
歸媳過門三日後即托疾不食七日死
張氏女泰州人許字周士英未嫁士英叔文望利
其家財斃之氏乃髠為尼日持牘控各臺文望伏
辜躬葬夫家三世之柩葺其廬為給孤園
倪氏女高郵人許字高某高貧落為僧以書抵倪
令女改字女嘆曰一女可許兩姓耶自經死
朱氏女名旭寳應人許字劉亹亹卒女聞訃欲成
服奔喪祖父母持不可遂飲泣廢食雙目失明卒
郭氏女寳應人許字喬潤未婚夫亡女以身殉
王業濬妻金氏儀徵人居樸樹灣村舍為羣盗所
執拷掠瀕死不言濬所在濬賴以全金遂卒
徐州府
北魏卓封妻劉氏彭城人卓始醮即赴官尋坐事伏
法劉家居忽夢卓死號哭不止及訃至一慟而絶
著作郎高允作詩哀之
唐關盼盼張建封妾建封鎮徐州殁盼盼獨居燕子
樓十年無二志時作詩以寫其哀慕一日得白居
易贈詩讀之泣曰自我公薨妾非不能死百載後
以我公重色有從死之妾是玷我公也遂答一絶
不食而卒
元莫氏女豐縣人年十八值金末兵亂盗入其家與
其妹俱投井死旌曰雙烈
明匡才妻高氏邳州人才守邳因事出境賊乘虛破
城氏被掠大罵不屈賊斫之仆地以為已死遂去
復蘇及才殉節氏撫孤國政嘗猝遇兵母子相失
氏冒鋒鏑求之亂尸中幸而得全洪武中旌
彭好古妻丁氏徐州人好古勤學嬰疾丁事之至
忘寢食疾革丁泣曰子危矣願同歸且不忍見子
之絶也先一日自經死詔旌其門
張冲奎妻徐氏徐州人夫亡自經未遂水漿不入
口七日死詔旌其門
張振鷺妻王氏徐州人夫病割左股肉為羹不起
殮畢自經事聞詔旌
馬世錄妻王氏徐州人夫亡比葬欲殉者再強掖
歸卒自經死里人悲之爭買棺以殮啟夫窆合殯
焉事間旌表
縱爾翼妻宋氏徐州人夫病誓欲死殉家人防之
密乘間自縊
尹鎬妻霍氏徐州人年二十夫亡無子自經死
岳夢熊妻王氏徐州人夫殁飲鴆自殺奉旨旌表
張恕妻蕭氏徐州人恕患病久蕭誓以身殉及殁
遂自經同櫬合葬焉詔旌表
劉永源妻楊氏徐州人夫亡絶粒十六日死事聞
旌表
蔣維賢妻張氏徐州人夫亡氏即經死奉旨旌表
陳王道妻張氏徐州人夫亡自縊旌表
杜元貞妻王氏徐州人夫亡自縊旌表
李得一妻曹氏徐州人夫亡自縊旌表
武金璽妻張氏徐州人夫亡自縊旌表
魏嘉賓妻張氏徐州人夫亡自縊旌表
張有容妻李氏徐州人夫亡自縊旌表
王基弘妻馬氏蕭縣人闖賊陷蕭夫死氏被執不
辱死
任如龍妻項氏蕭縣人城陷氏被執罵賊見殺
縱鯤躍妻吳氏蕭縣人城破氏被刃尋甦明日賊
退求夫屍收殮自縊柩旁
周詩妻李氏豐縣人年十七詩殁不食七日長跪
辭舅姑父母自經柩前
孫來榖妻王氏豐縣人榖以攻文成瘵死王即于
是夜自經奉詔旌表
齊氏女豐縣人許字卜息河決息溺女聞涕泗不
食或有言客舟救之越歲知果死遂于息溺之日
潛置舄河干投水死
許璟妻劉氏碭山人夫亡乘間投深潭中家人救
出之痛哭三晝夜自縊死奉詔旌表
謝文煥妻程氏碭山人年十九煥暴卒氏觸地裂
顙母與太姑泣勸止越兩日卒縊死建坊旌表
劉爆妻吳氏碭山人爆卧疾經年吳日夜悲痛及
殁殮畢遂自縊奉詔旌表
劉崇基妻李氏碭山人夫亡誓以身殉舅姑固止
氏曰劉氏姊能殉許璟我何可靦然以生遂自經
死建坊旌表
向希堯妻朱氏碭山人年十八希堯遘疾將死朱
自誓必死母覺其意戒姑慎防之朱水漿不入口
者七日以首觸柩死事聞旌表
汪儀黃妻張氏碭山人年十九夫病故自縊事聞
旌表
王氏女徐州人許字陳洪謨未嫁夫亡自縊旌表
丁氏女徐州人許字葉孟春未嫁夫亡自縊旌表
張氏女沛縣人許字宋奪先未嫁夫亡自縊旌表
程氏女碭山人許字王守仲未嫁夫亡自縊旌表
居瀚妻孟氏州人夫亡自經
劉孝妻李氏州人夫亡自經
陸鯨側室單氏州人夫亡自經
金鼒妻陳氏州人夫亡自經
張頤妻伊氏州人夫亡自經
張爵妻石氏州人夫亡自經
吳廷杰妻陸氏州人夫亡自經
趙之璧妻馬氏蕭縣人璧病劇氏先自經死
葛為綌妻馮氏蕭縣人綌疾篤馮治棺衾訖入室
自經綌亦尋卒
李世甲妻王氏蕭縣人嫁九月世甲病死哭之嘔
血越二日自經
亓邦泮妻宗氏蕭縣人泮殁氏從容殮畢自經死
郝惟肖繼室李氏蕭縣人為婦以孝聞鞠前妻子
無異所生夫亡自經
許嘉宿側室唐氏蕭縣人宿病誓以死從家人竊
笑之及宿彌留氏先自經
何鳴漢妻許氏蕭縣人夫亡絶粒三日自縊死
徐堯臣妻許氏蕭縣人夫亡自經
陳時鳴妻翁氏蕭縣人于歸時值陳抱病氏侍湯
藥惟謹及歿從容畢殮事哭不甚慟翁姑不之疑
閱三日自縊死
孟知性妻郝氏蕭縣人流寇破城投池死
何湖妻縱氏蕭縣人城破攜幼子出奔遇賊索金
錢遂觸石壁腦裂死
任國寳妻錢氏蕭縣人流寇至扶姑走鳳山巔賊
執之不屈被殺血噴石上經隂雨即有人影數歲
未滅
陳氏二女蕭縣人姊適黃廷諫妹適劉希賢流寇
破蕭姊因夫死罵賊碎軀妹不受汚投火死
郝崇抱妻朱氏蕭縣人流寇至被執罵不絶口賊
怒斷其指罵益厲復截其舌以死
陳開先妻郝氏蕭縣人城破自焚死
王鼎妻宋氏蕭縣人流寇執不汚死
葛養性妻蔣氏蕭縣人流寇執蔣索金錢紿之曰
埋夫墓側至墓大罵曰吾得死所矣遂被殺後三
年袁寇大掠葛女適徐拱杓復被執墜樓死
楊自秀女蕭縣人流寇執不汚死
陳恕妻姜氏沛縣人夫亡五日不食取恕所束帶自縊死
馮東魯妻張氏沛縣人幼適馮無子乞他人女養
之東魯病殁氏次日以宅地券紙交付翁姑又以
所養女付其本生父母夜自縊死
郝綦隆妻周氏沛縣人夫亡自經家人救免翁姑
曰與殉夫而死孰若撫孤而生無何孤殤氏至夫
葬期縊死遂合葬
張化龍妻胡氏沛縣人夫亡自縊
王嘉任妻張氏沛縣人夫亡自縊
卓冠倫妻張氏沛縣人夫亡自縊
吕登瀛妻鄭氏沛縣人夫亡自縊
陳沅妻彭氏沛縣人夫亡自縊
孫修妻王氏豐縣人修疾革王泣曰子第往即相
從地下修卒王自經死
李化龍妻韓氏豐縣人父死自鬻殯葬留其餘以
養祖及歸李未久夫病將絶氏曰妾當死令君一
見遂闔戶自經化龍首肯嘆息推已棺予之越一
日化龍始殁
崔大節妻戴氏豐縣人大節病急戴即不食大節
死戴亦死
朱焜妻李氏豐縣人夫亡李不食七日仍縊死
孫紹遠妻韓氏豐縣人夫亡自經
王守善妻李氏豐縣人夫亡自經
王嘉麒妻齊氏豐縣人夫亡自經
張日華妻李氏豐縣人夫亡自經
鞏湯臣妻劉氏豐縣人夫亡自經
李貞陽妻趙氏豐縣人夫亡自經
朱炳妻趙氏豐縣人夫亡自經
孫繼忠妻周氏豐縣人夫亡自經
馬文章妻師氏豐縣人夫亡自經
劉卿妻張氏碭山人正德壬申流寇破碭城驅婦
女入營氏憤擊賊面罵不絶口賊怒磔死
馬鼐妻武氏碭山人流寇至被執賊予之食氏投
于地憤罵被殺
趙鐵妻陳氏碭山人流寇舉火焚村落陳慮出門
為賊辱投烈焰死
四段氏本姊妹碭山人行一適毛九韶一適生員
張拱辰一適監生薛銳一適李崇謙俱夫亡身殉
生員單士進妻王氏碭山人夫患病氏侍湯藥經
年不懈夫亡觸棺破面折鼻家人持之不得死越
宿自經時年二十
陳煌妻汪氏碭山人夫亡即絶食拜辭舅姑三日
死之
張文煒妻汪氏碭山人夫亡遺孤甫八月泣語小
姑曰孤非成人相吾志決矣乘夜北望父母宅叩
首曰無以報吾親有死耳改吉服自縊
苑守正妻展氏碭山人夫亡抱姑痛哭遂自縊越
數日神色不變
生員王國光妻焦氏碭山人夫亡自經
監生湯執中妻張氏碭山人夫亡自經
生員汪允復妻郭氏碭山人夫亡自經
王旦起妻陳氏碭山人夫亡自經
殷氏女徐州人許字吳汝璐吳死女往視殮回自
經吳氏迎櫬合葬
石氏女沛縣人許字張旺夫亡自縊
張氏女沛縣人許字蔣政夫亡自縊
陳氏女沛縣人許字甄時用夫亡自縊
黃文華妻李氏流寇犯碭山夫糾合義士百餘人
夜襲賊營賊潰詰朝賊還鬪夫力窮被殺氏亦從
死
劉㴻妻馬氏豐縣人夫亡守節崇禎壬午有逼氏
者氏毅然曰寧見殺遂遇害
陳于殿女州人流寇至欲汚之以刃加其頸女奮罵
被殺
孫恕妻魏氏豐縣人被流寇執不屈見殺
湯㻞妻屠氏邳州人夫亡自縊景泰二年旌
顔氏女名銳兒徐氏女名雪梅俱睢寧人正德
七年為流賊所執不受汚死事聞旌表
杜應魁妻萬氏邳州人值流寇不受辱死
許士俊妻陸氏邳州人值流寇不受辱死
高極建妻夏氏邳州人值流寇不受辱死
張九鵬妻周氏邳州人值流寇不受辱死
杜氏女邳州人值流寇不受辱死
泰運妻顧氏邳州人值流寇不受辱死
謝達妻朱氏宿遷人夫亡自縊正德十六年旌
王漢妻蔡氏宿遷人夫亡赴水死
徐之驥妻朱氏宿遷人夫亡自縊
張浚明妻高氏邳州人夫亡自縊嘉靖年旌
展濬妻索氏邳州人夫亡自縊嘉靖年旌
張道子妻瞿氏邳州人夫亡絶粒死萬歴年旌
劉氏女宿遷人許字管平平死聞訃自縊萬歴年
旌
魏文徵妻周氏睢寧人夫亡自縊事聞旌表
周鳳集妻耿氏睢寧人夫亡自縊死
陳氏女睢寧人許字張梧鳳未嫁夫亡聞訃自縊
索鷺飛妻宋氏邳州人夫亡自縊
張啟勲二妾魏氏韓氏俱邳州人夫亡自縊
陳思孔妻葛氏睢寧人崇禎九年流寇犯境氏被
執罵賊而死
國朝趙體義妻謝氏州人夫亡誓以死殉家人勸止後
遺腹孤復夭氏盡捐簪珥禮葬夫翁二柩畢投繯
死
鍾王妻黃氏州人夫亡自縊
尹襄妻鹿氏豐縣人榆園賊破村落鹿語襄曰家
破身危寧死不辱移時賊入室氏延頸就刃罵賊
死
史一起妻王氏豐縣人夫亡氏守一女流寇陷城
王偕女出避與寇遇母女俱投河死
劉氏女豐縣人許字季之梅之梅避亂不歸姑寄
語劉氏令女改適女不從竟往歸季操作奉姑越
十餘年聞夫已死姑亦亡女號泣曰可矣即于卧
間結帶死
張氏女州人許字高華宗年十六舅姑以華宗病
迎氏歸華宗病死氏即自經
陳有量妻海氏徐州人寄居武進廟立常州詳見
常州府
李碩妻苗氏州人夫亡自縊
生員時昭妻江氏州人夫亡自縊
李子千妻薛氏州人夫亡自縊
李助妻朱氏州人夫亡自縊
周維藩妻高氏州人夫亡自縊
劉自坦妻李氏州人夫亡自縊
丁銳妻杜氏州人夫亡飲藥死
王進禮妻高氏州人夫亡飲藥死
于唐妻王氏碭山人夫亡無子喪畢上夫墓痛哭
歸除服即於是夜自經
陳啟光妻李氏碭山人夫死殮畢自經
杜氏女碭山人許配戴允謙謙殁女往夫家憑棺
號慟伺間自經
胡氏女許字陳肇祥州人未嫁夫亡身殉
張氏女許字胡欽州人未嫁夫亡身殉
殷氏女許字陳國璽州人未嫁夫亡身殉
潘氏女許字張廷柏州人未嫁夫亡身殉
楊氏女州人許字沙上蘭未嫁夫亡死殉
劉天木妻馮氏碭山人夫亡氏年二十誓以身殉
親黨勉以撫孤及孤殤即于是夜自經
李東里妻鄒氏碭山人夫亡身殉
張世則妻劉氏碭山人夫亡身殉
王四美妻蕭氏碭山人夫亡身殉
竇正已妻戚氏碭山人夫亡身殉
監生周之楷妻吕氏碭山人夫亡身殉
汪銑妻馮氏碭山人夫亡身殉
商啟妻劉氏碭山人夫亡身殉
單德宏妻張氏碭山人夫亡身殉
歐陽氏女碭山人許字王氏子夫亡父更議婚女
聞投井死
陳氏女蕭縣人許字朱某夫亡殉死
黃氏女蕭縣人許字郝某夫亡殉死
蔡芳表妻張氏沛縣人年二十三夫亡無子自經
柩旁
郝修妻封氏沛縣人夫亡遺二子一女越歲餘俱
殤氏哭奠夫柩自經死
張修德妻齊氏豐縣人夫死即欲死殉翁姑防甚
月餘防稍疎遂經於棺側
仇世芳妻李氏豐縣人夫亡自經
黨鳴璽妻蕭氏豐縣人夫故氏因翁姑缺養緩
死繼以父母欲奪其志即投繯死
袁恒妻孟氏豐縣人于歸二載夫死其翁因恒兄
弟相繼而殀不許入先人兆葬于義塜氏悲慟自
經翁悼之擇戚山之麓移恒合葬如氏初志
拔貢顧惟楫女豐縣人許字李鎰女素嫺經史凡
閱古人忠孝大節輙感泣及鎰卒女聞訃遂自經
死
生員蔣賓王側室邵氏豐縣人賓王病故氏視殮
畢入室自經
生員張逢時妻李氏豐縣人夫歿氏欲死殉緣遺
孤勉撫之未幾孤以痘亡氏縊於夫棺側
孫汝翼妻張氏豐縣人于歸甫彌月夫病故氏遂
縊死柩前
卜丕勛妻孔氏豐縣人夫歿殮畢氏年十九遂自
經於棺側
渠洙妻李氏豐縣人家貧夫病不起氏竭力奉事
拮据百端及洙卒入室自縊面色如生幼女宛轉
其側見者慟之
劉振鎔妻侯氏豐縣人夫亡自經
袁鈺妻孫氏豐縣人夫亡自經
王莘妻謝氏豐縣人莘病祈以身代及歿自經
劉桂妻王氏豐縣人桂歿氏長號絶粒屢至頓斃
未匝月卒投繯以死邑令為之立石
金荷生妻程氏豐縣人成婚三日而荷生卒氏年
十七一痛幾絶三日自經於棺側
董椿妻趙氏豐縣人夫亡自經
劉在謀妻薛氏豐縣人夫亡自經
馮康運妻高氏睢寧人康運赴試舟覆溺死氏聞
訃自經死
彭萬夀妻杭氏宿遷人有鄰某潛入其室氏大呼
某逸去氏曰賊入内室雖未受汚何面見人遂自
縊死
張星焯妻羅氏宿遷人夫亡自縊
王氏女宿遷人許字馬大達大達以弱疾死聞訃
遂自縊
王氏女宿遷人許字馬京龍夫亡自縊
王在豐妻龔氏邳州人夫亡自縊
黃□妻陳氏邳州人夫亡自縊
以上康熙年
旌表
張悦三妻廉氏沛縣人殉夫縊死
陳儀妻孟氏沛縣人殉夫縊死
魏氏女名小榮沛縣人于野樵採鄰人孟某逼姦
女以死拒是夕自縊
生員張奕訒妻某氏沛縣人夫赴試溺死氏自縊
夫柩前
以上雍正三年
旌表
生員王玉衡妻祁氏沛縣人夫亡身殉
周玉妻沙氏宿遷人河兵何凱窺氏少艾乘周玉
早出突往逼姦氏不從凱持強取繩縛氏值周玉
歸逸去氏憤自縊死凱伏辜
以上雍正五年
旌表
王氏女邳州人許字陳夫琚未婚夫亡氏焚粧自
經死
高暉女宿遷人許字庠生臧高飛未婚夫亡自經
死邑人嘉其節烈建高貞女祠祀之
雍正十一年
旌表
周二妻劉氏邳州人有姚永逼姦不從被殺
施灝妻葉氏宿遷人順治五年榆賊突至執氏翁
欲殺之氏紿賊有金覆井側因詣井上投井中大
罵賊怒下巨石擊死之翁得免
王所相妻周氏睢寧人順治十年膠寇陷城執氏
欲汚之氏大罵被殺
仝翹妻張氏睢寧人膠寇破城翹與氏扶祖母邱
逃難路遇賊殺邱及翹氏投井死
仝鉋妻沙氏睢寧人膠寇破城鉋拒守戰死氏從
公姑避兵于鄉歸治葬具畢自縊死
朱錦妻楊氏睢寧氏遇膠寇之亂投水死
朱氏女睢寧人遇膠寇之亂投水死
朱鍾妻汪氏睢寧人遇膠寇之亂投水死
胡氏女睢寧人遇膠寇之亂投水死
趙氏女睢寧人許字張景緒未嫁夫亡聞訃自縊
鄭瑞妻宋氏邳州人夫亡自縊
生員朱天培妻陳氏邳州人夫亡守節刦賊恃刃
逼之不屈被殺
武思章妻李氏睢寧人夫亡翁姑謀嫁之自經死
婁氏女邳州人許字李之馨聞馨亡自縊
黃得高妻曹氏宿遷人婚甫月餘得高赴平陵貿
販病歿氏聞訃誓以身殉水漿不入口因夫骨未
歸忍死以待及柩還葬畢氏自縊死父母憐之
合葬焉
張氏女宿遷人許字陸雲家貧為陸養媳未婚雲
溺死女投河者四皆以救免不食七日仍自縊時
年十八
陸鳴臯妻鮑氏宿遷人年十八夫亡絶粒九日未
死強食少許家人疎于防因自經死
陸爾睿妻張氏宿遷人爾睿卒氏自經死
陳璋妻朱氏宿遷人夫亡自經死
朱起妻龔氏宿遷人起卒家貧無棺氏號泣於里
人既殮自經死
武舉馬延超妾鍾氏宿遷人延超病氏刲股嘗糞
以祈其愈及卒誓以身殉殮畢即縊死
蔡珂妻陳氏宿遷人夫亡身殉
婁氏女邳州人許字夏瓖瓖亡聞訃自縊
劉矞雲妻馮氏山東人許字睢寧劉氏嫁未三
載夫病風癲氏侍湯藥蓬首垢面七載不倦及卒
殮畢自經
傅麒生妻張氏睢寧人年二十一夫亡殮畢自經
柩前姑救之復甦水漿不入口翁姑泣勸乃日飲
水半盂延至十九日嘔血死
郭忻妻淩氏睢寧人歸郭一載夫亡自縊
葛超妻彭氏睢寧人年二十七夫病篤氏與訣曰
必相從地下及卒家人防之甚密氏以好言相慰
乘間自縊
彭麒妻邱氏睢寧人夫亡遺一子五歲氏泣曰吾
義當死但此子在然有癖疾惟視此子為存亡越
七月孤殤氏自經死
張弘勲妻胡氏睢寧人年二十歸張未半載夫亡
氏誓以身殉以太姑篤老無依忍死奉養踰年太
姑亡氏治喪葬畢乃歸寧父母旋返夫家自經死
彭修齡妻趙氏睢寧人夫亡無子絶粒死
太倉州
元朱虎妻茅氏崇明人虎父清坐罪家屬沒官醫師
欲娶之氏誓死不從逾年憂憤死至元中旌表
季富妻黃氏崇明人至正初海寇入境掠之氏投
海死
張氏太倉人贅周某至正中父為義兵百夫長謀
刺帥事洩被殺氏年十七有殊色將斬帥子惜其
姿容語曰能從我活汝命氏怒曰豈有父母死而
我獨生乎帥子度不可脅憤而殺之
吳金妻水氏嘉定人金與兄晨漁吳淞江上忽為
虎噬兄奔告氏即挺刀赴格亦死于虎陳孚作刺
虎行
明張概妻金淑寧嘉定人洪武十九年概為禮部郎
中坐法當死氏先自經後三日而概釋人咸傷之
狄阿光妻高氏嘉定人婚彌月夫病癰死氏痛哭
三日家貧火葬氏投身烈熖姑力挽出夕歸斷髮
自經死
顧隨妻沈氏嘉定人年十九寡父母憐之潛許李
姓氏聞自縊
陸潤妻沈氏太倉人年二十潤死氏自經者再為
守者所持乘間死之
陸梅妻潘氏嘉定人縣卒以逋賦捕梅不得逮
其妻不肯行強之至吳興寺橋却立不進卒挾以
渡頃之梅至氏慟曰我為婦人而卒挾以渡何用
生為念兒飢織一布貿米飼兒自經死
徐氏女嘉定人許字甘應麒未嫁夫亡訃至哭欲
詣甘父母不許請送葬又不許遂自經以明志
沈思道妻孫氏嘉定人夫亡引刀自刎救免逾年
防稍懈遂閉戶縊死詔旌其門
張樹田妻宣氏嘉定人樹田素狂悖不相協病亟
氏竭力湯藥及死誓殉時樹田友沈思道亦死其
妻孫氏與氏以死相要各分尺帛孫自經死或勸
之曰孫夫婦相得故以死報樹田何德於汝而欲
效孫耶氏斥之曰婦道從一豈論夫之賢否卒縊
死歸有光銘其墓
王野塘妻某氏崇明人嘉靖癸丑倭寇至夫被刃
仆地氏急以身衛賊縶之欲相犯不屈而死夫逾
時復甦官遣賻奠
沈崑妻薛氏太倉人為倭所執脅以刃不動得間
投水倭怒擊死水中
王克臣妻邱氏太倉人不受賊汚支解死
朱宋妻郁氏太倉人拒倭被十五創死
戴洗白妻太倉人佚其氏拒倭倭剖其腹投於河
王度妻熊氏嘉定人度貧甚挈家教授崇明倭
猝至夫婦匿葦中賊追及剚刃向度氏以身蔽度
得脱而氏死
汪綬妻張氏嘉定人姑素滛穢與里黠胡巖等往
來巖必欲汚婦謀之百端不能遂一日與黨如汪
縱飲呼婦共酌不應乘醉犯之氏大呼號泣遂縛
婦牀足槌斧交下而死時年十九歸有光紀其事
吳緯妻錢氏嘉定人婚未期夫歿遺腹生男一日
設奠子匍匐取食氏喜且泣曰兒能自食無須我
矣遂絶食死時年二十三萬歴中旌
潘日期妻劉氏嘉定人夫亡自縊萬歴中旌
唐武揚妻徐氏太倉人夫亡自經死
封瑗妻金氏嘉定人夫亡自縊萬歴中旌
鎮撫包信妻陳氏崇明人信庶兄謀襲父職酖殺
信氏年二十擊登聞鼓白其冤撫遺腹子成立
黃龍妻殷氏嘉定人夫亡請於翁姑願立後守節
翁姑以氏年少未忍遽從後有里人強委禽者氏
聞之自刎黃淳耀為立傳
何介妻喬氏嘉定人介以醫寓京師甲申之變氏
有女十四歲先令投繯女死尋自經介亦終身不
娶
王璣妻許氏太倉人璣以副總兵屯守海濱之劉
陽城城陷氏語璣曰君將及難妾宜先死攜幼子
出城東門赴海璣妹完牽嫂裾從死後璣竟得全
娶繼妻亦許氏璣歿時氏年二十三苦節終身
國朝袁氏女崇明人許字施雍和未嫁夫亡氏奔喪守
節順治十年海賊圍城氏慮城潰受辱哭柩前乘
間縊死事
聞
旌表
楊春暉妻曹氏嘉定人夫亡既葬欲自縊家人解
之抉左目自毁依父以居
楊貞女嘉定人許字王新政未嫁夫亡女誓從死
父母止之未幾父渡海溺死母憐其少令他適女
曰得無疑我志不堅乎剪髮置父靈座自經于側
以上順治年
旌表
待詔陸京妻黃氏太倉人京為仇所害氏哀號奔
控仇人授首孝姑教子守節以終
雍正三年
旌表
龔廷諫妻王氏嘉定人早寡守志里兇徐月溪糾
衆劫氏欲犯之氏紿以少憩即出趨縫其衣赴宅
後池中死衆索之見尸特立水面乃駭散未幾月
溪病背癰死雷擊其棺
張氏女崇明人許字黃耀忠未嫁夫亡奔喪留事
姑姑死無依父欲奪志遂自縊
沈氏女寳山人許字張昂夫亡過門守貞姑欲奪
其志投繯死
海州
宋陳公緒妻劉氏海州昫山人紹興末金兵逼山東
公緒倡義歸宋劉氏歸寧不得與偕惟挈子庚以
行宋授以官劉留北方二十五年嘗緯蕭自給誓
不改適子庚長傾家結客奔走淮甸十餘年始得
迎母歸
明莊居敬妻徐氏海州人夫為河南平章戰歿氏殮
夫畢率所部兵攜幼子歸明居京師洪武初旌
張禮妻趙氏沐陽人禮為廣州府同知卒于官氏
自縊死洪武中旌
孫紹妻吕氏沐陽人割股療夫疾夫亡自縊死
沙氏女贛榆人遇流賊不辱被殺
傅隨妻許氏贛榆人遇流賊不辱被殺
仲純妻嚴氏沐陽人正德六年遇流賊不辱被殺
有司致祭
張國綸妻鄭氏沐陽人夫死于兵氏數日不食殮
畢乃盡出貲産文書鎖鑰付夫兄國紀自經死
國朝汪氏女贛榆人順治七年榆園寇劫青口鎮女被
掠不屈被殺
張氏女贛榆人聞賊至青口先自縊死
張其羔妻田氏贛榆人夫亡自縊
蘇桂妻張氏贛榆人夫亡自縊
閻兆妻曹氏贛榆人夫亡自縊
徐弘道妻李氏贛榆夫亡自縊
章舍生妻姜氏沐陽人夫病篤先絶粒死
通州
明倪宗美妻施氏崇明人夫婦寓如臯佃田正德七
年流寇掠臯邑見施有姿逼汚之不從被殺桃樹
下
佘氏女如臯人里中貴人售佘氏地為墓既售則
盡發其塜勢且及其夫塜婦乃具酒饌延佘族奉
姑上坐婦下拜徧拜族人已出匕首置几上曰亡
夫朽骨將不保今日長與姑别俟貴人来我必以
頸血濺之自是挾匕首共起居貴人知不可奪遂
已今一塜巍然獨存
張維新妻洪氏如臯人維新緣事忤令褫垂死念
洪韶年與泣訣洪誓曰君無慮妾妾當先行慰君
即投繯死維新隨亦瞑相距半日
曾㫤妻陳氏通州人夫溺死氏亦投水死
劉應雷妻李氏泰興人夫亡縊死
馬氏女泰興人許字黃瑚父以壻貧欲渝盟女不
從未幾瑚夭氏自縊
楊氏女泰興人許字程氏未嫁夫亡喪過其門女
號慟縊死與夫合葬
國朝袁氏女如臯人許氏繆芳夫亡身殉
康熙年
旌表
曹敏行妻徐氏通州人孀居十五年順治二年高
傑兵肆掠民家氏不辱被殺
孫賣魚妻陳氏通州人夫性愚蠢無以自給里中
惡少瞰氏美啗其夫以金氏令速持還惡少百計
圖之婦度不能免自縊死
易知楫妻劉氏通州人夫亡戚族中有欲奪其志
者氏剺面自誓
周氏女通州人許字陳維坤坤事母孝母病危破
指血書表禱東嶽廟乞以身代母愈未幾坤竟死
女欲奔喪不果逾年聞媒妁議婚即自縊
江南通志卷一百七十八
江南通志卷一百七十八
人物志
列女(義烈二海鎮淮揚徐四府太通三州)
鎮江府
宋韓世忠妻梁氏京口妓也嘗五更入帥府候朔時
世忠尚為卒梁見而心異之密告其母資以金帛
約為夫婦後世忠為名將封兩國夫人嘗親執桴
鼓助督戰黃天蕩之役金師鑿河遯梁奏世忠失
機縱敵乞加罪責舉朝為之動色
竇氏女丹徒人父母俱亡許嫁者其家舊僕也成
婚日始識其人乃婉言拒之三日投井死郡守為
立石釡鼎山
元吳克妻戈氏至正丙申明兵取鎮江城破投井死
史氏溧陽人紅巾之亂舉家被害自刎未絶抱子
入水死
明萬敬妻史氏金壇人嫁未逾年夫亡氏絶粒三日
葬畢自經詔旌
董氏金壇人議婚張某又有怙勢求娶者董不從
自刎死嘉靖中旌
姜士進妻蔣氏丹陽人幼穎悟喜讀書其父母以
李易安朱淑真比之蔣曰易安更嫁淑真不慊其
夫雖能文大節虧矣士進病亡蔣索死者再家人
防之密不獲遂一日於繐帳前掘坑埋大甕貯水
笑曰吾將種白蓮花于此以自怡悦耳家人信之
防稍懈已濡首甕中死矣事聞榜其門曰文章貞
節
仲憼妻趙氏丹徒人年十九夫亡家貧父母欲嫁
之自剔其目以示不可奪事舅姑以孝聞萬歴年
旌
傅氏女金壇人許字潘二郎潘溺死家貧無依父
母更許他姓女自縊崇禎時旌
高才妻荆氏金壇人嫁未逾年才卒荆求死不得
既而遺腹舉子遂一意撫孤宗戚憐其少強之更
適不從有馮甲挾厚貲請婚強者愈力荆託以内
室更衣取刀截髮令婢懸之閭左衆駭而退
鄧藩錫妾張氏金壇人藩錫知兖州府崇禎十五
年城陷死之氏携子入井死
張綖妻錢氏查爾瑩妻戴氏俱丹徒人以明末
避亂遇兵刦掠不辱而死
胡覲龍妻陳氏丹徒人少寡隣里多勸改適氏一
日告翁姑曰翁姑無恙新婦在反重為翁姑憂不
如從夫地下也翁姑亦不為意夜竟拒戶自縊死
溧陽餓婦失其姓氏夫挈妻授經于句容值歲荒
徒散夫出不返氏閉戶忍饑有慕其姿與食者拒
之卒餓死
蔣氏女溧陽人許字史傳心夫病請歸侍疾夫卒
自經
唐有望妻張氏溧陽人歸唐三月而夫卒欲身殉
未果會有衊以蜚語者遂引刀自刎妯娌奪刀即
乘間縊死尸泣者三日
于天篤妻王氏金壇人夫亡將葬觸棺死與夫同
穴
邵方婢方任俠有名巡撫捕殺之并逮其子儀薄
暮捕者閉儀于内室扄鑰而守之時儀三歲婢抱
之泣方女夫沈應奎私念此子死邵氏無後從所
善司李飲罷夜分縋城出抵邵家乘門者假寐踰
墻入婢正歎息安得沈郎來忽見之驚喜頓首曰
邵氏之祀在子矣此子生而婢子死無害也應奎
竟匿儀去凌晨謁司李捕者失儀繫婢榜掠幾死
終無一言怨者又言於守曰必應奎匿之而所善
司李在坐曰冤哉應奎夜飲于余晨又來謁也事
遂寢婢卒撫其子成立
國朝龔行妻謝氏興化人避水患從夫攜女居丹徒南
關口隸人田五家相望窺瞷謝氏母女數挑之氏
嚴拒一日行出田乘醉逼犯不得乃與其黨設謀
持偽劵索負行訴之官官弗辨竟笞行令償謝自
念非捐身冤不白無以脱夫厄與女哭竟夜牽臂
投河死行沿河大號雙屍湧水中立田論如律
康熙十八年
旌表
朱氏女丹徒人許字丹陽陳樹槐槐歿既葬女服
原聘衣縊死
雍正元年
旌表
姜廷貴妻趙氏丹徒人救子存姑奮身禦寇舍生
死義守正不汚
雍正十二年
旌表
陳太初妻夏氏丹徒人太初病劇無子語妻可善
擇所歸氏盡鬻所有葬夫畢即縊死
王士弘妻尹氏丹徒人殉夫死
卞宸俞妻顔氏丹徒人進士士弘母順治十六年
海寇陷鎮江肆焚掠氏投井死
于珣妻賀氏子婦荆氏俱金壇人
孫廣妻張氏史氏俱金壇人
虞聲先妻王氏金壇人
王世春妻趙氏側室尤氏俱丹徒人
顧世賞妻吳氏子婦李氏俱丹徒人
張祖恒妻夏氏丹陽人
以上俱遇寇亂不辱投水死
荆潹妻于氏丹陽人
國初遇兵謂夫曰速殺妾夫不忍怒曰欲留為亂兵
汚耶遂自殺
余有德妻趙氏家貧事姑孝康熙丙辰有營丁某
出征遠歸值有德外出突入逼之婦奔出取刀刎
死
馮氏女金壇人聞父敦厚及母王氏死江隂即絶
食自縊死
馬世位妻周氏溧陽人少寡無嗣父母欲奪其志
氏垂足閾外關門捩折其脛痛絶方蘇平生非十
指所出者不食年至九十四
王氏三女金壇人二為王潺金女一為王逸女居
長蕩湖濱明末湖濱奸民白晝行刦三女奉親命
避匿隔洲叢葦中賊覘知操筏至及接三女手置
筏上三女背相倚手互持牢甚至湍急處忽併身
曲踊連頓其足筏覆與賊俱溺明日賊屍浮水上
惟三女屍不出月餘賊衆散兩家就其處求之屍
方出猶堅相持父母哭而披其手始開葬湖壖塜
生樹枝必三椏有連理者
袁玉修妻徐氏金壇人夫病革為兩棺夫亡自刎
髮繞頸創不深救之甦殯葬畢自刎内寢
戴氏女丹陽人許適蔣景貧苦授徒二十八歲尚
未能娶病歿女聞不食六日用紅絲纏體微呼心
痛數聲而絶
淮安府
南唐劉仁贍妻薛氏清河人周世宗攻夀春急仁贍
死守子崇諫將謀自全仁贍命腰斬之監軍使求
救于薛氏氏曰幼子固所不忍若貸死劉氏遂為
不忠之門促斬之既而仁贍病卒薛氏亦不食死
宋陸秀夫妻鹽城人與秀夫至厓山北軍大至兩軍
死戰夫人攜子赴海死
北辰坊烈婦郡人夫為小商至北辰病死貧無以
殮同行富商為殮葬恃有恩廹之婦取嬰兒縛懷
中赴淮死徐積有文記其事復作詩哀之
李氏淮隂大義鄉富商妻同商者見而悦之道殺
其夫厚殮以歸紿云溺死且盡歸其財除喪求婚
許之既生子乃以實告氏奔告有司卒正其獄即
縛其子投諸淮已亦赴水死
明申進妻徐氏山陽人年十九歸進甫三月夫挽漕
没於京同行歸者還其夫衣氏衣其衣投河死推
官馬騤立祠于府東
葉氏名善祥淮安衛人許字張衢未嫁夫亡父母
促改嫁自縊死
孔春妻謝氏山陽人年二十夫亡撫遺腹子金績
絍養姑鹽賈杜言強娶之投淮死金白母冤抵言
法推官曹于汴立祠祀之
顔遂妻胡氏鹽城人夫亡無子舅姑貧潛以許人
聘禮至婦自縊死
蕭儒妻蔣氏郡人夫亡撫二女自耕以食夫兄利
其田廹嫁不從遂誣以姦攝理無證氏舉刀斷左
腕夫兄伏罪
劉存仁妻王氏鹽城人夫亡自縊事聞旌表
那揖妻張氏郡人年十八夫亡身殉
顧綱妻周氏清河人夫亡身殉
蘇儒妻許氏清河人夫亡上塜取夫及已衣同紙
錢焚之因自縊死
莊尚妻胡氏桃源人夫亡自縊
張禧妻王氏山陽人夫亡絶粒死
王露妻郭氏鹽城人夫亡自縊死景泰中旌
夏啟元妻孟氏郡人早寡繼母逼改適剺面毁容
乃止
魏聖言妻許氏郡人夫亡自縊俱天啟年旌
朱得春妻孫氏安東人夫貧無食欲鬻之謂氏曰
合則俱死分則兩全氏不從強之再四氏曰我姑
屈身以活汝但我去汝即他往遂别嫁至其家即
自刎死
殷尚義妻李氏郡人有容色夫貧窘密許與鄰人
通氏知之紿夫出繫兒女於牀自溺死
劉國用妻胡氏鹽城人年二十夫亡自縊事聞旌
表
陳性善妻胡氏桃源人夫亡守節懷宗末流賊至
被執欲汚之氏大罵不屈死
馬海妻許氏安東人縣隸梁進催糧至海家海他
出進入室逼姦氏大呼進逸去氏恚自縊
國朝高華宗妻張氏郡人成婚三日夫亡自縊死
程元相妻俞氏安東人夫亡自縊
沈氏女鹽城人父病刲股進羹許字薛國琳未嫁
夫亡聞訃自縊
唐氏女鹽城人拒逼姦自縊死
以上康熙年
旌表
劉氏女鹽城人拒逼姦自縊死
雍正三年
旌表
劉闇士妻許氏鹽城人夫亡撫孤孤又殤乃保真
而殞命
趙氏女許字孫兆鳳未婚夫亡從一殞命
以上雍正十二年
旌表
王氏女許字趙樹儀夫亡身殉
張樹名妻蔣氏鹽城人夫亡自縊死
成昌代妻高氏鹽城人夫亡七終設祭縊死柩旁
張敦良妻王氏安東人夫亡絶粒死
王啟貞妻周氏山陽人刲股愈翁疾夫亡服滿祭
夫墓歸仍衣喪服自縊
汪起鵠妻徐氏郡人夫病勸之改適先自刎死
陳朝卿妻葛氏桃源人夫亡自縊
王椅臣妻胡氏郡人夫病囑其改適先自縊死
吕震男妻朱氏郡人年二十一夫亡姑欲嫁之自
縊死
楊子厚妻鄭氏郡人夫亡自刎死
曹芝節妻高氏山陽人夫亡自縊
監生薛衷妻楊氏鹽城人夫病暴絶氏自縊夫復
甦氏已殞命
生員成肇孫妻王氏鹽城人夫亡自縊
趙氏女鹽城人許字薛薰薰亡聞訃自縊
王氏女鹽城人許字陳繼中繼中亡聞訃自縊
蔣氏女鹽城人許字趙廷對夫亡自縊
張允曙妻王氏鹽城人夫亡百日自縊死
鄭氏女安東人許字梁世偉偉死繼母令他適女
自縊
蔣筠孫妻尤氏孫榮國妻裴氏俱桃源人夫亡
自縊
張氏女安東人許字朱克豫聞夫亡自縊
揚州府
周浣紗女馮氏白沙人楚伍員亡奔吳遇女子浣紗
囑之曰後有追者勿言女赴水死以絶口後員滅
楚還乃即其地留鷄祀之因名其山曰鷄留立廟
山側
三國孫竒妻范姬竒亡父慎以姬少寡無子迎之不
肯歸迎者以父命逼之姬遂操刀割耳及鼻父乃
止
南北朝齊獄吏妻顔氏揚州人姿色絶人齊太守聞
而奪之遂自刎死今相傳有顔小娘子塜
唐樊彦琛妻魏氏揚州人彦琛沒後值徐敬業起兵
聞魏氏知音召令鼓筝氏曰夫亡不死奚忍操絃
引刀自斷其指卒欲強妻之固拒不從曰速死吾
志也遂見害
五代周廸妻某氏廸本洪州商人居揚城光孝中楊
行密圍揚州城中食盡殺人而食氏謂廸曰君有
老母不可不歸妾請鬻以備行資遂詣屠肆得金
一錠授廸號泣而别廸至門以金賄守者詰之廸
以實對詣屠肆騐之見妻首在案上衆惋歎競以
帛遺廸收其餘骸歸
宋露筋女失其姓偶與嫂行役廹暮道旁有耕夫舍
嫂止之女堅不就宿於野外為蚊蚋所嘬而死曉
視其筋露焉人哀之為立廟河側
張氏女高郵人賊入城知女姿艷叩其家索之女
方匿複宇間賊將害其父母不得已乃出拜賊賊
喜即呼其父母為丈人媪而以女行女忻然從之
過橋投水死
徐賡妻蔡人興化人賡為寧鄉主簿病故氏服毒
死秦觀為作烈婦傳
馬元貞妻榮氏建炎二年賊寇真州氏與姑為所
獲殺其姑脅氏氏曰我雖婦人不求苟免罵賊死
毛惜惜高郵妓也端平二年榮全據城以叛制置
使招之全偽降欲殺使使者與其黨王安等宴飲
惜惜侍立供奉抗言曰初謂太尉降為太尉更生
賀今閉門不納使者乃叛逆耳妾雖微賤不能為
叛賊行酒全怒曳惜惜臠之罵至死不絶事平聞
於朝封英烈夫人立廟祀焉
李氏謝枋得之妻德祐末枋得兵敗奔建寧元人
購捕其家氏攜子女匿貴溪山元下令曰苟不獲
李氏屠而墟氏出就縛送揚州獄時有總兵欲娶
之李撫子泣曰若軰生還善事吾姑吾不得終養
矣解裙帶縊死女亦死二子得放還
元盛彛綱妻張氏泰州人至正間寇至犯之不從罵
賊死
韋寅妻王氏元末亂民掠寅家寅被創仆地氏赴
井死姑與女婢從之
陸復廣妻唐氏興化人遇賊欲汚之不從投水死
宋某妻費氏元末從宦江隂值苖軍亂欲犯之氏
大罵被殺
欒鳳妻王氏高郵人鳳知諸暨州氏從焉方國珍
襲城入刺鳳氏以身蔽俱被害
明殷氏女周氏女俱江都人建文末燕兵掠二女
欲汚之並赴水死副使趙鶴言於朝並趙淮妾立
三烈廟祀之
張印妻李氏高郵人嘉靖丁巳倭寇至欲汚之大
罵被殺
潘烈女小字芝兒江都人懷宗時高傑兵肆掠揚
境芝兒不受汚赴水死
李鐵匠妻田氏儀徵人高傑兵掠江上執婦犯之
婦以死拒強之上馬至城南小橋馬不能渡婦紿
兵攜手行臨中流急湍婦力曳兵赴水與偕溺
汪承祖妻樊氏江都人孀居十餘年值兵至以線
密縫其裳赴眢井死
陳王宁妻游氏江都人城陷夜舉火譁噪或勸乘
夜可出城游謂女不夜行况孀婦乎偕幼女投井
死時城陷不辱死者無算詳載府縣志
學生胡生婦江都人佚氏姓胡生好博狎妓遇婦
多不以禮身沒舅姑憐其少欲嫁之氏投水死
王珍妻馬氏興化人珍病危顧謂父曰婦少幸嫁
之氏泣曰我二人死未卜先後君何慮之深也夜
半潛縊死
李華妻黃氏興化人華以戌死黃紡績養姑家人
欲改嫁之黃佯許詣華塜慟哭竟日而殞
學生戴和妻高氏江都人夫應鄉試被放憤愧投
水死氏號慟亦投水死題旌
胡尚絅妻程氏本歙縣人家江都夫亡時有娠忍
不死免身子不育氏乃死題旌
監生王之麟妻李氏興化人大學士春芳女嫁甫
八月之麟沒京邸李扶柩歸不食而死題旌
杜儉妻周氏寳應人夫亡自縊
趙卿妻殷氏興化人夫亡從死
孫本立妻翁氏興化人夫亡從死
陳藻妻丁氏興化人夫亡從死
鄭科妻張氏寳應人夫亡從死
張可學妻葛氏寳應人夫亡從死
戚家婦寳應人甫合卺夫暴沒婦哭之哀投門前
池水而死
陸卿妻朱氏興化人卿卒止二女既長各擇配嫁
之歎曰吾事畢死無遺恨矣遂閉戶自縊
庠生崔士僎妻鄭氏高郵人嫁三日僎卒葬之前
一日鄭櫛沐更衣自縊
周籖女泰州人許字王與與亡女自縊旌表
劉應麟女名元英許字李維中中亡女自縊題旌
李二女泰州人許字繆時雍繆亡女自縊旌表
劉氏女興化人許字吳作作亡女投水死知縣立
烈女祠於滄浪亭側
邵氏女高郵人許字朱倌倌涉水死氏亦自縊州
守為立烈女祠
殷氏女江都人許字某某亡女聞訃縊死父歸其
屍合葬焉
殷貞女儀徵人許字張氏子張亡自縊舁歸合葬
郝氏女名淑英儀徵人許字吳定周吳沒女聞絶
粒死
許娥江都人許字楊之薇薇死女欲詣楊俱死父
母持之中夜自縊
王二姑儀徵人許字吳與鄰未婚城破自刎死
倪可大妻戴氏儀徵人懷宗時可大守霍邱為流
賊所害氏聞自縊死有女年十二見母死父難亦
撞死於霍邱官舍
仲伯姬興化人許字王訓訓亡伯姬年十五聞訃
縊死
徐氏女許字淮安朱某某亡女自縊朱氏迎柩合
葬
向氏女泰州人許字朱舜舜亡訃至女欲往奠父
阻之因紿母他出即自縊時方盛暑家貧數日始
殮面色如生撫按致祭旌表
錢氏女泰州人許字徐恩未嫁而恩暴卒女聞悲
噎廢食父母曲為解慰女矢無他潛自經死有司
旌其門
黃氏女寳應人許字朱文藩藩病卒女聞訃號慟
幾絶遂夜整容衣素服自縊卧室知縣耿隨龍為
建烈女祠於黎城鎮
車氏女江都人許字李之珙珙死於兵女聞訃不
食死
金時綉妻陶氏媳潘氏俱儀徵人崇禎時亂兵掠
儀陶抱幼女與媳潘同赴宅後深池死
國朝李英妻蔣氏江都人英任兩廣督標副將康熙十
三年奉檄往桂林偵探值孫延齡叛英奔報逆形
氏誓死訣别曰君為國亡身妾亦為君殉義兩無
憾矣索鴆懷之及逆屠城氏即服鴆死
鄭姑儀徵人許字程起善善溺死女解妝飲泣三
年不言笑家人怪問之女曰欲一至程門耳父母
遣之程拜翁姑成善服謀立嗣畢至善忌設奠哀
慟絶粒死
以上順治年
旌表
賀美明妻林氏儀徵人賀以盪舟為業贅於林病
卒氏悲號不食母曲慰之會母將出汲女起曰此
固我事抱甕出投井死近體衣裙皆密紉
居士驥妻向氏高郵人士驥死托孤於族人居軒
軒窺向有姿色百計誘之不從遂被害司理王士
禎按之軒伏辜
儲濯妻陳氏少寡家負提孤兒隨一老媪寄父居
之旁逆奴某覘媪出挾刃犯之氏不從被數十創
死奴伏誅氏荷
旌表
范邦佐妻張氏寳應人舅季光祖強姦之氏嚙
斷其舌有造言汚氏者氏憤甚自縊母救不死更
碎磁器吞之乃死
生員季秋實妻成氏寳應人夫亡五年父母諷以
改適氏不答投繯死
葉氏女高郵人許配車敏學敏學早亡女遂自縊
以上康熙年
旌表
朱氏女寳應人許字刁啟沃啟沃没女欲往視含
殮母不可女恚甚自截其髮後有議婚者遂縊死
事在康熙元年
雍正八年
旌表
陳國材妻周氏江寧人隨材遷江都材暴卒氏絶
粒死
朱世蘧未婚妻方氏儀徵人
以上雍正十年
旌表
丁人彦妻唐氏興化人夫為賣菜傭日辰起入市
鄰人洪日章乘婦未起入室欲汚之夫歸氏泣告
以故遂閉戶縊死
井達妻王氏揚州人乙酉年城破氏與所生小女
一時分散嘱其同難鄰婦曰汝見我女代我推入
水中言畢抽刀自刎
史著馨妻張氏江都人年二十六孀居乙酉年城
陷張攜孤笏書泣曰向也撫孤為難今也全節為
大兒其善圖吾不能顧若矣遂投水死
舉人于元璜妻范氏江都人元璜會試北上值海
寇犯江上露刃脅之欲挾以去氏奮罵不從延頸
就刃遂被害
蔣氏女儀徵人年十二從父母避海氛遇寇躍入
水中寇入水拉之遂拔寇刀自殺死
林氏女儀徵人許字于純嘏嘏卒媒妁議易婚女
聞不食死
羅仁美妻李氏儀徵人乙酉年城陷氏偕嬸劉氏
暨妾婢十三人自焚而死婢菊花為之舉火死尤
烈
李烈婦高郵人趙氏僕婦主死負某金某索之居
其家一奴窺婦美乘其夫他出夜破戶入婦驚起
大罵奴扼其吭聲不得出婦手力握褲不釋奴憤
不得逞扼愈力良久婦死知州某騐屍内衣猶堅
結左手中指擘之不得解奴論如律
王華京妻黃氏江都人夫佃農也早死族人謀於
土豪約日強娶其晚哭拜京靈遂自經
虞大義妻朱氏江都人嫁期年夫死夫兄欲奪其
志朱引刀扼吭穿其喉三寸許死年二十二
鄒氏江都人適萬氏子萬貧而無賴鄒姿頗麗諷
之以不貞鄒赴水死
孫大成妻裔氏江都人大成母及二女皆不潔氏
從母家還姑與二女方與客歡飲氏恥之乃扄門
縫紉其袿衵以青白二縷自經死年二十四有司
為之立墓於雙烈之側
楊氏江都人父木工與市猾曹大相識大聞其女
美為子強娶以歸大妻素與金夫狎欲新婦效之
不從乃絶其飡飼以犬豕食不食鞭之終不從他
日肆榜掠哀號徹四隣隣人共憤鳴之官官執大
及其子笞之而楊竟傷重死不數日大與妻皆暴
亡
袁君如妻朱氏寳應人住松袁庄有城守兵至庄
瞰君如他出夜入其室汚之因自縊死兵伏誅
粉姐高郵人其父迮氏蒼頭女許字某某年饑行
乞四方十餘年不歸女父遇之江都市上某曰吾
終不能娶願與我原聘金聽改字女父大喜出金
予之某欣然立劵及歸白其事女默然嗚咽久之
夜自縊
池氏女江都人許字吳庭望庭望從軍戰死其舅
素無賴欲以婚其次子女父兄憚之倩姨母說女
改配女不從自經死
雍正十二年
旌表
閻麟生妻鄭氏儀徵人夫亡葬畢自縊
衣惟友妻王氏本山東登州人因避兵儀徵夫病
亡遂從死
朱元德妻程氏江都人嫁甫逾年夫沒視殮畢即
投繯死
陳楫妻張氏江都人楫嗜學早歿氏欲以身殉鄰
婦防之無間一夕婉言遣鄰婦歸縊死夫棺釘上
凌思賢妻任氏夫死泣血三年殯葬畢自縊
林士佩妻卜氏江都人姑病刲服和藥夫沒自經
姑救之絶食旬日死
張椒頌妾湯氏江都人頌以老無嗣而置氏及邁
欲遣之氏誓死不從椒頌死乘主母他出衰絰傍
靈几自縊而死
吳兆熊妻孫氏江都人嫁三年熊病劇割股肉兩
片暈而復甦熊竟不起後二日哀號創裂而死
項起鴻妻程氏江都人婚甫三月起鴻賈粤西道
沒訃至氏號慟辭舅姑并囑小叔善事二老遂自
縊
喜友龍妻韓氏江都人夫病刲服和羹進之不效
守節撫孤娶婦後乃哭夫木主前曰可相隨地下
矣遂絶粒死
徐烈婦江都人年十九夫病將革囑其叔曰婦改
嫁慎勿與隣兒婦聞自剄
程佩期妻潘氏寳應人夫病誓以身殉夫沒絶粒
死
韋龍甲妻喬氏寳應人韋素抱癲疾成婚八九
月忽疾作自縊氏時插秧田中歸抱尸哭幾絶或
勸諭之婦曰詎非吾天乎理當相從地下日檢夫
所遺敝衣褲碎剪哭吞之送葬頭觸墳樹求死不
得歸即自經
胡有妻陳氏寳應人夫暴疾死無子氏自經
朱岍妻張氏寳應人守節撫孤孤殀自縊
錢萬鍾妻施氏寳應人殉夫死
甘氏女泰州人幼以孝聞許字冷啟元元亡女自
縊
潘氏女江都人許字黃玉轂黃死潘自縊
霍九女江都人民家子事父母婉容愉色以孝稱
許字李正榮甫十日正榮病卒女聞訃號慟自殺
雍正十二年
旌表
楊烈女江都人許字程氏未嫁而程氏子死喪過
其門女號慟不食父母勸之女曰已許程為程婦
寧論嫁與不嫁乎已而自縊
劉氏女江都人許氏邵曰立立死兵亂女間亦自
縊
謝氏女寳應人許氏楊赤赤亡女自縊
方氏女儀徵人許字朱世遽夫沒絶食自縊者再
救免請歸夫家而翁旅館授徒無宅及卜宅始迎
歸媳過門三日後即托疾不食七日死
張氏女泰州人許字周士英未嫁士英叔文望利
其家財斃之氏乃髠為尼日持牘控各臺文望伏
辜躬葬夫家三世之柩葺其廬為給孤園
倪氏女高郵人許字高某高貧落為僧以書抵倪
令女改字女嘆曰一女可許兩姓耶自經死
朱氏女名旭寳應人許字劉亹亹卒女聞訃欲成
服奔喪祖父母持不可遂飲泣廢食雙目失明卒
郭氏女寳應人許字喬潤未婚夫亡女以身殉
王業濬妻金氏儀徵人居樸樹灣村舍為羣盗所
執拷掠瀕死不言濬所在濬賴以全金遂卒
徐州府
北魏卓封妻劉氏彭城人卓始醮即赴官尋坐事伏
法劉家居忽夢卓死號哭不止及訃至一慟而絶
著作郎高允作詩哀之
唐關盼盼張建封妾建封鎮徐州殁盼盼獨居燕子
樓十年無二志時作詩以寫其哀慕一日得白居
易贈詩讀之泣曰自我公薨妾非不能死百載後
以我公重色有從死之妾是玷我公也遂答一絶
不食而卒
元莫氏女豐縣人年十八值金末兵亂盗入其家與
其妹俱投井死旌曰雙烈
明匡才妻高氏邳州人才守邳因事出境賊乘虛破
城氏被掠大罵不屈賊斫之仆地以為已死遂去
復蘇及才殉節氏撫孤國政嘗猝遇兵母子相失
氏冒鋒鏑求之亂尸中幸而得全洪武中旌
彭好古妻丁氏徐州人好古勤學嬰疾丁事之至
忘寢食疾革丁泣曰子危矣願同歸且不忍見子
之絶也先一日自經死詔旌其門
張冲奎妻徐氏徐州人夫亡自經未遂水漿不入
口七日死詔旌其門
張振鷺妻王氏徐州人夫病割左股肉為羹不起
殮畢自經事聞詔旌
馬世錄妻王氏徐州人夫亡比葬欲殉者再強掖
歸卒自經死里人悲之爭買棺以殮啟夫窆合殯
焉事間旌表
縱爾翼妻宋氏徐州人夫病誓欲死殉家人防之
密乘間自縊
尹鎬妻霍氏徐州人年二十夫亡無子自經死
岳夢熊妻王氏徐州人夫殁飲鴆自殺奉旨旌表
張恕妻蕭氏徐州人恕患病久蕭誓以身殉及殁
遂自經同櫬合葬焉詔旌表
劉永源妻楊氏徐州人夫亡絶粒十六日死事聞
旌表
蔣維賢妻張氏徐州人夫亡氏即經死奉旨旌表
陳王道妻張氏徐州人夫亡自縊旌表
杜元貞妻王氏徐州人夫亡自縊旌表
李得一妻曹氏徐州人夫亡自縊旌表
武金璽妻張氏徐州人夫亡自縊旌表
魏嘉賓妻張氏徐州人夫亡自縊旌表
張有容妻李氏徐州人夫亡自縊旌表
王基弘妻馬氏蕭縣人闖賊陷蕭夫死氏被執不
辱死
任如龍妻項氏蕭縣人城陷氏被執罵賊見殺
縱鯤躍妻吳氏蕭縣人城破氏被刃尋甦明日賊
退求夫屍收殮自縊柩旁
周詩妻李氏豐縣人年十七詩殁不食七日長跪
辭舅姑父母自經柩前
孫來榖妻王氏豐縣人榖以攻文成瘵死王即于
是夜自經奉詔旌表
齊氏女豐縣人許字卜息河決息溺女聞涕泗不
食或有言客舟救之越歲知果死遂于息溺之日
潛置舄河干投水死
許璟妻劉氏碭山人夫亡乘間投深潭中家人救
出之痛哭三晝夜自縊死奉詔旌表
謝文煥妻程氏碭山人年十九煥暴卒氏觸地裂
顙母與太姑泣勸止越兩日卒縊死建坊旌表
劉爆妻吳氏碭山人爆卧疾經年吳日夜悲痛及
殁殮畢遂自縊奉詔旌表
劉崇基妻李氏碭山人夫亡誓以身殉舅姑固止
氏曰劉氏姊能殉許璟我何可靦然以生遂自經
死建坊旌表
向希堯妻朱氏碭山人年十八希堯遘疾將死朱
自誓必死母覺其意戒姑慎防之朱水漿不入口
者七日以首觸柩死事聞旌表
汪儀黃妻張氏碭山人年十九夫病故自縊事聞
旌表
王氏女徐州人許字陳洪謨未嫁夫亡自縊旌表
丁氏女徐州人許字葉孟春未嫁夫亡自縊旌表
張氏女沛縣人許字宋奪先未嫁夫亡自縊旌表
程氏女碭山人許字王守仲未嫁夫亡自縊旌表
居瀚妻孟氏州人夫亡自經
劉孝妻李氏州人夫亡自經
陸鯨側室單氏州人夫亡自經
金鼒妻陳氏州人夫亡自經
張頤妻伊氏州人夫亡自經
張爵妻石氏州人夫亡自經
吳廷杰妻陸氏州人夫亡自經
趙之璧妻馬氏蕭縣人璧病劇氏先自經死
葛為綌妻馮氏蕭縣人綌疾篤馮治棺衾訖入室
自經綌亦尋卒
李世甲妻王氏蕭縣人嫁九月世甲病死哭之嘔
血越二日自經
亓邦泮妻宗氏蕭縣人泮殁氏從容殮畢自經死
郝惟肖繼室李氏蕭縣人為婦以孝聞鞠前妻子
無異所生夫亡自經
許嘉宿側室唐氏蕭縣人宿病誓以死從家人竊
笑之及宿彌留氏先自經
何鳴漢妻許氏蕭縣人夫亡絶粒三日自縊死
徐堯臣妻許氏蕭縣人夫亡自經
陳時鳴妻翁氏蕭縣人于歸時值陳抱病氏侍湯
藥惟謹及歿從容畢殮事哭不甚慟翁姑不之疑
閱三日自縊死
孟知性妻郝氏蕭縣人流寇破城投池死
何湖妻縱氏蕭縣人城破攜幼子出奔遇賊索金
錢遂觸石壁腦裂死
任國寳妻錢氏蕭縣人流寇至扶姑走鳳山巔賊
執之不屈被殺血噴石上經隂雨即有人影數歲
未滅
陳氏二女蕭縣人姊適黃廷諫妹適劉希賢流寇
破蕭姊因夫死罵賊碎軀妹不受汚投火死
郝崇抱妻朱氏蕭縣人流寇至被執罵不絶口賊
怒斷其指罵益厲復截其舌以死
陳開先妻郝氏蕭縣人城破自焚死
王鼎妻宋氏蕭縣人流寇執不汚死
葛養性妻蔣氏蕭縣人流寇執蔣索金錢紿之曰
埋夫墓側至墓大罵曰吾得死所矣遂被殺後三
年袁寇大掠葛女適徐拱杓復被執墜樓死
楊自秀女蕭縣人流寇執不汚死
陳恕妻姜氏沛縣人夫亡五日不食取恕所束帶自縊死
馮東魯妻張氏沛縣人幼適馮無子乞他人女養
之東魯病殁氏次日以宅地券紙交付翁姑又以
所養女付其本生父母夜自縊死
郝綦隆妻周氏沛縣人夫亡自經家人救免翁姑
曰與殉夫而死孰若撫孤而生無何孤殤氏至夫
葬期縊死遂合葬
張化龍妻胡氏沛縣人夫亡自縊
王嘉任妻張氏沛縣人夫亡自縊
卓冠倫妻張氏沛縣人夫亡自縊
吕登瀛妻鄭氏沛縣人夫亡自縊
陳沅妻彭氏沛縣人夫亡自縊
孫修妻王氏豐縣人修疾革王泣曰子第往即相
從地下修卒王自經死
李化龍妻韓氏豐縣人父死自鬻殯葬留其餘以
養祖及歸李未久夫病將絶氏曰妾當死令君一
見遂闔戶自經化龍首肯嘆息推已棺予之越一
日化龍始殁
崔大節妻戴氏豐縣人大節病急戴即不食大節
死戴亦死
朱焜妻李氏豐縣人夫亡李不食七日仍縊死
孫紹遠妻韓氏豐縣人夫亡自經
王守善妻李氏豐縣人夫亡自經
王嘉麒妻齊氏豐縣人夫亡自經
張日華妻李氏豐縣人夫亡自經
鞏湯臣妻劉氏豐縣人夫亡自經
李貞陽妻趙氏豐縣人夫亡自經
朱炳妻趙氏豐縣人夫亡自經
孫繼忠妻周氏豐縣人夫亡自經
馬文章妻師氏豐縣人夫亡自經
劉卿妻張氏碭山人正德壬申流寇破碭城驅婦
女入營氏憤擊賊面罵不絶口賊怒磔死
馬鼐妻武氏碭山人流寇至被執賊予之食氏投
于地憤罵被殺
趙鐵妻陳氏碭山人流寇舉火焚村落陳慮出門
為賊辱投烈焰死
四段氏本姊妹碭山人行一適毛九韶一適生員
張拱辰一適監生薛銳一適李崇謙俱夫亡身殉
生員單士進妻王氏碭山人夫患病氏侍湯藥經
年不懈夫亡觸棺破面折鼻家人持之不得死越
宿自經時年二十
陳煌妻汪氏碭山人夫亡即絶食拜辭舅姑三日
死之
張文煒妻汪氏碭山人夫亡遺孤甫八月泣語小
姑曰孤非成人相吾志決矣乘夜北望父母宅叩
首曰無以報吾親有死耳改吉服自縊
苑守正妻展氏碭山人夫亡抱姑痛哭遂自縊越
數日神色不變
生員王國光妻焦氏碭山人夫亡自經
監生湯執中妻張氏碭山人夫亡自經
生員汪允復妻郭氏碭山人夫亡自經
王旦起妻陳氏碭山人夫亡自經
殷氏女徐州人許字吳汝璐吳死女往視殮回自
經吳氏迎櫬合葬
石氏女沛縣人許字張旺夫亡自縊
張氏女沛縣人許字蔣政夫亡自縊
陳氏女沛縣人許字甄時用夫亡自縊
黃文華妻李氏流寇犯碭山夫糾合義士百餘人
夜襲賊營賊潰詰朝賊還鬪夫力窮被殺氏亦從
死
劉㴻妻馬氏豐縣人夫亡守節崇禎壬午有逼氏
者氏毅然曰寧見殺遂遇害
陳于殿女州人流寇至欲汚之以刃加其頸女奮罵
被殺
孫恕妻魏氏豐縣人被流寇執不屈見殺
湯㻞妻屠氏邳州人夫亡自縊景泰二年旌
顔氏女名銳兒徐氏女名雪梅俱睢寧人正德
七年為流賊所執不受汚死事聞旌表
杜應魁妻萬氏邳州人值流寇不受辱死
許士俊妻陸氏邳州人值流寇不受辱死
高極建妻夏氏邳州人值流寇不受辱死
張九鵬妻周氏邳州人值流寇不受辱死
杜氏女邳州人值流寇不受辱死
泰運妻顧氏邳州人值流寇不受辱死
謝達妻朱氏宿遷人夫亡自縊正德十六年旌
王漢妻蔡氏宿遷人夫亡赴水死
徐之驥妻朱氏宿遷人夫亡自縊
張浚明妻高氏邳州人夫亡自縊嘉靖年旌
展濬妻索氏邳州人夫亡自縊嘉靖年旌
張道子妻瞿氏邳州人夫亡絶粒死萬歴年旌
劉氏女宿遷人許字管平平死聞訃自縊萬歴年
旌
魏文徵妻周氏睢寧人夫亡自縊事聞旌表
周鳳集妻耿氏睢寧人夫亡自縊死
陳氏女睢寧人許字張梧鳳未嫁夫亡聞訃自縊
索鷺飛妻宋氏邳州人夫亡自縊
張啟勲二妾魏氏韓氏俱邳州人夫亡自縊
陳思孔妻葛氏睢寧人崇禎九年流寇犯境氏被
執罵賊而死
國朝趙體義妻謝氏州人夫亡誓以死殉家人勸止後
遺腹孤復夭氏盡捐簪珥禮葬夫翁二柩畢投繯
死
鍾王妻黃氏州人夫亡自縊
尹襄妻鹿氏豐縣人榆園賊破村落鹿語襄曰家
破身危寧死不辱移時賊入室氏延頸就刃罵賊
死
史一起妻王氏豐縣人夫亡氏守一女流寇陷城
王偕女出避與寇遇母女俱投河死
劉氏女豐縣人許字季之梅之梅避亂不歸姑寄
語劉氏令女改適女不從竟往歸季操作奉姑越
十餘年聞夫已死姑亦亡女號泣曰可矣即于卧
間結帶死
張氏女州人許字高華宗年十六舅姑以華宗病
迎氏歸華宗病死氏即自經
陳有量妻海氏徐州人寄居武進廟立常州詳見
常州府
李碩妻苗氏州人夫亡自縊
生員時昭妻江氏州人夫亡自縊
李子千妻薛氏州人夫亡自縊
李助妻朱氏州人夫亡自縊
周維藩妻高氏州人夫亡自縊
劉自坦妻李氏州人夫亡自縊
丁銳妻杜氏州人夫亡飲藥死
王進禮妻高氏州人夫亡飲藥死
于唐妻王氏碭山人夫亡無子喪畢上夫墓痛哭
歸除服即於是夜自經
陳啟光妻李氏碭山人夫死殮畢自經
杜氏女碭山人許配戴允謙謙殁女往夫家憑棺
號慟伺間自經
胡氏女許字陳肇祥州人未嫁夫亡身殉
張氏女許字胡欽州人未嫁夫亡身殉
殷氏女許字陳國璽州人未嫁夫亡身殉
潘氏女許字張廷柏州人未嫁夫亡身殉
楊氏女州人許字沙上蘭未嫁夫亡死殉
劉天木妻馮氏碭山人夫亡氏年二十誓以身殉
親黨勉以撫孤及孤殤即于是夜自經
李東里妻鄒氏碭山人夫亡身殉
張世則妻劉氏碭山人夫亡身殉
王四美妻蕭氏碭山人夫亡身殉
竇正已妻戚氏碭山人夫亡身殉
監生周之楷妻吕氏碭山人夫亡身殉
汪銑妻馮氏碭山人夫亡身殉
商啟妻劉氏碭山人夫亡身殉
單德宏妻張氏碭山人夫亡身殉
歐陽氏女碭山人許字王氏子夫亡父更議婚女
聞投井死
陳氏女蕭縣人許字朱某夫亡殉死
黃氏女蕭縣人許字郝某夫亡殉死
蔡芳表妻張氏沛縣人年二十三夫亡無子自經
柩旁
郝修妻封氏沛縣人夫亡遺二子一女越歲餘俱
殤氏哭奠夫柩自經死
張修德妻齊氏豐縣人夫死即欲死殉翁姑防甚
月餘防稍疎遂經於棺側
仇世芳妻李氏豐縣人夫亡自經
黨鳴璽妻蕭氏豐縣人夫故氏因翁姑缺養緩
死繼以父母欲奪其志即投繯死
袁恒妻孟氏豐縣人于歸二載夫死其翁因恒兄
弟相繼而殀不許入先人兆葬于義塜氏悲慟自
經翁悼之擇戚山之麓移恒合葬如氏初志
拔貢顧惟楫女豐縣人許字李鎰女素嫺經史凡
閱古人忠孝大節輙感泣及鎰卒女聞訃遂自經
死
生員蔣賓王側室邵氏豐縣人賓王病故氏視殮
畢入室自經
生員張逢時妻李氏豐縣人夫歿氏欲死殉緣遺
孤勉撫之未幾孤以痘亡氏縊於夫棺側
孫汝翼妻張氏豐縣人于歸甫彌月夫病故氏遂
縊死柩前
卜丕勛妻孔氏豐縣人夫歿殮畢氏年十九遂自
經於棺側
渠洙妻李氏豐縣人家貧夫病不起氏竭力奉事
拮据百端及洙卒入室自縊面色如生幼女宛轉
其側見者慟之
劉振鎔妻侯氏豐縣人夫亡自經
袁鈺妻孫氏豐縣人夫亡自經
王莘妻謝氏豐縣人莘病祈以身代及歿自經
劉桂妻王氏豐縣人桂歿氏長號絶粒屢至頓斃
未匝月卒投繯以死邑令為之立石
金荷生妻程氏豐縣人成婚三日而荷生卒氏年
十七一痛幾絶三日自經於棺側
董椿妻趙氏豐縣人夫亡自經
劉在謀妻薛氏豐縣人夫亡自經
馮康運妻高氏睢寧人康運赴試舟覆溺死氏聞
訃自經死
彭萬夀妻杭氏宿遷人有鄰某潛入其室氏大呼
某逸去氏曰賊入内室雖未受汚何面見人遂自
縊死
張星焯妻羅氏宿遷人夫亡自縊
王氏女宿遷人許字馬大達大達以弱疾死聞訃
遂自縊
王氏女宿遷人許字馬京龍夫亡自縊
王在豐妻龔氏邳州人夫亡自縊
黃□妻陳氏邳州人夫亡自縊
以上康熙年
旌表
張悦三妻廉氏沛縣人殉夫縊死
陳儀妻孟氏沛縣人殉夫縊死
魏氏女名小榮沛縣人于野樵採鄰人孟某逼姦
女以死拒是夕自縊
生員張奕訒妻某氏沛縣人夫赴試溺死氏自縊
夫柩前
以上雍正三年
旌表
生員王玉衡妻祁氏沛縣人夫亡身殉
周玉妻沙氏宿遷人河兵何凱窺氏少艾乘周玉
早出突往逼姦氏不從凱持強取繩縛氏值周玉
歸逸去氏憤自縊死凱伏辜
以上雍正五年
旌表
王氏女邳州人許字陳夫琚未婚夫亡氏焚粧自
經死
高暉女宿遷人許字庠生臧高飛未婚夫亡自經
死邑人嘉其節烈建高貞女祠祀之
雍正十一年
旌表
周二妻劉氏邳州人有姚永逼姦不從被殺
施灝妻葉氏宿遷人順治五年榆賊突至執氏翁
欲殺之氏紿賊有金覆井側因詣井上投井中大
罵賊怒下巨石擊死之翁得免
王所相妻周氏睢寧人順治十年膠寇陷城執氏
欲汚之氏大罵被殺
仝翹妻張氏睢寧人膠寇破城翹與氏扶祖母邱
逃難路遇賊殺邱及翹氏投井死
仝鉋妻沙氏睢寧人膠寇破城鉋拒守戰死氏從
公姑避兵于鄉歸治葬具畢自縊死
朱錦妻楊氏睢寧氏遇膠寇之亂投水死
朱氏女睢寧人遇膠寇之亂投水死
朱鍾妻汪氏睢寧人遇膠寇之亂投水死
胡氏女睢寧人遇膠寇之亂投水死
趙氏女睢寧人許字張景緒未嫁夫亡聞訃自縊
鄭瑞妻宋氏邳州人夫亡自縊
生員朱天培妻陳氏邳州人夫亡守節刦賊恃刃
逼之不屈被殺
武思章妻李氏睢寧人夫亡翁姑謀嫁之自經死
婁氏女邳州人許字李之馨聞馨亡自縊
黃得高妻曹氏宿遷人婚甫月餘得高赴平陵貿
販病歿氏聞訃誓以身殉水漿不入口因夫骨未
歸忍死以待及柩還葬畢氏自縊死父母憐之
合葬焉
張氏女宿遷人許字陸雲家貧為陸養媳未婚雲
溺死女投河者四皆以救免不食七日仍自縊時
年十八
陸鳴臯妻鮑氏宿遷人年十八夫亡絶粒九日未
死強食少許家人疎于防因自經死
陸爾睿妻張氏宿遷人爾睿卒氏自經死
陳璋妻朱氏宿遷人夫亡自經死
朱起妻龔氏宿遷人起卒家貧無棺氏號泣於里
人既殮自經死
武舉馬延超妾鍾氏宿遷人延超病氏刲股嘗糞
以祈其愈及卒誓以身殉殮畢即縊死
蔡珂妻陳氏宿遷人夫亡身殉
婁氏女邳州人許字夏瓖瓖亡聞訃自縊
劉矞雲妻馮氏山東人許字睢寧劉氏嫁未三
載夫病風癲氏侍湯藥蓬首垢面七載不倦及卒
殮畢自經
傅麒生妻張氏睢寧人年二十一夫亡殮畢自經
柩前姑救之復甦水漿不入口翁姑泣勸乃日飲
水半盂延至十九日嘔血死
郭忻妻淩氏睢寧人歸郭一載夫亡自縊
葛超妻彭氏睢寧人年二十七夫病篤氏與訣曰
必相從地下及卒家人防之甚密氏以好言相慰
乘間自縊
彭麒妻邱氏睢寧人夫亡遺一子五歲氏泣曰吾
義當死但此子在然有癖疾惟視此子為存亡越
七月孤殤氏自經死
張弘勲妻胡氏睢寧人年二十歸張未半載夫亡
氏誓以身殉以太姑篤老無依忍死奉養踰年太
姑亡氏治喪葬畢乃歸寧父母旋返夫家自經死
彭修齡妻趙氏睢寧人夫亡無子絶粒死
太倉州
元朱虎妻茅氏崇明人虎父清坐罪家屬沒官醫師
欲娶之氏誓死不從逾年憂憤死至元中旌表
季富妻黃氏崇明人至正初海寇入境掠之氏投
海死
張氏太倉人贅周某至正中父為義兵百夫長謀
刺帥事洩被殺氏年十七有殊色將斬帥子惜其
姿容語曰能從我活汝命氏怒曰豈有父母死而
我獨生乎帥子度不可脅憤而殺之
吳金妻水氏嘉定人金與兄晨漁吳淞江上忽為
虎噬兄奔告氏即挺刀赴格亦死于虎陳孚作刺
虎行
明張概妻金淑寧嘉定人洪武十九年概為禮部郎
中坐法當死氏先自經後三日而概釋人咸傷之
狄阿光妻高氏嘉定人婚彌月夫病癰死氏痛哭
三日家貧火葬氏投身烈熖姑力挽出夕歸斷髮
自經死
顧隨妻沈氏嘉定人年十九寡父母憐之潛許李
姓氏聞自縊
陸潤妻沈氏太倉人年二十潤死氏自經者再為
守者所持乘間死之
陸梅妻潘氏嘉定人縣卒以逋賦捕梅不得逮
其妻不肯行強之至吳興寺橋却立不進卒挾以
渡頃之梅至氏慟曰我為婦人而卒挾以渡何用
生為念兒飢織一布貿米飼兒自經死
徐氏女嘉定人許字甘應麒未嫁夫亡訃至哭欲
詣甘父母不許請送葬又不許遂自經以明志
沈思道妻孫氏嘉定人夫亡引刀自刎救免逾年
防稍懈遂閉戶縊死詔旌其門
張樹田妻宣氏嘉定人樹田素狂悖不相協病亟
氏竭力湯藥及死誓殉時樹田友沈思道亦死其
妻孫氏與氏以死相要各分尺帛孫自經死或勸
之曰孫夫婦相得故以死報樹田何德於汝而欲
效孫耶氏斥之曰婦道從一豈論夫之賢否卒縊
死歸有光銘其墓
王野塘妻某氏崇明人嘉靖癸丑倭寇至夫被刃
仆地氏急以身衛賊縶之欲相犯不屈而死夫逾
時復甦官遣賻奠
沈崑妻薛氏太倉人為倭所執脅以刃不動得間
投水倭怒擊死水中
王克臣妻邱氏太倉人不受賊汚支解死
朱宋妻郁氏太倉人拒倭被十五創死
戴洗白妻太倉人佚其氏拒倭倭剖其腹投於河
王度妻熊氏嘉定人度貧甚挈家教授崇明倭
猝至夫婦匿葦中賊追及剚刃向度氏以身蔽度
得脱而氏死
汪綬妻張氏嘉定人姑素滛穢與里黠胡巖等往
來巖必欲汚婦謀之百端不能遂一日與黨如汪
縱飲呼婦共酌不應乘醉犯之氏大呼號泣遂縛
婦牀足槌斧交下而死時年十九歸有光紀其事
吳緯妻錢氏嘉定人婚未期夫歿遺腹生男一日
設奠子匍匐取食氏喜且泣曰兒能自食無須我
矣遂絶食死時年二十三萬歴中旌
潘日期妻劉氏嘉定人夫亡自縊萬歴中旌
唐武揚妻徐氏太倉人夫亡自經死
封瑗妻金氏嘉定人夫亡自縊萬歴中旌
鎮撫包信妻陳氏崇明人信庶兄謀襲父職酖殺
信氏年二十擊登聞鼓白其冤撫遺腹子成立
黃龍妻殷氏嘉定人夫亡請於翁姑願立後守節
翁姑以氏年少未忍遽從後有里人強委禽者氏
聞之自刎黃淳耀為立傳
何介妻喬氏嘉定人介以醫寓京師甲申之變氏
有女十四歲先令投繯女死尋自經介亦終身不
娶
王璣妻許氏太倉人璣以副總兵屯守海濱之劉
陽城城陷氏語璣曰君將及難妾宜先死攜幼子
出城東門赴海璣妹完牽嫂裾從死後璣竟得全
娶繼妻亦許氏璣歿時氏年二十三苦節終身
國朝袁氏女崇明人許字施雍和未嫁夫亡氏奔喪守
節順治十年海賊圍城氏慮城潰受辱哭柩前乘
間縊死事
聞
旌表
楊春暉妻曹氏嘉定人夫亡既葬欲自縊家人解
之抉左目自毁依父以居
楊貞女嘉定人許字王新政未嫁夫亡女誓從死
父母止之未幾父渡海溺死母憐其少令他適女
曰得無疑我志不堅乎剪髮置父靈座自經于側
以上順治年
旌表
待詔陸京妻黃氏太倉人京為仇所害氏哀號奔
控仇人授首孝姑教子守節以終
雍正三年
旌表
龔廷諫妻王氏嘉定人早寡守志里兇徐月溪糾
衆劫氏欲犯之氏紿以少憩即出趨縫其衣赴宅
後池中死衆索之見尸特立水面乃駭散未幾月
溪病背癰死雷擊其棺
張氏女崇明人許字黃耀忠未嫁夫亡奔喪留事
姑姑死無依父欲奪志遂自縊
沈氏女寳山人許字張昂夫亡過門守貞姑欲奪
其志投繯死
海州
宋陳公緒妻劉氏海州昫山人紹興末金兵逼山東
公緒倡義歸宋劉氏歸寧不得與偕惟挈子庚以
行宋授以官劉留北方二十五年嘗緯蕭自給誓
不改適子庚長傾家結客奔走淮甸十餘年始得
迎母歸
明莊居敬妻徐氏海州人夫為河南平章戰歿氏殮
夫畢率所部兵攜幼子歸明居京師洪武初旌
張禮妻趙氏沐陽人禮為廣州府同知卒于官氏
自縊死洪武中旌
孫紹妻吕氏沐陽人割股療夫疾夫亡自縊死
沙氏女贛榆人遇流賊不辱被殺
傅隨妻許氏贛榆人遇流賊不辱被殺
仲純妻嚴氏沐陽人正德六年遇流賊不辱被殺
有司致祭
張國綸妻鄭氏沐陽人夫死于兵氏數日不食殮
畢乃盡出貲産文書鎖鑰付夫兄國紀自經死
國朝汪氏女贛榆人順治七年榆園寇劫青口鎮女被
掠不屈被殺
張氏女贛榆人聞賊至青口先自縊死
張其羔妻田氏贛榆人夫亡自縊
蘇桂妻張氏贛榆人夫亡自縊
閻兆妻曹氏贛榆人夫亡自縊
徐弘道妻李氏贛榆夫亡自縊
章舍生妻姜氏沐陽人夫病篤先絶粒死
通州
明倪宗美妻施氏崇明人夫婦寓如臯佃田正德七
年流寇掠臯邑見施有姿逼汚之不從被殺桃樹
下
佘氏女如臯人里中貴人售佘氏地為墓既售則
盡發其塜勢且及其夫塜婦乃具酒饌延佘族奉
姑上坐婦下拜徧拜族人已出匕首置几上曰亡
夫朽骨將不保今日長與姑别俟貴人来我必以
頸血濺之自是挾匕首共起居貴人知不可奪遂
已今一塜巍然獨存
張維新妻洪氏如臯人維新緣事忤令褫垂死念
洪韶年與泣訣洪誓曰君無慮妾妾當先行慰君
即投繯死維新隨亦瞑相距半日
曾㫤妻陳氏通州人夫溺死氏亦投水死
劉應雷妻李氏泰興人夫亡縊死
馬氏女泰興人許字黃瑚父以壻貧欲渝盟女不
從未幾瑚夭氏自縊
楊氏女泰興人許字程氏未嫁夫亡喪過其門女
號慟縊死與夫合葬
國朝袁氏女如臯人許氏繆芳夫亡身殉
康熙年
旌表
曹敏行妻徐氏通州人孀居十五年順治二年高
傑兵肆掠民家氏不辱被殺
孫賣魚妻陳氏通州人夫性愚蠢無以自給里中
惡少瞰氏美啗其夫以金氏令速持還惡少百計
圖之婦度不能免自縊死
易知楫妻劉氏通州人夫亡戚族中有欲奪其志
者氏剺面自誓
周氏女通州人許字陳維坤坤事母孝母病危破
指血書表禱東嶽廟乞以身代母愈未幾坤竟死
女欲奔喪不果逾年聞媒妁議婚即自縊
江南通志卷一百七十八
