江南通志卷一百四十五
人物志
宦績(七)(太海通三州)
太倉州
宋郟亶字正父太倉州人第嘉祐進士授睦州團練
推官熙寧中上書陳蘇州水利指畫條悉爲吳中
言水利者之凖的王安石善之授司農寺丞提舉
興修兩浙水利子僑字子高亦有才
孫載字積中嘉定人居練祁市爲河中府戶曹
歴事三守皆侃侃與爭曲直會察訪使辟爲官
屬時乾佑縣令不奉行青苗法使載按之載言
邑小民貧令實無罪知德清以德化民訟有累
年不决者得一言皆感悟去歴知海沂婺亳諸
州皆務大體時號循吏大觀中以朝議大夫致
仕
龔宗元字會之居今太倉界以鄉貢知句容縣摘
發如神楊紘持使節行部號深酷至境曰龔君已
治吾往徒擾遂不入仕至都官員外郎
明袁銘字德新嘉定人隱居東海倡明春秋學洪武
中召對侃侃直諫除蘇州訓導與鄭閎同爲經生
所宗閎字以純精易學長洲縣學博
陳述字宗理嘉定人宣德間爲四川參政時流賊
剽掠官軍失利述至推誠招撫降者三百餘人已
而德陽賊燒刧祈安縣述統兵當賊衝間出竒兵
撓之旬日悉平初蜀民不務本計述設法勸課數
年間農桑遍野民用饒裕致仕後蜀人立祠祀焉
著有農桑風化錄静軒集
陸容字文量太倉人少與張泰陸釴稱婁東三鳳
成化丙戌進士歴職方郎中籌畫邊事動中事宜
外國貢獅子至廷議遣大臣迎之安南與占城閧
議發兵往擊容俱力論得寢時告變者賞重錦衣
百戶韋瑛掩平民告變容請詔法司鞫瑛坐誅告
者漸衰弘治初有倚中貴求將者上面諭之執不
下事竟止太監李良舉都指揮王欽梁宏爲都督
僉事命已下容劾良市恩擅權卒奪所授出爲浙
江參政列上急務十事并論漕渠利害不報尋罷
姜昂字恒頫太倉人成化壬辰進士令棗強爲治
清簡獄無滯囚授監察御史劾方士李孜省之奸
杖午門尋以親老乞近郡便養改知寧波府擢福
建參政昂性方潔在官日惟市少肉供母而自食
蔬菜子龍字夢賓爲禮部郎中諫武廟南廵杖幾
死後爲滇中兵備莅任四年漢夷大治滇人立祠
祀之
龔弘字元之嘉定人成化戊戌進士歴吏部郎出
知兗州奏免額外税糧萬石時中貴李興過兗勢
張甚弘獨長揖不屈累遷右副都御史總督河道
武宗嘗稱之爲幹事老臣後以工部尚書致仕所
著有玉書樓稿嘉定縣志
楊瑛字潤卿嘉定人成化丁未進士弘治初爲兵
科給事中上疏請革弊政以保初治嘗夜出遇貴
璫爭道批其頰璫泣訴上曰知是長楊須少避之
後官至太僕少卿
胡承字安節太倉人成化丁未進士除翰林檢討
充益王府講官陞左長史承文學該洽侃侃持正
在王府隨事規益後卒于官
范純字誠夫嘉定人成化中爲四川僉事以計敗
蠻兵于威州轉松潘兵備會鎮守内臣借供奉索
金于各衛純止之不聽遂投劾歸
周廣字充之太倉人弘治乙丑進士爲吉水令贛
川流賊至吉水丞簿懼且竄廣叱曰丞簿竄即死
盍死賊率衆力禦城得以完擢監察御史抗疏直
言爲羣小所嫉屢經貶謫後爲福建按察有鎮守
中貴遺以金廣不省置之庫中貴懼謝罪乃與約
毋撓吾三尺返其金仕至江西廵撫
唐恩字天寵嘉定人弘治中進士生平品行端方
其教及門嘗曰讀書無他務只一静字檢身無别
法只一敬字爲松陽令以信義得民心縣歲貢橙
橘民苦科索恩令官自採辦不煩一民以疾卒官
檢其槖止俸金三兩而已
沈灼字文燦嘉定人正德戊辰進士爲御史首發
宸濠之逆又嘗言朝廷刑獄不宜付錦衣官校忤
旨奪俸後以議大禮不見聽與句容曹鋒崑山方
鳳同日掛冠歸時稱三諫從兄炤字文明爲刑科
給事出按潼關守將姚諫獄不附劉瑾意予杖謫
戍
周在字善卿太倉人正德甲戌進士知寶坻縣時
中官横索困民在執法使不得擾縣有豪紳素附
劉瑾犯罪在繩之以法乃搆厰監誣在以他事繫
之獄法司直其誣後爲御史仍執法無少徇仕至
浙江參政尋罷歸
顧濟字舟卿太倉人正德丁丑進士由行人爲給
事中時武宗歸自南廵濟上書切諫嘉靖改元八
上疏其納諫疏略云陛下首闢言路羣臣因事納
忠高遠似迂闊切直或犯顔若怒犯顔則言必忤
置迂闊則計必格安望忠言日聞乎陛下首翦羣
兇而奸黨尚存乘機摇惑不可不畏上嘉納之後
乞終養歸
高鏊字企之嘉定人正德中以太醫諫南廵廷杖
謫戍嘉靖中進院判
丘峻字惟陟嘉定人嘉靖己丑進士授大理評事
每讀獄詞必反覆紬繹同舍郎欲署事輒援其筆
曰君輩勿輕作允字有大閹出鎮廣東多不法坐
辟乃因鄉人密以萬金爲壽峻曰五嶺之人思食
其肉峻爲法官而縱之乎竟論如法
朱默字時言太倉人嘉靖壬辰進士知建陽縣嘗
以俸百金奉父父怒貽書曰吾辛勤教汝惟忠與
孝汝甫邀一第乃以官物汚我耶默得書益砥廉
操輕徭賦省鞭笞政聲大著後補貴溪令時值夏
言當國默無所徇言甚愛重之
陳如綸字德宣太倉人嘉靖壬辰進士令侯官鞫
獄如神常緩催科主計者逮其家屬如綸欣然
出僕就繫民感德爭輸遂爲諸邑最擢刑部主
事歴官江西按察福建布政乞歸有永豐令某餉
茶納百金其中如綸却弗視曰吾方飲水無所用
茶其清操如此
顧存仁字伯剛太倉人嘉靖壬辰進士爲禮科給
事時指揮劉永昌與蜀王相奏訐武定侯郭勛庇
之存仁考按得實抵永昌罪會災異求直言存仁
援議禮竄逐諸臣指斥方士忤旨杖六十謫塞外
三十年隆慶初仕至太僕寺卿
王忬字民應太倉人嘉靖辛丑進士以御史廵按
湖廣時大璫鎮承天爲民害忬至與約毋縱舍人
子漁百姓璫懾不敢犯再按順天備禦有方擢僉
都御史廵撫山東會倭起以忬廵視江浙邀擊大
創後先告捷會薊遼總督員缺即命忬往時練兵
議起相嵩陰扼之以失事下獄論死天下冤之隆
慶初子世貞疏訟詔復其官
唐愛字良德嘉定人嘉靖辛丑進士知南安縣治
行爲八閩第一入爲職方郎時邊事告急大司馬
計無所出愛從容區書一京師倚重焉
徐敦字汝厚太倉農家子少嘗服賈年三十始讀
書成嘉靖丁未進士知諸暨陽信二縣廉潔有威
望入爲御史抗疏論鄢懋卿忤嚴嵩指出爲山西
僉事屢中蜚語與時寡合遂以苑馬寺卿致仕
張任字希尹嘉定人嘉靖丁未進士守袁州分宜
當國家衆素横任一切繩以法累遷貴州參政後
撫粤會苦旱特題蠲賑又請𠞰十寨諸蠻爲民害
者捷聞賜璽書褒勞卒贈兵部右侍郎
王世貞字元美太倉人嘉靖丁未進士爲刑曹郎
與李攀龍等相倡和時稱七才子以救楊繼盛忤
嚴嵩出爲青州兵備青多盜世貞約束期年盜盡
散會父忬爲嵩所殺棄官伏草土者幾十年嵩敗
以薦復起歴仕浙江參政湖州久雨粟踴貴世貞
捐俸募民入粟又疏乞改折民得無饑由藩臬陞
撫鄖陽時相居正婦弟王生譁辱縣令世貞論如
法又以荆州地震上言臣道太盛語觸居正遂拂
衣歸後仕至刑部尚書世貞操文柄數十年海内
士多藉以成名鄉曲利病詣臺司力請終世貞日
莅州者無苛政其殁也民皆巷哭罷市所著有四
部稿續稿明史料等書子士騏字冏伯鄉試第一
成進士爲吏部郎能文
徐學謨字叔明嘉定人嘉靖庚戌進士爲職方主
事董築城外八堡汰去冗冐忤仇鸞意又嚴嵩屬
以青詞辭不爲銜之浮沉郎署者十年出爲荆州
守荆之興山賊數千窟其中縣令中賊餌不以聞
學謨以事繫令急發兵擊之諭降三千餘人山谷
盡平景恭王封德安以國小求荆之沙市地自益
學謨據祖制爭辯甚力王以抗旨劾之有詔逮問
民遮道哭者數萬得從末減後累晉少司寇大宗
伯乞歸嘗首建漕折議爲一方無窮之利云所著
有南宫奏稿老子解世廟識餘錄湖廣總志春秋
億宗藩要例文集合二百五十二卷
顧章志字行之太倉人嘉靖癸丑進士授行人奉
使南越絶餽遺時相嵩鬻權章志獨不附移疾
歸嵩敗起官累進湖廣廣西按察副使靖江王府
屯地有與民田相錯者王圖并得之章志持不可
陞南京兵部右侍郎後卒于官
張振之字仲起太倉人嘉靖已未進士授處州推
官署府事首舉條鞭法貴要歛手徵爲監察御
史抗疏劾貴臣又論列戶部姦利狀仕至浙江按
察副使
浦鋐字汝器嘉靖間爲監察御史以直言忤旨奪
俸尋掌河南道事時届京察執法不阿失執政意
罷去以薦再起出按陜西上便宜四十餘疏後以
疏救御史楊爵被逮卒于獄
狄雲漢字天章太倉人由鄉貢知沅江尚寬静民
愛信之都御史馬溥然行縣怪無訟者令吏人呼
民許令陳訴卒無一應御史嘉歎而去九年秩滿
歸貧無室廬處士沈周爲作募買宅疏
王錫爵字元馭太倉人嘉靖壬戌會試第一歴官
禮部侍郎時張居正奪情翰林吳中行趙用賢上
疏力爭居正怒錫爵率同官解之居正假歸治喪
未匝月部臣急請召還使吏邀署名錫爵叱之去
遂乞省親歸居正敗以禮部尚書入閣會有三王
並封之議諸臣疏諫者且得罪錫爵力爲調劑事
得中輟後竟以錫爵言皇長子出閣如東宫儀遂
求歸錫爵學有原本文章得唐宋人風格所著奏
草文草牘草若干卷卒諡文肅子衡字辰玉有文
名北闈領解被論奉旨覆試援筆立成仕編修
乞終養歸
曹逵字履中太倉人嘉靖間進士爲御史糾太宰
汪鋐不法語過峻廷杖謫隨州判人稱爲強項曹
會署蘄水令時太后梓宫過蘄水責供億甚急逵
飭吏民手板立水次常廩外不益一錢曰蘄水非
中貴人外藏也中貴人詢知曰是故強項曹耶引
帆去歴遷雲南太守
曹祥字世竒太倉人知新昌縣省里甲築隄防斥
豪猾九年風俗大變吏部郎應大猷稱爲循吏第
一
王積字子崇太倉人嘗爲廣東陜西參議後爲湖
廣參政以計平苗遷福建參政有破倭功世宗題
其名于御屏
龔起鳳字瑞周太倉人以舉人爲定州學正典中
州試故事學官先考後聘起鳳持不可曰禮聘者
師也師可試乎遷知杞縣歸德有豪家李姓者殺
人賄令得脱上官移起鳳訊之令欵迎甚謹私致
千金起鳳不顧窮治伏罪御史行縣供帳儉陋竟
以不及論罷杞人泣送盈路醵金爲贐起鳳却之
而歸灌園自給園多種韭時稱龔公韭云
龔有成字子完嘉定人少學於歸有光鄉薦上春
官所與偕者以疫死同舍避去有成獨留視醫藥
死爲含殮護其棺以歸士高其義後爲詔安令時
倭盜交訌有成誘致賊首諭令縛盜自贖盜皆解
散調龍南令會三巢賊熾有成親往諭以禍福賊
皆悦願輸租編甲由是終任無爲盜者
陳其詩字汝正嘉定人以舉人補新泰縣令值大
旱具文禱于泰山夢神賜杯水曰新令虔與爾解
渴質明大雨有囚赴決在道逸去監司將罪令囚
遽自出曰不可以我故負令君
管志道字登之太倉人隆慶辛未進士官南刑部
主事陳大利弊九事語侵相臣張居正大恚因志
道疏内請修故甲令分廵與御史抗禮即出志道
分廵嶺東諸郡志道至部果與御史齟齬御史劾
奏之以言官救得降調遂移疾歸
侯堯封字欽之嘉定人隆慶辛未進士爲御史按
閩閩有獄建寧守受賕失出堯封劾之守恃奥援
左遷堯封爲僉事分廵蘄州蘄故有盜出没江中
堯封置樓船搗其穴悉平之備兵襄陽嘗增城實
堤築石梁二以通峴山既而水大至城外之民由
石梁得度者無算後遷福建參政致仕
龔錫爵字汝修嘉定人萬歴甲戌進士由縣令爲
水部上河漕議于司空潘季馴以河強淮弱惟築
堤束水可以濟漕卒如議報功遷廣東參政歸
張恒字明初嘉定人萬歴庚辰進士知建昌府片
言折獄人稱爲張半升以候鞫不待宿舂也時相
國有與小民爭湖利者恒奪以與民舉江右循吏
第一仕至參政
殷都字開美嘉定人萬歴癸未進士知夷陵州時
蜀鹽禁嚴販者嘗乘夜出峽舟多沒溺都謂步擔
易米律所不禁悉寬之遂無溺者又開楚蜀界山
道九千丈以便行人遷職方郎尚書石星忌其才
劾令罷歸
沈昌期字廷際太倉人萬歴癸未進士知龍溪縣
爲政得民心以最擢吏部主事遷文選司郎中特
立不苟時冡宰倚為左右手相國趙志臯爲其子
求兩淮鹽運三致書囑之昌期堅不聽沒後龍溪
人祀之以爲神
張輔之字爾贊太倉人萬歴丙戌進士歴任兵科
給事時神宗深居禁内輔之疏請講學以鏡古知
今視朝以竭情盡下在垣四十餘疏西平孛劉東
征倭南討播皆有所論列御史曹學程忤旨擬
辟輔之力爭得末減仕至工部尚書以魏璫用事
乞歸
錢桓字握之太倉人萬歴己丑進士以御史出按
畿南時邯鄲井陘間有大俠恣横桓置諸法三輔
震悚再按四川蜀中𣙜酤四萬恒苦中人徵督爲
虐桓割贖鍰代之民用不擾後以僉都御史撫南
贛乞歸居鄉清謹人服其淳德
李先芳字茂實嘉定人萬歴己丑進士爲給事中
屢有建白緬甸與土司構怨朝廷以二十萬衆征
之先芳乞敇邊臣毋敝所恃以事無用人皆韙其
言仕至四川參議卒嘉邑漕折之議先芳贊成之
力爲多
王在晉字明初太倉人萬歴壬辰進士由中書爲
浙江杭嚴道平劇盜罷雇運人德之遷浙江江
西布政使兩舉卓異歴官至兵部尚書經略薊遼
改南兵部尚書歴吏刑尚書坐事削籍歸所著有
海防纂要通漕類編
陸獻明字君謨太倉人萬歴丁未進士爲御史按
湖廣時僚屬以魏璫生祠請獻明叱之裂其牘楊
漣死誣贓萬計令原籍追償獻明竭力全其家再
按黔會水西酋作亂獻明上疏言當用重兵三方
並進如其言水西平仕至太僕寺正卿
侯震暘字起東嘉定人堯封孫萬歴庚戌進士爲
吏科給事僅八月疏三十餘上及客氏再入特疏
請收回成命語侵魏璫上不省後以劾相沈㴶結
納中官爲魏璫所逐震暘陛辭復上田賦河渠
二議竟落職歸
孫元化字初陽嘉定人萬歴壬子舉人好竒略得
西洋軍中火器法天啓末計偕上書當事授以贊
畫之任時魏璫用事罷免崇禎初起官條上時政
十二事陞山東參議整飭寧前兵備所用多關
東士卒所向克捷後廵撫登萊以兵變論死
李繼貞字散尹太倉人萬歴癸丑進士爲職方郎
典山東試發策以漢唐閹寺爲問時魏璫方熾以
謗訕削籍後起故官值登萊兵變督議主撫繼貞
請調關外兵以解登圍亂乃定繼貞在部久邊事
益練習權倖以請託不遂嗾論之三黜三起至僉
都御史廵撫天津上五議大興屯田後除名復召
還道卒
徐憲卿字九亮太倉人萬歴癸丑進士由行人爲
南給事中時三案議起憲卿疏論李可灼侍疾不
謹宜按法論死又疏駕帖及北司拷訊之非會楊
漣數魏璫二十四罪奉旨切責憲卿即上權璫罪
狀一疏直糾魏客奸黨側目以奄敗得免仕至太
僕寺少卿
時偕行字乾所嘉定人萬歴癸未進士歴知四縣
舉卓異爲御史疏劾大僚張位石星等出按晉中
以汾宗繁横抗議改州爲府旋奉譴歸臨終以遺
金八百授子曰吾一生清慎所餘止此公塘爲州
邑孔道民多病涉汝其築石梁以濟往來橋成至
今頼之
朱邦臣字子貞太倉人以鄉舉知嶧縣時大饑民
多嘯聚邦臣發庾賑之單騎往撫衆感泣歸業後
補仙居會倭寇將至邦臣榜通衢稱客兵四集以
疑之賊度蒼嶺去其餘賊悉爲邦臣所擒調知黃
縣免歸
黃世能字濟夫嘉定人以掾吏爲平凉衛經歴時
靈臺縣賊聚衆殺傷官兵兵廵董國光以數百騎
使世能覘賊世能曰覘賊多人彼以我爲挑戰遇
鬭必死今以數人往賊不備乃可得其情國光嘆
曰經歴知兵我不及也往果得賊要領歸遂擊破
之以才委署安定會與司理楊某爭一重辟囚楊
理屈陰中之罷歸
趙洪範字元錫嘉定人天啓壬戌進士以御史出
廵滇南時土酋普名聲叛洪範用間說酋腹心何
天衢降遂反擊酋兵滅之
許國榮字允尊太倉人天啓乙丑進士選工科給
事中時中人掌厰布邏卒詗刺外事國榮上疏極
論遂禠職在諫垣疏數十上多中時病
吳克孝字人橅太倉人以進士爲刑部郎恤刑粤
東平反幾百人尋備兵保定時保定盜賊抄掠者
甚衆克孝至密擒其渠魁斬之羣盜遂散
沈廷揚字季明崇明人明季海潮溢出四千金助
賑由國子生爲中書舍人會山東多警梗運道廷
揚上書言海運之便上喜命造海艘試之僅半月
而抵天津進戶部郎督海運事竣加光祿少卿
國朝錢增字裒卿太倉州人明季以進士爲兵科給事
忠直敢言嘗劾樞臣楊嗣昌大帥王國光等侃侃
指陳不畏權勢年四十乞終養歸順治九年撫按
以人材薦增以母老辭
張王治字無近太倉人順治丁亥進士知桐廬縣
地當閩衝更調絡繹夫數不足王治即盛服曳舟
以從督師者動色謝之擢工科給事抗言東南兌
糧多額外浮費請設官收官兌之法及五米五銀
之例從之又疏請開浚三江及江南分置藩臬皆
允舉行
錢晉錫字方來太倉人康熙庚戌拔貢在禮垣時
嘗疏免淮南鹽課三萬兩並止兩廣鼓鑄朝論韙
之康熙四十三年山左大祲流民賣入旗者淮發
回晉錫時爲府尹按名給費兼檄所在舟車遞送
所全活無算以終養歸
海州
漢徐璆字孟玉海西人父叔度遼將軍有名於邊璆
自少博學舉高第稍遷荆州刺史舉奏南陽太
守張忠贓億萬又奏五郡太守及屬縣有贓汙者
悉徵案罪威風大行中平元年與朱儁擊黃巾賊
破之遷汝南太守轉東海所在化行被徵當詣京
師爲袁術所劫授以上公之位璆示必死術不敢
逼後拜太常
三國魏徐宣字寶堅廣陵海西人太祖辟爲司空掾
歴丞相東曹掾文帝踐祚轉散騎常侍從至廣陵
六軍乘舟風浪暴起帝船回倒宣凌波而前羣臣
莫有至者帝壯之遷尚書明帝以宣爲左僕射疏
諫威刑太過又諫作宫殿窮盡民力手詔嘉納卒
諡曰貞
麋竺字子仲東海朐人祖世貨殖貲産鉅億徐州
牧陶謙辟爲别駕從事謙卒竺奉遺命迎先主
於小沛後呂布襲下邳擄先主妻子竺進其妹爲
夫人并僮客二千金銀貨幣以助軍資頼此復振
益州平拜安漢將軍待以上賓之禮
宋胡松年字茂老海州懷仁人幼孤貧讀書過目不
忘政和二年上舍釋褐累遷中書舍人時方有事
燕雲松年謂邊釁一開有不勝言者咈時相意建
炎間知平江府貪吏解印斂跡以興利除害十七
事揭於都市百姓便之使金還拜吏部尚書權參
知政事以疾提舉洞霄宫卜居陽羡松年自持囊
至執政所舉皆一時聞人秦檜秉政士大夫無不
曲意阿附松年獨鄙之至死不通一書世以此高
之
明郇旃沭陽人洪武甲戌進士永樂中授給事中性
警敏有幹才機事慎密受知成祖歴官鴻臚少
卿卒
錢貴海州人襲職指揮使謀略過人宣德中遷都
指揮僉事管領京營操練有法士卒悦服累擢中
軍都督府同知爲人謙恭不以富貴驕人
王璟海州人正統己未進士祖規仕至參政有清
直聲璟少承家學博極羣書規於本鄉奏築堤
防絶海潮泛田之害璟又題免東海養馬再世遺
愛鄉人德之
丁泰字時亨海州人正統辛酉舉人授戶部主事
立朝以剛正自持人呼爲鐵面丁後謫判興化賑
歲饑弭虎患歴有善政
乙瑄字崇璧海州人成化丙戌進士授吏部文選
主事擢禮部郎中轉山西參議有清操廵視大同
等處恩威兼著邊徼輯寧歸後無屋以居
陳秉彛沭陽人成化戊戌進士官四川忠州守清
慎愛民忠州人塑像祀於陸䞇祠
楊宏字希仁海州人以蔭叙襲指揮使弘治己未
檄守紅城尋守備固原獻策於總制楊一清築邊
牆數百里掌陜西都司平漢南盜累遷總兵官鎮
松潘斬番酋雪郎王之久爲邊害者至嘉靖初節
鎮淮揚督理漕運聲績偉然著有漕運志
邵思忠字廷臣贛榆人由鄉貢起家爲商城令釐
奸祛弊簡静不擾擢戶部主事督𣙜滸墅大同清
節尤著
徐鸞沭陽人弘治甲子舉人任湖州府同知居官
惠愛持身清約部民咸翕然感化
胡璉字器重沭陽人弘治乙丑進士以刑部郎中
遷閩粤二省兵備時島寇佛郎機牙掠海上璉選
鋒猝入奪其火器遂爲中國所用因號佛郎機累
擢廵撫以戶部右侍郎致仕遇征安南薦起督餉
卒孫應嘉世宗時官都給事中曾孫一炳以行義
著鄉里
裴天祐字順之贛榆人嘉靖庚戌進士令建安爲
政務寬厚廵按山東權貴囑其劾去屬吏某廉知
其賢反優奬之罪人挾重賂求免死沒其金於官
寘之法歴官大理卿所著有拙逸亭稿
張朝瑞海州人隆慶戊辰進士州有倭警捐貲以
助築城令鹿邑清衛豪侵官地七千餘頃擢守金
華歲饑設法賑濟全活甚衆葺書院市腴田二千
餘畝以贍師儒參政杭嘉湖抗疏陳礦役之害後
攝府尹卒
倪文純字青杜海州人以歲貢官壽州訓導禦流
寇有功又單騎說降屯英霍潛太諸賊漕撫史可
法薦之擢太和令
葛維垣字映辰沭陽人崇禎時以進士授成都府
推官鞫獄多所全活丁丑冬流寇薄城力請援兵
大破賊衆解省會兩月之圍攝守重慶豪猾懾服
擢工部主事旋授吉安知府
通州
宋王惟熙字國和泰州如臯人景祐進士擢大理寺
詳斷官持法堅正務原人情奏案成廷尉使易之
不從儂智高反掠嶺南諸州吏棄城者皆坐法惟
熙議嶺南兵與城皆無足恃奈何以常法置之死
上亦憫之皆得免累官司封員外郎
吳及字幾道通州静海人以進士累遷太常博士
時仁宗春秋高及上疏言古聖重絶人世宜禁擅
宫童幼聖嗣必廣帝異其言又言宜擇宗室子以
備儲副嘉祐中擢祕書閣校理改右正言奏論孫
沔苛暴不法龐籍輕動改衂在職數年以勁正稱
出知廬州徙桂州卒
王覿字明叟嘉祐四年進士熙寧中爲編修三司
令式删定官覿不樂居職求潤州推官二浙旱郡
遣吏視苗傷不敢多除税覿覆按盡除之哲宗立
擢右正言疏論蔡確章惇韓縝張璪朋邪害正
章數十上相繼斥去又劾竄呂惠卿論青苗之害
乞罷新令復常平舊法時起洛蜀二黨之議覿
深破其說上然之出知成都府江水貫城中爲渠
歲久湮塞苦霖潦覿疏治復故民德之號王公渠
王俊義字堯明覿從子以太學上舍就試徽宗親
擢第一蔡京邀使來見謝不往授國子博士後召
爲館職爲王黼所惡以直秘閣知岳州卒俊義與
李祁友善首建正論於宣和間諸公卿稍知分别
善惡邪正兩人力也
印應雷通州人嘉熙中進士選知和州時北兵來
侵和危甚應雷入守卒保其城後温州卒作亂改
知温州應雷單騎赴任賊來覘者捕斬其魁餘黨
悉散咸淳六年爲兩淮安撫制置使知揚州卒贈
端明殿學士弟應飛亦進士累官戶部侍郎
明李儼字民瞻泰興人洪武元年充都督府斷事論
輔治三計陞刑部侍郎宣諭陜西還加戸部尚書
賜一品服金帶令從奉天殿服之以出學士宋濓
等送歸第卒於官
翟善字敬夫泰興人洪武中選入國子監授吏部
主事超拜侍郎尋進尚書時初罷丞相以六部
分政吏部爲百寮長善當重任被顧問凡所奏
議皆稱旨嘗欲爲善營第於里中善曰江鄉地
隘宗親且衆誠不忍奪人自益又以善家戍籍欲
免之善曰今區宇初定戍卒宜增豈可以臣破例
太祖善之
李敬初名鴻漸通州人洪武初以文學徵授刑部
尚書守法度修政事已致仕歸十四年復召爲祭
酒是年始行釋奠先師禮從敬請也
邵旻字天民通州人永樂甲辰進士嘗謁陵讀
碑文一過成誦同儕異之不知其方誦時已目他
碑又能成誦矣授評事數折大獄巨璫貴戚受賄
撓法旻堅持不可犯遂坐忤落職
顧雄字時俊通州人成化辛丑進士授戶部主事
犒軍大同監守者欲餌以利怒却之督江西福建
逋税時例徵糧長紙價供筆劄費雄革之事竣
以病乞歸囊無餘資鄉人稱爲清白吏
邵棠字民愛通州人成化丁未進士知崇慶州擢
南戶部郎陞湖廣參議治奸民譁譟入興邸事不
縱不苛轉陜西左參政陜劉瑾故鄉也騷屑太甚
又大索官人賄棠曰奈何用百姓膏脂博高列乎
遂移疾歸部使者交薦不起時稱其儒而不迂吏
而不俗
馬繼祖字崇功如臯人弘治庚戌進士累遷南京
監察御史有二臺長交閧繼祖劾免之臺中肅然
後以忤劉瑾勒致仕
張羽字鳳舉泰興人弘治丙辰進士授淳安知縣
有惠政擢御史彈劾中貴疏論時事甚剴切廵按
雲南奏免開礦及中官怙勢者出守保定以母疾
乞歸復起爲河南布政使
淩相字忠甫通州人弘治己未進士歴官廣東兵
備僉事𠞰平惠潮大峯嶂劇賊陞苑馬寺卿署
分廵事督造邊城包山於城内以絶窺伺遷四川
布政使轉雲南擢副都御史廵撫湖廣告歸弟楷
字端甫正德戊辰進士以戶曹監兌江西歸途遇
盜囊篋空空盜歎服而去
姚繼巖字元肖通州人弘治壬戌進士歴工刑二
部主事遷考功郎中以清苦稱武宗銳意南狩巖
偕部曹聯章懇留受杖未幾陞太常少卿創發竟
死
何棠字愛之泰興人正德辛未進士歴官郎中諫
武宗南廵廷杖尋陞廣平知府減種馬治大豪民
大悦服嘉靖初錄諫南廵諸臣加從三品俸以疾
告歸
張&KR1606;字鴻舉泰興人正德甲戌進士授禮部主事
諫南廵受杖謫知海鹽縣歴官副都御史廵撫延
綏凡三奏捷賜金幣進戶部侍郎致仕
崔桐字來鳳海門人正德丁丑進士第三人授編
修諫南廵詔跪午門外五日廷杖奪俸嘉靖初諫
大禮復逮詔獄再予杖出補湖廣參議備兵辰沅
平安化山寇賜金幣進南太僕卿建議薛瑄從祀
拜禮部左侍郎致仕著東洲正續集
錢錄字宗政通州人以例貢授松陽縣丞縣故有
銀冶盜竊發因剽掠爲患錄曰此禍穴也錮之火
其旁廬舍以杜覬覦督兵捕閩寇生得其渠魁境
内以寧事母至孝母病割股以療子嶫
錢鐸字振之海門人正德辛已進士授刑部主事
嘉靖初諫大禮杖闕下出守肇慶府改學校倡文
教移知鄖陽擢廣西按察副使備兵府江生縳賊
首諭降三洞蠻以剛直中蜚語罷
黃河字汝清通州人嘉靖壬午舉於鄉授滕縣教
諭陞南國子助教擢南京貴州道御史河套議起
河與曾銑合忤貴臣詔廷杖未幾遷雲南僉事有
殱寇功
馬坤字順卿通州人嘉靖癸未進士累官湖廣副
使接壤川貴苗寇兵連數歲坤參贊督撫平之陞
河南布政使河南多宗室歲廪不繼輒恣横犯法
坤申嚴約束禄以時給皆悦服擢南戶部尚書嘉
靖末召坤於西苑問錢榖歲入幾何坤一一條對
前後所上凡三十二事多見施行
李夢周字希道海門人嘉靖癸未進士授寧都知
縣俗好鬼祠五王廟歲市子女代牲夢周火其廟
併毁諸淫祠撤故材以新學宫及構書院集諸生
講習其中有勢家横里中捕置於理籍所奪田歸
之民遂爲所中傷解綬歸
錢嶫字君望通州人嘉靖壬辰進士授永平推官
擢御史廵按廣西時靖江王僻處自恣爲奸民藪
嶫悉捕置諸法遷廣東副使以平黎功賜金幣陞
浙江參政清諸郡徭法病歸通沿江海不宜馬牧
自永樂時撫臣以六安州災荒暫爲代養相沿不
革歲徵馬價折色銀三千餘兩民大困嶫上疏罷
之
陳堯字敬甫通州人嘉靖乙未進士授工部主事
治清江浦鑿黃河上游避淮口以逹清江累陞貴
州按察使三殿災役民採木堯爲更番之議以紓
民力御史奉詔採丹砂又議開永寧銀池堯皆力
持之陞廣西左布政裁省靖江宗人虚禄以萬計
進副都御史督漕河高郵湖隄屢壊堯樹木實茭
楗以代石堤遂固時黃河徙道漕艘皆膠淤堯遣
水工探刁陽湖得故漕道舟以通行尋致仕歸
袁隨字民悦通州人嘉靖丙辰進士授戶部主事
嚴嵩當國欲羅致之餌以銓司不應出知德安府
歲薦饑隨不動官帑多方賑䘏全活甚多擢山西
提學累陞四川左布政忤張居正罷歸
錢藻字自文如臯人嘉靖己未進士出守廣信有
汰卒三千肆剽掠當事議啗以金藻苐先聲厲兵
以待卒無敢犯境者用贖鍰廪給貧士累遷密雲
兵備晉左參政修築古北口諸塞擢南光禄寺卿
請裁一切冗費終順天府尹
顧養謙字益卿通州人嘉靖乙丑進士歴官福建
僉事備兵薊鎮廵撫遼東邊備修舉嘗按塞憩
小淩河敵騎十萬猝至養謙啓四門張蓋坐敵不
敢近而退遷南京戶部侍郎總督薊遼兼經略
以議倭封貢事被劾求去卒贈兵部尚書
陳大科字思進通州人隆慶辛未進士授河南推
官召爲給事中歲旱上弭災六事歴陞太常卿疏
救李獻可等言事被譴大璫馮保以罪閒住南京
乞赦還鄉大科論其懷奸窺伺總督兩廣安南黎
莫二姓交兵大科請於朝布恩信以招徠之皆請
納代身金人謝罪晉都御史卒贈兵部尚書
袁九臯字君鳴通州人萬歴己丑進士授鉛山知
縣擢御史廵按山西浙江河南順天四省所至著
風節中旨遣官𣙜取煤税三疏諫止擢太僕寺少
卿
范鳳翼字異羽通州人萬歴戊戌進士除戶部主
事監南新濟陽二倉酌放軍糧清核所積米計六
十萬得免浥爛改吏部考功汰墨吏進名臣顧憲
臣高攀龍等爲時所忌歸
彭大同海門人以歲貢爲叙州推官有孝廉殺人
臬司推門望罰金三百鍰釋之大同怫然曰殺一
人罸三百金將挾萬金而殺三十人乎竟擬辟又
民有修怨仇家乘父老病扶至河壩挑其仇毆之
立斃訊者但論仇人死大同判曰欲甘心於仇因
忍視其父河壩之死誰則致之并坐子如律
李之逹字武東海門人由舉人選巨津知縣上官
竒其才令攝五篆時廵撫開福龍鹽井逹爭之曰
增一時之課商必虧額乃寢陞興化府丞有奸弁
利嫂姪貲巨萬上官授之意令以貲歸弁逹不聽
尋去官
冐夢齡字汝九如臯人以選貢授會昌知縣移知
酆都奢寅變起與石柱司女將秦良玉協力破賊
城頼以全量移寧州歸子宗起崇禎時以進士爲
兗西僉事監軍河上張獻忠破襄陽調襄陽監軍
時賊數十萬往來窺伺城中虚無人宗與左良玉
收合餘燼力保巖疆以功被上賞量調寶慶歸所
著有拙存堂集
朱一馮字非二泰興人以進士知信陽州節省公
費銀辦開礦採木諸役民不知擾革夫馬雜支積
弊舉卓異陞兵部郎歴職方武選出任八閩從臬
藩至廵撫定亂福寧平賊汀州天啓間所在立魏
璫生祠馮獨不爲立罷官
國朝孫閎達字天士通州人康熙甲辰進士知太原縣
愷悌得民兩造赴庭閎達懇切誨諭多罷訟而去
以病歸士民追送百里外生平著省身錄日所爲
夜必檢記魏象樞亟稱之
徐起霖字傅巖通州人由前明副榜任郃陽知縣
盜劫某宦捕不獲起霖出獄囚遍閱之得三人曰
得盜貸汝死縱之去如期而盜悉獲人驚爲神知
陜西徽州詳免練餉加𣲖遷真定知府時用兵滇
南真定當孔道承辦供億不以累民
江南通志卷一百四十五
江南通志卷一百四十五
人物志
宦績(七)(太海通三州)
太倉州
宋郟亶字正父太倉州人第嘉祐進士授睦州團練
推官熙寧中上書陳蘇州水利指畫條悉爲吳中
言水利者之凖的王安石善之授司農寺丞提舉
興修兩浙水利子僑字子高亦有才
孫載字積中嘉定人居練祁市爲河中府戶曹
歴事三守皆侃侃與爭曲直會察訪使辟爲官
屬時乾佑縣令不奉行青苗法使載按之載言
邑小民貧令實無罪知德清以德化民訟有累
年不决者得一言皆感悟去歴知海沂婺亳諸
州皆務大體時號循吏大觀中以朝議大夫致
仕
龔宗元字會之居今太倉界以鄉貢知句容縣摘
發如神楊紘持使節行部號深酷至境曰龔君已
治吾往徒擾遂不入仕至都官員外郎
明袁銘字德新嘉定人隱居東海倡明春秋學洪武
中召對侃侃直諫除蘇州訓導與鄭閎同爲經生
所宗閎字以純精易學長洲縣學博
陳述字宗理嘉定人宣德間爲四川參政時流賊
剽掠官軍失利述至推誠招撫降者三百餘人已
而德陽賊燒刧祈安縣述統兵當賊衝間出竒兵
撓之旬日悉平初蜀民不務本計述設法勸課數
年間農桑遍野民用饒裕致仕後蜀人立祠祀焉
著有農桑風化錄静軒集
陸容字文量太倉人少與張泰陸釴稱婁東三鳳
成化丙戌進士歴職方郎中籌畫邊事動中事宜
外國貢獅子至廷議遣大臣迎之安南與占城閧
議發兵往擊容俱力論得寢時告變者賞重錦衣
百戶韋瑛掩平民告變容請詔法司鞫瑛坐誅告
者漸衰弘治初有倚中貴求將者上面諭之執不
下事竟止太監李良舉都指揮王欽梁宏爲都督
僉事命已下容劾良市恩擅權卒奪所授出爲浙
江參政列上急務十事并論漕渠利害不報尋罷
姜昂字恒頫太倉人成化壬辰進士令棗強爲治
清簡獄無滯囚授監察御史劾方士李孜省之奸
杖午門尋以親老乞近郡便養改知寧波府擢福
建參政昂性方潔在官日惟市少肉供母而自食
蔬菜子龍字夢賓爲禮部郎中諫武廟南廵杖幾
死後爲滇中兵備莅任四年漢夷大治滇人立祠
祀之
龔弘字元之嘉定人成化戊戌進士歴吏部郎出
知兗州奏免額外税糧萬石時中貴李興過兗勢
張甚弘獨長揖不屈累遷右副都御史總督河道
武宗嘗稱之爲幹事老臣後以工部尚書致仕所
著有玉書樓稿嘉定縣志
楊瑛字潤卿嘉定人成化丁未進士弘治初爲兵
科給事中上疏請革弊政以保初治嘗夜出遇貴
璫爭道批其頰璫泣訴上曰知是長楊須少避之
後官至太僕少卿
胡承字安節太倉人成化丁未進士除翰林檢討
充益王府講官陞左長史承文學該洽侃侃持正
在王府隨事規益後卒于官
范純字誠夫嘉定人成化中爲四川僉事以計敗
蠻兵于威州轉松潘兵備會鎮守内臣借供奉索
金于各衛純止之不聽遂投劾歸
周廣字充之太倉人弘治乙丑進士爲吉水令贛
川流賊至吉水丞簿懼且竄廣叱曰丞簿竄即死
盍死賊率衆力禦城得以完擢監察御史抗疏直
言爲羣小所嫉屢經貶謫後爲福建按察有鎮守
中貴遺以金廣不省置之庫中貴懼謝罪乃與約
毋撓吾三尺返其金仕至江西廵撫
唐恩字天寵嘉定人弘治中進士生平品行端方
其教及門嘗曰讀書無他務只一静字檢身無别
法只一敬字爲松陽令以信義得民心縣歲貢橙
橘民苦科索恩令官自採辦不煩一民以疾卒官
檢其槖止俸金三兩而已
沈灼字文燦嘉定人正德戊辰進士爲御史首發
宸濠之逆又嘗言朝廷刑獄不宜付錦衣官校忤
旨奪俸後以議大禮不見聽與句容曹鋒崑山方
鳳同日掛冠歸時稱三諫從兄炤字文明爲刑科
給事出按潼關守將姚諫獄不附劉瑾意予杖謫
戍
周在字善卿太倉人正德甲戌進士知寶坻縣時
中官横索困民在執法使不得擾縣有豪紳素附
劉瑾犯罪在繩之以法乃搆厰監誣在以他事繫
之獄法司直其誣後爲御史仍執法無少徇仕至
浙江參政尋罷歸
顧濟字舟卿太倉人正德丁丑進士由行人爲給
事中時武宗歸自南廵濟上書切諫嘉靖改元八
上疏其納諫疏略云陛下首闢言路羣臣因事納
忠高遠似迂闊切直或犯顔若怒犯顔則言必忤
置迂闊則計必格安望忠言日聞乎陛下首翦羣
兇而奸黨尚存乘機摇惑不可不畏上嘉納之後
乞終養歸
高鏊字企之嘉定人正德中以太醫諫南廵廷杖
謫戍嘉靖中進院判
丘峻字惟陟嘉定人嘉靖己丑進士授大理評事
每讀獄詞必反覆紬繹同舍郎欲署事輒援其筆
曰君輩勿輕作允字有大閹出鎮廣東多不法坐
辟乃因鄉人密以萬金爲壽峻曰五嶺之人思食
其肉峻爲法官而縱之乎竟論如法
朱默字時言太倉人嘉靖壬辰進士知建陽縣嘗
以俸百金奉父父怒貽書曰吾辛勤教汝惟忠與
孝汝甫邀一第乃以官物汚我耶默得書益砥廉
操輕徭賦省鞭笞政聲大著後補貴溪令時值夏
言當國默無所徇言甚愛重之
陳如綸字德宣太倉人嘉靖壬辰進士令侯官鞫
獄如神常緩催科主計者逮其家屬如綸欣然
出僕就繫民感德爭輸遂爲諸邑最擢刑部主
事歴官江西按察福建布政乞歸有永豐令某餉
茶納百金其中如綸却弗視曰吾方飲水無所用
茶其清操如此
顧存仁字伯剛太倉人嘉靖壬辰進士爲禮科給
事時指揮劉永昌與蜀王相奏訐武定侯郭勛庇
之存仁考按得實抵永昌罪會災異求直言存仁
援議禮竄逐諸臣指斥方士忤旨杖六十謫塞外
三十年隆慶初仕至太僕寺卿
王忬字民應太倉人嘉靖辛丑進士以御史廵按
湖廣時大璫鎮承天爲民害忬至與約毋縱舍人
子漁百姓璫懾不敢犯再按順天備禦有方擢僉
都御史廵撫山東會倭起以忬廵視江浙邀擊大
創後先告捷會薊遼總督員缺即命忬往時練兵
議起相嵩陰扼之以失事下獄論死天下冤之隆
慶初子世貞疏訟詔復其官
唐愛字良德嘉定人嘉靖辛丑進士知南安縣治
行爲八閩第一入爲職方郎時邊事告急大司馬
計無所出愛從容區書一京師倚重焉
徐敦字汝厚太倉農家子少嘗服賈年三十始讀
書成嘉靖丁未進士知諸暨陽信二縣廉潔有威
望入爲御史抗疏論鄢懋卿忤嚴嵩指出爲山西
僉事屢中蜚語與時寡合遂以苑馬寺卿致仕
張任字希尹嘉定人嘉靖丁未進士守袁州分宜
當國家衆素横任一切繩以法累遷貴州參政後
撫粤會苦旱特題蠲賑又請𠞰十寨諸蠻爲民害
者捷聞賜璽書褒勞卒贈兵部右侍郎
王世貞字元美太倉人嘉靖丁未進士爲刑曹郎
與李攀龍等相倡和時稱七才子以救楊繼盛忤
嚴嵩出爲青州兵備青多盜世貞約束期年盜盡
散會父忬爲嵩所殺棄官伏草土者幾十年嵩敗
以薦復起歴仕浙江參政湖州久雨粟踴貴世貞
捐俸募民入粟又疏乞改折民得無饑由藩臬陞
撫鄖陽時相居正婦弟王生譁辱縣令世貞論如
法又以荆州地震上言臣道太盛語觸居正遂拂
衣歸後仕至刑部尚書世貞操文柄數十年海内
士多藉以成名鄉曲利病詣臺司力請終世貞日
莅州者無苛政其殁也民皆巷哭罷市所著有四
部稿續稿明史料等書子士騏字冏伯鄉試第一
成進士爲吏部郎能文
徐學謨字叔明嘉定人嘉靖庚戌進士爲職方主
事董築城外八堡汰去冗冐忤仇鸞意又嚴嵩屬
以青詞辭不爲銜之浮沉郎署者十年出爲荆州
守荆之興山賊數千窟其中縣令中賊餌不以聞
學謨以事繫令急發兵擊之諭降三千餘人山谷
盡平景恭王封德安以國小求荆之沙市地自益
學謨據祖制爭辯甚力王以抗旨劾之有詔逮問
民遮道哭者數萬得從末減後累晉少司寇大宗
伯乞歸嘗首建漕折議爲一方無窮之利云所著
有南宫奏稿老子解世廟識餘錄湖廣總志春秋
億宗藩要例文集合二百五十二卷
顧章志字行之太倉人嘉靖癸丑進士授行人奉
使南越絶餽遺時相嵩鬻權章志獨不附移疾
歸嵩敗起官累進湖廣廣西按察副使靖江王府
屯地有與民田相錯者王圖并得之章志持不可
陞南京兵部右侍郎後卒于官
張振之字仲起太倉人嘉靖已未進士授處州推
官署府事首舉條鞭法貴要歛手徵爲監察御
史抗疏劾貴臣又論列戶部姦利狀仕至浙江按
察副使
浦鋐字汝器嘉靖間爲監察御史以直言忤旨奪
俸尋掌河南道事時届京察執法不阿失執政意
罷去以薦再起出按陜西上便宜四十餘疏後以
疏救御史楊爵被逮卒于獄
狄雲漢字天章太倉人由鄉貢知沅江尚寬静民
愛信之都御史馬溥然行縣怪無訟者令吏人呼
民許令陳訴卒無一應御史嘉歎而去九年秩滿
歸貧無室廬處士沈周爲作募買宅疏
王錫爵字元馭太倉人嘉靖壬戌會試第一歴官
禮部侍郎時張居正奪情翰林吳中行趙用賢上
疏力爭居正怒錫爵率同官解之居正假歸治喪
未匝月部臣急請召還使吏邀署名錫爵叱之去
遂乞省親歸居正敗以禮部尚書入閣會有三王
並封之議諸臣疏諫者且得罪錫爵力爲調劑事
得中輟後竟以錫爵言皇長子出閣如東宫儀遂
求歸錫爵學有原本文章得唐宋人風格所著奏
草文草牘草若干卷卒諡文肅子衡字辰玉有文
名北闈領解被論奉旨覆試援筆立成仕編修
乞終養歸
曹逵字履中太倉人嘉靖間進士爲御史糾太宰
汪鋐不法語過峻廷杖謫隨州判人稱爲強項曹
會署蘄水令時太后梓宫過蘄水責供億甚急逵
飭吏民手板立水次常廩外不益一錢曰蘄水非
中貴人外藏也中貴人詢知曰是故強項曹耶引
帆去歴遷雲南太守
曹祥字世竒太倉人知新昌縣省里甲築隄防斥
豪猾九年風俗大變吏部郎應大猷稱爲循吏第
一
王積字子崇太倉人嘗爲廣東陜西參議後爲湖
廣參政以計平苗遷福建參政有破倭功世宗題
其名于御屏
龔起鳳字瑞周太倉人以舉人爲定州學正典中
州試故事學官先考後聘起鳳持不可曰禮聘者
師也師可試乎遷知杞縣歸德有豪家李姓者殺
人賄令得脱上官移起鳳訊之令欵迎甚謹私致
千金起鳳不顧窮治伏罪御史行縣供帳儉陋竟
以不及論罷杞人泣送盈路醵金爲贐起鳳却之
而歸灌園自給園多種韭時稱龔公韭云
龔有成字子完嘉定人少學於歸有光鄉薦上春
官所與偕者以疫死同舍避去有成獨留視醫藥
死爲含殮護其棺以歸士高其義後爲詔安令時
倭盜交訌有成誘致賊首諭令縛盜自贖盜皆解
散調龍南令會三巢賊熾有成親往諭以禍福賊
皆悦願輸租編甲由是終任無爲盜者
陳其詩字汝正嘉定人以舉人補新泰縣令值大
旱具文禱于泰山夢神賜杯水曰新令虔與爾解
渴質明大雨有囚赴決在道逸去監司將罪令囚
遽自出曰不可以我故負令君
管志道字登之太倉人隆慶辛未進士官南刑部
主事陳大利弊九事語侵相臣張居正大恚因志
道疏内請修故甲令分廵與御史抗禮即出志道
分廵嶺東諸郡志道至部果與御史齟齬御史劾
奏之以言官救得降調遂移疾歸
侯堯封字欽之嘉定人隆慶辛未進士爲御史按
閩閩有獄建寧守受賕失出堯封劾之守恃奥援
左遷堯封爲僉事分廵蘄州蘄故有盜出没江中
堯封置樓船搗其穴悉平之備兵襄陽嘗增城實
堤築石梁二以通峴山既而水大至城外之民由
石梁得度者無算後遷福建參政致仕
龔錫爵字汝修嘉定人萬歴甲戌進士由縣令爲
水部上河漕議于司空潘季馴以河強淮弱惟築
堤束水可以濟漕卒如議報功遷廣東參政歸
張恒字明初嘉定人萬歴庚辰進士知建昌府片
言折獄人稱爲張半升以候鞫不待宿舂也時相
國有與小民爭湖利者恒奪以與民舉江右循吏
第一仕至參政
殷都字開美嘉定人萬歴癸未進士知夷陵州時
蜀鹽禁嚴販者嘗乘夜出峽舟多沒溺都謂步擔
易米律所不禁悉寬之遂無溺者又開楚蜀界山
道九千丈以便行人遷職方郎尚書石星忌其才
劾令罷歸
沈昌期字廷際太倉人萬歴癸未進士知龍溪縣
爲政得民心以最擢吏部主事遷文選司郎中特
立不苟時冡宰倚為左右手相國趙志臯爲其子
求兩淮鹽運三致書囑之昌期堅不聽沒後龍溪
人祀之以爲神
張輔之字爾贊太倉人萬歴丙戌進士歴任兵科
給事時神宗深居禁内輔之疏請講學以鏡古知
今視朝以竭情盡下在垣四十餘疏西平孛劉東
征倭南討播皆有所論列御史曹學程忤旨擬
辟輔之力爭得末減仕至工部尚書以魏璫用事
乞歸
錢桓字握之太倉人萬歴己丑進士以御史出按
畿南時邯鄲井陘間有大俠恣横桓置諸法三輔
震悚再按四川蜀中𣙜酤四萬恒苦中人徵督爲
虐桓割贖鍰代之民用不擾後以僉都御史撫南
贛乞歸居鄉清謹人服其淳德
李先芳字茂實嘉定人萬歴己丑進士爲給事中
屢有建白緬甸與土司構怨朝廷以二十萬衆征
之先芳乞敇邊臣毋敝所恃以事無用人皆韙其
言仕至四川參議卒嘉邑漕折之議先芳贊成之
力爲多
王在晉字明初太倉人萬歴壬辰進士由中書爲
浙江杭嚴道平劇盜罷雇運人德之遷浙江江
西布政使兩舉卓異歴官至兵部尚書經略薊遼
改南兵部尚書歴吏刑尚書坐事削籍歸所著有
海防纂要通漕類編
陸獻明字君謨太倉人萬歴丁未進士爲御史按
湖廣時僚屬以魏璫生祠請獻明叱之裂其牘楊
漣死誣贓萬計令原籍追償獻明竭力全其家再
按黔會水西酋作亂獻明上疏言當用重兵三方
並進如其言水西平仕至太僕寺正卿
侯震暘字起東嘉定人堯封孫萬歴庚戌進士爲
吏科給事僅八月疏三十餘上及客氏再入特疏
請收回成命語侵魏璫上不省後以劾相沈㴶結
納中官爲魏璫所逐震暘陛辭復上田賦河渠
二議竟落職歸
孫元化字初陽嘉定人萬歴壬子舉人好竒略得
西洋軍中火器法天啓末計偕上書當事授以贊
畫之任時魏璫用事罷免崇禎初起官條上時政
十二事陞山東參議整飭寧前兵備所用多關
東士卒所向克捷後廵撫登萊以兵變論死
李繼貞字散尹太倉人萬歴癸丑進士爲職方郎
典山東試發策以漢唐閹寺爲問時魏璫方熾以
謗訕削籍後起故官值登萊兵變督議主撫繼貞
請調關外兵以解登圍亂乃定繼貞在部久邊事
益練習權倖以請託不遂嗾論之三黜三起至僉
都御史廵撫天津上五議大興屯田後除名復召
還道卒
徐憲卿字九亮太倉人萬歴癸丑進士由行人爲
南給事中時三案議起憲卿疏論李可灼侍疾不
謹宜按法論死又疏駕帖及北司拷訊之非會楊
漣數魏璫二十四罪奉旨切責憲卿即上權璫罪
狀一疏直糾魏客奸黨側目以奄敗得免仕至太
僕寺少卿
時偕行字乾所嘉定人萬歴癸未進士歴知四縣
舉卓異爲御史疏劾大僚張位石星等出按晉中
以汾宗繁横抗議改州爲府旋奉譴歸臨終以遺
金八百授子曰吾一生清慎所餘止此公塘爲州
邑孔道民多病涉汝其築石梁以濟往來橋成至
今頼之
朱邦臣字子貞太倉人以鄉舉知嶧縣時大饑民
多嘯聚邦臣發庾賑之單騎往撫衆感泣歸業後
補仙居會倭寇將至邦臣榜通衢稱客兵四集以
疑之賊度蒼嶺去其餘賊悉爲邦臣所擒調知黃
縣免歸
黃世能字濟夫嘉定人以掾吏爲平凉衛經歴時
靈臺縣賊聚衆殺傷官兵兵廵董國光以數百騎
使世能覘賊世能曰覘賊多人彼以我爲挑戰遇
鬭必死今以數人往賊不備乃可得其情國光嘆
曰經歴知兵我不及也往果得賊要領歸遂擊破
之以才委署安定會與司理楊某爭一重辟囚楊
理屈陰中之罷歸
趙洪範字元錫嘉定人天啓壬戌進士以御史出
廵滇南時土酋普名聲叛洪範用間說酋腹心何
天衢降遂反擊酋兵滅之
許國榮字允尊太倉人天啓乙丑進士選工科給
事中時中人掌厰布邏卒詗刺外事國榮上疏極
論遂禠職在諫垣疏數十上多中時病
吳克孝字人橅太倉人以進士爲刑部郎恤刑粤
東平反幾百人尋備兵保定時保定盜賊抄掠者
甚衆克孝至密擒其渠魁斬之羣盜遂散
沈廷揚字季明崇明人明季海潮溢出四千金助
賑由國子生爲中書舍人會山東多警梗運道廷
揚上書言海運之便上喜命造海艘試之僅半月
而抵天津進戶部郎督海運事竣加光祿少卿
國朝錢增字裒卿太倉州人明季以進士爲兵科給事
忠直敢言嘗劾樞臣楊嗣昌大帥王國光等侃侃
指陳不畏權勢年四十乞終養歸順治九年撫按
以人材薦增以母老辭
張王治字無近太倉人順治丁亥進士知桐廬縣
地當閩衝更調絡繹夫數不足王治即盛服曳舟
以從督師者動色謝之擢工科給事抗言東南兌
糧多額外浮費請設官收官兌之法及五米五銀
之例從之又疏請開浚三江及江南分置藩臬皆
允舉行
錢晉錫字方來太倉人康熙庚戌拔貢在禮垣時
嘗疏免淮南鹽課三萬兩並止兩廣鼓鑄朝論韙
之康熙四十三年山左大祲流民賣入旗者淮發
回晉錫時爲府尹按名給費兼檄所在舟車遞送
所全活無算以終養歸
海州
漢徐璆字孟玉海西人父叔度遼將軍有名於邊璆
自少博學舉高第稍遷荆州刺史舉奏南陽太
守張忠贓億萬又奏五郡太守及屬縣有贓汙者
悉徵案罪威風大行中平元年與朱儁擊黃巾賊
破之遷汝南太守轉東海所在化行被徵當詣京
師爲袁術所劫授以上公之位璆示必死術不敢
逼後拜太常
三國魏徐宣字寶堅廣陵海西人太祖辟爲司空掾
歴丞相東曹掾文帝踐祚轉散騎常侍從至廣陵
六軍乘舟風浪暴起帝船回倒宣凌波而前羣臣
莫有至者帝壯之遷尚書明帝以宣爲左僕射疏
諫威刑太過又諫作宫殿窮盡民力手詔嘉納卒
諡曰貞
麋竺字子仲東海朐人祖世貨殖貲産鉅億徐州
牧陶謙辟爲别駕從事謙卒竺奉遺命迎先主
於小沛後呂布襲下邳擄先主妻子竺進其妹爲
夫人并僮客二千金銀貨幣以助軍資頼此復振
益州平拜安漢將軍待以上賓之禮
宋胡松年字茂老海州懷仁人幼孤貧讀書過目不
忘政和二年上舍釋褐累遷中書舍人時方有事
燕雲松年謂邊釁一開有不勝言者咈時相意建
炎間知平江府貪吏解印斂跡以興利除害十七
事揭於都市百姓便之使金還拜吏部尚書權參
知政事以疾提舉洞霄宫卜居陽羡松年自持囊
至執政所舉皆一時聞人秦檜秉政士大夫無不
曲意阿附松年獨鄙之至死不通一書世以此高
之
明郇旃沭陽人洪武甲戌進士永樂中授給事中性
警敏有幹才機事慎密受知成祖歴官鴻臚少
卿卒
錢貴海州人襲職指揮使謀略過人宣德中遷都
指揮僉事管領京營操練有法士卒悦服累擢中
軍都督府同知爲人謙恭不以富貴驕人
王璟海州人正統己未進士祖規仕至參政有清
直聲璟少承家學博極羣書規於本鄉奏築堤
防絶海潮泛田之害璟又題免東海養馬再世遺
愛鄉人德之
丁泰字時亨海州人正統辛酉舉人授戶部主事
立朝以剛正自持人呼爲鐵面丁後謫判興化賑
歲饑弭虎患歴有善政
乙瑄字崇璧海州人成化丙戌進士授吏部文選
主事擢禮部郎中轉山西參議有清操廵視大同
等處恩威兼著邊徼輯寧歸後無屋以居
陳秉彛沭陽人成化戊戌進士官四川忠州守清
慎愛民忠州人塑像祀於陸䞇祠
楊宏字希仁海州人以蔭叙襲指揮使弘治己未
檄守紅城尋守備固原獻策於總制楊一清築邊
牆數百里掌陜西都司平漢南盜累遷總兵官鎮
松潘斬番酋雪郎王之久爲邊害者至嘉靖初節
鎮淮揚督理漕運聲績偉然著有漕運志
邵思忠字廷臣贛榆人由鄉貢起家爲商城令釐
奸祛弊簡静不擾擢戶部主事督𣙜滸墅大同清
節尤著
徐鸞沭陽人弘治甲子舉人任湖州府同知居官
惠愛持身清約部民咸翕然感化
胡璉字器重沭陽人弘治乙丑進士以刑部郎中
遷閩粤二省兵備時島寇佛郎機牙掠海上璉選
鋒猝入奪其火器遂爲中國所用因號佛郎機累
擢廵撫以戶部右侍郎致仕遇征安南薦起督餉
卒孫應嘉世宗時官都給事中曾孫一炳以行義
著鄉里
裴天祐字順之贛榆人嘉靖庚戌進士令建安爲
政務寬厚廵按山東權貴囑其劾去屬吏某廉知
其賢反優奬之罪人挾重賂求免死沒其金於官
寘之法歴官大理卿所著有拙逸亭稿
張朝瑞海州人隆慶戊辰進士州有倭警捐貲以
助築城令鹿邑清衛豪侵官地七千餘頃擢守金
華歲饑設法賑濟全活甚衆葺書院市腴田二千
餘畝以贍師儒參政杭嘉湖抗疏陳礦役之害後
攝府尹卒
倪文純字青杜海州人以歲貢官壽州訓導禦流
寇有功又單騎說降屯英霍潛太諸賊漕撫史可
法薦之擢太和令
葛維垣字映辰沭陽人崇禎時以進士授成都府
推官鞫獄多所全活丁丑冬流寇薄城力請援兵
大破賊衆解省會兩月之圍攝守重慶豪猾懾服
擢工部主事旋授吉安知府
通州
宋王惟熙字國和泰州如臯人景祐進士擢大理寺
詳斷官持法堅正務原人情奏案成廷尉使易之
不從儂智高反掠嶺南諸州吏棄城者皆坐法惟
熙議嶺南兵與城皆無足恃奈何以常法置之死
上亦憫之皆得免累官司封員外郎
吳及字幾道通州静海人以進士累遷太常博士
時仁宗春秋高及上疏言古聖重絶人世宜禁擅
宫童幼聖嗣必廣帝異其言又言宜擇宗室子以
備儲副嘉祐中擢祕書閣校理改右正言奏論孫
沔苛暴不法龐籍輕動改衂在職數年以勁正稱
出知廬州徙桂州卒
王覿字明叟嘉祐四年進士熙寧中爲編修三司
令式删定官覿不樂居職求潤州推官二浙旱郡
遣吏視苗傷不敢多除税覿覆按盡除之哲宗立
擢右正言疏論蔡確章惇韓縝張璪朋邪害正
章數十上相繼斥去又劾竄呂惠卿論青苗之害
乞罷新令復常平舊法時起洛蜀二黨之議覿
深破其說上然之出知成都府江水貫城中爲渠
歲久湮塞苦霖潦覿疏治復故民德之號王公渠
王俊義字堯明覿從子以太學上舍就試徽宗親
擢第一蔡京邀使來見謝不往授國子博士後召
爲館職爲王黼所惡以直秘閣知岳州卒俊義與
李祁友善首建正論於宣和間諸公卿稍知分别
善惡邪正兩人力也
印應雷通州人嘉熙中進士選知和州時北兵來
侵和危甚應雷入守卒保其城後温州卒作亂改
知温州應雷單騎赴任賊來覘者捕斬其魁餘黨
悉散咸淳六年爲兩淮安撫制置使知揚州卒贈
端明殿學士弟應飛亦進士累官戶部侍郎
明李儼字民瞻泰興人洪武元年充都督府斷事論
輔治三計陞刑部侍郎宣諭陜西還加戸部尚書
賜一品服金帶令從奉天殿服之以出學士宋濓
等送歸第卒於官
翟善字敬夫泰興人洪武中選入國子監授吏部
主事超拜侍郎尋進尚書時初罷丞相以六部
分政吏部爲百寮長善當重任被顧問凡所奏
議皆稱旨嘗欲爲善營第於里中善曰江鄉地
隘宗親且衆誠不忍奪人自益又以善家戍籍欲
免之善曰今區宇初定戍卒宜增豈可以臣破例
太祖善之
李敬初名鴻漸通州人洪武初以文學徵授刑部
尚書守法度修政事已致仕歸十四年復召爲祭
酒是年始行釋奠先師禮從敬請也
邵旻字天民通州人永樂甲辰進士嘗謁陵讀
碑文一過成誦同儕異之不知其方誦時已目他
碑又能成誦矣授評事數折大獄巨璫貴戚受賄
撓法旻堅持不可犯遂坐忤落職
顧雄字時俊通州人成化辛丑進士授戶部主事
犒軍大同監守者欲餌以利怒却之督江西福建
逋税時例徵糧長紙價供筆劄費雄革之事竣
以病乞歸囊無餘資鄉人稱爲清白吏
邵棠字民愛通州人成化丁未進士知崇慶州擢
南戶部郎陞湖廣參議治奸民譁譟入興邸事不
縱不苛轉陜西左參政陜劉瑾故鄉也騷屑太甚
又大索官人賄棠曰奈何用百姓膏脂博高列乎
遂移疾歸部使者交薦不起時稱其儒而不迂吏
而不俗
馬繼祖字崇功如臯人弘治庚戌進士累遷南京
監察御史有二臺長交閧繼祖劾免之臺中肅然
後以忤劉瑾勒致仕
張羽字鳳舉泰興人弘治丙辰進士授淳安知縣
有惠政擢御史彈劾中貴疏論時事甚剴切廵按
雲南奏免開礦及中官怙勢者出守保定以母疾
乞歸復起爲河南布政使
淩相字忠甫通州人弘治己未進士歴官廣東兵
備僉事𠞰平惠潮大峯嶂劇賊陞苑馬寺卿署
分廵事督造邊城包山於城内以絶窺伺遷四川
布政使轉雲南擢副都御史廵撫湖廣告歸弟楷
字端甫正德戊辰進士以戶曹監兌江西歸途遇
盜囊篋空空盜歎服而去
姚繼巖字元肖通州人弘治壬戌進士歴工刑二
部主事遷考功郎中以清苦稱武宗銳意南狩巖
偕部曹聯章懇留受杖未幾陞太常少卿創發竟
死
何棠字愛之泰興人正德辛未進士歴官郎中諫
武宗南廵廷杖尋陞廣平知府減種馬治大豪民
大悦服嘉靖初錄諫南廵諸臣加從三品俸以疾
告歸
張&KR1606;字鴻舉泰興人正德甲戌進士授禮部主事
諫南廵受杖謫知海鹽縣歴官副都御史廵撫延
綏凡三奏捷賜金幣進戶部侍郎致仕
崔桐字來鳳海門人正德丁丑進士第三人授編
修諫南廵詔跪午門外五日廷杖奪俸嘉靖初諫
大禮復逮詔獄再予杖出補湖廣參議備兵辰沅
平安化山寇賜金幣進南太僕卿建議薛瑄從祀
拜禮部左侍郎致仕著東洲正續集
錢錄字宗政通州人以例貢授松陽縣丞縣故有
銀冶盜竊發因剽掠爲患錄曰此禍穴也錮之火
其旁廬舍以杜覬覦督兵捕閩寇生得其渠魁境
内以寧事母至孝母病割股以療子嶫
錢鐸字振之海門人正德辛已進士授刑部主事
嘉靖初諫大禮杖闕下出守肇慶府改學校倡文
教移知鄖陽擢廣西按察副使備兵府江生縳賊
首諭降三洞蠻以剛直中蜚語罷
黃河字汝清通州人嘉靖壬午舉於鄉授滕縣教
諭陞南國子助教擢南京貴州道御史河套議起
河與曾銑合忤貴臣詔廷杖未幾遷雲南僉事有
殱寇功
馬坤字順卿通州人嘉靖癸未進士累官湖廣副
使接壤川貴苗寇兵連數歲坤參贊督撫平之陞
河南布政使河南多宗室歲廪不繼輒恣横犯法
坤申嚴約束禄以時給皆悦服擢南戶部尚書嘉
靖末召坤於西苑問錢榖歲入幾何坤一一條對
前後所上凡三十二事多見施行
李夢周字希道海門人嘉靖癸未進士授寧都知
縣俗好鬼祠五王廟歲市子女代牲夢周火其廟
併毁諸淫祠撤故材以新學宫及構書院集諸生
講習其中有勢家横里中捕置於理籍所奪田歸
之民遂爲所中傷解綬歸
錢嶫字君望通州人嘉靖壬辰進士授永平推官
擢御史廵按廣西時靖江王僻處自恣爲奸民藪
嶫悉捕置諸法遷廣東副使以平黎功賜金幣陞
浙江參政清諸郡徭法病歸通沿江海不宜馬牧
自永樂時撫臣以六安州災荒暫爲代養相沿不
革歲徵馬價折色銀三千餘兩民大困嶫上疏罷
之
陳堯字敬甫通州人嘉靖乙未進士授工部主事
治清江浦鑿黃河上游避淮口以逹清江累陞貴
州按察使三殿災役民採木堯爲更番之議以紓
民力御史奉詔採丹砂又議開永寧銀池堯皆力
持之陞廣西左布政裁省靖江宗人虚禄以萬計
進副都御史督漕河高郵湖隄屢壊堯樹木實茭
楗以代石堤遂固時黃河徙道漕艘皆膠淤堯遣
水工探刁陽湖得故漕道舟以通行尋致仕歸
袁隨字民悦通州人嘉靖丙辰進士授戶部主事
嚴嵩當國欲羅致之餌以銓司不應出知德安府
歲薦饑隨不動官帑多方賑䘏全活甚多擢山西
提學累陞四川左布政忤張居正罷歸
錢藻字自文如臯人嘉靖己未進士出守廣信有
汰卒三千肆剽掠當事議啗以金藻苐先聲厲兵
以待卒無敢犯境者用贖鍰廪給貧士累遷密雲
兵備晉左參政修築古北口諸塞擢南光禄寺卿
請裁一切冗費終順天府尹
顧養謙字益卿通州人嘉靖乙丑進士歴官福建
僉事備兵薊鎮廵撫遼東邊備修舉嘗按塞憩
小淩河敵騎十萬猝至養謙啓四門張蓋坐敵不
敢近而退遷南京戶部侍郎總督薊遼兼經略
以議倭封貢事被劾求去卒贈兵部尚書
陳大科字思進通州人隆慶辛未進士授河南推
官召爲給事中歲旱上弭災六事歴陞太常卿疏
救李獻可等言事被譴大璫馮保以罪閒住南京
乞赦還鄉大科論其懷奸窺伺總督兩廣安南黎
莫二姓交兵大科請於朝布恩信以招徠之皆請
納代身金人謝罪晉都御史卒贈兵部尚書
袁九臯字君鳴通州人萬歴己丑進士授鉛山知
縣擢御史廵按山西浙江河南順天四省所至著
風節中旨遣官𣙜取煤税三疏諫止擢太僕寺少
卿
范鳳翼字異羽通州人萬歴戊戌進士除戶部主
事監南新濟陽二倉酌放軍糧清核所積米計六
十萬得免浥爛改吏部考功汰墨吏進名臣顧憲
臣高攀龍等爲時所忌歸
彭大同海門人以歲貢爲叙州推官有孝廉殺人
臬司推門望罰金三百鍰釋之大同怫然曰殺一
人罸三百金將挾萬金而殺三十人乎竟擬辟又
民有修怨仇家乘父老病扶至河壩挑其仇毆之
立斃訊者但論仇人死大同判曰欲甘心於仇因
忍視其父河壩之死誰則致之并坐子如律
李之逹字武東海門人由舉人選巨津知縣上官
竒其才令攝五篆時廵撫開福龍鹽井逹爭之曰
增一時之課商必虧額乃寢陞興化府丞有奸弁
利嫂姪貲巨萬上官授之意令以貲歸弁逹不聽
尋去官
冐夢齡字汝九如臯人以選貢授會昌知縣移知
酆都奢寅變起與石柱司女將秦良玉協力破賊
城頼以全量移寧州歸子宗起崇禎時以進士爲
兗西僉事監軍河上張獻忠破襄陽調襄陽監軍
時賊數十萬往來窺伺城中虚無人宗與左良玉
收合餘燼力保巖疆以功被上賞量調寶慶歸所
著有拙存堂集
朱一馮字非二泰興人以進士知信陽州節省公
費銀辦開礦採木諸役民不知擾革夫馬雜支積
弊舉卓異陞兵部郎歴職方武選出任八閩從臬
藩至廵撫定亂福寧平賊汀州天啓間所在立魏
璫生祠馮獨不爲立罷官
國朝孫閎達字天士通州人康熙甲辰進士知太原縣
愷悌得民兩造赴庭閎達懇切誨諭多罷訟而去
以病歸士民追送百里外生平著省身錄日所爲
夜必檢記魏象樞亟稱之
徐起霖字傅巖通州人由前明副榜任郃陽知縣
盜劫某宦捕不獲起霖出獄囚遍閱之得三人曰
得盜貸汝死縱之去如期而盜悉獲人驚爲神知
陜西徽州詳免練餉加𣲖遷真定知府時用兵滇
南真定當孔道承辦供億不以累民
江南通志卷一百四十五
