江南通志卷七
輿地志
沿革表(三)(安徽寧池太廬六府)
安慶府
禹貢揚州之域古皖伯國春秋時桐子國亦舒國
之地後入於楚秦屬九江郡漢初屬淮南國後屬
廬江郡三國初屬魏後屬吳晉亦屬廬江郡東晉
義熙中置晉熙郡宋南齊因之梁初為豫州治後
改西豫州大寳初又改晉州北齊曰江州陳復曰
晉州隋開皇初郡廢改晉州曰熙州大業初改同
安郡唐武德四年改舒州屬淮南道天寳初復曰
同安郡至德初改盛唐郡乾元初復曰舒州五代
屬吳南唐宋仍曰舒州同安郡屬淮南西路政和
五年置德慶軍紹興十七年改安慶軍慶元初升
為安慶府元為安慶路隸淮西江北道明初改寧
江府尋復為安慶府直隸南京領縣六
國朝因之隸江南布政使司康熙六年隸江南安徽布
徽州府
禹貢揚州之域春秋時屬吳戰國屬越後屬楚秦
屬鄣郡漢屬丹陽郡後漢末屬吳建安十三年始
分丹陽郡置新都郡晉太康元年改新安郡宋齊
因之梁承聖中析置新寧郡陳天嘉三年仍省入
新安郡隋閉皇九年郡廢置歙州大業三年復為
新安郡唐武德三年復為歙州天寳元年又為新
安郡乾元元年復為歙州五代入於吳南唐宋太
平興國元年隸江南東路宣和三年改歙州為徽
州元為徽州路隸江東建康道明初改興安府尋
為徽州府洪武二年降婺源州為縣直隸南京領
縣六
國朝因之隸江南布政使司康熙六年隸江南安徽布
政使司領縣六
寧國府
禹貢揚州之域春秋時屬吳戰國屬越後屬楚秦
屬鄣郡漢屬丹陽郡三國時屬吳晉平吳置宣城
郡東晉成帝時僑置淮南郡宋仍為宣城郡昇明
初以淮南郡併入宣城尋復故梁析置南陵郡兼
置南豫州陳又置北江州隋開皇中郡廢為州曰
宣州大業初復為宣城郡唐武德初曰宣州屬江
南西道天寳初又為宣城郡乾元初復曰宣州大
順初升寧國軍節度五代楊吳亦置寧國軍南唐
因之宋仍曰宣州宣城郡屬江南東路乾道二年
升寧國府元為寧國路隸江東建康道明吳元年
改吳安府尋改寧國府直隸南京領縣六
國朝因之隸江南布政使司康熙六年隸江南安徽布
政使司領縣六
寧國府宣城縣南陵縣涇縣寧國縣旌德縣太平縣
(虞夏商)
池州府
禹貢揚州之域春秋時屬吳戰國屬越後屬楚秦
屬鄣郡漢屬丹陽郡三國時屬吳晉屬宣城郡宋
南齊因之梁屬南陵郡陳因之隋屬宣州大業初
屬宣城郡唐武德四年以宣州之秋浦南陵二縣
置池州屬江南道貞觀初州廢仍屬宣州永泰元
年析宣州之秋浦青陽二縣饒州之至德縣復置
池州又置秋浦郡尋廢五代南唐升為康化軍宋
仍曰池州屬江南東路元改為池州路隸江東建
康道明為池州府直隸南京領縣六
國朝因之隸江南布政使司康熙六年隸江南安徽布
政使司領縣六
太平府
禹貢揚州之域春秋時屬吳戰國屬越後屬楚秦
屬鄣郡漢屬丹陽郡三國時屬吳晉分屬丹陽宣
城二郡東晉咸和中僑立淮南郡後又僑立豫州
治此宋亦為淮南郡元嘉中分立南豫州南齊梁
陳因之隋平陳廢南豫州及淮南郡改屬蔣州唐
武德四年復置南豫州八年州廢改屬宣州南唐
置新和州尋改為建平軍後周改雄遠軍宋開寳
九年改平南軍太平興國二年改為太平州屬江
南東路元為太平路隸江東建康道明為太平府
直隸南京領縣三
國朝因之隸江南布政使司康熙六年隸江南安徽布
政使司領縣三
廬州府
禹貢揚州之域古廬子國又巢伯國春秋時舒國
及羣舒諸國後屬楚秦屬九江郡漢初為淮南國
後分立廬江郡東漢為合肥居巢臨湖龍舒侯國
三國時合肥以北屬魏餘屬吳晉亦為廬江郡又
分屬淮南郡宋兼置南汝隂郡南齊因之梁天監
五年置豫州尋改為南豫州太清元年又改為合
州北齊兼置北陳郡隋開皇初郡廢改合州為廬
州大業初復為廬江郡唐武德初曰廬州屬淮南
道天寳初曰廬江郡乾元初復曰廬州五代楊吳
置昭順軍南唐改保信軍後周因之宋仍曰廬州
保信軍屬淮南西路建炎初為安撫司治所元初
置淮西總管府尋改為廬州路隸淮西江北道明
初為廬州府領州一縣四洪武十五年以鳳陽府
之六安州英山縣來屬直隸南京弘治中又析置
霍山縣領州二縣六
國朝因之隸江南布政使司康熙六年隸江南安徽布
政使司雍正二年升六安州直隸仍以英山霍山
二縣屬之今領州一縣四(附)明王萬年廬江地理
辯(廬江漢應劭以為古廬子國蓋先王所建萬國之一非所謂中廬亦非所謂匡廬也馬氏輿地)
(考直以廬州當之但知今之廬而不知古之廬也郡人高誨氏辯其當在廬江而曰或無為言亦未)
(决蓋見今之無為而亦未求諸古也今無為地曰臨湖曰襄安曰居巢在漢晉時竝列為廬江屬縣)
(隋始併省至宋太平興國二年方即巢縣城口鎮置無為軍古之廬在此乎然廬江於漢晉郡縣中)
(何在按郡國志云凡縣名先書者郡所治也當在舒及攷三國志孫堅策權列𫝊皆如玉海在皖之)
(言則非舒也又按蜀建興十年吳人擊魏廬江都督滿寵曰權舍船二百里懸軍深入恐其走不及)
(耳皖城去江不數里而寵云爾者又似不在皖矣蓋先此曹操遣廬江太守朱光屯皖大開稻田吕)
(蒙勸權破之遂以蒙為廬江太守豈濱江自皖以南皆屬之而魏之廬江固自若歟皆不可攷也然)
(以意義逆之前漢在舒後漢之末在皖南朝之治在灊或龍舒至隋大業間始遷郡治於合肥乃併)
(省灊龍舒地置今縣而乃以廬江為名景泰庚午修學築墻得宋建隆二年修縣志碑於土中祝况)
(記曰廬江春秋廬子之國也晉宋以還庸為列郡隋大業中改為縣况邑人其言未必無據也輿地)
(攷并唐書皆謂廬江漢龍舒縣隋改今名固矣而并灊云何蓋攷歴志吾郡者皆列屬縣名至隋以)
(後止有廬江而無灊與龍舒亦猶止有襄安而無臨湖居巢者其併省為一可想也一統志以灊城)
(古跡在廬江南二里左傳註廬江六縣西南而六城皆舒城東南六十里有灊川又為邑名則灊之)
(併為廬江益明矣况今大城金牛城濠隍儼然形勢亦壯安知其非廢址歟但班固漢志註灊天柱)
(山在南有祠范蔚宗後漢志亦曰有天柱山似皆指灊之在安慶者言固雖掌圖書長史學然館閣)
(編摩之下豈皆一一經歴者耶神禹治水跡遍天下而紀九河水道尚有與今不合而况於固乎蔚)
(宗以後皆蹈襲不足言也抑廬江之灊名自春秋戰國其在六安者梁時始改而安慶本漢皖城後)
(為懷寧縣清朝玉照二鄉宋人於此立四寨元人立野人原寨及至治三年始析置縣名曰灊山安)
(得以元人所置所名者而紊之耶且二縣俱以山名又非止曰灊也不然則灊江之灊於灊之灊皆)
(可言灊矣噫世遠跡荒漫無稽攷吾惟會其理而已矣烏敢盡信書哉)
江南通志卷七
