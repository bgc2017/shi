欽定四庫全書
江南通志卷二十四
輿地志
公署(三)(上江府州縣)
安慶府
廵撫都察院署在府城中舊為廵江察院署
國朝順治五年移駐池州康熙元年仍駐安慶(附)程芳
朝安撫都院公署記
(國家宅大燕雲而南國財賦當天下之半其地襟江帶湖東漸於海上接閩粤楚蜀下連兩浙獨恃吾)
(皖為天下門戶全吳十三郡安危係之己丑夏朝議以廵撫歸倂操江移鎮於皖)
(上允其議特命大中丞李公旋進少司馬重祈父也公旌旗指皖深慰雲霓但軍府草創舊為廵江使者行)
(臺撫治因之館垣莫備楹桷僅存牙兵露宿公首捐俸市民間隙地環署造營舍數百椽昕夕有稽)
(不致雜處恣横矣逾年乃度丈藩治計工授廩先周以垣後乃鳩材聚工外設以屏樹塞門卿貳制)
(也作轅門二東西立鎧仗示嚴肅也屏内建坊崇軍門也鳴樓二司啓閉也堂高階遠辨等威也後)
(為樓退食委蛇處也凡此皆不取民財不支公費經營浹旬遂告成功乃屬不佞記之因退而深維)
(曰自軍興以來江南北諸郡困於徭役倂於豪強哀鴻雁歎無襦者比比然也吾皖灊太不逞之徒)
(又負固蠢動公漸次底定視民隐如已傷興利除害百姓安堵芳朝唯𢋫召虎來宣之什以紀公拜)
(天子萬揚休命祝已龍岡皖嶽間戴公德終古矣奚贅焉年之頌而)
安徽按察司署在府治東北即明守備署遺址
國朝康熙五年改建照磨署在司署西司獄署在
司署東南即舊小箭厰獄在司獄署旁
知府署在城西南隅明初建
國朝康熙十年知府姚琅重修雍正十年知府徐士林
重修
同知署在府治東雍正十一年同知李國相修
通判署在府治西經歴署在府署西照磨署
在府署西南
庫在府大堂西獄在府大門西
萬億倉在康濟門内順治間廵撫李日芃重建
康熙五十三年知府張楷重修
府署倉在儀門外東明知府王廷賓建
國朝康熙五十三年知府張楷重修
育賢倉在培原書院後順治間廵撫李日芃建
(儒學)教授署在府學大門左訓導署在明倫堂左
撫標左營參將署在三牌樓西守備署在衞守
備署南
右營遊擊署在純陽院西守備署在撫院旁
安慶營副將署在司署後都司署在北門水
營守備署在小南門内
安慶衞守備署在府城内雙塘
懷寧縣知縣署在府治西即元淮西分司故址明
洪武間建縣丞署在縣署西北典史署在
縣署東南
庫在縣署東獄在縣署東南
長楓夾廵檢署在石牌鎮練潭驛丞署在本
驛
便民倉在樅陽門外今改建鎮海門内順治間
知縣賈壯增建雍正八年知縣詹宜倫重建中
有厰廳糧戶貯米以避風雨
歲增倉新建在萬億倉後
育嬰堂在姚街口
(儒學)教諭署在明倫堂左訓導署在明倫堂右
桐城縣知縣署在城中明初建縣丞署在縣治
東典史署在縣治東
庫樓在縣川堂東内獄在縣署甬道西外
獄在縣儀門外西
馬踏石廵檢署在縣東南一百二十里樅陽鎮
六百丈廵檢署在湯家溝北峽關廵檢署在
縣北四十五里呂亭驛丞署在縣北十五里
陶冲驛丞署在縣西四十里
縣倉在縣署東南明知縣洪以和建今改名預
備倉
便民倉在樅陽下鎮明正統戊午創建
國朝順治初重建
社倉五一在城東門内一在樅陽鎮一在孔城
鎮一在湯家溝鎮一在練潭鎮俱康熙間知縣
胡必選建
養濟院在縣南太平坊明知縣陳勉建
(儒學)教諭署在明倫堂後訓導署在啓聖祠西
潛山縣知縣署在城西門内明洪武初建
國朝知縣相繼修葺縣丞署在縣署東南典史署
在縣署西
磚庫樓在縣後廳旁順治間知縣常大忠建
獄在縣儀門外西
天堂寨廵檢署在水吼嶺青口驛丞署在縣
東北五里
便民倉舊在懷寧山口鎮明知縣藍章改建懷
寧黃土潭知縣李新增修
預備倉四東在朱家衝南在薛家湖西在天堂
寨北在彰法龍山水次倉在府治小南門内
養濟院在縣西塔後明初建推官王夢暘重修
(儒學)教諭署訓導署俱在明倫堂右
潛山營遊擊署中軍守備署俱在縣城
太湖縣知縣署在城來春門内洪武九年建典
史署在縣東南
庫在縣堂左獄在縣堂東南
後部廵檢署在縣北百二十里白沙廵檢署
在縣北百三十里小池驛丞署在縣治
便民倉舊在石山潭西後改建城中順治間知
縣李世洽重修康熙間知縣章時化重修時稱
北糧縣倉
北糧鄉倉在石山潭知縣鄒應錫建知縣章時
化修
義倉八一在真乘寺一在得雲寺一在小池驛
一在安定寺一在寒場嶺一在白沙廵司一在
徐家橋一在無相寺並明知縣王大謨建
國朝康熙間知縣章時化重修
水次倉在府治小南門内
養濟院在縣城東門外順治間知縣李世洽修
康熙十九年知縣章時化捐修
(儒學)教諭署在啓聖祠後訓導署在魁星樓後
宿松縣知縣署在城南門内元至正間建
國朝康熙二年重修縣丞署在縣治東典史署在
縣治東南
常盈庫在縣堂右儀仗庫在縣儀門西南
獄在縣儀門外東
涇江口廵檢署在涇江司横壩頭小孤山廵
檢署在家灣楓香驛丞署在縣北四十里
便民倉舊在望江曹家山下後改建本縣祝家
山復遷于下倉埠康熙二年知縣王民皥建
備用倉四在譙樓東康熙二年知縣王民皥建
九年知縣朱維高修
常平倉在廳事東康熙九年知縣朱維高建
(儒學)教諭署訓導署俱在學宫修業齋後
望江縣知縣署在城南宋末遷於香口元初移此
明洪武間建正德間燬於兵重建典史署在
縣治東
庫在縣堂右獄在縣儀門外右
華陽鎮廵檢署在縣南門外雷港驛舊址
漕糧倉萬億倉舊俱在縣署前康熙間知縣
馬駿改建于署右
際留倉在縣署東順治間知縣王世印重建
預偹倉舊在縣前今遷縣堂前
養濟院舊在邑西治民坊後徙青林寺西明知
縣王復禮建
國朝知縣王世印重建知縣陳柿祚伊巘馬駿屢修
(儒學)教諭署在文廟後訓導署在文廟西
徽州府
知府署在城西北即宋宣和中州治歴元明迄今
皆仍舊址增建
國朝康熙三十年重修
同知署在府治東
通判署經歴署俱在府治西
慶積庫在府儀門左架閣庫在堂左獄在
府南
永豐倉在府署東北隅明通判陳理建
廉惠倉在郡城北明知府張芹建知府胡孝移
建永豐倉側
(儒學)教授署訓導署俱在明倫堂後
徽州營參將署在府治東山
新安衞守備署在縣治一啚地方
歙縣知縣署在府城東問政山下宋建今仍舊歴
任知縣增修縣丞署典史署俱在縣治西
徵輸庫在通判署前架閣庫在縣堂右獄
在縣儀門外右
黃山廵檢署在縣西北一百二十里街口廵
檢署在縣南一百里王干寨廵檢署在縣東
一百里
四鄉倉東倉在汪村西倉在巖鎮鋪邊南倉在
湖田北倉在呈坎
預備倉舊在烏聊山今在紫陽門
弘濟倉在小溝分濟倉在楊坑
常平倉在王府墳社倉各啚俱有
養濟院在紫陽門外康熙戊寅年知縣祝兆驥
重建
育嬰堂在縣治潛口邑人汪應感建
(儒學)教諭署訓導署俱在明倫堂右
休寧縣知縣署在城東明初建縣丞署在縣北
典史署在縣治南
内庫儀駕庫俱在縣儀門内東獄在儀門
外西
□厦廵檢署舊在白際嶺今在十六都地方
義倉宋時城四隅各一所明移縣署東
預備倉在縣署東存留倉在古樓東
義儲倉在廟山嶺儒學倉在明倫堂左
東屯倉在隠充西屯倉在尚田
南屯倉在黃柏北屯倉在小坑
東屯新倉在屯溪東西屯新倉在江潭
常豐倉在七都橋半流倉在半流寺
三寳倉在三寶寺
廉惠倉在鳳湖街明知府張芹建
社倉各都啚俱有
養濟院在縣東廟山
(儒學)教諭署訓導署俱在明倫堂後
徽州營左軍守備署在縣治
婺源縣知縣署在弦高鎮唐末始建城内元改州
治明洪武二年知縣陳元仍舊址重建縣丞
署在縣治東北典史署在縣治南
大有庫在縣堂右儀駕庫冊庫俱在典史
署西獄在縣大門内西
項村廵檢署在縣西北太白廵檢署在縣南
鄉大鏞嶺廵檢署在縣東八都地界閩浙
預備倉在縣東隅城隍廟前
廉惠倉在縣署前明知府張芹建
常平倉在縣署旁
養濟院在城南隅
(儒學)教諭署在明倫堂東北訓導署在教諭署南
徽州營右軍守備署在縣城
祁門縣知縣署在城内東北隅宋紹聖間建今仍
舊典史署在縣治東
縣庫在縣堂右架閣庫在縣堂後徵輸庫
在縣署西獄在縣儀門外西
大洪嶺廵檢署在縣城内
常平倉在縣署西
預備倉四東在廣福鄉西在仙桂鄉南在武山
鄉北在製錦鄉明知縣孫光祖併為一在徵輸庫
廉惠倉在八都明知府張芹建
官田倉在西北隅順治間建
養濟院在縣東鄭坑口康熙十八年知縣聶世
榮移建
(儒學)教諭署在明倫堂左訓導署在明倫堂右
黟縣知縣署在城北宋建今仍舊典史署在
縣治東
縣庫在縣署後堂旁架閣庫在縣署大堂右
軍器庫在縣署大堂東北徵輸庫在縣署東
獄在縣大門内西
常平倉在縣署内初名廣濟又改公田雍正九
年知縣李子吟建
預備倉五一在會昌鄉一在新政鄉一在懷遠
鄉一在順仁鄉一在義民鄉
廉惠倉在縣城明知府張芹建
義民倉鄉城共八所
養濟院在縣治東北
(儒學)教諭署訓導署俱在明倫堂後
績溪縣知縣署在城東南宋建今仍舊典史署
在縣治東
大有庫在縣堂右架閣庫在縣堂左獄在
縣治西
濠寨廵撿署在楊山鄉馮村
常平倉在縣東北義倉每都一所
預備倉二一在上鄉程里一在宣政鄉上田後
併為一移署左順治間知縣郭四維重建
廉惠倉在縣南三里明知府張芹建知縣陳嘉
策重建
仁濟倉在縣南三里明知縣李旦建
弘濟倉即舊廉惠仁濟二倉知縣胡叔才改建
常盈倉在鎮頭明知縣陳嘉策建
常豐倉在登源廟明知縣陳嘉策建
養濟院在縣南門外
(儒學)教諭署在明倫堂左訓導署在明倫堂右
寧國府
知府署在陵陽山第一峯之麓晉以後悉治此元
改肅政廉訪司明初為行樞密院又為元帥府
洪武己酉改為府署
總捕同知署在府署東
管糧通判署在府署東經歴署照磨署俱在
府署西
永實庫在府堂右架閣庫在府堂左鑾駕
庫在府署中門西兵器庫在經歴署旁獄
在府治西街北
軍儲倉在泰和門内府治東街北明知府陳灌
建知府袁旭區越屠應坤相繼重修
(儒學)教授署在明倫堂後訓導署在學宫内
寧國營參將署中軍守備署俱在府城
宣州衞守備署在府城内即明織染局
宣城縣知縣署在府治西北元萬戶府故址縣
丞署主簿署俱在縣署西典史署在縣署
東
縣庫在縣後堂旁架閣庫在縣堂右獄在
典史署西
水陽廵檢署在本鎮黃池廵檢署在本鎮
預備倉在縣署西北明知縣姜竒方修建
水陽倉在水陽鎮河西明知府袁旭建知縣姜
竒方重建
養濟院在舊宛陵驛南明知府沈性建知縣姜
竒方修
(儒學)教諭署訓導署俱在明倫堂右
寧國縣知縣署在獨山東自三國吳始治此宋紹
興間重建
國朝順治五年知縣揚名遠重修典史署在縣治西
縣庫在縣後堂旁架閣庫在縣堂右儀仗
庫在縣堂左獄在典史署前
湖樂廵檢署在縣西九十里岳山廵檢署在
石口鎮
東倉在土神祠左西倉在縣儀門西
均義倉即預備倉在儀門西
濟農倉在典史宅前明知府袁旭建
便民倉在縣西二里
養濟院在社壇前宋名安養院元名孤老院明
改今名知縣錢矩建主簿何倫復建知縣王廷
相重修
(儒學)教諭署在明倫堂左訓導署在明倫堂右
涇縣知縣署在敬天坊西
國朝順治六年知縣孔延禧建縣丞署在縣治東
主簿署在縣治西典史署在縣治南
庫在縣後堂旁獄在縣署北偏
茹麻廵檢署在縣東南六十里
預備倉舊在縣治内後移儒學北知縣習全史
重建
聚糧倉舊在縣北二里後移儒學北
丁糧倉在縣南二里明知府袁旭建
兊軍倉在縣北九十里宣城之灣沚明知縣胡
永成建
水次倉在蕪湖明知縣鍾鼎建
全涇總會倉即坊隅義社倉在儒學東明知縣
劉世亨建
常平倉在縣城西南雍正八年知縣胡啓文領
帑建
養濟院在縣治南一里明洪武四年建知縣祝
宗文重建
(儒學)教諭署在明倫堂東訓導署在明倫堂西
太平縣知縣署在城内明洪武初建
國朝康熙四年知縣陳恭重建典史署在縣治内
東庫在縣堂左北西庫在縣堂右北架閣
庫在縣堂右廊獄在縣堂西北
宏潭廵檢署在縣西一百二十里
預備倉在典史宅後明知縣朱守為建知縣
張廷榜修
國朝順治間知縣陳善政康熙四年知縣陳恭相繼重修
兌軍倉舊在蕪湖南明知縣張廷榜建
國朝順治間知縣鹿兆圖移建東河康熙四年知縣陳
恭重修
養濟院舊在南門内明知縣孔文昭建知縣劉
元凱移建山川壇右知縣張廷榜重修
(儒學)教諭署訓導署俱在明倫堂後
旌德縣知縣署在城東唐寳應間建元季燬明洪
武初重建
國朝順治間推官楊光溥重修典史署在縣治西
庫房在縣堂左獄在縣署更樓西
三溪廵檢署在三溪
大命倉在縣治西明知縣朱實昌建知縣盧洪
昌修
兌軍倉在蕪湖明知縣蘇宇庶建(附)蘇守庶重
建蕪湖倉記(是旌德縣官倉也其在蕪湖何也邑芻輓之役至是有所遞受之也其未)
(有所遞受之也必有貯焉倉而後有貯也古有之非自今昉也古有也而不可以貯何也址當河下)
(流陽侯之所激射也歲久傾圮邑輸長以芻輓至者苟措諸地覆之用茅而已矣風雨至大則漂流)
(小則朽腐卒於輸長取盈焉累良苦也蓋今所修者填其土高三尺矣是可以無為陽侯之所激射)
(以不易傾圮粟有所貯以不漂流朽腐輸長可不苦賠累也稱百世利焉昔之君子之莫興斯役何)
(也嗚呼此其故余難言之矣勿論世之君子秦越其民即使蒿目憂之欲為之計度非得三百金不)
(可是將於公帑乎取耶縣官方搜贏索孔鰓鰓焉銖積寸累不暇何暇作一錢事哉不佞之得興斯)
(役何也異時徵於里者不輸於倉輸於倉者不徵於里歲乙未而更其制合徵輸焉則或逮於輸或)
(不逮於輸也逮於輸者相率詣余白令不逮輸者各出金修倉以均前累而興後利則諸不逮輸者)
(唯唯聽焉余乃按其賦區斂之得金二百八十就今所為倉矣是役也其逮輸者不佞因議焉其不)
(逮輸者不佞因財焉諸父老之力也余何力之有倉既成余廼為之記其歲月規制焉)
濟農倉明縣丞李鵬建
義倉在縣左即預備倉
均役義倉縣丞陳賢建
養濟院在招坊惠濟橋左明知縣秦文捷重建
知縣喬明旃重修
(儒學)教諭署在明倫堂東訓導署在明倫堂西
南陵縣知縣署在城籍山西南明洪武間建
國朝順治十年知縣楊必逹重修縣丞署在縣治東
典史署在縣治西
庫在縣堂右獄在縣儀門右
公館驛丞署在縣治
存留倉即舊濟民倉在縣儀門外
預備倉在崇教寺西舊在縣東明知縣郜永春
移建順治間知縣楊必逹增修
社倉四一在縣東蒲橋一在縣西戴家會一在
縣南三里店一在縣北新美鄉
水次倉在蕪湖縣江口鋪前舊在縣北明知縣
林鳴盛移建瀂港河北知縣沈堯中移建今地
國朝順治間知縣楊必逹重修
養濟院在縣治西洪武間知縣甘潤建知縣沈
堯中修
育嬰堂在小南街康熙四十五年知縣康五瑞
募建
(儒學)教諭署在尊經閣東偏訓導署在土地祠後
池州府
知府署在府城通遠門内明洪武初建
江防同知署在府治東
管糧通判署在府署西經歴署在府治西
咸寧庫在府堂左儀仗庫在府堂右獄在
經歴署南
阜成倉在府儀門右雍正五年知府李士傑建
(儒學)教授署訓導署俱在學宫内
池州營遊擊署在府城塔上街守備署在府城
北街
貴池縣知縣署在府治北柯山之前洪武三年建
國朝康熙七年知縣張應薇修縣丞署在縣治東
典史署在縣治西北
永寧庫在縣堂左獄在縣署西南
李陽河廵檢署在城西六十里
預備倉康熙間通判田庶改建為池營兵米倉
常平倉在縣儀門内
清溪漕糧倉舊在池口康熙間知縣劉光美移
建于下清溪鎮
馬田倉在縣署左知縣李愈昌建
養濟院舊在柳林巷明知府王崇移建迎恩門
内
國朝康熙十年知府喻成龍重建
(儒學)教諭署在明倫堂後西訓導署在明倫堂左
青陽縣知縣署在縣城北明初建典史署在縣
治西北
耳房庫在縣堂左儀仗庫在縣幕廳後獄
在縣署門外旌善亭後
預備倉在申明亭後明知縣張牧建
漕糧倉舊在童埠鎮明知縣蘇萬民移建銅陵
大通鎮
水次倉明知縣王化澄遷於縣治右預備倉前
常平倉在縣署西雍正九年知縣陳慰祖建
養濟院舊在縣西明推官李雲移建永安橋知
縣蘇萬民重建于望池門外
(儒學)教諭署在明倫堂左訓導署在明倫堂右
銅陵縣知縣署在縣城中洪武三年從順安鎮遷
建於此典史署在縣治儀門東
錢糧庫在縣堂左儀仗庫在縣堂右
黃册庫在縣後堂側獄在縣儀門右
大通廵檢署在城外四十里大通鎮
預備倉在縣治西明知縣熊藎臣建
國朝順治間知縣蔣應仔重修社倉在縣署西
漕糧倉在縣西門外瀕江順治間知縣劉曰義
重修
鹽義倉即預備倉基雍正六年知縣杜之正建
養濟院在西門外便民倉前舊在縣治西明知
縣張琛建後遷舊學基址
國朝順治間知縣劉曰義移建今地邑人郎應徵捐助
(儒學)教諭署在明倫堂後訓導署在明倫堂右
石埭縣知縣署在城中陵陽山南宋寶慶間自七
里舊縣遷治於此
國朝康熙六年知縣姚子莊增修典史署在縣治後
東北
耳房庫在縣堂右獄在縣儀門外右
預備倉在縣儀門右社倉在縣治馬田倉
在縣治
養濟院舊在西門外迎春橋北後遷社稷壇東
康熙十年知縣姚子莊重建
(儒學)教諭署在明倫堂後訓導署在明倫堂東南
興賢坊左
建德縣知縣署在縣城内白象山之陽明洪武初
建典史署在縣治東
耳房庫在縣堂右獄在縣大門右
永豐廵檢署在本鎮
預備倉舊在譙樓左雍正七年移建於右
新倉在縣署大堂旁雍正七年建
漕運倉舊在縣北十五里小石潭順治間知縣
孫蘭移建縣城北門外雍正七年知縣高玉芬
重修
養濟院在縣南門外一里
(儒學)教諭署在明倫堂西北訓導署在西齋
東流縣知縣署在縣治後山之前明洪武初建
國朝順治三年知縣鄧繼球重建典史署在縣治西
耳房庫在縣堂右獄在縣大門右
吉陽廵檢署舊在縣北三十里今駐縣城内
預備倉在縣署西
馬田倉在縣大門右順治間知縣蘇弘謨建
漕運倉舊在縣治西北後移北門内順治間知
縣鄧繼球即縣北府館遺址建
常平倉在縣署儀門内雍正九年知縣陸培建
養濟院舊在縣治北後移在舊教場東
育嬰堂康熙間知縣李天柱擇瞻極門内迎曦
門外兩地剙建
(儒學)教諭署訓導署俱在學宫旁
太平府
提督安徽學院署在府城内
知府署在城東北宋太平興國間建
國朝順治十四年知府張文學重建
江防同知署舊在府治東移治蕪湖縣城外大江口
督糧通判署在府治西南經歴署在府治南
富積庫在府後堂東獄在府儀門右
豐濟倉在都察院之西有甲字等厫一十四座
(儒學)教授署訓導署俱在學宫内
蕪采營中軍守備署在府城東南即舊北察院
建陽衞守備署在府城
當塗縣知縣署在府治西南明洪武元年以舊肅
政廉訪司改建縣丞署典史署俱在縣治
東
庫房在縣川堂左獄在縣儀門西
采石廵檢署在采石鎮江口大信廵檢署在
大信鎮
預備倉舊在湖熟門外今圯暫貯米穀于豐濟
倉甲字等號
水濟倉原在南津門内大街之東明知縣何舜
岳修知縣林枝橋重修康熙間知縣祝元敏增建
常平倉二一在柴街一在綱巷康熙間知縣祝
元敏建
養濟院在孝感坊東洪武間知府潘有慶建
育嬰堂在城西南承流坊一條巷内康熙十五年
建雍正八年知府李暲知縣顧麒捐修
(儒學)教諭署在學宫内訓導署二所在教諭署左右
蕪湖鈔關署在蕪湖縣西河南將軍港
督理安徽寕池太道署在蕪湖縣城外雍正十一
年復設即池太道舊署
蕪湖縣知縣署在城中元至正間建明洪武二十
七年重修縣丞署在縣治西南典史署在
縣治東南
庫樓在縣後堂左鑾駕庫在縣堂右獄在
縣治
河口鎮廵檢署在瀂港鎮瀂港驛丞署在縣
西南十五里濱大江
水際倉在縣東南迎秀門外
預備倉在縣西備用倉在縣東
馬田貯稲倉在縣後同風里内
養濟院在縣西北門鋪
育嬰堂在城外河南蔡廟巷雍正五年知府刁
承祖建七年知府李暲遊擊黃輅知縣朱文昭
捐置田房
(儒學)教諭署訓導署俱在學宫内
蕪采營遊擊署在縣城道署東
繁昌縣知縣署在金峩上鄉明天順元年建典
史署在縣治西南
庫房在縣堂右獄在典史署西
荻港廵檢署在春榖鄉三山廵檢署在金峩
下鄉
預備倉舊在上峩橋南明知縣徐有為改舊分
廵察院為今倉
水次倉舊在下峩橋鎮康熙間知縣吳升東改
建于瀂港鎮
養濟院舊在縣南後遷置東門外春野亭前今
建普濟堂于縣治東
育嬰堂在縣治西
(儒學)教諭署在禮門雲路街之右訓導署在義路
門外
廬州府
知府署在府城西北隅即宋元舊址明洪武初建
國朝順治十三年知府王業興重修
清軍同知署舊在府治東後移駐無為州城内
督糧通判署經歴署照磨署俱在府治西
常積庫在府大堂右獄在府大門東
永豐倉在城隍廟西北知府宋鑑創設
惠民倉在府治東南知府龍誥建今圯額移永
豐倉
(儒學)教授署在明倫堂西訓導署在明倫堂東
廬州營守備署在府城
廬州衞守備署在府城内康熙二十一年建
合肥縣知縣署在府治西洪武初建燬于火後復
建縣丞署典史署俱在縣治西
庫在縣後堂旁獄在縣署西隅
石梁鎮廵檢署在城東一百二十里護城驛
丞署在城東北八十里𣲖河驛丞署在城南
四十里店埠驛丞署在縣治
本仁倉在東鄉弘濟倉在南鄉廣義倉在
西鄉博愛倉在梁鄉濟惠倉在店埠鎮
養濟院在四牌樓東南巷内
育嬰堂在南門凖提菴左康熙三十六年知府
張純修知縣賈暉倡募士民同建
(儒學)教諭署訓導署俱在明倫堂後
廬江縣知縣署在城内愷弟坊明洪武初建
國朝順治八年知縣孫弘詰重建典史署在縣署東
庫在縣川堂旁獄在鼓樓東角
冷水關廵檢署在縣西十五里
際留倉在縣治西丁字街知縣李顯遷于縣署
門左
預備倉在城内馬神祠前知縣耿廷籙建順治
間知縣孫弘詰重修
育嬰堂在南門
(儒學)教諭署訓導署俱在學宫内
舒城縣知縣署在城中明洪武初建典史署在
縣署旁
庫房在縣署退省堂右獄在縣署旁
三溝驛丞署在縣東十五里梅心驛丞署在
縣南二十里
預備倉在六安門内上方菴西
(儒學)教諭署訓導署俱在學宫内
無為州知州署在城西北隅明洪武元年建
國朝順治三年知州孟孔傳重建州同署在州治東
吏目署在州治西
財帛庫在州署正廳西儀仗庫在州署正廳
東軍器庫即附儀仗庫獄在州署旁
土橋河廵檢署在州西南一百一一十里奥龍
河廵檢署在州東四十里泥汊河廵檢署在
州西南五十里黃雒河廵檢署在州北三十
五里
豐裕倉在州治東州前倉在州大門西
預備倉在州治西景福寺後知州劉紹元重建
知州王重錦修
黃雒河倉在城北三十五里交兌軍糧在此
利民倉在小東門内街北知州李坡建知州查
志文重建
常平倉在小東門内駿惠倉在城隍廟前
養濟院在州治西元妙坊紫芝山側雍正八年
知府李璋重建
(儒學)學正署在明倫堂東訓導署在學宫内
巢縣知縣署在城南即范增故宅遺址明洪武初
建
國朝康熙三年知縣聶芳重建典史署在縣治東
庫在縣大堂西明知縣陳經言置石穴蓋以石
板名石庫後寇燬知縣聶芳移建大堂左獄
在縣署照墻左
焦湖廵檢署在縣城内
際留倉在縣北城隍廟門内明主簿高恒建知
縣柳應侯復置會計堂五間
社倉在際留倉内明知縣馬如麟倡建
新建社倉六一在城西寺一在羅漢寺一在廣
嚴寺一在松陽觀音寺一在法雲寺一在峏山
直指菴
積貯倉在小西門内雍正五年知縣李襲祖建
養濟院在縣東北明洪武間知縣陳葉建萬歷
十九年知縣馬如麟重修邑生唐堯捐屋一所
輸稲八十石助之
(儒學)教諭署在明倫堂左訓導署在明倫堂西
鳳陽府
分廵廬鳳道署在府治東
鳳陽鈔關署舊在府治城隍廟東康熙三十四年
移建夀州西南六十里正陽鎮
知府署在城中仁愛坊明洪武十七年由臨淮移
治此崇禎八年知府張謙重建
國朝康熙間知府史記功增修十九年知府耿繼志重修
清軍同知署在府署大堂東
督糧通判署在正陽鎮經歴署在府治東稅
課司署在臨淮縣
庫在府署庫官宅獄在府治東南
戶部倉二一建於鳳邑一建於臨邑後鳳邑倉
燬康熙元年
題請分建於舊皇城内名為永泰倉
預備倉舊在府城東南倉巷内今移建于鳳陽
縣内
(儒學)教授署訓導署俱在學宫内
夀春營右軍守備署在府治文昌街
鳳陽中衞守備署在府治西峽城
長淮衞守備署在府治
鳳陽縣知縣署在城北明洪武間建
國朝康熙初改建舊城東隅縣丞署在縣治東典
史署在縣治西
庫獄俱在縣治内
王莊驛丞署在縣城北六十里
監倉在縣儀門西
養育堂在城隍廟旁
(儒學)教諭署訓導署俱在學宫内
臨淮縣知縣署在金鎗坊明洪武三年建
國朝順治六年知縣徐必進重修縣丞署在縣治東
典史署在縣治西
庫在縣二堂旁獄在縣署西
紅心驛丞署在縣治東南六十里
倉厫在儀門東明初知縣楊逹建知縣夏廷舉
重建
國朝知縣徐必進修
營田倉四一在縣署一在南青山一在東秦村
一在銀杏村明營田使史邦直建
廣儲倉四在塗山門内即戶部分司倉
養濟院舊在縣治西宣化坊明初知縣樂琳建
知縣陳中烈改建於南岡豐樂坊知縣賈應龍
重修
(儒學)教諭署訓導署俱在學宫内
鳳陽衞守備署在縣城内
懷遠縣知縣署在荆山東
國朝順治九年知縣傅鎮國重建主簿署在縣治東
典史署在縣治西
庫樓永寧庫俱在縣署堂東獄在縣儀門
外西
倉厫在縣署南荆山倉在縣内大堂東
起運倉在縣南一里預備倉在縣南一里
常平倉舊在縣署西雍正二年知縣唐暄改建
於縣署儀門外
養濟院在縣南大聖寺
育嬰堂在城隍廟西知縣唐暄修
(儒學)教諭署訓導署俱在學宫内
定遠縣知縣署在曲陽橋東北明洪武三年設二
十六年重修
國朝康熙二十四年知縣曲震重建主簿署舊在縣
治西今移北爐橋典史署在縣治東
庫房在縣堂西儀仗庫在縣署後獄在縣
儀門外西南
池河驛丞署在縣東六十里張橋驛丞署在
縣南四十里定遠驛丞署在縣治東門外
倉厫在縣署後豐儲倉在池河驛東
預備倉明知縣唐錡修知縣陳銳重修
社倉四一在池河鎮一在石張橋鎮一在永康
鎮一在齊郎鋪
養濟院在縣東門外明初知縣劉景原建知縣
唐錡修知縣陳銳重修
(儒學)教諭署訓導署俱在學宫内
虹縣知縣署在城西北汴河之北明洪武間建正
德七年重修典史署在縣治西
庫房在縣堂左鑾駕庫在縣堂東北獄在
縣儀門外右
義倉在鼓樓前縣倉在南門外
水次倉在五河縣澮河北明知縣王華建
國朝康熙間知縣龔起翬重修
養濟院在西門外貼城河南左邊
(儒學)教諭署訓導署俱在學内尊經閣東
夀州知州署在城東宣化坊明洪武初建州同
署在州治東吏目署在州治西南
庫在州署堂西武庫在州署堂東獄在儀
門外右
北爐橋廵檢署在正陽鎮
預備倉在州治東北明知州栗永禄修
便民倉三一在瓦埠一在姚杲店一在下蔡知
州栗永禄修
軍儲倉在州署東北
常平倉在州署旁康熙間建
養濟院在州東北
(儒學)學正署在學宫内
夀春營副將署中軍守備署俱在州治
鳳臺縣知縣署在夀州城北典史署在縣治
庫在縣堂旁獄在縣署西
預備倉便民倉
軍儲倉常平倉以上四倉今仍與
夀州共
(儒學)訓導署在學宫内
宿州知州署在城西北隅明洪武初建州同署
在州治北吏目署在州治西
庫在州署二堂旁獄在州署西
睢陽驛丞署在東門外大店驛丞署在州東
六十里夾溝驛丞署在州東北六十里
際留倉在州署東常平倉在州署前
社倉三一在城一在徐溪口一在閔子集
養濟院在州治東
(儒學)學正署在明倫堂西訓導署在學儀門南
夀春營左軍守備署在州治即舊公館
宿州衞守備署在州治東南
靈璧縣知縣署舊在城東南隅元至元間移建於
舊治之北
國朝重建管河主簿署在雙溝集典史署在縣治
左
縣庫在縣署二堂旁獄在縣署西
固鎮廵檢署在固鎮驛北固鎮驛丞署在縣
治南七十里
預備倉在縣署東南常平倉在縣署儀門内
(儒學)教諭署訓導署俱在學宫内
潁州府
知府署在府城北大街即舊州署明洪武初建
糧捕通判署在府城經歴署在府城
庫在府二堂旁獄在府署西
(儒學)教授署在學宫内
阜陽縣知縣署在府治縣丞署在方家集即舊
州同署典史署在縣署内
庫在縣堂旁獄在縣署西
沈邱鎮廵檢署在本鎮
廣積倉在鐘鼓樓前大街迤西巷内
養濟院在兵備道署後
(儒學)訓導署在學宫内
潁上縣知縣署在城内十字街東明洪武間建
典史署在縣署東
庫在縣堂左儀仗庫在縣堂右獄在縣儀
門西
縣倉在儒學左明初縣丞孔克耕建
預備倉在禾稔門西明知縣歐允莊移在縣倉後
常平倉在縣署東紅糧倉在儒學東
養濟院在守禦所西
(儒學)教諭署訓導署俱在學宫内
霍邱縣知縣署在城市西明洪武三年建
國朝康熙六年知縣姬之簋重修典史署在縣署西
庫在縣堂旁獄在縣署西
開順鎮廵檢署在縣南一百五十里
兌軍倉在縣署前康熙間移建署後
常平倉在縣署西南
養濟院在城外東南
(儒學)教諭署訓導署俱在學宮内
亳州知州署在城内東北明洪武五年建州同
署在州治東吏目署在州治西
州庫在二堂旁獄在署西
軍儲倉在州治東即舊儒學
養濟院在城内東北隅明知州王沂建
(儒學)學正署訓導署俱在學宫内
亳州營守備署在州治西
太和縣知縣署在城中宣化坊明洪武三年即元
舊基建典史署在縣治東
永寧庫在縣署堂東儀仗庫在縣署堂西
獄在縣儀門内西
洪山鎮廵檢署在城北洪山鎮大街
存留義倉在縣署儀門外
預備倉在居仁街北常平倉在縣堂東
養濟院在崇禮街西順治間知縣劉源濬建
(儒學)教諭署訓導署俱在學宫内
蒙城縣知縣署在城西北隅明洪武初因元舊基
建典史署在縣治西
庫樓在縣堂左獄在縣署西
預備倉在縣西南隅
常平倉即舊察院址雍正六年建
養濟院舊在縣西關外今移城内預備倉東
(儒學)教諭署訓導署俱在學宫内
滁州
知州署在城南吏目署在州治東
庫在州署旁獄在州署儀門外東
大鎗嶺廵檢署在州西六十里大柳樹驛丞
署在州西六十里
常平倉二雍正八年建
普濟院在南門外馬神廟旁
(儒學)學正署訓導署俱在學宫内
滁州衞守備署在州城興賢坊
全椒縣知縣署在城内宋紹興初建
國朝康熙九年知縣藍學鑑重修典史署在縣治東
庫在縣大堂西獄在縣儀門西
縣倉在縣署旁雍正八年建
(儒學)教諭署訓導署俱在學宫内
來安縣知縣署在城北宋南渡後移建於此典
史署在縣治内
庫在縣署廳事左龍亭庫舊在典史署後今
移於庫左獄在縣儀門内西
預備倉在縣署東新街西
義倉在縣大門内東
學倉在明倫堂西南知縣魏鏞建
養濟院在縣西門外明知縣孫鎰建於縣東門
内知縣鄭元輔移建今處
(儒學)教諭署在尊經閣後訓導署在敬一亭後
和州
知州署在城北明洪武初建州同署在州治東
吏目署在州治西南
和豐庫在州署左鑾輿庫在州署堂後獄
在州儀門外西
牛屯廵檢署在州南六十五里烏江鎮裕溪
廵檢署在州南九十里裕溪河
和豐倉在鎮西樓前街東西向明初知州李相建
常平倉在城内
(儒學)學正署在啓聖祠東南訓導署在大殿西
遊兵營遊擊署在州西梁山鎮中軍守備署在
州城
含山縣知縣署在城内明道街唐武德初建
國朝順治六年知縣朱長泰重建典史署在縣署東
官庫在縣大堂西兵器庫在縣川堂東獄
在署東
縣倉在幕廳東明知縣趙恕張文淵年臻相繼
修建
國朝順治六年知縣朱長泰重建
養濟院在北門外明知縣趙恕周義年臻相繼
修建
(儒學)教諭署訓導署俱在學宫内
廣德州
知州署在城中明洪武初建
國朝康熙五年知州梅苞重修州判署在州治西
吏目署在州治西南
永寧庫在州署正廳右儀仗庫在州署儀門
東獄在州署儀門西
杭村廵檢署在州北七十里杭村保陳陽司
廵檢署在州西南六十五里楊灘保廣安司
廵檢署在州南八十里焦村保
州倉在宣城縣水陽鎮距州二百十里
常平倉在州署東偏即舊同知署
兵餉倉在常平倉左
預備倉在州署南明初建
國朝康熙間知縣楊苞移於州署東
馬田稻倉在州廳東常平倉後
水次倉舊在寧國府水陽鎮後州同知李進改
建于建平縣南知州陸長庚復建于今地以便
起兑
(儒學)學正署訓導署俱在學宮内
廣德營遊擊署中軍守備署俱在州城
建平縣知縣署在郎川之滸明洪武初建
國朝康熙十五年知縣張顧行重修典史署在縣治西
收支庫在縣署正廳右儀仗庫在縣署正廳
左獄在縣儀門外
梅渚廵檢署在縣北三十里
常平倉在縣署東懷仁祠右雍正七年知縣衞
廷璞建
社倉在縣南盛村保雍正九年知縣衞廷璞建
養濟院在縣治北叢桂坊
(儒學)教諭署訓導署俱在學宫内
六安州
知州署在城西北隅元至正間即舊縣治剙建明
洪武初重建州同署在州署東吏目署在
州署東北
錢糧庫在州治二堂左軍器庫在州治二堂
右獄在州治二角門外旁
和尚灘廵檢署在州西南新店
義倉在儒學文昌閣前明同知劉垓建
常豐倉即察院舊基雍正五年知州李懋仁建
社倉在州治東明知州李懋檜建
國朝康熙間知州王所善重建
養濟院在東門外
(儒學)學正署在明倫堂西訓導署在明倫堂東
六安營恭將署在州治東即舊安廬道署中軍
守備署在州治
英山縣知縣署舊在德化坊元初建明季寇燬即
舊察院為縣署
國朝雍正五年知縣趙宗炅改建典史署在德化坊
即舊縣治
庫在縣治大堂東獄在縣儀門右
七引店廵檢署在縣北七十里
預備倉在縣西
常平倉在縣署右雍正五年知縣趙宗炅建
養濟院在縣北門外
(儒學)教諭署訓導署俱在學宫内
霍山縣知縣署在城中明弘治間建
國朝順治十年知縣欒元魁重建典史署在縣城内
庫在縣大堂左獄在典史署南
千羅坂廵檢署在縣西北八十里上土市廵
檢署在縣西南一百五十里
漕鳳倉在縣大堂右
預備倉舊在西門内今改建縣治側
養濟院在開運寺西
(儒學)教諭署訓導署俱在學宫鄉賢祠後
泗州
知州署舊在城内迎恩坊洪武間移西南百步即
宋時天慶觀元時元妙觀故址今寄治盱眙山
上州同署在州外關吏目署在清陽鎮
庫舊在州大堂右今隨州治獄在吏目署西南
倉厫被水未建寄貯
(儒學)學正署訓導署俱暫寄盱眙之上龜山
泗州營都司僉書署
泗州衞守備署俱隨州治遷盱眙山
盱眙縣知縣署在臨淮府舊基元泰定間遷於此
明洪武初建縣丞署在縣治東典史署在
縣治西南
庫房在縣堂東獄在縣署西偏
倉在東嶽廟東北
養濟院在東嶽廟迤東
(儒學)教諭署訓導署俱在學宫内
天長縣知縣署在城西北隅明洪武初建萬歷間
重修典史署在縣堂西
積貯庫在縣堂左獄在縣署西
城門鄉廵檢署舊在縣東北四十五里今駐縣
城内
預備倉在縣署南
常平倉在預備倉左雍正六年知縣孫蔭孫建
養濟院在縣治東北明知縣張鑑建知縣李自
蕃重修
(儒學)教諭署訓導署俱在學宫内
五河縣知縣署舊在城東南隅宋咸淳年建明永
樂年因水患遷西南隅後又遷河北岸
國朝順治十年知縣丁浴初修典史署在縣治西北
庫房在縣堂左獄在縣署西偏
預備倉在縣儀門東義倉在預備倉左
養濟院舊在縣治西北明知縣丁釴徙建大興
集東
(儒學)教諭署訓導署俱在學宫内
江南通志卷二十四
