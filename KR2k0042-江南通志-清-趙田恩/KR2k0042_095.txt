江南通志卷九十六
武備志
海防(太湖防附後)
海州贛榆縣上接山東青州府界
海州之地連山阻海為南北之襟要明仇俊卿所
謂胊山據淮海之首者也北始贛榆與山東青州
府安東衞接壤其海口大者凡九最北為荻水口
五代漢乾祐間密州刺史王萬敢擊南唐荻水鎮
即其地也最南小河口與海州相接海州之界三
面環海北則興莊獨樹南則板蒲莞瀆東則孔望
黑關均為戍防要地六朝時嘗設重鎮以掣北魏
南來之路其東北隔海相望有雲臺山一名鬱林
即水經注所謂郁州者也晉隆安五年劉裕躡孫
恩敗兵於此其地周百餘里六朝宋時僑置青冀
二州焉
國初嘗遷撤雲臺釘塞海道至康熙二十年後始議開
復設東海營鎮之雲臺之東北有鶯遊山與西岸
孫家山相對夾峙如門土人謂之鶯遊門鶯遊之
南有高公島皆防海要衝之地雲臺之北有虚溝
營每年東海營分兵防守東海營於康熙三十七
年奉裁歸併海州營至雍正二年復設守備今自
贛榆至海州營汛地其雲臺南北及海中諸山島
均係東海營汛地凡列汛五十有五自海州沿海
而南為淮安府安東縣界
贛榆縣界汛
荻水口炮臺响池莊
林子莊柘汪口
莊家莊九里七
趙家沙馬家村
朱蓬口海臍
興莊口小盤子
宋家口孫家莊
青口沙溝村
唐莊口范家口
新竈劉家口
龍王廟小河口
瀆樹浦(以上海州營汛)
海州界汛
孔望山黑土關
臨洪富安
東官口沙頭
新壩六竈
板浦沙港
小浦中正
東新疃西陬山
東陬山東寧海
了路山蘆依山
扶山新港
出河港(以上俱海州營汛)
孫家山高公島
宿城東峽口
馬頭新灘
大浦口新縣
隔村朱蔴
西市(以上俱東海營汛)
淮安府濱海三縣北則安東中阜寧南則鹽城安
東宋漣水地隔河與廟灣相對河淮之流從此入
海其地有白陽鹽場團墟七里平望遏蠻等河縦
横連絡俱西接官河東入一帆河以達於海俗謂
之七條港其東有雲梯關自一套以至十三套前
明時大河衞指揮駐防於此蓋河海交會之衝云
過大河口而南為廟灣舊本屬山陽縣今為阜寧
縣地宋末李全遣海舟出海口以習海道明築城
堡設遊擊及海防同知以協守之皆廟灣地也廟
灣之西為劉莊明官兵敗倭於此追至蝦子港而
遁又有蛤蜊麻線二港為從前窺伺之逕又有窈
子港雍正七年新設汛地廟灣之南為射陽湖從
新豐市出海之口乃阜寧鹽城二邑交界處明萬
歷中漕臣凌雲翼所開濬也鹽城海口三處斗龍
港新洋港野潮洋斗龍新洋為五條沙阻塞峩舸
巨艑猝難出入惟野潮係新添小關子汛地常與
掘港廟灣二營會哨廵防其南北鹽場九所自伍
佑至四安俱瀕海岸有沙岡南接大岡鎮北接山
陽廟灣延百四十里有石䃮口為串場河出海之
道有捍海堰即范公堤自鹽城至通泰明嘉靖間
倭賊闌入官軍據岸遏之賊不能前籌海圖編所
謂彼此夾攻逼之使至湯潮岸可一戰成擒者即
謂此堤也今安東為廟灣營汛地鹽城為鹽城營
汛地而阜寧則二營分界戍之凡列汛四十有二
自鹽城以南入揚州興化縣界
安東縣界汛
王采垜七套
楊家港七條港(以上廟灣營汛)
阜寧縣界汛
北垜本套
大套三巨
塌口尖頭港
排網港䨇洋子
陷陽子當尖港
䨇港通洋港(以上俱廟灣營汛)
小關子朦朧鎮
溝灣(以上俱鹽城營汛)
鹽城縣界汛
新洋港炮臺草堰口
廖家港沙溝鎮
大岡鎮大團灣
安豐鎮馬家蕩
清溝鎮建陽鎮
樓夏莊沙家莊
黃土溝南辛野
崔家莊石䃮口
伍祐場便倉
新洋港岡門鎮
天妃口新興場
上岡鎮
(以上俱鹽城營汛)
揚州沿海之邑二北則興化南則泰州至海安鎮
而止興化自石䃮牐以北與鹽城分界有劉莊場
明兵備陳景韶殱倭處劉莊之下為白駒場嘉靖
三十八年副總兵劉顯曹克新嘗敗倭於此其地
有牛灣河東入於海設南北二牐有鬭龍港自劉
莊場北分流東入於海有大東河自草堰北分流
丁溪河東北入海自丁溪以下為泰州境泰州營
舊有六寨自興化之劉莊白駒而下曰丁美舍在
東臺場海口曰角斜曰拼茶在州東濱海之地與
如臯之掘港而六前明嘗設忠孝忠義兩營嘉靖
間以倭警復設海防兵備道駐防於此
國朝改設守備仍屬海防後以文武不相轄改歸狼山
康熙十一年添設遊擊鎮其地自泰州以北歴興
化至鹽城皆為范公堤捍護之地州東南海中有
壺豆洲梁侯景敗走自滬瀆下海欲向蒙山羊鯤
以舟師直向京口至壺豆洲誅景即此地也有王
家港雍正八年添置汛地增設千總一員把總二
員駐防中舀竈五木樓地連北龍港蓋泰鹽二營
交界處其沿海東南為海安鎮鎮有城明初常遇
春所築嘉靖倭警唐順之修之地居泰州如臯之
間東可控禦海口西可捍衞揚州蓋要地也今興
化為鹽城營汛地泰州為泰州營掘港營汛地凡
列汛十過海安入通州如臯縣界
興化縣界汛
白駒場大團
劉莊場斗龍港(以上鹽城營汛)
泰州界汛
丁美舍港唐家洋港
伍竈港黃沙洋(以上俱掘港營汛)
王家港(右哨海口千總頭司把總駐此)五木樓(右哨海口二司把總駐此)
(以上俱泰州營汛)
泰州入如臯歴李家堡豐利馬家二場南至掘港
營掘港為洪武初信國公湯和經理海上時築舊
止設土堡嘉靖三十三年倭入寇巡撫鄭曉奏設
把總三十八年巡撫李鐩奏改守備統東西二營
焉自掘港西南六十里至石港場宋紹興間劉豫
將入寇沈與求言海道當防如角斜石港水勢湍
急即此石港也如臯縣舊志曰掘港舊制南援石
港狼山北救拼茶角斜李家堡但石港岸高潮小
船不可泊間於七八月風急潮高或乘勢可入若
拼茶等三寨雖地居肘腋實出掘港之背均非安
營善地惟有方前舊址水草兩便宜置砦於此循
港而前陳家了川腰等處亦應設兵防汛若舉其
最險者又有東凌港埃沙横南坎北坎此尤獨舌
大洋之兩頰至於拼茶三寨止堪後應難委前鋒
是在當局勝算云今陳家了川腰等已添設汛守
則石港非宋比矣由如臯沿海而南為通州州東
為海門明嘗築正場蘆便二堡設大河營於此康
熙十二年海門城垣衝破廢縣為鄉其大河營兵
調防贛榆即於狼山右營派撥防護海門東汛又
東為餘東餘西餘中三鳳
國初餘中嘗没於江今漸復矣又東則呂四場為范
公堤所由起串場河之入海從此達焉明嘉靖間
參將喬基嘗敗賊於此又東為廖角東北距海南
面江滄波萬里諸島歴歴東南與崇明縣相對為
海防極衝之地宋紹興六年王彦以所部民屯通
州之廖角即此通州之南為狼山五峯相連屹立
江岸明崇禎十七年劉澤清開藩改狼山大鎮以
鄭昌帥之
國朝酌用舊制設副總守備等官後復改大鎮立三營
焉今通州為狼山營汛地如臯為掘港營汛地而
泰州則兩營分轄之凡列汛七十由狼山南對常
熟福山是為江海交會門戶之地
如臯縣界汛
甜水港沙魚窪港
唐家堞港埃沙横港
川水窪港東陵港
川腰港陳家了
海子窪大洋稍(以上掘港營汛)
通州界汛
沈竈墩歇脚港
大東竈墩東坦墩
大漾墩營北墩
泗港墩潑水墩
舊營墩宣家壩
中管壩張家沙
蘆芽嘴唐洪竈墩
嚴竈墩東社墩
八里坎墩周竈墩
新竈墩王竈墩
廖角嘴青台墩
東洲河坍塽墩
三生港朱牙墩
七星墩五甲墩
老壩墩五里墩
三里墩餘東東墩
新造墩餘東墩
戴青山墩王家岱墩
東團墩中團墩
西團墩八甲墩
舊河墩餘西墩
天生港十里河(以上狼山右營汛)
三里鋪周家油坊
觀音山小淺沙
大横港清水港
福星沙二圩木樓
小圩墩生水港
劍山砲臺黃泥山砲臺
花毛港姚港墩
任家港蘆涇港(以上狼山左營汛)
(自黃泥山砲臺至蘆涇港五汛互見江防)
崇明即宋三沙之地周五百餘里孤懸大海四面
受敵西北望通州西南望太倉州雖呼吸可通而
皆為滄波所隔唐順之所謂天生此一塊土以障
蔽南直門戶者也明多倭寇之警嘉靖三十二年
倭據南沙又明年入野茅港又明年寇平洋沙間
一年掠營前沙其明年入水瀆港又三年據縣後
沙其他侵犯不可勝計
國朝順治十年海寇張名振駐泊東阜平安二沙十六
年鄭成功據排沙康熙二十二年周雲龍藏匿舟
山皆為崇邑切膚之患邑南外洋有洋山凡東倭
入寇自下入陳錢山來必於此山抛泊邑北外洋
有鶯遊山(即前東海雲臺論中所謂鶯遊門)凡北寇竊發必抛泊
於此明崇禎中海寇顧榮藏匿其地蘇松道程峋
會咨淮撫史可法窮勦始平蓋皆緊要之地哨探
所宜先者也康熙二十八年因江浙洋面盜艘竄
入商舶總鎮梁鼐奉
諭旨與浙省分汛洋面以洋山馬蹟山為界馬蹟山脚以
南洋島屬浙省管轄大洋山脚以北洋島屬南省
管轄自西至東洋面山島俱以兩山為凖勒碑小
洋山為定制焉今崇邑所轄洋中諸山每出匯頭
先至大七小七二山次東行至馬蹟山又東至花
鳥山又東至陳錢山而止餘皆浙界順治十五年
設蘇松水師總鎮標下八營曰中曰左右曰前後
曰竒曰左右協康熙六年嚴出海之禁其沙船俱
收泊崇明内港將八營官兵分派沿海各汛十四
年改設提督統轄八營二十三年平海寇周雲龍
仍改題為鎮復裁減八營止存四營曰中曰左曰
右曰竒分界巡防凡列汛六十有八
崇明縣界汛
(北路)永寧沙東原舊臺永寧沙西原舊臺
三造臺四造臺
張網港原舊臺頭條港一造臺
二造臺三造臺
盤滧原舊臺蟶殼滧原舊臺
蟶殼滧二臺東滧原舊臺
北豎河砲臺西洪滧原舊臺
保平沙造臺北合洪原舊臺
外海山前野鵝兩沙(以上蘇松水師中營汛)
(東南)施翹河南岸砲臺南洪原舊臺
三條豎河舊臺顧四房溝砲臺
郁黃狀造臺新開河西岸砲臺
東岸砲臺盤船河造臺
三條港造臺蒲沙套原舊臺
當沙頭原舊臺大套原舊臺
二滧原舊臺岸溝造臺
四滧造臺六滧造臺
七滧造臺新復裨沙(以上蘇松水師左營汛)
(東北)保鎮造寨高頭沙原舊臺
蝦撇滧小七滧造臺
大花洪原舊臺陳六港造臺
大港造臺拳頭港造臺
張家港造臺北當沙頭造臺
仙景沙造臺小豎河原舊臺
梅家义路造臺挑皮港原舊臺
天分滧原舊臺外海大安戲臺兩沙(以上)
(蘇松水師右營汛)(西北)施翹河北岸砲臺
朱華港造臺瀾沙套原舊臺
高橋洪砲臺渡船港造臺
吳王狀造臺樓子港原舊臺
邋遢港原舊臺掘頭港原舊臺
渡頭港砲臺西阜沙原舊臺
王家港造砲臺大套原舊臺
徐鬍子溝造臺湃頭港原舊臺
大洪造臺外海永興沙(以上蘇松水師竒營汛)
自狼山而南與常熟福山相對為江海合流鹹淡
分界處烽戍相望一葦可達晉咸和五年石勒將
劉澂浮海抄東南諸縣以入海虞此自北而南也
唐中和間招討使周寶討周郁於海上郁退保常
熟走海陵此自南而北也
國朝於康熙十九年始開海禁設立狼福對渡官船二
十舸二十四年復設海關許民出海貿捕自是狼
福之間往來者項背相望其福山戍守始自明嘉
靖間總督張經之議既而操江御史高桂春請募
水兵萬人屬參將操練胡宗憲又請添置遊擊為
蘇松應援並從之倭寇既平築堡於此
國朝因其舊制自福山東西二墩以西皆常熟界自二
墩以東入昭文縣界昭文瀕海之地其浦口之大
者有三曰許浦曰徐陸涇曰白茅港許浦之地自
宋乾道以前嘗從明州之定海軍分兵駐守乾道
六年御前水軍統制馮湛極陳許浦要害乞移定
海全軍屯此從之自是定水軍七千人置寨於此
後寶慶間吳英上建屯之議復分二千五百人屯
浦東百餘里之顧涇焉(今寶山地)徐陸舊本淺狹自田
家壩鑿通以後海潮衝齧遂成大口漁舟蟻集鹽
船盜艘亦時闌入康熙四十年間置堡守戍白茅
港自明天順間總兵翁紹宗奏置戍兵成化間復
立備倭寨嘉靖三十三年海賊劉鑑突入白茅邑
令王鈇悉力禦之乃去自徐陸涇白茅出海有海
外薛家沙康熙六十一年允沙民所請亦設四墩
分兵駐宿以上常昭之境皆係福山營汛地惟自
白茅東南養鵝墩至鐺脚墩係昭文太倉交界之
地故獨屬之劉河營云凡列汛二十有四過此始
入太倉州界
常熟縣界汛
福山東墩崔浦墩
繆涇墩(以上福山營汛)
昭文縣界汛
耿涇墩朱壩墩
海洋塘墩吳壩墩
千步涇嚴壩墩
滸浦墩周港墩
瓦浦墩張涇墩
徐陸涇顧港墩
唐浦墩高浦墩
金涇墩舊塘墩
白茅墩外海薛家沙(以上俱福山營汛)
鐺脚墩養鵝墩
横浜墩(以上俱劉河營汛)
太倉為濱海之門戶自太倉而南過七鴉浦為鎮
洋縣界自鎮洋而南過劉家河為寶山縣界自寶
山而南接松江府境其地與海中竺箔沙小團沙
相對太倉為元時海運放洋之口帆檣燈火輻輳
於此自明嘉靖三十年以後倭寇之警太倉之地
兩被攻圍城外居民焚掠幾盡蓋邑當海衝為賊
蹤駐泊之的故也劉河營舊為張家行鎮元置嘉
定州水軍分鎮萬戶府遂稱水寨明置三巡檢司
立烽堠六正統初金山寇警侍郎周忱指揮翁紹
宗復議設軍寨焉嘉靖四十五年命設參將於此
國朝額設遊擊駐防康熙六年劉河舊城為水所齧城
東之地半入於海始議移屯茜涇鎮即今所駐地
也劉河之南有顧涇汛係寶山地宋時分許浦兵
守此寶山之鎮為吳淞營吳淞向有舊城明洪武
十九年築嘉靖間海寇秦璠王艮自南沙乘潮入
寇廨舍被焚遂移屯土城以舊城為教場後巡按
尚維持以土城難守改甃磚石謂之新地順治二年
王師渡江總鎮李成棟奉
命南征嘗建牙於此雍正四年分立寶山縣即以吳淞
所城為縣治與參將守備同城而治其地有楊家
嘴為海口首衝順治十八年立土寨於此寶山者
明永樂十年所築以為海舟標識者也其地在吳
淞口之南舊有土城二皆洪武間築正統九年指
揮翁紹宗復建磚城是為吳淞旱寨歲久漸廢後
以倭寇之警萬歴四年兵備王叔杲建議改築於
旱寨之北與寶山山麓相距甚邇萬歴十年怒濤
決李家泓山漸坍沒城迫於海
國朝順治十八年命大臣蘇宜巡視議汰城撒守康熙
八年復命大臣會閱始題復焉三十三年奉
旨遷入内地離舊城二里是為寶山所城今為川沙營把
總駐劄之地今太倉鎮洋為劉河營汛地寶山縣
為吳淞營汛地過吳淞口而南自寶山旱寨而北
為川沙營汛地凡列汛五十有七又南入松江府
界
太倉州界汛
錢涇墩陳涇墩
蕩茜墩高涇墩
鹿鳴墩周場墩
浪港墩蔡港墩
雙鳴墩塹港墩
七了砲臺七了墩(以上劉河營汛)
鎮洋縣界汛
楊林墩陶家墩
大赦墩新塘墩
潮田墩丁涇墩
劉河砲臺劉河墩
破倭墩薛境墩
平寇墩新開河墩
牛角尖墩(以上劉河營汛)
寶山縣界汛
大川沙墩小川沙墩(以上劉河營汛)
黃窑墩五岳墩
徐澤塘墩司港墩
顧涇墩薛家灘墩
練祁墩司港汛
練祁港汛月浦鎮汛(右哨把總駐此)
吳木峰對江墩
胡巷橋汛江灣鎮汛(左哨把總駐此)
顧龍浜墩□淘墩
□港墩小沙背木烽
東潛墩□淘港汛
沙浦港汛楊行鎮汛(左哨把總駐此)
(以上俱吳淞營汛)
鎮海墩周家浜墩
張家浜周江浜
寶山城汛黃家灣
楊家嘴砲臺對江墩
(以上俱川沙營)
松江一郡三面距海當震澤之下流晉袁山松築
滬瀆壘於此以扼禦海之門戶重其防也其沿海
之縣自北而南曰上海曰南匯曰奉賢曰華亭曰
金山而黃浦川沙南匯青村柘林金山等營或分
或并互相應援明嘉靖間倭寇汪直徐海等嘗據
柘林為巢穴綿亘二百里若老鸛嘴七八團之間
皆其部落所屯聚華上之間騷然矣
國朝特設提督彈壓其地居重馭輕實為籌海之勝算
上海接壤嘉寶獨當黃浦之衝最為險要論者謂
當守吳淞之李家口以拒賊上流守黃浦以拒賊
横渡為禦防之上策也舊有墩臺十七座俱在内
塘每墩間懸六里以達於南匯康熙二年以内墩
離海過遠聲息難通乃建外塘斥堠巡防瞭望内
外相資為他堡所不及自今分縣以來十五墩以
下屬上海十四墩以上屬南匯謂之匯者本堡地
形突出海中如嘴面面受敵海寇分艐於洋山馬
蹟之間遇東南風則此嘴大勒口當洋山之衝遇
東北風則此嘴四五六團洪當馬蹟之衝各堡止
防一面此獨三面拒防故謂之匯云南匯之東北
有川沙窪明嘉靖間賊首陳東嘗屯於此由南匯
而南為奉賢縣地青村營所駐也營本洪武二十
年湯和所建明鄭若曾曰松江臨海者三面金山
當其南南匯當其東青村當其東南二面轉屈之
會故為衝要其地如横林朝陽廟李家路口壇廟
路口牛皮小勒魚秧棚翁家港墩俱稱險要自西
袁浦而南入華亭界柘林營所駐也有漴缺口為
捍海堰險工之地蓋以金山許山聳峙洋面潮為
兩山所束直衝漴缺故易侵齧今俱修築堅完柘
林所屬如東西袁浦龍王廟草菴漕涇皆要地也
自華亭而南入金山界其地東為青南之上游西
為乍獨之界限明胡宗憲遣將王沛沈賊舟於金
山洋蓋由其地嘉靖中設參將於此
國朝仍其制雍正四年分設金山縣即其城為縣治凡
列汛七十有八過此以南為嘉興府平湖縣白沙
灣汛地係浙江海防之始
上海縣界汛
生字圩墩呂字圩墩
湯字圩墩外十六墩
曹家路墩北新墩(以上六汛係外塘)
曹家路汛十五墩
十六墩十七墩(以上四汛係内塘俱川沙營汛)
南匯縣界汛
邱家路南新墩
楊家路大洪墩
江家路外十墩
殷家路(以上七汛係外塘)十四墩
添設墩十三墩
十二墩十一墩
十墩九墩(以上七汛係内塘俱川沙營汛)
外八墩宋家棚墩
外六墩趙家棚墩
新建墩方家棚墩
黃家窪墩靖氛墩
董家宅墩靖海墩(以上係外塘)
頭墩二墩
三墩四墩
五墩六墩
七墩八墩(以上係内塘俱南匯營汛)
奉賢縣界汛
翁家港五墩
新四墩舊四墩
荒三墩二墩
頭墩椒墩
大門墩朱家墩
戚漴墩横林墩(以上青林營汛)
東袁浦墩西袁浦墩(以上柘林營汛)
華亭縣界汛
陸鶴墩周公墩
龍王墩漴缺墩
三岔墩胡家港墩
漕涇汛(以上柘林營汛)胡家厰
東薪墩西薪墩
金山頭金山墩
戚家墩篠館墩(以上金山營汛)
金山縣界汛
橫瀝墩葛蓬墩(以上二墩屬金山縣界)
白沙灣江門墩
江門營新廟墩
獨樹墩砲臺(以上六汛屬浙江界俱係金山營汛)
(附)太湖防
太湖左營守備駐防簡村界汛
洪廟汛前成湖汛
大村嘴汛陸家港汛
長板橋汛吳家港汛(以上震澤縣界)
太湖左營千總駐防鮎魚口等汛
胥口汛韓瀆港汛
靈湖嘴汛水東汛
木凌橋汛茅圻汛(以上吳縣界)
白洋灣汛莫舍港汛
鮎魚口汛花涇港汛
七里港汛(以上吳江縣界)牛腰涇汛(震澤縣界)
太湖左營把總駐防東山界汛
大水橋汛白沙汛
楊灣汛長圻汛
三山汛廐里汛
澗橋汛余山汛(以上吳縣界)
太湖左營把總駐防吳漊等汛
吳漊汛因瀆村汛
蔣家港汛娘娘廟汛
永定寺汛蒲池港汛
灘缺口汛練聚橋汛(以上震澤縣界)
太湖右營守備駐防周鐵橋等汛
周鐵汛竹山汛
大墟汛盛瀆汛
分水墩汛(以上宜興縣界)百瀆汛(陽湖縣界)
太湖右營千總駐防馬山界汛
金墅汛(長洲縣界)沙墩汛
吳塘汛大阜汛
獨山汛湖西岱汛(以上無錫縣界)
楊灣汛(無錫陽湖二縣交界)下埠汛
西村汛桃花汛
古竹汛東□汛
耿灣汛雁門汛(以上陽湖縣界)
太湖右營把總駐防黿山等汛
黿山汛頭陀橋汛
辛橋汛長沙汛
漫山汛銅坑汛
呂坡橋汛(以上吳縣界)
太湖右營把總駐防鳳川等汛
鳳川汛烏溪汛
雙橋汛漳瀆汛
後河汛(以上荆溪縣界)洪港汛
舊瀆汛(以上宜興縣界)大浦汛(荆溪宜興二縣交界)
(附)明曹儒湖防論(太湖古震澤也延袤五百餘里雄跨蘇常湖三境自宣歙以東)
(富陽以北諸溪山之水咸吐納焉全吳巨浸無大於此論水利則列郡田賦豐歉係焉論兵防則列)
(郡封疆安危係焉全吳利害亦無大於此者向來論經略者多未之及何也或謂東西洞庭及濱湖)
(諸山古來兵燹莫及奚必議守禦然自古大兵之下江南也或從京口或從三壩志在城郭則山林)
(必在所棄若倭寇土賊則不然志在擄掠棄無就有今腹内諸村鎮搜括已盡其志必在未經兵燹)
(之處則沿湖諸境非所當防者耶况自宜興至金陵為道甚捷皆今日兵議所未及也其可不思先)
(事之防乎或又謂湖中風波與江海異若之何其禦之曰此非漁網船不可蓋江船與海船不同海)
(船與内河之船不同内河之船與泖湖船又不同泖湖之船大小不齊運石者謂之山船運貨者謂)
(之駁船民家自出入者謂之塘船衛所巡司所用者謂之巡船鄕夫水軍所駕者謂之哨船往來津)
(口者謂之渡船之六者雖皆習知湖中風濤之性尤未若漁船之便用也漁船莫大於帆罟無間寒)
(暑晝夜在湖每二隻合為一舍素為賊之所畏雖蓄貲鉅萬賊不敢近也聫而䑸之太湖攻戰此其)
(最善乎其次為江邊船其次為厰梢船又其次為小鮮船又其次為剪網船乂其次為絲網船又其)
(最小者為划船善用之大為軍旅之助或又謂週湖港口無慮百數焉得港港而備之曰不然湖口)
(雖多通舟往來者不過如吳江之韭溪葉港雪落洪坍關鮎口吳縣之莫舍漊胥口港無錫之獨山)
(浦嶺吳塘門武進之馬蹟山宜興之荆溪東蠡河忻溪直瀆之類可指而數也各練鄕兵守之而以)
(巡哨船為之探報帆罟邊江等船嘗居深水賊豈能入湖也哉然大小漁船未經刷集一旦用之欲)
(望其出死力不能也須平時籍之於官蠲其役專委一廉仁有司訓教之則善矣)申時行
湖防公署記(吳水國也而震澤匯其中洪流巨浸襟帶三洲漸洳數百里所産魚蝦螺)
(蛤薪茭果木之饒民衣食之網罟於是斧斤於是故稱利藪然而洲渚盤互島嶼紆迴逋逃亡命椎)
(剽之奸亦窟宅於是故稱盗藪有司者蓋嘗憂之然自國家經略以來沿江置戍歲時操閱海上備)
(倭壁壘相望其防最嚴密而獨太湖之防闕如曰斯内地無動為安爾而頃年多盜閭閻村塢之間)
(抉關胠篋越人於貨者所在竊發官司逐捕逸之太湖風檣浪舶騰踔出沒於烟波浩渺之中莫可)
(蹤跡蓋防之為尤難都御史曹公時聘來撫東南周視四封興修百度江介海壖防禦既飭則計所)
(以防湖者乃籍兵壯治舟楫嚴追捕謹哨巡遴屬弁中廉勇有幹局者為總練官已復念曰湖去郡)
(治遠而兵水宿野次觸風濤犯不測為難遠者耳日不加而難者易窺避是使爭為偷惰而相欺謾)
(也計莫如扼要害審便宜列營建署莅而守之可以經久乃相地得黿山之麓鳩工伐材剏立廨宇)
(凡為屋若干楹前堂後寢翼以廊廡繚以周垣樹纛建牙規制悉備工始萬歴辛丑十月訖壬寅四)
(月而成費取諸省存虚冒為錢若干緡則兵使鄒公墀郡守周侯一梧實規畫而曹公允行之者也)
(署成屬余記余曩在政地所司嘗以湖盜聞詔遣兵搜緝經歲無所得始失之張皇終失之疎宕寧)
(獨以地險故哉夫事至而備孰若未事而備之為慮遠也患生而防孰若未患而防之為謀預也今)
(艅艎既具組練既集公署既設上有所申令下有所禀仰若立標而示望的而趨體統以正軍容以)
(肅履斯地任斯職者盍亦趯然深思孜孜戶牖之圖而永絶&KR0841;苻之釁也乎是役也海防貳守黃侯)
(甲英董其役宜并書之)
江南通志卷九十六
