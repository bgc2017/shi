江南通志卷一百六十二
人物志
孝義(六)(鳳穎二府滁和廣六泗五州)
鳳陽府
漢桓鸞字始春龍亢人焉弟子也少立操行縕袍糟
食不求盈餘時太守向苗有名迹乃舉鸞孝廉遷
為膠東令始到官而苗卒鸞去職奔喪終三年然
後歸淮汝之間高其義後為己吾汲二縣令甚有
名迹子曄
趙孝字長平沛國蘄人父普王莽時為田禾將軍
任孝為郎及天下亂人相食弟禮為餓賊所得孝
聞之即自縛詣賊曰禮久餓羸瘦不如孝肥賊大
驚並放之謂曰可且歸持米糒來孝求不能得復
往報賊願就烹衆異之遂不害鄉黨服其義顯宗
聞其行詔拜諫議大夫遷長樂衛尉復徵弟禮為
御史中丞
趙禮行已恭謙類於孝帝嘉其兄弟篤行欲寵異
之詔禮十日一就衛尉府大官送供具令共相對
盡歡數年禮卒帝令孝從官屬送喪歸葬孝無子
拜禮兩子為郎
范遷字子廬相人有清行仕為漁陽太守後居公
輔有宅數畝田不過一頃復推以與兄子其妻曰
君有數子而無立錐之地盍餘俸禄以為後世業
遷曰吾備位大臣而畜財求利何以示後世也
唐董邵南壽州安豐人苦學讀書隱居行義事親備
極色養其孝慈及物有雞犬相哺之異韓愈作董
生行頌之
李興安豐人父死哀毁口鼻流血猶捧土就墳廬
於墓側廬上產紫白芝二本醴泉湧出柳宗元作
孝門銘
宋步游張張姓少失母徒步尋訪因稱步游張久不
得忽至宿州見病嫗究問乃其母也相持大哭遂
就養因家於宿
元許崇政下蔡人廬墓以孝旌
孫克忠宿州人以孝聞
王珍宿州人累世同居
馬希先懷遠人舉鄉貢授陳畱教諭養親不就職
竭誠奉事廬祖母墓及父母墓凡九年
姜起宗懷遠人五世同居
高中懷遠人祖仕宋為安撫使父文龍先卒事祖
盡孝養事叔文豹如事父服闋以嫡孫當襲請讓
文豹至元間事聞詔旌其門
明郭子興定遠人元末起兵自稱元帥一見太祖竒
之授以兵妻以所撫馬公女即馬后也後封子興
滁陽王妻張為夫人立廟滁州
劉繼祖字大秀鳳陽人仕元為總管家饒於財與
明太祖父淳皇帝為比鄰後崩太祖年十七家貧
無葬地繼祖以地給之既貴官其子英追封繼祖
為義惠侯妻婁氏夫人
張倫鳳陽人河南衛百戶洪武四年以親老乞解
職歸養上嘉之命為濠州衞副千戶
王阿孫懷遠人父疾刲股以進立愈母病又割肝
以進亦愈洪武年旌
羅子明鳳陽人父病刲股殁後廬墓三年
沈律陳汝聯連思恭三人俱鳳陽人刲股療親
王絅定遠人事母孝母歿茹蔬廬墓宣德年旌
張簡懷遠人正統五年輸麥一千三百石賑濟景
泰四年復輸粟三百五十石奉勅旌表賜冠帶
廖冠平懷遠人正統五年輸小麥一千一百石弟
冠正冠玉各輸粟五百石助賑俱奉勅旌表
李忠鳳陽人事親孝親殁廬墓斷葷酒每慟羣
鵲悲鳴若為助哀景泰時旌
李寬宿州人母殁負土成墳結廬墓側常見二兔
馴擾其旁暇則合藥濟世景泰年旌
郭興宿州人父喪廬墓側手植樹千株灌培鬱葱
有馴兔之異景泰年旌
黃金字良貴定遠人成化甲辰進士歴官廣西參
政歸里値歲饑民疫指畫賑濟自為煮粥活數千
人所著有東澗集泉山稿
許本忠懷遠人事父母孝母愛少子因愛其弟益
篤父母亡先後廬墓六年弘治中旌子璉事本忠
孝亦如之
劉澄懷遠人孝行弘治年旌
張全臨淮人幼喪父事母至孝母年八十一卒既
葬猶泣血哀毁鄉士大夫舉孝行哭辭不敢當叔
祖伯叔祖母貧無嗣請同居生養死葬焉弘治年
旌
王澄臨淮人三歲喪父事母純孝母死結廬墓側
衰絰不去身塜前產芝弘治年旌
張欽鳳陽人孝行弘治年旌
王裕宿州人父喪哀毁廬墓兩產靈芝弘治年旌
胡淳壽州人正德間出穀賑饑還遺金嘗買婢其
父因失馬價銀賣女以償淳如數與之歸其女人
重其義
張潼靈璧人正德中流寇入邑祖被害潼號慟大
罵願與俱死賊憐其孝不忍殺之後奉母備極色
養
連楫鳳陽人事父先意承順稱純孝事聞旌之
蒯昂字廷舉壽州諸生母喪廬墓
劉鳳字鳴岐壽州人母喪廬墓
馬體乾臨淮人父喪廬墓
金為聲臨淮人刲股療父
顧琛壽州人母失明琛竭誠禱求目遂復故
曹格靈璧人性孝謹有蘇商陸某僑於格舍病故
囊蓄五百金格為之殯促其子至與之
趙銘宿州人刲股愈父
詹臺錦臨淮人刲股療繼母病
韋儒懷遠人母病衣不解帶親嘗湯藥籲天願以
身代母死儒過慟嘔血亦死嘉靖十年旌
陸欽懷遠人母殁廬墓
張賢懷遠鄉民父母殁先後廬墓凡九年
郭落定遠人嘉靖中父壽卒於京藩徒步數千里
扶櫬歸葬結廬墓旁日夜環冡哭有剽掠者過其
廬戒曰此孝子也勿驚墓常出金色蛇人以為孝
感
耿約懷遠人事繼母孝父殁廬墓弟蘭早亡撫其
孤與己子同周貧乏人咸德之
許士俊懷遠人年十七隨父渡淮父堕水士俊號
慟入水中求之三日抱父屍出萬歷間旌
袁鏜懷遠人奉孀母孝司訓張天祐卒於任貧甚
鏜為殮之賻其襯歸歲饑嘗輸粟以賑
徐彥良懷遠人與弟彦聰捐粟賑饑掩骴埋骼施
棺椁無虚日
潘儀定遠人母卒廬墓
蔡斌徐榮俱定遠縣人割股愈親
劉時暢虹縣人母病劇暢取母糞嘗之味苦曰我
母生矣果愈
鄧讓字汝謙壽州人父卒有異母兄疑讓少子有
厚蓄讓即盡出囊槖畀之母卒哀毁過禮歲饑出
米賑給全活甚衆
陳自修鳳陽人母亡殯於中庭崇禎八年獻賊犯
鳳陽自修繞柩哀鳴竟被害
國朝馬魁臨淮縣人母死自具畚鍤負土壘墳三年廬
於墓側
王繼善臨淮人刲股療繼母病
邵光先懷遠人順治六年獲遺金三百餘兩其人
尋至欵以酒食還之其孫蘭蕙二人年尚幼亦還
醉客銀百二十兩
張明棐宿州人順治中賊五十騎入其鄉家人俱
登樓母劉年七旬不及避為賊所劫明棐急下救
母賊執之支解而死母遂得免十七年旌表
孫守信宿州人好施予待以舉火者數十家有戚
託孤授金三百守信俟其成立還之封緘如故兩
舉鄉飲賓
王永康宿州諸生葬母廬墓側三年
曹培靈璧諸生執親喪躬自壘土為臺寢處其中
朝夕每聞其泣聲未及歸而卒人稱孝子臺
尹國泰靈璧人年四十餘無子妻為置妾詢其自
知為名家人從夫宦遊為寇掠至此國泰惻然即
日遣置别室訪其原配贈貲還之
陳懷禮靈璧人有饑民王姓者指妻為妹賣懷禮
作妾問得狀即日還之不問原貲
周建古懷遠人父希賜卒於官建古匍匐數千里
扶櫬歸事繼母嚴氏盡孝既葬二十餘年未離墓
側
徐遇字天衢壽州人事節母李氏極孝弟析居後
產中落仍與同居不分爾我樂施不倦鄉里稱為
仁孝先生
徐自鑑壽州人父早卒母馮氏為姑遣嫁南昌自
鑑既長徒步尋得之迎養焉
戚雲鵠壽州人以木工為業有徽人謝君英避火
以箱授之火息密訪其人還之箱内白金如故
黃應麟壽州人性孝友母病失明曲盡奉養母殁
哀毁骨立產讓二弟遇自經者以藥救起之知為
鬻子失金者應麟贈如數遣歸
邢崶字溥公壽州人事母孝奉養備至嘗還人遺
金子雨甘亦以孝稱同邑馬化亦以還金稱鄉里
陳姓失其名居壽州貧為傭竭力奉養父母死葬
門外日哭於墓久而無間
潁州府
後漢韓伯俞城父縣人嘗有過母笞之泣母曰他日
笞汝未嘗泣今泣何也曰他日笞常痛今母之力
不能使痛是以泣也郡人稱其孝立祠祀之在義
門集西
唐朱仁軌字德容亳州永城人隱居養親嘗誨子弟
曰終身遜路不枉百步終身遜畔不失一段有赤
烏白鵲棲所居樹詔表其異及卒郭山惲員半千
魏知古共諡為孝友先生
朱敬則字少連亳州永城人仁軌弟以孝義世被
旌顯一門六闕相望敬則志尚恢博好學重節義
高宗聞其名召見異之除右補闕武后時開告密
羅織之路興大獄張易之因搆魏元忠張說欲誅
之無敢言者敬則獨奏曰元忠說皆秉心忠一而
所坐無名殺之失天下望乃得不死為冉祖雍誣
奏貶涪州刺史既明其非罪改廬州代還無淮南
一物所乘止一馬子曹步從以還睿宗朝劉幽求
奏曰敬則忠敬義烈天下所推追贈秘書監諡曰
元
五代常彥能潁州人朱温攻淮南過潁潁人畏避温
怒曰軍回當屠城至淮久雨乏糧彥能自以家貲
餉軍温喜賞以官不受温曰汝何欲曰潁人畏王
威逃遁不敢迎幸察之貸一城生命温從之潁人
得免於難
麴温潁州汝陰人居家孝友乾祐三年旌表門閭
張仁愿譙郡人存敬子有孝行存敬殁事其兄仁
穎出必告反必面如事父之禮曉法令事梁唐晉
常為大理卿
宋張可象潁州人七世同居宋延平中詔加旌表仍
蠲其課調
元張紹祖字子讓潁州人讀書力學以孝行聞授河
南路學教授至正中奉父避兵山間賊至將殺其
父紹祖泣曰吾父耆德善人請殺我以代父且若
輩獨非父母所生乎何忍害人父賊怒以戈擊之
戈應手挫銳因感而相謂曰此眞孝子不可害乃
釋之
張旺舅霍邱人幼失父母陳氐居貧守志旺舅九
歲賣餳以養其母母病貧不能求醫惟日夜痛哭
籲天求代未幾遂愈又自以生業微不能多給竟
不娶以終母年有司言於朝旌之
劉通亳州人家貧業農母失明通斷酒肉日夜禱
於神歴三十年不懈母年八十五目復眀
明徐汝楫霍邱人父沒負土培墳廬於墓成化六年
旌
李崇德字養淳潁州衛人生平孝友仁愛賑貧乏
修橋梁凡益人者孜孜不倦隣人以地售曰吾世
隣忍售爾地乎助之以粟而去子文煌文輝俱登
賢書有弟早世教其孤三人皆為博士弟子員
李琦之字公韓潁州人年二十流賊陷潁執其父
文炱索金無以應欲殺之琦之求代父死詞甚哀
賊不聽因罵賊賊怒立斃刃下賊衆中有憐而相
勸者終釋其父琦之妻年十六亦自縊以殉
杜煥字永顯潁上人母病危刲右股肉和藥療之
遂愈父晚年兩目失明又割左股肉為羹以進父
目漸開人以為由孝感所致由監生例得選乞歸
養親服闋授福建按察檢校琉球入貢憲長委煥
賓接使者以金為贄煥正色曰遠人慕化而來吾
奉命賓接而先受金可乎使者敬服官至延平通
判
王翊潁上人弘治間以孝行旌
張价字大之蒙城人母病目盲价䑛之而愈弘治
四年舉鄉薦後訓鄆城有教澤母亡廬墓三年
楊昇武平衛人葬父結廬墓側蔬食三年黃河水
屢溢至廬輒回弘治間詔旌其門
時尚祥潁州人祖父病目每晨祝天餂之目復明
又刲股以療祖疾
杜憲周之士俱潁上人皆割股療父病
魏安民王敷政俱潁上人皆廬墓
成綱武平衛人母亡結廬墓側冬不衣絮夏不揮
扇墓木生連理枝詔旌其門
林鵬太和人正德辛未流賊之變鵬負母而逃遇
賊將殺之感其孝不忍加害母年八十有三鵬未
嘗一日離左右及歿送終之具不分委於弟兄
張一鳳霍邱人嘉靖壬午舉人母孀居孝養惟謹
嘗有盜入室鳳不顧妻子獨負母而逃得免於難
寗中立字爾強潁州人萬歷癸未進士選庶吉士
尋改禮部主事晉郎中疏請養母閱十八年孝敬
備至母終補原官擢尚寳丞卒於官中立讓産於
兄好周人之急而自甘粗糲鄉里稱之
李文明亳州人以鄉貢授武英殿中書萬歷四十
三年亳大饑文明捐米一千五百石以助賑勅賜
蒼生寄命四字以旌之
吳自勵字健甫天啓間選貢例得任别駕以養親
不就父沒撫育幼弟俾之成立凡田舍之美者悉
讓之友人劉某以千金密托之曰吾子未至蕩盡
家園此金斷不可與已而其家果日落有饑寒之
憂乃召其子戒其妄費以金還之
白精衷字輔乾潁州人五歲而孤母袁氏甘貧守
節每自齧糠粃以飯飼兒精衷泣曰兒無能供饘
炊乃忍食細而母食粗乎每食即先啖粗糲以示
甘天啓丁卯舉於鄉崇禎乙亥流賊破潁州家人
勸逃匿曰母守我四十年我何忍舍之去賊刃之
至死猶手護一袴曰吾母手裁也
張燦垣霍邱人賊屠城父被執冒刃入賊營救父
不克伏屍痛哭瞋目大罵奪賊刀相併賊怒殺之
汪時譽霍邱人九歲喪父事母孝謹三遇母病刲
股者三皆獲愈
萬鍾徐興祖姚得山李璵李珉五人俱霍邱人輸
粟千石賑饑奉旨旌表
陳鏞李義王崇禮胡義朱理王暘胡敬七人俱霍
邱人皆嘗輸粟五百石以賑饑民事聞奉詔旌表
立碑紀其事
檀之櫆字量垣潁州人事親孝教授里中以束脯
佐甘旨崇禎八年城陷時母柩在殯不忍去賊掠
其家櫆持石杵連斃二賊又傷數賊後賊來益衆
被創而仆縳屋柱間磔之移時兩目猶閃閃動也
張芳亳州人母亡廬於墓側次年秋病篤妻子往
視之不令入廬而卒
汪泉字及之蒙城人父殁廬墓有白鳩巢其廬
張忠卿蒙城人親沒廬墓三年
陸九一蒙城人三歲父亡母年二十六甘貧守志
歿後九一廬墓三年不茹葷血
張顯思蒙城人年十三喪父廬塜上日夜號泣有
盜經其廬曰無驚孝子相率而去遺產盡推予其
兄授徒自給
韓文昇蒙城人母劉氏苦節撫昇母病篤昇與妻
柳氏同割股救之
牛光斗蒙城人年十七父疾割股父殁廬墓事母
尤盡力一味之甘母未嘗不敢食殁後廬墓如父
喪時
張依誠蒙城人戶部侍郎思恭七世孫父早卒家
貧母好施依誠夏則汲水冬則刈薪竭力以承母
志母病割股療之及卒自負土成墳廬墓三年
劉文試太和人因母病習醫時調湯藥母卒廬
墓三年木生連理
陳倫太和人弟早卒遺孤六歲倫撫之成立分產
與己子無異族黨有喪未舉者助之貧不給者濟
之時服其義
張四重太和人嘗宿旅邸有女私奔重楗戶不納
有客寄以千金數年後來取封識宛然子名立領
鄉薦庚戌中乙榜
黃經太和人家貧妻子嘗凍餒傭工以養母每具
膳必誘幼子出外恐分母食及死無以為殮遂鬻
子以辦葬事
孫應傑太和人母殁甫歛有宼警家人勸之逃傑
曰柩在何忍去寇至疑柩中有金欲舉火焚之傑以
身衛賊怒揮刃戕其手足開視乃知非詐仍完其
棺而去
常有榮太和人流賊壓境繼母戴氏病不能行榮
與子從教載母而逃遇宼將刃其母榮抱母求免
欲殺榮從教又抱父求代賊感其孝俱釋之
陳澤九太和人闖賊入境執其父有成將加以刃
澤九求代弗許同被害澤九妻王氏與其媳李氏
以瓦器投賊泣罵不已賊又刃之父子同難姑媳
雙烈時稱節孝兩全
周永祚亳州人母早亡祚侍父二十餘年同臥起
昏暮每負以行父沒廬於墓旁二載而卒
李心惟亳州人崇禎八年寇入亳心惟泣守母喪
不肯離賊至被害子果見父死罵賊賊又殺之父
子皆諸生
李如龍亳州人闖賊執其母如龍奮刀擊賊賊怒
並妻劉氏俱剖腹死從兄猶龍守親柩不忍離亦
遇害
王德新亳州人明季諸生割股愈父疾
張才廣亳州人吳裕武平衛人懷成亦武平衛人
三人皆嘗割股愈母疾
張維黃字坤儀潁州人鶴騰孫崇禎乙亥流賊陷
城與其母匿巷舍賊牽其母索金將刃之維黃急
呼曰毋殺我母請殺我賊殺之有老嫗伏積薪下
見其引頸無怖色惟顧母而已事聞贈應天府儒
學教授
張大賡字颺甫潁州人鶴鳴子官廕生喜讀書工
詩兼長繪事寇破潁城父兄伯叔同日殉難家口
死者三十餘人大賡救父罵賊受傷昏仆賊去復
甦殯殮畢即裹創走京師與兄大壯哭請於朝鶴
鳴得賜祭葬而鶴騰大同咸蒙旌表
國朝沈允逹潁上人康熙元年有盜入其室執父九德
拷掠允逹越垣告急鄰里不應奮曰有親如此安
用生為赴鬭遇害
解于信蒙城人割股救父廬墓三年
曹元聲蒙城人父爾嘉遇流寇不屈被害聲時在
城即縋城奔赴獲父尸而還
徐文明蒙城人李恭亦蒙城人黃麟生亦蒙城人
又譚籍太和人王廷瑝亦太和人五人俱親病刲
股
滁州
宋苟與齡字壽隆來安人志尚高潔事親力竭而禮
盡母殁廬墓側旦暮上食哭有芝十九莖生墓門
宣和中州守唐恪以事聞詔旌其門
趙察字叔晦來安人紹聖初有聲太學察事親
孝養孤姪如己子以行義為鄉里所推人有爭得
察一言即解去晚歲以特恩調永福丞
王鈞滁州人性孝友貧不能自給而奉親必竭其
力父卒哀毁盡禮事無巨細必咨於兄而後行鄉
里義之
明陳通全椒人正統七年輸粟千石賑饑事聞旌表
黃正字景齊滁州人性至孝母華氏年八十餘殁
正哀毁不能起及葬負土築墳廬於墓側蔬食三
年成化中旌表
徐昇字仲高來安人資性敦厚讀書守禮族屬百
餘口同居共爨庭無間言
盧守益滁州人六世同居詔旌其門曰尚義
孫庸字乂良滁州人父景和市馬廣西道死南寧
官為藁葬景和殁三月庸始生及壯銳意訪父遺
骸徒步之南寧徧歴山谷有二嫗指示葬所因而
掘之遂得枯骨刺血以驗乃負歸營葬廬墓三年
哀毁骨立時人稱孝
邵煒字維張全椒人天性孝友父沒終身不飲酒
竭力奉事孀母待兄及從弟俱極孝愛
濮榘滁州人母卒侍父寢三年不入私室事繼母
盡孝有異母弟五人榘皆篤愛之人亦不知為兩
母出也
楊于庭字道行全椒人少聘陳氏女及笄而瞽或
勸别娶于庭不聽人高其義後舉萬歷庚辰進士
歴官兵部郎中
金光璧字文宿全椒人太學生父九陛從湖南兵
備致仕歸光璧侍行至中途夜遇盜光璧冒白刃
負父突圍出獲免於難人稱其孝
吳國鼎字玉鉉全椒人給事中國龍長兄崇禎癸
未進士授中書舍人旋遭母喪廬墓不出
吳國瑞全椒人父疾篤刳肝以進而愈
金新鼎字仍之全椒庠生居母喪哀毁疾卒遺令
以縞素殮
國朝吳一龍字德中全椒庠生性純孝尤篤友愛撫姪
如子
吳國器字玉質吳國縉字玉林俱國鼎弟國器刲
股以愈父疾母歿茹素終身國縉順治壬辰進士
授江寧教授慷慨好施頻濟困阨人高其義
魯子琳全椒庠生侍奉父母竭力盡孝父母殁前
後廬墓六年康熙四十九年旌表
和州
南北朝宋劉瑜歴陽人七歲喪父事母至孝年五十
二喪母三年不進鹽酪號泣晝夜不絶聲勤身力
以營葬事服除二十餘年布衣蔬食言輒流涕恒
居墓下未嘗暫違元嘉初卒
唐何蕃和州人入太學以學行為諸生推服朱泚之
變正色叱諸生之欲從亂者由是六館之士不受
汚蕃性純孝以親老歸養諸生言於司業陽城請
諭留之會城出刺道州不果留韓愈為作傳
明黃有常含山人元末兵興奉母遠避屢經艱險竭
力扶護卒脱於難洪武初舉孝行授平陽主簿
王鎬字子京和州人永樂甲午舉人歴官戶部員
外以廉能著奔父喪哀毁踰禮負土築墳手植松
柏有芝二本生墓側人皆言孝感所致元孫元吉
由舉人歴教授篤於孝友嘗侍父疾籲天嘗糞疾
即平復
張全和州人正統六年輸米麥千石賑荒奉詔旌
奬
于纓和州人正統中父殁又三十年母亡纓哀毁
廬墓終制而歸先後如一有司欲舉旌典力辭而
止
薛良和州人正統戊午舉人知獲嘉縣有孝行天
順時旌
唐慶字以章含山人少喪父家貧事節母盡孝奉
嫠嫂甚謹兄弟遺孤撫育如子二十餘年不私尺
帛雖半畝之宫悉以均授
張弘道字志夫含山人嘉靖己酉舉人母喪廬墓
因母存日畏雷弘道每聞雷聲中夜必起伏哭塜
旁曰兒在此當事薦其至行特擢南京國子監學
錄
趙為光和州庠生親沒廬墓三年
詹雨潤和州庠生年十一刲股愈父病
閔應榜和州人刳肝愈母病
王弘中和州人刲股療母
汪竒敏含山人刲股療母後竒敏病其子迅亦如
之
蔣崇仁含山人父母病刲股以進者三皆即愈
國朝周文光字武明和州人値歲大祲文光輸粟助賑
全活甚衆順治十四年旌表
曹超和州庠生順治十六年海宼入犯江寧掠及
州境超奉親出避猝遇宼兵欲戕其父母號泣請
代寇憫而釋之家甚貧困而甘旨之奉必竭力辦
具又辭聘不出侍養終身居喪毁瘠負土作墳家
有父植紫薇一株已久枯超每對之哀慟忽復發
花咸稱孝感康熙四十二年旌表
戴晏晏弟杲俱和州人兄弟事親皆篤孝父喪過
哀絶而復蘇既葬並廬墓側三年服闋始歸康
熙四十四年旌表
徐繼穉含山庠生連遭親喪哀毁盡禮結廬墓側
前後六年嘗中夜聞母在廬外呼之穉驚起出視
廬垣忽倒得免於阨又時有白燕飛鳴之異人皆
言純孝所感康熙五十三年旌表
趙珮和州人年十一母病篤哀籲神前祈以身代
伏地未起恍若聞神語許之母遂平復既長孝敬
二親歴五十年後連遭大喪哀毁骨立墓在深山
素多虎患珮廬於旁皆馴伏無犯人多嗟異雍
正六年旌表
張弧和州人母病禱神乞以身代夢神允其請弧
旋卒母果愈
晏璧生含山人貢生歴任繁昌蒙城潛山訓導事
親撫弟以孝友稱又周給貧困全濟甚多
廣德州
唐潘晃廣德人事父至孝嘗以役事至京一夕夢神
告曰汝父病篤晃覺驚惶不已日夜奔走以歸一
夕復夢神語曰汝父病愈歸問其故果如夢中言
父卒廬墓芝草生墓側事聞詔旌其門授廣德令
宋王安兒桐汭鄉居民鄉舊有廟安兒父病篤禱於
神割股肉和粥以進父即愈鄉人名其廟為割股
廟
范日進宋咸淳時人家衆三百口不分產鑿雙井
共汲惇睦無間
李貴居原通鄉事親至孝處宗族賙貧恤孤樂善
好施故鄉人名其居傍之橋曰孝義
李彭年紹興間進士割股肉以療父病事聞詔表
其鄉曰旌孝
明姚觀壽割股療父病洪武中旌表其門
潘事心字若泰廣德人新婚而親沒柴毁骨立廬
墓六年不入寢室
岑熙廣德人少以孝行聞客都下得遺金五百兩於
旅次求其人還之御史馮明玠記其事庚辰辛巳連
歲大祲破產以賑親旌之無告者
姚啓宗字午明篤學好義見人冤抑不惜破產申
雪之有誣陷大辟者其仇也啓宗力為解釋或負
啓宗五十金欲鬻妻以償啓宗亟焚其劵
王應篤家貧好義里人有貸金娶妻生子十歲矣
不能償欲鬻子償之應篤焚劵不復索歲饑出穀
二百石以賑鄉人
國朝程應桂建平人也為邑掾乙酉兵亂知縣杜鶴年
以家口委應桂應桂多方匿之獲全後鶴年被殺
復護其孤孫與主婦還關中邑令張正中顔其居
曰義高千古
陳乾字亨之竭力事親弟殀撫姪如子族有賣子
典身者出銀代贖貧人負債焚劵不取地方染疫
為貧者延醫死則施棺人誦其義
宗維漢建平人宋留守諡忠簡澤之裔孫也父患
背疽維漢吮䑛得愈母殁哀毁骨立旬餘不進水
漿嘗廬墓悲號暈仆經日始甦母性好施舍維漢
承順不倦出母所積金六百兩設厰賑粥更捐貲
以瘞貧不能殮葬者時建邑長圩水潰里黨艱於
補築維漢復出母遺金募工修築十里完固倍昔
贍卹老羸歲以為常雍正十一年旌表
六安州
宋郭淵字濟川六安人羣盜起淵聚族保障一村六
人往依焉大德末淮西大饑淵作饘粥食之時多
鬻子淵視其尤困者假子養之長為娶婦至歲大
穰縱之去六人初習兵少文淵與父諗以詩書俎
豆為業人慕之多化者孫言與宋景濂游宋稱為
竒男子
明黃用賢六安人父母殁廬墓側清泉自湧有虎不
為害火不燬廬之異成化間旌
張時厚六安人段弘仁與張翀皆英山人俱以廬
墓旌
武紹元六安人父疾鍼灸必以身先居喪哀毁四
載不入寢室有司以孝聞獲旌
李九疇字敘卿六安人父鰲以疾廢祖老且貧疇
事病父衰祖曲盡孝養父先卒祖年九十餘卒喪
葬如禮嘉靖間旌其門曰順孫
馬應乾英山人刲股廬墓縣令屢旌之而同邑段
孟塤亦以廬墓稱又有傅得年事繼母如所生鄉
里稱之
何金六安人母遺腹生金母疾篤金為嘗糞卒廬
墓三年萬歷間旌表
黃岳吳繼宗朱德溥陳嗣禹李世芳
謝叔因李植程尚德俱六安人以刲股稱孝
單植與周傑六安人俱廬墓三年
姜宣鄭顯忠俱英山人萬歷九年共捐穀四千石
備賑有司旌之
劉國翰六安人崇禎十三年捐穀一千石賑饑都
院史可法旌之
汪禮六安人嘗商於淮南有浙人劉姓者將入京
聞其好義以五百金求寄逾三十年劉以罪戍遼
左歸禮舉以與之封識宛然
何克仁字樂山六安諸生嘗赴省試宿逆旅拾遺
金故留不去頃主人倉皇呼索詢實還之不受其
謝
項倫霍山庠生親殁廬墓年四十喪妻遂不娶鄉
人稱為孝子義夫
段一定六安人明季族子女有流離失所者捐貲
贖歸居家孝友絶跡城市
國朝馬之光字實甫六安人明季舉人官修武令卒生
平慷慨好義公車偕友入都過西河沿見倚門一
婦友愕然與語大哭乃其子婦為亂兵掠賣者之
光罄所擕并告貸贖還之邂逅一江西士人饑困
欲死問其所須若干慨然解槖濟之子晉鍚以孝
聞舉康熙癸卯南榜第一
黃九錫字公位六安人乙未武進士父鉉明季守
備昌平殁於王事九鍚犯重圍尋骸骨歸葬季父
鼎奉檄勦山賊九鍚參謀議平之居鄉修州學建
橋梁
邱從先字寕野六安人少苦志問學父民逵明季
壬午以守城罵賊死賊退從先於積屍中刺血得
骸骨歸葬奉母避難雖流離不缺甘旨撫兩弟俱
成人舉鄉飲賓
駱士憤字子發六安人順治中領鄉薦教諭虞山
擢鄖陽司李平反多隱德鄖人尸祝之性至孝於
郭西先塋搆祠三楹呼號上食如生前問視狀其
孺慕誠信蓋得於天性然也
金天爵字理源六安人少嗜學事親盡色養親殁
逄忌辰哀泣如初喪撫姪如己子初因艱嗣妻為
置妾詢知宦裔具奩嫁之鄰被火幾百餘家天爵
貸粟以贍悉賴以安
程之光六安人性至孝雍正九年旌表
泗州
漢徐憲臨淮人居喪至孝白鳩巢於戶側太守鄭宏
舉為孝廉朝廷稱為白鳩郎
南北朝宋王彭盱𣅿直瀆人元嘉初父喪家貧不能
葬弟兄二人晝則傭力夜則號泣鄕里哀之為助
力作甎時天旱井泉枯涸彭號天自訴泉忽湧出
葬畢而竭太守表其事名其里曰通靈蠲租布二世
宋朱壽昌天長人字康叔以父巽蔭補官歴知岳閬
二州有善政巽守京兆時壽昌母劉氏有娠而出
生壽昌數歲乃還父家母子不相聞者五十年壽
昌行四方求之不得熙寧初棄官入秦誓不見母
不還乃相遇於同州母時年七十餘有數子悉迎
以歸事聞詔壽昌還官壽昌以養母故求通判河
中府數歲母卒哀毁幾喪明孝聞天下
明陳逵五河人幼喪父為邑吏例得候選不忍違其
母願乞冠帶終身母病割股及卒廬墓三年
蔡興盱眙人父歿負土築墳廬墓三年景泰間旌
楊芸泗州人母病割股得愈妻侯氏并以孝聞
湯三聘泗州人父病篤三聘寢食俱廢刲股肉復
以口吮便處父少安而三聘病歎曰父無恙予敢
更求生哉竟不起
楊見復泗州人母陸氏病篤見復刲左股進母少
安弟見和復割左膞遂全愈
周夢兆泗州人父病夢兆咬左膞以進病得愈善
事繼母無間言
王之給泗州人年十四孀母病篤割股進之母遂
愈
蔣學顔盱眙人年十六割股救母旌表
沈一元盱眙人母病劇醫藥弗效與弟一中俱禱
天割股以進
張桂泗州人善事繼母割股療病
王大像天長人父葬廬墓三年時歸省母不入私
室其妻共母臥起母病痢大像嘗之
王枝天長人父卒母以年饑鬻枝於徽商枝念母
時時哀泣商遣之歸而母已亡結廬墓傍悲號不
輟有司聞而旌之
唐堯智天長人年十二母病刲股作羹進之即愈
後以貢授教職陞湖廣上津縣知縣時按臣囑鄖
道察鄖陽七邑奸宄道以舊怨株連百餘人堯智
曰吾何忍以百命博一官焚其稿遂忤上官意調
王府長史不就歸惟以勤學著書為事孫士俊亦
割股療母疾
許純忠天長人年十四割股愈母病
馬應台天長人年十二母病刲肝作羹其兄應星
亦刲股進母
石梯天長人年十四割股愈父病
繆悦道天長人田間兒也母病悦道刲肉熟之以
啖母有教之者曰子悞矣須煮羹悦道再割作羹
以進母病遂愈
王應舉天長人櫛工也割股愈母病
王和天長人割股愈母病
許三選天長人割股療父病不使人知人有詢其
事者曰此不能已之至情可以是聞於人耶
張嘉彥天長人刲肝愈母病
蘇旺仲弟智季弟旻與朱文玘俱泗州人正德間
山東盜犯境旺等糾合鄉勇朱文玘等挺身迎戰
各手刃數賊尋以賊衆力窮遇害州守義而祀之
孫仁天長人家饒於貲値歲荒百姓負官租千餘
金仁慨為代償上官旌其義
戚杰字世秀泗州人年十七中嘉靖乙丑進士授
知縣擢吏部考功郎中杰少聘花氏女未婚而瞽
及登進士婦家請易婚杰不可曰夫婦倫也疾廢
命也吾不娶將安歸
蔣臚盱眙人萬歷間以孝行旌
張威天長人僉事張昊之僕昊征姚元洞蠻為賊
所執昊曰我死國宜爾汝急歸家威曰主不歸我
何之賊刃昊威力拒之曰寧殺我賊怒支解張氏
世祀之
胡世富天長人崇應第之僕應第少時嘗出遇盜
被執索金世富紿之曰金在我槖執彼何為應第
因得脱盜從世富求金不得被害
王秋天長人王應芬之僕應芬遊粤嶠得疾秋籲
天刲股進芬遂愈
國朝董官治天長諸生工時文三刲股愈父母病
潘其蓁蓁弟其茂天長人母病兄弟同日割股
李鸞瑞天長人母病嘗糞割股母遂愈後十年母
又病瑞再割右股療之
孫中裕盱眙人割股愈母疾
俞士瑄天長人歲貢生父母及生母殁皆勺水不
入口哭不絶聲居喪三年不御酒肉冬不爐夏不
扇後因修墓往反病暑而卒康熙四十三年
旌表
劉芳名泗州人兩割股以療母疾
戚怡泗州人年十歲割股愈母病
潘士吉天長人輕財尚義揚州破人掠子女至邑
士吉遇則買而歸之有二幼女無歸撫之如己女
長而擇配年七十二預知死期言笑而卒
劉鼎盛顧僴張士鉅繆自守四人俱天長人皆割
股救父
李行恭張弘業葉英陳養廉陳其弼王自明張儀
胡時逹王禪八人俱天長人皆割股救母
江南通志卷一百六十二
江南通志卷一百六十二
人物志
孝義(六)(鳳穎二府滁和廣六泗五州)
鳳陽府
漢桓鸞字始春龍亢人焉弟子也少立操行縕袍糟
食不求盈餘時太守向苗有名迹乃舉鸞孝廉遷
為膠東令始到官而苗卒鸞去職奔喪終三年然
後歸淮汝之間高其義後為己吾汲二縣令甚有
名迹子曄
趙孝字長平沛國蘄人父普王莽時為田禾將軍
任孝為郎及天下亂人相食弟禮為餓賊所得孝
聞之即自縛詣賊曰禮久餓羸瘦不如孝肥賊大
驚並放之謂曰可且歸持米糒來孝求不能得復
往報賊願就烹衆異之遂不害鄉黨服其義顯宗
聞其行詔拜諫議大夫遷長樂衛尉復徵弟禮為
御史中丞
趙禮行已恭謙類於孝帝嘉其兄弟篤行欲寵異
之詔禮十日一就衛尉府大官送供具令共相對
盡歡數年禮卒帝令孝從官屬送喪歸葬孝無子
拜禮兩子為郎
范遷字子廬相人有清行仕為漁陽太守後居公
輔有宅數畝田不過一頃復推以與兄子其妻曰
君有數子而無立錐之地盍餘俸禄以為後世業
遷曰吾備位大臣而畜財求利何以示後世也
唐董邵南壽州安豐人苦學讀書隱居行義事親備
極色養其孝慈及物有雞犬相哺之異韓愈作董
生行頌之
李興安豐人父死哀毁口鼻流血猶捧土就墳廬
於墓側廬上產紫白芝二本醴泉湧出柳宗元作
孝門銘
宋步游張張姓少失母徒步尋訪因稱步游張久不
得忽至宿州見病嫗究問乃其母也相持大哭遂
就養因家於宿
元許崇政下蔡人廬墓以孝旌
孫克忠宿州人以孝聞
王珍宿州人累世同居
馬希先懷遠人舉鄉貢授陳畱教諭養親不就職
竭誠奉事廬祖母墓及父母墓凡九年
姜起宗懷遠人五世同居
高中懷遠人祖仕宋為安撫使父文龍先卒事祖
盡孝養事叔文豹如事父服闋以嫡孫當襲請讓
文豹至元間事聞詔旌其門
明郭子興定遠人元末起兵自稱元帥一見太祖竒
之授以兵妻以所撫馬公女即馬后也後封子興
滁陽王妻張為夫人立廟滁州
劉繼祖字大秀鳳陽人仕元為總管家饒於財與
明太祖父淳皇帝為比鄰後崩太祖年十七家貧
無葬地繼祖以地給之既貴官其子英追封繼祖
為義惠侯妻婁氏夫人
張倫鳳陽人河南衛百戶洪武四年以親老乞解
職歸養上嘉之命為濠州衞副千戶
王阿孫懷遠人父疾刲股以進立愈母病又割肝
以進亦愈洪武年旌
羅子明鳳陽人父病刲股殁後廬墓三年
沈律陳汝聯連思恭三人俱鳳陽人刲股療親
王絅定遠人事母孝母歿茹蔬廬墓宣德年旌
張簡懷遠人正統五年輸麥一千三百石賑濟景
泰四年復輸粟三百五十石奉勅旌表賜冠帶
廖冠平懷遠人正統五年輸小麥一千一百石弟
冠正冠玉各輸粟五百石助賑俱奉勅旌表
李忠鳳陽人事親孝親殁廬墓斷葷酒每慟羣
鵲悲鳴若為助哀景泰時旌
李寬宿州人母殁負土成墳結廬墓側常見二兔
馴擾其旁暇則合藥濟世景泰年旌
郭興宿州人父喪廬墓側手植樹千株灌培鬱葱
有馴兔之異景泰年旌
黃金字良貴定遠人成化甲辰進士歴官廣西參
政歸里値歲饑民疫指畫賑濟自為煮粥活數千
人所著有東澗集泉山稿
許本忠懷遠人事父母孝母愛少子因愛其弟益
篤父母亡先後廬墓六年弘治中旌子璉事本忠
孝亦如之
劉澄懷遠人孝行弘治年旌
張全臨淮人幼喪父事母至孝母年八十一卒既
葬猶泣血哀毁鄉士大夫舉孝行哭辭不敢當叔
祖伯叔祖母貧無嗣請同居生養死葬焉弘治年
旌
王澄臨淮人三歲喪父事母純孝母死結廬墓側
衰絰不去身塜前產芝弘治年旌
張欽鳳陽人孝行弘治年旌
王裕宿州人父喪哀毁廬墓兩產靈芝弘治年旌
胡淳壽州人正德間出穀賑饑還遺金嘗買婢其
父因失馬價銀賣女以償淳如數與之歸其女人
重其義
張潼靈璧人正德中流寇入邑祖被害潼號慟大
罵願與俱死賊憐其孝不忍殺之後奉母備極色
養
連楫鳳陽人事父先意承順稱純孝事聞旌之
蒯昂字廷舉壽州諸生母喪廬墓
劉鳳字鳴岐壽州人母喪廬墓
馬體乾臨淮人父喪廬墓
金為聲臨淮人刲股療父
顧琛壽州人母失明琛竭誠禱求目遂復故
曹格靈璧人性孝謹有蘇商陸某僑於格舍病故
囊蓄五百金格為之殯促其子至與之
趙銘宿州人刲股愈父
詹臺錦臨淮人刲股療繼母病
韋儒懷遠人母病衣不解帶親嘗湯藥籲天願以
身代母死儒過慟嘔血亦死嘉靖十年旌
陸欽懷遠人母殁廬墓
張賢懷遠鄉民父母殁先後廬墓凡九年
郭落定遠人嘉靖中父壽卒於京藩徒步數千里
扶櫬歸葬結廬墓旁日夜環冡哭有剽掠者過其
廬戒曰此孝子也勿驚墓常出金色蛇人以為孝
感
耿約懷遠人事繼母孝父殁廬墓弟蘭早亡撫其
孤與己子同周貧乏人咸德之
許士俊懷遠人年十七隨父渡淮父堕水士俊號
慟入水中求之三日抱父屍出萬歷間旌
袁鏜懷遠人奉孀母孝司訓張天祐卒於任貧甚
鏜為殮之賻其襯歸歲饑嘗輸粟以賑
徐彥良懷遠人與弟彦聰捐粟賑饑掩骴埋骼施
棺椁無虚日
潘儀定遠人母卒廬墓
蔡斌徐榮俱定遠縣人割股愈親
劉時暢虹縣人母病劇暢取母糞嘗之味苦曰我
母生矣果愈
鄧讓字汝謙壽州人父卒有異母兄疑讓少子有
厚蓄讓即盡出囊槖畀之母卒哀毁過禮歲饑出
米賑給全活甚衆
陳自修鳳陽人母亡殯於中庭崇禎八年獻賊犯
鳳陽自修繞柩哀鳴竟被害
國朝馬魁臨淮縣人母死自具畚鍤負土壘墳三年廬
於墓側
王繼善臨淮人刲股療繼母病
邵光先懷遠人順治六年獲遺金三百餘兩其人
尋至欵以酒食還之其孫蘭蕙二人年尚幼亦還
醉客銀百二十兩
張明棐宿州人順治中賊五十騎入其鄉家人俱
登樓母劉年七旬不及避為賊所劫明棐急下救
母賊執之支解而死母遂得免十七年旌表
孫守信宿州人好施予待以舉火者數十家有戚
託孤授金三百守信俟其成立還之封緘如故兩
舉鄉飲賓
王永康宿州諸生葬母廬墓側三年
曹培靈璧諸生執親喪躬自壘土為臺寢處其中
朝夕每聞其泣聲未及歸而卒人稱孝子臺
尹國泰靈璧人年四十餘無子妻為置妾詢其自
知為名家人從夫宦遊為寇掠至此國泰惻然即
日遣置别室訪其原配贈貲還之
陳懷禮靈璧人有饑民王姓者指妻為妹賣懷禮
作妾問得狀即日還之不問原貲
周建古懷遠人父希賜卒於官建古匍匐數千里
扶櫬歸事繼母嚴氏盡孝既葬二十餘年未離墓
側
徐遇字天衢壽州人事節母李氏極孝弟析居後
產中落仍與同居不分爾我樂施不倦鄉里稱為
仁孝先生
徐自鑑壽州人父早卒母馮氏為姑遣嫁南昌自
鑑既長徒步尋得之迎養焉
戚雲鵠壽州人以木工為業有徽人謝君英避火
以箱授之火息密訪其人還之箱内白金如故
黃應麟壽州人性孝友母病失明曲盡奉養母殁
哀毁骨立產讓二弟遇自經者以藥救起之知為
鬻子失金者應麟贈如數遣歸
邢崶字溥公壽州人事母孝奉養備至嘗還人遺
金子雨甘亦以孝稱同邑馬化亦以還金稱鄉里
陳姓失其名居壽州貧為傭竭力奉養父母死葬
門外日哭於墓久而無間
潁州府
後漢韓伯俞城父縣人嘗有過母笞之泣母曰他日
笞汝未嘗泣今泣何也曰他日笞常痛今母之力
不能使痛是以泣也郡人稱其孝立祠祀之在義
門集西
唐朱仁軌字德容亳州永城人隱居養親嘗誨子弟
曰終身遜路不枉百步終身遜畔不失一段有赤
烏白鵲棲所居樹詔表其異及卒郭山惲員半千
魏知古共諡為孝友先生
朱敬則字少連亳州永城人仁軌弟以孝義世被
旌顯一門六闕相望敬則志尚恢博好學重節義
高宗聞其名召見異之除右補闕武后時開告密
羅織之路興大獄張易之因搆魏元忠張說欲誅
之無敢言者敬則獨奏曰元忠說皆秉心忠一而
所坐無名殺之失天下望乃得不死為冉祖雍誣
奏貶涪州刺史既明其非罪改廬州代還無淮南
一物所乘止一馬子曹步從以還睿宗朝劉幽求
奏曰敬則忠敬義烈天下所推追贈秘書監諡曰
元
五代常彥能潁州人朱温攻淮南過潁潁人畏避温
怒曰軍回當屠城至淮久雨乏糧彥能自以家貲
餉軍温喜賞以官不受温曰汝何欲曰潁人畏王
威逃遁不敢迎幸察之貸一城生命温從之潁人
得免於難
麴温潁州汝陰人居家孝友乾祐三年旌表門閭
張仁愿譙郡人存敬子有孝行存敬殁事其兄仁
穎出必告反必面如事父之禮曉法令事梁唐晉
常為大理卿
宋張可象潁州人七世同居宋延平中詔加旌表仍
蠲其課調
元張紹祖字子讓潁州人讀書力學以孝行聞授河
南路學教授至正中奉父避兵山間賊至將殺其
父紹祖泣曰吾父耆德善人請殺我以代父且若
輩獨非父母所生乎何忍害人父賊怒以戈擊之
戈應手挫銳因感而相謂曰此眞孝子不可害乃
釋之
張旺舅霍邱人幼失父母陳氐居貧守志旺舅九
歲賣餳以養其母母病貧不能求醫惟日夜痛哭
籲天求代未幾遂愈又自以生業微不能多給竟
不娶以終母年有司言於朝旌之
劉通亳州人家貧業農母失明通斷酒肉日夜禱
於神歴三十年不懈母年八十五目復眀
明徐汝楫霍邱人父沒負土培墳廬於墓成化六年
旌
李崇德字養淳潁州衛人生平孝友仁愛賑貧乏
修橋梁凡益人者孜孜不倦隣人以地售曰吾世
隣忍售爾地乎助之以粟而去子文煌文輝俱登
賢書有弟早世教其孤三人皆為博士弟子員
李琦之字公韓潁州人年二十流賊陷潁執其父
文炱索金無以應欲殺之琦之求代父死詞甚哀
賊不聽因罵賊賊怒立斃刃下賊衆中有憐而相
勸者終釋其父琦之妻年十六亦自縊以殉
杜煥字永顯潁上人母病危刲右股肉和藥療之
遂愈父晚年兩目失明又割左股肉為羹以進父
目漸開人以為由孝感所致由監生例得選乞歸
養親服闋授福建按察檢校琉球入貢憲長委煥
賓接使者以金為贄煥正色曰遠人慕化而來吾
奉命賓接而先受金可乎使者敬服官至延平通
判
王翊潁上人弘治間以孝行旌
張价字大之蒙城人母病目盲价䑛之而愈弘治
四年舉鄉薦後訓鄆城有教澤母亡廬墓三年
楊昇武平衛人葬父結廬墓側蔬食三年黃河水
屢溢至廬輒回弘治間詔旌其門
時尚祥潁州人祖父病目每晨祝天餂之目復明
又刲股以療祖疾
杜憲周之士俱潁上人皆割股療父病
魏安民王敷政俱潁上人皆廬墓
成綱武平衛人母亡結廬墓側冬不衣絮夏不揮
扇墓木生連理枝詔旌其門
林鵬太和人正德辛未流賊之變鵬負母而逃遇
賊將殺之感其孝不忍加害母年八十有三鵬未
嘗一日離左右及歿送終之具不分委於弟兄
張一鳳霍邱人嘉靖壬午舉人母孀居孝養惟謹
嘗有盜入室鳳不顧妻子獨負母而逃得免於難
寗中立字爾強潁州人萬歷癸未進士選庶吉士
尋改禮部主事晉郎中疏請養母閱十八年孝敬
備至母終補原官擢尚寳丞卒於官中立讓産於
兄好周人之急而自甘粗糲鄉里稱之
李文明亳州人以鄉貢授武英殿中書萬歷四十
三年亳大饑文明捐米一千五百石以助賑勅賜
蒼生寄命四字以旌之
吳自勵字健甫天啓間選貢例得任别駕以養親
不就父沒撫育幼弟俾之成立凡田舍之美者悉
讓之友人劉某以千金密托之曰吾子未至蕩盡
家園此金斷不可與已而其家果日落有饑寒之
憂乃召其子戒其妄費以金還之
白精衷字輔乾潁州人五歲而孤母袁氏甘貧守
節每自齧糠粃以飯飼兒精衷泣曰兒無能供饘
炊乃忍食細而母食粗乎每食即先啖粗糲以示
甘天啓丁卯舉於鄉崇禎乙亥流賊破潁州家人
勸逃匿曰母守我四十年我何忍舍之去賊刃之
至死猶手護一袴曰吾母手裁也
張燦垣霍邱人賊屠城父被執冒刃入賊營救父
不克伏屍痛哭瞋目大罵奪賊刀相併賊怒殺之
汪時譽霍邱人九歲喪父事母孝謹三遇母病刲
股者三皆獲愈
萬鍾徐興祖姚得山李璵李珉五人俱霍邱人輸
粟千石賑饑奉旨旌表
陳鏞李義王崇禮胡義朱理王暘胡敬七人俱霍
邱人皆嘗輸粟五百石以賑饑民事聞奉詔旌表
立碑紀其事
檀之櫆字量垣潁州人事親孝教授里中以束脯
佐甘旨崇禎八年城陷時母柩在殯不忍去賊掠
其家櫆持石杵連斃二賊又傷數賊後賊來益衆
被創而仆縳屋柱間磔之移時兩目猶閃閃動也
張芳亳州人母亡廬於墓側次年秋病篤妻子往
視之不令入廬而卒
汪泉字及之蒙城人父殁廬墓有白鳩巢其廬
張忠卿蒙城人親沒廬墓三年
陸九一蒙城人三歲父亡母年二十六甘貧守志
歿後九一廬墓三年不茹葷血
張顯思蒙城人年十三喪父廬塜上日夜號泣有
盜經其廬曰無驚孝子相率而去遺產盡推予其
兄授徒自給
韓文昇蒙城人母劉氏苦節撫昇母病篤昇與妻
柳氏同割股救之
牛光斗蒙城人年十七父疾割股父殁廬墓事母
尤盡力一味之甘母未嘗不敢食殁後廬墓如父
喪時
張依誠蒙城人戶部侍郎思恭七世孫父早卒家
貧母好施依誠夏則汲水冬則刈薪竭力以承母
志母病割股療之及卒自負土成墳廬墓三年
劉文試太和人因母病習醫時調湯藥母卒廬
墓三年木生連理
陳倫太和人弟早卒遺孤六歲倫撫之成立分產
與己子無異族黨有喪未舉者助之貧不給者濟
之時服其義
張四重太和人嘗宿旅邸有女私奔重楗戶不納
有客寄以千金數年後來取封識宛然子名立領
鄉薦庚戌中乙榜
黃經太和人家貧妻子嘗凍餒傭工以養母每具
膳必誘幼子出外恐分母食及死無以為殮遂鬻
子以辦葬事
孫應傑太和人母殁甫歛有宼警家人勸之逃傑
曰柩在何忍去寇至疑柩中有金欲舉火焚之傑以
身衛賊怒揮刃戕其手足開視乃知非詐仍完其
棺而去
常有榮太和人流賊壓境繼母戴氏病不能行榮
與子從教載母而逃遇宼將刃其母榮抱母求免
欲殺榮從教又抱父求代賊感其孝俱釋之
陳澤九太和人闖賊入境執其父有成將加以刃
澤九求代弗許同被害澤九妻王氏與其媳李氏
以瓦器投賊泣罵不已賊又刃之父子同難姑媳
雙烈時稱節孝兩全
周永祚亳州人母早亡祚侍父二十餘年同臥起
昏暮每負以行父沒廬於墓旁二載而卒
李心惟亳州人崇禎八年寇入亳心惟泣守母喪
不肯離賊至被害子果見父死罵賊賊又殺之父
子皆諸生
李如龍亳州人闖賊執其母如龍奮刀擊賊賊怒
並妻劉氏俱剖腹死從兄猶龍守親柩不忍離亦
遇害
王德新亳州人明季諸生割股愈父疾
張才廣亳州人吳裕武平衛人懷成亦武平衛人
三人皆嘗割股愈母疾
張維黃字坤儀潁州人鶴騰孫崇禎乙亥流賊陷
城與其母匿巷舍賊牽其母索金將刃之維黃急
呼曰毋殺我母請殺我賊殺之有老嫗伏積薪下
見其引頸無怖色惟顧母而已事聞贈應天府儒
學教授
張大賡字颺甫潁州人鶴鳴子官廕生喜讀書工
詩兼長繪事寇破潁城父兄伯叔同日殉難家口
死者三十餘人大賡救父罵賊受傷昏仆賊去復
甦殯殮畢即裹創走京師與兄大壯哭請於朝鶴
鳴得賜祭葬而鶴騰大同咸蒙旌表
國朝沈允逹潁上人康熙元年有盜入其室執父九德
拷掠允逹越垣告急鄰里不應奮曰有親如此安
用生為赴鬭遇害
解于信蒙城人割股救父廬墓三年
曹元聲蒙城人父爾嘉遇流寇不屈被害聲時在
城即縋城奔赴獲父尸而還
徐文明蒙城人李恭亦蒙城人黃麟生亦蒙城人
又譚籍太和人王廷瑝亦太和人五人俱親病刲
股
滁州
宋苟與齡字壽隆來安人志尚高潔事親力竭而禮
盡母殁廬墓側旦暮上食哭有芝十九莖生墓門
宣和中州守唐恪以事聞詔旌其門
趙察字叔晦來安人紹聖初有聲太學察事親
孝養孤姪如己子以行義為鄉里所推人有爭得
察一言即解去晚歲以特恩調永福丞
王鈞滁州人性孝友貧不能自給而奉親必竭其
力父卒哀毁盡禮事無巨細必咨於兄而後行鄉
里義之
明陳通全椒人正統七年輸粟千石賑饑事聞旌表
黃正字景齊滁州人性至孝母華氏年八十餘殁
正哀毁不能起及葬負土築墳廬於墓側蔬食三
年成化中旌表
徐昇字仲高來安人資性敦厚讀書守禮族屬百
餘口同居共爨庭無間言
盧守益滁州人六世同居詔旌其門曰尚義
孫庸字乂良滁州人父景和市馬廣西道死南寧
官為藁葬景和殁三月庸始生及壯銳意訪父遺
骸徒步之南寧徧歴山谷有二嫗指示葬所因而
掘之遂得枯骨刺血以驗乃負歸營葬廬墓三年
哀毁骨立時人稱孝
邵煒字維張全椒人天性孝友父沒終身不飲酒
竭力奉事孀母待兄及從弟俱極孝愛
濮榘滁州人母卒侍父寢三年不入私室事繼母
盡孝有異母弟五人榘皆篤愛之人亦不知為兩
母出也
楊于庭字道行全椒人少聘陳氏女及笄而瞽或
勸别娶于庭不聽人高其義後舉萬歷庚辰進士
歴官兵部郎中
金光璧字文宿全椒人太學生父九陛從湖南兵
備致仕歸光璧侍行至中途夜遇盜光璧冒白刃
負父突圍出獲免於難人稱其孝
吳國鼎字玉鉉全椒人給事中國龍長兄崇禎癸
未進士授中書舍人旋遭母喪廬墓不出
吳國瑞全椒人父疾篤刳肝以進而愈
金新鼎字仍之全椒庠生居母喪哀毁疾卒遺令
以縞素殮
國朝吳一龍字德中全椒庠生性純孝尤篤友愛撫姪
如子
吳國器字玉質吳國縉字玉林俱國鼎弟國器刲
股以愈父疾母歿茹素終身國縉順治壬辰進士
授江寧教授慷慨好施頻濟困阨人高其義
魯子琳全椒庠生侍奉父母竭力盡孝父母殁前
後廬墓六年康熙四十九年旌表
和州
南北朝宋劉瑜歴陽人七歲喪父事母至孝年五十
二喪母三年不進鹽酪號泣晝夜不絶聲勤身力
以營葬事服除二十餘年布衣蔬食言輒流涕恒
居墓下未嘗暫違元嘉初卒
唐何蕃和州人入太學以學行為諸生推服朱泚之
變正色叱諸生之欲從亂者由是六館之士不受
汚蕃性純孝以親老歸養諸生言於司業陽城請
諭留之會城出刺道州不果留韓愈為作傳
明黃有常含山人元末兵興奉母遠避屢經艱險竭
力扶護卒脱於難洪武初舉孝行授平陽主簿
王鎬字子京和州人永樂甲午舉人歴官戶部員
外以廉能著奔父喪哀毁踰禮負土築墳手植松
柏有芝二本生墓側人皆言孝感所致元孫元吉
由舉人歴教授篤於孝友嘗侍父疾籲天嘗糞疾
即平復
張全和州人正統六年輸米麥千石賑荒奉詔旌
奬
于纓和州人正統中父殁又三十年母亡纓哀毁
廬墓終制而歸先後如一有司欲舉旌典力辭而
止
薛良和州人正統戊午舉人知獲嘉縣有孝行天
順時旌
唐慶字以章含山人少喪父家貧事節母盡孝奉
嫠嫂甚謹兄弟遺孤撫育如子二十餘年不私尺
帛雖半畝之宫悉以均授
張弘道字志夫含山人嘉靖己酉舉人母喪廬墓
因母存日畏雷弘道每聞雷聲中夜必起伏哭塜
旁曰兒在此當事薦其至行特擢南京國子監學
錄
趙為光和州庠生親沒廬墓三年
詹雨潤和州庠生年十一刲股愈父病
閔應榜和州人刳肝愈母病
王弘中和州人刲股療母
汪竒敏含山人刲股療母後竒敏病其子迅亦如
之
蔣崇仁含山人父母病刲股以進者三皆即愈
國朝周文光字武明和州人値歲大祲文光輸粟助賑
全活甚衆順治十四年旌表
曹超和州庠生順治十六年海宼入犯江寧掠及
州境超奉親出避猝遇宼兵欲戕其父母號泣請
代寇憫而釋之家甚貧困而甘旨之奉必竭力辦
具又辭聘不出侍養終身居喪毁瘠負土作墳家
有父植紫薇一株已久枯超每對之哀慟忽復發
花咸稱孝感康熙四十二年旌表
戴晏晏弟杲俱和州人兄弟事親皆篤孝父喪過
哀絶而復蘇既葬並廬墓側三年服闋始歸康
熙四十四年旌表
徐繼穉含山庠生連遭親喪哀毁盡禮結廬墓側
前後六年嘗中夜聞母在廬外呼之穉驚起出視
廬垣忽倒得免於阨又時有白燕飛鳴之異人皆
言純孝所感康熙五十三年旌表
趙珮和州人年十一母病篤哀籲神前祈以身代
伏地未起恍若聞神語許之母遂平復既長孝敬
二親歴五十年後連遭大喪哀毁骨立墓在深山
素多虎患珮廬於旁皆馴伏無犯人多嗟異雍
正六年旌表
張弧和州人母病禱神乞以身代夢神允其請弧
旋卒母果愈
晏璧生含山人貢生歴任繁昌蒙城潛山訓導事
親撫弟以孝友稱又周給貧困全濟甚多
廣德州
唐潘晃廣德人事父至孝嘗以役事至京一夕夢神
告曰汝父病篤晃覺驚惶不已日夜奔走以歸一
夕復夢神語曰汝父病愈歸問其故果如夢中言
父卒廬墓芝草生墓側事聞詔旌其門授廣德令
宋王安兒桐汭鄉居民鄉舊有廟安兒父病篤禱於
神割股肉和粥以進父即愈鄉人名其廟為割股
廟
范日進宋咸淳時人家衆三百口不分產鑿雙井
共汲惇睦無間
李貴居原通鄉事親至孝處宗族賙貧恤孤樂善
好施故鄉人名其居傍之橋曰孝義
李彭年紹興間進士割股肉以療父病事聞詔表
其鄉曰旌孝
明姚觀壽割股療父病洪武中旌表其門
潘事心字若泰廣德人新婚而親沒柴毁骨立廬
墓六年不入寢室
岑熙廣德人少以孝行聞客都下得遺金五百兩於
旅次求其人還之御史馮明玠記其事庚辰辛巳連
歲大祲破產以賑親旌之無告者
姚啓宗字午明篤學好義見人冤抑不惜破產申
雪之有誣陷大辟者其仇也啓宗力為解釋或負
啓宗五十金欲鬻妻以償啓宗亟焚其劵
王應篤家貧好義里人有貸金娶妻生子十歲矣
不能償欲鬻子償之應篤焚劵不復索歲饑出穀
二百石以賑鄉人
國朝程應桂建平人也為邑掾乙酉兵亂知縣杜鶴年
以家口委應桂應桂多方匿之獲全後鶴年被殺
復護其孤孫與主婦還關中邑令張正中顔其居
曰義高千古
陳乾字亨之竭力事親弟殀撫姪如子族有賣子
典身者出銀代贖貧人負債焚劵不取地方染疫
為貧者延醫死則施棺人誦其義
宗維漢建平人宋留守諡忠簡澤之裔孫也父患
背疽維漢吮䑛得愈母殁哀毁骨立旬餘不進水
漿嘗廬墓悲號暈仆經日始甦母性好施舍維漢
承順不倦出母所積金六百兩設厰賑粥更捐貲
以瘞貧不能殮葬者時建邑長圩水潰里黨艱於
補築維漢復出母遺金募工修築十里完固倍昔
贍卹老羸歲以為常雍正十一年旌表
六安州
宋郭淵字濟川六安人羣盜起淵聚族保障一村六
人往依焉大德末淮西大饑淵作饘粥食之時多
鬻子淵視其尤困者假子養之長為娶婦至歲大
穰縱之去六人初習兵少文淵與父諗以詩書俎
豆為業人慕之多化者孫言與宋景濂游宋稱為
竒男子
明黃用賢六安人父母殁廬墓側清泉自湧有虎不
為害火不燬廬之異成化間旌
張時厚六安人段弘仁與張翀皆英山人俱以廬
墓旌
武紹元六安人父疾鍼灸必以身先居喪哀毁四
載不入寢室有司以孝聞獲旌
李九疇字敘卿六安人父鰲以疾廢祖老且貧疇
事病父衰祖曲盡孝養父先卒祖年九十餘卒喪
葬如禮嘉靖間旌其門曰順孫
馬應乾英山人刲股廬墓縣令屢旌之而同邑段
孟塤亦以廬墓稱又有傅得年事繼母如所生鄉
里稱之
何金六安人母遺腹生金母疾篤金為嘗糞卒廬
墓三年萬歷間旌表
黃岳吳繼宗朱德溥陳嗣禹李世芳
謝叔因李植程尚德俱六安人以刲股稱孝
單植與周傑六安人俱廬墓三年
姜宣鄭顯忠俱英山人萬歷九年共捐穀四千石
備賑有司旌之
劉國翰六安人崇禎十三年捐穀一千石賑饑都
院史可法旌之
汪禮六安人嘗商於淮南有浙人劉姓者將入京
聞其好義以五百金求寄逾三十年劉以罪戍遼
左歸禮舉以與之封識宛然
何克仁字樂山六安諸生嘗赴省試宿逆旅拾遺
金故留不去頃主人倉皇呼索詢實還之不受其
謝
項倫霍山庠生親殁廬墓年四十喪妻遂不娶鄉
人稱為孝子義夫
段一定六安人明季族子女有流離失所者捐貲
贖歸居家孝友絶跡城市
國朝馬之光字實甫六安人明季舉人官修武令卒生
平慷慨好義公車偕友入都過西河沿見倚門一
婦友愕然與語大哭乃其子婦為亂兵掠賣者之
光罄所擕并告貸贖還之邂逅一江西士人饑困
欲死問其所須若干慨然解槖濟之子晉鍚以孝
聞舉康熙癸卯南榜第一
黃九錫字公位六安人乙未武進士父鉉明季守
備昌平殁於王事九鍚犯重圍尋骸骨歸葬季父
鼎奉檄勦山賊九鍚參謀議平之居鄉修州學建
橋梁
邱從先字寕野六安人少苦志問學父民逵明季
壬午以守城罵賊死賊退從先於積屍中刺血得
骸骨歸葬奉母避難雖流離不缺甘旨撫兩弟俱
成人舉鄉飲賓
駱士憤字子發六安人順治中領鄉薦教諭虞山
擢鄖陽司李平反多隱德鄖人尸祝之性至孝於
郭西先塋搆祠三楹呼號上食如生前問視狀其
孺慕誠信蓋得於天性然也
金天爵字理源六安人少嗜學事親盡色養親殁
逄忌辰哀泣如初喪撫姪如己子初因艱嗣妻為
置妾詢知宦裔具奩嫁之鄰被火幾百餘家天爵
貸粟以贍悉賴以安
程之光六安人性至孝雍正九年旌表
泗州
漢徐憲臨淮人居喪至孝白鳩巢於戶側太守鄭宏
舉為孝廉朝廷稱為白鳩郎
南北朝宋王彭盱𣅿直瀆人元嘉初父喪家貧不能
葬弟兄二人晝則傭力夜則號泣鄕里哀之為助
力作甎時天旱井泉枯涸彭號天自訴泉忽湧出
葬畢而竭太守表其事名其里曰通靈蠲租布二世
宋朱壽昌天長人字康叔以父巽蔭補官歴知岳閬
二州有善政巽守京兆時壽昌母劉氏有娠而出
生壽昌數歲乃還父家母子不相聞者五十年壽
昌行四方求之不得熙寧初棄官入秦誓不見母
不還乃相遇於同州母時年七十餘有數子悉迎
以歸事聞詔壽昌還官壽昌以養母故求通判河
中府數歲母卒哀毁幾喪明孝聞天下
明陳逵五河人幼喪父為邑吏例得候選不忍違其
母願乞冠帶終身母病割股及卒廬墓三年
蔡興盱眙人父歿負土築墳廬墓三年景泰間旌
楊芸泗州人母病割股得愈妻侯氏并以孝聞
湯三聘泗州人父病篤三聘寢食俱廢刲股肉復
以口吮便處父少安而三聘病歎曰父無恙予敢
更求生哉竟不起
楊見復泗州人母陸氏病篤見復刲左股進母少
安弟見和復割左膞遂全愈
周夢兆泗州人父病夢兆咬左膞以進病得愈善
事繼母無間言
王之給泗州人年十四孀母病篤割股進之母遂
愈
蔣學顔盱眙人年十六割股救母旌表
沈一元盱眙人母病劇醫藥弗效與弟一中俱禱
天割股以進
張桂泗州人善事繼母割股療病
王大像天長人父葬廬墓三年時歸省母不入私
室其妻共母臥起母病痢大像嘗之
王枝天長人父卒母以年饑鬻枝於徽商枝念母
時時哀泣商遣之歸而母已亡結廬墓傍悲號不
輟有司聞而旌之
唐堯智天長人年十二母病刲股作羹進之即愈
後以貢授教職陞湖廣上津縣知縣時按臣囑鄖
道察鄖陽七邑奸宄道以舊怨株連百餘人堯智
曰吾何忍以百命博一官焚其稿遂忤上官意調
王府長史不就歸惟以勤學著書為事孫士俊亦
割股療母疾
許純忠天長人年十四割股愈母病
馬應台天長人年十二母病刲肝作羹其兄應星
亦刲股進母
石梯天長人年十四割股愈父病
繆悦道天長人田間兒也母病悦道刲肉熟之以
啖母有教之者曰子悞矣須煮羹悦道再割作羹
以進母病遂愈
王應舉天長人櫛工也割股愈母病
王和天長人割股愈母病
許三選天長人割股療父病不使人知人有詢其
事者曰此不能已之至情可以是聞於人耶
張嘉彥天長人刲肝愈母病
蘇旺仲弟智季弟旻與朱文玘俱泗州人正德間
山東盜犯境旺等糾合鄉勇朱文玘等挺身迎戰
各手刃數賊尋以賊衆力窮遇害州守義而祀之
孫仁天長人家饒於貲値歲荒百姓負官租千餘
金仁慨為代償上官旌其義
戚杰字世秀泗州人年十七中嘉靖乙丑進士授
知縣擢吏部考功郎中杰少聘花氏女未婚而瞽
及登進士婦家請易婚杰不可曰夫婦倫也疾廢
命也吾不娶將安歸
蔣臚盱眙人萬歷間以孝行旌
張威天長人僉事張昊之僕昊征姚元洞蠻為賊
所執昊曰我死國宜爾汝急歸家威曰主不歸我
何之賊刃昊威力拒之曰寧殺我賊怒支解張氏
世祀之
胡世富天長人崇應第之僕應第少時嘗出遇盜
被執索金世富紿之曰金在我槖執彼何為應第
因得脱盜從世富求金不得被害
王秋天長人王應芬之僕應芬遊粤嶠得疾秋籲
天刲股進芬遂愈
國朝董官治天長諸生工時文三刲股愈父母病
潘其蓁蓁弟其茂天長人母病兄弟同日割股
李鸞瑞天長人母病嘗糞割股母遂愈後十年母
又病瑞再割右股療之
孫中裕盱眙人割股愈母疾
俞士瑄天長人歲貢生父母及生母殁皆勺水不
入口哭不絶聲居喪三年不御酒肉冬不爐夏不
扇後因修墓往反病暑而卒康熙四十三年
旌表
劉芳名泗州人兩割股以療母疾
戚怡泗州人年十歲割股愈母病
潘士吉天長人輕財尚義揚州破人掠子女至邑
士吉遇則買而歸之有二幼女無歸撫之如己女
長而擇配年七十二預知死期言笑而卒
劉鼎盛顧僴張士鉅繆自守四人俱天長人皆割
股救父
李行恭張弘業葉英陳養廉陳其弼王自明張儀
胡時逹王禪八人俱天長人皆割股救母
江南通志卷一百六十二
