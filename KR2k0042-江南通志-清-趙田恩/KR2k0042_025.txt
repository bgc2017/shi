欽定四庫全書
江南通志卷二十六
輿地志
關津(二)橋梁鎮市附(鎮淮揚徐四府太海通三州)
鎮江府(無關)
西津渡在丹徒縣西北九里北與瓜洲對岸舊名
蒜山渡宋乾道中郡守蔡洸置五艘以禦風濤元
延祐中增船十五明正統間巡撫周忱作二巨艦
僉水工三十餘人又甃石堤三十餘丈
國朝京口設有護漕救生船康熙四十六年
聖祖南幸駐蹕茱萸河以救生船少
特諭巡撫于準議行添設乃選京口漁舟計六十餘隻日
用其六更番應調活一人者予一金死者畀三之
一著為例又捐置義田五百畝以其歲入給工費
犒賞有餘則儲為來歲之用鎮江知府馮庭棠為
記勒石唐杜牧之有詩
國朝姜宸英有義渡贍産碑文(自岷山導江而下出峽汗漫數千里至金焦一)
(束水旋行逆折然後朝宗於海此曹子桓所為臨江賦詩徘徊而不敢進者也然余考之史記秦始)
(皇登會稽還從江乘渡註其地在句容縣北六十里不知何時復徙瓜步梁庾信集有奉命使北始)
(渡瓜步江詩至唐開元二十二年刺史齊澣以舟行繞瓜步回遠六十里始從京口埭下直趨渡江)
(路徑而免漂溺之患故自唐至今瓜步渡者皆徙而之京口然往時京口與揚子橋對岸瓜洲特江)
(中一洲耳後瓜洲以北淤漲與揚子橋連南直對潤州江身益狹江身狹則水流益汛急舟緣金山)
(之麓而行春秋之間上流泛漲山水相搏觸漩而為渦激而成湍雖恬風霽景猶懼變生不測少遇)
(風波失利一匏千金故京口之渡為天下最險余六月渡江登金山見山足艤舟五六舟人操楫而)
(坐若有待者寺僧深爽進曰此為濟渡之舟自廵撫某公設此後凡有事於兹土者及往來行旅各)
(捐俸及資益造舟買田置市租以贍水手之稍食及其賞格之費焉然久滋易弛也某懼斯人之弗)
(脫於險而大隳前功願得一言以示來者余惟易既濟稱君子思患而預防其說在六四爻曰繻有)
(衣袽終日戒夫涉川者不能戒之於未濟之前特恃其一舟之無隙以與彼狂飈駭浪争命於呼吸)
(之頃固且不可况於待其既濡然後操舟而拯之此與夫救火者之燋頭爛額何以異然而聖人之)
(慮患也徧視夫事之可需者則需之有需之不能不得已而濟者則終日戒之至不得已而濟而終)
(日之戒之猶不足以勝夫所濟者之險既已瀕於死亡矣乃忽然而得生彼仁人者之於此視夫人)
(之脫之死而易之生其心樂不樂也自數舟者之設常歲活人以四五十計不十年而得活者四五)
(百人矣由十年以前觀之彼四五百人者皆江上之遊魂水府之鬼籙也然則使自今十年之後之)
(人有一不得濟以淪胥以亡者於吾心不且有戚戚乎哉若夫推前人之心以繼於無窮此則思患)
(豫防之道宜如是也深爽學佛者也為佛之學者使人求福於冥冥其說多幻妄不可信深爽獨能)
(推廣有司德意使人之得免於險阨且曰吾佛之道固然其為世利益多矣余樂其有是請也而書)
石公渡縣東北六里石公山下
大港渡縣東北大港鎮西高資渡縣治西四十
里甘露港渡右丹徒
李莊渡丹陽縣東南五十里
周家渡花家渡右丹陽
蔣家渡金壇縣北十里官載渡縣北十五里
龍宿渡縣東石牌村北右金壇
清風橋丹徒縣治南跨關河宋景祐間郡守范希
文重建又名范公橋
嘉定橋縣治西南舊名利民橋跨關河宋淳熙中
郡守錢良臣甃以石覆亭其上人呼為錢公橋嘉
定中復甃之故又名嘉定橋
千秋橋縣治西跨關河晉王恭作萬歲樓於城上
橋與樓相對因名千秋
綠水橋縣治北跨關河舊為游觀之勝唐杜牧之
有詩俗呼為高橋昇仙橋城南鶴林寺前
大鶴鳴橋城東南一名孩兒橋上有石欄
惠民橋縣東十五里丹徒鎮
澗壁橋在澗壁鎮跨澗壁港
大港橋在大港鎮
馬公橋縣東南四十里新豐鎮跨漕河舊名陸公
橋
國朝康熙十年橋圯巡撫馬祜重建因改今名
泰運橋府城南門外跨運河為吳郡往來孔道
丁卯橋縣南三里跨運河晉元帝子裒鎮廣陵運
糧出京口水涸奏請立埭以丁卯日制可後人構
橋因名唐許渾築别墅於其側
丁甪橋縣西南七十里丁甪鎮
通阜橋府西門外舊為板橋以當江寧衝道明萬
歷中甃以甓
洗馬橋城西京口驛以唐太子洗馬陳翌所建因
名
高資橋縣西五十里宋延祐中建
鎮西橋城西北舊名拖板橋元至順二年重建尋
又圮明正統中重建
右丹徒縣
雲陽橋丹陽縣治東跨漕河舊名清化橋又名賢
橋宋嘉熙中建後圮淳化中重建弘治間濬漕河
拆毁尋復建
惠政橋雲陽橋右俗名斜橋明成化中建
三思橋縣治南大德間重建覆亭其上
七里橋縣東南七里漕渠南岸珥瀆河宋元祐中
建明嘉靖間知縣來汝賢改名麥舟橋以宋范純
仁贈石曼卿麥舟於此
嘉成橋縣南四十里珥村鎮宋嘉定中建
泰定橋縣東吕城鎮一名大橋跨漕河元泰定中
建
蕭塘橋縣東二十里蕭塘港一名顔橋元泰定間
建
博望橋縣東四十里
西楊橋縣東南四十里跨丁義瀆一名安豐橋元
至正間建
馬林橋縣西北跨辰溪長山八十四𣲖水皆由此
入練湖宋嘉定中建
花垾橋縣北二十里花垾鋪前明洪武中建
丁橋縣西七十里丁橋鎮相傳以丁令威得名
黃堰橋在縣西南四十五里亦名通德橋宋咸平
中建
馬嘶橋縣北六十里跨馬嘶港
寨橋縣北七十里
萬年橋縣南延陵鎮唐貞觀中建其後屢圮屢建
右丹陽縣
春雨橋溧陽縣治東舊名春市橋俗呼為中橋宋
嘉定中建時久旱得雨因名陳子高詩屐聲春市
雨人語夜橋燈即此胥渚橋縣東四里
硯瀆橋縣治東北謝玄暉洗硯處
秦公橋縣東南一里俗呼為下橋
鳳凰橋縣北一里雙虹如翼俗呼為雙橋
國朝朱雯有重建雙橋記(古聖人制度之興凡以前民利用故城郭廬舍而外復有)
(橋梁之制其來尚矣王政火覿道茀歲十一月徒杠成十二月輿梁成咸以濟民也其初始於架木)
(後世或甃以后或浮以航惟因乎地之宜故周文綦造舟於渭秦公子鍼造舟於河迄今載之史傳不)
(重哉溧陽為金陵輔邑其東南多山若金雞石屋盤白諸勝列如翠屏鬱然也獨西北皆陂池塘澤)
(洪流巨浸集建平高淳諸道之水而匯於兹焉閭史水記曰溧陽之水東而南水之去道也西而北)
(水之來道也蓋由固城五堰而下經昇平三墖會於溧水之曹姥山然後直注於雙橋即今所稱鳳)
(凰橋者嗣是繞城分三流而入於荆瀨諸溪則兹橋其鎻鑰云地為通衢往來所聚肩摩轂擊不能)
(褰裳而往也明弘治初邑令新符公建雙橋跨其上以便行旅歲月奄曠橋制傾圮邑吏部史公復)
(鳩工而新之沈青霞先生為之記兹閱百年而履跡上敝木蠧下嚼不無爛浥解拆之患壬戌冬予)
(署篆兹邑覩舊制之將頽也蹙然憂之曰橋梁之制王政先之凡以利民也昔陳少游為觀察使設)
(梁以禦虐水生民賴之至今呼為大夫橋杜預造橋梁於平津衆論翕然以為不可預力任之梁成)
(而君賞其功民拜其惠十世誦之不衰豈非利民之事為士君子所不可諉乎獨予貧吏不能勉力)
(任事如兩公而輸民力以供興作又勞民傷財之是懼幸有善者同力而肇舉之以聚沙成塔之心)
(成鞭石為橋之果懸墾山伐木之雇募其力揆攢鑿撞秘之用庇其工具舁輦畚築之器備其用俾)
(輸棟楹者若干輸□櫨者若干輸甓㽋者若干版築具興材殖互飭將不日而告厥成焉將見二水)
(中分夾綵虹而並跨雙橋齊峙駕明鏡以參差是固予之志也夫不然則時之沍寒民將胥溺亦鳩)
(爾衆而備王政之一端歟)
嘉定橋去縣四十里跨中江一名中江橋唐開元
間嘗剙浮梁宋元祐三年建橋曰衆樂嘉定中重
建改今名
上興埠橋去縣六十里
安樂橋去縣三十五里隋大業初建以甓甃兩岸
故又名甓橋南渡橋去縣三十五里
渡濟橋去縣十二里跨瀨水萬歷中建傍有伍相
國祠
鎮安橋縣南三十里戴埠鎮諸山澗水皆匯於此
右溧陽縣
文清橋金壇縣治東百步舊名行香橋又名惠政
橋宋淳熙中建端平中又撤而新之改今名
清河橋縣南二百步舊名安定橋宋端平中甃以
石改今名俗呼為文橋
鍾秀橋縣北三里舊名懷德橋明成化中建嘉靖
中甃以石又名鐘橋相傳古有銅鐘流至此故名
濯纓橋縣北九里舊名三里岸橋茅山水自此出
運河明弘治中甃以石下為三洞
蓮渚橋縣東北八里明萬歷初建
周公橋縣東南五里跨錢貲蕩即舊刁莊渡明弘
治間構木橋萬歷中易以石
覲龍橋縣西南二里舊名社橋以明太祖曾經此
易今名
晝錦橋縣東八里石牌村宋紹興中建
大雲橋縣東南四十里洮湖西北岸舊為彭期渡
元大德間築長堤建石梁為宜興溧陽往來孔道
東墟大橋縣西二十三里跨大溪為茅山水所經
明正德間建
莊城橋縣西北三十里為唐儲光羲故居
高下湖口橋縣北八里明永樂間圯弘治中復建
唐王橋縣西四十里唐王村一名雙橋
右金壇縣
丹徒鎮丹徒縣東十五里運道所經商旅輻輳有
東西二港皆通大江達運河或曰鎮即故丹徒縣
今土人稱為舊縣有巡司
大港鎮縣東南四十里以通大港而名又東四十
里安港口有安港巡司明洪武初置今因之
新豐鎮縣東南四十五里與新豐塘相近唐至德
二年趙侃等濟江至新豐大敗永王璘即此陸游
云李太白詩南國新豐酒東山小妓歌又唐人詩
再入新豐市猶聞舊酒香皆謂此非長安新豐也
高資鎮縣西五十里明洪武初置高資巡司并置
驛今因之丁甪鎮縣西南七十里
右丹徒縣
吕城鎮丹陽縣南五十里明洪武初置呂城巡司
今因之
延陵鎮縣南三十五里即故延陵縣也宋熙寧五
年省縣為鎮以地分隸丹徒丹陽金壇三縣又置
延陵寨於此丁橋鎮縣南六十里
珥村鎮縣西南四十里珥瀆河西岸南接金壇縣
界
埤城鎮縣東北五里接武進縣界
右丹陽縣
戴埠鎮溧陽縣南三十里為入南山總路凡山中
所産載至鎮始登舟
甓橋鎮縣北三十里舟往金壇者必經此亦一孔
道
社渚鎮縣西南六十里
上興埠縣西北六十里赴江寧者路必經此舊設
巡檢司今裁
右溧陽縣
迪莊金壇縣西南二十五里
直里在縣西三十里莊城在縣西北三十里
西陽在縣西七十里倪莊在縣西七十里
右金壇縣
淮安府
南鎻關在山陽縣南一里安樂關縣西北三里
柳淮關縣東門外三里一名下關
雲梯關縣東北二百里淮北海口其地有一套至
十三套
板牐關縣西二十里運河之北關差駐劄右山陽
海關阜寧縣小南門外
北關清河縣東南通濟牐口有部司收稅
五港口護鹽關安東縣東北七十里元至元九年
遣步騎連州攻破射龍溝五港口鹽場白頭河四
處城堡即其地
三岔關桃源縣東三十里明初設關有巡檢司查
納桅封明末改移白洋河今設巡檢司於此
上關渡山陽縣來遠坊之西
下關渡舊淮隂驛後清河渡縣西南十五里
顔家河渡黃河自清江浦東下十里草灣分南北
二支其北十五里即顔家河也
清江浦渡郡城西三十里右山陽
喻口渡鹽城縣北一百二十里為淮河津要
清溝渡阜寧縣西南百里
小清口渡清河縣東北五里
夏家湖口渡縣西北二十五里
王家營渡
大清口渡縣東北十里右清河
淮河渡安東縣壩上巡司前
五丈河渡縣東北三十里
五港口渡縣東北七十里右安東
白洋河渡桃源縣西六十里
崔鎮渡縣西北三十里
縣北渡縣北三百六十步右桃源
東仁橋山陽縣新城東門外
西義橋新城西門外舊名西鐵橋行旅輳集之所
平河橋縣南四十里南至寳應六十里為往來通
衢
周家橋縣西南九十里北去高家堰五十里又南
為翟家壩淮水東溢往往從此奔衝隄防至要
羅家橋縣西北三里羅家溝
伏龍橋縣東八十里通津橋縣東北十里
右山陽縣
會龍橋阜寧縣東南拱極橋縣東北
昇仙橋縣西南清溝鎮
右阜寧縣
登瀛橋鹽城縣西門外通海橋縣北門外
通濟橋縣東南五祐鎮永安橋縣北新興鎮
方橋縣西岡門鎮仁和橋縣西南沙溝鎮
新陽浦橋縣西一百二十里
右鹽城縣
洩水橋三座清河縣汪家窪
屠家橋在屠家莊
三孔橋在賀家堆雍正八年奉
旨動帑興築通京道路自王家營起至通州止於清河縣
境内建洩水屠家莊三孔等橋以便往來商旅
石人溝橋縣西十里湯家澗橋縣北六十里
中和浮橋一在縣東青龍菴一在縣西雙金牐一
在王家營沙埠橋縣東南六十里
霍山澗橋縣西南九十里棠梨溝橋縣北十里
爬泥蕩橋縣北七十里瓦子灘橋縣東北三
十里
右清河縣
化龍橋安東縣治東文衢橋縣東又名分司橋
東市橋縣東西市橋縣北半里
太平橋縣北一里因近太平鎮故名
蘭墩河橋縣東北四十里遏蠻河橋縣東北七
十里平望河橋縣東北八十里
夏家口橋縣北三十里白洋河橋縣東北九
十里鹽場河橋縣東北一百里
右安東縣
張四沖橋桃源縣東二十里
蕭家橋縣南五里崇河橋縣北四十里
赤鯉湖橋縣北七十里
穿城橋縣北穿城集通宿遷沭陽大道
右桃源縣
西湖嘴市山陽縣運河東岸舟楫停埠商賈駢集
邱瓊山有詩版牐鎮縣西二十里
清江浦鎮縣城西三十里古名公路浦又名淮浦
水陸孔道百貨叢集
劉莊在縣東南一百五十里明嘉靖中倭據廟灣
東侵淮安官兵敗之於姚家蕩又敗之於劉莊即
此
廟灣鎮縣東北一百八十里為郡境要隘海舟鱗
集商貨阜通有鹽場萬歷二十二年築城周四里
高二丈餘
右山陽縣
馬邏鎮阜寧縣東北九十里元至元十二年於此
置馬邏軍寨有巡司童營鎮縣西北六十里
羊寨鎮縣西五十里東溝鎮縣西南五十里
朦朧鎮縣西南六十里北沙鎮縣西北五十里
清溝鎮縣西南百里
伍祐鎮縣東南三十里羊寨鄉有伍祐鹽場
右阜寧縣
沙溝鎮鹽城縣西南一百里有巡司
岡門鎮縣西十八里新河鎮縣西五十里
安豐鎮縣西南一百二十里
大岡鎮縣西南五十里
喻口鎮縣西北一百二十里宋紹定三年李全據
楚州造浮橋於喻口以便鹽城往來即此
新興鎮縣北十八里有新興鹽場
姚宗場縣西北商賈輳集為濱河大鎮其北為山
陽劉莊
右鹽城縣
馬頭鎮清河縣東五里近淮隂故城為漕運往來
要道明置巡司今因之吳城鎮縣西二十里
洪澤鎮縣東南六十里濱淮河南北孔道設洪澤
驛及巡司自高堰築後湖水汛溢鎮遂湮廢
老子山鎮縣西南一百里與泗州盱眙接界
漁溝鎮縣北四十里舊有水道通海口唐皇甫冉有詩
澗橋鎮縣北六十里鎮西有湯家澗
官亭鎮縣北九十里舊名崇河集明初都金陵此
為山東驛傳中道設爬泥蕩鋪建有官亭故名
大河口鎮縣東北五里即本縣舊治
王家營鎮縣東北三十里入京孔道雇役車騾必
出於此為一縣大鎮
娘子莊鎮縣東北五十里
永興集縣東北八十里與山陽接界
右清河縣
阜民鎮安東縣北三十里金城鎮縣北三十里
長樂鎮縣西北一百里有巡司白頭護鹽關設於
此與海州新安鎮交界
魚場口鎮縣東北一百三十里
南門市化龍橋市
廟後市
右安東縣
三義鎮桃源縣東三十里舊名三汊鎮明置巡司
今因之
白洋河鎮縣北六十里商民輻輳鎮有市橋與宿
遷縣分界橋東桃源縣橋西宿遷縣舊有巡司
國朝順治中設遊擊駐防今裁
崔鎮縣西三十里張四沖鎮縣東二十里
河北鎮縣北二里即重興集
赤鯉湖鎮縣北八十里丁市岡集縣西南四
十里
右桃源縣
揚州府
鈔關在挹江門外南連吳會北擁長淮西接濠滁
東通大海天下水陸要衝有關差駐劄
趙公渡鈔關浮橋東
白馬廟渡南門外白馬廟前
瓜洲渡縣南四十五里瓜洲鎮與江南鎮江相對
江面十餘里唐張佑有瓜洲聞曉角詩宋王安石
有船泊瓜洲詩
安樂渡縣北五十七里一名小張家渡
高江渡縣北六十五里路達高郵州界右江都
黃泥灘渡儀徵縣西南四里元許謙有詩
新城渡縣東十里花園渡縣西十里
樸樹灣渡縣東三十里
石人頭渡縣東四十里接江都縣界
瓜步渡縣西南四十里接六合縣界
建安渡縣西南宋太祖斬杜著處右儀徵
南門渡高郵州城南
西門渡州城西門外西北通天長泗州界
車邏渡州南十五里白家渡州西南四十五里
張公渡州西南四十里
閔家橋渡州平柯東村右高郵
龍舌津興化縣東門外南津縣南門外右興化
白田渡寳應縣南門外晏村渡縣西南七里
蔣家渡縣西十五里黎城渡縣西黎城鎮
白馬渡縣西北白馬湖邊三里渡縣北三里
黃浦渡縣北黃浦鎮右寳應
新城渡泰州北五里王家渡州西南十里
沈家渡州西十五里右泰州
通泗橋江都縣治東東西跨市河其水通淮泗故
名
太平橋縣治東南跨市河文津橋府學東跨市
河
止馬橋東門外明武宗南巡百官至此下馬因名
鈔關浮橋新城挹江門外戶部分司前
九龍橋縣南三里官河東岸
揚子橋縣南十五里自古為戰守要地唐開元以
後為沙洲所隔齊澣開伊婁河於揚子橋南遂為
往來通津今運舟西自儀徵南自瓜洲至此合而
北蓋總會之所也
紅橋北門外翼以朱欄岸多荷花為郡人遊觀之
地
小市橋在北水關俗名宵市橋相傳隋焬帝時於
此開夜市故名法海橋法海寺前
槐家橋縣北十五里跨槐家河唐末楊行密張神
劍屯兵處
大橋縣東五十里一名帶橋
右江都縣
天寧橋甘泉縣北門外天寧寺前
惠政橋縣北邵伯鎮舊傳謝安以政惠民故名
寳公橋邵伯鎮南通湖橋在邵伯鎮
鳳凰橋壁虎橋
右甘泉縣
望江橋儀徵縣治南跨裏河即今鼓樓橋
通濟橋縣東即東關浮橋坡橋縣東南十里
澄江橋縣東南俗呼天寧橋
仁夀橋縣南跨外河清江牐橋縣南跨運河
飛虹橋縣南三里三壩東
何家港橋縣東南二十里明嘉靖中建石梁為瓜
洲京口通衢龍門橋縣南十二里
胥浦橋縣西十里相傳伍子胥入吳渡江處
右儀徵縣
安定橋高郵州治西南舊名南濯衣橋
通濟橋安定橋北舊名北濯衣橋
澄清橋州治東
多寳樓橋州北門外商賈輻輳之所
新橋州南門外跨濠河
稅務橋古名遐觀橋在稅務局前宋嘉定年建
通湖橋在州新河堤
吳家橋州城西南三十里太師港口
三星汪橋州東南十五里俗名三仙灣橋州志云
每年除夜有仙人作左絞稻草篐纏於橋樁上篐
之高下其年之水必如之不差分寸居人相約於
除夜往候一無所見至曉視之而篐已在樁上矣
其相接處無痕跡人雖極力效之終不能成亦一
異也
高橋州東四里白塔河
右高郵州
中和橋興化縣治西南即八字橋相近為永福橋
東來之水自此支而北中和永福兩橋跨之參差
如八字然
文林橋縣西南跨市河
羅漢橋縣西寳嚴寺前
豐樂橋縣西河口鎮與高郵州分界
萬善橋在勝湖里龍珠禪院前
右興化縣
嘉定橋寳應縣治跨市河舊名孝仙橋宋嘉定中
重建改今名
廣惠橋縣治西南跨市河俗呼為新橋
瑞芝橋縣東門内宋元豐三年建産芝五莖因名
通海橋縣北門外舊名遺愛橋
五里橋縣南五里汜光湖口
汜光橋南四十里氾光湖上
潘家大橋在瓦溝溪
右寳應縣
太和橋泰州治東南一名州橋跨市河宋紹興中
建
樂真橋州治南宋淳熙十二年建嘉定七年重建
豐利橋城南水關上舊名暮春橋宋淳熙三年建
泰寧橋州治南宋淳熙中建跨中市河
谿光橋市河東鳳凰橋州治東跨長堤
經武橋州治西南跨西市河宋嘉定中建
濟川橋南門外一名高橋跨運鹽河為如臯通州
孔道明正統間建
虀湯橋州北三里相傳宋太祖至州民有獻虀湯
者飲而甘之因以名橋朝宗橋州北西溪鎮
右泰州
瓜洲鎮江都縣南四十里有巡司揚子江中沙磧
也沙漸漲出狀如瓜字接揚子渡口民居其上自
唐開元以來漸為南北襟㗋之處明嘉靖間以倭
警築城設守備等員
國朝設瓜洲水營參將西接儀徵東接三江口四面防
守
萬夀鎮縣東四十里
上官鎮縣西北六十里上官橋有巡司
宜陵鎮縣東北六十里地勢高阜居民稠密自灣
頭達泰州之通道也大橋鎮縣東五十里
右江都縣
邵伯鎮甘泉縣北四十五里官河東岸商民輻輳
帆檣雲集明初置巡司又置邵伯遞運於此今因
之
大儀鎮縣西七十里接天長縣界宋紹興四年韓
世忠於此勒五陣設伏兵二十餘所大敗金人世
謂大儀之捷為中興武功第一蓋其地也
右甘泉縣
新城鎮儀徵縣東十里運河所經商民凑集之地
石人頭鎮縣東四十里瓜步鎮縣西五十里
何家溝鎮縣東南二十五里
右儀徵縣
三垜鎮高郵州東四十里建炎中岳飛屯軍於此
以禦金兵三戰三捷其地有三垜橋跨山陽河
車邏鎮州南十五里
北阿鎮州西北八十里接寳應縣界晉僑置幽州
於此
張家溝鎮州北三十里明置巡司今裁
界首鎮州北六十里接寳應縣界
樊汊鎮州東南六十里接江都泰州界
時堡鎮州東北百二十里有巡司
右高郵州
陵亭鎮興化縣南三十五里唐大順初朱全忠將
龐師古攻下天長高郵引兵深入與賊將孫儒戰
於陵亭即此長安鎮縣北三十五里
芙蓉鎮縣東北三十五里
安豐鎮縣東北六十里明置巡司今因之
右興化縣
射陽鎮寳應縣東四十里本縣故城臨湖周遭百
餘里古射陂地
槐樓鎮縣南二十里運河堤上有巡司
瓦甸鎮縣南三十里汜水鎮縣南四十里
衡陽鎮縣西南百二十里有巡司
黎城鎮縣西九十里黃浦鎮縣北二十里
右寳應縣
姜堰鎮泰州東四十五里臨運鹽河
海安鎮州東一百二十里唐置海安縣後廢為鎮
居如臯泰州之中東可以控禦狼山通州西可以
捍衛揚州明置巡司今因之
斗門鎮州南三十里接江都界宋淮南轉運副使
吳遵路置斗門以資蓄洩因以名鎮
港口鎮州東北十八里北濱運河
寧鄉鎮州東北六十里隋置寧鄉縣後改為鎮明
設巡司今因之
西溪鎮州東北百二十里商賈萃聚之地宋有西
溪鹽倉天聖中范仲淹監西溪倉即此明設巡司
今因之
右泰州
徐州府(無關)
吕梁渡喬家渡
末直渡右銅山
冀門渡蕭縣西北十里曲里渡縣西北三十里
東鎮渡縣西北五十里
朱珊渡縣西北二十里右蕭縣
沂河渡邳州西北一里泗水渡州南二里
武河渡州西南六里龍化渡州北三十五里
張村渡州北七十里右邳州
皇華渡宿遷縣治西南一里
新路口渡縣西一里小河口渡縣南十里
直河渡縣南十里右宿遷
廟灣渡睢寧縣西北二里睢水南北之衝
麻墩渡縣北三十里右睢寧
東門橋府東門内洩城中積水出東南隅水門入
支河
荆山口石橋在銅山縣城東北二十里山前有河
甚廣下多亂石舊有橋跨其上為南北通衢後圮
里人張膽捐二萬六千金壘石為長橋數里人甚
便之
柳泉橋縣東北鳳凰山下九里溝橋縣寒山堰上
楚溝橋縣南十五里永濟橋在呂梁下洪
黃家橋在吕梁上洪
右銅山縣
永固橋蕭縣南永固山下一名董大橋
廟橋縣東南妙嶠山西天門橋縣東南天門山
萇池橋縣東南白土山北俗名響水橋
桃山橋縣東南桃山陶墟橋縣東南黃桑谷南
周朣橋縣東南龍泉山下錦川橋縣西南紅亭鄉
仙臺橋縣北五里三仙臺下
吉安橋縣西北趙家圈
右蕭縣
鞏濟橋碭山縣東門外五王鋪橋縣東三十五里
狐父橋縣南三十五里史記曹參破秦軍取碭狐
父即此
右碭山縣
天津橋豐縣北門内白洋橋南門外一里
泡橋縣東七里龍霧橋縣東北五里
嵐橋在嵐山前人鞏橋縣北二十里
大聖橋縣東北四十里
右豐縣
飛雲橋沛縣南門外相傳為思漢祖歌大風建河
水經其下入泗水為往來津要鴻溝橋縣東十里
沙河橋縣之沙河渡震遠橋縣東夏鎮
右沛縣
玉虹橋邳州東北一里舊名沂水橋
黃家溝橋州東北十里溜溝橋州東二十里
洪河橋州東南三十里
步雲橋州西北四十里一名五丈橋
高橋州西北三十五里横溝橋州西北一百里
履坦橋州北二十里
營河橋州北九十里伽口集東
登龍橋州北一百二十里舊名石橋
薑石橋州北一百二十里地石如薑
右邳州
朝陽橋宿遷縣南三里上口橋縣南十里
迎恩橋縣西四里
廣濟橋宿遷舊縣北一里拱宸橋縣北四里
管坊湖橋縣北四十里其地廣袤可十里北極青
齊南通吳楚往來輪蹄不絶伏秋淫雨泥淖難行
萬歷丙申知縣何東鳳甃石建橋自為記
坡石橋縣北圍田湖
右宿遷縣
通濟橋睢寧縣北關外余家橋縣東二里
白龍橋縣南二里呂公橋縣南二十里
戚家橋縣南二十五里邵公橋縣南十五里
右睢寧縣
卞塘鎮在銅山縣東昌化鄉以近卞塘湖故名九
域志彭城縣有卞塘吕梁二鎮府志為卞塘集
吕梁鎮府志為吕梁集有巡司
右銅山縣
永固鎮蕭縣東南二十里永寧鎮縣西三十里
安民鎮一名東鎮縣西四十里
趙家圈縣西北六十里大河北岸津要處明設巡
司
國朝兼設蕭營守備駐防康熙三十年巡司移駐張山
店
右蕭縣
西鎮店碭山縣東五十里有公館
南鎮集縣南十八里北鎮集縣西北十五里
王達店縣西三十五里雙溝集縣東北十五里
毛城集縣東三十里
右碭山縣
艾村集豐縣東南十五里今名杏花集又午溝集
在縣南五十里西即碭山界朱温生長于此今沒
於河
華山集縣東南三十里棠林集縣南二十里
苖城集縣西南二十里忽城集縣北三十里
司馬集縣西北三十五里相傳有浮陽侯司馬耀
封此
右豐縣
夏鎮沛縣東北四十里新河西岸北即滕縣界有
管界分司及泗亭驛明萬歷十六年築夏鎮城
沙河鎮縣西北六十里有公館
戚山集縣西南三十里有公館
右沛縣
直河鎮邳州東南六十里明初置直河驛嘉靖中
改置巡司今因之
新安鎮州西六十里濱河接睢寧界明初置新安
驛嘉靖中改置巡司今因之余行鎮州北八十里
泇口鎮州西北九十里接山東嶧縣界
源雀鎮州東北金史保大中棄山東地惟戍守邳
州源雀鎮蓋其地當山東衝要也
右邳州
劉馬莊宿遷縣北一百二十里一名劉家莊有巡
司
邵店鎮縣東北五十里小河口鎮縣東南十里
白洋河鎮縣東南四十里與桃源接界
脫車頭鎮縣西北四十里司吾鎮縣北六十里
歸仁集縣東南仰化集縣東二十里
右宿遷縣
高作鎮睢寧縣東十五里
子仙鎮縣西南三十里廟灣鎮縣西北二里
新安鎮縣西北五十里有巡司
木社鎮縣北五十里接州界
沙家集縣東三十里舊有行署今無存
興隆集縣北四十里沙坊集縣東北三十里
楓山集縣東北四十里
右睢寧縣
太倉州
張涇關在州南三里又半涇關在州東三里吳塘
關在州西三里古城關在州北三里舊志元時四
關俱屬水軍都萬戶府明初屬太倉衛俱分撥官
軍掌守後水道湮塞半涇等三關皆廢唯存張涇
一關
張涇渡太倉南關
施翹河渡崇明至太倉七丫港海面四十里
合浜渡崇明縣西平洋沙
界浜渡寳山縣與上海分界
海門第一橋太倉州東水關内即周涇橋
武陵橋鎮海衛前舊名惠安橋
安福橋州城内俗名三洞橋太倉陳門二塘之水
至此交會東出海門第一橋以入海
稅務橋武陵橋西
陳門橋州城内西南跨陳門涇上一名鎮民橋元
至順中建上岡橋在雙鳳鎮鹽鐵塘
義興橋州東北沙頭鎮跨七浦塘
木魚橋州城南門外普濟寺前一名晉寧橋跨張
涇元袁華宅在其側
右太倉州
湖川塘橋在鎮洋縣治楊林塘橋
集福橋在鶴王市跨楊林塘
右鎮洋縣
五龍橋崇明縣城東五里夀安寺前
青龍港橋縣東南平洋沙
阜安橋城西四十里東阜平安兩沙交界
外津橋城西三里天妃宫前
欄杆橋縣南沙城南四里
大通橋東北門外跨施翹渡
王丙橋縣東北近享沙
萬安石橋城西二十二里周神廟鎮
右崇明縣
登龍橋嘉定縣治前宋淳祐五年建
賓興橋縣治南文廟前宋淳祐中建明天順中易
以石更名青雲橋
永昌橋晏海門内明萬歷中建
拱星橋縣治東北圓通寺西嘉定中建
香花橋城外護國寺前梁天監間建明萬歷三年
重建石橋
嚴泗橋縣西南二十六里跨安亭浦上與崑山青
浦接界仙槎橋在南翔鎮
虬橋縣西南黃渡鎮跨吳淞江
六和橋縣西北外岡鎮元泰定中建
公塘橋縣北出劉河界
右嘉定縣
月浦橋寳山縣治東月浦鎮元虞集泊舟玩月於
此
海音橋縣西吳淞所西舊名丁家橋
張建浜橋縣南香花橋在廣福鎮
右寳山縣
雙鳳鎮太倉州北二十四里相傳晉成帝時耕者
斵土皆五色中有石函函二龜化為雙鳳而去故
以名鄉鎮亦因之居民稠密地多名跡又名雙林
因支道林得名
沙頭鎮州東北三十六里明時為州第一都會
璜涇鎮州東北六十里近鎮有涇涇中有石如璜
富人欲取為假山不能起是山根也明成化間剏鎮
塗松市州東北三十五里傍七浦塘舊為塗松鎮
宋元豐間去鎮為市偽吳張士誠嘗築城營兵於
此今圮
諸涇市州東十里
甘草市州東七十里舊名甘樹又名甘林東臨大
洋洪武七年置巡司今因之
右太倉州
茜涇鎮鎮洋縣距州東五十里舊出茜草故名即
宋楊林寨吳元年改置巡司又置稅課局今革
新安鎮距州東北三十六里舊名陸公市與嘉定
分界
右鎮洋縣
楊家河鎮崇明縣東八里新鎮縣西北三十三里
平安鎮縣西東阜沙新開河鎮縣東仙景沙
右崇明縣
南翔鎮嘉定縣南二十四里郡志崑山臨江鄉掘
地得石徑丈嘗有二鶴飛集其上久之鶴去忽有
詩云白鶴南翔去不歸惟留遺跡在名基因建南
翔寺即以名鎮明置巡司今如故
外岡鎮縣西十二里為水陸要衝
葛隆鎮縣西北二十里鹽鐵塘西與太倉州分界
明成化中知縣吳哲剏建亦名吳公市
右嘉定縣
羅店鎮寳山縣西北三十六里至元間里人羅昇
所剏故名比閭殷富㕓市之盛幾與南翔相埓
江灣鎮縣南二十七里其水自吳淞江屈曲入虬
江故名宋紹興中韓世忠以中軍駐江灣即其地
淳祐九年又置江灣忠節水軍寨元置巡司明因
之今裁
高橋鎮縣東南四十里清浦港之尾南連上海界
東北至海西瀕吳淞江
大場鎮縣西南三十六里宋嘗置鹽場於此
月浦鎮縣西北十二里因水而名明設顧涇巡司
於此
右寳山縣
海州
北關在海州北五里或云南宋時築此據險戍守
紹興末魏勝敗金人於北關是也
恬風渡海州舊名黑風口後改今名有碑云舟中
人衆休争渡海上風高且暫停
石湫渡州南二十里
大漣河渡海州新壩之上
伊鎮渡州東南九十里
莞瀆渡州東南一百四十里龍苴河渡右海州
小河口渡贛榆縣南五十里青口渡縣南十里
龍王廟渡縣北二十里右贛榆
陳村渡沭陽縣西北七里
水口渡縣北八里右沭陽
虎西橋海州西門外
沙壩橋州城西二里跨薔薇河
洪門橋州城北里許海潮上逆河水下注之處
小伊河橋州東南六十里下坊橋州南五十里
青伊橋州西南九十里九洪橋在石湫鎮
板浦鎮橋州東南四十里
右海州
紫陽橋贛榆縣西門外一里通玉帶河
會潮橋縣北十五里舊名大石橋
石羊橋城北五十里旦頭橋縣北七十里
潮河橋縣北三十五里青口橋縣南十二里
范家口橋縣南三十里唐生口橋縣南二十里
小河口橋縣南五十里浦北橋縣南六十里
柘汪橋縣城北五十里
右贛榆縣
文峰橋沭陽縣南門外迎恩橋縣東里許
來春橋縣東十五里
朝宗橋縣東八十里以東近大湖衆水所歸故名
窰溝橋縣北二里桑墟橋縣北四十里
蛤蜊溝橋縣西四十里隂平鎮西里許
右沭陽縣
新壩鎮海州南四十里大伊鎮去新壩五十里
板浦鎮州東南四十里商賈輻輳之所
莞瀆鎮州東南一百四十里
房山鎮州西南六十里其南為濫泥洪鎮
駝峰鎮州西六十里博望鎮去駝峰三十里
赤岸鎮州西一百五十里接郯城縣界
右海州
青口鎮贛榆縣東南十里水陸衝要市㕓叢集
小沙河鎮縣南十里
大沙河鎮縣南五十里枕岡帶河工賈凑集
臨洪鎮縣南六十里舊有巡司今裁
蠻子灣鎮縣南六十五里
中岡站鎮縣北二十里舊設遞運所今革
班里莊鎮縣西南四十里青墩鎮縣西十八里
荻水口鎮縣東北七十里與山東安東衛接界五
代漢乾祐二年密州刺史王萬敢擊南唐荻水鎮
大掠而還即此明初通海運築土城設主事一員
永樂中改設巡司又有遞運所今遞運所裁巡司
如故
右贛榆縣
新安鎮在沭陽縣去州大伊鎮六十里接安東縣
界
劉莊鎮縣東四十里一名柳莊為往來孔道
興龍鎮縣東六十里黃軍營鎮縣南七里
鴻溝鎮縣西南十里渠頭鎮縣北十五里
隂平鎮縣西北四十里舊為縣改鎮
王家莊鎮縣西北七里北下鎮縣西北十里
下埠集縣東九十里人稠貨聚
右沭陽縣
通州(無關)
平濟橋在通州治前宋太平興國中建正統間郡
人陳敏構亭其上萬歷四年易以石康熙九年重
建
中正橋州治東唐總章二年建
文武橋州治東南近儒學與守禦所故名
文津橋州治東南一名泮宫橋
龍津橋州東門外一名龍王廟橋正統間以木為
之成化間易以石端平橋西門外洪武初建
衆安橋望江樓外萬歷中重建
魚骨橋州東餘中場相傳以魚骨為之
通濟橋在白蒲鎮落成之日龍現於河又名見龍
橋
右通州
宣化橋如臯縣治南舊名牐橋以木為之今易以
石
通江橋縣治東跨市河通濟橋東四十里丁堰
鎮
登津橋縣東六十里白蒲鎮
汊陵橋縣西三里鎮安橋縣西南二十里
仁和橋縣東九十里馬塘場
惠民橋縣北西場鎮豐利橋縣東北豐利場
右如臯縣
朝陽橋泰興縣東門内
飛虹橋縣城東南隅為十二景之一
文明橋縣南門外一名望江橋
通江橋縣西門外
周家橋縣城西三十里舊漕米兌軍處
熙春橋縣西北口岸鎮永豐橋在黃橋鎮
右泰興縣
狼山鎮通州南十五里明嘉靖中以倭警設參將
府後改設副總兵
國朝順治十七年改設總兵官建中左右三營各設遊
擊守備等員駐城防守而以狼山為控扼之所有
水營署在狼山東當孔道
白蒲鎮州西北六十里接如臯縣界宋紹興四年
以金兵蹂踐淮南詔毁通州白蒲堰等務令不通
敵騎即此
石港鎮州東北七十里明洪武初置巡司嘉靖中
置寨今裁州舊志有利和鎮在州東五十里今湮
於江
右通州
丁堰鎮如臯縣東四十里明嘉靖中倭賊嘗犯此
石莊鎮縣南六十里有巡司
西場鎮縣北三十里有巡司
掘港鎮縣東百三十里其東有掘港營去海岸五
十里明嘉靖中設東西二營以守備駐防今因之
右如臯縣
口岸鎮泰興縣西北四十五里即故柴墟鎮宋建
炎三年岳飛駐泰州以無險可恃退保柴墟鎮即
此明置巡司今因之
黃橋鎮縣東四十里即宋永豐鎮嘉靖中官軍敗
倭於此有巡司
曹童橋鎮縣東三十里有印莊巡司
馬橋鎮縣西二十里三汊鎮縣西二十五里
馬店鎮縣西北二十里又嘶馬鎮在縣西北六十
里接江都界
右泰興縣
江南通志卷二十六
