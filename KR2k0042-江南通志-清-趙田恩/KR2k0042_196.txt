江南通志卷一百九十七
襍類志
禨祥
古之聖人不誇神龜鳴鳳而洚水其咨桑林自責
其保極錫福之意深矣夫春秋不言事應而時地
必有所徵至漢五行家則舉天人相與之際明著
於篇尤為深切然考之書王省惟歲卿士惟月師
尹惟日則休徵咎徵亦感召各有分際也我
聖朝太和在宇宙間民物阜安嘉祥重疊而一方之志
乘亦必錄舊事而類增之俾司土者得詳覽焉修
德修政修救修禳轉移甚微當不使虎渡河蝗出
境專美於前矣列庶徵
周孝王十三年大雹江凍
秦始皇時長水縣有童謠曰城門當有血城陷沒為
湖一老媪旦旦往窺門門侍問知其故因塗犬血
以紿媪媪見疾走忽水大至淪䧟為谷曰谷水
漢惠帝五年大旱江水少谿谷絶
太湖涸
呂后三年夏江水溢流民千餘家
八年江水溢流萬餘家
文帝十二年吳都有馬生角角在耳前上嚮右角
長三寸左角長二寸
景帝三年楚國呂縣有白頸烏與黑烏羣鬭白頸
不勝墮泗水死者數千
五年江都暴風從西方来壞城十二丈
元光三年河徙自頓丘經瓠子通於淮泗
元封五年帝往南嶽祭潛霍山上無水廟有四鑊
可容四十斛祭時水輙自滿事畢即空每歲四祭
後但一祭一鑊自敗
始元三年鳳凰集於東海
元康元年鳳凰下彭城山
河平二年楚國雨雹大如斧
沛郡鐵官冶鐵鐵不下隆隆如雷聲工者驚走聲
止地陷數尺鑪中銷鐵散如流星
後漢建武二十四年睢水逆流一晝夜
永平二年王雒山獲寳鼎
元和三年白虎見彭城
永元元年淮水變赤成血
延光二年丹陽山崩四十七所
三年沛國言甘露降豐縣
建和元年黃龍見譙
永興二年彭城泗水增長逆流
朐山崩
建安元年江淮饑人相食
三國吳黃武二年京口鎮甘露降
江東地震
江東野蠶成繭大如卵
嘉禾六年江東地震
白麟見建業
有赤烏羣集前殿遂改明年元
赤烏元年白虎見
二年江東地再震
十一年黃龍見於雲陽
十三年丹陽句容及故鄣寧國諸山崩
太元元年八月大風江海湧溢平地水深八尺吳
高陵松柏皆拔郡城兩門飛落
建興元年九月桃李花
五鳳二年陽羨離墨山大石自立
永安六年石頭城火燒西南百八十丈
寳鼎二年丹陽民宣騫母年八十偶浴化為黿諸
子閉戸守之掘堂上作大坎實水其中黿入坎遊
戲一二日延頸外望伺戸小開躍入遠潭不還
建衡三年西苑言鳳凰集遂改明年元
天册元年建業城中掘得銀尺長一尺廣三分上
刻有年月字
晉咸寧元年白雉見安豐
太康二年淮南丹陽地震
白兔見彭城
元康元年尉氏雨血
四年壽春山崩地陷三十丈
六年安豐有女化為男
吳郡民間聞地有犬聲掘視得犬雌雄各一
永寧元年繁昌縣小兒八歲髮白能卜
太安元年丹陽當塗縣夏架湖有大石浮二百步
而登岸民驚譟相告曰石来尋石冰入建業
永興元年丹陽内史朱達家犬生三子皆無頭
永嘉元年吳縣萬祥婢生子鳥頭兩足馬蹄一手
無毛黃色大如枕
三年江水竭可涉
壽春有豕生兩頭
六年無錫倏生茱萸四株交枝若連理
建興二年毘陵田中得銅鐸五枚
四年江寧民墾田得白麒麟璽一紐文曰長壽萬
年
東晉建武元年晉陵牛生犢兩頭
有豕生八足
大興元年日夜出於南斗中高三丈
二年吳郡米廩無故自壊
丹陽馬生駒兩頭
三年白鹿見丹徒
永昌元年晝夜電雷震五十餘日
咸和元年宣城春穀縣山岸崩獲石鼎重二斤受
斛餘
四年吳郡會稽十一月震電
咸康元年揚州諸郡饑地生毛
八年甘露降襄安縣
廬江民畱珪夜見門内火光掘之得玉鼎圍四寸
永和七年七月甲辰夜江濤入石頭死者數百人
九年十二月桃李花
升平二年晉陵等五郡大水
五年天裂有聲
興寧元年揚州地震湖溢
寧康三年神獸門災
太元六年謝安出鎮廣陵始發石頭金鼓無故自
破
九年陽穀獻白兔
十三年大風揚州晝晦
冬濤水入扵石頭毁大桁殺人
十四年彭城民家雞三足
十五年江表地震
十七年地復震
六月甲寅江濤水入石頭城大桁漂船舫有死者
京口西浦亦濤入殺人
元興二年丹徒甘露降
義熙四年丹陽淮南地生毛
十一年霍山崩獲銅鐘六枚
元熙元年亭林地裂數尺中有波濤聲探之火起
南北朝宋永初二年白烏見吳郡婁縣
元嘉三年三吳大水
八年繁昌獻白兔
十八年五月江水溢沒居民害田稼
廣陵澗中出石鐘九口
甘露降於廣陵
白燕産於丹徒
二十年歙縣獻白熊
二十三年當塗木生連理
二十七年甘露降於東海丹徒
白燕産於京口
二十八年嘉禾生於廣陵
孝建元年鳳凰見丹徒憩賢亭
二年白兔見淮南
三年流星大如斗尾長十餘丈墮廣陵城西
大明二年白鹿見丹陽
白雉雌雄各一見海陵
三年白鹿見廣陵新市
宣城甘露降
白龜見宛陵石亭山野蠶生三百餘里
四年龍見於彭山
五年松木連理
泰始二年赭圻獲石柏長三尺二寸廣三尺五寸
嘉瓜生南豫州
赭圻城南得紫玉一段圍三尺二寸長一尺厚七
寸攻為二爵
三年白獐見東海丹徒
異獸見於彭山羊頭一角龍異四足
昇明二年甘露降建康
豫州萬歲澗兩樹隔澗騰枝跨水為一
三年白虎見歴陽
建元元年朱雀桁華表生枝葉
秣陵獲白雀
甘露降淮南
永明元年丹陽大水
四年丹陽獲白免
六年石子岡柏木化為石
九年南徐民黃慶有園園東廣袤四丈許菜茹採
拔隨後更生夜常有白光皎質燭天掘之得王印
一文曰長承萬福
十年蘭陵氏齊伯生於六合山獲金紐璽一文曰
年子主
中興二年甘露降茅山瀰漫數里
江東旱
永元元年建康大風十圍樹及宫舍民居皆偃拔
江水入石頭漂殺沿江居民
淮水變赤成血
天監元年鳳凰集南蘭陵
吳郡陽山生白龍
四年建康生嘉禾
六年吳縣獲四目龜
八月建康大水濤上御道七尺
七年廬江灊縣獲銅鐘二枚
普通元年七月江海並溢
六年龍鬭於曲阿
大同三年朱雀門災
几年地震生毛
中大同元年竟天有聲如風雷相擊
十年龍墮延陵井中大如驢以戈刺之俄見庭室
中有大蛇如數百解船
太清元年丹陽民婦生男眼在頂上自是旱疫三
年
承聖元年淮南有野象數百壞人廬舍
太平元年甘露降京口
永定元年甘露降鐘山
大建十二年丹陽等處大旱
十四年江水赤如血
貞明二年有羣鼠自蔡州岸入石頭渡淮至青塘
兩岸數日死
東冶鑄鐵有物赤色大如甕自天墮鎔所有聲如
雷鐵飛出墻外燒民居
蔣山有衆鳥鼓翼而鳴曰奈何帝
開皇十二年繁昌見雲中有物如羝羊黃色鬭墮
獲其一數日失所在
二十年廣陵地震
煬帝十三年大旱自淮及江東絶水無魚
江都宮城諸殿臺鴟尾上鐵索為鳥烏啣拔
有石自江浮入於揚子津
大星墜於江都未及地而南磨拂竹木皆有光飛
至吳郡遂墜地
江都五日並見
唐武德四年濠州老子祠枯樹復生枝葉
貞觀二年當塗崔姓有駢竹之異觀察使以聞改
宅為寺賜名瑞竹
三年譙泗徐濠蘇等處大水
八年江淮大水
十二年滁濠二州野蠶成繭
十三年雲陽石燃方丈晝則如灰夜則有光投草
木則焚歴年乃止
滁州野蠶成繭
十五年冇黑白二龍鬭於虞山東北
十九年徐州言騶虞見
永徽元年宣歙等處大雨水
顯慶元年宣州涇縣山水暴出平地深四丈
乾封二年宜興木連理
總章元年江淮大旱饑
垂拱元年淮南地生毛或白或蒼長者尺餘焚之
臭如燎毛
廬州産嘉禾
巢縣産嘉禾一本五六穗
延載二年常州地震
大足元年揚楚常潤蘇五州地震
開元三年有熊晝入揚州城
七年揚州奏一角獸見
九年揚州潤州暴風雨發屋拔木
十四年潤州大風自東北海濤沒瓜步
十九年揚州穭稻生二百一十五頃再熟稻一千
八百頃
舒州白鹿見
二十二年泰州地震西北隱隱有聲拆而復合經
時不止壞廬舍殆盡壓死四千餘人
二十九年亳州老子祠九井渴復湧
天寳七年歙州牛與蛟鬭數日牛出潭水色赤
上元二年楚州獻寳玉十三置之日中白氣連天
江淮大饑人相食
有鼉出於揚州城門上
大歷二年甘露降於常州前後二十七度
淮南水災
建中二年霍山崩
貞元三年魚鼈蔽江而下皆無首
五月揚州江溢
四年淮南地生毛
宣州大雨震電有物墜地如豬手足各兩指執紅
斑蛇食之頃雲合不見
八年淮水溢平地七尺沒泗州城
十三年淮水溢於亳州
十四年潤州有黑氣如堤自海門山横亘江中與
北固山相峙又有白氣如虹自金山出與黑氣交
將旦而沒
十八年徐州獻嘉瓜白兔
元和元年常州鵲巢於平地
三年江南旱
七年揚潤等州旱
九年淮南宣州等處大水
長慶元年海州海水冰南北二百里東望無際
二年江淮饑
三年宣歙等處旱
四年秋太湖決大水
太和二年淮南李樹生橘
揚州海陵火
江水溢沒舒州太湖宿松望江三縣田數百頃
六年蘇州地震生白毛
徐州大雨壞民居九百餘家
七年揚楚舒廬壽滁和宣等州大水害稼
八年春榖獻白兔
開成元年揚州民家馬生角
二年有大魚長六丈自海入淮至濠州
揚州旱運河竭
六年淮南饑
會昌元年江南大水
大中六年淮南饑
海陵高郵民於官河中漉得異米號曰聖米
十年舒州吳塘堰衆鳥成巢高一丈闊七尺中有
大烏人面綠身紺爪喙呼聲曰甘
咸通六年徐州民家雞生角
七年江淮大水
蕭縣民家豕出圂舞又牡豕多將鄰里羣豕而行
復自相噬齧
八年吳越有異鳥極大四目三足鳴山林其聲曰
羅平
泗州下邳雨湯殺鳥雀水沸於火可以傷物
乾符四年廬江縣鵲巢平地
六年泰州管内四縣生聖米大如芡實
中和二年蘇州馬生角
三年蘇州空中有聲如轉磨無雲而雨
汴水入於淮水鬭壊民船數十艘
四年江南大饑人相食
臨淮鷹化為鵝
光啟元年潤州江水赤數日
二年淮南蝗自西来行而不飛浮水緣城入揚州
府署竹樹幢節一夕如剪幡幟畫象皆齧去其首
撲不能止旬日自相食盡
揚州雨魚
有大星隕於揚州府署聲如雷光燭地
天復二年蘇州大雪平地三尺其氣如煙其味苦
三年宣州有鳥如雉而大尾有火光如散星集於
戟門明日大火曹局皆燼惟兵械存
南唐昇元六年溧水縣桑樹生木人
保大十一年大旱
宋建隆初澱湖三姑廟後一山湧出波浪中初與水
平久之寖大
乾德二年四月廣陵揚子縣潮水害民田
五年五星聚奎
開寳元年六月大雨水江河汎溢壊民田廬舍
六年淮水溢
七年淮水暴漲入泗州城壊民居五百餘家
太平興國二年舒州麥秀兩岐
三年甘露降於壽州官舍
五年徐州白溝河溢入州域壊(闕)隄塘皆壊
潁州貢白獐白雉
八年徐州清河漲丈七尺溢出隄塞州三面門以
禦之
雍熙元年鎮星犯斗宿建星
二年江水冰
淳化三年舒州甘露降
至道元年濠州獻瑞穀圖
泗州獻瑞麥
二年甘露降於平江瑞光禪院
咸平二年常州地震
徐州禾一莖五穗
宣池歙州竹生米如稻
甘露降於太平府
亳州貢白兔
亳州太清宮鐘自鳴
景德四年廬宿泗等州麥自生
大中祥符元年泰州海陵等處草中生聖米可濟
民饑
四年知亳州徐泌獻芝草
五年常州芝草生
七年泗州水害民田
甘露降亳州太清宮
太清宮枯樹復生枝
天禧元年江淮大風多吹蝗入江海或抱草木僵
死
和州蝗生卵
甘露降廬州通判廳及后土祠
三年潁州石隕出泉飲之愈疾
乾興元年蘇秀二州湖田生聖米
天聖四年江淮南大水
六年七月壬子江寧揚真潤州江水溢壊官民廬
舍
慶歷八年江寧府火宮室焚毁殆盡惟南唐玉燭
殿僅存
廬州合肥縣稻再實
皇祐三年無為軍土岡産芝三百五十本賜名紫
芝山
泰州獲白兔
嘉祐元年江溢
二年淮水溢
七年徐州彭城濠州鍾離地生麪十餘頃民皆取
食
熙寧四年徐州麥一本百七十二穗
六年大旱震澤涸見其下有丘墓街井
元豐元年平江大風雨水高二丈漂沒塘岸吳長
洲吳江常熟同崑山漂沒六百餘戸
梁縣嘉禾生
元祐七年滁州産芝二百餘本
紹聖元年淮南軍禾一本九穗
三年平江府地震
江東大旱溪河竭
建中靖國元年江淮旱
崇寧五年泰州禾生穭
大觀元年甘露降於建平縣凡十有二日
廬州雨豆
二年徐州彭城縣柏開花
政和五年泰州軍獲白兔
重和元年江淮水
宣和二年歙州牛生麟
六年楚州民婦年四十忽生髭長可六七寸
建炎二年鎮江府民家兒生四歲暴得腹脹疾經
數月臍裂有兒從裂中出眉目口鼻皆人形但頭
以下手足不分莫辨男女又出白汁斗餘三日二
兒俱死
三年帝在揚州早朝有禽翠羽飛鳴三匝行殿一
再止於宰相汪伯彦朝冠
四年婺源朱氏井紫氣若層雲是時朱熹生於閩
紹興元年武進縣枯秸生穗
二年宣州天雨錢
三年建康婦生子肉角有齒是歲人産多麟毛
四年華亭縣雨雹大如荔實
淮水溢中有赤氣如凝血
十三年楚州鹽城縣海水清
十八年徽州慶雲見
十九年建康府甘露降
二十一年建德縣桑生李實栗生桃實
二十六年天雨水銀
二十九年有星隕蕪湖化為石高二尺色黑如鐵
興隆二年建康蘇州寧國太平俱水浸城郭舟行
[門@里]市人多溺死
乾道元年池州竹生穗實如米民採以食
泰州火燔民舍幾盡
三年當塗産瑞麥一莖六穗
四年舒州雨黑米
淳熙元年穹窿山石自移
十年大風有二龍鬭於澱湖殿宇浮圖為之飛動
頃一龍蟠護其上遠近皆見之
十二年太平州産異麻合數幹為一狀如芝
十五年淮甸大雨淮水溢廬濠楚安豐高郵軍廬
室皆壊
十六年武進縣木理成文曰紹熙五年
揚州桑生瓜櫻桃生茄
隕石於寳應縣散如火其臭腥
紹熙三年七月鎮江府三縣大水
慶元二年吳縣銅錢百萬自飛
三年雄雞伏子中一雛三足
婺源雌雞化為雄
嘉定元年鎮江後軍妻生子一身二首四臂
四年休寧産異栗形如龍鳳
寳慶二年休寧縣山裂
紹定元年廣德産瑞麥一莖四穗
四年揚州招賢鄉鳳凰至
嘉熙四年平江大饑市人肉日未晡路無行人
淳祐二年常潤建康大水
咸淳七年松江海潮湧一魚在横瀝塘口人捕之
長丈餘無鱗而瑩白頭目口鼻全類象形
九年虎出揚州市
元至元十五年寧國路敬亭麻姑華陽諸山崩
十九年寧國太平縣饑民採竹實為糧活者三百
餘戸
二十四年九月江水溢
二十六年貴池民獻紫芝
元貞元年太平州民上榆木一本析之有文曰天
下太平
二年常州路水害稼
大德元年六月和州歷陽縣江漲漂沒廬舍萬八
千五百餘家
徐邳蕭河水大溢
廬州路無為州江漲漂沒廬舍
五年江水暴風大溢高四五丈崇明通泰真州之
地漂沒被災者四千八百餘戸
松江大風屋瓦樓楯掣入空中繼而海溢傷人民
壊廬舍
平江路颶風湧太湖水入城官民廬舍捲入空中
死者萬計
延祐五年黃姚鹽場色變紫
七年松江大旱
泰定元年黃河南入於淮
揚楚常潤地震
至順元年閏七月松江府大水冐村郭殍殣相藉
潛大水
三年八月江水溢
四年句容縣大水五棋山崩
元統二年松江雨雹大小不一皆有一眼若琱琢
然
至元元年安慶及潛山太湖宿松地震
二年靈芝産於江都縣一本九莖
三年睢水溢
五年宜興州山水高一丈壊民居
至正二年揚子江一夕忽竭舟楫皆閣於塗中露
錢貨無數
揚州路崇明通泰等州海溢
桐城花崖龍眠山崩
潛霍山崩
五年鎮江雨紅露草木葉及行人衣皆濡成紅色
九年白茅河東注沛縣遂成巨浸黃河入沛始此
泰興縣張村麒麟出
十二年平江路空中聞兵戈聲自東南来雲中有
鐵騎象火光萬炬嗣後大雨崩壊城郭
江淮蘆荻多成旂槍人物狀節間有紅暈成天下
太平字
池州雨物若果核
寧國路無雲而雷
十五年江淮間羣鼠叢擁如山過江東去
十七年上元産瑞麥一莖二穗者二
二十四年松江西清菴廊柱有聲以手按之則震
掉而起一十九間皆然經時乃止
二十六年上海有流光隕化為魚
明洪武元年池州青溪江口生洲
二年甘露降於鍾山
宣城産瑞麥
三年溧水縣久雨江溢
二十一年五色雲見
天鳴
二十二年海風自東北来拔木揚沙漂沒三洲
三十年安東郊外日中鬼遊千百有聲帝製文祭
之乃止
永樂二年應天地震
獲神龜於幕府山
臨淮大水徙縣治於曲陽門外
三年六月松江霪雨連十餘日高原水數尺霔下
丈餘
九年六月通州泰興江都儀徵海門等縣大風雨
江漲壊人畜廬舍
十三年嘉定縣東北白氣一道有聲如雷墮於寳
山之南獲一黑石
宣德元年五月蕪湖久雨江溢渰民田一百五十
八頃有竒
江都縣獲白兔
三年邳州民高浩家晝落一星不逾月選其女入
侍御
八年太倉獲白鴈二又獲白鶻一獻於朝
九年大旱江潮涸竭麥禾不收道殣相望
常熟見黑𤯝
正統元年淮河清一月
二年嘉定寳山虎成羣噬人
九年蘇州府風雨暴至平地水溢數尺太湖水高
一二丈沿湖人畜廬舍無存漁舟漂沒幾盡
松江大風雨湖海漲湧濱海居民有全村漂沒者
宜興大風拔木水溢漂沒千餘家
十四年太湖中大貢小貢二山鬭開闔數次共沉
於水起復鬭逾時乃止
徽州府學産紫芝
池州府學産紫芝
景泰元年南京風雨江水泛漲壊城垣廨舍拔神
營監樹木二十餘株
二年江南地震
五年揚州大雪冰三尺海水亦凍
天順五年海濱風雨大作潮湧尋丈漂沒廬舍
成化六年淮安有二鐘溯淮而上相蕩水中聲如
鼉吼
十月江水溢毁上新河口兩岸廬舍被水
七年揚州大旱運河竭
十年武進縣疾風雷電有物起自滆湖入太湖至
馬蹟山壊民居百餘區屋柱倒植瓦甓不毁巨舟
攝於山麓大木盡拔
十一年徽州松江地震生白毛
十四年吳縣境諸山有虎
十七年睢寧産瑞麥一莖三穗
十九年崑山木介萬樹盡如纓絡葆幢
弘治元年虞山鳴
二年蘇州有星自西北至東南大如車輪光焰如
晝墜地響震三百里雞犬皆鳴吠
河決武原
吳縣民家雌雞化為雄
三年蘇州閶門民夜汲井其水香味同酒紅黃色
歷五日如常
五年華亭有芥生聚奎亭蔭地丈餘葉如芭蕉花
出墻上二尺許
廬州甘露降
七年蘇州衛印忽熱如火不可近四日乃止
嘉定大場鎮雞雛生三足
池州雨黑豆
七月江潮溢沿江地水高一丈民多溺死
廬州大雪色微紅又雨豆茶黑褐三色
十一年蘇州各縣河渠池沼及泉悉震蕩高湧數
尺良久乃定
十二年松江地震屋宇搖動
十五年九月蘇州大雷雹雨雪嚴寒
十六年江潮入望京門浦口城圯
七月大風雨江潮入南京江東門内五尺有餘沒
廬舍男女新江口中下二新河諸處船漂人溺
十七年松江五色雲見
江都縣産瑞麥
十八年蘇州雨粉
松江地震有聲如雷
崇明縣雞生方卵碎之中有獮猴大如棗
正德元年正月朔揚州河冰結成樹木花草之狀
三年淮安清河以上至宿遷冰紋如花樹樓臺圖
畫之狀高郵州亦然
四年應天空中有聲自西北来如數萬甲兵民皆
震恐踰月乃止
蘇州於正月望日見日初出時如日者十數至清
明日乃止
五年蘇州大風決水田廬渰沒浮尸蔽川
七年蘇州地震有聲生白毛
八年黃河自河口至劉伶臺約六十餘里徹底澄
清凡五日
十年洞庭東山廿露降
嘉定大場鎮有黑鵰立如人形翅廣丈餘
十三年常熟縣雷電白龍一黑龍二壊民居吸舟
二十餘艘
松江大水有九龍鬭於海
十四年揚州大風江海溢數丈淹沒廬舍人民
嘉靖元年太平縣大饑黃山竹生米人爭採食
七月己巳南京暴風雨江水溢郊社陵寢宮闕城
垣吻脊欄楯皆壊拔樹至萬餘株大江船艘漂沒
甚衆
二年太湖龍與蚌鬭聲震各山四晝夜乃息
五年黃水䧟豐縣城遷縣治
八年舒城石自徙二丈許
十三年蘇州星隕如雨
十四年睢河竭
滁州州西諸山夜鳴如雷
十五年揚州海潮溢高二丈餘溺死民竈男婦二
萬九千餘人
二十一年江都縣産靈芝九莖
二十六年蘇州花浦口獲大魚馬首有足重二千
斤
三十一年嘉定雌雞化為雄
淮河大溢
松江婦人生髭鬚
常州雨黑豆
三十四年嘉定黃家港水赤如血逾月復始
三十六年蘇州洞庭兩山間大風從西南来太湖
為所約壁立如峻崖東偏乾涸羣趨得金珠器物
及古錢至三日有聲如雷水返人盡歿
淮安紫雲自西来空中若兵馬之聲大風雨雹
天鼔鳴
儀徵産白芝
三十七年江都黑白二龍鬭大風晝晦見星所過
折木壊屋
三十九年江水漲至三山門秦淮民居水深數尺
石隕於華亭五舍鎮越數月其石自動一夕風雨
失去
四十三年通州民家牛生三首
四十四年崇明童子暴長頷生鬚遍體皆毛
隆慶元年泰州大稔
泰興縣麥秀三岐
六年黃河驟漲自徐碭至淮揚下流悉成巨浸
萬歷二年崑山有異鳥色如墨大如鸛人捍之以
翼擊人少頃風雨雷電交至屋瓦盡飛場圃稻束
皆失
海大嘯河淮並溢
通泰等州縣江潮漂沒人民無數
四年河決徐州
五年六月松江隂寒如冬霪雨田成巨浸
六年澱湖湧水成山高數丈長二里許
休寧冰花俱成人物車馬草木狀
九年鎮江大風甘露寺鐵塔折
十年颶風海溢松江屬邑漂沒甚慘
十一年松江地震器相軋有聲
十三年休寧白雉見
十四年宿松大水害稼
滁州白鵲来巢
十五年松江生八足豕
十七年江水泛溢應天太平等府平地水深丈餘
田廬沒為巨浸
七月颶風大作數百里地一望成湖
松江雨木冰如箸民大饑
十九年三山民家牛産一黃犢七足腹下四足脊
上三足皆軟前後竅各二
二十年淮浦禾雙穗
鹽城麥三岐
二十一年丹徒民家牛産麟
二十二年上海有鹿高丈餘重五百餘斤
丹徒民家牛復産麟
金壇産禾一莖九穗既刈復生
淮水清一百六十里
三十六年江南大水自南京及蘇松常鎮諸府皆
被渰麥禾皆無民大饑
白龍見於黃浦一神人立其首
四十二年池州有鼠數百萬銜尾渡江為田患尋
有鳥如□鵝食鼠遂絶鳥亦不見
四十四年秋淮徐地震
四十五年徐州河決
呂梁洪水乾
天啟元年揚州烏巢生白鴉喙距皆赤
三年淮安地震淮湖水翻房屋俱動
四年鎮江六月初五日大寒夜微雪十一月初八
日大暑人裸體三日
奎山隄決水䧟徐州城
霍山崩
五年桐城馬氏婦年七十變為男
七年太湖水湧沒吳江千
蕭縣麥秀雙岐竟畝如一
崇禎元年太湖縣雲成五色有樓閣狀
四年華亭婦人李氏化為男
徐州有鳥羣飛自西北来狀如鳩色如鼠趾不樹
棲人謂之反鳥
七年江水溢儀徵溺死老幼無算
蘇州城外野火四起始一二炬倏變數百隱隱人
馬戈甲狀入民舍中粟米一空民操械鳴金禦之
蘇州府地震有聲如雷
蕭縣山鳴
九年蕭縣城北門鎻無故自開閽者聞於官鎻而
復開者三
鳳陽鼓樓鐘自鳴
十年泗州學宮古檜吐煙若篆有異香
十一年長洲縣河底起一碑勒字云卧龍驚不起
常霧澤邊尋
徐州西山鳴者三聲隱隱如鼙鼔又如虚甕迎風
自子至辰
十二年蘇州産怪馬一目當頭豕蹄扇尾出胎即
馳驟蹄齧旋死
松江海潮日三至
歙縣許村石自鳴
松江有二大魚長數十丈目中可容三人無睛
十三年七月江水溢安慶府田廬多沒
十四年蘇州大旱蝗疫
國朝順治元年懷遠縣産瑞麥一莖雙穗
二年甘露降於通州
甘露降於蕭縣
三年和州文廟産芝三十六莖
五年蕭縣産靈芝三本
蕭縣山鳴若濤聲
七年蕭縣星隕大如輪光數丈
八年蘇州大水民饑
丹陽縣麥秀雙岐
淮安旱荒
十一年揚州有龍亘天鱗甲皆現
含山産嘉禾一莖五穗
建平麥秀雙岐
十四年蕭縣大旱湖井皆涸
十五年潁州水
地震有聲
十八年鹽城安東旱
定遠民家牛産麒麟
康熙元年建德儒學枯樹復生
泗州民妻一産三男
二年和含大水
四年溧水崇賢鄉民掘地得玉璽一方高二寸許
圍一尺六寸上鐫人心惟危道心惟微惟精惟一
允執厥中
五年常州冰紋成花木狀
懷遠縣雨粟
六年臨淮懷遠泗州潁州霍丘蝗蝻為災
七年水決高郵清水潭環城水高二丈人民漂溺
者甚衆六月十七日江南同時地震
太和縣雨蕎麥
八年歙縣民妻一産四男
九年太湖水溢蘇州城内外水高五六尺廬舍漂
沒流移載道
沿海潮溢民多溺死
十年淮水大漲高郵州田盡沒
廬州慶雲見
十一年臨淮縣麥秀兩岐蝗不為災
靈壁麥秀兩岐
十二年鎮江呂城有大鳥毛羽五色如鳳羣鳥千
百從之
十九年旴眙産瑞麥
二十年蒙城麥秀五岐並三岐者數十本
二十一年當塗麥秀雙岐
二十二年崇明縣正二三月連雨鹽價每斤六分
武進縣迎春鄉雌雞化為雄
冬太湖冰
清河縣人甲夜見有白氣數道如虹而銳從月射
出
睢寧縣疊雨黃黑丹霜
徐州天鼓鳴
貴池縣笴竹實如麥
二十三年吳縣隂雨腐禾
崇明縣一日三潮(是日提督劉兆麒戰獲海賊周雲龍)
鎮江府正月震電雷雨雪夏田鼠結巢於麻黍之
上
揚州府大水
含山縣正月大雷電雨雹
宣城縣硤石山蛟發二十餘處汪家圩蛟自平疇
起破圩而出
池州府水
當塗縣大水壊圩岸田禾渰沒
儀徵四月隕霜
巢縣天鼓鳴
二十四年武進縣有妖僧每尾孤行人呼其姓氏
應之則魂為所攝而仆於是途人雖至親相喚亦
莫敢應人心皇皇後捕得僧抵法
睢寧縣霪澇歲饑民插草鬻子女
高郵州自七月十八日至二十一日大風雨水日
長六七寸迤南二十里鋪三十里鋪河隄盡決北
門外水深數尺二十七日復大風雨東門外溺死
人無算上下河田盡渰
寳應縣大水田廬渰沒
豐縣七月大風苦雨三日夜不休秫實盡摇落伐
屋拔木平地水深尺許晚田漂沒
泰州水
二十五年吳縣雨黃沙麥枯死秋禾少收
安東縣蝗蝻
沛縣饑
泗州旱蝗秋大水
二十六年吳縣大水傷禾
吳江縣大水
武進縣烈風拔禾發屋北湖水涸
安東縣地震
當塗縣螟
安慶府大雷電風雨拔木飛瓦公廨民舍傾頽無
數
望江縣大風破樹轉石數雨黑豆
二十七年吳縣禾稻生蟲
武進縣三冬無雨河井俱涸大饑
中河決渰沒清河縣糧田數千頃漂沒人畜不可
數計
安東縣蝗蝻
徐州秋雨無禾
二十八年吳縣日生兩環一紅一白日居紅中白
在紅之北兩環相連貫
吳縣彗星見
豐縣雨傷禾
睢寧縣夏秋霪雨平地水深二三尺歲饑
二十九年江浦縣大雪積隂五十日
吳縣嚴冬大雪河道冰斷人畜樹木凍死
無錫縣有妖火或變為人形及猢猻傷人所在秉
炬鳴金持梃而譁
安東縣黃河冰凍四十日騾馬通行如大道
寳應縣旱蝗不為災
婺源縣祁寒大木盡槁
舒城縣旱災冬嚴寒河冰數尺
六安州五月夜風暴起屋瓦皆飛雲際大石坊倒
地大樹多拔
宿州秋蝗大饑
三十年江浦縣大風屋瓦皆墮黃埃四塞
武進縣正月朔至人日樹木皆作冰花或云即木
介也是歲飛蝗蔽江而来旋繞江岸不入境會大
雨斃蝗若丘積歲有秋
婺源縣霪雨漂沒田廬
徽州府旱
當塗縣民或見如燐者或黑物如犬附地去者四
鄉置兵守望數月乃息
三十一年儀徵縣元日木冰
休寧縣富瑯塔無火自焚其頂錫匣藏血書金剛
經自頂墮現
宿州蝗
三十二年吳江縣大旱
泰州水
豐縣正月朔氛氣霾日晝為之晦
合肥縣麒麟産於三河鎮民家
三十三年江浦縣大雨雹傷禾
清河縣淮水溢中河黃河亦溢渰田無算
高郵州大水
三十四年吳江縣大水一望如平湖
武進縣延政鄉四月雨雹大如卵
豐縣地震
十二月徽州府六邑大雨四十日
三十五年七月二十三日吳江縣狂風陡發雨如
懸瀑平地水湧驟至數尺夜半反風而南勢更狂
猛篝燈密室無不盡滅屋瓦交飛頽垣覆屋者十
家而九所在喬木倒折
崇明縣張網港獲海魚頭戴一角遍身鐵色有鱗
如穿山甲狀約長四五尺越月海潮泛溢淹死人
民漂沒房舍無算
上海縣南匯所颶風至排牆飛瓦寳山海嘯渰沒
田廬
高郵州七月颶風霪雨水暴至三日内長二丈餘
全城在巨浪中南水關報決居民從城頭貫絙而
出北城外街市衝斷上下河相連舟子操舟於市
渡一人率千錢以巨纜牽舟稍不戒則覆溺
徽州府六邑大水浸城不沒者數版
三十七年崇明縣蝗
宿州麥秀二岐
三十八年江都縣邵伯隄決
石埭縣學宮古檜結毬大逾斗
三十九年武進縣有黑鵰立於北壇如人形展翅
廣丈餘
睢寧縣有五龍汲水於河
四十一年江浦縣有星隕如箕赤光燭天天鼓鳴
四十二年豐縣雨雹如卵如棗大者如杵麥禾傷
損
石埭縣民章丹桂妻沈氏一産三男
宿州民徐文江妻王氏一産三男郭梅妻孫氏一
産三男
四十四年六合縣元正觀靈巖山二處古松結毬
大如斗團圞玲瓏經數年不壊
高郵州二月十七日湖内現山巒樹木屋宇如畫
二十五日天霽巳刻忽聲響如雷牆壁俱震有白
光如圓毬下墜東北方
望江縣十二月晦夜茗山鳴如雷
四十五年寧國縣大旱
豐縣五月雨雹
建德縣民陳霈妻一産三男
當塗縣産瑞麥一莖雙岐
四十六年吳江縣湖蕩池沼之水無故自相衝激
波浪洶湧忽高三四尺踰時復故
崇明縣天鳴如鼓異光照地
上海縣大旱
安東縣元旦人見三日如連環
池州府城雨豆五色
當塗縣連年麥秀雙岐
四十七年江浦縣有虎患
寧國縣大疫
徐州大稔
高郵州黃霧四塞
池州府大水出蛟
建德縣民汪璧生妻何氏一産三男
四十八年江浦縣大雨雹
安東縣星隕如雹百里俱震動墜於西南隣界羅
家荒化為石深入地二尺重十三斤
儀徵縣羣鼠銜尾横江南渡
宿州大饑
潁州水
四十九年安東縣西北鄉六月雪盖地
石埭縣民舒作臣妻胡氏一産三男
舒城縣蛟水泛漲平地深數丈
五十年安東縣旱蝗
寧國縣文脊山鳴聽之如大風又如洪水奔壑六
日方止是年麥大熟兩岐八穗
六安州大旱飛蝗蔽天
霍山縣蛟水暴發
五十一年秋江浦縣地冬大震越宿又震
儀徵縣地震二十餘次
宿州大旱樹頭生火風霾障天白晝如晦
五十二年丹陽縣柳茹村産雙岐瑞麥
五十三年江浦縣十二月大雷電龍見於江
崇明縣十二月雷電大雨
儀徵縣大冰
徐州麥秀雙岐有四五岐者自是連歲皆稔
五十四年江浦縣大雨雹雷電交作電大如升
五十五年蝗發邳州竹林社睢寧縣黃山社與竹
林社犬牙相錯而蝗不入境
徐州隣縣蝗入州界不食禾皆抱草而死
五十六年江浦縣有星如斗自斗東南至西北而
隕光黃而赤天鼓鳴踰刻
儀徵縣火災甚烈
高郵州正月初四日湖中現城郭樓臺人民廛市
歷歷如畫四月十六日昏有火毬如斗下墜
懷遠縣彩雲見於中天瀰漫經時未散
五十七年江浦縣蝗不為災
高郵州十一月初一日昏紅光如電有聲旋大雷
雨
安慶府冬雷電
舒城縣大雪深丈餘塞戸填門
鳳陽府民徐步蟾妻邱氏一産三男
五十八年涇縣竹生實民爭採食
五十九年安東縣立春二十餘日後黃河復凍比
臘月尤甚
五月地震
泰州生員王晉原家産紫芝一本(晉原於雍正元年本省領解)
六十年沛縣春暮大寒井冰結不可汲
六十一年七月崇明縣人見白光迸裂自東至西
轟然作聲逾時而滅
雍正元年武進縣人於上元夜見天門開有聲如
濤後如雷震碧練光明廣如百斛船
安東縣麥秀雙岐
泰州大稔
涇縣民章天安妻衛氏一産三男
舒城縣八月飛蝗蔽天落地厚數尺忽一夕出境
二年崇明縣高橋洪漁船獲一介物身似黿人眼
鴨足約重二百餘斤放入海噴水數尺作回頭狀
嗣有海嘯竒災
上海縣南匯所海潮溢沒田廬鹽場人畜
南陵縣民毛起美妻鄧氏一産三男
舒城縣蝗蝻遍野溝壑皆平壓樹墜如毬忽一日
自去
三年崇明縣麥秀雙岐者甚多
武進縣産嘉禾
安東縣界黃河清
是年日月合璧五星聯珠
四年桃源邳睢寧清河黃河清八日総河齊蘇勒
奉
旨在清邑張家莊堤頭建立碑亭以紀之
御製黃河澄清碑文(恭紀首卷)
五年淮安府桃源縣邳州宿遷睢寧徐州黃河清
二千餘里二十餘日
安東縣九月桃李花開
崇明縣楊家河南近海居民遥望海中舸艦迷離
倏忽城市樓臺若隱若現
六安州西南諸山蛟發水高數丈
六年江隂縣申港鎮蔡元臣妻於氏一産三男
冬松江府降甘露
七年常州府有紅鴉二隻鳴於府學明倫堂銀杏
樹上是科南北闈中式者倍於往時
丹陽縣謝家村産雙岐瑞麥
江都縣草龍港忽集蝗蝻無數旋皆自投於江
含山縣近運鎮有棠栗樹為祟以羊豕祈者無虚
日居人至列茶酒肆以沽報賽者邑宰命伐之掘
地見蟻數斗妖遂息
八年冬蘇州松江地震
常州府西郊石佛庵十二月牡丹花開經旬不落
九年蘇州府古清真觀呂祖師座下枯木生枝枝
至今滋長
舒城縣孝子賈右彪墓田出稻較常粒四倍盈尺
田内約計升餘收付先農壇種以供粢盛
十年七月颶風海嘯崇明屋瓦飛揚崇明上海南
匯江隂通州沿海等處潮水衝沒人畜田廬無筭
十二年績溪縣民張廷應妻周氏一産三男
潛山縣民汪祝三妻孟氏一産三男
十三年南陵縣民徐坤妻汪氏一産三男
虹縣民尹宗廣妻衡氏一産三男
江南通志卷一百九十七
江南通志卷一百九十七
襍類志
禨祥
古之聖人不誇神龜鳴鳳而洚水其咨桑林自責
其保極錫福之意深矣夫春秋不言事應而時地
必有所徵至漢五行家則舉天人相與之際明著
於篇尤為深切然考之書王省惟歲卿士惟月師
尹惟日則休徵咎徵亦感召各有分際也我
聖朝太和在宇宙間民物阜安嘉祥重疊而一方之志
乘亦必錄舊事而類增之俾司土者得詳覽焉修
德修政修救修禳轉移甚微當不使虎渡河蝗出
境專美於前矣列庶徵
周孝王十三年大雹江凍
秦始皇時長水縣有童謠曰城門當有血城陷沒為
湖一老媪旦旦往窺門門侍問知其故因塗犬血
以紿媪媪見疾走忽水大至淪䧟為谷曰谷水
漢惠帝五年大旱江水少谿谷絶
太湖涸
呂后三年夏江水溢流民千餘家
八年江水溢流萬餘家
文帝十二年吳都有馬生角角在耳前上嚮右角
長三寸左角長二寸
景帝三年楚國呂縣有白頸烏與黑烏羣鬭白頸
不勝墮泗水死者數千
五年江都暴風從西方来壞城十二丈
元光三年河徙自頓丘經瓠子通於淮泗
元封五年帝往南嶽祭潛霍山上無水廟有四鑊
可容四十斛祭時水輙自滿事畢即空每歲四祭
後但一祭一鑊自敗
始元三年鳳凰集於東海
元康元年鳳凰下彭城山
河平二年楚國雨雹大如斧
沛郡鐵官冶鐵鐵不下隆隆如雷聲工者驚走聲
止地陷數尺鑪中銷鐵散如流星
後漢建武二十四年睢水逆流一晝夜
永平二年王雒山獲寳鼎
元和三年白虎見彭城
永元元年淮水變赤成血
延光二年丹陽山崩四十七所
三年沛國言甘露降豐縣
建和元年黃龍見譙
永興二年彭城泗水增長逆流
朐山崩
建安元年江淮饑人相食
三國吳黃武二年京口鎮甘露降
江東地震
江東野蠶成繭大如卵
嘉禾六年江東地震
白麟見建業
有赤烏羣集前殿遂改明年元
赤烏元年白虎見
二年江東地再震
十一年黃龍見於雲陽
十三年丹陽句容及故鄣寧國諸山崩
太元元年八月大風江海湧溢平地水深八尺吳
高陵松柏皆拔郡城兩門飛落
建興元年九月桃李花
五鳳二年陽羨離墨山大石自立
永安六年石頭城火燒西南百八十丈
寳鼎二年丹陽民宣騫母年八十偶浴化為黿諸
子閉戸守之掘堂上作大坎實水其中黿入坎遊
戲一二日延頸外望伺戸小開躍入遠潭不還
建衡三年西苑言鳳凰集遂改明年元
天册元年建業城中掘得銀尺長一尺廣三分上
刻有年月字
晉咸寧元年白雉見安豐
太康二年淮南丹陽地震
白兔見彭城
元康元年尉氏雨血
四年壽春山崩地陷三十丈
六年安豐有女化為男
吳郡民間聞地有犬聲掘視得犬雌雄各一
永寧元年繁昌縣小兒八歲髮白能卜
太安元年丹陽當塗縣夏架湖有大石浮二百步
而登岸民驚譟相告曰石来尋石冰入建業
永興元年丹陽内史朱達家犬生三子皆無頭
永嘉元年吳縣萬祥婢生子鳥頭兩足馬蹄一手
無毛黃色大如枕
三年江水竭可涉
壽春有豕生兩頭
六年無錫倏生茱萸四株交枝若連理
建興二年毘陵田中得銅鐸五枚
四年江寧民墾田得白麒麟璽一紐文曰長壽萬
年
東晉建武元年晉陵牛生犢兩頭
有豕生八足
大興元年日夜出於南斗中高三丈
二年吳郡米廩無故自壊
丹陽馬生駒兩頭
三年白鹿見丹徒
永昌元年晝夜電雷震五十餘日
咸和元年宣城春穀縣山岸崩獲石鼎重二斤受
斛餘
四年吳郡會稽十一月震電
咸康元年揚州諸郡饑地生毛
八年甘露降襄安縣
廬江民畱珪夜見門内火光掘之得玉鼎圍四寸
永和七年七月甲辰夜江濤入石頭死者數百人
九年十二月桃李花
升平二年晉陵等五郡大水
五年天裂有聲
興寧元年揚州地震湖溢
寧康三年神獸門災
太元六年謝安出鎮廣陵始發石頭金鼓無故自
破
九年陽穀獻白兔
十三年大風揚州晝晦
冬濤水入扵石頭毁大桁殺人
十四年彭城民家雞三足
十五年江表地震
十七年地復震
六月甲寅江濤水入石頭城大桁漂船舫有死者
京口西浦亦濤入殺人
元興二年丹徒甘露降
義熙四年丹陽淮南地生毛
十一年霍山崩獲銅鐘六枚
元熙元年亭林地裂數尺中有波濤聲探之火起
南北朝宋永初二年白烏見吳郡婁縣
元嘉三年三吳大水
八年繁昌獻白兔
十八年五月江水溢沒居民害田稼
廣陵澗中出石鐘九口
甘露降於廣陵
白燕産於丹徒
二十年歙縣獻白熊
二十三年當塗木生連理
二十七年甘露降於東海丹徒
白燕産於京口
二十八年嘉禾生於廣陵
孝建元年鳳凰見丹徒憩賢亭
二年白兔見淮南
三年流星大如斗尾長十餘丈墮廣陵城西
大明二年白鹿見丹陽
白雉雌雄各一見海陵
三年白鹿見廣陵新市
宣城甘露降
白龜見宛陵石亭山野蠶生三百餘里
四年龍見於彭山
五年松木連理
泰始二年赭圻獲石柏長三尺二寸廣三尺五寸
嘉瓜生南豫州
赭圻城南得紫玉一段圍三尺二寸長一尺厚七
寸攻為二爵
三年白獐見東海丹徒
異獸見於彭山羊頭一角龍異四足
昇明二年甘露降建康
豫州萬歲澗兩樹隔澗騰枝跨水為一
三年白虎見歴陽
建元元年朱雀桁華表生枝葉
秣陵獲白雀
甘露降淮南
永明元年丹陽大水
四年丹陽獲白免
六年石子岡柏木化為石
九年南徐民黃慶有園園東廣袤四丈許菜茹採
拔隨後更生夜常有白光皎質燭天掘之得王印
一文曰長承萬福
十年蘭陵氏齊伯生於六合山獲金紐璽一文曰
年子主
中興二年甘露降茅山瀰漫數里
江東旱
永元元年建康大風十圍樹及宫舍民居皆偃拔
江水入石頭漂殺沿江居民
淮水變赤成血
天監元年鳳凰集南蘭陵
吳郡陽山生白龍
四年建康生嘉禾
六年吳縣獲四目龜
八月建康大水濤上御道七尺
七年廬江灊縣獲銅鐘二枚
普通元年七月江海並溢
六年龍鬭於曲阿
大同三年朱雀門災
几年地震生毛
中大同元年竟天有聲如風雷相擊
十年龍墮延陵井中大如驢以戈刺之俄見庭室
中有大蛇如數百解船
太清元年丹陽民婦生男眼在頂上自是旱疫三
年
承聖元年淮南有野象數百壞人廬舍
太平元年甘露降京口
永定元年甘露降鐘山
大建十二年丹陽等處大旱
十四年江水赤如血
貞明二年有羣鼠自蔡州岸入石頭渡淮至青塘
兩岸數日死
東冶鑄鐵有物赤色大如甕自天墮鎔所有聲如
雷鐵飛出墻外燒民居
蔣山有衆鳥鼓翼而鳴曰奈何帝
開皇十二年繁昌見雲中有物如羝羊黃色鬭墮
獲其一數日失所在
二十年廣陵地震
煬帝十三年大旱自淮及江東絶水無魚
江都宮城諸殿臺鴟尾上鐵索為鳥烏啣拔
有石自江浮入於揚子津
大星墜於江都未及地而南磨拂竹木皆有光飛
至吳郡遂墜地
江都五日並見
唐武德四年濠州老子祠枯樹復生枝葉
貞觀二年當塗崔姓有駢竹之異觀察使以聞改
宅為寺賜名瑞竹
三年譙泗徐濠蘇等處大水
八年江淮大水
十二年滁濠二州野蠶成繭
十三年雲陽石燃方丈晝則如灰夜則有光投草
木則焚歴年乃止
滁州野蠶成繭
十五年冇黑白二龍鬭於虞山東北
十九年徐州言騶虞見
永徽元年宣歙等處大雨水
顯慶元年宣州涇縣山水暴出平地深四丈
乾封二年宜興木連理
總章元年江淮大旱饑
垂拱元年淮南地生毛或白或蒼長者尺餘焚之
臭如燎毛
廬州産嘉禾
巢縣産嘉禾一本五六穗
延載二年常州地震
大足元年揚楚常潤蘇五州地震
開元三年有熊晝入揚州城
七年揚州奏一角獸見
九年揚州潤州暴風雨發屋拔木
十四年潤州大風自東北海濤沒瓜步
十九年揚州穭稻生二百一十五頃再熟稻一千
八百頃
舒州白鹿見
二十二年泰州地震西北隱隱有聲拆而復合經
時不止壞廬舍殆盡壓死四千餘人
二十九年亳州老子祠九井渴復湧
天寳七年歙州牛與蛟鬭數日牛出潭水色赤
上元二年楚州獻寳玉十三置之日中白氣連天
江淮大饑人相食
有鼉出於揚州城門上
大歷二年甘露降於常州前後二十七度
淮南水災
建中二年霍山崩
貞元三年魚鼈蔽江而下皆無首
五月揚州江溢
四年淮南地生毛
宣州大雨震電有物墜地如豬手足各兩指執紅
斑蛇食之頃雲合不見
八年淮水溢平地七尺沒泗州城
十三年淮水溢於亳州
十四年潤州有黑氣如堤自海門山横亘江中與
北固山相峙又有白氣如虹自金山出與黑氣交
將旦而沒
十八年徐州獻嘉瓜白兔
元和元年常州鵲巢於平地
三年江南旱
七年揚潤等州旱
九年淮南宣州等處大水
長慶元年海州海水冰南北二百里東望無際
二年江淮饑
三年宣歙等處旱
四年秋太湖決大水
太和二年淮南李樹生橘
揚州海陵火
江水溢沒舒州太湖宿松望江三縣田數百頃
六年蘇州地震生白毛
徐州大雨壞民居九百餘家
七年揚楚舒廬壽滁和宣等州大水害稼
八年春榖獻白兔
開成元年揚州民家馬生角
二年有大魚長六丈自海入淮至濠州
揚州旱運河竭
六年淮南饑
會昌元年江南大水
大中六年淮南饑
海陵高郵民於官河中漉得異米號曰聖米
十年舒州吳塘堰衆鳥成巢高一丈闊七尺中有
大烏人面綠身紺爪喙呼聲曰甘
咸通六年徐州民家雞生角
七年江淮大水
蕭縣民家豕出圂舞又牡豕多將鄰里羣豕而行
復自相噬齧
八年吳越有異鳥極大四目三足鳴山林其聲曰
羅平
泗州下邳雨湯殺鳥雀水沸於火可以傷物
乾符四年廬江縣鵲巢平地
六年泰州管内四縣生聖米大如芡實
中和二年蘇州馬生角
三年蘇州空中有聲如轉磨無雲而雨
汴水入於淮水鬭壊民船數十艘
四年江南大饑人相食
臨淮鷹化為鵝
光啟元年潤州江水赤數日
二年淮南蝗自西来行而不飛浮水緣城入揚州
府署竹樹幢節一夕如剪幡幟畫象皆齧去其首
撲不能止旬日自相食盡
揚州雨魚
有大星隕於揚州府署聲如雷光燭地
天復二年蘇州大雪平地三尺其氣如煙其味苦
三年宣州有鳥如雉而大尾有火光如散星集於
戟門明日大火曹局皆燼惟兵械存
南唐昇元六年溧水縣桑樹生木人
保大十一年大旱
宋建隆初澱湖三姑廟後一山湧出波浪中初與水
平久之寖大
乾德二年四月廣陵揚子縣潮水害民田
五年五星聚奎
開寳元年六月大雨水江河汎溢壊民田廬舍
六年淮水溢
七年淮水暴漲入泗州城壊民居五百餘家
太平興國二年舒州麥秀兩岐
三年甘露降於壽州官舍
五年徐州白溝河溢入州域壊(闕)隄塘皆壊
潁州貢白獐白雉
八年徐州清河漲丈七尺溢出隄塞州三面門以
禦之
雍熙元年鎮星犯斗宿建星
二年江水冰
淳化三年舒州甘露降
至道元年濠州獻瑞穀圖
泗州獻瑞麥
二年甘露降於平江瑞光禪院
咸平二年常州地震
徐州禾一莖五穗
宣池歙州竹生米如稻
甘露降於太平府
亳州貢白兔
亳州太清宮鐘自鳴
景德四年廬宿泗等州麥自生
大中祥符元年泰州海陵等處草中生聖米可濟
民饑
四年知亳州徐泌獻芝草
五年常州芝草生
七年泗州水害民田
甘露降亳州太清宮
太清宮枯樹復生枝
天禧元年江淮大風多吹蝗入江海或抱草木僵
死
和州蝗生卵
甘露降廬州通判廳及后土祠
三年潁州石隕出泉飲之愈疾
乾興元年蘇秀二州湖田生聖米
天聖四年江淮南大水
六年七月壬子江寧揚真潤州江水溢壊官民廬
舍
慶歷八年江寧府火宮室焚毁殆盡惟南唐玉燭
殿僅存
廬州合肥縣稻再實
皇祐三年無為軍土岡産芝三百五十本賜名紫
芝山
泰州獲白兔
嘉祐元年江溢
二年淮水溢
七年徐州彭城濠州鍾離地生麪十餘頃民皆取
食
熙寧四年徐州麥一本百七十二穗
六年大旱震澤涸見其下有丘墓街井
元豐元年平江大風雨水高二丈漂沒塘岸吳長
洲吳江常熟同崑山漂沒六百餘戸
梁縣嘉禾生
元祐七年滁州産芝二百餘本
紹聖元年淮南軍禾一本九穗
三年平江府地震
江東大旱溪河竭
建中靖國元年江淮旱
崇寧五年泰州禾生穭
大觀元年甘露降於建平縣凡十有二日
廬州雨豆
二年徐州彭城縣柏開花
政和五年泰州軍獲白兔
重和元年江淮水
宣和二年歙州牛生麟
六年楚州民婦年四十忽生髭長可六七寸
建炎二年鎮江府民家兒生四歲暴得腹脹疾經
數月臍裂有兒從裂中出眉目口鼻皆人形但頭
以下手足不分莫辨男女又出白汁斗餘三日二
兒俱死
三年帝在揚州早朝有禽翠羽飛鳴三匝行殿一
再止於宰相汪伯彦朝冠
四年婺源朱氏井紫氣若層雲是時朱熹生於閩
紹興元年武進縣枯秸生穗
二年宣州天雨錢
三年建康婦生子肉角有齒是歲人産多麟毛
四年華亭縣雨雹大如荔實
淮水溢中有赤氣如凝血
十三年楚州鹽城縣海水清
十八年徽州慶雲見
十九年建康府甘露降
二十一年建德縣桑生李實栗生桃實
二十六年天雨水銀
二十九年有星隕蕪湖化為石高二尺色黑如鐵
興隆二年建康蘇州寧國太平俱水浸城郭舟行
[門@里]市人多溺死
乾道元年池州竹生穗實如米民採以食
泰州火燔民舍幾盡
三年當塗産瑞麥一莖六穗
四年舒州雨黑米
淳熙元年穹窿山石自移
十年大風有二龍鬭於澱湖殿宇浮圖為之飛動
頃一龍蟠護其上遠近皆見之
十二年太平州産異麻合數幹為一狀如芝
十五年淮甸大雨淮水溢廬濠楚安豐高郵軍廬
室皆壊
十六年武進縣木理成文曰紹熙五年
揚州桑生瓜櫻桃生茄
隕石於寳應縣散如火其臭腥
紹熙三年七月鎮江府三縣大水
慶元二年吳縣銅錢百萬自飛
三年雄雞伏子中一雛三足
婺源雌雞化為雄
嘉定元年鎮江後軍妻生子一身二首四臂
四年休寧産異栗形如龍鳳
寳慶二年休寧縣山裂
紹定元年廣德産瑞麥一莖四穗
四年揚州招賢鄉鳳凰至
嘉熙四年平江大饑市人肉日未晡路無行人
淳祐二年常潤建康大水
咸淳七年松江海潮湧一魚在横瀝塘口人捕之
長丈餘無鱗而瑩白頭目口鼻全類象形
九年虎出揚州市
元至元十五年寧國路敬亭麻姑華陽諸山崩
十九年寧國太平縣饑民採竹實為糧活者三百
餘戸
二十四年九月江水溢
二十六年貴池民獻紫芝
元貞元年太平州民上榆木一本析之有文曰天
下太平
二年常州路水害稼
大德元年六月和州歷陽縣江漲漂沒廬舍萬八
千五百餘家
徐邳蕭河水大溢
廬州路無為州江漲漂沒廬舍
五年江水暴風大溢高四五丈崇明通泰真州之
地漂沒被災者四千八百餘戸
松江大風屋瓦樓楯掣入空中繼而海溢傷人民
壊廬舍
平江路颶風湧太湖水入城官民廬舍捲入空中
死者萬計
延祐五年黃姚鹽場色變紫
七年松江大旱
泰定元年黃河南入於淮
揚楚常潤地震
至順元年閏七月松江府大水冐村郭殍殣相藉
潛大水
三年八月江水溢
四年句容縣大水五棋山崩
元統二年松江雨雹大小不一皆有一眼若琱琢
然
至元元年安慶及潛山太湖宿松地震
二年靈芝産於江都縣一本九莖
三年睢水溢
五年宜興州山水高一丈壊民居
至正二年揚子江一夕忽竭舟楫皆閣於塗中露
錢貨無數
揚州路崇明通泰等州海溢
桐城花崖龍眠山崩
潛霍山崩
五年鎮江雨紅露草木葉及行人衣皆濡成紅色
九年白茅河東注沛縣遂成巨浸黃河入沛始此
泰興縣張村麒麟出
十二年平江路空中聞兵戈聲自東南来雲中有
鐵騎象火光萬炬嗣後大雨崩壊城郭
江淮蘆荻多成旂槍人物狀節間有紅暈成天下
太平字
池州雨物若果核
寧國路無雲而雷
十五年江淮間羣鼠叢擁如山過江東去
十七年上元産瑞麥一莖二穗者二
二十四年松江西清菴廊柱有聲以手按之則震
掉而起一十九間皆然經時乃止
二十六年上海有流光隕化為魚
明洪武元年池州青溪江口生洲
二年甘露降於鍾山
宣城産瑞麥
三年溧水縣久雨江溢
二十一年五色雲見
天鳴
二十二年海風自東北来拔木揚沙漂沒三洲
三十年安東郊外日中鬼遊千百有聲帝製文祭
之乃止
永樂二年應天地震
獲神龜於幕府山
臨淮大水徙縣治於曲陽門外
三年六月松江霪雨連十餘日高原水數尺霔下
丈餘
九年六月通州泰興江都儀徵海門等縣大風雨
江漲壊人畜廬舍
十三年嘉定縣東北白氣一道有聲如雷墮於寳
山之南獲一黑石
宣德元年五月蕪湖久雨江溢渰民田一百五十
八頃有竒
江都縣獲白兔
三年邳州民高浩家晝落一星不逾月選其女入
侍御
八年太倉獲白鴈二又獲白鶻一獻於朝
九年大旱江潮涸竭麥禾不收道殣相望
常熟見黑𤯝
正統元年淮河清一月
二年嘉定寳山虎成羣噬人
九年蘇州府風雨暴至平地水溢數尺太湖水高
一二丈沿湖人畜廬舍無存漁舟漂沒幾盡
松江大風雨湖海漲湧濱海居民有全村漂沒者
宜興大風拔木水溢漂沒千餘家
十四年太湖中大貢小貢二山鬭開闔數次共沉
於水起復鬭逾時乃止
徽州府學産紫芝
池州府學産紫芝
景泰元年南京風雨江水泛漲壊城垣廨舍拔神
營監樹木二十餘株
二年江南地震
五年揚州大雪冰三尺海水亦凍
天順五年海濱風雨大作潮湧尋丈漂沒廬舍
成化六年淮安有二鐘溯淮而上相蕩水中聲如
鼉吼
十月江水溢毁上新河口兩岸廬舍被水
七年揚州大旱運河竭
十年武進縣疾風雷電有物起自滆湖入太湖至
馬蹟山壊民居百餘區屋柱倒植瓦甓不毁巨舟
攝於山麓大木盡拔
十一年徽州松江地震生白毛
十四年吳縣境諸山有虎
十七年睢寧産瑞麥一莖三穗
十九年崑山木介萬樹盡如纓絡葆幢
弘治元年虞山鳴
二年蘇州有星自西北至東南大如車輪光焰如
晝墜地響震三百里雞犬皆鳴吠
河決武原
吳縣民家雌雞化為雄
三年蘇州閶門民夜汲井其水香味同酒紅黃色
歷五日如常
五年華亭有芥生聚奎亭蔭地丈餘葉如芭蕉花
出墻上二尺許
廬州甘露降
七年蘇州衛印忽熱如火不可近四日乃止
嘉定大場鎮雞雛生三足
池州雨黑豆
七月江潮溢沿江地水高一丈民多溺死
廬州大雪色微紅又雨豆茶黑褐三色
十一年蘇州各縣河渠池沼及泉悉震蕩高湧數
尺良久乃定
十二年松江地震屋宇搖動
十五年九月蘇州大雷雹雨雪嚴寒
十六年江潮入望京門浦口城圯
七月大風雨江潮入南京江東門内五尺有餘沒
廬舍男女新江口中下二新河諸處船漂人溺
十七年松江五色雲見
江都縣産瑞麥
十八年蘇州雨粉
松江地震有聲如雷
崇明縣雞生方卵碎之中有獮猴大如棗
正德元年正月朔揚州河冰結成樹木花草之狀
三年淮安清河以上至宿遷冰紋如花樹樓臺圖
畫之狀高郵州亦然
四年應天空中有聲自西北来如數萬甲兵民皆
震恐踰月乃止
蘇州於正月望日見日初出時如日者十數至清
明日乃止
五年蘇州大風決水田廬渰沒浮尸蔽川
七年蘇州地震有聲生白毛
八年黃河自河口至劉伶臺約六十餘里徹底澄
清凡五日
十年洞庭東山廿露降
嘉定大場鎮有黑鵰立如人形翅廣丈餘
十三年常熟縣雷電白龍一黑龍二壊民居吸舟
二十餘艘
松江大水有九龍鬭於海
十四年揚州大風江海溢數丈淹沒廬舍人民
嘉靖元年太平縣大饑黃山竹生米人爭採食
七月己巳南京暴風雨江水溢郊社陵寢宮闕城
垣吻脊欄楯皆壊拔樹至萬餘株大江船艘漂沒
甚衆
二年太湖龍與蚌鬭聲震各山四晝夜乃息
五年黃水䧟豐縣城遷縣治
八年舒城石自徙二丈許
十三年蘇州星隕如雨
十四年睢河竭
滁州州西諸山夜鳴如雷
十五年揚州海潮溢高二丈餘溺死民竈男婦二
萬九千餘人
二十一年江都縣産靈芝九莖
二十六年蘇州花浦口獲大魚馬首有足重二千
斤
三十一年嘉定雌雞化為雄
淮河大溢
松江婦人生髭鬚
常州雨黑豆
三十四年嘉定黃家港水赤如血逾月復始
三十六年蘇州洞庭兩山間大風從西南来太湖
為所約壁立如峻崖東偏乾涸羣趨得金珠器物
及古錢至三日有聲如雷水返人盡歿
淮安紫雲自西来空中若兵馬之聲大風雨雹
天鼔鳴
儀徵産白芝
三十七年江都黑白二龍鬭大風晝晦見星所過
折木壊屋
三十九年江水漲至三山門秦淮民居水深數尺
石隕於華亭五舍鎮越數月其石自動一夕風雨
失去
四十三年通州民家牛生三首
四十四年崇明童子暴長頷生鬚遍體皆毛
隆慶元年泰州大稔
泰興縣麥秀三岐
六年黃河驟漲自徐碭至淮揚下流悉成巨浸
萬歷二年崑山有異鳥色如墨大如鸛人捍之以
翼擊人少頃風雨雷電交至屋瓦盡飛場圃稻束
皆失
海大嘯河淮並溢
通泰等州縣江潮漂沒人民無數
四年河決徐州
五年六月松江隂寒如冬霪雨田成巨浸
六年澱湖湧水成山高數丈長二里許
休寧冰花俱成人物車馬草木狀
九年鎮江大風甘露寺鐵塔折
十年颶風海溢松江屬邑漂沒甚慘
十一年松江地震器相軋有聲
十三年休寧白雉見
十四年宿松大水害稼
滁州白鵲来巢
十五年松江生八足豕
十七年江水泛溢應天太平等府平地水深丈餘
田廬沒為巨浸
七月颶風大作數百里地一望成湖
松江雨木冰如箸民大饑
十九年三山民家牛産一黃犢七足腹下四足脊
上三足皆軟前後竅各二
二十年淮浦禾雙穗
鹽城麥三岐
二十一年丹徒民家牛産麟
二十二年上海有鹿高丈餘重五百餘斤
丹徒民家牛復産麟
金壇産禾一莖九穗既刈復生
淮水清一百六十里
三十六年江南大水自南京及蘇松常鎮諸府皆
被渰麥禾皆無民大饑
白龍見於黃浦一神人立其首
四十二年池州有鼠數百萬銜尾渡江為田患尋
有鳥如□鵝食鼠遂絶鳥亦不見
四十四年秋淮徐地震
四十五年徐州河決
呂梁洪水乾
天啟元年揚州烏巢生白鴉喙距皆赤
三年淮安地震淮湖水翻房屋俱動
四年鎮江六月初五日大寒夜微雪十一月初八
日大暑人裸體三日
奎山隄決水䧟徐州城
霍山崩
五年桐城馬氏婦年七十變為男
七年太湖水湧沒吳江千
蕭縣麥秀雙岐竟畝如一
崇禎元年太湖縣雲成五色有樓閣狀
四年華亭婦人李氏化為男
徐州有鳥羣飛自西北来狀如鳩色如鼠趾不樹
棲人謂之反鳥
七年江水溢儀徵溺死老幼無算
蘇州城外野火四起始一二炬倏變數百隱隱人
馬戈甲狀入民舍中粟米一空民操械鳴金禦之
蘇州府地震有聲如雷
蕭縣山鳴
九年蕭縣城北門鎻無故自開閽者聞於官鎻而
復開者三
鳳陽鼓樓鐘自鳴
十年泗州學宮古檜吐煙若篆有異香
十一年長洲縣河底起一碑勒字云卧龍驚不起
常霧澤邊尋
徐州西山鳴者三聲隱隱如鼙鼔又如虚甕迎風
自子至辰
十二年蘇州産怪馬一目當頭豕蹄扇尾出胎即
馳驟蹄齧旋死
松江海潮日三至
歙縣許村石自鳴
松江有二大魚長數十丈目中可容三人無睛
十三年七月江水溢安慶府田廬多沒
十四年蘇州大旱蝗疫
國朝順治元年懷遠縣産瑞麥一莖雙穗
二年甘露降於通州
甘露降於蕭縣
三年和州文廟産芝三十六莖
五年蕭縣産靈芝三本
蕭縣山鳴若濤聲
七年蕭縣星隕大如輪光數丈
八年蘇州大水民饑
丹陽縣麥秀雙岐
淮安旱荒
十一年揚州有龍亘天鱗甲皆現
含山産嘉禾一莖五穗
建平麥秀雙岐
十四年蕭縣大旱湖井皆涸
十五年潁州水
地震有聲
十八年鹽城安東旱
定遠民家牛産麒麟
康熙元年建德儒學枯樹復生
泗州民妻一産三男
二年和含大水
四年溧水崇賢鄉民掘地得玉璽一方高二寸許
圍一尺六寸上鐫人心惟危道心惟微惟精惟一
允執厥中
五年常州冰紋成花木狀
懷遠縣雨粟
六年臨淮懷遠泗州潁州霍丘蝗蝻為災
七年水決高郵清水潭環城水高二丈人民漂溺
者甚衆六月十七日江南同時地震
太和縣雨蕎麥
八年歙縣民妻一産四男
九年太湖水溢蘇州城内外水高五六尺廬舍漂
沒流移載道
沿海潮溢民多溺死
十年淮水大漲高郵州田盡沒
廬州慶雲見
十一年臨淮縣麥秀兩岐蝗不為災
靈壁麥秀兩岐
十二年鎮江呂城有大鳥毛羽五色如鳳羣鳥千
百從之
十九年旴眙産瑞麥
二十年蒙城麥秀五岐並三岐者數十本
二十一年當塗麥秀雙岐
二十二年崇明縣正二三月連雨鹽價每斤六分
武進縣迎春鄉雌雞化為雄
冬太湖冰
清河縣人甲夜見有白氣數道如虹而銳從月射
出
睢寧縣疊雨黃黑丹霜
徐州天鼓鳴
貴池縣笴竹實如麥
二十三年吳縣隂雨腐禾
崇明縣一日三潮(是日提督劉兆麒戰獲海賊周雲龍)
鎮江府正月震電雷雨雪夏田鼠結巢於麻黍之
上
揚州府大水
含山縣正月大雷電雨雹
宣城縣硤石山蛟發二十餘處汪家圩蛟自平疇
起破圩而出
池州府水
當塗縣大水壊圩岸田禾渰沒
儀徵四月隕霜
巢縣天鼓鳴
二十四年武進縣有妖僧每尾孤行人呼其姓氏
應之則魂為所攝而仆於是途人雖至親相喚亦
莫敢應人心皇皇後捕得僧抵法
睢寧縣霪澇歲饑民插草鬻子女
高郵州自七月十八日至二十一日大風雨水日
長六七寸迤南二十里鋪三十里鋪河隄盡決北
門外水深數尺二十七日復大風雨東門外溺死
人無算上下河田盡渰
寳應縣大水田廬渰沒
豐縣七月大風苦雨三日夜不休秫實盡摇落伐
屋拔木平地水深尺許晚田漂沒
泰州水
二十五年吳縣雨黃沙麥枯死秋禾少收
安東縣蝗蝻
沛縣饑
泗州旱蝗秋大水
二十六年吳縣大水傷禾
吳江縣大水
武進縣烈風拔禾發屋北湖水涸
安東縣地震
當塗縣螟
安慶府大雷電風雨拔木飛瓦公廨民舍傾頽無
數
望江縣大風破樹轉石數雨黑豆
二十七年吳縣禾稻生蟲
武進縣三冬無雨河井俱涸大饑
中河決渰沒清河縣糧田數千頃漂沒人畜不可
數計
安東縣蝗蝻
徐州秋雨無禾
二十八年吳縣日生兩環一紅一白日居紅中白
在紅之北兩環相連貫
吳縣彗星見
豐縣雨傷禾
睢寧縣夏秋霪雨平地水深二三尺歲饑
二十九年江浦縣大雪積隂五十日
吳縣嚴冬大雪河道冰斷人畜樹木凍死
無錫縣有妖火或變為人形及猢猻傷人所在秉
炬鳴金持梃而譁
安東縣黃河冰凍四十日騾馬通行如大道
寳應縣旱蝗不為災
婺源縣祁寒大木盡槁
舒城縣旱災冬嚴寒河冰數尺
六安州五月夜風暴起屋瓦皆飛雲際大石坊倒
地大樹多拔
宿州秋蝗大饑
三十年江浦縣大風屋瓦皆墮黃埃四塞
武進縣正月朔至人日樹木皆作冰花或云即木
介也是歲飛蝗蔽江而来旋繞江岸不入境會大
雨斃蝗若丘積歲有秋
婺源縣霪雨漂沒田廬
徽州府旱
當塗縣民或見如燐者或黑物如犬附地去者四
鄉置兵守望數月乃息
三十一年儀徵縣元日木冰
休寧縣富瑯塔無火自焚其頂錫匣藏血書金剛
經自頂墮現
宿州蝗
三十二年吳江縣大旱
泰州水
豐縣正月朔氛氣霾日晝為之晦
合肥縣麒麟産於三河鎮民家
三十三年江浦縣大雨雹傷禾
清河縣淮水溢中河黃河亦溢渰田無算
高郵州大水
三十四年吳江縣大水一望如平湖
武進縣延政鄉四月雨雹大如卵
豐縣地震
十二月徽州府六邑大雨四十日
三十五年七月二十三日吳江縣狂風陡發雨如
懸瀑平地水湧驟至數尺夜半反風而南勢更狂
猛篝燈密室無不盡滅屋瓦交飛頽垣覆屋者十
家而九所在喬木倒折
崇明縣張網港獲海魚頭戴一角遍身鐵色有鱗
如穿山甲狀約長四五尺越月海潮泛溢淹死人
民漂沒房舍無算
上海縣南匯所颶風至排牆飛瓦寳山海嘯渰沒
田廬
高郵州七月颶風霪雨水暴至三日内長二丈餘
全城在巨浪中南水關報決居民從城頭貫絙而
出北城外街市衝斷上下河相連舟子操舟於市
渡一人率千錢以巨纜牽舟稍不戒則覆溺
徽州府六邑大水浸城不沒者數版
三十七年崇明縣蝗
宿州麥秀二岐
三十八年江都縣邵伯隄決
石埭縣學宮古檜結毬大逾斗
三十九年武進縣有黑鵰立於北壇如人形展翅
廣丈餘
睢寧縣有五龍汲水於河
四十一年江浦縣有星隕如箕赤光燭天天鼓鳴
四十二年豐縣雨雹如卵如棗大者如杵麥禾傷
損
石埭縣民章丹桂妻沈氏一産三男
宿州民徐文江妻王氏一産三男郭梅妻孫氏一
産三男
四十四年六合縣元正觀靈巖山二處古松結毬
大如斗團圞玲瓏經數年不壊
高郵州二月十七日湖内現山巒樹木屋宇如畫
二十五日天霽巳刻忽聲響如雷牆壁俱震有白
光如圓毬下墜東北方
望江縣十二月晦夜茗山鳴如雷
四十五年寧國縣大旱
豐縣五月雨雹
建德縣民陳霈妻一産三男
當塗縣産瑞麥一莖雙岐
四十六年吳江縣湖蕩池沼之水無故自相衝激
波浪洶湧忽高三四尺踰時復故
崇明縣天鳴如鼓異光照地
上海縣大旱
安東縣元旦人見三日如連環
池州府城雨豆五色
當塗縣連年麥秀雙岐
四十七年江浦縣有虎患
寧國縣大疫
徐州大稔
高郵州黃霧四塞
池州府大水出蛟
建德縣民汪璧生妻何氏一産三男
四十八年江浦縣大雨雹
安東縣星隕如雹百里俱震動墜於西南隣界羅
家荒化為石深入地二尺重十三斤
儀徵縣羣鼠銜尾横江南渡
宿州大饑
潁州水
四十九年安東縣西北鄉六月雪盖地
石埭縣民舒作臣妻胡氏一産三男
舒城縣蛟水泛漲平地深數丈
五十年安東縣旱蝗
寧國縣文脊山鳴聽之如大風又如洪水奔壑六
日方止是年麥大熟兩岐八穗
六安州大旱飛蝗蔽天
霍山縣蛟水暴發
五十一年秋江浦縣地冬大震越宿又震
儀徵縣地震二十餘次
宿州大旱樹頭生火風霾障天白晝如晦
五十二年丹陽縣柳茹村産雙岐瑞麥
五十三年江浦縣十二月大雷電龍見於江
崇明縣十二月雷電大雨
儀徵縣大冰
徐州麥秀雙岐有四五岐者自是連歲皆稔
五十四年江浦縣大雨雹雷電交作電大如升
五十五年蝗發邳州竹林社睢寧縣黃山社與竹
林社犬牙相錯而蝗不入境
徐州隣縣蝗入州界不食禾皆抱草而死
五十六年江浦縣有星如斗自斗東南至西北而
隕光黃而赤天鼓鳴踰刻
儀徵縣火災甚烈
高郵州正月初四日湖中現城郭樓臺人民廛市
歷歷如畫四月十六日昏有火毬如斗下墜
懷遠縣彩雲見於中天瀰漫經時未散
五十七年江浦縣蝗不為災
高郵州十一月初一日昏紅光如電有聲旋大雷
雨
安慶府冬雷電
舒城縣大雪深丈餘塞戸填門
鳳陽府民徐步蟾妻邱氏一産三男
五十八年涇縣竹生實民爭採食
五十九年安東縣立春二十餘日後黃河復凍比
臘月尤甚
五月地震
泰州生員王晉原家産紫芝一本(晉原於雍正元年本省領解)
六十年沛縣春暮大寒井冰結不可汲
六十一年七月崇明縣人見白光迸裂自東至西
轟然作聲逾時而滅
雍正元年武進縣人於上元夜見天門開有聲如
濤後如雷震碧練光明廣如百斛船
安東縣麥秀雙岐
泰州大稔
涇縣民章天安妻衛氏一産三男
舒城縣八月飛蝗蔽天落地厚數尺忽一夕出境
二年崇明縣高橋洪漁船獲一介物身似黿人眼
鴨足約重二百餘斤放入海噴水數尺作回頭狀
嗣有海嘯竒災
上海縣南匯所海潮溢沒田廬鹽場人畜
南陵縣民毛起美妻鄧氏一産三男
舒城縣蝗蝻遍野溝壑皆平壓樹墜如毬忽一日
自去
三年崇明縣麥秀雙岐者甚多
武進縣産嘉禾
安東縣界黃河清
是年日月合璧五星聯珠
四年桃源邳睢寧清河黃河清八日総河齊蘇勒
奉
旨在清邑張家莊堤頭建立碑亭以紀之
御製黃河澄清碑文(恭紀首卷)
五年淮安府桃源縣邳州宿遷睢寧徐州黃河清
二千餘里二十餘日
安東縣九月桃李花開
崇明縣楊家河南近海居民遥望海中舸艦迷離
倏忽城市樓臺若隱若現
六安州西南諸山蛟發水高數丈
六年江隂縣申港鎮蔡元臣妻於氏一産三男
冬松江府降甘露
七年常州府有紅鴉二隻鳴於府學明倫堂銀杏
樹上是科南北闈中式者倍於往時
丹陽縣謝家村産雙岐瑞麥
江都縣草龍港忽集蝗蝻無數旋皆自投於江
含山縣近運鎮有棠栗樹為祟以羊豕祈者無虚
日居人至列茶酒肆以沽報賽者邑宰命伐之掘
地見蟻數斗妖遂息
八年冬蘇州松江地震
常州府西郊石佛庵十二月牡丹花開經旬不落
九年蘇州府古清真觀呂祖師座下枯木生枝枝
至今滋長
舒城縣孝子賈右彪墓田出稻較常粒四倍盈尺
田内約計升餘收付先農壇種以供粢盛
十年七月颶風海嘯崇明屋瓦飛揚崇明上海南
匯江隂通州沿海等處潮水衝沒人畜田廬無筭
十二年績溪縣民張廷應妻周氏一産三男
潛山縣民汪祝三妻孟氏一産三男
十三年南陵縣民徐坤妻汪氏一産三男
虹縣民尹宗廣妻衡氏一産三男
江南通志卷一百九十七
