江南通志卷二十二
輿地志
公署(一常江蘇松四府)
周禮冢宰以八法治官府鄭氏云百官所居曰府
蓋與宰夫之職掌官契以治蔵者異焉委蛇委蛇
退食自公召南所由賦羔羊也今江南地廣事繁
文武大小之吏較旁省為多凡改設增置則廨宇
隨之陟其堂皇履其燕寢仰惟清慎勤之
訓旨而鈴閣琴堂皆實心實政之所自行矣
江寧府
總督部院署在府城東北
江寧將軍署在滿兵城内
左翼副都統署
右翼副都統署俱在將軍署東南
江寧織造署在府城東北
安徽布政司署在府城南大功坊庫在司署内
經歴署在府城淮清橋東長盈庫大使署在
道署後東首倉大使署在復成橋
江安糧道署在府城南布政司署東道庫在道
署内庫大使署在利涉橋西北
通省驛鹽道兼巡江寧道署舊在府治西雍正十
年移按察司舊署(附)巡道陳宏謀公署記(雍正)
(簡命九年春余自維揚郡守奉𫝊鹽法適以前一年江擢江寧臬副整飭通省驛)
(臬移駐蘇州其江寧郡屬向所隸於常鎮道者改隸驛鹽道就近兼巡蓋)
(聖天子設官分職所以為吏治民生計者量地制宜深且悉矣道治舊以肅郵覈引飭文移司勾會不與境)
(内民事余受斯職旣兼巡省會合屬吏民以公事來治所駢肩錯轂顧近市湫隘堂廡卑庳無以肅)
(風紀嚴聽斷請之臺丞移咨所部遂以臬署改建焉而臬署虚已逾年日就傾圮余為捐俸庀材時)
(被檄攝安藩篆藉池州蘇郡丞士俊鳩工相度得壁聞碑記則向故為巡道署改建臬司者也考其)
(今上壬年以康熙壬子修葺落成而余適復以日十二子子之年重修告竣蓋匝六十年矣夫十)
(相配數終六十爰復其始兹署由道而司司復於道迺適會焉其事殆非偶然者而余因重有惕也)
(從古國家建官制治道與時宜政由俗易蓋法以相參而備化以積久而成稽之史册周美成康漢)
(皇上纘稱文景其所由來者漸矣欽惟我維新凡所張弛承世德訓飭官方憲章由舊率作)
(動關治要金陵省會要區繁難重地向之改道而司所以重屏藩之寄而崇廉鎮之規今之易司以)
(道復協遠近之宜而分詳要之職要以省方觀民無負)
(聖朝勤恤元元至意其秩雖殊其任則一宏謀粤西一介歴職翰銓備員蘭省親承)
(帝訓寵眷頻&KR0574;簡授兹職是用兢兢重以制府擁節會城懋德勤施文武是憲宏謀自顧菲材典型密邇報)
(稱滋難況又統領驛郵詰姦達節典司鹽筴裕國通商其與今此分路楊鑣繩糾吏治舊職新銜相)
(倚為重曷敢苟簡因循以報政為具文視居官如傳舍故因重修是署於其落成伐石以紀非紀署)
(天子也紀其所以居是署者庶幾夙夜虔共無忘若者之命也若夫聽斷有所退思有次若者葺舊)
(更新辨方正位不失宜稱覽者自得之無俟余言覼縷矣)
督理龍江西新關署在府治上新河龍江關宣
課司署龍江關大使署俱在儀鳳門外
江寧知府署在城中内橋西南明洪武初建廣
積庫在府署堂左册庫在府署後堂右獄
在府署大門外
理事同知署在府治東中正街
江防同知署在府署西
管糧同知署在府東淮清橋
南捕通判署在府署西
北捕通判署在府土街口即蘆政公署經歴署
照磨署檢校署俱在儀門西江東司巡
檢署在直江口江淮司巡檢署在江浦縣浦
口久裁今復設隸府秣陵鎮巡檢署在城南
六十里秣陵關都稅司署茶引所署俱在
淮清橋東遞運所署在三山門内聚寳宣
課司署在聚寳門外江東驛丞署在江東門
内舊有金陵驛丞署今歸併江東驛俸給倉在
府治後復成倉在復成橋常平倉在上浮
橋西岸虎賁倉在府西朝天宫後普濟堂
舊在三山門外明時建育嬰堂舊在三山門
外
國朝康熙年建雍正十二年奉
旨改建二堂於聚寳門外之佟園總督趙宏恩倡捐銀九
千六百兩有竒置田撥洲又歸併舊育嬰堂田
房租以給衣糧等費(附)鄧旭育嬰堂記(康熙二十二年)
(六月己卯日江寧省育嬰堂成其房廬田土之詳當有記書之石以垂永久諸同事者僉曰育嬰緣)
(起旭當序之旭不敢辭因颺言曰天下事不有始之者曷啟其緒不有中之者曷恢其略不有終之)
(者曷底其成故余得並書所以啟其序而恢其略以底於成者用告於來兹先是)
(太皇太后有頒睗育嬰之典子之旨而我世祖章皇帝有嚴飭濫棄赤)
(皇上有故殺子女之禁於是大司寇桐城姚公文然仰體)
(聖心因命僧慧心持書詣余囑為堂以育江寧諸嬰之不收者僧徒乾沒其金僅建庵於天壇之東十餘里)
(湫隘荒遠人望而裹足會午未兩年江南大旱民不聊生棄子女者盈路不忍見間於是趙公采岳)
(昆弟與余謀卜地於三山門外為堂以居諸嬰旣惟墨食而鳩部王公子玠復同余請方伯今太常)
(正卿龔公捐輸並代募推移凡七百三十金公悉欣然許之此始事之經營也方公之始事也命江)
(寧三學生員白夢鼎姚若觀季鐸等同諸父老具呈府縣遵部例上地價詳撫軍慕公又謂地茀宜)
(屋朝廷無賣地養民理其基雖定而工費浩繁乃往請於上下江兩撫軍織造方伯臬憲糧儲驛𫝊)
(鹽法閫司龍江蕪湖兩𣙜使及江寧太守府廳上江兩縣督標城守諸公約共捐銀一千餘兩而安)
(微臬長王公捐輸代募復得銀二百九十餘兩合計前後諸當事曁諸紳衿所輸助共一千九百餘)
(兩而本堂之像設樓殿廊廡庖湢迄乳媪之房舍百餘間越三月告成於是龔公延諸紳謂堂之郛)
(郭具而善後事宜奈何余與太守陳公計莫若倣蘇州條例以人計月每月人助銀三錢以辛酉季)
(春朔日集諸人於堂中適得募金七十兩而龔公許募三十兩以足百兩之數若謂暫時補苴則可)
(以為久遠猶未也於是前督府阿公首輸銀三百兩創佃房於虹橋龔公復合諸公佽助之計九百)
(餘兩為新房六十五間舊房五十三間約每月可得賃金二十兩有竒猶以為未足於堂中舊置太)
(常寺田地七十五畝外别購新田賴方伯龔公臬長金公太守于公糧廳朱公上元于公多方曲成)
(得上元神泉鄉田四百四十八畝合夏秋所入盡納堂中視昔之饑者漸以充寒者漸以煖尫者漸)
(以彊稺者漸以長且多矣此巾事之經營也然由前置房言之其一月之所獲尚未足供匝月之用)
(由後置田言之其一歲之所入尚未足供卒歲之需能無望繼起之大君子哉今督府于公下車之)
(始摘奸察吏百務備舉於壬戍初冬聞江寧育嬰堂初構公戒徒隸節旌纛親臨西郊至止於堂乳)
(媪負諸兒侍命于公公慰勞有加先下檄曰製衣無後時賜以繒布又捐本衙門租米九十餘石為)
(之食猶恐不給復令所司方伯龔公太守于公撥來安縣無礙田四百二十一坵計九百二十九畝)
(有竒用供常餼公之下車堂之婦女告饑告寒公之旋旆堂之婦女以宴以衎蓋得公之莅止而克)
(成厥終焉豈偶然哉堂旣成其地趾量畝若干堂宇間架若干堂巾像設器用若干經費銀數目若)
(干自經始至落成為月日若干及實在嬰兒乳母簿籍若干堂去三山門半里而遥左夾鍾陵右瞰)
(莫愁背負石城面浮雨花木末兌方而挾震勢秋位而擅春生是役也旭與子玠王公采岳趙公昆)
(玉不過傾筐篚效倡始之謀其竭力□助共襄盛舉者則自某某以下皆得書至於立法之詳捐輸)
(之數盡列於碑隂以垂永久焉今幸際江蘇撫軍余公於子惠元元内尢加意育嬰屢頒圓妙觀禁)
(約遠邇誦之則江寧育嬰堂中自荷慈眎較前有加矣然旭猶有慮者旭冉冉以老子玠王公采岳)
(趙公昆弟宦遊京師行蹤無定此後事宜深有望於當事與紳衿諸先生擇有德望者使身任其事)
(令以無負之意與各當事暨諸公始事之勞可也謹甲恤孤)
(記)
(儒學)教授署訓導署俱在府學内雍正十三年增
建
中營副將署中軍守備署俱在蘆政牌樓左
左營遊擊署中軍守備署在城東
城守協鎮副將署在西華門大街
左營遊擊署左營守備署在城東北
右營都司署右營守備署在城東北
江淮衞守備署在北門橋
興武衞守備署在城北
上元縣知縣署在府治東北昇平橋西宋建炎間
建縣丞署在縣廳左掖即宋主簿衙正廳明
道先生均簡堂故址也康熙乙巳縣丞戴正宸
即廳後為宅典史署在縣廳右庫在縣二
堂旁獄在縣儀門内西淳化鎮巡檢署在
縣東三十五里預備倉在馴象門賽工橋北
俗名上倉明初建知縣陳三省修
國朝康熙間知縣唐開陶增修水次倉在觀音門近
大江俗名下倉監穀倉在縣署内
(儒學)教諭署訓導署俱在學明德堂東
江寧縣知縣署在府治南明洪武初建縣丞署
在聚寳門外兵馬司岡典史署在縣廳西
庫在縣二堂旁獄在縣儀門内東江寧驛
丞署在城南六十里江寧鎮存留倉在城南
安德門外俗名老人倉預備倉在賽工橋南
明天啟四年義民董志聰捐建常平倉在縣
署儀門外右首雍正五年知縣孔毓珠倡建
(儒學)教諭署訓導署俱在學明德堂西
句容縣知縣署在城中四牌樓北唐天祐六年建
縣丞署在縣廳東典史署在廳西庫在
縣堂後左右各一所獄在縣儀門外龍潭
驛丞署在盤龍山北預備倉在縣治西明知
縣韓鼎建縣丞劉義知縣李澄王僖增修官
鹽倉在縣北河口鎮東西南北四倉在茅山
琅琊上容移風四鄉明初知縣朱彤建知縣茅
一桂增修社倉共一十七處常平倉在縣
西城内歲積倉舊在下蜀明巡撫周忱移建
龍潭鎮知縣洪浦縣丞劉義知縣張蕙徐廣王
僖主簿薛仁典史梁澤徐九思相繼增修添
建常平倉東倉俱在縣署東雍正九年建養
濟院在縣西南青元觀前明建知縣張蕙王僖
修育嬰堂在城隍廟左康熙四十七年知縣
胡為籀捐建
(儒學)教諭署訓導署俱在學宫内明府丞陳宜建
溧水縣知縣署在城内順治十一年知縣閔派魯
建縣丞署在縣廳左典史署在縣廳右
庫在署川堂右獄在縣儀門内俸給倉在
縣廳右先斯倉在典史署右糧倉在潢藍
埠即惠民倉址
國朝順治間知縣安應晬建知縣閔派魯重修預立
三倉舊在縣文明門後移建縣署内一在儀門
東一在儀門西一在署前便民新倉舊名永
豐在高淳水陽鎮明知縣賀一桂移建縣西南
三十里梅家渡
國朝順治間知縣閔派魯重修
(儒學)教諭署訓導署俱在學宫内
高淳縣知縣署在鎮山城内典史署在縣廳西
北庫在縣署後堂右獄在縣署儀門外右
廣通鎮巡檢署在縣東南四十里預備倉
在縣治東南明初建石臼里社倉在縣北二
十五里邑人韓叔陽建常豐倉舊名永豐在
水陽鎮去縣三十里明知縣夏天勳移建縣治
西留輝門外養濟院在縣治左明知縣劉啟
東增建
國朝康熙間知縣李斯佺修育嬰堂在縣治後通賢
街康熙十七年知縣劉澤嗣捐建後李斯佺捐
修
(儒學)教諭署在文廟東明知縣莊鐸建訓導署在
還淳齋西
江浦縣知縣署在曠口山城明洪武二十四年知
縣仇存仁建景泰中知縣羅信修典史署在
縣廳西阜財庫在縣川堂右架閣庫在川
堂左獄在儀門西東葛驛丞署在東葛城
常平倉在預備倉左明巡按駱駸曾檄建
預備倉在縣儀門左常平新倉在縣二堂側
雍正九年建起運存留二倉俱在縣治東
社倉六一在縣儀門左一在東葛城一在湯泉
鎮一在石磧橋一在新殿廟一在浦子口知縣
余樞建育嬰堂在城内大營
國朝雍正九年知縣趙作霖捐建并置田若干畝
(儒學)教諭署訓導署俱在學宫内明知縣張文韜
建後遷於東獄廟址
國朝順治間教諭趙淶修康熙間訓導王聞晉重修
浦口營都司僉書署在浦口城
六合縣知縣署在滁和北岸城内明洪武元年知
縣吳有源建典史署在縣廳西銀庫在縣
廳東册庫在縣廳西架閣庫在縣儀門外
獄在縣儀門外西稅課局大使署在縣治
前街西瓜埠巡檢署在縣東南二十五里瓜
埠山下倉在税課局西明萬廷珵建後移建
旌善亭後預備倉有東南西北四倉明初建
後併縣倉常平倉在縣署西康熙間知縣魏
世泰建寶成倉在元正觀東雍正八年知
縣蘇作睿建普濟堂在東門内新安坊雍正
二年建育嬰堂在澄清巷雍正二年建
(儒學)教諭署訓導署俱在學宮内
蘇州府
江蘇巡撫都察院署在府城内南宫坊
蘇州織造署在府城葑門内
江蘇布政司署在府城昇平橋西北(原係明王文恪三槐堂舊)
(第)蘇州舊無司署
國朝順治十八年巡撫都御史朱國治題設江蘇布
政司暫駐蘇松道署康熙元年知府武宏祖申
請巡撫都御史韓世琦檄行江蘇五府守令共
議購王氏宅而更新之永盈庫在司署大堂側
東銀西錢並曰永盈理問署在府城劉家浜
江蘇按察司署舊在江寧府雍正八年移駐蘇州
明澤橋東即舊分守道署經歷署在府城
司獄署在府治西南
蘇松糧儲道署在常熟縣大使署在道署
知府署在城中織里橋東明洪武二年建燬於兵
國朝順治三年重建康熙十一年知府甯雲鵬修豐
盈庫在府署後堂獄在府治西南
督糧水利同知署在府署西
總捕同知署在府署東
海防同知署在常熟縣福山
太湖水利同知署在吳江縣同里鎮
營糧通判署在府治東經歴署知事署照
磨署俱在府治西姑蘇驛丞署在府治胥門
内百萬倉在西城至德廟後宋時建
(儒學)教授署在府學明倫堂後訓導署在學宫西
中軍參將兼左營署中軍守備署
右營遊擊署中軍守備署
蘇州城守營遊擊署中軍守備署俱在府城
左軍守備署在吳縣社壇
太湖營參將署在太湖洞庭東山邑人吳時雅捐
建
蘇州衞守備署在長洲縣龐其巷
吳縣知縣署在府治西北慈悲橋西明洪武元年
建
國朝順治十二年重建(附)唐梁肅吳令廳壁記(在春秋時列國)
(各有屬邑其主者魯謂之宰楚謂之尹晉謂之大夫秦時天下始置令長宅一同之内操賞罰之柄)
(有人民有社稷焉風俗善敗本乎身黎元安否繫其政其體大矣自京口南被於淛間望縣十數而)
(吳大國家當上元之際中夏多難衣冠南避寓於兹土參編戶之一由是人俗舛雜號為難治加以)
(州將有握兵按部之重邑居當水陸交馳之會承上撫下之勤征賦郵𫝊之繁倍百他縣夥乎其中)
(不可勝紀大歴十一年天官擇可以長民者於是范陽盧公繇太原府祁縣令為之外寬内明敬事)
(而信政本於仁飾身以文下車三年闔境之人安居樂義而不知安樂之所從來益平以和也夫君)
(子立身論道之通塞不論位之升降吳縣下畿服一等公俯而為之抑選郎為官擇人而其履道從)
(政所由然也余知者敢錄其實書於東序以播其令間)宋郭受吳令廳壁記
(厥今天下經用之所資百貨之所植東南其外府也渡淮而南濟江以東督府且十附城且百而田)
(疇沃衍生齒繁夥則吳實巨擘焉予嘗登靈巖之巔俛而四望畎澮脈分原田碁布邱阜之間灌以)
(機械沮洳之濱環以茭楗則瀉鹵磽确變為膏澤之野蘋藻蒹葭墾為秔稻之陸故歲一順則粒米)
(狼戾四方取給充然有餘出乎胥口以臨震澤積水無涯兩山對峙桑田翳日木奴連雲織絍之功)
(苞苴之利水浮陸轉無所不至故其民不耕耨而多當足中家壯子無不賈販以遊者由是商賈以)
(吳為都會五方畢至獄市雜擾縉紳以吳為樂土僑民閭里幾亞京雒為政者急之則怨而駭緩之)
(則弛而肆泛然而多容則干謁紛紜幾至於骩法毅然而多拒則謗詈叢集必困於遊談宰字之任)
(信難矣右通直郎許君來領是邑直方不撓有骯髒之風簡易無苛得調胹之術蓋常急於豪猾緩)
(於善柔整其大綱闊其細故為之期年而縣告治元祜六年霪雨敗稼吳民阻饑君日慰藉而拊循)
(之賑給務均䘏隠求實不事虚名而為文其也予以是知君之篤於從政也舉兹以旃則其於整彫)
(敝而應盤錯也何有焉水菑之明年君且代矣乃悉求前為此縣之名氏爵里將書而刻諸石顧其)
(僚郭受曰吾為是俾來者有攷焉子為我序之辭不獲命因槩叙吳風而毛舉君政之一二許君温)
(陵人世為學家甚博而文異日顯用於時當不獨以循吏稱也)
縣丞署主簿署俱在縣署東典史署在縣
署西庫在縣後堂旁黃册庫在縣後堂西
軍器庫在縣堂左獄在縣署西南木瀆
鎮巡檢署在縣西二十七里角頭巡檢署在
縣西南八十五里洞庭西山東山巡檢署在
縣西南八十里洞庭東山邑人吳時雅捐建
和豐倉在胥門内百花洲東岸明巡撫周忱建
知縣孫磐重建知縣牛若麟重修常平倉即
濟農倉舊址明巡撫張國維建
國朝康熙間知縣吳存仁修養濟院在侍其巷北
(儒學)教諭署訓導署俱在學宫内
長洲縣知縣署在府治東南烏鵲橋西明洪武元
年建後燬於兵
國朝康熙二十四年重建(附)明江盈科公署記(長洲縣治後堂)
(凡六楹其西偏匾曰玉壺冰蓋余郡柳洞陽先生所手題者先生癸丑進士去今已四十餘年而字)
(蹟如新余退憩其中不勝枌榆之感邑處士張幼于為余言先生治長洲才情揮霍遊刃有餘每聽)
(斷之暇月夕雪夜必陳酒肴召諸生可語者與之飲令兩郡優人具𬋩絃笙竽前後歌唱環繞盡醉)
(而罷以為常而邑大治乃余之令長洲也晨起沐櫛批答案牘出而坐堂皇應賓旅受質訟卒卒至)
(午然後課錢穀理鞭笞漏下三鼓乃休如是亦以為常而邑未大治夫昔也逸今也勞昔也樂今也)
(苦而治顧不若將余之才情果不及洞陽先生遠甚邪抑時之推遷有不得不然者邪憶家君平時)
(為余言嘉靖間徭役不均郡縣一切以意從事即中人之家供役不下百金甚者千金而其民富隆)
(萬以來徭役總歸僱募調停畫一無遺法民不知役正供之外不費一錢而其民貧余問家君若此)
(者何也家君曰時為之也余為農且老每記墾田一畝收穀一石今不能五斗糞非不多力非不勤)
(而所入不當昔之半民安得不貧嗟乎一發五豝咏於周南牂羊羵首歌在小雅大扺土宜之暢遂)
(物力之凋耗有不知其所以然者故曰時為之也夫當土宜暢遂之時則民之供役也易故役重而)
(富及物力凋耗之秋則民之供億也難故役輕而貧供億易則不勞追呼不費鞭箠有司治之力簡)
(而務集供億難則追呼不應鞭箠繼之有司治之力勞而效寡是故同一長洲也洞陽風流為政而)
(有餘不佞拮据為政而不足可謂非時之所為乎噫嘻汲汲皇皇未必無小補然則黽勉從事尚恐)
(不給而暇圖逸故余之不能為洞陽先生也因次第幼聞家君之語而記之)
縣丞署在縣治東主簿署在縣治西典史
署在縣治東南庫在縣後堂旁甲仗庫在
縣堂左獄在縣署西南吳塔巡檢署在縣
北蠡口青邱倉在新橋港東今分元和縣
預備倉在流真港東舊名濟農常平倉在縣
署西庫雍正八年建席墟荻溪二倉在廂使
橋巷東今分席墟入元和縣蘇巷倉在中營
基巷東今分元和縣滸溪倉在閶門内錢厰
西養濟院明成化三年建一在花橋西一在
譙樓東普濟堂在虎邱山塘普濟橋南
國朝康熙四十八年善人陳明智倡建
聖祖御賜香嵒普濟四字匾額今分元和縣界育嬰堂
在圓妙觀内西即靈雨壇舊址康熙十三年邑
人許定升蔣德埈張遇恩呈郡守高晫詳憲創
建邑人顧溥捐置田房
(儒學)教諭署在學門之左
元和縣知縣署
國朝雍正二年分設七年建於十郎巷縣丞署典
史署俱在縣治旁庫獄俱在縣署内陳
墓司巡檢署在陳墓鎮青邱倉席墟倉
蘇巷倉俱從長洲分入常平倉在縣治雍正
八年建
(儒學)訓導署在長洲學旁
崑山縣知縣署在城内崑山之陽宋紹興間建後
燬
國朝康熙六年重建縣丞署主簿署典史署俱
在縣治旁庫在縣後堂旁獄在縣儀門外
西偏石浦巡檢署在本鎮玉峯倉在縣治
南舊為濟農倉明知縣祝乾壽建知縣彭富重
修常平倉在天區三啚雍正几年增建水
次倉在西門外舊名玉峯倉明巡撫周忱移黃
涇至和金潼等倉合建後移倉入城止就東南
傍河二處設官倉為水次倉養濟院在羅漢
橋西即舊安懷坊育嬰堂在縣治南
(儒學)教諭署在學宫内
蘇州城守營右軍守備署在縣城内
新陽縣知縣署
國朝雍正三年分設在城南街縣丞署典史署俱
在縣治庫獄俱在縣治内巴城司巡檢
署在縣治高墟村常平倉在天區三啚雍正
九年增建漕倉在小西門外與崑山縣水次
倉分厫育嬰堂在縣治西北
(儒學)訓導署在學宫旁
常熟縣知縣署在虞山東南宋治平中建明弘治
中圯知縣祝獻重建縣丞署在縣廳左典
史署在縣廳右國用庫在縣署中門右省
庫在縣堂右苗倉庫在縣堂左軍糧庫在
縣署西南獄在儀門西黃泗浦巡檢署在
本鎮濟農倉在縣東北東臨漕渠宋時建明
巡撫周忱知府況鍾重建今分昭文縣常平
倉在濟農倉右宋時建新常平倉二一在西
門内一在北門内雍正九年建廣積倉舊在
翌京門外明知縣黃嘉賓移建城内
國朝康熙八年知縣于宗堯重修永豐倉舊名東倉
在縣署北今分昭文縣育嬰堂在城西南四
啚康熙四十五年建
(儒學)教諭署在明倫堂東學倉在泮池之西
福山營遊擊署在福山城中軍守備署在縣城
昭文縣知縣署在常熟縣治東北一里本海防行
署
國朝雍正三年海防奉裁改為縣治(附)勞必達建署碑
記(洪惟我)
(皇上董正治官允釐庶績裁併府僚添置縣令新邑鼎建必達以不才特被)
(簡命來知昭文昭以常熟而析吕望之所遊子游之所産實為聲名文物之區江海咽喉之地始制府查)
(公之建議也欲就福山城為治所部議以為分汎地隘難作大邑僻居海壖庫獄單外又兵民雜居)
(動多牽制不若同城分治之為便時值海防同知奉裁乃即其廢署而經理焉夫以署為署宜若材)
(力俱省然而海防之司空閒無事無庫蔵無囹圄無賓館無吏舍無幕寮不過大門儀門外堂中堂)
(寢室東一亭西一樓而已又皆傾欹破壊是以名為仍舊而勞費與特創等必達始至舊令即委自)
(料理公私埽地赤立謀於介衆孰啓孰闢僉曰西逼通衢無可廓也東為民居買之其可乃召立券)
(契而予之值有贏勿虧棄産者無怨咨焉然後度材庀工諏日耆事登登馮馮役以鼛鼓行無執朴)
(經始於三年十二月落成於四年十一月凡新造者若干葺舊者若干而堂室門廡齋厨以及庫獄)
(吏舍賓館神祠曁典史之署皆備前後請頒帑金二千七百兩不足復捐添一百餘兩而後集事夫)
(戴星出入稅桑田而憩棠下是長民者之為也雖鶉居鷇食心亦甘之然而有閌其門有潭其府豈)
(以為榮觀燕處哉所以作民矜式也湫隘卑陋則體統不稱又況於獄訟之所寄府蔵之所守者乎)
(必達不敢曰克開厥先惟謹司其工用之出内無冒濫無乾沒一瓦一木具有成規寸地尺土無或)
(丐奪易曰君子以作事謀始籍而記之俾後來者有考焉)主簿署典史署
俱在縣治東庫在縣堂左獄在典史署南
白茆港巡檢署在白茆港口常平倉在縣
東北雍正七年知縣勞必達建濟農倉永
農倉俱從常熟縣分養濟院在通江橋旁
(儒學)訓導署在學宫旁
吳江縣知縣署在城内宋乾道元年建後燬
國朝順治七年知縣唐增重建縣丞署在縣治西南
主簿署在縣西典史署在縣治東縣庫
在縣役堂旁西庫在架閣庫前鑾駕庫在
縣堂左架閣庫在縣堂右獄在縣儀門外
東同里巡檢署在縣東十里汾湖司巡檢
署在蘆墟村平望驛丞署在垂虹亭總收
倉又名外場倉在北門外五里橋西常平倉
在北門内軫角圩雍正八年建養濟院在北
門外廣運橋東南明正德十一年縣丞靖希賢
建
(儒學)教諭署在學宫内
平望營都司僉書署在縣城東門
震澤縣知縣署
國朝雍正三年分設八年於濟農倉舊址建縣丞署
典史署俱在縣城庫獄俱在縣治内
震澤巡檢署在縣南八十里平望巡檢署在
縣南五十里漕糧倉即吳江縣總收倉之西
偏雍正四年分常平倉在北門内軫角圩雍
正八年增建
(儒學)訓導署在學宫旁
太湖營左軍守備署在簡村鎮雍正三年建
松江府
提督全省總兵署在府治西南仙鶴觀西
分巡蘇松道署向在蘇州吳縣雍正八年移駐松
江上海縣治東南新建(附)巡道王澄慧建署碑
記(郡國之有使者自唐始然官無定秩亦無常員觀察經略防禦團練等使時置時罷逮宋)
(以還沿革不一明代直省設按察司使一員蓋即古之觀察又設有副使僉事所以佐按察司使所)
(國不逮而為之分道揚鑣者也向有兵巡道駐太倉初官制槩仍明舊蘇松二府)
(州巡行入境則明澤橋東有駐節之所焉康熙二年改兵巡為分守蘇州遂為治署二十二年以督)
(今上即糧道兼領之分守道復奉裁修以撫臣何公之請位之二年振飭庶司百務具)
(復蘇松分巡道如舊制八年六月中丞尹公上言分巡道有巡緝之責兵民皆得治之請加兵備銜)
(制曰可移駐上海彈壓通洋口岸為便道以僉事董邦政按上海自明嘉靖甲寅設海防)
(領其職募兵三千以備倭旋以海上無警罷之今余適承乏是官問其舊署不可識矣乃於城之東)
(南隅相度沒官傳舍兼買民地一十四畝有竒改建公廨一百五十楹定規模采木石考核其工作)
(旣廩經營區處費公帑四千緡更為補其不足閱八月告成周垣重門上堂旁宇後寢下舍約略其)
(備邑吏士庶聚而觀之由外以窺其中穆然以肅歴階以望其堂廓然以容登堂以睨其左右却而)
(顧其後井然以辨翼然以整蓋隠乎見憲度之秩風紀之𫝊於是乎在余用是重自惕矣蘇松通都)
(望國被海帶湖地繁而劇人稠以龐主客雜沓愚黠異數而魚鹽鐵冶菽粟絲絮之利人競錐刀三)
(江震澤澱山三泖之區善蔵姦慝官斯土者不可以弛亦不可以急不可以文令亦不可以武競以)
(求政成不亦難乎夫古之所謂盛德者一之歲勤而教之二之歲惠而安之三之歲富而樂之物不)
(知化陶然自春夫而後乃可謂政之成余不敏誠不能上追古人然宣)
(上德意以與民遵道而遵路使者之責也今日者登其堂思其義其何以肅吾兵民而使之無犯復何以)
(容我兵民而俾得並生其何以辨其淑慝而樹之風聲復何以整其習俗而會歸有極苟如是庶幾)
(聖天子上有以答之意下亦無負中丞公轉移調劑之宜鄭重設官)
(雖然言之匪艱行之維艱非曰能之勉焉而已余故紀廨舍之經始並書以自勗云)
督理海關署在上海縣城内即舊察院康熙二十
四年建
知府署在城中大街元初建
國朝康熙元年知府郭廷弼重修永豐庫在府後堂
右獄在府治西南
董漕同知署在府署左
海防同知署今移駐柘林
水利通判署在府署右
糧捕通判署在府署右經歴署在府署東北
知事署在府署西偏照磨署在府署西北
軍儲南倉在金山衞初名廣盈倉明初建廣
積倉在青村城明初建轉般倉在亭林宋時
建平糴倉在府署東宋建般運倉在張涇
堰宋建
(儒學)教授署在學宫西教授周建鼎修儒學倉在
本學
中營參將署中軍守備署
左營遊擊署中軍守備署
前營遊擊署中軍守備署
城守營遊擊署中軍守備署
後營遊擊署中軍守備署以上公署俱在府
城中
柘林營守備署在柘林城
華亭縣知縣署在府治西望雲橋北元至正初建
國朝順治間知縣張超重修(附)元馬永中新廨記略(華亭)
(漢故亭留宿會之所唐天寳十年始置縣屬蘇州石晉天福五年分隸秀州為天下壯邑至元丁丑)
(春因陞華亭府改名松江即縣之公宇為府治寓縣治於東尉舊司壬午秋始以昔時主簿廨舍為)
(新縣屋纔二十餘間頽圯狹隘門與廳參差且未育獄禁甲午春達嚕噶齊烏德美承務來監慨然)
(有增修之志爰及縣尹柴琳承務暨同僚佐協議悉捐已俸積千一百緡買民地二畆一角三十步)
(剏建廳堂門軒之間七狴犴之間十有六元貞乙未再積俸三百緡買民屋五間地七丈四尺築石)
(岸十有五丈重建前後廳堂之間十有三左右吏舍之間各十有一遷大門與正廳對砌中道二十)
(有八丈復立古經略苗稅二碑於門之兩廂典吏有幕架閣有庫戒石有亭土地有祠庖厨有舍靡)
(所不備始三月丙辰終四月乙丑廉訪副使王公朋益題其堂曰牧愛蓋謂國家以百里生靈之命)
(俾宰邑者司之如為人牧者保之愛之則息以蕃擾之害之則凋而敝兹牧愛之所以命名也縣治)
(旣新邑宰屬永中為之記故紀賢侯作縣之功並述王公名堂之意以識歲月云元貞二年八月)
縣丞署在縣署西北隅主簿署典史署
俱在縣署南庫在縣後堂右架閣庫在縣
堂右獄在儀門西金山巡檢署在縣東南
六十里預備濟農倉在縣治西南明知府趙
豫即舊太平南倉址改建裕軍倉在縣學西
南明知府許維新建常平倉雍正元年以府
城内天主堂改建積穀倉在縣署大堂西雍
正四年知縣陸廷樞建鹽倉在府治西南放
生橋西水次倉在郭西五里古浦塘之南明
巡撫周忱建養濟院在谷陽門外平政橋西
宋紹定六年建今仍舊
(儒學)教諭署在明倫堂東明知縣朱直建
奉賢縣知縣署在青村城
國朝雍正二年分設十年署知縣徐必達領帑建縣
丞署在高橋暫賃民房典史署在縣治庫
獄俱在縣治南橋巡檢署在南橋鎮常
平倉分府城内天主堂雍正五年知縣舒慕芬
改建水次倉即劃分華婁倉
(儒學)訓導署在城内
青村營守備署在縣城
婁縣知縣署在府治北壽橋西
國朝順治十三年分設十五年知縣王有極建縣丞
署主簿署典史署俱在大吳橋南庫在
縣署後堂旁獄在典史署側小蒸村巡檢
署在縣西三十六里水次倉在郭西五里古
涌塘之南明巡撫周忱建預備濟農倉從華
亭縣育嬰堂在縣白龍潭康熙十三年建雍
正二年修
(儒學)教諭署在華亭縣學宫東
金山縣知縣署在金山衛城
國朝雍正四年分設發帑建縣丞署在朱涇鎮典
史署在縣署東庫獄俱在縣署内泖橋
巡檢署在朱涇鎮西漕糧倉在朱涇鎮東雍
正八年知縣張安國建常平倉在漕糧倉南
雍正九年知縣高澤萊建
(儒學)訓導署在府學宫後
金山營參將署中軍守備署俱在縣城
金山衛守備署在縣城
上海縣知縣署在市舶司元至正二十九年建
國朝順治間知縣涂贄重修縣丞署主簿署俱在
縣署東典史署在縣署西縣庫在縣後堂
旁鑾駕庫在戒石亭東架閣庫在戒石亭
西獄在典史署右黃浦廵檢署在縣治
預備倉四一在高人鄉一在海隅鄉二在高冐
鄉濟農倉在縣南二里明廵撫周忱建知縣
張貞修知縣黃文偉改建於縣城内海防廳東
養役倉在濟農倉垣内水次倉在縣南二里
明廵撫周忱建知縣喻顯科重建常平倉在
縣西側雍正七年知縣于本宏建育嬰堂在
縣治南闒水橋東康熙四十九年道人曹炯曾
捐宅創建雍正七年知縣于本宏復捐俸置田
(儒學)教諭署在學宫内
右營遊擊署在縣城西南中軍守備署在縣城
黃浦營都司僉書署在縣城
南匯縣知縣署在舊署西北
國朝雍正二年分建(附)知縣欽璉建署記(松江府濱海郡其隸邑之)
(疆域廣賦税繁與蘇屬並甲天下自至元間割華亭五鄉置上海縣明初築南匯城於縣東八十里)
(為千戶所嘉靖中又割上海西偏置青浦縣而上海獨序浦海之區)
(今天子踐祚之明年准前督臣查海所割即)(奏請柝置州縣而上)
(賜命南匯仍城之舊也於是三分縣云璉適蒙特簡首莅兹土顧城荒民鮮縣治無所因時值)
(旨新恩減賦萬姓歡頌羣叩憲請聽民捐建旋得飭工凡即藩庫給銀三千兩乃悉還民所捐卜日庀材)
(四閱月而門牆堂室大略粗具計其貲已踰所給之數是役也人謂予苟足飭觀以公濟公可矣又)
(何鞏固是期捐貲不惜之與有噫此正予之所慨也嘗念士出身事主忘私最難高者蔑視百里指)
(一官如傳舍其於堂皇之嚴整門樓之巍煥齋署之深謹皆非所急卑者朘民以生借官衙為賈肆)
(其於堂皇之湫隘門樓之陋略齋署之苟簡皆非所顧夫意不在公則受此職宰此土原無慎重之)
(思意不在民則臨此邦居此室又何久大之志平生所慨如此忍一旦躬自蹈之耶未幾以公誤被)
(皇仁浩劾例應䥴秩去何期事嗣是晨而出惕然思曰蕩不加譴逐復獲視)
(聖君貸我而坐理斯堂也誤可再乎則民可誤傷乎姦可誤縱乎吏胥可誤聽而苞苴可誤通乎是自折其)
(聖君貸棟也對榱桷之翬飛寕無赧乎暮而入惕然思曰我而退食斯堂也仁可數邀乎則愆可不省乎悔)
(可不深乎過可不自改而誤可不痛自懲乎是自試於巖也仰垣墉之嶻嶭寧無懼乎展轉於懷將)
(益圖報稱於訖工之後而又慮其久而或自懈也爰勒石於堂之右以誌不忘)縣丞署
在縣治東北營址典史署在縣治東南庫
二在縣堂左右獄在縣儀門外西三林庄
廵檢署在周浦鎮常平倉在縣大堂西便
民倉在周浦鎮積榖厫在便民倉東偏以
上三倉俱雍正四年知縣欽璉建
(儒學)訓導署在明倫堂東
川沙營參將署在縣治川沙城中軍守備署在縣城
南匯營守備署在縣城
青浦縣知縣署在城内明嘉靖二十一年建
國朝順治間知縣王嶙修縣丞署在縣治東主簿
署在縣治西典史署在縣治東南内庫在
縣内堂右架閣庫在廳事後鑾駕庫在廳
右獄在主簿署南澱山廵檢署在謝澤關
太平倉在北門外即上海舊唐行鎮水次倉
濟農倉在縣治北門内常平倉二一在縣
署大堂東雍正七年知縣楊鳳然建九年知縣
孫見龍增建一在大堂後西偏雍正九年知縣
孫見龍建養濟院在西門内育嬰堂在城
内康熙五十二年知縣洪亮彩建雍正二年知
縣張繼詠重修
(儒學)教諭署在明倫堂後
福泉縣知縣署
國朝雍正四年分設知縣王琮以舊察院基建縣丞署
典史署俱在常平倉側庫獄俱在縣治内
新涇廵檢署在縣四十五保舊青浦治太平
倉即劃分青浦倉常平倉在北門内即舊濟農
倉址雍正九年知縣胡振建養濟院在西門内
(儒學)訓導署在學宫旁
常州府
提督江蘇學院署在江隂縣城内
知府署在府城北即内子城唐末景福間建明洪
武四年改府重修(附)唐李華刺史廳壁記(晉分丹陽)
(為毘陵後改為晉陵隋置常熟縣創常州理之無何常熟隸蘇州始於晉陵置常州當楚越之襟束)
(居三吳之高爽其地常穰故有嘉稱領五縣版圖十餘萬望高地劇比閫外名邦自安史肆毒千里)
(一空天子詔宰政審可以安人者以工部侍郎贊皇公覽克勝任帝俞拜為此邦昔齊人聞石相將)
(至舉國大理贊皇東轅明詔先下吏愉人泰如時之春視之猶身歸者遍野贊皇公以為易簡本乎)
(悠久久於其道而有成封章上請求理三歲詔書寵異進品正議大夫優賢報功於時為盛自吳通)
(上國越盟諸侯秦裂郡國智如伍員才若鴟夷以及我國家賢良臨州者甚衆未育濬河渠引大江)
(漕有餘之波益不足之川溝延申浦至於城下廢二埭之隘限數州之程海夷浮舶弦登望至誠古)
(人創物之智見君子濟衆之心大矣哉一境清淨無言而理此其大略也漢制刺史剖符領郡遷為)
(太守太守課最入為公卿及魏晉以來或稱州牧國朝刺郡太守更相為名親賢如寧岐弼諧如梁)
(宋皆拜焉在郡視侯伯入朝亞卿尹其車服皂蓋朱旛華蟲七旒進賢兩梁冠玉佩青綬古冇銅獸)
(竹使符太守不假節刺史臨兵則持節今雖無事亦稱使持節戒不虞也降銅魚詔書合之代獸符)
(也夫子門人高第者衆惟稱雍也可為諸侯至矣哉古之為理本於德行贊皇公秉心宣猷盡瘁王)
(室愷悌君子名之父母為王者輔宜哉)
海防同知署在江隂縣治東南
總捕通判署
水利通判署(二署)俱在府治東北
督糧通判署在府治西北經歴署在府治東
知事署在府治内照磨署在府治西檢校
署在府治西南豐積庫架閣庫俱在府署
堂兩旁獄在府署大門之内太平倉元時
建在府城東太平寺前明初移行春橋西南知
府楊二和修知縣晏文輝重修
(儒學)教授署訓導署俱在明倫堂之右
城守營遊擊署在府城中軍守備署在陽湖縣
治
孟河營守備署在武進縣治
武進縣知縣署晉太康二年初建於郡城西北八
十里後徙金斗門外街明洪武四年移建府治
東南縣丞署典史署俱在縣治東庫在
縣署二堂旁架閣庫在縣署二堂右獄在
縣署儀門右奔牛巡檢署在縣西三十里奔
牛鎮小河巡檢署在縣西北九十里孟瀆河
毘陵驛丞署在縣朝京門外濟農倉在太
平倉東明巡撫周忱建知縣朱琯修知縣晏文
輝重修東西倉原在水次明巡撫周忱建後
移近郭知縣邱泰修知縣楊巍茹宗舜晏文輝
重修常平倉在縣署後雍正九年建養濟
院在天王堂後元時設明邑人吳元捐資修知
縣晏文輝重修育嬰堂二一在鳴鳳鄉一在
旌孝鄉雍正二年知縣郭朝弼建
(儒學)教諭署在學宫内康熙間黃樞崔學古重葺
陽湖縣知縣署在府城東左廂界即舊太平倉基
雍正二年建主簿署典史署俱在縣治
庫獄俱在縣治内戚墅巡檢署在戚墅堰
常平倉在縣署東雍正八年知縣汪文㫜建
普濟堂六二在豐北鄉二在昇西鄉一在從
政鄉一在延政鄉
(儒學)訓導署在武進縣學宫内
無錫縣知縣署在城西偏康熙五年知縣吳興祚
重修縣丞署在縣典史署在縣治西
南庫在縣署二堂旁架閣庫在縣堂右
鑾駕庫在縣署二堂旁獄在縣儀門西南
高橋巡檢署舊在縣西北十五里今移縣治
水次倉在西城門外面河常平倉在縣治頭
門内馳道東雍正七年以寅賓館改建養濟
院在縣西永興坊巷内即宋卑田院舊址明知
縣李恭增修
(儒學)教諭署在學宫内
金匱縣知縣署在城内北都一啚即億豐倉舊址
雍正四年設建主簿署在無錫縣舊治典
史署在縣署之東庫在縣署内獄在縣儀
門外西南望亭巡檢署舊在縣南五十里今
移縣治糧倉與錫邑分貯常平倉在縣署
東北雍正七年知縣王喬林建普濟堂二一
在懷下四七都一在懷上四九都俱雍正二年
知縣王喬林建育嬰堂舊在元下東北鄉七
啚雍正十二年移建金匱縣城隍廟頭門内西
首坐落東北八啚
(儒學)訓導署在無錫縣學宫内
常州營左軍守備署在縣城東
江隂縣知縣署在城西北隅明洪武元年建縣
丞署在縣治東主簿署在縣治西典史署
在縣治東庫在縣二堂右軍仗庫架閣
庫俱在縣二堂西北隅獄在縣儀門外東南
石頭港巡檢署在縣東三十里和豐倉在
縣署西南即宋都倉今於此收貯白糧水利
倉在協鎮府西南初名濟農在朝宗門外明巡
撫周忱移建常平倉在縣大堂西雍正八年
知縣魏化麟領帑建養濟院在縣治東南祥
符寺旁普濟堂四一在馬鎮一在華墅鎮一
在章鄉鎮一在夏港鎮俱雍正四年將各鎮養
老堂改建育嬰堂在城西青龍街康熙四十
七年知縣黃和中捐建
(儒學)教諭署訓導署俱在學宫内東北隅
水師協鎮副將署在縣城中街左營中軍守備
署在縣城
江隂營遊擊署在縣城大街中軍守備署在縣
城
楊舍營守備署在楊舍鎮
宜興縣知縣署在城内長橋北(附)明方逢時題名
記(洪惟我國家稽古建官上而公卿大夫下而百執事尊卑有等貴賤有差内外相資體統不紊)
(凡以為民也然位高者其情塞勢遠者其澤窮故施政布惠與民勖親且切者惟令為然蓋令者位)
(卑責重百司之務咸與焉位卑則勢或有所不及責重則不可以易舉百務咸與則其才或有所不)
(周叢脞瑣屑難於厥職者亦惟令為然故曰民生休戚在守與令又曰苟非其人民受其殃噫其可)
(以易而為之哉宜興為毘陵僻邑風氣敦朴民物質野錢穀訟獄實繁且劇其治之也為尤難嘉靖)
(壬寅余來承乏於兹濫厠諸君子之後仰其人師其政事而勸戒之心生焉久之且懼其名自我而)
(沒之也爰於庶務之暇遡而求之百八十年間得卜公原善以下三十九人著其姓字考其里爵次)
(其任之先後始於國初重時制也略於丞簿政不在也信者書之疑者闕之示可徵也旣成乃命工)
(鐫之石以垂於後而謬序其言於石之端如此夫是石之立也所書者名而已若夫所謂忠詐曲直)
(之戒如古人之所云者則民之輿論遺思昭昭在也余曷敢知亦奚敢於詳雖然循名而責實因人)
(而反已顧同志者加之意而已慎無以其名而忽之其庶幾乎)縣丞署在縣治
東南典史署在縣治西庫在縣堂東鸞
駕庫在縣署東偏架閣庫在縣堂西獄在縣
儀門外右偏下邾巡檢署在縣東南三十五
里洞山鄉鍾溪巡檢署在縣北五十里萬金
鄉今暫居民房養濟院六一在縣治西南西
廟巷北一在法蔵寺旁西城明知縣王鍭建後
知縣丁懋移建西門外福德橋西南一在塘瀆
橋一在青村一在草塘橋一在黃督下雍正四
年知縣李端建
(儒學)教諭署在學宫内
太湖營右軍守備署在周鉄鎮
荆溪縣知縣署在縣東察院舊基
國朝雍正二年設知縣李潤領帑建典史署在縣治
庫獄俱在縣治内湖汊巡檢署在縣東
南四十五里張渚巡檢署在縣西南九十里
漕倉即宜興之南倉分常平倉在縣署後
雍正九年建
(儒學)訓導署在學宫内
常州營右軍守備署在縣城
靖江縣知縣署在城内西偏明成化七年建縣
丞署在縣署東典史署在縣署東南庫在
縣署二堂左右儀仗庫在縣署大堂右獄
在縣署儀門右馬䭾沙新港巡檢署在小沙
團常餘倉在縣署東南舊名永豐明知縣張
汝華建後圮知縣俞獻可復建知縣陳文燧增
建永豐倉在察院内明知縣陳文燧知縣陳
函輝移建縣土地祠内常平倉在縣治雍正
九年建養濟院在崇聖寺後法堂内明知縣
汪玉建知縣景日軫修知縣陳函輝重修育
嬰堂在城内三啚
(儒學)教諭署訓導署俱在學宫右
協標左營遊擊署在縣署左
靖江營守備署在縣城
江南通志卷二十二
