江南通志卷一百四十九
人物志
宦績(十一)(太廬鳳三府)
太平府
唐陶大舉當塗人官宣州刺史以破徐敬業功封丹
陽侯轉懷州有德政鄉人立石頌之
宋郭維字仲逸當塗人大中祥符八年舉進士調泰
州司理參軍治獄有能名歴知南豐新都部使者
交薦除雅州案貴戚王蒙正侵占民田事執法無
貸移知常州民健於訟維鈎索善訟者十餘人流
之宿姦畏避擢淮南提刑所部墨吏望風解去遷
度支郎中卒弟經舉進士知永泰縣時司馬光知
諫院有謹以立身敏以從政之薦
羅彦輔字經世當塗人嘉祐四年進士調南城尉
移江都令用薦除著作佐郎知湖口縣僚吏有告
彦輔私受酒息於郡者守劉述即以付吏或疑事
小宜置之述曰羅湖口廉吏也不窮究其實終身
被誣矣果得其誣反坐之歴知池州池居沮洳城
善頽彦輔固石為隄永絶水患移睦州卒鄉人欽
其清德以姑溪水比之
石禹勤字力臣蕪湖人舉進士令靖安伐妖木祛
淫祀郡守薦其能除通判辰州時章惇經畫南北
人皆言南江蠻易勦禹勤獨請招徕北江皆相率
聽命遷知建州轉運使奏禹勤鹽課捕盜為一路
最移撫州卒黃庭堅表其墓
李檉字與幾當塗人宣和進士監察御史忤秦檜
出知信州平貴溪妖賊檜抑其功鐫職歸州民畫
像祀之尋以郊恩復官知睦州卒
元李叙字彦倫當塗人以薦授江寧教諭調建康書
院山長節省浮費及去有羨粟千石書冊授代無
私焉遷平江學政學歲租萬石上官委敘主出納
尤以清謹聞子習翼
明陶安字主敬當塗人領元至正四年鄉薦為明道
書院山長太祖渡江至太平安迎謁因說曰四海
鼎沸豪傑䗬起皆志在子女玉帛未有撥亂救民
者明公神武不殺應天順人天下不足定也帝善
之遂參幕府從克建康命知黃州寬賦省役移知
饒州平閩寇錫金帛洪武初置翰林院首召安為
學士制度禮文多所考定又命為議律官律成拜
江西行省參政卒於官追封姑孰郡公
陶本字培之當塗人安族弟少師事安以博洽聞
郡辟校官不就學經明行修帝御闕樓試以治平
策本援筆數千言皆切當稱旨擢工部主事才敏
守潔克舉其職
喻仲衡字平甫當塗人洪武中以賢良薦授台州
知府值旱荒農乏穀種仲衡散官廩分給期以秋
償民感其德如約輸納無敢後者為一時循良最
時大拓都城役未竣令諸臣連磚助工以清慎免
者數人仲衡與焉
詹俊字用章當塗人洪武四年徵授磁州同知時
兵革初定民未復業俊勞来安輯之勸耕桑興學
校舉賢能祛奸弊州以大治遷汝寧通判
劉允字子允當塗人洪武辛亥進士授懷慶通判
以伉直謫瑞安縣丞多善政擢北平按察司副使
允有吏幹尤侃侃善議論每召對多稱旨
梁觀字大用當塗人洪武中貢入太學擢吏科給
事中遷四川按察司僉事調廣東分巡潮州廉介
剛果決獄如神卒於官潮人祀之韓山書院屢示
靈異有禱輒應
杜智字仲才蕪湖人洪武中以太學生授隨州守
有治聲坐逋税當謫戌廷臣疏其廉特擢北平守
永樂間累官南副都御史又同邑湯貞洪武中由
太學生令曲江以清介聞永樂初改令寧海皆有
政績
胡湜字景濂蕪湖人洪武中由太學生授吏科給
事中廉直敢言永樂初歴廣東僉事值中璫監市
舶多不法湜密奏逮治璫懼自殺後皆斂戢無敢
驕恣
嚴升字仲升繁昌人建文庚辰進士由青神令累
遷江西僉事以廉幹著歴副都御史振肅風紀進
禮部尚書未任卒又同邑周原由進士歴磁州同
知亦有廉明之頌
汪俊民繁昌人建文庚辰進士授御史永樂初出
按廣東撫黎人之叛遷刑科給事中有聲諫垣
李衡字秉鈞當塗人永樂甲申進士遷庶吉士改
戶部員外郎以廉慎為尚書夏原吉所倚任遷湖
廣參政撫綏有方蠻獠帖服以原吉薦擢兵部侍
郎衡品粹才優長於治劇所著有澹軒集
彭禮字時序當塗人永樂甲申進士選庶吉士改
戶部員外郎吏才敏練銳於任事在部十餘年每
堂官缺帝輒命禮攝之財賦出納悉有條貫
郭智字懋明蕪湖人永樂辛丑進士宣德中官御
史聲望甚偉輔臣楊士奇等交薦之以僉都御史
整飭寧夏邊務軍肅民安進督兩廣威德益著
謝孚字以誠當塗人永樂丙戌進士授御史歴福
建陜西副使所莅有聲中貴奉使過陜官吏多望
塵伏謁孚獨長揖不屈後致仕歸子騫舉進士以
御史出按兩浙鹽課置勢家子弟私販者於法終
山東參政
徐觀字大賓當塗人永樂乙未會試副榜歴刑科
給事中糾劾無所避正統初轉雲南按察司僉事
雪理冤獄舉廉斥貪以預平麓川功進副使又相
度險要築堡濬池墾荒興屯邊患永息
吳琛字輿璧繁昌人景泰辛未進士授御史犒軍
甘鎮巡按四川皆著風采天順初以劾石亨驕恣
謫外尋復職累擢僉都御史歴撫甘肅粤楚進督
兩廣聲績尤盛琛頻莅重鎮歿無餘資人服其守
黃讓字用遜蕪湖人景泰甲戌進士官御史抗疏
請釋直臣鍾同章綸於獄又論大内營繕不息財
力耗竭諸事謫營山典史歴中府都事與倖臣錦
衣門達忤為所陷譴戌廣西達敗復官
楊璧字應奎當塗人景泰甲戌進士擢戶科給事
中侃直有氣節天順改元以建言謫外適有天變
特詔復官後守平凉鑿延安河溉田七千餘頃同
邑鍾城璧同榜進士歴督福建江西學政凡所甄
拔悉成令器
戴旭字敬熙蕪湖人天順中由太學生任武岡州
同知境内猺獞雜處兼有藩邸軍衛素號難治旭
以廉敏著能聲移署靖州歴許州卒藉同官賻始
克成殮
李蕙字德馨當塗人成化己丑進士授刑科給事
中歴江西參政南贑盜起蕙廣設方略擒其渠魁
餘黨悉平南昌大水入城蕙恐官廩有失預給軍
士月糧令竭力運負廩米立空人服其機敏累擢
右都御史總督糧儲頻有建白漕規振肅
夏祚字天錫當塗人成化戊戌進士擢兵科給事
中疏劾大臣之侵科臣權者歴江西布政丁艱解
任襆被就道同官遣役賫羨金追送祚撻役返金
服闋補閩藩時巡方以墨聞面數之旋乞致仕閉
門静守并日而食歿後遺一金帶乃銅為之
汪宗器字鼎夫繁昌人成化甲辰進士授行人擢
御史條奏多剴切出按楚粤薦賢斥貪大著風裁
遷南大理寺丞進少卿善決疑獄以劉瑾撓法乞
終養歸兄宗理舉進士官御史亦著直聲
李贊字惟誠蕪湖人成化甲辰進士授吏部主事
轉員外以才守為冢宰王恕所任改兵部郎復為
尚書馬文升所薦累官浙江布政以事忤劉瑾勒
令致仕
李貢字惟正贊之弟與兄同舉進士授戶部主事
歴刑部郎讞獄明慎累擢右都御史巡撫遼東總
兵毛倫怙劉瑾勢恣横貢以法裁抑之忤瑾罷歸
瑾誅起撫順天增修通州城費鉅而民不擾又築
古北口邊垣以扼寇衝遷兵部侍郎
胡爟字仲光蕪湖人弘治癸丑進士選庶吉士改
戶部主事嘗應詔陳言劾中官李廣楊鵬及戚畹
方士傳奏冗員之害詞意剴切直聲振一時會廣
死故爟得無罪九歲即能詩長益博涉經史文筆
雄偉有蒲塘集
祝鑾字鳴和當塗人正德戊辰進士授禮部主事
歴郎中同翰林舒芬等諫止南巡廷杖奪俸終福
建參政
喻智字子貞當塗人正德甲戌進士由部曹歴副
都御史巡撫南贑即王守仁舊治地介閩廣大盜
餘孽踞箐穴結蠻獠時出為患智開誠布信受撫
者以萬計乞歸後有柄臣僕過邑横肆智執而杖
之其嚴毅如此
端廷赦字世恩當塗人宏之孫正德庚辰進士令
高安以最擢御史劾武定侯郭勛驕横巡茶馬按
兩浙風采益著累官南右都御史掌院事因近鄉
里嘗有欲干謁之者復憚其剛正而止
楊東字啟明當塗人嘉靖癸未進士授行人擢御
史初巡視廐牧及清查龍驤三衛盡釐侵冒宿弊
巡鹽河東清豪占鹺池逋課悉完繼按雲南多雪
疑獄滇中頌如神又土官争襲仇殺巡撫議發兵
進𠞰東傳檄諭之止罪首惡事遂定
倪嵩字中卿當塗人嘉靖己丑進士授太常博士
釐奉常典禮輯總覽一書擢御史出按貴州裁正
土官之挾微功求進秩者先是黔省鄉試附滇路
險且遠嵩疏其事因特設黔闈試士士多便之遷
大理寺丞又釐律令輯問刑條例一書遷戶部侍
郎以忤輔臣嚴嵩出為南右都御史尋乞休族孫
一驥歲貢生學行深粹士林推重
徐貢元字孔賜繁昌人嘉靖辛丑進士自刑部郎
出為德安守多異政累遷南戶部侍郎總督糧儲
歴官十三任清白無疵時海内有四君子之號貢
元其一也所著有省身日記
周易字時伯蕪湖人嘉靖癸丑進士授兵部武選
主事汰軍職冒濫二十餘人改御史救言官論邊
務詞皆抗直督北畿學政輔臣以私書至易不閱
而焚之歴參議致仕
孫濟遠字合溪當塗人嘉靖乙丑進士授饒州推
官讞決如神擢御史出按黔蜀治尚威嚴不避勢
要
梅淳字凝初當塗人隆慶辛未進士授縉雲令以
政最入為御史巡按浙廣多所糾彈因忤輔臣出
守岳州遷濟寧道河決韓莊渠淳疏築有功擢雲
南布政清理宿弊羡金悉歸公帑時開珠池商人
例獻樣珠峻却之著有一鶴文集
陳一簡字上敬繁昌人萬歷癸未進士授戶部主
事歴郎中擢昌平僉事横嶺有九陵奸弁妄議開
採一簡力争以横嶺内近陵寝外薄敵營此役一
興恐傷陵脉啟邊釁事乃止又正内璫在昌平非
法殺人罪遷副使卒
吳一驥字純所蕪湖人萬歷甲午舉人授耒陽令
邑産錫苦供億特白撫按罷之遷湖州同知湖多
盜皆倚勢家為窟穴一驥窮治伏法盜遂絶迹歴
戶部郎又同縣俞審由舉人知澧州澧多水患審
堤捍禦名文梁堤州人永賴
崔淐字震水蕪湖人萬歷辛丑進士授行人遷銓
曹兩掌選政謝絶請屬人多服其清介
楊成喬字惟嶽當塗人萬歷辛丑進士授新興令
敏於聽斷又知民素困郵傳之擾特取公帑給驛
費擢戶部主事轉職方郎籌畫邊務悉中機宜尋
告歸卒子芝瑞懷宗時由舉人令慶元據險設守
擊敗賊兵遷武定知州
葛綱字振寰蕪湖人萬歷壬子舉人天啟末官國
子監丞時魏忠賢竊柄黨附者倡議立祠并配享
太學綱白祭酒力沮之忠賢敗綱遷刑部主事
曹履吉字根遂當塗人萬歷丙辰進士授戶部主
事督新泰海運二倉釐剔積弊盡取羨米儲為公
用歷郎中出督河南學政兼綰諸篆河堤潰決捍
築有功内擢光禄卿
張時暘字乂若建陽衛人萬歷丙辰進士授嵊縣
令以捕治豪猾著能聲調臨海隣縣兵譁往諭立
解擢禮部主事歷山東武德道僉事武德為齊魯
之交水陸輻輳地衝且瘠時暘拊以寬大境内輯
寧
沈希韶字鳳来蕪湖人天啟壬戌進士授新昌令
有能聲入為御史出按上江先是沿江繁征蕪湖
為甚希韶巡視悉革其弊里人建坊頌德後例轉
僉事未赴卒
國朝楊世學字爾合芝瑞子舉順治丁亥進士由評事
擢御史有請嚴採買杜騷擾諸疏部覆允行又請
濬淮河下流海口引水入海河患自息時論韙之
出為武昌分守道招撫山賊鄭鴻等十三砦歴衡
永參政所莅皆以清操聞
方錫字禹符繁昌人順治戊子副榜令清流廉潔
自砥纖芥無染遷沂州守未赴卒邑署所存惟敝
衣一笥圖書數卷
徐鼐臣字調明當塗人順治己丑進士授酃縣令
地介豫閩素為盜藪鼐臣始至披荆棘招流亡戶
口稍增方籌兵料餉為𠞰賊計遽以勞瘁卒官邑
人悲之
韋一鶴字羽仙蕪湖人順治壬辰進士授麗水令
邑多崇岡伏莽一鶴戢盜拊民四境安堵政績大
著
汪可準字懸標蕪湖人父廷幹以篤行稱鄉里可
準舉順治壬辰進士授永州推官莅事明銳案無
冤滯入為中書舍人卒
韋嗣賢蕪湖人順治乙未進士授撫州推官剖決
精敏内擢吏部稽勲主事歷考功郎中清介有守
居鄉尤以仁厚得時譽
丁宗閔字再騫當塗人康熙己未進士授禄豐令
邑遭滇逆之變地荒民散宗閔買牛種招流移民
皆樂業又創義學課士自是科第相繼攝禄勸州
事單騎諭降土酋之抗令者以卓異徵值憂歸卒
廬州府
漢周榮字平孫舒人舉明經辟司徒袁安府凡安舉
奏竇景與竇憲争立北單于事皆榮具草竇氏客
徐齮深惡之脇榮曰子為袁公腹心之謀排竇氏
竇刺客滿城中謹備之榮曰江淮孤生蒙恩待備
宰士縱為竇所害誠所甘心及竇敗榮由此顯名
自郾令擢為尚書令歴官潁川山陽太守皆見稱
紀以老病乞身卒於家詔特賜錢二十萬
周景字仲饗舒人任河内太守好賢愛士其拔才
薦善常恐不及徵入為將作大匠累遷司空時宦
官任人及子弟充塞列位景初視事與太尉楊秉
秦諸奸猾自將軍牧守以下免者五十餘人遂連
及中常侍侯覽貝瑗皆坐黜朝廷莫不稱之建寧
元年薨追封安陽鄉侯子崇嗣至甘陵相中子忠
累遷大司農後代皇甫嵩為太尉錄尚書事忠子
暉為洛陽令
三國吴周瑜字公瑾廬江舒人父異為洛陽令景從
子瑜長壮有姿貌孫堅徙家於舒堅子策與瑜相
友善瑜推道南大宅以舍策升堂拜母後將兵從
策屢立戰功為中護軍鎮巴丘權統衆瑜與張昭
共掌衆事權討江夏瑜為前部大督曹操入荆州
瑜率程普等逆操於赤壁縱火燒擊大敗操軍拜
偏將軍領南郡太守詣京見權謀進取蜀還江陵
卒於巴丘權素服舉哀感動左右子循尚公主拜
騎都尉有瑜風早卒循弟印拜興業都尉
隋樊子盖字華宗廬江人仕齊封富陽縣侯隋高祖
受禪以功改封上蔡縣伯煬帝時歴官武威太守
以善政聞大業九年車駕幸遼東命子蓋為東都
留守楊玄感叛逆盡銳攻城子盖設備禦屢摧破
之帝曰昔高祖留蕭何於關西光武委寇恂以河
内公其人也進位光禄大夫封建安侯卒諡景會
葬者萬餘人武威民吏聞之莫不嗟痛立碑頌德
陳稜字長威廬江襄安人大業中拜虎賁郎將擊
琉球大破之虜男女數千而歸煬帝幸江都命統
宿衛兵擊賊淮上往往克捷遷右禦衛將軍
唐羅珦廬州人為本州刺史捐俸給藥濟貧修學勸
士三年政化大洽有芝草白雀之瑞遷京兆尹封
襄陽縣男子讓官至江西觀察使
宋馬亮字叔明合肥人舉進士通判常州吏民有因
緣亡失官錢逮者數百人亮與期悉縱去不逾月
盡輸所負糾察福建路刑獄活冤者數十人知饒
州誅豪民白氏真宗即位以侍御史上書言軍賞
宜速給赦書蠲除逋負宜勅有司毋更趣責帝善
其言為四川轉運副使賊王均既平而主將邀功
誅殺不己亮言於帝悉宥之時諸鹽井久涸負課
逮繫者州數百人亮盡釋之而奏廢其井又除屬
部舊逋官物二百餘萬還知潭州移昇廣虔洪杭
諸州入為御史中丞請禁士民父祖未葬毋得析
居後以太子少保致仕卒諡忠肅
馬仲甫字子山亮子舉進士知登封縣鑿轘轅道
險阨為坦途為發運使鑿洪澤渠六十里以避長
淮之險知瀛州築甘谷堡以通北抵南谷之路
鍾離瑾字公瑜合肥人舉進士知德化縣將嫁女
市婢得前令女遂與己女同嫁判益州建言州郡
既上雨後雖凶旱多隠之以成前奏請令監司劾
其不實者歴江淮制置發運使置牐召伯埭旁人
以為利累遷龍圖閣待制權知開封府卒
茹孝標舒城人天聖中進士少負氣節好學不倦
吏治有聲仕至都官員外郎出知江州
楊察字隠甫合肥人景祐元年進士歴江南東路
轉運使在部專以舉官為務曰此按察職也苟掎
拾羨餘則俗吏之能何必我哉以右諫議大夫擢
御史中丞御史何剡論事不實中書問状察言御
史故事許風聞今以疑似被詰問非所以廣言路
也卒贈禮部尚書諡宣懿
雙漸廬江人慶歷中進士博學能文為職方郎中
出知同州為政和易吏民見思有古循吏風
賈易字明叔無為人中進士甲科為常州司法參
軍自以儒者不&KR0570;法令議獄惟合於人情曰人情
所在法亦在焉郡中稱平歴官侍御史以剛直名
上書言天下大勢可畏者五頗激切易程頤門人
與蘇軾不合嘗論劾之
張徵字新仲舒城人建炎三年為御史中丞劾黃
潛善汪伯彦大罪二十條罷知江州尋又謫祕書
少監分司西京
王藺字謙仲廬江人乾道進士歴樞密院編修官
輪對奏五事孝宗大加奬擢除監察御史陳時政
闕失皆嘉納之光宗即位由禮部尚書遷知樞密
院事除目或自中出未愜人心者輒留之納諸御
座時議建皇后家廟力争不可應詔疏列八事不
報終以不合去
束元嚞合肥人通城簿毀淫祠正風俗嘗攝縣令
以政最聞後知秦州賑饑有法全活甚衆
元晁顯巢縣人泰定時為平江路總管以廉自律杜
請謁禮文學之士勞来阡陌絶奸吏詘大姓一時
稱焉
明薛祥字彦祥廬州人領衆来附太祖從渡江海州
民亂株連甚衆祥會鞫多所開釋治淮八年民相
勸莫為惡咸寫真祀之授工部尚書時李善長奏
鳳陽宫殿人匠魘鎮將盡殺之祥面折之曰太師
一言壞人命乃分别無罪活數千人左遷北平布
政使治行稱第一後坐事杖死天下哀之
陳瑄字彦純合肥人洪武時累功授都督僉事永
樂初封平江伯領海運歲漕米百萬石至北京後
既開會通河罷海運仍命瑄督漕瑄鑿清江浦築
堤置牐漕舟便之又改民運為兑糧自瑄始卒諡
恭襄廟食清江浦
蔚綬合肥人洪武中由國子生歴官山西布政司
參議永樂間召拜禮部侍郎宣德初晉本部尚書
綬秉心淳實履行端方卒諡文肅
申泰無為人洪武間以薦起家知延平府入覲會
諸守有以贓敗者傳旨令軍校遍搜各省知府至
延平止得米三升鈔二貫考天下清廉第二荷褒
賜致仕歸惟攜老蒼頭一人步入閭里
龍源合肥人少警敏力學永樂初預修大典授工
科給事中親喪家居見民牧不良即聞於朝其人
賂當道誣之遂罷歸
方正合肥人永樂初徵修大典入太學授工部主
事時建北都督工規畫有條由屯田郎擢江西參
政平峒賊遷福建布政
丁毅字士弘無為人永樂乙未進士選庶吉士性
剛直時近臣有紀綱者勢傾中外衆莫敢忤毅獨
正言與之抗綱服其直竟不能厄
史昭合肥人永樂初積功至都指揮僉事充總兵
官鎮凉州討平土軍老的罕移鎮西寧請立學校
如中土宣德中以征西將軍鎮寧夏凡十二年邊
備大固進右都督
鄭泰字景暘舒城人永樂進士任給事中讜言動
衆進都給事中超補刑部侍郎璽書褒異天順復
辟遷吏部卒賜祭葬
朱昂字廷舉無為人貢生任應天府通判陞工部
郎周文襄忱薦領江南糧儲歴陞福建參政嘗掌
臬司事三日間出濫繫二百餘人居鄉如未嘗有
勢位者地方利害嘗陰白有司人或造謝則杜門
不見
李春字景陽無為人正統進士兵科給事中有直
聲轉福建參議汀盜起春親抵巢穴諭降進江西
左參政撫諸洞反側歴兩藩俱著聲績
沈譓合肥人景泰進士歴部郎知東昌府政尚嚴
明常禄外不名一錢折獄明允銓注天下廉能官
第一
鄭時字宗良舒城人景泰進士任御史以戅直降
内鄉知縣薦為延平守擢撫陜西成化末有挾左
道得幸者時上疏論之陳利國保民五事忤旨降
謫復起為左副都御史轉兵部侍郎晉司寇為人
端厚簡慤鄉評重之
王敬字惟曕廬江人景泰間貢監任大理評事甫
視事即力白三原王恕之冤衆論多之陞本寺副
子恒字克昌幼習詹孟舉大書年十二英宗召至
御前作天下太平四字擢中書舍人官終戶部郎
鮑德字秉仁舒城人景泰丙子鄉薦知衡山調華
容治邑九年興學勸農懲奸理冤治稱湖湘第一
仕至饒州同知
吳凱合肥人由進士擢兵科左給事中封駁敷奏
動存大體承旨覈邊儲罷武弁不職者四百餘員
仕至廣東少參
郭鋐合肥人襲彭城衛指揮使成化初進指揮同
知弘治中擢總漕運沈毅有智略凡軍民利病必
陳於朝嘗濬通州河置壩令淺船搬運歲省白金
數萬筦漕十三年後佐後府卒
薛遠字繼遠無為人由進士任戶部郎中使交南
還進侍郎轉工部治河河南調兵食討兩廣叛獠
事平進尚書致仕復起南兵部尚書與中官汪直
忤遂歸遠敏而好學於禮樂兵刑天官律歷無不
究悉尤熟國家典故在戶部改定事例每歲中外
競陳利害一切報罷官省民安從宦四十年家無
長物嘗曰少吾事親恒不足今安忍有餘
葉鸞字應和舒城人景泰進士任貴州參議黔中
雜苗難治鸞廉静忠誠按部所至蠻人赴愬者多
持金馬求直盡却之一斷以法有宣慰刲人腸藩
臬諸司莫能糾鸞遣馳諭即謝罪又宣慰有奪嫡
者僉允其請鸞獨不肯署名親老授副使終養
秦民悦字邦約舒城人天順進士授行人進工部
員外郎裁抑中貴私尅之弊出知廣平府括流移
荒地三千五百頃聽民耕種歛租備賑擢江西參
政累陞戶兵二部尚書卒諡莊簡
張淳合肥人成化進士令瀏陽糧長侵賦鉅萬淳
以至誠勸諭並感泣輸完擢御史按貴州用計擒
賊渠餘黨五十九寨悉就撫轉吉安知府多善政
民為立祠累遷至副都御史
蔚春合肥人弘治進士任兵科給事中陳時政八
事邊務七事咸見施行參議福建參政廣西以鯁
介為忌者中傷乞歸
曹琥字瑞卿巢縣人弘治進士授南工部主事轉
戶部御史周廣發太監錢寧事下獄琥論救亦被
杖謫判尋甸改黃州遷廣信同知節寧藩貢獻抑
守璫横索請革歲貢芽茶奏最進鞏昌知府未赴
卒生平砥礪名節歴官中外家無積儲
萬振孫字性儒合肥人嘉靖進士服官剛正自部
郎知襄陽府舉覈屬令贓過雖賄監司為解弗釋
也陞副楚臬礦使縱横振孫捕其爪牙立斃之以
忤旨削籍起廣東參政未就卒
劉崙字山甫無為人嘉靖進士擢御史巡視陜西
請查復金牌舊制修舉茶馬八事回按順天疏陳
畿輔饑荒疾苦巡撫湖廣會景王之國德安崙營
辦有方公私不擾楚人頌之
宛嘉祥字白湖廬江人嘉靖癸夘舉人判廣信遷
知思南府招降強宼萬餘朝廷嘉其績令久任思
南撫戢餘衆四境帖服
竇子偁合肥人萬歴壬辰進士授大理評事抗疏
請建儲守泉州課最督學湖廣大計注廉明第一
累遷福建布政使
朱萬春字寰同無為人萬歷進士知上饒遏璫豎
開採之擾省長差拖累之患擢御史劾本兵糾總
河論首輔請東宫出閣講學按四川奏留帑金充
採辦免加派賑荒災轉江右道平鄱湖劇賊内陞
歷左通政
許如蘭字湘畹合肥人萬歷丙辰進士知光州遷
工部郎出知紹興舉卓異備兵密雲轉蒲州道密
人請留未赴旋命撫薊再撫廣西折悍藩平普莫
二賊進副都御史
趙一韓字如勃巢縣人萬歷進士司李九江時中
璫收税恣為攫取一韓痛繩以法遷南工部視𣙜
蕪關廉聲比前官葉茂才累晉貴州副使魏璫時
能植節自振
朱来遠字文甫廬江人萬歷丁丑進士初令秀水
除雜差以蘇民禁私販以惠商勸課省刑時稱善
治仕至太常少卿引疾歸
楊四知字畏生無為人崇禎戊辰進士知漢陽擢
御史陳江北被寇之慘兵將玩寇之弊又上銓政
京營漕運及被寇地方求改折色等疏巡視兩關
勞瘁卒官
國朝王綱字燕友合肥縣人順治壬辰科進士授刑部
郎改兵部督逋逃案山積綱為振滯獄釋株連冬
月流徙出關者給湯粥衣絮選授巡倉御史終通
政左右參議
李天馥字湘北合肥人順治戊戌科進士授檢討
歷工刑兵吏四部尚書以老成凊慎拜大學士在
相位五年宰物應機一以虚公處之嘗以變法不
如守法欲救弊未必無弊奉行故事惟謹不敢失
尺寸有古大臣風
許明章舒城人順治戊戌科進士授陵水知縣輸
賦積弊羨耗幾侔正額賦多逋明章盡除耗羨令
民出穀米牛羊雞豚之屬官為平價鬻之以其值
補從前缺額數月而足遷德州同知
沈汝蘭字仲畹巢縣人順治辛夘歲貢司訓泰州
海寇薄城協力守禦白諸生之被誣陷者七人
張肯穀字式似巢縣人歲貢任涇陽縣丞遷知神
木署泰州事巴三綱之亂賊衆潛布城中猝發執
穀去誘降穀不屈計紿守者得脱奔叩幕府白状
陳進𠞰策躬為嚮導一鼔而三綱授首超遷鳳翔
知府轉濟南皆著治績
湯愛鼎字旺衡巢縣人廩貢訓導靈璧遷知滿城
除耗羨清疆理抑強梁治最擢瓊州守參劾屬吏
貪酷者不少貸
張國城字宗子舒城人康熙甲辰科進士知高明
縣時多盜國城團練鄉勇禦𠞰兼施請緩征輸折
兵米免夫役以安集被難之民上官皆從之
陳略字石友舒城人父魁甲前明壬午寇亂時保
護鄉里收葬骸胔以行義聞略舉己未武科進士
守備蘄州衛清釐軍民徭役使兩不相擾建鳳麓
書院置田養士以卓異遷興化游擊
朱前詔無為舉人令長沙均賦税免差徭勸課農
桑軫恤孤苦陞知麻哈州百姓如失父母
宋元徵字式虞廬江人康熙戊辰科進士知夏津
縣廉明蝗不為害運河淤漕滯元徵默禱河神即
躬挽大䌫前行水立湧千艘如駛歴官刑部郎中
屢決疑獄祀名宦
胡永亨合肥人父守恒以壬午城陷罵賊死永亨
募勇士夜入賊營收父骸而葬之家居孝友尚義
好施康熙庚戌成進士典試江西公慎自矢號稱
得人尋遷民部郎奉
命鞫粤東獄仁恕得情分巡肇高廉羅道飲冰茹蘖多所
釐剔息事寧人幾於無訟人比之包待制云
鳳陽府
漢召信臣字翁卿夀春人以明經甲科為郎出補穀
陽長舉高第遷上蔡長其治視民如子所居見稱
述超為零陵太守復徵為諫大夫遷南陽太守信
臣勤力有方略好為民興利務在富之躬耕農桑
開通溝瀆以廣灌溉杜紛争禁奢靡吏民親愛號
之曰召父遷河南太守治行第一數增秩賜金竟
寧中徵為少府列於九卿
陳萬年字幼公相人為郡吏察舉至縣令遷廣陵
太守以高第入為右扶風遷太僕性廉平内行修
飭以丙吉薦代于定國為御史大夫
陳咸字子康萬年子以父任為郎有異材抗直數
言事遷為左曹元帝擢為御史中丞總領州郡奏
事課第諸刺史内執法殿中公卿以下皆敬憚之
為石顯奏廢成帝初補長史遷冀州刺史歴二郡
守所至立威豪強讋服徵入為少府
薛廣德字長卿相人以魯詩教授楚國龔勝舍師
事焉以蕭望之薦遷諫議大夫代貢禹為長信少
府遷御史大夫為人温雅有藴藉及為三公直言
諫諍始拜旬日元帝幸甘泉因留射獵廣德上書
諫即日還宫復諫御樓船願自刎以血汚車輪上
卒從橋後賜安車駟馬東歸
徐防字謁卿銍人永平中舉孝廉除為郎體貌矜
嚴占對可觀顯宗異之特補尚書郎職典樞機周
密畏慎出為魏郡太守遷大司農勤曉政事所在
有績拜司空防以五經久遠聖意難明宜為章句
以悟後學上疏言博士及甲乙策試宜從其家章
句開五十難以試之解釋多者為上第引文明者
為高說詔書下公卿皆從防言拜司徒遷太尉錄
尚書事封龍鄉侯免就國防卒子衡當嗣讓其弟
崇數歲乃出就爵云
陳寵字昭公洨人少為州郡吏辟司徒鮑昱府掾
勤心物務昱高其能轉為辭曹掌天下獄訟其所
平決無不厭服衆心撰辭訟比七卷公府奉以為
法肅宗初為尚書時吏政尚嚴寵上疏謂宜改前
世苛俗務寬厚遂讞五十餘事著為令是後人俗
和平屢有嘉瑞歴二郡三卿所在著績累官司空
陳忠字伯始寵子永初中為廷尉正以才能有聲
稱擢拜尚書居三公曹雖世典刑法用心寬厚奏
上決事比二十三條以省請讞之敝又奏除蠶室
等刑安帝親政忠以宜徵聘賢才宣助風化數薦
隠逸及直道之士又因災異詔開言路忠慮言事
者多激切或至不能容乃上疏豫通帝意後數言
時政語多切直中官外戚及近倖咸憚之官至尚
書
桓典字公雅沛郡龍亢人榮之玄孫焉之孫𫝊其
家業以尚書教授舉孝廉為郎辟司徒袁隗府拜
侍御史是時宦官秉權典執正無所回避常乘驄
馬京師畏憚為之語曰行行且止避驄馬御史及
黃巾賊起滎陽典奉使督軍破賊獻帝即位三公
奏典謀誅閹宦忠義炳著拜御史中丞賜爵關内
侯
劉馥字元潁沛國相人漢末曹操表為揚州刺史
單馬造合肥空城建立州治數年恩化大行流民
歸者以萬數於是興學校廣屯田治芍陂及茹陂
七門吴塘諸堨以溉田又高城壘積木石為戰守
備後吴攻合肥城恃以全
三國魏倉慈字孝仁淮南人太祖開屯田於淮南以
慈為綏集都尉黃初末為長安令清約有方吏民
畏而愛之遷燉煌太守抑挫權右撫恤貧羸歲決
刑不滿十人民翕然稱其德惠數年卒於官吏民
圖形祀之
劉曄字子陽淮南成惪人許邵稱其有佐世之才
太祖辟司空倉曹掾行軍長史兼領軍每有疑事
輒以函問至一夜數十至後卒於太中大夫東亭
侯諡曰景
劉靖相人馥子仕魏從黃門侍郎為廬江太守轉
河内遷尚書賜爵關内侯出為河南尹為政初雖
如碎密久而百姓便之有馥遺風為大司農衛尉
進封廣陸亭侯上疏陳儒訓之本後遷鎮北將軍
都督河北諸軍事開拓邊守屯據險要修渠灌田
邊民利之薨進封建成鄉侯諡曰景
胡質字文德楚國夀春人仕魏初為頓丘令後徙
吏部郎為東莞太守平反獄情在郡九年吏民便
安遷荆州刺史加振威將軍解樊城之圍遷征東
將軍假節都督青徐諸軍事廣農積穀有兼年之
儲又通渠諸郡利舟楫嚴設備以待敵海邊無事
性沈實内察不以其節檢物所在見思薨家無餘
財追封陽陵亭侯諡曰貞
吴薛綜字敬文沛郡竹邑人仕吴為五官中郎除合
浦交趾太守建昌侯慮為大將軍以綜為長史外
掌衆事内授書籍慮卒入為尚書僕射時權欲親
征公孫淵綜上疏諫止之徙選曹尚書太子少傅
以名儒居師傅之位仍兼選舉甚為優重凡所著
詩賦難論數萬言名曰私載又定五宗圖述二京
解皆傳於世
魯肅字子敬臨淮東城人家富於財好施與以賑
貧結士為務周瑜為居巢長求資糧於肅肅家有
兩囷米各三千斛肅指一囷與之遂相親結瑜薦
肅於孫權與語大悦因說權鼎足江東以觀天下
之釁曹操既入荆州圖東下諸將皆勸權迎操肅
獨勸權召周瑜任之與劉備併力破操於赤壁後
以奮武校尉代瑜鎮江陵尋拜漢昌太守偏將軍
從權破皖城轉横江將軍子淑永安中為昭武將
軍都亭侯武昌督遷夏口督所在嚴整有才幹卒
子睦襲爵領兵馬
蔣欽字公奕九江夀春人從孫策東渡拜别部司
馬討平盜賊歴官討越中郎將從權征合肥力戰
有功遷盪寇將軍領濡須督後召還都拜津右護
軍典領詞訟權嘗入其堂内母疎帳縹被妻妾布
裙權嘉其在貴守約勅御府以錦繡易之初屯宣
城蕪湖令徐盛收欽屯吏表斬之權不許盛由是
自嫌常畏欽害己而欽每稱其善盛既服德論者
美焉子壹封宣城侯與魏戰臨陣卒無子弟休領
兵
晉武陔字元夏沛國竹邑人父周與二弟韶茂並總
角知名仕魏累官太僕卿封薛縣侯晉泰始初拜
尚書遷左僕射開府儀同三司陔以宿齒舊臣名
位隆重自以無佐命之功又在魏己為大臣不得
己而居位深懷遜讓終始全潔當世以為美談卒
諡曰定子輔嗣韶歴吏部郎太子右衛率散騎常
侍茂以德素稱名亞於陔官侍中尚書為荀愷所
陷遂見害天下傷焉侍中傅祗上表申之後追贈
光禄勲
袁甫字公胄淮南人好學與華譚齊名以詞辨稱
嘗詣中領軍何勗自言能為劇縣除松滋令轉淮
南國大農
劉弘字和季沛國相人靖子有幹略政事之才累
官鎮南將軍都督荆州諸軍事屢平反側勸課農
桑寬刑省賦每有興廢手書守相丁寧欵密人皆
感悦争赴之咸曰得劉公一紙書賢於十部從事
及卒士女嗟痛若喪所親後南夏亂父老追思弘
雖甘棠之詠召伯無以過也贈新城郡公諡曰元
子蟠追遵父志斬郭勱於濁水為順陽内史江漢
之間翕然歸心
胡威字伯武夀春人質子早厲志尚為徐州刺史
勤於政術風化大行入朝武帝謂威曰卿孰與父
清對曰臣父清恐人知臣清恐人不知臣不及遠
也歴官前將軍青州刺史以功封平春侯卒贈鎮
東將軍諡曰烈子奕嗣奕字次孫仕至平東將軍
威弟羆字季象亦有幹用仕至益州刺史安東將
軍
劉惔字真長沛國相人祖宏字終嘏宏兄粹字純
嘏宏弟潢字沖嘏並有名中朝時人語曰洛中雅
雅有三嘏父耽晉陵太守亦知名惔少清遠有標
寄王導深器之論者比之荀粲累遷丹陽尹為政
清整每奇桓温才而知其有不臣之迹及温為荆
州惔言於帝曰温不可使居形勝地其位號常宜
抑之帝不納年三十六卒孫綽為之誄云居官無
官官之迹處事無事事之心時人以為名言
桓宣譙國銍人祖詡義王太守父弼冠軍長史宣
初為元帝丞相舍人時張平樊雅各據一城帝以
宣為參軍使就平雅平雅即遣使隨宣受節度王
含請宣為參軍使率衆救祖逖逖留宣討諸未服
皆破之陶侃使宣鎮襄陽宣招懷初附勸課農桑
簡刑罰略威儀十餘年間石季龍再遣騎攻之宣
能得衆心每以寡弱距守論者以為次於祖逖庾
翼為荆州欲傾國北討更以宣為都督三州四郡
軍事以功封竟陵縣男卒贈鎮南將軍子戎官至
新野太守
桓伊字叔夏宣族子父景有當世才仕至侍中丹
陽尹長社侯伊有武幹累遷大司馬參軍時苻堅
強盛邊鄙多虞授伊淮南歴陽太守與謝玄共破
賊别將王鑒張蚝進都督豫州諸軍事及苻堅南
寇伊與謝玄謝琰俱破堅於肥水以功封永修縣
侯在州十年綏撫荒雜甚得物情桓沖卒遷都督
江州荆州十郡豫州四郡軍事伊到鎮以寬恤為
務百姓賴焉卒官贈右將軍加散騎常侍諡曰烈
子肅之嗣卒子陵嗣伊弟不才亦有將略討孫恩
至冠軍將軍
桓沖字幼子彝季子淹識有武幹從温征伐有功
官寧朔將軍義成新野二郡太守又從温破姚襄
及虜周成賜爵豐城公遷振威將軍江州刺史後
代温居任盡忠王室謝安以時望輔政沖懼逼乃
解揚州自求外出以徐州刺史鎮京口尋都督江
荆梁益寧交廣七州軍事荆州刺史沖率前將軍
劉波等伐苻堅拔堅筑陽攻武當走堅兗州刺史
張崇尋領江州使石虔伐堅襄陽太守閻震擒之
以功封次子謙宜陽侯又降堅魏興上庸新城三
郡卒贈太尉諡宣穆
南北朝宋鄭黑夀陽人仕宋為豫州刺史殷琰叛黑
起兵淮上捍之遷司州刺史
趙倫之字幼成下邳僮人宋武帝起兵以軍功封
閬中縣五等侯武帝北伐倫之遣順陽太守傅弘
之扶風太守沈田子出嶢柳大破姚弘於藍田後
以佐命功更封霄城縣侯安北將軍少帝即位徵
拜護軍尋遷光禄大夫卒子伯符嗣
梁裴邃字淵明祖夀孫由河東徙居夀陽刺史裴叔
業以夀陽降魏隨衆北徙天監初邃自拔還梁求
邊境自效以為輔國將軍廬江太守屢破魏軍以
功封夷陵縣子遷廣陵太守及梁秦二州刺史開
創屯田倉廩盈實省息邊運民吏獲安與魏夀陽
守將拒戰卒於軍諡曰烈邃深沈有思略為政寬
明能得士心居身方正將吏憚之及其卒也淮肥
間莫不流涕子之禮字子義累官都督北徐仁睢
三州諸軍事信武將軍卒諡曰壮
後周裴政字德表邃孫家夀陽幼明敏博聞強記達
於從政仕梁封夷陵侯周師圍荆州政間道赴難
周人獲之蕭詧命至城下使謂元帝曰王僧辨己
自為帝王琳不復能来政詭許之既而告城中曰
援兵大至吾當以碎身報國江陵平周文帝聞其
忠授員外散騎侍郎命與盧辨依周禮建六卿撰
次朝儀多遵古法尋授刑部用法寬平後出為襄
州總管令行禁止稱為神明卒官年八十九
隋樊叔略陳留人仕周累遷驃騎大將軍從武帝伐
齊每戰身先士卒以功封清鄉縣公拜汴州刺史
隋文帝受禪進爵安定郡公在州數年甚有稱譽
遷相州刺史政為當時第一百姓為之語曰智無
窮清鄉公上下正樊安定徵拜司農卿凡種植叔
略别為條制皆出人意表卒贈亳州刺史諡曰襄
唐裴懷古夀春人為監察御史姚嶲道蠻反命懷古
懷輯之申明誅賞歸者日千人遂定南方使突厥
默啜欲官懷古不屈將殺之懷古亡歸遷祠部員
外郎歴官幽州都督所至吏民懷愛韓琬稱其馭
士信臨財廉為國名將云
宋高覿字會之宿州蘄人進士起家歴遷戶部判官
京西轉運使徙益州彭州廣碃麗水二峽地出金
宦者挾富人請置場募人夫採取之覿曰聚衆山
谷間與夷獠雜處非遠方所宜奏罷之累官給事
中子秉常為梓州路轉運使
閻日新宿州臨渙人少為本州牙職補三司使役
吏景德初命管勾邠寧環州駐泊兵馬時部署張
凝屢入邊界焚族帳日新皆提兵應援大中祥符
初改文思使日新起胥吏好云為以進取多所建
白累官昭州團練使歴知單州
吕夷簡字坦夫先世萊州人祖龜祥知夀州子孫
遂家焉夷簡進士及第累遷尚書祠部員外郎時
京師大建宫觀工役至有死者夷簡奏緩其役真
宗謂其有為國愛民之心仁宗即位以給事中參
知政事尋拜同中書門下平章事章懿太后薨夷
簡請發哀成服備儀仗葬之徙許國公感風眩仁
宗降手詔云古謂髭可療疾今剪以賜卿既薨帝
泣曰安得憂國忘身如夷簡者贈太師諡文靖夷
簡當國柄最久其於天下事屈伸舒卷動有操術
後配食仁宗廟為世名相
吕公綽字仲祐夷簡子蔭補將作監丞遷尚書員
外郎為史館修撰判太常寺考定禘祫時祭之禮
為郊祀總儀上之改樞密直學士知秦州古渭州
諸羌来獻地公綽卻之不受進翰林侍讀學士卒
贈左諫議大夫
吕公弼字寶臣夷簡子賜進士出身積遷直史館
河北轉運使自寶元慶歷以後宿師備邊既撤警
而將屯如故民疲餽餉公弼始通御河漕粟實塞
下冶鐵以助經費舒冗賦及民逋數百萬夷簡歿
仁宗識公弼名於殿柱至是益材具為人謂宰相
曰公弼甚似具父知成都府寬而有斷軍府肅然
代蔡襄為三司使神宗立王安石嫌其不附己公
弼立上章避位卒諡惠穆
吕公孺字稚卿賜進士出身占對詳敏仁宗以為
可用為開封府推官民鬻薪為盜所奪逐之被傷
尹包拯命笞盜公孺曰盜而傷主法不止笞執不
從拯善其守及使三司而公孺為判官事皆咨決
之元豐初知永興軍洛口兵千人以久役思歸奮
斧鍤排關不得入公孺索首亂者黥之餘悉慰遣
後累官戶部尚書卒
吕希哲字原明公著長子少從焦千之孫復石介
胡瑗學復從程顥程頤張載游聞見由是益廣以
蔭入官王安石將置其子雱於講官以希哲有賢
名欲先用之希哲辭曰辱公相知久萬一從仕將
不免異同則疇昔相與之意盡矣安石乃止范祖
禹言於哲宗曰希哲經術操行宜備勸講其父嘗
稱為不欺暗室詔以為崇政殿說書勸導人主以
修身為本修身以正心誠意為本遭崇寧黨禍奪
職罷為宫祠羇寓淮泗間十餘年卒希哲樂易簡
儉有至行晚年名益重遠近皆師尊之
吕希純字子進公著次子登第為太常博士元祐
祀明堂將用皇祐故事希純言宜循元豐間式以
英宗配上帝悉罷從祀羣神得嚴父之義從之又
請定納后昏禮拜中書舍人同修國史入崇寧黨
籍累貶官
苗時中字子居其先徙居宿州以廕主寧陵簿有
善政熙寧中為梓州轉運副使韓存寶討蠻軍行
時中以糧道遠創為摺運法食以不乏加寶文閣
待制終戶部侍郎
魏杞字南夫夀春人紹興十二年登進士第累遷
宗正少卿湯思退建和議命杞為通問使損歲弊
五萬歸以使不辱命一歲至相位卒諡文節
吕好問字舜徒希哲子以廕補官崇寧初治黨事
坐廢蔡卞得政諷之曰少親我即階顯列好問笑
不答靖康元年歴擢御史中丞徽宗將内禪詔解
黨禁除新法蔡京黨戚莫肯行好問抗疏言利害
欽宗鄉納又疏蔡京過惡乞投海外請削王安石
王爵前後數十上帝雖當食輒使畢其說高宗南
渡好問諭張邦昌奉傳國璽遣使勸進高宗勞之
曰宗廟獲全卿之力也以恩封東莱郡侯子本中
揆中弸中用中忱中孫祖謙祖儉
王希吕字仲行宿州人渡江後自北歸南登進士
科除䂖正言時張說以攀援戚屬擢用希吕上章
劾之見斥直聲聞遠邇淮右擇帥令知廬州兼安
撫使修葺城守安集流散兵民賴之改知紹興府
百廢具興尤敦禮文學端方之士天性剛勁遇利
害無回護意居官廉潔至無屋可廬上聞之賜錢
造第
董槐字庭植濠州定遠人少喜言兵自方諸葛亮
周瑜既而從學於輔廣廣歎其善學登進士為廣
德軍錄事參軍雪富人李桷獄嘉熙中知江州兼
都督府參軍流民渡江而來者數萬發粟賑之至
者如歸淳祐二年遷左司郎兼知江州主管江西
安撫司興利除害惟恐不盡徙廣西運判兼提點
刑獄至邕州上守禦七策南方悉定累封許國公
一日值天大雨烈風雷電槐衣冠起坐麾婦人出
為諸生講兑謙二卦遂薨贈太子少師諡文清
元張郁靈璧人登至元進士歴官三十餘年不苟取
於民至參知政事而接人以謙私居必冠帶
明李善長字百室定遠人太祖起兵善長被儒服道
謁上與語取天下大計意合留幕贊軍機積資至
左相國章程賞罰悉善長處分凡師行必善長留
守轉調軍餉無乏太祖即位凡制度皆善長所定
以其功大比漢蕭何封韓國公後坐胡惟庸事死
徐達字天德濠人少負大志太祖為郭子興部帥
仗劍往從一見語合時時以王霸之略進上知為
國器委使必效征討所至成功與常遇春皆軍鋒
冠而達尤不嗜殺平張士誠吴人安堵如故入元
都市不易肆出佩大將軍印歸朝上符印單車垂
櫜還邸舍延儒生講議恂恂恭謹以功名終封魏
國公卒追封中山王諡武寧
鄧愈虹縣人從太祖定金陵有功每戰必先登陷
陣取州郡即令鎮守歴廣德宣徽嚴饒撫南昌襄
陽所至撫以恩信後從大將軍北定中原封衛國
公卒追封寧河王諡武順
繆大亨定遠人初糾義兵為元攻濠不克歸附歴
官同僉樞密院事總制揚州鎮江有治略為政寬
簡軍民皆悦之及卒上遣祭其墓曰繆將軍平生
端直諸將中未嘗有過
郁新字敦本臨淮人洪武中由人材除戶部度支
主事進郎中超遷戶部侍郎上問天下戶口漕運
地理險易應對無少誤進尚書永樂初卒新理邦
賦十三年長於綜核密而不繁帝悼之賜祭葬
張德林鳳陽人明初以元帥守揚州時兵火之餘
城中居民僅十餘家德林招集流亡戶口日繁威
肅惠懷軍民輯睦
唐鐸字振之虹縣人太祖初起兵即侍左右歴官
兵部尚書上謂其謹厚有德特以為詹事食尚書
俸後參征南軍相度形勢增設衛所皆從之鐸居
官廉静不妄取予為上所重
單安仁字德夫濠人元末歸太祖為元帥守鎮江
移常州歴工部尚書精敏多智諸所營造大小中
程改兵部尚書致仕奏請䟽濬儀徵縣南壩以便
輸輓疏轉運河以防淤淺移瓜洲倉厫置洋子橋
西免大江風潮之患家居二十年卒年八十五
郭景祥濠人博涉書史性直諒遇事敢言太祖甚
親信之為右司郎中授和州總制治城隍樓櫓廣
屯田練士卒和遂為重鎮仕終浙江行省參政
王濂字習古定遠人李善長婦兄元時為吏令長
皆賓禮之聞太祖克集慶來歸除執法官讞獄平
允歴浙江按察僉事治行著聞卒上深痛曰濂有
王佐才今死朕失一臂
毛騏字國祥定遠人太祖自濠趨定遠與騏籌兵
事悉當意擢行省郎中文書機密皆協贊之病卒
上親製祭文子驤歴官都督僉事
楊冀安靈璧人洪武初官工部侍郎奉使雲南著
有異績
尹綬字廷章定遠人洪武丙子鄉薦任御史舉刺
無所顧忌永樂初使海外歸歴數萬里山川島嶼
悉繪圖以獻
張貫靈璧人洪武中監生歴任至北平參議永樂
中改北平為順天府貫首為府尹為政嚴明不阿
權勢卒於官
馬世熊臨淮人累官至營田使卒於官太祖親為
文祭之
趙畿字邦翰宿州人鄉舉卒業成均仕金華司李
發奸如神
陳璇字汝衡定遠人永樂辛丑進士除御史巡按
浙江廣西所至肅然歴浙江按察使益廉介自持
貪墨斂跡
李默字思道定遠人洪武丙子鄉貢永樂中上書
言事朝廷奇其才擢漢王府長史王有異志默苦
諫王怒禁錮之事敗默尚繫獄特釋還鄉里
年富字大有懷遠人正統間由鄉薦歴仕陜西參
政奏罷織駞毼定賦額汰冗卒盡革宿弊聲震關
中遷河南布政時流民十數萬聚南陽陳州間剽
掠為盜富至皆撫定之景泰初擢副都御史巡撫
大同一意拊循奏劾無所避天順間晉戶部尚書
上謂掌國計須用執法人非富不可由是部事大
治成化初為吏部尚書王翺所劾發憤卒上震悼
諡恭定
戴昂字時舉宿州人正統戊辰進士為御史以言
事謫相口驛丞遷知濰縣在任九載守法奉公民
不忍欺
張僖靈璧人景泰甲戌進士授御史歴知杭州府
歲饑賑濟活六萬餘戶終湖廣參政未行卒杭人
祠祀之
湯鼐字用之夀州人成化乙未進士由行人擢御
史孝宗即位首劾大學士萬安㒺上悮國又劾少
傅劉吉奸貪時言路大開鼐意氣尤銳大臣多畏
其抨擊而吉尤不能堪嗾御史論之戌肅州至謝
遷柄政始釋歸
王昶靈璧人成化丙戌進士知樂安縣有淫祠數
十令毀之適有火患民懼不敢毀昶乃自往碎其
妖神火患亦息歲凶以便宜發粟賑濟擢御史劾
李孜省終太僕少卿
劉福字宗慶臨淮人成化甲午鄉薦任兗州府管
泉同知弘治間河決張秋福奉檄塞河以死勤事
祠祀安平鎮
顧佐字良弼臨淮人成化己丑進士歴官左都御
史勘罷總兵官李杲太監任良等以戶部侍郎理
陜西軍食善區畫儲蓄餘三年正德初劉瑾逐戶
部尚書韓文上以佐代忤瑾乞歸卒贈太子太保
周鉞字仲威宿州人弘治己未進士知永興縣報
最劉瑾招之見曰吾力能授爾御史鉞不往遂改
進賢教諭尋復公安知縣稱疾不起
李心學字師顔臨淮人嘉靖丁未進士歴官湖廣
兵備副使𠞰平猺賊及容山景洞巨寇擢布政使
余翺字大振定遠人第進士歴監察御史嘉靖三
年議大禮翺首率諸御史疏争忤旨予杖戍邊皇
子生始赦還
梁子琦字汝珍夀州人嘉靖乙丑進士授諸暨縣
尹愛士恤民興廢舉墜終通政司參議
劉繼文靈璧人嘉靖壬戌進士歴官給諫章奏激
切大著直聲出為浙江參政與海瑞齊名巡撫廣
西總制兩廣殱海寇有功擢戶部左侍郎
楊應聘字行可懷遠人萬歷癸未進士官光禄卿
總督西陲邊政大治
夏之鳳字子鳴夀州人萬歷戊子鄉薦歴官戶部
郎中時有内豎白玉犯法潛避深宫鳳入奏勅玉
出聽審上嘉其正直書名於屏
戈尚友字善卿臨淮人萬歷壬子鄉薦知饒平縣
地産毒草能殺人民多借以興訟尚友令犯科者
移草投海井中以贖罪後海寇至取水飲死者過
半率遁去歴官昌平兵備副使
周汝昌字文明懷遠人官戶部主事性剛正以不
肯建生祠忤魏璫戌肅州
高越鳳陽縣人舉於鄉署福山教諭值流賊猖獗
縣令棄城遁越率士卒誓死禦城遂以功超拜御
史
國朝丁珩字朗山宿州人歴官戶部郎中遷漢興道正
巳率屬一郡肅然歲饑借倉穀數千石賑之全活
甚多及卒士民號泣若喪所親
劉允謙夀州人順治丁亥進士知沈邱縣居官方
正擢山東巡按彰善癉惡六府澄清
田家修字獻之鳳陽人順治間知廣東從化縣時
邑多流亡盜賊並起乃諭降十餘寨勸令開墾復
為良民編戶清役省刑簡訟衆皆樂業擢西城兵
馬指揮
沈時鳳陽人隨征入粤授永安令為人耿介方正
剔蠧釐奸吏民懾服順治四年秋流賊攻城親冒
矢石築子城造雲車以禦衝突閱三月援兵至圍
解擢知潮州府歴糧儲驛傳道所至民懷其德
楊模聖懷遠人順治間第進士歴官廉州知府時
土弁縱横模聖單騎招降劇宼安輯遺民去任士
民有泣送者
江南通志卷一百四十九
江南通志卷一百四十九
人物志
宦績(十一)(太廬鳳三府)
太平府
唐陶大舉當塗人官宣州刺史以破徐敬業功封丹
陽侯轉懷州有德政鄉人立石頌之
宋郭維字仲逸當塗人大中祥符八年舉進士調泰
州司理參軍治獄有能名歴知南豐新都部使者
交薦除雅州案貴戚王蒙正侵占民田事執法無
貸移知常州民健於訟維鈎索善訟者十餘人流
之宿姦畏避擢淮南提刑所部墨吏望風解去遷
度支郎中卒弟經舉進士知永泰縣時司馬光知
諫院有謹以立身敏以從政之薦
羅彦輔字經世當塗人嘉祐四年進士調南城尉
移江都令用薦除著作佐郎知湖口縣僚吏有告
彦輔私受酒息於郡者守劉述即以付吏或疑事
小宜置之述曰羅湖口廉吏也不窮究其實終身
被誣矣果得其誣反坐之歴知池州池居沮洳城
善頽彦輔固石為隄永絶水患移睦州卒鄉人欽
其清德以姑溪水比之
石禹勤字力臣蕪湖人舉進士令靖安伐妖木祛
淫祀郡守薦其能除通判辰州時章惇經畫南北
人皆言南江蠻易勦禹勤獨請招徕北江皆相率
聽命遷知建州轉運使奏禹勤鹽課捕盜為一路
最移撫州卒黃庭堅表其墓
李檉字與幾當塗人宣和進士監察御史忤秦檜
出知信州平貴溪妖賊檜抑其功鐫職歸州民畫
像祀之尋以郊恩復官知睦州卒
元李叙字彦倫當塗人以薦授江寧教諭調建康書
院山長節省浮費及去有羨粟千石書冊授代無
私焉遷平江學政學歲租萬石上官委敘主出納
尤以清謹聞子習翼
明陶安字主敬當塗人領元至正四年鄉薦為明道
書院山長太祖渡江至太平安迎謁因說曰四海
鼎沸豪傑䗬起皆志在子女玉帛未有撥亂救民
者明公神武不殺應天順人天下不足定也帝善
之遂參幕府從克建康命知黃州寬賦省役移知
饒州平閩寇錫金帛洪武初置翰林院首召安為
學士制度禮文多所考定又命為議律官律成拜
江西行省參政卒於官追封姑孰郡公
陶本字培之當塗人安族弟少師事安以博洽聞
郡辟校官不就學經明行修帝御闕樓試以治平
策本援筆數千言皆切當稱旨擢工部主事才敏
守潔克舉其職
喻仲衡字平甫當塗人洪武中以賢良薦授台州
知府值旱荒農乏穀種仲衡散官廩分給期以秋
償民感其德如約輸納無敢後者為一時循良最
時大拓都城役未竣令諸臣連磚助工以清慎免
者數人仲衡與焉
詹俊字用章當塗人洪武四年徵授磁州同知時
兵革初定民未復業俊勞来安輯之勸耕桑興學
校舉賢能祛奸弊州以大治遷汝寧通判
劉允字子允當塗人洪武辛亥進士授懷慶通判
以伉直謫瑞安縣丞多善政擢北平按察司副使
允有吏幹尤侃侃善議論每召對多稱旨
梁觀字大用當塗人洪武中貢入太學擢吏科給
事中遷四川按察司僉事調廣東分巡潮州廉介
剛果決獄如神卒於官潮人祀之韓山書院屢示
靈異有禱輒應
杜智字仲才蕪湖人洪武中以太學生授隨州守
有治聲坐逋税當謫戌廷臣疏其廉特擢北平守
永樂間累官南副都御史又同邑湯貞洪武中由
太學生令曲江以清介聞永樂初改令寧海皆有
政績
胡湜字景濂蕪湖人洪武中由太學生授吏科給
事中廉直敢言永樂初歴廣東僉事值中璫監市
舶多不法湜密奏逮治璫懼自殺後皆斂戢無敢
驕恣
嚴升字仲升繁昌人建文庚辰進士由青神令累
遷江西僉事以廉幹著歴副都御史振肅風紀進
禮部尚書未任卒又同邑周原由進士歴磁州同
知亦有廉明之頌
汪俊民繁昌人建文庚辰進士授御史永樂初出
按廣東撫黎人之叛遷刑科給事中有聲諫垣
李衡字秉鈞當塗人永樂甲申進士遷庶吉士改
戶部員外郎以廉慎為尚書夏原吉所倚任遷湖
廣參政撫綏有方蠻獠帖服以原吉薦擢兵部侍
郎衡品粹才優長於治劇所著有澹軒集
彭禮字時序當塗人永樂甲申進士選庶吉士改
戶部員外郎吏才敏練銳於任事在部十餘年每
堂官缺帝輒命禮攝之財賦出納悉有條貫
郭智字懋明蕪湖人永樂辛丑進士宣德中官御
史聲望甚偉輔臣楊士奇等交薦之以僉都御史
整飭寧夏邊務軍肅民安進督兩廣威德益著
謝孚字以誠當塗人永樂丙戌進士授御史歴福
建陜西副使所莅有聲中貴奉使過陜官吏多望
塵伏謁孚獨長揖不屈後致仕歸子騫舉進士以
御史出按兩浙鹽課置勢家子弟私販者於法終
山東參政
徐觀字大賓當塗人永樂乙未會試副榜歴刑科
給事中糾劾無所避正統初轉雲南按察司僉事
雪理冤獄舉廉斥貪以預平麓川功進副使又相
度險要築堡濬池墾荒興屯邊患永息
吳琛字輿璧繁昌人景泰辛未進士授御史犒軍
甘鎮巡按四川皆著風采天順初以劾石亨驕恣
謫外尋復職累擢僉都御史歴撫甘肅粤楚進督
兩廣聲績尤盛琛頻莅重鎮歿無餘資人服其守
黃讓字用遜蕪湖人景泰甲戌進士官御史抗疏
請釋直臣鍾同章綸於獄又論大内營繕不息財
力耗竭諸事謫營山典史歴中府都事與倖臣錦
衣門達忤為所陷譴戌廣西達敗復官
楊璧字應奎當塗人景泰甲戌進士擢戶科給事
中侃直有氣節天順改元以建言謫外適有天變
特詔復官後守平凉鑿延安河溉田七千餘頃同
邑鍾城璧同榜進士歴督福建江西學政凡所甄
拔悉成令器
戴旭字敬熙蕪湖人天順中由太學生任武岡州
同知境内猺獞雜處兼有藩邸軍衛素號難治旭
以廉敏著能聲移署靖州歴許州卒藉同官賻始
克成殮
李蕙字德馨當塗人成化己丑進士授刑科給事
中歴江西參政南贑盜起蕙廣設方略擒其渠魁
餘黨悉平南昌大水入城蕙恐官廩有失預給軍
士月糧令竭力運負廩米立空人服其機敏累擢
右都御史總督糧儲頻有建白漕規振肅
夏祚字天錫當塗人成化戊戌進士擢兵科給事
中疏劾大臣之侵科臣權者歴江西布政丁艱解
任襆被就道同官遣役賫羨金追送祚撻役返金
服闋補閩藩時巡方以墨聞面數之旋乞致仕閉
門静守并日而食歿後遺一金帶乃銅為之
汪宗器字鼎夫繁昌人成化甲辰進士授行人擢
御史條奏多剴切出按楚粤薦賢斥貪大著風裁
遷南大理寺丞進少卿善決疑獄以劉瑾撓法乞
終養歸兄宗理舉進士官御史亦著直聲
李贊字惟誠蕪湖人成化甲辰進士授吏部主事
轉員外以才守為冢宰王恕所任改兵部郎復為
尚書馬文升所薦累官浙江布政以事忤劉瑾勒
令致仕
李貢字惟正贊之弟與兄同舉進士授戶部主事
歴刑部郎讞獄明慎累擢右都御史巡撫遼東總
兵毛倫怙劉瑾勢恣横貢以法裁抑之忤瑾罷歸
瑾誅起撫順天增修通州城費鉅而民不擾又築
古北口邊垣以扼寇衝遷兵部侍郎
胡爟字仲光蕪湖人弘治癸丑進士選庶吉士改
戶部主事嘗應詔陳言劾中官李廣楊鵬及戚畹
方士傳奏冗員之害詞意剴切直聲振一時會廣
死故爟得無罪九歲即能詩長益博涉經史文筆
雄偉有蒲塘集
祝鑾字鳴和當塗人正德戊辰進士授禮部主事
歴郎中同翰林舒芬等諫止南巡廷杖奪俸終福
建參政
喻智字子貞當塗人正德甲戌進士由部曹歴副
都御史巡撫南贑即王守仁舊治地介閩廣大盜
餘孽踞箐穴結蠻獠時出為患智開誠布信受撫
者以萬計乞歸後有柄臣僕過邑横肆智執而杖
之其嚴毅如此
端廷赦字世恩當塗人宏之孫正德庚辰進士令
高安以最擢御史劾武定侯郭勛驕横巡茶馬按
兩浙風采益著累官南右都御史掌院事因近鄉
里嘗有欲干謁之者復憚其剛正而止
楊東字啟明當塗人嘉靖癸未進士授行人擢御
史初巡視廐牧及清查龍驤三衛盡釐侵冒宿弊
巡鹽河東清豪占鹺池逋課悉完繼按雲南多雪
疑獄滇中頌如神又土官争襲仇殺巡撫議發兵
進𠞰東傳檄諭之止罪首惡事遂定
倪嵩字中卿當塗人嘉靖己丑進士授太常博士
釐奉常典禮輯總覽一書擢御史出按貴州裁正
土官之挾微功求進秩者先是黔省鄉試附滇路
險且遠嵩疏其事因特設黔闈試士士多便之遷
大理寺丞又釐律令輯問刑條例一書遷戶部侍
郎以忤輔臣嚴嵩出為南右都御史尋乞休族孫
一驥歲貢生學行深粹士林推重
徐貢元字孔賜繁昌人嘉靖辛丑進士自刑部郎
出為德安守多異政累遷南戶部侍郎總督糧儲
歴官十三任清白無疵時海内有四君子之號貢
元其一也所著有省身日記
周易字時伯蕪湖人嘉靖癸丑進士授兵部武選
主事汰軍職冒濫二十餘人改御史救言官論邊
務詞皆抗直督北畿學政輔臣以私書至易不閱
而焚之歴參議致仕
孫濟遠字合溪當塗人嘉靖乙丑進士授饒州推
官讞決如神擢御史出按黔蜀治尚威嚴不避勢
要
梅淳字凝初當塗人隆慶辛未進士授縉雲令以
政最入為御史巡按浙廣多所糾彈因忤輔臣出
守岳州遷濟寧道河決韓莊渠淳疏築有功擢雲
南布政清理宿弊羡金悉歸公帑時開珠池商人
例獻樣珠峻却之著有一鶴文集
陳一簡字上敬繁昌人萬歷癸未進士授戶部主
事歴郎中擢昌平僉事横嶺有九陵奸弁妄議開
採一簡力争以横嶺内近陵寝外薄敵營此役一
興恐傷陵脉啟邊釁事乃止又正内璫在昌平非
法殺人罪遷副使卒
吳一驥字純所蕪湖人萬歷甲午舉人授耒陽令
邑産錫苦供億特白撫按罷之遷湖州同知湖多
盜皆倚勢家為窟穴一驥窮治伏法盜遂絶迹歴
戶部郎又同縣俞審由舉人知澧州澧多水患審
堤捍禦名文梁堤州人永賴
崔淐字震水蕪湖人萬歷辛丑進士授行人遷銓
曹兩掌選政謝絶請屬人多服其清介
楊成喬字惟嶽當塗人萬歷辛丑進士授新興令
敏於聽斷又知民素困郵傳之擾特取公帑給驛
費擢戶部主事轉職方郎籌畫邊務悉中機宜尋
告歸卒子芝瑞懷宗時由舉人令慶元據險設守
擊敗賊兵遷武定知州
葛綱字振寰蕪湖人萬歷壬子舉人天啟末官國
子監丞時魏忠賢竊柄黨附者倡議立祠并配享
太學綱白祭酒力沮之忠賢敗綱遷刑部主事
曹履吉字根遂當塗人萬歷丙辰進士授戶部主
事督新泰海運二倉釐剔積弊盡取羨米儲為公
用歷郎中出督河南學政兼綰諸篆河堤潰決捍
築有功内擢光禄卿
張時暘字乂若建陽衛人萬歷丙辰進士授嵊縣
令以捕治豪猾著能聲調臨海隣縣兵譁往諭立
解擢禮部主事歷山東武德道僉事武德為齊魯
之交水陸輻輳地衝且瘠時暘拊以寬大境内輯
寧
沈希韶字鳳来蕪湖人天啟壬戌進士授新昌令
有能聲入為御史出按上江先是沿江繁征蕪湖
為甚希韶巡視悉革其弊里人建坊頌德後例轉
僉事未赴卒
國朝楊世學字爾合芝瑞子舉順治丁亥進士由評事
擢御史有請嚴採買杜騷擾諸疏部覆允行又請
濬淮河下流海口引水入海河患自息時論韙之
出為武昌分守道招撫山賊鄭鴻等十三砦歴衡
永參政所莅皆以清操聞
方錫字禹符繁昌人順治戊子副榜令清流廉潔
自砥纖芥無染遷沂州守未赴卒邑署所存惟敝
衣一笥圖書數卷
徐鼐臣字調明當塗人順治己丑進士授酃縣令
地介豫閩素為盜藪鼐臣始至披荆棘招流亡戶
口稍增方籌兵料餉為𠞰賊計遽以勞瘁卒官邑
人悲之
韋一鶴字羽仙蕪湖人順治壬辰進士授麗水令
邑多崇岡伏莽一鶴戢盜拊民四境安堵政績大
著
汪可準字懸標蕪湖人父廷幹以篤行稱鄉里可
準舉順治壬辰進士授永州推官莅事明銳案無
冤滯入為中書舍人卒
韋嗣賢蕪湖人順治乙未進士授撫州推官剖決
精敏内擢吏部稽勲主事歷考功郎中清介有守
居鄉尤以仁厚得時譽
丁宗閔字再騫當塗人康熙己未進士授禄豐令
邑遭滇逆之變地荒民散宗閔買牛種招流移民
皆樂業又創義學課士自是科第相繼攝禄勸州
事單騎諭降土酋之抗令者以卓異徵值憂歸卒
廬州府
漢周榮字平孫舒人舉明經辟司徒袁安府凡安舉
奏竇景與竇憲争立北單于事皆榮具草竇氏客
徐齮深惡之脇榮曰子為袁公腹心之謀排竇氏
竇刺客滿城中謹備之榮曰江淮孤生蒙恩待備
宰士縱為竇所害誠所甘心及竇敗榮由此顯名
自郾令擢為尚書令歴官潁川山陽太守皆見稱
紀以老病乞身卒於家詔特賜錢二十萬
周景字仲饗舒人任河内太守好賢愛士其拔才
薦善常恐不及徵入為將作大匠累遷司空時宦
官任人及子弟充塞列位景初視事與太尉楊秉
秦諸奸猾自將軍牧守以下免者五十餘人遂連
及中常侍侯覽貝瑗皆坐黜朝廷莫不稱之建寧
元年薨追封安陽鄉侯子崇嗣至甘陵相中子忠
累遷大司農後代皇甫嵩為太尉錄尚書事忠子
暉為洛陽令
三國吴周瑜字公瑾廬江舒人父異為洛陽令景從
子瑜長壮有姿貌孫堅徙家於舒堅子策與瑜相
友善瑜推道南大宅以舍策升堂拜母後將兵從
策屢立戰功為中護軍鎮巴丘權統衆瑜與張昭
共掌衆事權討江夏瑜為前部大督曹操入荆州
瑜率程普等逆操於赤壁縱火燒擊大敗操軍拜
偏將軍領南郡太守詣京見權謀進取蜀還江陵
卒於巴丘權素服舉哀感動左右子循尚公主拜
騎都尉有瑜風早卒循弟印拜興業都尉
隋樊子盖字華宗廬江人仕齊封富陽縣侯隋高祖
受禪以功改封上蔡縣伯煬帝時歴官武威太守
以善政聞大業九年車駕幸遼東命子蓋為東都
留守楊玄感叛逆盡銳攻城子盖設備禦屢摧破
之帝曰昔高祖留蕭何於關西光武委寇恂以河
内公其人也進位光禄大夫封建安侯卒諡景會
葬者萬餘人武威民吏聞之莫不嗟痛立碑頌德
陳稜字長威廬江襄安人大業中拜虎賁郎將擊
琉球大破之虜男女數千而歸煬帝幸江都命統
宿衛兵擊賊淮上往往克捷遷右禦衛將軍
唐羅珦廬州人為本州刺史捐俸給藥濟貧修學勸
士三年政化大洽有芝草白雀之瑞遷京兆尹封
襄陽縣男子讓官至江西觀察使
宋馬亮字叔明合肥人舉進士通判常州吏民有因
緣亡失官錢逮者數百人亮與期悉縱去不逾月
盡輸所負糾察福建路刑獄活冤者數十人知饒
州誅豪民白氏真宗即位以侍御史上書言軍賞
宜速給赦書蠲除逋負宜勅有司毋更趣責帝善
其言為四川轉運副使賊王均既平而主將邀功
誅殺不己亮言於帝悉宥之時諸鹽井久涸負課
逮繫者州數百人亮盡釋之而奏廢其井又除屬
部舊逋官物二百餘萬還知潭州移昇廣虔洪杭
諸州入為御史中丞請禁士民父祖未葬毋得析
居後以太子少保致仕卒諡忠肅
馬仲甫字子山亮子舉進士知登封縣鑿轘轅道
險阨為坦途為發運使鑿洪澤渠六十里以避長
淮之險知瀛州築甘谷堡以通北抵南谷之路
鍾離瑾字公瑜合肥人舉進士知德化縣將嫁女
市婢得前令女遂與己女同嫁判益州建言州郡
既上雨後雖凶旱多隠之以成前奏請令監司劾
其不實者歴江淮制置發運使置牐召伯埭旁人
以為利累遷龍圖閣待制權知開封府卒
茹孝標舒城人天聖中進士少負氣節好學不倦
吏治有聲仕至都官員外郎出知江州
楊察字隠甫合肥人景祐元年進士歴江南東路
轉運使在部專以舉官為務曰此按察職也苟掎
拾羨餘則俗吏之能何必我哉以右諫議大夫擢
御史中丞御史何剡論事不實中書問状察言御
史故事許風聞今以疑似被詰問非所以廣言路
也卒贈禮部尚書諡宣懿
雙漸廬江人慶歷中進士博學能文為職方郎中
出知同州為政和易吏民見思有古循吏風
賈易字明叔無為人中進士甲科為常州司法參
軍自以儒者不&KR0570;法令議獄惟合於人情曰人情
所在法亦在焉郡中稱平歴官侍御史以剛直名
上書言天下大勢可畏者五頗激切易程頤門人
與蘇軾不合嘗論劾之
張徵字新仲舒城人建炎三年為御史中丞劾黃
潛善汪伯彦大罪二十條罷知江州尋又謫祕書
少監分司西京
王藺字謙仲廬江人乾道進士歴樞密院編修官
輪對奏五事孝宗大加奬擢除監察御史陳時政
闕失皆嘉納之光宗即位由禮部尚書遷知樞密
院事除目或自中出未愜人心者輒留之納諸御
座時議建皇后家廟力争不可應詔疏列八事不
報終以不合去
束元嚞合肥人通城簿毀淫祠正風俗嘗攝縣令
以政最聞後知秦州賑饑有法全活甚衆
元晁顯巢縣人泰定時為平江路總管以廉自律杜
請謁禮文學之士勞来阡陌絶奸吏詘大姓一時
稱焉
明薛祥字彦祥廬州人領衆来附太祖從渡江海州
民亂株連甚衆祥會鞫多所開釋治淮八年民相
勸莫為惡咸寫真祀之授工部尚書時李善長奏
鳳陽宫殿人匠魘鎮將盡殺之祥面折之曰太師
一言壞人命乃分别無罪活數千人左遷北平布
政使治行稱第一後坐事杖死天下哀之
陳瑄字彦純合肥人洪武時累功授都督僉事永
樂初封平江伯領海運歲漕米百萬石至北京後
既開會通河罷海運仍命瑄督漕瑄鑿清江浦築
堤置牐漕舟便之又改民運為兑糧自瑄始卒諡
恭襄廟食清江浦
蔚綬合肥人洪武中由國子生歴官山西布政司
參議永樂間召拜禮部侍郎宣德初晉本部尚書
綬秉心淳實履行端方卒諡文肅
申泰無為人洪武間以薦起家知延平府入覲會
諸守有以贓敗者傳旨令軍校遍搜各省知府至
延平止得米三升鈔二貫考天下清廉第二荷褒
賜致仕歸惟攜老蒼頭一人步入閭里
龍源合肥人少警敏力學永樂初預修大典授工
科給事中親喪家居見民牧不良即聞於朝其人
賂當道誣之遂罷歸
方正合肥人永樂初徵修大典入太學授工部主
事時建北都督工規畫有條由屯田郎擢江西參
政平峒賊遷福建布政
丁毅字士弘無為人永樂乙未進士選庶吉士性
剛直時近臣有紀綱者勢傾中外衆莫敢忤毅獨
正言與之抗綱服其直竟不能厄
史昭合肥人永樂初積功至都指揮僉事充總兵
官鎮凉州討平土軍老的罕移鎮西寧請立學校
如中土宣德中以征西將軍鎮寧夏凡十二年邊
備大固進右都督
鄭泰字景暘舒城人永樂進士任給事中讜言動
衆進都給事中超補刑部侍郎璽書褒異天順復
辟遷吏部卒賜祭葬
朱昂字廷舉無為人貢生任應天府通判陞工部
郎周文襄忱薦領江南糧儲歴陞福建參政嘗掌
臬司事三日間出濫繫二百餘人居鄉如未嘗有
勢位者地方利害嘗陰白有司人或造謝則杜門
不見
李春字景陽無為人正統進士兵科給事中有直
聲轉福建參議汀盜起春親抵巢穴諭降進江西
左參政撫諸洞反側歴兩藩俱著聲績
沈譓合肥人景泰進士歴部郎知東昌府政尚嚴
明常禄外不名一錢折獄明允銓注天下廉能官
第一
鄭時字宗良舒城人景泰進士任御史以戅直降
内鄉知縣薦為延平守擢撫陜西成化末有挾左
道得幸者時上疏論之陳利國保民五事忤旨降
謫復起為左副都御史轉兵部侍郎晉司寇為人
端厚簡慤鄉評重之
王敬字惟曕廬江人景泰間貢監任大理評事甫
視事即力白三原王恕之冤衆論多之陞本寺副
子恒字克昌幼習詹孟舉大書年十二英宗召至
御前作天下太平四字擢中書舍人官終戶部郎
鮑德字秉仁舒城人景泰丙子鄉薦知衡山調華
容治邑九年興學勸農懲奸理冤治稱湖湘第一
仕至饒州同知
吳凱合肥人由進士擢兵科左給事中封駁敷奏
動存大體承旨覈邊儲罷武弁不職者四百餘員
仕至廣東少參
郭鋐合肥人襲彭城衛指揮使成化初進指揮同
知弘治中擢總漕運沈毅有智略凡軍民利病必
陳於朝嘗濬通州河置壩令淺船搬運歲省白金
數萬筦漕十三年後佐後府卒
薛遠字繼遠無為人由進士任戶部郎中使交南
還進侍郎轉工部治河河南調兵食討兩廣叛獠
事平進尚書致仕復起南兵部尚書與中官汪直
忤遂歸遠敏而好學於禮樂兵刑天官律歷無不
究悉尤熟國家典故在戶部改定事例每歲中外
競陳利害一切報罷官省民安從宦四十年家無
長物嘗曰少吾事親恒不足今安忍有餘
葉鸞字應和舒城人景泰進士任貴州參議黔中
雜苗難治鸞廉静忠誠按部所至蠻人赴愬者多
持金馬求直盡却之一斷以法有宣慰刲人腸藩
臬諸司莫能糾鸞遣馳諭即謝罪又宣慰有奪嫡
者僉允其請鸞獨不肯署名親老授副使終養
秦民悦字邦約舒城人天順進士授行人進工部
員外郎裁抑中貴私尅之弊出知廣平府括流移
荒地三千五百頃聽民耕種歛租備賑擢江西參
政累陞戶兵二部尚書卒諡莊簡
張淳合肥人成化進士令瀏陽糧長侵賦鉅萬淳
以至誠勸諭並感泣輸完擢御史按貴州用計擒
賊渠餘黨五十九寨悉就撫轉吉安知府多善政
民為立祠累遷至副都御史
蔚春合肥人弘治進士任兵科給事中陳時政八
事邊務七事咸見施行參議福建參政廣西以鯁
介為忌者中傷乞歸
曹琥字瑞卿巢縣人弘治進士授南工部主事轉
戶部御史周廣發太監錢寧事下獄琥論救亦被
杖謫判尋甸改黃州遷廣信同知節寧藩貢獻抑
守璫横索請革歲貢芽茶奏最進鞏昌知府未赴
卒生平砥礪名節歴官中外家無積儲
萬振孫字性儒合肥人嘉靖進士服官剛正自部
郎知襄陽府舉覈屬令贓過雖賄監司為解弗釋
也陞副楚臬礦使縱横振孫捕其爪牙立斃之以
忤旨削籍起廣東參政未就卒
劉崙字山甫無為人嘉靖進士擢御史巡視陜西
請查復金牌舊制修舉茶馬八事回按順天疏陳
畿輔饑荒疾苦巡撫湖廣會景王之國德安崙營
辦有方公私不擾楚人頌之
宛嘉祥字白湖廬江人嘉靖癸夘舉人判廣信遷
知思南府招降強宼萬餘朝廷嘉其績令久任思
南撫戢餘衆四境帖服
竇子偁合肥人萬歴壬辰進士授大理評事抗疏
請建儲守泉州課最督學湖廣大計注廉明第一
累遷福建布政使
朱萬春字寰同無為人萬歷進士知上饒遏璫豎
開採之擾省長差拖累之患擢御史劾本兵糾總
河論首輔請東宫出閣講學按四川奏留帑金充
採辦免加派賑荒災轉江右道平鄱湖劇賊内陞
歷左通政
許如蘭字湘畹合肥人萬歷丙辰進士知光州遷
工部郎出知紹興舉卓異備兵密雲轉蒲州道密
人請留未赴旋命撫薊再撫廣西折悍藩平普莫
二賊進副都御史
趙一韓字如勃巢縣人萬歷進士司李九江時中
璫收税恣為攫取一韓痛繩以法遷南工部視𣙜
蕪關廉聲比前官葉茂才累晉貴州副使魏璫時
能植節自振
朱来遠字文甫廬江人萬歷丁丑進士初令秀水
除雜差以蘇民禁私販以惠商勸課省刑時稱善
治仕至太常少卿引疾歸
楊四知字畏生無為人崇禎戊辰進士知漢陽擢
御史陳江北被寇之慘兵將玩寇之弊又上銓政
京營漕運及被寇地方求改折色等疏巡視兩關
勞瘁卒官
國朝王綱字燕友合肥縣人順治壬辰科進士授刑部
郎改兵部督逋逃案山積綱為振滯獄釋株連冬
月流徙出關者給湯粥衣絮選授巡倉御史終通
政左右參議
李天馥字湘北合肥人順治戊戌科進士授檢討
歷工刑兵吏四部尚書以老成凊慎拜大學士在
相位五年宰物應機一以虚公處之嘗以變法不
如守法欲救弊未必無弊奉行故事惟謹不敢失
尺寸有古大臣風
許明章舒城人順治戊戌科進士授陵水知縣輸
賦積弊羨耗幾侔正額賦多逋明章盡除耗羨令
民出穀米牛羊雞豚之屬官為平價鬻之以其值
補從前缺額數月而足遷德州同知
沈汝蘭字仲畹巢縣人順治辛夘歲貢司訓泰州
海寇薄城協力守禦白諸生之被誣陷者七人
張肯穀字式似巢縣人歲貢任涇陽縣丞遷知神
木署泰州事巴三綱之亂賊衆潛布城中猝發執
穀去誘降穀不屈計紿守者得脱奔叩幕府白状
陳進𠞰策躬為嚮導一鼔而三綱授首超遷鳳翔
知府轉濟南皆著治績
湯愛鼎字旺衡巢縣人廩貢訓導靈璧遷知滿城
除耗羨清疆理抑強梁治最擢瓊州守參劾屬吏
貪酷者不少貸
張國城字宗子舒城人康熙甲辰科進士知高明
縣時多盜國城團練鄉勇禦𠞰兼施請緩征輸折
兵米免夫役以安集被難之民上官皆從之
陳略字石友舒城人父魁甲前明壬午寇亂時保
護鄉里收葬骸胔以行義聞略舉己未武科進士
守備蘄州衛清釐軍民徭役使兩不相擾建鳳麓
書院置田養士以卓異遷興化游擊
朱前詔無為舉人令長沙均賦税免差徭勸課農
桑軫恤孤苦陞知麻哈州百姓如失父母
宋元徵字式虞廬江人康熙戊辰科進士知夏津
縣廉明蝗不為害運河淤漕滯元徵默禱河神即
躬挽大䌫前行水立湧千艘如駛歴官刑部郎中
屢決疑獄祀名宦
胡永亨合肥人父守恒以壬午城陷罵賊死永亨
募勇士夜入賊營收父骸而葬之家居孝友尚義
好施康熙庚戌成進士典試江西公慎自矢號稱
得人尋遷民部郎奉
命鞫粤東獄仁恕得情分巡肇高廉羅道飲冰茹蘖多所
釐剔息事寧人幾於無訟人比之包待制云
鳳陽府
漢召信臣字翁卿夀春人以明經甲科為郎出補穀
陽長舉高第遷上蔡長其治視民如子所居見稱
述超為零陵太守復徵為諫大夫遷南陽太守信
臣勤力有方略好為民興利務在富之躬耕農桑
開通溝瀆以廣灌溉杜紛争禁奢靡吏民親愛號
之曰召父遷河南太守治行第一數增秩賜金竟
寧中徵為少府列於九卿
陳萬年字幼公相人為郡吏察舉至縣令遷廣陵
太守以高第入為右扶風遷太僕性廉平内行修
飭以丙吉薦代于定國為御史大夫
陳咸字子康萬年子以父任為郎有異材抗直數
言事遷為左曹元帝擢為御史中丞總領州郡奏
事課第諸刺史内執法殿中公卿以下皆敬憚之
為石顯奏廢成帝初補長史遷冀州刺史歴二郡
守所至立威豪強讋服徵入為少府
薛廣德字長卿相人以魯詩教授楚國龔勝舍師
事焉以蕭望之薦遷諫議大夫代貢禹為長信少
府遷御史大夫為人温雅有藴藉及為三公直言
諫諍始拜旬日元帝幸甘泉因留射獵廣德上書
諫即日還宫復諫御樓船願自刎以血汚車輪上
卒從橋後賜安車駟馬東歸
徐防字謁卿銍人永平中舉孝廉除為郎體貌矜
嚴占對可觀顯宗異之特補尚書郎職典樞機周
密畏慎出為魏郡太守遷大司農勤曉政事所在
有績拜司空防以五經久遠聖意難明宜為章句
以悟後學上疏言博士及甲乙策試宜從其家章
句開五十難以試之解釋多者為上第引文明者
為高說詔書下公卿皆從防言拜司徒遷太尉錄
尚書事封龍鄉侯免就國防卒子衡當嗣讓其弟
崇數歲乃出就爵云
陳寵字昭公洨人少為州郡吏辟司徒鮑昱府掾
勤心物務昱高其能轉為辭曹掌天下獄訟其所
平決無不厭服衆心撰辭訟比七卷公府奉以為
法肅宗初為尚書時吏政尚嚴寵上疏謂宜改前
世苛俗務寬厚遂讞五十餘事著為令是後人俗
和平屢有嘉瑞歴二郡三卿所在著績累官司空
陳忠字伯始寵子永初中為廷尉正以才能有聲
稱擢拜尚書居三公曹雖世典刑法用心寬厚奏
上決事比二十三條以省請讞之敝又奏除蠶室
等刑安帝親政忠以宜徵聘賢才宣助風化數薦
隠逸及直道之士又因災異詔開言路忠慮言事
者多激切或至不能容乃上疏豫通帝意後數言
時政語多切直中官外戚及近倖咸憚之官至尚
書
桓典字公雅沛郡龍亢人榮之玄孫焉之孫𫝊其
家業以尚書教授舉孝廉為郎辟司徒袁隗府拜
侍御史是時宦官秉權典執正無所回避常乘驄
馬京師畏憚為之語曰行行且止避驄馬御史及
黃巾賊起滎陽典奉使督軍破賊獻帝即位三公
奏典謀誅閹宦忠義炳著拜御史中丞賜爵關内
侯
劉馥字元潁沛國相人漢末曹操表為揚州刺史
單馬造合肥空城建立州治數年恩化大行流民
歸者以萬數於是興學校廣屯田治芍陂及茹陂
七門吴塘諸堨以溉田又高城壘積木石為戰守
備後吴攻合肥城恃以全
三國魏倉慈字孝仁淮南人太祖開屯田於淮南以
慈為綏集都尉黃初末為長安令清約有方吏民
畏而愛之遷燉煌太守抑挫權右撫恤貧羸歲決
刑不滿十人民翕然稱其德惠數年卒於官吏民
圖形祀之
劉曄字子陽淮南成惪人許邵稱其有佐世之才
太祖辟司空倉曹掾行軍長史兼領軍每有疑事
輒以函問至一夜數十至後卒於太中大夫東亭
侯諡曰景
劉靖相人馥子仕魏從黃門侍郎為廬江太守轉
河内遷尚書賜爵關内侯出為河南尹為政初雖
如碎密久而百姓便之有馥遺風為大司農衛尉
進封廣陸亭侯上疏陳儒訓之本後遷鎮北將軍
都督河北諸軍事開拓邊守屯據險要修渠灌田
邊民利之薨進封建成鄉侯諡曰景
胡質字文德楚國夀春人仕魏初為頓丘令後徙
吏部郎為東莞太守平反獄情在郡九年吏民便
安遷荆州刺史加振威將軍解樊城之圍遷征東
將軍假節都督青徐諸軍事廣農積穀有兼年之
儲又通渠諸郡利舟楫嚴設備以待敵海邊無事
性沈實内察不以其節檢物所在見思薨家無餘
財追封陽陵亭侯諡曰貞
吴薛綜字敬文沛郡竹邑人仕吴為五官中郎除合
浦交趾太守建昌侯慮為大將軍以綜為長史外
掌衆事内授書籍慮卒入為尚書僕射時權欲親
征公孫淵綜上疏諫止之徙選曹尚書太子少傅
以名儒居師傅之位仍兼選舉甚為優重凡所著
詩賦難論數萬言名曰私載又定五宗圖述二京
解皆傳於世
魯肅字子敬臨淮東城人家富於財好施與以賑
貧結士為務周瑜為居巢長求資糧於肅肅家有
兩囷米各三千斛肅指一囷與之遂相親結瑜薦
肅於孫權與語大悦因說權鼎足江東以觀天下
之釁曹操既入荆州圖東下諸將皆勸權迎操肅
獨勸權召周瑜任之與劉備併力破操於赤壁後
以奮武校尉代瑜鎮江陵尋拜漢昌太守偏將軍
從權破皖城轉横江將軍子淑永安中為昭武將
軍都亭侯武昌督遷夏口督所在嚴整有才幹卒
子睦襲爵領兵馬
蔣欽字公奕九江夀春人從孫策東渡拜别部司
馬討平盜賊歴官討越中郎將從權征合肥力戰
有功遷盪寇將軍領濡須督後召還都拜津右護
軍典領詞訟權嘗入其堂内母疎帳縹被妻妾布
裙權嘉其在貴守約勅御府以錦繡易之初屯宣
城蕪湖令徐盛收欽屯吏表斬之權不許盛由是
自嫌常畏欽害己而欽每稱其善盛既服德論者
美焉子壹封宣城侯與魏戰臨陣卒無子弟休領
兵
晉武陔字元夏沛國竹邑人父周與二弟韶茂並總
角知名仕魏累官太僕卿封薛縣侯晉泰始初拜
尚書遷左僕射開府儀同三司陔以宿齒舊臣名
位隆重自以無佐命之功又在魏己為大臣不得
己而居位深懷遜讓終始全潔當世以為美談卒
諡曰定子輔嗣韶歴吏部郎太子右衛率散騎常
侍茂以德素稱名亞於陔官侍中尚書為荀愷所
陷遂見害天下傷焉侍中傅祗上表申之後追贈
光禄勲
袁甫字公胄淮南人好學與華譚齊名以詞辨稱
嘗詣中領軍何勗自言能為劇縣除松滋令轉淮
南國大農
劉弘字和季沛國相人靖子有幹略政事之才累
官鎮南將軍都督荆州諸軍事屢平反側勸課農
桑寬刑省賦每有興廢手書守相丁寧欵密人皆
感悦争赴之咸曰得劉公一紙書賢於十部從事
及卒士女嗟痛若喪所親後南夏亂父老追思弘
雖甘棠之詠召伯無以過也贈新城郡公諡曰元
子蟠追遵父志斬郭勱於濁水為順陽内史江漢
之間翕然歸心
胡威字伯武夀春人質子早厲志尚為徐州刺史
勤於政術風化大行入朝武帝謂威曰卿孰與父
清對曰臣父清恐人知臣清恐人不知臣不及遠
也歴官前將軍青州刺史以功封平春侯卒贈鎮
東將軍諡曰烈子奕嗣奕字次孫仕至平東將軍
威弟羆字季象亦有幹用仕至益州刺史安東將
軍
劉惔字真長沛國相人祖宏字終嘏宏兄粹字純
嘏宏弟潢字沖嘏並有名中朝時人語曰洛中雅
雅有三嘏父耽晉陵太守亦知名惔少清遠有標
寄王導深器之論者比之荀粲累遷丹陽尹為政
清整每奇桓温才而知其有不臣之迹及温為荆
州惔言於帝曰温不可使居形勝地其位號常宜
抑之帝不納年三十六卒孫綽為之誄云居官無
官官之迹處事無事事之心時人以為名言
桓宣譙國銍人祖詡義王太守父弼冠軍長史宣
初為元帝丞相舍人時張平樊雅各據一城帝以
宣為參軍使就平雅平雅即遣使隨宣受節度王
含請宣為參軍使率衆救祖逖逖留宣討諸未服
皆破之陶侃使宣鎮襄陽宣招懷初附勸課農桑
簡刑罰略威儀十餘年間石季龍再遣騎攻之宣
能得衆心每以寡弱距守論者以為次於祖逖庾
翼為荆州欲傾國北討更以宣為都督三州四郡
軍事以功封竟陵縣男卒贈鎮南將軍子戎官至
新野太守
桓伊字叔夏宣族子父景有當世才仕至侍中丹
陽尹長社侯伊有武幹累遷大司馬參軍時苻堅
強盛邊鄙多虞授伊淮南歴陽太守與謝玄共破
賊别將王鑒張蚝進都督豫州諸軍事及苻堅南
寇伊與謝玄謝琰俱破堅於肥水以功封永修縣
侯在州十年綏撫荒雜甚得物情桓沖卒遷都督
江州荆州十郡豫州四郡軍事伊到鎮以寬恤為
務百姓賴焉卒官贈右將軍加散騎常侍諡曰烈
子肅之嗣卒子陵嗣伊弟不才亦有將略討孫恩
至冠軍將軍
桓沖字幼子彝季子淹識有武幹從温征伐有功
官寧朔將軍義成新野二郡太守又從温破姚襄
及虜周成賜爵豐城公遷振威將軍江州刺史後
代温居任盡忠王室謝安以時望輔政沖懼逼乃
解揚州自求外出以徐州刺史鎮京口尋都督江
荆梁益寧交廣七州軍事荆州刺史沖率前將軍
劉波等伐苻堅拔堅筑陽攻武當走堅兗州刺史
張崇尋領江州使石虔伐堅襄陽太守閻震擒之
以功封次子謙宜陽侯又降堅魏興上庸新城三
郡卒贈太尉諡宣穆
南北朝宋鄭黑夀陽人仕宋為豫州刺史殷琰叛黑
起兵淮上捍之遷司州刺史
趙倫之字幼成下邳僮人宋武帝起兵以軍功封
閬中縣五等侯武帝北伐倫之遣順陽太守傅弘
之扶風太守沈田子出嶢柳大破姚弘於藍田後
以佐命功更封霄城縣侯安北將軍少帝即位徵
拜護軍尋遷光禄大夫卒子伯符嗣
梁裴邃字淵明祖夀孫由河東徙居夀陽刺史裴叔
業以夀陽降魏隨衆北徙天監初邃自拔還梁求
邊境自效以為輔國將軍廬江太守屢破魏軍以
功封夷陵縣子遷廣陵太守及梁秦二州刺史開
創屯田倉廩盈實省息邊運民吏獲安與魏夀陽
守將拒戰卒於軍諡曰烈邃深沈有思略為政寬
明能得士心居身方正將吏憚之及其卒也淮肥
間莫不流涕子之禮字子義累官都督北徐仁睢
三州諸軍事信武將軍卒諡曰壮
後周裴政字德表邃孫家夀陽幼明敏博聞強記達
於從政仕梁封夷陵侯周師圍荆州政間道赴難
周人獲之蕭詧命至城下使謂元帝曰王僧辨己
自為帝王琳不復能来政詭許之既而告城中曰
援兵大至吾當以碎身報國江陵平周文帝聞其
忠授員外散騎侍郎命與盧辨依周禮建六卿撰
次朝儀多遵古法尋授刑部用法寬平後出為襄
州總管令行禁止稱為神明卒官年八十九
隋樊叔略陳留人仕周累遷驃騎大將軍從武帝伐
齊每戰身先士卒以功封清鄉縣公拜汴州刺史
隋文帝受禪進爵安定郡公在州數年甚有稱譽
遷相州刺史政為當時第一百姓為之語曰智無
窮清鄉公上下正樊安定徵拜司農卿凡種植叔
略别為條制皆出人意表卒贈亳州刺史諡曰襄
唐裴懷古夀春人為監察御史姚嶲道蠻反命懷古
懷輯之申明誅賞歸者日千人遂定南方使突厥
默啜欲官懷古不屈將殺之懷古亡歸遷祠部員
外郎歴官幽州都督所至吏民懷愛韓琬稱其馭
士信臨財廉為國名將云
宋高覿字會之宿州蘄人進士起家歴遷戶部判官
京西轉運使徙益州彭州廣碃麗水二峽地出金
宦者挾富人請置場募人夫採取之覿曰聚衆山
谷間與夷獠雜處非遠方所宜奏罷之累官給事
中子秉常為梓州路轉運使
閻日新宿州臨渙人少為本州牙職補三司使役
吏景德初命管勾邠寧環州駐泊兵馬時部署張
凝屢入邊界焚族帳日新皆提兵應援大中祥符
初改文思使日新起胥吏好云為以進取多所建
白累官昭州團練使歴知單州
吕夷簡字坦夫先世萊州人祖龜祥知夀州子孫
遂家焉夷簡進士及第累遷尚書祠部員外郎時
京師大建宫觀工役至有死者夷簡奏緩其役真
宗謂其有為國愛民之心仁宗即位以給事中參
知政事尋拜同中書門下平章事章懿太后薨夷
簡請發哀成服備儀仗葬之徙許國公感風眩仁
宗降手詔云古謂髭可療疾今剪以賜卿既薨帝
泣曰安得憂國忘身如夷簡者贈太師諡文靖夷
簡當國柄最久其於天下事屈伸舒卷動有操術
後配食仁宗廟為世名相
吕公綽字仲祐夷簡子蔭補將作監丞遷尚書員
外郎為史館修撰判太常寺考定禘祫時祭之禮
為郊祀總儀上之改樞密直學士知秦州古渭州
諸羌来獻地公綽卻之不受進翰林侍讀學士卒
贈左諫議大夫
吕公弼字寶臣夷簡子賜進士出身積遷直史館
河北轉運使自寶元慶歷以後宿師備邊既撤警
而將屯如故民疲餽餉公弼始通御河漕粟實塞
下冶鐵以助經費舒冗賦及民逋數百萬夷簡歿
仁宗識公弼名於殿柱至是益材具為人謂宰相
曰公弼甚似具父知成都府寬而有斷軍府肅然
代蔡襄為三司使神宗立王安石嫌其不附己公
弼立上章避位卒諡惠穆
吕公孺字稚卿賜進士出身占對詳敏仁宗以為
可用為開封府推官民鬻薪為盜所奪逐之被傷
尹包拯命笞盜公孺曰盜而傷主法不止笞執不
從拯善其守及使三司而公孺為判官事皆咨決
之元豐初知永興軍洛口兵千人以久役思歸奮
斧鍤排關不得入公孺索首亂者黥之餘悉慰遣
後累官戶部尚書卒
吕希哲字原明公著長子少從焦千之孫復石介
胡瑗學復從程顥程頤張載游聞見由是益廣以
蔭入官王安石將置其子雱於講官以希哲有賢
名欲先用之希哲辭曰辱公相知久萬一從仕將
不免異同則疇昔相與之意盡矣安石乃止范祖
禹言於哲宗曰希哲經術操行宜備勸講其父嘗
稱為不欺暗室詔以為崇政殿說書勸導人主以
修身為本修身以正心誠意為本遭崇寧黨禍奪
職罷為宫祠羇寓淮泗間十餘年卒希哲樂易簡
儉有至行晚年名益重遠近皆師尊之
吕希純字子進公著次子登第為太常博士元祐
祀明堂將用皇祐故事希純言宜循元豐間式以
英宗配上帝悉罷從祀羣神得嚴父之義從之又
請定納后昏禮拜中書舍人同修國史入崇寧黨
籍累貶官
苗時中字子居其先徙居宿州以廕主寧陵簿有
善政熙寧中為梓州轉運副使韓存寶討蠻軍行
時中以糧道遠創為摺運法食以不乏加寶文閣
待制終戶部侍郎
魏杞字南夫夀春人紹興十二年登進士第累遷
宗正少卿湯思退建和議命杞為通問使損歲弊
五萬歸以使不辱命一歲至相位卒諡文節
吕好問字舜徒希哲子以廕補官崇寧初治黨事
坐廢蔡卞得政諷之曰少親我即階顯列好問笑
不答靖康元年歴擢御史中丞徽宗將内禪詔解
黨禁除新法蔡京黨戚莫肯行好問抗疏言利害
欽宗鄉納又疏蔡京過惡乞投海外請削王安石
王爵前後數十上帝雖當食輒使畢其說高宗南
渡好問諭張邦昌奉傳國璽遣使勸進高宗勞之
曰宗廟獲全卿之力也以恩封東莱郡侯子本中
揆中弸中用中忱中孫祖謙祖儉
王希吕字仲行宿州人渡江後自北歸南登進士
科除䂖正言時張說以攀援戚屬擢用希吕上章
劾之見斥直聲聞遠邇淮右擇帥令知廬州兼安
撫使修葺城守安集流散兵民賴之改知紹興府
百廢具興尤敦禮文學端方之士天性剛勁遇利
害無回護意居官廉潔至無屋可廬上聞之賜錢
造第
董槐字庭植濠州定遠人少喜言兵自方諸葛亮
周瑜既而從學於輔廣廣歎其善學登進士為廣
德軍錄事參軍雪富人李桷獄嘉熙中知江州兼
都督府參軍流民渡江而來者數萬發粟賑之至
者如歸淳祐二年遷左司郎兼知江州主管江西
安撫司興利除害惟恐不盡徙廣西運判兼提點
刑獄至邕州上守禦七策南方悉定累封許國公
一日值天大雨烈風雷電槐衣冠起坐麾婦人出
為諸生講兑謙二卦遂薨贈太子少師諡文清
元張郁靈璧人登至元進士歴官三十餘年不苟取
於民至參知政事而接人以謙私居必冠帶
明李善長字百室定遠人太祖起兵善長被儒服道
謁上與語取天下大計意合留幕贊軍機積資至
左相國章程賞罰悉善長處分凡師行必善長留
守轉調軍餉無乏太祖即位凡制度皆善長所定
以其功大比漢蕭何封韓國公後坐胡惟庸事死
徐達字天德濠人少負大志太祖為郭子興部帥
仗劍往從一見語合時時以王霸之略進上知為
國器委使必效征討所至成功與常遇春皆軍鋒
冠而達尤不嗜殺平張士誠吴人安堵如故入元
都市不易肆出佩大將軍印歸朝上符印單車垂
櫜還邸舍延儒生講議恂恂恭謹以功名終封魏
國公卒追封中山王諡武寧
鄧愈虹縣人從太祖定金陵有功每戰必先登陷
陣取州郡即令鎮守歴廣德宣徽嚴饒撫南昌襄
陽所至撫以恩信後從大將軍北定中原封衛國
公卒追封寧河王諡武順
繆大亨定遠人初糾義兵為元攻濠不克歸附歴
官同僉樞密院事總制揚州鎮江有治略為政寬
簡軍民皆悦之及卒上遣祭其墓曰繆將軍平生
端直諸將中未嘗有過
郁新字敦本臨淮人洪武中由人材除戶部度支
主事進郎中超遷戶部侍郎上問天下戶口漕運
地理險易應對無少誤進尚書永樂初卒新理邦
賦十三年長於綜核密而不繁帝悼之賜祭葬
張德林鳳陽人明初以元帥守揚州時兵火之餘
城中居民僅十餘家德林招集流亡戶口日繁威
肅惠懷軍民輯睦
唐鐸字振之虹縣人太祖初起兵即侍左右歴官
兵部尚書上謂其謹厚有德特以為詹事食尚書
俸後參征南軍相度形勢增設衛所皆從之鐸居
官廉静不妄取予為上所重
單安仁字德夫濠人元末歸太祖為元帥守鎮江
移常州歴工部尚書精敏多智諸所營造大小中
程改兵部尚書致仕奏請䟽濬儀徵縣南壩以便
輸輓疏轉運河以防淤淺移瓜洲倉厫置洋子橋
西免大江風潮之患家居二十年卒年八十五
郭景祥濠人博涉書史性直諒遇事敢言太祖甚
親信之為右司郎中授和州總制治城隍樓櫓廣
屯田練士卒和遂為重鎮仕終浙江行省參政
王濂字習古定遠人李善長婦兄元時為吏令長
皆賓禮之聞太祖克集慶來歸除執法官讞獄平
允歴浙江按察僉事治行著聞卒上深痛曰濂有
王佐才今死朕失一臂
毛騏字國祥定遠人太祖自濠趨定遠與騏籌兵
事悉當意擢行省郎中文書機密皆協贊之病卒
上親製祭文子驤歴官都督僉事
楊冀安靈璧人洪武初官工部侍郎奉使雲南著
有異績
尹綬字廷章定遠人洪武丙子鄉薦任御史舉刺
無所顧忌永樂初使海外歸歴數萬里山川島嶼
悉繪圖以獻
張貫靈璧人洪武中監生歴任至北平參議永樂
中改北平為順天府貫首為府尹為政嚴明不阿
權勢卒於官
馬世熊臨淮人累官至營田使卒於官太祖親為
文祭之
趙畿字邦翰宿州人鄉舉卒業成均仕金華司李
發奸如神
陳璇字汝衡定遠人永樂辛丑進士除御史巡按
浙江廣西所至肅然歴浙江按察使益廉介自持
貪墨斂跡
李默字思道定遠人洪武丙子鄉貢永樂中上書
言事朝廷奇其才擢漢王府長史王有異志默苦
諫王怒禁錮之事敗默尚繫獄特釋還鄉里
年富字大有懷遠人正統間由鄉薦歴仕陜西參
政奏罷織駞毼定賦額汰冗卒盡革宿弊聲震關
中遷河南布政時流民十數萬聚南陽陳州間剽
掠為盜富至皆撫定之景泰初擢副都御史巡撫
大同一意拊循奏劾無所避天順間晉戶部尚書
上謂掌國計須用執法人非富不可由是部事大
治成化初為吏部尚書王翺所劾發憤卒上震悼
諡恭定
戴昂字時舉宿州人正統戊辰進士為御史以言
事謫相口驛丞遷知濰縣在任九載守法奉公民
不忍欺
張僖靈璧人景泰甲戌進士授御史歴知杭州府
歲饑賑濟活六萬餘戶終湖廣參政未行卒杭人
祠祀之
湯鼐字用之夀州人成化乙未進士由行人擢御
史孝宗即位首劾大學士萬安㒺上悮國又劾少
傅劉吉奸貪時言路大開鼐意氣尤銳大臣多畏
其抨擊而吉尤不能堪嗾御史論之戌肅州至謝
遷柄政始釋歸
王昶靈璧人成化丙戌進士知樂安縣有淫祠數
十令毀之適有火患民懼不敢毀昶乃自往碎其
妖神火患亦息歲凶以便宜發粟賑濟擢御史劾
李孜省終太僕少卿
劉福字宗慶臨淮人成化甲午鄉薦任兗州府管
泉同知弘治間河決張秋福奉檄塞河以死勤事
祠祀安平鎮
顧佐字良弼臨淮人成化己丑進士歴官左都御
史勘罷總兵官李杲太監任良等以戶部侍郎理
陜西軍食善區畫儲蓄餘三年正德初劉瑾逐戶
部尚書韓文上以佐代忤瑾乞歸卒贈太子太保
周鉞字仲威宿州人弘治己未進士知永興縣報
最劉瑾招之見曰吾力能授爾御史鉞不往遂改
進賢教諭尋復公安知縣稱疾不起
李心學字師顔臨淮人嘉靖丁未進士歴官湖廣
兵備副使𠞰平猺賊及容山景洞巨寇擢布政使
余翺字大振定遠人第進士歴監察御史嘉靖三
年議大禮翺首率諸御史疏争忤旨予杖戍邊皇
子生始赦還
梁子琦字汝珍夀州人嘉靖乙丑進士授諸暨縣
尹愛士恤民興廢舉墜終通政司參議
劉繼文靈璧人嘉靖壬戌進士歴官給諫章奏激
切大著直聲出為浙江參政與海瑞齊名巡撫廣
西總制兩廣殱海寇有功擢戶部左侍郎
楊應聘字行可懷遠人萬歷癸未進士官光禄卿
總督西陲邊政大治
夏之鳳字子鳴夀州人萬歷戊子鄉薦歴官戶部
郎中時有内豎白玉犯法潛避深宫鳳入奏勅玉
出聽審上嘉其正直書名於屏
戈尚友字善卿臨淮人萬歷壬子鄉薦知饒平縣
地産毒草能殺人民多借以興訟尚友令犯科者
移草投海井中以贖罪後海寇至取水飲死者過
半率遁去歴官昌平兵備副使
周汝昌字文明懷遠人官戶部主事性剛正以不
肯建生祠忤魏璫戌肅州
高越鳳陽縣人舉於鄉署福山教諭值流賊猖獗
縣令棄城遁越率士卒誓死禦城遂以功超拜御
史
國朝丁珩字朗山宿州人歴官戶部郎中遷漢興道正
巳率屬一郡肅然歲饑借倉穀數千石賑之全活
甚多及卒士民號泣若喪所親
劉允謙夀州人順治丁亥進士知沈邱縣居官方
正擢山東巡按彰善癉惡六府澄清
田家修字獻之鳳陽人順治間知廣東從化縣時
邑多流亡盜賊並起乃諭降十餘寨勸令開墾復
為良民編戶清役省刑簡訟衆皆樂業擢西城兵
馬指揮
沈時鳳陽人隨征入粤授永安令為人耿介方正
剔蠧釐奸吏民懾服順治四年秋流賊攻城親冒
矢石築子城造雲車以禦衝突閱三月援兵至圍
解擢知潮州府歴糧儲驛傳道所至民懷其德
楊模聖懷遠人順治間第進士歴官廉州知府時
土弁縱横模聖單騎招降劇宼安輯遺民去任士
民有泣送者
江南通志卷一百四十九
