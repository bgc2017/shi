欽定泗庫全書
江南通志卷二十七
輿地志
關津(三)橋梁鎮市附(安徽寧池太廬六府)
安慶府
集賢關在懷寧縣北十八里集賢嶺上連山迤邐
至此險狹防禦憑焉
北硤關桐城縣北四十里以北硤山而名有巡司
即古南硤戍宋之北硤鎮也
龍井關潛山縣東四十里地名西堡懸崖瀑布最
竒勝
駕霧關在潛山縣西駕霧山下
大關潛山縣西四十里地名籠口又西十里有小
關地名茅嶺
石門渡懷寧縣石門湖中
新河口渡城東五里
宜城渡康濟門外大江之滸江南北所由通也
山口渡去皖口水落渡里許夏秋水溢小舸泝浪
至郡十五里右懷寧
練潭渡桐城縣南六十里
烏金渡縣東一百一十里
梅渚渡縣東九十里右桐城
青山渡潛山縣南三十里地名車輞坂
袁家渡縣西六十里西河渡縣西一里
古角渡縣東五里右潛山
花橋渡太湖縣北門外為驛使往來孔道
銀杏渡縣南十里通望江
潦水灘渡縣北十五里通英江右太湖
竹墩渡宿松縣南四十里通洿池鎮地阻長河春
冬流細一葦可航夏秋水泛成湖約廣七里
洿池渡縣南六十里鎮前白荆青草諸湖相接夏
秋抵新溝約三十餘里
赤岡渡去縣三十二里
長港渡縣東六十五里右宿松
武昌渡望江縣東北三十里
鴉灘渡縣北四十里黃家渡縣東二里
葛家渡縣東北二里
右望江
大新橋懷寧縣治西石門漳港兩湖之水由此達
江
野螺橋縣治東自皖達京師之孔道
同安橋縣治西有前後二橋清塘水由此入江
石門橋縣西十五里石門湖中
寒塘泊橋縣西淥水鄉
雙城寺橋縣西北大豐鄉
白石橋縣西麻塘湖水出此
高河埠橋縣西北欽化鄉
官豸橋在皖口為郡西孔道
右懷寧縣
桐溪橋桐城縣東門外數十步為京省通津
國朝康熙中重修更名曰子來橋
七星橋縣西一里靈泉寺前
下梨橋縣北三十里黃公橋縣東三十里
孔城橋縣東三十里楊樹灣橋縣東五十里
萬安橋縣東南八十里
黃華橋縣東南一百里
渡仙橋在浮山
鳳凰橋縣南一百里石牌界
義津橋縣南七十里太平橋縣南三十里
同心橋去縣百二十里
右桐城縣
裴家溝橋潛山縣南五里
皖公橋縣西四里
迴龍橋縣天柱寺前漢武帝登封迴輦處
珠琳河橋縣東十五里亂墩山下
許家河橋縣南十五里
旌駕橋縣西北十五里
試心橋縣西北皖山絶頂
破月橋縣東十里文峰橋縣南河文峰塔下
右潛山縣
松陽橋太湖縣南五里
臯橋縣南十里
載陽橋縣西三里有馬路口渡在縣西一里南通
望江西通宿松黃梅明萬歷間水道改從東北乃
遷渡於載陽造舟為浮橋後毁重修
黃絲橋縣北七里倉前橋縣東三十里
梨林橋縣北二十五里
駐馬橋縣北三十里鮓陂橋縣東四十里
右太湖縣
通濟橋宿松縣東北黎協橋縣東一里
惠春橋縣東三里雙荆橋縣東五里
通遠橋縣東三十里楓香堤中秋時夾水蕩漾多
菰菱鳬雁之屬道通太湖望江懷寧
豆溪橋縣東三十五里
上馬橋縣東十五里支水赴河時有山漲
捎衣橋縣東南七十里
烏泥橋縣南十五里
大橋縣西一里跨大河長數百步闊數丈
鎮波橋縣西四里相傳其下有蛟以鐵牌鎮之故
名藕塘橋縣北一里
萬花橋縣北十五里為往來衝要
右宿松縣
化龍橋望江縣南門外明萬歷四年建長一十九
丈高廣俱二丈有竒崇禎十六年建關其上左兵
再至屢攻不下
躍鯉橋縣南一里以近卧冰橋得名
蘆薪橋縣北三十里駱駝橋縣西北三十里
石橋在縣北六十里接懷寧縣界其水多源懷寧
太湖邊境皆下武昌沈冲橋縣東北二十五里
右望江縣
皖口鎮懷寧縣西十五里皖水入江之口亦名山
口舊為懷寧縣治三國吳嘉禾六年使諸葛恪屯
于廬江皖口陳永定三年遣將徐度將兵城南皖
口皆其地
長風鎮縣東五十里即古長風沙也明初置巡司
今移郡治
宜城鎮樅陽門外自新遷郡城東南治遂為宜城
鎮
石牌市縣西百里通潛太宿望四邑有上下二集
商旅輻輳即古石牌口也宋開寶七年樊若水
請用浮梁濟采石先試舟于石牌口即此
右懷寧縣
樅陽鎮桐城縣東南一百二十里商民萃聚置馬
踏石巡司於此孔城鎮縣東三十里
練潭鎮縣南六十里接懷寧縣界以近練潭而名
雙溪鎮縣東百四十里
周潭鎮縣東百六十里
右桐城縣
天堂砦潛山縣西北百里天堂山下有巡司
野人原縣西北十五里宋景炎二年邑人劉源屯
兵於此
右潛山縣
白沙鎮太湖縣西北一百二十里有巡司
小池鎮縣北四十里舊置巡司裁改置小池驛於
此
馬路口鎮縣西郭外商賈輻輳之地又西一里曰
小馬路鎮
右太湖縣
涇江口鎮宿松縣南百二十里邑中諸水合流於
此有巡司
歸林灘鎮縣西南一百二十里江水兩分一派道
其前沿流出涇江合大江舊有巡司今裁
小孤山鎮縣東南一百四十里大江在前商賈舟
楫所聚有巡司
便民倉鎮縣東南七十里俯臨長河東通望江縣
吉水鎮商旅絡繹邑南北糧倉貯此
洿池市縣東五十里今改為鎮或曰即宋龍溪鎮
以在龍湖旁故名
右宿松縣
楊灣鎮望江縣西南三十里舊有巡司今移駐華
陽鎮
急水鎮縣南三里商賈所聚亦名吉水鎮
雷港鎮縣東三十里古雷水從此出明置巡檢驛
丞今皆裁
華陽鎮縣東南十五里有巡司
香草鎮縣西三十里舊設河泊所於此尋裁
右望江縣
徽州府
新安第一關在歙縣南五里紫陽橋上
馬嶺關婺源縣北兩山對峙如戟當休婺之界宋
初猶置戍守後裁
佛嶺關婺源縣東十五里
叢山關績溪縣北三十里地名永安鎮
翬嶺關績溪縣西十五里地名太平鎮
梅嶺關績溪縣東南三十里
五嶺關祁門縣南百里為浮梁入縣之道
漁梁渡歙縣城南岑山渡縣南十五里
梅口渡縣南十三里烟村渡縣南三十里
術口渡縣街口司前右歙縣
率口渡休寧縣南三十里
長干傍渡在縣十六都
霞阜渡在縣二十四都
臨溪渡在縣二十六都
上溪口渡縣西五十里右休寧
鵠溪渡婺源縣五都溪北通迴嶺達於郡
古箭渡在縣五都前溪渡在縣七都江灣
長灘渡在縣十八都
濟口渡在縣八都為浙閩通衢右婺源
來蘇渡績溪縣西宋蘇轍為令日兄軾自海南歸
過縣視之故名
漁梁歙縣南三里黃山及諸溪水會流於此陡瀉
而下無復停蓄故為津梁以緩水勢前此每有蕩
決市城火災立見形家謂當修復蓄水水勝則火
息康熙二十六年郡紳士輸金萬餘兩甃築堅緻
河西橋縣西門外宋端平初創浮橋亘五十丈榜
曰慶豐元季兵燬明初架木為之弘治間甃以石
易今名橋上有李白舊酒樓
萬年橋縣北門外
紫陽橋縣南五里長數十丈橋南沿溪築堤直達
霞山
練影橋府城外城北西南三面濱水淫霖驟漲往
往漂没民居明知縣張濤伐石堤之高丈許延紆
數里中壘白石為橋名曰練影護以楊柳橋左向
有酒樓春日聽鶯折柳壺觴咸集於此
武陵橋在縣三十二都
長虹橋縣溪南凡十一洞上有亭臨溪喬木蓊鬱
蒼翠染人登橋遠望儼若畫圖
藻川橋縣西巖鎮文几山側水木明瑟魚鳥依人
梵聲鈴鐸時出林杪舊名佘翁橋
孫翁橋巖鎮後豐樂溪上石洞凡九構屋五十楹
琴溪橋縣十七都一名石橋
八柱梁縣南黃墩明萬歷間造舟為梁今仍之
右歙縣
内翰橋休寧縣西門城河上宋寶慶中内相程珌
疊石架木為屋二十楹
閔川橋縣東南三十里
海陽橋休寧縣舊墅原名觀音橋
屯溪橋縣東南三十五里
藍渡橋縣西一十二里
汶溪橋縣南二里嚮山湖橋縣南三十里
汊口橋縣南三十五里通遂安
阜通橋縣東南十五里
斷石橋縣南鄉黟夾二水會流於此
右休寧縣
萬安橋婺源縣城西萬石橋縣東十都
衍慶橋縣東四都長田源口
湖山橋縣東湖山為赴郡通衢
塔橋縣北九十里葉村為迴嶺通郡路
水西橋縣北九十里沱川為平鼻嶺通休祁路
朱紫橋去縣一百里為浙嶺通郡路
横槎橋縣西西鄉諸水並會横槎自汊口抵縣
花橋縣西四十三都上有花亭
洋潭橋縣西符溪里徽饒通道
右婺源縣
胥溪橋祁門縣北十里胥嶺舊名五馬橋
柏溪橋縣北三十里錦溪橋縣東仰村
華橋縣東十里上翼以亭
雙溪口橋縣西十四都
桃源橋祁門縣仙桂鄉上構亭二十間
梓溪橋縣西良禾嶺下
祁嶺橋縣南祁嶺
右祁門縣
戊巳橋黟縣治北宋淳熙中建
東溪橋縣治東宋慶元間建
靄江橋縣東四十里
駟馬橋縣北三十里宋盧諫議故居相近
魚亭橋縣東南三十五里
乳川橋縣東界首鋪横江橋縣南五里
景星橋縣西北十五里
右黟縣
南關橋績溪縣南門外橋下有倒流朝縣水約九
步諺曰九步流東水是也
綠楊橋縣東南二里
永濟橋縣東北十里巖南麓長十有四丈
從安橋去縣十里巖北麓長十有四丈
石痕橋縣東三十五里元至正十年建有亭二十
餘楹
德安橋縣東鄉元大德中建
臨溪橋縣西南二十五里
曹渡橋縣南十里長八十六尺
右績溪縣
街口鎮歙縣東南一百里東至淳安縣八十里即
新安江所經有巡司新館鎮縣東三十里
巖寺鎮縣西二十五里宋時置官𣙜酒明初置稅
課局兼置巖寺巡司後裁
右歙縣
屯溪鎮休寧縣東南三十里
萬安鎮縣東南二十里
五城鎮縣西南
右休寧縣
三吳鎮婺源縣東七十五里唐季黃巢寇亂兵馬
使汪道安等守婺源次子濆分戍於此
高砂鎮縣西南三十里元置高砂稅務於此
右婺源縣
閃上鎮祁門縣南九十里
柏溪鎮縣北三十里到湖鎮縣南一百里
右祁門縣
廟口鎮黟縣西二十里
魚亭鎮縣東南三十五里
右黟縣
河東市績溪縣東一里
華隂鎮縣南三里龍塘鎮縣南十五里
臨溪市縣南二十里鎮頭縣西北三十里
右績溪縣
寧國府
千秋關在寧國縣東一百三十里千秋嶺上路通
於潛縣阮村天目志亦載之
董嶺關縣東少南八十里通孝豐廣德二界
長洪關縣東三十里通廣德上冲
唐舍關縣東南一百里路通孝豐上梅西溪
豪塹關一名豪阡關縣東南一百二十里通於潛
天目山
馬頭嶺關縣南一百三十里路通昌化縣界
分水嶺關縣西南八十里西坑山上路通宣城華
陽為縣要口盤坑嶺關縣西三十里
叢山關縣西南二十里籠叢山與績溪縣分界
獨蛇關縣西四十五里右寧國
新城渡宣城縣北館驛前三汊河口宛句二溪合
流處
新河渡縣北五十里塞口山渾水港為蕪關譏查
竹木之所句溪渡縣北三里
青弋江渡縣西六十里與南陵縣分界右宣城
于村渡南陵縣東北三十五里
龍潭渡縣東北四十里
染村渡縣北五十里
章公渡縣東北十五里右南陵
耿姥渡涇縣西北介萬山之中為上游支流所匯
由此以趨于江馬頭渡縣北三十五里
麻溪渡縣西南一百里山環水匯涇邑勝地
赤灘渡縣北二十里柏山下
江村渡縣南五里
巖潭渡縣南十里右涇縣
波羅溪渡寧國縣南四里路通於潛孝豐二縣
五河渡縣北十里西潯渡縣北二十五里
石口渡縣東五十里石口鎮
桃源渡在潯潭西
亭頭渡縣南十五里赴浙省孔道右寧國
松巖渡太平縣南三里即夏家渡
龍門渡縣西北五十里舊名何家渡
安仁渡縣西五十里水源出黃山曲折亂流舊有
十六渡今不存東溪渡縣朝宗門下
穰溪渡縣西六十里即陳村渡水出黃山至安仁
渡口合舒水東北流右太平
鳳凰橋宣城縣東泰和門外跨宛溪長三十丈廣
二丈六尺李公橋縣東十里
濟川橋陽德門外跨宛溪上曰鳳凰下曰濟川皆
隋開皇中建李白詩雙橋落彩虹即指此也
惠濟橋縣東八里跨東溪長四十丈廣二丈五尺
高四丈五尺通津橋在通津渡
飛橋一名引虹橋縣東南栢梘山下飛流界道跨
岫為梁宋淳熙中建明萬歷中改建構亭其上凡
七楹
浮橋城北百有十里為水陸津要與當塗縣分界
沙河橋縣南十五里與新安橋皆跨張家湖水
新安橋縣南十里横澗橋縣南十三里
鳳村橋縣南二十五里
寒亭橋縣西四十里七里橋縣北七里當孔道
横堽橋縣北横堽山下
硤石橋縣北十三里硤石山下
水碧橋縣東北水陽鎮東岸北接高淳縣界
右宣城縣
籍山橋南陵縣東一百五十步
通濟橋縣東六百步一名青陽橋宋淳祐三年建
沿墅橋縣東十五里荻塘橋縣東二十五里
降仙橋縣東南一里承天觀前
獅子橋縣南六十步鵝嶺橋縣南二十里
澄清橋縣南三十里揚干橋縣南四十里
上港橋縣西五里後港橋縣西北一里
黌塘橋縣西二里舊名西溪橋
龍會橋縣北一里以縣西龍池縣南水龍洞二水
會流於此故名麻橋縣西北二十五里
右南陵縣
賞溪橋涇縣西五里白雲寺前舊縣治之側
通靈橋縣西五里跨後山塘水
斗門橋縣西七里楓坑水出其下
鎮定橋縣西二十里管林橋縣西三十五里
雙澗橋縣西三十五里
風光橋縣西北一里
嚮山橋縣西北十里路通南陵跨新村澗水
昌壩橋縣北十五里跨黃埭澗水
殿頭橋縣北二十里跨永豐陂
洗馬澗橋縣北三十里
琴溪石橋縣東北二十里
三橋縣東七里三橋相望故名
佛子溪橋縣東二十五里
慈坑石橋縣東四十里
白花橋縣東四十五里
深渡橋縣東五十里當太平鋪官道有溪自旌德
流至此盤旋者三故名深渡
石鼓橋縣東南五十里
欽賢橋縣治南跨市河宋建
萬壽橋縣南五里汪陂橋縣南十里
皇甫橋縣南三十里藍石橋縣南三十五里
花林橋縣南六十里
鳳凰橋縣南五十里元至正間建
右涇縣
西津渡橋寧國縣西二里明嘉靖中建高四丈長
四十丈廣二丈通濟橋縣西四十里
赤坑口橋縣西五十里跨官壩溝水
金鳳橋縣西三十里舊名永寧橋
泗㳂橋縣西六十里葉莊橋縣西四十里
環溪大橋縣西九十里
河瀝溪橋縣東五里
萬家橋縣東八十里徽浙通衢千頃塘道場坪諸
水匯焉
東山渡橋縣東五十里與石口鎮對跨昌化於潜
孝豐廣德諸界溪水白石橋縣南五里
冷渡橋縣東南九十里宋寶祐間建
禄青橋縣東南一百一十里左青山右萬祿山故
名長百尺廣二尋西灣橋縣南二十里
奚頓橋縣南五十里元建
前鶴橋縣南八十里元建
利市橋縣南一百里雙溪橋縣北十里
澄清橋縣北三十里上有亭三楹
右寧國縣
淳源橋旌德縣東上東門外跨徽水當闤闠往来
之衝宋元豐中建舊名平政又名跨雲
駕虹橋縣東中東門外
隱僊橋縣治東
惠濟橋縣東跨東溪一名楊下溪橋
安豐橋縣南門外元至正中建
桂枝橋縣南六里隱龍橋縣南十里
横鳬橋縣西十里玉溪橋縣西十八都
東固橋縣西二十里西通黃華嶺南通太平
孫村橋縣西三十里石壁橋縣北二十五里
跳僊橋縣北十里鳬溪南流水口
藁口橋縣北十里鳬溪北流出口處
南河橋縣北三十里縣境諸水匯此
右旌德縣
仙源橋太平縣南門外舊名富溪橋宋紹興中建
金墩橋縣南十里迄溪橋縣南二十五里
永鎮橋縣南四十里官橋縣東十五里
永興橋縣東二十五里
東坑口橋縣東南箬嶺下
衆安橋縣西北宋淳祐中建
望仙橋縣西五里
三思橋縣西街跨三門嶺水
大橋縣西二十里梅溪橋在縣東北
八仙橋縣東鄉一溪長流獨石横亘長丈餘闊四
尺厚二尺許初建時石重莫能致忽一夕移置溪
上相傳為仙跡云
右太平縣
水陽鎮宣城縣東北七十里臨大溪上溪北與高
淳縣接界有巡司戍守又兌軍倉及義倉皆置於
此
黃池鎮縣北一百一十里與當塗縣接界唐大順
二年楊行密將田頵引兵邀孫儒於此有巡司戍
守
灣址鎮縣西北八十里青弋江所逕鹽艘鱗集商
販輻輳
右宣城縣
清弋江鎮南陵縣東三十里
鵝嶺鎮縣南二十五里鵝嶺下明置巡司今因之
右南陵縣
黃沙鎮涇縣東黃沙嶺下唐武德六年舒州總管
張鎮周擊輔公祏將陳當世于猷州之黃沙即此
馬頭鎮縣東北三十里下臨大溪商舟輳集於此
赤灘鎮縣東北十五里
下坊鎮縣北五里
右涇縣
河瀝溪鎮寧國縣東五里
五河渡鎮縣北十里港口鎮縣北三十里
東岸鎮縣西五十里
胡樂鎮縣西南九十里有巡司
右寧國縣
三溪鎮旌德縣北三十里石壁山有巡司
廟首鎮縣南四十里江村鎮縣南五十里
右旌德縣
宏潭鎮縣西南一百二十里有巡司
右太平縣
池州府
嚴關在石埭縣北琉璃嶺
清溪渡貴池縣城外杜塢渡城西五里
黃湓渡縣西九十里右貴池
朱家渡青陽縣北三十里
河口渡與朱家渡相近俱臨官道右青陽
舒溪渡石埭縣南門外為一邑通津溪旁林木蓊
薈多酒樓
迎春渡縣東門外右石埭
江口渡東流縣城南大港
鐵山渡縣西南二十里
香口渡縣南六十里石潭渡縣東四十里
張家灘渡去縣三十五里
鴈汊渡縣北七十五里
右東流
靈芝橋貴池縣東三十五里
興濟橋縣東南九華門外
胭脂橋縣東南一百里近天井山
溥濟橋通遠門外舊名濟川橋
白沙橋縣南十里白沙鋪左
湘潭橋縣南二百里
山口橋縣西南五里石灰冲口
黃澗橋縣西七里炭埠橋縣西二十二里
雁斷橋縣西四十里近蕩石湖
虹昇橋縣西五十里神山石堰橋縣西八十里
右貴池縣
清平橋在青陽縣舊名定星橋
高陽橋縣東賓陽門外宋淳熙十四年邑令許介
建介高陽郡人因名洞仙橋縣東二十里
補助橋縣東二里明萬歷四年重建橋北有補助
亭故名舊名塔泥橋烏潭橋縣東四十五里
藍陂橋縣東十七都其港通藍陂澗故名
黃沙橋縣東南二十五里青石山下元建跨大溪
大分流嶺水及斜山竹塔諸流匯焉
青龍橋縣東北二十里
横澗橋縣東南四十里大分流嶺下
社橋縣東六十里抵南陵界
滙源橋縣西八都
白鶴橋縣西十五里以水源自白鶴池故名
化成橋即五溪橋縣西二十里五水合流于下故
名宋慶元中建柯冲橋縣北十六里
塔水橋縣南三十里林口之上
分川橋縣南四十五里小分流嶺下
南流橋縣南六十里陵陽鎮西
蒲塘橋縣市北舊名洄湟橋宋嘉祐中建
烏金橋縣北十里抵貴池界
城山橋縣北四十里
右青陽縣
太平橋銅陵縣治東大街即唐埠橋
舊河橋縣西南新河橋縣北新河口
横塘橋縣東門外又一在縣東五里通順安大路
順安橋縣東十五里順安鋪大街
鳳心橋縣東十五里鳳心牐
棲鳳橋縣東十五里
大高橋縣東三十五里通郭嶺大道
胡城橋縣東四十五里受鳳凰諸溪水通荻港
周家橋縣南四里横溪橋縣南三十五里
黃滸橋縣東北六十五里接繁昌縣界
通濟橋縣大通鎮
右銅陵縣
義興橋石埭縣西一里
千秋橋縣南十五里
洪口橋縣西五里為徽寧通衢
大溪橋縣西四十里一名迎春橋
楊潭橋縣西南一百五十里鷹科巖下為徽池通
衢
政通橋縣北十五里舊名夾溪橋後更為通遠橋
皆為溪漲衝圮
國朝順治二年重建
望仙橋東門外跨後溪
永豐橋縣東三十里
右石埭縣
廣濟橋建德縣南門外跨茹蘭溪宋開禧中建
擊壤橋縣南二里跨堯城溪
納履橋縣南二十五里
官田橋縣南五十里龍口橋縣南八十五里
昭潭橋縣南百里祥林橋縣南一百二十里
南溪橋縣東南四十里
朝宗橋縣東十五里
小陽橋縣東七里左達低嶺右達高嶺
會川橋朝宗橋東水自寶峰山出會于朝宗故名
惠政橋縣西門外跨茹蘭溪宋嘉定中建
廣利橋縣西四十五里宋建
龍潭橋縣東三十里望京橋縣北門外
杏花橋縣北四里查册橋縣北十五里
舜王橋縣北二十里歷山
右建德縣
建東橋東流縣東南唐豐上鄉接建德縣冷水港
黃蓮橋縣東唐豐下鄉
石橋縣東三十里有鋪
藍橋在縣晉陽鄉雙河橋縣晉陽鄉
瓦壠橋縣北八都石板橋在縣治十四都
右東流縣
池口鎮貴池縣西北五里黃龍磯上舊有巡司今
裁
清溪鎮二上清溪鎮在縣南十里下清溪鎮在縣
東北五里靈芝鎮縣東南三十五里
齊山鎮縣南齊山下白洋鎮縣南三十里
殷家匯鎮縣西南六十里
右貴池縣
金山鎮青陽縣東六十里俗名黃荆塌通南陵縣
吳潭鎮縣東北二十五里俗名竹木潭
慕善鎮縣西二十五里前通五溪河
陵陽鎮縣東南六十里接石埭界即故陵陽縣也
舊置巡司今裁銅埠鎮縣北二十里
管埠鎮縣北二十五里上三鎮俱通大通河
右青陽縣
大通鎮銅陵縣西南四十里枕山面江商旅鱗集
有荷葉洲以殺洶濤有羊山磯以障下臂最便泊
舟重載巨艦多聚於此有巡司舊有大通驛及遞
運河泊所今革
順安鎮縣東三十里宋鎮即古義安縣舊置臨津
驛久裁
黃滸鎮縣東六十里接繁昌縣界
城洑鎮縣北鵲頭山側即古鵲頭鎮也舊有巡司
今革
右銅陵縣
留口鎮石埭縣西南下村街
横船渡七里街
右石埭縣
永豐鎮建德縣南九十里有巡司
古港鎮縣西三十五里
葛公鎮縣東三十里
堯城鎮縣南二里商民萃處貿販頗盛
右建德縣
香口鎮東流縣西南四十里宋末移望江縣治於
此元初還舊治明置巡司今移于吉陽
吉陽鎮縣北三十里有巡司
張溪鎮縣東三十五里
雁汊鎮縣東北八十里接懷寧縣界舊置巡司久
裁
右東流縣
太平府
蕪湖鈔關在蕪湖縣西濱河南岸有關差駐劄以
𣙜商稅
花津南渡當塗縣溪南十字圩東岸北達薛鎮丹
陽南通宣廣為往来津要
小花津渡縣南五里津係往省及徽寧徑路岸陡
水漲涉濟維艱土人造石梯并置田為渡船費行
人便之湯家渡在縣南五里
黃池縣南七十里官陡門渡縣南三十五里
烏汊港渡縣東南九十里
采石渡縣北二十五里右當塗
櫓港渡蕪湖縣南十里
石硊渡縣南三十五里
濮家店渡縣東七里
落蓬灣渡縣東三十里右蕪湖
趙家埠渡繁昌縣東南四十里
黃墓渡縣西南四十里與黃蓋墓相近故名
汪冲渡縣西二十五里
盛家渡縣東南五十里右繁昌
南津橋當塗縣城南一名上浮橋跨姑孰溪
采虹橋縣西南一名下浮橋跨姑孰溪
慶成橋縣城内十字街東
彰義橋縣東
襄成橋縣北門外明太祖伏兵于襄成橋擒元將
陳埜先即此長橋在縣東南八十里
留愛橋縣東南黃池鎮
丁家橋縣東薛鎮博望橋縣東貴遊鄉
龍山橋縣南七里
葉家橋近花津渡有五洞康熙五十八年大水衝
圮雍正九年土人重建
右當塗縣
通津橋蕪湖縣城南大河造舟為梁以通往来即
便民橋一名浮橋
孝烈橋縣東南一里金馬門外即宋烈女詹氏投
水處一名市東橋富民橋縣西南五里
太平橋縣西北一里通南北驛路
麻浦橋縣西南十五里
厰橋在縣西工部厰前
獅子橋縣西二里新橋在縣北十八里
大小丁橋縣北七里陶陽橋縣北二十里
右蕪湖縣
聚奎橋繁昌縣西城内
百子橋縣東門外官壩橋縣東十里
魯興橋縣東三十里
龍溪橋縣東南三十里隱静寺左其右為虎溪橋
分界橋縣東南四十里接南陵縣界
雙股橋西門外跨城濠
遠德橋縣西二十五里
黃滸橋縣西三十里黃滸鎮
石壟橋縣西三十五里
上峩橋縣南門外跨城濠
横山橋縣北三十五里
得勝橋縣北五十里荻港鎮
泥浦橋縣東北三十里
公孫橋縣西北四十里公孫山下
聚春橋縣西北四十里舊縣鎮
右繁昌縣
采石鎮當塗縣北二十五里牛渚山上西接烏江
北連建業與和州横江渡相對有巡司
慈湖鎮縣北四十五里為宋舊鎮有公館
黃池鎮縣南八十里宋舊鎮也鎮北為縣界跨河
而南為宣城西達蕪湖東抵高淳㕓市相連舟車
四集為縣巨鎮有公館又東十里有烏溪鎮與宣
城高淳壤地相錯
薛鎮在縣東三十里即宋薛店鎮
青山鎮縣南三十里青山之南為宋舊鎮
亭頭鎮縣東南四十五里
唐溝鎮縣東南一百里
大信鎮縣西南三十里大信河口有巡司
右當塗縣
河口鎮蕪湖縣西大河口舊有巡司今移于瀂港
瀂港鎮縣西南十五里商旅駢集為防守要地河
口巡司移治于此
石硊鎮縣南三十五里與南陵接界晉桓彛為宣
城内史蘇峻之亂出屯石硊即此
河南市縣治南沿河東西十里闤闠相接
山口市縣南十五里為驛遞孔道多旅店
二十里市縣南驛遞往来與山口同
右蕪湖縣
荻港鎮繁昌縣西北五十里有巡司把總戍守
峩山市縣南關外金峩山下
舊縣鎮縣西北四十里
黃滸鎮縣西南三十里即宋黃火鎮
三山鎮縣東北三十里濱江有公館有巡司
峩橋鎮縣東北三十里明初嘗置繁昌河泊所於
此
新林市縣東南三十里有公館
右繁昌縣
廬州府
廬鎮關在合肥縣西南百餘里接舒城縣界
冷水關廬江縣西三十里兩山夾道如門相傳三
國曹魏設隘於此今有巡司戍守
東關巢縣東南濡須山麓濡須水所經也
陡巖關巢縣東北三十里一名斗陽關為滁和通
道兩山陡峻中開一逕登者甚艱昔人於此置關
又名陡陽關
淮浦渡合肥縣治水西門外
中派河渡去城三里右合肥
沙河渡舒城縣桃溪渡
龍津渡右舒城
柴埠渡廬江縣南十五里
馬頭口渡縣東北六十里
梅林渡縣東南五十里
三河渡縣東北六十里右廬江
沙江口渡無為州東南二十五里
鐵猫河渡州東北四十里
廬江渡州西北五十里
永安河渡州南四十里
張溪渡州南四十五里右無為州
東口渡巢縣南便民倉前
羅家渡在柘皋河口
柳家渡縣西南晏公廟前今移陸家嘴
桐陽河渡
徐家渡右巢縣
鎮淮橋合肥縣城内鎮淮樓北一名市橋
飛騎橋城内即孫權為張遼所襲乘馬越渡處舊
名西津橋一名逍遥橋
淝寧橋縣西關外
歲豐橋城内教弩臺前一名九獅橋
通津橋縣大東門外一名牐橋
靈觀橋縣東時雍門外
唐陽橋縣東四十里石塘橋縣東七十里
西豐橋縣西七十里
通濟橋縣東四十里店埠鎮
馬埠橋縣西九十里
派河橋縣西四十里派河鎮
太平橋縣北二十里
雙港橋縣南九十里三河鎮
圓疃橋縣北六十里
永安橋縣西四十里下有巨巖其水獨西注蓋即
宋之永安鎮也一名城西橋
新建橋縣北八十里
麻埠橋縣北一百三十里通定遠官路
右合肥縣
魚市橋廬江縣治東南一名鐘樓橋
臨仙橋縣東門外初以木為之明宣德中易以石
沙溪橋縣南十五里有上下二橋相去五六里許
繡溪橋縣西岡外俗名劉家橋
金牛橋縣西北四十五里長五十丈
昇仙橋縣南門外羅昌橋縣南四十里
重錦橋縣大西門外九里澗橋縣西九里
洪關橋縣西二十里三澗橋縣西四十里
羅家埠橋縣北二十五里
銅關橋縣北三十五里
青山橋縣東北六十里
右廬江縣
望湖橋舒城縣治東首
南舒橋縣南即周瑜橋
南清橋縣治南梅心橋縣南梅心驛
春秋橋縣南春秋山下
桃城橋縣北桃城鎮
右舒城縣
鬭錦橋無為州南門内以錦繡溪水與衆流會故
名
迴龍橋州儒學西以溪水迴旋得名
東津橋州大東門外九華橋州南門外
花林橋州東北倉埠門外
李師橋州西十五里横步橋州西北一十五里
張隂橋州西北十二里
新嶺橋州西北十五里
石澗橋州北三十里峽山橋州北四十里
黃姑橋州西南九十五里
開成橋州西南五十里
右無為州
浮橋巢縣城南跨大河明初嘗𣙜往来商稅於此
玉蘭橋縣西北六十里柘皋街
孔臺橋縣西北五十里俗名孔探橋
尉子橋縣北黃山東十里宋紹興中營州觀察使
姚興與金拒戰死於此
珍珠橋縣東門外抱書橋縣東五里
雙橋縣西十里鳳舒橋縣南四十五里
高林橋縣南六十里荷葉澗橋縣西南八十里
通駟橋縣北門外紫微橋北七里
右巢縣
三河鎮合肥縣南九十里外環兩岸中峙三洲而
三水貫於其間故曰三河
清水鎮縣北一百里宋開禧中以濠州陷嘗移治
於此
石梁鎮縣東一百二十里接巢縣界有巡司
店埠鎮縣東四十里宋紹興十一年楊沂中拒金
於店埠乘勝復廬州即其地
青陽鎮縣南六十里長城鎮縣西九十里
右合肥縣
金牛鎮廬江縣西北四十五里金牛山下即故金
牛城
黃屯市鎮縣東南六十里相傳黃巢屯兵於此
沙溪市鎮縣南十五里
羅昌市鎮縣南五十里
盛家橋鎮縣東北五十里
右廬江縣
牧馬市鎮舒城縣西三十里即故周瑜城
上陽鎮縣東二十五里
九井鎮縣西四十五里
桃城鎮縣北三十里
右舒城縣
黃落河鎮無為州東北三十五里有巡司其西有
黃落河倉每歲交兌軍糧於此地
鶴毛河鎮州南七十里
土橋河鎮州西南一百二十里有巡司
襄安鎮州東南五十餘里
峽山鎮州北四十里
泥汊河鎮州南四十里有巡司
右無為州
柘皋鎮巢縣西北六十里
桐陽鎮縣西五十里
吕婆店市縣南十里人烟輳集有秀山鋪通無為
州驛路
十字河鎮縣南七十里
下閣鎮縣西北三十里
右巢縣
江南通志卷二十七
