江南通志卷一百六十七
人物志
文苑(三)(安徽寧池太廬鳳潁)(五八府除和廣六泗州)
安慶府
漢周興廬江舒人榮子初除郎中少有名譽永寧中
尚書陳忠上疏薦興略曰孝友之行著於閨門清
厲之志聞於州里藴匵古今博物多聞三墳五典
無所不覧屬文著詞有可觀採詔拜為尚書郎
三國魏何楨字元幹潛人有文學仕魏為弘農太守
入晉為尚書光禄大夫
南北朝陳何之元潛人梁天監末司空袁昂表薦之
遷信義令宗人敬容勢位隆重頻相顧訪終不造
焉著梁典起齊永元元年訖於王琳遇獲七十五
年行事為三十卷
唐曹松字夢徵舒州人天復初登第授祕書正字時
同榜王希禹劉象柯崇鄭希顔年皆七十餘號五
老榜松詩學賈島有集三卷
楊顯宿松人工書史善吟咏羅隠避黃巢亂來松
僑寓其家倡和甚多
宋王珪字禹玉成都華陽人後徙舒弱歲竒警出語
驚人舉進士甲科積遷侍讀學士嘉祐立皇子中
書召珪作詔珪曰此大事也非受旨不可明日請
對曰海内望此舉久矣果出自聖意乎仁宗曰朕
意決矣珪再拜賀退而草詔歐陽修聞而歎曰真
學士也拜尚書左僕射封岐國公諡曰文珪以文
學進流輩咸共推許其文閎侈瓌麗自成一家朝
廷大典策多出其手詞林稱之
李公麟字伯時舒州人第進士歴中書門下删定
官好古博學多識竒字自夏商以來鐘鼎尊彝皆
能考定世次辨别欵識為考古圖元符三年以御
史致仕歸肆志龍眠岩壑間有晉魏風格畫入神
品黃庭堅謂其風流不減古人為藝所累云弟公
權公寅俱舉進士有名
王日休舒州人善教誨先遵小學後及寫字讀書
治經閱史作文井井有條著易解春秋解
吳㮚字子寬望江人紹興中詔求直言㮚極論時
政得失忤時相編管台州後任南康司戶龍圖學
士陳賈等薦其文章典麗可備著述不報棄官歸
元馮三竒懷寧人至順初進士為光山尹遷國史編
修預修宋遼金三史
賈良宿松人文藻煥發行中矩矱余忠宣闕延訓
子弟闕闔室殉難良為紀其顛末事確詞嚴得春
秋遺意
吳翺望江人嗜學工文至正間三孝堂譙樓諸記
皆其屬筆
羅汝成字甫成望江人以明經掌本學教素行能
服多士其文詞著見者猶存程宗傑惠政一碑
明丁相懷寧人於書無所不究尤長於詩著老女吟
數十首自況一時争傳誦之以明經入太學仕至
别駕
金一梅字元夫潛山人好學能文絶意仕進率子
弟敦尚詩禮著有天香館集
金琣潛山人嘉靖乙酉鄉薦博洽多才名其從父
燕文學傾一時琣名與頡頏家藏書五萬餘卷沈
酣其中喜為詩歌與邑中徐桂倡和晚補德興令
有惠政
龍映字仲光望江人嘉靖間明經為榖城令偉貎
宏辯以詞賦雄一時翰林朱大韶游映門輯其稿
題曰兩山集邑志久缺重為纂修咸推文獻
阮之鏘字南阮懷寧人澹然塵外詩文卓爾不羣
尤工草書
容士賓字寅主懷寧人髫年即賦四時歌行古雅
可誦長益工長篇多至百餘韻無不竒縱幽異
范崇仁桐城諸生隠居嗜古年九十餘猶能口誦
古書數千卷時有趙銳者年六十亦好讀書苦目
盲曰天其忌我博也崇仁曰我多君三十年君苐
坐我以口寫君以耳觀天安能忌之
汪萬頃字叔度桐城人以明經為教諭博學多才
工詞賦嘗讀書於寺寺後有井因僧洗垢遂涸時
歲旱萬頃為文告井水遂湧出亦一異云
侯珦桐城諸生博洽善文嘗衍蘇氏迴文詩周旋
出入邪正方圓共得八百首文章閎肆秀麗娛志
烟霞終身不仕
金憲字廷紀潛山人自少為詩歌古文筆不加點
家多積書史吟咏自得著有思補亭集天香館詩
二十餘卷行世弟表亦工文
黃朝相字六仲潛山諸生十歲能詩輒琳瑯可誦
後博學益善詞賦
王世薦字見思潛山人博極羣書自經史子集外
天文歴律地志稗官靡不淹通詩力追漢魏盛唐
為文落筆疾如風雨晚年學益富詩益工著有華
鬘集
金道合字洞觀潛山人嗜古博學弱冠即馳聲藝
苑後以明經訓餘姚與葛寅亮倪元璐善三年俸
錢盡市書籍移諭楚黃與邑令争雪諸生冤不合
即告歸著瑶草山房集史評集杜共八十餘卷
馬士式字月川太湖貢生授登封教諭善古文詞
訓課有方多成名士以薦擢本縣令大著廉聲所
著述皆有典則
宋宜中字正宇太湖諸生嗜學家貧不能購書向
人借信宿輒還或訝其速答曰已識之矣夜與友
行經碑下宜中手按一過記誦不遺其所著皆古
博奥衍士林宗焉
石譽字試庵宿松人幼聰穎出語驚人為諸生讀
書躬行凡日用常行随口陳說皆成格言里中化
之多著述
吳泰字碧溪宿松人嘗遊吳雪夜吟梅花詩百首
時競傳焉著碧溪文集行世
洪雲翼字望冶懷寧人博洽工文詞萬歴間以明
經任浙江宣平令解組歸年九十三卒
程之魯字禹璜懷寧人阮自華序其詩以為竒秀
蒼妍有雲浮波騰之致著有文脊山房稿
阮自華字堅之懷寧籍桐城人萬歷戊戍進士力
學嗜古主盟騷雅東海屠隆錄四君子詩馮夢貞
朱長春虞淳熙其一則自華也官慶陽守告休歸
日與海門諸子觴咏以娛晚節著霧霛詩集尤善
草書
葉燦字以沖桐城人萬歷癸丑進士累官國子司
業士習浮夸燦為開示名理進以古學因忤魏璫
落籍崇禎初起翰林掌院教習有方歴遷禮部尚
書歸著書數百卷卒諡文莊子士璋戶部郎士瑛
進士俱世其家學
姚康原名士晉字康伯以字行桐城諸生博通經
術肆力於詩古文詞崇禎中舉賢良方正不就史
可法鎮皖延為記室所著詩文甚富惟太白劍二
卷行世
田有年字孫若宿松人崇禎庚辰進士累官浙江
驛傳副使署臬篆政舉之暇召生童課藝刻大觀
集造就人才入覲乞終養築清貽館與弟逢年詩
文倡和著毛詩箋疏十三經纂注
吳國琦字公良桐城人幼讀文選朗覆三都兩京
賦一字無舛詩古文詞數千言立就年十五刲股
愈父疾稱純孝崇禎辛未成進士司理漳州平反
沉獄八百餘案歸蔬食布袍文名愈重著懷茲堂
詩文集尚書音易占禮略諸書子弘安順治壬辰
進士
國朝方以智字密之桐城人明崇禎庚辰進士官翰林
檢討晚游方外旅病萬安臨終猶與弟子講業論
道不輟生平博極羣書所著有周易圖烹雪錄等
書
汪延造字深之潛山人善屬文游黃道周譚貞默
之門貞默與之著見聖篇廿一史說晚築博易齋
專事著述有周易圖說周易講義兼山堂集史學
三筆行世
王振基字爾玉潛山人與弟揚基並以才名著明
末寇踞邑里衆避萬澗山振基設計捍衛衣食之
全活甚衆所著伊洛薪傳麟經指掌等書遠邇傳
誦
潘江字蜀藻桐城人性敏慧肆力詩古文四方從
游甚衆康熙己未以博學宏詞薦母老不赴隠居
著述所著有木厓詩集六經蠡測字學析疑記事
珠古年譜龍眠風雅前後集
陳衷赤字爾靖潛山人生而穎異過目成誦博覧
羣書著貞勝編歴代以還賢愚治亂鍳戒昭然持
身飭廉隅邑令常大忠建三立書院延請講學學
者歸之
吳道新字湯日桐城人少負文名明天啟丁卯舉
於鄉標格雋挺讀書白雲山有著作數十卷
吳廷楷字端儀懷寧人為文根極理要出入經史
郡邑前後交聘修志推為百年文獻
陳焯字默公桐城人七歲能詩文年二十游吳越
間名大噪作寳帶橋看月歌吳人譜入絃管順治
壬辰成進士應補部職以母老乞歸養親歿廬墓
三年所著有滌岑詩文前後集
姚孫森字繩先桐城人博學有文名尤工於詩公
卿争折節禮之明末舉賢良方正順治初署龍泉
教諭課士先道德而後文藝多所造就移疾歸所
著有可處堂詩行世
丁宗䕫字以懋潛山諸生鍵關讀書究心易春秋
大義文行俱優邑令常大忠置三立書院延請講
學及門多成名俊
周南字汝為桐城諸生少負經濟才凡古今制度
沿革及成敗得失能道其所以挾策走京師條陳
皆軍國大計嘗客粤帥幕飲酒高會帥出歌者十
數人各持扇求詩立就七言律每人一首舉座大
驚書法類顔魯公詩文集多散佚自題所居曰
鶴巢
馬教思字臨公桐城人父之瑛明崇禎庚辰進士
順治初官定陶令多惠政教思才氣卓犖文不起
草康熙己未會試第一官翰林分考禮闈最為得
人以簡抗失院長意遂拂衣歸益事著述有古學
類解左傳紀事本末等書詩古文别為十卷
錢選字枚一懷寧人康熙乙丑進士除茂名令課
士勸農興利剔弊歴有治聲歸里後著作甚富尤
長於史學
張贇字越萬桐城諸生購書萬卷批纂晝夜不輟
尤專心易理著周易九圖淺說行世及步天經世
返觀卧遊諸集
童鋐遠字方平桐城諸生刻苦勵學程書自課寒
暑弗輟自六經左國下逮莊騷無不淹貫嘗講易
於五畆園列坐聽者數十人咸為推服及門受業
者咸知名當時擢巍科登顯秩而鋐遠竟困場屋
以終著有易學管窺門人張廷璐鐫板行世
周廣桐城廩生博極羣籍濓洛關閩之書俱析其
奥詩古文辭甚富性坦易待人從無疾言遽色卒
年八十有四
姚士藟字綏仲桐城人康熙戊辰進士父文燮順
治己亥會魁士藟工詩文深醇和雅有劉向曾鞏
遺風官編修入直
内廷試必稱旨
聖祖嘗稱其品行忠厚文學甚優錫賚優渥所著有瞻雲
草南歸草餘齋詩集泳園文集
張佑字吉如桐城人隠居好學善為詩至晚益工
劉輝祖字北固桐城人嗜學工文海内名俊皆推
重之舉庚午鄉試第一著藕浦詩古文集四十卷
弟捷亦與齊名辛卯科解元
張廷&KR0722;字黼臣桐城人相國英第四子年十二為
綠牡丹詩即見賞於名公卿為文合度十六補博
士弟子苦吟篤學搆思精審以故得羸疾後省親
京師卒
程師恭字蜀材懷寧人十歲通五經以拔貢授永
川縣令生平喜著書有歴朝史斷韻府羣書行世
方舟字百川桐城人寄籍金陵甫冠通諸經博涉
子史其時文指事類情羽翼經傳韓菼見而歎曰
此於三百年作者之外自成一家者也序而行之
國朝以諸生之文而横被六合者獨舟與金壇王汝驤
耳北平李塨表其墓曰孝友江鄉之望文章海内
之師
張廷珩字瑲聞芑仲子博學洽聞詩古文皆淵雅
工書法雍正癸卯
御試舉人進士殿試二甲第一名授翰林院檢討
内廷供奉充講官
御製七言詩一首以褒之皆異數也甲辰分校北闈所取
得人卒於官
恩賜白金二百兩護其喪歸
張廷瓘字璧臣大學士英季子自幼聰雋長肆力
於學苦心研索務窮奥窔為文落筆秀異復極意
琢磨一字未安未肯脱稿性方介嚴重言行必蹈
矩矱樂施予急難濟困雖傾嚢槖不惜意致恬淡
高雅於世俗徵逐之紛避之若凂歿年三十四里
黨惜之
徽州府
唐吳少微新安人登第歴官至御史時天下文章宗
徐庾氣格卑弱獨少微與同官富嘉謨詞本經學
雄邁高雅文體一變稱吳富體子鞏中書舍人
皇甫湜字持正新安人以進士為陸渾尉仕至工
部郎數忤同省求分司東都留守裴度辟為判官
修福先寺將求碑文於白居易湜怒曰近舍湜而
遠取居易請從此辭度謝之即請斗酒飲酣援筆
立就度贈以繒采甚厚湜大怒曰自吾為顧況集
序未嘗許人今碑字三千字三縑何遇我薄耶度
笑而酬之
王希羽歙州人天復元年登第年已七十餘與曹
松劉象柯崇鄭希顔年相亞號五老榜特授校正
五代汪台符歙州人博學工文好王霸大略徐知誥
鎮金陵台符上書陳民間九患知誥善之宋齊邱
嫉其才使人醉之沉蚵蚾磯死及昇元中所行諸
政利民者皆台符發之
宋舒雅字子正歙人才辭敏贍南唐時以狀元登第
後歸宋太宗造閣禁中藏四庫書雅與校理累遷
職方員外郎出守舒州致仕後直昭文館卒
吕文仲字子臧歙人南唐進士為大理評事入宋
授太常太祝與修太平御覧廣記文苑英華歴官
翰林侍讀學士文仲久居禁近富詞學器韻淹雅
嘗使高麗後使至必詢其出處仕終集賢院學士
聶冠卿字長孺歙人舉進士授建昌推官楊億愛
其文大臣交薦召試館閣校勘累官侍讀學士每
進讀春秋必引尊王黜霸之義以諷嘗與修大樂
製奉禋歌以備三疊是年郊祀遂用焉有蘄春河
東等集
邱濬字道源黟人天聖中進士歴官至殿中丞因
讀易悟損益二卦以此能通數知未來興廢好為
詩觀時感事嘗語家人曰吾夀終九九一日在池
州賦春草詩而逝年八十一
胡伸字彦時婺源人七歲賦莊周夢蝶詩入太學
與汪藻齊名登進士仕著作佐郎與修神宗日歷
及禮書後知無為軍有德政民繪其像於學宫
汪藻字彦章婺源人寓饒州崇寧二年進士瓊林
宴頒冰謝表立成一座驚歎羣臣和徽宗御製詩
唯藻作衆莫能及歴官著作郎與王黼不合出判
宣州時梁師成用事令客邀致之藻不往高宗時
起直學士院詔令皆出其手時以比陸宣公纂修
日歴成除顯謨閣學士知徽州從官典鄉郡時以
為榮
王昺字偉文婺源人宣和初調豐城簿遷知吉州
平生好義自雄讀書敏疾著雲嵓集中興要務史
評
羅願字端良歙人父汝楫字彦濟由進士歴官吏
部尚書願七歲為青草賦夀其父登第判贛州知
南劍州改鄂州鄂人繪像於靈竹寺願文章古雅
縝密有先秦西漢之風朱子亟推讓之嘗欲附名
集後著新安志爾雅翼鄂州小集兄頌字端規為
郢州守亦知名
宋松年字德操休寧人紹興進士嗜史學於唐書
功尤勤調信州錄參即官所結閣網羅百氏關於
唐者萃焉名其閣曰紬書證疑刊誤書成將進上
而卒
張敦頤字養正婺源人紹興登第為南劍州教授
與朱松友善陞倅宣城攝郡事所著有編年六朝
事蹟衡陽圖志
滕愷字南夫婺源人紹興進士調信州司戸參軍
朱子稱其才智傑然遠過流輩遺文甚少為可惜
程珌字懷古休寧人紹熙四年進士令富陽代者
以邑豪名授珌珌置不觀曰吾未欲知名使聞而
改過足矣擢祕書省兼編修侍讀帝嘗留意筆札
珌言太宗留心詞翰在僭國削平之後真宗銳情
文墨在澶淵却敵之餘上為悚然官終端明殿學
士著洺水集内外制類稾
祝穆字和父歙人與弟癸同事朱子於雲谷著事
文類聚方輿勝覧諸書子洙嘗著四書集註附錄
宰執取其書進呈授太學博士
吳觀萬字亨夀休寧人篤尚紫陽朱子之學著潮
說夏小正辨閏月定四時成歲講義皆擴前人所
未發
元方回字萬里歙人初為随州教授上書數賈似道
罪有十可斬入元授建德路總管致仕著讀易釋
疑碧流集桐江集瀛奎律髓名僧詩話宋季雜傳
諸書
程文字以文婺源人仕至禮部員外郎為文精深
明潔虞集嘗稱重之與莆田陳旅相伯仲
洪焱祖字潛夫歙人椿子除平江路學錄歴官休
寧尹為文根極理要而超然游意於語言之表著
新安續志爾雅翼等書
曹涇字清甫休寧人文學與方回齊名宋咸淳戊
辰進士授昌化簿入元為紫陽書院山長研窮經
學為文典古有法馬端臨其弟子也撰文獻通考
其學實自涇出
潘榮字伯誠婺源人學長於史著通鑑總論反覆
數千言該括古今興亡大要學者稱節齋先生
汪漢卿字景良黟人以薦授國史編修官轉翰林
修撰博聞強記在翰苑十年凡中朝討論典故衆
不能識者叩之立應至大中以國子監丞致仕
明唐仲實字桂芳歙人太祖至歙召見首問平天下
要道以不嗜殺人對太祖大悦因力陳築城之苦
即為罷役命攝紫陽書院山長著武夷小槀白雲
集略
鄭潛字彦昭歙人有學行以詩名元末由内臺掾
仕至泉州路總管入明官潞州同知所著有白沙
槀樗菴集
汪仲魯名叡以字行婺源人元季兵起與弟同集
義旅保鄉邑明興歸附授安慶税令洪武中召見
講西伯戡黎授左春坊左司直命續薰風南來詩
及他應制皆稱旨帝以善人呼之與朱善劉三吾
並稱三老
姚璉字叔器歙人從胡雲峰游為太平教授時賊
侵徽饒璉上十策參政薦之朝不就太祖至徽與
唐仲實同召見歸隠自署曰雲山一懶翁
詹同字同文婺源人幼穎異虞集見之曰才子也
以弟槃女妻之至正中舉茂才異等授彬州路學
正歸明為國子博士同淹貫羣籍應教為文才思
泉湧以文字結主知歴官翰林學士承旨兼吏部
尚書乞編日歴更請分類輯聖政為皇明寳訓所
著有海涓集天衢吟嘯集子徽字資善洪武中歴
官左都御史兼吏部尚書坐藍黨死
方勉字懋德歙人永樂乙未進士選庶吉士屢應
制作詩賦當旨遷御史按獄江浙陞湖廣參議陳
二十二事皆準行之子暕登進士授行人修蜀志
吳遜字以恭歙人精研易理善詩文著有可筠稿
曾孫熙講學斗山王畿甚器重之
程敏政字克勤信子十歲以神童召試稱旨讀書
翰林成化丙戍廷試第二授翰林院編修歴遷侍
講學士孝宗即位視學籍田儀注皆命銓定進講
經筵呼先生而不名承詔議從祀孔廟諸賢考據
詳確出入惟允上方向用大臣忌之罷歸後召還
官終禮部侍郎所著有道一編篁墩文集新安文
獻志皇明文衡諸書
程玠字文玉歙人有異才殫究皇極星歷毉卜之
學成化甲辰進士奉使江南而卒丘濬狀其行實
稱為一代異人著大定數太素脉訣松崖毉徑
唐臯字守之歙人正德甲戍廷對第一授修撰大
禮議起諸臣競攻張璁桂萼臯謂楊廷和曰張公
不為無理但當擇其可從者以慰帝衷斯能執其
必不可從者以安孝廟耳廷和然之臯乃上疏請
於本生備其尊稱以伸追遠之道繫其始封以遠
正統之嫌帝怒奪俸三月後累官至侍讀學士臯
為文下筆立就或請改竄則更撰不襲前文一字
著心庵集史鑑會編
汪思敬字養浩祁門人潛心文學練逹時務侍郎
楊寧薦舉不赴召著有易學象數舉隅周易博通
釋學史管見
余光字晦之祁門人嘉靖壬辰進士授大理評事
擢御史按河東鹽政議補課例切中時宜按廣東
上征安南表輔導太子疏皆賜俞納獻兩京賦命
付史館
張聘夫字時珍婺源人嘉靖甲子舉人知連江縣
以方正不阿調鄖陽教授尋擢國子助教所著有
三史解頤兩漢禁臠唐書管豹諸書
吳子玉字瑞榖休寧人童年好學過目成誦應聘
修纂有白岳志郡志金陵人物志中立四子集更
定名世文宗韻學大成碩輔寳鑑及郡邑各詞記
譜牒多出其手自著有瑞榖詩文二集十二論茗
州吳氏家記數百卷晚應萬歴間貢授應天訓導
薦入史館
江應曉字覺卿歙人入成均就判涪州躭吟咏厭
苦簿書歸就駐蹕山麓築室博覧羣籍所著有對
問編囂囂集學者稱山城先生
江來岷字本初歙人鄉舉知酃縣平藍寇定楚藩
鵝洲之變猺蠻嘯聚山谷來岷單車往諭擇其子
弟置之膠庠蠻不復擾嘗從直指游衡山代作朱
陵洞天碑文古奥為時所稱祀南嶽倣騷製迎神
送神諸曲至今歌之詩文與王世貞汪道昆相頡
頏所著有桃源集
潘緯字仲文歙縣人仕中書舍人工為詩著作家
稱其攻苦精思擺落凡近時人或未之知當與具
眼者共推之
吳士竒字無竒歙人萬歴壬辰進士知寧化縣累
擢湖廣布政使覈從來奸胥盜帑至十七萬有餘
入為太常卿以拒魏奄招中旨致仕所著有三祀
志史裁考信編徵信編綠滋館稿
胡尚英字超凡歙人萬歴己未進士館選時主者
閱其卷稱為陸贄後身取冠庶常歴官南京祭酒
移宫詹所著有擊鉢唫超凡集詞林紀諸集
金聲字正希休寧人父賈於楚因占籍嘉魚崇禎
戊辰進士選庶吉士慷慨面陳時務後乞歸以御
史召擢僉事未赴久之起翰林院編修入覲中道
聞北京破號慟歸見寇賊蠭起設守助法保鄉里
王師下江南徽後服聲單騎見帥曰拒守者某也遂
死聲刻苦為文古淡深博學者宗之
夏雨金字韓雲休寧人崇禎甲戍進士授河間推
官時當宁以修練儲備四事黜陟郡邑雨金膺紀
錄者再歴知泉州府撫諭南安□狫賊陞河南副
使所著有夢莊詩草秋水堂集
程嘉燧字孟陽休寧人少不羈棄舉子業學擊劍
不就乃折節讀書精音律工書畫而詩尤名世當
時稱為松圓詩老僑居嘉定老於歙有松圓浪淘
集
國朝汪瑶光字文岫歙人道昆孫博學世其家著五臺
游草香林草趨庭紀聞等書順治末為提督張天
禄幕客歸老函山
程邃字穆倩徽州人為人高古學博思竒詩文書
畫皆工鐫篆尤稱絶藝
許楚字芳城歙諸生長年游歴吳越歸而杜門著
述其黃山新安江兩賦最有名著青巖文集遺民
集新安外紀藝文幸存錄
汪汝謙字然明歙人為人任䘏分宅指囷移居武
林招集勝流為湖山詩酒之會論者稱其鈎探
風雅編次金石刌度律吕雖專門肉譜不能與争
云
姚允明字汝服休寧人博極羣書嘗倣春秋用字
法以編年兼論斷為史書十卷
張膽字貢赤休寧人隠於黟之天潛山嘗合古今
文而選其精者曰文統定傳合二十一史而删其
謬者曰治統定傳合古今聖賢及諸儒先書而輯
其要者曰道統定傳又有古今十大疑辨一書其
友汪有光字謙子黟人與膽講道石林有批點孟
子檀弓
汪洪度字于鼎歙人少通經俠游名場所著有新
安大好山水志新安節烈志及息廬詩其黃山新
安江諸作最為名流所賞
方式玉字玉如歙人工詩善畫順治中以貢授鹿
城訓導時鹿城雅樂盡缺式玉修舉之刊為圖悉
如闕里所著有涉江草醉翁石照詩
吳啓元字青霞休寧人太學生少孤嗜學專攻詩
好游覧名勝以助其超詣著秀濯堂詩集時謂與
程嘉燧抗行
汪灝字紫滄休寧人康熙壬午以獻賦
召入内庭癸未
賜進士第授編修總武英殿纂修事所著有知本堂詩文
稿
李彭庚字又籛婺源人文多竒氣詩尤嶔嵜歴落
每對酒即豪吟酒醒輒焚去人以畸士目之
宋和字介山歙縣人年三十始讀書深山中為古
文四十學大就入都先後為韓菼陳鵬年孫勷所
激賞謂其非唐以下之文也詩亦古茂相國王掞
八十索撰夀序辭不能書掞曰苐欲君集中有此
文耳居隘巷中杜門著書几席蕭然貧老不能歸
卒於京師所著有雪晴軒集
查士標字二瞻休寧人書法精妙人謂米董再出
畫亦超詣求者填門或終歲不可得遇困乏時揮
洒尺幅人争購之年八十餘卒於江都
寧國府
唐劉太沖宣州人博洽工詩顔真卿守平原辟從事
畫策拒安禄山真卿嘗為文送之稱才不偶命而
德無其鄰弟太真舉進士善屬文貞元間詔羣臣
宴曲江賦詩帝自第之以太真為上
王炎宣城人工詩嘗遊蜀李白為劍閣賦贈之及
卒哭之曰王公希世寳棄世一何早
許棠字文化涇縣人咸通中與張喬鄭谷等稱十
哲賦洞庭詩有云四顧疑無地中流忽有山人稱
許洞庭久困名場李頻為京兆參軍首薦之始得
登第初為本縣尉又嘗為江寧丞
汪遵幼為吏善絶句詩而深自晦密許棠應二十
餘舉遵猶在吏籍一旦辭役就貢會棠送客灞滻
遇之問曰汪遵何以至此遵曰就貢棠怒曰小吏
無禮然遵竟先棠五年登第
五代蒯鼇宣城人孤貧力學唐末文體纖麗鼇獨能
自振有承平風為人廉直嘗藏龍尾硯客有欲色
鼇亦心許客行即徒步馳數舍予之初與樊若水
善若水仕宋欲薦之鼇謝去隠廬山卒
邵拙宣城人博通經史有詩百篇曰廬嶽集又手
鈔史傳文集三百卷
宋梅堯臣字聖俞詢從子也工詩錢惟演引為幕僚
日相酬倡歐陽修自以為不及遂以詩名天下有
人得蠻布弓衣上所織堯臣詩也初以詢蔭得官
大臣屢薦宜在館閣召試賜進士為國子監直講
累遷尚書都官員外郎預修唐書成未奏而卒
邱旭字孟陽宣城人南唐後主試賦擢第一入宋
吕蒙正判銓習旭名曰若非能賦者乎謂為古人
乃並世耶薦授令錄遷京秩卒於衡州
周紫芝字少隠宣城人家貧苦學歴樞密院編修
官知興國軍政崇簡静終日焚香課詩而事不廢
初秦檜愛其詩頗厚遇焉後和御製詩云已通灌
玉親祠事更有何人敢告猷檜怒其諷已出之
元貢奎字仲章宣城人為齊山書院山長時方議行
郊祀禮奎討定上之朝廷多採其說遷應奉翰林
文字纂修成宗實錄終集賢直學士諡文靖
淩希惠字季和涇縣人自號水西道人嘗寓宣城
與諸名士為吟社有詩集
張師愚字仲愚寧國人好學工詩兩領鄉薦撰梅
堯臣年譜多所摭引與弟師曾並從汪澤民遊澤
民禮下之嘗稱平生畏友有二張
汪珍字聘之太平人隠居黃山博學工詩盧疎齋
摯雅重之汪澤民一見心服每稱南山先生
明貢欽字元禮宣城人成化進士歴官文選郎詩文
豪蕩李西涯有秋水芙蓉之目
貢汝成字玉甫宣城人領正德鄉薦嘉靖初預修
祀儀成典及獻郊廟賦並賜金帛授翰林待詔預
校錄諸經史上復古治策十五事時稱博雅
梅鶚字百一旌德人正德進士博綜羣籍為文援
筆千言滉洋浩博譽重一時未仕卒弟鷟與鶚齊
名
左鎰字應衡涇縣人嘉靖進士歴官尚寳卿入直
視草思藻英發會開明堂行大饗禮景雲見作景
雲賦上之肅宗稱賞
王廷幹字維貞涇縣人七歲能文讀書日以寸計
登嘉靖壬辰進士年未弱冠奉詔歸娶授行人累
遷九江知府乞休歸鍵戶著述一切碑版皆出其
手有集十卷行世
孫攀字士龍宣城人長於記問嘗得周禮古本徧
考諸家折衷為一書與貢汝成纂注三禮先後相
望里中稱博洽焉
沈懋學字君典宣城人風骨竒矯工草隸善騎射
及詩歌古文萬歷丁丑廷對第一授翰林修撰嘗
應詔賦宣宗元元圖詩稱旨眷遇日優會張居正
奪情趙用賢吳中行以疏論廷杖懋學持章往救
格不入遂引疾歸扁舟野服放浪西湖苕霅間崇
禎時追諡文節
湯賓尹字嘉賓宣城人萬歴乙未冠南宫廷對第
二授翰林編修仕至南祭酒以制舉業名天下
胡國鑑字正甫宣城人萬歴進士歴官南禮部郎
中杜門家居究心史學李維貞序其文謂語無空
設體無失宜云
吳伯與字福生宣城人萬歴進士仕至副使肆力
典籍博極羣書工古文詞多所輯著
梅守箕字季豹宣城人豪宕善屬文援筆立就湯
賓尹贈詩云坐上若無梅季豹也容他輩得猖狂
家貧能緩急人人皆異之著有居諸集子元祚從
子蕃祚台祚皆善詩文喜任俠王世貞贈詩云從
誇荆地人人玉不及梅家樹樹花盖謂諸梅競秀
也
梅鼎祚字禹金宣城人生而癯甚父憐之欲焚其
筆硯乃匿帳中默誦年十六禀諸生性不喜經生
業以古學自任文詞雅贍海内皆知其名閣臣申
時行欲以文徵明故事疏薦辭不赴歸隠書帶園
構天逸閣藏書坐卧其中孫朗中亦工詩文書畫
劉振字自我宣城人慷慨善持論嘗縱游齊梁燕
趙間中原多擾范景文巡撫河南振以布衣上書
由是知名尋返金陵鍵戶著撰輯明三百年實錄
旁稽野乘裁以己意名曰識大錄
國朝茆薦馨字楚畹宣城人康熙己未探花授翰林編
修時集詞臣纂修五代史及易經講義薦馨分輯
不懈蜀平獻詩
聖祖深加奬勵未幾卒
孫卓字予立宣城人襄之子淹博經史敦崇氣誼
康熙己未進士對策第二人授翰林編修奉使册
封安南卒於粤西道中
盛於斯字此公南陵人少負異禀詩古文詞倚席
立就為人慷慨卓犖雅有竒氣後以家貧落魄而
歿少司農周亮工為表其墓
高詠字阮懷宣城人幼有神童之目其學無所不
窺書畫與詩世稱三絶康熙己未以博學鴻儒
特授翰林院檢討充明史纂修官所撰史槀皆詳慎不苟
著有若巖堂集
梅庚字耦長宣城人五歲而孤稍長苦志力學以
詩文見稱於施閏章高詠康熙辛酉舉於鄉選泰
順令邑苦歲修海船庚莅任五年累不及民著聽
山詩鈔漫與集
汪越字師退南陵人康熙乙酉舉人性好學穿穴
經史後進咸資其指授當事者多折節願與交而
越垂老舌耕不事干謁其著述甚富
程元愈字偕柳少自歙徙居宣城性孝友為文悉
本六經秀水朱彝尊新城王士禎亟稱之所著有
儷體文鈔昭明詩選輯注
池州府
唐胡楚賓秋浦人高宗時以善屬文為右史與諸儒
同撰樂書百僚新戒臣軌十餘篇為文甚敏必酒
中下筆高宗嘗以金銀杯斟酒飲之文成輒賜焉
尋兼崇賢直學士
武瓘秋浦人有詩名登咸通四年進士第為益陽
令初以感事詩受知主司蕭倣及在益陽杜荀鶴
寄詩有縣稱詩人理無嫌日寂寥之句
盧嗣立秋浦人以詩名登咸通十四年進士第時
咸稱主司為得士
顧雲字垂象秋浦人初與杜荀鶴殷文圭同讀書
九華山有文筆受知宰相令狐綯登咸通十五年
進士第以執政薦修國史加虞部員外郎高駢鎮
淮南辟為從事
康駢字駕言秋浦人乾符中登第有文名著劇談
錄行世
杜荀鶴字彦之石埭人登大順二年進士第為宣
州帥田頵從事奉使至汴梁太祖厚遇之表薦於
朝除翰林學士主客員外郎知制誥有唐風集
張喬秋浦人與弟霞俱有詩名喬咸通中京兆試
月中桂詩為時傳誦大順初登第後避亂棲隠九
華以終時同邑韋彖以能賦名嘗游京師學士吳
融竒其才薦之亦歸隠九華卒
殷文圭秋浦人居九華山苦學硯為之穿有才名
登乾寧間進士第後歸江南仕於吳歴官翰林學
士有詩五集
五代殷崇義學士文圭子幼穎敏嘗夢飛星墜水盤
中吞之文思日進仕南唐為宰相所撰書檄文誥
皆稱典贍及後主降宋崇義随入朝因避宋諱改
姓名湯悅嘗奉勅撰江南錄又同修太平御覧諸
書
宋曹緯字元象貴池人以文名元祐間與劉燾崔執
柔劉正夫號四傑官翰林學士從弟組亦有文名
齊天覺字莘夫青陽人少好學讀書倦暫隠几而
卧三十年未嘗解帶就枕由是經史子集靡不淹
貫舉於州歴贛州僉判
俞夢龜銅陵人生即有齒能言睡寤嘗作讀書聲
六歲即通經籍理宗時應童子科問以諸義無不
知者授太子正字直祕書監
元楊少愚青陽人少好學博通羣書著有秋浦集九
華外史諸編
明劉正蒙字養卿貴池人工文詞其歌詩得元和體
以國子生選湯溪縣丞遷襄府工正歸又同邑詩
人劉岐官河間丞有林下集
佘翹字聿雲郎中敬中子四歲授書即能成誦長
遂悉究經史詩古文皆有名臨川湯顯祖見而竒
之呼為小友舉萬歴辛卯鄉薦屢上春官不第著
書以老有翠微集浮齋集諸編
柯日東字朝陽建德人知州鑑之子少負才名鄉
先逹皆就之論事所著有映玉齋集又同邑江大
虬博洽工文
金宗範東流人萬歴乙酉舉人學博而才雋尤工
詩善草書又青陽吳光裕長於詩賦兼工篆楷有
申椒園集弟光錫亦能古文通篆書
吳應箕字次尾貴池人太學生性倜儻善談論力
持清議與東林諸賢相應和生平以經濟自負文
詞雄偉為一時才俊之宗華亭陳子龍以宋陳亮
比之所著有樓山堂集兩朝剝復錄東林始末諸
書又同邑李㦂崇禎庚午舉人亦有才名嘗著天
啓事實一編
國朝劉廷鑾字得輿貴池人父城明季以文雄江左廷
鑾少承家學又師事父友吳應箕盡得其傳日益
淵博詩文皆偉麗聲名籍甚康熙元年以貢考授
州同知未仕卒所著梅根集及他纂述凡數百卷
又同縣姜可久受業廷鑾父及應箕之門通經史
大義作詩文濡筆立就著有斐園集
陳克祥字季麟銅陵諸生父國瑞以好義聞鄉里
克祥資敏嗜學時人推其博洽
太平府
南北朝梁周興嗣字思纂先世陳郡遷姑孰博學善
屬文天監初奏休平賦其文甚美累擢員外散騎
侍郎光宅寺成勅興嗣與陸倕各製碑文帝用興
嗣所製自是銅表銘栅塘碣檄魏文次韻王羲之
書千字並使興嗣為之每奏帝稱善後佐撰國史
歴給事中卒
唐陳商字述聖當塗人有文學舉進士會昌中歴禮
部侍郎祕書監撰敬宗實錄十卷
宋郭祥正字功甫維之子當塗人母夢李白而生少
有詩名時梅堯臣方擅名一時見而歎曰真太白
後身也舉進士歴知瑞州棄官隠青山自號謝公
山人有青山集行世
徐遘繁昌人熙寧中舉進士弟迪紹聖初登第兄
弟相師友詩文清麗人比二蘇
石&KR1026;字敏若禹勤孫元符進士崇寧中又舉博學
宏詞才名籍甚時梁師成用事方鈎致知名士或
勸&KR1026;往謁&KR1026;拒不從仕止州幕著有橘林集
方汝彊字南夫繁昌人紹興末舉進士不樂仕宦
以觴咏自怡有詩名
明潘廷堅字叔聞當塗人初太祖渡江以陶安薦除
太平教授累遷翰林學士洪武四年典會試宋濓
副之廷堅文譽最盛尤以謙慎為太祖所稱後請
老歸子黼字章甫亦以文學嚮用仕至江西按察
使預修律令
李習字伯羽當塗人叙之子領延祐四年鄉薦授
書院山長太祖至采石習偕門人陶安迎駕即擢
知太平府年八十餘矣以廉辦聞習與弟翼才名
相埒江左目為二李吳萊稱習之文簡密嚴奥翼
之文豐腴縟麗習子汶字宗茂以才學召入史館
預修元史出為巴東令移南和皆有善政
謝九成字鳳儀繁昌人嘉靖丙戍進士由重慶推
官歴擢吏部郎中乞歸後杜門著述有經史管見
綱目前紀諸編
蕭雲從字尺木蕪湖人崇禎己卯副榜不赴銓選
專以詩文自娛有梅花堂遺稿兼工畫得倪黃筆
法
廬州府
南唐伍喬廬江人性嗜學以淮人無出已右者遂渡
江居廬山國學一夕見人掌自牗入署讀易二字
忽不見喬大歎輒取易讀之探索精微越數年有
僧夢大星曰伍喬星也訪得喬使應進士舉試畫
八卦賦喬第一元宗大愛其文命勒石為永式仕
至考功員外郎有集一卷
宋姚鉉字寳之合肥人太平興國進士甲科淳化中
直史館侍宴内苑應制賦賞花釣魚詩特被嘉奬
歴官舒州團練副使卒鉉文詞敏麗善筆札藏書
至多在淛課吏寫書為薛映所掎摭有集二十卷
又纂唐人文章為百卷目曰文粹
楊寘字審賢合肥人察之弟少有雋才慶歷二年
舉進士京師試國子監禮部皆第一試崇政殿又
擢第一通判穎州未至官持母喪病羸卒先是其
友夢寘作龍首山人寘自謂龍首我四冠多士山
人無禄之稱我其終是乎已而果然
胥致堯合肥人少力學為文辭官至左班殿直歐
陽修志其墓子流以才能稱
阮美成舒城人元豐中進士知巢縣為政愷悌喜
吟咏時稱阮絶句
焦蹈字悦道無為人文翰有名崇寧三年計偕後
期適南宫火命禮部改試蹈為第一時口號云不
因南省火安得狀元焦蹈凡四首鄉薦又由省元
登第盖三元云
李臺卿字明仲廬州人性介特博學彊記有史學
考正同異多所發明知天文律歷千歲之日可坐
數也
朱翌字新仲舒人政和間進士時人諱言詩翌獨
沉涵六藝文思飇發南渡後為中書舍人掌書命
文章忤時宰謫曲江有潛川集
元潘純字子素廬江人少有俊才嘗著卦辭諷切當
時詩極精麗其錢塘懷古句最為當時稱誦
明秦鳳字子儀舒城人洪武進士知興山縣擢給事
中以言事改衛輝府同知卒於官撰營建宫闕賦
洪熙輔政策高岡遺稿
郭奎字子章巢人少遊余闕之門青陽遺集其所
藏弆也明初參朱文正軍事詩歌悲壮坐文正事
誅宋濓趙汸為序其望雲集
邢寬字用夫無為人永樂甲辰進士廷對策祭祀
兵戎考究詳明議論醇正擢第一開科以來江北
士占名第一者自寬始授修撰進侍講纂修宣廟
實錄陞學士
祝富字堯臣舒城人博學工詩文成化會試乙榜
除伊陽教諭三校省闈由國子學正遷伊府長史
悉心輔導時宗室以事忤王力為辯解聞於朝進
階旌之著有默庵集
吳廷翰字崧伯無為人正德進士官至山西參議
被命採端溪硯已不持一枚其廉謹多類此著漫
錄業言櫝記甕記志略考湖山小稿蘇原諸集
董子策字霞峰合肥人嘉靖進士以戶部郎視𣙜
滸墅關商船輻凑乃就關傍别開支河令曰凡舴
艋可出此橋者聽商民德之嘉靖末進廣東按察
司僉事辭歸一意著述遠近丐其文或不時應率
敦請至再里中遇難得之物輒相詫曰豈求董進
士文耶
黃道月合肥人萬歷進士官中書舍人風神俊朗
詩文清妙弟道日舉於鄉書翰為世所珍
王寖大字幼章合肥人崇禎丁丑進士再任知縣
以廉能稱擢南吏部郎歸居家捍衛鄉里規畫荒
政具有幹略其學尤長於史著春秋說史綱鈔數
十萬言
國朝龔鼎孳字孝升合肥人舉崇禎甲戍進士歴官兵
垣我
朝以原官召用累遷左都御史再謫再起復都憲晉
刑兵禮三部尚書鼎孳洽聞博學工詩古文士林
推之弟鼎孠字伯鼎署仙居縣篆山賊之願歸農
者請給牌免死更給農具全活甚衆著有稻香樓
詩集
孫維祺字起山廬江人少而穎異為文風發泉湧
辛未成進士令河間改淶水事母以孝聞
鳳陽府
三國薛瑩字道言綜子初為祕府中書郎歴官選曹
尚書太子少傅右國史華覈疏薦瑩涉學既博文
章尤妙同寮之中瑩為冠首請卒修吳史皓遂命
瑩為左國史著書八編名曰新議
晉嵇康字叔夜本姓奚自會稽遷於譙之銍縣銍有
嵇山家於其側因氏焉與魏宗室婚拜中散大夫
少有雋才博洽多聞好老莊之業常修養性服食
之事著養生論寓居山陽與阮籍山濤向秀阮
咸王戎劉伶相友善遊於竹林號為七賢山濤為
選曹舉康自代康答書拒絶之著文論六七萬言
皆為世所玩詠兄喜字公穆晉揚州刺史宗正
嵇含字君道銍人好學能文舉秀才除郎中時弘
農王粹以貴公子尚主館宇甚盛圖莊周於室使
含為之讚含援筆為弔文文不加點粹有愧色歴
官廣州刺史平越中郎將諡曰憲
南北朝梁劉顯字嗣芳沛國相人幼聰敏號神童好
學博涉多通任昉嘗得一缺簡書人莫能識顯云
是古文尚書所删逸篇昉檢周書果如其說沈約
命駕造焉策顯經史十事顯對其九顯問其五約
對其二名流極推賞之歴官平西諮議參軍加戎
昭將軍
隋劉臻字宣摯顯子年十八舉秀才宇文護辟為記
室軍書羽檄多出其手隋高祖受禪高熲以臻随
軍典文翰進封饒陽縣伯躭悅經史終日殫思精
於兩漢書時人稱為漢聖
唐裴嚴字子肅夀春人舉賢良方正策第一拜拾遺
詞章峭麗官京兆尹強幹不阿貴勢後為翰林學
士
元孟祺字德卿宿州符離人幼敏悟善騎射官國史
院編修一時典册多出其手歴官嘉興府總管首
以興學為務以功封魯郡公諡文襄子二人遵遹
楊叔幹字立之定遠人少有才名博覧強記登省
元入翰林益著聲望
明胡敏字伯成定遠人洪武己卯鄉薦與修明初大
典歴官營繕員外郎累謫盧龍以薦起授鄞縣令
遷監察御史
周常字茂永定遠人中永樂壬辰進士歴任福建
河南僉事所至風裁凛然性敏悟讀書日記萬言
為文章下筆立就尤長於詩
苖衷字公彝定遠人永樂辛卯殿試第二授編修
修宣廟實錄屢典文衡累官大學士卒贈少保諡
文康有雪窗稿歸田錄
淩耀宗臨淮人博學宏詞官禮部員外天順間與
修一統志
黃淮字中甫定遠人博覧羣書著有通鑑輔義
顧伯謙字有終臨淮人弘治壬子鄉薦學本六經
居鄉孝友著有起亭集
任文石字伯介宿州人嗜古學工詩賦手不釋卷
丙子廷對司訓維揚尋退居相山著有相山志藕
花墅集
國朝丁啓明字東有宿州人初為諸生時被誣遭吏議
以詩見知監司獲解詩名益振
任柔節字定子宿州人隠居相山之麓博學嗜古
於書無所不讀善著作喜吟咏有詩文數十卷行
世
潁州府
三國魏曹植字子建譙人武帝子十歲善屬文時銅
雀臺新成帝命為賦援筆立就建安十六年封平
原侯徙封臨淄文帝即位貶爵安鄉侯明帝時封
陳王嘗上表求自試卒諡曰思
曹冏字元首譙人魏少帝族祖為弘農太守時天
子幼稚冏作六朝論欲感悟曹爽爽不能納
晉夏侯湛字孝若譙人幼有才名善文章而美容觀
與潘岳友善京師謂之連璧泰始中舉賢良對策
拜郎中後出為野王令政清多暇著昆弟誥官至
中書侍郎南陽相子承為南平太守王敦亂承露
檄遠近列敦罪状後為敦所執欲殺之以王廙苦
請得免
曹毗字輔佐譙國人魏大司馬休曾孫好文籍能
屬詞累遷太學博士尚書郎光禄勲
唐李敬元亳州譙人博覧羣書尤善於禮高宗在東
官馬周薦其才召入崇賢館侍讀假内府書讀之
撰次禮論及他書數十百篇累官中書令封趙國
公卒諡文憲曾孫紳見宦績
王建字仲初潁州人大歴十年舉進士太和中歴
陜州司馬與韓愈張籍同時相友善工為樂府歌
行宫詞百首傳播天下
宋傅瑾字公寳汝隂人任蔡州助教力學彊記尤邃
字韻有字林補遺十二卷音韻管見三卷聞見錄
十卷
周子雍汝隂人嘗受學於陳無已為詩清麗有法
大觀初再復湟鄯京師以元夕張燈開宴徽宗賦
詩賜羣臣其頷聫云午夜笙歌連海嶠春風燈火
過湟中席上和者皆莫及時子雍客開封尹宋喬
年所喬年密走价求援得句云風生閶闔春來早
月到蓬萊夜未中大為時所稱
王銍字性之潁州人高宗南渡時為浙西幕僚作
守備策千言上之時帥後悉驗焉著有默記七朝
國史雪溪集略續清夜錄國老談苑等書
王廉清字仲信頁州人銍長子秦熺倚父勢移書
郡將欲取其先世藏書且餌以官廉清拒之曰願
守此書以死不願官也熺不能奪而止著有廣古
今同姓名錄新乾曜真形圖補定水陸章句
王明清字仲言亦銍子積學修德不慕榮進克紹
前業所著有揮塵錄投轄錄玉照新志行於世
金劉瞻字岩老亳州人天德三年南榜登科為史館
編修自號攖寧居士作詩工於野逸有集行世
明邢嵩字維嶽潁州人博雅邃經學以貢入太學祭
酒湛若水器之潁後進多從學焉授黃州府通判
薛蕙字君采亳州人年十二能詩正德甲戍登進
士授刑部主事諫南巡予杖後起官陞考功司郎
中嘉靖中大禮議起蕙援據經傳撰為人後解為
人後辯凡數萬言入奏下詔獄尋得貰復職會亳
守顔木得罪忌者誣蕙與木同年疑有奸利詔解
任聽勘既而事白遂堅卧不出屏居西原著書樂
道泊如也所著有約言西原集解大寧齋目錄五
經雜錄老子集解
張&KR1420;字汝明潁州人於書一覧不忘詩風骨清俊
登嘉靖戊子賢書為太湖令旬日而返嘗曰武功
如衛霍文章若李杜花間露耳故著述成輒棄去
其感懷云汗漫多情淹客住尋常有酒對花開雅
有淡致
王尚循字淡父頁州人給諫謨子為詩常廢寢食
人皆笑之乃裒其詩千餘首自名之曰由粲集傳
其少年時跅弛不羈父患之忽奮筆題其楹曰過
也如日月之食復其見天地之心自是折節讀書
人比之周孝侯云
國朝劉體仁字公勇潁州人廷傅子順治乙未進士歴
吏刑二部郎請假歸里卒體仁生而英異目重瞳
子五歲父於膝上授大學中庸及就𫝊經史一覧
成誦居郎署三年輦下諸名賢争欲識體仁體仁
亦樂為之盡尤好奬借寒畯藏書二萬餘卷告歸
後日手一編不問戶外事詩筆一出人士競傳誦
之居家孝友婣睦恂恂可稱
滁州
唐邢文偉全椒人少以博學知名江淮間咸亨中歴
太子典膳丞太子罕接宫臣文偉上書切諫後右
史缺高宗曰文偉切諫吾兒此直臣也遂授之累
遷鳳閣侍郎兼弘文館學士
宋張洎字偕仁全椒人舉進士仕南唐為清輝殿學
士後歸宋太祖以其有文選直舍人院太宗時歴
翰林學士參知政事洎文采清麗博覧道釋書有
文集五十卷行世
徐徽全椒人運判象賢子嘉祐間進士歴提舉利
州常平致仕歸里詩深沉典麗文亦淵雅紹聖中
曾肇守滁與為文字交
王彦成全椒人大觀初舉進士調泰州法曹以左
丞薛昂薦召對徽宗曰近觀榮遇集見卿文理優
長特授祕書省校書郎累官太僕卿
范酉新字孟申滁州人所著孝順詩一卷
元葛涃字敏問滁州人博涉經史工文辭至正間有
司舉為清流校官學者皆服其指授
明范常字子權滁州人學甚淹貫太祖召典文牘洪
武初歴遷翰林學士及致政賜詩四章人以為榮
子組官至雲南參政有修潔稱
樂韶鳳字舜儀全椒人博學能文章多智略從太
祖渡江參贊軍事洪武中拜尚書改侍講學士修
大明日歴重定洪武正韻更製釋奠先師樂章尋
移疾免復起國子司業遷祭酒弟暉以人材知開
封府禮太常卿毅諸暨州同知並知名
李傑字懷英滁州人景泰癸酉舉人官翰林待詔
有詩名又來安郝孔昭字起潛由進士令常山博
學多著述
任扃字啓敬滁州人通經術能詩有玉山樵唱集
國朝吳國對字玉随全椒人中書國鼎季弟順治戊戍
廷試第三人授編修累遷侍讀督順天學政國對才學
優贍工詩賦善書法對客運翰如飛言論風采館
閣推重子旦勖昇俱有文譽昇康熙戊午舉人
潘運皥字熙仲滁州人順治己丑進士授中書舍
人以博洽稱詩筆敏妙著有西沆紀遊諸編
和州
宋錢藻字純老和州人幼孤篤學文詞雋偉舉進士
賢良方正直言極諫諸科名動一時歴翰林侍讀
學士元豐中卒官曾鞏誌其墓
明蔣禮和州人永樂壬辰進士歴官中允文譽甚盛
後學宗為矩度
戴重字敬夫和州人崇禎時以貢授湖州推官調
廉州詩古文皆醇潔有河村集
廣德州
宋查揆深之孫熙寧中上舍生神宗問近臣舍選有
以江南查揆張汝舟對後第進士為太學博士卧
疾不起陳紆以詩悼之曰舍法得才傳黼扆古人
馳譽重賢關
何大圭字晉之廣德人年十八試禮部第一詩文
有聲
沈虚中廣德人舉進士歴官吏部尚書所著有通
鑑事類左傳國語要略考異國史要綱桐川集
明戴初字復之建平人成化丁未進士性剛介甘貧
力學有詩名歴宰三邑皆以廉稱
戈維屏字元衛廣德人萬歷辛卯舉人攻苦積學
一郡英雋皆出其門
孫振宗字簡伯廣德人萬歷壬子鄉薦家貧力學
善古文詞
夏儀字長卿廣德人良心之孫頎然玉立咳吐成
文一時名動公卿崇禎辛未進士授中書科舍人
國朝雲中官字軒臣廣德人高才生選貢文譽籍甚癸
未登進士授中書舍人為人狷潔抗直不樂仕宦
嘗授經他省辭而歸主人彊納四十金於行笥要
之明年復往不果欲還其金無便臨歿猶出金屬
其子必寄之封識如初閱六年矣
六安州
明何慶元字長人嘉靖戊戍進士文名籍甚授工部
主事分司高郵築堤以便蓄洩公私便之陞雲南
兵備乞終養不赴工古文詞著長人集
吳蘭字卿佩六安人嘉靖戊戍進士為邑令不喜
簿書改教授講道自得選直内閣母憂歸遂不復
出著書數百卷為文沖淡流暢翰墨尤遒勁有法
泗州
宋李犍招信人官國子博士著易說
國朝施端教字匪莪以貢訓宣城令范縣陞東城兵馬
指揮風雅知名又精六書工草隸所著有嘯閣集
古詩韻匯唐詩韻匯等書
錢世熹字紹文五河人明崇禎時選貢考授推官
不就選益自刻勵讀書康熙己酉庚戍聫捷制義
紙貴一時為人秉義執禮不苟合於俗未仕而卒
卒之日僅存茅屋三間
陳天篤字因其天長人生無啼聲家人疑其瘖周
歲見杜少陵宣政退朝詩似欲吟哦狀父戲之曰
識之乎則頷而笑因指首二字問之忽應聲曰天
門父駭然知其有夙慧後讀書目五行下成通儒
韓竹字一韓天長人少穎異好學工文章康熙癸
丑成進士選庶吉士授編修丙辰分校禮闈所得
皆知名士給假歸娶念父母春秋高即移疾里居
幾二十年服食不異寒素尤好行善事於鄉
江南通志卷一百六十七
江南通志卷一百六十七
人物志
文苑(三)(安徽寧池太廬鳳潁)(五八府除和廣六泗州)
安慶府
漢周興廬江舒人榮子初除郎中少有名譽永寧中
尚書陳忠上疏薦興略曰孝友之行著於閨門清
厲之志聞於州里藴匵古今博物多聞三墳五典
無所不覧屬文著詞有可觀採詔拜為尚書郎
三國魏何楨字元幹潛人有文學仕魏為弘農太守
入晉為尚書光禄大夫
南北朝陳何之元潛人梁天監末司空袁昂表薦之
遷信義令宗人敬容勢位隆重頻相顧訪終不造
焉著梁典起齊永元元年訖於王琳遇獲七十五
年行事為三十卷
唐曹松字夢徵舒州人天復初登第授祕書正字時
同榜王希禹劉象柯崇鄭希顔年皆七十餘號五
老榜松詩學賈島有集三卷
楊顯宿松人工書史善吟咏羅隠避黃巢亂來松
僑寓其家倡和甚多
宋王珪字禹玉成都華陽人後徙舒弱歲竒警出語
驚人舉進士甲科積遷侍讀學士嘉祐立皇子中
書召珪作詔珪曰此大事也非受旨不可明日請
對曰海内望此舉久矣果出自聖意乎仁宗曰朕
意決矣珪再拜賀退而草詔歐陽修聞而歎曰真
學士也拜尚書左僕射封岐國公諡曰文珪以文
學進流輩咸共推許其文閎侈瓌麗自成一家朝
廷大典策多出其手詞林稱之
李公麟字伯時舒州人第進士歴中書門下删定
官好古博學多識竒字自夏商以來鐘鼎尊彝皆
能考定世次辨别欵識為考古圖元符三年以御
史致仕歸肆志龍眠岩壑間有晉魏風格畫入神
品黃庭堅謂其風流不減古人為藝所累云弟公
權公寅俱舉進士有名
王日休舒州人善教誨先遵小學後及寫字讀書
治經閱史作文井井有條著易解春秋解
吳㮚字子寬望江人紹興中詔求直言㮚極論時
政得失忤時相編管台州後任南康司戶龍圖學
士陳賈等薦其文章典麗可備著述不報棄官歸
元馮三竒懷寧人至順初進士為光山尹遷國史編
修預修宋遼金三史
賈良宿松人文藻煥發行中矩矱余忠宣闕延訓
子弟闕闔室殉難良為紀其顛末事確詞嚴得春
秋遺意
吳翺望江人嗜學工文至正間三孝堂譙樓諸記
皆其屬筆
羅汝成字甫成望江人以明經掌本學教素行能
服多士其文詞著見者猶存程宗傑惠政一碑
明丁相懷寧人於書無所不究尤長於詩著老女吟
數十首自況一時争傳誦之以明經入太學仕至
别駕
金一梅字元夫潛山人好學能文絶意仕進率子
弟敦尚詩禮著有天香館集
金琣潛山人嘉靖乙酉鄉薦博洽多才名其從父
燕文學傾一時琣名與頡頏家藏書五萬餘卷沈
酣其中喜為詩歌與邑中徐桂倡和晚補德興令
有惠政
龍映字仲光望江人嘉靖間明經為榖城令偉貎
宏辯以詞賦雄一時翰林朱大韶游映門輯其稿
題曰兩山集邑志久缺重為纂修咸推文獻
阮之鏘字南阮懷寧人澹然塵外詩文卓爾不羣
尤工草書
容士賓字寅主懷寧人髫年即賦四時歌行古雅
可誦長益工長篇多至百餘韻無不竒縱幽異
范崇仁桐城諸生隠居嗜古年九十餘猶能口誦
古書數千卷時有趙銳者年六十亦好讀書苦目
盲曰天其忌我博也崇仁曰我多君三十年君苐
坐我以口寫君以耳觀天安能忌之
汪萬頃字叔度桐城人以明經為教諭博學多才
工詞賦嘗讀書於寺寺後有井因僧洗垢遂涸時
歲旱萬頃為文告井水遂湧出亦一異云
侯珦桐城諸生博洽善文嘗衍蘇氏迴文詩周旋
出入邪正方圓共得八百首文章閎肆秀麗娛志
烟霞終身不仕
金憲字廷紀潛山人自少為詩歌古文筆不加點
家多積書史吟咏自得著有思補亭集天香館詩
二十餘卷行世弟表亦工文
黃朝相字六仲潛山諸生十歲能詩輒琳瑯可誦
後博學益善詞賦
王世薦字見思潛山人博極羣書自經史子集外
天文歴律地志稗官靡不淹通詩力追漢魏盛唐
為文落筆疾如風雨晚年學益富詩益工著有華
鬘集
金道合字洞觀潛山人嗜古博學弱冠即馳聲藝
苑後以明經訓餘姚與葛寅亮倪元璐善三年俸
錢盡市書籍移諭楚黃與邑令争雪諸生冤不合
即告歸著瑶草山房集史評集杜共八十餘卷
馬士式字月川太湖貢生授登封教諭善古文詞
訓課有方多成名士以薦擢本縣令大著廉聲所
著述皆有典則
宋宜中字正宇太湖諸生嗜學家貧不能購書向
人借信宿輒還或訝其速答曰已識之矣夜與友
行經碑下宜中手按一過記誦不遺其所著皆古
博奥衍士林宗焉
石譽字試庵宿松人幼聰穎出語驚人為諸生讀
書躬行凡日用常行随口陳說皆成格言里中化
之多著述
吳泰字碧溪宿松人嘗遊吳雪夜吟梅花詩百首
時競傳焉著碧溪文集行世
洪雲翼字望冶懷寧人博洽工文詞萬歴間以明
經任浙江宣平令解組歸年九十三卒
程之魯字禹璜懷寧人阮自華序其詩以為竒秀
蒼妍有雲浮波騰之致著有文脊山房稿
阮自華字堅之懷寧籍桐城人萬歷戊戍進士力
學嗜古主盟騷雅東海屠隆錄四君子詩馮夢貞
朱長春虞淳熙其一則自華也官慶陽守告休歸
日與海門諸子觴咏以娛晚節著霧霛詩集尤善
草書
葉燦字以沖桐城人萬歷癸丑進士累官國子司
業士習浮夸燦為開示名理進以古學因忤魏璫
落籍崇禎初起翰林掌院教習有方歴遷禮部尚
書歸著書數百卷卒諡文莊子士璋戶部郎士瑛
進士俱世其家學
姚康原名士晉字康伯以字行桐城諸生博通經
術肆力於詩古文詞崇禎中舉賢良方正不就史
可法鎮皖延為記室所著詩文甚富惟太白劍二
卷行世
田有年字孫若宿松人崇禎庚辰進士累官浙江
驛傳副使署臬篆政舉之暇召生童課藝刻大觀
集造就人才入覲乞終養築清貽館與弟逢年詩
文倡和著毛詩箋疏十三經纂注
吳國琦字公良桐城人幼讀文選朗覆三都兩京
賦一字無舛詩古文詞數千言立就年十五刲股
愈父疾稱純孝崇禎辛未成進士司理漳州平反
沉獄八百餘案歸蔬食布袍文名愈重著懷茲堂
詩文集尚書音易占禮略諸書子弘安順治壬辰
進士
國朝方以智字密之桐城人明崇禎庚辰進士官翰林
檢討晚游方外旅病萬安臨終猶與弟子講業論
道不輟生平博極羣書所著有周易圖烹雪錄等
書
汪延造字深之潛山人善屬文游黃道周譚貞默
之門貞默與之著見聖篇廿一史說晚築博易齋
專事著述有周易圖說周易講義兼山堂集史學
三筆行世
王振基字爾玉潛山人與弟揚基並以才名著明
末寇踞邑里衆避萬澗山振基設計捍衛衣食之
全活甚衆所著伊洛薪傳麟經指掌等書遠邇傳
誦
潘江字蜀藻桐城人性敏慧肆力詩古文四方從
游甚衆康熙己未以博學宏詞薦母老不赴隠居
著述所著有木厓詩集六經蠡測字學析疑記事
珠古年譜龍眠風雅前後集
陳衷赤字爾靖潛山人生而穎異過目成誦博覧
羣書著貞勝編歴代以還賢愚治亂鍳戒昭然持
身飭廉隅邑令常大忠建三立書院延請講學學
者歸之
吳道新字湯日桐城人少負文名明天啟丁卯舉
於鄉標格雋挺讀書白雲山有著作數十卷
吳廷楷字端儀懷寧人為文根極理要出入經史
郡邑前後交聘修志推為百年文獻
陳焯字默公桐城人七歲能詩文年二十游吳越
間名大噪作寳帶橋看月歌吳人譜入絃管順治
壬辰成進士應補部職以母老乞歸養親歿廬墓
三年所著有滌岑詩文前後集
姚孫森字繩先桐城人博學有文名尤工於詩公
卿争折節禮之明末舉賢良方正順治初署龍泉
教諭課士先道德而後文藝多所造就移疾歸所
著有可處堂詩行世
丁宗䕫字以懋潛山諸生鍵關讀書究心易春秋
大義文行俱優邑令常大忠置三立書院延請講
學及門多成名俊
周南字汝為桐城諸生少負經濟才凡古今制度
沿革及成敗得失能道其所以挾策走京師條陳
皆軍國大計嘗客粤帥幕飲酒高會帥出歌者十
數人各持扇求詩立就七言律每人一首舉座大
驚書法類顔魯公詩文集多散佚自題所居曰
鶴巢
馬教思字臨公桐城人父之瑛明崇禎庚辰進士
順治初官定陶令多惠政教思才氣卓犖文不起
草康熙己未會試第一官翰林分考禮闈最為得
人以簡抗失院長意遂拂衣歸益事著述有古學
類解左傳紀事本末等書詩古文别為十卷
錢選字枚一懷寧人康熙乙丑進士除茂名令課
士勸農興利剔弊歴有治聲歸里後著作甚富尤
長於史學
張贇字越萬桐城諸生購書萬卷批纂晝夜不輟
尤專心易理著周易九圖淺說行世及步天經世
返觀卧遊諸集
童鋐遠字方平桐城諸生刻苦勵學程書自課寒
暑弗輟自六經左國下逮莊騷無不淹貫嘗講易
於五畆園列坐聽者數十人咸為推服及門受業
者咸知名當時擢巍科登顯秩而鋐遠竟困場屋
以終著有易學管窺門人張廷璐鐫板行世
周廣桐城廩生博極羣籍濓洛關閩之書俱析其
奥詩古文辭甚富性坦易待人從無疾言遽色卒
年八十有四
姚士藟字綏仲桐城人康熙戊辰進士父文燮順
治己亥會魁士藟工詩文深醇和雅有劉向曾鞏
遺風官編修入直
内廷試必稱旨
聖祖嘗稱其品行忠厚文學甚優錫賚優渥所著有瞻雲
草南歸草餘齋詩集泳園文集
張佑字吉如桐城人隠居好學善為詩至晚益工
劉輝祖字北固桐城人嗜學工文海内名俊皆推
重之舉庚午鄉試第一著藕浦詩古文集四十卷
弟捷亦與齊名辛卯科解元
張廷&KR0722;字黼臣桐城人相國英第四子年十二為
綠牡丹詩即見賞於名公卿為文合度十六補博
士弟子苦吟篤學搆思精審以故得羸疾後省親
京師卒
程師恭字蜀材懷寧人十歲通五經以拔貢授永
川縣令生平喜著書有歴朝史斷韻府羣書行世
方舟字百川桐城人寄籍金陵甫冠通諸經博涉
子史其時文指事類情羽翼經傳韓菼見而歎曰
此於三百年作者之外自成一家者也序而行之
國朝以諸生之文而横被六合者獨舟與金壇王汝驤
耳北平李塨表其墓曰孝友江鄉之望文章海内
之師
張廷珩字瑲聞芑仲子博學洽聞詩古文皆淵雅
工書法雍正癸卯
御試舉人進士殿試二甲第一名授翰林院檢討
内廷供奉充講官
御製七言詩一首以褒之皆異數也甲辰分校北闈所取
得人卒於官
恩賜白金二百兩護其喪歸
張廷瓘字璧臣大學士英季子自幼聰雋長肆力
於學苦心研索務窮奥窔為文落筆秀異復極意
琢磨一字未安未肯脱稿性方介嚴重言行必蹈
矩矱樂施予急難濟困雖傾嚢槖不惜意致恬淡
高雅於世俗徵逐之紛避之若凂歿年三十四里
黨惜之
徽州府
唐吳少微新安人登第歴官至御史時天下文章宗
徐庾氣格卑弱獨少微與同官富嘉謨詞本經學
雄邁高雅文體一變稱吳富體子鞏中書舍人
皇甫湜字持正新安人以進士為陸渾尉仕至工
部郎數忤同省求分司東都留守裴度辟為判官
修福先寺將求碑文於白居易湜怒曰近舍湜而
遠取居易請從此辭度謝之即請斗酒飲酣援筆
立就度贈以繒采甚厚湜大怒曰自吾為顧況集
序未嘗許人今碑字三千字三縑何遇我薄耶度
笑而酬之
王希羽歙州人天復元年登第年已七十餘與曹
松劉象柯崇鄭希顔年相亞號五老榜特授校正
五代汪台符歙州人博學工文好王霸大略徐知誥
鎮金陵台符上書陳民間九患知誥善之宋齊邱
嫉其才使人醉之沉蚵蚾磯死及昇元中所行諸
政利民者皆台符發之
宋舒雅字子正歙人才辭敏贍南唐時以狀元登第
後歸宋太宗造閣禁中藏四庫書雅與校理累遷
職方員外郎出守舒州致仕後直昭文館卒
吕文仲字子臧歙人南唐進士為大理評事入宋
授太常太祝與修太平御覧廣記文苑英華歴官
翰林侍讀學士文仲久居禁近富詞學器韻淹雅
嘗使高麗後使至必詢其出處仕終集賢院學士
聶冠卿字長孺歙人舉進士授建昌推官楊億愛
其文大臣交薦召試館閣校勘累官侍讀學士每
進讀春秋必引尊王黜霸之義以諷嘗與修大樂
製奉禋歌以備三疊是年郊祀遂用焉有蘄春河
東等集
邱濬字道源黟人天聖中進士歴官至殿中丞因
讀易悟損益二卦以此能通數知未來興廢好為
詩觀時感事嘗語家人曰吾夀終九九一日在池
州賦春草詩而逝年八十一
胡伸字彦時婺源人七歲賦莊周夢蝶詩入太學
與汪藻齊名登進士仕著作佐郎與修神宗日歷
及禮書後知無為軍有德政民繪其像於學宫
汪藻字彦章婺源人寓饒州崇寧二年進士瓊林
宴頒冰謝表立成一座驚歎羣臣和徽宗御製詩
唯藻作衆莫能及歴官著作郎與王黼不合出判
宣州時梁師成用事令客邀致之藻不往高宗時
起直學士院詔令皆出其手時以比陸宣公纂修
日歴成除顯謨閣學士知徽州從官典鄉郡時以
為榮
王昺字偉文婺源人宣和初調豐城簿遷知吉州
平生好義自雄讀書敏疾著雲嵓集中興要務史
評
羅願字端良歙人父汝楫字彦濟由進士歴官吏
部尚書願七歲為青草賦夀其父登第判贛州知
南劍州改鄂州鄂人繪像於靈竹寺願文章古雅
縝密有先秦西漢之風朱子亟推讓之嘗欲附名
集後著新安志爾雅翼鄂州小集兄頌字端規為
郢州守亦知名
宋松年字德操休寧人紹興進士嗜史學於唐書
功尤勤調信州錄參即官所結閣網羅百氏關於
唐者萃焉名其閣曰紬書證疑刊誤書成將進上
而卒
張敦頤字養正婺源人紹興登第為南劍州教授
與朱松友善陞倅宣城攝郡事所著有編年六朝
事蹟衡陽圖志
滕愷字南夫婺源人紹興進士調信州司戸參軍
朱子稱其才智傑然遠過流輩遺文甚少為可惜
程珌字懷古休寧人紹熙四年進士令富陽代者
以邑豪名授珌珌置不觀曰吾未欲知名使聞而
改過足矣擢祕書省兼編修侍讀帝嘗留意筆札
珌言太宗留心詞翰在僭國削平之後真宗銳情
文墨在澶淵却敵之餘上為悚然官終端明殿學
士著洺水集内外制類稾
祝穆字和父歙人與弟癸同事朱子於雲谷著事
文類聚方輿勝覧諸書子洙嘗著四書集註附錄
宰執取其書進呈授太學博士
吳觀萬字亨夀休寧人篤尚紫陽朱子之學著潮
說夏小正辨閏月定四時成歲講義皆擴前人所
未發
元方回字萬里歙人初為随州教授上書數賈似道
罪有十可斬入元授建德路總管致仕著讀易釋
疑碧流集桐江集瀛奎律髓名僧詩話宋季雜傳
諸書
程文字以文婺源人仕至禮部員外郎為文精深
明潔虞集嘗稱重之與莆田陳旅相伯仲
洪焱祖字潛夫歙人椿子除平江路學錄歴官休
寧尹為文根極理要而超然游意於語言之表著
新安續志爾雅翼等書
曹涇字清甫休寧人文學與方回齊名宋咸淳戊
辰進士授昌化簿入元為紫陽書院山長研窮經
學為文典古有法馬端臨其弟子也撰文獻通考
其學實自涇出
潘榮字伯誠婺源人學長於史著通鑑總論反覆
數千言該括古今興亡大要學者稱節齋先生
汪漢卿字景良黟人以薦授國史編修官轉翰林
修撰博聞強記在翰苑十年凡中朝討論典故衆
不能識者叩之立應至大中以國子監丞致仕
明唐仲實字桂芳歙人太祖至歙召見首問平天下
要道以不嗜殺人對太祖大悦因力陳築城之苦
即為罷役命攝紫陽書院山長著武夷小槀白雲
集略
鄭潛字彦昭歙人有學行以詩名元末由内臺掾
仕至泉州路總管入明官潞州同知所著有白沙
槀樗菴集
汪仲魯名叡以字行婺源人元季兵起與弟同集
義旅保鄉邑明興歸附授安慶税令洪武中召見
講西伯戡黎授左春坊左司直命續薰風南來詩
及他應制皆稱旨帝以善人呼之與朱善劉三吾
並稱三老
姚璉字叔器歙人從胡雲峰游為太平教授時賊
侵徽饒璉上十策參政薦之朝不就太祖至徽與
唐仲實同召見歸隠自署曰雲山一懶翁
詹同字同文婺源人幼穎異虞集見之曰才子也
以弟槃女妻之至正中舉茂才異等授彬州路學
正歸明為國子博士同淹貫羣籍應教為文才思
泉湧以文字結主知歴官翰林學士承旨兼吏部
尚書乞編日歴更請分類輯聖政為皇明寳訓所
著有海涓集天衢吟嘯集子徽字資善洪武中歴
官左都御史兼吏部尚書坐藍黨死
方勉字懋德歙人永樂乙未進士選庶吉士屢應
制作詩賦當旨遷御史按獄江浙陞湖廣參議陳
二十二事皆準行之子暕登進士授行人修蜀志
吳遜字以恭歙人精研易理善詩文著有可筠稿
曾孫熙講學斗山王畿甚器重之
程敏政字克勤信子十歲以神童召試稱旨讀書
翰林成化丙戍廷試第二授翰林院編修歴遷侍
講學士孝宗即位視學籍田儀注皆命銓定進講
經筵呼先生而不名承詔議從祀孔廟諸賢考據
詳確出入惟允上方向用大臣忌之罷歸後召還
官終禮部侍郎所著有道一編篁墩文集新安文
獻志皇明文衡諸書
程玠字文玉歙人有異才殫究皇極星歷毉卜之
學成化甲辰進士奉使江南而卒丘濬狀其行實
稱為一代異人著大定數太素脉訣松崖毉徑
唐臯字守之歙人正德甲戍廷對第一授修撰大
禮議起諸臣競攻張璁桂萼臯謂楊廷和曰張公
不為無理但當擇其可從者以慰帝衷斯能執其
必不可從者以安孝廟耳廷和然之臯乃上疏請
於本生備其尊稱以伸追遠之道繫其始封以遠
正統之嫌帝怒奪俸三月後累官至侍讀學士臯
為文下筆立就或請改竄則更撰不襲前文一字
著心庵集史鑑會編
汪思敬字養浩祁門人潛心文學練逹時務侍郎
楊寧薦舉不赴召著有易學象數舉隅周易博通
釋學史管見
余光字晦之祁門人嘉靖壬辰進士授大理評事
擢御史按河東鹽政議補課例切中時宜按廣東
上征安南表輔導太子疏皆賜俞納獻兩京賦命
付史館
張聘夫字時珍婺源人嘉靖甲子舉人知連江縣
以方正不阿調鄖陽教授尋擢國子助教所著有
三史解頤兩漢禁臠唐書管豹諸書
吳子玉字瑞榖休寧人童年好學過目成誦應聘
修纂有白岳志郡志金陵人物志中立四子集更
定名世文宗韻學大成碩輔寳鑑及郡邑各詞記
譜牒多出其手自著有瑞榖詩文二集十二論茗
州吳氏家記數百卷晚應萬歴間貢授應天訓導
薦入史館
江應曉字覺卿歙人入成均就判涪州躭吟咏厭
苦簿書歸就駐蹕山麓築室博覧羣籍所著有對
問編囂囂集學者稱山城先生
江來岷字本初歙人鄉舉知酃縣平藍寇定楚藩
鵝洲之變猺蠻嘯聚山谷來岷單車往諭擇其子
弟置之膠庠蠻不復擾嘗從直指游衡山代作朱
陵洞天碑文古奥為時所稱祀南嶽倣騷製迎神
送神諸曲至今歌之詩文與王世貞汪道昆相頡
頏所著有桃源集
潘緯字仲文歙縣人仕中書舍人工為詩著作家
稱其攻苦精思擺落凡近時人或未之知當與具
眼者共推之
吳士竒字無竒歙人萬歴壬辰進士知寧化縣累
擢湖廣布政使覈從來奸胥盜帑至十七萬有餘
入為太常卿以拒魏奄招中旨致仕所著有三祀
志史裁考信編徵信編綠滋館稿
胡尚英字超凡歙人萬歴己未進士館選時主者
閱其卷稱為陸贄後身取冠庶常歴官南京祭酒
移宫詹所著有擊鉢唫超凡集詞林紀諸集
金聲字正希休寧人父賈於楚因占籍嘉魚崇禎
戊辰進士選庶吉士慷慨面陳時務後乞歸以御
史召擢僉事未赴久之起翰林院編修入覲中道
聞北京破號慟歸見寇賊蠭起設守助法保鄉里
王師下江南徽後服聲單騎見帥曰拒守者某也遂
死聲刻苦為文古淡深博學者宗之
夏雨金字韓雲休寧人崇禎甲戍進士授河間推
官時當宁以修練儲備四事黜陟郡邑雨金膺紀
錄者再歴知泉州府撫諭南安□狫賊陞河南副
使所著有夢莊詩草秋水堂集
程嘉燧字孟陽休寧人少不羈棄舉子業學擊劍
不就乃折節讀書精音律工書畫而詩尤名世當
時稱為松圓詩老僑居嘉定老於歙有松圓浪淘
集
國朝汪瑶光字文岫歙人道昆孫博學世其家著五臺
游草香林草趨庭紀聞等書順治末為提督張天
禄幕客歸老函山
程邃字穆倩徽州人為人高古學博思竒詩文書
畫皆工鐫篆尤稱絶藝
許楚字芳城歙諸生長年游歴吳越歸而杜門著
述其黃山新安江兩賦最有名著青巖文集遺民
集新安外紀藝文幸存錄
汪汝謙字然明歙人為人任䘏分宅指囷移居武
林招集勝流為湖山詩酒之會論者稱其鈎探
風雅編次金石刌度律吕雖專門肉譜不能與争
云
姚允明字汝服休寧人博極羣書嘗倣春秋用字
法以編年兼論斷為史書十卷
張膽字貢赤休寧人隠於黟之天潛山嘗合古今
文而選其精者曰文統定傳合二十一史而删其
謬者曰治統定傳合古今聖賢及諸儒先書而輯
其要者曰道統定傳又有古今十大疑辨一書其
友汪有光字謙子黟人與膽講道石林有批點孟
子檀弓
汪洪度字于鼎歙人少通經俠游名場所著有新
安大好山水志新安節烈志及息廬詩其黃山新
安江諸作最為名流所賞
方式玉字玉如歙人工詩善畫順治中以貢授鹿
城訓導時鹿城雅樂盡缺式玉修舉之刊為圖悉
如闕里所著有涉江草醉翁石照詩
吳啓元字青霞休寧人太學生少孤嗜學專攻詩
好游覧名勝以助其超詣著秀濯堂詩集時謂與
程嘉燧抗行
汪灝字紫滄休寧人康熙壬午以獻賦
召入内庭癸未
賜進士第授編修總武英殿纂修事所著有知本堂詩文
稿
李彭庚字又籛婺源人文多竒氣詩尤嶔嵜歴落
每對酒即豪吟酒醒輒焚去人以畸士目之
宋和字介山歙縣人年三十始讀書深山中為古
文四十學大就入都先後為韓菼陳鵬年孫勷所
激賞謂其非唐以下之文也詩亦古茂相國王掞
八十索撰夀序辭不能書掞曰苐欲君集中有此
文耳居隘巷中杜門著書几席蕭然貧老不能歸
卒於京師所著有雪晴軒集
查士標字二瞻休寧人書法精妙人謂米董再出
畫亦超詣求者填門或終歲不可得遇困乏時揮
洒尺幅人争購之年八十餘卒於江都
寧國府
唐劉太沖宣州人博洽工詩顔真卿守平原辟從事
畫策拒安禄山真卿嘗為文送之稱才不偶命而
德無其鄰弟太真舉進士善屬文貞元間詔羣臣
宴曲江賦詩帝自第之以太真為上
王炎宣城人工詩嘗遊蜀李白為劍閣賦贈之及
卒哭之曰王公希世寳棄世一何早
許棠字文化涇縣人咸通中與張喬鄭谷等稱十
哲賦洞庭詩有云四顧疑無地中流忽有山人稱
許洞庭久困名場李頻為京兆參軍首薦之始得
登第初為本縣尉又嘗為江寧丞
汪遵幼為吏善絶句詩而深自晦密許棠應二十
餘舉遵猶在吏籍一旦辭役就貢會棠送客灞滻
遇之問曰汪遵何以至此遵曰就貢棠怒曰小吏
無禮然遵竟先棠五年登第
五代蒯鼇宣城人孤貧力學唐末文體纖麗鼇獨能
自振有承平風為人廉直嘗藏龍尾硯客有欲色
鼇亦心許客行即徒步馳數舍予之初與樊若水
善若水仕宋欲薦之鼇謝去隠廬山卒
邵拙宣城人博通經史有詩百篇曰廬嶽集又手
鈔史傳文集三百卷
宋梅堯臣字聖俞詢從子也工詩錢惟演引為幕僚
日相酬倡歐陽修自以為不及遂以詩名天下有
人得蠻布弓衣上所織堯臣詩也初以詢蔭得官
大臣屢薦宜在館閣召試賜進士為國子監直講
累遷尚書都官員外郎預修唐書成未奏而卒
邱旭字孟陽宣城人南唐後主試賦擢第一入宋
吕蒙正判銓習旭名曰若非能賦者乎謂為古人
乃並世耶薦授令錄遷京秩卒於衡州
周紫芝字少隠宣城人家貧苦學歴樞密院編修
官知興國軍政崇簡静終日焚香課詩而事不廢
初秦檜愛其詩頗厚遇焉後和御製詩云已通灌
玉親祠事更有何人敢告猷檜怒其諷已出之
元貢奎字仲章宣城人為齊山書院山長時方議行
郊祀禮奎討定上之朝廷多採其說遷應奉翰林
文字纂修成宗實錄終集賢直學士諡文靖
淩希惠字季和涇縣人自號水西道人嘗寓宣城
與諸名士為吟社有詩集
張師愚字仲愚寧國人好學工詩兩領鄉薦撰梅
堯臣年譜多所摭引與弟師曾並從汪澤民遊澤
民禮下之嘗稱平生畏友有二張
汪珍字聘之太平人隠居黃山博學工詩盧疎齋
摯雅重之汪澤民一見心服每稱南山先生
明貢欽字元禮宣城人成化進士歴官文選郎詩文
豪蕩李西涯有秋水芙蓉之目
貢汝成字玉甫宣城人領正德鄉薦嘉靖初預修
祀儀成典及獻郊廟賦並賜金帛授翰林待詔預
校錄諸經史上復古治策十五事時稱博雅
梅鶚字百一旌德人正德進士博綜羣籍為文援
筆千言滉洋浩博譽重一時未仕卒弟鷟與鶚齊
名
左鎰字應衡涇縣人嘉靖進士歴官尚寳卿入直
視草思藻英發會開明堂行大饗禮景雲見作景
雲賦上之肅宗稱賞
王廷幹字維貞涇縣人七歲能文讀書日以寸計
登嘉靖壬辰進士年未弱冠奉詔歸娶授行人累
遷九江知府乞休歸鍵戶著述一切碑版皆出其
手有集十卷行世
孫攀字士龍宣城人長於記問嘗得周禮古本徧
考諸家折衷為一書與貢汝成纂注三禮先後相
望里中稱博洽焉
沈懋學字君典宣城人風骨竒矯工草隸善騎射
及詩歌古文萬歷丁丑廷對第一授翰林修撰嘗
應詔賦宣宗元元圖詩稱旨眷遇日優會張居正
奪情趙用賢吳中行以疏論廷杖懋學持章往救
格不入遂引疾歸扁舟野服放浪西湖苕霅間崇
禎時追諡文節
湯賓尹字嘉賓宣城人萬歴乙未冠南宫廷對第
二授翰林編修仕至南祭酒以制舉業名天下
胡國鑑字正甫宣城人萬歴進士歴官南禮部郎
中杜門家居究心史學李維貞序其文謂語無空
設體無失宜云
吳伯與字福生宣城人萬歴進士仕至副使肆力
典籍博極羣書工古文詞多所輯著
梅守箕字季豹宣城人豪宕善屬文援筆立就湯
賓尹贈詩云坐上若無梅季豹也容他輩得猖狂
家貧能緩急人人皆異之著有居諸集子元祚從
子蕃祚台祚皆善詩文喜任俠王世貞贈詩云從
誇荆地人人玉不及梅家樹樹花盖謂諸梅競秀
也
梅鼎祚字禹金宣城人生而癯甚父憐之欲焚其
筆硯乃匿帳中默誦年十六禀諸生性不喜經生
業以古學自任文詞雅贍海内皆知其名閣臣申
時行欲以文徵明故事疏薦辭不赴歸隠書帶園
構天逸閣藏書坐卧其中孫朗中亦工詩文書畫
劉振字自我宣城人慷慨善持論嘗縱游齊梁燕
趙間中原多擾范景文巡撫河南振以布衣上書
由是知名尋返金陵鍵戶著撰輯明三百年實錄
旁稽野乘裁以己意名曰識大錄
國朝茆薦馨字楚畹宣城人康熙己未探花授翰林編
修時集詞臣纂修五代史及易經講義薦馨分輯
不懈蜀平獻詩
聖祖深加奬勵未幾卒
孫卓字予立宣城人襄之子淹博經史敦崇氣誼
康熙己未進士對策第二人授翰林編修奉使册
封安南卒於粤西道中
盛於斯字此公南陵人少負異禀詩古文詞倚席
立就為人慷慨卓犖雅有竒氣後以家貧落魄而
歿少司農周亮工為表其墓
高詠字阮懷宣城人幼有神童之目其學無所不
窺書畫與詩世稱三絶康熙己未以博學鴻儒
特授翰林院檢討充明史纂修官所撰史槀皆詳慎不苟
著有若巖堂集
梅庚字耦長宣城人五歲而孤稍長苦志力學以
詩文見稱於施閏章高詠康熙辛酉舉於鄉選泰
順令邑苦歲修海船庚莅任五年累不及民著聽
山詩鈔漫與集
汪越字師退南陵人康熙乙酉舉人性好學穿穴
經史後進咸資其指授當事者多折節願與交而
越垂老舌耕不事干謁其著述甚富
程元愈字偕柳少自歙徙居宣城性孝友為文悉
本六經秀水朱彝尊新城王士禎亟稱之所著有
儷體文鈔昭明詩選輯注
池州府
唐胡楚賓秋浦人高宗時以善屬文為右史與諸儒
同撰樂書百僚新戒臣軌十餘篇為文甚敏必酒
中下筆高宗嘗以金銀杯斟酒飲之文成輒賜焉
尋兼崇賢直學士
武瓘秋浦人有詩名登咸通四年進士第為益陽
令初以感事詩受知主司蕭倣及在益陽杜荀鶴
寄詩有縣稱詩人理無嫌日寂寥之句
盧嗣立秋浦人以詩名登咸通十四年進士第時
咸稱主司為得士
顧雲字垂象秋浦人初與杜荀鶴殷文圭同讀書
九華山有文筆受知宰相令狐綯登咸通十五年
進士第以執政薦修國史加虞部員外郎高駢鎮
淮南辟為從事
康駢字駕言秋浦人乾符中登第有文名著劇談
錄行世
杜荀鶴字彦之石埭人登大順二年進士第為宣
州帥田頵從事奉使至汴梁太祖厚遇之表薦於
朝除翰林學士主客員外郎知制誥有唐風集
張喬秋浦人與弟霞俱有詩名喬咸通中京兆試
月中桂詩為時傳誦大順初登第後避亂棲隠九
華以終時同邑韋彖以能賦名嘗游京師學士吳
融竒其才薦之亦歸隠九華卒
殷文圭秋浦人居九華山苦學硯為之穿有才名
登乾寧間進士第後歸江南仕於吳歴官翰林學
士有詩五集
五代殷崇義學士文圭子幼穎敏嘗夢飛星墜水盤
中吞之文思日進仕南唐為宰相所撰書檄文誥
皆稱典贍及後主降宋崇義随入朝因避宋諱改
姓名湯悅嘗奉勅撰江南錄又同修太平御覧諸
書
宋曹緯字元象貴池人以文名元祐間與劉燾崔執
柔劉正夫號四傑官翰林學士從弟組亦有文名
齊天覺字莘夫青陽人少好學讀書倦暫隠几而
卧三十年未嘗解帶就枕由是經史子集靡不淹
貫舉於州歴贛州僉判
俞夢龜銅陵人生即有齒能言睡寤嘗作讀書聲
六歲即通經籍理宗時應童子科問以諸義無不
知者授太子正字直祕書監
元楊少愚青陽人少好學博通羣書著有秋浦集九
華外史諸編
明劉正蒙字養卿貴池人工文詞其歌詩得元和體
以國子生選湯溪縣丞遷襄府工正歸又同邑詩
人劉岐官河間丞有林下集
佘翹字聿雲郎中敬中子四歲授書即能成誦長
遂悉究經史詩古文皆有名臨川湯顯祖見而竒
之呼為小友舉萬歴辛卯鄉薦屢上春官不第著
書以老有翠微集浮齋集諸編
柯日東字朝陽建德人知州鑑之子少負才名鄉
先逹皆就之論事所著有映玉齋集又同邑江大
虬博洽工文
金宗範東流人萬歴乙酉舉人學博而才雋尤工
詩善草書又青陽吳光裕長於詩賦兼工篆楷有
申椒園集弟光錫亦能古文通篆書
吳應箕字次尾貴池人太學生性倜儻善談論力
持清議與東林諸賢相應和生平以經濟自負文
詞雄偉為一時才俊之宗華亭陳子龍以宋陳亮
比之所著有樓山堂集兩朝剝復錄東林始末諸
書又同邑李㦂崇禎庚午舉人亦有才名嘗著天
啓事實一編
國朝劉廷鑾字得輿貴池人父城明季以文雄江左廷
鑾少承家學又師事父友吳應箕盡得其傳日益
淵博詩文皆偉麗聲名籍甚康熙元年以貢考授
州同知未仕卒所著梅根集及他纂述凡數百卷
又同縣姜可久受業廷鑾父及應箕之門通經史
大義作詩文濡筆立就著有斐園集
陳克祥字季麟銅陵諸生父國瑞以好義聞鄉里
克祥資敏嗜學時人推其博洽
太平府
南北朝梁周興嗣字思纂先世陳郡遷姑孰博學善
屬文天監初奏休平賦其文甚美累擢員外散騎
侍郎光宅寺成勅興嗣與陸倕各製碑文帝用興
嗣所製自是銅表銘栅塘碣檄魏文次韻王羲之
書千字並使興嗣為之每奏帝稱善後佐撰國史
歴給事中卒
唐陳商字述聖當塗人有文學舉進士會昌中歴禮
部侍郎祕書監撰敬宗實錄十卷
宋郭祥正字功甫維之子當塗人母夢李白而生少
有詩名時梅堯臣方擅名一時見而歎曰真太白
後身也舉進士歴知瑞州棄官隠青山自號謝公
山人有青山集行世
徐遘繁昌人熙寧中舉進士弟迪紹聖初登第兄
弟相師友詩文清麗人比二蘇
石&KR1026;字敏若禹勤孫元符進士崇寧中又舉博學
宏詞才名籍甚時梁師成用事方鈎致知名士或
勸&KR1026;往謁&KR1026;拒不從仕止州幕著有橘林集
方汝彊字南夫繁昌人紹興末舉進士不樂仕宦
以觴咏自怡有詩名
明潘廷堅字叔聞當塗人初太祖渡江以陶安薦除
太平教授累遷翰林學士洪武四年典會試宋濓
副之廷堅文譽最盛尤以謙慎為太祖所稱後請
老歸子黼字章甫亦以文學嚮用仕至江西按察
使預修律令
李習字伯羽當塗人叙之子領延祐四年鄉薦授
書院山長太祖至采石習偕門人陶安迎駕即擢
知太平府年八十餘矣以廉辦聞習與弟翼才名
相埒江左目為二李吳萊稱習之文簡密嚴奥翼
之文豐腴縟麗習子汶字宗茂以才學召入史館
預修元史出為巴東令移南和皆有善政
謝九成字鳳儀繁昌人嘉靖丙戍進士由重慶推
官歴擢吏部郎中乞歸後杜門著述有經史管見
綱目前紀諸編
蕭雲從字尺木蕪湖人崇禎己卯副榜不赴銓選
專以詩文自娛有梅花堂遺稿兼工畫得倪黃筆
法
廬州府
南唐伍喬廬江人性嗜學以淮人無出已右者遂渡
江居廬山國學一夕見人掌自牗入署讀易二字
忽不見喬大歎輒取易讀之探索精微越數年有
僧夢大星曰伍喬星也訪得喬使應進士舉試畫
八卦賦喬第一元宗大愛其文命勒石為永式仕
至考功員外郎有集一卷
宋姚鉉字寳之合肥人太平興國進士甲科淳化中
直史館侍宴内苑應制賦賞花釣魚詩特被嘉奬
歴官舒州團練副使卒鉉文詞敏麗善筆札藏書
至多在淛課吏寫書為薛映所掎摭有集二十卷
又纂唐人文章為百卷目曰文粹
楊寘字審賢合肥人察之弟少有雋才慶歷二年
舉進士京師試國子監禮部皆第一試崇政殿又
擢第一通判穎州未至官持母喪病羸卒先是其
友夢寘作龍首山人寘自謂龍首我四冠多士山
人無禄之稱我其終是乎已而果然
胥致堯合肥人少力學為文辭官至左班殿直歐
陽修志其墓子流以才能稱
阮美成舒城人元豐中進士知巢縣為政愷悌喜
吟咏時稱阮絶句
焦蹈字悦道無為人文翰有名崇寧三年計偕後
期適南宫火命禮部改試蹈為第一時口號云不
因南省火安得狀元焦蹈凡四首鄉薦又由省元
登第盖三元云
李臺卿字明仲廬州人性介特博學彊記有史學
考正同異多所發明知天文律歷千歲之日可坐
數也
朱翌字新仲舒人政和間進士時人諱言詩翌獨
沉涵六藝文思飇發南渡後為中書舍人掌書命
文章忤時宰謫曲江有潛川集
元潘純字子素廬江人少有俊才嘗著卦辭諷切當
時詩極精麗其錢塘懷古句最為當時稱誦
明秦鳳字子儀舒城人洪武進士知興山縣擢給事
中以言事改衛輝府同知卒於官撰營建宫闕賦
洪熙輔政策高岡遺稿
郭奎字子章巢人少遊余闕之門青陽遺集其所
藏弆也明初參朱文正軍事詩歌悲壮坐文正事
誅宋濓趙汸為序其望雲集
邢寬字用夫無為人永樂甲辰進士廷對策祭祀
兵戎考究詳明議論醇正擢第一開科以來江北
士占名第一者自寬始授修撰進侍講纂修宣廟
實錄陞學士
祝富字堯臣舒城人博學工詩文成化會試乙榜
除伊陽教諭三校省闈由國子學正遷伊府長史
悉心輔導時宗室以事忤王力為辯解聞於朝進
階旌之著有默庵集
吳廷翰字崧伯無為人正德進士官至山西參議
被命採端溪硯已不持一枚其廉謹多類此著漫
錄業言櫝記甕記志略考湖山小稿蘇原諸集
董子策字霞峰合肥人嘉靖進士以戶部郎視𣙜
滸墅關商船輻凑乃就關傍别開支河令曰凡舴
艋可出此橋者聽商民德之嘉靖末進廣東按察
司僉事辭歸一意著述遠近丐其文或不時應率
敦請至再里中遇難得之物輒相詫曰豈求董進
士文耶
黃道月合肥人萬歷進士官中書舍人風神俊朗
詩文清妙弟道日舉於鄉書翰為世所珍
王寖大字幼章合肥人崇禎丁丑進士再任知縣
以廉能稱擢南吏部郎歸居家捍衛鄉里規畫荒
政具有幹略其學尤長於史著春秋說史綱鈔數
十萬言
國朝龔鼎孳字孝升合肥人舉崇禎甲戍進士歴官兵
垣我
朝以原官召用累遷左都御史再謫再起復都憲晉
刑兵禮三部尚書鼎孳洽聞博學工詩古文士林
推之弟鼎孠字伯鼎署仙居縣篆山賊之願歸農
者請給牌免死更給農具全活甚衆著有稻香樓
詩集
孫維祺字起山廬江人少而穎異為文風發泉湧
辛未成進士令河間改淶水事母以孝聞
鳳陽府
三國薛瑩字道言綜子初為祕府中書郎歴官選曹
尚書太子少傅右國史華覈疏薦瑩涉學既博文
章尤妙同寮之中瑩為冠首請卒修吳史皓遂命
瑩為左國史著書八編名曰新議
晉嵇康字叔夜本姓奚自會稽遷於譙之銍縣銍有
嵇山家於其側因氏焉與魏宗室婚拜中散大夫
少有雋才博洽多聞好老莊之業常修養性服食
之事著養生論寓居山陽與阮籍山濤向秀阮
咸王戎劉伶相友善遊於竹林號為七賢山濤為
選曹舉康自代康答書拒絶之著文論六七萬言
皆為世所玩詠兄喜字公穆晉揚州刺史宗正
嵇含字君道銍人好學能文舉秀才除郎中時弘
農王粹以貴公子尚主館宇甚盛圖莊周於室使
含為之讚含援筆為弔文文不加點粹有愧色歴
官廣州刺史平越中郎將諡曰憲
南北朝梁劉顯字嗣芳沛國相人幼聰敏號神童好
學博涉多通任昉嘗得一缺簡書人莫能識顯云
是古文尚書所删逸篇昉檢周書果如其說沈約
命駕造焉策顯經史十事顯對其九顯問其五約
對其二名流極推賞之歴官平西諮議參軍加戎
昭將軍
隋劉臻字宣摯顯子年十八舉秀才宇文護辟為記
室軍書羽檄多出其手隋高祖受禪高熲以臻随
軍典文翰進封饒陽縣伯躭悅經史終日殫思精
於兩漢書時人稱為漢聖
唐裴嚴字子肅夀春人舉賢良方正策第一拜拾遺
詞章峭麗官京兆尹強幹不阿貴勢後為翰林學
士
元孟祺字德卿宿州符離人幼敏悟善騎射官國史
院編修一時典册多出其手歴官嘉興府總管首
以興學為務以功封魯郡公諡文襄子二人遵遹
楊叔幹字立之定遠人少有才名博覧強記登省
元入翰林益著聲望
明胡敏字伯成定遠人洪武己卯鄉薦與修明初大
典歴官營繕員外郎累謫盧龍以薦起授鄞縣令
遷監察御史
周常字茂永定遠人中永樂壬辰進士歴任福建
河南僉事所至風裁凛然性敏悟讀書日記萬言
為文章下筆立就尤長於詩
苖衷字公彝定遠人永樂辛卯殿試第二授編修
修宣廟實錄屢典文衡累官大學士卒贈少保諡
文康有雪窗稿歸田錄
淩耀宗臨淮人博學宏詞官禮部員外天順間與
修一統志
黃淮字中甫定遠人博覧羣書著有通鑑輔義
顧伯謙字有終臨淮人弘治壬子鄉薦學本六經
居鄉孝友著有起亭集
任文石字伯介宿州人嗜古學工詩賦手不釋卷
丙子廷對司訓維揚尋退居相山著有相山志藕
花墅集
國朝丁啓明字東有宿州人初為諸生時被誣遭吏議
以詩見知監司獲解詩名益振
任柔節字定子宿州人隠居相山之麓博學嗜古
於書無所不讀善著作喜吟咏有詩文數十卷行
世
潁州府
三國魏曹植字子建譙人武帝子十歲善屬文時銅
雀臺新成帝命為賦援筆立就建安十六年封平
原侯徙封臨淄文帝即位貶爵安鄉侯明帝時封
陳王嘗上表求自試卒諡曰思
曹冏字元首譙人魏少帝族祖為弘農太守時天
子幼稚冏作六朝論欲感悟曹爽爽不能納
晉夏侯湛字孝若譙人幼有才名善文章而美容觀
與潘岳友善京師謂之連璧泰始中舉賢良對策
拜郎中後出為野王令政清多暇著昆弟誥官至
中書侍郎南陽相子承為南平太守王敦亂承露
檄遠近列敦罪状後為敦所執欲殺之以王廙苦
請得免
曹毗字輔佐譙國人魏大司馬休曾孫好文籍能
屬詞累遷太學博士尚書郎光禄勲
唐李敬元亳州譙人博覧羣書尤善於禮高宗在東
官馬周薦其才召入崇賢館侍讀假内府書讀之
撰次禮論及他書數十百篇累官中書令封趙國
公卒諡文憲曾孫紳見宦績
王建字仲初潁州人大歴十年舉進士太和中歴
陜州司馬與韓愈張籍同時相友善工為樂府歌
行宫詞百首傳播天下
宋傅瑾字公寳汝隂人任蔡州助教力學彊記尤邃
字韻有字林補遺十二卷音韻管見三卷聞見錄
十卷
周子雍汝隂人嘗受學於陳無已為詩清麗有法
大觀初再復湟鄯京師以元夕張燈開宴徽宗賦
詩賜羣臣其頷聫云午夜笙歌連海嶠春風燈火
過湟中席上和者皆莫及時子雍客開封尹宋喬
年所喬年密走价求援得句云風生閶闔春來早
月到蓬萊夜未中大為時所稱
王銍字性之潁州人高宗南渡時為浙西幕僚作
守備策千言上之時帥後悉驗焉著有默記七朝
國史雪溪集略續清夜錄國老談苑等書
王廉清字仲信頁州人銍長子秦熺倚父勢移書
郡將欲取其先世藏書且餌以官廉清拒之曰願
守此書以死不願官也熺不能奪而止著有廣古
今同姓名錄新乾曜真形圖補定水陸章句
王明清字仲言亦銍子積學修德不慕榮進克紹
前業所著有揮塵錄投轄錄玉照新志行於世
金劉瞻字岩老亳州人天德三年南榜登科為史館
編修自號攖寧居士作詩工於野逸有集行世
明邢嵩字維嶽潁州人博雅邃經學以貢入太學祭
酒湛若水器之潁後進多從學焉授黃州府通判
薛蕙字君采亳州人年十二能詩正德甲戍登進
士授刑部主事諫南巡予杖後起官陞考功司郎
中嘉靖中大禮議起蕙援據經傳撰為人後解為
人後辯凡數萬言入奏下詔獄尋得貰復職會亳
守顔木得罪忌者誣蕙與木同年疑有奸利詔解
任聽勘既而事白遂堅卧不出屏居西原著書樂
道泊如也所著有約言西原集解大寧齋目錄五
經雜錄老子集解
張&KR1420;字汝明潁州人於書一覧不忘詩風骨清俊
登嘉靖戊子賢書為太湖令旬日而返嘗曰武功
如衛霍文章若李杜花間露耳故著述成輒棄去
其感懷云汗漫多情淹客住尋常有酒對花開雅
有淡致
王尚循字淡父頁州人給諫謨子為詩常廢寢食
人皆笑之乃裒其詩千餘首自名之曰由粲集傳
其少年時跅弛不羈父患之忽奮筆題其楹曰過
也如日月之食復其見天地之心自是折節讀書
人比之周孝侯云
國朝劉體仁字公勇潁州人廷傅子順治乙未進士歴
吏刑二部郎請假歸里卒體仁生而英異目重瞳
子五歲父於膝上授大學中庸及就𫝊經史一覧
成誦居郎署三年輦下諸名賢争欲識體仁體仁
亦樂為之盡尤好奬借寒畯藏書二萬餘卷告歸
後日手一編不問戶外事詩筆一出人士競傳誦
之居家孝友婣睦恂恂可稱
滁州
唐邢文偉全椒人少以博學知名江淮間咸亨中歴
太子典膳丞太子罕接宫臣文偉上書切諫後右
史缺高宗曰文偉切諫吾兒此直臣也遂授之累
遷鳳閣侍郎兼弘文館學士
宋張洎字偕仁全椒人舉進士仕南唐為清輝殿學
士後歸宋太祖以其有文選直舍人院太宗時歴
翰林學士參知政事洎文采清麗博覧道釋書有
文集五十卷行世
徐徽全椒人運判象賢子嘉祐間進士歴提舉利
州常平致仕歸里詩深沉典麗文亦淵雅紹聖中
曾肇守滁與為文字交
王彦成全椒人大觀初舉進士調泰州法曹以左
丞薛昂薦召對徽宗曰近觀榮遇集見卿文理優
長特授祕書省校書郎累官太僕卿
范酉新字孟申滁州人所著孝順詩一卷
元葛涃字敏問滁州人博涉經史工文辭至正間有
司舉為清流校官學者皆服其指授
明范常字子權滁州人學甚淹貫太祖召典文牘洪
武初歴遷翰林學士及致政賜詩四章人以為榮
子組官至雲南參政有修潔稱
樂韶鳳字舜儀全椒人博學能文章多智略從太
祖渡江參贊軍事洪武中拜尚書改侍講學士修
大明日歴重定洪武正韻更製釋奠先師樂章尋
移疾免復起國子司業遷祭酒弟暉以人材知開
封府禮太常卿毅諸暨州同知並知名
李傑字懷英滁州人景泰癸酉舉人官翰林待詔
有詩名又來安郝孔昭字起潛由進士令常山博
學多著述
任扃字啓敬滁州人通經術能詩有玉山樵唱集
國朝吳國對字玉随全椒人中書國鼎季弟順治戊戍
廷試第三人授編修累遷侍讀督順天學政國對才學
優贍工詩賦善書法對客運翰如飛言論風采館
閣推重子旦勖昇俱有文譽昇康熙戊午舉人
潘運皥字熙仲滁州人順治己丑進士授中書舍
人以博洽稱詩筆敏妙著有西沆紀遊諸編
和州
宋錢藻字純老和州人幼孤篤學文詞雋偉舉進士
賢良方正直言極諫諸科名動一時歴翰林侍讀
學士元豐中卒官曾鞏誌其墓
明蔣禮和州人永樂壬辰進士歴官中允文譽甚盛
後學宗為矩度
戴重字敬夫和州人崇禎時以貢授湖州推官調
廉州詩古文皆醇潔有河村集
廣德州
宋查揆深之孫熙寧中上舍生神宗問近臣舍選有
以江南查揆張汝舟對後第進士為太學博士卧
疾不起陳紆以詩悼之曰舍法得才傳黼扆古人
馳譽重賢關
何大圭字晉之廣德人年十八試禮部第一詩文
有聲
沈虚中廣德人舉進士歴官吏部尚書所著有通
鑑事類左傳國語要略考異國史要綱桐川集
明戴初字復之建平人成化丁未進士性剛介甘貧
力學有詩名歴宰三邑皆以廉稱
戈維屏字元衛廣德人萬歷辛卯舉人攻苦積學
一郡英雋皆出其門
孫振宗字簡伯廣德人萬歷壬子鄉薦家貧力學
善古文詞
夏儀字長卿廣德人良心之孫頎然玉立咳吐成
文一時名動公卿崇禎辛未進士授中書科舍人
國朝雲中官字軒臣廣德人高才生選貢文譽籍甚癸
未登進士授中書舍人為人狷潔抗直不樂仕宦
嘗授經他省辭而歸主人彊納四十金於行笥要
之明年復往不果欲還其金無便臨歿猶出金屬
其子必寄之封識如初閱六年矣
六安州
明何慶元字長人嘉靖戊戍進士文名籍甚授工部
主事分司高郵築堤以便蓄洩公私便之陞雲南
兵備乞終養不赴工古文詞著長人集
吳蘭字卿佩六安人嘉靖戊戍進士為邑令不喜
簿書改教授講道自得選直内閣母憂歸遂不復
出著書數百卷為文沖淡流暢翰墨尤遒勁有法
泗州
宋李犍招信人官國子博士著易說
國朝施端教字匪莪以貢訓宣城令范縣陞東城兵馬
指揮風雅知名又精六書工草隸所著有嘯閣集
古詩韻匯唐詩韻匯等書
錢世熹字紹文五河人明崇禎時選貢考授推官
不就選益自刻勵讀書康熙己酉庚戍聫捷制義
紙貴一時為人秉義執禮不苟合於俗未仕而卒
卒之日僅存茅屋三間
陳天篤字因其天長人生無啼聲家人疑其瘖周
歲見杜少陵宣政退朝詩似欲吟哦狀父戲之曰
識之乎則頷而笑因指首二字問之忽應聲曰天
門父駭然知其有夙慧後讀書目五行下成通儒
韓竹字一韓天長人少穎異好學工文章康熙癸
丑成進士選庶吉士授編修丙辰分校禮闈所得
皆知名士給假歸娶念父母春秋高即移疾里居
幾二十年服食不異寒素尤好行善事於鄉
江南通志卷一百六十七
