江南通志卷七十九
食貨志
關税
周司關掌國貨之節以聯門市凡貨不出於關舉其
貨罰其人(周禮)
漢武帝元光六年初算商賈(漢書)
南北朝宋大明八年詔東境去歲不稔宜廣商賈遠
近販鬻米粟者可停道中雜税自東晉至陳西有石頭
津東有方山津各置津主一人賦曹一人直水五
人以檢察禁物及亡叛者荻炭魚薪之類小津並
十分税一以入官淮水北有大市百餘小市十餘
所備置官司税歛既重時甚苦之(文獻通考)
隋文帝受禪除入市之税(文獻通考)
唐德宗時趙贊請諸道津會置吏閱商賈錢每緡税
二十竹木茶漆税十之一以贍常平本錢帝納其
策屬軍用廹蹙亦隨而耗竭不能備常平之積(文獻)
(通考)
宋建隆元年詔所在不得苛留行旅非有貨幣當算
者無得發篋搜索又詔榜商稅則例於務門無得
擅改更增損及創收(文獻通考)
李重進平以宣徽北院使李處新知揚州樞密直
學士杜韡監州稅以朝臣監州税始於此(文獻通考)
太宗淳化二年詔除商旅貨幣外其販夫販婦細
碎交易並不得收其算
景德四年詔江淮南民以柴薪渡河津者勿稅(文獻)
(通考)
大中祥符元年詔免諸路州軍農噐收稅(文獻通考)
熙寧十年以前商稅歲額徐州(七務)潁州(十一務)
楚州(八務)真州(五務)廬州(六務)揚州(七務)高郵(八務)
蘇州(五務)無為州(八務)俱五萬貫以上淮陽(二務)
婺州(八務)俱五萬貫以下海州(四務)滁州(四務)
和州(六務)泗州(七務)潤州(六務)常州(五務)江寧(五務)
宣州(九務)歙州(六務)池州(十三務)俱三萬貫以下
(文獻通考)
元祐八年權蠲商人載米力勝稅錢先是熙寧六
年蘇湖歲稔穀價比淮南十五而商船以力勝稅
不至至是蘇軾言法不稅五穀請削去力勝錢之
條而行天聖免稅之制復權蠲之(宋史)(附)蘇軾上
言(臣聞穀太賤則傷農太貴則傷末是以法不稅五穀使豐熟之鄉商賈爭糴以起太賤之價災)
(傷之地舟車輻輳以壓太費之直自先王以來未之有改也而近歲法令始有五穀力勝稅錢使商)
(賈不行農末皆病廢百王不刊之令典而行自古所無之弊法百世之下書之青史曰收五穀力勝)
(税錢自皇宋某年始也臣切為聖世病之臣頃在黃州親見累歲穀熟農夫連車載米入市不了鹽)
(茶之費所蓄之家日夜禱祠願逄饑荒又在浙西累歲親見水災中民之家有錢無穀被服珠金餓)
(死於市此皆官收五穀力勝稅錢致商賈不行之咎也臣聞以物與人物盡而止以法活人法行無)
(窮今陛下每遇災傷捐金帛散倉廩自元祐以來盖所費數千萬貫石而餓殍流亡不為少衰只如)
(去年浙中水災陛下使江西北雇船運米以救蘇湖之民盖百餘萬石又計糴本水脚官費不貲而)
(客船被差雇者皆失業破産無所告訴與其官司費耗為害如此何似削去近日所立五穀力勝稅)
(錢一條只行天聖附令免稅指揮則豐凶相濟農末皆利縱有水旱無大饑荒雖日下稍失課利而)
(災傷之地不必盡煩陛下出捐錢穀如近歲之多也今元祐編敕雖云災傷地分雖有例亦免而穀)
(所從來必自豐熟地分所過不免收稅則商賈亦自不行議者或欲立法如一路災傷則隣路免稅)
(一州災傷則隣州亦然雖以今之法小為疏通而隔一州一路之外豐凶不能相救未為良法須是)
(盡削近歲弊法專用天聖附令指揮乃為通濟臣切謂若行臣言稅錢亦必不至大段失䧟何也五)
(穀無稅商賈必大通流不載見錢必有回貨見錢回貨自皆有税所得未必减於力勝而災傷之地)
(有無相通易為賑救官司省費其利不可勝計今肆赦甚近若得於赦書帶下光益聖德收結民心)
(實無窮之利取進止)
建炎元年詔於平江崑山縣江灣浦量收海船稅
應官司回易諸軍收買物色依條收稅盖寧於海
道取給軍需而不以病民也又慮稅網太密詔牛
米柴麪民間日用所需並與罷税(文獻通考)
孝宗隆興之初凡兩淮商旅並與免税州縣續置
税場並罷之關市之征日以蠲免中興列聖仁
民之心何如哉其間貪吏並緣苛取百出私立税
場算及緡錢㪷米菜茹束薪之屬或擅用稽察措
置添置專欄收檢與吾民相刅相劘不啻讐敵虛
市有税空舟有稅以食米為酒米以衣服為布帛
皆有稅遇士大夫行李則搜囊發篋目以興販甚
者貧民博易𤨏細於村落指為漏稅輙加以罪空
身行旅亦白取百金方紆路避之則攔截呌呼或
有貨物則抽分給賞斷罪倍輸倒囊而歸矣聞者
咨嗟則指曰是大小法場也是以中興以來申明
越津欄稅之禁其告漏稅不實者坐之如例外多
收投子錢許民越訴是宜商賈之利通而民生之
用足雖中興再造民力已竭而不至於甚困者皆
此之由也(文獻通考)
元至元七年定三十分取一之制以銀四萬五十錠
為額(續文獻通考)
二十六年大增天下商稅江南為二十五萬錠(續文)
(獻通考)
明永樂元年奏准凡嫁娶喪祭時節上送禮物染練
日織布疋及買已税之物或船隻車輛運自已貨
物并農用之噐各處小民蔬果非興販者俱免税
(明會典)
十年令各處廵按御史及按察司官體察凡有以
該稅鈔數倍增收及將𤨏碎之物一概勒稅者治
以重罪(明會典)國初止有商稅未嘗有船鈔至宣德
四年始設鈔關凡七所内滸墅(戶部差)淮安揚州
(俱南京戶部差)滸墅本色鈔五百八十六萬餘貫錢一
一千一百七十三萬餘文折色船料正餘銀三萬
九千九百餘兩淮安本色鈔三百萬餘貫錢六
百萬餘文折色船料正餘銀二萬二千七百餘兩
揚州本色鈔一百六十九萬餘貫錢三百三十
八萬餘文折色船料正餘銀一萬二千九百餘兩
(續文獻通考)
以鈔法不行設關收鈔量舟大小修廣而差其額
謂之船料不稅其貨惟臨清北新則兼收貨稅(王鴻)
(緒明史稿)
正統六年罷上新河監收船鈔官(續文獻通考)
成化元年令各處船料鈔俱錢鈔中半兼收每錢
四文折鈔一貫(明會典)
罷蘇州淮揚等處收船料鈔(續文獻通考)
四年罷蘇杭鈔關(續文獻通考)
七年復設各差主事監收(續文獻通考)
七年工部尚書王復始請添部屬三員分往太平
蕪湖等處抽分竹木變銀為營繕費是年所得僅
千兩後至者以多得為能至萬餘兩歲歲加增(明典)
(彙)
弘治六年令各關照彼中則例每鈔一貫折銀三
釐每錢七文折銀一分(明會典)
七年令各處鈔關經過官民糧米剥船俱免納錢
鈔(明會典)
嘉靖九年題准各鈔關丈量船隻止以成尺為限
此外零數不許逐寸科取(續文獻通考)
四十一年奏准荆州蕪湖九江兩浙滸墅淮安揚
州各關主事歲額定數外務將餘饒悉入公帑(續文)
(獻通考)
四十五年題准稅淮安府過壩米麥雜糧每石徵
銀一釐抵補本府所屬税銀民壯帶徵軍餉(明會典)
隆慶元年議准揚州滸墅二鈔關凡船隻從上江
來者查無九江船稅票責令補納船料(續文獻通考)
二年令北新淮安揚州滸墅等各鈔關主事各鑄
給關防撰給勅書(續文獻通考)
三年給事中鄭大經疏言各鈔關商稅歲入不貲
而獨委柄於一主事利權所在易以不肖之心乘之
自後征𣙜事仍勅各該撫按於府佐貳中選委一
員佐之戶部覆鈔關錢糧主事既不經收必得府
官管理乃能濟事但各鈔關去府城遠近不一如
九江揚州杭州鈔關去府近者宜責令知府收解
其滸墅臨清河西務淮安等關去府稍遠商舶往
還不便則委佐貳官就關經收詔可(明典彙)
四年題准稅淮安府過壩脚頭斛夫銀每年約九
千二百餘兩聽給漕運官軍月糧并河道衙門支
用(明會典)
五年題准稅淮安過壩牙銀之半以備漕運官軍
(月)糧(明會典)
六年令各鈔關折收銀兩
萬歴十一年議准革淮安過壩斛抽脚抽等稅通
行兩京十三省各撫按官嚴查所屬一應無名課
稅盡數查革(明會典)
崇禎初增關課每兩一錢(王鴻緒明史稿)
三年復增二錢(王鴻緒明史稿)
十三年增各關稅二十萬兩(王鴻緒明史稿)
國朝順治二年詔崇禎三年折色徵收内扣銅觔銀買
銅解部(每觔六分五釐算)
四年奉
旨米麥係民間日用准免料部議明季則例米麥俱納加
補今應納加平船料若農船装載米麥不在此例
十七年主事李繼白書籍過關免料
康熙四年正月奉
上諭諭戶工二部各省設立關税原期通便商賈以充國
用向因錢糧不敷故定例將收稅溢額者加級紀錄以
示鼓勵遂致各差官員務求溢額以圖加級紀錄因而
騷擾地方困苦商民殊為不合以後稅課務照額徵收
缺額者處分溢額者加級紀錄之例永應停止其輪流
差遣官員亦應停罷併税課作何徵收著議政王貝勒大
臣九卿科道會議具奏特諭
九月奉
上諭諭戶工二部各省鈔關之設原期通商利民以資國
用非欲其額外多徵擾害地方近聞各處收稅官員希
圖肥已任用積蠧地棍通同作弊巧立名色另設等秤
於定額之外恣意多索或指稱漏稅妄拿過往商民拷
詐或將民間日用細𤨏之物及衣帽等類原不抽稅者
亦違例抽稅或商賈已經報稅不令過關口故意遲延
勒掯遂其貪心乃已此等弊端甚多難以枚舉違背國
法擾害商民殊為可惡嗣後各地方官員俱著洗心滌
慮恪遵法紀務期商賈通便地方相安如仍行前項情
弊在内著科道官在外著該督撫參奏從重治罪决不
饒恕如該督撫不參奏别經首發該督撫以徇情治罪
爾部即遵諭行特諭
十四年十月戶部題覆本部疏議得戶部疏稱
今當兵餉浩繁需用錢糧之際必揀選賢能不論
俸次滿漢司官各該部滿漢堂官選出咨送臣部
並筆帖式亦選賢能至於定例内缺額者照分數
議處溢額者並無議叙之處今正需用錢糧浩繁
之際而缺額反多將官員筆帖式作何處分議叙
等語查定例内如欠不及半分者罰俸一年欠半
分以及一分以上者降一級調用欠二分以上者
降二級調用欠三分以上者降三級調用欠四分
以上者降四級調用欠五分以上者革職等語今
議得欠不及半分者降一級留任餘照現定例遵
行至一年額稅全完者紀錄一次溢銀一千兩者
加一級溢銀二千兩者加二級溢銀三千兩者加
三級溢銀四千兩者加四級溢銀五千兩以上者
以應陞之缺先用關差官員一概不准捐納筆帖
式等並無責任停其選差仍照俸次差遣亦不准
其議叙處分其出差監督等不令督撫管轄或地
方實有紛亂河道壅阻大兵何日過往封船該監
督速行呈報戶部即移咨督撫查壅阻月日情形
據實具題考核若有謊報情弊該督撫不據實具
題一併嚴加處分至王公文武大小各官伊等家
人任意往來關津欺壓作害并兵民商人指稱王
公文武各官之名借端強行欺壓嚴禁在案今若
有此等行者該監督查挐報部照例處分如有地
方惡棍擾害商民強霸地方該監督等不時嚴查
挐懲又有抗違者指名報部照光棍例處分該監
督等將本衙役及家人不行嚴管任其苛索商民
將監督照罪之輕重處分康熙十四年出差官員
回日亦照此例遵行奉
旨依議
二十年十二月二十日雲貴蕩平
詔條内開各處關差如有將不應納稅之物額外横征差
役四出分踞津隘擾害商民者該督撫題參若不行題
參事情發覺一併從重治罪
二十八年二月十一日
聖駕南廵奉
上諭諭尚書張玉書等各處榷關原有則例朕舟行所至
諮訪過關商民每不難於輸納額税而以稽留關次不
能速過為苦𣙜關官員理宜凜奉屢頒諭旨恤商惠民
豈可反貽商民之累自今應力除積弊凡商民抵關交
納正税即與放行毋得稽留苛勒以致苦累違者定行
從重處分爾等可即傳諭俾一體奉行稱朕意焉特諭
雍正元年奉
恩詔各關差除正額錢糧外加添贏餘銀兩作何減除之
處該部查議具奏
五年閏三月十四日兼理滸墅關税務高斌奏准
豆税將樑頭大船簽量多者依數每石二分六釐
遞加所刮餘豆每石亦止二分六釐小販船隻准
其寬減輸納(附)高斌奏略(滸關則例如豆税一項名曰加補料有樑頭小)
(販之分小販則例每石税銀七分樑頭一丈八尺者税銀六十七兩三錢奴才到任收税見樑頭一)
(丈八尺者交銀七十七兩五錢三分又外加銀二十餘兩不等細問原由據山陽江都樑頭船戶呈)
(稱丈八之船原照則例納銀六十七兩三錢後因有將船改造深寬者是以往年有均鈔之請以簽)
(量擔數作樑頭丈尺如丈八樑頭以二千九百八十二石為率納銀七十七兩五錢三分合計每石)
(二分六釐若内有不及數者則按二分六釐一石遞減如逾數者亦照此例遞加倘有過於船艙限)
(槽之上是在本船之外所刮餘豆照小販例上納此實至公之道衆商遵行已久等語查小販則例)
(每石税銀七分樑頭止收二分六釐相去懸殊以致從前小販豆貨雖寬至五分一石仍不抵關多)
(皇仁被樑頭包攬奴才仰體照現收米税之例每石收寬減招徠將小販豆船)
(銀四分而小販客商俱踴躍來關急公完納其樑頭大船據稱有改造深寬循照舊例逐船簽量多)
(者依數每石二分六釐遞加所刮餘豆每石亦止二分六釐所收銀兩俱入庫歸併贏餘儘數彙解)
(特是部定則例一丈八尺加補止納銀六十七兩三錢因此歷任親填簿内俱照則例填寫其餘銀)
(兩概不登填是以奴才任内亦循向例填寫冄四思維相沿已久但樑頭船戶完税數多填簿數少)
(旨部頒未兒疑議且將奉力奉行竟為虚文故套仰祈之印薄並未經實)
(皇上勅部定議嗣後將部發商人親填簿俱令照日收實數登填不必止照額數扣報贏餘錢糧盡數據實)
(填寫庶税關收課革除陋弊實力奉行而刁頑商船亦不得借詞疑議)
七年二月二十三日奉
上諭各關開放船隻之處向例有部頒號簿以便稽查兹
聞各關另設私簿徵收惟於報部之日始將號簿挨日
填造其意以水路船隻往來多寡不齊若據實填簿則
不能有逐日徵收之數目恐干駁查是以設勻𣲖填造
如此則簿内全非實在數目與商船過稅串票毫不相
符殊非政體且凡事據實則可以無弊作偽則弊竇叢
生今既任意勻𣲖填造則號簿亦為虛設矣嗣後各關
於部頒號簿務須據實填寫如無船隻過税之日亦即
註明不得仍蹈前轍如敢故違定行嚴加議處該部亦
不得混行指駁致滋弊端欽此
八年蘇州廵撫尹繼善題通州缺額商税奉
旨自康熙三十五年至雍正三年蠲免銀一萬七千六百
五十兩四錢八分
各關全料平料加平料加補料新舊則例
明宣德年間長船剥船贑船河船焦湖船槳船沙船
四尺(鈔二十五貫)四尺一寸(鈔二十六貫)
四尺二寸(鈔二十七貫)四尺三寸(鈔二十八貫)
四尺四寸(鈔二十九貫)四尺五寸(鈔三十貫)
四尺六寸(鈔三十二貫)四尺七寸(鈔三十四貫)
四尺八寸(鈔三十六貫)四尺九寸(鈔三十八貫)
以上至弘治元年蠲免不收
嘉靖九年沙船河船□船航船五尺起至一丈四
尺止(每鈔一貫折銀三釐每錢七文折銀一分)
五尺(鈔一十貫該錢二十文折銀六分)
六尺(鈔二十貫該錢四十文折銀一錢二分)
七尺(鈔三十貫該錢六十文折銀一錢八分)
八尺(鈔三十五貫該錢七十文折銀二錢一分)
九尺(鈔五十賈該錢一百文折銀三錢)
一丈(鈔八十貫該錢一百六十文折銀四錢八分)
一丈一尺(鈔一百一十貫該錢二百二十六文折銀六錢六分)
一丈二尺(鈔一百四十貫該錢二百八十文折銀八錢四分)
一丈三尺(鈔二百七十貫該錢三百四十文折銀一兩零二分)
一丈四尺(鈔二百貫該錢四百文折銀一兩二錢)
長船川船烏船贑船六尺起至一丈四尺止
六尺(鈔三十貫該錢六十文折銀一錢八分)
七尺(鈔四十五貫該錢九十文折銀二錢七分)
八尺(鈔六十貫該錢一百二十文折銀三錢六分)
九尺(鈔七十五貫該錢一百五十文折銀四錢五分)
一丈(鈔一百一十五貫該錢二百三十文折銀六錢九分)
一丈一尺(鈔一百六十五貫該錢三百三十文折銀九錢九分)
一丈二尺(鈔一百九十五貫該錢三百九十文折銀一兩一錢七分)
一丈三尺(鈔二百二十五貫該錢四百五十文折銀一兩三錢五分)
一丈四尺(鈔二百五十五貫該錢五百一十文折銀一兩五錢三分)
以上止以成丈成尺算其寸數畸零蠲免
二十五年沙船河船□船航船俱號平料(每鈔十貫遞減)
(一分每千貫减銀一兩)
五尺(鈔一十貫該錢二十文折銀五分)
六尺(鈔二十貫該錢四十文折銀一錢)
七尺(鈔三十貫該錢六十文折銀一錢五分)
八尺(鈔三十五貫該錢七十文折銀一錢七分五釐)
九尺(鈔五十貫該錢一百文折銀二錢五分)
一丈(鈔八十貫該錢一百六十文折銀四錢)
一丈一尺(鈔一百一十貫該錢二百二十文折銀五錢五分)
一丈二尺(鈔一百四十貫該錢二百八十文折銀七錢)
一丈三尺(鈔一百七十貫該錢三百四十文折銀八錢五分)
一丈四尺(鈔二百貫該錢四百文折銀一兩)
長船川船烏船贑船俱號全料
六尺(鈔三十貫該錢六十文折銀一錢五分)
七尺(鈔四十五貫該錢九十文折銀二錢二分五釐)
八尺(鈔六十貫該錢一百二十文折銀三錢)
九尺(鈔七十五貫該錢一百五十文折銀三錢七分五釐)
一丈(鈔一百一十五貫該錢二百三十文折銀五錢七分五釐)
一丈一尺(鈔一百六十五貫該錢三百三十文折銀八錢二分五釐)
一丈二尺(鈔一百九十五貫該錢三百九十文折銀九錢七分五釐)
一丈三尺(鈔二百二十五貫該錢四百五十文折銀一兩一錢二分五釐)
一丈四尺(鈔二百五十五貫該錢五百一十文折銀一兩二錢七分五釐)
後奉例輪收本折仍舊徵銀六分起解遇該
納本色年分内將五分收買錢鈔扣留一分
解京
萬歷年間平料
五尺(鈔一十貫該錢二十文折銀七分)
六尺(鈔二十貫該錢四十文折銀一錢四分)
七尺(鈔三十貫該錢六十文折銀二錢一分)
八尺(鈔三十五貫該錢七十文折銀二錢四分五釐)
九尺(鈔五十貫該錢一百文折銀三錢五分)
一丈(鈔八十貫該錢一百六十文折銀五錢六分)
一丈一尺(鈔一百一十貫該錢二百二十文折銀七錢七分)
一丈二尺(鈔一百四十貫該錢二百八十文折銀九錢八分)
一丈三尺(鈔一百七十貫該錢三百四十文折銀一兩一錢九分)
一丈四尺(鈔二百貫該錢四百文折銀一兩四錢)
加平料
六尺(鈔三十貫該錢六十丈折銀二錢一分)
七尺(鈔四十五貫該錢九十文折銀三錢一分五釐)
八尺(鈔六十貫該錢一百二十文折銀四錢二分)
九尺(鈔七十五貫該錢一百五十文折銀五錢二分五釐)
一丈(鈔一百一十五貫該錢二百三十文折銀八錢零五釐)
一丈一尺(鈔一百六十五貫該錢三百三十文折銀一兩一錢五分五釐)
一丈二尺(鈔一百九十五貫該錢三百九十文折銀一兩三錢六分五釐)
一丈三尺(鈔二百二十五貫該錢四百五十文折銀一兩五錢七分五釐)
一丈四尺(鈔二百五十五貫該錢五百一十文折銀一兩七錢八分五釐)
補料
五尺(鈔二十貫該錢四十文折銀一錢四分)
六尺(鈔四十貫該錢八十文折銀二錢八分)
七尺(鈔六十貫該錢一百二十文折銀四錢二分)
八尺(鈔七十貫該錢一百四十文折銀四錢九分)
九尺(鈔一百貫該錢二百文折銀七錢)
一丈(鈔一百六十貫該錢三百二十文折銀一兩一錢二分)
一丈一尺(鈔二百二十貫該錢四百四十文折銀一兩五錢四分)
一丈二尺(鈔二百五十貫該錢五百六十文折銀一兩九錢六分)
一丈三尺(鈔三百四十貫該錢六百八十文折銀二兩三錢八分)
一丈四尺(鈔四百貫該錢八百文折銀二兩八錢)
加補料
六尺(鈔六十貫該錢一百二十文折銀四錢二分)
七尺(鈔八十貫該錢一百八十文折銀六錢三分)
八尺(鈔一百二十貫該錢二百四十文折銀八錢四分)
九尺(鈔一百五十貫該錢三百文折銀一兩零五分)
一丈(鈔二百三十貫該錢四百六十文折銀一兩六錢一分)
一丈一尺(鈔三百三十貫該錢六百六十文折銀二兩三錢一分)
一丈二尺(鈔三百九十貫該錢七百八十文折銀二兩七錢三分)
一丈三尺(鈔四百五十貫該錢九百文折銀三兩一錢五分)
一丈四尺(鈔五百一十貫該錢一千零二十文折銀三兩五錢七分)
南來空船北來空船俱不納料回空糧船装
載貨物以艙口貨算納
崇禎五年
七尺(平料銀二錢一分加平料銀三錢一分五釐補料銀四錢二分加補料銀六錢三分)
八尺(平料銀二錢四分五釐加平料銀四錢二分補料銀四錢九分加補料銀八錢四分)
九尺(平料銀三錢五分加平料銀二錢二分五釐補料銀七錢加補料銀一兩零五分)
一丈(平料銀五錢六分加平料銀八錢零五釐補料銀一兩一錢二分加補料銀一兩六)
(錢一分)
一丈一尺(平料銀七錢七分加平料銀一兩一錢五分五釐補料銀一兩五錢四分)
(加補料銀二兩三錢一分)
一丈二尺(平料銀九錢八分加平料銀一兩三錢六分五釐補料銀一兩九錢六分)
(加補料銀二兩七錢三分)
一丈三尺(平料銀一兩一錢九分加平料銀一兩五錢七分五釐補料銀二兩三錢)
(八分加補料銀三兩一錢五分)
一丈四尺(平料銀一兩四錢加平料銀一兩七錢八分五釐補料銀二兩八錢加補)
(料銀二兩五錢七分)
一丈五尺(平料銀一兩五錢四分加平料銀一兩九錢九分五釐補料銀三兩零八)
(分加補料銀三兩九錢九分)
一丈六尺(平料銀一兩六錢八分加平料銀二兩二錢零五釐補料銀一兩三錢六)
(分加補料銀四兩四錢一分)
一丈七尺(平料銀一兩八錢二分加平料銀二兩四錢一分五釐補料銀三兩六錢)
(四分加補料銀四兩八錢三分)
一丈八尺(平料銀一兩九錢六分加平料銀二兩六錢二分五釐補料銀三兩九錢)
(二分加補料銀五兩二錢五分)
國朝順治十二年樑頭
七尺(平料銀四錢二分加平料銀六錢三分補料銀八錢四分加補料銀一兩二錢六分)
八尺(平料銀四錢九分加平料銀八錢四分補料銀九錢八分加補料銀一兩六錢八分)
九尺(平料銀七錢加平料銀一兩零五分補料銀一兩四錢加補料銀二兩一錢)
一丈(平料銀一兩一錢二分加平料銀一兩六錢一分補料銀二兩二錢四分加補料銀)
(三兩二錢二分)
一丈一尺(平料銀一兩五錢四分加平料銀二兩三錢一分補料銀三兩零八分加)
(補料銀四兩六錢二分)
一丈二尺(乎料銀一兩九錢六分加平料銀二兩七錢三分補料銀三兩九錢二分)
(加補料銀五兩四錢六分)
一丈三尺(平料銀二兩三錢八分加平料銀三兩一錢五分補料銀四兩七錢六分)
(加補料銀六兩三錢)
一丈四尺(平料銀二兩八錢加平料銀三兩五錢七分補料銀五兩六錢加補料銀)
(七兩一錢四分)
一丈五尺(平料銀三兩零八分加平料銀三兩九錢九分補料銀六兩一錢六分加)
(補料銀七兩九錢八分)
一丈六尺(平料銀三兩三錢六分加平料銀四兩四錢一分補料銀六兩七錢二分)
(加補料銀八兩八錢二分)
一丈七尺(平料銀三兩六錢四分加平料銀四兩八錢三分補料銀七兩二錢八分)
(加補料銀九兩六錢八分)
一丈八尺(平料銀三兩七錢二分加平料銀五兩二錢五分補料銀七兩八錢四分)
(加補料銀一十兩五錢)
康熙二十五年四月戶部照監督高璜供稱量船
徵收則例頒行各關
七尺(平料銀一兩七錢加平料銀八兩一錢補料銀九兩一錢加補料銀一十一兩一錢)
八尺(平料銀三兩一錢加平料銀一十一兩二錢補料銀一十二兩二錢加補料銀一十)
(六兩二錢)
九尺(平料銀四兩二錢加平料銀一十四兩三錢補料銀一十五兩三錢加補料銀二十)
(四兩三錢)
一丈(平料銀五兩三錢加平料銀一十六兩四錢補料銀一十七兩四錢加補料銀二十)
(九兩四錢)
一丈一尺(平料銀七兩四錢加平料銀二十兩五錢補料銀二十一兩五錢加補料)
(銀三十四兩五錢)
一丈二尺(平料銀八兩五錢加平料銀二十四兩六錢補料銀二十五兩六錢加補)
(料銀三十九兩六錢)
一丈三尺(平料銀九兩六錢加平料銀二十八兩七錢補料銀二十九兩七錢加補料)
(銀四十四兩七錢)
一丈四尺(平料銀一十兩七錢加平料銀三十三兩三錢補料銀三十三兩八錢加)
(補料銀四十九兩八錢)
一丈五尺(平料銀一十一兩八錢加平料銀三十八兩九錢補料銀三十九兩九錢)
(加補料銀八錢四十九兩)
一丈六尺(平料銀一十二兩九錢加平料銀四十二兩一錢補料銀四十二兩一錢)
(加補料銀五十九兩一錢)
一丈七尺(平料銀一十四兩一錢加平料銀四十六兩二錢補料銀四十七兩二錢)
(加補料銀六十三兩二錢)
一丈八尺(平料銀一十五兩二錢加平料銀五十一兩三錢補料銀五十二兩三錢)
(加補料銀六十七兩三錢)
龍江關兼管西新關
按龍江關抽分口岸有上新河大關下關大勝關
河定橋東壩芮嘴和含二套口龍潭沙漫洲儀徵
河口鎮江口等處抽收竹木簰筏等項船契石灰
蘆料牙鈔等項明代係南京工部堂官劄差委員
外郎管理
國初因之歷差工部司官每歲更替康熙六十一年
令地方官兼收雍正元年歸併江蘇廵撫兼管雍
正六年江寧織造管理又按明代有西關收落
地税專差戶部主事管理轄都税江東龍江朝陽
聚寳五司抽收出入商税又有新江關抽通濟太
平神策等門民間各商進城之税并浦口江浦石
磧王溝趙溝觀音門等口岸客商所販各畜入城
之税及五城田地山蕩租銀係内監經收
國朝順治二年内院洪承疇題准新江關并入西關
名西新關差戶部司官督理其抽分設有都税司
大使一員司出城雜税龍江司兼管江東司大使
一員聚寳司兼管朝陽司大使一員司入城雜稅
茶引所大使一員專司茶稅又有抽收落地鈔船
契等項及五口岸抽分厰觀音門下關各處牛羊
等項又聚寳通濟太平神策各門鄉猪等錢糧又
觀音門船鈔五城并瓦屑竹木厰地租皇厰河陽
税等項康熙十年將西新關稅務并入龍江關
龍江額稅正銀四萬六千七百一十五兩七錢六
分八釐(原額銀三萬六十兩歴年溢額銀十萬八百三十八兩内除給本關胥役工食銀一百)
(二十二兩二錢三分二釐額定正銀如今數)額解銅觔脚價歸正銀
一萬七百六十九兩二錢二分五釐(原辦工部銅二十一萬五)
(千三百八十四觔八兩康熙五十一年奉部文於藩庫給發其銅觔水脚餘銀每銅一觔脚價五分)
(歸入正項共銀如今數仍贏餘銀兩儘征儘解他關同此例)
西新額稅正銀三萬三千六百八十四兩(原額銀二萬八)
(千三百兩歴年溢額銀五千三百八十四兩額定正銀如今數)額解銅觔脚價
歸正銀七千六百九十二兩三錢三分
滸墅關
按元至正間始於長洲縣滸墅置抽分竹木埸税
客商往來貨物多寡無定額明洪武初設官置埸
於蘇州閶門葑門平望抽分竹木柴炭等物尋罷
草止設廵檢司盤詰宣德四年設立鈔關收船料
鈔差御史及戶部官監收
國朝因之每歲輪差部屬督理雍正元年歸併蘇州廵
撫委地方官監收二年蘇州織造管理其所轄口
岸舊有三橋七港及徐六涇等處又添設常熟之
嚴塘庄橋横塘橋金匱常熟交界之楊尖王庄金
匱之鴨陣橋九里橋六市等處其徵收則例船料
按樑頭廣狹及貨物粗細納銀多寡遞有等差康
熙二十五年𣙜司桑格題定樑頭丈尺分别貨色
立為規制雍正六年不分樑頭小販俱按石徵收
輕重畫一刊榜曉示商民稱便
額稅正銀一十六萬八千七百九兩七分五釐(原額)
(銀一十一萬三千九百四十六兩八錢七分五釐歴年溢額銀五萬四千七百六十二兩二錢額定)
(正銀如今數)
額解銅觔脚價歸正銀二萬二千四百四十兩二
錢一分二釐五毫
海關
按江海抽分設於康熙二十四年抽收一切航海
稅鈔每年輪差部員六十一年歸併江蘇廵撫兼
管委地方官監收其所轄各海口計二十二處分
隸蘇松常鎮淮揚六府泰通二州除淮屬廟灣等
四口於雍正七年奉文歸併淮關外現存劉河施
翹河黃田瀾港漴缺任家港吳淞七了白茆孟河
黃家港小海口石庄吕四徐六涇福山新開河當
沙頭等處
額税正銀二萬一千四百八十兩三錢三分(原額銀二)
(萬三千一十六兩三錢三分雍正七年將廟灣新溝朦朧佃湖等口岸歸併淮𣙜報除正額一千五)
(百三十六兩實存正額如今數)額解銅觔脚價歸正銀二千五
百兩
淮安關兼淮安倉清江厰又歸併宿遷關廟
灣口税務
按淮安關自明宣德四年始設舊例重河贛剥航
棹等船騐樑頭收銀五尺者二分九釐有奇以上
漸加重長烏船騐樑頭收銀五尺者五分八釐有
奇以上漸加
國朝雍正六年監督請改照客販畫一徵收又按淮
安倉清江厰設自明季
國朝因之康熙九年將戶倉工厰歸併淮關雍正五
年將宿遷關歸併淮關七年又將江海關之廟灣
口就近交與淮安關管理其稽查南來客販之朦
朧口稽查本地糧食之板湖口向屬廟灣所管一
併歸於淮安關
關倉厰三關額税正銀一十五萬七百二十八兩
九錢九分(淮安關原額銀五萬四十七兩九錢順治十三年溢額銀八千二百五十二兩)
(一錢共銀五萬八千三百兩歸併淮安倉清江厰原額并溢額銀九萬二千四百二十八兩九錢九)
(分額定正銀如今數)額解銅觔脚價歸正銀一萬五千三
百八十四兩六錢
宿遷關額税銀五萬兩(原鈔銀七千六百兩契税銀四千二百二十四兩石)
(價銀八百二十兩徐屬銅蕭碭豐沛五縣額徵陸稅銀四百五十六兩共該額銀一萬三千一百兩)
(内石價銀八百二十兩每年例發河工支用其鈔税并五州縣陸税銀兩解部雍正元年為請裕税)
(課等事案内溢額銀三萬六千九百兩共如今額)
廟灣口額税銀一千五百三十六兩
揚州關兼管瓜洲儀徵河餉
按元及明初止設有河泊所管收商課宣德四年
始設鈔關收船料鈔弘治元年始治浮梁遣御史
及戶部官監收其始錢鈔兼行後則專解本色及
明末加增新餉與各關事例相同
國朝每歲輪差部員管理雍正元年歸併江蘇廵撫委
員收税其口岸有芒稻河邵伯鎮便益門等處其
徵收則例船料按樑頭數目自五尺至丈八止大
民船自一艙至六艙止各納糧有差竹木簰筏每
拖納二十甲鹽船每隻納丈八平料儀徵河餉
銀原屬儀徵縣徵解後因缺額於康熙三年歸併
瓜洲由牐瓜洲牐税原屬揚州府揚河江防同
知監收雍正五年歸併揚州鈔關徵收又勝家
壩落地税原屬泰州税局大使徵收雍正六年亦
歸揚州鈔關照則例徵收
揚州關額税正銀四萬四千八百八十三兩九錢
有奇(原額銀二萬八千六百七十二兩八錢有奇歴年溢額銀一萬六千二百一十一兩一錢)
(有奇額定正銀如今數)額解銅觔脚價歸正銀七千六百
九十二兩三錢五分
瓜洲儀徵額税各欵銀四萬兩(瓜洲山牐原額徵河餉銀三千三百)
(三十三兩三錢有奇儀徵縣河餉銀三千三百三十三兩三錢有奇又儀徵民船木䌫儘收儘解各)
(欵於康熙二十年總河靳輔銀題加增銀一千兩每年額徵完解瓜儀河餉共七千六百六十六)
(兩六錢有奇又江蘇廵撫增操餉斛脚扣餉銀一萬一千七百六十九兩有奇雍正元年總督查弼)
(納有題每年照豐歲溢額銀增二萬五百六十三兩奇每年合河撫督題增操餉斛脚扣餉共額)
(徵銀四萬兩)
蕪湖關
按蕪湖有戶工兩關工部抽分設於明成化七年
戶部鈔關設於崇禎三年
國初因之分遣兩部司官管理康熙十年併工關於
戶關歲遣部屬一員雍正元年歸併安徽廵撫令
地方官兼管抽收其口岸沿江河港有金柱口收
戶關稅清弋新庄二口收工關税裕溪泥汊二口
戶工兩關兼收其東河内河浮橋下關瀂港淜港
大信八處司稽察廵查
戶關額税正銀一十三萬八千四百九十六兩(原額)
(銀八萬七千三百三十七兩八錢歴年溢額銀五萬一千一百五十八兩二錢額定正銀如今數)
額解銅觔脚價歸正銀一萬八千四百二十三兩
七分五釐
工關額稅正銀五萬五千五百三十兩七錢七分
(原額銀四萬五千三百兩康熙二十五年增銅價一萬二百三十兩七錢七分額定正銀如今數)
額解銅觔脚價歸正銀一萬四千六百一十五兩
三錢八分五釐
鳳陽倉關
按鳳陽倉關原管收蘇松常鎮安寧太廬鳳淮揚
十一府滁州來安全椒三州縣并鳳陽中右等八
衞一所以及河南八府一州屬并飛熊英武廣武
三衞民屯本折錢糧内除河南所屬徑解河南布
政司外其一應米麥錢糧於康熙三十三年俱歸
併糧道管收今税額乃正陽臨淮二關所收也正
陽關在正陽鎮明成化元年始立止税船鈔&KR2350;篷
竹木排炭無過往落地及魚茶酒醋雜項諸税屬
鳳陽府通判管理
國朝順治八年歸併鳳陽倉差康熙二十年科臣條奏
添設盱眙亳州二口税務臨淮關在臨淮縣明成
化元年設部推大使一員管理
國朝因之順治八年聽鳳陽倉差監督自倉糧歸併糧
道之後於康熙三十四年移駐正陽鎮設立關署
於壽州西南六十里專管正陽臨淮二關康熙五
十五年歸安慶廵撫監收委地方官管理其口岸
因添設盱亳二口凡支河岐(缺)爐橋長淮衞鳳
陽府城舊徵收外又增設懷遠澗溪(缺)埠暨正陽
大沙二關等處至鳳陽府城於康熙五十五年因
非係通衢皆市井販賣停其徵收雍正六年又將
各口岸增減畫一刊榜曉示商民稱便
額税正銀七萬九千八百三十九兩(舊正陽關原額二萬七兩)
(臨淮關原額一千八百兩又併徵亳州盱眙税課四萬一千一百一十五兩八錢三分歴年溢額銀)
(一萬六千九百一十六兩一錢七分額定正銀如今數)額辦銅觔脚價歸
正銀一萬三百二十兩六錢
雜税附
康熙四十三年浙江道御史王瑋條奏田房税契
用司頒契尾時江蘇安徽等屬皆遵照此例雍正
六年正月奉
旨准河南總督田文鏡之請徵收田房税契銀兩飭令直
隸各省布政司將契紙契根印發各州縣存契根
於官以契紙發各紙鋪聽民買用俟民間立契過
戸納税之時令買主照契填入契根各用州縣之
印將契紙發給納戶收執其契根於解税時一併
解司核對至典業亦如賣契例若地方官稽察有
方能據實報出税銀至千兩以上者交部分别議
叙
一田房税給發契紙徵收儘徵儘解各州縣同
雍正十三年十二月初六日奉
上諭民間買賣田房例應買主輸税交官官用印信鈐蓋
契所以杜奸民捏造文劵之弊原非為增國課而牟其
利也後經田文鏡創為契紙契根之法預用布政司印
信發給州縣行之既以書吏夤緣為奸需索之費數十
倍於從前徒飽吏役之壑甚為閭閻之累不可不嚴行
禁止嗣後民間買賣田房著仍照舊例自行立契按則
納税地方官不得額外多取絲毫將契紙契根之法永
行停止至於活契典業者乃民間一時借貸銀錢原不
在買賣納税之例嗣後聽其自便不必投契用印收取
税銀其地方官徵收税課多者亦停其議叙仍著各該
督撫嚴飭藩司時加察訪倘有吏書索詐侵蝕等弊立
即嚴行究處毋得稍為寬縱再在京兩翼收税之處亦
照此例行
一牙帖税每帖一張税銀四錢五分以至一兩不
等每年儘徵儘解各州縣同
一花布牛驢猪羊等税銀每兩三分每年儘徵儘
解各州縣同
一典鋪每戶輸銀五兩增歇不一各州縣同
一江蘇布政使經歴司佃民税給發契紙儘收儘
解
一江寧都税司經徵騾馬税無定額按季同雜税
彙解
一江寧都税司房税給發契紙儘收儘解
一淮安淮防廳並揚州江都儀徵通州如臯四州
縣洲場税給發契紙儘收儘解
一揚州府税課司商税額銀一千二百一十八兩
四錢遇閏加銀三十三兩三錢三分三釐有奇兩
淮鹽運司代辦
一揚州府揚防廳額徵由牐商税並加增銀三萬
一千二百八十一兩五錢九分五釐有奇經徵官
自行解部
一徐州府課程等税銀每年儘收儘解
一儀徵縣由牐樑頭操撫扣餉並賠補缺額共銀
一千七百五十三兩二錢遇閏加銀一百兩
一儀徵縣税課局額徵商税銀二千二百三十八
兩七錢五分八釐有奇遇閏加銀三兩六分三釐
有奇
一高郵州商税操賞裁解充餉銀三兩七錢
一揚州府邵伯司應徵門攤税銀五十七兩二錢
二分二釐係府具批解司彙同雜税解部
一通州税課局額徵商税銀八百六兩八分四釐
有奇遇閏加銀三兩二錢九分一釐有奇
一如臯縣靛花油餅等税銀每年儘收儘解
一京口將軍經收八旗騾馬税銀亦無定額每年
儘收儘解令鎮江府具批解司彙入雜税達部
一合肥縣廬江縣巢縣六安州霍山縣五州縣商
税一欵每兩三分每年儘徵儘解
一壽州虹縣泗州三州縣有魚税一欵按價每兩
三分每年儘徵儘解
一街口司廵檢報徵船税銀九百六十兩有奇内
除銀八百兩有奇歸入丁地案内另册奏報實該
銀一百六十兩
一長淮衞徵收牙帖税銀儘徵儘解與州縣同
一泗州李良橋等五處商税銀二十兩八錢八分
麯税銀三兩牙税銀儘徵儘解俱於雍正十三年
歸入寳應縣徵收
江南通志卷七十九
