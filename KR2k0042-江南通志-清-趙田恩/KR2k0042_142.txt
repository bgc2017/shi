江南通志卷一百四十三
人物志
宦績(五)(鎮淮二府)
鎮江府
漢左恢曲阿人官至尚書左丞京師稱其清高後遷
會稽太守子忠為邑令有異政
三國吳殷禮字德嗣雲陽人少起微賤顧邵拔而友
之為立聲譽孫權召除郎中同張温使蜀諸葛亮
歎之曰東吳菰蘆中乃有此人遷零陵太守卒於官
子基才學知名著通語數十篇
唐馬懷素字惟白丹徒人擢進士篤學謙慎時推長
者累官左臺監察御史魏元忠為張易之所構謫
嶺表崔貞慎餞之武后令懷素按崔反狀使者迫
促懷素執不從崔獲免又劾罷李迥秀權貴謁請
不能阿撓開元初進弘文館學士與褚無量分日
侍讀待以師禮卒諡曰文
史務滋宣州溧陽人累吏勞遷司賓卿進拜納言
武后詔務滋等十人分行天下雅州刺史劉行實
為來子詢誣其反詔與來俊臣雜治俊臣言務滋
與囚善掩其反狀后命俊臣并治遂自殺
孫處懸潤州人以學行著名李濬刺潤州薦之徵
為左拾遺神龍初功臣桓彦範等用事處懸遺書
論時事得失彦範不能用乃去官還鄉
戴叔倫字幼公潤州金壇人為撫州刺史作均水
法灌溉者不得爭民便利之耕餉歲廣獄無繫囚
封譙郡男齊映劉滋執政叔倫勸以金穀之司不
可輕易人其尤切者縣令錄事參軍事無計資序
限遠近高卑一以殿最升黜則人知勸映等重其
言遷邕管經略使綏懷夷落威名流聞其治清明
仁恕多方略故所至稱最
丁袗字德祥金壇人為楊行密都知兵馬使後謝
病歸平生不殖貨不掩人善生亂世而得明哲保
身之義歷五代至宋乾德初年九十一卒
宋吳遵路字安道丹陽人父淑見文苑傳第進士累
官至祕閣校理條奏十餘事皆切直出知常州嘗
預市米以備歲儉已而果大乏民賴以濟自他州
流至者亦十全八九累遷淮南轉運副使兼發運
使嘗於真楚泰州高郵軍置斗門十九以蓄洩水
利又廣屬縣常平倉儲蓄至二百萬以待凶歲知
開封府馭吏嚴肅屬縣無追逮出知宣州上禦戎
要略邊防雜事二十篇遷龍圖閣直學士知永興
軍卒遵路為政簡易立朝敢言平居廉儉既歿室
無長物其友范仲淹分俸賙其家
邵必字不疑丹陽人舉進士選為唐書編修官必
以史出衆手非古人撰述之體辭不就同知太常
禮院言天子親祠而執事者就祠所習禮為不敬
乃徙於尚書省出知常州提點淮南刑獄為京西
轉運使居官震厲風采入知制誥雄州種木道上
契丹遣人夜伐去又數漁界河中命必往使以理
折契丹屈之還加龍圖閣直學士知成都卒
邵亢字興宗必從子舉茂才除建康節度推官趙
元昊叛獻兵說十篇召試祕閣遷集賢校理仁宗
繼嗣未立亢集兩漢以來帝系承襲著論上之英
宗立擢修起居注建言欲治國者先齊家潁王且
授室願采用古昏禮公主下降不宜厭舅姑之尊
帝深納之進樞密直學士知開封府遇事敏密籍
里閭惡少年與吏之廢停者遷處之畿下獄訟衰
止拜樞密副使引疾辭卒諡安簡
王存字正仲丹陽人慶歷六年進士除密州推官
修潔自重歷三館故與王安石厚安石執政引與
論事不合即謝不往累上書陳時政因及大臣無
所附麗神宗察其忠實以為國史編修官乞復唐
貞觀左右史執筆隨宰相入殿故事神宗韙其言
以右正言知制誥遷龍圖閣學士知開封府京師
並河居人鑿汴堤以自廣中人請令培築按民廬
侵官道者使撤之存入言即日弛其役元祐中召
為吏部尚書時黨論興存言朋黨誠不可長然或
不察則濫及善人存性寬厚不為詭激之行至其
所守確不可易司馬光嘗云並馳萬馬中能駐足
者其王存乎
蘇頌字子容其先同安人父紳仁宗朝為翰林學
士贈魏國公葬潤州頌遂家焉由進士知江寧縣
有能名調南京留守推官留守歐陽修委以政召
試館閣校勘遷集賢校理在館下九年養祖母及
母姑姊妹及外族數十人妻子衣食常不給而處
之晏如富弼嘗稱為古君子出知潁州擢知制誥
元祐初拜刑部尚書擢尚書左丞七年拜左僕射
頌為相務在奉行故事使百官守法遵職量能授
任杜絶僥倖之原戒疆場之臣毋邀功生事議論
有未之安者毅然力爭之紹聖四年拜太子少師
致仕
顧方丹陽人登進士為象山令民悦其政方病祈
禱於神者千人至有臠股以進者及卒百里内號
泣思慕為之立祠
陳廓字彦明金壇人第進士歷廣東轉運判官同
列多以獻羡財進用廓曰財民力也有羡當還之
民可剝民以為己利乎奏罷所興錢監移廣東提
刑鄒浩稱其文高學博趨操堅正云
蔣猷字仲遠金壇人舉進士政和四年拜御史中
丞有直聲嘗論士風浮薄廷臣伺人主意承宰執
風旨輔臣奏事殿上雷同倡和略無可否非論道
獻替之禮内侍省不隸臺察紊元豐官制楊戩不
當除節度使趙良嗣不宜出入禁中皆嘉納之又
疏孟昌齡徐鑄等奸狀累遷吏部尚書靖康初奏
童貫得罪天下宜黜遠之授徽猷閣直學士卒贈
特進
洪擬字成季丹陽人登進士甲科宣和中為侍御
史時王黼蔡京更用事擬中立無所附會坐罷知
海州時山東盜起屢攻城擬率兵民堅守建炎間
為中書舍人上言兵興餽餉民苦無名之斂執政
議移蹕饒信間擬上疏力爭謂偏方下邑不足以
示形勢固守禦遷給事中出知温州宣撫使孟庾
討閩寇過郡擬趣使赴援賊平加秩一等召為吏
部尚書詔問攻守之策擬言國勢可言守未可言
戰紹興中罷為徽猷閣直學士卒諡文憲
張綱字彦正丹陽人以上舍及第除校書郎論事與
蔡京不相合擠之去久之還故官歷遷中書舍人進
徽猷閣待制引年致仕後秦檜用事家居二十年絶
不與通問檜死召為吏部侍郎兼侍讀除參知政
事高宗懲秦檜苛政頻諭輔臣寬䘏民力乃摘其
利於民者八十事標以大指乞鏤板宣布中外尋
致仕綱嘗書座右曰以直行已以正立朝以静退
高天下其篤守如此卒諡章簡
吳交如字亨會金壇人紹興中進士歷官至大理
卿獄無繋囚璽書嘉奬居鄉人稱長者
翟汝文字公㢲丹陽人登進士第擢議禮局編修
官除著作郎皇太子就傅命汝文勸講言者謂汝
文從蘇軾黃庭堅游不可當贊書之任出知襄州
召拜中書舍人外制典雅一時稱之遷給事中内
侍梁師成強市百姓墓田廣其園囿汝文言於上
師成諷宰相黜汝文出為宣州改知越州建炎改
元上言上供常數後所增者當議裁損紹興元年
召為翰林學士除參知政事時秦檜相汝文性剛
不為屈對案相詬至目檜為濁氣司諫方孟卿因
奏汝文立異罷去以卒
洪興祖字慶善丹陽人登政和上舍第高宗在揚
州為太常博士上疏論國家再造一宜以藝祖為
法又應詔上疏言朝廷紀綱之失為時宰所忌出
知廣德軍治陂塘六百餘所新學舍定崇祀自十
哲曾子而下七十有一人列先儒左丘明而下二
十有六人擢知真州州當兵衝請復民一年租從
之明年再請又從之自是流民復業墾闢荒田至
七萬餘畝徙知饒州卒所著有春秋本旨周易通
義等書弟造見忠節
湯鵬舉字致遠金壇人登第為當塗令聽訟敏決
姓名狀貎一見不忘累遷本路轉運副使奏罷自
潤至杭往來征税陞淮東漕使秦檜死召為殿中
侍御史奏黜檜姻黨極論董德元附檜為非罷之
請釋趙鼎子汾及王之竒等官至參知政事卒諡
敏肅
禇籍字彦文金壇人知青陽縣縣賦税特重兩倍
鄰邑籍奏免四之一後有申其說者遂再蠲之邑
人德焉
湯東野字德廣丹陽人知建康府時戍兵剽掠人
莫能禦東野峻法繩之民恃以安遷知平江府苗
傅劉正彦作亂偽赦書至平江東野與督府張浚
知其有變密告韓世忠等綂諸道兵勤王帝復位
苗傅劉正彦伏誅論功超拜工部侍郎陞尚書
何公務字子忠累官至康州防禦使精醫學高宗
疾徵入侍藥疾愈授德夀宫太醫院使時秦檜執
政遂謝官隠居京口卒胡銓誌其墓
王彦融字炎弼金壇人父寀以林靈素譖死靖康
初彦融年十九走京師上書訟冤召對命官紹興
初連平湖湘武岡羣盜歷官轉運判官終知雅州
袁孚字仲誠金壇人登進士為詞賦首選累官右
正言坐論德夀宮私酤事出知温州
張處厚字進道丹陽人登進士官至吏部侍郎知
建康寧國贛廬諸州屢上奏疏多中事機奉祠家
居藏書至數萬卷
湯邦彦字德美鵬舉孫中博學宏詞科累官左司
諫兼侍講建言請分揚廬等州為七路每路文臣
一人充安撫使治民武臣一人充都總管治兵以
規恢復報可孝宗嘗賜手書稱其以身許國志若
金石協濟大計終始不移慨然請使金以變受書
禮為己任金不從坐貶有頤堂文集
趙善擇字守道宋宗室金壇人乾道二年登第任
湖州錄事參軍三歲晝夜寢處獄庭未嘗歸私
室非休沐不出謁執親喪足不出一室妻疾立戶
外使人問狀而已
王遂字潁叔金壇人嘉泰二年進士知邵武軍撫摩
創痍於寇擾之後擢監察御史疏劾史嵩之欺君誤
國及李知孝梁成大莫澤三凶之罪又條上朝廷邊
閫急務帝皆善之累官至權工部尚書卒諡正肅
丁宗魏字景舒金壇人嘉定進士楊子縣令金師
進攻儀徵人情洶洶欲渡江以避宗魏獨不肻曰
守禦之臣職死封疆敵至而遁孰為之守累官知
廣德軍
陳景周字仲思丹徒人登進士授溧陽尉邑多重
辟滯囚景周謂察獄在初情惟尉能得之務察微
隠邑無冤民
王已字君文丹徒人淳祐中登第除京官丁大全
忌之棄官居家十年為招撫討平衢州洞賊就領
州事言足兵裕民數事皆當時要務遷右司郎中
元羅璧字仲玉鎮江人至元五年為明威將軍管軍
總管鎮金山海盜屏絶徙鎮上海督造海舟六十
艘兩月而畢至元十九年初通海道漕運立運糧
萬戶以璧為之首部漕舟由海洋抵楊村不數十
日入京師陞昭毅大將軍同知淮西道宣慰司事
請兩淮荒閒之田給貧民耕墾三年而後量收其
入從之歲得粟數十萬斛累遷廣東宣慰使都元
帥誘致諸洞蠻夷酋長假以官位曉以禍福咸率
衆以歸除都水監通州多水患鑿二渠以分水勢
又浚阜通河而廣之歲增漕六十餘萬石奉命括
兩淮屯田得疾歸卒
俞庸字時中德璘子初為明道書院山長大德中
以地震陳格天心召和氣九策丞相嘉之補試戶
部令史累官至尚服院都事性倜儻善議論達時
務有復辨集若干卷
顧巖夀字子静金壇人累官建康路總管府推官
器識宏遠博通時務歷職三十年所至有聲
明滕毅字仲弘丹徒人吳元年以儒士見授起居注
命輯往昔人君善惡以為龜鑑洪武元年初設六
部首擢吏部尚書尋參政江西
史遷字良臣金壇人篤學慎行洪武初累徵起知
忻州嚴州所至以治稱詩文有青金集
徐文英溧陽人由明經授龍虎衞經歷擢浙江道
御史一日入朝後期高帝詰之對曰送臣父歸里
耳問何所贈曰錢五百草屨二輛驗之良然見其
衣肩縷裂命繡窮御史三字於袍以旌之副使河
南從征交趾病卒
偰斯溧陽人以元臣歸附授兵部員外郎改尚寳
司丞使封高麗稱旨累官吏部尚書
虞謙字伯益金壇人由國子生任刑部郎中知杭
州永樂初召為大理少卿天津倉火御史按視言
主者侵盜多縱火以自蓋坐死流配者無算謙白
其濫得減論遷副都御史巡視淮揚水災請發粟
三十餘萬石賑之又請出官錢贖還民所賣男女
皆從之仁宗立改大理卿詔求直言謙奏七事多
見施行卒賜祭葬
高遷字景升金壇人永樂辛夘舉人為國學錄改
行人使日本還擢翰林院編修遷前在東安門教
諸奄王振出門下振為司禮監以門生禮見願為
奥援遷謝絶弗與通尋致仕
盛祥字天瑞丹徒人永樂戊戌進士知道州以儒
雅飾吏事有惠政境多虎齋宿為文禱於鼻亭翼
日二虎渡河去一虎自斃祠下及卒百姓祀之寇
萊公祠
胡清字士澄丹徒人永樂庚子舉人任清平訓導
擢禮科都給事中彈劾不避權貴出為浙江右參
政禦温州海寇有功賜綺帛旌之
徐銘字懋功丹徒人太學生擢監察御史有聲永
樂間授揚州知府以鄰封辭成祖優諭之未幾拜
兵部侍郎出為山西左布政
殷時字宜中丹陽人永樂甲辰進士歷官考功郎
以清謹稱卒無以殮魏冢宰驥以漆棺遺之
沈固字仲威丹陽人永樂初領鄉薦同知沂州奏
止沂西開礦再遷山東參政鎮守大同凡二十七
年屢白邊防要務正綂己巳以城守勞進都御史
終戶部尚書
王振字起宗金壇人永樂中監察御史廵按交趾
涉險阻理繁劇凡十三年境内帖服清介之節終
始如一知温州府致仕蕭然如寒士焉
謝珤丹徒人宣德壬子鄉舉第一任南城教諭青
州教授學術醇正師範端嚴勤於啟廸歿諸生祀
之學宮
畢昇字孟輝丹徒人正綂丁夘舉於鄉任金華仁
和教諭遷廣信教授嚴師範以清介自持揚善奬
能時推學職第一
靳瑜字廷璧丹徒人以太學生任温州府經歷為
政勤敏嘗築海堤民獲其利名曰靳公堤
楊一清字應寧其先雲南人自湖廣徙居丹徒成
化壬辰進士累遷副都御史廵撫陜西總制三邊
興築邊牆規復河套逆瑾忌其成罷免復召起同
太監張永討寘鐇一清謂永曰寧夏不足平内事
非公無能為者遂與永密計班師入見奏瑾流毒
海内激變寧夏心不自安將謀不軌永如其言竟
除大憝一清功也正德九年入内閣嘉靖四年晉
首輔與張桂不相能罷歸
繆樗字全之溧陽人成化乙未進士知東陽縣邑
有隠糧詭寄立法丈量以均徭役擢南御史抗論
中官蔣琮語侵汪直帝察其忠逮琮而謫樗莒州
判官辨王氏疑獄有神君稱
孫旵字愛暉金壇人成化辛丑進士監收通州倉
糧革吏胥積弊授南戶部主事江西諸省旱旵力
請得減税陞郎中卒
靳貴字充道瑜子弘治己酉鄉試第一庚戌會試
第二廷試第三授編修選東宮講官歷禮部侍郎
掌翰林院事逆瑾專政嘗因事諷貴密書京官殿
最以進貴不從銜之左遷光禄卿復陞禮部尚書
晉武英殿大學士時儲嗣未定勸擇宗藩之近且
賢者置之京師以係海内人心俟皇子誕育仍歸
藩邸卒諡文僖所著有誦抑齋稿
殷敏字惟勤金壇人事母以孝聞能詩文登弘治
庚戌進士歷官浙江參議時峒賊猖獗敏竭力保
障設疑兵以撓之賊敗退饑疫大作區畫賑恤全
活甚衆敏為人拱手屏氣外若退懦而内有不可
奪居官三十年家無中人之産
湯禮敬字仁甫丹徒人少貧傭書雲陽驛弘治丙
辰成進士授行人賫詔使寧藩王厚遺之不受擢
刑科給事中逆瑾用事禮敬首劾之謫冀州判官
瑾榜言已者四十人於朝堂禁錮之禮敬名第一
瑾敗屢召不起有諫垣遺稿
殷鏊字文濟丹陽人弘治丙辰進士有詩名與李
夢陽相唱和正德中任僉事疏請建儲語侵逆瑾
論戍
于湛字瑩中金壇人正德辛未進士廷對切直讀
卷者詫曰今劉蕡也歷官副都御史廵撫陜西與
總制劉天和擊吉嚢多俘馘會黃河徙運道艱阻
遷總督河道鑿野雞河九十餘里以達運河乞終
養歸服除起戶部侍郎撫鄖陽平礦徒之亂
唐侃字廷直丹徒人正德癸酉鄉舉平生砥礪名
節父被囚繫請代不得乃藉草寢地夜不解衣至
父免乃止出游得遺金不啟嚢還之為永豐令遷
知武定州以古教化為治吏民不忍欺立木牌二
於庭左曰從刑右曰從化令曰願理者左願和者
右久之民多就右嘉靖中章聖梓宫往承天道出
山東中官横索百端侃以死當之皆引去遷南刑
部郎卒於官舍貧甚尚書及諸僚賻之乃克具殮
王臬字汝陳金壇人正德丁丑進士初任兵部主
事武宗欲南狩臬以職掌車駕獨具疏諫廷杖幾
死嘉靖初歷南吏部郎出知東昌府累遷山東副
使平生剛正權門要路不一濡跡居常如對大賓
尤留心文獻所著有遲菴集
金玥字起川丹徒人正德中以貢任端州訓導歲
饑議賑有司以未得請難之玥爭曰請而後賑民
無遺矣且以此獲罪不愈立視民死乎監司義而
從之改太和請於部使者嚴立停棺溺女之禁風
俗為變有薦其可大用者即乞休歸為人醇厚狷
介敦孝友鄉評無間言
鄔紳字佩之丹徒人嘉靖癸未進士知烏程縣歲
饑不俟監司報可輒發倉賑貸擢戶部郎中歷知
青州平陽福州所至多善政擢四川副使平馬羅
賊降其衆五千諸將請殺之毋遺後憂紳曰殺降
非義也赦而撫之無何謝病歸諸降者轝金為夀
紳不納歸以詩文自娛
眭子藴以字稱丹陽人嘉靖己丑進士授行人屢
使親藩皆却其贈擢戶科給事中旋掌刑科嘗廵
視十庫得貴人奸弊夜舁金求免不受而劾之奉
勅募兵關陜上籌邊十策多見採行
嚴寬字栗夫丹徒人嘉靖壬辰進士知海寧縣俗
故健訟廉得其魁痛治之風稍變再知杭州歲大
旱禁毋閉糶括庫金開海昌河因工寓賑人賴以
濟杭多火患為之法以相隔别援救使不延燒桑
田利重税輕圩田利輕税重兩均之人皆帖服居
鄉以清厚稱
王韜孟以字稱金壇人嘉靖乙未進士授吉安推
官擢南吏科給事中劾嚴嵩奸貪及嵩子世蕃語
極剴切嵩恨甚會韜孟以山東僉事任滿赴部踰
限奪官舊格所無出嵩指也既歸蕭然如寒素病
卧一榻布衣蔽體邑令問疾見而嗟嘆之著樗庵
集
夏儒字汝醇丹徒人嘉靖癸丑進士樸茂孝友知
鄞縣築堤黃潭決塹張村為鄞永利部使者下議
築城禦倭儒以為擾民但稍增葺之而練卒積餉
為守備倭三至不敢犯陞戶部員外郎俸入悉以
贍宗族
姜寳字廷善丹陽人嘉靖癸丑進士選庶吉士除
編修提學四川福建再遷國子祭酒請復積分法
期不失國初養士意累官南禮部尚書致仕清修
淳行置義田立義學申宗法以綂理族人
曹棟字隆卿丹徒人嘉靖己未進士知鄱陽縣以
廉幹擢兵科給事七閱月疏凡八上直聲大著歷
官浙江副使
賀邦泰字道卿丹陽人嘉靖己未進士知莆田縣
陞戶部主事連守南康濓瓊遷湖廣參政討平五
開叛賊擢江西按察使告歸邦泰在瓊降海寇李
茂及回茂已立功為大帥齎重貨餽之却不受茂
固請取沉香一片而已
張祥鳶字道卿金壇人嘉靖己未進士為戶曹郎
十餘年老於曹事者皆服其詳練至文學藴藉為
一時名流所推張居正當國願識之嘗一造門不
遽見即毁刺而返居正憾之出為鹽運司運判陞
雲南知府凡夷情邊備及事之難決者部使者一
以屬之引疾歸有華陽洞稿
陳文字美中丹徒人嘉靖甲子鄉舉知同安縣立
徵收法著為令民不苦耗羨備倭有功累陞寧波
府同知復學田以歲租給諸生貧乏者
阮時行字坤儀丹徒人隆慶丁卯舉人以同輔臣
名改名時升任上猶知縣居母喪三年哀毁未嘗
入内陞濬州知州值採木使者横恣時行冐死力
爭為所中傷羈瀘五年瀘老稚奔叩闕下事得白
歸杜門著述為里黨所矜式
姜士昌字仲文丹陽人寳子萬歷庚辰進士授戶
部主事疏請早建儲位晉員外郎陞陜西提學僉
事立五學彙經史古文理學典故以造士每月六
日博士集諸生以次質疑問難士風一變還朝上
疏觸時宰被謫以卒天啟中贈太常少卿
于仕廉字元貞金壇人萬歷丙戌進士為戶部郎
管通州糧儲開河建牐省車運勞費任登萊副使
建議改築萊城扼倭入犯之路歷官戶部侍郎所
著有職掌錄修城通河救荒等書
姜志禮字立之丹陽人萬歷己丑進士歷官山東
參政轄登萊道時福王封藩賜田二千頃登萊派
二萬七百餘畝遣内豎至郡丈田勢張甚志禮抗
疏陳利害謫官後稍遷至尚寳卿天啟中河南進
玉璽魏忠賢欲志禮表獻之執不可遂以年老劾
罷志禮性淳樸多政績以行誼稱於鄉
史弼字伯直金壇人萬歷壬辰進士知崇安縣督
民種桑興蠶織年饑增價招商米價頓平擢監察
御史疏請福王之國言極明辨即定行期出按江
西湖廣多所釐剔弼自居言路每折閹宦時魏璫
方羅織正人弼以資望陞光禄寺卿旋削籍後復
官起用不就天性孝友絶聲色之好建宗祠置義
田里中稱為典型
華鈺字德夫丹徒人萬歷乙未進士授荆州推官
誅大猾治税閹陳奉豪僕荆人大悦奉奏阻撓國
税者以鈺為首逮詣闕再受杖繫詔獄五年始遇
赦後贈尚寳司少卿凡士大夫負氣節者多為峭
絶孤特之行而鈺獨和平渾厚云
劉覲文字叔熙丹徒人萬歷乙未進士知開州改
汝州汝故無城覲文築之後盜起秦入豫汝當其
衝賴以守衞陞禮部主事告歸卒
賀納賢字冶原丹陽人萬歷庚子舉人為攸縣令
擢巴州知州奢酋叛圍成都納賢統義勇赴援事
平陞䕫州同知入為南戶部員外出守慶遠時土
官相賊殺納賢以計縳其渠魁晉按察副使
談自省字季曾丹徒人萬歷甲辰進士歷官江西
左布政使陞應天府尹時魏閹所在建祠人有以
諷自省者自省拒之遂削奪歸崇禎初復官起用
不就
荆之琦字鳴玉丹陽人萬歷甲辰進士授南戶部
主事為人謹愿而遇事踔厲風發歷任山東副使
時山左數被兵琦申儆備聞警輒身先將吏屬郡
賴之以安
馮曾櫿字良選金壇人萬歷甲辰進士授開封府
推官陞禮部主事持節封江夏王知王實民間子
重賄之不受歸朝三疏劾假子冐封言人所不敢
言者後謫瀘州知州會各道兵勦賊奢寅恢復川
南四城陞戶部員外郎
于玉立字中甫金壇人萬歷丁未進士授刑部主
事雪廵撫魏學曾之冤擢本部郎疏陳時政闕失
劾輔臣申時行與戚畹相表裏帝怒幾不測會皇
子生免歸玉立與沈鯉郭正域善以妖書案牽連
奪職光宗立贈太僕寺少卿
賀世夀字函伯丹陽人萬歷庚戌進士授戶部主
事陞郎中時方排擠高顧之學世夀兩疏爭之語
侵冢宰趙煥京察落職光宗即位用鄒元標薦起
戶部主事復為逆璫所逐崇禎初起歷兵部侍郎
天津廵撫
王政新字闇生丹徒人萬歷丙辰進士任福清知
縣考選御史天啟中兩疏糾魏忠賢罷歸後起原
官廵按山東轉江西參政
湯道衡字參予丹陽人萬歷丙辰進士由戶部主
事知南昌東昌擢山東武德道累陞僉都御史廵
撫甘肅衡有吏才能治繁劇在南昌廳事前為屋
數楹令訟者居之一宿而決
賀懋敬字止叔丹陽人舉萬歷己酉鄉試知寧陵
縣務以德教化民臺使者有所怒屬懋敬殺之不
從曰吾安能殺人媚人也流賊薄城下敗退之尋
罷歸
鄧□字元帡金壇人天啟壬戌進士授中書舍人
時魏閹三冐鐵券例應中書赴銀作局關寫□憤
不往閹敗署科篆擢監察御史疏言搜括加派告
密之弊廵按浙江罷横征鋤大猾金壇大饑疏請
改折秋糧從之
史纘烈字武璵金壇人天啟壬戌進士知山隂縣
具棺衾以葬溺尸築塘壩以捍漂沒歷陞黃州知
府流寇欲下黃取道渡江纘烈出私帑置火器及
守具分兵據要津日為牛酒饗士賊不得渡陞曲
靖副使所至有惠政
高鳳翔字冲虚金壇人天啟乙丑進士授公安知
縣縣被火將逼獄鳳翔慮諸囚束手斃悉與期而
縦之曰吾寧失一官以活諸人之命諸囚感泣皆
來歸獄陞戶部主事歷大名知府有惠政
葛樞字居所丹陽人崇禎辛未進士授行人擢戶
科給事疏言朝熱二審非止覆奏其死正欲婉求
其生請自今每遇朝熱審罪不至死者務期逐一
讞決有淹滯者法無赦上是之命著為令己卯因
星變上書語侵執政貶謫以卒
史元調字鼎如金壇人性亢爽尚氣節崇禎辛未
進士授江陵知縣修堤捍江伸雪冤滯楚宗盛支
裔多為盜元調擒其魁諸宗人奪而沉之江惠王
疏其壇殺宗室革職歸後事白復職
陳德諭字心言丹陽人由恩貢廷試第一授德平
令清廉平恕訟獄幾息陞雲南麗江府判捕治蒙
化黠獠李青吾以除民害賓州近山多水泉德諭
以吳田法教之多獲其利土司蓄異志德諭曉以
順逆利害土司感德甕中貯金以饋德諭揮却之
乃範金鑄陳太守像祀焉
潘曾瑋溧陽人崇禎辛未進士為杭州府教授以
實學勵諸生著虎林講議陞國子博士上北雍條
議時多遵行參政廣東平海賊李朝天劉鐵臂等
萬餘人内陞大理寺卿以歸
國朝吳贊元字次修丹陽人也明季庚午舉人順治二
年授中書擢監察御史廵按江西時豫章初定反
側未安贊元撫輯有方遂收建饒廣贛諸郡奏免
袁瑞二郡浮糧人尸祝之
張九徵字公選丹徒人順治乙酉鄉試第一丁亥
成進士兩為文選司郎中以按察司僉事視學河
南正文體釐祀典命士子誦習小學家禮二書為
天下學政第一以博學鴻詞薦引疾未赴九徵研
精三傳於明代人物能縷舉其世系與其門生姻
戚次子玉書總裁明史多禀承家學焉長子玉裁
字禮存博學有文名康熙丁未進士廷對一甲第
二名在史館方軌自持未幾卒四子仕可康熙丙
辰進士歷官衡永郴道五子恕可康熙戊辰進士
杭州知府
荆其惇字勅五丹陽人順治己丑進士為郾城知
縣時師行絡繹不時需辦夫役惇坐卧大將軍幕
府外素知其廉為結歡而去築堤龍塘河口郾人
德之植荆堤上號曰荆堤
何應仕字鳴瑞丹徒人以明經授推官改知永嘉
縣修築長埭為民田利縣駐兵𠞰盜俘獲多應仕
白於帥分别縱舍之鄰邑避寇者爭投永嘉帥不
納力請納之為授廛給食去官民圖像祀焉
史燧字曉瞻溧陽人順治己丑進士六任監司居
官廉辦為廣東參議署官營弁多貪縦燧痛繩以
法備兵南贛請于虔撫展墾荒起科之期緩至六
年議將南瑞等府南米代贛州兑軍而以贛屬漕
米代各府給兵餉省解運勞費且免風波之患民
皆便之
狄敬字文止溧陽人順治己丑進士累遷屯田員
外郎提學湖廣沙汰假冐學政一清補潼關參議
嘗云為政在躬行不在塗民耳目也故歷任有能
聲
笪重光字在莘丹徒人順治壬辰進士由刑部郎
擢監察御史廵按江西時稱敏幹居鄉值海寇犯
鎮江與張九徵設計守禦有功桑梓性好施與賑
恤窮困鄉民德之
賀寬字瞻度丹陽人順治壬辰進士授潮州推官
潮俗健訟當寇亂甫定告訐連坐者不絶寬懲刁
頑辨誣罔民賴以安遷大理評事俄告歸潛心經
學著五禮輯要讀易模象等書
費達字古心溧陽人傳經學於其父良佐中順治
壬辰進士授戶部主事轉員外𣙜九江滸墅兩關
興利除弊俱著聲績陞郎中告歸居鄉有行義
史逸裘字雲次金壇人順治乙未進士歷兵部職
方掌軍政昭雪叛案無辜者幾千人督學河南時
初復八股之舊益以起衰為己任陞少參分廵東
兗歲饑首建停徵之議以艱歸卒所著有五經集
論二十一史約
黃如瑾字崑瞻溧陽人順治戊戌進士授福州府
推官時海氛未靖汛弁邀功所解逆黨多沿海窮
民及被掠脱歸者瑾訊得其實白於制府免死者
無算兵士獲寇孥皆被掠少婦亟檄其夫家領歸
歷陞刑部郎中出為金華知府乞休子夢麟康熙
乙丑進士一甲第三名官中允
張玉書字素存僉事九徵子順治辛丑進士選庶
吉士歷官禮部尚書康熙庚午晉大學士秉鈞二
十年卒諡文貞其在講幄每據經義納忠讜官司
寇總裁律例更定輕重之比居禮部時有請舉禘
祭及封禪者玉書謂成周禘祭與今時異宜前代
封禪不應經義皆奏罷之從
聖祖幸南河又從平定厄魯特在政府從容啟沃一
德一心蔑由得其獻替之迹公退則正容莊坐清
齋讀書盥匜無妾媵而房闥惟子弟宰相家風論
者以為古人猶難之
于朋舉字襄于金壇人順治辛丑進士入翰林外
陞分廵睢陳道盜劫郾城庫戕其令朋舉言盜起
有迹罪不在郾城民未幾獲盜他所邑民免株連
參政福建甫莅任興化兵譁朋舉應時弭定累陞
湖南布政使罷歸
徐誥武字孟樞金壇人順治辛丑進士由庶吉士
改御史歷遷戶部右侍郎在大理凡有疑案常與
都御史魏象樞持議平反全活甚衆尹京兆猾吏
知名無敢鬻獄任少司農家無宿貯口不言貧曾
舉陸隴其可任江蘇廵撫大學士張玉書稱其具
此膽識方能以人事君每請假歸省出入酬酢必
禀父命待諸少弟極友愛財産悉以讓之弟德武
仕至吉安知府有循聲
彭會淇字四如溧陽人康熙丙辰進士選庶吉士
授編修擢國子監司業疏請官學教習者皆授知
縣職為少詹事會審陳汝弼案僉議置之重典惟
會淇不可卒從之官終工部侍郎
淮安府
漢韓信淮隂人初事項羽不能用乃歸漢拜大將軍
定三秦下魏代斬陳餘擒趙王歇脅燕定齊立為
齊王將兵會垓下滅項羽徙為楚王都下邳後有
以變告者高祖至楚執之赦為淮隂侯後高祖自
將征陳豨信為呂后所夷
後漢臧旻射陽人有幹事才熹平間為揚州刺史平
妖賊許昭遷使匈奴中郎將使還太尉袁逢問西
域諸國土地風俗人物種數旻口陳其狀手畫其
形逢奇其才言班固作西域傳無以加之歷中山
太原太守所在有名
陳耽東海人以忠正稱桓靈時歷位三司光和五
年詔公卿採謠言舉刺史二千石為民害者時太
尉許&KR1442;司空張濟阿附宦官其子弟賓客雖貪穢
不敢問而虛糺邊遠小郡有清修惠化者眈上言
公卿率黨其私所謂放鴟梟而囚鸞鳳由是諸坐
謠言徵者悉拜議郎宦官怨之遂誣陷眈
三國吳步隲字子山淮隂人避難江東種瓜自給書
勤四體夜誦經傳仕吳為持節征南中郎將誘斬
劉表所置蒼梧太守吳巨威聲大振南土賓服自
隲始又討平武陵蠻都督西陵在鎮二十年鄰敵
敬其威信條列賢士之在荆州者後代陸遜為丞
相猶誨門生手不釋卷其被服居處有如儒生
唐王義方漣水人事母謹甚淹究經術性蹇特舉明
經補晉王府參軍直弘文館坐張亮事貶吉安丞
徙洹水亮兄子皎將死託妻子願以屍歸之使奴
負柩輟馬載皎妻身步從之既葬皎歸妻其家告
亮墓乃去顯慶初擢侍御史劾李義府罪具法冠
對仗叱義府下跪讀彈文貶萊州司戶參軍母喪
遂隠居不出
宋王資深字取道山陽人第進士為御史首論大臣
草將上蔡京遣所親謂曰謹勿言當以此位相處
資深不答明日出知揚州尋改明州所著周書及
方言二十卷
王洋字元渤資深子中宣和六年甲科歷典三郡
俱有政績晚守鄱陽洪皓北使歸以忤秦檜人無
敢過其居洋獨為修舍坐免有文集周必大為序
元韓渙字叔宇山陽人登延祐中進士歷刑部尚書
經國濟邊時稱名臣孫覽
明王德芳清河人洪武初以賢良方正徵授武昌知
府愛民守法政聲聞於朝入覲時特賜召對以旌
異之
羅拱安東人洪武甲子舉人歷兵科給事中擢河
南參議敭歷中外皆以廉能稱
楊靖字仲寧山陽人洪武乙丑進士歷刑部尚書
理刑平恕久之坐事免會征龍州命靖抵安南借
糧既至宣諭威德輸粟二萬石於龍州帝悦召為
左都御史寵遇最厚
李澂山陽人洪武中由國子生任考功監令有幹
濟才歷官工部尚書
張士彬山陽人洪武中以才行卓異薦授江寧令
尋遷御史正直不阿擢河南按察使能持憲體
湯子厚清河人洪武間以懷才抱德徵授陽朔令
因修公廨掘地得金數十斤人獻之叱去監司歎
其清節
成均鹽城人性至孝永樂乙酉舉人授御史彈劾
無所避累官戶部侍郎出總浙江糧税政多利民
民建祠祀之
王衍字伯蕃清河人以楷書入監擢御史永樂間
交趾不服帝命征之選御史才可寄節鉞者加衍
交趾道御史衍至諭以威德交趾感化
賈進字勤道安東人永樂甲午舉人選教諭遷御
史廵按雲南平蠻寇刁甕之亂又按南畿陜西多
所彈劾及辨雪者招洮番六十族歷貴州湖廣按
察使致仕所著有樂道子詩集
金濓字宗瀚山陽人永樂戊戌進士授御史宣德
初廵按廣東江西浙江俱以廉能稱用薦授陜西
副使正綂中擢僉都御史鎮寧夏拜刑部尚書閩
中盜起命濓參贊軍務尋召還調戶部尚書時四
方用兵綜核得宜國用無乏景泰中卒官以前軍
功追封沭陽伯諡榮襄
羅銓山陽人永樂辛丑進士宣德間拜御史以才
能遷湖廣按察使大振風紀
高安字志康山陽人本姓劉從祖母家姓宣德中
貢入太學授南宫令時白蓮賊騷動河北安捕其
黨得簿錄姓名輙燒之以安反側仕至浙江參政
以治績稱
沈翼字克敏山陽人宣德庚戌進士歷戶部郎中
擢本部侍郎奉勅撫北邊奏減額外税五萬餘石
時邊警欲據通州積粟勅往燒之乃偽焚腐草遥
見烟焰蔽天知有備遁去景泰中進南戶部尚書
致仕卒子瑶字廷實天順丁丑進士歷官都給事
中時除四品以上官從内降瑤慮中官專權上疏
極言權貴忌之出為南太僕少卿卒
史敏字德敏山陽人正綂己未進士歷刑部員外
出為河南參政時南陽歲饑流賊蜂起敏賑恤撫
字遂以寧謐工四體書著有松泉集
李讚山陽人正綂戊辰進士由庶吉士改吏科給
事中封駁彈劾不避權要歷官浙江布政使
葉淇字本清山陽人舉進士歷官廣西僉事南丹
土官莫必勝為寇淇城柳城洛容以扼賊衝蓄水
通漕以賑饑民轉陜西副使斬賊首領平洮州擢
山西廵撫罷土兵戍邊之不便者哈密為吐蕃所
陷守臣請暫處之内地弗聽後拜戶部尚書卒從
子贄字崇禮天順庚辰進士歷守三郡咸有政聲
擢江西布政使平瑞州盜有功累官刑部侍郎
史瓘字德輝山陽人景泰甲戌進士授御史屢陳
時政得失多見採納遷浙江副使持憲有體
皇甫貴安東人景泰間以貢任天台令豪邁挺勁
不避權勢政平訟簡有廉介名
齊昭字雲漢山陽人由監生授長清訓導以學行
聞擢御史陞山東提學僉事敷教有方士習丕變
陳讓字德光大河衞人天順丁丑進士令寳坻擒
首惡置之法歲凶勸民出粟歲豐如約給還遷宛
平權貴請託不行擢杭州守時海勢内徙逼海寧
城讓開支河築内堤海不為患
楊理字貫之山陽人孝子旻之子成化丙戌進士
歷刑科都給事中累遷大理少卿讞獄平恕勘陽
曲王府事解釋冤濫廵撫河南值歲饑河決理增
築汴堤徧賑饑民擢戶部侍郎卒
石渠字翰卿清河人成化丙戌進士官按察使仁
恕明敏居家以友愛聞
張和字宗禮山陽人成化己丑進士試工部主政
差保定抽分時守臣世據關隘嘗厚啗分司墮其
計者輙為脅持和以禮自防盡釐其弊擢御史卒
趙沄字汝達山陽人成化辛夘舉人為長山令積
年疑獄斷決如神擢刑部員外郎在部九年獄無
冤濫歷雲南參議卒
尹珍大河衞人成化乙未進士授工部主事監徐
州盤詰漕舟不徇親故重建官厰五百餘間植柳
鑿井以便行人擢員外郎出守太原卒子京字兆
之正德辛未進士為工部主事監税以清謹稱改
刑部員外郎執法不撓擢山西僉事妖賊煽亂擒
其首惡餘黨解散賊平遷浙江副使卒
韋斌字彦質大河衞人成化戊戌進士授戶科給
事中以建言廷杖有直聲同考禮闈斥當軸子孫
出為廣東提學僉事歷福建提學副使取士皆稱
得人
顧達字存道大河衞人成化戊戌進士累遷陜西
行太僕少卿濟飢民寢開礦理冤獄風勵學宮每
痛禄養不逮其親嘗獨坐泫然舉宗人不能葬者
四喪
夏昇鹽城人以人才舉任衢州知府祛奸弊清丁
糧定等則均賦役民咸戴之又同邑陳玘龍任崇
明州同知建學築倉除寇雪枉
嵇綱安東人成化丙午舉人授海鹽令遷河州守
剛正明敏案無留牘
徐聯字成章淮安衞人弘治丙辰進士授南大理
評事明習法比累遷河南僉事備兵信陽地當四
省交會多山谷奸盜藏聚聯以廉静治之政簡民
和歷陜西副使治兵肅州謹斥堠精簡閱禁諸將
侵漁内外帖然
藍郁鹽城人弘治壬戌進士初令祁陽以有治劇
才調嘉善所在有聲民尸祝之居鄉樂易近人人
多愛敬
楊谷字遷喬山陽人正德戊辰進士令松陽有政
聲江西大盜流劫浙省谷身先士卒旬日討平之
擢御史所條奏多切時弊以母老乞歸
潘塤字伯和山陽人祖亨由舉人官至順慶府同
知有政績塤舉正德戊辰進士授吏科給事中劾
權奸江彬朱寧等累擢河南廵撫擊平青羊山賊
以忤當路意罷歸所著有平海寇錢法及河防諸
議本郡文獻志
萬雲鵬鹽城人正德甲戌進士為湖州守有清節
後歷浙臬閩藩能持風憲不避權要為時推重
佟應龍山陽人正德辛巳進士授新昌令有異政
擢工部郎中出理河道河決張秋規度詳密不日
就塞運道賴之歷守鳳翔政績如新昌
盧蕙山陽人嘉靖癸未進士由主事歷郎中大同
兵變奉命撫諭一軍帖服累擢僉都御史廵撫遼
東練兵儲餉軍威大振因出塞燒荒衝冐風雪中
寒而卒
馬煥山陽人嘉靖戊戌進士授刑部主事有勲戚
犯法嚴嵩受賕囑免之煥執法不阿因忤嵩被逮
幾不免嵩敗起官後以病歸著有淮南近集
沈坤大河衞人嘉靖辛丑廷試第一歷南祭酒以
母喪歸時倭寇數千犯淮坤散財募士親當矢石
力戰敗之淮人呼為狀元兵起北祭酒為忌者所
中下獄卒弟坊郡諸生有文行
倪潤字伯雨大河衞人嘉靖甲辰進士授南城令
廉静有聲覲考為天下第一擢工部主事督龍江
及蕪湖抽税俱著清節力遏中使恣暴斥監守貪
墨轉都水員外以憂歸潤好理學所輯有雲門錄
宋敬鹽城人嘉靖丙午舉人授蒙隂令以廉惠為
治邑人作歌美之以忤朝貴乞歸
朱笈字茂學桃源人嘉靖丁未進士授南戶部主
事奏彈齊庶人時楊繼盛劾嚴嵩下獄故識不敢
通問笈與繼盛為同年生時餽慰之因出為口北
僉事仇鸞廵邊多不戢笈以法繩之擢廵撫大同
與總督楊順不協因忤嚴嵩被譴戍邊隆慶初起
撫寧夏及山西大同萬歷初入為戶部侍郎未上
謝歸著有龍江文集
丁士美字邦彦清河人嘉靖己未廷試第一五司
文衡咸稱得人歷官吏部侍郎謝絶請囑每進見
必正言開導御書責難陳善四字賜之卒諡文恪
祝尚義淮安衞人嘉靖壬戌進士授南陽推官遷
刑部主事雪理冤獄都人誦之歷守潞安鄖陽二
郡以廉潔著卒之日同年賻之始克殮
邱度字志中山陽人萬歷丁丑進士授南康推官
宦奴殺人私佔民田度抵奴法御史劉臺之獄獨
持正論守汝寧清慎推天下第一歴太僕少卿
有諷其見當軸即可得巡撫者笑曰有呈身都御
史耶卒不往終戶部侍郎
朱維藩字介卿淮安衞世襲千戶讓職於弟萬歷
丁丑成進士令鄞及上虞以清操舉卓異擢南給
事中請御朝建儲疏凡七上又條議浚秦淮水引
長江入留都後居鄉十餘年淮人稱為三絶謂絶
足公門絶面士大夫絶口宦途舊事云
劉世光字晦卿山陽人萬歷己卯舉人令趙城有
折獄才再補沈邱歲久祲潁州飢民倡亂突至沈
邱世光單騎詣賊壘曉諭之徧給以粟誅其首惡
衆遂散後致仕歸著有二金草青藜館集
楊伯柯字直甫大河衞人萬歷丙戌進士擢南計
曹神宗久不視朝上疏言御大廷至樂居深宫至
勞言極剴切不報後倅汾州攝郡事以法繩宗人
之悍者
劉一臨世光子萬歷己丑進士授常山令調長興
再調信豐所至勸農桑興學校為人簡亢執法不
避權貴故仕多齟齬未竟其用
張世才字德夫山陽人萬歷己丑進士授戶部主
事東封關白力排時論以為不可校閱北闈黜戚
畹子由是補外孫奕潁以舉人官戶部主事有幹
才
梁兆明字子晉山陽人以明經令安義俗嚚訟輕
生山産斷腸草每啖草自殞借以陷人下令凡訟
者先納草一石未幾根荄盡絶邑有水利阨於㘭
區阻於豪右正其疆界而治之遂灌山田數十百
頃擢南陽府判有政聲
國朝劉自竑字任先世光孫前明甲戌進士歷真定知
府舊例太守有折麥銀二千自竑首革其弊順治
初擢浙江按察使時奸民互以變告有一案株連
百人者自竑力白其冤釋之遷湖廣右布政未任
歸
邱俊孫字籲之山陽人明季癸未進士順治初以
薦起歷刑部郎中出知漢陽府擢山西冀寧道所
至皆著惠愛尤長於聽訟屬邑以獄上立斷遣之
讞語悉口占手判不假羣吏罷官歸里杜門讀書
長吏罕識其面
胡之駿字伯驤山陽人順治丙戌進士選庶吉士
改給事中言論丰采一時推重子可及舉進士為
廉吏
陸騰駿字馭之清河人順治初由貢授懷柔令攝
密雲清豪強侵占民田代完密邑逋穀千餘石豁
重編四百餘丁擢戶部河南司主事先是豫省有
以墾田進秩者加糧二萬民多賠累力請豁免
劉芳聲字何實自竑子順治己丑進士任刑部主
事審決畿北執法平允全活甚多疏請清理刑獄
於是
特遣恤刑諸臣分讞天下遷戶部𣙜關九江釐剔宿弊
商旅雲集擢山東提學僉事卒官
黃宣泰山陽人順治己丑進士任大理寺評事多
所平反歷戶部郎中辛亥以才能佐本部侍郎賑
濟淮揚乙卯備兵寧夏值定邊城花馬池之變城
堡皆陷宣泰堅壘以守調度有方糧芻無缺分兵
扼河賊不得渡猝聞母訃以過哀卒
張新標字鞠存世才孫順治己丑進士授吏部考
功以文學吏才稱於時
周龍甲字霖公山陽人順治壬辰進士由推官入
為部曹歷山東提學僉事任滿部考以公明特著
推天下學臣第一内擢京卿未任卒
徐越字山琢山陽人順治壬辰進士授行人擢御
史讜直敢言已内陞仍留任在臺十有三年所條
奏皆有關時政之大者言漕河事先後凡十六疏
歷陳淮黃分合變遷及兩河衝決州縣被災狀尤
悉遷兵部督捕左理事官引疾歸
薛鼎臣字式九鹽城人以薦授中書舍人復登甲
午北闈賢書轉戶部主事擢兵科給事中條奏彈
劾大著直聲歷工科疏五大險工俱中要害庚子
典試湖廣有知人名乞假終養居鄉二十年恬静
自守
陸求可字咸一山陽人少孤力學舉順治乙未進
士守裕州恤郵丁減鹽引闢荒田清冤獄入為刑
部員外郎歷遷福建提學僉事釐正文體杜絶請
託轉參議未任卒
邱象升字曙戒俊孫子順治乙未進士選庶吉士
累遷侍講以才堪外任調瓊州府通判赴任道經
徐聞弭兵譁索餉之變既抵瓊黎酋恃險梗化選
兵進𠞰戮其渠帥尋以裁缺補武昌府通判丁艱
歸起補大理寺副部議有與律未合者必力争駁
正之
楊名耀山陽人順治乙未進士擢吏部歷考功文
選雅有清望充會試同考所甄拔多名士遷太常
寺少卿卒
張樹屏鹽城人順治戊戌進士授臨縣令捐免羡
餘并修城加派共萬餘金民懷其惠
劉昌言字禹度自靖子順治己亥進士授岑溪令
縣接五嶺獞猺雜處撫馭有方會鄰寇彭奇犯境
以忠義激發士卒協力固守設方略誘之寇黨縛
奇以降并獻花名册昌言誅其魁焚其册全活數
千人岑俗輕生睚䀝小忿輙茹毒隕命為嚴禁之
又攝蒼梧篆卒
許國璠山陽人康熙丁未進士授平江令吏才明
敏聽訟無冤催科有術士民悦服
劉始恢字价人昌言季子康熙庚戌進士授大理
評事時有兩議例有成獄讞法司而於情罪未協
者輙奮筆駁正大理卿採其議列疏後附請得報
可歷吏部考功郎冢宰以廉慎薦轉文選郎中銓
叙得宜時無滯才會河臣建束河注海之議始恢
力持不可與詞臣喬萊議合事得寢
張睿字涵白山陽人康熙己未進士授司經局正
字遷禮部主事擢工科給事中轉戶科掌印再奏
河工事宜仲莊牐之開從睿請也又以漕艘至冬
守凍可虞疏請截留接運後遂為例累遷左副都
御史歷刑部右侍郎以疾卒官
江南通志卷一百四十三
江南通志卷一百四十三
人物志
宦績(五)(鎮淮二府)
鎮江府
漢左恢曲阿人官至尚書左丞京師稱其清高後遷
會稽太守子忠為邑令有異政
三國吳殷禮字德嗣雲陽人少起微賤顧邵拔而友
之為立聲譽孫權召除郎中同張温使蜀諸葛亮
歎之曰東吳菰蘆中乃有此人遷零陵太守卒於官
子基才學知名著通語數十篇
唐馬懷素字惟白丹徒人擢進士篤學謙慎時推長
者累官左臺監察御史魏元忠為張易之所構謫
嶺表崔貞慎餞之武后令懷素按崔反狀使者迫
促懷素執不從崔獲免又劾罷李迥秀權貴謁請
不能阿撓開元初進弘文館學士與褚無量分日
侍讀待以師禮卒諡曰文
史務滋宣州溧陽人累吏勞遷司賓卿進拜納言
武后詔務滋等十人分行天下雅州刺史劉行實
為來子詢誣其反詔與來俊臣雜治俊臣言務滋
與囚善掩其反狀后命俊臣并治遂自殺
孫處懸潤州人以學行著名李濬刺潤州薦之徵
為左拾遺神龍初功臣桓彦範等用事處懸遺書
論時事得失彦範不能用乃去官還鄉
戴叔倫字幼公潤州金壇人為撫州刺史作均水
法灌溉者不得爭民便利之耕餉歲廣獄無繫囚
封譙郡男齊映劉滋執政叔倫勸以金穀之司不
可輕易人其尤切者縣令錄事參軍事無計資序
限遠近高卑一以殿最升黜則人知勸映等重其
言遷邕管經略使綏懷夷落威名流聞其治清明
仁恕多方略故所至稱最
丁袗字德祥金壇人為楊行密都知兵馬使後謝
病歸平生不殖貨不掩人善生亂世而得明哲保
身之義歷五代至宋乾德初年九十一卒
宋吳遵路字安道丹陽人父淑見文苑傳第進士累
官至祕閣校理條奏十餘事皆切直出知常州嘗
預市米以備歲儉已而果大乏民賴以濟自他州
流至者亦十全八九累遷淮南轉運副使兼發運
使嘗於真楚泰州高郵軍置斗門十九以蓄洩水
利又廣屬縣常平倉儲蓄至二百萬以待凶歲知
開封府馭吏嚴肅屬縣無追逮出知宣州上禦戎
要略邊防雜事二十篇遷龍圖閣直學士知永興
軍卒遵路為政簡易立朝敢言平居廉儉既歿室
無長物其友范仲淹分俸賙其家
邵必字不疑丹陽人舉進士選為唐書編修官必
以史出衆手非古人撰述之體辭不就同知太常
禮院言天子親祠而執事者就祠所習禮為不敬
乃徙於尚書省出知常州提點淮南刑獄為京西
轉運使居官震厲風采入知制誥雄州種木道上
契丹遣人夜伐去又數漁界河中命必往使以理
折契丹屈之還加龍圖閣直學士知成都卒
邵亢字興宗必從子舉茂才除建康節度推官趙
元昊叛獻兵說十篇召試祕閣遷集賢校理仁宗
繼嗣未立亢集兩漢以來帝系承襲著論上之英
宗立擢修起居注建言欲治國者先齊家潁王且
授室願采用古昏禮公主下降不宜厭舅姑之尊
帝深納之進樞密直學士知開封府遇事敏密籍
里閭惡少年與吏之廢停者遷處之畿下獄訟衰
止拜樞密副使引疾辭卒諡安簡
王存字正仲丹陽人慶歷六年進士除密州推官
修潔自重歷三館故與王安石厚安石執政引與
論事不合即謝不往累上書陳時政因及大臣無
所附麗神宗察其忠實以為國史編修官乞復唐
貞觀左右史執筆隨宰相入殿故事神宗韙其言
以右正言知制誥遷龍圖閣學士知開封府京師
並河居人鑿汴堤以自廣中人請令培築按民廬
侵官道者使撤之存入言即日弛其役元祐中召
為吏部尚書時黨論興存言朋黨誠不可長然或
不察則濫及善人存性寬厚不為詭激之行至其
所守確不可易司馬光嘗云並馳萬馬中能駐足
者其王存乎
蘇頌字子容其先同安人父紳仁宗朝為翰林學
士贈魏國公葬潤州頌遂家焉由進士知江寧縣
有能名調南京留守推官留守歐陽修委以政召
試館閣校勘遷集賢校理在館下九年養祖母及
母姑姊妹及外族數十人妻子衣食常不給而處
之晏如富弼嘗稱為古君子出知潁州擢知制誥
元祐初拜刑部尚書擢尚書左丞七年拜左僕射
頌為相務在奉行故事使百官守法遵職量能授
任杜絶僥倖之原戒疆場之臣毋邀功生事議論
有未之安者毅然力爭之紹聖四年拜太子少師
致仕
顧方丹陽人登進士為象山令民悦其政方病祈
禱於神者千人至有臠股以進者及卒百里内號
泣思慕為之立祠
陳廓字彦明金壇人第進士歷廣東轉運判官同
列多以獻羡財進用廓曰財民力也有羡當還之
民可剝民以為己利乎奏罷所興錢監移廣東提
刑鄒浩稱其文高學博趨操堅正云
蔣猷字仲遠金壇人舉進士政和四年拜御史中
丞有直聲嘗論士風浮薄廷臣伺人主意承宰執
風旨輔臣奏事殿上雷同倡和略無可否非論道
獻替之禮内侍省不隸臺察紊元豐官制楊戩不
當除節度使趙良嗣不宜出入禁中皆嘉納之又
疏孟昌齡徐鑄等奸狀累遷吏部尚書靖康初奏
童貫得罪天下宜黜遠之授徽猷閣直學士卒贈
特進
洪擬字成季丹陽人登進士甲科宣和中為侍御
史時王黼蔡京更用事擬中立無所附會坐罷知
海州時山東盜起屢攻城擬率兵民堅守建炎間
為中書舍人上言兵興餽餉民苦無名之斂執政
議移蹕饒信間擬上疏力爭謂偏方下邑不足以
示形勢固守禦遷給事中出知温州宣撫使孟庾
討閩寇過郡擬趣使赴援賊平加秩一等召為吏
部尚書詔問攻守之策擬言國勢可言守未可言
戰紹興中罷為徽猷閣直學士卒諡文憲
張綱字彦正丹陽人以上舍及第除校書郎論事與
蔡京不相合擠之去久之還故官歷遷中書舍人進
徽猷閣待制引年致仕後秦檜用事家居二十年絶
不與通問檜死召為吏部侍郎兼侍讀除參知政
事高宗懲秦檜苛政頻諭輔臣寬䘏民力乃摘其
利於民者八十事標以大指乞鏤板宣布中外尋
致仕綱嘗書座右曰以直行已以正立朝以静退
高天下其篤守如此卒諡章簡
吳交如字亨會金壇人紹興中進士歷官至大理
卿獄無繋囚璽書嘉奬居鄉人稱長者
翟汝文字公㢲丹陽人登進士第擢議禮局編修
官除著作郎皇太子就傅命汝文勸講言者謂汝
文從蘇軾黃庭堅游不可當贊書之任出知襄州
召拜中書舍人外制典雅一時稱之遷給事中内
侍梁師成強市百姓墓田廣其園囿汝文言於上
師成諷宰相黜汝文出為宣州改知越州建炎改
元上言上供常數後所增者當議裁損紹興元年
召為翰林學士除參知政事時秦檜相汝文性剛
不為屈對案相詬至目檜為濁氣司諫方孟卿因
奏汝文立異罷去以卒
洪興祖字慶善丹陽人登政和上舍第高宗在揚
州為太常博士上疏論國家再造一宜以藝祖為
法又應詔上疏言朝廷紀綱之失為時宰所忌出
知廣德軍治陂塘六百餘所新學舍定崇祀自十
哲曾子而下七十有一人列先儒左丘明而下二
十有六人擢知真州州當兵衝請復民一年租從
之明年再請又從之自是流民復業墾闢荒田至
七萬餘畝徙知饒州卒所著有春秋本旨周易通
義等書弟造見忠節
湯鵬舉字致遠金壇人登第為當塗令聽訟敏決
姓名狀貎一見不忘累遷本路轉運副使奏罷自
潤至杭往來征税陞淮東漕使秦檜死召為殿中
侍御史奏黜檜姻黨極論董德元附檜為非罷之
請釋趙鼎子汾及王之竒等官至參知政事卒諡
敏肅
禇籍字彦文金壇人知青陽縣縣賦税特重兩倍
鄰邑籍奏免四之一後有申其說者遂再蠲之邑
人德焉
湯東野字德廣丹陽人知建康府時戍兵剽掠人
莫能禦東野峻法繩之民恃以安遷知平江府苗
傅劉正彦作亂偽赦書至平江東野與督府張浚
知其有變密告韓世忠等綂諸道兵勤王帝復位
苗傅劉正彦伏誅論功超拜工部侍郎陞尚書
何公務字子忠累官至康州防禦使精醫學高宗
疾徵入侍藥疾愈授德夀宫太醫院使時秦檜執
政遂謝官隠居京口卒胡銓誌其墓
王彦融字炎弼金壇人父寀以林靈素譖死靖康
初彦融年十九走京師上書訟冤召對命官紹興
初連平湖湘武岡羣盜歷官轉運判官終知雅州
袁孚字仲誠金壇人登進士為詞賦首選累官右
正言坐論德夀宮私酤事出知温州
張處厚字進道丹陽人登進士官至吏部侍郎知
建康寧國贛廬諸州屢上奏疏多中事機奉祠家
居藏書至數萬卷
湯邦彦字德美鵬舉孫中博學宏詞科累官左司
諫兼侍講建言請分揚廬等州為七路每路文臣
一人充安撫使治民武臣一人充都總管治兵以
規恢復報可孝宗嘗賜手書稱其以身許國志若
金石協濟大計終始不移慨然請使金以變受書
禮為己任金不從坐貶有頤堂文集
趙善擇字守道宋宗室金壇人乾道二年登第任
湖州錄事參軍三歲晝夜寢處獄庭未嘗歸私
室非休沐不出謁執親喪足不出一室妻疾立戶
外使人問狀而已
王遂字潁叔金壇人嘉泰二年進士知邵武軍撫摩
創痍於寇擾之後擢監察御史疏劾史嵩之欺君誤
國及李知孝梁成大莫澤三凶之罪又條上朝廷邊
閫急務帝皆善之累官至權工部尚書卒諡正肅
丁宗魏字景舒金壇人嘉定進士楊子縣令金師
進攻儀徵人情洶洶欲渡江以避宗魏獨不肻曰
守禦之臣職死封疆敵至而遁孰為之守累官知
廣德軍
陳景周字仲思丹徒人登進士授溧陽尉邑多重
辟滯囚景周謂察獄在初情惟尉能得之務察微
隠邑無冤民
王已字君文丹徒人淳祐中登第除京官丁大全
忌之棄官居家十年為招撫討平衢州洞賊就領
州事言足兵裕民數事皆當時要務遷右司郎中
元羅璧字仲玉鎮江人至元五年為明威將軍管軍
總管鎮金山海盜屏絶徙鎮上海督造海舟六十
艘兩月而畢至元十九年初通海道漕運立運糧
萬戶以璧為之首部漕舟由海洋抵楊村不數十
日入京師陞昭毅大將軍同知淮西道宣慰司事
請兩淮荒閒之田給貧民耕墾三年而後量收其
入從之歲得粟數十萬斛累遷廣東宣慰使都元
帥誘致諸洞蠻夷酋長假以官位曉以禍福咸率
衆以歸除都水監通州多水患鑿二渠以分水勢
又浚阜通河而廣之歲增漕六十餘萬石奉命括
兩淮屯田得疾歸卒
俞庸字時中德璘子初為明道書院山長大德中
以地震陳格天心召和氣九策丞相嘉之補試戶
部令史累官至尚服院都事性倜儻善議論達時
務有復辨集若干卷
顧巖夀字子静金壇人累官建康路總管府推官
器識宏遠博通時務歷職三十年所至有聲
明滕毅字仲弘丹徒人吳元年以儒士見授起居注
命輯往昔人君善惡以為龜鑑洪武元年初設六
部首擢吏部尚書尋參政江西
史遷字良臣金壇人篤學慎行洪武初累徵起知
忻州嚴州所至以治稱詩文有青金集
徐文英溧陽人由明經授龍虎衞經歷擢浙江道
御史一日入朝後期高帝詰之對曰送臣父歸里
耳問何所贈曰錢五百草屨二輛驗之良然見其
衣肩縷裂命繡窮御史三字於袍以旌之副使河
南從征交趾病卒
偰斯溧陽人以元臣歸附授兵部員外郎改尚寳
司丞使封高麗稱旨累官吏部尚書
虞謙字伯益金壇人由國子生任刑部郎中知杭
州永樂初召為大理少卿天津倉火御史按視言
主者侵盜多縱火以自蓋坐死流配者無算謙白
其濫得減論遷副都御史巡視淮揚水災請發粟
三十餘萬石賑之又請出官錢贖還民所賣男女
皆從之仁宗立改大理卿詔求直言謙奏七事多
見施行卒賜祭葬
高遷字景升金壇人永樂辛夘舉人為國學錄改
行人使日本還擢翰林院編修遷前在東安門教
諸奄王振出門下振為司禮監以門生禮見願為
奥援遷謝絶弗與通尋致仕
盛祥字天瑞丹徒人永樂戊戌進士知道州以儒
雅飾吏事有惠政境多虎齋宿為文禱於鼻亭翼
日二虎渡河去一虎自斃祠下及卒百姓祀之寇
萊公祠
胡清字士澄丹徒人永樂庚子舉人任清平訓導
擢禮科都給事中彈劾不避權貴出為浙江右參
政禦温州海寇有功賜綺帛旌之
徐銘字懋功丹徒人太學生擢監察御史有聲永
樂間授揚州知府以鄰封辭成祖優諭之未幾拜
兵部侍郎出為山西左布政
殷時字宜中丹陽人永樂甲辰進士歷官考功郎
以清謹稱卒無以殮魏冢宰驥以漆棺遺之
沈固字仲威丹陽人永樂初領鄉薦同知沂州奏
止沂西開礦再遷山東參政鎮守大同凡二十七
年屢白邊防要務正綂己巳以城守勞進都御史
終戶部尚書
王振字起宗金壇人永樂中監察御史廵按交趾
涉險阻理繁劇凡十三年境内帖服清介之節終
始如一知温州府致仕蕭然如寒士焉
謝珤丹徒人宣德壬子鄉舉第一任南城教諭青
州教授學術醇正師範端嚴勤於啟廸歿諸生祀
之學宮
畢昇字孟輝丹徒人正綂丁夘舉於鄉任金華仁
和教諭遷廣信教授嚴師範以清介自持揚善奬
能時推學職第一
靳瑜字廷璧丹徒人以太學生任温州府經歷為
政勤敏嘗築海堤民獲其利名曰靳公堤
楊一清字應寧其先雲南人自湖廣徙居丹徒成
化壬辰進士累遷副都御史廵撫陜西總制三邊
興築邊牆規復河套逆瑾忌其成罷免復召起同
太監張永討寘鐇一清謂永曰寧夏不足平内事
非公無能為者遂與永密計班師入見奏瑾流毒
海内激變寧夏心不自安將謀不軌永如其言竟
除大憝一清功也正德九年入内閣嘉靖四年晉
首輔與張桂不相能罷歸
繆樗字全之溧陽人成化乙未進士知東陽縣邑
有隠糧詭寄立法丈量以均徭役擢南御史抗論
中官蔣琮語侵汪直帝察其忠逮琮而謫樗莒州
判官辨王氏疑獄有神君稱
孫旵字愛暉金壇人成化辛丑進士監收通州倉
糧革吏胥積弊授南戶部主事江西諸省旱旵力
請得減税陞郎中卒
靳貴字充道瑜子弘治己酉鄉試第一庚戌會試
第二廷試第三授編修選東宮講官歷禮部侍郎
掌翰林院事逆瑾專政嘗因事諷貴密書京官殿
最以進貴不從銜之左遷光禄卿復陞禮部尚書
晉武英殿大學士時儲嗣未定勸擇宗藩之近且
賢者置之京師以係海内人心俟皇子誕育仍歸
藩邸卒諡文僖所著有誦抑齋稿
殷敏字惟勤金壇人事母以孝聞能詩文登弘治
庚戌進士歷官浙江參議時峒賊猖獗敏竭力保
障設疑兵以撓之賊敗退饑疫大作區畫賑恤全
活甚衆敏為人拱手屏氣外若退懦而内有不可
奪居官三十年家無中人之産
湯禮敬字仁甫丹徒人少貧傭書雲陽驛弘治丙
辰成進士授行人賫詔使寧藩王厚遺之不受擢
刑科給事中逆瑾用事禮敬首劾之謫冀州判官
瑾榜言已者四十人於朝堂禁錮之禮敬名第一
瑾敗屢召不起有諫垣遺稿
殷鏊字文濟丹陽人弘治丙辰進士有詩名與李
夢陽相唱和正德中任僉事疏請建儲語侵逆瑾
論戍
于湛字瑩中金壇人正德辛未進士廷對切直讀
卷者詫曰今劉蕡也歷官副都御史廵撫陜西與
總制劉天和擊吉嚢多俘馘會黃河徙運道艱阻
遷總督河道鑿野雞河九十餘里以達運河乞終
養歸服除起戶部侍郎撫鄖陽平礦徒之亂
唐侃字廷直丹徒人正德癸酉鄉舉平生砥礪名
節父被囚繫請代不得乃藉草寢地夜不解衣至
父免乃止出游得遺金不啟嚢還之為永豐令遷
知武定州以古教化為治吏民不忍欺立木牌二
於庭左曰從刑右曰從化令曰願理者左願和者
右久之民多就右嘉靖中章聖梓宫往承天道出
山東中官横索百端侃以死當之皆引去遷南刑
部郎卒於官舍貧甚尚書及諸僚賻之乃克具殮
王臬字汝陳金壇人正德丁丑進士初任兵部主
事武宗欲南狩臬以職掌車駕獨具疏諫廷杖幾
死嘉靖初歷南吏部郎出知東昌府累遷山東副
使平生剛正權門要路不一濡跡居常如對大賓
尤留心文獻所著有遲菴集
金玥字起川丹徒人正德中以貢任端州訓導歲
饑議賑有司以未得請難之玥爭曰請而後賑民
無遺矣且以此獲罪不愈立視民死乎監司義而
從之改太和請於部使者嚴立停棺溺女之禁風
俗為變有薦其可大用者即乞休歸為人醇厚狷
介敦孝友鄉評無間言
鄔紳字佩之丹徒人嘉靖癸未進士知烏程縣歲
饑不俟監司報可輒發倉賑貸擢戶部郎中歷知
青州平陽福州所至多善政擢四川副使平馬羅
賊降其衆五千諸將請殺之毋遺後憂紳曰殺降
非義也赦而撫之無何謝病歸諸降者轝金為夀
紳不納歸以詩文自娛
眭子藴以字稱丹陽人嘉靖己丑進士授行人屢
使親藩皆却其贈擢戶科給事中旋掌刑科嘗廵
視十庫得貴人奸弊夜舁金求免不受而劾之奉
勅募兵關陜上籌邊十策多見採行
嚴寬字栗夫丹徒人嘉靖壬辰進士知海寧縣俗
故健訟廉得其魁痛治之風稍變再知杭州歲大
旱禁毋閉糶括庫金開海昌河因工寓賑人賴以
濟杭多火患為之法以相隔别援救使不延燒桑
田利重税輕圩田利輕税重兩均之人皆帖服居
鄉以清厚稱
王韜孟以字稱金壇人嘉靖乙未進士授吉安推
官擢南吏科給事中劾嚴嵩奸貪及嵩子世蕃語
極剴切嵩恨甚會韜孟以山東僉事任滿赴部踰
限奪官舊格所無出嵩指也既歸蕭然如寒素病
卧一榻布衣蔽體邑令問疾見而嗟嘆之著樗庵
集
夏儒字汝醇丹徒人嘉靖癸丑進士樸茂孝友知
鄞縣築堤黃潭決塹張村為鄞永利部使者下議
築城禦倭儒以為擾民但稍增葺之而練卒積餉
為守備倭三至不敢犯陞戶部員外郎俸入悉以
贍宗族
姜寳字廷善丹陽人嘉靖癸丑進士選庶吉士除
編修提學四川福建再遷國子祭酒請復積分法
期不失國初養士意累官南禮部尚書致仕清修
淳行置義田立義學申宗法以綂理族人
曹棟字隆卿丹徒人嘉靖己未進士知鄱陽縣以
廉幹擢兵科給事七閱月疏凡八上直聲大著歷
官浙江副使
賀邦泰字道卿丹陽人嘉靖己未進士知莆田縣
陞戶部主事連守南康濓瓊遷湖廣參政討平五
開叛賊擢江西按察使告歸邦泰在瓊降海寇李
茂及回茂已立功為大帥齎重貨餽之却不受茂
固請取沉香一片而已
張祥鳶字道卿金壇人嘉靖己未進士為戶曹郎
十餘年老於曹事者皆服其詳練至文學藴藉為
一時名流所推張居正當國願識之嘗一造門不
遽見即毁刺而返居正憾之出為鹽運司運判陞
雲南知府凡夷情邊備及事之難決者部使者一
以屬之引疾歸有華陽洞稿
陳文字美中丹徒人嘉靖甲子鄉舉知同安縣立
徵收法著為令民不苦耗羨備倭有功累陞寧波
府同知復學田以歲租給諸生貧乏者
阮時行字坤儀丹徒人隆慶丁卯舉人以同輔臣
名改名時升任上猶知縣居母喪三年哀毁未嘗
入内陞濬州知州值採木使者横恣時行冐死力
爭為所中傷羈瀘五年瀘老稚奔叩闕下事得白
歸杜門著述為里黨所矜式
姜士昌字仲文丹陽人寳子萬歷庚辰進士授戶
部主事疏請早建儲位晉員外郎陞陜西提學僉
事立五學彙經史古文理學典故以造士每月六
日博士集諸生以次質疑問難士風一變還朝上
疏觸時宰被謫以卒天啟中贈太常少卿
于仕廉字元貞金壇人萬歷丙戌進士為戶部郎
管通州糧儲開河建牐省車運勞費任登萊副使
建議改築萊城扼倭入犯之路歷官戶部侍郎所
著有職掌錄修城通河救荒等書
姜志禮字立之丹陽人萬歷己丑進士歷官山東
參政轄登萊道時福王封藩賜田二千頃登萊派
二萬七百餘畝遣内豎至郡丈田勢張甚志禮抗
疏陳利害謫官後稍遷至尚寳卿天啟中河南進
玉璽魏忠賢欲志禮表獻之執不可遂以年老劾
罷志禮性淳樸多政績以行誼稱於鄉
史弼字伯直金壇人萬歷壬辰進士知崇安縣督
民種桑興蠶織年饑增價招商米價頓平擢監察
御史疏請福王之國言極明辨即定行期出按江
西湖廣多所釐剔弼自居言路每折閹宦時魏璫
方羅織正人弼以資望陞光禄寺卿旋削籍後復
官起用不就天性孝友絶聲色之好建宗祠置義
田里中稱為典型
華鈺字德夫丹徒人萬歷乙未進士授荆州推官
誅大猾治税閹陳奉豪僕荆人大悦奉奏阻撓國
税者以鈺為首逮詣闕再受杖繫詔獄五年始遇
赦後贈尚寳司少卿凡士大夫負氣節者多為峭
絶孤特之行而鈺獨和平渾厚云
劉覲文字叔熙丹徒人萬歷乙未進士知開州改
汝州汝故無城覲文築之後盜起秦入豫汝當其
衝賴以守衞陞禮部主事告歸卒
賀納賢字冶原丹陽人萬歷庚子舉人為攸縣令
擢巴州知州奢酋叛圍成都納賢統義勇赴援事
平陞䕫州同知入為南戶部員外出守慶遠時土
官相賊殺納賢以計縳其渠魁晉按察副使
談自省字季曾丹徒人萬歷甲辰進士歷官江西
左布政使陞應天府尹時魏閹所在建祠人有以
諷自省者自省拒之遂削奪歸崇禎初復官起用
不就
荆之琦字鳴玉丹陽人萬歷甲辰進士授南戶部
主事為人謹愿而遇事踔厲風發歷任山東副使
時山左數被兵琦申儆備聞警輒身先將吏屬郡
賴之以安
馮曾櫿字良選金壇人萬歷甲辰進士授開封府
推官陞禮部主事持節封江夏王知王實民間子
重賄之不受歸朝三疏劾假子冐封言人所不敢
言者後謫瀘州知州會各道兵勦賊奢寅恢復川
南四城陞戶部員外郎
于玉立字中甫金壇人萬歷丁未進士授刑部主
事雪廵撫魏學曾之冤擢本部郎疏陳時政闕失
劾輔臣申時行與戚畹相表裏帝怒幾不測會皇
子生免歸玉立與沈鯉郭正域善以妖書案牽連
奪職光宗立贈太僕寺少卿
賀世夀字函伯丹陽人萬歷庚戌進士授戶部主
事陞郎中時方排擠高顧之學世夀兩疏爭之語
侵冢宰趙煥京察落職光宗即位用鄒元標薦起
戶部主事復為逆璫所逐崇禎初起歷兵部侍郎
天津廵撫
王政新字闇生丹徒人萬歷丙辰進士任福清知
縣考選御史天啟中兩疏糾魏忠賢罷歸後起原
官廵按山東轉江西參政
湯道衡字參予丹陽人萬歷丙辰進士由戶部主
事知南昌東昌擢山東武德道累陞僉都御史廵
撫甘肅衡有吏才能治繁劇在南昌廳事前為屋
數楹令訟者居之一宿而決
賀懋敬字止叔丹陽人舉萬歷己酉鄉試知寧陵
縣務以德教化民臺使者有所怒屬懋敬殺之不
從曰吾安能殺人媚人也流賊薄城下敗退之尋
罷歸
鄧□字元帡金壇人天啟壬戌進士授中書舍人
時魏閹三冐鐵券例應中書赴銀作局關寫□憤
不往閹敗署科篆擢監察御史疏言搜括加派告
密之弊廵按浙江罷横征鋤大猾金壇大饑疏請
改折秋糧從之
史纘烈字武璵金壇人天啟壬戌進士知山隂縣
具棺衾以葬溺尸築塘壩以捍漂沒歷陞黃州知
府流寇欲下黃取道渡江纘烈出私帑置火器及
守具分兵據要津日為牛酒饗士賊不得渡陞曲
靖副使所至有惠政
高鳳翔字冲虚金壇人天啟乙丑進士授公安知
縣縣被火將逼獄鳳翔慮諸囚束手斃悉與期而
縦之曰吾寧失一官以活諸人之命諸囚感泣皆
來歸獄陞戶部主事歷大名知府有惠政
葛樞字居所丹陽人崇禎辛未進士授行人擢戶
科給事疏言朝熱二審非止覆奏其死正欲婉求
其生請自今每遇朝熱審罪不至死者務期逐一
讞決有淹滯者法無赦上是之命著為令己卯因
星變上書語侵執政貶謫以卒
史元調字鼎如金壇人性亢爽尚氣節崇禎辛未
進士授江陵知縣修堤捍江伸雪冤滯楚宗盛支
裔多為盜元調擒其魁諸宗人奪而沉之江惠王
疏其壇殺宗室革職歸後事白復職
陳德諭字心言丹陽人由恩貢廷試第一授德平
令清廉平恕訟獄幾息陞雲南麗江府判捕治蒙
化黠獠李青吾以除民害賓州近山多水泉德諭
以吳田法教之多獲其利土司蓄異志德諭曉以
順逆利害土司感德甕中貯金以饋德諭揮却之
乃範金鑄陳太守像祀焉
潘曾瑋溧陽人崇禎辛未進士為杭州府教授以
實學勵諸生著虎林講議陞國子博士上北雍條
議時多遵行參政廣東平海賊李朝天劉鐵臂等
萬餘人内陞大理寺卿以歸
國朝吳贊元字次修丹陽人也明季庚午舉人順治二
年授中書擢監察御史廵按江西時豫章初定反
側未安贊元撫輯有方遂收建饒廣贛諸郡奏免
袁瑞二郡浮糧人尸祝之
張九徵字公選丹徒人順治乙酉鄉試第一丁亥
成進士兩為文選司郎中以按察司僉事視學河
南正文體釐祀典命士子誦習小學家禮二書為
天下學政第一以博學鴻詞薦引疾未赴九徵研
精三傳於明代人物能縷舉其世系與其門生姻
戚次子玉書總裁明史多禀承家學焉長子玉裁
字禮存博學有文名康熙丁未進士廷對一甲第
二名在史館方軌自持未幾卒四子仕可康熙丙
辰進士歷官衡永郴道五子恕可康熙戊辰進士
杭州知府
荆其惇字勅五丹陽人順治己丑進士為郾城知
縣時師行絡繹不時需辦夫役惇坐卧大將軍幕
府外素知其廉為結歡而去築堤龍塘河口郾人
德之植荆堤上號曰荆堤
何應仕字鳴瑞丹徒人以明經授推官改知永嘉
縣修築長埭為民田利縣駐兵𠞰盜俘獲多應仕
白於帥分别縱舍之鄰邑避寇者爭投永嘉帥不
納力請納之為授廛給食去官民圖像祀焉
史燧字曉瞻溧陽人順治己丑進士六任監司居
官廉辦為廣東參議署官營弁多貪縦燧痛繩以
法備兵南贛請于虔撫展墾荒起科之期緩至六
年議將南瑞等府南米代贛州兑軍而以贛屬漕
米代各府給兵餉省解運勞費且免風波之患民
皆便之
狄敬字文止溧陽人順治己丑進士累遷屯田員
外郎提學湖廣沙汰假冐學政一清補潼關參議
嘗云為政在躬行不在塗民耳目也故歷任有能
聲
笪重光字在莘丹徒人順治壬辰進士由刑部郎
擢監察御史廵按江西時稱敏幹居鄉值海寇犯
鎮江與張九徵設計守禦有功桑梓性好施與賑
恤窮困鄉民德之
賀寬字瞻度丹陽人順治壬辰進士授潮州推官
潮俗健訟當寇亂甫定告訐連坐者不絶寬懲刁
頑辨誣罔民賴以安遷大理評事俄告歸潛心經
學著五禮輯要讀易模象等書
費達字古心溧陽人傳經學於其父良佐中順治
壬辰進士授戶部主事轉員外𣙜九江滸墅兩關
興利除弊俱著聲績陞郎中告歸居鄉有行義
史逸裘字雲次金壇人順治乙未進士歷兵部職
方掌軍政昭雪叛案無辜者幾千人督學河南時
初復八股之舊益以起衰為己任陞少參分廵東
兗歲饑首建停徵之議以艱歸卒所著有五經集
論二十一史約
黃如瑾字崑瞻溧陽人順治戊戌進士授福州府
推官時海氛未靖汛弁邀功所解逆黨多沿海窮
民及被掠脱歸者瑾訊得其實白於制府免死者
無算兵士獲寇孥皆被掠少婦亟檄其夫家領歸
歷陞刑部郎中出為金華知府乞休子夢麟康熙
乙丑進士一甲第三名官中允
張玉書字素存僉事九徵子順治辛丑進士選庶
吉士歷官禮部尚書康熙庚午晉大學士秉鈞二
十年卒諡文貞其在講幄每據經義納忠讜官司
寇總裁律例更定輕重之比居禮部時有請舉禘
祭及封禪者玉書謂成周禘祭與今時異宜前代
封禪不應經義皆奏罷之從
聖祖幸南河又從平定厄魯特在政府從容啟沃一
德一心蔑由得其獻替之迹公退則正容莊坐清
齋讀書盥匜無妾媵而房闥惟子弟宰相家風論
者以為古人猶難之
于朋舉字襄于金壇人順治辛丑進士入翰林外
陞分廵睢陳道盜劫郾城庫戕其令朋舉言盜起
有迹罪不在郾城民未幾獲盜他所邑民免株連
參政福建甫莅任興化兵譁朋舉應時弭定累陞
湖南布政使罷歸
徐誥武字孟樞金壇人順治辛丑進士由庶吉士
改御史歷遷戶部右侍郎在大理凡有疑案常與
都御史魏象樞持議平反全活甚衆尹京兆猾吏
知名無敢鬻獄任少司農家無宿貯口不言貧曾
舉陸隴其可任江蘇廵撫大學士張玉書稱其具
此膽識方能以人事君每請假歸省出入酬酢必
禀父命待諸少弟極友愛財産悉以讓之弟德武
仕至吉安知府有循聲
彭會淇字四如溧陽人康熙丙辰進士選庶吉士
授編修擢國子監司業疏請官學教習者皆授知
縣職為少詹事會審陳汝弼案僉議置之重典惟
會淇不可卒從之官終工部侍郎
淮安府
漢韓信淮隂人初事項羽不能用乃歸漢拜大將軍
定三秦下魏代斬陳餘擒趙王歇脅燕定齊立為
齊王將兵會垓下滅項羽徙為楚王都下邳後有
以變告者高祖至楚執之赦為淮隂侯後高祖自
將征陳豨信為呂后所夷
後漢臧旻射陽人有幹事才熹平間為揚州刺史平
妖賊許昭遷使匈奴中郎將使還太尉袁逢問西
域諸國土地風俗人物種數旻口陳其狀手畫其
形逢奇其才言班固作西域傳無以加之歷中山
太原太守所在有名
陳耽東海人以忠正稱桓靈時歷位三司光和五
年詔公卿採謠言舉刺史二千石為民害者時太
尉許&KR1442;司空張濟阿附宦官其子弟賓客雖貪穢
不敢問而虛糺邊遠小郡有清修惠化者眈上言
公卿率黨其私所謂放鴟梟而囚鸞鳳由是諸坐
謠言徵者悉拜議郎宦官怨之遂誣陷眈
三國吳步隲字子山淮隂人避難江東種瓜自給書
勤四體夜誦經傳仕吳為持節征南中郎將誘斬
劉表所置蒼梧太守吳巨威聲大振南土賓服自
隲始又討平武陵蠻都督西陵在鎮二十年鄰敵
敬其威信條列賢士之在荆州者後代陸遜為丞
相猶誨門生手不釋卷其被服居處有如儒生
唐王義方漣水人事母謹甚淹究經術性蹇特舉明
經補晉王府參軍直弘文館坐張亮事貶吉安丞
徙洹水亮兄子皎將死託妻子願以屍歸之使奴
負柩輟馬載皎妻身步從之既葬皎歸妻其家告
亮墓乃去顯慶初擢侍御史劾李義府罪具法冠
對仗叱義府下跪讀彈文貶萊州司戶參軍母喪
遂隠居不出
宋王資深字取道山陽人第進士為御史首論大臣
草將上蔡京遣所親謂曰謹勿言當以此位相處
資深不答明日出知揚州尋改明州所著周書及
方言二十卷
王洋字元渤資深子中宣和六年甲科歷典三郡
俱有政績晚守鄱陽洪皓北使歸以忤秦檜人無
敢過其居洋獨為修舍坐免有文集周必大為序
元韓渙字叔宇山陽人登延祐中進士歷刑部尚書
經國濟邊時稱名臣孫覽
明王德芳清河人洪武初以賢良方正徵授武昌知
府愛民守法政聲聞於朝入覲時特賜召對以旌
異之
羅拱安東人洪武甲子舉人歷兵科給事中擢河
南參議敭歷中外皆以廉能稱
楊靖字仲寧山陽人洪武乙丑進士歷刑部尚書
理刑平恕久之坐事免會征龍州命靖抵安南借
糧既至宣諭威德輸粟二萬石於龍州帝悦召為
左都御史寵遇最厚
李澂山陽人洪武中由國子生任考功監令有幹
濟才歷官工部尚書
張士彬山陽人洪武中以才行卓異薦授江寧令
尋遷御史正直不阿擢河南按察使能持憲體
湯子厚清河人洪武間以懷才抱德徵授陽朔令
因修公廨掘地得金數十斤人獻之叱去監司歎
其清節
成均鹽城人性至孝永樂乙酉舉人授御史彈劾
無所避累官戶部侍郎出總浙江糧税政多利民
民建祠祀之
王衍字伯蕃清河人以楷書入監擢御史永樂間
交趾不服帝命征之選御史才可寄節鉞者加衍
交趾道御史衍至諭以威德交趾感化
賈進字勤道安東人永樂甲午舉人選教諭遷御
史廵按雲南平蠻寇刁甕之亂又按南畿陜西多
所彈劾及辨雪者招洮番六十族歷貴州湖廣按
察使致仕所著有樂道子詩集
金濓字宗瀚山陽人永樂戊戌進士授御史宣德
初廵按廣東江西浙江俱以廉能稱用薦授陜西
副使正綂中擢僉都御史鎮寧夏拜刑部尚書閩
中盜起命濓參贊軍務尋召還調戶部尚書時四
方用兵綜核得宜國用無乏景泰中卒官以前軍
功追封沭陽伯諡榮襄
羅銓山陽人永樂辛丑進士宣德間拜御史以才
能遷湖廣按察使大振風紀
高安字志康山陽人本姓劉從祖母家姓宣德中
貢入太學授南宫令時白蓮賊騷動河北安捕其
黨得簿錄姓名輙燒之以安反側仕至浙江參政
以治績稱
沈翼字克敏山陽人宣德庚戌進士歷戶部郎中
擢本部侍郎奉勅撫北邊奏減額外税五萬餘石
時邊警欲據通州積粟勅往燒之乃偽焚腐草遥
見烟焰蔽天知有備遁去景泰中進南戶部尚書
致仕卒子瑶字廷實天順丁丑進士歷官都給事
中時除四品以上官從内降瑤慮中官專權上疏
極言權貴忌之出為南太僕少卿卒
史敏字德敏山陽人正綂己未進士歷刑部員外
出為河南參政時南陽歲饑流賊蜂起敏賑恤撫
字遂以寧謐工四體書著有松泉集
李讚山陽人正綂戊辰進士由庶吉士改吏科給
事中封駁彈劾不避權要歷官浙江布政使
葉淇字本清山陽人舉進士歷官廣西僉事南丹
土官莫必勝為寇淇城柳城洛容以扼賊衝蓄水
通漕以賑饑民轉陜西副使斬賊首領平洮州擢
山西廵撫罷土兵戍邊之不便者哈密為吐蕃所
陷守臣請暫處之内地弗聽後拜戶部尚書卒從
子贄字崇禮天順庚辰進士歷守三郡咸有政聲
擢江西布政使平瑞州盜有功累官刑部侍郎
史瓘字德輝山陽人景泰甲戌進士授御史屢陳
時政得失多見採納遷浙江副使持憲有體
皇甫貴安東人景泰間以貢任天台令豪邁挺勁
不避權勢政平訟簡有廉介名
齊昭字雲漢山陽人由監生授長清訓導以學行
聞擢御史陞山東提學僉事敷教有方士習丕變
陳讓字德光大河衞人天順丁丑進士令寳坻擒
首惡置之法歲凶勸民出粟歲豐如約給還遷宛
平權貴請託不行擢杭州守時海勢内徙逼海寧
城讓開支河築内堤海不為患
楊理字貫之山陽人孝子旻之子成化丙戌進士
歷刑科都給事中累遷大理少卿讞獄平恕勘陽
曲王府事解釋冤濫廵撫河南值歲饑河決理增
築汴堤徧賑饑民擢戶部侍郎卒
石渠字翰卿清河人成化丙戌進士官按察使仁
恕明敏居家以友愛聞
張和字宗禮山陽人成化己丑進士試工部主政
差保定抽分時守臣世據關隘嘗厚啗分司墮其
計者輙為脅持和以禮自防盡釐其弊擢御史卒
趙沄字汝達山陽人成化辛夘舉人為長山令積
年疑獄斷決如神擢刑部員外郎在部九年獄無
冤濫歷雲南參議卒
尹珍大河衞人成化乙未進士授工部主事監徐
州盤詰漕舟不徇親故重建官厰五百餘間植柳
鑿井以便行人擢員外郎出守太原卒子京字兆
之正德辛未進士為工部主事監税以清謹稱改
刑部員外郎執法不撓擢山西僉事妖賊煽亂擒
其首惡餘黨解散賊平遷浙江副使卒
韋斌字彦質大河衞人成化戊戌進士授戶科給
事中以建言廷杖有直聲同考禮闈斥當軸子孫
出為廣東提學僉事歷福建提學副使取士皆稱
得人
顧達字存道大河衞人成化戊戌進士累遷陜西
行太僕少卿濟飢民寢開礦理冤獄風勵學宮每
痛禄養不逮其親嘗獨坐泫然舉宗人不能葬者
四喪
夏昇鹽城人以人才舉任衢州知府祛奸弊清丁
糧定等則均賦役民咸戴之又同邑陳玘龍任崇
明州同知建學築倉除寇雪枉
嵇綱安東人成化丙午舉人授海鹽令遷河州守
剛正明敏案無留牘
徐聯字成章淮安衞人弘治丙辰進士授南大理
評事明習法比累遷河南僉事備兵信陽地當四
省交會多山谷奸盜藏聚聯以廉静治之政簡民
和歷陜西副使治兵肅州謹斥堠精簡閱禁諸將
侵漁内外帖然
藍郁鹽城人弘治壬戌進士初令祁陽以有治劇
才調嘉善所在有聲民尸祝之居鄉樂易近人人
多愛敬
楊谷字遷喬山陽人正德戊辰進士令松陽有政
聲江西大盜流劫浙省谷身先士卒旬日討平之
擢御史所條奏多切時弊以母老乞歸
潘塤字伯和山陽人祖亨由舉人官至順慶府同
知有政績塤舉正德戊辰進士授吏科給事中劾
權奸江彬朱寧等累擢河南廵撫擊平青羊山賊
以忤當路意罷歸所著有平海寇錢法及河防諸
議本郡文獻志
萬雲鵬鹽城人正德甲戌進士為湖州守有清節
後歷浙臬閩藩能持風憲不避權要為時推重
佟應龍山陽人正德辛巳進士授新昌令有異政
擢工部郎中出理河道河決張秋規度詳密不日
就塞運道賴之歷守鳳翔政績如新昌
盧蕙山陽人嘉靖癸未進士由主事歷郎中大同
兵變奉命撫諭一軍帖服累擢僉都御史廵撫遼
東練兵儲餉軍威大振因出塞燒荒衝冐風雪中
寒而卒
馬煥山陽人嘉靖戊戌進士授刑部主事有勲戚
犯法嚴嵩受賕囑免之煥執法不阿因忤嵩被逮
幾不免嵩敗起官後以病歸著有淮南近集
沈坤大河衞人嘉靖辛丑廷試第一歷南祭酒以
母喪歸時倭寇數千犯淮坤散財募士親當矢石
力戰敗之淮人呼為狀元兵起北祭酒為忌者所
中下獄卒弟坊郡諸生有文行
倪潤字伯雨大河衞人嘉靖甲辰進士授南城令
廉静有聲覲考為天下第一擢工部主事督龍江
及蕪湖抽税俱著清節力遏中使恣暴斥監守貪
墨轉都水員外以憂歸潤好理學所輯有雲門錄
宋敬鹽城人嘉靖丙午舉人授蒙隂令以廉惠為
治邑人作歌美之以忤朝貴乞歸
朱笈字茂學桃源人嘉靖丁未進士授南戶部主
事奏彈齊庶人時楊繼盛劾嚴嵩下獄故識不敢
通問笈與繼盛為同年生時餽慰之因出為口北
僉事仇鸞廵邊多不戢笈以法繩之擢廵撫大同
與總督楊順不協因忤嚴嵩被譴戍邊隆慶初起
撫寧夏及山西大同萬歷初入為戶部侍郎未上
謝歸著有龍江文集
丁士美字邦彦清河人嘉靖己未廷試第一五司
文衡咸稱得人歷官吏部侍郎謝絶請囑每進見
必正言開導御書責難陳善四字賜之卒諡文恪
祝尚義淮安衞人嘉靖壬戌進士授南陽推官遷
刑部主事雪理冤獄都人誦之歷守潞安鄖陽二
郡以廉潔著卒之日同年賻之始克殮
邱度字志中山陽人萬歷丁丑進士授南康推官
宦奴殺人私佔民田度抵奴法御史劉臺之獄獨
持正論守汝寧清慎推天下第一歴太僕少卿
有諷其見當軸即可得巡撫者笑曰有呈身都御
史耶卒不往終戶部侍郎
朱維藩字介卿淮安衞世襲千戶讓職於弟萬歷
丁丑成進士令鄞及上虞以清操舉卓異擢南給
事中請御朝建儲疏凡七上又條議浚秦淮水引
長江入留都後居鄉十餘年淮人稱為三絶謂絶
足公門絶面士大夫絶口宦途舊事云
劉世光字晦卿山陽人萬歷己卯舉人令趙城有
折獄才再補沈邱歲久祲潁州飢民倡亂突至沈
邱世光單騎詣賊壘曉諭之徧給以粟誅其首惡
衆遂散後致仕歸著有二金草青藜館集
楊伯柯字直甫大河衞人萬歷丙戌進士擢南計
曹神宗久不視朝上疏言御大廷至樂居深宫至
勞言極剴切不報後倅汾州攝郡事以法繩宗人
之悍者
劉一臨世光子萬歷己丑進士授常山令調長興
再調信豐所至勸農桑興學校為人簡亢執法不
避權貴故仕多齟齬未竟其用
張世才字德夫山陽人萬歷己丑進士授戶部主
事東封關白力排時論以為不可校閱北闈黜戚
畹子由是補外孫奕潁以舉人官戶部主事有幹
才
梁兆明字子晉山陽人以明經令安義俗嚚訟輕
生山産斷腸草每啖草自殞借以陷人下令凡訟
者先納草一石未幾根荄盡絶邑有水利阨於㘭
區阻於豪右正其疆界而治之遂灌山田數十百
頃擢南陽府判有政聲
國朝劉自竑字任先世光孫前明甲戌進士歷真定知
府舊例太守有折麥銀二千自竑首革其弊順治
初擢浙江按察使時奸民互以變告有一案株連
百人者自竑力白其冤釋之遷湖廣右布政未任
歸
邱俊孫字籲之山陽人明季癸未進士順治初以
薦起歷刑部郎中出知漢陽府擢山西冀寧道所
至皆著惠愛尤長於聽訟屬邑以獄上立斷遣之
讞語悉口占手判不假羣吏罷官歸里杜門讀書
長吏罕識其面
胡之駿字伯驤山陽人順治丙戌進士選庶吉士
改給事中言論丰采一時推重子可及舉進士為
廉吏
陸騰駿字馭之清河人順治初由貢授懷柔令攝
密雲清豪強侵占民田代完密邑逋穀千餘石豁
重編四百餘丁擢戶部河南司主事先是豫省有
以墾田進秩者加糧二萬民多賠累力請豁免
劉芳聲字何實自竑子順治己丑進士任刑部主
事審決畿北執法平允全活甚多疏請清理刑獄
於是
特遣恤刑諸臣分讞天下遷戶部𣙜關九江釐剔宿弊
商旅雲集擢山東提學僉事卒官
黃宣泰山陽人順治己丑進士任大理寺評事多
所平反歷戶部郎中辛亥以才能佐本部侍郎賑
濟淮揚乙卯備兵寧夏值定邊城花馬池之變城
堡皆陷宣泰堅壘以守調度有方糧芻無缺分兵
扼河賊不得渡猝聞母訃以過哀卒
張新標字鞠存世才孫順治己丑進士授吏部考
功以文學吏才稱於時
周龍甲字霖公山陽人順治壬辰進士由推官入
為部曹歷山東提學僉事任滿部考以公明特著
推天下學臣第一内擢京卿未任卒
徐越字山琢山陽人順治壬辰進士授行人擢御
史讜直敢言已内陞仍留任在臺十有三年所條
奏皆有關時政之大者言漕河事先後凡十六疏
歷陳淮黃分合變遷及兩河衝決州縣被災狀尤
悉遷兵部督捕左理事官引疾歸
薛鼎臣字式九鹽城人以薦授中書舍人復登甲
午北闈賢書轉戶部主事擢兵科給事中條奏彈
劾大著直聲歷工科疏五大險工俱中要害庚子
典試湖廣有知人名乞假終養居鄉二十年恬静
自守
陸求可字咸一山陽人少孤力學舉順治乙未進
士守裕州恤郵丁減鹽引闢荒田清冤獄入為刑
部員外郎歷遷福建提學僉事釐正文體杜絶請
託轉參議未任卒
邱象升字曙戒俊孫子順治乙未進士選庶吉士
累遷侍講以才堪外任調瓊州府通判赴任道經
徐聞弭兵譁索餉之變既抵瓊黎酋恃險梗化選
兵進𠞰戮其渠帥尋以裁缺補武昌府通判丁艱
歸起補大理寺副部議有與律未合者必力争駁
正之
楊名耀山陽人順治乙未進士擢吏部歷考功文
選雅有清望充會試同考所甄拔多名士遷太常
寺少卿卒
張樹屏鹽城人順治戊戌進士授臨縣令捐免羡
餘并修城加派共萬餘金民懷其惠
劉昌言字禹度自靖子順治己亥進士授岑溪令
縣接五嶺獞猺雜處撫馭有方會鄰寇彭奇犯境
以忠義激發士卒協力固守設方略誘之寇黨縛
奇以降并獻花名册昌言誅其魁焚其册全活數
千人岑俗輕生睚䀝小忿輙茹毒隕命為嚴禁之
又攝蒼梧篆卒
許國璠山陽人康熙丁未進士授平江令吏才明
敏聽訟無冤催科有術士民悦服
劉始恢字价人昌言季子康熙庚戌進士授大理
評事時有兩議例有成獄讞法司而於情罪未協
者輙奮筆駁正大理卿採其議列疏後附請得報
可歷吏部考功郎冢宰以廉慎薦轉文選郎中銓
叙得宜時無滯才會河臣建束河注海之議始恢
力持不可與詞臣喬萊議合事得寢
張睿字涵白山陽人康熙己未進士授司經局正
字遷禮部主事擢工科給事中轉戶科掌印再奏
河工事宜仲莊牐之開從睿請也又以漕艘至冬
守凍可虞疏請截留接運後遂為例累遷左副都
御史歷刑部右侍郎以疾卒官
江南通志卷一百四十三
