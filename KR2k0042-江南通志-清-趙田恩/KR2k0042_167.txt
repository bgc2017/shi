江南通志卷一百六十八
人物志
隱逸(一)(江蘇松常鎮淮揚徐八府太通二州)
江寧府
晉葛洪字稚川句容人性寡欲好異書尤耽神仙導
養之法屢避功賞授官皆不就以句漏産丹砂求
為其令至廣州刺史鄧嶽留之止羅浮山著書名
抱朴子
南北朝梁陶弘景字通明秣陵人神儀明秀讀書萬
卷永平中上表辭禄止句曲山自號華陽隠居築
三層樓弘景處上弟子居中賓客至其下梁武帝
早與之游即位後恩禮逾篤諡為貞白先生
阮孝緒字士宗陳留人出繼從伯印之居建鄴祖
母遺財百萬不納悉歸其姑性至孝于鍾山聽講
母王氏忽有疾兄弟欲召之母曰孝緒至性冥通
必當自到果心驚而反天監二年徵不至南平王
偉以書要之不赴曰非志驕富貴但性畏廟堂若
使麏䴥可骖何以異夫驥騄鄱陽王妃孝緒姊也
王嘗命駕就之鑿垣而逃著高隠傳
唐余延夀開元中處士以詩名
韋牟上元人號遺名子隠居鍾山飄然有物外之
趣顔真卿書其室曰三教會宗堂
陳融六合人幼有至性言若不出諸口游止皆有
常處好學不仕卒諡貞晦先生
元王德昇句容人讀書有儒者氣象至正間累辟不
起
朱南強句容人多學善屬文隠居不仕德化鄉里
所著有黦醭稿同時侯蕃丁復皆有高名
明居仁句容人洪武初以儒碩徵入朝與對奕賜以
内醖辭職不就歸隠於家人稱瞻菉先生
王顯江寧人號溪漁子雄才尚俠後忽悔所為買
書數千卷閉門誦讀不問世事方孝孺稱為竒士
賀確字存誠居金陵少事博士業一不利即棄去
肆力經史百家天文地理醫卜之書論古今事如
倒囊出物聞者聳聽曾薦修宋遼金三史辭不就
龍瑄字克温才名籍甚與丘濬陳獻章為布衣交
自號半閒居士顧璘作半閒居士傳
史忠字廷直性任俠不羈薄權貴有不合輒引去
遇所善則留連忘懷自號癡翁作卧癡樓於冶城
之麓意到便行不告家人以所往沈石田贊其像
曰玩世滑稽風顛月癡洒筆淋漓水走山飛
金琮字元玉自號赤松山農遐嘯清視人莫能窺
書法精工文徵明裝潢成帙題曰積玉
孫自修字無修江寧人天啓甲子舉人授陽江令遷
貳大同感時亂忽盡遣愛妾棄家祝髮縛茅於人
迹罕至處擔柴負重以自給其子間關往省敕斷
家事以學道讀書誨勉而已
李克愛字虛雲天性沈篤卜居長千里與李義人
張興公論學稱南郊三老
孫石字介臣上元人宿學有聲歲貢不仕抱道静
居足不踰戶論者謂之真隠
周維藩字覺菴上元人讀書不仕著史鑑闡微易
學宗旨等書晚年精于内典
張怡字瑶星為諸生父可大以總兵官盡節登萊
蔭怡錦衣千戶甲申流寇陷京師逼怡降怡不屈
械置複壁中乘間逸歸築室攝山白雲峰以終老
國朝謝璣字在之上元人明季歲飢區畫育嬰賑粥諸
事都憲張瑋以璣有濟世才薦於朝堅辭不就隠
居龍溪
王應憲字德卿上元人少負竒氣文行聞於鄉隠
居著述有河漕水利鹽鐵諸考夀登大耋
程京萼字韡老上元人能詩文尤工書法頗自矜
重然故交待以舉火者應之無吝色
蘇州府
周披裘公吳人延陵季子見路有遺金呼薪者取之
薪者瞋目曰何子居之高視之下儀貌之壯言語
之野也五月披裘而薪豈取金者哉季子謝之請
問姓字曰子皮相之士也何足語姓名竟去
漢甪里先生姓周名術泰伯之後漢高帝時與東園
公綺里季夏黃公俱出定太子號四皓今太湖洞
庭山有甪里村
龍邱萇王莽時隠居於吳更始立任延為東部都
尉折節下士主簿鍾離意請萇為門下祭酒延曰
龍邱先生躬德履義都尉洒掃其門猶懼辱之何
言召因修書致藥吏使相望於道積一歲萇乃詣
府署議曹祭酒
晉張翰字季鷹吳人性任達時號江東步兵齊王冋
辟為東曹掾因秋風起思吳中菰菜蓴羹鱸魚膾
遂命駕歸棲隠不出俄冋敗人謂見幾性至孝遭
母憂哀毁過禮
唐陶峴晉徵士淵明後開元中居崑山文學可以經
濟自謂疎脱不謀宦達製三舟一以自載一置賓
客一貯飲饌有女樂一部奏清商曲逢佳山水必
窮其勝經過郡邑靡不招延獨不肯詣王公貴人
山水浪迹三十餘年吳越之士號為水仙
陸龜蒙字魯望吳人元方七世孫居甫里多所論
撰得書熟讀讎比勤勤丹黃不去手有田數十畝
屋二十楹田苦下雨潦則與江通故嘗苦饑身親
畚鍤所居前後植杞菊與皮日休輩往來時乘小
舟齎書一束筆牀茶竈自隨時謂江湖散人累召
不出光化中韋莊表贈右補闕
徐修矩吳人持身介潔守遺書萬卷草屋十餘楶
優游自適皮日休嘗就借書讀之時有涇縣尉任
晦亦同縣人高放寡合退處里中顧辟疆園有深
林曲沼皮日休陸龜蒙嘗過從焉皮陸竝有二游
詩
宋吳江漁翁不知何許人嘗櫂舟往來波上嘯傲自
得扣舷而歌閩中潘裕自京回道吳江遇而異之
與語知其高尚因勸之仕翁曰出處由人吾不能
追園綺之高竊慕老子曲全之義裕嗟歎問所處
曰吾姓名尚畏人知况居室邪鼓枻而去
侍其沔字國紀吳人博通經傳五舉禮部退為鄉
先生與人交殊淡泊遇急難奮義以往不避艱險
治平三年卒門人私諡曰夷晦先生
閭邱孝終字公顯長洲人嘗知黃州未幾掛冠歸
與崇大年輩以耆德稱蘇軾謫黃時與孝終友善
過吳嘗飲酒賦詩其家有云蘇州有二邱不到虎
邱即謁閭邱
胡稷言字正思吳人少學文於宋祁受經於胡瑗
以特奏補官山陰丞不能究其所施遂乞致仕即
臨頓里陸龜蒙故址築圃鑿池追陶靖節之遺風
作五柳堂終隠以老子嶧姿禀淳慤恬於榮利步
趨言動皆有尺度人目為隠君子詩文簡古嶧子
百能紹興進士知江山縣有惠愛以年至請錙銖
軒冕有祖父風
楊懿儒字彛甫長洲人少孤力學言行相顧任真
自信不知世間有傾巧事崇寧間為南昌簿一歲
忽載妻子歸吳高隠不入州縣與方惟深稱吳中
二老
鍾璇字振遠常熟人於書無所不窺嘗游台州巖
谷間遇異人持列禦寇書揖而與坐磐石指一泓
定水曰此水滔滔乃皇極大中之道語久别去自
是有悟築室梅里二十年不出戶范成大薦於朝
不報有續白孔六帖
顧禧字景繁吳人隠居光福山中閉戶誦讀所著
書甚富注蘇軾詩尤詳紹興間郡以遺逸薦不出
章康字季思吳人嘗問學於朱子默有所契隠居
吳城西安貧樂道足迹未嘗越州境而四方之人
無不知有章季思者
盛明遠吳江人咸淳六年鄉薦為廣州錄事判官
宋亡隠居不仕元世祖聞其名召判惠州自以世
受宋恩辭不就詔書迫責乃變姓名從老氏以終
同邑孫銳字穎叔咸淳七年舉於鄉宋亡遂不復
出隠居平望之桑槃村林泉頗勝賦詩寓意又沈
姓字自得吳人宋上舍生江南内附乃構山房著
道士服隠迹終身皆宋之遺民也
元黃公望字子久號大癡道人本常熟陸氏少喪父
母依永嘉黃氏遂因其姓補浙西憲掾以忤權豪
棄去黃冠野服往來三吳博洽羣書於技能無不
通曉尤精山水師董源巨然後稍變其法自成一
家所著山水訣世多宗之
袁易字通甫長洲人為石洞書院山長歸隠吳淞
之濱趙孟頫最重之作卧雪圖以贈所著有静春
堂稿
張介福字子祺自懷慶徙吳中少受學於許衡二
親早終遂無仕進意張士誠入吳介福恐亂兵發
先塋往廬焉士誠聞其名欲招致之不可饋之力
辭病且死謂其友曰吾志慕古人未能萬一惟無
汚於時庶幾哉遂卒
湯公雨字均澤性淳篤有學行工詩至正末由江
隂徙居於虎邱之山塘隠居不仕以吟咏自娱詩
載四朝詩中
明謝常字彦銘吳江人洪武時舉秀才召見試丹鳳
朝陽賦稱旨帝欲官之以母年百有六歲辭歸終
養隠居震澤東溪
陳汝秩字惟寅吳縣人少失怗安貧樂道力學工
詩書得二王筆意高亢不苟交與唯授徒自給洪
武初以人才徵辭養母歸卒
韓奕字公望吳縣人少目眚筮得蒙卦知眵難療
遂以蒙齋扁室絶意仕進博學尤工於詩洪武中
與王賓皆隠於醫賓為郡守姚善所禮乃因賓造
訪之奕於布簾内答云不在一日伺賓入室亦掩
入之則走楞伽山善隨至又泛小舟入太湖善歎
曰韓先生所謂名可聞身不可得而見也
錢芹字繼忠吳縣人勵志操以竒節著吳中郡守
姚善欲見之芹曰我民也無所置身乃請會於學
宫就質經義芹曰此經生業耳豈無今日之急務
乎善拜問出袖中一簡授之而去啓視之皆戰守
方略也後善死於靖難芹亦與焉
范能字仲能崑山人少從毘陵謝應芳游稱入室
弟子精醫喜吟尤工書法永樂初被徵賦詩上郡
守願養母全其天年守憐而許之日以著述為事
同里孫俊字叔英能高弟也工詩不慕聲利有南
溪草堂集葉盛為之序
邢量字用理長洲人隠居葑門以卜自給陋室三
間讀書不輟尤工詩吳寬極重之郡守或請其詩
量曰古有采詩無獻詩吾豈以為羔鴈哉因削其
稿後有吳人袁景休字孟逸善為歌詩芒鞵竹笠
徧游吳越山水歸而受一㕓於吳市以賣卜終老
詩多不屬草林若撫口授其遺詩存二百餘首
邢參字麗文長洲人終日杜門誦讀一室立士行
講授里中以醇和稱貧無以朝夕泊如也徐貞卿
諸君皆與游嘗遇大雪訪之則屋三角滲雪參坐
一角不滲雪處怡然讀書苦吟自若
沈周字啓南長洲人祖孟淵父恒吉皆高隠周學
於陳五經之子孟賢得前輩經學指授嘗以賢良
薦筮得遯之九五遂耕讀於相城里所居曰有竹
莊畫法董源書法黃庭堅詩出入於杜甫白居易
之間興至對客揮灑煙雲滿紙畫成自題其上頃
刻數百言風流文翰照暎一時百年來東南之盛
莫有過之者
史鑑字明古吳江人博洽好學執古信禮尤熟於
史論千載事歷歷如見網羅舊聞筆之成編有洪
邁之博詩力追魏晉家居水竹幽茂客至陳三代
秦漢器物及唐宋以來書畫相與鑒賞好著古衣
冠曳履揮麈望之者以為列仙之癯也少受知於
徐有貞與吳寬沈周為友及歿寬表其墓
陸治字叔平吳縣人善繪事倣宋人而時出己意
築室支硎山下藝名花數百種翛然自怡詩律秀
潤
王綸字理之崑山人以儒臣薦預修武宗實錄善
詩工畫為沈周入室弟子尤工篆隸楷法得歐陽
詢筆意
朱鷺字白民吳縣人家貧授徒養親牀頭恒貯數
十文曰買笑錢善畫竹寸楮尺素人争寶之每談
及靖難諸君子輒泣下網羅遺事作建文書法
居節字士貞吳縣人少從文徵明游詩律書畫徵
明之門未之或先也家故隸織局織監孫隆聞其
名召見不肯往拘繫破家僦居半塘落落寡合每
過晨未舉火吟嘯自若也詩名牧豕集為藝林所
稱
岳岱字東伯長洲人闢草堂於陽山白龍塢花木
翳然修竹萬竿自稱秦餘山人性狷介不妄與人
交能詩善畫嘗輯其一時友朋之詩倣篋中中州
集之例序而傳之曰今雨瑶華
顧元慶字大有長洲人家近滸墅所居曰顧家青
山藏書萬卷擇其善本刻之自經史以至叢說多
所纂述年七十餘猶吟誦不輟岳岱曰陶潛田家
之言浩然江湖之句時代雖殊旨趣相符時稱為
大石山人
趙宦光字凡夫吳縣人讀書稽古精於篆書與婦
陸卿子隠於寒山足不入城市當事慕其名多造
門求見者宦光亦不下山報謁子均字靈均傳其
父六書之法日與賓客搜金石論篆籀問竒字訪
逸典為藝林所稱
周詩字以言崑山人喜讀書倜儻重然諾兼精醫
作内經解游京師詩文播公卿間少試方藥輒效
欲以尚醫官之拂衣去游武林匿影僧寺適督學
孔天印閱岳王題壁得詩作大驚命駕往謁與定
交武林人争延致之不懌辭歸隠不復出
包捷字警幾吳江人崇禎壬午舉人流賊陷京師
削髮入穹窿山足迹不入城市
國朝楊補字無補長洲人少貧工詩畫為人孝謹重然
諾隠居鄧尉山以操行高潔稱
徐枋字昭法長洲人明季舉人自少擩染家學湛
深經術痛父汧殉甲申之難隠居靈岩山之上沙
五十餘年雖窮餓餽遺不受間作書畫以自給巡
撫湯斌知其賢屏騎從兩詣山中訪之不得見年
七十三卒
戴笠字耘野吳江諸生入秀峰山為僧旋返初服
隠居朱家港教授生徒土屋三間炊煙時絶編纂
不輟笠同縣諸生徐白字介白隠靈岩山之上沙
種蔬藝果捃拾自給詩畫蕭疎無俗韻故舊至掃
葉煮泉三十年不出
史兆斗字辰伯長洲人少棄諸生好古力學博通
前明典故下至故家遺老流風軼事無不備熟尤
喜蓄異書所購率皆祕本或手自繕錄積至數千
百卷齋居校讎輒為疏注其旁年八十餘卒汪琬
為之傳
金俊明字孝章吳縣人棄諸生混迹詩人詞客間
工書善畫墨梅論者擬之鄭思肖之蘭云子侃字
亦陶亦工書畫能詩杜門鈔書校讎精審宋元人
名集祕本插架甚富
文點字與也長洲人震孟孫幼能詩叔乘殉甲申
之難家盡破依墓田以居肆力詩古文詞間寫山
水人物巡撫湯斌嘗屏車騎訪之問及饘粥計對
曰菜羹疏食足以安人性情堅人操行少或有餘
將移所守斌稱善從弟掞字賓日和州教授嘉之
曾孫清修古行閉門不輕與世接哦詩染翰自娛
以老
顧苓字云美長洲人少篤學尤潛心篆隸凡碑版
及鼎彛刀尺欵識魚蟲科斗之書皆能誦之臨摹
秦漢銅章玉印見者以為不減吾衍云
褚篆字蒼書長洲諸生邃於經學能作擘窠書己
夘
聖祖南巡召見吳中耆碩於行在篆書行草各一幅蒙
嘉奬賜海鶴風姿四大字時年九十三矣
王武字勤中吳縣人鏊六世孫工詩尤長於畫先
世所遺及購獲宋元名蹟心摹手追悉能冥會高
潔藴藉嘉遯邱園汪琬為之傳以為吳中老成典
型其風尚標格與前明杜瓊沈周陸治相伯仲云
司馬葕字磐莊長洲人受易於休寧程智傳極數
辨物之學年九十餘卒有語錄若干卷
俞瑒字犀月長洲人通經史上下千百年徵引考
據原原本本如燭照數計顧嗣立選元詩注韓愈
温庭筠集商㩁為多
陳逢午字方中常熟人篤行好學不苟言笑及語
道義輒極論終日不倦教子讀書以立行為重曰
當知文藝外大有事在所著詩文甚富兼工楷隸
松江府
宋王奎華亭人風韻高邁慕神仙遐舉之道自號蟾
谷真士嘉定寶慶間再徵不起
謝國光字觀夫華亭人宋亡不仕元治書侍御史
程鉅夫奉詔使江南搜訪遺賢以國光薦杜門稱
疾堅辭不赴棲隠終身
衛富益華亭人宋亡設壇祭文陸死事諸人詞極
悲愴隠居教授不應有司之薦後攜子避地霅上
卒年九十六
元曹知白字又元華亭人大德中薦授崑山教諭不
就嘗游京師諸公欲奏辟之謝曰吾豈齪齪求官
者邪即日南歸隠居讀易足不踰戶人稱貞素先
生畫亦列能品
楊謙字竹西華亭人讀書尚志不樂仕進多高人
勝士之交嘗築小樓登眺海中大小金山題曰不
礙雲山樓楊維貞貝瓊俱為歌咏
陸厚華亭人宅東有圃自號東園散人博洽經史
元季避亂浙中兵息返故廬日放浪峰泖間善按
摩法療人疾有詩號古漁唱
孫稷字長慶華亭人言行謹飭嘗舉為文學官兵
興遂不仕築室横雲山之支隴名曰小山招隠讀
書賣藥以終老
儲泳字文卿華亭人與弟游隠居周浦竝以詩名
唐時字中甫華亭人幼遭親喪哀毁盡禮及長以
先世受宋恩誓不出仕至正末張士誠陷郡杜門
自守以夀終
陸居仁字宅之青浦人泰定中舉於鄉工詩古文
隠居教授自號雲松野衲與楊維貞錢惟善稱三
高士
楊德懋華亭人明左氏春秋尤究心太極圖諸書
買田澱山西躬耕不仕洪武初詔徵天下賢才有
司薦聞德懋既遜言辭召竝自眇左目以示廢疾
不可用優游湖上卒里人稱為自廢公
明錢全袞字慶餘華亭人通涉經史元季張氏據吳
全袞隠居盤龍岡不為其用洪武中卒所著有續
松江府志諸書
焦伯誠華亭人潔身修行事母孝通五經鄉會試
聘典衡文皆辭疾不赴教授於鄉門人多顯者
黃鑑字明夫華亭人博學而貧三十未娶進士李
萱慕其賢以女妻之鑑悉却奩具夫婦織紝自給
晚年結茆于山曰八峯小隠所著有山樵傳說門
人錢福為立傳
張初字大初華亭人少游文徵明門長於詩兼工
書畫晚居沙岡墓廬四十年不入城市家日益貧
意泊如也同邑陸尚書樹聲以雲間伯夷目之人
皆稱貞白先生
王嗣響字霆叔華亭人以淹邃為時所稱性耿介
侍郎唐文獻通政許樂善皆少與同學及貴顯後
過從輒不見有所贈亦不受取古人窮堅老壯二
語自號兩益居士
俞寰字允寧華亭人喜讀書工詞賦醫卜篆刻無
所不能而不求人知居青村終歲不一入城府
李世邁字懷古華亭人少慕高隠明末棄經生業
構室高槐古梅中竹爐泉茗興至鼔琴一再行聞
雨滴芭蕉聲則喜而不寐授徒自給硯田有贏則
以助葬贍嫠
國朝張若羲字昊東華亭人明季進士仕泉州推官擢
主事歸而棲隠郊墅四十年自號味閒漫樵郡守
直指欲薦舉隠逸堅辭不就閉戶著書以終子豫
章探花及第翮進士俱有文譽
王光承字玠右華亭人歲貢生博學工詩文才名
籍甚淡於榮利明季屢辭徵辟不就後偕弟烈字
名世隠居上海之新場鎮躬耕養父足迹不入城
市者三十餘年無子依壻楊幨以沒所著鎌山堂
集外孫日徵收輯之
莫秉清字子先華亭人明布政如忠曾孫蚤歲為
諸生有聲明季避兵浦東遂隠焉性耿介不妄交
人造廬者亦罕得見博覽載籍所著詩文甚多
吳騏字日千華亭人明季為諸生有盛名與王光
承兄弟結深契明亡以後屛迹荒山光承稱騏堅
苦自守三旬九食五月披裘侮之不怒周之不受
為得其實云著有頷顑集
沈浩然華亭人明兩廣總督猶龍子府學生有雋
才閉戶讀書不樂仕進雖饔飱不繼處之晏如工
八法為時所重稱雪峰處士
蕭中素名詩以字行華亭人隠於匠高致絶俗詩
最有名曰釋柯集
諸嗣郢字乾一青浦人順治辛丑進士居細林山
自號九峰主人徧搜諸勝作九峰志康熙九年十
九年郡大祲設粥厰以拯飢者
常州府
漢陸璯字仲芳毘陵人明京氏易尚書尤精風角星
算辟主簿謝病去隠會稽山
南北朝梁蕭眎素惠開子性静退仕梁累官中書侍
郎求為諸暨令到縣十餘日挂冠縣門而去獨居
屛事非親戚不得至其籬門武帝嘗賜錢八萬一
朝散之親友
唐魏璞字不琢毘陵人才高志放隠居三十年與皮
日休陸龜蒙善每秋風時乘舸載酒相往來當世
高之
宋王克嶷宜興人隠居不仕王安石高其節贈之詩
有先生醉卧松花裏春去人間總不知之句
張&KR1551;字子厚常州人登進士養親不仕窮經著書
四十年元豐元祐間廷臣歷薦不起卒賜諡正素
先生
孔元虔至聖五十二世孫建炎時五世祖若罕與
子端志俱高抗不仕元虔淳祐間避居沙上號馬
洲書院教授生徒
包天麟字仁甫江陰人咸淳間舉博學宏詞科不
就嘗註詩書易春秋傳義元旌其門贈浙江儒學
提舉
元蔣捷字勝欲宜興人德祐中進士元初晦迹不仕
大德中憲使臧夢解陸垕俱薦其才不就博學工
詞學者稱竹山先生
許恕字如心江陰人家北郭號北郭先生部使者
薦授澄江書院山長不就兼工醫術有北郭集
李時可元末居馬䭾沙楊維貞客其家供饌華美
歌舞極一時之盛明祖下江南助軍餉萬石後以
巨筏浮海去不知所終
明倪瓚字元鎮無錫人工詩善書畫所居有閣曰清
閟藏書數千卷古鼎法書名琴竒畫陳列左右高
木修篁縈繞其外四方名士日踵其門自號雲林
居士家故雄於貲至正初悉散給親故兵興後扁
舟箬笠往來震澤三泖間張士誠兄弟屢欲致之
不可得及吳平黃冠野服以終年七十四
焦先生不知其名家江陰之虞門里太祖故人洪
武初詔有司徵求甚急恐為有司累乃持雞酒馳
甬道入見太祖班坐對飲如微時賜以金玉角三
帶取角者陰於戶後挂之去人比之嚴光
華晞顔字以愚無錫人元末不仕洪武初辟為本
府訓導不就以老病辭隠居東湖
李大椿字茂卿無錫人博學工文隠居梁鴻溪洪
武初詔為御史力辭附使者上太平十二策
杏林叟不知其名或云姓董隠居暨陽山遇異人
授以鍼術能立起人危疾謝以貲不受但令人種
杏一株久而成林高啓為作杏林叟傳
張機字子樞郡人託漁自隠多行隂德高啓有澄
江嬾漁記
華宗韡字公愷無錫人博綜經史元季兵興奉親
往來蘇松間事平還錫修身教家集古人嘉言懿
行為一書曰慮得集洪武中屢徵不起
王文晏字文静宜興人元季兵亂隐居不仕以吟
咏自娛舍旁皆植梅自號梅西詩詞清麗書畫師
宋克王蒙皆造其妙洪武中以賢良徵辭疾不就
吳綸字大本宜興人風神散朗操履修潔非公事
未嘗一入城府創别墅二於溪山間南曰樵隠西
曰漁樂以陶潛自擬因自號心遠居士
秦旭字景暘無錫人詩格類陸游晚集諸高隠觴
詠慧山之麓名曰碧山吟社凡十人年皆七十八
十衣冠甚偉望若神仙好事者繪圖傳之
尤文字務樸無錫人居東郭回溪里學以宋儒為
宗領鄉薦即隠居不出孝宗遣行人齎書徵之以
母老力辭胡濙周忱交薦之終不就又邑人許世
卿有孝行亦以孝廉隠居不仕守令不得覩其面
有中解編諸集
薛章憲字堯卿江陰諸生工詩古文吳人都穆擬
之商彝周鼎性喜佳山水意到輒輕數千里赴焉
居賓坐中斂肱默坐貌古神清
謝遴字彙先宜興人父三錫家貧力學以樸誠率
後進遴崇禎癸酉鄉舉内行修飭鄉評稱為真孝
廉中年杜門與沛縣閻爾梅長洲徐枋竝持高節
雅好施與知交匱乏多待以舉火著述甚富尤邃
于易詩
徐弘祖字霞客江陰人性好竒徧遊天下名山水
遊屐所紀不加點綴曲盡勝趣嘗上華山心動馳
歸母正屬疾服闋入閩出徼外欲窮探河源歸竟
不食卒
許肇箎字壎友宜興人弱冠知名博學工文章意
氣豪逸明季棄諸生放浪吳越間為詩自娛
蔣偉字韋人宜興人工詩嗜酒乞詩者必載酒詣
之酒盡詩立成各滿其意其不以時請者輒漫罵
之聲若巨雷身長七尺學使者竒其貌令作蟋蟀
賦立成閱之稱善曰子誠材然令後世惜之者必
子也後棄諸生自溷於酒詩亦日益竒晚有故人
子入滇送之江上吟咏連日歸而卒
國朝吳璇字叔度宜興人幼立品行恥儕流俗為諸生
時巡按御史以端方薦後舉崇禎癸未進士差理
江北餉驅游兵立保甲銀不入庫解不越宿史可
法特薦之入
國朝足迹不入城市閣部交薦不就同里吳永祺字文
剛為人孝友能周卹宗黨立品與璇相似
孫夢簡宜興諸生篤孝友隠居教授生徒以紫陽
山學為式邑令欲識其面謝不可雅慕倪瓚為人
卒時命以瓚畫幅殉
陳貞慧字定生于廷子少在復社有名阮大鉞以
逆案久錮謀復用貞慧與池州吳應箕無錫顧杲
等草檄攻之後大鉞起南都侍郎乃以他事屬鎮
撫司逮治尋得脱屏居故里坐卧一小樓不入城
市十二年而卒
李介立江陰人明季詣闕獻策不報遂徧歷天下
山川而歸老居僧舍貧困不支邑令聞名訪之匿
不見終身不婚卒友人陳其忠葬之
惲格一名夀平字正叔武進人生而敏慧八歲咏
蓮花驚其長老尤工繪畫花卉蟲鳥意態飛動而
題語書法兼工故世稱南田三絶為人孝友敦篤
不謁當事有古君子風晚與同里五君子聮吟稱
六逸五人者高士胡香昊字芋莊經師陳鍊字道
氣諸生楊宗發字起文董大倫字敷五唐惲宸字
仲元也
朱應鼎字凝和靖江人為人端重方嚴教授鄉里
從游者多以文行著聞
鎮江府
漢焦先字孝然本河東人隠居京口之譙山世傳焦
山以先得名然無可徵
南北朝宋關康之字伯愉河東揚人居京口屢辭徵
辟顔延之等十人入山候之見其散髮席松葉枕
石而卧了不相盼延之等咨嗟而退為毛詩義疑
滯多所釋尤善左氏春秋又造禮論十卷齊高帝
絶賞愛之
齊臧榮緒幼孤貧灌園自給純篤好學括東西晉為
紀錄志傳百一十卷隠居京口不受朝命與關康
之號京口二隠
梁諸葛璩字幼玫琅邪陽都人世居京口幼事關康
之博涉經史復師臧榮緒榮緒著晉書稱璩有發
擿之功方之壺遂建武初徐州行事江祀薦璩為
議曹從事不就
馬樞字要理博洽羣書尤善周易老子邵陵王綸
為南徐州刺史引為學士曰吾聞貴爵禄者以巢
由為桎梏愛山林者以伊吕為管庫束名實則芻
芥柱下之言玩清虛則糠粃席上之說稽之篤論
亦各從其好也乃隠於茅山親故竝居京口秋冬
之際時往游焉
宋邵餗丹陽人范仲淹王淇相繼守潤以餗守道邱
園素有節行屢薦之不就賜號沖素處士
陳輔丹陽人少負儁才不事科舉自號南郭子與
王安石交善安石用事絶不與通孤介寡合古之
獨行者也
蘇炤字元晦丹徒人隠居藏修自號東山樵隠趙
磻老以遺逸薦於朝時相以隠逸之人宜遂其高
書滄浪二字遺之
李迥字叔友丹徒人高尚不仕士林宗之董弅白
太守虞奕曰治下有隠君子盍訪之虞曰願之久
矣乃攜具偕董詣迥迥野服見之明日以詩謝不
至其門
周方叔字矩道高郵人隠居潤之五州山讀書自
娱或終日不食鄰僧乞米送之一日農卿龔集常
州孫吳會同造其廬無以為具乃以藜羹食客二
公欣然盡歡而去
孟逢大丹徒人弟逢原竝以道德名世講業者百
餘人王龍澤陸秀夫皆其弟子人稱大小孟先生
皆不仕
陳膺字登父居京口剛毅寡合入元隠居教授自
號薌林子
明丁熙拱字伯輝丹徒人樸茂有古風太祖駐蹕北
固山召見多擢用者熙拱獨以老疾辭
茅溱字平仲丹徒人幼好學不求聞達閉戶著書
有韻譜本義行世與鄔佐卿輩倡和稱詩以布衣
老於家
王塈金壇人讓産庶弟屛居一室潛心理學中丞
周孔教薦之朝辭不起
芮城字巖尹溧陽諸生少負異才志在立行明末
謝弟子員學耕山中故人有顯者訪之避不見貽
書候問亦不發曰吾山澤之癯一與貴人接便喪
所守時人目為真隠所著有易象傳解四詩正言
禮記通識綱目分注拾遺與白盤山湯泰亨相析
疑問義泰亨亦隠士歲遇君親子夘日則屏食堅
卧不起年八十五自知逝期别親友手題墓志沐
浴而逝
王鏳字叔聞金壇人樵諸孫歲貢生以詩名明末
晦迹酒人牢愁悲憤不求人知人亦無知者後之
選家或稱為王遺民
王元錝字闇然鏳從弟明末棄舉子業以醫濟人
貧者亦與上藥不取償終身野服有隠操
淮安府
宋龔開字聖予淮陰人宋亡不仕家貧甚客至無几
席子浚每俯伏榻上就背按紙作唐馬圖人輒以
多金購之嘗為文天祥陸秀夫作傳甚稱於時
明田潤字德潤安東人隠居教授雖結廬陋巷而門
多長者車轍以琴詩自娛人皆高之
國朝宋曹字邠臣鹽城人長於論事工詩兼善書法栖
隠射陽之濱自號耕海潛夫初詔舉山林隠逸郡
縣敦趣上道曹辭疾不就徵後大臣復舉應博學
鴻儒選曹堅謝益力人高其行稱射陵先生子恭
貽康熙庚午舉北闈授鄢陵令
揚州府
秦邵平廣陵人嘗封東陵侯秦末種瓜長安城東瓜
有五色世稱東陵瓜
晉韓績字興齊廣陵人好文學潛退為操東土竝宗
敬焉司徒王導辟為掾會稽内史孔愉上疏薦之
皆不就
宋徐湘興化人有隠德不樂仕進
王伯起字興公泰州人父綸為太常博士伯起當
以恩得官讓其弟父令舉進士曰士不自重而與
千百人旅進坐軒廡下規合有司殊可恥也閉門
深處踰三十年仁宗英宗皆賜粟帛不強以仕
征集真州人事母孝居鄉恭謹與人未嘗校短長
好蓄書能詩有子五人長復次賁相繼登進士第
王安石表其墓稱為淮南善士
元高明興化人榖曾祖懷德抱道晦迹不仕子椿元
季避地姑蘇却張士誠之聘士誠敗汚偽命者悉
為俘囚椿獨超然
明高稷字世良興化人賦性清介兄榖秩台鼎稷布
衣蔬食晏如也錢溥題其宅曰明時巢許
王醇字先民揚州人早慧讀書如夙識弱冠工辭
賦陸弼李維貞交相引重意不屑也善騎射擊劔
曾一試京師演武場將士皆愕眙醇笑而退父母
命之室以羸病辭徧游吳越佳山水參内典終於
廣陵之慈雲菴
朱瓘字楚琦寶應人通尚書周禮為詩體韻遒逸
性嗜琴畜雙鶴人稱琴鶴先生景泰中詔舉賢良
都御史王竑薦之竟遁去
吳禮字中節寶應人事母以孝稱應貢入太學母
老不忍離人以何蕃擬之母歿遂不復仕隠居蓼
花莊有蓼莊吟
吳敏道字曰南寶應人有異才篤内行隠居湖上
鄉人稱舫齋先生
王錫命字蒼勅儀徵貢生遭亂隠居寶應之蘆村
刻勵堅苦督子力耕與北平劉文炤梁以樟中洲
崔干城長水吳鉏相友善
國朝雷士俊字伯籲其先世涇陽人居江都艾陵湖幼
為諸生後棄去專力於經史百家熟悉古今治亂
所著有艾陵集貧老負氣以歿
史以甲字子仁江都人幼補諸生長乃絶意場屋
耕讀自怡所輯有文獻通攷抄學圃随筆勾股籌
算捷法傷寒正宗廣吳淑事類賦子炤能述父業
著方輿槩十五卷
宗元豫字子發江都人父歿貧不能葬疏食不除
服者十餘年性廉介不與流俗欵曲惟肆力經史
著史論數十篇别有識小錄紀廿一史中瑣事
徐州府
晉劉伶字伯倫沛人性放達與阮籍嵇康善時乘鹿
車攜酒使人荷鍤随之曰死便埋我土木形骸傲
然一世著酒德頌
南北朝劉遺民彭城人為柴桑令遁跡廬山時陶淵
明周續之亦在廬山謂之潯陽三隠
劉慧斐字宣文彭城人少博學能文起家梁安成
王法曹參軍嘗游匡山遇處士張孝秀甚歡因居
東林寺構園名離垢明釋典工篆隸手寫佛經二
千卷遠近欽慕簡文臨江州遺以几杖
明秦英字子美豐人通經術洪武間屢薦賢良方正
辭疾不赴
徐明徐州人足不履城市逍遥閒遠屢空晏如夀
一百七歲
劉應元徐州人淡泊無外慕負郭有隙地種柿樹
千章築土室以居縣令聞而召之不出
國朝閻樸豐縣人性儉素甘淡泊好讀書日坐卧小園
中雖家無儋石而心有餘閒夀一百二歲
太倉州
元朱文德今太倉界人任太尉府長史丁父艱遂不
仕扁其西齋曰可閒隠居自樂
明劉顒字昂夫崇明人洪武初以賢良方正薦尋乞
歸隠居不出構小樓棲其上教導鄉里後學多所
引進
張名由字公路嘉定人博涉經史喜談兵歷燕趙
齊魏之郊遇古人營陣戰壘輒指陳勝敗時當神
廟天下尚無事人皆迂之名由獨忼慷自喜居安
亭有田數頃盡棄去為貧人迨後徭役繁重有田
者率逃死名由蕭然環堵中讀書放歌人始服其
先見年九十一終
沈璵字孟温太倉人授經里中長於辨說後即其
受徒處建學宫著有稽古錄崑圃文集
沈弘正字公路嘉定諸生負才不偶遂絶意仕進
喜聚書所藏累萬卷雖病必手一編曰以療吾疾
也天啓初命舉岩穴之才大臣疏薦謝弗起有園
十畝備水石竹林之勝詞人酒客常滿座焉
盛萬紀字無紀嘉定人好讀書立名節甲申聞變
遂棄儒服躬耕東郊茅屋三楹植梅其前署曰友
梅時人比之劉遺民
國朝顧其康字錫之崇明人明末棄去諸生時督學以
賢良薦徵授浙江松陽學博不赴隠居讀書教子
瀛秀成進士
陸坦字履常嘉定人崇禎庚午舉人明末嘗著鄉
兵議條畫甚悉會逢甲申之變與父嘉穎偕隠賣
卜金閶以窮死
趙世鼎字以調嘉定歲貢明末知世將亂同高士
許大達陳拱辰放飲墟墓間日出而出日入而入
時稱北里三逸
侯涵本名泓字研德嘉定人岐曾子少與三兄二
弟稱江左六龍涵尤以經濟自任及退隠吳市惟
研精詩文究心性命之學論者皆稱其筆力老蒼
近代罕匹
通州
國朝吳世式如臯人明諸生隠居白蒲鎮之竹莊性孤
傲不與人通善為樂府歌行臨歿命焚其稿友人
掇拾數十章名曰竹莊殘書
江南通志卷一百六十八
江南通志卷一百六十八
人物志
隱逸(一)(江蘇松常鎮淮揚徐八府太通二州)
江寧府
晉葛洪字稚川句容人性寡欲好異書尤耽神仙導
養之法屢避功賞授官皆不就以句漏産丹砂求
為其令至廣州刺史鄧嶽留之止羅浮山著書名
抱朴子
南北朝梁陶弘景字通明秣陵人神儀明秀讀書萬
卷永平中上表辭禄止句曲山自號華陽隠居築
三層樓弘景處上弟子居中賓客至其下梁武帝
早與之游即位後恩禮逾篤諡為貞白先生
阮孝緒字士宗陳留人出繼從伯印之居建鄴祖
母遺財百萬不納悉歸其姑性至孝于鍾山聽講
母王氏忽有疾兄弟欲召之母曰孝緒至性冥通
必當自到果心驚而反天監二年徵不至南平王
偉以書要之不赴曰非志驕富貴但性畏廟堂若
使麏䴥可骖何以異夫驥騄鄱陽王妃孝緒姊也
王嘗命駕就之鑿垣而逃著高隠傳
唐余延夀開元中處士以詩名
韋牟上元人號遺名子隠居鍾山飄然有物外之
趣顔真卿書其室曰三教會宗堂
陳融六合人幼有至性言若不出諸口游止皆有
常處好學不仕卒諡貞晦先生
元王德昇句容人讀書有儒者氣象至正間累辟不
起
朱南強句容人多學善屬文隠居不仕德化鄉里
所著有黦醭稿同時侯蕃丁復皆有高名
明居仁句容人洪武初以儒碩徵入朝與對奕賜以
内醖辭職不就歸隠於家人稱瞻菉先生
王顯江寧人號溪漁子雄才尚俠後忽悔所為買
書數千卷閉門誦讀不問世事方孝孺稱為竒士
賀確字存誠居金陵少事博士業一不利即棄去
肆力經史百家天文地理醫卜之書論古今事如
倒囊出物聞者聳聽曾薦修宋遼金三史辭不就
龍瑄字克温才名籍甚與丘濬陳獻章為布衣交
自號半閒居士顧璘作半閒居士傳
史忠字廷直性任俠不羈薄權貴有不合輒引去
遇所善則留連忘懷自號癡翁作卧癡樓於冶城
之麓意到便行不告家人以所往沈石田贊其像
曰玩世滑稽風顛月癡洒筆淋漓水走山飛
金琮字元玉自號赤松山農遐嘯清視人莫能窺
書法精工文徵明裝潢成帙題曰積玉
孫自修字無修江寧人天啓甲子舉人授陽江令遷
貳大同感時亂忽盡遣愛妾棄家祝髮縛茅於人
迹罕至處擔柴負重以自給其子間關往省敕斷
家事以學道讀書誨勉而已
李克愛字虛雲天性沈篤卜居長千里與李義人
張興公論學稱南郊三老
孫石字介臣上元人宿學有聲歲貢不仕抱道静
居足不踰戶論者謂之真隠
周維藩字覺菴上元人讀書不仕著史鑑闡微易
學宗旨等書晚年精于内典
張怡字瑶星為諸生父可大以總兵官盡節登萊
蔭怡錦衣千戶甲申流寇陷京師逼怡降怡不屈
械置複壁中乘間逸歸築室攝山白雲峰以終老
國朝謝璣字在之上元人明季歲飢區畫育嬰賑粥諸
事都憲張瑋以璣有濟世才薦於朝堅辭不就隠
居龍溪
王應憲字德卿上元人少負竒氣文行聞於鄉隠
居著述有河漕水利鹽鐵諸考夀登大耋
程京萼字韡老上元人能詩文尤工書法頗自矜
重然故交待以舉火者應之無吝色
蘇州府
周披裘公吳人延陵季子見路有遺金呼薪者取之
薪者瞋目曰何子居之高視之下儀貌之壯言語
之野也五月披裘而薪豈取金者哉季子謝之請
問姓字曰子皮相之士也何足語姓名竟去
漢甪里先生姓周名術泰伯之後漢高帝時與東園
公綺里季夏黃公俱出定太子號四皓今太湖洞
庭山有甪里村
龍邱萇王莽時隠居於吳更始立任延為東部都
尉折節下士主簿鍾離意請萇為門下祭酒延曰
龍邱先生躬德履義都尉洒掃其門猶懼辱之何
言召因修書致藥吏使相望於道積一歲萇乃詣
府署議曹祭酒
晉張翰字季鷹吳人性任達時號江東步兵齊王冋
辟為東曹掾因秋風起思吳中菰菜蓴羹鱸魚膾
遂命駕歸棲隠不出俄冋敗人謂見幾性至孝遭
母憂哀毁過禮
唐陶峴晉徵士淵明後開元中居崑山文學可以經
濟自謂疎脱不謀宦達製三舟一以自載一置賓
客一貯飲饌有女樂一部奏清商曲逢佳山水必
窮其勝經過郡邑靡不招延獨不肯詣王公貴人
山水浪迹三十餘年吳越之士號為水仙
陸龜蒙字魯望吳人元方七世孫居甫里多所論
撰得書熟讀讎比勤勤丹黃不去手有田數十畝
屋二十楹田苦下雨潦則與江通故嘗苦饑身親
畚鍤所居前後植杞菊與皮日休輩往來時乘小
舟齎書一束筆牀茶竈自隨時謂江湖散人累召
不出光化中韋莊表贈右補闕
徐修矩吳人持身介潔守遺書萬卷草屋十餘楶
優游自適皮日休嘗就借書讀之時有涇縣尉任
晦亦同縣人高放寡合退處里中顧辟疆園有深
林曲沼皮日休陸龜蒙嘗過從焉皮陸竝有二游
詩
宋吳江漁翁不知何許人嘗櫂舟往來波上嘯傲自
得扣舷而歌閩中潘裕自京回道吳江遇而異之
與語知其高尚因勸之仕翁曰出處由人吾不能
追園綺之高竊慕老子曲全之義裕嗟歎問所處
曰吾姓名尚畏人知况居室邪鼓枻而去
侍其沔字國紀吳人博通經傳五舉禮部退為鄉
先生與人交殊淡泊遇急難奮義以往不避艱險
治平三年卒門人私諡曰夷晦先生
閭邱孝終字公顯長洲人嘗知黃州未幾掛冠歸
與崇大年輩以耆德稱蘇軾謫黃時與孝終友善
過吳嘗飲酒賦詩其家有云蘇州有二邱不到虎
邱即謁閭邱
胡稷言字正思吳人少學文於宋祁受經於胡瑗
以特奏補官山陰丞不能究其所施遂乞致仕即
臨頓里陸龜蒙故址築圃鑿池追陶靖節之遺風
作五柳堂終隠以老子嶧姿禀淳慤恬於榮利步
趨言動皆有尺度人目為隠君子詩文簡古嶧子
百能紹興進士知江山縣有惠愛以年至請錙銖
軒冕有祖父風
楊懿儒字彛甫長洲人少孤力學言行相顧任真
自信不知世間有傾巧事崇寧間為南昌簿一歲
忽載妻子歸吳高隠不入州縣與方惟深稱吳中
二老
鍾璇字振遠常熟人於書無所不窺嘗游台州巖
谷間遇異人持列禦寇書揖而與坐磐石指一泓
定水曰此水滔滔乃皇極大中之道語久别去自
是有悟築室梅里二十年不出戶范成大薦於朝
不報有續白孔六帖
顧禧字景繁吳人隠居光福山中閉戶誦讀所著
書甚富注蘇軾詩尤詳紹興間郡以遺逸薦不出
章康字季思吳人嘗問學於朱子默有所契隠居
吳城西安貧樂道足迹未嘗越州境而四方之人
無不知有章季思者
盛明遠吳江人咸淳六年鄉薦為廣州錄事判官
宋亡隠居不仕元世祖聞其名召判惠州自以世
受宋恩辭不就詔書迫責乃變姓名從老氏以終
同邑孫銳字穎叔咸淳七年舉於鄉宋亡遂不復
出隠居平望之桑槃村林泉頗勝賦詩寓意又沈
姓字自得吳人宋上舍生江南内附乃構山房著
道士服隠迹終身皆宋之遺民也
元黃公望字子久號大癡道人本常熟陸氏少喪父
母依永嘉黃氏遂因其姓補浙西憲掾以忤權豪
棄去黃冠野服往來三吳博洽羣書於技能無不
通曉尤精山水師董源巨然後稍變其法自成一
家所著山水訣世多宗之
袁易字通甫長洲人為石洞書院山長歸隠吳淞
之濱趙孟頫最重之作卧雪圖以贈所著有静春
堂稿
張介福字子祺自懷慶徙吳中少受學於許衡二
親早終遂無仕進意張士誠入吳介福恐亂兵發
先塋往廬焉士誠聞其名欲招致之不可饋之力
辭病且死謂其友曰吾志慕古人未能萬一惟無
汚於時庶幾哉遂卒
湯公雨字均澤性淳篤有學行工詩至正末由江
隂徙居於虎邱之山塘隠居不仕以吟咏自娱詩
載四朝詩中
明謝常字彦銘吳江人洪武時舉秀才召見試丹鳳
朝陽賦稱旨帝欲官之以母年百有六歲辭歸終
養隠居震澤東溪
陳汝秩字惟寅吳縣人少失怗安貧樂道力學工
詩書得二王筆意高亢不苟交與唯授徒自給洪
武初以人才徵辭養母歸卒
韓奕字公望吳縣人少目眚筮得蒙卦知眵難療
遂以蒙齋扁室絶意仕進博學尤工於詩洪武中
與王賓皆隠於醫賓為郡守姚善所禮乃因賓造
訪之奕於布簾内答云不在一日伺賓入室亦掩
入之則走楞伽山善隨至又泛小舟入太湖善歎
曰韓先生所謂名可聞身不可得而見也
錢芹字繼忠吳縣人勵志操以竒節著吳中郡守
姚善欲見之芹曰我民也無所置身乃請會於學
宫就質經義芹曰此經生業耳豈無今日之急務
乎善拜問出袖中一簡授之而去啓視之皆戰守
方略也後善死於靖難芹亦與焉
范能字仲能崑山人少從毘陵謝應芳游稱入室
弟子精醫喜吟尤工書法永樂初被徵賦詩上郡
守願養母全其天年守憐而許之日以著述為事
同里孫俊字叔英能高弟也工詩不慕聲利有南
溪草堂集葉盛為之序
邢量字用理長洲人隠居葑門以卜自給陋室三
間讀書不輟尤工詩吳寬極重之郡守或請其詩
量曰古有采詩無獻詩吾豈以為羔鴈哉因削其
稿後有吳人袁景休字孟逸善為歌詩芒鞵竹笠
徧游吳越山水歸而受一㕓於吳市以賣卜終老
詩多不屬草林若撫口授其遺詩存二百餘首
邢參字麗文長洲人終日杜門誦讀一室立士行
講授里中以醇和稱貧無以朝夕泊如也徐貞卿
諸君皆與游嘗遇大雪訪之則屋三角滲雪參坐
一角不滲雪處怡然讀書苦吟自若
沈周字啓南長洲人祖孟淵父恒吉皆高隠周學
於陳五經之子孟賢得前輩經學指授嘗以賢良
薦筮得遯之九五遂耕讀於相城里所居曰有竹
莊畫法董源書法黃庭堅詩出入於杜甫白居易
之間興至對客揮灑煙雲滿紙畫成自題其上頃
刻數百言風流文翰照暎一時百年來東南之盛
莫有過之者
史鑑字明古吳江人博洽好學執古信禮尤熟於
史論千載事歷歷如見網羅舊聞筆之成編有洪
邁之博詩力追魏晉家居水竹幽茂客至陳三代
秦漢器物及唐宋以來書畫相與鑒賞好著古衣
冠曳履揮麈望之者以為列仙之癯也少受知於
徐有貞與吳寬沈周為友及歿寬表其墓
陸治字叔平吳縣人善繪事倣宋人而時出己意
築室支硎山下藝名花數百種翛然自怡詩律秀
潤
王綸字理之崑山人以儒臣薦預修武宗實錄善
詩工畫為沈周入室弟子尤工篆隸楷法得歐陽
詢筆意
朱鷺字白民吳縣人家貧授徒養親牀頭恒貯數
十文曰買笑錢善畫竹寸楮尺素人争寶之每談
及靖難諸君子輒泣下網羅遺事作建文書法
居節字士貞吳縣人少從文徵明游詩律書畫徵
明之門未之或先也家故隸織局織監孫隆聞其
名召見不肯往拘繫破家僦居半塘落落寡合每
過晨未舉火吟嘯自若也詩名牧豕集為藝林所
稱
岳岱字東伯長洲人闢草堂於陽山白龍塢花木
翳然修竹萬竿自稱秦餘山人性狷介不妄與人
交能詩善畫嘗輯其一時友朋之詩倣篋中中州
集之例序而傳之曰今雨瑶華
顧元慶字大有長洲人家近滸墅所居曰顧家青
山藏書萬卷擇其善本刻之自經史以至叢說多
所纂述年七十餘猶吟誦不輟岳岱曰陶潛田家
之言浩然江湖之句時代雖殊旨趣相符時稱為
大石山人
趙宦光字凡夫吳縣人讀書稽古精於篆書與婦
陸卿子隠於寒山足不入城市當事慕其名多造
門求見者宦光亦不下山報謁子均字靈均傳其
父六書之法日與賓客搜金石論篆籀問竒字訪
逸典為藝林所稱
周詩字以言崑山人喜讀書倜儻重然諾兼精醫
作内經解游京師詩文播公卿間少試方藥輒效
欲以尚醫官之拂衣去游武林匿影僧寺適督學
孔天印閱岳王題壁得詩作大驚命駕往謁與定
交武林人争延致之不懌辭歸隠不復出
包捷字警幾吳江人崇禎壬午舉人流賊陷京師
削髮入穹窿山足迹不入城市
國朝楊補字無補長洲人少貧工詩畫為人孝謹重然
諾隠居鄧尉山以操行高潔稱
徐枋字昭法長洲人明季舉人自少擩染家學湛
深經術痛父汧殉甲申之難隠居靈岩山之上沙
五十餘年雖窮餓餽遺不受間作書畫以自給巡
撫湯斌知其賢屏騎從兩詣山中訪之不得見年
七十三卒
戴笠字耘野吳江諸生入秀峰山為僧旋返初服
隠居朱家港教授生徒土屋三間炊煙時絶編纂
不輟笠同縣諸生徐白字介白隠靈岩山之上沙
種蔬藝果捃拾自給詩畫蕭疎無俗韻故舊至掃
葉煮泉三十年不出
史兆斗字辰伯長洲人少棄諸生好古力學博通
前明典故下至故家遺老流風軼事無不備熟尤
喜蓄異書所購率皆祕本或手自繕錄積至數千
百卷齋居校讎輒為疏注其旁年八十餘卒汪琬
為之傳
金俊明字孝章吳縣人棄諸生混迹詩人詞客間
工書善畫墨梅論者擬之鄭思肖之蘭云子侃字
亦陶亦工書畫能詩杜門鈔書校讎精審宋元人
名集祕本插架甚富
文點字與也長洲人震孟孫幼能詩叔乘殉甲申
之難家盡破依墓田以居肆力詩古文詞間寫山
水人物巡撫湯斌嘗屏車騎訪之問及饘粥計對
曰菜羹疏食足以安人性情堅人操行少或有餘
將移所守斌稱善從弟掞字賓日和州教授嘉之
曾孫清修古行閉門不輕與世接哦詩染翰自娛
以老
顧苓字云美長洲人少篤學尤潛心篆隸凡碑版
及鼎彛刀尺欵識魚蟲科斗之書皆能誦之臨摹
秦漢銅章玉印見者以為不減吾衍云
褚篆字蒼書長洲諸生邃於經學能作擘窠書己
夘
聖祖南巡召見吳中耆碩於行在篆書行草各一幅蒙
嘉奬賜海鶴風姿四大字時年九十三矣
王武字勤中吳縣人鏊六世孫工詩尤長於畫先
世所遺及購獲宋元名蹟心摹手追悉能冥會高
潔藴藉嘉遯邱園汪琬為之傳以為吳中老成典
型其風尚標格與前明杜瓊沈周陸治相伯仲云
司馬葕字磐莊長洲人受易於休寧程智傳極數
辨物之學年九十餘卒有語錄若干卷
俞瑒字犀月長洲人通經史上下千百年徵引考
據原原本本如燭照數計顧嗣立選元詩注韓愈
温庭筠集商㩁為多
陳逢午字方中常熟人篤行好學不苟言笑及語
道義輒極論終日不倦教子讀書以立行為重曰
當知文藝外大有事在所著詩文甚富兼工楷隸
松江府
宋王奎華亭人風韻高邁慕神仙遐舉之道自號蟾
谷真士嘉定寶慶間再徵不起
謝國光字觀夫華亭人宋亡不仕元治書侍御史
程鉅夫奉詔使江南搜訪遺賢以國光薦杜門稱
疾堅辭不赴棲隠終身
衛富益華亭人宋亡設壇祭文陸死事諸人詞極
悲愴隠居教授不應有司之薦後攜子避地霅上
卒年九十六
元曹知白字又元華亭人大德中薦授崑山教諭不
就嘗游京師諸公欲奏辟之謝曰吾豈齪齪求官
者邪即日南歸隠居讀易足不踰戶人稱貞素先
生畫亦列能品
楊謙字竹西華亭人讀書尚志不樂仕進多高人
勝士之交嘗築小樓登眺海中大小金山題曰不
礙雲山樓楊維貞貝瓊俱為歌咏
陸厚華亭人宅東有圃自號東園散人博洽經史
元季避亂浙中兵息返故廬日放浪峰泖間善按
摩法療人疾有詩號古漁唱
孫稷字長慶華亭人言行謹飭嘗舉為文學官兵
興遂不仕築室横雲山之支隴名曰小山招隠讀
書賣藥以終老
儲泳字文卿華亭人與弟游隠居周浦竝以詩名
唐時字中甫華亭人幼遭親喪哀毁盡禮及長以
先世受宋恩誓不出仕至正末張士誠陷郡杜門
自守以夀終
陸居仁字宅之青浦人泰定中舉於鄉工詩古文
隠居教授自號雲松野衲與楊維貞錢惟善稱三
高士
楊德懋華亭人明左氏春秋尤究心太極圖諸書
買田澱山西躬耕不仕洪武初詔徵天下賢才有
司薦聞德懋既遜言辭召竝自眇左目以示廢疾
不可用優游湖上卒里人稱為自廢公
明錢全袞字慶餘華亭人通涉經史元季張氏據吳
全袞隠居盤龍岡不為其用洪武中卒所著有續
松江府志諸書
焦伯誠華亭人潔身修行事母孝通五經鄉會試
聘典衡文皆辭疾不赴教授於鄉門人多顯者
黃鑑字明夫華亭人博學而貧三十未娶進士李
萱慕其賢以女妻之鑑悉却奩具夫婦織紝自給
晚年結茆于山曰八峯小隠所著有山樵傳說門
人錢福為立傳
張初字大初華亭人少游文徵明門長於詩兼工
書畫晚居沙岡墓廬四十年不入城市家日益貧
意泊如也同邑陸尚書樹聲以雲間伯夷目之人
皆稱貞白先生
王嗣響字霆叔華亭人以淹邃為時所稱性耿介
侍郎唐文獻通政許樂善皆少與同學及貴顯後
過從輒不見有所贈亦不受取古人窮堅老壯二
語自號兩益居士
俞寰字允寧華亭人喜讀書工詞賦醫卜篆刻無
所不能而不求人知居青村終歲不一入城府
李世邁字懷古華亭人少慕高隠明末棄經生業
構室高槐古梅中竹爐泉茗興至鼔琴一再行聞
雨滴芭蕉聲則喜而不寐授徒自給硯田有贏則
以助葬贍嫠
國朝張若羲字昊東華亭人明季進士仕泉州推官擢
主事歸而棲隠郊墅四十年自號味閒漫樵郡守
直指欲薦舉隠逸堅辭不就閉戶著書以終子豫
章探花及第翮進士俱有文譽
王光承字玠右華亭人歲貢生博學工詩文才名
籍甚淡於榮利明季屢辭徵辟不就後偕弟烈字
名世隠居上海之新場鎮躬耕養父足迹不入城
市者三十餘年無子依壻楊幨以沒所著鎌山堂
集外孫日徵收輯之
莫秉清字子先華亭人明布政如忠曾孫蚤歲為
諸生有聲明季避兵浦東遂隠焉性耿介不妄交
人造廬者亦罕得見博覽載籍所著詩文甚多
吳騏字日千華亭人明季為諸生有盛名與王光
承兄弟結深契明亡以後屛迹荒山光承稱騏堅
苦自守三旬九食五月披裘侮之不怒周之不受
為得其實云著有頷顑集
沈浩然華亭人明兩廣總督猶龍子府學生有雋
才閉戶讀書不樂仕進雖饔飱不繼處之晏如工
八法為時所重稱雪峰處士
蕭中素名詩以字行華亭人隠於匠高致絶俗詩
最有名曰釋柯集
諸嗣郢字乾一青浦人順治辛丑進士居細林山
自號九峰主人徧搜諸勝作九峰志康熙九年十
九年郡大祲設粥厰以拯飢者
常州府
漢陸璯字仲芳毘陵人明京氏易尚書尤精風角星
算辟主簿謝病去隠會稽山
南北朝梁蕭眎素惠開子性静退仕梁累官中書侍
郎求為諸暨令到縣十餘日挂冠縣門而去獨居
屛事非親戚不得至其籬門武帝嘗賜錢八萬一
朝散之親友
唐魏璞字不琢毘陵人才高志放隠居三十年與皮
日休陸龜蒙善每秋風時乘舸載酒相往來當世
高之
宋王克嶷宜興人隠居不仕王安石高其節贈之詩
有先生醉卧松花裏春去人間總不知之句
張&KR1551;字子厚常州人登進士養親不仕窮經著書
四十年元豐元祐間廷臣歷薦不起卒賜諡正素
先生
孔元虔至聖五十二世孫建炎時五世祖若罕與
子端志俱高抗不仕元虔淳祐間避居沙上號馬
洲書院教授生徒
包天麟字仁甫江陰人咸淳間舉博學宏詞科不
就嘗註詩書易春秋傳義元旌其門贈浙江儒學
提舉
元蔣捷字勝欲宜興人德祐中進士元初晦迹不仕
大德中憲使臧夢解陸垕俱薦其才不就博學工
詞學者稱竹山先生
許恕字如心江陰人家北郭號北郭先生部使者
薦授澄江書院山長不就兼工醫術有北郭集
李時可元末居馬䭾沙楊維貞客其家供饌華美
歌舞極一時之盛明祖下江南助軍餉萬石後以
巨筏浮海去不知所終
明倪瓚字元鎮無錫人工詩善書畫所居有閣曰清
閟藏書數千卷古鼎法書名琴竒畫陳列左右高
木修篁縈繞其外四方名士日踵其門自號雲林
居士家故雄於貲至正初悉散給親故兵興後扁
舟箬笠往來震澤三泖間張士誠兄弟屢欲致之
不可得及吳平黃冠野服以終年七十四
焦先生不知其名家江陰之虞門里太祖故人洪
武初詔有司徵求甚急恐為有司累乃持雞酒馳
甬道入見太祖班坐對飲如微時賜以金玉角三
帶取角者陰於戶後挂之去人比之嚴光
華晞顔字以愚無錫人元末不仕洪武初辟為本
府訓導不就以老病辭隠居東湖
李大椿字茂卿無錫人博學工文隠居梁鴻溪洪
武初詔為御史力辭附使者上太平十二策
杏林叟不知其名或云姓董隠居暨陽山遇異人
授以鍼術能立起人危疾謝以貲不受但令人種
杏一株久而成林高啓為作杏林叟傳
張機字子樞郡人託漁自隠多行隂德高啓有澄
江嬾漁記
華宗韡字公愷無錫人博綜經史元季兵興奉親
往來蘇松間事平還錫修身教家集古人嘉言懿
行為一書曰慮得集洪武中屢徵不起
王文晏字文静宜興人元季兵亂隐居不仕以吟
咏自娛舍旁皆植梅自號梅西詩詞清麗書畫師
宋克王蒙皆造其妙洪武中以賢良徵辭疾不就
吳綸字大本宜興人風神散朗操履修潔非公事
未嘗一入城府創别墅二於溪山間南曰樵隠西
曰漁樂以陶潛自擬因自號心遠居士
秦旭字景暘無錫人詩格類陸游晚集諸高隠觴
詠慧山之麓名曰碧山吟社凡十人年皆七十八
十衣冠甚偉望若神仙好事者繪圖傳之
尤文字務樸無錫人居東郭回溪里學以宋儒為
宗領鄉薦即隠居不出孝宗遣行人齎書徵之以
母老力辭胡濙周忱交薦之終不就又邑人許世
卿有孝行亦以孝廉隠居不仕守令不得覩其面
有中解編諸集
薛章憲字堯卿江陰諸生工詩古文吳人都穆擬
之商彝周鼎性喜佳山水意到輒輕數千里赴焉
居賓坐中斂肱默坐貌古神清
謝遴字彙先宜興人父三錫家貧力學以樸誠率
後進遴崇禎癸酉鄉舉内行修飭鄉評稱為真孝
廉中年杜門與沛縣閻爾梅長洲徐枋竝持高節
雅好施與知交匱乏多待以舉火著述甚富尤邃
于易詩
徐弘祖字霞客江陰人性好竒徧遊天下名山水
遊屐所紀不加點綴曲盡勝趣嘗上華山心動馳
歸母正屬疾服闋入閩出徼外欲窮探河源歸竟
不食卒
許肇箎字壎友宜興人弱冠知名博學工文章意
氣豪逸明季棄諸生放浪吳越間為詩自娛
蔣偉字韋人宜興人工詩嗜酒乞詩者必載酒詣
之酒盡詩立成各滿其意其不以時請者輒漫罵
之聲若巨雷身長七尺學使者竒其貌令作蟋蟀
賦立成閱之稱善曰子誠材然令後世惜之者必
子也後棄諸生自溷於酒詩亦日益竒晚有故人
子入滇送之江上吟咏連日歸而卒
國朝吳璇字叔度宜興人幼立品行恥儕流俗為諸生
時巡按御史以端方薦後舉崇禎癸未進士差理
江北餉驅游兵立保甲銀不入庫解不越宿史可
法特薦之入
國朝足迹不入城市閣部交薦不就同里吳永祺字文
剛為人孝友能周卹宗黨立品與璇相似
孫夢簡宜興諸生篤孝友隠居教授生徒以紫陽
山學為式邑令欲識其面謝不可雅慕倪瓚為人
卒時命以瓚畫幅殉
陳貞慧字定生于廷子少在復社有名阮大鉞以
逆案久錮謀復用貞慧與池州吳應箕無錫顧杲
等草檄攻之後大鉞起南都侍郎乃以他事屬鎮
撫司逮治尋得脱屏居故里坐卧一小樓不入城
市十二年而卒
李介立江陰人明季詣闕獻策不報遂徧歷天下
山川而歸老居僧舍貧困不支邑令聞名訪之匿
不見終身不婚卒友人陳其忠葬之
惲格一名夀平字正叔武進人生而敏慧八歲咏
蓮花驚其長老尤工繪畫花卉蟲鳥意態飛動而
題語書法兼工故世稱南田三絶為人孝友敦篤
不謁當事有古君子風晚與同里五君子聮吟稱
六逸五人者高士胡香昊字芋莊經師陳鍊字道
氣諸生楊宗發字起文董大倫字敷五唐惲宸字
仲元也
朱應鼎字凝和靖江人為人端重方嚴教授鄉里
從游者多以文行著聞
鎮江府
漢焦先字孝然本河東人隠居京口之譙山世傳焦
山以先得名然無可徵
南北朝宋關康之字伯愉河東揚人居京口屢辭徵
辟顔延之等十人入山候之見其散髮席松葉枕
石而卧了不相盼延之等咨嗟而退為毛詩義疑
滯多所釋尤善左氏春秋又造禮論十卷齊高帝
絶賞愛之
齊臧榮緒幼孤貧灌園自給純篤好學括東西晉為
紀錄志傳百一十卷隠居京口不受朝命與關康
之號京口二隠
梁諸葛璩字幼玫琅邪陽都人世居京口幼事關康
之博涉經史復師臧榮緒榮緒著晉書稱璩有發
擿之功方之壺遂建武初徐州行事江祀薦璩為
議曹從事不就
馬樞字要理博洽羣書尤善周易老子邵陵王綸
為南徐州刺史引為學士曰吾聞貴爵禄者以巢
由為桎梏愛山林者以伊吕為管庫束名實則芻
芥柱下之言玩清虛則糠粃席上之說稽之篤論
亦各從其好也乃隠於茅山親故竝居京口秋冬
之際時往游焉
宋邵餗丹陽人范仲淹王淇相繼守潤以餗守道邱
園素有節行屢薦之不就賜號沖素處士
陳輔丹陽人少負儁才不事科舉自號南郭子與
王安石交善安石用事絶不與通孤介寡合古之
獨行者也
蘇炤字元晦丹徒人隠居藏修自號東山樵隠趙
磻老以遺逸薦於朝時相以隠逸之人宜遂其高
書滄浪二字遺之
李迥字叔友丹徒人高尚不仕士林宗之董弅白
太守虞奕曰治下有隠君子盍訪之虞曰願之久
矣乃攜具偕董詣迥迥野服見之明日以詩謝不
至其門
周方叔字矩道高郵人隠居潤之五州山讀書自
娱或終日不食鄰僧乞米送之一日農卿龔集常
州孫吳會同造其廬無以為具乃以藜羹食客二
公欣然盡歡而去
孟逢大丹徒人弟逢原竝以道德名世講業者百
餘人王龍澤陸秀夫皆其弟子人稱大小孟先生
皆不仕
陳膺字登父居京口剛毅寡合入元隠居教授自
號薌林子
明丁熙拱字伯輝丹徒人樸茂有古風太祖駐蹕北
固山召見多擢用者熙拱獨以老疾辭
茅溱字平仲丹徒人幼好學不求聞達閉戶著書
有韻譜本義行世與鄔佐卿輩倡和稱詩以布衣
老於家
王塈金壇人讓産庶弟屛居一室潛心理學中丞
周孔教薦之朝辭不起
芮城字巖尹溧陽諸生少負異才志在立行明末
謝弟子員學耕山中故人有顯者訪之避不見貽
書候問亦不發曰吾山澤之癯一與貴人接便喪
所守時人目為真隠所著有易象傳解四詩正言
禮記通識綱目分注拾遺與白盤山湯泰亨相析
疑問義泰亨亦隠士歲遇君親子夘日則屏食堅
卧不起年八十五自知逝期别親友手題墓志沐
浴而逝
王鏳字叔聞金壇人樵諸孫歲貢生以詩名明末
晦迹酒人牢愁悲憤不求人知人亦無知者後之
選家或稱為王遺民
王元錝字闇然鏳從弟明末棄舉子業以醫濟人
貧者亦與上藥不取償終身野服有隠操
淮安府
宋龔開字聖予淮陰人宋亡不仕家貧甚客至無几
席子浚每俯伏榻上就背按紙作唐馬圖人輒以
多金購之嘗為文天祥陸秀夫作傳甚稱於時
明田潤字德潤安東人隠居教授雖結廬陋巷而門
多長者車轍以琴詩自娛人皆高之
國朝宋曹字邠臣鹽城人長於論事工詩兼善書法栖
隠射陽之濱自號耕海潛夫初詔舉山林隠逸郡
縣敦趣上道曹辭疾不就徵後大臣復舉應博學
鴻儒選曹堅謝益力人高其行稱射陵先生子恭
貽康熙庚午舉北闈授鄢陵令
揚州府
秦邵平廣陵人嘗封東陵侯秦末種瓜長安城東瓜
有五色世稱東陵瓜
晉韓績字興齊廣陵人好文學潛退為操東土竝宗
敬焉司徒王導辟為掾會稽内史孔愉上疏薦之
皆不就
宋徐湘興化人有隠德不樂仕進
王伯起字興公泰州人父綸為太常博士伯起當
以恩得官讓其弟父令舉進士曰士不自重而與
千百人旅進坐軒廡下規合有司殊可恥也閉門
深處踰三十年仁宗英宗皆賜粟帛不強以仕
征集真州人事母孝居鄉恭謹與人未嘗校短長
好蓄書能詩有子五人長復次賁相繼登進士第
王安石表其墓稱為淮南善士
元高明興化人榖曾祖懷德抱道晦迹不仕子椿元
季避地姑蘇却張士誠之聘士誠敗汚偽命者悉
為俘囚椿獨超然
明高稷字世良興化人賦性清介兄榖秩台鼎稷布
衣蔬食晏如也錢溥題其宅曰明時巢許
王醇字先民揚州人早慧讀書如夙識弱冠工辭
賦陸弼李維貞交相引重意不屑也善騎射擊劔
曾一試京師演武場將士皆愕眙醇笑而退父母
命之室以羸病辭徧游吳越佳山水參内典終於
廣陵之慈雲菴
朱瓘字楚琦寶應人通尚書周禮為詩體韻遒逸
性嗜琴畜雙鶴人稱琴鶴先生景泰中詔舉賢良
都御史王竑薦之竟遁去
吳禮字中節寶應人事母以孝稱應貢入太學母
老不忍離人以何蕃擬之母歿遂不復仕隠居蓼
花莊有蓼莊吟
吳敏道字曰南寶應人有異才篤内行隠居湖上
鄉人稱舫齋先生
王錫命字蒼勅儀徵貢生遭亂隠居寶應之蘆村
刻勵堅苦督子力耕與北平劉文炤梁以樟中洲
崔干城長水吳鉏相友善
國朝雷士俊字伯籲其先世涇陽人居江都艾陵湖幼
為諸生後棄去專力於經史百家熟悉古今治亂
所著有艾陵集貧老負氣以歿
史以甲字子仁江都人幼補諸生長乃絶意場屋
耕讀自怡所輯有文獻通攷抄學圃随筆勾股籌
算捷法傷寒正宗廣吳淑事類賦子炤能述父業
著方輿槩十五卷
宗元豫字子發江都人父歿貧不能葬疏食不除
服者十餘年性廉介不與流俗欵曲惟肆力經史
著史論數十篇别有識小錄紀廿一史中瑣事
徐州府
晉劉伶字伯倫沛人性放達與阮籍嵇康善時乘鹿
車攜酒使人荷鍤随之曰死便埋我土木形骸傲
然一世著酒德頌
南北朝劉遺民彭城人為柴桑令遁跡廬山時陶淵
明周續之亦在廬山謂之潯陽三隠
劉慧斐字宣文彭城人少博學能文起家梁安成
王法曹參軍嘗游匡山遇處士張孝秀甚歡因居
東林寺構園名離垢明釋典工篆隸手寫佛經二
千卷遠近欽慕簡文臨江州遺以几杖
明秦英字子美豐人通經術洪武間屢薦賢良方正
辭疾不赴
徐明徐州人足不履城市逍遥閒遠屢空晏如夀
一百七歲
劉應元徐州人淡泊無外慕負郭有隙地種柿樹
千章築土室以居縣令聞而召之不出
國朝閻樸豐縣人性儉素甘淡泊好讀書日坐卧小園
中雖家無儋石而心有餘閒夀一百二歲
太倉州
元朱文德今太倉界人任太尉府長史丁父艱遂不
仕扁其西齋曰可閒隠居自樂
明劉顒字昂夫崇明人洪武初以賢良方正薦尋乞
歸隠居不出構小樓棲其上教導鄉里後學多所
引進
張名由字公路嘉定人博涉經史喜談兵歷燕趙
齊魏之郊遇古人營陣戰壘輒指陳勝敗時當神
廟天下尚無事人皆迂之名由獨忼慷自喜居安
亭有田數頃盡棄去為貧人迨後徭役繁重有田
者率逃死名由蕭然環堵中讀書放歌人始服其
先見年九十一終
沈璵字孟温太倉人授經里中長於辨說後即其
受徒處建學宫著有稽古錄崑圃文集
沈弘正字公路嘉定諸生負才不偶遂絶意仕進
喜聚書所藏累萬卷雖病必手一編曰以療吾疾
也天啓初命舉岩穴之才大臣疏薦謝弗起有園
十畝備水石竹林之勝詞人酒客常滿座焉
盛萬紀字無紀嘉定人好讀書立名節甲申聞變
遂棄儒服躬耕東郊茅屋三楹植梅其前署曰友
梅時人比之劉遺民
國朝顧其康字錫之崇明人明末棄去諸生時督學以
賢良薦徵授浙江松陽學博不赴隠居讀書教子
瀛秀成進士
陸坦字履常嘉定人崇禎庚午舉人明末嘗著鄉
兵議條畫甚悉會逢甲申之變與父嘉穎偕隠賣
卜金閶以窮死
趙世鼎字以調嘉定歲貢明末知世將亂同高士
許大達陳拱辰放飲墟墓間日出而出日入而入
時稱北里三逸
侯涵本名泓字研德嘉定人岐曾子少與三兄二
弟稱江左六龍涵尤以經濟自任及退隠吳市惟
研精詩文究心性命之學論者皆稱其筆力老蒼
近代罕匹
通州
國朝吳世式如臯人明諸生隠居白蒲鎮之竹莊性孤
傲不與人通善為樂府歌行臨歿命焚其稿友人
掇拾數十章名曰竹莊殘書
江南通志卷一百六十八
