千頃堂書目卷四
晉江黃虞稷撰
國史類
明太祖高皇帝實錄二百五十七卷(建文元年正月勅修太祖實錄命禮)
(部侍郎董倫王景等纂修三年十二月書成靖難後成祖命重修以李景隆茹瑺為監修解縉為總裁永)
(樂元年六月書成進呈至九年帝以景隆瑺心術不正又成于急促未及精詳乃命湖廣胡儼黃淮楊榮)
(為總裁楊士竒金幼孜等為纂修而命姚廣孝夏原吉監修十六年五月書成進上始于元至正辛夘終)
(于洪武三十一年戊寅)
明太宗文皇帝實錄一百三十卷(洪熙元年正月癸酉命行在禮部翰林院)
(修太宗實錄以太師英國公張輔少師吏部尚書蹇義少保兼太子太傅戶部尚書夏原吉為監修官少)
(傅兵部尚書兼華盖殿大學士楊士竒少保戸部尚書兼武英殿大學士黃淮太子少傅工部尚書兼謹)
(身殿大學士楊榮太子少保禮部尚書兼翰林院學士楊溥為總裁官至宣德五年正月書成進御)
明仁宗昭皇帝實錄十卷(洪熙元年閏七月命纂修總裁即修太宗實錄諸人惟監)
(修增太子太保成山侯王通至宣德五年五月書成進御)
明宣宗章皇帝實錄一百十五卷(宣德七年七月丙子命大學士楊士竒楊)
(榮禮部尚書兼翰林院學士楊溥為總裁以少詹事王英王直副之至正統三年四月乙丑書成進呈士)
(竒等各進一官有差)
明英宗睿皇帝實錄三百六十一卷(天順八年正月憲宗即位勅修英宗)
(實錄以太保會昌侯孫宗為監修禮部尚書兼翰林院學士陳文兵部尚書兼翰林院學士彭時等為總)
(裁太常寺少卿兼翰林院侍讀學士劉定之吳節副之與纂修官柯潜等同纂修成化三年八月書成進)
(御宣德十年正月迄天順八年正月首尾三十年附景泰帝事實于中稱廢帝郕戾王附錄凡八十七家)
明憲宗純皇帝實錄二百九十三卷(弘治元年閏正月勅修以英國公張)
(懋為監修大學士劉吉徐溥學士劉健為總裁禮部尚書丘濬少詹事汪諧為副總裁少卿兼侍讀傅澣)
(等纂修弘治四年八月書成進御)
明孝宗敬皇帝實錄二百二十四卷(正德元年十二月勅修命少師劉健)
(李東陽少傅謝遷總裁吏部侍郎張元禎詹事楊廷和學士劉忠副之未幾健遷去位再命少傅焦芳王)
(鏊少保廷和同東陽總裁而以尚書梁儲為副至四年五月書成時焦芳秉筆褒貶任情天下正人皆肆)
(詆誣嘉靖二年御史盧瓊請改正不允)
明武宗毅皇帝實錄一百九十七卷(正德十六年六月勅修先命楊廷和)
(蔣冕毛紀費宏為總裁其後廷和冕紀三人去位申命宏與楊一清石珤賈詠毛澄羅欽順為正副總裁)
(復增以侍郎吳一鵬至嘉靖四年六月成)
明世宗肅皇帝實錄五百六十六卷(隆慶元年五月命徐階等總裁纂修未及)
(成神宗登極再命張居正吕調陽張四維為總裁馬自強萬鏜申時行王錫爵副之五年八月書成進御)
明穆宗莊皇帝實錄七十卷(隆慶六年十月勅修總裁張居正吕調陽副總裁王)
(希烈丁壬美汪鏜申時行王錫爵纂修官范應期等二十四人二年七月書成進御)
明神宗顯皇帝實錄五百九十四卷(天啓元年勅修監修國公張維賢總)
(裁大學士顧秉謙丁紹軾黃立極馮銓副總裁尚書孟時芳侍郎黃儒炳李思誠駱從宇施鳳來丘士毅)
(李康先錢龍錫韓日纉等共九人)
明光宗貞皇帝實錄八卷(總裁大學士葉向高等修天啓三年七月進呈熹宗御製)
(序後逆奄柄國政給事中黃承昊題請改修于是霍維華等大肆塗抹未及上而熹宗崩至崇禎元年二)
(月始進呈閣臣施鳳來請焚向高先所修本司禮監太監王體乾以前所修亦係奉旨事理國朝無焚實)
(錄之例請并貯皇史宬中其後詞臣文震孟許士柔疏請改修震孟請刊定改錄所筆士柔則抉摘錄所)
(削帝紀皇太子女誕生事俱奉不必煩議之旨照原本卒以不焚得并行云)
明熹宗悊皇帝實錄八十四卷(缺天啓四年缺月及七年缺月)
李長春纂修熹宗七年都察院實錄十四卷(崇禎以纂修熹宗實)
(錄六部都察院各命官纂修事實都察院以浙江監察御史李長春董其事長春乃輯泰昌元年九月以)
(後為一卷天啓元年至六年各上下二卷七年正月至八月為一卷共十五卷今缺五年下卷)
明獻皇帝實錄五十卷(嘉靖四年三月甲戌勅修獻皇帝實錄命藩府内外臣僚將當)
(日嘉言善行輯送翰林院編纂于是以定國公徐光祚尚書廖紀席書為監修官大學士費宏石珤賈詠)
(為總裁侍郎温仁和李時副之侍講學士董玘等七人纂修明年六月書成賞賚陞職有差先是費宏疏)
(言獻皇帝享國長久嘉言懿行舊邸承奉長史等官必有成書宜遣官取付史館并促張元恕速進長史)
(張景明原撰日錄詔可之)
明日歷一百卷(洪武中翰林學士承旨兼吏部尚書詹同等編帝起兵渡江以來征討平定之)
(績禮樂治道之詳為此書始于洪武六年九月迄七年五月書成同與翰林侍講學士宋濓等上進命藏)
(之金匱留其副于秘書監)
明寳訓五卷(日歷既成宋濓等又言于帝曰日歷藏之天府人欲見不可得臣請如貞觀政要分)
(類更輯聖政為書以傳天下後世帝從之于是分為四十類自敬天至制蠻夷總四萬五千五百餘言自)
(是而後凡有聖政史官日記錄之隨類增入)
明寳訓十五卷(亦紀太祖一代事盖因濓書而增廣之)
明太祖文皇帝寳訓十五卷(宣德五年修)
明仁宗皇帝寳訓六卷(宣德五年修)
明宣宗皇帝寳訓十二卷(正統三年修)
明英宗皇帝寳訓十二卷(成化三年修)
明憲宗皇帝寳訓十卷(弘治四年修)
明孝宗皇帝寳訓十卷(正德四年修)
明武宗皇帝寳訓十卷(嘉靖四年修)
明世宗皇帝寳訓二十四卷(萬歷五年修)
明穆宗皇帝寳訓八卷
明神宗皇帝寳訓(缺)卷
明光宗皇帝寳訓四卷
明獻皇帝寳訓十卷(以上與實錄同時修)
寳訓一百二十二卷(自洪武至隆慶凡十朝萬歷初大學士吕本彙刊一作三十九)
(卷)
洪武聖政記二卷(翰林院侍講學士兼太子賓客宋濓編凡七類)
永樂聖政記三卷(起洪武三年封國至永樂元年政典)
洪熙聖政記二卷
永樂年表四卷
洪熙年表二卷
宣德年表四卷
明倫大典二十四卷(嘉靖六年正月勅修以大學士費宏楊一清石珤賈詠及禮部尚書)
(席書為總裁兵部右侍郎張璁詹事桂萼副之十一月改命謝遷張璁翟鑾而以桂萼方献夫為之副明)
(年七月書成惟一清璁鑾萼献夫列名餘皆去位其纂修官則熊浹霍韜黃綰席書孫承恩廖道南王用)
(賓張治八人始名大禮全書復更定曰明倫大典上自製序仍命一清等五人序于後)
萬歷起居注二十卷
三朝要典二十四卷(天啓五年十月禮科給事中楊所修請編纂挺擊紅丸移宫三案事)
(成書如明倫大典例六年正月開館以閣臣顧秉謙黃立極馮銓為總裁侍郎施鳳來楊景辰詹事孟紹)
(虞曾楚卿為副徐紹吉謝啓光余煌朱繼祚張翀華琪芳吳孔嘉吳士元楊世芳為纂修六月書成閣臣)
(請其名曰傳信鴻編曰三大政紀中旨定今名崇禎元年五月編修倪元璐亟言其當毁詔從之福王南)
(渡通政使楊維垣疏請重刊會金陵失守不果)
内直日記二十一冊
補
遼
耶律儼皇朝實錄七十卷(知樞密院事)
蕭韓家奴耶律庶成同撰遥輦可汗至重熙以來事迹
二十卷
室昉統和實錄二十卷
金
始祖以下十帝實錄三卷(金源郡王完顔勖撰)
太祖實錄(字弼修皇統八年進)
太宗實錄(泰和九年尚書右丞相監修國史紇石烈良弼進)
睿宗實錄(大定十一年紇石烈良弼進)
海陵庶人實錄
世宗實錄(明昌四年守尚書右丞監修國史完顏匡等進)
章宗實錄(興定四年九月國史院王若虛修進)
衛王事迹(興定五年進)
宣宗實錄(正大五年王若虛修進)
楊廷秀四朝聖訓(章宗承安二年類編太祖太宗世宗熙宗聖訓)
元
世祖實錄(姚燧修)
成宗實錄(暢師文修)
武宗實錄(至順元年蘇天爵修)
王惲世祖聖訓六卷
元朝秘史十二卷
經世大典八百八十卷目錄十二卷公牘一卷纂修通
議一卷(天歷二年命趙世延虞集等修)
歐陽玄等修太平經國二百十二卷
正史類
危素宋史稿五十卷
又元史稿五十卷
宋濓等修元史二百十二卷(洪武二年二月丙寅朔詔修元史上謂廷臣曰近克)
(元都得元十三朝實錄元雖亡國事當紀載况史記成敗示勸懲不可廢也乃詔中書右丞相宣國公李)
(善長為監修前起居注宋濓漳州府通判王禕為總裁徵山林遺逸之士汪克寬胡翰宋禧陶凱陳基趙)
(壎曾魯高啓趙汸張文海徐尊生黃箎傅恕王錡傅著謝徽十六人同為纂修開局天界寺取元經世大)
(典諸書以資參考至八月癸酉書成善長表進凡為紀三十七卷志五十二卷表六卷傳六十三卷通一)
(百六十九卷至三年二月乙丑儒士歐陽和等采摭元統以後事實還朝仍命翰林學士宋濓待制王禕)
(為總裁趙壎朱右貝瓊朱世廉王彛張孟堅高㢲志李懋李汶張宣張簡杜寅殷弼俞同十四人續修七)
(月丁亥朔書成計五十有三卷紀十志五表二傳三十六凡前書未備者悉補完之通二百十二卷學士)
(宋濓表進詔刊行之賜白金二十兩文綺帛各二授儒士張宣等官惟趙壎朱右朱世廉乞還從之洪)
(武實錄四年七月林弼小傳亦云與修元史今無其名不知何官)
朱右元史補遺十二卷
劉應秋等皇明七朝帝紀四十卷
陳懿典正史七太子傳一卷
楊繼禮后妃傳一卷
又外戚傳一卷(以上俱萬歷二十六年大學士陳于陛題請編纂)
鄭曉吾學編六十九卷(大政紀十卷遜國紀一卷同姓諸王表二卷傳三卷異姓諸侯)
(表一卷傳二卷直文淵閣諸臣表一卷兩京典銓表一卷名臣紀三十卷遜國臣紀八卷天文述一卷地)
(理述二卷三禮述二卷百官述二卷四夷考二卷北地考一卷外吾學編餘一卷)
鄧元錫明書四十五卷(輯洪武至嘉靖十一朝君臣事蹟)
陳翼飛史待五十卷(字小翮漳州人萬歷庚戌進士宜興知縣)
何喬遠名山藏一百八卷(分三十七類曰典謨記曰坤則記曰開聖記曰繼體記曰)
(分藩記曰勲封記曰天因記曰天歐記曰輿地記未全曰典禮記曰樂舞記皆缺曰刑法記曰河漕記曰)
(漕運記曰錢法記曰兵制記曰馬政記曰茶馬記曰鹽法記曰臣林記曰臣林外記曰關柝記曰儒林記)
(曰文苑記曰俘賢記曰宦者記曰列女記曰臣林襍記曰高道記曰本士記曰本行記曰萟妙記曰貸殖)
(記曰方伎記曰方外記曰王享記始于洪武迄于隆慶)
朱國禎明史概一百二十卷(其目曰大政曰大訓曰大因曰大志曰大事大)
(因大志皆缺列傳曰開國曰遜國曰歴朝曰類曰外亦惟開國遜國二傳餘并缺)
尹守衡明史竊一百七卷(字用平東莞舉人新昌知縣左遷趙府審理正書為)
(帝紀八卷志六卷世家十卷列傳八十三卷高后紀百官志田賦志河漕志四卷缺)
吳士竒明副書一百卷(字無竒歙縣人萬歷壬辰進士由寕化知縣擢南京戶部)
(主事歴官太常寺卿卒贈工部右侍郎書為帝紀十四卷表四卷志九卷列傳七十三卷起洪武迄隆慶)
雷叔聞國史四十卷(始洪武迄泰昌字寔先江陵人萬歷中舉人景東府知府)
劉振識大錄(字自成宣城人)
廷左平國書(不知為何人書不全僅存帝紀及天官興地歷禮樂五書餘皆缺有王化澄序起太)
(祖迄熹宗莊閔帝有錄無書)
柯維騏宋史新編二百卷(會宋遼金三史為一以宋為正統遼金列于外國傳瀛國)
(二王升于帝紀以存宋統正亡國諸叛臣之名以明倫升道學于循吏之前以重道釐複補漏擊異訂譌)
(閱二十寒暑始成其後祥符王惟儉吉水劉同升皆以刪定宋史咸未行世)
謝陛季漢書六十六卷正論五篇問答二十篇
蔣之翹更定晉書一百三十卷
補
宋
熊方後漢書年表十卷(字廣居豐城人靖康中鄕舉澧州參軍名其堂曰補史)
方岳重修南北史一百十卷
金
蕭永祺遼紀三十卷志五卷傳四十卷(大常丞)
陳大任遼史
完顔孛迭中興事迹(翰林學士)
蕭貢史記注一百卷(京兆咸陽人戶部尚書)
蔡珪南北史志三十卷
元
脱脱等修宋史四百九十六卷
又遼史一百十六卷
又金史一百三十五卷
郝經續後漢書一百三十卷(經使宋被羇于真州時作用朱子綱目義例以昭烈)
(為正統魏吳為僣偽凡為年表二卷帝紀二卷列傳七十九卷錄八卷共九十卷别為一百三十卷號曰)
(續後漢書)
瞻思金哀宗紀
又正大諸臣史傳
張樞刊定三國志六十三卷(樞以陳夀一書沒武侯之豐功偉烈善譙周之賣降)
(覆國反道害常莫大于是因刊而正之)
又續後漢書七十三卷(樞既刊定三國志又别撰漢本紀列傳以魏吴載紀附之為續)
(後漢書三國之臣有能制節于其君者舊史或諱不書或書而失實或僅見于異代之史皆為更定經筵)
(檢討危素言其書于朝詔藏于宣文閣)
通史類
唐順之史纂左編一百四十二卷
穆孔惲諸史通編
安都十九史節定一百七十卷(太原人憤諸史書法不公改正為是書嘉靖十)
(三年上于朝世宗以諸史已有定論都妄肆贅疣命毁而譴之)
邵經邦弘簡集二百五十五卷(繼鄭樵通志之後起唐五代迄宋遼金合五史)
(為一正前史之蹖駁刪其繁蕪分類凡十有四)
又學史會同三百卷(起黃帝三代以迄于隋依鄭氏通志别為紀傳而加以論斷)
吳統史類六百卷(字汝秀號甘泉長興人)
鄧元錫函史上編九十九卷函史下編二十卷
魏國顯史書大全五百十二卷(帝紀一百七卷列傳四百五卷)
祝叔祺二史會編十六卷(合史漢)
楊寅冬歴代史彙一百四十卷(泰和人楊寅秋弟有孝行稱)
張萱西園彙史
饒伸學海君道部二百三十四卷(世系一百四十三卷創業五十卷中興五)
(卷繼統二十五卷餘氛五卷全書甚多行世者僅此一類續成大祀大禮征伐等部又三百餘卷未見)
鄭郊史統一百四十六卷
編年類
吳朴龍飛紀略十卷(字華甫詔安人嘉靖中布衣)
又洪武大記二十卷
蔡于榖開國事略十卷(莆田人嘉靖中歲貢湖廣行都司經歴在太學時禮部郎鄭繼)
(之薦其明習禮數請擢用以正司天之謬不果行)
雷禮大政記三十六卷
黃光昇昭代典則三十八卷
夏浚明大紀三十六卷(字惟明玉山人嘉靖中進士廣東布政司參議依朱子綱)
(目為此書)
張元忭明大政紀
陳建明通紀四十卷
又續通紀十卷
薛應旂憲章錄四十六卷
沈越嘉隆聞見紀十二卷(字中甫南京錦衣衛人嘉靖壬辰進士由知縣擢監察御)
(史忤嚴嵩坐監試事出判開州稍遷衛輝府推官德安府同知罷歸)
吳瑞登明䋲武編三十四卷
又兩朝憲章二十卷(嘉隆二代)
黃鳳翔嘉靖大政編年紀一卷
又嘉靖大政類編二卷
范守已肅皇外史四十六卷(一名肅皇大謨)
支大綸永昭二陵編年信史六卷
譚希思明大紀纂要六十三卷(茶陵州人)
馮琦兩朝大政紀
卜世昌明通紀述遺十二卷(世昌秀水縣人起元至正十一年迄明隆慶六)
(年)
凃山明政統宗三十卷(山明字子夀豫章縣人歷官至吏部尚書蜀郡衛承芳為)
(之序)
薛敷教續憲章錄
姚文蔚明朝紀要十卷(首卷至八卷為洪武至正德編年末二卷則弇山堂别集)
(抄也)
王大綱明朝野紀略一千二百二十卷(大綱浙江紹興府山隂縣人以)
(太學生官兖州府東平州同知輯列朝實錄旁及野史稗編成是書起太祖迄于穆宗别有野史編年未)
(見)
周永春明政紀纂要二卷
又熙朝政紀纂要二卷
張銓國史紀聞十二卷(萬歷四十八年巡按江西時輯)
江旭竒通紀集要六十卷
談遷國𣙜一百卷(字仲木海鹽人諸生)
續宋元資治通鑑綱目二十七卷(成化初年勅修遵朱熹資治通鑑綱目例)
(纂宋元二史上續其書總裁大學士彭時戶部尚書商輅禮部尚書萬安)
歴代通鑑纂要九十二卷(弘治十八年諭内閣李東陽等纂輯綱目及續編切于治)
(道者以備觀覧正德缺年書成)
張居正通鑑直解二十五卷(萬歷初年講筵所編進)
王禕大事記續編七十七卷
楊維楨補正三史綱目
梁寅宋史略四卷
又元史節要
張美和元史節要二卷
孫蕡通鑑前編綱目
胡粹中元史續編十六卷
王逢通鑑釋義(缺)卷(宣德初樂平人)
謝鐸元史本末
丘濬世史正綱三十二卷(書始于嬴秦庚辰之歲滅六國終于元至正戊申之春彗)
(出于昴首尾凡一千六百十有一年)
劉剡宋元資治通鑑節要三十卷(字用章建陽人)
金濓諸史會編一百十二卷(字懋光太倉州人歲貢象山訓導)
南軒資治通鑑綱目前編二十五卷
薛應旂宋元資治通鑑一百五十七卷
王宗沐宋元資治通鑑六十四卷
余本綱目備忘
許誥綱目前編三卷(稱涵谷居士姚林許誥續補春秋綱目不紀七年餘事)
顧應祥人代紀要三十卷
又人代紀略三卷
穆孔暉前漢通志
杜思考信編七卷
黃佐通歷三十六卷(起庖犧氏迄于元以大書分書紀年為正偽于三代及漢唐宋則詳)
(餘皆略)
謝九成綱目前紀(號仁峯繁昌缺中進士吏部郎)
趙時濟綱鑑統宗一百卷(字子輿蘭溪人嘉靖丙辰進士福建屯田僉事)
李沂帝王紀年通錄(安南人)
蔡仲通鑑綱目集要十卷
又宋元通鑑輯略二卷
姜寶稽古編大政紀綱目八卷
又資治上編大政紀綱目四十卷
又資治下編大政紀綱目三十二卷
劉元卿六鑑舉要
許孚遠續麟正史
黃洪憲資治歴朝紀政綱目七十四卷
諸燮通鑑集要三十八卷(字子相餘姚人嘉靖乙未進士授兵部主事謫州同知謝)
(歸再起潮州判晉邵武同知持父服歸過嚴陵灘溺死)
李廷機大方綱鑑三十九卷
葉向高玉堂綱鑑七十二卷
沈尭中治統紀略五卷
馮錡宋史紀事本末二十八卷
又通鑑分解
陳邦瞻元史紀事本末六卷
朱謀㙔古今通歷
余繼登通鑑進講錄五十卷
楊伯珂綱目訂正(字直甫淮安大河衛人萬歷丙戌進士汾州府同知)
包瑜通鑑綱目事類一百二十一卷
李熲年代紀要(李材子萬歷丙午舉人教諭)
楊維休歴代長秩七十四卷
顧錫疇綱鑑正史約三十六卷
包萬有編年合錄八十卷
張光啓宋元通鑑節要續編三十卷(一作張元啓)
李槃綱鑑世史類編四十五卷
沈朝陽通鑑紀事本末前編十二卷(江寕人貢士池州府學教授)
湯桂禎戰國紀年四十六卷
周定王橚甲子編年十二卷
王行宋系統圖二卷
袁時億歴代統系五編(浙江新城人洪武初吳江教諭)
方孝孺帝王基命錄
龔艮歴代甲子編年一卷(字熙止天順時人)
歴代世譜十卷(不知撰人姓氏始于三代迄元)
周祁世略二卷
呂顓世譜增定二卷
章相帝王世系圖記(字良弼湯溪人章懋弟子)
凃觀正統世年表(字恒孚豐城人天順庚辰進士南京吏部主事歴文選郎中出知衢州寕)
(國二府)
汪循帝祖萬年金鏡錄
薛應旂甲子會紀五卷
陳士元歴代世歷四卷
吳繼安帝王歷祚考八卷(休寕人)
王漸逵歴年圖
徐師魯世統紀年六卷
張家玉歴代帝王世統
夏洪基歴代帝王統系二卷
袁袠世緯一卷
魯藩(缺)當㴐紀元攷一卷(崇禎時高郵州人)
袁仁歴代紀元彙編二卷
郁紹賢紀元攷四卷(字閎緒吳人一作一卷)
又歴代紀元錄一卷
陳懋仁年號韻編一卷(字無功嘉興人泉州府經歴書倣史記年表例依洪武正韻以)
(歴代正偽紀元類入)
韓承祚朝代紀元二卷(字德夫萬歷中人)
丘文學紀元錄
補
宋
歐陽守道皇宋通鑑紀事本末一百五十卷(起建隆迄靖康)
宋史全文續資治通鑑長編三十六卷
宋季三朝政要六卷(以上二種不知撰人姓氏)
陸唐老集百家音註資治通鑑一百二十卷(一作陸狀元增節音)
(註精義資治通鑑唐老會稽人)
吕大著增節備註資治通鑑一百二十卷
柴望丙丁龜鍳六卷
金
楊雲翼等編續資治通鑑(大安元年命儒臣等編輯)
趙秉文楊雲翼等編龜鏡萬年錄(正大二年編)
傅慎微興亡金鏡錄一百卷(泰州沙溪人禮部尚書)
張特立歴年係事記
元
楊奐正統書六十卷
金履祥通鑑前編十八卷
又前編舉要二卷
胡三省音注資治通鑑二百九十四卷
趙居信蜀漢本末三卷(字季明許州人翰林學士封梁國公)
胡一桂歴代編年
又十七史纂古今通要十七卷
吕思誠兩漢通紀
劉時舉續宋中興編年十五卷
陳經通鑑續編二十四卷
又筆記二百卷
朱𨼆老皇極經世書說十七卷
江少微通鑑節要三十卷
又通鑑節要續編三十卷
徐說續通鑑要言二十卷
曹仲埜通鑑日纂二十四卷
陳櫟歴代通略三卷
又增廣通略
倪士毅帝王傳授圖說
鄭除孫直說通略十三卷
察罕帝王紀年纂要一卷(平章政事白雲翁明翰林學士黃諫補)
吳迂重定綱目
陳剛歴代帝王正閏圖說
馮翼翁正統五德類要三十四卷
陸以道宋鑑提鋼(無錫人翰林待制)
鄭鎮孫歴代史譜二卷
車若水宇宙略記
千頃堂書目卷四
