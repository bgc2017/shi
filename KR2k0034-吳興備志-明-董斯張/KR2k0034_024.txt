吳興偹志卷二十四明董斯張撰
金石徵第二十(凡郡人墓志附)
烏程禪幽寺有式道人碑(南宋時見談志)
德清大中乾元寺釋伽寳殿四字梁武帝書大中乾元
之寺六字唐柳公權書(談志)
天目紫陽觀梁昭明太子勒碑記(勞志)
陳始興昭烈王碑沈烱撰(藝文𩔖聚)
陳新蔡王墓志沈志道撰(吳興叢錄)
報德寺在長興五峯山有陳博士虞寄碑(勞志)
陳吳興郡廬陵王德政碑江總撰(藝文𩔖聚)
沈傅師墓志姪堯章書(鄭樵金石略)
羅池廟碑記韓愈撰沈𫝊師書(趙明誠金石錄)
柳州井銘柳宗元撰蒙泉詩宇文鼎撰俱沈傅師書
西臺舍人贈泗州刺史徐府君碑張說撰(文苑英華)
天下放生池碑在魯公祠唐肅宗御書題額銀青光祿
大夫使持節昇州諸州軍事昇州刺史充浙西節度使
兼江寧軍使柱國丹陽縣開國侯臣顔真卿撰并書大
歷八年于州駱駝橋北建(談志)
白蘋亭記在墨妙亭唐殿中侍御史内供奉李直方撰
前太僕寺主簿史鎬書并篆額後䟦元和元年夏節度
判官侍御史王澹獲覽此作(談志)
鄭樵金石略云鎬分書
故光祿大夫右散騎常侍集賢院學士贈太子少保東
海徐文公神道碑張九齡撰(曲江集)
章后坊有唐經幢十數刻尼名(談志)
歸安永興寺唐進士吕行周記顔真卿篆額即鹿苑寺
也(已載郡志寺觀𩔖今出之)
明月峽有唐人書顔真卿蚕頭鼠尾碑尤巨(長興志)
長興廣惠教寺唐尚書王繕撰碑(長興志)
報恩光孝禪寺文殊堂額顔魯公書又有謝安石碑裴
清撰(談志)
唐丞相李紳墓碑在烏程乾寧三年立(勞志)
寳相寺在德清唐漢陽王張柬之為碑又靜林寺張柬
之碑(談志)
烏程有唐興善寺碑宋瑞相院碑(見勞志名宦𩔖)
大唐興善寺碑字徑三尺體勢壯逸相傳燕公張說書
寺在新市今號覺海故令陳子方龕于乾元寺後置墨
亭(談志)
勅書褒戰功記在甲仗庫前唐憲宗賜刺史辛秘及慰
問將士詔也
長興有崔祐甫銘崔植誥崔趙村在罨畫溪之右崔即
唐相祐甫後也家藏韓愈所作祐甫墓銘雖蟬腐而精
彩如新又藏崔植崔逖等誥數軸吏部尚書真卿吏部
侍郎說尚書上柱國邕知制誥揆吏部尚書林甫平章
事墀筆跡並存其家寳之官為蠲其丁錢(並上)
東林祗園寺石經幢唐大中五年五月二十一日卞歡
沈暹等奉勑建沈弘斌書(東林山志)
碧瀾堂有杜牧隸書扁三大字吳越王錢鏐嘗題詩于
壁(大明一統志)
華藏寺有錢王護戒牒(談志)
武康學大成殿徽宗御書題額(談志)
歸安天申介福宫在東林山高宗御書額(已載郡志寺觀𩔖今)
(出之)
武康昇元報德觀高宗御書額
武康顯忠崇孝資福禪寺高宗御書寺額
李氏南園在霅川有懷岷閣宋理宗御書(癸辛襍識名掌故已載)
(園𩔖今出之)
黃龍洞有真宗朝金字牌(上)
太子右師御率府副率沈君墓志銘曾鞏撰(南豐集)
德清縣君周氏墓志銘在卞山尚書都官員外郎陳君
墓志銘在雉山並曾鞏撰(上)
孝豐縣百福院記宋知懷州孔叔詹撰(勞志)
安定先生胡瑗墓表歐陽修撰并書(有舊榻本在予家)
慈感寺超覽閣三字蔡京書(詳瑮徵)
重修至聖文宣王廟記宋直史舘陳堯佐記刻置德清
學
重修孔子廟碑宋德清令竇充撰刻石在學
鄭閒靖留題月泉壁
宋鄭如幾與沈彦居吳子常周美中同遊慈相寺月
泉訪東坡題壁
重修德清縣宇記宋邑人鄭如幾撰并書
重修德清社壇記宋縣尉張逸民撰刻置壇内
增修德清學記宋縣尉張逸民撰并書
德清縣學贍士田碑宋知縣黃耕撰立石在學
重修德清學記宋知縣趙伯摶撰刻之學中
德清義庄賑濟田碑宋知縣黃耕立石在學
仙潭二大字宋狀元吳潛書牓于仙潭灣上(已上並德清縣)
(志)
獅子吼寺宋編修沈瀛記(勞志)
鹿苑寺重修隆興中侍郎葛立方宗丞沈詢進士吳椿
有詩並記刻石
青蓮院劉一止記
覺海寺有法鑒講師若愚塔銘(並上)
特進陳與義墓銘禮部侍郎張嵲撰(在廣德鄉)
謝安墓在長興三鵶村大觀三年縣尉周邦積題其墓
柱曰普太𫝊文靖謝公之墓(長興志)
長興梵惠教寺江東汪用汝記
長興澄心教寺宋祥符中有碑記
吳季子廟在長興合溪紹興中重修祝鑑記
長興大雄教寺治平中石曼卿書額元趙孟頫記
長興玉竇泉宋侍郎錢伯言記(並上)
靈濟廟碑焦絡撰(談志)
湖州貢院記狀元張孝祥書額大諫劉度記司業芮曄
書(談志)
劉燾稽古閣三字在州學
歷年圖碑晝錦堂碑並在安吉縣學韓磊刻(磊安吉令)
眞武畫像碑在佑聖宫丞相沈該贊
曹孝子祠堂劉燾記
趙直講祠堂記在魯公堂乾道中仲并撰
孺子山徐孺子廟紹興中重修江都唐法記(並上)
太府少卿福建運判直寶謨閣李浃墓志銘翰林醫痊
王克明墓志銘葉適撰
姜安禮墓志銘(在武康上栢岩山)福建運使直顯謨閣少卿趙
彦倓墓銘(在武康上栢山)大宗丞兼權度支郎中高子潤墓志
銘(在武康上栢山)袁聲史墓志銘(在烏桯厲山)俱葉適撰
尚書禮部侍郎致仕贈大中大夫衛公膚敏神道碑(烏程)
(戴塢)汪藻撰(浮溪集)
安吉州烏程縣南林報國寺碑記奉議郎秘書省著作
佐郎兼四川制置副使司參議官李心傳撰朝散大夫
起居郎兼侍講李性傳書朝奉郎試中書舍人兼權吏
部侍郎兼同修國史院實錄院仝修撰洪咨䕫題額宋
嘉熙元年立(碑見在寺中)
潯溪祗園寺莊田碑記左朝奉郎簽書江隂軍判官廳
公事賜緋魚袋丁昌朝撰右通直郎前福州懷安縣主
管學事兼勸農公事練汝舟題額紹興二十一年立(碑存)
(寺中)
沈東老祠堂碑記元豐七年吳興知州軍事朝奉大夫
集賢院大學士提舉南京鴻慶宫賜紫金魚袋里人陸
元光撰(東林山志)
東林山靈應廟碑紹興十六年前進士左承直郎權通
判常州軍州主管學事兼管勸農事借緋魚袋里人沈
長卿撰左廸功郎新嚴州分水縣尉兼主簿主管學事
巡捉私茶塩&KR0552;里人倪偁書進士沈繹之立石
回仙人祠堂記紹興二十二年左朝奉大夫檢校中書
事直史館編修賜紫金魚袋邑人劉一止撰敷文閣直
學士左朝議大夫知史舘編修兼侍講勸農事俞俟書
回仙館記程公許撰楊棟書李性傳篆額
張按棟字元極青神人歴參知政事
玲瓏山張謙中篆歸雲洞三大字
端禪師行業記郡人劉燾撰并書(端師子語錄)
湖州常炤院記開禧三年陸游撰(渭南集)
沈賓王山記開禧乙丑楊萬里撰(誠齋集)
安吉州朱夫人墓志銘建炎己酉沈與求撰(在鳳亭山龜溪集)
朝請郎陶旐墓表建炎二十五年汪藻撰(在法華山浮溪集)
湖州勝賞樓記嘉定十五年葉適撰(水心集)
沈德和北村記葉適撰(上)
萬鍾南園記慶元二年煥章閣學士洪邁撰(談志)
玲瓏山有唐杜牧題名又紹興癸夘葛魯卿林彦政劉
無言莫彦平葉少藴題名(談志此已載掌故山墟今出之)
德清縣廳壁記宋吳永叔撰(事文𩔖聚)
朱吉甫墓碑記文及翁撰(在安吉縣移風鄉孝豐志)
提幹文林趙崇禪墓志銘咸淳戊辰黃震撰(在武康金龍山黃氏)
(日抄)
長興縣主學廳題名記咸淳七年黃震撰(上)
安吉仁濟廟兩廊記魯伯能撰(安吉州志)
宋安吉縣令題名記劉希仁撰(上)
按希仁莆人位編修劉克莊之弟也
朝散郎致仕胡君墓志銘汪藻撰(浮溪集)
即胡仔之祖也墓在安吉縣管城之原
資政殿學士牟子才墓志銘高斯得撰(在菁山勞志)
貢院記在貢院中(上)
吳興封山資敬寺記釋大訢撰(訢笑隱語錄)
湖州路資福寺鐘銘釋大訢撰(上)
湖州總管郝侯祠記天目圓照菴記俱釋本明撰(中峯廣錄)
管公樓孝思院記元封贈吳興郡公趙公碑先侍郎阡
表魏國夫人管氏墓誌銘俱趙孟頫撰(松雪齋集)
大雄寺閣記重修觀堂記眞人杜道堅碑俱趙孟頫撰
(上)
天聖寺有古檜趙子昂題曰古檜堂(勞志)
玄妙觀趙子昂書額
金婆樓迎眞道院趙子昂題額(上)
牟巘墓誌銘趙子昂撰(在三碑鄉)
湖州路總管府題名記皇慶元年集賢侍講學士中奉
大夫趙孟頫撰并書
推官廳題名記至大二年四明袁裒撰趙孟頫書并篆
額
長興縣修建東嶽行宫記資善大夫徽州路摠管孟淳
撰集賢侍講學士中奉大夫趙孟頫書
重修飛英舍利塔記資善大夫常州路摠管孟淳撰文
林郎江浙等處儒學提舉趙孟籲書
元故中奉大夫嶺北湖南道肅政廉訪使鄧公神道碑
(在德清千秋鄉百寮山)吳澄撰
重建護聖萬壽禪寺記斷崖和尚塔銘虞集撰(道園學古錄)
史氏程夫人墓志銘虞集撰(上)
牟應龍墓銘虞集撰(在三碑鄕)
至正五年特賜趙孟頫墓道之碑勅翰林學士歐陽玄
為文集賢侍講學士蘇天爵書丹翰林學士承旨張起
巖篆額(松雪齋集)
德清縣學祭噐記沈氏義庄記俱黃溍撰(黃學士集)
奉訓大夫婺源州知州程郇墓志銘(在烏程永新鄉桃塢)
承務郎杭州路富陽縣尹倪淵墓志銘(在昆山)
信州路摠管府判官謝公墓志銘(德清永和鄉方山並上)
陳子中墓碣(烏程菁山上)
紫芝亭記敷山記俱戴表元撰(剡溪集)
玄妙觀重建玉皇殿記東湖書院修造田記長興州重
建學宫記俱楊維楨撰(勞志)
湖州路安定書院夫子燕居堂碑銘富珠哩翀撰
湖州路歸安縣修學記儲惟賢撰
新復德清塘隄岸記程郇撰(並上)
重建錦峰塔院碑記大德四年漢東孟淳記昭武謝公
麟書前進士三山唐垕題(東林山志)
東林山觀魚亭至正庚子魏人趙彦徵籀書題其楣張
師古撰記(上)
南潯重修城記南潯鎮儒學教諭楊天顯書至正辛丑
立(碑在垂虹橋勞志)
愛山臺記元張世昌撰(上)
安吉縣唐李衛公廟石記元范文輔撰(安吉州志)
湖州孔子廟碑揭雲撰(勞志)
莫月鼎碑宋濓撰(宋學士集)
元故湖州路德清縣君陳府君墓銘宋濓撰(並上在三碑鄕)
吳孟思墓志銘劉基撰(在武康封禺山)
慈感寺毘羅閣記郡人楊復撰
重修峴山顯化禪寺記楊復撰(峴山志)
太常司丞張來儀墓銘童冀撰(在九里岡靜居集)
湖州府屬縣義倉記黃淮撰(勞志)
重建府治記重修碧瀾堂記張廉撰
湖州府重修廟學記魏驥撰
烏程縣學明倫堂記周忱撰
烏程縣儒學重修記李旻撰(並上)
湖州府新置孝豐縣記程敏政撰(篁墩文粹)
明封刑部主事浩齋陸君墓碑(在焚澤王文成集)
重修安定先生墓記陸麟撰(清惠集)
湖州府學尊經閣記袁袠撰(袁永之集)
逸老堂碑文夀承書筆師聖教序當為山中碑刻第一
(峴山志)
毗山漢夀亭侯關公廟碑浙直分署碑俱董潯陽撰(泌園)
(集)
唐一菴先生祠堂記許孚遠撰(敬和堂集)
重修天聖寺碑秀水沈思孝撰平湖陸光祖篆額郡人
董嗣成書萬歷癸巳年立
千松禪院二碑一四明屠隆撰一歸安沈桐撰(碑存寺中)
吴興偹志卷二十四
