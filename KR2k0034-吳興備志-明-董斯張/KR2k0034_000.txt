吳興備志地理𩔖三(都會郡縣之屬)
提要
(臣)等謹案吳興備志三十二卷明董斯張撰
斯張字遐周烏程人是編輯錄湖州故事分
二十六徵曰帝胄曰宫闈曰封爵曰官師曰
人物曰笄褘曰寓公曰象緯曰建置曰巖澤
曰田賦曰水利曰選舉曰戰守曰賑䘏曰祥
孽曰經籍曰遺書曰金石曰書畫曰清閟曰
方物曰璅曰詭曰匡籍采摭極富于吴興一
郡遺聞瑣事徵引略備每門皆全錄古書載
其原文有所考訂則附著于下蓋張鳴鳳桂
故桂勝體例如是而斯張因之雖意主博奧
不無以泛濫為嫌然當時著書家影響附會
之談剽竊撏撦之習實能一舉而空之故所
摘錄𩔖皆典雅確核足資考据明季諸書此
此為差有實際黃茅白葦之中可以謂之翹
楚矣乾隆四十二年八月恭校
總纂官(臣)紀昀(臣)陸錫熊(臣)孫士毅
總校官(臣)陸費墀
吳興備志目錄地理𩔖三(都會郡縣之屬)
卷一
帝胄徵
宮闈徵
封爵徵
卷二
官師徵
卷三
官師徵
卷四
官師徵
卷五
官師徵
卷六
官師徵
卷七
官師徵
卷八
人物徵
卷九
人物徵
卷十
人物徵
卷十一
人物徵
卷十二
人物徵
卷十三
笄褘徵
寓公徵
藝術徵
卷十四
象緯徵
建置徵
卷十五
巖澤徵
卷十六
田賦徵
卷十七
水利徵
卷十八
選舉徵
卷十九
戰守徵
卷二十
賑恤徵
卷二十一
祥孽徵
卷二十二
經籍徵
卷二十三
遺書徵
卷二十四
金石徵
卷二十五
書畫徵
清閟徵
卷二十六
方物徵
卷二十七
璅徵
卷二十八
璅徵
卷二十九
璅徵
卷三十
詭徵
卷三十一
詭徵
卷三十二
匡籍譌
吳興偹志自序
志吳興者韋昭而下若而人僅談氏見明志曰九江勞
氏曰婁浦氏而鄉先生唐氏書後見浦之以帝紀紀郡
非古也其剏為表志粲矣大率病勞氏之蕪求以簡勝
而刻削不中程使人咨嗟焉往古之蹟浸以微此寓公
徐長谷氏掌故之所由作也志金石山墟因乎談氏勞
氏餘則仍其半而博取他𫝊記附益之其匠之獨者則
水利土風雜攷之屬在唐志出較浦志如秦變周幾不
可復識而間捃徐氏之什二漢沈瑜古遺孝也章華陳
之又一泄冶也而不書堂邑令有諫顔尚書西亭有記
錄循良也陸魯望賦蠶刺時事也亦不書聞栗侯請志
乎唐先生先生病矣無何竟不祿其門人王某李某輙
成書詭先生草以報或曰其序例先生手定草也或曰
否侯屬先王父序之王父遊先生之門懼失侯指不敢
訟非唐氏書序中苐微言病不與聞云而郡之士大夫
求故寔者愈藉藉長谷氏書歲甲寅余始讀掌故甚偉
之廼稍取史籍比勘其軼而未甄者不乏也已補之為
一家言得六卷會病書竟罷今天啟甲子相去十年有
問居士疾者語及此書惜余不竟其業數責余黽勉將
事百許日再得七卷家苦少書間有儲久已佚去又病
不能就人借借鮮應者閔子康侯氏聞而傷之遺予書
曰夫人習乎近者其避古也若仇某及竑&KR0802;兄懷此舊
矣足下不起而成此書足下起而成此書亦可與存古
也即須書某及子京弟人生生甫姪為役乃出其藏書
幾五百種示余又居恒齋中所讀書有關郡事者立書
赫蹏相寄或雪夕叩關余輙起篝火寫之凡數月得十
有六卷嗣張子殷子所借書亦皆至最後得叢錄一書
則康侯及其兄竑&KR0802;氏舊所輯也讎余書芟其複復益
三卷其白法志及藝文補别行復如干卷而余之補徐
氏書始克成嗟乎世之盗稱賢逹驕吝滿胸視成人尺
寸之美如騶虞殺竊脂榖者豈少哉康侯其幾於晰無
我者也書成名曰偹志為徵者二十有六以匡籍譌終
之凡某事出某書某人出某書眉列其下人不敢軒輊
事不敢論斷以須夫志乎志者之采焉而已矣後之君
子得是書為唐氏徐氏翼且復乎婁浦氏表志之故烺
乎其足述哉然則志如是不已繁乎志也者外史氏上
之太史者志而史偹志而志竑&KR0802;名光德康侯名元衢
子京名元京人生生甫名自寅及申皆余同邑人
