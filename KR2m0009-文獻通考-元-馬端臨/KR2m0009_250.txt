文獻通考卷二百五十
鄱陽馬端臨貴與著
帝系考一
帝號歴年
黃帝少典之子姓公孫名軒轅生於壽邱神農氏世衰
諸侯相侵伐蚩尤最暴黃帝徵師諸侯擒殺蚩尤諸侯
尊黃帝為天子在位百年崩年百一十歲
帝顓頊高陽黃帝之孫昌意之子繼黃帝為天子在位
七十八年崩年九十八歲
帝嚳高辛黃帝之曾孫元囂之孫蟜極之子繼顓頊為
天子在位七十年崩年百五歲
帝堯帝嚳之子姓伊祁名放勲帝嚳崩而長子摯代立
封堯為唐侯帝摯立不善在位九年唐侯德盛乃禪位
於唐侯堯以甲辰即位都平陽號陶唐氏在位七十年
薦舜攝政又二十八年崩在位九十八年壽一百一十
八首甲辰盡癸未
帝舜顓頊七世孫瞽䏂之子姓姚氏名重華年三十堯
舉之年五十攝行天子事年五十八堯崩年六十一以
丙戌歲代堯踐帝位都蒲阪號有虞氏三十一年以丁
巳歲禪於禹又八年崩壽一百歲首丙戍盡癸亥
夏禹顓頊之孫鯀之子姓姒氏名文命治水有功舜使
宅百揆年七十三以丁巳歲受舜禪即天子位都平陽
安邑在位二十七年癸未崩壽百歲
啟禹子以甲申嗣位九年壬辰崩
太康啟子以癸巳嗣位二十九年辛酉以盤遊無度為
有窮后羿距於河失邦而崩
仲康太康子以壬戍嗣位十三年甲戌崩
帝相仲康子以己亥嗣位二十八年壬寅為羿所弑寒
浞殺羿并滅相相之臣靡逃於有鬲氏相之后還於有
仍氏生少康至四十一年壬午靡自有鬲氏滅寒浞而
立少康
少康相子以壬午滅寒浞嗣立二十二年癸卯崩
帝杼少康子以甲辰嗣立十七年庚申崩
帝槐杼子以辛酉嗣立二十六年丙戌崩
帝芒槐子以丁亥嗣立十八年甲辰崩
帝泄芒子以乙巳嗣立十六年庚申崩
帝不降泄子以辛酉嗣立五十九年己未崩
帝扄不降子以庚申嗣立二十一年庚辰崩
帝厪扄子以辛巳嗣立二十一年辛丑崩
帝孔甲厪子以壬寅嗣立三十一年壬申崩
帝臯孔甲子以癸酉嗣立十一年癸未崩
帝發臯子以甲申嗣立十九年壬寅崩
帝履癸是為桀以癸卯嗣立四十三年乙未以失道為
殷湯所伐戰於鳴條師敗湯放之南巢夏亡
右夏一十七世共四百五十九年首丁巳盡乙未
内寒浞篡位四十一年
殷湯契之十四世孫姓子氏名履以夏桀之三十五年
丁丑即諸侯位自商邱徙都亳以乙未代桀滅夏即天
子位十三年丁未崩壽百歲
太甲湯孫以戊申嗣立三十三年庚辰崩
沃丁太甲子以辛巳歲嗣立二十九年己酉崩
太庚沃丁弟以庚戌嗣立十五年甲戌崩
小甲太庚子以乙亥嗣立十七年辛卯崩
雍巳小甲弟以壬辰嗣立十一年癸卯崩
大戊雍巳弟以甲辰嗣立七十五年戊午崩
仲丁大戊子以己未嗣立十三年辛未崩
外壬仲丁弟以壬申嗣立十五年丙戌崩
河亶甲外壬弟以丁亥嗣立九年乙未崩
祖乙河亶甲子以丙申嗣立十九年甲寅崩
祖辛祖乙子以乙卯嗣立十六年庚午崩
沃甲祖辛弟以辛未嗣立二十五年乙未崩
祖丁沃甲兄以丙申嗣立三十二年丁卯崩
南庚沃甲子以戊辰嗣立二十五年壬辰崩
陽甲祖丁子以癸巳嗣立七年己亥崩
盤庚陽甲弟以庚子嗣立二十八年丁卯崩
小辛盤庚弟以戊辰嗣立二十一年戊子崩
小乙小辛弟以己丑嗣立二十八年丙辰崩
武丁小乙子以丁巳嗣立五十九年乙卯崩
祖庚武丁弟以丙辰嗣立七年壬戌崩
祖甲祖庚弟以癸亥嗣立三十三年乙未崩
廩辛祖甲子以丙申嗣立六年辛丑崩
庚丁廩辛弟以壬寅嗣立二十一年壬戌崩
武乙庚丁子以癸亥嗣立四年丙寅崩
太丁武乙子以丁卯嗣立三年己巳崩
帝乙太子子以庚午嗣立三十七年丙午崩
受辛帝乙子是為紂以丁未嗣立無道三十二年戊寅
周武王伐之戰於牧野師敗受死殷亡
右殷二十八世共六百四十五年首乙未盡戊寅
周武王后稷十六世孫文王之子姓姬氏名發以商紂
二十三年己巳嗣為西伯至己卯勝殷殺受即天子位
七年乙酉崩壽九十三
成王名誦武王子以丙戌嗣立三十七年壬戌崩歲四
十四歲
康王名釗成王子以癸亥嗣立二十六年戊子崩
昭王名瑕康王子以己丑嗣立五十一年己卯崩
穆王名滿昭王子以庚辰嗣立五十五年甲戌崩
共王名繄扈穆王子以乙亥嗣立十二年丙戌崩
懿王名囏共王子以丁亥嗣立二十五年辛亥崩
孝王名辟方共王弟以壬子嗣立十五年丙寅崩
夷王名燮懿王子以丁卯嗣立十六年壬午崩
厲王名胡夷王子以癸未嗣立三十七年無道為國人
所逐出奔彘周召二伯行政謂之共和十五年癸酉崩於
彘
宣王名靜厲王子以甲戌嗣立四十六年己未崩
幽王名宮湼宣王子以庚申嗣立無道十一年庚午為
犬戎所伐敗死
平王名宜臼幽王子以辛未嗣立五十一年辛酉崩
桓王名林平王孫以壬戌嗣立二十三年甲申崩
莊王名佗桓王子以乙酉嗣立十五年己亥崩
釐王名胡齊莊王子以庚子嗣立五年甲辰崩
惠王名閬釐王子以乙巳嗣立二十五年己巳崩
襄王名鄭惠王子以庚午嗣立三十二年壬寅崩
頃王名壬臣襄王子以癸卯嗣立六年戊申崩
匡王名班頃王子以己酉嗣立六年甲寅崩
定王名瑜匡王弟以乙卯嗣立二十一年乙亥崩
簡王名夷定王子以丙子嗣立十四年己丑崩
靈王名泄心簡王子以庚寅嗣立二十七年丙辰崩
景王名貴靈王子以丁巳嗣立二十五年辛巳崩子猛
立為悼王王子朝殺猛代立晉逐子朝立敬王
敬王名丐景王子以壬午嗣立四十四年乙丑崩
元王名仁敬王子以丙寅嗣立六年辛未崩
貞定王名介元王子以壬申嗣立二十八年己亥崩太
子去疾立為哀王王叔襲殺之代立為思王
思王以庚子嗣立為其弟少隗所殺
考王名少隗以辛丑嗣立十六年乙卯崩
威烈王名午考王子以丙辰嗣立二十四年己卯崩
安王名驕威烈王子以庚辰嗣立二十六年乙巳崩
烈王名喜安王子以丙午嗣立七年壬子崩
顯王名扁烈王弟以癸丑嗣立四十八年庚子崩
愼靚王名定顯王子以辛丑嗣立六年丙午崩
赧王名延愼靚王子以丁未嗣立五十九年乙巳為秦
所攻王奔秦盡獻其邑三十六秦受之是歲王崩周亡
右周三十七世共八百六十七年首己卯盡乙巳
内共和行政十五年自周亡至秦始皇滅六國
稱皇帝以前首丙午盡己卯共三十四年
秦始皇伯翳之後莊襄王之子母呂不韋姬姓嬴氏名
政以周亡後九年甲寅嗣立為秦王立二十六年庚辰
盡滅六國稱始皇帝後十二年辛卯崩
二世皇帝名胡亥始皇少子以壬辰嗣立三年甲午為
趙高所弑立二世兄子嬰乙未漢高祖入秦子嬰降秦
亡
右秦二世共十五年首庚辰盡甲午
漢太祖高皇帝沛豐邑中陽里人姓劉氏名邦父太公
母媪以秦二世元年壬辰年三十起兵為沛公乙未入
關滅秦為漢王五年己亥滅項籍即皇帝位都長安十
二年丙午崩壽五十三
孝惠皇帝名盈高祖太子母呂后以丁未嗣立時年十
七在位七年癸丑崩壽二十四呂太后取後宮子以為
帝子立之太后臨朝稱制九年辛酉呂后崩諸呂作亂
大臣誅之立文帝
太宗孝文皇帝名恒高祖中子母薄姬年五歲立為代
王二十三歲辛酉太尉周勃等迎立為皇帝在位二十
三年甲申崩壽四十六
孝景皇帝名啟文帝太子母竇皇后三十二歲乙酉嗣
立在位十六年庚子崩壽四十八
世宗孝武皇帝名徹景帝中子母王美人十六歲嗣立
在位五十四年甲午崩壽七十一
改元十一(建元六元鼎六)(元光六元封六)(元朔六太初四)(元狩六天漢四)
(太始四)(征和四)(後元二)
孝昭皇帝名弗陵武帝少子母趙偼伃八歲乙未嗣立
在位十三年丁未崩壽二十二
改元三(始元六)(元鳳六)(元平一)
中宗孝宣皇帝名詢武帝曾孫戾太子孫史皇孫子母
王夫人昭帝崩無嗣大將軍霍光立昌邑王賀賀無道
廢之更立帝時年十八丁未嗣立在位二十五年壬申
崩壽四十三
改元七(本始四甘地節四黃元康四鳳四露四龍一)(神爵四)(五)
高宗孝元皇帝名奭宣帝太子母許皇后年二十七癸
酉嗣立在位十六年戊子崩壽四十三
改元四(初元五)(永光五)(建昭五)(竟寧一)
孝成皇帝名驁元帝太子母王皇后年二十己丑嗣立
在位二十六年甲寅崩壽四十六
改元七(建始四元河平四綏陽朔四始四延四和二)(鴻嘉四)(永)
孝哀皇帝名欣元帝庶孫定陶恭王子母丁姬成帝無
子立為太子年二十乙卯嗣立在位六年庚申崩壽二
十六
改元二(建平四)(元壽二)
孝平皇帝名衎元帝庶孫中山孝王子母衞姬哀帝崩
無子太皇太后遣使迎立之年九歲辛酉嗣立在位五
年乙丑為王莽所鴆崩壽十四
改元一(元始五)
王莽立孺子嬰自為攝皇帝三年至戊辰莽篡位
右西漢十二帝共二百一十四年始乙未盡戊辰
王莽以己巳篡位稱新室十五年癸未為漢兵所
誅淮陽王劉元立二年為赤眉所滅莽元共十六
年
改元四(建國五)(天鳳六)(地皇三)(更始二)
東漢世祖光武皇帝名秀南陽人高祖九世孫父南頓
令欽帝以王莽簒位之十四年壬午起兵乙酉卽皇帝
位遷都洛陽時年二十九在位三十三年丁巳崩壽六
十二
改元二(建武三十一)(中元二)
顯宗孝明皇帝名莊光武第四子母陰皇后年三十以
戊午嗣立在位十八年乙亥崩壽四十八
改元一(永平十八)
肅宗孝章皇帝名炟顯宗第五子母賈貴人年十九以
丙子嗣立在位十三年戊子崩壽三十三
改元三(建初八)(元和三)(章和二)
孝和皇帝名肇肅宗第四子母梁貴人年十歲以己丑
嗣立在位十七年乙巳崩壽二十七
改元二(永元十六)(元興一)
孝殤皇帝名隆和帝少子生始百日嗣立丙午崩壽二
歲
改元一(延平元)
恭宗孝安皇帝名祐肅宗孫父淸河孝王母左姬殤帝
崩太后立為孝和皇帝嗣年十三以丁未嗣立在位十
九年乙丑崩壽三十二
改元五(永初七光四)(元初六)(永寧一)(建光一)(延)
孝順皇帝名保安帝子母李氏年十一以丙寅嗣立在
位十九年甲申崩壽三十
改元五(永建六康一)(陽嘉四)(永和六)(漢安二)(建)
孝冲皇帝名炳順帝子母虞貴人年二歲以乙酉嗣立
一年崩壽三歲
改元一(永嘉元)
孝質皇帝名纘肅宗元孫父渤海孝王母陳夫人冲帝
崩皇太后詔嗣立時年八歲在位一年為梁冀所鴆崩
年九歲
改元一(本初元)
孝桓皇帝名志肅宗曾孫父蠡吾侯翼母匽氏質帝崩
太后與梁冀迎立之年十五歲以丁亥嗣立在位二十
一年丁未崩壽三十六
改元七(建和三延和平二永元嘉一夀三熹九康一)(永興二)(永)
孝靈皇帝名宏肅宗元孫父解瀆亭侯母董夫人桓帝
崩無子皇太后迎立之時年十二以戊申嗣立在位二
十一年戊辰崩壽三十四
改元四(建寧四)(熹平六)(光和六)(中平六)
孝獻皇帝名協靈帝中子母王美人靈帝崩董卓廢少
帝為弘農王立帝年九歲以己巳嗣立在位三十二年
以庚子禪位於魏後十三年壬子崩壽五十四
改元四(初平四)(興平二)(建安二十四)(延康一)
右東漢十二帝共一百九十六年首乙酉盡庚子
蜀漢昭烈皇帝名備涿郡涿縣人景帝子中山靖王勝
之後父弘以建安十九年甲午取蜀二十四年己亥稱
漢中王辛丑卽皇帝位三年癸卯崩壽六十三
改元一(章武三)
後主名禪昭烈帝子年十七以甲辰嗣立在位四十一
年為魏所滅
改元四(建興十五)(延熙二十)(景耀六)(炎興元)
右蜀漢二帝共四十三年首辛丑盡癸未
魏文帝沛國譙人姓曹氏名丕武王太子以庚子受漢
禪卽皇帝位時年三十三在位七年丙午崩壽四十
改元一(黃初七)
明皇帝名叡文帝太子年二十二以丁未嗣立在位十
三年己未崩壽三十五
改元三(太和六)(靑龍四)(景初三)
齊王名芳明帝養為子年九歲以庚申嗣立在位十四
年癸酉為司馬師所廢時年二十三
改元二(正始九)(嘉平五)
高貴鄉公名髦文帝孫東海定王霖子司馬師旣廢齊
王迎立之年十四以甲戌嗣立在位六年己卯以討司
馬昭不克遇弑年二十
改元二(正元二)(甘露四)
陳留王名奐武帝孫燕王宇子司馬昭旣弑高貴鄉公
迎立之年十五以庚辰嗣立在位五年乙酉禪於晉
改元二(景元四)(咸熙二)
右魏五帝共四十六年首庚子盡乙酉
吳大帝吳郡富春人姓孫氏名權長沙太守堅之子討
逆將軍策之弟漢末封吳王及魏王丕簒逆權以辛丑
歲稱帝在位三十一年辛未崩壽七十一
改元六(黃武七太元一)(黃龍三神鳳一)(嘉禾六)(赤烏十三)
會稽王名亮大帝少子以壬申年嗣立在位六年為權
臣孫綝所廢庚辰歲亮以謠言自殺時年十六
改元三(建興二)(五鳳二)(太平二)
景帝名休大帝第六子會稽王亮之兄初封瑯琊王戊
寅歲孫綝廢亮迎而立之在位六年甲申歲崩時年三
十
改元一(永安六)
歸命侯名皓大帝之孫太子和之子初封烏程侯景帝
崩吳人迎而立之晉咸寧末武帝令將軍王濬等率兵
伐之皓戰敗詣軍門請降太康元年徙皓洛陽封歸命
侯在位十七年壽四十
改元八(元興一天甘露一天寶鼎三天建衡三凰三冊一璽二紀四)(鳳)
右吳四帝共六十年首辛丑盡庚子
晉世祖武皇帝河内温縣孝敬里人姓司馬氏名炎宣
王之孫文王之子以乙酉受魏禪卽皇帝位時年二十
九在位二十六年庚戌崩壽五十五
改元三(泰始十)(咸寧五)(泰康十)
孝惠皇帝名衷武帝第二子以庚戌嗣立時年三十一
在位十七年丙寅崩壽四十八
改元七(永熙一永元康九光永康一安二興二熙一)(永寧一)(太)
孝懷皇帝名熾武帝第二十五子惠帝時立為皇太弟
帝崩以丙寅嗣立時年二十三在位五年辛未劉曜石
勒兵陷洛陽蒙塵於平陽壬申遇害壽三十
改元一(永嘉五)
孝愍皇帝名鄴武帝孫吳孝王晏之子洛陽傾覆奔長
安衆推為太子懷帝崩以癸酉卽位時年十三在位四
年丙子劉曜陷長安丁丑遇害壽十八
改元一(建興四)
右西晉四帝共五十二年首乙酉盡丙子
元皇帝名睿宣帝曾孫瑯琊恭王覲之子襲封鎮建鄴
愍帝遇害以丁丑嗣立時年四十一在位六年壬午崩
壽四十七
改元三(建武一)(太興四)(永昌一)
明皇帝名紹元帝太子以癸未嗣立時年二十四在位
三年乙酉崩壽二十七
改元一(太寧三)
成皇帝名衍明帝太子以丙戌嗣立時年五歲在位十
七年壬寅崩壽二十二
改元二(咸和九)(咸康八)
康皇帝名岳成帝母弟以癸卯嗣立時年二十在位二
年甲辰崩壽二十二
改元一(建元二)
穆皇帝名聃康帝子以乙巳嗣立時年二歲在位十七
年辛酉崩壽十九
改元二(永和十二)(升平五)
哀皇帝名丕成帝子以壬戌嗣立時年二十一在位四
年乙丑崩壽二十五
改元二(隆和一)(興寧三)
廢帝名弈哀帝母弟哀帝崩皇太后詔立之以丙寅嗣
立時年二十四在位六年辛未桓溫廢之
改元一(太和五)
簡文皇帝名昱元帝少子封會稽王桓溫旣廢海西公
迎立之以辛未嗣立時年五十一在位二年壬申崩壽
五十三
改元一(咸安二)
孝武皇帝名曜簡文帝子以癸酉嗣立時年十一在位
二十四年丙申崩壽三十五
改元二(寧康三)(太元二十一)
安皇帝名德宗孝武帝長子以丁酉嗣立時年十五在
位二十二年戊午崩壽四十一
改元三(隆安五)(元興三)(義熙十四)
恭皇帝名德文安帝母弟以己未嗣立時年三十四在
位二年庚申禪位於宋遇害壽三十六
改元一(元熙二)
右東晉十一帝共一百有四年首丁丑盡庚申
宋高祖武皇帝彭城綏輿里人姓劉氏名裕以庚申受
晉禪卽皇帝位時年五十七在位三年壬戌崩壽六十
改元一(永初三)
少帝名義符武帝長子以壬戌嗣立時年十七在位二
年癸亥徐羡之等廢弑之壽十九
改元一(景平二)
太祖文皇帝名義隆武帝第三子封宜都王少帝廢大
臣迎立之以甲子嗣立時年十六在位三十年癸巳為
元凶劭所弑壽四十六
改元一(元嘉三十)
世祖孝武皇帝名駿文帝第三子封武陵王元凶劭弑
逆入討賊以甲午嗣立時年二十四在位十一年甲辰
崩壽三十五
改元二(孝建三)(大明八)
前廢帝名子業孝武帝長子以甲辰嗣立時年十六在
位一年荒滛無道遇弑壽十七
改元一(景和元)
太宗明皇帝名彧文帝第十一子封淮陽王廢帝遇弑
以乙巳嗣立時年二十六在位八年壬子崩壽三十四
改元二(泰始七)(泰豫一)
後廢帝名昱明帝太子以癸丑嗣立時年二十一在位
四年丁巳以無道遇弑年二十五
改元一(元徽四)
順皇帝名凖明帝第三子封安成王廢帝殞蕭道成奉
太后令立之以丁巳嗣立在位三年以己未禪於齊遇
害壽十歲
改元一(昇明三)
右宋八帝共六十年首庚申盡己未
齊太祖高皇帝東海蘭陵郡人姓蕭名道成以已未歲
受宋禪卽皇帝位時年五十二在位四年壬戍崩壽五
十六
改元一(建元四)
世祖武皇帝名賾高帝長子以壬戌嗣立時年四十二
在位十二年癸酉崩壽五十四
改元一(永明十一)
廢帝名昭業武帝長孫立為太孫以癸酉嗣立為西昌
侯鸞廢而弑之二十二歲再立海陵王昭文復廢之
改元二(隆昌)(延興)
高宗明皇帝名鸞始安貞王道生之子旣廢二帝以甲
戌嗣立時年四十二在位五年戊寅崩壽四十七
改元二(建武四)(永泰一)
廢帝名寶卷明帝第二子以己卯嗣立時年十六立三
年辛巳無道遇弑壽十九
改元一(永元三)
和帝名寶融明帝第八子以辛巳嗣立禪於梁遇害壽
十五
改元一(中興元)
右齊六帝共二十二年首已未盡辛巳
梁高祖武皇帝南蘭陵中都里人姓蕭氏名衍以壬午
歲受齊禪時年三十五在位四十八年己巳崩壽八十
三
改元七(天監十八一普通七同大通二淸中大通六大同十中大一太三)
太宗簡文皇帝名綱武帝第三子昭明太子薨立為太
子以己巳嗣立三年辛未侯景廢而弑之壽四十九
改元一(大寶三)
世祖孝元皇帝名繹武帝第七子封湘東王侯景簒立
王僧辨等起兵討誅景以壬申嗣立在位三年甲戌為
西魏所滅遇害壽四十七
改元一(承聖三)
敬皇帝名方智元帝第九子封晉安王魏克江陵陳霸
先等迎立之以乙亥嗣立在位三年丁丑禪於陳遇害
壽十六
改元二(紹泰一)(太平二)
右梁四帝共五十六年首壬午盡丁丑
陳高祖武皇帝吳興長城下若里人姓陳氏名霸先以
丁丑受梁禪時年五十四在位三年己卯崩壽五十七
改元一(永定三)
世祖文皇帝名蒨武帝兄始興昭烈王之長子武帝受
禪為臨川王以庚辰嗣立七年丙戍崩壽四十五
改元二(天嘉六)(天康一)
廢帝名伯宗文帝長子以丙戌嗣立在位三年戊子安
成王頊廢之而自立未幾伯宗崩壽十九
改元一(光太二)
高宗宣皇帝名頊始興昭烈王次子以戊子嗣立時年
四十在位十三年壬寅崩
改元一(太建十三)
後主名叔寳宣帝太子以壬寅嗣立年三十在位七年
己酉隋滅之
改元二(至德四)(禎明三)
右陳五帝共三十三年首丁丑盡己酉
後魏太祖道武皇帝其先世為代北鮮卑君長姓拓䟦
氏名珪以丙戌即代王位郊天改元(時晉孝武太元十一年)十三
年戊戌取燕即帝位又十二年己酉為拓䟦紹所弑壽
三十九
改元四(登國十)(皇始二)(天興六)(天賜四)
太宗明元皇帝名嗣道武帝子以己酉嗣立在位十五
年癸亥崩壽三十二
改元三(永興五)(神瑞二)(泰常八)
世祖太武皇帝名燾明元帝長子以甲子嗣立在位二
十九年壬辰為宗愛所弑壽四十五
改元六(始光四十神䴥四平太延五平眞君一正二)(延和三)(太)
高宗文成皇帝名濬太武帝嫡孫以壬辰嗣立在位十
四年乙巳崩壽十六
改元三(興安三)(興光五)(和平六)
顯祖獻文皇帝名弘文成帝長子以乙巳嗣立在位七
年辛亥禪位於太子宏又五年丙辰崩壽二十三
改元二(天安二)(皇興五)
高祖孝文皇帝名宏獻文帝太子以辛亥受禪在位二
十九年己卯崩壽三十三
改元三(延興四)(承明三)(太和)(二)
世宗宣武皇帝名恪孝文第二子為皇太子以己卯嗣
立在位十七年乙未崩壽三十三
改元四(景明四)(正始四)(永平四)(延昌四)
肅宗孝明皇帝名詡宣武帝第二子以乙未嗣立在位
十四年戊申崩壽十九
改元五(熙平二泰三)(神龜二)(正光五)(孝昌二)(武)
敬宗孝莊皇帝名子攸彭城王勰第二子封長樂王明
帝崩爾朱榮立之以戊申嗣立三年庚戌誅爾朱榮為
其黨所弑壽二十四
改元一(永安三)
節閔帝名恭廣陵惠王羽之子少襲爵爾朱世隆旣弑
敬宗迎立之以辛亥嗣立一年壬子高歡廢而弑之壽
二十四
改元一(普嘉)
孝武皇帝名修廣平武穆王懷之子封平陽王高歡旣
廢節閔奉渤海太守元朗為帝後廢之而立帝以壬子
嗣立在位三年至甲寅西奔長安崩壽二十五
改元一(永熙三)
孝靜皇帝名善見淸河王亶之世子孝武帝旣西入關
高歡奉帝立之為東魏以甲寅嗣立時年十一在位十
七年庚午禪於齊未幾遇害壽二十八
改元四(天平四)(元象元)(興和四)(武定八)
文皇帝名寶炬孝文帝之孫京兆王愉之子封南陽王
孝武崩宇文泰立之以甲寅嗣立在位十八年辛未崩
壽四十五
改元一(大統十八)
廢帝名欽文帝長子以辛未嗣立在位三年癸酉為宇
文泰所廢尋弑之壽十六
不改元
恭皇帝名廓文帝第四子以甲戌嗣立三年丙子禪於
周未幾周人殺之壽二十一
不改元
右魏十五帝共一百七十一年首丙戌盡丙子
北齊顯祖文宣皇帝渤海蓚人姓高氏名洋神武王歡
之次子以庚午受魏禪卽皇帝位在位十年己卯崩壽
三十一
改元一(天保十)
廢帝名殷文宣太子以己卯嗣立一年庚辰常山王演
廢之而自立尋遇害壽十五
改元一(乾明)
孝昭皇帝名演神武第六子以庚辰嗣立一年崩壽二
十七
改元一(皇建)
世祖武成皇帝名湛神武第九子辛巳嗣立五年乙酉
禪位於太子稱太上皇又四年戊子崩壽三十二
改元二(太寧一)(河淸四)
後主名緯武成帝長子以乙酉嗣立在位十三年丁酉
為周所滅
改元二(天統五)(武平八)
右北齊五帝共二十八年首庚午盡丁酉
周閔帝姓宇文氏名覺代郡武川人文王泰之子以丙
子受魏禪一年丁丑為晉公護廢而弑之壽十六
不改元
世宗明皇帝名毓文王子晉公護廢閔帝迎立之以丁
丑嗣立四年庚辰崩壽二十七
改元二(武定二)(武成二)
高祖武皇帝名邕文王第四子庚辰嗣立在位十九年
戊戌崩壽三十六
改元四(保定五)(天和六)(建德六)(宣政二)
宣皇帝名贇武帝長子以戊戌嗣立己亥傳位太子稱
天元庚子崩壽二十二
改元一(大象)
靜帝名衍宣帝長子庚子嗣立辛丑禪於隋遇害壽九
歲
不改元
右周五帝共二十六年首丙子盡辛丑
隋高祖文皇帝弘農華陰人姓楊氏名堅以辛丑受魏
禪在位二十四年甲子崩壽六十四
改元二(開皇二十)(仁夀四)
煬皇帝名廣高祖次子以甲子嗣立在位十三年戊寅
無道遇弑壽五十
改元一(大業)
恭皇帝名侑煬帝孫元德太子之子唐公李淵入長安
立之以丁丑嗣位戊寅禪於唐封為□國公武德二年
崩壽十五
改元一(羲寧)
右隋三帝共三十八年首辛丑盡戊寅
唐高祖神堯大聖大光孝皇帝隴西成紀人姓李氏名
淵以丁丑自太原留守起兵入長安戊寅受隋禪卽皇
帝位時年五十三在位九年丙戌傳位於太宗稱太上
皇又十年乙未崩壽七十二
改元一(武德九)
太宗文武大聖大廣孝皇帝名世民高祖次子母竇皇
后初封秦王太子建成誅立為皇太子以丙戌嗣立時
年二十九在位二十三年己酉崩壽五十二
改元一(貞觀二十)
高宗天皇大聖大弘孝皇帝名治太宗第九子母長孫
皇后初封晉王太子承乾廢立為皇太子以己酉嗣立
時年二十二在位三十四年癸未崩壽五十六
改元十四(永徽六乾封二)(顯慶五總章二)(龍朔三咸亨四)(麟德二上元二)
(儀鳳三元調露元弘道)(永隆元)(開曜元)(永淳元)
中宗孝和大聖大昭孝皇帝名顯高宗第七子母武皇
后為皇太子癸未嗣立甲申武后廢之後二十二年乙
巳復辟在位五年庚戌為韋后所弑壽五十五
改元三(神龍二)(景龍二)(唐隆元)
武后改元十二(光宅元夀垂拱四載永昌元冊天授二長二延元天萬歲)
(元長萬歲通天元安四)(神功元)(聖歴二)(久視元)
睿宗元眞大聖大興孝皇帝名旦高宗第八子母武皇
后封豫王武后旣廢中宗立之臨朝至庚寅降立為皇
嗣中宗復辟封相王韋后弑逆臨淄王隆基誅之迎立
帝以庚戌卽位三年壬子傳位於太子隆基後四年丙
辰崩壽五十五
改元二(景雲二)(太極元)
元宗至道大聖大明孝皇帝名隆基睿宗第三子母竇
皇后封臨淄郡王庚戌韋后弑逆以兵討誅之睿宗卽
位立為皇太子以壬子嗣立時年二十七在位四十四
年乙未禪位於太子後七年壬寅崩壽七十八
改元三(先天元)(開元二十九)(天寶十四)
肅宗文明武德大聖大宣孝皇帝名亨元宗第三子母
楊皇后天寳中立為皇太子丙申嗣立時年四十五在
位七年壬寅崩夀五十二
改元四(至德二)(乾元二)(上元二)(寶應元)
代宗睿文孝武皇帝名豫肅宗太子母吳皇后以壬寅
嗣立時年三十六在位十八年己未崩壽五十四
改元三(廣德三)(永泰二)(大歴十二)
德宗神武孝文皇帝名适代宗太子母沈皇后以己未
嗣立時年三十八在位二十六年甲申崩壽六十四
改元三(建中四)(興元元)(貞元二十一)
順宗至德弘道大聖大安孝皇帝名誦德宗太子母王
皇后以甲申嗣立一年崩壽四十六
改元一(永貞)
憲宗昭文章武大聖至神孝皇帝名純母王皇后順宗
太子以丙戌嗣立時年二十八在位十五年庚子崩壽
四十三
改元一(元和十四)
穆宗睿聖文惠孝皇帝名恒憲宗第三子母郭皇后以
庚子嗣立時年二十六在位五年甲辰崩壽三十
改元一(長慶四)
敬宗睿武昭愍孝皇帝名湛穆宗長子母王皇后以甲
辰嗣立時年十六在位三年丙午為宦官蘇佐明等所
弑壽十八
改元一(寶歴三)
文宗元聖昭獻孝皇帝名昂穆宗第二子母蕭皇后封
江王敬宗崩王守澄等迎立之以丙午嗣立時年十八
在位十四年庚申崩壽三十二
改元二(太和九)(開成五)
武宗至道昭肅孝皇帝名炎穆宗第五子母韋皇后封
潁王文宗崩仇士良等迎立之以庚申嗣立年二十七
在位六年丙寅崩壽三十三
改元一(會昌六)
宣宗聖武獻文孝皇帝名忱憲宗第十三子母鄭皇后
封光王武宗崩中官迎立之以丙寅嗣立時年三十七
在位十三年己卯崩壽五十
改元一(大中十三)
懿宗昭聖恭惠孝皇帝名漼宣宗太子母鼂皇后以己
卯嗣立在位十四年癸巳崩壽四十一
改元一(咸通十四)
僖宗惠聖恭定孝皇帝名儇懿宗第五子母王皇后立
為皇太子以癸巳嗣立時年二十在位十四年戊申崩
壽三十六
改元五(乾符五德元)(廣明元)(中和四)(光啟三)(文)
昭宗聖穆景文孝皇帝名曄懿宗第七子母王皇后封
壽王以戊申嗣立十六年甲子為朱全忠所弑壽三十
八
改元七(龍紀元天大順化三復三)(天景福祐元)(乾寧四)(光)
哀皇帝名柷昭宗第九子母何皇后封暉王昭宗遇弑
以甲子嗣立三年丁卯禪於梁明年遇害壽十七
改元(盡天祐四年)
右唐二十帝共二百九十年首丁丑盡丁卯内武
氏二十二年
後梁太祖神武元聖孝皇帝單州碭山縣人姓朱氏名
晃初名温賜名全忠以丁卯受唐禪卽皇帝位年五十
六在位六年壬申為其子郢王友珪所弑年六十二
改元二(開平四)(乾化二)
末帝名瑱太祖第三子母張皇后封均王友珪弑逆討
誅之以癸酉嗣立在位十一年癸未唐兵入汴為其下
所弑年三十六
改元三(乾化三)(貞明六)(龍德二)
右後梁二帝共十七年首丁卯盡癸未
後唐莊宗光聖神閔孝皇帝其先沙陀人唐賜姓李氏
名存勖武帝之子以癸未卽皇帝位滅梁在位四年丙
戌兵亂中流矢崩壽四十二
改元一(同光四)
明宗聖德和武欽孝皇帝代北金鳳城人姓李氏名亶
以丙戌嗣立在位八年癸巳崩壽六十七
改元二(天成四)(長興四)
愍帝名從厚明宗第三子封宋王癸巳嗣立甲午潞王
兵入汴廢之而自立遇害壽二十一
改元一(應順二)
廢帝名從珂本姓王氏明宗養為子封潞王以甲午廢
愍帝卽位三年丙申石敬瑭舉兵犯闕帝兵敗自焚死
壽五十二
改元一(清泰三)
右後唐四帝共十四年首癸未盡丙申
後晉高祖聖文章武明德孝皇帝太原汾陽里人姓石
氏名敬瑭丙申以北京留守舉兵入洛卽皇帝位在位
七年壬寅崩壽五十二
改元一(天福七)
出帝名重貴本高祖從子封齊王以壬寅嗣立在位四
年丙午契丹入汴北遷卒於黃龍府壽三十四
改元二(天福二)(開運二)
右後晉二帝共十一年首丙申盡丙午
後漢高祖睿文聖武昭肅孝皇帝太原人姓劉氏名暠
初名知遠契丹入中國以丁未卽皇帝位於晉陽繼遷
於汴在位二年戊申崩壽五十四
改元一(乾祐二)
隱帝名承祐高祖第二子封周王以戊申嗣立三年庚
戍郭威擁兵犯闕遇弑壽二十
右後漢二帝共四年首丁未盡庚戌
後周太祖聖神恭肅文武孝皇帝邢州堯山人姓郭氏
名威辛亥以鄴都留守入汴卽皇帝位三年癸丑崩壽
五十一
改元一(廣順三)
世宗睿武孝文皇帝本姓柴氏名榮太祖養子封晉王
以甲寅嗣立在位六年己未崩
改元一(顯德六)
恭帝名宗訓世宗子封梁王以己未嗣立庚申禪於宋
後十四年癸酉崩壽二十一
右後周三世共九年首辛亥盡己未
宋太祖英武聖文神德皇帝其先涿郡人皇考始遷洛
陽姓趙氏名匡允父周龍捷左廂都指揮使弘殷追諡
宣祖母昭憲杜太后庚申以殿前都點檢受周禪卽皇
帝位時年三十三在位十七年丙子崩壽五十
改元三(建隆三)(乾德五)(開寶九)
太宗神功聖德文武皇帝名炅初名匡義母昭憲杜太
后以丙子嗣立時年三十七在位二十二年丁酉崩壽
五十九
改元五(太平興國八至道三)(雍熙四)(端拱二)(淳化五)
眞宗文明章聖元孝皇帝名恒初名元侃太宗第三子
母元德李太后立為皇太子以丁酉嗣立年二十九在
位二十六年壬戌崩壽五十五
改元五(咸平六元景德四乾興)(大中祥符九)(天禧五)
仁宗神文聖武明孝皇帝名正初名受益眞宗太子母
莊懿李太后以壬戌嗣立時年十二在位四十二年癸
卯崩壽五十四
改元九(天聖九慶明道二皇景祐四至寶元二嘉康定元歴八祐五和二祐)
英宗獻文肅武宣孝皇帝名曙初名宗實濮安懿王允
讓之子詔立為皇子以癸卯嗣立時年三十三在位五
年丁未崩壽三十八
改元一(治平四)
神宗英文烈武聖孝皇帝名頊英宗太子母宣仁高皇
后以丁未嗣立時年十九在位十九年乙丑崩壽三十
八
改元二(熙寧十)(元豐八)
哲宗欽文睿武昭孝皇帝名煦初名傭神宗太子母欽
聖朱太妃以乙丑嗣立時年十歲在位十五年庚辰崩
壽二十五
改元三(元祐八)(紹聖四)(元符三)
徽宗聖文仁德顯孝皇帝名佶神宗第十一子母欽慈
陳太后初封端王哲宗崩以庚辰嗣立年十九歲在位
二十五年乙巳禪位於太子丁未金人陷中原北遷後
九年乙卯崩於五國城壽五十三
改元六(建中靖國元宣崇寧五重和元和七)(大觀四)(政和七)
欽宗恭文順德仁孝皇帝名桓徽宗太子母顯恭王皇
后以乙巳受内禪卽位時年二十五二年金人䧟中原
丁未北遷後三十四年庚辰崩壽六十一
改元一(靖康二)
高宗聖神武文昭仁憲孝皇帝名構徽宗第九子母顯
仁韋太后初封康王金人陷中原二帝北狩以丁未嗣
立於南京時年二十一在位三十六年壬午内禪於太
子又二十五年丁未崩壽八十二
改元二(建炎四)(紹興三十二)
孝宗哲文神武明聖成孝皇帝名眘初名瑗太祖之裔
高宗以為太子壬午受内禪卽位時年三十六在位二
十七年己酉内禪於太子又五年癸丑崩壽六十八
改元三(隆興二)(乾道几)(淳熙十六)
光宗憲仁聖哲慈孝皇帝名惇孝宗第三子母成穆郭
皇后立為太子己酉受内禪時年四十三在位五年甲
寅内禪又六年戊午崩壽五十四
改元一(紹熙五)
寧宗仁文哲武恭孝皇帝名擴光宗第二子母慈懿李
皇后立為太子甲寅卽位時年二十七在位三十一年
甲申崩壽五十七
改元四(慶元六)(嘉泰四)(開禧三)(嘉定十七)
理宗烈文仁武安孝皇帝名昀初名貴誠沂靖惠王之
子寧宗以為皇子甲申嗣立時年二十一在位四十一
年甲子崩壽六十一
改元八(寶慶三祐十二)(紹定六寶祐六)(端平三開慶元)(嘉熙四景定五)(淳)
度宗端文明武景孝皇帝名叡福王之子理宗立為太
子甲子嗣立時年二十五在位十一年甲戌崩壽三十
五
改元一(咸淳十)
文獻通考卷二百五十
