文獻通考卷三百十九
鄱陽馬端臨貴與著
輿地考五
古荆州
禹貢曰荆及衡陽惟荆州(北據荆山山在今襄陽郡南漳縣南及衡山之陽也衡山)
(在今衡陽郡湘潭縣)江漢朝宗于海(江漢二水歸入於海)九江孔殷(孔甚也殷中也)
(言江於此州界分為九道甚得地勢之中今潯陽郡西北)沱灊既道雲土夢作乂(沱灊)
(二水名自江出為沱自漢出為灊雲夢澤名也今在安陸郡言二水既從其道則雲夢之土可為耕作畎畆之)
(治)浮于江沱潛漢逾于洛至于南河(逾越也言渡四水而越洛乃至南河)
(也南河即在冀州南)舜置十二牧荆州其一周禮職方曰正南曰
荆州(爾雅曰漢南曰荆州)其山曰衡藪曰雲夢川曰江漢浸曰潁
湛(衡山在湘南雲夢在華容潁水出陽城乾山宜屬荆河州在此非也湛未詳)其利丹銀齒
革民一男二女畜及榖宜與揚州同荆強也言其氣躁
強亦言荆驚也或取名於荆山焉蓋蠻夷之國槃瓠之
種(昔高辛氏有畜犬曰槃瓠帝妻以少女其子孫滋蔓號曰蠻夷今長沙武陵蠻是也)詩人所謂
蠻荆也(夏商以來最為邊患周宣王中興乃命方叔南伐蠻方故詩曰蠻方來威又曰蠢爾蠻荆大邦)
(為讐)春秋至戰國時並為楚地其在天文翼軫則楚之分
野(漢之南郡江夏零陵桂陽武陵長沙皆其分也今夷陵巴東江陵竟陵富水義陽之東境安陸齊安漢陽)
(江夏巴陵長沙衡陽零陵江華桂陽連山邵陽武陵澧陽黔中寧夷盧溪盧陽靈溪潭陽清江等郡地是也)
兼得韓秦之交(漢之南陽之地今宜陽之西要宜屬韓漢䍧牱之地今播川義泉涪川夜郎溱)
(溪宜屬秦)秦平天下置郡此為南郡(今江陵夷陵巴東竟陵富水安陸齊安漢陽江)
(夏清江等郡地是也)黔中(今武陵澧陽黔中寧陵盧溪盧陽靈溪潭陽等郡地皆是也漢改秦黔中郡為)
(武陵郡即今武陵郡是)長沙(今長沙巴陵衡陽零陵江華桂陽連山邵陽等郡是)南陽之東
境(今義陽漢東等郡是)漢武置十三州此為荆州(領郡國八)其五溪中
地歸漢以後歷代開拓(今播川涪川夜郎義泉龍溪溱溪等郡地)後漢並因
之(初理武陵郡漢夀縣今武陵郡武陵縣也後理南郡今江陵郡是)漢末曹公赤壁敗
後遂與吳蜀三分其地(北境屬魏西境屬蜀東境屬吳)及劉備歿後所
分之地悉復屬吳而荆州南北䨇立(魏荆州理宛今南陽郡吳荆州理江)
(陵今郡也)晉亦置荆州(領郡十九初理襄陽平吳理南郡今江陵郡王敦為刺史理武昌今江夏)
(郡縣也其後遷徙無常處自王抗以後復理江陵不復移改)宋分置荆州(領郡十二理南郡)
司州(領郡四理義陽今郡)郢州(領郡六理南郡)雍州(領郡十理襄陽今郡地刺史所理則在古)
(荆河州境其統領郡縣則古荆州之境)湘州(領郡十理長沙今郡)齊並因之州境之
内含帶蠻蜑(音但)土地遼落稱為殷曠江左大鎮莫過荆
揚故謂荆州為陜西也(以比周召分陜之義)其後割裂不可詳也
唐分置十五部此為山南東道(江陵竟陵富水夷陵巴東武陵澧陽等郡地是)
(也)江南西道(長沙零陵桂陽江夏江華衡陽巴陵邵陽是也)黔中道(黔中盧溪盧陽寧夷)
(清江潭陽龍溪義泉靈溪涪川溱溪播川夜郎)兼分入淮南道(安陸義陽)及嶺南道
(連山)宋乾德元年平荆湖(湖南北)三年平蜀(䕫路)始盡得古荆
州之地後為荆湖北路荆湖南路及䕫路之施黔思播
等州云
古荆州歷代沿革之圖
春秋時可考者十三國
楚䕫䢵黃鄖申麇羅巴榖州
權鄀
秦時為郡三
南郡長沙郡黔中郡(南陽南境是)
漢時為郡國六縣七十九
南郡十八縣(江陵邔)(臨沮當陽)(夷陵中廬)(華容枝江)(宜城襄陽)(郢編)
(秭歸)(夷道)(州陵)(鄀)(巫)(高成)
江夏郡十四縣(西陵安竟陵沙西陽蘄襄鄂陸羡春)(邾鄳)([車犬]杜雲)
(下雉)(鍾武)
長沙國十三縣(臨湘酃)(羅陽連道南益陽陵下雋陵攸承湘昭茶)
(容陵)(安成)
武陵郡十三縣(索陽)(孱陵遷陵)(臨沅辰陽)(沅陵酉陽)(鐔成義陵)(舞佷)
(山)(零陽)(充)
桂陽郡十一縣(郴陽臨武曲便山江)(南平含洭)(耒陽湞陽)(桂陽隂山)
零陵郡十縣(零陵泠營道泉始安洮夫夷鍾營浦梁道陵陽武)(都)
牂牁郡(東北境是縣見梁州)
晉時為郡國十五縣一百一十三
南郡十一縣(江陵旌陽)(編陵當陽利華容滋鄀石枝江州監松首)
襄陽郡八縣(宜城城中廬鄧鄾)(臨沮)(邔)(襄陽)(山都)
宜都郡三縣(夷陵)(夷道)(佷山)
江夏郡七縣(安陸新雲杜南市)(曲陵)(平春)(鄳)(竟陵)
武昌郡七縣(武昌陵柴桑官)(陽新)(沙羡)(沙陽)(鄂)
長沙郡十縣(臨湘昌攸羅下雋圻醴陵陵瀏陽吳蒲巴)(建寧)
衡陽郡九縣(湘鄉連重安新湘南益湘西山道康陽)(烝陽)(衡)
零陵郡十一縣(泉陵永昌)(祁陽觀陽)(零陵營道)(營浦舂陽)(洮陽泠道)
(應陽)
武陵郡十縣(臨沅鐔龍陽沅漢夀遷沅陵舞黔陽陽城南陵陽)(酉)
湘東郡七縣(酃新茶陵寧)(臨蒸)(利陽)(隂山)(新平)
桂陽郡六縣(郴)(耒陽)(便)(臨武)(晉寧)(南平)
邵陵郡六縣(邵陵平)(都梁)(夫夷)(秭歸)(卲陽)(高)
建平郡八縣(巫秭北井沙秦昌歸渠)(信陵)(興山)(建始)
天門郡五縣(零陽)(漊中)(兗)(臨澧)(澧陽)
安豐郡五縣(安風)(雩婁)(安豐)(蓼)(松滋)
隋時為郡二十縣一百有八
南郡十縣(江陵林長楊安宜昌興枝江陵當陽長公安紫)(松滋)
夷陵郡三縣(夷陵)(夷道)(遠安)
襄陽郡十一縣(襄陽漢南)(安養隂城)(榖城義清)(上洪南漳)(率道常平)
(鄀)
竟陵郡八縣(長夀豐藍水章□川鄉鄉山)(漢東)(清騰)(樂)
沔陽郡五縣(沔陽)(監利)(竟陵)(甑山)(漢陽)
安陸郡八縣(安陸富孝昌應吉陽山水山)(應陽)(雲夢)(京)
永安郡四縣(黃岡)(黃陵)(木蘭)(麻城)
江夏郡四縣(江夏)(武昌)(永興)(蒲圻)
義陽郡五縣(義陽)(鍾山)(羅山)(禮山)(淮源)
長沙郡四縣(長沙)(衡山)(益陽)(邵陽)
衡山郡四縣(衡山)(洡隂)(湘潭)(新寧)
巴陵郡五縣(巴陵)(華容)(沅江)(湘隂)(羅)
零陵郡五縣(零陵)(湘源)(永陽)(營道)(馮乘)
熙平郡九縣(桂陽武陽山桂連山開宣樂平化嶺建)(游安)(熙)
武陵郡二縣(武陵)(龍陽)
澧陽郡六縣(澧陽利)(石門)(孱陵)(安鄉)(崇義)(慈)
桂陽郡三縣(林)(臨武)(盧陽)
沅陵郡五縣(沅陵)(大鄉)(鹽泉)(龍標)(辰溪)
黔安郡二縣(彭水)(涪川)
清江郡五縣(鹽水)(巴山)(清江)(開夷)(建始)
唐時為州三十四縣一百三十七
荆州七縣峽州四縣歸州三縣復州三縣郢
州三縣襄州七縣安州六縣黃州三縣沔州
二縣鄂州五縣申州三縣潭州六縣岳州五
縣衡州六縣永州四縣道州四縣郴州八縣
連州三縣邵州二縣朗州二縣澧州四縣
辰州五縣沅州三縣黔州六縣思州四縣施
州二縣珍州四縣播州三縣夷州五縣溱州
二縣錦州五縣溪州二縣費州四縣業州二
縣
宋時為州三十四縣一百二十八
江陵府八縣荆門軍二縣峽州四縣歸州三縣
復州二縣郢州二縣德安府五縣黃州三縣
漢陽軍二縣鄂州七縣興國軍三縣信陽軍
二縣潭州十二縣岳州五縣衡州五縣永州
三縣全州二縣道州四縣郴州四縣桂陽軍
三縣連州三縣邵州三縣武岡軍三縣鼎州
四縣澧州四縣辰州四縣沅州四縣靖州三
縣黔州二縣思州三縣施州二縣珍州二縣
播州三縣
江陵府春秋以來楚國之都謂之郢都西通巫巴東
接雲夢亦一都會也秦置南郡漢高帝改為臨江郡景
帝改為臨江國後復故後漢因之其地居洛陽正南(章帝)
(徙鉅鹿王恭為江陵王三公上言江陵在京師正南不可以封乃徙為安陸王)蜀先主得之(以麋)
(芳為南郡太守)後屬吳(麋芳以郡來降關羽因此遂敗)常為重鎮(吳師來伐當陽侯杜元凱)
(向江陵斬其督任延)晉平吳置南郡及荆州(領郡十九理於此)東晉以為
重鎮(桓冲理上明使劉波守江陵)宋齊並因之(宋領郡十二齊領郡十)梁元帝
都之為西魏所陷(大將于謹平之)遷後梁居之為藩國又置江
陵總管府隋并梁置江陵總管府如故後改為荆州煬
帝初復為南郡唐為荆州或為江陵郡後改為江陵府
荆南節度屬山南道領縣七(江陵當枝江公松滋長石首陽安林)
梁以復州監利來屬宋乾德三年陞白秋廵為潜江縣
白臼廵為建寧縣萬庾廵為萬庾縣白沙院為玉沙縣
萬庾尋廢開寳五年以長林當陽二縣屬荆門軍至道
三年以玉沙隸復州屬荆湖北路領本路兵馬鈐轄中
興後本路安撫制置置司貢綾紵碧澗茶芽柑橘領
縣八治江陵江陵(故楚郢都漢縣有息壤紀南城梅四洲渚宫)枝江(故羅國地)
(唐縣有九十九洲)公安(隋縣有吕蒙城油水涔港)松滋(晉縣冇蜀江巴山)監利(隋縣冇乾)
(溪)石首(唐縣有石首山大江)建寧(宋縣有鹿角山)潜江(宋縣有曹河)
荆門軍宋開寳五年以江陵府荆門鎮建為軍以長
林當陽二縣來屬後廢仍隸江陵元祐間復置軍屬荆
湖北路領縣二治長林長林(隋縣有紫蓋山)當陽(漢縣有沮水)
峽州春秋戰國時並楚地秦將白起攻楚燒夷陵即
其地也秦二漢並為南郡地魏武平荆州置臨江郡後
蜀先主改為宜都郡吳改夷陵為西陵常為重鎮(陸遜疏夷)
(陵要害國之關限若其失之非損一郡荆州可憂)晉宋齊並為宜都郡梁改置
宜州西魏改曰拓州後周改為峽州陳嘗得之為重鎮
(隋開皇中伐陳陳人守荆門狼尾灘並宜都縣界安蜀城夷陵縣界也)唐為峽州或為夷
陵郡(郡城即陸抗攻步闡拒晉師之壘)以扼三峽之口故為峽州西通
蜀江屬山南道領縣四(夷陵長楊)(宜都遠安)宋為峽州屬荆湖
北路貢五加皮芒硝杜若領縣四治夷陵夷陵(晉縣)
(有虎牙山黃牛山三遊洞)長楊(隋縣有佷山長山溪渚汕)宜都(唐縣有荆門山羊腸山狼尾灘)遠
安(後周縣有宜陽山清溪)
歸州歷代土地與雲安郡同(䕫州)唯秦時屬南郡二漢
為南郡吳置建平郡以為重鎮(其地險固孫皓末晉將王濬自蜀沿流伐吳吳)
(之守將吾彦表謂皓曰請建平增兵若建平不下晉師終不敢過皓不從即秭歸縣界也)晉亦為建
平郡宋齊皆因之隋屬巴東郡唐武德二年分䕫州秭
歸巴東二縣置歸州(或云因歸國為名)後為巴東郡(古䕫子國城在郡東)
(二十里)屬山南道領縣三(宋同)宋屬荆湖北路貢紵領縣
三治秭歸秭歸(隋縣有䕫子城大江)興山(唐縣有玉虚洞)巴東(隋縣有石門山)
(大江)
復州春秋以來為楚地秦屬南郡江夏二郡地晉置
竟陵郡宋齊因之後周以其地置郢復二州隋煬帝初
州廢於舊郢州置竟陵郡(今富水郡地)於舊復州置沔陽郡
唐改為復州或為竟陵郡屬山南道領縣三(監利竟沔陽陵)
梁以監利入江陵府晉為防禦宋至道三年以江陵府
玉沙來屬屬荆湖北路寳元二年廢沔陽入玉沙領縣
二治景陵景陵(晉縣有漢水雲夢城)玉沙(宋縣有沔陽水夏水)
郢州歷代所屬與竟陵郡同二漢屬江夏郡晉宋齊
為竟陵郡地梁南司北新二州之境西魏分屬安州後
周分置石城郡後於石城郡置郢州隋煬帝初州廢置
竟陵安陵二郡唐併二郡為温州或為郢州或為富川
郡屬山南道領縣三(長夀富京山水)周廢富水入京山宋為
防禦屬京西南路貢白紵領縣二治長夀長夀(晉縣)
(有漢水)京山(隋縣有漳河富河)
德安府春秋䢵子之國(䢵或作鄖)雲夢之澤在焉後楚滅
䢵封鬭辛為鄖公即其地也秦屬南郡二漢屬江夏郡
晉初亦屬江夏郡後分置安陸郡宋齊因之梁置南司
州西魏置安州總管府後周置溳州及安陸郡隋初廢
煬帝初復為安陸郡唐為安州或為安陸郡(郡城臨溳水)屬
淮南道領縣六(安陸應城)(吉陽雲夢)(應山孝昌)後唐安遠軍節度
周以郢州汶川來屬宋建隆元年復為建安軍開寳中
廢吉陽太平興國二年以漢川屬漢陽軍宣和元年陞
為德安府屬荆湖北路貢青紵領縣五治安陸安
陸(漢縣有陪尾山溳水雲夢澤)孝感(後唐縣有環水)雲夢(西魏縣)應城(唐縣有波河)
應山(隋縣有廖水)
黃州春秋時邾國之地(今郡東南百二十里臨江與武昌相對有邾城史記曰皇)
(帝之末孫有陸終者産六子第五别為曹姓歷代不絶至武王伐紂之後封其裔子挾於邾為諸侯即此也)
後為黃國之境戰國時屬楚秦為南郡二漢為江夏郡
魏亦為重鎮(魏文帝黃初中吳揚聲欲獵江北豫州刺史滿寵度必襲西陽為之備孫權聞之乃)
(退)吳後得邾城(孫權赤烏中使陸遜攻邾常以三萬兵守之)晉為西陽國宋
為西陽郡齊又分置齊安郡北齊置衡州領齊安一郡
陳廢衡州後周又置衡州及黃州隋初改衡州為黃州
煬帝初州廢置永安郡唐為黃州或為齊安郡屬淮南
道領縣三(宋同)宋屬淮西路貢紵布連翹領縣三治黃
岡黃岡(隋縣有大江)黃陂(後周縣有武湖松湖)麻城(隋縣有永泰河)
漢陽軍春秋鄖國之地戰國時屬楚秦屬南郡二漢
江夏郡魏初為重鎮(曹公定荆州後以文聘為江夏太守守沔口上石梵吳軍來攻不克)
後屬吳亦為重鎮(孫權嘉禾中陸遜屯江夏沔口)晉宋以來並屬江夏
郡後周置復州隋煬帝初改為沔州尋改為沔陽郡則
通有今竟陵郡之地唐武德中討平朱粲析為沔州或
為漢陽郡屬淮南道領縣二(宋同)後廢州以漢陽隸鄂州
汊川隸安州周平淮南得其地建為軍宋因之屬湖北
道領縣二治漢陽漢陽(隋縣有赤壁沔水灄水)漢川(唐汊川縣宋時改)
鄂州自春秋以來皆屬楚有江漢二水(在州西合)秦屬南
郡漢高祖置江夏郡(應劭曰沔水自江别至南郡華容為夏水入江故曰江夏)後漢
因之荆州牧劉表將黃祖守在此(按吳志孫策表曰臣到沙羡縣祖屯處破)
(之)吳分江夏(孫權初城江夏)更置武昌郡孫權嘗都之孫皓又
徙都之常為重鎮(孫權甘露初城武昌陸遜諸葛恪滕牧皆屯焉及晉伐吳使王戎襲武昌)
(胡奮襲江夏)歷代亦為兵衝其地亦曰夏口(東晉孝武時桓石民屯守)亦
曰魯口(以對魯山岸為名也)晉宋並為江夏武昌二郡宋兼置郢
州(領郡六理於此)齊因之亦為重鎮(劉懷珍言於高帝曰夏口兵衝要地宜得其人遂令)
(柳崇鎮兵其後梁武帝自襄陽起兵東下攻圍凡百餘日方降梁末北齊得之遣慕容儼守陳覇先將侯瑱攻)
(圍六月餘不下後三國和通乃歸梁侯瑱他典反)梁分置北新州尋分北新置
土富徊泉濠五州隋平陳改置鄂州煬帝初州廢置江
夏郡唐武德中平蕭銑改為鄂州或為江夏郡大都督
武昌軍節度屬江南道領縣七(江夏漢陽)(永興武昌)(唐年蒲圻)
(㲼川)唐末屬湖南馬氏後入南唐置嘉魚永安通山三縣
周以漢陽汊川屬漢陽宋乾德五年置大冶縣太平興
國三年以永興通山大冶三縣屬興國軍仍為武昌節
度屬湖北路熙寧五年陞崇陽縣通城鎮為縣嘉定十
五年以武昌縣陞為夀昌軍貢銀領縣七治江夏
江夏(晉縣有黃鶴山鸚鵡洲鄂渚)武昌(吳縣有樊山西塞山崢嶸洲)蒲圻(吳縣有赤壁)
嘉魚(南唐縣有蒲圻湖)崇陽(唐唐年縣宋改有壺頭山)咸寧(南唐永安縣宋改有牛鼻潭)
通城(宋縣有太平港)
興國軍宋太平興國二年以鄂州永興通山大冶三
縣置軍屬江西路貢紵領縣三治永興永興(隋縣有闔)
(閭山大江)大冶(南唐縣)通山(南唐縣有九宫山)
信陽軍春秋時申國之地(或曰申國在今南陽郡南陽縣)其後屬楚
秦屬南陽郡二漢為南陽江夏二郡魏分南陽置義陽
郡晉宋並因之宋又置司州(領縣四治於此)齊並因之有三關
之隘(今義陽縣界有故平靖關其武陽黃峴二關在安陸郡應山縣界也)北接陳汝控帶
許洛宋齊以來常為邊鎮梁曰北司州後復置司州(梁天)
(監二年為魏將元英所陷)後魏改為郢州後周改為申州隋煬帝改
為義州尋為義陽郡唐為申州或為義陽郡屬淮南道
領縣三(義陽鍾羅山山)宋開寳九年降為義陽軍廢羅山二
縣太平興國元年改為信陽軍雍熙二年復置羅山屬
京西北路貢紵布領縣二治信陽信陽(魏義陽縣有溮水桐)
(栢山淮水)羅山(隋縣)
潭州古三苖國之地自春秋以來為黔中地楚國之
南境秦為長沙郡(冇萬里沙祠故曰長沙)漢為長沙國初封番君
吳芮為長沙王(都於此)及景帝封子發又為長沙王後漢
復為長沙郡晉因之宋長沙國兼置湘州(領郡十治於此)齊因
之又為長沙郡湘川之奥人豐土闢南通嶺嶠唇齒荆
雍亦為重鎮梁陳以來皆因而不改隋平陳置潭州(取昭)
(潭為名)煬帝初州廢置長沙郡唐為潭州或為長沙郡屬
江南道領縣六(長沙益陽)(湘潭醴陵)(湘鄉瀏陽)唐末馬氏據其地
建為武安軍節度梁以衡州攸縣來屬宋乾德元年平
湖南降為防禦太平興國二年析長沙六鄉置寧鄉縣
端拱元年復武安節度淳化四年以衡州衡山岳州湘
隂並來屬熙寧六年置安化縣元符元年以長沙縣五
鄉湘潭縣兩鄉為善化縣屬荆湖南路貢葛茶領縣
十二治長沙善化長沙(隋縣有岳麓山湘水潙水橘洲)湘潭(唐縣有碧泉)
益陽(漢縣有五溪山益水)湘隂(唐縣有漣水汨水)醴陵(唐縣有王喬山)瀏陽(唐縣有因)
(水)攸(唐縣有雲陽山攸水)衡山(晉縣有衡山武陽山)安化(有浮青山資江)湘鄉(唐縣有漙)
(水)寧鄉(有大潙山潙水)善化
岳州古蒼梧之野(蒼梧野不止於此郡界側近之地皆是)亦三苖國之
地(亦古麇子國春秋文公十年楚子伐麇即此地也凡今長沙衡陽諸郡皆古三苖之地)青草洞
庭湖在焉(二湖相連青草在南洞庭在北)春秋戰國時並屬楚亦古羅
國之地楚辭之言汨羅是也(羅縣北有汨水汨音覓)秦屬長沙郡
二漢皆因之吳因之為重鎮(建安中孫權使魯肅孫皓時滕牧萬彧皆屯於此)
晉因之東晉亦為重鎮(使陶侃鎮守此)宋分置巴陵郡齊因之
梁置巴州湘東王遣陸法和等據赤亭擒侯景將任約
於此(今郡西華容界有赤亭城是也城近赤亭湖因以為名)隋平陳改為鄂州煬
帝初改為羅州尋為巴陵郡郡人董景珍等以羅縣令
蕭銑為主起兵於此唐武德四年平蕭銑復為岳州或
為巴陵郡屬江南道領縣五(巴陵湘華容昌沅江隂江)宋乾德
元年以湘隂隸潭州淳化五年陞王朝場為縣屬荆湖
北路貢紵領縣五治巴陵巴陵(吳縣有湘水君山洞庭湖)華容
(唐縣有赤沙湖)沅江(隋縣有楓山沅水)平江(唐昌江縣後唐改有昌江山汨水)臨湘(即王)
(朝縣有城陵山大江)
衡州春秋以來屬楚秦屬長沙郡漢屬長沙國桂陽
郡地後漢屬長沙桂陽二郡地吳以其地置衡陽湘東
二郡晉因之宋為衡陽國及湘東郡齊以下皆因之(齊嘗)
(改衡陽國為郡)隋平陳省湘東衡陽二郡置衡州煬帝初州廢
置衡山郡唐為衡州或為衡陽郡屬江南道領縣六(衡陽)
(湘潭常陵)(耒陽茶陵)(攸)梁以攸縣屬潭州宋乾德三年陞
安仁場為縣淳化四年以衡山隸潭州屬荆湖南路
貢麩金犀領縣五治衡陽衡陽(唐縣冇岣嶁山茶溪蒸水酃水)茶陵
(唐縣有雲陽山炎帝陵)耒陽(唐縣有耒水歷水杜甫墓)常寧(唐縣有春水宜溪)安仁(有小)
(江水)
永州春秋楚國之南境秦屬長沙郡漢武置零陵郡
後漢及晉皆因之宋為零陵國齊為零陵郡梁陳皆然
隋平陳廢置永州煬帝初州廢置零陵郡唐為永州或
為零陵郡屬江南道領縣四(零陵湘源)(祁陽灌陽)晉以湘源灌
陽二縣屬全州宋雍熙元年陞東安場為縣屬荆湖南
路貢葛石燕領縣三治零陵零陵(隋縣有瀟水)祁陽(唐縣)
(有浯溪)東安(有大陽小江)
全州晉天福中馬希範奏以永州湘源縣置州以灌
陽來屬宋因之屬荆湖南路貢葛零陵香領縣二治
清湘清湘(隋湘源縣晉改有湘山乳穴)灌陽(隋縣有灌水)
道州舜封象有鼻國即此也春秋時楚地秦屬長沙
國漢初屬長沙國後屬零陵郡後漢魏晉皆因之宋齊
為營陽郡梁改營陽為永陽郡隋平陳郡廢悉併其地
置永州煬帝初州廢屬零陵郡唐平蕭銑割其地置營
州武德五年改為南營州貞觀八年改為道州或為江
華郡(漢都龐嶺今謂之永明有甿渚嶺今謂之白芒即五嶺之二也)屬江南道領縣四
(營道江華)(延唐永明)宋因之屬荆湖南路貢白紵零陵香領
縣四治營道營道(唐縣有營水沱水)寧遠(唐延唐縣宋改有九疑山冷道水)
永明(唐縣有警水)江華(唐縣有吳望山沱水)
郴州春秋戰國時皆楚地秦屬長沙郡項羽徙義帝
都郴即此地漢初以其地為桂陽郡(即長沙之南境)後漢晉宋
齊皆因之陳以其地為桂陽廬陽二郡隋平陳廢二郡
置郴州煬帝初州廢復置桂陽郡唐為郴州或為桂陽
郡屬江南道領縣八(郴山)(南亭義昌)(資興高平)(義章臨武)(藍)晉
改為敦州廢臨武高平二縣以其地入桂陽監又廢資
興縣漢復為郴州宋景德二年以藍山屬桂陽監嘉定
四年析郴縣置資興縣屬荆湖南路貢紵領縣五治
郴郴(漢縣有郴水渌醽水)桂陽(唐義昌縣宋改有耒水)宜章(唐義昌縣宋改有章水)
永興(有安陵水)資興
桂陽軍唐於郴州境置監掌鑄錢宋因之主銀冶景
德元年以郴州藍山縣來屬天禧三年置平陽縣紹興
間又割平陽縣析置臨武縣屬荆湖南路領縣三治平
陽平陽(隋縣有芙蓉山)藍山(唐縣)臨武
連州春秋楚地秦屬長沙郡之南境二漢屬桂陽郡
吳屬始興郡晉因之宋明帝置宋安郡後省屬廣興郡
(宋改始興為廣興今始興郡也)齊復屬始興郡梁又分為陽山郡陳郡
廢隋煬帝初置熙平郡唐改為連州或為連山郡屬嶺
南道領縣三(宋同)宋開寳四年以廣州浛光來屬六年以
浛光隸英州屬廣東路貢紵布官桂鍾乳領縣三治
桂陽桂陽(漢縣有湟水海陽湖)陽山(晉縣有茂溪山)連山(隋縣有銅山乳穴)
邵州春秋戰國時皆屬楚秦屬長沙郡漢屬長沙國
零陵郡地後漢屬長沙零陵二郡地吳置邵陵郡(分零陵北)
(部都尉置)晉宋齊梁陳皆因之隋平陳廢邵陵併入長沙郡
唐復分置邵州或為邵陽郡屬江南道領縣二(邵陽武岡)宋
熙寧五年收復梅山以其地置新化縣元豐四年以溪
洞徽州為蒔竹縣隸州崇寧四年以蒔竹縣之臨口寨
為臨岡縣五年别為武岡軍屬荆湖南路貢犀角銀
領縣三治邵陽邵陽(晉縣有武陵水桃花源)新化(有惜澬水等五寨)蒔
竹(冇蒔竹水)
武岡軍本唐邵州武岡縣(隋為武攸縣)崇寧五年陞為軍
以蒔竹分為綏寧臨岡二縣隸焉屬荆湖南路領縣三
治武岡武岡(唐縣有齊水)綏寧臨岡(故臨口寨後又改為新寧縣)
鼎州春秋戰國時皆屬楚地秦昭王置黔中郡漢高
更名武陵郡後漢魏晉皆因之(本名義陵在辰陽縣與夷相接武陵記桃花源)
(即此地也)宋齊亦曰武陵郡梁置武州後改曰沅州隋平陳
改為朗州煬帝初州廢置武陵郡唐為朗州或為武陵
郡屬江南道領縣二(武陵龍陽)後唐為武正軍節度又改武
平軍周為大都督宋析武陵置桃源縣又置沅江縣大
中祥符五年改為鼎州乾道元年陞為常德府領本軍
節度屬荆湖北路貢紵布綀布領縣四治武陵武
陵(隋縣有武陵山沅水滄浪水杜渚芷江)桃源(宋縣有桃源山夷溪延溪)龍陽(吳縣有鼎水酉)
(水橘洲)沅江
澧州春秋時楚地秦屬黔中郡二漢屬武陵郡兼置
荆州(領縣八治於此)吳分置天門郡晉宋齊皆因之隋平陳置
松州尋改為潭州煬帝初為澧陽郡唐為澧州或為澧
陽郡屬江南道領縣四(宋同)宋屬荆湖北路貢綾竹簟
領縣四治澧陽澧陽(晉縣有大浮山崇山澧水)安鄉(隋縣有澧水澹水)石
門(隋縣有茹溪)慈利(隋縣有漊水)
辰州古蠻夷之地春秋楚國之境秦屬黔中郡漢屬
長沙武陵二郡地後漢發南郡人入武谿擊諸蠻不克
後馬援至臨沅而擊諸蠻破之此其地也後亦屬武陵
郡晉宋齊並為武陵郡地隋分辰州煬帝初為沅陵郡
唐為辰州或為盧溪郡屬江南道領縣五(沅陵辰溪)(溆浦盧溪)
(陽麻)宋太平興國七年置招諭縣熙寧七年以麻陽招
諭二縣隸沅州屬荆湖北路貢光明朱砂水銀領縣
四治沅陵沅陵(漢縣有壺頭山沅江)溆浦(唐縣有溆水)辰溪(隋縣有辰溪)
盧溪(唐縣有武山武溪)
沅州古蠻夷之境楚國黔中之地秦屬黔中郡二漢
屬武陵郡在巫水之陽隋屬沅陵郡唐為巫州天授中
以巫山不在州界改為沅州開元十二年復為巫州或
為潭陽郡屬江南道領縣三(龍標潭朗溪陽)宋熙寧七年章
惇收復其地以潭陽縣地置盧陽縣以辰州麻陽招諭
二縣來屬八年併錦州寨人戸及廢招諭入麻陽縣元
豐三年併鎮江寨人戸入黔江城為黔陽縣五年陞舊
渠陽寨為縣屬荆湖北道貢水銀朱砂領縣四治盧
陽盧陽(唐錦州屬縣有錦水瀘水)麻陽(唐縣)黔陽渠陽
靖州秦漢黔中地唐為夷播叙二州之境後周時節
度使周行逢死叙州刺史鍾存志奔武陽而楊正岩以
十洞稱徽誠二州宋熙寧九年十洞酋長楊通藴送欵
内附楊通寳來貢朝廷以通寳為誠州刺史其子□復
為誠州刺史又詔於武岡之西作城在渠河之陽為誠
州廢為渠陽軍尋廢為寨隸沅州復置誠州後改為靖
州蓋自崇寧再歸職方屬荆湖北路貢白絹領縣三
治永平永平(本渠陽縣有渠河崇寧三年改)會同(本三江縣崇寧二年改)通道
(本羅蒙縣崇寧二年改)
黔州古蠻夷之國春秋戰國皆楚地秦惠王欲楚黔
中地以武關地易之即此是也通謂之五溪(五溪謂酉辰巫武陵)
(等五溪也古老相傳云楚子滅巴巴子兄弟五人流入黔中各為一溪之長一說云五溪蠻皆槃瓠子孫自為)
(統長非巴子也)秦屬黔中郡漢屬武陵郡後漢因之晉宋齊亦
然後周武帝時蠻帥以其地歸附遂置奉州後改為黔
州隋初亦置黔州煬帝初為黔安郡唐復為黔州或為
黔中郡屬江南道領縣六(彭水洪杜)(洋水信寧)(黔江都儒)孟蜀為
武泰軍節度宋平蜀因之嘉祐八年廢洪杜洋水都儒
信寧四縣入彭水後陞為紹慶府此州羈縻之州凡五
十六思州領縣二費州領縣二並州遣牙校治事播州
領縣二夷州領縣四並領以酋長其餘南寧等州並羣
蠻所處地連溪峒控邊面甚廣屬四川䕫州路貢朱
砂蠟領縣二治彭水彭水(漢酉陽縣隋改有壺頭山巴江彭水朗溪)黔江
(唐縣)
思州歷代土地與黔中郡同隋屬清江郡唐武德元
年以地當䍧牁之衝要遂置務州貞觀八年改為思州
或為寧夷郡屬江南道領縣四(務州思卭)(寧夷思王)宋初為羈
縻州隸黔州大觀元年蕃部長田祐恭願為王民始建
州領務川卭水安夷三縣宣和四年廢州及務川縣以
務川城為名卭水安夷二縣並作堡隸黔州紹興二年
復置思州就以田氏為守
施州春秋巴國之境七國時楚國巫郡之地秦屬南
郡二漢因之後周置亭州及業州隋煬帝初併置庸州
尋廢置清江郡唐為施州或為清江郡屬江南道領縣
二(清江建始)宋屬四川䕫州路貢黃連木藥子領縣二治
清江清江(漢巫縣地有夷水一名清江廩君乘土船於此地)建始(漢巫縣地)
珍州古蠻夷之地唐貞觀七年開山洞置珍州或為
夜郎郡屬江南道領縣四(營德麗臯)(夜郎樂源)憲宗時廢屬溱
州五代復為蠻夷宋賜名珍州後改為西高州徽宗時
大駱解上下族帥駱世華駱文貴獻其地立珍州亦曰
樂源郡宣和三年承州廢以綏陽縣來隸屬四川䕫州
路領縣二治樂源樂源綏陽
播州古蠻夷之域黔中郡地夜郎國之東南隅也漢
屬䍧牁其後無聞唐以隋䍧牁縣置播州或為播川郡
屬江南道領縣三(遵義芙帶水蓉)宋大觀二年南平夷人楊
友貴等獻其地建為州領播川琅川帶水三縣宣和三
年廢為城隸南平軍
夷州徼外蠻夷之地漢屬䍧牁郡歷代恃險不聞臣
附隋煬帝時始屬明陽郡唐武德四年以思州之寧夷
縣置貞觀元年州廢四年復以黔州之都上縣開南蠻
置十一年徙治綏陽(與費州同置)或為義泉郡屬江南道領
縣五(綏陽䍧都上寧義泉川夷)宋為羈縻州大觀三年酋長獻
其地建為承州領縣五與唐同宣和三年廢州及都上
等縣以綏陽縣隸珍州
溱州古蠻夷之地唐貞觀十六年開山洞置溱州或
為溱溪郡屬江南道領縣二(營懿扶歡)宋為羈縻仍領前二
縣熙寧七年招納置營懿等寨隸恭州後隸南平軍大
觀二年别置溱州及溱溪夜郎兩縣宣和三年廢州及
縣以溱溪寨為名隸南平軍
錦州歷代土地與辰州同唐垂拱二年以辰州麻陽
縣地及開山洞置錦州或為盧陽郡屬江南道領縣五
(盧陽常洛浦渭招喻豐陽)宋無此州其地則入辰沅二州
溪州歷代土地與辰州同唐天授二年析辰州置或
為靈溪郡屬江南道領縣二(大鄉三亭)宋無此州
費州古蠻夷之國漢屬䍧牁郡山川險阻為俚獠所
居多不賓附至後周始置為費州因水為名唐貞觀四
年析思州之涪川扶陽南蠻置或為涪川郡屬江南道
領縣四(涪川扶陽)(多田城樂)宋無此州
業州古蠻夷之地唐長安四年以沅州之夜郎渭溪
二縣置舞州開元十三年以舞武聲相近更名鶴州二
十年又名業州大歷五年又更名奬州或為龍溪郡屬
江南道領縣二(峩山渭溪)宋無此州
文獻通考卷三百十九
