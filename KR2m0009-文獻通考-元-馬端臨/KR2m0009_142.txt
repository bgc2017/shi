文獻通考卷一百四十二
鄱陽馬端臨貴與著
樂考十五
樂歌
晉武帝受命之初百度草創泰始二年詔郊祀眀堂禮
樂權用魏儀遵周室肇稱殷禮之義但改樂章而已使
傅元為之詞云
祠天地五郊夕牲歌(十句)祠天地五郊迎送神歌(十句)
饗天地五郊歌(三十六句)天地郊眀堂夕牲歌(十六句)天
地郊眀堂降神歌(十二句)天郊饗神歌(四十句)地郊饗
神歌(四十四句)眀堂饗神歌(十二句)祠廟夕牲歌(八句)祠
廟迎送神歌(十二句)祠征西將軍登歌(八句)祠豫章府
君登歌(八句)祠潁川府君登歌(八句)祠京兆府君登歌
(八句)祠宣皇帝登歌(十二句)祠景皇帝登歌(十二句)祠
文皇帝登歌(十二句)祠廟饗神歌二首(一首二十二句一首二十三句)
杜䕫傳舊雅樂四曲一曰鹿鳴二曰騶虞三曰伐檀
四曰文王皆古聲辭及太和中左延年改䕫騶虞伐
檀文王三曲更自作聲節其名雖存而聲實異唯因
䕫鹿鳴全不改易每正旦大會太尉奉璧羣臣行禮
東廂雅樂常作是也後又改三篇之行禮詩第一曰
於赫篇詠武帝聲節與古鹿鳴同第二曰巍巍篇詠
文帝用延年所改騶虞聲第三曰洋洋篇詠眀帝用
延年所改文王聲第四曰復用鹿鳴鹿鳴之聲重用
而除古伐檀及晉初食舉亦用鹿鳴至泰始五年尚
書奏使太僕傅元中書監荀勖黃門侍郎張華各造
正旦行禮及王公上夀酒食舉樂歌詩荀勖云魏氏
行禮食舉再取周詩鹿鳴以為樂章又鹿鳴以宴嘉
賓無取扵朝考之舊聞未知所應勖乃除鹿鳴舊歌
更作行禮詩四篇先陳三朝朝宗之義又為正旦大
會王公上夀歌食并食舉樂歌詩合十三篇又以魏
氏歌詩或二言或三言或四言或五言與古詩不類
以問司律中郎將陳頎(音祈)頎曰被之金石未必皆當
故勖造晉歌皆為四言唯王公上夀酒一篇為三言
五言焉張華以為魏上夀食舉詩及漢氏所施用其
文句長短不齊未皆合古盖以依詠弦節本有因循
而識樂知音足以制聲度曲法用率非凡近之所能
改二代三京襲而不變雖詩章辭異興廢隨時至其
韻逗留曲折皆繫於舊有由然也是以一皆因就不
敢有所改易此則華勖所明異旨也時詔又使中書
侍郎成公綏亦作焉今並採列之云
四廂樂歌
正旦大會行禮歌五首(成公綏撰一首九句)(一首六十一句一首六十七句)
(一首一十七句一首四十四句)正旦大會王公上夀酒歌(荀勖撰八句)
食舉樂東西廟歌(荀勖撰一百六十七句)冬至初歲小會歌(張華)
(撰二十句)宴會歌(張華撰二十二句)命將出征歌(張華撰二十句)勞
還師歌(張華撰二十句)中宮所歌(張華撰十六句)宗親會歌(張華撰十)
(六句)
泰始九年命郭夏宋識等造正德大豫二舞其樂章亦
張華所作
正德舞歌(二十四句)大豫舞歌(二十四句)
永嘉之亂四海分崩伶官樂噐皆没扵劉石至太元中
破苻堅始獲樂工楊蜀等閑習舊樂於是四廂金石始
偹乃使曹毗王珣等增造宗廟歌詩然郊祀遂不設樂
云
歌宣帝(曹毗撰十二句)歌景帝(曹毗撰十二句)歌文帝(曹毗撰十二句)
歌武帝(曹毗撰十二句)歌元帝(曹毗撰十二句)歌明帝(曹毗撰十二句)
歌成帝(曹毗撰十二句)歌康帝(曹毗撰八句)歌穆帝(曹毗撰十二句)
歌哀帝(曹毗撰十二句)歌簡文帝(王珣撰十二句)歌孝武帝(王珣撰十)
(二句)四時祠祀(曹毗撰二十五句)
武帝令傅元作短簫鐃歌曲二十二篇以述功德
靈之祥(代朱鷺三十句言宣帝佐魏有石瑞之祥)宣受命(代思悲翁二十句言宣帝禦諸)
(葛)征遼東(代艾如張十句言宣帝討滅公孫氏)宣輔政(代上之回十九句言宣帝)
(之業)時運多艱(代擁離十二句言宣帝討吳有征無戰)景龍飛(代戰城南二十)
(一句言景帝也)平玉衡(代巫山高十三句言景帝調萬國)文皇統百揆(代上)
(陵二十三句言文帝也)因時運(代將進酒十句言時運之變聖策潛施)惟庸蜀
(代有所思二十六句言文帝平蜀)天序(代芳樹十五句言用人盡其才)大晉承運
期(代上邪十四句言應籙受圖)金靈運(代君馬黃三十六句言晉乘金運)於穆
我皇(代雉子斑三十五句言武帝也)仲春振旅(代聖人出二十一句言晉蒐田以時)
夏苗田(代臨高臺二十二句言蒐田為苗除害)仲秋獮田(代遠如期二十二句言蒐)
(狩以時不廢武事)順天道(代石留二十九句言仲冬大閱用武修文也)唐堯(代務)
(成二十句言聖皇即位化被四表)元雲(仍漢舊名二十八句言用人各盡其才)伯益
(代黃爵行二十八句言聖皇受命神爵來也)釣竿(仍漢舊名三十八句言德配堯舜有呂望之佐)
晉鼙舞歌詩五篇洪業篇(代魏明明魏皇帝六十句)天命篇(代魏)
(太和有聖帝三十四句)景皇篇(代魏魏歴長五十一句)天晉篇(代魏天生蒸民)
(五十句)眀君篇(代魏為君既不易五十二句)
拂舞出自江左舊云吳舞檢其歌非吳辭也亦陳扵殿
庭楊泓序云自到江南見白符舞或言白鳬鳩舞云有
此來數十年矣察其辭旨乃是吳人患孫皓虐政思屬
晉也今列於後
拂舞歌五篇白鳩篇(二十二句亦曰白鳬舞)濟濟篇(二十四句)
獨禄篇(二十四句或作獨鹿)碣石篇(晉樂奏魏武帝分為四篇一曰觀滄海二曰冬十月)
(三曰土不同四曰龜&KR2198;夀凡四篇每篇各一十四句)淮南王篇(舊說淮南王安求仙禮方士遂)
(與八公相擕而去其家臣小山之徒思戀不已乃作是歌言安仙去此則恢誕家為此說耳不然亦是後人附)
(會也)
夾漈鄭氏曰按晉楊泓舞序云自到江南見白鳬
舞符即鳬也白鳬舞即白鳩舞也白鳬之辭出於
吳其本歌云平平白鳬思我君惠集我金堂謂晉
為金德吳人患孫皓虐政而思從晉也然碣石章
又出於魏武則知拂舞五篇並晉人採集三國之
前所作惟白鳬不用吳舊歌而更作之命以白鳩
焉
胡角本以應胡笳之聲後漸用之横吹有雙角即胡樂
也張博望入西域傳其法於西京惟得摩訶兜勒一曲
李延年因胡曲更造新聲二十八解乘輿以為武樂後
漢以給邊和帝時萬人將軍得之魏晉以來二十八解
不復具存用者有黃鵠壟頭出關入關出塞折楊柳黃
覃子赤之楊望行人十曲
鼓角横吹十五曲黃鵠(一作鶴)吟隴頭吟(亦曰隴頭水)
望行人折楊柳關山月洛陽道長安道豪
俠行梅花落(胡笳曲)紫騮馬驄馬(復有驄馬驅非横吹曲)
雨雪劉生(不知何代人觀齊梁以來所謂劉生之辭皆稱其任侠周遊三秦間或云抱劍專征)
(為符節郎)古劔行洛陽公子行
夾漈鄭氏曰右鼓角横吹曲按周禮以鼖鼓鼓軍
事舊云用角其說謂蚩尤氏帥魑魅與黃帝戰於
涿鹿之野帝命吹角為龍吟以禦之其後魏武帝
北征烏桓越涉沙漠軍士聞之悲思於是減為十
鳴尤更悲矣按此有十五曲後之角工所傳者只
得梅花耳今太常所試樂工第三等五十曲抽試
十五曲及鳴角人習到大梅花小梅花可汗曲是
梅花又有小大之别也然角之制始於胡中國所
用鼓角盖習胡角而為也黃帝之說多是謬悠况
鼓角與胡角聲類既同故其曲亦相参用而梅花
之辭本於胡笳今人為角鳴為邊聲初由邊徼所
傳也關山月洛陽道長安道豪俠行梅花落紫騮
馬驄馬八曲後代所加也
相和歌相和漢舊歌也絲竹更相和執節者歌本一
部魏眀帝分為二更遞夜㝛十七曲朱生宋識列和者
復合之為十三曲
吳歌雜曲並出江南晉宋以來稍有增廣凡此諸曲
始皆徒歌既而被之絃管又有因絃管金石造歌以被
之魏世三調歌辭之類是也
鳳將雛漢代舊歌曲也應璩百一詩云為作陌上桑
反言鳳將雛然則其來久矣將由聲音訛變以至扵此
矣
碧玉歌晉汝南王妾名寵好故作歌之
懊憹歌石崇綠珠所作絲布澁難縫一曲而已東晉
隆安初人聞訛謠之曲云春草可攬結女兒可攬纈齊
高帝謂之中朝歌
子夜子夜歌者有女子曰子夜造此歌晉武太元中
瑯琊王軻家有鬼歌子夜庾僧虔家亦有鬼歌之則子
夜太元以前人也
長史變晉司徒長史王廞臨敗所製
阿子歌歡聞歌晉穆帝升平初童子輩或歌於道
歌畢輙呼阿子汝聞否又呼歡聞否以為送聲後人演
其聲以為此二曲宋齊時用莎乙子之語稍訛異也
桃葉歌晉王子敬妾名緣於篤愛所以作歌
前溪歌車騎將軍沈充所製
團扇歌晉中書令王珉與㛐婢有情爱好甚篤㛐鞭
撻過苦婢素善歌而珉好持白團扇故云團扇復團扇
持許自遮面憔悴無復理羞與郎相見
公莫舞即巾舞也盖取高祖鴻門會飲項伯以䄂隔
之使不得害高祖且語莊云公莫古人相呼為公莫莫
害漢王也亦謂之公莫曲後之舞者用巾蓋像項伯衣
䄂之遺式本即舞後人因為辭焉
白紵舞按舞辭有巾袍之言紵本吳地所出疑是吳
舞也晉俳歌又云皎皎白緒節節為雙吳音呼緒為紵
疑白紵即白緒也
鐸舞歌一篇幡舞歌一篇鼓舞使六曲並陳於元
會
宋武帝永初中太常鄭鮮之等撰立新歌王韶之所撰
歌辭七曲並施扵郊廟文帝元嘉中南郊始設登歌詔
顔延之造郊天夕牲迎送神饗歌詩三篇孝武大明中
使商談造文帝太后廟歌眀帝又自造昭宣二太后歌
詩謝莊造明堂歌王儉造太廟二室及郊配辭其他多
仍晉舊
督護歌彭城内史徐逵之為魯軌所殺宋武帝使内
直督護丁旿(音五)收殯殮之逵之妻帝長女也呼旿至閤
下自問殮送之事每問輙歎息曰丁督護其聲哀切後
人因其聲廣其曲焉歌是宋武帝所製云督護上征去
儂亦惡聞許願作石尤風四面斷行旅
讀曲歌宋人為彭城王義康所製其歌云死罪劉領
軍誤殺劉四弟
烏夜啼宋臨川王義慶所作元嘉十七年徙彭城王
義康於章郡義慶時為江州至鎮相見而哭為文帝所
怪徵還義慶大懼伎妾聞烏夜啼聲叩齋閤云眀日應
有赦其年更為兖州刺史因作此歌故其和云籠窗窗
不開烏夜啼夜夜憶郎來(今所傳歌似非義慶本旨詞曰歌舞諸年少娉婷無種跡)
(菖蒲花可憐聞名不相識)
石城樂宋臧質所作石城在竟陵質嘗為竟陵太守
於城上眺矚見羣少歌謠通暢因此作曲云生長石城
下開門對城頭樓中美年少出入見依投
莫愁樂出扵石城樂石城女子名莫愁善歌謠歌云
莫愁在何處莫愁石城西艇子打兩漿催送莫愁來
容齋洪氏隨筆曰莫愁者郢州石城人今郢有莫
愁村畫工傳其貌好事者多寫寄四方唐書樂志
曰莫愁樂者出於石城樂石城有女子名莫愁善
歌謠古詞曰莫愁在何處莫愁石城西艇子打兩
漿催送莫愁來者是也李義山詩曰海外徒聞更
九州他生未卜此生休空傳虎旅鳴宵柝無復雞
人送曉籌此日六軍同駐馬他時七夕笑牽牛如
何四紀為天子不及盧家有莫愁此莫愁者洛陽
人梁武帝河中之歌曰河中之水向東流洛陽女
兒名莫愁莫愁十三能織綺十四采桑南陌頭十
五嫁為盧家婦十六生兒似阿侯盧家蘭室桂為
梁中有鬱金蘇合香頭上金釵十二行足下絲履
五文章珊瑚挂鏡爛生光平頭奴子擎履箱人生
富貴何所望恨不早嫁東家王者是也盧氏之盛
如此所云不早嫁東家王莫詳其義近世周美成
樂府西河一闋專詠金陵所云莫愁艇子曾繫之
語豈非誤指石頭城為石城乎
襄陽樂劉道彦為襄陽太守有惠政由此有襄陽樂
歌
夀陽樂南平穆王為荆河州作
栖烏夜飛荆州刺史沈攸之作攸之舉兵發荆州來
未敗之前思歸京師所以歌云日落西山還去來
三州歌諸商客數由巴陵三江口往還因共作此歌
又因三州曲而作採桑
齊高帝建元初有司奏郊廟雅樂歌辭舊使學士博士
並撰擇而用之至於請勅之外凡肄學者亦令製焉参
議太廟登歌宜用司徒禇淵辭餘悉用黃門郎謝超宗
辭然超宗所撰又多刪顔延之謝莊之詞用者新曲而
已鼓吹之樂宋齊並用漢曲竄易其名以實當代之事
其充庭用十六曲高祖乃去其四存其十二以合四時
如漢曲朱鷺易為木紀漢曲有所思易為期運集之類
是已
估客樂齊武帝所作帝為布衣時常游樊鄧踐祚以
後追憶往事作是歌使太樂令劉瑶教習百日無成或
啓釋寳月善音律乃使寳月奏之便就勅歌者重為感
憶之聲梁改為商旅行其辭二首(一曰昔經樊鄧役假楫梅根渚感昔念往)
(事意滿情不叙二曰有信數寄書無信長相憶莫作缾落井一去無消息)
楊叛兒本童謠也齊隆昌時女巫之子曰楊旻者隨
母入内及長為太后所寵爱童謠云楊婆兒共戲來語
訛轉婆為叛也(歌云暫出白門前楊柳可藏烏歡作沈水香儂作博山爐)
梁武帝即位之初思弘古樂帝素善鍾律詳悉舊事遂
自製定禮樂乃定郊禋宗廟及三朝之樂國樂以雅為
稱取詩序云言天下之事形四方之風謂之雅雅者正
也作樂歌十二則天數也其辭並沈約所製凡二十曲
俊雅三曲四言(取禮記司徒論選士之序而升之學曰俊士也衆官出入奏俊雅二郊太廟明)
(堂三朝同用)皇雅三曲五言(取詩皇矣上帝臨下有赫也皇帝出入奏皇雅二郊太廟)
(同用)允雅一曲四言(取詩君子萬年永錫爾允也皇太子出入奏之三朝用焉)寅
雅一曲三言(取尚書周官貳公弘化寅亮天地也王公出入奏寅雅三朝用焉)介雅
三曲五言(取詩君子萬年介爾景福也上夀酒奏介雅三朝用焉)需雅八曲七
言(取易雲上於天需君子以飲食宴樂也食舉奏需雅三朝用焉)雍雅三曲四言(取禮)
(記大享客出以雍徹也徹饌奏雍雅三朝用焉)滌雅一曲四言(取禮記帝牛必在滌三月)
(也牲出入奏滌雅北郊明堂太廟同用)牷雅一曲四言(取春秋左傳牲牲肥瞃也薦毛)
(血奏牷雅北郊明堂太廟同用)諴雅三曲二曲三言一曲四言(取尚書至)
(諴感神也南北郊明堂太廟並用諴雅降神及迎送奏之)獻雅一曲四言(取禮記祭統尸)
(飲五洗玉爵獻卿今之飲福酒亦古獻爵之意也皇帝飲酒奏獻雅北郊明堂太廟同用)禋雅一
曲四言(取周禮大宗伯以禋祀祀昊天上帝也北郊明堂太廟之禮埋燎俱奏禋雅)
夾漈鄭氏曰有宗廟之樂有天地之樂有君臣之
樂尊親異制不可以不分幽眀異位不可以無别
按漢叔孫通始定廟樂有降神納俎登歌薦祼等
曲武帝始定郊祀之樂有十九章之歌眀帝始定
黃門鼓吹之樂天子所以宴羣臣也嗚呼風雅頌
三者不同聲天地宗廟君臣三者不同禮自漢之
失合雅而風合頌而雅其樂已失而其禮猶存至
梁武十二曲成則郊廟明堂三朝之禮展轉用之
天地君臣宗廟之事同其事矣此禮之所以亡也
雖曰本周九夏而為十二雅然九夏自是樂奏亦
如九淵九莖可以播之絲竹有譜無辭而非雅頌
之流也
梁南北郊眀堂宗廟之禮加有登歌其歌詩一十八曲
南郊皇帝初獻奏登歌二曲三言北郊皇帝初獻奏
登歌二曲四言宗廟皇帝初獻奏登歌七曲四言
明堂徧歌五帝登歌五曲四言太祖太夫人廟舞歌
一曲四言太祖太夫人廟登歌一曲四言大壮舞
歌一曲四言大觀舞歌一曲四言
相和五引角徵宮商羽每引一首鼓吹宋齊並用漢曲
又充庭用十六曲梁高祖去四曲留其十二合四時也
更制新歌以述功德
本紀謝(代朱鷺言齊謝梁升也)賢首山(代思悲翁言武帝破魏軍於司部肇王跡也)
桐柏山(代艾如張言武帝牧司王業彌章也)道亡(代上之回言東昏喪道義師起樊鄧)
(也)忱威(代擁離言破加湖元勲也)漢東流(代戰城南言義師克魯山城也)鶴
樓峻(代巫山高言平郢城兵威無敵也)昏主恣滛慝(代上陵言東昏政亂武帝起兵)
(弔民伐罪也)石首局(代將進酒言義師平京城廢昏定大事也)期運集(代有所思)
(言武帝膺籙受禪德盛化遠也)於穆(代芳樹言大梁開運君臣和樂休祚方遠也)惟大
梁(代上邪言梁德廣運仁化洽也)
武帝崇信佛法置佛法十曲名為正樂又有法樂童子
伎童子爱水斷苦轉等設無遮大會則為之
善哉大樂大歡天道仙道神王龍王
滅過惡除愛水斷苦轉
㐮陽蹋銅蹄武帝西下所作也帝鎮雍有童謠云襄
陽白銅蹄反縛揚州兒及義師之興實以鐵騎揚州之
士皆面縛果如謠言故即位之後更造新聲帝自為詞
三曲又令沈約為三曲以被管絃
上聲歌此因上聲促柱得名或用一調或用無調名
如古歌詞所謂哀思之音不合中和梁武因之改辭無
邪句
常林歡宋梁間曲宋世荆雍為南方重鎮皆王子為
之牧江左詞詠莫不稱之以為樂土故宋隋王誕作襄
陽之歌齊武帝追憶樊鄧梁簡文樂府歌云分手桃林
岸遂别峴山頭若欲寄音信漢水向東流又曰宜城投
酒今行熟停鞍繫馬暫棲宿桃林在漢水上宜城在荆
山北荆州有長林縣江南謂情人為歡常長聲相近盖
取樂人誤長為常
陳並用梁樂唯改七室舞辭皇祖步兵府君神室奏
凱容舞辭皇祖正員府君神室奏凱容舞辭皇祖
懷安府君神室奏凱容舞辭皇高祖安成府君神室
奏凱容舞辭皇曾祖太常府君神室奏凱容舞辭
皇祖景皇帝神室奏景德凱容舞辭皇考高祖武皇
帝神室奏武德舞辭
右各一曲四言
後主嗣位沈荒滛佚遣宫嬪習北方簫鼓謂之代北酒
酣則奏之江南遂亡舉宗北歸是代北之應也
玉樹後庭花(其辭曰玉樹後庭花花開不復久亦短祚之明兆也)黃鸝留金
釵兩臂垂(或言煬帝作)堂堂
右四曲並陳後主時所造恒與宫女學士及朝臣
相唱和為詩太樂令何胥採其尤輕豔者以為此
曲
桃葉陳之世盛歌王獻之桃葉曲曰桃葉復桃葉渡
江不用檝但渡無所苦我自迎接汝後隋晉王伐陳始
營於桃葉山下韓擒虎渡江陳大將任蠻奴至新林以
導北軍
後魏來自雲朔肇有諸夏樂操土風未忘其俗道武天
興初吏部郎鄧彦海奏上樂創制宫懸而鐘管不偹樂
章既闕雜以簸邏廽歌至太武平河西得沮渠蒙遜之
伎賓嘉大禮皆雜用焉此聲所興盖苻堅之末吕光出
平西域得胡戎之樂因又作改變雜以秦聲所謂秦漢
樂也孝文頗為詩歌以勖在位謠俗流傳布諸音律大
臣馳騁漢魏旁羅宋齊功成奮豫代有制作莫不各掦
廟舞自造郊歌宣暢功德輝光當世而移風易俗浸以
陵夷
按歴代樂歌惟南之宋齊北之拓䟦魏無所考見
此段姑摭隋書禮樂志序數語以括之前編宋齊
二段皆出陳氏樂書俱言其大概耳宋齊運祚短
促元魏出夷戎故史籍不備後來難以稽據云
北齊文宣初禪未遑改制至武成之時始定四郊宗廟
三朝之樂各有樂章
大禘圜丘及北郊歌辭夕牲羣臣入門奏肆夏一曲
四言迎神奏高眀一曲四言(登歌辭同)牲出入奏昭夏
一曲四言薦毛血奏昭夏一曲四言(群臣出奏肆夏進熟群臣入奏)
(肆夏辭同初入)進熟皇帝入門奏皇夏一曲四言皇帝陞
丘奏皇夏一曲四言(壇上登歌辭同)皇帝初獻奏高眀一曲
三言皇帝奠爵訖奏高眀樂覆燾之舞一曲四言
皇帝獻太祖配饗神座奏武德之樂昭烈之舞一曲四
言(皇帝小退當昊天上帝神座前奏皇夏辭同上皇夏)皇帝飲福酒奏皇夏一
曲五言(皇帝詣東陛還便坐又奏皇夏辭同初入門)送神降丘南陛奏高
眀一曲五言(皇帝之望燎位又奏皇夏辭同上皇夏)柴壇既燎奏昭夏
一曲四言(皇帝自望燎還本位奏皇夏辭同上皇夏)皇帝還便殿奏皇夏
一曲四言(群臣出奏肆夏辭同上肆夏祠感帝用圜丘辭)五郊迎氣奏高眀
每帝各一曲
祠五帝於眀堂樂歌辭先祀一日夕牲羣官入自門
奏肆夏一曲四言太祝令迎神奏高眀樂覆燾舞辭
一曲三言太祖配饗奏武德樂昭烈舞辭一曲四言
(五方天地奏高明之樂覆燾之舞辭同迎氣)牲出入奏昭夏一曲四言
薦毛血奏昭夏一曲四言(群臣出奏肆夏進熟群臣入奏肆夏同上肆夏辭)
進熟皇帝入門奏皇夏一曲四言(皇帝升壇奏皇夏辭同)皇帝
初獻奏高眀樂覆燾舞辭一曲三言皇帝祼獻奏高
眀樂覆燾舞辭一曲四言皇帝飲福酒奏皇夏一曲
五言太祝送神奏高明樂覆燾舞一曲三言皇帝
還便殿奏皇夏一曲四言
享廟樂辭先祀一日夕牲群臣八奏肆夏一曲四言
迎神奏高眀登歌一曲四言牲出入奏昭夏一曲
四言薦毛血奏昭夏一曲四言(三公出奏肆夏進熟群臣入奏肆夏辭同)
進熟皇帝入北門奏皇夏一曲四言太祝祼地奏
登歌一曲四言(皇帝詣東陛奏皇夏升殿又奏皇夏辭同)皇帝升殿殿上
作登歌一曲四言皇帝初獻皇祖司空公神室奏始
基樂恢舞辭一曲四言初獻皇祖吏部尚書神室同
上樂舞辭一曲四言初獻皇祖秦州使君神室同上
樂舞辭一曲四言獻太祖武貞公神室同上樂舞辭
一曲四言獻皇祖文穆皇帝神室同上樂舞辭一曲
四言皇帝獻高祖神武皇帝神室奏武德樂昭烈舞
一曲四言獻文襄皇帝神室奏文德樂宣政舞辭一
曲四言獻文宣皇帝神室奏文正樂光大舞一曲四
言皇帝還東壁飲福酒奏皇夏一曲四言送神奏
高眀辭一曲三言皇帝詣便殿奏皇夏一曲四言(群官)
(出奏肆夏辭同)
元會大饗協律不得升陛黃門舉麾於殿上今列其歌
辭賓入門四廂奏肆夏一曲四言皇帝出閤奏皇
夏一曲四言皇帝當扆群臣奉賀奏皇夏一曲四言
皇帝入宁變服黃鍾太簇二廂奏皇夏一曲四言
皇帝變服移幄座於西廂帝出升御座姑洗奏皇夏一
曲四言王公奠璧奏肆夏一曲四言上夀黃鍾廂
奏上夀曲辭一曲三言皇太子入至座位酒至御殿
上奏登歌三曲四言食至御前奏食舉樂辭十曲三
言文舞將作先設階步辭一曲四言文舞辭一曲
四言武舞將作先設階步辭一曲四言武舞辭一
曲四言皇帝入鐘鼓奏皇夏辭一曲四言
鼓吹二十曲皆改古名以叙功德
水德謝(代朱鷺言魏謝齊興)出山東(代思悲翁言神武戰廣阿破爾朱兆創大業)
戰韓陵(代艾如張言神武滅四胡定京洛)殄關隴(代上之回言神武誅賀拔岳定關隴)
滅山胡(代擁離言神武屠蠡高車蠕蠕向化)武定(代戰城南言神武立魏主天下安遷)
(於鄴)戰芒山(代巫山高言神武破周十萬之師)禽蕭眀(代上陵言文襄破梁兵俘)
(馘)破侯景(代將進酒言文襄殄侯景克復河南)定汝潁(代君馬黃言文襄擒周大)
(將於長葛平汝潁)克淮南(代芳樹言文襄遣將南剪梁國盡取江北之地)嗣丕基
(代有所思言文宣統纘大業)聖道洽(代雉子班言文宣克隆堂構無思不服)受魏
禪(代聖人出言文宣應天順人也)平瀚海(代上邪言文宣平殄蠕蠕)服江南(代臨)
(高臺言梁主蕭繹遠來附化)刑罰中(代遠如期言孝昭舉直錯枉獄訟無怨)遠夷
至(代石留行言化霑海外西夷遣使朝貢也)嘉瑞臻(代務成言河清龍見符瑞總至也)
成禮樂(代元雲言功德化洽制禮作樂)
古又有黃雀釣竿二曲略而不用並議定其名被於鼓
吹
無愁伴侶後主賞胡戎樂耽爱無已於是繁手滛
聲争新哀怨故曹妙逹安末弱安馬駒之徒至有封王
開府者服簪纓而為伶人之事後主亦自能度曲親執
樂器倚弦而歌别採新聲為無愁伴侶曲音韻窈窕極
於哀思使胡兒閹宦輩齊唱和之曲終樂闋莫不殞涕
雖行幸道路或時馬上奏之樂往哀來以至亡國
後周太祖迎魏武入關聲樂闕焉恭帝元年平荆州大
獲梁氏樂噐乃詔曰六樂尚矣其聲歌之節舞蹈之容
不可得而詳也自宜依凖成周制其歌舞祀五帝日月
星辰用黃帝樂歌大吕祭九州社稷水旱雩禜用唐堯
樂歌應鍾祀四望饗諸侯用虞舜樂歌南吕祀四類幸
辟雍用夏禹樂歌函鍾祭山川用殷湯樂歌小吕饗宗
廟用周武王樂歌夾鍾皇帝出入奏皇夏賓出入奏肆
夏牲出入奏昭夏藩國客出入奏納夏功臣出入奏章
夏皇后進羞奏深夏宗室會聚奏族夏上酒宴樂奏陔
夏諸侯見奏驁夏皇帝大射歌騶虞諸侯歌貍首大夫
歌採蘋士歌採蘩其文雖具而未及施用而閔帝受禪
眀帝踐祚雖革魏氏之樂未臻雅正天和元年初造山
雲舞以備六代建德二年六代樂成奏於崇信殿其宫
縣依梁三十六架朝會皇帝出入奏皇夏太子出入奏
肆夏王公出入奏驁夏諸侯正日獻玉帛奏納夏宴族
人奏族夏大會至尊執爵奏登歌十八曲舉食奏深夏
陳氏樂書曰嗚呼六樂復於後周而後周無成王
之治後庭作於大唐而大唐無煬帝之亂是無他
樂在人和不在聲音故也
圜丘歌辭降神奏昭夏一曲七言皇帝將入門奏
皇夏一曲四言俎入奏昭夏一曲四言奠玉奏昭
夏一曲四言皇帝升壇奏皇夏一曲四言皇帝初
獻作雲門舞一曲三言皇帝初獻配帝作雲門舞一
曲四言皇帝初獻及獻配帝畢奏登歌一曲三言
皇帝飲福酒奏皇夏一曲四言擁奠奏擁樂一曲三
言帝就望燎位奏皇夏一曲四言帝還便坐奏皇
夏一曲四言降神奏昭夏奠玉奏昭夏初獻奏
登歌(舞辭同圜丘)望坎位奏皇夏各一曲四言
祀五帝歌辭奠玉帛奏皇夏初獻奏皇夏各一
曲四言皇帝初獻青帝奏雲門舞一曲三言初獻
配帝奏舞一曲四言初獻赤帝奏雲門舞一曲七言
獻配帝奏舞一曲四言初獻黃帝奏雲門舞一曲
五言獻配帝奏舞一曲五言初獻白帝奏雲門舞
一曲四言獻配帝奏舞一曲四言初獻黑帝奏雲
門舞一曲六言獻配帝奏舞一曲六言
宗廟歌辭皇帝入廟門奏皇夏一曲四言降神奏
昭夏一曲四言俎入升階奏皇夏一曲四言皇帝
獻皇高祖奏皇夏一曲五言獻皇曾祖德皇帝奏皇
夏一曲五言獻皇祖太祖文皇帝奏皇夏一曲五言
獻文宣皇太后奏皇夏一曲四言獻閔皇帝奏皇
夏一曲五言皇帝還東壁飲福酒奏皇夏一曲四言
還便坐奏皇夏一曲四言
皇帝革前代鼓吹制為十五曲以頌功德
元精季(代朱鷺言魏道陵遲太祖肇基王業)征隴西(代思悲翁言太祖起兵誅侯莫陳悅)
(清隴西)迎魏帝(代艾如張言太祖迎孝武西幸都闋中)平竇泰(代上之回言太)
(祖討擒竇泰)復恒農(代擁離言太祖攻復陜城震闋東)克沙苑(代戰城南言太)
(祖俘斬齊衆於沙苑)戰河隂(代巫山高言太祖破齊於河上)平漢東(代上陵言太祖)
(命將平隋郡安陸)取巴蜀(代將進酒言太祖遣軍定蜀)拔江陵(代有所思言太)
(祖遣將擒蕭繹平南土)受魏禪(代芳樹言閔帝受禪即位)宣重光(代上邪言明帝)
(入承大統)哲皇出(代君馬黃言高祖繼統天下向風)平東夏(代雉子班言高祖平)
(齊定山東)禽明徹(代聖人出言高祖禽陳將吳明徹)
隋高祖嘗詔李元操盧思道等制清廟歌辭十二曲令
齊樂工曹妙逹於太樂教習以代周歌太廟之中迎神
七言象元基曲獻奠登歌六言象傾杯曲送神五言象
行天曲其後牛洪等但改其聲使合鍾律而調經勅定
不敢易也至仁夀初焬帝為皇太子乃上言曰清廟歌
辭文多浮麗不足以揄掦功德請更議之於是制詔牛
洪許善心等更詳故實改定樂辭其祀圜丘皇帝入至
版位及降神奏昭夏升壇奏皇夏受玉帛登歌奏昭夏
初獻奏諴夏飲福奏需夏反爵於坫復位及就燎位復
次奏皇夏有司未及施行煬帝大業初又令柳顧等多
增開皇樂器大益樂員郊廟歌辭並依舊制惟新造高
祖廟歌九曲而已繼又令秘書省定殿前工歌十四首
太常刪定樂曲一百四首五曲宫調黃鍾也一曲應調
大吕也二十五曲商調太蔟也十四曲角調姑洗也十
三曲變徵調蕤賓也八曲徵調林鍾也二十五曲羽調
南吕也十三曲變宫調應鍾也凡此以詩為本參以古
調雖欲播之弦歌被之金石亦竟無成功焉
圜丘降奏昭夏一曲五言皇帝升壇奏皇夏一曲四
言(皇帝就燎還大次並奏皇夏辭同)登歌辭一曲四言皇帝初獻
奏諴夏辭一曲四言皇帝既獻奏文舞辭一曲四言
皇帝飲福酒奏需夏一曲四言武舞辭一曲四言
送神奏昭夏一曲三言
五郊歌辭五首(迎送神登歌與圜丘同)青帝歌辭奏角音一曲
四言赤帝歌辭奏徵音一曲四言黃帝歌辭奏宫
音一曲四言白帝歌辭奏商音一曲四言黑帝歌
辭奏羽音一曲四言
感帝奏諴夏辭一曲四言(迎送神登歌與圜丘同)雩祭奏諴夏
辭一曲七言(迎送神登歌與圜丘同)䄍祭奏諴夏辭一曲四言
(迎送神登歌與圜丘同)朝日夕月歌辭二首(迎送神登歌與圜丘同)朝
日奏諴夏辭一曲五言夕月奏諴夏辭一曲五言
方丘歌辭四首(唯此四者異餘並同圜丘)迎神奏昭夏辭一曲三
言奠玉帛登歌一曲四言皇地祇歌辭奏諴夏一
曲四言送神歌辭奏昭夏一曲三言
神州奏諴夏辭一曲四言(迎送神登歌與圜丘同)
社稷歌辭四首(迎送神登歌與圜丘同)春祈社奏諴夏一曲四
言春祈稷奏諴夏一曲四言秋報社奏諴夏一曲
四言秋報稷奏諴夏一曲四言
先農奏諴夏辭一曲四言(迎送神與方丘同)
先聖先師奏諴夏辭一曲四言
太廟歌辭迎神歌辭一曲四言登歌辭一曲四言
爼入歌辭一曲四言(郊丘社廟同)皇高祖太原府君神
室歌辭皇曾祖康王神室歌辭皇祖獻王神室歌
辭皇考太祖武元皇帝神室歌辭已上並一曲四
言飲福酒歌辭一曲四言(郊丘社廟同)送神歌辭一曲
三言
元會皇帝出入殿庭奏皇夏辭一曲四言(郊丘社廟同)皇
太子出入奏肆夏辭一曲四言食舉歌辭八曲七言
上夀歌辭一曲三言宴群臣祭歌辭一曲四言
文舞歌辭一曲四言武舞歌辭一曲四言大射登
歌辭一曲五言凱樂歌辭三首述帝德一曲四言
述諸軍用命一曲四言述天下太平一曲四言
皇后房内歌辭一曲四言地厚天高高祖潛龍
時頗好音樂常倚琵琶作歌二首名曰地厚天高記言
夫婦之義因即取之為皇后房内曲命婦人并登歌上
夀並用之
驍壺蓋投壺樂也隋焬帝所造以投壺有躍矢為驍
壺今謂之驍壺
汎龍舟煬帝幸江都宫所作又令太樂令白眀逹造
新聲期萬歲樂藏鈎樂七夕樂相逄樂舞席同心髻玉
女行觴神仙留客擲磚縳命鬭雞子鬭百草還舊宫樂
掩抑擁藏哀音斷絶
唐高祖受禪軍國多務未遑改創樂府尚用隋氏舊文
至武德九年始命太常少卿祖孝孫考正雅樂乃作大
唐雅樂以十二律各順其月旋相為宫按禮記大樂與
天地同和詩云治世之音安以樂其政和故制十二和
之樂合三十一曲八十四調
一曰豫和二曰順和三曰永和四曰肅和五
曰雍和六曰夀和七曰太和八曰舒和九曰
昭和十曰休和十一曰正和十二曰承和(其所用已)
(見樂用)
夾漈鄭氏曰祖孝孫本梁十二雅以作十二和故
可采也周太祖迎魏帝入關平荆州大獲梁氏之
樂乃更為九夏之奏皇帝出入奏皇夏賓出入奏
肆夏牲出入奏昭夏藩國客出入奏納夏有功臣
出入奏章夏皇后進羞奏深夏宗室會聚奏族夏
上酒宴樂奏陔夏諸侯相見奏驁夏雖曰本於周
賓祭之樂抑亦取於梁氏十二雅有其議而未能
行後復變更大抵自兩朝以來祀饗之章隨時改
易任理不任音任情不任樂明樂之人不能主樂
主樂之司未必眀樂所行非所作所作非所行惟
梁武帝自曉音律又詔百司各陳所聞帝自紏擿
前違裁成十二雅付之大樂自此始定雖制作非
古而聲有倫凖十二律以法天之成數故世世因
之而不能易也
唐太常樂章
太清宫薦獻大聖祖元元皇帝奏混成紫極之舞天
寳元年四月十四日有司奏請降神用混成之樂送神
用泰一之樂樂章十一(檢撰人名姓未獲)
饗德眀興聖皇帝廟酌獻並奏長發之舞樂章九(吏部侍郎)
(李紵撰獻祖宣皇帝室酌獻奏光大之舞)貞觀十四年祕書監顔師古議
皇祖弘農府君宣簡公懿皇三廟之樂請同奏長𤼵之
舞至開元十三年封禪定廟樂改用光大之舞樂章闕
懿祖光皇帝室酌獻奏長𤼵之舞開元十三年定議
依舊用長𤼵之舞至貞元十四年四月太常奏與德眀
興聖獻祖廟並同用宫懸祭月饗之樂章闕
太祖景皇帝室酌獻奏大政之舞貞觀十四年祕書
監顔師古定議請奏永錫之舞給事中許敬宗議奏大
有之舞至開元十年改定用大政之舞樂章闕
世祖元皇帝室酌獻用大成之舞貞觀十四年祕書
監顔師古議請奏大有之舞許敬宗議改用大成之舞
樂章闕
高祖太武皇帝室酌獻奏大明之舞貞觀十四年祕
書監顔師古議奏大眀之舞
太宗文武大聖大廣孝皇帝室酌獻奏崇德之舞
先是文德皇后廟樂貞觀十四年顔師古請奏光大
之舞許敬宗議同及太宗祔廟遂停光大之舞唯奏
崇德之舞樂章闕
高宗天皇大聖大弘孝皇帝室酌獻奏鈞天之舞
中宗孝和大聖大昭孝皇帝室酌獻奏太和之舞
睿宗元眞大聖大興孝皇帝室酌獻奏景雲之舞
十四年六月日顔師古許敬宗已定樂章廟舞之號至
開元二十九年六月十日太常又奏凖十三年封禪日
有司所定九廟酌獻用舞之號皆列於次
元宗至道大聖大眀孝皇帝室酌獻奏廣運之舞(中書令郭)
(子儀撰樂章)
肅宗文眀武德大聖大宣孝皇帝室酌獻奏惟新之聲
(吏部尚書劉晏撰樂章)
代宗睿文孝武皇帝室酌獻奏保大之舞(中書令郭子儀撰樂章)
德宗神武孝文皇帝室酌獻奏文眀之舞(尚書左丞平章事鄭餘慶)
(撰樂章)
順宗至德大聖大安孝皇帝室酌獻奏大順之舞(中書侍郎)
(平章事鄭絪撰樂章)
憲宗聖神章武孝皇帝室酌獻奏象德之舞(中書侍郎平章事叚)
(文昌撰樂章)
穆宗睿聖文思孝皇帝室酌獻奏和寧之舞(中書侍郎平章事牛)
(僧孺撰樂章)
敬宗睿武昭愍孝皇帝室酌獻奏大鈞之舞(中書侍郎韋處厚撰)
(樂章)
文宗元聖昭獻孝皇帝室酌獻奏大成之舞(中書侍郎崔珙撰樂)
(章)
武宗至道昭肅孝皇帝室酌獻奏大定之舞(中書侍郎李回撰樂)
(章)
宣宗聖武獻文孝皇帝室舞號(檢未獲)
懿宗昭聖恭惠孝皇帝室舞號(檢未獲)
僖宗惠聖恭定孝皇帝室舞號(檢未獲)
昭宗聖穆景文孝皇帝室酌獻奏咸享之舞(撰樂章人闕)
饗讓皇帝廟樂章六(吏部侍郎李紵撰)
饗諸太子廟樂章六(檢撰人姓名未獲)
儀坤廟樂章十二(散騎常侍徐彦伯撰)
惠昭太子廟樂章六(左散騎常侍歸登諫議大夫杜羔給事中李逄吉孟簡職方郎中知)
(制誥王涯等共撰)
悼懷太子廟樂章六(檢撰人姓名未獲)
莊恪太子廟樂章六(給事中裴泰章蘇條等共撰)
祀五帝樂章十五(顯慶元年左僕射于志寕撰)
立春日祀青帝壇降神奏角音之舞六變立夏日祀赤
帝壇降神奏徵音之舞六變季夏土王祀黃帝壇降神
奏宫音之舞六變立秋日祀白帝壇降神奏商音之舞
六變立冬日祀黑帝壇降神奏羽音之舞六變夏至日
祭皇地祗樂章三奏順和之舞六變(開元十二年禮部侍郎賀知章撰)
祭神州地祇樂章三奏順和之舞八變(貞觀十七年太府卿蕭璟撰)
春分日祀朝日樂章三奏元和之舞六變(顯慶元年禮部侍郎許敬)
(宗撰至乾元元年中書舍人徐浩又撰)
祭太社太稷樂章四(貞觀十七年左僕射于志寕撰)
祭風師樂章四降神奏元和之舞(貞元六年祕書監包佶撰)
祭雨師雷師樂章五降神奏元和之舞(貞元六年祕書監包佶撰)
䄍祭百神樂章四降神奏豫和之舞(禮部侍郎許敬宗撰)
祭先農樂章三奏豊和之舞二變(顯慶三年太子洗馬郭瑜撰)
祭先蠶樂章二奏永和之舞(顯慶三年太子洗馬郭瑜撰)
釋奠樂章八文宣王廟奏宣和之舞(顕慶三年國子博士范頵等撰)
武成王廟樂章五奏宣和之舞三舞(貞元六年原王傅于邵撰)
祀九宫貴神樂章六奏元和之舞(檢撰人姓名未獲)
祭龍池樂章十開元元年内出編入雅樂十六年築
壇於興慶宫以仲春之月祭之(紫微令姚元崇等撰)
殿庭元日冬至朝會樂章七元日迎送皇帝奏太和(開元)
(十三年侍中源乾曜撰)
羣官行奏舒和上公上夀奏休和(顯慶五年中書侍郎李義府撰)
皇帝受酒登歌奏昭和中宫朝會樂章四皇后正和
再奏(中書侍郎李義府撰)
東宫朝會樂章五迎送皇太子奏永和(中書侍郎李義府撰)
太子受酒登歌奏昭和
鄉飲樂章十七(檢撰人姓名未獲)
鹿鳴三奏南陔一奏嘉魚四奏崇邱一奏關雎五奏鵲
巢三奏
大射樂章四(檢撰人姓名未獲)
皇帝射騶虞二奏王公射貍首一奏迎送皇帝入閤奏
太和
唐朝五十五曲(舞曲夷樂並不在此)
傾杯曲(長孫無忌作)樂社樂曲(魏徵作)英雄樂曲(虞世南作)
黃騘疊曲(太宗破竇建德所乘馬名黃騘驃及征高麗死於道頗哀之命樂工製黃騘疊曲)
右四曲太宗内宴詔無忌等作之皆宫調也
景雲河清歌(亦名燕歌高宗即位景雲見河水清張文收采古義為景雲河清歌)慶善
樂破陣樂承天樂一戎大定樂(將伐高麗宴洛陽城門觀屯營)
(教舞按親征用武之勢)八紘同軌樂(象高麗平天下大定)夷美賓曲(遼東)
(平李勣作是曲以獻)
右七曲高宗朝所作也
立部伎八曲(太常選坐部伎無性識者退入立部伎又選立部伎無性識者退入雅樂部則雅聲)
(可知)一安舞二太平樂(安舞太平並周隋遺音)三破陣樂
四慶善樂五大定樂六上元樂七聖夀樂八
光聖樂
坐部伎六曲一燕樂二長夀樂三天授樂四
鳥歌萬歲樂(武后時有鳥能人言萬歲)五龍池樂(明皇為平王時賜第隆慶坊之)
(南地忽變為池中宗遊池厭其祥明皇即位乃作龍池樂)六小破陣樂
夜半樂(明皇自路州還京師舉兵夜半誅韋后故作夜半樂還京樂)還京樂文
成曲(明皇作)霓裳羽衣曲(河西節度使楊敬忠獻一說羅公遠與明皇遊月宫見仙)
(女數百皆素練霓裳衣舞問其曲曰霓裳羽衣帝默記其音而還故作是曲)元眞道曲(道士)
(司馬承禎奉詔作)大羅天曲(茅山道士李會元作)紫清上聖道曲(工部)
(侍郎賀知章作)景雲九眞紫極小長夀承天樂
順天樂(六曲並大清宫成太常卿韋縚作)君臣相遇樂曲(商調韋縚作)
荔枝香(明皇幸驪山楊貴妃生日命小部張樂長生殿因奏新曲未有名會南方進荔枝故名荔枝香)
棃園法曲(法曲本隋樂其音清而近雅煬帝厭其□淡明皇爱法曲選坐伎三百教梨園宮女)
(數百亦為梨園弟子)涼州伊州甘州(天寳樂曲皆以邊地名之又詔選調法曲)
(與胡部新聲合作)千秋節(明皇生日)
右三十四曲並明皇朝所作也
容齋洪氏隨筆曰今樂府所傳大曲皆出於唐而
以州名者五伊涼熙石渭也涼州今轉為梁州唐
人已多誤用其實從西涼府來也凡此諸曲唯伊
涼最著唐詩詞稱之極多聊記十數聫以資談助
如老去將何散旅愁新教小玉唱伊州求守管絃
聲欵逐側商調裡唱伊州鈿蟬金鴈皆零落一曲
伊州淚萬行公子邀歡月滿樓雙成揭調唱伊州
賺殺唱歌樓上女伊州誤作石州聲胡部笙歌西
部頭梨園弟子和涼州唱得涼州意外聲舊人空
數米嘉榮霓裳奏罷唱梁州紅䄂斜翻翠黛愁行
人夜上西城宿聽得涼州雙管逐丞相新裁别離
曲聲聲飛出舊涼州只愁拍盡涼州杖畫出風雷
是撥聲一曲涼州今不清邊風蕭颯動江城滿眼
由來是舊人那堪更奏梁州曲昨夜蕃軍報國儲
沙州都護破梁州邊相皆承主恩澤無人解道取
涼州皆王建張祜劉禹錫王昌齡高駢温庭筠張
籍諸人詩也
夾漈鄭氏曰按今之樂有伊州涼州甘州渭州之
類皆西地也又按隋焬帝所定九部夷樂西涼龜
兹天竺唐居之類皆西夷也觀詩之雅頌亦自西
周始凡是清歌妙舞未有不從西出者八音之音
以金為主五方之樂惟西是承雖曰人為亦莫非
樂五行之精氣而然
陳氏樂書曰唐眀皇天寳中樂章多以邊地名曲
如涼州甘州伊州之類曲終繁聲名為入破已而
三州之地悉為西蕃蹈籍境寖削矣故江南偽唐
李煜樂曲有念家山破識者謂不祥之兆也我宋
龍興開寳八祀悉收其地煜乃入朝國破念家山
之應也今誠削去繁聲革入破之名庶幾古樂之
發也
又曰竊觀唐之樂歌突厥監歌於龍朔而閻知微
卒有陥突厥之誅楊柳唱扵永淳而徐敬業卒搆
楊柳二州之亂寳慶之曲作而太子任咎堂堂之
曲奏而唐祚中絶以至舞媚桑條黃麞挈苾之作
未有無其應者由是知聲音之道實與政通而治
亂之兆皆足聽而知之况其昭昭者乎然眀皇雅
好度曲未嘗使蕃漢雜奏迨天寳之末始詔選調
法曲與胡部新聲合作識者異之眀年遂及禄山
之難豈得無所感召而然哉然則帝王奏樂可不
謹乎
按鄭氏主於聲音而言陳氏主於證應而言故其
說不同然成周之時未嘗不以夷樂参用於祭享
之間也跡眀皇所以召釁稔禍者自有其故豈皆
入破合奏致之乎
寳應長寕樂(代宗由廣平王復二京梨園供奉官劉日進作以獻十八曲宫調)廣平
太一樂(大歴元年作)
右二曲代宗朝所作也
定難曲(河東節度馬燧獻)中和樂(德宗生日自作)繼天誕聖樂(德宗)
(生日昭義節度王虔休所獻以宫為調)孫武順聖樂(山南節度于頔所獻)
右四曲德宗朝所作也
雲韶法曲霓裳羽衣舞曲
右二曲文宗詔太常卿馮定采開元雅樂作也臣
下功高者賜之樂又改法曲為仙韶曲
萬斯年曲
右一曲武宗朝李德裕命樂工作萬斯年以獻
播皇猷曲
右一曲宣宗每宴羣臣備百戲帝自製新曲故有
播皇猷之作
柳宗元撰唐鐃歌鼓吹十二曲
晉陽武(言隋亂極唐師起晉陽拯亂二十六句)獸之窮(言李密既敗來歸唐斥東土二)
(十二句)戰武牢(言太宗討王世充竇建德十八句)涇水黃(言太宗討平薛仁杲)
(定秦地二十四句)奔鯨沛(言輔公祏反江淮師討平之十八句)苞枿(言討平蕭銑定)
(楚地二十八句)河右平(言平李軌定河西十八句)鐵山碎(言破突厥取其地二十二)
(句)靖平邦(言劉武周襲有晉陽太宗滅之十四句)吐谷渾(言命李靖討滅吐谷)
(西海二十六句)高昌(言命李靖討滅高昌二十二句)東蠻(言克東謝蠻二十二句)
按自漢有鐃歌鼓吹曲而魏晉以來相襲為之大
概皆以頌時主之功德唐無其詞子厚此文進於
元和間謫永州之時元未嘗施用也
文獻通考卷一百四十二
