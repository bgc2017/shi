文獻通考卷一百四十三
鄱陽馬端臨貴與著
樂考十六
樂歌
梁制十二雅樂章凡二十五曲太祖開平二年始議饗
廟郊祀詔張兖楊煥等共撰樂曲郊祀降神奏慶和皇
帝行奏慶順奠玉幣登歌奏慶平迎爼奏慶蕭恭祖室
奏象功舞歌列祖室奏昭德舞歌其後裴文矩奏而更
之故昊天上帝降神奏永同皇帝行奏大同奠玉幣奏
順同酌獻奏夀同飲福酒奏福同退文迎武奏混同亞
獻終獻奏咸熙朝會迎送皇帝奏大同羣臣行奏混同
其歌聲靡曼而胡鄭交奏後唐並用唐樂惟撰定廟室
六曲而已□祖室奏昭德之歌獻祖室奏文眀之歌太
祖室奏應天之歌昭宗室奏永平之歌莊宗室奏雍熙
之歌晉郊廟樂章史志不錄疑當時未暇論著也惟大
周正樂記崔梲言所造朝會十一曲當時已被扵樂府
而盧詹張允等所撰宗廟十五曲標題雜舛豈未嘗被
扵弦歌而然邪
陳氏樂書曰竊觀漢高祖天福中元日大饗樂工
登歌其聲大類薤露虞殯而舞亦不成列則禮樂
已消亡矣是時出狩扵鄴而安重進安鐡胡舉兵
已叛豈禮樂崩壊所致然邪
漢高祖受命初年張昭改宗廟樂歌撰次郊祀朝會等
曲甚備而五郊迎氣諸祀但記用樂不見其曲所可紀
者特宗廟七室之樂而已故太祖室奏至德之歌文祖
室奏靈長之歌德祖室奏積善之歌翼祖室奏顯仁之
歌顯祖室奏章慶之歌高祖室奏觀德之歌由此觀之
豈張昭所建未之或用邪
周樂章五代自梁唐晉漢以来樂器散失殆盡唯大
祠郊廟用樂凡十有四焉南郊四祭降神奏昭順六變
行奏治順奠幣奏感順迎俎奏禋順初獻奏福順飲福
亞獻終獻同上進文奏忠順迎武奏善勝送神奏昭順
太廟五祭迎神奏肅順九成行奏治順酌獻奏感順迎
爼奏禋順飲福奏福順送文舞出亞獻上奏忠順迎舞
入終獻上奏善勝徹及送神奏肅順宣懿廟五祭迎神
奏恭順九成行奏治順酌獻奏大順迎爼奏禋順飲福
奏和順亞獻上奏忠順終獻上奏感順自餘祠祭並不
用樂焉
宋太祖皇帝既受命詔太常竇儼定樂改周樂章十二
順為十二安盖取治世之音安以樂之義太宗親撰郊
祀昊天四曲真宗繼撰廟饗二曲景靈宫酌獻十一曲
又命竇儼吕夷簡陶榖王随宋綬之屬相繼為之
南郊祀昊天上帝八首(翰林學士竇儼撰)降神用高安(一章八句)
皇帝親行用隆安(一章四句)奠玉帛用嘉安(一章四句)奉
爼用豐安(一章四句)酌獻用禧安(一章四句)飲福用禮安(一章)
(八句)亞獻終獻並用正安(一章四句)送神用高安(一章四句)
又八首(舍人院撰)降神用高安(文德之舞六變一章八句)皇帝升降
用隆安(凡行禮皆用一章四句)奠玉帛用嘉安(一章四句)奉爼用
豐安(一章四句)酌獻用禧安(一章四句)飲福用禮安(一章八句)
亞獻終獻並用正安(一章四句)送神用高安(一章四句)
祀感生帝八首(翰林學士承旨陶榖等撰)降神用大安(一章八句)太
尉行用保安(一章四句)奠玉幣用慶安(一章四句)奉爼用咸
安(一章四句)酌獻用崇安(一章四句)飲福用廣安(一章八句)亞
獻終獻並用文安(一章四句)送神用普安(一章四句)
大祠合三十九首(景定三年兩制分撰)祀皇地祇降神用静安
(一章八句)奠玉幣獻並用嘉安(一章八句)送神用静安(一章四句)
祀青帝降神用高安(一章八句)奠玉幣酌獻並用嘉安
(一章八句)送神用高安(一章四句)祀赤帝祀黃帝祀白
帝祀黑帝以上降神奠酌送神用樂並同青帝(樂章)
(章句同各有辭)祭神州皇地祇降神用静安(一章八句)奠玉幣
酌獻並用嘉安(一章八句)送神用静安(一章四句)朝日降神
用高安(一章八句)奠玉幣酌獻並用嘉安(一章八句)送神用
高安(一章四句)夕月蜡百神降神奠酌獻送神樂並
同朝日(樂章章句同各有辭)祭社稷降神用静安(一章八句)奠玉
幣酌獻並用嘉安(一章八句)送神用高安(一章四句)太尉行
用正安(以下凡諸大祀同用一章八句)司徒奉俎用豐安(一章八句)飲
福用廣安(一章八句)
封禪四首(翰林學士承旨扈蒙等撰)封祀壇降神用禧安(一章八句)
宣祖配座酌獻用禧安(一章八句)社首壇迎神用静安(一章)
(八句)太祖配座酌獻用禧安(一章八句)
又十首(翰林學士鼂迥李宗諤楊億分撰)山上圜臺降神用高安(一章)
(八句)昊天上帝座酌獻用封安(一章八句)太祖配座酌獻
用封安(一章八句)太宗配座酌獻用高安(一章八句)亞獻用
恭安(一章八句)終獻用順安(一章八句)社首壇降神用靖安
(一章八句)皇地祇座酌獻用禪安(一章八句)太祖配座酌獻
太宗配座酌獻(用樂同皇地祇樂章章句同各有辭)
祀汾陰十首(鼂迥等撰)后土壇降神用靖安(一章八句)奠玉
幣登歌用嘉安(一章四句)奉爼用豐安(一章四句)后土地祇
座酌獻用博安(一章八句)太祖配座酌獻太宗配座酌
獻飲福用樂並同上(樂章章句同各有辭)亞獻終獻並用
正安(一章八句)后土廟降神用静安(一章八句)酌獻用博安
(一章八句)
集太廟十六首(十四首翰林學士竇儼撰士一首翰林李昉撰一首翰林學宋白撰)
迎神用理安(一章八句)皇帝行用隆安(一章八句)奠幣用瑞
文(一章八句)馴象(一章四句)玉烏(一章四句)皓雀(一章四句)此三
首有其辭而未嘗用之奉爼用豐安(一章八句)禧祖室
酌獻用大善(一章八句)順祖室酌獻用大寧(一章八句)翼祖
室酌獻用大順(一章八句)宣祖室酌獻用大慶(一章八句)太
祖室酌獻用大定(一章八句)太宗室酌獻用大盛(一章八句)
飲福用禧安(辭同南郊)亞獻用正安(一章四句)終獻用正安
(一章四句)徹豆用豐安(一章八句)送神用理安(辭同南郊)
又十七首(十四首知制誥楊億撰符一首翰林學士承旨李維撰二首祥中真宗御撰)
降神用理安(一章八句)太尉用正安(有司攝祭同一章八句)奠幣
用瑞文(一章八句)奉爼用豐安(一章八句)禧祖室酌獻用大
善(一章八句)順祖室酌獻用大寧(一章八句)翼祖室酌獻用
大順(一章八句)宣祖室酌獻用大慶(一章八句)太祖室酌獻
用大定(一章八句)太宗室酌獻用大盛(一章四句)真宗室酌
獻用大眀(一章八句)飲福用禧安(一章八句)亞獻終獻並用
正安(一章四句)徹豆用豐安(一章八句)送神用理安(一章四句)
奉祀告饗奠瓚用萬國朝天(一章四十句)亞獻終獻並用
平晉樂(一章四十句)
皇后廟十五首(三首翰林學士竇儼撰林六首太常少卿張禹錫撰二首翰學士宋白司)
(封郎中朱昂撰諤一首翰林學士李宗撰)迎神用肅安(一章八句)太尉行
用舒安(一章四句)司徒奉爼用豐安(一章四句)孝眀皇后室
酌獻用惠安(一章八句)孝惠皇后室酌獻用奉安(一章八句)
孝宣皇后室酌獻用□安(一章八句)懿德皇后室酌獻用
順安(一章八句)淑德皇后室酌獻用嘉安(一章八句)莊穆皇
后室酌獻用理安(一章八句)莊懷皇后室酌獻用永和(一章)
(八句)元德皇后廟酌獻用興安(一章八句)飲福酒用禧安
(一章四句)亞獻用恭安(一章四句)終獻用順安(一章四句)徹豆
用豐安(辭同太廟)送神用歸安(一章八句)
享先農六首(翰林學士宋白等撰餘同南郊)降神用静安(一章八句)奠
玉幣用嘉安(一章八句)奉爼用豐安(一章四句)亞獻用正安
(一章四句)終獻用正安(一章四句)送神用静安(一章八句)
奉天書六首(三首翰林學士李宗諤撰首三首翰林學士鼂迥楊億分撰又一學士院撰)
朝元殿酌獻用瑞文(一章八句)含芳園用瑞文泰山
社首壇升降用瑞文(一章八句)奉香獻酌用瑞安(一章八句)
又(太中祥符七年春祀禮畢天書迎至應天府有雲物之瑞因命别製是曲以紀休應與舊辭皆用一章四)
(句)升降用靈文(一章八句)
奉聖祖玉清昭應宫景靈宫十一首(真宗御撰)降聖用真
安(一章十二句)奉香用靈用(一章八句)奉饌用吉安(一章八句)
玉皇位配獻用慶安(一章八句)聖祖位酌獻用慶安(一章八句)
太祖用慶安(一章八句)太宗位用慶安(一章八句)亞獻終
獻並用冲安(一章八句)飲福酒用慶安(一章八句)徹饌用吉
安(一章八句)送聖用真安(一章八句)
迎奉聖像四首(鼂迥楊億分撰)玉皇位酌獻用慶安(一章八句)
聖祖位酌獻用慶安(一章四句)太祖位酌獻用慶安(一章八句)
太宗位酌獻用慶安(一章八句)
朝謁太清宫九首(兩制分撰)太尉奉聖號寳册用真安(一章)
(八句)寳冊升殿用大安(一章八句)降聖用真安(一章十二句)
奉玉幣用靈安(一章八句)奉饌用吉安(一章八句)酌獻用大
安(一章八句)飲福用大安(一章八句)亞獻終獻並用正安(一章)
(八句)送聖用真安(一章八句)
上聖號五首(鼂迥撰)玉清昭應宫奏告用隆安(一章八句)
初殿奉冊寳用登安(一章十句)二聖殿奉絳紗袍用登安
景靈宫奉寳冊用登安(一章八句)太極觀奉寳冊用登
安(一章八句)
太廟告饗七首(四首李宗諤撰一一首鼂迥撰一首李維撰首李廸撰)告受
天書用瑞安(一章八句)太祖太宗加上尊諡用顯安(一章八句)
東封畢恭謝酌獻用封安(一章八句)祀汾陰畢躬謝酌
獻用正安聖祖降親告用瑞安(一章八句)元德皇后升
祔用顯安(一章八句)六室加諡用顯安(一章八句)
祀汾陰畢親謝元德皇太后廟三首(學士分撰)迎神用肅
安(一章八句)奉爼用豐安(一章四句)送神用理安(一章八句)
五嶽廟加帝號祭告八首(兩制分撰)迎神用静安(一章八句)
冊入内用正安(一章八句)酌獻用嘉安(五章章八句)送神用
静安(一章八句)
上尊號一首冊寳入門用正安(一章八句)
正冬朝會二十八首(四首竇儼撰等二十四首陶榖撰)皇帝升座用
隆安(一章八句)公卿入門用正安(一章八句)上夀用禧安(二章)
(章八句)皇帝舉酒第一盞用白龜(一章八句)皇帝舉酒第
二盞用甘露(一章八句)皇帝舉酒第三盞用紫芝(一章八句)
皇帝舉酒第四盞用嘉禾(一章八句)皇帝舉酒第五盞用
玉兔(一章八句)羣官舉酒用正安(三章章八句)羣官第一盞
酒罷作元德升聞(二章章八句)六變(六章章八句)第二盞酒
罷作天下大定(二章章八句)六變(六章章八句)
又二十三首(翰林學士蘇易簡等撰餘通用建隆乾德樂章)上夀用和安(二章)
(章八句)皇帝舉酒第一盞用祥麟第二盞用丹鳳
第三盞用河清第四盞用白龜第五盞用瑞麥(右並)
(一章八句)羣官舉一盞酒罷作化成天下(二章章八句)六變
(六章章八句)第二盞酒罷作威加海内(二章章八句)六變(六章)
(章八句)
又十四首(鼂迥等分撰)皇帝升座用隆安(一章八句)公卿入
門用正安(一章八句)上夀用和安(一章八句)皇帝舉酒第一
盞用祥麟第二盞用丹鳳第三盞用河清(並一章八句)
羣官舉酒用正安(三章章八句)第一盞酒罷作盛德升
聞(二章章八句)第二盞酒罷作天下大定(二章章八句)降座
用隆安(一章八句)
又五首(李宗諤等分撰)皇帝舉酒第一盞用醴泉第二盞
用神芝第三盞用慶雲第四盞用靈鵲第五盞
用瑞木(並一章八句)
南郊回仗御樓三首(翰林學士竇儼撰)車駕至樓前用采茨
升座用隆安降座用隆安(並一章八句)
又四首(知制誥楊億撰)車駕至樓前用采茨索扇用隆安
升座用隆安降座用隆安(並一章八句)
籍田回仗御樓二首(宋白等撰)車駕至樓前用采茨升
座用隆安(並一章八句)
乾興元年御樓二首(李維等撰)升座用隆安降座用隆
安(並一章八句)
天安殿冊五嶽帝一首(楊億撰)冊出入用正安(一章八句)
冊皇太子二首(翰林學士宋白等撰)皇太子出入用正安羣
官稱賀用正安(各一章八句)
鄉飲酒三十四章(淳化三年兩制分撰)鹿鳴(六章章八句)南陔(二章)
(章八句)嘉魚(八章章四句)崇邱(二章章八句)關雎(十章章四句)
鵲巢(六章章四句)
鼓吹曲
南郊三首(判太常寺和峴撰)導引六州十二時(各首)
封禪四首導引六州十二時親告太廟導引
(各一首)
奉祀太清宫三首導引六州十二時(各一首)
詣玉清昭應宫奉告導引一首
親饗太廟導引一首
南郊恭謝三首導引六州十二時(各一首)
天書導引七首詣泰山(二首)詣太清宫(二首)詣玉清
昭應宫(二首)詣南郊(一首)
建安軍迎奉聖像導引四首玉皇大帝聖祖天尊
太祖皇帝太宗皇帝(各一首)
聖像赴玉清昭應宫導引四首(同上)
奉寳冊導引三首玉清昭應宫景靈宫太廟(各一)
(首)
仁宗御撰樂章
直舍人院劉敞請皇帝親製迎送神樂章表臣聞唯
孝能饗唯聖能作何則升降之節爼豆之事祝史所
兼預者非孝之首也金石之奏羽籥之容工師所勉
及者非樂之本也故卿雲之歌待虞舜而後著清廟
之什必姬旦而後顯誠以奮至德之光欽勅天之命
非羣下淺識所可及也伏見陛下𤼵眀詔躬孝思將
以孟冬榖旦大祫太室此實曠古之上儀奉先之懿
典焜燿千載燕翼萬世誠宜袚飾厥文揮綽厥聲使
幽蔀震響蒙昏聳觀今容官肄儀御瞽展器有司之
事略皆&KR0640;矣至扵樂有迎神送神之章所以合乎六
律播乎八風詔告天地之間揄揚肹蠁之際上當對
越先烈以稱長𤼵之祥下可垂之永年以襲舊六之
業兹體甚大難以屬人伏惟尊號陛下性與道合藝
由天縦制作軼河洛聲身中律度誠少留睿思裁成
能事日月光華金玉英潤扵以妥安神靈萬福来集
𤼵揚耳目庶尹允諧則度越周漢浸尋姚姒豈紫芝
赤鴈浮夸淺近之比哉
景祐元年親饗景靈宫降真大安送真大安(並一章四)
(句)
親饗太廟二首迎神興安真宗室酌獻大眀(並一章八)
(句)
景祐二年親祀南郊三聖並侑二首奠幣廣安酌
獻彰安(並一章四句)
親饗奉慈廟四首章獻眀肅皇太后室奠瓉逵安(一章)
(四句)酌獻厚安(一章八句)章懿皇太后室奠瓉報安(一章四句)
酌獻衍安(一章八句)
常祀南郊二首太祖配位奠幣定安酌獻英安(並一)
(章四句)
孟春祈榖祀昊天上帝太宗配位奠幣仁安酌獻
紹安(並一章四句)
孟春祀感生帝宣祖配位奠幣皇安酌獻肅安(並一)
(章四句)
孟春雩祀昊天上帝太宗配位奠幣獻安酌獻感
安(並一章四句)
夏至祭皇地祇太祖配位奠幣恭安酌獻英安(並一)
(章四句)
季秋大饗眀堂真宗配位奠幣誠安酌獻德安(並一)
(章四句)
孟冬祭神州地祇太宗配位奠幣化安酌獻韶安
(並一章八句)
章惠皇太后室奠瓚翕安(一章四句)酌獻昌安(一章八句)
皇祐二年親祀眀堂六首降神誠安(一章八句)昊天上
帝皇地祇五天帝神州地祇奠玉幣鎮安(一章八句)酌獻
慶安(一章八句)三聖配位奠幣信安(一章八句)酌獻孝安(一章)
(八句)送神誠安(一章八句)
至和元年太廟祫饗三首迎神興安奠瓉嘉安
送神興安(並一章八句)
熙寧六年至政和五年因事更定增為樂章凡三百八
十有四親祠南郊罷並侑之禮其奠幣之曲如左其樂
章除郊廟大祭禮文别無沿革者所改創詞曲章句更
不具述親祔廟及熙寧以後更定之禮文其樂章略具
如左
熙寧饗眀堂二首英宗奠幣誠安(一章四句)酌獻德安
(一章四句)
饗太廟五首英宗酌獻大安(一章八句)送神興安(一章八句)
禘祫孟饗臘饗宗正卿升殿正安(一章四句)祫享仁宗
大和(一章八句)英宗大康(一章八句)
上仁宗英宗徽號冊寳入門升殿顯安(一章八句)
五方帝九宫貴神皇地祇等以下祭祀亞終獻文安
(一章四句)
祠高禖亞終獻文安升降正安(各一章八句)
望祭嶽鎮海瀆東望迎神凝安升降同安奠
玉幣眀安酌獻成安送神凝安(並一章八句)南望
迎神酌獻送神中望迎神酌獻送神
西望迎神酌獻送神北望迎神酌獻
送神(樂章章句並同東望各有辭)
司中司命迎神欣安升降欽安奠幣容安酌獻
雍安送神欣安(並一章八句)
風師迎神欣安升降欽安酌獻亞獻雍安奠幣
容安送神欣安(並一章八句)
雨師迎神升降酌獻亞獻奠幣送神(樂章章句並同風師各有辭)
先蠶迎神眀安升降翊安奠幣娱安酌獻美安
亞終獻惠安送神禪安(並一章八句)
五龍迎神禧安升降雅安奠幣文安酌獻愷安
亞終獻嘉安送神登安(並一章八句)
武成王廟初獻升降同安(一章八句)
蜡祭東西郊降神熙安升降肅安奠幣欽安捧
爼承安酌獻懌安亞終獻慶安送神宣安(並一章八)
(句)南北方迎神簡安升降穆安奠幣吉安酌
獻禔安亞終獻㬅安送神成安(並一章八句)
皇帝上尊號冊寳入門正安(一章八句)皇后冊寳出
入正安升座乾安降座乾安(並一章八句)
正冬朝會皇帝初舉酒慶雲再舉酒嘉禾三舉酒
靈芝(並一章八句)
元符二年親祀南郊六變夹鍾宫三奏黃鍾角一奏太
蔟徵一奏姑洗羽一奏常祀皇地祇八變林鍾宫二
奏太蔟角二奏姑洗徵二奏南吕羽二奏感生帝降
神六變夹鍾宫三奏大安五方帝青帝降神六變夹
鍾宫三奏黃鍾角一奏太蔟徵一奏姑洗羽一奏高安
赤帝降神六變夹鍾宫三奏高安黃帝降神六變
夹鍾宫三奏高安白帝降神六變夹鍾宫三奏高安
黑帝降神六變夹鍾宫三奏高安太廟朝饗迎神
九變黃鍾宫三奏大吕角二奏太蔟徵二奏應鍾羽二
奏興安常饗太廟迎神九變黃鍾宫三奏大吕角二
奏太蔟徵二奏應鍾羽二奏興安親祀眀堂降神六
變夹鍾宫三奏黃鍾角一奏太蔟徵一奏姑洗羽一奏
誠安景靈宫薦饗降聖六變夹鍾宫三奏黃鍾角一
奏太蔟徵一奏姑洗羽一奏太安神州地祇迎神八
變林鍾宫二奏寧安太社太稷迎神八變林鍾宫二
奏靈安朝日降神六變夹鍾宫三奏高安夕月降
神六變夹鍾宫二奏高安(已上樂章並不詳具)
先農迎神凝安升降同安奠幣眀安酌獻成
安送神凝安(並一章八句)
文宣王廟迎神凝安初獻升降同安奠幣眀安
酌獻成安(並一章八句)兖國公位酌獻成安送神
凝安舒王位酌獻成安(並一章八句)
武成王廟迎神凝安奠幣眀安酌獻成安(並一章八)
(句)留侯位酌獻送神凝安(一章八句)
高禖降神六變夹鍾宫三奏高安
增上神宗徽號寳冊升殿顯安(一章八句)
大朝會皇帝初舉酒靈芝再舉夀星三舉甘露(各一)
(章八句)
哲宗受傳國寳命官改制樂章凡三章大朝會上夀用
之其一永昌其二神光其三翔鶴(各一章八句)
上太皇太后皇太后皇太妃冊寳皇帝升座乾安
皇帝降座乾安太皇太后升座坤安降座坤安
太尉等奉冊寳出入門正安(各一章八句)
南郊禮成廽仗御樓采茨(一章八句)乾安(二章章八句)
大觀三年製聞喜燕状元以下入門正安第一盞
賓興賢能第二盞於樂辟雍第三盞樂育英材
第四盞樂且有儀第五盞正安之曲(各一章八句)
政和二年鹿鳴燕第一正安第二樂育賢材第
三賢賢好德第四烝我髦士第五利用賓王(各一章八)
(句)
祭九鼎帝鼐降神景安奉饌豐安亞終獻文安
春分蒼鼎亞終獻成安立夏罡鼎迎神凝安亞
終獻成安夏至彤鼎酌獻成安立秋阜鼎酌獻成
安秋分皛鼎亞終獻成安立冬魁鼎迎神凝安
酌獻成安冬至寳鼎奠幣眀安(並一章八句)
鼓吹曲
英宗祔廟導引一章熙寧三年仁宗英宗御容赴西
京會聖宫應天禪院奉安導引一章章惠皇太后神
主赴西京導引一章中太一宫奉安神像導引一章
英宗御容赴景靈宫奉安導引一章
十年南郊皇帝歸青城用降僊臺一曲
元豐二年慈聖光獻皇后發引長行四曲儀仗内
導引一曲警場内三曲六州十二時祔陵歌
(各一首)
三年虞主回京儀仗内導引一曲警場内三曲
六州十二時虞主歌(各一首)
虞主祔廟儀仗内導引一首景靈宫諸廟神御導引
一首
慈孝寺彰德殿遷章獻眀肅皇后御容赴景靈宫衍慶
殿安奉導引一首
神宗皇帝靈駕發引自京至陵所樂曲導引六州
十二時永祐陵歌(各一首)
虞主回京畿樂曲導引六州十二時虞神(各一)
(首)
神主祔廟導引一首
高宗朝郊祀樂章紹興十三年郊祀始命學士院製宫
廟獻饗及圜壇行禮登門肆赦樂章凡五十有八至二
十八年以臣僚有請改定扵是御製樂章十有三及徽
宗元御製仁宗廟樂一共十有四篇餘則分命大臣與
兩制儒館之士一新撰述并懿節别廟樂曲凡七十有
四眀堂親饗時饗祫饗樂章紹興元年太常言眀堂大
禮當用樂章已循次用歌管按譜聲律協請下學士院
製撰扵是翰林學士汪藻以所撰樂章奏御付扵太常
至七年宫廟獻饗始用登歌大樂乃命随樂增製紹興
末升侑徽宗以成嚴父之禮太常復請重加刪潤務令
詞意相叶内出奠幣酌獻等篇
紹興十五年正旦朝會以羣臣固請歸尊慈極始用樂
樂章十
紹興十一年皇帝發皇太后冊寳
十三年皇帝發皇后冊寳(樂章並如中興前)
冬至圜丘祀昊天上帝(紹典中分館職撰一十七曲)孟春祈榖(紹興)
(中分館職撰三曲)孟夏雩祀(紹興中分館職撰一曲)季秋大饗眀堂
(紹興中分館職撰一十五曲)
祀神州地祇(紹興中分館職撰一十六曲)朝日夕月(紹興中分館職撰各)
(十曲)風師(紹興中館職撰六曲)雨師雷師(紹興中分館職撰七曲)太社
太稷(紹興中分館職撰一十七曲)親饗先農(紹興中學士院撰一十二曲)親
耕籍田(紹興十六年學士院撰七曲)先蠶(紹興中分館職撰六曲)
蜡祭東方百神(紹興中分館職撰一十四曲)西方百神(紹興中分館職撰一)
(十四曲)南方百神(乾道中分館職撰七曲)北方百神(乾道中分館職撰七)
(曲)
釋奠至聖文宣王迎神用凝安黃鍾為宫大吕
為角大蔟為徵應鍾為羽初獻盥洗用同安
陞殿奠幣用眀安捧爼用豐安文宣王位酌獻
用成安兖國公酌獻(曲名同文宣王)鄒國公酌獻(曲名同文宣王)
亞終獻用文安(三位並用此章)徹爼用娱安送神(曲名同迎)
(神)
昭烈武成王(紹興初分館職撰七曲)感生帝(紹興中分命館職撰一十六曲)
高禖(紹興十七年學士院撰一十曲)九宫貴神(紹興中分館職撰十一曲)火祀
熒惑(紹興中分館職撰一十二曲)出火大辰(紹興中分館職撰一十二曲)納
火大辰(紹興中分館職撰一十二曲)祚德廟(紹興中分館職撰八曲)
祀五帝青帝赤帝黃帝白帝黑帝(紹興中分館職)
(撰一十二曲)
祀五方嶽鎮海瀆東方南方中央西方北
方(紹興中分館職撰各九曲)
孝宗朝郊廟樂章並遵用高宗朝所製其重加刪潤者
凡七章是時翼祖廟係祧酌獻樂不復用欽宗升祔及
製廟樂雖在紹興末年至是始奏扵廟云
孝宗時郊祀前二日朝獻景靈宫樂曲並同郊祀除陞
殿還大次二章再加刪潤外有製撰不同者凡八章
眀堂親饗樂曲並同高宗朝其上帝奠幣地祇奠幣上
帝酌獻太祖酌獻皇帝入小次亞獻送神還大次各有
刪潤
乾道七年皇帝恭上太上皇帝太上皇后尊號冊寳樂
章三十三首
乾道七年冊命皇太子樂章四首
光宗朝樂章並遵孝宗朝所用其别廟樂改撰二篇眀
堂未嘗親饗寧宗朝郊廟樂章除遵用高宗御製十三
章外多更撰新篇其景靈官降聖太廟迎神圜壇降聖
四聲迭奏舊皆四聲同一歌辭今始随所奏聲各撰一
曲其三朝朝獻樂章詣飲福位舊與升殿同終獻舊典
與亞獻同朝饗樂章詣室舊與升殿同還位舊與入門
同亞終獻亦同今並各製一篇僖宣二祖既祧不復用
廟樂孝宗光宗皆用祔廟後撰樂章祫祭樂章僖祖東
向昭穆以次設十二幄慶元始祧僖宣别為廟而就饗
奏樂云
寧宗時姜䕫進太樂議其議登歌當與奏樂相合周官
歌奏取隂陽相合之義歌者登歌徹歌是也奏者金奏
下管是也奏六律主乎陰聲不同而德相合也自唐以
来始失之故趙謹言云祭祀有下奏太蔟上歌黃鍾俱
是陽律既違禮經抑乖會合今太常樂曲奏夹鍾者奏
陽歌陰其合宜歌無射乃或奏大吕奏函鍾者奏陰歌
陽其合宜歌蕤賓乃或歌應鍾奏黃鍾者奏陽歌陰其
合宜歌大吕乃雜歌夷則夹鍾仲吕無射矣苟欲合天
人之和此所當改其議祀享惟登歌徹豆當歌詩古之
樂或奏以金或吹以管或吹以笙不必皆歌詩周有九
夏鐘師以鐘鼓奏之此所謂奏以金也大祭祀登歌既
畢下管象武管者簫箎篴之屬象武皆詩而吹其聲此
所謂吹以管者也周六笙歌自南陔皆有聲而無其詩
笙師掌之以供祭饗此所謂吹以笙者也周升歌清廟
徹而歌雍詩一大祀惟兩歌詩漢初此制未改迎神曰
嘉至皇帝入曰永至皆有聲無詩至晉始失古制既登
歌有詩夕牲有詩饗神有詩迎神送神又有詩隋唐至
今詩歌愈富樂無虚作謂宜倣周制除登歌徹歌外繁
文當刪以合乎古其議作鼓吹曲以歌祖宗功德古者
祖宗有功德必有詩歌七月之陳王業是也歌扵軍中
周之愷樂愷歌是也漢有短簫鐃歌之曲凡二十二篇
軍中謂之騎吹其曲曰戰城南聖人出之類是也魏因
其聲製為克官渡等曲十有二篇晉亦製為征遼東等
曲二十篇唐柳宗元亦嘗作為鐃歌十有二篇述高祖
太宗功烈我朝太祖太宗平僣偽一區宇真宗一戎衣
而却強敵仁宗海涵春育德如堯舜高宗再造大功上
儷祖宗願詔文學之臣追述功業之盛作為歌詩使知
樂者協以音律領之太常以播扵天下䕫乃自作聖宋
鐃歌曲宋受命曰上帝命平上黨曰河之表定維揚曰
淮海清取湖南曰沅之上得荆州曰皇威暢取蜀曰蜀
土邃取廣南曰時雨霈下江南曰望鍾山吴越獻國曰
大哉仁漳泉獻土曰謳歌歸克河東曰伐功繼征澶淵
曰帝臨墉美仁治曰維四葉歌中興曰炎精復凡十有
四篇上扵尚書省書奏詔付太常
文獻通考卷一百四十三
