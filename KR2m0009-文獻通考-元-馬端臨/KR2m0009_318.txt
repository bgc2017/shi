文獻通考卷三百十八
鄱陽馬端臨貴與著
輿地考四
古揚州
禹貢曰淮海惟揚州(北距淮東南距海舊曰南距海今改為東南具註序目篇)彭蠡
既瀦陽鳥攸居(彭蠡澤名今在潯陽郡彭澤縣水所停日瀦陽鳥隨陽之鳥也言彭蠡之水既)
(聚則陽鳥所共居之陽鳥鴻鴈之屬)三江既入震澤底定(三江謂北江中江南江也震澤)
(吳太湖名今吳興郡界底致也)篠簜既敷(篠箭竹簜大竹也敷謂布地而生)草夭木喬
(夭盛貌喬高也夭音於驕反)厥土塗泥(地界濕)島夷卉服(海曲謂之島夷海中之夷)
(卉服絺葛之屬也卉許貴反)沿於江海逹於淮泗(順流而下曰沿沿江入海自海入淮)
(自淮入泗)舜置十二牧揚州其一周禮職方曰東南曰揚州
其山曰會稽(今在會稽郡山隂縣)藪曰具區川曰三江浸曰五湖
(川水之通流者也五湖在吳郡吳興晉陵三郡)其利金錫竹箭民二男五女畜
宜鳥獸(鳥孔雀翡翠之屬獸犀象之屬)榖宜稻揚州以為江南之氣躁
勁厥性輕揚亦曰州界多水水波揚也在於天官斗則
吳之分野(漢之會稽九江丹陽章郡廬江廣陵六安臨淮皆其分也今廣陵淮隂鍾離夀春永陽歷)
(陽廬江同安宣城丹陽晉陵吳郡吳興餘杭新定新安會稽餘姚臨海縉雲永嘉東陽信安鄱陽潯陽章郡臨)
(川廬陵宜春南康建安長樂清源漳浦臨汀等郡地也按吳國之分雖強盛之時殊不全得揚州之地今配星)
(次且約漢書其歷代所屬則各具於諸郡)兼得楚及南越之交(漢之江夏汝南地今蘄春)
(弋陽宜屬楚漢之南海之地今潮陽宜屬越之地)亦古流服之國春秋時屬吳
越二國越滅吳盡并其地戰國時屬楚秦兼天下置郡
此為九江(今廣陵淮隂鍾離夀春永陽歷陽廬江同安蘄春弋陽鄱陽章郡臨川廬陵南康宜春等)
(郡是)障(今宣城新安新定丹陽郡之西境及吳興郡之西境皆是)會稽(今丹陽郡之東境晉陵吳郡餘)
(杭會稽餘姚東陽信安縉雲臨海永嘉吳興郡之東境皆是)閩中(今建安長樂清源漳浦臨汀等郡皆)
(是)南海郡之東境(今潮陽郡是)漢改九江曰淮南國及封皇
子長為淮南王封劉濞為吳王二國盡得揚州之地武
帝置十三州此為揚州(領郡六)後漢因之(理歷陽漢末移理夀春劉繇又)
(移理曲阿歷陽夀春並今郡縣曲阿今丹陽郡丹陽縣濞疋備反)三國時淮南屬魏而
江南屬吳也魏晉亦置揚州(理夀春平吳領郡十八理建業今丹陽郡江寧縣)
元帝度江揚州遂為王畿領江東浙江地宋孝武分浙
江東為東揚州後罷揚州以其地為王畿而東揚州直
云揚州尋復舊(領郡十八理建康即建業順帝改刺史曰牧)又分置南兖州
(領郡九理廣陵)南徐州(領郡十七理京口今丹陽郡)南荆河州(領郡十三理歷陽)江
州(領郡九理湓陽)齊並因前代唯徙置豫州(領郡理夀春)北兖州(領郡)
(七理淮隂今郡)北徐州(領郡五理鍾離今郡)梁陳分裂不可詳焉唐分置
十五部此為淮南道(廣陵廬江蘄春同安永陽鍾離夀春淮隂歷陽弋陽)江南道
(丹陽晉陵吳郡餘杭會稽餘姚東陽新定信安吳興縉雲臨海永嘉新安長樂清源建安臨汀漳浦潮陽)江
南西道(宣城章郡鄱陽南康臨川廬陵潯陽宜春)五代淮南江東西為南唐
兩浙為吳越閩為王氏其後南唐取閩至宋開寳八年
取南唐太平興國三年吳越納土始盡有揚州之地為
淮南東西路浙東西路江東西路福建路
揚州人性輕揚而尚鬼好祀每王綱解紐宇内分崩江
淮瀕海地非形勢得之與失未必輕重故不暇先爭然
長淮大江皆可距守(吳晉宋齊梁陳皆緣江淮要害之地置兵)閩越遐阻僻
在一隅憑山負海難以德撫(漢武帝時朱買臣上言東越王數反居泉山之上一)
(人守險千人不得上)永嘉之後帝室東遷衣冠避難多所萃止藝
文儒術斯之為盛今雖閭閻賤品處力役之際吟詠不
輟蓋亦因顔謝徐庾之風焉
古揚州歷代沿革之圖
春秋時可考者十二國
吳越楚(東境是)舒黃弦蓼巢蔣六
桐鍾離
秦時為郡五
九江郡障郡閩中郡會稽郡南海郡(東境是)
漢時為郡國七縣九十七
廬江郡十二縣(舒安)(居巢潯陽)(龍舒皖臨湖陵雩婁滋襄灊湖松)
(樅陽)
九江郡十五縣(夀春邑歷陽)(逡遒當塗)(成德鍾離)(槖臯合肥)(隂陵東城)
(博鄉)(曲陽)(建陽)(全椒)(阜陵)
會稽郡二十六縣(吳羡曲阿暨鳥傷錫毘陵隂餘暨章陽諸無山句)
(太丹徒烏餘姚鄮婁餘上虞鄞海鹽塘剡富由拳冶末程杭錢春)
(回浦)
丹陽郡十七縣(宛陵故鄣)(於潜句容)(江乘丹春榖石秣陵湖涇陽城)
(熟)(陵陽)(蕪湖)(黟)(凓陽)(歙)(宣城)
豫章郡十八縣(南昌餘汗)(廬陵柴桑)(彭澤贛鄱陽淦歷陵城艾新南)
(平建成)(宜春)(海昏)(雩都)(鄔陽)(南壄)(安)
廣陵國四縣(廣陵)(江都)(高郵)(平安)
六安國五縣(六)(蓼)(安豐)(安風)(陽泉)
臨淮郡(南境縣見徐州)
江夏郡(東境是縣見荆州)
南海郡(東境是縣見南粤)
晉時為郡國二十二縣二百有五
廣陵郡八縣(淮隂浦射陽都輿淮江)(海陽)(廣陵)(鹽瀆)
臨淮郡十縣(盱眙淮東陽司高山下贅其徐潘旌郵陵吾相)(高)
淮南郡十六縣(夀春阿成德陽下蔡椒義城陵西曲陽平歷全阜鍾離)
(合肥)(逡遒)(隂陵)(當塗)(東城)(烏江)
廬江郡十縣(陽泉襄舒湖安)(灊舒皖六潯陽龍)(居巢)(臨)
弋陽郡七縣(西陽弋陽)([車犬])(蘄春)(邾)(西陵)(期思)
丹陽郡十一縣(建鄴永世)(江寧溧陽)(丹陽江乘)(于湖句容)(蕪湖湖熟)
(秣陵)
宣城郡十一縣(宛陵懷安)(宣城石城)(陵陽春安吳廣臨城寧涇榖德)
(國)
新安郡六縣(始新)(遂安)(黟)(歙)(海寧)(黎陽)
鄱陽郡八縣(廣晉葛鄱陽晉樂安陵陽興)(餘汗)(鄡陽)(歷)
毘陵郡七縣(丹徒無曲阿陽錫)(武進)(延陵)(毘陵)(既)
吳郡十一縣(吳桐嘉興建海鹽夀鹽官海錢塘婁富陽廬德昌虞)
吳興郡十縣(烏程故臨安安餘杭原武康長東遷潜鄣吉鄉城)(於)
會稽郡十縣(山隂始寧)(上虞永餘姚諸句章剡興暨)(鄞)(鄮)
臨海郡八縣(章安安臨海横始豐陽固陽)(永寧)(寧海)(松)
東陽郡九縣(長山豐永康定烏傷遂吳寧安安陽昌)(太末)(信)
豫章郡十六縣(南昌康海昏豐新淦永建城建望蔡吳艾樂城修昌)
(平)(豫章)(彭澤)(新吳)(宜豐)(鍾陵)
臨川郡十縣(臨江宜西豐安南城西東興新南豐城黃浦寧建)(永)
廬陵郡十縣(西昌遂高昌吉石陽興巴邱陽南野昌興陽平豐)(東)
安成郡七縣(平都廣宜春鄉興)(新喻)(永新)(安福)(萍)
南康郡五縣(贛)(雩都)(平固)(南康)(揭陽)
晉安郡八縣(原豐晉新羅温宛平江安麻)(同安)(侯官)(羅)
建安郡七縣(建安延吳興武平)(東平)(建陽)(將樂)(邵)
隋時為郡二十七縣一百二十二
江都郡十六縣(江陽安宜)(江都山陽)(海陵盱眙)(寧海鹽城)(高郵清流)
(全椒)(六合)(永福)(句容)(延陵)(曲阿)
鍾離郡四縣(鍾離)(定遠)(化明)(塗山)
淮南郡四縣(夀春)(安豐)(霍邱)(長平)
弋陽郡六縣(光山思)(樂安)(定城)(殷城)(固始)(期)
歷陽郡二縣(歷陽)(烏江)
廬江郡七縣(合肥開化)(廬江)(襄安)(慎)(霍山)(渒水)
同安郡五縣(懷寧)(宿松)(太湖)(望江)(同安)
蘄春郡五縣(蘄春)(浠水)(蘄水)(黃梅)(羅田)
丹陽郡三縣(江寧)(當塗)(溧水)
宣城郡六縣(宣城)(涇)(南陵)(秋浦)(永世)(綏安)
新安郡三縣(休寧)(歙)(黟)
鄱陽郡三縣(鄱陽)(餘千)(弋陽)
毘陵郡四縣(晉陵)(江隂)(無錫)(義興)
吳郡五縣(吳)(崑山)(常熟)(烏程)(長城)
遂安郡三縣(雉山)(遂安)(桐廬)
餘杭郡六縣(錢塘康)(富陽)(餘杭)(於潜)(鹽官)(武)
永嘉郡四縣(括蒼)(永嘉)(松陽)(臨海)
會稽郡四縣(會稽)(句章)(剡)(諸暨)
東陽郡四縣(金華)(永康)(鳥傷)(信安)
豫章郡四縣(豫章)(豐城)(建昌)(建城)
九江郡二縣(湓城)(彭澤)
臨川郡四縣(臨川)(南城)(崇仁)(邵武)
廬陵郡四縣(廬陵)(太和)(安福)(新淦)
宜春郡三縣(宜春)(萍鄉)(新喻)
南康郡四縣(贛)(虔化)(雩都)(南康)
建安郡四縣(閩)(建安)(南安)(龍溪)
義安郡五縣(海陽)(程鄉)(潮陽)(海寧)(萬川)
唐時為州四十一縣二百有九
揚州七縣楚州五縣濠州三縣夀州五縣滁
州三縣和州三縣廬州五縣舒州五縣蘄州
四縣光州五縣宣州十縣昇州四縣池州四
縣歙州六縣饒州五縣信州四縣潤州六縣
常州五縣蘇州七縣湖州五縣杭州八縣
睦州六縣越州七縣明州四縣台州五縣處
州六縣温州四縣婺州七縣衢州四縣江州
三縣洪州七縣撫州四縣吉州五縣袁州三
縣虔州七縣建州五縣福州十縣泉州四縣
漳州三縣汀州三縣潮州三縣
宋時為州五十九縣二百有九
揚州三縣泰州四縣通州二縣真州二縣高
郵軍二縣楚州四縣濠州二縣夀州五縣滁
州三縣和州三縣廬州三縣無為軍三縣舒
州五縣蘄州四縣光州四縣寧國府六縣建
康府五縣池州六縣太平州三縣廣德軍二縣
徽州六縣饒州六縣信州六縣鎮江府四縣
常州四縣江隂軍一縣平江府五縣嘉興府
四縣湖州六縣臨安府九縣嚴州六縣紹興
府八縣慶元府六縣台州五縣處州六縣温
州四縣婺州七縣衢州五縣江州五縣南康
軍三縣隆興府八縣撫州四縣吉州八縣袁
州四縣贛州十縣瑞州三縣建昌軍四縣臨
江軍三縣南安軍三縣建寧府四縣福州十一
縣泉州七縣漳州四縣汀州六縣南劒州五
縣邵武軍四縣興化軍三縣潮州三縣梅州
一縣
揚州春秋時屬吳故左傳云吳城䢴溝(䢴音寒)以通江
淮是也吳滅屬越越滅屬楚秦滅楚屬九江郡漢為廣
陵國後屬荆國後更屬吳景帝更名江都國武帝更名
廣陵國後漢為廣陵郡魏為重鎮(文帝黃初六年征吳幸廣陵故城臨江觀)
(兵見江濤歎曰天所以限南北也使張遼乘舟與曹休至海陵是歲遼薨於江都)後屬吳(孫亮建興)
(二年使衛尉馮朝城廣陵)晉亦為廣陵郡東晉末以廣陵控接三齊
故青兖二州刺史皆鎮於此宋亦置廣陵郡文帝兼置
南兖州(領郡九理於此)齊並因之梁亦曰南兖州北齊改為東
廣州復曰南兖州後周改為吳州隋初為揚州置總管
府煬帝初府廢又為江都郡後帝徙都而喪國焉(煬帝置江)
(都太守秩與京尹同)唐初為兖州後改為䢴州後又改為揚州為
大都督府其後或為廣陵郡屬淮南道置大都督淮南
節度領縣七(江都六江陽揚海陵天高郵合子長)吳改江都府置
興化縣南唐以海陵興化二縣屬泰州周復為大都督
節度宋因之屬淮東路開寳四年以高郵置軍雍熙二
年以揚子屬建安軍至道二年又以六合隸建安元祐
初領淮南東路兵馬鈐轄中興後本路安撫及兩淮制
置司貢白苧布莞席銅鏡領縣三治江都江都(隋縣)
(有蕪城吳公臺雷塘)廣陵(唐江陽縣南唐改有召伯埭䢴溝熙寧五年廢入江都)天長(唐縣偽唐)
(置建武軍又改雄州周改天長軍宋至道時軍廢為縣有瓜步山六合山赤岸山石梁山中興後割隸盱眙軍)
泰州本唐揚州海陵縣南唐置州以揚州之興化楚
州之鹽城二縣來屬周為團練宋降為軍事屬淮東路
後復以鹽城隸楚州貢隔織領縣四治海陵海陵
(漢縣有孤山大海運河)興化(偽吳縣有千人湖)泰興(偽唐縣乾德二年移治柴墟鎮)如臯
(偽唐縣)
通州本唐鹽亭場南唐立為静海制置院周陞為静
海軍屬揚州俄改為州析其地為静海海門二縣以隸
焉州之東北正係海口南接大江宋因之屬淮東路
貢獐皮鹿皮鰾膠領縣二治静海静海(周縣有狼山蔡港餘慶石)
(港西寨五寨)海門(周縣)
真州本唐揚州揚子縣之白沙鎮南唐改迎鑾鎮宋
乾德二年陞為建安軍雍熙二年以永正來屬至道二
年又以六合隸焉大中祥符六年建為真州貢麻紙
領縣二治永正永正(唐揚子縣偽唐改後復為揚子有運河淮子河)六合(隋縣)
(有瓜步山六合山楊葉山赤岸山石梁溪)
高郵軍本唐揚州高郵縣宋開寳四年建為軍屬淮
東路地形四隅皆低為沮洳蒲葦之澤城基特高狀如
覆盂建炎二年陞為承州割泰州興化來隸領縣二治
高郵高郵(漢縣)興化(見泰州下)
楚州春秋時屬吳吳將伐齊自廣陵掘江通淮即此
也戰國時屬楚秦屬九江郡漢屬臨淮郡後漢屬廣陵
郡下邳國晉屬臨淮廣陵二郡地東晉為重鎮(元帝以劉隗屯)
(守)穆帝時中郎將荀羡北征詩序云淮隂舊鎮地形都
要水陸交通易以觀釁沃野有開殖之利方舟運漕無
地屯兵乃營立城池焉安帝時立山陽郡宋因之齊扼
清泗臨淮守險有平陽石鼈田稻豐饒其後僑立兖州
齊郡因以兖州為重鎮梁初得之後入後魏隋初廢山
陽郡後置楚州煬帝初州廢并入江都郡唐武德四年
為東楚八年改為楚州或為淮隂郡屬淮南道領縣五
(山陽淮鹽城安盱眙隂宜)吳順化軍節度南唐以鹽城屬泰州
周為防禦宋乾德元年以盱眙屬泗州開寳九年以鹽
城還隸屬淮東路建炎間金人陷揚承二鎮楚勢孤危
紹興以來屢戰屢失末年乃復寳慶間以逆全之亂降
為淮安軍又以寳應縣為寳應州貢紵布領縣四治
山陽山陽(漢射陽縣地有石鼈淮水漣河)淮隂(唐縣有淮水沙河鹽瀆)寳應(本安)
(宜縣唐寳應年間改冇運河白水陂)鹽城(唐縣有射陽湖九鹽場)
濠州春秋末鍾離子之國昔禹會諸侯於塗山即其
地也(今鍾離縣西百里有塗山是也左傳註曰山在夀春縣東北太康地記云塗山古當塗國應劭曰禹)
(所聚會塗山侯國即此也舊有當塗縣晉安帝立馬頭郡北齊因之隋改為塗山縣今廢)魯成公時
叔孫僑如會吳於鍾離昭公時楚子為舟師以略吳疆
吳遂滅巢及鍾離而還楚平王時吳之邊邑卑梁女子
與楚邊邑鍾離小僮爭桑兩家交怒相攻遂滅卑梁人
卑梁大夫怒發邑兵攻鍾離楚王聞之怒發國兵滅卑
梁吳王聞之大怒亦發兵使公子光攻楚遂滅鍾離居
巢楚恐而城郢則鍾離互為吳楚之邊邑戰國時屬楚
秦屬九江郡二漢因之晉初屬淮南郡後僑置徐州安
帝時置鍾離郡宋齊因之兼置徐州(領郡理於此)亦為重鎮
(明帝時頻為後魏攻圍徐州刺史蕭惠休蕭坦守不下而退)梁因之北齊改鍾離郡
為西楚州隋改曰濠州(因濠水為名濠音豪)煬帝復置鍾離郡唐
為濠州或為鍾離郡屬淮南道領縣三(鍾離定招義遠)宋乾
德元年以招義屬泗州為團練屬淮西路乾道初移戍
藕塘開禧城定遠嘉定復舊貢絹糟魚領縣二治鍾
離鍾離(漢舊縣有袁術所築荆山堰及梁武帝築浮山堰基有濠水莊周觀魚處)定遠(漢曲)
(陽縣有古隂陵城即漢兵追項羽羽失道之所)
夀州戰國時楚地秦兵擊楚楚考烈王東徙都夀春
命曰郢即此地也(今郡羅城即考烈王所築今郡子城即宋武帝所築)秦滅楚虜
王負芻其地為九江郡(江自廬江分為九道)後項羽封英布為九
江王都六即此也漢高帝更名淮南國武帝復為九江
郡後漢因之兼置揚州(領郡六理於此袁術為曹公所擊敗奔九江後遂僭號以九江)
(太守為淮南尹)魏曰淮南郡仍舊揚州為重鎮(毌邱儉諸葛誕為刺史皆鎮於)
(此)三國時江淮為戰爭之地其間數百里無復人居晉
平吳其人各還本故復立為淮南郡兼置揚州(領郡十八理於)
(此其後中原亂胡寇屢南侵又以蘇峻祖約之亂淮南人南渡江者轉多乃於江南僑立淮南郡及當塗逡遒)
(等縣逡七循反遒音秋)東晉亦為重鎮(明帝時祖約為守後陷石勒季龍死後復理之今郡)
(西十五里即謝元破苻融之處晉伏滔云彼夀春者南引汝潁之利東連三吳之富北接梁宋平途不過七日)
(西接陳許水陸不出千里外有江湖之阻内冇淮淝之固龍泉之陂良田萬頃舒吳之貢利盡蠻越也)宋
屬淮南郡(初晉元帝永昌中荆河州刺史祖約鎮於此後或理江北或理江南無定所也至宋義熙)
(十二年劉義慶又鎮此以撫邊荒扞禦疆場)齊因之兼置荆河州(領郡理於此)為
重鎮(齊高帝初遣垣崇祖鎮夀陽謂之曰我新冇天下後魏必以送劉昶兵為辭夀春賊之所衝深為之)
(備俄而魏大將王肅送劉昶兵二十萬掩至而敗還)後魏曰揚州(蕭齊東昏永元初守將裴叔業)
(以城叛降後魏)梁置南荆河州(武帝普通七年剋之擒魏將李憲尋改為南荆河州)後周
曰揚州隋文帝改曰夀州煬帝初復為郡唐為夀州或
為夀春郡屬淮南道領縣五(夀春盛安豐霍霍邱唐山)吳忠正
軍節度周以潁州下蔡來屬徙州治焉在淮北宋因之
開寳中廢霍山盛唐政和六年陞為夀春府屬淮西路
以府之六合縣(即霍山)為六安軍中興後下蔡沒於金以
安豐縣為軍四縣并隸焉貢葛布石斛領縣五治下
蔡下蔡(古蔡國唐縣有硤石山)夀春(隋縣冇八公山淮水淝水)安豐(漢縣有芍陂灌)
(水九井蓼城)霍邱(隋縣有安陽山豐水決水)六安(唐縣冇霍山大别山)
滁州戰國時屬楚秦及二漢九江郡之地晉屬淮南
郡宋屬新昌郡齊置南譙郡梁屬南譙州梁末屬北齊
兼置新昌郡又徙南譙州於新昌即今郡是也隋初廢
新昌郡改南譙為滁州煬帝初州廢併其地入江都郡
唐復置滁州或為永陽郡屬淮南道領縣三(宋同)宋因之
屬淮東路貢絹領縣三治清流清流(隋縣有清流水滁水瑯琊)
(山)全椒(漢縣梁置北譙郡北齊改為臨滁郡隋復為縣)來安(即唐永陽縣偽唐改有石山來安水)
和州戰國時楚地秦屬九江郡二漢因之漢末兼置
揚州(領郡六自夀春徙治於此)吳為重鎮(築濡湏塢魏屢攻圍不拔)晉為淮南郡
地東晉為歷陽郡宋因之兼置南豫州(領郡十三治於此)齊梁
並因之梁末屬北齊置和州及歷陽郡隋煬帝初州廢
而歷陽郡如故唐復為和州或為歷陽郡屬淮南道領
縣三(宋同)宋屬淮西路建炎後為姑熟金陵藩屏北距北
界二百二十五里貢紵布練布領縣三治歷陽歷
陽(漢縣有濡湏水合山古梁山寨)烏江(本鳥江亭漢東城縣梁置江都郡北齊改為密江郡陳臨江郡)
(後周鳥江郡隋後為縣冇項亭)含山(唐縣有大峴亭)
廬州古廬子國春秋舒國之地昔成湯放桀周芮伯
命巢左傳曰自廬以往又曰徐人取舒(舒國今舒城縣)皆此地
也戰國時屬楚地秦屬九江郡漢為廬江九江二郡後
漢亦然魏為重鎮(使張遼守之孫權率十萬衆攻圍遼以八百人破之)明帝時以
滿寵都督揚州諸軍鎮於此(寵上表言合肥西北三十里有竒險可依更立城名)
(新城孫權欲攻圍新城以其遠水積二十餘日不敢下船而退)晉為淮南廬江二郡地
梁置汝隂郡及南豫州尋改為合州為重鎮隋初為廬
江州煬帝初州廢置廬江郡唐為廬州或為廬江郡屬
淮南道領縣五(合肥江慎舒巢廬城)吳昭順軍節度周改保
信軍宋因之屬淮西路太平興國三年以巢廬江二縣
置無為軍中興後置本路安撫使貢紗絹蠟石斛領
縣三治合淝合淝(漢縣夏水出城又東與淝水合入巢湖有濡湏水北齊分置北陳郡)
慎(楚白公勝邑隋縣有滁水)舒(古舒國唐縣有龍舒水)
無為軍宋太平興國三年以廬州巢縣無為鎮建為
軍以巢廬江二縣來屬屬淮西路貢絹領縣三治無為
無為(有梅山江水焦水)巢(古巢伯國漢居巢縣有東關山居巢山直湖)廬江(漢龍舒縣)
(隋改今名)
舒州古皖國也(春秋時有皖國史記皖夏姓臯陶之後)亦舒國之地(說見)
(廬州)戰國時屬楚秦屬九江郡二漢屬廬江郡獻帝時吳
克皖城遂為重鎮晉安帝置晉熙郡宋齊皆因之梁置
豫州後改為晉州北齊改曰江州陳又曰晉州隋初曰
熙州煬帝置同安郡唐為舒州或為同安郡屬淮南道
領縣五(宋同)宋屬淮西路為德慶軍節度紹興十七年改
安慶軍慶元元年陞為府貢白紵白术領縣五治懷
寧懷寧(晉縣冇天柱山皖水)宿松(隋縣有雷水江水自鄂陵分為九𣲖會於此縣界洲上三)
(百餘里合流謂之九江口東得武林洲即桑落洲之尾)望江(漢皖縣地晉大雷戍在此陳置大雷郡)
太湖(隋縣有司空山太湖)桐城(唐縣有盛唐山大江樅陽水)
蘄州春秋以來皆楚地秦屬九江郡二漢屬江夏郡
吳為蘄春郡晉省屬弋陽郡北齊置雍州後周改曰蘄
州隋煬帝初州廢置蘄春郡唐復為蘄州或為蘄春郡
屬淮南道領縣四(宋同)宋屬淮西路元祐八年又以蘄水
縣石橋鎮為羅田縣貢紵布簟領縣五治蘄春蘄
春(漢縣北齊置齊昌郡有新水温水)黃梅(隋縣冇黃梅水)蘄水(唐縣有蘭溪水)廣濟(唐縣)
(有蔡山出大龜又有積布山青林湖)
光州春秋時黃國也亦弦國之地(魯僖公五年楚人滅弦弦在弋陽[車犬])
(縣[車犬]徒計反)秦屬九江郡二漢屬汝南江夏二郡魏分置弋
陽郡晉齊皆因之梁末置光州後魏置弋陽郡北齊為
南郢州後周為淮南郡隋煬帝初為弋陽郡唐為光州
或為弋陽郡屬淮南道領縣五(定城仙固始殷光山居城)宋廢
商水縣入固始屬淮西路為光山軍節度紹興末改蔣
州尋復舊貢石斛葛布領縣四治定城定城(古黃國漢)
(弋陽縣故城有淮水)光山(古弦國漢西陽縣晉光城縣有光山柴水)固始(楚孫叔敖所封寝邱之地)
(北齊置北建州後周置澮州)仙居(古弦子國唐縣)
寧國府春秋時屬吳後屬越越滅屬楚秦屬障郡二
漢為丹陽郡吳為重鎮(孫皓時以何植為牛渚督晉師來伐遣王渾向牛渚)晉武
帝分置宣城郡(丹陽郡移於建康是也)宋齊梁陳皆因之陳以為
重鎮隋平陳廢郡置宣州煬帝改為宣城郡唐為宣州
或為宣城郡屬江南道領縣十(宣城當涇平塗)(溧水南陵)(太綏)
(安陽寧國陽溧青)吳寧國軍節度使南唐分入江寧而此州
領縣六宋因之屬江東路開寳末以廣德蕪湖繁昌來
屬太平興國二年以蕪湖繁昌屬太平州四年以廣德
置軍乾道二年升為寧國府貢紵布黃連筆領縣六
治宣城宣城(漢縣有昭亭山句溪)涇(漢縣冇涇水)南陵(梁縣冇漳淮水)寧國
(唐縣)太平(唐縣)旌德(唐縣)
建康府本潤州江寧縣唐至德二載以縣置昇州上
元二年廢光啟三年復以潤之上元句容宣之溧陽溧
水四縣置昇州屬江南道吳為金陵府南唐改江寧府
置蕪湖銅陵繁昌三縣又以宣州之當塗廣信來屬尋
以當塗為雄遠軍復以池州之青陽來屬宋平江南復
為昇州節度以廣德蕪湖繁昌屬宣州青陽銅陵屬池
州天禧二年陞為江寧府建康節度屬江東路建炎三
年改為建康府即府治建行宫沿江置江東安撫制置
司貢筆領縣五治上元江寧上元(唐縣有蔣山雞籠山方山幕府)
(山青溪元武湖)江寧(唐縣有慈姥山鳳臺山秦淮白鷺洲)溧陽(漢縣有平陵山二鶴山)溧水
(隋縣有丹陽湖石臼湖)句容(漢縣有茅山鎮天禧間改名常寧有茅山華陽洞)
池州本宣州地唐武德四年以宣州之秋浦南陵二
縣置貞觀元年州廢縣還隸宣州永泰元年復析宣州
之秋浦青陽饒州之至德(即建德)置屬江南道領縣四(秋浦)
(陽至德埭青石)南唐為康化軍節度後為軍事以青陽隸
江寧開寳末以昇州之青陽銅陵江州之東流三縣來
屬屬江東路貢紙紅白薑領縣六治貴池貴池(隋秋)
(浦縣吳改有秀山貴池)青陽(唐天寳中析涇南陵秋浦置有九華山五溪水)建德(唐析鄱陽秋浦)
(置至德縣隸饒州吳改今名)石埭(唐析青陽秋浦置)銅陵(南唐縣有銅官山)東流(南唐)
(縣)
太平州本宣州地南唐於江寧當塗置新和州後改
雄遠軍宋開寳八年改平南軍太平興國二年陞為太
平州又以宣州之蕪湖繁昌二縣隸焉屬江東路貢
紗領縣三治當塗當塗(晉縣有牛渚山采石磯九井山姑熟溪)蕪湖(南唐)
(縣)繁昌(南唐縣有大江)
廣德軍本宣州廣德縣地宋太平興國四年建為軍
端拱元年以郎步鎮為建平縣隸焉屬江東路貢茶
芽領縣二治廣德廣德(唐縣冇丹井山桐水)建平(宋縣有南渏湖)
徽州春秋時屬吳後屬越越滅屬楚秦屬障郡二漢
屬丹陽郡吳孫權分丹陽立新都郡晉平吳改曰新安
宋齊並因之隋平陳置歙州煬帝初州廢置新安郡唐
為歙州或為新安郡屬江南道領縣六(宋同)宋屬江東路
宣和三年改為徽州貢白紵紙領縣六治歙歙(漢縣)
(有靈山)休寧(隋縣冇浙溪水)績溪(唐析歙縣置有三天子障山)黟(隋縣)祈門(唐析黟及)
(饒之浮梁置)婺源(唐縣有婺水)
饒州春秋時楚之東境後屬吳楚昭王時吳伐楚取
番是也戰國屬楚秦屬九江郡二漢屬豫章郡吳主孫
權分置番昜郡(初治番昜縣後徙治吳芮故城)晉宋齊因之梁置吳州
陳廢隋置饒州(以其産物豐饒)煬帝初置番昜郡唐復為饒州
或為番昜郡屬江南道領縣五(番昜餘樂平浮弋陽干梁)乾元
元年以弋陽屬信州南唐置德興縣宋端拱元年陞安
仁場為縣屬江東路貢麩金竹簟領縣六治番昜
番昜(漢縣有番江彭蠡湖)餘干(漢餘汗縣隋改今名有餘干水)浮梁(唐縣有新昌水)樂平
(唐縣有樂安江)德興(南唐縣有銀山洎溪)安仁(宋縣有安仁港)
信州唐乾元元年析饒州之弋陽衢州之常山玉山
及建撫之地置屬江南道領縣四(上饒陽貴溪弋玉山)南唐置
鉛山縣宋開寳八年平江南以鉛山直屬京後還隸焉
淳化五年陞弋陽之寳豐場為縣景祐元年廢為鎮康
定復慶歷又廢熙寧七年以上饒縣永豐鎮為縣屬江
東路貢蜜葛粉水晶器領縣六治上饒上饒(本隸饒州)
(後省入弋陽乾元元年置有靈山上饒江)玉山(唐析常山湏江及弋陽置有懷玉山上于溪)弋陽
(隋縣有葛溪弋溪)貴溪(唐析弋陽置有龍虎山)鉛山(南唐縣有桐源水)永豐(有豐溪)
鎮江府春秋時屬吳戰國屬越後屬楚秦為會稽障
二郡之境(自句容以西屬障郡以東屬會稽郡)漢初為荆國(荆王劉賈墓在今郡城内)
吳主濞(疋備反)反後屬江都國武帝分屬丹陽會稽二郡
地後漢為丹陽吳二郡之地吳主孫權初鎮丹徒謂之
京城後都於秣陵改為建業(至孫皓為晉將王濬所滅)晉平吳為毘
陵丹陽二郡地兼置揚州(領郡十八理於建業即江寧縣)元帝渡江都
建業改丹陽太守為丹陽尹爾雅曰絶高為京其城因
山為壘緣江為境似河内郡内鎮優重宋置南東海郡
及南徐州(領郡十七理於此)而揚州如舊齊梁以後並因之以
至於陳京口常為重鎮(隋大將賀若弼自廣陵來襲䧟之遂滅陳)隋平陳郡
廢於石頭城置蔣州又廢南徐州為延陵鎮後又分置
潤州於鎮城(州東有潤浦)煬帝初州廢(延陵曲阿句容等縣悉屬江都郡而江寧)
(縣則屬丹陽郡地)唐初輔公祏據之克平合舊丹陽南徐之地
併為潤州或為丹陽郡鎮海軍節度屬江南道領縣六
(丹徒陵句容延江寧)(丹陽金壇)南唐以上元句容隸江寧宋開寳
八年改鎮江軍政和三年陞為府屬浙西路貢羅綾
領縣四治丹徒丹徒(古朱方邑吳以予齊慶封者唐縣有北固山京江)延陵
(晉縣有句曲山熙寧五年省為鎮入丹陽)丹陽(唐縣有蒜山金山揚子江練湖)金壇(唐縣有茅山方)
(山荆溪)
常州春秋時吳地戰國時屬越後屬楚秦漢會稽郡
之地後漢順帝以後屬吳郡吳分吳郡無錫以西為屯
田置典農校尉晉武帝省校尉以屬毘陵郡其後東海
王越嫡子毘封於毘陵元帝以毘諱改為晉陵郡宋齊
因之隋平陳廢晉陵郡置常州(或曰常州置於常熟縣故因以為名)煬帝
初州廢又置毘陵郡唐為常州或為晉陵郡屬江南道
領縣五(武進晉義興江無錫陵隂)吳以江隂為郡宋因之屬浙
西路貢白紵紗席領縣四治晉陵武進晉陵(本名延陵)
(季子所居有墓有太湖)武進(晉縣有滆湖)無錫(漢縣太伯所居又楚春申君之邑)宜興
(唐義興縣太平興國初改有君山運河太湖陽羡溪長橋)
江隂軍唐武德三年以晉陵郡之江隂縣置暨州九
年廢吳復以其地置江隂軍宋因之屬浙西路熙寧四
年復廢為縣隸常州建炎後復置領縣一江隂(梁縣有秦)
(望山芙蓉湖)
平江府春秋吳國之都也(自闔閭以後並都於此)其南百四十
里與越分境吳伐越越禦之於檇李則今嘉興縣之地
(檇李城在嘉興縣南三十七里)戰國時屬越後屬楚秦置會稽郡項羽
初起殺會稽太守殷通即此地漢亦為會稽郡後順帝
分置吳郡晉宋亦為吳郡與吳興丹陽為三吳齊因之
陳置吳州隋平陳改曰蘇州(因姑蘇山為名)煬帝初復曰吳州
尋為吳郡唐為蘇州或為吳郡屬江南道領縣七(吳洲長)
(鹽常熟亭嘉興山海華崑)梁時吳越王錢鏐奏置吳江縣後
唐為中吳軍節度晉時以嘉興海鹽華亭三縣置秀州
宋改為平江軍屬浙西路政和三年陞為府貢葛蛇
床子白石脂花席領縣五治吳長洲吳(漢縣有虎邱山胥山洞庭)
(山太湖松江)長洲(唐縣有松江運河)崑山(梁縣)常熟(隋縣有虞山大江運河)吳江
(梁縣有吳江運河)
嘉興府晉天福中吳越王錢元瓘奏以蘇州嘉興海
鹽華亭置秀州又置崇德縣宋因之政和七年賜郡名
曰嘉禾屬浙西路慶元元年以孝宗誕聖之地陞為嘉
興府貢綾領縣四治嘉興嘉興(唐縣本吳得嘉禾之地有胥山檇李)
(城)海鹽(唐縣有陸里山當湖鹽場三)華亭(唐縣有金山松陵江華亭谷鹽場三)崇德(晉縣)
(有語兒亭運河)
湖州春秋時屬吳吳滅屬越越滅屬楚兼得古之防
風國史記曰汪㒺氏之君守封禺之山(汪㒺即防風氏)秦為會
稽障二郡之境漢亦同後漢屬吳郡吳分吳丹陽二郡
置吳興郡晉宋齊因之梁末改為震州後復為吳興郡
隋平陳郡廢置湖州(其名震州湖州皆因州東有太湖一名震澤故也震澤又名具區澤)
煬帝初廢湖州分其地入餘杭及吳二郡唐復置湖州
或為吳興郡屬江南道領縣五(烏程安德清長武康吉興)周為
宣德軍節度宋太平興國七年析烏程置歸安縣後為
昭慶軍節度屬浙西路貢白紵漆器領縣六治烏程
歸安烏程(秦漢舊縣冇卞山杼山具區藪苕溪霅溪白蘋洲)武康(古防風國有前溪餘)
(杭溪)歸安(有三山吳興塘)安吉(故障縣地有天目山苕水楊子湖)長興(唐縣有大雷山箬溪)
(荆渚顧渚)德清(唐縣有苧溪)
臨安府春秋越國之西境(越國西北至語兒在今吳郡嘉興縣南與吳分界)
後屬楚(按周顯王四十六年楚威王伐越破之殺其王無疆盡取其地至於浙江之北)秦漢並
屬會稽郡後漢順帝以後屬吳郡晉屬吳興吳二郡地
宋齊梁因之陳以為錢塘郡隋平陳置杭州煬帝初州
廢置餘杭郡唐為杭州或為餘杭郡大都督鎮海軍節
度屬江南道領縣八(錢塘山富陽唐紫溪)(新安鹽官)(於潛新城)宋淳
化五年改寧海軍節度陞南新場為縣屬浙西路領浙
西兵馬鈐轄崇寧五年省南新縣為鎮入新城建炎三
年高宗自建康幸杭陞臨安府以為行在所以州治為
行宫以祥符寺基改建府治兼浙西安撫使貢綾藤
紙領縣九治錢塘仁和錢塘(漢縣有靈隠山胥山秦望山錢塘湖)仁和
(梁錢江縣宋改)於潛(隨縣有天日山)餘杭(漢縣有由拳山)富陽(晉縣有陽平山)鹽官(唐縣)
(有臨平湖)臨安(唐縣梁時吳越王奏置衣錦軍宋改順化軍後廢軍後為縣)昌化(唐唐山縣有紫)
(溪)新城(唐縣)
嚴州春秋時屬吳後屬越又屬楚秦為障郡地漢為
丹陽郡地後漢以後並屬吳郡梁陳為新安郡隋平陳
廢郡置睦州(以俗阜人和内外輯睦為義)煬帝置遂安郡唐置睦州
或為新定郡屬江南道領縣六(宋同)宋為遂安軍節度宣
和元年陞建德軍三年改為嚴州屬浙西路貢白紵
簟領縣六治建德建德(唐縣有鳥龍山七里瀨)桐廬(隋縣有桐君山嚴子)
(陵釣臺桐溪)夀昌(唐縣有鷰山夀昌溪)遂安(隋縣有武強溪)分水(唐縣有天目溪)青溪
(唐縣有新安江)
紹興府禹會諸侯於會稽之山至少康封少子無餘
於會稽號曰於越即此地至周顯王時為楚所破其浙
江南之地越猶保之而臣服於楚秦屬會稽郡漢因之
後漢順帝時分浙江以西為吳郡以東為會稽郡晉為
會稽國宋為會稽郡嘗置東揚州(治於此)尋罷州齊因之
梁又加置東揚州隋平陳改為越州置總管府煬帝時
復為會稽郡唐為越州或為會稽郡鎮東軍節度屬江
南道領縣七(會稽姚山隂山諸暨虞剡餘蕭上)晉時吳越王錢
元瓘奏置新昌縣宋大觀初陞為帥府屬浙東路領浙
東兵馬鈐轄紹興初陞為紹興府置浙東安撫司貢
越綾輕庸紗紙領縣八治會稽山隂會稽(隋縣有會稽山秦望)
(山射的山若即溪禹穴)山隂(唐縣有塗山龜山蘭渚鑑湖)嵊(唐剡縣宣和間改為剡溪)諸暨
(漢縣有浣江暨浦)上虞(唐縣有上虞江運河)餘姚(唐縣有餘姚江)蕭山(唐縣有浙江運河)
新昌(晉縣有沃洲山)
慶元府本會稽郡之鄮縣(鄮莫候反)唐開元中分置明州
或為餘姚郡以境内四明山為名屬江南道領縣四(鄮)
(奉化翁慈溪山)梁時吳越王錢鏐奏置望海縣宋為奉國軍
節度屬浙東路熙寧六年析鄞縣地置昌國縣紹熙五
年陞為慶元府置沿海制置司貢綾乾山蕷烏□魚
骨領縣六治鄞鄞(古甬東地唐鄮縣有四明山廣德湖)奉化(唐縣)慈溪(唐縣)
(有句餘山)象山(唐縣)定海(梁望海縣宋改有候濤山大浹水)昌國(居海心)
台州春秋及戰國時屬越秦漢屬會稽郡亦東甌之
境武帝時閩越圍東甌徙國於江淮之間其地屬會稽
郡東部都尉(治於此)後漢亦屬會稽郡吳置臨海郡晉宋
齊梁因之隋平陳廢屬永嘉郡唐武德四年平李子通
置海州五年改為台州(因天台山為名)或為臨海郡屬江南道
領縣五(宋同)宋屬浙東道貢甲香金漆鮫魚皮領縣五
治臨海臨海(吳縣有括蒼山始豐溪)黃巖(唐縣有黃巖山)天台(唐唐興縣梁改)
(今名有天台山)仙居(唐樂安縣宋改冇永安溪)寧海(唐縣有桐柏山)
處州春秋戰國時並屬越秦漢屬會稽郡亦東甌之
地晉分置永嘉郡宋齊因之隋平陳改為處州煬帝時
復置永嘉郡唐改為處州或為縉雲郡(因山為名)屬江南道
領縣六(宋同)宋屬浙東路貢綿黃連領縣六治麗水
麗水(唐縣有括蒼山麗溪惡溪)龍泉(唐縣)遂昌(唐縣有梧桐溪)縉雲(唐縣有縉雲山好溪)
青田(唐縣有青田溪)松陽(吳縣有玉桂山)
温州春秋戰國時並屬越秦二漢為會稽郡之東境
晉為臨海郡地明帝分屬永嘉郡宋以後因之隋平陳
廢煬帝初又屬永嘉郡唐上元二年分置温州或為永
嘉郡屬江南道領縣四(永嘉陽安固横樂城)晉為静海軍節度
宋屬浙東路貢鮫魚皮蠲紙領縣四治永嘉永嘉
(東甌地隋縣有石室山永嘉江)瑞安(唐縣有仙巖山)樂清(唐樂城縣梁時改)平陽(唐横陽縣)
(梁改)
婺州春秋戰國時並越地秦屬會稽郡二漢置會稽
西部都尉(治於此)吳置東陽郡晉宋齊皆因之梁陳置金
華郡隋平陳置婺州(以當天文婺女之分為名)煬帝初州廢置東陽
郡唐為婺州或為東陽郡屬江南道領縣七(宋同)晉為武
勝軍節度宋改保寧軍節度屬浙東路貢綿藤紙領
縣七治金華金華(隋縣有金華山東陽江)東陽(唐縣)義烏(唐縣有義烏溪)
蘭溪(唐縣冇蘭溪)永康(隋縣有永康溪)武義(吳縣)浦江(唐浦陽縣有浦陽江)
衢州本婺州地唐武德四年平李子通分置衢州(州西)
(有三衢山)七年廢垂拱二年復置衢州或為信安郡屬江南
道領縣四(西安江龍邱湏常山)宋太平興國六年陞開化場為
縣屬浙東路貢綿藤紙領縣五治西安西安(唐縣有信)
(安溪)江山(唐湏江縣錢王改有騎石山江郎山)龍游(唐龍邱縣錢王改有姑蔑城)常山(唐縣)
(有三衢山榖江)開化(有馬金溪)
江州禹貢荆揚二州之境禹貢揚州曰彭蠡既瀦荆
州曰九江孔殷今彭蠡湖在郡之東南(五十二里)九江在郡
之西北(今九江在郡鎮之北彭蠡在今迤東江水西自江夏郡永興縣流入尚書禹貢曰九江孔殷孔)
(安國註云江分為九道甚得地勢之中按張須九江圖云九江參差隨水勢而分其間有洲或長或短百里至)
(五十里始别於鄂陵終會於江口一云白烏江二云白蚌江三云烏土江四云嘉糜江五云甽江六云三里江)
(七云菌洲江八云沙堤江九云廪江潯陽記云九江在落潯陽郡北五里名曰烏江遠則百餘里是大禹所疏桑)
(洲上下三百餘里合流)則彭蠡以東為揚州九江以西為荆州春
秋屬楚秦屬九江郡二漢屬廬江豫章二郡地晉初屬
廬江武昌二郡後割荆揚二州而置江州(初理豫章後理於此)後
又置潯陽郡宋齊亦為潯陽郡皆置江州(領郡九理於此)中流
襟帶常為重鎮隋置九江郡唐改為江州或為潯陽郡
屬江南道領縣三(潯陽都彭澤昌)南唐為奉化軍節度置瑞
昌湖口東流三縣宋太平興國三年陞星子鎮為縣以
東流屬池州七年以星子都昌二縣隸南康軍屬江東
路中興後改屬江西路其地本武昌之柴桑縣後以江
北之潯陽並柴桑而立郡又自江北徙治江南改為江
州實非古江州也今州在江之南潯水在蘄州亦不得
為潯陽矣(朱文公九江辨最詳)貢雲母石斛領縣五治德化
德化(唐潯陽縣南唐改有九江廬山柴桑山大孤山栗里)彭澤(隋縣有馬當山石門山小孤山)德
安(南唐縣有石鼓山敷山水)瑞昌(南唐縣)湖口(南唐縣有孤山大江)
南康軍宋太平興國七年以江州星子縣建為軍又
以都昌及洪州建昌二縣來屬屬江東路貢茶芽領
縣三治星子星子(本星子鎮有廬山宫亭湖彭蠡湖)都昌(唐縣有蘇山五柳館)
建昌
洪州春秋戰國時並屬楚秦為九江郡(漢改九江郡為淮南國)
漢高帝分淮南國置豫章郡(唐南康廬陵宜春鄱陽潯陽臨川豫章郡地盡屬漢)
(豫章)吳芮為長沙王兼得其地後漢亦為豫章郡晉因之
東晉置江州(治於此)宋齊以後並為豫章郡隋平陳廢郡
置洪州煬帝初廢州置豫章郡唐為洪州或為豫章郡
(後避代宗諱止稱章郡)大都督鎮南軍節度屬江南道領縣七(南昌)
(豐城新吳)(高安武寧)(建昌分寧)南唐以高安屬筠州又置靖安
縣宋太平興國六年析南昌置新建縣七年以建昌屬
南康軍屬江西路領江西路安撫兵馬鈐轄貢葛領
縣八治南昌新建南昌(唐縣有南昌山武陽水宫亭湖)新建(有西山章水)
奉新(唐新吳縣南唐改冇華林山)豐城(晉縣有豐水)分寧(唐縣有旌陽山修水)靖安
(南唐縣)武寧(唐縣有東津水)進賢(崇寧二年以南昌縣進賢鎮陞為縣)
撫州戰國時屬楚秦屬九江郡二漢屬豫章郡吳分
置臨川郡晉宋齊梁陳皆因之隋平陳置撫州煬帝時
廢州置臨川郡唐為撫州或為臨川郡屬江南道領縣
四(臨川仁南城崇南豐)吳昭武軍節度南唐以南城置建武軍
宋開寳三年陞宜黃場為縣淳化二年以南豐屬建昌
軍五年陞金谿場為縣屬江西路貢葛領縣四治臨
川臨川(隋縣有臨川水)崇仁(隋縣有寳唐水)宜黃(宋縣有宜黃水)金谿(宋縣冇金)
(谿)
吉州戰國時屬楚秦屬九江郡二漢屬豫章郡孫策
分置廬陵郡晉宋齊梁陳皆因之隋平陳置吉州煬帝
初州廢置廬陵郡唐為吉州或為廬陵郡屬江南道領
縣五(廬陵安新淦永太和福新)南唐置龍泉縣宋雍熙元年析
廬陵置吉水縣淳化三年以新淦屬臨江軍至和元年
析吉水縣地置永豐縣熙寧四年以龍泉縣萬安鎮為
縣屬江西路貢紵布葛領縣八治廬陵廬陵(隋縣有玉)
(笥山贛山)吉水(宋縣有仁山吉水)安福(隋縣有鐏山大泉)太和(隋縣有遂興水)龍泉
(南唐縣有龍泉江)永新(唐縣有勝業水)永豐(宋縣有報恩江)萬安(宋縣有雲洲)
袁州戰國時屬楚秦屬九江郡二漢屬豫章郡吳分
置安成郡晉宋齊以下皆因之隋平陳置袁州煬帝初
廢州置宜春郡唐為袁州或為宜春郡屬江南道領縣
三(宜春新萍鄉喻)宋開寳末以筠州萬載來屬雍熙元年析
宜春置分宜縣淳化三年以新喻屬臨江軍屬江西路
貢紵布領縣四治宜春宜春(隋縣有袁山仰山宜春水)分宜(宋縣)
(有昌水昌江)萍鄉(吳縣有萍實里)萬載(南唐縣宣和時改為建城紹興後復)
贛州戰國時屬楚秦屬九江郡二漢屬豫章郡吳屬
廬陵郡晉平吳置南康郡宋為南康國齊梁陳皆為南
康郡隋平陳置虔州煬帝初州廢置南康郡唐為虔州
或為南康郡屬江南道領縣七(贛都)(虔化信豐)(南康大庾)(雩安)
(遠)後唐為昭信軍節度南唐置瑞金龍南石城上猶四
縣宋太平興國中析贛縣之七鄉於險江鎮置興國縣
又析雩都縣之六鄉於九州鎮置會昌縣淳化元年以
大庾上猶南康三縣置南安軍屬江西路紹興二十二
年改為贛州貢白紆領縣十贛(漢縣有崆山王房章水貢水)安
遠(唐縣有廉水安遠水)雩都(漢縣有雩山)虔化(隋縣有虔化水)信豐(唐縣有廩山夢水)
龍南(南唐縣宣和間改為虔南)瑞金(南唐縣有綿江)興國(宋縣有平江)會昌(宋縣有滎)
(陽水)石城(南唐縣)
筠州南唐以洪州高安置州仍置上高萬載清江三
縣隸之宋開寳末以萬載屬袁州太平興國六年析高
安置新昌縣淳化三年以清江屬臨江軍屬江西路
貢紵領縣三治高安高安(唐縣有濁水鐘口江)上高(南唐縣有蒙山)新
昌(宋縣有黃麋山大江)
建昌軍南唐以撫州南城縣置建武軍宋太平興國
四年改為建昌軍淳化二年以撫州南豐來屬紹興八
年增置廣昌新城兩縣屬江西路貢絹領縣四治南
城南城(漢縣有麻姑山盱水飛猿水)南豐(唐縣有梅嶺)廣昌新城
臨江軍宋淳化三年以筠州清江縣建為軍以吉州
之新淦袁州之新喻二縣來屬屬江西路貢絹領縣
三治清江清江(南唐縣有大江)新淦(漢縣有玉笥山閣皂山滏水)新喻(吳縣)
(有袁水武析水)
南安軍宋淳化元年以虔州大庾縣建為軍又以南
康上猶二縣隸之屬江西路貢紵領縣三治大庾
大庾(唐縣有大庾嶺横浦關)南康(晉縣有聶都山)上猶(南唐縣嘉定四年改為南安)
建寧府本閩越地秦屬閩中郡漢屬會稽郡後漢因
之吳分置建安郡晉宋齊梁並因之陳屬閩州後又屬
豐州隋平陳屬泉州煬帝初置閩州尋置建安郡而屬
焉唐武德四年置建州以建溪為名或為建安郡屬江
南道領縣五(建安建邵武將浦城陽樂)閩王氏為鎮武軍節度
增松溪縣南唐改永安軍又改忠義軍置歸化建寧二
縣宋太平興國四年以將樂屬南劒州五年以邵武歸
化建寧三縣屬邵武軍端拱元年陞為建寧軍節度淳
化五年陞崇安場為縣咸平五年陞關隸鎮為縣治平
三年析建安建陽浦城地置甌寧縣紹興三十二年陞
為建寧府屬福建路貢火前石乳龍茶領縣七治建
安建安(漢縣有茶山建安水)浦城(唐縣有夢筆山柘溪)建陽(唐縣有建陽溪)松溪
(閩縣)崇安(有武夷山漢祀山)政和甌寧
福州亦閩越地秦為閩中郡漢高帝立無諸為閩越
王都於此及武帝時閩越反滅之徙其人於江淮間盡
虚其地後有遁逃山谷者頗出立為冶縣地(蓋以越王冶鑄為名)
屬會稽郡又名其地為東冶縣後漢改為候官都尉屬
會稽郡後分冶地為會稽東南二部都尉此為南部都
尉(東部今臨海郡是也)晉置晉安郡宋齊因之陳置閩州後又改
為豐州隋平陳改為泉州煬帝初州廢改為建安郡唐
初為建州後此置泉州(移建州於建安縣置)後此復為閩州(移泉州於)
(晉江縣)開元十三年改為福州或為長樂郡大都督威武
軍節度屬江南道領縣十(閩江侯官溪長樂田福唐溪連長古梅)
(永泰尤溪)閩王氏置寧德縣南唐得尤溪以屬劒州晉末
地入錢氏周改彰武軍宋為威武軍屬福建路太平興
國五年析閩縣置懷安貢荔枝圓眼鹿角菜紫菜紅
花蕉布領縣十二治閩侯官閩(隋縣有南臺江越王山長樂山)侯官
(唐縣有螺江閩山福山)福清(唐福唐縣晉更今名有練門江)連江(唐縣有連江)古田(唐縣)
永泰(唐縣崇寧間改為永福)長溪(唐縣有白水江)永正(唐縣乾興元年改為羅源)閩清
(唐梅溪縣閩改)寧德(閩縣有大海)懷安(宋縣有洪塘江)
泉州秦漢土地與長樂郡同晉為晉安郡宋齊以後
因之自隋以來屬泉州唐神龍以後始移置泉州於此
或為清源郡屬江南道領縣四(晉江田南安莆仙遊)閩王氏置
同安清溪永春德化長泰五縣南唐為清源軍節度宋
太平興國初改平海軍四年以莆田仙遊二縣屬興化
軍五年以長泰屬漳州六年析晉安置惠安屬福建路
貢綿蕉葛領縣七治晉江晉江(唐縣有泉山晉江)東安(宋縣)
(有洛陽江)清溪(閩縣有廬山溪)南安(隋縣有桃林溪)永春(閩桃源縣)德化(閩縣有赤水)
同安(閩縣有東西溪)
漳州歷代土地與長樂郡同唐分其地置漳州或為
漳浦郡屬江南道領縣三(漳浦龍龍溪巖)南唐改南州尋以
泉州長泰來屬宋復為漳州屬福建路貢甲香鮫魚
皮領縣四治龍溪龍溪(梁縣有九龍山)漳浦(唐縣有李澳溪)龍巖(唐縣)
長泰(閩縣)
汀州歷代土地與長樂郡同晉分建安郡置晉安郡
又立新羅縣汀州始基於此唐開元二十六年開撫福
二州山洞置汀州(因長汀以為名)或為臨汀郡屬江南道領縣
三(長汀沙寧化)閩以沙縣屬南劒州宋淳化五年以上杭
武平二場並為縣元符五年析長汀寧化置清流縣紹
興三年以連城堡為縣汀在山谷斗絶之地溪水自北
發源至州境而東遂南流入海是天下之水皆東惟汀
水獨南南丁位也以水合丁為文屬福建路貢蠟燭
領縣六治長汀長汀(唐縣有鄞江溪)寧化(唐縣)上杭武平
清流連城
南劒州閩以建州永平鎮置鐔州及龍津縣後州廢
南唐改延平鎮俄置為劒州以汀州之沙縣福州之尤
溪來屬又陞永順場為順昌縣宋太平興國四年加南
字以建州將樂隸焉屬福建路貢土茴香領縣五治
劒浦劒浦(南唐縣有延平津)順昌(南唐縣)沙(唐縣天沙水)尤溪(唐縣)將
樂(唐縣有將溪)
邵武軍宋太平興國五年以建州邵武縣建為軍仍
以歸化建寧二縣來屬六年又析邵武置光澤屬福建
路貢紵領縣四治邵武邵武(隋縣有邵武溪)光澤(有紫溪)泰
寧建寧(南唐縣)
興化軍宋太平興國四年以泉州游洋百丈三鎮地
置太平軍尋改又以莆田仙遊二縣來屬又析莆田置
興化屬福建路貢綿葛布領縣三治莆田莆田(唐縣)
(有壺公山入海)仙遊(唐縣有大目溪)興化(有百丈溪游洋溪)
潮州亦古閩越地秦屬南海郡秦末屬尉佗漢初屬
南越後亦屬南海郡後漢因之晉置東官郡又分置義
安郡宋齊因之梁置東揚州後改為瀛州及陳而廢隋
平陳置潮州煬帝初置義安郡唐復為潮州或為潮陽
郡屬嶺南道領縣三(海陽程潮陽鄉)南漢以程鄉置恭州宋
因之宣和三年割海陽三鄉置揭陽縣屬廣南東路
貢蕉布甲香鮫魚皮領縣三治海陽海陽(晉縣有朔鳳山孱水)
(惡溪)潮陽(唐縣有曾山濁溪)揭陽(宋縣)
梅州南漢以潮州程鄉縣置恭州宋開寳四年改為
梅州屬廣東路貢銀布領縣一程鄉(南齊縣有西陽山程江)
文獻通考卷三百十八
