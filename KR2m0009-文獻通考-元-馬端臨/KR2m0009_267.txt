文獻通考卷二百六十七
鄱陽馬端臨貴與著
封建考八
西漢功臣侯
平陽懿侯曹參以中涓從起沛至霸上侯以將軍入漢
以假左丞相定魏齊以右丞相侯萬六百戶(師古曰中涓親近之)
(臣涓潔也主居中埽潔)窋竒時襄宗喜(八世絶)本始(九世)
宏(建武初以舉兵佐軍紹封)曠
信武肅侯靳歙以中涓從起宛胊入漢以騎都尉定三
秦擊項籍别定江漢侯五千三百戶以將軍攻豨布
亭(坐事國人過律免師古曰事役使之也)安漢(六世復家孟康曰諸復家皆世世無所與得傳同産)
(子)
汝隂文侯夏侯嬰以令史從降沛為太僕常奉車竟定
天下及全皇太子魯元公主侯六千九百戶竈賜
頗(坐姦自殺)信(六世孫復家)
清河定侯王吸以中涓從起豐至霸上為騎郎將入漢
以將軍擊項籍侯二千二百戶疆伉不害充
國(元孫復家)
陽陵景侯傅寬以舍人從起横陽至霸上為騎將入漢
定三秦屬淮隂定齊為齊丞相侯二千六百戶清
明偃(坐與淮南王謀反誅)景(六世孫復家)
廣嚴侯召歐以中涓從起沛至霸上為連敖入漢以騎
將定燕趙得燕將軍侯二千二百戶勝嘉(亡後)不識
(元孫復家)
廣平敬侯薛歐以舍人從起豐至霸上為郎入漢以將
軍擊項籍將鍾離昧侯四千五百戶山澤穰(坐罪)
(免)去病(元孫復家)
博陽嚴侯陳濞以舍人從碭以刺客將入漢以都尉擊
項羽殺士卒侯始(坐謀殺人免)夀(曾孫復家)
堂邑安侯陳嬰初起兵屬楚後屬漢侯六百戶復相楚
元王禄午季須(坐罪自殺)尊(六世復家)
曲逆獻侯陳平以故楚都尉歸漢為護軍出竒計定天
下侯五千戶買悝何(坐略人妻棄市)莫(六世復家)鳳元始時
始爵關内侯
留文成侯張良以廐將從起下邳入武關設策降秦王
嬰解項羽隙及破羽鴻溝封萬戶不疑(坐與門大夫殺故楚内史)
(贖為城旦)千秋(元孫之子六世復家)
射陽侯劉纏初起兵與諸侯擊秦即項伯也後賜姓劉
漢王與項羽有隙伯解之後降漢封侯睢(有罪不得代)
酇文終侯蕭何以客初從入漢為丞相守蜀及關中給
軍食佐定諸侯為法令侯八千戶禄(亡後)延(何少子更封)遺
(亡後)則(以何孫遺弟紹封武陽)嘉(則弟)勝(坐罪免)慶(何曾孫紹封)夀成免坐(罪)建
世(何元孫紹封)輔獲(坐罪免)喜(何元孫之子紹封)尊(七世)章禹(王莾敗絶)
絳武侯周勃以中涓從起沛至霸上侯定三秦食邑為
將軍入漢定隴西擊項籍守嶢關定泗水東海侯八千
一百戶勝之(坐罪免)亞夫(以勃次子紹封條侯)堅(以勃次子紹封平曲)建德
(坐酎金免)廣漢(曾孫復家)共(元孫紹封千戶)
舞陽武侯樊噲以舍人起沛從至霸上為侯以郎入漢
定三秦為將軍擊項籍再益封從破燕執韓信侯五千
戶伉(坐呂氏誅)市人(以噲子紹封)它廣(坐罪免)勝客(曾孫復家)章元始
時以元孫之子紹封千戶
曲周景侯酈商以將軍從起岐攻長社以南定漢蜀三
秦擊項羽侯四千八百戶寄(有罪免)堅遂成世宗
終根(坐罪誅)共(六世復家)猛元始時賜爵關内侯
潁隂懿侯灌嬰以中涓從起碭至霸上入漢定三秦以
將軍屬韓信定齊淮南及八邑殺項籍侯五千戶何
強(有罪免)賢(以嬰孫紹封後坐罪免)匿(曾孫復家)誼元始時賜爵關内
侯
汾隂悼侯周昌以職志擊秦入漢出關以内史堅守敖
倉以御史大夫侯(如淳曰職志官名主旗幟)開方意(坐罪免)左車(以昌)
(孫紹封為安陽侯後坐罪免)明(曾孫復家)
梁鄒孝侯武虎以謁者從破秦入漢定三秦以將軍擊
定諸侯比博陽侯二千八百戶最嬰齊山拊(坐酎)
(金免)充(元孫之子復家)
成敬侯董渫以舍人從擊秦入漢定三秦出關以將軍
定諸侯封二千八百戶赤(有罪免後復封節氏)罷軍朝(坐罪為鬼)
(薪)詘(元孫復家)
蓼夷侯孔藂以執盾從起碭以左司馬入漢為將軍三
以都尉擊項籍屬韓信侯臧(坐罪免)宣(元孫復家)
費侯陳賀以舍人從起碭後屬韓信為將軍定會稽浙
江湖陵侯常最偃(坐罪免)僑(曾孫復家)
陽夏侯陳豨以特將軍起宛至覇上定代破臧荼侯為
趙相國反兵敗坐誅
隆慮克侯周竈以連敖入漢擊項籍侯(連敖楚官號)通(有罪免)
某(元孫復家)
陽都敬侯丁復以越將從起薛至霸上定三秦破龍且
項籍侯七千八百戶寗安成(有罪免)賜(曾孫復家)
陽信胡侯呂青以漢五年用令尹初從功比堂邑侯千
戶臣義它善談(坐酎金免)陽(元孫復家)
東武貞侯郭蒙以戶衞起薛破秦軍入漢定三秦堅守
敖倉破項籍侯三千戶它(有罪棄市)廣漢(元孫復家)
什防肅侯雍齒以趙將從定諸侯侯二千五百戶齒故
沛豪與上有隙故晩從鉅鹿野桓(坐酎金免)章(元孫復家)
棘蒲剛侯陳武以將軍從起薛擊齊歴下侯竒(反誅)嘉
(曾孫復家)
都昌嚴侯朱軫以舍人從起沛降翟王虜章邯侯率
詘偃辟疆(亡後)先(元孫復家)
武彊嚴侯嚴不識以舍人從起沛入漢擊項籍用將軍
擊黥布侯嬰青翟(為丞相坐張湯事自殺)仁(曾孫復家)
貰齊侯合傅胡害以越戶將從破秦入漢定三秦擊項
籍侯六百戶方山赤遺猜(坐殺人棄市)世
海陽齊信侯搖母餘以越隊將從破秦入漢定三秦擊
項籍侯千七百戶昭襄建省(亡後)不更(元孫復家)賢元
夀元年爵關内侯
南安嚴侯宣虎以河南將軍降晉陽破臧荼侯九百戶
戎千秋(坐罪免)護(曾孫復家)
肥如敬侯蔡寅以魏太僕從破龍且及彭城侯千戶
戎奴(亡後)福(曾孫復家)
曲成圉侯蟲達以西城戶將從起碭入漢定三秦破項
籍侯四千戶捷皇柔(坐罪論鬼薪)宣(元孫復家)
河陽嚴侯陳涓以卒從起碭入漢擊項籍定齊侯信
(坐罪免)元(元孫復家)
淮隂侯韓信以卒從項氏後歸為大將軍定魏趙齊封
齊王後徙楚人告反廢為侯後坐反誅夷
芒侯耏跖以門尉起碭入漢定三秦擊項籍功封侯
昭申(坐罪免)
敬市侯閻澤赤以執盾從入漢擊項籍侯千戶無害
續穀(坐酎金免)章世(六世復家)
柳邱齊侯戎賜以連敖從入漢定三秦破項羽侯八千
戶安國嘉成角(坐罪免)元生(元孫復家)
魏其嚴侯周止以舍人從起沛入漢定三秦破項羽東
城侯千戶簡(謀反誅)廣世(元孫復家)
祁穀侯繒賀以執盾從晉陽以連敖擊項籍漢王敗走
賀擊楚迫騎以故不得進漢王顧謂賀祁王戰彭城斬
項籍爭惡延壁侯千四百戶胡它(坐射擅罷免)賜(曾孫復家)
平悼侯工師喜以舍人從破秦入漢定諸侯封千三百
戶奴執(坐罪免)
魯侯奚涓以舍人從起沛破秦入漢以將軍定諸侯封
四千八百戶母底
城父嚴侯尹恢以謁者從入漢擊定諸侯封二千戶
開方奪爵為關内侯殷(六世復家)
任侯張越以騎都尉從擊燕代功封坐匿死罪免
棘邱侯襄以執盾從起碭破秦入漢定魏地功封後坐
罪免
河陵頃侯郭亭以連敖從入漢定三秦擊項羽功侯
歐客(坐罪免)延居(紹封)則(坐酎金免)賢(元孫復家)
昌武靖信侯單究以舍人從入漢定三秦擊諸侯封九
百戶如意賈成德(坐殺人棄市)萬(元孫之孫復家)
高宛制侯丙猜以客從入漢定三秦破項籍侯千六百
伍戶得武信(坐罪免)齮(元孫之孫復家)
宣曲齊侯丁義以卒從入漢定三秦破項羽軍固陵侯
六百七十戶通(坐罪免)年(曾孫復家)
終陵齊侯華毋害以越將從入漢定三秦擊臧荼侯七
百四十戶勃禄(坐罪免)告(曾孫復家)
東茅敬侯劉到以舍人從起碭至霸上入漢定三秦擊
項籍封千戶告(坐罪免)咸(曾孫復家)
斥邱懿侯唐厲以舍人從入漢擊項籍破之侯千戶
朝賢尊(坐酎金免)廣意(曾孫復家)
臺定侯戴野以舍人從起碭入漢擊項籍燕代封午
(坐謀反誅)安昌(元孫復家)
安國武侯王陵起兵定南陽屬漢王擊項羽封五千戶
忌斿辟方定(坐酎金免)襄(元孫復家)
樂成節侯丁禮以中涓從起碭入漢定三秦擊項籍殺
龍且封千戶馬從吾客義(坐言事誅)禹(七世復家)
辟陽幽侯審食其以舍人從侍呂后孝惠入楚一歲侯
平(坐謀反誅)非(曾孫復家)
蒯成制侯周緤以舍人從起沛至霸上入漢定三秦擊
項籍絶甬道侯三千二百戶昌(坐罪免)應(昌弟紹封)居(坐罪免)
禹(曾孫復家)
安平敬侯鄂千秋以謁者從定諸侯功舉蕭何侯二千
戶嘉應寄但(坐罪棄市)后(六世復家)
北平文侯張蒼以客從至霸上得陳餘封千二百戶
奉類(坐罪免)蓋宗(六世復家)
高胡侯陳夫乞以卒從擊項籍定燕封千戶程(亡後)勝
之(元孫復家)
厭次侯爰類以將從入漢守廣武功封嗣(謀反誅)世(六世)
(復家)
平臯煬侯劉它以碭郡長初從功(實項氏賜姓)侯五百八十
戶遠光勝(坐酎金免)勝之(七世復家)
復陽剛侯陳胥以卒從入漢擊項籍侯千戶嘉拾
強(坐罪免)幸(曾孫復家)
陽河齊侯其石以中謁者從入漢定諸侯封五百戶
安國午章仁(坐祝詛誅)益夀(六世復家)
栢至靖侯許盎以駢鄰從起昌邑以說衞入漢擊籍封
千戶禄昌安和福(坐姦論鬼薪)建(六世復家)
中水嚴侯呂馬童以郎騎將從擊龍且斬項籍侯千五
百戶瑕青眉德宜城(坐酎金免)建明(七世復家)
杜衍嚴侯王翥以中郎騎從斬項籍侯千七百戶福
市臣全(有罪免)安樂(曾孫復家)
赤泉嚴侯楊喜以郎中騎從斬項籍侯千九百戶敷
毋害(坐罪免)孟嘗(元孫復家)
朝陽齊侯華寄以舍人從起薛入漢擊項籍討韓信封
千戶要當(坐罪免)定國(元孫復家)
棘陽嚴侯杜得臣以卒從入漢擊項籍侯二千戶但
武(亡後)
湼陽嚴侯呂騰以騎士從出關擊斬項羽侯千五百戶
成實(非子不得代)忠(六世復家)
平棘懿侯林摯以客從斬章邯所置蜀守侯千戶辟
疆(有罪免)常驩(曾孫復家)
深澤齊侯趙將夕以趙將降屬淮隂侯定趙齊楚侯七
百戶頭修(坐罪免)胡(紹封亡後)延世(元孫復家)
□頃侯温疥以燕將軍從破曹咎告燕荼反封千九百
戶仁何福(元孫復家)
歴簡侯程黑以趙衞將軍從擊項羽敖倉攻臧荼封千
戶釐竈(坐罪免)宏(六世復家)
武原靖侯衞胠以梁將軍從擊韓信陳豨黥布封二千
八百戶寄不害(坐罪免)堯(元孫復家)
槀祖侯陳鍇以將從擊陳豨功侯六百戶嬰應
安千秋(坐酎金免)儒(六世復家)
宋子惠侯許瘛以趙將從擊定諸侯封五百三十六戶
留九(坐罪免)廼(七世復家)
猗氏敬侯陳遬以舍人從起豐入漢擊項羽侯一千一
百戶支羌(亡後)胡(曾孫復家)
清簡侯室中同以弩將從入漢擊項羽代侯封千戶
聖鮒古生(坐酎金免)武(元孫復家)
彊圉侯留盻以客吏從入漢擊項羽侯千戶章復
(坐罪免)定(曾孫復家)
彭簡侯秦同以卒從入漢擊項羽侯千戶執武(坐罪)
(免)夀(元孫復家)
吳房嚴侯楊武以郎中騎從擊陽夏斬項籍封七百戶
去疾(坐罪免)談(孫復家)
寗嚴侯魏遬以舍人從碭擊臧荼功侯千戶連指
(坐罪免)都(元孫復家)
昌圉侯旅卿以齊將從韓信定齊擊項羽韓王信侯千
戶通(坐謀反誅)光(元孫復家)
共嚴侯旅罷師以齊將從擊項羽及韓王信封千二百
戶黨高信(曾孫復家)
閼氏節侯馮解散以代主爵降為鴈門守平代寇侯千
戶它(亡後)遺(以遺腹子嗣)勝之平(坐酎金免)
安邱懿侯張說以卒初屬魏豹入漢擊項羽定代侯二
千戶奴執新拾(坐罪免)舜(六世復家)
襄平侯紀通父城以將軍從破秦入漢定三秦戰死子
侯相夫夷吾(亡後)萬年(元孫復家)
龍陽敬侯陳署以卒從霸上擊項籍斬曹咎侯千戶
堅(有罪免)
平嚴侯張瞻師以趙騎將從擊諸侯封千五百戶惸
寄安國(為人所殺)連城(六世復家)
陸量侯須無詔以為列侯自置吏受令長沙王桑
慶忌冉(坐酎金免)聖(曾孫復家)
高景侯周成父苛以内史從破秦守滎陽罵項籍死事
子封侯後謀反誅繩(以孫紹封)平(坐罪免)賜(元孫復家)
離侯鄧弱以長沙將兵侯
義陵侯吳郢以長沙柱國侯千五百戶重(亡後)
宣平武侯張敖嗣父耳為趙王坐相貫高反廢為侯
偃高后時為魯王後降紹侯歐壬(有罪免)廣孫(以弟紹侯)
昌(坐罪免)侈以魯元太后子封信都侯孝文時免受以
魯元子封樂昌侯孝文時免慶忌以敖元孫紹封千
戶遂(元孫復家)
東陽武侯張相如以河間守擊陳豨功封一千三百戶
殷安國強(亡後)宣(六世復家)
慎陽侯樂說淮隂侯韓信舍人告信反侯二千戶願
買之(坐鑄白金棄市)通(六世復家)
開封愍侯陶舍以右司馬從擊燕代侯二千戶青
偃睢(坐酎金免)元始(七世復家)
禾成孝侯公孫昔以卒從以郎中擊陳豨侯千九百戶
漸(亡後)廣意(曾孫復家)
堂陽哀侯孫赤以中涓從起沛入漢擊項籍陳豨侯八
百戶德(有罪免)明(曾孫復家)
祝阿孝侯高色以客從入漢擊魏破項籍陳豨封千八
百戶成(坐罪免)宏(元孫復家)
長修平侯杜恬以御史從出關擊諸侯死事侯千九百
戶中意(坐罪免)相夫(孝景時紹封後坐罪免)
江邑侯趙堯以御史為趙相擊陳豨封六百戶高后時
(坐罪免)
營陵侯劉澤以郎中擊項籍陳豨封高后時為瑯琊王
土軍式侯宣義為中地守以廷尉擊陳豨侯一千一百
戶莫如平生(坐罪免)寄(六世復家)
廣阿懿侯任敖以客從起沛擊項籍陳豨侯千八百戶
敬但越人(坐罪免)定(元孫復家)
須昌貞侯趙衍以謁者從擊陳豨功侯千四百戶福
不害(坐罪免)步昌(七世復家)
臨轅堅侯戚鰓為郎守蘄以中尉侯五百戶觸龍
中賢(坐酎金免)常(元孫復家)
汲紹侯公上不害為太僕擊代豨功封千三百戶武
通廣德(坐罪免)常(元孫復家)
寗陵夷侯呂臣以舍人從入漢破曹咎擊陳豨功侯千
戶謝始得(元孫復家)
汾陽嚴侯靳強以郎中騎從擊項羽破鍾離昧功封
解胡右封(坐罪免)忠(元孫復家)
戴敬侯祕彭祖以卒從起沛擊陳豨封千一百戶惲
安國軫蒙(坐祝詛誅)政(七世復家)
衍簡侯翟盱為燕令以都尉下楚九城堅守燕侯九百
戶山嘉不疑(坐罪免)光(元孫復家)
平州共侯昭涉掉尾以燕相從擊項籍還擊臧荼侯千
戶種它人馬童昧(坐罪免)福(元孫復家)
中牟共侯單右車以卒從沛入漢高祖微時有急給高
祖馬故得封侯繒終根舜(坐酎金免)充國(六世復家)
邔嚴侯黃極忠以羣盗長為臨江將為漢擊臨江王破
布封千戶榮成明遂(坐罪免)調(六世復家)
博陽節侯周聚以卒從豐入漢擊項籍成臯功封遬
(坐罪免)萬年(曾孫復家)
陽羡定侯靈常以荆令尹從擊鍾離昧及利幾英布侯
二千戶賀勝(無後)横(元孫復家)
下相嚴侯泠耳以客從起沛入漢堅守彭城拒布軍侯
二千戶順(謀反誅)安(元孫復家)
高陵圉侯王虞人以騎司馬從破田横追項籍侯九百
戶弄弓行(坐謀反誅)
期思康侯賁赫淮南王英布中大夫告布反封二千戶
亡後充(元孫復家)
戚圉侯季必以騎都尉從擊項籍破齊攻燕擊韓封千
五百戶長瑕信成(坐罪免)買之(元孫復家)
穀陽定侯馮谿以卒從擊項籍定代為將軍封熊
卯解中偃(亡後)武(七世復家)
嚴敬侯許猜以楚將降擊項羽陳豨侯六百戶恢
則周廣宗(坐酎金免)任夀(六世復家)
成陽侯奚意以魏郎從屬彭越定代侯六百戶信(有罪)
(誅)通(曾孫復家)
桃安侯劉襄以客從起定陶擊布侯千戶舍由
自為(坐酎金免)益夀(六世復家)
高梁共侯酈疥父食其以客從約和諸侯說齊死事子
侯勃平(坐罪免)賜(元孫復家)
紀信匡侯陳倉以中涓從入漢擊項籍攻盧綰侯七百
戶開煬(坐反誅)千秋(元孫復家)
景嚴侯王競以車司馬從屬劉賈侯五百戸真粘
嬹(有罪免)昌(元孫復家)
張節侯毛釋之以中涓從起豐入漢從擊諸侯封七百
戶鹿舜(坐罪免)景(元孫復家)
煮棗端侯革朱以越連敖從擊諸侯功封九百戸式
昌(坐罪免)奉(元孫復家)
鄢陵嚴侯朱濞以卒從起豐入漢擊項籍臧荼侯二千
七百戶慶(亡後)言(曾孫復家)
鹵嚴侯張平以中尉從入關擊項籍黥布盧綰封二千
七百戶勝(坐罪免)常(六世復家)
右高祖百四十七人周呂建成二人在外戚羹頡
舍合陽沛德四人在王子凡百五十三人
便頃侯吳淺以父長沙王功侯二千戶信廣志
千秋(坐酎金免)長樂(元孫復家)
[車犬]侯黎朱蒼以長沙相侯七百戶豨彭祖扶(坐罪)
(免)漢(六世復家)
平都孝侯劉到以齊將定齊降封千戶成(坐罪免)如意
(曾孫復家)
右孝惠三人
南宮侯張買以父越人為高祖騎將從軍以中大夫侯
生(坐罪免)
梧齊侯陽城延以軍匠從入漢為少府作長樂未央築
長安城侯五百戶去疾偃戎奴(坐殺人棄市)注(六世復家)
平定敬侯齊受以卒從擊項籍用齊丞相侯市人
應延居昌(坐罪免)安德(元孫復家)
博成敬侯馮無擇以呂澤郎中從高祖起豐擊項籍奉
澤出滎陽侯代(坐呂氏誅)
沅陵頃侯吳陽以父長沙王功封侯福周(亡後)
中邑貞侯朱進以執矛從入漢破曹咎侯六百戶悼
(坐罪免)
樂平簡侯衞毋擇以隊卒從起沛擊陳餘侯六百戶
勝侈(坐罪免)
山都貞侯王恬啓以郎中柱下令擊陳豨用梁相侯
中黃觸龍當(坐罪免)
祝兹夷侯徐厲以舍人從沛入漢得雍王家屬用常山
丞相侯悼偃(有罪免)
成隂侯周信以卒從為呂后舍人為河南守封五百戶
勃(有罪免)
俞侯呂它父嬰以連敖從高祖破秦入漢定諸侯死事
子侯後坐呂氏誅
醴陵侯越以卒從擊項羽用長沙相侯六百戶
右高后十二人扶柳襄城軹壺關昌平贅其滕呂
成祝兹建陵十一人在恩澤外戚洨沛信都樂昌
東平五人隨父上邳朱虚東牟三人在王子凡三
十一人
陽信夷侯劉揭為典客奪呂禄印閉殿門止産等立帝
侯二千戶中意(有罪免)
壮武侯宋昌以家吏從高祖起山東為代中尉勸帝驂
乘入即位侯千四百戶孝景中四年有罪奪爵為關内
侯
樊侯蔡兼以睢陽令高祖初從阿還定北地用常山相
侯千二百戶客平辟方(坐罪免)
沶陵康侯魏泗以陽陵君侯亡後
南&KR2860;侯起以信平君侯坐罪削爵為關内侯
黎頃侯召奴召平之子以父齊相侯潰延(坐罪誅)
缾侯孫單父卭以北地都尉死事匈奴子侯後坐反誅
弓高壮侯韓隤當故韓王子以匈奴相國降侯則(亡後)
譊(以都尉擊匈奴得王封龍頟侯後坐酎金免)說(以横海將軍擊東越後為衞太子所殺)興(嗣侯)
(坐詛祝誅)曾(興弟紹侯)寶(亡後)共(寶從父昆弟紹封)
襄城哀侯韓嬰故韓王信太子以匈奴相國降侯釋
之(坐罪免)
故安節侯申屠嘉從高祖功食邑五百文帝時用丞相
侯共臾(坐罪免)
右孝文十人軹鄔周陽三人在外戚管氏營邱營
平陽虚陽邱扐安都平昌武成白石阜陵安陽陽
周東城十四人在王子凡二十七人
俞侯欒布以將軍吳楚反擊齊侯賁(坐罪免)
建陵哀侯衞綰以將軍擊吳楚用中尉侯信(坐酎金免)
建平敬侯程嘉以將軍擊吳楚用江都相侯横回
(亡後)
平曲侯公孫渾邪以將軍擊吳楚用隴西太守侯後有
罪免賀(以擊匈奴復侯為丞相坐子罪下獄死)
江陽康侯蘇息以將軍擊吳楚用趙相侯盧朋
雕(坐酎金免)
遽侯横史失其姓父建德以趙相不聽王遂反死事子
侯千一百七十戶
新市侯王棄之父悍以趙内史王遂反不聽死事子侯
始昌(為人所賊殺)
商陵侯趙周父夷吾以楚太傅王戊反不聽死事子侯
後為丞相坐罪自殺
山陽侯張當居父尚以楚相王戊反不聽死事子侯後
坐罪免
安陵侯于軍以匈奴王降侯千五百五十戶亡後
桓侯賜以匈奴王降侯史不言所終
遒侯陸強以匈奴王降侯千五百七十戶則(坐祝詛誅)
容城擕侯徐盧以匈奴王降侯七百戶纏光(坐祝詛上)
(誅)
易侯僕□以匈奴王降侯千一百十戶亡後
范陽靖侯范代以匈奴王降侯六千二百戶德(亡後)政
元孫賜關内侯
翕侯邯鄲以匈奴王降侯坐罪免
亞谷簡侯盧它之故燕王綰子以匈奴東胡王降侯千
戶種漏賀(坐罪死)
塞侯直不疑以御史大夫侯前有將兵擊吳楚功相
如堅(坐酎金免)
右孝景十八人平陸休沈猷紅宛朐棘樂乘氏桓
邑八人在王子魏其蓋靖二人在外戚隆慮一人
隨父凡二十九人
翕侯趙信以匈奴相國降擊匈奴益封千六百八十戶
後兵敗降匈奴
特轅侯樂以匈奴都尉降侯六百五十戶亡後
親陽侯月氏以匈奴相降侯六百八十戶後坐謀反誅
若陽侯猛以匈奴相降侯五百三十戶後坐謀反誅
平陵侯蘇建以都尉從大將軍擊匈奴封凡一千戶後
坐敗師免
岸頭侯張次公以都尉從大將軍擊匈奴益封凡二千
戶後坐罪免
涉安侯於單以匈奴單于太子降侯亡後
昌武侯趙安稽以匈奴王降侯從驃騎擊虜益封充
國(亡後)
襄城侯桀龍以匈奴相國降侯四百戶病已(坐詛祝死)
安樂侯李蔡以將軍再擊匈奴得王侯二千戶坐罪自
殺
合騎侯公孫敖以護軍都尉三從大將軍擊匈奴至右
王庭得王侯益封共九千五百戶後坐出軍後期免
軹侯李朔以校尉三從大將軍擊匈奴虜閼氏侯後坐
罪免
從平侯公孫戎奴以校尉三從大將軍擊匈奴侯一千
一百戶後坐罪免
隨成侯趙不虞以校尉三從大將軍擊匈奴先登侯七
百戶後坐罪免
博望侯張騫以校尉從大將軍擊匈奴及使西域大夏
侯後坐出軍畏懦免
衆利侯郝賢以上谷太守從大將軍擊匈奴侯一千一
百戶後坐罪免
潦悼侯王援訾以匈奴趙王降侯五百六十戶亡後
從票侯趙破奴以司馬從驃騎將軍擊匈奴得兩王侯
二千戶後坐酎金免
宜冠侯高不識以校尉從驃騎將軍擊匈奴侯一千一
百戶後坐罪免
煇渠忠侯僕朋以校尉從驃騎將軍擊匈奴得王侯封
雷電(擊匈奴沒)
下摩侯謼毒尼以匈奴王降封七百戶伊即軒冠
支
濕隂定侯昆邪以匈奴昆邪王將衆十萬降侯萬戶
蘇(亡後)
煇渠慎侯應疕以匈奴王降侯亡後
河綦康侯烏黎以匈奴右王與渾邪降侯六百戶餘
利鞮(亡後)
常樂侯稠雕以匈奴大當戶與渾邪降侯五百五十戶
(當戶匈奴官名)廣漢(亡後)
邳離侯路博德以右北平太守從驃騎擊匈奴侯千六
百戶坐罪免
義陽侯衞山以北地都尉從驃騎擊匈奴得王侯千一
百戶坐罪免
杜侯復陸支以匈奴歸義從驃騎擊虜侯一千三百戶
偃耆宣平福(坐罪免)
衆利侯伊即軒匈奴歸義從驃騎擊虜侯千一百戶
當時輔宗(亡後)
湘成侯敞屠洛以匈奴符離王降侯千八百戶坐酎金
免
散侯董舍吾以匈奴都尉降侯一千一百戶安漢
賢(坐祝詛死)
臧馬康侯雕延年以匈奴王降侯八百七十戶亡後
膫侯次公以匈奴歸義王降侯七百九十戶坐酎金免
術陽侯建德以南越王兄越高昌侯侯三千戶坐罪誅
龍侯樛廣德父樂以校尉擊南粤死事子侯六百七十
戶坐酎金免
成安侯韓延年父千秋以校尉擊南越死事子侯千三
百十戶
昆侯渠復絫以屬國大首渠擊匈奴侯乃始(無後)
騏侯駒幾以屬國騎擊匈奴侯五百二十戶督崇
詩(以弟紹封)
梁期侯任破胡以屬國都尉間出擊匈奴侯當千(坐罪)
(免)
膫侯畢取以南越將軍降侯五百一十戶奉義(坐祝詛誅)
將梁侯楊僕以樓船將軍擊南越侯坐罪免
安道侯揭陽定以南越揭陽令降侯六百戶當時(坐殺)
(人棄市)
隨桃頃侯趙光以南越蒼梧王降侯三千戶昌樂(嗣子)
(有罪不得代)放(光元孫)紹封千戶
湘成侯監居翁以南越桂林監降侯八百三十戶益
昌(坐贓誅)
海常嚴侯蘇宏以伏波司馬得南越王建德侯亡後
外石侯吳陽以故東越衍侯佐繇王功侯千戶首(坐祝)
(詛誅)
下鄜侯左將黃同以故歐駱左將斬西于王功侯七百
戶奉漢(坐祝詛誅)
繚嫈侯劉福以校尉從横海將軍擊南越侯坐罪免
蓹兒嚴侯轅終古以軍卒斬東越徇北將軍侯亡後
開陵侯建成以故東粤建成侯與繇王斬餘善侯二千
戶禄(坐祝詛誅)
臨蔡侯孫都以南粤郎得粤相呂嘉侯千戶襄(坐罪死)
東城侯居股以故東粤繇王斬東粤王餘善侯萬戶坐
謀反誅
無錫侯多軍以東粤將軍漢兵至棄軍降侯千戶卯
(坐罪免)
涉都侯喜父粤南海守漢兵至以越邑降子侯二千四
十戶亡後
平州侯王唊以朝鮮將降漢侯千四百八十戶亡後
荻苴侯韓陶以朝鮮相降漢侯五百四十戶不得嗣
澅清侯參以朝鮮尼谿相降侯千戶坐罪死
騠兹侯稽谷姑以小月氏右苴王將衆降侯千九百戶
亡後
浩侯王恢以故中郎將將兵捕得車師王侯坐罪免
瓡讘侯杅者以小月氏將軍衆降侯七百六十戶勝
(不得嗣)
幾侯張䧄以朝鮮王子降侯坐罪死
湼陽康侯最以父朝鮮相路人漢兵至首降道死子侯
亡後
海西侯李廣利以貳師將軍擊大宛侯八千戶後兵敗
降匈奴
新畤侯趙弟以貳師將軍騎士斬郁成王侯坐罪免
承父侯續相如以使西域斬扶樂王首虜其人侯千百
十戶坐罪誅
開陵侯成娩以故匈奴介和王擊車師侯順褒
級褒弟紹封參(王莽敗絶)
秺侯商邱成以大鴻臚擊衞太子力戰侯二千一百二
十戶坐罪自殺
重合侯莽通以侍郎𤼵兵擊反者侯四千八百七十戶
後坐謀反誅
德侯景建以長安大夫從莽通殺少傅石德侯三千七
百十五戶後坐謀反誅
題侯張富昌以山陽卒與李夀同得衞太子侯八百五
十八戶後為人所殺
䢴侯李夀以新安令史得衞太子侯一百五十戶後坐
罪誅
轑陽侯江喜以圉嗇夫捕反者公孫勇侯千一百二十
戶仁(坐罪免)
當塗康侯魏不害以圉守尉捕反者侯二千二百戶
聖楊向堅居(王莽敗絶)
蒲侯蘇昌以圉小史捕反者侯千二十六戶夷吾(坐罪)
(免)
丞父侯孫王以告反者太原白義等侯千一百五十戶
後坐罪免
右孝武七十五人武安周陽長平冠軍平津周子
南樂通牧邱富民九人在外戚恩澤南奅龍頟宜
春隂安𤼵干五人隨父凡八十九人王子不在其
中
秺敬侯金日磾以駙馬都尉發覺莽何羅反侯二千三
百二十戶賞(亡後)當(以日磾曾孫紹侯千戶王莽敗絶)
建平敬侯杜延年以諫大夫告左將軍反侯以太僕與
大將軍定策益封二千三百六十戶緩業輔
憲
宜城戴侯燕倉以假稻田使者發覺左將軍桀等反封
七百戶安尊武級舊(王莽敗絶)
弋陽節侯任宫以故丞相徵事手捕反者上官桀侯九
百一十五戶千秋惲岑固
商利侯王山夀以丞相少史誘反者安入相府侯九百
一十五戶後坐罪免
成安嚴侯郭忠以張掖屬國與匈奴戰斬王侯七百二
十四戶遷賞長萌每(王莽敗絶)
平陵侯范明友以校尉擊反氐獲首虜侯與定策益封
凡二千九百二十戶坐反誅
義陽侯傅介子以平樂廐監使誅樓蘭王斬首侯七百
五十九戶子有罪不得嗣長(曾孫紹封)
右孝昭八人博陸安陽宜春安平富平陽平六人
在恩澤外戚桑樂一人隨父凡十五人
長羅壮侯常惠以校尉光禄大夫擊匈奴獲首虜侯二
千八百五十戶成邯翕(亡後)
爰戚靖侯趙長平以平陵大夫告楚王延夀反侯千五
百三十戶訢牧
博成侯張章以長安男子發覺霍禹侯三千九百一十
三戶建(坐罪免)
高昌壯侯董忠以期門受張章言告霍禹反侯一千一
百戶宏武
平通侯楊惲以左曹中郎受董忠等言霍禹反侯二千
五百戶後坐誹謗不道誅
都成敬侯金安上以侍中中郎將受楊惲等言霍禹反
侯七百七十七戶常(亡後)欽(以安上孫紹)楊(王莽敗絶)
合陽愛侯梁喜以平陽大夫告反者侯一千五百戶
放萌(王莽敗絶)
安遠繆侯鄭吉以校尉光禄大夫將兵迎日逐王降又
破車師侯七百九十戶光(亡後)永(吉曾孫紹封王莽敗絶)
歸德靖侯先賢撣以匈奴單于從兄日逐王降侯二千
二百五十戶富昌諷襄霸(永平十四年坐罪免)
信成侯王定以匈奴烏桓單于子率衆降侯一千六百
戶坐削一百五戶廣漢(亡後)楊(以定孫紹)
義陽侯厲温敦以匈奴呼連累單于率衆侯一千五百
戶後坐子謀反削爵為關内侯
右孝宣十一人陽都營平平邱昌水陽城爰氏扶
陽高平陽城博陽卭成將陵建成西平平恩平昌
樂陵武陽平臺樂昌博望樂成二十一人在恩澤
外戚樂平冠陽酇周子南君四人隨父凡三十六
人
義成侯甘延夀以使西域討郅支單于斬王以下侯益
封共二千戶建遷相(建武四年為兵所殺)
駟望忠侯冷廣以濕沃公士告男子馬政反侯千八百
戶何齊(王莽敗絶)
延鄉節侯李譚以尉氏男子捕得反者樊並侯千戶
成(王莽敗絶)
新山侯稱忠以捕得反者樊並侯千戶
童鄉釐侯鍾祖以捕得反者樊並侯千戶亡後匡(以祖)
(子紹封王莽敗絶)
樓虚侯訾順以捕得反者樊並侯千戶
右孝元六人安平平恩扶陽三人隨父陽平樂安
二人在恩澤外戚凡十一人孝成五人安昌高陽
安陽城陽高陵定陵殷紹嘉宜鄉氾鄉博山十人
在恩澤外戚武陽博陽贊騏龍頟開陵樂陵博望
樂成安平平阿成都紅陽曲陽高平十五人隨父
凡三十人
西漢外戚恩澤侯
臨泗侯吕公以漢王后父賜號高后追尊曰吕宣王
周吕令武侯澤以客從入漢定三秦佐定天下台初
襲周吕侯高后時封為吕王嘉(坐驕廢)
建成康侯釋之以客從擊秦漢王入漢使釋之歸豐衞
太上皇則(坐罪誅)
右高祖三人
扶柳侯吕平以皇太后姊子侯史據其母姓坐反誅
襄城侯義壺關侯武軹侯朝昌平侯大俱以孝
惠子侯後為王(見諸侯王)
贅其侯吕勝以皇太后昆弟子淮陽丞相侯後坐反誅
滕侯吕更始為舍人郎中以都尉屯霸上用楚丞相侯
後坐反誅
吕成侯吕忿以皇太后昆弟子侯後坐反誅
祝兹侯吕瑩以皇太后昆弟子侯後坐反誅
建陵侯張釋(寺人)以大謁者勸王諸吕侯後坐免
右高后十人五人隨父凡十五人
軹侯薄昭高祖時以郎從軍文帝立以車騎將軍迎太
后侯萬戶戎奴梁
鄔侯駟鈞以齊王舅侯後坐罪免
周陽侯趙兼以淮南王舅侯後坐罪免
右孝文三人
章武景侯竇廣國以皇太后弟侯萬一千戶定常
生(坐罪免)
南皮侯竇彭祖以皇太后兄子侯良桑林(坐酎金免)
魏其侯竇嬰以將軍屯滎陽扞破吳楚七國侯(皇太后昆弟子)
(後坐罪棄市)
蓋靖侯王信以皇后兄侯充受(坐酎金免)
右孝景四人
武安侯田蚡以皇太后同母弟侯恬(坐罪免)
周陽懿侯田勝以皇太后同母弟侯祖(坐罪免)
長平烈侯衞青以大將軍擊匈奴取朔方侯後破右賢
王益封又封三子(皇后弟)伉以青功封宜春侯(後坐罪免)不疑
以青功封隂安侯(後坐酎金免)登以青功封發干侯(後坐酎金免)
元(青曾孫復家)賞(元孫)為關内侯
平津獻侯公孫宏以丞相侯三百七十三戶度(坐罪免)
冠軍景桓侯霍去病以校尉擊匈奴侯後以將軍破祁
連迎昆邪王益封(后姊子)嬗(亡後)山以從祖父大將軍光功
封樂平侯三千戶(後反誅)雲(山弟)以大將軍光功封冠陽一
千八百戶(後坐反誅)
周子南君姬嘉以周後侯三千戶置當(坐罪誅)延年
(以當弟紹封)安世黨常建武初更為周承休侯武
更為衞公
樂通侯欒大以方術侯三千戶後坐罔上要斬
牧邱恬侯石慶以丞相及父萬石積行侯德(坐罪免)
富民定侯車千秋以丞相侯八百戶遺詔益封凡千六
百戶順(坐罪免)
右孝武九人三人隨父凡十二人
博陸宣成侯霍光以奉車都尉捕反者莽何羅侯二千
三百五十戶後以大將軍益封萬七千二百戶禹(坐謀)
(反要斬)陽元始初以光從父昆弟之曾孫紹封王莽時絶
安陽侯上官桀以騎都尉捕反者莽何羅侯二千三百
戶後坐反誅安以皇后父封千五百戶(後反誅)
宜春敬侯王訢以丞相侯子譚與大將軍定策益封定
六百八戶譚咸章強(更始元年為兵所殺)
安平敬侯楊敞以丞相侯七百戶以定策益封共五千
五百四十七戶忠譚(坐罪反)
富平敬侯張安世以右將軍輔政及定策益封共一萬
三千六百四十戶延夀敞臨放純建武中
為武始侯
陽都侯張彭祖以世父故掖庭令賀有舊恩封千六百
戶後為小妻所殺
陽平節侯蔡義以丞相侯前為御史大夫與大將軍定
策共封七百戶
右孝昭六人一人桑樂侯隨父凡七人
營平壮侯趙充國以後將軍與大將軍定策功侯千二
百七十九戶宏欽岑(坐罪反)
平邱侯王遷以光禄大夫與大將軍定策功侯千二百
五十三戶坐贓免
昌水侯田廣明以鴻臚擊反氐賜關内侯與定策侯二
千七百戶坐擊匈奴失期自殺
陽城侯田延年以大司農與定策功侯二千四百五十
三戶坐盗都内錢自殺
爰氏肅侯便樂成以少府與定策功侯二千三百二十
七戶輔臨(亡子)鳳(曾孫紹封王莽敗絶)
扶陽節侯韋賢以丞相侯七百一十二戶元成寬
育湛(王莽敗絶)
平恩戴侯許廣漢以皇太子外祖父昌成君侯五千六
百戶亡後嘉(以廣漢弟嗣)况旦敬(王莽敗絶)
高平憲侯魏相以丞相侯八百一十三戶宏坐不敬
削為關内侯
樂昌共侯王武以帝舅關内侯六千戶商安(為王莽所)
(殺)
平昌節侯王無故以帝舅關内侯侯六百戶接臨
獲(建武五年復爵)
陽城繆侯劉德以宗正關内侯行謹重為宗室率侯子
安民以戶五百贖弟更生罪定戶六百四十戶安民
慶忌颯(王莽敗絶)
樂陵安侯史高以悼皇考舅子侍中與發霍氏姦侯二
千三百戶術崇(亡後)岑(以高曾孫紹王莽敗絶)
武陽頃侯史丹以帝為太子時輔導有舊恩侯一千三
百戶邯獲(更始時為兵所殺)
卭成共侯王奉光以皇后父關内侯侯二千七百五十
戶敞勲(坐罪免)堅固(以曾孫紹封王莽敗絶)
安平夷侯王舜以皇太后兄侍中郎將封千四百戶
章淵買(王莽敗絶)
將陵哀侯史曾以悼皇考舅子侍中中郎將關内侯舊
恩侯二千二百戶亡後
平臺康侯史元以悼皇考舅子侍中中郎將關内侯有
舊恩侯千九百戶恁習
博望頃侯許舜以皇太子外祖父同産弟長樂衞尉有
舊恩侯千五百戶敞黨並(亡後)報子(並弟紹封王莽敗絶)
樂成敬侯許延夀以皇太子外祖父同産弟侍中關内
侯有舊恩侯千五百戶湯常恭(以弟紹封)去疾(王莽敗絶)
博陽定侯丙吉以御史大夫關内侯有舊恩侯千三百
三十戶顯坐罪奪爵為關内侯昌(吉孫紹封)並勝客
(王莽敗絕)
建成定侯黃霸以丞相侯六百戶後益封一千二百戶
賞輔
西平安侯于定國以丞相侯六百六十戶永恬(王莽)
(敗絶)
右孝宣二十一人一人陽都侯隨父凡二十二人
陽平頃侯王禁以皇后父侯二千六百戶以子鳳大將
軍益封八千戶鳳襄岑莫(更始時為兵所殺)
安成共侯王崇以皇太后母弟關内侯封凡萬戶奉
世持弓(王莽敗絶)
平阿侯王譚以皇太后弟關内侯封二千一百戶仁
為莽所殺述(建武初絶)
成都景成侯王商以皇太后弟關内侯後益封共三千
戶况(坐罪免)邑(以况弟紹王莽簒為隂信公莽敗死)
紅陽荒侯王立以皇太后弟關内侯侯二千一百戶
柱(王莽敗絶)
曲陽煬侯王根以皇太后弟關内侯凡再益封共萬二
千四百戶涉王莽時為直道公為莽所殺
高平侯王逢時以皇太后弟關内侯侯三千戶置(王莽)
(敗絶)
新都侯王莽以帝舅曼子侯千五百戶後簒位誅
褒新侯王安以莽功侯二千戶莽簒位為信遷公病死
無後
賞都侯王臨以莽功侯二千戶簒位後為統義陽王自
殺
樂安侯匡衡以丞相侯六百四十七戶後坐罪免
右孝元二人一人安平侯隨父凡三人(二人王禁匡衡崇譚)
(以下皆附禁)
安昌節侯張禹以丞相侯後增封共四百戶宏(更始時為)
(兵所殺)
高陽侯薛宣以丞相侯千九十戶後坐罪免
安陽敬侯王音以皇太后從弟大司馬侯千六百戶
舜莽簒位為安新公攝(莽敗死)
成陽節侯趙臨以皇后父侯二千戶訢(後坐罪徙)欽(以后弟封)
(後坐罪徙)
高陵共侯翟方進以丞相侯并益封共千五百戶宣
(坐弟義舉兵誅王莽為莽所殺)
定陵定侯淳于長以皇太后姊子封千戶坐大逆死
殷紹嘉侯孔何齊以殷後孔子世吉適子侯千六百七
十戶後進爵公地百里益九百戶元始二年為宋公
宜鄉侯馮參以中山王舅侯千戶後坐罪死
汜鄉侯何武以大司空侯後益封共二千戶况
博山簡烈侯孔光以丞相侯後益封至萬戶放(王莽敗絶)
右孝成十人安成平阿成都紅陽曲陽高平新都
武陽侯八人隨父凡十八人
陽安侯丁明以帝舅侯五千戶後為王莽所殺
孔鄉侯傅晏以皇后父侯共益封至千戶後坐罪徙
平周侯丁滿以帝舅子侯千一百三十九戶後坐罪免
高樂節侯師丹以大司馬侯二千三十六戶業(王莽敗絶)
高武貞侯傅喜以帝祖母從父弟大司馬侯二千三十
戶勁(王莽敗絶)
楊鄉侯朱博以丞相侯千戶後坐罪死
新甫侯王嘉以丞相侯千六十八戶後坐罪死崇(王莽)
(敗絶)
汝昌侯傅商以太后父弟益封至五千戶子昌後坐非
正免
陽新侯鄭業以皇太后同母弟侯千戶後坐非正免
高安侯董賢以駙馬都尉告東平王雲祝詛侯益封至
二千戶後坐罪自殺
方陽侯孫寵以騎都尉告東平王謀反侯千戶後坐罪
徙
宜陵侯息夫躬以博士弟子告東平王祝詛逆謀侯千
戶後坐詛祝下獄死
長平頃侯彭宣以大司空侯二千四十七戶聖業
(王莽敗絶)
右孝哀十三人新成新都平陽營陵德五人隨父
凡十八人
扶德侯馬宫以大司徒侯二千戶
扶平侯王崇以大司空侯二千戶
廣陽侯甄豐以左將軍光禄勲定策功侯五千三百六
十五戶莽簒位為廣新公後為莽所殺
承陽侯甄邯以侍中奉車都尉定策功侯二千四百戶
莽簒位為承新公
褒魯節侯公子寬以周公世魯頃公元孫之元孫奉周
祀侯二千戶相如更姓公孫氏後更為姬氏
褒成侯孔均以孔子世褒成烈君霸魯孫奉孔子祀侯
二千戶
防鄉侯平晏以長安少府與劉歆孔永孫遷四人治明
堂辟雍得萬國歡心功臣侯各千戶莽簒位為就新公
紅休侯劉歆以侍中羲和與平晏同功侯莽簒位為國
師公後為莽所殺
寧鄉侯孔永以侍中五官中郎將與平晏同功侯莽簒
位為大司馬
定鄉侯孫遷以常侍謁者與平晏同功侯
常鄉侯王惲以太僕與閻遷陳崇等八人使行風俗齊
同萬國功侯各千戶
望鄉侯閻遷以鴻臚與王惲同功侯
南鄉侯陳崇以大司徒司直與王惲同功侯
邑鄉侯李翕以水衡都尉與王惲同功侯
亭鄉侯郝黨以中郎將與王惲同功侯
章鄉侯謝殷以中郎將與王惲同功侯
蒙鄉侯逯普以騎都尉與王惲同功侯莽簒位為大司
馬
盧鄉侯陳鳳以中郎將與王惲同功侯
成武侯孫建以強弩將軍有折衝之威侯莽簒位為成
新公
明統侯侯輔以騎都尉明為人後一統之義侯
破胡侯陳馮以父湯前為副校尉討郅支單于侯千四
百戶
討狄侯杜勲以前為將軍侯丞平斬郅支單于侯千戶
右孝平二十二人卭成博陸宣平紅舞陽秺樂陵
都成新甫爰氏合陽義陽章鄉信成隨桃褒新賞
都十七人隨父繼世凡三十九人
高祖六年始剖符封功臣曹參等為通侯
已上封大功臣二十餘人其餘日夜爭功不決未得
行封上在洛陽南宫從複道望見諸將往往相與坐
沙中語上曰此何語留侯曰陛下不知乎此謀反耳
上曰天下屬安定何故反乎留侯曰陛下起布衣以
此屬取天下今陛下為天子而所封皆故人所親愛
所誅皆生平所仇怨今軍吏計功以天下不足徧封
此屬畏陛下不能盡封恐又見疑平生過失及誅故
即相聚謀反耳上乃憂曰為之奈何留侯曰上平生
所憎羣臣所共知誰最甚者上曰雍齒與我有故怨
數嘗窘辱我我欲殺之為其功多故不忍留侯曰今
急先封雍齒則羣臣人人自堅矣於是上乃置酒封
雍齒為什方侯而急趣丞相御史定功行封羣臣罷
酒皆喜曰雍齒尚為侯我屬無患矣
列侯畢已受封詔定功臣十八人位次上從鄂千秋
言以蕭何第一曹參次之賜何帶劒履上殿入朝不
趨
十二年詔列侯皆令自置吏得賦斂女子公主為列侯
食邑者佩之印賜大第室
秦漢之制列侯封君食租衣税率戶二百千戶之君
則二十萬朝覲聘享出其中徹侯金印紫綬改所食
國令長名相又有家丞門大夫庶子
高后二年詔差次列侯功以定朝位藏於高廟世世勿
絶嗣子各襲其功位
文帝二年詔曰朕聞古者諸侯建國千餘各守其地以
時入貢民不勞苦上下歡欣靡有違德今列侯多居長
安邑遠吏卒給輸費苦而列侯亦無繇教訓其民其令
列侯之國為吏及詔所止者遣太子
三年詔曰前日詔遣列侯之國辭未行丞相朕之所重
其為朕率列侯之國遂免丞相勃遣就國
景帝後二年省列侯就國
先公曰初封列侯猶有君國子民之意故文帝遣
列侯就國之詔謂其居長安無繇教訓其民也景
帝既不令諸侯王治事故亦省徹侯之國蓋事權
皆在其相所謂侯國者與郡邑無異矣
按文帝二年詔列侯就國而多辭未行三年乃免
絳侯相印令率列侯就國是強之使行也絳侯既
就國每河東守尉行縣至絳勃自畏恐誅常被甲
令家人持兵以見人遂言其欲反夫既曰畏罪恐
誅而乃被甲持兵以待守尉欲何為邪勃不學無
術不能處功名之際而徒以來讒賊之口倘非遇
孝文長者則不能全之矣然即此可以見當時功
臣侯之就國者憂讒畏譏不能不見陵於守尉方
其身都將相則聲勢赫奕與人主朋儔及其退就
國邑則心懷畏懼視守尉如官長蓋封爵之寵同
乎黜徙迫之乃行與古人建侯之意異矣
武帝元鼎五年列侯坐獻黃金酎祭宗廟不如法奪爵
者百六人丞相趙周下獄死(服虔曰因八月獻酎祭宗廟時使諸侯各獻金助祭)
(也如淳曰漢儀注諸侯王歲以戶口酎金於漢廟皇帝臨受獻金金少不如斤兩色惡王削縣侯免國臣瓚曰)
(食貨志南越反時卜式上書願死之天子下詔褒揚布告天下天下莫應列侯以百數莫求從軍至酎飲酒少)
(府省金而列侯坐酎金失侯者百餘人而表云趙周坐為丞相知列侯酎金輕下獄自殺然則知其輕而不紏)
(擿之也師古曰酎三重釀醇酒也)
容齋洪氏隨筆曰漢自武帝以後丞相無爵者乃
封侯其次雖御史大夫亦不以爵封為間唯太常
一卿必以見侯居之而職典宗廟園陵動輙得咎
由元狩以降以罪廢斥者二十人意武帝隂欲損
侯國故使居是官以困之爾表中所載酇侯蕭夀
成坐犧牲瘦蓼侯孔臧坐衣冠道橋壊鄲侯周仲
居坐不收赤側錢繩侯周平坐不繕園屋睢陵侯
張昌坐乏祠陽平侯杜相坐擅役鄭舞人廣阿侯
任越人坐廟酒酸江鄒侯靳石坐離宫道橋苦惡
戚侯季信成坐縱丞相侵神道俞侯欒賁坐雍犧
牲不如令山陽侯張當居坐擇博士弟子不以實
成安侯韓延年坐留外國文書新畤侯趙弟坐鞫
獄不實牧邱侯石德坐廟牲瘦當塗侯魏不害坐
孝文廟風𤼵瓦轑侯江德坐廟郎夜飲失火蒲侯
蘇昌坐泄官書弋陽侯任宫坐人盗茂陵園物建
平侯杜緩坐盗賊多自酇侯至牧邱十四侯皆奪
國武帝時也自當塗至建平五侯但免官昭宣時
也下及晉世此風猶存惠帝元康四年大風廟闕
屋瓦有數枚傾落免太常荀㝢五年大風蘭臺主
者求索阿棟之間得瓦小邪十五處遂禁止太常
復興刑獄陵上荆一枝圍七寸二分者被斫司徒
太常犇走道路太常禁止不解蓋循習漢事云
按漢之所謂封建夲非有公天下之心故其予之
甚艱而奪之每亟至孝武之時侯者雖衆率是不
旋踵而褫爵奪地方其外事四夷則上遵高帝非
功不侯之制於是以有功侯者七十五人然終帝
之世失侯者已六十八人其能保者七人而已及
其外削諸侯則采賈誼各受其祖之分地之說於
是以王子侯者一百七十五人然終帝之世失侯
者已一百一十三人其能保者五十七人而已外
戚恩澤侯者九人然終帝之世失侯者已六人其
能保者三人而已功臣外戚恩澤之失侯也諉曰
予奪自我王子之失侯則是姑假推恩之名以析
之而苛立黜爵之罰以奪之與賈誼所謂一寸之
地一人之衆無所利焉者異矣禁網既苛動輙得
咎而坐宗廟酎金失侯者尤衆食貨志言帝因卜
式上書願輸財助邊下詔褒美以諷天下而莫有
應者於是列侯坐酎金失侯者百餘人蓋當時國
計不給方事誅求雖庶人之多貲者亦必立告緡
之酷法以取之宜其不容列侯坐享封君之富也
宣帝元康四年上令有司求高祖功臣子孫失侯者得
槐里公乘周廣漢等百三十六人皆賜黃金二十斤復
其家令奉祭祀世世勿絶
按高帝功臣至武帝時失侯者衆至是方訪求其
後而褒錫之然纔得復除租役免同編氓而已孝
惠而後侯而失爵者則不復省錄矣
班固功臣侯表序曰自古帝王之興曷嘗不建輔
弼之臣所與共成天功者乎(師古曰天功天下之功業也虞書舜典曰)
(欽哉惟時亮天功也)漢興自秦二世元年之秋楚陳之歲(師古)
(曰謂陳涉自稱楚王之時也)初以沛公總帥雄俊三年然後西
滅秦立漢王之號五年東克項羽即皇帝位八載
而天下乃平始論功而定封訖十二年侯者百四
十有三人時大城名都民人散亡戶口可得而數
裁什二三(師古曰裁與纔同十分之内纔有二三也)是以大侯不過萬
家小者五六百戶封爵之誓曰使黃河如帶泰山
若厲國以永存爰及苖裔(應劭曰封爵之誓國家欲使功臣傳祚無窮也)
(帶衣帶也厲砥礪石也河當何時如衣帶山當何時如礪石言如帶礪國猶永存以及後世之子孫)
(也)於是申以丹書之信重以白馬之盟(師古曰丹書解在高)
(紀白馬之盟謂刑白馬㰱其血以為盟也)又作十八侯之位次(孟康曰唯作元)
(功蕭曹等十八人位次耳高后乃詔作位次下竟師古曰謂蕭何曹參張敖周勃樊噲酈商奚㳙夏)
(侯嬰灌嬰傅寬靳歙王陵陳武王吸薛歐周昌丁復蟲逹從第一至十八也)高后二年
復詔丞相陳平盡差列侯之功錄第下竟藏諸宗
廟副在有司(師古曰副貳也其列侯功籍已藏於宗廟副貳之夲又在有司)始未
嘗不欲固根本而枝葉稍落也故逮文景四五世
間流民既歸戶口亦息列侯大者至三四萬戶小
國自倍(師古曰自倍者謂舊五百戶今者至千也曹參初封萬六百戶至後嗣侯宗免時有)
(戶二萬三千是為戶口蕃息故也他皆類此)富厚如之(師古曰言其貲財亦稍富厚各)
(如戶口之多也)子孫驕逸忘其先祖之艱難多陷法禁隕
命亡國或云子孫訖於孝武後元之年靡有孑遺
耗矣(師古曰孑然獨立貎言無有獨存者至於耗盡也)罔亦少密焉故孝
宣皇帝愍而錄之乃開廟藏覽舊籍詔令有司求
其子孫或出庸保之中(師古曰庸賣功庸也保可安信也皆賃作者也)並
受復除或加以金帛用章中興之德降及孝成復
加恤問稍益衰微不絶如綫善乎杜業之納說也
曰昔唐以萬國致時雍之政虞夏以之多羣后享
共已之治(師古曰羣后謂諸侯也恭已無為也)湯法三聖殷氏太平
周封八百重譯來賀是以内恕之君樂繼絶世隆
名之主安立亡國(師古曰以立亡國之後為安泰也)至於不及下
車德念深矣(張晏曰謂武王入殷未及下車封黃帝之後於薊虞舜之後於陳也)成
王察牧野之克顧羣后之勤知其恩結於民心功
光於王府也故追求先父之志錄遺老之策高其
位大其㝢(師古曰㝢謂啟土所居也)愛敬飭盡命賜備厚(師古曰飭)
(謹也)大孝之隆於是為至至其沒也世主歎其功無
民而不思所息之樹且猶不伐(師古曰謂召伯止於甘棠之下而聽)
(訟人思其德不伐其樹召南甘棠之詩是也)况其廟乎是以燕齊之祀
與周並傳子繼弟及歴載不墮豈無刑辟繇祖之
竭力故支庶頼焉(師古曰言國家非無刑辟而功臣子孫得不陷罪辜而能長常)
(存者思其先人之力令有嗣續也繇讀與由同)迹漢功臣亦皆割符世爵
受山河之誓存以著其號亡以顯其魂賞亦不細
矣百餘年間而襲封者盡或絶失姓或乏無主朽
骨孤於墓苖裔流於道生為愍隸死為轉屍以往
况今甚可悲傷聖朝憐閔詔求其後四方忻忻靡
不歸心出入數年而不省察恐議者不思大義設
言虚亡則厚德掩息遴柬布章(晉灼曰許慎云遴難行也柬古簡字)
(也簡少也言今難行封則得繼絶者少若然此必布聞彰於天下也師古曰遴讀與吝同)非所
以視化勸後也三人為衆雖難盡繼宜從尤功(孟康)
(曰言人三為衆雖難盡繼取其功尤高者一人繼之於名為衆矣服虔曰尤功封重者一人也)於
是成帝復紹蕭何哀平之世增修曹參周勃之屬
得其宜矣以綴續前記究其本末并序位次盡於
孝文以昭元功之侯籍云
外戚恩澤侯表序曰孝武時元功宿將略盡會上
亦興文學進拔幽隐公孫宏自海瀕而登宰相於
是寵以列侯之爵又疇咨前代詢問耆老初得周
後復加爵邑自是之後宰相畢侯矣元成之際晚
得殷世以備賓位漢興外戚與定天下侯者二人
(服虔曰吕后兄周吕侯澤建成侯釋之師古曰與讀曰豫言豫其功也)故誓曰非劉
氏不王若有亡功非上所置而侯者天下共誅之
是以高后欲王諸呂王陵廷争孝景將侯王氏脩
侯犯色(師古曰脩音條)卒用廢黜是後薄昭竇嬰上官衛
霍之侯以功受爵其餘后父據春秋褒紀之義(應劭)
(曰春秋天子將納后於紀紀本子爵也故先褒為侯言王者不取於小國)帝舅緣大雅
申伯之意(應劭曰申伯周宣王元舅也為邑於謝後世欲光寵外親者緣申伯之恩援此)
(義以為諭也)寖廣博矣是以别而叙之
按班孟堅述西都列侯除王子之外以功臣為一
表外戚恩澤為一表蓋功臣者以勲績顯著而得
之者也外戚恩澤者以遭逢忝竊而得之者也然
裔夷之降虜有何勲庸乃儕之功臣宰相而封侯
未為恩倖乃儕之恩澤又博陸之定大策輔幼主
長平冠軍之征匈奴取朔方破祁連其殊勲偉績
本不緣椒房至李貳師則祗緣女寵以進伐大宛
得名馬之事又不足言且不能終守臣節今列貳
師於功臣列博陸長平冠軍於外戚抑揚之意殊
所未喻
容齋洪氏隨筆曰周之初諸侯千八百國至赧王
之亡所存者才八國耳七戰國與衛也然趙韓魏
分晉而立齊田氏代姜而興其有土各不及二百
年俱非舊邦秦始皇乃吕氏子楚幽王乃黃氏子
所謂嬴芈之先當不歆非類然則惟燕衛二姬姓
存而衛至胡亥世乃絶若以為召公康叔之德則
周公豈不及乎漢列侯八百餘人及光武而存者
平陽建平富平三侯耳建平以先降梁王永奪國
平陽為曹參之後富平為張安世之後參猶有創
業之功若安世則湯子也史稱其推賢揚善固宜
有後然輕重其心殺人則多矣獨無餘殃乎漢侯
之在王莽朝皆不奪國光武乃但許宗室復故餘
皆除之雖酇侯亦不紹封不知曹張兩侯何以能
獨全也
文獻通考卷二百六十七
