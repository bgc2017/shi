姑蘇志卷十五明王鏊撰
田賦(稅課貢役附)
今天下財賦多仰於東南而蘇爲甲然禹貢揚州
厥田下下唐天寶而後東南財賦始增至宋元彌
盛然考之舊誌宋元歲數在蘇者宋三十餘萬石
元八十餘萬石國朝幾至三百萬自古東南財賦
又未有若今日之盛者也夫聚於上者多則存於
下者能無蹙乎此爲治者之所當念也
田地
宋之田有曰公田(爲充進軍食)每畝起租上自一石五斗下
至七斗一升四合(按宋史淳化中田制爲三品膏沃而無水旱爲上品沃壤而有水旱)
(之患埆瘠而無水旱之虞爲中品墝瘠復患水旱者爲下品上百畝中百五十畝下二百畝只計百畝十)
(收其三恐無若是之重也)曰圍田(傍江湖水淺處民圍爲田)租四斗或三斗曰
沙田(民自經理江湖沙漲地爲田)租三斗或二斗曰成田(民墾耕草地爲)
(田)納糧二斗曰營田(民用工本耕種係官空閒田)租四斗或二斗
二升曰職田(給與文武官養廉地民佃起糧)上自八斗七升下至六
斗三合五勺(附錄宋咸平二年復唐制吏得職田供祭祀六縣通管六萬六百八十八畝有)
(竒租一萬八千二百石有竒知軍府事八百六十石有竒通判軍府事句僉判句教授句節推添差節推)
(句察權句知錄句司理司法司戶監糧料院監糴納倉監都税監在城税務監贍軍庫監都酒務監比較)
(務句排岸司巡轄司句總管句路鈐添差路鈐句路分添差路分東南第三正將句南一廂官南二廂官)
(北一廂官北二廂官常平司提幹茶鹽司提幹文臣支鹽官武臣支鹽官黃姚押袋官江灣押袋官監黃)
(姚鹽場監江灣鹽場監南蹌鹽場各有差知吳縣事三百石知長洲縣事三百六十石知崑山縣事四百)
(四十石知常熟縣事六百八十石知吳江縣事三百八十石知嘉定縣事一百五十石各有竒縣丞主簿)
(尉及巡塘官句巡檢句監酒務監税務以下各有差元則平江路達嚕噶齊總管各一員每員田八頃同)
(知治中府判推官經歴知事提控案牘照磨承發架閣蒙古教授兩醫學教授錄事司達嚕噶齊句錄事)
(句錄判各有差吳縣長洲二縣達嚕噶齊縣尹每員職田二頃縣丞縣尉典史巡檢各有差崑山常熟吳)
(江嘉定四州達嚕噶齊知州每員職田四頃同知州判提控案牘都目各有差海道都漕運萬戶府達嚕)
(噶齊正萬戶副萬戶經歴知事照磨檢校通事驛史鎮撫千戶達嚕噶齊正千戶副千戶止有祿米無田)
(國初蘇州衛太倉衛指揮僉事亦有撥賜田歲收米一百六十石今無)曰常平田(係斷没入)
(官者)曰義役田(鄉民出助保正差役者)曰社倉田(官買民田歲儲備荒者)曰
局官租田曰養濟局田曰居養院田(恤養鰥寡孤獨老幼殘疾者)
曰囚粮田(官發以充囚食)曰没官田(乃斷没各項田土)科租高下有
差高者不踰一石五斗下至二斗
元之田則有圍二縣四州共計八千八百二十九圍吳
縣九百一十七圍長洲縣一千七百八十八圍常熟
州一千一百一十一圍吳江州三千三百六十八圍
崑山州一千六百四十五圍嘉定州一千一百圍延
祐四年行經理之法悉以上中下三等八則計畝起科
國朝洪武初七縣官民田地共六萬七千四百九十頃
有竒官田地二萬九千九百頃有竒起科凡一十一
則一則七斗三升一則六斗三升一則五斗三升一
則四斗三升一則三斗三升一則二斗三升一則一
斗三升一則一斗一則五升一則三升一則一升(又功)
(臣還官田開耕田俱名官田重則有一石六斗三升者)民田地二萬九千四十
五頃有竒起科凡十則一則五斗三升一則四斗三
升一則三斗三升一則二斗六升一則二斗三升一
則一斗六升一則一斗三升一則五升一則三升一
則一升抄没田地一萬六千六百三十八頃有竒内
有原額今科之分原額田起科凡六則一則七斗三
升一則六斗三升一則五斗六升一則五斗三升一
則四斗三升一則四斗今科田自五斗五升至三升
止凡二十八則崇明官田又有曰江淮田江浙田職
田學院田俱科黃赤荳抄没田有曰故官田江浙故
官田没官田俱稅米
弘治十六年一州七縣實徵官民抄没田地山蕩等
項共九萬四千七百八十五頃有竒官田抄没等項
六萬五千三頃有竒民田等項三萬四千六百九十
七頃有竒(吳縣官田地等項三千六百三十三頃有竒民田地等項三千四百七十頃有竒長)
(洲縣官田地等項九千七百六十頃民田地等項三千七百九十二頃有竒學田一十四頃有竒崑山縣)
(官田地等項九千九百二十六頃有竒民田地二千二百二十二頃有竒常熟縣官田地等項八千四百)
(四十二頃民田地八千一十三頃有竒吳江縣官田地等項八千七百一十九頃民田地等項四千二百)
(三十八頃有竒嘉定縣官田地等項一萬四百六十六頃民田地等項四千一百六十四頃有竒太倉州)
(官田地等項六千九百頃有竒民田地等項二千七百一十九頃有竒學田四十六畝有竒崇明縣官田)
(地等項二千二百四十八頃有竒民田六千七百五頃有竒)
嘉靖十七年太倉等八州縣原額科糧官民田地等
項八萬六千三百九十七頃有竒除崇明縣官民田
地塗蕩八千三百二十四頃有竒今經清查弊隠田
二千八百三十九頃有竒於内隂消過弊田四百五
十三頃有竒(吳縣田地等項原額四千九百五十三頃有竒今清出一十一頃有竒共實科)
(四千九百六十四頃有竒長洲縣田地等項原額一萬二千四百八十六頃有竒今清出五百一十二頃)
(有竒共實科一萬二千九百九十八頃有竒崑山縣田地等項原額一萬一千五百二十五頃有竒今清)
(出二十四頃有竒共實科一萬一千五百四十九頃有竒常熟縣田地等項原額一萬四千八百二十一)
(頃有竒今清出三百七十六頃有竒共實科一萬五千一百九十七頃有竒吳江縣田地等項原額一萬)
(一千八百七十七頃有竒今清出二十一頃有竒共實科一萬一千八百九十八頃有竒嘉定縣田地等)
(項原額一萬二千九百九十九頃有竒今清出一千二十六頃有竒共實科一萬四千二十五頃有竒太)
(倉州田地等項原額九千四百九頃有竒今清出四百二十頃有竒共實科九千九百一十頃有竒崇明)
(縣田地等項止科原額八千三百二十四頃有竒)
税糧
宋初盡削錢氏白配之目遣右補闕王永高象先各乘
逓馬均定税數只作中下兩等中田一畝夏税錢四
文四分秋米八升下田一畝錢三文三分米七升四
合取於民者不過如此自熙豐更法崇觀多事靖炎
軍興隨時增益始不一矣
祥符間夏税丁身鹽錢一萬六千二百貫絹五萬四
千四百疋紬二千七百疋綿四千四斤各有竒秋白
粳米三十一萬三千七百石有竒元豐三年歲輸帛
凡八萬疋苗三十四萬九千斛纊二萬五千兩免役
錢八萬五千緡皆有竒淳熙十一年苗三十四萬三
千二百五十六石夏税折帛錢四十三萬九千三百
五十六貫上供諸色錢一百二十三萬一千二百八
貫各有竒寶祐初苗額二十八萬八千六百石有竒
五年增爲三十萬三千三百八十石爲定額(官民之害由此)
(始景定元年郡守程元鳳以事故之數具奏免徵民賴以蘇)自後歲實徵税管三
十五萬六千五百貫關子苗米二十八萬三千九百
石續管二萬三千三百石贍軍米九千四百石各有
竒(按宋史紹興十一年左司員外郎李椿年言平江歲入昔十七萬有竒今按籍雖三十萬斛然實入)
(纔二十萬耳)
元延祐四年夏税絲二萬二千四百斤秋租糧八十八
萬二千一百石輕賷二千二百錠(所入與宋倍蓰)
國朝洪武初夏税絲二十五萬四千三百兩大麥正耗
一萬一百石小麥五萬一千八百石豆一十七石菜
子二十七石糧糙粳米九十四石錢鈔一萬九百八
十貫各有竒
秋糧正耗二百一十四萬六千六百石黃豆二千七
百八十石各有竒花椒八斤七兩五錢
弘治十六年夏税絲三十二萬八千四百六十兩有
竒(吳縣三萬五千兩長洲縣九萬九十兩崑山縣三萬四千五百兩常熟縣六萬三千五十兩吳江縣)
(四萬五千三百兩嘉定縣四萬三千九百兩太倉州三萬六千五百兩各有竒)
麥五萬三千六百六十四石有竒(吳縣三千四百石長洲縣一千八百)
(石崑山縣一千二百石常熟縣三千八百石吳江縣二千九百石嘉定縣五千一百石太倉州三萬二千)
(二百石崇明縣一萬三千石各有竒)
鈔二萬一千九百六十三貫七百七十二文(崇明縣鈔俱無)
秋糧正米二百三萬八千六百四十石連耗共米三
百五萬六千一十四石各有竒(吳縣一十三萬四百石長洲縣四十一萬)
(七千七百石崑山縣二十八萬九千八百石常熟縣二十九萬八千一百石嘉定縣二十八萬四千六百)
(石太倉州二十一萬三百石崇明縣二萬四千四百石各有竒)
按洪武初官田重額止於七斗三升而今民間乃有
一石三斗一石六斗或二石者蓋莫知其所始豈所
謂抄没官田者乎固非定則也且洪武中正耗不過
二百一十四萬然猶屢下寬貸之詔(洪武四年中書省宣使張彬賷)
(詔開讀免過秋糧二百四十二萬六千八百石有竒六年八月奉旨今年三四月間蘇州各縣小民缺食)
(曾教府縣鄉里接濟我想那小百姓好生生受原借的糧米不須還官都免了七年中書省劄付奉旨體)
(蘇州松江嘉興三府百姓每好生缺食生受今歲夏税合納的絲綿錢麥等物盡行蠲免恁省家便出榜)
(去教百姓知道有司糧長每毋得科擾)
永樂以來漕運愈遠加耗滋多乃至三百萬石宣廟
深憫斯民之困特下詔捐減官田重額知府况鍾又
累疏奏減七十餘萬吳民賴以稍甦然民間重額今
猶未盡除豈當時有司不能奉行詔旨之過邪(宣德七年)
(三月節該欽奉勑諭但係官田塘地税糧不分古額近額悉依宣德五年二月二十日勑諭恩例每田一)
(畝納粮自一斗至四斗者各減十分之二自四斗一升至一石以上者各減十分之三永爲定制欽此凡)
(宋元官田謂之古額)
(吳縣原額科米一十三萬四百一十二石有竒清出隠蔽科米一千七百一十八石有竒長洲縣原額科)
(米四十一萬二千七百三十一石有竒清出隠蔽科米一萬五千五百一十二石有竒共正米四十二萬)
(八千二百四十三石有竒崑山縣原額科米二十九萬三千六百五十四石有竒清出隠蔽科米二千九)
(百一十五石有竒共正米二十九萬六千五百六十九石有竒常熟縣原額科米三十萬一百九十石有)
(竒清出隠蔽科米九千一百四十八石有竒共正米三十萬九千三百三十八石有竒吳江縣原額科米)
(三十八萬七千七百一十石有竒清出隠蔽科米二千五百七十石有竒共正米三十九萬二百八十石)
(有竒嘉定縣原額科米二十八萬四千九百七十四石有竒清出隠蔽科米二萬一千七百一十七石有)
(竒共正米三十萬六千六百九十一石有竒太倉州原額科米二十萬四千七百六十七石有竒清出隠)
(蔽科米九千六百一十五石有竒共正米二十一萬四千三百八十二石有竒崇明縣止科原額正米二)
(萬四千四百五十二石有竒吳縣每畝攤徵平米三斗四升四合長洲縣每畝攤徵平米三斗七升五合)
(崑山縣每畝攤徵平米三斗三升五合常熟縣高鄉每畝攤徵平米二斗一升八合低鄉每畝攤徵平米)
(三斗一升八合吳江縣每畝攤徵平米三斗七升六合嘉定縣每畝攤徵平米三斗又鹻薄田每畝攤徵)
(平米二斗太倉州每畝攤徵平米二斗八升崇明縣額不起運無耗照舊徵收)
起運
秋糧運送南北兩京計白糙等米連耗三十七萬九千
四百四十五石(此乃上供及勲臣文官吏胥祿俸俱係民運)
兌軍運送北京計正米六十五萬五千石耗米五十
七萬七百二十七石(俱漕運總兵𣲖撥各衛官軍來倉兑運京通二倉以爲軍儲附)
(錄宋置淮南二浙江湖六路發運使歲運數百萬石由真泗以達汴梁元平宋之後以河運弗便至元十)
(九年用丞相巴延之言初通海道乃立運糧萬戶府三於蘇州以朱清張瑄羅璧爲之初歲以官船運糧)
(凡四萬餘石八月劉家港聚會由通州海門縣黃連沙萬里長灘開洋沿山提㠗至鹽城縣歴西海州密)
(膠等州涉靈山洋東北行使月餘纔至成山次年三月方抵直沽二十一年定議近海有力人戶造船募)
(稍水運送依驗千斤百里每石脚價八兩五錢當年運二十九萬五千石二十三年併萬戶府爲二運五)
(十七萬八千餘石二十四年添設二萬戶府連前共四又立行府司轄之二十八年去萬戶府設海道都)
(漕運萬戶府二除都達嚕噶齊名嘉琿其副達嚕噶齊名托迪與淮東宣慰使張瑄江東宣慰使朱清分)
(任其事脚價七兩五錢三分十年千戶殷明踏開生路自劉家港至崇明三沙放洋望東使入黑水洋收)
(成山轉西至劉家島聚□取柴過登州沙門島放莱洋州入界河不旬日抵沽口自後悉由此路三十一)
(年監察御史言海運不便照依上都和中糧及用買鹽引折糴朝廷以鹽引中糧久而鹽法必壞用沙)
(糴久則錢法必虚海道且宜存設當年運五十一萬四千五百石有竒元真元年兩府均運三十四萬五)
(百二石朱張停運脚價六兩五錢自朱張廢罷大德七年併五海道都漕運萬戶府改設達嚕噶齊正萬)
(戶各一員副萬戶四員虎符銀印千戶六十七員金牌當年運一百六十七萬二千九百石給賞官吏縀)
(疋有差至大元年萬戶博囉特穆爾陞中書省右丞珮三珠虎符提調海運二年博囉改江浙行省平章)
(提調運三百四十六萬石三年脚價添作每石至元錢一兩六錢香糯一兩七錢皇慶元年脚價每石一)
(十三兩至正閒張士誠所運每歲僅一十餘萬石國朝洪武初儧運定遼糧凡三十三萬六千一百五石北)
(平糧一十一萬石官軍俱有行糧係用官船装載亦由海道抵各衛交割永樂間建都北京命平江伯陳)
(瑄總督漕運乃修治宋元閘壩故跡爲裏河之運凡歲運米四百萬石爲定額)
王府白熟米連耗一萬一百七石(此米近年纔運蓋因親王在京戶部)
(撥充祿米之數及之國乞恩遂令蘇民運送脚價尤爲倍蓰民甚病之夫米天下之通産也何獨蘇然哉)
(特無人建明耳)
淮安改兌正耗米五萬五千四百四十石
京庫金花銀折米五十七萬四千五百石
闊白綿布折米一十五萬二千石
鳳陽揚州二府折銀米一萬四千五百十八石
商税
宋置在城及常熟崑山吳江福山凡五務歲辦五萬五
千一百貫元則在城木瀆横金長洲常熟許浦崑山
嘉定吳江平望震澤同里凡置務司一十二處額定
鈔一萬九千五百一十四錠有竒
國朝在城設稅課司吳縣長洲吳江崑山常熟嘉定同
里崇明各設稅課局司局凡九歲辦錢二萬四千二
百三十九萬有竒弘治十六年又添太倉州税課局
司局凡十歲辦鈔八萬二百五十七錠折錢八十萬
二千五百有竒司局各辦有差嘉靖四年知府胡纘
宗改議於城市各行舗戶辦納門攤折徵鈔銀各州
縣每年共銀五百四十九兩有竒遇閏月加銀四十
七兩有竒
茶課
宋南渡以前蘇州買茶定額六千五百斤元則無額
國朝茶課驗科徵納計錢三百一十九萬三千有竒(惟吳)
(長二縣有)
酒醋課程
宋無酒課而止徵麴錢(數未考)元酒醋課程共計四萬一
千二百七十五錠有竒
國朝洪武十年計一千八百一萬有竒弘治十六年該
鈔六千九百五十一錠有竒嘉靖間課鈔一萬五千
二百六十五錠有竒折銀二百二十一兩有竒
蕩課
宋無考元竹木蕩課歲辦二千二百三十三錠回回包
銀鈔一百六十九錠各有竒
國朝蕩課錢共二萬三千五貫有竒
房地賃錢
宋樓店務地錢五萬四千二百貫有竒元官房地糧六
十四石鈔三百二十錠有竒
國朝洪武初房地賃錢三百三十六萬三千九百文有
竒弘治間該鈔五千五百九十七錠有竒嘉靖間止
徵長吳二縣鈔二千七百三十錠有竒折銀四十兩
有竒
農桑藍靛
宋無考元二縣四州栽桑二十七萬株兵餘無幾
國朝洪武初七縣栽桑一十五萬一千七百株藍靛七
千三百六十七斤有竒弘治十六年農桑二十四萬
九百三株科絲一萬一千五百三十二兩五錢一分
折絹六百四十疋又人丁絲絹一萬二千五百五十
疋各有竒
鹽鈔
國朝戶口食鹽鈔一百八萬七千貫有竒折錢二百一
十七萬四千文有竒
抽分
元置抽分司長洲縣許墅及分辦崑山太倉凡客商往
來貨物以多寡爲則
國朝設官置場於本府閶門葑門太倉平望抽分竹木
柴炭茅草蘆柴等物後以不便革罷景泰間戶部尚
書金濂建言仍於許墅添設鈔關以算商船料鈔初
以本府或縣官監收自後特差主事一員一年而代
鈔多寡無定額
土貢
禹貢揚州厥貢惟金三品瑤琨&KR2732;簜齒革羽毛惟木厥
篚織貝厥包橘柚錫貢
隋貢蜜蠏擁劔鯉腴䱹海鰕子鮸魚乾鱠鮸魚含肚扶
芳
唐貢絲葛絲綿八蠶絲緋綾布白簟草蓆鞵大小香秔
橘藕緇皮魬腊鴨胞肚魚魚子白石脂蛇栗(出唐書)紅
偏布蛇牀子(出六典)絲布菱米柑橘燈心席燈心草鞋
子口味三十七鯔魚條魬魚條魚春子(出圖經及九域志)經
絲絹綾絹烏銀綾衫叚羅紵布折帛布柑(出大唐國要圖所載)
(不同如此)
宋貢坐倚席白墡柑橘鹽酸菓子海味鮆魚肚糟薑九
域志薰橘一萬五千顆(治平四年罷)生絲鞋(皇祐勅罷)花布二
十合(熙寧三年罷)又别貢葛二十疋白石脂蛇牀子各十
斤蓆二十領進奏院狀淳熙中惟遇聖節貢銀五百
兩絹五百疋葛布二十疋
元貢緇皮魬腊肚魚海鰕子魚子魚條鰷魬魚魚春子
生絲鞵貉皮貉貍皮鴈翎&KR1489;羖羊皮翎毛羊皮
國朝歲造紵絲一千五百三十四疋閏月添一百三十
九疋俱青紅二色花素相半在城織染局攢織黑漆
角弓三百二十張弓絃一千六百條黑漆透甲箭四
萬枝雜造局造又有一時𣲖納出於正供之外如織
造之𩔖其數莫定不能具載
歲辦皮張水牛底皮白硝麂皮白真皮襍皮
翎毛皂縐紗銅線蓆草芒苗苕箒黃蔴
白蔴桐油州縣𣲖納有差唯崇明縣辦魚油(已上)
(俱納工部)厨料肥猪肥鵝肥雞鷀□鴈獐
核桃菉笋蒔蘿&KR1708;香薄苛木耳尖頭
松子蓮肉紅棗牙茶栗子菱米榛子
黃臘燈草茶葉蜂蜜土碱蘑菰嘉定
縣加辦山藥(已上納光禄寺)藥味白匾豆海金砂白
牽牛黑牽牛紫蘇青皮陳皮荆芥紫
蘇子小&KR1708;香蟬蜕粟殼香附子山茨菰
枇杷葉烏梅(已上納太醫院)
今之貢雖責其土之所産亦有購之他處以充者固
歲有常品而交納之費乃數倍其價云
徭役
宋役制押錄貼書州市坊正祗候分手
貼司引事廳子書司手力
鄉司鄉戞戞刺當直人(橋番散番等請給於縣庫茶酒帳設邀喝)
(請給於税務)襍職弓手牢子禁子市巡所
由㪷級㪷子欄頭務司酒匠柵子
直司腳力(凡保正追會之事)僧直司(承受寺院事件自熙寧行保甲罷耆)
(戶長壯丁而法始變至元祐復耆戶長壯丁猶以保甲而法大變及紹聖而後以耆戶長壯丁錢盡歸公)
(上而法盡變民避役如避寇舉世盡然端平既正經界乃按籍選差於是因數都義役之舊一以乾道詔)
(書從事排年任役率田供費條畫列之規約宸旨丁寧一一具載之曾未二十年更革幾無復遺而受害)
(者大抵如故今摭義役省劄著之據平江府狀據常熟縣知縣王丞議申竊惟賦役二事關於民生利害)
(最大本縣戶版龐亂吏奸縱横官督虚籍之賦民苦破家之役追惟其弊不忍復言當職自初到官亟圖)
(所以救之修復經界整比版籍民按實産受常賦貧富小大幸就明實儻不及時團結義役則作僞詭寄)
(以自利尚氣者紛糾前功盡廢抑恐後患滋多迺分委鄉官勸率役産參合都分主客之勢酌斟地里寬)
(窄之宜量役費之重輕凖助田之多寡經始於端平丙申四月竣事於嘉熙丁酉五月繕寫成帙申府僉)
(印發下外其間更有數條事體稍重關於義役修廢乞從本府備省朝札下本縣遵守併札提舉常平使)
(司會施行一本縣九鄉五十都義役田地共五萬五百二十畝一角五十八步五尺五寸歲收租米麥共)
(二萬四千九百九十八石六斗四升一合一勺已隨都分大小分撥與保正長聽其任便收支以助役費)
(有餘不足官司更不復干預其田並係常平物業不許公私典賣亦不許移易轉换違者按法坐罪其助)
(田之家將來富者不加增貧者不許取入仕而免者不給還一諸都舊亦各有役田止緣役首掩取田租)
(或獻納本縣板帳庫或獻納常平司旋即詭名侵佃官司苟目前之微利不暇爲赤子深謀庸錢不除役)
(費日重在板帳庫者二百餘畝在常平司者見議申乞所有今來見管義田日後並不許奸民獻納官司)
(亦不當收受一保正長向來充役之費最爲浩輸保長既爲産去税存逃亡戶絶等戶代納税租保正者)
(亦抑之催科例行陪納其他色目尤多如保正則有科供竹本科取□果科買槽酒節序燈油接官器具)
(檢屍定驗之費保長則有著役召保請給虚限出豁簿書七夕冬至二節供送吏胥之費加以上落牌頭)
(開拆司苗税案誅求無藝已一切禁戢蠲免具申本府及諸司永與蠲除後如吏胥更有纖毫科擾即仰)
(役人與機察糾率衆戶經縣及經上司理訴一今將各都新排經界田籍備錄一本印押交付機察謹密)
(收藏每遇人戶典賣田産並許具狀經縣陳乞送下機察仰置簿打號發下保正役主内係起催夏税以)
(後入狀者即責付新苗保長内係新催秋苗以後即責付新稌保長令取責契照及兩家砧基點對保長)
(類申機察機察類申本縣送鄉戞局參對官籍移割其詭名寄産者繳回元狀嘉熙元年八月二日奉聖)
(旨王爚修復經界義役職事修舉與轉一官並下浙西提舉司平江府常熟縣永遠遵行)
元無考
國朝役制里長甲首黃冊造定巡欄齋夫
膳夫館夫糧夫庫子斗級門子防夫
皂隸祗候弓兵檢鈔夫馬夫水夫鋪
司鋪兵俱均徭僉點(巡撫都御史崔恭劄付據長洲縣老人呈先蒙巡撫侍郎)
(周公念蘇松税糧繁重百姓艱難深惟民情均其徭役將鄉都通縣排年里長編成一應差役每名出銀)
(一兩輪當一年歇息二年酌量輕重多寡朋合造冊在官猶如車輪而轉吏無那移之弊民得輕解易完至)
(今民有去思之念後蒙本府知府汪滸編作上中下九則之法上戶重役中戶中役下戶輕役然其中以)
(病民者有四九萬人戶付在吏胥之手年月無拘名數不定難以稽考易生奸弊一也數年之内消長難)
(期二也直部隸兵正副出銀一十二兩尚有往迴使用不計中等之家卒難收集三也今本縣以從九則)
(之冊點選戶役其豐盈庫子并各倉斗級俱應於九則冊内點選今又著里長保選非惟重疊錯亂抑且)
(奸弊復生假如本區人戶王韋關里長保殷實人戶納紅花價銀二兩九錢則冊内點出貼隸兵銀四兩)
(上下難以相照重役多端者四也如蒙乞照侍郎周公所立良法及吊本縣原造文冊詳看仍舊施行參)
(照所呈有理合行劄付本府轉屬從公查勘計議停當開立前件定奪施行)
馬頭北京會同館(二名)南京會同館(一十二名)北直
隸樂城富莊瀛海阜城東光歸義汾
水鄭城新中涿鹿固節一十一驛(凡一百三)
(十五名)南直隸東葛城雲亭江東江淮滁
陽大柳樹紅心濠梁雎陽池河大店
固鎮一十二驛(凡二百八十名)東銅城茌山平原
魚丘安德舊縣太平七驛(凡一百六十四名俱田糧僉充成化)
(十四年巡按御史劉魁問及馬頭利病有吳縣二十八都耆民陸伯良具呈竊思洪武年間原是北方土)
(民買馬當夫後太宗文皇帝憫土民買馬艱難故此聖旨暫借南方百姓買馬當差過三年仍著土民買)
(馬替他每回來欽此至今百有餘載因循不曾改正又南方百姓不習水土不諳馬性多是雇倩土民養)
(馬既費傭值身又不得歸農况不才驛官串同南北馬頭故將馬匹空餓倒死以規買馬之利以致市鬻)
(子女破蕩家産莫若照依欽旨事理仍著土民養馬當夫止令南方百姓買辦馬價鋪陳等件不拘馬匹)
(高下例以三年五年爲限如馬過期不死亦是本驛官吏人等畜馬有方即以其價歸之如不及期亦是)
(本驛官吏人等不行用心或捏病死之故必先期給與事體既定則土民自然用心養馬無妄捏倒死之)
(弊南方百姓亦情愿辦直以免著役當差之苦南北皆便又聞前巡撫侍郎周忱設法前項馬價鋪陳已)
(於秋糧中科取謂之義役米後官府於秋糧中既徵義役米又取辦馬價實爲重複亦望查考舊案仍於)
(義役米中或積出餘米内取辦尤爲便益等因未得施行吳縣人丁一十四萬五千一百丁有竒每丁編)
(銀三分該銀四千三百五十五兩有竒官民田地五千一十一頃有竒每畝編銀一分二厘該銀六千一)
(十三兩有竒山蕩租鈔等項二千三十一頃有竒每畝編銀四厘該銀八百一十二兩有竒在城附廓市)
(民兩山家資編銀三千五百兩共徵銀一萬四千六百八十兩有竒長洲縣人丁一十六萬二千三百丁)
(有竒每丁編銀三分該銀四千八百六十九兩有竒官民田地一萬二千二百三十二頃有竒每畝編銀)
(一分一釐該銀一萬三千四百五十六兩有竒山蕩租鈔等項七百三頃有竒每畝編銀四釐該銀二百)
(八十一兩有竒在城附廓市民家資編銀一千五百兩共徵銀二萬一百六兩有竒崑山縣人丁六萬九)
(千九百四十丁有竒每丁編銀一分該銀六百九十九兩有竒官民田地一萬一千一百九十二頃有竒)
(每畝編銀七釐七毫該銀八千六百一十八兩有竒山蕩租鈔等項三百九十六頃有竒每畝編銀四釐)
(該銀一百五十八兩有竒共徵銀九千四百七十六兩有竒常熟縣人丁七萬一百丁有竒每丁編銀一)
(分該銀七百一兩有竒官民田地一萬四千八百二十一頃有竒每畝編銀七釐七毫該銀一萬一千四)
(百一十二兩有竒山蕩租灘等項二千六百四十五頃有竒每畝編銀四釐該銀一干五十八兩有竒共)
(徵銀一萬三千一百七十一兩有竒吳江縣人丁九萬五千六百六十丁有竒每丁編銀三分該銀二千)
(八百七十兩有竒官民田地一萬一千四百五十九頃有竒每畝編銀一分二釐該銀一萬三千七百五)
(十一兩有竒蕩租等項一千四十二頃有竒每畝編銀四釐該銀四百一十六兩有竒共徵銀一萬七千)
(三十八兩有竒嘉定縣人丁一十五萬七千六百四十丁有竒每丁編銀一分該銀一千五百七十六兩)
(有竒官民田地一萬二千九百三十一頃有竒每畝編銀七釐七毫該銀九千九百五十七兩有竒租蕩)
(塗灘等項三百九十三頃有竒每畝編銀四釐該銀一百五十七兩有竒共徵銀一萬一千六百九十一)
(兩有竒太倉州人丁四萬五千五百五十丁有竒每丁編銀一分該銀四百五十五兩有竒官民田地九)
(千四百六頃有竒每畝編銀一分一釐該銀一萬三百四十七兩有竒山蕩塗租等項二十頃有竒每畝)
(編銀四釐該銀八兩有竒共徵銀一萬八百一十一兩有竒崇明縣人丁五千二十丁有竒每丁編銀一)
(分該銀五十兩有竒官民田地一千九百七十二頃有竒每畝編銀一分該銀一千九百七十二兩有竒)
(塗蕩等項二千五百三十一頃有竒每畝編銀四釐該銀一千一十二兩有竒共徵銀三千三十五兩有)
(竒)
姑蘇志卷十五
