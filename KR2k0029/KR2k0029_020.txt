姑蘇志卷二十一明王鏊撰
官署上
歷代廨署有因有革而其地亦皆可考今先列國
朝定制而附綴舊聞以備郡中故事若學校則别
書亦以政教之角立也
府治在織里橋東元初為江淮財賦提舉司後改都水
庸田使司復為平江路總管府國朝吳元年就建府
治洪武二年有旨加闢知府何質陳寧相繼成之造
門及堂又於廳事兩廡後增剏舍宇初因元舊官吏
居外宅治事至是始就内居處正統間知府况鍾重
構庫房天順間知府林鶚改作後堂迄今規制整備
廳事東為推官廳又東為照磨所西為經歷司又西
為架閣庫後為豐盈庫堂下夾以東西廊舍東為吏
戸禮承發架閣房西為兵刑工糧房堂外周列守貳
判推之私第西稍下為四區以居幕屬又下一區居
庫官廊後為周廬以畜胥史中門外東為土地神祠
傍地為厩門之外東為旌善亭西為申明亭(二亭俱洪武中)
(建)輔以榜廊拱以䨇表此郡衙之大略也嘉靖間火
燬廊廡郡守王鴻漸改建載逾年廳堂庫藏門廡又
遭火厄同知鍾鑑重悉如制鼎新煥然改觀焉
司獄司在府治西南織里橋南東向吳元年移元舊
司於靈芝坊洪武六年定建於此
稅課司在大街周太保橋北西向洪武初建
織染局在天心橋東洪武元年建
雜造局在章家橋南東向洪武六年建
隂陽學在喬司空巷即元海道萬戶府千戸所也洪
武初改元隂陽教授司為之永樂元年重建
醫學在流化坊即宋吳縣治基元改醫學設教授官
奉三皇廟祀洪武元年革廟尚存本學
長洲縣治在府治東南隅一里烏鵲橋西洪武元年建
二年增廣廳事及兩廡後剏屋官吏就内居處正堂
西為典史廳東為庫東西二廊為六房糧房承發房中
門外東為土地神祠西為監房門外有榜廊申明旌
善二亭在縣門外東西向(弘治元年知縣邢纓築舍數十間以居停鄉民之應)
(辦者)
養濟院在鼓樓西北
稅課局在葑門外馬路西
崑山縣治在馬鞍山東南三里即宋舊治元改為州延
祐元年移治太倉至正中復還舊治國朝因之吳元
年就設州治洪武二年改縣知縣王瑾遵朝旨增廣
之典史廳在堂之西架閣庫在東東西吏廡門内監
房咸備申明旌善二亭俱在縣門外西
隂陽學在通闠橋東
醫學在縣治南三皇廟西
惠民藥局二一在平橋一在縣南
僧會司在薦嚴寺
道會司在清真觀
養濟院在縣東南
廵撫行臺在縣治東薦嚴寺左即宋范文穆公讀書
處號石湖書院内有范公亭(趙雍書扁)正統間侍郎周忱
重構堂宇改稱玉峯書院亭曰思范
察院在縣治東南舊儒學坊洪武初建
府官舘有二一在縣治南一在半山橋下即舊寧海驛
弘治十年改置
常熟縣治在虞山東南由唐置縣以來歷宋及元皆仍
其處國朝吳元年仍元為州洪武二年改為縣增闢
之典史廳在西庫在東餘皆如制申明旌善二亭在
縣門外東西向
稅課局在縣治西南琴川橋下
隂陽學在縣治西
醫學在縣治西即舊惠民藥局
僧會司在慧日寺
道會司在致道觀
養濟院二一在縣西北一在縣西南
廵撫行臺在縣東北即文學書院宣德間移吳公祠於
儒學以此為廵撫公署侍郎周忱嘗改稱學道書院
成化十九年都御史王恕扁其堂曰願治弘治十年
縣令楊子器以其地狹隘乃請於彭都御史禮遷於
西山巷之左市地(王恕記余以願治名堂之明日有客來訪曰聖天子授公以保釐之)
(任而有便宜從事之璽書凡撫内善良者公得而扶持之強禦者公得而禁遏之賢才有益於國家者公)
(得而薦引之奸貪有害於政事者公得而斥逐之田野未闢公得而闢之學校未興公得而興之賦役有)
(未均詞訟有未息公得而均之息之以至周窮恤困伸冤理枉皆公分内事也今皆舉而行之亦可以言)
(治矣而猶以願治名其堂何歟余曰善良者固多矣余豈能盡扶持之強禦者亦衆矣余豈能盡禁遏之)
(賢才當舉而或不能盡知奸貪當逐而或不能盡察田野當闢而或流亡之未復學役當興而或教養之)
(無方里書作弊賦役如之何得盡均教化不行詞訟如之何得盡息縱使盡扶持之盡禁遏之盡知之盡)
(察之盡闢之盡興之盡均之而盡息之苟有一民之失所一事之不理亦不得謂之治治豈易能哉非但)
(才之罪其勢然也余以菲才受厥命食厥祿豈可怠厥事是以夙夜孜孜願治焉而未之能也願而未能)
(其可忘乎故以願治二字揭諸堂欲其常目見記之而求所以治之也客唯唯而退遂書之以為)
尚書行府在支塘鎮徐時視河官即鎮之瑞真道院治
事嘉靖元年工部李尚書克嗣以都御史來治白茆
改建廨宇居之廵按胡御史體乾仍命縣令徐濙整
葺院之道士守焉
察院初密邇縣治東偏弘治九年遷於縣西百步即舊
公舘地
西向譙樓在縣治前
税課局先在城隍廟東洪武元年設二年移縣東仙
里橋南
同里稅課局去縣治東一十八里洪武五年設置
隂陽學在城隍廟側正統十四年建
醫學在縣治西北舊府官舘
惠民藥局在縣治西無礙寺右
僧會司在聖壽寺
道會司在昭靈觀
養濟院在縣西北柵頭淳熙間剏後又增之今移置
昭靈觀側
廵撫行臺在縣東舊為書院
察院在縣北城隍廟後舊在東門内弘治五年知縣
金洪以褊隘移置
府官舘舊在北門外弘治三年改建東門内即舊察院
嘉定縣治在春申鄉練祁市宋嘉定十一年立縣知
縣高衍孫昉卜馬軍司酒坊之地築址作室三月而
成入元中世陞為州至大間知州高源劉文質繼
有脩建
太倉州治在州城北隅即舊教場地弘治十年昉建
門堂規制大率視縣差大吏廡庾獄私舍皆具吏目
廳在堂左又有會問廳門有譙樓外有榜廊申明旌
善二亭在州門外東西向
税課局在海寧寺前即元舊吳元年重設
巡撫行臺在城報本寺西弘治中知州翟敬建
崇明縣治即宋天賜鹽場提督官廳後為風濤衝嚙元
立為州達嚕噶齊巴哩雅知州程世昌與民僉謀於舊
州北相高爽地定基建治國朝初因為州洪武二年
改縣增屋永樂間又淪没仍遷舊郭北十五里地名秦
家符至正統間知縣吳告王銳主簿陳梗先後建造
税課局在縣西城東北隅
察院在城東北隅本縣東
姑蘇志卷二十一
