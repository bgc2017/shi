姑蘇志卷二十五明王鏊撰
兵防
吳非用武地而濱江帶海亦東南要陲也宋元兵
防頗詳自歸附後朝廷立制守城備倭分列營寨
又置廵檢司以事察捕今具述之而舊蹟稍存其
槩云
指揮使司有三
蘇州衛指揮使司吳元年立
天兵平張氏即以所俘士建衛命指揮使吳良掌之隸
中軍都督府所轄五千戶所共統軍士五千六百名
其署在飲馬橋西即宋府倉基元淮南行中書省左
中二千戶所在正堂東右前二千戶所在正堂西鎮
撫廳在中門西經歴司在堂右旗纛廟在中門東鎮
撫司獄在衛治西北穀市橋西軍器局在衛治内西
左千戶所營在葑門内
右千戶所營在閶門内
中千戶所營在盤胥二門内
前千戶所營在婁齊二門内
後千戶所分立為嘉興守禦千戶所
衛倉在西北隅即元百萬倉基國初指揮使吳良置
今附永豐倉
教場在北城下報恩寺後内有將臺上有演武廳
太倉衛指揮使司吳元年立命指揮同知朱文掌之隸
前軍都督府初設十千戶所共統軍士萬一千二百
名洪武四年併為左右中前後五所衛署在太倉城
中鎮民橋西即元水軍都萬戶府經歴司在正廳東
知事廳在正廳西武成王祠在儀門東
軍器庫在衛治西
鎮撫廳在衛治西(内有司房監房)
左右二千戶所俱在衛東南
中千戶所在衛西南
前千戶所在衛東
後千戶所在衛東南
倉在衛西二百九十步洪武二十年指揮高曉建
教場在小北門内中有將臺上立演武亭
鎮海衛指揮使司洪武十二年分太倉衛官軍之半命
指揮僉事曹勝掌之隸前軍都督府統左右中前後
五所衛署在太倉城内武陵橋北即元市舶提舉司
也軍器庫在廳後武成王祠在廳東南
經歴司在衛西
鎮撫廳左右司房俱在衛西監房在衛東南
左千戶所在衛西北
右千戶所在衛西南
中千戶所在衛東
前千戶所在衛東北
後千戶所在衛西
教場在小北門内與太倉衛教場相連内有將臺上
有演武廳
守禦千戶所有二
崇明守禦千戶所洪武二年立隸中軍都督府統軍士
一千一百二十名永樂十四年倭入寇發鎮江鎮海
二衛軍士千餘以百戶十員率之來禦遂隸本所守
城其舊戍兵發屬水寨備倭治署在惠政坊有東西
吏房
鎮撫司廳在所堂西南
百戶所在所門内
教場在城東北三里内有將臺上有演武廳
吳淞江守禦千戶所在嘉定縣東南四十里洪武十九
年滎陽侯鄭遇春與鎮海衛指揮朱永建隸中軍都
督府二十二年千戶周傑復建譙樓廳門倉庫初元以
分鎮萬戶府為治所後撤造太倉軍儲倉委鎮海衛
官并差軍更番守禦至是乃有定居軍器局在所東
南
演武場在所西北内有將臺上有演武亭洪武二十
四年千戶楊弘建
寨有五
白茆寨在常熟縣東北九十里海口天順五年鎮守都
指揮使翁紹宗奏置每春夏蘇州衛分委指揮一員
千戶二員百戶四員領軍士四百餘人至此操練備
倭置船四艘巡哨官軍俱至秋末還衛又立教場備
官醫療疾成化十八年都指揮郭鋐復立營寨二十
一年又造官廳鼓樓軍房
劉家港寨今稱水寨在劉家港海口即婁江也去崑山
縣東七十里與嘉定接境河北岸元置分鎮萬戶府
至正初又於江南北岸各立萬戶府共三衙國朝罷
萬戶府置巡檢司三每司設弓兵百名又立烽堠六
正統初金山有警侍郎周忱都指揮翁紹宗議此為
吳地喉襟乃設寨蘇州衛分委指揮一員千戶二員
百戶四員領軍士五百人海船八艘巡哨備倭又開
教場操練悉如白茆制成化十八年都指揮郭鋐增
立城堡廳房
青浦寨二在嘉定縣東南四十五里八都青浦洪武十
九年鎮海衛指揮朱永建堡城高一丈六尺廣二丈
五尺闊一丈周迴一百八十步鎮海衛分委指揮一
員千戶二員百戶四員領軍士四百人守備一與前
堡對峙洪武三十年太倉衛指揮劉源奏建令太倉
衛撥官軍守備如前正統初翁紹宗遣太倉官軍守
崇明遂委鎮海衛官軍兼管紹宗又與巡撫周忱累
加修築增造官廳軍房
水寨在崇明沿海本處千戶所委千百戶領軍士一千
人管駕船出海巡哨
營有二
長沙營在崇明縣東北四十五里海中為土堡一内設
煙墩一座上為二鋪戌卒二十名瞭望分委千戶一
員百戶二員軍士二百人駐劄守備官廳營房皆具
明威坊營在崇明縣治西明威坊内太倉衛分委指揮
一員千戶二員百戶四員領軍士四百人駕備倭船
十艘守備(指揮官廳下百戶分廳軍房咸備)又小船十馬八十四正
統八年翁紹宗奏置
墩臺有二百三十四(隸巡檢司者各繫其下)
崇明縣沿海共七十一處環東南北海岸每處相距二
里築土壘高五丈周圍二十丈上建屋一間軍士五
人&KR1239;五束晝夜守望正統初翁紹宗置
煙墩在崇明縣其制大略同前(圍四十丈)沿海八座
上港南海曾姚港
張家港下界㳌港大套
清潭港
西沙十座(盧志作東沙)
下樁港東滑鍾家窊
出水套鰕港水竇港
南大港陳八港沈㜑浜
潭子港
巡檢司有二十九
吳塔巡檢司在齊門外蠡口舊在吳塔移此(管閶門下塘山塘并)
(婁齊二門外)
陳墓巡檢司在陳湖東(管葑門外獨墅大姚至甪直浦已上屬長洲縣)
木瀆巡檢司在縣西二十七里木瀆鎮(管閶胥盤三門外木瀆横塘新)
(郭三鎮)
横金巡檢司在縣西南四十二里横金村(管二都三都并沿太湖地)
甪頭巡檢司在縣西南八十五里洞庭西山上(管洞庭西山)
東山巡檢司在洞庭東山成化中巡撫王恕奏置(管洞庭東)
(山已上屬吳縣)
石浦巡檢司在縣東南四十里㳌川鄉七保石浦鎮宋
祥符間設國朝洪武間於真如觀署事二十二年巡
檢舒琇始建景泰二年移置千墩浦口煙墩十一座
石浦口夏駕口陸巷涇
唐梨涇新塘口張浦口
刁㜑舍太直港口諸天浦口
潭港口千墩浦
巴城巡檢司在縣西十五里朱塘鄉三保高墟村洪武
三年置今徙置真義村煙墩十二座
狀元涇綽墩圓村
真義夏尖景村
黃巷李長墳新村
嚴家橋俞港村徐公橋(已上崑山縣)
白茆廵檢司在縣東北九十里抵海洪武初置煙墩十
一座
白茆港口新河北港
金涇唐浦舊衙前
雙浜义塘長亳
芝塘河舍
黃泗浦巡檢司在縣西北八十里抵揚子江煙墩九座
顧沙港黃泗浦港西洋拗
新莊港奚浦港西洋浦
黃港小陳浦黃泗浦港東
福山港巡檢司在縣北四十里北抵揚子江東抵海煙
墩十座
墅橋新婦陳浦
福山港口頂山龍王廟
曹橋廟曲塘興福
興塘涇(盧作新塘)
許浦港巡檢司在縣東北七十里北抵揚子江東抵海
煙墩十五座
青墩大弘衙後
耿涇九里尚墅
陶舍丁涇塘雙廟
四义低壩徐巷(盧作港)
十里程勝法海洋塘(已上常熟縣)
長橋巡檢司在縣東二里松陵驛東(管三都東西二十三都二十五都)
簡村巡檢司在縣東南十五里充浦(管一都二都四都十九都)
因瀆巡檢司在縣東南一百里吳漊村(管五都六都七都八都)
震澤巡檢司在縣東南八十五里震澤鎮(管九都十都十一都十二)
(都)
平望巡檢司在縣東南四十五里平望鎮(管十八都二十都二十一)
(都二十二都二十四都)
汾湖巡檢司在縣東北四十五里蘆墟村(管二十八都二十九都)
同里巡檢司在縣東北十五里同里鎮(管二十六都二十七都)
爛谿巡檢司在縣東南九十里嚴墓村(管十四都十五都十六都十七)
(都已上吳江縣)
顧逕巡檢司在縣東三十里煙墩四座
月浦爛倉顧徑溝(盧作經港)
五岳塘
吳塘巡檢司在縣西南三十六里煙墩九座
青岡黃泥涇外岡
城西石門岡馬陸
馮家橋黃渡沙岡
江灣巡檢司在縣東南六十里煙墩一十七座
沙浦湯字圩呂字圩
生字圩南翔周家浜裏
周家浜外衣有字圩致字圩
東潛字圩中潛字圩西潛字圩
大場胡陸灣江灣
五聖廟秦家□(已上嘉定縣)
茜涇巡檢司在州東北四十五里湖川鄉即宋楊林寨
吳元年改煙墩五座
七浦塘花浦口謝家塘
楊林塘大赦口
唐茜涇港口巡檢司在州東北五十四里新安鄉即崑
山鎮巡檢司洪武七年設成化間遷置東花浦口煙
墩十二座
日字圩向字圩露字圩
新字圩職字圩空字圩
風塘上杜寒字圩
同字圩吳字圩李字圩
劉家港巡檢司在州東七十里煙墩六座
楊家橋薛市門小錢門
二十三都二十五都二十六都
甘草巡檢司在州東七十里東抵海煙墩四座
黃浜唐茜涇錢涇
陸鳴涇(已上太倉州)
西沙巡檢司在縣西八十里煙墩十三座
南沙薛家港茆五港
第八港第九港界溝港
水洪港道堂港陳子中港
秦墳港川洪港石家浜
第三小桐板
三沙巡檢司在縣北五十里煙墩七座
長敢徐公浜清水浜
北新河新港北白滑
□漺(已上崇明縣)
海運總兵公舘在太倉城東半涇東洪武七年靖海侯
吳稹建今廢
甲仗庫在太倉東門外亦吳稹建今廢
宋軍制大略
宋初選驍勇送補禁衛餘留本城康定初置宣毅軍慶
歷中募健勇或選廂軍以為宣毅蘇州一指揮熙寧
三年改威果嘉祐四年詔置禁軍三指揮其新招者
以威果為額大觀二年詔望郡别屯一千人一為威
果一為全捷並以步軍五百人為額四年撥杭州威
果第二第三指揮蘇州駐劄宣和二年因討睦寇仍
以全捷兩指揮為杭州東南第三將駐劄宣和四年
方臘之亂詔增戍將五年下江浙諸州各置威果全
捷兩指揮隸侍衛步軍
禁軍
威果第二十八指揮(元額五百一十人在萬夀寺北)
威果第四十一指揮(元額四百一十人在社壇東)
威果第六十五指揮(元額四百一十人在報恩寺西)
雄節第九指揮(元額五百一十人在府學南)
全捷第二十一指揮(元額四百一十人在城西北鴻橋西李夀朋申補新軍省劄節文訪)
(得禁軍原額二千三百三十人今在籍者一千七百五人而已夀朋多方招募刺到六百三十人填足元)
(額分番教閱立格激賞又國家置弓手土兵以警賊盜本府寨多闕額已招填到四十八人外如廂軍遞)
(鋪又收刺到八十一人併令閱習一體支賞證得月給錢米春冬衣賜賞射支犒一歲約十萬餘緡並本)
(府自行計置不敢上瀆朝廷省劄證得平江府先招禁軍伍百人今又招到六百三十人合證鎮江府例)
(令為一軍分立隊伍别選將官專管訓練不許諸司州官等差借私役吳門事𩔖云紹定間吳淵為淛西)
(提刑一新吳之營壘又請于朝得放牧曠地并徹而治之號曰新營使兵卒各歸行伍安其室家不雜處)
(于民間也復市田千餘畆司之廪人為軍中吉凶之費)
廂軍(廂軍者諸州之鎮兵各隸本城專以給役内總于侍衛司而兵部掌其政令)
崇節第九指揮
崇節第十指揮
崇節第十一指揮
崇節第十二指揮(熙寧二年令兩浙廂軍崇節加教閱二字於軍額元豐四年詔兩浙步軍)
(自捍江而下三並改號崇節凡為五十一指揮總一萬九千人)
横江指揮(紹興五年令臨安平江等處招置水軍教習戰船以備禦敵以五百人為額横江為名)
寧節第三指揮(係養老將校初與牢城為一乾道九年賜額)
城下開江指揮(初五代錢氏置都水營田使主水事募卒為都號曰撩淺亦云撩清指揮宋因)
(之有卒千人為兩指揮第一指揮在常熟第二指揮在崑山一在吳江南城范仲淹䟽亦云曩時蘇州營)
(田領四都共七八千人導河築堤以減水患嘉祐四年置開江兵立吳江常熟崑山城下四指揮各二百)
(人八年兩浙轉運司請撥望亭廢隁兵隸蘇州開江指揮修至和塘元豐六年定以八百人分市諸浦逐)
(閘執役崇寧四年蘇湖秀三州開江兵共一千四百人并使臣二員宣和二年提舉趙霖興修水利四指)
(揮添置共二千人朱勔進花石綱盡奪以往建靖之後不復招填紹興二十九年因蔣璨言命監察御史)
(任古於常熟崑山各招填一百人其後止有城下吳江兩指揮兵士百餘乾道初轉運判官陳彌祚知府)
(沈度請仍招置兵士常熟崑山各百人)
壯城指揮(熙寧八年置元豐三年勅壯城兵士大城五十人小城三十人專充修城元豐元年置壯)
(城兵士列郡三百人政和三年增置崇寧五年置壯城指揮)
中軍鼓角指揮(元二十五人)
作院指揮(元額一百人熙寧元年置與壯城並隸工部)
鄉兵山水寨(並建炎後置即巡檢寨土軍各一百四十四名保伍中取之三丁籍)
(一亦名義兵歲以十月起聚教至正月終散人日給錢百米二升)
吳長寨
甪頭寨在吳縣西南九十里
福山寨在常熟縣北四十里
許浦寨在常熟縣東七十里臨江
平望寨在吳江縣南四十里
楊林寨在崑山縣東北八十里(有閱武亭紹興四年巡檢和通建范雩記)
江灣寨在崑山縣東南二百里
白茆寨
牧馬寨
大寨八小寨十七散在城内每歲四月差統兵官總轄
牧放九月回(總轄衙在定慧寺西初殿前司奏乞令平江府買民田為寨地旣許之給事中)
(賀允宗言此田皆上腴民豈肯售乞以係官荒地與之詔所占田令府司優償其直舊有軍廐茆屋數千)
(區歲以民財更葺紹興十八年殿帥楊存中乞於平江添蓋馬屋詔官給造二十八年命平江府以係省)
(錢改瓦屋二千五百間蔣璨請内帑佐費詔以御前激賞庫錢七千緡賜殿前司旣又益五萬二千緡付)
(逐軍自蓋)
水軍寨
御前許浦水軍寨在常熟許浦鎮額管官兵一萬二
千人(一云四千人)分為四軍八將六十二隊於内分撥三
百人江隂駐劄(初建炎以來水軍戌江隂許浦福山無定所而江隂官兵分屯明州定海)
(紹興二年呂頤浩乞命仇悆等專管浙西乃以悆為福建兩浙淮東沿海制置使置司許浦六年梁汝嘉)
(為浙西沿海制置以王彦副之九年併歸浙東安撫司十年知平江府梁汝嘉兼浙西沿海制置使三十)
(一年兩浙西路馬步軍副總管江隂軍駐劄李寳駐軍許浦涉海進山東奏捷仍駐江隂乾道中改隸殿)
(前司以三千人為額五年改為御前水軍六年李彦椿自江隂移屯許浦統制馮湛申許浦鎮建寨萬間)
(又請水軍統制以平江府許浦駐劄繫銜七年詔以七千人為額八年併歸許浦鎮置副都統制領之淳)
(熙三年湛請再招收千人詔增額五百五年于友乞增額五百人十五年許浦水軍統制胡世安乞依舊)
(歸定海紹熙元年發到福州寄招梢矴水手三百二十人又一百八十人付司收刺嘉泰四年令招募情)
(願充應販倭人二十人開禧二年馮拱申海船百隻水手不敷乞招收三色軍五百人又乞招收藝精有)
(識百人刺充效用並依嘉定十五年都統制吳英乞增招梢矴水手八百四十人刺充勝捷吐渾與元管)
(軍兵總以萬人為額江隂亦有許浦都統司防禦兵船紹定三年樞密院劄下本軍權行節制)
顧逕水軍寨寳慶元年許浦都統制吳英請分屯左軍
以四千人為額(顧逕在許浦東百里與黃魚垜相望轉料角越窖抵山東海界初陳緒禽)
(王駱有軍五百人留中于此淳熙十一年殿前司奏本司水軍駐許浦許浦所管南船寄泊青龍人船離)
(遠欲移戊崑山顧逕港建寨量於許浦差撥人去居止從之十三年殿帥郭棣乞將本軍大南船二十二)
(隻依舊就顧逕安泊差撥官兵千人戍守及差輕捷漕船四隻不時與黃魚垜出戍兵船往來巡捕寳慶)
(元年英申請元許浦撥兵二千人於顧逕著隘防捍抽差不常止餘千人乞增招梢矴官兵二千人分屯)
(左軍共四千人為額初顧逕有甲士五百人其後增五百人隸以正將又增千轄以統領至是英始請增)
(募以二千人為正五百人為竒見戴栩記蓋當時奏請四千人其二千五百人乃定數耳)
忠順官寨在報恩光孝寺後淳熙二年建
御前拱衛水步軍寨在北寺東景定初創
御前遊擊軍寨(元額三千人或五百人)
御前忠勁軍寨(元額一千五百人並在北寺西寳祐中創)
忠節水軍寨三
福山魏江江灣(淳祐九年浙西安撫使趙與&KR0696;乞於三處各置戍兵三百人以)
(防江面從之隸提刑司一云額管五百人其江灣寨在嘉定縣東南吳淞江口其東又築防海土塘上有)
(亭名曰吸川巡檢司在寨東市上)
吳長兩縣巡檢廨舍在閶門外西北滸墅去縣二十七
里見舊圖經
崑山縣教場在尉司西立演武亭在教場内淳祐十二
年項公澤重建
元軍制大略
鎮守平江十字路萬戶府翼在卧佛寺西有鎮撫所及
各千戶翼(鎮撫所理本府軍翼大名翼廣平)(淄菜翼眞定翼)(東平翼大都翼)
(南河間新軍翼上河間舊軍翼戶濟南新軍翼各濟舊軍翼已諸翼並在萬府左右設置治)
(本處所附軍戶事)
許浦通事漢軍萬戶府在本處
奥魯翼在草橋北(係杭州益都萬戶府所委管領平江新附官軍)
水軍都萬戶府在崑山州
支分兵馬司在舊崑山州治東舊稱花園堂地
崑山縣所屬巡檢司四所在城崑山石浦楊林
鎮守長橋鎮江水軍萬戶府在吳江長橋(至正十三年丞相巴延引)
(兵南下命千戶寗玉等部卒復修長橋通道設置)
吳江縣所屬巡檢司八所(簡村瀆震澤橋平望里瀾谿因長同汾)
(湖)
嘉定縣分鎮萬戶府在孩兒橋北
嘉定縣捕盜司在州治内西即宋讀書林基
嘉定縣所屬巡檢司三所中槎吳塘江灣
嘉定縣水軍萬戶府至正十三年立於太倉統鎮海靖
海定海三所
崇明縣水軍萬戶府
崇明州捕盜司在州治西扁曰晏然任子明書延祐間
判官丘揖建
姑蘇志卷二十五
