禮部志稿卷三十八
明俞汝楫編
主客司職掌
給賜
迤北韃靼及衞喇特(以下北夷)
永樂宣德中賜衞喇特順寧王綵段十表裏妃五表裏頭
目一等者五表裏二等至四等者四表裏
正統二年賜韃靼國王綵段十五表裏虎斑絹十疋妃
八表裏頭目一等八表裏二等六表裏三等五表裏四
等四表裏外有加賜六年賜迤北太師段絹與國王同
共妻每口五表裏一等二等類内頭目每人加賜織金
綵段一表裏天順以後一等二等者不加賜三等者俱
二表裏差來正副使每人賞織金衣一套靴韈各一
雙其後定例一等正副使每人彩段六表裏絹五疋二
等使臣綵段四表裏絹三疋三等綵段二表裏絹二疋
四等綵段一表裏絹一疋俱與紵絲衣一套紅氊帽一
頂靴韈各一雙數内婦女不與紅氊帽使臣自進中等
馬每匹綵段二表裏折鈔絹二疋下等馬綵段一表裏
絹八疋折鈔絹一疋下下等馬綵段一表裏絹六疋折
鈔絹一疋帶進在彼頭目馬匹不分等第每匹綵段二
表裏給賜在彼頭目一等每人綵段八表裏二等六
表裏三等三表裏四等二表裏内一等二等緊要頭目
加賜織金綵段一表裏
回賜
永樂九年回賜順寧等王上等馬者各綵段十表裏海
青一連四表裏白狐皮二十七箇四表裏
宣德間回賜順寧王及使臣人等進馬中等者每匹綵
段二表裏折鈔絹二疋下等者紵絲一疋絹八疋折鈔
絹一疋下下者絹六疋折鈔絹一疋駝每隻三表裏折
鈔絹十疋中途寄留倒死新生駒馬每匹絹三疋折鈔
絹半疋駝每隻絹六疋折鈔絹一疋海青一連一表裏
銀鼠皮二百箇十二表裏貂鼠皮二箇絹一疋青鼠皮
十箇絹一疋土豹一箇絹七疋半
正統元年回賜使臣銀鼠皮每六箇絹一疋玉石每一
斤絹一疋二年回賜國王及頭目使臣人等馬每匹綵
段二表裏貂鼠皮五十箇四表裏使臣者每二箇絹二
疋銀鼠皮五十箇二表裏白兔皮三箇絹一疋白狐皮
一箇絹一疋小厮一名二表裏三年貂鼠皮每十箇綵
段一表裏四年貂鼠皮每三箇絹一疋使臣人等到京
續進馬俱照下等馬例回賜五年回賜銀鼠皮與熟紅
絹六年青鼠皮每二十箇絹一疋使臣人等馬分三等
國王并太師馬不分等第八年太師鄂特凌古馬每疋綵
段六表裏使臣馬每匹四表裏絹八疋九年進西馬者
每匹綵段五表裏絹十疋薩哈勒每段絹九疋十二年
額爾克馬每匹四表裏
求討
在彼頭目一等二等并三等内有係部長親及親信用
事者俱請旨給賜弘治三年三等以下不給賜差來使
臣自元年至三年四年俱有特賜
會同館開市禮部出給告示除違禁物不許貿易其段
絹布匹聽于街市與官員軍民人等兩平貿易正統十
年許買賣五日十二年許衞喇特使臣賣馬景泰元年許
買銅湯瓶鍋紅纓鞍轡剪子等物
順義王及套長
嘉靖三十年部長貢馬賞金頂大帽綵段衣服隆慶四
年執叛人來獻賞綵段四表裏布一百疋五年部長順
義王奉表獻鞍馬賞大紅蠎白澤各紵絲衣一襲綵段
十五表裏妻大紅五綵紵絲衣二套綵段四表裏親弟
及長子都督同知各綵段八表裏闊生絹二疋五綵紵
絲衣一套木綿布四疋孫指揮使綵段五表裏織金紵
絲衣一套絹布同各枝指揮同知千戸百戸等官各綵
段三表裏織金紵絲衣一套絹一疋布同差來番使内
小頭目各綵段二表裏素紵絲衣一套布二疋散從減
素紵絲衣段布同進表人賞如各枝例國王賜勅奬諭
是年國王又遣使代套部都督同知貢馬賞大紅白澤
紵絲衣一襲綵段八表裏套酋都督同知及指揮同知
以下并差來小頭目散從各賞如例國王仍賜勅奬諭
又以套部監市效賞勞綵段四表裏五綵紵絲衣一套
次首領段二表裏織金紵絲衣一套六年國王增獻鞍
馬弓矢賞大紅蠎白澤獅子紵絲衣各一套綵段二十
三表裏妻賞如例
萬歷三年以順義能約束諸部五年無警加賞銀三十
兩紵絲蠎衣一襲綵段八表裏後每年加賞一次又順
義長官每枝給勅一道共七道
回賜
隆慶五年順義王進上馬三十匹每匹綵段二表裏闊
生絹一疋以初貢加綵段一表裏留邊馬四百七十九
匹聽該鎮支馬價銀五千兩給賞套部進上馬二十匹
每匹綵段三表裏闊生絹一疋留邊馬一百八十匹支
各鎮兵餉銀一千八百兩給賞六年議準上馬給段絹
外每匹加銀五兩留邊馬每匹銀十兩
求討
隆慶六年順義王奏請番經與金字經五部墨字經五部
差番僧二人齎赴本國併為傳誦其差去番僧先行順天
府各給衣食銀十兩差回給賜禅衣坐具併紵絲番僧衣
一套靴襪各一雙帶去番官綵段二表裏木棉布四疋
諾延福餘泰寧三衛
差來并自來都督賞綵段四表裏絹二疋都指揮綵段
三表裏絹二疋指揮千百戶所鎮撫頭目每人綵段二
表裏絹一疋各織金紵絲衣一套又各加綵段一表裏
舍人每人綵段二表裏絹一疋織金衣一套蒙古每人
綵段一表裏絹一疋素紵絲衣一套婦女有進貢者每
人一表裏絹一疋紵絲女衣一套隨來婦女一表裏絹一
疋絹女衣一套以上靴襪各一雙奏事進貢都指揮絹二
疋綵段三表裏織金衣一套指揮每人絹一疋綿布一疋
綵段二表裏紵絲衣一套靴襪各一雙舍人因事進貢
者每人綵段一表裏織金衣一套絹一疋靴襪各一雙
嘉靖二十四年以諾延都督能鈐束部人不擾邊境準
與金帶及金頂大帽
回賜
自進并帶進馬匹不分等第每疋綵段二表裏絹一疋駝每隻
三表裏絹十疋在衛都督指揮每員加賜綵段一表裏
求討
請旨量與物件到京者照名給散在衛者討勑開付差
來人領去
領賞畢日許於會同館開市三日鋪行人等照例將貨入
館兩平交易順天府仍行薊州遵化等處如三衛部人回
還到彼聽命兩平交易每人許收買牛一隻犁鏵一副鍋
一口不許將違禁之物私自夾賣違者巡按御史究治
哈密(以下西域夷)
永樂四年賜忠順王紵絲六十疋絹二百一十四疋祖
母母妃各紵絲六疋絹六疋嬸母紵絲四疋絹四疋六
年賜王紵絲五十疋絹二十疋織金紵絲衣三套皂麂
皮靴二雙氊韈二雙祖母母妃并妃各綵段六表裏
成化三年故忠順王外孫為都督錫銅印并織金衣一
套八年其都督赴京襲職除馬駝給價外加賞綵段一
表裏絹一疋織金紵絲衣一套并靴韈各一雙進貢到
京使臣分五等一等綵段五表裏絹四疋二等四表裏
絹三疋三等三表裏絹二疋四等二表裏絹一疋布一
疋五等一表裏絹一疋俱紵絲衣一套靴韈各一雙存留
甘州男女人等有進貢者照五等例賞無者每人絹布各
一疋奏事到京使臣不分等第每人綵段二表裏絹一疋
紵絲衣一套靴韈各一雙十二年奏準寄住苦峪城使臣
賞例仍分五等比前表裏絹各減其一不與衣服靴韈存
留甘州有進貢者照前五等例無者與絹一疋
嘉靖四十三年到京正使從人名色照四等例賞
隆慶五年照五等例賞寄住甘州有進貢者俱與綵段
一表裏不與衣服靴韈
回賜
大馬每匹綵段四表裏達馬不分等第每匹二表裏駝
每隻四表裏駝羔每隻紵絲一疋絹二疋倒死駝絹六
疋折鈔絹一疋蘇普每段絹六疋金剛鎻上等每顆絹
四疋成化十年金剛鎻二等每顆絹二疋三等每顆絹
一疋四等每二顆絹一疋五等每顆布一疋番砂水晶
石不與價弘治三年奏定價例玉石每斤絹一疋夾玉
石四斤絹一疋斯隆瑪石二斤絹一疋青金石一斤絹
一疋把咱石十斤絹一疋螺子石六塊絹一疋松都魯
石即水珀舊例每斤鈔十五貫正統四年添作一百貫
每二百貫折絹二疋石頭靶八箇磠砂八斤各絹一疋
魚牙靶小刀每把絹二疋鑌鐵大刀每把絹五疋拐棍
刀每把絹五疋兩刃釼每把絹八疋鑌鐵銼一把鑌鐵
鏡一面各絹二疋鑌鐵二斤絹一疋撒哈剌馬黑瞞每
段各絹九疋刀紬(番云黃馬海牙兒)每段絹一疋馬服屯(即番夏布)
每二段絹一疋虎力麻五疋絹二疋藍花手巾二條絹
一疋桚馥蘭每斤絹四疋硝子阿思馬亦一箇絹一疋
硝子遮眼(番名矮納)三箇絹一疋蛤蚧四箇絹二疋梧桐鹻
十斤雄黃十五斤各絹一疋蛇角二枝一表裏羚羊角
四斤絹一疋豹皮(即實魯蘇皮)二張綵段一表裏金線豹皮
一張一表裏獅子皮一張二表裏哈剌虎剌皮一張一
表裏鐵角皮二條絹一疋銀鼠皮六箇貂鼠皮三箇青
鼠皮二十箇白兔皮三箇白狐皮一張駝皮獺皮每一
箇各帽一頂癿馬尺(即羊甸皮)五張絹二疋卜剌硤兒(即牛甸皮)
四張絹一疋哈剌卜花二十張絹一疋樺皮弓一張絹
八疋回回木梳細者六箇絹一疋粗者十箇絹一疋珊
瑚珠正統中每十四兩絹四疋今每兩絹二疋鎻鎻葡
萄每斤絹一疋使臣自進中等馬每匹紵絲一疋絹八
疋折鈔絹二疋下等馬每匹紵絲一疋絹七疋折鈔絹
一疋新生馬駒中途倒死馬每匹絹二疋駝每隻三表裏
絹四疋帶進西馬每疋五表裏阿魯骨每匹六表裏
求討
正統四年忠順王奏討與紵絲四表裏天順四年王母差
來使臣領去厚榜紙中夾紙各三百張心紅三斤金箔一
百帖胡椒蓽茇各十斤桐油十斤白&KR0552;十斤丁香乳香檀
香各三斤良薑桂皮各五斤細茶三十斤洗面銅盆一箇
成化十三年苦峪城使臣奏討加絹一疋十三年又準
加折衣絹一疋十五年再加絹一疋使臣進貢到京
者每人許買食茶五十斤青花瓷器五十副銅錫湯瓶
五箇各色紗羅綾段各十五疋絹三十疋三梭綿布夏布各
三十疋綿花三十斤花毯二條紙馬三百張顔料五斤果品
沙糖乾薑各三十斤藥餌三十斤烏梅三十斤皂白&KR0552;十斤
不許過多就館中開市五日除違禁之物并鞍轡刀箭外其
餘段疋紗羅等項不係黃紫色龍鳳花樣者許官民各色鋪
行人等持貨入館兩平交易該城兵馬司差人密切關防及
令通事管束毋得縱容鋪戸番人在外私自交易如有將違
禁等物及通事人等故違者許各該委官體察通行拏問後
又奏準未領賞前開市二日領賞後開市三日其奏討
沿途收買牛羊鐵鍋犁鏵者聽于臨洮府蘭州地方與
軍民兩平收買不許過多仍令伴送人員及所在官司
防範不許將熟鐵兵器夾賣及因而生事擾人
哈里等三十八國及天方國日落國各賞例與哈密同
安定衛
洪武七年安定王來朝貢賜織金文綺四疋其貢賜賞
例到京國師綵段四表裏絹二疋紵絲僧衣一套舍人
并使臣每人二表裏紵絲衣一套僧人每人一表裏紵
絲番僧衣一套靴韈各一雙
回賜
自進并帶進駝每隻綵段三表裏絹四疋馬每匹二表裏
襲封
洪武八年賜嗣王勑書誥命各一道織金紵絲衣一套
綵段六表裏諭祭已故王祭文一道降香一炷新鈔一
千貫禮部差通事一員送請封人至西寧衛交割本衛
差頭目一員齎封物同原來人前去本地授封别差頭
目一員齎祭物另辦齋糧五十石麻布五十疋食茶二
百斤量帶軍士同去行祭
罕都齊勤蒙古
永樂二年賞賜差來都指揮綵段三表裏織金紵絲衣
一套靴韈各一雙千百戸鎮撫綵段二表裏舍人一表
裏俱與素紵絲衣一套靴韈各一雙存留甘州男婦有
進貢者綵段一表裏生絹一疋無者生絹一疋布一疋
回賜
帶進駝每隻綵段四表裏中等馬每匹二表裏下等馬
每匹紵絲一疋生絹四疋自進中等馬每匹紵絲一疋
生絹四疋
土魯番
使臣到京并存留賞賜自進并帶進駝馬等物回賜及
買賣俱照哈密例
嘉靖二年瑪瑙數珠一串與絹四疋紅絹道布一疋絹
六疋鞍子一面絹四疋撒袋一副絹二疋其鑌鐵銼多
不真正每貢不過百把每二把與絹一疋三十三年進
貢回回青三百三十一斤八兩會估每斤與銀二兩三
十八年題準五地面自進并帶進過各番王頭目馬匹
阿魯骨上等每匹綵段六表裏中等每匹綵段三表裏
下等每匹綵段一表裏番馬中等每匹紵絲一疋絹八
疋折鈔絹二疋下等每匹紵絲一疋絹七疋折鈔絹一
疋上等馬匹原無賞例比照中等馬匹賞例外每匹量
加生絹一疋四十三年進獅子每隻綵段八表裏
各地面貢使除正進方物給賞外其随身帶有刀銼等
物邊官不能阻回要行復進者嘉靖十六年題準禮部
驗揀堪用者量與進收裁減賞例小刀一把止與絹一
疋每銼十把内五把賞絹二疋五把折鈔八十貫各色
漿水玉每一斤八兩與絹一疋其或所進方物原無賞
例者本部行取宛大二縣舖行驗估價值斟酌給賞各
地面使臣求討織金段子等物正德十六年題準該邊
鎮巡等官轉奏題請于每名下量點一二給與若使人
到京自行奏討不繇鎮巡官轉奏者不行
賽瑪爾堪
洪武間進貢各賞銀并紵絲表裏衣服等物正統以前
賞例優厚成化間定王紵絲十五疋羅三疋紗三十疋
熟絹十五疋白氁絲十疋白將樂布十疋洗白布五十
疋紵絲帽一頂硃紅漆戧金椀八箇王妻紵絲八疋羅
二疋紗二疋熟絹八疋白氁絲五疋白將樂布五疋洗
白布一十疋到京使臣并存留甘州男婦俱分别等第
照哈密賞例
回賜
正統四年金線豹一隻綵段八表裏西馬每匹五表裏
折鈔絹十疋獅子皮一張二表裏金線豹皮每張一表
裏
成化十九年進獅子二隻每隻比金線豹例加綵段五
表裏
弘治三年獅子一隻綵段八表裏正副使并送養人止
正賞無加賞王止與回賜無特賜
正德三年貢水晶椀一箇估值銀八兩令給絹與之每
絹一疋作銀一兩四錢
嘉靖二年議定上等玉石每斤絹三疋中等每斤絹二
疋下等每斤絹一疋
魯爾
嘉靖五年賞例與賽瑪爾堪同
西番烏斯藏
洪武永樂以來給賜不等復定喇嘛番僧人等從四川
起送來者到京每人綵段一表裏紵絲衣一套俱本色
留邊賞同其綵段一表裏折闊生絹四疋紵絲衣一套
内二件給本色衣一件折生絹三疋俱賞鈔五十錠折
靴韈鈔五十錠食茶六十斤從洮河州起送來者到京
每人折衣綵段一表裏後加一表裏紵絲并綾貼裏衣
二件留邊賞同其綵段一表裏折生絹四疋俱食茶五
十斤靴韈鈔五十錠進過給軍中等馬每匹紵絲一疋
鈔三百錠氆氌等物例不給價帶進方物回賜綵段四
表裏
凢各番違例多差人數每人減絹二疋或一疋或三疋
或減綾貼裏衣正德以後二法王違例進貢多至千人
並從減賞到京者綵段一表裏留邊者絹三疋
嘉靖六年題準烏斯藏長河西朵甘斯董卜韓胡金川
雜谷達思蠻加渴瓦寺松潘洮岷等處番人番僧正賞
折衣綵段俱與一疋折給有進馬者計馬數與折
賜封
禮部行吏部請給誥命内府各衙門關造錦二段紵絲
十表裏袈裟僧衣一套高頂僧帽一頂水晶數珠一串
響鈸二副鈴杵二副白瓷茶鍾二箇滿哈喇一箇連帶
鸞帶一條靴韈各一雙食茶一百斤檀香一炷請勑令
大慈恩寺推喇嘛二人為正副使帶領喇嘛十名同原
來請封喇嘛齎奉前去番地授封差通事一員伴送至
四川布政司交割從黎州或天全出境差去正副使每
人賞鈔八十錠喇嘛六十錠俱與番僧衣一套靴韈各
一雙贊善王授封從陜西洮州出境闡化等三王從四
川出境成化五年授封闡化輔教二王差去正使人等
自帶買路物件食茶二萬五千斤紵絲三百疋羅一百
疋絹一千疋青紅布三千五百疋金箔一萬貼胡椒一
百斤十六年賞授封闡化王回還喇嘛覺義等三十員
名正使禪師覺義每人鈔八十錠綵段三表裏絹二疋
副使都綱鈔六十錠二表裏差去喇嘛每名鈔四十錠
一表裏俱與紵絲番僧衣一套靴韈各一雙帶去徒衆
每人鈔二十錠一表裏進過氆氌等物不給價
長河西
正統初賞賜宣慰司自來進貢者宣慰使鈔一百五十
錠綵段四表裏指揮僉事鈔一百錠綵段二表裏俱紵
絲衣一套靴韈各一雙襲職進貢賞同國師并國師姪
男進貢到京者照宣慰使例都綱喇嘛番僧人等進貢
到京者每人鈔五十錠綵段一表裏紵絲番僧衣一套
靴韈各一雙食茶六十斤留邊賞同五年喇嘛番僧進
馬到京每人鈔五十錠綵段一表裏折衣綵段二表裏
靴韈各一雙進過馬不分等苐每匹鈔一百錠十年長
河西招撫生番照本處進貢番僧例每人賞鈔五十錠
綵段一表裏折衣綵段二表裏靴韈各一雙仍加賞折
衣綵段一表裏景泰四年每人鈔五十錠綵段一表裏
不與衣服靴韈
天順元年照舊給賞三年尊勝寺國師護印帶進舍利
等物照先年烏斯藏地方都指揮使等亊例量給綵段
二表裏
成化初番僧人等到京每人闊生絹二疋鈔五十錠折
靴韈鈔五十錠折衣綵段二表裏留邊賞同其折衣綵
段内一表裏折闊生絹四疋氆氌等物例不給價帶進
國師方物給賜綵段二表裏十二年番人番僧九百名
來貢以無勘合到京并留邊者每人俱減絹二疋
弘治二年留邊者減三疋
貢回市茶
弘治十四年題準剌思岡尊勝等寺寨到京番僧每人
許買食茶二百斤嘉靖二十二年題準如董卜韓胡例
朵甘斯
天順七年宣慰使進貢到京賞鈔一百五十錠綵段四
表裏紵絲衣一套靴韈各一雙其貢使賞例禪師番僧
人等到京每人賞鈔五十錠綵段一表裏紵絲衣一套
留邊每人鈔五十錠折表裏闊生絹四疋紵絲衣一套
内二件給本色衣一件折闊生絹三疋俱與折靴韈鈔
五十錠食茶六十斤氆氌等物例不給價指揮僉事例
加絹四疋國師比禪師加絹二疋新招撫來貢者到京
每人鈔五十錠絹二疋折衣綵段二表裏留邊每人鈔
五十錠絹二疋折衣綵段一表裏闊生絹四疋各折靴
韈鈔五十錠方物俱不給價
弘治十七年以人數過多惟進貢及已賞未襲職再來
到京者全賞其留邊者每人各減絹二疋
董卜韓胡
差來國師禪師都綱道官喇嘛番僧頭目寨官人等到
京每人綵段一表裏留邊每人折表裏闊生絹四疋俱
與折鈔絹二疋靴韈鈔五十錠番僧每人紵絲綾貼裏
僧衣一套頭目人等每人紵絲綾貼裏俗衣一套氆氌
等物例不給價
回賜
土官綵段十表裏妻綵段四表裏嘉靖二年以差來人
數過多惟正額到京者全賞其留邊應給折鈔絹二疋
令與絹一疋鈔十錠三年減原給折表裏絹三疋
回貢市茶
嘉靖八年題準到京并留邊番僧每人許自買食茶一
百斤行移右府出給勘合填寫人數茶斤仍行湖廣布
政司著落該府許令照數收買自雇船隻載回沿途關
隘驗放出境如有夾帶就彼盤驗入官
加渴瓦等寺
喇嘛番僧頭目寨守到京每人綵段一表裏折衣二表
裏留邊賞同折衣每一表裏與絹四疋俱賞鈔六十錠
折靴韈鈔五十錠氆氌等物不給價
金川寺
進貢喇嘛番僧到京每人賞綵段一表裏折衣綵段二
表裏留邊每人綵段一表裏其折衣綵段二表裏内一
表裏折生絹四疋一表裏折食茶一百斤俱與鈔六十
錠折靴韈鈔五十錠氆氌等物不給價
弘治十七年以人數過多惟年例進貢及襲職到京者
全賞其留邊應給折衣絹每人減三疋
雜谷安撫司(與金川寺例同)
弘治十七年留邊每人減折衣絹二疋嘉靖六年照舊
給賞每人量加食茶二十五斤其所屬上草坡克州
等寺寨嘉靖六年題準留邊番僧每人減絹三疋加食
茶二十五斤
打剌兒寨
番僧到京每人綵段一表裏内一疋給價銀三兩折衣
綵段二表裏與本色留邊每人綵段一表裏内一疋如
前給價折衣綵段二表裏每一表裏折給闊生絹四疋
共八疋俱賞鈔六十錠折靴韈鈔五十錠方物例不給
價
達思蠻長官司
正統中進貢到京并留邊番僧人等每人鈔四十錠綵
段一表裏折衣二表裏靴韈各一雙
弘治二年照前賞例各減折衣一表裏留邊折衣與生
絹四疋靴韈俱折鈔十錠
長寧及韓胡碉繇松潘起送番僧賞例與達思蠻同其
松潘茂州等處進貢到京馬每匹賞鈔一百錠鐵甲氆
氌等物不給價
陜西洮岷等處
番僧到京并存留每人賞折衣綵絲一表裏折靴韈鈔
五十錠馬每匹紵絲一疋鈔三百錠上等馬加絹一疋
駝每隻綵段三表裏絹四疋内瞿曇寺到京禪師加番
僧衣一套不繇所在官司給文起送私自來京謝恩等
項進貢者止給馬駝價不賞
嘉靖十七年慧濟扯巴寺番僧進貢到京八名每名綵
段一表裏折衣綵段一表裏留邊七名每名折衣綵段
一表裏折與闊生絹四疋俱各與綾貼裏衣二件靴韈
鈔五十錠食茶五十斤進過馬每匹紵絲一疋鈔三百
錠方物例不給賞二十七年到京并留邊加至一百八
十七名以人數過多議將到京十五名照例給賞留邊
六十七名照洮州番僧例每人賞折衣綵段一表裏折
靴襪鈔五十錠食茶五十斤其新增一百五名每名給
與闊生絹二疋食茶四十斤進過馬匹照前給賞經該
起送官員以違例參治
洮岷等處番族
到京并存留番人每人賞綵段二表裏絹二疋鈔二十
錠折靴韈鈔五十錠進馬每匹紵絲一疋鈔三百錠盔
甲腰刀例不給賞嘉靖六年奏準折衣綵段并馬價綵
段每疋折銀三兩以上俱許開市三日
土官
雲南徼外土官進到象馬金銀器皿寳石等件例不
給價其賜例各不同
車里
給賜宣慰使錦二段紵絲紗羅各四疋妻紵絲羅各三
疋差來頭目每人紵絲紗羅各四疋折鈔絹二疋布一
疋通事每人綵段一表裏折鈔絹一疋俱與羅衣一套
象奴從人每人折鈔綿布一疋絹衣一套俱與靴韈各
一雙
木邦
給賜宣慰使錦二段紵絲紗羅各三疋妻紵絲羅各二
疋差來陶孟每人紵絲羅各三疋折鈔絹二疋布一疋
招剛每人紵絲紗羅各二疋折鈔絹二疋通事每人綵
段一表裏折鈔絹一疋俱與羅衣一套象奴從人每人
折鈔綿布一疋絹衣一套俱與靴韈各一雙
緬甸
給賜宣慰使錦二段紵絲紗羅各三疋妻紵絲羅各三
疋差來頭目每人紵絲羅各三疋紗二疋鈔六十錠招
剛每人紵絲羅各二疋紗一疋鈔四十錠俱與羅衣一
套通事鈔三十錠象奴從人每人鈔十五錠俱與絹衣
一套靴韈各一雙
老撾
并八百賜例俱與車里同但通事羅衣改紵絲衣
孟養
給賜孟養思六及妻與車思同差來陶孟每人紵絲羅
各四疋紗二疋折鈔絹二疋綿布二疋招剛每人紵絲
羅三疋紗二疋折鈔絹一疋綿布一疋招八每人紵絲
羅各一疋折鈔絹一疋通事每人紵絲一表裏折鈔絹
一疋各與紵絲衣一套象奴每人折鈔綿布一疋絹衣
一套俱與靴韈各一雙進過馬每匹絹五疋
孟密
給賜女土官及其子安撫俱紵絲紗羅各三疋安撫妻
紵絲羅各二疋差來頭目陶孟招剛通事象奴從人賞
例與木邦同
孟璉
給賜土官紵絲三疋羅二疋絹四疋妻紵絲羅各二疋
差來頭目舍人每人綵段二表裏羅衣一套通事鈔二
十錠絹衣一套從人每人鈔十五錠絹衣一套俱與靴
襪各一雙
孟艮
給賜土官舍人紵絲紗羅各二疋差來頭目紵絲羅各
二疋紗一疋折鈔絹一疋通事每人折鈔絹一疋俱與
羅衣一套從人每人折鈔綿布一疋絹衣一套俱與靴
襪各一雙
鄧川州
賜例與孟璉同象奴賞與從人同
湖廣廣西四川雲南貴州腹裏土官朝覲進到方物及
中途倒死馬匹例不給價到京馬匹每匹賜鈔一百錠
其賜各不同凡三品四品回賜鈔一百錠綵段三表裏
惟播州貴州二宣慰使賜錦二段綵段六表裏五品鈔
八十錠綵段三表裏六品七品鈔六十錠綵段二表裏
八品九品鈔五十錠綵段一表裏雜職衙門并頭目人
等自進馬匹方物鈔四十錠綵段一表裏弘治十四年
瓊州崖州起至土官每人賞鈔三十錠絹二疋絹衣一
套
差來通事把事頭目各鈔二十錠綵段一表裏随來土
官弟男并把事頭目人等鈔二十錠從人伴吏鈔十錠
播州差來長官鈔四十錠一表裏通把頭目人等各鈔
三十錠貴州差來舍人鈔二百五十錠二表裏把事十
五錠一表裏通事十錠絹一疋頭目從人賞鈔如例
凡進馬一二匹及方物輕者止照雜職例賞嘉靖元年
奏準朝覲到京以馬數多寡為差進馬一二匹者準一
人作差來名色賞鈔二十錠綵段一表裏三四匹者作
二人五六匹者作三人綵段鈔錠照數逓加二年題準
若所差係土官弟侄兒男進馬四匹以上與方物重者
照舊例以衙門品級高下為差其馬少物輕者照雜職
例若所差係通把頭目人等照新例以馬數方物多寡
為差
凡到京過期減半給賞弘治三年以後五月内到者亦
全賞二月到者減半該賞半表裏者折與闊生絹二疋
隆慶五年題準過期半年以上不給賞
凡謝恩差來人與雜職賞同貴州土官減鈔二十錠随
來通把從人給鈔如朝覲例
凡慶賀貴州差來舍人賞鈔五十錠綵段二表裏把事
鈔十五錠綵段一表裏通事從人鈔如朝覲例四川土
官差來人進馬者鈔二十錠綵段一表裏降香茶蠟等
物者鈔二十錠絹二疋随來人鈔十錠
給賜番夷通例
凡給賞段絹等物萬歷六年題準各織造去處撫按官
痛革尅減冒破奸弊有仍前粗惡不堪之物解進該部
科將撫按等官一體查參其給賜衣服靴韈等件該衙
門成造務要精好如有不堪聽禮部具實參奏重治其
留邊給賞齎去人員有將賞物抵換勒掯者督撫官查
參重治至于各夷所得賜物不許于開市之日貨賣或
願折價禮部題照原價折給
凡齎發貢使賞賜萬歷七年題準各貢使慶賀事完即
行頒給賞賜齎發回還毋令稽留久住致惹事端又議
準每使人到館該管官先將来人數目一體報知戸工
衙門該司一面知會同府衙門俱各預為整理賜物候
禮部咨文到日即照數檢點及回咨掛號各須上緊定
限半月以裡通行關領禮部一面題給一面知會兵部
查發勘合速令起程其該邊奏報并禮部題行各衙門
關領日期即于散賞奏内題知以便稽考
凡賜物折價嘉靖六年議准諸番使臣及番僧番人給
賜綵段自願折銀者織金每疋折給銀三兩八錢素者
三兩五錢
隆慶三年議準西番貢使全賞者禮部照例分别題請
頒給減賞者每名給銀三兩絹二疋每疋折銀三錢于
本布政司庫貯銀内支給
萬歷六年題準各番來京應賞人數凡折衣折段銀兩
行工部俱給以見貯銀兩不必轉行該省其支茶勘合
及在邊半賞人數銀兩禮部先咨巡撫衙門轉行布政
司仍另給番人為照待到日將番人領去勘合與禮部
先發咨文對同方准支給其存留在邊全賞人數銀兩
禮部驗對明白亦咨巡撫衙門與番人所執公文查對
相同給發仍將各項銀段及食茶數目行都督府填入
過關勘合以便互較差去通事官令守取巡撫守咨偹
開散過齎去存留銀段若干支過食茶及半賞銀兩若
干以免誆騙沈匿等弊如咨内數目不合及無回咨將
通事從重恭問
凡貢使病故在中途者例不給賞萬歷六年題準各鎮
清查病故番人賞物留充下年給賞之數
凡投降番人每名賞素紵絲衣一套綿布十疋鈔一百
錠米三石牛二隻羊五隻柴五百斤随來婦人每口綿
布三疋鈔十錠
凡入官貨物洪武二十六年定凡遠番之人或有長行
頭匹及諸般物貨不係貢獻之數附帶到京願入官者
照依官例具奏關給鈔錠酬其價值
弘治間定凡番國進貢内國王王妃及使臣人等附至
貨物以十分為率五分抽分入官五分給還價值必以
錢鈔相兼國王王妃錢六分鈔四分使臣人等錢四分
鈔六分又以物折還如鈔一百貫銅錢五串九十五貫
折物以次加增皆如其數如奉旨特免抽分者不為例
凡番國進貢船内搜出私貨照例入官俱不給價其奉
旨給與者不為例
凡番貨價值弘治間定回回併番使人等進貢寳石等
項内府估驗定價例赤金每兩值鈔五十貫足色銀每
兩十五貫錫每斤五百文琉球八貫鐵每斤三百文腰
刀每把三貫番弓每張二貫番箭每枝一百文鶴頂每
箇一貫玳瑁盒每箇一貫玳瑁盂每箇一貫珊瑚枝每
斤三十貫珊瑚珠每兩二貫大玻瓈瓶椀每箇三貫小
玻瓈瓶椀每箇二貫玻瓈燈甌每箇二貫粟米珠每兩
五貫象牙每斤五百文暹羅十貫翠毛五斤三百文古
剌水内大合一貫小合五百文回回石青每斤一貫烏
爹泥每斤五百文油血石每兩二貫番砂每斤二百文
膽&KR0552;每斤二貫妥剔牙每斤一貫黃蠟每斤五百文雄
黃每斤五百文阿魏每斤二貫蓽茇每斤二貫沒藥每
斤五貫滿剌加十貫肉荳蔲每斤五百文暹羅白荳蔲
十貫荳蔲花每斤五百文蓽澄茄每斤一貫悶蟲藥每
斤二百文大楓子每斤一百文暹羅十貫木鱉子每斤
三百文血蝎每斤一十五貫龍涎每兩三貫蘇合油每
斤三貫乳香每斤五貫暹羅四十貫沈香每斤二貫速
香每斤二貫丁香每斤一貫木香每斤三貫金銀香每
斤五百文降真香每斤五百文暹羅十貫安息香每斤
五百文梔子花每斤一貫丁皮每斤五百文暹羅二貫
蘇木每斤五百文琉球十貫暹羅五貫烏木每斤五百
文暹羅滿剌加俱四十貫紫檀木每斤五百文胡椒每
斤三貫琉球三十貫暹羅二十五貫滿刺加二十貫鹽
每斤一百文藤竭裏襄每斤一貫夕牙吸荅納每斤五
百文八的阿納每斤四百文三額阿剌必每斤五百文
别模剌每斤五百文厥枯露每斤二百文加定每斤五
百文哈都味思每斤五百文阿思模達塗兒氣每斤五
百文蘇麻達每斤二百文花氊單每條十貫大花手巾
每條二貫小花手巾每條一貫絲手巾每條二貫紅紋
節知被每條五貫苾布每疋一十五貫撒哈剌每疋一
百貫兜羅布每段一十貫油紅布每段一貫五百文青
布每段一貫五百文花布每段一貫暗花打布每段一
貫沙連布每段一貫青查禮布每段一貫加籠宜布每
段一貫烏連布每段一貫勿那朱布每段一貫各樣麤
布每段一貫日本國附進刀劍每把鈔三貫内一分與
錢九分支絹每鈔一百貫該絹一疋其各檀香每十斤
銀一兩折錢七百文暹羅滿剌加檀香俱每斤鈔十貫
暹羅藤黃每斤鈔十五貫紫莖每斤鈔三十貫琉球暹
羅滿剌加每鈔二百貫折絹一疋
凡折還貨價弘治間定各色紵絲每疋折鈔五百貫各
色綾子每疋三百貫各色紗每疋三百貫各色絹每疋
一百貫青羢氁子每疋六百貫駝褐氁子每疋六百貫
青花白瓷盤每箇五十貫椀每箇三百貫瓶每箇五百
貫酒海每箇一千五百貫豆青瓷盤每箇一百五十貫
椀每箇一百貫瓶每箇一百五十貫麝香每斤一千五
百貫樟腦每斤一百貫良薑每斤二十五貫大紅每斤
三十貫鍋三尺闊面每口一百五十貫
歲進
舊例歲進茶芽及木瓜藥材俱從土産去處起解轉
送該衙門供用各有定數其後又有川扇及諸時鮮
等物
茶芽
各處歲進茶芽弘治十三年奏準俱限穀雨後十日差
解赴部送光禄寺交收違限一月以上送問雖有公文
不與準理計茶芽四千斤内一百二十斤南京納直
隸五百斤常州府宜興縣一百斤内二十斤南京禮部
納限四十六日廬州府六安州三百斤限二十五日廣
德州七十五斤建平縣二十五斤限四十六日浙江
五百斤湖州府長興縣三十斤南京納紹興府嵊縣八
斤會稽縣三十二斤限五十五日温州府永嘉縣一十
斤樂清縣一十斤限七十七日杭州府臨安縣二十斤
富陽縣二十斤限五十二日寧波府慈谿縣二百六十
斤限六十一日處州府麗水縣一十五斤縉雲縣六斤
青田縣六斤遂昌縣六斤限七十日金華府金華縣共
二十二斤限六十四日衢州府龍游等縣共二十斤限
六十七日台州府臨海等縣共十五斤限七十一日嚴
州府建德縣五斤淳安縣四斤遂安縣三斤夀昌縣三
斤桐廬縣二斤分水縣一斤限五十八日江西四百
五十斤南昌府七十五斤限六十日南康府二十五斤
限五十一日贛州府一十一斤限八十三日袁州府一
十八斤限七十九日臨江府四十七斤限六十五日九
江府一百二十斤限五十七日瑞州府三十斤限六十
四日建昌府二十三斤限七十五日撫州府二十四斤
限七十三日吉安府一十八斤限七十一日廣信府二
十二斤限七十五日饒州府二十七斤限六十一日南
安府一十斤限九十日湖廣二百斤(内十八斤南京納)武昌
府興國州六十斤限五十四日岳州府臨湘縣十六斤
限七十一日寳慶府武岡州二十四斤邵陽縣二十斤
新化縣十八斤限五十九日長沙府安化縣二十二斤
寧鄉縣二十斤益陽縣二十斤限八十一日福建二
千三百五十斤(内五十二斤南京納)建寧府建安縣一千三百六
十斤内探春二十七斤先春六百四十三斤次春二百
六十二斤紫笋二百二十七斤薦新二百一斤崇安縣
九百九十斤内探春三十二斤先春三百八十斤次春
一百五十斤薦新四百二十八斤限七十八日
木瓜
直隸寧國府宣城縣歲進木瓜二千三百箇内上瓜一
千八百箇中瓜五百箇
藥材
廣西思明府歲進解毒藥五方三十四味共三十八斤
内錦地蘿一味重二斤消食藥十味重十二斤消毒藥
十八味重十九斤大衝藥一味重一斤塞住藥四味重
四斤四川成都府歲進藥材七味内天雄二十對附
子五十對川烏三十對漏藍二十斤僊芽二十一斤補
骨脂十五斤巴豆四斤
黃魚
浙江嘉興府歲進黃魚三百尾俱行乍浦河泊所小滿
時節採捕沿途換冰接捄到京通政使司投本尚膳監
交收禮部批迴
魚鮓
湖廣布政司歲進鱏魚鰉魚鯉魚鮓各四桶糟鰣魚鯿
魚各四桶醬子鮓一十二桶乾鯉魚五十斤鱏鰉魚筋
并面肉四十把鱏鰉魚肚四十箇并代鎮守衙門原進
鱏魚鰉魚鮓各十桶醬子鮓二十桶俱行武漢黃岳常
沔六府州造辦咨呈禮部轉送光禄寺交收禮部批迴
川扇
四川布政司造撫臣奏進歲例扇一萬一千五百四十
把嘉靖三十年加造備用扇二千一百把四十三年又
加造小式細巧扇八百把共一萬四千四百四十把初
起鎮守中官後以為常又蜀王府别有奏進
禮部志稿卷三十八
