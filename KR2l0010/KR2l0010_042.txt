禮部志稿卷四十二
明俞汝楫編
歴官表
尚書
吕震(字克聲陜西臨潼人舉人永樂六年任十八年定鼎北京改掌部事兼太)
(子少師加太子太保)
金純(字德修直隸泗州人太學生永樂十四年任十八年扈行在追封山陽伯)
胡濙(字籍見下宣德元年繇本部左侍郎陞任加少傅兼太子太師贈太保諡)
(忠安)
楊寧(字彦謚直隸歙縣籍浙江錢塘人進士正統十四年任協胡濙理事)
楊善(字籍見下天順元年以興濟伯掌部事贈興濟侯諡忠敏)
蕭晅(字仰善江西泰和人進士天順四年任)
石瑁(字信之山西應州人進士天順五年任)
姚䕫(字籍見下天順七年繇吏部左侍郎陞任改吏部尚書加太子少保贈少)
(保諡文敏)
鄒榦(字籍見下成化五年繇本部左侍郎陞任加太子少保贈太子太保諡康)
(靖)
張文質(字允中直隸昌黎人進士成化十五年繇太子少保工部尚書掌通政司)
(事改任)
耿裕(字好問河南盧氏人進士弘治元年任改吏部尚書加太子太保贈太保)
(諡文恪)
倪岳(字籍見下弘治六年繇本部左侍郎陞任改吏部尚書加太子少保贈少)
(保諡文毅)
徐瓊(字籍見下弘治九年繇本部左侍郎陞任加太子少保)
傅瀚(字籍見下弘治十三年繇本部穆左侍郎陞任贈太子太傅諡文)
張昇(字籍見下弘治十五年繇本部左侍郎陞任贈太子太傅諡文喜)
李傑(字籍見下正德二年繇本部左侍郎陞任贈太子太保諡文安)
劉機(字籍見下正德二年繇本部左侍郎陞任改南京兵部尚書贈太子太保)
周經(字籍見下正德三年以太子太保戶部尚書起任贈太保諡文端)
白鉞(字籍見下正德三年繇本部左侍郎陞任後兼翰林院學士掌詹事府事)
(加太子少保贈太子太保諡文裕)
費宏(字籍見下正德五年繇本部左侍郎陞任歴少師兼太子太師吏部尚書)
(華蓋殿大學士贈太保諡文憲)
𫝊珪(字邦瑞直隸清遠人進士正德六年任贈太子少保諡文毅)
劉春(字仁仲四川巴縣人進士正德八年任後兼翰林院學士掌詹事府事贈)
(太子太保諡文簡)
毛紀(字籍見下正德十年繇吏部左侍郎陞任歴少保兼太子太保吏部尚書)
(謹身殿大學士贈太保諡文簡)
李遜學(字籍見下正德十一年繇本部左侍郎陞任後兼翰林院學士掌詹事府)
(事贈太子太保諡文簡)
毛澄(字憲清直隸太倉人進士正德十二年任加太子太傅贈少保諡文簡)
汪俊(字籍見下嘉靖二年繇吏部左侍郎陞任贈太子少保諡文莊)
席書(字文同四川遂寧人嘉靖三年任加少保兼太子太保武英殿大學士贈)
(太博諡文襄)
吳一鵬(字籍見下嘉靖六年繇本部左侍郎陞任改南京吏部尚書加太子太保)
(贈太子太保諡文端)
桂萼(字籍見下嘉靖六年任兼翰林院學士歴少保兼太子太傅吏部尚書武)
(英殿大學士贈太傅諡文襄)
方獻夫(字籍見下嘉靖六年任兼翰林院學士歴少保兼太子太保吏部尚書武)
(英殿大學士贈太保諡文襄)
李時(字籍見下嘉靖八年繇本部左侍郎陞任歴少傅兼太子太傅吏部尚書)
(華蓋殿大學士贈太傅諡文康)
夏言(字籍見下嘉靖十年繇本部左侍郎兼翰林院學士陞任仍兼學士歴少)
(師兼太子太師吏部尚書華蓋殿大學士諡文愍)
嚴嵩(字籍見下嘉靖十五年繇南京吏部尚書改任兼翰林院學士歴少師兼)
(太子太師吏部尚書華蓋殿大學士)
張璧(字籍見下嘉靖二十二年繇南京禮部尚書改任兼翰林院學士歴太子)
(太保東閣大學士贈少保諡文簡)
費宷(字子和江西鉛山人進士嘉靖二十三年繇本部尚書兼翰林院學士掌)
(詹事府事回任仍兼學士累加少保兼太子太保諡文通)
孫承恩(字籍見下嘉靖二十七年以本部尚書兼翰林院學士掌詹事府事𬋩理)
(部事贈太子太保諡文簡)
徐階(字籍見下嘉靖二十八年繇吏部左侍郎兼翰林院學士掌院事陞任仍)
(兼學士歴少師兼太子太師吏部尚書建極殿大學士贈太師諡文貞)
歐陽德(字籍見下嘉靖三十一年繇吏部左侍郎兼翰林院學士掌詹事府事陞)
(任仍兼學士贈太子少保諡文莊)
王用賓(字籍見下嘉靖三十二年繇本部左侍郎陞任加太子少保兼翰林院學)
(士改南京吏部尚書加太子太保)
吳山(字籍見下嘉靖三十五年繇吏部左侍郎陞任兼翰林院學士累加少保)
(兼太子太保贈太保諡文端)
袁煒(字籍見下嘉靖四十年繇吏部左侍郎陞任加太子少保兼翰林院學士)
(歴少傅兼太子太傅戶部尚書建極殿大學士贈太傅諡文榮)
嚴訥(字籍見下嘉靖四十一年繇吏部左侍郎兼翰林院學士陞任仍兼學士)
(歴太子太保吏部尚書武英殿大學士)
李春芳(字籍見下嘉靖四十二年繇吏部左侍郎兼翰林院大學士陞任仍兼學)
(士歴少師兼太子太師吏部尚書中極殿大學士)
董份(字籍見下嘉靖四十四年繇工部尚書兼翰林院學士𬋩夷部左侍郎事)
(陞任仍兼學士)
高拱(字籍見下嘉靖四十四年繇吏部左侍郎兼翰林院學士掌詹事府事陞)
(任仍兼學士歴少師兼太子太師吏部尚書中極殿大學士)
高儀(字籍見下嘉靖四十五年繇吏部左侍郎兼翰林院學士掌院事陞任仍)
(兼學士歴太子少保文淵閣大學士贈太子太保諡文端)
殷士儋(字籍見下隆慶三年繇本部尚書兼翰林院學士掌詹事府事回任仍兼)
(學士歴少保兼太子太保武英殿大學士贈太保諡文通)
潘晟(字籍見下隆慶四年繇南京禮部尚書改任兼翰林院學士)
吕調陽(字籍見下隆慶六年繇吏部左侍郎兼翰林院學士掌詹事府事陞任仍)
(兼學士歴少傅兼太子太傅吏部尚書建極殿大學士贈太保諡文簡)
陸樹聲(字與吉直隸華亭人進士隆慶六年繇吏部右侍郎兼翰林院學士掌詹)
(事府事陞任仍兼學士)
萬士和(字籍見下萬歴二年繇本部左侍郎管南京國子監祭酒闕)
(文恭諡)
馬自強(字籍見下萬歴三年繇吏部左侍郎陞任兼翰林院學士歴太子太保文)
(淵閣大學士贈少保諡文莊)
潘晟(萬歴六年繇南京吏部尚書復任仍兼翰林院學士加太子太保致仕起)
(武英殿大學士未任)
徐學謨(字叔明直隸嘉定人進士萬歴八年繇刑部左侍郎陞任十一年加太子)
(少保)
陳經邦(字籍見下萬歴十一年繇吏部左侍郎兼翰林院侍讀學士掌詹事府事)
(陞任兼學士)
沈鯉(字籍見下萬歴十二年繇吏部左侍郎兼翰林院侍讀學士陞任仍兼翰)
(林院學士)
朱𢋫(字籍見下萬歴十六年繇太子賓客吏部左侍郎兼翰林院侍讀學士陞)
(任兼翰林院學士)
于慎行(字籍見下萬歴十七年繇詹事府掌府事吏部左侍郎兼翰林院侍讀學)
(士陞任仍兼翰林院學士)
李長春(字籍見下萬歴十九年繇左侍郎兼翰林院侍讀學士陞任仍兼翰林院)
(學士)
羅萬化(字一甫浙江會稽縣人戊辰進士萬歴二十年冬繇禮部尚書教習庶吉)
(士兼學士回部𬋩事)
范謙(字籍見下萬歴二十二年繇詹事府掌府事吏部左侍郎兼翰林院侍讀)
(學士陞任仍兼翰林院學士)
余繼登(字籍見下萬歴二十七年繇左侍郎兼翰林院侍讀學士陞任仍兼翰林)
(院學士)
馮琦(字籍見下萬歴二十九年繇吏部左侍郎兼翰林院侍讀學士陞任仍兼)
(翰林院學士)
孫如游(字籍見下萬歴二十九年侍郎兼翰林院侍讀學士陞任仍兼翰林院學)
(士)
孫慎行(字籍見下天啓元年侍郎兼翰林院侍讀學士陞任仍兼翰林院學士)
盛以弘(字子寬陜西潼關衛籍直隸定遠人前右郎訥之子進士繇吏部左侍郎)
(天啓三年陞任)
林堯俞(字籍見下天啟三年繇本部左侍郎兼翰林院侍讀學士陞任仍兼翰林)
(院學士加太子少保)
左右侍郎
郭敦(字闕年山東堂邑人舉人永樂十九任右侍郎歴戶部尚書)
胡濙(字源潔直隸武進人進士永樂二十二年任左侍郎洪熙元年加太子賓)
(客)
鄒師顔(字闕二湖廣宜都人國子生永樂十二年任右侍郎)
張瑛(字子玉直隸邢臺人舉人洪熙元年任右侍郎歴禮部尚書華蓋殿大學)
(士)
李嘉(字永亨順平宛平人生員宣德元年任左侍郎)
李琦(字闕德直隸元氏人薦舉宣元年任右侍郎)
吾紳(字叔縉浙江開化人進士宣德四年任右侍郎)
蔣驥(字良夫浙江錢塘人進士宣德五年任右侍郎)
章敞(字尚文浙江會稽人進士宣德五年任右侍郎正統元年轉左)
吳廷用(字廷用福建政和人進士宣德九年任左侍郎)
王士嘉(字道亨山東武城人國子生正綂元年任右侍郎)
王直(字行儉江西泰和人進士正綂三年任左侍郎兼翰林院侍讀學士歴吏)
(部尚書加少傅兼太子太師贈太保諡文端)
王英(字時彦江西金谿人進士正綂三年任左侍郎兼翰林院侍讀學士歴南)
(京禮部尚書諡文安改諡文忠)
錢習禮(字榦文江西吉水人進士正綂十年任右侍郎諡文肅)
楊善(字闕十順天大興人生員正綂一年任右侍郎)
王一寧(字以康浙江仙居人進士正綂十三年任右侍郎景泰元年轉左歴太子)
(少師兼翰林院學士入閣贈太子太保禮部尚書諡文通)
儲懋(字闕右直隸丹徒人舉人正綂十四年任侍郎景泰二年轉左陞南京)
(戶部尚書)
章瑾(敞子字用卿進士正綂十四年任右侍郎)
儀銘(字子新山東高密人恩廕正綂十四年任左侍郎兵部尚書加太子太保)
(贈太師諡忠襄)
李實(字闕右四川合州人進士景泰元年任侍郎歴都察院右都御史)
鄒榦(字宗盛浙江餘杭人進士景泰二年任右侍郎)
薩琦(字廷圭福建閩縣人進士景泰三年任右侍郎兼詹事府少詹事)
姚䕫(字大章浙江桐廬人進士景泰四年任右侍郎天順元年轉左)
蕭璁(字孟奎江西泰和人進士天順元年任右侍郎)
章綸(字大經浙江樂清人進士天順元年任右侍郎贈本部尚書諡恭毅)
鄒榦(字籍見前天順元年任左侍郎)
李紹(字克述江西安福人進士天順四年任右侍郎)
葉盛(字典中直隸崑山人進士成化三年任右侍郎改吏部諡文莊)
萬安(字循吉四川眉州人進士成化三年任左侍郎歴少師兼太子太師吏部)
(尚書華盖殿大學士贈太師諡文康)
邢讓(字遜之山西襄陵人進士成化五年任右侍郎)
雷復(字景陽湖廣寧遠人進士成化七年任右侍郎)
劉吉(字佑之直隸博野人進士成化七年任右侍郎八年轉左歴少師兼太子)
(太師吏部尚書華蓋殿大學士贈太師諡文穆)
尹直(字正言江西泰和人進士成化十一年任右侍郎歴太子少保兵部尚書)
(兼翰林院學士入閣贈諡文和)
俞欽(字振恭浙江新昌人進士成化十一年任右侍郎十三年轉左)
周洪謨(字堯弼四川長寧人進士成化十三年任右侍郎十六年轉左)
謝一䕫(字大韶江西新建人進士成化十六年任右侍郎歴工部尚書贈太子少)
(保諡文莊)
徐溥(字時用直隸宜興人進士成化十七年任左侍郎兼翰林院學士歴少師)
(兼太子太師吏部尚書華蓋殿大學士贈太師諡文靖)
倪岳(字舜咨應天上元人進士成化二十二年任右侍郎弘治元年轉左)
黃景(字文昭江西上高人進士成化二十二年任左侍郎)
張悅(字時敏直隸華亭人進士弘治元年任右侍郎歴南京兵部尚書加太子)
(少保贈太子太保諡莊簡)
周經(字伯常山西陽曲人進士弘治二年任右侍郎)
費誾(字廷言直隸丹徒人進士弘治四年任右侍郎)
傅瀚(字曰川江西新喻人進士弘治六年任右侍郎九年轉左)
徐瓊(字時庸江西金谿人進士弘治六年任左侍郎)
張昇(字啓昭江西南城人進士弘治九年任右侍郎)
焦芳(字孟陽河南泌陽人進士弘治十二年任右侍郎十五年轉左歴少師兼)
(太子太師吏部尚書華蓋殿大學士)
李傑(字世賢直隸常熟人進士弘治十五年任右侍郎十六年轉左)
王華(字德光浙江餘姚人進士弘治十六年任右侍郎正德元年轉左陞南京)
(吏部尚書)
劉機(字世衡順天大興人進士正德元年任右侍郎二年轉左)
張澯(字仲湜廣西平南人進士正德二年任右侍郎本年轉左歴南京兵部尚)
(書加太子少傅)
白鉞(字秉德直隸南宮人進士正德二年任右侍郎)
費宏(字子充江西鉛山人進士正德二年任右侍郎四年轉左)
靳貴(字充道直隸丹徒人進士正德四年任右侍郎歴太子太保戶部尚書武)
(英殿大學士贈太傅諡文僖)
李遜學(字希賢可南上蔡人進士正德五年任右侍郎七年轉左)
毛紀(字維之山東掖縣人進士正德五年任左侍郎)
吴儼(字克溢直隸宜興人進士正德八年任右侍郎十年轉左陞南京禮部尚)
(書贈太子少保諡文肅)
石瑶(字邦彦直隸藁城人進士正德十年任右侍郎十一年轉左歴少保兼太)
(子太保吏部尚書武英殿大學士贈太保諡文隠改諡文介)
王瓉(字思獻浙江永嘉人進士正德十一年任右侍郎十二年轉左贈本部尚)
(書諡文定)
顧清(字士廉直隸華亭人進士正德十二年任右侍郎陞南京禮部尚書諡文)
(僖)
汪俊(字柳之江西弋陽人進士正德十六年任右侍郎)
賈詠(字鳴和河南臨潁人進士正德十六年任左侍郎歴少保兼太子太保禮)
(部尚書武英殿大學士贈太保諡文靖)
劉龍(字舜卿山西襄垣人進士嘉靖元年任右侍郎)
吴一鵬(字南夫直隸長洲人進士嘉靖元年任右侍郎二年轉左)
朱希周(字懋忠直隸崑山人進士嘉靖三年任右侍郎本年轉左陞南京吏部尚)
(書贈太子太保諡恭靖)
李時(字宗易直隸任丘人進士嘉靖三年任右侍郎四年轉左)
劉龍(字籍見前嘉靖四年復任右侍郎尋轉左歴南京兵郎尚書贈太子太保)
(諡文安)
翟鑾(字仲鳴山東諸城人進士嘉靖四年任右侍郎歴禮部尚書武英殿大學)
(士諡文懿)
桂萼(字子實江西安仁人進士嘉靖六年任右侍郎兼翰林院學士)
方獻夫(字叔賢廣東南海人進士嘉靖六年任右侍郎兼翰林院學士)
徐縉(字子容直隸吴縣人進士嘉靖六年任右侍郎諡文敏)
嚴嵩(字維中江西分宜人進士嘉靖七年任右侍郎八年轉左)
李時(字籍見前嘉靖七年復任左侍郎)
何瑭(字粹夫河南懷慶人進士嘉靖八年任右侍郎陞南京都察院右都御史)
(贈工部尚書諡文定)
湛若水(字元明廣東增城人進士嘉靖八年任右侍郎十年轉左歴南京兵部尚)
(書贈太子少保諡文簡)
夏言(字公謹江西貴溪人進士嘉靖十年任左侍郎兼翰林院學士)
顧鼎臣(字九和直隸崑山人進士嘉靖十年任右侍郎兼翰林院學士歴少保兼)
(太子太傅禮部尚書武英殿大學士贈太傅諡文康)
席春(字仁同四川遂寧人進士嘉靖十一年任右侍郎)
黃綰(字宗賢浙江黃巖人官生嘉靖十二年任左侍郎十八年起本部尚書未)
(任)
黃宗明(字誠甫浙江鄞縣人進士嘉靖十三年任右侍郎十四年轉左贈都察院)
(右都御史)
謝丕(字以中浙江餘姚人進士嘉靖十四年繇太常寺少卿兼翰林院學士掌)
(院事陞右侍郎仍兼學士)
張璧(字崇象湖廣石首人進士嘉靖十五年繇太常寺卿兼翰林院侍讀學士)
(掌院事陞右侍郎仍兼學士十六年轉左)
李廷相(字夢弼山東濮州人進士嘉靖十六年繇兵部左侍郎改任兼翰林院學)
(士歴戶部尚書贈太子太保諡文敏)
蔡昂(字衡甫直隸淮安衛籍嘉定人進士嘉靖十六年繇翰林院學士陞右侍)
(郎仍兼學士十九年轉左贈本部尚書)
孫承恩(字貞甫直隸華亭人進士嘉靖十九學年繇詹事府少詹事兼翰林院侍讀)
(士陞右侍郎仍兼少詹事侍讀學士本年轉左)
馬汝驥(字仲房陜西綏德人進士嘉靖十九年繇南京國子監祭酒陞右侍郎兼)
(翰林院侍讀學士贈本部尚書諡文簡)
許成名(字思仁山東聊城人進士嘉靖二十二年繇南京吏部侍郎改任二十三)
(年轉左)
徐階(字子升直隸華亭人進士嘉靖二十三年繇國子監祭酒陞右侍郎)
崔桐(字來鳳直隸海門人進士嘉靖二十四年繇南京禮部右侍郎改任)
歐陽德(字崇一江西泰和人進士嘉靖二十六年繇太常事卿管國子監祭酒事)
(陞左侍郎)
王崇慶(字德徵直隸開州人進士嘉靖二十七年繇工部右侍郎改任二十八年)
(轉左歴南京禮部尚書贈太子少保)
朱廷立(字子禮湖廣通山人進士嘉靖二十八年繇工部右侍郎改任)
李默(字時言福建甌寧人進士嘉靖二十八年繇太常寺卿管南京國子監祭)
(酒事陞右侍郎歴吏部尚書兼翰林院學士加太子少保)
王用賓(字允興陜西咸寧人進士嘉靖二十九年繇詹事府少詹事兼翰林院侍)
(讀學士陞右侍郎本年轉左)
程文德(字舜敷浙江永康人進士嘉靖二十九年繇南京國子監祭酒陞右侍郎)
(三十年轉左贈本部尚書諡文恭)
孫陞(字志高錦衣衛人浙江餘姚人進士嘉靖三十年繇國子監祭酒陞右侍)
(郎三十一年轉左歴南京禮部尚書贈太子少保諡文恪)
聞如霖(字師望浙江烏程人進士嘉靖三十一年繇太常寺卿𬋩國子監祭酒事)
(陞右侍郎三十二年轉左歴南京禮部尚書贈太子少保)
吴山(字曰静江西高安人進士嘉靖三十二年繇太常寺卿𬋩國子監祭酒事)
(陞右侍郎本年轉左兼翰林院侍讀學士)
郭朴(字質夫河南安陽人進士嘉靖三十二年繇左春坊左庶子兼翰林院侍)
(讀學士掌院事陞右侍郎歴少傅兼太子太傅吏部尚書武英殿大學士)
茅瓉(字邦獻浙江錢塘人進士嘉靖三十三年繇南京吏部右侍郎改任兼翰)
(林院侍讀學士三十五年轉左加太子賓客兼學士)
袁煒(字懋中浙江慈谿人進士嘉靖三十五年繇翰林院侍讀學士陞右侍郎)
(仍兼侍讀學士加太子賓客兼學士三十九年轉左)
嚴訥(字敏卿直隸常熟人進士嘉靖三十九年繇太常寺少卿兼翰林院學士)
(掌院事陞右侍郎仍兼學士本年轉左)
李春芳(字子實直隸興化人進士嘉靖四十年繇本部右侍郎兼翰林院學士掌)
(院事回任仍兼學士本年轉左)
董份(字用均浙江烏程人進士嘉靖四十年繇本部右侍郎兼翰林院學士掌)
(院事回任仍兼學士)
高拱(字肅卿河南新鄭人進士嘉靖四十一年繇太常寺卿管國子監祭酒事)
(陞左侍郎)
陳陞(字晉甫浙江餘姚人進士嘉靖四十一年繇翰林院侍讀學士掌院事陞)
(右侍郎本年轉左贈本部尚書諡文僖)
秦鳴雷(字子豫浙江臨海人進士嘉靖四十一年繇太常寺卿管國子監祭酒事)
(陞右侍郎四十三年轉左歴南京禮部尚書)
高儀(字子象浙江錢塘人進士嘉靖四十三年繇太常寺卿管國子監祭酒事)
(陞右侍郎四十四年轉左)
陳以勤(字逸父四川南充人進士嘉靖四十四年繇太常寺卿管國子監祭酒事)
(陞右侍郎本年轉左歴少傅兼太子太師吏部尚書武英殿大學士)
潘晟(字思明浙江新昌人進士嘉靖四十四年繇南京吏部右侍郎改任四十)
(五年轉左)
丘岳(字子瞻湖廣黃岡人進士嘉靖四十五年繇太常寺少卿提督四夷館陞)
(右侍郎)
張居正(字叔大湖廣江陵人進士隆慶元年繇翰林院侍讀學士掌院事陞右侍)
(郎兼學士歴太師兼太子太師吏部尚書中極殿大學士贈上柱國諡文)
(忠)
殷士儋(字正甫山東歴城人進士隆慶元年繇翰林院侍讀學士掌院事陞右侍)
(郎兼學士)
林&KR1420;(字貞恒福建閩縣人進士隆慶元年繇太常寺卿𬋩國子監祭酒事陞右)
(侍郎兼翰林院學士歴南京禮部尚書)
萬士和(字思節直隸宜興人進士隆慶二年繇戶部右侍郎改任本年轉左)
瞿景淳(字師道直隸常熟人進士隆慶二年繇南京吏部右侍郎陞任左侍郎兼)
(翰林院學士贈本部尚書諡文懿)
吕調陽(字和卿廣西桂林衛人進士隆慶二年繇南京禮部右侍郎改任兼翰林)
(院學士)
王希烈(字子忠江西南昌人進士隆慶三年繇國子監祭酒陞右侍郎轉左兼翰)
(林院侍讀學士贈本部尚書)
諸大綬(字端甫浙江山隂人進士隆慶四年繇翰林院侍讀學士掌院事陞右侍)
(郎仍兼侍讀學士贈本部尚書)
馬自強(字體乾陜西同州人進士隆慶六年繇詹事府少詹兼翰林院侍讀學士)
(掌院事陞右侍郎仍兼侍讀學士)
陶大臨(字虞臣浙江會稽人進士隆慶六年繇詹事府少詹兼翰林院侍讀學士)
(掌院事陞右侍郎仍兼侍讀學士贈本郎尚書諡文僖)
汪鏜(字振宗浙江鄞縣人進士萬歷元年繇本部右侍郎管國子監祭酒事陞)
(左侍郎兼翰林院侍讀學士歴本部尚書掌詹事府事)
丁士美(字邦彦直隸清可人進士萬歷元年繇太常寺卿兼翰林院侍讀學士掌)
(院事陞右侍郎仍兼侍讀學士贈本部尚書諡文恪)
林士章(字德斐福建漳浦人進士萬歷二年繇祭酒陞右侍郎兼翰林院侍讀學)
(士五年轉左陞南京禮部尚書)
申時行(字汝默直隸吴縣人進士萬歷五年繇詹事府詹事兼翰林院侍讀學士)
(掌院事陞右侍郎仍兼侍讀學士加太子賓客歴少保兼太子太保戶部)
(尚書武英殿大學士)
姚弘謨(字繼文浙江秀水人進士萬歷五年繇國子監祭酒陞右侍郎兼翰林院)
(侍讀學士改吏部)
吕旻(字仁甫福建龍溪人進士萬歷六年繇國子監祭酒陞右侍郎兼翰林院)
(侍讀學士)
王錫爵(字元馭直隸太倉人進士萬歷六年繇詹事府詹事兼翰林院侍讀學士)
(掌府事陞右侍郎仍兼侍讀學士歴太子太保禮部尚書武英殿大學士)
余有丁(字丙仲浙江鄞縣人進士萬歷七年繇太常寺卿管國子監祭酒事陞右)
(侍郎兼翰林院侍讀學士歴太子太保禮部尚書兼文淵閣大學士)
何洛文(字啟圖河南信陽人進士萬歷八年繇詹事府少詹事兼翰林院侍讀學)
(士掌院事陞右侍郎仍兼侍讀學士九年轉左)
許國(字維楨直隸歙縣人進士萬歷九年繇詹事府詹事兼翰林院侍讀學士)
(陞右侍郎本年轉左改兼侍讀學士歴禮部尚書兼東閣大學士)
陳思育(字仁甫湖廣武陵人進士萬歷九年繇詹事府少詹兼翰林院侍讀學士)
(掌院事陞右侍郎仍兼侍讀學士十年轉左加太子賓客)
陳經邦(字公望福建甫田人進士萬歷十年繇翰林院侍讀學士掌院事陞右侍)
(郎仍兼侍讀學士加太子賓客陞吏部左侍郎兼官照舊)
周子義(字以方直隸無錫人進士萬歷十一年繇國子監祭酒陞右侍郎兼翰林)
(院侍讀學士本年轉左)
沈鯉(字仲化河南歸德人進士萬歷十一年繇翰林院侍讀學士掌院事陞右)
(侍郎仍兼侍讀學士改吏部)
高啟愚(字敏甫四川銅梁人進士萬歷十一年繇國子監祭酒陞右侍郎兼翰林)
(院侍讀學士本年轉左)
朱𢋫(字少欽浙江山隂人進士萬歷十一年繇左春坊左庶子兼翰林院侍讀)
(學士掌院事陞右侍郎仍兼侍讀學士十二年轉左)
王家屏(字忠伯山西山隂人進士萬歷十二年繇詹事府少詹兼翰林院侍讀學)
(士教習庶吉士陞右侍郎仍兼侍讀學士)
沈一貫(字肩吾浙江鄞縣人進士萬歷十二年繇詹事府少詹兼翰林院侍讀學)
(士掌院事教習庶吉士陞右侍郎仍兼侍讀學士)
王弘誨(字紹傳廣東定安人進士萬歷十二年繇南京吏部右侍郎改任兼翰林)
(院侍讀學士十四年轉左)
于慎行(字可遠山東東阿人進士萬歷十四年繇翰林院侍讀學士陞右侍郎仍)
(兼侍讀學士十五年轉左十七年陞詹事府掌府事吏部左侍郎兼翰林)
(院侍讀學士)
徐顯卿(字公望直隸長洲人進士萬歷十五年繇詹事府詹事兼翰林院侍讀學)
(士掌院事陞右侍郎仍兼侍讀學士)
田一儶(字德甫福建莆田人進士萬歷十一年繇國子監祭酒陞右侍郎兼翰林)
(院侍讀學士十七年轉左仍兼侍讀學士教習庶吉士)
李長春(字元甫四川富順籍進士湖廣公安人萬歷十七年繇南京禮部右侍郎)
(改任兼翰林院侍讀學士本年轉左侍郎)
黃鳳翔(字鳴周福建晉江人進士萬歷十七年繇國子監祭酒陞右侍郎兼翰林)
(院侍讀學士)
韓世能(字存良直隸長洲人戌辰進士萬歷十八年繇南京禮部右侍郎改北教)
(習庶吉士禮部右侍郎兼翰林院侍讀學士掌院事日講十九年轉左)
趙用賢(字汝師直隸常熟籍江隂人辛未進士萬歷二十年繇南京禮部右侍郎)
(改任兼翰林院侍讀學士本年轉左教習庶吉士兼官照舊)
張一桂(字庭芳河南祥符人戊辰進士萬歷二十年繇南京吏部右侍郎改任兼)
(翰林院侍讀學士轉左兼官照舊)
范謙(字汝益江西豐城人戊辰進士萬歷二十年繇詹事府詹事陞右侍郎兼)
(翰林院侍讀學士本年轉左)
劉元震(字元東直隸任丘人辛未進士萬歷二十一年繇南京吏部右侍郎改禮)
(部右侍郎兼翰林院侍讀學士本年轉左)
盛訥(字敏叔陜西潼關衛官籍直隸定遠人辛未進士萬歷二十一年繇詹亊)
(府掌府事禮部右侍郎兼翰林院侍讀學士進部管事)
孫繼皋(字以德直隸無錫人甲戍進士萬歷二十一年繇詹亊府少詹兼翰林院)
(侍讀學士陞禮部右侍郎兼官照舊)
劉楚先(字子良湖廣江陵人辛未進士萬歷三十二年繇南京吏部右侍郎陞禮)
(部左侍郎兼翰林院侍讀學士)
馮琦(字用韞山東臨朐人丁丑進士萬歷二十二年繇詹亊府少詹兼翰林院)
(侍讀學士陞本部右侍郎兼官照舊)
余繼登(字世用直隸交河人丁丑進士萬歷二十四年繇詹事府兼翰林院侍讀)
(學士掌院事陞本部右侍郎兼官照舊二十六年轉左)
朱國祚(字兆隆太醫院官籍浙江秀水人癸未進士萬歷二十六年繇左春坊左)
(庶子兼翰林院侍讀陞本部右侍郎兼翰林院侍讀學士)
郭正域(字美命湖廣江夏人癸未進士萬歷三十一年三月繇禮部右侍郎兼翰)
(林院侍讀學士掌院事)
李廷機(字爾張福建晉江人癸未進士萬歷二十九年繇南京吏部右侍郎改禮)
(部右侍郎兼翰林院侍讀學士三十一年轉左)
楊道賓(字維彦福建晉江人丙戍進士萬歷三十五年繇掌翰林院印信禮部右)
(侍郎兼翰林院侍讀學士本年轉左)
吴道南(字會甫江西崇仁人己丑進士萬歷三十七年繇詹事府少詹兼翰林院)
(侍讀學士陞禮部右侍郎仍兼翰林院侍讀學士)
翁正春(字兆震福建侯官人壬辰狀元萬歷三十八年繇詹事府少詹兼翰林院)
(侍讀學士陞禮部左侍郎兼翰林院侍讀學士)
孫慎行(字聞斯直隸武進人乙未探花萬歷四十一年繇詹事府少詹兼翰林院)
(侍讀學士陞禮部右侍郎兼翰林院侍讀學士)
何宗彦(字君美湖廣隨州籍江西金谿人乙未進士萬歷四十二年繇詹事府詹)
(事兼翰林院侍讀學士陞禮部右侍郎兼翰林院侍讀學士四十三年轉)
(左)
孫如游(字宗文浙江餘姚人乙未進士繇禮部右侍郎兼翰林院侍讀學士掌院)
(事教習庶吉士萬歴四十三年回部管事)
周道登(字文岸直隸吴江人戊戍進士泰昌元年繇詹事府少詹兼翰林院侍讀)
(學士陞禮部左侍郎兼翰林院侍讀學士天啟元年加太子賓客二品服)
(俸)
鄭以偉(字子籥江西上饒人辛丑進士泰昌元年繇詹事府少詹兼翰林院侍讀)
(學士教習庶吉士陞禮部右侍郎兼翰林院侍讀學士天啟元年加太子)
(賓客二品服俸)
林堯俞(字咨伯福建莆田人己丑進士天啟三年繇禮部右侍郎管國子監祭酒)
(事陞本部左侍郎兼翰林院侍讀學士)
錢象坤(字弘載浙江山隂人辛丑進士天啟三年繇太子賓客禮部右侍郎兼翰)
(林院侍讀學士掌院事回部)
南師仲(字子興陜西渭南人乙未進士天啟三年繇禮部右侍郎兼翰林院侍讀)
(學士協理詹事府事陞左侍郎兼官照舊)
附禮部題名記
禮部自明興訖於弘正之際故未有題名石嘉靖癸
巳夏文愍公言為尚書始裒其先之嘗官禮部者石
而存之以彰往昭來而揭忠靖夏公元吉弁冕之偉
矣然按忠靖公故戶部尚書也其扈行在吏禮兵三
曹暨御史臺又嘗兼總九卿事在永樂八年以前苐
攝也方是時朝廷大政自留都出逮十八年文皇帝
定鼎北京然後六職繇之肇正忠靖公姑亡論攝不
攝即非攝也於法亦不得書乃其他諸所臚列亦多
訛闕豈創置之初逖紹前光傳聞異詞固不能一一
周而晰之也乃今去之又五十餘年而石之欵既失
即在事者書已不屬而後來者駸駸益多將遂漫然
沒其名乎是則維組者之罪也謨用是惴惴間睇文
愍公之遺圖撤其石而增廓之會頃年上數舉鴻典
日不暇給逡巡復二年姑謀之儀曹郎施子策郎以
力詘告無已乃命工礱其故勒而稍縮其欵令露隟
可書而左侍周公子義為盡抽蘭臺掌故之蔵更互
考訂相與正其訛補其闕差次其世第斷自永樂定
鼎之年為始凡以他官攝者不書系銜而不系於職
事者不書卿得專書卿亞自他官徙者與左右自相
轉徙者悉彙而合為之書其世遠而字籍湮不可核
者苐以其官傳用闕文書書已將鐫諸名而右侍高
公啟愚以國子祭酒遷至落焉遂訖事於乎名之於
人至𦕈末也其初第不過人自為之識爾惡覩所謂
短長哉顧名之所至實則賓之摭實以賓名則瑕瑜
之迹所繇來而千百世之指目於是乎在吁不其嚴
乎記曰禮器是故大備器之云者謂用以釋回增美
而治其身也乃身之為用宜莫先於名君子所以别
嫌明微儐鬼神考制度别仁義咸繇名出也名而石
之持以鏡世器孰重焉是之或委將無器而可備也
又安所顧籍以治政安君哉是故謨之所以亟是也
今幸備器矣名且登之矣聞之遘會系所陳列若一
時適然乃祗式度懋猷訓敬共明神俾罔干於悔怒
則有無彊之聞唯兹石是賁弗毖於為而荒德佚豫
墜厥緒隕厥聞以詒宗伯氏羞則亦有無疆之垢亦
唯兹石是緇鏡世之器固烱不可磨也而疇與匿之
乎詩云庶幾夙夜以永終譽此之謂也譽之不終而
令後之人復籍攝以為重焉恥矣萬歴十一年歲次
癸未六月徐學謨撰
儀制司郎中
王芳蓀(瀘源江西安福縣人洪武三十二年貢士永樂十三年任)
况鍾(伯津江西靖安縣人吏員永樂二十一年任陞蘇州知府事見名臣錄)
孫原貞(闕三江西德興縣人永樂十年進士宣德八年任)
劉孟鐸(闕年江西廬陵縣人永樂二進士正統元年任)
余麟(天祥浙江鄞縣人永樂二十一年貢士正綂七年任)
潘諒(詳見主事下正綂十三年任)
章綸(大經浙江樂清縣人正綂四年進士景泰二年任歴本部右侍郎諡恭毅)
周騤(世良直隸華亭縣人正綂十三年進士天順元年任)
俞欽(詳見主事下天順四年任歴本部左侍郎)
彭彦充(詳見主事下成化五年任)
趙繕(繇本司員外郎成化十四年任)
劉紳(詳見主事下成化二十年任)
閻綸(詳見主事下成化二十三年任)
徐說(以忠直隸宣城縣人成化十四年進士弘治三年任歴南京右通政)
王綸(詳見主事下弘治十二年任歴右都御史)
黎民表(本端湖廣華容縣人成化二十年進士弘治十五年任歴布政使)
張琮(繇本司員外郎弘治十八年任歴右都御史)
許湻(詳見主事下正德元年任)
劉台(詳見主事下正德二年任)
鄭允宣(詳見主事下正德三年任)
皇甫錄(繇本司員外郎正德四年任陞知府致仕)
崔傑(繇本司員外郎正德九年任陞南京尚寳司卿)
劉滂(繇本司員外郎正德九年任陞南京尚寳司卿)
姜龍(繇本司員外郎正德十三年任陞雲南副使)
鄭元(詳見主事下正德十五年繇主客司調任陞雲南提學副使)
俞才(詳見員外郎下正德十六年繇主客司調任陞光禄少卿)
李浙(詳見主事下嘉靖四年任)
吴奭(克學直隸宜興縣人正德九年進士嘉靖五年任)
周時望(公儼江西貴溪縣人正德九年進士嘉靖六年任調吏部文選郎中)
方一蘭(繇本司員外郎嘉靖七年任)
陸銓(選之浙江鄞縣人嘉靖二年進士八年任陞福建副使歴廣東右布政使)
徐灝(子淳浙江仁和人正德十六年進士嘉靖九年任陞知府)
田汝成(詳見員外郎下嘉靖十一年縣祠祭司調任陞福建提學副使)
屠應峻(詳見員外郎下嘉靖十二年繇祠祭司調任改翰林院修撰陞春坊諭德)
張元孝(仲仁河南汝陽縣人嘉靖二年進士十三年任)
歐陽塾(繇本司員外郎嘉靖十四年任陞太常寺少卿歴應天府尹)
陳箎(繇本司員外郎嘉靖十六年任陞尚寳卿)
白悅(貞夫直隸武進縣人嘉靖十一年進士十七年任改春坊司直郎兼檢討)
劉伯躍(起之江西南昌縣人嘉靖八年進士十九年任陞福建副使歴都御史)
葛守禮(與立山東德平縣人嘉靖八年進士二十年任陞河南提學副使歴刑部)
(尚書)
汪集(惟義江西進賢縣人嘉靖十四年進士二十二年任陞南京尚寳卿)
王健(偉純浙江永嘉縣人嘉靖十七年進士三十四年任陞南京光禄少卿)
周珫(潤夫湖廣應城縣人嘉靖十一年進士二十四年任陞福建提學副使)
吴舂(以容江西貴溪縣人嘉靖十七年進士二十五年任陞光禄少卿)
張子瑫(詳見員外下嘉靖二十六年繇主客司調任陞南京光禄少卿)
林懋和(惟介福建閩縣人嘉靖二十年進士二十九年繇祠調任)
王惟中(道原福建晉江人嘉靖辛丑進士三十年主客調任陞尚寳卿歴南太僕)
(少卿)
聶静(子安江西永豐人嘉靖乙未進士三十二年任)
劉朝佐(道卿江西安福人嘉靖甲辰進士三十三年繇祠祭調任)
張天復(復亨浙江山隂人嘉靖丁未進士三十五年繇主客調任陞湖廣提學副)
(使)
白啟常(伯倫錦衣衛籍直隸武進人嘉靖庚戌進士三十七年繇主客調任陞尚)
(寳卿)
徐文沔(可澠浙江開化人嘉靖丁未進士四十年繇祠祭調任本年調吏部稽勲)
(司)
胡士彦(世美江西鄱陽人嘉靖癸丑進士四十年繇主客調任)
劉曰村(汝成江西南昌人嘉靖癸丑進士四十一年繇精膳調任陞貴州提學副)
(使歴布政使)
陸先祖(與繩浙江平湖人嘉靖丁未進士四十二年繇祠祭調任調吏部歴兩京)
(吏部尚書諡莊簡)
張正謨(以明江西南昌人嘉靖丙辰進士四十二年繇祠祭調任)
龐遠(惟明直隸吴江人嘉靖癸丑進士四十三年繇祠祭調任南京光禄少卿)
&KR0694;檉芳(子柳浙江嘉興人嘉靖丙辰進士四十四年繇主客調任陞貴州提學副)
(使)
戚元佐(希仲浙江嘉興人嘉靖壬戊進士四十四年繇精膳調任陞尚寳少卿)
徐用檢(克賢浙江蘭谿人嘉靖壬戍進士隆慶三年繇祠祭調任陞廣東副使歴)
(南京太常寺正卿)
陸光祚(與培浙江平湖人嘉靖乙未進士隆慶四年繇祠祭調任陞湖廣副使調)
(陜西提學副使)
胡僖(伯安浙江蘭谿人嘉靖己未進士隆慶五年繇主客調任陞湖廣參議歴)
(副使)
蔡叔逵(子漸河南衛輝府千戶所人嘉靖壬戌進士隆慶六年繇祠祭調任陞山)
(西提學副使歴右布政)
鄭汝璧(邦章浙江縉雲人隆慶戊辰進士萬歴二年繇刑部調任調吏部歴僉都)
劉應麒(道徵江西鄱陽人隆慶戊辰進士萬歴三年繇祠祭調任)
曾如春(仁祥江西臨川人嘉靖乙丑進士萬歷四年繇主客調任陞庐州知府任)
(總理河道右侍郎)
張彦(士美湖廣承天衛人隆慶辛未進士萬歷五年繇祠祭調任陞尚寳司少)
(卿歴太僕寺少卿)
劉應麒(萬歷六年復任陞廣東提學副使歴僉都御史)
支可大(有功直隸崑山人萬歴甲戊進士八年繇主客調任陞廣東提學歴僉都)
(御史)
施策(懋揚直隸無錫人隆慶辛未進士萬歷九年繇祠祭調任陞尚寳少卿歴)
(太僕卿)
趙世卿(象賢山東歴城人隆慶辛未進士萬歷十二年繇祠祭調任陞光禄少卿)
(任戶部尚書)
張之屏(憲夫山西沁水人萬歷甲戌進士十三年繇祠祭調任陞山東參政)
丁汝謙(子益山西吉州人萬歷甲戌進士十四年繇祠祭調任陞四川副使)
張忠(于道山東歴城人萬歷丁丑進士十五年繇祠祭調任陞湖廣參政)
吕興周(維師廣西桂林中衛籍湖廣大治人萬歷丁丑進士十六年繇主客調任)
(陞光禄少卿歴應天府丞)
沈一中(長孺浙江鄞縣人萬歷庚辰進士十九年繇祠祭調任陞湖廣副使)
徐即登(獻和江西豐城人萬歷癸未進士二十年繇祠祭調任陞福建提學副使)
(歴河南按察使)
于孔兼(元時直隸金壇人萬歷庚辰進士二十年繇主客調任)
鍾化民(維新浙江仁和人萬歷庚辰進士二十一年繇主客調任改光禄寺丞歴)
(僉都御史)
何喬遠(稚孝福建晉江人萬歷丙戍進士二十一年繇精膳調任)
張我續(胤祧直隸邯鄲人萬歷庚辰進士二十二年繇祠祭調任陞陜西副使改)
(河南提學)
袁一驥(良卿直隸江隂人萬歷癸未進士二十二年繇祠祭調任陞山東副使任)
(按察使)
蔡宗明(穉舍浙江黃巖人萬歷己丑進士二十四年繇精膳調任)
張世才(德夫直隸山陽人萬歷己丑進士二十四年繇精膳調任)
朱敬循(叔理浙江山隂人萬歷壬辰進士二十五年繇主客調任調吏部任太常)
(寺少卿)
莊懋華(仲瑋福建晉江人萬歷己丑進士二十六年繇祠祭員外郎陞任陞山東)
(副使調四川提學)
臧爾勸(仲升山東諸城人萬歷壬辰進士二十七年繇主客調任陞陜西提學副)
(使)
李叔元(端和福建晉江人萬歷壬辰進士二十七年繇精膳調任)
王紀(惟憲山西芮城人萬歷己丑進士二十八年繇主客調任三十年陞光禄)
(寺少卿)
段猷顯(徽之河南商城人萬歷壬辰進士三十年繇祠祭調任)
蔡獻臣(體國福建同安人萬歷己丑進士三十年繇主客調任陞常鎮兵備右參)
(政)
黃大節(思立江西信豐人萬歷丙戍進士三十一年繇祠祭司郎中補任添註)
梅守和(詳見闕任闕繇精膳司調任本年陞提學副使)
劉憲寵(詳見員外下萬歷三十三年陞任陞光禄寺少卿)
段猷顯(萬歷三十三年起復補任陞湖廣副使)
王編(詳見員外下萬歷三十四年陞任三十六年陞永平道參政)
張嗣成(字籍見主事下萬歷三十四年繇精膳司郎中調任三十六年擬陞尚寳)
(少卿)
馮烶(居方浙江慈谿人萬歷壬辰進士三十七年繇主客司郎中調任本年陞)
(福建副使)
陳德元(詳見員外郎下萬歷三十七年繇精膳司郎中調任)
解經邦(詳見員外郎下萬歷四十年繇精膳司郎中調任)
田大年(詳見主事下萬歷四十一年繇精膳司員外郎陞任)
洪世俊(用章直隸歙縣人萬歷乙未進士四十一年繇祠祭司郎中調任)
金應鳳(伯翔浙江會稽籍山隂人萬歷戊戍進士四十三年繇主客司郎中調任)
林宰(詳見主事下萬歷四十五年繇精膳司郎中調任)
王豫立(詳見主事下萬歷四十五年繇精膳司郎中調任)
饒景暐(詳見員外下萬歷四十六年繇主客司郎中調任)
朱綵(詳見主事下萬歷四十六年繇主客司郎中調任)
須之彦(詳見員外郎下萬歷四十七年陞任四十八年八月改陞光禄寺丞)
徐謨(元範直隸吴江人萬歷辛丑進士泰昌元年繇精膳司員外郎陞任)
楊弘備(無我江西南昌人萬歷丙辰進士天啟二年繇祠祭司郎中調任)
石維屏(邦衛山東陵縣人萬歷辛丑進士天啟二年繇精膳司員外郎陞任)
周爾發(子祥福建同安人萬歷庚戍進士天啟三年繇主客司郎中調任)
韓萬象(元虚山西太原人萬歷辛丑進士天啟四年繇主客司主事陞任)
周應期(克昌浙江永嘉人己未進士天啟四年繇精膳司郎中調任)
員外郎
許敬軒(闕生浙江天台人監宣德五年任)
馮敏(闕三年進士宣德八永樂十年任)
鮑時(繇本司主事正綂元年任)
李春(宜時江西永豐人永樂二十二年進士正綂四年任)
吴紹生(闕三年進士景泰二永樂十年任)
孟釗(克明河南泌陽人正綂元年進士景泰二年任)
李和(繇本部主事景泰五年任)
陶銓(文衡山西絳州人正綂十年進士天順元年任)
吕恕(希仁直隸故城人景泰五年進士成化二年任)
張謹(繇本司主事成化二年任)
樂章(宗堯廣西横州人天順元年進士成化五年任)
趙繕(繇本司主事成化十一年任)
張習(繇本司主事成化十四年任)
邵新(繇本司主事成化十七年任)
楊棨(大極山東濟寧人成化十一年進士二十年任)
龍壽(時敷江西吉水人成化十四年進士二十三年任)
胡玉(繇本司主事弘治三年任陞精膳司郎中)
尹萬化(如川江西泰和人成化二十年進士弘治九年任陞精膳司郎中)
程崧(繇本司主事弘治十年任)
張琮(繇本司主事弘治十一年任)
董忱(世行直隸上海人弘治九年進士十八年任歴大理少卿)
張潜(用昭陜西岷州籍太康人弘治九年進士正德二年任陞精膳郎中歴參)
(政)
彭縉(繇本司主事正德三年任歴參政)
皇甫錄(世庸直隸長洲人弘治九年進士正德三年任歴陞知府)
崔傑(繇本司主事正德四年任)
張繼孟(子醇浙江仁和人弘治十八年進士正德六年任歴江西參政)
劉滂(繇本司主事正德七年任)
姚隆(原學留守衛籍直隸嘉定人弘治十五年進士正德九年任陞主客司郎)
(中)
劉文煥(子緯直隸定州籍懷仁人正德三年進士十年任陞主客司郎中)
姜龍(繇本司主事正德十二年任)
侯綸(繇本司主事正德十三年任陞精膳司郎中歴兵部左侍郎)
孫存(繇本司主事正德十三年任歴河南左布政使)
俞才(繇本司主事正德十中五年任陞主客司郎)
楊應奎(繇本司主事正德十六年任陞祠祭司郎中)
萬潮(繇本司主事嘉靖二年任歴巡撫雲南右副都御史)
畢廷拱(朝璧廣東番禺縣人正德六年進士嘉靖四年任陞祠祭司郎中)
陳端甫(子章直隸武進人弘治十四年貢士嘉靖五年任陞闕僉事)
方一蘭(繇本司主事嘉靖六年任)
陸堂(繇本司主事嘉靖八年任歴參政)
曾存仁(懋遠江西吉安人嘉靖五年進士八年任陞主客司郎中歴布政使)
田汝成(叔未浙江錢塘人嘉靖五年進士九年任陞祠祭司郎中)
屠應埈(繇本司主事嘉靖十一年任陞祠祭司郎中歴春坊諭德)
朱子和(節之四川瀘州人正德十六年進士嘉靖十一年任)
王汝孝(紹甫山東東平州人嘉靖五年進士十一年任陞祠祭司郎中改翰林修)
(撰歴都御史)
歐陽塾(繇本司主事嘉靖十二年任)
陳箎(和韶福建莆田人嘉靖二年進士十二年任)
田頊(希古福建龍溪人正德十六年進士嘉靖十三年任)
胡松(汝成直隸滁州人嘉靖八年進士十二年任歴吏部尚書諡莊肅)
岑萬(體一廣東順德人嘉靖丙戍進士十五年繇主客調任陞主客郎中歴布)
(政使)
皇甫涍(子安直隸長洲人嘉靖壬辰進士十六年任陞主客郎中改春坊司直兼)
(檢討)
林介(于石福建莆田人正德辛巳進士嘉靖十六年任陞主客郎中)
尹耕(子華山西孝義人嘉靖壬辰進士十七年繇本司主事陞任歴知府)
易寬(栗夫江西安福人嘉靖乙未進士十九年任陞祠祭司郎中四川提學副)
(使)
吴崑(美之直隸吴江人嘉靖戊戍進士二十年任歴知府)
張鉄(元錫山東冠縣人嘉靖己丑進士二十二年繇本司主事陞任陞陜西參)
(議)
錢萱(懋孝浙江海鹽人嘉靖乙未進士二十三年任)
張子瑫(仲玉浙江鄞縣人嘉靖辛丑進士二十四年任陞主客司郎中)
高尚志(德崇山東冠縣人嘉靖十一年進士二十四年任陞精膳司郎中)
袁衮(繇本司主事二十五年任改吏部員外郎)
唐穆(景文廣東瓊山人嘉靖二十七年進士二十六年任)
王惟中(見郎中下嘉靖二十七年任)
劉斯潔(原静直隸易州人嘉靖丁未進士二十九年繇本司主事陞任歴南京禮)
(部尚書)
隂標(時凖直隸容城人嘉靖辛丑進士)
陳全之(粹仲福建閩縣人嘉靖甲辰進士三十二年任歴參政)
宋廷表(進之廣西桂林人嘉靖丁未進士三十四年任陞精膳司郎中)
張東周(子用湖廣蒲圻人嘉靖丁未進士三十五年繇主客司主事陞任)
白啟常(見郎中下嘉靖三十五年任)
徐文沔(見郎中下嘉靖三十六年任)
胡孝(民行浙江仁和籍餘姚人嘉靖丙辰進士三十九年任)
沈紹慶(子善直隸崑山縣人嘉靖庚戌進士四十年繇本司主事陞任歴雲南提)
(學副使)
勞堪(君任江西德化人嘉靖丙辰進士四十一年繇本司主事陞任陞廣東僉)
(事歴副都御史)
朱纁(玄甫應天溧陽人嘉靖己未進士四十一年繇中書陞任改尚寳司丞)
戚元佐(繇本司主事嘉靖四十三年任)
余立(繇本司主事嘉靖四十四年任歴兵部侍郎)
楊俊民(本之山西蒲州人嘉靖四十一年進士四十三年繇戶部調主客司主事)
(四十四年陞任歴戶部尚書)
張翰翔(汝陞應天溧陽人嘉靖己未進士四十五年繇戶部陞任陞廣)
(東僉事)
劉奮庸(試可河南洛陽人嘉靖己未進士隆慶元年任陞尚寳卿)
徐廷課(士敏直隸崑山籍太倉人嘉靖己未進士隆慶元年任陞浙江僉事歷參)
(議)
蹇達(汝上四川重慶衛人嘉靖壬戍進士隆慶元年任陞山東僉事歴兵部尚)
(書)
楊汝允(懋功江西南昌人嘉靖壬戍進士隆慶二年繇主客司主事陞任)
葉憲(德成江西南昌人嘉靖己未進士隆慶三年繇祠祭司主事陞任歴山東)
(按察司僉事)
王世懋(敬美直隸太倉人嘉靖己未進士隆慶三年繇南儀制司主事陞任改尚)
(寳司丞歴南卿京太常寺少)
陶允淳(懋初浙江會稽縣人嘉靖乙丑進士隆慶四年繇主客司主事陞任改尚)
(寳司丞)
聶廷璧(祖雍江西金谿人嘉靖乙丑進士隆慶五年繇祠祭司主事陞任陞河南)
(僉事歴副使)
沈玄華(瑞伯浙江秀水人嘉靖壬戍進士隆慶六年繇精膳司補任改尚寳司丞)
(歴南京大理寺卿)
王鼎爵(家馭直隸太倉州人隆慶戊辰進士萬歴元年繇精膳司主事陞任歴河)
(南提學副使)
徐成位(惟得湖廣景陵人隆慶戊辰進士萬歴二年繇本司主事陞任歴按察使)
鄒學桂(國材浙江餘姚縣人隆慶戊辰進士萬歷三年繇精膳調任陞祠祭司郎)
(中歴任左布政使)
孫鑛(文融錦衣衛官籍浙江餘姚人萬歷甲戍會元五年繇主客司主事陞任)
(調吏部歴右都御史)
張淳(希古直隸桐城人隆慶戊辰進士萬歷六年繇精膳司主事陞任歴陜西)
(參政)
曹誥(繇本司主事萬歷七年陞任)
沈璟(繇本司主事萬歷八年陞任調吏部歴光禄寺丞)
喬巖(巽甫河南商丘縣人隆慶辛未進士萬歷九年繇主客司主事陞任歴山)
(西參政)
耿鳴世(茂謙山東新城縣人隆慶戊辰進士萬歷十年繇精膳司主事陞任歴陜)
(西參議)
張泰徵(懋同山西蒲州人萬歷庚辰進士十一年繇主客司主事陞任)
丁汝謙(見郎中下萬歷十一年繇主客司主事陞任)
孫成名(登甫浙江慈谿人隆慶辛未進士萬歷十三年繇主客司主事陞任歴提)
(學)
張坤(伯簡湖廣鍾祥人萬歷癸未進士十三年繇精膳司主事陞任)
王之猷(爾嘉山東新城人萬歷丁丑進士十四年繇祠祭司主事陞任歴按察司)
(使)
張泰徵(萬歷十七年復除陞主客司郎中河南參議歴陜西參政)
蔡逢時(應期直隸宣城人萬歷庚辰進士十七年繇祠祭司主事陞任歴河南參)
(政)
俞士章(汝成直隸宜興人萬歷癸未進士十九年繇精膳司主事陞任陞主客司)
(郎中湖廣提學僉事歴參政)
何喬遠(萬歷二十年繇)
王守素(德孚應天溧水人萬歷庚辰進士二十年繇主客司主事陞任陞主客司)
(郎中調吏部歴光禄卿)
楊鳳(儀虞河南杞縣人萬歷癸未進士二十一年繇戶部主事陞任歴任南京)
(太僕寺少卿)
王就學(所敬直隸武進人萬歷丙戌進士二十一年繇本司主事陞任調吏部)
袁茂英(君學浙江慈谿人萬歷丙戍進士二十三年繇主客司主事陞任陞精膳)
(司郎中闕提副使調廣東學)
周嘉賓(仲召四川内江人萬歷癸未進士二十四年繇祠祭司主事陞任)
沈儆炌(叔永浙江歸安人萬歷己丑進士二十四年繇祠祭司主事陞任陞精膳)
(司郎中福建提學副使)
臧爾勸(見郎中下萬歷二十六年繇主客司主事陞任陞主客司郎中)
李杜(汝唐直隸大興籍山西大同人萬歷丙戍進士二十六年繇主客司主事)
(陞任)
王紀(萬歷二十七年繇精膳司調任陞主客司郎中)
段猷顯(見郎中下萬歷二十八年繇兵部武選司調任陞祠祭司郎中)
劉憲寵(抑之浙江慈谿人萬歷壬辰進士二十九年繇本司主事陞任)
王編(道林山西寧鄉人壬辰進士萬歷三十年繇祠祭司員外郎復補)
岳和聲(爾律浙江嘉興人宋末避仇姓樂今奉旨欽改壬辰進士萬歷二十三年)
(繇精膳司員外郎復補)
陳德元(叔仁浙江秀水人萬歷戊戍進士三十七年繇主客司主事陞任)
解經邦(叔憲陜西韓城人萬歷乙未進士三十七年繇精膳司主事陞任)
吴邦相(立甫浙江仁和籍直隸休寕人萬歷辛丑進士三十八年繇曹州知州行)
(取陞任)
岳和聲(萬歷三十八年補任)
孫鼎相(叔亨山西沁水人萬歷戊戍進士三十九年繇主客司陞任)
賈之鳳(萬歷四十年繇本司主事陞任)
馮曾櫿(闕搆直隸金壇人萬歷甲辰進士四十一年繇精膳司主事陞任)
饒景暐(闕十江西進賢人萬歷乙未進士四四年繇祠祭司主事陞任)
王化行(萬歷四十四年繇本司主事未任)
程再伊(連叔江西鄱陽籍直隸休寧人萬歷戊戍進士四十五年繇精膳員外復)
(補)
程子鏊(萬歷四十五年繇本司主事陞任)
須之彦(萬歷四十六年繇本司主事陞任)
熊文燦(太濛貴州永寧衛籍四川瀘州人萬歷丁未進士四十七年繇精膳司主)
(事陞任)
張光房(翁俌山西澤州人萬歷辛丑進士四十八年繇主客司主事陞任)
虞德隆(元起直隸金壇人萬歷辛未進士天啟元年繇主客司主事陞任)
劉康祉(玄受浙江永嘉籍龍泉人萬歷庚戍進士天啟三年繇主客司主事陞任)
周以謙(去滿四川安居人萬歷癸丑進士天啟三年繇兵部武庫司調任)
主事
湯寳(惟賢應天句容人監生永樂十三年任)
史彦明(闕生宣德五年人監任)
鮑時(惟時江西安福人永樂二十二年進士宣德五年任)
陳安(處善江西清江人永樂十九年進士宣德五年任)
丘觀(闕年貢士宣德人永樂十二八年任)
劉球(求樂江西安福人永樂十九年進士宣德八年任歴翰林院侍講諡忠愍)
(見名臣錄)
潘諒(友信直隸武進人宣德元年貢士正綂元年任)
姚秩(宗禮直隸上海人監生正綂四年任)
張偉(闕元福建沙縣人正綂年進士四年任)
龍粲(叔明江西泰和人正綂三年貢士七年任)
馮學明(文顯廣東保昌人監生正綂十年任)
八通(彦亨應天上元人學生正綂十三年任)
李和(時中直隸遷安人正任綂十年進士十三年)
俞欽(振恭浙江新昌人景泰二年進士天順元年任)
彭彦充(仲英江西安福人天順元年進士四年任陞祠祭司員外郎)
張謹(文謹山東新城人天順四年進士七年任)
劉釗(勉時直隸當塗人天順四年進士八年任)
徐紳(公儀河南杞縣人景泰五年進士成化二年任)
趙繕(希成山東臨清人天順四年進士成化五年任)
高岡(鳴鳳廣東義州衛人天順八年進士成化五年任)
張習(企朗直隸吴縣人成化五年進士八年任)
邵新(復初浙江淳安人成化五年進士十一年任)
劉紳(大章陜西邠州人成化十一年進士十四年任)
閻倫(天叙河南息縣人成化十一年進士十七年任)
胡玉(伯堅直隸泰州人成化十七年進士二十年任)
喬宇(希大山西樂平人成化二十年進士二十三年任歴少保吏部尚書)
杜桓(公武江西吉水人成化十四年進士二十三年任陞主客司員外郎)
王爵(天錫江西安福人成化二十年進士二十三年任)
祁仁(天元浙江山隂人成化二十年進士弘治三年任)
王溥(公濟湖廣江夏人成化二十年進士弘治四年任)
王綸(汝言浙江慈谿人成化二十年進士弘治六年任陞主客司員外郎)
龍䕫(舜卿江西宜春人弘治三年進士六年任歴太平知府)
李崑(承祐山東高密人弘治三年進士七年任)
程崧(德望江西德興人成化二十年進士弘治九年任)
張琮(廷獻應天江寧籍吴江人弘治三年進士九年任)
鄭允宣(喜言應天上元人弘治六年進士弘治九年任)
許淳(文厚四川成都衛人成化二十三年進士弘治十二年任陞祠祭司員外)
(郎)
劉台(衡仲四川巴縣人弘治九年進士十四年任)
唐禎(原善直隸華亭人成化二十三年進士弘治十五年任陞主客司員外郎)
陸昌(尚德直隸吴縣人弘治九年進士十五年任陞精膳司員外郎)
陸松(文東浙江平湖人弘治三年進士十八年任歴南京光禄寺卿)
彭縉(文卿湖廣襄陽人弘治十八年進士正德二年任)
崔傑(世興直隸吴縣人弘治十八年進士正德二年任)
向一陽(汝䕫四川雙流籍湖廣巴陵人弘治十八年進士正德四年任)
許廷弼(世良河南蘭陽人正德三年進士五年任)
吴期英(中順江西永新人正德三年進士五年任歴知府)
劉滂(伯雨浙江慈谿人弘治十八年進士正德六年任)
杜宷(仲和四川遂寧人正德三年進士六年任)
唐鵬(雲卿直隸丹徒人正德三年進士九年任陞主客司員外郎)
鄭元(伯生湖廣夷陵籍浙江仁和人正德六年進士九年任陞主客司員外郎)
侯綸(廷言山西太原左衛籍直隸滑縣人正德六年進士十年任)
萬潮(汝信江西進賢人正德六年進士十年任)
姜龍(夢賓直隸太倉人正德三年進士十一年任)
薛瑞(舜輯直隸長洲人正德三年進士十二年任)
孫存(惟甫長隸滁州人正德九年進士十二年任)
俞才(德重四川内江人正德九年進士十三年任)
楊應奎(文煥山東益都人正德六年進士十四年任)
劉竑(闕年廣東陽江人弘治十八進士正德十四年任)
徐一鳴(伯和湖廣醴陵人正德十二年進士十五年任調吏部歴江西提學副使)
高尚賢(大賓河南新鄭人正德十二年進士十六年任陞精膳員外郎)
張澯(景川廣東順德人正德六年進士十六年任陞精膳司員外郎)
張鏜(廷進萬全都司人正德六年進士嘉靖二年陞任苑馬少卿)
李淅(邦秀江西南昌人正德十六年進士嘉靖三年任陞主客員外郎)
方一蘭(世佩福建莆田人嘉靖癸未進士三年任)
陸堂(旨堂直隸常熟人嘉靖癸未進士五年任)
潘潢(薦叔直隸婺源人正德十六年進士嘉靖五年任歴吏部左侍郎南戶部)
(尚書諡簡肅)
歐陽塾(崇儒江西泰和人嘉靖丙戌進士七年任)
李欽昊(子翼順天東安人嘉靖癸未進士七年任)
屠應埈(文昇浙江平湖人嘉靖丙戌進士九年任)
毛渠(世澤山東掖縣人嘉靖丙戌進士九年任歴太僕卿)
萬方(見員外郎下嘉靖十一年任)
楊儀(夢羽直隸常熟人嘉靖丙戌進士十二年歴山東副使)
皇甫孝(見員外郎下嘉靖十四年任)
張鏊(濟甫江西南昌人嘉靖丙戍進士十四年任陞祠祭員外郎歴南兵部尚)
(書)
趙維垣(伯師貴州永寧衛人嘉靖壬辰進士十四年任歴福建左布政使)
尹耕(見員外郎下嘉靖十五年任)
黃獻可(堯俞福建莆田人嘉靖壬辰進士十六年任)
張鉄(見員外郎下嘉靖十七年任)
張惟一(守中直隸安肅人嘉靖戊戌進士十八年任陞祠祭員外郎)
王楠(惟高直隸興州後屯衛籍浙江會稽人嘉靖戊戌進士十九年任陞鴻臚)
(卿)
南逢吉(元貞陜西渭南人嘉靖戊戍進士十九年任陞主客員外郎歴紹興知府)
萬士和(思節直隸宜興人嘉靖辛丑進士二十三年繇庶吉士改授歴本部尚書)
(諡文恭)
袁衮(補之直隸吳縣人嘉靖戊戌進士二十三年任)
李寵(汝承陜西涇陽人嘉靖戊戌進士二十五年任陞主客員外郎山東提學)
(僉事)
章煥(懋寔直隸吳縣人嘉靖戊戌進士二十五年任陞吏部稽勲員外郎歴漕)
(運副都御史)
鄭廷鵠(元侍廣東□山籍浙江德清人嘉靖戊戍進士三十六年任改吏科給事)
(中)
尤瑛(汝白直隸無錫人嘉靖甲辰進士二十七年任陞僉事)
劉斯潔(見員外郎下嘉靖二十七年任)
𫝊夏器(廷璜福建南安人嘉靖庚戌會元本年任改光禄寺丞歴吏部郎中)
王任用(汝欽直隸太倉人嘉靖丁未進士十九年繇太常寺博士陞任)
賈衡(守凖直隸束鹿人嘉靖丁未進士三十三年任)
吳仲禮(大節直隸貴池人嘉靖丁未進士三十三年任)
陳言(宜昌福建莆田人嘉靖丁未進士三十四年任)
雷金科(公憲福建建安人嘉靖癸丑進士三十五年任)
吳承燾(仁甫直隸吳江人嘉靖癸丑進士三十五年任調吏部驗封司歴太常寺)
(少卿)
阮自嵩(惟中直隸桐城人嘉靖丙辰進士三十六年任)
劉曰材(見郎中下嘉靖三十六年任)
沈紹慶(見員外郎下嘉靖三十六年任)
馮叔吉(汝廸浙江慈谿人嘉靖癸丑進士三十六年任)
史起蟄(德龍直隸江都人嘉靖癸丑進士三十七年任)
胡士彦(見郎中下嘉靖三十八年任)
吴紹(汝復浙江秀水人嘉靖己未進士本年任歴參議)
勞堪(見員外郎下嘉靖四十年繇刑部調任)
葉憲(見員外郎下嘉靖四十一年任復除祠祭司)
沈節甫(以安浙江烏程人嘉靖己未進士四十一年任歴工部左侍郎)
戚元佐(見郎中下嘉靖四十一年任)
余立(季禮廣西馬平人嘉靖壬戍進士四十三年繇戶部調任)
胡僖(見郎中下嘉靖四十三年任)
徐雲程(允登江西清江人嘉靖乙丑進士本年任歴浙江按察司按察使)
劉南金(獻卿河南杞縣人嘉靖己未進士四十四年繇戶部調任)
劉大受(子可順天大城人嘉靖己未進士四十五年繇戶部調任改使部歴太常)
(少卿)
徐用檢(見郎中下嘉靖四十五年繇兵部調任)
鍾崇文(仲謨江西南昌人嘉靖壬戍進士隆慶元年繇工部調任歴廣西僉事)
吴教𫝊(汝範山東朝城人嘉靖己未進士隆慶二年任歴浙江僉事)
李逢陽(維明南直金吾衛籍江都人隆慶戊辰進士本年繇戶部調任)
蒋思孝(移之貴州普安衛籍應天深陽人嘉靖己未進士隆慶三年繇行人陞任)
(歴雲南副使)
劉應麒(見郎中下隆慶四年繇庶吉士改授)
徐成位(見員外郎下隆慶五年繇知縣陞任)
岳相(維終山東壽光人嘉靖己未進士隆慶六年任歴光禄寺少卿)
鄒學柱(見員外郎下隆慶六年繇知縣陞任)
支可大(見郎中下萬歷二年繇二甲第一名本年選任)
張程(以孚江西安福人隆慶辛未進士萬歷二年繇庶吉士改授歴尚寳少卿)
曹誥(見員外郎下萬歷五年繇戶部調任)
李一中(時卿直隸建德人隆慶戊辰進士萬歷六年任歴河南副使)
孫代(紹甫陜西扶風人嘉靖己未進士萬歷七年任改光禄寺丞歴浙江參政)
沈璟(伯英直隸吴江人萬歷甲戌進士七年繇兵部調任)
董嗣成(伯念浙江烏程人萬歷庚辰進士本年選任)
張敬修(君平錦衣衛官籍湖廣荆州衛人萬歷庚辰進士本年選任)
張敬(爾和山東淄川人萬歷丁丑進士九年繇中書舍人陞任)
文在中(德克陜西三水人萬歷甲戍進士十年繇國子監博士陞任謫長沙)
王執禮(子敬直隸崑山人嘉靖乙丑進士萬歷十年繇刑部調任改尚寳司丞歴)
(應天府丞)
吕興周(見郎中下萬歷十年繇祠祭司補任)
屠隆(長卿浙江鄞縣人萬歷丁丑進士十一年繇知縣陞任)
陳應芳(元振直隸泰州籍江西吉水人萬歷甲戍進士十二年繇知縣陞任歴太)
(僕少卿)
李同芳(濟美直隸崑山人萬歷庚辰進士十二年任歴按察使)
向東(紹明浙江慈谿人萬歷庚辰進士十三年繇行人陞任歴江西副使)
李正蒙(汝明浙江縉雲人萬歷庚辰進士十四年繇助教陞任)
張我續(見郎中下萬歷十四年繇知縣陞任)
于孔兼(見郎中下萬歷十五年繇推官陞任)
張一心(道宗直隸獲鹿人萬歷丁丑進士十五年繇知縣陞任)
袁一驥(見郎中下萬歷十五年繇助教陞任)
姜鏡(永明浙江餘姚人萬歷癸未進士十六年繇行人陞任歴贑州知府)
俞士章(見員外郎下萬歷十六年繇知縣陞任)
王守素(見員外郎下萬歷十七年繇推官陞任)
沈一中(見郎中下萬歷十七年繇工部屯田司補任)
陳汝璧(立父湖廣沔陽人萬歷癸未進士十七年繇推官陞任)
張廷棟(惟任福建龍谿人萬歷庚辰進士十七年繇行人陞任)
曾鳳儀(舜徵湖廣耒陽人萬歷癸未進士十八年繇監丞陞任)
唐伯元(仁卿廣東澄海人萬歷甲戍進士十八年繇主客補任歴吏部文選郎中)
李復陽(宗誠江西豊城人萬歷癸未進士十七年繇知縣陞任調吏部)
郭如川(先至四川富順人萬歷癸未進士十九年繇知縣陞任)
何喬遠(見郎中下萬歷十九年繇刑部雲南司調補陞本司員外郎)
諸壽賢(延之直隸崑山人萬歷丙戍進士十九年繇助教陞任)
王宗蓁(時榮湖廣京山人萬歷丙戍進士二十年繇行人陞任)
張納陛(以登直隸宜興人萬歷乙丑進士二十年繇刑部調任)
顧允成(季時直隸無錫人萬歷丙戍進士二十一年繇國子監博士陞任)
洪文衡(平叔直隸歙縣人萬歷己丑進士二十一年繇戶部雲南司調任調吏部)
劉廣業(仲約河南洛陽人萬歷己丑進士二十一年繇工部虞衡調補任按察使)
吴正志(之矩直隸宜興人萬歷己丑進士二十一年繇推宜陞任)
郭如川(萬歷二十二年補任)
蔡宗明(見郎中下萬歷二十二年繇工部虞衡司調補)
王就學(見員外郎下萬歷二十二年繇戶部貴州調任)
萬建崐(李瑜江西南昌人萬歷己丑進士二十三年繇荆州府推官陞任)
頼克俊(伯升福建晉江人萬歷乙未進士二甲第一名本年選任歴主客司郎中)
周𫝊誦(淑遠陜西西安左衛人萬歷己丑進士二十四年繇戶部四川司補任歴)
(參政)
周應明(子良湖廣麻城人萬歷己未進士二十五年繇刑部貴州司調任)
莊懋華(見郎中下萬歷二十四年繇工部屯田司調任)
彭遵古(季□湖廣黃安籍麻城人萬歷丙戍進士二十五年繇主客司補任)
梅守和(季方直隸宣城人萬歷戊戍進士二甲第一名本年選任)
王紀(見郎中下萬歷二十六年繇推官陞任)
劉憲寵(見員外郎下萬歷二十七年繇工部虞衡司調任)
袁宏道(中郎湖廣公安人萬歷壬辰進士二十八年繇國子監助教陞任)
潘士達(去聞浙江安吉籍烏程人萬歷壬辰進士二十七年繇推官行取告補)
田大年(億伯湖廣江陵人萬歷壬辰進士二十九年繇戶部福建司調任)
王士騏(冏伯直隸太倉人萬歷己丑進士二十九年繇兵部武選司調任調吏部)
(考功)
張嗣誠(伯行山東萊陽人萬歷乙未進士三十年繇工部營膳司調任)
張其廉(無隅直隸嘉定人萬歷乙未進士三十一年繇車駕司調任)
胡國鑑(正甫直隸宣城人萬歷壬辰進士三十二年繇行人陞任)
王三才(學參浙江蕭山人萬歷辛丑進士三十二年繇工部虞衡司主事調任)
林茂槐(穉虚福建福清人萬歷乙未進士三十三年繇南京吏部考功司補任)
吕圖南(爾博福建晉江籍南安人萬歷戊戍進士三十三年繇中書舍人陞任)
馬應龍(伯先山東安丘人萬歷壬辰進士三十四年繇主客司復補)
魏可簡(子雍直隸昌黎人萬歷己丑進士三十四年任)
袁宏道(萬歴三十四年補任)
吴正志(萬歴三十五年補任)
鄭振先(太初直隸武進人萬歴乙未進士三十五年繇兵部武選司補任)
游漢龍(伯起直隸婺源人萬歴戊戌進士三十六年繇山東章丘知縣行取任)
王豫立(定甫陜西涇陽人萬歴己未進士三十六年繇河南嵩縣知縣行取任)
胡汝政(子德四川井陘人萬歴乙未進士三十六年繇南京吏部驗封司補任)
鮑應鰲(山甫直隸歙縣人萬歴乙未進士三十七年繇兵部武選司主事調任)
姚會嘉(仲禮浙江會稽籍山隂人萬歴辛丑進士三十七年繇潮州府推官行取)
潘潤民(汝霖貴州前衛人萬歴丁未進士三十八年繇庶吉士改授)
趙國琦(伯玉江西南昌人萬歴乙未進士三十四年繇工部都水司調任)
林宰(德衡福建漳浦人萬歴辛丑進士三十八年繇直隸無錫知縣行取任)
賈之鳳(儀虞山西陽城人萬歴戊戍進士三十八年繇精膳司調任)
朱綵(澹父四川劍州人萬歴庚戍進士二甲第一名辛亥八月選)
程子鏊(和以直隸歙縣人萬歴辛丑進士三十六年繇浙江慈谿知縣行取戶部)
(主事三十八年改任)
王豫立(萬歴四十年補任)
王道成(成我陜西蘭州人萬歴辛丑進士四十年繇華陽縣知縣行取任)
王象晉(康侯山東新城人萬歴甲辰進士四十一年繇中書舍人陞任)
王化行(二南福建閩縣人萬歴丁未進士四十一年繇行人陞任)
楊作楫(夢符四川蓬谿人萬歴丁未進士四十一年繇山西襄陵縣朝覲留部任)
趙國琦(萬歴四十一年補任)
萬廷搢(無執江西南昌人萬歴甲辰進士四十一年繇精膳司補任)
莊祖誥(汝欽四川成都人萬歴辛丑進士四十二年繇兵部武選司調任)
康新民(朝徹四川合州籍江西安福人萬歴丁未進士四十二年繇河南固始縣)
(知縣陞任)
須之彦(君美直隸嘉定人萬歴戊戍進士四十三年繇工部都水司調任)
孫體元(復一山東濱州人萬歴辛丑進士四十四年繇精膳司)
賈允元(善長直隸無錫人萬歴庚戍進士四十五年繇行人陞任)
張翼明(伯寅河南永城人萬歴庚戍進士四十六年繇刑部貴州司調任)
鄧良知(未孩江西新建人萬歴癸丑進士泰昌元年繇宣城知縣留都陞任)
劉應震(元禎山東沂水人萬歴癸丑進士泰昌元年繇南宫知縣留都陞任)
劉宗周(起東浙江會稽籍山隂人萬歴辛丑進士天啓元年繇行人起補)
張時暘(初旭南直當塗人萬歴丙辰進士天啓二年繇臨海知縣行取陞任)
林枝橋(𤾉仲廣東新會人萬歴丙辰進士天啓二年繇當塗知縣行取考選陞)
李宜培(存赤河南郟縣人萬歴癸丑進士天啓二年繇戶部調任)
陳以聞(石泓湖廣麻城人萬歴丁未進士天啟三年繇工郎調任)
莫儼皋(寅𢋫南直華亭人萬歴丙辰進士天啟三年繇中書陞任)
附禮部儀制清吏司題名記
儀制為禮部首司郎中員外郎各一人主事二人掌
貳尚書侍郎舉其儀制辨其名數者也夫自朝廷以
至閭閻達乎蠻貊名以分殊事與時異儀節有經物
采有章辭令有式書文有體宗子爵封予奪隆殺之
度學校貢舉程藝論才之紀以至優老恤煢之恩旌
善達隠之規官方民偽之察腐身熏子之禁所以明
等威别嫌疑遂良禁姦悅邇柔遠篤親養賢其所係
至重所務至繁也故必明達端潔精敏恭慎之士循
儀式修章程執典要以不失乎其守而後能善於厥
官然猶未也儀章以定志而淑俗宗法以樹屏而固
本學以育才才以幹國禮之實也實之弗至則雖文
備法行君子有餘慮焉嘗昧昧而思之應文者苟具
歟承式而頒之者偷窳歟議法闊略創始而未覩其
終沿故而未究其變歟若此者盖亦有之然非獨此
其咎也教弛道微學不率德故檢制周而仁義漸摩
之意薄積習風成莫知所救然則雖有明達之才出
之以端潔行之以精慎儀式章程執而不失猶未必
盡慊於志矧疎怠曲徇私室賄成則又何頼焉頃予
佐部時官儀制者張仲玉子瑫唐景文穆章懋實煥
鄭元侍廷鵠未幾章調稽勲鄭改給事中唐以憂去
侍之者王道元惟中尤汝白瑛劉原静斯潔數子皆
海内俊茂其資性明達各有所至其於端潔精慎則
日孜孜焉已故事凡有奏議尚書謀之侍郎以授于
郎中郎中受而咨于其寮乃屬草以待修潤予每讀
之輒嘆其揆義酌情正名辨物能發予之所欲言至
於所謂有餘慮者未嘗不相與内歉于心日思其救
之之術而未能也君子之於天下審已度勢未易直
遂則畜其志以有待惟所得自盡者無問巨細罔敢
不至焉斯亦可矣司自永樂以來郎中員外郎主事
各若干人仲玉始集其氏名邑里歴任年歲區别其
官次第而刻之石其間致位通顯為時名臣必所謂
明達端潔精敏恭慎可以為後人法鑑者也來請予
記予惟仲玉于職所得盡雖細弗遺此足徵之矣為
紀事始且以見百司庶務舊所未備者皆有待乎後
之人非獨題名然也嘉靖二十八年歲己酉九月朔
歐陽德書
萬歴庚子冬王君惟憲長儀署而題名之碑適滿辛
丑十月冊立冊封徽號禮成十一月皇太子冠禮成
明年二月婚冠成諸大夫乃舉酌相慶也命工礲石
將新之會惟憲擢勲卿去夏段君徽之代之秋獻臣
復代之既受事乃重訂其姓字履歴無令掛漏是署
額員四自嘉靖六年而教習尚主者主事一人隸焉
嗣是時建無定員迄今上三十年而添註者二人則
田君億伯槩王君道林潘君去聞是矣王以需次潘
以行取盖一時之盛然亦漢廷所謂積薪矣萬歴三
十年壬寅孟冬望日蔡獻臣等重立石
禮部志稿卷四十二
