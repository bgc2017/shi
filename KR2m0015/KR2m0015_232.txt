欽定四庫全書
皇朝文獻通考卷二百三十二
經籍考(二十二)
集(别集)
忠貞集十卷
范承謨撰承謨字覲公號螺山鑲黃旗漢軍人大
學士文程子順治壬辰進士改庶吉士授宏文院
編修官至浙閩總督殉耿逆之難
賜諡忠貞
(臣)等謹按是集首錄
諭祭文
御製碑文
御題祠額附以家傳祠堂記為一卷次撫浙督閩奏議各
一卷吾廬存稿一卷百苦吟一卷畫壁遺稿一卷
雜著一卷附錄題跋哀挽詩文三卷其畫壁詩乃
為耿逆拘繫時備受窘毒守者屏絶筆墨以桴炭
畫字壁上自抒忠憤後僅存四十七首為世傳誦
刻入吳震方說鈴中康熙五十七年其子時崇復
以遺稿進
呈蒙
聖祖仁皇帝御製序文弁諸簡首仰見
眷懷忠烈扶植綱常千百世下猶想見其抗節之槩焉
遂初堂文集九卷
楊兆魯撰兆魯字青巖武進人順治壬辰進士官
至福建延平道按察司副使
見山樓詩文集(無卷數)撫皖治略一卷撫楚治略
一卷榖城水運紀略一卷
楊素藴撰素藴見史類
素藴自序水運紀略曰逆藩吴三桂既叛之明年
五月襄陽總兵楊來嘉及鄖陽副將洪福相繼叛
附踞房保二竹間陷穀城蹂均州南漳一路
王師由均南穀三路恢復房保仍留兵防守月需米
若干自襄陽至均州南漳又至房保康各數百里
並山逕不通車牛扳藤負重血流被足日行不三
十里若雨溜崖石一蹉跌即人米並堕壑中雨稍
久即山水突發湍洶不能飛渡素藴於十七年四
月授鄖陽道首以此為憂退而思明季楊嗣昌督
師𠞰張獻忠正當此地其運糧必自有道日進楚
人而訪之有團練長以榖城菜園坪之小河告乃
申報三院覓舟修縴路繕塘房又慮賊巢逼近撥
兵防護其始行也即減三郡夫十分之三久則民
船人夫争集自八月至來年三月可得十運足各
營一歲之食即其間民得力耕故列其經理文告
之詞於後而記之
學源堂文集十八卷
郭棻撰棻字快圃清苑人順治壬辰進士官至翰
林院侍讀學士
蓮龕集十五卷
李來泰撰來泰字仲章號石臺臨川人順治壬辰
進士官工部虞衡司主事康熙己未
召試博學鴻詞授翰林院侍講
司勲五種集二十卷
王士禄撰士禄見史類
林蕙堂集二十六卷
吴綺撰綺見史類
王方岐序曰綺所著亭皋集萟香詞林蕙堂文集
諸編綺没之後其子夀潛蒐訪遺稿合而編之
飲和堂集二十一卷
姚䕫撰䕫字冑師號成葊山隂人順治甲午舉人
官安化縣知縣
託素齋集十卷
黎士宏撰士宏字媿曾長汀人順治甲午舉人官
至陜西布政司參政
漣漪堂遺稿二卷
沈峻曾撰峻曾字窳庵仁和人順治甲午副榜貢
生
半農齋集八卷
蔣中和撰中和字本達又字眉三靖江人順治乙
未進士官蘭陽縣知縣遷滄州州判
陸密庵文集二十卷錄餘二卷詩集八卷詩餘四
卷
陸求可撰求可字咸一淮安人順治乙未進士官
至刑部郎中
恥躬堂文集二十卷
王命岳撰命岳字伯咨號恥古晉江人順治乙未
進士官至刑科給事中
澹餘軒集八卷
孫光祀撰光祀字怍庭號溯玉歷城人順治乙未
進士官至兵部侍郎
西陂類稿三十九卷
宋犖撰犖見史類
陳廷敬跋曰犖詩某稿某集者凡三十有四而文
稱是焉西陂者犖舊廬也
南沙文集八卷附錄一卷
洪若皋撰若皋字虞隣臨海人順治乙未進士官
至福建按察司僉事
漁洋文略十四卷蠶尾集十卷續集二卷後集
二卷
王士禎撰士禎見史類
門人張雲章序文略曰以先生為今之太白子美
羣知非溢美語以先生之文為昌黎柳州之文容
有或信或不信者
士禎自序蠶尾集曰偶次甲子使粤以前及丁夘
以後詩文稍成卷帙因以蠶尾名集
(臣)等謹按士禎詩文鏤版者甚夥其詩推重一時
古文雖詞章修潔要非專門當時自有公論蠶尾
諸集乃康熙甲子奉
命祭告南海後所作詩文因阻雪東平望小洞庭中蠶尾
山悦其清遠取以名集猶之漁洋為太湖中小山
取以自號也其詩之單行者别入詩集類中兹不
具錄
堯峯文鈔五十卷鈍翁前後類藁一百十八卷
汪琬撰琬字苕文號鈍翁晚居堯峯因以自號長
洲人順治乙未進士官至刑部郎中左遷兵馬司
指揮再陞戶部主事康熙己未
召試博學鴻詞授編修
七頌堂集十四卷
劉體仁撰體仁見子類
雪鴻堂文集十八卷
李蕃撰蕃字錫徵號懶庵通江人順治丁酉舉人
官黃縣知縣
闇修齋稿一卷
蕭企昭撰企昭見子類
改亭詩集六卷文集十六卷
計東撰東字甫草吴江人順治丁酉舉人
庸書二十卷
張貞生撰貞生見史類
安序堂文鈔二十卷
毛際可撰際可字會侯號鶴舫遂安人順治戊戍
進士官彰德府推官
(臣)等謹按際可與毛先舒毛竒齡名望相埒世稱
三毛實則亞於先舒而遜於竒齡也初刻詩文曰
松皋堂集此則彙而行之又曰會侯文鈔者乃淳
安方楘如所重刻也
午亭文編五十卷午亭集五十五卷
陳廷敬撰廷敬字子端號說巖澤州人順治戊戌
進士改庶吉士授檢討本名敬以是科有同名奉
旨加廷字官至大學士諡文貞
(臣)等謹按廷敬遭遇
熙時和聲鳴盛從容載筆垂四十年海内羣推燕許大
手實能與王士禎汪琬並駕齊驅故二人亦甚重
之自序謂得汪王砥礪之力為多又曰於汪王不
苟雷同則其虚衷若谷與不肯随人步趨之槩均
可想見故能回翔館閣上副
主知非偶然也
挹奎樓文集十二卷吴山鷇音八卷
林雲銘撰雲銘見楚詞類
經義齋集十八卷澡修堂集十六卷
熊賜履撰賜履見史類
(臣)等謹按前十八卷乃賜履丁憂家居時所刻後
十六卷則辛未起復及癸酉致仕十三年中所作
經義齋澡修堂皆
聖祖仁皇帝御賜扁額之名
槐軒集十卷
王曰高撰曰高字北山號槐軒茌平人順治戊戌
進士由庶吉士改給事中
霞園文集一卷詩集三卷
鄭重撰重字山公建安人順治戊戌進士官至刑
部左侍郎
荆南墨農全集(無卷數)
徐喈鳳撰喈鳳字竹逸宜興人順治戊戌進士官
永昌府推官
静庵集十二卷
鄭日奎撰日奎字次公貴谿人順治己亥進士改
庶吉士散館授禮部主事
讀書齋偶存稿四卷
葉方藹撰方藹字子吉號訒庵崑山人順治己亥
進士第三官至翰林院學士兼禮部侍郎加禮部
尚書銜諡文敏
王原祁序曰方藹詩宗蘇陸文宗眉山生平嗜王
士禎之詩汪琬之文實兼有二家之長
(臣)等謹按方藹以文章受知
世祖章皇帝榮冠詞林後復蒙
聖祖仁皇帝召入
内廷從容載筆以
兩朝教育之恩際一時明良之會故其詩文舂容和雅歌
咏昇平洵乎
治世之音蔚為臺閣之望也
日知堂文集六卷
鄭端撰端見史類
願學堂集二十卷
周燦撰燦字星公臨潼人順治己亥進士官至南
康府知府
世德堂集四卷
王鉞撰鉞見史類
月巖集五卷
周禮撰禮字情畊號月巖宜黃人
思誠堂集二卷
吳琠撰琠號銅川沁州人順治己亥進士官至大
學士諡文端
(臣)等謹按琠此集詩僅五十三首餘皆奏疏襍文
並督撫楚中時牌示
聖祖仁皇帝嘗
親書千文以賜伏讀
御跋云琠為人寬厚和平持已清潔先任封疆文武軍民
受其實惠者至今頌之朝中之事面折廷争必得
其正則琠生平立朝風采己可想見讀是集者益
見
聖祖知人善任洵所謂文以人重者矣
松桂堂全集三十七卷延露詞三卷南&KR1081;集
三卷
彭孫遹撰孫遹字駿孫自號羡門生海鹽人順治
己亥進士官中書舍人康熙己未
召試博學鴻詞擢第一改編修官至吏部侍郎
古愚心言八卷
彭鵬撰鵬字奮斯莆田人順治庚子舉人康熙甲
寅耿逆之叛九拒偽命卒不汚賊平授三河縣知
縣官至廣東巡撫
聊園全集十五卷
孔貞瑄撰貞瑄見經類
葉忠節遺稿十三卷
葉映榴撰映榴字炳霞號蒼巖上海人順治辛丑
進士官至湖廣布政司參議武昌叛兵夏包子作
亂映榴死之
特贈工部侍郎
賜諡忠節
(臣)等謹按映榴嘗與李基和合刻詩集朱彛尊序
之及殉節後其子旉芳彙裒其詩文重刻是集彛
尊又為之序蓋映榴之節足炳霄漢固不僅其文
之足傳也已
張文貞集十二卷外集二卷
張玉書撰玉書字素存丹徒人順治辛丑進士官
至大學士諡文貞
(臣)等謹按玉書文章爾雅簮筆有年所撰拖諾山
等二碑詳述
聖武耆定之功足以昭示萬世其紀平定江南等事彰
定鼎之鴻勲至為詳核至於
賜遊玉泉山等記尤肅雝典麗覺太平愷樂之象溢於簡
端其他記述多有資於掌故惟遺稿未經刪定不
分卷帙募疏祭文之屬頗病繁蕪四庫全書汰其
冗濫釐為十二卷則淨洗微瑕粹然完璧矣
柴村集十九卷附錄一卷
邱志廣撰志廣字粟海號洪區又號蝶庵諸城人
世居柴村由貢生官長清縣訓導
李澄中序略曰舅氏詩文雜以詼諧出以調笑亦
覺風流藴藉罔不宜人
晩簾集七卷
陳箴撰箴字于寶龍溪人由貢生官連城縣教諭
中巖集六卷
宋振麟撰振麟字子貞號中巖淳化人順治中拔
貢生
鴻逸堂稿(無卷數)
王艮撰艮見經類
止泉文集八卷
朱澤澐撰澤澐見子類
欣然堂集十卷
陶孚尹撰孚尹字誕仙江隂人官桐城縣訓導
夢華子遺集一卷
吴坰撰坰字季野宣城人
王士禎居易錄曰吴坰文學戰國短長及管韓荀
卿子作凖言以擬權書其正學觀時斂禍諸篇可
自作一子
荆樹居文略十卷
李懋緒撰懋緒字汝時號止所江陵人
谷水集二十二卷
胡夏客撰夏客字宣子海鹽人順治中諸生
(臣)等謹按夏客為前明兵部職方司郎中震亨之
子震亨撰唐音統籖時夏客實司校纂蓋其家藏
書最富稽覽既博才氣自豪是集凡詩二十卷雜
文二卷里人陳光縡序之且為之傳與箋焉
杲堂文鈔六卷詩鈔七卷
李鄴嗣撰鄴嗣字杲堂鄞縣人順治中諸生
黃宗羲序曰鄴嗣詩文從胸中流出無比擬皮毛
之習
孔天徵文集(無卷數)
孔尚典撰尚典字天徵號汶林江西新城人順治
中歲貢生
懷葛堂又集十五卷
梁份撰份字質人南豐人
草亭文集一卷
彭任撰任字遜仕號中叔寧都人
孔鍾英集十卷
孔毓瓊撰毓瓊字鍾英江西新城人
孔惟敘集六卷
孔毓功撰毓功字惟敘江西新城人
江泠閣文集四卷續集二卷
冷士嵋撰士嵋字又湄丹徒人
懷舫集三十六卷
魏荔彤撰荔彤見經類
(臣)等謹按荔彤為大學士裔介之子然是集末附
自述一篇中有云手注九古經望道窺一貫發微
言明大義不落前儒窠臼則未免過於自詡矣
秋水集十六卷
馮如京撰如京字紫乙代州人順治中拔貢生官
至廣東左布政使
偶然云集十卷
湯之錡撰之錡字世調宜興人
江南通志曰之錡論學以周子主静之說為宗仿
高攀龍復七規春秋兩會
北墅緒言五卷
陸次雲撰次雲見史類
尋壑外言五卷
李繩遠撰繩遠見史類
白漊文集四卷
沈受宏撰受宏字台臣太倉人
芙蓉集十七卷
宗元鼎撰元鼎字定九號梅岑江都人
王士禎漁洋詩話曰元鼎詩以風調勝酷似才調
集其緣情綺靡不減西崑丁夘
不礙雲山樓稿(無卷數)
周綸撰綸見子類
(臣)等謹按是編無目錄亦未載序跋似非全本
天外談四卷
石龐撰龐字天外太湖人
復園文集六卷
董聞京撰聞京字丹鳴烏程人官至吉安府知府
章江集五卷
安世鼎撰世鼎字鑄九鑲紅旗漢軍人官至江西
巡撫緣事禠職
政書八卷
于成龍撰成龍見史類
(臣)等謹按成龍起家令牧至兩膺節鉞所至以清
節著名是書八卷皆其歷任所紀平生規畫具著
篇中經濟鴻才固非漫無挾持者比也
抱犢山房集六卷
嵇永仁撰永仁字留仙别號抱犢山農無錫人以
諸生佐總督范承謨幕殉耿逆之難康熙四十七
年追贈國子監助教
古懽堂集三十六卷附黔書二卷長河志籍考十
卷
田雯撰雯字子綸一字綸霞號山䕬德州人康熙
甲辰進士授中書舍人官至戶部侍郎
趙執信跋曰子綸詩中無人然偏師馳突能自成
一隊談藝者弗能廢也
王士禎序曰黔書不一格有似考工記者有似公
榖檀弓者有似越絶書者如觀偃師化人之戲然
與長河志籍考實皆祖郭憲洞冥記王嘉拾遺記
之體
讀書堂集四十六卷
趙士麟撰士麟雲南河陽人康熙甲辰進士官至
吏部侍郎
九谷集六卷
方殿元撰殿元字蒙章别號九谷番禺人康熙甲
辰進士歷官郯城江寧二縣知縣
耿巖文選(無卷數)
沈珩撰珩字昭子海寧人康熙甲辰會試第一授
内閣中書己未
召試博學鴻詞授編修
文端集四十六卷
張英撰英見經類
(臣)等謹按英蒙
聖祖仁皇帝特逹之知簮毫
禁闥榮冠清班矢音賡唱歌詠昇平故詩格亦進而
益上是集和平典雅玉質金相館閣諸臣皆推為
詞林鉅手至於言情賦景又多淡遠清微蓋燕許
閎麗之格與儲孟高曠之體兼而有之者也
健松齋集二十四卷續集十卷
方象瑛撰象瑛見史類
百尺梧桐閣集二十六卷
汪懋麟撰懋麟字季甪號蛟門江都人康熙丁未
進士官刑部主事
學文堂集四十三卷别本學文堂集四十七卷
陳玉璂撰玉璂字賡明號椒峯武進人康熙丁未
進士官中書舍人
王晫今世說曰玉璂每讀書至夜分兩眸欲合如
綫輙用艾灼臂久之成痂所為詩文旬日之間動
至盈尺見者遜其俊才
五經堂文集五卷語錄一卷
范鄗鼎撰鄗鼎見史類
鐵廬集三卷外集二卷後錄一卷
潘天成撰天成字錫疇溧陽人寄籍桐城安慶府
學生
溧陽縣志曰天成幼與父母避讐相失年十五乞
食行求遇於江西界百計迎歸傭販以養備極艱
苦以其間讀書講業竟為積學年七十四訖窮餓
以死
(臣)等謹按瞿源淶集有潘孝子傳敘述頗詳蓋天
成天性真摯篤志苦行故文章亦如其人當時操
觚之士未必重之而身後之名昭如日月洵足為
聖朝扶植綱常砥礪名節而尤難其出自寒門食貧終
老古之所為獨行君子者其天成之謂乎
縱釣居文集八卷
應是撰是見經類
殘本匏庵遺集三卷
石璜撰璜字夏宗别號匏庵如皋人
憺園集三十八卷
徐乾學撰乾學見經類
榕村集四十卷
李光地撰光地見經類
三魚堂文集十二卷外集六卷附錄一卷
陸隴其撰隴其見經類
隴其從子禮徵識曰從父平生不為詩古文詞尤
以濫刻文集為戒故易簀時篋中無遺稿至康熙
辛巳禮徵乃旁搜廣輯彙成是集而屬侯銓編次
焉
(臣)等謹按隴其學問經術卓然為
國家理學之儒集中奏議公牘正其明體達用之學
確然見之行事者乃列之為外集至詩歌非隴其
所長轉列之為内集則本末倒置毋乃非隴其之
旨歟是編次者之失也
皋軒文編一卷
李光坡撰光坡見經類
白石山房稿十三卷别本白石山房稿二十六
卷
李振裕撰振裕字維饒吉水人康熙庚戌進士官
至兵部尚書
已畦集二十一卷原詩四卷
葉燮撰燮見史類
趙恭毅剩稿八卷附裘萼賸稿三卷
趙申喬撰申喬武進人康熙庚戌進士官至戶部
尚書諡恭毅裘萼賸稿其子熊詔撰熊詔字裘萼
康熙己丑進士第一官至翰林院侍讀
藕灣全集二十九卷
張仁熙撰仁熙見子類
臨野堂文集十卷
鈕琇撰琇見子類
芝在堂集十五卷
劉醇驥撰醇驥見經類
立命堂二集十三卷
嵇宗孟撰宗孟字淑子山陽人官至杭州府知府
沈珩序曰已刻賦若干卷詩若干卷文若干卷故
編為二集計賦十二首詩四百三首文八十八首
凡七卷七卷以下附刻各種小集曰蠡史曰星路
陽秋曰識小箋曰詩拇曰甌樂行舊錄皆各為一
卷又詩餘一卷曰酒古董
有懷堂詩文稿二十八卷
韓菼撰菼字元少號慕廬長洲人康熙癸丑進士
第一官至禮部尚書乾隆三十年
賜諡文懿
朱彛尊序曰菼文學臨海朱右所選唐宋六家
蘋村類稿三十卷附錄二卷
徐倬撰倬字方虎號蘋村德清人康熙癸丑進士
官至翰林院侍讀
聖祖南巡進所纂全唐詩錄晉禮部侍郎附錄二卷其子
元正遺稿元正字子貞號静園康熙乙丑進士官
至工部尚書
禮山園文集八卷
李來章撰來章見史類
殘本經史緒言一卷
朱董祥撰董祥見經類
南畇文集十二卷湯潛庵文集節要八卷
彭定求撰定求見史類
(臣)等謹按定求受業於湯斌斌之學出於孫竒逢
而根柢於姚江是集留意於文章之有關學術者
而持論則能持朱陸之平無所偏倚節要八卷則
擇其師遺書諸刻中有切於身心者倣聶豹南軒
節要之例而纂之者也
旭華堂文集十四卷補遺一卷續編一卷
王奐曾撰奐曾字元亮别字思顯號誠軒山西太
平人康熙丙辰進士官至湖廣道監察御史
通志堂集十八卷附錄二卷
納喇性德撰性德見經類
兼山堂集八卷
陳錫嘏撰錫嘏字介眉號怡庭鄞縣人康熙丙辰
進士官翰林院編修
蘧廬草一卷
黃鍾撰鍾字宏音號蘧廬如皋人康熙中諸生
青門簏稿十六卷附邵氏家錄一卷青門旅稿六
卷青門賸稿八卷
邵長蘅撰長蘅一名衡字子湘武進人
曝書亭集八十卷附錄一卷竹垞文類二十六
卷
朱彛尊撰彛尊見史類
(臣)等謹按趙執信談龍錄以彛尊王士禎為
國朝大家謂王之才高而學足以副之朱之學博而
才足以運之蓋彛尊茹涵既富自根柢宏深實則
論其詩固與士禎分途並騖論其文更在漁洋文
略之上自順治乙酉迄康熙己丑凡六十五年之
作具載是集至文類二十六卷乃未入翰林時所
刻王士禎為作序極稱其永嘉詩中南亭西射堂
孤嶼瞿溪諸篇至有曝書亭集所未錄者則自悔
其少作而汰之也
西河文集一百七十九卷
毛竒齡撰竒齡見經類
門人蔣樞識略曰先生自康熙三十八年以後越
五年而歸又九年而卒中間研講殆無虚日所積
經集文集如千卷既刻而原目未載者今悉補入
但全集板多殘缺從孫聖臨重檢校輯其無從補
輯者闕而有待如經集之儀禮疑義文集之文例
策問表是也
(臣)等謹按竒齡著述最富除分載各部外此一百
七十九卷則當編入集部者也
陳檢討四六二十卷
陳維崧撰維崧見史類
王士禎古夫于亭雜錄曰陽羡陳其年諸生時老
於場屋小試亦多不利己未博學鴻詞之舉以詩
賦入翰林不數年病卒京師及没而其鄊人蔣京
少景祁刻其遺集無隻字遺失皖人程叔才師恭
又注釋其四六文字以行於世一以桑梓後進一
以平生未面之人而收拾護惜其文章如此
孜堂文集二卷
張烈撰烈見經類
西堂全集五十六卷鶴棲堂詩稿五卷文稿五
卷
尤侗撰侗見史類
(臣)等謹按侗詩文類多綺靡恒傷率易江南通志
載其全集五十九卷朱彛尊撰墓誌銘則云五十
四卷彼此互異鶴棲堂者康熙己夘
聖祖南巡
御題賜侗者也故首載侗恭撰
御題鶴棲堂記及其子孫紀
恩之作並附錄同時投贈詩文于後朱彛尊所謂鶴棲堂
稿十卷合詩文計之適得其數也
遂初堂文集二十卷詩集十五卷别集四卷
潘耒撰耒見經類
抱經齋集二十卷附焚餘草一卷
徐嘉炎撰嘉炎字華隠秀水人康熙己未
召試博學鴻詞授檢討官至内閣學士
白茅堂集四十六卷
顧景星撰景星見經類
溉堂前集九卷續集六卷後集六卷詩餘二卷
孫枝蔚撰枝蔚字豹人三原人康熙己未薦舉博
學鴻詞以老病不能入試授中書舍人
叢碧山房集五十七卷附詩義固說二卷
龐塏撰塏字霽公號雪崖任邱人康熙己未
召試博學鴻詞授檢討降中書舍人終建寧府知府
二曲集二十二卷
李顒撰顒見經類
卧象山房集三卷附錄二卷白雲村集八卷
李澄中撰澄中見史類
秋錦山房集二十二卷
李良年撰良年字武曾秀水人初冒姓虞名兆潢
康熙己未嘗薦舉博學鴻詞
聰山集十四卷
申涵光撰涵光字孚孟亦作符孟又曰孟和自號
曰鳬盟永年人恩貢生
思復堂集十卷
邵廷采撰廷采字念魯餘姚人康熙初諸生
拙齋集五卷
朱竒齡撰竒齡見經類
張邇可集四卷
張遠撰遠字邇可蕭山人由貢生官縉雲縣教諭
顧汧序曰遠詩三變蕉園最先梅莊次之雲嶠則
官縉雲時所作為最後三集格調皆與毛竒齡相
近蓋二人同里得法於竒齡者多云
秋水閣文鈔一卷
陳維岳撰維岳字緯雲宜興人維崧之弟
夢鼎堂文集四卷若溪集一卷
任觀瀛撰觀瀛字子登一曰紫登蕭縣人康熙己
未進士官至陜西潼商道
居業齋文集二十卷别集十卷
金德嘉撰德嘉字會公廣濟人康熙壬戌進士官
翰林院檢討
德星堂文集八卷續集一卷河工集一卷詩集五
卷
許汝霖撰汝霖字時庵海寧人康熙壬戌進士官
至禮部尚書
素巖文稿二十六篇
王喆生撰喆生見子類
周廣庵全集三十八卷
周金然撰金然字廣庵上海人康熙壬戌進士官
至司經局洗馬
奉使滇南集(無卷數)
許嗣隆撰嗣隆字山濤如臯人康熙壬戌進士官
翰林院編修
歲寒堂存稿十卷
林璐撰璐字鹿庵錢唐人諸生
皇朝文獻通考卷二百三十二
