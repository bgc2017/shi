欽定四庫全書
皇朝文獻通考卷一百八十二
兵考(四)
直省兵
(臣)等謹按郡國之設兵自分置郡國始若漢之輕
車騎士材官樓船唐之折衝府兵宋之諸州鎮廂
兵皆是也然往往行之未久寖失其初意其後並
其制而隳之明初於一郡設所連郡設衛領以都
司而統於五軍都督府亦自成一代之制顧自永
樂以後邊外諸衛所已盡歸徙廢名存實亡而内
地班軍又以疲於番上軍伍衰耗無他上失其柄
而所以馭之者非其道也我
朝誕膺
天命武烈為昭定鼎以來備立營制兼用八旗及綠旗兵
八旗駐防兵由於世籍綠旗各營兵由於召募其
制實足垂之萬禩而不易溯自
世祖章皇帝車駕入關之初以
盛京為發祥重地在直省之上即以内大臣為總
管統轄兩翼官兵為駐防所自始嗣是凡直省形
勝要地以次分遣八旗兵駐守其綠旗官兵復隨
都邑之大小遠近列汛分營立之將帥授以節制
於瀕海瀕江又各設水師營以守之凡彈壓控制
之道益詳且密至於内地各衛所遞加裁减所存
者俱專司漕運不寄以防守之責若近邊諸衛所
則皆度地居民改為郡縣此實
國家聲教覃敷四封寧謐所致又不僅為設險之守
也故自開國以至於今金湯永固卧鼔邊庭閭閻
小民享兵之衛而相忘於兵猗歟休哉誠太平極
盛之規也其間每有先設後裁彼减此增及移駐
改置之不同蓋設兵所以衛民有初稱要塞今日
已化坦途舊屬偏隅此時轉成衝會相機宜而揆
時勢皆有不得不然者
聖朝戢暴安民因時調劑之良法胥於是乎在是不可
不詳考而備誌也謹以直省見定營制標列為綱
而溯
國初以來建置沿革之可考者各分載於後以備參
稽焉
盛京
八旗駐防
盛京將軍一人(駐劄城盛京)副都統一人統轄滿洲協領
八人蒙古協領一人漢軍協領二人滿洲佐領八
人新滿洲佐領二十三人蒙古佐領八人巴爾呼
佐領三人漢軍佐領二十四人滿洲防禦十一人
滿洲驍騎校八人新滿洲驍騎校二十三人蒙古
驍騎校八人巴爾呼驍騎校三人漢軍驍騎校二
十四人主事一人筆帖式十一人八旗滿洲蒙古
巴爾呼漢軍領催五百二十八名前鋒二百名驍
騎四千五百五十二名看守門庫園寺等兵共四
十六名步軍領催一百三十二名步軍一千五十
六名養育兵三百六十二名捕盜兵二十八名弓
匠六十六名箭匠六十一名鐵匠六十六名兼轄
分駐副都統二城守尉四防守尉二凡副都統城
守尉防守尉分轄之駐防仍統於
盛京將軍
興京城守尉一人(駐劄盛興京城屬京將軍)滿洲防禦四人驍
騎校四人筆帖式一人八旗滿洲蒙古漢軍領催
六十四名驍騎四百十一名鐵匠八名兼轄駐防
一
撫順滿洲防禦一人漢軍防禦三人(駐劄撫順城屬興京城守尉)
(統於軍盛京將)席伯及左翼四旗漢軍領催十六名驍
騎一百十四名鐵匠二名
鳳凰城城守尉一人(駐劄鳳凰城屬盛京將軍)巴爾呼佐領
一人滿洲防禦八人滿洲驍騎校七人蒙古驍騎
校一人巴爾呼驍騎校一人筆帖式一人八旗滿
洲蒙古巴爾呼漢軍領催六十二名驍騎五百七
十三名守倉兵八名鐵匠九名
遼陽城守尉一人(駐劄遼陽州屬盛京將軍)巴爾呼佐領一
人滿洲防禦八人滿洲驍騎校八人巴爾呼驍騎
校一人筆帖式一人八旗滿洲蒙古巴爾呼領催
五十四名驍騎四百九十九名守倉庫兵十一名
鐵匠九名
開原城守尉一人(駐劄開原縣屬盛京將軍)新滿洲佐領一
人巴爾呼佐領一人滿洲防禦七人滿洲驍騎校
七人新滿洲驍騎校一人巴爾呼驍騎校一人筆
帖式一人八旗滿洲巴爾呼領催六十八名驍騎
七百八十七名守倉兵十名鐵匠十名兼轄駐防
二
鐵嶺滿洲防禦一人漢軍防禦三人(駐劄鐵嶺縣屬開原城守尉統)
(於將盛京軍)席伯及左翼四旗漢軍領催十六名驍騎
一百八十四名鐵匠二名
法庫邊門滿洲防禦一人(駐劄開原縣西北之法庫邊門屬開原城守尉)
(統於軍盛京將)領催一名驍騎三十四名臺兵二名
牛莊防守尉一人(駐劄海城縣西之牛莊城屬盛京將軍)滿洲防禦
三人漢軍防禦一人滿洲驍騎校四人筆帖式一
人八旗滿洲漢軍領催四十名驍騎三百三十七
名鐵匠二名
廣寧防守尉一人(駐劄廣寧縣屬盛京將軍)新滿洲佐領三
人滿洲防禦一人蒙古防禦一人漢軍防禦一人
滿洲驍騎校三人新滿洲驍騎校三人筆帖式一
人八旗滿洲蒙古漢軍領催四十八名驍騎三百
五十二名守倉庫兵十一名弓匠鐵匠各五名兼
轄駐防五
巨流河滿洲佐領一人漢軍佐領一人(駐劄廣寧縣東北之)
(巨流河屬廣寧防守尉統於盛京將軍)漢軍驍騎校二人滿洲漢軍
領催十六名驍騎一百五十二名鐵匠二名
白旗堡滿洲佐領一人漢軍佐領一人(駐劄廣寧縣東之白)
(旗堡屬廣寧防守尉統於盛京將軍)漢軍驍騎校二人滿洲漢軍
領催十六名驍騎一百五十二名鐵匠二名
小黑山滿洲佐領一人漢軍佐領一人(駐劄廣寧縣東之小)
(黑山屬廣寧防守尉統於盛京將軍)漢軍驍騎校二人滿洲漢軍
領催十六名驍騎一百五十二名鐵匠二名
閭陽驛滿洲佐領一人漢軍佐領一人(駐劄廣寧縣西南之)
(閭陽驛屬廣寧防守尉統於盛京將軍)漢軍驍騎校二人滿洲漢軍
領催十六名驍騎一百五十二名鐵匠二名
彰武臺邊門滿洲防禦一人(駐劄廣寧縣北之彰武臺邊門屬廣寧防守尉)
(統於軍盛京將)筆帖式一人領催一名驍騎三十九名
臺兵三名
鳳凰城邊門滿洲防禦一人(駐劄鳳凰城西南之邊門屬盛京兵部兼統)
(於將盛京軍)筆帖式一人領催五名驍騎四十五名
靉陽邊門滿洲防禦一人(駐劄鳳凰城北之靉陽邊門屬盛京兵部兼)
(統於軍盛京將)驍騎校一人領催五名驍騎四十五名
鹻厰邊門滿洲防禦一人(駐劄屬興京北之鹻厰邊門盛京兵部兼)
(統於軍盛京將)驍騎校一人筆帖式一人領催五名驍
騎四十五名
汪清邊門(即邊興京門)滿洲防禦一人(駐劄邊興京東南之門屬)
(盛京兵部兼統於盛京將軍)領催五名驍騎四十五名
英額邊門滿洲防禦一人(駐劄開原縣東南英額邊門屬盛京兵部兼)
(統於軍盛京將)筆帖式一人領催五名驍騎四十五名
威遠堡邊門滿洲防禦一人(駐劄開原縣東北之威遠堡邊門屬盛)
(京兵部兼統於盛京將軍)筆帖式一人領催五名驍騎四十
五名
熊岳副都統一人(駐劄蓋平縣南之熊岳城統於盛京將軍)統轄滿
洲協領一人巴爾呼佐領一人滿洲防禦八人滿
洲驍騎校八人巴爾呼驍騎校一人筆帖式二人
八旗滿洲蒙古巴爾呼領催七十八名驍騎八百
七十六名守倉兵八名弓匠鐵匠各九名兼轄駐
防五
復州城守尉一人(駐劄復州屬熊岳副都統)巴爾呼佐領一人
滿洲防禦八人滿洲驍騎校八人巴爾呼驍騎校
一人筆帖式一人八旗滿洲蒙古巴爾呼領催六
十二名驍騎五百三十七名守倉兵八名弓匠鐵
匠各九名
金州城守尉一人(駐劄寧海縣屬熊岳副都統)巴爾呼佐領一
人漢軍佐領三人滿洲防禦八人滿洲驍騎校八
人巴爾呼驍騎校一人漢軍驍騎校三人筆帖式
一人八旗滿洲蒙古巴爾呼漢軍領催八十名驍
騎七百五十名守倉兵八名弓匠鐵匠各九名
秀巖城守尉一人(駐劄蓋平縣東之秀巖城屬熊岳副都統)巴爾呼佐
領一人滿洲防禦八人滿洲驍騎校八人巴爾呼
驍騎校一人筆帖式一人八旗滿洲蒙古巴爾呼
領催五十四名驍騎四百九十三名守倉兵八名
弓匠鐵匠各九名
蓋州防守尉一人(駐劄蓋平縣屬熊岳副都統)滿洲防禦四人
滿洲驍騎校三人漢軍驍騎校一人筆帖式一人
八旗滿洲蒙古漢軍領催四十名驍騎三百四十
五名守倉兵十一名鐵匠二名
金州水師營(即旅順水師營)漢軍協領一人(駐劄寧海縣南之旅順城)
(屬熊岳副都統)漢軍佐領二人防禦四人驍騎校八人筆
帖式一人漢軍水師領催五十名水師五百五十
名水手六十名
錦州副都統一人(駐劄錦州府統於盛京將軍)統轄滿洲協領
一人滿洲佐領八人新滿洲佐領五人滿洲驍騎
校八人新滿洲驍騎校五人筆帖式三人八旗滿
洲領催驍騎共七百八十六名步軍一百七十四
名守倉兵十一名弓匠鐵匠各十三名兼轄分駐
城守尉一佐領四防禦五凡城守尉分轄之駐防
仍統於錦州副都統
寧遠滿洲佐領一人漢軍佐領一人(駐劄寧遠州屬錦州副都)
(統)漢軍驍騎校二人筆帖式一人正白正紅二旗
席伯及漢軍領催十六名驍騎一百七十二名弓
匠鐵匠各二名
中前所滿洲佐領一人漢軍佐領一人(駐劄寧遠州西南之)
(中前所屬錦州副都統)漢軍驍騎校二人鑲藍正藍二旗席
伯及漢軍領催十六名驍騎一百七十二名弓匠
鐵匠各二名
中後所滿洲佐領一人漢軍佐領一人(駐劄寧遠州西南之)
(中後所屬錦州副都統)漢軍驍騎校二人筆帖式一人鑲白
鑲紅二旗席伯及漢軍領催十六名驍騎一百七
十二名弓匠鐵匠各二名
小凌河滿洲佐領一人漢軍佐領一人(駐劄錦縣東南之小)
(凌河屬錦州副都統)漢軍驍騎校二人鑲黃正黃二旗席伯
及漢軍領催十六名驍騎一百七十二名弓匠鐵
匠各二名
明水堂邊門滿洲防禦一人(駐劄寧遠州西北之明水堂邊門属錦州)
(副都統)筆帖式一人領催一名驍騎二十九名臺兵
一名
白石觜邊門滿洲防禦一人(駐劄寧遠州西北之白石觜邊門屬錦州)
(副都統)筆帖式一人領催一名驍騎三十九名臺兵
二名
梨樹溝邊門滿洲防禦一人(駐劄寧遠州西北之梨樹溝邊門属錦州)
(副都統)筆帖式一人領催一名驍騎二十九名臺兵
一名
新臺邊門漢軍防禦一人(駐劄寧遠州西北之新臺邊門屬錦州副都統)
筆帖式一人領催一名驍騎三十九名臺兵二名
松嶺子邊門滿洲防禦一人(駐劄錦縣西北之松嶺子邊門属錦州副)
(都統)筆帖式一人領催一名驍騎三十九名臺兵二
名
義州城守尉一人(駐劄義州屬錦州副都統)滿洲佐領二人新
滿洲佐領七人包衣佐領八人滿洲驍騎校二人
新滿洲驍騎校七人包衣驍騎校八人筆帖式一
人八旗滿洲蒙古漢軍領催驍騎共九百六十七
名步軍二百一十四名守倉兵十一名弓匠鐵匠
各十八名兼轄駐防三
九關臺邊門滿洲防禦一人(駐劄義州西北之九關臺邊門属義州城)
(守尉統於錦州副都統)筆帖式一人領催一名驍騎三十九
名
清河邊門漢軍防禦一人(駐劄義州北之清河邊門属義州城守尉統於)
(錦州副都統)筆帖式一人領催一名驍騎三十九名
白土厰邊門滿洲防禦一人(駐劄義州北之白土厰邊門属義州城守)
(尉統於錦州副都統)筆帖式一人領催一名驍騎二十九名
順治元年八月
世祖章皇帝以將遷都燕京分設
盛京八旗駐防兵以正黃旗内大臣和洛會總統之
以鑲黃旗梅勒章京阿哈尼堪統左翼以正紅旗
梅勒章京碩詹統右翼八旗每旗設滿洲協領一
人滿洲佐領四人蒙古佐領一人漢軍佐領一人
統轄八旗滿洲蒙古漢軍兵又以傅喀訥為熊岳
城守官設滿洲佐領三人漢軍佐領一人梭木拜
為錦州城守官拜楚喀為鳳凰城城守官額蒙格
為寧遠城守官各設滿洲佐領二人漢軍佐領二
人胡世塔為
興京城守官丹逹禮為遼陽城守官伊勒慎為牛莊
城守官青善為秀巖城守官愛揚阿為義州城守
官各設滿洲佐領一人漢軍佐領一人並於蓋州
及耀州海州等處各設滿洲佐領一人漢軍佐領
一人統兵駐防
三年改
盛京駐防内大臣為昂邦章京
十七年設廣寧城防禦二人兵二十八名增設
盛京城兵一百四十五名合原設兵共九百四十五
名箭匠十名鐵匠十四名
是年增定鳳凰城兵為一百五十名牛莊城兵為
五十名
康熙元年改
盛京昂邦章京為鎮守遼東等處將軍梅勒章京二
人為副都統統轄協領八人佐領驍騎校各二十
四人
三年增設
盛京佐領驍騎校各八人漢軍兵四百名鐵匠十六
名
四年改遼東將軍為鎮守奉天等處將軍
十三年增設
盛京佐領防禦驍騎校各八人滿洲蒙古兵四百名
漢軍兵四百名箭匠八名鐵匠十名又增設廣寧
防禦一人兵十三名
是年增定
興京城兵為八十名蓋州城兵為一百五十名牛莊
城兵為八十名
十四年增設
盛京滿洲兵八百二十八名漢軍兵一千一百九十
八名箭匠鐵匠各十三名又增廣寧城兵六十七
名
是年設錦州城守尉一人佐領驍騎校各八人兵
五百名義州城守尉一人佐領驍騎校各七人兵
六百八十三名設松嶺子新臺白石觜三邊門防
禦各一人兵各十一名
十五年設鳳凰城邊門防禦一人兵十名清河九
關臺兩邊門防禦各一人兵各十一名增設
盛京防禦十六人增新滿洲兵七十六名
十七年增設
盛京佐領驍騎校各十人新滿洲兵五百二十四名
鐵匠二十六名
十八年設開原防禦三人兵一百八十名增設廣
寧佐領驍騎校各三人兵一百十四名錦州佐領
驍騎校各七人兵二百四十三名又增義州新滿
洲兵二百九十三名裁
盛京兵三百二十名
十九年設金州防禦一人佐領驍騎校各二人兵
一百名又撥遼陽兵五十名蓋州兵五十名往駐
金州裁
盛京漢軍兵七百七十六名又撥往
興京城三十名開原城一百八十名
二十年裁
盛京兵八十名
二十一年設靉陽鹻厰汪清英額威遠堡五邊門
防禦各一人兵各十一名
二十一年增設開原佐領驍騎校各一人兵二十
九名
二十二年增設
盛京佐領驍騎校各十六人防禦八人漢軍協領二
人新滿洲兵三百五十五名漢軍兵四百名鐵匠
三十二名又增開原城新滿洲兵二十八名裁錦
州城漢軍兵二百名
二十三年設法庫邊門兵十三名
二十五年增設
盛京兵十八名
二十六年增設
興京城守尉一人防禦驍騎校各四人兵四百二十
名鳳凰城城守尉一人防禦六人驍騎校八人兵六
百五十名遼陽城守尉一人防禦驍騎校各八人
兵八百名開原城守尉一人防禦四人驍騎校七
人兵八百名熊岳城守尉一人防禦八人兵一千
名復州城守尉一人防禦八人兵一千名秀巖城
守尉一人防禦八人兵一千名又裁金州佐領二
人增設城守尉一人防禦七人兵八百名又設彰
武臺邊門防禦一人兵十一名
二十七年增設
盛京佐領驍騎校各二人新滿洲兵二百二十名
二十八年增設熊岳復州秀巖金州驍騎校各八
人
二十九年撥
盛京佐領驍騎校各八人兵四百四十名鐵匠十六
名往駐錦州又撥防禦四人兵一百名往駐撫順
防禦四人兵一百名往駐鐵嶺又撥原駐錦州之
佐領驍騎校各八人兵四百名分駐寧遠州中前
所中後所小凌河四處佐領各二人驍騎校各二
人兵各一百名又設巨流河白旗堡小黑山閭陽
驛四處佐領各二人驍騎校各二人兵各一百名
又裁開原城兵一百八名金州城兵二百七十名
是年增設廣寧防守尉一人
三十年增設
盛京火器營漢軍兵一千八百二十四名箭匠鐵匠
各十名又增牛莊城兵三十名裁鳳凰城熊岳復
州秀巖四處兵各三百名遼陽城兵二百四十名
三十一年增設
盛京巴爾呼佐領驍騎校各三人巴爾呼兵一百十
名鳳凰城遼陽開原熊岳復州金州六處佐領各
一人驍騎校各一人巴爾呼兵各五十五名秀巖
城佐領驍騎校各一人巴爾呼兵五十四名又增
設義州佐領驍騎校各七人
三十二年增設義州佐領驍騎校各五人兵二百
十名裁
興京兵一百名
三十三年設法庫邊門防禦一人增設
盛京步兵一千二百名箭匠七名鐵匠八名裁鳳凰
城兵一百十二名遼陽城兵五十六名復州城兵
秀巖城兵各一百十五名
三十四年裁
興京兵六十四名鳳凰城兵九名熊岳城金州城兵
各六十八名秀巖城兵一百十五名
三十五年裁鳳凰城兵四十一名熊岳城兵三十
七名金州城兵三十九名
三十六年裁金州城兵一百五名
三十七年裁
盛京漢軍兵二百八十六名鳳凰城兵十二名開原
城兵二百七十四名撥往馬厰兵二十四名裁復
州城兵二百一名秀巖城兵一百十七名金州城
兵一百四名
三十八年增設
盛京佐領驍騎校各三人新滿洲兵二百四十三名
席伯兵二百名裁漢軍兵八百六十二名增錦州
城新滿洲兵四十八名裁漢軍兵一百八十三名
又增廣寧城新滿洲兵四十名復州城新滿洲
兵一百七十八名義州城新滿洲兵三十二名又
撥
盛京漢軍兵二百七十名分駐靉陽鹻厰汪清英額
威遠堡法庫彰武臺清河九關臺松嶺子新臺白
石觜十二邊門兵各二十名白土厰梨樹溝明水
塘三邊門兵各十名
是年裁鳳凰城兵三十五名增設席伯兵二百五
名裁遼陽城兵一百五十一名增設席伯兵二百
四十七名裁牛莊城兵十名增設席伯兵十名裁
熊岳城兵一百二十六名增設席伯兵一百三十
一名裁金州兵一百二十六名增設席伯兵一百
五十九名又增設開原城席伯兵二百八十四名
秀巖城席伯兵八十二名又裁撫順鐵嶺寧遠中
前所中後所小凌河巨流河白旗堡小黑山閭陽
驛十處漢軍兵各二十名增設席伯兵各二十名
三十九年裁
盛京驍騎一百名步軍四百名增設席伯兵五百八
十名裁牛莊城兵十名增設席伯兵十名裁廣寧
城兵四十名增設席伯兵四十名裁錦州兵四十
名增設席伯兵四十四名又裁鳳凰城兵三百四
十三名熊岳城兵金州城兵各五十五名秀巖城
兵四十五名
四十年增設開原城席伯兵四十名又裁遼陽城
兵四十名增設席伯兵四十五名又裁鳳凰城兵
二十六名撥往馬厰兵二十三名裁金州城兵二
十五名
四十一年增設
盛京席伯兵二百七十五名又自遼陽城撥往馬厰
兵二十名
四十二年自熊岳城撥往馬厰兵十八名
四十五年裁秀巖城兵四十五名
五十年增設金州佐領驍騎校各三人兵二百名
五十三年設金州水師營協領一人佐領二人防
禦四人驍騎校八人水師五百名於島丁内挑選
四百七十名發往諳練水性人三十名
六十一年增設
盛京漢軍兵十八名合原設兵共四千九百二十一
名
興京漢軍兵五名合原設兵共三百四十一名鳳凰
城漢軍兵十六名合原設兵共六百七十八名開
原城漢軍兵十六名合原設兵共一千四十七名
廣寧城漢軍兵八名合原設兵共四百八十九名熊
岳城漢軍兵十六名合原設兵共六百五十四名
復州城漢軍兵五十六名合原設兵共六百六十
九名秀巖城漢軍兵十六名合原設兵共六百二
十名金州城漢軍兵十六名合原設兵共六百十
九名錦州城漢軍兵十三名合原設兵共一千二
百十二名
雍正元年裁秀巖兵十六名又自復州撥往馬厰
兵十八名
二年增設
盛京協領一人以副都統一人移駐錦州
五年設熊岳副都統一人裁
興京兵四十八名
六年撥開原防禦驍騎校各二人兵一百名往駐
吉林益屯河
十年增設
盛京兵一千七百二名箭匠鐵匠各七名
興京兵一百八十七名鳳凰城兵九十九名遼陽城兵
六十六名開原城兵一百二十二名鐵嶺城兵四
十名牛莊城兵八十名廣寧城兵二百二十六名
熊岳城兵四百二十二名秀巖城兵六十一名復
州城金州城兵各八十四名蓋州城兵六十名錦
州城兵二百六十六名義州城兵八十二名撫順
鐵嶺寧遠中前所中後所小凌河巨流河白旗堡
小黑山閭陽驛十處兵各四十名鳳凰城邊門兵
二十名白土厰梨樹溝明水塘三邊門兵各十名
乾隆元年增設廣寧驍騎校三人
五年改熊岳錦州城守尉一人為協領撥
盛京防禦十人兵四百八十名分駐牛莊城蓋州城
各防禦五人兵二百四十名
六年撥
盛京防禦三人兵三十名分駐白土厰梨樹溝明水
塘三邊門各防禦一人兵十名又撥
盛京兵六百七十六名分駐牛莊城蓋州城兵各二
百四十名廣寧城及鳳凰城邊門兵各二十名靉
陽鹻厰汪清英額威遠堡五邊門兵各十九名彰
武臺清河九關臺松嶺子新臺白石觜六邊門兵
各九名法庫邊門兵七名
十二年撥金州城漢軍兵一百名入金州水師營
是年改奉天將軍為鎮守
盛京等處將軍
十三年裁牛莊城蓋州城防禦各四人增設防守
尉各一人驍騎校各四人
十九年撥金州水師營漢軍兵一百名仍歸本營
二十八年增設寧遠中前所中後所小凌河巨流河
白旗堡小黑山閭陽驛八處兵各六名又裁移廣寧
兵五名錦州城兵十八名義州城兵三十名
二十九年撥
盛京防禦一人驍騎校二人兵四百四名鳳凰城防禦一人
兵四十五名遼陽城防禦一人驍騎校二人兵六十六名
開原城防禦一人兵九十四名牛莊城防禦一人兵二
十三名廣寧城驍騎校一人兵六十名熊岳城防禦一
人兵五十一名復州城防禦一人驍騎校一人兵五十二
名秀巖城驍騎校二人兵二十八名金州城防禦一人兵
四十四名蓋州城防禦一人兵十五名錦州城防禦一人
兵二十四名義州城驍騎校二人兵六十一名
興京兵二十三名撫順城兵十名往駐西域之塔爾巴哈
台其
盛京等處之防禦驍騎校額缺仍委員署理
是年增設鐵嶺兵九名寧遠中前所中後所小凌
河巨流河白旗堡小黑山閭陽驛八處兵各十名
又裁移遼陽城兵十二名廣寧城兵二十三名錦
州城兵二十四名
三十年增設
盛京滿洲兵三百二十名裁漢軍兵四十八名又增
興京兵二十三名鐵嶺兵十三名裁鳳凰城兵二十
五名遼陽城兵五十九名開原城兵五十一名復
州城兵三十五名秀巖城兵三十五名錦州城兵
五十三名又增設寧遠中前所中後所小凌河巨
流河白旗堡小黑山閭陽驛八處兵各十二名尋
又裁移遼陽城兵七十三名廣寧城兵十七名錦
州城兵六名
是年裁錦州驍騎八十七名改設步軍一百七十
四名裁義州驍騎一百七名改設步軍二百十四
名
三十五年裁汪清邊門筆帖式一人法庫邊門筆
帖式一人靉陽邊門筆帖式一人
三十八年裁
盛京驍騎三百二十二名增設巴爾呼驍騎六名步
兵領催五十二名步兵三百三十六名養育兵四
百三十六名内以一百四十名作為官學生公費
四十一年增設
盛京養育兵六十六名
四十三年補設松嶺子邊門防禦一人增
盛京驍騎校二人裁義州包衣佐領二人驍騎校二
人
是年增設錦州所属寧遠中前所中後所小凌河四
路每路驍騎二十名鐵嶺城驍騎二十名又增設
廣寧城所屬巨流河白旗堡小黑山閭陽驛四路
每路驍騎二十名
吉林
八旗駐防
吉林將軍一人(駐劄吉林烏剌城)副都統一人統轄滿洲
協領八人蒙古協領一人滿洲佐領三十八人巴
爾呼佐領七人席伯佐領一人漢軍佐領二人滿
洲防禦二十四人滿洲驍騎校三十八人巴爾呼
驍騎校七人席伯驍騎校一人漢軍驍騎校二人
鳥鎗營參領一人佐領八人驍騎校八人水師營
四品官二人五品官二人六品官二人將軍衙門
主事一人理刑筆帖式一人滿洲筆帖式六人繙
譯筆帖式四人蒙古繙譯筆帖式一人管倉官一
人倉筆帖式二人助教官二人獄官一人管烏剌
等十八臺站官一人隨臺站關防筆帖式一人管金
朱鄂佛洛等二十臺站官一人隨臺站關防筆帖
式一人臺站筆帖式共十六人八旗滿洲兵二千
六百三十名巴爾呼兵三百五十名席伯兵六十
名漢軍兵一百二十名内領催二百八十八名前
鋒八十名驍騎二千七百三十二名又漢軍鳥鎗
領催四十八名鳥鎗驍騎六百二十六名又弓匠
鐵匠四十五名又水師營水手二百五十八名又
臺站領催三十六名兼轄分駐副都統五總管一
佐領二防禦四
寧古塔副都統一人(駐劄寧古塔城統於吉林將軍)統轄協領二
人佐領十三人防禦十二人驍騎校十二人委署
驍騎校二十二人筆帖式四人委署筆帖式四人
委署什長四人管倉官一人倉筆帖式二人助教
官二人臺站筆帖式三人八旗滿洲領催一百四
名前鋒四十名驍騎一千二百五十六名弓匠鐡匠
二十四名官屯領催一名兼轄駐防一
渾春協領一人(駐劄渾春河地方属寧古塔副都統)佐領三人防禦
三人驍騎校三人筆帖式二人助教官一人八旗
滿洲領催三十八名驍騎四百十二名
白都訥副都統一人(駐劄白都訥城統於吉林將軍)統轄協領二
人滿洲卦爾察佐領十人蒙古佐領二人滿洲防
禦八人滿洲卦爾察驍騎校十人蒙古驍騎校二
人委署主事一人筆帖式四人管倉官一人倉筆
帖式二人助教官二人八旗滿洲卦爾察兵九百
名蒙古兵一百名内領催七十二名前鋒四十名
驍騎八百八十八名又弓匠鐵匠三十五名運糧
領催二名水手五十八名
三姓副都統一人(駐劄三姓城統於吉林將軍)統轄協領二人
佐領十五人防禦八人驍騎校十五人筆帖式四
人管倉官一人倉筆帖式二人助教官二人八旗
滿洲領催一百二十名前鋒四十名驍騎一千三
百六十名
阿爾楚哈副都統一人(駐劄阿爾楚哈城統於吉林將軍)統轄協
領一人委署協領一人佐領七人委署佐領二人
防禦五人驍騎校六人委署驍騎校三人虛銜驍
騎校十六人筆帖式二人管倉官一人倉筆帖式
二人助教官一人八旗滿洲兵四百六名弓匠鐵
匠五名水手六名
拉林副都統一人(駐劄拉林地方統於吉林將軍)統轄協領一人
委署協領一人佐領六人委署佐領三人防禦五
人驍騎校七人委署驍騎校二人虚銜驍騎校十
二人筆帖式二人委署筆帖式一人管倉官一人
倉筆帖式二人助教官一人八旗滿洲兵四百六
名弓匠鐵匠五名水手十四名
益屯佐領二人(駐劄吉林西北之益屯河地方屬吉林將軍)防禦二人
驍騎校四人滿洲領催十二名驍騎一百八十八名
額墨豁索洛佐領一人(駐劄吉林東南之額墨豁索洛地方属吉林將軍)
防禦一人驍騎校一人滿洲領催六名驍騎一百
十四名
益屯邊門防禦一人(駐劄吉林西北之益屯邊門属吉林將軍)筆帖式
一人鑲黃正白二旗滿洲領催一名驍騎十九名
巴顔鄂佛洛邊門防禦一人(駐劄吉林北之巴顔鄂佛洛邊門属吉林)
(將軍)筆帖式一人鑲白正藍二旗滿洲領催一名驍
騎十九名
赫爾索邊門防禦一人(駐劄吉林西北之赫爾索邊門属吉林將軍)筆
帖式一人正黃正紅二旗滿洲領催一名驍騎十
九名
布爾圖庫蘇巴爾罕邊門防禦一人(駐劄吉林西北之布爾圖庫蘇)
(巴爾罕邊門属吉林將軍)筆帖式一人鑲紅鑲藍二旗滿洲領
催一名驍騎十九名
打牲烏喇總管一人(駐劄吉林北之打牲烏喇城属吉林將軍)協領一
人佐領八人防禦四人驍騎校八人滿洲領催六
十名驍騎六百四十名
順治十年設寧古塔昂邦章京一人梅勒章京二
人佐領驍騎校各八人八旗滿洲兵四百三十名
十二年增設寧古塔防禦四人
十八年增設寧古塔佐領驍騎校各十人防禦二
人兵五百名設吉林水師營以遷移人充水手
康熙元年改寧古塔昂邦章京為鎮守寧古塔等
處將軍梅勒章京二人為副都統
三年增設寧古塔佐領驍騎校各一人兵六十六
名設吉林水師營總管各員統轄水手
七年增設寧古塔協領二人
十年以寧古塔副都統一人佐領驍騎校各十一
人兵七百名移駐吉林又增設吉林協領八人佐
領防禦驍騎校各十二人兵六百名
十三年增設吉林防禦十五人移水師營總管於
黑龍江地方於吉林水師營設四品五品官各二
人
十五年以寧古塔將軍移駐吉林增設吉林副都
統一人留副都統一人駐寧古塔
十六年增設吉林佐領驍騎校各二十六人兵一
千二百二十一名又增設水師營六品官二人
十七年增設寧古塔佐領驍騎校各三人兵二百
九十名
二十年撥吉林防禦四人兵八十名分駐益屯巴
顔鄂佛洛赫爾素布爾圖庫蘇巴爾罕四邊門防
禦各一人兵各二十名
二十六年設吉林運糧船漢軍水手二百五十八
名修船匠四十五名
二十九年撥吉林佐領驍騎校各二十一人防禦
十三人兵八百名寧古塔佐領驍騎校各四人防
禦一人兵二百名往駐黑龍江地方增設吉林滿
洲佐領驍騎校各五人防禦十四人席伯佐領驍
騎校各一人漢軍佐領驍騎校各一人滿洲兵七
百三十名席伯兵六十名漢軍兵七十名又增設
寧古塔防禦三人兵一百五十六名
三十一年以吉林副都統一人移駐白都訥設白
都訥協領二人佐領驍騎校各三十人防禦八人
席伯兵一千四百名卦爾察兵六百名增設吉林
滿洲佐領驍騎校各六人席伯佐領驍騎校各十
六人巴爾呼佐領驍騎校各八人席伯兵一千名
巴爾呼兵四百名
三十八年增設吉林滿洲佐領驍騎校各一人移
吉林席伯佐領驍騎校各十六人席伯兵一千名
於
京師又移白都訥席伯佐領驍騎校各二十一人席
伯兵一千四百名於
盛京充駐防兵額
四十年增設白都訥蒙古佐領驍騎校各二人蒙
古兵一百名
五十二年增設寧古塔佐領防禦驍騎校各三人
兵四百五十八名白都訥佐領驍騎校各一人兵
四百名又增吉林烏喇兵五百七十九名即以吉
林餘丁四百名充白都訥兵額
五十三年設三姓協領一人佐領防禦驍騎校各
四人即以捕貂之新滿洲二百名充三姓額兵設
渾春協領一人佐領驍騎校各三人防禦二人即
以捕獺之庫爾哈一百五十名充渾春額兵
五十四年撥吉林兵八十名往駐三姓仍以餘丁
補吉林額又撥寧古塔兵四十名往駐渾春仍以
餘丁補寧古塔額
雍正三年設阿爾楚哈協領一人佐領驍騎校各
五人防禦五人兵四百名内自吉林移駐滿洲兵
一百名又以滿洲餘丁選充兵一百名自白都訥
移駐卦爾察兵一百名又以卦爾察餘丁選充兵
一百名
四年裁吉林巴爾呼佐領驍騎校各一人巴爾呼
兵五十名增設漢軍佐領驍騎校各一人漢軍兵
五十名
五年以打牲烏喇處壯丁一千名移充吉林兵增
設三姓副協領一人兵八百名又以八姓壯丁
選充三姓額兵一千名
六年以吉林佐領驍騎校各二人兵一百名及
開原防禦驍騎校各二人兵一百名移駐益屯
河
十年設三姓副都統一人增設佐領驍騎校各
十六人防禦十二人以原設協領副協領改為
左右兩翼協領又增設阿爾楚哈佐領驍騎校
各三人滿洲兵一百十二名
十一年設吉林鳥槍營參領一人佐領驍騎校
各八人以臺站官水手各漢軍餘丁選充鳥槍
兵一千名
乾隆三年設額墨豁索洛佐領防禦驍騎校各
一人自吉林移駐滿洲兵一百二十名
五年以吉林兵内打牲壯兵一千名仍撤還原
處
九年設拉林副都統一人改阿爾楚哈協領
為拉林右翼協領合原設佐領防禦驍騎校
各員及兵五百十二名俱屬拉林副都統增
設拉林左翼協領一人又增虚銜驍騎校六
人
十年增設拉林虚銜驍騎校二人
十三年令打牲烏喇處官兵歸吉林將軍兼
轄
(臣)等謹按打牲烏喇官兵本隸内府三旗自順
治初年設打牲烏喇協領二人以打牲壯丁編
設佐領驍騎校十八年設總管一人統轄珠軒
頭目副頭目及參戸密戸漁戸獵戸專司採捕
諸役嗣後遞增至佐領十人防禦八人驍騎校
十人於各項採捕壯丁内選充額兵一千名至
是以在吉林境内兼統於吉林將軍
十七年撥三姓兵六十名往駐渾春
二十一年設阿爾楚哈副都統一人以三姓
佐領驍騎校各五人防禦八人兵三百名移
駐阿爾楚哈增設委署協領二人委署佐領
五人委署驍騎校五人虚銜驍騎校四人合
拉林所設共協領委署協領各二人佐領驍
騎校各十三人防禦十人委署佐領驍騎校
各五人虚銜驍騎校十二人兵八百十二名
均隸兩都統尋遞增設虚銜驍騎校至二十
四人
是年增三姓兵二百名
二十五年裁吉林漢軍鳥槍兵三百二十六
名又以打牲烏喇佐領驍騎校各二人移駐
寧古塔裁打牲烏喇兵三百名又增寧古塔
兵四百名渾春兵二百名即於打牲壯丁内
挑選充額
二十七年增設寧古塔委署驍騎校二十二人定
阿爾楚哈拉林二處分駐兵各四百六名
三十年增設吉林蒙古協領一人又以打牲烏喇
防禦四人移駐寧古塔又裁打牲烏喇協領一人
黑龍江
八旗駐防
黑龍江將軍一人(駐劄齊齊哈爾城)副都統一人統轄協
領八人(乾隆十二年定協領八員内遇本翼佐領出缺各兼管一員)滿洲佐領
十六人索倫達呼里佐領十六人巴爾呼佐領四
人漢軍佐領四人滿洲防禦八人滿洲驍騎校十
六人索倫達呼里驍騎校十六人巴爾呼驍騎校
四人漢軍驍騎校四人火器參領一人水師營總
管一人水師營四品官二人六品官二人駐劄吉
林船厰管理造船四品官五品官六品官各一人
將軍衙門主事一人理刑主事一人銀庫主事一
人滿洲筆帖式六人蒙古文繙譯筆帖式二人漢
文繙譯筆帖式二人銀庫筆帖式二人水師營筆
帖式二人管倉七品官一人(乾隆十年定即於筆帖式内補放仍食原)
(俸)倉筆帖式二人管官屯七品官一人管茂興等
十站六臺六品官一人隨臺站關防筆帖式一人
管墨爾根等十站六品官一人隨臺站關防筆帖
式一人臺站筆帖式共二十人八旗滿洲兵九百
六十名索倫達呼里兵九百六十名巴爾呼兵二
百四十名漢軍兵二百五十三名内領催二百四
十名前鋒八十名驍騎二千四十名臺站哨兵五
十二名鳥槍匠三名鞍匠二名弓匠二十四名鐵
匠三十二名水師營領催七名水手二百六十八
名駐劄吉林船厰造船伐木領催八名水手三百
名官屯領催二名臺站關防領催二名臺站領催
二十六名兼轄分駐副都統二總管二城守尉一
(臣)等謹按黑龍江四徼分設卡路其防如邊門然
齊齊哈爾城將軍所屬卡路凡三十黑龍江城副
都統所屬卡路凡十呼倫布俞爾總管邊境東北
接俄羅斯界卡路凡十五西南接喀爾喀界卡路
凡十六每處或設領催一名兵五名或設委官一
名領催一名兵九名並在額兵數内
黑龍江城副都統一人(駐劄黑龍江城統於黑龍江將軍)統轄協
領四人(乾隆十二年定協領四員内遇本翼佐領出缺各兼管一員)滿洲佐領
十六人索倫達呼里佐領八人漢軍佐領二人滿
洲防禦八人滿洲驍騎校十六人索倫達呼里驍
騎校八人漢軍驍騎校二人水師營四品官一人
五品官二人六品官二人副都統衙門筆帖式四
人管倉七品官一人(乾隆十年定即於筆帖式内補放仍食原俸)倉筆
帖式二人管官屯七品官一人八旗滿洲兵九百
六十名索倫兵六十名達呼里兵四百二十名漢
軍兵一百名内領催一百五十六名前鋒四十名
驍騎一千三百四十四名鳥槍匠二名鞍匠二名
弓匠十六名鐵匠二十四名水師營領催八名水
手四百十九名官屯領催三名
墨爾根副都統一人(駐劄墨爾根城統於黑龍江將軍)統轄協領
四人(乾隆十二年定協領四員内遇本翼佐領出缺各兼管一員)索倫達呼里
佐領十五人漢軍佐領二人滿洲防禦八人索倫
達呼里驍騎校十五人漢軍驍騎校二人水師營
四品官一人副都統衙門筆帖式四人管倉七品
官一人(乾隆十年定即於筆帖式内補放仍食原俸)倉筆帖式二人管
官屯七品官一人八旗索倫兵六百名達呼里兵
三百名漢軍兵一百名内領催一百二名前鋒四
十名驍騎八百五十八名又鳥槍匠一名弓匠十
五名鐵匠十五名水師營領催一名水手四十三
名官屯領催二名
呼蘭河城守尉一人(駐劄呼蘭河地方属黑龍江將軍)兩翼副總
管二人佐領八人驍騎校八人(各員俱係公缺凡佐領驍騎校出缺)
(於滿洲索倫達呼里漢軍人員内通融補放)隨關防筆帖式二人管倉
七品官一人(乾隆十年定即於筆帖式内補放仍食原俸)倉筆帖式二
人管官屯七品官一人八旗滿洲索倫達呼里漢
軍兵共三百二十名卦爾察兵一百八十名内領
催四十八名驍騎四百五十二名又弓匠八名鐵
匠八名運糧船領催一名水手三十九名官屯領
催五名
呼倫布俞爾副都統職銜總管一人(駐劄呼倫布俞爾屬黑龍)
(江將軍)索倫巴爾呼兩翼總管二人新巴爾呼兩翼
總管二人厄魯特(厄魯特係康熙年間以後陸續來降人戶編附入旗)總管
一人索倫巴爾呼副總管四人新巴爾呼副總管
四人索倫佐領十九人巴爾呼佐領五人新巴爾
呼佐領二十四人厄魯特佐領二人索倫驍騎校
十九人巴爾呼驍騎校五人新巴爾呼驍騎校二
十四人厄魯特護軍校二人驍騎校二人隨關防
筆帖式四人委管伊勒圖等十臺官二人八旗索
倫巴爾呼兵九百六十名新巴爾呼兵九百六十
名厄魯特兵八十名内領催二百名驍騎一千八
百名
打牲處掌關防滿洲總管一人(駐劄齊齊哈爾城北之打牲處属黑)
(龍江將軍)索倫總管一人達呼里總管一人滿洲副總
管八人索倫副總管五人達呼里副總管三人索
倫佐領四十七人達呼里佐領三十九人使馬鄂
倫春佐領六人使鹿鄂倫春佐領五人索倫驍騎
校四十七人達呼里驍騎校三十九人使馬鄂倫
春驍騎校六人使鹿鄂倫春驍騎校四人(使鹿鄂倫春五)
(佐領内因丁數未足止設驍騎校四員)隨關防筆帖式四人索倫達
呼里鄂倫春兵共二千名内領催二百名驍騎一
千八百名
(臣)等謹按
盛京四境廣遠壯丁之散處者隨時編入八旗隸在
兵籍巴爾呼人席伯人居近吉林卦爾察人居近
白都訥庫爾喀人居近渾春並設有佐領驍騎校
等員分駐各處其東北最遠者為索倫達呼里二
部居黑龍江東北境額爾古訥河精竒尼江之旁
與俄羅斯接壤自
國初天命天聰年間即相率内附其後分充各城額
兵多以材勇自效至於鄂倫春所居益為遼遠使
馬鄂倫春在諸部之外使鹿鄂倫春又在使馬之
外分處山林以捕貂為業距齊齊哈爾城復千有餘
里今皆審戸比丁列於軍伍
聖朝兵制之盛誠度越前古矣
康熙十三年自吉林移水師分駐黑龍江地方設
水師營總管各員統轄水師
二十二年以寧古塔副都統薩布素領兵征俄羅
斯即授為鎮守黑龍江等處將軍設副都統二人
協領四人佐領驍騎校各二十四人防禦八人滿
洲兵一千名索倫達呼里兵五百名駐劄黑龍江
城東北十二里之愛渾城其原設之水師營總管
及四品官五品官六品官並屬黑龍江將軍
二十三年設打牲處總管一人副總管二人隨索
倫達呼里壯丁編設佐領驍騎校
二十五年設墨爾根城守尉一人佐領防禦驍騎
校各八人索倫達呼里兵四百八十名
二十八年增設墨爾根城佐領驍騎校各二人漢
軍兵一百名
二十九年黑龍江將軍自愛渾城移駐墨爾根城
並移駐副都統一人佐領驍騎校各八人及水師營
各員滿洲兵五百名又增設墨爾根城協領四人佐領
驍騎校各七人索倫達呼里兵四百二十名裁原設之
城守尉一人留副都統一人統轄官兵駐愛渾城
三十年設齊齊哈爾城守尉一人佐領驍騎校各十
六人防禦八人索倫達呼里兵一千名
三十一年設黑龍江城守尉一人佐領驍騎校各四
人滿洲兵八十名漢軍兵一百二十名增設齊齊哈
爾城佐領驍騎校各二人滿洲兵八十名又增設墨
爾根城佐領驍騎校各二人漢軍兵一百二十名
三十三年增設齊齊哈爾城火器營參領一人
三十七年以墨爾根城副都統一人移駐齊齊哈
爾城增設協領四人裁原設之城守尉一人又以
愛渾城副都統一人協領四人佐領驍騎校各十
六人防禦八人滿洲兵五百名索倫達呼里兵五
百名移駐黑龍江城裁原設之城守尉一人
三十八年黑龍江將軍自墨爾根城移駐齊齊哈
爾城並移駐協領四人佐領驍騎校各十二人及
水師營各員滿洲兵五百名漢軍兵二百二十名
又增設協領一人留佐領驍騎校各十五人防禦
八人兵九百名駐墨爾根城
四十年增設墨爾根城協領二人佐領驍騎校各
四人巴爾呼兵二百四十名
四十五年以墨爾根城佐領驍騎校各四人巴爾
呼兵二百四十名移駐齊齊哈爾城
四十九年設墨爾根城副都統一人增設協領一
人
雍正二年增設齊齊哈爾城佐領驍騎校各六人
滿洲兵三百八十名黑龍江城佐領驍騎校各六
人滿洲兵三百八十名
五年增設墨爾根城佐領驍騎校各二人漢軍兵
一百名裁齊齊哈爾城達呼里兵四十名漢軍兵
二十名黑龍江城索倫達呼里兵二十名漢軍兵
二十名
六年增設打牲處總管以下各員令新舊共設總
管三人滿洲索倫達呼里副總管共十六人索倫
達呼里佐領驍騎校各六十二人
七年調齊齊哈爾城兵征準噶爾選驛站餘丁一
千三百九十三名充兵額
八年增設黑龍江水師營駐劄吉林船厰四品五
品六品官各一人
十年設呼倫布俞爾統領一人索倫巴爾呼總管
二人副總管八人佐領驍騎校各五十人索倫巴
爾呼兵三千名厄魯特總管一人副總管一人佐
領驍騎校各二人護軍校二人厄魯特兵一百名
十二年設呼蘭河城守尉一人副總管二人佐領
驍騎校各八人兵五百名又於呼倫布俞爾移駐
游牧新巴爾呼增設新巴爾呼總管二人副總管
八人佐領驍騎校各四十人新巴爾呼兵二千四
百名
十三年以齊齊哈爾城出征兵還歸駐防裁驛站
選充漢軍兵一千三百四十名存五十三名充驛
站哨兵
乾隆七年裁呼倫布俞爾索倫巴爾呼副總管四
人佐領驍騎校各二十六人移索倫巴爾呼兵一
千四百三十四名還駐打牲處又裁兵一百二十
六名增設打牲處佐領驍騎校各十二人
八年改呼倫布俞爾統領為副都統職銜總管裁
索倫巴爾呼兵四百八十名又裁新巴爾呼副總
管四人佐領驍騎校各十六人新巴爾呼兵一千一
百四十名又裁厄魯特副總管一人厄魯特兵二
十名
十三年增設打牲處佐領驍騎校各十二人並遞
增鄂倫春佐領至十一人驍騎校至十人
二十五年給打牲處各員半俸又於打牲丁内挑
選二千名設為額兵給與半餉
皇朝文獻通考卷一百八十二
