皇朝文獻通考卷二百七十六
輿地考(八)
安徽省
(臣)等謹按禹畫揚州而當時塗山之會執玉帛者
萬國杜預以為在壽春東北實為鳳陽府境則今
上江之地為當時揚州之都會可知已夫安徽界
荆吳之交統馭千有餘里其富庶亞於江蘇而江
山阨塞形勢險固幾欲過之自春秋之世吳楚爭
鍾離居巢州來皆為今廬州鳳陽境地漢代去古
未遠而揚州刺史實見治於歴陽降及三國六朝
若曹魏之合肥壽春孫吳之濡須牛渚終南北朝
並為要地元代以安廬等地屬淮西道而下江之
淮揚等地别屬淮東以徽寧等地屬江東道而下
江之蘇松等地别屬江南隱然各為一都會蓋大
江左右獨闢隩區其山川之複沓疆域之糾錯居
東南轇轕之會而鈐轄阻深不盡如江蘇所隸廣
谷長川平疇巨浸號稱澤國也地險民聚自昔而
然我
朝休養生息編戶日衆而政務益繁爰於康熙六年
與江蘇分疆而治於是東連姑孰西盡皖江北抵
穎川南環歙嶺星羅碁布控制得宜屹然為上游
之重鎮矣
安徽明直隸南京又以鳳陽府為中都共領府十
四州四其安慶徽州寧國池州太平廬州鳳陽七
府滁和廣德三州為今上江地
本朝初設江南布政使司按察使司駐江寧府以操
江兼巡撫事駐安慶府轄安慶徽州寧國池州太
平五府滁和廣德三州其鳳陽廬州二府與淮安
揚州等府及徐州别為一巡撫順治五年設總督
駐江寧府六年以漕運總督兼巡撫事轄鳳廬等
府十六年仍置鳳廬巡撫十八年與江蘇以左
右布政使司分治此為左布政所轄仍寄治江寧
康熙元年以操江併於總督專設安徽巡撫三年
與江蘇各分按察使司駐安慶五年裁鳳廬巡撫
以鳳陽廬州二府歸併安徽巡撫管轄六年停左
右布政之名分為安徽布政使司雍正二年升鳳
陽府之潁亳泗三州廬州府之六安州並為直隸
州十三年升潁州為府仍改亳州為屬州乾隆二
十五年以安徽布政使司自江寧還治安慶凡領
府八直隸州五東西距七百六十里南北距一千
一百八十里東至江蘇鎮江府溧陽縣界四百六
十里西至湖北黃州府蘄州界三百里南至江西
九江府彭澤縣界三百十里北至江蘇徐州府睢
寧縣界八百七十里東南至浙江嚴州府淳安縣
界七百九十五里西南至湖北黃州府黃梅縣界
三百四十里東北至江蘇江寧府江浦縣界五百
十里西北至河南歸德府商邱縣界七百八十里
在
京師南二千七百里
安慶府為省治東西距四百五十里南北距二百
七十五里東至廬州府無為州界一百五十里西
至湖北黃州府蘄州界三百里南至池州府東流
縣界九十五里北至廬州府舒城縣界一百八十
里東南至池州府東流縣界一百二十里西南至
江西九江府治四百十里東北至無為州治三百
二十里西北至六安州界二百八十里自府治至
京師二千七百里明洪武初安慶府直隸南京
本朝初屬江南省後分為安徽省此為安徽巡撫及
布政按察兩司治凡領縣六
懷寧縣(附郭)
桐城縣(在府東北一百二十里)
潛山縣(在府西北一百二十里)
太湖縣(在府西北二百二十里)
宿松縣(在府西南二百六十里)
望江縣(在府西南一百二十里)
徽州府在省治東南五百七十里東西距三百九
十里南北距二百二十里東至浙江杭州府昌化
縣界一百二十里西至江西饒州府浮梁縣界二
百七十里南至浙江嚴州府遂安縣界一百里北
至寧國府太平縣界一百二十里東南至嚴州府
淳安縣界一百十里西南至饒州府樂平縣界二
百七十里東北至寧國府寧國縣界一百五十里
西北至池州府石埭縣界一百六十里自府治至
京師二千八百五十里明初徽州府直隸南京
本朝初屬江南省後分屬安徽省凡領縣六
歙縣(附郭)
休寧縣(在府西六十里)
婺源縣(在府西南二百四十里)
祁門縣(在府西一百八十里)
黟縣(在府西北一百四十里)
績溪縣(在府東北六十里)
寧國府在省治東四百三十里東西距二百二十
里南北距三百三十五里東至廣德州建平縣界
六十里西至池州府銅陵縣界一百六十里南至
徽州府績溪縣界二百十五里北至太平府當塗
縣界一百二十里東南至浙江杭州府於潛縣界
二百二十里西南至池州府石埭縣界三百里東
北至江蘇江寧府高淳縣界七十里西北至太平
府繁昌縣治一百三十里自府治至
京師二千七百四十五里明寧國府直隸南京
本朝初屬江南省後分屬安徽省凡領縣六
宣城縣(附郭)
涇縣(在府南一百里)
南陵縣(在府西九十里)
寧國縣(在府東南九十里)
旌德縣(在府南二百二十里)
太平縣(在府西南二百二十里)
池州府在省治東少北一百二十里東西距三百
七十里南北距二百三十五里東至寧國府南陵
縣界一百五十里西至安慶府望江縣界二百二
十里南至徽州府祁門縣界二百二十里北至安
慶府桐城縣界十五里東南至寧國府太平縣界
二百里西南至江西九江府彭澤縣界二百里東
北至太平府繁昌縣界二百里西北至安慶府懷
寧縣治一百二十里自府治至
京師二千八百里明池州府直隸南京
本朝初屬江南省後分屬安徽省凡領縣六
貴池縣(附郭)
青陽縣(在府東八十里)
銅陵縣(在府東北一百二十里)
石埭縣(在府東南一百六十里)
建德縣(在府西南一百八十里)
東流縣(在府西少南一百八十里)
太平府在省治東北四百九十里東西距九十里
南北距二百十里東至江蘇江寧府溧水縣界八
十里西至和州界十里南至寧國府南陵縣界一
百六十里北至江寧府江寧縣界五十里東南至
寧國府治一百八十里西南至池州府銅陵縣界
一百六十里東北至江寧府治一百里西北至和
州治九十里自府治至
京師二千四百六十五里明太平府直隸南京
本朝初屬江南省後分屬安徽省凡領縣三
當塗縣(附郭)
蕪湖縣(在府西南六十里)
繁昌縣(在府西南一百三十里)
廬州府在省治北四百六十里東西距三百十里
南北距三百六十里東至和州含山縣界一百九
十里西至六安州界一百二十里南至安慶府桐
城縣界二百四十里北至鳳陽府定遠縣界一百
二十里東南至和州治三百里西南至湖北黃州
府治八百里東北至滁州治二百八十里西北至
鳳陽府壽州治一百八十里自府治至
京師二千四百六十里明初於廬州置江淮行省尋
改廬州府直隸南京共領州二縣六
本朝初屬江南省後分屬安徽省雍正二年升六安
州為直隸州以英山霍山往屬凡領州一縣四
合肥縣(附郭)
廬江縣(在府南一百六十里)
舒城縣(在府西南一百二十里)
無為州(在府東南二百六十里)
巢縣(在府東一百八十里)
鳳陽府在省治北六百七十里東西距四百二十
八里南北距四百七十三里東至泗州盱眙縣界
一百八十里西至潁州府潁上縣界二百四十八
里南至廬州府合肥縣界一百五十里北至江蘇
徐州府蕭縣界三百二十三里東南至滁州治二
百二十里西南至六安州界三百三十里東北至
徐州府睢寧縣界二百四十里西北至河南歸德
府治五百五十里自府治至
京師一千九百八十五里明初改濠州為臨濠府洪
武二年以臨濠為中都六年改為中立府七年改
為鳳陽府始自東北境遷於今治直隸南京以壽
宿等州為屬州凡領州五縣十三
本朝初屬江南省後分屬安徽省雍正二年升潁州
亳州泗州俱為直隸州以潁上霍邱二縣屬潁州
太和蒙城二縣屬亳州盱眙天長五河三縣屬泗
州十一年增置鳳臺縣乾隆十九年省臨淮縣入
鳳陽縣四十二年省虹縣入泗州凡領州二縣五
鳳陽縣(附郭乾隆十九年以臨淮縣省入)
懷遠縣(在府西北七十里)
定遠縣(在府南九十里)
壽州(在府西少南一百八十里)
鳳臺縣(在府西南一百八十里雍正十一年析夀州地置縣與夀州同城治東北境)
宿州(在府西北二百三十里)
靈壁縣(在府西北一百八十里)
(臣)等謹按鳳陽府之宿州與靈壁懷遠二縣及泗
州之五河縣潁州府之阜陽潁上太和蒙城四縣
與亳州並在淮水以北為古徐豫二州之交禹貢
於徐州不言西界於豫州不言東界說者以為當
在淮濟之間今自壽州越淮而北若懷遠蒙城二
縣宿亳二州又北入山東之魚臺單縣皆古徐豫
分界處也
潁州府在省治西北八百四十里東西距二百八
十五里南北距三百五十里東至鳳陽府壽州界
一百六十五里西至河南陳州府沈邱縣界一百
二十里南至河南光州固始縣界一百二十里北
至河南歸德府商邱縣界二百三十里東南至六
安州界二百八十里西南至河南汝寧府新蔡縣
界一百二十里東北至鳳陽府宿州界二百六十
里西北至歸德府鹿邑縣治一百五十里自府治
至
京師一千八百二十里明為潁州屬鳳陽府
本朝初因之雍正二年升潁州亳州並為直隸州以
潁上霍邱二縣屬潁州太和蒙城二縣屬亳州十
三年升潁州為府增置阜陽縣以亳州及所領二
縣來屬凡領州一縣五
阜陽縣(附郭雍正十三年升州為府以州地置縣為府治)
潁上縣(在府東南一百二十里初屬鳳陽府雍正二年分屬潁州十三年屬府)
霍邱縣(在府東南一百九十里初屬鳳陽府雍正二年分屬潁州十三年屬府)
亳州(在府北一百八十里初屬鳳陽府雍正二年升為直隸州十三年改屬潁州府)
太和縣(在府西北八十里初屬鳳陽府雍正二年分屬亳州十三年改屬潁州府)
蒙城縣(在府東北一百八十里初屬鳳陽府雍正二年分屬亳州十三年改屬潁州府)
滁州在省治東北六百五十里東西距一百九十
里南北距三百七十里東至江蘇江寧府六合縣
界一百二十里西至鳳陽府定遠縣界七十里南
至和州界一百八十里北至泗州盱眙縣界一百
九十里東南至江寧府江浦縣界五十里西南至
廬州府合肥縣界一百八十里東北至泗州天長
縣界一百五十里西北至定遠縣治一百五十里
本州境東西距一百二十里南北距二百里東界
六合縣西界定遠縣南界全椒縣北界盱眙縣自
州治至
京師二千二百五里明初省州治清流縣入州屬鳳
陽府後直隸南京
本朝初屬江南省後分屬安徽省領縣二
全椒縣(在州南五十里)
來安縣(在州東北四十里)
和州在省治東北四百六十里東西距一百八十
里南北距二百里東至江蘇江寧府江浦縣界六
十里西至廬州府巢縣界一百二十里南至廬州
府無為州界九十里北至滁州全椒縣界一百十
里東南至太平府當塗縣界六十里西南至無為
州治一百五十里東北至江浦縣治一百里西北
至廬州府合肥縣治二百八十里本州境東西距
九十里南北距一百五十里東界江浦縣南界無
為州西北俱界含山縣自州治至
京師二千二百八十里明初省州治歴陽縣入州屬
廬州府洪武三年廢州為歴陽縣尋復為和州直
隸南京
本朝初屬江南省後分屬安徽省領縣一
含山縣(在州西六十里)
廣德州在省治東六百二十五里東西距一百三
十里南北距一百三十里東至浙江湖州府長興
縣界三十里西至寧國府宣城縣界一百里南至
浙江湖州府孝豐縣界六十里北至江蘇鎮江府
溧陽縣界七十里東南至長興縣界五十里西南
至寧國府寧國縣界一百十里東北至江蘇常州
府宜興縣界七十里西北至江蘇江寧府高淳縣
界一百三十里本州境東西距七十里南北距一
百三十里東界長與縣西界建平縣南界孝豐縣
北界溧陽縣自州治至
京師二千七百八十里明初為廣德府改縣為廣陽
洪武四年降府為州十三年省州治廣德縣入州
直隸南京
本朝初屬江南省後分屬安徽省領縣一
建平縣(在州西北九十里)
六安州在省治西北四百四十里東西距二百十
里南北距二百四十里東至廬州府合肥縣界五
十里西至河南汝寧府固始縣界一百六十里南
至安慶府潛山縣界一百八十里北至鳳陽府壽
州界六十里東南至廬州府舒城縣界九十里西
南至湖北黃州府蘄水縣界四百里東北至合肥
縣界六十里西北至潁州府霍邱縣治一百三十
里本州境東西距二百十里南北距二百四十里
東界合肥縣西界固始縣南界潛山縣北界壽州
自州治至
京師二千九百五十里明洪武初省州治六安縣入
州屬鳳陽府十五年改屬廬州府
本朝初因之雍正二年升為直隸州以英山霍山縣
來屬凡領縣二
英山縣(在州西南三百六十里初屬廬州府雍正二年分屬六安州)
霍山縣(在州西南九年里初屬廬州府雍正二年分屬六安州)
泗州在省治東北八百八十里東西距二百六十
里南北距二百七十一里東至江蘇淮安府清河
縣界四十里西至鳳陽府鳳陽縣界二百二十里
南至滁州來安縣界一百二十一里北至淮安府
桃源徐州府宿遷二縣界一百五十里東南至江
蘇揚州府江都縣界二百二十里西南至滁州治
一百九十里東北至桃源縣治一百九十里西北
至鳳陽府虹縣界一百八十里本州境東西距一
百六十里南北距一百五十六里東界清河縣西
界五河縣南界盱眙縣北界宿遷縣自州治至
京師二千一百九十九里明初省州治臨淮縣入州
改屬鳳陽府
本朝初因之康熙十三年以後泗州淪于洪澤湖寄
治盱眙雍正二年升為直隸州以盱眙天長五河
縣來屬乾隆四十二年省鳳陽府屬之虹縣入州
為州治凡領縣三
盱眙縣(在州南一里初屬鳳陽府雍正二年分屬泗州)
天長縣(在州東南一百五十七里初屬鳳陽府雍正二年分屬泗州)
五河縣(在州西一百三十里初屬鳳陽府雍正二年分屬泗州)
皇朝文獻通考卷二百七十六
