皇朝文獻通考卷二百八十九
輿地考(二十一)
雲南省
(臣)等謹按雲南居古南交昧谷之間為蠻夷之域
自彩雲南見肇啟漢疆所謂度博山而越蘭津者
此雲南之始通也兩漢以後稍增置州郡而時没
於蠻馬氏四裔考南蠻内所列南詔驃國及東爨
西爨諸蠻皆今雲南地而輿地考梁州境内之姚
州即今姚安府其戎州都督府之羈縻三十二州
又半為今雲南曲靖澂江臨安楚雄諸府地是今
雲南一省馬氏輿地四裔二考實互載焉蓋其僻
處西南本不在古九州之限雖有羈縻諸州實與
中土郡縣不同逮天寶以後且盡為南詔所有則
其入之於四裔固宜也自元迄明始開置路府徧
設官司然半猶土酋世守元則以同姓諸王董理
其事明則以沐氏世為重鎮苐視為藩服而已
國家聲教四訖越裳交阯悉貢悉朝是以萬里滇南
宛同腹地我
皇上德威遠播綏靖炎荒象譯諸蠻咸思内面近者九
龍江外掃蕩莽夷凡猛勇猛竜補哈猛撒整賣景
線諸地方從古所視為化外者莫不向風慕義相
率輸誠版籍之遥直踰南徼彼前代所為標銅作
界畫斧分疆者又豈可同論哉
雲南明雲南等處承宣布政使司治雲南府領雲
南澂江廣西廣南鎮沅臨安大理楚雄順寧蒙化
景東永寧十二府武定曲靖尋甸元江姚安永昌
麗江鶴慶八軍民府北勝一州又置雲南都指揮
使司領雲南等十八衛又置瀾滄騰衝二軍民指
揮使司領木密關等處七守禦千戸所
本朝初因之設雲南巡撫及布政使司按察使司皆
駐雲南府設雲貴總督兩省互駐康熙元年專設
雲南總督駐曲靖府四年復為雲貴總督駐貴陽
府兼轄雲南八年降尋甸府為州屬曲靖府二十
二年移雲貴總督駐雲南府三十七年升北勝州
為永北府以永寧土府屬於永北府雍正二年改
威遠土州為直隸同知廳四年改四川之東川軍
民府來屬五年又改四川之烏蒙鎮雄二軍民府
來屬六年降鎮雄為州屬烏蒙府七年置普洱府
又定雲貴總督兼轄廣西八年置開化府九年改
烏蒙府為昭通府十三年令雲貴總督停轄廣西
乾隆元年定雲貴各分設總督十二年仍為雲貴
總督三十年定武定曲靖東川元江永昌等府俱
罷稱軍民府三十五年省姚安府入楚雄府省鶴
慶府入麗江府改廣西武定元江鎮沅四府俱為
直隸州改蒙化永兆景東三府俱為直隸同知廳
凡領府十四直隸州四直隸廳四各衛所俱以次
裁改入州縣東西距二千五百十里南北距一千
一百五十里東至廣西泗城府界七百五十里西
至神護關接野夷界一千七百六十里南至交阯
界七百五十里北至四川會理州界四百里東南
至廣西鎮安府界一千一百四十里西南至天馬
關接緬甸界二千三百十里東北至貴州普安州
界四百三十里西北至西藏界二千里在
京師西南八千二百里
雲南府為省治東西距三百七十里南北距二百
九十八里東至澂江府路南州界一百二十五里
西至楚雄府廣通縣界二百四十五里南至澂江
府新興州界一百五十五里北至曲靖府尋甸州
界一百四十三里東南至澂江府河陽縣界八十
四里西南至楚雄府南安州界四百二十二里東
北至尋甸州界二百三十里西北至武定州界一
百六十里自府治至
京師八千二百里明為雲南府領州四縣九
本朝初因之康熙八年省歸化縣入呈貢縣省三泊
縣入昆陽州雍正三年又以三泊縣故地改入安
寧州凡領州四縣七
昆明縣(附郭)
富民縣(在府西北七十里)
宜良縣(在府東一百二十里)
羅次縣(在府西北一百三十里)
晉寧州(在府南九十里)
呈貢縣(在府南四十里)
安寧州(在府西七十里)
禄豐縣(在府西北二百十里)
昆陽州(在府南一百二十里)
易門縣(在府西南二百五十里)
嵩明州(在府東北一百三十里)
曲靖府在省治東北三百里東西距三百九十里
南北距六百二十里東至貴州南籠府普安州界
一百七十里西至雲南府嵩明州界二百二十里
南至廣西州界一百七十里北至貴州大定府
威寧州界四百五十里東南至普安州界二百五
十八里西南至澂江府路南州界一百三十里東
北至威寧州界二百七十里西北至武定州禄勸
縣界四百六十七里自府治至
京師七千九百里明為曲靖軍民府領州四縣二
本朝初因之康熙八年降尋甸府為州來屬又省亦
佐縣入羅平州三十四年增置平彝縣雍正五年
增置宣威州乾隆三十年裁軍民府之名稱為曲
靖府凡領州六縣二
南寧縣(附郭)
霑益州(在府北三十里元置霑益州在今宣威州境此為交水縣地本朝順治十六年移)
(今治)
陸凉州(在府南一百二十里元置州舊治今州東北境本朝康熙五年移今治)
馬龍州(在府西南五十里)
羅平州(在府東南二百七十里)
尋甸州(在府西一百三十里明尋甸軍民府舊治今州東境後移今治本朝康熙八年降)
(為州來屬)
平彝縣(在府東北九十里明置平彝衛縣本朝康熙三十四年改為平彝)
宣威州(在府東北二百三十里雍正五年析霑益州地置州)
澂江府在省治東南一百二十里東西距二百三
十六里南北距一百七十五里東至廣西州彌勒
縣界二百里西至雲南府晉寧州界三十六里南
至臨安府寧州界一百二十里北至雲南府呈貢
縣界五十五里東南至彌勒縣界二百五十三里
西南至臨安府㠄峩縣界二百十五里東北至雲
南府宜良鄉界七十里西北至呈貢縣界一百三
十里自府治至
京師八千三百二十里明為澂江府領州二縣三
本朝初因之康熙八年省陽宗縣入河陽縣凡領州
二縣二
河陽縣(附郭)
江川縣(在府西南九十里)
新興州(在府西一百二十里)
路南州(在府東一百三十里)
廣南府在省治東南八百五十里東西距七百二
十里南北距四百三十里東至廣西土田州界四
百二十里西至開化府廣西州界三百里南至交
阯界二百九十里北至廣西西林縣界一百四十
里東南至廣西鎮安府界二百九十里西南至臨
安府阿迷州界四百里東北至廣西西隆州界二
百十里西北至廣西州彌勒縣界三百里自府治
至
京師一萬一千四百三十里明為廣南土府領土州
一
本朝順治十六年改設流官乾隆元年增置寶寧縣
凡領縣一土州一
寶寧縣(附郭)
土富州(在府東二百六十五里)
開化府在省治東南七百十里東西距一千一百
四十五里南北距四百二十里東至交阯界四百
六十里西至臨安府建水州界六百八十五里南
至交阯界二百四十里北至廣南府界一百八十
里東南至交阯界二百三十里西南至交阯界四
百十里東北至廣南府界二百二十里西北至臨
安府阿迷州界一百八十里自府治至
京師一萬二千五百里明為教化三部與王弄部安
南部並為長官司隸臨安府
本朝康熙六年以三長官司地置開化府雍正八年
增置文山縣領縣一
文山縣(附郭雍正八年置縣為府治)
東川府在省治北五百三十里東西距五百里南
北距四百二十里東至貴州威寧州界二百里西
至四川寧遠府界三百里南至曲靖府尋甸州界
二百六十里北至昭通府界一百六十里東南至
曲靖府宣威州界一百三十里西南至武定州禄
勸縣界二百五十里東北至威寧州界一百七十
里西北至四川會理州界四百五十里自府治至
京師九千七百九十里明置東川軍民土府初屬雲
南後屬四川
本朝初因之康熙三十八年改設流官雍正四年自
四川改隸雲南五年增置會澤縣乾隆二十九年
裁軍民府之名稱為東川府領縣一
會澤縣(附郭雍正五年置縣為府治)
昭通府在省治西北一千一百六十里東西距五
百八十里南北距六百三十里東至貴州大定府
威寧州界九十里西至四川寧遠府會理州界四
百九十里南至東川府界一百三十里北至四川
叙州府界五百里東南至威寧州界四十里西南
至會理州界九十里東北至叙州府筠連縣界五
百里西北至叙州府雷波廳界四百里自府治至
京師九千八百里明置烏蒙土府初屬雲南後屬四
川
本朝初因之雍正五年與鎮雄土府並自四川改隸
雲南六年改設流官增置恩安縣永善縣又降鎮
雄府為州設流官來屬又增置大關廳九年改烏
蒙府為昭通府又增置魯甸廳凡領州一縣二廳
二
恩安縣(附郭雍正六年置縣為府治)
鎮雄州(在府東三百四十里明置芒部府後改鎮雄軍民府本朝雍正六年降為州來屬)
永善縣(在府西北二百三十里本烏蒙府地雍正六年置縣)
大關廳(在府北一百八十里本烏蒙府地雍正七年設通判治此九年改置同知臨治)
魯甸廳(在府西南四十里本烏蒙府地雍正九年移通判治此)
普洱府在省治西南一千二百三十里東西距四
百三十里南北距一千二百四十里東至元江州
界二百五十里西至威遠廳界一百八十里南至
緬甸界一千五十里北至鎮沅州界一百九十里
東南至老撾南掌界一千四百十里西南至緬甸
界一千三百里東北至元江州界二百二十五里
西北至威遠廳界一百三十里自府治至
京師九千四百五十里明洪武十四年置車里宣慰
司屬元江府明末為那崑所據
本朝順治年間編隸元江府康熙三年移元江府通
判駐此雍正七年始分車里宣慰司所轄江内六
版納地置普洱府其江外六版納地仍屬車里宣
慰司又增置思茅廳十三年增置寧洱縣乾隆三
十一年以平定莽匪增置各土司凡領縣一廳一
宣慰司一土司十五
寧洱縣(附郭雍正十三年置縣為府治)
思茅廳(在府南一百二十里本蠻地名思茅村雍正七年始設通判治此十三年改移同知)
(臨治)
車里宣慰司(在府南七百四十五里明為車里羈縻土府後改置宣慰司嘉靖間附於)
(緬司本朝内屬復置今隸於普洱府)
六困土司(在普洱府邊外)
倚邦土司(在普洱府邊外)
易武土司(在普洱府邊外)
普藤土司(在普洱府邊外)
猛旺土司(在普洱府邊外)
整董土司(在普洱府邊外)
猛烏土司(在普洱府邊外)
烏得土司(在普洱府邊外)
猛腊土司(在普洱府邊外)
猛遮土司(在普洱府邊外)
猛籠土司(在普洱府邊外)
猛往土司(在普洱府邊外自倚邦土司至此為車里所屬十二版納地皆附近九龍江左)
(右分授土守備土千總土把總等職有差與車里宣慰司並稱為十三土司皆隸於普洱府)
孟艮土司(在車里宣慰司之外處九龍江之西古蠻地名曰孟掯明永樂四年内附置孟)
(艮羈縻土府其後為木邦所併嘉靖間附於緬不通中國本朝乾隆三十年其地為莽匪所侵據)
(於三十一年討平之地皆内屬以其頭目召丙授土指揮使職隸普洱府及普洱鎮管轄)
整欠土司(在車里宣慰司之外處九龍江之南據本朝乾隆三十年其地為莽匪所侵)
(於三十一年討平之地皆内屬以其頭目叭先捧授土指揮使職隸普洱府及普洱鎮管轄)
猛勇土司(在普洱府西境外處孟艮土司及整欠土司之中本朝乾隆三十一年以平)
(定莽匪其頭目召齋等舉衆内附授土千總職隸普洱府及普洱鎮管轄)
(臣)等謹按雲南邊徼之外諸蠻雜處種落各殊類
皆自相雄長自乾隆三十一年以莽匪侵擾附近
土司大兵討平之各部聞風内附願歸
聖化分置各土司其地皆在普洱元江及順寧永昌諸
府之外其分隸於普洱元江二府管轄者已載入
府屬其餘陸續添設者謹類叙於後
整賣宣撫司(在孟艮土司西南境外舊名景邁即八百媳婦國相傳其酋長有婦八百)
(各領一寨因以名部元初屢用兵征之以道路不通而還後遣使招附於元統初置八百等處宣慰)
(司明洪武二十四年置八百者乃宣慰司及八百大甸宣慰司永樂五年遣使至其境拒却不納曾)
(以兵討之後遣使入貢嘉靖間附於緬自是朝貢不至其所屬有十八大猛十八小猛地周三千餘)
(里齊本朝乾隆三十一年其頭目召約提舉衆内附授宣撫司職)
景線宣撫司(亦古八百媳婦國地明嘉靖間八百國為緬所侵其酋避居景線名小八)
(百向不通中國其所屬有十猛地周一千八百餘里本朝乾隆三十一年其頭目呐賽舉衆内附)
(授宣撫司職)
六本土司(本整賣之地以地方遼闊自分為一部本朝乾隆三十一年其頭目召猛齊)
(舉衆内附授土守備職)
景海土司(亦在孟艮土司西南境外向不通中國本朝乾隆三十一年其頭目召罕彪)
(舉衆内附授土守備職)
猛撒土司(在順寧府南境外明時猛撒與猛緬猛猛稱為三猛萬歷間曾置猛撒土巡司)
(尋入於耿馬其後不通中國内本朝乾隆三十一年其頭目喇鮓細利舉衆附授土千總職)
木邦土司(在順寧永昌二府西南境外耿馬孟定等土司之外為緬甸東路之門戸古蠻)
(地名曰孟都亦名孟邦元至元時置木邦路軍民總管府領三甸明洪武十五年改為木邦羈縻土)
(府永樂初改置宣慰司於六宣慰中分地最廣其後數以從征功益地隆慶以後附於緬萬歷中復)
(内屬尋仍入於緬不通中國舉本朝乾隆三十一年其頭目罕宋法等衆内附)
蠻暮土司(在永昌府西南境外為入緬扼要之路古蠻地明初屬於木邦成化時為孟密)
(所有弘治時復為孟養所有萬歷間曾置蠻莫安撫司其後附於緬不通中國本朝乾隆三十一)
(年其頭目瑞團舉衆内附)
大山土司(亦名波竜在永昌府騰越州南境外處龍川江之南本朝乾隆三十一年其)
(頭目壘管舉衆内附)
猛育土司(在永昌府南境外處潞江之西附近木邦地方本朝乾隆三十一年其頭目)
(坤線舉衆内附)
猛荅土司(在永昌府南境外處潞江之西附近木邦地方本朝乾隆三十一年其頭目)
(衎轟舉衆内附)
猛音土司(在永昌府南境外處潞江之西附近木邦地方本朝乾隆三十一年其頭目)
(衎界舉衆内附)
臨安府在省治東南四百三十里東西距五百七
十里南北距四百八十里東至開化府界三百二
十里西至元江州界二百五十里南至交阯界二
百五十里北至澂江府江川縣界二百三十里東
南至開化府界二百七十五里西南至元江州界
二百九十里東北至廣西州彌勒縣界三百四十
里西北至元江州新平縣界三百六十里自府治
至
京師一萬九百九十里明為臨安府領州五縣五
本朝初因之康熙五年省新化州入新平縣雍正九
年以新平縣改屬元江府凡領州三縣五長官司
五
建水縣(附郭)
石屏州(在府西八十里)
阿迷州(在府南一百二十里)
寧州(在府東北二百五十里)
通海縣(在府東北一百五十里)
河西縣(在府西北一百八十里)
㠄峩縣(在府西二百六十里)
蒙自縣(在府東南一百五十里)
虧容甸長官司(在府西南一百四十里)
納樓茶甸長官司(在府西南一百八十里)
落恐甸長官司(在府西南二百里)
左能寨長官司(在府西南二百三十里)
思陀甸長官司(在府西南二百五十里)
大理府在省治西北八百九十里東西距九百六
十里南北距二百二十里東至楚雄府姚州界二
百八十里西至永昌府保山縣界六百八十里南
至蒙化廳界七十里北至麗江府鶴慶州界一百
五十里東南至蒙化廳界一百三十里西南至永
昌府界一百五十里東北至永北廳界四百十里
西北至麗江府界六百二十八里自府治至
京師一萬一千四百五十里明為大理府
本朝因之領州四縣三長官司一
太和縣(附郭)
趙州(在府南六十里)
雲南縣(在府東南一百四十里)
鄧川州(在府北九十里)
浪穹縣(在府北一百十里)
賓川州(在府東一百二十里)
雲龍州(在府西五百里)
十二關長官司(在府東三百里)
楚雄府在省治西四百二十里東西距三百八十
里南北距五百二十五里東至雲南府禄豐縣界
一百五十五里西至大理府蒙化廳界二百二十
五里南至元江州界三百里北至楚雄府大姚縣
界二百二十五里東南至雲南府昆陽州界二百
三十里西南至景東廳界二百五十里東北至禄
豐縣界一百五十八里西北至楚雄府姚州界二
百四十二里自府治至
京師一萬一千二十里明為楚雄府領州二縣五
本朝初因之康熙八年省&KR1095;嘉縣入南安州雍正七
年以定邊縣省入鎮南州十年增置&KR1095;嘉廳乾隆
三十五年罷姚安府以其屬之姚州及大姚縣來
屬凡領州三縣四廳一
楚雄縣(附郭)
鎮南州(在府西北七十里)
南安州(在府東南五十里)
姚州(在府西北二百四十二里明為姚安土府姚本朝初置姚安府治此乾隆三十五年罷)
(安府以州來屬)
大姚縣(在府西北三百二里初屬姚安府乾隆三十五年罷姚安府以縣來屬)
廣通縣(在府東七十里)
定遠縣(在府北一百二十里)
&KR1095;嘉廳(在府南二百七十里舊&KR1095;嘉縣設本朝康熙八年省入南安州雍正十年州判治)
(此)
附鹽井提舉司
直隸黑鹽井提舉司(在楚雄府西北一百五十里舊屬楚雄府康熙四十五年)
(改為直隸提舉司)
直隸琅鹽井提舉司(在楚雄府東北一百二十里舊屬楚雄府康熙四十五年)
(改為直隸提舉司)
直隸白鹽井提舉司(在里唐髳州故地元大姚縣地明置提舉司屬姚安府)
(本朝康熙四十五年改為直隸提舉司)
永昌府在省治西一千二百里東西距六百九十
里南北距一千一百二十里東至順寧府界一百
四十里西至神護關接野夷界五百五十里南至
孟定土司界八百七十里北至大理府雲龍州界
二百五十里東南至順寧府界一百十七里西南
至天馬關接緬甸界一千一百十里東北至雲龍
州界三百五十二里西北至馬面關接野夷界三
百里自府治至
京師一萬一千八百十里明為永昌府又立金齒衛
三十三年省府以金齒衛為軍民指揮使司嘉靖
元年改為永昌軍民府
本朝因之乾隆三十年裁軍民府之名稱為永昌府
凡領州一縣二土府一土州二宣撫司五安撫司
三
保山縣(附郭)
騰越州(在府西三百六十里)
永平縣(在府東北一百七十里)
孟定土府(在府東南八百七十里舊附於緬本朝初内屬)
鎮康土州(在府南三百八十里)
灣甸土州(在府東南二百二十里)
南甸宣撫司(在府西南三百九十里)
千崖宣撫司(在府西南四百八十里)
隴川宣撫司(在府西南五百里明萬歷中入於緬本朝初内屬復置今司)
盞達副宣撫司(在府西南五百里明正統時置盞達副宣撫司後入於緬本朝復)
(置今司)
遮放副宣撫司(在府西南四百里)
猛卯安撫司(在府西南六百里本隴川宣撫司地明萬歷中以蠻莫安撫司地為緬所)
(據安置其衆於此司本朝改置猛卯安撫)
潞江安撫司(在府西南一百三十里)
芒市安撫司(在府南三百二十里)
順寧府在省治西一千一百五十里東西距三百
四十里南北距六百九十里東至景東廳界二百
二十里西至永昌府灣甸土州界一百二十里南
至車里土司界三百二十里北至永昌府永平縣
界三百七十里東南至鎮沅州治一百五十里西
南至耿馬土司界二百五十三里東北至蒙化廳
治三百四十里西北至永昌府保山縣界二百二
十六里自府治至
京師一萬一千六百二十里明為順寧府
本朝因之領州一乾隆十二年增置緬寧廳三十五
年增置順寧縣凡領州一縣一廳一土司二
順寧縣(附郭乾隆三十五年置)
雲州(在府東三十里)
緬寧廳(在府南三百里明萬歷二十五年改置宣猛土巡司隸雲州本朝初仍置猛緬土)
(司改隸順寧府乾隆十二年設流官改稱其地為緬寧移通判治此)
猛猛土司(在順寧府邊外南境明萬歷中置猛麻土巡司亦稱為猛猛本朝仍置土司)
(舊隸於永昌府乾隆二十九年改隸順寧府)
孟連土司(在順寧府邊外南境明永樂時置孟璉長官司正統時麓川土酋叛孟璉附之)
(司廢萬歷時復置長官司十本朝仍置孟連土司舊隸於永昌府乾隆二九年改隸順寧府)
附耿馬宣撫司
直隸耿馬宣撫司(在順寧府邊外西南境明末附於緬本朝初内屬改為直隸)
(宣撫司隸迤西道管轄仍兼屬於永昌府乾隆二十九年改為兼屬順寧府)
麗江府在省治西北一千二百四十里東西距六
百七十里南北距七百八十九里東至永北廳界
四百里西至怒夷界二百七十里南至麗江府界
三十九里北至蒙番界七百五十里東南至麗江
府界二百里西南至怒夷界一百二十里東北至
永北廳界三百七十里西北至西藏界三百里自
府治至
京師一萬一千七百六十里明為麗江軍民土府領
州四縣一
本朝為麗江府省通安寶山巨津蘭州等四州臨西
一縣皆入府雍正元年改設流官乾隆二十一年
以鶴慶府屬之維西廳中甸廳來屬三十五年增
置麗江縣又改鶴慶府為鶴慶州與其屬之劍川
州並來屬凡領州二縣一廳二
麗江縣(附郭乾隆三十五年增置為府治)
鶴慶州(在府東南三百五十里明為鶴慶軍民府本朝初為鶴慶府乾隆三十五年降為州)
(來屬)
劍川州(在府南九十里初屬鶴慶府乾隆三十五年廢鶴慶府以州來屬)
維西廳(在府西北七十里舊入於西藏慶本朝雍正五年内屬設通判治此隸鶴府乾隆)
(二十一年來屬)
中甸廳(在府西二百三十里舊入於西藏慶本朝雍正五年内屬設州判治此隸鶴府乾)
(隆二十一年改移同知臨治並來屬)
武定州在省治西北二百四十里東西距三百六
十里南北距三百三十九里東至曲靖府尋甸州
界一百二十里西至楚雄府大姚縣界二百四十
里南至雲南府羅次縣界三十九里北至四川會
理州界三百里東南至雲南府富民縣界四十五
里西南至楚雄府定遠縣界八十六里東北至會
理州界三百里西北至會理州界三百十里自州
治至
京師一萬八百三十里明為武定軍民府
本朝初因之乾隆三十年裁軍民府之名稱為武定
府三十五年改為直隸州凡領縣二
元謀縣(在州西一百九十里初屬武定府乾隆三十五年屬武定州)
禄勸縣(在州東北二十里初屬武定府乾隆三十五年改為縣屬武定州)
廣西州在省治東南四百里東西距四百三十里
南北距三百八十五里東至廣南府界三百里西
至臨安府寧州界一百三十里南至臨安府阿迷
州界二百里北至曲靖府陸凉州界一百八十五
里東南至廣南開化二府界三百六十里西南至
阿迷州界二百里東北至曲靖府羅平州界二百
六十四里西北至陸凉州界一百里自州治至
京師一萬九百六十五里明為廣西府領州三
本朝初因之康熙八年省維摩州改置三鄉縣九年
省縣入師宗州乾隆三十五年改為直隸州凡領
縣二
師宗縣(在州北八十里初屬廣西府乾隆三十五年改為縣屬州)
彌勒縣(在州西九十里初屬廣西府乾隆三十五年改為縣屬州)
元江州在省治西南七百九十里東西距三百里
南北距二千一百里東至臨安府石屏州界一百
里西至鎮沅州界二百里南至車里土司界一千
六百里北至楚雄府南安州界五百里東南至交
阯老撾界一千三百四十里西南至普洱府界四
百七十里東北至臨安府㠄峩縣界五百里西北
至鎮沅州界四百里自州治至
京師一萬一千二百八十五里明洪武中為元江府
永樂初改為元江軍民土府領土州二
本朝順治六年改設流官省奉化恭順二州入之雍
正十年以臨安府之新平縣來屬乾隆三十年裁
軍民府之名稱為元江府三十一年增置土司三
十五年改為直隸州凡領縣一土司二
新平縣(在州北二百里舊屬臨安府雍正十年屬元江府乾隆三十五年屬州)
猛竜土司(在整欠土司屬地之外謂之沙人向不通中國其屬有七十餘寨地圈二千餘)
(里乾隆三十一年以平定莽匪其頭目叭護猛舉衆内附授土指揮同知職)
補哈土司(在猛竜土司之西亦接整欠土司界向不通中國乾隆三十一年以平定莽匪)
(其頭目噶第牙翁舉衆内附授土千總職)
鎮沅州在省治西南一千二百里東西距三百四
十里南北距六百九十里東至元江州界一百里
西至順寧府雲州界二百四十里南至車里土司
界六百三十里北至景東廳界六十里東南至普
洱府界八十里西南至景東廳界三百里東北至
元江州新平縣界二百九十里西北至蒙化廳界
三百里自州治至
京師一萬二千四百五十里明洪武時置鎮沅土州
永樂中升為土府
本朝初因之雍正五年改設流官稱鎮沅府增置恩
樂縣乾隆三十五年改為直隸州凡領縣一
恩樂縣(在州北六十里明置者樂甸長官司府本朝雍正五年改置恩樂縣初屬鎮沅乾)
(隆三十五年屬州)
永北廳在省治西北一千二百里東西距三百七
十三里南北距五百八十一里東至四川鹽源縣
界三百四十八里西至鶴慶州界二十五里南至
大理府賓川州界一百十三里北至蒙番界四百
六十八里東南至大姚縣治二百五十里西南至
大理府鄧州界八十里東北至蒙番界三百九十
里西北至麗江府界一百十里自廳治至
京師一萬一千七百五十里明洪武十五年改為州
屬鶴慶軍民府二十九年置瀾滄衛以州屬之隸
雲南都司正統七年改為直隸州
本朝初因之康熙五年改隸大理府二十六年裁衛
入州三十一年仍為直隸州三十七年升為永北
府領土府一乾隆三十一年以其地事簡裁知府
視蒙化景東二府之例改設掌印同知管轄三十
五年改為廳
蒙化廳在省治西八百二十里東西距二百里南
北距二百九十五里東至大理府趙州界五十里
西至順寧府界一百五十里南至順寧府雲州界
一百九十里北至趙州界一百里東南至景東
廳界一百三十里西南至雲州界一百五十里東
北至趙州界五十里西北至永昌府永平縣界一
百七十里自廳治至
京師一萬一千四百十里明正統中復為蒙化土府
本朝初因之康熙四年置流官設蒙化府掌印同知
管轄乾隆三十五年改為廳
景東廳在省治西南一千一百八十里東西距三
百四十里南北距四百三十里東至楚雄府南安
州界一百二十里西五順寧府雲州界二百二十
里南至鎮沅州界二百九十里北至蒙化廳界一
百四十里東南至鎮沅州恩樂縣界一百三十五
里西南至順寧府界三百里東北至楚雄府鎮南
州界一百三十里西北至蒙化廳界三百里自廳
治至
京師一萬一千六百里明洪武中為景東土府
本朝初因之康熙四年置流官設景東府掌印同知
管轄乾隆三十五年改為廳
威遠廳在省治南一千五百九十里東西距五百
八十里南北距三百八十里東至普洱府界二百
三十里西至順寧府界三百五十里南至普洱府
思茅廳界二百四十里北至鎮沅府界一百四十
里自廳治至
京師九千七百九十里明為威遠土州
本朝初因之雍正三年改置流官設直隸威遠撫夷
清餉同知治此
皇朝文獻通考卷二百八十九
