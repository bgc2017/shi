皇朝文獻通考卷二百七十九
輿地考(十一)
浙江省
(臣)等謹按周官職方以會稽為揚州山鎮漢代因
之以立郡今之浙東浙西皆古會稽郡地也至東
漢而分屬吳郡至吳而分吳興東陽臨海新都至
晉而分永嘉至隋而分餘杭至唐而分餘姚信安
縉雲至宋而分嘉禾建置代殊繡壌交錯盖十一
郡之所從來漸矣禹貢揚州山水惟震澤實跨嘉
湖之境若郭璞以錢唐為三江之一韋昭以浦陽
為三江之一雖持論或有岐出要之其為揚州東
南境固自昔然也總全浙之形勢北通三吳南引
七閩而浙水實中絡其間唐時始分浙江東西二
道自元以來遂以浙名省盖江源發自歙縣至桐
江合金華衢州之水曲折而東以歸於海是為由江
入海之次第海水自鼈子門入為諸山所束激而
為濤逆流數百里至富春而始平是為由海入江
之次第故浙水者實全省之鎻鑰也
聖朝軫念海疆勤求保障巨塘屹立永奏安瀾我
皇上法駕所臨親殷相度審水亹之順逆籌沙土之盈
虛伐石楗薪並承
睿略洵為萬世之利頼矣若夫濱海之地自嘉興以迄
於温州迢遞千有餘里入我
朝而定海置縣玉環設廳並在大海之中南北相望
以拱衛全浙鹽䇲亞於淮南桑麻比於吳會又
郅治之規模度越乎前代者與浙江明浙江等處承宣
布政使司治杭州府領杭州嘉興湖州寧波紹興
台州金華衢州嚴州温州處州十一府又置浙江
都指揮使司領杭州等十六衛湖州等五守禦千
戸所
本朝初因之設福浙總督駐福州府兼轄浙江設廵
撫及布政使司按察使司皆駐杭州府順治十五
年專設浙江總督亦駐杭州康熙八年裁九年復
設二十三年仍併於福建總督為福浙總督雍正
五年專設浙江總督兼管廵撫事十二年仍併福
浙總督凡領府十一各衛所以次裁併入州縣其
存者俱專司漕運不治民事東西距八百八十里
南北距一千八十里東至海六百里西至江南徽
州府界二百八十里南至福建建寧府界九百六
十里北至江南蘇州府界一百二十里東南至福
建福寧府界一千一百三十里西南至江西廣信
府界七百五十里東北至江南松江府界三百七
十里西北至江南廣德州界三百二十里在
京師南三千三百里
杭州府為省治東西距一百九十五里南北距七
十三里東至赭山海口六十里西至嚴州府桐廬
縣界一百三十五里南至紹興府蕭山縣界二十
八里北至湖州府德清縣界四十五里東南至蕭
山縣界二十八里西南至金華府浦江縣界三百
四十里東北至嘉興府石門縣界一百二里西北
至安徽寧國府寧國縣界二百八十里自府治至
京師四千二百里明為杭州府
本朝初因之乾隆三十八年升海寧縣為州凡領州
一縣八
錢唐縣(附郭治府西境)
仁和縣(附郭治府東境)
海寧州(在府東北一百七十里明海寧縣乾隆三十八年升為州)
富陽縣(在府西南九十里)
餘杭縣(在府西北七十里)
臨安縣(在府西北一百里)
於潜縣(在府西北一百七十里)
新城縣(在府西南一百二十里)
昌化縣(在府西二百十里)
嘉興府在省治東北一百八十里東西距一百五
十里南北距一百里東至江蘇松江府婁縣界六
十里西至湖州府歸安縣界九十里南至杭州府
海寧縣界七十里北至江蘇蘇州府震澤縣界三
十里東南至松江府金山縣界一百五里西南至
杭州府仁和縣界一百里東北至婁縣界六十里
西北至湖州府烏程縣界八十里自府治至
京師四千二十里明為嘉興府初屬南直隸後改隸
浙江布政使司
本朝因之領縣七
嘉興縣(附郭治府東南境)
秀水縣(附郭治府西北境)
嘉善縣(在府東北三十六里)
海鹽縣(在府南八十里)
平湖縣(在府東南五十四里)
石門縣(在府西南八十里舊崇德縣康熙元年改為石門縣)
桐鄉縣(在府西南五十五里)
湖州府在省治北少西一百八十里東西距一百
八十二里南北距一百三十八里東至江蘇蘇州
府震澤縣界七十二里西至安徽廣德州界一百
十里南至杭州府仁和縣界一百二十里北至太
湖十八里東南至嘉興府桐鄉縣界九十里西南
至安徽寧國府寧國縣界二百四十里東北至蘇
州府吳縣界六十四里西北至江蘇常州府宜興
縣界七十里自府治至
京師四千三百里明為湖州府初屬南直隸後改隸
浙江布政使司
本朝初因之乾隆三十八年改安吉州為縣凡領縣
七
烏程縣(附郭治府西北境)
歸安縣(附郭治府東南境)
長興縣(在府西北六十里)
德清縣(在府南少東九十里)
武康縣(在府南少西一百十里)
安吉縣(在府西南一百二十里舊安吉州乾隆三十八年改為縣)
孝豐縣(在府西南九十里)
寧波府在省治東南四百八十里東西距二百二
十四里南北距二百八里東至海一百四里西至
紹興府餘姚縣界一百二十里南至台州府寧海
縣界一百四十六里北至海六十二里越海即江
南松江府界東南至海一百十二里西南至台州
府寧海縣界一百二十六里東北至海七十二里
西北至紹興府餘姚縣界一百五里自府治至
京師四千六百四十里明初為明州府洪武十四年
改為寧波府領縣五
本朝初因之康熙二十六年增置定海縣凡領縣六
鄞縣(附郭)
慈谿縣(在府西北五十里)
奉化縣(在府西南八十里)
鎮海縣(在府東北六十里舊為定海縣地康熙二十六年别置定海縣於舟山改故定海為)
(鎮海縣)
象山縣(在府東南二百七十里)
定海縣(在府東少北二百六十里舊為昌國廢縣康熙二十六年置定海縣)
紹興府在省治東南一百三十八里東西距三百
二十里南北距二百九十里東至寧波府慈谿縣
界一百九十里西至杭州府錢塘縣界一百三十
里南至金華府東陽縣界二百五十里北至海四
十里東南至台州府天台縣界三百里西南至抗
州府富陽縣界一百九十二里東北至慈谿縣界
二百二十七里西北至錢唐縣界一百二十五里
自府治至
京師四千四百五十八里明為紹興府
本朝因之領縣八
山隂縣(附郭治府西境)
會稽縣(附郭治府東境)
蕭山縣(在府西北一百十二里)
諸暨縣(在府東北一百八十里)
餘姚縣(在府東北一百八十里)
上虞縣(在府東一百二十里)
嵊縣(在府東南一百八十里)
新昌縣(在府東南二百二十里)
台州府在省治東南五百七十七里東西距三百
七十里南北距二百五十五里東至海一百八十
里西至處州府縉雲縣界一百九十里南至温州
府樂清縣界一百十里北至紹興府新昌縣界一
百四十五里東南至海一百九十里西南至温州
府永嘉縣界二百八十里東北至寧波府象山縣
界二百八十里西北至金華府東陽縣界二百七
十里自府治至
京師四千七百七十八里明為台州府
本朝因之領縣六
臨海縣(附郭)
黃巖縣(在府東南六十里)
天台縣(在府西北九十里)
仙居縣(在府西少南九十里)
寧海縣(在府東北一百八十里)
太平縣(在府東南一百四十里)
金華府在省治西南四百五十里東西距三百四
十里南北距二百里東至台州府天台縣界二百
七十里西至衢州府龍游縣界七十里南至處州
府縉雲縣界一百里北至嚴州府建德縣界一百
里東南至台州府仙居縣界三百五十里西北至
龍游縣界七十五里東北至紹興府嵊縣界二百
五十里西北至嚴州府夀昌縣界九十五里自府
治至
京師四千五百八十八里明初為寧越府又改為金
華府
本朝因之領縣八
金華縣(附郭)
蘭谿縣(在府西北五十里)
東陽縣(在府東少北一百三十里)
義烏縣(在府東一百十里)
永康縣(在府東南一百十里)
武義縣(在府南少東七十五里)
浦江縣(在府東北一百十里)
湯溪縣(在府西南五十里)
衢州府在省治西南五百六十里東西距二百二
十五里南北距二百二十里東至金華府湯溪縣
界一百十里西至江西廣信府玉山縣界一百十
五里南至處州府遂昌縣界一百二十五里北至
嚴州府遂安縣界九十五里東南至遂昌縣界一
百四十里西南至福建建寧府浦城縣界一百八
十里東北至嚴州府夀昌縣界九十里西北至安
徽徽州府婺源縣界一百九十五里自府治至
京師四千六百四十里明初為龍游府尋改為衢州
府
本朝因之領縣五
西安縣(附郭)
龍游縣(在府東七十里)
江山縣(在府西南七十五里)
常山縣(在府西八十里)
開化縣(在府西北一百六十里)
嚴州府在省治西南二百七十里東西距三百七
十里南北距一百七十里東至杭州府富陽縣界
一百四十里西至安徽徽州府歙縣界二百三十
里南至金華府蘭谿縣界四十里北至杭州府於
潜縣界一百三十五里東南至金華府治一百四
十五里西南至衢州府治二百里東北至杭州府
治二百七十里西北至歙縣治三百十里自府治
至
京師四千四百二十八里明改為建安府後改為嚴
州府
本朝因之領縣六
建德縣(附郭)
淳安縣(在府西一百六十五里)
桐廬縣(在府東北九十五里)
遂安縣(在府西少南一百八十里)
夀昌縣(在府西南九十里)
分水縣(在府西北一百二十三里)
温州府在省治東南八百九十里東西距一百六
十里南北距五百里東至海七十里西至處州府
青田縣界九十里南至福建福寧府霞浦縣界三
百里北至台州府仙居縣界二百里東南至海一
百里西南至福寧府夀寧縣界三百八十里東北
至台州府治三百里西北至處州府治三百六十
里自府治至
京師四千六百九十里明為温州府領縣五
本朝因之雍正五年設同知分置玉環山地方為玉
環廳凡領縣五廳一
永嘉縣(附郭)
瑞安縣(在府南八十里)
樂清縣(在府東北八十里)
平陽縣(在府西南一百三十里)
泰順縣(在府西南三百七十里)
玉環廳(在府東南海中舊名木榴山亦名木嶼明洪武時徙其民於内地其地遂虚本朝)
(以其地分属温州府之樂清台州府之太平二縣雍正五年設同知駐此專理民事仍隸於温州府)
處州府在省治南一千九十八里東西距四百九
十里南北距四百十里東至温州府永嘉縣界二
百七十里西至福建建寧府浦城縣界二百二十
里南至温州府泰順縣界二百三十里北至金華
府武義縣界一百八十里東南至温州府瑞安縣
治二百八十里西南至建寧府政和縣治四百六
十里東北至金華府永康縣治一百八十里西北
至衢州府龍游縣治二百七十里自府治至
京師四千五百八十里明為處州府
本朝因之領縣十
麗水縣(附郭)
青田縣(在府東南一百五十里)
縉雲縣(在府東北九十里)
松陽縣(在府西一百二十里)
遂昌縣(在府西少北一百八十里)
龍泉縣(在府西南二百四十里)
慶元縣(在府西南四百里)
雲和縣(在府西南一百十里)
宣平縣(在府西北一百二十里)
景寧縣(在府南一百四十里)
皇朝文獻通考卷二百七十九
