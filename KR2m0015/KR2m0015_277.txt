皇朝文獻通考卷二百七十七
輿地考(九)
江西省
(臣)等謹按禹貢揚州一則曰彭蠡既瀦再則曰三
江既入而於導漢又曰東滙澤為彭蠡於導江又
曰東迤北會於滙鄭康成謂左合漢為北江右合
彭蠡為南江岷江居中為中江盖惟揚州之地江
漢為彭蠡参會故有三江之目然則今之江西固
三江之衝而禹畫揚州時所首先致力之地也夫
揚境以淮海為界江水實中貫其間而豫章全地
並在大江以南與上下江之兼控江北者形勢又
自各異故自古所稱江西多指江北地言之三國
志以蘄春廣陵之境為江西則今自湖北蘄州歴
安徽境以逹於揚州府是也晉書以合肥夀春之
境為江西所謂江西五郡者則今廬州諸府是也
自唐開元時分江南為東西二道其後遂以江南
西道節度為江西節度江西之名所自昉歟若夫
處吴楚閩粤之交北以長江為巨防而南又以五
嶺為門戸山川之險兼而有之前代以南贛之區
界隣嶺表别設巡撫都御史與南昌諸郡分閫而
理自入
本朝以來四境承平遂罷南贛巡撫之設盖十三府
之建置沿革雖略存元明之舊而提封寧謐物阜
民康則固我
朝之所獨也
江西明江西等處承宣布政使司治南昌府領南
昌饒州廣信南康九江建昌撫州臨江瑞州袁州
吉安南安贛州十三府又置江西都指揮使司領
南昌等四衛及吉安等十一守禦千戸所
本朝初因之設江西巡撫及布政使司按察使司皆
駐南昌轄南昌等十一府又設南贛巡撫駐贛州
轄南安贛州二府與江南共一總督順治九年設
江西總督亦駐南昌康熙四年裁南贛巡撫歸併
江西巡撫又裁江西總督十三年復設總督二十
一年仍裁江西總督歸併江南總督乾隆十九年
升贛州府屬寧都州為直隸州凡領府十三州一
各衛所俱專司漕運不治民事東西距九百七十
里南北距一千八百里東至安徽徽州府婺源縣
界六百里西至湖南長沙府瀏陽縣界三百七十
里南至廣東惠州府和平縣界一千二百三十里
北至湖北黃州府界五百七十里東南至福建建
寧府崇安縣界五百八十里西南至湖南郴州宜
章縣界九百五十里東北至安徽池州府東流縣
界五百六十里西北至湖北武昌府興國州界五
百七十里在
京師西南四千八百五十里
南昌府為省治東西距三百八十里南北距四百
十里東至饒州府餘干縣界一百四十里西至瑞
州府新昌縣界二百四十里南至撫州府樂安縣
界二百三十里北至南康府星子縣界一百八十
里東南至撫州府治二百里西南至瑞州府治一
百二十里東北至南康府都昌縣治二百六十里
西北至湖北武昌府通山縣界五百里自府治至
京師四千八百五十里明初洪都府尋改為南昌府
本朝因之領州一縣七
南昌縣(附郭治府東南境)
新建縣(附郭治府西北境)
豐城縣(在府南少西一百二十里)
進賢縣(在府東南一百十里)
奉新縣(在府西一百二十里)
靖安縣(在府西一百六十里)
武寧縣(在府西北三百八十里)
寧州(在府西北三百五十里)
饒州府在省治東北三百里東西距五百三十里
南北距三百七十里東至浙江衢州府開化縣界
三百七十里西至南康府都昌縣界一百六十里
南至撫州府臨川縣界二百里北至安徽池州府
建德縣界一百七十里東南至廣信府治四百五
十里西南至南昌府治三百里東北至安徽徽州
府治六百里西北至九江府彭澤縣治三百二十
里自府治至
京師五千二十里明初為鄱陽府尋改為饒州府
本朝因之領縣七
鄱陽縣(附郭)
餘干縣(在府南少西一百二十里)
樂平縣(在府東一百二十里)
浮梁縣(在府東北一百八十里)
德興縣(在府東二百四十里)
安仁縣(在府南少東二百十里)
萬年縣(在府東南一百二十里)
廣信府在省治東南六百里東西距三百五十里
南北距二百五十里東至浙江衢州府常山縣界
一百三十里西至饒州府安仁縣界二百二十里
南至福建建寧府崇安縣界一百二十里北至饒
州府德興縣界一百三十里東南至建寧府浦城
縣界一百五十里西南至建昌府瀘溪縣界二百
五十里東北至衢州府開化縣界二百十里西北
至饒州府萬年縣界二百六十里自府治至
京師五千七百五十五里明為廣信府
本朝因之領縣七
上饒縣(附郭)
玉山縣(在府東北一百里)
弋陽縣(在府西一百二十里)
貴溪縣(在府西一百九十里)
鉛山縣(在府西南八十里)
廣豐縣(在府東南四十五里舊永豐縣雍正九年改名廣豐)
興安縣(在府西北八十五里)
南康府在省治北二百四十里東西距二百十里
南北距一百十里東至饒州府鄱陽縣界一百六
十里西至九江府德安縣界五十里南至南昌府
新建縣界六十里北至九江府德化縣界五十里
東南至饒州府治二百五十里西南至南昌府奉
新縣治二百六十里東北至九江府彭澤縣治二
百五十里西北至九江府瑞昌縣治一百二十里
自府治至
京師四千六百七十五里明初改西寧府尋改為南
康府
本朝因之領縣四
星子縣(附郭)
都昌縣(在府東八十里)
建昌縣(在府西南一百二十里)
安義縣(在府西南二百里)
九江府在省治北三百二十里東西距三百四十
里南北距一百十里東至安徽池州府東流縣界
二百里西至湖北武昌府興國州界一百四十里
南至南康府星子縣界九十里北至湖北黃州府
黃梅縣界二十里東南至饒州府治四百三十里
西南至南昌府武寧縣治二百三十里東北至安
徽安慶府宿松縣界一百四十里西北至黃州府
蘄州縣治二百二十里自府治至
京師四千六百里明為九江府
本朝因之領縣五
德化縣(附郭)
德安縣(在府西南一百二十里)
瑞昌縣(在府西九十里)
湖口縣(在府東六十里)
彭澤縣(在府東少北一百四十里)
建昌府在省治東南四百里東西距二百二十里
南北距三百八十里東至福建邵武府光澤縣界
一百八十里西至撫州府宣黃縣界四十里南至
贛州府石城縣界三百四十里北至撫州府臨川
縣界四十里東南至邵武府泰寧縣治二百三十
里西南至贛州府寧都縣治三百六十里東北至
撫州府金谿縣治一百十里西北至撫州府治一
百五十里自府治至
京師五千四百八十五里明初為肇昌府尋改為建
昌府
本朝因之領縣五
南城縣(附郭)
新城縣(在府東南九十里)
南豐縣(在府南少西一百二十里)
廣昌縣(在府西南二百四十里)
瀘溪縣(在府東一百五十里)
撫州府在省治南二百里東西距三百七十里南
北距一百五十里東至饒州府安仁縣界一百二
十里西至臨江府新淦縣界二百五十里南至建
昌府南城縣界九十里北至南昌府進賢縣界六
十里東南至建昌府瀘溪縣治一百十里西南至
吉安府治四百五十里東北至饒州府治四百二
十里西北至南昌府治二百四十里自府治至
京師五千四百八十五里明為撫州府
本朝因之領縣六
臨川縣(附郭)
崇仁縣(在府西一百里)
金谿縣(在府東南八十里)
宜黃縣(在府西南一百二十里)
樂安縣(在府西南二百四十里)
東鄉縣(在府東八十里)
臨江府在省治西南二百二十里東西距二百三
十里南北距二百里東至南昌府豐城縣界八十
里西至袁州府分宜縣界一百五十里南至吉安
府吉水縣界一百七十里北至瑞州府高安縣界
三十里東南至撫州府樂安縣治二百里西南至
吉安府廬陵縣界一百九十里東北至豐城縣治
一百里西北至瑞州府上高縣界七十里自府治
至
京師五千二百三十五里明為臨江府
本朝因之領縣四
清江縣(附郭)
新淦縣(在府東南六十五里)
新喻縣(在府西南一百二十里)
峽江縣(在府南一百三十里)
瑞州府在省治西南一百二十里東西距二百三
十五里南北距九十五里東至南昌府新建縣界
五十五里西至袁州府萬載縣界一百八十里南
至臨江府清江縣界六十里北至南昌府奉新縣
界三十五里東南至南昌府豐城縣治九十五里
西南至袁州府分宜縣治二百四十里東南至南
康府建昌縣治二百里西北至南昌府寧州界二
百二十里自府治至
京師四千九百六十五里明為瑞州府
本朝因之領縣三
高安縣(附郭)
上高縣(在府西南一百里)
新昌縣(在府西一百二十里)
袁州府在省治西少南四百里東西距二百九十
里南北距二百十里東至臨江府新喻縣界一百
里西至湖南長沙府醴陵縣界一百九十里南至
吉安府安福縣界六十里北至瑞州府新昌縣界
一百五十里東南至吉安府治二百四十里西南
至長沙府攸縣界二百五十里東北至瑞州府上
高縣治二百里西北至長沙府瀏陽縣治二百八
十里自府治至
京師六千七十五里明為袁州府
本朝因之領縣四
宜春縣(附郭)
分宜縣(在府東八十里)
萍鄉縣(在府西一百四十里)
萬載縣(在府北九十里)
吉安府在省治南五百二十里東西距五百里南
北距三百九十里東至撫州府樂安縣界二百里
西至湖南長沙府攸縣界三百里南至贛州府贛
縣界二百八十里北至臨江府新喻縣界一百十
里東南至贛州府寧都縣界三百里西南至湖南
郴州桂東縣界三百七十里東北至臨江府峽江
縣界三百七十里西北至袁州府治二百七十里
自府治至
京師五千三百七十里明為吉安府
本朝因之乾隆八年以同知分治蓮花橋地方為蓮
花廳凡領縣九廳一
廬陵縣(附郭)
泰和縣(在府南少西八十里)
吉水縣(在府東北四十五里)
永豐縣(在府東一百三十里)
安福縣(在府西少北一百二十里)
龍泉縣(在府西南二百五十里)
萬安縣(在府南一百八十里)
永新縣(在府西南二百二十里)
永寧縣(在府西南二百八十里)
蓮花廳(在府西南二百五十里本永新縣地以本朝雍正六年移同知駐此乾隆八年蓮)
(花橋地方離縣遼遠定以同知專理民事並析永新及安福縣附近地方來屬)
南安府在省治西南一千二百里東西距三百六
十六里南北距三百五里東至贛州府贛縣界一
百八十里西至廣東韶州府仁化縣界一百八十
里南至廣東南雄府保昌縣界二十五里北至吉
安府龍泉縣界二百八十里東南至贛州府信豐
縣治二百里西南至韶州府治三百八十里東北
至吉安府治六百二十里西北至湖南郴州治三
百里自府治至
京師六千六百七十五里明為南安府
本朝因之領縣四
大庾縣(附郭)
南康縣(在府東北一百三十里)
上猶縣(在府東北一百八十里)
崇義縣(在府西北一百二十里)
贛州府在省治西南一千二百里東西距二百十
里南北距五百六十里東至寧都州瑞金縣界一
百八十里西至南安府南康縣界三十里南至廣
東惠州府連平州界四百三十里北至吉安府萬
安縣界一百三十里東南至廣東潮州府平遠縣
界六百里西南至廣東韶州府翁源縣界四百七
十里東北至建昌府廣昌縣界四百八十里西北
至吉安府龍泉縣治二百九十里自府治至
京師五千六百七十里明為贛州府領縣十二
本朝初因之乾隆十九年升寧都縣為直隸州以瑞
金石城二縣往屬三十八年改定南縣為同知廳
凡領縣八廳一
贛縣(附郭)
雩都縣(在府東一百五十里)
信豐縣(在府南一百七十里)
興國縣(在府東北一百六十里)
會昌縣(在府東少南三百里)
安遠縣(在府東南三百四十里)
長寧縣(在府東南四百六十里)
龍南縣(在府南三百二十里)
定南廳(在府南四百里明隆慶元年析龍南及信豐安遠三縣地置縣本朝因之乾隆三)
(十八年改為廳以同知分駐)
寧都州在省治南七百六十里東西距一百九十
里南北距四百六十五里東至福建汀州府寧化
縣界一百三十五里西至贛州府興國縣界五十
五里南至贛州府會昌縣界三百二十五里北至
撫州府樂安縣界一百四十里東南至福建汀州
府長汀縣界一百八十里西南至贛州府雩都縣
界一百七十里東北至建昌府廣昌縣界十里西
北至吉安府永豐縣界一百九十里本州境東西
距一百五十里南北距三百十里東界石城縣西
界興國縣南界瑞金縣北界樂安縣自州治至
京師四千六百四十里明為寧都縣
本朝初屬贛州府乾隆十九年升為直隸州以瑞金
縣石城縣來屬凡領縣二
瑞金縣(在州南一百三十里初屬贛州乾隆十九年改屬寧都州)
石城縣(在州東一百里初屬贛州府乾隆十九年分屬寧都州)
皇朝文獻通考卷二百七十七
