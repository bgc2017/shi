皇朝文獻通考卷二百九十
輿地考(二十二)
貴州省
(臣)等謹按馬氏輿地考於荆州境内備列費思夷
播珍溱諸州皆今之貴州地夫古荆州以嶺嶠為
限說者謂自巴東踰江而南為四川酉陽州又迤
邐而東南經湖南之永順辰州沅州府及靖州西
境訖廣西越城嶺而止今貴州全境並在嶺嶠以
西自非荆州疆宇所及矣蓋黔省本處梁州徼外
於古號為鬼方殷時去夏未遠而有鬼方之伐為
化外之域可知隋唐以後開置羈縻諸州而旋或
淪䧟元初尚稱為羅施鬼國則其荒遠僻陋固與
内地之夙登郡縣者不同也以今日黔中形勢論
之東楚西滇南粤北蜀實界四省之中居然腹裏
之地特以山箐阻深羣蠻錯處故前代率以荒徼
視之明時漸治以中土之法增設流官分為一省
東西千里南北三百餘里於諸省之中壤地為狹
我
國家改易衛所俱置州縣又益以四川湖南廣西附
近之府州縣南北之境幾與東西埒至於古州八
寨諸苖伊古不通聲教自經
聖朝戡定以來設官臨治等於齊民黔之四封屹然有
截洵所謂文德誕敷有苖來格者歟
貴州明洪武初分屬雲南湖廣四川十五年置貴
州都指揮使司永樂十一年以思州二十二長官
司分置思州石阡黎平新化四府以思南十七長
官司分置思南銅仁鎮遠烏羅四府而於貴州設
貴州等處承宣布政使司以總八府仍與貴州都
司同管貴州宣慰司十三年改普安安撫司為直
隸普安州宣德九年以新化府省入黎平府正統
三年以烏羅府省入思南銅仁二府又改安順州
永寧鎮寧州俱為直隸州成化十二年置程番府
弘治七年置都勻府隆慶三年改程番府為貴陽
府萬歴二十九年分播地為二郡以關為界關外
屬貴州為平越府關内屬四川為遵義府其二府
與貴陽府俱加稱軍民府三十年升安順州為安
順軍民府後改直隸永寧鎮寧普安三州俱屬安
順府共為貴陽思州石阡黎平思南銅仁鎮遠都
勻安順平越十府以都指揮使司領貴州等十八
衛及黃平等守禦千戶所
本朝初因之順治十五年設貴州巡撫及布政使司
按察使司皆駐貴陽府設雲南總督兩省互駐康
熙元年專設貴州總督駐安順府四年復為雲貴
總督亦駐貴陽時以平定水西改設流官以水西
宣慰司之水西城置黔西府以比喇壩置平遠府
以大方城置大定府又改四川之烏撤軍民府為
威寧府來屬二十二年移雲貴總督駐雲南仍轄
二省二十三年改黔西平遠二府為州屬於大定
府二十六年又改大定府為州與黔西平遠二州
俱屬威寧府雍正五年增置南籠府七年定雲貴
廣西共一總督改四川之遵義府來屬復升大定
州為府降威寧府為州以屬之乾隆元年設貴州
總督兼攝巡撫事十二年仍與雲南共一總督專
設貴州巡撫凡領府十三各衛所以次裁併入州
縣惟古州台拱清江八寨丹江凱里黃平等衛於
乾隆二年開置專理苖疆軍屯事務東西距一千
九十里南北距七百七十里東至湖南辰州府界
五百四十里西至雲南曲靖府界五百五十里南
至廣西慶遠府南丹州界二百二十里北至四川
重慶府界五百五十里東南至廣西泗城府西隆
州界三百五十里西南至雲南曲靖府界五百三
十里東北至辰州府界五百二十里西北至雲南
東川府界五百六十里在
京師西南七千六百四十里
貴陽府為省治東西距一百五十里南北距三百
七十里東至都勻府麻哈州界一百二十里西至
安順府清鎮縣界三十里南至南籠府永豐州界
二百二十里北至遵義府遵義縣界一百五十里
東南至麻哈州界一百二十里西南至永豐州界
一百二十里東北至遵義縣界二百十里西北至
清鎮縣界六十里自府治至
京師七千六百四十里明洪武四年置貴州宣撫司
六年升為宣慰司隸四川永樂十一年始置貴州
布政使司以貴州宣慰司及所領地方隸之成化
十年置程番府在今府南定番州境隆慶二年移
府治於今省城改為貴陽府萬歴二十九年改為
貴陽軍民府
本朝初因之康熙三年平水西宣慰司以所領長官
司皆歸府轄十一年改置龍里縣二十六年罷軍
民府之名稱為貴陽府又改置貴筑縣及修文縣
以平越府之貴定縣來屬三十四年省新貴縣入
貴筑縣雍正四年開置長寨廳凡領州三縣四廳
一長官司二十四
貴筑縣(附郭明隆慶六年置新貴縣改本朝康熙二十六年廢貴州貴前二衛置貴筑縣)
(與新貴縣並為府治三十四年省新貴縣入貴筑縣)
龍里縣(在府東五十里明洪武二十三年置龍里衛本朝康熙十一年改置縣)
貴定縣(在府東一百五十里)
修文縣(在府北五十里明崇禎三年置敷勇衛及修文等四守禦所本朝康熙二十六年)
(改置修文縣)
開州(在府東一百二十里)
定番州(在府南一百里)
廣順州(在府西南一百十里)
長寨廳(在府西南一百七十里本化外狆苖地本朝雍正四年平之設同知治其地)
中曹長官司(在府南十五里)
白納正副長官司(在府北七十里)
養龍長官司(在府北二百二十里)
大谷龍長官司(在龍里縣西北)
羊場長官司(在龍里縣東北)
新添長官司(在貴定縣境)
平伐長官司(在貴定縣南)
大平伐長官司(在貴定縣南三十里)
小平伐長官司(在貴定縣西南五十里)
底寨正副長官司(在修文縣北)
乖西正副長官司(在開州東北六十里)
程番長官司(在定番州東二十五里)
小程番長官司(在定番州西北五里)
金石番長官司(在定番州東二十五里)
大龍番長官司(在定番州東三十里)
小龍番長官司(在定番州東南二十里)
方番長官司(在定番州南八里)
卧龍番長官司(在定番州南五十里)
羅番長官司(在定番州南三十里)
盧番長官司(在定番州北五里)
韋番長官司(在定番州南五里)
上馬橋長官司(在定番州西北二十里)
木瓜正副長官司(在定番州西七十里)
麻嚮長官司(在定番州西七十五里)
思州府在省治東五百十里東西距一百九十里
南北距二百六十里東至湖南沅州府芷江縣界
九十里西至鎮遠府天柱縣界一百里南至黎平
府開泰縣界一百十里北至銅仁府銅仁縣界一
百五十里東南至沅州府界二十里西南至鎮遠
府界四十五里東北至銅仁府界一百十一里西
北至銅仁府界一百二十里自府治至
京師七千三百八十里明洪武五年分置思州宣慰
司於此隸湖廣永樂十一年改置思州府隸貴州
布政使司
本朝初因之雍正五年改置玉屏清溪二縣凡領縣
二長官司四
玉屏縣(在府南一百里明洪武二十三年置平溪衛隸湖廣都司本朝雍正五年來屬改)
(置玉屏縣)
清溪縣(在府東九十里明洪武二十三年置清浪衛隸湖廣都司本朝雍正五年改置清)
(溪縣)
都坪正副長官司(附府)
都素正副長官司(在府西北九十里)
施溪長官司(在府北二百二十里)
黃道溪正副長官司(在府東北一百二十里)
石阡府在省治東北四百八十里東西距四百四
十里南北距六十五里東至銅仁府銅仁縣界八
十里西至遵義府正安州界三百六十里南至鎮
遠府天柱縣界十五里北至思南府安化縣界五
十里東南至思州府界六十里西南至平越府餘
慶縣界六十里東北至思南府印江縣界一百七
十里西北至平越府湄潭縣界十里自府治至
京師七千三百八十里明洪武初屬思南宣慰司永
樂十一年改置石阡府隸貢州布政使司
本朝因之領縣一長官司一
龍泉縣(在府西二百五十里)
石阡副長官司(在府西北)
黎平府在省治東一千里東西距四百七十里南
北距四百三十里東至湖南靖州界一百八十里
西至都勻府獨山州界二百九十里南至廣西柳
州府懷遠縣界一百六十里北至鎮遠府天柱縣
界二百八十里東南至靖州通道縣一百六十里
西南至都勻府荔波縣界二百三十里東北至靖
州會同縣界九十里西北至鎮遠府屬卭水土司
界八十里自府治至
京師七千里明永樂中置黎平新化二府隸貴州宣
德十年以新化省入黎平萬歴二十八年改隸湖
廣三十一年還隸貴州布政使司
本朝初因之雍正五年改置開泰錦屏二縣七年開
置古州廳凡領縣三廳一長官司十
開泰縣(附郭明洪武十八年置五開衛隸湖廣都司本朝雍正三年來屬五年改置開泰)
(縣為府治)
錦屏縣(在府東北一百二十里明洪武三十年置銅鼓衛後廢永樂三年復置隸湖廣都司)
(屬本朝雍正三年來五年改置錦屏縣)
永從縣(在府南六十里)
古州廳(在府西一百八十里唐宋時所通之古州為外古州其裏古州向為化外生苖地)
(本朝雍正七年平之設同知治其地)
洪州泊里正副長官司(在府東一百五十里)
潭溪正副長官司(在府西南三十里)
新化蠻夷長官司(在府西北六十里)
古州長官司(在府西北八十里)
龍里長官司(在府西北九十里)
中林長官司(在府西北一百里)
八舟長官司(在府北二十里)
歐陽正副長官司(在府北九十里)
亮寨長官司(在府北一百里)
湖耳正副長官司(在府東北一百二十里)
思南府在省治東北六百里東西距四百里南北
距五百六十里東至銅仁府銅仁縣界一百里西
至遵義府正安州界三百里南至石阡府界六十
里北至四川重慶府彭水縣界五百里東南至銅
仁府界一百八十里西南至鎮遠府界五十五里
東北至四川平茶土司界三百七十里西北至鎮
遠府界二百十五里自府治至
京師七千三百九十五里明洪武七年置思南宣慰
司隸湖廣永樂十一年改置思南府隸貴州布政
使司
本朝因之領縣三長官司三
安化縣(附郭)
婺川縣(在府西四百里)
印江縣(在府南四十里)
蠻夷正副長官司(在府治西境)
朗溪正副長官司(在府東八十里)
沿河祐溪副長官司(在府北二百十里)
銅仁府在省治東六百六十里東西距一百七十
里南北距二百七十里東至湖南沅州府界六十
里西至思南府安化縣界一百十里南至思州府
界七十里北至四川重慶府彭水縣界二百里東
南至思州府界二十五里西南至思州府界一百
三十里東北至湖南辰州府界一百六十里西北
至思南府界七十里自府治至
京師七千二百里明洪武初置銅仁長官司永樂十
一年置銅仁府隸貴州布政使司
本朝因之雍正八年開置松桃廳凡領縣一廳一長
官司四
銅仁縣(附郭)
松桃廳(在府西南一百里本化外紅苗地地本朝雍正八年平之設同知治其)
省溪正副長官司(在府西一百里)
提溪正副長官司(在府西一百四十里)
烏羅正副長官司(在府西二百里)
平頭著可正副長官司(在府北一百二十里)
鎮遠府在省治東三百八十里東西距一百二十
五里南北距二百五里東至思州府清溪縣界三
十里西至平越府黃平州界九十五里南至黎平
府界一百二十五里北至石阡府界八十里東南
至湖南靖州界二百六十里西南至平越府黃平
州界七十里東北至思州府界四十里西北至石
阡府界八十里自府治至
京師七千二百六十里明洪武五年置鎮遠州隸湖
廣永樂十一年仍置鎮遠府改隸貴州布政使司
正統二年省州入府
本朝初因之雍正八年開置清江廳十一年開置台
拱廳又以黎平府之天柱縣來屬凡領縣三廳長
官司二
鎮遠縣(附郭)
施秉縣(在府西南六十里)
天柱縣(在府東南一百八十里舊屬湖南靖州雍正五年改屬黎平府十一年自黎平府來)
(屬)
清江廳(在府西南一百九十里本化外生苗地本朝雍正八年平之設同知治其地)
台拱廳(在府南一百三十九里本化外九股苗地本朝雍正十一年平之設同知治其地)
卭水長官司(在府東南八十里)
偏橋正副長官司(在府西六十里)
都勻府在省治東南三百里東西距二百二十里
南北距四百五十里東至黎平府古州界一百里
西至貴陽府貴定縣界一百二十里南至廣西南
丹州界三百五十里北至平越府平越縣界一百
里東南至古州界二百五十里西南至貴陽府定
番州界一百八十里東北至平越府黃平州界三
十里西北至平越縣界六十里自府治至
京師七千五百六十里明洪武十六年置都雲安撫
司隸四川二十三年改置都勻衛軍民指揮司永
樂十七年改隸貴州都司弘治六年置都勻府隸
貴州布政使司
本朝初因之康熙十一年改置都勻縣雍正八年開
置八寨丹江都江三廳十一年又以廣西慶遠府
之荔波縣來屬凡領州二縣三廳三長官司七
都勻縣(附郭明都勻衛勻本朝康熙十一年改置都縣為府治)
麻哈州(在府北五十里)
獨山州(在府西南一百二十里)
清平縣(在府東北一百十里明弘治八年置縣置本朝康熙七年省入麻哈州十一年復)
荔波縣(在府西南二百里舊屬廣西慶遠府雍正十年改屬都勻府)
八寨廳(在府東九十里明為天壩土司地後廢為化外地本朝雍正六年平之設同知治)
(其地)
丹江廳(在府東一百六十里本化外生苖地本朝雍正六年平之設通判治其地)
都江廳(在府東二百四十里本化外生苖地本朝雍正六年平之設通判治其地)
都勻正副長官司(在府南七里)
邦水長官司(在府西二十里)
樂平長官司(在麻哈州北四十里)
平定長官司(在麻哈州北一百里)
豐寧上長官司(在獨山州東南一百四十里)
豐寧下長官司(在獨山州東南一百四十里)
爛土長官司(在獨山州東一百十里)
安順府在省治西一百八十里東西距三百十里
南北距一百六十里東至貴陽府貴筑縣界一百
四十里西至南籠府安南縣界一百七十里南至
南籠府永豐州界一百里北至大定府平遠州界
六十里東南至貴陽府廣順州界四百里西南至
安南縣界四百五十里東北至大定府黔西州界
四百里西北至平遠州界一百里自府治至
京師七千八百二十里明洪武十四年置普定府十
六年又析置安順州屬之十八年府廢以州屬普
定衛隸四川正統三年改隸貴州布政使司萬歴
中升安順州為安順軍民府
本朝初因之順治十八年增置普安縣康熙十一年
改置普定縣二十六年改置清鎮安平安南三縣
並增置南籠廳罷軍民府之名稱為安順府雍正
五年升南籠廳為府以普安州及普安安南二縣
往屬八年開置歸化廳九年開置郎岱廳凡領州
二縣三廳二長官司五
普定縣(附郭明洪武初置普定衛為本朝康熙十一年改置普定縣府治)
永寧州(在府西一百四十里)
清鎮縣(在府東一百二十里明置威清鎮西二衛本朝康熙二十六年改置清鎮縣)
安平縣(在府東六十里明洪武二十三年置平壩衛本朝康熙二十六年改置安平縣)
鎮寧州(在府西五十五里)
郎岱廳(在府西一百六十里本郎岱土司地治本朝康熙五年平之雍正五年設同知其)
(地)
歸化廳(在府南一百六十里本康佐土司及狆苖地本朝雍正十二年設通判治其地)
頂營長官司(在永寧州南一百五十里)
慕役長官司(在永寧州西一百七十里)
沙營長官司(在永寧州境)
西堡副長官司(在郎岱廳境)
康佐副長官司(在歸化西境)
南籠府在省治西北五百八十里東西距七百四
十里南北距四百五里東至廣西泗城府界五百
里西至雲南羅平州界二百四十里南至廣西西
隆州界一百二十五里北至安順府永寧州界二
百八十里東南至西隆州界二百四十里西南至
羅平州界二百四十里東北至永寧州界六百十
里西北至大定府平遠州界三百六十里自府治
至
京師八千二百二十里明洪武二十三年置安籠守
禦所屬普安衛隸貴州都司弘治十一年分安籠
所之阿能等十八寨隸廣西萬歴四十二年仍還
隸貴州
本朝初因之康熙二十五年改安籠所為南籠廳移
安順府通判駐其地雍正五年升為府分廣西泗
城府西隆州所屬紅江以北之地設永豐州又以
安順府之普安州及普安安南二縣來屬凡領州
二縣二
永豐州(在府東北九十里宋泗城州地明為安籠長官司地本朝雍正五年改置永豐州)
普安州(在府西三百五里舊屬安順府雍正五年改屬南籠府)
普安縣(在府東南二百四十里本馬乃夷地順本朝順治十八年平之置普安縣屬安府)
(雍正五年改屬南籠府)
安南縣(在府北一百九十里明洪武二十三年置安南衛本朝康熙二十六年改置縣屬)
(安順府雍正五年改屬南籠府)
大定府在省治西北三百三十里東西距七百五
十五里南北距五百十里東至貴陽府修文縣界
二百三十里西至雲南東川府界五百二十五里
南至安順府鎮寧州界二百六十里北至四川敘
州府永寧縣界二百五十里東南至遵義府遵義
縣界一百里西南至南籠府普安州界三百八十
里東北至遵義府界二百五十里西北至雲南昭
通府界五百四十里自府治至
京師七千九百二十里明洪武四年置宣慰司隸四
川六年復為宣慰司永樂年間改隸貴州布政使
司
本朝初仍為水西宣慰司康熙三年討平之改置大
定及平遠黔西三府二十三年改平遠黔西二府
為州屬於大定府二十六年復改大定府為州屬
威寧府又改置永寧畢節二縣俱隸於威寧雍正
七年移永寧縣往屬四川復以大定為府改威寧
為州以屬之十一年增置水城廳凡領州三縣一
廳一
平遠州(在府南八十里明水西宣慰司地屬本朝康熙三年改置平遠府尋降為州大定)
(府後改屬威寧府雍正七年還屬大定府)
黔西州(在府東南一百四十里明水西宣慰司地本朝康熙三年改置黔西府尋降為州)
(屬大定府後改屬威寧府雍正七年還屬大定府)
威寧州(在府西二百九十里明洪武十四年置烏撒軍民府隸四川本朝康熙三年改置)
(威寧府隸貴州雍正七年降為州屬大定府)
畢節縣(在府北六十里明洪武時置畢節衛雍本朝康熙二十六年改為縣屬威寧府正)
(七年改屬大定府)
水城廳(在府西南三百二十里明為水西宣慰司地本朝平水西於雍正十一年設通判)
(治其地)
平越府在省治東一百七十里東西距三百十里
南北距四百二十里東至鎮遠府施秉縣界一百
五十里西至貴陽府開州界一百六十里南至都
勻府都勻縣界六十里北至思南府婺川縣界三
百六十里東南至都勻府清平縣界六十里西南
至貴陽府貴定縣界五十里東北至遵義府遵義
縣界二百五十里西北至開州界一百八十里自
府治至
京師七千五百里明洪武十四年置平越衛隸四川
尋改隸貴州都司萬歴二十八年兼置平越軍民
府
本朝初因之康熙十一年增置平越縣二十六年罷
軍民府之名稱為平越府凡領州一縣四長官司
二
平越縣(附郭明洪武時置平越衛府本朝康熙十一年改置縣為治)
甕安縣(在府北六十里)
湄潭縣(在府北二百二十里)
餘慶縣(在府東北一百四十里)
黃平州(在府東一百二十里舊治今州西北境康熙二十六年移州於興隆衛故地為)
(今治)
楊義長官司(在府東三十里)
巖門長官司(在黃平州東北境)
遵義府在省治東北二百五十里東西距七百九
十里南北距三百六十里東至平越府湄潭縣界
一百五十里西至四川敘永廳界六百四十里南
至貴陽府修文縣界一百二十里北至四川重慶
府綦江縣界二百四十里東南至思南府婺川縣
界一百五十里西南至大定府黔西州界一百五
十里東北至重慶府涪州界五百里西北至四川
瀘州界四百三十里自府治至
京師七千九百二十里明洪武四年歸附仍曰播州
宣撫司六年升宣慰司萬歴二十九年始改置遵
義軍民府隸四川布政使司
本朝初因之康熙二十六年罷軍民府之名稱為遵
義府雍正七年改隸貴州凡領州一縣四
遵義縣(附郭)
桐梓縣(在府北一百二十里)
綏陽縣(在府東一百里)
正安州(在府東三百六十里舊治今州東北境康熙中移今治)
仁懷縣(在府西北一百八十里舊治今縣西境康熙中移今治)
(臣)等謹按貴州地號黔中考秦之黔中郡治在今
湖南辰州府沅陵縣西境漢改黔中為武陵郡移
治義陵在今辰州府敘浦縣境其今之沅州常德
永順三府及澧靖諸州皆黔中之地在古荆州境
内者也自宇文周以故巴郡涪陵縣地置黔州與
古黔中地犬牙相錯隋為黔安郡唐亦為黔中郡
治彭水縣在今四川酉陽州境乃荆州西界及梁
州南界其所領羈縻諸州即今之石阡思南平越
遵義等府在荆梁二州徼外者也馬考承杜佑之
舊以唐黔州都督所領費思夷播珍溱諸州統入
古荆州境蓋因黔中之名與古相亂遂混而為一
其實秦漢之黔中在今之湖南隋唐之黔中在今
之貴州其地原各不相同云
皇朝文獻通考卷二百九十
