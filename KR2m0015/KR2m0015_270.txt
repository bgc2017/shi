皇朝文獻通考卷二百七十
輿地考(二)
直隸省
保定府在
京師西南三百五十里東西距二百七十里南北距
四百九十里東至河間府任邱縣界一百十里西
至定州曲陽縣界一百六十里南至冀州新河縣
界三百里北至順天府房山縣界一百九十里東
南至冀州治三百四十里西南至正定府晉州治
二百二十五里東北至順天府霸州治二百十里
西北至宣化府蔚州治一百里明保定府共領州
三縣十七
本朝初因之康熙八年以直隸巡撫自正定移駐於
此雍正二年改為直隸總督設布政使司按察使
司皆駐此為省會之地又以深澤縣改屬定州十
二年升易州為直隸州以淶水縣及山西之廣昌
縣屬之凡領州二縣十五
清苑縣(附郭)
滿城縣(在府西北四十里)
安肅縣(在府北少東五十里)
定興縣(在府北少東一百二十里)
新城縣(在府東一百五十里)
容城縣(在府東北九十里)
雄縣(在府東北一百二十里)
完縣(在府西七十里)
唐縣(在府西少南一百二十里)
望都縣(在府西南九十里舊慶都縣乾隆十一年改名望都)
博野縣(在府南九十里)
蠡縣(在府南少東九十里)
祁州(在府南少西一百二十里)
束鹿縣(在府南少西二百五十五里)
安州(在府東少北六十里)
高陽縣(在府東南六十里)
新安縣(在府東少北八十二里)
永平府在
京師東五百五十里東西距三百四十里南北距二
百二十里東至
盛京錦州府寧遠州界一百八十里西至遵化州界
一百六十里南至海岸一百六十里北至桃林口
邊牆六十里東南至海一百四十里西南至海一
百八十五里東北至邊牆一百九十里西北至遵
化州邊牆二百二十里明洪武初為平灤府四年
改為永平府共領州一縣五
本朝初因之雍正三年增置臨榆縣以順天府屬之
玉田豐潤二縣來屬乾隆八年以玉田豐潤往屬
遵化州凡領州一縣六
盧龍縣(附郭)
遷安縣(在府西北四十里)
撫寧縣(在府東七十五里)
昌黎縣(在府東南七十里)
灤州(在府西南四十里)
樂亭縣(在府南一百二十里)
臨榆縣(在府東一百七十五里明洪武初改建山海關十四年置山海衛本朝雍正三年)
(改置臨榆縣)
正定府在
京師西南六百十里東西距四百六十五里南北距
三百七十里東至河間府景州界二百七十五里
西至山西平定州盂縣界一百九十里南至順德
府唐山縣界二百里北至保定府唐縣界一百七
十里東南至山東東昌府武城縣治三百四十里
西南至平定州樂平縣治二百五十里東北至保
定府祁州治二百里西北至山西代州五臺縣治
四百五十里明為真定府共領州五縣二十七
本朝初因之順治十六年省阜平縣康熙二十二年
復置雍正元年改名正定府二年升冀趙深定晉
五州為直隸州以南宫等十七縣分屬之十二年
以晉州及所屬無極藁城二縣與定州之新樂縣
並還屬府凡領州一縣十三
正定縣(附郭舊名真定名本朝初仍明舊雍正元年改正定為府治)
獲鹿縣(在府西南六十里)
井陘縣(在府西南一百三十里)
平山縣(在府西少北七十里)
靈夀縣(在府西北五十里)
行唐縣(在府北七十里)
阜平縣(在府西北二百十里順治十六年省入曲陽行唐二縣康熙二十二年復置)
欒城縣(在府南六十里)
元氏縣(在府西南九十里)
贊皇縣(在府西南一百二十里)
晉州(在府東少南九十里初屬正定府雍正二年升為直隸州十二年還屬府)
無極縣(在府東南六十里初屬正定府雍正二年分屬晉州十二年還屬府)
藁城縣(在府東南六十里初屬正定府雍正二年分屬晉州十二年還屬府)
新樂縣(在府東北九十里初屬正定府雍正二年分屬定州十二年還屬府)
順德府在
京師西南一千里東西距二百八十里南北距一百
五十里東至廣平府威縣界一百二十里西至山
西遼州和順縣界一百六十里南至廣平府永年
縣界六十里北至趙州臨城縣界九十里東南至
永年縣界九十里西南至河南彰德府武安縣界
一百二十里東北至冀州新河縣界二百里西北
至正定府贊皇縣界一百五十里明順德府
本朝因之領縣九
邢臺縣(附郭)
沙河縣(在府南三十五里)
南和縣(在府東南四十里)
任縣(在府東北三十五里)
平鄉縣(在府東八十里)
廣宗縣(在府東一百二十里)
鉅鹿縣(在府東北一百二十里)
唐山縣(在府東北八十五里)
内邱縣(在府北六十里)
廣平府在
京師西南九百五十里東西距一百七十里南北距
一百三十三里東至山東東昌府臨清州界一百
里西至河南彰德府武安縣界七十里南至彰德
府臨彰縣界八十三里北至順德府南和縣界五
十里東南至大名府治一百二十里西南至彰德
府林縣治三百里東北至順德府廣宗縣治一百
四十里西北至順德府治九十里明廣平府領縣
九
本朝初因之雍正四年以河南彰德府之磁州來屬
領州一縣九
永年縣(附郭)
曲周縣(在府東北四十里)
肥鄉縣(在府東南三十五里)
廣平縣(在府東南六十里)
成安縣(在府南六十里)
邯鄲縣(在府西南五十里)
鷄澤縣(在府東北六十里)
威縣(在府東北一百十里)
清河縣(在府東北一百八十里)
磁州(在府西南一百二十里初屬河南彰德府雍正四年改屬廣平府)
大名府在
京師西南一千一百二十里東西距一百二十里南
北距三百四十里東至山東東昌府冠縣界四十
里西至河南彰德府臨彰縣界八十里南至河南
開封府儀封縣界二百九十里北至東昌府館陶
縣界五十里東南至山東曹州府定陶縣治三百
里西南至彰德府内黃縣治九十里東北至東昌
府臨清州治一百五十里西北至廣平府成安縣
八十里明大名府共領州一縣十
本朝初因之雍正三年以内黃縣改屬河南彰德府
以濬滑二縣改屬河南衛輝府凡領州一縣七
元城縣(附郭)
大名縣(在府南少東八里)
魏縣(在府西少北四十里)
南樂縣(在府東南五十里)
清豐縣(在府南九十里)
開州(在府南一百二十里)
東明縣(在府南二百二十里)
長垣縣(在府西南二百五十里)
(臣)等謹按古冀兖豫三州之界判自南河東河之
間禹河自今河南濬縣西之大伾山即折而北行
凡河内之地皆古冀州境自大伾而東南為今河
南之封邱縣至直隸之長垣東明二縣入山東之
荷澤縣曹縣界為古豫州境自大伾而東北為今
河南之内黃縣至直隸之開州清豐南樂二縣入
山東之濮州觀城縣界為古兖州境
河間府在
京師南四百十里東西距一百六十里南北距三百
四十五里東至天津府青縣界一百里西至保定
府蠡縣界六十里南至山東濟南府德州界二百
二十五里北至保定府雄縣界一百二十里東南
至天津府南皮縣治一百四十里西南至冀州治
二百三十里東北至順天府文安縣治一百三十
里西北至保定府安州治一百四十里明河間府
共領州二縣十六
本朝初因之順治六年省興濟縣雍正三年以静海
青二縣改屬天津州七年升滄州為直隸州以南
皮鹽山慶雲東光四縣屬之九年俱屬天津府以
東光一縣還屬河間府凡領州一縣十
河間府(附郭)
獻縣(在府南六十里)
肅寧縣(在府西四十里)
任邱縣(在府北七十里)
交河縣(在府東南一百十里)
阜城縣(在府南一百四十里)
寧津縣(在府東南二百三十一里)
景州(在府東南一百九十里)
故城縣(在府南二百八十里)
吳橋縣(在府東南二百四十里)
東光縣(在府東南一百六十里初屬河間府雍正七年分屬滄州九年還屬府)
天津府在
京師東南二百五十里東西距一百八十里南北距
三百三十三里東至海一百里西至順天府霸州
界八十里南至山東武定府樂陵縣界三百里北
至順天府武清縣界三十三里東南至武定府海
豐縣治三百三十三里西南至河間府東光縣治
三百十里東北至順天府寶坻縣治一百六十里
西北至武清縣治一百二十里明永樂初置天津
左右三衛其西南境之滄州及静海諸縣則屬於
河間府
本朝初設關置總兵鎮守雍正三年改為直隸天津
州以河間府之静海青二縣來屬九年升為府以
滄州及南皮等三縣來屬又增置天津縣凡領州
一縣六
天津縣(附郭明永樂二年築城置戍三年置天津衛及天津左衛治此四年又置天津右衛)
(年本朝初因之雍正三年改衛為州九升州為府以州地置天津縣為府治)
静海縣(在府西南七十五里舊靖海縣明洪武初改靖為静本朝初屬河間府雍正三年)
(改屬天津州九年屬府)
青縣(在府西南一百六十里初屬河間府順治六年以興濟縣省入雍正三年改屬天津州九)
(年屬府)
滄州(在府南少西一百八十里初屬河間府雍正七年升為直隸州九年改屬天津府)
南皮縣(在府西南二百五十里初屬河間府雍正七年分屬滄州九年改屬天津府)
鹽山縣(在府南二百六十里初屬河間府雍正七年分屬滄州九年改屬天津府)
慶雲縣(在府南少東三百二十里初屬河間府雍正七年分屬滄州九年改屬天津府)
(臣)等謹按古冀州以西河與雍分界以南河與豫
分界以東河與兖分界自西河以東南河以北東
河以西皆冀州域也今自河南之滎澤縣以上禹
河未改自此而下故道久湮而冀兖二州之界難
以復考盖河自禹功告成之後下迄元明凡五大
變而暫决復塞者不與焉其一則周定王五年河
徙自宿胥口東行漯川至長夀津與漯别行又東
北至合口會漳水至章武縣入海即水經所稱大
河故瀆者是也其二則王莾始建國三年河决魏
郡泛清河平原濟南至千乘入海後漢永平中王
景修之遂為大河經流而北瀆以空水經所稱河
水者是也當禹河之初徙其合漳處謂之合口在
浮陽西今之滄州界自此而入海猶為禹河故道
再徙則河改從千乘口入海在今山東之利津縣
界而漳從章武專達於海於是大伾以東舊迹盡
亡矣其三則宋慶歷八年河决商胡分為二派北
流合永濟渠至乾寧軍入海東流合馬頰河至無
棣縣入海二流迭為開閉宋史河渠志所載是也
乾寧軍為今之青縣界無棣縣為今山東之海豐
縣界至元符時東流斷絶北流獨行是河入海處
尚在今天津界也其四則金明昌五年河决陽武
隄灌封邱而東注梁山濼分為二派北流由北清
河至利津入海南流由南清河合淮入海於是清
滄之間河流遂絶其五則元至元中河徙出陽武
縣南其後會通河成北派漸微及明弘治中築斷
黃陵崗而北流盡塞遂以一淮受全河之水矣考
史記河渠書謂禹導河至於大伾厮二渠以引河
北載之高地二渠其一為漯川自黎陽大伾山南
東北流至千乘入海其一則河之經流自大伾山
西南折而北流至列人斥章縣界合漳水自此東
北入海今之肥鄉乃漢列人縣地今之曲周乃漢
斥章縣地為禹河北過洚水處後世河益徙而南
漳水遂專達於海故自列人斥章以下凡水經所
載漳水經行之地皆禹河故道也以今輿地言之
禹河自河南之滎澤縣北其北岸為獲嘉縣又東
流經原武延津縣北其北岸為新鄉縣汲縣皆與
豫分界又東北流經滑縣西北濬縣西南至大伾
山折而北曰宿胥口始為東河與兖分界自此而
東北歷湯隂安陽臨漳三縣入直隸境經大名府
之魏縣廣平府之成安肥鄉至曲周縣合漳水即
古洚水又東北經順德府之平鄉廣宗至鉅鹿縣
則大陸澤在焉又東北經冀州之南宮新河二縣
經本州境及衡水武邑二縣又東北經保定府之
束鹿縣深州及武強縣又東北經河間府之阜城
獻交河三縣天津府之滄州及青静海天津三縣
皆禹時冀東瀕河之地自大陸以下播為九州其
經流謂之徒駭又同為逆河入海凡河所經行之
地其西北為古冀州境其東南為古兖州境
宣化府在
京師西北三百四十里東西距三百六十里南北距
二百七十五里東至邊墻二百十五里西至山西
大同府邊牆一百四十五里南至保定府淶水縣
界二百十里北至張家口邊牆六十五里東南至
順天府昌平州邊牆二百五十里西南至大同府
廣靈縣治三百四十里東北至獨石口邊牆三百
十里西北至邊牆一百六十里明洪武二十六年
置宣府左右前三衛隸北平都指揮使司永樂
七年直隸京師又置總兵鎮此稱宣府鎮宣德五
年置萬全都指揮使司領宣府等十四衛雲州等
七守禦所及各城堡三十有三其隆慶保安二州
則直隸京師
本朝初仍曰宣府鎮領宣府前衛及萬全左右龍門
懷來懷安開平永寧蔚州保安等十衛並以延慶
保安二州屬之康熙三十二年改置宣化府又以
各衛所增置宣化等縣並改山西之蔚州來屬凡
領州三縣七
宣化縣(附郭初為宣府鎮治康熙三十二年改置宣化府並置縣為府治)
赤城縣(在府東北一百七十里明宣德五年置赤城堡本朝初屬宣府鎮曰上北路康熙)
(三十二年改置赤城縣屬宣化府)
龍門縣(在府東少北一百十里明宣德六年置龍門衛本朝初屬宣府鎮曰下北路康熙)
(三十二年改置龍門縣屬宣化府)
萬全縣(在府西北八十里明洪武二十六年置德勝堡永樂二年移萬全右衛治此本朝)
(初屬宣府鎮為西路康熙三十二年改置萬全縣屬宣化府)
懷來縣(在府東南一百五十里明洪武初為懷來守禦千戶所永樂十六年改為懷來衛)
(本朝初屬宣府鎮為東路康熙三十三年復改為縣屬宣化府)
懷安縣(在府西少南一百二十里明洪武二十六年置懷安衛本朝初屬宣府鎮康熙三)
(十二年復改為縣屬宣化府)
蔚州(在府西南二百三十里初屬山西大同府雍正六年改屬宣化府以蔚縣省入)
西寧縣(在府西南二百里明天順四年築城曰順聖西城順聖東城本朝初領於蔚州衛)
(康熙三十二年改置西寧縣屬宣化府)
延慶州(在府東南二百里明永樂十一年置隆慶州直隸京師隆慶元年改為延慶州本)
(朝初屬宣府鎮為東路康熙三十二年屬宣化府)
保安州(在府南少東六十里明永樂十三年置保安州直隸京師本朝初屬宣府鎮為東)
(路康熙三十二年屬宣化府)
遵化州在
京師東北三百二十里東西距一百六十里南北距
二百二十八里東至永平府灤州界九十里西至
順天府薊州界七十里南至海二百十里北至羅
文峪邊牆十八里東南至永平府樂亭縣治二百
八十里西南至順天府寶坻縣治一百八十里東
北至喜峯口邊牆二十里西北至馬蘭峪邊牆六
十里本州境東西距一百二十里南北距六十八
里東界永平府遷安縣西界薊州南界豐潤縣北
界邊牆明遵化縣屬薊州
本朝初屬順天府康熙十五年以
陵寢所在升縣為州仍屬府乾隆八年升為直隸州以永
平府之玉田豐潤二縣來屬領縣二
玉田縣(在州西南六十里初屬順天府雍正三年改屬永平府乾隆八年分屬遵化州)
豐潤縣(在州東南七十里初屬順天府雍正三年改屬永平府乾隆八年分屬遵化州)
易州在
京師西南二百二十里東西距二百八十里南北距
一百八十里東至順天府涿州界七十里西至山
西大同府靈邱縣界二百十里南至保定府安肅
縣界五十里北至順天府房山縣界一百三十里
東南至保定府定興縣治五十五里西南至正定
府阜平縣治三百八十里東北至順天府房山縣
治一百四十里西北至宣化府蔚州治三百十里
本州境東西距一百四十里南北距一百五十五
里東與北並界淶水縣西界廣昌縣南界安肅縣
明易州屬保定府
本朝初因之雍正十一年以
萬年吉地所在升為直隸州以淶水縣及山西之廣昌縣
來屬領縣二
淶水縣(在州東北四十里初屬保定府雍正十一年分屬易州)
廣昌縣(在州西一百八十里初屬山西大同府雍正十一年改屬易州)
冀州在
京師南六百三十三里東西距一百十里南北距一
百五十里東至河間府故城縣界四十五里西至
趙州寧晉縣界六十五里南至廣平府威縣界七
十里北至深州安平縣界八十里東南至廣平府
清河縣治一百四十里西南至順德府鉅鹿縣治
八十里東北至河間府阜城縣治一百八里西北
至保定府束鹿縣治七十五里本州境東西距六
十里南北距七十里東界棗強縣西界新河縣南
界南宫縣北界衡水縣明洪武六年省州治信都
縣入州屬正定府
本朝初因之雍正二年升為直隸州以南宫等縣來
屬凡領縣五
南宫縣(在州西南六十里初屬正定府雍正二年分屬冀州)
新河縣(在州西少南六十里初屬正定府雍正二年分屬冀州)
棗強縣(在州東少南二十五里初屬正定府雍正二年分屬冀州)
武邑縣(在州東北九十里初屬正定府雍正二年分屬冀州)
衡水縣(在州東北四十里初屬正定府雍正二年分屬冀州)
(臣)等謹案唐冀州治信都縣馬氏輿地考入之古
冀州之域又仍通典之例以漢志所載絳水為界
謂州治以西為冀域州治以東為兖域考漢地理
志謂故漳河在信都縣北東入海禹貢絳水亦入
海夫漳水即禹貢之絳水亦作章河一名降水又
名絳水其實則一川也禹河既徙之後漳水循河
故道而下即漢志所謂縣北故漳河是也其所謂
絳水者乃漳水一時之徙流酈道元謂之絳瀆其
後水復行北道而絳瀆遂空因謂之枯絳故水經
注叙漳水仍以北道為主今之冀州及諸縣並在
禹河故道之東於古皆當為兖州境
趙州在
京師西南七百四十里東西距一百五里南北距一
百二里東至冀州新河縣界八十里西至正定府
元氏縣界二十五里南至順德府唐山縣界八十
二里北至正定府欒城縣界二十里東南至順德
府鉅鹿縣治一百八十五里西南至順德府内邱
縣治一百七十里東北至正定府藁城縣治七十
里西北至正定府元氏縣治四十三里本州境東
西距四十里南北距五十里東界寧晉縣西界元
氏縣南界栢鄉縣北界欒城縣明洪武初省州治
平棘縣入州屬正定府
本朝初因之雍正二年升為直隸州以栢鄉等縣來
屬凡領縣五
栢鄉縣(在州南六十里初屬正定府雍正二年分屬趙州)
隆平縣(在州南九十里初屬正定府雍正二年分屬趙州)
高邑縣(在州西南五十里初屬正定府雍正二年分屬趙州)
臨城縣(在州西南九十里初屬正定府雍正二年分屬趙州)
寧晉縣(在州東南四十里初屬正定府雍正二年分屬趙州)
深州在
京師西南六百十二里東西距一百二十三里南北
距一百十五里東至河間府交河縣界六十八里
西至保定府束鹿縣界五十五里南至冀州衡水
縣界五十里北至保定府蠡縣界六十五里東南
至冀州武邑縣治六十里西南至束鹿縣治六十
五里東北至河間府河間縣治一百六十里西北
至定州深澤縣治七十里本州境東西距九十三
里南北距九十里東界武強縣西界束鹿縣南界
衡水縣北界安平縣明永樂十年置深州屬正定
府
本朝初因之雍正二年升為直隸州以武強等縣來
屬凡領縣三
武強縣(在州東五十里初屬正定府雍正二年分屬深州)
饒陽縣(在州東北六十里初屬正定府雍正二年分屬深州)
安平縣(在州北五十里初屬正定府雍正二年分屬深州)
定州在
京師西南五百里東西距一百三十里南北距九十
里東至保定府祁州界四十里西至正定府阜平
縣界九十里南至正定府藁城縣界六十里北至
保定府望都縣界三十里東南至保定府束鹿縣
治一百二十里西南至正定府正定縣治一百四
十里東北至望都縣治六十里西北至保定府唐
縣治六十里本州境東西距七十里南北距六十
五里東界祁州西界曲陽縣南界新樂縣北界望
都縣明定州屬正定府
本朝初因之雍正二年升為直隸州以深澤縣曲陽
縣來屬領縣二
深澤縣(在州東南九十里初屬保定府雍正二年改屬定州)
曲陽縣(在州西北六十里初屬正定府雍正二年分屬定州)
承德府在古北口外東至土默特界西至獨石口
廳界南至順天永平二府邊牆北至木蘭圍場界
東南至喀喇沁界西南至獨石口廳界東北至翁
牛特界西北至多倫諾爾廳界自府至
京師四百二十里明初置興州五衛營州五衛及大
寧新城富峪會州四衛屬北平行都司治大寧永
樂元年以行都司僑治保定府故地遂廢天順以
後烏梁海居之此為朵顔衛地其東境兼為泰寧
衛地
本朝初俱内屬名曰熱河康熙四十二年建
行宫於此曰避暑山莊五十二年築熱河城雍正元
年置熱河同知廳十年置八溝同知廳十一年於
熱河建直隸承德州乾隆元年置四旗通判廳五
年置塔子溝通判廳又設熱河道駐承德州七年罷
州改置通判移治熱河西南之喀喇河屯三十九
年置烏蘭哈達三座塔二通判廳四十三年升熱
河廳為府以八溝四旗等廳為州縣屬之凡領州
一縣五
灤平縣(在府西南四十里乾隆七年置喀喇河屯理事通判廳四十三年置縣)
豐寧縣(在府西北二百五十里乾隆元年置四旗理事同知廳四十三年置縣)
平泉州(在府東二百四十里雍正十年置理事同知廳乾隆四十三年置州)
建昌縣(在府東南三百八十里乾隆五年置塔子溝理事同知廳四十三年置縣)
赤峯縣(在府東北三百里乾隆三十九年設烏蘭哈達通判廳四十三年置縣)
朝陽縣(在府東北三百七十里乾隆十七年設三座塔巡司屬塔子溝廳三十九年改巡司)
(為通判廳四十三年置縣)
口北三廳在宣化府獨石口張家口邊外東至熱
河廳界西至山西豐鎮廳界南至邊牆北至阿巴
噶阿巴哈納爾各蒙古界東南至喀喇河屯廳界
西南至萬全縣邊界東北至木蘭圍場界西北至
正黃旗察哈爾界明初置開平衛及興和守禦千
戶所其南境兼為全寧衛地東南境兼為興州五
衛地後俱廢為韃靼諸部駐牧地
本朝初俱内屬分置各牧厰於邊城外康熙十四年
復遷義州察哈爾部衆分駐宣化大同邊外其壩
内為農田壩外為各牧厰及察哈爾游牧地雍正
二年置張家口同知廳十年置多倫諾爾同知廳
十二年置獨石口同知廳共為廳三分治各地方
並直隸於口北道
多倫諾爾廳(在宣化府東北五百五十里獨石口邊牆外東北二百六十里明初為開)
(平府尋改開平衛永樂元年徙衛治京師四年還舊治宣德五年移治獨石城故地遂廢本朝置)
(上都牧厰康熙十四年遷察哈爾部衆分駐於此三十年喀爾喀為噶爾丹所破七旂皆潰抵塞來)
(聖祖仁降帝親巡塞外駐蹕是地各蒙古部長畢至喀爾皇)
(喀土謝圖汗及澤卜尊丹巴胡土克圖等率各台吉朝見令與内扎薩克各旗同列雍正十年以多)
(倫諾爾地方商民貿易日衆置理事同知廳管理察哈爾束冀正藍鑲白正白鑲黃四旗及附近各)
(蒙古内扎薩克與喀爾喀旗民交涉事務隸於口北道)
獨石口廳(在宣化府東北二百五十里明為開平衛地後廢本朝康熙十四年遷察哈)
(爾部衆分駐於此雍正十二年以口外地畝開墾加廣生聚日繁置理事同知廳管理官地及察哈)
(爾正藍鑲白正白鑲黃四旗蒙古民人交涉事務并延慶州及赤城龍門懷來等三縣旗民事務隸)
(於口北道)
張家口廳(在宣化府西北六十里明初為興和府尋降為興和守禦千戶所永樂時移治)
(宣府衛城故地遂廢正本朝康熙十四年遷察哈爾部衆分駐於此雍二年以口外地畝開墾加)
(廣生聚日繁置理事同知廳管理官地及察哈爾鑲黃一旗正黃半旗蒙古民人交涉事務并口内)
(蔚州保安州及宣化萬全懷安西寧蔚縣等五縣旗民事務隸於口北道)
木蘭
(臣)等謹按木蘭者圍場之通稱也每歲仲秋之候
鹿始出聲而鳴效其聲以致之曰哨鹿
國語則謂之木蘭因以此為圍場之總名焉夫古者
蒐苗獮狩皆即田獵以講武事若周之漆沮甫草
漢之長楊廣成詞賦鋪張傳為盛事然祗近在畿
甸之間而已我
朝威武遠揚塞垣清晏自順治四年
世祖章皇帝駕出張家口外行獵八年復出獨石口外行
獵次上都河由古北口入塞外之行圍實昉於此
至
聖祖仁皇帝蕩平三逆偃革息兵處承平無事之時而不
忘武備故屢
巡塞外舉行校獵之典於是蒙古諸部獻其牧地規為圍
場
六御所經諸蕃鱗集所以整飭戎兵懷柔屬部者典禮所
垂意至深遠
皇上敬承
祖制歲幸木蘭以順時肄武每當行圍大合
親御天弧凡内扎薩克及喀爾喀青海諸部之分班從
獵者莫不瞻仰
天威歡欣震動於以纘行健之
家法而酬望幸之羣情蓋習勞訓武中即寓綏遠寧邊之
道又豈徒以禮重三田遵循故事而已哉
木蘭圍場周一千三百餘里東西距三百餘里南
北距二百餘里東至喀喇沁右翼界西至正藍旗
察哈爾界南至熱河廳及四旗廳界北至巴林克
什克騰界東南至喀喇沁界西南至多倫諾爾廳
界東北至翁牛特界西北至克什克騰界漢遼西
右北平漁陽上谷四郡北境後漢為烏桓鮮卑地
後盡入於鮮卑晉時為慕容氏地後魏時屬庫莫
奚唐初為奚地後入于契丹遼為中京道及上京
道地金為北京路地元為大寧路及上都路地明
初入于烏梁海後屬韃靼諸部駐牧地為喀喇沁
翁牛特巴林克什克騰等部所有
本朝康熙年間各蒙古獻其牧地為
聖祖仁皇帝行圍講武之所今
皇上御極後亦歲舉秋獮之典於此周遭樹柵為界設
營房八八旗各一鑲黃旗在奇布楚溝正白旗在
納琳錫爾哈鑲白旗在什巴里台正藍旗在石片
子正黃旗在色里扎布正紅旗在扣墾托羅海鑲
紅旗在蘇木溝鑲藍旗在海拉蘇台設卡倫四十
鑲黃旗五曰賽堪達巴安色欽曰阿魯色勒曰阿
魯呼魯蘇台曰英額曰拜甡圖正白旗五曰巴倫
崑堆曰烏拉岱曰錫喇諾海曰納琳錫爾哈曰格
爾齊老鑲白旗五曰噶海雅圖曰卓索曰什巴里
台曰瑪尼圖曰博多克正藍旗五曰穆壘喀爾沁
曰古都爾呼曰察罕扎布曰汗特穆爾曰納喇蘇
圖扎布正黃旗五曰庫爾都托羅海曰納喇蘇圖
和碩曰沙爾當曰錫喇扎布曰錫喇扎布色欽正
紅旗五曰察罕布爾噶蘇台曰阿爾薩朗鄂博曰
瑪尼圖布魯克曰扎庫拉台曰布哈諾爾鑲紅旗
五曰海拉蘇台曰姜家營曰西燕子窩曰噶拜曰
和爾博爾吉鑲藍旗五曰珠爾噶岱曰蘇克蘇爾
台曰布克曰東燕子窩曰卓蘇溝以八旗官兵守
之統之以圍場總管凡圍場六十餘所每年
車駕行獵或十餘圍或二十圍無定數
塔里雅圖(自東路伊遜哈必齊柵入圍場東北至此三十一里)
永安莽喀(在塔里雅圖北五里)
巴顔哈喇(在永安莽喀東北二十五里)
威遜格爾(在巴顔哈喇北三十四里)
温都爾華(在威遜格爾東北五里)
諤爾衮郭(在温都爾華西十六里)
巴顔布爾噶蘇台(在諤爾衮郭東北十七里)
巴顔溝(在巴顔布爾噶蘇台西北三十四里自塔里雅圖至此為東路圍場最北境自此折)
(而西行)
岳樂(在巴顔溝北七里)
珠爾(在岳樂西四十里)
巴顔摩敦(在朱爾西十一里自巴顔溝至此為圍場最西北境自此折而南行)
德爾吉(在巴顔摩敦東南三十四里)
達顔德爾吉(在德爾吉東八里)
必圖舍哩(在達顔德爾吉南五里)
阿濟格﨣(在必圖舍里西十二里)
多們(在阿濟格﨣東南十里)
額勒蘇錫納(在多們西二十四里)
鄂蘭蘇海圖(在額勒蘇錫納西十里)
庫爾都察罕(在鄂蘭蘇海圖東北十一里)
錫喇德布僧(在庫爾都察罕西北十五里)
諤爾哲圖察罕(在錫喇德布僧北三十五里)
永安拜色欽(在諤爾哲圖察罕西南二十五里)
巴顔圖庫瑪(在永安拜色欽南二十里)
鄂爾濟呼哈達(在巴顔圖庫瑪東南十里)
永安拜(在鄂爾濟呼哈達南二十五里)
英圖(在永安拜西六里)
哈里雅拉(在英圖西十五里)
哈喇瑪拉噶(在哈里雅拉西三里)
齊老圖德爾吉色欽(在哈喇瑪拉噶北二十五里)
明安阿巴圖(在齊老圖德爾吉色欽西北十八里)
德勒格楞貴鄂博(在明安阿巴圖西十里)
蒙克色欽(在德勒格楞貴鄂博南二十五里)
巴顔托羅海(在蒙克色欽東南二十八里)
布克(在巴顔托羅海南三十六里自德爾吉至此為西路圍場最南境自此而東二十五里至)
(布克柵出圍場)
墨爾根烏里雅蘇台(在巴顔溝東十三里)
呼魯蘇台(在墨爾根烏里雅蘇台北十四里)
巴爾圖(在呼魯蘇台西南十三里)
色勒(在巴爾圖北八里)
扎哈烏里雅蘇台(在色勒西二十四里)
都呼岱(在扎哈烏里雅蘇台西稍南八里自墨爾根烏里雅蘇台至此為圍場東北界)
哈達圖扎布(在阿濟格赳北十七里)
圖們蘇海圖(在哈達圖扎布西六里)
們都阿魯(在圖們蘇海圖西二里以上皆在阿濟格﨣北境由們都阿魯西行接安巴﨣)
(嶺其西南為庫爾都察罕圍場)
坡賚(在永安莽喀北二十七里)
墨爾根精竒尼(在坡賚北十三里)
古爾班古爾班(在墨爾根精竒尼西南十二里)
森濟圖(在古爾班古爾班西二十八里以上皆在永安莽喀西北境由森濟圖西行踰齊爾)
(博庫嶺即永安拜圍場)
汗特木爾(自汗特木爾柵入圍場東至此十八里)
庫克哈達(在汗特木爾東二十五里)
愛里色欽(在庫克哈達東十五里)
哈喇楚古爾蘇(在愛里色欽北十三里)
克哷(在哈喇楚古爾蘇北十七里)
古爾班錫納(在克哷西十二里)
察罕扎布(在古爾班錫納西北三里)
錫喇諾海(在察罕扎布束二十六里)
噶海圖(在錫喇諾海西北七里)
布古圖(在噶海圖北十七里自汗穆穆爾至此為圍場東界由布古圖西行可達威遜格爾)
(圍場)
布都哩(自瑪尼圖柵入圍場北至此二十二里此圍場在東西兩路之間由布都哩北行可)
(達永安拜圍場)
珠爾噶岱(在巴顔托羅海西四十二里)
哈朗貴(在珠爾噶岱北二十里)
和賚郭爾(在哈朗貴東北二里)
叟吉(在和賚郭爾北三十七里)
崆郭爾鄂博(在叟吉北十五里)
阿魯布魯克(在崆郭爾鄂博東三十里)
巴顔莽喀(在阿魯布魯克北十三里)
沙爾當(在巴顔莽喀北三十五里)
圖爾根伊扎爾(在沙爾當東五十里自珠爾噶岱至此為圍場西界由圖爾根伊扎)
(爾北行踰錫喇扎布嶺循圍場北界紅柵東行至哈拉海嶺踰嶺東南行可達扎哈烏里雅蘇台圍)
(場)
(臣)等謹按木蘭之地山水環抱其嶺則曰拜布哈
達巴罕在巴顔哈喇圍場之北曰必老哈爾必齊
達巴罕在巴顔溝圍場之東南曰達顔達巴罕在
巴顔溝圍場之西南曰納瑪達巴罕在必圖舍哩
圍場之南曰齊老圖達巴罕在圍場西界其東南
為齊老圖德爾吉色欽圍場曰額墨勒達巴罕在
齊老圖達巴罕之東曰永安拜達巴罕在額墨勒
達巴罕之東其南為永安拜色欽圍場曰安巴﨣
達巴罕在錫喇德布僧圍場之北曰布克達巴罕
在布克圍場之北曰旺沁達巴罕曰察罕達巴罕
曰齊爾博庫達巴罕在永安拜圍場之東曰塔什
庫達巴罕曰海喇罕賽堪達巴罕在圍場北界曰
烏呼勒濟達巴罕在珠爾圍場之西曰蒙克達巴
罕在圍場西界其東為蒙克色欽圍場曰哈勒錦
烏呼爾達巴罕曰汗特穆爾達巴罕在圍場東界
其下為汗特穆爾圍場曰允特穆爾達巴罕在汗
特穆爾達巴罕之南曰鴻和達巴罕在圍場東界
允特穆爾達巴罕之東其峯則曰沙岱哈達在多
們圍場之西曰烏蘭哈達在古爾班古爾班圍場
之東曰伊遜烏蘭哈達在伊遜河東近伊綿峪之
旁曰鄂爾楚克哈達在珠爾圍場之南曰和約爾
衮卜哈達在鄂爾濟呼哈達圍場之西北曰森濟
哈達在森濟圖圍場之東曰博里哈達在布都哩
圍場之南其山林之最深者則曰勒福倭濟在巴
顔摩敦圍場之西北其河則曰伊遜河即古索頭
水源出伊遜伊遜色欽南流會穆壘喀爾沁河布
敦河拜布哈河墨爾根精竒尼河達顔河阿濟格
﨣河安巴﨣河森濟圖河薩爾呼河凡行一百七
十餘里至伊遜哈必齊柵出圍場界又南流至黃
姑屯與伊瑪圖河合又東南至喀喇河屯廳界入
大灤河曰伊瑪圖河有二源一出永安拜色欽南
流為永安拜河一出齊老圖達巴罕東南流為齊
老圖河至永安拜圍場南合為伊瑪圖河南流會
齊爾博庫河明安阿巴圖河蒙克河巴顔托羅海
河至瑪尼圖柵出圍場界又西南流至黃姑屯合
於伊遜河曰小灤河源出多果朗和賚西南流過
塔本托羅海南流會諤爾哲圖察罕河珠爾噶岱
河凡行一百五十餘里至海拉蘇台柵出圍場界
又南流至郭家屯入大灤河曰圖爾根伊扎爾河
出圖爾根伊扎爾西流會穆呼爾伊扎爾河凡行
百餘里至扣墾托羅海柵出圍場界至大河口入
大灤河曰烏拉岱河有三源一為敦達烏拉岱一
為凖烏拉岱一為巴棆烏拉岱合為烏拉岱河東
流會噶海圖河凡行六十里至烏拉岱柵出圍場
界合於錫爾哈河曰英額河源出摩多圖其上流
名諾呼岱河東流為英格河會色勒河都呼岱河
巴顔摩敦河朱爾河墨爾根烏里雅蘇台河凡行
百餘里至英額柵出圍場界又東南流合於錫爾
哈河其積水海子則曰布哈諾爾在塔本托羅海
之北曰沙喇諾爾在勒福倭濟中蓋地勢雄奥林
茂草豐瑞獸名禽充牣蕃育洵為天設之靈囿焉
皇朝文獻通考卷二百七十
