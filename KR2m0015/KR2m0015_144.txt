皇朝文獻通考卷一百四十四
王禮考(二十)
乘輿車旗鹵簿
(臣)等謹按王者首出庶物環拱而居備物而動故
有儀衛鹵簿之制所以彰物采辨等威也古者黃
帝作車有虞氏鸞車夏后氏鈎車殷大輅至周而
有玉路金路象路木路掌於巾車之職說文輦从
車从㚘在車前引之司馬法云夏后氏二十人而
輦殷十八人而輦周十五人而輦而詩稱我任我
輦則臣民所乘皆可通稱至秦始去其輪而制乃
尊後代遂定為人君之乘焉至於五旗五麾亦昉
於軒轅周禮司常掌九旗之物日月星辰龍虎鳥
蛇厥象攸殊昭其别也漢代始有周廬陛戟法從
屬車千乘萬騎之盛而鹵簿之名興焉三輔黃圖
謂天子出車駕次第謂之鹵簿有大駕有法駕有
小駕晉宋以後始采古制備五輅之式唐則五輅
而外更有輦七屬車十二宋制鹵簿之等有四曰
大駕曰法駕曰小駕曰黃麾仗而殿廷立仗則有
黃麾大仗半仗角仗細仗之别大駕初用一萬一
千二百二十二人宣和增至二萬六十一人可謂
繁而失其中矣明洪武初嘗設五輅其後止有大
輅玉輅别用馬輦步輦板轎而鹵簿儀仗之等未
備
國初定
大駕鹵簿行駕儀仗行幸儀仗車輅旌旗悉從簡省我
皇上憲古宜今折衷定制定鹵簿為
大駕
法駕
鑾駕
騎駕四等正五輅之名定玉輦金輦之式旂幟麾幢增
加於舊大祀用之以肅明禋朝會用之以尊國體
省方用之以光儀衛郁郁彬彬魚魚雅雅典章蓋大備
矣稽之古後漢書始有輿服志歷代因之宋史明
史則分儀衛與輿服為二馬端臨王禮考有乘輿
車旗鹵簿一門今從其例恭依
皇朝禮器圖式具詳形制而因造損益之宜並附考焉
皇上大駕鹵簿玉輦一導蓋一拂塵二提鑪二香合二
盥盆一唾壺一水瓶二馬杌一交椅一儀刀三十
櫜鞬三十豹尾槍三十殳四戟四九龍曲蓋四翠
華蓋二紫芝蓋二九龍蓋二十五色花蓋二十五
色龍蓋十方繖八夀扇八雙龍扇二十八單龍扇
十六孔雀扇八雉尾扇八鸞鳳扇八長夀幢四紫
幢四霓幢四羽葆幢四信旛四絳引旛四豹尾旛
四龍頭竿幢四教孝表節旌二明刑弼教旌二行
慶施惠旌二褒功懷遠旌二振武旌二敷文旌二
納言旌二進善旌二金節四儀鍠氅四黃麾四八
旗驍騎纛二十四八旗護軍纛八八旗前鋒纛八
五色金龍纛四十儀鳳旗一翔鸞旗一瑞鶴旗一
孔雀旗一黃鵠旗一白雉旗一赤烏旗一華蟲旗
一振鷺旗一鳴鳶旗一遊麟旗一馴獅旗一白澤
旗一角端旗一赤熊旗一黃羆旗一辟邪旗一犀
牛旗一天馬旗一天鹿旗一青龍旗一白虎旗一
朱雀旗一神武旗一江瀆旗一河瀆旗一淮瀆旗
一濟瀆旗一東嶽旗一西嶽旗一南嶽旗一北嶽
旗一中嶽旗一土星旗一木星旗一金星旗一火
星旗一水星旗一角宿旗一亢宿旗一氐宿旗一
房宿旗一心宿旗一尾宿旗一箕宿旗一斗宿旗
一牛宿旗一女宿旗一虛宿旗一危宿旗一室宿
旗一壁宿旗一奎宿旗一婁宿旗一冐宿旗一昴
宿旗一畢宿旗一觜宿旗一參宿旗一井宿旗一
鬼宿旗一柳宿旗一星宿旗一張宿旗一翼宿旗
一軫宿旗一甘雨旗一乾風旗一坎風旗一艮風
旗一震風旗一巽風旗一離風旗一坤風旗一兌
風旗一五色雷旗五五色雲旗五日旗一月旗一
門旗八金鼓旗二翠華旗二五色金龍小旗四十
出警旗一入蹕旗一鉞十六星十六卧瓜十六立
瓜十六吾仗十六御仗十六引仗六紅燈六玉輅
一金輅一木輅一象輅一革輅一寳象五導象四
静鞭四仗馬十後護豹尾槍十儀刀十櫜鞬二十
黃龍大纛二
皇帝法駕鹵簿金輦一禮輿一導蓋一拂塵二提鑪二
香合二盥盆二唾壺一水瓶二馬杌一交椅一儀
刀二十櫜鞬二十豹尾槍二十殳四戟四九龍曲
蓋四翠華蓋二紫芝蓋二九龍蓋二十五色花蓋
十五色龍蓋十方繖八夀扇八雙龍扇十六單龍
扇十六孔雀扇八雉尾扇八鸞鳳扇八長夀幢四
紫幢四霓幢四羽葆幢四信旛四絳引旛四豹尾
旛四龍頭竿旛四教孝表節旌二明刑弼教旌二
行慶施惠旌二褒功懷遠旌二振武旌二敷文旌
二納言旌二進善旌二金節四儀鍠氅四黃麾四
八旗驍騎纛二十四八旗護軍纛八八旗前鋒纛
八五色金龍纛二十儀鳳旗一翔鸞旗一瑞鶴旗
一孔雀旗一黃鵠旗一白雉旗一赤烏旗一華蟲
旗一振鷺旗一鳴鳶旗一遊麟旗一馴獅旗一白
澤旗一角端旗一赤熊旗一黃羆旗一辟邪旗一
犀牛旗一天馬旗一天鹿旗一青龍旗一白虎旗
一朱雀旗一神武旗一江瀆旗一河瀆旗一淮瀆
旗一濟瀆旗一東嶽旗一西嶽旗一南嶽旗一北
嶽旗一中嶽旗一土星旗一木星旗一金星旗一
火星旗一水星旗一角宿旗一亢宿旗一氐宿旗
一房宿旗一心宿旗一尾宿旗一箕宿旗一斗宿
旗一牛宿旗一女宿旗一虛宿旗一危宿旗一室
宿旗一壁宿旗一奎宿旗一婁宿旗一胃宿旗一
昴宿旗一畢宿旗一觜宿旗一參宿旗一井宿旗
一鬼宿旗一柳宿旗一星宿旗一張宿旗一翼宿
旗一軫宿旗一甘雨旗一乾風旗一坎風旗一艮
風旗一震風旗一巽風旗一離風旗一坤風旗一
兑風旗一五色雷旗五五色雲旗五日旗一月旗
一門旗八金鼓旗二翠華旗二五色金龍小旗二
十出警旗一入蹕旗一鉞六星六卧瓜六立瓜六
吾仗六御仗六引仗六紅燈六玉輅一金輅一木
輅一象輅一革輅一寳象五導象四静鞭四仗馬
十後護豹尾槍十儀刀十櫜鞬二十黃龍大纛二
皇帝鑾駕鹵簿步輿一導蓋一九龍蓋十雙龍扇十五
色金龍纛十五色金龍小旗十鉞四星四卧瓜四
立瓜四吾仗四後護豹尾槍十儀刀十櫜鞬二十
黃龍大纛二
皇帝騎駕鹵簿輕步輿一導蓋一儀刀十櫜鞬十豹尾
槍十五色花蓋十雙龍扇六單龍扇六五色金龍
纛十五色金龍小旗十鉞六星六卧瓜六立瓜六
吾仗六御仗六後護豹尾槍十儀刀十櫜鞬二十
黃龍大纛二
(臣)等謹按大祀
南郊陳
大駕鹵簿大祀
北郊陳
法駕鹵簿俱設全部大樂於五輅之前鼓吹大樂於引
仗之前饗
太廟祭
社稷陳
法駕鹵簿設鼔吹大樂於引仗之前
省方陳
騎駕鹵簿設鼓吹大樂於御仗之前詳載樂考兹不復
及
玉輦木質髤朱圓蓋方座通高一丈一尺一寸蓋
高二尺飾以青銜玉圓版四冠金圓頂七寸鏤金
雲承之曲梁四垂端為金雲葉簷方徑六尺二寸
青緞幨二層各深五寸五分周為襞積繡金雲龍
繫黃絨紃四屬於座隅四柱高五尺三寸相距各
五尺繪雲龍門高四尺八寸闊二尺三寸五分冬
施青氊幃夏易朱簾黑緞緣座高二尺四寸下方
七尺七寸上方七尺六寸綴版二層上繪彩雲下
繪金雲環以朱闌飾間金彩其高一尺六寸八分
各闕其中二尺一寸闌内周布花毯中設金雲龍
寳座高一尺三寸闊二尺七寸轅四内二轅長三
丈八寸五分外二轅長二丈九尺兩端銜金龍首
尾升用納陛五級左右闌皆髤朱亦飾金彩舁以
三十六人冬至
大祀孟春
祈穀孟夏
常雩
詣壇皆御之凡大朝會設鹵簿則陳於
太和門外
金輦圓蓋方軫通高一丈五寸蓋高一尺九寸飾
泥金銜金圓版四冠金圓頂一尺簷徑七尺一寸
黃緞幨二層各深五寸柱高五尺相距各四尺九
寸門高四尺七寸五分闊二尺二寸五分冬施黃
氊幃夏易朱簾黑緞緣座下方七尺五寸上方七
尺三寸環以朱闌其高一尺三寸各闕其中二尺
三寸轅四内二轅長二丈八尺一寸外二轅長二
丈六尺一寸舁以二十八人餘如玉輦之制夏至
祀
方澤四孟
時享歲暮
祫祭春秋二仲祀
太社
太稷
躬詣皆御之凡大朝會設鹵簿則陳於
太和門外
玉輅木質髤朱圓蓋方軫通高一丈二尺一寸蓋
高三尺一分飾青銜玉圓版四冠金圓頂一尺二
寸九分鏤金雲承之簷徑八尺一寸周帖鏤金雲
版三層青緞幨亦三層各深五寸繡金雲龍及羽
文相間繫繡金青緞帶四屬於軫四柱各高六尺
七寸九分相距各五尺六寸繪金龍門高五尺一
寸九分闊二尺四寸九分左右門闊二尺二寸五
分垂朱簾四面各三座縱八尺五寸横八尺四寸
環以朱闌飾間金彩其高一尺六寸五分各闕其
中二尺四寸闌内周布花毯中設金雲龍寳座高
一尺三寸闊二尺九寸兩輪徑各三尺三寸各十
有八輻鏤花飾金貫以軸轅二長二丈二尺九寸
五分兩端飾金龍首尾軫長一丈一尺一寸五分
徑八尺四寸後建太常十有二斿青緞為之縿徑
六尺六寸繡日月五星斿徑四尺七寸五分繡二
十八宿裏俱繡金龍下垂五彩流蘇杆攢髤朱左
加闟戟右飾龍首並綴朱旄五垂青緌升用納陛
五級左右闌皆髤朱飾金彩駕象一靷以朱絨紃
陳設時以行馬二承轅以髤朱直杆兩端鉆以銅
大駕
法駕用之
金輅圓蓋方軫蓋飾黃銜金圓版四黃緞幨三層
繫黃緞帶四屬於軫後建大旂十有二斿各繡交
龍餘如玉輅之制
大駕
法駕用之
木輅圓蓋方軫通高一丈一尺六寸五分蓋高二
尺六寸一分飾黑銜花梨圓版四黑緞幨三層係
黑緞帶四屬於軫四柱各高六尺五分方五尺一
寸門高五尺二寸闊二尺二寸五分左右門闊二
尺二寸座縱九尺横八尺八寸環以朱闌各闕其
中二尺二寸轅三各長二丈一尺軫長九尺徑八
尺八寸後建大麾十有二斿各繡神武服馬二驂
馬四設游環和鈴餘如玉輅之制
大駕
法駕用之
象輅圓蓋方軫通高一丈一尺三寸蓋高二尺六
寸五分飾紅銜象牙圓版四紅緞幨三層繫紅緞
帶四屬於軫四柱各高六尺四寸九分相距各五
尺八寸門高五尺九分闊二尺四寸五分座縱一
丈五分横九尺一寸環以朱闌各闕其中二尺二
寸五分轅三各長二丈二尺三寸軫長一丈五分
徑九尺一寸後建大赤十有二斿各繡金鳳服馬
二驂馬六設游環和鈴餘如玉輅之制
大駕
法駕用之
革輅圓蓋方軫通高一丈一尺三寸蓋高二尺五
寸五分飾泥銀銜圓黃革四白緞幨三層繫白緞
帶四屬於軫四柱各高五尺五寸九分門高五尺
闊二尺二寸五分左右門闊二尺一寸九分座縱
一丈六寸横八尺三寸五分環以朱闌各闕其中
二尺三寸轅二各長一丈九尺五分軫長一丈六
寸徑八尺三寸五分後建大白十有二斿各繡金
虎服馬一驂馬三設游環和鈴餘如玉輅之制
大駕
法駕用之凡大朝會設鹵簿則陳五輅於
午門外
禮輿柟質通高六尺三寸上為穹蓋二層高一尺
三寸上層八角飾金行龍下四角飾亦如之冠金
圓頂八寸九分鏤金雲承之銜以雜寳簷縱四尺
七寸横三尺五寸明黃緞重幨各深八寸五分繡
金雲龍四柱各高五尺縱距三尺九寸横三尺飾
蟠龍門端及左右闌飾雲龍皆鏤金内為金龍寳
座高一尺七寸縱二尺一寸横二尺七寸倚高二
尺二寸幃用明黃雲緞紗氊各惟其時左右啟櫺
夏以藍紗冬以玻瓈直轅二各長一丈七尺六寸
五分大横杆二各長九尺小横杆四各長二尺二
寸五分肩杆八各長五尺八寸皆髤朱繪金雲龍
横鉆以銅縱加金龍首尾舁以十六人
朝日
夕月祭
文廟
耕耤諸中祀
躬詣皆御之
步輿木質塗金不施幰蓋通高三尺五寸倚高一
尺六寸五分鏤花文中為蟠龍座高一尺八寸五
分縱一尺八寸横二尺二寸冬施紫貂座具夏以
明黃粧緞四足為螭首虎爪承以圓珠周繪雲龍
踏几高三寸一分縱九寸五分横二尺二寸籠以
黃緞底縱三尺四面為横距直轅二各長一丈五
尺五寸大横杆二各長七尺二寸中為雙龍首相
對小横杆四各長二尺八寸肩杆八各長五尺六
寸餘如禮輿之制亦舁以十六人
駕出入常御之
輕步輿木質髤朱不施幰蓋通高三尺四寸倚高
一尺五寸八分象牙為之座高一尺八寸二分縱
一尺八寸三分横二尺二寸踏几高三寸縱九寸
横二尺一寸五分髤以金直轅二各長一丈五尺
四寸五分加銅龍首尾大横杆二各長九尺一寸
小横杆四各長二尺八寸四分肩杆八各長五尺
八寸五分皆鉆以銅餘如步輿之制亦舁以十六
人
行幸常御之
拂塵朱氂為之長二尺結於木柄髤金上飾鏤金
龍首銜小金環以綴拂下飾鏤金龍尾通長二尺
七寸末屬金環垂朱緌立夏始陳之處暑後不用
大駕
法駕用二凡大朝會設鹵簿則列於
丹陛上逹於墀下自拂塵至引仗以次排列
提鑪笵金為之形圓有蓋通高七寸八分深四寸
六分口徑三寸二分腹圓一尺七寸六分項鈒花
文銜珊瑚耳為雙龍三足各高一寸二分蓋高二
寸徑與口徑同環鏤芙蕖下垂雲葉頂鏤蟠龍提
以金索四三屬於鑪一屬蓋並繫雲葉上提杆攢
竹髤朱長四尺五寸兩端飾金龍首尾上綴金鈎
以懸鑪行則提之
大駕
法駕用二陳設時陳以八角盤口徑一尺三寸五分底
徑一尺一寸一分通髤朱繪金花文置方几上几
高一尺四寸五分上徑一尺四寸四分下徑一尺
四寸八分四足鏤螭首虎爪承以圓珠下周横距
通髤以朱分繪金雲龍火珠
香合笵金為之形圓有蓋通高三寸五分口徑六
寸三分蓋高一寸四分面為蟠龍周為雲龍口為
回文足高五分飾以雜寳
大駕
法駕用二
盥盆笵金為之形圓十二棱高四寸五分口徑一
尺五寸邊鈒花文飾以雜寳底徑一尺六寸鏤雲
龍中銜紅玻瓈
大駕
法駕用之
唾壺笵金為之形圓有蓋通高五寸口徑一寸五
分蓋高二寸五分頂為盤龍下深二寸五分底徑
二寸一分座高四寸徑三寸三分足四鏤螭首虎
爪承以圓珠下周横距飾以雜寳
大駕
法駕用之
水瓶笵金為之有蓋大者通高一尺五寸七分深
一尺三寸五分口徑四寸四分鈒花文腹圍二尺
八寸八分鈒雲龍火珠下為波紋耳為螭首銜環
底徑七寸蓋高一寸五分徑九寸四分飾以雜寳
小者通高一尺四寸五分深一尺二寸五分口徑
四寸一分腹圍二尺六寸六分底徑五寸四分蓋
高一寸五分徑八寸六分形制花文同
大駕
法駕用大小各一自香合至水瓶陳設時盤及凡俱如
提鑪之制
馬杌柟質髤朱高一尺五寸方一尺八寸面繪金
雙龍間以流雲中為火珠四足鏤螭首虎爪承以
圓珠下周横距雜繪八寳
大駕
法駕用之
交椅柟質塗金交足横距貫以鐵樞雙疊舉之通
高二尺九寸二分縱一尺一寸五分横二尺二寸
座面織黃絲倚刻花草雲龍文踏几高三寸三分
縱九寸五分横一尺八寸六分亦塗金
大駕
法駕用之
導蓋黃緞為之綢裏通高八尺六寸三分蓋徑五
尺一寸五分繡八寳彩雲冠以金頂七寸三分垂
幨三層各深一尺繡金龍九間以流雲火珠旁垂
彯帶二長三尺一寸闊二寸五分如蓋色垂五彩
流蘇曲柄為木質塗金交龍徑二尺上下攢竹髤
朱上長二尺五寸下長五尺四寸鐓以銅鋄銀長
二寸二分
大駕
法駕
鑾駕
騎駕並用之
九龍曲蓋黃緞為之通高一丈二尺二寸蓋徑五
尺繡彩雲上冠金頂一尺一寸垂幨三層各深一
尺一寸繡金龍九間以流雲火珠下綴金鈴各十
五旁垂彯帶二長三尺五寸闊二寸五分如蓋色
亦繡彩雲綴鈴各三曲柄為木質塗金龍首徑二
尺三寸上下攢竹髤朱上長三尺七寸下長五尺
二寸鐓以銅鋄銀長八分
大駕
法駕用四
翠華蓋綠緞為之通繡孔雀翎旁無彯帶餘如九
龍曲蓋之制
大駕
法駕用二
紫芝蓋紫緞為之通繡五色芝二十四旁無彯帶
餘如九龍曲蓋之制
大駕
法駕用二
九龍蓋黃緞為之直柄餘如九龍曲蓋之制
大駕
法駕用二十
鑾駕用十
五色花蓋以緞為之通繡雜花直柄餘如九龍曲
蓋之制
大駕用五色各四
法駕
騎駕用五色各二
五色五蓋以緞為之直柄餘如九龍曲蓋之制
大駕
法駕用五色各二與花蓋相間
方繖以緞為之方五尺不施繡文四角出銅龍首
垂五彩流蘇直柄頂及柄尺寸如九龍曲蓋之制
大駕
法駕用紅色紫色各四
夀扇黃緞為之通高一丈一尺八寸扇圓徑三尺
三寸繡青夀字一夾以五彩雙龍間流雲火珠中
貫柄處飾藍緞上繡花文中繡流雲蝙蝠下繡山
水文緣亦以藍周繡金回文背黃緞銷金龍二約
以金花翠葉柄攢竹髤朱長八尺五寸鐓以銅高
一寸五分
大駕
法駕用八
雙龍扇以緞為之通高一丈八寸扇圓徑三尺五
寸繡五彩升降龍間以流雲紅綠暈二重周為襞
積中貫柄處飾以藍上下為金蹲龍背為金團龍
約以金花翠葉柄攢竹髤朱長七尺五寸鐓以銅
高一寸五分
大駕
法駕用黃色紅色各八
雙龍扇黃緞為之藍緣餘制同前
大駕用六
鑾駕用十
雙龍扇黃緞為之藍緣銷金升降龍餘制同前
大駕
騎駕用六
單龍扇以緞為之繡蟠龍一餘如雙龍扇之制
大駕
法駕用黃色紅色各八
騎駕用紅色者六
孔雀扇綠緞為之通高一丈一尺八寸扇上斂下
橢徑三尺上闊三寸中闊二尺七寸下闊二尺通
繡孔雀尾下約以金花翠葉銜寳石四柄如夀扇
之制
大駕
法駕用八
雉尾扇霞色緞為之通繡雉尾餘如孔雀扇之制
大駕
法駕用八
鸞鳳扇紅緞為之通高一丈一尺二寸扇上橢下
方徑三尺四寸上闊二尺八寸下闊二尺五寸繡
五彩鸞鳳各一間以花文周繡孔雀翎綠緣中貫
柄處繡流雲上為金蹲龍下如之承以波文横飾
青緞繡金花文雙鳳相對柄髤以黑如夀扇之制
大駕
法駕用八
長夀幢朱紃貫朱旄五韜以黃紗長八尺圍二尺
七寸通繡青夀字篆文下垂五采流蘇蓋高九寸
徑一尺穹曲下覆黃緞羃之綠緣垂幨青綠二重
皆繡金雲龍四角飾銅龍首懸雲佩五就綴以金
索杆攢竹髤朱長一丈上為曲項加塗金龍首銜
環繫幢鐓以銅鋄銀高五分通高一丈一尺一寸
大駕
法駕用四
紫幢韜以紫紗通繡花蝶下垂金黃流蘇餘如長
夀幢之制
大駕
法駕用四
霓幢韜以月白紗通繡五色虹霓餘如長夀幢之
制
大駕
法駕用四
羽葆幢朱紃貫朱旄五上各銜金葉冒以綠革綴
金鈴四下屬朱緌繫於杆不加韜蓋綠緞羃之紅
緣垂幨黃紅二重不飾龍首餘如長夀幢之制
大駕
法駕用四
信旛紅緞為之長六尺一寸闊六寸五分通繡花
文中銜黃緞一尺三寸闊四寸荷首蓮趺金繡信
旛清漢文下綴版四寸髤以五采蓋紅緞羃之藍
緣垂幨青黃紅三重餘如長夀幢之制
大駕
法駕用四
絳引旛五色緞相間為之長六尺五寸闊六寸五
分中繡金龍夾以雲文下綴金鈴五蓋紅緞羃之
藍緣垂幨青紫黃三重餘如長夀幢之制
大駕
法駕用四
豹尾旛懸豹尾長八尺上銜金葉冒以綠革綴金
鈴四高二寸四分徑三寸三分加金環繫旛杆如
長夀幢之制
大駕
法駕用四
龍頭竿旛五色緞為之尺寸及繡文如絳引旛之
制下綴金鈴五蓋紅緞為之藍緣垂幨紫綠黃三
重杆首為戟形横刻龍首繫旛下斜出搘之皆木
質塗金餘如長夀幢之制
大駕
法駕用四
教孝表節旌紅緞為之長七尺三寸闊六寸五分
金繡花草文下剡綴金鈴三中銜黃緞綠緣荷首
蓮趺長一尺三寸闊四寸金繡教孝表節清漢文
蓋鈒銅朵雲三高五寸五分闊九寸旁垂青緞彯
帶二各綴鈴三杆攢竹髤朱長一丈上為矛形木
質塗金下注朱旄飾金龍首銜環繫旌鐓以銅鋄
銀高五分通高一丈一尺一寸
大駕
法駕用二
明刑弼教旌行慶施惠旌褒功懷遠旌振武旌敷
文旌納言旌進善旌俱如教孝表節旌之制
大駕
法駕並各用二
金節朱紃貫朱旄八下繫朱緌屬於杆韜以黃紗
繡雲龍蓋綠緞幕之紅緣垂幨紅綠二重餘如長
夀幢之制
大駕
法駕用四
儀鍠氅五色緞相間為之如絳引旛之制其蓋如
旌而無彯帶儀鍠高二尺五寸竹節刃銜以龍首
貫金鈑形如雙鉞相背龍首繫氅杆如長夀幢之
制
大駕
法駕用四
黃麾紅緞為之如信旛之制金繡黃麾清漢文蓋
紅緞羃之黃緣垂幨紫綠黃三層餘如長夀幢之
制
大駕
法駕用四
八旗驍騎纛以緞為之各從其色鑲黃旗鑲白旗
鑲藍旗皆紅緣鑲紅旗白緣俱左平右剡繡金雲
龍縿徑四尺二寸斿中徑四尺上下各徑三尺斜
徑各二尺二寸五分緣繡火燄周闊八寸正黃旗
正白旗正紅旗正藍旗俱正幅亦繡金雲龍不加
緣縿徑六尺斿徑四尺杆攢竹髤朱長一丈五尺
五分首冠鏤金火燄頂注朱旄鐓以鐵鋄銀高五
分通高一丈六尺一寸五分
大駕
法駕並各用二
八旗護軍纛以緞為之各從其色鑲黃旗鑲白旗
鑲藍旗皆紅緣鑲紅旗白緣正黃旗正紅旗正白
旗正藍旗緣如旗色俱斜幅繡金雲龍縿徑四尺
八寸斿徑六尺五寸斜徑八尺五寸緣為火燄形
旁垂彯帶九尺五寸色與緣同亦火燄形如驍騎
纛之制
大駕
法駕並各用一
八旗前鋒纛竿頂金盤植豹尾餘如驍騎纛之制
大駕
法駕並各用一
五色金龍纛以緞為之斜幅銷金雲龍不加緣縿
徑五尺二寸斿徑六尺四寸五分斜徑九尺一寸
杆如驍騎纛之制
大駕用五色各八
法駕用五色各四
鑾駕
騎駕用五色各二
黃龍大纛黃緞為之繡金龍環以流雲不加緣縿
徑四尺八寸斿徑六尺五寸斜徑八尺五寸杆如
驍騎纛之制
大駕
法駕
鑾駕
騎駕並用二
儀鳳旗月白緞為之斜幅繡鳳間以彩雲緣及彯
帶藍色為火燄形尺寸如護軍纛杆如驍騎纛之
制
大駕
法駕用之
翔鸞旗繡鸞間以彩雲
瑞鶴旗繡鶴間以彩雲
孔雀旗繡孔雀間以彩雲
黃鵠旗繡黃鵠間以彩雲
白雉旗繡白雉間以彩雲
赤烏旗繡赤烏間以彩雲
華蟲旗繡華蟲間以彩雲
振鷺旗繡振鷺間以彩雲
鳴鳶旗繡鳴鳶間以彩雲自翔鸞旗至鳴鳶旗幅
緣彯帶及杆俱如儀鳳旗之制
大駕
法駕並各用一
遊麟旗黃緞為之斜幅繡麒麟髃起火燄間以彩
雲緣及彯帶俱紅色為火燄形尺寸如護軍纛杆
如驍騎纛之制
大駕
法駕用之
馴獅旗繡馴獅髃起火燄間以彩雲
白澤旗繡白澤髃起火燄間以彩雲
角端旗繡角端髃起火燄間以彩雲
赤熊旗繡赤熊傅兩翼髃起火燄間以彩雲
黃羆旗繡黃羆傅兩翼髃起火燄間以彩雲
辟邪旗繡辟邪髃起火燄間以彩雲
犀牛旗繡犀牛髃起火燄間以彩雲
天馬旗繡天馬傅兩翼髃起火燄間以彩雲
天鹿旗繡天鹿髃起火燄間以彩雲自馴獅旗至
天鹿旗幅緣彯帶及杆俱如遊麟旗之制
大駕
法駕並各用一
青龍旗青緞為之斜幅不加緣繡金蹲龍銜火珠
間以流雲縿徑五尺二寸五分斿徑六尺四寸五
分斜徑九尺杆如驍騎纛之制
大駕
法駕用之
白虎旗白虎為之斜幅不加緣繡金蹲虎髃起火
燄間以流雲
朱雀旗紅緞為之斜幅不加緣繡金朱雀間以流
雲
神武旗黑緞為之斜幅不加緣繡金龜蛇相糾間
以流雲
江瀆旗紅緞為之斜幅不加緣中正方繡江瀆
河瀆旗白緞為之斜幅不加緣中正方繡河瀆
淮瀆旗藍緞為之斜幅不加緣中正方繡淮瀆
濟瀆旗黑緞為之斜幅不加緣中正方繡濟瀆
東嶽旗青緞為之斜幅不加緣中繡東嶽
西嶽旗白緞為之斜幅不加緣中繡西嶽
南嶽旗紅緞為之斜幅不加緣中繡南嶽
北嶽旗黑緞為之斜幅不加緣中繡北嶽
中嶽旗黃緞為之斜幅不加緣中繡中嶽
土星旗黃緞為之斜幅不加緣中金繡土星
木星旗青緞為之斜幅不加緣中金繡木星
金星旗白緞為之斜幅不加緣中金繡金星
火星旗紅緞為之斜幅不加緣中金繡火星
水星旗黑緞為之斜幅不加緣中金繡水星自白
虎旗至水星旗縿斿及杆俱如青龍旗之制
大駕
法駕各用一
角宿旗藍緞為之斜幅不加緣中金繡角宿二星
縿徑五尺二寸五分斿徑六尺四寸五分斜徑九
尺杆如驍騎纛之制
大駕
法駕用之
亢宿旗金繡亢宿四星
氐宿旗金繡氐宿四星
房宿旗金繡房宿四星附以鈎鈐二星
心宿旗金繡心宿三星
尾宿旗金繡尾宿九星附以神宫一星
箕宿旗金繡箕宿四星
斗宿旗金繡斗宿六星
牛宿旗金繡牛宿六星
女宿旗金繡女宿四星
虛宿旗金繡虛宿二星
危宿旗金繡危宿三星
室宿旗金繡室宿二星附以離宫六星
壁宿旗金繡壁宿二星
奎宿旗金繡奎宿十六星
婁宿旗金繡婁宿三星
胃宿旗金繡胃宿三星
昴宿旗金繡昴宿七星
畢宿旗金繡畢宿八星附以附耳一星
觜宿旗金繡觜宿三星
參宿旗金繡參宿七星附以伐三星
井宿旗金繡井宿八星附以鉞一星
鬼宿旗金繡鬼宿五星
柳宿旗金繡柳宿八星
星宿旗金繡星宿三星
張宿旗金繡張宿六星
翼宿旗金繡翼宿二十二星
軫宿旗金繡軫宿四星附以左右轄二星長沙一
星自亢宿旗至軫宿旗緞幅縿斿及杆俱如角宿
旗之制
大駕
法駕並各用一
甘雨旗黑緞為之斜幅繡龍簇以水雲縿徑四尺
八寸斿徑六尺五寸斜徑八尺五寸緣紅色為火
燄形旁垂彯帶九尺五寸黑色亦火燄形杆首冠
鈒金垂雲頂餘如驍騎纛之制
大駕
法駕用四
乾風旗黑緞為之斜幅中金繡乾卦緣及彯帶白
色為火燄形尺寸如甘雨旗杆首冠相風烏餘如
驍騎纛之制
大駕
法駕用之
坎風旗黑緞為之金繡坎卦緣及彯帶如其色
艮風旗黑緞為之金繡艮卦緣及彯帶藍色
震風旗藍緞為之金繡震卦緣及彯帶如其色
巽風旗紅緞為之金繡巽卦緣及彯帶藍色
離風旗紅緞為之金繡離卦緣及彯帶如其色
坤風旗紅緞為之金繡坤卦緣及彯帶白色
兑風旗白緞為之金繡兑卦緣及彯帶如其色自
坎風旗至兑風旗形制尺寸俱如乾風旗
大駕
法駕並各用一
五色雷旗以緞為之斜幅中金繡雷文緣及彯帶
各如其色為火燄形尺寸如甘雨旗杆首冠鈒金
垂雲頂餘如驍騎纛之制
大駕
法駕用五色各一
五色雲旗以緞為之斜幅繡彩雲緣及彯帶各如
其色為火燄形尺寸如甘雨旗首冠鈒金垂雲頂
餘如驍騎纛之制
大駕
法駕用五色各一
日旗藍緞為之斜幅不加緣中繡日内為踆烏尺
寸如青龍旗杆如驍騎纛之制
大駕
法駕用之
月旗藍緞為之斜幅不加緣中繡月内為顧兔尺
寸如青龍旗杆如驍騎纛之制
大駕
法駕用之
門旗紅緞為之斜幅不加緣中金繡門字清漢文
尺寸如青龍旗杆如驍騎纛之制
大駕
法駕用八
金鼓旗黃緞為之斜幅不加緣中金繡金鼓清漢
文尺寸如青龍旗杆如驍騎纛之制
大駕
法駕用二
翠華旗藍緞為之斜幅繡孔雀間以彩雲緣及彯
帶俱紅色為火燄形尺寸如甘雨旗杆首冠鈒金
垂雲頂注綠緞繡孔雀翎餘如驍騎纛之制
大駕
法駕用二
五色金龍小旗以緞為之斜幅不加緣中銷金應
龍間以流雲縿徑二尺五寸斿徑三尺斜徑四尺
二寸杆攢竹髤朱長九尺五寸二分首為矛形塗
金注朱旄鐏以鐵塗金通高一丈一尺七分
大駕用五色各八
法駕用五色各四
鑾駕
騎駕用五色各二
出警旗黃緞為之斜幅中金繡出警清漢文緣及
彯帶俱如其色為火燄形尺寸如甘雨旗杆首冠
塗金鏤花頂餘如驍騎纛之制
大駕
法駕用之
入蹕旗黃緞為之斜幅中金繡入蹕清漢文餘如
出警旗之制
大駕
法駕用之
儀刀鍊鐵為之通長三尺七寸三分刃長二尺四
寸八分木柄長一尺二寸五分端垂綠緌鞘長二
尺七寸五分通鞔綠沙魚皮銎及鉆皆塗金鏤花
文繫以黃鹿皮懸於革帶帶飾亦塗金
大駕用四十
法駕用三十
鑾駕用十
騎駕用二十
櫜鞬以革為之黑色綠緣櫜長一尺一寸四分圍
一尺四寸三分底木質髤朱徑五寸五分盛矢十
有二鞬長二尺三寸三分上徑一尺一寸五分中
徑七寸七分下徑二寸五分韜弓及半皆飾鏤金
鉸具銜以雜寳繫以黃鹿皮懸於革帶鞬左櫜右
帶皆飾塗金銜綠松石
大駕用五十
法駕用四十
鑾駕用二十
騎駕用三十
豹尾槍鍛鐵為之長一丈一尺七分刃長一尺五
分冒以木黃油繪行龍銎塗金鏤垂雲文下綴朱
氂垂環懸豹尾長三尺三寸柄攢竹髤朱繪金雲
龍長九尺五寸圍四寸九分五釐蹲以鐵鋄銀長
七寸
大駕用四十
法駕用三十
鑾駕用十
騎駕用二十
殳鍛鐵為之通長一丈一尺首長一尺四寸八稜
上徑一寸一分下徑六分鋄金龍文銎長九寸鏤
龍首上下鉆以鐵塗金鏤花柄長八尺餘如豹尾
槍之制
大駕
法駕用四
戟鍛鐵為之通長一丈一尺援長一尺三寸胡外
曲徑七寸三分中有&KR1993;&KR1993;上横二寸五分下横五
寸内外各半外鏤龍首銎長九寸鏤龍首上銜通
塗以金柄長八尺如豹尾槍之制
大駕
法駕用四
鉞雕木為之刃長八尺五分闊九寸背刻龍首貫
直刃長八寸為劍脊形銎上銜以龍首皆塗金柄
攢竹髤朱長六尺二寸二分鐓以銅鋄銀高一寸
五分通高八尺九寸
大駕用十六
法駕
騎駕用六
鑾駕用四
星雕木為之首長六寸三分圍五寸四分六瓣交
攢鏤雲蝙蝠上為圓頂如星高一寸四分旁亦如
之差小銎上銜以龍首皆塗金柄如鉞之制通高
八尺七寸
大駕用十六
法駕
騎駕用六
鑾駕用四
卧瓜雕木為之長四寸五分圍一尺四寸二分六
稜有蒂刻䕫龍卧置柄首銎上銜以龍首柄如鉞
之制通高七尺八寸五分
大駕用十六
法駕
騎駕用六
鑾駕用四
立瓜雕木為之如卧瓜立置柄首柄如鉞之制通
高八尺二寸五分
大駕用十六
法駕
騎駕用六
鑾駕用四
吾仗攢竹為之長七尺一寸圍四寸三分髤朱兩
端繪金雲龍鉆以銅塗金
大駕用十六
法駕
騎駕用六
鑾駕用四
御仗攢竹為之長六尺九寸圍四寸三分髤朱兩
端鉆以銅
大駕用十六
法駕
騎駕用六
鑾駕用四
引仗削竹為之長四尺三寸八分闊一寸七分厚
二分髤朱首駕圓木長九寸二分闊如之厚五分
髤黃繪金雲龍通高五尺三寸
大駕
法駕用六
紅燈銅盤承燭鐵絲籠之韜以紅紗高九寸圍一
尺七寸攢竹髤朱長六尺二寸圍三寸一分上加
龍首曲項向前銜環懸燈通高七尺二寸
大駕
法駕用六
静鞭黃絲為之長一丈三尺闊三寸梢長三丈漬
以蠟柄木質髤朱長一尺刻金龍首
大駕
法駕用四凡大朝會則陳於
大和殿階下既
御殿鳴鞭者三
駕起亦如之
寳象絡首鉤膺鞦攀皆編黃絨紃為之雜飾諸寳
前後各綴朱纓二後絡朱網流蘇膺懸朱纓銅鈴
各三白革為韉繪金龍彩雲周為花文藉以朱㲲
鞍髤朱飾金上載寳瓶銅質鋄金亦飾諸寳深一
尺六寸五分口徑八寸六分腹圍五尺七寸六分
鏤垂珠文底徑一尺一寸三分足徑一尺七寸鏤
朵文雲蓋徑一尺三寸冠火燄頂座高一尺三寸
大駕
法駕用五凡大朝會設鹵簿則立於
午門外
導象披藍屜不加羈飾
大駕
法駕用四凡大朝會設鹵簿則立於
天安門外
仗馬馬鞅及絡首鈎膺鞦攀皆編黃絨紃為之飾
以雜寳項及膺各懸朱纓黃緞為韉繡金盤龍周
為八寳藉以朱㲲鞍蹬皆銅質鋄金坐具黃氊青
緣
大駕
法駕用十凡大朝會設鹵簿則立於
丹陛下
國初定鹵簿儀伏等
大駕鹵簿大輅一玉輅一大馬輦一小馬輦一香步輦
一凉步輦一大儀轎一儀象五(負寳瓶各一)笓頭八肅
静旗二金鼔旗二白澤旗二門旗八日月旗各一
雲雨風雷旗各一五星旗各一二十八宿旗各一
北斗旗一五嶽旗各一四瀆旗各一青龍白虎朱
雀神武旗各一天鹿天馬旗各一鸞麟熊羆旗各
一青龍纛赤龍纛黃龍纛白龍纛黑龍纛各四青
龍幟赤龍幟黃龍幟白龍幟黑龍幟各四黃麾二
絳引旛傳教旛告止旛信旛各四政平訟理旛二
儀鍠氅八羽葆幢四青龍白虎朱雀神武幢各一
金節四豹尾旛四龍頭竿旛四方天戟四豹尾槍
二十弓矢各二十儀刀二十仗馬十吾仗立瓜卧
瓜金鉞御仗星各六品級山七十二座棕薦三十
鋪静鞭三十條黃曲柄龍繖四黃直柄龍繖八紅
白青黑直柄龍繖各二黃青直柄瑞草繖各二黃
白黑直柄四季花繖各二紫方蓋紅方蓋各四紅
羅鸞鳳方扇八紅單龍扇四紅雙龍扇八黃單龍
扇八黃雙龍扇十有二拂塵二紅燈六金爐二金
香盒二金盆一金水盂一金大瓶一金小瓶一馬
杌一金交椅一金足踏一
行駕儀仗明轎一禮轎一吾仗立瓜卧瓜御仗星金鉞
各四五色銷金龍旂十五色銷金龍幟十黃緞雙
龍扇十黃綾銷金九龍繖十
行幸儀仗大轎一折合轎二立瓜卧瓜吾仗御仗星金
鉞各六弓矢十儀刀十豹尾槍十五色銷金龍幟
各二黃雙龍扇六紅單龍扇四五色粧花緞繖各
二
乾隆八年定五輅之制改大輅曰金輅大馬輦曰
象輅小馬輦曰革輅香步輦曰木輅
臣僚議准周制玉金象革木為五輅今陳設五輦
有玉輅大輅大馬輦小馬輦香步輦其數亦五制
與古圖相仿除玉輅名制相同無可改外請名大
輅為金輅大馬輦為象輦小馬輦為革輅香步輦
為木輅内惟香步輦與輅制少異今應改轅增輪
與輅制同至旌旗之飾據漢儒之論謂玉輅繡日
月星宿謂之太常金輅繡飛龍九象輅用大赤革
輅用大白木輅用大麾純黑旂也或又謂革輅黑
而木輅白考三才圖會内圖式則玉輅日月五星
並黻字飛龍象輅龍革輅熊虎金輅鸞鳳木輅龜
蛇今參合古今玉輅應如漢儒之說用日月五星
二十八宿餘四輅金輅用東方飛龍象輅用南方
朱鳳革輅用西方白虎木輅用北方龜蛇以為區
别隨交工部改造木輅如式又製五輅太常旂玉
輅二旂各繡日月星辰金輅二旂各繡青龍象輅
二旂各繡朱鳳革輅二旂各繡白虎木輅二旂各
繡龜蛇均用明黃緞片金製造
十三年始造玉輦改凉步輦曰金輦禮轎曰法駕
步輦拆合轎曰鑾駕步輦
臣僚議五輅惟用陳設祀
天地御乘則用凉步輦
陞殿之日陳於
太和門東按凉步輦之名仍襲前明不見於古今應
遵
諭旨即以凉步輦為金輦而仿其制造為玉輦輦上方
頂應用天青色前後左右各鑲嵌圓花白玉一塊
其上圓頂仍用金頂乘以祀
天金輦則祭
方澤
宗廟
社稷用之
陞殿日陳於
太和門外東西相嚮其
朝日
夕月
耕耤以下等祀仍用禮轎禮轎之名應請更為法駕步
輦又拆合轎名亦不典應請更為鑾駕步輦從之
更定五輅之式
臣僚言今陳設五輅惟於輅後旂章稍為區别而
規制大略相同與古所稱以玉金象飾其末及分
用五色尚未脗合宜參考古制五輅上盤用天青
色上檐花版皆用玉版鑲嵌金輅上盤用朱漆上
檐花版皆用貼金加漆象輅上盤用黃色上檐花
版皆用象牙花版鑲嵌革輅應用白色但輅蓋不
便用白今據上盤及上檐花版皆用泥銀上起金
花木輅上盤及上檐花版皆用黑漆描金其正中
圓頂皆用金頂從之尋奉
欽定玉輅穹頂(即上盤)天青色前後左右鑲嵌蒼玉版各
一金輅穹頂黃色四面鑲嵌金版各一象輅穹頂
赤色四面鑲嵌象牙版各一革輅穹頂銀色四面
鑲嵌染黃羊皮版各一木輅穹頂黑色四面鑲嵌
花梨木版各一其上檐花版皆仍舊飾以金彩至
五輅垂檐及四角絡帶舊制皆用柘黃元青今應
酌改各如其頂之色又五輅旗制從前皆用明黃
色宜各按五輅體色各用織金緞每輅太常旂二
左旗一各繡本方物象右旗一皆配以升龍各斿
數如舊
更名法駕步輦曰禮輿鑾駕步輦曰步輿騎駕步
輦曰輕步輿並釐定各鹵簿之制舊傳教旛告止
旛政平訟理旛改為教孝表節諸旌舊肅静旗改
為出警入蹕舊笓頭改為引仗餘各增損有差(如前)
(分載之制)是年十月
諭曰古者崇郊享則備法駕乘玉輅以稱鉅典國朝定
制有大駕鹵簿行駕儀仗行幸儀仗其名參用宋明
以來之舊而旗章麾蓋視前倍簡今稍為增益更定
大駕鹵簿為法駕鹵簿行駕儀仗為鑾駕鹵簿行幸
儀仗為騎駕鹵簿合三者則為大駕鹵簿
南郊用之
方澤以下皆用法駕鹵簿五輅酌仿周官及唐宋遺制金
玉象革木各如其儀乘用自今歲
南郊始光昭羽衛用肅明禋諭所司知之
皇朝文獻通考卷一百四十四
