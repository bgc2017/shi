皇朝文獻通考卷一百六十三
樂考
樂器三
絲之屬
琴
律吕正義曰絲樂雖多惟重琴瑟然具聲變之義
者尤莫如琴今欲辨琴之音調必先考其法制詳
其絃度徽分然後體用備而理數明焉韓詩外傳
云伏羲琴長七尺二寸史記云古者琴長八尺一
寸爾雅大琴謂之離注琴大者二十七絃觀此史
傳所載琴制無乃太大然□記有大琴大瑟中琴
小瑟之别則此制或即上古之大琴乎通考載孔
子琴長三尺六寸四分廣雅云琴長三尺六寸六
分風俗通云琴長四尺五寸此蓋中琴之制也及
觀今時所用大者通體三尺八寸上下絃度三尺
五寸上下小者通體三尺一寸上下絃度二尺九
寸上下其三尺五寸上下者為今尺四倍黃鍾之
度其二尺九寸上下者為古尺四倍黃鍾之度蓋
中琴皆以四倍黃鍾之數為準故孔子琴度乃百
世之宜也今定琴制以時用大琴三尺八寸有餘
命為古尺之度約以今尺得三尺一寸三分四釐
七毫為通體之長以孔子之琴古尺三尺六寸為
岳山至焦尾絃度之數約以今尺得二尺九寸一
分六釐(此以下皆以今尺言)其岳山之度二分四釐三毫岳
山内際至額二寸一分八釐七毫額廣五寸一分
零三毫肩闊五寸八分三釐二毫腰廣四寸三分
七釐四毫尾闊亦如之設鴈足於絃度四分之三
此琴之制制也琴絃之有臣細者所以分各絃全
度之音而琴徽之有疎密者又所以節制各絃五
聲二變之分以協和其聲調考也按史記舜彈五
絃琴以歌南風之詩乃五音之正位其宫音居中
央而徵羽商角各分兩側者也如六絃七絃世傳
為文武所加者乃一絃二絃之清聲也其或謂之
少宫少商者又隨一絃二絃之旋宫轉調而名之
者也夫絲音以徵為本白虎通曰八音法易八卦
絃離音也盛德在火其音徵此大絃之所以尚徵
也故大絃為倍徵二絃為倍羽三絃為宫管子所
云徵數一百八羽數九十六宫數八十一是也倍
徵倍羽大於宫者即下徵下羽之謂非倍絃度之
長乃倍絲綸巨細之分也是故一倍徵二倍羽三
宫四商五角六絃應一絃而為正徵七絃應二絃
而為正羽此七絃大小之次也如以五音相生度
分定其巨細則倍徵為一百零八綸(三壐一絲以十二絲為一)
(綸過此則粗不及則細)倍羽為九十六綸宫絃為八十一綸
商絃為七十二綸角絃為六十四綸而正徵為五
十四綸正羽為四十八綸此依三分損益之法而
為七絃巨細之分也若夫徽之為用則按七絃之
各分與全絃互相應和而定五音之正位也盖五
音之位各有其分某分所在即應某聲合七絃之
五聲而各分俱全就一絃之各分而五聲已備又
就各絃之全分而倍半分之節節有五聲之正節
節有二變之位此定徽取分之大義也是以琴之
十三徽中第七徽得絃度之半謂之中徽以其平
分五聲之正位也七徽既平分絃度之半復以半
度平分為二則四徽與十徽之分以四徽至岳山
十徽至焦尾之度平分為二則一徽與十三徽之
分於是以絃之全度三分之其一分為五徽其二
分為九徽復以五徽至岳山之度半之為二徽以
九徽至焦尾之度半之為十二徽仍以絃度五分
之其一分為三徽其二分為六徽其三分為八徽
其四分為十一徽此琴徽折取之定分也至於取
音於徽分間有上下者盖以五音相生之度有當
徽不當徽之别也其當徽而七絃俱用者惟七徽
四徽一徽皆得本絃之正聲故又謂之三準五徽
九徽十徽之音雖亦當徽然七絃之中間有不用
者所以徽分與絃度不可不並舉而詳覈之也以
徽之用於絃者言之十三徽下徵一絃用之為下
羽位下羽二絃用之為變宫位宫聲三絃用之為
商位商聲四絃用之為角位角聲五絃用之為變
徵位徵聲六絃用之亦為羽位羽聲七絃用之亦
為變宫位此十三徽除二絃五絃七絃為二變不
用其一絃三絃四絃六絃皆用之矣十二徽下羽
二絃用之為宫位角聲五絃用之為徵位羽聲七
絃用之亦為宫位此十二徽二絃五絃七絃用之
矣十一徽下徵一絃用之為變宫位宫聲三絃用
之為角位商聲四絃用之為變徵位徵聲六絃用
之亦為變宫位此十一徽除一絃四絃六絃為二
變不用獨三絃用之矣十徽下徵一絃用之為宫
位下羽二絃用之為商位商聲四絃用之為徵位
角聲五絃用之為羽位徵聲六絃用之亦為宫位
羽聲七絃用之亦為商位此十徽獨三絃不用其
餘六絃皆用之矣九徽下徵一絃用之為商位下
羽二絃用之為角位宫聲三絃用之為徵位商聲
四絃用之為羽位角聲五絃用之為變宫位徵聲
六絃用之亦為商位羽聲七絃用之亦為角位此
九徽獨五絃為變宫不用其餘六絃皆用之矣八
徽下徵一絃用之為角位下羽二絃用之為變徵
位宫聲三絃用之為羽位商聲四絃用之為變宫
位徵聲六絃用之亦為角位羽聲七絃用之亦為
變徵位此八徽除二絃四絃七絃為二變不用其
一絃三絃六絃用之矣七徽則平分各絃之半七
絃皆用之為正聲矣六徽乃十一徽之半各絃用
之與十一徽同五徽乃九徽之半各絃用之亦與
九徽同至於四徽則又七徽之半為七絃各音之
清聲三徽又六徽之半為十一徽六徽之清聲二
徽又五徽之半為九徽五徽之清聲一徽又為四
徽之半乃七絃各音之最高聲一徽之上則無以
復加矣至於定絃取聲唐宋以來皆謂隋廢旋宫
以後獨存黃鍾一均唐人紀琴以管色合字定一
絃而宋志燕樂譜又以管色合字為黃鍾之律故
以一絃合字謂之黃鍾之宫夫黃鍾之聲實非合
字而琴之一絃又非宫位其以合字定一絃者何
也邇來概以笛之四字調為正調定琴之絃者正
此調之聲字今考定黃鍾之聲實為笛之四字黃
鍾之宫聲四字立下羽二絃以起調則姑洗之角
聲上字立宫位三絃以主調此正角宫也是以倍
無射之變宫合字立徵位一絃太蔟之商聲乙字
無射之羽聲凡字當二變之位而不用焉且絲樂
既以徵音為本故琴之一絃得徵分三絃得宫分
而五音相和之位始正此絃音之正宫調也如以
律吕定琴之絃其徵律所定之絃不應徵絃之分
而得角絃之分羽律所定之絃不應羽絃之分而
得變徵絃之分變宫律所定之絃乃得徵絃之分
宫律所定之絃乃得羽絃之分宫聲之律既為四
字則變宫之律為合字也明矣宫律定絃既得羽
分為四字則變宫之律定絃得徵分而為合字也
益明矣此所以琴之一絃實有不得不定為合字
之義也近世惟據正宫一調為論律吕之本是以
有隋廢旋宫以後止存黃宫一鍾之說然琴譜中
有緊某絃慢某絃為某調者實絃音旋宫轉調之
義但未明晰其故以管律絃度相和取聲而考騐之
耳今以律吕定琴之法言之管律絃度之五正聲
得分陰陽二均以相合者止有三調其餘得絃度
之正分者或雜入陰吕之音其得陽律之音者又
或值二變之位此正管律絃度生聲取分不同之
所致也如止論絃音而不較以律吕則琴之隂陽
二均亦皆各為七調然立羽絃羽分之聲必定以
律吕而諸調始備是故絃音轉調皆以正宫一調
為凖其各絃緊慢轉移之際而宫調旋於其中矣
如宫調以倍無射之律變宫合字定一絃得下徵
之分(倍無射之律實為變宫尺字因近世定琴皆取笛之聲字故凡聲字俱以笛孔名之)以
黃鍾之律宫聲四字定二絃得下羽之分姑洗之
律角聲上字定三絃得宫聲之分蕤賓之律變徵
尺字定四絃得商聲之分夷則之律徵聲工字定
五絃得角聲之分仍以倍無射之律變宫合字定
六絃得徵聲之分應於一絃復以黃鍾之律宫聲
四字定七絃得羽聲之分應於二絃其太蔟之律
商聲乙字所應則為變宫之分而無射之律羽聲
凡字所應則為變徵之分此二分當二變之位而
不用盖黃鍾宫聲立羽絃以起調姑洗角聲立宫
絃以主調故為琴之正宫調七絃各分皆應陽律
一均之聲字焉商調則二絃四絃五絃七絃不更
其散聲仍得本律之聲字而一絃三絃六絃俱慢
下管律一音盖以太蔟之律商聲乙字定三絃立
羽位以起調蕤賓之律變徵尺字所定之四絃立
宫位以主調而倍無射之律變宫合字所定之一
絃六絃下為倍夷則之律下羽凡字姑洗之律角
聲上字所定之三絃下為太蔟之律商聲乙字其
倍無射之律變宫合字更為應鍾之吕清變宫高
六字當變徵之分姑洗之律角聲上字更為仲吕
之吕清角高上字當變宫之分而不用此調之五
正聲分皆應陽律一均獨二變轉而應於陰吕焉
角調則一絃三絃六絃不更其散聲仍得本律之
聲字而二絃四絃五絃六絃俱緊上管律半音盖
以姑洗之律角聲上字所定之三絃立羽位以起
調蕤賓之律變徵尺字更為林鍾之吕清變徵高
尺字定四絃立宫位以主調而黃鍾之律宫聲上
字所定之二絃七絃上為大吕之吕清宫高五字
蕤賓之律變徵尺字所定之四絃上為林鍾之吕
清變徵高尺字夷則之律徵聲工字所定之五絃
上為南吕之吕清徵高工字其黃鍾之律宫聲四
字所應則當變徵之分蕤賓之律變徵尺字所應
則當變宫之分而不用此調之五正聲内三聲雜
入陰吕而二變反得陽律之聲字焉變徵調則獨
緊五絃管律半音其餘六絃散聲仍得本律之聲
字盖以蕤賓之律變徵尺字所定之四絃立羽位
以起調夷則之律徵聲工字更為南吕之吕清徵
高工字定五絃立宫位以主調其太蔟之律商聲
乙字所應則當變徵之分夷則之律徵聲工字所
應則當變宫之分而不用此調之五正聲内獨宫
聲一聲雜入陰吕而二變亦得陽律之聲字焉徵
調則獨慢三絃管律一音其餘六絃散聲仍得本
律之聲字盖以夷則之律徵聲工字所定之五絃
立羽位以起調沽洗之律角聲上字更為太蔟之
律商聲乙字定三絃立宫位以主調其姑洗之律
角聲上字更為仲吕之吕清角高上字當變徵之
分無射之律羽聲凡字所應則當變宫之分而不
用此調五正聲分皆應陽律而二變内變宫分
亦應陽律獨變徵分雜入陰吕之聲字焉羽調則
二絃五絃七絃不更其散聲仍得本律之聲字而
一絃三絃六絃俱慢下管律一音四絃則慢下管
律半音盖以倍夷則之律羽聲凡字(即正無射之聲字)定
一絃六絃立羽位以起調黃鍾之律宫聲四字所
定之二絃立宫位以主調而倍無射之律變宫合
字所定之一絃六絃下為倍夷則之律羽聲凡字
姑洗之律角聲上字所定之三絃下為太蔟之律
商聲乙字蕤賓之律變徵尺字所定之四絃下為
仲吕之吕清角高上字其倍無射之律變宫合字
更為倍應鍾之吕清變宫高六字當變宫之分蕤
賓之律變徵尺字更為林鍾之吕清變徵高尺字
當變徵之分而不用此調五正聲内一聲雜入陰
吕而二變亦雜入陰(吕)之聲字焉變宫調則一絃
三絃四絃六絃不更其散聲仍得本律之聲字而
二絃五絃七絃俱緊上管律半音盖以倍無射之
律變宫合字所定之一絃立羽位以起調黃鍾之
律宫聲四字更為大吕之吕清宫高五字定二絃
七絃立宫位以主調而夷則之律徵聲工字所定
之五絃上為南吕之吕清徵高工字其黃鍾之律
宫聲四字所應則當變宫之分夷則之律徵聲上
字所應則當變徵之分而不用此調之五正聲内
二聲雜入陰吕而二變反得陽律之聲字焉清聲
七調亦皆以清宫一調為凖其旋宫轉調一如濁
聲七調若夫各絃之五聲二變之分何以取之則
以各絃總度為率其各絃之全度與各絃内五聲
二變位分之比即如五聲二變之各分與五聲二
變每全分内之各分之比也總之以七聲互相應
和為凖若非二變之聲字以紀五聲之正位烏能
辨絃音旋宫轉調之理也哉今以清濁二均一十
四調更絃之法詳列為表以為調琴之大規焉
宫調
徵一絃(定倍無射之律)(變宫合字)(得下徵之分)
羽二絃(定黃鍾之律)(宫聲四字)(得下羽之分)
(應太蔟之律)(商聲乙字)(為變宫之分)
宫三絃(定姑洗之律)(角聲上字)(得宫絃之分)
商四絃(定蕤賓之律)(變徵尺字)(得角絃之分)
角五絃(定夷則之律)(徵聲工字)(得角絃之分)
(應無射之律)(羽聲凡字)(為變徵之分)
徵六絃(定半黃鍾之律)(變宫六字)(得徵絃之分)
羽七絃(定半太蔟之律)(宫聲五字)(得羽絃之分)
清宫調
徵一絃(定倍應鍾之吕)(清變宫高六字)(得下徵之分)
羽二絃(定大吕之吕)(清宫高五字)(得下羽之分)
(應夾鍾之吕)(清商高乙字)(為變宫之分)
宫三絃(定仲吕之吕)(清角高□字)(得宫絃之分)
商四絃(定林鍾之吕)(清變徵高尺字)(得商絃之分)
角五絃(定南吕之吕)(清徵高工字)(得角絃之分)
(應應鍾之吕)(清羽高凡字)(為變徵之分)
徵六絃(定半大吕之吕)(清變宫高六字)(得徵絃之分)
羽七絃(定半夾鍾之吕)(清宫高五字)(得羽絃之分)
商調
角(慢)一絃(定倍夷則之律)(下羽凡字)(轉角絃之分)
(應倍應鍾之吕)(清變宫高六字)(轉變徵之分)
徵二絃(定黃鍾之律)(宫聲四字)(轉徵絃之分)
羽(慢)三絃(定太蔟之律)(商聲乙字)(轉羽絃之分)
(應仲吕之吕)(清角高上字)(轉變宫之分)
宫四絃(定蕤賓之律)(變徵尺字)(轉宫絃之分)
商五絃(定夷則之律)(徵聲工字)(轉商絃之分)
角(慢)六絃(定無射之律)(羽聲凡字)(轉角絃之分)
(應半大吕之吕)(清變宫高六字)(轉變徵之分)
徵七絃(定半太蔟之律)(宫聲五字)(轉徵絃之分)
清商調
角(慢)一絃(定倍南吕之吕)(清下羽高凡字)(轉角絃之分)
(應黃鍾之律)(宫聲四字)(轉變徵之分)
徵二絃(定大吕之吕)(清宫高五字)(轉徵絃之分)
羽(慢)三絃(定夾鍾之吕)(清商高乙字)(轉羽絃之分)
(應蕤賓之律)(變徵尺字)(轉變宫之分)
宫四絃(定林鍾之吕)(清變徵高尺字)(轉宫絃之分)
商五絃(定南吕之吕)(清徵高工字)(轉商絃之分)
角(慢)六絃(定應鍾之吕)(清羽高凡字)(轉角絃之分)
(應半太蔟之律)(宫聲五字)(轉變徵之分)
徵七絃(定半夾鍾之吕)(清宫高五字)(轉徵絃之分)
角調
角一絃(定倍無射之律)(變宫合字)(轉角絃之分)
(應黃鍾之律)(宫聲四字)(轉變徵之分)
徵(緊)二絃(定大吕之吕)(清宫高五字)(轉徵絃之分)
羽三絃(定姑洗之律)(角聲上字)(轉羽絃之分)
(應蕤賓之律)(變徵尺字)(轉變宫之分)
宫(緊)四絃(定林鍾之吕)(清變徵高尺字)(轉宫絃之分)
商(緊)五絃(定南吕之吕)(清徵高工字)(轉商絃之分)
角六絃(定半黃鍾之律)(變宫六字)(轉角絃之分)
(應半太蔟之律)(宫聲五字)(轉變徵之分)
徵(緊)七絃(應半夾鍾之吕)(清宫高五字)(轉徵絃之分)
清角調
角一絃(定倍應鍾之吕)(清變宫高六字)(轉角絃之分)
(應大吕之吕)(清宫高五字)(轉變徵之分)
徵(緊)二絃(定太蔟之律)(商聲乙字轉徵絃之分)
羽三絃(定仲吕之吕)(清角高工字)(轉羽絃之分)
(應林鍾之吕)(清變徵高尺字)(轉變宫之分)
宫(緊)四絃(定夷則之律)(徵聲工字)(轉宫絃之分)
商(緊)五絃(定無射之律)(羽聲凡字)(轉商絃之分)
角六絃(定半大吕之吕)(清變宫高六字)(轉角絃之分)
(應半夾鍾之吕)(清宫高五字)(轉變徵之分)
徵(緊)七絃(定半姑洗之律)(商聲乙字)(轉徵絃之分)
變徵調
商一絃(定倍無射之律)(變宫合字)(轉商絃之分)
角二絃(定黃鍾之律)(宫聲四字)(轉角絃之分)
(應太蔟之律)(商聲乙字)(轉變徵之分)
徵三絃(定姑洗之律)(角聲上字)(轉徵絃之分)
羽四絃(定蕤賓之律)(變徵尺字)(轉羽絃之分)
(應夾則之律)(徵聲工字)(轉變宫之分)
宫(緊)五絃(定南吕之律)(清徵高工字)(轉宫絃之分)
商六絃(定半黃鍾之律)(變宫六字)(轉商絃之分)
角七絃(定半太蔟之律)(宫聲五字)(轉角絃之分)
清變徵調
商一絃(定倍應鍾之吕)(清變宫高六字)(轉商絃之分)
角二絃(定大吕之吕)(清宫高五字)(轉角絃之分)
(應夾鍾之吕)(清商高乙字)(轉變徵之分)
徵三絃(定仲吕之吕)(清角高上字)(轉徵絃之分)
羽四絃(定林鍾之吕)(清變徵高尺字)(轉羽絃之分)
(應南吕之吕)(清徵高工字)(轉變宫之分)
宫(緊)五絃(定無射之律)(羽聲凡字)(轉宫絃之分)
商六絃(定半大吕之吕)(清變宫高六字)(轉商絃之分)
角七絃(定半夾鍾之吕)(清宫高五字)(轉角絃之分)
徵調
宫一絃(定倍無射之律)(變宫合字)(轉宫絃之分)
商二絃(定黃鍾之律)(宫聲四字)(轉商絃之分)
角(慢)三絃(定太蔟之律)(宫聲乙字)(轉角絃之分)
(應仲吕之吕)(清角高上字)(轉變徵之分)
徵四絃(定蕤賓之律)(變徵尺字)(轉徵絃之分)
羽五絃(定夷則之律)(徵聲工字)(轉羽絃之分)
(應無射之律)(羽聲凡字)(轉變宫之分)
宫六絃(定半黃鍾之律)(變宫六字)(轉宫絃之分)
商七絃(定半太蔟之律)(宫聲五字)(轉商絃之分)
清徵調
宫一絃(定倍應鍾之吕)(清變宫高六字)(轉宫絃之分)
商二絃(定丈吕之吕)(清宫高五字)(轉商絃之分)
角(慢)三絃(定夾鍾之吕)(清商高乙字)(轉角絃之分)
(應蕤賓之律)(變徵尺字)(轉變徵之分)
徵四絃(定林鍾之吕)(清變徵高尺字)(轉徵絃之分絃)
羽五絃(定南吕之吕)(清徵高工字)(轉羽絃之分)
(應應鍾之吕)(清羽高凡字)(轉變宫之分)
宫六絃(定半大吕之吕)(清變宫高六字)(轉宫絃之分)
商七絃(定半夾鍾之律)(清宫高五字)(轉商絃之分)
羽調
羽(慢)一絃(定倍夷則之律)(下羽凡字)(轉下羽之分)
(定倍應鍾之吕)(清變宫高六字)(轉變宫之分)
宫二絃(定黃鍾之律)(宫聲四字)(轉宫絃之分)
商(慢)三絃(定太蔟之律)(商聲乙字)(轉商絃之分)
角(慢)四絃(定仲吕之吕)(清角高上字)(轉角絃之分)
(應林鍾之吕)(清變徵高尺字)(轉變徵之分)
徵五絃(定夷則之律)(徵聲工字)(轉徵絃之分)
羽(慢)六絃(定無射之律)(羽聲凡字)(轉羽絃之分)
(應半大吕之吕)(清變宫高六字)(轉變宫之分)
宫七絃(定半太蔟之律)(宫聲五字)(轉宫絃之分)
清羽調
羽(慢)一絃(定倍南吕之吕)(清下羽高凡字)(轉下羽之分)
(應黃鍾之律)(宫聲四字)(轉變宫之分)
宫二絃(定大吕之吕)(清宫高五字)(轉宫絃之分)
商(慢)三絃(定夾鍾之吕)(清商高乙字)(轉商絃之分)
角(慢)四絃(定蕤賓之律)(變徵尺字)(轉角絃之分)
(應夷則之律)(徵聲工字)(轉變徵之分)
徵五絃(定南吕之吕)(清徵高工字)(轉徵絃之分)
羽(慢)六絃(定應鍾之律)(清羽高凡字)(轉羽絃之分)
(應半太蔟之律)(宫聲四字)(轉變宫之分)
宫七絃(定半夾鍾之吕)(清宫高五字)(轉宫絃之分)
變宫調
羽一絃(定倍無射之律)(變宫合字)(轉下羽之分)
(應黃鍾之律)(宫聲四字)(轉變宫之分)
宫(緊)二絃(定大吕之吕)(清宫高五字)(轉宫絃之分)
商三絃(定姑洗之律)(角聲上字)(轉商絃之分)
角四絃(定蕤賓之律)(變徵尺字)(轉角絃之分)
(應夷則之律)(徵聲工字)(轉變徵之分)
徵(緊)五絃(定南吕之吕)(清徵高工字)(轉徵絃之分)
羽六絃(定半黃鍾之律)(變宫六字)(轉羽絃之分)
(應半太蔟之律)(宫聲五字)(轉變宫之分)
宫(緊)七絃(定半夾鍾之吕)(清宫高五字)(轉宫絃之分)
清變宫調
羽一絃(定倍應鍾之吕)(清變宫高六字)(轉下羽之分)
(應大吕之吕)(清宫高五字)(轉變宫之分)
宫(緊)二絃(定太蔟之律)(商聲乙字)(轉宫絃之分)
商三絃(定仲吕之吕)(清角高上字)(轉商絃之分)
角四絃(定林鍾之吕)(清變徵高尺字)(轉角絃之分)
(應南吕之吕)(清徵高工字)(轉變徵之分)
徵(緊)五絃(定無射之律)(羽聲凡字)(轉徵絃之分)
羽六絃(定半大吕之吕)(清變宫高六字)(轉羽絃之分)
(應半夾鍾之吕)(清宫高五字)(轉變宫之分)
宫(緊)七絃(定半姑洗之律)(商聲乙字)(轉宫絃之分)
律吕正義後編曰琴體前廣後狹上圓下方通長
三尺一寸五分九釐岳山内際至額二寸一分八
釐七毫岳山厚二分四釐三毫高四分八釐六毫
龍齦與岳山厚等絃長二尺九寸一分六釐為四
倍黃鍾之度(自岳山内際至龍齦内際)額廣五寸一分零三毫
肩闊五寸八分三釐二毫腰尾皆闊四寸三分七
釐四毫前額中高二寸四分三釐中厚一寸二分
九釐六毫鳬掌高一寸一分三釐四毫邊高一寸
七分八釐二毫邊厚六分四釐八毫鳳嗉長二寸
七分五釐四毫闊五分六釐四毫肩上闊下中灣
長五寸八分三釐二毫闊四寸二分九釐三毫上
距額二寸九分九釐七毫腰長五寸四分二釐七
毫下距尾五寸二分六釐五毫龍口闊厚皆一寸
二分一釐五毫唇厚一寸三分七釐七毫&KR2347;長二
寸五分一釐一毫底上孔曰龍池長六寸二分三
釐七毫去額一尺零九分三釐五毫下孔曰鳳池
長二寸五分一釐一毫去尾三寸六分四釐五毫
皆闊六分四釐八毫雁足二高八分九釐一毫上
距岳山四分之三下距焦尾四分之一腹内二柱
天柱圓當肩下地柱方當肩上皆徑四分八釐六
毫軫池當岳山外際長三寸七分二釐六毫闊五
分六釐七毫軫長一寸五分三釐九毫軫池開七
孔軫末結黃絨紃穿孔上出以綰絃端自龍口繞
下纏於鴈足左四右三凡七絃第一絃倍徵一百
零八綸(三繭一絲十二絲為一綸)第二絃倍羽九十六綸三絃
宫八十一綸四絃商七十二綸五絃角六十四綸
六絃應一絃為正徵五十四綸七絃應二絃為正
羽四十八綸徽凡十三第七徽為全絃之半四徽
為全絃四分之一十徽為全絃四分之三一徽為
全絃八分之一十三徽為全絃八分之七五徽為
全絃三分之一九徽為全絃三分之二二徽為全
絃六分之一十二徽為全絃六分之五三徽為全
絃五分之一六徽為全絃五分之二八徽為全絃
五分之三十一徽為全絃五分之四桐面梓底黑
漆虛中岳山焦尾用紫檀徽用螺蚌為飾以金漆
凡承之几高二尺五寸一分一釐長二尺八寸九
分一釐七毫闊九寸二分三釐四毫用黃縀為罩
琴之長短當以絃度為凖今定琴絃之長為四倍
黃鍾之度得古尺三尺六寸為今尺二尺九寸一
分六釐聲既得其中和數亦得其真度允為制作
之盡善者矣至於徽分悉仍舊法而各絃取聲間
有在徽之上下者前編已詳其分今又按法推其
尺寸合為一圖則其分際上下遠近瞭如指掌至
各調旋轉之法前編以調為主故定羽位起調今以
宫為主故定宫絃立宫列表如左
黃鍾宫
倍夷則起調
一絃羽(定倍夷則之律)(簫工)(笛凡)
二絃宫(定黃鍾之律)(簫工)(笛四)
三絃商(定太蔟之律)(簫凡)(笛乙)
四絃角(定姑洗之律)(簫六)(笛上)
五絃徵(定夷則之律)(簫乙)(笛工)
六絃羽(定無射之律)(簫上)(笛凡)
七絃宫(定黃鍾之律)(簫工)(笛五)
大吕宫
倍南吕起調
一絃羽(定倍南吕之吕)(簫仩)(笛&KR1665;)
二絃宫(定大吕之吕)(簫仜)(笛伵)
三絃商(定夾鍾之吕)(簫&KR1665;)(笛亿)
四絃角(定仲吕之吕)(簫&KR2346;)(笛仩)
五絃徵(定南吕之吕)(簫亿)(笛仜)
六絃羽(定應鍾之吕)(簫仩)(笛&KR1665;)
七絃宫(定大吕之吕)(簫仜)(笛伍)
太蔟宫
倍無射起調
一絃羽(定倍無射之律)(簫尺)(笛合)
二絃宫(定太蔟之律)(簫凡)(笛乙)
三絃商(定姑洗之律)(簫六)(笛上)
四絃角(定蕤賓之律)(簫五)(笛尺)
五絃徵(定無射之律)(簫上)(笛凡)
六絃羽(定倍無射之律)(簫尺)(笛六)
七絃宫(定太蔟之律)(簫凡)(笛乙)
夾鍾宫
倍應鍾起調
一絃羽(定倍應鍾之吕)(簫伬)(笛佮)
二絃宫(定夾鍾之吕)(簫&KR1665;)(笛亿)
三絃商(定仲吕之吕)(簫&KR2346;)(笛仩)
四絃角(定林鍾之吕)(簫伍)(笛伬)
五絃徵(定應鍾之吕)(簫仩)(笛&KR1665;)
六絃羽(定倍應鍾之吕)(簫伬)(笛&KR2346;)
七絃宫(定夾鍾之吕)(簫&KR1665;)(笛亿)
姑洗宫
黃鍾起調
一絃徵(定倍無射之律)(簫尺)(笛合)
二絃羽(定黃鍾之律)(簫工)(笛四)
三絃宫(定姑洗之律)(簫六)(笛上)
四絃商(定蕤賓之律)(簫五)(笛尺)
五絃角(定夷則之律)(簫乙)(笛工)
六絃徵(定倍無射之律)(簫尺)(笛六)
七絃羽(定黃鍾之律)(簫工)(笛五)
仲吕宫
大吕起調
一絃徵(定倍應鍾之㠯)(簫伬)(笛佮)
二絃羽(定大吕之吕)(簫仜)(笛伵)
三絃宫(定仲吕之吕)(簫&KR2346;)(笛仩)
四絃商(定林鐘之吕)(簫伍)(笛伬)
五絃角(定南吕之吕)(簫亿)(笛仜)
六絃徵(定倍應鐘之吕)(簫伬)(笛&KR2346;)
七絃羽(定大吕之吕)(簫仜)(笛伍)
蕤賓宫
太蔟起調
一絃角(定倍夷則之律)(簫上)(笛凡)
二絃徵(定黃鍾之律)(簫工)(笛五)
三絃羽(定太蔟之律)(簫凡)(笛乙)
四絃宫(定蕤賓之律)(簫五)(笛尺)
五絃商(定夷則之律)(簫乙)(笛工)
六絃角(定無射之律)(簫上)(笛凡)
七絃徵(定黃鍾之律)(簫工)(笛五)
林鍾宫
夾鍾起調
一絃角(定倍南吕之吕)(簫仩)(笛&KR1665;)
二絃徵(定大吕之吕)(簫仜)(笛伍)
三絃羽(定夾鍾之吕)(簫&KR1665;)(笛亿)
四絃宫(定林鍾之吕)(簫伍)(笛伬)
五絃商(定南吕之吕)(簫亿)(笛仜)
六絃角(定應鍾之吕)(簫仩)(笛&KR1665;)
七絃徵(定大吕之吕)(簫仜)(笛伍)
夷則宫
姑洗起調
一絃角(定倍無射之律)(簫尺)(笛合)
二絃徵(定太蔟之律)(簫凡)(笛乙)
三絃羽(定姑洗之律)(簫六)(笛上)
四絃宫(定夷則之律)(簫乙)(笛工)
五絃商(定無射之律)(簫工)(笛凡)
六絃角(定倍無射之律)(簫尺)(笛六)
七絃徵(定太蔟之律)(簫凡)(笛乙)
南吕宫
仲吕起調
一絃角(定倍應鍾之吕)(簫伬)(笛佮)
二絃徵(定夾鍾之吕)(簫&KR1665;)(笛亿)
三絃羽(定仲吕之吕)(簫&KR2346;)(笛仩)
四絃宫(定南吕之吕)(簫亿)(笛仜)
五絃商(定應鍾之吕)(簫仩)(笛&KR1665;)
六絃角(定倍應鍾之吕)(簫伬)(笛&KR2346;)
七絃徵(定夾鍾之吕)(簫&KR1665;)(笛亿)
無射宫
蕤賓起調
一絃商(定倍無射之律)(簫尺)(笛合)
二絃角(定黃鍾之律)(簫工)(笛四)
三絃徵(定姑洗之律)(簫六)(笛上)
四絃羽(定蕤賓之律)(簫五)(笛尺)
五絃宫(定無射之律)(簫工)(笛凡)
六絃商(定倍無射之律)(簫尺)(笛六)
七絃角(定黃鍾之律)(簫工)(笛五)
應鍾宫
林鍾起調
一絃商(定倍應鍾之吕)(簫伬)(笛佮)
二絃角(定大吕之吕)(簫仜)(笛伵)
三絃徵(定仲吕之吕)(簫&KR2346;)(笛仩)
四絃羽(定林鍾之吕)(簫伍)(笛伬)
五絃宫(定應鍾之吕)(簫仩)(笛&KR1665;)
六絃商(定倍應鍾之吕)(簫伬)(笛&KR2346;)
七絃角(定大吕之吕)(簫仜)(笛伍)
瑟
律吕正義曰近時之瑟除郊廟大樂外用之者
少雖相傳有譜不過并兩絃以取聲耳記稱大
琴大瑟中琴小瑟爾雅大瑟謂之灑注長八尺
一寸鄉飲酒禮工四人二瑟瑟先相者二人皆
左荷瑟後首挎越内絃右首相鄉射禮相者皆
荷瑟面鼓執越内絃右手相夫相者右手相工
而左手荷瑟又多使童子為相使其形制過大
非童子一手之力所能勝是知爾雅所載大瑟
乃郊廟所用儀禮所載則古之小瑟為燕飲所
用今禮部太常所用長至今尺七尺六寸有竒
廣一尺八寸有竒高一尺餘概以時尺度古律
數也爾雅大瑟之八尺一寸者乃九倍黃鍾古
尺之度約以今尺為六尺五寸六分一釐以此
度為瑟體通長適合古今之宜焉至于首廣則
用倍黃鍾之度得今尺一尺四寸五分八釐自
首至尾分為四節以首廣之倍黃鍾數分
為二十分一節遞減一分以二十分之十九分為
前腰二十分之十八分為後腰二十分之十七分
為尾廣前梁至首額用黃鍾之分為七寸二分九
釐後梁至尾末用倍黃鍾之分前後梁之高廣俱
用黃鍾十分之一二梁以内絃分之長用六倍黃
鍾之分至於瑟體之高則其前首面以黃鍾之分
為通高以黃鍾十分之六為額厚自邊至足以黃
鍾三分之二為通高其後尾面以黃鍾十分之八
為通高以半黃鍾為尾厚自邊面至足亦以半黃
鍾為通高以黃鍾四分之一為邊厚此瑟之體制
也其全體雖為宫聲之分而絃度實得徵聲之分
故為絲音之正與律吕得以相和取聲又據瑟有
大小而絃無巨細總以宫聲之數為準用八十一
綸三倍之得二百四十三綸以為絃蓋瑟體比琴
為大故絃亦加其綸也瑟有柱而琴無柱琴絃因
巨細以别聲而瑟絃一制緣設柱以别聲柱遠則
絃慢而聲以濁柱近則絃緊而聲以清絃凡二十
有五中央一絃用黃色以别之立宫位為衆絃之
凖兩旁各朱絃一十有二此瑟之絃制也樂工制
絃但酌其遠近以取聲而柱無定位大概一絃與
十四絃定合字二絃與十五絃定四字三絃與十
六絃定上字四絃與十七絃定尺字五絃與十八
絃定工字六絃與十八絃定六字七絃與二十絃
定五字八絃與二十一絃定高上字九絃與二十
二絃定高尺字十絃與二十三絃定高工字十一
絃與二十四絃定高六字十二絃與二十五絃定
高五字并兩絃而取一聲此時傳瑟譜之法仍以
頭管合字為最低聲而起一絃亦如琴之一絃定
以合字而為宫聲者也以旋宫之理考之夫用合
四上尺工之五字則乙凡不用而為四字調今所
定黃鍾之宫聲實為笛之四字此即黃鍾之宫聲
立下羽位以起調而姑洗之角聲立宫位以主調
實絃音之正宫調也如果二十五絃不分清濁同
一宫調則何事乎二十五絃止用二十絃或亦如
琴之七絃足矣今約為定絃施柱之法以正中黃
絃為界取黃鍾正宫之下徵以定中絃之散聲復
以中絃全度四分之三設柱以和之黃鍾正宫之
聲為一絃之主而他絃皆取法乎此焉于是以上
十二絃為濁音一均之分散聲皆和以黃鍾宫之
徵音下十二絃為清音一均之分散聲皆和以大
吕宫之徵音濁音之絃為應黃鍾宫之五正聲清
音之絃為應大吕宫之五正聲此二絃之分已定
乃隨各宫調設柱以别度分之遠近焉宫調絃則
以濁音十二絃之苐一絃定以倍無射之律變宫
合字為下徵之分二絃定以黃鍾之律宫聲四字
為下羽之分三絃定以姑洗之律角聲上字為宫
絃之分四絃定以蕤賓之律變徵尺字為商絃之
分五絃定以夷則之律變聲工字為角絃之分六
絃仍定以倍無射之律變宫合字應於一絃之半
音為徵絃之分七絃仍定以黃鍾之律宫聲四字
應于二絃之半音為羽絃之分八絃取三絃之半
音仍和之姑洗之律為半宫之分九絃取四絃之
半音仍和之蕤賓之律為半商之分十絃取五絃
之半音仍和之夷則之律為半角之分十一絃取
六絃之半音乃和之半黃鍾之律為半絃之分十
二絃取七絃之半音乃和之半太蔟之律為半羽
之分此宫調濁音一均之十二絃也其十三絃乃
黃色之中絃十四絃為清音一均十二絃内之第
一絃定以倍黃鍾之吕清變宫高六字為下徵之
分二絃定以大吕之吕清宫高五字為下羽之分
三絃定以仲吕之吕清角高上字為宫絃之分四
絃定以林鍾之吕清變徵高尺字為商絃之分五
絃定以南吕之吕清徵高工字為角絃之分六絃
仍定以倍應鍾之吕清變宫高六字應于一絃之
半音為徵絃之分七絃仍定以大吕之吕清宫高
五字應于二絃之半音為羽絃之分八絃取三絃
之半音仍和之仲吕之吕為半宫之分九絃取四
絃之半音仍和之林鍾之吕為半商之分十絃取
五絃之半音仍和之南吕之吕為半角之分十一
絃取六絃之半音乃和之半大吕之吕為半徵之
分十二絃取七絃之半音乃和之半夾鍾之吕為
半羽之分此宫調清音一均之十二絃也若定商
調則以濁音均十二絃内第二絃下羽之分定以
太蔟之律清音均十二絃内第二絃下羽之分定
之夾鍾之吕其二均之各絃皆以次逓遷而旋相
為用焉夫瑟之用絃最多既取聲于兩均復於各
均内合兩絃以取聲者何也蓋律吕管音之生聲
低吹則得柔音高吹則得剛音然則雖分剛柔於
一管而不能并聲字於一音故黃鍾之律低吹之
為濁音宫聲低工字而高吹之則亦宫聲而音微
剛初不可謂之高工字也大吕之吕低吹之即為
清宫高工字比之黃鍾高吹之聲字則有上下之
分若以此大吕之吕高吹之則益高而幾於低凡
字矣是以黃鍾大吕雖同為宫聲而分清濁雖同
為工字而分高低其高吹低吹之間又分而為二
實有四音之用然則絃之一聲烏能變通之以隨
此四音哉故設二十五絃立為二均仍於一均之
内取高低二音於全半長短之間乃得合律吕聲
調而備於用焉旋宫轉調改絃移柱之法總以
二絃主調三絃立宫其二變之聲字按其清濁定
於各均之内避其聲而不用則一轉移間而自生
生於無窮矣
律吕正義後編曰瑟前廣後狹面圓底平中高首
尾俱下底孔二前孔四瓣當前梁之内徑四寸三
分七釐四毫後孔上圓下平當後梁之外長徑與
前孔等下闊五寸一分零三毫前孔中心距前梁
内際後孔下周距尾牙内際皆三寸六分四釐五
毫前後梁之外各穿二十五孔以受絃絃首結於
瑟體之中絃尾從梁底孔出而環綰於後梁之上
通體桐木黑漆身繪雲龍首尾繪綿邊繪雲梁用
紫檀絃孔用螺蚌為飾以漆金架二承之架高二
尺五寸九分二釐闊一尺四寸四分一釐八毫雲
頭高三寸三分二釐一毫闊一寸六分二釐
瑟與琴並稱作自皇古今考其制則二十五絃由
來舊矣秦漢以後傳聞異辭自宋及明瑟皆二十
五絃未有異說律吕正義謂琴無大小絃皆七瑟
無大小絃皆二十五尤為得之至謂三等之瑟皆
長九尺大者以黃鍾為尺中者以太蔟為尺小者
以姑洗為尺則未免為臆說矣後世郊廟朝廷惟
用大瑟而律度又復失傳其制過大義亦無取今
定瑟制古尺之度通長八尺一寸前梁至尾七尺
二寸絃長五尺四寸一器而三義備焉若其高廣
厚薄則雖稱式按律為之數度至於二十五絃之
旋宫轉調則自古無言之者前編特以外十二絃
為陽均應陽律内十二絃為陰均應陰吕各以一
絃為下徵二絃為下羽三絃為宫四絃為商五絃
為角六絃為徵七絃為羽八絃為清宫九絃為清
商十絃為清角十一絃為清徵十二絃為清羽凡
合樂則一與六二與七三與八四與九五與十六
與十一七與十二並鼓之既陰陽之不淆又中清
之協應内外同聲而分清濁五音順序而有等倫
可謂酙酌古今貫通條理矣旋宫改絃之法前編
以二絃起調為主故黃鍾調則以黃鍾之律定二
絃今以三絃立宫為主故黃鍾宫則以黃鍾之律
定三絃宫與調雖不同而旋轉之理則一也列表
如左
黃鍾宫
倍夷則起調
一絃下徵(定倍蕤賓之律夷射)(簫乙)(笛工)
二絃下羽(定倍夷則之律)(簫上)(笛凡)
三絃宫(定黃鍾之律)(簫工)(笛四)
四絃商(定太蔟之律)(簫凡)(笛乙)
五絃角(定姑洗之律)(簫六)(笛上)
六絃徵(定夷則之律)(簫乙)(笛工)
七絃羽(定無射之律)(簫工)(笛凡)
八絃宫(定黃鍾之律)(簫工)(笛五)
九絃商(定太蔟之律)(簫凡)(笛乙)
十絃角(定姑洗之律)(簫六)(笛上)
十一絃徵(定夷則之律)(簫乙)(笛工)
十二絃羽(定無射之律)(簫上)(笛凡)
大吕宫
倍南吕起調
一絃下徵(定倍林鍾之吕南吕)(簫亿)(笛仜)
二絃下羽(定倍南吕之吕)(簫仩)(笛&KR1665;)
三絃宫(定大吕之吕)(簫仜)(笛伵)
四絃商(定夾鍾之吕)(簫&KR1665;)(笛亿)
五絃角(定仲吕之吕)(簫&KR2346;)(笛仩)
六絃徵(定南吕之吕)(簫亿)(笛仜)
七絃羽(定應鍾之吕)(簫仩)(笛&KR1665;)
八絃宫(定大吕之吕)(簫仜)(笛伍)
九絃商(定夾鍾之吕)(簫&KR1665;)(笛亿)
十絃角(定仲吕之吕)(簫&KR2346;)(笛仩)
十一絃徵(定南吕之吕)(簫亿)(笛仜)
十二絃羽(定應鍾之吕)(簫仩)(笛&KR1665;)
太蔟宫
倍無射起調
一絃下徵(定倍無則之律)(簫上)(笛凡)
二絃下羽(定倍無射之律)(簫尺笛合)
三絃宫(定太蔟之律)(簫凡)(笛乙)
四絃商(定姑洗之律)(簫六)(笛上)
五絃角(定蕤賓之律)(簫五)(笛尺)
六絃徵(定無射之律)(簫上)(笛凡)
七絃羽(定倍無射之律)(簫尺)(笛六)
八絃宫(定太蔟之律)(簫凡)(笛乙)
九絃商(定姑洗之律)(簫六)(笛上)
十絃角(定蕤賓之律)(簫五)(笛尺)
十一絃徵(定無射之律)(簫上)(笛凡)
十二絃羽(定倍無射之律)(簫尺)(笛六)
夾鍾宫
倍應鍾起調
一絃下徵(定倍南吕之吕)(簫仩)(笛&KR1665;)
二絃下羽(定倍應鍾之吕)(簫伬)(笛&KR2346;)
三絃宫(定夾鍾之吕)(簫&KR1665;)(笛亿)
四絃商(定仲吕之吕)(簫&KR2346;)(笛仩)
五絃角(定林鍾之吕)(簫伍)(笛伬)
六絃徵(定應鍾之吕)(簫仩)(笛&KR1665;)
七絃羽(定倍應鍾之吕)(簫伬)(笛&KR2346;)
八絃宫(定夾鍾之吕)(簫&KR1665;)(笛亿)
九絃商(定仲吕之吕)(簫&KR2346;)(笛仩)
十絃角(定林鍾之吕)(簫伍)(笛伬)
十一絃徵(定應鍾之吕)(簫仩)(笛&KR1665;)
十二絃羽(定倍應鍾之吕)(簫伬)(笛&KR2346;)
姑洗宫
黃鍾起調
一絃下徵(定倍無射之律)(簫尺)(笛合)
二絃上羽(定黃鍾之律)(簫工)(笛四)
三絃宫(定姑洗之律)(簫六)(笛上)
四絃商(定蕤賓之律)(簫五)(笛尺)
五絃角(定夷則之律)(簫乙)(笛工)
六絃徵(定倍無射之律)(簫尺)(笛六)
七絃羽(定黃鍾之律)(簫工)(笛五)
八絃宫(定姑洗之律)(簫六)(笛上)
九絃商(定蕤賓之律)(簫五)(笛尺)
十絃角(定夷則之律)(簫乙)(笛工)
十一絃徵(定倍無則之律)(簫尺)(笛六)
十二絃羽(定黃鍾之律)(簫工)(笛五)
仲吕宫
大吕起調
一絃下徵(定倍應鍾之吕)(簫伬)(笛佮)
二絃下羽(定大吕之吕)(簫仩)(笛伵)
三絃宫(定仲吕之吕)(簫&KR2346;)(笛仩)
四絃商(定林鍾之吕)(簫伍)(笛伬)
五絃角(定南吕之吕)(簫亿)(笛仜)
六絃徵(定倍應鍾之吕)(簫伬)(笛&KR2346;)
七絃羽(定大吕之吕)(簫仜)(笛伍)
八絃宫(定仲吕之吕)(簫&KR2346;)(笛仩)
九絃商(定林鍾之吕)(簫伍)(笛伬)
十絃角(定南吕之吕)(簫亿)(笛仜)
十一絃徵(定倍應鍾之吕)(簫伬)(笛&KR2346;)
十二絃羽(定大吕之吕)(簫仜)(笛伍)
蕤賓宫
太蔟起調
一絃下徵(定黃鍾之律)(簫工)(笛四)
二絃下羽(定太蔟之律)(簫凡)(笛乙)
三絃宫(定蕤賓之律)(簫五)(笛尺)
四絃商(定夷則之律)(簫乙)(笛工)
五絃角(定無射之律)(簫工)(笛凡)
六絃徵(定黃鍾之律)(簫工)(笛四)
七絃羽(定太蔟之律)(簫凡)(笛乙)
八絃宫(定蕤賓之律)(簫五)(笛尺)
九絃商(定夷則之律)(簫乙)(笛工)
十絃角(定無射之律)(簫上)(笛凡)
十一絃徵(定黃鍾之律)(簫工)(笛四)
十二絃羽(定太蔟之律)(簫凡)(笛乙)
林鍾宫
夾鍾起調
一絃下徵(定大吕之吕)(簫仜)(笛伵)
二絃下羽(定夾鍾之吕)(簫&KR1665;)(笛乙)
三絃宫(定林鍾之吕)(簫伍)(笛伬)
四絃商(定南吕之吕)(簫亿)(笛仜)
五絃角(定應鍾之吕)(簫仩)(笛凡)
六絃徵(定大吕之吕)(簫仜)(笛伍)
七絃羽(定夾鍾之吕)(簫&KR1665;)(笛亿)
八絃宫(定林鍾之吕)(簫伍)(笛伬)
九絃商(定南吕之吕)(簫亿)(笛仜)
十絃角(定應鍾之吕)(簫仩)(笛&KR1665;)
十一絃徵(定大吕之吕)(簫仜)(笛伍)
十二絃羽(定夾鍾之吕)(簫&KR1665;)(笛亿)
夷則宫
姑洗起調
一絃下徵(定太蔟之律)(簫凡)(笛乙)
二絃下羽(定姑洗之律)(簫六)(笛上)
三絃宫(定夷則之律)(簫乙)(笛工)
四絃商(定無射之律)(簫工)(笛凡)
五絃角(定倍無射之律)(簫尺)(笛六)
六絃徵(定太蔟之律)(簫凡)(笛乙)
七絃羽(定姑洗之律)(簫六)(笛上)
八絃宫(定夷則之律)(簫乙)(笛工)
九絃商(定無射之律)(簫上)(笛凡)
十絃角(定倍無射之律)(簫尺)(笛六)
十一絃徵(定太蔟之律)(簫凡)(笛乙)
十二絃羽(定姑洗之律)(簫六)(笛上)
南吕宫
仲吕起調
一絃下徵(定夾鍾之吕)(簫&KR1665;)(笛亿)
二絃下羽(定仲吕之吕)(簫&KR2346;)(笛仩)
三絃宫(定南吕之吕)(簫亿)(笛仜)
四絃商(定應鍾之吕)(簫仩)(笛&KR1665;)
五絃角(定倍應鍾之吕)(簫伬)(笛&KR2346;)
六絃徵(定夾鍾之吕)(簫&KR1665;)(笛亿)
七絃羽(定仲吕之吕)(簫&KR2346;)(笛仩)
八絃宫(定南吕之吕)(簫亿)(笛仜)
九絃商(定應鍾之吕)(簫仩)(笛&KR1665;)
十絃角(定倍應鍾之吕)(簫伬)(笛&KR2346;)
十一絃徵(定夾鍾之吕)(簫&KR1665;)(笛亿)
十二絃羽(定仲吕之吕)(簫&KR2346;)(笛仩)
無射宫
蕤賓起調
一絃下羽(定姑洗之律)(簫合)(笛上)
二絃下徵(定蕤賓之律)(簫四)(笛尺)
三絃宫(定無射之律)(簫上)(笛凡)
四絃商(定倍無射之律)(簫尺)(笛六)
五絃角(定黃鍾之律)(簫工)(笛五)
六絃徵(定姑洗之律)(簫六)(笛上)
七絃羽(定蕤賓之律)(簫五)(笛尺)
八絃宫(定無射之律)(簫上)(笛凡)
九絃商(定倍無射之律)(簫尺)(笛六)
十絃角(定黃鍾之律)(簫工)(笛五)
十一絃徵(定姑洗之律)(簫六)(笛上)
十二絃羽(定蕤賓之律)(簫五)(笛尺)
應鍾宫
林鍾起調
一絃下徵(定仲吕之吕)(簫佮)(笛仩)
二絃下羽(定林鍾之吕)(簫伵)(笛伬)
三絃宫(定應鍾之吕)(簫仩)(笛&KR1665;)
四絃商(定倍應鍾之吕)(簫伬)(笛&KR2346;)
五絃角(定大吕之吕)(簫仜)(笛伍)
六絃徵(定仲吕之吕)(簫&KR2346;)(笛仩)
七絃羽(定休鍾之吕)(簫伍)(笛伬)
八絃宫(定應鍾之吕)(簫仩)(笛&KR1665;)
九絃商(定倍應鍾之吕)(簫伬)(笛&KR2346;)
十絃角(定大吕之吕)(簫仜)(笛伍)
十一絃徵(定仲吕之吕)(簫&KR2346;)(笛仩)
十二絃羽(定林鍾之吕)(簫伍)(笛伬)
皇朝文獻通考卷一百六十三
