欽定四庫全書
皇朝文獻通考卷二百三十三
經籍考(二十三)
集(别集)
正誼堂集十二卷
張伯行撰伯行見史類
(臣)等謹按伯行踐履篤實持守醇正其服官清節
具著一時故能仰邀
宸契平生傚法大抵以陸隴其為步趨惟學問則尚有未
逮耳
鶴侣齋集三卷
孫勷撰勷字子未一字予未號峩山又號誠齋德
州人康熙乙丑進士官至大理寺少卿終通政司
參議
寶宸堂集四卷
張希良撰希良見經類
崑崙山房集三卷
張篤慶撰篤慶見史類
匡山集六卷
王沛恂撰沛恂字書巗諸城人官兵部主事
綺樹閣稿一卷
安䈯撰䈯字書士夀光人
東湖文集三卷
朱璘撰璘字青巖常熟人官至南陽府知府
懷清堂集二十卷
湯右曾撰右曾字西崖仁和人康熙戊辰進士官
至吏部右侍郎兼翰林院掌院學士
(臣)等謹按
國朝以來浙右之以詩名者朱彛尊後即推右曾雖
學問根柢未能方駕于朱然才足肩随誠近時之
嶄然獨出者康熙五十二年仰蒙
聖祖仁皇帝垂問其詩掌院學士揆敘錄右曾所作文光
果詩上呈
睿覽並蒙
賜和宸章至今輝煌簡首詞臣謳詠得邀
特達之知實為千古之至幸矣
紺寒亭文集四卷詩集十卷
趙俞撰俞號蒙泉嘉定人康熙戊辰進士
寒村集三十六卷
鄭梁撰梁字禹梅慈谿人康熙戊辰進士改庶吉
士官至高州府知府
梁自述曰陳師道年三十一見黃魯直盡焚其稿
而學焉梁見黃梨洲先生時亦三十一故詩文皆
以見黃稿為冠
雙雲堂文稿六卷詩稿六卷
范光陽撰光陽字國雯號筆山鄞縣人康熙戊辰
進士改庶吉士官至延平府知府
藜乘初集一卷二集二卷
劉以貴撰以貴字滄嵐濰縣人康熙戊辰進士
王道炷跋曰以貴文語意獨造刻鑿揉深
嶢山文集四卷詩集一卷
田從典撰從典字克五陽城人康熙戊辰進士官
至文華殿大學士諡文端
儲大文序曰文端文多散佚此乃其子暨族屬所
蒐輯者故僅止于此
潘中丞集四卷
潘宗洛撰宗洛字書原號巢雲又號垠谷宜興人
康熙戊辰進士官至湖南巡撫
(臣)等謹按卷末附儲大文所作宗洛傳稱其古文
詞上宗史記詩由玉溪詣少陵皆以千古第一人
推之是亦揚人之善而過其實已
時用集(無卷數)
陳訏撰訏見史類
訏自序曰家塾署聯用東坡語云春秋古史乃家
法詩筆離騷亦時用故手訂正續集遂以時用標
題
善卷堂四六十卷
陸繁弨撰吳自高註繁弨字拒石錢塘人自高字
若山桐城人官翰林院待詔
(臣)等謹按
國朝以四六擅長者陳維崧吴綺最為著名考王晫
今世說曰繁弨自計儷語為海内少雙蓋自時陳
吳謝世罕有與之争長者耳
湖海集十三卷
孔尚任撰尚任見史類
王士禎序曰尚任從工部侍郎孫在豐治下河時
得漢銅尺一上有文曰慮虒銅尺漢初六年八月
十五日造後又得一尺定為司馬文正布帛尺其
自作漢銅尺記周尺考極精核
幸趺草三卷
黃百家撰百家見子類
釀川集十三卷
許尚質撰尚質字又文山隂人
宋祖昱序曰尚質少業詩亦喜飲指邑中所謂沈
釀川者自號因以名集
鈍齋文鈔七卷
楊兆嶦撰兆嶦字又平瑞金人
兆嶦自序曰生平著文三百餘首汰其三之二授
諸梓焉
(臣)等謹按兆嶦自定其所著文陶汰謹嚴今觀其
文尚不免冗襍之弊則張尚瑗序中稱其文似歸
有光亦未免阿好矣
笏峙樓集五卷
張祖年撰祖年見子類
恕谷後集十卷續集三卷
李塨撰塨見經類
(臣)等謹按集首第一篇為送黃宗夏序後有題曰
此王崑繩改本也恕谷初學八大家崑繩言當宗
秦漢章法訂此恕谷後謂唐宋不如秦漢秦漢不
如六經於文法一宗聖經題曰後集云
在陸草堂集六卷
儲欣撰欣見經類
道榮堂文集六卷陳恪勤集三十九卷
陳鵬年撰鵬年字北溟號滄洲湘潭人康熙辛未
進士官至兵部侍郎河道總督諡恪勤
孫勷序曰滄洲自為牧令即受
聖祖仁皇帝特達之知著述甚富有詩若干卷行世既殁
其子學田等又取其文刊布之
咸齋文鈔七卷
查旭撰旭字咸齋海寧人康熙癸酉副榜貢生
冰齋文集四卷
懷應聘撰應聘字莘皋秀水人
清端集八卷
陳璸撰璸字又焕一字眉川海康人康熙甲戍進
士官至福建巡撫諡清端
冶古堂文集五卷
吕履恒撰履恒字元素號坦庵河南新安人康熙
甲戌進士官至戸部侍郎
雪鴻堂文集四卷
李鍾璧撰鍾璧號鹿嵐通江人康熙丙子舉人官
平南縣知縣
(臣)等謹按鍾璧之父名蕃有雪鴻堂集十八卷今
鍾璧復以是名其例實為剏見嘗考文獻通考載
吕本中吕祖謙俱稱東萊集然祖謙集别加太史
字又洪巗虎及其子希文俱名軒渠集而希文亦
别加續字非竟全無區别者也
克念堂文鈔二卷
雷鐸撰鐸字伯覺浦城人康熙丙子舉人
陜西通志曰鐸事繼母孝負米他郡以養遇水幾
溺嘗終日不食不致母缺于供家雖貧養從兄弟
及寡姊妹不少懈朔望聚族人習禮講法以相勸
勉
(臣)等謹按鐸至性過人事母之外偶涉筆墨故著
述寥寥然其篤行足以自傳不必以文重也
湛園集十卷湛園未定稿六卷真意堂文稿
一卷
姜宸英撰宸英見史類
(臣)等謹按宸英未入明史館以前自輯者為湛園
未定稿大興黃叔琳重編為十卷其文閎肆雅健
有北宋人之遺風
澄懷園全集三十七卷
張廷玉撰廷玉字衡臣號硯齋桐城人康熙庚辰
進士官至保和殿大學士諡文和
東山草堂文集二十卷詩集八卷續集一卷
邱嘉穗撰嘉穗見經類
古劍書屋文鈔十卷
吴廷禎撰廷禎字山掄長洲人康熙癸未進士官
至左春坊左諭德
(臣)等謹按廷禎恭逢
聖祖仁皇帝南巡以舉人
召試蒙
賜御書古劍篇敬以名屋其孫士端刊是集成因即取以
名之
績學堂文鈔六卷詩鈔四卷
梅文鼎撰文鼎見史類
(臣)等謹按文鼎精於推算詩文非所擅長而測騐
之餘亦能兼及著述輯成是編嘗于康熙乙酉
聖祖仁皇帝南巡恭迎道左荷蒙
召對並
御書績學參微四字賜之因以名堂并名其集則其詩文
足垂不朽疇謂一藝之微不足膺千古之榮遇乎
望溪集八卷
方苞撰苞見經類
苞自述曰周秦以前文之義法無一不備唐宋以
後步趨繩尺而猶不能無過差是以所作上規史
漢下仿韓歐不肯少軼於規矩之外
集虚齋學古文十二卷
方楘如撰楘如見楚詞類
蓼村集四卷
王苹撰苹字秋史歷城人康熙丙戌進士
雪鴻堂文集二卷
李鍾峩撰鍾峩號芝麓通江人李蕃之子康熙丙
戌進士官翰林院檢討
(臣)等謹按是編亦如其兄鍾璧以父集為名首也
剏見之例殊不可解
王石和文集(無卷數)
王珻撰珻字石和又字韞輝盂縣人康熙丙戌進
士官翰林院檢討
十峰集五卷
徐基撰基字宗頊華亭人由貢生官訓導
(臣)等謹按是集自詩賦古文及填詞凡洋洋纚纚
多至數千言者皆集前後赤壁賦中字以成文竒
巧之思亘古未有末卷仿古迴文諸體亦錯綜盡
變海昌陳元龍集聖教序中字以序之可謂勁敵
然基以畢生之力成此一集敝精神于無用之地
固大雅所弗尚若元龍之序不過偶一為之以示
才人狡獪之技則亦何不可之有
二希堂文集十二卷
蔡世遠撰世遠字聞之漳浦人康熙己丑進士官
至禮部侍郎諡文勤
(臣)等謹按世遠學詣深醇踐履篤實平日究心理
學不以文藝為專門而文亦理醇詞正具有本原
觀其自作二希堂記云學問未敢望朱文公庶幾
其真希元乎事業未敢望諸葛武侯庶幾其范希
文乎則務以古賢自期不規規於淺近之業可見
卷首有雍正庚戌
皇上在藩邸時
親製序文一篇仰見
聖主賢臣結契在學問精微之際有非偶然者迨我
皇上踐阼以來眷念舊學
特舉其文以示凖繩其他著述並
命錄入四庫全書以垂久遠每蒙
詔諭字而不名寵禮之隆實為前古所未有是集凡序
四卷記一卷傳一卷論說書共二卷墓表志銘行
状共一卷祝文祭文共一卷雜著一卷其耕耤賦
等六萹所以志榮遇故冠于簡端不入卷數云
退谷文集十五卷詩集七卷
黃越撰越字際飛康熙己丑進士改庶吉士
圭美堂集二十六卷
徐用錫撰用錫字壇長宿遷人康熙己丑進士官
翰林院編修
吾廬遺書(無卷數)
陶成撰成見子類
改堂文鈔二卷
唐紹祖撰紹祖字次衣江都人康熙己丑進士由
庶吉士改刑部主事官至湖州府知府入為刑部
員外郎
師經堂集十八卷
徐文駒撰文駒字子文鄞縣人康熙己丑進士
墨瀾亭集(無卷數)
帥我撰我字備皆號簡齋奉新人康熙辛卯舉人
二水樓文集十卷詩集十八卷
李如旻撰如旻字覆如臨川人康熙癸巳進士官
中書舍人
朱圉山人集十二卷
鞏建豐撰建豐字子文號渭川又號介亭伏羌人
康熙癸巳進士官至翰林院侍讀學士
練溪集五卷
傅米石撰米石字立元鉅野人康熙癸巳舉人
若庵集五卷
程庭撰庭字且碩號若庵歙縣人
嗜退山房稿五卷
帥仍祖撰仍祖字宗道號介亭山人奉新人
空明子文集六卷又二卷詩集十卷又八卷襍錄
一卷詩餘一卷
張榮撰榮字景桓華亭人
榮自序曰生平共得古文襍作六百餘首詩三萬
餘首詩餘一千五百餘首歌謠三百餘首康熙甲
午檢出盡付祖龍僅存三十分之一
雲溪文集五卷
儲掌文撰掌文字曰虞一字越漁宜興人康熙丁
酉舉人官四川納溪縣知縣
(臣)等謹按是集又名雲溪随筆雲溪者納溪之舊
名也
近道齋文集六卷詩集四卷
陳萬策撰萬策字對初一字謙季安溪人徙居晉
江康熙戊戌進士官至詹事府詹事終侍講學士
白田草堂存稿二十四卷
王懋竑撰懋竑見子類
莊元仲集一卷
莊亨陽撰亨陽見史類
綠蘿山房文集二十四卷詩集三十三卷
胡浚撰浚字希張號竹巖會稽人康熙庚子舉人
存硯樓文集十六卷
儲大文撰大文字六雅宜興人康熙辛丑進士官
翰林院編修
蓄齋初集十六卷二集十卷
黃中堅撰中堅字震生吴縣人
冷士嵋序曰震生少負文名志期遠大有不可一
世意中歲遭無妄歷艱危憂患幾十年所雖困于
時然年未艾即以明經荐人勸之仕謝不應耑心
古學惟以著述自娱
秋塍文鈔十二卷三州詩鈔四卷
魯曾煜撰曾煜字啟人别號秋塍會稽人康熙辛
丑進士改庶吉士乞養親歸
最古園二編十八卷
羅人宗撰人宗字紫蘿湖南桃源人康熙辛巳進
士官至監察御史
陸堂文集二十卷詩集十六卷續詩集八卷
陸奎勲撰奎勲見經類
&KR1875;堂集六十一卷
黃之雋撰之雋字石牧號&KR1875;堂華亭人康熙辛丑
進士官至右春坊右中允
(臣)等謹按之雋才華富贍記誦亦淹博其持論之
正則排陸王而尊程朱然好為游戲之文又往往
不能割愛譬之陸機大有才多之患其號&KR1875;堂者
嘗游浯溪愛&KR1875;亭之勝取以名堂而因自號焉
小蘭陔集十二卷
謝道承撰道承字又紹號古梅閩縣人康熙辛丑
進士官至内閣學士兼禮部侍郎
崇德堂集八卷偶存草(無卷數)
王植撰植見經類
墻東雜著一卷
王汝驤撰汝驤字雲衢一曰云劬又自書曰耘渠
金壇人貢生官通江縣知縣
(臣)等謹按汝驤制藝為世所推重是編乃所作古
文凡二十一首節取後漢王君公事故以墻東為
名
改庵偶集十卷
仲宏道撰宏道字開一桐鄉人康熙中舉人官知
縣
與梅堂遺集十二卷
佟世思撰世思字儼若正藍旗漢軍人蔭生官思
恩縣知縣
金闇齋集十二卷
金敞撰敞字廊明號闇齋武進人
前溪集十四卷
唐靖撰靖字聞宣武康人康熙中諸生
有懷堂詩文集一卷
田肇麗撰肇麗字念始號蒼厓德州人由蔭生官
戶部郎中
静便齋集十卷
王曾祥撰曾祥字麐徵仁和人康熙末諸生
青嶼稿存(無卷數)
張安絃撰安絃字琴父烏程人
蔗尾詩集十五卷文集二卷
鄭方坤撰方坤見經類
(臣)等謹按方坤之文根柢於六朝喜作儷體其詩
洋洋纚纚凌厲一切尤喜屢疊澁字險䪨以見出
竒無窮才多之患所不免焉
涵有堂詩文集四卷
游紹安撰紹安號心水福清人雍正癸卯進士官
至南安府知府
繭甕集八卷續編一卷附錄詩餘一卷
紀逵宜撰逵宜字肖魯文安人雍正癸卯進士官
至刑部員外郎
逵宜自序曰所作有集圜集閩游集龍城集楚江
集甌越集辟雝集見山樓集閒雲集晩年刪定為
此編
已山文集十卷别集四卷
王步青撰步青見經類
(臣)等謹按是集原名竹里草堂遺稿雷鋐督學江
蘇從其子士鼇取而刪定之即其别號改題今名
為文集十卷其别集四卷皆時文選本之序論乃
士鼇所附錄
司業文集四卷
陳祖范撰祖范見經類
果堂集十二卷
沈彤撰彤見經類
松泉文集二十卷詩集二十六卷
汪由敦撰由敦號謹堂錢塘籍休寧人雍正甲辰
進士官至吏部尚書諡文端
(臣)等謹按由敦遭際
昌期矢音賡唱每于簮筆之餘仰承
指授故其文具有本原詩格亦進而彌上兹集為其子
戶部侍郎承霈所編荷蒙
御製詩章弁冕簡首榮傳藝苑實千古詞臣所罕匹者
已
王艮齋集十四卷
王峻撰峻字次山常熟人雍正甲辰進士官至江
西道監察御史
笠洲文集十卷
瞿源洙撰源洙字時夏荆溪人雍正甲辰副榜貢
生授當塗縣教諭
源洙與湯學海書曰㒒拈題下筆時意多而不能
割行文往往散緩無力閒常取古人之文而熟思
之其高處在能棄棄之也精則出之也粹矣
鹿洲初集二十卷
藍鼎元撰鼎元見史類
小山全稿二十卷
王時翔撰時翔字臯謨一字抱翼號小山鎮洋人
雍正戊申由諸生薦舉授晉江縣知縣官至成都
府知府
就正草一卷
徐璽撰璽號雷溪進賢人雍正己酉拔貢生
松源集(無卷數)
孫之騄撰之騄見經類
四焉齋文集八卷
曹一士撰一士字諤庭號濟寰上海人雍正庚戌
進士官至兵科給事中
花語山房詩文小鈔一卷附三重賦一卷燕京賦
一卷金管集一卷
顧成天撰成天見楚詞類
(臣)等謹按雍正庚戌辛卯二年成天侍值
内廷時得詩六十八首文二十三首輯為是集花語
山房者
苑外直廬之名附賦二卷則其未通籍以前所作内
三重賦一篇嘗於
聖祖南巡恭錄進獻金管集者蔡嵩所摘選皆有關世教
之作
冠豸山堂文集三卷
童能靈撰能靈見經類
桑&KR0802;甫集八十四卷
桑調元撰調元見經類
柯椽集一卷
周宣猷撰宣猷宇辰遠長沙人雍正癸丑進士官
至浙江鹽運通判
松桂讀書堂集八卷
姚培謙撰培謙字平山華亭人
芝壇集二卷
張鵬翼撰鵬翼見史類
慎獨軒文集八卷
劉青霞撰青霞字嘯林襄城人雍正中諸生
王心敬序曰青霞愛司馬遷班固書未嘗釋手故
文頗似之
孱守齋遺藁四卷
姚世鈺撰世鈺字玉裁號薏田歸安人
全祖望跋曰薏田之學私淑義門墨守太堅
在亭叢藁二十卷
李果撰果字碩夫號在亭長洲人
果自述曰弇州北地文古而患乎似義烏延陵文
真而患乎淺欲救似與淺之病惟在讀書窮理
二須堂集二卷
丁詠淇撰詠淇字瞻武號菉濱居士錢塘人
香域内外集十二卷
釋敏膺撰敏膺蘇州花山翠巗寺僧
敲空遺響十二卷
釋如乾撰如乾字憨休四川人主陜西興善燉煌
等寺
月湖賸稿一卷
王樑撰樑見子類
後海書堂遺文二卷
王孝詠撰孝詠見子類
藍戶部集二十六卷
藍千秋撰千秋字長青宜黃人官至
盛京戶部員外郎
豐川全集二十八卷豐川續集三十四卷
王心敬撰心敬見經類
凡例曰康熙丙申刻有正續集二十八卷自丙申
至乾隆戊午與當代大人君子相酬答及與門人
子弟講說辨論者視前刻倍多今裒成三十四卷
(臣)等謹按凡例既云丙申已刻有正續集是三十
四卷乃再續之本矣然二十八卷實無正集續集
之分則未審其故也
萬青樓詩文殘編一卷
邵昂霄撰昂霄見子類
隠拙齋集五十卷
沈廷芳撰廷芳見經類
黃静山集十二卷
黃永年撰永年字静山江西廣昌人乾隆丙辰進
士官至常州府知府
史復齋文集四卷
史調撰調字勻五號復齋晩號雲臺山人華隂人
乾隆丙辰進士官仙遊縣知縣
趣陶園集十五卷
魯之裕撰之裕見史類
(臣)等謹按是編目錄為式馨堂集與所作急溺瑣
言同蓋式馨堂乃集之總名此則其分題之名耳
玉芝堂集九卷
邵齊燾撰齊燾字荀慈昭文人乾隆壬戌進士官
翰林院編修
燕川集六卷
范泰恒撰泰恒字無厓河内人乾隆乙丑進士改
庶吉士外補崇義縣知縣
凝齋遺集八卷
陳道撰道字紹洙號凝齋江西新城人乾隆戊辰
進士
浩波遺集三卷
鄭際熙撰際熙字大純侯官人乾隆丙子舉人
際熙自述曰能詩者未嘗先言法而自中法且神
而明之變化以自成其法未有按一定之科條而
譜之舍其性情才力俯首以從法也
強恕齋文鈔五卷
張庚撰庚見史類
西澗草堂集四卷
閻循觀撰循觀見經類
放鶴村文集五卷
張侗撰侗字同人一字石民諸城人
(臣)等謹按侗文乙乙冥冥不離乎公安竟陵之窠
白然方邁作侗傳稱其有孝行多竒節則其人足
以自傳矣
古雪堂文集十九卷
王令撰令字仲錫渭南人拔貢生官至廣東按察
使
薪槱集四卷
許昌國撰昌國字仔賡原字一清荆溪人歲貢生
璞堂文鈔十一卷
許重炎撰重炎字少來荆溪人昌國之子
(臣)等謹按昌國之子皆篤行好修之士故集中多
講學之文亦頗切實近理迥異空談性命者流于
忠孝節義言之尤切可謂務本之學固不必以詩
文見長也
彙書六卷
王鳳九撰鳳九仙遊人
鳳九自序略曰是集倣笠澤叢書之例故以彙書
名之
天門文集六卷詩集六卷
吴盛藻撰盛藻字觀莊和州人拔貢生官至廣東
按察使副使
皇朝文獻通考卷二百三十三
