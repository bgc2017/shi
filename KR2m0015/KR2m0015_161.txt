欽定四庫全書
皇朝文獻通考卷一百六十一
樂考(七)
樂器一
(臣)等謹按聲音之道由器數以宣器數不凖於律
而欲收依永和聲之雅難矣我
朝禮明樂備集千古之大成苐
郊壇
廟祀朝會燕享諸樂器典于伶官藏于内府其見于禮器
圖及西清寶鑑等書者又非人間所能窺見易致
譌舛今謹詳列其制以補前考所未備庶使審音
察理者參稽考索知所辨証云
金之屬
鎛鐘
律吕正義後編曰按周禮春官鎛師注鎛如鐘而
大樂器圖鎛鐘十二各應律吕之音凡合樂以某
律為宫則擊本律之鐘以宣之孟子所謂金聲是
也漢志古之神瞽度律均鐘以律計倍半以為鐘
口之徑及上下之數而十二律備焉乾隆己夘冬
于西江得古鎛鐘當西師奏凱之時功成樂作式
彰瑞應
上既為釐定其名正譌辨異復
詔樂部稽考仿鑄用備特懸
御製銘詞昭示無極昔我
聖祖仁皇帝審定元音得古尺九寸為今尺七寸二分九
釐以為黃鍾之長而八音制度悉協中和今遵用
七寸二分九釐之數參考本律倍半之法鑄就鎛
鐘于十二律吕之音自相應合蓋酌古凖今允為
宫懸雅樂之定制焉
鎛鐘第一圜聲應黃鍾之律兩欒高一尺八寸二
分二釐中高一尺六寸二分兩銑相距一尺五寸
一分八釐横距一尺一寸三分九釐兩舞相距一
尺一寸九分六釐横距一尺零三分六釐甬長一
尺零八分甬上衡徑三寸八分甬下徑四寸三分
二釐旋徑四寸八分闊一寸四分四釐蟲長三寸
零三釐闊一寸八分二釐厚一寸二分一釐蟲孔
長一寸五分一釐闊一寸零一釐乳凡三十六高
一尺四分四釐鐫識處高九寸一分一釐上闊三
寸零三釐下闊四寸零五釐
御製銘曰自古在昔功成作樂辨物涓吉鑄此鐘鎛
皇祖正音中和大備詎獨自遺或存
深意績底西旅瑞出西江考制象器協和萬邦一虡特懸
用起律首編鐘繼奏簫韶成九寬横欒舞必考必精
慎遵
前憲敢或損增宣陽導隂立均出度萬事本根百王矩矱
繄余小子蒙業
重熙賴
天耆定惟曰際時範器識年悉新已盛銘無溢辭惕乾懋
敬
鎛鐘第一黃鍾
大清乾隆二十有六年歲在辛巳冬十一月乙未朔越
六日庚子鑄成
鎛鐘第二圜聲應大吕之律兩欒高一尺七寸零
六釐中高一尺五寸一分七釐兩銑相距一尺四
寸二分二釐横距一尺零六分六釐兩舞相距一
尺二寸一分三釐横距九寸七分甬長一尺零一
分一釐甬上衡徑二寸六分六釐甬下徑四寸零
四釐旋徑四寸四分九釐闊一寸三分四釐蟲長
二寸八分四釐闊一寸七分厚一寸一分四釐蟲
孔長一寸四分二釐闊九分四釐乳凡三十六高
一寸三分四釐鐫識處高八寸五分三釐上闊二
寸八分四釐下闊三寸七分九釐
御製銘同前鎛鐘第二大吕年月同前
鎛鐘第三圜聲應太簇之律兩欒高一尺六寸二
分中高一尺四寸四分兩銑相距一尺三寸五分
横距一尺零一分二釐兩舞相距一尺一寸五分
二釐横距九寸一分二釐甬長九寸六分甬上衡
徑二寸五分三釐甬下徑三寸八分四釐旋徑四
寸二分六釐闊一寸二分八釐蟲長二寸七分闊
一寸二分六釐厚一寸零八釐蟲孔長一寸三分
五釐闊九分乳凡三十六高一寸二分八釐鐫識
處高八寸一分上闊二寸七分下闊三寸六分
御製銘同前鎛鐘第三太蔟年月同前
鎛鐘第四圜聲應夾鍾之律兩欒高一尺五寸一
分七釐中高一尺四寸四分八釐兩銑相距一尺
二寸六分四釐横距九寸四分八釐兩舞相距一
尺零七分八釐横距八寸六分三釐甬長八寸九
分八釐甬上衡徑二寸三分七釐甬下徑三寸五
分九釐旋徑三寸九分九釐闊一寸一分九釐蟲
長二寸五分二釐闊一寸五分一釐厚一寸零一
釐蟲孔長一寸二分六釐闊八分四釐乳凡三十
六高一寸一分九釐鐫識處高七寸五分八釐上
闊二寸五分二釐下闊三寸三分七釐
御製銘同前鎛鐘第四夾鍾年月同前
鎛鐘第五圜聲應姑洗之律兩欒高一尺四寸四
分中高一尺二寸八分兩銑相距一尺二寸横距
九寸兩舞相距一尺零二分四釐横距八寸一分
九釐甬長八寸五分三釐甬上衡徑二寸二分五
釐甬下徑三寸四分一釐旋徑三寸七分九釐闊
一寸一分三釐蟲長二寸四分闊一寸四分四釐
厚九分六釐蟲孔長一寸二分闊八分乳凡三十
六高一寸一分三釐鐫識處高七寸二分上闊二
寸四分下闊三寸二分
御製銘同前鎛鐘第五姑洗年月同前
鎛鐘第六圜聲應仲吕之律兩欒高一尺三寸四
分八釐中高一尺一寸九分八釐兩銑相距一尺
一寸二分三釐横距八寸四分一釐兩舞相距九
寸五分八釐横距七寸六分七釐甬長七寸九分
九釐甬上衡徑二寸一分甬下徑三寸一分九釐
旋徑三寸五分五釐闊一寸零六釐蟲長二寸二
分四釐闊一寸三分四釐厚八分九釐蟲孔長一
寸一分二釐闊七分四釐乳凡三十六高一寸零
六釐鐫識處高六寸七分四釐上闊二寸二分四
釐下闊二寸九分九釐
御製銘同前鎛鐘第六仲吕年月同前
鎛鐘第七圜聲應蕤賓之律兩欒高一尺二寸八
分中高一尺一寸三分七釐兩銑相距一尺零六
分六釐横距七寸九分九釐兩舞相距九寸一分
二釐横距七寸二分八釐甬長七寸五分八釐甬
上衡徑一寸九分九釐甬下徑三寸零三釐旋徑
三寸三分七釐闊一寸零一釐蟲長二寸一分三
釐闊一寸二分七釐厚八分五釐蟲孔長一寸零
六釐闊七分一釐乳凡三十六高一尺零一釐鐫
識處高六寸四分上闊二寸一分三釐下闊二寸
八分四釐
御製銘同前鎛鐘第七蕤賓年月同前
鎛鐘第八圜聲應林鍾之律兩欒高一尺二寸一
分五釐中高一尺零八分兩銑相距一尺零一分
二釐横距七寸五分九釐兩舞相距八寸六分四
釐横距六寸九分一釐甬長七寸二分甬上衡徑
一寸八分九釐甬下徑二寸八分八釐旋徑三寸
二分闊九分六釐蟲長二寸零二釐闊一寸二分
一釐厚八分一釐蟲孔長一寸零一釐闊六分七
釐乳凡三十六高九分六釐鐫識處高六寸零七
釐上闊二寸零二釐下闊二寸七分
御製銘同前鎛鐘第八林鍾年月同前
鎛鐘第九圜聲應夷則之律兩欒高一尺一寸三
分七釐中高一尺零一分一釐兩銑相距九寸四
分八釐横距七寸一分一釐兩舞相距八寸零九
釐横距六寸四分七釐甬長六寸七分四釐甬上
衡徑一寸七分七釐甬下徑二寸六分九釐旋徑
二寸九分九釐闊八分九釐蟲長一寸八分九釐
闊一寸一分三釐厚七分五釐蟲孔長九分四釐
闊六分三釐乳凡三十六高八分九釐鐫識處高
五寸六分八釐上闊一寸八分九釐下闊二寸五
分二釐
御製銘同前鎛鐘第九夷則年月同前
鎛鐘第十圜聲應南吕之律兩欒高一尺零八分
中高九寸六分兩銑相距九寸横距六寸七分五
釐兩舞相距七寸六分八釐横距六寸一分四釐
甬長六寸四分甬上衡徑一寸六分八釐甬下徑
二寸五分六釐旋徑二寸八分四釐闊八分五釐
蟲長一寸八分闊一寸零八釐厚七分二釐蟲孔
長九分闊六分乳凡三十六高八分五釐鐫識處
高五寸四分上闊一寸八分下闊二寸四分
御製銘同前鎛鐘第十南吕年月同前
鎛鐘第十一圜聲應無射之律兩欒高一尺零一
分一釐中高八寸九分八釐兩銑相距八寸四分
二釐横距六寸二分二釐兩舞相距七寸一分九
釐横距五寸七分五釐甬長五寸九分九釐甬上
衡徑一寸五分八釐甬下徑二寸三分九釐旋徑
二寸六分六釐闊七分九釐蟲長一寸六分八釐
闊一寸零一釐厚六分七釐蟲孔長八分四釐闊
五分六釐乳凡三十六高七分九釐鐫識處高五
寸零五釐上闊一寸六分八釐下闊二寸二分四
釐
御製銘同前鎛鐘第十一無射年月同前
鎛鐘第十二圜聲應應鍾之律兩欒高九寸六分
中高八寸五分三釐兩銑相距七分九分九釐横
距五寸九分九釐兩舞相距六寸八分二釐横距
五寸四分六釐甬長五寸六分八釐甬上衡徑一
寸四分九釐甬下徑二寸二分七釐旋徑二寸五
分一釐闊七分五釐蟲長一寸五分九釐闊九分
五釐厚六分六釐蟲孔長七分九釐闊五分三釐
乳凡三十六高七分五釐鐫識處高四寸八分上
闊一寸六分下闊二寸一分三釐
御製銘同前鎛鐘第十二應鍾年月同前
鎛鐘十二圜各按月律陳設凡簨虡有四簨虡之
高下視鐘體之大小以為差第一簨虡懸黃鍾大
吕太簇三鐘通高九尺二寸五分上簨兩頭雕龍
長五尺四寸高一尺一寸中簨長二尺七寸闊四
寸厚三寸八分簨上有業雕刻雲龍左右兩虡高
五尺六寸五分闊四寸厚三寸八分虡下有趺高
一尺二寸五分闊一尺二寸長二尺四寸趺上有
垣高三寸垣内雕木為獅獅身出垣九寸五分兩
虡貫獅背入趺
第二簨虡懸夾鍾姑洗仲吕三鐘通高九尺二寸
五分上簨兩頭雕龍長四尺七寸高一尺一寸中
簨長二尺一寸闊三寸六分厚二寸八分簨上有
業雕刻雲龍左右兩虡高六尺三寸五分闊三寸
六分厚二寸八分虡下有趺高九寸闊一尺長二
尺一寸趺上有垣高二寸五分垣内雕木為獅獅
身出垣六寸五分兩虡貫獅背入趺几墊長二尺
三寸闊一尺二寸高一尺三寸
第三簨虡懸蕤賓林鍾夷則三鐘通高九尺二寸
五分左右兩虡高六尺零五分闊三寸六分厚二
寸八分上簨中簨雕刻雲龍獅跌尺寸並與第二
簨虡同几墊高一尺六寸長三尺六寸六分闊二
尺三寸
第四簨虡懸南吕無射應鍾三鐘通高九尺二寸
五分左右兩虡高五尺六寸五分闊三寸六分厚
二寸八分上簨中簨獅趺尺寸並與第三簨虡同
几墊高二尺長三尺六寸六分闊二尺三寸
自第二簨虡以下皆施凡墊與第一簨虡高下齊
平簨虡皆飾以金獅飾以青龍頭銜五采流蘇各
五
編鐘
律吕正義曰今之琴瑟簫管雖非上古之真傳而
生聲取分猶有徽柱孔徑之可憑至若鐘磬柷敔
惟用于雅樂故世俗不得見其制而工師無由考
其聲即以鐘言之或虛懸于祠廟或沈浮于水土
或散見于圖編不但形制不一而且大小迥别有
上銳中腰細而口徑大者有中腰廣口徑小上徑
仍小于口徑者有上下一制而中腰獨大者有上
徑小口徑大形體直而兩角下垂者有形體渾圓
者有形體扁側者有兩欒獨垂者有底口平正者
其形體渾圓者乃中古之定制所謂以律計自倍
半而有中空容積之度分高徑面羃之相差得體
用之兼備者也形體一歸于圓則中腰于上頂下
口之大小隨制立法無所不可總不越乎中空容
積之多寡焉如中腰廣而口徑小者與上下一制
而中腰獨大者蓋皆一理形為撱圓獨上下平耳
惟此制為最正而聲音鏗然渾厚且無餘音考之
通典三禮圖等書所繪鐘十六枚而懸一虡者亦
皆之今禮部太常所用亦仍此制但形體稍扁耳
大抵鐘之形制外體宜同其理猶之律吕管徑之
相同也定黃鍾之鐘取其厚薄比騐中容之積以
為凖則次自大吕以下遞減其容積俾由濁而漸
清夫遞減其容則不得不遞增其厚聲之大者其
體薄惟體薄則中空大而容受多也聲之細者其
體厚惟體厚則中空小而容受少也其理猶之律
吕管籥之有長短也今約其法以為制鐘之凖亦
必本之黃鍾之律先定其中空容積之度分次考
其實體之厚薄與夫鈞兩之重輕再較其聲音倍
半之所應復度以三分損益之相差而後鐘體之
制可言已依制而鑄一體審其音正應黃鍾之律
復制倍體以較其聲亦應黃鍾之律既得正體與
倍體其間十二聲音之凖一取法乎此以斤兩之
重輕而三分損益之則自倍體而漸減至正體或
自正體而漸加至倍體以度分之厚薄而損益之
則自厚體而漸損至薄體自薄體而漸益至厚體
總之不越三分損益之理焉倍體正體俱應黃鍾
之律宫聲工字其自倍體所得第十二分即比正
體差厚微重乃應大吕之吕清宫高工字其第十
一分則應太蔟之律商聲凡字第十分應夾鍾之
吕清商高凡字第九分應姑洗之律角聲六字第
八分應仲吕之吕清角高六字第七分應蕤賓之
律變徵五字其第六分乃應夷則之律徵聲乙字
而變體所生之第十二分則在倍體所生第七分
第六分之間其聲始應林鍾之吕清變徵高五字
倍體所生第五分則應南吕之吕清徵高乙字第
四分應無射之律羽聲上字第三分應應鍾之吕
清羽高上字第二分應半黃鍾之律變宫尺字而
倍體所生之第十三分為變體者乃應半大吕之
吕清變宫高尺字至此清濁二均之一十四聲已
具然編鐘一十有六取下羽至正羽之隂陽各八
而用應二倍律二倍吕之四體故取倍體所生第
二第三第四與第十三變體之半聲而倍體所生
之第二與第十三之變體不用所用者倍體所生
之第三第四以至第十二合黃鍾之一正體變體
所生之第十二與四半體共為一十有六以應排
簫之隂陽二均焉(倍體所生之第四分半之應倍夷則之律下羽上字第三分半)
(之應倍南吕之吕清下羽高上字第二分半之應倍無射之律變宫尺字第十三分變體半之應倍)
(應鍾之吕清變宫高尺字)詳載其數列表于左
倍夷則之鐘(倍者非言鐘之倍體乃聲音倍律倍吕之鐘也故列于黃鍾之前)
内高七寸三分一釐六□七絲
中徑六寸八分八釐零一絲
上頂下口内徑俱四寸七分七釐三毫一絲
中容積二百二十五寸一十六分七百五十五釐
八百四十毫
體厚一分三釐三毫
重一百七十九兩七錢
倍南吕之鐘
内高七尺三分零七毫七絲
中徑六寸八分六釐二毫一絲
上頂下口内徑俱四寸七分五釐五毫一絲
中容積二百二十三寸四百六十分三百一十一
釐六百八十毫
體厚一分四釐二毫
重一百九十二兩
倍無射之鐘
内高七寸三分零一絲
中徑六寸八分四釐六毫九絲
上頂下口内徑俱四寸七分三釐九毫九絲
中容積二百二十二寸一百五十分二百一十一
釐二百毫
體厚一分四釐九毫六絲
重二百零二兩二錢
倍應鍾之鐘
内高七寸二分九釐二毫一絲
中徑六寸八分三釐零九絲
上頂下口内徑俱四寸七分二釐三毫九絲
中容積二百二十寸七百七十分二十三釐四十
毫
體厚一分五釐七毫六絲
重二百一十三兩
黃鍾之鐘
内高七寸二分九釐
中徑六寸八分二釐六毫六絲
上頂下口内徑俱四寸七分一釐九毫六絲
中容積二百二十寸三百三十九分二百一十一
釐五百二十毫
體厚一分五釐九毫八絲
重二百一十六兩
大吕之鐘
内高七寸二分八釐一毫四絲
中徑六寸八分零九毫五絲
上頂下口内徑俱四寸七分零二毫五絲
中容積二百一十八寸九百二十五分三百四十
八釐四百八十毫
體厚一分六釐八毫三絲
重二百二十七兩五錢
太蔟之鐘
内高七寸二分七釐二毫四絲
中徑六寸七分九釐一毫四絲
上頂下口内徑俱四寸六分八釐四毫四絲
中容積二百一十七寸三百七十二分六百三十
六釐八百毫
體厚一分七釐七毫三絲
重二百三十九兩七錢
夾鍾之鐘
内高七寸二分六釐零四絲
中徑六寸七分六釐七毫四絲
上頂下口内徑四寸六分六釐零四絲
中容積二百一十五寸二百九十七分三百七十
釐九百二十毫
體厚一分八釐九毫三絲
重二百五十六兩
姑洗之鐘
内高七寸二分五釐零二絲
中徑六寸七分四釐七毫一絲
上頂下口内徑俱四寸六分四釐零一絲
中容積二百一十三寸五百五十分五百七十七
釐二百八十毫
體厚一分九釐九毫五絲
重二百六十九兩六錢
仲吕之鐘
内高七寸二分三釐六毫七絲
中徑六寸七分二釐
上頂下口内徑俱四寸六分一釐三毫
中容積二百一十一寸二百一十五分九百一十
一釐四十毫
體厚二分一釐三毫
重二百八十八兩
𬎼賓之鐘
内高七寸二分二釐五毫三絲
中徑六寸六分九釐七毫二絲
上頂下口内徑俱四寸五分九釐零二絲
中容積二百零九寸二百五十分七百六十釐三
百二十毫
體厚二分二釐四毫四絲
重三百零三兩四錢
林鍾之鐘
内高七寸二分一釐六毫五絲
中徑六寸六分七釐九豪六絲
上頂下口内徑俱四寸五分七釐二豪六絲
中容積二百零七寸七百二十九分二百零八釐
八百八十八豪
體厚二分三釐三豪二絲
重三百一十五兩三錢
夷則之鐘
内高七寸二分一釐三豪三絲
中徑六寸六分七釐三豪二絲
上頂下口内徑俱四寸五分六釐六豪二絲
中容積二百零七寸一百八十分四百七十八釐
八十豪
體厚二分三釐六豪四絲
重三百一十九兩六錢
南吕之鐘
内高七寸一分九釐七豪二絲
中徑六寸六分四釐一豪一絲
上頂下口内徑俱四寸五分三釐四豪一絲
中容積二百零四寸四百一十三分四百六十六
釐二百四十豪
體厚二分五釐二豪五絲
重三百四十一兩三錢
無射之鐘
内高七寸一分八釐三豪七絲
中徑六寸六分一釐四豪一絲
上頂下口内徑俱四寸五分零七豪一絲
中容積二百零二寸八十四分三百九十八釐七
百二十豪
體厚二分二釐六豪
重三百五十九兩五錢
應鍾之鐘
内高七寸一分六釐五豪七絲
中徑六寸五分七釐八豪
上頂下口内徑俱四寸四分七釐一豪
中容積一百九十八寸九百七十一分五百一十
釐四百豪
體厚二分八釐四豪
重三百八十四兩
律吕正義後編曰編鐘十六枚為一虡以隂陽各
八以厚薄為次第外形皆同一制高七寸四分四
釐九豪中徑七寸一分四釐六豪上下徑皆五寸
零三釐九豪其内高中徑上頂下口之度分與夫
中空容積之多寡實體之厚薄依次遞減焉虡凡
三簨通高九尺飾以金上簨兩頭雕龍長一丈簨
上施金鸞五中簨下簨俱長六尺四寸各懸鐘八
枚中簨上有業無齒中闊八寸兩旁闊六寸繪五
彩雲龍下簨上有業業有牙作水波狀闊二寸左
右兩虡高六尺四寸虡下有趺長二尺四寸闊一
尺高一尺趺上周圍有垣高三寸垣内雕木為獅
飾以青獅首出垣七寸二分兩虡貫獅背入趺簨
虡俱闊三寸六分厚二寸七分兩龍頭銜五彩流
蘇各五
銅鼓
律吕正義後編曰銅鼔以銅為之徑九寸七分二
釐為林鍾倍度深一寸六分二釐為林鍾三分之
一中間隆起徑二寸六分七釐三豪為林鍾二十
分之十一高八寸一釐為林鍾六分之一邊有二
孔以黃絨縧懸而擊之按樂書謂高州掘得銅鼔
其上隠起三才圖會謂虚其一面懸而擊之乃與
今之銅鼓近似蓋古之銅鼓制亦不同今惟當取
其近似者為斷耳至于銅點乃銅鼔之小者後世
用以為點故以為名今按其節奏先擊點乃擊鼔
鼔再擊乃擊銅鼔則是點與銅鼓為應和亦猶將
擊鼔先擊&KR0615;也
銅點
律吕正義後編曰銅點制如銅鼓而小徑四寸八
分六釐為林鍾之度深一寸零八釐為林鍾九分
之二中間隆起徑一寸六分二釐為林鍾三分之
二高四分八釐六豪為林鍾十分之一邊有二孔
以黃絨縧懸而擊之
鈸
律吕正義後編曰鈸以銅為之圓徑六寸四分八
釐為太蔟之度中間隆起徑三寸二分四釐為半
太蔟之度高一寸二分九釐六毫為太蔟五分之
一邊寬一寸六分二釐為太蔟四分之一中間有
孔以黃絨縧貫之兩面相擊以和樂按銅鈸始于
隋九部樂唐乃用之燕樂唐末樂器散亡遼得之
具于大樂元明史志不載今
行幸用之蓋仍唐遺制云
蒙古角
律吕正義後編曰蒙古角一名蒙古號木質空心
上下二節末加鍍金銅口雄雌各一雄者内徑微
大而聲濁雌者内徑微小而聲清其長短皆相等
上節長四尺七寸三分一釐為十二倍無射應鍾
相和之度下節長三尺五寸二分九釐為五倍黃
鍾大吕相和之度金口長一尺六寸七分二釐九
豪為三倍姑洗仲吕相和之度口徑七寸二分九
釐為黃鍾之度雄角上口内徑三分四釐五豪為
二倍黃鍾管之徑雌角上口内徑二分八釐五豪
為正加四分之一黃鍾管之徑通身黃漆畫五彩
雲龍貼金銅篐金口上鍍金銅環角口上鍍金銅
鼻以黃絨縧纏之金口環上繫紅黃粧緞小旛各
一上口施角哨吹之
哈爾扎克
律吕正義後編曰回樂哈爾扎克以椰為槽面徑
二寸五分六釐冐以馬首之革碧色槽底中開一
孔徑六分八釐二豪有竒側開三小孔徑二分五
釐六豪槽上木柄通長一尺八寸二分有竒圓徑
七分二釐九豪柄上一段微巨長三寸四分一釐
有竒圓徑一寸一分三釐有竒前面為山口上開
圓孔徑四分有竒後面挖空隙長一寸八分二釐
有竒闊二分六釐九豪有竒槽下鐵柄長五寸一
分二釐方二分四釐三豪其末圓頂以馬尾二縷
為絃每縷約八十餘莖其上自山口穿于後繫于
柄上端之二軸其下繫于槽末鐵柄之二環槽面
施柱以承絃柱距山口一尺四寸五分八釐馬尾
絃下有綱絲絃十其下亦繫于鐵柄自柱間小孔
穿入上繫于木柄左右各五軸自柱間距軸左第
一絃五寸七分六釐第二絃六寸八分二釐六豪
第三絃七寸八分七釐有竒第四絃八寸八分五
釐九豪有竒第五絃九寸七分六釐有竒右第一
絃六寸零二釐六豪有竒第二絃六寸九分九釐
八豪有竒第三絃七寸九分八釐七豪有竒第四
絃九寸零一釐有竒第五絃一尺零一釐有竒另
以圓木桿為弓長二尺一寸零六釐有竒桿本以
皮條繫銅環長二寸八分八釐以馬尾八十餘
莖為絃長一尺七寸七分有竒上繫于銅環下繫
于桿木以弓絃軋馬尾絃應綱絲絃以取聲
蘇爾奈
律吕正義後編曰回樂蘇爾奈一名瑣㖠狀類金口
角木管本小末大上下飾以金木管通長一尺四
寸一分四釐上口内徑三分零一豪有竒外徑八
分零一豪九絲下口内徑二寸五分五釐一豪五
絲外徑三寸零一釐上口安銅管長三寸一分零
五豪有竒入管内一寸三分三釐出管外一寸七
分七釐銅管上口安蘆哨長三分五釐冐于銅管
二分哨上口寬二分四釐木管正面七孔後出一
孔左側面一孔距木管上口九寸一分二釐無聲
字正面最下第一孔距上口八寸三分得凡字次
上第二孔距上口七寸三分三釐得合字次上第
三孔距上口六寸三分得四字次上第四孔距上
口五寸三分得乙字次上第五孔距上口四寸二
分得上字次上第六孔距上口三寸一分九釐得
尺字次上後出一孔距上口二寸七分得工字最
上第七孔距上口二寸一分得凡字皆應笛聲
喀爾奈
律吕正義後編曰回樂喀爾奈狀類洋琴木胎中
空厚三寸七分一釐七豪九絲前長二尺五寸一
分五釐後長九寸一分零二豪寬一尺六寸三分
九釐四豪四絲左端直右端曲左端上面施木梁
似琴之岳山以繫鋼絃絃末施木軸似琴之軫入
于右端立面孔内轉其軸以定絃之緩急木梁高
六分九釐九豪八絲寬一寸二分九釐六豪九絲
長與左端等十八絃第一单絃長二尺四寸三分
有竒得合字第二䨇絃長二尺四寸零一釐九豪
二絲得四字第三䨇絃長二尺三寸七分有竒得
乙字第四䨇絃長二尺三寸二分七釐有竒得上
字第五䨇絃長二尺二寸五分九釐九豪得尺字
第六䨇絃長二尺一寸八分四釐五豪得工字第
七䨇絃長二尺零八分有竒得凡字第八䨇絃長
一尺九寸七分二釐有竒得六字第九䨇絃長一
尺八寸四分八釐九豪得五字第十䨇絃長一尺
七寸三分七釐有竒得乙字第十一䨇絃長一尺
六寸五分八釐八豪得上字第十二䨇絃長一尺
五寸四分五釐有竒得尺字第十三䨇絃長一尺
四寸三分三釐有竒得工字第十四䨇絃長一尺
三寸有竒得凡字第十五䨇絃長一尺二寸二分
一釐有竒得六字第十六䨇絃長一尺一寸二分
八釐有竒得五字第十七䨇絃長一尺零四分九
釐有竒得乙字第十八䨇絃長九寸八分二釐九
豪有竒得上字絃下柱形曲與左端曲形相應高
七分二釐九豪柱脊距右端五寸一分二釐以手
冐撥指彈之取聲
鉦
律吕正義後編曰鉦以銅為之形如盆口徑八寸
六分四釐為南吕倍度邊寬八分六釐四豪為南
吕十分之二内深一寸二分五釐八豪為南吕十
分之三外用木匡鉦邊匡周俱平分三分各穿二
孔以黃絨綆繫鉦于匡匡外二銅環以黃絨繫之
挂于項
歴代鹵簿皆有鉦而形制不詳通典則曰鉦如大
銅疉懸而擊之通考則曰形圓如銅鑼明制鹵簿
有金又有鉦我
朝因之金即鑼鉦則如鑼而有邊然則今之鉦制自唐
已然而今之金又即宋之鉦矣大抵金之與鉦名
雖異而實則同今金鼓大樂金則提而擊之鉦則
設而不擊豈金為宋鉦之遺制而鉦存唐之遺意
歟
金
律吕正義後編曰金以銅為之面徑一尺四寸五
分八釐為黃鍾倍度深二寸二分七釐五豪為夷
則半度邊穿二孔以黃絨縧繫于木柄左手提而
右手擊之
大銅角
律吕正義後編曰大銅角一名大號以銅為之上
下二截形如竹筒本細末大通長三尺六寸七分
二釐為八倍半南吕之度下截長一尺九寸四分
四釐為四倍半南吕之度下口徑六寸四分八釐
為一倍半南吕之度上口徑一寸四分四釐為南
吕三之一上截長與下截等其出于下截上口之
外者一尺七寸二分八釐為四倍南吕之度上口
徑四分三釐二豪為南吕十之一嘴長一寸四分
四釐為南吕三之一繫紅黃縧繐
小銅角
律吕正義後編曰小銅角一名二號以銅為之上
截如筒下截如角通長四尺一寸零四釐為九倍
半南吕之度下截長一尺九寸四分四釐為四倍
半南吕之度下口徑四寸三分二釐為南吕之度
上口徑五分一釐八豪為南吕五十分之六上截
長二尺三寸七分六釐為五倍半南吕之度其出
于下截上口之外者二尺一寸六分為五倍南吕
之度上口徑二分一釐六豪為南吕二十分之一
繫紅線縧繐
大小銅角即長鳴中鳴之遺制或自唐以來名仍
其舊而實易之以銅或自元以後始改用銅而因
質名角皆不可知然以其聲考之今金鼓大樂陳
設
端門大銅角奏龍吟小銅角奏虎嘯用之導迎大銅
角奏大罕波小銅角奏大得勝則猶是長鳴一曲
三聲中鳴一曲三聲之義也用之
行營大小銅角同奏挐馬號則猶是唐衛公李靖兵
法遺義也蓋古今制不相襲而義實相因如此
方響
律吕正義後編曰方響十六枚以鋼為之長闊皆
一例而厚薄有次第薄者聲濁厚者聲清應十二
正律四倍律與編磬意同長皆七寸二分九釐為
黃鍾之度闊皆一寸八分二釐二豪為黃鍾四分
之一其厚為編磬之半近上三分之一背有横脊
其厚倍之十六枚共懸一架上下各八架高四尺
八寸闊二尺二寸繪五綵寶相花上横梁中間貼
金火燄珠兩端雕貼金龍頭繫五綵流蘇其下又
二横梁上下各實以板梁間鐵條四裹氊鞔黃緞
以黃絨繩繫方響于上擊以小銅鎚黃線挽手
雲鑼
律吕正義後編曰雲鑼以銅為之十面共一木架
下右為上字(以笛之聲字言)厚二釐五豪二絲應姑洗之
律下中為尺字厚二釐八豪四絲應蕤賓之律下
左為工字厚二釐九豪九絲應夷則之律上左為
凡字厚三釐三豪六絲應無射之律中左為六字
厚三釐七豪八絲應半黃鍾之律中中為五字厚
四釐零四絲應半太蔟之律中右為高乙字厚四
釐四豪九絲應半姑洗之律上右為高上字厚五
釐零五絲應半蕤賓之律上中為高尺字厚五釐
六豪八絲應半夷則之律最上為高工字厚五釐
九豪八絲應半無射之律架高二尺闊一尺五寸
柄長五寸五分架上兩端雕貼金䨇龍頭繫五綵
流蘇
雲鑼元史始見於宴樂我
朝乃用於丹陛樂其器小其聲高也起笛之上字猶笛
管用角律也今以律分考定厥制以黃鍾大吕相
和之半三寸五分二釐九豪為面之外徑以六倍
黃鍾之龠二千五百八十二分八百零三釐二百
六十豪為中空容積以無射八分之一五分零五
豪六絲七忽九微為内深除之開平圓得二寸五
分五釐零一絲為底之内徑(六倍黃鍾之管聲應太簇之律為笛之乙)
(字其倍無射之分乃應黃鍾之律為笛之四字故以六倍黃鍾積為體以倍無射十六分之一為深)
乃以無射百分之一四釐零四絲五忽為黃鍾鑼
之厚加于内深得外深加于底内徑得底外徑以
此定十鑼之外形皆同一制依編鐘三分損益之
法求得一十四分為各鑼之厚黃鍾而下其厚遞
減則其容積以漸而多黃鍾而上其厚遞加則其
容積以漸而少故黃鍾以下七分得七正聲黃鍾
以上七分得七清聲上下各截二聲(七正聲從下截去四乙二)
(聲七清聲從上截去凡六二聲)餘五正聲五清聲於律則應四正
律六半律聲數悉合
金口角
律吕正義後編曰金口角舊名瑣㖠木管本小末
大上下金口加蘆哨吹之木管上口内徑三分一
釐三豪為一倍半黃鍾管之徑下口内徑三倍之
長九寸八分九釐為本管倍南吕之度除上端吹
口入管六分三釐餘九寸二分六釐為本管倍無
射之度最下第一孔距吹口七寸四分一釐七豪
為本管太蔟之度次口第二孔距吹口六寸一分
七釐四豪為本管仲吕之度次上第三孔距吹口
五寸三分八釐六豪為本管林鍾夷則相和之度
次上第四孔距吹口四寸二分八釐三豪為本管
應鍾半黃鍾相和之度次上第五孔距吹口三寸
三分八釐五豪為本管半夾鍾半姑洗相和之度
次上第六孔距吹口二寸四分七釐二豪為本管
半南吕之度次上後出第七孔距吹口一寸九分
五釐為本管四分大吕之一最上第八孔距吹口
一寸四分六釐五豪為本管四分𬎼賓之一管端
金口長二寸一分六釐為南吕半度管末金口長
四寸八分六釐為林鍾之度口徑四寸三分二釐
為南吕之度八孔皆閉為上字于笛為四字開下
一孔為尺字于笛為乙字開下二孔為工字于笛
為上字開下三孔為凡字于笛為尺字開下四孔
為六字于笛為工字開下五孔為五字于笛為凡
字開下六孔為乙字于笛為六字開下七孔為高
上字于笛為五字八孔全開為高尺字于笛為高
乙字
瑣㖠有似于角又木管金口與金口角名義頗合
按黃鍾一倍半同形管其全管黃鍾之分應簫之
高工字則其倍無射之分當應簫之高乙字即笛
之高上字今通長應笛之低四字為下四音半除
設哨加嘴下二音半(頭管設哨下三音今不加嘴下三音加嘴止下二音半是)
(加嘴能高半音故設哨加嘴共下二音半以下皆倣此)是因本小末大而掣
下二音也(末大于本二倍當下二音)第一孔太簇之分應簫之
高尺字即笛之高六字今應笛之低乙字為下五
音半除二音半是掣下三音也(管愈短則掣之分愈多)第二
孔仲吕之分應笛之上字掣下三音半也第三孔
林鍾夷則相和之分應笛之尺字亦掣下三音半
也第四孔應鍾半黃鍾相和之分應笛之工字是
掣下四音半也第五孔半夾鍾半姑洗相和之分
應笛之凡字掣下五音半也第六孔半南吕之分
應笛之六字掣下七音半也第七孔四分大吕之
一應笛之五字掣下八音半也第八孔四分林鍾
之一應笛之乙字掣下十音半也皆與頭管掣音
之理同又按金口角通長實應笛之四字今名為
上字者蓋金口角為一倍半黃鍾之管通長本應
簫之上字于笛為凡字若頭管加哨則復應笛之
上字金口角本小末大又掣下二音乃應笛之四
字今欲仍以頭管之字名其分故以上字名古人
以頭管先諸樂笛笙聲字皆以頭管而定亦此義
也
口琴
律吕正義後編曰口琴以鐵為之一柄兩股中設
一簧柄長三分二釐四豪為太簇二十分之一股
長二寸八分八釐為姑洗半度股本相距三分六
釐四豪為黃鍾二十分之一股末相距七釐二豪為
黃鍾百分之一簧長與股等簧末上曲七分二釐九
豪為黃鍾十分之一簧端點以蠟珠銜股鼓簧成音
陳暘樂書曰鹿鳴吹笙鼓簧乃笙中之簧君子陽
陽左執簧非笙中之簧今民間有鐵葉簧削銳其
首塞以蠟蜜横之于口呼吸成音乃簧之變體然
則所謂鐵簧即今之口琴也
皇朝文獻通考卷一百六十一
