皇朝文獻通考卷八十三
職官考(七)
内務府
内務府掌
内府財用出入祭祀宴饗饍饈衣服賜予刑法工作
教習之事武備院上駟院奉宸苑皆隸焉總管大
臣無定員於滿洲文武大臣或王公内
簡用
其屬有七司曰廣儲曰會計曰掌儀曰都虞曰慎
刑曰營造曰慶豐
(臣)等謹按
國初置内務府設總管間以大臣總理順冶十一年
裁十八年復設分司六曰廣儲會計掌儀都虞慎
刑營造又設武備院上駟院與織染局康熙二十
三年增慶豐司為七司又增奉宸苑其後以王公
大臣管理府事
廣儲司管理六庫郎中二人郎中四人(内掌印一人)員外
郎十二人主事一人分掌庫藏以蓄經費凡六庫曰
銀庫裘庫緞庫衣庫磁庫茶庫(磁茶二庫康熙二十八年於表緞二庫内)
(分設)司庫十二人筆帖式二十六人(初設員外郎八人康熙十八年增四人)
會計司郎中三人(内掌印一人)員外郎六人主事一人
分掌内務府帑項莊園地畞戸口徭役之事筆帖
式二十六人(初設郎中三人康熙三十八年裁一人雍正元年增一人)
掌儀司郎中二人(内掌印一人)員外郎八人主事一人
分掌宴筵祭祀禮儀樂舞之事司俎豆官五人贊
禮郎十七人筆帖式二十二人(初設郎中三人康熙三十八年裁一人)
都虞司郎中二人(内掌印一人)員外郎五人主事一人
分掌内務府護軍訓練禁旅及畋漁之事筆帖式
二十六人(初設郎中三人員外郎六人康熙三十八年各裁一人)
慎刑司郎中二人(内掌印一人)員外郎四人主事一人
分掌審讞刑獄覈其情罪之重輕仍會同刑部定
擬筆帖式二十人(初設郎中三人康熙三十八年裁一人初設員外郎六人康熙)
(三十六年裁一人六十一年又裁一人)
營造司郎中二人(内掌印一人)員外郎八人主事一人
分掌繕修工作及煤炭陶冶之事司匠二十人筆
帖式二十六人(初設郎中三人康熙三十八年裁一人)
慶豐司郎中二人(内掌印一人)員外郎十人主事一人
分掌牛羊羣牧及口外牧場孳息之事筆帖式十
六人(未設慶豐以前屬掌儀司管理康熙二十三年初設慶豐司員外郎六人尋增四人)
堂郎中一人主事二人凡府屬文職陞補(武職隸都虞司)
及奏章文移皆隸焉筆帖式三十八人
管理江寧府蘇州府杭州府織造官各一人(於内務府)
(司官内奏派仍帶原銜)所屬筆帖式各二人司庫各一人庫
使各三人(互見後直省官)
内管領三十人(初設二十人康熙二十四年增四人三十年增三人三十四年增三)
(人)副内管領三十人(初設二十人康熙三十四年增十人)筆帖式八
人分管承應供用等事凡
内廷灑掃糊飾及三倉出納酒菜噐皿皆司之(初設米鹽)
(庫郎中三人雍正元年裁并為管領)
管理三旗納銀莊郎中一人員外郎六人主事一
人筆帖式十二人
尚膳正尚茶正一等侍衞各一人二等侍衞各二
人尚膳副尚茶副三等侍衛各一人尚膳三等侍
衞六人尚茶三等侍衞三人尚膳藍翎侍衞七人
尚茶藍翎侍衞四人主事一人筆帖式十二人
奏事處内務府司員筆帖式(無定數)具奏各部院衙門
及各省文武官員奏章蒙古侍衞(無定數)具奏理藩
院及外藩蒙古王公奏章
中正殿員外郎二人筆帖式三人
雍和宫郎中員外郎各一人筆帖式三人
咸安宫官學筆帖式一人南府
景山筆帖式各二人藥房主事一人庫掌二人筆帖
式十五人掌
御舟筆帖式二人尚虞筆帖式一人鷹房鶻房筆帖式
各二人狗房筆帖式三人官房租庫筆帖式七人
庫掌一人刊刻
御書處監造一人庫掌三人署庫掌四人筆帖式二人
武英殿修書處監造二人庫掌四人署庫掌五人筆
帖式五人
養心殿造辦處郎中二人員外郎二人主事一人庫掌
六人筆帖式十六人稽察内務府御史所屬筆帖式八人
管番役處辦事官二人(於各司官内奏派兼管)筆帖式四人(於各處筆)
(帖式内奏派兼管)分掌緝捕逋逃及巡查内務府所屬各倉庫
(臣)等謹按雍正四年初設番役以各佐領管領下
兵丁挑取乾隆二十四年裁二十五年復設
凡陞除郎中至八品苑副等官由府簡選引
見未入流司庫以下由府除授京察由總管考核分别
具題請
旨遇三大節
太和殿
皇太后宫行禮與百官同
皇后宫行禮於内右門外
躬祀
壇
廟
車駕出入則於
午門外跪候如常朝總管率所屬於右翼門外總管
於門階上各官依次列坐於階下都虞司司官察班
直宿以總管一人如因事不能入直則以郎中代恭遇
皇帝宿
齋宫
行幸駐蹕
皇太后
皇后在宫中奏留總管一人在京如遇
皇帝進宫
皇太后
皇后在
圓明園奏留總管一人在園恭逢
皇太后
皇后
妃
嬪出入總管一人率
内府護軍統領參領
内府護軍豹尾班扈從如總管乏人行文領侍衞内
大臣以散秩大臣一人代凡用
御寳恭遇
行幸駐蹕總管一人同内閣學士於
乾清門監視
武備院掌陳設武備及給賜徵收之事卿二人
所屬郎中一人員外郎八人(初設六人康熙四十二年增二人)主
事二人筆帖式二十八人庫掌八人掌蓋三人司
弓八人司幄三人司矢三人司匠八人
(臣)等謹按順治初年設鞍樓以三旗侍衞三人領
之設員外郎筆帖式等官十一年改鞍樓為兵仗
局十八年改兵仗局為武備院康熙十五年分設
甲庫鞍庫氊庫三十七年分鞍庫為二曰南鞍庫
北鞍庫乾隆十四年定卿為二人一由内務府郎
中一由侍衞簡用後上駟院奉宸苑同
上駟院掌馬匹駝隻稽覈芻牧之事卿二人
所屬郎中一人員外郎四人(初設六人康熙三十八年裁二人)主
事二人堂主事二人筆帖式二十五人廏長十七
人牧長十一人大凌河牧長三十人上都達布遜
諾爾效力筆帖式三人蒙古筆帖式七人牧長(每犀)
(額設一人無定員逹里崗愛同)達里崗愛筆帖式三人
(臣)等謹按順治初年設御馬監十八年改為阿敦
衙門以大臣侍衞管理無定員設筆帖式十五人
康熙十六年改為上駟院雍正六年定卿為三品
奉宸苑掌理
景山
瀛臺
闡福寺等處
行宫
圓明園等園王泉山稻田下清河牐河等事卿二人
所屬郎中六人員外郎八人主事三人苑丞四十
五人(六品十人七品五人八品十七人未入流十三人)苑副六十九人(七品)
(十六人八品二十三人未入流三十人)委署苑副六人(於應桃選人内添設仍食)
(原錢糧)庫掌二人(六品一人七品一人)筆帖式五十九人分置
禁苑各供職守漢牐官一人
(臣)等謹按康熙二十三年初設奉宸苑衙門以
内府總管領之設郎中員外郎等官雍正六年定奉
宸苑卿為三品自順治十六年始設
南苑官康熙三十一年設
静明園官五十一年增設
暢春園官五十四年設
湯山行宫官雍正元年設
圓明園官乾隆九年設
静宜園官十六年設
長春園官及
清漪園官
織染局管局大臣及兼攝局務之司官奏請
特簡無定員司庫一人筆帖式三人
咸安宫
景山
萬善殿各官學有總管内管領等官管理之其漢教
習由禮部考取咨補
(臣)等謹按
萬善殿漢教習一員乾隆三十四年裁止選内務府
筆帖式司教習
翰林院
翰林院掌制誥文史以備
天子顧問凡珥筆
鑾坡陳書
講幄入承儤直出奉皇華職司綦重掌院學士滿洲漢
人各一人侍讀學士滿洲二人漢人三人侍講學
士滿洲二人漢人三人侍讀滿洲二人漢人三人
侍講滿洲二人漢人三人修撰(狀元授職)編修(二甲授職)檢
討(三甲授職)庶吉士(由新進士改授)俱無定額
(臣)等謹按翰林初隸内三院順治元年設掌院
學士本正五品以兼禮部侍郎銜者為正三品康
熙二十八年以大學士兼管掌院事其後遂有以
大學士尚書侍郎兼攝者初設漢掌院學士一人
漢講讀學士各二人後仍併入内三院十五年復
設如元年制增滿掌院學士一人漢講讀學士各
一人漢講讀各一人康熙九年增設滿漢講讀學
士各三人滿漢講讀各三人乾隆五十年裁滿講
讀學士各一人滿講讀各一人
其屬待詔滿洲漢人各二人(初設滿洲四人後裁二人)典簿滿
洲漢人各一人孔目滿洲漢人各一人(初止漢人一人後增)
(滿洲一人)筆帖式滿洲四十人漢軍四人五經博士皆
聖賢後裔世襲不治事
凡纂修
實錄
聖訓
玉牒史志諸書掌院學士充正副總裁官講讀學士以下
充纂修官
南書房侍直
上書房教讀自講讀學士以下皆預選派其直省主
考及學政磨勘鄉會試卷凡翰林官皆預馬
冊封祭告均得列銜請
簡充正副使國子監春秋展祀以資深編檢充分獻官
内閣學士或遇奉使請假批本需人閣臣循例請
以翰林詹事坊局官暫行兼攝凡
誥敕碑祭皆由本衙門撰擬凡陞遷議叙出納文移之
事掌院學士於俸淺編檢内擇才守優長者充作
司官名曰辦院事庶吉士讀書教習庶常館以滿
漢大臣各一人充教習選講讀以下官資深學優
者分司訓課名小教習三年試其等而進退之曰
散館
經筵講官滿漢各八人(以大臣兼充)
經筵應講經書及講官職名題請
欽定先期撰擬講章届期
皇帝陞文華殿講官進講
日講起居注官不專設翰林詹事坊局官以原銜充
之記注官滿洲八人漢人十二人(康熙九年設滿記注官四人漢)
(人八人十二年增滿洲一人漢人二人十六年復增滿洲一人二十年增漢人八人三十一年定漢)
(人十二人尋裁雍正元年復設如額乾隆元年增滿洲二人滿漢掌院學士例各兼一缺)主事
滿洲二人漢人一人(初設滿主事二人漢軍主事一人五十七年裁漢軍主事)
(雍正十二年增漢主事一人)筆帖式十六人
皇帝御門聽政朝會宴饗大祭祀大典禮及常朝以滿
漢日講官各二人近前侍班凡
綸音敷奏逐一記注滿漢文月各二册至次年按月排
纂彙為總册貯以鐵匭送内閣尊藏凡
日講定期於二月始夏至止八月始冬至止每日掌
院同講官捧講章進講
(臣)等謹按康熙九年初置
起居注館於
太和門西廡五十七年裁令翰林官五員於理事日
侍班記注之事併歸内閣雍正元年復設
詹事府
詹事府掌坊局之政事凡充
日講官纂修書史典試提學與翰林官同凡遇有會
議朝審諸大政偕九卿科道參預馬詹事滿洲漢
人各一人(漢詹事兼翰林院侍讀學士銜)少詹事滿洲漢人各一
人(漢少詹兼翰林院侍講學士銜)
所屬主簿滿洲漢人各一人筆帖式六人
左右春坊掌講讀箋奏之事左右庶子滿洲漢人
各一人(漢庶子兼翰林院講讀銜)右右中允滿洲漢人各一人
(漢中允兼翰林院編修銜)左右贊善滿洲漢人各一人(漢贊善兼翰林)
(院檢討銜)司經局掌經籍典制圖書刊刻收藏之事洗
馬滿洲漢人各一人(漢洗馬兼翰林院修撰銜)
所屬正字漢人一人職掌繕寫講章并装潢之事
(臣)等謹按詹事府順治元年設少詹事一人掌府
事其年十一月省歸内三院九年四月復設詹事
一人少詹事二人主簿一人錄事二人通事舍人
二人左右春坊庶子各一人諭德各一人中允各
二人贊善各二人司經局洗馬一人正字二人俱
漢員令内三院官兼之專設滿詹事一人掌府事
而司其印信十五年五月悉裁之康熙十四年十
一月奉
詔復置定滿漢詹事各一人少詹事各二人主簿各一人
錄事正字各二人左右春坊庶子各二人諭德各
二人左右中允各四人贊善各四人司經局洗馬
各一人三十七年十二月裁滿少詹事一人滿諭
德一人滿左右中允贊善各一人錄事正字各一
人三十八年七月裁漢左右中允贊善各一人錄
事正字各一人五十二年閏五月裁漢諭德一人
漢中允贊善各一人錄事一人乾隆十三年裁漢
少詹事一人滿漢左諭德各一人
太常寺
太常寺掌祭祀禮樂之事凡
壇
廟牲帛之等樂舞之節齋戒之期皆所專司
天子親祭則贊相禮儀大臣攝事亦派官贊引以滿禮
部尚書總統之卿滿洲漢人各一人或
欽派大臣兼管少卿滿洲漢人各一人
(臣)等謹按太常寺各官初隸禮部凡祭祀事宜均
禮部掌行順治十六年析歸本寺康熙二年復以
寺事屬禮部十年改歸本寺
其屬寺丞滿洲一人漢人二人典簿滿洲漢人各
一人博士滿洲漢軍漢人各一人司庫滿洲一人
庫使滿洲二人所牧漢人一人協律郎漢人五人
讀祝官滿洲八人贊禮郎滿洲二十四人漢人十
四人司樂漢人二十三人筆帖式滿洲九人漢軍
一人
天壇
地壇尉各八人(内五品各一人六品各七人均滿員)祠祭署奉祀漢人各一
人祀丞漢人各一人
太廟尉十人(内四品二人五品八人均滿員)
社稷壇尉五人(内五品一人六品四人以上均滿員)
日壇
月壇祠祭署奉祀各一人
先農壇祠祭署奉祀祀丞各一人
帝王廟祠祭署無專員以贊禮郎司樂内一人委理神
樂署署正一人左右署丞各一人(以上均漢員)
(臣)等謹按神樂署署正初名提點署丞初名知觀
乾隆二十年改舊有滿漢所牧乾隆二十六年裁
缺改交内務府慶豐司管理
光禄寺
光禄寺掌祭饗宴勞酒醴饍饈之事凡祭祀會同
太常寺省牲先期飭有司視滌濯禮畢進胙於
天子而頒於百執事之人凡筵宴酒食及外使降人具
差其等以備供給卿滿洲漢人各一人或
欽派大臣兼管少卿滿洲漢人各一人(初設漢少卿二人康熙三十八)
(年裁一人)
(臣)等謹按光禄寺初隸禮部順治十五年題准外
解錢糧析歸本寺司府州縣考成亦由本寺十八
年定寺事復歸禮部將解到錢糧公同出納其考
成仍屬禮部錢糧由寺奏銷康熙三年定各項錢
糧悉歸戶部支給十年仍以禮部精饍司所掌歸
之本寺
所屬署四曰大官珍饈良醖良醢每署署正滿洲
漢人各一人每署署丞滿洲各二人(初設漢署丞四人順治十)
(五年裁)典簿滿洲漢人各一人筆帖式十六人銀庫
司庫滿洲二人筆帖式二人
(臣)等謹按初設漢寺丞一人康熙三十八年裁漢
監事四署各一人順治十三年裁司牲漢大使一
人順治十五年裁又順治十三年增滿洲副理事
官二人後亦裁
太僕寺
太僕寺總國之馬政籍畿甸牧地畜馬之數考其
蕃息損耗别以印烙而時閱之卿滿洲漢人各一
人少卿滿洲漢人各一人(漢少卿初設三人後裁二人滿少卿初設二人)
(乾隆十三年裁一人)
所屬員外郎滿洲二人(初設八人雍正三年裁二人乾隆十三年定滿洲蒙)
(古各二人)蒙古二人(雍正三年設)主事滿洲蒙古各二人主
簿滿洲一人(初設漢主簿一人康熙二年裁)筆帖式滿洲六人蒙
古六人(初有漢軍筆帖式二人裁)
(臣)等謹按初設有滿漢寺丞各一人順治十五年
裁十六年復設康熙二年裁有常盈庫漢大使一
人順治八年裁
順天府
順天府府尹管京府之政令府丞總理學校考試
之事治中參理府事京縣二各掌其縣之政令品
視外縣令加一等(餘所屬二十五州縣兼屬直督不具載)府尹一人
每
欽派大臣兼管府丞一人
所屬治中一人通判一人經歷一人照磨一人司
獄一人崇文門分司副使一人
(臣)等謹按治中初設三人順治六年裁二人推官
知事檢校各一人康熙六年裁
府學教授滿洲漢人各一人訓導滿洲漢人各一
人
大興縣知縣一人縣丞主簿各一人典史一人巡
檢三人牐官一人宛平縣知縣一人縣丞二人主
簿一人典史一人巡檢四人牐官一人
(臣)等謹按初設有廣源牐牐官一人順治十三年
裁張家灣宣課司大使一人康熙四十年裁庫大
使一人康熙三十九年裁遞運所大使一人康熙
三十八年裁又初設京衞武學教授一人訓導二
人順治二年裁訓導缺康熙十五年復設訓導一
人雍正三年改京衞武學為順天府武學四年裁
改設滿教授訓導各一人
鴻臚寺
鴻臚寺掌朝會賓客吉凶儀禮傳贊之事凡
國家大典禮
郊
廟祭祀朝會宴享
經筵
册封傳
制奏捷各供其事諸藩入貢百官謝
恩並鴻臚引奏以滿禮部尚書總統之卿滿洲漢人各
一人少卿滿洲漢人各一人(初設漢少卿二人順治十五年裁一人)
(臣)等謹按鴻臚寺初隸禮部順治十六年分歸本
寺十八年仍歸禮部康熙十年復歸本寺雍正四
年仍隸禮部統轄
所屬主簿滿洲漢人各一人鳴贊滿洲十六人漢
人二人(初設八人順治二年裁一人十二年裁一人十三年裁四人)序班漢人
四人筆帖式滿洲四人
(臣)等謹按初設有漢左右寺丞各一人順治十五
年裁一人康熙五十二年並裁
國子監
國子監掌成均之法以時程課諸生每歲仲春仲
秋上丁祀
先師則總其禮儀
天子幸學則執經進講新進士釋褐則坐而受拜焉祭
酒滿洲漢人各一人每
欽派大臣兼管司業滿洲蒙古漢人各一人(初滿祭酒兼太常寺)
(少卿銜司業兼太常寺寺丞銜復俱停滿司業初設二人乾隆十三年裁一人)
(臣)等謹按國子監事宜初隸禮部順治十五年析
歸本監康熙二年仍歸禮部十年復歸本監其應
題應行事俱由本監掌理
所屬繩愆廳監丞滿洲漢人各一人職掌學規以
督教課均廪糈博士廳博士滿洲漢人各一人掌
闡明經說以助督課(漢博士初設三人順治十年裁一人康熙五十二年裁一)
(人)分六堂曰率性修道誠心正義崇志廣業漢人
助教六人(初設十二人順治十五年裁六人)學正四人(初設十二人康熙三)
(十八年裁六人五十二年裁二人)學錄二人(初設六人順治十五年裁四人)分教
直省俊選之士八旂官學助教滿洲十六人(康熙五十)
(七年裁四人雍正三年復設)蒙古八人分教八旗子弟算法館
助教漢人一人分教算學生俄羅斯學助教滿洲
漢人各一人分教俄羅斯子弟算法館與俄羅斯
學助教俱於六堂官助教内遴委兼司之典簿滿
洲漢人各一人掌簿書文移以稽出納典籍漢人
一人掌經史以資諸生誦習筆帖式滿洲四人蒙
古漢軍各二人掌文移繙繹
八旗官學漢教習由本監奏請於肄業正貢班内
考取挨補三年期滿引
見以知縣教職分用
(臣)等謹按國學建辟雍為天子之制自元明以來
鉅典缺如我
皇上右文稽古特興建辟雍於乾隆五十年正月六日
重引年之義既舉行千叟宴復於二月上丁
釋奠禮成即
臨雍講學衷古今之盛制集禮樂之大成
文教覃敷
隆恩廣洽實為生民以來所未有成均之灋景鑠顯懿
即用定制所備官咸得展寀錯事焉謹附將節次
敬奉
上諭詳錄以備考焉
乾隆四十八年
諭稽古國學之制天子曰辟雍所以行禮樂宣德化昭
文明而流厥澤典至鉅也朕此次
釋奠禮成念國學為人文薈萃之地規制宜隆而辟雍
之立自元明以來典尚闕如自應增建以臻美備著
派禮部尚書德保工部尚書兼國子監事務劉墉侍
郎德成敬謹前住閱視度地鳩工諏吉興建落成之
日朕將舉行臨雍典禮以昭久道化成之盛
四十九年
諭稽古明倫設教典重學宫國學為首善之區橋門觀
聽規制尤宜隆備前命尚書劉墉德保金簡侍郎德
成鳩工庀材興建辟雍現在已届落成朕於明年仲
春
釋奠禮成即臨雍講學所有應行典禮著各該衙門詳
議具奏
又
諭朕恭閱
皇祖實錄康熙四十二年
南巡迴蹕河工告成特頒
恩詔今國家重熙累洽承平百四十餘年朕寅紹丕基祗
承
世德御宇五十年以來無時不以民生為念仰荷
天眷夀逾古稀五世元孫一堂衍慶明年正月六日繩
祖武之丕休舉耆筵之盛典又以辟雍肇建於上丁釋奠
禮成親臨講學所以引年敷教者既隆且備允宜加
與中外臣普沛恩施用昭敷錫著於乾隆五十年元
旦特頒恩詔所有詔内條欵著大學士軍機大臣詳
晰開列具奏
五十年二月
諭朕此次
釋奠禮成臨雍講學圜橋觀聽文教覃敷實為矞皇
盛典且自冬春以來雨雪尚未霑足朕心焦切兹當
俎豆馨聞恰值春膏霑霈深為欣慶第念隨從執事
諸臣及觀禮多士衣履沾濕允宜廣錫恩施所有執
事扈從之王公大臣衍聖公並文武官員俱著紀錄
一次其觀禮諸生及至聖各氏後裔並著查明分别
加恩賞賚
欽天監
欽天監掌察天文定氣朔占候步推之事每歲孟
冬朔日呈奏明歲時憲書移禮部頒行於天下監
正滿洲西洋各一人監副滿洲漢人各一人左右
監副各西洋一人
(臣)等謹按康熙四年始設滿監正八年定漢監正
用西洋人名曰監修雍正三年實授為監正去監
修名乾隆十年定監副以滿漢西洋分用並
特簡大臣兼理監務十八年以西洋人為左右監副
所屬時憲科春夏中秋冬五官正滿洲蒙古各二
人漢軍一人漢人五人博士滿洲三人漢軍二人
漢人十六人天文生滿洲十二人漢軍八人漢人
二十四人五官司書漢人一人(初設二人康熙十四年裁一人)掌
推天行之度騐歲差以均節氣
天文科五官靈臺郎滿洲三人漢軍一人漢人四
人五官監候漢人一人博士滿洲三人漢人二人
天文生滿洲二人漢人三十二人掌觀天象之垂
書雲物以協歲占
漏刻科五官挈壺正滿洲二人漢人二人五官司
晨漢軍一人博士漢人六人天文生滿洲二人漢
人六人陰陽生漢人十人掌調壺漏測中星相陰
陽以卜營建
主簿滿洲漢人各一人掌章奏文移簿籍
筆帖式十七人掌繙譯
(臣)等謹按初設有漢五官保章二人漢司晨一人
俱康熙十四年裁
太醫院
太醫院掌醫療之事率其屬給事
内廷供使令院使一人左右院判各一人
(臣)等謹按藥材出入初由禮部順治十六年分歸
本院職掌
所屬御醫十五人吏目三十人(八品十五人九品十五人)醫士
四十人醫員三十人掌九科之法以治疾醫生二
十六人掌炙製之法以治藥教習二人擇御醫吏
目之能者無專員
凡陞補院使院判由院申禮部轉咨吏部奏補御
醫吏目由院奏補申禮部轉咨吏部註册均循資
叙俸各以次陞若醫士以下由院考選申禮部拔
補有内直省者有外直省者陞則先内後外其考
選皆如定制
凡侍直自院使至醫士以所業專科分班侍直給
事宫中者曰宫直給事外廷者曰六直宫直於各
宫外班房侍直六直於東藥房侍直各以其次更
代
皇朝文獻通考卷八十三
