皇朝文獻通考卷八十八
職官考(十二)
準部新疆職官
(臣)等謹按設官分職隨地異宜我
皇上德威遠播蕩平準部撫定回疆天山南北二萬里
而遥悉禀
廟謨創立經制凡夫建城邑置官守廣屯種諸務皆以
次秩舉條理粲如矣其間官司或間有更調員額
或頻有增减又皆
睿慮周詳酌損益之宜視繁簡之數因時施設未嘗以
成例拘也謹據奉
旨裁定現有名額可紀者按其體制序次於左
伊犁
將軍一人參贊大臣領隊大臣(俱由簡派特旨)
印務糧餉司官筆帖式委署筆帖式(以上各官隨時)
(酌派三年更代)
坐卡倫侍衞(三年更代)
管理各營事務委署筆帖式(各營滿兵内委署永遠駐防)
分轄移駐八旗兵協領八人(每旗一人)佐領四十人
(每旗五人)防禦四十人(每旗五人)驍騎校四十人(每旗五人)
領催一百六十人委署前鋒校三十二人
委署筆帖式二人
分轄移駐錫伯兵總管一人副總管一人佐
領六人驍騎校六人領催二十四人委署
筆帖式二人
分轄移駐索倫兵總管一人副總管一人佐
領六人驍騎校六人領催二十四人委署
筆帖式二人
分轄移駐察哈爾兵左右翼總管二人副總管
二人佐領十二人驍騎校十二人領催四
十八人委署筆帖式二人
分轄移駐厄魯特兵總管二人副總管二人
佐領十二人驍騎校十二人額外總管一人
額外副總管一人額外副章京一人額外
佐領九人雲騎尉一人額外驍騎校四人
藍翎侍衞三人領催二十四人委署筆帖式
二人(以上各官俱係永遠駐防)
專司屯田副將遊擊都司守備千總
把總外委(以上各官隨時酌委五年更代)
三品阿竒木伯克一人(統理城村諸務)四品伊沙噶伯
克一人(協理城村諸務)五品噶匝納齊伯克二人(典守糧賦)
五品商伯克二人(徵輸糧賦)六品哈子伯克一人
(職理詞訟)六品密喇布伯克五人(管理灌田水利)七品都
官伯克一人(職司驛遞廩給)七品明伯克五人(係千人頭目督)
(催千戸糧賦)七品什呼勒伯克一人(職同都官伯克)七品
羣竒由布伯克一人(專教回童經典)
雅爾
參贊大臣領隊大臣(均由簡派特旨)印務章京筆
帖式委署筆帖式(以上各官俱係隨時酌派三年更代)
管理糧務官(由陜甘總督于同知通判内酌派三年更代)
坐卡倫侍衞佐領章京防禦驍騎校(以上)
(各官隨時酌派三年更代)
分轄移駐索倫兵營總一人委署參領三人
章京一人驍騎校二人
分轄移駐察哈爾兵佐領一人驍騎校二人
分轄移駐厄魯特兵佐領一人驍騎校二人(以上)
(各官俱係永遠駐防)
分轄移駐綠營兵副將守備千總把總
外委
專司屯務遊擊守備千總把總外委(以上)
(各官隨時酌委五年更代)
烏嚕木齊
理事大臣(旨簡特任)總理糧務道(陜甘總督于内地道員内酌派)
同知一人通判一人倉大使一人巡檢二
人
提督一人參將一人遊擊一人都司二人
守備四人千總七人把總十四人外委
二十一人(以上提標分設四營兼司昌吉羅克倫等屯務)
軍臺筆帖式(隨時酌派三年更代)
專司昌吉羅克倫屯務遊擊守備千總把
總外委
專司庫爾喀喇鳥蘇屯務遊擊都司把總
專司瑪納斯屯務守備千總把總
專司晶郭勒屯務都司把總(以上各官俱隨時酌派五年更代)
分理各屯糧務官(或通判或縣丞或典史隨時酌派三年更代)
(臣)等謹按伊犂雅爾烏嚕木齊為天山北路總滙
之區建設將軍統轄各新疆又設理事大臣統理
地方屯務悉由
特旨簡派量期輪替侍衞等官聽將軍大臣量地繁簡
隨時奏請簡發分管卡倫經理糧務則由陜甘總
督酌委道員同知以下等官均照西藏駐防之例
三年更代駐防滿洲及蒙古索倫錫伯察哈爾綠
旗等官兵有移眷永署其地者備載員額以照經
制有隨時派駐員額無定者更代率以五年為準
其間官各有司事各有統遠邇相屬大小相維制
度犁舉矣其有伊犂分駐各處防守官員本無定
額不另編載至回民之移駐伊犂等處屯種者有
伯克為之統轄即以回人簡任而區分其品秩于
撫馭之中收策遣之用所以規為措置者蓋亦因
地而置其宜也
回部新疆職官
烏什
理事大臣(兼轄阿克蘇賽哩木拜城)協理大臣(俱由簡任特旨)
領隊侍衞坐卡倫侍衞印務章京筆帖式
軍臺委署筆帖式(以上各官俱隨時酌派按年更代)
管理糧務官(于内地通判内酌委按年更代)
專司屯務副將遊擊都司署守備千總
署千總把總外委
分轄移駐健銳營兵翼長前鋒參領副前鋒
參領委署前鋒參領前鋒校
分轄移駐綠旗兵遊擊都司守備千總
把總外委(以上各官俱隨時酌派按年更代)
五品阿竒木伯克一人六品哈子伯克一人
七品明伯克三人七品巴濟吉爾伯克一人(專司)
(税務)
阿克蘇
理事章京
分轄移駐綠旗兵遊擊把總外委(以上各官隨時酌派)
(按年更代)
三品阿竒木伯克一人四品伊沙噶伯克一人
五品噶匝納齊伯克一人五品商伯克一人
六品哈子伯克一人六品巴濟吉爾伯克一
人六品伯克一人(專司查臺)七品都官伯克三人
七品木窪里伯克三人(專司地畝質劑諸務)七品納克
布伯克一人七品茂特色布伯克一人(教習回人經典)
(禮拜以祈福佑)七品阿爾巴布伯克一人(職司派遞鄉城差務)
七品帕察沙布伯克一人(職司夜巡及提牢諸務)七品伯
克一人(管理採銅事務)七品什呼勒伯克一人七品
密喇克布伯克一人七品明伯克十四人
分理穆素爾六品伯克一人
分理阿勒品六品阿竒木伯克一人七品哈子
伯克一人
分理多蘭六品伯克一人
分理諾伊古特四品伯畢一人(職同伯克)
葉爾羌
理事大臣(旨簡特任)印務主事委署主事(于筆帖式内酌)
(委)筆帖式(以上各官隨時酌派三年更代)
坐卡倫侍衞聽差侍衞軍臺委署筆帖式(以上)
(各官俱隨時酌派三年更代)
辦理糧餉官(于内地同知通判内酌派三年更代)
領轄移駐八旗兵副都統(旨簡特任)侍衞(一年更代)
分轄移駐健銳營兵前鋒參領副前鋒參領
委署前鋒參領前鋒校(以上各官隨時酌派四年更代)
分轄移駐綠旗兵總兵遊擊都司千總
把總外委(以上各官俱隨時酌派五年更代)
三品阿竒木伯克一人四品伊沙噶伯克一人
四品噶匝納齊伯克一人四品商伯克二人
五品密喇布伯克一人五品納克布伯克一
人五品木特窪里伯克一人五品哈喇都官
伯克一人五品帕察沙布伯克一人五品克
勒克雅拉克伯克一人(管理外來部落抽收商税諸務)五品斯
帕哈子伯克一人(管理大戸詞訟)五品拉雅哈子伯克
一人(管理民戸詞訟)六品巴濟吉爾伯克一人六品
明伯克一人六品都官伯克一人六品茂特
色布伯克一人六品什呼勒伯克一人六品
雜布提摩克塔布伯克一人(管理教習回童經典)六品巴
克瑪塔爾伯克一人六品哲博伯克一人(管理修造)
(軍器諸務)六品阿爾巴布伯克一人六品巴濟吉
爾伯克一人六品色衣得里伯克一人(管理修理道路)
(巡察園林諸務)
分理托古斯恰特五品阿竒木伯克一人六品
哈子伯克一人
分理英格齊盤五品阿竒木伯克一人六品密
喇布伯克一人六品明伯克一人
分理哈爾噶里克五品阿竒木伯克一人六品
哈子伯克一人六品密喇布伯克一人六品
明伯克一人
分理和什阿喇布五品阿竒木伯克一人
分理伯什恰特五品密喇布伯克一人
分理薩納珠五品阿竒木伯克一人
分理阿布普爾五品密喇布伯克一人六品明
伯克一人
分理裕勒阿里克六品阿竒木伯克一人
分理色勒克郭勒六品阿竒木伯克一人六品
伊沙噶伯克一人六品商伯克一人六品哈
子伯克一人六品阿爾巴布伯克一人七品
什呼勒伯克一人七品密爾巴雜爾伯克一人
(管理市集貿易細事)
分理巴爾楚克六品阿竒木伯克一人(兼管葉爾羌巴爾楚)
(克兩臺軍戸)
分理塔克布伊六品阿竒木伯克一人
分理坡斯恰木六品哈子伯克一人
分理喇巴特齊六品密喇布伯克一人
分理鄂卓楚魯克六品密喇布伯克一人
分理達噶拉木七品阿竒木伯克一人
和闐
理事大臣(旨簡特任)委署筆帖式(于滿兵内酌委按年更代)管
理糧餉都司管理城守千總外委
分駐哈喇哈什把總(以上各官俱隨時酌委五年更代)
三品阿竒木伯克一人四品伊沙噶伯克一人
五品噶匝納齊伯克一人五品商伯克一人
五品哈什伯克一人(職司採玉)六品哈子伯克一
人七品木特窪里伯克一人七品納克布伯
克一人七品茂特色布伯克一人七品都官
伯克一人七品哈喇都官伯克一人七品帕
察沙布伯克一人七品什呼勒伯克一人七
品密喇布伯克二人七品明伯克四人
分理哈喇哈什四品阿竒木伯克一人五品商
伯克一人六品哈子伯克一人七品都備伯
克一人(管理部落糧賦)七品帕察沙布伯克一人七
品密喇布伯克三人七品明伯克四人
分理克勒底雅四品阿竒木伯克一人五品伯
克一人(專司採金)六品哈子伯克一人七品密喇
布伯克一人七品明伯克二人
分理玉隴哈什四品阿竒木伯克一人六品哈
子伯克一人七品密喇布伯克一人七品明
伯克二人
分理齊爾拉四品阿竒木伯克一人六品哈子
伯克一人七品密喇布伯克一人七品明伯
克一人
分理塔克四品阿竒木伯克一人六品哈子伯
克一人
喀什噶爾
理事大臣參贊大臣領隊侍衞(俱由簡任特旨)
辦理印務回務章京筆帖式委署筆帖式
坐卡倫侍衞軍臺委署筆帖式(以上各官俱按年更代)
管理糧務官(於内地同知通判内酌派三年更代)
分轄移駐健銳營前鋒參領副前鋒參領委
署前鋒參領前鋒校(以上各官俱隨時酌派三年更代)
分轄移駐綠旗營參將千總把總外委(以上)
(各官隨時酌派五年更代)
差防都司(于内地都司内酌派三年更代)
分駐英阿雜爾副都統(旨簡特任)委署筆帖式(于滿兵内)
(酌委)
分轄移駐英阿雜爾健銳營兵委署前鋒參領
前鋒校(以上各官隨時酌派三年更代)
分轄移駐英阿雜爾綠旗兵把總外委(以上各官隨時)
(酌派三年更代)
差防遊擊(于内地遊擊内酌派三年更代)
分駐喀什噶爾三品阿竒木伯克一人四品伊
沙噶伯克一人四品噶匝納齊伯克一人四
品商伯克二人五品哈子伯克一人五品納
克布伯克一人五品茂特色布伯克一人五
品木特窪里伯克一人六品都官伯克一人
六品什呼勒伯克一人六品巴濟吉爾伯克一
人六品巴克瑪塔爾伯克一人(職司果園諸務)六品
阿爾巴布伯克一人六品帕察沙布伯克一人
六品明伯克一人七品明伯克二人
分理英阿雜爾四品阿竒木伯克一人六品哈
子伯克一人六品密喇布伯克一人七品明
伯克二人管理卡倫七品明伯克一人(總管英阿雜爾)
(五處臺站)
分理牌租阿巴特四品阿竒木伯克二人七品
明伯克二人
分理塔什巴里克四品阿竒木伯克一人(兼理烏帕爾事)
(務)
分理伯什克勒木五品阿竒木伯克一人六品
哈子伯克一人六品密喇布伯克一人六品
明伯克一人
分理阿斯騰阿喇圖仆五品阿竒木伯克一人
六品哈子伯克一人七品明伯克五人
分理玉斯屯阿喇圖什六品阿竒木伯克一人
六品哈子伯克一人七品明伯克一人
分理提斯衮五品密喇布伯克一人
分理鄂坡勒六品阿竒木伯克一人
分理阿喇古六品阿竒木伯克一人六品哈子
伯克一人
分理汗阿里克六品哈子伯克一人六品密喇
布伯克一人七品明伯克一人
分理霍爾干六品密喇布伯克一人六品明伯
克一人
分理赫色勒布六品密喇布伯克一人
分理塞爾們六品密喇布伯克一人
分理托克庫爾薩克六品密喇布伯克一人
分理穆什素魯克七品明伯克一人
分理岳普爾虎七品明伯克一人
分理賽里克七品密喇布伯克一人
庫車
理事大臣(旨簡特任)印務筆帖式(隨時酌派三年更代)委署
筆帖式軍臺委署筆帖式(于伊犂滿兵内酌委四年更代)管
理糧務官(于内地典史内酌派三年更代)
分轄移駐綠旗兵都司守備千總把總
外委(以上各官隨時酌派三年更代)
二品阿竒木伯克一人三品伊沙噶伯克一人
五品噶匝納齊伯克一人五品商伯克一人
六品哈子伯克一人七品密喇布伯克一人
七品明伯克一人七品納克布伯克一人
七品都官伯克一人七品木特窪里伯克一人
七品茂特色布伯克一人七品阿爾巴布伯
克一人七品帕察沙布伯克一人七品伯克
二人(專司採銅)七品都官二人(專司臺站辦理軍械)
闢展
理事大臣(旨簡特任)印務委署筆帖式軍臺委署
筆帖式(以上各官隨時酌委三年更代)
管理糧務官(于内地同知通判内酌委三年更代)管理街道官(於内)
(地典史等官酌委二年更代)
總理回衆副都統(旨簡特任)佐領參領章京
驍騎校(以上各官俱隨時酌派三年更代)
分轄綠旗兵都司守備千總把總外委
軍臺外委(以上各官俱隨時酌派五年更代)
總理回衆吐嚕番郡王一人公品級一人
分駐羅布淖爾五品伯克三人六品伯克七人
賽哩木
理事翼長(兼轄拜城)
分轄移駐綠旗兵外委(俱按年更代)
三品阿竒木伯克一人四品伊沙噶伯克一人
五品噶匝納齊伯克一人六品哈子伯克一
人七品明伯克一人七品密喇布伯克一人
拜達克
分轄移駐綠旗兵把總(按年更代)
四品阿竒木伯克一人五品伊沙噶伯克一人
六品噶匝納齊伯克一人七品哈子伯克一
人七品明伯克一人七品密喇布伯克一人
沙雅爾
三品阿竒木伯克一人四品伊沙噶伯克一人
四品協辦阿竒木伯克一人四品噶匝納齊
伯克一人五品商伯克一人六品哈子伯克
一人七品密喇布伯克一人七品茂特色布
伯克一人七品納克布伯克一人七品伯克
一人(專司採銅)七品都官二人
哈喇沙爾
理事大臣(旨簡特任)軍臺委署筆帖式(隨時□派五年更代)
管理糧餉官(于内地吏目典史内酌委三年更代)
專司屯務遊擊都司守備千總把總
外委
管理城守營守備把總外委(以上各官俱隨時酌派五年更)
(代)
分駐庫爾勒二品散秩大臣阿竒木伯克一人
四品伊沙噶伯克一人五品商伯克一人六
品哈子伯克一人六品伯克一人(專司查臺)七品
明伯克一人七品納克布伯克一人(督催一切公務)
七品伯克一人(專司採銅)
分駐噶匝瑪四品阿竒木伯克一人五品噶匝
納齊伯克一人七品玉資伯克二人(係百人頭目督催百)
(戸糧賦)
分駐布古爾三品阿竒木伯克一人四品伊沙
噶伯克一人五品噶匝納齊伯克二人六品
哈子伯克一人六品伯克一人(專司查臺)七品玉
資伯克二人七品明伯克一人七品納克布
伯克一人七品伯克一人(專司採銅)
(臣)等謹按回部新疆理事大臣均奉
特旨簡派量期更代並鑄給印信支食養廉以示優異
侍衞以下各員及辦理糧餉街道官其派撥更換
之制與準部新疆略同别有聽差之員由理事大
臣于駐防營弁内酌量委用初無定額至若回部
諸官舊有差等而伯克為其統名我
皇上戡定新疆加意撫綏從大臣所請官名仍其舊制
品秩悉視
天朝即于回人中量材以任準爵詔禄以授地為差亦
所謂齊其俗不易其宜之意爾
直省土官
(臣)等謹按
國朝聲教四訖遐陬僻壤率屬向化者不可勝紀其
府州縣各官詳載文職已經改土歸流者亦不載
兹列現在承襲之各省土司並招撫新增之土官
于篇
甘肅指揮九人指揮同知七人指揮僉事六人千
戸十人副千戶二人百戸九人青海千戸一人百
戸三十九人百長三十八人西藏百戸十四人百
長十人
四川宣慰使司宣慰使三人宣撫使司宣撫使四
人安撫使司安撫使二十一人副使三人長官司
長官三十人副長官二人千戸四十人百戸一百
五十人副百戸一人千總三人把總一人
廣西長官司長官一人副長官一人
雲南指揮使二人指揮同知一人宣慰使司宣慰
使一人宣撫使司宣撫使六人副使二人安撫使
司安撫使三人守備三人長官司一人副長官司
三人千總六人把總十一人
貴州長官司長官六十六人副長官二十一人凡
土官承襲由督撫核明應襲之人先令任事隨取
司府州縣隣封土司印結及本族宗圖原領部牒
於半年限内具疏請襲定例以嫡長子請襲如無
子准孫襲無孫准弟襲無子弟或妻及婿為彼衆
所信服者許一人襲年老有疾請以子代者聽土
官支庶子弟有才能率衆者許土官詳報督撫疏
請分土官所轄疆土三之一或五之一令其視事
受職視土官降二等更有子孫可分者亦如之受
職再降一等凡改土歸流土司傾心向化率屬内
附由督撫疏請改隸民籍者授以守備或千總百
總之職准其世襲其年富才優者隨營效力該管
官保題與武職同陞轉若土司獲罪革除遷地安
置襲替無人者土地人民歸地方官管轄
附僧錄道錄等司
僧錄司左右善世各一人左右闡教各一人左右
講經各一人左右覺義各一人掌釋教之事各直
省府屬曰僧綱司都綱一人副都綱一人州屬曰
僧正司僧正一人縣屬曰僧會司僧會一人各掌
其屬釋教之事
道錄司左右正一各一人左右演法各一人左右
至靈各一人左右至義各一人掌道教之事各直
省府屬曰道紀司都紀一人副都紀一人州屬曰
道正司道正一人縣屬曰道會司道會一人各掌
其屬道教之事
善世正一俱正六品闡教演法俱從六品講經至
靈俱正八品覺義至義俱從八品餘俱未入流各
服其方外衣冠不與職官並列
臣等謹按
本朝凡緇黃之持修精進者蒙
列朝特恩錫以國師禪師真人之號非定員不具載惟正
一嗣教真人
國初曾授以光禄大夫
誥命乾隆十二年議定正一真人有統率龍虎山上清宫
道衆之責秩視太醫院院使為正五品令其世襲
三十一年正一真人來朝京師
特旨加恩晉視三品秩世襲如故其僧道等官自天聰
六年始設順治年間定品制悉倣明舊謹依會典
體例自為一帙附品官後
皇朝文獻通考卷八十八
