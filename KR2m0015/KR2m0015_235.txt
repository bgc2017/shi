皇朝文獻通考卷二百三十五
經籍考(二十五)
集(詩集)
鬲津草堂詩集(無卷數)
田霡撰霡字子益號樂園又號香城居士德州人
康熙丙寅拔貢生官堂邑縣教諭
(臣)等謹按霡與兄需雯並以詩名雖材力富徤較
遜於雯而娟潤深秀令人得之於恬吟密咏之餘
與王士禎同郡同時格律實與相近蓋舍其兄而
趨新城者生平以七言絶句自負故所作為獨多
箐庵遺稿一卷
汪筠撰筠字禹吹蘇州人編修琬之子
學古堂詩集六卷
沈季友撰季友字客子平湖人康熙丁夘副榜貢
生
半庵詩稿(無卷數)
勞巁撰巁字貞著陽信人
藥亭詩集二卷
梁佩蘭撰佩蘭字藥亭番禺人康熙戊辰進士改
庶吉士
鉢山堂詩集十九卷
陳阿平撰阿平字獻吉東莞人康熙中諸生
枤左堂詩集六卷詞四卷續集三卷
孫致彌撰致彌字愷似嘉定人康熙中被薦以太
學生
賜二品服出使朝鮮採詩戊辰成進士改庶吉士官至翰
林院侍讀學士
(臣)等謹按致彌書法為世所推得董其昌之遺意
初未嘗以詩名而詩亦跌宕流逸張鵬翀朱厚章
得鈔本於戴璣家選而刻之
峇㠠山人集(無卷數)
謝乃寔撰乃寔字華函福山人康熙戊辰進士官
興寧縣知縣
過江集四卷
史申義撰申義字叔時號蕉飲江都人康熙戊辰
進士選庶吉士散館改給事中
楝亭詩鈔五卷附詞鈔一卷
曹寅撰寅見子類
眺秋樓詩八卷
高岑撰岑字峴亭商邱人官豐城縣知縣
赤嵌集四卷
孫元衡撰元衡字湘南桐城人康熙中官至東昌
府知府
王士禎序曰湘南赤嵌集可追蹤建安躡跡長公
四香樓集四卷
范纘撰纘字武功婁縣人
(臣)等謹按纘嘗館陳元龍家故元龍稱其長於堪
輿然纘實記問淹博相傳元龍所輯格致鏡原即
出其手
舟車初集二十卷
陶季撰季原名澂字季深後以一字為字又以字
行寶應人
燕堂詩鈔八卷
朱徑撰徑字恭亭寶應人
集古梅花詩(無卷數)
張吳曼撰吳曼字也倩上海人
根味齋詩集二十卷
徐志莘撰志莘字任可一字商農德清人工部尚
書元正子由蔭生官順天府通判
觀樹堂詩集十四卷
朱璋撰璋字鹿田錢塘人由舉人官至澤州府知
府
息廬詩一卷
陶爾穟撰爾穟字穎儒華亭人
顔光敏䟦曰穎儒七古似青蓮長吉近體不專一
家而各盡其妙
固哉叟詩鈔八卷
高孝本撰孝本字大立號青華嘉興人康熙辛未
進士官績溪縣知縣
葛莊詩鈔十三卷葛莊編年詩(無卷數)
劉廷璣撰廷璣見子類
夢月巖詩集二十卷
吕履恒撰履恒見别集類
例略曰詩或經歲一改或一月數改如洛陽秋思
河上寓目詩之頷聯嫌其調近七子輒加竄易金
陵雜感之結句嫌其涉於怒罵亦復易之又曰
盛朝詩選所載秦中懷古詩洛陽秋思詩懷公毅詩
字句皆有所竄亂今悉從原本
殘本賦清草堂詩鈔六卷
張棠撰棠字吟樵華亭人康熙丙子舉人官至桂
林府知府加銜太僕寺少卿
山舟堂集十二卷
周士彬撰士彬字介文婁縣人康熙丙子副榜貢
生
菀青集(無卷數)
陳至言撰至言字山堂一字青厓蕭山人康熙丁
丑進士官翰林院編修
華鄂堂集二卷
周彝撰彝字策銘婁縣人康熙丁丑進士官翰林
院編修
柳堂詩集十二卷
吳祖修撰祖修字慎思吳江人
祖修子大庚䟦曰曩時曾板行五七言古詩已而
悔之謂詩當以編年為次不當分體今所編詩十
二卷其半猶出手定也
畏壘山人詩集四卷
徐昂發撰昂發見子類
超然詩集八卷
張遠撰遠字超然侯官人康熙己夘舉人官禄豐
縣知縣
杭世駿榕城詩話曰張遠領康熙己夘鄉薦第一
游京師與竹垞初白諸人倡和甚富有集梓行初
嘗挾策游四方未有所遇登滕王閣題詩一達官
嗟賞為之延譽詩名遂振其詠松濤有月明何處
雨風定數聲鐘亦佳句也
雲存詩鈔九卷
查祥撰祥字星南海寧人康熙辛巳進士官翰林
院編修
秋江詩集六卷
黃任撰任字莘田永福人康熙壬午舉人官至四
會縣知縣
杭世駿榕城詩話曰任工書法好賓客詼諧談笑
一座盡傾罷官歸里壓裝惟端溪石數枚詩柬兩
牛腰而已其詩源出温李往往刻露清新别深懷
抱如楊花絶句云到底不知離别苦後身還去作
浮萍春日雜思云夕陽大是無情物又送墻東一
日春所為緣情綺靡殆於近之
秋葉軒詩四卷
張琳撰琳字佩嘉一字玉田錢塘人
黑蝶齋詩鈔四卷
沈岸登撰岸登字覃九號惰耕邨叟平湖人
樓村集二十五卷
王式丹撰式丹字方若寶應人康熙癸未進士第
一官翰林院修撰
敬業堂集五十卷
查慎行撰慎行見經類
王士禎序曰黃晦木比其詩於陸劒南若論其竒
創之才則遜於陸綿至之思則勝之至其五七言
古體有陳師道元好問之風
緯蕭草堂詩六卷
宋至撰至字山言商邱人吏部尚書犖之子康熙
癸未進士官翰林院編修
澹初詩稿八卷附見山堂詩鈔一卷
沈翼機撰翼機字西園號澹初海寧人康熙丙戌
進士官至翰林院侍讀學士見山堂詩鈔其子廷
薦撰廷薦字澄懷雍正壬子舉人未仕早卒
絸齋詩選二卷
張謙宜撰謙宜號稚松膠州人康熙丙戌進士
法輝祖序曰全稿三千餘首暮年自訂僅存詩四
百餘篇
蓬莊詩集六卷
沈虹撰虹字渭梁長洲人
雄雉齋選集六卷
顧圖河撰圖河字書宣江都人康熙己丑進士官
翰林院編修
青溪詩偶存十卷
蔣錫震撰錫震字契潛宜興人康熙己丑進士
青要集十二卷
吕謙恒撰謙恒字天益河南新安人康熙己丑進
士官至光禄寺卿
(臣)等謹按青要山名見山海經所謂帝之密都也
謙恒嘗讀書是山因以名集
性影集八卷
王時憲撰時憲號褉亭太倉人康熙己丑進士官
翰林院庶吉士
石川詩鈔三卷
方覲撰覲字近雯江都人康熙己丑進士官至西
安布政使
殘本雲川閣詩集九卷
杜詔撰詔字紫綸無錫人康熙乙酉
聖祖仁皇帝南巡迎
鑾獻詩
命供奉
内廷壬辰會試
欽賜進士改庶吉士
閭邱詩集六十卷
顧嗣立撰嗣立字俠君長洲人康熙壬辰進士由
庶吉士改補中書舍人
江南通志曰嗣立博學有才名尤工詩所居秀野
草堂常集四方知名士觴詠無虚日風流文雅照
映一時
樸學齋詩集十卷
林佶撰佶見子類
今有堂詩集六卷附茗柯詞一卷
程夢星撰夢星字午橋號香溪江都人康熙壬辰
進士官翰林院編修
三華集四卷
梁機撰機字仙來泰和人康熙癸巳進士
約園詩鈔二卷
郭雍撰雍字仲穆一字書禪號約園福清人康熙
癸巳舉人
雍自述曰前後所作多屬近體於古體歌行間存
一二樂府則有待而未及
瓦缶集十二卷
李宗渭撰宗渭字秦川嘉興人康熙癸巳舉人
挹青軒詩稿一卷
華浣芳撰浣芳蘇州女子
龍溪草堂集十卷
王世睿撰世睿字道存章邱人康熙乙未進士官
上海縣知縣
陳玉几詩集三卷
陳撰撰撰字楞山號玉几鄞縣人
據梧詩集十五卷
管掄撰掄見史類
滋蘭堂詩集十卷
沈元滄撰元滄見經類
元滄孫廷芳識曰是編凡六集康瓠集為家居侍
親及為查氏贅壻時作灌畦集為移居龍山時作
今雨集為入直
武英殿時作紫貝集為官文昌時作勞薪集為罷官
後自京赴粤時作西征集為由粤赴京謫居銀州
時作
樊榭山房集二十卷
厲鶚撰鶚見史類
寒香閣詩集四卷
鄧鍾岳撰鍾岳見子類
墨麟詩十二卷
馬維翰撰維翰字墨麟海鹽人康熙辛丑進士官
至四川川東道
香屑集十八卷
黃之雋撰之雋見别集類
(臣)等謹按之雋記誦博洽才華富贍是編皆其集
唐之作卷首集唐四六序尤為工絶
桐村詩九卷
馮詠撰詠字䕫颺金谿人康熙辛丑進士官翰林
院編修
南園詩鈔十卷
尤世求撰世求字念修長洲人官南充縣知縣
華林莊詩集四卷
姚孔&KR0008;撰孔&KR0008;字梁貢號于巢桐城人康熙中諸
生
瓠尊山人詩集十七卷
夏熙臣撰熙臣字無易孝感人七歲補諸生由歲
貢生官安陸府教授
道腴堂詩集四卷
曹煜曾撰煜曾號麓蒿上海人康熙中貢生
王延年序曰麓蒿詩懶不自惜多散佚今所傳者
皆其孫口授
長嘯軒詩集六卷
曹煐曾撰煐曾字祖望號春浦上海人煜曾之弟
康熙中貢生
放言居詩集六卷
曹炳曾撰炳曾字為章號巢南上海人康熙中諸
生
隨村遺集六卷
施&KR0008;撰&KR0008;號隨村宣城人
鍾水堂詩三卷
顔肇維撰肇維字次雷曲阜人官臨海縣知縣
帶月草堂詩集一卷
顔懷禮撰懷禮字約亭曲阜人襲世職為五經博
士
桐乳齋詩集十二卷
梁文濓撰文濓字谿父錢塘人大學士詩正之父
杭世駿序曰文濓嘗南浮衡湘北抵碣石踐歴嵩
華迴旋宋衛之郊頗躭懷山水故紀游之詩為多
橡村集四卷
朱緗撰緗字子青號橡村歴城人候補主事
蒼雪山房稿一卷
朱綱撰綱字子驄歴城人官至福建巡撫
吾友于齋詩鈔八卷
張錫爵撰錫爵字擔伯號中巖嘉定人
樹人堂詩七卷
帥念祖撰念祖字宗德號蘭臯奉新人雍正癸夘
進士官至陜西布政使緣事謫戍
南陔堂詩集十二卷
徐以升撰以升字階五號恕齋雍正癸夘進士官
至廣東按察使
江聲草堂詩集八卷
金志章撰志章字繪卣仁和人雍正癸夘舉人官
至口北道
謙齋詩稿二卷補遺一卷
曹庭樞撰庭樞字六薌嘉善人雍正癸夘副榜貢
生乾隆元年薦舉博學鴻詞
司業詩集四卷
陳祖范撰祖范見經類
祖范自序曰詩之作出於無心則其情真又必各
有所為則其義實故一國之事係一人之本而匹
夫匹婦之歌吟可以察治忽也後之詩人既以詩
自命人亦以詩相屬於是外物為主而詩役焉詩
為主而心役焉於是無真性情真比興然而情實
彌隠詞采彌工義理彌淆波瀾彌富而又格律以
繩之派别以嚴之時代以區分之回視詩教之本
來其然乎其不然乎
鋤經餘草十六卷
王文清撰文清見經類
明史雜詠四卷
嚴遂成撰遂成字海珊烏程人雍正甲辰進士官
雲南知州
絳跗閣詩稿十一卷
諸錦撰錦見經類
餐秀集二卷
黃千人撰千人字證孫餘姚人宗羲之孫官泰安
縣丞
賜書堂詩選八卷
周長發撰長發字蘭坡號石颿山陰人雍正甲辰
進士選庶吉士散館外補廣昌縣知縣改樂清縣
教諭乾隆丙辰
召試博學鴻詞授檢討官至侍講學士降補侍講
春及堂詩集四十三卷
倪國璉撰國璉見史類
四焉齋詩集六卷附梯仙閣餘課一卷拂珠樓偶
鈔二卷
曹一士撰一士見别集類梯仙閣餘課一士繼室
陸氏鳳池作拂珠樓偶鈔一士女錫珪作
寒香草堂集四卷
劉元燮撰元燮字孟調湘潭人雍正庚戌進士官
至山西道監察御史緣事降廣西布政司經歴
雪舫詩鈔八卷
周宣猷撰宣猷見别集類
柳漁詩鈔十二卷
張湄撰湄字鷺洲錢塘人雍正癸丑進士官至給
事中
秋水齋詩集十五卷
張映斗撰映斗字雪子烏程人雍正癸丑進士官
翰林院編修
寧遠堂詩集一卷
朱成點撰成點字司衡寧鄉人
成點自述曰向因遷徙流離至庚子疾中閉門却
軌始多作詩以自遣因成是編
舒曉齋存稿三卷
黃溶撰溶字涪遠鄆城人雍正中貢生
桐隠書屋集二卷
朱崇勲撰崇勲字彝存號怡園歴城人
湖上草堂詩一卷
朱崇道撰崇道字帶存歴城人
蠶桑樂府一卷
沈炳震撰炳震見經類
(臣)等謹按是集凡七言長句二十首始於護種迄
于賽神蓋擬報賽蠶事之曲故名曰蠶桑樂府
無悔齋集十五卷
周京撰京字西穆一字少穆錢塘人雍正中諸生
實嬾齋詩集四卷
張時泰撰時泰字平山號六可嘉興人官桐城縣
知縣
亦廬詩集二十八卷
湯斯祚撰斯祚字衎之號亦廬南豐人雍正中歲
貢生官江西新昌縣訓導
江湖閒吟八卷
王道撰道字直夫漳浦人官金山縣知縣
藴亭詩稿二卷
金綎撰綎字連城吳縣人
錢維城序曰藴亭詩派出自嶺南少年至京師秋
日游靈佑寺有高雲不碍静晴日自知寒之句為
新城王士禎所賞
翰村詩稿六卷
仲昰保撰昰保字羹梅號翰村常熟人
(臣)等謹按是集如唐時進士以所業投贄當路之
式皆題曰行卷究之昰保終老山林未審其何所
取義前四卷以辛壬癸甲為序第五曰後甲皆昰
保自編蓋放陸龜蒙笠澤叢書以甲乙分卷之例
而又不順序十干之次亦莫解其故末一卷曰遺
集則其友趙念所續編也
梧江雜咏一卷
劉雲鋒撰雲鋒字秋冶南昌人
樸庭詩稿十卷
吳爚文撰爚文字璞存一字樸庭山陰人
孤石山房詩集六卷
沈心撰心字房仲仁和人雍正中諸生
抗言在昔集一卷
沈冰壺撰冰壺字心玉山陰人貢生
(臣)等謹按是集皆七言絶句為其咏古之作頗能
考證文史自抒學識非僅評論事迹之末然有意
駭俗遂至流於放誕至其所品評詩人文人悉加
排詆隠然以第一人自命則亦狂妄之甚矣
梯青集(無卷數)
項大德撰大德字立上漢陽人
(臣)等謹按大德嘗因母病刲股療母不愈旋以哀
毁卒年僅二十有六蓋其孝行有過人者詩則未
能成家也
雙樹軒詩鈔一卷
僧湛性撰湛性一名湛汛字藥根又曰葯菴居揚
州之祇園菴
夢村集二卷
朱緯撰緯字義俶歴城人歲貢生官邱縣訓導
薇香集一卷燕香集二卷燕香二集二卷
方觀承撰觀承字遐穀號問亭又號宜田桐城人
由監生薦授中書舍人官至直隸總督諡恪敏
(臣)等謹按觀承宣力封疆克承
恩眷公退之暇每拈毫賦詩述本堂集中載有東園剰
稿入塞詩懷南草豎步吟叩舷吟宜田彙稿看蠶
詞松漠草等八種後為直隸總督復成此三集蓋
其遭遇
聖時宣猷多暇故優游吟咏著作裒然雖其性嗜詩篇
亦足見治理之裕如也
晩晴樓詩草二卷
曹錫淑撰錫淑字采荇上海人一士之女適同里
舉人陸正笏
綠筠軒詩四卷
張元撰元字殿傳淄川人雍正丙午舉人官魚臺
縣教諭
竹香詩集四卷
席鏊撰鏊字景溪常熟人雍正已酉舉人官内閣
中書
質園詩集三十二卷
商盤撰盤字蒼雨又號寶意會稽人雍正庚戌進
士官翰林院編修改授同知終沅江府知府
冰壑詩鈔六卷
朱令昭撰令昭字次公歴城人
鵝浦集六卷
朱懷璞撰懷璞字素存歴城人
菱溪遺草一卷
蔣麟昌撰麟昌字静存陽湖人乾隆己未進士官
翰林院編修
松泉詩集六卷
江昱撰昱見經類
閨房集一卷
陳珮撰珮字懷玉天長人江都諸生江昱之妻
白雲詩集七卷别集一卷
盧存心撰存心原名琨字玉嚴别字敬甫錢塘人
恩貢生乾隆元年嘗薦舉博學鴻詞
隨園詩集十卷附錄一卷
邊連寶撰連寶字趙珍刊本别作肇畛任邱人雍
正乙夘拔貢生
(臣)等謹按連寶嘗於乾隆丙辰辛未一薦舉博學
鴻詞一薦舉經學雖俱未入選而其學問有足多
者戈濤嘗稱之晩年躭於禪說故以禪家公案頌
一卷附錄於後
東山草堂集六卷
潘安禮撰安禮字立夫南城人乾隆丙辰
召試博學鴻詞官翰林院編修
産鶴亭詩集七卷
曹庭棟撰庭棟見經類
山隂集一卷歸田遺草一卷
林其茂撰其茂字培根乾隆丙辰進士官山陰縣
知縣
瑜齋詩草一卷
郭趙璧撰趙璧字名瑾侯官人乾隆丙辰舉人
卓山詩集十二卷
帥家相撰家相字伯子奉新人乾隆丁巳進士官
至潯州府知府
(臣)等謹按是編又名三十乘書樓集乃家相手定
之本故中間塗乙之處甚多
瓠息齋前集二十四卷
凌樹屏撰樹屏字保釐烏程人乾隆己未進士官
咸陽縣知縣改補嘉興府教授
秋厓遺詩一卷
李國柱撰國柱字金甌德州人乾隆辛酉拔貢生
(臣)等謹按國柱所著有槐陰草廬稿拒霜齋稿棗
村集寄村集文英集瀛海集呻吟集等編後因里
人宋弼以其詩與李基塙曹昕金英編為廣州四
子集國柱不以為然乃手自刊除僅存十之一二
合為是集
問羲軒詩鈔二卷賸草一卷
莊綸渭撰綸渭字對樵號葦塘武進人乾隆壬戌
進士官定海縣知縣
詠史六言一卷
周宣武撰宣武字燮軒長沙人乾隆壬戌進士
(臣)等謹按六言一體頗為難工故古今作者偶一
為之今是編以六言咏史事不分門目不叙時代
後先如論贊之體衍至百首亦可謂好為苟難者
矣
月坡詩集四卷
郭植撰植見子類
中田閒吟二卷
曹昕撰昕字麗天號綺莊景州人
嬾真初集詩選八卷
張用天撰用天字用六號誠菴婁縣人
敝帚集二卷附蘆中集一卷
趙秉忠撰秉忠字景先號秋墅興化人乾隆乙丑
進士改庶吉士
柘坡居士集十二卷
萬光泰撰光泰字循初秀水人乾隆庚午舉人
汪孟鋗序曰循初計偕北上以病卒方病中薈自
定詩十二卷一緘寄余有可存則付令子存之不
者毁之之說又曰刻既成取循初别字題曰柘坡
居士集其古文詩餘極夥聞手自毁去外雜著十
六種則皆其自定緘寄者俟他日續刻焉
觀光集五卷
蔡以封撰以封字桐川嘉善人優貢生官桐鄉縣
訓導
(臣)等謹按以封嘗監敷文書院恭逢
聖駕南巡率諸生迎
鑾道左所賦諸作都為是集故命之曰觀光云
綠杉野屋集四卷
徐以泰撰以泰字陶尊德清人官陽曲縣知縣
冬心集四卷
金農撰農字壽門錢塘人
(臣)等謹按農詩以竒逸自喜兼以書畫著亦如其
詩客於揚州寥落不偶因取崔國輔語以名其集
㠣崌山人集八卷
汪舸撰舸字可舟婺源人流寓揚州
睫巢集六卷後集一卷
李鍇撰鍇見史類
石閭詩一卷
陳景元撰景元號石閭鑲紅旗漢軍人
(臣)等謹按是編舊附李鍇睫巢集後然景元生平
作字效晉作詩效漢命意豪上與鍇名亦相亞未
應在附綴之列故析而錄之
南阜山人詩集七卷
高鳳翰撰鳳翰字西園晩號南阜山人又曰歸雲
老人膠州人以縣丞署鹽大使
鳳翰晩年自䟦曰盲子頑孫篋笥誰付不知後來
所作尚復幾許亦不知得成卷與冊否尚有人拾
取於蛛絲蠧腹之餘以少得流傳於人世否露電
茫茫老病日篤而猶惓惓於此故紙窠中物愚哉
南阜不直達人一笑矣
拙齋集一卷
李遠撰遠字君宏益都人
密娛齋詩稿一卷
鄧汝功撰汝功字謙持聊城人乾隆乙未進士未
釋褐而卒
李文藻序曰謙持詩古體出於韓蘇近體似錢郎
東坪集八卷
胡慶豫撰慶豫字雝來號東坪平湖人歲貢生
六湖遺集十二卷
張文瑞撰文瑞字雲表號六湖蕭山人官青州府
同知
念西堂詩集八卷
王令撰令見别集類
有蘭書屋存稿四卷
石球撰球字鳴虞嘉定人
徐樹紳序曰鳴虞以生平蹤迹少所涉歴無瑰偉
竒特之觀故亦罕沉博絶麗之作
寒玉屏集二卷碎金集二卷
閔南仲撰南仲字湘人號石漁湖州人
天香閣詩集十卷
唐之鳳撰之鳳字武曾烏程人
笑門詩集二十五卷
戚玾撰玾字後升泗州人優貢生官知縣
偶存草詩集六卷
林之蒨撰之蒨字素園寓籍孝感人
皇朝文獻通考卷二百三十五
