皇朝文獻通考卷一百八十四
兵考(六)
直省兵
山東
八旗駐防
青州副都統一人(駐劄青州府)統轄協領四人佐領十
二人防禦十六人驍騎校十六人筆帖式二人八
旗滿洲蒙古委前鋒校三十二人前鋒一百六十
八名領催六十四名驍騎一千二百三十六名步
軍二百四十名弓匠鐵匠各八名兼轄德州駐防
一德州城守尉一人(駐劄德州統於青州副都統)防禦四人驍
騎校四人鑲黃正黃二旗滿洲蒙古領催六十二
名驍騎四百三十八名弓匠鐵匠各二名
順治十一年設德州駐防城守尉一人鑲黃正黃
二旗滿洲防禦各一人驍騎校各一人蒙古防禦
各一人驍騎校各一人鑲黃旗滿洲兵一百五十
五名蒙古兵一百四十三名正黃旗滿洲兵一百
九十八名蒙古兵九十三名共五百八十九名弓
匠鐵匠共四名撥河間府駐防官兵以充其額
十五年撥德州駐防兵往駐杭州府改撥保定府
昌平州順義縣等處駐防兵一百六名充德州額
十七年撥德州駐防兵四十九名往駐江寧府
康熙六年撥德州駐防兵二十八名往駐滄州又自
滄州撥回兵十六名實存兵三百二十九名
三十八年撥京城席伯兵四十二名充德州駐防
兵額
四十五年定德州駐防兵額為三百四十名
雍正二年增設德州駐防鑲黃旗滿洲兵三十一
名蒙古兵十四名正黃旗滿洲兵三十五名蒙古
兵九名共八十九名
三年撥京城鑲黃旗滿洲兵三十五名正黃旗滿
洲兵二十二名正黃旗蒙古兵十四名往德州駐
防合新舊兵共五百名
五年定德州駐防兵設鑲黃旗滿洲領催七名驍
騎一百三十二名鐵匠一名蒙古領催八名驍騎
八十五名弓匠一名正黃旗滿洲領催十二名驍
騎一百六十六名鐵匠一名蒙古領催七名驍騎
八十三名弓匠一名於額兵内分設鳥鎗領催十
二名鳥鎗驍騎一百八十八名
七年設青州駐防將軍一人副都統一人協領四
人佐領防禦驍騎校各十六人八旗滿洲蒙古兵
二千四百名弓匠鐵匠共十六名
乾隆二十六年裁青州將軍一人留副都統管轄
駐防官兵
三十二年裁青州駐防領催三十二名馬兵四百
六十八名
三十五年裁青州駐防佐領四人
三十八年裁青州駐防步兵一百六十名
綠旗營
山東巡撫兼提督一人(駐劄齊南府)統轄本標官兵兼
節制鎮標二
(臣)等謹按順治元年設山東巡撫駐濟南府五年
山東與直隸河南共一總督駐直隸之大名府兼
轄山東十六年裁三省總督康熙元年設山東提督
駐青州府四年復統於駐劄直隸之三省總督五
年移山東提督駐濟南府八年仍裁三省總督二
十一年裁山東提督以巡撫兼任雍正六年設河
東總督駐河南之開封府兼轄山東十三年裁河
東總督專歸山東巡撫統轄
撫標左營兼中軍參將一人中軍守備一人千總
二人把總四人兵四百五十八名右營遊擊一人
中軍守備一人千總二人把總四人兵四百五十
八名
兖州鎮總兵官一人(駐劄兖州府)統轄本標官兵及分
防各營
鎮標左營兼中軍遊擊一人中軍守備一人千總
二人把總三人兵六百七十七名右營都司一人
中軍守備一人(駐劄界河)千總二人把總四人兵九百
八十四名
沂州協副將一人(駐劄沂州府)中軍都司一人千總三
人把總四人兵七百二十五名
臨清協副將一人(駐劄臨清州新城)中軍都司一人(駐劄臨清)
(州舊城)千總二人把總四人兵七百十名
德州營參將一人(駐劄德州)中軍守備一人千總一人
把總四人兵七百四十三名
曺州營參將一人(駐劄曺州府)中軍守備一人千總二
人把總二人兵四百五十五名
泰安營參將一人(駐劄泰安府)中軍守備一人千總一
人把總四人兵六百七名
臺莊營參將一人(駐劄臺兒莊)中軍守備一人千總二
人把總四人兵六百十八名
夀張營遊擊一人(駐劄夀張縣)中軍守備一人(駐劄張秋鎮)
千總二人把總二人兵四百六十名
高唐營遊擊一人(駐劄高唐州)中軍守備一人千總二
人把總三人兵六百七名
東昌城守營都司一人(駐劄東昌府)千總一人把總四
人兵四百六十九名
梁山營都司一人(駐劄夀張縣)把總二人兵二百二十
六名
沙溝營都司一人(駐劄嶧縣)把總一人兵二百三十二
名
范縣營守備一人(駐劄范縣)把總二人兵一百九十八
名
登州鎮總兵官一人(駐劄登州府)統轄本標官兵及分
防各營
鎮標左營兼中軍遊擊一人中軍守備一人千總
二人把總四人兵九百名右營都司一人中軍守
備一人千總二人把總四人兵九百名水師前營
遊擊一人(駐劄南汛兼轄成山營)中軍守備一人(駐劄水城)千總
一人把總三人兵四百六十一名前營兼轄成山
營守備一人(駐劄成山養魚池)千總一人把總一人兵二
百名
文登協副將一人(駐劄登縣)中軍都司一人千總二
人把總四人兵六百七十六名
膠州協副將一人(駐劄膠州)中軍都司一人千總二人
把總五人兵七百一名
濟南城守營參將一人(駐劄濟南府)中軍守備一人千
總二人把總四人兵五百七十三名
萊州營參將一人(駐劄萊州府)中軍守備一人千總二
人把總四人兵五百九十名
即墨營參將一人(駐劄墨即縣)中軍守備一人千總二
人把總五人兵七百五名
青州營參將一人(駐劄青州府)中軍守備一人千總二
人把總四人兵七百三十九名
武定營遊擊一人(駐劄武定府兼轄余家巷營)中軍守備一人
千總二人把總四人兵六百三十四名兼轄余家
巷營守備一人(駐劄海豐余家巷)兵八十四名
安東營都司一人(駐劄安東衛)千總一人把總三人兵
四百二名
寧福營都司一人(駐劄福山縣)千總一人把總二人兵
三百三十名
夀樂營都司一人(駐劄夀光縣)千總一人把總二人兵
二百八十二名
河東河道總督一人(駐劄濟寧州)統轄本標官兵及防
河各營
(臣)等謹按順治元年設河道總督駐濟寧州雍正
七年分設江南河道總督標官兵定河南山東總
河駐濟寧州為河東河道總督
河標中營中軍副將一人中軍都司一人(駐劄袁家口)
千總二人把總四人兵四百六十名左營遊擊一
人中軍守備一人(駐劄南陽牐)千總二人把總四人兵
四百六十名右營遊擊一人中軍守備一人(駐劄戴家)
(廟)千總二人把總四人兵四百六十名
濟寧城守營都司一人(駐劄濟寧州)中軍守備一人千
總一人把總二人兵五百二十九名
黃運河營守備一人(駐劄旺魯鎮)千總一人把總一人
兵二百二名
懷河營北岸守備一人(駐劄河南陳橋鎮)千總二人把總
二人兵五百五十名
豫河營南岸守備一人(駐劄河南埽頭鎮)千總二人把總
二人兵五百五十名
順治元年定山東官兵經制設河道總督標旗鼓
守備一人(尋裁旗鼔守備後撫標鎮標旗鼔守備同)分中左右三營中
營設副將以下將領八人左右二營各設遊擊以
下將領八人兵共三千名專資防河護運設山東
廵撫標旗鼓守備一人左右二營各設遊擊以下
將領八人兵共二千名設臨清鎮總兵官鎮標旗
鼓守備一人左右二營各設遊擊以下將領四人
兵共一千八百名設沂州鎮總兵官鎮標旗鼓守
備一人中左右前後五營各設遊擊以下將領分
統鎮標兵撥前營遊擊以下將領八人兵六百二
十七名分防嶧郯等縣臺莊等牐設德州營參將
以下將領八人兵六百名青州城守營參將以下
將領六人兵一千一百八十四名武定營守備以
下將領四人兵四百七十七名設登州水師營守
備千總把總各員兵三百八十六名又設登州城
守營萊州城守營遊擊臨清城守營守備分領各
營兵二年設濟南城守營守備以下將領四人兵
六百名沙溝營守備把總各一人兵二百三十八
名
三年設東昌城守營都司以下將領五人兵四百
四十八名
四年增設臨清鎮標中前二營合原設左右營為
四營各設遊擊以下將領五人兵各一千名
五年設濟寧城守營都司以下將領八人兵一千
名統於河標設夀張高唐二營各守備以下將領
三人兵五百名又設兖州營參將以下官兵文登
營守備以下官兵
六年設曹州營參將以下將領八人兵一千名撥
河標兵七十九名往駐廣西
七年設梁山營守備以下將領三人兵三百名是
年裁山東通省各標營千總共五人兵共二千名
八年裁臨清鎮標前營遊擊以下將領五人兵一
千名又裁中左右三營兵共五百名
九年設范縣營守備以下將領三人兵三百名
十年裁沂州鎮標遊擊二人守備一人千總二人
把總四人臨清城守營千總一人把總二人兵三
百名夀張營兵二百名
十二年裁濟寧城守營兵四十四名又移沂州鎮
標右營守備一人駐膠州設兵二千名
十三年撥曹州營把總一人兵一百名及河標兵
八十四名往駐廣西
十四年設膠州營遊擊一人統轄守備以下官兵
十五年移沂州鎮標總兵官及鎮標五營駐膠州
改為膠州鎮兼設水營陸營官兵即撥千總一人
兵三百名駐沂州撥左營官兵駐即墨汛撥水師
官兵改為陸營駐防安東衛又撥曹州營參將一
人兵三百名及河標兵二百三十三名往駐浙江
十七年設安東營都司以下將領八人兵一千名
撥德州營兵一百名入武定營復設曹州營參將
一人
十八年移臨清鎮總兵官駐登州改為登州鎮即
以登州城守營遊擊以下官兵改為鎮標中營復
設左右二營各遊擊以下將領八人兵共二千四
百四十六名改設臨清恊副將及左右二營都司
以下官兵裁萊州營遊擊改設萊州恊副將左右
二營各設都司以下將領五人兵共八百十八名
設文登恊副將中左右三營分設都司守備千總
把總各員兵共三千名又撥河標兵一百四十七
名入梁山營又以安東衛撤回之官兵增駐即墨
改設膠即營
是年裁山東廵撫標左右二營遊擊以下官兵參
康熙元年設山東提督駐青州府即以青州營參
將以下將領八人兵一千八百八十四名改為提
標中營復設左右二營遊擊以下官兵
三年改膠即營為即墨營設參將以下將領九人
兵六百三十二名撥萊州恊兵二百名入德州營
四年裁安東營千總一人兵二百名裁文登恊標
中左右三營兵共五十名又裁河標中左右三營
及濟寧城守營兵共三百十名定曹州營兵為五
百八十五名
五年裁文登恊標右營都司以下官兵惟設中左
二營即將所裁兵補入仍為每營一千名又裁濟
寧城守營千總一人把總二人裁臨清恊兵二百
名
是年移山東提督自青州府改駐濟南府即以濟
南城守營改為提標中營增設中軍參將仍設左
右二營遊擊以下官兵留原設之提標中營官兵
復為青州營設參將以下將領八人兵七百七十
七名
六年移膠州鎮標後營遊擊駐沂州增兵六百名
合原設兵共九百名設泰安營守備以下將領三
人兵三百名撥即墨營守備一人文登協千總一
人兵二百名安東營把總一人兵一百名充泰安
額
七年裁總河標兵二百九十名文登協兵一百十
七名臨清協兵一百二十四名移登州鎮標左營
遊擊駐武定營合原設守備以下將領共八人兵
八百七十七名
八年撥直隸督標兵二百名增入德州營
十三年復設山東廵撫標左右二營各遊擊以下
將領八人兵一千名
十九年移文登協標左營官兵駐寧海州(乾隆年間移駐)
(福山縣)改設寧福營參將以下將領八人兵八百四
十二名其文登協止留一營仍設副將以下將領
八人兵八百三十七名裁臨清協標右營都司以
下將領五人兵六百七十六名亦止留一營設夀
樂營參將以下將領七人兵七百四十五名又增
設夀張營遊擊千總各一人把總二人合原設將
領共七人兵五百名增設高唐營遊擊千總各一
人把總二人合原設將領共七人兵六百三十五
名
二十一年裁山東提督及提標中左右三營仍設
濟南城守營守備以下官兵
二十二年裁膠州鎮總兵官並鎮標五營官兵改
設膠州鎮副將以下將領八人兵九百名移議裁
之膠州鎮前營遊擊以下將領八人兵六百二十
七名改設臺莊營又撥萊州協副將駐沂州改設
沂州協副將以下將領八人兵九百名即以沂州
營遊擊駐萊州裁原設萊州協左右二營都司改
設遊擊以下將領八人兵六百十八名又撥河標
兵十名入兖州營
二十三年裁臨清協標都司一人兵一百二十五
名以臨清城守營官兵併入協標即以副將兼城
守營事又裁沂州協兵一百八十五名增設濟南
城守營參將合原設守備以下將領共八人兵六
百名
二十八年裁安東營守備一人兵二百七十四名
三十年撥總河標兵一百四十五名赴防中河
三十四年裁總河標兵二百名文登協兵一百八
十一名德州營兵十四名
三十五年裁廵撫標兵八十四名
三十九年裁萊州營遊擊撥寧福營恭將入萊州
營統守備以下官兵又撥寧福營參將二百名入
登州鎮標其寕福營止設守備以下將領四人兵
三百五十名移夀樂營參將一人把總二人兵二
百名駐泰安營合原設將領共六人兵五百名其
夀樂營止設守備以下將領四人兵二百九十六
名四十三年增設登州鎮標水師營遊擊二人守備一
人千總二人把總四人合原設將領共十四人分
前後二營兵共一千二百名撥本鎮標中右二營
兵四十名德州營兵四十二名高唐營兵三十五
名即墨營兵三十五名濟南城守營兵二十一名
寧福營兵十五名曹州營兵五名泰安營兵四名
充水師營額
四十八年裁總河標中左右三營及濟寧城守營
兵共五百六十一名存三營兵一千五百名城守
營兵四百六十八名
五十三年裁登州鎮標水師後營遊擊以下將領
七人兵七百名即將所裁兵撥入本鎮標中右二
營各三十六名德州營三十七名高唐營三十一
名即墨營三十五名寧福營十一名其水師止留
前營遊擊以下將領七人兵五百名又裁膠州協
兵二百二十四名定武營兵一百十七名
六十一年裁范縣營兵九十四名梁山營兵九十
二名
雍正元年設兖州鎮總兵官以原設兖州營恭將
改入臺莊營即撥臺莊營遊擊至兖州為鎮標中
軍遊擊又歸併界河滿家疃二營官兵改設鎮標
右營裁原設守備一人留守備一人及把總等又
增設右營遊擊一人千總二人把總一人其守備
仍駐界河中右二營共設兵一千六百名除原設
之兖州營兵外復撥登州鎮標中右二營文登協
膠州協沂州協臨清協萊州即墨青州武定安東
寕福夀樂德州曹州高唐諸營兵兖鎮標額以沂
州臨清二協德州曹州泰安臺莊夀張高唐東昌
梁山沙溝范縣等營隸兖州鎮統轄以文登膠州
二協濟南萊州即墨青州武定安東寧福夀樂等
營隸登州鎮統轄
四年增設沂州協標千總一人撥兖州鎮標中右
二營臨清協德州曺州泰安臺莊夀張高唐東昌
梁山沙溝范縣諸營兵共四十六名入沂州協防
大興汛增設曹縣桃源集汛清軍同知一人撥沂
州協臨清協德州曹州臺莊夀張高唐沙溝諸營
兵共三十名赴曹縣防桃源集隸入撫標
七年增設登州鎮標水師營把總一人兵三百十
名合原設兵共八百十名撥總河標中左右三營兵
四十七名入江南河標
九年增設總河標中左右三營及城守營兵一千
名合原設兵共二千九百十四名又增設登州鎮
標中右二營各千總一人把總一人兵各五百名
合原設遊擊以下將領共二十人兵共二千七百
九十四名又增鎮標水師前營官兵合原設遊擊
以下將領共八人兵共一千名
十三年撥總河標兵五百名内入兖州鎮標右營
沂州協曹州臺莊梁山諸營各五十名德州高唐
二營各六十名泰安營一百名沙溝營三十名其
河標存兵二千四百十四名
乾隆元年裁登州鎮標千總二人把總二人兵八
百三十二名又撥兵一百六十八名分入文登協
膠州協即墨營
是年增設成山營守備一人合原設千總把總各
一人兵二百名仍隸登州鎮標水師前營遊擊兼
轄又裁總河標中左右三營兵共三百六十八名
城守營兵六十六名
六年裁兖州鎮兵五百名
七年撥恩縣汛千總一人駐禹城汛歸高唐營兼
轄撥禹城汛把總一人駐恩縣汛歸臨清營兼轄
十一年改夀張營屬之戴家牐汛官兵歸東昌營
兼東昌營屬之周家店汛官兵歸夀張營兼轄
三十二年撥河標左右營步戰兵各四十名互換
濟寕城守營守兵八十名
三十三年撥兖州鎮標左營把總一人兵一百一
十名移泰安營兼轄
四十三年撥夀張營把總一人兵三十三名歸東
昌營兼轄
四十八年將兖州鎮標右營界河汛守備改為右
營都司中軍守備又將鎮標右營都司中軍千總
改為右營界河汛千總
山西
八旗駐防
綏遠城將軍一人(駐劄山西殺虎口外綏遠城)統轄滿洲協領四人
佐領十二人防禦十六人驍騎校十六人蒙古協領一
人佐領四人防禦四人驍騎校四人八旗滿洲蒙古領
催前鋒驍騎共二千名步軍四百名養育兵三百名箭
匠鐵匠各二十名兼轄右衛及歸化城副都統
右衛城守尉一人(駐劄右玉縣)防禦四人驍騎四人筆帖式
一人八旗滿洲蒙古領催八名驍騎二百九十二名養
育兵八十名
歸化城副都統一人(駐劄殺虎口外歸化城統於綏遠城將軍)統轄蒙古土
默特左右翼二旗官兵
(臣)等謹按土默特為蒙古部落自天聰八年
太宗文皇帝親征察哈爾駐蹕歸化城其部衆悉降九年
以貝勒岳託駐守歸化城崇德元年編為二旗即
以其長古禄格為左翼都統杭高為右翼都統並
世襲後以土默特中無可任都統之人定由京簡
用都統往駐其地惟給本部人等世襲職銜隨同
辦事後並裁去都統其部落向列蒙古五十一旗
之中其旗務則掌之將軍副都統制與内八旗相
等故類叙於山西駐防
太原城守尉一人(駐劄太原府統於山西巡撫)防禦四人驍騎
校四人正藍鑲藍二旗滿洲蒙古鳥槍領催十六
名鳥槍驍騎一百八十四名領催二十四名驍騎
二百七十六名養育兵四十名弓匠箭匠鐡匠各
二名
順治六年設太原駐防城守尉一人防禦驍騎校
各四人正藍鑲藍二旗滿洲蒙古兵六百十二名
察哈爾兵二百四十八名弓匠鐡匠各二名
八年撤太原駐防正藍旗兵九十名還京城
十四年撤太原駐防察哈爾兵二百四十八名還
游牧地方
十五年撥太原駐防兵三百名往駐杭州府改撥
直隸等處駐防兵一百二十七名充太原額
康熙十四年增設太原駐防兵六十四名
三十三年設右衛(今朔平府右玉縣)駐防將軍一人護軍
統領二人左右翼副都統四人協領十二人護軍
參領五十六人佐領防禦驍騎校各七十二人護
軍校一百十二人八旗滿洲蒙古漢軍兵四千九
百三名弓匠鐡匠一百十二名
三十七年裁右衛駐防護軍統領二人副都統二
人護軍參領五十六人佐領防禦驍騎校各八人
護軍校一百十二人兵二千八百九十九名
五十年增設右衛駐防兵一千名
雍正二年增設太原駐防兵八十七名合新舊兵
共五百名又增養育兵四十名内正藍鑲藍二旗
滿洲領催各十三名驍騎各一百五十名養育兵
各十三名正藍鑲藍二旗蒙古領催各七名驍騎
各八十名養育兵各七名
九年調太原駐防兵三百名往赴寧夏增設效力
兵一百名尋還歸駐防仍復舊額
是年增設右衛駐防兵五百名自將軍及左右兩
翼副都統以下設兩翼協領各六人佐領防禦驍
騎校各三十二人滿洲蒙古前鋒二百名滿洲蒙
古漢軍領催二百六十名驍騎三千四十四名
乾隆二年裁右衛將軍一人副都統一人改駐綏
遠城留副都統一人管轄右衛官兵設綏遠城駐
防建威將軍一人副都統二人滿洲協領八人佐
領防禦驍騎校各十九人蒙古協領二人佐領防
禦驍騎校各八人漢軍協領二人佐領防禦驍騎
校各八人滿洲蒙古漢軍兵三千九百名撥出征
效力之在京八旗開戶兵二千四百名熱河駐防
漢軍兵一千名右衛駐防内議裁未盡之蒙古兵
五百名以充其額内委署前鋒校十六人前鋒一
百八十四名領催一百四十名驍騎三千五百六
十名箭匠鐵匠五十四名
六年撥右衛駐防滿洲下五旗佐領防禦驍騎校
各五人改駐綏遠城
十二年裁綏遠城駐防蒙古佐領防禦驍騎校各
四人漢軍恊領一人佐領防禦驍騎校各四人改
撥八旗開戶兵二千四百名於直隸山西二省補
綠旗營由京城撥滿洲兵一千二百名駐綏遠城
復選駐防餘丁五百名充補兵額共八旗滿洲蒙
古兵三千二百名内委前鋒校十六人前鋒一百
八十四名領催一百二十八名驍騎二千八百七
十二名箭匠鐵匠各二十八名
二十一年定太原城守尉歸山西巡撫兼轄
二十五年改綏遠城駐防兵額内設步軍四百名
養育兵四百名實存領催前鋒驍騎二千四百名
二十六年裁歸化城都統一人並裁綏遠城副都
統一人
二十八年復裁歸化城都統一人令土默特二旗
歸綏遠城將軍兼轄惟設副都統二人一駐綏遠
城一駐歸化城尋止留歸化城副都統一人
二十九年裁綏遠城駐防漢軍恊領佐領防禦驍
騎校各員及漢軍兵二千一百十七名悉令出旗
分撥直隸山西二省改補綠旗營實設滿洲蒙古
兵二千名
是年裁右衛副都統及恊領以下各員並前鋒驍
騎一千二百餘名改駐張家口
三十年裁綏遠城駐防滿洲佐領防禦驍騎校各
八人
三十三年設右衛城守尉一人裁副都統一人筆
帖式一人恊領五人佐領十人步軍總尉一人防
禦六人步軍校三人驍騎校六人領催三十二名
馬兵四百十八名步兵一百二十五名養育兵四
十五名
三十五年裁綏遠城恊領四人佐領四人蒙古恊
領一人箭匠鐵匠各二十名增馬步兵七百名
綠旗營
山西巡撫兼提督一人(駐劄太原府)統轄本標官兵及
城守營兼節制鎮標二
(臣)等謹按順治二年設山西巡撫駐太原府又設
宣大總督駐大同府之陽和城十三年裁宣大總
督改設山西總督駐大同府康熙元年設山西提
督駐平陽府四年裁山西總督併為山陜總督駐
陜西之西安府兼轄山西移山西提督駐太原府
六年陜西總督停轄山西七年裁山西提督十三
年復設山西提督十四年仍專設山西總督又移
山西提督駐平陽府十九年裁總督專歸山西巡
撫統轄二十年裁提督雍正六年復設山西提督
九年仍裁提督以巡撫兼任
撫標左營兼中軍參將一人中軍守備一人千總
二人把總四人兵六百名右營遊擊一人中軍守
備一人千總二人把總四人兵六百名
太原城守營參將一人(駐劄太原府兼轄靖安營王封山營)中軍守
備一人千總二人把總四人兵一千一百二十六
名兼轄靖安營都司一人(駐劄交城)千總一人把總一
人兵二百七十一名王封山營千總一人(駐劄王封山)
兵六十名
太原鎮總兵官一人(駐劄平陽府)統轄本標官兵及分
防各營
鎮標左營兼中軍遊擊一人中軍守備一人千總
二人把總四人兵七百七十五名右營都司一人
中軍守備一人千總二人把總四人兵七百七十
名平陽城守營參將一人(駐劄平陽府兼轄隰州營)中軍守備一
人千總二人把總三人兵七百七十一名兼轄隰
州營都司一人(駐劄隰州)千總一人把總一人兵二百
二十三名
蒲州恊副將一人(駐劄蒲州府兼轄吉州營運城營)中軍都司一
人千總一人把總三人兵七百五十名兼恊吉州
營都司一人(駐劄吉州)千總一人把總一人兵二百二
十三名運城營都司一人(駐劄安邑縣運城)把總一人兵
一百二十二名
汾州營恭將一人(駐劄汾州府兼轄石樓營)中軍守備一人把
總四人兵五百二名兼轄石樓營都司一人(駐劄石樓)
(縣)把總二人兵一百六十九名
潞澤營參將一人(駐劄潞安府兼轄澤州營)中軍守備一人把
總二人兵四百九十四名兼轄澤州營都司一人
(駐劄澤州府兼轄東冶山營)千總一人把總一人兵二百五十
八名東冶山營千總一人(駐劄東冶山属於澤州營)兵四十名
平垣營遊繫一人(駐答茅津鎮)中軍守備一人(駐劄夏縣)千
總一人把總二人兵四百五十名
盂夀營遊擊一人(駐劄盂縣)中軍守備一人(駐劄夀陽縣)千總
一人把總四人兵六百三十六名
大同鎮總兵官一人(駐劄大同府)統轄本標官兵及分
防各營
鎮標中營中軍遊擊一人中軍守備一人千總二
人把總四人兵六百名左營遊擊一人中軍守備
一人千總二人把總四人兵六百名右營遊擊一
人中軍守備一人千總二人把總四人兵六百名
前營都司一人中軍守備一人千總二人把總四
人兵六百名
殺虎口協副將一人(駐劄朔平府西北之殺虎口兼轄平魯朔平寕武偏關老)
(營河保水泉靖遠歸化城九營)左營兼中軍都司一人千總一人
把總二人兵五百名右營守備一人千總一人把
總二人兵四百四十六名兼轄平魯營都司一人
(駐劄平魯縣兼轄井坪營)千總一人把總二人兵六百名井坪
營把總一人(駐劄井坪堡属於平魯營)兵四十二名朔平營都
司一人(駐劄朔平府)千總一人把總三人兵三百八十
一名寧武營參將一人(駐劄寕武府兼轄朔州營神池營)中軍守
備一人把總二人兵六百二十名朔州營都司一
人(駐劄朔州属於寕武營)把總一人兵二百十名神馳營都
司一人(駐劄神池縣属於寕武營)千總一人把總四人兵五百
二十四名偏關營參將一人(駐劄偏關城兼轄樺林營鎮西城營)中
軍守備一人千總一人把總二人兵五百九十名
樺林營都司一人(駐劄樺林堡属於偏關營)千總一人兵二百
八十名鎮西城營都司一人(駐劄苛嵐州属於偏關營)千總一
人把總三人兵四百七十三名老營恭將一人(駐劄)
(老營城)中軍守備一人千總三人把總三人兵八百
十八名河保營恭將一人(駐劄河保城兼轄保德營)中軍守備
一人千總二人把總七人兵一千一百名保德營
都司一人(駐劄保德州屬於河保營)千總一人把總一人兵二
百名水泉營守備一人(駐劄水泉堡)千總一人把總三
人兵五百二十名靖遠營都司一人(駐劄靖遠堡兼轄清水河)
(托克托城二營新安五定二汛)千總一人兵二百名清水河把總
一人(駐劄清水河屬於靖遠營)兵六十名托克托城把總一人
(駐劄托克托城屬於靖遠營)兵六十名新安把總一人(駐劄新安屬於)
(靖遠營)兵三十五名五定把總一人(駐劄五定屬於靖遠營)兵
三十五名歸化城營都司一人(駐劄歸化城兼轄善岱薩拉齊二營)
(沁昌清河二汛)把總一人兵三百名善岱把總一人(駐劄善岱)
(屬於歸化城營)兵五十名薩拉齊把總一人(駐劄薩拉齊屬於歸化城)
(營)兵四十名沁昌把總一人(駐劄沁昌屬於歸化城營)兵十名
清河把總一人(駐劄清河屬於歸化城營)兵十名
靈邱營都司一人(駐劄靈邱縣兼轄渾源營)千總一人把總二
人兵三百九名兼轄渾源營守備一人(駐劄渾源州)兵
一百八十八名
新平路恭將一人(駐劄新平堡兼轄天城營陽和營)中軍守備一
人千總三人把總三人兵七百二十名兼轄天城
營都司一人(駐劄天城衛)兵一百四十名陽和營都司
一人(駐劄陽和縣)兵一百四十名
得勝路參將一人(駐劄得勝堡兼轄豐鎮營)中軍守備一人千
總二人把總四人兵七百名兼轄豐鎮營把總一
人(駐劄豐鎮廳)兵四十二名
助馬路恭將一人(駐劄助馬堡兼轄高山營懷仁營)中軍守備一
人千總三人把總一人兵七百名兼轄高山營都
司一人(駐劄高山城)把總三人兵二百六十名懷仁營
都司一人(駐劄懷仁堡)兵一百四十名
北樓營參將一人(駐劄繁峙縣兼轄平邢營小石口營)中軍守備一
人千總二人把總四人兵七百四十三名兼轄平
邢營都司一人(駐劄平邢關)兵一百三十四名小石口
營守備一人(駐劄小石口)兵一百四十九名
東路營恭將一人(駐劄代州兼轄忻州營)中軍守備一人千
總一人把總三人兵七百三十九名兼轄忻州營
都司一人(駐劄忻州)千總一人把總二人兵三百三十
三名
山陰路都司一人(駐劄山陰縣兼轄應州營)千總一人把總一
人兵二百九十三名兼轄應州營守備一人(駐劄應州)
千總一人兵二百五十五名
順治二年定山西官兵經制設宣大總督標旗鼓
都司一人(尋裁旗鼓都司後撫標旗鼓守備同)分中左右三營設副
將以下將領分統督標兵設山西廵撫標旗鼓守
備一人左右二營各設遊擊以下將領八人兵共
二千名設太原協平陽協副將及協標官兵設汾
州營路州營偏關營河保營利民路北樓營東路
營等處恭將設太原城守營蒲州營平垣營盂壽
營水泉營等處遊擊設隰州營吉州營石樓營靈
邱營渾源營平邢關營小石口營盤道梁營神池
營八角堡營樺林營鎮西城營保德營等處守備
分領各營兵又裁寧武鎮總兵官改設寧武協副
將以下將領八人兵一千名又裁老營協副將改
設老營參將以下將領四人兵六百五十七名兼
轄賈家堡把總一人兵四十五名五眼井堡把總
一人兵一百十名馬站堡把總一人兵七十一名
永興堡把總一人兵六十七名
六年更定宣大官兵經制宣大總督標旗鼓都司
一人分左右二營左營兼中軍副將一人守備一
人右營遊擊一人守備一人分統千總把總各員
兵共二千名又設掌印都司廵捕都司管屯都司
各一人俱駐陽和又設陽和協副將一人及中軍
守備以下將領右衛協副將一人及中軍守備以
下將領兵各一千名設平魯井坪天城威遠新平
得勝助馬諸路恭將各一人及中軍守備以下將
領兵各四百名右衛山隂應州馬邑高山懷仁聚
樂諸城守備各一人兵各二百名大同城操守一
人兵一百名保平堡鎮門堡守口堡宏賜堡鎮羌
堡鎮邊堡鎮川堡拒墻堡鎮魯堡拒門堡鎮寧堡
威魯堡寧魯堡破魯堡保安堡滅魯堡破虎堡滅
虎堡雲岡堡牛心堡迎恩堡威虎堡敗虎堡阻虎
堡雲石堡乃河堡將軍會堡西安堡鎮口堡平遠堡
等處殺虎口及瓦窑口大水口等處操守各一
人兵各一百名
七年改設守口鎮川拒墻威魯破一破魯破虎敗
虎阻虎云石乃河諸堡及殺虎口瓦窑口大水口
操守為各把總後改殺虎口把總為守備
是年裁山西通省各標營兵共四千六十名
九年移天成營恭將駐渾源州止設天城營守備
一人兵一百二十八名
是年裁保平鎮羌鎮魯滅虎雲岡牛心迎恩西安
鎮口諸堡各操守
十年裁威遠城參將守備止設把總一人
十一年裁大同操守設大同鎮總兵官鎮標左右
二營各設遊擊以下將領八人兵各七百六十四
名裁陽和協副將並中軍守備移聚樂城守備駐
陽和設兵一百八十名裁利民路兵二百名保德
營鎮西城營路州營兵各一百五名五寨賈家堡
樓子營河會營河曲營兵各五十三名三岔堡唐
家會兵各二十五名
十二年移宣大總督及督標官兵自陽和改駐大
同府又移右衛協副將一人千總一人把總四人
駐渾源州改設渾源協副將以下官兵於右衛改
設朔平營守備千總各一人兵一百二名即移渾
源州恭將駐靈邱改設靈邱營恭將以下將領五
人兵三百二十五名又移盤道梁守備駐忻州設
怍州營將領二人兵二百八十七名
十三年裁宣大總督改設山西總督標官兵又裁
井坪營恭將改設守備一人兵一百五十一名裁
山陰路守備改設都司一人兵二百四十九名
是年裁鎮門宏賜鎮邊拒門滅魯威虎將軍會平
遠諸堡各操守
十五年裁渾源恊副將一人千總一人把總四人
兵三百名改設守備以下官兵
十六年裁汾州城守營守備增設千總一人合原
設參將以下將領共五人兵一千名兼轄石樓營
守備以下將領三人兵三百名沁州營千總一人
兵一百十名遼州營千總一人兵七十名和順營
把總一人兵六十九名權店營防守一人兵一百
五十名
十八年裁山西巡撫標左右二營遊擊以下官兵
康熙元年設山西提督駐平陽府提標中左右三
營設參將以下官兵
二年裁權店營防守改設把總一人存兵九十八
名
四年移馬邑城守備駐朔州設兵一百五十名
是年以山西總督併歸陜西裁督標官兵又移山
西提督標自平陽府改駐太原府
五年裁太原城守營遊擊改設參將以下將領七
人兵一千五十九名移太原之盂夀營駐盂縣設
遊擊以下將領五人兵七百名
七年裁山西提督及提標官兵又裁平陽恊副將
改設參將以下將領五人兵七百七十一名兼轄
平垣營遊擊以下將領四人兵三百二十四名隰
州營吉州營守備以下將領各三人兵各二百二
十三名永和營大寧營黑龍關營把總各一人兵
各九十名冷泉關把總一人兵一百九名西烏嶺
把總一人兵七十一名
十年設交城營把總一人兵九十七名(後為靖安營)
十一年裁太原恊副將改設太原鎮總兵官鎮標
左右二營各設遊擊以下將領八人兵一千七百
四名左營兼轄代州營千總一人兵一百九十一
名
十三年復設山西提督標三營官兵又裁盂夀營
兵二百四名存兵四百九十六名
十四年復設山西總督標官兵又移山西提督自
太原府改駐平陽府
十九年復裁山西總督及督標官兵
二十年復裁山西提督及提標官兵
二十二年復設山西巡撫標左右二營各遊擊以
下將領八人兵一千名移太原鎮總兵官及鎮標
官兵駐平陽府
二十三年酌裁水泉營兵存遊擊以下將領三人
兵三百九十八名
三十年裁殺虎堡守備以寧武恊副將及所屬官
兵移駐改設殺虎口恊副將以下將領八人兵八
百二十六名其寧武營止設守備以下官兵
三十五年裁山西巡撫標左右二營兵一百二十
四名存兵各四百三十八名裁太原鎮標左右二
營兵一百五十四名存兵各七百七十五名裁汾
州營兵五百二十三名存參將以下將領四人兵
四百七十七名裁石樓營兵一百三十一名存守
備以下將領三人兵一百六十九名
三十六年增設大同鎮標中營遊擊以下將領八
人兵七百六十名增敗虎堡兵五名合原設把總
一人兵共七十七名
三十七年移大水口堡把總一人駐寧化營設兵
六十七名
三十八年移平陽城守營守備以下將領三人改
為靖安營設兵二百七十一名其平陽營仍增設
守備千總各一人把總二人裁陽方口營兵四十
二名存守備以下將領二人兵二百三十名設大
同左衛千總一人兵一百二十名
四十一年增朔平營兵二十五名
四十三年改太原之平樂營樂平營把總各一人
兵一百四十名併入盂夀營合原設遊擊以下將
領共七人兵共六百三十六名
五十一年移北樓城參將以下將領三人駐繁峙
縣設兵三百十六名其北樓城止設守備一人兵
一百五十名仍屬北樓營參將移平邢關把總一
人駐臺懷鎮設兵九十名其平邢關仍設守備一
人兵一百三十名移茹越口營把總一人駐竇村
鎮設兵四十名其茹越口仍設守備一人兵一百
四十名俱歸北樓營兼轄移山隂路把總一人駐
岱岳村設兵五十名其山隂路仍設都司以下將
領二人兵二百四十三名兼轄應州營守備一人
兵一百七十二名馬邑營千總一人兵八十四名
五十八年裁瓦窑口堡把總改設千總一人兵七
十八名仍屬新平路裁聚樂城把總改設千總一
人兵一百二十九名仍屬得勝路裁魯堡把總改
設千總一人兵八十二名仍屬助馬路裁阻虎堡
把總改設千總一人兵七十二名裁威虎城把總
改設千總一人兵一百二十七名仍俱屬平魯
營裁金剛庫營把總改設千總一人兵九十名仍
屬北樓營以小石口把總改為東井集堡千總設
兵六十名屬新平路其小石口仍設守備一人兵
一百五十名屬北樓營改東路營把總為千總增
設把總一人合原設參將以下將領共五人兵六
百六十一名以忻州營守備以下將領二人兵二
百八十七名白草口水峪口胡峪口把總各一人
兵各四十名俱改歸東路營兼轄改偏關營把總
為千總合原設參將以下將領共四人兵六百七
十九名以樺林營守備一人兵一百八十七名鎮
西城營守備以下將領二人兵一百九十三名三
岔堡老牛灣堡把總各一人兵各七十名樓溝堡
五寨堡把總各一人兵各六十八名岢嵐營把總
一人兵八十一名俱歸偏關營兼轄改神池營把
總為千總合原設守備共將領二人兵一百八十
四名改八角營把總為千總合原設守備共將領
二人兵一百七十八名俱歸寧武營兼轄
雍正二年裁蒲州營遊擊改設蒲州協副將以下
將領五人兵六百九十九名以平陽營兼轄之平
垣營遊擊以下將領四人兵三百二十四名及太
原鎮標所屬潞澤營參將以下將領三人兵二百
六十四名俱改隸蒲州協
三年移利民路參將駐寧武營設將領四人兵六
百五十四名其利民路止設守備把總各一人兵
二百八十名改山隂路之乃河堡把總一人兵六
十九名歸老營兼轄
五年設澤州營守備以下將領三人兵二百十五
名設潞安城守營千總一人兵一百名西塢嶺把
總一人兵八十名俱歸潞澤營兼轄又增設太原
城守營把總一人
六年改駐剳平陽府之太原鎮總兵官為山西提
督改左營遊擊為中軍參將改守備為都司餘將
領如舊額以鎮標官兵為提標官兵
七年設運城營守備以下將領二人兵一百二十
二名歸蒲州協兼轄又設宏賜堡把總一人兵七十
名屬得勝路又裁代州營千總止以把總分駐屬
太原城守營
九年裁山西提督復設太原鎮總兵官仍駐平陽
復改中軍參將為遊擊都司為守備以提標官兵
為鎮標官兵仍設左右二營又改設巡撫標中軍
遊擊為參將增設額外左右二營守備以下將領
各八人兵各一千名共為四營增設大同鎮標前
營遊擊以下將領八人兵一千名又增中左右三
營兵各二百四十六名亦為四營增設殺虎口協
守備一人千總二人把總四人兵六百四名合原
設副將以下將領共十五人分左右二營兵共一
一千六百四十四名增設朔平營參將一人千總
一人把總四人兵七百六十四名合原設將領共
八人兵八百九十二名增設新平路把總一人兵一
百八十八名合原設參將以下將領共三人兵四
百六十三名增設助馬路千總一人兵二百十名
合原設參將以下將領共三人兵五百六十二名
以高山營守備一人兵一百二十七名懷仁營守
備一人兵一百七十二名左衛城千總一人兵一
百二十名威魯堡千總一人兵八十二名寧魯堡
把總一人兵六十七名破魯堡把總一人兵七十
九名破虎堡把總一人兵六十六名俱歸助馬路
兼轄
十年改陽和城守備為都司其站軍五十改隸陽
高縣存兵一百三十名歸新平路兼轄改樺林營
守備為都司增設千總一人兵一百名合原設將
領共二人兵二百八十七名歸偏關營兼轄改保
德營守備為都司增設千總一人兵一百四十四
名合原設將領共三人兵三百二十名歸河保營
兼轄增設得勝路千總一人兵一百八十九名合
原設參將以下將領共三人兵五百三名增設平
魯營把總一人兵三十八名合原設參將以下將
領共三人兵三百二十三名增設潞澤營把總一
人兵四十九名合原設參將以下將領共四人兵
三百十三名增設河保營把總一人兵一百十八
名合原設參將以下將領共六人兵七百八十四
名兼轄焦尾城把總一人兵一百名樓子營把總
一人兵九十五名河會營把總一人兵六十七名
河曲營把總一人兵六十八名唐家會營把總一
人兵五十九名又改平陽營屬之冷泉關把總為
千總增兵六十名合原設兵共一百七十八名又
增設新平路屬之瓦窑口堡兵二十二名合原設
兵共一百名鎮門堡兵二十八名合原設兵共一
百十二名守口堡兵三十九名合原設兵共一百
二十名增設得勝路屬之拒墻堡兵十六名合原
設兵共九十六名鎮川堡兵二十九名合原設兵
共一百名增設助馬路屬之威魯堡兵十名合原設
兵共九十二名增設平魯營屬之大水口堡兵六
名合原設兵共七十二名增設朔州營屬之雲石
堡兵十九名合原設兵共九十八名又增設保安
堡拒門堡把總各一人兵各九十名鎮羌堡把總
一人兵五十六名鎮邊堡把總一人兵七十名屬
得勝路增設迎恩堡威虎堡把總各一人兵各四
十六名鐵山嶺堡把總一人兵四十名屬平魯營
增設將軍會堡千總一人兵五十六名屬老營增
設滑石澗堡草垜山堡兵各六名合原設把總各
一人兵各一百十名屬冰泉營
乾隆元年裁巡撫標新設額外二營仍存左右二
營於所裁兵内以三百二十四名增入舊營合原
設兵共一千二百名又以裁存兵一百名增入太
原城守營
是年增設山西省南大路自平定州接直隸井陘
縣略起至永濟縣接陜西潼關縣界止汛兵八十
五名省北大路自天鎮縣接直隸懷安縣界起至
保德州接陜西府谷縣界止汛兵一百四十七名
隣界僻路汛兵九十九名即於附近營汛抽撥
七年裁蒲州協平垣營潞澤營澤州營兵各五十
名
十三年撥平陽營屬霍州千總駐絳州又自平陽
營撥兵二十名合原設兵共三十名改絳州原設
外委把總駐霍州撥蒲州協兵十名往解州合原
設外委千總一人兵共二十名
是年改蒲州協兼轄之潞澤營平垣營隸太原鎮
統轄以平陽營所屬之吉州營改歸蒲州協兼轄
二十五年移汾州城守營千總一人兵六十名改
設王封山營歸太原城守營兼轄移潞澤營千總一
人兵四十名改設東冶山營歸澤州營兼轄
是年移鎮羌堡把總一人兵四十名駐豐鎮廳仍
歸得勝路兼轄移殺虎口協把總一人兵四十名
駐寧遠廳仍歸殺虎口協兼轄又設靖遠營屬清
水河托克托城歸化營屬善岱薩拉齊等營官兵
二十七年裁平魯營參將守備改設都司千總各
一人歸殺虎口協兼轄裁井坪營都司改設把總
一人屬平魯營
河南
八旗駐防
開封城守尉一人(駐劄開封府統於河南巡撫)佐領十人防禦
十人驍騎校十人八旗滿洲蒙古領催四十名驍
騎七百六十名弓匠鐵匠各十名
康熙五十九年設開封駐防城守尉一人佐領防
禦驍騎校各八人八旗滿洲蒙古領催四十名驍
騎七百六十名弓匠鐵匠各八名
雍正十三年增設開封駐防弓匠鐵匠各二名
乾隆三年增設開封駐防佐領防禦驍騎校各二
人
二年一年定開封城守尉歸河南巡撫兼轄
綠旗營
河南巡撫兼提督一人(駐劄開封府)統轄本標官兵兼
節制鎮標二
(臣)等謹按順治元年設河南巡撫駐開封府又設
河南提督五年河南與直隸山東共一總督駐直
隸之大名府兼轄河南十六年裁三省總督十八年
專設河南總督康熙四年裁河南總督復統於駐
劄直隸之三省總督七年裁河南提督八年仍裁
三省總督十三年復設河南提督十八年又裁提
督以巡撫兼任雍正五年改河南巡撫為河南總
督六年改為河東總督兼轄山東十三年仍為河
南巡撫
撫標左營兼中軍參將一人中軍守備一人千總
二人把總四人兵四百二十七名右營守備一人
千總二人把總四人兵四百二十七名
河北鎮總兵官一人(駐劄懷慶府)統轄本標官兵及分
防各營
鎮標左營兼中軍遊擊一人(兼轄王禄店營)中軍守備一
人千總二人把總四人兵六百七十五名右營都
司一人中軍守備一人千總一人把總四人兵六
百五十九名左營兼轄王祿店營守備一人(駐劄滎澤)
(縣)兵一百十八名
河南城守營參將一人(駐劄河南府)中軍守備一人千
總二人把總三人兵五百七十四名
衛輝營參將一人(駐劄衛輝府)中軍守備一人千總二
人(一駐延津縣)把總五人兵五百八十三名
開封城守營遊擊一人(駐劄開封府)中軍守備一人千
總二人把總三人兵五百九十八名
彰德營都司一人(駐劄彰德府)中軍守備一人千總一
人把總四人兵四百十四名
陜州營都司一人(駐劄陜州)千總一人把總二人兵三
百二十四名
嵩縣營守備一人(駐劄嵩縣)把總二人兵一百五十七
名
南陽鎮總兵官一人(駐劄南陽府)統轄本標官兵及分
防各營
鎮標左營兼中軍遊擊一人中軍守備一人千總
二人把總四人兵六百八十一名右營都司一人
中軍守備一人千總二人把總四人兵七百六十
六名
汝寧營參將一人(駐劄汝寧府兼轄商城營)中軍守備一人千
總二人把總三人兵四百名兼轄商城營守備一
人(駐劄商城縣)把總一人兵一百十三名
歸德營參將一人(駐劄歸德府)中軍守備一人千總二
人把總三人兵六百二十名
㐮城城守營都司一人(駐劄㐮城縣)千總二人把總四
人兵六百二名
陳州營都司一人(駐劄陳州府)千總一人把總三人兵
三百五十八名
鄧新營守備一人(駐劄鄧州)千總一人把總一人兵二
百四十八名
信陽營守備一人(駐劄信陽州)千總一人把總二人兵
三百五十一名
順治三年定河南官兵經制設河南巡撫標旗鼓
守備一人(尋裁旗鼓守備後提標鎮標旗鼔都司旗鼓守備並同)左右二營
各設遊擊以下將領八人兵共二千名設河南提
督標旗鼔都司一人分中左右三營設參將以下
將領分統提標兵設懷慶鎮(即河北鎮)南汝鎮(即南陽鎮)開
歸鎮總兵官鎮標旗鼔守備一人左右二營各設
遊擊以下將領八人兵共二千名設開封城守協
副將及協標守備以下將領七人兵一千名設河
南府城守營衛輝營汝寧營歸德營各參將以下
將領八人兵一千名設磁州營都司一人(磁州營後改屬)
(直隸)兵五百名設嵩縣營守備一人兵三百名五祿
店營守備一人兵二百名
七年裁河南通省各標營兵共五百名
十八年裁河南城守營參將改設都司以下官兵
是年裁河南巡撫標左右二營遊擊以下官兵設
河南總督及督標官兵
康熙元年裁開封城守協副將止設都司以下將
領七人兵七百四十六名又設襄城城守營都司
以下官兵
四年裁河南總督及督標官兵
七年裁河南提督及提標官兵以懷慶鎮總兵官
移駐開封府於懷慶改設參將以下官兵
八年以移駐開封之總兵官復駐懷慶鎮標左右
二營仍各設遊擊以下將領八人兵共一千五百
四十九名
十一年設陳州營守備以下官兵
十二年設鄧新營守備以下官兵
十三年復設河南巡撫標左右二營各遊擊以下
將領八人兵一千名又設河南提督標三營官兵
裁開歸鎮總兵官改設開歸協副將改左右營遊
擊二人為都司
十八年復裁河南提督及提標官兵
二十一年裁南陽鎮標兵為一千六百八十名
三十四年裁河南巡撫標右營遊擊一人左右營
兵三十四名存左右二營遊擊以下將領共十五
人兵九百六十六名
雍正元年增設陳州營把總一人合原設守備以
下將領共五人兵三百四十名
三年增設衛輝營把總二人合原設參將以下將
領共九人兵六百二十四名裁河南城守營都司
一人復設參將以下將領七人兵六百四十八名
增設陜州營守備以下將領三人兵三百四十名
增設嵩縣把總二人合原設守備以下將領共三
人兵五百十九名及開封城守營王祿店營磁州
營共七營俱隸河北鎮統轄又增設汝寧營把總
一人合原設參將以下將領共八人兵七百四十
五名及歸德營襄城營陳州營鄧新營共五營俱
隸南陽鎮統轄
四年以磁州營改屬直隸廣平營即分磁州原設
兵及改隸河南之内黃縣兵設彰德營都司以下
將領七人兵四百六十七名隸河北鎮
五年改河南巡撫為總督改左營遊擊為中軍副
將兼管二營改左營守備為都司餘將領如舊額
以撫標官兵為督標官兵
八年設信陽營守備一人兵四十五名隸南陽鎮
十三年復改河南總督為巡撫改中軍副將為參
將都司為守備以督標官兵為撫標官兵仍設左
右二營
乾隆二年裁河北鎮南陽鎮標左右二營及河南
營衛輝營彰德營兵共四百五十二名
九年裁南陽鎮標右營兵五十名汝寧營兵七十
二名歸德營兵四十二名陜州營兵五十六名鄧
新營兵十五名信陽營兵三十五名
十八年移㐮城營守備駐商城並撥南陽鎮標兵
八十名合原駐商城等各汎兵設商城營歸汝寕
營兼轄
二十六年移衛輝營千總一人駐延津縣仍歸衛
輝營兼轄改王禄營守備歸河北鎮標中軍遊擊
兼轄
三十七年改開封城守營都司為遊擊改南陽鎮
標右營遊擊為都司
皇朝文獻通考卷一百八十四
