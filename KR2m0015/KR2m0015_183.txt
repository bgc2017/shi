皇朝文獻通考卷一百八十三
兵考(五)
直省兵
直隸
八旗駐防
良鄉縣防守尉一人(屬在京稽察大臣管轄)防禦二人驍騎
校一人正紅旗滿洲蒙古領催五名驍騎十五名
寳坻縣防守尉一人(屬在京稽察大臣管轄)防禦二人驍騎
校一人鑲白旗滿洲蒙古領催五名驍騎十五名
固安縣防守尉一人(屬在京稽察大臣管轄)防禦二人驍騎
校一人鑲紅旗滿洲蒙古領催五名驍騎十五名
東安縣防守尉一人(屬在京稽察大臣管轄)防禦二人驍騎
校一人鑲藍旗滿洲蒙古領催五名驍騎十五名
霸州防守尉一人(屬在京稽察大臣管轄)防禦二人驍騎校
一人正黃正紅二旗滿洲蒙古領催五名驍騎十
名
采育里防守尉一人(屬在京稽察大臣管轄)防禦二人驍騎
校一人正藍旗滿洲蒙古領催五名驍騎四十五
名
保定府城守尉一人(屬在京稽察大臣管轄)防禦四人驍騎
校四人筆帖式一人正紅鑲紅二旗滿洲蒙古驍
騎校八人領催三十二名驍騎四百六十名養育
兵十一名弓匠鐵匠四名
雄縣防守尉一人(屬在京稽察大臣管轄)防禦二人驍騎校
一人鑲紅鑲藍二旗滿洲蒙古領催五名驍騎四
十五名
滄州城守尉一人(屬在京稽察大臣管轄)防禦四人驍騎校
四人筆帖式一人正白鑲白滿洲蒙古副驍騎校
八人領催二十三名驍騎四百八十名養育兵十
一名弓匠鐵匠四名
山海關副都統一人(駐劄山海關)統轄協領二人佐領
八人防禦八人驍騎校八人筆帖式三人八旗滿
洲蒙古領催四十名前鋒四十名驍騎六百二十
名兼轄駐防七
永平府防守尉一人(屬山海關副都統)防禦二人驍騎校
二人筆帖式一人鑲白正藍二旗滿洲蒙古領催
十名驍騎九十名
玉田縣防守尉一人(屬山海關副都統)防禦二人驍騎校
二人筆帖式一人鑲黃正白二旗滿洲蒙古領催
十名驍騎九十名
三河縣防守尉一人(屬山海關副都統)防禦二人驍騎校
一人筆帖式一人正白旗滿洲蒙古領催十名驍
騎九十五名
順義縣防守尉一人(屬山海關副都統)防禦二人驍騎校
二人筆帖式一人鑲黃旗滿洲蒙古領催五名驍
騎十五名
喜峰口防守尉一人(屬山海關副都統)防禦二人驍騎校
四人筆帖式二人八旗滿洲蒙古領催十六名驍
騎一百八十四名
羅文峪防禦一人(屬喜峯口防守尉統於山海關副都統)驍騎校二
人筆帖式二人八旗滿洲蒙古領催八名驍騎九
十二名
冷口防守尉一人(屬山海關副都統)防禦二人驍騎校三
人筆帖式二人八旗滿洲蒙古領催十二名驍騎
一百五十八名
察哈爾都統一人(駐劄張家口)副都統一人統轄游牧
察哈爾八旗總管八人參領八人副參領八人佐
領一百九人理事員外郎十六人親軍校四人護
軍校一百七人驍騎校一百五人每佐領下設親
軍二名前鋒二名護軍二十五名領催六名驍騎
三十五名共兵八千一百五十二名兼轄駐防四
(臣)等謹按察哈爾為元小王子後裔自天聰八年
太宗文皇帝親征察哈爾林丹汗走死其子孔果爾額哲
率餘衆來降封為親王即其部編旗駐義州傳至
布爾尼兄弟于康熙十四年謀叛復討平之移其
衆分處宣化大同邊城外後從征準噶爾有功增
給其軍餉復以降順及俘獲之厄魯特部人編為
佐領附入正白旗下其八旗分左右二翼東四旗
曰鑲黃旗又東為正白旗又東為鑲白旗最東為
正藍旗西四旗曰正黃旗又西為正紅旗又西為
鑲紅旗最西為鑲藍旗凡鑲黃旗駐蘇門峯正黃
旗駐木孫忒克山正紅旗駐古爾班托羅海山鑲
紅旗駐布林泉並在張家口外正白旗駐布爾噶
台鑲白旗駐布雅阿海蘇默正藍旗駐扎哈蘇台
泊並在獨石口外鑲藍旗駐阿巴漢喇喀山在殺
虎口外其部衆習于游牧與扎薩克蒙古同俗其
旗務則掌之都統制與内八旗相等都統所駐之
地在張家口故類敘于直隸駐防
張家口協領三人(屬察哈爾都統)佐領六人佐領兼雲騎
尉一人防禦十人驍騎校十人雲騎尉一人筆帖
式二人八旗滿洲蒙古領催四十名前鋒四十名
驍騎六百名步軍一百六十名養育兵一百六十
名箭匠鐵匠二十名
獨石口防守尉一人(屬察洽爾都統)防禦二人驍騎校二
人筆帖式二人八旗滿洲領催四名驍騎九十名
千家店防禦二人(屬獨石口防守尉統于察哈爾都統)驍騎校一人
滿洲領催四名驍騎三十六名
昌平州防守尉一人(屬察哈爾都統)防禦二人驍騎校一
人正黃旗滿洲蒙古領催五名驍騎四十五名
熱河副都統一人(駐劄熱河)統轄協領四人佐領十四
人防禦十四人驍騎校十四人筆帖式二人滿洲
蒙古領催前鋒驍騎共一千三百四十名弓匠箭
匠鐵匠四十二名兼轄駐防二
喀喇河屯協領一人(屬熱河副都統)佐領四人防禦四人
驍騎校四人滿洲領催驍騎共四百名弓匠箭匠
鐵匠十二名
樺榆溝協領一人(屬熱河副都統)佐領二人防禦二人驍
騎校二人蒙古領催驍騎二百名弓匠箭匠鐵匠
六名
密雲副都統一人(駐劄密雲縣境)統轄協領四人佐領十
六人防禦十六人驍騎校十六人八旗滿洲領催八
十名前鋒一百二十名委前鋒一百名驍騎一千
五百八十名養育兵一百二十名兼轄駐防一
古北口防守尉一人(屬密雲副都統)防禦二人驍騎校四
人筆帖式二人正黃鑲白正紅正藍四旗滿洲領
催十二名驍騎共一百八十八名
順治元年設獨石口防禦二人鑲黃正白鑲紅三
旗滿洲兵十二名張家口防禦一人八旗滿洲兵
八名
二年設山海關防禦二人八旗滿洲蒙古兵四十
六名喜峰口防禦二人正紅鑲紅二旗滿洲蒙古
兵八名古北口防禦二人正黃鑲白正紅正藍四
旗滿洲兵四名采育里防守尉二人防禦四人鑲
白正藍二旗滿洲蒙古兵一百名固安縣防守尉
一人防禦二人鑲紅旗滿洲蒙古兵五十名
五年設滄州城守尉一人防禦驍騎校各四人正
白鑲白二旗滿洲蒙古兵三百十一名弓匠鐵匠
各二名大名府城守尉一人防禦六人驍騎校八
人正紅鑲紅二旗滿洲蒙古兵一千名弓匠鐵匠
各二名
六年移大名府駐防官兵改駐保定府又設東安
縣防守尉一人防禦二人鑲藍旗滿洲蒙古兵五
十名三河縣防守尉一人防禦二人正白旗滿洲
蒙古兵五十名順義縣防守尉一人防禦二人鑲
黃旗滿洲蒙古兵五十名
八年設良鄉縣防守尉一人防禦二人正紅旗滿
洲蒙古兵五十名昌平州防守尉一人防禦二人
正黃旗滿洲蒙古兵五十名
九年增設古北口兵八名
十年增設張家口兵十六名
十五年撥保定府防禦一人驍騎校二人兵二百
五十名往駐浙江杭州府又撥保定府兵往充滄
州及山東德州等處兵額外實存城守尉一人防
禦驍騎校各四人兵四百一名
是年撥東安縣等處兵一百二十七名往山西太
原府撥昌平州順義縣等處兵五十九名往山東
德州尋仍補原額
十六年增設喜峰口兵八名
康熙九年設冷口防禦一人正黃正藍二旗滿洲
蒙古兵十二名羅文峪防禦一人正白鑲藍二旗
滿洲蒙古兵十二名
十二年撥采育里防守尉一人防禦二人鑲白旗
滿洲蒙古兵五十名改駐寳坻縣又設霸州防守
尉一人防禦二人正黃正紅二旗滿洲蒙古兵五
十名雄縣防守尉一人防禦二人鑲紅鑲藍二旗
滿洲蒙古兵五十名玉田縣防守尉一人防禦二
人鑲黃正白二旗滿洲兵五十名灤州防守尉一
人防禦二人鑲白正藍二旗滿洲蒙古兵五十名
十四年設口外游牧察哈爾八旗定每旗設總管
各一人副總管各一人參領各三人照内八旗之
例隨人數設佐領驍騎校内鑲黃旗設佐領驍騎
校各十八人護軍校十六人正黃旗設佐領驍騎
校各十八人護軍校十七人正白旗設佐領驍騎
校護軍校各十七人鑲白旗設佐領驍騎校護軍
校各十三人正紅鑲紅正藍鑲藍四旗每旗設佐
領驍騎校護軍校各十二人又設捕盜官每旗各
二人每佐領下設親軍二名前鋒二名護軍十七
名領催四名驍騎二十五名屬在京蒙古都統兼
轄
是年增設山海關總管一人防禦八人滿洲蒙古
漢軍兵七百五十四名
二十年裁山海關兵四百名實存兵四百名
二十二年增設張家口總管一人防禦七人兵一百
三十六名
二十三年增設獨石口古北口防禦各二人兵各
六十八名喜峯口防禦二人兵六十四名冷口羅
文峪防禦各一人兵各十二名
二十七年撥山海關漢軍兵三百三十四名往駐
奉天尋撥在京兵九十四名補額
三十四年移灤州駐防官兵改駐永平府增設驍
騎校二人兵五十名增設玉田縣三河縣驍騎校
各二人兵各五十名各于額兵内分設領催十名
驍騎九十名又增山海關驍騎校八人兵四十名
于額兵内分設領催二十名驍騎一百八十名
三十七年于張家口額兵内分設領催十六名驍
騎一百四十四名于滄州額兵内分設領催三十
一名驍騎二百八十名
三十八年裁察哈爾八旗每旗參領各二人
五十年撥獨石口防禦二人兵四十名分駐千家
店
雍正元年設鄭家莊城守尉一人佐領防禦驍騎
校各六人八旗滿洲蒙古領催十六名鳥槍領催
八名驍騎三百八十四名鳥槍驍騎一百九十二
名弓匠鐵匠各六名(鄭家莊駐防于乾隆二十八年奉裁見後條)
是年增設察哈爾八旗每旗理事員外郎各二人
二年增設獨石口兵六十名古北口喜峰口兵各
二十名冷口兵二十六名保定府兵九十九名並
于昌平州良鄉縣寳坻縣固安縣東安縣霸州雄
縣順義縣采育里千家店羅文峪等處駐防額兵
内分設領催驍騎
是年設熱河駐防總管一人副總管二人佐領驍
騎校各八人八旗滿洲蒙古領催驍騎共四百名
分駐喀喇河屯樺榆溝二處翼長各一人佐領各
四人驍騎校各四人兵各二百名
是年又增設察哈爾八旗每旗捕盜兵各十名每
佐領下增護軍八名領催二名驍騎十名
三年設天津府水師營都統一人協領六人佐領
防禦驍騎校各三十二人八旗滿洲兵一千六百
名蒙古兵四百名分左右兩翼每翼設領催鳥槍
領催六十四名前鋒五十名驍騎鳥槍驍騎八百
八十六名(天津水師營于乾隆八年增設副都統一人九年增兵一千名二十五年裁兵)
(五百名旋于三十二年全行奉裁見後條)
六年增設獨石口防守尉一人又撥防禦一人分
駐千家店仍屬獨石口防守尉增設古北口喜峯
口防守尉各一人各裁防禦二人又設冷口防守
尉一人
七年增設羅文峪兵十六名
十年定直隸駐防官兵永平府玉田縣三河縣順
義縣四處屬山海關總管兼轄熱河之喀喇河屯
樺榆溝二處屬熱河總管兼轄喜峰口冷口羅文
峪三處屬
景陵總管兼轄滄州駐防屬天津水師都統兼轄其獨石
口千家店張家口古北口昌平州鄭家莊六處為
一路良鄉縣寳坻縣固安縣東安縣霸州采育里
保定府雄縣八處為一路由在京派護軍統領或
副都統每路各一員于每年秋季前往稽察
乾隆元年增設獨石口張家口古北口喜峰口驍
騎校各二人昌平州良鄉縣寳坻縣固安縣東安
縣霸州雄縣順義縣采育里千家店冷口羅文峪
驍騎校各一人
三年改設熱河副都統一人改原設翼長二人為
協領又增設協領四人防禦二十人佐領驍騎校
各四人增設八旗滿洲兵九百名蒙古兵三百名
合新舊共二千名内設前鋒一百名領催七十四
名鳥槍領催二十六名驍騎一千二百名鳥槍驍
騎五百名礮手四十名弓匠箭匠鐵匠六十名定
以滿洲鑲黃正黃正白鑲白正紅正藍六旗蒙古
正黃正紅鑲紅鑲藍四旗分駐熱河設滿洲協領
三人佐領防禦驍騎校各十二人蒙古協領一人
佐領防禦驍騎校各二人兵一千四百名以滿洲
鑲紅鑲藍二旗分駐喀喇河屯設滿洲協領一人
佐領防禦驍騎校各四人兵四百名以蒙古鑲黃
正白鑲白正藍四旗分駐樺榆溝設蒙古協領一
人佐領防禦驍騎校各二人兵二百名
五年增設獨石口副都統一人協領二人改原設
防守尉一人為佐領又增佐領七人防禦驍騎校
各六人八旗滿洲兵七百名合原設官兵編為十
六隊分左右兩翼駐獨石口其張家口古北口二
處駐防皆歸副都統兼轄又增設古北口驍騎校
二人滿洲兵一百名合原設防守尉一人防禦二
人驍騎校二人兵一百名編為四隊又裁羅文峪
防禦一人
是年又增設察哈爾八旗每旗捕盜兵各十名
七年裁獨石口副都統及新設各官兵仍設防守
尉一人防禦二人驍騎校二人兵一百名罷節制
張家口古北口
是年增設張家口驍騎校六人八旗蒙古兵一百
四十名合原設總管一人防禦八人驍騎校二人
滿洲兵一百六十名編為六隊
八年改山海關總管為副都統增設協領二人佐
領八人滿洲蒙古漢軍兵六百名合原設防禦八
人驍騎校八人兵二百名分左右兩翼其冷口喜
峰口羅文峪三處駐防俱歸副都統兼轄又增設
冷口驍騎校二人兵一百名合原設防守尉一人
防禦二人驍騎校一人兵五十名編為三隊喜峰
口驍騎校二人兵一百名合原設防守尉一人防
禦二人驍騎校二人兵一百名編為四隊羅文峪
驍騎校一人兵六十名合原設防禦一人驍騎校
一人兵四十名編為二隊
九年增設滄州兵二百名又增設張家口驍騎校
一人
十八年增設張家口驍騎校一人裁防禦三人
二十六年設察哈爾都統一人駐劄張家口總理
游牧八旗事務兼轄張家口駐防官兵設副都統
二人各在左右翼游牧邊界駐劄
二十七年裁察哈爾副總管及捕盜官又裁捕盜
兵
二十八年裁鄭家莊駐防城守尉以下官兵酌撥
補福建水師營兵額
二十九年撥熱河喀喇河屯樺榆溝滿洲兵六百
四十五名蒙古兵三百五十五名往駐伊犁仍由
在京撥八旗滿洲兵七百七十二名蒙古兵二百
二十八名補額
是年裁張家口總管以下官兵移山西右衛副都
統及協領以下官并前鋒驍騎步軍一千二百餘
名駐張家口尋裁副都統留協領管轄
三十一年定察哈爾副都統止留一人與都統同
駐張家口
三十二年裁天津水師營都統以下官兵其駐防
兵二千五百名令分駐凉州府一千名福州府二
百二十九名廣州府四百九十八名餘兵八十一
名統撥往凉州又另記檔兵六百九十二名内分
别歸入民籍三百五十八名改補綠旗營三百三
十四名其向隸天津都統兼轄之滄州駐防官兵
改由在京專派大臣稽察
是年又定古北口駐防官兵改屬熱河副都統兼
轄獨石口千家店昌平州三處官兵改屬駐劄張
家口之察哈爾都統兼轄其良鄉等八處及滄州
駐防仍由稽察大臣管轄
三十五年裁張家口佐領三員歸于協領兼管
三十七年裁滄州駐防餘額驍騎十一名改為養
育兵二十二名内分駐防保定十一名滄州十一
名
四十五年設密雲駐防副都統以下官兵撥古北
口駐防官兵歸入密雲副都統管轄
四十八年移昌平州防守尉一人防禦二人驍騎
校一人歸密雲副都統管轄
厄魯特達什達瓦部衆三旗(附載)
(臣)等謹按準噶爾綽羅斯部台吉策零敦都卜之
子曰達什達瓦所屬部衆為二十一昂吉之一後
達什達瓦為喇嘛達爾扎所殺其妻及所屬人丁
于乾隆二十年來降隨大兵進討達瓦齊俾移居
于科布多布延圖地方後因阿睦爾撒納之亂重
加安集封達什達瓦之妻以車臣默爾根哈屯之
號以其宰桑鄂齊爾為散秩大臣二十一年分其
屬為三旗即以鄂齊爾為總管並設副總管以下
佐領驍騎校等員移于鄂爾昆地方游牧二十四
年其部衆情願内移令至熱河居住奉
旨將伊等作為官兵酌給俸餉屬熱河副都統管轄二
十九年分五百戶擕眷移駐伊犁
在京内務府所轄
熱河總管二人所屬漢軍千總委署千總分領内
府三旗漢軍守護口外各處
行宫(互見前内府三旗)
(臣)等謹按康熙四十二年初建
避暑山莊于熱河設熱河總管一人守備二人千總
十四人分守各處
行宫雍正十年將守備員缺酌改為千總乾隆年間
增定官兵額數于熱河設千總七人委署千總十
四人兵二百八十名自熱河至古北口曰喀喇河
屯曰王家營曰常山峪曰兩間房曰巴克什營自
熱河至木蘭曰釣魚臺曰黃土坎曰中關曰什巴
爾臺曰波羅河屯曰張三營(以上皆康熙年間所建行宫)自波
羅河屯由西道達木蘭曰濟爾哈朗圖曰阿木呼
朗圖(皆乾隆二十四年所建行宫)或設千總一人委署千總二
人或設千總委署千總各一人或但設委署千總
一人兵自六名以上至九十八名有差又守衛熱
河倉唐三營倉及普寧寺普樂寺安遠廟等處分
設千總委署千總及兵丁各有差並隸于熱河總
管
在京理藩院所轄
木蘭圍場總管一人翼長二人防禦八人驍騎校
八人八旗滿洲蒙古兵八百名
(臣)等謹按康熙四十五年初設圍場總管一人(初制)
(四品乾隆十八年改為三品)防禦章京八人(初制六品乾隆十八年改為五品)
兵一百一名雍正十二年增兵九十名乾隆十八
年增設左右翼翼長二人驍騎校八人兵六百九
名合原設兵共八百名由八旗都統於八旗滿洲
蒙古兵内挑取每兵一名給地一頃二十畝又以
都呼岱口後興安等處地冷霜早不宜耕種將鑲
黃正黃正紅三旗兵改給孳生牛羊凡木蘭之地
周遭樹柵為界設營房八卡倫四十並分八旗其
方位則鑲黃旗居北之東正黃旗居北之西正紅
旗居西之北鑲紅旗居西之南正紅旗居東之南
正藍旗居南之東鑲藍旗居南之西鑲白旗在正
藍鑲藍之間凡營房之制八旗各一鑲黃旗在竒
布楚溝正白旗在納林西爾哈鑲白旗在什巴爾
台正藍旗在石片子正黃旗在色里扎布正紅旗
在扣肯托羅海鑲紅旗在蘇木溝鑲藍旗在海拉
蘇台凡卡倫之制八旗各五鑲黃旗曰賽堪達巴
漢色欽曰阿魯色勒曰阿魯胡魯蘇台曰英格曰
拜尚圖正白旗曰巴倫崑得伊曰烏拉代曰西拉
諾海曰納林西爾哈曰格爾齊老鑲白旗曰噶海
牙圖曰卓索曰什巴爾台曰麻尼圖曰博多克正
藍旗曰木壘喀爾沁曰古郡古爾曰察罕扎布曰
罕特木爾曰那爾蘇圖扎布正黃旗曰庫爾圖托
羅海曰那爾蘇圖和碩曰沙爾當曰西拉扎布曰
西拉扎布色欽正紅旗曰察罕布爾噶蘇台曰阿
爾撒朗鄂博曰麻尼圖布魯克曰查庫拉台曰布
哈淖爾鑲紅旗曰海拉蘇台曰姜家營曰西燕子
窩曰噶拜曰和爾博爾吉鑲藍旗曰朱爾噶代曰
蘇克蘇爾台曰布克曰東燕子窩曰卓索溝各以
八旗兵守之
綠旗營
直隸總督一人(駐劄保定府)統轄本標官兵及分防各
營兼節制提標一鎮標五
(臣)等謹按
國初定鼎
京師因明制設順天巡撫駐密雲縣轄順天永平二
府設正保巡撫駐正定府轄正定保定順德廣平
大名河間六府設宣府巡撫駐宣府鎮轄宣府及
直隸延慶保安二州並設宣大總督駐山西大同
鎮以宣府屬之順治五年裁正保巡撫改設總督
直隸山東河南都御史一人駐大名府兼轄山東
河南八年裁宣府巡撫併于宣大總督十三年裁
宣大總督以宣府併歸順天巡撫十六年改直隸
山東河南三省總督為直隸巡撫仍駐大名府十
七年移直隸巡撫駐正定府十八年增設直隸總
督駐大名府裁順天巡撫康熙四年復改直隸總
督為三省總督仍駐大名府八年裁三省總督以
直隸巡撫自正定府移駐保定府五十四年直隸
巡撫加總督銜仍管巡撫事六十年巡撫罷加總
督銜雍正二年改直隸巡撫為直隸總督七年增
設天津河道總督乾隆十四年裁河道總督以河
標各營併歸直隸總督統轄
督標左營兼中軍副將一人中軍都司一人千總
二人把總四人兵五百名右營遊擊一人中軍守
備一人千總二人把總四人兵五百名前營遊擊
一人中軍守備一人千總二人把總四人兵五百
名後營遊擊一人中軍守備一人千總二人把總
四人兵五百名
保定城守營參將一人(駐劄保定府兼轄新雄營)中軍守備一
人千總三人把總五人兵九百二十二名兼轄新
雄營都司一人(駐劄新城縣)千總一人把總二人兵二
百五十六名
東路廳捕盜千總一人(駐劄通州屬東路同知兼轄)把總一人
兵一百名
西路廳捕盜千總一人(駐劄蘆溝橋屬西路同知兼轄)把總一人
兵一百名
南路廳捕盜千總一人(駐劄黃村屬南路同知兼轄)把總一人
兵九十二名
北路廳捕盜千總一人(駐劄沙河屬北路同知兼轄)把總一人
兵九十三名
張家口廳捕盜千總一人(駐劄張家口屬張家口同知兼轄)把總
一人兵四十名
獨石口廳捕盜千總一人(駐劄獨石口屬獨石口同知兼轄)把總
一人兵四十名
承德府捕盜把總一人(駐劄承德府屬承德府知府兼轄)兵三十
名
八溝廳捕盜千總一人(駐劄八溝屬八溝同知兼轄)把總一人
兵五十名
喀爾沁捕盜千總一人(駐劄喀爾沁屬平泉州理事同知兼轄)兵三
十名
塔子溝廳捕盜千總一人(駐劄塔子溝屬塔子溝通判兼轄)兵五
十名
永定河營守備一人(駐劄固安縣)千總五人把總六人
兵一千二百四十九名
北運河營千總三人把總三人兵六百四名
南運河營守備一人把總六人兵三百四名
直隸提督一人(駐劄密雲縣東北之古北口關)統轄本標官兵及
分防各營兼節制鎮標五
提標中營中軍參將一人(兼轄古北口城守營)中軍守備一
人千總二人把總四人兵八百名左營遊擊一人
中軍守備一人千總二人把總四人兵八百名右
營遊擊一人中軍守備一人千總二人把總四人
兵八百名前營遊擊一人(駐劄石匣城兼轄密雲順義石塘路三營)中
軍守備一人千總二人把總三人兵四百七十四
名中營兼轄古北口城守營都司一人(駐劄古北口城)千
總一人把總二人兵二百四十六名前營兼轄密
雲城守營都司一人(駐劄密雲縣)把總一人兵一百九
十二名順義城守營都司一人(駐劄順義縣)把總三人
兵八十六名石塘路守備一人(駐劄石塘嶺關)千總一人
把總三人兵三百五十八名
河屯協副將一人(駐劄承德府兼轄八溝營唐山營)左營兼中軍
都司一人千總一人把總五人兵四百八十七名
右營守備一人(駐劄四旗廳土城子)千總二人把總六人兵
二百一十八名兼轄八溝營都司一人(駐劄八溝營)千
總二人把總六人兵二百六十八名唐三營守備
二人(駐劄承德府唐山營)千總二人把總二人兵二百一十
九名
三屯協副將一人(駐劄遵化州東三屯營兼轄遵化喜峰路潘家口薊州四營)
左營兼中軍都司一人千總一人把總一人兵一
百八十八名右營守備一人千總一人把總一人
兵一百八十三名兼轄遵化營遊擊一人(駐劄遵化州)
千總一人把總四人兵二百五十三名喜峰路遊
擊一人(駐劄喜峰口關)千總二人把總五人兵三百四十
五名潘家口都司一人(駐劄潘家口關)千總一人把總二
人兵一百三十二名薊州城守營都司一人(駐劄薊州)
千總二人把總二人兵二百八十二名
山永協副將一人(駐劄永平府兼轄山海路石門路燕河路建昌路四營)左
營兼中軍都司一人千總一人把總一人兵二百
六十三名右營守備一人把總二人兵二百五十
名兼轄山海路都司一人(駐劄山海關)千總一人把總
一人兵一百九十三名石門路都司一人(駐劄石門寨城)
千總一人把總四人兵二百五名燕河路都司一
人(駐劄燕河營城)把總四人兵一百六十八名建昌路都
司一人(駐劄建昌營城)千總一人把總四人兵二百五十
四名
昌平營參將一人(駐劄昌平州兼轄居庸路鎮邊路鞏華城懷柔黃花路湯泉六)
(營)中軍守備一人千總一人把總三人兵三百九
十六名兼轄居庸路都司一人(駐劄居庸關)千總二人
把總四人兵二百三十一名鎮邊路都司一人(駐劄)
(鎮邊路城)千總一人把總三人兵九十三名鞏華營都
司一人(駐劄鞏華城)千總二人把總二人兵一百八十
六名懷柔營都司一人(駐劄懷柔縣)把總一人兵一百
十四名黃花路守備一人(駐劄黃花路城)千總一人把總
二人兵一百二名湯泉營守備一人(駐劄湯山)把總一
人兵一百四十四名
馬蘭鎮總兵官一人(駐劄遵化州西北之馬蘭關)統轄本標官
兵及分防各營
鎮標左營兼中軍遊擊一人中軍守備一人千總
三人把總七人兵五百八十八名右營守備一人
千總二人把總七人兵六百十四名餘丁營把總
一人(駐劄馬蘭關)兵二百九十七名
曹家路都司一人(駐劄曹家砦關)千總一人把總四人兵
二百五十四名
墻子路都司一人(駐劄墻子嶺關)千總一人把總一人兵
二百八十七名
黃花營守備一人(駐劄黃花山)千總二人兵一百三十
三名
泰寧鎮總兵官一人(駐劄易州梁各莊)統轄本標官兵及
分防各營
鎮標左營兼中軍遊擊一人(駐劄南百全)中軍守備一
人(駐劄北百全)千總三人把總四人兵五百名右營守
備一人(駐劄下龍華)千總二人把總五人兵五百名
紫荆關參將一人(駐劄易州北紫荆關兼轄廣昌插箭嶺礬山三營)中軍
守備一人千總一人把總二人兵五百十九名兼
轄廣昌營都司一人(駐劄廣昌縣)千總一人兵一百名
插箭嶺營守備一人(駐劄插箭嶺)把總一人兵一百三
十二名礬山堡守備一人(駐劄礬山堡)兵一百名
易州營遊擊一人(駐劄易州兼轄淶水營房山營)中軍守備一人
千總一人把總二人兵二百三十一名兼轄淶水
營守備一人(駐劄淶水縣)把總一人兵四百三十三名
房山營守備一人(駐劄房山縣)把總一人兵一百四名
馬水口營都司一人(駐劄馬水口)千總一人把總三人
兵四百四十四名
白石口營都司一人(駐劄白石口)把總二人兵一百二
十六名
沿河口營都司一人(駐劄沿河口)把總二人兵一百五
十六名
水東村營守備一人(駐劄水東村)千總二人把總二人
兵一百名
宣化鎮總兵官一人(駐劄宣化府)統轄本標官兵及分
防各營
鎮標中營中軍遊擊一人中軍守備一人千總二
人把總四人兵七百十五名左營遊擊一人中軍
守備一人千總二人把總四人兵四百一名右營
遊擊一人中軍守備一人千總二人把總四人兵
七百十五名
宣化城守營都司一人(駐劄宣化府)千總一人把總四
人兵五百六十七名
張家口協副將一人(駐劄宣化府西北之張家口兼轄懷安柴溝萬全縣左衛)
(城膳房堡新河洗馬林西陽河八營)中營中軍都司一人中軍守備
一人千總一人把總二人兵二百二十名左營守
備一人千總一人把總二人兵五百名右營守備
一人千總一人把總二人兵五百名兼轄懷安營
都司一人(駐劄懷安縣)把總二人兵九十名柴溝營都
司一人(駐劄柴溝堡)把總一人兵一百八名萬全營守
備一人(駐劄萬全縣)千總一人兵一百九名左衛城營
守備一人(駐劄萬全左衛城)把總一人兵九十名膳房堡
守備一人(駐劄膳房堡)把總一人兵一百十名新河堡
守備一人(駐劄新河堡)兵一百五名洗馬林堡守備一
人(駐劄洗馬林堡)把總一人兵一百二十二名西陽河堡
守備一人(駐劄西陽河堡)兵一百十六名
獨石口協副將一人(駐劄宣化府東北之獨石口兼轄赤城滴水崖龍門所雲)
(州鎮安多倫諾爾六營)左營兼中軍都司一人千總二人把
總二人兵一百一名右營守備一人千總一人把
總二人兵九十六名兼轄赤城營都司一人(駐劄赤城)
(縣)把總二人兵六十八名滴水崖營都司一人(駐劄)
(滴水崖堡)千總二人把總一人兵三百二十七名龍門
所守備一人(駐劄龍門所)兵一百三十二名雲州營守
備一人(駐劄雲州堡)千總一人把總一人兵一百六十
五名鎮安營守備一人(駐劄鎮安堡)兵一百二十三名
多倫諾爾都司一人(駐劄多倫諾爾廳)千總一人把總二
人兵二百九十五名
蔚州路參將一人(駐劄蔚州兼轄西城東城二營)中軍守備一人
把總三人兵二百八十七名兼轄西城營都司一
人(駐劄西寧縣之順聖川西城)兵九十九名東城營守備一人
(駐劄順聖川東城)兵九十九名
永寧路都司一人(駐劄延慶州永寧城兼轄岔道周四溝四海冶三營)中軍
守備一人千總一人把總二人兵二百三十四名
兼轄岔道營守備一人(駐劄岔道口城)把總一人兵一百
二十名周四溝營守備一人(駐劄周四溝堡)兵一百十四
名四海冶營守備一人(駐劄四海冶堡)兵一百四名
龍門路都司一人(駐劄龍門縣兼轄葛峪營)千總一人把總二
人兵三百名兼轄葛峪營守備一人(駐劄葛峪堡)兵一
百三十七名
懷來路都司一人(駐劄新保安縣)中軍守備一人(駐劄懷來縣)
把總四人兵二百七十九名
長安嶺營都司一人(駐劄長安嶺堡)把總一人兵一百名
天津鎮總兵官一人(駐劄天津府)統轄本標官兵及分
防各營
鎮標左營兼中軍遊擊一人(兼轄四黨口營)中軍守備一
人千總三人把總四人兵八百八名右營遊擊一
人(駐劄甎河)中軍守備一人(駐劄天津府)千總二人把總四
人兵六百九名左營兼轄四黨營守備一人(駐劄四黨)
(口)兵六十一名
天津城守營都司一人(駐劄天津府)千總一人把總二
人兵四百四十四名
河間協副將一人(駐劄河間府兼轄景州營大城營)左營兼中軍
都司一人千總三人把總六人兵六百八十一名
右營守備一人千總一人把總四人兵四百九十
四名兼轄景州營守備一人(駐劄景州)千總二人把總
二人兵三百五十九名大城營守備一人(駐劄大城縣)
把總一人兵九十四名
通州協副將一人(駐劄通州兼轄采育三河玉田豐潤張灣五營)左營兼
中軍都司一人千總一人把總二人兵二百五十
名右營守備一人把總二人兵二百五十名兼轄
采育營都司一人(駐劄采育里)千總一人把總一人兵
一百四十五名三河營都司一人(駐劄三河縣)千總一
人把總一人兵一百六十三名玉田營都司一人
(駐劄玉田縣)把總三人兵一百八十五名豐潤營都司
一人(駐劄豐潤縣)把總三人兵一百七十名張灣營都
司一人(駐劄張家灣)把總二人兵一百六十六名
涿州營參將一人(駐劄涿州)中軍守備一人千總二人
把總四人兵四百三十八名
務關路參將一人(駐劄河西務兼轄寳坻營崔黃口營)中軍守備一
人千總二人把總六人兵六百七名兼轄寳坻營
都司一人(駐劄寳坻縣)千總一人把總二人兵二百十
一名崔黃口營守備一人(駐劄武清縣崔黃口)把總一人兵
七十七名
拱極營遊擊一人(駐劄拱極城兼轄良鄉營)千總一人把總二
人兵二百九十六名兼轄良鄉營守備一人(駐劄良鄉)
(縣)把總一人兵一百四名
霸州營遊擊一人(駐劄霸州)千總一人把總三人兵三
百名
葛沽營遊擊一人(駐劄新城)中軍守備一人(駐劄大沽)千總
一人把總二人兵四百八十五名
武清營都司一人(駐劄武清縣)千總一人把總二人兵
一百九十七名
靜海營都司一人(駐劄静海縣)千總一人(駐劄王慶坨)把總
二人兵二百二十二名
蒲河營都司一人(駐劄蒲河口)千總一人把總三人兵
一百八十名
樂亭營都司一人(駐劄樂亭縣)千總一人把總二人兵
一百七十三名
舊州營都司一人(駐劄東安縣舊州城)千總一人把總三人
兵二百二十五名
正定鎮總兵官一人(駐劄正定府)統轄本標官兵及分
防各營
鎮標左營兼中軍遊擊一人中軍守備一人千總
三人把總四人兵八百九十八名右營遊擊一人
中軍守備一人千總三人把總四人兵八百八十
七名
龍固城守營都司一人(駐劄正定府)把總二人兵三百
名
大名協副將一人(駐劄大名府兼轄廣平順德磁州杜勝開州五營)中軍
都司一人千總一人把總四人兵四百七名兼轄
廣平營遊擊一人(駐劄廣平府)千總三人把總二人兵
四百三十九名順德營遊擊一人(駐劄順德府)千總二
人把總二人兵五百十七名磁州營都司一人(駐劄)
(磁州)千總二人把總一人兵四百六十二名杜勝營
都司一人(駐劄東明縣杜勝集)千總一人把總二人兵二百
二十六名開州營守備一人(駐劄開州)兵一百名
固關營參將一人(駐劄固關兼轄王家坪營)中軍守備一人千
總一人把總二人兵三百五十名兼轄王家坪營
都司一人(駐劄贊皇縣王家坪)千總一人把總二人兵四百
六十三名
龍泉關都司一人(駐劄龍泉關兼轄茨溝營)把總二人兵三百
六十四名兼轄茨溝營守備一人(駐劄茨溝)兵一百三
十三名
倒馬關都司一人(駐劄倒馬關)千總一人把總二人兵
三百四十四名
忠順營都司一人(駐劄定州)千總一人把總二人兵三
百四十六名
順治元年定直隸官兵經制設巡撫標旗鼔守備
一人(尋於十五年裁旗鼔守備後鎮標旗鼔守備同)左右二營各設遊擊
以下將領八人分統撫標兵設宣府鎮正定鎮薊
州鎮通州鎮天津鎮山海關鎮等處總兵官鎮標
各旗鼔守備一人設遊擊以下將領分統鎮標兵
設紫荆關協倒馬關協昌平協遵化協石匣城協
王慶坨協臺頭協等處副將及協標官兵設拱極
城營密雲城守營薊州城守營石塘路牆子路喜
峰路山海路石門路燕河路建昌路太平路居庸
路鎮邊路黃花路龍泉關茨溝營馬水口等處參
將設山永營寳坻營東安營武清營霸州營大城
營大沽營鳳河營石匣城守營曹家路等處遊擊
設鞏華城營保定城守營順廣營易州營新雄營
豐玉營三河營文安營張灣營舊州營龍固營寧
海城營劉家墩營平羅營黃土嶺義院口青山口
桃林口潘家口白石口沿河口岔道口八達嶺等
處守備設松棚路城子峪等處都司分領各營兵
又設各道標中軍官及屬兵(初制几各道俱設中軍守備一人道標兵)
(一百名或二百名有差俱於順治七年酌裁以下各省道標並同)
二年裁拱極城參將改設都司以下官兵
四年裁薊州鎮總兵官改設薊州協副將左右二
營各設守備以下將領三人兵共三百九十名
五年裁山永營遊擊改設山永協副將左右二營
各設守備以下將領三人兵共五百十三名裁喜
峯路參將改設遊擊以下將領三人兵一百六十
五名裁鎮邊路參將改設都司以下將領五人兵
二百五名裁黃花路參將改設都司以下將領四
人兵二百二名裁山海路參將改設都司以下將
領三人兵一百九十三名裁石門路參將改設都
司以下將領三人兵一百五名裁燕河路參將改
設守備把總各一人兵九十七名裁建昌路參將
改設都司以下將領三人兵一百二十名裁墻子
路參將改設都司以下將領四人兵一百九十一
名裁石塘路參將改設守備以下將領五人兵三
百五十八名裁曹家路遊擊改設守備以下將領
四人兵一百九十四名裁舊州營守備改設都司
以下將領五人兵二百四十二名又裁臺頭協副
將改設臺頭營都司以下官兵裁薊州城守營參
將改設守備以下官兵又裁城子峪都司以下官
兵又裁黃土嶺青山口桃林口等處守備改設操
守其沿邊諸口並分設操守
是年裁正定巡撫改設直隸山東河南三省總督
駐大名府分設督標官兵
六年更定宣大官兵經制(宣大總督駐劄大同府見山西兵制)宣府
巡撫標旗鼓守備一人左右二營各設遊擊一人
守備一人及千總把總各員兵共一千二百名宣
府鎮總兵標旗鼔守備一人中左右三營各設遊
擊一人守備一人及千總把總各員兵共二千四
百名又設東南城守營西北城守營守備各一人
兵八百名設獨石口龍門所懷來路萬全右衛葛
峪堡柴溝堡西城營等處參將各一人及中軍守
備以下將領兵各五百名蔚州路萬全左衛懷安
營龍門路等處守備各一人兵各三百名新保安
城守備一人兵二百五十名張家口赤城堡雲州
堡鎮安堡滴水崖堡膳房堡新河堡洗馬林堡西
陽河堡礬山堡長安嶺堡周四溝堡四海冶堡靖
安堡深井堡永寧城舊保安城廣昌營東城營等
處守備各一人兵各二百名宣府驛操守一人兵
二百名延慶州操守一人兵一百名雞鳴堡土木
堡榆林堡操守各一人兵各一百五十名馬營堡
桃花堡操守各一人兵各八十名鵰鶚堡操守一
人兵六十名鎮寧堡松樹堡君子堡黑石嶺堡趙
州堡大白陽堡小白陽堡青邊口堡等處操守各
一人兵各五十名
七年裁正定鎮總兵官及鎮標遊擊守備千總把
總等將領共二十人兵三千八百名改設正定協
副將左右二營各設守備以下將領七人兵共九
百七十二名又裁通州鎮總兵官及鎮標官兵改
設通州協副將左營設守備以下將領四人右營
設守備以下將領三人兵共四百三十二名又裁
山海關鎮總兵官及鎮標官兵改設山海關協副
將左右二營各設守備以下將領四人兵共六百
名又裁保定城守營守備改設參將以下將領八
人兵七百八十二名
是年裁直隸各道中軍守備各十二人道標兵共
一千名
八年裁昌平協副將改設參將以下將領四人兵
四百二十四名移昌平州兵四百名於涿州增設
涿州營參將以下將領八人裁居庸路參將改設
都司以下將領四人兵二百六十二名又增設永
寧路都司一人合原設將領共三人兵二百十七
名
是年裁宣府巡撫及撫標官兵
九年裁王慶坨協副將改設參將以下將領四人
兵四百五名裁龍門所參將改設守備一人兵一
百二十八名
十年裁山海關協副將以下官兵又裁遵化協副
將改設遊擊以下將領四人兵一百六十三名裁
倒馬關協副將改設都司以下將領四人兵三百
五十六名裁茨溝營參將改設守備一人兵一百
三十三名裁馬水口參將改都司以下將領三人
兵三百五十名裁平羅營守備止設把總一人兵
五十八名歸馬水口兼轄移西城營參將一人於
蔚州路留守備統西城營
十一年改薊州城守營守備為都司增設千總把
總各一人兵一百名裁大城營遊擊千總把總各
一人兵二百名止設守備把總各一人兵一百六
名裁東安營遊擊千總把總各一人裁寳坻營遊
擊一人
十二年裁鳳河營遊擊止設把總歸武清營兼轄
又裁臺頭營都司改設操守一人兵三十一名以
移駐葛沽之大沽營遊擊以下將領五人兵四百
三十九名仍還駐大沽又改洪山口操守一人為
把總移駐玉田統兵五十名
十三年裁葛峪營參將改設都司移駐龍門路統
兵二百二十名即移龍門路守備駐葛峪堡統兵
二百二十七名設蒲河營都司以下將領四人兵
一百八十名
十六年裁密雲城守營參將設守備把總各一人
兵一百九十六名
是年改三省總督為直隸巡撫以督標官兵為撫
標官兵
十七年裁義院口守備改設操守一人兵三十三
名
是年移直隸巡撫及撫標官兵自大名府改駐正
定府(後於康熙八年移巡撫駐保定府)
十八年裁巡撫標左右二營遊擊以下官兵
是年設直隸總督駐大名府分設督標官兵(後於康熙)
(四年復改為三省總督)
康熙元年改黃土嶺義院口操守為把總兵各三
十三名大毛山口操守為把總兵三十四名歸石
門路兼轄改界嶺口操守為把總兵四十名臺頭
營操守為把總兵三十一名歸燕河路兼轄改桃
林口操守為把總兵六十五名冷口操守為把總
兵三十四名歸建昌路兼轄改白羊峪擦崖子關
操守為把總兵各二十九名榆木嶺操守為把總
兵二十三名青山口操守為把總兵五十一名李
家峪操守為把總兵四十六名歸喜峰路兼轄改
龍井關操守為把總兵三十四名歸潘家口兼轄
改羅文峪操守為把總兵五十名大安口操守為
把總兵二十七名鮎魚關操守為把總兵六十七
名歸遵化城守營兼轄改黃崖口操守為把總兵
五十八名將軍關操守為把總兵五十名歸薊州
城守營兼轄又改黑峪關操守為把總歸曹家路
兼轄改白馬關大水峪口操守為把總歸石塘路
兼轄改鎮寧堡馬營堡操守為把總歸滴水崖營
守備兼轄改雞鳴堡操守為把總歸深井堡守備
兼轄改松樹堡操守為把總以君子堡併入歸雲
州營守備兼轄改土木堡操守為把總歸礬山堡
守備兼轄改榆林堡守備為把總歸四海冶堡守
備兼轄改桃花堡黑石嶺堡操守為把總歸廣昌
營守備兼轄改趙川堡鵰鶚堡操守為把總歸葛
峪堡參將兼轄以青邊口堡併入葛峪堡以大小
白陽堡併入趙川堡
二年設馬蘭關協副將及左右二營守備以下官
兵
六年移八達嶺城守備把總各一人駐懷柔城改
設懷柔營統兵八十四名其八達嶺止設把總歸
居庸路兼轄
八年裁駐劄大名府之總督標官兵改設大名協
副將左右二營各設守備以下將領七人兵共八
百八十七名移正定協副將以下官兵駐河間改
為河間協仍設左右二營各守備以下將領七人
兵共九百七十二名其正定府惟存原設之龍固
城守營改順德府城之順廣營為順德營仍設守
備以下將領四人兵四百十二名又分設廣平營
守備以下官兵又撥大名府之督標兵二百名增
入山東德州營
十四年移遵化州城之豐玉營守備把總各一人
駐豐潤改為豐潤營統兵一百一名裁太平路參
將止設千總歸喜峰路兼轄
十六年移劉家墩守備駐樂亭改為樂亭營設守
備以下將領三人兵一百八十二名其劉家墩止
設把總歸樂亭營兼轄
十七年移拱極城都司駐天津改設天津城守營
都司以下將領四人兵四百四十六名其拱極城
設遊擊以下將領四人兵二百四十名
二十一年復設直隸巡撫標左右二營各遊擊以
下將領八人兵共九百四十四名
二十三年裁文安營守備改設遊擊以下將領四
人兵共二百七十二名裁馬駒營守備改設采育
營守備把總各一人兵八十二名其馬駒汛止設
千總一人兵七十二名歸通州協兼轄裁寧海城
守備止設把總歸蒲河營兼轄
二十六年移霸州營千總一人入永清營即移永
清營把總一人入霸州營合霸州營原設遊擊以
下將領共五人兵二百六十六名裁萬全營參將
以下官兵
二十七年設直隸四路同知所屬捕盜千總各一
人捕盜把總各一人兵各八十名隸巡撫統轄改
紫荆關協兼轄之龍泉關參將以下將領四人兵
六百八十名倒馬關都司以下將領四人兵三百
五十六名固關營守備把總各一人兵二百七十
七名插箭嶺營守備把總各一人兵一百三十二
名茨溝營守備一人兵一百三十三名俱隸巡撫
統轄又裁龍固城守營改設正定營遊擊又以大
名協副將以下將領十五人兵八百八十七名並
隸巡撫統轄以忠順營守備以下將領三人兵三
百六十六名歸河間協兼轄
二十九年設古北口總兵官鎮標左右二營各設
遊擊以下將領八人兵共一千四百名撥天津鎮
統轄之薊州協標二營並協標兼轄之遵化城守
等四營山永協標二營並協標兼轄之山海路等
四營隸古北口鎮統轄其天津鎮仍轄本標二營
各遊擊以下將領八人兵共一千三百三十二名
並轄河間通州二協及涿州務關拱極城霸州大
沽口王慶坨舊州諸營並河間協等兼轄之各營
俱隸天津鎮其原屬山永協兼轄之蒲河營都司
以下將領四人兵一百八十名樂亭營守備以下
將領三人兵一百八十名亦隸天津鎮又撥宣府
鎮統轄之石匣協標二營並協標兼轄之石匣城
守等五營昌平參將營并參將兼轄之湯泉等六
營隸古北口鎮統轄其宣府鎮仍轄本標二營各
遊擊以下將領五人兵共一千六百名並轄獨石
口蔚州路永寧路龍門路懷來路長安嶺營及獨
石口等兼轄之各營俱隸宣府鎮增設張家口協
副將左右二營各設遊擊以下將領十四人兵共
一千二百名並協標兼轄之柴溝等各營亦隸宣
府鎮又移松棚路都司一人兵一百三十四名駐
玉田改為玉田營以玉田豐潤二營俱歸通州協
兼轄仍隸天津鎮其松棚營止設千總一人兵六
十二名歸潘家口兼轄
三十年改薊州為三屯協
三十二年移紫荆關副將駐正定府改為正定協隸
巡撫統轄即移龍泉關參將駐紫荆關又設守備
千總把總各一人統兵四百八名移正定協右營
遊擊駐龍泉關又設把總二人統兵六百八十名
裁雲州堡把總止設守備一人兵六十八名改萬
全右衛為萬全營設守備把總各一人兵二百十
一名又裁深井堡守備一人止設把總歸宣化鎮
標中營兼轄又裁山永協左營把總一人
三十六年移黃花路都司以下將領四人駐鞏華
城統兵一百九十七名即移鞏華城守備以下將
領三人駐黃花路統兵二百二名
三十七年增設固關營參將千總把總各一人合
原設將領共五人兵二百七十七名設王家坪營
守備以下將領四人兵二百七十二名並隸巡撫
統轄
四十年裁務關營遊擊改設參將并撥漷縣營守
備一人楊村千總一人香河把總一人合原設將
領共八人兵五百五十名仍隸天津鎮又改通州
協兼轄之寳坻營守備千總各一人兵一百六十
三名涿州營兼轄之崔黃口守備把總各一人兵
一百六名俱歸務關營兼轄改通州協兼轄之武
清營遊擊以下將領四人兵一百八十一名隸天
津鎮以大城營守備把總各一人兵一百六名歸
文安營兼轄仍隸天津鎮
四十五年設河屯營守備千總把總各一人兵一
百名駐喀喇河屯隸古北口鎮
四十八年移河屯營守備以下官兵駐熱河
五十三年增設河屯營千總二人把總八人又撥
石匣協左營千總一人入右營撥右營把總一人
入左營共二營守備以下將領十三人兵三百名
仍隸古北口鎮
是年以河間協兼轄之忠順營及巡撫統轄之龍
泉關倒馬關固關營插箭嶺營茨溝營王家坪營
改隸正定協兼轄以遵化城守營兼轄之羅文峪
大安口鮎魚關把總各一人又增設窄道子把總
一人兵二十名俱隸馬蘭協左營兼轄以薊州城
守營兼轄之黃崖口將軍關把總各一人又增設
楊樹溝把總一人兵四十名俱隸馬蘭協右營兼
轄又改石匣協兼轄之墻子路及潘家口兼轄之
松棚營千總俱隸馬蘭協
五十四年設湯泉營守備以下官兵
雍正元年裁古北口總兵官改設提督提標左營
設參將以下將領九人右營設遊擊以下將領八
人兵共一千四百名裁馬蘭協副將改設馬蘭鎮
總兵官鎮標左營設遊擊以下將領十人右營設
守備以下將領七人兵共一千名撥曹家路黃花
山營隸馬蘭鎮統轄又增設河屯營參將一人把
總一人兵一百四十名
二年改直隸巡撫為總督以撫標官兵為督標官
兵仍設左右二營
是年撥張家口右營千總把總各一人兵二十名
屬張家口廳理事同知兼轄
四年裁正定協副將復設正定鎮總兵官鎮標左
右二營各設遊擊以下將領八人兵共一千七百
八十五名復設正定龍固城守營守備以下將領
三人兵三百名改巡撫所轄之大名協並協標兼
轄之各營隸正定鎮統轄
是年改河南磁州營歸直隸廣平營兼轄仍隸正
定鎮
五年以磁州營併入大名協右營設左營守備一
人千總二人把總四人兵四百四十二名右營駐
劄磁州守備一人千總三人把總一人兵四百六
十二名
七年移石匣城守營遊擊守備各一人駐順義改
為順義營又增把總一人統兵三百名
是年設天津河道總督駐天津分設河標官兵
八年設泰寧協副將及守備以下將領九人兵六
百名兼轄水東村營守備以下將領五人兵一百
名增設永定河營千總一人把總二人合原設將
領共四人兵六百三十名
是年設八溝營守備以下官兵歸河屯協兼轄
九年改古北口提督標左營參將以下官兵為中
營增設提標左營遊擊以下將領八人兵六百名
十年設唐三營守備以下官兵歸河屯協兼轄撥
獨石口協千總把總各一人統兵駐多倫諾爾歸
多倫諾爾廳理事同知兼轄增設宣化鎮標中營
遊擊以下將領八人兵一千名合原設左右二營
共將領二十四人兵三千名裁務關營參將改設
天津河標左營副將以下將領八人兵五百五十
四名裁張灣營守備改設天津河標右營遊擊以
下將領九人兵三百五十二名以天津鎮兼轄之
武清營遊擊以下將領四人兵一百八十一名務
關營兼轄之寳坻營都司以下將領三人兵一百
六十三名俱隸總河統轄裁獨石口參將改設副
將左右二營共設將領九人兵五百七十五名並
協標兼轄之赤城等各營俱隸宣化鎮又增設馬
營堡千總一人兵八十名松樹堡千總一人兵六
十八名君子堡把總一人兵四十八名仍歸滴水
崖營及雲州營兼轄
是年裁新雄營守備改設都司以下將領三人兵
二百五十六名裁三河營守備改設都司以下將
領三人兵一百六十三名裁杜勝營守備改設都
司以下將領三人兵二百二十六名裁忠順營守
備改設都司以下將領三人兵三百四十六名裁
易州營守備改設都司以下將領三人兵二百十
七名裁白石口守備改設都司以下將領二人兵
一百二十四名裁沿河口守備改設都司以下將
領二人兵一百五十六名裁赤城堡守備改設都
司以下將領二人兵六十八名裁滴水崖守備改
設都司一人兵一百十六名裁長安嶺守備改設
都司一人兵七十九名裁懷安營守備改設都司
以下將領二人兵九十名裁蔚州路西城營守備
改設都司一人兵四十三名裁靖安堡守備改設
都司一人兵九十八名裁趙州堡把總改設守備
一人兵一百五十八名其三屯協山永協河間協
之左營守備大名協之左右營守備密雲城守營
荆州城守營潘家口路曹家路燕河路懷柔營樂
亭營龍固營廣平營王家坪營忠順營等處守備
俱酌改為都司
十一年增設直隸總督標前後二營各遊擊以下
將領八人兵共一千名合原設左右營為四營共
設副將以下將領三十二人兵一千九百四十四
名改左營守備為都司增設易州營千總一人兵
五十名又裁王慶坨營參將改設都司以下官兵
十二年裁石匣協副將都司千總各一人把總三
人兵二百十六名改設提督標前營遊擊及左軍
都司以下將領七人兵四百四十八名裁古北口
城守營都司千總各一人改設提督標前營右軍
都司以下將領四人兵二百六十八名裁提督標
中左右三營兵六百名宣化鎮標中左右三營兵
六百名裁柴溝營參將一人兵一百名改設都司
把總各一人兵二百名裁懷來路參將改設都司
以下將領三人兵一百九十八名裁龍門路遊擊
改設都司以下將領三人兵二百二十名裁懷安
營都司改設守備一人兵九十六名裁趙州堡守
備一人兵九十八名止設千總一人兵六十名歸
葛峪營兼轄裁順德營守備改設遊擊以下將領
五人兵五百六十二名裁廣平營都司改設遊擊
以下將領六人兵四百八十七名裁順義營遊擊
把總各一人止設守備一人兵一百二十名裁張
家口協左營都司千總把總各七人兵一百名止
設守備以下將領五人兵五百名裁右營都司千
總共六人兵一百名止設守備以下將領四人兵
五百名又裁原設之張家口路參將以下官兵改
設協標中營遊擊以下將領八人兵四百七十名
設景州營守備把總各一人兵一百二十名歸河
間協兼轄設開州營守備把總各一人兵六十五
名歸大名協兼轄增設天津鎮標左營兵九十名
右營兵五十名又增設四黨營守備歸天津鎮標
左營兼轄增設保定城守營把總一人兵一百十
七名杜勝營千總一人兵一百名易州營把總一
人兵二十五名廣昌營都司一人兵七十七名永
寧路守備千總各一人兵六十一名長安嶺營把
總一人兵二十一名又撥獨石口協千總把總各
一人兵四十名屬獨石廳理事同知兼轄增設張
家口同知所轄兵二十名四路同知所轄兵各二
十名又增設獨石口協通州協拱極營兵共六十
名大名協兵十名河間協兵九十六名王慶坨營
兵三十五名固關營兵七十二名蔚州路兵九十
名西城營東城營兵一百八十名懷安營兵四十
名左衛城寳坻營兵各三十名又裁萬全營兵八
十九名葛峪堡兵九十名膳房堡新河堡兵各八
十名洗馬林堡兵七十名西陽和堡兵四十六名
又以廣昌營所屬之桃花堡黑石嶺堡把總二人
改歸蔚州路兼轄
乾隆元年裁泰寧協副將改設泰寧鎮總兵官鎮
標左營設遊擊以下將領九人右營設守備以下
將領八人兵共九百名撥督標兼轄之紫荆關廣
昌易州馬水口白石口沿河口正定鎮標兼轄之
插箭嶺獨石口協兼轄之礬山堡八營隸泰寧鎮
統轄又裁易州營都司改設遊擊增守備一人又
於淶水房山良鄉三汛各設守備把總一人統本
營兵以淶水房山二營歸易州營兼轄隸泰寧鎮
以良鄉營歸拱極營兼轄隸天津鎮又設八溝廳
千總一人兵三十名屬理事同知兼轄
二年改八溝營守備為都司增設千總一人把總
二人兵一百十名又增設河屯營守備一人千總
一人把總二人兵一百八十名
三年裁河屯營參將改設副將改守備一人為都
司左營設都司以下將領右營設守備以下將領
分統營兵以右營駐四旗廳
四年定直隸總督標四營兵各五百名增設永定
河守備一人又設塔子溝廳千總一人兵四十名
屬理事通判兼轄又移提標前營之左軍都司一
人把總二人駐順義為順義城守營增把總一人
即移順義營守備為提標前營守備又移提標前
營之右軍都司一人千總一人把總二人改為古
北口城守營俱隸古北口提督統轄
是年改宣府東南城守西北城守為宣化城守營
設都司以下將領四人兵四百八十名隸宣府鎮
統轄裁餘丁營兵八十名又撥兵八十名及宣化
鎮標兵四百名入宣化城守營以中營所屬之深
井雞鳴二堡把總歸城守營兼轄裁靖安堡都司
一人兵三十八名改設千總統兵六十名歸滴水
崖營兼轄又增設懷來營把總一人兵二十三名
增岔道城兵十五名又撥居庸路把總一人昌平
營兵六十名入湯泉營又移黃花路營千總一人
入曹家路其黃花山營守備下改設外委千總一
人又增設燕河路把總一人增設遵化營把總一
人兵六十名又增廣昌營兵二十三名礬山堡兵
十三名
是年以王家坪營歸固關營兼轄以茨溝營歸龍
泉關營兼轄仍隸正定鎮
十四年裁天津河道總督以直隸總督兼管總河
事統轄河兵仍以河標左營為務關營設參將以
下將領十人兵六百七名以河標右營為張灣營
設都司以下將領三人兵一百六十六名其永定
河北運河南運河營俱隸總督統轄以武清營仍
隸天津鎮寳坻營仍歸務關營兼轄
十六年移天津鎮統轄之王慶坨營都司一人兵
五十八名駐静海改為静海營合原設靜海汎兵
一百八名移靜海汛把總及兵二十五名駐獨流
鎮留千總一人兵四十名駐王慶坨歸靜海營兼
轄
十八年增設廣昌營千總一人礬山堡把總一人
是年定八溝塔子溝千總向兼隸於河屯協者改
定專屬同知通判隸總督統轄又設八溝廳屬卧
佛寺把總一人兵十五名
二十八年仍改大名協右營為磁州營設都司以
下將領四人兵四百六十二名
三十二年裁天津水師營將大沽營遊擊移駐水
師營舊駐之新城改名葛沽營將中軍守備移駐
大沽口抽撥天津鎮兵二百名駐葛沽存營調撥
正定鎮屬兵二百名駐葛沽存城
三十三年裁河屯協右營步兵六十六名改設守
兵一百二十名分撥四營左營四十七右營二十
四八溝營二十七唐山營二十二
三十七年增河屯協外委十名分撥四營左營四
右營二八溝營二唐山營二
四十二年增設泰寧鎮左右營馬兵各十名步兵
各四十二名
五十年將河間協右營存城千總一人移調天津
作為鎮標左營存城千總又將舊滄州汛把總一
人移駐天津作為鎮標右營存城把總
皇朝文獻通考卷一百八十三
