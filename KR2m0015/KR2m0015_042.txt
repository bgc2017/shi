皇朝文獻通考卷四十二
國用考(四)
俸餉
宗室王公之俸
親王歲給銀萬兩世子六千兩郡王五千兩長子
三千兩貝勒二千五百兩貝子千三百兩鎮國公
七百兩輔國公五百兩鎮國將軍一等四百十兩
二等三百八十五兩三等三百六十兩輔國將軍
一等兼一雲騎尉者三百三十五兩不兼者三百
十兩二等二百八十五兩三等二百六十兩奉國
將軍一等兼雲騎尉者二百三十五兩不兼者二
百十兩二等一百八十五兩三等一百六十兩奉
恩將軍兼一雲騎尉者一百三十五兩不兼者一
百有十兩宗室雲騎尉八十五兩宗室雲騎尉品
級八十兩以上每銀一兩均給米一斛
順治元年初定王公俸銀有差歲給親王銀一萬
兩郡王五千兩貝勒二千五百兩貝子一千二百
五十兩公六百二十五兩
三年更定宗室公俸銀六百二十兩
七年定王公俸米並更定郡王以下各俸銀親王
俸銀如舊例米六千石郡王四千兩米二千石貝
子一千兩米八百石公五百兩米六百石將軍八
十兩
八年更定王公俸米及郡王以下各俸銀郡王五
千兩貝勒三千兩貝子二千兩公一千兩其王公
俸米視其俸銀每二兩給米三斛
九年定親王世子歲給俸銀六千兩郡王長子歲
給俸銀三千兩
十年更定貝勒以下俸銀及王公等各俸米貝勒
二千五百兩貝子一千三百兩鎮國公七百兩輔
國公四百兩鎮國將軍一等三百兩二等二百七
十五兩三等二百五十兩輔國將軍一等二百二
十兩二等二百兩三等一百七十五兩奉國將軍
一等一百五十兩二等一百二十五兩三等一百
兩奉恩將軍七十五兩其王公俸米視其俸銀每
銀一兩給米一斛
右宗室王公俸禄之制
公主以下及額駙之俸
固倫公主歲給銀四百兩和碩公主三百兩郡主
二百五十兩縣主二百二十兩郡君一百九十兩
縣君一百六十兩鄉君一百三十兩固倫公主額
駙二百八十兩和碩公主額駙二百五十五兩郡
主額駙二百三十兩縣主額駙一百八十兩郡主
額駙一百五十五兩縣君額駙一百三十兩鄉君
額駙一百有五兩以上每銀一兩給米一斛
順治七年初定公主以下禄米有差歲給公主郡
主各一千石縣主三百石郡君二百石
十一年定歲給公主俸銀二百五十兩
十二年定給郡主俸銀二百兩縣主一百五十兩
郡君一百兩
十四年定額駙銀幣各有差固倫公主額駙俸銀
三百兩縀十匹郡主額駙銀一百兩縀八匹縣主
額駙銀五十兩縀五匹
十八年更定俸幣在内固倫公主俸銀四百兩和
碩公主三百兩郡主二百五十兩縣主二百二十
兩郡君一百九十兩縣君一百六十兩鄉君一百
三十兩下嫁外藩公主俸銀二百兩縀十二匹縣
君四十兩縀五匹鄉君三十兩縀四匹和碩公主
額駙俸銀二百兩縀九匹郡君額駙四十兩縀五
匹縣君額駙三十兩縀三匹鄉君額駙二十兩縀
三匹
右公主以下及額駙俸禄之制
世爵之俸
公一等七百兩二等六百八十五兩三等六百六
十兩侯一等兼一雲騎尉者六百三十五兩不兼
者六百十兩二等五百八十五兩三等五百六十
兩伯一等兼一雲騎尉者五百三十五兩不兼者
五百十兩二等四百八十五兩三等四百六十兩
子一等兼一雲騎尉者四百三十五兩不兼者四
百十兩二等三百八十五兩三等三百六十兩男
一等兼一雲騎尉者三百三十五兩不兼者三百
十兩二等二百八十五兩三等二百六十兩輕車
都尉一等兼一雲騎尉者二百三十五兩不兼者
二百十兩二等一百八十五兩三等一百六十兩
騎都尉兼一雲騎尉者一百三十五兩不兼者百
有十兩雲騎尉八十五兩恩騎尉四十五兩閑散
公二百五十五兩侯二百三十兩職官伯品級二
百有五兩子品級一百八十兩男品級一百五十
五兩輕車都尉品級一百三十兩騎都尉品級百
有五兩雲騎尉品級八十兩以上每銀一兩給米
一斛
順治七年定歲給世爵俸銀有差
十年更定世爵銀米各有差歲給異姓公一等俸
銀七百兩二等六百八十五兩三等六百六十兩
侯一等兼一拖沙喇哈番者六百三十五兩不兼
者六百十兩二等五百八十五兩三等五百六十
兩伯一等兼一拖沙喇哈番者五百三十五兩不
兼者五百十兩二等四百八十五兩三等四百六
十兩精竒尼哈番一等兼一拖沙喇哈番者四百
三十五兩不兼者四百十兩二等三百八十五兩
三等三百六十兩阿思罕尼哈番一等兼一拖沙
喇哈番者三百三十五兩不兼者三百十兩二等
二百八十五兩三等二百六十兩阿達哈哈番一
等兼一拖沙喇哈番者二百三十五兩不兼者二
百十兩二等一百八十五兩三等一百六十兩拜
他拉布勒哈番兼一拖沙喇哈番者一百三十五
兩不兼者一百十兩拖沙喇哈番八十五兩拖沙
喇哈番品級官八十兩其俸米每俸銀一兩支給
一斛
右世爵俸禄之制
百官之俸
在京文武官一品俸銀一百八十兩二品一百五
十五兩三品一百三十兩四品百有五兩五品八
十兩六品六十兩七品四十五兩八品四十兩以
上正從同九品三十三兩一錢有竒從九品三十
一兩五錢有竒自一品至九品恩俸如其正俸之
數俸米視其俸銀每銀一兩給米一斛其銀有竒
者以米之升合凖之在外文官俸銀與京官同不
給禄米武官俸銀一品正九十五兩八錢一分二
釐從八十一兩六錢九分四釐二品正六十七兩
五錢七分六釐從五十三兩四錢五分八釐三品
三十九兩三錢四分四品二十七兩三錢九分四
釐五品十八兩七錢六釐六品十四兩九錢六分
四釐八毫七品十二兩四錢七分一釐均正從同
薪銀一品一百四十四兩正從同二品視一品三
品一百二十兩四品七十二兩五品四十八兩六
品三十三兩三分五釐二毫均正從同七品視六
品
順治元年定文武官俸薪禄米各有差百官俸禄
令仍照故明例正一品文官俸銀二百十五兩五
錢武官九十五兩從一品文一百八十三兩八錢
武八十一兩六錢正二品文一百五十二兩一錢
武六十七兩五錢從二品文一百二十兩五錢武
五十三兩四錢正三品文八十八兩八錢武三十
九兩三錢從三品文六十六兩九錢武二十九兩
五錢正四品文六十二兩武二十七兩三錢從四
品文五十四兩七錢(無武職)正五品文四十二兩五
錢武十有八兩七錢從五品文三十七兩六錢武
十六兩五錢正六品文三十五兩四錢武十五兩
二錢從六品文二十九兩武十二兩四錢文官正
七品二十七兩四錢從七品二十五兩八錢正八
品二十四兩三錢從八品二十二兩七錢正九品
二十一兩七錢從九品一十九兩五錢武官試百
戶六兩七錢各有竒禄米文自一品至九品武一
品至試職俱十二石柴薪銀一二品内閣大學士
一百四十四兩(大學士加宫保者加二十四兩)三品一百二十兩
四品七十五兩五六品四十八兩七品二十六兩
八品二十四兩九品一十二兩
是年更定武官俸銀及官學教習學生銀米有差
總兵官俸銀五十兩副將三十兩參將二十兩遊
擊十五兩守備七兩内廷教習每年給米二十四
斛每月給銀二兩每日給煤炭飯每年給冬夏衣
各一襲每二年給裘一襲官學生滿洲蒙古每名
月給銀一兩五錢漢軍每名月給銀一兩國子監
官學教習每員按季支米三石在監肄業監生每
名月給米三斗
二年定在京官員每月支給公費銀有差
三年定給滿洲蒙古漢軍官俸銀有差按班章京
一等二百五十兩二等二百三十兩三等二百十
兩梅勒章京一等兼半箇前程者一百九十兩不
兼者一百七十兩二等一百五十兩三等一百三
十兩甲喇章京一等兼半箇前程者一百二十兩
不兼者一百十兩二等一百兩三等九十兩牛录
章京兼半箇前程者八十兩不兼者七十兩無世
職大學士六十兩一等侍衛無世職甲喇章京理
事官前鋒參領半箇前程章京各五十兩無世職
牛录章京副理事官主事二等侍衛漢啟心郎各
四十兩閑散章京鳴贊官三等侍衛鑾儀衛官前
鋒侍衛無世職管半箇牛录迎送官各三十五兩
驍騎校護軍校他赤哈哈番牧長尚膳官司庫守
地壇壇尉各三十兩
四年定各直省文官歲給薪菜燭炭心紅紙張案
衣家具修宅等銀各有差
是年定各直省學官及學生俸廪各省教授學正
教諭照從九品支給俸薪廪膳生每名給膳夫銀
六十兩廪生每名給廪粮銀十二兩師生每人日
給廩米一升均於存留項下支銷
是年又定給各庫使月費銀有差各庫庫使月給
銀二兩戶部司庫月給銀四兩庫使一兩五錢工
部庫使一兩
五年定各署無品筆帖式月給銀二兩
是年定奉差官各給蔬菜等銀有差坐糧廳關倉
河船厰磚厰各差官除照品赴部支領俸薪外歲
給蔬菜燭炭銀四十一兩案衣家具修署銀二十
兩心紅紙張銀六十兩各巡捕官歲支廪給銀二
十四兩河差巡捕歲支十有八兩
是年定給各直省武官蔬菜燭炭心紅紙張案衣
家具等銀各有差
是年又定給滿洲蒙古漢軍各官銀米有差滿洲
蒙古漢軍都統尚書歲給銀一百四十兩副都統
侍郎一百三十兩參領等官一百二十兩佐領等
官一百兩護軍校驍騎校六品官六十兩七品官
四十兩八品官二十兩每銀二兩給米一斛
九年裁州縣修宅家具銀
十年定滿洲蒙古漢軍各官俸銀禄米各有差都
統尚書俸銀一百八十兩副都統侍郎一百五十五
兩一等侍衛郎中一百三十兩佐領二等侍衛員
外郎百有五兩三等侍衛主事八十兩護軍校驍
騎校六品官六十兩七品官四十五兩八品官四十
兩俸米視俸銀每銀一兩給米一斛
十三年定在京文武官俸禄不論滿漢照品支給
裁漢官柴薪銀
是年裁直省文官菜蔬燭炭案衣家具等銀
雍正三年
諭曰朕體恤臣工時深軫念每思經畫區處以贍其俯仰
之資舊例在京漢官每年俸米皆支給十二石即可粗
足見今漢官携帶家眷者多若俸米仍照舊數食用或
有不敷居官者難免内顧之憂嗣後在京大小漢官著
照俸銀數目給與俸米俾禄糈所頒足供養贍
是年
諭賞六部堂官恩俸各如其正俸之數
五年山西巡撫諾岷奏請州縣火耗重者嚴行裁
汰酌中量留耗羡撥給各官飬廉以為日用之資
上從之
諭各省督撫就該省形勢照例酌議以
聞嗣是各督撫陸續奏行至十二年以飬廉一項自九年
定例以来尚未查核戶部奏令各省督撫自六年
起至十一年底支給實數并各該年酌議增減數
目按年分晰造冊送部其十二年以後支給飬廉
數目照例按年造報此後節年更定遂著有定額
謹備列其數於後
直隸總督一萬五千兩學政四千兩倉場總督二
千四百兩河道總督一千兩布政司九千兩按察
使八千兩道每員二千兩知府首府二千六百兩
餘各二千兩同知一千兩至七百兩通判七百兩
至六百兩知縣一千二百兩至六百兩布按兩司
各府首領及州縣佐雜等官二百兩至三十一兩
各有差總督筆帖式各二百五十兩駐防筆帖式
各三十兩所千總共支六百八十兩管河千總四
十兩衛千總四百兩順天府府尹四百兩府丞二
百四十兩治中二百兩通判一百六十兩學官佐
雜四十五兩至三十一兩五錢有差
盛京五部侍郎各三百兩
盛京船厰黑龍江三處將軍各二千兩府尹一千兩
府丞四百兩治中二百五十兩粮廳通判二百五
十兩錦州府知府六百兩通判三百兩吉林同知
五百二十七兩六錢知州四百二十七兩八錢至
二百八十二兩一分知縣四百二十四兩至一百
三十五兩一錢四分佐雜四十五兩至三十一兩
五錢二分各有差
江南總督三萬兩江蘇巡撫一萬二千兩學政四
千兩將軍親丁名糧一百分(即係飬廉下倣此)副都統五
十分布政司蘇州九千兩江寧八千兩按察司八
千兩道六千兩至一千五百兩有差知府江寧蘇
州各三千兩餘各二千五百兩同知各五百兩通
判各四百兩押運同知通判各二百五十兩知州
直隸州二千兩散州高郵一千五百兩泰邳各一
千二百兩知縣一千八百兩至一千兩布按兩司
各府首領及州縣佐雜等官二百兩至六十兩各
有差將軍衙門筆帖式各五十兩運弁五百兩至
二十四兩有差
安徽巡撫一萬兩學政四千兩布政司八千兩按
察司六千兩糧驛道三千兩各道及知府每員二
千兩同知五百兩通判四百兩知州無為州一千
兩餘各八百兩知縣一千兩至六百兩有差布按
兩司各府首領及州縣佐雜等官各六十兩押運
廳員二百五十兩將軍衙門筆帖式五十兩運弁
二百兩至二十四兩有差
江西巡撫一萬兩學政二千四百兩布政司八千
兩按察司六千兩道三千八百兩至二千六百兩
知府二千四百兩至一千六百兩各有差同知吉
安府九百兩其餘同知及通判每員各六百兩直
隸州一千四百兩州判二百兩知縣一千九百兩
至八百兩有差布按兩司各府首領及佐雜等官
各六十兩押運同知通判三百兩至八十兩運弁
二百四十兩至二十兩各有差
浙江巡撫一萬兩學政二千五百兩將軍一千六
百兩副都統杭州五百兩乍浦一千兩布政司七
千兩按察使四千兩道六千兩至二千兩知府二
千四百兩至一千二百兩同知一千五百兩至四
百兩各有差通判四百兩分司及知州每員各八
百兩知縣一千八百兩至五百兩布按兩司各府
首領及州縣佐雜等官八十兩至六十兩各有差
將軍衙門筆帖式各五十兩運弁各一百兩
福建總督一萬八千兩巡撫一萬三千兩學政四
千兩巡視臺灣御史各一千二百兩將軍一千六
百兩臺灣總兵官七百兩布政司八千兩按察司
六千兩道二千四百兩至一千六百兩知府二千
八百兩至一千六百兩各有差厦門同知一千二
百兩其餘同知通判每員各五百兩知州一千二
百兩知縣一千六百兩至六百兩布按兩司各府
首領及州縣佐雜等官二百四十兩至二十兩各
有差
湖北總督一萬五千兩巡撫一萬兩學政三千兩
將軍一千兩布政司八千兩按察司六千兩道五
千兩至二千五百兩知府二千六百兩至一千五
百兩同知七百五十兩至六百兩通判六百二十
五兩至五百兩知州一千兩至八百兩知縣一千
六百兩至六百兩布按兩司各府首領及州縣佐
雜等官一百兩至六十兩運弁及所千總四百兩
至二百兩各有差
湖南巡撫一萬兩學政三千六百兩布政司八千
兩按察司六千五百兩道四千兩至二千兩知府
二千四百兩至一千五百兩同知一千兩至六百
兩通判八百兩至五百兩各有差直隸州知州一
千三百兩餘州九百兩知縣一千二百兩至六百
兩布按兩司各府首領及州縣佐雜等官二百兩
至六十兩各有差衛守備三百四十兩
山東河道總督六千兩巡撫一萬五千兩學政四
千兩布政司八千兩按察司六千五十九兩道各
四千兩知府濟南府四千兩餘各三千兩同知理
事同知一千兩餘各八百兩通判各六百兩知州
知縣二千兩至一千兩布按兩司各府首領及州
縣佐雜等官三百兩至六十兩滿營筆帖式五十
兩至三十兩衛所河各武弁三百兩至八十七兩
八錢四分各有差
山西巡撫一萬五千兩學政四千兩城守尉二百
兩布政司八千兩按察司七千兩道各四千兩知
府四千兩至三千兩同知通判一千二百兩至八
百四十兩有差直隸州知州一千五百兩知州知
縣一千兩至八百兩布按兩司各府首領及州縣
佐雜等官八十兩至六十兩各有差筆帖式巡撫
衙門二百兩城守尉衙門三十兩
河南巡撫一萬五千兩學政六千六百六十六兩
六錢六分有竒布政司八千兩按察司八千四百
四十四兩四錢四分有竒道四千二百二十九兩
四錢四分至三千八百五十七兩七錢七分有差
知府首府四千兩餘各三千兩同知理事同知一
千兩餘各八百兩通判各六百兩直隸州知州各
一千八百兩知縣二千兩至一千兩布按兩司各
府首領及州縣佐雜等官一百五十兩至六十兩
各有差押空運通判一百兩衛千總押薊及領運
每員各二百兩開運一百兩隨帮共四百兩滿營
筆帖式三十兩
四川總督一萬三千兩學政三千兩副都統一千
兩布政司八千兩按察司四千兩驛鹽道三千五
百兩守巡道各二千兩知府成都重慶各二千四
百兩餘各二千兩同知通判一千兩至四百兩知
州知縣一千二百兩至六百兩布按兩司各府首
領及州縣佐雜等官二百二十兩至八十兩各有
差筆帖式巡撫衙門各二百五十兩副都統衙門
各五十兩所千總各一百五十兩
陜西總督二萬兩巡撫一萬二千兩學政二千四
百兩西安將軍一千兩副都統五百兩布政司八
千兩按察司五千兩粮道二千四百兩道府每員
各二千兩同知八百兩通判六百兩直隸州知州
一千兩餘知州知縣各六百兩分防州同各三百兩
布按兩司各府首領及州縣佐雜等官一百兩至
六十兩有差筆帖式總督衙門二百五十兩巡撫
衙門二百兩
甘肅巡撫一萬二千兩學政一千六百兩布政司
七千兩按察司四千兩道各三千兩知府各二千
兩同知各八百兩通判各六百兩知州直隸州八
百兩餘州及知縣各六百兩布按兩司府廳首領
及州縣佐雜等官三百兩至六十兩有差寧夏
管理蒙古部郎四百兩寧夏凉州將軍各一千兩
副都統各五百兩筆帖式各五十兩
廣東總督一萬五千兩巡撫一萬三千兩學政四
千五百兩將軍親丁名糧一百分副都統五十分
布政司八千兩按察使六千兩粮驛道三千八百
兩守巡道各三千兩知府二千四百兩至一千五
百兩同知通判八百兩至五百兩知州知縣一千
二百兩至六百兩各有差布政司庫大使七百七
十一兩六錢八分有竒布按兩司各府首領及州
縣佐雜等官二百四十兩至六十兩有差
廣西巡撫一萬兩學政二千兩布政司六千兩按
察司四千九百二十兩驛鹽道二千三百六十兩
左江右江道二千四百兩知府二千兩至一千兩
同知九百兩至六百兩通判七百兩至五百兩各
有差直隸州一千七百五十六兩知州知縣二千
二百六十五兩至七百有五兩布按兩司各府首
領及州縣佐雜等官五百七十六兩至八十兩各
有差
雲南總督二萬兩巡撫一萬兩學政四千兩提督
八百兩總兵官各六百兩布政司八千兩按察司
五千兩道五千九百兩至三千五百兩知府二千
兩至一千二百兩同知一千兩至四百兩通判九
百兩至四百兩知州知縣二千兩至七百兩學官
一百兩至四十兩布按兩司各府首領及州縣佐
雜等官四百兩至六十兩各有差鹽井提舉黑井
二千五百六十八兩白井三千七百六十八兩琅
井八百四十四兩八錢庫井各大使三百三十六
兩至二百四十兩有差省店盤鹽官三百兩巡撫
巡捕二百四十兩
貴州巡撫一萬兩學政二千七百兩布政司五千
兩按察司三千兩道二千五百兩至二千兩知府
一千五百兩至八百兩同知一千兩至五百兩通
判八百兩至四百兩各有差知州永豐八百兩餘
州五百兩知縣八百兩至四百兩布按兩司首領
及州縣佐雜等官三百兩至六十兩各有差衛千
總一百六十兩
八年
思給國子監肄業貢生每年銀六千兩為衣食膏火之資
乾隆元年
諭查舊例教職兩官同食一俸未免不敷飬廉著從乾
隆元年春季為始照各員品級給與全俸永著為例
三月
諭聞直省州縣地方額徵地丁錢粮項下有起解存留
二欵如官役俸工即於存留欵内支給若該省有地
畝荒蕪額粮豁除者即將官役俸工扣減以抵豁除
之數名曰扣荒此亦不得已之辦理也但此扣荒一
項自應合省大小官員均攤方不悖於情理乃聞外
省止扣知府以及州縣佐雜教職寒苦之員而督撫
司道轉不在扣除之内此則大非情理矣著該部
𫝊諭各直省督撫若該省有荒闕賦銀應於督撫司
道大員及府縣正印官俸工内酌量均攤扣除以抵
所闕之數至于佐雜教職等官俸工概免扣除
八月
諭後食為事君之心而重禄乃勸臣之道從前在京文
武官員俸入未足供其日用時厪
皇考聖懷是以雍正三年
特旨添增漢官俸米而各部堂官又加恩給與雙俸其餘
大小各員原欲次第加恩俾得均沾渥澤今朕仰體
皇考嘉惠臣工至意彷彿雙俸之例將在京大小文員俸
銀加一倍賞給令其用度從容益得專心官守所給
恩俸著自乾隆二年春季為始再從前賞給各部堂
官雙俸時欽奉
皇考諭旨遇有罰俸事件止罰正俸其恩俸仍行支給今
各員所加之俸亦照此例行
八年增給福建省佐貳等官飬廉時福建一省每
員止給銀二十兩
諭從本年為始將通省大使佐雜等一百九十八員加
倍賞給以資飬贍
十年酌增廣西省飬廉時以廣西地處邊遠各官
飬廉有不敷用者令以粤省鹽務項下額徵西税
銀兩酌撥萬金增四百兩者二缺三百兩者九缺
二百兩者二十七缺一百兩者十一缺共四十九
缺即從本年為始增給
是年
諭教職中有相隔本地五百里以外艱窘不能回籍者
照各直省佐雜例一體賞給路費
十四年
諭外任各官飬廉准其于得缺後赴戶部具呈預支酌
量道路之遠近以定多寡到任後扣除歸欵不願者
聽
是年
諭吏禮二部堂司各官向未議有飬廉銀兩視各部較為
清苦朕思吏部領袖六曹禮部寅清奉職體統所在
均宜令其俯仰寬裕著加恩于三庫飯銀盈餘數内
各賞給銀一萬兩分贍飬廉以示優加體䘏
十八年
諭武職自副將以下照文員預支飬廉之例一體借給
二十四年
諭佐雜官于本省領憑後准其呈借飬廉
三十年以浙江杭嘉湖道事務繁劇撥糧鹽兩道
項下各五百兩增給
是年
諭河南省城守營每年賞給飬廉銀二百兩如直隸城
守尉之例
四十年戶部議湖北巡撫陳輝祖奏嗣後綠營武
職本省對調人員俸薪馬乾飬廉俱于卸事日住
支俟到新任日起支其住支俸薪等銀留與接任
之員照例由試用官署理者俸薪飬廉照署缺全
支由現任官兼署或逓署者俸薪各歸本任開支
飬廉兼署者全支本任半支署任逓署者就署任
開支末後一缺飬廉現任官兼署者半支試用官
署理者全支凡署任内紙紅蔬炭等銀無論有無
原官均歸署任支銷從之
四十二年
諭上年因新設成都將軍時將各省將軍飬廉通查勻
派除盛京伊犁外均定以一千五百兩為率但查各
該將軍向有應得本色米石若因勻給飬廉停其支
食未免不敷著加恩准其仍舊支給其新設成都將
軍並著一體議給
四十六年
諭向来各省提鎮以下至將弁等俱有分扣兵丁名糧
作為得項者此固舊例如此且武職衙門非如文員
之定有飬廉是以即將此項為公用飬贍之資但
此例定自何年或係雍正年間議定文職飬廉時
一體酌給其每員應得若干係何名目是否一例
按照地方情形品級大小酌定數目多寡又或各
省參差不同著交各該部將定例年月及現在
欵項數目分晰查明開單具奏至此事因仍已久
恐又有於定數之外私自尅扣增添者若每員
任内私扣一名後任積漸加增侵扣無所底止督
撫姑息不加查察久之即為虛額空糧之弊尤不可
不徹底清查著通諭各督撫將各省提鎮以下武
職現在分扣名糧實數及有無私添之處查明確實
具奏此事既久朕槩從寬不究若稍有隠匿或致别
經查出惟該督撫是問
是年議給武職飬廉先是武官例以親丁名糧為
飬廉至是始照文員之例議給其所扣兵餉並令
挑補實額
四十七年定旗人補用外任年老回旗之例凡旗
人由外任自行具呈回旗官員内如有世職確騐
尚堪當差者仍予世職整俸如不勝任又不自行
具呈上司勒令休致者即本身有世職亦不准其
食俸
右百官俸禄飬廉之制
外藩蒙古之俸
喀爾喀汗科爾沁親王各銀二千五百兩縀四十
匹各親王銀二千兩縀二十五匹世子科爾沁郡
王各銀千五百兩縀二十匹各郡王銀千二百兩
縀十五匹貝勒銀八百兩縀十三匹貝子銀五百
兩縀十匹鎮國公銀三百兩縀九匹輔國公銀二
百兩縀七匹扎薩克一等台吉銀百兩縀四匹各
台吉一等銀百兩二等八十兩三等六十兩四等
四十兩子一等二百有五兩二等一百九十二兩
五錢三等百八十兩男一等百五十五兩二等一
百四十二兩五錢三等百三十兩二等輕車都尉
九十二兩五錢騎都尉五十五兩雲騎尉四十二
兩五錢一等侍衛百三十兩八品官達爾漢各二
十兩王之女銀百兩縀八匹貝勒之女銀五十兩
緞六匹公之女銀三十兩緞四匹王之壻銀五十
兩緞五匹貝勒之壻銀四十兩縀四匹
回部(係住京者)之俸郡王秩米三百八十石輔國公九
十五石内大臣四十二石七斗五升台吉一等四
十七石五斗二等三十八石三等二十八石五斗
四等十九石侍衛一等六十二石三等三十八石
藍翎二十八石五斗
厄魯特之俸内大臣銀九十兩副都統秩七十七
兩五錢散秩大臣六十五兩三品總管及烏梁海
總管亦如之
順治十四年定外藩王貝勒貝子公俸銀縀匹各
有差
雍正七年
諭從前扎薩克蒙古王等之俸比在内王等少給者並非
以内外輕重分别因蒙古王等人多在蒙古地方居住
費用有限國帑不足故少給伊等之俸今蒙
上天恩庇
聖祖仁皇帝遺惠天下無事數年来豐收國帑尚屬有餘
蒙古王等以下扎薩克一等台吉以上皆著增添一倍
再尋常一等台吉原不給俸今亦照前扎薩克一等台
吉等食俸之例賞給此朕特加之恩亦未便遽定為例
嗣後歲終戶部理藩院會同將應否倍賞之處奏聞再
降諭旨
十年
諭八旗察哈爾蒙古駐牧近邊與内地人相同效力有年
原定例察哈爾官内有職任者給與半俸無職任散秩
官給與俸禄四分之一念其皆國家效力舊人特沛恩
澤將有職任官給與全俸其無職任散秩官給與半俸
乾隆二十年定頒給杜爾伯特王貝勒貝子公扎
薩克台吉各俸銀俸縀如喀爾喀例行部議杜爾
伯特扎薩克王公台吉等各俸銀俸縀每年令各
差官乘𫝊赴京師戶部關支
右外藩俸禄之制
兵餉之制
八旗兵餉京師前鋒親軍護軍領催弓匠長月給
餉銀四兩驍騎銅匠弓匠月給銀三兩皆歲支米
四十八斛步軍領催月給餉銀二兩步軍一兩五
錢鐵匠一兩至四兩皆歲支米二十四斛礟手月
給銀二兩歲支米三十六斛由覺羅補前鋒親軍
護軍者月加餉銀一兩教飬兵月給銀一兩五錢
不給米官畜馬駝每馬駝月給豆草折價銀三兩
各省駐防弓匠鐵匠家口五名馬三匹餉銀驍騎
礟手月給二兩弓匠鐵匠一兩水師營兵與陸路
兵同水手艌匠二兩至一兩不等
綠旗兵餉京師巡捕三營馬兵月給銀二兩步兵
一兩皆月給米三斗每馬一匹月給豆草銀二兩
五錢各省鎮兵馬兵月給銀二兩步兵一兩五錢
守兵一兩皆月支米三斗馬兵每名給馬一匹春
冬月支豆九斗夏秋六斗草均三十束
八旗官親隨兵坐粮領侍衛内大臣滿洲都統各
八名蒙古漢軍都統前鋒統領護軍統領各六名
步軍統領五名滿洲副都統四名蒙古漢軍副都
統各三名步軍翼尉一名前鋒參領護軍參領驍
騎參領各二名副護軍參領副驍騎參領前鋒侍
衛上三旗内府參領各一名有半以上親隨兵每
名月給銀三兩米折銀一兩八旗佐領上三旗内
府佐領各於本佐領額兵内食粮一分民公四名
侯伯各三名大學士尚書左都御史内大臣子各
二名侍郎學士副都御史通政使大理卿詹事散
秩大臣男王府長史各一名以上親隨兵每名月
給餉銀一兩米二斛步軍協尉給坐粮二分步軍
副尉捕盗官各二分步軍尉一分均於額設步軍
内撥給各省駐防官丁糧馬乾將軍家口四十名
馬五十匹副都統家口三十五名馬四十匹協領
家口三十名馬三十匹佐領家口二十名馬二十
匹防禦家口十有四名馬十有五匹驍騎校有品
級筆帖式家口十有二名馬十匹未入流筆帖式
領催驍騎家口七名馬六匹直省綠旗官親丁名
粮提督八十分總兵官六十分副將三十分參將
二十分均馬步各半遊擊十五分馬七步八都司
十分守備八分均馬步各半千總五分馬一步四
把總四分馬一步三(沿革事例詳見兵考)
右兵餉之制
(臣)等謹按
本朝逮下之恩於在廷諸臣常禄之外
龍光下被舉凡
御書之寶
天府之珍固已錫予便蕃矣至於撫恤禁旅自康熙年
間設立官庫貸餉以資其生至四十五年免未完
銀至三百九十五萬餘兩旋罷官庫復設總庫至
五十六年又免未完銀至一百九十六萬餘兩我
皇上登極之初復借支餉銀至乾隆三年仍盡免其所
未完者他若發帑取息以待兵丁吉凶之事則由
京師而及駐防由八旗而及綠旗靡不周徧而且遇
巡幸則有賞遇出征則有賞遇灾歉則有賞
渥澤殊恩醇醲溥浹宜乎士飽馬騰度越千古也至於
吏胥匠役各給餼廪猶古者代耕之義然而其人
微矣乃恭閱
記注乾隆三年
上諭外省有荒闕賦銀之處向例在於知府以下等官
俸工内扣除抵補朕念佐雜微員力量單薄不應在
扣除之内已於乾隆元年三月内降旨諭令在督撫
之司道大員及府縣正印官俸工内酌量均攤以抵
所闕之數今思官有崇卑役無大小微員俸工既經
免其均攤其餘各衙門人役皆當差效力之人工食
數兩藉以飬贍其家若因荒闕扣除則餬口無資情
有可憫此項共計十二萬餘兩著於乾隆三年為始
各省大小衙門人役工食皆凖於地丁項下照額定
之數全行支給免其扣荒使執役之人均沾恩澤(臣)
等伏讀之下念以吏役之微上厪
宸衷古聖人痌瘝饑溺未有若斯之詳且盡也苐内外
吏役繁多數目零雜不能備登謹於俸餉篇末附
著萬分之一焉
皇朝文獻通考卷四十二
