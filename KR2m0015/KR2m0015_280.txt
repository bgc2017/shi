皇朝文獻通考卷二百八十
輿地考(十二)
湖北省
(臣)等謹按禹貢以荆及衡陽表荆州之界實兼今
湖北湖南全境而爾雅則稱漢南曰荆州周禮職
方則稱荆州其川江漢蓋南條之水以江漢為長
江漢既治而其餘附近諸水亦無不治其負漢絡
江為二瀆之所交會者惟今之湖北形勢為然漢
水由鄖西入境經鄖陽襄陽安陸至漢陽府與大
江會即書導漢自滄浪過三澨至大别入江之道
也江水由巴東入境經宜昌荆州漢陽繞武昌府
而南入江西界即書導江自澧過九江至東陵之
道也是湖北一省禹跡幾周徧焉總其地勢則東
引三吳西控巴蜀北枕關雒而南跨乎洞庭江山
雄偉為全楚扼要之地荆門夏口之間自古倚為
重險自入
本朝以來承平日久舟車往來久為川陸通塗至於
鄖陽界川陜河南之交明時特設撫治都御史以
鎮之而施州故衛錯鑲黔中歷代又皆為土司所
轄至我
朝以秦蜀寧謐久罷鄖陽撫治之設其施南一府則
以羣苗内面徧置流官即疆土之宜因時損益而
聖世廣德所及即於是徵焉蓋江漢之化行固遠過周
南矣
湖北明湖廣等處承宣布政使司治武昌府統轄
湖南北共領府十五州二其武昌漢陽黃州德安
安陸荆州襄陽鄖陽八府為今湖北地又增湖廣
都指揮使司領武昌等衛成化時又增置行都指
揮使司分領荆州等衛及均州等守禦千戶所嘉
靖時改安陸府為承天府又增置興都留守以領
衛所
本朝初改承天府為安陸府設湖廣總督巡撫及布
政使司按察使司皆駐武昌又設偏沅巡撫駐偏
橋鎮又設撫治鄖陽都御史分治鄖陽以控四川
陜西河南湖南四省之交康熙三年以偏沅巡撫
駐長沙又移湖廣右布政使司於長沙分治湖南
改湖廣巡撫為湖北巡撫與左布政使司仍治武
昌領武昌漢陽黃州德安安陸荆州襄陽鄖陽八
府六年定湖北湖南為兩省改左布政為湖北布
政使司又裁鄖陽撫治統歸於湖北巡撫七年令
總督兼轄四川為川湖總督移駐荆州府十九年
仍為湖廣總督還駐武昌雍正六年升荆州府屬
之歸州為直隸州十三年升荆州府屬之彛陵州
為宜昌府又升歸州屬之恩施縣為施南府仍降
歸州為屬州屬於宜昌府凡領府十各衛所以次
裁併入州縣其存者俱專司漕運不治民事東西
距二千四百四十里南北距六百八十里東至安
徽安慶府宿松縣界五百五十里西至四川䕫州
府巫山縣界一千八百九十里南至湖南岳州府
臨湘縣界四百里北至河南汝寧府羅山縣界二
百八十里東南至江西九江府瑞昌縣界四百五
十里西南至四川重慶府彭水縣界二千五百十
五里東北至安徽六安州霍山縣界四百六十里
西北至陜西商州山陽縣界一千四百七十里在
京師西南三千一百五十里
武昌府為省治東西距五百三十二里南北距四
百七十二里東至江西九江府瑞昌縣界五百二
十五里西至漢陽府漢陽縣界七里南至湖南岳
陽府臨湘縣界四百里北至黃州府黃岡縣界七
十二里東南至江西南昌府武寧縣治四百五十
里西南至岳州府平江縣治六百三十里東北至
黃岡縣治一百八十五里西北至漢陽府黃陂縣
治一百二十里自府治至
京師三千一百五十五里明為武昌府降興國路為
屬州
本朝初為湖廣省治後分為湖北省治領州一縣九
江夏縣(附郭)
武昌縣(在府東北一百八十里)
嘉魚縣(在府西南一百五十里)
蒲圻縣(在府西南三百六十里)
咸寧縣(在府東南二百四十里)
崇陽縣(在府南三百六十里)
通城縣(在府西南五百里)
興國州(在府東南三百八十里)
大冶縣(在府東南一百五十里)
通山縣(在府南一百八十里)
漢陽府在省治西北十里東西距三百二十七里
南北距六百四十里東至武昌府江夏縣界七里
西至安陸府潛江縣界三百二十里南至湖南岳
州府臨湘縣界四百十里北至河南汝寧府羅山
縣界二百三十里東南至武昌府治十里西南至
荆州府監利縣治五百六十里東北至黃州府治
一百八十里西北至德安府治三百二十里自府
治至
京師三千一百五十里明洪武九年省漢陽府入武
昌府十三年復置府共領縣二又降沔陽府為屬
州
本朝初屬湖廣省後分屬湖北省雍正七年以黃州
府之黃陂縣德安府之孝感縣來屬乾隆二十七
年以安陸府之沔陽州來屬又析沔陽州地置文
泉縣三十年復省文泉縣入州凡領州一縣四
漢陽縣(附郭)
漢川縣(在府西北一百二十里)
黃陂縣(在府北一百二十里)
孝感縣(在府北一百四十里初屬德安府雍正七年改屬漢陽府)
沔陽州(在府西南三百六十里初屬安陸府乾隆二十七年改屬漢陽府又析州地置文泉)
(縣三十年仍省入州)
黃州府在省治東北一百八十里東西距六百六
十五里南北距四百八十里東至安徽安慶府界
五百十里西至漢陽府界一百五十五里南至武
昌府武昌縣界十里北至河南汝寧府界四百七
十里東南至江西九江府界四百二十里西南至
武昌府界一百五十里東北至安徽鳳陽府夀州
界五百八十四里西北至河南汝寧府信陽州界
五百六十里自府治至
京師三千二百六十里明為黃州府降蘄州為屬州
共領州一縣八
本朝初屬湖廣省後分屬湖北省雍正七年分黃陂
縣往屬漢陽府今領州一縣七
黃岡縣(附郭)
蘄水縣(在府東南一百十里)
羅田縣(在府東一百六十里)
麻城縣(在府東北一百八十里)
黃安縣(在府北二百四十里)
蘄州(在府東一百八十里)
廣濟縣(在府東二百五十里)
黃梅縣(在府東三百五十里)
德安府在省治西北三百二十里東西距三百八
十里南北距三百八十里東至漢陽府孝感縣界
八十里西至襄陽府棗陽縣界三百里南至漢陽
府漢陽縣界二百里北至河南汝寧府信陽州界
一百八十里東南至漢陽府治三百十里西南至
漢陽府沔陽州治三百四十里東北至河南光州
治四百三十里西北至襄陽府治四百九十里自
府治至
京師二千四百八十里明洪武初降德安府為州屬
黃州府十三年復為德安府領州一縣五
本朝初屬湖廣省後分屬湖北省雍正七年分孝感
縣往屬漢陽府今領州一縣四
安陸縣(附郭)
雲夢縣(在府東南六十里)
應城縣(在府南八十里)
隨州(在府西北一百三十里)
應山縣(在府北九十里)
安陸府在省治西北五百三十五里東西距五百
二十里南北距四百十里東至德安府應城縣界
二百七十里西至荆州府江陵縣界二百五十里
南至荆州府監利縣界二百九十里北至襄陽府宜
城縣界一百二十里東南至漢陽府治五百六
十里西南至荆州府治二百八十里東北至德安
府隨州治三百里西北至襄陽府治三百二十里
自府治至
京師三千二百里明洪武八年降安陸府為州嘉靖
十年改為承天府以荆門州及沔陽州屬之共領
州二縣五
本朝改為安陸府初屬湖廣省後分屬湖北省乾隆
二十七年分沔陽州往屬漢陽府今領州一縣五
鍾祥縣(附郭)
京山縣(在府東一百五十里)
潛江縣(在府南二百二十里)
天門縣(在府東南二百二十里舊為景陵縣雍正四年改為天門縣)
荆門州(在府西九十里)
當陽縣(在府西二百十里)
荆州府在省治西八百里東西距七百二十五里
南北距二百十里東至漢陽府沔陽州界二百里
西至宜昌府歸州界五百二十五里南至湖南澧
州界一百九十里北至安陸府荆門州界二十里
東南至岳州府華容縣界二百八十九里西南至
宜昌府長陽縣界二百六十里東北至安陸府治
三百二十里西北至襄陽府南漳縣界三百里自
府治至
京師三千二百八十里明為荆州府共領州二縣十
一
本朝初屬湖廣省後分屬湖北省雍正六年升歸州
為直隸州分夷陵州長陽縣屬之十三年改夷陵
州為宜昌府以歸州及長陽興山巴東三縣皆往
屬宜昌府今領縣八
江陵縣(附郭)
公安縣(在府南一百二十里)
石首縣(在府東南一百八十里)
監利縣(在府東二百四十里)
松滋縣(在府西南一百二十里)
枝江縣(在府西一百八十里)
宜都縣(在府西北一百八十里)
遠安縣(在府西北二百四十里)
襄陽府在省治西北六百八十里東西距六百七
十里南北距二百七十里東至德安府随州界二
百十里西至鄖陽府鄖縣界四百六十里南至安
陸府荆門州界一百八十里北至河南南陽府新
野縣界九十里東南至安陸府界三百二十里西
南至宜昌府治五百七十里東北至南陽府治二
百二十五里西北至鄖陽府治四百七十里自府
治至
京師二千六百二十里明為襄陽府
本朝初屬湖廣省後分屬湖北省領州一縣六
襄陽縣(附郭)
宜城縣(在府東南一百二十里)
南漳縣(在府西南一百二十里)
棗陽縣(在府東北一百四十里)
穀城縣(在府西北一百四十里)
光化縣(在府西北一百八十里)
均州(在府西北三百九十里)
(臣)等謹按古荆豫二州之界判自南漳縣之荆山
自南漳而西百餘里為景山水經注所謂荆山之
首也當房縣之南遠安興山縣之北為荆豫梁三
州分界處自南漳而東則為荆門州鍾祥京山二
縣及隨州之南又東為應山縣縣北即義陽三關
依山為阻與荆州凖望相直其南為荆州境其北
為豫州境
鄖陽府在省治西北一千二百五十里東西距七
百十里南北距四百里東至河南南陽府浙川縣
界一百五十里西至陜西興安州平利縣界五百
六十里南至襄陽府均州界一百二十里北至陜
西商州商南縣界二百八十里東南至襄陽府榖
城縣界四百九十里西南至平利縣界五百六十
里東北至浙川縣界一百三十里西北至商州山
陽縣界二百八十里自府治至
京師二千五百里明成化十二年于鄖縣置鄖陽府
降房州為縣並設撫治鄖陽都御史共領縣七
本朝順治十六年省上津縣入鄖西縣初屬湖廣省
後分屬湖北省康熙六年裁鄖陽撫治專歸湖北
巡撫管轄凡領縣六
鄖縣(附郭)
房縣(在府西南三百十里)
竹山縣(在府西南三百六十里)
竹溪縣(在府西南五百九十里)
保康縣(在府東南三百四十里)
鄖西縣(在府西一百三十里)
宜昌府在省治西一千八十里東西距五百九十
里南北距四百十里東至安陸府當陽縣界一百
四十里西至四川䕫州府巫山縣界四百五十里
南至荆州府宜都縣界六十里北至襄陽府南漳
縣界三百五十里東南至當陽縣界一百四十里
西南至湖南岳州府石門縣界三百五十里東北
至荆州府遠安縣界九十里西北至鄖陽府房縣
界五百六十五里自府治至
京師三千五百四十里明洪武初為硤州府九年降
為夷陵州與歸州並屬荆州府
本朝初因之雍正六年升歸州為直隸州以夷陵
州及長陽縣屬之十三年升夷陵州為宜昌府以
歸州及長陽興山巴東三縣來屬又置東湖縣為
府治又開置鶴峰州及長樂縣凡領州二縣五
東湖縣(附郭漢置夷陵縣明省入夷陵州東本朝雍正十三年升州為府以州地置湖縣)
(為府治)
歸州(在府西北三百五里初屬荆州府雍正六年升為直隸州十三年改屬宜昌府)
長陽縣(在府西南七十六里初屬荆州府雍正六年分屬歸州十三年改屬宜昌府)
興山縣(在府北三百十里初屬荆州府雍正十三年改屬宜昌府)
巴東縣(在府西四百二十五里初屬荆州府雍正十三年改屬宜昌府)
鶴峯州(在府南四百七十里明置容美宣撫司尋廢永樂四年復置本朝初因之為土司)
(雍正十三年改置州)
長樂縣(在府南一百九十一里明洪武六年置五峯石寳長官司十四年廢永樂五年復置)
(屬於容美宣撫司尋又廢改本朝初為土司地雍正十三年置縣)
施南府在省治西一千九百八十里東西距五百
八十八里南北距六百五十五里東至宜昌府鶴
峯州界一百七十里西至四川石柱廳界四百十
八里南至四川酉陽州界四百一十五里北至四
川䕫州府巫山縣界二百四十里東南至湖南永
順府龍山縣界二百六十五里西南至四川重慶
府黔江縣界三百十五里東北至巫山縣界三百
五十里西北至䕫州府萬縣界三百八里自府治
至
京師三千七百八十六里明初為施州兼置施州衛
洪武二十三年併州入衛改建施州衛軍民指揮
使司領施南等各土司屬於湖廣都指揮使司
本朝初因之雍正六年改為恩施縣屬歸州十三年
於恩施縣置施南府增置宣恩來鳳咸豐利川四
縣乾隆元年以四川䕫州府之建始縣來屬凡領
縣六
恩施縣(附郭明為施州衛地三本朝雍正六年改置恩施縣屬歸州十年置施南府以縣)
(為府治)
宣恩縣(在府東南八十里明為施南道宣撫司屬施州衛本朝初為施南土司雍正六年)
(屬於恩施縣十三年改置宣恩縣屬施南府)
來鳳縣(在府南二百七十里明永樂九年改為長官司十三年復為宣撫司屬施州衛本)
(朝初為散毛土司地雍正六年屬於施恩縣十三年改置來鳳縣屬府)
咸豐縣(在府西南二百二十五里明洪武二十三年置散毛千戶所二十四年改為大田軍)
(民千戶所屬施州衛三本朝初置土巡司雍正六年屬于恩施縣十年改置咸豐縣屬府)
利川縣(在府西一百七十八里本施南土司地本朝雍正十三年改置利川縣屬府)
建始縣(在府東二百十里初屬四川䕫州府乾隆元年改屬施南府)
皇朝文獻通考卷二百八十
