皇朝文獻通考卷四十
國用考(二)
庫藏
内府六庫屬廣儲司初設御用監順治十六年改御
用監為廣儲司十八年分設銀庫縀庫皮庫衣庫
康熙二十八年增設茶庫磁庫
銀庫掌金銀錢珠玉寳石及金銀玉噐之屬
縀庫掌各色緞綢紗綾羅絹布及絲棉花之屬
皮庫掌各色獸皮鳥羽縀紗呢氊絨褐象牙犀角
凉簞之屬
衣庫掌朝祭冠服冬夏衣服之屬
茶庫掌茶人參香紙顔料絨線䋔纓之屬
瓷庫掌瓷銅錫噐之屬
戶部三庫曰銀庫在戶部曰縀疋庫在東華門外
曰顔料庫在西華門外
朝廷經費及物之待給者取諸三庫所司籍其數移
戶部部稽其籍相符乃牒諸掌庫官掌庫官受其
牒而書之頒之承用之府覈實而發之
銀庫為天下財賦總滙各省歲輸田賦漕賦鹽課
關税雜賦除存留本省支用外凡起運至京者咸
入焉寳泉局鑄錢亦貯庫以待度支
縀匹庫各省所輸綢縀絹布絲綿線麻之屬咸入
焉其輸自江寧蘇州杭州三織造者由部酌庫中
應用之物于前一年八月移江浙布政使司轉行
各織造限次年八月備供
顔料庫各省所輸銅鐵鉛錫硃砂黃丹沈香降香
黃茶白蠟黃蠟桐油并花犁紫榆等木咸入焉
盛京戶部銀庫收貯金銀幣帛顔料諸物供用
三陵祭祀及東三省(盛京吉林黑龍江)官兵俸餉并各賞賚之用
歲由
盛京戶部豫疏請撥由戶部劄庫發給委官運往貯
庫按期分發次年入册奏銷
盛京吉林齊齊哈爾各將軍庫寧古塔伯都訥三姓
拉林黑龍江墨爾根各副都統庫呼蘭城守尉庫
各貯官兵俸餉及雜税官莊糶賣糧價每歲册報
察覈
直省布政使司庫為一省財賦總滙各州縣歲徵
田賦雜賦除存留支用外餘悉輸布政使司庫庫
設大使一人間設副使一人司啟閉掌平衡布政
使稽收支出納之數彙册申廵撫逹戶部察覈
按察司庫貯贓罰銀錢歲輸刑部為公用
糧儲道督糧道庫均貯漕賦銀由州縣徵輸糧道
庫庫設大使一人糧道掌稽出納歲具册申漕運
總督逹戶部察覈
驛道庫貯驛站夫馬工料河庫道庫貯河餉兵備
道庫貯兵餉或由布政使司照數移送或由部撥
隣省運往貯用各道掌稽出納歲具册申督撫河
道總督分咨戶兵工三部察覈
鹽運使司鹽法道庫均貯鹽課凡場大使之徵解
商人之輸納咸入焉設庫大使一人鹽運使鹽法
道掌稽出納歲具册申鹽政管鹽督撫逹戶部察
覈(長蘆天津山東河南兩淮廣東各設鹽運使司庫福建兩浙四川廣西雲南各設鹽法道道庫)
各税務由部差者有監督庫貯關鈔分四季輸部
如道府廳州縣官兼理者即貯兼理官庫歲終輸
戶部覈收
地居衝要之分廵道庫府庫直隸州庫及分駐苗
疆之同知通判庫均量地方大小距省遠近酌撥
司庫銀分貯各庫備用歲由布政使司入春秋季
報册逹戶部察覈
州縣衛所庫貯本色正雜賦銀存留者照數坐支
起運者輸布政使司庫按催徵限期具還欠數目
册随時申報司撫入奏銷考成
賦額
地丁之賦順天府十五萬四千一百七十三兩有
竒直隸二百三十三萬四千四百七十五兩有
竒
盛京三萬八千七百八兩有竒江蘇三百十一萬
六千八百二十六兩有竒安徽一百七十一萬
八千八百二十四兩有竒江西一百八十七萬
八千六百八十二兩有竒浙江二百九十一萬
四千九百四十六兩有竒福建一百七萬四千
四百八十九兩有竒湖北一百十七萬四千一
百十兩有竒湖南八十八萬二千七百四十五
兩有竒河南三百十六萬四千七百五十八兩
有竒山東三百三十七萬六千一百六十五兩
有竒山西二百九十九萬六百七十五兩有竒
陜西西安一百六十五萬八千七百兩有竒
甘肅二十八萬六百五十二兩有竒四川六十
三萬一千九十四兩有竒廣東一百二十六萬
四千三百四兩有竒廣西四十一萬六千三百
九十九兩有竒雲南二十萬九千五百八十二
兩有竒貴州十萬一千六百二十八兩有竒
鹽課直隸四十三萬七千九百四十九兩有竒
江南二百八萬五千二百八十二兩有竒江西
五千一百五十兩有竒浙江五十萬一千三十
四兩有竒福建八萬五千四百七十兩有竒
山東十二萬七百二十兩有竒山西五十萬七
千二十八兩有竒廣東四萬七千五百十兩有
竒廣西四萬七千一百五十兩有竒貴州六
千二百三十兩有竒(以上據乾隆二十九年奏銷册)
關税隸戶部者四百三十二萬四千有竒隸工部
者二十七萬一千五百四十六兩有竒
蘆課江蘇十二萬六千九百四十兩有竒安徽
五萬一千三百四十七兩有竒江西六千二百
六十八兩有竒湖北九千八百八十四兩有竒
湖南千三百二十九兩有竒
茶課江蘇額行茶萬五千引(其課由經過各關例徵收入關税項下報)
(銷無定額安徽浙江同)浙江額行茶十四萬引又額徵銀
六千兩(解内務府)江西額徵銀三百六十五兩有竒
湖北額徵銀二百三十兩湖南額徵銀二百
四十兩甘肅額徵銀六千二百六十六兩有竒
四川額徵銀萬三千一百二十八兩有竒又税
銀四萬五千九百四十二兩有竒雲南額徵銀
九百六十兩
金礦雲南永北府額課金七兩一錢六分遇閏加
徵一兩一錢一分永昌府額課金二十五兩一錢
六分開化府額課金三十四兩遇閏加金二兩四
錢貴州思南府每兩收課金三錢三分
銀礦廣東永安縣豐順縣嘉應州均銀一兩收課
四錢五分雲南開化府額課銀七百六兩八錢
六分中甸額課銀五百六十八兩五錢三分有竒
建水州額課銀六百六十一兩一錢一分雲南府
額課銀三千一百三十二兩六錢有竒永昌府額
課銀三百兩南安府額課銀二萬二千三百九十
兩二錢二分遇閏加銀二十九兩馬龍額課銀六
百九十八兩五錢二分有竒土革喇額課銀六十
兩八錢四分有竒楚雄府額課銀三千三百七十
五兩九錢六分鶴慶府額課銀四百二十一兩八
錢一分有竒遇閏加銀二十四兩二錢鄧州額課
銀一千三百二兩六錢七分遇閏加銀一百六兩
二錢三分有竒臨安府額課銀三萬三千六百十
三兩七錢八分遇閏加銀三十八兩新平縣額課
銀六十八兩八分遇閏加銀四兩七分有竒永昌
府收課無定額
銅礦四川樂山縣二八收課建昌三分收課廣
東二八收課廣西恭城縣山斗岡每百斤收課
十五斤蓮花石二八收課雲南額課銀一萬八
百二十五兩七錢有竒其白銅厰課無定額貴
州大定府每百斤收課十斤威寧州思南府均二
八收課
鐵礦福建延平府額課二百六十二兩四錢有竒
湖北宜都縣二八收課四川建昌鎮照例收
税儘收儘解無定額廣東額課銀千二百十六
兩廣西鐵爐五十四座每爐額課銀十兩雲
南額課銀一百三十四兩四錢有竒
鉛錫礦山西交城縣平定州鉛厰二八收課湖
南柳州桂陽州鉛厰二八收課同州府鉛厰二
八收課四川建昌青礦三分收課廣東錫厰
二八收課廣西鉛厰宣化縣二八收課恭城縣
蓮花石二八收課大有朋山每百斤收課十五斤
雲南蒙自縣錫厰收課銀三千一百八十六兩
羅平州平彛縣各鉛厰每百斤收課十斤貴州
威寧州都勻府各鉛厰均二八收課
水銀礦貴州開州額徵水銀千二百六十九斤遇
閏加一百三十三斤有竒婺川縣額徵水銀一百
六十九斤有竒均照時直變價貯庫
魚課江蘇安徽額徵銀七十五兩八錢四分有竒
江西五千二十二兩八錢有竒福建八千四
百六兩七錢有竒浙江二千三百九十九兩六
錢有竒湖北二千八百八十五兩九錢有竒
湖南五千五十七兩有竒遇閏加銀一百五兩
廣東三千六百四十兩五錢有竒
田房契税順治四年定凡買田地房屋計其值每
兩輸銀三分康熙十六年定江南蘇州松江常
州鎮江四府所屬大縣額徵銀六百兩小縣二百
兩安徽十府州所屬分别州縣之大小自五百兩
至百兩不等揚州府照賦役全書額徵淮安徐州
二府所屬及寳應霍山宿遷臨淮五河懷遠定遠
靈璧虹九州縣儘收儘觧無定額杭州嘉興湖州
寧波紹興金華嚴州七府大縣三百兩中縣二百
兩小縣百兩湖北大縣百五十兩中縣百兩小縣
五十兩僻小州縣十兩十七年定山東省大縣
二百四十兩至百八十兩中縣百二十兩小縣六
十五兩至三十五兩二十年定浙江台州温州
衢州處州四府大縣百兩中縣六十兩小縣三十
兩二十一年定江西萍龍永瀘上定六縣契税
如初例行
牙帖税
京師行舖上等者每行舖額徵銀五兩次等者二兩
五錢直隸額徵銀三萬二千一百五十八兩八
錢有竒
盛京三千八百六十一兩一錢有竒山東萬三千
二百四十七兩七錢二分有竒山西三萬五千
六百四十七兩七錢有竒河南七千三百五十
三兩八錢有竒江蘇二萬八百六兩八分有竒
安徽萬一千七百四十五兩七錢五分有竒
江西五千七百十八兩福建七千一百二十兩
五錢五分有竒浙江九千五百五十八兩湖
北五千三百六十兩六錢三分有竒湖南千二
百八十五兩一錢一分有竒陕西八千五百二
十五兩一錢五分有竒甘肅八千四百七十七
兩一錢二分有竒四川千一百七十兩一錢
廣東萬八千四百二十一兩七錢七分有竒廣
西一百六十五兩雲南一千六十兩貴州五
百十四兩五分有竒
落地雜税直隸二萬六千九百十九兩六錢有竒
盛京三百六十二兩一錢六分山東三萬三千一
百六十兩一錢三分有竒山西三萬八千七百
六十六兩四錢河南二萬四千六十五兩六錢
江蘇二萬四千二百五十二兩二錢九分有竒
安徽五千五百六十三兩九錢一分有竒江
西九萬一千六十九兩一錢二分有竒福建八
千四十四兩九錢六分有竒浙江三千九百七
十四兩八錢七分有竒湖北三萬八千六十五
兩一錢一分有竒湖南萬五千五百二兩五錢
五分有竒陕西二萬六千九百五十兩八錢九
分百竒甘肅萬四千二百五十七兩一錢五分
有竒四川十九萬一千二百九十五兩一錢六
分有竒廣東十二萬四百十七兩一錢九分有
竒廣西二萬九百七十九兩六錢有竒雲南
十五萬一千一百六十七兩五錢六分有竒貴
州二萬一千四百八兩二錢九分有竒(以上據會典則例)
用額
京師經費之額田賦由直省布政使司漕賦由糧道
鹽課由鹽政關税由監督各輸之戶部戶部受而
頒之受藏之府以待邦國之用歲終則會之
王公百官俸銀九十三萬八千七百兩兵餉(無閏之年)
五百三萬三千四十五兩各有竒(此係應領之數每年實領之數)
(俸餉共計約四百餘萬兩)餉錢一百餘萬千
盛京熱河圍場
東陵
泰陵各官兵俸餉一百三十至一百六十餘萬兩不等外
藩王公俸銀十二萬八千兩有竒内閣等處飯
銀萬八千三百兩有竒吏部禮部養廉銀萬五
千兩京官公費飯食錢十一萬千有竒八溝
塔子溝收税官路費一千六十二兩内務府工
部太常寺光禄寺理藩院備用銀五十六萬兩(内光)
(禄寺六萬兩與茶膳房各半支領)内務府備用錢五千千兵
部館所錢糧四千一百八十兩刑部
朝審銀六千兩國子監膏火銀六千兩欽天監
時憲書銀四百九十八兩九分遇閏加銀十八兩
一錢二分寳泉寳源局料銀十萬七千六百七
十一兩二錢遇閏加銀五千八百四十六兩四錢
在京各衙門胥役工食錢糧銀八萬三千三百三
十兩有竒内務府牽駝人米折銀三千四十一
兩有竒五城棲流所備賑銀二百兩孤貧口
糧錢二千九百三十千有竒内務府上駟院奉
宸苑兵部工部理藩院太僕寺四譯館犧牲所三
營象房各芻牧銀八萬三千五百六十兩有竒
外藩蒙古朝鮮入貢
賞銀約萬兩(以上歲用之數盈縮不齊兹就乾隆三十年奏銷約舉其凡至用之本無常額者不)
(列)
直省經費之額各省州縣田賦除輸布政使司轉
輸戶部外存庫以待經費者是曰存留由州縣具
數申布政使司轉申督撫逹戶部其有賦入不敷
本省經費者由戶部於隣省撥濟撥濟先儘近省
再儘次近如山西河南以陕西甘肅為近直隸山東
為次近江西湖廣以四川雲貴為近浙江為次近
直隸四十八萬七千五百六十七兩八錢四分有
竒
盛京萬五千六百五十四兩三錢八分七釐七毫有
竒山東六十二萬七千一百五十兩七錢八分
五釐有竒山西四十四萬八千九百五十一兩
六錢九分五釐有竒河南五十八萬二千二百
四十一兩五錢九分有竒江蘇一百二十四萬
五千五百三十八兩有竒安徽四十五萬八千
五十三兩有竒江西四十三萬五千九百十二
兩五錢五分三釐三毫有竒福建二十一萬一
千一百二十兩一錢八釐八毫有竒浙江十六
萬九千五十九兩二分八釐六毫有竒湖北三
十五萬八百四兩有竒湖南二十九萬一千四
百六十七兩七錢九分有竒西安二十五萬二
千五百四十六兩九錢四分五釐有竒甘肅九
萬三千九十六兩八錢八分九釐二毫有竒四川十
六萬七千二百二十兩二錢有竒廣東四十一
萬六千五百四十二兩有竒廣西九萬四千九
百四十五兩五錢五分四釐六毫有竒雲南四
萬三千七百八十四兩二錢九分六釐有竒貴
州萬六千九百六十三兩一錢七分六釐有竒(以上)
(存留之數歲亦不齊兹據會典則例)
直省備用之額雍正五年以各省經費外或多需
用令督撫歲於春秋二撥時酌留若干封貯司庫
是為留貯遇用豫期疏
聞擅動者論
直隸附近
京師無庸留貯江蘇安徽江西浙江湖南甘肅四川
廣西貴州均留貯銀三十萬兩福建三十萬四百
七十兩有竒雲南二十萬三千三百四十兩有竒
山西河南湖北西安廣東均二十萬兩山東十萬
兩
各府州縣備用之額雍正七年
諭撥戶部銀二萬兩分給大興宛平二縣以備需用八年
援宛大之例凡供軍需及繁劇之州縣亦各撥銀
貯庫備用是為分貯
雍正八年定直隸山東山西河南廣西各十五萬
兩江蘇安徽江西浙江湖北湖南廣東各十萬兩
福建雲南貴州各二十萬兩西安甘肅四川各三
十萬兩均分貯府庫直隸州庫至乾隆五年增定
直隸分貯道庫十一萬兩山西分貯各府四萬兩
河南分貯各府州二萬兩江蘇分貯府庫二萬兩
道庫運使庫六萬兩安徽分貯府庫五萬兩江西
分貯府庫三萬兩福建浙江湖南廣東仍如原數
各分貯府州庫湖北分貯府州庫五萬兩陕西分
貯府州庫十萬兩甘肅分貯府州庫二十二萬兩
四川分貯府州庫叙永松潘同知庫二十萬七千
兩廣西分貯府庫六萬六千兩雲南分貯府庫一
萬八千兩貴州分貯道庫台拱八塞同知庫都江
丹江清江通判庫三萬六千兩其各省所餘原貯
銀兩及山東原分貯銀十五萬兩均歸入該省司
庫開造酌留項下封貯備用(以上留貯分貯之數據會典則例)
皇朝文獻通考卷四十
