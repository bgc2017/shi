皇朝文獻通考卷二百七十八
輿地考(十)
福建省
(臣)等謹按禹貢淮海維揚閩居海澨亦當為古揚
州地然考其山川不見於經即貢篚亦不及焉蓋
南境之荒徼也職方氏所列七閩鄭氏以為即蠻
之别種漢雖隸會稽郡而建國閩越以封無諸則
亦羈縻之義居多後漢遷其民於江淮而虚其地
三國以後漸設官分邑顧統馭雖廣而比之江淮
間之因地制賦猶未一轍焉唐時隸嶺南道後改
隸江南東道遥控之而已至宋禮教漸盛名臣大
儒每出其間然其初僅附於兩浙西南路元為江
西行省所轄曾不得專列為省其與各省並稱為
都會者實始於明時我
朝承平日久戸口殷繁四民樂業其中縣復析縣而
縣升為州州升為府迥非前代之規模疆域猶是
而分理者日增無他田野闢而民人聚也若夫瀛
海以外臺灣遠島袤延千有餘里入我版圖亦皆
郡縣而編籍之以為全省屏障蓋由
國家德威所播溟渤恬波所謂海隅日出㒺不率俾
者歟
福建明福建等處承宣布政使司治福州府領福
州泉州建寧延平汀州興化邵武漳州八府後復
增直隸福寧州又置福建都指揮及行都指揮使
司領福州等十六衛及將樂等守禦千戸所
本朝初因之設福浙總督駐福州府兼轄浙江設福
建巡撫及布政使司按察使司皆駐福州順治十
五年令總督專轄福建一省康熙二十三年仍為
福浙總督又置臺灣府雍正五年總督停轄浙江
十二年復為福浙總督又升福寧州為府升泉州
府之永春縣漳州府之龍巖縣為直隸州凡領府
十直隸州二各衛所俱以次裁併入州縣東西距
九百五十里南北距九百八十里東至海一百里
西至江西贑州府瑞金縣界八百五十里南至海
二百八十里北至浙江處州府龍泉縣界七百里
東南至海二百八十里西南至廣東嘉應州鎮平
縣界一千二百里東北至浙江温州府平陽縣界
五百十五里西北至浙江衢州府江山縣界八百
二十五里在
京師南六千一百三十里
福州府為省治東西距三百九十里南北距六百
三十里東至海一百九十里西至延平府尤溪縣
界二百里南至興化府莆田縣界二百三十里北
至建寧府政和縣界四百里東南至海二百八十
里西南至泉州府德化縣治四百里東北至福寧
府治五百四十五里西北至延平府治四百里自
府治至
京師六千一百三十三里明為福州府領縣九
本朝初因之雍正十二年增置屏南縣凡領縣十
閩縣(附郭治府東境)
侯官縣(附郭治府西境)
長樂縣(在府東南一百里)
福清縣(在府南少東一百三十五里)
連江縣(在府東北九十五里)
羅源縣(在府東北一百五十里)
古田縣(在府西北二百七十里)
屏南縣(在府西北三百四十里雍正十二年析古田縣地置縣)
閩清縣(在府西北一百二十里)
永福縣(在府西南一百六十里)
興化府在省治南二百四十里東西距二百十里
南北距八十五里東至海九十里西至永春州界
一百二十里南至海四十里北至福州府福清縣
界四十五里東南至海一百里西南至泉州府惠
安縣界六十里東北至福清縣治二百里西北至
永春州德化縣治二百里自府治至
京師六千四百有三里明為興化府
本朝因之領縣二
莆田縣(附郭)
仙遊縣(在府西七十里)
泉州府在省治西南四百十里東西距二百八十
里南北距二百三十三里東至海一百三十里西
至漳州府長泰縣一百五十里南至海一百三里
北至興化府仙遊縣界一百三十里東南至海八
十三里西南至漳州府龍溪縣界一百四十里東
北至仙遊縣界九十里西北至永春州界一百五
里自府治至
京師七千二百五十五里明為泉州府領縣七
本朝初因之雍正十二年升永春縣為直隸州以德
化縣往屬凡領縣五
晉江縣(附郭)
南安縣(在府西少北十五里)
惠安縣(在府東北五十里)
同安縣(在府西南一百三十里)
安溪縣(在府西一百五里)
延平府在省治西三百六十里東西距二百七十
五里南北距三百里東至建寧府建安縣界五十
里西至汀州府清流縣界二百二十五里南至福
州府古田縣界一百二十里北至邵武縣界一百
八十里東南至古田縣界二百二十里西南至永
春州德化縣界三百九十里東北至建寧府甌寧
縣界一百三十里西北至汀州府歸化縣界二百
六十里自府治至
京師五千二百九十三里明為延平府領縣七
本朝初因之雍正十二年以大田縣往屬永春州凡
領縣六
南平縣(附郭)
順昌縣(在府西少北一百二十里)
將樂縣(在府西二百二十里)
沙縣(在府西南一百二十里)
尤溪縣(在府南一百六十里)
永安縣(在府西南三百里)
建寧府在省治西北四百八十里東西距四百九
十五里南北距四百三十里東至福寕府福安縣
界三百四十里西至邵武府邵武縣界一百五十
五里南至延平府南平縣界八十里北至浙江衢
州府江山縣界三百五十里東南至福州府古田
縣界二百五十里西南至延平府順昌縣界一百
十五里東北至浙江處州府龍泉縣界二百二十
五里西北至江西廣信府鉛山縣界三百四十五
里自府治至
京師五千七百五十五里明為建寧府領縣八
本朝初因之雍正十二年以夀寧縣往屬福寧府凡
領縣七
建安縣(附郭治府東南境)
甌寧縣(附郭治府西北境)
建陽縣(在府東一百二十里)
崇安縣(在府西北二百四十里)
浦城縣(在府東北二百七十里)
松溪縣(在府東一百六十里)
政和縣(在府東一百四十里)
邵武府在省治西北六百七十里東西距二百六
十里南北距一百八十里東至延平府順昌縣界
一百二十里西至江西建昌府新城縣界一百四
十里南至延平府將樂縣界一百十里北至建寧
府建陽縣界七十里東南至將樂縣界一百四十
里西南至汀州府寧化縣界三百四十里東北至
建陽縣界六十里西北至新城縣界一百六十里
自府治至
京師五千七百五十七里明為邵武府
本朝因之領縣四
邵武縣(附郭)
光澤縣(在府西北八十里)
建寧縣(在府西南二百十里)
泰寧縣(在府西南一百四十里)
汀州府在省治西九百七十五里東西距三百里
南北距三百八十里東至延平府永安縣界二百
四十里西至江西贛州府瑞金縣界六十里南至
廣東潮州府大埔縣界二百十里北至江西建昌
府廣昌縣界一百七十里東南至漳州府南靖縣
界四百里西南至廣東嘉應州鎮平縣界三百四
十里東北至邵武府泰寧縣界三百五十里西北
至贛州府石城縣界二百里自府治至
京師五千二百二十六里明為汀州府
本朝因之領縣八
長汀縣(附郭)
寧化縣(在府東北一百六十里)
清流縣(在府東北二百里)
歸化縣(在府東北二百九十里)
連城縣(在府東南一百六十里)
上杭縣(在府南一百八十里)
武平縣(在府西南一百五十里)
永定縣(在府東南三百里)
漳州府在省治西南六百八十里東西距二百七
十里南北距二百九十里東至泉州府同安縣界
七十里西至汀州府永定縣界二百里南至海一
百八十里北至泉州府安溪縣界一百十里東南
至海一百八十里西南至廣東饒州府饒平縣界
二百八十里東北至同安縣界一百二十里西北
至汀州府連城縣界四百里自府治至
京師七千五百二十五里明為漳州府領縣十
本朝初因之雍正十二年升龍巖縣為直隸州以漳
平寧洋二縣往屬凡領縣七
龍溪縣(附郭)
漳浦縣(在府南一百二十里)
海澄縣(在府東南五十里)
南靖縣(在府西四十里)
長泰縣(在府東北四十里)
平和縣(在府西南二百五里)
詔安縣(在府西南二百五十里)
福寧府在省治東北五百四十五里東西距三百
六十里南北距二百七十里東至海二百里西至
福州府古田縣界一百六十里南至海一百里北
至浙江温州府泰順縣界一百七十里東南至海
一百里西南至福州府羅源縣界一百六十里東
北至温州府平陽縣界二百里西北至浙江處州
府慶元縣界二百九十里自府治至
京師七千二百里明成化九年為直隸州領縣二
本朝初因之雍正十二年升為府增置霞浦縣又以
建寧府之夀寧縣來屬乾隆三年增置福鼎縣凡
領縣五
霞浦縣(附郭雍正十九年升州為府以州地置縣為府治)
福安縣(在府西北一百十里)
寧德縣(在府西南一百十里)
夀寧縣(在府西北一百六十里初屬建寕府雍正十二年改屬福寧府)
福鼎縣(乾隆三年析霞浦縣桐山堡地置縣)
臺灣府在省治東南大海中水程以一晝夜為十
更凡十一更又五百四十里東西距一百餘里又
至澎湖島水程四更南北距二千八百四十五里
東至大山番界五十里西至澎湖島五十里南至
沙馬磯頭海五百三十里北至雞籠城海二千三
百十五里自府治至
京師七千餘里自古荒服之地不通中國名曰東番
明天啟初日本國人屯聚於此鄭芝龍附之其後
為紅毛荷蘭夷人所據
本朝順治十七年鄭芝龍子成功寇江南兵敗退至
臺地逐荷蘭夷居之偽置承天府後至其孫鄭克
塽扵康熙二十二年討平之置臺灣府領縣三雍
正元年增置彰化縣凡領縣四
臺灣縣(附郭年本朝康熙二十三置縣為府治)
鳳山縣(在府南八十里置本朝康熙二十三年縣)
諸羅縣(在府北一百七十里縣本朝康熙二十三年置)
彰化縣(在府北三百九十七里地本朝雍正元年析諸羅縣北境置縣)
永春州在省治西南四百十里東西距三百八十
里南北距二百二十五里東至興化府仙遊縣界
八十里西至龍巖州漳平縣界三百里南至泉州
府南安縣界四十五里北至福州府永福縣界一
百八十里東南至南安縣界三十里西南至泉州
府安溪縣界三十里東北至永福縣界一百九十
五里西北至延平府永安縣界四百十里本州境
東西距七十五里南北距九十里東與南并界南
安縣西界漳平縣北界德化縣自州治至
京師七千一百四十五里明永春縣屬泉州府
本朝初因之雍正十二年升為直隸永春州以泉州
府之德化縣延平府之大田縣來屬凡領縣二
德化縣(在州北少西三十里初屬泉州府雍正十二年分屬永春州)
大田縣(在州西北二百六十五里初屬延平府雍正十二年分屬永春州)
龍巖州在省治西南九百里東西距二百六十里
南北距二百九十里東至泉州府安溪縣界二百
十里西至汀州府上杭縣界五十里南至漳州府
南靖縣界九十里北至延平府永安縣界二百里
東南至漳州府龍溪縣界二百二十里西南至汀
州府永定縣治一百六十里東北至永春州界二
百里西北至汀州府連城縣界一百里本州境東
西距一百三十里南北距一百九十里東與南並
界南靖縣西界上杭縣北界連城縣自州治至
京師七千三百四十里明龍巖縣屬漳州府
本朝初因之雍正十二年升為直隸龍巖州以漳州
府之漳平縣寧陽縣來屬凡領縣二
漳平縣(在州東七十里初屬漳州府雍正十二年分屬龍巖州)
寧洋縣(在州東北七十里初屬漳州府雍正十二年分屬龍巖州)
(臣)等謹按福州興化泉州延平建寧邵武汀州漳
州福寧九府永春龍巖二州皆漢時會稽郡治縣
地惟漳州府之漳浦詔安二縣兼有南海郡揭揚
縣地馬氏通考于南越部中列南海郡而於揚州
部中但云南海郡東境是也福建全省之廣漢一
冶縣已十得其九大約當日海濱斥鹵生齒未繁
統屬之冶縣而已後世地闢人稠遞經開置至我
朝御宇以來統臺灣計之且十府二州六十餘縣矣
聖代生聚之盛亦即此可徵云
皇朝文獻通考卷二百七十八
