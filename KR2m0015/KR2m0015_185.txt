皇朝文獻通考卷一百八十五
兵考(七)
直省兵
江南
江西
八旗駐防
江寧將軍一人(駐劄江寧府)副都統一人統轄恊領兼佐
領八人佐領三十二人防禦四十人驍騎校四十
人八旗滿洲委前鋒校十二人前鋒一百三十二
名領催二百四十名驍騎二千五百二十八名步
軍五百七十二名養育兵五百名弓箭鐵匠各四
十名兼轄京口副都統一
京口副都統一人(駐劄鎮江府統於江寧將軍)統轄協領兼佐
領二人佐領十六人防禦十六人驍騎校十六人
八旗蒙古委前鋒校四人前鋒五十二名領催九
十六名驍騎一千十四名步軍二百二十八名養
育兵一百五十名弓匠箭匠鐵匠各十六名
順治二年設江寧駐防將軍一人副都統二人協
領八人佐領防禦驍騎校各四十一人鑲黃正白
鑲白正藍左翼四旗滿洲蒙古兵二千名弓匠鐵
匠各五十六名兼轄標下綠旗營官兵
十一年設京口駐防總管一人管轄八旗官兵
十六年改設京口駐防鎮海將軍一人副都統二
人協領參領各八人防禦八十人佐領驍騎校各
四十人八旗漢軍領催四百二名驍騎一千五百
九十八名礮驍騎四十名弓匠鐵匠各八名兼轄
標下左右前後四營綠旗官兵
是年設京口左右兩路綠旗水師總兵官統轄水
師官兵歸京口將軍兼轄
十七年撥山東德州駐防兵四十九名山西太原
府駐防兵五十名充江寧駐防兵額
十八年增設江寧駐防步軍一千名
康熙十三年增設江寧駐防驍騎一千名京口駐
防步軍一千名
二十一年改京口左右兩路綠旗水師官兵屬提
督管轄
二十二年撥江寧駐防左翼四旗兵一千名往駐
荆州府增設右翼四旗滿洲蒙古兵一千名合新
舊八旗驍騎共四千名於額兵内分設委前鋒校
十六人前鋒一百八十四名
二十三年裁江寧駐防步軍三百名又裁京口駐
防防禦四十人
是年裁京口將軍標下綠旗前後二營官兵惟設
左右二營
二十四年裁京口右路綠旗水師總兵官改左路
總兵官為京口水師總兵官以裁存官兵歸併左
路分中左右三營
三十年於江寧駐防驍騎額内分設鳥槍領催五
十六名鳥槍驍騎七百四十四名領催二百八十
名驍騎二千七百二十名京口駐防驍騎額内分
設鳥槍領催二百名鳥槍驍騎八百名領催二百
名驍騎八百名步軍額内分設鳥槍兵四百名弓
箭兵二百名長槍兵二百名藤牌兵二百名
三十六年裁京口綠旗水師總兵官改設京口協
副將分左右二營各設遊擊以下將領八人兵共
一千九百名
五十八年調江寧駐防滿洲兵一千名往赴西藏
仍於駐防餘丁内選補原額
六十年以調赴西藏兵還歸駐防其增設兵一千
名遇缺開除
雍正元年增設江寧駐防協領二人佐領防禦驍
騎校各十六人又增步軍一百名合新舊步軍共
八百名
四年增設江寧駐防礮驍騎七十八名京口駐防
礮驍騎三十二名
五年設江寧駐防水師營協領四人佐領防禦驍
騎校各十二人水師一千名即於駐防官兵原額
内充補於鎮江將軍標下撥沙船二十給江寧水
師又於鎮江水師營撥綠旗守備一人把總二人
水手三百二十四名與江寧駐防兵配駕操演(尋定)
(江寧駐防兵四千名一併學習水營事務官員等輪班撥𣲖管理將八旗兵四千作為五班操演每)
(半月更换一次春秋二季合操二次)
七年裁江寧駐防礮驍騎四十八名
八年撥江寧駐防兵八百名往駐乍浦仍於駐防
餘丁内選補原額
十年設江寧駐防養育兵
十二年以江寧駐防額内鐵匠之半改為箭匠
乾隆三年增設江寧駐防礮驍騎六十名
十六年裁江寧駐防水師營仍作陸路營制以營
船及原設之綠旗守備把總水手暫歸鎮江水師
副將管轄陸續遇缺裁汰
二十二年裁京口將軍一人留副都統駐鎮江管
轄駐防官兵歸江寧將軍兼轄令將軍間月一次
至京口查閱營伍其原屬京口將軍之綠旗左右
營官兵改隸江寧將軍管轄
二十八年令京口駐防漢軍兵悉陸續出旗分别
改補綠旗營更定官兵額數移江寧駐防八旗蒙
古兵一千五百九十二名充京口額
三十二年改京口水師協以下將領十六人兵一
千八百六十二名歸入總督標管轄
三十三年裁京口將軍標左右二營綠旗官兵
是年改高資營都司以下將領三人兵一千二百
三十四名歸入總督標管轄
三十四年裁江寧副都統一人
綠旗營
兩江總督一人(駐劄江寧府)統轄本標官兵及分防各
營兼節制撫標三提標一鎮標五
(臣)等謹按順治二年設江南江西河南總督駐江
寧府五年改為江南江西總督停轄河南九年改
為江南總督又分設江西總督駐南昌府康熙四
年仍併為江南江西總督十三年江南與江西又
各分設總督二十一年復裁江西總督併歸江南
為兩江總督
督標中營中軍副將一人中軍都司一人千總一
人把總四人兵五百八十四名左營遊擊一人中
軍守備一人千總二人把總四人兵五百八十二
名
江寧城守協副將一人(駐劄江寧府兼轄竒兵營及浦口溧陽瓜州三營)
左營都司一人中軍守備一人千總二人把總四
人兵六百八名右營都司一人中軍守備一人千
總二人把總四人兵五百八十名兼轄竒兵營遊
擊一人(駐劄儀徵縣兼轄青山營)中軍守備一人千總二人把
總四人兵七百名青山營守備一人(駐劄儀徵縣屬於竒兵營)
把總一人兵一百名浦口營都司一人(駐劄浦口)千總
一人把總二人兵三百七十六名溧陽營都司一
人(駐劄溧陽縣)千總一人把總二人兵三百一名瓜州
營守備一人(駐劄瓜州)千總一人把總二人兵三百四
十九名
京口水師協副將一人(駐劄江隂縣兼轄高資營)左營遊擊一
人中軍守備一人千總二人把總四人兵九百三
十一名右營遊擊一人(駐劄江都縣)中軍守備一人千
總二人把總四人兵九百三十一名兼轄高資營
都司一人(駐劄鎮江府)千總一人把總一人兵一千二
百三十四名
安慶協副將一人(駐劄安慶府兼轄游兵營潛山營)左營兼中軍
都司一人千總一人把總一人兵四百三十四名
右營守備一人千總一人把總三人兵四百三十
五名兼轄游兵營遊擊一人(駐劄和州)中軍守備一人
千總二人把總三人兵七百名潛山營遊擊一人
(駐劄潛山縣)中軍守備一人千總二人把總四人兵六
百八十二名
徽州營參將一人(駐劄東山)左營兼中軍守備一人(駐劄)
(休寧縣)千總一人把總三人兵五百四十五名右營
守備一人(駐劄婺源縣)千總一人把總三人兵五百四
十五名
寧國營參將一人(駐劄寧國府)中軍守備一人千總一
人把總三人兵四百六十五名
池州營遊擊一人(駐劄池州府)中軍守備一人千總一
人把總三人兵四百六十一名
蕪采營遊擊一人(駐劄采石鎮)中軍守備一人(駐劄當塗縣)
千總一人把總二人兵三百六十四名
廣德營都司一人(駐劄廣德州)中軍守備一人千總一
人把總二人兵三百七十五名
江蘇巡撫一人(駐劄蘇州府)統轄本標官兵及城守營
(臣)等謹按順治二年設江南巡撫駐蘇州府轄江
寧蘇州松江常州鎮江五府又設鳳廬巡撫駐淮
安府分轄淮安揚州及鳳陽廬州四府徐州一州
其安徽等五府三州别領於操江巡撫六年以漕
運總督兼巡撫事分轄淮揚等四府一州十六年
仍設鳳廬巡撫康熙五年裁鳳廬巡撫以原轄淮
安揚州徐州併歸江蘇巡撫統轄
撫標中軍參將一人(兼轄左右二營)左營守備一人千總二
人把總四人兵二百七十三名右營守備一人千
總二人把總三人兵二百七十二名
蘇州城守營參將一人(駐劄蘇州府)中軍守備一人左
營守備一人(駐劄長洲縣)右營守備一人(駐劄崑山縣)千總
二人把總七人兵一千二百十六名
安徽巡撫一人(駐劄安慶府)統轄本標官兵
(臣)等謹按順治二年設操江兼巡撫駐安慶府轄
安慶徽州寧國池州太平五府滁和廣德三州康
熙元年巡撫停兼操江軍務以操江標所屬十一
營官兵改隸總督專設安徽巡撫五年裁鳳廬巡
撫以鳳陽廬州併歸安徽巡撫統轄
撫標左營兼中軍參將一人中軍守備一人千總
二人把總四人兵四百三十四名右營遊擊一人
中軍守備一人千總一人把總三人兵五百二十
名
江南水陸提督一人(駐劄松江府)統轄本標官兵及分
防各營兼節制鎮標三
(臣)等謹按順治二年設江南漢兵提督駐江寧府
四年始設蘇松提督駐松江府惟轄蘇州松江常州
鎮江四府營務康熙元年裁江寧提督改蘇松提
督為江南全省提督十四年即改為江寧提督仍
駐松江惟轄下江七府一州營務增設安徽提督
分轄上江七府三州營務十七年裁安徽提督仍
改為江南水陸提督統轄全省
提標中營中軍參將一人中軍守備一人千總二
人把總四人兵七百五十名左營遊擊一人中軍
守備一人千總二人把總四人兵七百五十三名
右營遊擊一人(駐劄上海縣)中軍守備一人千總三人
把總四人兵八百五名前營遊擊一人中軍守備
一人千總二人把總四人兵七百五十名後營遊
擊一人中軍守備一人千總二人把總四人兵七
百四十九名
松江城守營遊擊一人(駐劄松江府)中軍守備一人千
總二人把總四人兵七百六十六名
太湖協副將一人(駐劄吴縣東山兼轄浙江太湖營遊擊以下官兵並隸浙江提)
(督統轄)左營兼中軍都司一人千總二人把總二人
兵四百七十一名右營守備一人(駐劄宜興縣周鐵橋)千總
二人把總二人兵四百六十八名
鎮江城守營參將一人(駐劄鎮江府)中軍守備一人千
總二人把總四人兵九百八十八名
金山營參將一人(駐劄金山縣)中軍守備一人千總二
人把總四人兵八百五名
川沙營參將一人(駐劄南滙縣)中軍守備一人千總二
人把總四人兵八百一十五名
吴淞營參將一人(駐劄寳山縣吴淞所)中軍守備一人千總
二人把總四人兵八百五十一名
劉河營遊擊一人(駐劄鎮洋縣茜涇鎮)中軍守備一人千總
二人把總四人兵七百七十四名
福山營遊擊一人(駐劄常熟縣福山堡)中軍守備一人千總
二人把總四人兵八百三十四名
常州營遊擊一人(駐劄常州府)中營中軍守備一人(駐劄)
(武進縣)千總一人把總一人兵三百十三名左營守
備一人(駐劄無錫縣)千總一人把總一人兵二百十八
名右營守備一人(駐劄宜興縣)千總一人把總一人兵
一百七十六名
江隂營遊擊一人(駐劄江隂縣兼轄靖江營)中營守備一人千
總一人把總二人兵三百九十六名兼轄靖江營
守備一人(駐劄靖江縣)千總一人把總二人兵三百三
十二名
楊舍營都司一人(駐劄江隂縣)把總一人兵二百三十
八名
孟河營都司一人(駐劄武進縣)把總一人兵一百九十
四名
南滙營都司一人(駐劄南滙縣)中營守備一人千總一
人把總一人兵三百六十名
柘林營都司一人(駐劄華亭縣)千總一人把總二人兵
二百六十一名
平望營都司一人(駐劄吴江縣)千總一人把總二人兵
三百五名
青村營都司一人(駐劄奉賢縣)千總一人把總一人兵
二百八十一名
崇明鎮總兵官一人(駐劄崇明縣)統轄本標官兵及竒
兵營
鎮標中營中軍遊擊一人中軍守備一人千總二
人把總四人兵八百九十二名左營遊擊一人中
軍守備一人千總二人把總四人兵八百九十二
名右營都司一人中軍守備一人千總二人把總
四人兵八百九十二名竒兵營遊擊一人中軍守
備一人千總二人把總四人兵八百一名
狼山鎮總兵官一人(駐劄通州)統轄本標官兵及分防
各營
鎮標中營中軍遊擊一人中軍守備一人千總二
人把總四人兵七百八十三名左營都司一人中
軍守備一人千總二人把總四人兵八百七十七
名右營都司一人中軍守備一人千總二人把總
四人兵九百八十三名
揚州營遊擊一人(駐劄揚州府)中軍守備一人千總二
人把總七人兵七百十六名
泰州營遊擊一人(駐劄泰州)中軍守備一人千總二人
把總四人兵四百一名
泰興營都司一人(駐劄泰興縣)把總二人兵二百二十
八名
掘港營都司一人(駐劄如臯縣)把總二人兵二百三十
六名
三江營守備一人(駐劄江都縣)兵八十名
夀春鎮總兵官一人(駐劄夀州)統轄本標官兵及分防
各營
鎮標中營中軍遊擊一人中軍守備一人千總二
人把總四人兵六百名左營都司一人(駐劄宿州)中軍
守備一人千總二人把總四人兵六百名右營遊
擊一人中軍守備一人千總二人把總四人兵六
百名
六安營參將一人(駐劄六安州)中軍守備一人千總一
人把總四人兵七百名
泗州營都司一人(駐劄泗州)千總一人把總二人兵三
百二十四名
廬州營都司一人(駐劄廬州府)千總一人把總一人兵
三百二十二名
亳州營都司一人(駐劄亳州)守備一人千總一人把總
二人兵四百名
江南河道總督一人(駐劄淮安府清江浦)統轄本標官兵及
防河各營
河標中營中軍副將一人中軍都司一人千總二
人把總五人兵六百九十八名左營副將一人(駐劄)
(徐州府兼轄蕭營一營)中軍都司一人守備一人千總三人
把總四人兵八百四十九名右營遊擊一人(駐劄白洋)
(河)中軍守備一人千總三人把總四人兵七百九
十一名左營兼轄蕭營都司一人(駐劄蕭縣)把總二人
兵二百五十一名
葦蕩營參將一人(駐劄清江浦)左營兼中軍守備一人
千總一人把總二人兵七百六十八名右營守備
一人千總一人把總三人兵七百六十八名
淮徐淮揚營參將一人(統轄淮徐河營遊擊淮揚河營遊擊屬防河各營)
淮徐河營遊擊一人(兼轄豐蕭碭營銅沛營睢靈南岸營邳州北岸營宿虹南)
(岸營宿遷北岸營桃源南岸營桃源北岸營宿遷運河營等九營)分轄豐蕭碭河
營守備一人千總一人把總二人兵四百四十一
名銅沛河營守備一人千總一人把總二人兵八
百二十二名睢靈南岸河營守備一人千總一人
把總一人兵六百八十八名邳州北岸河營守備
一人千總一人把總二人兵六百八十九名宿虹
南岸河營守備一人千總一人把總一人兵三百
六十八名宿遷北岸河營守備一人千總一人把
總二人兵四百十三名桃源南岸河營守備一人
千總一人把總一人兵四百六十名桃源北岸河
營守備一人千總一人把總一人兵四百四十六
名宿遷運河營守備一人把總二人兵三百四十
名淮揚河營遊擊一人(兼轄山清裏河營山陽裏河營山清外河營山阜營)
(山安營安阜北岸營高堰營山盱營桃源安清中河營高寳運河營揚州江防營等十一營)分
轄山清裏河營守備一人千總一人把總一人兵
三百四名山陽裏河營守備一人把總一人兵一
百七十名山清外河營守備一人千總二人把總
二人兵七百三十九名山阜河營守備一人把
總三人兵五百六十二名山安河營守備一人千總
一人把總一人兵五百五十四名安阜北岸營守
備一人把總二人兵二百九十四名高堰河營守
備一人千總一人把總一人兵二百二十四名山
盱河營守備一人把總一人兵二百二十四名桃
源安清中河營守備一人千總一人把總二人兵
五百九十名高寳運河營守備一人千總二人把
總二人兵五百五十九名揚州江防營守備一人
千總一人把總一人兵二百五十七名
漕運總督一人(駐劄淮安府)統轄本標官兵及分防各
營
漕標中營中軍副將一人中軍都司一人千總二
人把總四人兵四百五十名左營都司一人中軍
守備一人千總一人把總三人兵三百八十五名
右營遊擊一人中軍守備一人千總一人把總三
人兵三百八十五名
淮安城守營參將一人(駐劄淮安府)中軍守備一人千
總二人把總四人兵八百十七名
廟灣營遊擊一人(駐劄阜寧縣)中軍守備一人千總二
人把總一人兵六百四十四名
鹽城營遊擊一人(駐劄鹽城縣)中軍守備一人千總一
人把總二人兵七百十七名
海州營遊擊一人(駐劄海州)中軍守備一人千總二人
把總三人兵六百四十二名
佃湖營都司一人(駐劄安東縣佃湖集)把總二人兵二百五
十名
小關營都司一人(駐劄阜寧縣草堰口)把總一人兵二百名
東海營都司一人(駐劄雲臺山)千總一人把總二人兵
四百七十四名
順治二年定江南官兵經制設漕運總督標旗鼓
守備一人(尋裁旗鼓守備後撫標提標鎮標旗鼓都司旗鼓守備並同)左營設
參將以下將領九人右營設遊擊以下將領九人
兵共二千一百二十名設江南巡撫及鳳廬巡撫
標各旗鼓守備一人左右二營各設遊擊以下將
領八人兵共二千名設太平左右二營官兵隸操
江標以巡撫兼轄並設竒兵營遊兵營各遊擊以
下官兵俱屬操江標設江南漢兵提督標旗鼓都
司一人分中左右前後五營中營設參將以下將
領八人左右前後四營各設遊擊以下將領八人
兵共四千名設蘇州鎮鎮江鎮浦口鎮安慶鎮池
太鎮東山鎮廣德鎮等處總兵官鎮標各旗鼓守
備一人設遊擊以下將領分統鎮標兵設狼山協
福山恊吴淞協溧陽協潛山協寧國協海州協等
處副將及協標官兵設金山營常州營江隂營蕪
采營等處參將設黃浦營劉河營柘林營平望營
揚州營廟灣營等處遊擊設瓜州營川沙營楊舍
營青村營泰州營掘港營六安營亳州營鹽城營
東海營等處守備分領各營兵
三年設夀春協副將中左右三營各設守備以下
官兵又裁浦口鎮總兵官改設浦口協副將以下
官兵移駐劄崇明之蘇州鎮總兵官改駐蘇州府
留守備千總把總各一人改設崇明營
四年設蘇松提督提標分中左右前後五營中營
設參將以下將領八人左右前後四營各設遊擊
以下將領八人兵共四千三百五十四名
是年裁安慶鎮總兵官改設安慶協副將以下官
兵隸操江標裁鎮江鎮總兵官改設鎮江協副將
以下官兵裁福山協副將改設守備以下官兵又
裁柘林營遊擊改設守備把總各一人兵一百八
十五名又設南滙營守備把總各一人兵一百八
十五名設靖江營守備以下將領四人兵三百二
十八名
五年設江南江西總督標旗鼓都司一人分中左
右三營中營設副將以下將領八人左右二營各
設遊擊以下將領八人兵共二千九百十名
是年設孟河營守備把總各一人兵二百八十八
名又設廬州營參將以下將領八人兵一千名增
設漕標遊擊守備各一人千總二人把總四人兵
一千名
六年設鹽城營遊擊以下將領六人兵七百九名
是年以鳳廬巡撫標併歸漕運總督
七年裁廣德鎮總兵官改設廣德營遊擊以下將
領五人兵四百三十一名裁平望營遊擊改設守
備以下將領四人兵三百六名又裁浦口協溧陽
協副將各改設參將以下官兵
是年裁江南通省各標營副將遊擊守備千總把
總共一百十七人兵共一萬九千二百四十八名
八年裁海州協副將改設遊擊以下將領七人兵
六百十七名
九年設松江城守營遊擊以下將領八人兵八百
六十四名
十年裁寧國協副將改設參將以下將領六人兵
四百七十七名
十一年裁東山鎮總兵官改設徽州營參將以下
官兵又裁池太鎮總兵官改設池州營遊擊以下將
領六人兵五百十七名裁蕪采營參將改設遊擊
以下將領五人兵三百七十七名
是年增設江南沿海各營水師三千名
十二年復增江南福山江隂楊舍孟河靖江各營
及沿江汛兵共一千八百名又增設黃浦營參將
一人兵一百名
十三年增設福山營千總一人把總二人
十四年設崇明水師鎮總兵官撥江寧總督標兵
八百名漢兵提督標兵五百名操江巡撫標兵二
百名蘇松提督標兵四百名漕運總督標兵五百
名江蘇巡撫標兵二百名安慶協標兵三百名廬
州營兵三百名常州揚州徐州三營兵各二百名浦口
徽州寧國池州蕪采廣德廟灣鹽城八營兵各一
百名夀春協兵二百名合蘇松提標水師三千名
蘇州鎮標兵一千二百名崇明營兵一千名共一
萬名改為水師鎮標駐劄崇明分為兩協設副將
二人各統水師二千名俱駐吴淞以遊擊六人各
統水師一千名分泊崇明諸沙裁原設蘇州鎮總
兵官及鎮標官兵
十六年裁福山營守備改設遊擊以下將領八人
兵八百六十二名
十七年復設鳳廬巡撫標左右二營各遊擊以下
將領八人兵共二千名裁總漕標遊擊守備各一
人及千總把總等員兵五百名改入鳳廬巡撫標
十八年設蘇州城守營遊擊以下將領九人兵九
百五十八名又併周橋永生二營為泰興營設守
備以下將領三人兵二百五十名又裁狼山協副
將改設狼山鎮總兵官鎮標中左右三營各設遊
擊以下將領八人兵共二千七百名又裁川沙營
守備改設參將以下將領八人兵八百三十二名
是年裁江蘇巡撫及鳳廬巡撫標各左右二營遊
擊以下官兵
康熙元年改江南操江標太平左右二營官兵及
竒兵營遊兵營各遊擊以下將領七人兵八百名
俱隸總督標又改原隸操江標之安慶協官兵亦
隸督標裁副將改設遊擊以下官兵又以瓜州營
隸督標改守備為參將裁督標左營官兵又裁江
寧漢兵提督改設江寧鎮總兵官改蘇松提督為
江南全省提督
二年裁廬州營參將改設守備把總各一人兵二
百五十九名
三年裁潛山協副將改設遊擊以下將領八人兵
七百三十五名設太湖營遊擊以下將領八人兵
九百名兼轄江南浙江二省湖面又移廬州營參
將駐六安州即以六安營守備駐廬州
四年裁鎮江協副將改設參將以下將領八人兵
四百六十名
五年裁安慶營遊擊復設安慶協副將以下將領
九人兵八百九十名裁吴淞協副將改設參將以
下將領八人兵八百六十二名
七年裁江寧鎮總兵官改設江寧協副將左右二
營各設遊擊以下將領八人兵共一千二百八十
六名
九年增設總漕標副將其左右二營各設將領九
人兵各一千五十名裁黃浦營遊擊改設守備以
下將領四人兵二百八十八名
十一年裁瓜州營參將改設守備以下將領四人
兵四百名裁常州營參將改設遊擊以下將領十
人兵六百七十五名裁江隂營參將改設遊擊以
下將領五人兵四百七十九名設泗州營守備以
下將領四人兵三百六十四名增設泰州營遊擊
合原設將領共五人兵三百三十九名
十三年以改隸督標之太平營官兵復設安徽巡
撫標左右二營各遊擊以下將領八人兵一千五
百名又復設江蘇巡撫標左右二營各遊擊以下
將領八人兵一千名又裁溧陽營參將改設守備
以下將領四人兵三百四十五名又裁徽州營參
將改設徽州協副將以下官兵裁六安營參將改
設六安協副將以下官兵
十四年改崇明鎮總兵官為崇明水師提督又增
設安徽提督轄上江營務以蘇松提督轄下江營
務
十六年裁浦口營參將改設守備以下將領四人
兵三百八十三名移劉河營遊擊駐茜涇鎮設將
領八人兵八百二十八名
十七年設江南河標山清外河營守備以下將領
七人兵一千一百十六名山安河營守備以下將
領七人兵一千十七名山清盱眙河營守備以下
將領七人兵七百六十九名揚徐河營守備以下
將領六人兵六百十三名
是年裁安徽提督及提標官兵復改蘇松提督為
江南全省提督仍分中左右前後五營兵四千三
百七名
十八年復設東海營守備以下將領三人兵三百
八十五名
二十一年裁徽州協副將復設參將以下將領八
人兵九百二十名裁六安協副將復設參將以下
將領六人兵五百四十四名
二十二年裁總河標總漕標兵各三十四名總督
標竒兵營兵三十二名溧陽營兵十四名蘇州城
守營兵三十三名江隂營兵二十名楊舍營兵十
名孟河營兵十二名
二十三年復裁總河標兵一百十三名總漕標兵
六十名安徽巡撫標兵五十名瓜州營兵十六名
吴淞營兵五名福山營兵三十四名蕭營兵二十
一名裁崇明提督復設崇明水師鎮總兵官定中
左右三營及竒兵營各設遊擊以下將領八人兵
共三千七百八十五名
二十四年撥京口水師左路營兵六十五名入常
州營合原設兵共七百三十九名撥京口右路營
守備一人把總二人兵一百八十名入徽州營合
原設兵共一千二百名分左右二營各設守備以
下將領五人又撥右路營兵三百九十七名入夀
春協合原設兵共一千四百五十一名亦分左右二
營各設守備以下將領六人
二十五年裁江蘇巡撫標兵三十五名狼山鎮標
兵九十一名瓜州營兵八名溧陽營兵十二名徽州
營兵四十二名蘇州城守營劉河營兵各二十九
名鎮江城守營兵五十八名金山營兵十四名青
村營兵七名夀春協標兵五十名泗州營兵十二
名亳州營兵二十五名增設六安營千總把總各
一人兵五十六名合原設將領共八人兵共六百名
又增設揚州營把總一人兵二百三十六名合原
設遊擊以下將領共八人兵共七百名
二十六年裁總河標兵二十名安徽巡撫標兵五
十名總督標兵六十六名江寧城守協標兵六十
二名竒兵營兵二十七名瓜州營兵五名池州營
兵十七名廣德營兵三十一名吳淞營兵三十
名江隂營兵十六名黃浦營楊舍營孟河營蕭營
兵各十名泰興營兵九名六安營兵二十五名
二十七年裁金山營兵十六名福山營兵二十九
名
二十八年撥崇明水師鎮標兵二十四名入揚州
營
二十九年撥河標山清盱眙營兵二十一名入山
清外河營
三十四年裁總督標總漕標兵共八十名狼山鎮
標兵九十九名池州營兵十九名徽州營兵四十
六名潛山營兵二十七名常州營揚州營兵各二
十六名
三十五年復裁總督標兵一百七十四名總河標
兵三十名江蘇巡撫標兵一百六十五名安徽巡
撫標兵二百六十六名提督標兵一百五十五
名江寧城守協標兵四十八名竒兵遊兵二營
兵各二十八名瓜州營兵十四名溧陽營兵十
二名廣德營兵十六名松江城守營兵三十一
名太湖營兵二十名江隂營兵十七名楊舍營
孟河營兵各十一名青村營兵二名泗州營兵
七名泰州營兵十五名泰興營兵九名掘港營
兵三名夀春協六安營兵各二十六名蕭營兵
十一名
三十七年改設淮安城守營參將以下將領七人
兵八百名隸總漕標即撥總漕標下把總二人兵
六百四十名東海營守備把總各一人兵一百六
十名充額
三十八年裁總督標兵五百名安徽巡撫標兵三
百五十四名江蘇巡撫標兵二百名改入總河標
又改河標所屬山清盱眙營為山清裏河營增兵
一百名設高堰河營守備以下將領四人兵三百
四十四名即撥山清裏河營官兵充額設桃源安
清中河營守備以下將領五人兵六百三名撥山
清外河營把總一人兵九十名山安河營千總一
人兵二百九名宿虹河營把總一人兵一百四十
六名桃源河營兵一百五十三名充額又設葦蕩
營遊擊以下將領九人兵一千二百三十名隸河
標撥徐屬河營兵一百二十一名崇明水師鎮標
兵一百四十四名充額
四十九年裁崇明水師鎮標兵二十四名
五十年增設吴淞營兵十五名
五十四年增設川沙營吴淞營兵各五十名撥提
標兵六十四名松江城守營兵四名劉河營常州
營福山營兵各九名太湖營江隂營鎮江城守營
兵各五名楊舍營孟河營黃浦營靖江營兵各三
名柘林營青村營南滙營兵各二名充額又裁平
望營兵四名金山營兵十名
五十五年撥河標山清裏河營兵三十名安清中
河營兵四十名入楊河營合原設守備以下將領
共六人兵共七百六十一名
五十六年改松江城守營屬黃浦營為水師營設
守備以下將領四人兵二百七十五名歸提標右
營兼轄
五十七年移原駐松江府城之提標右營遊擊以
下將領八人兵七百九十九名駐上海
雍正二年復設東海營守備以下將領三人兵三
百八十六名撥海州營兵二百二十名鹽城營廟
灣營兵各五十名淮安營兵六十六名充額又分
設江南太湖營參將左右二營各守備以下將領
四人兵共九百三十九名撥原設之守備一人千
總一人把總二人兵四百三十九名入江南太湖營又
新增守備一人千總一人把總二人兵五百名以
原設遊擊一人千總一人把總二人兵四百二十
五名專為浙江太湖營以江南太湖營參將駐洞庭
東山浙江太湖營遊擊駐洞庭西山尋撥總督標
總河標總漕標兵各十八名安徽巡撫標江蘇巡
撫標兵各十四名提標兵四十四名崇明水師鎮
標兵三十六名狼山鎮標兵二十九名江寧城守
協標兵二十名夀春協標兵十五名安慶協標兵
十三名徽州營兵十一名常州營兵十名松江城
守營鎮江城守營川沙營吴淞營金山營六安營
淮安城守營兵各九名寧國營潛山營福山營劉
河營揚州營兵各七名竒兵營兵六名池州營蕪
采營廣德營江隂營泰州營廟灣營鹽城營海州
營兵各五名瓜州營浦口營溧陽營平望營黃浦
營靖江營泗州營亳州營兵各三名柘林營青村
營南滙營楊舍營孟河營泰興營掘港營廬州營
東海營蕭營兵各二名充新設之江南太湖營額
五年定蘇州城守營參將以下分左右二營以原
設中軍守備為左營守備又增右營守備一人並
增兵二百四十六名合原設兵共一千名撥總河
標兵十五名總漕標總督標并江寧城守營兵各
十二名提標兵五十六名江蘇巡撫標並常州營
海州營兵各六名安徽巡撫標並金山營兵各八
名松江城守營徽州營夀春營兵各十一名廟灣
營鹽城營淮安城守營兵各七名瓜州營廣德營
兵各四名黃浦營平望營泗州營亳州營蕭營兵
各三名東海營兵二名充蘇州城守營額又增設
青村營兵一百名撥崇明水師鎮標兵二十七名
安慶協太湖營兵各九名潛山營兵七名劉河營
福山營兵各八名泰州營兵四名掘港營兵三名
泰興營兵二名充額增設南滙營兵一百名撥狼山
鎮標兵二十七名吴淞營川沙營兵各九名寧國
營池州營兵各五名蕪采營浦口營江隂營兵各
四名溧陽營楊舍營孟河營廬州營兵各三名竒
兵營兵七名六安營兵六名揚州營兵二名充額
六年設窈子港營守備一人把總一人兵二百名
又分駐佃湖集千總一人兵五十名仍歸總漕標
之廟灣營遊擊兼轄合原設遊擊以下將領共八
人兵共八百九十四名又設小關子營守備一人
把總一人兵二百名仍歸總漕標之鹽城營遊擊
兼轄合原設遊擊以下將領共七人兵共八百四
十七名
是年增設河標山清裏河營參將遊擊各一人合
原設將領共七人兵共四百七十七名即撥把總
一人兵一百七十名設為裏河下營(後為山陽裏河營)改
本營為裏河上營(後為山清裏河營)又撥桃源安清中河
營把總二人兵四百二十五名設為中河上營(後為)
(宿遷運河營)改本營為中河下營(後為桃源北岸河營)又增設邳
睢河營遊擊一人合原設將領共八人兵共一千
三百八十七名(後為睢靈南岸河營睢州北岸河營)又分原設宿虹
河營為南岸北岸二營南岸設守備以下將領三
人兵三百七十名北岸設守備以下將領三人兵
四百十六名又分原設桃源河營為南岸北岸二
營南岸設守備以下將領三人兵四百六十四名
北岸設守備以下將領三人兵四百三十九名又
分原設徐屬河營為南岸北岸二營南岸設守備
以下將領五人兵八百三十八名(後為銅沛河營)北岸設守
備以下將領四人兵四百三十二名(後為豐蕭碭河營)
七年增設江南河道總督標以原隸漕標之徐州
協副將以下將領九人兵七百四十四名兼轄蕭
營守備把總各一人兵二百五十一名改為河標
中營原隸漕標之宿遷營遊擊以下將領八人兵
六百五十二名并原撥河東總河標兵四十七名
改為河標右營設河標淮徐淮揚營參將一人淮
徐河營遊擊一人淮揚河營遊擊一人分轄沿河
各營設山清外河下營守備以下將領三人兵五
百五十一名即撥外河上營官兵充額(後為山阜河營)又
設高堰下營守備以下將領三人兵二百二十五
名即撥高堰上營官兵充額(後為山旴河營)又設山安下
河營守備以下將領三人兵四百一名即撥山安
上河營官兵充額(後為安阜北岸營)又設揚河下營守備
把總各一人兵一百九十一名即撥揚河上營官
兵充額(後以揚河上營為高寳運河營以揚河下營為揚州江防營)
八年增設海州營中軍守備一人合原設遊擊以
下將領共七人兵六百八名又撥總督標千總一
人兵四名安徽廵撫江蘇廵撫標把總各一人兵
各四名總漕標兵四名提督標兵十一名蘇松鎮
標兵六名松江城守營兵二名并新設兵共一百
名入泰州營合原設遊擊以下將領共八人兵共
四百六十二名其督標減存兵一千一百六十六
名漕標減存兵一千一百六十二名安徽廵撫標
減存兵七百四十四名江蘇廵撫標減存兵五百
七十三名提標減存兵三千八百八十三名蘇松
鎮標減存兵二千七百七名松江城守營減存兵
七百七十七名
九年撥河標山安海防河營把總一人兵九十名
入外河上營合原設守備以下將領共五人兵共
七百四十四名撥山安下營把總一人兵一百五
名入山安海防河營合原設守備以下將領共三
人兵共五百六十六名撥宿桃中河中營把總一
人兵二百名入桃源安清中河下營合原設守備
以下將領共四人兵共五百九十四名撥宿虹運
河汛把總一人兵一百十七名入宿桃中河上營
合原設守備以下將領共三人兵共五百六十六
名撥宿桃中河上營把總一人兵二百名入桃源
安清中河下營合原設守備以下將領共四人兵
共五百九十名撥宿虹運河汛把總一人兵一百
十七名入宿桃中河下營合原設守備以下將領
共三人兵共三百四十二名
是年增設福山營兵六十名合原設兵共八百二
十八名撥崇明水師鎮標兵充額增設蘇州城守
營守備一人把總二人兵一百九十一名合原設
遊擊以下將領共十三人兵共一千二百十六名
撥提標兵七十一名揚州營兵十四名鎮江城守
營常州營兵各十二名松江城守營兵十一名孟
河營兵二名瓜州營兵一名充額
十年增設江南河標中營副將以下將領八人兵八
百名改原設中營為左營增千總把總各一人兵二
百名又以右營把總一人兵一百九十八名併入左
營合原設副將以下將領共十二人兵共一千一百
四十二名又增設右營千總把總各一人兵二百名
合原設遊擊以下將領共十人兵共八百九十一名
是年裁平望營守備改設都司以下將領四人兵二
百九十七名
十三年增設督標竒兵營守備一人兵一百名合
原設遊擊以下將領共八人兵共八百名又設青
山營守備把總各一人兵一百名又設三江營守
備一人兵六十名
是年增河標葦蕩營兵二百二十七名
乾隆元年移窈子港營都司一人把總一人兵二
百名駐佃湖集改為佃湖營與小關營俱專隸漕
標即移佃湖千總一人兵五十名駐窈子港
是年裁夀春協副將改設夀春鎮總兵官鎮標中左
右三營各設遊擊以下將領八人兵共一千八百名
原設一千三百七名增入四百九十三名除原轄泗
州亳州二營外再撥六安廬州二營隸夀春鎮統轄
五年裁江南河標兵三百名
七年裁黃浦營都司把總各一人兵一百名留千總把
總各一人兵一百六十名改為提標水師右營仍撥裁
存之把總一人兵六十名入柘林營
是年裁漕標中營兵二百四十名左右二營兵各一百
三十名城守營兵一百名
十一年裁太湖營參將改設太湖協副將兼轄浙江太
湖營遊擊定為内河水師
十九年改崇明鎮右營遊擊為都司狼山鎮右營遊擊
為都司又改夀春鎮右營遊擊為都司移駐宿州即移
原防宿州之守備駐夀州又改廣德營遊擊為都司漕
標右營遊擊為都司
二十八年撥河標左營把總一人入蕭營又裁右營把總
一人
三十二年增設南滙營把總一人兵一百二十五名撥提
標右營把總一人兵七十五名川沙營兵二十五名吳淞
營兵二十五名充額
三十三年增設鎮江城守營千總一人把總一人兵二百名
是年增設常州中營左營兵各四十一名撥江隂
營兵十六名靖江營兵三十一名楊舍營兵十名
孟河營兵二十五名充額
是年改宿遷運河營守備為邳宿運河營守備
三十七年裁提標右營馬兵三十一名撥入常州
中左營十三名溧陽營十二名平望營六名
三十八年增設南滙營中軍守備一人
江西巡撫兼提督一人(駐劄南昌府)統轄本標官兵及
分防各營兼節制鎮標二
(臣)等謹按順治二年設江西巡撫駐南昌府轄南
昌饒州廣信九江南康袁州臨江瑞州撫州建昌
吉安十一府設南贛巡撫駐贛州府分轄南安贛
州二府設江西提督亦駐南昌府十八年移提督
駐建昌府康熙四年裁南贛巡撫併歸江西巡撫
提督統轄移江西提督仍還駐南昌七年裁提督
十三年復設江西提督十四年增設撫建提督分
轄撫州建昌等六府營務十九年裁撫建提督二
十二年並裁江西提督以巡撫兼任
撫標左營兼中軍參將一人中軍守備一人千總
二人把總四人兵四百八十二名右營遊擊一人
中軍守備一人千總二人把總四人兵四百八十
二名
九南協副將一人(駐劄九江府兼轄南康營南湖水師營)中軍都司
一人千總二人把總四人兵七百七十三名兼轄
南康營都司一人(駐劄南康府)把總一人兵二百十三
名南湖水師營都司一人(駐劄湖口縣)千總一人把總
二人兵三百八十七名
南昌鎮總兵官一人(駐劄南昌府)統轄本標官兵及分
防各營
鎮標前營兼中軍遊擊一人中軍守備一人千總
二人把總四人兵七百五名後營遊擊一人(駐劄銅鼓)
(口)中軍守備一人千總二人把總四人兵六百二
十五名
南昌城守營遊擊一人(駐劄南昌府兼轄南昌水師營)中軍守備
一人千總一人把總二人兵四百二十三名兼轄
南昌水師營守備一人(駐劄南昌府)千總一人把總一
人兵二百五十二名
廣信營參將一人(駐劄廣信府兼轄鉛山營)中軍守備一人千
總一人把總二人兵五百八十名兼轄鉛山營都
司一人(駐劄鉛山縣)把總一人兵一百九十三名
饒州營參將一人(駐劄饒州府兼轄鄱湖營浮梁營)中軍守備一
人千總一人把總二人兵五百六十五名兼轄鄱
湖營都司一人(駐劄康山)把總一人兵一百九十三名
浮梁營都司一人(駐劄浮梁縣)把總一人兵一百九十
三名
建昌營遊擊一人(駐劄南城縣)中軍守偹一人千總一
人把總二人兵五百六十五名
廣昌營都司一人(駐劄廣昌縣)把總一人兵一百九十
三名
武寧營都司一人(駐劄武寧縣)把總一人兵一百七十
四名
瑞州營都司一人(駐劄瑞州府)把總一人兵一百九十
三名
撫州營都司一人(駐劄撫州府)千總一人把總二人兵
三百八十七名
銅鼔營都司一人(駐劄萬載縣)千總一人把總三人兵
三百九十三名
南贛鎮總兵官一人(駐劄贛州府)統轄本標官兵及分
防各營
鎮標中營中軍遊擊一人中軍守備一人千總二
人把總四人兵六百九名左營遊擊一人中軍守
備一人千總一人把總四人兵六百九名後營都
司一人中軍守備一人千總二人把總四人兵六
百九名
贛州城守營都司一人(駐劄贛州府)把總一人兵二百
三十三名
袁臨協副將一人(駐劄袁州府兼轄林樹營)中軍都司一人千
總一人把總四人兵五百九十六名兼轄臨江營
都司一人(駐劄臨江府)千總一人把總二人兵二百七
十八名
寧都營參將一人(駐劄寧都州)中軍守備一人千總二
人把總四人兵五百八十名
南安營參將一人(駐劄南安府)中軍守備一人千總二
人把總四人兵五百八十名
吉安營參將一人(駐劄吉安府)中軍守備一人千總一
人把總二人兵四百二十五名
興國營都司一人(駐劄興國州)千總一人把總一人兵
二百六名
文英營都司一人(駐劄崇義縣)把總一人兵二百十三
名
永鎮營都司一人(駐劄瑞金縣)把總一人兵一百九十
三名
横岡營都司一人(駐劄定南縣)把總一人兵一百九十三
名
羊角營都司一人(駐劄會昌縣)把總一人兵一百九十
三名
萬安營都司一人(駐劄萬安縣)把總一人兵二百二十
三名
永新營都司一人(駐劄永新縣)把總一人兵一百九十
三名
龍泉營都司一人(駐劄龍泉縣)把總一人兵一百七十
四名
永豐營都司一人(駐劄永豐縣)把總一人兵一百七十
四名
順治三年定江西官兵經制設江西巡撫及南贛
巡撫標各旗鼓守備一人(尋栽旗鼓守備後提標鎮標旗鼓都司旗鼓守)
(偹並同)左右二營各設遊擊以下將領五人兵共一
千五百名設江西提督標旗鼓都司一人分中左
右前後五營中營設參將以下將領八人左右前
後四營各設遊擊以下將領八人兵共五千名設
南贛鎮九江鎮總兵官鎮標各旗鼓守備一人中
左右前後五營各設遊擊以下將領八人兵共五
千名設袁州協安南協贛州城守協吉安協等處
副將協標左右二營各設都司以下將領八人兵
共二千名設廣信營饒州營建昌營等處參將設
撫州營瑞州營南湖水師營等處遊擊各設中軍
守備以下將領四人兵六百名設南康營廣昌營
武寧營鉛山營鄱湖營浮梁營銅鼓營樟樹營長
沙營永鎮營横岡營羊角營萬安營永新營龍泉
營永豐營等處守備把總各一人兵三百名尋於
廣昌萬安永新龍泉等營俱增設遊擊以下官兵
七年裁江西通省各標營遊擊守備千總把總共
八人兵共三千名
九年設江西總督及督標官兵
十年設南昌城守營守備以下官兵又設南昌水
師營遊擊以下官兵
十三年改長沙營為文英營設守備把總各一人
兵四百名裁袁州協都司一人守備一人千總二
人把總四人兵六百名
十五年裁撫州營遊擊改設撫州協副將以下將
領八人兵八百名
十八年裁江西巡撫及南贛巡撫標各左右二營
遊擊以下官兵
康熙四年以江西總督併歸江南裁督標官兵
七年裁江西提督及提標官兵移九江鎮總兵官
駐南昌改為南昌鎮
十年裁南安協副將改設參將以下將領八人兵
一千名又改設寧都營參將以下將領八人兵六
百名
是年設九江協副將以下官兵
十三年復設江西巡撫標左右二營各遊擊以下
將領八人兵共一千五百名並復設江西總督及
督標官兵復設江西提督及提標官兵以南昌鎮
為水師總兵官
十四年增設撫建提督及提標官兵又裁饒州營
參將改設饒州鎮總兵官
十五年裁九江協副將復設九江鎮總兵官
十七年裁九江鎮總兵官復設九江協副將左右
二營各設守備以下將領七人兵共一千七百名
十九年裁撫建提督及提標官兵並裁南昌水師
總兵官
二十一年裁南贛鎮標前右二營止設中左後三
營遊擊以下將領各八人兵八百名裁南昌水師
營遊擊止設守備以下將領三人兵三百三十名
裁瑞州營遊擊止設守備以下將領三人兵三百
三十名裁龍泉營遊擊止設守備把總各一人兵
一百八十名裁贛州城守協副將及廣昌營萬安
營永新營遊擊止設守備把總各一人兵各二百
名裁饒州鎮總兵官復設參將以下將領五人兵
六百裁吉安協副將改設參將以下將領五人兵
七百名裁撫州協副將改設都司以下將領四人
兵八百名
是年復以江西總督併歸江南裁督標官兵
二十二年裁江西提督及提標官兵復設南瑞鎮
總兵官鎮標前後二營各設遊擊以下將領八人
兵共二千五百六十八名裁武寧營兵六十六名
實存兵一百七十四名
二十四年改設建昌營遊擊以下將領五人兵九
百五十名裁南湖水師營遊擊止設守備以下將
領四人兵八百二十六名
三十四年裁南贛鎮標兵一千七十三名實存兵
一千八百十七名裁九江協標兵九百二十七名
實存兵六百七十七名裁南昌城守營兵七名實
存兵二百二十三名裁南昌水師營共八名實存
兵二百五十二名裁撫州營兵四百十三名實存兵
三百八十七名裁建昌營兵三百七十名實存兵
五百八十名裁廣信營饒州營寧都營兵各二十
名實存兵各五百八十名裁銅鼓營八百七名實
存兵一百九十三名裁南康營兵七名實存兵二百
十三名裁南湖水師營兵四百三十九名實存兵
三百八十七名裁南安營兵四百二十名實存兵
五百八十名裁吉安營兵二百七十五名實存兵四
百二十五名裁興國營兵十名實存兵二百九十
名裁文英營兵一百八十七名實存兵二百十三
名裁瑞州營兵一百三十七名樟樹營兵一百七
名廣昌營鉛山營鄱湖營贛州城守營永鎮營横
岡營羊角營萬安營永新營兵各七名實存兵各
一百九十三名裁龍泉營永豐營兵各六名實存
兵各一百七十四名
三十八年裁江西巡撫標左右二營兵共五百
三十六名實存兵九百六十四名裁南瑞鎮標兵
一千一百十八名實存兵一千四百五十名
雍正四年移南瑞鎮標後營遊擊千總把總各一
人兵三百名改設銅鼓營其南瑞鎮標前後二營
減存將領十三人兵一千一百五十名
七年補設南瑞鎮標後營千總把總各一人兵三
百名又增銅鼓營把總一人合原設將領共六人
兵四百九十三名
乾隆二十六年改袁州協以下官兵歸入南贑鎮
管轄
三十二年改銅鼔營遊擊一人萬載汛守備
一人為南昌城守營遊擊守備即以南昌城守營
都司改駐銅鼓營撥南昌鎮標後營兵一百名銅
鼓營兵一百名入城守營
是年移樟樹營駐劄臨江府改名臨江營將興國
營把總一人撥入又撥興國營兵八十名入贛州
城守營四十名萬安營四十名
是年又撥鎮標前營兵二十名建昌營兵十五名
饒州營兵十五名入瑞州營
三十八年撥袁州城守協千總一人兵八十一名
入臨江營
四十九年將南昌鎮標後營守備歸入前營遊擊
統轄又將南昌水師營守備歸入南昌城守營遊
擊統轄
皇朝文獻通考卷一百八十五
