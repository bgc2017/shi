宋朝事實卷十八
宋李攸撰
陞降州縣一
東京
開封府大中祥符二年(案宋史地理志作三年)改浚儀縣為祥
符縣復後唐匡城縣為長垣縣(原註梁名長垣隆案宋史隋匡城縣建元年)
(改為鶴丘後乃改長垣)建隆四年陞東明鎮為東明縣以濟陽
鎮屬縣咸平五年陞通許鎮為咸平縣(案此書于各府州所領縣)
(沿自前代者皆不記惟記自建隆迄紹興陞改者據宋史謂政和七年改酸棗縣為延津則事在宣和以前此)
(書不應闕載然文獻通攷仍存酸棗舊名而不著延津其互異未審所由今就二書之顯與此書不同者附註)
(各條下以備參證)
西京
河南府熙寧八年(案宋史作五年)省洛陽縣入河南縣元祐
二年復置熙寧八年省緱氏縣入偃師縣熙寧五
年省伊闕縣入伊陽縣(案文獻通攷景德四年升永安鎮為縣屬京西路此闕載)
南京
應天府景德四年(案宋史作三年)陞歸德軍為應天府大中
祥符七年陞南京
北京
大名府慶歷二年陞大名為北京(案文獻通攷熙寧六年省經城縣為)
(鎮入宗城縣省洹水縣為鎮入成安縣此闕載)
京東東路
青州淳化五年改為鎮海軍節度使(原註唐為平盧軍節度)政
和元年曰齊郡
密州開寳五年陞為安化軍節度(案文獻通攷元祐三年以板橋鎮置)
(膠西縣此闕載)
拱州崇寧四年以開封府襄邑縣建州名輔州以為
東輔又改今名(案文獻通攷大觀四年廢拱州復為襄邑縣還隷開封政和四年復為州此闕)
(載又通攷及宋史並云屬京東西路與此屬京東東路有異)
齊州治平二年陞為興德軍節度咸平四年省臨
濟縣入章丘縣(案文獻通攷政和六年陞齊州為濟南府又云景德三年以章丘置清平軍熙)
(寧三年廢軍復為縣此皆闕載)
濰州建隆三年以青州北海縣置北海軍乾德二年
陞為濰州政和元年曰北海郡建隆三年析北海縣
地置昌邑縣乾德三年以營丘城置安仁縣尋改為
昌樂
淮陽軍太平興國七年置太平興國七年以徐州
之宿遷縣屬淮陽軍(案文獻通攷云以徐州之下邳宿遷二縣建淮陽軍元豐初改屬京)
(東西路與此稍異)
京東西路
襲慶府建隆元年復泰寧軍節度(案文獻通攷大中祥符元年陞泰寧)
(軍節度為大都督政和八年陞為府)大中祥符元年改乾封縣為奉符
縣大中祥符元年(案文獻通攷作五年)改曲阜縣為仙源縣(案宋)
(史大觀四年以瑕丘縣為瑕縣以龔丘縣為龔縣此闕載)
興仁府建中靖國元年改周彰信軍為郡後陞府(案宋)
(史作崇寧元年陞曹州為興仁府)大觀三年陞都督府大觀二年
改宛句縣為宛亭縣(案宋史作元祐元年改冤句縣為宛亭)
鄆州大觀二年陞大都督府(案宋史作大觀元年陞大都督府宣和元年改)
(為東平府)
廣濟軍太平興國三年以定陶鎮置廣濟軍至熙寧
四年廢屬曹州元祐元年復置(案文獻通攷云漢定陶縣唐為鎮太平興國二)
(年建為軍四年割曹澶濟濮四州地復置縣以隷焉熙寧四年廢軍以定陶縣隷曹州元祐元年復為軍視此)
(所記覺更明晰)
鄧州建隆初省臨瀨縣入穰縣(案宋史太平興國六年陞順陽鎮為順陽)
(縣慶歷四年廢方城縣入南陽縣此皆闕載)
襄州乾德三年以隂城鎮置乾德縣(案文獻通攷隂城鎮宋初陞為)
(光化軍熙寧五年廢軍改為光化縣隷襄陽元祐初復為軍又宋史云乾德二年析榖城縣三鄉置乾德縣與)
(此所記互異)太平興國元年復改義清縣為中廬縣
均州乾德六年省豐利縣入鄖鄉縣(案宋史均州本防禦宣和元年)
(為武當軍節度此闕載)
隨州乾德五年陞崇義軍節度太平興國元年改崇
信軍熙寧元年省安化縣(案宋史作熙寧元年廢光化縣為鎮入隨縣與元和)
(郡縣志隨州管縣有光化之文相合而與文獻通攷熙寧五年改光化軍為光化縣隷襄陽及此作元年省安)
(化縣者先後沿革互有岐異)
金州乾德五年陞昭化軍節度後為防禦熙寧六
年省平利縣(案宋史作省為鎮入西城縣)元祐二年復置(案宋史乾德四年廢)
(渚陽縣入洵陽縣此闕載)
房州雍熙三年陞保康軍節度開寳中省永清縣
開寳中省上庸縣
京西北路
潁昌府元豐三年陞許州為府(原註唐為潁川郡陞忠武軍節度梁為匡)
(國軍後唐復為忠武軍)崇寧四年建為南輔熙寧四年省許田
入長社縣崇寧四年以汝州之郟縣屬潁昌府
鄭州景祐元年陞奉寧軍節度崇寧四年建為西輔
崇寧四年以河南府密縣屬鄭州
滑州太平興國四年改武成軍節度(原註唐為宣義軍節度)治
平三年(案宋史作熙寧三年)省靈河縣入白馬縣
孟州大中祥符中改汜水縣汜水關為行慶關慶
歷三年以唐洛州王屋縣屬孟州(案宋史汜水縣熙寧五年省入河隂元豐)
(二年復置王屋縣熙寧五年自河南来隷此未詳)
蔡州景祐二年陞淮康軍節度(案宋史大中祥符五年改郎山縣為確山)
(縣此闕載)
陳州(案文獻通攷陳州宣和元年陞為淮寧府此未詳)建隆元年改溵水縣
為商水縣熙寧六年省南頓縣入商水元祐元年復
置
順昌府元豐二年陞順昌軍節度政和六年陞為潁
州府(案文獻通攷作政和六年改為順昌府)
汝州熙寧四年(案宋史作五年)省龍興縣入魯山縣元祐二
年(案宋史作元年)復置(案文獻通攷汝州政和中陞陸海軍節度又宋史魯山縣宣和二年改為寳豐)
(縣此皆闕載)
信陽軍唐義陽郡開寳九年降為軍太平興國元年
改為信陽開寳九年省鍾山縣屬義陽開寳九年
以羅山縣屬信陽軍(案文獻通攷開寳九年廢羅山縣雍熙二年復置此未詳)
河北東路
開德府大觀元年陞府(原註唐屬澶濮魏三州晉陞鎮寧軍節度)崇寧四
年建為北輔雍熙四年省臨黃縣入觀城縣熙寧
四年(案宋史作六年)省頓丘縣入清豐縣崇寧四年以大名
府南樂縣屬開德府(案宋史崇寧四年以大名府之朝城縣來隸此闕載)
河間府大觀二年陞府(原註唐為瀛州宋初陞瀛海軍節度)熙寧六
年省束城縣入河間縣熙寧六年省景城縣入樂壽
縣(案宋史樂壽縣至道三年自深州來隸熙寧六年省景城入焉又束城縣元祐元年復此未詳)
冀州慶歷八年陞安武軍節度皇祐四年省堂陽
縣入南宫縣
棣州大中祥符八年徙州城及厭次縣于陽信縣地
徙陽信縣于故厭次縣
雄州政和三年為易陽郡太平興國元年改歸義
縣為歸信建隆四年復置容城縣(原註周顯德六年廢)
霸州政和三年為永清郡景祐元年(案宋史作二年)省永
清縣入文安縣
莫州熙寧六年省長豐縣為鎮又省鄚縣入任丘元
祐二年復鄚縣尋又罷為鎮
濱州大中祥符五年省蒲臺縣入渤海縣慶歷六年
析渤海縣地置招安縣(案宋史慶歷三年陞招安鎮為縣熙寧六年省入渤海元豐二)
(年復為縣與此互異)
恩州唐為貝州天寳初曰清河郡(案宋史宋初為節度慶歷八年罷節)
(度以平王則改貝州為恩州)至和元年省漳南縣入歷亭縣(案宋史熙)
(寧四年省清陽縣入清河縣此闕載)
清州太平興國七年以滄州永安縣置(原註周為乾寧軍後廢)
大觀二年河清七晝夜因改為清州政和三年為乾寧
郡太平興國七年以永安縣之范橋鎮置乾寧縣熙
寧六年省為鎮後復置縣崇寧三年又省之(案宋史乾寧縣政和)
(五年復置此闕載)
永静軍慶歷七年以將陵縣(原註周屬景州)屬永静軍淳
化元年以阜城縣(原註唐屬冀州)屬永静軍(案宋史將陵縣景祐元年移治長河)
(鎮阜城縣嘉祐八年省入東光熙寧十年復置與此詳略互異)
保定軍太平興國六年以涿州歸信縣新鎮置平戎
軍景德元年改今名
河北西路
相州天聖七年改永定縣曰永和熙寧五年省入安
陽熙寧五年省鄴縣入臨鄣
中山府太平興國元年改定武軍節度(原註唐為定州義成軍節)
(度)政和三年改中山府為中山郡康定元年省陘邑
縣入安喜縣景德元年以祁州無極縣屬中山府
洺州建隆元年陞為防禦熙寧三年省曲周縣入
雞澤縣熙寧六年省臨洺縣入永年縣(案宋史元祐二年曲周臨)
(洺復為縣尋復為鎮四年曲周雞澤依舊别為兩縣此闕載)
祁州景德元年徙治蒲隂縣(原註周景福二年置祁州于無極縣)端
拱元年以恒州鼓城縣屬祁州熙寧六年省深澤縣
入鼓城元祐元年復置
保州政和三年為清苑郡(案宋史保州本清苑縣建隆初置保塞軍太平興國)
(六年建為州政和三年為清苑郡)太平興國六年改清苑為保塞縣
(案宋史太平興國六年析易州滿城之南境入保塞此未詳)
趙州崇寧四年陞為慶源軍節度開寳五年改昭
慶縣為隆平縣熙寧六年省入臨城元祐元年復置
熙寧五年省柏鄉贊皇入高邑縣
邢州熙寧六年省平鄉縣入鉅鹿縣元祐元年復置
熙寧六年省堯山縣入内丘縣元祐元年復置熙
寧五年省任縣入南和縣元祐元年復置大觀元年
八月二十六日詔遷趙州隆平縣邢州鉅鹿縣于高地
以隆平地下濕鉅鹿近為黃河陷沒故也政和三年
十二月十七日尚書省言邢州鉅鹿縣昨日黃河渰没
之事今來水勢已退乞興復舊縣從之
永寧軍雍熙四年以博野縣地置寧邊軍景德元年
改永定天聖四年改今名
廣信軍太平興國六年置為威虜軍景德元年改今
名
陜西路
永興軍路京兆府(案宋史永興軍大觀元年陞大都督府宣和二年詔守臣不用軍額)
(稱京兆府此未詳)大中祥符八年改昭應縣為臨潼縣大
觀二年復以清平鎮置終南縣(原註唐為縣鎮元案宋史清平鎮大觀年陞)
(為清平軍復置終南縣隷京兆府清平軍使兼知終南縣與此紀年稍異而原委較詳)
河中府太平興國七年改護國軍節度(原註唐為河中節度案)
(宋史熙寧三年省西河縣六年省永樂縣入河東此闕載)
陜西太平興國元年改保平軍節度(原註唐為保義軍節度案宋)
(史熙寧六年省硤石縣並入陜縣太平興國三年以虢州之湖城閿鄉二縣屬陜州此闕載)
延安府唐延州後唐彰武軍皇朝陞府(案宋史元祐四年陞府熙)
(寧五年省豐林縣金明縣入膚施八年省延水縣入延川縣此闕載)
同州太平興國七年陞為定國軍節度(案宋史熙寧四年省夏陽)
(縣入郃陽此闕載)
耀州開寳五年為感義軍太平興國元年改感德軍
淳化四年以雲陽縣之梨園鎮置淳化縣(案宋史淳化縣宣和)
(元年撥屬環慶路邠州此闕載)
虢州建隆元年改弘農縣為常農縣至道三年改曰
虢略熙寧四年省王城縣入虢略
銀州唐銀川郡(案宋史五代以來為西夏所有熙寧三年收復尋棄元豐四年復旋被西)
(夏陷沒崇寧四年復仍為銀州五年廢為銀川城此闕載)
綏德軍熙寧二年收復唐綏州又廢為綏德城後陞
為軍(案宋史熙寧二年作三年元符二年陞綏德軍與此稍異)
保安軍太平興國二年以延州永安鎮置軍天禧四
年置建子城天聖元年改為德靖寨慶歷四年置順寧
寨
環慶路
環州淳化五年復周之通遠軍為環州天聖四年
復改方渠縣為通遠縣
慶州乾德二年復為安化郡(原註唐天寳元年曰安化郡至德元載曰順化)
(郡陞安定軍節度後唐降)乾德二年復順化縣為安化縣乾德
二年省同川縣入安化縣熙寧四年復置合水縣省
華池樂蟠兩縣入合水熙寧三年以寧州彭原縣屬
慶州
涇原路
涇州太平興國元年改彰化軍節度(原註唐為彰義軍)咸
平四年置保定縣五年省為寨大觀二年復置(案宋史咸平四)
(年陞長武鎮為縣五年省為寨屬保定縣大觀二年復為縣俱指長武言與此作保定有異)
渭州熙寧五年儀州廢以安化縣來屬乾德元年
以舊崇信軍地置崇信縣屬鳳翔府淳化中屬儀州熙
寧五年州廢來屬熙寧五年儀州廢以華亭縣來屬
(案渭州宋史入秦鳳路與此入涇原路有異)
原州太平興國元年改寧州豐義縣為彭陽至道三
年屬原州
懷德軍大觀二年陞平夏城為軍以蕭關等寨(原註唐蕭)
(關縣地)來屬
鎮戎軍至道元年(案宋史作三年)以故平高縣地置
德順軍慶歷三年以渭州隴干城置元祐八年置
隴干縣
秦鳳路
鳳翔府熙寧五年以好畤縣屬府
隴州開寳元年(案宋史作二年)析&KR0648;陽置隴安縣
鳳州河池縣皇朝徙治固鎮兩當縣皇朝徙治廣
鄉鎮(案宋史徙河池在開寳五年徙兩當在至道元年)
秦州建隆二年置伏羌寨熙寧三年以為城
鞏州(案文獻通攷皇祐四年以渭州地置古渭寨熙寧五年改通遠軍崇寧三年改為鞏州此未詳)
崇寧四年(案宋史作三年)陞寧遠寨為縣(案宋史元祐五年增置隴西縣崇寧三年)
(陞永寧寨為縣此闕載)
熙河路
熙州熙寧五年收復吐蕃之武勝軍置州陞鎮洮軍
節度熙寧五年置渭源堡屬州(案宋史熙寧六年置狄道縣九年省元豐)
(二年復置此闕載)
蘭州元豐四年收復金城縣(案宋史蘭州金城郡與此作金城縣有異又崇)
(寧三年置蘭泉縣此闕載)
河州熙寧六年收復鳳林縣置枹罕縣七年省崇
寧四年陞寧河寨為縣
岷州熙寧六年收復(原註唐和政郡陷吐蕃)崇寧四年復置
祐川縣(原註唐縣後廢)建隆三年以良恭大潭二鎮置大潭
縣屬秦州熙寧六年屬岷州熙寧六年以長道縣屬
岷州(案宋史崇寧三年復祐川縣熙寧七年以大潭長道兩縣屬岷州與此稍異)
會州元符二年收復烏蘭縣(案文獻通攷唐置會州領會寧烏蘭二縣廣德)
(後没吐蕃宋元符二年始進築修復割安西城以北六寨隷會州崇寧三年置縣曰敷文此云收復烏蘭縣仍)
(唐舊名似下文有脱佚)
廓州元符二年收復米川縣(案文獻通攷廓州唐未陷吐蕃宋元符二年以)
(廓州為寧塞城崇寧三年棄之後收復仍為廓州城下置一縣五年罷之大觀三年陞防禦又米川縣注云唐)
(置廣德元年没吐蕃宋元豐收復與此作元符二年有異至宋史則僅載米川城注云舊米川縣)
洮州元符二年收復臨潭縣(案文獻通攷洮州領縣一臨潭唐末陷吐蕃號)
(臨洮城元符二年得之尋棄不守天觀二年復仍為洮州三年陞團練此云收復臨潭縣亦沿舊名)
湟州(案文獻通攷元符二年收復舊邈川城建為湟州此未詳)大觀三年賜嚮德軍
額宣和元年改為樂州
河東路
太原府太平興國四年克復降為并州舊治太原晉
陽二縣遂徙治陽曲太平興國四年省太原縣入榆
次建隆四年以晉陽縣為平晉軍太平興國四年廢
為平晉縣熙寧三年省入陽曲政和五年復
潞州太平興國元年改昭德軍節度(原註唐昭義軍節度)建中
靖國元年改隆德軍節度
慶祚軍舊晉州趙城縣熙寧五年廢為鎮隸洪洞縣
元豐二年(案宋史作三年)復為縣政和三年陞為軍
麟州乾德五年陞建寧軍節度端拱元年改鎮西軍
節度
嵐州咸平五年以憲州樓煩縣來屬
憲州熙寧三年廢十年復置咸平五年以嵐州静
樂縣來屬
慈州熙寧五年廢入隰州元祐元年復置熙寧五
年省文城縣入吉鄉縣又省鄉寧縣
豐州嘉祐七年以府州蘿泊川掌地置東南接府州
西接麟州不統縣
遼州熙寧七年廢為平定軍元豐八年復置熙寧
七年省和順縣為鎮入遼山元豐元年復置(案宋史熙寧七年省)
(平城和順二縣入遼山省榆社入武鄉元祐元年復置三縣與此有異)
岢嵐軍太平興國四年析岢嵐州置軍(案宋史太平興國五年以)
(嵐州嵐谷縣建為軍與此有異)
寧化軍太平興國四年析嵐州地置寧化縣五年于
縣置軍領寧化一縣
威勝軍太平興國二年置併沁州入焉太平興國
二年以潞州武鄉縣來屬太平興國六年廢沁州以
沁源縣來屬太平興國六年廢沁州以綿上縣屬大
通監寳元二年來屬(案宋史太平興國三年于潞州銅鞮縣亂柳石圍中建為軍此作二)
(年置不載銅鞮縣詳略互異)
平定軍太平興國七年改上父縣為平定縣置平定
軍(案宋史太平興國二年以鎮州廣陽寨建為軍四年以并州平定樂平二縣來屬改廣陽為平定即在四)
(年與此有異)
保德軍淳化四年析嵐州置定羌軍景德二年(案宋史作)
(元年)改曰保德
火山軍太平興國七年以嵐州雄勇鎮置軍治平四
年置火山縣熙寧四年縣廢
晉寧軍元祐二年置大觀三年石州臨泉縣來屬
(案宋史晉寧軍本葭蘆寨元豐五年收復六年隷石州元祐四年給賜西夏紹聖四年收復元符二年為晉寧)
(軍割石州之臨泉隷焉又大觀三年以石州之定胡縣來屬所載視此加詳而紀年有異)
淮南東路
亳州大中祥符七年陞集慶軍節度大中祥符七
年改真源縣為衛真縣
泗州乾德元年以楚州盱眙縣來屬州徙治此建
隆二年省徐城縣入臨淮乾德元年以濠州招義縣
屬泗州太平興國元年改為招信
真州大中祥符六年以聖像成功陞為真州(案宋史至道二)
(年以揚州之六合來屬此闕載)
通州天聖元年改周通州為崇州明道二年復故名
淮南西路
壽州開寳四年改盛唐縣為六安縣
無為軍太平興國三年以巢縣之無為鎮置軍太
平興國三年以廬州巢縣來屬太平興國三年以廬
州廬江縣來屬無為縣熙寧三年析巢縣廬江縣地
置巢縣太平興國三年自廬州來隷紹興五年廢為
鎮六年復十一年隸廬州十二年復隸(原註紹興六年六月一日知無)
(為軍吕雲叟言本軍巢縣廢為巢鎮之後所收官錢不了鎮寨官兵請給又地里闊遠見不住招誘有歸業之)
(民内柘臯一鄉隸廬江縣往回五百餘里隆城一鄉往回廬江縣六百餘里官司文移稽滯人戶難以輸納賊)
(盜驚刦官司難以緝捕乞將巢鎮依舊為縣從之本紹興十一年八月十一日知廬州杜林言巢縣舊隸州)
(因置無為軍遂割隸近緣本州賊馬毁壊城壁見于巢縣寄治雖有三縣亦皆殘毁欲將巢縣權隸本州庶得)
(就本縣財賦贍養官兵候將來稍見就緒移入廬州日却撥還無為軍從之十二年六月十五日知無為軍)
(趙士粲言本軍見今二税未理止有果子米麥每場務酒税官錢應副官兵支遣去年正月内蒙朝廷將巢縣)
(並柘臯鎮權隷廬州雖存倚郭一縣外縣一縣日近窘乏支遣不行乞將巢縣撥還本軍從之)
光州建隆元年改殷城縣為商城縣後省為鎮入固
始
兩浙路(案宋史兩浙路熙寧七年分為兩路尋合為一南渡後復分)
臨安府淳化五年改寧海軍節度(原註唐為鎮海節度)六年陞
杭州為府太平興國四年改錢江縣為仁和縣太
平興國三年改安國縣復曰臨安縣(原註晉武帝名曰臨安)太
平興國四年改新登縣為新城縣(案文獻通攷杭州宋屬浙西路淳化五年)
(陞南新場為縣崇寧五年省入新城又宋史云太平興國四年改唐山縣為昌化縣此皆未詳)
平江府太平興國三年改蘇州吳郡為平江軍(案文獻通)
(攷平江軍屬浙西路政和三年陞為府)
潤州開寳八年改鎮江軍節度(原註唐為鎮海軍節度)熙寧
五年省延陵縣入丹陽(案文獻通攷鎮江軍政和三年陞為府屬浙西路)
常州太平興國元年改義興縣為宜興縣淳化元
年江隂軍廢以江隂縣來屬三年復置軍熙寧四年又
廢來屬(案文獻通攷常州屬浙西路)
秀州政和七年八月二十七日改秀州為嘉禾郡(案文)
(獻通攷屬浙西路)
湖州景祐元年改為昭慶軍節度(原註周為定德節度)太平
興國七年析烏程縣地置歸安縣太平興國四年(案宋)
(史作三年)以杭武康縣來屬(案文獻通攷湖州屬浙西路)
睦州宣和元年陞建德軍節度三年改為嚴州(案文獻通)
(攷屬浙西路)
越州大觀元年陞為帥府(案文獻通攷屬浙東路)
明州建隆二年(案宋史作元年)改奉國軍節度(原註梁為望海軍節度)
熙寧六年析鄞縣置昌國縣(案文獻通攷明州屬浙東路)
温州石晉為静海軍節度(案宋史本永嘉郡太平興國三年降為軍)政和
七年陞應道軍節度(案文獻通攷屬浙東路)
台州建隆元年復改台興縣為天台縣景德四年
改永安縣為仙居縣(案文獻通攷台州屬浙東路)
處州咸平二年復改白龍縣為松陽縣(原註吳置縣朱梁改長松)
(又曰白龍屬案文獻通攷處州浙東路)
婺州淳化元年改寳寧軍節度(原註吳置東陽郡梁陳置金華郡石晉為)
(武勝軍節度浙案文獻通攷婺州屬東路)
衢州乾德四年以常山縣地置開化場太平興國六
年陞為縣(案文獻通攷衢州屬浙東路)
江南東路
建康府開寳八年降為昇州
饒州開寳八年以餘干縣地置安仁場端拱元年陞
為縣
池州開寳八年以江寧府銅陵縣來屬太平興國
三年以江州東流縣來屬(案宋史開寳末以江寧青陽縣來屬此闕載)
信州開寳八年陞寳豐鎮為縣景祐二年省(案宋史作元年)
康定元年復置慶歷三年又省入弋陽開寳八年(案宋)
(史作淳化五年)以鉛山縣直隷京師後屬信州熙寧七年復
陞永豐鎮為縣(原註唐置唐省)
太平州開寳八年改雄遠軍為平南軍太平興國二
年陞為太平州太平興國三年以宣州蕪湖縣繁昌
縣來屬
南康軍太平興國二年置(案文獻通攷作七年)太平興國七
年以洪州建昌縣江州都昌縣來屬
廣平軍開寳八年置(案文獻通攷作廣德軍太平興國四年建)端拱元
年以郎步鎮置建平縣
寧國府舊宣州乾道二年八月二十六日以孝宗潛
藩陞為府
江南西路(原註紹興元年以江洪筠袁虔吉州興國南康臨江南安軍為江南西路四年)
(撥南康軍依舊隸江南東路)
洪州太平興國六年析南昌縣置新建縣(案宋史崇寧二年陞)
(南昌縣進賢鎮為進賢縣此闕載)
度州太平興國八年以險江鎮置興國縣以九州鎮
置會昌縣
吉州太平興國九年置吉水縣(原註本吳吉陽縣地)至和元
年以報恩鎮置永豐縣熙寧四年以萬安鎮置萬安
縣
袁州雍熙元年以宜春縣地置分宜縣
撫州開寳三年以宜黃場復置宜黃縣(原註唐置縣後省)
開寳五年以金溪場置金溪縣
筠州太平興國三年(案文獻通攷作六年)以高安監步鎮置新
昌縣
興國軍太平興國二年置乾德五年以大冶場置
大冶縣屬鄂州太平興國二年來屬太平興國二年
以鄂州通山縣來屬
南安軍淳化元年置以虔州大庾縣建軍以縣為治
所以虔州南康縣上猶縣來屬
臨江軍淳化三年置(案文獻通攷淳化三年以筠州之清江縣建臨江軍以吉州之)
(新洤縣袁州之新喻縣來屬永樂大典原本誤以上條以虔州大庾縣以下十三字繫在此條下今改正)
建昌軍太平興國四年改建武軍為建昌淳化二
年以撫州南豐縣來屬
宋朝事實卷十八
