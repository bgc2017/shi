營造法式卷二十四
宋李誡撰
諸作功限一
彫木作旋作
鋸作竹作
彫木作
每一件
混作
照壁内貼絡
寶牀長三尺(每尺高五寸其牀垂牙豹脚造上彫香鑪香合蓮華寳枓香山七寳)
(等)共五十七功(每增減一寸各加減一功九分仍以寳牀長為法)
真人高二尺廣七寸厚四寸六功(每高增減一寸各加減三)
(分功)
仙女高一尺八寸廣八寸厚四寸一十二功(每高)
(增減一寸各加減六分六釐功)
童子高一尺五寸廣六寸厚三寸三功三分(每高)
(增減一寸各加減二分二釐功)
雲盆或雲氣曲長四尺廣一尺五寸七功五分
(每廣增減一寸各加減五分功)
角神高一尺五寸七功一分四釐(每增減一寸各加減四分七釐)
(六毫功寶藏神每功減四分功)
鶴子高一尺廣八寸首尾共長二尺五寸三功(每高)
(增減一寸各加減二分功)
帳上
纏柱龍長八尺徑四寸(五段造并瓜甲脊膊焰雲盆或山子)三十
六功(每長增減一尺各加減三功若牙魚并纏寫生華每功減一分功)
虚柱蓮華蓬五層(下層蓬徑六寸為率帶蓮荷藕口枝梗)六功四
分(每增減一層各加減六分功如下層蓬徑增減一寸各加減三分功)
扛坐神高七寸四功(每增減一寸各加減六分功力士每功減一分功)
龍尾高一尺三功五分(每增减一寸各加減三分五釐功鴟尾功減半)
嬪伽高五寸(連翅并蓮華坐或雲子或山子)一功八分(每增減一寸各)
(加減四分功)
獸頭高五寸七分功(每增減一寸各加減一分四釐功)
套獸長五寸功同獸頭
蹲獸長三寸四分功(每增減一寸各加減一分三釐功)
柱頭(取徑為率)
坐龍五寸四功(每增減一寸各加減八分功其柱頭如帶仰覆蓮荷臺坐每徑)
(一寸加功一分下同)
師子六寸四功二分(每增減一寸各加減七分功)
孩兒五寸單造三功(每增減一寸各加減六分功雙造每功加五分功)
鴛鴦(鵝鴨之類同)四寸一功(每增減一寸各加減二分五釐功)
蓮荷
蓮華六寸(實彫六層)三功(每增減一寸各加減五分功如增減層數以所)
(計功作六分每層各加減一分減至三層止如蓬葉造其功加倍)
荷葉七寸五分功(每增減一寸各加減七釐功)
半混
彫插及貼絡寫生華(透突造同如剔地加功三分之一)
華盆
牡丹(芍藥同)高一尺五寸六功(每增減一寸各加減五分功加)
(至二尺五寸減至一尺止)
雜華高一尺二寸(卷搭造)三功(每增減一寸各加減二分三釐)
(功平彫減功三分之一)
華枝長一尺(廣五寸至八寸)
牡丹(芍藥同)三功五分(每增減一寸各加減三分五釐功)
雜華二功五分(每增減一寸各加減二分五釐功)
貼絡事件
昇龍(行龍同)長一尺二寸(下飛鳳同)二功(每增減一寸各加減一分)
(六釐功牌上貼絡者同下準此)
飛鳳(立鳳孔雀牙魚同)一功二分(每增減一寸各加減一分功内鳳如華尾)
(造平彫每功加三分功若卷搭每功加八分功)
飛仙(嬪伽同)長一尺一寸二功(每增減一寸各加減一分七釐功)
師子(狻猊麒麟海馬同)長八寸八分功(每增減一寸各加減一分功)
真人高五寸(下至童子同)七分功(每增減一寸各加減一分五釐功)
仙女八分功(每增減一寸各加減一分六釐功)
菩薩一功二分(每增減一寸各加減一分四釐功)
童子(孩兒同)五分功(每增減一寸各加減一分功)
鴛鴦(鸚鵡羊鹿之類同)長一尺(下雲子同)八分功(每增減一寸各加減)
(八釐功)
雲子六分功(每增減一寸各加減六釐功)
香草高一尺三分功(每增減一寸各加減三釐功)
故實人物(以五件為率)各高八寸共三功(每增減一件各加減)
(六分功即每增減一寸各加減三分功)
帳上
帶長二尺五寸(兩面結帶造)五分功(每增減一寸各加減二釐功若彫華)
(者同華版同)
山華焦葉版(以長一尺廣八寸為率實雲頭造)三分功
平棋事件
盤子徑一尺(剗雲子間起突盤龍其牡丹花間起突龍鳳之類平彫者同卷搭者加功)
(三分之一)三功(每增減一寸各加減三分功減至五寸止下雲圈海眼版同)
雲圈徑一尺四寸二功五分(每增減一寸各加減二分功)
海眼版(水地間海魚等)徑一尺五寸二功(每增減一寸各加減一分四釐)
(功)
雜華方三寸(透突平彫)三分功(角華減功之半角蟬又減三分之一)
華版
透突(間龍鳳之類同)廣五寸以下每廣一寸一功(如兩面彫功加)
(倍其剔地减長六分之一廣六寸至九寸者減長五分之一廣一尺以上者減長三分之一華版帶)
(同)
卷搭(彫雲龍同如兩卷造每功加一分功下海石榴華兩卷三卷造準此)長一尺八
寸(廣六寸至九寸者即長三尺五寸廣一尺以上者即長七尺二寸)
海石榴長一尺(廣六寸至九寸者即長二尺二寸廣一尺以上者即長四尺五寸)
牡丹(芍藥同)長一尺四寸(廣六寸至九寸者即長二尺八寸廣一尺以上者即)
(長五尺五寸)
平彫長二尺五寸(廣六寸至九寸者即長六尺廣一尺以上者即長一十尺如長)
(生蕙華間羊鹿鴛鴦之類各加長三分之一)
鉤闌檻面(實雲頭兩面彫造如鑿撲每功加一分功其彫華樣者同華版功如一面彫者減功)
(之半)
雲栱長一尺七分功(每增減一寸各加減七釐功)
鵝項長二尺五寸七分五釐功(每增減一寸各加減三釐功)
地霞長二尺一功三分(每增減一寸各加減六釐五毫功如用華盆即同華)
(版功)
矮柱長一尺六寸四分八釐功(每增減一寸各加減三釐功)
剗萬字版每方一尺二分功(如鉤片減功五分之一)
椽頭盤子(鉤闌尋杖頭同)剔地雲鳳或雜華以徑三寸為率
七分五釐功(每增減一寸各加減二分五釐功如雲龍造功加三分之一)
垂魚(鑿樸實彫雲頭造惹草同)每長五尺四功(每增減一尺各加減八分功如間雲)
(鶴之類加功四分之一)
惹草每長四尺二功(每增減一尺各加減五分功如間雲鶴之類加功三分之一)
搏枓蓮華(帶枝梗)長一尺二寸一功二分(每增減一寸各加减一分)
(功如不帶枝梗減功三分之一)
手把飛魚長一尺一功二分(每增減一寸各加減一分二釐功)
伏兔荷葉長八寸四分功(每增減一寸各加減五釐功如蓮華造加功三分之)
(一)
叉子
雲頭兩面彫造雙雲頭每八條一功(單雲頭加數二分之一若)
(彫一面減功之半)
鋜脚壺門版實彫結帶(透突華同)華每一十一盤一功
毬文格子挑白每長四尺廣二尺五寸以毬文徑五
寸為率計七分功(如毬文徑每增減一寸各加減五釐功其格子長廣不同者以積尺)
(加減)
旋作
殿堂等雜用名件
椽頭盤子徑五寸每一十五枚(每增減五分各加減一枚)
榰角梁寶缾每徑五寸(每增減五分各加減一分功)
蓮華柱頂徑二寸每三十二枚(每增減五分各加減三枚)
木浮漚徑三寸每二十枚(每增減五分各加減二枚)
鉤闌上蔥臺釘高五寸每一十六枚(每增減五分各加減二枚)
蓋蔥臺釘筒子高六寸每一十二枚(每增減三分各加減一枚)
右各一功
柱頭仰覆蓮胡桃子(二段造)徑八寸七分功(每增一寸加一)
(分功若三段造每一功加二分功)
照壁寶牀等所用名件
注子高七寸一功(每增一寸加二分功)
香鑪徑七寸(每增一寸加一分功下面柸盤荷葉同)
鼓子高三寸(鼔上釘鐶等在内每增一寸加一分功)
注盌徑六寸(每增一寸加一分五釐功)
右各八分功
酒柸盤七分功
荷葉徑六寸
鼔坐徑三寸五分(每增一寸加五釐功)
右各五分功
酒柸徑三寸(蓮子同)
卷荷長五寸
杖鼔長三寸
右各三分功(如長徑各增一寸各加五釐功其蓮子外貼子造者貼空旋靨)
(貼蓮子加二分功)
披蓮徑二寸八分二分五釐功(每增減一寸各加減三釐功)
蓮蓓蕾高三寸並同上
佛道帳等名件
火珠徑二寸每一十五枚(每增減二分各加減一枚至三寸六分以上每)
(徑增減一分同)
滴當子徑一寸每四十枚(每增減一分各加減三枚至一寸五分以上每)
(增減一分各加減一枚)
瓦頭子長二寸徑一寸每四十枚(每徑增减一分各加減四枚加)
(至一寸五分止)
瓦錢子徑一寸每八十枚(每增減一分各加減五枚)
寶柱子長一尺五寸徑一寸二分(如長一尺徑二寸者同)每
一十五條(每長增減一寸各加減一條)如長五寸徑二寸每三
十條(每長增減一寸各加減二條)
貼絡門盤浮漚徑五分每二百枚(每增減一分各加減一十五枚)
平棋錢子徑一寸每一百一十枚(每增減一分各加減八枚加至)
(一寸二分止)
角鈴以大鈴高二寸為率每一釣(每增減五分各加減一分功)
櫨枓徑二寸每四十枚(每增減一分各加減一枚)
右各一功
虚柱頭蓮華并頭瓣每一副胎錢子徑五寸八功
(每增減一寸各加減一分五釐功)
鋸作
解割功
椆檀櫪木每五十尺
榆槐木雜硬材每五十五尺(雜硬材謂海棗龍菁之類)
白松木每七十尺
柟栢木雜軟材每七十五尺(雜軟材謂香椿椴木之類)
梌黃松水松黃心木每八十尺
杉桐木每一百尺
右各一功(每二人為一功或内有盤截不計)若一條長二丈
以上枝摚高遠或舊材内有夾釘脚者並加
本功一分功
竹作
織簟每方一尺
細棋文素簟七分功(劈篾刮削拖摘收廣一分五釐如刮篾收廣三分者其功)
(減半織華加八分功織龍鳳又加二分五釐功)
麤簟(劈篾青白收廣四分)二分五釐功(假棋文造減五釐功如刮篾收廣二分其)
(功加倍)
織雀眼網每長一丈廣五尺
間龍鳳人物雜華刮篾造三功四分五釐六毫(事造)
(貼釘在内如係小木釘貼即減一分功下同)
渾青刮篾造一功九分二釐
青白造一功六分
笍索每一束(長二百尺廣一寸五分厚四分)
渾青造一功一分
青白造九分功
障日䈳每長一丈六分功(如織簟造别計織簟功)
每織方一丈
笆七分功(樓閣兩層以上處加二分功)
編道九分功(如縛棚閣兩層以上加二分功)
竹柵八分功
夾截每方一丈三分功(劈竹篾在内)
搭蓋涼棚每方一丈二尺三功五分(如打笆造别計打笆功)
營造法式卷二十四
