營造法式卷十一
宋李誡撰
小木作制度六
轉輪經藏
壁藏
轉輪經藏
造經藏之制共高二丈徑一丈六尺八棱每棱面廣六
尺六寸六分内外槽柱外槽帳身柱上腰檐平坐坐上
施天宮樓閣八面制度並同其名件廣厚皆隨逐層每
尺之高積而為法
外槽帳身柱上用隔科歡門帳帶造高一丈二尺
帳身外槽柱長視高廣四分六釐厚四分(歸瓣造)
隔科版長隨帳柱内其廣一寸六分厚一分二
釐
仰托榥長同上廣三分厚二分
隔科内外貼長同上廣二分厚九釐
内外上下柱子上柱長四分下柱長三分廣厚
同上
歡門長同隔科版其廣一寸二分厚一分二釐
帳帶長二寸五分方二分六釐
腰檐并結&KR1769;共高二尺枓槽徑一丈五尺八寸四分
(枓槽及出檐在外)内外並六鋪作重栱用一寸材(厚六分六釐)
每瓣補間鋪作五朵外跳單抄重昂裹跳並卷
頭其柱上先用普拍方施枓栱上用壓厦版出椽
并飛子角梁貼生依副階舉折結&KR1769;
普拍方長隨每瓣之廣(絞角在外)其廣二寸厚七分
五釐
枓槽版長同上廣三寸五分厚一寸
壓厦版長同上(加長七寸)廣七寸五分厚七分五釐
山版長同上廣四寸五分厚一寸
貼生長同山版(加長六寸)方一分一
角梁長八寸廣一寸五分厚同上
子角梁長六寸廣同上厚八分
搏脊槫長同上(加長一寸)廣一寸五分厚一寸
曲椽長八寸曲廣一寸厚四分(每補間鋪作一朵用三條與從)
(椽取勻分擘)
飛子長五寸方三分五釐
白版長同山版(加長一尺)廣三寸五分(以厚五分為定法)
井口榥長隨徑方二寸
立榥長視高方一寸五分(每瓣用三路)
馬頭榥方同上(用數亦同上)
厦&KR1769;版長同山版(加長一尺)廣五寸(以厚五分為定法)
瓦隴條長九寸方四分(瓦頭在内)
瓦口子長厚同厦&KR1769;版曲廣三寸
小山子版長廣各四寸厚一寸
搏脊長同山版(加長二寸)廣二寸五分厚八分
角脊長五寸廣二寸厚一寸
平坐高一尺枓槽徑一丈五尺八寸四分(壓厦版出頭在)
(外)六鋪作卷頭重栱用一寸材每瓣用補間鋪作
九朵上施單鉤闌高六寸(撮項雲栱造其鉤闌準佛道帳制度)
普拍方長隨每瓣之廣(絞頭在外)方一寸
枓槽版長同上其廣九寸厚二寸
壓厦版長同上(加長七寸五分)廣九寸五分厚二寸
鴈翅版長同上(加長八寸)廣二寸五分厚八分
井口榥長同上方三寸
馬頭榥(每直徑一尺則長一寸五分)方三分(每瓣用三條)
鈿面版長同井口榥(減長四寸)廣一尺二寸厚七分
天宫樓閣三層共高五尺深一尺下層副階内角
樓子長一瓣六鋪作單抄重昂角樓挾屋長一瓣
茶樓子長二瓣並五鋪作單抄單昂行廊長二瓣
(分心)四鋪作(以上並或單栱或重栱造)材廣五分厚三分三釐每
瓣用補間鋪作兩朵其中層平坐上安單鉤闌高
四寸(枓子蜀柱造其鉤闌準佛道帳制度)鋪作並用卷頭與上層樓
閣所用鋪作之數並準下層之制(其結&KR0146;名件準腰檐制度量所)
(宜減之)
裹槽坐高三尺五寸(井帳身及上層樓閣共高一丈三尺帳身直徑一丈)面徑
一丈一尺四寸四分枓槽徑九尺八寸四分下用龜
脚脚上施車槽疊澁等其制度並準佛道帳坐之法
内門窗上設平坐坐上施重臺鉤闌高九寸(雲栱癭項造其)
(鉤闌準佛道帳制度)用六鋪作卷頭其材廣一寸厚六分六釐
每瓣用補間鋪作五朵(門忩或用壺門神龕)並作芙蓉瓣造
龜脚長二寸廣八分厚四分
車槽上下澁長隨每瓣之廣(加長一寸)其廣二寸六
分厚六分
車槽長同上(減長一寸)廣二寸厚七分(安華版在外)
上子澁兩重(在坐腰上下者)長同上(减長二寸)廣二寸厚三
分
下子澁長厚同上廣二寸三分
坐腰長同上(減長三寸五分)廣一寸三分厚一寸(安華版在外)
坐面澁長同上廣二寸三分厚六分
猴面版長同上廣三寸厚六分
明金版長同上(減長二寸)廣一寸八分厚一分五釐
普拍方長同上(絞頭在外)方三分
枓槽版長同上(减長七寸)廣二寸厚三分
壓厦版長同上(減長一寸)廣一寸五分厚同上
車槽華版長隨車槽廣七分厚同上
坐腰華版長隨坐腰廣一寸厚同上
坐面版長廣並隨猴面版内厚二分五釐
坐内背版(每枓槽徑一尺則長二寸五分廣隨坐高以厚六分為定法)
猴面梯盤榥(每枓槽徑一尺則長八寸)方一寸
猴面鈿版榥(每枓槽徑一尺則長二寸)方八分(每瓣用三條)
坐下榻頭木并下臥榥(每枓槽徑一尺則長八寸)方同上(隨瓣用)
榻頭木立榥長九寸方同上(隨瓣用)
拽後榥(每枓槽徑一尺則長二寸五分)方同上(每瓣上下用六條)
柱脚方并下臥榥(每枓槽徑一尺則長五寸)方一寸(隨瓣用)
柱脚立榥長九寸方同上(每瓣上下用六條)
帳身高八尺五寸徑一丈帳柱下用鋜脚上用隔
科四面並安歡門帳帶前後用門柱内兩邊皆施
立頰泥道版造
帳柱長視高其廣六分厚五分
下鋜脚上隔科版各長隨帳柱内廣八分厚一
分四釐内上隔科版廣一寸七分
下鋜脚上隔科仰托榥各長同上廣三分六釐
厚二分四釐
下鋜脚上隔科内外貼各長同上廣二分四釐
厚一分一釐
下鋜脚及上隔科上内外柱子各長六分六釐
上隔科内外下柱子長五分六釐各廣厚同
上
立頰長視上下仰托榥内廣厚同仰托榥
泥道版長同上廣八分厚一分
難子長同上方一分
歡門長隨兩立頰内廣一寸二分厚一分
帳帶長三寸二分方二分四釐
門子長視立頰廣隨兩立頰内(合版令足兩扇之數以厚八分)
(為定法)
帳身版長同上廣隨帳柱内厚一分二釐
帳身版上下及兩側内外難子長同上方一分
二釐
柱上帳頭共高一尺徑九尺八寸四分(檐及出跳在外)六
鋪作卷頭重栱造其材廣一寸厚六分六釐每瓣
用補間鋪作五朵上施平棋
普拍方長隨每瓣之廣(絞頭在外)廣三寸厚一寸二
分
枓槽版長同上廣七寸五分厚二寸
壓厦版長同上(加長七寸)廣九寸厚一寸五分
角栿(每徑一尺則長三寸)廣四寸厚三寸
筭桯方廣四寸厚二寸五分(長用兩等一每徑一尺長六寸二分)
(一每徑一尺長四寸八分)
平棋(貼絡華文等並準殿内平棋制度)
桯長隨内外筭桯方及筭桯方心廣二寸厚
一分五釐
背版長廣隨桯四周之内(以厚五分為定法)
楅(每徑一尺則長五寸七分)方二寸
護縫長同背版廣二寸(以厚五分為定法)
貼長隨桯内廣一寸二分(厚同上)
難子并貼絡華(厚同貼)每方一尺用華子二十
五枚或十六枚
轉輪高八尺徑九尺當心用立軸長一丈八尺徑一
尺五寸上用鐵鐧釧下用鐵鵝臺桶子(如造地藏其輻量所用增)
(之)其輪七格上下各劄輻掛輞每格用八輞安十六
輻盛經匣十六枚
輻(每徑一尺則長四寸五分)方三分
外輞徑九尺(每徑一尺則長四寸八分)曲廣七分厚二分五
釐
内輞徑五尺(每徑一尺則長三寸八分)曲廣五分厚四分
外柱子長視高方二分五釐
内柱子長一寸五分方同上
立頰長同外柱子方一分五釐
鈿面版長二寸五分外廣二寸二分内廣一寸
二分(以厚六分為定法)
格版長二寸五分廣一寸二分(厚同上)
後壁格版長廣一寸二分(厚同上)
難子長隨格版後壁版四周方八釐
托輻牙子長二寸廣一寸厚三分(隔間用)
托棖(每徑一尺則長四寸)方四分
立絞榥長視高方二分五釐(隨輻用)
十字套軸版長隨外平坐上外徑廣一寸五分
厚五分
泥道版長一寸一分廣三分二釐(以厚六分為定法)
泥道難子長隨泥道版四周方三釐
經匣長一尺五寸廣六寸五分高六寸(盝頂在内)上用
趄塵盝頂陷頂開帶四角打夘下陷底每高一寸
以二分為盝頂斜高以一分三釐為開帶四壁版
長隨匣之長廣每匣高一寸則廣八分厚八釐頂
版底版每匣長一尺則長九寸五分每匣廣一寸
則廣八分八釐每匣高一寸則厚八釐子口版長
隨匣四周之内每高一寸則廣二分厚五釐
凡經藏坐芙蓉瓣長六寸六分下施龜脚(上對鋪作)套軸版
安於外槽平坐之上其結&KR1769;瓦隴條之類並準佛道帳
制度舉折等亦如之
壁藏
造壁藏之制共高一丈九尺身廣三丈兩擺手各廣六
尺内外槽共深四尺(坐頭及出跳皆在柱外)前後與兩側制度並
同其名件廣厚皆取逐層每尺之高積而為法
坐高三尺深五尺二寸長隨藏身之廣下用龜脚脚
上施車槽疊澁等其制度並準佛道帳坐之法唯坐
腰之内造神龕壺門門外安重臺鉤闌高八寸上設
平坐坐上安重臺鉤闌(高一尺用雲栱癭項造其鉤闌準佛道帳制度)用五
鋪作卷頭其材廣一寸厚六分六釐每六寸六分施
補間鋪作一朵其坐並芙蓉瓣造
龜脚每坐高一尺則長二寸廣八分厚五分
車槽上下澁(後壁側當者長隨坐之深加二寸内上澁面前長減坐八尺)廣
二寸五分厚六分五釐
車槽長隨坐之深廣廣二寸厚七分
上子澁兩重長同上廣一寸七分厚三分
下子澁長同上廣二寸厚同上
坐腰長同上(減五寸)廣一寸二分厚一寸
坐面澁長同上廣二寸厚六分五釐
猴面版長同上廣三寸厚七分
明金版長同上(每面减四寸)廣一寸四分厚二分
枓槽版長同車槽上下澁(側當減一尺二寸面前减八尺擺手面前)
(廣減六寸)廣二寸三分厚三分四釐
壓厦版長同上(側當減四寸面前减八尺擺手面前減二寸)廣一寸六分厚同上
神龕壺門背版長隨枓槽廣一寸七分厚一分四釐
壺門牙頭長同上廣五分厚三分
柱子長五分七釐廣三分四釐厚同上(隨瓣用)
面版長與廣皆隨猴面版内(以厚八分為定法)
普拍方長隨枓槽之深廣方三分四釐
下車槽臥榥(每深一尺則長九寸夘在内)方一寸一分(隔瓣用)
柱脚方長隨枓槽内深廣方一寸二分(絞廕在内)
柱脚方立榥長九寸(夘在内)方一寸一分(隔瓣用)
榻頭木長隨柱脚方内方同上(絞廕在内)
榻頭木立榥長九寸一分(夘在内)方同上(隔瓣用)
拽後榥長五寸(夘在内)方一寸
羅文榥長隨高之斜長方同上(隔瓣用)
猴面臥榥(每深一尺則長九寸夘在内)方同榻頭木(隔瓣用)
帳身高八尺深四尺帳柱上施隔科下用鋜脚前面
及兩側皆安歡門帳帶(帳身施版門子)上下截作七格(每格安經)
(匣四十枚)屋内用平棋等造
帳内外槽柱長視帳身之高方四分
内外槽上隔科版長隨帳柱内廣一寸三分厚
一分八釐
内外槽上隔科仰托榥長同上廣五分厚二分
二釐
内外槽上隔科内外上下貼長同上廣二分二
釐厚一分二釐
内外槽上隔科内外上柱子長五分廣厚同上
内外槽上隔科内外下柱子長三分六釐廣厚
同上
内外歡門長同仰托榥廣一寸二分厚一分八
釐
内外帳帶長三寸方四分
裏槽下鋜脚版長同上隔科版廣七分二釐厚
一分八釐
裏槽下鋜脚仰托榥長同上廣五分厚二分二
釐
裏槽下鋜脚外柱子長五分廣二分二釐厚一
分二釐
正後壁及兩側後壁心柱長視上下仰托榥内
其腰串長隨心柱内各方四分
帳身版長視仰托榥腰串内廣隨帳柱心柱内
(以厚八分為定法)
帳身版内外難子長隨版四周之廣方一分
逐格前後格榥長隨間廣方二分
鈿版榥(每深一尺則長五寸五分)廣一分八釐厚一分五釐
(每廣六寸用一條)
逐格鈿面版長同版前後兩側格榥廣隨前後格
榥内(以厚六分為定法)
逐格前後柱子長八寸方二分(每匣小間用二條)
格版長二寸五分廣八分五釐厚同鈿面版
破間心柱長視上下仰托榥内其廣五分厚三
分
摺疊門子長同上廣隨心柱帳柱内(以厚一寸為定法)
格版難子長隨格版之廣其方六釐
裏槽普拍方長隨間之深廣其廣五分厚二分
平棋(華文等準佛道帳制度)
經匣(盝頂及大小等並準轉輪藏經匣制度)
腰檐高二尺枓槽共長二丈九尺八寸四分深三尺
八寸四分枓栱用六鋪作單抄雙昂材廣一寸厚六
分六釐上用壓厦版出檐結&KR1769;
普拍方長隨深廣(絞頭在外)廣二寸厚八分
枓槽版長隨後壁及兩側擺手深廣(前面長減八尺)廣
三寸五分厚一寸
壓厦版長同枓槽版(減六寸前面長減同上)廣四寸厚一寸
枓槽鑰匙頭長隨深廣厚同枓槽版
山版長同普拍方廣四寸五分厚一寸
出入角角梁長視斜高廣一寸五分厚同上
出入角子角梁長六寸(夘在内)曲廣一寸五分厚
八分
抹角方長七寸廣一寸五分厚同角梁
貼生長隨角梁内方一寸(折計用)
曲椽長八寸曲廣一寸厚四分(每補間鋪作一朵用三條從角)
(均攤)
飛子長五寸(尾在内)方三分五釐
白版長隨後壁及兩側擺手(到角長加一尺前面長減九尺)廣
三寸五分(以厚五分為定法)
厦&KR1769;版長同白版(加一尺三寸前面長减八尺)廣九寸(厚同上)
瓦隴條長九寸方四分(瓦頭在内隔間均攤)
搏脊長同山版(加二寸前面長减八尺)其廣二寸五分厚
一寸
角脊長六寸廣二寸厚同上
搏脊槫長隨間之深廣其廣一寸五分厚同上
小山子版長與廣皆二寸五分厚同上
山版枓槽臥榥長隨枓槽内其方一寸五分(隔瓣)
(上下用二枚)
山版枓槽立榥長八寸方同上(隔瓣用二枚)
平坐高一尺枓槽長隨間之廣共長二丈九尺八寸
四分深三尺八寸四分安單鉤闌高七寸(其鉤闌準佛道帳制)
(度)用六鋪作卷頭材之廣厚及用壓厦版並準腰檐
之制
普拍方長隨間之深廣(合角在外)方一寸
枓槽版長隨後壁及兩側擺手(前面減八尺)廣九寸
(子口在内)厚二寸
壓厦版長同枓槽版(至出角加七寸五分前面減同上)廣九寸
五分厚同上
鴈翅版長同枓槽版(至出角加九寸前面减同上)廣二寸五
分厚八分
枓槽内上下臥榥長隨枓槽内其方三寸(隨瓣隔間)
(上下用)
枓槽内上下立榥長隨坐高其方二寸五分(隨臥)
(榥用二條)
鈿面版長同普拍方(厚以七分為定法)
天宫樓閣高五尺深一尺用殿身茶樓角樓龜頭殿
挾屋行廊等造
下層副階内殿身長三瓣茶樓子長二瓣角樓
長一瓣並六鋪作單抄雙昂造龜頭殿挾各長
一瓣並五鋪作單抄單昂造行廊長二瓣分心
四鋪作造其材並廣五寸厚三分三釐出入轉
角間内並用補間鋪作
中層副階上平坐安單鉤闌高四寸(其鉤闌準佛道帳制)
(度)其平坐並用卷頭鋪作等及上層平坐上天
宫樓閣並準副階法
凡壁藏芙蓉瓣每瓣長六寸六分其用龜脚至舉折等
並準佛道帳之制
營造法式卷十一
