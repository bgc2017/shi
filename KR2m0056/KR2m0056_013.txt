營造法式卷十三
宋李誡撰
&KR1769;作制度
結&KR1769;用瓦
壘屋脊用鴟尾
用獸頭等
泥作制度
壘牆用泥
畫璧立竈(轉煙直拔)
釡鑊竈茶鑪
壘射垜
&KR1769;作制度
結&KR1769;
結&KR1769;屋宇之制有二等
一曰㼧瓦施之於殿閣廳堂亭榭等其結&KR1769;之法先
將㼧瓦齊口斫去下棱令上齊直次斫去㼧瓦身内
裏棱令四角平穏(甬内或有不穏須斫令平正)謂之解橋於平版
上安一半圈(高廣與㼧瓦同)將㼧瓦斫造畢於圈内試過謂
之攛窠下鋪仰瓪瓦(上壓四分下留六分散瓪仰合瓦並準此)兩㼧瓦相
去隨所用㼧瓦之廣勻分隴行自下而上(其㼧瓦須先就屋上)
(拽勘隴行修斫口縫令密再揭起方用灰結瓦)&KR1769;畢先用大當溝次用線道
瓦然後壘脊
二曰瓪瓦施之於廳堂及常行屋舍等其結&KR1769;之法
兩合瓦相去隨所用合瓦廣之半先用當溝等壘脊
畢乃自上而至下勻拽隴行(其仰瓦並小頭向下合瓦小頭在上)
凡結&KR1769;至出檐仰瓦之下小運檐之上用鷰頷版華廢
之下用狼牙版(若殿宇七間以上鷰頷版廣三寸厚八分餘屋並廣二寸厚五分為率每長二)
(尺用釘一枚狼牙版同其轉角合版處用鐵葉裹釘)其當檐所出華頭㼧瓦身内
用葱臺釘(下入小連檐勿令透)若六椽以上屋勢緊峻者於正
脊下第四㼧瓦及第八㼧瓦背當中用著蓋腰釘(先於棧笆)
(或箔上約度腰釘遠近横安版兩道以透釘脚)
用瓦
用瓦之制
殿閣廳堂等五間以上用㼧瓦長一尺四寸廣六寸
五分(仰瓪瓦長一尺六寸廣一尺)三間以下用㼧瓦長一尺二寸
廣五寸(仰瓪瓦長一尺四寸廣八寸)
散屋用㼧瓦長九寸廣三寸五分(仰瓪瓦長一尺二寸廣六寸五分)
小亭榭之類柱心相去方一丈以上者用㼧瓦長八
寸廣三寸五分(仰瓪瓦長尺廣六寸)一若方一丈者用㼧瓦長
六寸廣二寸五分(仰瓪瓦長八寸五分廣五寸五分)如方九尺以下
者用㼧瓦長四寸廣二寸三分(仰瓪瓦長六寸廣四寸五分)
廳堂等用散瓪瓦者五間以上用瓪瓦長一尺四寸
廣八寸
廳堂三間以下(門樓同)及廊屋六椽以上用瓪瓦長一
尺三寸廣七寸或廊屋四椽及散屋用瓪瓦長一尺
二寸廣六寸五分(以上仰瓦合瓦並同至檐頭並用重脣㼧瓦其散瓪瓦結&KR1769;者合瓦)
(仍用垂尖華頭瓪瓦)
凡瓦下補襯柴棧為上版棧次之如用竹笆葦箔若殿
閣七間以上用竹笆一重葦箔五重五間以下用竹笆
一重葦箔四重廳堂等五間以上用竹笆一重葦箔三
重如三間以下至廊屋並用竹笆一重葦箔二重(以上如不)
(用竹笆更加葦箔兩重若用荻箔則兩重代葦箔三重)散屋用葦箔三重或兩重
其棧柴之上先以膠泥徧泥次以純石灰拖&KR1769;(若版及笆箔上)
(用純灰結&KR1769;者不用泥抹並用石灰隨抹拖&KR1769;其秖用泥結&KR1769;者亦用泥先抹版及笆箔然後結&KR1769;)所用
之瓦須水浸過然後用之(其用泥以灰點節縫者同若只用泥或破灰泥及澆灰下)
(瓦者其瓦更不用水浸壘脊亦同)
壘屋脊
壘屋脊之制
殿閣若三間八椽或五間六椽正脊高三十一層垂
脊低正脊兩層(并線道瓦在内下同)
堂屋若三間八椽或五間六椽正脊高二十一層
廳屋若間椽與堂等者正脊減堂脊兩層(餘同堂法)
門樓屋一間四椽正脊高一十一層或一十三層若
三間六椽正脊高一十七層(其高不得過廳如殿門者依殿制)
廊屋若四椽正脊高九層
常行散屋若六椽用大當溝瓦者正脊高七層用小
當溝瓦者高五層
營房屋若兩椽脊高三層
凡壘屋脊每增兩間或兩椽則正脊加兩層(殿閣加至三十七層)
(止廳堂二十五層止門樓一十九層止廊屋一十一層止常行散屋大當溝者九層止小當溝者七層止營屋)
(五層止)正脊於線道瓦上厚一尺至八寸垂脊減正脊二寸
(正脊十分中上收二分垂脊上收一分)線道瓦在當溝瓦之上脊之下殿
閣等露三寸五分堂屋等三寸廊屋以下並二寸五
分其壘脊瓦並用本等(其本等用長一尺六寸至一尺四寸瓪瓦者壘脊瓦只用長一)
(尺三寸瓦)合脊㼧瓦亦用本等(其本等用八寸六寸㼧瓦者合脊用長九寸㼧瓦)令
合垂脊㼧瓦在正脊㼧瓦之下(其線道上及合脊㼧瓦下並用白石灰各泥一)
(道謂之白道)若㼧瓪瓦結&KR1769;其當溝瓦所壓㼧瓦頭並勘縫
刻項子深三分令與當溝瓦相銜其殿閣於合脊㼧瓦
上施走獸者(其走獸有九品一曰行龍二曰飛鳳三曰行師四曰天馬五曰海馬六曰飛魚七曰)
(牙魚八曰狻猊九曰獬豸相間用之)每隔三瓦或五瓦安獸一枚(其獸之長隨所)
(用㼧瓦謂如用一尺六寸㼧瓦即獸長一尺六寸之類)正脊當溝瓦之下垂鐵索兩
頭各長五尺(以備修整綰繫栅架之用五間者十條七間者十二條九間者十四條並勻分布用)
(之若五間以下九間以上並約此加減)垂脊之外横施華頭㼧瓦及重脣
瓪瓦者謂之華廢常行屋垂脊之外順施瓪瓦相疊者
謂之剪邊
用鴟尾
用鴟尾之制
殿屋八椽九間以上其下有副階者鴟尾高九尺至
一丈(若無副階高八尺)五間至七間(不計椽數)高七尺至七尺五
寸三間高五尺至五尺五寸
樓閣三層檐者與殿五間同兩層檐者與殿三間同
殿挾屋高四尺至四尺五寸
廊屋之類並高三尺至三尺五寸(若廊屋轉角即用合角鴟尾)
小亭殿等高二尺五尺至三尺
凡用鴟尾若高三尺以上者於鴟尾上用鐵脚子及鐵
束子安搶鐵其搶鐵之上施五义拒鵲子(三尺以下不用)身兩
面用鐵鞠身内用栢木樁或龍尾唯不用搶鐵拒鵲加
襻脊鐵索
用獸頭等
用獸頭等之制
殿閣垂脊獸並以正脊層數為祖
正脊三十七層者獸高四尺三十五層者獸高三
尺五寸三十三層者獸高三尺三十一層者獸高
二尺五寸
堂屋等正脊獸亦以正脊層數為祖其垂脊獸並降
正脊獸一等用之(謂正脊獸高一尺四寸者垂脊獸高一尺二寸之類)
正脊二十五層者獸高三尺五寸二十三層者獸
高三尺二十一層者獸高二尺五寸一十九層者
獸高二尺
廊屋等正脊及垂脊獸祖並同上(散屋亦同)
正脊九層者獸高二尺七層者獸高一尺八寸
散屋等
正脊七層者獸高一尺六寸五層者獸高一尺四
寸
殿閣至廳堂亭榭轉角上下用套獸嬪伽蹲獸滴當
火珠等
四阿殿九間以上或九脊殿十一間以上者套獸
徑一尺二寸嬪伽高一尺六寸蹲獸八枚各高一
尺滴當火珠高八寸(套獸施之於子角梁首嬪伽施於角上蹲獸在嬪伽)
(之後其滴當火珠在檐頭華頭㼧瓦之上下同)
四阿殿七間或九脊殿九間套獸徑一尺嬪伽高一
尺四寸蹲獸六枚各高九寸滴當火珠高七寸
四阿殿五間九脊殿五間至七間套獸徑八寸嬪
伽高一尺二寸蹲獸四枚各高八寸滴當火珠高
六寸(廳堂三間至五間以上如五鋪作造厦兩頭者亦用此制唯不用滴當火珠下同)
九脊殿三間或廳堂五間至三間枓口跳及四鋪
作造厦兩頭者套獸徑六寸嬪伽高一尺蹲獸兩
枚各高六寸滴當火珠高五寸
亭榭厦兩頭者(四角或八角撮尖亭子同)如用八寸㼧瓦套獸
徑六寸嬪伽高八寸蹲獸四枚各廣六寸滴當
火珠高四寸若用六寸㼧瓦套獸徑四寸嬪伽高
六寸蹲獸四枚各高四寸(如枓口跳或四鋪作蹲獸只用兩枚)滴當
火珠高三寸
廳堂之類不厦兩頭者每角用嬪伽一枚高一尺
或只用蹲獸一枚高六寸
佛道寺觀等殿閣正脊當中用火珠等數
殿閣三間火珠徑一尺五寸五間徑二尺七間以
上並徑二尺五寸(火珠並兩焰其夾脊兩面造盤龍或獸面每火珠一枚内用栢)
(木竿一條亭榭所用同)
亭榭鬭尖用火珠等數
四角亭子方一丈至一丈二尺者火珠徑一尺五
寸方一丈五尺至二丈者徑二尺(火珠四焰或八焰其下用圓坐)
八角亭子方一丈五尺至二丈者火珠徑二尺五
寸方三丈以上者徑三尺五寸
凡獸頭皆順脊用鐵鉤一條套獸上以釘安之嬪伽用
葱臺釘滴當火珠坐於華頭㼧瓦滴當釘之上
泥作制度
壘牆
壘牆之制高廣隨間每牆高四尺則厚一尺每高一尺
其上斜收六分(每面斜收白上各三分)每用坯墼三重鋪襻竹一
重若高增一尺則厚加二尺五寸減亦如之
用泥(其名有四一曰現二曰瑾三曰塗四曰泥)
用石灰等泥壁之制先用麤泥搭絡不平處候稍乾次
用中泥趁平又候稍乾次用細泥為襯上施石灰泥畢
候水脈定收壓五遍令泥面光澤(乾厚一分三釐其破灰浞不用中泥)
合紅灰每石灰一十五斤用土朱五斤(非殿閣者用石灰一十七)
(斤土朱三斤)赤土一十一斤八兩
合青灰用石灰及軟石炭各一半如無軟石炭每石
灰一十斤用麤墨一斤或黑煤一十一兩膠七錢
合黃灰每石灰三斤用黃土一斤
合破灰每石灰一斤用白篾土四斤八兩每用石灰
十斤用麥䴬九斤收壓兩遍令泥面光澤
細泥一重(作灰襯同)方一丈用麥&KR0146;一十五斤(城壁增一倍麤泥同)
麤泥一重方一丈用麥&KR0146;八斤(搭絡及中泥作襯減半)
麤細泥施之城壁及散屋内外先用麤泥次用細泥
收壓兩遍
凡和石灰泥每石灰三十斤用麻擣二斤(其和紅黃青灰等即通計所用)
(二朱赤土黃土石炭等斤數在石灰之内如青灰内若用墨煤或麤墨者不計數)若礦石灰每
八斤可以充十斤之用(每礦石灰三十斤加麻擣一斤)
畫壁
造畫壁之制先以麤泥搭絡畢候稍乾再用泥横被竹
篾一重以泥蓋平又候稍乾釘麻華以泥分披令勻又
用泥蓋平(以上用麤泥五重厚一分五釐若栱眼壁只用麤細泥各一重上施沙泥收壓三遍)方
用中泥細襯泥上施沙泥候水脈定收壓十遍令泥面
光澤
凡和沙泥每白沙二斤用膠土一斤麻擣洗擇淨者七
兩
立竈(轉煙直拔)
造立竈之制并臺共高二尺五寸其門突之類皆以鍋
口徑一尺為祖加減之(鍋徑一尺者一斗每增一斗口徑加五分加至一石止)
轉煙連二竈門與突並隔煙後
門高七寸廣五寸(每增一斗高廣各加二分五釐)
身方出鍋口徑四周各三寸(為定法)
臺長同上廣亦隨身高一尺五寸至一尺二寸(一斗)
(者高一尺五寸每加一斗者減二分五釐減至一尺二寸五分止)
腔内後項子高同門其廣二寸高廣五分(項子内斜高向)
(上入突謂之槍煙增减亦同門)
隔煙長同臺厚二寸高視身出一尺(為定法)
隔鍋項子廣一尺心内虛隔作兩處令分煙入
突
直拔立竈門及臺在前突在煙匱之上(自一鍋至連數鍋)
門身臺等並同前制(唯不用隔煙)
煙匱子長隨身高出竈身一尺五寸廣六寸(為定法)
山華子斜高一尺五寸至二尺長隨煙匱子在煙
突兩旁匱子之上
凡竈突高視屋身出屋外三尺(如時暫用不在屋下者高三尺突上作鞾頭出)
(煙)其方六寸或鍋增大者量宜加之加至方一尺二寸
止並以石灰泥飾
釡鑊竈
造釡鑊竈之制釡竈如蒸作用者高六寸(餘並入地内)其非
蒸作用安鐵甑或瓦甑者量宜加高加至三尺止鑊竈
高一尺五寸其門項之類皆以釡口徑以每增一寸鑊
口徑以每增一尺為祖加減之(釡口徑一尺六寸者一石每增一石口徑加一)
(寸加至十石止鑊口徑三尺增至八尺止)
釡竈釡口徑一尺六寸
門高六寸(於竈身内高三寸餘入地)廣五寸(每徑增一寸高廣各加五分如用鐵)
(甑者竈門用鐵鑄造及門前後各用生鐵版)
腔内後項子高廣搶煙及增加并後突並同立竈
之制(加連二或連三造者並壘向後其向後者每一釡加高五寸)
鑊竈鑊口徑三尺(用磚壘造)
門高一尺二寸廣九寸(每徑增一尺高廣各加三寸用鐵竈門其門前後各用鐵)
(版)
腔内後項子高視身(搶煙向上)若鑊口徑五尺以上者
底下當心用鐵柱子
後駝項突方一尺五寸(並二坯壘)斜高二尺五寸曲長
一丈七尺(令出牆外四尺)
凡釡鑊竈面並取圜泥造其釡鑊口徑四周各出六寸
外泥飾與立竈同
茶鑪
造茶鑪之制高一尺五寸其方廣等皆以高一尺為祖
加減之
面方七寸五分
口圜徑三寸五分深四寸
吵眼高六寸廣三寸(内搶風斜高向上八寸)
凡茶鑪底方六寸内用鐵燎杖八條其泥飾同立竈之
制
壘射垜
壘射垜之制先築牆以長五丈高二丈為率(牆心内長二丈兩邊)
(牆各長一丈五尺兩頭斜收向裏各三尺)上壘作五峯其峯之高下皆以牆
每一丈之長積而為法
中峯每牆長一丈高二尺
次中兩峯各高一尺二寸(其心至中峯心各一丈)
兩外峯各高一尺六寸(其心至次中兩峯各一丈五尺)
子垜高同中峯(廣減高一尺厚減高之半)
兩邊踏道斜高視子垜長隨垜身(厚減高之半分作一十二踏每踏高)
(八寸三分廣一尺二寸五分)
子垜上當心踏臺長一尺二寸高六寸面廣四寸(厚減)
(面之半分作三踏每一尺為一踏)
凡射垜五峯每中峯高一尺則其下各厚三寸上收令
方減下厚之半(上收至方一尺五寸止其兩峯之間並先約度上收之廣相對垂繩令縱至牆上為)
(兩峯䫜内圜勢)其峯上各安蓮華坐瓦火珠各一枚當面以青
石灰白石灰上以青灰為緣泥飾之
營造法式卷十三
