營造法式卷十五
宋李誡撰
塼作制度
用塼壘階基
鋪地面牆下隔減
踏道慢道
須彌坐塼牆
露道城壁水道
卷輂河渠口接甑口
馬臺馬槽
井
窰作制度
瓦塼
瑠璃瓦等(炒造黃丹附)青掍瓦(滑石掍茶土掍)
燒變次序壘造窰
塼作制度
用塼
用塼之制
殿閣等十一間以上用塼方二尺厚三寸
殿閣等七間以上用塼方一尺七寸厚二寸八分
殿閣等五間以上用塼方一尺五寸厚二寸七分
殿閣廳堂亭榭等用塼方一尺三寸厚二寸五分(以上)
(用條塼並長一尺三寸廣六寸五分厚二寸五分如階脣用壓闌塼長長二尺一寸廣一尺一寸厚二寸)
(五分)
行廊小亭榭散屋等用塼方一尺二寸厚二寸(用條塼長)
(一尺二寸廣六寸厚二寸)
城壁所用走趄塼長一尺二寸面廣五寸五分底廣
六寸厚二分趄條塼面長一尺一寸五分底長一尺
二寸廣六寸厚二寸牛頭塼長一尺三寸廣六寸五
分一壁厚二寸五分一壁厚二寸二分
壘階基(其名有四一日階二曰陛三曰陔四曰墑)
壘砌階基之制用條塼殿堂亭榭階高四尺以下者用
二塼相並高五尺以上至一丈者用三塼相並樓臺基
高一丈以上至二丈者用四塼相並高二丈至三丈以
上者用五塼相並高四丈以上者用六塼相並普拍方
外階頭自柱心出三尺至三尺五寸(每階外細塼高十層其内相並塼高)
(八層)其殿堂等階若平砌每階高一尺上收一分五釐如
露齦砌每塼一層上收一分(麤壘二分)樓臺亭榭每塼一層
上收二分(麤壘五分)
鋪地面
鋪地殿堂等地面塼之制用方塼先以兩塼面相合磨
令平次斫四邊以曲尺較令方正其四側斫令下棱收
入一分殿堂等地面每柱心内方一丈者令當心高二
分方三丈者高三分(如廳堂廊舍等亦可以兩椽為計)柱外階廣五尺
以下每一尺令自柱心起至階齦垂二分廣六尺以上
者垂三分其階齦壓闌用召或亦用塼其階外散水量
檐上滴水遠近鋪砌向外側塼砌線道二周
牆下隔減
壘砌牆隔減之制殿閣外有副階者其内牆下隔減長
隨牆廣(下同)其廣六尺至四尺五寸(自六尺以減五寸為法減至四尺五寸止)
高五尺至三尺四寸(自五尺以減六寸為法至三尺四寸止)如外無副階
者(廳堂同)廣四尺至三尺五寸高三尺至二尺四寸若廊
屋之類廣三尺至二尺五寸高二尺至一尺六寸其上
收同階基制度
踏道
造踏道之制廣隨間廣每階基高一尺底長二尺五寸
每一踏高四寸廣一尺兩頰各廣一尺二寸兩頰内線
道各厚二寸若階基高八塼其兩頰内地栿柱子等平
雙轉一周以次單轉一周退入一寸又以次單轉一周
當心為象眼每階基加三塼兩頰内單轉加一周若
階基高二十塼以上者兩頰内平雙轉加一周踏道下
線道亦如之
慢道
壘砌慢道之制城門慢道每露臺塼基高一尺拽脚斜長五
尺(其廣減露臺一尺)廳堂等慢道每階基高一尺拽脚斜長四尺作三
瓣蟬翅當中隨間之廣(取宜約度兩額及線道並同踏道之制)每斜長一尺加四
寸為兩側翅瓣下之廣若作五瓣蟬翅其兩側翅瓣下取斜長
四分之三凡慢道面塼露齦皆深三分(如華塼即不露齦)
須彌坐
壘砌須彌坐之制共高一十三磚以二磚相並以此為率自下
一層與地平上施單混肚塼一層次上牙脚塼一層(比混肚塼下齦)
(收入一寸)次上罨牙塼一層(比牙脚出三分)次上合蓮磚一層(比罨牙收入一寸五分)次
上束腰塼一層(比合蓮下齦收入一寸)次上仰蓮塼一層(比束腰出七分)次
上壺門柱子塼三層(柱子比仰蓮收入一寸五分壺門比柱子收入五分)次上罨澁
塼一層(比柱子出五分)次上方澁平塼兩層(比罨澁出五分)如高下不同
約此率隨宜加減之(如殿階作須彌坐砌壘者其出入並依角石柱制度或約此法加減)
塼牆
壘塼牆之制每高一尺底廣五寸每面斜收一寸若麤
砌斜收一寸三分以此為率
露道
砌露道之制長廣量地取宜兩邊各側砌雙線道其内
平鋪砌或側塼虹面疊砌兩邊各側砌四塼為線
城壁水道
壘城壁水道之制隨城之高勻分鐙踏每踏高二尺廣
六寸以三塼相並(用趄模塼)面與城平廣四尺七寸水道廣
一尺一寸深六寸兩邊各廣一尺八寸地下砌側塼散
水方六尺
卷輂河渠口
疊砌卷輂河渠塼口之制長廣隨所用單眼卷輂者先
於渠底鋪地面塼一重每河渠深一尺以二塼相並壘
兩壁塼高五寸如深廣五尺以上者心内以三磚相並
其卷輂隨圜分側用塼(覆背塼同)其上繳背順鋪條塼如雙
眼卷輂者兩壁塼以三塼相並心内以六塼相並餘並
同單眼卷輂之制
接甑口
壘接甑口之制口徑隨釡或鍋先依口徑圜樣取逐層
塼定樣斫磨口徑内以二塼相並上鋪方塼一重為面
(或只用條塼覆面)其高隨所用(塼並倍用純灰下)
馬臺
壘馬臺之制高一尺六寸分作兩踏上踏方二尺四寸
下踏廣一尺以此為率
馬槽
壘馬槽之制高二尺六寸廣三尺長隨間廣(或隨所用之長)其下
以五塼相並壘高六塼其上四邊壘塼一周高三塼次
於槽内四壁側倚方塼一周(其方塼後隨斜分斫貼壘三重)方塼之上
鋪條塼覆面一重次於槽底鋪方塼一重為槽底面(塼並)
(用純灰下)
井
甃井之制以水面徑四尺為法
用塼若長一尺二寸廣六寸厚二寸條塼除抹角就
圜實收長一尺視高計之每深一丈以六百口壘五
十層若深廣尺寸不定皆積而計之
底盤版隨水面徑料每斤廣八寸牙縫搭掌在外其
厚二寸為定法
凡甃造井於所留水面徑外四周各廣二尺開掘其塼
㼧用竹并蘆蕟編夾壘及一丈閃下甃砌若舊井損缺
艱於修補者即於徑外各展掘一尺櫳套接壘下甃
窰作制度
瓦(其名有二一曰瓦二曰㽇)
造瓦坯用細膠土不夾砂者前一日和泥造坯(鴟獸事件同)
先於輪上安定札圈次套布筒以水搭泥撥圈打搭收
光取札并布筒㬠曝(鴟獸事件捏造火珠之類用輪牀收托)其等第依下
項
㼧瓦
長一尺四寸口徑六寸厚六分(仍留曝乾并燒變所縮分數下準此)
長一尺二寸口徑五寸厚五分
長一尺口徑四寸厚四分
長八寸口徑三寸五分厚三分五釐
長六寸口徑三寸厚三分
長四寸口徑二寸五分厚二分五釐
瓪瓦
長一尺六寸大頭廣九寸五分厚一寸小頭廣八
寸五分厚八分
長一尺四寸大頭廣七寸厚七分小頭廣六寸厚
六分
長一尺三寸大頭廣六寸五分厚六分小頭廣五
寸五分厚五分五釐
長一尺二寸大頭廣六寸厚六分小頭廣五寸厚
五分
長一尺大頭廣五寸厚五分小頭廣四寸厚四分
長八寸大頭廣四寸五分厚四分小頭廣四寸厚
三分五釐
長六寸大頭廣四寸(厚同上)小頭廣三寸五分厚三分
凡造瓦坯之類候曝微乾用刀剺畫每桶作四片(㼧瓦作二)
(片線道瓦於每片中心畫一道條子十字剺畫)線道條子瓦仍以水飾露明處
一邊
塼(其名有四一曰甓二曰瓴甋三曰㲄四曰㼾甎)
造塼坯前一日和泥打造其等第依下項
方塼
二尺厚三寸
一尺七寸厚二寸八分
一尺五寸厚二寸七分
一尺三寸厚二寸五分
一尺二寸厚二寸
條塼
長一尺三寸廣六寸五分厚二寸五分
長一尺二寸廣六寸厚二寸
壓闌塼長二尺一寸廣一尺一寸厚二寸五分
塼碇方一尺一寸五分厚四寸三分
牛頭塼長一尺三寸廣六寸五分一壁厚二寸五分
一壁厚二寸二分
走趄塼長一尺二寸面廣五寸五分底廣六寸厚二
寸
趄條塼面長一尺一寸五分底長一尺二寸廣六寸
厚二寸
鎮子塼方六寸五分厚二寸
凡造塼坯之制皆先用灰襯隔模匣次入泥以杖刮脫
曝令乾
瑠璃瓦等(炒造黃丹附)
凡造瑠璃瓦等之制藥以黃丹洛河石銅末用水調勻
(冬月以湯)㼧瓦於背面鴟獸之類於安卓露明處(青掍同)並遍
澆刷瓪瓦於仰面内中心(重脣瓪瓦仍於背上澆大頭其線道條子瓦澆脣一壁)
凡合瑠璃藥所用黃丹闕炒造之制以黑錫盆硝等入
鑊煎一日為麤渣出候冷擣羅作末次日再炒煿蓋罨
第三日炒成
青掍瓦(滑石掍茶土掍)
青掍瓦等之制以乾坯用瓦石磨擦(㼧瓦於背瓪瓦於仰面磨去布文)
次用水濕布揩拭候乾次以洛河石掍砑次摻滑石末令
勻(用茶土掍者淮先摻茶土次以石掍砑)
燒變次序
凡燒變塼瓦等之制素白窰前一日裝窰次日下火燒
變又次日土水窨更三日開候冷通及七日出窰青掍
窰(裝窰燒變出窰日分準上法)先燒芟草(茶土掍者止於曝窰内搭帶燒變不用紫草羊糞油)
(籸)次蒿草次松栢柴羊糞麻籸濃油蓋罨不令透煙瑠
璃窰前一日裝窰次日下火燒變一日開窰天候冷至
第五日出窰
壘造窰
壘窰之制大窰高二丈二尺四寸徑一丈八尺(外圍地在外曝)
(窰同)門高五尺六寸廣二尺六寸(曝窰高一丈五尺四寸徑一丈二尺八寸門高)
(同大窰廣二尺四寸)
平坐高五尺六寸徑一丈八尺(曝窰一丈二尺八寸)壘二十八層
(曝窰同)其上壘五帀高七尺(曝窰壘三帀高四尺二寸)壘七層(曝窰同)
收頂七帀高九尺八寸壘四十九層(曝窰四帀高五尺六寸壘二十)
(八層逐層各收入五寸遞减半塼)
龜殼窰眼暗突底脚長一丈五尺(上留空分方四尺二寸蓋暗突收長)
(二尺四寸曝窰同)廣五寸壘二十層(曝窰長一丈八寸廣同大窰壘一十五層)
牀長一丈五尺高一尺四寸壘七層(曝窰長一丈八尺高一尺六寸)
(壘八層)
壁長一丈五尺高一丈一尺四寸壘五十七層(下作出煙口子)
(承重托柱其曝窰長一丈八寸高一丈壘五十層)
門兩壁各廣五尺四寸高五尺六寸壘二十八層仍
壘脊(子門同曝窰廣四尺八寸高同大窰)
子門兩壁各廣五尺二寸高八尺壘四十層
外圍徑二丈九尺高二丈壘一百層(曝窰徑二丈二寸高一丈八寸)
(壘五十四層)
池徑一丈高二尺壘一十層(曝窰徑八尺高一尺壘五層)
踏道長三丈八尺四寸(曝窰長二丈)
凡壘窰用長一尺二寸廣六寸厚二寸條塼平坐并窰
門子門窰牀外圍踏道皆並二砌其窰池下面作蛾眉
壘砌承重上側使暗突出煙
營造法式卷十五
