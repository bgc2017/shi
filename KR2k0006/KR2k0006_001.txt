輿地廣記卷一
宋歐陽忞撰
禹貢九州
晉絳慈隰河中解太原遼威勝
平定汾忻代嵐石憲澤潞岢嵐
寧化大山保德真定中山趙深冀
河間祁保莫雄霸信安永寧順安
保定安肅廣信相磁邢洺懷衛
晉寧雲應新寰儒毅蔚朔幽
涿易檀葪媯平營安北都護鎮北
都護單于都護
右古冀州地按冀州禹貢不言封界盖堯都所
在以餘州見之疆域尤廣(梁州境宇雖遐遠而雜以夷獠中夏惟冀)
(州最大)山東之人性緩尚儒仗氣任俠(大行恒山之東)而
鄴郡高齊國都浮巧成俗(自北齊之滅衣冠士人多遷關内惟技巧)
(商販及樂戸寔移郡郭由是人情險詖至今好訐訟)山西土瘠其人勤儉
而河東魏晉以降文學盛興(魏杜畿嘗為河東守開置學宫親執)
(經教授郡中化之自後河東時多儒者)閭井之間習於成法并州
近狄俗尚武藝左右山河古稱重鎮(韓信謂陳稀曰代天)
(下精兵處也後漢末天下擾亂高幹為并州刺史韋招說幹曰并州左有恒山之險右有大河)
(之固北有強胡可以恃也)寄任之者必文武兼資焉
大名恩開德鄆濟滑濮博德濱
棣滄清永靜
右古兖州地按禹貢濟河惟兖州(東南據濟西北距河)地
非險固風雜數國(衛魏宋齊趙)秦漢以降政理混同
人情樸厚俗有儒學及晉之末為戰爭之地三
百年間傷夷偏甚唐興復如近古之風
青齊濰登莱密安東
右古青州地按禹貢海岱惟青州(東北據海西南距岱)古
齊號稱強國憑負山海擅利鹽鐵(管仲謂楚師曰我齊東至)
(於海西至於河南至於穆陵北至於無棣穆陵山今琅琊郡沂水縣界無棣今景城郡縣又燕)
(王謂蘇秦曰吾聞齊地清濟濁河可以為國長城巨防可以為塞今濟陽郡盧縣界有防門山)
(又有長地東至海)太公用之而冨人管仲資之而興霸
人情變詐好行機術豈因輕重而為弊乎固知
導人之方先務推以誠言(漢高帝罵婁敬曰齊魯以舌得官又汲黯)
(謂公孫弘齊人多詐)逮於漢氏封立近戚(漢初田肯說高帝曰齊東有琅)
(琊即墨之饒南有太山之固西有濁河之險北有渤海之利隔懸千里齊得十二焉故號東西)
(秦非親子弟勿王)武王臨極儒雅甚興晉惠之後淪沒
僣偽慕容建國二代而亡今古風頗革文有文
學唐初立都督府命親王鎮之漢氏之制信可
取也
徐宿兖海沂泗淮陽
右古齊州地按禹貢海岱及淮惟徐州(東至海北至岱)
(南及淮)蓋鄒魯舊國漢興猶有儒風自五胡亂華
天下分裂二境尤被傷殘彭城要害藩捍南國
必爭之地常置重兵數百年中無復講誦况去
聖人久遠人情遷蕩大抵徐兖其俗略同
揚高郵楚通泰滁和真夀廬
蘄舒濠光平江宣太平池廣德
潤常湖杭睦越歙明台處温
婺衢饒信江洪撫吉筠袁虔
南康南安臨江建昌福建南劍泉
漳汀邵武興化無為秀江寧潮
右古揚州地按禹貢淮海為揚州(北據淮東南距海)人
性輕揚而尚鬼好祀每王綱解紐宇内分崩江
淮濱海地非形勢得之與失未必輕重故不暇
先爭然長淮大江皆可拒守(吴晉宋齊梁陳皆以江淮要害之地)
(置兵)閩越遐陬僻在一隅憑山負海難以德撫(漢武)
(帝時朱買臣上言曰東越數反故東越王居泉山一人守險千人不得上)永嘉之後
帝室東遷衣冠違難多所萃止藝文儒術斯之
為盛今雖閭閻賤品處力役之際吟詠不輟盖
因顔謝徐庾之風扇焉
江陵荆門岐歸復郢安岳漢陽
鼎澧辰沅靖施黔信陽珍溱
鄂興國潭衡永道郴桂陽全
邵黃遵義武岡錦溪漿費西高
右古荆州按禹貢荆及衡陽惟荆州(北據荆山及衡山之)
(陽)其風俗略同揚州雜以蠻率多勁悍南朝鼎
立皆為重鎮然兵強財富地逼勢危稱兵䟦扈
無代不有(晉王敦陶侃桓玄桓温宋謝晦南郡王義宣袁顗沈攸之桂陽王休範齊)
(陳顯達梁武帝陳王琳華統皆自上流擁兵東下)是以上游之寄必精
擇其人焉
蔡潁潁昌應天亳陳開封興仁廣
隮單河南孟陜虢汝鄭唐鄧
隨襄光化均拱
右古豫州地按禹貢荆河惟豫州(西南至荆山今㐮陽郡南)
(漳縣界北距河)大抵荆河之間四方輻湊故周人善賈
趨利而&KR0655;嗇韓國分野亦有險阻(蘇秦謂韓宣王曰韓北有)
(鞏成臯之固西有宜陽商阪之塞東有苑穣洧水南有陘山也鞏成臯則今密縣汜水也宜陽)
(商阪即今福昌山及商山也苑穣今南陽界陘山今密縣山)自東漢魏晉宅
於洛陽永嘉以後戰爭不息元魏徙居纔過三
紀(自西晉永嘉五年劉曜䧟洛陽執懷帝至後魏太和十九年經百八十七年遷都至永熙)
(三年又經三十九年分為東西魏矣)逮乎二魏爰及齊周河洛汝
潁迭為攻守夫土中風雨所交宜乎建都立社
均天下之漕運便萬國之享獻不恃隘害務修
德刑則卜代之期可延久也
興元洋金房達開渠廣安梁閬
巴蓬昌普恭南平涪合忠梁山
萬䕫大寧利三泉劍綿梓遂漢
成都彭蜀邛雅黎嘉簡懷安眉
仙井榮資瀘叙冨順永康祺亨
威茂長寧商鳳階成興文龍
嶲叙扶翼真當悉恭柘静姚
叠宕乾
右古梁州地按禹貢華陽黑水惟梁州(東據華山之南)
(西距黑水)巴蜀之人少愁苦而輕易淫佚周初從武
王勝殷(庸蜀羌髳微盧彭濮人是也)東遷之後楚子強大而
役属之暨於戰國又為秦有資其財力國以豐
贍漢景帝時文翁為蜀郡守建立學校自是蜀
土學者比齊魯焉土肥沃無凶歲山重複四塞
險固王政微缺䟦扈先起(公孫述劉備李雄義縱迭據之皆因中原)
(多事)故一方之寄非親賢勿居
京兆鳳翔隴邠耀同華坊延安
保安鄜丹環豊麟府綏德銀涇
慶渭鎮戎原德順懷德寧秦鞏
熙積石河西安西寧蘭湟會洮
岷廓夏宥靈監豊勝甘凉瓜
肅沙西伊安西北庭
右古雍州地按禹貢黑水西河惟雍州(西據黑水東距)
(西河西河龍門河也在冀州西黑水出張掖郡雞山南流至燉煌郡經三危山過南溪郡入南)
(海)厥田上上鄠杜之間號稱陸海四塞為固被
山帶河秦氏資之遂平海内漢初高帝納婁敬
說而都焉又徙齊諸田楚昭屈景燕趙韓魏之
後及豪族者家於關中強本弱末以制天下自
是每因諸帝山陵則遷戸立縣率以為常故五
方錯雜風俗不一漢朝京輔號為難理其安定
彭原之北&KR0648;陽天水之西接近胡戎多尚武節
自東漢魏晉羌氐屢擾旋則苻姚迭據五梁更
亂三百餘祀戰爭方息帝都所在是曰浩穣其
餘郡縣習俗如舊
舜十二州
晉絳慈隰河解太原遼威勝
平定汾忻代嵐石憲澤潞岢嵐
寧化火山保德雲應新寰儒毅
蔚朔府安北鎮北單于
右幷州
幽涿易擅葪媯平營
右幽州
安東上都護府
右營州按書舜肇十有二州孔安國云禹治水
之後舜分冀州為幽州幷州分青州為營州始
置十二州餘九州依上
七國
京兆商華同耀邠鳳翔麟延安
丹坊酈銀夏寧慶環原涇渭
宥靈鹽鳳秦(民山)會鞏蘭河熙
虢隴綏德保安西安鎮戎德順
右秦地
開封大名河中興仁晉綘慈隰解
衛深祁
右魏地秦始皇二十二年王賁代魏引河溝灌
大梁遂滅魏
鄭潁昌唐鄧均汝陜
右韓地秦始皇十七年内史勝滅韓以其地置
潁川郡
澤潞遼代沂憲汾嵐石勝府
豊太原洛相邢磁滄清冀恩
真定中山莫河間趙豊平定威勝
寧化岢嵐火山保德晉寧永静順安
永寧雲蔚朔勝單于大都護
右趙地秦始皇十九年王翦破趙克邯鄲虜趙
王遷
幽涿霸雄媯易檀葪平營保
順信安保定安肅廣信安東
右燕地秦始皇二十五年王賁攻遼東虜燕王
喜
登莱沂密濰青淄濱滄棣齊
德博
右齊地秦始皇二十六年王賁攻齊齊降
房金澕興元雲䕫鼎澧辰黔
安岳黃鄂復郢㐮峡歸施江
陵沅楚通泰楊奚滁濠和夀
廬舒光蘄江筠吉潤湖江寧
秀池歙宣睦棠平江杭越明
台婺温處衢隋穎海黃饒信
洪虔支撫潬衡道永邵全郴
漣陳漢陽無為南康興國臨江南安
太平廣德光化信陽建昌桂陽武岡
荆門溪錦
右楚地秦始皇二十四年王翦破楚虜楚王負
芻二十五年悉定荆江南地降百越之君置會
稽郡
西京孟
右周地赧王五十九年九鼎入秦周遂亡實秦
昭㐮王五十一年按漢志秦地於天官東井輿
鬼之分野也其界自弘農故關以西京兆扶風
馮翊北地上郡西河安定天水隴西南有巴蜀
廣漢犍為武都西有金城武威張掖酒泉燉煌
又西南有䍧牱越嶲益州皆宜屬焉魏地觜觽
參之分野也其界自高陵江東盡河東河内南
有陳留及汝南之召陵㶏疆新汲西華長平潁
川之武陽偃許傿陵河南之開封中牟陽武酸
棗卷皆魏分也韓地角亢氐之分野也韓分晉
得南陽郡及潁川之父城定陵㐮城潁陽潁隂
長社陽翟郟東接汝南西接引農得新安宜陽
皆韓分也趙地昴畢之分野也趙分晉得趙國
北有信都真定常山中山又得涿郡之高陽邸
州鄉東有廣平鉅鹿清河河間又得渤海郡之
東平野中邑文安東州成平章武河以北也南
至浮水繁陽内黃斥邱西有太原定㐮雲中五
原上黨上黨本韓之别都遠韓近趙後卒降趙
皆趙分也燕地尾箕分野也燕東有漁陽右北
平遼西遼東西有上谷代郡雁門南得涿郡之
易容城范陽北新城固安涿縣良鄉新昌及勃
海之燕次皆燕分也樂浪玄莵亦宜屬焉齊地
虚危之分野也東有淄川東莱琅琊高密膠東
南有泰山城陽北有千乘清河以南勃海之高
密高城重合信陽西有濟南平原皆齊分也楚
翼軫之分野也今之南郡江夏零陵桂陽武陵
長沙及漢中汝南郡盡楚分也周地柳七星張
之分野也今之河南雒陽榖城平隂偃師鞏尉
氏是其分也宗雒邑與宗周通封析東西長而
南北短長短相覆為千里至㐮王以河南賜晉
文公又為諸侯所侵故其分地小
秦十四郡
衛懷孟開封鄭河南汝陜虢拱
右三川郡(有河洛伊故曰三川)
晉絳慈隰觧河中
右河東郡
洛相邢磁趙
右邯鄲郡
安黃鄂復郢㐮峡歸施江陵
漢陽興國荆門
右南郡
楚通泰揚真滁濠和夀廬舒
光蘄筠吉饒信洪虔袁撫無
為南康臨江南安高郵建昌
右九江郡
江寧池歙宣太平廣德
右鄣郡
常平江秀杭越明台婺温處
衢潤湖睦
右會稽郡
潁昌陳蔡
右潁川郡
應天興仁鄆濟單亳廣濟
右碭郡
徐宿泗
右泗水郡
兖海淮陽
右薛郡
博濮大名滑開德
右東郡
沂密
右琅琊郡
濰登萊青温棣德齊濱
右齊郡
幽涿信安霸保定雄莫河間順安
保永寧媯安肅祁廣信易中山
右上谷郡
檀葪
右漁陽郡
平
右古北平郡
營
右遼西郡
安東上都護
右遼東郡
蔚
右代郡
滄清冀恩深真定永静
右鉅鹿郡
澤潞遼平定威勝
右上黨郡
代忻憲汾嵐石府太原寧化岢
嵐火山保德晉寧
右太原郡
勝單于大都護
右雲中郡
豊安北
右九原郡
雲應朔
右雁門郡
麟延安丹防鄜銀夏綏德保安
右上郡
鳳秦岷會鞏蘭河熙
右隴西郡
寧慶環原涇渭宥靈西安鎮戎
德順鹽
右北地郡
房金洋興元
右漢中郡
巴蓬閬果普昌瀘恭合忠萬
廣安䕫大寧開達渠涪梁山
右巴郡
利三泉劍緜遂梓漢彭成都眉
蜀邛雅嘉簡永康仙井資叙縈
懷安
右蜀郡
鼎澧溪辰錦黔沅奬思
右黔中郡
岳潭衡邵永道郴逵全桂陽
右長沙郡
商華京兆同耀邠鳳翔隴
右内史郡
福建泉南劍邵武汀漳興化
右閩中郡
潮梅循惠南雄廣韶英端康
新恩南恩賀封高竇藤
右南海郡
桂昭梧龔潯欎林融象貴柳
賓横邕
右桂林郡
容化雷廉欽陸愛演驩宜峯
福祿安南大都護
右象郡按秦始皇十七年滅韓十九年滅趙二
十二年滅魏二十四年滅楚二十五年滅燕二
十六年滅齊遂并天下分為三十六郡郡置守
尉監(漢書百官表曰秦郡守掌治其郡有丞尉掌佐守典武職申卒監御史掌監郡)於
是興師踰江平取百越又置閩中南海桂林象
郡凡四十郡其地西臨洮北沙漠東縈西帶皆
臨大海焉
輿地廣記卷一
