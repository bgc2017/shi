尚史卷一百六志十四
鑲白旗漢軍李鍇撰
齊諸氏
高氏
高傒齊上卿高敬仲也傒生高莊子其後為宣子固固生無
咎及厚靈公逐無咎無咎子弱以盧叛厚嗣高氏莊公即位
崔杼殺厚厚生止止被放止子豎以盧叛齊以傒之曾孫酀
嗣高氏酀生偃偃生昭子張張立公子荼陳乞鮑牧攻之張
奔魯又有高發者景公時發帥師伐莒又有高齮臣梁邱據
(見據傳)又有高無㔻簡公時無㔻及國書帥師伐魯及清戰于
郊既而魯會吳伐我克博至于嬴國書將中軍無㔻將上軍
宗摟將下軍以禦之戰于艾陵吳展如敗無㔻國書敗吳
胥門巢會吳卒助之我師敗績及陳恒弑簡公無㔻奔北
燕後復歸齊又帥師禦晉荀瑶戰于犂邱我師敗績(左傳)
國氏
國歸父齊上卿國莊子也歸父生武子佐佐生勝及弱靈公
時佐殺慶克以盧叛公殺佐及勝弱奔魯既而反弱嗣國氏
是為景子佐孫惠子夏陳乞殺公子荼夏奔魯後有國書悼
公時魯殺之書生觀平公時晉趙鞅圍衛觀及陳瓘救衛(左傳)
鮑氏
鮑叔牙姒姓鮑敬叔之子也叔牙曾孫為莊子牽牽弟
文子國國孫牧牧立悼公又欲立羣公子悼公殺之(左傳)
管氏
管仲山生管敬仲夷吾夷吾生武子鳴鳴生桓子啟方
啟方生成子孺孺生莊子盧盧生悼子其夷其夷生襄
子武武生景子耐步(世本)
夷吾之後又有管脩仕楚為賢大夫白公作亂殺之(左傳)
晏氏
晏弱是為晏桓子桓子生嬰嬰生圉悼公初陳鮑攻高國圉
奔魯又有晏父戎晏氂莊公伐衛以晏父戎為右自衛遂伐
晉取朝歌戍郫邵封少水乃還晉趙勝追之獲晏氂(左傳)
欒氏高氏
公孫竈公孫蠆並惠公孫竈為欒氏生欒施蠆為高氏
生高疆景公時陳無宇伐欒高施疆奔魯後適晉(左傳)
崔氏
崔杼武子也杼生成及疆又生明杼廢成立明成與疆
怒殺相棠東郭偃杼告慶封慶封殺成與疆明奔魯(左傳)
慶氏
慶克通于靈公母聲孟子者也克生封及佐封生舍封田于
萊陳無宇將攻舍慶嗣說封歸封不聽遂殺舍及慶□嗣與
□並慶氏之族也封奔魯後奔吳楚靈王殺之盡滅其族(左傳)
衛諸氏
石氏
石碏生厚厚黨州吁碏殺之碏四世孫石成子稷稷生
共子買買生悼子惡惡黨寗氏出奔晉立其從子圃守
石氏圃逐莊公及君起出公逐圃而復石魋(魋系未詳)又有
石駘仲駘仲生祁子懿公使祁子守國狄滅之(左傳)
寗氏
寗氏出自武公公族也寗莊子速速之後武子俞俞生相
相之後惠子殖(俞蓋速子殖蓋相子)殖生悼子喜殖逐獻公既卒命
喜復之喜遂弑殤公復獻公獻公殺喜寗氏遂絶惠公
時有寗跪為大夫公子洩公子職逐惠公及惠公再入
放跪于秦出公輒時又有寗跪跪救晉范氏于五鹿(左傳)
孫氏
孫昭子衛同姓食邑于戚其後為孫桓子良夫良夫生
文子林父林父生襄嘉蒯林父逐獻公立殤公獻公復
入林父以戚叛如晉孫氏遂絶(左傳)
孔氏
孔嬰齊事懿公狄與衛戰于熒澤也渠孔御戎子伯為
右黃夷前驅嬰齊殿衛師敗績狄滅衛其後孔達達孫
成子烝鉏烝鉏子羈羈孫文子圉圉子悝悝納莊公莊
公既立飲悝酒而遣之悝奔宋(左傳)
世叔氏
世叔儀是為大叔文子儀之孫懿子申申之子悼子齊
齊取二妻又淫于外州外州人奪之軒恥是二者出奔
宋國人立齊弟僖子遺嗣世叔氏(左傳)
公叔氏
公叔發是為公叔文子發生戍靈公惡其富逐戌戍奔
魯(左傳)
北宫氏
北宫括成公曾孫所謂北宫懿子也括生文子佗及遺
佗之後有北宫喜(喜蓋佗子)喜逐靈公靈公入賜喜諡曰貞
子靈公時又有北宫結公欲叛晉諸大夫不可公使結
如齊而私于齊侯曰執結而侵我(欲以齊懼諸大夫)齊侯從之
及齊盟于沙久之公逐公叔戍結奔魯(左傳)
南氏
公子郢靈公子也字子南故曰南氏郢生公孫彌牟及
惠子蘭蘭廢適子虎立庶子言偃譏之虎乃立又有公
孫免餘公孫臣公孫丁蓋皆公族也(左傳)
鄭諸氏
皇氏
皇武子(族未詳)事文公其後有皇戍戍子耳簡公時耳帥
師侵衛為衛所獲又有皇辰皇頡成公時辰會楚伐宋
侵城郜取幽邱同伐彭城納宋魚石簡公時楚侵鄭頡
戍城麋出與楚師戰為楚所獲穿封戍與公子圍爭頡
以頡歸(左傳)
石氏
石甲父(族未詳)事文公其後有石楚石首石㚟首事成公
㚟事僖公(左傳)
侯氏
侯宣多(族未詳)事文公其後有侯羽侯孺侯晉成公時羽
軍楚師囚鍾儀而獻諸晉孺嘗為質于楚晉黨尉氏司
氏國人攻之晉奔楚(左傳)
子人氏
公子語莊公之子也字子人遂為子人氏其後曰子人
九(左傳)
良氏(以下十一族並穆公子)
公子去疾字子良是為良氏去疾生公孫輒輒生良霄
公孫黑伐之霄奔雍梁既而入伐舊北門霄死公孫僑
立霄之子止(左傳)
游氏
公子偃字子游是為游氏偃生公孫蠆蠆生游眅眅生
良及吉游眅奪人妻其夫殺眅于是廢游良而立吉吉
生連吉之從祖曰游楚楚亦穆公孫與公孫黑爭妻公孫
僑放楚于吳(左傳)
國氏
公子發字子國是為國氏尉氏司氏作亂發死發生公
孫僑僑生國參(左傳)
罕氏
公子喜字子罕是為罕氏喜生公孫舍之及公孫鉏舍
之生罕虎虎字子皮又為子皮氏虎生嬰齊及魋嬰齊
生達公孫鉏嘗為馬師遂為馬師氏鉏生朔子皮氏飲
酒無度故馬師氏與子皮氏有惡簡公時朔殺魋奔晉
(左傳)
駟氏
公子騑字子駟是為駟氏騑生公孫夏公孫黑夏生駟
帶駟乞帶生偃偃生絲偃卒絲弱其父兄立乞乞生顓
公孫黑生駟印黑欲去游氏而代其位公孫僑討之黑
縊又有駟弘(系未詳)字子般聲公時齊輸晉范氏粟弘送
之晉敗我師于鐵追我師弘及罕達公孫林殿而射前
列多死宋圍曹弘帥師救曹侵宋晉荀瑶伐我弘請救
于齊荀瑶還後瑶將圍我未至弘曰知伯愎而好勝早
下之則可行也乃先保南里以待之又有駟秦富而侈
嬖大夫也而常陳卿之車服于其庭國人惡而殺之(左傳)
印氏
公子印(名未詳)是為印氏成公時為公子班所殺子印生
公孫黑肱黑肱生印段段生癸又有印堇父(系未詳)為大
夫簡公時堇父與皇頡戍城麋楚及秦侵我囚頡及堇
父以獻于秦國人取貨于印氏以請之游吉為令正(主辭)
(令之正)以為請公孫僑曰不獲受楚之功而取貨于鄭不
可謂國秦不其然若曰拜君之勤鄭國微君之惠楚師
其猶在敝邑之城下其可弗從遂行秦人不予更幣從
僑而後獲之(左傳)
豐氏
公子豐(名未詳)是為豐氏子豐生公孫段段生豐施又有
豐卷字子張(系未詳)簡公時公孫僑為政卷將祭請田焉
(請田獵以供祭祀)僑弗許曰唯君用鮮衆給而已卷怒退而徵
役將攻僑僑奔晉罕虎止之而逐卷卷奔晉僑請其田
里三年而復之反其田里及其入焉(左傳)
孔氏
公子嘉字子孔是為孔氏嘉生公孫洩簡公時尉氏司
氏之亂嘉知之嘉又欲去諸大夫將叛晉而起楚師以
去之國人伐之殺嘉公孫僑立洩嗣孔氏嘉之孫為孔
張(左傳)
然氏
公子然(名未詳)是為然氏子然生然丹鄭殺公子嘉然丹
奔楚又有然明是為鬷蔑(左傳)
子孔氏
士子孔(名未詳)亦字子孔故别曰子孔氏士子孔生子良
鄭殺公子嘉子良奔楚(左傳)
羽氏
公子羽(名未詳)成公時為公子班所殺子羽孫曰羽頡良
霄因頡以伐舊北門霄死頡出奔晉羽氏遂絶(左傳)
尉氏司氏堵氏侯氏子師氏
尉止司臣堵女父侯晉子師僕並鄭士也尉止生翩司
臣生齊堵女父之族曰堵狗簡公時五族作亂國人殺
尉止子師僕醢司臣司齊尉翩堵女父唯侯晉奔晉晉
奪堵狗妻歸諸范氏(左傳)
楚諸氏
薳氏(即蒍氏)
薳章(族未詳)章之後吕臣及蒍賈鬭椒惡賈殺之于轑陽
賈生蒍艾獵是為孫叔敖艾獵從子蒍子馮子馮之子
掩郟敖時公子圍殺掩又有薳啟疆薳射薳罷薳洩薳
越薳固又有薳居靈王時作亂殺大子禄而公子棄疾
立(左傳)
鬭氏
鬭伯比若敖氏若敖為楚八世祖及若敖氏娶于䢵生
鬭伯比伯比生穀於莵及子良(子良名未詳)榖於莵生般般
生克黃子良生椒椒生苗賁皇莊王時椒殺般又殺蒍
賈將攻王王滅若敖氏而使克黃嗣苗賁皇奔晉穀於
莵之曾孫曰棄疾為宫廏尹事靈王伐徐之役吳敗我
師于房鍾獲棄疾棄疾生韋龜亦事靈王王欲遷許于
賴使韋龜與公子棄疾城之而還韋龜生蔓成然蔓成
然作亂弑靈王成然生三子曰辛懷巢吳入郢辛及巢
從昭王奔隨鬭氏之族又有鬭廉鬭御疆鬭梧耿之鬭
班又有鬭祈鬭勃鬭且鬭章章事成王我伐鄭章囚鄭
𥅆伯又使章請平于晉晉陽處父報之晉楚始通又有
鬭宜申謀弑穆王王殺之(左傳)
成氏
成得臣亦若敖氏之族也得臣生大心大心生熊(公羊成熊)
(作成然)鬭椒作亂至靈王時王以鬭成同出若敖殺熊又
有成嘉若敖之曾孫為穆王令尹(左傳)
屈氏
屈氏楚同姓也屈瑕為武王莫敖瑕之後有屈重屈完
完之族有屈禦寇字子邊為息公戍商密秦降商密囚
以歸其後有屈蕩蕩生到到生建建生生又别有屈蕩
事康王康王以屈到為莫敖蕩為連尹到卒以屈建為
令尹蕩為莫敖(與到建同時而同其父祖名𫝊或誤)屈蕩生申申亦為莫
敖事靈王王伐吳使申圍朱方克之執齊慶封盡滅其
族既而以申貳于吳殺之又有屈巫即巫臣為莊王申
公叛入晉又有屈罷平王初立使罷簡東國之兵于邵
陵且撫其民(左傳)
又有屈原為懷王左徒(史記)
頃襄王時有屈署(國策)
觀氏彭氏
觀丁父為武王軍率其後曰觀射父射父後曰觀起起生從
從為卜尹召公子比為亂又有觀瞻為惠王開卜大夫
彭仲爽為文王令尹其後曰彭名名之後曰彭生(左傳)
申叔氏申氏
申叔侯為申公成王使之戍榖去榖者叔侯之後有申
叔時時孫曰申叔豫又有申叔展又别有申氏曰申無
畏無畏生犀又有申無宇無宇生亥又有申包胥又有
范山(國語申無宇曰范無宇固知范山亦申後)穆王時為大夫晉靈公即位
范山言于王曰晉君少不在諸侯北方可圖也穆王師
于狼淵以伐鄭鄭及我平(左傳)
潘氏
潘崇為大子商臣師弑成王崇之後為尫尫生黨(左傳)
伍氏
伍參莊王嬖人參子舉是為椒舉舉生鳴及奢奢生尚
及尚弟員奢為大子建師費無極譛之平王殺奢及尚
員奔吳遂覆楚入郢(左傳)
昭氏
昭奚恤宣王相懷王時有昭陽又有昭雎昭過又有昭
魚頃襄王時有昭常昭蓋(左傳)
景氏
景舍事宣王頃襄王時有景陽景鯉(國策)
宋諸氏
皇氏(以下戴族)
皇父充石戴公子充石之後有皇鄖又有皇瑗為右師
瑗生麋或誣麋將納桓氏景公殺麋及瑗已而復皇氏
之族使瑗從子緩為右師又有皇野野生非我非我從
昆弟曰皇懷又有皇國父為大宰為平公築臺妨于農
功所謂澤門之晳者也元公時又有皇奄黨華向出奔
楚(左傳)
華氏
華督戴公孫督孫御事御事生元元生閱及臣閱生皋
比閱卒華臣殺其宰臣出奔陳又有華合比合比庶兄
曰牼弟曰亥亥誣合比將納臣平公逐合比合比奔衛
督曾孫曰華耦又有華椒文公時楚伐蕭椒以蔡人救
蕭蕭潰椒及晉衛曹同盟于清邱椒生弱及定弱為平
公司馬弱與樂轡少相狎長相優又相謗也樂轡怒以
弓梏弱于朝公見之曰司武而梏于朝難以勝矣逐之
弱奔魯定為平公司徒元公即位惡華氏向氏華亥華
定向寧殺羣公子刦公時華氏之族費遂為大司馬貙
多僚登並其子也公使費遂攻華向華向奔陳華登奔
吳登亦其黨也已而多僚譛貙將納亡人公謀逐貙貙
臣張匄殺多僚召華向華向自陳入宋師齊師敗之華
妵歸華氏華豹死之亥定貙登出奔楚華氏遂絶(左傳)
樂氏
樂豫戴公玄孫文公時有樂吕平公時有樂喜是為司
城子罕(杜預注司城樂氏之大宗也蓋其先當是戴公之長庶子)喜逐樂轡轡亦其
族也喜孫舍輓祁犂舍黨元公華向之亂出奔鄭輓為
元公大司寇子朱鉏為景公大司寇祁犂為元公司城
祁犂子溷溷逐樂大心大心亦其族也溷子茷茷為景
公司城公薨茷及樂得逐大尹立昭公樂得亦戴族也
文公時有樂嬰齊楚圍我我使嬰齊告急于晉共公時
有樂裔老佐公薨魚石叛華元使裔為司寇老佐為司
馬遂圍魚石于彭城而老佐卒老佐戴公五世孫也平
公時有樂懼樂將鉏懼戴公六世孫鄭伐我懼將鉏敗
諸汋陂退舍于夫渠不儆鄭人覆之敗諸汋陵獲懼及
將鉏景公時有樂髠帥師伐曹(左傳)
仲氏(莊族)
公子成莊公子公孫固莊公孫公孫師亦莊公孫師子
仲江江之孫幾幾子佗佗為卿事景公及公子辰出奔
陳(左傳)
向氏(以下桓族)
向戍桓公曾孫是為合左師戍生寧宜鄭寧刦元公與
華亥作亂宜及鄭黨元公以晉師敗華氏又有向勝向
行亦黨元公華亥殺羣公子拘勝行于其廩又有向為
人向&KR1646;為人為大司寇&KR1646;為大宰共公薨蕩山殺公子
肥華元殺山向氏魚氏五大夫出奔楚後降晉又有向
寧寧及華氏刦元公公攻之華向奔陳戍曾孫曰巢巢
弟魋魋弟子頎子車魋有寵而害于景公公使巢攻之
魋入于曹以叛巢伐之不克亦入于曹魋奔衛巢奔魯
魋弟又有司馬牛(左傳)
魚氏
公子目夷字子魚是為魚氏桓公之子目夷子公孫友友
孫魚石世為左師又有魚府為少宰共公薨魚石魚府
五大夫出奔(左傳)
鱗氏
鱗矔桓公孫為司徒矔生朱為共公少司寇及魚向五
大夫出奔(左傳)
蕩氏
公子蕩桓公子蕩生公孫夀夀生蕩意諸世為司城襄
夫人殺昭公意諸死之文公使意諸弟蕩虺為司馬意
諸生山共公薨山弱公室殺公子肥華元殺山(左傳)
褚師氏
褚師段共公之子(褚師市官蓋以官為氏)段生石彄為景公卿及
公子辰出奔陳又有楚師子肥為景公大夫滅曹(左傳)
陳諸氏
轅氏
轅濤塗為宣公大夫濤塗之後曰選其四世孫曰僑閔
公時有轅頗轅買頗出奔鄭買出奔楚(左傳)
鍼氏
鍼子為桓公大夫其八世孫曰鍼宜咎黨慶氏出奔楚
(左傳)
慶氏
慶虎慶寅為哀公大夫虎寅以陳叛楚役人殺虎及寅
又有慶樂楚殺之(左傳)
尚史卷一百六
