欽定蘭州紀略卷十五
壬午阿桂李侍堯畢沅奏言伏思陜甘二省乃三
秦重地東連豫晉西達新疆北控邊城南通楚蜀
兼以崇山峻嶺重複迴繞四面則番族環居内地
則民回錯處習俗剛勁為自古用武之地仰蒙
聖明燭照
睿慮周詳以陜甘二省近年以來各營官兵裁撥太多
地廣兵單節次
特降諭旨令(臣)等酌量添設誠慎重邊陲為永遠敉寧
之至計也惟是添兵之大要有二一則督提鎮標
各有兵數千屹然巨鎮勤加訓練平時既可資彈
壓臨時又足以供調遣一則緊要營堡各有兵數
百分防駐守時加稽察則聲勢既可聯絡奸宄不
至潜藏查甘肅督提四鎮除提標及寧夏鎮標毋
庸議添外其督標五營地居省會控制宜嚴現存
實兵一千五百三十八名今請設兵三千名應添
兵一千四百六十二名肅州控扼嘉峪内外為新
疆門戶地居衝要現存實兵一千八百三名今請
設兵二千四百名應添兵五百九十七名西寧鎮
標現存實兵二千二百九十五名今請設兵二千
五百名應添兵二百五名涼州鎮標現存實兵二
千一百四十五名今請設兵二千三百名應添兵
一百五十五名河州以協改鎮現存實兵九百十
名今請設兵二千名應添兵一千九十名陜西撫
標現存實兵七百五十名今請設兵一千名應添
兵二百五十名提督從前本駐固原為甘省東路
襟喉且其地去西安蘭州均不過六百餘里呼應
既兩省可通而西控鞏秦北連延慶均有指臂相
聯之勢自乾隆二十九年移駐西安固原改設總
兵兩處額兵隨亦裁減現存實兵一千三百五名
今提督仍駐固原改設提標五營請設兵三千名
應添兵一千六百九十五名至西安提鎮現存實
兵一千七百四十五名提督業已移駐固原雖有
將軍副都統大員不能兼轄六營若歸入撫標統
轄究係文臣不能專心訓練且提標所屬潼關富
平宜君等營俱在西安東南如仍令固原提督管
轄亦恐鞭長莫及請設兵二千一百名應添兵三
百五十五名分中左右三營另設西安鎮摠兵一
員專司撡演兼轄附近營汛其兩營官弁即隨提
督移駐固原至陜西延綏興漢二鎮其延榆一帶
外接土默特鄂爾多斯阿拉山諸部落久為臣僕
中外一家無須重兵防範惟興漢一鎮與四川湖
廣毗連山谷險阻林木深䆳週圍三四千里最易
納匪藏奸關係緊要舊存實兵一千四百七名今
請設兵二千名應添兵五百九十三名至緊要營
堡如河州鎮屬之循化起台保安臨洮西寧鎮屬
之歸德南川北川巴燕戎格巴暖碾伯肅州鎮屬
之嘉峪關紅崖堡梨園洪水南古城馬營墩涼州鎮
屬之莊浪岔山口安遠張義堡寧夏鎮屬之花馬
池同心城靈州横城西安鎮屬之潼關神道嶺慶
陽紅德長武邠州西安城守興漢鎮屬之白土漁
渡紫陽七里關舊縣關陽平關寧羌略陽漢鳳漢
中城守興安城守固原提屬之靖遠下馬關蘆塘
西安州永安堡八營堡洮岷鞏昌秦州平涼階州
文縣西固岷州舊洮蘭州城守紅城苦水各等處
現有兵額均不敷防守應請添兵自數百名至數
十名不等庶可以守要隘而偹捍衛至安定為鞏
昌分汎相距不及二百里駐兵百名把總一員足資
防守(臣)等通盤核算甘省添兵六千五百八十二名陕
省添兵六千三百五十八名統計二省衝繁扼要
營汎共請添兵一萬二千九百四十名除勒爾謹
於上年
奏准酌復公糧兵二千名外現在實添兵一萬九百
四十名(臣)等又查向例添兵必須添設將備等員
弁於所添兵額内又多佔養廉名糧於事無益今
以提督移駐固原所有請設西安鎮止須安設中
左右三營將前後二營遊擊守備以及千總外委
等一併裁移固原以復五營舊制至河州設鎮應
添左營中軍遊擊一員即以陜西紅德城遊擊裁
移守備一員即以永安守備裁移至循化廳控制
番回尤關緊要本設兵八百名舊設遊擊一員尚
不足以資彈壓應以鎮海參將移駐而以循化遊
擊改駐鎮海之丹噶又循化應添守備一員即於
哈拉庫圖爾營裁移紅城堡應設守備即以永固
協屬之黑城都司裁改其餘各該處應添千總外
委等亦均於各營内籌酌裁改總期添兵萬餘而
將備毋庸多設以歸實用再前奉
諭旨兵丁有馬步守三項之分各省大約以馬三步七
為率今既酌為添設不如竟將馬兵酌添六七千名
等因欽此伏查陜甘兩省各營制有馬步各半者馬
六步四者馬三步守各半者有馬三步三守四者
俱屬參差不齊大約提鎮各標地居都會及各府
平原曠野馬兵自較步守為優而操演亦易得力
至僻遠險要營分跬步皆山路徑叢雜無所用騎
又應多設步守(臣)等按各該營舊制於新添兵一
萬二千九百四十名内共請添馬兵五千五百八
十一名步兵四千二百四十四名守兵二千九百
五名外添公費馬步守兵共二百十名至金城關
離省城不過二里逼臨黃河與省城聲息相通似
可毋庸添兵且該處地方逼窄祇可安設汎兵防
守巡緝不能駐扎將領大員是以未列添兵單内
奏入
上勅軍機大臣會同該部議奏旋經尚書額駙公福隆
安等議言查向來西安將軍原設滿洲兵七千名
節經移駐裁減止存三千七百餘名所有西安提
標現存之兵應請添足二千一百名照成都將軍
兼轄漢兵之例設立軍標中左右三營即令該將
軍一體管轄與滿洲兵就近訓練以成勁旅其另
設西安總兵之處應無庸議至河州西安肅州凉
州寧夏西安興漢固原等處各提鎮所屬營堡如
循化起台等處或關隘層叠或汛廣差繁在在俱
關緊要應如所議河州鎮屬之循化營請設兵八
百名應添兵三百三十名保安營請設兵五百名
應添兵三百三十八名起台堡請設兵二百五十
名應添兵一百五十三名臨洮營請設兵三百名
應添兵一百六十五名大通協請設兵六百名應
添兵一百三名永安營請設兵五百名應添兵一
百十七名鎮海堡請設兵二百名應添兵五十三
名歸德營請設兵七百名應添兵四百五名南川
營請設兵一百五十名應添兵二十名亦雜石營
請設兵八十名應添兵十六名千戶莊營請設兵
五十名應添兵二十五名北川營請設兵一百五
十名應添兵三十四名巴燕戎格營請設兵三百
名應添兵五十一名巴暖營請設兵一百五十名
應添兵十八名康家寨營請設兵六十名應添兵
二十名癿思觀營請設兵四十名應添兵十三名
碾伯營請設兵一百五十名應添兵四十名肅州
鎮屬之嘉峪關請設兵三百五十名應添兵七十
九名鹽地堡請設兵八十名應添兵四十一名紅
崖堡請設兵一百名應添兵三十一名棃園營請
設兵一百五十名應添兵七十五名洪水營請設
兵三百名應添兵六十名南古城請設兵一百五
十名應添兵八十四名馬營墩請設兵一百名應
添兵十七名凉州鎮標五營三邊重宇控制羣番
請設兵二千三百名應添兵一百五十名凉州鎮
屬之莊浪營請設兵五百名應添兵一百五十
四名岔口營請設兵二百名應添兵九十四名安
遠營請設兵二百名應添兵六十六名古浪堡請
設兵一百名應添兵六名黑松堡請設兵八十名
應添兵二十二名武勝營請設兵五十名應添兵
七名張義堡請設兵一百三十名應添兵七十三
名西把截營請設兵一百名應添兵三十一名寧
夏鎮屬之花馬池請設兵四百名應添兵一百三
十三名同心城營請設兵一百名應添兵十七名
惠安營請設兵五十名應添兵十一名韋州營請
設兵五十名應添兵十一名靈州營請設兵四百
名應添兵二十一名西安城守營請設兵三百六
十名横城營請設兵一百五十名應添兵二十一
名應添兵八十一名慶陽協請設兵三百五十名
應添兵八十二名長武營請設兵二百二名應添
兵七十一名邠州營請設兵一百九十名應添兵
六十三名涇州營請設兵一百五名應添兵三十
三名潼關協請設兵六百五名應添兵一百六十
名神道嶺營請設兵一百五十名應添兵十二名
興安城守營請設兵三百二名應添兵一百十二
名白土路營請設兵四百名應添兵五十名漁渡
路請設兵四百名應添兵五十二名紫陽營請設
兵四百名應添兵一百二十名七里關營請設兵
二百名應添兵六十一名舊縣關營請設兵五百
名應添兵二百九十六名漢中城守營請設兵六
百名應添兵一百十八名漢鳳營請設兵五百名
應添兵九十九名陽平關營請設兵三百名應添
兵六十五名寧羌營請設兵四百名應添兵一百
三十六名略陽營請設兵三百名應添兵二十七
名固原城守營請設兵五十五名應添兵一百五
十名靖遠協營請設兵四百四十名應添兵一百
六名下馬關營請設兵一百二十一名應添兵五
十九名蘆塘營請設兵一百名應添兵六十六名
西安州營請設兵一百十名應添兵二十七名永
安堡請設兵九十名應添兵二十九名八營堡請
設兵六十七名應添兵二十名洮岷協營請設兵
六百三十五名應添兵八十五名階州營請設兵
四百二十名應添兵五十九名文縣營請設兵二
百八十名應添兵三十名西同營請設兵二百四
十名應添兵四十七名岷州營請設兵六十名應
添兵一百四十四名舊洮營請設兵二百一十名
應添兵六十八名秦州營請設兵二百三十名應
添兵二十八名鞏昌營請設兵六百六十名應添
兵三百五十四名鞏昌營應駐兵一百名即於鞏
昌營撥足一百名蘭州城守營請設兵五百一十
名應添兵一百五十名金縣營請設兵五十名應
添兵十三名紅城堡改設守備營地當孔道請設兵
一百名應添兵七十一名苦水堡請設兵五十名
應添兵三十名平凉城守營請設兵五百名應添
兵三百五十三名至所議外添公費兵共二百十
名尚係相沿成例現在欽奉
上諭各省營伍所有賞䘏等項俱著於正項支給等因
欽遵在案其所請外添公費兵應毋庸議又添兵
必須增設將備等員應如所議西安提標現已議
歸西安將軍管轄應即將原設提標之中左右三
營作為軍標其應設中軍副將一員即以原設中營
遊擊改補應添設中軍都司一員其中營守備及
左右二營之遊擊守備千把外委等俱有原設員
弁無庸增設至固原移駐提督應添設兩營即以
西安應設提標前後二營遊擊守備及千把外委
等員弁裁移固原至河州設鎮應仍設左右二營
其左營應添中軍遊擊一員即以陜西紅德營遊
擊裁移其原設左營都司一員改為右營都司守
備一員即作為都司中軍右營應添千總一員於
臨洮營裁移右營應添千總一員於寧夏興武裁
移應添把總一員於哈拉庫圖爾營裁移應添經
制外委二員即在左右兩營額兵内拔補又循化
應添中軍守備一員於哈拉庫圖爾營裁移應添
千把總各一員於寧夏中衞營裁移應添外委二
員即在該營額兵内拔補其鎮海營改設遊擊即
將舊有千總一員作為中軍哈拉庫圖爾營應添
千總一員於大通協裁移歸德營應添把總一員
於永安營裁移應添外委一員即在該營額兵内
拔補永安營舊有千總一員即作為該營遊擊中
軍千總保安營應添把總一員於肅州金塔寺營
裁移寧夏興武營舊有把總一員即作為都司中
軍紅德城營原駐遊擊既撥移河州鎮標其紅德
城營以延綏鎮營羅協清平堡守備移駐其清
堡事務以寧塞堡分防寧備梁汎把總移駐所有
寧備梁汎即以清平堡經制外委移駐至紅城堡
應設守備一員以永固協城之黑城都司改補同
原設弁兵按數移駐其紅城堡把總一員同兵丁
移駐黑城黑城止留原設總兵一員經制外委一
員額外外委一員其餘經制額外外委各一員一
同移駐紅城堡改屬凉州鎮管轄其餘均應如所
議辦理奏入得
旨如所議行
同日阿桂李侍堯又奏言查甘省額設兵五萬六
千六百零一名除節次裁撥移駐扣留公糧並公
費養廉屯防兵二萬二千九百七十名外實存兵
三萬四千五百四名陜西額設兵三萬四千五百
九十二名除節次裁撥移駐扣留公糧並公費養
廉屯防兵一萬三千一百七十四名外實存兵三萬
一千四百一十八名通計陜甘二省共存兵五萬
五千九百二十二名較原額少兵三萬五千二百
七十一名内歴年裁撥移駐新疆眷兵九千七百
六十名各官養廉公費九千七百七十五名及屯
防兵七千八百五十四名扣存公糧七千九百三
十名至公糧因何扣存不補之處查係乾隆二十
一年前督臣黃廷桂任内因陜甘兩省辦理軍需
綠旂各營公私借墊頗多欽奉
諭旨免其扣抵奏准於兩省兵數内酌扣公糧十分之
一共銀二十四萬六千五百餘兩通融彌補嗣於
二十六年扣案清完即將此項節省銀兩歸入新
疆經費項下調用支銷至畢沅前奏陜省此時兵
力合計不過萬餘一節其意因固原鎮雖屬陜西
提督管轄而所管各營則在甘肅地方故未列入
且彼時提標及興漢延綏兩鎮俱以派調兵數千
是以止剩萬餘其甘省存兵雖尚有三萬四千餘
名但一提四鎮與各協營以至嘉峪關外安西河
州靖遠三營東西南北相距數千里地方遼闊堡
戍繁多所有額兵除派安墩汛隘口及遠近差使
外其實在存營差操兵已屬寥寥且逆匪起事時
省城一帶兵力單弱遠處徵調緩不濟急倉猝之
際更不免左支右絀此當日實在情形也再部中
所查兵數與現在迥不符合其故總因養廉公費
俱佔名糧一經裁移改撥牽混不清不特難於查
核且恐易滋弊竇應請嗣後陜甘兩省每年造具
兵冊送部時將實在馬步守兵為一冊其養廉公
費兵另為一冊如此則案牘不至混淆而支銷各
有定數較為妥善如蒙
俞允並請
敇下該部通行各省均照此辦理入奏
上敇原議大臣一併議奏旋經尚書額駙公福隆安等
奏言查陜甘二省現存實兵較原額共少三萬五
千二百七十一名業據大學士公阿桂等酌請添
補經(臣)等議准具
奏至兵丁賞䘏銀兩現奉
諭旨俱於正項支給報銷所有陜甘扣存公糧公費各
欵應令該督等查明核辦又陜甘節年開報兵數
應令該督撫各按省分將實在正額馬步守兵為
一冊其屯防移駐各兵另為一冊分晰造報庶額
兵定數相符不致牽混滋弊併通行各直省一體
遵照辦理奏入得
旨如所議行
同日阿桂李侍堯又奏言竊照營伍之制其應歸
各提鎮管轄者必須遠近適中始足以重操防而
嚴控制陜甘二省現已遵
旨增添兵額以備捍衛所有各路營協堡汎有宜斟酌
變通者如西安提督仍駐固原除應設中左
後五營外其原屬固原鎮之固原城守靖遠蘆塘
西安州永安堡八營平凉秦州鞏昌九營應改歸
固原提督統轄又西安提督原管之慶陽協紅德
涇州兩營應仍歸固原提督統轄西安添鎮仍設
中左右三營外其提督原管之西安城守潼關協
神道嶺商州金鎻關富平西鳳宜君各營應歸西
安鎮統轄又邠州長武二營原隸慶陽協查該營
在陜西地方距西安較近應改歸西安鎮統轄河
州改鎮應設左右二營外其原管之循化保安起
台臨洮並撥歸固原之洮岷舊洮岷州西固階州
文縣蘭州城守各營俱仍歸河州鎮統轄又紅城
苦水二營向係蘭州所屬該二處在莊浪迤東七
十里至一百二十里距凉州較近且在黃河迤西
應改歸凉州鎮屬之莊浪營參將管轄至肅州鎮
向轄金塔永固二協嗣於乾隆四十二年將肅州
口外之安西協副將等十一營汛改歸肅州鎮屬
所管不為不多而永固協所屬各營俱在甘肅地
方向來一切文移由甘肅提督咨行肅州鎮復由
肅州行文永固往返迂迴每至稽遲貽悞應將永
固協並所轄甘州城守大馬黑城洪水馬營墩山
丹硤口棃園南古城十營堡改歸甘州提督統轄
不惟文移往返不致紆繞而一切考騐廵查俱為
近便於軍政大有禆益奏入
上勅原議大臣一併議奏旋經尚書額駙公福隆安等
議言應如所奏辦理至西安現經(臣)等議請設立
將軍標其提督原管西安城守一營近在同城應
即歸將軍管轄其潼關協神道嶺商州金鎻關富
平西鳳宜君各營及慶陽協屬之邠州長武二營
應仍歸固原提督統轄以符舊制而重責成奏入
得
旨如所議行
同日阿桂李侍堯奏言陜甘二省兵丁遇有紅白
賞䘏事件向來於惠濟項下動支陜省原有銀六
萬三千兩甘省原有銀十一萬三千餘兩俱交商
營運每年所得息銀除賞給兵丁紅白事件外尚
有盈餘自乾隆三十三年停止以後所有陜省惠
濟銀六萬三千兩又以息作本并存剰息銀共十
萬六千七百七十餘兩甘省惠濟銀十一萬三千
餘兩又以息作本併存剰息銀共十五萬三千四
百餘兩概行撥充兵餉等項其陜省兵丁紅白賞
銀在朋合銀内支給甘省兵丁紅白賞銀在裁馬
改步節省銀内支給查裁馬改步及朋合二項銀
兩雖係就各營中通融節省而其賞仍歸於開銷
帑項况甘省現請添兵六千五百餘名内添馬兵
二千七百餘名所有裁馬改步節省銀兩自應仍
撥充現添馬兵之用若既添馬兵而復摘缺停補
於體制更屬未協至陜省現添兵六千三百餘名
朋合一項亦恐不敷支給皆須另請動欵撥補伏
思
皇上添設陜甘兩省兵額原為捍衞邊陲起見不惜多
費帑銀苐
國家經費有常亦不可不通盤籌畫前各省撤回惠
濟銀兩緣生息名色
特勅停止查此項銀兩雖屬交商營運而所獲息銀俱
為豫備賞䘏兵丁之費
國家本無取利於其間(臣)等公同籌酌陜甘兩省現
請添兵一萬二千九百餘名併原有兵五萬五千
九百二十二名其從前惠濟銀兩似當仍請復設
惟查原定交商營運甘省係一分五厘起息陜省
則一分五釐一分二釐不等定數未免稍重可否
仰懇
天恩概定一分二釐以下行息餘俱查照舊例遵辦再
(臣)阿桂前在雲貴知該省自停止生息銀兩後所
有兵丁紅白事件俱以裁減兵額節省銀數充賞
查滇黔等處俱係邊陲兵力亦不宜單弱若將生
息銀兩復舊即所裁兵額仍可補足於防守實為
有益其他四川閩廣或係邊地或係海疆亦關緊
要容俟臣阿桂回京後查明再行請
旨辦理奏入
上命軍機大臣傳諭阿桂李侍堯曰據阿桂等奏請酌
復惠濟銀兩以禆營伍一摺固為兵丁需費起見添
兵自當添賞䘏然總屬無多且現在所有兵丁其賞
䘏本即動用正項也其果有不敷之處以致不行賞
䘏乎著奏聞國家賞兵之費藉商營運支給其名究
屬不美况現在戶部庫項充盈即陜甘二省添設兵
丁所需紅白賞䘏費用較多原當開銷正帑著傳諭
阿桂李侍堯畢沅所有此次添兵之費及將來陜甘
二省兵丁紅白賞䘏事件俱著動用正項開報
同日阿桂李侍堯奏言(臣)等遵
旨確查甘省奏請添建倉厫一節查工部單内所開甘
省自開捐以後共請添建倉厫二十七案(臣)等將
各廳州縣未經開捐以前倉間糧數與詳請添建
時現存糧數比較内西寧大通靜寧三州縣合監
糧常平額徵各項糧石而計尚不及乾隆三十九
年以前舊存糧數此外隆德淵泉安西玉門敦煌
肅州高浪三岔州判禮樂西和清水徽縣成縣古
浪洮州廳十五廳州縣雖查詳請建倉時糧數比
從前增減不等但甘省捐監現據各該員供稱俱
係以銀抵糧並不買補還倉其實貯糧數仍較舊
額短少(臣)等伏思建倉所以貯糧今糧石既無贏
餘何用添設厫座明係該員等借添建為名以為
侵蝕公帑之計此等捏報劣員即係現在審明冒
賑開銷之人將來歸案辦理時自當一併定擬完
結但該員等種種藉端捏冒情節更重俟分發人
員到甘省先行參革審辦所有西寧隆德十八廳
州縣添建厫座二十三案應請
勅部無論曾否建蓋概不準開銷其部中已銷者查明
詳請之員及各上司分賠未銷者即行扣除如銀
兩業經給發即一併追繳至撫彛廳及張掖永昌
二縣所存糧石較多舊有倉厫不敷藏貯向來皆
係借賃民房廟宇堆積添建尚係有因但是否實
在蓋造亦難憑信(臣)阿桂已派軍機司員敷倫泰
前往查勘另行具
奏奏入
上諭内閣曰甘省監糧一項既屬紙上空文乃該員等
復借建倉為名恣其侵冒是又於冒賑開銷之外設
法侵欺其情節較冒賑各員更重將來審明定案時
必當加倍治罪以為貪婪狡詐者戒
欽定蘭州紀略卷十五
