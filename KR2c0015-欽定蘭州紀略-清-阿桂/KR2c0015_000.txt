欽定蘭州紀略
提要
(臣)等謹按蘭州紀略二十一卷乾隆四十六
年奉
勅撰考回人散處中國介在西北邊者尤獷猂然
其教法則無異劉智天方典禮擇要解即彼
相沿之規制也其祖國稱默德那其種類則
居天山之南北後凖噶爾據有山北乃悉避
處於山南今自哈密吐魯番以外西暨和闐
葉爾羌皆所居也迨我
皇上星弧遙指月窟咸歸諸回部並隸版圖為我
臣僕中國回人亦時時貿遷服賈來往其
間姦黠之徒遂詭稱傳法於祖國别立新教
與舊教搆争守臣狃於晏安不早為防微杜
漸互相讐殺乃馴至嘯聚稱戈辛丑四月循
化廳逆回蘇四十三等突陷河州復擁衆犯
蘭州會援師既集斷其歸路而羽林勍卒益
部蕃兵亦皆奉
詔遄征尅期並赴逆回飛走路絶乃退據城南十
里龍尾山扼險死守釡魚暫活褌蝨終殱填
塹焚巢百道俱進蹙之於華林寺或俘或
馘無一人倖漏網焉盖是役也平曰釀釁之
漸在大吏之積薪厝火故猝發而不及防臨
時制勝之方在
聖主之省括張機故一舉而無不克是編所錄始
末釐然至於規畫兵制慎固邊防一切敷陳
批答亦皆備書併足見長駕遠馭之謀杜漸防微
之略所以貽萬世之安者
睿慮尤深且遠也乾隆五十四年正月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
欽定蘭州紀略
天章
四月朔日作(辛丑)
王狗鴻龍順斗遷春消九十夏初旋已欣時澤利麰麥
更幸大田起陌阡紅雨綠雲方爛漫青山碧水未留連
問書旁午勤批答慙愧番回蠢動邊(昨據勒爾謹奏蘭州撒拉爾番回因)
(争立新教抗官拒捕殺害知府楊士璣副將新柱嗣又佔據河州城今日復據畢沅奏逆匪直逼蘭州省城因)
(調派滿漢各路官兵并健銳火器營京兵四千名前往會勦命大學士阿桂尚書和珅帶領侍衛督率進兵日)
(内正值軍書旁午實不勝慙懣之至)
孟夏
常雩禮成述事
未躬承昨歲南巡奠璧
祈壇意倍寅祇為萬方勤一已幸蒙尺澤渥三春(今歲正月)
(間春雪頻仍二三月以來雨膏優渥實向年所僅見)若時暘雨顒年稔既潔粢盛
沭
帝仁薄伐番回不容己(昨因蘭州撒拉爾番回肆逆傷害大員佔據河州進逼省城不得已)
(調派各路官兵并發健銳火器兩營勁旅命重臣董率即日會合進勦惟冀迅速埽滅以安邊民)維揚
速冀晏邊民
陜甘總督勒爾謹等奏報勦捕撒拉爾番回誌事
十韻(有序)
撒拉爾番回即狗西番其俗人畜並處好即人怒
即獸往年因大加懲創安靜五十餘年今其醜類
復滋昨督臣勒爾謹奏撒拉爾番回蘇阿渾等因
争立新教殺傷舊教多人遣官往捕而賊匪等竟
敢抗拒並戕知府副將勒爾謹因率臬司福崧領
兵往𠞰更調集丼省提鎮仁和等五路兵而賊已
乘間侵佔河州維時事起倉猝勒爾謹暫駐狄道
藩司王廷贊保守蘭州省城賊乃間道進逼省城
焚燒關廂西安巡撫畢沅以聞將軍伍彌泰提督馬彪各
領兵赴援奏到即勑簡八旗勁旅並大學士阿桂尚書和
珅等往莅其事乃兵甫啟行而王廷贊即奏誅殺賊匪教
主馬明心兹勒爾謹畢沅仁和等奏克復河州省城
圍解且擒殺賊匪要犯多人擊退上山即日可期勦滅
云云因勅分别奬賞頒諭中外並賦十韻紀事如左
狗西黑帳本番雛白帽非回竄籍呼(狗西番又名黑帳房與内地回人帶)
(白帽者本另一種類昨勒爾謹奏乃以其不食猪肉遂沿俗稱番回現已飭令詳查具奏毋令竄混)争教
始因執新舊據州遂肆攫萑苻(撒拉爾番回本舊教近因賊首蘇阿渾等欲另)
(立新教殺害舊教數人肆行不法該督委蘭州府知府楊士璣河州協副將新柱前往查拏途次白莊被逆番)
(聚衆殘害時勒爾謹一面率臬司福崧帶督標兵五百名往勦一面調集仁和等五提鎮兵二千名會勦而逆)
(匪乘官兵未到之先竟擁男婦二千餘搶佔河州實為罪大惡極神人共憤)如狂一旦為猖
獗不畏三軍置鑕鈇提鎮領兵皆宿將(丼肅提督仁和西安提督馬彪)
(及各鎮總兵圖欽保德寧等皆曾經出兵金川久列戎行故臨陣調遣井然因并交部從優議叙以示奬勵)
監司守省具嘉謨(丼肅藩司王廷贊以文臣能保守省城於賊匪圍逼時悉力守禦又安定)
(縣回民馬明心係賊人新教之主前已拏禁省城王廷贊因賊人索取許其城上一見指稱禀明督臣批至釋)
(給隨將馬明心正法以免後患辦理實合機宜因賞給一品頂帶仍交部從優議叙)會征有算妖
氛歛决戰無前賊勢孤(此案事起倉猝勒爾謹先調各路官兵會籌征勦仁和由途次)
(迎勦並令德寧額爾恒額一面把守賊人所毁河橋施放炮位一面直渡黃河率官兵勇奮殺賊圖欽保復手)
(刃四賊將逆匪擊退上山此時賊衆已成釜底游魂擒賊指日可計矣)近日伏林遠滿四
(丼省番回雜處好勇鬭狠其常也近年之王伏林明季之滿四暨今之蘇阿渾皆其類也然小醜潢池官兵一)
(至即盡灰滅耳)何辭淨勦受駢誅分馳禁旅原資衆(先據畢沅奏報蘭州)
(被圍即簡派健銳火器兩營京兵四千名選乾清門巴圖魯侍衛帶領又欽差大臣和珅拉旺多爾濟及海蘭)
(察額森特前往督率並命大學士公阿桂由河南取道往同會𠞰以壯聲勢)詳覽軍書敢懈吾
本省制軍紓壯略鄰封安撫裕良圖(勒爾謹既調集丼省各路兵而畢沅)
(在西安境内聞報即悉心調度協濟滿漢官兵事事迅速妥協並有先辦而與所降諭旨相合者實屬可嘉之)
(至因賞給一品頂帶仍交部從優議叙以奬賢勞)羣心齊自成功速小醜殱將
乏處逋方籲
佑随聞捷信(是日宴邊雩祭有薄伐番回不容己維揚速冀民之句回鑾至御園遂接此奏)
(誠垂貺昊乾也)曰欣曰敬曰慚夫
初夏御園雜言遣慮
昨歲事南巡前年逮釋服御園初夏景均未一遊目清
和今適值喜雨况霑足和近春婪尾清非夏騰燠因為
清和什德潛說闢獨(歲時紀四月朔為清和節考古人引用皆然沈德潜乃訛唐之中和)
(節為清和因以謝詩首夏猶清和謂四月似二月其說臆斷無據别有清和詩闢其謬云)風日既以
佳心情應亦俶而何繾丼省番回逞兇倏軍書勤批答
厪懷日以六(自三月三十日勒爾謹奏撒拉爾番回肆逆一案軍書旁午日勤批答至四月初六)
(日始據奏報各路官兵陸續到齊擊退賊匪上山賊勢窮蹙惟待擒獲正兇勦除餘孽云)却報官兵
集賊氛勢已衂正兇猶待獲雖慰意仍蹙有暇偶泛舟
散慮林蘌曲懷昔不忍歡遣慮吟書屋
命尚書和珅往丼肅同總督勒爾謹會籌執醜善
後事宜並遭賊氛燹後何以加恩處奏來頒旨詩
以言志
番回争教肆狂狺竟劫河州逼省闉雖事鋪敦將執醜
却憐蹂&KR1011;已殃民籌咨善後孰居要撫䘏為先合沛仁
曰隠曰艱應入告十行次第待頒綸
確信
彌月繾蘭州確信披驛致河州雖已復蘭州解嚴未(撒拉)
(爾番回肆逆一案自三月三十日以來日夜厪念昨四月初六日據勒爾謹奏已克復河州省城圍解并有半)
(月成功之語意謂事可速蕆乃今已及彌月直待大學士阿桂尚書和珅先後到蘭州奏明實在情形披閱始)
(覺明晰然得信已遲致悞事機實堪憤懣)莊凉兵初集賊暫向山避(勒爾謹奏丼肅)
(提督仁和凉州總兵德寧等帶兵赴蘭州協勦奮勇殺賊圖欽保復手刃數賊將賊衆擊退逃竄入華林山)
時來竄焚擾城門原尚閉(四月廿九日據阿桂和珅奏伊等未到之先蘭州西南關)
(外一帶通賊處所賊人竟敢任意往來搶掠民間牲畜口食並於燒剩民房内藏匿乘間放火又於黑夜不過)
(數人潜至城下騷擾而守城兵丁虛張聲勢施放鎗炮徹夜張皇和珅到彼後始嚴飭禁止並搜捕殺賊數人)
(又各路所調之兵零星散處不俟力齊催令打仗以致間有傷亡士氣不振現在阿桂等申明軍律激勵戎行)
(并安設卡柵彼此接應又于山間札一大營照料各卡俾賊知大兵逼近不得不晝夜防守民心亦漸安貼等)
(語如此料理始漸有頭緒覽矣奏略慰知賊渠將不日就擒)勒爾謹誑奏謂半月功遂
因命所發兵中途回以暨(前勒爾謹奏現在所調各路官兵先後到蘭惟有公同商)
(酌四路擒勦並分派漢土官兵分途前往預偹擒拏半月可以成功等語阿桂于途中聞此信遂令頭起領兵)
(之人不必前往候旨而回奏到因將所發健銳火器營京兵撤迴其前調川兵及阿拉山兵亦經勒爾謹咨撤)
(庸臣輕舉辦事未見面目頓止援兵以致遲悞實為可恨設無此奏則京兵及川兵阿拉山兵均早抵蘭州可)
(以一鼓擒滅兹阿桂和珅復奏請選調川省曾經出師之屯練兵丁千名阿拉山兵七百名兼程赴蘭協同勦)
(捕此亦無聊之計雖現在軍容整頓壁壘一新奏功指日可期而前此舉碁屢易貽悞已多言之徒增慚恚耳)
和珅及阿桂先後到次第乃據實情報庸臣敗國事我
兵初到蘭衆力未齊偹率即驅之戰而又乏董帥一二
致傷亡遂乃餒士氣綠旗兵本怯聞戰先驚悸設京兵
弗迴此時將逮至舉碁屢易著兵法之所忌二臣(謂阿桂和)
(珅)調川兵是亦無聊計申律勵戎行旗鼓重新示僨轅
雖抵罪貽悞已不啻功雖指日蕆旰食徒增恚庸臣誰
所用自責誌吾媿
鑑遠堂
溪堂臨水稱鑑遠俯檻非徒玩渺渟千里蘭州厪遠慮
勦番回欲悉情形(撒拉爾番回肆逆一案勒爾謹總未將前後實情具奏實為晝夜厪念昨)
(閱阿桂等奏約二十日前後乘機進勦各情形始覺明晰有經理惟日望殱獲渠魁捷音速至耳)
丼肅布政使福崧奏報得雨詩以誌慰
殱賊命王師無非計安民行程計近遠一再遣重臣(前因)
(蘇阿渾即蘇四十三等肆逆遣京兵往勦因命尚書和珅及海蘭察等馳驛速往蘭州時大學士公阿桂在浙)
(辦海塘回即命由河南取道前往)和珅入甘境即有雨隨輪(和珅等於四月望前入甘肅境即遇)
(雨)今接旬宣奏屢被膏澤均(福崧奏稱甘省春夏之交每患雨澤稀少本月自四月内省城得雨)
(三四次今五月初七初九十二等日近省一帶又連次得雨三四寸地土滋潤往年罕有䓁語)甘省艱致雨地瘠
誠民貧犁巢雖未蕆農兆慰則真宣来咨實情珅迴復由
秦(蘇阿渾一案勒爾謹總未將前後確實情形明晰具奏因念該處阿桂一人儘足了事而朕往熱河御前領侍衛及)
(軍機大臣扈從者不宜少因命和珅回京並面詢甘省一切事宜據稱沿途經過甘肅西安山西各省麥收即日登場收成均)
(在九分以上云云)秦晉麥已收胥稱九十分何以承
天庥惟益勵敬勤
永佑寺瞻禮
皇祖當年喜此居自應
神御奉如初禮因義起言思彼
仁以
憲章事剏予至必先瞻欽繼述念惟切已敢舒徐不期
梗化回猖亂復此有征盼捷書(撒拉爾番回肆遂一案已屡有詩紀事昨)
(阿桂奏川省屯練土兵等到齊欲令預悉華林山勢及進兵路徑先於閏五月初三日派海蘭察明亮等)
(帶領阿拉山馬兵及屯練兵由龍尾山繞至華林山西南斜撲賊卡又派舒亮等帶滿漢奮勇兵過溝由)
(山南直壓賊卡額森特及伍彌泰等在山坡山梁分路策應除鎗石殱賊不計數外三次攪戰約殺)
(賊六七十名現擬於初九初十兩日尅期大舉四路官兵攻打以期一舉殱滅晝夜惟望其捷音速)
(至耳)
安遠廟
新疆底定後安遠建祇林(是廟肖準噶爾固爾札之式為之)萬里夜來
往(自平定新疆後伊犁駐以將軍回部各駐欽差大臣烏魯木齊則設都統與屯耕驛站相通百姓來往貿)
(易者夜行無恐較之内地尤為安貼也)廿年久静愔衆生資庇蔭一已致
虔欽回逆偏猖近(阿桂奏閏五月初九日分派官兵四路攻勦賊營搶得賊卡四座殺賊百)
(餘名乃賊人尚敢傾穴出迎拚死抵拒現在另籌進取於賊營迤西嚴密圍困令其無路覓食等語連日切盼)
(佳音又未能即刻擒獲殊增憤懣)陳師却愧心
遊獅子園
獅子峯陰居
賜昔額題仍是
御毫揮有懷因便為一豫無逸敢皇懈萬幾頻問郵籖
心不懌(閏五月二十三日據阿桂奏十五日大舉攻剿將賊匪卡子四座攻得復乘賊退回攻得賊人)
(大卡殱戮賊匪甚多随于左近四面拏卡聮絡接應海蘭察明亮等即帶兵駐守次日天明又佔得兩處山包)
(並將賊營迤西本布爾廟燒燬殺賊甚多現在官兵接連佔至黃河邊兩岸俱有兵丁水手防範賊勢窮蹙不)
(日可勦除淨盡等語今又隔數日惟晝夜盼望捷音耳)忍看畫障景如依成詩數
首旋歸去行漏曾非四刻違
書扇賜大學士阿桂時在蘭州勦回寇
邇日書詩經(曩時曾書詩經全部並指示畫院圖之間亦涉筆兹重觀之覺書法未臻因復手寫)
(一通易之適書至小雅北山從事賢勞經營四方之句不覺繾懷于役者之勞云)北山什重勘
即事懷賢臣于役頻再三江河資畫策逆回兹勦䧟(大學)
(士阿桂於上年臘底命往浙江閱勘塘工今春並令由江南至河南查辦河務時值丼省匪回肆逆遂命由豫)
(取道赴丼會勦近雖屡奏勦殺賊匪並于賊人所佔山梁四面拏卡圍逼賊勢窮蹙待斃而蕆事捷音尚未奏)
(到懸望日甚一日耳)徒以恃險守絶壁及深壍密圍待坐困報功
信遲欠憤懣爾我同賢勞久煩憺卿無父母憂予有股
肱念賜扇解炎暑是用五字掞
阿桂奏圍困賊營斷水情形詩以誌事
賊營蓄糧足延時取水黃河更密邇所以守穴三月久
近始四面圍築壘黃河被隔填井泉絶水賊窮知必死
老教逃出將欲斃(前經阿桂等奏安設木城卡柵將賊營四面攻圍並設法隔斷水磨溝水)
(道其華林寺後及雷壇二井俱用土填築兹復據奏守卡官兵殺死夜間盗水賊匪數名并有脱回之老教等)
(八名提訊該犯等俱受渴已極不能出聲予水亦不能下徐徐灌潤始能言語據供稱賊匪五百餘名老弱傷)
(病者斷水五日已有渴死者即賊渠蘇四十三及力能打仗之人亦斷水三日雖有炒麵不能下咽騾馬驢牛數)
(百匹倒斃淨盡俟其困&KR0629;已極即進兵擒捕不使一名兔脱等語)與水亦不能飲此徐
徐灌活始取供其衆五日苦斷水觀奏翻為心惻然兇
渠首禍累衆耳然猶一心拒王師反惻為恨亦彼取(叶)
厄魯回部及金川不無勦殺為蕩洗何以兹番乃憐賊
古稀因識吾老矣吁嗟嘉兵有至訓豈願興戎不得已
阿桂奏報撲殱賊營已誅賊首蘇四十三詩以誌
事
番回滋事信竒談嘯合千人死守丼邪教縱能令志固
元戎原是用兵諳(前因撒拉爾番回蘇四十三肆逆官兵圍之于華林山而賊衆丼為死守)
(阿桂節次奏到調派官兵安設木卡斷絶水道諸務辦理皆合機宜)填壕撲柵羣心奮斷
水焚糧衆力戡乃得一朝破巢險猶然數百冐鋒酣(六月)
(廿二日巳刻據阿桂等奏到於本月十五日令海蘭察明亮率同領隊大員并侍衛章京等帶領官兵屯練降)
(番及阿拉山兵先在卡邊埋伏相機進攻垂密雨時出賊人不意將枝綑土袋抛填賊人所掘壕溝我兵奮勇直)
(進哈當阿帶領川省降番首先躍入壕内與賊匪攪殺經官兵抛擲火彈乘勢擁進勦殺賊衆佔得賊卡賊壕俱)
(拆燬填塞海蘭察明亮督率官兵遠則鎗箭齊發近則短兵相接各路官兵咸懷振奮分佔磡上賊卡海蘭察)
(明亮又拏立木柵帶兵直撲賊營痛加勦殺抛射火箭火彈燒燬帳房板屋奪獲賊人刀矛鳥鎗無算餘賊竄)
(回華林寺死守呈騐割得賊首一百二十餘顆隨令前此擒獲監禁之賊黨家屬等逐一辨認據認出首犯蘇)
(四十三韓一提巴拉周阿渾張阿渾即張懷德馬黑提卜等首級確實無疑并據投出老教杜山别等供俱稱)
(賊人被殺死并帶傷者三百餘人所二百餘人遁入華林寺不敢復出現)(殘敗賊黨尚有官兵四面圍緊)
(架礟轟擊數日之内即可勦戮淨盡等語因明降諭旨將首先出力之海蘭察明亮并哈當阿交部從優議叙)
(其餘在事出力員弁及受傷陣亡官兵查明分别議叙優䘏降番等概行賞給一月錢糧以示奬勵並令阿桂)
(將蘇四十三首級傳諭各省梟示俾回民共知儆戒云)異哉狠戾撒拉爾馘矣倡
狂四十三不屑紅旗飛報捷但云蕆事更云慚
命加恩丼省被番回兵燹窮民詩以誌事用四月
降旨查䘏施恩詩韻
何來雜種逞刁狺竟犯州城躪市闉早以詳查命大吏
(先是命尚書和珅往丼肅即令將該地方遭賊氛燹何以加恩之處奏請頒旨有曰隠曰艱應入告十行次第)
(待頒綸之句)兹應實政惠窮民本年粮賦全蠲納(六月廿八據阿桂等)
(奏丼省應行撫䘏事宜請將蘭州河州地方照乾隆三十年寧遠等縣地震之例辦理因即降諭旨將蘭州河)
(州本年應徵錢粮加恩槪行蠲免其傷斃人口每名房屋每間請各給銀二兩又每人先給倉粮三斗再普行)
(加賑一個月每戶賞給置辦器具銀一兩牛馬每頭匹借給價銀四兩俾被賊焚掠貧民各安生業俱交行在)
(戶部核覆依議速行仍令該地方官實力撫綏以示優䘏)燹處灾傷普施(去聲)仁小醜
潢池累黎庶自無德化愧絲綸
阿桂奏報淨勦番回信至詩以誌事
賊首雖陣斬餘黨十遺四乃竟勿出降死守華林寺釜
底困仍鬭延廿日弗潰邪教固人心亦誠大竒事築柵
近逼之火攻下策試縱拚命跳踉圍戮無噍類勦回勣
斯蕆飛章馳信至(賊首蘇四十三先於六月十五日經阿桂令海蘭察明亮等督率官兵直)
(入賊壕勦殺賊衆割取首逆蘇四十三等首綴其餘黨四百餘人尚死守華林寺思欲乘隙突出竄逸兹阿桂)
(奏報於七月初六日海蘭察明亮率同侍衛官兵由華林寺撲入重重圍裹抛擲火彈鎗箭齊發短兵砍殺生)
(擒賊六十七名割獲首級四百五十寺内躱藏餘賊殱戮無遺不致一名漏網等語)因思一月前
賊或紛迸避爾時圍未週(使賊於一月前未立木柵時衝突而逃追捕正自費力每)
(召見軍機大臣等豫諭及此然賊衆自蘭州被官兵擊退後即死守華林山被我兵得拏柵環攻盡數勦殺不)
(復留餘孽實感也上蒼恩賜)鳥散艱羅致知不足為患當更延久滯
負隅待盡殱誠感
天所賜然世有逆民即為君德累教化所未孚言及惟
抱媿
言志
丼省捐監蠧始自王亶望木偶視督臣一氣通下上(始以)
(丼省歲被災地方吏欲藉捐監粮以為賑䘏之用部議因准行並令祗收本色米其後乃私收折色銀實始自)
(王亶望為藩司而總督勒爾謹竟如木偶並不參奏甚至通省上下聮為一氣冐賑分肥毫無忌憚因令阿桂)
(等徹底嚴查方悉其弊)定議收本色(粮也)貯倉資賑放墨吏收折色
(銀也)慾壑饕無量報部仍本色公然行詐誑何能終久瞞
水落石出狀利令其智昏抑亦良心喪此而逭抵法弊
吏將何尚冐賑兼剥民自取罪應償然予慮因咽廢食
益非當(辦理捐粮冐賑一案原為剔除官吏積弊使百姓實受賑濟之益但恐各督撫悞會此意因咽)
(廢食致將灾賑之事靳固不舉因明降諭旨嚴切訓諭并傳諭李侍堯將丼省本年報灾各屬派委明幹公正)
(大員詳悉查勘即勘不成灾亦量予撫䘏或予蠲緩或借給口粮籽種以資接濟其有不肖劣員因無可分肥)
(諱灾不報者尤必加倍重治其罪蓋積弊不可不去而灾民不可不䘏愛民所以事天丁寧訓誡不啻三)
(令五申矣)明道(程)語晦叔(吕公著字)讜言恒所仰寧受百人欺好
賢心莫曠吾以用之賑寧濫毋遺宕誠恐覬覦者謂吾
靳賑餉巧吏何弗為恤民事胥忘弊不可不懲即此恐
招謗吾如有所吝全蠲賦三貺(丙寅庚寅丁酉三次降旨蠲免天下正供其各)
(省漕粮亦於丙戌庚子兩次降旨蠲免)萬民被豈虛萬世傳寧妄是用布
赤心言志期共諒嗟乎為君難展轉增惆悵
迴蹕至御園作
山莊避暑木蘭獵
祖迹繩承畢闡
謨旰理宵批敢懈彼民難吏治益厪吾(今歲至山莊時正在辦理撒拉)
(爾逆回一案嗣節次據阿桂奏報撲勦賊營已誅賊首蘇四十三其餘逆黨殱戮俱盡至六月間又據河臣奏)
(報黃河決口先邳睢南岸之魏家莊繼儀封北岸之曲家樓今南岸已經堵築而北岸據奏報堵築工已過半)
(計十月中可以合龍因命阿桂於甘省事竣後取道赴豫督辯又甘肅監粮折色一案王亶望為藩司視總督)
(勒爾謹如木偶與首府蔣全廸狼狽為奸通省上下聮為一氣恣飽慾壑冐災殃民鞫訊得實分别抵罪嗣四)
(川復有嘓嚕匪搶劫拒捕之案且紏集多人竄入隣境皆由總督文綬平日養癰貽患所致因降旨革職發往)
(伊犁效力贖罪以福康安代之督率文武嚴行查辯近上已據報獲賊百餘人指日根株可盡閭閻得以安枕以)
(四事均於吏治民生大有關係數月來飛章馳報批答傳諭殆無虚日)御園&KR0681;止昨何異
冬節初臨景略殊忽憶五年前此况
暢春亟去問
安無
陜甘總督李侍堯奏報秋收七分有餘並秋雨情
形詩以誌事
甘省春夏間今年雨頻暨以此命詳察乃盡悉積
弊(向來甘省每歲報旱今春因叛回蘇四十三之事遣大學士阿桂尚書和珅先後往甘據節次奏報四五)
(月間攻賊之時每以雨阻且藩司福崧亦據實奏報得雨曾有詩誌慰因命詳查甘省節年報旱緣由始得盡)
(悉王亶望等上下勾通折收捐粮藉賑冐銷之弊)寧濫毋或遺原期民受惠剥
民入私蠧濫乃至鬻吏方伯如坐尸上下通一氣(始以甘省)
(頻年旱灾地方吏請收捐監粮備賑部議准行原令祇收本色米使受實惠後王亶望乃私行收折色銀與首)
(府蒋全迪串通各州縣冐賑分肥毫無忌憚甚至如麥桓之指缺賄求公行鬻吏而總督勒爾謹竟如木偶一)
(任各屬恣意妄行並未奏聞)斯而不扺法君誠若旒綴然恐覬覦者
錯會吾之意謂吾或靳賑重增吾之罪既令而復申三
五已不啻(甘省冐賑一案經阿桂等查審得實因命將勒爾謹王亶望王廷贊解至熱河親鞫分别)
(治罪以彰國法其蒋全廸程棟以下多犯案贜多寡分别治罪庶剔除積弊此後或遇賑濟俾窮民實受恩惠)
(但恐為督撫者誤會此意因咽廢食致將灾賑之事靳固不舉因屢降明旨嚴切曉諭遇有歲歉即當據實奏)
(報並令督率屬員痛除積弊俾窮民均受實惠不啻三令五申矣)即以甘省言偏災仍
命恤(叶幹甘省本年報偏災者已少仍傳諭李侍堯派委明公正大員詳悉查勘即不成災亦量予撫䘏)
(蠲緩或借給口粮籽種以資接濟)今歲報秋收七分荷
天賜(李侍堯奏甘省夏秋以來除被水被雹受偏灾數處其餘皆雨澤調勻秋禾粟穀雜粮大半黃熟間)
(有收割者寧夏水田稻榖亦漸成熟收成約在七分以上此或因今歲積弊一清民情豫順感召天和雨)
(暘時若未必不由此也)市集粮價半吾民或少濟貪官何處無捐
監大竒蔽侵帑復剥民豈有不招戾積弊一以清召和
理應致三鬴遍閭閻閱奏心誠慰歷久被人欺是吾之
過事觀過可知仁自解兼明志
降旨加賑甘肅四縣被災貧民詩以誌事(壬寅)
向來甘省每加賑墨吏侵之弗逮民(甘省每年報災加賑自王亶望為藩)
(司藉詞賑濟開銷監粮私收折色串通各州縣侵冐分肥因捋王亶望等分别治罪以彰國法復恐此後或實)
(遇偏灾督撫等誤會此意因噎廢食諱灾不辦屢降明旨嚴切曉諭遇有歲歉即當據實奏報並令督率各屬)
(痛除積弊俾窮民均受實惠)墨吏抵罪民何罪因咽廢食誨諄諄去
歲報災者四縣前弊盡去兹應真輕者借種(上聲)重加賑
(甘省上年寧朔平羅等縣因河水泛溢秋禾被災已屡降旨照例給賑今春青黃不接因再加恩將被災較重)
(之寧朔平羅二縣貧民展賑一月其災輕之隴西寧夏二縣著該督撫䓁查明缺籽乏食之戶酌借籽種口粮)
(以資接濟俾災黎共慶安全用敷春澤)惠兹地瘠與民貧申諭大吏體予
意切忌諱災須直陳
陜甘總督李侍堯奏報甘省雨澤情形詩以誌事
甘省地瘠民本貧自昔無歲不報災去年勦賊頻阻雨
詢之乃悉弊所媒(甘省往歲每奏旱災上年因遣尚書和珅大學士阿桂先後往勦撒拉爾)
(據奏省城四五月間連得雨澤有益民田而略阻攻克之進因諭問向何每年稱旱始悉王亶望等捏災冐賑)
(之弊相習成風)懲貪示法逭民欠秋收多穫民氣培猶恐因噎
而廢食詩吟言志誠心開(甘省冐賑剥民積弊經阿桂等徹底嚴查得實王亶望等)
(抵法本因剔除積弊使百姓得受實惠起見但恐該督撫等誤會此意因噎廢食致有靳恤災賑之事因明降)
(諭旨再三申誡以積弊不可不去而災民不可不恤並賦言志詩頒諭中外以示開誠布公之意)春末
缺雨為厪念今辰始報佳音來月初陸續得被澤各屬
無不沾以該(四月二十二日據李侍堯奏蘭州于四月初旬連次得雨又於十一十二日省城得)
(雨深透四郊霑足並據各屬陸續具報得雨三四五寸及深透不等通省普獲應時甘澍遠近均沾等語覽奏)
(為之欣慰随復丁寧頒諭令李侍堯悉心查察各屬如間冇一二歉薄之處仍行據實奏聞毋稍諱餙)額
手西望為慶幸更頒勅諭叮嚀哉莫因目前望秋後一
隅豈無獨泣儕君臣之設為民耳慎之其善體予懷
陜甘總督李侍堯奏報麥收雨水情形詩以誌慰
地瘠戶貧甘省信連稱荒旱却非誠率圖因賑官為弊徒
使向隅民受名(甘省地瘠民貧乃向年官吏竟藉報災賑濟為名折收監粮其實上下通同侵)
(冐分肥小民未霑實惠)去歲收成已過半今年時澤更如情(上年甘省)
(於春夏間屢經得雨秋成頗稔今據李侍堯奏報通省各屬於本年四五月間陸續得雨深透其地氣較暖之)
(處二麥稞豆均已揚花結實並有收穫者即收成稍晚處所麥豆亦經吐穗含花禾苗滋長民情愉悦等語)
驅除惡吏施實惠感召
天和福萬氓
陜甘總督李侍堯奏報甘肅收成八分詩以誌事
吏蠧弊以去民和召有應雨沾諸郡普秋穫八分增(李侍)
(堯奏甘省今歲夏澤頻霑六月中旬後二麥先後登場近復屢獲甘霖各種秋禾得雨滋培益見暢遂通省各)
(府州屬呈報田禾收成共八分有餘)自昔荒區慮而今稔歲膺叮嚀仍致
囑莫視此為恒(甘省自清釐積弊後年來雨暘時若收成豐稔但該處素稱瘠土設將来偶遇)
(偏災地方官斷不可因連歲豐收稍存諱飾昨藩司福崧陛見時已面加訓誡兹李侍堯奏復傳旨嚴行諄諭)
(令其仰體朕意時刻留心)
陜甘總督李侍堯奏報甘省得雪詩以誌事
秋收報九分(昨據李侍堯奏報甘肅通省秋未收成約九分)冬雪報四寸(兹又據蘭)
(州省城於十月初九日得雪四寸且同雲密布勢甚寬廣附近州縣業據禀報是日得雪分寸相同農情深為)
(歡慰)甘省所希聞額手慶非分墨吏去深弊赤子蘇久困
或因召
天和作善降祥信水懦夙自慚法亦弗骫盡甚者率扺
罪一綫寬其論(甘省冒賑一案上下通同舞弊侵帑殃民于法都無可寬但入數衆多不忍概)
(予駢誅因命查將上年於蘭州有守城微勞之謝桓等三十一犯免死發黑龍江及極邊烟瘴地方至冬前勾)
(决時又將侵冐銀一萬两以下之周人傑等一十五犯亦照前例免死發遣蓋已寬四十六人矣)即看
勾到日亦被甘膏潤(十月二十七日勾决是日得雨三寸)益欽
帝照臨戒滿敢不慎
欽定蘭州紀略
欽定蘭州紀略
總裁提調收掌纂修諸(臣)職名
總裁
(臣)阿桂
(臣)福隆安
(臣)和珅
太子太保戶部尚書仍管陜甘總督事務世襲嘉勇侯(臣)福康安
經筵講官太子少傅協辦大學士戶部尚書(臣)梁國治
經筵講官戶部左侍郎署理吏部左侍郎事務(臣)董誥
︵字位過密無法显示︶(臣)福長安
滿提調
光禄寺卿今陞噶什喀爾都統(臣)保成
戶部銀庫員外郎今任兵部武選司員外郎公中佐領(臣)伊江阿
戶部銀庫員外郎今陞内閣學士兼禮部侍郎(臣)松筠
戶部陜西司主事今陞西安副都統兼纂修事(臣)敷倫泰
漢提調
原任鴻臚寺卿江西布政使(臣)馮應榴
戶部陜西司郎中今陞吏科給事中兼纂修事(臣)劉謹之
兵部武選司員外郎今陞江南道監察御史兼纂修事(臣)汪日章
滿收掌
戶部廣東司員外郎今陞山西贛州府知府(臣)富尼善
戶部江南司員外郎今陞山西道監察御史(臣)舒濓
吏部文選司主事兼纂修事(臣)索明阿
漢收掌
工部都水司郎中(臣)蔣謝庭
刑部浙江司員外郎今陞山西道監察御史(臣)吳熊光
漢總纂
吏部文選司員外郎(臣)馮培
滿纂修
原任内閣學士兼禮部侍郎(臣)嵩貴
漢纂修
吏部文選司主事今陞考功司員外郎(臣)程維岳
宗人府主事今調工部都水司主事(臣)吳俊
校錄
内閣中書今陞起居注主事(臣)張曾效
原任戶部浙江司主事(臣)毛上炱
内閣中書(臣)秦瀛
内閣中書(臣)章煦
