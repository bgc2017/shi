欽定重刻淳化閣帖釋文卷二
上古至晉人法帖
軒轅氏史蒼頡書(舊列卷五首但標名今移並從通鑑改題)
戊己甲乙居首共友所止列世式氣光名左互乂家受
赤水尊戈矛斧芾
謹案右一帖篆書四行二十八字
孔子書(舊列卷五第三標魯司宼稱字今移並特書表異)
烏延陵封有吳君子之墓呼
謹案右一帖篆書二行十二字
秦御史下邽程邈書(舊列卷五第六但標名今移改以下皆增系爵里)
天得一以清地得一以寧神得一以靈谷得一以盈
萬物得一以生侯王得一以為為天下正其致之天
无以清將恐歇
謹案右一帖楷書五行四十六字今附錄
後漢濟北相涿郡崔瑗書(舊列卷二第二按瑗字子玉舊誤稱字今移改)
賢女委頓積日治此為憂懸憔心今已極佳足下勿復
憂念有信來數附書知聞以解其憂
謹案右一帖草書五行三十五字
後漢徵士弘農張芝書(舊列卷二首但標名今移改舊五帖今移四帖入)
(張旭書)
八月九日芝白府君足下不為秋涼平善廣閑彌邁想
思無違前比得書不逐西行望遠懸想何日不懃捐棄
漂沒不當行李又去春送舉喪到美陽須待伴比故遂
簡絶有緣復相聞飡食自愛張芝幸幸甚甚
謹案右一帖章草六行八十字
後漢屯田都尉董祀妻陳留蔡琰書(舊列卷五第十三但標名)
(今移改)
我生之初尚無為我生之後漢祚衰
謹案右一帖草書二行十四字
魏太傅潁川鍾繇書(舊列卷二第三但標名今移改舊六帖今移一帖入王)
(羲之書)
尚書宣示孫權所求詔令所報所以博示逮于卿佐
必冀良方出於阿是芻蕘之言可擇郎廟況繇始以
疏賤得為前恩横所&KR0008;睨公私見異愛同骨肉殊遇
厚寵以至今日再世策名同國休慼敢不自量竊致
愚慮仍日達晨坐以待旦退思鄙淺聖意所棄則又
割意不敢獻聞深念天下今為已平權之委質外震
神武度其拳拳無有二計高尚自疏況未見信今推
款誠欲求見信實懷不自信之心亦宜待之以信而
當護其未自信也其所求者不可不許許之而反不
必可與求之而不許勢必自絶許而不與其曲在已
里語曰何以罰與以奪何以怒許不與思省所示報
權疏曲折得宜神聖之慮非今臣下所能有增益昔
與文若奉事先帝事有數者有似於此粗表二事以
為今者事勢尚當有所依違願君思省若以在所慮
可不須復皃節度惟君恐不可采故不自拜表
謹案右一帖楷書十八行二百九十八字今
附錄
繇白昨疏還示知憂虞復深遂積疾苦何迺爾耶蓋
張樂於洞庭之野鳥值而高翔魚聞而深潛豈絲磬
之響雲英之奏非耶此所愛有殊所樂迺異君能審
已而恕物則常無所結滯矣鍾繇白
謹案右一帖楷書六行七十四字今附錄
白騎遂内書不俟車駕計吳人權道情懷急切當以
時月待取伏罪之言蓋不以疑相府小緣心吞若八
九
謹案右一帖楷書四行四十一字今附錄
弟常患常羸頓遇寒進口物多少新婦動止仰人
謹案右一帖行楷二行十九字今附錄
十二日繇白雪寒想勝常得張侯書賢從帷帳之悼
甚哀傷不可言疾患自宜量力不復具繇白
謹案右一帖行楷四行三十七字今附錄
魏太傅河内司馬懿書(舊列卷一第三標西晉宣帝今移改)
之白阿史病轉差未皆列曹尚書之白書法
謹案右一帖草書二行十七字
吳侍中廣陵皇象書(舊列卷二第四標青州刺史今移改)
文武將隊乃俾俊臣整我皇綱董此不虔古君子即戎
忘身昭其果毅尚其桓桓師尚七十氣冠三軍詩人作
歌如鷹如鸇天有泰一五將三門地
謹案右一帖草書六行五十六字
臣象言頑闇容薄加以年老凡百乖穢無所中宜特蒙
哀傷殊異之遇安感騎乘之懽遊息之燕淳和足使忘
軀命榮觀足以光心膂延望翹翹念在效報而蕭走垂
須終何才力以荅新恩唯尚有借近趙走文過首貧尚
尋天恩智方當私成無往顔愛自彌文唯
謹案右一帖章草九行一百字
晉齊王攸書(舊列卷三第十標侍中司馬攸今移改)
攸惶恐頓首頓首望近未得諮承以為委積比已秋
風不審尊體何如冀行得禀受首頓首
謹案右一帖行楷四行三十五字今附錄
晉會稽王道子書(舊列卷一第九標東晉文孝王今移改)
異暑復何如向見欽云卿小苦瘧不乃以為患治之
不遣不悉司馬道子白
謹案右一帖行楷三行二十九字今附錄
晉特進京兆杜預書(舊列卷三第四標侍中今移改)
十一月十四日預頓首歲忽已終别久益兼其勞道遠
書問又簡間得來況知消息申省次若言面
謹案右一帖草書五行三十八字
親故數移轉想祖父白具云也祖父如足下來言小大
云具孤女親親也有信數附書信以慰吾心也
謹案右一帖草書四行三十九字
晉太保河東衞瓘書(舊列卷二第十六標尚書令今移改)
頓州民衞瓘惶恐死罪中闕音敬望想想懷在外累年
始爾得還情甚踊躍且至卅里上須節度明日乃入奉
說欣承福祚自白不具瓘惶恐死罪
謹案右一帖草書六行五十六字
晉司空范陽張華書(舊列卷二第五標丞相今移改)
得書為慰僕諸惛疾已甚暫西臥歸還乃悉比將念反
不具張華呈
謹案右一帖草書四行二十六字
晉司徒河内山濤書(舊列卷三第二十五標太守今移改)
侍中尚書僕射奉車都尉新沓伯臣濤言臣近啓崔
諒史曜陳准可補吏部郎詔書可尔此三人皆衆論
所稱諒尤質止少華可似敦教雖大化未可倉卒風
尚所勸為益者多臣以為宜先用諒謹隨事以聞
謹案右一帖行楷八行七十九字今附錄
晉後將軍燉煌索靖書(舊列卷三第十六標征西司馬今移改)
載妖㜸遏臧災甾莫告咎臯陶惟士繩罪報鞫按城據
端裁割辜戮羞屈愬謾逆曲歸想輟寂鬭爭念復鞉鼓
肆陳愛曰於予琴瑟以詠歌其命禽爵翔榮獸乃起舞
聲翳麗城越動飛走脈土虔農姬棄掌稷
謹案右一帖章草八行七十九字
七月廿六日具書靖白雖數相聞不解勞倦信至得書
悉知弃云宅及計來東言展有期索靖白
謹案右一帖章草四行三十七字
晉中書侍郎吳郡陸雲書(舊列卷三第二十二但標名今移改)
三月十六日雲白春節餘不適得示知足下平安為思
面未知何由如何信數之及鄉既清邃可與經高言人
欽之當令征南取之也
謹案右一帖草書五行五十一字
晉黃門郎河東衞恒書(舊列卷二第十七今移)
一日有恨知問未面為歎欲七日云耶恒白
謹案右一帖草書二行十七字
晉太傅琅琊王導書(舊列卷二第七標丞相今移改)
省示具卿辛酸之至吾守憂勞卿此事亦不暫忘然書
足下所欲致身處尚在殿中王制正自欲不得許卿當
如何導亦天明往
謹案右一帖草書八行四十九字
導白改朔情增傷感濕烝自何如頗小覺損不帖有應
不懸耿連哀勞滿悶不具王導
謹案右一帖草書五行三十三字
晉荆州刺史琅琊王廙書(舊列卷二第十二標侍中今移改)
廿四日廙白唯久白想適妙來行未面遲想得示知同
云冀何生相見近及不多王廙白
謹案右一帖草書四行三十四字
臣廙言臣祥除以復五日窮思永遠肝心寸截甘雪
應時嚴寒奉被手詔伏承聖體御膳勝常以慰下情
臣故患匈滿氣上頓乏勿勿慈恩垂愍每見慰問感
戴屏營不勝銜遇謹表陳聞臣廙誠惶頓首頓首死
罪死罪
謹案右一帖行楷六行八十三字今附錄
臣廙言昨表不宣奉賜手詔伏承聖體勝常以慰下
情不審宿昔復何如承鄭夫人乃𡭗委頓今復增損
伏惟哀亡愍存益勞聖心謹附承動靜臣廙言
謹案右一帖行楷四行五十八字今附錄
七月十三日告籍之等近日遣王秋書不具月行復半
念汝獨思不可堪居奈何奈何雨涼不審
謹案右一帖草書三行三十七字
㛐何如汝所患遂差未懸心不可言阿母蒙恩上下悉
佳宜可行瀉瘧如復斷要取未斷愁人宜復具日發與
别惘惘不可言今遣使未北反書不具自護會日消息
廙疏
謹案右一帖草書六行六十五字
晉尚書左僕射琅琊王邃書(舊列卷三第二十三標海陵恭侯今移改)
寒佳不張丞㛰事云何是良對足下可時令知女決也
王邃白
謹案右一帖草書三行二十四字
晉標騎將軍丹陽紀瞻書(舊列卷三第十九標車騎將軍瞻誤贍今移改)
瞻白昨信來永攜今逞又貧家無以將意今粉二斗少
香所謂物微意全者也力書不多紀瞻頓首
謹案右一帖草書四行三十八字
晉太尉高平郗鑒書(舊列卷二第十三標太宰今移改)
鑒頓首頓首災禍無常奄承遘難念孝性攀慕兼剥
不可堪勝奈何奈何望遠未緣叙苦以增酸楚鑒頓
首頓首
謹案右一帖行楷五行四十三字今附錄
晉右衞將軍琅琊劉超書(舊列卷三第六但標名今移改)
超死罪白如命皆令有本末保任然後受隨宜分處
謹白
謹案右一帖行楷三行二十二字今附錄
晉尚書令濟陰十壼書(舊列卷三第二十六標侍中壼誤壺今移改)
足下佳不朝將中郎上獲諸誠文墨至便在舍事許改
愛子紙下物知此草勿令一人見也吾今勅書事令不
發亟付卿發發便密令人防之壼白
謹案右一帖草書六行五十六字
晉司徒潁川庾亮書(舊列卷三首標太尉按亮字元規舊誤作庾元亮今移改)
亮白奉告書葙先為媞子作輒先以奉之研今作之支
髮枕今作無作模若有可權付之亮再拜
謹案右一帖行草五行三十七字
晉征西將軍潁川庾翼書(舊列卷三第二標車騎將軍今移改)
故吏從事中郎庾翼參軍事劉遐死罪白昨所啓龐
遺孟[莫-大+羽]所請求述上事事須撿挍諮論光駕當出請
不從詣錄事中郎共詳處别白謹啓翼遐死罪死罪
謹案右一帖行楷七行六十字今附錄
已向季春感慕兼傷情不自任奈何奈何温和足下何
如吾哀勞何賴愛護時不足下頃氣力熟若别時
謹案右一帖行草五行四十字
晉太傅陳郡謝安書(舊列卷二第十八今移)
安頓首頓首每念君一旦知窮煩冤號慕觸事崩踊尋
繹茶毒豈可為心奈何奈何臨書悽悶安頓首頓首
謹案右一帖行草四行四十一字
六月廿日具記道民安惶恐言此月向終惟祥變在近
號慕崩慟煩冤深酷不可居處比奉十七十八日二告
承故不和甚馳灼大熱尊體復何如謹白記不具謝安
惶恐再拜
謹案右一帖行草六行六十七字
晉散騎常侍陳郡謝萬書(舊列卷二第十九今移)
七月十日万告朗等便流火感傷兼切不自勝奈何奈
何轉涼汝等各可可知近聞邑邑吾涉道動下疹乏劣
力及不具告父疏
謹案右一帖行草六行四十九字
王著編次自二卷以下以名臣古帖分類比附旣不倫
且昧於論世知人前後率多蹖誤如張芝崔瑗開帖便
已倒置蔡琰同是後漢而獨標古帖晉氏二王道子則
上躋諸帝桃符則下雜羣僚衞瓘杜預為泰始佐命張
華索靖陸雲皆渡江前人而編厠晉中葉諸家至庾亮
紀瞻卞壼名字並舛且或僅標名或兼稱地亦無一定
體例大觀雖加更正仍有未盡今悉按時世移定於卷
前總標某朝至某朝人帖並於諸人詳系爵里附注考
訂首列蒼頡用誌六法權輿儕司馬懿於鍾繇以嚴臣
分先諸王而殿列女則從史例焉至各帖中傳倣傅會
固所不免而米芾黃伯思指為偽帖者亦過事吹求茲
就確有可據者悉為移改餘概仍厥舊蓋古手鉤摹下
真跡一等亦足禆益臨池無事齗齗聚訟耳又别本鍾
繇書内有戎路表一帖筆意輭鈍與董其昌所稱唐搨
單行者殊不類其為偽託無疑且詞義亦不足取更何
必因李日華之言從而附益之耶御識
釋文訂異
蒼頡書釋舊闕今從宋楊信文鍾鼎篆韻補釋
孔子書陵封邑三字釋舊闕今從摭古遺文補釋此
帖疑有錯簡
張芝書不為從顧從義釋劉次莊作所為陳與義作
不日又捐棄亦從顧釋黃庭堅捐作指劉棄作業俱
非
蔡琰書漢祚從姜䕫釋劉次莊作祀非
司馬懿書列曹從王澍釋顧從義作外曹非又之白
亦從澍釋顧作云得劉次莊作之得俱非
皇象文武帖忘身從後漢書高彪傳釋忘顧從義作
是劉次莊施宿作從俱非騎乘帖並從顧從義釋
容薄黃庭堅作空蕩中宜黃作聞宜軀黃作儉榮黃
作裏過首施宿作過省俱非
杜預道遠帖來況從顧從義釋劉次莊作來說移
轉帖孤女從顧從義釋劉次莊作絶汝非
衞瓘書頓下顧從義云當有首字存考又想懷從顧
釋劉次莊作夜懷一作報懷俱非又且至亦從顧釋
一作旦望非又須亦從顧釋一作領非又自白從王
澍釋顧云當作得非按帖内躍字疑有闕損
張華書已甚已字不合草法疑有闕損施宿併二字
作欲亦未確姑從顧從義釋又反從顧釋施作及非
又呈從施釋顧云一作頓首
索靖臯陶帖遏從王澍釋顧從義作過非又端諸家
釋作號按草法與智永千文端字同因改又於予從
顧釋一作爭非又翔榮亦從顧釋或作集作巢俱非
又起舞從劉次莊釋施宿作歌顧作鼔俱非又虔從
澍釋顧作處非又棄從顧釋或作業非廿六日帖
信至從姜䕫釋施宿作信具非
陸雲書春節從姜䕫釋或作喪非又及鄉可與欽之
並從王澍釋顧從義作及卿作可之作歎之俱非
王導省示帖示從顧從義釋一作不非又至亦從顧
釋黃庭堅作言一作意俱非又吾守劉次莊施宿作
甚與草法不合姑從王澍釋顧作慮非又忘從顧釋
黃作忌非又殿中從黃釋劉作彀大觀摹作宼俱非
導白帖烝從姜䕫釋顧從義云一作惡非又自從顧
釋一作日非又不懸不字與草法亦不甚合諸家釋
並同姑從之
王廙廿四日帖同云從施宿釋顧從義作因云非
七月帖等從姜䕫釋王澍作寺草法雖合義難通又
不具從顧從義釋姜作言一作乙乙俱非又月行從
劉次莊釋顧作側一作何俱非又獨思從姜釋顧云
一作𬗟非又審從施宿釋姜作差顧作佳俱非大觀
合下㛐何如作一帖劉姜分瘧如復斷别作一帖大
觀為優今分行仍從舊㛐何如帖宜從姜䕫釋一
作聞一作宣俱非又瀉諸家釋並闕顧從義云疑作
瀉與草法不甚合然無可考姑從之又瘧從姜釋顧
作疾又北反何焯合二字作發與他發字不類今從
姜釋大觀摹作北及非又不具自護從王澍釋顧作
不足白復非又會從顧釋一作言非按帖内消字有
闕損
紀瞻書永攜諸家釋並闕顧從義云疑作永攜與草
法不甚合義亦難解姑從之存以俟考又今逞從顧
釋姜䕫作今蓋一作送並存參又所謂亦從顧釋陳
與義作須非
卞壼書將中從王澍釋姜䕫作北中顧從義作比中
又不發從姜釋顧云案筆法作友非又房姜作防云
房防古通用從之劉次莊作傳非
庾亮書四作字俱從姜䕫釋施宿以第三為注第四
為治俱非
庾翼書頃從姜䕫釋顧從義作須非
謝安每念帖知窮從姜䕫釋王澍云當作哀窮
謝萬書可可從顧從義釋大觀摹作可之非
乾隆三十四年歲在己
丑春二月奉
勅校正宋淳化閣帖初
榻模勒上石
(謹案第二卷共四十三帖二百十八行二千一百七十九)
(字)
欽定重刻淳化閣帖釋文卷二
