欽定大清通禮卷二十七
嘉禮
册封親王世子郡王之禮
命下禮工二部製親王及世子
冊寳以金郡王
册印銀質金飾(冊寳若嗣封王注名於印世相𫝊授)豫期禮部諏吉
奏請
命内大臣散秩大臣一人為使内閣學士翰林院學士
禮部侍郎一人副之屆日鴻臚寺官設案於
太和殿丹陛正中東西肆王府官備鼓吹一部於長
安門外鑾儀衛設采亭於禮部堂上儀制司官陳
節
册寳印於亭内校尉舁亭由東長安門入至
太和殿階下亭止奉
節升階陳於案封使及執事官朝服竚於丹墀禮部侍
郎升東階就節案左立封使升東階諸案前北面
西上侍郎舉
節西面授正使正使持
節偕副使降階鑾儀校舁采亭從導以御仗出
太和中門至長安門外封使及執事官咸乘馬鼓吹
前導詣王邸第
右遣封使
是日府屬官豫設節案於府堂内正中前設香案
左設册寳案皆東西肆設樂於儀門内設儀仗於
庭中繡花曲蓋一銷金繖二繡花繖二繡花扇二
皆紅色孔雀扇二青色立瓜卧瓜骨朵吾仗各曰
纛四旗十大刀二豹尾槍二明輿一乘馬六(世子減繡)
(花繖二立瓜卧瓜骨朵吾仗纛旗豹尾槍各二加紅繖一郡王復減紅繖一大刀二餘均與親王同)
東西分列封使及府門下馬正使持
節前行府屬引贊引王朝服迎於大門外道右跪候過
興隨入樂止副使奉
制冊禮部官奉寳印随
節升自中階陳
節於堂内中案陳
冊寳印於左案就立案東宣册官禮部官立封使後均
西面引贊引王升西階就堂内北面立樂作贊行
三跪九叩禮興樂止進至香案前跪禮部官詣册
案展
制册宣册官西面宣讀訖以
制冊授正使正使授王王祇受轉授從官從官跪接興
復於案宣讀官宣寳印副使授王如受
册儀封使皆復位立王退至拜位樂作行禮如初禮畢
樂止王出大門外道右立正使奉
節出副使及執事官從至門外王跪送
節候過興退封使回還
節有司皆退
右封親王世子郡王
冊封長子貝勒貝子之禮
命下工部製
制册(以紙為之)中書科中書繕文訖送禮部既有日禮部奏
請
命内閣侍讀學士侍讀翰林院侍讀學士侍講學士侍
讀侍講一人為使禮部郎中員外郎主事一人副
之屆日鴻臚寺官設案於
太和殿階下正中禮部儀制司官奉
節
册於采亭鑾儀校舁行入至
殿階下陳
節於案陳采亭於案左封使及執事官入竢丹墀禮部
侍郎就節案左立封使詣案前北面侍郎舉
節西面授正使正使持
節鑾儀校舁亭導以御仗副使及執事官從出
太和中門至長安門外乘馬詣府第如諸王之儀是
日府屬官設樂於儀門内設儀仗於庭中銷金繖
二繡花扇二立瓜卧瓜骨朵吾仗各二纛一旗六
明輿一乘馬六(貝子減銷金繖一卧瓜馬餘同)東西分列長子貝
勒貝子迎
節册受
册送
節均如諸王之儀
右封長子貝勒貝子
册封公主之禮
命下工部製
册以金鐫字送禮部禮部諏吉奏請
命使持
節往封如親王之儀
右遣封使
是日府屬官豫設節案於公主府堂内正中前設
香案左設册案皆東西肆設樂於儀門内設儀仗
於庭中曲蓋一紅寳花繖二孔雀扇二青花扇二
立瓜卧瓜骨朵吾仗各二纛二車一乘(和碩公主減青花扇)
(餘同)東西分列封使及府門下馬正使持
節入采亭從公主禮服率侍女迎於儀門内道右跪候
過興副使奉
册随
節升自中階以
節
册陳於堂内各案就案東立宣册官禮部官立封使後
均西面侍女引公主由西階升詣堂中北面立樂
作行六肅三跪三拜禮興樂止進至香案前跪禮
部官詣册案展
制册宣册官西面宣讀訖以
制册授副使副使西面授内監内監跪接授侍女侍女
跪授公主公主祗受仍授侍女接以興復於案公
主興退就拜位樂作行禮如初禮畢樂止侍女引
退正使奉
節出副使及執事官從公主跪送
節於儀門内如初迎禮封使回還
節有司皆退
右封公主
册封福晉夫人之禮間五歲禮部彙疏請封所司製
册(親王福晉世子福晉金册郡王福晉銀質金飾貝勒貝子夫人紙册)送禮部禮部奏請
命使視親王郡王貝勒貝子是日鴻臚寺官設案於
太和殿階下禮部官奉
節
册(節册視彙封人為數)於采亭鑾儀校舁行入至
殿階下陳
節於案陳亭於案左各府屬官備鼓吹於長安門外封
使及執事官朝服入竢丹墀禮部侍郎率屬立節
案左封使詣案前禮部官奉各
節授正使鑾儀校舁亭副使及執事官從出
太和中門至長安門外乘馬鼓吹前導詣各府第各
府設樂於門内設儀仗於庭中曲蓋一紅寳花繖
二孔雀扇二青寳花扇二立瓜卧瓜骨朵吾仗纛
各二車一乘(世子福晉減寳花扇郡王福晉復減曲蓋卧瓜貝勒夫人復減寳花繖一)
(骨朵纛餘與親王福晉同貝子夫人不設儀仗)東西分列迎
節冊受
册送
節均如諸公主之儀
右封福晉夫人
凡封郡主縣主郡君之禮閒五歲由部彙請遣使
往封均用紙冊郡主儀仗視郡王福晉縣主郡君
視貝勒貝子夫人餘儀同前
右封郡主縣主郡君
欽定大清通禮卷二十七
