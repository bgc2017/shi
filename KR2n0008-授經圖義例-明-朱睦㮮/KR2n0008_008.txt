授經圖義例卷九
明朱睦㮮撰
詩
韓嬰精詩又通易舊圖兩見今以韓詩為專門特置於
此
毛詩謝曼卿魯詩高嘉右師細君魏應韓詩薛漢雖無
師承而傳有次第姑識之以備咨考
舊圖許晃受詩申公傳李業按漢書申公高帝時人許
晃平帝時人相去甚遠非的傳故置别派
舊圖孔建孔僖皆治毛詩而授受未詳本傳亦無世學
之文故不載
授經圖義例卷九
