皇朝禮器圖式卷十四
武備二(武具一)
皇帝大閱櫜鞬謹按周禮夏官繕人掌王之用弓弩
矢箙
本朝定制
皇帝大閱櫜鞬鞬以銀絲縀為之綠革緣天鵝絨裏面
綴金鐶繫明黃緌櫜以革蒙銀絲縀後輭壺三以
革為之皆飾金絲花銜東珠鞬弢弓及半櫜盛鈚
箭五梅鍼箭五骲箭二懸以明黃帶紅片金裏襯
石青縀繫鏤花金鈎飾金鉤孔三左右及後各金
版三左旁加金版一皆銜東珠
皇帝大禮隨侍櫜鞬謹按
本朝定制
皇帝大禮隨侍櫜鞬鞬以青倭縀為之櫜以革蒙青倭
縀餘俱如
大閱櫜鞬之制盛箭如
大閱之數而異其制凡祭祀朝會
駕出則以從
皇帝吉禮隨侍櫜鞬謹按
本朝定制
皇帝吉禮隨侍櫜鞬鞬以金銀絲縀為之櫜以革蒙金
銀絲縀皆銜紅寳石或藍寳石盛鈚箭七骲箭一
哨箭二懸以明黃帶繫鏤花金鈎飾金鈎孔三左
右各飾金雲文磬形旁各加金版銜鐶後亦為金
雲文磬形一凡吉禮
駕出具吉服則以從
皇帝隨侍櫜鞬一謹按
本朝定制
皇帝隨侍櫜鞬鞬以黑布為之櫜以黑革為之不加銜
飾盛鈚箭五梅鍼箭五骲箭一哨箭一兔乂箭一
懸以明黃帶繫鏤花金鉤飾金鈎孔三左右及後
金版各一左右旁金版銜鐶各一
行幸常以從
皇帝隨侍櫜鞬二謹按
本朝定制
皇帝隨侍櫜鞬皆以朱革為之結金絲花盛箭與吉禮
隨侍同帶如隨侍櫜鞬一之制
駕詣圓明園及還
宫則以從行圍
啟蹕
迴鑾皆用之
皇帝隨侍櫜鞬三謹按
本朝定制
皇帝隨侍櫜鞬皆以黑革為之結銀絲花盛箭與吉禮
隨侍同帶如隨侍櫜鞬一之制凡令節朔望
駕出則以從
皇帝行圍櫜鞬謹按
本朝定制
皇帝行圍櫜鞬皆以黃革為之綠革緣櫜面綴金鐶繫
明黃緌鞬布金釘十九皆雜飾金花銜綠松石盛
鈚箭七哨箭三懸以明黃帶繫素金鈎綴於革版
鈎孔三左右及後圓版各一左右旁加版銜鐶各
一皆以黑革飾綠松石行圍
躬佩之
皇帝大閱弓謹按周禮夏官司弓矢中春獻弓弩王
弓弧弓以授射考工記弓人天子之弓合九而成
規凡為弓冬析幹而春液角夏治筋秋合三材寒
奠體冰析灂
本朝定制
皇帝大閱弓桑木為幹面傅以角背傅筋蒙金桃皮弣
加煖木皮置矢處加黑桃皮兩弰以檀木飾樺皮
刻其末為弦彄外加角弦牀鹿角飾綠革弦以絲
長四尺九寸五分置括處裹以革
皇帝大禮隨侍弓謹按
本朝定制
皇帝大禮隨侍弓背飾金紅樺皮兩弰飾紅鯊魚皮弦
以五采絲置括處不裹革餘俱如
大閱弓之制
皇帝隨侍弓謹按
本朝定制
皇帝隨侍弓弦置括處不裹革餘俱如
大閱弓之制
皇帝大閱鈚箭謹按考工記矢人夾其隂陽以設其
比夾其比以設其羽爾雅釋器金鏃剪羽謂之鏃
揚雄方言凡廣長而薄䥥謂之錍劉熙釋名其末
曰括言與弦會也唐六典靃葉曰鈚
本朝定制
皇帝大閱鈚箭楊木為笴長三尺一寸鐵鏃長三寸薄
而闊錽金藻文笴首飾黑桃皮皂雕羽括髤朱
皇帝大閱梅鍼箭謹按茅元儀武備志有眉鍼箭
本朝定制
皇帝大閱梅鍼箭楊木為笴長三尺鐵鏃長三寸八分
厚而前銳後修笴首飾黑桃皮皂鵰羽羽間朱括
旁裹綠繭
皇帝大閱骲箭謹按爾雅釋器骨鏃不剪羽謂之志
唐六典骨鏃曰骲開元文字平題今戱射箭也題
頭也
本朝定制
皇帝大閱骲箭楊木為笴長三尺一寸骨骲長二寸九
分起棱環穿八孔髤朱鏤綠雲文皂鵰羽括旁裹
綠繭
皇帝大禮隨侍鈚箭謹按
本朝定制
皇帝大禮隨侍鈚箭楊木為笴長三尺一寸鐵鏃長二
寸九分中闊一寸六分前後閷錽金花文笴首飾
黑桃皮皂鵰羽羽間朱括髤朱旁裹綠繭
皇帝大禮隨侍骲箭謹按
本朝定制
皇帝大禮隨侍骲箭楊木為笴長三尺一寸角骲長二
寸二分四棱環穿八孔斑文鵰羽羽間朱括髤朱
旁裹綠繭
皇帝吉禮隨侍鈚箭謹按
本朝定制
皇帝吉禮隨侍鈚箭鸞羽羽間繪藻文蟠䕫五采相間
括旁裹綠繭餘俱如
大閱鈚箭之制
皇帝吉禮隨侍骲箭謹按
本朝定制
皇帝吉禮隨侍骲箭骲環穿四孔鸞羽羽間繪藻文蟠
䕫五采相間括旁裹綠繭餘俱如
大閱骲箭之制
皇帝吉禮隨侍哨箭謹按唐六典鐵鏃曰鏑鳴箭曰
骹
本朝定制
皇帝吉禮隨侍哨箭楊木為笴長三尺骹以骨為之長
一寸二分環穿四孔銜鐵鏃長一寸四分制如鈚
箭鏃鸞羽羽間繪藻文蟠䕫五采相間括旁裹綠
繭
皇帝隨侍鈚箭謹按
本朝定制
皇帝隨侍鈚箭笴全素餘如
大閱鈚箭之制
皇帝隨侍梅鍼箭謹按
本朝定制
皇帝隨侍梅鍼箭笴全素餘俱如
大閱梅鍼箭之制
皇帝隨侍骲箭謹按
本朝定制
皇帝隨侍骲箭角骲不髤朱鏤文笴全素餘俱如
大閱骲箭之制
皇帝隨侍哨箭謹按
本朝定制
皇帝隨侍哨箭笴全素餘俱如吉禮隨侍哨箭之制
皇帝隨侍兔义箭謹按
本朝定制
皇帝隨侍兔义箭楊木為笴長二尺九寸角骲長一寸
六分圓而前銳起棱環穿五孔下接樺木長二寸
五分施鐵齒四為二重上齒長一寸一分下齒長
一寸二分末揱倒鈎向外笴全素皂鵰羽
皇帝行圍鈚箭謹按
本朝定制
皇帝行圍鈚箭楊木為笴長二尺九寸鐵鏃長二寸五
分闊一寸三分笴首飾黑桃皮皂鵰羽羽間朱括
髤朱旁裹綠繭
皇帝行圍哨箭謹按
本朝定制
皇帝行圍哨箭楊木為笴長二尺八寸骹以角為之形
扁環穿四孔長一寸二分至二寸銜鐵鏃長二寸
如鈚不鏤文皂鵰羽括髤朱旁裹紅樺皮以射鹿
麅麞諸獸
皇帝御用射侯箭一謹按
本朝定制
皇帝御用射侯箭楊木為笴長二尺九寸鐵鏃長二寸
一分闊一寸四分形如鈚笴首飾黑桃皮鸛羽擰
之微曲以取聲括髤朱
皇帝御用射侯箭二謹按
本朝定制
皇帝御用射侯箭楊木為笴長二尺九寸鐵鏃長一寸
二分闊七分形如鈚而小笴首飾黑桃皮孔雀羽
羽間朱括髤朱旁裹綠繭射能及遠
皇帝御用射鵠骲箭謹按
本朝定制
皇帝御用射鵠骲箭楊木為笴長二尺八寸羊角骲長
一寸環穿五孔笴首飾黑桃皮花鵰羽括飾綠繭
旁亦如之
皇帝御用馬射骲箭一謹按
本朝定制
皇帝御用馬射骲箭楊木為笴長三尺黑角加樺木骲
長二寸七分起棱穿四孔斑文鵰羽括髤朱旁裹
綠繭
皇帝御用馬射骲箭二謹按
本朝定制
皇帝御用馬射骲箭楊木為笴長三尺骨骲長二寸二
分前起棱而銳環穿五孔花鵰羽羽間朱括髤朱
旁裹綠繭
皇帝御用馬射骲箭三謹按
本朝定制
皇帝御用馬射骲箭楊木為笴長三尺樺木骲長三寸
端起棱四孔斑文鵰羽括髤朱旁裹綠繭
梅鍼箭謹按
本朝定制梅鍼箭樺木為笴長二尺八寸鐵鏃長三
寸二分闊四分笴首飾黑桃皮皂鵰羽羽間朱括
髤朱旁裹黑樺皮軍事用之
齊梅鍼箭謹按
本朝定制齊梅鍼箭鏃端横平餘俱如梅鍼箭之制
軍事用之可穿鏁子甲
厄魯特梅鍼箭謹按
本朝定制厄魯特梅鍼箭楊木為笴長二尺九寸鐵
鏃長一寸九分闊四分後微短笴首飾黑桃皮皂
鵰羽括髤朱射能及遠
槍頭箭謹按
本朝定制槍頭箭楊木為笴長二尺九寸鐵鏃長三
寸闊四分形如槍刃笴首飾黑桃皮皂鵰羽羽間
朱括髤朱旁裹白樺皮軍事用之
角頭箭謹按
本朝定制角頭箭角鏃長三寸五分形如梅鍼餘俱
如槍頭箭之制軍事用之
火燎竿箭謹按
本朝定制火燎竿箭鐵鏃長二寸二分笴炙以火餘
俱如槍頭箭之制軍事用之耐隂濕
遵化長鈚箭謹按
本朝定制遵化長鈚箭楊木為笴長三尺鐵鏃長三
寸五分闊五分形如梅鍼笴首飾黑桃皮皂鵰羽
括髤朱旁裹白樺皮軍事用之亦用以宿衛銳可
貫札
索倫鈚箭謹按
本朝定制索倫鈚箭楊木為笴長二尺九寸鐵鏃長
二寸八分闊五分形如鈚箭而微狹笴首飾黑桃
皮花鵰羽括髤朱軍事用之亦可射熊及野豕
大鈚箭謹按
本朝定制大鈚箭楊木為笴長二尺九寸鐵鏃長二
寸五分闊一寸五分笴首飾黑桃皮皂鵰羽羽間
髤朱及黑旁裹綠繭挽強中有力以射虎熊及牡
鹿
小鈚箭謹按
本朝定制小鈚箭鐵鏃長二寸四分形如鈚而微小
羽間朱旁裹白樺皮餘俱如大鈚箭之制射獸為
良
鏽鐵鈚箭謹按
本朝定制鏽鐵鈚箭楊木為笴長二尺九寸鐵鏃長
二寸六分闊一寸四分形如鈚鏽澀不磨笴首飾
紅桃皮皂鵰羽括髤朱旁裹黑樺皮射獸創大不
能逸
射虎鈚箭謹按
本朝定制射虎鈚箭楊木為笴長二尺九寸鐵鏃長
一寸五分闊九分圭首後修鏽澀不磨笴首飾黑
桃皮皂鵰羽括髤朱以射卧虎能及遠
齊鈚箭謹按
本朝定制齊鈚箭楊木為笴長二尺九寸鐵鏃長一
寸七分闊一寸二分鏃端横平後以次剡笴首飾
黑桃皮皂鵰羽微曲括髤朱旁裹綠繭射獸其鋒
莫禦墮能卓地
月牙鈚箭謹按
本朝定制月牙鈚箭楊木為笴長二尺九寸鐵鏃長
一寸五分前徑一寸三分形如月牙鏟笴首飾黑
桃皮皂鵰羽微曲括髤朱旁裹白樺皮射獸左右
莫禦
燕尾鈚箭謹按
本朝定制燕尾鈚箭楊木為笴長二尺九寸鐵鏃長
二寸五分前闊一寸五分岐兩刃如燕剪形鏽澀
不磨笴首飾黑桃皮皂鵰羽括髤朱旁裹綠繭夏
獵以射灌叢中獸
梳脊鈚箭謹按
本朝定制梳脊鈚箭鐵鏃長一寸九分闊二寸一分
三角而銳後形如梳脊笴首飾黑桃皮皂鵰羽括
髤朱旁裹白樺皮射鹿麅為良創大而箭不墮
抹角鈚箭謹按
本朝定制抹角鈚箭楊木為笴長二尺九寸鐵鏃長
二寸闊如之三角兩旁剡笴首飾黑桃皮皂鵰羽
括髤朱旁飾以角射猛獸中而不墮
尖鈚箭謹按
本朝定制尖鈚箭鐵鏃長二寸三分闊一寸四分圭
首後削括旁不加飾餘俱如齊鈚箭之制以射諸
獸皆宜
义鈚箭謹按
本朝定制义鈚箭鐵鏃長一寸闊七分如魚尾形下
接樺木一寸三分前狹後豐花鵰羽括髤朱旁裹
白樺皮射麞兔黃羊銳能透骨
索倫哨箭謹按
本朝定制索倫哨箭楊木為笴長二尺八寸骹以骨
為之微扁長一寸五分環穿四孔銜鐵鏃長一寸
七分闊二寸二分皂鵰羽括髤朱音利而清以射
諸獸
角哨箭謹按
本朝定制角哨箭楊木為笴長二尺八寸骹以角為
之長一寸八分環穿四孔銜鐵鏃長一寸二分闊
一寸八分前銳後平旁剡皂鵰羽括髤朱旁裹白
樺皮以射麞麅
方哨箭謹按
本朝定制方哨箭角骹長一寸五分中微方而扁環
穿四孔銜鐵鏃長二寸闊如之形如鈚餘俱如角
哨箭之制以射諸獸皆宜
鴨觜哨箭謹按
本朝定制鴨觜哨箭骹長一寸三分前閷後豐微扁
環穿四孔銜鐵鏃長一寸八分闊如之形如鈚括
旁裹綠繭餘俱如角哨箭之制射鹿及諸獸其勢
勁直
合包哨箭謹按
本朝定制合包哨箭楊木為笴長二尺九寸骹以角
為之長一寸環穿四孔銜鐵鏃長二寸一分闊一
寸五分形如鈚皂鵰羽羽間髤朱及黑括髤朱旁
裹綠繭以射近鹿
齊哨箭謹按
本朝定制齊哨箭楊木為笴長二尺九寸骹以鐵為
之長八分環穿四孔銜鐵鏃長一寸七分闊一寸
四分形如齊鈚箭繡澀不磨皂鵰羽括髤朱射鹿
麅麞狐狼諸獸其鋒莫禦堕能卓地
圓哨箭謹按
本朝定制圓哨箭骹以角為之長九分環穿三孔銜
鐵鏃長二寸闊一寸九分形如鈚括旁裹白樺皮
餘俱如齊哨箭之制以射鹿麅利而易入
長哨箭謹按
本朝定制長哨箭骹以角為之長二寸前修後圓微
扁四孔鐵鏃長一寸闊一寸五分三用兩旁剡括
旁裹白樺皮餘俱如齊哨箭之制聲清而遠以射
諸獸皆宜
榛子哨箭謹按
本朝定制榛子哨箭骹以骨為之長三分形如榛子
環穿三孔銜鐵鏃長二寸闊一寸五分餘俱如齊
哨箭之制以射諸獸其鋒易入
榛子哨鈚箭謹按
本朝定制榛子哨鈚箭骹以鐵為之長三分形如榛
子&KR1837;金環鏤三孔銜鐵鏃長二寸闊一寸七分餘
俱如齊哨箭之制射鹿為良
擰翎箭謹按
本朝定制擰翎箭楊木為笴長二尺九寸不加鏃皂
鵰羽括髤朱備以易骲箭之笴折者
尖骲箭謹按
本朝定制尖骲箭楊木為笴長二尺九寸骲長三寸
三分前骨後角五棱環穿十孔斑文鵰羽括髤朱
射兔銳而能洞
方骲箭謹按
本朝定制方骲箭楊木為笴長二尺九寸樺木骲長
一寸九分四棱穿孔皂鵰羽括髤朱旁裹綠繭以
射石上兔馬射亦用之
射虎骲箭謹按
本朝定制射虎骲箭楊木為笴長二尺九寸樺木骲
長一寸七分起棱環穿四孔花鵰羽括髤朱以逐
卧虎使起
齊骲箭謹按
本朝定制齊骲箭楊木為笴長二尺九寸角骲長一
寸九分其半起棱環穿四孔端平方廣一寸一分
皂鵰羽括髤朱旁裹白樺皮以射兔
實心骲箭謹按
本朝定制實心骲箭楊木為笴長二尺九寸樺木骲
端加象皮長一寸七分方廣一寸起棱不穿孔花
鵰羽括髤朱旁裹白樺皮以射飛雀䳺鶉
尖頭箭謹按
本朝定制尖頭箭楊木為笴長二尺九寸鐵鏃長一
寸一分如梅鍼而短笴首飾黑桃皮孔雀羽括髤
朱旁裹綠繭應弦而速
快箭謹按
本朝定制快箭楊木為笴長二尺九寸鐵鏃長一寸
一分闊四分前如鈚箭而小後如梅鍼笴首飾黑
桃皮雉羽括髤朱旁裹綠繭以射飛禽能及遠
墩箭謹按
本朝定制墩箭樺木為笴長二尺九寸笴首微大而
平不加鏃雉羽括髤朱以射石上禽習射亦用之
鐵兔义箭謹按
本朝定制鐵兔义箭楊木為笴長二尺九寸鐵鏃長
二寸五分端為四棱雲葉中為圓椎後週施鐵齒
四長一寸四分末揱倒鉤向外笴首飾黑桃皮皂
鵰羽括髤朱以射雉兔易於探取
木兔义箭謹按
本朝定制木兔义箭樺木加象牙鏃長七寸前銳後
修四棱施鐵齒四為二重上齒長一寸三分下齒
長一寸九分括旁裹白樺皮餘俱如鐵兔义箭之
制用與鐵兔义同
鴨觜箭謹按
本朝定制鴨觜箭樺木為笴及鏃通長二尺九寸首
微豐八棱端如鴨觜形笴通塗以油括髤朱旁裹
白樺皮花鵰羽以射鴨
水箭謹按
本朝定制水箭楊木為笴長二尺九寸骹以梨木為
之長一寸如骲箭而不穿孔加鐵鏃長五分闊七
分形如鏟笴通塗以油皂鵰羽四出括髤朱以射
鴨
魚义箭謹按
本朝定制魚义箭楊木為笴長二尺九寸鐵鏃如鈀
横一寸四分五齒縱一寸九分末揱倒鈎笴首飾
黑桃皮雁羽羽間塗黃油括旁亦飾黑桃皮以射
魚
皇帝御用布侯謹按詩小雅大侯既抗考工記梓人
張獸侯則王以息燕鄭康成注獸侯謂畫獸之侯
也
本朝定制
皇帝御用布侯植木如屏蒙以素布高三尺六寸至四
尺六寸闊九寸至一尺中繪鹿
皇帝御用皮鵠謹按周禮天官司裘設其鵠考工記
梓人張皮侯而棲鵠孔穎逹疏綴于中央似鳥之
棲故云棲鵠也鄭康成禮記注棲皮曰鵠
本朝定制
皇帝御用皮鵠以革為之凡十大者徑九寸以次遞减
至二寸堊白中銜圓的髤朱中則應矢而墜
皇帝御用布鵠謹按考工記梓人張五采之侯則遠
國屬鄭康成注五采之侯謂以五采畫正之侯也
宋史兵志畫的暈五重
本朝定制
皇帝御用布鵠以布為之徑一尺二寸凡五重相比如
暈外紅次白次藍次黃其的紅牛革貫的及暈則
應矢而墜亦有用外紅中白二重者徑七寸至四
寸
皇帝御用馬射地球謹按
本朝定制
皇帝御用馬射地球白氊為之高九寸徑五寸上綴朱
氂置地射之
如意弩謹按周禮夏官司弓矢掌六弓四弩八
矢之法凡弩夾庾利攻守唐大利車戰野戰許慎
說文弩弓有臂者劉熙釋名弩怒也有勢怒也其
柄曰臂似人臂也鈎弦者曰牙似齒牙也牙外曰
郭為牙之規郭也下曰懸刀其形然也合名之曰
機言如機之巧也亦言如門戶樞機開闔有節也
本朝定制如意弩木弓傅角背飾紅樺皮兩弰圓曲
朱絲弦徑五寸三分弦中施扣臂以鸂鶒木為之
通長一尺二寸四分面平末俯首飾象牙微凹弩
牙及機俱以鐵中以鐵鍱束弓之弣弣向内别以
鐵鈎着扣挽弦加於牙上注矢入括矢當臂中撥
機發之鈎長二寸五分下施圓木横二寸四分
䨇機弩謹按
本朝定制䨇機弩木弓傅角背飾紅樺皮兩弰飾角
弦牀以骨白絲弦徑三尺四寸臂以樺木為之背
飾椿皮通長二尺四寸七分面平末俯弩牙&KR1837;金
鏤花左右各一旁飾瑇瑁素鐵機前飾象牙鐫四
力半䨇機弩清漢文臂面通凹端亦飾象牙以革
束弓之弣弣向外手挽弦加於牙上注矢入括撥
機發之
䨇機貫鳬神弩謹按
本朝定制䨇機貫鳬神弩牙前鐫五力䨇機貫鳬神
弩清漢文餘俱如䨇機弩之制
射虎弩謹按
本朝定制射虎弩弓如䨇機弩弓之制臂以柟木為
之長三尺二寸二分面平通凹背空半以限弓弣
向外後開孔横笴貫之以木片扣弦入括置地覆
葦繋繩為機觸之則發臂下平銜直木前後設樁
如凳式
如意弩箭謹按周禮鄭康成注八矢者弓弩各
有四焉絜矢鍭矢茀矢痺矢弩所用也
本朝定制如意弩箭樺木為笴長七寸八分鐵鏃長
六分如鈚箭之制笴首飾黑桃皮皂鵰羽左右相
對羽間書一錢漢文括髤黑
弩鈚箭謹按
本朝定制弩鈚箭楊木為笴長二尺一寸四分鐵鏃
長一寸二分圭首後修鏽澀不磨笴首飾黑桃皮
皂鵰羽
弩骲箭謹按
本朝定制弩骲箭骨骲長九分環穿五孔餘俱如弩
鈚箭之制
射虎弩箭謹按
本朝定制射虎弩箭樺木為笴長二尺九寸鐵鏃長
三寸前微圓後為兩却刃如燕尾笴首飾黑桃皮
皂鵰羽左右相對括髤朱
親王郡王櫜鞬謹按
本朝定制親王郡王櫜鞬皆以青倭緞為之紅氊裹
綠革緣飾皆鏤金花文銜紅寳石綠松石青金石
惟便繫金黃緌懸以金黃帶紅片金裏金版九銜
飾亦如之
貝勒至入八分公櫜鞬謹按
本朝定制貝勒至入八分公櫜鞬繫石青緌餘俱如
親王櫜鞬之制
親王以下弓謹按
本朝定制親王以下弓樺木為幹面傅黑角背傅筋
蒙樺皮弣加煖木兩弰以桑木飾白樺皮牀飾角
紉皮為弦長四尺九寸凡官造親王十世子九郡
王八長子七貝勒貝子皆六鎮國公輔國公皆四
鎮國將軍至奉恩將軍皆二
親王以下箭謹按
本朝定制親王以下箭樺木為笴長三尺鐵鏃長三
寸笴首飾樺皮皂鵰羽羽間親王郡王書爵貝勒
以下書名括髤朱凡官造或以鈚箭或以梅鍼親
王三千世子二千五百郡王二千長子千七百貝
勒千五百貝子千鎮國公七百輔國公六百鎮國
將軍四百輔國將軍三百奉國將軍二百奉恩將
軍百七十
職官一等櫜鞬謹按
本朝定制職官一等櫜鞬均以革為之白罽裏綠革
緣加紅黃線三道各綴鐶二懸革帶藍布裏前繫
以鈎左右及後帶版各一帶及櫜鞬鐶飾皆鐵質
&KR1837;金一二品職官佩之
職官二等櫜鞬謹按
本朝定制職官二等櫜鞬紅織絨裏帶及鐶飾皆鐵
質&KR1837;銀塗金餘俱如一等櫜鞬之制三品至五品
職官佩之
職官三等櫜鞬謹按
本朝定制職官三等櫜鞬緣加紅黃線二道紅織絨
裏凡帶及鐶飾皆銅質鏤花餘俱如一等櫜鞬之
制六品至九品職官佩之
兵丁櫜鞬謹按
本朝定制兵丁櫜鞬黑革緣不加線紅織絨裏帶及
鐶飾皆銅質不鏤花餘俱如職官一等櫜鞬之制
職官兵丁弓一謹按
本朝定制職官兵丁弓榆木為幹傅以黑角背傅筋
蒙樺皮弣加煖木兩弰以桑木刻其末為弦彄弦
牀飾鯊魚皮弦以絲長四尺九寸習射用之
職官兵丁弓二謹按說選遼志契丹弓以皮為
弦宋史夏國𫝊弓皮弦
本朝定制職官兵丁弓弦紉鹿皮為之餘俱如弓一
之制軍事用之
職官兵丁箭謹按
本朝定制職官兵丁箭樺木或柳木為笴長三尺鐵
鏃長三寸笴首飾樺皮鸛羽羽間職官書銜名兵
丁書名括髤朱凡官造或以鈚箭或以梅鍼八旗
世職民公五百五十侯伯子男各以五十為差輕
車都尉二百五十騎都尉雲騎尉各以五十為差
武職一品至五品視子男以下六品以下百文職
一二品視子男三品京堂視武二品四品京堂科
道郎中視武三品員外郎視武四品主事鳴贊廕
監生視武五品筆帖式視武六品護軍前鋒領催
人七十驍騎人五十馬軍步軍以十為差直省督
撫提鎮武職兵丁各視其品級所得與八旗同
皇朝禮器圖式卷十四
