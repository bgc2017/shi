皇朝禮器圖式卷十三
武備一(甲胄)
皇帝大閱胄一謹按周禮春官司服王之吉服凡兵
事韋弁服賈公彦疏以韋為冕書費誓善敹乃甲
胄孔穎達正義說文云胄兜鍪首鎧也經典皆言
甲胄秦世以來始有鎧兜鍪之文古之作甲用皮
秦漢以來用鐵鎧鍪二字皆從金蓋用鐵為之而
因以作名也詩魯頌貝胄朱綅毛萇𫝊貝飾也以
朱綅綴之
本朝定制
皇帝大閱胄制革為之髤以漆頂東珠一承以金雲下
為金升龍三各飾紅寳石三又下為金圓珠鏤龍
三飾碧䃁㺨三珍珠四又下為金垂雲寳蓋飾青
紅寳石六貫槍植管鏤蟠龍周垂薰貂纓二十有
四長六寸五分紅片金裏管末承雲葉五亦鏤龍
下為圓座鏤正龍四飾珠八紅寳石四座下金盤
鏤行龍四飾珠四紅寳石八自頂至盤高一尺一
寸胄前後梁亦鏤龍各飾珠三貓睛石二紅藍寳
石各二正龍銜黃寳石一梁左右鏤金梵文三重
上重八次十有八間以金瓔珞次二十有四前為
舞擎鏤龍四飾珠五紅寳石四護額髤金龍二中
間火珠自胄梁至護額高八寸五分後垂護項明
黃縀表月白裏青倭縀緣繡五采金龍左右護耳
護頸亦如之以明黃縧四相屬當耳處為鏤空金
圓花以達聰上繡金行龍各一下繡金正龍各三
俱中敷棉外布金釘繫青縀帶六胄襯石青縀表
紅縀裏亦敷棉上綴紅絨頂
皇帝大閱胄二謹按乾隆二十一年
欽定大閱胄頂珍珠一圓珠鏤龍三飾東珠各一胄前
後梁中飾金剛石螣蛇梁左右梵文上重十有二
次八次二十有四凡飾皆用東珠餘俱如
大閱胄一之制
皇帝大閱甲一謹按世本輿作甲考工記函人為函
權其上旅與其下旅而重若一賈公彦疏上旅為
衣下旅為裳許慎說文臂鎧謂之釬頸鎧謂之錏
鍜劉熙釋名甲亦曰介曰函曰鎧皆堅重之名孔
穎達尚書正義甲之有鍱則考工所謂札也
本朝定制
皇帝大閱甲明黃縀表月白裏青倭縀緣中敷棉外布
金釘上衣下裳左右護肩左右護腋左右袖裳間
前襠左襠裳亦分左右凡十有一屬皆以明黃縧
金鉸聮綴服之衣前繡五采金升龍二後正龍一
護肩護腋前襠左襠各正龍一裳幅金線相比為
金鍱五重間以青倭縀繡行龍各二四周亦如之
袖以金絲縀下緣黃縀繡五采金龍各二運肘處
為方空縱一寸七分横二寸一分袖端月白縀繡
金行龍各一向外各綴明黃縧約於中指護肩接
衣處月白縀金線緣各繡金升龍二行龍六飾珠
二紅寳石一後横浴鐵雲葉鏤金行龍一周鏤花
文前懸護心鏡徑五寸五分周錽金花以金鉸四
屬之
皇帝大閱甲二謹按乾隆二十一年
欽定大閱甲左右袖接衣處屬以藍縀飾用東珠餘俱
如
大閱甲一之制
皇帝隨侍胄謹按
本朝定制
皇帝隨侍胄石青縀表加緣紅裏如常服冠之制中敷
以鐵上綴朱緯紅絨結頂簷繡金行龍四中為金
壽字篆文環以金花文後垂護項繡金正龍左右
護耳繡行龍亦環以金花文當耳鏤空金圓花以
達聰俱石青縀表加緣月白縀裏
皇帝隨侍甲謹按
本朝定制
皇帝隨侍甲石青縀表加緣月白綢裏通繡金龍環以
花文護肩後横石青縀雲葉亦繡金龍裳幅各繡
金升龍一並屬横幅繫之裳後中豐上下歛不懸
護心鏡餘俱如
大閱甲一之制
親王胄謹按
本朝定制親王胄鍊鐵為之或以革髤漆其制下達
庶官頂鏤金火燄銜紅寳石或藍寳石及珊瑚綠
松石惟不得用東珠承以金雲下為金立龍二飾
紅藍寳石各一又下為金銜珊瑚圓珠又下為金
垂雲寳盖貫槍植管周垂薰貂纓十有八紅縀裏
管銜金葉四承以圓盤皆鏤龍盤下鏤龍金座胄
前後梁亦鏤龍其飾雜寳惟宜梁左右金梵文三
重上重八次七間以金瓔珞次二十舞擎亦鏤龍
飾雜寳護額浴鐵錽金龍護項石青鏁子錦表月
白縀裏石青倭縀緣左右護耳護頸亦如之俱中
敷鐵鍱外布金釘繫青縀帶六胄襯石青縀表月
白綢裏頂綴絨郡王亦冠之
親王甲謹按
本朝定制親王甲石青鏁子錦表月白綢裏中敷鐵
鍱外布金釘青倭縀緣裳幅鐵鍱四重護肩接衣
處鐵鍱十有四周以錽金雲龍飾珊瑚綠松青金
石各一前懸護心鏡甲縧金黃色郡王亦被之
貝勒胄謹按
本朝定制貝勒胄頂銜素金寳蓋盤座俱鏤花金不
加飾垂薰貂纓十有四餘俱如親王胄之制貝子
固倫額駙皆冠之
貝勒甲謹按
本朝定制貝勒甲縧石青色餘俱如親王甲之制貝
子固倫額駙入八分公皆被之
入八分公胄謹按
本朝定制入八分公胄頂植蜜鼠尾寳蓋盤座俱髤
以漆鋟金花及雲龍垂貂尾纓十有二梁及舞擎
亦髤漆鋟金雲龍梁左右無梵文餘俱如親王胄
之制
職官胄一謹按
本朝制職官胄頂植鵰翎二銜鏤花金葉寳蓋盤
座俱髤以漆鋟金花及雲龍周垂貂尾纓十有二
梁及舞擎亦髤漆鋟金雲龍梁左右無梵文護項
護耳護頸皆石青縀表藍布裏通繡蟒五中敷鐵
鍱外布銀釘繫石青縀帶二胄襯石青縀表藍綢
裏頂綴紅絨領侍衛内大臣八旗都統前鋒統領
護軍統領直省總督提督巡撫皆冠之
職官胄二謹按
本朝定制職官胄頂植蜜鼠尾周垂朱氂餘俱如職
官胄一之制内大臣和碩額駙郡主額駙内大臣
裏行之公侯伯散秩大臣皆冠之
職官胄三謹按
本朝定制職官胄頂植薰獺尾周垂朱氂餘俱如職
官胄一之制隨旗行之公侯伯子男文武一品文
二品八旗副都統鎮國將軍輔國將軍奉國將軍
奉恩將軍縣主額駙直省總兵皆冠之
職官胄四謹按
本朝定制職官胄頂植獺尾周垂朱氂寳蓋盤座前
後梁及舞擎俱錽銀雲龍餘俱如職官胄一之制
文三品至五品驍騎參領郡君額駙縣君額駙鄉
君額駙直省副將皆冠之
職官胄五謹按
本朝定制職官胄頂植豹尾周垂朱氂寳蓋盤座前
後梁及舞擎俱錽銀雲龍餘俱如職官胄一之制
侍衛鑾儀衛所屬官皆冠之
職官胄六謹按
本朝定制職官胄頂植獺尾周垂黑氂寳蓋盤座前
後梁及舞擎俱錽銀雲龍餘俱如職官胄一之制
前鋒參領護軍參領前鋒侍衛護軍侍衛皆冠之
職官胄七謹按
本朝定制職官胄頂植獺尾周垂朱氂不加鋟飾護
項護耳護頸均不施繡文餘俱如職官胄一之制
文六品至九品直省參將以下皆冠之
職官甲一謹按
本朝定制職官甲石青縀表藍布裏中敷鐵鍱外布
銀釘石青倭縀緣前後及護肩護腋前襠左襠各
繡團蟒一裳幅團蟒二護肩接衣處鐵鍱二十髤
漆鋄金龍甲縧石青色領侍衛内大臣八旗都統
前鋒統領護軍統領直省總督提督巡撫内大臣
和碩額駙郡主額駙内大臣裏行之公侯伯散秩
大臣隨旗行之公侯伯子男文武一品文二品八
旗副都統鎮國將軍輔國將軍奉國將軍奉恩將
軍縣主額駙直省總兵皆被之
職官甲二謹按
本朝定制職官甲前後及護肩各繡團蟒一裳幅團
蟒二餘俱如職官甲一之制文三品以下驍騎參
領郡君額駙縣君額駙鄉君額駙直省副將以下
皆被之
職官甲三謹按
本朝定制職官甲前後及護肩各繡團蟒一裳幅鐵
鍱四重護肩接衣處錽銀雲龍餘俱如職官甲一
之制侍衛鑾儀衛所屬官前鋒參領護軍參領前
鋒侍衛護軍侍衛王府長史護衛典儀皆被之
王府長史胄謹按
本朝定制王府長史胄頂植猞猁猻周垂黑氂梁及
舞擎俱錽銀雲龍餘俱如職官胄一之制
王府護衛胄謹按
本朝定制王府護衛胄頂植猞猁猻周垂朱氂梁及
舞擎俱錽銀雲龍餘俱如職官胄一之制典儀亦
冠之
前鋒校胄謹按
本朝定制前鋒校胄鍊鐵為之頂植鐵鍱周垂朱氂
寳蓋以下俱素鐵不加鋟飾護項護耳俱白縀表
素裏紅片金及石青布緣二重繡蓮花中敷鐵鍱
外布黃銅釘胄襯石青縀表藍布裏頂綴紅絨護
軍校亦冠之
驍騎校胄謹按
本朝定制驍騎校胄頂周垂黑氂護項護耳俱表以
縀各從旗色鑲黃旗鑲白旗鑲藍旗紅緣鑲紅旗
石青緣正黃旗正紅旗正白旗正藍旗皆如表色
餘俱如前鋒校胄之制
前鋒校甲謹按
本朝定制前鋒校甲白縀表素裏無袖中敷鐵鍱外
布黃銅釘紅片金及石青布緣二重前後繡蟒各
一通繡蓮花裳幅鐵鍱三重護軍校亦被之
驍騎校甲謹按
本朝定制驍騎校甲表以縀各從旗色如胄制緣亦
如之餘俱如前鋒校甲之制
前鋒胄謹按
本朝定制前鋒胄護項護耳俱青布表月白裏緣如
表色不施采繡餘俱如前鋒校胄之制護軍綠營
兵皆冠之
驍騎胄謹按
本朝定制驍騎胄頂周垂黑氂護項護耳俱表以布
各從旗色鑲黃旗鑲白旗鑲藍旗紅緣鑲紅旗石
青緣正黃旗正紅旗正白旗正藍旗皆如表色餘
俱如前鋒校胄之制
前鋒甲謹按
本朝定制前鋒甲青布表月白裏緣如表色不施采
繡餘俱如前鋒校甲之制護軍綠營兵皆被之
驍騎甲謹按
本朝定制驍騎甲表以布各從旗色如胄制緣亦如
之餘俱如前鋒校甲之制
護軍校棉胄謹按乾隆二十一年
欽定護軍校棉胄制革為之髤以漆頂植銅鍱周垂朱
氂惟正紅旗黑氂飾皆黃銅護項護耳俱白縀表
藍綢裏緣如表色中敷棉外布黃銅釘胄襯石青
縀表藍布裏頂綴紅絨
驍騎校棉胄謹按乾隆二十一年
欽定驍騎校棉胄頂周垂黑氂護項護耳皆石青縀表
餘俱如護軍校棉胄之制
護軍校棉甲謹按乾隆二十一年
欽定護軍校棉甲白縀表藍綢裏緣如表色中敷棉外
布黃銅釘上衣下裳左右袖護肩護腋前襠左襠
皆全
驍騎校棉甲謹按乾隆二十一年
欽定驍騎校棉甲石青縀表餘俱如護軍校棉甲之制
前鋒棉胄謹按乾隆二十一年
欽定前鋒棉胄頂用垂朱氂護項護耳皆綢表布裏外
布白銅釘胄襯石青布表餘俱如護軍校棉胄之
制護軍亦冠之
驍騎棉胄謹按乾隆二十一年
欽定驍騎棉胄周垂黑氂護項及護耳皆綢表各從旗
色藍布裏鑲黃旗鑲白旗鑲藍旗俱紅緣鑲紅旗
白緣正白旗正藍旗正黃旗正紅旗緣如表色外
布白銅釘餘俱如護軍校棉胄之制胄襯用石青
布表藍裏頂綴紅絨鹿角兵礟手皆冠之
前鋒棉甲謹按乾隆二十一年
欽定前鋒棉甲石青綢表藍布裏外布白銅釘餘俱如
護軍校棉甲之制護軍亦被之
驍騎棉甲謹按乾隆二十一年
欽定驍騎棉甲綢表各如旗色藍布裏緣如胄制中敷
棉外布白銅釘上衣下裳護肩護腋前襠左襠全
鹿角兵棉甲謹按乾隆二十一年
欽定鹿角兵棉甲無裳及左襠餘俱如驍騎棉甲之制
礟手亦被之
藤牌營兵虎帽謹按
本朝定制藤牌營兵虎帽制革為之形如虎頭後垂
護項下為護耳皆黃布為之通繪斑文綠營藤牌
兵亦冠之
藤牌營兵虎衣謹按
本朝定制藤牌營兵虎衣黃布為之其長半身下袴
如其色通繪斑文袖端白布以象虎掌鞾亦以黃
布繪斑文綠營藤牌兵亦被之
武狀元胄謹按
本朝定制武狀元胄鍊銅為之不鏤花文頂植三刃
如古戟形下為圓珠貫鎗植管周垂朱氂前後梁
加鳳首尾旁為鳳翼護項及護耳俱貝文銅鍱紅
片金緣紅布裏
武狀元甲謹按
本朝定制武狀元甲鍊銅為之紅綢裏紅片金緣通
簇貝文銅鍱兩袖銅鍱四重裾下周結綠縧下垂
紅緌前後各四十行
鏁子甲謹按乾隆二十四年平定西域俘獲軍
器無算
上命皆藏
紫光閣以紀
武成鏁子甲鍊鐵為之上衫下袴皆為鐵連鐶相屬衫
不開襟白布緣領貫首被之西師罙入屢得兹甲
即被以擊賊殊方異製克底
膚功敬登於册以附甲胄之末
皇帝行冠一謹按
本朝定制
皇帝行冠冬以黑狐如常服冠之制
皇帝行冠二謹按
本朝定制
皇帝行冠秋以黑羊皮如常服冠之制
皇帝行冠三謹按
本朝定制
皇帝行冠秋以青絨如常服冠之制
皇帝行冠四謹按
本朝定制
皇帝行冠夏織藤絲為之或織竹絲為之紅紗裏緣如
其色上綴雨纓頂及梁皆黃色前綴珍珠一
皇帝行褂謹按
本朝定制
皇帝行褂色用石青長與坐齊袖長及肘棉袷紗裘各
惟其時
皇帝行袍謹按
本朝定制
皇帝行袍制如常服袍長減十之一右裾短一尺色及
花文隨所御棉袷紗裘各惟其時
皇帝行帶謹按
本朝定制
皇帝行帶色用明黃左右佩繫以紅香牛皮為之飾金
花文錽銀鐶各三佩帉以高麗布視常服帶帉微
闊而短中約以香牛皮束綴銀花文佩囊明黃圓
縧飾珊瑚結削燧雜珮各惟其時
皇帝行裳謹按
本朝定制
皇帝行裳色隨所用左右各一前平後中豐上下歛如隨
侍甲裳之制並屬横幅石青布為之氊袷各惟其
時冬用鹿皮或黑狐為表
親王以下冬行冠謹按
本朝定制親王以下冬行冠如冬吉服冠之制氊貂
各惟其時其制下達庶官凡扈行者皆冠之翎頂
各隨其所得用
親王以下夏行冠謹按
本朝定制親王以下夏行冠織玉草或藤絲為之上
綴雨纓其制下達庶官凡扈行者皆冠之翎頂各
從其所得用
親王以下行褂謹按
本朝定制親王以下行褂色用石青長與坐齊䄂長
及肘棉袷紗裘各惟其時其制下達庶官凡扈行
者皆服之
親王以下行袍謹按
本朝定制親王以下行袍制如常服袍長減十之一
右裾短一尺色隨所用棉袷紗裘各惟其時其制
下達庶官凡扈行者皆服之
親王以下行帶謹按
本朝定制親王以下行帶佩帉素布視常服帶帉微
闊而短版飾惟宜縧皆圓結其制下達庶官凡扈
行者皆用之帶色金黃石青各從其所得用
親王以下行裳謹按
本朝定制親王以下行裳藍及諸色隨所用左右各
一前平後中豐上下歛並屬横幅氊祫各惟其時
冬以皮為表其制下達庶官凡扈行者皆用之
領侍衛内大臣行褂謹按
本朝定制領侍衛内大臣行褂色用明黃
御前大臣侍衛班長護軍統領健銳營翼領及凡諸臣
之曾
賜黃褂者皆得服之
八旗副都統行褂謹按
本朝定制八旗副都統行褂正黃旗色用金黃正白
旗正紅旗正藍旗各如旗色鑲黃旗鑲白旗鑲藍
旗紅緣鑲紅旗白緣前鋒參領護軍參領火器營
官皆服之
豹尾班侍衛行褂謹按
本朝定制豹尾班侍衛行褂色用明黃左右及肩前
施雙帶以結之
健銳營前鋒參領行褂謹按乾隆十四年
欽定健銳營前鋒參領行褂色用明黃藍緣
健銳營兵行褂謹按乾隆十四年
欽定健銳營兵行褂色用藍明黃緣
虎槍營總統總領行褂謹按
本朝定制虎槍營總統總領行褂色用金黃領左右
端青緣直下至前裾
虎槍營槍長行褂謹按
本朝定制虎槍營槍長行褂色用紅領左右端青緣
直下至前裾
虎槍營兵行褂謹按
本朝定制虎槍營兵行褂色用白領左右端青緣直
下至前裾
火器營兵行褂謹按
本朝定制火器營兵行褂色用藍白緣
皇朝禮器圖式卷十三
