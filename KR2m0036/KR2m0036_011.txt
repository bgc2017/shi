皇朝禮器圖式卷十一
鹵簿二
皇帝鹵簿二
皇帝大駕鹵簿八旗驍騎纛謹按乾隆十三年
欽定大駕鹵簿八旗驍騎纛俱以縀為之各從其色鑲
黃旗鑲白旗鑲藍旗皆紅緣鑲紅旗白緣俱左平
右剡繡金雲龍縿徑四尺二寸斿中徑四尺上下
各徑三尺斜徑各二尺二寸五分緣繡火燄周闊
八寸正黃旗正白旗正紅旗正藍旗俱正幅亦繡
金雲龍不加緣縿徑六尺斿徑四尺杆攢竹髤朱
長一丈五尺五分圍四寸三分首冠鏤金火燄頂
注朱旄鐓以鐡鋄銀高五分通高一丈六尺一寸
五分
法駕鹵簿八旗驍騎纛同
皇帝大駕鹵簿八旗護軍纛謹按乾隆十三年
欽定大駕鹵簿八旗護軍纛俱以縀為之各從其色鑲
黃旗鑲白旗鑲藍旗皆紅緣鑲紅旗白緣正黃旗
正白旗正紅旗正藍旗緣如旗色俱斜幅繡金雲
龍縿徑四尺八寸斿徑六尺五寸斜徑八尺五寸
緣為火燄形旁垂彯帶九尺五寸色與緣同亦火
燄形杆如驍騎纛之制
法駕鹵簿八旗護軍纛同
皇帝大駕鹵簿八旗前鋒纛謹按乾隆十二年
欽定大駕鹵簿八旗前鋒纛竿頂金盤植豹尾餘俱如
驍騎纛之制
法駕鹵簿八旗前鋒纛同
皇帝大駕鹵簿五色金龍纛謹按宋史儀衛志五龍
旗五元史輿服志五色龍旗五色質五色直脚無
火燄大四色龍旗青赤黃白四色質乾隆十三年
欽定大駕鹵簿五色金龍纛五色縀為之各八俱斜幅
銷金雲龍不加緣縿徑五尺二寸斿徑六尺四寸
五分斜徑九尺一寸杆如八旗驍騎纛之制
法駕
鑾駕
騎駕鹵簿五色金龍纛皆同
皇帝大駕鹵簿儀鳳旗謹按書益稷鳳皇來儀孔安
國傳儀有容儀唐書儀衛志大駕鹵簿諸衛馬隊
第十鳳旗元史輿服志金鳳旗赤質青火燄脚繪
鳳而金色鳳旗制同前而繪以五采乾隆十三年
欽定大駕鹵簿儀鳳旗月白緞為之斜幅繡鳳間以彩
雲緣及彯帶俱藍色為火燄形尺寸如八旗護軍
纛杆如八旗驍騎纛之制
法駕鹵簿儀鳳旗同
皇帝大駕鹵簿翔鸞旗謹按山海經女牀之山有鳥
焉其狀如翟而五彩文名曰鸞鳥見則天下安寧
漢書賈捐之傳鸞旗在前唐書儀衛志大駕鹵簿
諸衛馬隊第九鸞旗宋史儀衛志大駕鹵簿步甲
前隊第八鸞旗二元史輿服志金鸞旗赤質火燄脚
繪鸞而金色鸞旗制同前而繪以五采乾隆十三年
欽定大駕鹵簿翔鸞旗月白縀為之斜幅繡鸞間以彩
雲緣及彯帶俱藍色為火燄形尺寸如八旗護軍
纛杆如八旗驍騎纛之制
法駕鹵簿翔鸞旗同
皇帝大駕鹵簿瑞鶴旗謹按宋史儀衛志政和二年
詔製瑞鶴旗乾隆十三年
欽定大駕鹵簿瑞鶴旗月白縀為之斜幅繡鶴間以彩
雲緣及彯帶俱藍色為火燄形尺寸如八旗護軍
纛杆如八旗驍騎纛之制
法駕鹵簿瑞鶴旗同
皇帝大駕鹵簿孔雀旗謹按山海經巴國有孔鳥郭
璞注孔雀也宋史儀衛志大駕鹵簿步甲後隊第
六孔雀旗二乾隆十三年
欽定大駕鹵簿孔雀旗月白縀為之斜幅繡孔雀間以
彩雲緣及彯帶俱藍色為火燄形尺寸如八旗護
軍纛杆如八旗驍騎纛之制
法駕鹵簿孔雀旗同
皇帝大駕鹵簿黃鵠旗謹按漢書昭帝紀黃鵠下建
章宫太液池中公卿上夀顔師古注黃鵠大鳥也一
舉千里乾隆十三年
欽定大駕鹵簿黃鵠旗月白縀為之斜幅繡黃鵠間以
彩雲緣及彯帶俱藍色為火燄形尺寸如八旗護
軍纛杆如八旗驍騎纛之制
法駕鹵簿黃鵠旗同
皇帝大駕鹵簿白雉旗謹按孝經援神契周成王時
越裳獻白雉乾隆十三年
欽定大駕鹵簿白雉旗月白縀為之斜幅繡白雉間以
彩雲緣及彯帶俱藍色為火燄形尺寸如八旗護
軍纛杆如八旗驍騎纛之制
法駕鹵簿白雉旗同
皇帝大駕鹵簿赤烏旗謹按史記周本紀武王渡河
有火自上復扵下至扵王屋流為烏其色赤唐書
儀衛志大駕鹵簿諸衛馬隊第二十一蒼烏旗宋
史儀衛志大駕鹵簿後部馬隊第九蒼烏旗二元
史輿服志蒼烏旗赤質青火燄脚繪鳥如烏而色
蒼乾隆十三年
欽定大駕鹵簿赤烏旗月白縀為之斜幅繡赤烏間以
彩雲緣及彯帶俱藍色為火燄形尺寸如八旗護
軍纛杆如八旗驍騎纛之制
法駕鹵簿赤烏旗同
皇帝大駕鹵簿華蟲旗謹按書益稷華蟲孔安國傳
雉也爾雅釋禽鷩雉郭璞注似山雞而小背毛黃
腹下赤項綠色鮮明邢昺䟽尚書謂之華蟲乾隆
十三年
欽定大駕鹵簿華蟲旗月白縀為之斜幅繡華蟲間以
彩雲緣及彯帶俱藍色為火燄形尺寸如八旗護
軍纛杆如八旗驍騎纛之制
法駕鹵簿華蟲旗同
皇帝大駕鹵簿振鷺旗謹按詩周頌振鷺于飛宋史
儀衛志政和鹵簿白鷺旗一乾隆十三年
欽定大駕鹵簿振鷺旗月白縀為之斜幅繡振鷺間以
彩雲緣及彯帶俱藍色為火燄形尺寸如八旗護
軍纛杆如八旗驍騎纛之制
法駕鹵簿振鷺旗同
皇帝大駕鹵簿鳴鳶旗謹按禮記曲禮前有塵埃則
載鳴鳶孔穎達正義鳶今時鴟也鴟鳴則風生風
生則塵埃起前有塵埃起則畫鴟於旌首而載之
宋史輿服志鳴鳶車載鳴鳶旌以絳帛為之畫鳴
鳶於其上乾隆十三年
欽定大駕鹵簿鳴鳶旗月白縀為之斜幅繡鳴鳶間以
以彩雲緣及彯帶俱藍色為火燄形尺寸如八旗
護軍纛杆如八旗驍騎纛之制
法駕鹵簿鳴鳶旗同
皇帝大駕鹵簿遊麟旗謹按淮南子昔者黃帝治天
下鳳凰翔於庭麒麟遊於郊唐書儀衛志大駕鹵
簿諸衛馬隊第七飛麟旗第十二麟旗宋史儀衛
志大駕鹵簿步甲前隊第六飛麟旗二第九麟旗
二元史輿服志麟旗赤質青火燄脚繪麒麟乾隆
十三年
欽定大駕鹵簿遊麟旗黃縀為之斜幅繡麒麟髃起火
燄間以彩雲緣及彯帶俱紅色為火燄形尺寸如
八旗護軍纛杆如八旗驍騎纛之制
法駕鹵簿遊麟旗同
皇帝大駕鹵簿馴獅旗謹按爾雅釋獸狻麑如虦貓
食虎豹郭璞注即師子也宋史儀衛志太祖詔造
獅子旗乾隆十三年
欽定大駕鹵簿馴獅旗黃縀為之斜幅繡馴獅髃起火
燄間以彩雲緣及彯帶俱紅色為火燄形尺寸如
八旗護軍纛杆如八旗驍騎纛之制
法駕鹵簿馴獅旗同
皇帝大駕鹵簿白澤旗謹按宋書符瑞志黃帝時廵
狩至扵東濱澤獸出能言達於萬物之情唐書儀
衛志大駕鹵簿清游隊建白澤旗二乾隆十三年
欽定大駕鹵簿白澤旗黃縀為之斜幅繡白澤髃起火
燄間以彩雲緣及彯帶俱紅色為火燄形尺寸如
八旗護軍纛杆如八旗驍騎纛之制
法駕鹵簿白澤旗同
皇帝大駕鹵簿角端旗謹按宋書符瑞志角端者日
行萬八千里又曉四裔之語聖主在位明達外方
幽遠之事則捧書而至唐書儀衛志大駕鹵簿諸
衛馬隊第十三角端旗宋史儀衛志後部馬隊第
一角端旗二元史輿服志角端旗青質赤火燄脚
繪獸如羊而小尾頂有獨角乾隆十三年
欽定大駕鹵簿角端旗黃縀為之斜幅繡角端髃起火
燄間以彩雲緣及彯帶俱紅色為火燄形尺寸如
八旗護軍纛杆如八旗驍騎纛之制
法駕鹵簿角端旗同
皇帝大駕鹵簿赤熊旗謹按孝經援神契赤熊神靈
滋液百珍唐書儀衛志大駕鹵簿諸衛馬隊第十
四赤熊旗宋史儀衛志大駕鹵簿後部馬隊第二
赤熊旗二元史輿服志赤熊旗赤質赤火燄脚繪
獸如熊乾隆十三年
欽定大駕鹵簿赤熊旗黃縀為之斜幅繡赤熊𫝊兩翼
髃起火燄間以彩雲緣及彯帶俱紅色為火燄形
尺寸如八旗護軍纛杆如八旗驍騎纛之制
法駕鹵簿赤熊旗同
皇帝大駕鹵簿黃羆旗謹按詩大雅赤豹黃羆爾雅
釋獸羆如熊黃白文宋史儀衛志政和鹵簿羽林
有赤豹黃熊旗宣和黃熊旗改黃羆乾隆十三年
欽定大駕鹵簿黃羆旗黃縀為之斜幅繡黃羆𫝊兩翼
髃起火燄間以彩雲緣及彯帶俱紅色為火燄形
尺寸如八旗護軍纛杆如八旗驍騎纛之制
法駕鹵簿黃羆旗同
皇帝大駕鹵簿辟邪旗謹按漢書西域𫝊烏弋有桃
拔師子犀牛孟康注桃拔一名符拔似鹿長尾一
角者或為天鹿兩角者或為辟邪唐書儀衛志大
駕鹵簿諸衛馬隊第一辟邪旗宋史儀衛志大駕鹵
簿步甲前隊第十二辟邪旗二元史輿服志辟邪旗
赤質赤火燄脚繪獸形似鹿長尾二角乾隆十三年
欽定大駕鹵簿辟邪旗黃縀為之斜幅繡辟邪髃起火
燄間以彩雲緣及彯帶俱紅色為火燄形尺寸如
八旗護軍纛杆如八旗驍騎纛之制
法駕鹵簿辟邪旗同
皇帝大駕鹵簿犀牛旗謹按爾雅釋獸犀似豕郭璞
注形似水牛唐書儀衛志大駕鹵簿諸衛馬隊第
十七犀牛旗宋史儀衛志紹興鹵簿步甲前隊第
六犀旗二元史輿服志犀牛旗赤質青火燄脚繪
犀牛乾隆十三年
欽定大駕鹵簿犀牛旗黃縀為之斜幅繡犀牛髃起火
燄間以彩雲緣及彯帶俱紅色為火燄形尺寸如
八旗護軍纛杆如八旗驍騎纛之制
法駕鹵簿犀牛旗同
皇帝大駕鹵簿天馬旗謹按山海經馬成之山有獸
焉其狀如白犬而黑頭見人則飛其名曰天馬史
記大宛列𫝊多善馬馬汗血其先天馬子也漢書
禮樂志天馬徠從西極唐書儀衛志大駕鹵簿諸
衛馬隊第三玉馬旗第十一飛黃旗宋史儀衛志
大駕鹵簿掩尾天馬旗二元史輿服志玉馬旗赤
質青火燄脚繪白馬兩膊有火燄飛黃旗赤質赤
火燄脚形如馬色黃有兩翼乾隆十三年
欽定大駕鹵簿天馬旗黃縀為之斜幅繡天馬𫝊兩翼
髃起火燄間以彩雲緣及彯帶俱紅色為火燄形
尺寸如八旗護軍纛杆如八旗驍騎纛之制
法駕鹵簿天馬旗同
皇帝大駕鹵簿天鹿旗謹按宋書符瑞志天鹿者純
靈之獸也五色光耀洞明王者道備則至唐書儀
衛志大駕鹵簿諸衛馬隊第六黃鹿旗王應麟玉
海開寳時瓊州獻白鹿加仙鹿旗宋史儀衛志大
駕鹵簿步甲前隊第五黃鹿旗二步甲後隊第三
仙鹿旗二元史輿服志黃鹿旗赤質青火燄脚繪
獸如鹿而色深黃乾隆十三年
欽定大駕鹵簿天鹿旗黃縀為之斜幅繡天鹿髃起火
燄間以彩雲緣及彯帶俱紅色為火燄形尺寸如
八旗護軍纛杆如八旗驍騎纛之制
法駕鹵簿天鹿旗同
皇帝大駕鹵簿青龍旗謹按禮記曲禮行前朱鳥而
後元武左青龍而右白虎陳澔集說四方宿名也
以為旗章馬端臨文獻通考唐制左青龍旗一宋
史儀衛志大駕鹵簿次青龍白虎旗各一左右道
元史輿服志青龍旗青質繪蹲龍乾隆十三年
欽定大駕鹵簿青龍旗青縀為之斜幅不加緣繡金蹲
龍銜火珠間以流雲縿徑五尺二寸五分斿徑六
尺四寸五分斜徑九尺杆如八旗驍騎纛之制
法駕鹵簿青龍旗同
皇帝大駕鹵簿白虎旗謹按馬端臨文獻通考唐制
右白虎旗一元史輿服志白虎旗白質繪蹲虎乾
隆十三年
欽定大駕鹵簿白虎旗白縀為之斜幅不加緣繡金蹲
虎髃起火燄間以流雲尺寸如青龍旗杆如八旗
驍騎纛之制
法駕鹵簿白虎旗同
皇帝大駕鹵簿朱雀旗謹按馬端臨文獻通考唐制
朱雀旗一宋史儀衛志次朱雀旗一中道元史輿
服志朱雀旗赤質繪朱雀其形如鸞乾隆十三年
欽定大駕鹵簿朱雀旗紅縀為之斜幅不加緣繡金朱
雀間以流雲尺寸如青龍旗杆如八旗驍騎纛之
制
法駕鹵簿朱雀旗同
皇帝大駕鹵簿神武旗謹按馬端臨文獻通考唐制
元武旗一宋史儀衛志次真武隊中道仙童螣蛇
真武神龜旗各一宣和改真武為元武又去仙童
龜蛇旗元史輿服志元武旗黑質繪龜蛇乾隆十
三年
欽定大駕鹵簿神武旗黑縀為之斜幅不加緣繡金龜
蛇相糾間以流雲尺寸如青龍旗杆如八旗驍騎
纛之制
法駕鹵簿神武旗同
皇帝大駕鹵簿江瀆旗謹按爾雅釋水江淮河濟為
四瀆宋史儀衛志陶榖作四瀆旗大駕鹵簿四瀆
神旗各一紹興鹵簿四瀆旗江淮在左河濟在右
元史輿服志江瀆旗赤質乾隆十三年
欽定大駕鹵簿江瀆旗紅縀為之斜幅不加緣中正方
繡江瀆尺寸如青龍旗杆如八旗驍騎纛之制
法駕鹵簿江瀆旗同
皇帝大駕鹵簿河瀆旗謹按元史輿服志河瀆旗黑
質明會典白質乾隆十三年
欽定大駕鹵簿河瀆旗白縀為之斜幅不加緣中正方
繡河瀆尺寸如青龍旗杆如八旗驍騎纛之制
法駕鹵簿河瀆旗同
皇帝大駕鹵簿淮瀆旗謹按元史輿服志淮瀆旗素
質明會典青質乾隆十三年
欽定大駕鹵簿淮瀆旗藍縀為之斜幅不加緣中正方
繡淮瀆尺寸如青龍旗杆如八旗驍騎纛之制
法駕鹵簿淮瀆旗同
皇帝大駕鹵簿濟瀆旗謹按元史輿服志濟瀆旗青
質明會典黑質乾隆十三年
欽定大駕鹵簿濟瀆旗黑縀為之斜幅不加緣中正方
繡濟瀆尺寸如青龍旗杆如八旗驍騎纛之制
法駕鹵簿濟瀆旗同
皇帝大駕鹵簿東嶽旗謹按爾雅釋山泰山為東嶽
華山為西嶽霍山為南嶽恒山為北嶽嵩高為中
嶽宋史儀衛志大駕鹵簿五嶽神旗各一宣和去
神字元史輿服志東嶽旗青質乾隆十三年
欽定大駕鹵簿東嶽旗青縀為之斜幅不加緣中繡東
嶽尺寸如青龍旗杆如八旗驍騎纛之制
法駕鹵簿東嶽旗同
皇帝大駕鹵簿西嶽旗謹按元史輿服志西嶽旗白
質乾隆十三年
欽定大駕鹵簿西嶽旗白緞為之斜幅不加緣中繡西
嶽尺寸如青龍旗杆如八旗驍騎纛之制
法駕鹵簿西嶽旗同
皇帝大駕鹵簿南嶽旗謹按元史輿服志南嶽旗赤
質乾隆十三年
欽定大駕鹵簿南嶽旗紅緞為之斜幅不加緣中繡南
嶽尺寸如青龍旗杆如八旗驍騎纛之制
法駕鹵簿南嶽旗同
皇帝大駕鹵簿北嶽旗謹按元史輿服志北嶽旗黑
質乾隆十三年
欽定大駕鹵簿北嶽旗黑緞為之斜幅不加緣中繡北
嶽尺寸如青龍旗杆如八旗驍騎纛之制
法駕鹵簿北嶽旗同
皇帝大駕鹵簿中嶽旗謹按元史輿服志中嶽旗黃
質乾隆十三年
欽定大駕鹵簿中嶽旗黃緞為之斜幅不加緣中繡中
嶽尺寸如青龍旗杆如八旗驍騎纛之制
法駕鹵簿中嶽旗同
皇帝大駕鹵簿土星旗謹按史記天官書水火金木
填星此五者天之五佐為經緯漢書天文志填星
曰中央季夏土宋史儀衛志木火土金水星旗各
一元祐七年太常寺言二十八宿五星攝提旗按
鹵簿圖畫人形及牛虎頭婦人小兒之類扵禮無
據元豐三年禮文所上言乞改製各著其象以則
天文後有司循舊儀未曾改正今欲改造從之元
史輿服志土星旗黃質乾隆十三年
欽定大駕鹵簿土星旗黃緞為之斜幅不加緣中繡金
土星尺寸如青龍旗杆如八旗驍騎纛之制
法駕鹵簿土星旗同
皇帝大駕鹵簿木星旗謹按漢書天文志歲星曰東
方春木元史輿服志木星旗青質乾隆十三年
欽定大駕鹵簿木星旗青緞為之斜幅不加緣中繡金
木星尺寸如青龍旗杆如八旗驍騎纛之制
法駕鹵簿木星旗同
皇帝大駕鹵簿金星旗謹按漢書天文志太白曰西
方秋金元史輿服志金星旗素質乾隆十三年
欽定大駕鹵簿金星旗白緞為之斜幅不加緣中繡金
金星尺寸如青龍旗杆如八旗驍騎纛之制
法駕鹵簿金星旗同
皇帝大駕鹵簿火星旗謹按漢書天文志熒惑曰南
方夏火元史輿服志火星旗赤質乾隆十三年
欽定大駕鹵簿火星旗紅緞為之斜幅不加緣中繡金
火星尺寸如青龍旗杆如八旗驍騎纛之制
法駕鹵簿火星旗同
皇帝大駕鹵簿水星旗謹按漢書天文志辰星曰北
方冬水元史輿服志水星旗黑質乾隆十三年
欽定大駕鹵簿水星旗黑緞為之斜幅不加緣中繡金
水星尺寸如青龍旗杆如八旗驍騎纛之制
法駕鹵簿水星旗同
皇帝大駕鹵簿角宿旗謹按周禮春官馮相氏二十
有八星之位賈公彦䟽東方角亢氐房心尾笡北
方斗牛之等為二十八星也晉書天文志角二星
宋史儀衛志陶榖作二十八宿旗大駕鹵簿前部
馬隊第一隊角亢斗牛旗各一元史輿服志角宿
旗青質外仗繪二星乾隆十三年
欽定大駕鹵簿角宿旗藍緞為之斜幅不加緣中繡金
角宿二星尺寸如青龍旗杆如八旗驍騎纛之制
法駕鹵簿角宿旗同
皇帝大駕鹵簿亢宿旗謹按晉書天文志亢四星元
史輿服志亢宿旗青質外仗繪四星乾隆十三年
欽定大駕鹵簿亢宿旗藍緞為之斜幅不加緣中繡金
亢宿四星尺寸如青龍旗杆如八旗驍騎纛之制
法駕鹵簿亢宿旗同
皇帝大駕鹵簿氐宿旗謹按晉書天文志氐四星宋
史儀衛志大駕鹵簿前部馬隊第二氐房女虚旗
各一元史輿服志氐宿旗青質外仗繪四星乾隆
十三年
欽定大駕鹵簿氐宿旗藍緞為之斜幅不加緣中繡金
氐宿四星尺寸如青龍旗杆如八旗驍騎纛之制
法駕鹵簿氐宿旗同
皇帝大駕鹵簿房宿旗謹按晉書天文志房四星北
二小星曰鈎鈐元史輿服志房宿旗青質外仗繪
四星乾隆十三年
欽定大駕鹵簿房宿旗藍緞為之斜幅不加緣中繡金
房宿四星附以鈎鈐二星尺寸如青龍旗杆如八
旗驍騎纛之制
法駕鹵簿房宿旗同
皇帝大駕鹵簿心宿旗謹按晉書天文志心三星宋
史儀衛志大駕鹵簿前部馬隊第三心危旗各一
元史輿服志心宿旗青質外仗繪三星乾隆十三
年
欽定大駕鹵簿心宿旗藍緞為之斜幅不加緣中繡金
心宿三星尺寸如青龍旗杆如八旗驍騎纛之制
法駕鹵簿心宿旗同
皇帝大駕鹵簿尾宿旗謹按晉書天文志尾九星旁
一星曰神宫宋史儀衛志大駕鹵簿前部馬隊第
四尾室旗各一元史輿服志尾宿旗青質外仗繪
九星乾隆十三年
欽定大駕鹵簿尾宿旗藍緞為之斜幅不加緣中繡金
尾宿九星附以神宫一星尺寸如青龍旗杆如八
旗驍騎纛之制
法駕鹵簿尾宿旗同
皇帝大駕鹵簿箕宿旗謹按晉書天文志箕四星宋
史儀衛志大駕鹵簿前部馬隊第五箕壁旗各一
元史輿服志箕宿旗青質外仗繪四星乾隆十三
年
欽定大駕鹵簿箕宿旗藍縀為之斜幅不加緣中繡金
箕宿四星尺寸如青龍旗杆如八旗驍騎纛之制
法駕鹵簿箕宿旗同
皇帝大駕鹵簿斗宿旗謹按晉書天文志南斗六星
元史輿服志斗宿旗青質外仗繪六星乾隆十三
年
欽定大駕鹵簿斗宿旗藍緞為之斜幅不加緣中繡金
斗宿六星尺寸如青龍旗杆如八旗驍騎纛之制
法駕鹵簿斗宿旗同
皇帝大駕鹵簿牛宿旗謹按晉書天文志牽牛六星
元史輿服志牛宿旗青質外仗繪六星乾隆十三
年
欽定大駕鹵簿牛宿旗藍緞為之斜幅不加緣中繡金
牛宿六星尺寸如青龍旗杆如八旗驍騎纛之制
法駕鹵簿牛宿旗同
皇帝大駕鹵簿女宿旗謹按晉書天文志須女四星
元史輿服志女宿旗青質外仗繪四星乾隆十三
年
欽定大駕鹵簿女宿旗藍縀為之斜幅不加緣中繡金
女宿四星尺寸如青龍旗杆如八旗驍騎纛之制
法駕鹵簿女宿旗同
皇帝大駕鹵簿虚宿旗謹按晉書天文志虚二星元
史輿服志虚宿旗青質外仗繪二星乾隆十三年
欽定大駕鹵簿虚宿旗藍緞為之斜幅不加緣中繡金
虚宿二星尺寸如青龍旗杆如八旗驍騎纛之制
法駕鹵簿虚宿旗同
皇帝大駕鹵簿危宿旗謹按晉書天文志危三星元
史輿服志危宿旗青質外仗繪三星乾隆十三年
欽定大駕鹵簿危宿旗藍縀為之斜幅不加緣中繡金
危宿三星尺寸如青龍旗杆如八旗驍騎纛之制
法駕鹵簿危宿旗同
皇帝大駕鹵簿室宿旗謹按晉書天文志營室二星
離宫六星元史輿服志室宿旗青質外仗繪二星
乾隆十三年
欽定大駕鹵簿室宿旗藍縀為之斜幅不加緣中繡金
室宿二星附以離宫六星尺寸如青龍旗杆如八
旗驍騎纛之制
法駕鹵簿室宿旗同
皇帝大駕鹵簿壁宿旗謹按晉書天文志東壁二星
元史輿服志壁宿旗青質外仗繪二星乾隆十三
年
欽定大駕鹵簿壁宿旗藍縀為之斜幅不加緣中繡金
壁宿二星尺寸如青龍旗杆如八旗驍騎纛之制
法駕鹵簿壁宿旗同
皇帝大駕鹵簿奎宿旗謹按晉書天文志奎十六星
宋史儀衛志大駕鹵簿前部馬隊第六奎井旗各
一元史輿服志奎宿旗青質外仗繪十六星乾隆
十三年
欽定大駕鹵簿奎宿旗藍縀為之斜幅不加緣中繡金
奎宿十六星尺寸如青龍旗杆如八旗驍騎纛之
制
法駕鹵簿奎宿旗同
皇帝大駕鹵簿婁宿旗謹按晉書天文志婁三星宋
史儀衛志大駕鹵簿前部馬隊第七婁鬼旗各一
元史輿服志婁宿旗青質外仗繪二星乾隆十三
年
欽定大駕鹵簿婁宿旗藍縀為之斜幅不加緣中繡金
婁宿三星尺寸如青龍旗杆如八旗驍騎纛之制
法駕鹵簿婁宿旗同
皇帝大駕鹵簿胃宿旗謹按晉書天文志胃三星宋
史儀衛志大駕鹵簿前部馬隊第八胃柳旗各一
元史輿服志胃宿旗青質外仗繪三星乾隆十三
年
欽定大駕鹵簿胃宿旗藍緞為之斜幅不加緣中繡金
胃宿三星尺寸如青龍旗杆如八旗驍騎纛之制
法駕鹵簿胃宿旗同
皇帝大駕鹵簿昴宿旗謹按晉書天文志昴七星宋
史儀衛志大駕鹵簿前部馬隊第九昴星旗各一
元史輿服志昴宿旗青質外仗繪七星乾隆十三
年
欽定大駕鹵簿昴宿旗藍縀為之斜幅不加緣中繡金
昴宿七星尺寸如青龍旗杆如八旗驍騎纛之制
法駕鹵簿昴宿旗同
皇帝大駕鹵簿畢宿旗謹按晉書天文志畢八星附
耳一星在畢下宋史儀衛志大駕鹵簿前部馬隊
第十畢張旗各一元史輿服志畢宿旗青質外仗
繪八星乾隆十三年
欽定大駕鹵簿畢宿旗藍緞為之斜幅不加緣中繡金
畢宿八星附以附耳一星尺寸如青龍旗杆如八
旗驍騎纛之制
法駕鹵簿畢宿旗同
皇帝大駕鹵簿觜宿旗謹按晉書天文志觜觽三星
宋史儀衛志大駕鹵簿前部馬隊第十一觜翼旗
各一元史輿服志觜宿旗青質外仗繪三星乾隆
十三
欽定大駕鹵簿觜宿旗藍緞為之斜幅不加緣中繡金
觜宿三星尺寸如青龍旗杆如八旗驍騎纛之制
法駕鹵簿觜宿旗同
皇帝大駕鹵簿參宿旗謹按晉書天文志參十星中
央三小星曰伐宋史儀衛志大駕鹵簿前部馬隊
第十二參軫旗各一元史輿服志參宿旗青質外
仗繪十星乾隆十三年
欽定大駕鹵簿參宿旗藍縀為之斜幅不加緣中繡金
參宿七星附以伐三星尺寸如青龍旗杆如八旗
驍騎纛之制
法駕鹵簿參宿旗同
皇帝大駕鹵簿井宿旗謹按晉書天文志東井八星
鉞一星附井之前元史輿服志井宿旗青質外仗
繪八星乾隆十三年
欽定大駕鹵簿井宿旗藍縀為之斜幅不加緣中繡金
井宿八星附以鉞一星尺寸如青龍旗杆如八旗
驍騎纛之制
法駕鹵簿井宿旗同
皇帝大駕鹵簿鬼宿旗謹按晉書天文志輿鬼五星
元史輿服志鬼宿旗青質外仗繪五星乾隆十三
年
欽定大駕鹵簿鬼宿旗藍縀為之斜幅不加緣中繡金
鬼宿五星尺寸如青龍旗杆如八旗驍騎纛之制
法駕鹵簿鬼宿旗同
皇帝大駕鹵簿柳宿旗謹按晉書天文志柳八星元
史輿服志柳宿旗青質外仗繪八星乾隆十三年
欽定大駕鹵簿柳宿旗藍縀為之斜幅不加緣中繡金
柳宿八星尺寸如青龍旗杆如八旗驍騎纛之制
法駕鹵簿柳宿旗同
皇帝大駕鹵簿星宿旗謹按晉書天文志星七星元
史輿服志星宿旗青質外仗繪七星乾隆十三年
欽定大駕鹵簿星宿旗藍縀為之斜幅不加緣中繡金
星宿七星尺寸如青龍旗杆如八旗驍騎纛之制
法駕鹵簿星宿旗同
皇帝大駕鹵簿張宿旗謹按晉書天文志張六星元
史輿服志張宿旗青質外仗繪六星乾隆十三年
欽定大駕鹵簿張宿旗藍縀為之斜幅不加緣中繡金
張宿六星尺寸如青龍旗杆如八旗驍騎纛之制
法駕鹵簿張宿旗同
皇帝大駕鹵簿翼宿旗謹按晉書天文志翼二十二
星元史輿服志翼宿旗青質外仗繪二十二星乾
隆十三年
欽定大駕鹵簿翼宿旗藍縀為之斜幅不加緣中繡金
翼宿二十二星尺寸如青龍旗杆如八旗驍騎纛
之制
法駕鹵簿翼宿旗同
皇帝大駕鹵簿軫宿旗謹按晉書天文志軫四星轄
星傅軫兩旁長沙一星在軫之中元史輿服志軫
宿旗青質外仗繪四星乾隆十三年
欽定大駕鹵簿軫宿旗藍縀為之斜幅不加緣中繡金
軫宿四星附以左右轄二星長沙一星尺寸如青
龍旗杆如八旗驍騎纛之制
法駕鹵簿軫宿旗同
皇帝大駕鹵簿甘雨旗謹按宋史儀衛志風伯雨師
旗各一元史輿服志雨師旗青質赤火燄脚明會
典雨旗一畫畢星乾隆十三年
欽定大駕鹵簿甘雨旗淺黑縀為之斜幅繡龍簇以水
雲紅緣彯帶黑色為火燄形尺寸如八旗護軍纛
杆首冠鈒金垂雲頂餘俱如八旗驍騎纛之制
法駕鹵簿甘雨旗同
皇帝大駕鹵簿乾風旗謹按春秋左傳夫舞所以節
八音而行八風杜預注八方之風孔穎達正義服
虔以為八卦之風乾音石其風不周坎音革其風
廣莫艮音匏其風融震音竹其風明庶㢲音木其
風清明離音絲其風景坤音土其風凉兌音金其
風閶闔元史輿服志風伯旗青質赤火燄脚明會
典風旗一畫箕星乾隆十三年
欽定大駕鹵簿乾風旗黑縀為之斜幅中繡金乾卦緣
及彯帶俱白色為火燄形尺寸如八旗護軍纛杆
首冠相風烏餘俱如八旗驍騎纛之制
法駕鹵簿乾風旗同
皇帝大駕鹵簿坎風旗謹按乾隆十三年
欽定大駕鹵簿坎風旗黑縀為之斜幅中繡金坎卦緣
及彯帶俱如其色為火燄形尺寸如八旗護軍纛
杆首冠相風烏餘俱如八旗驍騎纛之制
法駕鹵簿坎風旗同
皇帝大駕鹵簿艮風旗謹按乾隆十三年
欽定大駕鹵簿艮風旗黑縀為之斜幅中繡金艮卦緣
及彯帶俱藍色為火燄形尺寸如八旗護軍纛杆
首冠相風烏餘俱如八旗驍騎纛之制
法駕鹵簿艮風旗同
皇帝大駕鹵簿震風旗謹按乾隆十三年
欽定大駕鹵簿震風旗藍縀為之斜幅中繡金震卦緣
及彯帶俱如其色為火燄形尺寸如八旗護軍纛
杆首冠相風烏餘俱如八旗驍騎纛之制
法駕鹵簿震風旗同
皇帝大駕鹵簿㢲風旗謹按乾隆十三年
欽定大駕鹵簿㢲風旗紅縀為之斜幅中繡金㢲卦緣
及彯帶俱藍色為火燄形尺寸如八旗護軍纛杆
首冠相風烏餘俱如八旗驍騎纛之制
法駕鹵簿㢲風旗同
皇帝大駕鹵簿離風旗謹按乾隆十三年
欽定大駕鹵簿離風旗紅縀為之斜幅中繡金離卦緣
及彯帶俱如其色為火燄形尺寸如八旗護軍纛
杆首冠相風烏餘俱如八旗驍騎纛之制
法駕鹵簿離風旗同
皇帝大駕鹵簿坤風旗謹按乾隆十三年
欽定大駕鹵簿坤風旗紅縀為之斜幅中繡金坤卦緣
及彯帶俱白色為火燄形尺寸如八旗護軍纛杆
首冠相風烏餘俱如八旗驍騎纛之制
法駕鹵簿坤風旗同
皇帝大駕鹵簿兌風旗謹按乾隆十三年
欽定大駕鹵簿兌風旗白縀為之斜幅中繡金兌卦緣
及彯帶俱如其色為火燄形尺寸如八旗護軍纛
杆首冠相風烏餘俱如八旗驍騎纛之制
法駕鹵簿兌風旗同
皇帝大駕鹵簿五色雷旗謹按宋史儀衛志大駕鹵
簿雷公電母旗各一宣和去公母字元史輿服志
雷公旗青質赤火燄脚明會典雷旗一金織雷文
乾隆十三年
欽定大駕鹵簿五色雷旗五色縀為之各一斜幅中繡
金雷文緣及彯帶各如其色為火燄形尺寸如八
旗護軍纛杆首冠鈒金垂雲頂餘俱如八旗驍騎
纛之制
法駕鹵簿五色雷旗同
皇帝大駕鹵簿五色雲旗謹按周禮春官保章氏五
雲之物鄭康成注物色也視日旁雲氣之色宋史
儀衛志大駕鹵簿祥雲旗二元史輿服志祥雲旗
青質赤火燄脚繪五色雲氣乾隆十三年
欽定大駕鹵簿五色雲旗五色縀為之各一斜幅繡彩
雲緣及彯帶各如其色為火燄形尺寸如八旗護
軍纛杆首冠鈒金垂雲頂餘俱如八旗驍騎纛之
制
法駕鹵簿五色雲旗同
皇帝大駕鹵簿日旗謹按宋史儀衛志太祖又詔别
造日旗一月旗一元史輿服志日旗青質繪日於
上乾隆十三年
欽定大駕鹵簿日旗藍縀為之斜幅不加緣中繡日内
為踆烏尺寸如青龍旗杆如八旗驍騎纛之制
法駕鹵簿日旗同
皇帝大駕鹵簿月旗謹按元史輿服志月旗青質繪
月扵上乾隆十三年
欽定大駕鹵簿月旗藍縀為之斜幅不加緣中繡月内
為顧兔尺寸如青龍旗杆如八旗驍騎纛之制
法駕鹵簿月旗同
皇帝大駕鹵簿門旗謹按周禮天官掌舍為帷宫旌
門鄭康成注張帷為宫則樹旌以表門三國志典
韋傳牙門旗長丈唐書儀衛志大駕鹵簿次衙門
旗二人執四人夾皆騎宋史儀衛志牙門旗中道
前後各一門左右道五門門二旗元史輿服志牙
門旗赤質明會典門旗中為門字乾隆十三年
欽定大駕鹵簿門旗紅縀為之斜幅不加緣中繡金門
字清漢文尺寸如青龍旗杆如八旗驍騎纛之制
法駕鹵簿門旗同
皇帝大駕鹵簿金鼓旗謹按張守節史記正義兩旗
者左旗九星在河鼓左也右旗九星在河鼓右也
皆天之鼓旗所以為旌表元史輿服志金鼓旗黃
質書金鼓字乾隆十三年
欽定大駕鹵簿金鼓旗黃縀為之斜幅不加緣中繡金
金鼓清漢文尺寸如青龍旗杆如八旗驍騎纛之
制
法駕鹵簿金鼓旗同
皇帝大駕鹵簿翠華旗謹按漢書司馬相如傳建翠
華之旗顔師古注以翠羽為旗上葆也乾隆十三
年
欽定大駕鹵簿翠華旗藍縀為之斜幅繡孔雀間以彩
雲緣及彯帶俱紅色為火燄形尺寸如八旗護軍
纛杆首冠鈒金垂雲頂注綠縀繡孔雀翎餘俱如
八旗驍騎纛之制
法駕鹵簿翠華旗同
皇帝大駕鹵簿五色金龍小旗謹按張揖廣雅有翼
曰應龍唐書儀衛志大駕鹵簿諸衛馬隊第二應
龍旗元史輿服志小四色龍旗同大四色直脚無
火燄應龍旗繪飛龍乾隆十三年
欽定大駕鹵簿五色金龍小旗五色縀為之各八斜幅
不加緣中銷金應龍間以流雲縿徑二尺五寸斿
徑三尺斜徑四尺二寸杆攢竹髤朱長九尺五寸
二分圍三寸一分首為矛形塗金注朱旄鐏以鐵
塗金通高一丈一尺七分
法駕
鑾駕
騎駕鹵簿五色金龍小旗皆同
皇帝大駕鹵簿出警旗謹按漢書文三王傳出稱警
入言䟆顔師古注警者戒肅也䟆止行人也言出
入者互文耳乾隆十三年
欽定大駕鹵簿出警旗黃縀為之斜幅中繡金出警清
漢文緣及彯帶俱如其色為火燄形尺寸如八旗
護軍纛杆首冠塗金鏤花頂餘俱如八旗驍騎纛
之制
法駕鹵簿出警旗同
皇帝大駕鹵簿入蹕旗謹按周禮天官宫正凡邦之
事蹕鄭康成注若今時衛士填街蹕也乾隆十三
年
欽定大駕鹵簿入蹕旗黃縀為之斜幅中繡金入蹕清
漢文緣及彯帶俱如其色為火燄形尺寸如八旗
護軍纛杆首冠塗金鏤花頂餘俱如八旗驍騎纛
之制
法駕鹵簿入蹕旗同
皇帝大駕鹵簿鉞謹按崔豹古今注金斧黃鉞也今
為乘輿之&KR0918;後漢書輿服志後有金鉦黃鉞唐書
儀衛志次黃鉞車上建黃鉞元史輿服志鉞金塗
鐵鉞單刃乾隆十三年
欽定大駕鹵簿鉞雕木為之刃長八寸五分闊九寸背
刻龍首貫直刃長八寸為劒脊形銎上銜以龍首
皆塗金柄攢竹髤朱長六尺二寸二分圍四寸鐓
以銅鋄銀高一寸五分通高八尺九寸
法駕
鑾駕
騎駕鹵簿鉞皆同
皇帝大駕鹵簿星謹按宋史儀衛志御龍骨朵子直
十二舖宋祁筆記骨朵有二色曰蒺藜曰蒜頭元
史輿服志骨朵朱漆棒首貫以金塗銅鎚乾隆十
三年
欽定大駕鹵簿星雕木為之首長六寸三分圍五寸四
分六瓣交攢鏤雲蝙蝠上為圓頂如星高一寸四
分旁亦如之差小銎上銜以龍首皆塗金柄如鉞
之制通高八尺七寸
法駕
鑾駕
騎駕鹵簿星皆同
皇帝大駕鹵簿卧瓜謹按程大昌演繁露宋景文筆
記曰江左有瓝槊為其首大如瓝案字書㼎小瓜
也字或為瓝同一音也元史輿服志卧瓜制形如
瓜塗以黃金卧置朱漆棒首乾隆十三年
欽定大駕鹵簿卧瓜雕木為之長四寸五分圍一尺四
寸二分六稜有蒂刻夔龍卧置柄首銎上銜以龍
首柄如鉞之制通高七尺八寸五分
法駕
鑾駕
騎駕鹵簿卧瓜皆同
皇帝大駕鹵簿立瓜謹按元史輿服志立瓜制形如
瓜塗以黃金立置朱漆棒首乾隆十三年
欽定大駕鹵簿立瓜雕木為之形如卧瓜立置柄首柄
如鉞之制通高八尺二寸五分
法駕
鑾駕
騎駕鹵簿立瓜皆同
皇帝大駕鹵簿吾仗謹按崔豹古今注金吾棒也以
銅為之黃金塗兩末元史輿服志吾仗朱漆金飾
兩末乾隆十三年
欽定大駕鹵簿吾仗攢竹為之長七尺一寸圍四寸三
分髤朱兩端繪金雲龍鉆以銅塗金
法駕
鑾駕
騎駕鹵簿吾仗皆同
皇帝大駕鹵簿御仗謹按明史儀衛志御仗二乾隆
十三年
欽定大駕鹵簿御仗攅竹為之長六尺九寸圍四寸三
分髤朱兩端鉆以銅
法駕
鑾駕
騎駕鹵簿御仗皆同
皇帝大駕鹵簿引仗謹按乾隆十三年
欽定大駕鹵簿引仗削竹為之長四尺三寸八分闊一
寸七分厚二分髤朱首加圓木長九寸二分闊如
之厚五分髤黃繪金雲龍通高五尺三寸
法駕鹵簿引仗同
皇帝大駕鹵簿紅燈謹按宋史儀衛志政和鹵簿執
燭籠各四人香案寳輿各九燭籠二十六明會典
大駕鹵簿紅紗燈六對乾隆十三年
欽定大駕鹵簿紅燈銅盤承燭鐡絲籠之韜以紅紗高
九寸圍一尺七寸杆攢竹髤朱長六尺二寸圍三
寸一分上加龍首曲項向前銜鐶懸燈通高七尺
二寸
法駕鹵簿紅燈同
皇帝大駕鹵簿玉輅謹按周禮春官巾車王之五路
一曰玉路錫樊纓十有再就建大常十有二斿以
祀鄭康成注玉路以玉飾諸末司常日月為常春
秋左𫝊三辰旂旗後漢書輿服志日月升龍象天
明也晉書輿服志叙注旂旗於車之左又加棨戟
於車之右隋書禮儀志玉輅青質唐書輿服志青
蓋三層繡飾宋史輿服志黃屋四柱皆油畫刻鏤
輪衣小帶絡並青羅四面周以闌而闕其中以備
登降儀衛志大常青質夾羅惟繡日月星而無龍
下有綱䰅謂之茀而竿頭為龍首玉輅建之元史
輿服志黃紵素絲瀝水下周垂朱絲結網青紵絲
繡小帶乾隆十三年
欽定大駕鹵簿玉輅木質髤朱圓蓋方軫通高一丈二
尺一寸蓋高三尺一分飾以青銜玉圓版四冠金
圓頂一尺二寸九分鏤金垂雲承之簷徑八尺一
寸周帖鏤金雲版三層青緞垂幨亦三層各深五
寸繡金雲龍及羽文相間繫繡金青段帶四屬于
軫四柱各高六尺七寸九分相距各五尺六寸繪
以金龍門高五尺一寸九分闊二尺四寸九分左
右門闊二尺二寸五分垂朱簾四面各三座縱八
尺五寸横八尺四寸環以朱闌飾間金彩其高一
尺六寸五分各闕其中二尺四寸闌内周布花毯
中設金雲龍寶座高一尺三寸闊二尺九寸兩輪
徑各三尺三寸各十有八幅鏤花飾金貫以軸轅
二長二丈二尺九寸五分兩端飾金龍首尾軫長
一丈一尺一寸五分徑八尺四寸後建太常十有
二斿青段為之縿徑六尺六寸繡日月五星斿徑四
尺七寸五分繡二十八宿裏俱繡金龍下垂五彩
流蘇杆攢竹髤朱左加闟戟右飾龍首並綴朱旄
五垂青緌升用納陛五級左右闌皆髤朱亦飾金
彩駕象一靷以朱絨紃陳設時以行馬二承轅亦
髤朱直竿兩端鉆以銅凡大朝會設鹵簿則陳五
輅于
午門外
法駕鹵簿玉輅同
皇帝大駕鹵簿金輅謹按周禮春官巾車金輅鈎樊
纓九就建大旂以賓同姓以封鄭康成注金輅以
金飾諸末司常交龍為旂儀禮覲禮天子載大旂
象日月升龍降龍馬端臨文獻通考後周旂畫青
龍宋史輿服志金輅黃色飾以金大旂黃質九幅
每幅繡升龍一金輅建之乾隆十三年
欽定大駕鹵簿金輅圓蓋方軫蓋飾以黃銜金圓版四
黃縀垂幨三層繫黃縀帶四屬于軫後建大旂十
有二斿各繡交龍餘俱如玉輅之制
法駕鹵簿金輅同
皇帝大駕鹵簿木輅謹按周禮春官巾車木路前樊
鵠纓建大麾以田以封蕃國鄭康成注木路不鞔
以革漆之而已大麾不在九旗中以正色言之則
黑司常龜蛇為旐馬端臨文獻通考後周旐畫龜蛇
宋史輿服志木輅黑色儀衛志大麾皂質四幅每
幅繡五采龜蛇木輅建之乾隆十三年
欽定大駕鹵簿木輅圓盖方軫通高一丈一尺六寸五
分盖高二尺六寸一分飾以黑銜花梨圓版四黑
縀垂幨三層繫黑縀帶四屬于軫四柱各高六尺
五分方五尺一寸門高五尺二寸闊二尺二寸五
分左右門闊二尺二寸座縱九尺横八尺八寸環
以朱闌各闕其中二尺二寸轅三各長二丈一尺
軫長九尺徑八尺八寸後建大麾十有二斿各繡
神武服馬二驂馬四設斿環和鈴餘俱如玉輅之
制
法駕鹵簿木輅同
皇帝大駕鹵簿象輅謹按周禮春官巾車象路朱樊
纓七就建大赤以朝異姓以封鄭康成注象路以
象飾諸末司常鳥隼為旟馬端臨文獻通考後周
旟畫朱鳥宋史輿服志象輅朱色飾以象儀衛志
大赤朱質七幅每幅繡鳥隼二象輅建之乾隆十
三年
欽定大駕鹵簿象輅圓蓋方軫通高一丈一尺三寸蓋
高二尺六寸五分飾以紅銜象牙圓版四紅縀垂
幨三層繫紅縀帶四屬於軫四柱各高六尺四寸
九分相距各五尺八寸門高五尺九分闊二尺四
寸五分座縱一丈五分横九尺一寸環以朱闌各
闕其中二尺二寸五分轅三各長二丈二尺三寸軫
長一丈五分徑九尺一寸後建大赤十有二斿各繡
金鳳服馬二驂馬六設游環和鈴餘俱如玉輅之
制
法駕鹵簿象輅同
皇帝大駕鹵簿革輅謹按周禮春官巾車革路龍勒
條纓五就建大白以即戎以封四衛鄭康成注革
路鞔之以革而漆之無他飾司常熊虎為旗馬端
臨文獻通考後周旗畫白虎宋史輿服志革輅淺
黃白色儀衛志大白素質五幅每幅繡熊一虎一
革輅建之乾隆十三年
欽定大駕鹵簿革輅圓蓋方軫通高一丈一尺三寸盖
高二尺五寸五分飾以泥銀銜圓黃革四白縀垂
幨三層繫白縀帶四屬于軫四柱各高五尺五寸
九分門高五尺闊二尺二寸五分左右門闊二尺
一寸九分座縱一丈六寸横八尺三寸五分環以
朱闌各闕其中二尺三寸轅二各長一丈九尺五
分軫長一丈六寸徑八尺三寸五分後建大白十
有二斿各繡金虎服馬一驂馬三設游環和鈴餘
俱如玉輅之制
法駕鹵簿革輅同
皇帝大駕鹵簿寳象謹按宋史儀衛志宋鹵簿以象
居先元史輿服志象鞴鞍五采裝明金木蓮花座
緋繡攀鞍絛紫繡䄡襦紅錚屜鍮石蓮花䟦塵錦
緣氊&KR0777;紅犛牛尾纓拂并胸攀鞦攀各帶紅犛牛
尾纓拂蓮花座上塗金銀香爐一乾隆十三年
欽定大駕鹵簿寳象絡首鈎膺鞦攀皆編黃絨紃為之
雜飾諸寳前後各綴朱纓二後絡珠綱流蘇膺懸
朱纓銅鈴各三白革為韀繪金龍彩雲周為花文
藉以朱㲲鞍髤朱飾金上載寳瓶銅質錂金亦飾
諸寳深一尺六寸五分口徑八寸六分腹圍五尺
七寸六分鏤垂珠文底徑一尺一寸三分足徑一
尺七寸鏤朵雲文蓋徑一尺三寸冠火燄頂座高
一尺三寸凡大朝會設鹵簿則立於
午門外
法駕鹵簿寳象同
皇帝大駕鹵簿導象謹按宋史儀衛志紹興用象六
副象一乾隆十三年
欽定大駕鹵簿導象披藍屜不加羈飾凡大朝會設鹵
簿則立於
天安門外
法駕鹵簿導象同
皇帝大駕鹵簿静鞭謹按宋史儀衛志鳴鞭唐及五
代有之周官條狼氏執鞭趨辟之遺法也鞭梢用
紅絲而漬以蠟元史輿服志每乘輿出入則鳴其
鞭以警衆乾隆十三年
欽定大駕鹵簿静鞭黃絲為之長一丈三尺闊三寸梢
長三丈漬以蠟柄木質髤朱長一尺刻金龍首凡
大朝會陳於
太和殿階下既
御殿鳴鞭者三
駕起亦如之
法駕鹵簿静鞭同
皇帝大駕鹵簿仗馬謹按晉書輿服志次流蘇馬六
十匹唐書儀衛志大駕鹵簿次御馬二十四分左
右宋史儀衛志誕馬散馬也舊並施鞍韉景祐五
年去之御馬每日馬五匹供奉行幸則十四匹元
史輿服志圉人十人馭立仗馬乾隆十三年
欽定大駕鹵簿仗馬鞅及絡首鈎膺鞦攀皆編黃絨紃
為之飾以雜寳項及膺各懸朱纓黃縀為韉繡金
&KR0777;龍周為八寳藉以朱㲲鞍蹬皆銅質鋄金坐具
以黃氊青緣凡大朝會設鹵簿則立于
丹陛下
法駕鹵簿仗馬同
皇帝大駕鹵簿黃龍大纛謹按宋史儀衛志次駕後
東第五班大黃龍旗一乾隆十三年
欽定大駕鹵簿黃龍大纛黃縀為之中繡金龍環以流
雲不加緣縿徑四尺八寸斿徑六尺五寸斜徑八
尺五寸杆長一丈五尺五分首冠鈒花塗金頂餘
俱如八旗驍騎纛之制
法駕
鑾駕
騎駕鹵簿黃龍大纛皆同
皇帝法駕鹵簿金輦謹按宋史輿服志建隆四年造
大輦赤質正方油畫金塗銀葉龍鳳裝又東都舊
制輦飾以玉帝欲簡素遂以塗金易玉乾隆十三
年
欽定法駕鹵簿金輦圓蓋方軫通高一丈五寸蓋高一
尺九寸飾以泥金銜金圓版四冠金圓頂一尺簷
徑七尺一寸黃縀垂幨各深五寸柱高五尺相距
各四尺九寸門高四尺七寸五分闊二尺二寸五
分冬垂黃氊愇夏易以朱簾黑縀緣四面各三座
下方七尺五寸上方七尺三寸環以朱闌其高一
尺三寸各闕其中二尺三寸轅四内二轅長二丈
八尺一寸外長二丈六尺一寸舁以二十八人餘
俱如玉輦之制夏至祀
方澤四孟
時享歲暮
祫祭春秋二仲祀
太社
太稷
躬詣皆御之凡大朝會設鹵簿則陳於
太和門外
皇帝法駕鹵簿禮輿謹按隋書禮儀志輿案說文箯
竹輿也周官曰周人尚輿漢室制度以雕玉為之
方徑六尺今輿制如輦而但小耳馬端臨文獻通
考唐制轝有三一曰五色轝二曰常平轝三曰腰
轝大駕鹵簿先五輅以行宋史輿服志腰輿前後
長竿各二金銅螭頭緋繡鳳裙襴上施錦褥别設
小牀緋繡花龍衣奉輿十六人乾隆十三年
欽定法駕鹵簿禮輿枬質通高六尺三寸上為穹蓋二
層高一尺三寸上層八角飾金行龍下四角飾亦
如之冠金圓頂八寸九分鏤金垂雲承之銜以雜
寶簷縱四尺七寸横三尺五寸明黃緞重幨各深
八寸五分繡金雲龍四柱各高五尺縱距三尺九
寸横三尺飾蟠龍門端及左右闌飾雲龍皆鏤金
内為金龍寶座高一尺七寸縱二尺一寸横二尺
七寸倚高二尺二寸幃用明黃雲緞紗氊各惟其
時左右啟櫺夏以藍紗冬以玻璃直轅二各長一
丈七尺六寸五分大横杆二各長九尺小横杆四各
長二尺二寸五分肩杆八各長五尺八寸皆髤朱
繪金雲龍横鉆以銅縱加金龍首尾舁以十六人
朝日
夕月祭
文廟
耕耤諸中祀
躬詣皆御之
皇帝鑾駕鹵簿步輿謹按魏書禮志步挽天子小駕
亦為副乘隋書禮儀志小輿自閣出升正殿則御
之宋史儀衛志小輿赤質中興後去其輻盖上設
御坐曲几踏子舁以長竿二竿為螭首宫殿從容
所乘乾隆十三年
欽定鑾駕鹵簿步輿木質塗金不施幰蓋通高三尺五
寸倚高一尺六寸五分鏤花文中為蟠龍座高一
尺八寸五分縱一尺八寸横二尺二寸冬施紫貂
坐具夏以明黃粧縀四足為螭首虎爪承以圓珠
周繪雲龍踏几高三寸一分縱九寸五分横二尺
二寸籠以黃縀底縱三尺四面為横距直轅二各
長一丈五尺五寸大横杆二各長七尺六寸中為
雙龍首相對小横杆四各長二尺八寸肩杆八各
長五尺六寸飾如禮輿之制亦舁以十六人
駕出入常御之
皇帝騎駕鹵簿輕步輿謹按宋史輿服志平輦亦曰
太平輦飾如逍遥輦而無屋常行幸所御東封别
造升山太平輦施機關賜名曰登封輦中興之制
赤質正方形如一朱龍倚而加長竿二制尤簡素
乾隆十三年
欽定騎駕鹵簿輕步輿木質髤朱不施幰蓋通高三尺
四寸倚高一尺五寸八分象牙為之座高一尺八
寸二分縱一尺八寸三分横二尺一寸踏几高三
寸縱九寸横二尺一寸五分髤以金直轅二各長
一丈五尺四寸五分加銅龍首尾大横杆二各長
九尺一寸小横杆四各長二尺八寸四分肩杆八
各長五尺八寸五分皆鉆以銅餘各如步輿之制
亦舁以十六人
行幸常御之
皇朝禮器圖式卷十一
