欽定四庫全書
皇朝禮器圖式卷一
祭器一
天壇
祈榖壇
地壇暨各壇祭器
天壇正位蒼璧謹按周禮春官大宗伯以蒼璧禮天注
禮神者必象其類璧圜象天疏蒼玄皆是天色故
用蒼也
本朝定制
天壇正位用蒼璧圜徑六寸一分好徑四分通厚七分有
竒
天壇正位匏爵謹按禮記郊特牲器用陶匏以象天地
之性也宋開寳禮郊祀初獻以玉斝玉瓚亞獻以
金斝終獻以匏斝慶歷中太常請皇帝獻天地配
帝以匏爵
本朝舊制
圜丘用蒼玉爵乾隆十三年
欽定祭器
皇天上帝
列聖配位俱用匏爵刳椰實之半不雕刻取尚質之義高
一寸八分深一寸三分口徑三寸七分金裏承以
旃檀香為之其下岐出為三足象爵形高二寸九
分
天壇正位豋謹按爾雅釋器瓦豆謂之豋鄭康成詩箋
祀天用瓦豆陶器質也聶崇義三禮圖以其盛湆
故有蓋乾隆十三年
欽定祭器
天壇正位豋用青色甆通高六寸一分深二寸一分口徑
五寸校圍六寸六分足徑四寸五分口爲回紋中爲
雷紋柱爲饕餮足爲垂雲紋蓋高一寸八分徑四寸
五分頂高四分上爲星紋中爲垂雲紋口亦爲回紋
天壇正位簠謹按周禮地官舍人注方曰簠盛稲粱器
聶崇義云旊人為簋及豆皆以瓦為之雖不言簠
以簋是相將之器亦應制在旊人亦有蓋乾隆十
三年
欽定祭器
天壇正位簠用青色甆通高四寸四分深二寸三分口縱
六寸五分横八寸底縱四寸四分横六寸面為䕫
龍紋束為回紋足為雲紋两耳附以䕫龍蓋高一
寸六分口縦横與器同上有棱四周縱四寸八分
横六寸四分亦附以壇龍耳
天壇正位簋謹按周禮地官舍人注圓曰簋盛黍稷器
考工記旊人疏云用瓦簋者祭天地外神尚質也
乾隆十三年
欽定祭器
天壇正位簋用青色甆制圓而橢通高四寸六分深二寸
三分口徑七寸二分底徑六寸一分口為回紋腹
為雲紋束為黻紋足為星雲紋两耳附以䕫鳳蓋
高一寸八分徑與口徑同面為雲紋口為回紋上
有棱四出高一寸三分
天壇正位籩謹按爾雅釋器竹豆謂之籩䟽引周禮籩
人注籩以竹為之口有縢緣盛棗栗桃梅蔆芡脯
修膴鮑糗餌之屬乾隆十三年
欽定祭器
天壇正位籩編竹為之以絹飾裏頂及緣皆髤以漆青色
通高五寸八分深九分口徑五寸足徑四寸五分
蓋高二寸一分徑與口徑同頂正圓高五分
天壇正位豆謹按爾雅釋器木豆謂之豆鄉射記注豆
宜濡物盛韲醢菹臡之屬宋史禮志元豐六年詳
定禮文所言簠簋尊豆請改用陶乾隆十三年
欽定祭器
天壇正位豆用青色甆通高五寸五分深一寸七分口徑
五寸校圍六寸六分足徑四寸五分腹為垂雲紋
回紋校圍波紋金鈑紋足為黻紋蓋高二寸三分
徑與口徑同為波紋回紋頂為綯紐高六分
天壇正位篚謹按儀禮注篚竹器次尊孟子䟽篚以盛
絲帛有蓋乾隆十三年
欽定祭器
天壇正位篚編竹為之四周髤以漆青色高五寸縱五寸
六分横二尺三寸三分足高一寸一分蓋高一寸
八分
天壇正位俎謹按禮記祭統三牲之俎眀堂位俎有虞
氏以梡夏后氏以嶡殷以椇周以房俎鄭康成注
梡形足四如案嶡為之距椇謂曲撓之也房謂
足下跗上下两間有似於房乾隆十三年
欽定祭器
天壇正位俎以木為之髤以漆青色中虚錫裏外四周各
銅環二四足有跗縱二尺三寸横三尺二寸通高
二尺三寸實以特牲
天壇正位尊謹按鄭鍔曰尊以盛五齊三酒用以獻且
上及于天故名曰尊祭天用瓦泰禮記眀堂位曰
泰有虞氏之尊也孔穎達曰以考工記有虞氏上
陶故知泰尊用瓦也周禮春官司尊彛注云太尊
太古之瓦尊蓋溯皇初之制莫質于此矣乾隆十
三年
欽定祭器
天壇正位尊用青色甆純素通高八寸四分口徑五寸一
分腹圍二尺三寸七分底徑四寸三分足高二分
两耳為犧首形
天壇從位陶爵(東西一壇)謹按周禮太宰贊玉幣爵之事說
文云爵禮器象雀之形陸佃禮象古銅爵有首有
尾有柱有足有柄博古圖謂前若噣後若尾足修
而銳形若戈然两柱為耳乾隆十三年
欽定祭器
天壇從位爵用青色甆通高四寸六分深二寸四分两柱
高七分三足相距各一寸八分高二寸腹為雷紋
饕餮形
天壇從位琖(東西一壇)謹按眀堂位夏后氏以琖疏云以玉
飾之前云玉琖仍雕是也乾隆十三年
欽定祭器
天壇從位琖用青色甆通高一寸九分深一寸五分口徑
三寸四分足徑一寸二分純素
天壇從位鉶(東西二)謹按周禮亨人祭祀共鉶羹注謂羹
加五味盛以鉶器也儀禮䟽據羹在鉶言之謂之
鉶羹據器言之謂之鉶鼎漢書注曰鉶瓦器也乾
隆十三年
欽定祭器
天壇從位鉶用青色甆高三寸九分深三寸六分口徑五
寸底徑三寸三分足高一寸三分两耳為犧形口
繪藻紋次回紋腹繪貝紋蓋高二寸五分繪藻紋
回紋雷紋上有三峯高九分飾以雲紋足紋同
天壇從位俎(東西二)謹按乾隆十三年
欽定祭器
天壇從位俎以木為之髤以漆青色中區為三錫裏外銅
環四八足有跗縱六寸有竒横三尺二寸通高二
尺六寸有竒實以太牢
祈榖壇配位豋謹按乾隆十三年
欽定祭器
祈榖壇配位豋用青色甆通高五寸三分深一寸九分口
徑四寸五分校圍六寸足徑四寸二分蓋高一寸
七分徑四寸形制花紋同
天壇正位
祈榖壇配位簠謹按乾隆十三年
欽定祭器
祈榖壇配位簠用青色甆通高三寸八分深一寸七分口
縦四寸八分横六寸二分底縱三寸三分横四寸
三分蓋高一寸五分上有棱四周縱三寸五分横
四寸二分形制花紋同
天壇正位
祈榖壇配位簋謹按乾隆十三年
欽定祭器
祈榖壇配位簋用青色甆通高四寸深一寸九分口徑六
寸一分底徑四寸五分蓋高一寸三分徑五寸五
分上有棱四出高八分形制花紋同
天壇正位
祈榖壇配位籩謹按乾隆十三年
欽定祭器
祈榖壇配位籩編竹為之通高五寸二分深九分口徑四
寸四分足徑四寸一分蓋高一寸八分徑與口徑
同頂高五分頂緣漆色同
天壇正位
祈榖壇配位豆謹按乾隆十三年
欽定祭器
祈榖壇配位豆用青色甆通高五寸深一寸七分口徑四
寸五分校圍二寸足徑四寸一分蓋高一寸八分
徑與口徑同形制花紋同
天壇正位
祈榖壇配位篚謹按乾隆十三年
欽定祭器
祈榖壇配位篚編竹為之高三寸五分縱四寸五分横二
尺二寸一分足高七分蓋高一寸三分形制漆飾
同
天壇正位
地壇正位黃琮謹按周禮大宗伯以黃琮禮地䟽地用
黃琮依地色考工記注云圓曰璧方曰琮
本朝定制
地壇正位用黃琮方徑四寸有竒中厚七分邊厚二分微
作剡首下正方一角有縱理如山形亦以象地
地壇正位豋謹按乾隆十三年
欽定祭器
地壇正位豋用黃色甆形制大小花紋同
天壇正位
地壇正位簠謹按乾隆十三年
欽定祭器
地壇正位簠用黃色甆形制大小花紋同
天壇正位
地壇正位簋謹按乾隆十三年
欽定祭器
地壇正位簋用黃色甆形制大小花紋同
天壇正位
地壇正位籩謹按乾隆十三年
欽定祭器
地壇正位籩編竹為之以絹飾裏頂及緣皆髤以漆黃色
形制大小同
天壇正位
地壇正位豆謹按乾隆十三年
欽定祭器
地壇正位豆用黃色甆形制大小花紋同
天壇正位
地壇正位篚謹按乾隆十三年
欽定祭器
地壇正位篚編竹為之四周髤以漆黃色高三寸六分縱
四寸一分横二尺二寸五分足高七分蓋高一寸
一分
地壇正位俎謹按乾隆十三年
欽定祭器
地壇正位俎以木為之髤以漆黃色形制大小同
天壇正位實以特牲
地壇正位尊謹按乾隆十三年
欽定祭器
地壇正位尊用黃色甆形制大小同
天壇正位
地壇從位陶爵謹按乾隆十三年
欽定祭器
地壇從位陶爵用黃色甆形制大小花紋同
天壇從位
地壇從位琖謹按乾隆十三年
欽定祭器
地壇從位琖用黃色甆通高二寸深一寸五分口徑三寸
五分足徑一寸八分
地壇從位鉶謹按乾隆十三年
欽定祭器
地壇從位鉶用黃色甆形制大小花紋同
天壇從位
地壇從位俎謹按乾隆十三年
欽定祭器
地壇從位俎以木為之髤以漆黃色形制大小同
天壇從位實以太牢
社稷壇正位珪謹按周禮無社稷用玉之文開元禮祭
太社太稷俱用两珪有邸
本朝定制
太社
太稷皆以珪
太社珪色白有黃彩以象土德
太稷珪色青取發生之義俱方徑三寸厚三分左右出剡
首厚二分旁厚二分有竒邸厚三分有竒
社稷壇正位玉爵謹按周禮天官内宰注云以玉爵酌
醴齊開元禮祭太社太稷祝曰嘉薦醴齊故有取
爵受爵奠爵之儀
本朝定制
社稷壇正位用玉爵通高三寸四分深八分两柱高一寸
腹為藻紋三足相距各一寸六分高一寸四分
社稷壇正位篚謹按乾隆十三年
欽定祭器
社稷壇正位篚編竹為之四周髤以漆黃色高三寸五分
縱四寸九分横二尺六分足高七分蓋高一寸二
分
社稷壇正位俎謹按聶崇義三禮圖案舊圖云俎漆两
端赤乾隆十三年
欽定祭器
社稷壇正位俎以木為之髤以漆紅色形制大小同
天壇從位實以太牢
社稷壇正位尊謹按乾隆十三年
欽定祭器
社稷壇正位尊用黃色甆通高九寸四分口徑五寸六分
腹圍三尺底徑五寸五分足高三分形制同
天壇正位
朝日壇赤璧謹按周禮春官典瑞圭璧以祀日月星
辰陳氏禮書謂禮之之玉則一圭邸璧也舊制
朝日壇用赤璋考周禮大宗伯以赤璋禮南方注半圭
曰璋形制不符且非以祀日乾隆十三年
欽定祭器
朝日壇用赤璧圓徑四寸六分好圓徑四分通厚五分
朝日壇陶爵謹按乾隆十三年
欽定祭器
朝日壇陶爵用紅色甆形制大小花紋同
天壇從位
朝日壇琖謹按乾隆十三年
欽定祭器
朝日壇琖用紅色甆通高一寸八分深一寸五分口徑
三寸五分底徑一寸四分
朝日壇豋謹按乾隆十三年
欽定祭器
朝日壇豋用紅色甆形制大小花紋同
天壇從位
朝日壇鉶謹按乾隆十三年
欽定祭器
朝日壇鉶用紅色甆形制大小花紋同
天壇從位
朝日壇簠謹按乾隆十三年
欽定祭器
朝日壇簠用紅色甆形制大小花紋同
天壇正位
朝日壇簋謹按乾隆十三年
欽定祭器
朝日壇簋用紅色甆形制大小花紋同
天壇正位
朝日壇籩謹按乾隆十三年
欽定祭器
朝日壇籩編竹為之以絹飾裏頂及緣皆髤以漆紅色
形制大小同
天壇正位
朝日壇豆謹按乾隆十三年
欽定祭器
朝日壇豆用紅色甆形制大小花紋同
天壇正位
朝日壇篚謹按乾隆十三年
欽定祭器
朝日壇篚編竹為之四周髤以漆紅色形制大小同
天壇正位
朝日壇尊謹按乾隆十三年
欽定祭器
朝日壇尊用紅色甆形制大小同
天壇正位
夕月壇正位白璧謹按考工記玉人圭璧五寸以祀
日月星辰舊制
夕月壇用白琥考周禮大宗伯以白琥禮西方注琥猛
象秋嚴聶崇義引嚴鄭圖云以玉長九寸廣五寸
刻伏虎形高三寸形制不符且非以祀月乾隆十
三年
欽定祭器
夕月壇用白璧圓徑三寸六分好方徑二分有竒通厚
夕月壇正位陶爵謹按乾隆十三年
欽定祭器
夕月壇正位陶爵用月白色甆形制大小花紋同
天壇從位
夕月壇正位琖謹按乾隆十三年
欽定祭器
夕月壇正位琖用月白色甆通高一寸八分深一寸五
分口徑三寸五分底徑一寸二分足高二分
夕月壇正位豋謹按乾隆十三年
欽定祭器
夕月壇正位豋用月白色甆通高五寸三分深一寸九
分口徑四寸五分校圍六寸底徑四寸二分蓋高
一寸七分徑四寸頂高三分形制花紋同
天壇正位
夕月壇正位鉶謹按乾隆十三年
欽定祭器
夕月壇正位鉶用月白色甆高三寸八分深三寸六分
口徑五寸底徑三寸二分三足高一寸一分蓋高
二寸六分三峯高一寸形制花紋同
天壇從位
夕月壇正位簠謹按乾隆十三年
欽定祭器
夕月壇正位簠用月白色甆通高三寸八分深一寸七
分口縱四寸八分横六寸二分底縱三寸三分横
四寸三分蓋高一寸五分上有棱四周縱三寸五
分横四寸三分形制花紋同
天壇正位
夕月壇正位簋謹按乾隆十三年
欽定祭器
夕月壇正位簋用月白色甆通高四寸深一寸九分口
徑六寸一分底徑四寸五分蓋高一寸三分徑五
寸五分上有棱四出高八分形制花紋同
天壇正位
夕月壇正位籩謹按乾隆十三年
欽定祭器
夕月壇正位籩編竹為之以絹飾裏頂及緣皆髤以漆
月白色通高五寸二分上深九分口徑四寸四分
足徑四寸一分蓋高一寸八分徑與口徑同頂高
五分
夕月壇正位豆謹按乾隆十三年
欽定祭器
夕月壇正位豆用月白色甆通高五寸深一寸七分口
徑四寸五分校圍二寸足徑四寸一分蓋高一寸
八分徑與口徑同頂高六分形制花紋同
天壇正位
夕月壇正位篚謹按乾隆十三年
欽定祭器
夕月壇正位篚編竹為之四周髤以漆月白色高三寸
五分縱四寸五分横二尺二寸一分足高七分蓋
高一寸三分
夕月壇正位尊謹按乾隆十三年
欽定祭器
夕月壇正位尊用月白色甆形制大小同
天壇正位
先農壇琖謹按乾隆十三年
欽定祭器
先農壇琖用白色甆通高一寸八分深一寸五分口徑
三寸五分底徑一寸二分
先農壇篚謹按乾隆十三年
欽定祭器
先農壇篚編竹為之四周髤以漆黃色高三寸二分縱
四寸五分横二尺二寸一分足高七分蓋高一寸
一分
天神壇陶爵謹按乾隆十三年
欽定祭器
天神壇陶爵用白色甆形制大小花紋同
天壇從位凡報祭每案加豋一鉶一籩十豆十
天神壇用
天壇從位之器
地祗壇用
地壇從位之器不足則取於
先農壇
太歲壇以益之以非本壇所具故不圖而著其說於
此
天神壇籩謹按乾隆十三年
欽定祭器
天神壇籩編竹為之以絹飾裏頂及緣皆髤以漆黑色
形制大小同
天壇正位
天神壇豆謹按乾隆十三年
欽定祭器
天神壇豆用白色甆形制大小花紋同
天壇正位
天神壇篚謹按乾隆十三年
欽定祭器
天神壇篚編竹為之四周髤以漆黑色高三寸一分縱
四寸三分横二尺二寸三分足高八分蓋高一寸
三分
天神壇尊謹按乾隆十三年
欽定祭器
天神壇尊用白色甆形制大小同
天壇正位
太歲壇正位琖謹按乾隆十三年
欽定祭器
太歲壇正位琖用白色甆形制大小同
天壇從位
太歲壇正位豋謹按乾隆十三年
欽定祭器
太歲壇正位豋用白色甆形制大小花紋同
天壇正位
太歲壇正位鉶謹按乾隆十三年
欽定祭器
太歲壇正位鉶用白色甆形制大小同
天壇從位
太歲壇正位簠謹按乾隆十三年
欽定祭器
太歲壇正位簠用白色甆形制大小花紋同
天壇正位
太歲壇正位簋謹按乾隆十三年
欽定祭器
太歲壇正位簋用白甆形制大小花紋同
天壇正位
皇朝禮器圖式卷一
