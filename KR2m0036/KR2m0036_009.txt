皇朝禮器圖式卷九
樂器二(鹵簿)
廵幸耕耤采桑祭祀燕饗凱旋諸樂器
鹵簿鼓吹大樂金謹按劉熙釋名金禁也為進
退之禁也
本朝定制鹵簿鼓吹大樂金範銅為之面平徑一尺
四寸五分深二寸二分旁穿二孔以黃絨紃繫於
木柄提之柄髤以朱擊以椎形如瓜黃韋為之柄
亦髤朱
廵幸鐃吹樂凱旋鐃歌樂金皆同
鹵簿鼓吹大樂鉦謹按杜佑通典近世有如大
銅叠縣而擊之以節鼓呼曰鉦馬端臨文獻通考
鼓吹鉦其来尚矣今太常鼓吹部用之鉦形圓如
銅鑼遼史樂志鼓吹前部第一金鉦十二元史禮
樂志金鉦二制如銅槃
本朝定制鹵簿鼓吹大樂鉦範銅為之形如槃面平
徑八寸六分深一寸二分邊闊八分穿六孔兩孔
相比周以木匡亦穿孔以黃絨紃聫属之匡左右
銅鐶二繫黃絨紃懸之於項擊以椎髤朱圓首
鹵簿鼓吹大樂大銅角謹按隋書音樂志長鳴
色角一百二十具供大駕唐書禮樂志平高昌收
其樂有銅角王圻三才圖會古角以木為之今以
銅即古角之變體也其本細其末鉅本常納於腹
中用即出之
本朝定制鹵簿鼓吹大樂大銅角範銅為之上斂下
豐通長三尺六寸七分二釐平分各一尺九寸四
分中為圓球銜其上納之於筩用則引而伸之上
口徑四分下口徑六寸四分相銜處徑一寸四分
上半藏二寸二分喙長一寸四分懸紅黃緌
廵幸鐃吹樂凱旋鐃歌樂大銅角皆同
鹵簿鼓吹大樂小銅角謹按隋書音樂志次鳴
色角一百二十具供大駕
本朝定制鹵簿鼓吹大樂小銅角範銅為之上直下
哆通長四尺一寸上二尺三寸七分下一尺九寸
四分各有圓球相銜引納如大銅角上口徑二分
下口徑四寸三分相銜處徑五分上半藏二寸一
分亦繫紅黃緌
廵幸鐃吹樂凱旋鐃歌樂小銅角皆同
鹵簿鼓吹大樂龍鼔謹按隋書音樂志大鼔小
鼓大駕鼓吹並朱漆畫元史儀衛志崇天鹵簿雲
和樂仗鼓三十
本朝定制鹵簿鼓吹大樂龍鼓木匡冒革面徑一尺
五寸三分中圍五尺四寸三釐五毫厚六寸四分
面髤以黃綠緣朱匡並繪雲龍上下皆塗金釘旁
金鐶四繫黃絨紃行則懸於項陳則置於架架為
朱攢竹三兩端塗金貫以樞而搘之近下約以黃
絨紃鼔衣如朝會中和韶樂大鼔之制
鹵簿鼓吹大樂杖鼓謹按
本朝定制鹵簿鼓吹大樂杖鼔面繪流雲中為太極
上下綴金鈎各六匡髤以漆繪金花文腰繪金蕉
葉文餘俱如朝會丹陛大樂杖鼓之制
鹵簿鼓吹大樂畫角謹按晉書樂志黃帝始命
吹角為龍鳴又云乘輿以為武樂
本朝定制鹵簿鼓吹大樂畫角規木為之中虚腹廣
兩端銳長五尺四寸六分中圍一尺三寸五分九
毫上徑外一寸二分一釐内七分六釐下徑外一
寸四分四釐内八分六釐上下束以銅中束以藤
五重塗金通髤以漆上為花文中為雲龍下為海
馬兩端雲文並繪以金以木哨入角端吹之長七
寸二分九釐亦髤以漆
鹵簿導迎樂鼓謹按隋書音樂志鼔吹部十六
人鼓一人
本朝定制鹵簿導迎樂鼔木匡冒革面徑二尺四分
中圍七尺六寸三分四釐高一尺六寸二分面匡
繪飾金鐶俱如龍鼓之制鼔衣紅縀為之綠垂幨
皆繡雲龍鐶相對繫黃絨紃二人以朱杠舁行
廵幸鐃吹樂銅鼔謹按王圻三才圖會銅鼓鑄銅為
之虚其一面懸而擊之
本朝定制
廵幸鐃吹樂銅鼓範銅為之形如金面徑九寸七分二
釐深一寸六分一釐中隆起八分一釐徑二寸六
分七釐邊穿圓孔二以黃絨紃懸之擊以椎木質
通結黃線凱旋鐃歌樂銅鼔同
廵幸鐃吹樂銅點謹按王圻三才圖會點即古之更
點以之配銅鼔謂之點子
本朝定制
廵幸鐃吹樂銅點範銅為之如銅鼓而小面徑四寸八
分六釐深一寸八釐中隆起四分八釐徑一寸六
分二釐穿孔繫紃亦如銅鼓擊以椎如鎛鐘擊具
之制凱旋凱歌樂銅點同
廵幸鐃吹樂正鈸謹按馬端臨文獻通考正銅鈸亦
謂之銅盤南齊穆士素所造其圓數寸中間隆起
如浮漚
本朝定制
廵幸鐃吹樂正鈸範銅為之左右合擊面徑俱六寸四
分八釐中隆起一寸二分九釐六毫徑三寸二分
四釐各穿圓孔以黃絨紃貫之凱旋鐃歌凱歌樂
正鈸皆同
廵幸鐃吹樂金口角謹按陳𤾉樂書陶侃表有奉獻
金口角之說謂之吹金豈以金其口而名之耶
本朝定制
廵幸鐃吹樂金口角規木為管兩端銅口上弇下哆管
長九寸八分九釐管上内徑三分一釐金口長二
寸一分六釐為葫蘆形如小銅盤二管下内徑九
分三釐金口長四寸八分六釐外徑四寸三分二
釐前七孔後一孔刻管如竹節相間以蘆哨入管
端吹之銅盤上小鐶各一繫黃絨紃末垂五采流
蘇凱旋鐃歌樂金口角同
廵幸鐃吹樂蒙古角謹按
本朝定制
廵幸鐃吹樂蒙古角規木為之中虚末哆上長四尺七
寸三分下長三尺五寸二分金口長一尺六寸七
分徑七寸二分九釐内徑微大而聲濁者雄微小
而聲清者雌長短若一以角哨入管端吹之通髤
以黃繪雲龍以銅束之凡銅飾皆塗金結黃絨紃
垂紅黃粧縀小幡各一
廵幸鐃吹樂平笛謹按元史禮樂志笛二斷竹為之
七孔亦號長笛
本朝定制
廵幸鐃吹樂平笛通長一尺八寸二分八釐六毫首尾
不加龍飾餘俱如朝會中和韶樂笛之制
廵幸鐃吹樂行鼔謹按唐書南蠻𫝊雍羌獻其國樂
有三面鼓二形如酒缸首廣下銳冒以虺皮元史
輿服志馬鼓凡行幸負鼓於馬以先馳
本朝定制
廵幸鐃吹樂行鼓一名陁羅鼓木匡冒革上豐下斂面
徑一尺八分中圍四尺五分二釐底徑五寸一分
厚一尺五寸一分面匡繪飾俱如龍鼓之制塗金
釘二層塗金鐶四如半月形繫黃絨紃行則跨於
馬上陳則置於架架為三柱高三尺髤朱繪金雲
龍貫以鐡樞懸以鐡鈎
祭祀中和韶舞節謹按周禮春官旄人鄭康成
注旄牛尾舞者所持以指麾馬端臨文獻通考爾
雅曰和樂謂之節盖樂之聲有鼓以節之其樂之
容有節以節之故先代之舞有執節二人之說至
今因之
本朝定制祭祀中和韶舞節結旄為之朱杠長七尺
二寸九分圍三寸二分七釐上曲為塗金龍首長
九寸七分二釐銜旄九重各六寸四分八釐盖以
金葉束以綠皮繫長五寸七分六釐緌長七寸二
分九釐司樂執以居前凡
壇
廟文武舞皆用之
祭祀中和韶舞干謹按周禮春官司干掌舞器
鄭康成注干舞者所持謂楯也春秋公羊𫝊萬者
何干舞也馬端臨文獻通考朱質而繪以龍龍之
外又繪以雜羽其繫之也以繡韋其屬繡韋也以
紛舞者所執之干其制如此
本朝定制祭祀中和韶舞干木質圭首中高三尺六
寸四分五釐旁高三尺二寸四分上闊七寸二分
九釐下闊六寸四分八釐上繪龍首加五采下繪
交龍緣以五色羽文中心粉地朱書佾各四字曰
雨𤾉時若四海永清倉箱大有八方敉寧奉三永
奠得一為正百神受職萬國来庭背髤朱有曲木
柄執以左手凡
壇
廟武舞皆用之
祭祀中和韶舞戚謹按禮記明堂位朱干玉戚
冕而舞大武鄭康成注戚斧也馬端臨文獻通考
玉戚剥玉以飾其柄
本朝定制祭祀中和韶舞戚木質髤以黑刃白自背
至刃五寸一分二釐背闊一寸八分二釐刃闊四
寸五分五釐厚一寸二分一釐柲自戚以上黑圭
首如刃色長二寸八分八釐下朱長一尺五寸七
分七釐圍三寸五分五釐執以右手凡
壇
廟武舞皆用之
祭祀中和韶舞羽謹按周禮春官舞師掌教羽
舞鄭康成注羽析白羽為之詩邶風右手秉翟孔
穎達正義翟翟羽謂雉之羽也馬端臨文獻通考
舞之所取者特鸐山雉耳以其羽尤可用為儀故
也今太樂以雉羽攢叠為之而髤畫其柄
本朝定制祭祀中和韶舞羽木柄植雉羽長二尺九
寸一分六釐銜以塗金龍首四寸八分六釐柄髤
朱長一尺九寸四分四釐圍九分七釐執以右手
凡
壇
廟文舞皆用之
祭祀中和韶舞籥謹按詩小雅籥舞笙鼓毛萇
𫝊秉籥而舞春秋公羊𫝊籥者何籥舞是也馬端
臨文獻通考吳季札見舞象箾南籥者象箾舞所
執南籥以籥舞也
本朝定制祭祀中和韶舞籥截竹為之長一尺七寸
五分一釐徑四分六釐八毫六孔髤朱執以左手
凡
壇
廟文舞皆用之
耕耤禾詞樂鑼謹按陳暘樂書後魏宣武以後
有打沙鑼
本朝定制耕耤禾詞樂鑼範銅為之通塗以金面平
徑一尺三寸深一寸六分旁穿二孔結黃絨紃提之
擊以椎如鹵簿鼔吹大樂金椎之制采桑桑歌樂
鑼同
耕耤禾詞樂鼔謹按詩小雅琴瑟擊鼔以御田
祖周禮春官籥章掌土鼓豳籥鄭康成注所擊者
田鼔
本朝定制耕耤禾詞樂鼔木匡冒革如龍鼔而微小
面徑一尺三寸九分中圍五尺二分六釐厚六寸
一分面匡及衣繪飾俱如龍鼔之制匡旁塗金鐶
二繫黃絨紃懸之於項采桑桑歌樂鼔同
燕饗清樂手鼔謹按馬端臨文獻通考聒鼔和
鼔有柄王圻三才圖會手鼔制匾而小
本朝定制燕饗清樂手鼓木匡冒革以柄貫而擎之
面徑九寸一分中圍三尺二寸四釐厚二寸一分
面素匡髤以朱並繪花文綠緣塗金釘上下銜金
雲兩旁金鐶垂五彩流蘇頂高五寸柄通長一尺
五寸髤朱末飾金雲桴髤檀色
燕饗清樂小杖鼓謹按元史禮樂志札鼓制如
杖鼓而小左手持而右手擊之
本朝定制燕饗清樂小杖鼓制如朝會丹陛大樂杖
鼓而半之或為三之二綴金鈎上下各六面繪花
文匡髤朱繪以金擊以杖亦同
燕饗慶隆舞樂節謹按
本朝定制燕饗慶隆舞
殿廷用之
盛京則曰世德舞凱旋則曰德勝舞隨所用樂章而
異其名樂器皆同節編竹為之形如箕中徑一尺
五寸七分旁徑一尺三寸六分口闊一尺九寸四
分深一寸九分掌闊一尺五寸三分深三寸二分
通髤以朱背繪虎形圓竹二上合下岐相距一寸
九分通長一尺一寸五分亦髤朱舞時劃之以節
樂
燕饗慶隆舞樂筝謹按應劭風俗通筝形如瑟
劉熙釋名筝施絃高急筝筝然傅元筝賦序上崇
似天下平似地中空凖六合
本朝定制燕饗慶隆舞樂筝刳桐為之髤以黃緣綠
十四絃通長四尺七寸三分八釐五毫前闊七寸
二分九釐足高八分一釐後闊六寸四分八釐足
高一寸二釐六毫前後梁高闊俱四分三釐七毫
底穿孔二前四出徑二寸九分一釐六毫後上圓
下平徑如之長三寸六分四釐施絃如瑟之制梁
内絃長三尺六寸四分五釐各設柱以和之梁髤
以綠旁周皆以赭繪藍䕫龍絃孔以象牙座四足
斜交以樞搘之髤朱下有趺
燕饗慶隆舞樂琵琶謹按劉熙釋名推手前曰
琵引手却曰琶因以為名傅元琵琶賦序中虚外
實天地象也盤員柄直陰陽叙也四絃法四時也
本朝定制燕饗慶隆舞樂琵琶刳桐為之項曲槽橢
面平背圓四絃惟第一絃朱通長三尺一寸一分
五釐七毫槽闊八寸八釐厚一寸二分項闊八分
八毫中厚一寸二分一釐三毫邊厚四分八釐五
毫上端鑿空内絃以四軸綰之左右各二長三寸
八分八釐絃自山口至槽面覆手二尺一寸六分
山口上有四象下有十三品旁為兩新月形邊繪
藍花文鋼條為膽匙頭以樟象以黃楊品以竹山
口及軸以檀絃孔飾魚牙背繫黃絨紃
燕饗慶隆舞樂三絃謹按馬端臨文獻通考蛇
皮琵琶以蛇皮為槽厚一寸餘亦以楸木為面
本朝定制燕饗慶隆舞樂三絃斵檀為之修柄方槽
而刓其角冒以虺皮通長三尺二寸四分八釐柄
長二尺九寸一分六釐上闊九分一釐厚如之下
闊一寸七釐厚九分六釐槽長六寸六釐八毫闊
五寸三分九釐三毫厚二寸六分九釐六毫匙頭
鑿空内絃以三軸綰之左二右一長四寸四釐五
毫槽面設柱絃自山口至柱長二尺五寸九分二
釐柱以竹軸以檀或牙背繫黃絨紃燕饗番部合
樂三絃同
燕饗慶隆舞樂奚琴謹按陳𤾉樂書奚琴出於
弦鼗而形亦類焉其制兩弦間以竹片軋之
本朝定制燕饗慶隆舞樂奚琴刳桐為之髤以朱龍
首方柄長槽中凹半覆以木通長二尺八寸八分
柄長一尺一寸五分二釐上闊一寸一釐下闊二
寸八分八釐厚一寸五分槽長與柄等闊四寸九
分九釐厚二寸二分七釐龍首後鑿空内絃以兩
軸綰之左右各一長四寸四釐槽面設柱絃自山
口至柱長二尺四分八釐以直木繫馬尾八十一
莖施絃間軋之龍首塗金柄面髤赭綠二色繪䕫
龍槽面髤赭繪正龍柱及軸皆以檀繫黃絨紃燕
饗瓦爾喀部舞樂奚琴同
燕饗慶隆舞樂拍板謹按
本朝定制燕饗慶隆舞樂拍板制如朝會丹陛大樂
拍板而微小長一尺一寸一分上闊二寸中闊一
寸六分下闊二寸四分厚三分五釐板四左右各
二
燕饗笳吹樂口琴謹按陳暘樂書民間有鐡葉
簧削銳其首塞以蠟蜜横之於口呼吸成音
本朝定制燕饗笳吹樂口琴鑄鐡為之中簧旁股有
柄簧長二寸八分八釐末上曲七分二釐點以蠟
珠股長如簧其端相距三分六釐末相距七釐柄
長三分二釐横銜於口以指撥簧轉舌嘘吸以諧
音
燕饗笳吹樂筝謹按
本朝定制燕饗笳吹樂筝六絃通髤金漆前後梁俱
髤以黑邊繪䕫龍及回紋餘俱如慶隆舞樂筝之
制
燕饗笳吹樂胡琴謹按元史禮樂志胡琴卷頸
龍首二絃用弓捩之弓之絃以馬尾
本朝定制燕饗笳吹樂胡琴刳木為之髤以金漆龍
首方柄槽橢而下銳冒以革後有棱二絃通長三
尺二分三釐柄長一尺三寸六分五釐上闊八分
一釐下闊二寸三分厚九分七釐槽長一尺二寸
五分二釐闊七寸二分九釐厚三寸五分二釐龍
首後鑿空内絃以兩軸綰之左右各一長三寸八
分四釐槽面設柱絃自山口至柱二尺二寸三分
軋以馬尾如奚琴之制龍首塗金軸以檀柄上半
及接槽處皆以梨柄後為流雲槽後雙鳳皆塗金
下垂黃緌
燕饗笳吹樂胡笳謹按應劭風俗通箛吹鞭也
馬端臨文獻通考漢有吹鞭之號笳之類也其狀
大類鞭馬者
本朝定制燕饗笳吹樂胡笳木管三孔兩端加角末
翹而上口哆管長二尺三寸九分六釐内徑五分
七釐角哨長三寸八分四釐徑三分六釐口徑一
寸七分二釐長八寸九釐管以樺皮飾之
燕饗番部合樂筝謹按
本朝定制燕饗兼用番部合樂筝通髤金漆前後梁
髤以黑餘俱如燕饗慶隆舞樂筝之制
燕饗番部合樂琵琶謹按
本朝定制燕饗兼用番部合樂琵琶通髤金漆匙頭
繪金圓䕫龍邊亦繪金䕫龍餘俱如燕饗慶隆舞
樂琵琶之制
燕饗番部合樂胡琴謹按
本朝定制燕饗兼用番部合樂胡琴竹柄椰槽面以
桐二絃通長三尺三寸四分八毫柄長二尺七寸
八分四釐槽徑三寸八分四釐厚二寸一分五釐
曲首鑿空内絃以兩軸綰之俱在右長三寸三釐
槽面設柱絃自山口至柱二尺三分五釐二毫軋
以竹弓繫馬尾如奚琴之數柱軸以檀山口及柄
兩端以駝骨匡緣亦如之柄垂黃緌
燕饗番部合樂月琴謹按馬端臨文獻通考月
琴形圓項長上按四絃十三品象琴之徽轉弦應
律晉阮咸造也
本朝定制燕饗兼用番部合樂月琴斵檀為之槽面
以桐八角曲項四絃通長三尺五分柄長一尺八
寸二分上闊七分六釐八毫下闊九分一釐槽面
徑七寸五釐八毫厚俱一寸二分九釐六毫曲項
鑿空内絃以四軸綰之左右各二長三寸六分四
釐五毫槽面施覆手絃自山口至覆手二尺三寸
四釐山口下十四品以象牙軸端絃孔及覆手上
飾魚牙
燕饗番部合樂二絃謹按陳暘樂書二絃形如
琵琶四隔一孤柱
本朝定制燕饗兼用番部合樂二絃斵樟為之槽面
以桐正方底有孔通長二尺九寸四分八釐九毫
柄長一尺七寸二分八釐上闊九分一釐下闊一
寸七釐八毫厚俱九分五釐槽長六寸八分一釐
六毫闊五寸三分九釐三毫厚一寸九分曲項鑿
空内絃以兩軸綰之左右各一長四寸四釐槽面
施覆手絃自山口至覆手二尺三寸四釐山口下
十三品通髤以金漆曲首槽匡俱繪金䕫龍品軸
覆手俱以檀山口軸端絃孔覆手上俱飾象牙
燕饗番部合樂提琴謹按
本朝定制燕饗兼用番部合樂提琴竹柄木槽冒以
虺皮龍首四絃通長二尺三寸四分七釐柄長二
尺一寸一分七釐槽徑二寸三分厚二寸一分四
軸穿柄以綰絃俱在右長四寸五分五釐束以金
鐶繋於柄中間纏以絲槽面設柱絃自第一軸至
柱一尺五寸七分竹弓繋馬尾二束於四絃間軋
之龍首以梨軸以檀柄端軸端俱飾象牙柄本繋
黃緌
燕饗番部合樂火不思謹按元史禮樂志火不
思如琵琶直頸無品有小槽圓腹如半瓶榼以皮
為面四絃皮絣同一孤柱
本朝定制燕饗兼用番部合樂火不思桐柄梨槽半
冒虺皮四絃通長二尺七寸三分柄長一尺二寸
一分三釐六毫上闊九分一釐厚一寸四分五釐
六毫下闊一寸五分三釐六毫厚如之槽長四寸
五分五釐一毫厚二寸四釐八毫曲首鑿空内絃
以四軸綰之俱在右長二寸六分九釐六毫槽面
設柱絃自山口至柱一尺七寸七分四釐曲首旁
繪䕫龍柄本繋黃絨紃垂緌
燕饗番部合樂軋筝謹按唐書音樂志軋筝以
片竹撋其端而軋之
本朝定制燕饗兼用番部合樂軋筝刳桐為之似筝
而小十絃通長二尺二寸二分四釐七毫五絲前
闊四寸四分二釐二毫足高七分一毫後闊三寸
四分五釐一毫足高一寸二釐四毫前後梁高闊
俱三分二釐三毫底穿孔二前四出徑一寸八分
八釐七毫後上圓下平徑如之長二寸四分二釐
六毫施絃如瑟之制梁内絃長一尺六寸六分八
釐各設柱以和之通髤檀色旁周繪金䕫龍以小
圓木軋之
燕饗番部合樂拍板謹按
本朝定制燕饗兼用番部合樂拍板制如朝會丹陛
大樂拍板而小長八寸九釐上闊一寸四分五釐
下闊一寸九分四釐中闊一寸二分一釐厚一分
九釐板三束其二以一拍之
燕饗朝鮮國俳樂鼔謹按杜佑通典高麗國樂
器有齊鼓擔鼔馬端臨文獻通考齊鼓設齊於鼓
面如麝臍然高麗之器也
本朝定制燕饗兼用朝鮮國俳樂鼔木匡冒革面徑
一尺二寸九分六釐中圍四尺二寸八分四釐厚
四寸三分二釐面繪正龍上下塗金釘匡髤以朱
繪行龍金鐶二繋黃絨紃懸之於項
燕饗瓦爾喀部舞樂觱篥謹按陳𤾉樂書觱篥
一名笳管以竹為管以蘆為首狀類胡笳馬端臨
文獻通考唐九部遺樂有漆觱篥又蘆管截蘆為
之大概與觱篥相類出於北國
本朝定制燕饗兼用瓦爾喀部舞樂觱篥蘆管三孔
金口下哆管端開簧管長五寸三分七釐徑二分
四釐九毫金口長二寸三分二釐中有小孔末徑
一寸七分四釐
燕饗回部樂巴拉滿謹按乾隆二十五年西域
耆定得回部樂器八
欽定燕饗兼設於諸部樂之末巴拉滿木管飾以銅形
如頭管而有底開小孔以出音管長九寸四分上
徑八分下徑一寸三分前出七孔上接木管微豐
亦以銅飾後出一口加蘆哨吹之其長二寸七分
三釐哨近上夾以横銅片兩端及管口繋絨紃三
共結一鐶懸之下端銅口小鐶四垂雜采流蘇
燕饗回部樂蘇爾奈謹按乾隆二十五年
欽定燕饗兼設回部樂蘇爾奈木管兩端飾銅上斂下
哆形如金口角而小管長一尺四寸一分四釐上
徑八分一毫九絲下徑三寸一釐九孔前七後一
左側一上接小銅管三寸一分五毫入木管内一
寸三分三釐加蘆哨吹之其長三分五釐銅管近
上有銅盤下鐶流蘇如巴拉滿之制
燕饗回部樂哈爾扎克謹按乾隆二十五年
欽定燕饗兼設回部樂哈爾扎克木柄椰槽冒以馬革
形如胡琴柄端如旋螺通長二尺六寸七分二釐
槽徑二寸五分六釐厚三寸九分下承方鉞柄其
末圓長五寸一分二釐馬尾絃二山口後鑿空内
絃以兩軸綰之左右各一結於鐡柄雙鐶槽面設
柱絃自山口至柱一尺四寸五分八釐鋼絲絃十
左右各五軸當木柄之半穿柱間小孔結於鐡柄
長短各有差槽底穿孔一側穿孔三以木弓繋馬
尾八十餘莖軋中二絃應鋼絃以取聲柄端垂流
蘇朱緌
燕饗回部樂喀爾奈謹按乾隆二十五年
欽定燕饗兼設回部樂喀爾奈刳木為之左平右曲前
廣後削形如世俗洋琴鋼絲絃十六第一獨絃自
二以下皆雙前闊二尺五寸一分五釐後闊九寸
一分二釐厚三寸七分一釐七毫九絲左梁高六
分九釐以繋絃右綰以軸斜柱承之絃長短惟稱
軸及柱皆以木旁飾螺鈿以木撥彈之
燕饗回部樂塞他爾謹按乾隆二十五年
欽定燕饗兼設回部樂塞他爾木柄通槽下冒以革面
平背圓形如七通長三尺四寸二分五釐柄長二
尺六寸四釐九毫上闊一寸二分八釐下闊八分
六釐四毫厚九分五釐槽長八寸二分八毫闊三
寸三分三釐七毫厚一寸一分三釐七毫以九軸
綰絃柄端二軸綰絲絃槽面設柱絃自山口至柱
二尺八寸四分三釐一毫面二軸左側四軸綰鋼
絲雙絃一獨絃六長短各有差柄纏絲二十三道
以代品以木撥彈絲絃應鐡絃取聲柄端髤朱繪
綠花文
燕饗回部樂喇巴卜謹按乾隆二十五年
欽定燕饗兼設回部樂喇巴卜木柄通槽下冒以革形
如半瓶通長二尺七分七釐六毫五絲柄長一尺
五寸九分一釐上闊七分五毫厚八分下闊一寸
一分三釐七毫厚一寸一分八釐槽長四寸八分
六釐闊六寸厚三寸一分絲絃五曲首鑿空内絃
側以五軸綰之左二右三槽面設柱絃自山口至
柱一尺六寸八分鐡絃二柄右側兩軸綰之長短
有差以木撥彈絲絃應鐡絃取聲柄端垂朱緌
燕饗回部樂逹卜謹按乾隆二十五年
欽定燕饗兼設回部樂逹卜木匡上冒以革形如手鼓
而無柄徑一尺三寸六分五釐厚二寸二分七釐
五毫通髤以黃面繪采獅二以手擊之
燕饗回部樂那噶喇謹按乾隆二十五年
欽定燕饗兼設回部樂那噶喇鐡匡冒革上廣下削形
如行鼓面徑俱六寸四分八釐底徑二寸六分二
釐厚四寸八分六釐左右手各以杖擊之旁有小
鐶繋黃絨紃兩具相聯屬末垂五采流蘇
燕饗用安南國樂丐鼔謹按乾隆五十四年戡
定安南得其樂器八
欽定燕饗陳於諸部樂之末安南土語凡樂器之名俱
以丐字建首丐鼔木匡冒革空其一面四圍密釘
徑八寸四分承以文竹三足之架桴二用竹或以
左手承鼓右手以桴擊之以為樂節
燕饗用安南國樂丐拍謹按丐拍以檀為之共
三板均長八寸五分廣八分厚二分五釐其一上
方有二銅釘綴以連錢其一背面刻作鴈齒其一
右面如鋸牙工歌時左手執二板相擊連錢激響
右手執鋸牙者引擊鴈齒錯落成聲
燕饗用安南國樂丐哨謹按丐哨即横笛有二
俱長一尺九寸五分徑七分截竹為䇶髤漆為節
共二十有一左第一為吹孔次加竹膜右六孔以
協律末二孔向上出音又旁二孔對出垂以黃緌
兩端以角為飾工歌並吹之
燕饗用安南國樂丐彈弦子謹按丐彈弦子斵
檀為之槽方而橢兩目冐以虺皮通長二尺九寸
四分柄長二尺四寸九分上闊八分下闊九分六
釐厚八分槽長四寸五分一釐闊四寸四釐厚二
寸四分匙頭鑿空納弦以三軸綰之左二各一各
長三寸六分六釐弦自山口至柱二尺四寸背系
黃緌
燕饗用安南國樂丐彈胡琴謹按丐彈胡琴竹
柄槽形如筩刻檀為之面冒虺皮二弦通長二尺
二寸六分柄長二尺一寸三分槽面徑一寸九分
底微豐徑二寸四分二釐厚三寸一分二釐曲首
鑿空背出兩軸綰之長五寸面設竹柱弦自山口
至柱一尺八寸柄端以銅為緣背有銅紐垂黃緌
餘如番部合樂胡琴之制
燕饗用安南國樂丐彈雙韻謹按丐彈雙韻即
月琴斵檀為之槽面以桐形如滿月曲項四弦通
長二尺八寸六分六釐柄長一尺一寸闊九分槽
面徑一尺一寸六分厚一寸八分鑿空納弦以四
軸綰之左右各二長三寸六分槽面施覆手山口
下布七品弦自山口至覆手長一尺八寸二分覆
手軸象俱用檀背繫黃緌
燕饗用安南國樂丐彈琵琶謹按丐彈琵琶刳
桐為之背面通以髤漆繪泥金花草四絃通長三
尺槽闊七寸三分厚一寸二分頂闊八分中厚一
寸二分邊厚四分上端鑿空納弦以四軸綰之左
右各二長三寸四分弦自山口至覆手二尺一寸
四分上有四象下有十品山口弦孔俱飾魚牙
燕饗用安南國樂丐三音鑼謹按丐三音鑼範
銅為之外綰鐵絲為規徑四寸五分聯係如品字
鑼形似雲鑼上一徑二寸四分五釐右一徑二寸
三分八釐左一徑二寸三分四方俱有孔用銅絲
繫鐵圈中下以二鐵絲總綰之承以檀木柄柄口
飾銅下垂流蘇槌用角
燕饗用緬甸國樂接内塔兜呼謹按乾隆五十
三年緬甸投誠内附獻樂器凡五
欽定燕饗設於諸部樂之末接内塔兜呼製與手鼓略
同規木為匡長一尺四寸六分兩面冒革鼓面徑
五寸一分六釐革之四圍俱以韋縧兩端相系如
纓絡狀上有左右二紐繫以帛横懸於項以手擊
之為節
燕饗用緬甸國樂稽灣斜枯謹按稽灣斜枯範
銅為之木為方格上下各四分繫其間面中起如
浮漚上左第一徑四寸七分第二徑四寸三分第
三四俱徑四寸二分四邊脊起下右第一徑四寸
九分第二三四徑三寸九分八分七分以次逓減
木架上方背有牡&KR0034;植以二木用角槌擊之
燕饗用緬甸國樂聶兜姜謹按聶兜姜規木為
管範銅為口如竹節式近下漸哆管長一尺三寸
二分徑九分五釐前七孔後一孔銅長六寸八分
口徑五寸九分管端如盤有銅哨插入以象牙盤
為飾加蘆哨於上吹之上下俱用綵紃環系旁有
銅簽一以彌管與銅聯接罅隙之處
燕饗用緬甸國樂聶聶兜姜謹按聶聶兜姜形
如金口角而小木管木口管長八寸六分口長二
寸徑三寸三分餘與聶兜姜之製同
燕饗用緬甸國樂結莽聶兜布謹按結莽聶兜
布範銅為之左右合擊面徑三寸五分中隆起一
寸三分空其中各穿圓孔以韋貫之
燕饗用廓爾喀部樂達布拉謹按乾隆五十七
年剿平廓爾喀其王拉特納巴都爾悔罪投誠恭
進表貢獻樂器凡五
欽定燕饗列於諸部樂之末逹布拉二俱刳木為一之
面冒革其一面豐底銳徑六寸七分八釐高四寸
五分其一底微豐而漸削徑四寸八分高六寸六
分四圍俱系韋縧聯以綵縷繫之腰間以左右手
合擊為節
燕饗用廓爾喀部樂薩朗濟謹按薩朗濟有三
俱刻木為之頂為壺盧項長三寸廣二寸五分厚
如之刳其中面以魚牙刻佛為飾柄長五寸二分
上闊一寸八分下闊二寸二分厚二寸一分槽面
闊三寸自上刳之冒以革中削如缺月束以黃韋
底橢鑿空於項以納四絃左右各二軸柄面鑿九
孔自右至左鱗次斜列各納鐵絃列韋絃下層軸
九俱在右上五下四槽面設柱高八分中為九孔
納鐵絃上承韋絃山口至柱絃長八寸二分以柔
木施鬃尾挼挲之聲如胡琴鐵絃亦錚然應響
燕饗用廓爾喀部樂丹布拉謹按丹布拉刻桐
為之通長三尺一寸六分直柄面平背圓厚一寸
七分長二尺三寸一分上廣一寸六分二釐近槽
面漸豐至三寸槽長八寸五分廣如之以大匏為
槽背厚六寸五分鐵絃四上二軸左右各一綰之
長三寸九分軸下以二鐵為山口一穿孔納絃一
以承絃柱用角廣一寸二分
燕饗用廓爾喀部樂達拉謹按達拉製如鈸而
小範銅為之徑二寸一分中隆起如小浮漚穿以
孔綵縷系之左右相擊
燕饗用廓爾喀部樂公古哩謹按公古哩範銅
為鈴徑四分面劃開十字紋中置銅片背為紐以
綵縷聯系之五十枚為一串共四串工歌時二人
各以繫於股雙足騰趯以出聲
凱旋鐃歌樂鑼謹按太宗李靖問對破陣樂金
鼔各有其節乾隆二十五年平定西域凱旋
上親行郊勞禮奏鐃歌樂
欽定樂器鑼範銅為之制如
廵幸鐃吹樂銅鼓以厚薄分聲較銅鼓低小
凱旋鐃歌樂鐃謹按律書樂圖鐃軍器也馬端
臨文獻通考浮漚器小而聲清世俗謂之鐃其名
雖與四金之鐃同其實固異矣乾隆二十五年
欽定凱旋鐃歌樂鐃範銅為之左右合擊面徑俱一尺
二寸中隆起一寸三分徑二寸四分五釐各穿圓
孔以黃絨紃貫之聲揚而大與鈸異
凱旋鐃歌樂小和鈸謹按馬端臨文獻通考唐
合諸樂擊小銅鈸子合曲乾隆二十五年
欽定凱旋鐃歌樂小和鈸範銅為之左右合擊面徑俱
七寸九分中隆起一寸三分徑二寸四分五釐各
穿圓孔以黃絨紃貫之
凱旋鐃歌樂海笛謹按乾隆二十五年
欽定凱旋鐃歌樂海笛木管兩端銅口制如
廵幸鐃吹樂金口角而小管長六寸二分上徑三分金
口長一寸六分下徑八分金口長一寸七分外徑
二寸二分
凱旋鐃歌樂腰鼔謹按范成大桂海器志有花
腔腰鼓乾隆二十五年
欽定凱旋鐃歌樂腰鼓木匡冒革面徑一尺五寸二分
中圍六尺一寸六分厚一尺六寸匡髤以漆繪花
紋座以檀四柱交趺銅鐶懸之柱高二尺三寸一
分
凱旋鐃歌樂得勝鼓謹按馬端臨文獻通考桴
鼓唐燕樂用之今太常鐃吹前部用之乾隆二十
五年
欽定凱旋鐃歌樂得勝鼓木匡冒革面徑一尺六寸一
分中圍五尺七寸八分厚五寸八分座為四柱葫
蘆頂銅鐶懸之柱高三尺一寸五分匡髤以朱通
繪雲龍鼓衣紅縀綠垂幨並銷金雲龍
凱旋凱歌樂方響謹按乾隆二十五年平定西
域凱旋
郊勞禮畢還行宫馬上奏凱歌樂
欽定樂器方響用朝會丹陛大樂方響十六枚之一厚
薄形制皆同繋黃絨紃以手擎而擊之
凱旋凱歌樂大和鈸謹按馬端臨文獻通考銅
鈸大者圓數尺以韋貫之相擊以和樂乾隆二十
五年
欽定凱旋凱歌樂大和鈸範銅為之左右合擊面徑俱
一尺一寸八分中隆起二寸五分徑五寸七分各
穿圓孔以黃絨紃貫之
凱旋凱歌樂鐋謹按乾隆二十五年
欽定凱旋凱歌樂鐋範銅為之面徑二寸七分口徑三
寸一分五釐深六分穿孔二黃絨紃結之擊以木
片
凱旋凱歌樂星謹按唐書驃國傳鈴鈸四周圍
三寸貫以韋擊礚應節乾隆二十五年
欽定凱旋凱歌樂星範銅為之左右合擊口徑一寸八
分高一寸厚一分中隆起四分腰圍三寸各穿圓
孔以白綿紃貫之
凱旋凱歌樂拍板謹按乾隆二十五年
欽定凱旋凱歌樂拍板制如朝會丹陛大樂拍板而小
長一尺七分上闊二寸下闊二寸三分五釐中闊
一寸九分五釐厚二分五釐板三束其二以一拍
之
皇朝禮器圖式卷九
