山東通志卷三
建置志
粤稽禹貢曰兗曰青曰徐在濟河海岱之間蓋東
省實居九州之三云顧錫土啟宇厥典尚已即郡
縣肇自秦漢而建置隆替亦代有不同
皇清統一寰區肇域東土為府六為州十有五為縣八
十有九魯甸齊關衛
神京而表列服我
皇上紹基建極申畫郊圻裁酌再三至雍正十三年乃
定升府四置縣四析縣一改衛為縣者二各增減
井邑以屬之之綱之紀規制倍加詳焉今者十郡
屏環百城星拱疆理聯絡次第可書而復遵
皇輿表以遡歴朝之沿革俾考古徵今益見地不易民
而治登熙皥皆體國經野之良法有以丕冒而率
育之也猗歟盛哉作建置志
山東等處承宣布政使司
山東疆域為禹貢青兗二州兼徐之北境與豫之東
境周初衆建諸侯以屏藩王室分茅胙土徧於濟河
海岱之間其遺跡另為圻封一志秦罷侯置守在山
東為郡者凡七曰東曰齊曰郯曰瑯琊曰薛曰碭曰
鉅鹿其分屬之縣雖不可盡考而有所建置於其地
必遡及之漢興復行封建山東之地為國者七曰城
陽曰東平曰泗水曰甾川曰膠東曰高密曰魯其餘
地分為郡者十五曰東曰山陽曰濟隂曰泰山隸於
兗曰魏曰清河隸於冀曰渤海隸於幽曰平原曰千
乘曰濟南曰齊曰北海曰東萊隸於青曰琅邪曰東
海隸於徐與七王國犬牙相制參錯而治冀兗青徐
四州部刺史巡行郡國以分察之第所謂冀兗青徐
者非復禹貢之舊矣東漢承之略同西京舊制而更
置王國者五省城陽入琅邪省甾川高密膠東入北
海分東平置任城分泰山置濟北改千乘為樂安其
餘皆刺史領郡然兗州治昌邑青州治臨淄徐州治
郯治有常所非復巡行之制矣三國時地屬曹魏晉
為司冀兗青徐豫六州其間廢置雖不同而以刺史
分糾郡國如故也傳不二世青徐之間淪於石趙南
燕苻秦間有更置要與新莽同其草竊無足表志惟
劉宋曾經收復又復僑置不忘中原北魏曾世有其
地為司冀滄兗青齊濟光徐膠南青西兖東徐北徐
十四州司州領魏陽平頓邱濮陽清河五郡冀州領
渤海滄州領樂陵而又各領安德凡二郡兗州領魯
泰山高平任城東平東陽平六郡青州領齊北海樂
安渤海樂陵五郡齊州領東魏東平原東清河濟南
東太原五郡濟州領濟北平原東平南清河東濟北
五郡光州領東萊長廣東牟三郡徐州領彭城蕃蘭
陵北濟隂四郡西兗州領濟隂一郡膠州領東武高
密平昌三郡南青州領東安東莞二郡北徐州領東
泰山琅邪二郡東徐州領郯郡地不加於兩漢而州
治增多蓋因仍權置以自侈輿圖之廣非體國經野
因地制宜之古制也隋文一統開皇初廢郡為州青
齊萊密徐沂兖豫冀曹滑鄆濟魏滄德貝凡十七州
以統諸縣大業間廢州仍復置濟隂東東平濟北武
陽渤海平原清河魏武安北海齊東萊高密彭城魯
琅邪東海下邳十九郡刺史巡察復如兩漢云唐置
郡曰彭城曰濟隂曰濟南曰東萊曰濮陽曰北海曰
魯曰東平曰琅邪曰淄川曰高密曰東牟曰樂安凡
十三郡屬河南道曰魏曰博平曰清河曰洺州曰廣
平曰景城曰平原凡七郡屬河北道俱置採訪使治
之其後藩臣跋扈據地請封乃置天平平盧泰寧淄
青魏博五節度使而唐隨以敝五代迭更疆索靡定
宋置濟南府青淄濰萊登密沂七州屬京東東路襲
慶府興仁府東平府徐濟單濮四州廣濟一軍屬京
東西路大名府開德府滄博棣德濱恩六州永靜一
軍屬河北東路皆置安撫使領之金乃分屬五路南
京路領單州河北東路領滄景二州山東東路領益
都濟南二府濰濱沂密莒棣淄萊登九州山東西路
領東平一府徐濟邳滕博兖泰安德曹九州大名府
路領大名一府恩濮開三州又有泰安渤海泰定安
化鎮海彰信滕陽崇德寧海九軍元因金舊為直隸
中書省分東西道領東昌河間東平濟南濟寧般陽
益都七路並曹濮高唐泰安德恩冠寧海八州宣慰
司治益都肅政廉訪司治濟南以交察之洪武初置
山東行中書省於益都九年移治濟南尋改置山東
等處承宣布政使司領濟南兗州東昌青州登州萊
州六府一十五州八十九縣又置山東都指揮使司
領諸衛所(明設一十九衛熙十五所十本朝自順治十三年以至康十六二七等年凡無)
(益衛所悉皆裁併存襄運之衛四曰德州曰濟寧曰東昌曰臨清所一曰東平防海之衛七曰安東曰大)
(嵩曰嶅山曰靈山曰成山曰威海曰靖海所二曰浮山曰䧺崖雍正三年裁都指揮使十二年裁沿海諸)
(衛所止存安東一衛而運衛如舊今衛所俱附各州縣不另詳)
皇清定鼎疆理二東悉因明舊雍正二年分濟南府之
泰安武定濱三州兗州府之曹沂濟寧三州為直隸
州各領縣八年撤濟寧州仍隸兗州府又分兗州府
之東平州東昌府之高唐州濮州青州府之莒州為
直隸州各領縣十二年陞武定州為府兼轄濱州所
屬益以濟南府屬二縣陞沂州為府兼轄莒州所屬
撤高唐州仍隸東昌府州所屬縣仍歸濟南府十三
年又陞泰安為府兼轄東平陞曹州為府兼轄濮州
其原領之縣與兗州府就近互易通計全省為府十
為州縣一百有七酌古宜今規制盡善謹遵
皇輿圖式撰志表如左
(右表因方格有限不能備悉如一縣之内兼前代數縣之地者其省併因革不能照建置羅列惟以所理)
(之縣為主其所屬之郡有初為國後為郡初為郡後為國及唐宋以後改置軍州凡前後不同者以改後)
(所屬者為主秦漢置縣必書推所自也三國魏建置不概見有則必書不以魏晉並列一格而從其略也)
(南北朝惟劉宋曾經收復亦多僑置而稍略於魏以宋客而魏久也齊周附魏隋則一統矣唐宋以下倍)
(加詳焉此則建置表之凡例云)
濟南府(濟水合汶北折而東入於海郡治在濟水之南春秋說曰濟齊也齊度也員也)
禹貢青兗之域周春秋齊魯譚祝鄒諸國地戰國時
併入於齊秦屬齊郡漢為濟南郡(初為國景帝時為郡)及平原
泰山郡地東漢因之(建武初亦為國順帝時改)魏晉略同於漢(按晉)
(地理志另置濟南郡治平壽而無歴城等縣及考列傳有解系濟南著人劉兆濟南東平陵人則濟南所)
(領之縣自在也北魏志註分晰甚明而晉志闕焉今魏晉濟南郡仍載歴城蓋本魏志以正之)南宋
北魏濟南郡始治歴城(詳歴城縣)隋初罷郡以州統縣大
業時復改為齊郡其平原安德渤海濟北諸郡歴數
代不改唐復為齊州濟南郡餘地分為棣州樂安郡
淄州淄川郡兗州魯郡屬河南道德州平原郡屬河
北道宋始為濟南府淄州屬京東東路襲慶府屬京
東西路濟棣德滄四州屬河北東路金因宋治改隸
山東東西二路元置濟南般陽河間三路總管府而
泰安德二州直隸中書行省明洪武初改濟南路為
濟南府領州四縣二十六隸山東布政使司
皇清因之雍正二年分泰安武定濱三州為直隸州以
長清新泰萊蕪屬泰安州以樂陵陽信海豐屬武定
州以利津霑化蒲臺屬濱州雍正八年又分禹城平
原臨邑陵四縣屬高唐直隸州十二年陞武定為府
以濱州並所屬隸焉又割濟南府之青城商河二縣
以益之以肥城易泰安之長清仍隸於府又撤高唐
直隸州歸東昌府屬而以禹城平原臨邑陵四縣還
屬濟南府今領州一縣十五
歴城縣(附郭縣在歴山之隂春秋戰國謂之歴下)
周譚國地(詳圻封志)春秋時屬齊(左傳莊公十年齊師滅譚杜註在濟南平陵西)
(南今縣東有東平陵城)秦屬齊郡(史記韓信伐齊至歴下)漢置歴城縣屬
濟南郡(初屬齊國文帝十六年改為濟南國景帝二年廢國為郡)東漢及魏晉因
之(東漢建武初亦為國順帝時改)南宋屬濟南郡北魏齊州濟南郡
治歴城(孝建二年移治北周省平陵入)隋改濟南為齊郡(開皇六年省泰山郡)
(山茌縣入歴城)唐仍屬齊州濟南郡(武德二年於平陵置譚州並置平陵縣尋廢貞)
(觀十七年齊王祐反平陵人不從因復置更名全節元和十五年省全節入歴城)宋屬濟南
府金因之元屬濟南路明屬濟南府
皇清因之為行省附郭首邑編戶九十八里
章邱縣(縣南有章邱山爾雅上正章邱註云頂平也)
周春秋時齊邑(郡志寗戚采地在此)秦屬齊郡漢為陽邱朝陽
菅猇四縣地並屬濟南郡東漢省陽邱朝陽猇入東
朝陽(朝陽原有二城)屬濟南郡晉屬樂安國省菅縣入南宋
改東朝陽曰朝陽屬齊郡(又僑置東魏郡以朝陽縣屬復置頓邱郡析朝陽地)
(為衛國縣屬之)北魏朝陽屬濟南郡(衛國縣屬頓邱郡)北齊廢朝陽
置高唐縣(移縣治於女郎山之南因漢黃巾故城即今治也又省土鼓肥鄕二縣入衛國縣)
隋改高唐曰章邱屬齊郡(開皇六年改衛國曰亭山又析亭山地置朝陽十六)
(年改朝陽曰臨濟别置朝陽又置營城縣大業中省營城入章邱省朝陽入臨濟並屬齊郡)唐屬
濟南郡(初章邱臨濟亭山並屬譚州貞觀元年州廢改屬濟南元和末又省亭山入章邱)宋
屬濟南府(初屬齊州咸平四年省臨濟縣入景德三年置清平軍熙寧間軍廢即縣治置軍使)
(政和六年屬濟南府)金因之元屬濟南路明屬濟南府
皇清因之編戶一百三里
鄒平縣(古鄒國爾雅大野曰平)
古鄒國地(詳圻封志)周為齊國秦屬齊郡漢置鄒平東鄒梁鄒
三縣鄒平梁鄒屬濟南郡東鄒屬千乘郡東漢省東
鄒入鄒平屬濟南郡晉為鄒縣屬樂安國尋廢南宋
置東平原郡治梁鄒(齊郡西有平原郡故此加東字)於鄒平地置平
原縣北魏因之(北齊移東平原郡治武強移平原縣於梁鄒城)隋改平原曰
鄒平屬齊郡(開皇三年自梁鄒城移治鄒平屬齊州十六年改屬淄州十八年復漢舊名大)
(業初廢州為郡里皇輿表引寰宇記云鄒平故城在今縣西南十五隋改平原為鄒平即東漢省東鄒)
(所入之鄒平也)唐屬淄州淄川郡(武德元年置鄒州治臨濟縣領鄒平二年又置譚州)
(於平陵八年鄒州廢縣屬譚州貞觀元年譚州廢改屬淄州)宋金因之(宋景德元年移治濟)
(陽廢城濟陽本唐析高苑縣地所置)元(至正二年)改屬濟南路明屬濟南府
(洪武十二年割齊東會仙二鄕屬齊東縣十七年又割青城鄉屬之)
皇清因之編戶五十七里
淄川縣(舊名般陽在般水之陽隋改淄川按淄水出原山即禹貢濰淄其道也)
周為齊地秦屬齊郡漢為般陽縣地(又為土鼓昌國二縣地)屬
濟南郡東漢屬齊國晉省入萊蕪縣南宋(元嘉五年)僑置
清河郡貝邱縣北魏東清河郡治清河縣(魏書註清河即般陽)
(也人貝邱在縣東南宋魏間言戍言據言治猶稱般陽云北齊罷清河郡以貝邱屬齊州)隋改貝
邱曰淄川縣屬齊郡(初屬齊州開皇十六年改置淄州貝邱為屬十八年改貝邱為)
(淄川縣大業二年廢)唐於縣置淄州淄川郡(武德初析縣置州又析置長白縣尋)
(省入)宋金因之元為般陽路治(至元二年割孝婦懷德二鄉入益都縣)明
屬濟南府(洪武初屬般陽府九年改為淄川州治淄川尋省縣入州屬濟南府十二年降州為)
(縣屬濟南)
皇清因之編戶六十里
長山縣(隋改今名以境有長白山也)
周為齊於陵邑(陳仲子所居即此)秦屬齊郡漢置於陵縣屬
濟南郡東漢因之晉改於陵為烏陵縣尋廢南宋僑
置廣川郡及武強縣北魏因之(魏書云逄陵縣治故於陵城也是北魏改)
(曰逢陵矣後北齊改廣川郡為東平原郡並東清河平原二郡入焉)隋改武強為長山
縣屬齊郡(開皇初廣川郡廢縣屬齊州六年析置濟南縣十八年改武強曰長山大業初復省)
(濟南縣入)唐屬淄州(初屬鄒州武德八年州廢改屬淄州)宋金因之元屬般
陽路(初屬濟南路中統五年改屬淄萊路尋改般陽)明改屬濟陽府(洪武初屬般陽)
(府九年屬淄川州十二年改屬)
皇清因之編戶六十三里
新城縣(本長山之驛臺鎮元太宗以人民完聚剏置城曰新城見元地理志)
周為齊地(邑志縣治驛臺即齊桓公戲馬臺也)秦屬齊郡漢為烏陵高
苑二縣地於陵屬濟南郡高苑屬千乘郡東漢於陵
屬濟南國晉為高苑縣地屬樂安國南宋北魏為武
強長樂二縣地隋為長山高苑二縣地屬齊郡(開皇中改)
(武強曰長山改長樂曰會城大業初復名高苑今高苑界有會城泊)唐宋金因之元始
置新城縣屬般陽路(至元十九年始割長山之東北高苑之西南置城邑仍以田索)
(二鎮屬之)明改屬濟南府(初屬般陽府洪武十二年改屬)
皇清因之編戶四十五里
齊河縣(本齊地臨大清河初名耿濟鎮耿弇討張步濟河處也)
周祝國地(詳圻封志)春秋時屬齊秦屬齊郡漢為祝阿縣
地屬平原郡東漢因之晉屬濟南郡南宋改屬太原
郡北魏因之隋屬齊郡唐為禹城縣地(天寶初改祝阿為禹城縣)
宋於禹城縣之耿濟鎮改置齊河鎮金(大定八年)陞鎮為
齊河縣屬濟南府元改屬德州明屬濟南府
皇清因之編戶二十七里
齊東縣(邑志云以地在齊郡之東也)
周屬齊國秦屬齊郡漢為梁鄒縣地屬濟南郡東漢
因之晉為鄒縣地屬樂安國南宋北魏為東平原郡
之平原縣地隋為鄒平縣地屬齊郡唐屬淄州宋因
之金(阜昌中)於鄒平之趙巖口置齊東鎮(宋嘗於此置夾河巡檢司)
元(太宗七年)陞鎮為齊東縣屬河間路(憲宗三年改屬濟南路至元二年復)
(屬河間路)明屬濟南府(洪武二年割青城縣之青城正德嘉會三鄉益之十二年又割鄒平)
(縣之會仙齊東二鄉弘治六年又割章邱縣之臨清鄉十六年割章邱縣之固鈞鄉及鄒平縣之梁鄒鄉)
(以增廣之)
皇清因之編戶五十五里
濟陽縣(縣在大清河之北本漯瀆也自大清河歸漯瀆入海通得濟之名故曰濟陽金所置)
(縣非唐析高苑之濟陽也)
周為齊地秦屬齊郡漢為陽邱縣地屬濟南郡東漢
為東朝陽縣地晉因之南宋為臨邑縣地(本隰隂蓍二縣地僑)
(置臨邑)隋為章邱臨邑二縣地屬齊郡唐宋因之金(天會)
(七年)始割章邱之標竿鎮及臨邑之故著縣(寰宇記作蓍縣)置
濟陽縣屬濟南府元屬濟南路明屬濟南府
皇清因之編戶五十八里
禹城縣(縣故治西南有禹息古城故名)
周初為祝國(詳圻封志)後屬齊為祝柯地(春秋襄公十九年諸侯盟於祝)
(柯即此)秦屬齊郡漢置祝阿縣屬平原郡東漢因之晉
屬濟南郡南宋屬太原郡北魏因之隋屬齊郡唐(天寶)
(元年)改曰禹城縣屬齊州(乾元二年史思明侵河南守將李銑於邊家口決河縣遂)
(湮没徙治於遷善鄉即今治也)宋屬濟南府金因之元屬曹州明
屬濟南府
皇清因之雍正八年割屬高唐直隸州十二年仍屬濟
南府編戶五十六里
臨邑縣(漢臨邑屬東郡在茌平縣南此則劉宋僑置乃漯隂之故境也邑志云以城南之浥)
(河得名去水從邑自唐始)
周為齊犁邱邑地(春秋哀公二十三年晉荀瑤伐齊取轅及犁即此)秦置著
漯隂等縣屬齊郡(漢書灌嬰收著漯隂平原鬲盧等縣)漢漯隂縣屬平
原郡東漢屬平原郡晉屬濟北國南宋置臨邑縣屬
東魏郡(北齊省著縣入)隋屬齊郡唐屬齊州(武德二年屬譚州貞觀元年譚)
(州廢改屬齊州元和十三年析安德縣地置歸化縣太和四年省入臨邑)宋屬濟南府(建隆)
(三年河決壞城徙治孫耿鎮即今治)金因之(天會七年析廢著縣置濟陽縣)元屬河間
路明屬濟南府
皇清因之雍正八年割屬高唐直隸州十二年仍屬濟
南府編戶三十二里
長清縣(太平寰宇記云隋置長清縣因清水以為名今按清水去縣十里又縣東南三十里)
(即齊長城鉅防之地蓋兼取其義云)
周為齊盧邑地(左傳隱公三年齊鄭尋盧之盟即此)秦屬東郡(項羽封田安為)
(濟北王都博陽即此)漢置盧縣屬泰山郡(初屬齊國文帝時始分為濟北國治乃改)
(屬泰山郡)東漢屬濟北國晉因之南宋北魏俱屬濟北郡
隋析盧縣之長清鎮置長清縣盧為濟北郡治唐盧
縣屬鄆州長清縣屬齊州(武德二年復析置山茌縣天寳元年改山茌曰豐齊)
(元和十五年復省入)宋長清縣(五代時省盧縣入)屬濟南府(至道二年復徙刺榆)
(店即今治也)金因之元改屬泰安州明屬濟南府
皇清因之雍正二年割屬泰安直隸州十二年仍屬濟
南府編戶四十四里
陵縣(本漢安德縣隋為德州明移陵縣治此縣以隋將陵縣得名)
周春秋時為齊重邱地(春秋襄公二十五年盟於重邱即此)秦屬齊郡
漢置安德縣屬平原郡東漢改平原國北魏(太和十年)改
為安德郡隋(開皇九年)改為德州尋復改平原郡唐置德
州平原郡(顏真卿守平原郡即此)五代因之(後晉移德州治長河縣後周仍治安)
(德)宋屬德州金因之元屬濟南路明初為德州(省安德入)
(州以上皆德州建置)尋遷德州於陵縣(永樂九年遷治)而以陵縣移治
德州(今縣即德州故城仍割明善崇德二鄉隸於州)屬濟南府
皇清因之雍正八年割屬高唐直隸州十二年仍屬濟
南府編戶三十二里
德州(本隋將陵縣元為陵州明移德州治此州以漢安德縣得名德州衛附)
周春秋時屬齊重邱邑戰國時為趙所併秦屬齊郡
漢置安德縣地屬平原郡東漢屬安德侯國晉析安
德地置東安陵縣屬渤海郡北魏曰安陵縣仍屬渤
海(舊志北魏為安德郡海皇輿表同郡志皆屬渤郡)隋析安陵地置將陵縣
屬德州尋廢(開皇九年置德州大業初復改平原郡)唐復置將陵安陵
二縣屬德州平原郡(五代周省安陵入將陵縣)宋屬景州(景祐元年)移
將陵縣治長河鎮(即今德州治)尋屬永靜軍金屬觀州(大安)
(中改景州為觀州)元(憲宗三年)升為陵州隸濟南路(至元二年復為將陵縣三)
(年復為陵州隸河間路)明(洪武十三年)降為縣(以上皆陵縣建置)尋遷陵縣
於德州(永樂九年遷治)而以德州遷治陵縣(割德州明善崇德二鄉隨之)
屬濟南府
皇清因之編戶三十四里
德平縣(本漢平昌縣北魏屬安德郡五代唐改德平蓋合郡縣以名之也)
古鬲國地(詳圻封志)周為齊地秦屬齊郡漢為平昌縣屬
平原郡東漢曰西平昌屬平原郡(北海郡有平昌縣故加西以别之)
晉因之屬平原國南宋復曰平昌屬平原郡尋廢(魏志)
(云東漢晉曰西平昌後罷按宋志有平昌云漢舊縣東漢曰西平昌據此則當在南宋後廢也)北魏
復置平昌縣屬安德郡(太和中復置屬渤海郡熙平中改屬樂陵郡中興初)
(屬安德郡北齊以重平縣省入)隋屬平原郡唐屬德州(貞觀十四年省般縣入太)
(和中改屬齊州尋復屬德州)五代唐避諱改曰德平仍屬德州宋
金元因之(宋熙寧中省入安德元符初復)明屬濟南府
皇清因之編戶四十一里
平原縣(水經註曰原博平也故曰平原又爾雅廣平曰原趙封公子勝為平原君即此)
周為齊地(左傳襄公十九年齊夙沙衛奔高唐京相璠曰平原縣也)秦置平原縣
屬齊郡漢屬平原郡東漢因之(以治西楊虚縣省入)晉為平原
國治南宋屬平原郡北魏屬安德郡(初省平原入鬲縣後復置屬渤)
(海郡北齊並清河郡之鄃縣入遷治於縣北二十餘里即今治)隋屬德州平原郡唐
因之宋金元並屬德州直隸省部明隨州隸濟南府
皇清因之雍正八年割屬高唐直隸州十二年仍屬濟
南府編戶四十六里
兗州府(釋名曰兗州取沇水以為名也)
禹貢兗徐之域周封家相於曲阜是為魯國又為薛
宋曹滕邾小邾任鄫邿郜偪陽甲父須句諸國地至
戰國時並入齊楚秦於兗地置郡曰薛曰東曰碭漢
置東郡泰山山陽郡及東平國濟隂郡屬兗州部東
海郡及魯國屬徐州部東漢刺史領郡國如故而改
魯國屬豫州部又分置濟北任城二國魏晉以來大
略如漢南宋克復青徐置魯陽平高平等郡屬兗州
蘭陵北濟隂等郡屬徐州北魏因之又增置任城郡
隋初復置兗州大業初又改為魯彭城濟北濟隂東
平等郡分治兗土唐初為兗州魯郡治瑕邱其餘地
又為鄆州東平郡曹州濟隂郡沂州琅邪郡皆隸於
河南道其後改兗州為永靜軍節度使領之五代建
置軍州宋初亦仍其舊政和八年始置襲慶東平興
仁等府濟單沂三州屬京東西路建炎之後皆入於
金乃改襲慶府為兗州又增置濟曹滕嶧等州俱屬
山東西路而改沂州屬山東東路單州屬南京路元
兗濟單三州屬濟寧路其滕嶧等州分隸於東平益
都二路惟曹州直隸中書省明洪武初兗州屬濟寧
府十八年封建魯藩於兗陞兗州為府降濟寧為州
而屬焉凡領州四領縣二十有三隸山東布政使司
皇清因之雍正二年分曹沂濟寧三州為直隸州以曹
定陶二縣屬曹州以郯城費二縣屬沂州以鉅野嘉
祥二縣屬濟寧州雍正八年又分東平為直隸州以
東阿平隂陽穀壽張四縣屬之撤濟寧直隸州仍屬
兗州府所領鉅野嘉祥二縣增屬曹州直隸州十三
年陞泰安為府以東平州及所屬東阿平隂二縣屬
之而以壽張陽穀還屬兗州府又陞曹州為府割郡
屬之單城武鄆城三縣屬之而以嘉祥還屬兗州府
今領州一縣十三
滋陽縣(附郭本漢瑕邱縣宋改嵫陽以城西嵫山為名明成化間城中多火欲以水厭之又)
(改嵫為滋)
周為魯負瑕邑秦屬薛郡漢置瑕邱縣屬山陽郡東
漢因之晉省瑕邱入南平陽縣屬高平國南宋北魏
因之(宋皇輿表云自晉省瑕邱入南平陽縣後考南志兗州刺史治瑕邱北魏志兗州亦治瑕邱)
(蓋是縣省而其名尚存也)隋復置瑕邱為魯郡治(大業三年置)唐為兗
州魯郡(置泰寧軍使治瑕邱)宋陞兗州為襲慶府改瑕邱曰嵫
陽仍倚郭(大中祥符元年兗州為大都督府政和八年陞州為府大觀四年避宣聖諱改曰)
(瑕縣尋以字為瑕疵之義改曰嵫陽)金為泰定軍治元仍為兗州治屬
濟寧路(至元二年省寧陽縣入)明(洪武十八年)陞兗州為府嵫陽附
郭(兗州封建魯藩故陞為府降濟寧為州以屬之成化七年魯藩宫中多火請改嵫為滋以厭之)
皇清因之編戶二十四里
曲阜縣(爾雅大陸曰阜應劭曰魯城東委曲長七八里即古曲阜也)
古神農氏自陳徙居魯(見圖經)黃帝生於壽邱(在魯東門之北)
少皥自窮桑登帝位後徙曲阜商為奄國(詳圻封志)周為
魯國秦屬薛郡漢置魯縣(高后初)為魯國治東漢因之
晉為魯郡治南宋北魏因之(北齊魯郡徙治瑕邱縣魯縣改屬任城郡)隋
改曰曲阜屬魯郡(初曰汶陽屬兗州後改曲阜)唐屬兗州(貞觀元年省八)
(年復置)宋改曰仙源屬襲慶府(大中祥符元年以軒轅黃帝降於延恩殿謂曲)
(阜之地有壽邱因名治在今縣東八里)金(天會中)復名曲阜屬兗州泰定
軍元改軍仍曰兗州曲阜為屬(至元初省泗水縣入)明屬兗州
府(正德七年移治闕里即春秋時舊魯城地)
皇清因之編戶一十六里
寧陽縣(縣北有小山即古寧山也縣在寧山之陽故名)
周為魯闡讙成三邑(春秋桓公三年齊人取讙及闡定公十二年仲由為季氏將墮)
(成)秦屬薛郡漢置寧陽縣(析剛蛇邱二縣地)屬泰山郡東漢
屬東平國晉省(改剛縣為剛平省寧陽入)南宋復分故寧陽地僑
置平原縣屬陽平郡北魏屬東陽平郡(北齊亦曰平原)隋改
平原曰龔邱屬魯郡(徙治縣西北十七里即今治)唐屬兗州魯郡
宋改名龔縣屬襲慶府(大觀四年避縣宣聖諱故曰龔)金復曰寧
陽屬兗州(大定二十九年避顯宗諱也)元屬兗州隸濟寧路(至元二年)
(省入嵫陽縣大德初復置)明屬兗州府
皇清因之編戶三十五里
鄒縣(故騶城在嶧山之陽邾穆公改邾為騶是也今文從鄒)
周為邾國(詳圻封志)後改為騶秦置騶縣屬薛郡漢屬魯
國東漢因之晉曰鄒縣屬魯郡南宋北魏因之(北齊省陽)
(平縣入鄒)隋屬魯郡唐屬兗州宋屬襲慶府(熙寧五年省入仙源縣為)
(鎮元豐七年復置)金屬滕州元屬益都路明屬兗州府
皇清因之編戶三十九里
泗水縣(泗水出縣東陪尾山四泉並發故曰泗水)
古夏殷時卞國(詳封圻志)周為魯國卞邑(今縣境有郚姑蔑二城皆卞邑)
(也春秋隱公元年公及邾儀父盟於蔑杜註魯郡卞縣南有姑蔑城是也又文公七年城郚)秦屬
薛郡漢置卞縣屬魯國東漢因之晉屬魯郡南宋因
之北魏省入鄒縣隋(開皇十六年)復於其地置泗水縣屬
兗州魯郡(建治於虚朾邑即今治)唐因之宋屬襲慶府金屬兗
州元屬濟寧路(初省入曲阜尋復置)明屬兗州府
皇清因之編戶一十七里
滕縣(邑志滕者取水之騰涌為義地理志縣東北平澤出泉若輪焉)
古為滕薛地(黃帝之子得姓於滕薛為夏車正奚仲封國俱詳圻封志)周為滕薛
小邾三國地(詳圻封志)秦屬薛郡漢分小邾為蕃縣屬魯
國(即今縣治是也)分滕薛為戚昌慮公邱薛四縣(戚昌慮屬東海郡薛)
(屬魯國公邱屬沛郡)東漢因之晉蕃縣屬魯郡(薛公邱屬魯郡昌慮戚屬東海)
(郡)南宋省戚入蕃(郡志兼省薛所皇輿表薛係北齊省)北魏置蕃郡
治蕃縣(北齊廢郡省薛縣入)隋改為滕縣又省昌慮入屬彭城
郡唐屬徐州彭城郡宋為滕陽軍金改滕州以縣為
倚郭(初為滕陽軍大定二十二年改為滕陽州二十四年改為滕州)元屬益都路明
廢滕州以滕縣屬兗州府(洪武初屬濟寧府十八年改屬)
皇清因之編戶八十七里
嶧縣(邑有葛嶧山因以為名即禹貢所謂嶧陽孤桐也)
周初為鄫子國(詳圻封志)春秋時屬魯(春秋昭公四年取鄫)其東為
魯次室邑南為偪陽國地(詳圻封志)後皆入於楚改次室
曰蘭陵(史荀卿適楚以為蘭陵令)秦屬薛郡漢為氶蘭陵繒三縣
地屬東海郡東漢因之(改繒屬琅邪國)晉廢繒置蘭陵郡治
氶縣南宋北魏因之隋改氶曰蘭陵縣屬彭城郡(開皇)
(初蘭陵郡廢分氶置繒州及蘭陵縣氶仍為治大業初又廢鄫州及氶移蘭陵縣於氶地)唐復改
蘭陵為承屬沂州琅邪郡(武德四年置繒州仍改蘭陵為氶又别置蘭陵繒城)
(二縣貞觀元年州廢省蘭陵繒城二縣入承)宋因之金復改為蘭陵縣置
嶧州治此(明昌初改縣興定中置州)元省蘭陵縣入嶧州屬益都
路(至元二年省入)明改為嶧縣屬兗州府(初屬濟寧府洪武十八年改屬)
皇清因之編戶三十六里
金鄉縣(城北有金鄉山太平寰宇記曰鑿山得金故曰金鄕)
夏殷時為緡國(帝相娶於有緡氏即此)又為甲父國(詳圻封志)周屬
宋國為緡防梁邱三邑地(春秋隱公十年鄭人伐宋入防莊公三十二年宋公)
(齊侯遇於梁邱僖公二十三年齊侯伐宋圍緡)秦置緡昌邑二縣屬薛郡(周勃)
(攻緡又沛公攻昌邑俱見史記)漢為東緡昌邑二縣屬山陽郡(景帝時以)
(昌邑為山陽國治武帝更為昌邑國後國除為山陽郡治)東漢析東緡置金鄉縣
屬山陽郡昌邑為兗州刺史治晉省東緡入金鄉改
山陽郡為高平國亦治昌邑南宋移高平郡治高平
縣省昌邑入金鄉又置金鄉郡於此北魏廢郡以縣
屬高平郡隋屬濟北郡(開皇初復分置昌邑大業初又並入)唐金鄉縣
屬兗州(武德四年以金鄉方與置金州五年州廢縣屬戴州徙戴州來治仍析金鄉置昌邑八年)
(戴州廢仍省昌邑入金鄉)五代周(顯德二年)屬濟州宋金因之元屬濟
寧路明屬兗州府(初屬濟寧府洪武十八年改屬)
皇清因之編戶三十三里
魚臺縣(縣北有觀魚臺魯隱公矢魚處也)
周為魯棠邑重鄉郎邑兼宋之方與湖陵地(左傳公矢魚於)
(棠又使臧文仲宿於重館又費伯城郎又戰國策春申君曰魏將出而攻銍湖陵俱在縣境)秦置
方與湖陵二縣屬薛郡(史記沛公取湖陵方與)漢方與湖陵屬
山陽郡(王莽改湖陵為湖陸)東漢因之晉屬高平國南宋省湖
陸入方與屬高平郡北魏因之(北齊廢方與縣邑志云入永昌郡即今城)
(武縣)隋(開皇中復置)方與縣屬彭城郡唐改名魚臺屬兗州
(武德初屬金州尋屬戴州貞觀十七年戴州廢屬兗州寶應元年改名魚臺元和四年徙縣治於黃臺屬)
(徐州十四年仍屬兗州)宋金屬單州(後唐同光中改屬)元屬濟寧路(至元)
(二年省入金鄉三年復置)明屬兗州府(初屬徐州尋屬濟寧府洪武十八年改屬)
皇清因之編戶二十七里
濟寧州(濟水南會泗北會汶州居其中故以濟寧為名濟寧衛附)
周為任邿二國地(詳圻封志)秦屬東郡漢置任城縣屬東
平國東漢屬任城國晉為任城國治南宋任城屬高
平郡後廢北魏復置任城縣又於縣置任城郡(北齊廢任)
(城郡移高平郡治此)隋屬魯郡(廢高平郡)唐屬兗州宋屬濟州(因後周之)
(舊也濟州治鉅野縣)金徙濟州治任城元隸濟寧路(至元六年陞濟州為)
(濟寧府治鉅野任城為屬十二年復置濟州於任城以任城縣省入屬濟寧府十五年遷府於濟州以鉅)
(野行濟州事其年仍於鉅野置府濟州還治任城十六年濟寧陞為路置總管府二十三年復置任城為)
(濟州之附郭而濟寧府仍治鉅野)明(洪武元年)移濟寧府治任城(十八年)省
任城入濟寧降為州屬兗州府
皇清因之雍正二年分濟寧為直隸州領縣二雍正八
年仍隸兗州府不領縣編戶五十四里
嘉祥縣(境有獲麟堆魯西狩地也故曰嘉祥)
古大野地(禹貢大野既瀦即此)周屬魯之西鄙秦屬碭郡漢為
鉅野縣地屬山陽郡東漢因之晉南宋俱屬高平郡
北魏屬任城郡隋唐屬東平郡宋為山口鎮金皇綂
中始析鉅野山口鎮置嘉祥縣屬濟州(正隆初圮於水徙治横山)
(之南大定十五年又徙治於萌山下即今治也)元隸濟寧路(初屬東平路至元五年改屬濟)
(州十六年復屬濟寧)明屬兗州府(洪武四年屬濟寧府十八年降濟寧為州隨州改隸)
皇清因之雍正二年分濟寧為直隸州嘉祥為屬八年
濟寧仍隸兗州府以嘉祥屬曹州直隸州十三年仍
屬兗州府編戶一十四里
汶上縣(在魯北境上四汶之所逕也)
古厥國(詳圻封李白任城廳壁記北走厥國之墟)周為魯中都邑後屬齊
為平陸邑秦屬東郡漢置東平陸縣屬東平國東漢
晉因之南宋為平陸縣屬東平郡北魏因之(北齊改為樂平)
(縣)隋復曰平陸屬魯郡(開皇時屬兗州大業中屬魯郡)唐改曰中都
縣屬鄆州東平郡(天寶初屬魯郡貞元十四年屬鄆州)宋屬東平府金
改為汶上縣屬東平府(初改為汶陽泰和八年改今名)元屬東平路
明初屬東平府後東平降為州隨州屬兗州府
皇清因之雍正八年改東平州為直隸州縣仍屬兗州
府編戶四十八里
陽穀縣(地在穀山之陽縣境有陽穀亭春秋僖公三年會於陽穀是也)
周春秋時為齊陽穀地秦屬東郡漢為須昌縣屬東
郡東漢晉屬東平國南宋北魏屬東平郡隋析置陽
穀縣屬濟北郡(開皇十六年改須昌曰宿城而别置須昌屬東平郡)唐改屬鄆
州(武德初屬濟州天寶十三年改屬鄆州東平郡)宋改屬東平府(開寶六年河水湮没)
(至太平興國八年徙縣治於上巡鎮即今治也初屬鄆州宣和元年始改屬府)金因之元屬
東平路明屬兗州府(初屬東平府東平降州隨州隸府)
皇清因之雍正八年屬東平直隸州十三年仍屬兗州
府編戶三十九里
壽張縣(漢置本春秋之良邑又縣有壽聚合之曰壽良也光武避諱改曰壽張見水經註)
周為齊良邑戰國時曰壽邑(詳古跡)秦屬東郡漢置壽
良縣屬東郡東漢改曰壽張屬東平國晉因之南宋
改曰壽昌北魏復曰壽張俱屬東平郡隋屬濟北郡
唐屬鄆州(武德四年於縣置壽州又析置壽良縣五年壽州廢并省入縣仍復名壽張屬東平)
宋屬東平府金因之(大定七年河水壞城乃徙縣於竹口鎮十九年復還舊治)元
屬東平路明屬兗州府(洪武元年移縣於梁山之東三年省入須城陽穀二縣十)
(四年復置於王陵店即今治屬東平州隸濟寧府十八年濟寧降為州隨州改隸)
皇清因之雍正八年屬東平直隸州十三年仍屬兗州
府編戶一十五里
東昌府(秦漢之東郡也爾雅云途出其後曰昌邱)
禹貢兗州之域周春秋時為齊西鄙又晉之東境衛
之北境秦屬東郡又鉅鹿郡之東南地漢為東魏清
河濟隂等郡地東漢因之惟改茌平入濟北國三國
魏改屬平原郡又分東魏二郡地為陽平郡晉置司
兗冀三州察九郡國曰陽平曰廣平曰魏曰頓邱曰
濮陽曰濟陽曰東平曰平原曰清河北魏以陽平頓
邱及濮陽清河魏郡屬司州而改平原東平南清河
屬濟州隋廢郡置博州尋廢州復為武陽清河武安
濟北東平東郡唐置魏州魏郡濮州濮陽郡博州博
平郡貝州清河郡洺州廣平郡分屬於河南河北二
道宋更置京東東路領濮州河北東路領大名開德
二府博恩二州河北西路領洺州金為大名府濮恩
開博四州元初隸東平路復析為博州路中統間始
改為東昌路明為東昌府領三州十五縣隸山東布
政使司
皇清因之雍正八年分濮州為直隸州以朝城觀城范
三縣屬之又分高唐為直隸州而於濟南府割禹城
平原臨邑陵四縣為屬十二年撒高唐直隸州仍為
府屬(禹城等四縣仍歸濟南府)今領州二縣十二
聊城縣(附郭晏子曰聊攝以東按聊攝二水名也東昌衛附)
殷為微子國(詳圻封志)周為齊聊攝地戰國時為聊城(魯仲)
(連射書喻燕將處)秦置聊城縣屬東郡兩漢因之晉屬平原
國北魏屬平原郡隋屬武陽郡(開皇初置博州治此大業間改)唐為
博州博平郡治(武德四年析置茌平縣又析魏州之莘置莘亭縣貞觀元年皆省入十七)
(年又省博平縣入天祐三年改曰聊邑縣為博平郡治又以聊邑高唐博平武水之河外地入鄆州五代)
(唐復為聊城後晉開運二年河決城圮徙治巢陵後周以武水縣併入)宋為博州治(淳化)
(三年河決城復圮乃移治孝武渡西亦曰孝武陵即今治)金因之元為東昌路治
(至元初為博州路十三年改為東昌路)明為東昌府治
皇清因之編戶三十四里
堂邑縣(隋置縣取縣西北古堂邑故城為名漢制公主之食邑曰邑陳午尚館陶公主食邑)
(於此)
周為齊清邑(左傳高弱叛齊侯使國勝告晉待命於清)秦屬東郡漢置發
干清二縣屬東郡東漢改清曰樂平為侯邑仍屬東
郡晉屬陽平郡北魏二縣仍屬陽平郡(北齊並省)隋(開皇六年)
合二縣地置堂邑縣屬武陽郡(初屬毛州大業間改)唐屬博州
(初屬毛州貞觀時改)宋金因之(宋熙寧初城圯於水徙治東十里即今治)元屬東昌
路(初屬東平路尋改屬博州路又改屬東昌路)明屬東昌府
皇清因之編戶一十七里
博平縣(本古博陵地漢更之曰博平爾雅大野曰平)
周為齊博陵邑(史記趙伐齊至博陵即此)秦屬東郡漢置博平縣
屬東郡(又置靈縣屬清河郡)東漢因之晉屬平原國北魏屬平
原郡(北齊省靈縣入)隋屬清河郡(開皇初屬毛州六年復置靈縣至大業初復省入)
唐屬博州(武德三年析置靈泉縣四年又省入十七年省博平入聊城嗣聖八年復析置)宋
金因之(宋景祐四年徙縣治東南三十里寬河鎮即今治也熙寧二年割靈明砦隸清平縣)元
屬東昌路明屬東昌府
皇清因之編戶一十八里
茌平縣(應劭曰茌山名也縣在山之平陸故名茌平)
周為齊牡邱地(春秋僖公十五年諸侯盟於牡邱即此)秦屬東郡漢置
茌平縣屬東郡東漢屬濟北國晉屬平原國(後移治聊城縣)
(界之興利鎮)北魏屬東平原郡(北齊廢)隋(開皇初)復置屬清河
郡(初屬貝州大業時改屬)唐省茌平入聊城縣宋因之金(天會中)
復置茌平縣屬博州元屬東昌路明屬東昌府
皇清因之編戶三十六里
莘縣(縣北有古莘亭見京相璠註)
周為衛莘邑地後入於晉(城濮之戰晉文公觀師於莘)秦屬東郡
漢置陽平縣屬東郡東漢因之晉屬陽平郡尋省(永嘉)
(後省入樂平縣)北魏復置屬陽平郡(北齊改曰樂平北周於此置武陽郡又分置莘)
(亭縣)隋改莘縣屬武陽郡(開皇六年郡罷仍改為陽平縣八年又改為清邑縣十六)
(年置莘州於此大業初州廢改縣曰莘省莘亭縣入)唐屬魏州(武德四年析莘縣置莘亭縣又)
(置莘州貞觀元年州廢縣屬魏州後復省莘亭縣入五代梁屬魏州後唐屬興唐府後晉屬廣晉府後漢)
(屬大名府)宋屬大名府金因之元屬東昌路明屬東昌府
皇清因之編戶一十八里
清平縣(縣在清河之北初曰清陽又曰清平皆取義於水也)
周為齊貝邱地秦屬鉅鹿郡漢置貝邱縣屬清河郡
東漢為清河國晉因之北魏屬清河郡隋改貝邱為
清陽復改曰清平屬清河郡後廢(開皇六年改曰清陽又析置貝邱縣)
(十六年改清陽曰清平尋省貝邱縣入)唐清平縣屬博州(五代梁唐晉漢皆因之周)
(屬大名府)宋清平縣屬大名府(熙寧二年割博平之靈明砦來屬元豐中河決移治)
(靈明砦即今治也)
金因之元屬德州明屬東昌府
皇清因之編戶一十二里
冠縣(本冠氏邑左傳哀公十五年齊伐晉冠氏是也)
周為晉冠氏邑秦屬東郡漢為館陶縣地屬魏郡東
漢因之晉屬陽平郡北魏因之隋(開皇六年)析館陶縣地
置冠氏縣屬魏州尋屬武陽郡(大業初州廢改屬武陽)唐屬魏
州(初屬毛州貞觀元年州廢省清水縣入復屬魏州魏郡)宋屬大名府(仍五代之舊)
金因之元(至元六年)陞為冠州直隸省部明降為縣屬東
昌府
皇清因之編戶二十七里
臨清州(州志云清河在治之西北故名臨清衛附)
周為衛國地(詳圻封志)後入於晉戰國時為趙之東鄙秦
屬東郡漢置清淵縣屬魏郡東漢因之晉改屬陽平
郡(郡志石趙立建興郡改置臨清縣屬之)北魏清淵縣又析置臨清縣
並屬陽平郡(北齊省臨清縣入清淵)隋屬清河郡(開皇六年復置臨清縣又)
(分清淵縣置貝邱縣分臨清地置沙邱縣大業初省貝邱入清淵省沙邱入臨清)唐屬貝州
清河郡(武德時省清淵入臨清又復置沙邱屬毛州貞觀初省沙邱入大歷七年改屬瀛州貞元)
(末仍屬貝州五代唐屬興唐府後晉改屬澶州後漢後周改屬大名府)宋屬大名府(建炎)
(中河決移治於州西南十里)金屬恩州元屬濮州明陞縣為州屬
東昌府(洪武二年又移治於故縣北八里七年割堂邑會通鄉二里來屬景泰初建新城於會通)
(河北衛河東移縣治焉弘治二年始建為州)
皇清因之編戶四十一里
館陶縣(邑志云城西北七里有陶邱趙置館於其側因名爾雅再成為陶邱)
周為晉冠氏邑(詳冠縣)後屬趙秦屬東郡漢置館陶縣
屬魏郡東漢因之(明帝以其地為館陶公主食邑)晉屬陽平郡北魏
因之隋屬武陽郡(開皇初廢郡誤以屯氏河為毛氏置毛州縣為州治大業初廢毛州)
(縣改屬)唐屬魏州(唐初復置毛州後廢以縣屬魏州)宋屬大名府(仍五代之)
(舊)金因之元屬濮州明屬東昌府(初屬臨清州隨州屬府)
皇清因之編戶三十里
邱縣(即古斥邱也其地斥鹵故名今城中仍有長壟如邱見邑志)
周為晉乾侯邑(春秋昭公如晉次於乾侯杜註在斥邱縣)後為趙之東鄙
地秦屬東郡漢為平恩縣屬魏郡(舊志俱作斥邱縣皇輿表作平恩)
(縣今考前後兩漢書魏郡兼有斥邱平恩二縣而平恩為侯國及考地理志斥邱在平恩境内今遵皇)
(輿表)東漢因之晉屬廣平郡北魏省(天平初改曲安縣屬廣平郡尋省入)
(斥漳)隋復置平恩縣屬武安郡(魏置曲安移治斥漳城隋復移治於平恩州)
唐屬洺州廣平郡宋因之金廢縣為鎮(併入曲周縣)元(至正)
(十六年)於故平恩縣地置邱縣屬東昌路明屬東昌府
(弘治二年屬臨清州隨州隸府)
皇清因之編戶二十七里
恩縣(宋慶歷八年文彦博平王則之亂表請改貝州為恩州是也)
周為齊里邱地戰國時為趙平原君封邑秦屬鉅鹿
郡漢為東武城縣地屬清河郡東漢屬清河國晉因
之北魏屬東清河郡隋(開皇十六年)析置歴亭縣屬清河
郡唐因之(初改郡曰貝州武德六年移治歴亭八年復治清河天寶元年改貝州為清河郡縣)
(仍為屬)宋改清河郡為恩州歴亭為屬金徙恩州治歴
亭屬大名府元(至正二年)省歴亭入恩州屬東平路明降
恩州為縣屬東昌府(洪武七年徙治於縣東四十里許官鎮即今治)
皇清因之編戶三十七里
高唐州(州志高唐山在州東北國語齊威王使盻子守高唐即此)
周為齊西鄙地秦屬東郡漢置高唐縣(在禹城縣境内)屬平
原郡東漢因之晉屬平原國南宋僑置高唐縣於鄒
平屬平原郡北魏屬南清河郡(北齊廢郡移高唐於朝陽屬清河郡在今)
(章邱縣境内)隋屬清河郡(開皇十六年改高唐曰章邱復置高唐於禹息城西古高唐縣)
(地即今治)唐屬博州博平郡(長壽二年改曰崇武神龍元年復曰高唐五代梁改曰魚)
(邱後唐復曰高唐後晉改曰齊城後漢復曰高唐俱屬博州)宋金因之元(至元九年)置
高唐州仍領縣直隸省部(初屬大名路尋改屬東平路又以為駙馬湯沐邑至)
(元九年始置為州)明省縣入州屬東昌府
皇清因之雍正八年分為直隸州割濟南府之禹城臨
邑陵平原四縣來屬十二年撤直隸州仍隸東昌府
(禹城等四縣仍歸濟南府)編戶四十里
夏津縣(縣為黃河故道志云齊趙會盟之要津也水經注自黃河泛舟而渡者皆為津)
周戰國時為趙齊邊界秦屬鉅鹿郡漢置鄃縣屬清
河郡東漢屬清河國晉因之北魏屬東清河郡(初為平原)
(郡治後改北齊廢)隋鄃縣屬清河郡(開皇十六年復置初屬貝州後改屬清河郡又)
(析置夏津縣大業初廢省入清河縣)唐(天寶元年)改鄃曰夏津縣屬貝州(天寶)
(元年改鄃為夏津時即移縣於新縣店金移今治)宋屬大名府(仍五代之舊)金因
之元屬高唐州直隸(初屬東昌路至元七年改)明屬東昌府
皇清因之編戶三十一里
武城縣(隋寰宇圖云夏后啟封子武於此武城所由名也戰國時為趙公子勝平原君封邑)
周戰國屬趙秦屬鉅鹿郡漢置東武城縣(左馮翊有武城縣故)
(加東以别之)屬清河郡東漢屬清河國晉因之(太康中去東字)北
魏屬東清河郡(又於陽平郡並置一武城北齊於清河郡置貝邱縣以武城省入而移清)
(河郡治於陽平郡之武城)隋武城縣屬清河郡(開皇六年廢武城曰清河縣仍於貝)
(邱縣析東武城舊地置武城縣屬貝州大業初州廢仍置清河郡以武城屬之)唐屬貝州(調露)
(元年移治永濟渠北)宋屬恩州(大觀中衛河水決移治城東十里即今治)金因之元
屬高唐州(初屬東平路至元七年改)明屬東昌府
皇清因之編戶二十一里
青州府(釋名青州在東取物生而青也)
禹貢青州之域古爽鳩季萴逄伯薄姑莒紀諸國地
周封太公於營邱是為齊國秦置齊郡又為琅邪郡
之東境漢為北海齊琅邪千乘四郡地又為濟南泰
山二郡之東境及高密膠東城陽甾川四國而察以
青徐兗三州刺史東漢青州部治臨淄領齊北海樂
安三國其琅邪國又屬徐州三國魏置青州於益都
晉青州部治東陽領齊樂安二國城陽一郡其琅邪
國東莞郡亦屬徐州永嘉之末為南燕慕容超所據
(永嘉之後陷於石勒繼以段龕苻氏平燕盡有其地慕容德據廣固是為南燕慕容超乂移青州治於東)
(萊)南宋平燕以東陽齊北海樂安高密平昌五郡屬
青州東莞南濟隂二郡屬徐州元魏青州部略同於
宋增置南青州部領東莞東安二郡置膠州部領東
武高密平昌三郡隋為北海齊高密三郡隸青州琅
邪一郡隸徐州唐置青州北海郡淄州淄川郡沂州
琅邪郡密州高密郡皆屬河南道宋初因之繼改為
鎮海軍後復為青州其餘為淄濰沂密四州屬京東
東路金曰益都府仍淄濰密三州屬山東東路元屬
益都路而濰密莒博興諸州皆直隸中書省明洪武
初年併密州入諸城併膠西莒縣入莒州降博興州
為縣改益都路為青州府領州三縣十六九年又割
膠濰二州高密即墨昌邑三縣屬萊州府領州一縣
十三屬山東布政使司
皇清因之雍正八年分莒州為直隸州以沂水蒙隂日
照三縣屬之十二年陞沂州為府以莒州並所屬隸
焉十三年又析置博山縣今領縣十一
益都縣(附郭漢武帝封甾川懿王子為益都侯縣名所由昉也舊封在壽光境内北齊移治)
(於此仍沿其名)
周為齊臨淄地秦屬齊郡漢置廣縣屬齊郡復置益
縣為侯國(詳圻封志)屬北海郡東漢益縣屬樂安國(三國魏改)
(益縣為益都縣屬齊國見皇輿表)晉改益都縣為利縣屬樂安國南
宋復曰益都縣屬齊郡(永初間為青州刺史治晉永嘉末前趙將曹嶷於縣西堯)
(山之陽築廣固城以自守劉裕堙其城改築東陽城為刺史治)北魏因之(齊天保七年移縣治)
(東陽城為齊郡治)隋益都縣為北海郡治(開皇初廢齊郡置青州仍治益都大)
(業初廢州治郡)唐為青州北海郡治宋因之金為益都府(大定)
(八年於益都置山東東西路統軍司)元移益都縣於南陽城為益都路
治明改益都路為青州府縣為倚郭
皇清因之編戶一百六十里
臨淄縣(水經注城臨淄水故曰臨淄)
周為齊國(詳圻封志)即營邱地(史記太公始居營邱五世胡公遷薄姑子獻公又徙)
(臨淄似營邱距臨淄甚遠先皇輿表引漢志臨淄城中有邱即營邱晏子曰吾君太公築邑於此或五)
(世胡公遷他處而獻公復徙故都如商家之五徙厥居而盤庚復遷於殷云)秦置臨淄縣
屬齊郡(項羽封田都為齊王都臨淄即此)漢為齊郡治東漢為齊國
治晉因之南宋為齊郡治北魏因之(北齊省入益都)隋復置
屬北海郡(開皇十六年復置大業初省高陽時水二縣入)唐屬青州(武德初復置時)
(水縣尋省入)宋因之金屬益都府元屬益都路(至元三年省入益都)
(十五年復置)明屬青州府
皇清因之編戶六十一里
博興縣(漢博昌縣十三州記云因境有昌水其勢平博故名應劭曰昌水出東萊昌陽縣道)
(遠不至取其嘉名五代唐避諱改博興云)
殷為蒲姑氏國北境周為齊地(史太公五世胡公徙都薄姑即蒲姑)秦
屬齊郡漢置博昌縣屬千乘郡東漢屬樂安國晉因
之南宋屬樂安郡北魏因之(北齊改博昌為樂安縣)隋博昌縣
屬北海郡(開皇十六年復改曰博昌十八年改置新河縣大業初省入)唐博昌移
治樂安縣屬青州(武德初復分置樂安縣八年省樂安縣入)五代唐改曰
博興縣宋因之仍屬青州金屬益都府元初陞為州
屬益都路明(洪武初)仍降為縣屬青州府
皇清因之編戶七十六里
高苑縣(郡志齊桓公置苑於此故名)
古苑牆地(古文宛苑通用邑志云殷武丁子封於宛)周為齊地戰國時為
狄邑(戰國策田單攻狄三月不下)秦屬齊郡漢析置狄高苑二縣
屬千乘郡(又為被陽建信二縣地建信乃婁敬侯邑)東漢高苑屬樂安國
(永初中改狄為臨濟後省入高苑)晉初屬樂安國後省南宋於故高
苑城西二里置長樂縣屬渤海郡北魏因之隋改長
樂為高苑屬齊郡(開皇十八年初改長樂為會城縣大業初復名高苑)唐屬淄
州(武德初改屬鄒州八年州廢改屬淄州景隆初析置濟陽縣元和末復省入)宋因之(景德)
(二年以縣置宣化軍熙寧三年廢復為縣即縣治置軍使)金屬淄州元改屬益都
路明屬青州府
皇清因之編戶三十一里
樂安縣(應劭曰取休令之名矣乃漢樂安縣註也按太公下略四民足用國乃安樂凡齊郡)
(邑曰安曰樂者多本於此)
周為齊青邱地(太平寰宇記云齊景公有馬千駟畋於青邱之上漢千乘郡名昉此)秦
屬齊郡漢置千乘縣為千乘郡治東漢屬樂安國晉
改置廣饒縣屬齊國南宋復改為千乘縣為樂安郡
治北魏因之隋屬北海郡(開皇初罷郡屬青州又移千乘縣於廣饒故城大業)
(二年改屬)唐屬青州(武德二年於縣置乘州並置新河縣尋省貞觀八年州廢縣屬青州)宋
因之金改為樂安縣屬益都府元屬益都路明屬青
州府
皇清因之編戶九十五里
壽光縣(高士傳齊宣王獵於杜山閭邱先生長老十三人相與勞王曰願得壽於王王曰死)
(生有命非寡人也閭邱曰非也選良吏平法度臣得壽矣漢置壽光縣又有平壽縣皆取於此隋析)
(置閭邱可並証也)
周為紀國地又為牟子國地(詳圻封志)秦屬齊郡漢置壽
光縣屬北海郡東漢屬樂安國晉因之南宋省隋復
置壽光縣屬北海郡(開皇初復置又分置閭邱縣大業初省閭邱入)唐屬青
州(初屬乘州貞觀時州廢改屬青)宋因之金屬益都府元屬益都路
明屬青州府
皇清因之編戶一百三十二里
昌樂縣(縣在都昌樂望之間皆漢縣也遂合以命名歟)
周為齊緣陵地(春秋僖公十四年諸侯城緣陵即此)秦屬齊郡漢置營
陵縣為北海郡治東漢屬北海國晉屬高密國(初屬城陽)
(郡太康中割屬東莞郡後又改屬高密國)南宋屬高密郡北魏屬平昌郡
北齊廢隋(開皇十六年)於營陵故地置營邱縣屬北海郡
(初屬濰州大業初州廢改屬北海)唐復省(武德初權置為杞州尋復為營邱縣屬濰州八年省)
(入北海縣)宋置昌樂縣屬濰州(初於營邱縣地置安仁縣尋改為昌樂)金因
之元省(至元三年省入北海縣改為鎮)明復置昌樂縣屬青州府
皇清因之編戶九十八里
臨朐縣(應劭曰臨朐山名也故縣氏之胊亦水名其城側川見水經注)
周為紀國郱邑(詳圻封志)後屬齊(春秋莊公三年齊師遷紀郱鄑郚杜預註郱在)
(臨朐縣東南郚在朱虚縣東南按郱亦作駢後為齊大夫伯氏邑)秦屬齊郡漢為臨
胊昌邑二縣屬齊郡東漢二縣並屬齊國晉臨朐屬
東莞郡又改屬高密國昌國縣屬齊國南宋臨朐縣
省入昌國屬齊郡北魏因之隋復置臨朐縣屬北海
郡(開皇六年改昌國曰蓬山又析置般陽縣大業初改蓬山復曰臨朐省般陽縣入)唐宋並
屬青州金屬益都府(初分置穆陵縣尋省入)元屬益都路(初省入益)
(都縣尋復置)明屬青州府
皇清因之編戶一百一十里
安邱縣(本州國即淳于國也左傳桓公六年淳于公如曹度其國危遂不復後為杞人所有)
(漢名以安邱豈有鑒於此歟)
周為根牟州國後入於齊又為齊雍廩邑(俱詳圻封古蹟)秦
屬琅邪郡漢置安邱縣屬北海郡(乂縣西南有昌安平安郚城淳于四)
(縣地皆漢所置)東漢屬北海國晉屬東莞郡尋改屬高密國
南宋屬平昌郡北魏因之北齊郡廢(省入昌安縣)隋復置
安邱縣屬高密郡(開皇十六年析昌安之年鄉城置牟山縣屬密州大業二年復改曰)
(安邱並省昌安縣入屬高密郡)唐改輔唐縣屬密州高密郡(省郚城縣人乾)
(元初移治昌安故城)宋復曰安邱縣仍屬密州(按宋史五代梁改輔唐復曰安)
(邱後唐復改曰輔唐石晉以避嫌改曰膠西後漢後周因之至宋又改膠西為安邱)金因之元
屬益都路明屬青州府
皇清因之編戶一百七十四里
諸城縣(諸古邑名春秋季孫行父城諸即此安東衛附)
周為魯諸邑及齊琅邪邑地秦為琅邪郡治漢置東
武諸二縣東武為琅邪郡治諸為屬東漢並屬琅邪
國晉屬城陽郡尋屬東莞郡南宋東武屬平昌郡諸
屬東莞郡北魏諸屬東莞郡東武屬高密郡(北齊省諸縣入)
(東武)隋改東武為諸城縣為高密郡治(開皇三年罷高密郡縣屬膠州)
(五年改膠州為密州十八年改東武為諸城即今治大業三年陞密州為高密郡)唐屬密州
(武德三年罷高密郡為密州天寶元年以密州為密郡乾元元年復為州)宋因之(開寶五年陞州)
(為安化軍節度使元祐元年改為臨海軍移理膠西縣諸城縣為屬後軍廢仍為密州)金屬密
州元屬益都路明屬青州府
皇清因之編戶一百八十一里
博山縣(縣東南博山孝婦鄉之博山社以此得名)
周為齊地秦屬齊郡漢為萊蕪縣地屬泰山郡又為
般陽縣地屬濟南郡東漢般陽屬齊國晉省入萊蕪
縣南宋(元嘉五年)僑置清河郡貝邱縣北魏東清河郡治
般陽(北齊罷清河郡以貝邱屬齊州餘詳淄川縣)隋改貝邱曰淄川縣屬
齊郡(初屬齊州開皇十六年改置淄川貝邱為屬十八年改貝邱為淄川縣大業二年廢淄川縣仍)
(屬齊郡)唐復析淄川置淄州(武德元年析縣置州又析置長白縣尋省入)宋
金因之元改為淄萊路尋改為般陽路(至元二年割孝婦懷德二)
(鄉屬益都縣)明淄川縣屬濟南府縣地改屬青州府(洪武初屬)
(般陽府九年改為淄川州省縣入十二年降為縣而孝婦懷德二鄉仍屬青州府益都縣)
皇清因之雍正十二年於益都淄川萊蕪三縣交界析
置一縣
賜名博山編戶二十一里
登州府(本牟子國唐置登州取文登山立名)
禹貢青州之域嵎夷之地周春秋時為牟子國戰國
時盡為齊地秦屬齊郡漢東萊郡膠東國屬青州其
餘地又為琅邪東海二郡屬徐州東漢因之惟改膠
東入北海國三國魏因之晉分為東萊國長廣泰山
二郡隸青州南宋並為東萊長廣二郡北魏分青州
置光州始析東萊之牟平黃㡉觀陽四縣地置東牟
郡與長廣郡俱屬光州北齊省東牟入長廣郡隋開
皇初廢郡置牟州至大業二年又廢州仍置東萊郡
唐復置牟州治牟平縣又置登州治文登縣貞觀元
年二州俱廢如意元年復置登州治牟平神龍三年
徙治黃縣之蓬萊鎮遂置蓬萊縣天寶初更為東牟
郡治乾元初復改登州屬河南道宋因之屬京東東
路金析牟平文登置寧海州以登州所屬兩水陽疃
二鎮增置福山棲霞二縣俱屬山東東路元初屬益
都路後改分般陽路為山東東西道明洪武元年省
蓬萊縣入州統隸萊州府六年改登州為直隸州九
年陞為登州府復置蓬萊縣附郭又割萊之招遠萊
陽及寧海州文登縣來屬領州一縣七隸山東布政
使司
皇清因之雍正十三年析萊陽置海陽縣又析文登置
榮成縣今領州一縣九
蓬萊縣(附郭寰宇記云漢武帝於此望海中蓬萊山因築城以為名)
周春秋時為萊國地(詳圻封志)秦屬齊郡漢為黃縣地(漢書)
(注黃縣有萊山)屬東萊郡東漢因之晉屬東萊國南宋屬東
萊郡北魏屬東牟郡(北齊省㡉縣入黃屬長廣郡)隋仍屬東萊郡
唐置蓬萊縣為登州東牟郡治(貞觀八年初置蓬萊鎮神龍三年於鎮南)
(改置蓬萊縣)宋因之金登州治蓬萊縣(阜昌中東牟移治牟平尋改為寧海)
(軍)元屬般陽路明陞登州為府(洪武元年省縣入州屬萊州府九年陞登)
(州為府復置縣)縣為倚郭
皇清因之編戶六十六里
黃縣(春秋僖公五年楚人滅弦弦子奔黃又十二年楚滅黃傳云恃睦於齊故不設備齊桓公)
(徙封二國於此故為黃子之國矣今縣界有㡉城又邑西南有黃山東有黃水河俱見邑志)
周為萊國地秦屬齊郡漢為㡉縣及黃縣地(二縣故城在今)
(縣界)屬東萊郡東漢因之(省徐鄉縣入黃㡉為侯邑)晉屬東萊國南
宋屬東萊郡北魏改屬東牟郡(北齊廢東牟入長廣郡乃省㡉入黃)隋
屬東萊郡(初屬牟州大業初改)唐别置黃縣屬登州東牟郡(神龍)
(三年徙治蓬萊鎮改縣曰蓬萊為登州治先天元年析蓬萊之黃冠村别置黃縣即今治)宋金因
之元屬般陽路明屬登州府
皇清因之編戶五十里
福山縣(縣北有福山因名)
周為齊地秦為腄縣地屬齊郡(史記秦北伐使天下飛芻輓粟起於黃腄)
(即此)漢腄縣屬東萊郡東漢省入牟平縣(魏地形志牟平縣有之罘)
(山牟城今縣境有之或謂省入黃縣者非也)晉屬東萊國南宋屬東萊郡
北魏屬東牟郡隋復屬東萊郡唐以其地為兩水鎮
至金(阜昌中)始於兩水鎮置福山縣屬登州元屬般陽
路明屬登州府
皇清因之編戶二十九里
棲霞縣(邑志云旭日將升每有霞光盤旋齊乘曰本以山得名環縣皆山重巖疊嶂不可名)
(狀)
古牟子國地(東夷之國根牟種類)春秋入齊秦屬齊郡(見福山註)漢
為腄縣地屬東萊郡東漢省入黃縣屬東萊郡晉屬
東萊國南宋屬東萊郡北魏改屬東牟郡隋復屬東
萊郡唐為蓬萊縣地(地名陽疃鎮蓋唐之蓬萊縣即漢之黃縣今之黃縣又析蓬萊)
(所置)宋因之金(阜昌中)始於陽疃鎮置棲霞縣屬登州元
屬般陽路明屬登州府
皇清因之編戶四十六里
招遠縣(本掖縣地金析置招遠縣取招攜懷遠之義也)
周為齊地(古萊子國春秋時齊侯遷萊子於郳地始屬齊)秦屬齊郡漢為曲
成掖縣地屬東萊郡東漢因之晉屬東萊國南宋屬
東萊郡北魏屬東牟郡(又分置東曲成縣北齊省曲成縣入掖縣屬東牟郡)隋
因之唐屬萊州東萊郡(曲成舊地為羅鋒鎮)宋因之金(天會中)始
於羅鋒鎮置招遠縣仍屬萊州元屬般陽路(初屬益都)明
屬登州府(初屬萊州府洪武九年陞登州為府割招遠屬之)
皇清因之編戶四十八里
萊陽縣(縣北有萊陽山邑志初名昌陽以地在昌水之陽也)
周萊國地後屬齊秦屬齊郡漢為昌陽縣地屬東萊
郡東漢因之(東漢觀陽長廣挺三縣廢城俱在縣境内詳古蹟)晉屬長廣郡
南宋北魏因之(北齊長廣郡廢縣仍屬東萊又省盧鄉挺二縣入昌陽)隋屬東
萊郡(開皇初復置盧鄉縣大業初並屬東萊)唐宋金因之(貞觀初省盧縣入水徽中)
(城圮於水移今治五代唐諱昌改萊陽)元屬般陽路明屬登州府
皇清因之編戶一百一十里
寧海州(金於牟平縣置寧海軍取海不揚波之義也)
周為齊地秦屬齊郡漢置牟平縣屬東萊郡東漢因
之晉屬東萊國(省東牟縣入)南宋屬東萊郡北魏屬東牟
郡(北齊移治於黃縣東北屬長廣郡)隋屬東萊郡(開皇初移治於東牟舊地屬牟州大)
(業初州廢改屬)唐屬登州(武德四年於黃縣之中郎城置牟州領牟平黃縣貞觀元年州縣俱)
(省入文登縣麟德元年析文登仍置牟平縣如意元年又於縣置登州神龍三年徙登州治於蓬萊縣而)
(以牟平縣屬之)宋因之金(阜昌中)於牟平縣置寧海軍後改軍
為州領牟平縣元屬益都路明省牟平縣入州屬登
州府
皇清因之編戶八十里
文登縣(縣有文山秦始皇東巡召集文人登此山論功頌德因名)
周為萊子國地後屬齊秦屬齊郡漢為不夜縣地屬
東萊郡東漢省入牟平縣北齊(天保七年)於故不夜縣地
置文登縣屬長廣郡隋屬東萊郡唐改屬登州(武德四年)
(於縣置登州六年又析置清陽廓定二縣貞觀元年州廢省二縣入文登屬萊州如意元年復置登州以)
(文登屬焉)宋因之金屬寧海州元因之屬益都路明屬登
州府
皇清因之編戶五十里
海陽縣(原大嵩衛也衛設海陽所地在海之北故名)
周為萊子國地後屬齊秦屬齊郡漢為昌陽縣地歴
隋至五代唐始改名萊陽宋金因之(建置同萊陽縣)明於縣
西南置大嵩衛並海陽所屬登州府
皇清因之順治十二年省海陽所入衛雍正十二年改
衛為縣
賜名海陽編戶三十一里
榮成縣(原成山衛也成山本名榮成山見史記)
周為萊子國地秦屬齊郡漢為不夜縣地北齊置文
登縣歴隋至元皆因之(建置同文登縣)明始於縣東置成山
衛並尋山所縣南置靖海衛並寧津所縣北置威海
衛俱隸登州府
皇清因之順治十二年省尋山所入成山衛省寧津所
入靖海衛雍正十二年省靖海威海二衛入文登而
改成山衛為縣
賜名榮成編戶一十九里
萊州府(本東萊地齊侯遷萊子於郳在國之東故稱東萊)
禹貢青州之域古萊夷地殷時為萊侯國周春秋為
萊子介州諸國地戰國屬齊秦為齊郡東境漢為東
萊郡隸青州其餘地分屬北海膠東高密諸郡國及
徐州之琅邪郡東漢因之惟省膠東高密入北海國
而以琅邪之黔陬不其改屬東萊郡晉為東萊國及
濟南城陽長廣諸郡皆隸青州南宋因之北魏分青
州置膠光二州以北海郡隸於青東萊長廣平昌三
郡隸於光高密一郡隸於膠隋初罷郡改光州為萊
州大業初廢州為郡曰北海曰東萊曰高密仍隸於
青州唐因之為萊州東萊郡青州北海郡密州高密
郡總屬河南道宋為萊濰密三州屬京東東路金屬
益都府山東東路元初屬益都路後分屬般陽益都
二路明洪武元年陞萊州為府六年割登州直隸行
省留膠水屬萊九年陞登州為府割萊陽招遠寧海
州文登以屬登乃割青州之昌邑濰州膠州高密即
墨以益萊降濰州為縣十九年又陞膠水為平度州
屬萊州府隸山東布政使司
皇清因之領州二縣五
掖縣(附郭郡志以掖水出縣東南寒同山故名)
周春秋時為萊子國(詳圻封志)後屬齊秦為齊郡漢置夜
縣(按古作夜字齊襄王封田單於夜邑漢高帝功臣表有夜侯)為東萊郡治東漢
徙郡治於黃夜為屬晉復以夜為東萊國治南宋屬
東萊郡北魏復為東萊郡治(北齊省曲成當利二縣入)隋因之唐
為萊州東萊郡治(改夜從掖)宋金因之元屬般陽路明(洪武)
(元年)陞萊州為府縣為倚郭
皇清因之編戶八十三里
平度州(閭邱先生告齊宣王曰選良吏平法度臣得壽矣平度之名義蓋取此)
周春秋時為萊子國後為齊即墨邑秦屬齊郡漢為
平度長廣二縣地平度屬東萊郡長廣屬琅邪郡(魏地)
(形志長廣縣注有即墨城)東漢平度縣廢(改置膠東縣今州西北有平度縣廢城)長
廣屬東萊郡晉屬長廣郡南宋北魏因之隋改縣曰
膠水屬萊州尋屬東萊郡(開皇初改縣屬州大業初廢州為郡)唐膠水
縣屬萊州(武德初復置膠東縣貞觀元年復省入)宋金因之元屬般陽
路明始陞為平度州屬萊州府(洪武初仍名膠水屬登州九年改屬萊二)
(十一年陞為州)
皇清因之編戶一百三十六里
濰縣(水經註濰水出琅邪箕縣濰山東北入海經縣環繞三面縣蓋以水得名也)
古寒國地(詳圻封志)周屬齊秦屬齊郡漢為平壽下密二
縣下密屬膠東國平壽屬北海郡東漢二縣俱屬北
海國晉屬濟南郡(平壽為治)南宋屬北海郡北魏北海郡
治平壽下密為屬(北齊改郡曰高陽亦治平壽)隋(開皇初)省平壽入
下密又置濰水縣(十六年於下密置濰州)尋改下密曰北海改
濰水為下密(大業初改)俱屬北海郡(濰州廢)唐下密縣省入
北海屬青州(武德二年於北海縣故地置濰州貞觀時州廢)宋陞北海縣為
濰州(建隆三年於縣置北海軍乾德三年廢軍陞縣為州)金北海縣為濰州治
元屬益都路明(洪武初)省北海縣入濰州屬青州府九
年降濰州為縣改屬萊州府(洪武二十一年陞膠水為平度州縣屬之隨州)
(隸府)
皇清因之編戶八十六里
昌邑縣(太平寰宇記昌邑古都昌地齊七十二城之一也)
周春秋時為齊都昌邑及紀之鄑密二邑(晏子春秋齊景公封)
(晏子以都昌辭而不受春秋莊公元年齊師遷紀郱鄑郚杜註都昌有訾城鄑亦作訾隱公二年紀子伯)
(莒子盟於密)秦屬齊郡漢為都昌縣及密鄉縣地(二縣皆在境内)
屬北海郡東漢屬北海國省密鄉縣入都昌晉初屬
齊國尋廢北魏復置都昌縣屬北海郡(按南宋志亦有都昌寄治)
(不實)隋屬北海郡(開皇初屬濰州大業初改屬郡)唐省宋(建隆三年)於故都
昌縣地置昌邑縣屬濰州金因之元屬益都路明屬
萊州府
皇清因之編戶九十四里
膠州(以境内膠水為名)
周春秋時介國(詳圻封志)及莒之介根邑地後屬於齊(漢書)
(黔陬縣注古介國也計斤縣注左傳所謂介根也)秦屬齊郡漢為黔陬縣地
屬琅邪郡(並置計斤祓祝兹三縣今三城在境)東漢屬東萊郡晉屬城
陽郡南宋為高密郡治改屬北海郡北魏始置膠州
領高密郡黔陬為屬隋廢膠州析置膠西縣(大業初)又
以黔陬省入屬高密郡唐(武德六年)省膠西入高密縣以
故黔陬地為板橋鎮宋(元祐二年)於板橋鎮復置膠西縣
屬密州金因之元(至元二十二年)復置膠州治膠西縣屬益
都路明省膠西縣入膠州屬青州府(洪武九年)改屬萊州
府
皇清因之編戶九十三里
高密縣(水經註應劭曰縣有密水故有高密之名今世所謂百尺水者蓋密水也按後漢郡)
(國志北海郡有高密縣有下密縣知高密者在密水上流對下密而為言耳)
周為萊國夷維邑後屬齊秦屬齊郡漢置高密縣屬
高密國東漢屬北海國晉屬城陽郡尋屬高密國南
宋屬高密郡尋屬北海郡北魏復屬高密郡隋因之
唐屬密州(武德六年省膠西縣入移治於故夷安城尋遷今治)宋金因之元屬
益都路明屬膠州隨州隸萊州府
皇清因之編戶八十八里
即墨縣(即近也城臨墨水故名)
周為夷國地(詳圻封志春秋隱公元年紀伐夷即此舊志引田單守即墨者誤也在平度州)
秦屬齊郡漢置即墨縣屬膠東國(文帝時置境内並有壯武不其臯虞)
(三縣地)東漢屬北海國(省臯虞入)晉屬濟南郡南宋屬北海
郡(廢不其縣)北魏屬長廣郡北齊縣廢隋(開皇十六年)復置即
墨縣屬東萊郡(初屬萊州大業時改州為郡)唐屬萊州宋金因之
元屬益都路明屬萊州府
皇清因之編戶八十五里
武定府(本唐之棣州明避成祖諱改名樂安宣德元年又改武定以平漢庶人故名)
禹貢兗州之域周為齊之北境(管仲曰賜我先君履南至穆陵北至無棣)
(今海豐縣境即古無棣也)秦為齊郡漢為平原渤海千乘郡東漢
因之和帝時改千乘為樂安國後為郡晉為樂安樂
陵二國南宋為樂陵郡北魏為樂安樂陵渤海平原
諸郡隋為渤海郡唐為棣州樂安郡屬河南道滄州
景城郡屬河北道(平原諸郡隸於德州)五代周顯德間於渤海
縣析置濱州宋分滄棣濱與德博恩六州並為河北
東路置安撫使以治之金以河北東路領滄州山東
東路領滄棣二州元分山東為東西二道屬以七路
總管而滄州改隸河間路濱棣二州屬濟南路明分
濟南為府濱棣隸焉改河間為府分屬北直隸以海
豐樂陵二縣改屬山東之棣州隨州隸濟南府永樂
初改棣州為樂安州宣德初又改為武定州以陽信
海豐樂陵三縣屬武定以利津霑化蒲臺屬濱州轄
以濟南府統以承宣布政司
皇清因之雍正二年分濱武二州為直隸州領縣如故
十二年陞武定州為府設惠民縣為附郭以濱州並
所屬隸焉又割濟南府之青城商河二縣以益之共
領州一縣九
惠民縣(附郭古惠民溝在縣東南二十里)
周為齊地秦屬齊郡置厭次縣(史記秦始皇以東南有天子氣乃東巡以)
(厭之次舍於此故名其地為厭次縣其地甚遼闊今陵縣以東盡邑境皆古厭次縣之地也)漢為
平原渤海二郡地(縣西南為平原郡東北為渤海郡)東漢屬樂安國
(獻帝建安中又分置樂陵郡)晉為樂陵國地(冀州刺史治厭次其故城在今陽信縣東)
(南今縣之徒駭河南岸也)南宋屬樂陵郡北魏又為樂安國(分置樂陵)
(國於縣之西北齊因之)隋(開皇十七年)改置棣州屬渤海郡(治陽信縣初屬)
(滄州大業三年改屬)唐屬棣州樂安郡(武德六年省入滄州貞觀十七年復置自陽信)
(移郡治於厭次)宋屬棣州(大中祥符八年徙棣州及厭次縣於西北陽信界之八方寺而移置)
(陽信縣於厭次故城)金因之元改棣州屬濟南路明改名樂安
州(洪武元年省厭次縣入棣州永樂元年因避諱改曰樂安州封其子高煦為漢王)又改為
武定州(宣德元年漢王高煦反帝自將平之改曰武定州)隸濟南府
皇清因之雍正二年分武定為直隸州十二年陞為府
設附郭縣(疆域仍州之舊)
賜名惠民編戶九十八里
青城縣(金所置縣蓋取唐青城鎮之舊名)
周為齊地秦屬齊郡漢為梁鄒縣地屬濟南郡東漢
因之晉為鄒縣地屬樂安國南宋北魏俱為平原縣
地(南宋僑置平原縣)隋為鄒平縣地唐為青城鎮宋因之金
始置青城縣(天興二年置)屬濟南府尋廢元(太宗七年)復置屬
河間路(皇輿表載元太宗時始以鄒平縣之清平鎮又分臨邑寧津二縣地置清平縣尋改為青)
(城縣其說本之舊通志按臨邑去青城三百餘里中隔濟陽齊東二縣焉能分地及此而青城四正東為)
(高苑西為齊東南為鄒平北為陽信其四隅則東南為長山東北為濱州西南為章邱西北為惠民自漢)
(唐以至金元亦無所謂寧津者舊志未知何據存以備考)明屬濟南府(洪武二年省入鄒平)
(齊東二縣名清池店十四年復置十七年割鄒平縣之青城鄉武定州之親仁鄉以增廣之)
皇清因之雍正十二年改屬武定府編戶三十三里
陽信縣(信水之陽也邑志鈎盤河經縣境至城南十里為信河)
周為齊地秦置厭次縣屬齊郡漢置陽信縣屬渤海
郡(初改厭次為富平屬平原郡又析置陽信縣在河曲之中)東漢置屬如故(王莽時省)
(信陽入富平光武復改富平為厭次延光元年復置陽信)晉厭次陽信俱屬樂陵
國南宋北魏因之隋(開皇十七年)置棣州治陽信屬渤海
郡唐棣州治厭次屬樂安郡宋屬棣州(大中祥符八年徙棣州及)
(厭次於陽信界内而移陽信於厭次故城)金因之元隨州隸濟南路明改
棣州為樂安又改為武定陽信隨州隸濟南府
皇清因之雍正二年分武定為直隸州十二年陞為府
陽信為屬編戶七十里
海豐縣(史稱齊地負海通魚鹽之利而人物輻輳義應取此)
周為齊無棣邑(左傳管子云北至無棣)秦屬齊郡漢為陽信縣
地屬渤海郡東漢因之晉屬樂陵國南宋北魏屬樂
陵郡(皆為陽信縣地)隋(開皇六年)析陽信北鄙置無棣縣屬渤海
郡唐屬滄州景城郡(貞觀元年省太和二年復置屬棣州尋改屬滄州)宋屬
滄州保順軍(保順軍係五代周所置在無棣縣東南二十里治平中移治於保順軍仍曰無)
(棣縣)金因之元分其地屬滄棣二州滄屬河間路棣屬
濟南路明(洪武八年)改為海豐縣屬濟南府(洪武初屬樂安州宣德元)
(年改樂安為武定州隨州屬府)
皇清因之雍正二年分武定為直隸州十二年陞為府
海豐為屬編戶四十三里
樂陵縣(大阜曰陵樂則取四民用足國乃安樂之義也邑志引漢桓帝追尊祖父名樂成縣)
(為樂陵者誤)
周為齊地秦屬齊郡漢置樂陵縣屬平原郡東漢因
之(建安中又分置樂陵郡縣為屬)晉屬樂陵國南宋屬樂陵郡治樂
陵北魏因之(永平中徙治於縣東五十里)隋樂陵郡廢屬渤海郡
(開皇十六年析置鬲津縣大業初復省入)唐屬滄州景城郡宋屬滄州(熙寧)
(二年徙治延平鎮)金因之元屬河間路明屬濟南府(洪武二年徙治)
(富平鎮南去舊樂陵五十里即今治也屬棣州後棣州改樂安又改武定隨州屬府)
皇清因之雍正二年分武定為直隸州十二年陞為府
樂陵為屬編戶五十六里
商河縣(太平寰宇記云漢鴻嘉四年河隄都尉許商鑿此河以紓水患民懷其德故曰商河)
(唐書作滳字至宋去水從商)
周為齊麥邱邑(史記趙文王十九年趙奢將兵攻齊麥邱城取之)秦屬齊郡
漢置朸隰沃二縣(按隰字本音席入切古文與漯濕□漯通用皆音託合切)朸屬
平原郡隰沃屬千乘郡東漢廢三國魏復置隰沃縣
屬樂陵郡晉屬樂陵國南宋北魏屬樂陵郡(北齊又廢)隋
置滳河縣屬渤海郡(開皇十六年於朸故地置滳河縣兼有隰沃縣地屬棣州大業)
(初改屬渤海郡)唐屬棣州(武德八年棣州廢改屬滄州貞觀元年改屬德州十七年復置棣州)
(於厭次滳河屬焉)宋金元因之明屬濟南府
皇清因之雍正十二年改屬武定府編戶六十八里
濱州(太平寰宇記云蓋以其在渤海之濱故云)
周為齊地秦屬齊郡漢為濕沃縣地屬千乘郡東漢
省晉屬樂陵國南宋北魏屬樂陵郡隋為蒲臺縣地
(開皇十六年置蒲臺縣)屬北海郡唐置渤海縣屬棣州(垂拱四年析蒲)
(臺厭次置渤海縣天寳中遷於李邱村即今治後唐於縣置𣙜鹽務後漢改瞻國軍)後周(顯德三年)
始置濱州(以渤海蒲臺二縣為屬治渤海)宋金因之元屬濟南路(初合)
(棣州置濱棣路至元二年始分濱州隸濟南路)明省渤海縣入州屬濟南府
皇清因之雍正二年分為直隸州(仍轄所屬三縣)十二年撤直
隸州改屬武定府編戶七十八里
利津縣(本隋永利鎮地乂邑有東津合以名之)
周為齊地秦屬齊郡漢為濕沃縣地屬千乘郡東漢
省晉為樂陵國地南宋北魏皆為樂陵郡地隋於廢
縣地置永利鎮唐析蒲臺置渤海縣屬棣州以永利
鎮隸焉宋改屬濱州金(明昌三年)陞永利鎮為利津縣屬
濱州元屬濟南路明隨州隸濟南府
皇清因之雍正二年屬濱州直隸州十二年隨州改屬
武定府編戶四十里
霑化縣(漢龔遂為渤海太守海濱之民復霑聖化縣取此以立名也見齊乘)
周為齊地秦為齊郡漢為濕沃縣地屬千乘郡東漢
省晉為樂陵國地南宋北魏為樂陵郡地隋為渤海
郡地唐於其地置渤海縣屬棣州宋析置招安縣屬
濱州(慶歷三年陞渤海之招安鎮為縣熙寧六年復省縣為鎮元豐二年復置為縣)金(明昌六年)
改為霑化縣屬濱州元屬濟南路明隨州隸濟南府
皇清因之雍正二年屬濱州直隸州十二年隨州改屬
武定府編戶二十四里
蒲臺縣(水經註海側有蒲臺臺高八丈方二百步乃古貞女蒲氏所築三臺並峙故隋以之)
(名縣云詳邑志)
周為齊地秦屬齊郡漢為濕沃縣地(濕沃故城在縣東南)屬千
乘郡東漢省晉屬樂陵國南宋北魏屬樂陵郡隋(開皇)
(十六年)始置蒲臺縣屬渤海郡唐屬棣州(武德初屬淄州貞觀六年)
(省入高苑縣十七年復置縣屬棣州垂拱四年又析置渤海縣五代周始改屬濱州)宋省蒲臺
入渤海縣屬濱州金復置蒲臺屬濱州元屬般陽路
明隨州隸濟南府
皇清因之雍正二年屬濱州直隸州十二年隨州改屬
武定府編戶五十九里
沂州府(沂水在城東二里南入於淮禹貢所謂淮沂其乂也)
禹貢徐州之域周為齊魯莒三國地秦屬琅邪郡漢
為東海郡(治郯縣)城陽國(文帝改齊國曰城陽)東漢曰琅邪國三
國魏因之晉置東莞郡南宋屬琅邪郡又别置南琅
邪郡北魏又置北徐州琅邪郡隋仍為琅邪郡(開皇初以)
(沂州統郡沂州之名自北周宣政元年始隋因之大業三年仍改州為郡南徐州與北徐州之名皆廢)
唐為沂州琅邪郡密州高密郡屬河南道宋金因之
元屬益都路明屬兖青二府(沂州屬兗州府莒州屬青州府各縣俱隨州)
隸山東布政使司
皇清因之雍正二年分沂州為直隸州領郯城費二縣
八年分莒州為直隸州領沂水蒙隂日照三縣十二
年陞沂州為府設蘭山縣為附郭以莒州並所屬之
三縣隸焉共領州一縣六
蘭山縣(附郭蘭山在縣南八十里唐武德四年置蘭山縣六年省入臨沂)
周為魯地(春秋隱公七年城中邱在縣北三十里)秦屬琅邪郡漢為即
邱臨沂二縣地屬東海郡東漢屬琅邪國晉因之南
宋屬琅邪郡領即邱又别置南琅邪郡領臨沂北魏
(永安二年)置北徐州琅邪郡(臨沂另屬郯郡)北周(宣政元年)改為沂州
隋置臨沂縣(開皇十六年置治郈城大業二年移今治)復立琅邪郡(大業三年)
(立)省即邱入臨沂縣屬之唐屬沂州琅邪郡宋為沂
州金因之元屬益都路明屬兗州府(洪武初省臨沂縣入州屬濟寧)
(府五年改屬濟南府十八年屬兗州)
皇清因之雍正二年改沂州為直隸州十二年陞為府
設附郭縣(疆域仍州之舊)
賜名蘭山編戶一百五十里
郯城縣(古郯子國春秋襄公七年郯子來朝是也)
周郯子國為魯附庸戰國時併於楚秦屬郯郡漢置
郯縣為東海郡治東漢因之(徐州刺史治此)晉亦為東海郡
治南宋省北魏改東海郡為郯郡治郯縣隋屬下邳
郡(初廢東海郡郯屬泗州大業初改屬下邳)唐省入臨沂縣(武德四年郯縣屬邳州下)
(邳郡貞觀元年省郯入下邳縣屬徐州尋復置又復省入臨沂)宋金俱屬沂州元屬
益都路明(洪武元年)置郯城縣屬兗州府(洪武初屬濟寧府五年改屬濟)
(南府十八年復改屬)
皇清因之雍正二年分沂州為直隸州十二年陞為府
郯城為屬編戶六十二里
費縣(本鄪伯國後為魯季氏邑)
周為費國兼顓臾國(詳圻封志)及魯祊武城東陽防輿諸
邑地(詳古蹟)秦屬琅邪郡漢置費縣屬東海郡(又析置南城南)
(武陽二縣)東漢屬泰山郡晉改屬琅邪國(改南城曰武城與南武陽仍屬)
(泰山郡)南宋為琅邪郡治北魏因之(太和二十年移治祊城復徙薛洞南)
(城武陽屬東泰山郡北齊廢南城縣北周復徙治陽山口)隋屬琅邪郡(開皇十四年復徙治)
(故祊城又改南武陽為顓臾縣廢東泰山郡俱屬琅邪)唐屬沂州(貞觀元年省顓臾入廢縣)
宋金皆屬沂州元屬益都路明屬兗州府(洪武初隨州隸濟寧)
(府五年改屬濟南府十八年復改屬)
皇清因之雍正二年分沂州為直隸州十二年陞為府
費為屬編戶七十五里
莒州(春秋魯定公十四年城莒父後入於齊即燕樂毅破齊未下三城之一也)
殷蒲姑國周莒向鄟諸國地(俱詳圻封)戰國時屬齊秦屬
琅邪郡置莒縣漢屬齊國(文帝置城陽國)東漢屬琅邪國(三國)
(魏徙城陽郡於東武莒仍屬焉)晉(太康十年)割莒縣屬東莞郡北魏因之
(北齊郡廢以東莞莒二縣屬東安郡)隋莒縣屬琅邪郡(初北齊於縣置義唐郡開皇三)
(年廢郡陞莒縣為州大業二年州廢)唐屬密州高密郡(武德初仍置莒州貞觀時復廢)
宋因之金置莒州治莒縣(初置城陽軍大定二十三年陞為城陽州明年更為)
(莒州)元因之屬益都路明省莒縣入州屬青州府
皇清因之雍正八年分為直隸州(領蒙隂沂水日照三縣)十二年
撤直隸州改屬沂州府編戶一百七十里
蒙隂縣(縣在蒙山之隂故名)
夏為蒙山有施氏地周為魯附庸顓臾國(詳圻封志)秦屬
琅邪郡漢置蒙隂縣屬泰山郡東漢省入東莞縣屬
琅邪郡晉復置蒙隂屬琅邪郡北魏省入新泰縣屬
東安郡(魏書孝武析沂水置新泰縣北齊復置蒙隂尋復省)隋屬琅邪郡唐宋
因之元(至元二年)省新泰入沂水縣以其地置新寨鎮(皇慶)
(二年)尋復於新寨鎮置蒙隂縣屬莒州隸益都路(按新泰縣)
(沿革志云元至元二年省新泰入萊蕪置巡檢司三十一年復置此云至元二年省新泰入沂水置新寨)
(鎮以二志言之則新泰似有兩處十皇輿表亦以為疑今按蒙隂縣境接新泰東界四五里接萊蕪東)
(南界一百里接沂水西界四十里至元二年因李璮猖獗近萊蕪者併入萊蕪置巡檢司近沂水者省入)
(沂水置新寨鎮至元三十一年復置新泰皇慶二年復置蒙隂併省分合各從其便實非兩新泰也)明
屬青州府
皇清因之雍正八年屬莒州直隸州十二年隨州改屬
沂州府編戶五十里
沂水縣(沂水出沂山東逕蓋縣故城又南逕東安縣故城皆縣境也)
周為魯鄆邑地(此東鄆也)後入於齊秦屬琅邪郡漢置東
安縣屬城陽郡東漢屬琅邪國晉為東莞郡南宋北
魏因之(北齊改入新泰縣屬東安郡北周又改曰莒州)隋(開皇四年)改新泰曰東
安(十六年)又改東安曰沂水屬琅邪郡(别置東安於古蓋城屬莒州)
唐屬沂州(初屬莒州貞觀八年莒州廢屬沂州)宋因之金置莒州以縣
屬之元隨州屬益都路明屬青州府
皇清因之雍正八年屬莒州直隸州十二年隨州改屬
沂州府編戶一百四十三里
日照縣(漢鹽官地宋置日照鎮蓋取海隅日出之義)
古東吕鄉(元和志云東吕鄉太公望所出也)周為淮夷地後入於魯
秦為琅邪郡地漢為海曲縣(置鹽官於此)屬東海郡東漢
屬琅邪國晉廢海曲縣以其地入莒縣屬城陽郡南
宋北魏屬東莞郡隋屬琅邪郡唐屬密州宋(元祐二年)置
日照鎮屬密州金置日照縣屬莒州元因之隨州隸
益都路明屬青州府
皇清因之雍正八年屬莒州直隸州十二年隨州改屬
沂州府編戶八十三里
泰安府(府治在泰山之南漢人稱天下之安如泰山而四維之名蓋取諸此)
禹貢兗州之域周為齊之南境魯之北境(史記泰山之陽則魯)
(其隂則齊)又宿鄣二國秦屬東齊二郡地漢泰山郡治奉
高東平置國治須昌東漢魏晉及南宋皆因之北魏
於泰山郡析置東泰山郡改東平為濟北郡又析置
東濟北郡隋改泰山為魯郡並東濟北郡入琅邪而
濟北郡仍舊唐改為魯郡東平郡屬河南道宋為襲
慶東平二府屬京東西路金分山東為五路東平為
府泰安兗為州俱屬山東東路元仍金舊置東平路
以綂之而泰安一州直隸行省明以泰安州屬濟南
府東平州屬兗州府隸山東布政使司
皇清因之雍正二年分泰安為直隸州領長清新泰萊
蕪三縣八年分東平為直隸州領東阿平隂陽穀壽
張四縣十二年以濟南府之肥城易泰安之長清十
三年陞泰安為府設泰安附郭縣以東平州並所領
之東阿平隂隸焉其原領之陽穀壽張仍歸屬兗州
府共領州一縣六
泰安縣(附郭從郡之名乃安愈求安之義也)
周為齊地(為嬴博二邑左傳哀公十一年會吳伐齊克博及嬴是也)又為魯北境
(左傳昭公八年大蒐於紅成公二年齊圍龍皆魯邑今縣境有紅亭龍鄉是也)秦屬齊郡漢
為博嬴奉高三縣地屬泰山郡(治奉高)東漢及晉南宋
皆因之北魏改博縣曰博平為泰山郡治奉高為屬
嬴縣廢隋改博平曰博城屬魯郡(開皇三年改奉高為岱山縣十六年)
(又改博平曰汶陽尋又改曰博城縣大業二年省岱山縣入焉屬魯郡)唐改博城曰乾
封屬兗州魯郡(武德五年於縣置東泰州又析置梁父肥城嬴岱四縣貞觀元年州廢省)
(四縣入博城乾封元年改博城曰乾封總章元年復改曰博城神龍元年復曰乾封)宋改乾封
曰奉符屬襲慶府(開寶四年移縣治於岱嶽鎮即今治也大中祥符元年改縣曰奉符)
(又築新城於縣東三里為岱嶽鎮)金初為泰安軍尋改為泰安州仍
治奉符元因之直隸省部(初屬東平路至元五年改直隸)明省縣入
屬濟南府
皇清因之雍正二年改泰安為直隸州十三年陞為府
設附郭縣(疆域仍州之舊)
賜名泰安編戶九十七里
肥城縣(古肥邑以肥水得名水經註樂正子春謂其弟子曰子適齊過肥肥有君子焉即此)
(也)
周為齊地秦屬齊郡漢置肥城縣屬泰山郡東漢屬
濟北國尋省入盧縣(今長清縣)晉因之南宋為濟北郡治
北魏(孝昌三年)復置肥城縣為東濟北郡治北周改屬肥
城郡隋(開皇元年)廢肥城郡以縣仍屬濟北郡唐初屬東
泰州(貞觀元年)州廢省肥城入乾封縣屬兗州魯郡宋又
省乾封入平隂縣屬東平府金於平隂縣地立辛寨
鎮元(至元十二年)仍於鎮置肥城縣屬濟寧路明改屬濟
南府
皇清因之雍正十二年改屬泰安直隸州十三年陞泰
安為府縣仍屬之編戶三十里
新泰縣(邑志西瞻泰岱北枕新甫縣之命名以此)
周為魯平陽邑(春秋宣公八年城平陽即此)秦屬泗水郡漢置東
平陽縣(因河東有平陽縣故此加東)屬泰山郡東漢省入郡之南
城縣晉太始間以東平陽縣故地置新泰縣屬泰山
郡南宋屬東安郡北魏屬東泰山郡隋屬琅邪郡唐
屬沂州琅邪郡(武德五年以新泰屬莒州貞觀八年州廢以新泰屬沂州之琅邪郡)宋
因之金屬泰安州元因之(至元二年省入萊蕪縣改巡檢司三十一年復置)
明改屬濟南府
皇清因之雍正二年分泰安為直隸州十三年陞為府
新泰為屬編戶二十一里
萊蕪縣(水經註泰無萊柞並山名也郡縣取目焉左傳曰與之無山及萊柞是也應劭曰泰)
(山萊蕪縣魯之萊柞邑按此則萊蕪之名乃合兩山而言舊志引萊氏流播此谷者誤)
周為齊平州地(春秋宣公元年諸侯會於平州杜註在泰山郡牟縣西今縣境有平州牟)
(二城)秦屬泗水郡漢置萊蕪縣牟縣屬泰山郡東漢晉
因之南宋省萊蕪縣入牟縣北魏因之仍置嬴縣於
萊蕪故地(北齊並牟縣省入於嬴)隋嬴縣屬魯郡(開皇十六年分嬴置牟城)
(縣大業初復廢)唐復置萊蕪縣屬兗州(貞觀元年省嬴縣入博城長安四年以廢)
(嬴縣復置萊蕪元和十五年省入乾封太和元年復置)宋屬襲慶府金屬泰安
州元因之明屬濟南府
皇清因之雍正二年分泰安為直隸州十三年陞為府
萊蕪為屬編戶四十二里
東平州(蓋取禹貢東原底平之義)
周為魯附庸須句國後屬魯(春秋文公七年公伐邾取須句即此)戰國
時屬齊(今州境有無鹽城本齊邑漢置為縣又有陽州城杜預曰陽州齊魯境上邑)秦屬
東郡置須昌縣漢為東平國治無鹽(初屬東郡元鼎初改為大河郡)
(甘露二年為東平國)東漢因之晉東平國治須昌南宋為東平
郡北魏因之(北周置魯州尋廢)隋東平郡治鄆城(開皇十六年析兗州)
(萬安縣置鄆州大業三年改為縣)唐須昌為鄆州東平郡治(貞觀八年自鄆)
(城徙須昌天寶時始稱東平郡)宋為東平府(慶歷初置西路安撫使咸平中河決城圮遷今)
(治大觀九年陞為大都督府宣和九年改為東平府)金謂之東京元改為東平
路(治須城即須昌)明(洪武八年)降為州省須城縣入屬兗州府(初屬)
(濟寧府洪武十八年改屬)
皇清因之雍正八年分為直隸州(領東阿平隂陽穀壽張四縣)十三
年撤直隸州改屬泰安府(領東阿平隂二縣屬泰安以陽穀壽張二縣歸屬兗)
(州府)編戶三十三里
東阿縣(爾雅大陵曰阿舊志云併穀城於東阿自北齊始移東阿治穀城自明始)
周春秋時為齊阿邑(本作柯)又為小穀邑秦屬東郡漢
置東阿縣屬東郡東漢析置穀城縣(於舊小穀邑地)與東阿
並屬東郡晉並屬濟北國南宋北魏並屬濟北郡(宋孝)
(武時東阿縣省北魏復置以榖城屬東濟北郡北齊廢穀城入東阿)隋東阿屬濟北郡
唐屬鄆州(武德四年置濟州以縣屬之天寶元年濟州廢改屬鄆州舊志濟陽郡誤)宋屬
東平府(開寶二年徙治南谷鎮太平興國二年徙治利仁鎮宣和元年改鄆州為東平府縣仍為)
(屬)金因之(天會中徙治於新橋鎮)元屬東平路明(洪武八年)徙治穀
城縣故城即今治隸兗州府(初屬東平府東平降州復隨州隸府)
皇清因之雍正八年屬東平直隸州十三年隨州改屬
泰安府編戶二十四里
平隂縣(邑志禹貢東原底平而邑乃東原之隂也)
周春秋時齊地(春秋襄公十八年公會諸侯伐齊齊侯禦諸平隂即此)泰屬東
郡漢為肥城縣地屬泰山郡東漢為盧縣地屬濟北
國晉因之南宋屬濟北郡北魏因之隋(開皇十六年)於其
地置榆山縣(屬濟州大業二年)改曰平隂縣屬濟北郡唐屬
鄆州(武德四年屬濟州貞觀元年改屬鄆州後濟州廢至太和六年省入盧東阿二縣開成二年復)
(置)宋改屬東平府金因之元屬東平路明屬兗州府
(初屬東平府東平降州隨州隸府)
皇清因之雍正八年屬東平直隸州十三年隨州改屬
泰安府編戶一十九里
曹州府(周文王子振鐸封於曹漢書云濟隂定陶詩風曹國也)
禹貢兗豫之域為古三朡韋顧昆吾之地秦為碭東
二郡地漢置濟隂郡治定陶東郡治濮陽東漢因之
晉改濟隂為濟陽置濮陽國南宋為濟隂濮陽二郡
隋改濮陽為東郡唐曹濮宋鄆等州皆屬河南道澶
州屬河北道宋於曹州置廣濟軍濮州仍舊屬京東
西路金以曹州隸山東西路濮州隸大名路元曹濮
二州俱直隸行省明曹州隸兗州府濮州隸東昌府
統隸山東布政使司
皇清因之雍正二年分曹州為直隸州領曹定陶二縣
八年益以鉅野嘉祥(二縣原屬兗州府雍正二年分濟寧為直隸州以二縣屬之八)
(年撤濟寧仍隸兗州府而以二縣改屬曹州直隸州)又分濮州為直隸州原領
范觀城朝城三縣十三年陞曹州為府設荷澤附郭
縣以濮州並所領之縣隸焉歸嘉祥屬兗州府仍割
兗州府之單城武鄆城以益之共領州一縣十
荷澤縣(附郭邑有荷水禹貢導荷澤即此也)
古三朡國地(書大傳湯伐三朡即此)周為曹國北境春秋時屬
宋戰國屬齊秦屬碭郡(原州志兼東郡地)漢為濟隂郡(初屬梁國)
(景帝中六年分置濟隂國建元三年為濟隂郡甘露二年為定陶國三年復為濟隂郡河平二年又為定)
(陶國建平二年仍為濟隂郡)東漢因之晉為濟陽郡南宋因之北
魏置乘氏縣屬濟隂郡北周始置曹州隋乘氏縣屬
濟隂郡(又析置濟隂縣為曹州治)唐省縣(五代晉天福三年改為防禦州開運二年陞威)
(勝軍節度使天福十二年降為刺史州周廣順二年陞彰信軍)宋陞為興仁府(建中靖國)
(二年改為興仁軍崇寧元年改為興仁府大觀二年陞為大都督府政和元年罷)金(明昌六年)復
為曹州直隸省部(大定末河決徙治於東北七十里舊乘氏城仍置濟隂縣附郭)元
因之明改屬兗州府(洪武元年以水患徙治安陵鎮二年又徙治磐石鎮四年降為)
(縣屬濟寧府正統十一年乃於乘氏縣古曹國故城復置曹州改隸於兗)
皇清因之雍正二年分曹州為直隸州十三年陞為府
設附郭縣(疆域仍州之舊)
賜名荷澤編戶七十四里
單縣(即古單父邑也)
周為魯單父邑(宓不齊巫馬期為宰處)秦屬碭郡漢置單父縣
屬山陽郡(為都尉治)東漢屬濟隂郡晉屬濟陽郡後廢南
宋置離狐縣為北濟隂郡治(地形志曰治單父城蓋改單父為離狐也皇)
(輿表曰宋魏之離狐即從前之單父)北魏因之(北齊郡縣俱廢)隋(開皇六年)復置單
父縣屬濟隂郡唐屬宋州睢陽郡(初武德四年以縣屬戴州貞觀中改)
(屬宋州至光化二年朱全忠以碭山乃所生之地表置輝州單父屬之三年又於碭山置崇德軍乃移輝)
(州治於單父)宋於縣置單州(五代唐所置宋因之)金屬歸德府(貞祐四年)
(陞單州為防禦所)元屬濟寧路(初屬濟州又改屬東平府至元五年仍為單州治屬濟寧)
(路)明改單州為單縣屬兗州府(洪武元年省縣入州二年改州為縣屬濟)
(寧府十八年改屬嘉靖二年以河決遷治城北即今治也)
皇清因之雍正十三年改屬曹州府編戶四十二里
城武縣(漢高祖過魯駐縣文亭以武功告成改楚邱曰成武明洪武初鑄印局誤增土旁遂)
(沿之見邑志)
周為郜國地(詳圻封志)又為楚邱地秦屬碭郡漢置成武
縣屬山陽郡(並置郜城秺二縣郜城屬山陽郡秺屬濟隂郡)東漢屬濟隂郡
(省郜城秺入城武縣)晉屬濟陽郡南宋屬北濟隂郡北魏因之
(徙治古郜城北齊於此置永昌郡)隋屬濟隂郡(開皇初罷郡即於縣置戴州大業初州廢)
(改屬濟隂)唐屬曹州尋屬輝州(武德四年復置戴州以縣屬之貞觀十七年改屬曹)
(州光化二年朱全忠表隸輝州)宋屬單州(因後唐所置也)金因之元屬曹州
明屬兗州府(初屬濟寧府洪武十八年改屬兗州府)
皇清因之雍正十三年改屬曹州府編戶二十三里
鉅野縣(縣境周大野澤故名何承天曰鉅野湖澤廣大南通洙泗北連清濟)
古大野地周屬魯國(爾雅十藪魯有大野)秦屬碭郡漢置鉅野
縣屬山陽郡東漢晉因之南宋俱屬高平郡北魏屬
任城郡(北齊廢縣)隋鉅野縣屬東平郡(開皇二年復置縣)唐屬鄆
州東平郡(武德四年置麟州復置乘邱縣為屬五年州廢乘邱屬鄆州貞觀元年省乘邱入後)
(隸戴州十七年州廢仍屬鄆州五代周置濟州於此)宋曰濟州金徙濟州治任
城縣省鉅野入州元(至元六年)復置為濟寧路治明屬兗
州府(洪武初改濟寧為府治任城鉅野為屬十八年降濟寧為州隨州隸府)
皇清因之雍正二年分濟寧為直隸州鉅野為屬八年
濟寧仍隸兗州府以鉅野屬曹州直隸州十三年陞
曹州為府縣仍為屬編戶三十五里
鄆城縣(春秋成公十六年公還待於鄆杜預註魯西邑也)
周為魯鄆邑(春秋書鄆事者六惟城鄆與公還待於鄆乃西鄆也東鄆即今沂水縣)秦
屬碭郡漢為廩邱縣地屬東郡東漢屬濟隂郡晉屬
濮陽國北魏屬濮陽郡(北周分廩邱置清澤縣又於縣置高平郡)隋改曰
鄆城屬東平郡(開皇初廢高平郡改清澤曰萬安縣於縣置鄆州以廩邱為屬十八年改)
(萬安曰鄆城為鄆州治大業初省廩邱入鄆城縣改鄆州為東平郡治)唐復置鄆州鄆
城為屬(初為州治貞觀八年鄆州徙治須昌五代唐復改為鄆城屬鄆州周割屬濟州)宋屬
濟州金因之(以水患徙盤溝村)元屬濟寧路明屬兗州府(初屬)
(濟寧府洪武十八年改屬)
皇清因之雍正十三年改屬曹州府編戶二十四里
曹縣(邑有曹南山即春秋盟於曹南地也)
周為曹國(詳圻封志)及宋楚邱貫二邑地(二城皆在縣境)戰國時
屬齊秦屬碭郡(本境内有秦安陽城邑志云即宋楚邱)漢為定陶縣西
南境地(境内有濟陽城)屬濟隂郡東漢因之晉改屬濟陽郡
南宋屬南濟隂郡北魏初置西兗州與濟隂郡同治
定陶後皆徙左城隋(開皇六年)析定陶置濟隂縣為曹州
治唐因之(武德四年又析置蒙澤縣貞觀元年蒙澤定陶俱省入濟隂縣)宋金元因
之皆為曹州治明初省濟隂入曹州尋改為縣(洪武四年)
(改州為縣屬濟寧府)後又别置曹州縣仍屬之隨州隸兗州府
皇清因之雍正二年分曹州為直隸州十三年陞為府
縣仍為屬編戶四十八里
定陶縣(尚書所謂導濟東出於陶邱北即此爾雅再成曰陶邱)
古為陶邱(堯初所都故曰陶唐)周曹國地(詳前曹縣)戰國屬齊秦置
定陶縣屬碭郡(史記沛公項羽攻定陶)漢為濟隂郡治(初為梁國甘露)
(二年又為定陶國)東漢因之晉為濟陽郡治南宋北魏仍屬
濟隂郡(北魏置西兗州北周改西兗州為曹州定陶屬焉)隋屬曹州尋改濟
隂郡唐(貞觀元年)省入濟隂縣名定陶鎮宋復置屬廣濟
軍(乾德初東疏菏水漕轉兵食於鎮置發運務開寶九年改轉運司太平興國二年建廣濟軍四年割)
(曹澶濮濟四州地復置定陶縣屬廣濟軍熙寧四年軍廢以縣屬曹州元祐元年復為軍領定陶)金
廢軍縣屬曹州元因之明隨州隸兗州府(洪武元年省入曹州)
(四年改曹州為縣復置定陶縣屬濟寧府十八年降濟寧為州屬兗州府正統十一年復置曹州定陶屬)
(焉)
皇清因之雍正二年分曹州為直隸州十三年陞為府
定陶為屬編戶一十九里
濮州(漢之濮陽縣也濮水名上承濟水逕流於州之南故曰濮陽見水經註)
周為衛地(春秋莊公十四年諸侯會於鄄杜註鄄衛地今東郡鄄城也又國語云衛靈公之晉)
(設舍於濮水之上夜聞新聲召師涓受之即此)戰國時屬齊後又屬趙秦屬
東郡漢置濮陽縣為東郡治東漢因之晉為濮陽國
(又析置鄄城縣)北魏為濮陽郡隋屬東郡(開皇初廢濮陽郡十六年改為濮州)
(又析置昆吾縣大業初州廢省昆吾縣入屬東郡)唐為濮州濮陽郡(武德四年復置)
(濮州天寶元年改為濮陽郡乾元初為濮州濮陽郡)鄄城縣倚郭(漢鄄城縣屬濟隂郡濮陽)
(縣屬東郡武德初始以鄄城為濮陽郡之倚郭)宋濮州仍治鄄城縣金改屬
大名府路元為濮州直隸省部明初省鄄城縣入州
屬東昌府(景泰三年以河患徙治王村即今治也)
皇清因之雍正八年分為直隸州(領范觀城朝城三縣)十三年撤
直隸州改屬曹州府編戶二十八里
范縣(齊人謂水之瀦曰氾邑志范水在縣城東大瀦潭之别氾也)
古顓頊氏之墟夏商時為顧國(詳圻封志)周時屬齊(左傳哀公)
(五年晉范昭子奔齊封於此又孟子自范之齊即此)秦屬東郡漢置范縣屬東
郡東漢因之晉屬東平國南宋屬東平郡北魏為東
平郡治(北齊廢)隋屬濟北郡(開皇十六年復置)唐屬濮州濮陽
郡(武德初於縣置范州五年州廢屬濟州貞觀八年改屬濮州)宋金元因之隨州
隸省部明屬東昌府(洪武二十三年因河決徙今治)
皇清因之雍正八年屬濮州直隸州十三年隨州改屬
曹州府編戶一十三里
觀城縣(本古觀國應劭曰即觀城也左傳夏有灌扈)
古為灌國(亦作觀)周戰國時屬魏後屬齊秦屬東郡漢
置畔觀縣屬東郡東漢改曰衛國縣晉及北魏皆屬
頓邱郡(初省臨黃縣入太和中復置臨黃縣)隋(開皇十六年)改曰觀城縣屬
武陽郡(初北齊又省臨黃縣入至是又復置臨黃並析置河上縣大業初又省河上入臨黃並屬)
(武陽)唐屬澶州(貞觀十七年省觀城入昌樂臨黃二縣大業七年復置)宋屬開德
府(皇祐元年省入濮陽頓邱二縣四年復置省臨黃入)金屬開州元屬濮州明
屬東昌府
皇清因之雍正八年屬濮州直隸州十三年隨州改屬
曹州府編戶一十里
朝城縣(境有古朝城齊桓公會諸侯朝周處也故名)
古顓頊地周為衛之東鄙秦屬東郡漢置東武陽縣
屬東郡(縣在武水之陽)東漢因之晉屬陽平郡北魏改曰武
陽縣仍屬陽平郡(北齊廢北周復置屬魏郡)隋屬武陽郡(開皇十六年改)
(屬莘州又屬魏州大業初州廢屬武陽郡)唐(開元七年)改曰朝城縣屬魏州魏
郡(貞觀十七年省武陽縣入臨黃莘縣永昌元年復置為武聖縣開元七年改曰朝城元和中屬澶州)
(尋又屬魏州天祐三年又改曰武陽尋復為朝城五代唐同光元年伐梁屯兵於朝城屬興唐府石晉屬)
(廣晉府後漢後周並屬大名府)宋屬開德府(明道二年以河決移治於杜婆鎮即今治)金
屬大明府元屬濮州明屬東昌府
皇清因之雍正八年屬濮州直隸州十三年隨州改屬
曹州府編戶二十九里
山東通志卷三
