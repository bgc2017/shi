山東通志卷二十一
秩祀志
有虞巡岱望秩山川東祀所由昉乎聖王之制先
成民而後致力於神敬神即所以敬民也日月星
辰民所瞻仰也山社川谷邱陵民所取財用也法
施於民以及勤事定國禦大災捍大患者皆有功
烈於民者也非此族也不在祀典
國家治定制禮懷柔百神壇壝祠廟之設載在
會典達於天下而我
皇上德馨昭格咸秩明禋所以教民美報者至虔且備
矣合而稽之有通祀有專祀有方祀次第叙述而
鄉社之間歲時伏臘有其舉之莫之敢廢至於梵
宇琳宫亦各標勝蹟要以循
會典奉
特詔者為綱維則祭法肅而王道昭修祝嘏者自知所
對越云作秩祀志
郡縣通祀
風雲雷雨山川壇
大清會典各省府州縣風雲雷雨山川城隍之神共一
壇(壇制詳後社稷下)設三神位風雲雷雨居中山川居左城
隍居右每歲春秋仲月用上戊日致祭祭用制帛七
(風雲雷雨帛四山川帛二城隍帛一)俱白色祭品羊一豕一鉶一籩四
豆四簠簋各二(籩豆等俱用磁器)陳設行禮
社稷壇(社主土勾龍氏配稷主穀后稷氏配)
會典各省府州縣社稷壇每歲春秋仲月上戊日祭
用制帛二(社稷各一)俱黑色(祭品與風雲等壇同)陳設行禮(以上祭典俱仍)
(用舊制按明洪武初年頒設壇制令府州縣各設壇壝壇而不屋風雲雷雨山川壇高二尺五寸方廣二)
(丈五尺四出各有陛南陛五級東西北皆三級四面各十五丈繚以周垣出入以南門有庫房神厨宰牲)
(房齋宿所等制神牌各一以木為之高二尺三寸廣四寸五分厚九分趺高四寸五分硃漆青字各書神)
(號臨祭設之供用高案祭日省牲陳設瘞毛血於坎行迎神奠帛讀祝三獻飲福受胙徹饌送神望燎等)
(儀向社稷壇高三尺方廣二丈五尺四出陛各三級北為前前九丈五尺後旁各五丈繚以周垣出入)
(以北門庫房神厨神牌等制俱與風雲壇同惟壇南正中埋石主一座高二尺五寸方一尺去壇南二尺)
(五寸下入土中上露圓尖并改望燎為望瘞及供用矮案為異)
皇清定制社以石主而稷仍同木(會典半大社制社主用石埋土中今全)
(埋稷無主仍用木為二神牌祭則設於壇上)雍正十年三月初七日欽奉
諭旨直隸各府州縣設立壇墠致祭社稷及風雲雷雨
山川城隍之神每歲春秋展祀以崇報享典至重也從
前初建之時有司或視為具文規制未必周備及歴年
既久漸有傾圯之處又未必及時修葺是以僻遠之郡
縣規模簡略禮儀草率者往往有之甚非肅將禋祀之
本意也著禮部查照定例行文各該督撫轉飭府州縣
敬謹如式修理以重祀典仍令造册報部每遇該官員
陞遷事故照例造入交盤册内查明接受庶有司自顧
考成經理益加虔恪矣特諭欽此經禮部通行欽遵修
理如式(按金明昌元年禮官請舉風雨雷之祀尚書省議令有司攝祭風師雨師為中祀雷師為小祀)
(元世祖至元初勅歲祀風師雨師雷師明洪武二年太祖以太歲風雲雷雨及嶽鎮海瀆山川城隍止合)
(祭於城南享祀之所未設壇壝令禮官考古制以聞禮官議請合為一壇春秋祀之定壇制祀天神則太)
(歲風雲雷雨祀地祗則嶽鎮海瀆山川城隍詔下郡縣各設風雲雷雨山川壇以城隍合祭蓋太歲與天)
(地日月同尊嶽鎮海瀆祀以方均非郡縣所通祀也社稷之祀通於上下唐開元中定郡縣祭儀不一惟)
(祝文可探其祭社文曰惟神德兼博厚道著直方載生品物含養庶類謹因仲祗率常禮恭以制幣犧)
(齊粢盛庶品備兹明薦用伸報本以后土勾龍氏配神作主尚饗祝幻龍氏神文曰爰兹仲厥日惟戊)
(敬修常祀薦於社神惟神功著水土平易九州昭配之義實隆祀典謹以牲齊粢盛庶品式陳明薦作主)
(佑神尚饗祭稷文曰惟神播生百穀首兹八政用而不匱功濟氓黎恭以制幣犧齊粢盛庶品祗奉舊章)
(備兹禋禮以后稷棄配神作主尚饗祝后稷神文曰爰以仲恭修常禮薦於稷神惟神功叶稼穡闡修)
(農政允兹從祀用率舊章謹以犧齊粢盛庶品式陳明薦作主配神尚饗)
先農壇
會典先農壇其東為藉田雍正四年八月初九日欽
奉
諭旨國以民為本民以食為天朕每歲躬耕藉田竝非
崇尚虚文以為觀美實是敬天勤民之至意禮曰天子
為藉千畆諸侯百畆據此則耕藉之禮亦可通於臣下
矣朕意欲令地方守土之官俱行耕藉之禮使之知稼
穯之艱難悉農民之作苦量天時之晴雨察地力之肥
磽如此則凡為官者皆時存重農課稼之心則凡為農
者亦斷無苟且怠隋之習似與養民務本之道大有裨
益著九卿詳議具奏時諭欽此九卿遵
旨議覆通行直省府州縣於該地方擇東郊潔地照九
卿所耕藉田四畆九分之數建壇(壇制高二尺五寸寬二丈五尺正廳)
(三間中奉先農神牌東貯祭器農具西貯耤田租穀廂屋二間東備祭品西住農民南向大門一座四面)
(繚垣隨壇田四畆九分耕牛一隻農具一副)自雍正五年為始每歲仲春
亥日府尹督撫及府州縣等官率所屬之員耆老農
夫恭祭
先農之神照九卿耕藉行九推禮其藉田所收米粟
敬謹收貯以供各該處祭祀粢盛又奉
旨欽天監於頒行歴日之時即檢祀日曉諭天下各府
州縣至期舉行祭品用制帛一羊一豕一鉶一籩豆
四簠簋各二陳設行禮
文廟
會典順治二年定
文廟諡號為
大成至聖文宣先師孔子之位每歲春秋仲月上丁日
致祭以先賢先儒各配從祀通行府州縣衛各學一
體遵行十四年議改諡號為
至聖先師孔子神位各學俱用新牌奉祀别立
啟聖祠今改名崇聖祠依期致祭典制詳闕里志
名宦鄉賢二祠
會典古今聖賢忠臣烈士名宦鄉賢載在祀典者令
有司歲時致祭定制設祠於學宫内亦以仲丁致祭
祭品用制帛一羊一豕一爵三
特建忠孝節義二祠
會典凡有孝行節義直省由地方官申報該督撫會
同學臣覈實奏聞由禮部題請旌表給銀建坊雍正
元年九月初五日欽奉
諭旨旌表節義給銀建坊民間往往視為具文未曾建
立恐日久仍至冺没不能使民間有所觀感着於地方
公所設立祠宇將前後忠孝節義之人俱標姓氏於其
中已故者則設牌位於祠中祭祀用以闡幽光而垂永
久著該部議奏欽此經禮部議覆行令直省州縣分别
男女每處各建二祠一為忠義孝悌祠建學宫内祠
門内立石碑將前後忠義孝悌之人刊刻姓氏於其
上已故者設立牌位一為節孝祠另擇地營建祠門
外建大坊一座將前後節孝婦女標題姓氏於其上
已故者設立牌位每歲春秋二次致祭祭品同名宦
鄉賢二祠
城隍廟
會典府州縣城隍廟令有司歲時致祭(按城隍字義見於大易歴)
(代建國必有高城深隍以資保障立祠本此齊梁史書已見其名至唐始令天下通祀城隍各立廟唐張)
(說祭荆州城隍文曰致和産物助天育人宋張九成祭洪州城隍文曰方隅是保氓庶是依俱表崇祀之)
(義洪武初頒賜封爵七年改稱郡縣城隍之神定制凡府州縣新官蒞任必先齋宿城隍廟謂之宿三每)
(月朔望行香)附厲壇每歲清明日七月十五日十月朔
日祭無祀鬼神於城北郭厲壇府州為郡厲壇縣為
邑厲壇每祭以城隍神主之(前明洪武八年令直省府州縣各設無祀鬼神)
(壇壇制於城之北郭周圍五丈五尺高二尺四寸前出陛三級繚以周垣門南向每歲致祭先期之三日)
(主祭官詣廟焚發告文至日設城隍神位以主其祀)
關聖廟
會典順治九年
勅封忠義神武關聖大帝每歲五月十三日致祭(本名漢前)
(將軍壽亭侯廟元天歴元年封顯靈威勇武安英濟王萬歴二十二年賜祠額曰英烈廟)雍正三
年
詔令天下郡縣春秋祀關帝以太牢又追崇三代
封曾祖為光昭公祖為裕昌公父為成忠公竝置主於
後殿一體致祭五年太常寺奏定祭品五月十三日
祭用制帛一牛一羊一豕一菓品五祀後殿以公爵
禮不用太牢餘悉同春秋二祭用制帛一牛一羊一
豕一籩豆各十祀後殿用制帛各一豕各一羊各一
籩豆各八
火神廟
會典每歲六月十三日致祭司火之神(舊制祀大辰以閼伯配按)
(大辰即大火星閼伯陶唐氏之火王也趙宋時封宣明王)
旗纛廟
會典每歲九月初一日致祭軍牙六纛之神(明制内府每歲)
(仲秋祭山川日遣旗手衛指揮祭山川壇之旗纛廟霜降日又祭於教場歲暮享太廟祭於承天門外今)
(州縣俱於驚蟄霜降二日祭之)
馬神廟
會典每歲九月初一日祭馬王之神(周官牧人掌天馬之屬春祭馬)
(祖夏祭先牧秋祭馬社冬祭馬步馬祖天駟房星也先牧始養馬者馬社始乘馬者馬步謂神之災害於)
(馬者)
八蜡廟
會典郡縣均設歲時致祭(郊特牲云天子大蜡八一先嗇二司嗇三農神四郵)
(表綴五貓虎六防七水庸八昆蟲先嗇者神農也司嗇者后稷也農者田畯也郵表綴者綴井田間道也)
(謂畫疆分理若郵亭之為表於綴祀其始事之人也貓食田鼠虎食田豕迎其神而祭之也防者謂昔為)
(隄防之人使吾禦水患也水庸者謂昔為畎澮溝洫之人使吾備旱潦也昆蟲者謂蝗蝻螟螽蟊螣之屬)
(有所司之神能驅除之也又伊耆氏始為蜡蜡者索也歲十二月合聚萬物而祭之也夏后氏更名曰嘉)
(平殷曰清祀周復日大蜡秦曰臘是也歲以十二月初八日致祭)附劉猛將軍廟
各郡縣均設專祠春秋致祭(按周禮族師春秋祭酺酺與步同為人物災害)
(之神宋紹興中議舉酺祭蝗蟲為災則祀之今之祀劉亦祭酺之遺制也神為南宋劉宰字平國金壇人)
(紹熙元年進士仕至浙東倉司幹官告歸隠居三十年卒諡文清以正直為神驅蝗保穯而人以猛將軍)
(稱之誣矣謹正之)
先醫廟
會典先醫廟每歲春二月冬十一月上甲日致祭正
列三皇伏羲神農軒轅左右四配勾芒風后祝融力
牧東廡十四人僦貸季天師岐伯鬼俞區伯高俞跗
少俞少師桐君太乙雷公馬師皇伊尹神應王扁鵲
倉公淳于意張機西廡十四人華陀王叔和皇甫謐
抱朴子葛洪巢元方真人孫思邈藥王韋慈藏啓元
子王水錢乙朱肱李杲劉完素張元素朱彦修(按各郡縣)
(間有立天醫廟者所祀互冇不同謹載之以示定制云)
省城特祀
特建福齊惠應龍王廟
雍正五年奉
旨頒送神像於省城設祠崇祀歲時撫臣率屬致祭
特建賢良祠
會典各郡縣設有名宦祠凡官於兹土而有功烈於
民者皆得援請入祠雍正十年二月初五日欽奉
諭旨我朝從前文武大臣持躬正直奉職公忠樹績建
勲完名全節者朕已降旨於京師建立賢良祠永遠展
祀以彰令善因思外任大臣鎮撫宣猷布化忠勇效命
威愛宜民其政績卓然可紀者身故之後若於本地方
建立賢良祠俾得永膺祀典既足慰兵民懿好之公亦
足為後來居官者之勸如近日之將軍蔡良提督張起
雲總兵蘇大有魏翥國皆素有賢聲勤勞王事而殁於
官者允宜在賢良之列著直省各於省會建立祠宇其
與事之人若追溯從前恐稽查未確或致濫膺亦未可
定不若即從近年為始向後若有應請入祠者該地方
督撫於一人各具一本請旨不必彙奏其一切事宜著
九卿妥議具奏特諭欽此經九卿議覆通行各省欽遵
於省城建立祠宇恭候
欽題賢良祠摹刊匾額懸掛以光祀典春秋祭品照名
宦祠例(祀式正廳三間正中神龕一座遇有應行入祠之大臣置牌安設廳前東立石碑一座西)
(設燎罏一座二門樓一間大門三間大門内東西值房各一間大門外栅欄一道照墻一座)
山東方祀
會典凡各處嶽鎮海瀆及歴代
帝王陵寢
先師闕里恭遇慶賀頒宣
恩詔遣官分行祭告餘時有司以時致祭
東嶽泰山之神
會典東嶽泰山在泰安州祭(攷宋大中祥符元年封禪畢詔加號泰山天齊)
(王為仁聖天齊王飭修廟宇山四面七里内禁樵採五年詔加東嶽曰仁聖天齊帝十月詔加上東嶽淑)
(明后元世祖至元二十八年詔加天齊大生仁聖帝明洪武七年詔去封號改稱東嶽泰山之神)
皇清康熙二十三年
聖祖仁皇帝躬祀岱宗儀前期太常寺題請讀祝官祝文
由内閣撰擬發太常寺用白紙糊板黃紙鑲邊墨書
不填
御名太常寺官具補服捧送廟中安設祝案上神前陳設
禮神制帛一(青色)圓降真柱香一炷黃速香一觔白磁
爵三由太常寺預備牛一羊一豕一登一鉶二簠二
簋二籩十豆十酒一尊燭二對燈十盞由地方官預
辦陳設畢禮部太常寺(堂官)奏請
皇上躬詣行禮(儀注詳巡狩志)
東鎮沂山之神
會典東鎮沂山在青州府祭(宋政和三年加封為東安公金章宗明昌六年)
(封東安王元大德二年加封元德東安王明洪武七年詔去封號改稱東鎮沂山之神)
皇清雍正四年
詔封佑民捍禦之神
東海之神
會典東海在萊州府祭(宋仁宗康定二年增封為淵聖廣德王元前至元二十八)
(年加封廣德靈會王明洪武七年詔去封號改稱東海之神)
皇清雍正四年
詔封東海顯仁龍王之神
附秦八神(按史記始皇即帝位三年上泰山立石頒德禪於梁父遂東遊海上行禮祀名山大)
(川及八神求仙人羡門之屬八神將自古而有之或曰太公以來作之齊所以為齊以天齊也其祀絶莫)
(知起時八神一曰天主祀天齊天齊淵水居臨淄南郊山下下者二曰地主祀泰山梁父蓋天好隂祀之)
(必於高山之下畤命曰畤地貴陽祭之必於澤中圜邱云三曰兵主祀蚩尤蚩尤在東平陸監鄉齊之西)
(境也四曰隂主祀三山五曰陽主祀之罘山六曰月主祀之萊山皆在齊北竝渤海七曰日主祀盛山盛)
(山斗入海最居齊東北陽以迎日出云八曰四時主祀瑯琊在齊東北蓋歲之所始皆各用牢具祠而巫)
(祝所損益圭幣襍異焉按八神始見於秦古無考証揆其意旨似亦本之郊社六宗之義而說多不經蓋)
(惑於方士之言狃於巫祝之見矯託附會而非可遵為典要者也漢沿其制過則祠去則已夫亦心知其)
(非而不能革歟然而名山大川之靈法當秩祀歲時伏臘遺蹟未冺豈必假嬴秦之說而存哉今以八神)
(俱在省境因類附於方祀之内而略辨其始末云)
少昊陵
會典少昊氏陵在曲阜縣祭(史稱少昊氏都於曲阜葬於雲陽在今曲阜縣)
(治東北八里宋時疊石像八卦為壇歴代致祭于此國朝雍正二年)
(詔建廟壇前以昭禋祀)
帝堯陵
會典帝堯陵在東平州祭(史稱堯都平陽在今山西臨汾縣葬於穀林在今濮)
(州西南平陽有堯廟穀林有堯陵自漢至宋或祀於平陽或祀於穀林至元始祀於東平州以其地屬東)
(平路而祭於路所治之地也明洪武初仍元之舊而祭之至以蘆泉山為堯所葬處其緣起無所依據今)
(現在兩處確查有據之實跡俟)
附堯陵攷(謹按山海經狄山帝堯葬於陽帝嚳葬於隂郭璞註云帝嚳塚在頓邱城南臺隂野)
(中吕氏春秋堯葬穀林今成陽縣西由此觀之狄山之隂為頓邱臺隂其陽則成陽穀林也史記堯葬穀)
(林皇甫謐曰穀林即成陽劉向曰堯葬濟隂皇覽堯塚在濟隂成陽帝王世紀堯葬於濟隂之成陽西北)
(是為穀林考之前漢書志濟隂郡領縣九其五曰成陽註云有堯塚靈臺禹貢雷澤在西北後漢書志濟)
(隂郡領縣十一其三曰成陽亦云有堯塜靈臺有雷澤晉書志濟陽郡領縣九其九曰成陽註云堯塚在)
(西有明徵矣括地志堯陵在濮州雷澤縣太平寰宇記堯陵在雷澤城西三十里按隋書志東平郡有雷)
(澤縣蓋後齊廢成陽隋置雷澤縣在成陽之東金降為鎮改屬鄆州元濮州屬東平路又十道志堯塚在)
(曹州界蓋雷澤在濮之東南實曹之東北云攷水經注雷澤之東南即成陽縣城西二里有堯陵陵南一)
(里有堯母慶都陵於城為西南稱曰靈都鄉曰崇仁邑號修義皆立廟四周列水潭而不流水澤通泉泉)
(不耗竭至豐魚笋不敢採捕前竝列數碑栝栢數株檀馬成林二陵南北列馳道逕通皆以磚砌之尚修)
(整堯陵東城西五十餘步中山夫人祠堯妃也石壁階墀仍舊南西北三面長櫟聯蔭扶疎里餘按郭緣)
(生述征記自漢迄晉二千石及丞尉多刊石述叙堯即位至永嘉三年二千七百二十有一載記於碑酈)
(道元去古未遠述之倍詳其見於古碑者漢延熹中濟隂太守孟郁聞堯陵在成陽遣曹掾具中牢祠之)
(十年宣詔行縣祠堯得膏雨修治殿閣永康元年立碑又建寧中廷尉仲定以漢為堯之苖裔奏請修復)
(祠廟有成陽靈臺碑熹平四年濟隂太守張寵追慕聖烈致祠立壇有碑光和中穎川唐扶為成陽命依)
(陵宅廟造立校堂十年邑人立石頌之各碑雖歴久剝毁而遺文猶約略可紀至於歴朝祀典按熹平碑)
(云聖漢龍興纘堯之績祀以上犧曁於亡新禮祠遂絶是西漢初已有成陽之祀矣後漢元和二年章帝)
(東巡狩遣使者奉一太牢祠帝堯於濟隂延光三年安帝遣使者祠唐堯於成陽靈帝時從廷尉仲定之)
(請修祠復舊歲以春秋奉太牢祀見靈臺碑又寰宇記堯陵在雷澤唐貞觀十年詔禁芻牧及春秋祭酧)
(又文獻通考宋乾德四年詔先代帝王陵寢各給守陵五戶長吏春秋奉祀其堯陵下註在成陽穀林熙)
(寧元年知濮州韓鐸言堯陵在本州雷澤縣東穀林山陵南有堯母慶都靈臺請勅本州春秋致祭置守)
(陵戶免其租税俾奉灑掃詔給守陵五戶政和三年定五禮新儀乃享陶唐氏於濮州以司徒契配合而)
(觀之前代之祀堯陵者未有不於穀林者也然有以帝都為重者後魏太和十六年詔曰帝堯樹則天之)
(功興巍巍之治可祀於平陽此後則唐顯慶三年天寳六載宋乾德元年皆祀堯於平陽至四年詔給守)
(陵則於濮州之穀林也是以徽宗徑祭濮州陵廟合享宋既南遷金元舉祀仍屬平陽而濮州之祀遂廢)
(惟存元徐世雄書帝堯墓一碑而已明洪武四年太祖詔祀先代陵廟乃祀堯於東平州祭文曰考君陵)
(墓在此特遣官奠祀修陵是年遣編修葛守誠赴東平葺陵建祠著為祀典今按陵在州城東北二十里)
(蘆泉山陽乃古無鹽縣地歴稽往籍未有傳聞不知當日何所依據豈以雷澤在隋屬東平郡金屬鄆州)
(元屬東平路而誤以屬之東平耶弘治七年禮部尚書耿裕令濮州學正濮琰上狀將辨正其祀而耿旋)
(轉吏部事不果行嘉靖初巡撫陳鳳梧檄知州張寰修建堯廟置祀田一頃二十畝今堯陵在舊成陽城)
(西高四丈五尺廣二十餘丈大聖靈域巋然尚存而將享久湮歴四百餘年而不能復今奉)
(詔修葺先聖陵寢正釐正明禋之時謹備載之以資禮官之攷證云)
先師孔子
會典先師孔子在曲阜縣祭(典制詳闕里志)
郡縣分祀(鄉社各祀附)
濟南府
風雲雷雨山川壇社稷壇(竝在府城外趵突泉南)先農壇(在府)
(城東郊)文廟(在府治西北歴城縣學在縣治東北)崇聖祠(府學在大門内東縣學在聖殿)
(東北)名宦祠鄉賢祠(府縣學俱在二門外)忠孝祠節義祠(俱在)
(縣學外)賢良祠(在大明湖南)龍王廟(在府治西芙蓉街東)城隍廟(在府治東)
(北)關帝廟(在府治西北)火神廟(在府城南門外)旗纛廟馬神廟
(俱在府城南門外演武場)八蜡廟(在府城東郊)劉猛將軍廟(在布政司東街)郡
歴壇(在府城東北一里詳以上壇廟各州縣俱設通祀)真武廟(在府城北門内大明湖上)
(祀北方元武七宿宋靖康元年詔封佑聖真武靈應真君加號佑聖助順真武靈應真君元大德中封為)
(皇元聖仁威元天上帝按清順治中)(會典)
(勅封北極佑聖真君春秋致祭)文昌祠(在府學崇聖祠東按圖志英顯王廟在劍州梓潼縣神姓)
(張名亞子其先越嶲人因報母仇居劍州之七曲山仕晉戰没人為立廟唐明皇西狩追封左丞僖宗入)
(蜀封濟順王宋咸平中改封英顯又按文昌六星在北斗奎前為天之六府道家謂上帝命梓潼神掌文)
(昌府事及人間禄籍故元加號為輔元開化文昌司禄宏仁帝君明景泰五年勅賜文昌宫額學校祀之)
(歲以二月初三日神誕致祭具以上二祠各府州縣皆有後不載)歴城縣(附郭)五龍壇
(在府城西門外祀五方龍神宋以五色為次崇寧四年詔封青龍神為廣仁王赤龍神為嘉澤王黃龍神)
(為孚應王白龍神為義濟王黑龍神為靈澤王元以五方為次後至元十四年詔封五龍為東靈候西宅)
(侯中静侯南平侯北寧侯)晏公廟(在府城北門内祀水神晏公名戍存明封平浪侯)天齊
山神廟(在府城内按漢志濟南國治東平陵有天山郡南山也以其在齊故曰天齊見齊乘)奎
山神廟(在府城西南十五里禱雨輒應)龍洞神祠(在府城東南三十里禹登山上禱雨)
(輒應宋封靈虚公)帝舜廟(在府治西南廟西有二妃宫祀娥皇女英旁有舜井寰宇記云濼水)
(泉源有舜妃娥英廟)崇正祠(在府城北華不注山下舊為華陽宫明巡撫袁宗儒改祀逢丑父閔)
(子騫兩廡配明名宦鐵鉉等二十二人鄕賢黃福等十九人)先賢閔子廟(一在府城鐘樓)
(寺街一在府城東五里墓前宋熙寧七年建蘇轍作記蘇軾書碑)酈生廟(在府城内祀漢酈食)
(其見齊乘)淳于孝女祠(在府城内漢時齊太倉令淳于意有罪逮繫長安其少女緹縈上書)
(講贖父罪事詳列女志唐天寶間勅建見文獻通考)曾公祠(在府城南千佛山祀宋曾鞏公嘗知)
(齊州有惠政民懷其德肖像祀之)張忠襄王祠(在府治東南祀元行省尚書張榮)張
文忠公祠(在府治西祀元御史中丞張養浩)七忠祠(在府城西門内祀明建文時山)
(東殉難兵部尚書鐵鉉禮部尚書陳迪刑部侍郎胡子昭監察御史丁志芳都督府斷事高巍東平州吏)
(目鄭華濟陽學教諭王省)薛王二公祠(在府城水面亭南祀明提學薛瑄弘治甲子考官王)
(守仁)許忠節公祠(在府城内學道署西祀明江西按察副使許逵殉宸濠難公初為樂陵令)
(以功陞僉事兵備武定皆有善政)雙忠祠(在府城西門内華家井側祀明末殉難巡按御史宋)
(學朱歴城縣知縣韓承宣)章邱縣青山神廟(在縣南五十里文祖鎮)女郎山
神廟(在縣北女郎山見寰宇記)神跡祠(在縣南二十八里龍盤山上劉宋濟南太守蕭承之)
(所立蓋仿古郊襟之義)鄒生祠(在縣城東門外祀齊鄒衍)四文公祠(在縣儒學内祀)
(唐文昭公房元齡元文簡公劉敏中文忠公張養浩文穆公張起巖)雙烈祠(在縣城太僕行署南)
(祀明嘉靖中烈婦楊氏侍女劉盛兒明萬歴中詔建)鄒平縣長白山神祠(在城東七)
(里)伏生祠(在縣東北十八里祀秦博士伏勝即墓建祠)范文正公祠(在縣西南)
(三十里醴泉寺南祀宋范仲淹)淄川縣鄭司農廟(在縣東十里&KR1274;山之陽祀漢鄭康成)
相公祠(在縣北三十里傅家莊南俗傳記唐徐世勣祠後有墓按邑志辨云是北魏傅永祠墓)
王高士祠(在縣東南梓潼山後洞祀宋王樵後有墓)長山縣感應公廟(在縣)
(故城内未詳何神水旱蝗疫禱之輒應)陳仲子祠(在縣城南街)董孝子祠(在縣)
(南二十里祀漢董永廟西北三里有槐隂碑相傳織女下配處)范文正公祠(在縣南一里又)
(一在天井泉旁公知青州時以事過長白有詩諭鄉人今刻石祠中宋治平二年建)孫少府祠
(在縣舊治東北祠後有墓元長山尉逸其名因孝河病涉搆橋不成勤事而死民為立祠)新城縣
齊桓景二公廟(在縣治東戲馬臺上)三賢祠(在縣東北五十里錦秋湖上祠周魯)
(仲連漢諸葛亮宋蘇軾)忠勤祠(在縣西南半里許祀明參議王重光)忠孝祠(在縣西半)
(里祀明贈光禄寺少卿王象復贈知縣王與䕫)烈節祠(在縣城西關祀明烈婦郝氏)齊河
縣晏公廟(在縣城東門外水神)齊東縣龍神廟(在縣城東門外祈雨輒應)濟
陽縣龍神廟(在縣城南門外)禹城縣神禹廟(一在縣城内一在縣城西具邱)
(上)臨邑縣龍女廟(在縣城東門外禱雨甚應)長清縣豐施侯廟(在縣)
(東南六十里隔馬山山東北曰神林有神君祠祠前一潭禱雨輒應歴封豐施侯唐宋碑刻存焉)耿
將軍祠(在縣城東關祀漢耿弇)焦孝女祠(在縣東二十里雞兒屯街)嚴公祠
(在縣西五十里祀元魯國公嚴實)陵縣東方先生祠(在縣東北二十五里神頭店即)
(古厭次故城祀漢東方朔宋紹聖中賜額達隠元符中封智辟侯有晉夏侯湛畫像贊唐顔真卿撰記碑)
德州河神廟(在州城西關河上祀衛河神)顔魯公祠(在州城西門外衛河月堤)
(上祀唐平原太守顔真卿)德平縣建信侯祠(在縣東南二十里墓前祀漢婁敬後周顯)
(德中建)葛公祠(在縣城東門外祀明尚書葛守禮諡端肅)平原縣管少丞祠
(在縣治東)
兗州府
風雲雷雨山川壇社稷壇(俱在府城内西北隅)先農壇(在府城東)
(郊)文廟(在府治西北滋陽縣學在縣治東學内别建復聖顔子廟各屬惟曲阜縣學統於闕里不)
(更設文廟)崇聖祠(府學在文廟西北縣學在文廟東北)名宦祠鄉賢祠(府縣)
(學俱戟門左右)忠孝祠節義祠(俱在府文廟前)城隍廟(府城隍廟在南門内)
(滋陽縣城隍廟在城内西南隅)關帝廟(在府城西北名息馬地有玉圭一執温玉燈漢鐘各一殿)
(前古松一本卷曲如龍)火神廟(在府城東門外金口壩西)旗纛廟(在府城東北隅)馬
神廟(一在府城西門内一在滋陽縣治内)八蜡廟(在府城西關外)郡厲壇(在府城西)
(北半里以上壇廟各州縣俱設)滋陽縣(附郭)嵫山神廟(在府城西三十里相傳宋真宗)
(東幸闕里駐蹕山下從騎多病禱於是山其夜夢山神俯伏於前曰蒙陛下賜祭衛騎已瘳詰朝果然勅)
(封昭烈惠應侯)天醫廟(在府城西北隅明藩魯恭王創建内鑄古銅大方鼎二座各五千觔)帝
堯廟(在府城東南七里泗水之西漢熙平四年建宋治平元年重修冇學士李昉碑記)忠孝
賢祠(在府城内祀周太公居中左右夷齊列坐者管鮑左楹狄梁公右楹岳武穆四壁圖二十四孝)
(及龍逢比干朱雲之像)和聖祠(在府城西八里進賢社祀魯柳下惠祠後有墓一名高廟)復
聖顔子廟(舊在府城東南八里唐開元中建後遭兵燬明洪武十八年遷滋陽縣學内奉祀)
魯義姑祠(在府城北十里東白社詳列女志)曲阜縣尼山神祠(在縣東南)
(六十里宋皇祐元年封為毓聖侯有御製碑)伏羲廟(在縣境見舊志)少昊壇(在縣東北)
(八里即少昊陵也)周公廟(在縣東北三里即魯太廟故址詳闕里志)至聖先師廟
(在縣城中又有尼山竝洙泗書院俱有廟詳闕里志)復聖顔子廟(在縣城東北隅詳闕里志)
寧陽縣汶河神廟(在縣西北堽城壩明成化十一年工部員外張盛建奏請勅奉崇祀)
石山祠(在古龔邱縣即今縣境也一石傑立高四十餘丈周迴三百步有石池二所東西行列冬)
(夏澄清初無涸溢祁雨輒應故今古祀之見寰宇記)復聖顔子廟(在縣西四十里顔氏子孫)
(有居此者元時立廟詔使奉祀仍復其家)先賢高子廟(在縣城南關祀高子柴子羔嘗為成)
(宰即縣境也)魯義姑祠(一在縣東北八十里南義村為姑之故里一在縣城南門外明嘉靖)
(中建)白老人祠(在縣西北堽城村祀明白英其故居也詳汶上縣祠下)二老堂(在縣)
(城西南祀明内閣學士許彬順天府尹王賢)鄒縣嶧山神祠(在縣東南二十五里宋大)
(中祥符元年封靈巖侯崇寧四年賜額靈貺祠)巨越山神祠(在縣東五十里相傳唐太宗東)
(征䧟於山下神為之助封為大王建祠祀之壁間有唐碑)伏羲廟(在縣南二里按齊乘云顓臾風)
(姓實司太皞之祀鄒魯有廟是也又以伏羲氏始行嫁娶以儷皮為禮因號人祖廟祈嗣輒應)邾文
公祠(在嶧山前祀邾子籧篨按左傳邾文公卜遷於繹史曰利於民而不利於君公曰民苟利矣遷)
(也吉莫如之遂遷於繹五月公卒鄒人立祠祀之)先賢顓孫子祠(在縣城南關祀顓孫)
(子師)述聖子思祠(在縣城南門外詳闕里志)孟母祠(在縣城南門外)亞聖孟
子廟(一在縣南一里一在四基山墓前有宋孫復撰碑詳闕里志)徐子祠(在縣東二十里)
(桃源村祀孟子弟子徐辟)孟博士祠(在縣城南祀殉難博士孟承光贈太僕寺少卿)泗水
縣泗水神廟(在縣東五十里陪尾山上封仁濟侯歲以二月二日致祭)虞帝廟(在縣)
(東南七十里歴山廟側有娥皇女英臺)先賢仲子廟(在縣城東關祀仲子季路)滕縣
龍神祠(一在縣南南梁水上源一在明河歲以二月二日致祭)藥王廟(在縣治西南元)
(至正間知州苑英建中為三皇以歴代名醫配兩廡列百有七人歲時享祭)伏羲廟(在縣西北)
(五十里染山上)車服祠(在縣東南奚公山下祀夏車正大夫奚仲)滕文公祠(在縣學東)
(即性善書院元延祐間建明萬歴三年更為文公祠)孟嘗君廟(在縣南薛城東門外祀齊田嬰)
忠烈祠(在縣東關祀明天啟中殉難知縣姬文允)嶧縣霖澤廟(在縣北六十里祀滄)
(浪淵神宋宣和間賜今額)許池龍神廟(在縣西北十里)女媧廟(在縣南二十里金陵)
(山宋慶歴四年建)匡丞相祠(一在縣城東郭祀漢匡衡一在縣西南十三里墓左明正綂七)
(年重建)二疏祠(在縣東四十里二疏城内祀漢疏廣疏受)金鄉縣范張祠(在縣)
(城東門外祀漢范式張劭舊祠在城東雞黍城)石將軍祠(在縣學南元至元十年建邑志未詳)
(所自按元石珪總管山東諸路守曹州為金人所得不屈死之其麾下為之立祠蓋即此也)魚臺
縣新河水神廟(在縣東北南陽鎮明尚書朱衡都御史潘季馴鑿夏鎮新河既成創建)
伏羲廟(在縣東北鳬山之麓廟後有塜塜東有畫卦山詳古蹟)大禹廟(在縣東北南陽)
(鎮)濟寧州漕河神祠(在州南運河北岸所祀為濟汶洸泗竝諸湖百泉之神)女
媧廟(在州東南七十五里承匡山世云女媧生處)先賢仲子祠(在州南四十里仲家)
(淺)先賢高子祠(在州東二十里祀高子柴)先賢樊子祠(在州東赧稼村祀樊)
(子須)先賢曹子祠(在州南運河上祀曹子䘏)先賢任子祠(在州城東關祀任子)
(不齊)白衣尚書祠(在州東十里大將橋祀漢議郎鄭均)二賢祠(在州城南太白樓旁)
(祀唐賀知章李白)報功祠(在州城南天井閘東祀明尚書宋禮萊陽伯周長平江伯陳瑄侍郎)
(金純)嘉祥縣伏羲廟(在縣西□山之顛)崇祐廟(在縣南十五里青山之隂廟與)
(焦王城相近祀古焦王碑文云周封神農之後於焦以國為氏神其苖裔也自漢建寧初已著靈德號青)
(山君晉永安間奉車都尉金鄉申宏立石為頌宋崇寧元年封寧應侯廟曰崇祐宣和三年加封惠濟公)
(金元以來凡有祈禱感應如響)先賢曾子祠(在縣南四十五里南武山陽祀曾子點)宗
聖曾子廟(在南武山陽)先賢言子祠(在縣南四十五里崱山西祀言子偃明成)
(化間改建於獨坐山麓)范公祠(在縣南二十里祀漢范式)郗公祠(在縣東南七里郗城)
(之左祀晉太尉郗鑒)平山廟(在縣南五十里平山上相傳魯秋胡妻邵氏貞烈為神祈禱輒應山)
(下戊戌鄉居民多邵姓云即氏族裔也)汶上縣分水龍王廟(在縣西南三十里運)
(河上汶水西注分流於此)思聖祠(在縣署堂西祀孔子以冉伯牛配孔子為中都宰伯牛嘗侍側)
(中都城在縣西境)先賢冉子祠(在縣城西關祀冉子伯牛)王太師祠(在縣城西)
(門外感化橋側祀梁太師王彦章即其仗節處也有司以四月五日致祭)宋尚書祠(在分水龍)
(王廟西明永樂初尚書宋禮侍郎金純都督周長開會通河有功正德二年詔建祠於河上即以金純周)
(長配春秋致祭)
(皇清雍正四年詔封寧漕公)白老人祠(在縣東北戴村祀白英建壩遏洸導汶分流皆英之謀也)
(明萬歴中建祠)
(皇清雍正四年封永濟之神)陽穀縣孟母祠(在縣東北四十里世傳孟母祈蠶處)紫荆
祠(在縣城南門祀隋田真兄弟)壽張縣兵主祠(在縣南五十里按皇覽曰蚩尤塜在)
(壽張縣闞城中高七丈民常以十月祀之有赤氣出如疋綘帛為蚩尤旗一名兵主秦祀八神之三漢宣)
(帝祀蚩尤於壽張即此也)
東昌府
風雲雷雨山川壇(在府城南堤)社稷壇(在府城北堤)先農壇(在府)
(城東關外)文廟(在府治東聊城縣學在府城内東北隅)崇聖祠(府學在大成殿東北縣學)
(在大成殿北)名宦祠鄉賢祠(府縣學俱在戟門左右)忠孝祠(在府文廟)
(前)節義祠(在府城内萬壽觀迤東)城隍廟(在府治東聊城縣城隍附)關帝廟
(在府西城上)火神廟(在府治東南)旗纛廟(在平山衛後)馬神廟(在府城縣)
(治)八蜡廟(在府城南)郡厲壇(在府城北以上壇廟各州縣俱設)聊城縣(附郭)
顓頊廟(在府城西北二十里帝陵前)羊使君廟(在府城東北漯河東五里使君逸其)
(名後晉開運初守博州河溢城欲没使君祝天願以身代民災赴水死因立廟祀焉)忠臣廟(在府)
(城東關祀明御史丁志芳又有忠善祠祀殉難典史周養民)堂邑縣龍女祠(在縣西古)
(堤上禱雨輒應元時有封)齊太公廟(在縣北二十五里太公村)鄭元操祠(在縣學内)
(元操名松金正隆末同知博州禦盗冇功故祀之)張文忠公祠(在縣治東祀元縣尹張養)
(浩)博平縣魯義姑祠(在縣西北十五里鵝子巋上)堅公祠(在縣治南明正)
(德間縣尹堅晟有保障功邑人立祠)貞孝祠(在縣城南門東明嘉靖間為死義生員劉俊及女美)
(玉立詳列女志)茌平縣亞聖孟子廟(在縣東北孟家莊相傳孟子遊齊梁時經此因)
(立祠)魯先生祠(在縣城東關街北祀齊魯仲連)馬公祠(在縣學西祀唐中書令馬周)
莘縣弇山廟(在縣北四十里後魏孝昌二年有泉湧出下有碎石俗呼弇山泉旱禱輒應宋)
(崇寧二年賜廟額曰顯仁歲時致祭)清源廟(在縣治東七里古陽平鄉祀濟瀆神詳荷澤濟瀆廟)
(下)閃王廟(在縣治東南古祀閃子創制無考邑南門曰閃里門必有所自也)元聖廟
(舊在縣北八里莘亭漢時建歴次更易至明嘉靖間移於縣内城隍廟西按有莘之野在河南開封府陳)
(留縣此則莘仲之故墟耳)二子祠(在縣境祀衛公子伋及弟壽見寰宇記)清平縣後
唐明宗廟(在縣治西南明宗嘗屯兵於此民賴其保障名為明靈寨立廟祀之)冠縣先
賢冉子祠(在縣西北二十里王段村祀冉子仲弓舊傳有墓)臨清州漳河神
廟(在州城内板閘外衛河北岸)
(皇清雍正四年山東巡撫陳世倌請封欽定福漕漳河之神春秋致祭於此)晏公廟(一在會通閘一)
(在新閘一在南板閘)金龍神廟(在州城磚閘西岸祀宋金龍四大王神姓謝名緒詳見單縣祠)
(下利涉護漕屢著靈異)
(皇凊雍正七年山東巡撫岳濬奉勅重修春秋致祭十一年又恭奉)
(御題安瀾濟運匾額)陳恭襄侯祠(在州治西南祀明陳公瑄永樂間疏運河有功)褒賢
祠(在州治前明嘉靖間勅建祀少傅前臨清知州夏鼎又有追思祠在會通河東)陳莊敏公
祠(在州城永清門内祀恭襄侯之孫陳豫侯三鎮臨凊有保障功故祀焉)孝子祠(在州治南)
(祀孝子鄭興等明嘉靖中建)館陶縣漳河神廟(在縣西南五十里漳河口)孚應
通利王廟(在縣西南二里祀水神)邱縣漳河神廟(在縣城北關外)成湯
廟(一在縣城東北隅一在城東八里段兒寨)恩縣漢昭烈廟(在城隍廟右祀漢昭烈帝)
(以諸葛武侯關張二侯配元泰定三年建)高唐州晉文公廟(在州治西相傳晉公子重)
(耳奔齊時嘗舍於此因立祠)夏津縣五龍祠(在縣西南二十里元至元間建禱雨有應)
武城縣先賢言子廟(在縣西十餘里子游為武城宰乃南武城也此為東武城邑名)
(相同乃建此祠)
青州府
風雲雷雨山川壇(在府城西門外)社稷壇(在府城外東南)先農壇(在府)
(城東郊)文廟(在府治西北益都縣學在府治東北)崇聖祠(在大成殿後西偏)名宦
祠鄉賢祠(俱在戟門左右)忠孝祠(在府文廟側)節義祠(在府城内衛街)
城隍廟(有四一在府城内西偏一在西門外陽河北岸一在金嶺鎮相傳為舊縣城隍廟一在滿)
(城内)
(皇清雍正十年御賜額福應廟)關帝廟(在府城内東北)火神廟(在府城内)旗纛廟(在府)
(城東門外演武場側)馬神廟(在府城縣治北)八蜡廟(在府城外西南隅)郡厲壇
(在府城北門外以上壇廟各州縣俱設)益都縣(附郭)聖水神祠(在府城東十里聖水)
(社殿前有水二泓澄瑩甘洌水旱不加盈縮禱雨輒應)帝堯廟(在府城西北十里堯山之麓有)
(唐朱誕碑)武成王廟(在府城北古東陽城中祀齊太公望宋景德元年加諡為昭烈武成王有)
(宋真宗御讚碑)蓋公祠(在府城北門内祀漢蓋公)郭大夫廟(在府城南五里雲門山前)
(齊記補曰南宋劉裕既夷廣固城齊人郭大夫相水土勸羊穆之築東陽城即今郡城也後人立廟祀之)
崔府君廟(在府城西北五里祀唐崔子玉按子玉定興人太宗時為長子湰湯衛三邑令有竒)
(績殁為神主幽冥事咸廟祀之世稱護國西齊王)名賢祠(在府治西松林書院明成化間知府)
(李昂奏請主祠祀宋青州守寇忠愍公凖曹武穆公瑋王文忠公曾寵莊敏公籍程文簡公琳范文正公)
(仲淹李文正公迪冨文忠公弼歐陽文忠公修吳文肅公奎趙清獻公抃張文定公方平劉忠肅公摰以)
(時致祭)范公祠(在府城西井亭祀宋范仲淹)富公祠(在府城西門外石子澗上祀宋)
(富弼)岳武穆王廟(在府城鎮青門外明崇禎間建)臨淄縣牛山神廟(在縣)
(南十五里牛山之阿元至治元年張春嵓修)愚山神廟(在縣西二十里宋元豐時建禱雨有)
(應封隠利侯)天主祠(在縣東南八里即天齊淵也秦祀八神之一前代賜額曰休應廟)白
龍灣神祠(在縣西二十里杜山宋政和間賜額靈貺)后稷廟(在縣西南十三里稷山上)
(即漢靈星祠)齊太公桓公廟(舊址在縣西北二里營邱東明成化三年改建於儒學東)
(北以魯仲連等七賢配享)杞大夫妻祠(在縣東境齊莊公襲莒杞梁戰死其妻哭於杞城下)
(七日而城崩既葬投淄水死莊公為之立祠)城陽景王廟(在縣境祀漢朱虚侯劉章)周
尹祠(在城隍廟右祀明知縣周致)博興縣董公廟(在縣東北三十里祀漢孝子董)
(永)高苑縣威佑廟(在縣治東祀周諫官唐宸葛雍周武初以厲王失政累諫弗從棄官)
(遊吳及宣王立復歸於周以輔導太子有功遷秩東兗而國大治既殁王封以侯唐曰孚靈葛曰威靈周)
(曰浹靈立祠祀之至宋真宗祥符元年東封泰山至天門忽見三神人於是又加封號徽宗宣和五年勅)
(賜威佑三將軍廟額)高節祠(在縣西五里祀齊魯仲連祠後即墓)順德夫人祠(在縣)
(四十五里祀孝婦顔文姜)功德祠(在縣境即崇正書院舊址祀明青郡守潘釴同知馮燦推官陳)
(珪咸為治小清河功也)樂安縣龍神祠(在縣城内城隍廟東禱雨甚靈)倪公祠
(在縣西五里墓所祀漢御史大夫倪寬)蕭信公廟(在縣治西公名琅字大珍隋千乘尹擢青)
(州刺史有惠愛民為立祠於千乘縣諡曰信公後人以元樂安尹綦泰張德新配之名三尹廟)壽光
縣紀臺神祠(在縣正南二十五里紀城内水經注云劇城之北側有故臺即此高四丈上有)
(神祠祠左為紀亭精舍)倉頡廟(在縣城西關即倉頡墓也祠有問津橋啟秘亭水木清華為邑)
(名勝)昭賢祠(在縣治西南祀明劉文和公珝)昌樂縣孤山神祠(在縣東十里宋)
(封廣靈侯元加孚澤廣靈侯)聖清祠(在縣東孤山上祀殷伯夷叔齊傳曰伯夷避紂居北海之)
(濱即此唐天寳六年詔定伯夷叔齊為義士置祠宋政和三年封伯夷為清惠侯制略曰讓爵以明長幼)
(之序諫伐以嚴君臣之分昔居北海之濱遺廟東山之上休光垂於千載餘澤被於一方永懷孤峻之風)
(用示褒崇之典可追封伯夷為昭義清惠公叔齊為崇讓仁惠公)臨朐縣東鎮沂山
神廟(在縣東南九十五里四鎮之一詳方祀)逢山神祠(在縣西二十五里鎮頭社漢宣)
(帝祠逢山石社石鼔於臨胊即此)靈澤廟(在縣西七十里仰天山上黑龍洞側宋元符三年賜)
(額靈澤崇寧五年封豐濟侯)冶官祠(在縣南二十五里冶源昔歐冶子鑄劍之地水經註曰熏)
(冶水出西溪之上有冶官祠廣雅云金神謂之清明古冶官取以立祠)逢伯陵廟(在縣西逢)
(山麓伯陵殷時諸侯)孫公祠(在縣城内即東城隍廟名單一名平相傳樂毅扼齊齊侯禦於赤澗)
(公力戰而死葬於城東立祠祀之屢著靈異)常將軍廟(在縣南一百里穆陵關將軍名元通)
(符秦昭宣帝時為大峴戍建元二十年晉謝元攻青州將軍戰殁後人為之立廟)李衛公廟
(在縣西南八十里書堂社祀唐李靖相傳公讀書於此)崔府君廟(在縣治東祀唐崔子玉)
安邱縣膏潤廟(在縣西四十里雹泉之後祀泉神元至元二十一年知縣馬瑞重建記稱)
(廟西有桃園東有壽山北有神山泉流經管公力監里中東注於浯又記大觀政和中旱知縣李安節雨)
(禱於泉有白蛇白鼠之祥時乃大雨再請於朝得賜廟額封神為靈沛侯)先賢公冶子祠
(在縣南七十里相傳為公冶長讀書處邑人以九月九日祀之)蓋公廟(在縣東四十里臨淮鄕祀)
(漢蓋公即曹參所師事者)鄭公廟(在縣東四十五里礪阜之原祀漢鄭康成宋封高密伯)護
國西齊王廟(在縣南一里即崔府君祠)朱文公祠(在縣城東關祀宋朱熹)三
賢祠(在城隍廟東祀明都指揮衛青縣尹張旟少尹馬撝)諸城縣四時祠(在縣東南)
(瑯琊臺上秦祀八神之一漢宣帝祀四時於瑯琊即此)海神廟(在瑯琊臺上)常山神
廟(在縣南二十里常山北麓宋宣和四年禱雨有應封神為靈濟昭應王七年又封王妃為靈順夫人)
烽火山神廟(在縣東南二十里)太公祠(在縣學東祀周太公望博物志太公居東)
(吕鄉釣於棘冿縣城南有棘津莒州東有東吕鄉即今之日照縣也)蘇公祠(在縣城北垣超然臺)
(上祀宋蘇文忠公軾)博山縣顔文姜祠(在縣南五里祀北齊孝婦顔文姜事詳列女志)
(後周建唐天寳中重修宋熙寧中封武安順德夫人元封衛國夫人)范公祠(在縣城東關祀宋范)
(仲淹祠下有范公泉)
登州府
風雲雷雨山川壇(在府城南一里)社稷壇(在府城西北一里)先農壇
(在府城東郊)文廟(在府治南蓬萊縣學在縣治北)崇聖祠(在學門東偏)名宦祠
鄉賢祠(在崇聖祠前)忠孝祠(在縣學内)節義祠(在縣學東)城隍廟
(在府治西南)關帝廟(在府治南)火神廟(在南城上)旗纛廟(在府城北演武場内)
馬神廟(在府治南路西)八蜡廟(在西關)郡厲壇(在府北半里許以上壇廟各州)
(縣俱設)蓬萊縣(附郭)后土廟(在府城東密水橋西宋元豐二年建)廣德王廟
(在府城西北祀東海神唐貞觀中建)芝山神廟(在府城東南十五里元大德間建封神為孚佑)
(侯)龍山神廟(在府城東南十里宋元豐間建詔封孚應侯)天妃廟(一在府城北丹)
(厓山之陽一在北海中沙門島上按天妃福建莆田人宋都巡檢林源之女殁為神於海上屢著靈應瀕)
(海郡縣建祠祀之宋崇寧間賜額靈祥元天歴中改額靈應加封輔國護聖庇民廣濟福惠明著天妃)
(皇清康熙十九年淮江浙閩廣各府鎮奏請詔封為護國庇民妙靈昭應宏仁普濟天妃)三賢祠(在府)
(城内預濟倉東祀宋郡守李師中書軾馬默)衛都督祠(在府城北蓬萊閣前祀明都督衛青)
(青備倭有功封宣城伯)表功祠(在府城内祀明少保戚繼光)大忠祠(在府城内鼓樓)
(東祀明禮部尚書陳迪應天府尹陳鼎刑部尚書陳其學萬歴初建)忠烈祠(在府城鎮海門内祀)
(明御史浦鋐浦之浩)黃縣萊山祠(在縣東南二十里萊山之北麓漢宣帝萊山祠月即此非)
(之萊山之月主祠也)海瀆祠(在縣東北二十里大入城上見寰宇記)萊王祠(在縣西南)
(㡉城古稱百支萊王祠)王伯當廟(在縣西南十五里石泉寺之山隂相傳北當為李密將唐)
(兵追密至此當以身蔽密遂遇害土人義之為立廟禱雨輒應墓在山下見邑志)福山縣陽
主祠(在縣東北四十里之罘山下秦祀八神之五舊有始皇所樹石刻漢宣帝祠之罘山于腄即此)
棲霞縣三司廟(在縣城北門外石橋左祀漢關張二侯宋包孝肅公)招遠縣孝
女祠(在縣南二十五里舊有李氏女慟父為蟒所吞忽雷震蟒裂露屍女哭之死官為立祠)萊
陽縣廣禪侯廟(在縣西境元延祐間建志稱未詳何神按宋真宗封奉符之亭亭山為廣)
(禪侯世多建廟祀之疑即此也)先賢仲子祠(在縣西南嵯峨鄉矯家莊)東平思王
廟(在縣西五里馬山埠漢宣帝第四子封於東平其子西陽□侯析封東萊因有是廟元延祐中虸蚄)
(食苖縣尹韓夢昌禱之有應)唐僕射廟(在縣東二十里望石山祀唐禇遂良)左公祠
(在縣治西南祀明兵部侍郎左懋第)寧海州牟平侯祠(在州東三里祀漢牟平共侯劉)
(渫齊孝王子傳國七世舊志誤稱東弁侯劉興居今正之)文登縣海神廟(在縣南六十里)
(相傳秦始皇東巡欲渡海觀日海神為之驅石造橋)槎山神廟(在縣一百二十里鐵槎山)史
尹祠(在縣治前祀元縣尹史繼貞)海陽縣海神廟(在縣南丁字嘴上)榮成
縣日主祠(在縣東十里成山之陽秦祀八神之七漢武帝禮日成山宣帝成山祠日是也)斥
山神廟(在縣東南斥山上)
萊州府
風雲雷雨山川壇(在府城南)社稷壇(在府城西北隅)先農壇(在府城東)
(郊)文廟(在府治東掖縣學在府治西南)崇聖祠(在府學東敬一亭後)名宦祠
鄉賢祠(在戟門左右)忠孝祠(在學宫内)節義祠(在府城内小十字口)城隍
廟(在府治東)關帝廟(在府治東南)火神廟(在府治東南)旗纛廟(在衛治後)
馬神廟(在府治儀門外西)八蜡廟(在府城南三里)郡厲壇(在北門外以上壇廟)
(各州縣俱設)掖縣(附郭)東海神廟(在府城西北十八里海岸隋大業間建)
(皇清雍正四年發帑重修)隂主祠(在府城北三山秦祀八神之四漢宣帝祠三山八神於曲成即)
(此)萬里沙神祠(在府城東北三十里漢元封元年武帝幸東萊是歲旱乃禱萬里沙)六
龍灣龍神廟(在府城北三十里祠有輪井石口如車輪曰天井能興雲雨金太和間禱雨有)
(應碑記存焉)五龍祠(在府城西一里山岡之脊湧出五泉時或烟霧深鎻其上宋元豐間建禱)
(雨輒應)二太守祠(在府治儀門西祀漢東萊太守楊震北魏光州刺史崔挺唐景雲中建)
劉將軍祠(在府治東祀晉東萊太守劉公逸其名有德於萊郡人祀之有宋許籌碑記)呂
成公祠(在府治東南祀宋吕祖謙即東萊書院)忠烈祠(在府城西門外祀明殉難巡撫)
(徐從治謝璉知府朱萬年)平度州疈辜廟(在州北一里周禮以疈辜祭四方鄭康成云疈)
(疈牲胸也疈而磔之古磔禳及蜡祭皆然名取諸此)月主祠(在州北五十里之萊山秦八祀之六)
(韋昭註在東萊長廣即此也)三戶山祠(在州西南三戶山漢宣帝祠三戶山於下密)王
烈婦祠(在州東南六十里貧女臺世傳婦從夫秦友築朱毛城夫殁殉節時人為之立祠祀以五)
(月十五日祈禱輒應)王將軍祠(在州城西雙鳳橋唐將軍王君适征遼殁此因祀之)濰縣
大禹廟(在縣北六十里禹臺上)晏大夫祠(在縣城東北祀齊晏嬰唐天寳六年詔定)
(忠臣建祠致祭)孔北海祠(在縣治東祀漢北海相孔融宋政和間建復於祠西置堂祀邑之鄉)
(賢漢淳于恭逢萌牟融周澤禽慶甄宇徐房郎顗逢紛庸譚郎宗滕撫公沙穆鄭康成孫嵩管寧邴原王)
(修三國王儀王裒是儀徐幹晉劉敏元王昕隋杜松贇高構唐張允濟王閭吕元簡五代韓熙載共三十)
(人皆繪像見宋劉杲卿論古堂記明成化間重修復增入名宦漢朱邑杜密唐竇琰李邕趙居貞宋許仲)
(宣楊美張燾韓浩共九人並繪像於堂上又曰名賢祠有司春秋致祭)昌邑縣先賢閔
子祠(在縣西北十里三賢埠)孫子祠(在縣西北三十里瓦城社孫臏仕齊食邑於此祠有)
(竒槐為邑中勝景)楊太守廟(在縣城南祀東漢東萊太守楊震廟東有四知堂取昌邑却金)
(之語按漢昌邑實今之金鄉縣也以縣名相同遂沿之)逢徵士祠(在縣南二里祀漢徵士逢)
(萌)順德夫人祠(在縣東二十五里祀齊孝婦顔文姜)黃忠宣公祠(在縣治南)
(祀明尚書黃福)膠州柏欄將軍祠(在州北二十餘里柏欄秦將逸其名韓信滅齊假道)
(以攻田横將軍力戰死之時人義之立祠祀焉)建信侯祠(在州西三十里祀漢劉敬祠後有墓)
董子祠(在州治東祀漢董仲舒)庸生祠(在州西北七里庸村之東祀漢庸譚)王烈
女祠(在州南七里祀宋王氏雙烈墓在廟後事見列女志)薛公祠(在州治正南祀明陽武侯)
(薛禄)愍忠祠(在州治正西一里祀)
(皇清順治年間殉難參議徐大用副將張思選推官李煌)高密縣晏大夫祠(在縣南三)
(十里)鄭司農廟(在縣西北五十里墓前祀漢鄭康成)即墨縣太室山神祠
(在縣東南境漢宣帝祠太室山於即墨漢書作天石山)大乙祠(在縣東南境漢書云不其山有)
(大乙仙人祠九所此其一也又有女姑祠在女姑山見漢志)先賢祠(在縣學内祀齊即墨大夫)
(三人史逸其名安平君田單齊王田横漢諫議大夫王吉京兆尹王駿膠東相王成不其令童恢共九人)
(有元高密尹秦裕伯碑記)安平君廟(在縣西北一里祀齊田單)齊王廟(在縣東一百里)
(海島中祀齊田横)童府君祠(在縣南四十里勞山下祀漢不其令童恢)
武定府
風雲雷雨山川壇(在府治東南)社稷壇(在府治西北)先農壇(在府)
(東郊)文廟(在府治東南)崇聖祠(在文廟東)名宦祠鄉賢祠(在戟門左)
(右)忠孝祠(在學宫内東)節義祠(在學宫外西)城隍廟(在府治東南隅)關
帝廟(在府城内)火神廟(在府城内)旗纛廟(在府城演武場内)馬神廟(在府)
(治東北)八蜡廟(在府城南)郡厲壇(在府城北以上壇廟各縣俱設)惠民縣(附郭)
許忠節公祠(在府學内祀明兵備僉事許逵)青城縣楊烈婦祠(在縣城北)
(祀明烈婦杜子登妻楊氏萬歷中知縣伍建中建)陽信縣藺廉祠(在縣西北十里祀趙)
(藺相如廉頗見齊乘)武安君祠(在縣西北祀趙李牧按齊乘云西北界趙齊人慕其賢而祀之)
海豐縣先嗇祠(在縣東北桃花嶺西)王公祠(在縣西北棗園橋祀明尚書王佐公)
(殉土木之難諡忠簡)樂陵縣許公祠(在縣城内故府館祀明忠節公前樂陵令許逵)商
河縣崔府君廟(在縣南門外祀唐崔子玉)濱州忠良祠(在州治東北古茅焦)
(臺上本祀齊客茅焦兄弟宋大觀三年賜額真祐政和六年封焦為永濟侯弟為疆濟侯臺旁有漢渤海)
(太守龔遂祠歲久俱廢明嘉靖間州牧彭師有訪龔祠遺址重建祠宇合祀茅龔二公名之曰忠良祠)
善應廟(按蒲臺有段干木墓五代時割入濱州今州城西北隅有高臺是也齊乘云段子明祠子)
(明齊將有墓在蒲臺宋元符三年賜額善應廟建中靖國元年封善應侯俗云段干木者非是志之以俟)
(博識)利津縣蕭公廟(在縣治東北六十里祀隋千乘尹蕭琅詳樂安祠祀下)霑化
縣王參將祠(在縣治北郭祀明參將王杲正德間畿南盜起霑邑危困果帥師來援有破賊)
(功後至武清戰死邑人感且哀之立祠祀焉)烈女祠(在縣東黃昇店祀烈女李葉兒事詳列女)
(志)蒲臺縣王太保祠(在縣治東南三十里晉太保王祥旅寓於此後人祀之)
沂州府
風雲雷雨山川壇(在府城西南)社稷壇(在府城北)先農壇(在府城東)
(郊)文廟(在府治西北)崇聖祠(在文廟東)名宦祠鄉賢祠(在戟門外)
(左右)忠孝祠節義祠(俱在府城内)城隍廟(在府治北)關帝廟(在府)
(治西南)火神廟(在府城内)旗纛廟(在府城舊衛治東)馬神廟(在府治北)八
蜡廟(在西關内)郡厲壇(在府北關外迤東一里許以上壇廟各縣俱設)蘭山縣(附郭)
酺神廟(在府城西三十里艾山之東)昭應廟(在艾山上祀艾山神宋元豐二年封靈鎮)
(侯政和五年賜額昭應齊乘作柳&KR1063;廟)靈豐廟(在府城東九十里祀蒼山神宋元豐三年封豐)
(德侯政和六年賜額靈豐)季文子廟(在府城西南神峯山麓祀魯李孫行父)宗聖曾
子祠(在府城南五里祀曾子參及其子元申華孫西配以門人單居離公明儀公明高公明宣樂正)
(子春陽膚子襄沈猶行又有毓賢祠以奉其先子晳)荀子廟(在府城西南一百三十里蘭陵城祀)
(楚蘭陵令苟卿)舞陽侯廟(在府城東五十里樊母村祀漢樊噲)兩疏祠(在府城西南祀)
(漢疏廣疏受)忠孝祠(在府城西南隅合祀漢諸葛亮晉王祥)景賢祠(在府城南五里)
(合祀漢諸葛亮晉王祥王覽唐顔杲卿顔真卿)諸葛武侯廟(在府城北三十里即故中邱城)
(也孔明嘗居此故後人稱中邱為諸葛城)孝友祠(在府城北三十里祀晉王祥王覽)王右
軍祠(在府治西南祠即右軍故宅)郯城縣南嶽行祠(在縣西北六十里長城社)
(神甚靈應)問官祠(在縣城北門内即孔子問官於剡子處)傾蓋祠(在縣北十里舖傾蓋)
(亭側孔子遇程本於此)郯子廟(在縣南十五里)宗聖曾子祠(在縣城北門内名一)
(貫書院)費縣東蒙山神祠(在縣西北七十里宋熙寧八年賜額靈顯政和五年封昭)
(濟惠民王即水經注所謂古蒙祠也祠内有白石宋人鐫玉華峯三字)泉山神祠(在縣西南)
(二十里名神母祠)顓臾廟(在縣西北龜山下顓臾風姓始封為東蒙主歷代祀之一在縣西北)
(二里)宗聖曾子祠(在縣西南境曾子居武城此其地也)先賢閔子祠(在縣東北)
(王溝村祀閔子騫)先賢言子祠(在縣西南八十里關陽鎮祀言子偃即古武城地)先
賢澹臺子祠(在縣西南七十里祀澹臺子滅明)顔魯公廟(在縣東一里祊河上)
(祀唐顔真卿祠舊在縣東五十里諸滿村宋元祐六年改建於此有宋曹輔碑記按宋紹興中賜顔魯公)
(廟額曰忠烈)莒州惠感廟(在州南六十里祀馬䰇山之神宋政和四年賜額)靈沛
侯祠(在州東北一百里祀雹山之神)先賢卜子祠(在州治西南即文學書院祀卜子夏)
城陽景王廟(在州城西祀漢朱虚侯劉章章以誅諸呂功文帝封為城陽王在國惠澤及民)
(立廟祀之)蒙隂縣顓臾廟(在縣西南十五里㟬崮下地為顓臾北境主廟祀之)沂水
縣聖水祠(在縣西三十里)龍神廟(在縣西一里龍潭側禱雨輒應)先賢閔子
祠(在縣西北九十里相傳為閔子騫避季氏處祠旁有子路讀書臺因竝祀之為二賢祠)日照
縣奎山神廟(在縣南二十里)烏龍廟(在縣東石臼島宋紹興中金完顔亮南侵遣舟)
(師由海道趨兩浙宋將李寳遇之於膠西海口禱於神祠得風助順遂殪金師詔封神為佑順侯賜額威)
(濟按宋祀東海樂歌有云石臼却敵而濟我王師即指此也又縣西南亦有龍王廟)駐兵廟(在縣)
(東北四十里唐太宗東征駐兵於此尉遲恭監修有碑紀事虞世南撰文褚遂良書)
泰安府
風雲雷雨山川壇(在府城南)社稷壇(在府城西)先農壇(在府城東郊)
文廟(在府治東)崇聖祠(在大成殿西北)名宦祠鄉賢祠(在戟門左右)
忠孝祠(在學宫内大成殿東)節義祠(在學宫外西偏)城隍廟(在府治西)關帝
廟(在府治南)火神廟(在府南關)旗纛廟(在府治西)馬神廟(在府治東)八蜡
廟(在府城西)郡厲壇(在府城西北以上壇廟各縣俱設)泰安縣(附郭)東嶽廟
(在府治北隅漢時廟址在岱嶽陞元二觀前唐武后時改建今地封號祀典詳方祀内)
(聖皇清康熙二十三年曰配天作鎮雍正七年泰山上下祖仁皇帝御書廟額)
(勅祠廟奉按廟制堞城高三丈周三里城有六門南闢重修)
(者中曰嶽廟左曰仰高右曰見大東一門曰青陽又曰東華西一門曰索景又曰西華北一門曰魯瞻又)
(曰後宰凡門有樓而角樓亦四由嶽廟門而上二重門曰配天三重門曰仁安内為仁安殿殿前兩廡之)
(中為鐘鼔樓樓之後各為齋房殿後為寢宫左右曰配寢正殿前兩廡左為炳靈殿前有漢柏右為延禧)
(殿前有唐槐配天門左為三靈祠右為太尉祠廟前曰遥參亭又前曰遥參門門之前為御街宋東封警)
(蹕之地實廟之第一門也門中有臺亭在其上亭重簷四面十有六角凡有事於嶽者先拜于亭而後入)
(門故又謂之草參亭云按從征記云泰山有土中下三廟下廟墻闕嚴整廟中柏樹夾兩階大二十餘圍)
(蓋漢武所植也中廟去下廟五里屋宇又崇麗于下廟廟東西夾澗上廟在山頂即封禪處也)后土
廟(在府城北四里泰山之陽)地主祠(在府城南一百里梁父山秦祀八神之二漢武帝至梁父)
(祀地主即此)炳靈公廟(在泰山下後唐長興元年詔封泰山三郎為威權將軍宋真宗加封)
(又建亭于廟北曰靈感)高里山神祠(在府城西南五里本名亭禪山漢大初元年十二月)
(禪高里即此因古輓歌云蒿里誰家地聚斂精魂無賢愚遂誤以高里為蒿里晉陸機泰山吟亦仍其訛)
(顔師古漢書註辨之甚悉祠創始無考元嚴武惠公委張志純重修有徐世隆碑記其神稱鄷都大帝有)
(七十五司追捕生死則皆由蒿里而附會之也)感應侯祠(在府城東南徂徠山下祀徂徠山神)
(金明昌元年封為護國感應侯)淵濟公廟(在泰山頂西南祀白龍池神雩禱輒應宋元豐間勅)
(封)靈𣲖侯廟(在府城西南㴎河東宋真宗東封泉水方涸俄有清流湧出賜封靈𣲖侯)碧
霞元君廟(在泰山頂玉女池側宋真宗東封王欽若設醴泉于玉女池帝嘉異之池側在玉女)
(像像頗摧折詔易以玉石復礱石為龕建祠祀之初名昭真觀明成化間賜額曰碧霞靈應宫國朝康)
(聖祖熙二十三年曰坤元卟應雍正七年發帑重修又一仁皇帝賜匾)
(祠在府城西南二里許今稱靈應宫即宋之天書觀也)三靈侯祠(在泰山南天門内祀周諫)
(官唐宸葛雍周武宋真宗東封泰山見三神人於天門因加封立祠)和聖祠(在府城東南祀魯柳)
(下惠)宣聖廟(在泰山玉皇頂西下半里孔子登泰山而小天下又傳有望吳門白馬事本此立廟)
(明萬歷中建)包公祠(在府城西門甕城内祀宋包拯舊志稱公為奉符令正直不阿邑人祀之)
(按本傳未載及此公嘗官河北都運使疏請分兵備兖鄆齊濮等州其惠政可徵也)魯兩先生
祠(在府治南祀宋孫復石界)肥城縣和聖祠(在縣東南六十里柳溝社)過化廟
(在城南五十里宣聖遺蹟)先賢冉子廟(在城西南二十里冉家莊祀冉子伯牛)新
泰縣甘露祠(在城西北宫山上漢武帝幸此甘露降因立祠)敖山神廟(在縣南十)
(里宋宣和三年禱雨有應勅賜廟額曰孚澤加封溥靈侯舊通志作齊魯二侯祠未詳所自)師曠
祠(在縣東北十五里南師店墓前元延佑三年建)羊太傅祠(在縣西北五十里羊流店祀晉)
(羊祜地即太傅故里)萊蕪縣季孟行祠(在縣東南八里祀季扎孟子明嘉靖間建有使)
(齊止嬴二碑)忠賢祠(在縣東關祀漢諸葛武侯唐狄梁公宋岳鄂王)韓范二公祠
(在縣東關外祀漢邑長韓詔范丹)范公祠(在縣儒學内專祀范丹號貞節先生)東平州
帝堯廟(在州東北二十里蘆泉山明洪武初遣編修葛守誠建)先賢冉子祠(在州)
(西北十五里祀冉子伯牛祠後即墓)王沂公祠(在州學傍祀宋王曾公出判鄆州卒於官鄆人)
(立祠有劉敞碑記)穆呼哩祠(在州城内祀元穆呼哩巴延至正間詔建)嚴公祠(在州)
(治東北祀元魯國武惠公嚴實有元好問碑記)東阿縣龍神祠(在縣東南十五里洪範池)
(上金明昌間蕭國公侯摯建明萬歷間復建於城南牓曰靈惠)魚山神女祠(在縣西八里祀)
(神女智瓊見寰宇記事詳藝文唐王維詩序)顯惠廟(在縣西南六十里安平鎮運河東岸明弘)
(治五年勅建)太河神祠(在縣西南七十里沙灣明正統十四年勅建封朝真順正惠通靈顯)
(廣濟太河之神)吳季子祠(在安平鎮掛劍臺側按明洪武初賜季子廟額曰嘉賢)黃石
公祠(在縣東北穀城山之陽漢張良於下邳橋逢老父授書曰濟北穀城山下黃石即我也後良果)
(於此得黃石寳而祀之今有司歲以三月二十八日致祭唐李卓有記)東阿王祠(在縣西八)
(里魚山祀魏曹植祠後有墓)東流祠堂(在縣東南祀宋儒周濓溪程明道伊川朱文公張横)
(柒元李野齋嚴左丞明劉黃石劉東漢)平隂縣濟水祠(在縣北八里廟山邑志云山下)
(為濟瀆所經按水經註水有石門以石為之故濟水之門也在盧縣故城西南六十里今縣東北七十里)
(長清界内有盧城則此祠正在城北古名廟山可徵也)龍王廟(在縣東北十里龍骨山上前有)
(平地濼明于慎行撰碑)二王先生祠(在一縣西二十里石峽村祀金醇德先生王去非榆山)
(先生王去執云至治元年建祠即二先生故居)
曹州府
風雲雷雨山川壇(在府城南)社稷壇(在府城西關外)先農壇(在府城東)
(郊)文廟(在府治東)崇聖廟(在文廟東)名宦祠鄉賢祠(在戟門左右)
忠孝祠節義祠(俱在府城東)城隍廟(在府城内西北隅)關帝廟
(在府西南隅)火神廟(在府城内西南隅)旗纛廟(在城西演武場左)馬神廟
(在府城内東北隅)八蜡廟(在府城北)郡厲壇(在府城北一里以上壇廟各縣俱設)荷
澤縣(附郭)濟凟廟(在府西關府境濟水所分舊號濟隂故有廟宋康定二年詔封清源公金)
(明昌六年加封清源王元前至元二十八年加封清源善濟王至正間河決廟圯明正綂初重建)龍
湫祠(在府治西南虎牢池上)堯母祠(在府城東門外按通志明嘉靖間都御史陳九疇建)
(今誤名碧霞宫)帝堯廟(在府城東北六十里雷澤城西漢成陽縣西有堯祠隋改成陽為雷澤治)
(在縣東三十里後人亦建堯祠于此一在府城内)帝舜廟(在府城東北五十里歴山上又祀於)
(重華書院)曹伯廟(在府南城外)甯武子祠(在府城西北二十里墓所祀衛甯俞額曰)
(表忠堂)先賢冉子祠(在府城東十五里冉村鎮祀冉子仲弓)先賢卜子祠
(在府城北十里墓前祀卜子商)魯史左公祠(在府城南五十里左山上祀周左邱明宋崇寧)
(元年呂希哲呂希能謁祀有寧光塔題名)陶朱公祠(在府城西南四十里濟隂故城内祀越范)
(蠡)莊子廟(在府城西北四十里南華沙溝之陽祀周莊周相傳莊子嘗釣於此唐貞觀二年建)
(宋蘇軾有記)東王廟(在府城東十里祀漢韓信)園客祠(在府城西南克冤句城西南園)
(客有神娥大繭之異為之立祠見寰宇記)三賢祠(在府城内鼔樓西祀宋包拯明海瑞宋纁)華
公祠(在府城内東南隅祀漢名醫華陀)卞公祠(在府治前祀晉忠肅公卞壼并二子盼盱)
藥王祠(在府城東灉河西岸祀晉名醫韋慈藏)鄧烈婦祠(在府城内西南隅明天啟)
(間勅建祀儒童牛光峻妻鄧氏)單縣龍神祠(舊在縣東南二十五里古浮圖下祈雨輒應宋)
(崇寧中賜額豐澤紹興中封善濟侯今移於城東門外)二賢祠(在舊城北臺上祀單父宰宓子)
(不齊巫馬于期)金龍神祠(在縣南黃堽集南堤上按神姓謝名緒行四錢塘安溪村人隠於金)
(龍山德祐二年宋亡投苕水死明太祖取臨安見神金甲横槊空中助戰其後擁護漕河屢著靈異天啟)
(四年詔封護國濟運金龍四大王)
(皇清康熙四十年總督河道張鵬翮治河奏請奉祭旨加封顯佑通濟昭靈效順金龍四大王春秋致)報
功祠(在縣西門外明嘉靖二十六年巡撫何鰲平妖寇有功邑人建祠祀之并列享同事右布政司)
(使駱顒左參政韓威右參政應檟左參議吳嘉會副使張九叙饒思聰僉事王㸁除鶴齡孟淮楊時秀李)
(嵩都指揮僉事崔汝成兗州知府曹享同知金淳濟南府同知范惟一萊蕪縣知縣陳甘雨等共一十七)
(人)朱忠烈公祠(在縣北關祀明朱廷煥官大名兵備道殉難)城武縣宗聖
祠(在縣西北文亭山)漢高帝廟(在縣西北文亭山下即駐蹕亭也)梁王廟(在縣)
(北二十五里祀漢彭越按越封梁王都定陶之梁邱今屬境内)秺侯廟(在縣南堤上祀漢金日磾)
(即其故封也)孝女祠(在縣西南十八里相傳為漢和帝時人金姓九女以父母無子終身不嫁)
(人感其孝祀之詳列女志)鉅野縣神農廟(在縣東南五十里金山之巔)殷少師
廟(在縣西二十里祀殷比干)鄆城縣先賢冉子祠(在縣東三十里冉村集祀冉子)
(伯牛宋封鄆公)忠臣祠(在城隍廟右祀明僉事王晟)曹縣河伯祠(一在縣南十八)
(里一在縣南三十里武家口)成湯廟(在縣南十八里上山集)元聖祠(一在縣東南二)
(十里舊楚邱城西北即伊尹墓前一在縣北十八里莘塜集原祀伊陟明宣德元年重修崇祀伊尹而以)
(陟袝焉)商左相廟(在縣南十里祀商萊朱廟傍有塚)盤庚廟(在縣西南十里盤庚)
(村)先賢澹臺子祠(在縣東三十里龍頭岡祀澹臺子滅明)定陶縣帝堯
廟(在縣治東陶為堯始封地歴代有祠)髣山廟(在縣北十二里髣山上祀曹叔振鐸至伯陽二)
(十五代宋太平興國間禱雨有應詔封其山為豐澤侯學士王禹偁有記)陶朱公廟(在縣東北)
(五里許墓前)濮州顓頊廟(在舊濮州城内)帝堯廟(在州東南九十里故成陽城西)
(即堯陵也舊有堯母靈臺竝中山夫人祠)張忠定公祠(在州城東祀宋張詠)范縣龍
神祠(在縣南十五里侯龍潭宋時封妙應)亞聖孟子廟(在縣學西以孟子自范之)
(齊因立此祠)先賢仲子廟(在縣北一里子路堤上)孫烈婦祠(在縣冶西祀邢)
(隆妻孫氏明正德間建)觀城縣龍王廟(在縣東南龍湫上禱雨甚應)崔烈婦
祠(在縣境赫彌寨祀生員崔進忠妻王氏)朝城縣二賢祠(在縣城武陽門外祀漢臧)
(洪陳容)紫荆祠(在縣西北七十里祀隋田真及兩弟慶廣)
寺觀附
濟南府
歴城縣(附郭)太平寺(在府城西門内寺前有孝感泉滙而為池環繞寺内出達北渚)水
月寺(在府治東南隅五代晉天福中建又按大明湖西有大明寺寺東北兩面側湖見寰宇記)華
林寺(在府城歴山門外唐天寳十年建)正覺寺(在華林寺西)興國寺(在府城南)
(五里歴山上唐貞觀中建石厓皆鐫佛像一名千佛寺)開元寺(在府城南十五里佛慧山下本)
(名佛慧寺山半峭壁多石龕鑿如來像旁鐫宋人題名)南泉寺(在府城南五十里中宮鎮寺南)
(有甘泉數泓故名)神通寺(在府城東南八十里南燕時朗公所建寺舊無水朗公入定聞地有)
(水聲掘之得甘泉名神異井井深五尺由來不減婦女臨之即時枮渴燒香懴求還復如故隋開皇中賜)
(額神通)九塔寺(在府城一百里齊城峪寺有塔一莖九頂結搆詭巧故名有唐天寳中重修碑)
(記)塘頭寺(在府城東五十里寺前一塔有唐開元九年字蹟)彌陀寺(在府城東北十)
(六里堰頭村一名陡崖頭寺南瞻華不注東遶大清河賈艇漁舟時泊寺下)㟙山院(在府城北)
(十五里)壽聖院(在府城東南三十里龍洞山下)禪靜院(在府城東七十里龍山鎮北後)
(唐建始名新禪後名中禪宋治平中易今名)祐德觀(在府城内唐曰瑞氣宋曰天慶金改今名)
(觀内有扁鵲祠見齊乘)迎祥宫(在府治西南元至元間建)岱嶽觀(在府城南門外)長
春觀(在府城西門外元邱長春修真處)呂仙閣(在府城西南關祀純陽子祠對趵突泉水)
(聖祖湧若輪濺珠潄玉上有諸名人碑碣林立左右仁皇帝御書激湍碑及)章邱
縣廣嚴寺(在縣治西南一名琉璃寺)大雲寺(在縣治西北唐開元中建)修慧
寺(在縣西北臨濟鎮)龍泉寺(在縣南二十五里明水鎮中有百脉泉)大聖院(在縣)
(西南七十里米石山)靈應觀(在縣北女郎山之麓)鄒平縣真如寺(在縣治西南隅)
大雲寺(在縣西北十五里不詳所始邑父老所謂未有鄒平先有大雲也今存螭頭有勅賜大雲)
(禪寺六字)醴泉寺(在縣西南三十里黌堂嶺下唐中宗時取寺僧仁萬至京師大薦福寺校勘經)
(律獲賜寳函一藏歸寺宣演適東巖醴泉出詔賜今名宋范仲淹嘗讀書寺中偶見窖金覆之不取後為)
(西帥僧求為修寺公使發之適周於用)紫微觀(在縣東關)淄川縣龍興寺(在縣)
(治西南隅地極幽敞寺内有石幢二書古佛名號去寺西南百餘步石幢一隸書佛頂尊勝陀羅尼經唐)
(開元二年立)普照寺(在縣城東北隅即古開元寺内有石佛高丈餘殿後石幢一隸書陀羅尼)
(經其二面楷書序文今移殿前)普安寺(在縣西南二十里有宋元豐四年商億譔唐元照法師塔)
(碑宋文幼和尚碑記)寳塔寺(在縣北二十里寺有浮圖高峻故名)法王院(在縣東北二十)
(里唐時建有巨碑刻金剛經)會仙觀(在縣治西南)玉清宮(在縣治東南)通真
觀(在縣西五十里)長山縣興教寺(在縣治西南又名鐵佛寺以佛像鐵胎故名舊有浮)
(圖十八座今存其二)羅漢寺(在縣東衛固唐開元間建)三陽觀(在縣南長白山下)明
德觀(一在縣治西一在長白山天井泉旁元大德元年建)新城縣興教寺(在縣治西)
華嚴寺(在縣東北十里高樓店唐開元中建有石幢)慶雲觀(在縣東南十五里宋時慶)
(雲現於此)長春觀(在縣東八里元大德中賜額)齊河縣定慧寺(在縣治西明永)
(樂中邑僧呂講經為姚廣孝徒靖難之師募兵有功詔遣内府工匠為呂建寺殿宇偉麓)興隆寺
(在縣東北孫耿店唐咸亨間建)齊東縣行香寺(在縣治東)玉泉寺(在縣治南)大
聖寺(在縣東二十里)麻姑堂(在縣南二十里邑景所謂昌陽仙跡者也)濟陽縣釋
迦寺(在縣治西北明洪武中建)慈光寺(在縣西回河鎮宋時建)彌勒寺(在縣北曲)
(堤鎮)禹城縣法雲寺(在縣治東北)興雲寺(在縣城西關)臨邑縣戒
珠寺(在縣治西北相傳唐尉遲恭監造)慧日院(在孫耿鎮即今縣治也宋治平中建有石)
(幢一刻金剛妙經邑人邢侗云有歐陽率更筆意)彌陀寺(在縣南三十里有石幢一唐咸通四)
(年建)長清縣靈巖寺(在縣東九十里方山上元魏時為竺僧朗公說法之所正光中僧法)
(定修建唐開元十三年重修梁昇卿譔碑宋景德中賜今額内有甘露雙鶴等六泉佛日巖鐵袈裟辟支)
(塔十里松諸蹟歴代題詠甚多又其地險而可守金史侯摯傳摯權東平路總管乃駐兵於靈巖寺有屋)
(三百餘間且連接泰安之天勝寨介於東平益都之間足相應援又元史嚴實傳泰安張汝楫據靈巖遣)
(别將攻長清實破走之)真相寺(在縣治西有磗塔八盤藏釋迦舍利宋學士蘇軾譔記)隂
河寺(在縣西十里)雲禪寺(在縣北三十里)洞真觀(在縣東南四十里五峯峪内上)
(有仙人臺)陵縣乾明寺(在縣治後)興國寺(在縣北門外)德州永慶寺
(在州治北舊在衛河西唐卧雲禪師創建)慈氏祠(在州西衛河西一名銀瓦寺)臺頭寺
(在州東三十里有藏經)高真觀(在州城西北隅)德平縣龍泉寺(在縣治西南隅)
(明洪武十年建)廣教寺(在縣西二十五里縻鎮有古塔唐貞觀中造)基山寺(在縣西二)
(十里基山上)平原縣淳熙寺(在縣西關宋嘉祐二年建)青霄寺(在縣東十五里)
兗州府
滋陽縣(附郭)興隆寺(在府治東北本名普樂隋仁壽二年建浮圖高十三級宋太平興國)
(七年改今名有王禹偁記)石佛寺(在府城北關内有聖井禱雨輒應)洪福寺(在府城西)
(三十里嵫陽山元至正間建)萬壽宮(在府治東北元至正間建)曲阜縣石門寺
(在縣東北五十里石門山中巖壑清䆳杜甫詩所謂石門斜日到林邱也)寧陽縣寳相寺
(在縣治東宋時建)壽峯寺(在縣東九十里靈山頂元至治元年建)迴鑾寺(在縣東葛)
(石社宋真宗東封泰山迴時駐蹕於此)朝陽觀(在縣東北五十里彩山上)鄒縣重興
寺(在縣城北門内中有古塔)興國寺(在縣東南嶧山前即孤桐寺也宋政和六年建)仙人
宫(在縣治北)白雲五華宮(在嶧山之巔)泗水縣泉林寺(在縣東五十里)
(泗水所出)龜山寺(在縣東南五十里)滕縣顯慶寺(在縣城南後漢乾佑中建金大)
(定二年賜額)龍泉寺(在縣東一里有古塔十層高十二丈)大聖院(在縣西白蓼村唐開)
(元二十一年建)福勝院(在縣北東陳店北齊天綂間建)興國寺(在縣南南宮村漷河上本)
(古梁城院一臺巋然廣數十丈上有碑云大周建至金大定三年改今名)清涼寺(在縣東北三十)
(里東郭村又一在漢宮村)鉅山寺(在縣北鉅越山下)靈芝寺(在縣東四十里薛山下)
岱岳觀(在縣治東北)萬壽宮(在縣東四十里丹陽洞元道士馬靈真修道處號小丹陽)
重陽觀(在縣西陽温社)嶧縣崇聖寺(在縣城西關漢承縣舊治)大雲寺(在縣)
(西北四十里本唐天寳間永安寺故基宋宣和中重建金大定中更今名寺前有許由泉)清真觀
(在縣治東南元為元都宫明洪武六年勅賜今名觀中有石刻唐天寳二年僧惟哲進香花表)龍門
觀(在縣北六十里滄浪淵西龍門山麓其地巖壑幽勝時有異人棲止)金鄉縣光善寺
(在縣治東冇塔九級)秀峯寺(在縣西二十五里)元天宮(在縣冶北明洪武七年建)白
鶴觀(在縣治東唐高宗束封有白鶴下焉乃詔郡縣為觀以白鶴名有唐先天金大定間碑記)萬
春宮(在縣西南三十里)魚臺縣明覺寺(在縣治東南)超化寺(在縣東北)
(二十二里即觀魚臺唐咸通五年建)大聖寺(在縣西二十里唐貞觀三年建)共衣寺(在縣)
(東二十五里唐開元二年建)三清觀(在縣東北穀亭鎮北)濟寧州普照寺(在州)
(治西北寺中有六楞唐碑載寳歷二年重修)鐵塔寺(在州治東南古釋迦寺也創於北齊皇建)
(中宋崇寧間增建鐵塔七級)慈雲寺(在州西晉陽山上)興福寺(在州北二十里唐時)
(建)慈燈寺(在州城西門外年國朝康熙四十四)
(聖祖仁皇帝南巡命巡撫趙世顯建)來鶴觀(在州城南中有八卦亭)嘉祥縣大雲禪院
(在縣城東關外横山之麓金大定三年賜額)大覺禪院(在縣南三十里大鼎山陽舊號長壽)
(院有明覺禪師卓錫於此金大定初賜今額)法雲寺(在縣西南青山之陽其右崦有善興禪院)
清神觀(在縣南崱山東麓元中綂五年洞虚普慧真人建)汶上縣寳相寺(在縣)
(治東宋咸平五年建)莊嚴寺(在縣南二十里董村宋天聖四年建)江流寺(在縣西南二十)
(里次邱村宋嘉祐二年建)雲尾寺(在縣東北四十五里雲尾村)太虚觀(在縣治東元至)
(元二十一年建)陽穀縣慈氏寺(在縣治東北)莊嚴寺(在縣東北三十五里本名)
(清涼寺宋徽宗時勅改今名)龍安觀(在縣東北四十里邑志作龍安寺)壽張縣顯
慶寺(在縣城南門外一里鳳皇山上明洪武中自行口遷於此)大覺寺(在縣南二十里宋治)
(平二年賜額元皇綂間重修有釋行鑑撰碑)崇寳寺(在縣西二十里竹口鎮有古塔)裴城
寺(在縣西南二十里古裴城側)法興寺(在縣東南七十里梁山麓旁有蓮臺右井)
東昌府
聊城縣(附郭)隆興寺(在府城東門外中有鐵塔)海會禪院(在府城東關)普
照寺(在府城東北十八里)龍泉寺(在府城南二十里)白馬寺(在府城南二十里)
崇教寺(在府城南二十里)彌陀寺(在府城西南四十五里)洪福寺(在府城南)
(五十五里)萬壽觀(在府治東南)堂邑縣慈雲寺(在縣治東南)興國寺
(在縣北鬭虎王屯)石佛寺(在縣西十二里)給孤寺(在縣西南吳莊)白雀觀(在縣)
(城北門外即今之真武廟嘗掘得石刻云古白雀觀也)博平縣釋迦寺(在縣城西門内)
華嚴寺(在縣東十里)寳塔寺(在縣西十五里)洪鎮寺(在縣西北十五里)興
國寺(在縣東北三十里)泰嶽觀(在縣城東關外)茌平縣法祥寺(在縣城南)
(關)崇福寺(在縣東北白官屯)覺慈寺(在縣東北郭里店宋嘉祐八年仁宗夢神僧求)
(錫名因賜今額)琉璃寺(在縣東北三十里)紫微宮(在縣治西)太微觀(在縣東社)
(郎口)莘縣井堂寺(在縣治東北宋天禧間建)鐵旛寺(在縣治東北金天眷二年造一)
(名黑塔寺内有磗塔一座高十三級可望七十里塔頂銅籠容二十餘人明正德六年巨寇逼城邑令諸)
(忠令民登塔望賊隨方設備自後賊不敢犯城賴以全)明心寺(在縣西南干十五里俎家店)
修真觀(在縣治東明永樂中建)沖虚宮(在縣東北三里)清平縣千佛寺
(在縣治西)興佛寺(在縣西南三十里魏家灣又南岸有水南禪寺)龍泉寺(在縣西北十五)
(里)清涼寺(在縣北二十五里)冠縣開利寺(在縣治南)白佛寺(在縣東南)
(白佛村)恩公塔(在縣西元恩公禪師建高十三級)定慧寺(在縣東北劉邵村)紫
微宮(在縣治西)臨清州大寧寺(在州治西南)靜寧寺(在州城懷朔門内初)
(名彌陀寺元至正中建明永樂十四年重修賜今額)五松寺(在州城内衛河西岸)大悲寺
(在州城内衛河西岸)觀音閣(在州城内鰲頭磯上明永樂中平江伯陳瑄建)天寧寺(在州)
(城欽明門外寺有唐槐)清涼寺(在州城景岱門外寺有古檜二株)永壽寺(在州城懷)
(朔門外有浮圖九級)淨土寺(在州西四十里元高僧恩公建)崇真鶴苑(在州城廣積門)
(外)館陶縣寳應寺(在縣治西南金時建搆寺時出一石匣内有古銅磬一口佛像十幅)
(今存其六)廣安寺(在縣北二十五里尖塚鎮)邱縣洪濟寺(在縣治東宋皇祐五年建)
莊枋寺(在縣北聶山崓宋元豐二年建)元真觀(在縣城北門外)恩縣崇興寺
(在縣城北門外)寳融寺(在縣西舊城内)高唐縣大覺寺(在州治東南唐時建明永)
(樂中成祖北巡駐蹕於此寺塔十三級高三十六丈)慈恩寺(在州東南十八里)興國寺
(在州東北三十里有浮圖十三級)元都觀(在州治西南宋時建金名惠雲觀元賜額)夏津
縣資佛寺(在縣治北舊有塔高十二級明弘治中於塔址掘出石槨金棺内有水晶瓶藏舍利)
(七粒又中一石匣上刻太平興國八年定光佛舍利也)千佛寺(在縣治東)大雲寺(在縣)
(東二十里唐時建)龍祥觀(在縣治東)武城縣釋迦寺(在縣治東南)興國
寺(在縣西十里舊縣)浮雲寺(在縣東北二十五里占官屯)慶林寺(在縣北三十里)
(饒陽店有古塔甚峻)
青州府
益都縣(附郭)龍興寺(舊在鎮青門内宋元嘉二年但名佛堂北齊武平四年賜額南陽寺)
(隋開皇初改曰長樂又曰道莊唐天授二年改名大雲開元十八年始號龍興本南宋劉善明故宅也又)
(按水經註陽水北有七級寺長廡徧駕迴閣承阿林際則繩坐疏班錫鉢閒設所謂修修釋子𦕈𦕈禪棲)
(者也)彌陀寺(在府城北門外南宋時建)皇化寺(在府城東北隅相傳南燕慕容行宮有金)
(大定碑見齊乘)法慶禪寺(在府城西北二里本名大覺院)
(皇清順治十六年勅賜今額)普恩寺(在府城滿洲營内國朝雍正十年奉)
(勅建並賜額)大雲寺(舊在府城南雲門山後明景泰間徙山之南麓)廣福寺(在府城南十里)
(劈山左麓一名逢山寺)太虚宮(在皇化寺南元邱長春卜築於此井鹵不食使弟子咀茶投之)
(即成甘泉)真武觀(在府城内西北隅宋時建)臨淄縣西天寺(在縣城西門外元至)
(正間建)興國寺(在縣城西有阿育王塔六盤後趙石虎於塔下掘地得承露盤唐太和中建寺)
(宋僧道圓增塔為十二級名廣化寺明天順二年更今額)龍泉寺(在縣東南天齊淵側寺有三石)
(佛各高一丈八尺)龍華觀(在縣治東)天齊觀(在縣城内金大定時卜建三清觀掘地得)
(碑云天齊元年丙戌南郭石羊巷楊道圓施花磗三千在天齊觀乃知此地本天齊觀也見齊乘)修
真觀(在縣西八里古城内)博興縣景德寺(在縣治東)福昌寺(在縣北九十里)
(博昌鎮)呂仙翁祠(在縣城内祠即韓氏酒壚仙翁嘗飲於此題壁云呂巖獨酌洞濱宣和壬)
(寅六月書凡十三字濱字增水為異後居民被火惟韓氏室完人呼為辟火符)玉靈宮(在縣北四)
(十里)高苑縣普濟寺(在縣治東北本名永慶院元至元二年建)樂安縣吉祥
寺(在縣治西金時建)玉清觀(在縣治東南)壽光縣寧義寺(在縣治西北唐)
(貞觀元年建)壽聖寺(在縣南二十五里宋元祐二年建)靈顯觀(在縣城内)昌樂
縣卧佛寺(在縣治東南明永樂中建)玉霄宮(在縣治西北宋慶歷中建)臨朐縣
萬壽寺(在縣治西明洪武二十三年建)逢山寺(在縣西逢山下宋熙寧五年普濟禪師在)
(此傳法)靈峯寺(在縣西五十里)紫微觀(在縣治南元中綂間建)修真宮(在縣)
(北十里元時建)安邱縣開明寺(在縣治西宋天聖三年建)興福寺(在縣西四十里)
(金明昌七年建)古聖寺(在縣西南四十里宋熙寧六年建)重陽觀(在縣城南關外)遇
仙觀(在縣東北十八里祈嗣崖)諸城縣華嚴寺(在縣治東南元至大中建)龍興
寺(在縣城西關唐貞觀中建有古塔)安國寺(在縣東北城後社五代時名簡寧宫)侔雲
寺(在縣西南八十七里九仙山上今名興雲寺)光明寺(在縣西南八十里五蓮山明萬歷中)
(僧心空請帑建勅賜藏經按東省四大禪寺長清之靈巖益都之法慶諸城之侔雲光明是也)博山
縣龍泉寺(在縣城南門外二女泉上)洪教寺(在縣城西關)彼岸寺(在縣北五)
(里)聖水寺(在縣東南三十里金明昌二年建)白雲觀(在縣東北十里)
登州府
蓬萊縣(附郭)開元寺(在府城西南隅唐開元間建)普靜寺(在府城北門外明正)
(綂十年勅建)義昌寺(在府城東南六十里元至元四年建)萬壽宮(在府城南舊為佑德)
(觀唐開元間建)黃縣普安寺(在縣治東北樂育坊宋元祐中建)寳堂寺(在縣東北)
(二十里唐時建)真定寺(在縣南二十里萊山之曲峯巒秀爽松柏蓊欝山腰有仙人㓊下有石井)
(蓮花池泉水自湧四時不涸)石泉寺(在縣西南二十五里有石鼓澗泉之勝)延真宮
(在縣西南二十五里盧山下晉盧童子得道之所隋曰陞天觀唐曰仙君觀宋熙寧中禱雨有應詔封盧)
(仙曰沖禧真君賜今額)福山縣福聖寺(在縣治西南金大定間建)竒泉寺(在縣)
(西北六里寺外有橋橋下甘泉湧出冬温夏涼)千佛寺(在縣西北三十五里唐先天五年建)哈
嚧寺(在縣東南四十里元大德五年建)修真觀(在縣治南金大定間建)積金觀
(在縣西二里積金山上一名通仙宮金大定間建有馬丹陽像竝詩碑)祝聖道院(在縣東南)
(二里元至治中建)棲霞縣延福寺(在縣治西元至正間建)興國寺(在縣東南)
(五十里元元綂元年建旁有介子推院)太虚宮(在縣北十里金明昌五年建一名濱都宮元邱)
(長春得道之所)招遠縣普照寺(在縣西南半里)陽華寺(在縣東二十五里元至正)
(四年建)齊山寺(在縣南三十里)祥光觀(在縣東北三十里)鍊陽觀(在縣北三)
(十里金泰和中建昔馬丹陽煉丹於此)萊陽縣興國寺(在縣治東南金時創建有靈湖)
(等三十九院明洪武中歸併寺内)崇福寺(在縣東五十里金明昌中建)潮果寺(在縣)
(南四十里元至正中建)宣政寺(在縣西南半里金明昌中建)靖林寺(在縣西九十里)
(北齊時建)遊仙宮(在縣治西南金皇綂中建)迎仙觀(在縣南十里金大定間有四真人會)
(葬閣)寧海州彌勒寺(在州治東宋熙寧中建)朝元觀(在州治西金大定五年建)
神清觀(在州東南五十里即王重陽開烟霞洞處金泰和間建)顯異觀(在州東南四十)
(里姑餘山昔麻姑修道上昇處宋政和中封妙虚真人)玉虚觀(在州東南聖水巖)元都
宮(在州南二里元邱長春之所居也)文登縣香巖寺(在縣北一里許金大定二年修)
集賢寺(在縣東七十里)柘陽寺(在縣南四十里)望漿寺(在縣南七十里寺前一井)
(冬温夏涼)禪教寺(在縣西四十里)寳峰寺(在縣西北五十里唐時勅建)東華觀
(在縣西五十里紫金山前宮後有東華洞元馬丹陽築室曰契遇菴指紫金山為紫府洞天)海陽
縣崇福瑜珈寺(在縣西八十里一名三駕寺有小石佛背鐫武定二年造)普濟寺
(在縣東北嵩山金明昌中建)永慶寺(在縣西七十里)榮成縣潮音寺(在縣城内)
元泉寺(在縣西南五十里)龍山寺(在縣東南一百二十里)玉清宮(在縣西南)
(七十里)
萊州府
掖縣(附郭)資聖寺(在府城南門外金大定間建有石刻卧佛)妙覺寺(在府城東南元)
(中綂五年建)釋迦寺(在府城東五十里)青羅觀(在府城南元時國戚黃姑學道之所)
(後為真人邱處機道場賜額迎祥觀)萬壽宮(在府城東神山下元至治初建有石洞七每洞各有)
(石像)靈虚宮(在府城東二十里)先天觀(在府城東大基山土)太清宮(在府城東)
(二十五里道士谷)平度州圓明寺(在州治西南唐為普救院金大定間賜今額)天
宮神寺(在州東五十里宋熙寧三年建)智藏寺(在州東北大澤山金明昌七年建)禪
窟院(在州東五十里唐時建)德真觀(在州治東北元至元間建)濰縣石佛寺
(在縣治東南宋咸平二年建有石刻布袋佛像係宋崔白茟蘇軾題記)觀法寺(在縣治東北漢)
(永平十年建)松巖寺(在縣東北五十里元至正二年建)玉清宮(在縣治東北元至正)
(二年邱長春弟子尹清和建長春有貽清和書石刻存焉)雲臺觀(在縣東北三十里寒亭鎮)昌
邑縣崇聖教寺(在縣治東)崇福講寺(在縣南十里)大悲禪寺(在縣)
(東南三十里)玉真宮(在縣治西北金太和八年建)膠州慈雲寺(在州治西唐大)
(順元年建)洪福寺(在州治南元至正六年建)福勝院(在州南三十里唐大順二年建)茂
林寺(在州南四十里北齊時建)黔&KR1101;寺(在州南七十里元泰定三年建)太微宮(在州)
(南二里元中綂年建)高密縣感化寺(在縣治東北)涼臺寺(在縣西南五十里)
凝祥觀(在縣東半里)即墨縣興國寺(在縣治東元至正元年建)慶成寺
(在縣城東門内元泰定元年建)迎真觀(在縣治南元元統中建)太平宮(在縣南四十里)
(勞山又有上清下清二宮)聚仙宮(在縣南勞山)清虚觀(在勞山黃石洞一名黃石宮)
華樓宮(在勞山華樓峯元泰定二年建)神清宮(在勞山上)
武定府
惠民縣(附郭)資福寺(在府治東南宋大中祥符間建有元學士趙孟頫碑記額曰三學資)
(福禪林)老君堂(在府城城隍廟東)祐德觀(在府治東)青城縣昭慶寺
(在縣治西北唐時建)天符寺(在縣東十里明成化時更名天佛)陽信縣永寧寺
(在縣治西南)聖壽寺(在縣西流波務)延祥觀(在縣西關)海豐縣大覺寺
(在縣治東南有古塔十三級唐貞觀中造)鎮海寺(在縣東北黎敬店明弘治中掘地得石佛二上)
(刻東魏武定四年)白鶴觀(在縣西北四十里)樂陵縣觀音寺(一在縣治西一)
(在縣西北舊縣鎮)静聰寺(在縣西四十里茨頭舖)商河縣福勝寺(在縣治西)
(南唐武德間建)勝講寺(在縣東三十里寬河鎮)清源道院(在縣東關)濱州龍
泉寺(在州治北元大定間建)天王寺(在州東南二十五里)大勝寺(在州西南五十)
(里)玄妙觀(在州治東北)高尚觀(在州西南五十里宋時建)利津縣洪濟
寺(在縣治東北金明昌初建)洪恩寺(在縣東三十里)白鶴觀(在縣東永和卿)霑化
縣妙相寺(在縣治東)超化寺(在縣西南流鐘店)蒲臺縣三教寺(在縣)
(治西南寺有佛牙石匣初邑人於城北崇聖寺廢址掘地得石匣刻云葬辟支佛牙一顆啟視之見一巨)
(牙護以銀屑寺僧賫送靈巖建塔葬之遺匣尚存寺中)福田寺(在縣南二十里)普静寺
(在縣東三十里唐廣德二年建)迎仙觀(在縣治東南)
沂州府
蘭山縣(附郭)普照寺(在府治西南里許晉王右軍故宅也元帝渡江諸王從之南遷舍宅)
(為梵宮唐時賜額開元宋崇寧初詔改為天寧萬壽禪寺金改今名旁即右軍祠有曬書臺澤筆池)法
輪院(在府城北三十里蒙山之陽祊水經其側)朗公寺(在府城西四十里朗公山相傳朗公)
(禪師擔經過此留跡山巔後人為建轉脚菴)祐德宮(在府治西北)玉虚宮(在府城東)
(八十五里蒼山之陽相傳安期生修煉處)長春宮(在府城東九十里)郯城縣大覺
寺(在縣治東北隅)清泉寺(在縣東北三十里馬陵山)玉清觀(在縣北舊城北門内)費
縣開福寺(在縣治西絃歌街北宋元祐間建)聖臨院(在縣西本名崇興寺)
(聖皇清康熙二十三年于此改今名祖仁皇帝東巡駐蹕)芙蓉寺(在縣境西道士賈文銀杏)
(樹歴八百餘年)其山寺(在縣東南五十里其山側)洞真觀(在縣城北門内)玉虚宮
(在縣西北龜山下唐賈仙翁所建院有古松高五丈枝幹盤旋縱横各一丈二尺頂平如車輪世傳文所)
(手植有神松之目)莒州寳願寺(在州治西金明昌間建)定林寺(在州西二十里)
(浮來山即宋劉勰校經釋曇觀送舍利處有銀杏樹大數十圍清隂竟畆蓋數千年物也)正覺禪
院(在州東五十里觀山前唐時建)淨土寺(在州北宋皇慶三年建)朝元宮(在州西南)
雲溪觀(在州北八里金太和時建)蒙隂縣壽聖寺(在縣南三里一名南竺院傍有)
(銀杏一株唐時僧明深所植至今茂蔚)龍泉院(在縣西南三十里元大定間賜額)聖景
寺(在縣西北三十里堂阜社即宋僧普和伏蟒處一名老僧堂)中山寺(在縣東北五十里中)
(山之陽有宋真宗御製栖真亭響石詩碑)太清觀(一在縣城西關一在縣東五十里)龍泉
觀(在縣西四十里元至元間建)沂水縣梵衆寺(在縣南二里宋咸平年建)黃柏
寺(在縣西八十里唐貞觀間建)花之寺(在縣西南一百里)大善寺(在縣西南一百)
(四十里内有卧佛一尊長亘殿三楹)無為宮(在縣治東元至正十一年建)瑞雲宮(在州)
(西北三十里隋大業間建)日照縣普照寺(在縣治北明洪武二十四年建)靈樵寺
(在縣西北五十里)卧佛院(在縣西南嵐山之隂山東江南交界)朝元觀(在縣西南五十)
(里元至正間建)栖真觀(在縣西北一百三十里元至正二年建)
泰安府
泰安縣(附郭)冥福寺(在府治西北)普照寺(在府城西五里凌漢峯下其西有三)
(陽庵)竹林寺(在府城西十里)藏峯寺(在府城西北四十五里)玉泉寺(在府城東)
(北五十里佛峪内一名谷山寺有周明堂故址)四禪寺(在府城東南徂徠山陽)太清宮
(在泰山頂古登封臺改祠玉帝乂有玉皇觀在泰山迴馬嶺)泰嶽觀(在泰山東南麓唐時建有)
(鴛鴦碑)青帝觀(一在泰山頂一在泰山南麓祀青帝漢書青帝天神也而東嶽屬焉因立為祠)
(宋真宗加號廣生帝君有御書御讚)升元觀(在泰山南麓本名建封院宋政和中勅牒云泰山之)
(下名曰三宮空洞之天宜賜額升元觀元張志純重修改曰朝元觀)會真宮(在府治東南隅即古)
(奉高宮宋真宗駐蹕改今名又府城西北有長春觀白雲觀)乾元觀(在府城西一里許宋真宗)
(東封得天書于此又名天書觀)肥城縣惠通寺(在縣治南宋至道間西域梵僧宏建建)
鬱蔥寺(在縣西八里鬱蔥山下即資聖院宋真宗東封幸此更今名)幽棲寺(在縣西三)
(十五里陶山之東唐時創建世傳陶朱公隠此)修真寺(在縣西南東禮社曬書臺)空杏寺
(在縣南三十里後唐有衲子植杏於此杏熟而核自落還復合之顆顆圓成故名)崇果寺(在縣)
(西南五十里有磗塔一座)雲溪觀(在縣東南十八里元大德五年建)洞靈觀(在縣西陶)
(山下隋丈中子王通書洞靈觀三字刻石)新泰縣崇慶寺(在縣西南境)雲孤寺
(在縣西北境)正覺寺(在縣西南法雲山之陽宋大觀元年賜額)上清觀(在縣東八里)
萊蕪縣千佛寺(在縣城東關有古塔宋淳熙三年造)崇果寺(在縣東南七里唐尉)
(遲恭監修)安期真人觀(在縣南二十里仙人山相傳安期生修真於此)迎仙宮(在縣)
(南四十里漢武帝命方士求仙於此有星壇石)洞真觀(在縣西北四十里元泰和八年賜額)東
平州報恩寺(在州治東元至正二年建)靈泉寺(在州北二十五里寺内有泉祈雨輒)
(應故名)萬壽宫(在州治南)全真觀(在州治南一里)東阿縣壽聖寺(在縣)
(治東南明洪武五年建)香山寺(在縣北十五里香山之陽)石佛寺(在縣西苦山集寺有)
(王右軍書)瑞相寺(在縣西南四十里唐時建)慈濟寺(在縣西南六十里安平鎮明景泰四)
(年賜額)天平觀(在縣東南二十五里白雁泉上)南天觀(在縣東南四十里雲翠山巔)
靈祐觀(在縣西南安平鎮明景泰四年建)平隂縣福勝寺(在縣城東門内宋景)
(祐間建)壽峯寺(在縣西十五里龍橋山唐時建)亭山寺(在縣西南三十里)寳峯
寺(在縣西南二十五里水山有古塔)龍泉寺(在縣東南四十里齊天綂中建)天香院
(在縣西四十里)保真觀(在縣西南二十里元初建)
曹州府
荷澤縣(附郭)開元寺(在府城内東北隅唐貞觀間建)白陽寺(在府城北二十五里)
興化禪寺(在府城南五十里左山上隋仁壽間建號法源寺有左山塔藏定光佛舍利六顆宋)
(慶歷中塔壊守臣在中師奉勅重修詔賜塔名寳乘)單縣普照寺(在縣治西北本在舊城五)
(老坊金明昌間古淵禪師所建明宣德中重修御賜大藏經加以璽書嘉靖五年移建今所)樵龍
寺(一名大覺寺在縣西南曹單交界黃河入境之處)全道觀(在縣城東北)城武縣
嚴福寺(在縣治東)壽峯院(在縣東一里唐時建旁有夀峯臺)寳豐寺(在縣北二)
(十里孟莊村)廣嚴寺(在縣北三十里南魯集)鉅野縣觀音寺(在縣治東南)
麒麟寺(在縣北十五里獲麟集)獨山寺(在縣南五十里)元清觀(在縣西南三里)
鄆城縣觀音寺(在縣城東門内浮圖高七級)濟覺寺(在縣治西明崇禎四年居)
(民掘地見殿宇形址石羅漢十八尊石幢一座有乾德年號)舊縣寺(在縣東十六里隋縣遺址)
丹霄觀(在縣治西北隅)遇仙觀(在縣治西南隅元大德中建)曹縣隆興寺
(在縣西四里唐貞觀間建有浮屠甚峻)龍泉寺(在縣北十五里元至正元年碑云古有北亭龍)
(泉寺按有北即空桑是為北亳)開元寺(在縣西北十八里春墓岡金大定二十年建)楚邱
寺(在縣東南四十里楚邱舊城)大豐寺(在縣西五十餘里有大乘塔塔上石刻云大唐貞觀)
(某年尉遲恭奉勅監修)瑞雲宮(在縣南五十里)定陶縣天王寺(在縣城東門内)
紅蘭寺(在縣南五里)濮州圓覺寺(在州治東北)會邱寺(在州東南二十)
(五里)榖林寺(在州東南九十里)南華觀(在州南七十里有莊子釣臺)范縣文
殊寺(在縣治東一名來鐘寺)義城寺(在縣東南七十里水保)永慶寺(在縣東南)
(二十里舊城内浮圖甚峻)金禪寺(在縣西三十里)泰嶽觀(在縣治東)觀城縣禄
吉寺(在縣城南門内)顯慶寺(在縣治西)真常宮(在縣治東南元中綂間建)朝城
縣寧國寺(在縣治西有古塔又有石燕井金蓮陂按舊志金蓮陂即漯水源也)興國寺
(在縣東南十八里有塔)丹霄觀(在縣治東北)長春觀(在縣西北七十里)嘉祥
觀(在縣西北八十里)
山東通志卷二十一
