山東通志卷十六
兵防志
兵制載在周官教練於少司徒調發於大司馬典
綦詳矣繼此則管仲有令穰苴有法談折衝者莫
不推青社之䧺烈云我
國家武備森嚴屏翰方域而于二東規畫特詳豈不
以山海隩區近接
畿轂尤資捍衞哉顧險易無定所輕重無常形建革
抽添與時推易師乎古而不泥乎古非
聖人之聰眀神武其孰能與於斯謹稽自
國初凖以今制而標析之昭其宜也作兵防志
山東全省兵防
一將軍標(轄本標八旂兼轄德州駐防)
一巡撫標(轄本標二營兼轄桃源集)
一總河標(轄本標三營兼轄濟寕州城守營)
一登鎮標(轄本標水陸三營兼轄外營共十三)
一兖鎮標(轄本標二營兼轄外營共十四)
駐防青州府滿洲營
皇清雍正九年議政大臣題請青州府設立滿洲營
鎮守山東地方與德州滿營東西控制另設城署營
房(詳城池志)分撥八旂官兵駐劄定制
將軍一員副都統一員管理鑲黃正白二旂協
領一員管理鑲白正藍二旂協領一員管理正
黃正紅二旂協領一員管理鑲紅鑲藍二旂協領
一員筆帖式三員(專供將軍衙門番譯文書)佐領十六員(每旂二員)
防禦十六員(每旂二員)驍騎校十六員(每旂二員)委署前鋒校
拾陸名(每旂貳名)前鋒壹百捌拾肆名(每旂貳拾叁名)鳥槍馬甲
領催肆拾捌名(每旂陸名)鳥槍馬甲㭍百伍拾貳名(每旂玖拾)
(肆名)炮手馬甲領催捌名(每旂壹名)炮手馬甲捌拾名(每旂拾名)
箭手馬甲領催肆拾名(每旂伍名)箭手馬甲捌百㭍拾貳
名(每旂壹百玖名)步甲肆百名(每旂伍拾名)弓匠捌名(每旂壹名)鐡匠
捌名(每旂壹名)共馬甲貳千名步甲肆百名(匠役在外)雍正十
一年奉
上諭於每翼佐領内調委副協領四員防禦驍騎校内
調委副佐領十六員委署前鋒校領催内調委副驍
騎校十六員
駐防德州滿營附
皇清順治元年於直隸河間府設滿洲駐防營十一年
移至德州(駐劄城北)原撥正黃鑲黃二旂馬步甲兵伍百
名除陸續抽調未補壹百伍拾陸名實存兵叁百肆
拾肆名領以城守尉固山章京驍騎校等員雍正二
年奉
上諭於本州駐防内鑲黃旂滿洲固山下挑閑散叄拾
壹名蒙古固山下挑閑散壹拾肆名正黃旂滿洲固
山下挑閑散叄拾伍名蒙古固山下挑閑散玖名共
挑選捌拾玖名撥令披甲雍正三年自京師分撥
鑲黃旂滿洲固山甲兵叄拾伍名正黃旂滿洲固山
甲兵貳拾貳名蒙古固山甲兵壹拾肆名共甲兵㭍
拾壹名以足原額伍百名之數今定制
城守尉一員鑲黃旂滿洲固山章京一員驍騎
校一員筆帖式一員蒙古固山章京一員驍
騎校一員正黃旂滿洲固山章京一員驍騎校
一員筆帖式一員蒙古固山章京一員驍騎
校一員馬步甲共伍百名弓鐵匠共肆名(按青州德)
(州二營滿洲駐防兵其官制營制歲支月餉一切與漢營綠旂兵不同其軍政拔補亦不由巡撫考核惟)
(錢粮奏銷仍由巡撫核題因係客兵故首列之)
撫標左右兩營
皇清康熙十三年題請撫標設左右二營每營各馬
步伍百名領以遊擊守備千把總中軍遊擊管左營
事三十四五等年續裁步兵捌拾肆名雍正四年曹
縣設桃源集汛添設清軍同知轄馬步兵叄拾名(抽調)
(兵數分詳兖鎮各營)歸本標考核九年改中軍遊擊為恭將今
定制
左營中軍參將一員守備一員千總二員把
總四員外委千總一員外委把總二員(雍正七年制各營添設外)
(委千把總以資操防調遣於本營馬兵數内扣除帶銜不帶職支餉不支俸各標營凖此)馬兵玖
拾㭍名(原額一百名扣除外委三名餘營凖此)步兵叄百伍拾捌名
右營遊擊一員守備一員千總二員把總四
員外委千總一員外委把總二員馬兵玖拾㭍名步
兵叄百伍拾捌名
桃源集清軍同知一員馬兵陸名步兵貳拾肆名
左右兩營駐劄省城(本標專資防衛不設汛守康熙三十二年撥左營兵壹百名代)
(防泰安州宫裏村堯山口等汛雍正元年改兖州營為鎮就近防守本標官兵照數掣回)
同知駐劄桃源集(係曹縣地方本屬曹州營防汛因界連三省壤接七邑營弁難)
(以稽查雍正四年唐題請曹州州同移駐本集又抽調沂州臨清高德州臺莊夀張等陸營各馬)
(兵壹名步兵貳名又沙溝營步兵貳名合曹州營原防步兵拾名共兵叄拾名巡哨防守七年又以)
(州同職微不足以資彈壓其題請改設清軍同知移駐桃源集將州同掣回防守兵丁屬同知管)
(轄軍政考核悉歸撫標)
河標中左右併濟寧城守四營
皇清順治元年因明舊設河營隨總督河道都御史駐
劄濟寧州(明永樂十八年遣行軍司馬提馬步兵拾萬鎮守濟寧正德以後定遣都御史奉勑)
(行事隆慶四年加提督軍務轄南北直隸河南山東各兵備道皆聽調遣)設中左右三營
領以副將遊擊守備千把每營經制馬步兵壹千名
專資防河護運五年添設濟寧城守營經制步兵壹
千名領以都司守備千把存城分汛統於河標自順
治六年至康熙六十一年裁撥抽調馬步兵共貳千
零叄拾貳名(順治六年調赴廣西兵㭍拾玖名十二年裁汰城守營兵肆拾肆名十三年調)
(赴廣西兵捌拾肆名十五年調赴浙江兵貳百叄拾叄名十八年調撥梁山營兵壹百肆拾㭍名康熙四)
(年四營共裁兵叄百壹拾名七年裁兵共貳百壹拾玖名二十一年撥兖州營壹拾名三十年調防中河)
(兵壹百肆拾伍名三十四年裁随丁共貳百名四十四五六七八等年裁兵共五百陸拾壹名)雍正
元年核存四營經制馬步兵共壹千玖百陸拾捌名
(三營共壹千伍百名城守營肆百陸拾捌名)八年抽馬兵肆拾㭍名(左營十七)
(中右各拾伍名)歸江南河標九年增馬步兵壹千名(馬二步八中營)
(加馬陸拾㭍步貳百貳拾貳左營加馬陸拾捌步貳百貳拾叄右營加馬陸拾伍步貳百貳拾叄城守營)
(加步戰兵壹百叄拾貳)十三年改撥馬步兵伍百名加增兖鎮
(詳兖鎮各營)今定制
中營中軍副將一員守備一員千總二員把
總四員外委千總一員外委把總二員(雍正七年添設外委)
(千把總)馬兵壹百陸拾伍名步兵肆百㭍拾貳名
左營遊擊一員守備一員千總二員把總四
員外委千總一員外委把總二員馬兵壹百陸拾
伍名步兵肆百㭍拾叄名
右營遊擊一員守備一員千總二員把總四
員外委千總一員外委把總二員馬兵壹百陸拾伍
名步兵肆百㭍拾貳名
濟寧城守營都司一員守備一員千總一員
把總二員(原設二千四把康熙五年裁半)外委千總一員外委把總
二員步戰兵壹百叄拾貳名步守兵叄百陸拾捌名
(外委在内)
各營河汛(自江南徐州界起至張秋鎮止)
左營(分防漕河十四汛南自辛莊橋接江南徐州營界牌起北至濟寧城守營韋䭾廟界牌止計河)
(程一百五十里徐家口堡馬家口堡邢莊閘堡利建閘堡南陽閘堡以上五汛係魚臺縣河道駐防馬兵)
(叄拾貳名步兵壹百玖拾陸名棗林閘魯橋閘堡師家莊閘仲家淺閘新閘新店閘石佛閘趙村閘關南)
(頭以上九汛係濟寧州河道駐防馬兵壹拾捌名步兵壹百伍拾肆名其餘馬步兵存城)
城守營(分防漕河七汛南自關南頭韋䭾廟接左營界牌起北至中營小長溝界牌止計河程五)
(十一里韋䭾廟三官廟濟安臺以上三汛係本州河道駐防步兵貳拾壹名安居臺一汛係濟寧衞河道)
(駐防步兵捌名通濟閘堡白嘴臺小長溝以上三汛係鉅野縣河道駐防步兵貳拾壹名其餘馬步兵存)
(城)
中營(分防漕河十六汛南自小長溝接城守營界牌起北至右營王仲口界牌止計河程八十六里)
(半小長溝係鉅野縣河道駐防步兵㭍名大長溝堡寺前閘堡孫村臺堡以上三汛係嘉祥縣河道駐防)
(馬兵捌名步兵伍拾名柳林閘堡南旺堡十里閘堡劉老口臺袁家口閘堡王老口臺張八老口堡靳家)
(口閘河西堡以上九汛係汶上縣河道駐防馬兵伍拾名步兵貳百叄拾捌名靳家口河東堡花園頭臺)
(王仲口堡以上三汛係東平州河道駐防馬兵捌名步兵伍拾伍名其餘馬步兵存城)
右營(分防漕河十二汛南自王仲口中營界牌起北至張秋接夀張營界牌止計河程七十八里王)
(仲口臺長張口臺界牌臺安山臺十里舗臺防河臺裕國臺戴家廟以上八汛係東平州河道駐防馬兵)
(貳拾陸名步兵貳百零㭍名壮猷臺通濟臺以上二汛係夀張縣河道駐防步兵肆拾肆名沙灣係東平)
(夀張東阿三州縣河道駐防步兵肆拾伍名張秋鎮汛係陽穀夀張東阿三縣河道駐防馬兵壹拾肆名)
(步兵五拾叄名其餘馬步兵存城)
河標傳報撥遞(督報把總壹員撥丁捌拾貳名)
第一遞(自房葛舗起至景州止計二十撥撥丁共肆拾名)第二遞(自漫河起至衣錦舗)
(止計一十四撥撥丁共貳拾捌名)第三遞(自樓桑店起至丁京城會同舘計七撥撥共壹拾)
(肆名)
登州鎮中右二營
皇清順治元年登州兵制尚仍明舊水陸營各三官兵
壹萬有餘(明永樂七年登州始設把總指揮二員團練京操班軍至萬歷二十一年始分中後)
(二營四十八年又增二營至天啓末年陸營七水營五設登萊掛印總兵崇禎初年裁總兵官改設副將)
(十年仍設總兵十一年移鎮臨清州登州設城守營并水師營)設有防撫軍門兵備
海道而城守一營領以遊守千把則統於臨清鎮十
八年自臨清移鎮登州府仍以城守營改為中軍遊
擊復設左右前營各以遊擊領之康熙七年撥左營
隨帶官兵調防武定州止存中營馬兵壹百玖拾肆
名步兵陸百㭍拾㭍名右營馬兵壹百陸拾玖名步
兵陸百貳拾名(前營係水師詳後)三十九年收寧福營馬步
兵共貳百貳拾名(寧福營改參將為守備減除兵數叧詳本營下)撥添中營
馬兵貳拾貳名步兵肆拾捌名撥添右營馬兵肆拾
伍名步名壹百陸名四十三年本標添設後營水師
抽調各營步兵歸水師營分配操防中右二營各抽
調肆拾名至五十三年裁後營水師各掣回兵叄拾
陸名雍正元年分立兖州鎮抽調中營馬兵壹拾伍
名右營馬兵壹拾肆名步兵各拾伍名調赴兖鎮歸
左右二營操防九年每營添千總一員把總一員馬
兵貳百名步兵叄百名今定制
中營遊擊一員守備一員千總三員把總五
員外委千總三員外委把總六員(雍正七年添設外委千把總)馬
兵叄百玖拾壹名步兵壹千零陸名
右營遊擊一員守備一員千總三員把總五
員外委千總三員外委把總六員馬兵叄百玖拾壹
名步兵壹千零㭍名
登州鎮駐劄府城(總兵官一員帶領中營中軍遊擊一員守備一員千總三員把總三)
(員外委千總二員外委把總六員馬兵叄百陸拾㭍名步兵㭍百叄拾名右營遊擊一員守備一)
(員千總一員把總三員外委千總三員外委把總五員馬兵叄百陸拾捌名步兵㭍百玖拾伍名)
分防蓬萊縣汛(中左兩營按年分番輪防)
中營分防黃縣汛(把總一員馬兵壹拾名步兵玖拾名)
分防招遠縣汛(把總一員馬兵壹拾名步兵玖拾名)
分防黃河營汛(沿海西至㟂屺島外委千總一員步兵壹拾貳名)
貼防鉅齒牙山(棲霞縣地方原右營汛中營貼防步兵伍拾名以上俱中營汛)
右營分防棲霞縣汛(千總一員馬兵壹拾名步兵㭍拾名)
分防萊陽縣汛(把總一員馬兵壹拾名步兵㭍拾名又遊巡平度即墨交界馬兵叄)
(名步兵壹拾名)
分防東海沿邊汛(把總一員馬兵貳名步兵貳拾陸名)
分防之罘島汛(福山縣地方外委把總一員馬兵貳名步兵貳拾名)
分防鉅齒牙山(步兵伍拾名以上俱右營汛)
登州鎮標水師營
皇清順治元年登州設水師營存明制什分之一(明季崇禎)
(年間登州有水左營水右營水中營水遊營平海營火攻營或領以參將或領以遊擊悉聽防撫提調)
領以守備千總等官沙唬邊江舡一十三隻水兵叄
百捌拾陸名駐劄水城分防東西海口初屬城守營
移鎮後建為前營水師康熙四十三年添設遊擊二
員守備千把副之增兵為壹千貳百名改沙唬舡為
趕繒舡二十隻分巡東西海口東至寧海州西至萊
州府而止因分為前後二營統隸本標水陸各專其
責四十五年前營移駐膠州巡哨南海後營駐劄水
城巡哨北海五十三年裁水師後營經制官減兵㭍
百名(分發各營補缺還伍)裁趕繒舡十隻(送關東旅順口新設水師營管駕)止
存前營水師遊擊一員守備一員千總二員把總三
員趕繒舡十隻分南北兩汛遊擊守備各分轄兵船
之半而北汛少一把總雍正七年每船添兵拾名南
北兩汛共添兵壹百名又添設雙篷艍船七隻每船
配兵叄拾名南汛艍船三隻北汛艍船四隻北汛添
把總一員九年又添設艍船三隻添兵壹百玖拾名
每艍船併前共配兵肆拾名南北汛各五隻兩汛官
兵船隻悉同雍正十二年添設外委千總二員外委
把總四員又於成山頭添一東汛於南北二汛内抽
撥趕繒船各一隻雙篷艍船各一隻戰守兵共貳百
名南汛撥千總一員(外委把總一員)北汛撥把總一員(外委千總)
(一員)配船巡哨自成山南至馬頭嘴與南汛巡船會旗
北汛南至成山頭與東汛巡船會旗三汛總歸水師
前營管轄本鎮兼防今定制
前營水師遊擊一員守備一員千總二員把
總四員外委千總二員外委把總四員水戰兵捌百
名守兵貳百名趕繒船十隻雙篷艍船十隻(每船各帶脚船)
(一隻)
南汛駐劄膠州頭營子(遊擊一員把總二員外委千總一員外委把總一員趕繒)
(船四隻雙篷艍船四隻共配水戰守兵肆百名南至江南交界鶯遊山起東至荣成縣馬頭嘴止與東汛)
(會旂)
東汛駐劄養魚池(榮成縣地方千總一員把總一員外委千總一員外委把總一員趕)
(繒船二隻雙篷艍船二隻共配水戰守兵貳百名南至馬頭嘴與南汛會旂北至成山頭與北汛會旂)
北汛駐劄登州府水城(中軍守備一員千總一員把總一員外委把總二員趕繒)
(船四隻雙篷艍船四隻共配水戰守兵肆百名南至成山頭與東汛會旂西至直隸交界北至隍城島北)
(九十里止與盛京水師分界)
文登營
皇清順治五年文登縣設守備營仍明舊制防守沿海
地方十八年改設副將立中左右三營每營領以都
司守備千把等官共馬步兵叄千名(每營馬兵叄百名步兵㭍百名)
康熙四年每營裁馬壹百匹改為步戰兵又裁中營
步兵貳拾捌名左營步兵壹拾叄名右營步兵壹拾
貳名五年全裁右營官兵即將所裁之兵補中左二
營原裁各缺仍足每營千名之數六年兩營共抽調
馬步兵貳百名赴泰安營防守(詳泰安營下)七年共裁兵
壹百壹拾㭍名十九年改左營另為寧福營駐防寧
海州(帶兵捌百肆拾貳名)改中營為文登城守營仍以副將轄
守備千把而裁去都司至二十三三十四等年續裁
馬步兵共壹百捌拾壹名存營馬步兵共陸百陸拾
名屬木鎮總防雍正元年抽調馬步兵貳拾貳名歸
兖鎮標九年改守備為都司今定制
本營副將一員都司一員千總二員把總四
員外委千總一員外委把總三員馬兵壹百叄拾名
步兵伍百肆名
文登營駐劄本汛(縣東北十里副將一員都司一員千總二員馬兵㭍拾貳名步兵貳)
(拾名)
分防文登縣汛(千總一員外委把總一員馬兵貳拾名步兵伍拾名)
分防榮成縣汛(干總一員外委把總一員馬兵壹拾名步兵㭍拾捌名)
分防靖海衞汛(把總一員外委把總一員馬兵壹拾貳名步兵壹百壹拾貳名)
分防海陽縣汛(把總一員外委千總一員馬兵壹拾陸名步兵陸拾肆名舊係寧福)
(營汛康熙三十九年改歸本營)
膠州營
皇清順治元年調通密山海官兵駐劄沂州為沂州鎮
十年移駐膠州十一年仍移駐沂州調沂鎮右營守
備防膠十二年招募土兵貳千名劄委守備另營操
防十三年調沂鎮中營守備防膠十四年另設遊擊
一員統轄土兵即為膠州營十五年罷沂州鎮改設
於膠州設左水右陸營而撥兵叄百以防沂康熙元
年設山東全省提督統轄兩鎮(時因于七之變登萊震動故設全省提督)
(駐劄青州三省總督駐劄濟南而膠鎮舊移沂鎮原設之員弁有前後左右中五營兼設旗鼓守備海南)
(屹為巨鎮)二十二年罷膠州鎮留鎮左營為膠州協以副
將領守備千把額兵玖百名歸本鎮總防(二十二年後提督亦)
(停)二十三至五十三等年續裁併抽調馬步兵共貳
百貳拾肆名雍正元年又抽調馬步兵貳拾肆名歸
兖鎮標九年改守備為都司今定制
本營副將一員都司一員千總二員把總四
員外委千總一員外委把總三員馬兵壹百叄拾壹
名步兵伍百壹拾陸名
膠州營駐劄本州(副將一員都司一員把總二員馬兵玖拾㭍名步兵貳百捌拾名)
專防膠州汛(每年把總帶領存城兵馬輪防)
分防安邱縣汛(千總一員馬兵壹拾伍名步兵㭍拾捌名)
分防靈山衞等汛(本口把總一員馬兵捌名步兵伍拾肆名古鎮口外委千總一)
(員馬兵貳名步兵壹拾肆名唐島口外委把總一員馬兵貳名步兵壹拾肆名)
分防登窰口等汛(本口千總一員馬兵叄名步兵肆拾捌名青島口外委把總一)
(員馬兵貳名步兵壹拾肆名董家灣外委把總一員馬兵貳名步兵壹拾肆名)
萊州營
皇清順治元年萊州設城守營仍明舊制而不置水寨
(明萬歷間原設參將一員把總六員馬步兵叄千名又水寨一營把總一員哨官二員沙船一十三隻唬)
(船六隻水兵肆百壹拾捌名)十八年改為萊恊分左右二營設副
將一員領二都司二守備分防萊屬並青州府之壽
光昌樂樂安三縣康熙三年抽調兵貳百名添防德
州營十九年另設夀樂營駐夀光縣兼防樂安昌樂
二十二年裁兩營都司改副將為遊擊營(調副將駐劄沂州營)
(以沂州營遊擊移此守備千把等官如故)減存馬步兵陸百壹拾捌名至
三十九年又改為參將營(裁寧福營參將移此)屬本鎮總防雍
正元年抽調步兵貳拾名歸兖鎮標今定制
本營參將一員守備一員千總二員把總四
員外委千總一員外委把總三員馬兵壹百貳拾肆
名步兵肆百陸拾捌名
萊州營駐劄府城(參將一員守備一員千總一員外委千總一員外委把總三員馬兵)
(叄拾陸名步兵貳百壹拾肆名)
分防掖縣汛(把總一員馬兵貳拾名步兵㭍拾伍名)
分防昌邑縣汛(把總一員馬兵貳拾名步兵肆拾陸名)
分防濰縣汛(把總一員馬兵貳拾名步兵伍拾捌名)
分防北海汛(把總一員馬兵壹拾肆名步兵叄拾玖名)
分防西海汛(千總壹員馬兵壹拾肆名步兵叄拾陸名)
即墨營
即墨縣原屬膠州營防汛
皇清順治十五年沂鎮移駐膠州撥左陸營防守即墨
十八年又將駐防安東衞官兵撤回(十五年改右水營兵為陸營防)
(守安東衛十八年安東衞另設營汛屬青州營)增駐即墨兼防膠州為膠即
營康熙三年改膠鎮左營專為即墨營(另改原沂州隨鎮防膠之)
(左營為膠州營)設參將守備千把減存經制馬步兵陸百叄
拾貳名膠鎮裁後屬本鎮總防五十三年發回水師
兵叄拾伍名雍正元年抽調馬步兵貳拾肆名歸兖
鎮標今定制
本營參將一員守備一員千總二員把總四
員外委千總一員外委把總三員馬兵壹百叄拾壹
名步兵伍百零捌名
即墨營駐劄本縣(參將一員守備一員千總一員把總一員外委千總一員外委把總)
(一員馬兵捌拾壹名步兵貳百捌拾陸名)
分防平度州汛(千總一員馬兵壹拾伍名步兵陸拾名)
分防高密縣汛(把總一員馬兵壹拾肆名步兵伍拾名)
分防諸城縣汛(把總一員馬兵捌名步兵伍拾貳名)
分防鰲山衞坡子口等汛(把總一員外委把總二員馬兵壹拾叄名步兵)
(陸拾名)
濟南城守營
皇清順治初年濟南府設城守營額兵陸百名領以守
備千把屬登鎮管轄康熙五年山東全省提督自青
州府移駐濟南因改為提標中營守備另設中軍遊
擊二十一年裁提督仍屬登鎮二十三年添設參將
一員千把倍之四十二三等年續裁並抽調水師營
兵共貳拾壹名今定制
本營參將一員守備一員千總二員把總四
員外委千總一員外委把總三員馬兵壹百壹拾陸
名步兵肆百伍拾玖名
濟南營駐劄府城(參將一員守備一員千總一員外委把總二員馬兵伍拾肆名步兵)
(貳百玖拾㭍名)
專防歴城縣城外汛(把總一員外委千總一員外委把總一員馬兵叄拾名步)
(兵㭍拾叄名)
分防章邱縣汛(把總一員馬兵壹拾貳名步兵貳拾玖名)
分防鄒平縣汛(把總一員馬兵壹拾名步兵貳拾叄名)
分防淄川縣汛(千總一員馬兵肆名步兵壹拾捌名)
分防新城縣汛(把總一員馬兵陸名步兵壹拾玖名)
青州營
皇清順治元年青州府設城守營仍明舊制(明萬歷間設守備一)
(員中軍指揮一員把總四員春秋二汛赴海巡防後增官兵至壹千㭍百員名)參將一員守
備一員千把各二員十七年兼轄安東營(安東營初屬膠州營)
(撥防)康熙元年設全省提督於青州改青州營為提標
中營(安東營另屬沂州營)至四年提督移駐省城另以濟南城
守營為中軍青州營建置如舊但兼轄泰安營而安
東營另為一營三十九年泰安改設參將營因兼轄
夀樂營屬本鎮總防原額馬步兵壹千壹百捌拾肆
名續裁並抽調共肆百零㭍名雍正元年又抽調馬
步兵貳拾玖名歸兖鎮標今定制
本營參將一員守備一員千總二員把總四
員外委千總二員外委把總四員馬兵壹百伍拾壹
名步兵伍百玖拾壹名
青州營駐劄府城(參將一員守備一員外委千總一員馬兵㭍拾名步兵貳百玖拾捌)
(名)
專防益都縣汛(千總一員馬兵壹拾貳名步兵肆拾肆名)
分防博山縣汛(把總一員馬兵捌名步兵貳拾名)
分防臨淄縣汛(把總一員外委把總一員馬兵㭍名步兵叄拾伍名)
分防博興縣汛(把總一員外委把總一員馬兵玖名步兵肆拾伍名)
分防高苑縣汛(把總一員外委把總一員馬兵㭍名步兵叄拾伍名)
分防臨朐縣汛(把總一員外委千總一員馬兵壹拾壹名步兵肆拾肆名)
分防沂水縣汛(千總一員外委把總一員馬兵㭍名步兵肆拾肆名又兼垜莊馹汛)
(馬兵貳拾名步兵貳拾陸名)
武定營
皇清順治元年武定州設城守營守備一員千總一員
把總二員馬步兵肆百㭍拾㭍名康熙七年撥本標
左營遊擊帶領千總一把總二馬步兵肆百名合原
設官兵為武定遊擊營屬本鎮總防二十四至五十
三等年續裁抽調共馬步兵壹百壹拾㭍名雍正元
年又抽調馬步兵貳拾玖名歸兖鎮標今定制
本營遊擊一員守備一員千總二員把總四
員外委千總二員外委把總四員馬兵壹百肆拾伍
名步兵伍百㭍拾捌名
武定營駐劄本府(雍正十二年陞州為府遊擊一員千總一員外委千總一員外委把)
(總一員馬兵肆拾貳名步兵壹百陸拾貳名)
駐防佘家港汛(海豐縣地方守備一員馬兵貳拾名步兵陸拾名)
分防海豐縣汛(把總一員馬兵陸名步兵叄拾貳名又防大沽河步兵壹拾捌名)
分防陽信縣汛(外委把總一員馬兵拾壹名步兵叄拾名)
分防樂陵縣汛(千總一員馬兵拾名步兵伍拾叄名)
分防濱州汛(把總一員馬兵㭍名步兵肆拾陸名)
分防利津縣汛(外委把總一員馬兵拾壹名步兵貳拾肆名乂防臺子關步兵壹拾)
(陸名)
分防霑化縣汛(外委把總一員馬兵伍名步兵叄拾壹名)
分防蒲臺縣汛(把總一員馬兵玖名步兵叄拾貳名)
分防長山縣汛(千總一員馬兵貳拾名步兵肆拾名)
分防青城縣汛(外委千總一員馬兵肆名步兵叄拾肆名)
安東營
安東本衞地在莒州日照縣
皇清順治十五年沂州鎮移駐膠州改水營水師為陸
營撥防安東衞十七年另設安東都司營屬青州營
參將管轄掣原防兵增駐即墨康熙元年改屬沂州
營(因青州營改為提標中營)二十二年歸屬本鎮原設都司一員
守備一員千總二員把總四員馬步兵壹千名四年
裁千總一員汰馬步兵貳百名六年撥把總一員馬
步兵壹百名增駐泰安州二十八年裁守備一員馬
步兵貳百㭍拾肆名雍正元年又抽調馬步兵貳拾
名歸兖鎮標今定制
本營都司一員千總一員把總三員外委千總
一員外委把總二員馬兵捌拾肆名步兵叄百壹拾
玖名
安東營駐劄本汛(分防嵐頭山漲雒濤雒夾倉四海口都司一員千總一員外委千總)
(一員外委把總二員馬兵肆拾㭍名步兵壹百陸拾叄名)
分防日照縣汛(兼龍汪石臼宋家三海口把總一員馬兵壹拾伍名步兵伍拾捌名)
分防琅邪臺東亭子欄汛(兼董家琅邪龍灣三海口把總一員馬兵肆名)
(步兵叄拾名)
分防龍汪海汛(外委把總一員馬兵貳名步兵壹拾肆名)
分防莒州汛(把總一員馬兵壹拾陸名步兵伍拾肆名)
寧福營
寧海福山二縣原係登州營舊防之地
皇清康熙十九年調文登左營改防寧福裁一都司添
設一參將守備千把各仍其舊三十九年參將又調
設萊州因改為守備營原制官兵悉從裁汰掣添本
鎮馬兵陸拾陸名步兵壹百伍拾肆名分給中右兩
營補伍足額留寧福營馬步兵叁百伍拾名四十二
年抽調步兵壹拾伍名歸本鎮水師營五十三年撥
回壹拾壹名實調肆名雍正元年又抽調馬步兵壹
拾貳名歸兖鎮標九年改守備為都司今定制
本營都司一員千總一員把總二員外委千總
一員外委把總二員馬兵陸拾伍名步兵貳百陸拾
陸名
寧福營駐劄寧海州(都司一員把總一員外委把總一員馬兵叄拾捌名步兵壹百)
(肆拾玖名)
分防福山縣汛(把總一員馬兵壹拾陸名步兵肆拾叄名)
分防威海衞汛(外委把總一員馬兵貳名步兵叁拾名)
分防行村海汛(海陽縣沿海地方千總一員外委千總一員馬兵玖名步兵肆拾肆)
(名)
夀樂營
壽光昌樂樂安三縣本屬青州府所轄之地而營汛
則屬萊州
國初仍明舊制康熙十九年另設夀樂營專防三縣領
以參將直屬本鎮三十九年調本營參將帶領把總
二員馬兵肆拾名步兵壹百陸拾名添防泰安州移
改夀樂為守備營屬青州營管轄(初泰安為守備營屬青州參將今移)
(壽樂參將于泰安故改轄)原額馬步兵㭍百肆拾伍名除調赴泰
安外又續裁貳百肆拾玖名雍正元年抽調馬步兵
壹拾貳名赴兖鎮標九年改守備為都司今定制
本營都司一員千總一員把總二員外委把總
一員馬兵伍拾㭍名步兵貳百貳拾陸名
壽樂營駐劄夀光縣(都司一員把總一員外委把總一員馬兵貳拾伍名步兵壹百)
(貳拾貳名)
分防昌樂縣汛(把總一員馬兵壹拾捌名步兵伍拾伍名)
分防樂安縣汛(千總一員馬兵壹拾肆名步兵肆拾玖名)
兗州鎮中右兩營
皇清順治五年設兖州參將營帶領守備一員千總二
員把總四員駐劄兖州府又原設臺莊遊擊營帶領
守備一員千總二員把總四員駐劄臺莊又原設滿
家衕守備營帶領把總一員駐劄嘉祥縣又順治九
年調設界河守備營(裁登州海防院標撥設于此)帶領把總二員
駐劄界河(以上皆統於沂鎮沂鎮裁後隨屬登鎮)雍正元年奉
旨於兗州立鎮將原設參將營改為鎮標中營而以參
將一官調赴臺莊遊擊為鎮標中軍官又歸併界河
滿家衕二營改作鎮標右營原設守備二員裁一留
一(按臺莊原係沂鎮前營滿家衕原係沂鎮後營俱裁沂鎮後設)增設遊擊一員千
總二員把總一員其守備仍駐劄界河每營各設經
制馬步兵捌百名(抽調兵數詳見各營)雍正四年每營各抽調
步兵叄名歸沂州營添防大興鎮十三年增右營馬
步兵伍拾名(馬拾步肆拾係河標撥增)今定制
中營遊擊一員守備一員千總二員把總四
員外委千總二員外委把總四員(雍正七年添設外委千把總)馬
兵壹百伍拾肆名步兵陸百叄拾㭍名
右營遊擊一員守備一員千總二員把總四
員外委千總二員外委把總四員馬兵壹百陸拾肆
名步兵陸百㭍拾㭍名
兖州鎮駐劄府城(總兵官一員帶領中一員守備一員把總)(中軍遊擊員外委千)
(總二員外委把總三員馬兵玖拾名步兵肆百㭍拾玖名右營遊擊一員千總一員外委千總二)
(員外委把總二員馬兵捌拾陸名步兵肆百陸拾陸名)
中營分防肥城縣汛(千總一員馬兵壹拾肆名步兵肆拾伍名)
分防宫裏村汛(新泰縣地方康熙三十二年撫標撥兵協防雍正元年改歸兖鎮中)
(營汛千總壹員馬兵壹拾兵步兵陸拾名)
分防汶上縣汛(把總一員馬兵貳拾名步兵陸拾伍名)
分防寧陽縣汛(把總一員馬兵壹拾叄名步兵肆拾陸名)
分防泰安州堯山口汛(舊係撫標撥兵協防後屬兖鎮中營汛外委把總一)
(員馬兵㭍名步兵肆拾貳名)
右營分防滋陽縣汛(把總一員馬兵捌名步兵壹拾叄名)
駐防界河汛(守備一員外委把總一員馬兵貳拾名步兵㭍拾肆名)
分防鄒縣汛(把總一員馬兵壹拾肆名步兵肆拾捌名)
分防曲阜縣汛(把總一員馬兵㭍名步兵叄拾叄名)
分防滿家衕汛(嘉祥縣地方千總一員馬兵捌名步兵肆拾貳名)
分防單縣汛(把總一員馬兵陸名步兵叄拾叄名)
分防嘉祥縣汛(外委把總一員馬兵伍名步兵叁拾壹名)
臨清營
皇清順治元年設臨清鎮仍明舊制(明崇禎十一年因沿河有警移登州)
(鎮總兵官駐臨清州又設城守千總共一十三營馬步兵壹萬叁千有奇)初置左右二營
(每營遊擊一員守備一員千總一員把總一員中軍遊擊管左營事兩營共兵壹千捌百餘名)另設
旗鼓中軍守備四年添設中前二營並左右為四(遊守)
(千各一員惟把總每營各二員四營共兵肆千名)八年裁前營定為中左右
三營(設官随各營之舊惟減存兵止貳千伍百名)十三年增防漕把總三
員十五年改左右營遊擊為都司省旗鼓守備官(乂裁)
(城守官兵分配左右二營兩營共兵貳千名)十八年移鎮於登州府改臨
清鎮為協以副將轄左右二都司(康熙五年減存兵止壹千捌百名七)
(年改戰為守共存兵壹千陸百㭍拾陸名)康熙十九年裁右營官並裁兵
陸百㭍拾陸名存營經制馬步兵壹千名二十三年
裁都司又裁兵貳百伍拾伍名以副將管城守營事
仍稱協舊屬登鎮總防雍正元年設兖州鎮因改屬
之又抽調馬步兵貳拾玖名歸兖鎮中右兩營四年
抽調馬步兵叄名赴曹縣桃源集又抽調步兵叄名
歸沂州營添防大興鎮九年改守備為都司今定制
本營副將一員都司一員千總一員把總四
員外委千總二員外委把總四員馬兵壹百肆拾貳
名步兵伍百陸拾貳名
臨清營駐劄本州(副將一員駐州新城都司一員駐州舊城千總一員協防舊城把總)
(一員協防新城外委千總二員一防新城一防舊城外委把總三員二防新城一防舊城新城馬兵)
(肆拾叄名步兵貳百叁拾貳名舊城馬兵叄拾肆名步兵壹百叁拾伍名)
分防夏津縣汛(把總一員馬兵壹拾叄名步兵叄拾名)
分防邱縣汛(千總一員馬兵壹拾肆名步兵叁拾伍名)
分防武城縣汛(把總一員協防河汛外委把總一員馬兵壹拾叄名步兵玖拾肆名)
分防禹城縣汛(把總一員馬兵貳拾伍名步兵叄拾伍名)
沂州營
皇清順治元年設總兵官於沂州稱沂鎮十五年改駐
膠州又稱膠鎮移沂州所部兵至膠而分膠鎮兵叁
百名領以千總駐防沂州尋改守備康熙六年調膠
鎮後營遊擊駐沂州增兵至玖百餘名二十二年膠
鎮裁屬登鎮調萊州副將駐沂州(遊擊調萊州營)設中軍守
備一員千總二員把總四員領馬步兵玖百名二十
三年續裁馬步兵壹百捌拾伍名存營經制馬步兵
共㭍百壹拾伍名雍正元年設兗州鎮因改屬之抽
調馬步兵貳拾玖名歸鎮標兩營四年抽調馬步兵
叄名赴曹縣添防桃源集又本州大興鎮一汛添設
千總一員于各營抽添馬步兵肆拾陸名(抽調東昌范縣二營)
(馬兵各伍名本鎮中右二營并德州泰安夀張曹州臺莊東昌臨清高唐等十營步兵各叁名又梁山沙)
(溝范縣等三營步兵各貳名共肆拾陸名又本營原撥守汛步兵肆名共伍拾名)九年改守
備為都司增馬步兵伍拾名(馬拾步肆拾係河標撥增)今定制
本營副將一員都司一員千總三員把總四
員外委千總二員外委把總四員馬兵壹百伍拾㭍
名步兵陸百壹拾陸名
沂州營駐劄本府(雍正十二年陞州為府副將一員都司一員千總一員把總一員外)
(委千總一員外委把總三員馬兵肆拾玖名步兵貳百捌拾捌名)
分防蘭山縣併向城等汛(把總一員外委千總一員外委把總一員馬兵)
(肆拾肆名步兵壹百貳名)
分防蒙隂縣汛(千總一員馬兵貳拾肆名步兵陸拾陸名)
分防費縣汛(把總一員馬兵壹拾名步兵肆拾名)
分防泗水縣汛(把總一員馬兵壹拾名步兵肆拾名)
分防大興鎮汛(係郯城縣地方千總一員馬兵壹拾名步兵肆拾名)
德州營
皇清順治元年設德州參將營仍明舊制(明永樂間設守備府萬歷)
(二年改設參將尋分左右二營)帶領守備一員千總一員把總三員
馬步兵陸百名專為防漕而無汛守十七年抽兵壹
百名增補武定營康熙三年酌定遠近分防兵不敷
用抽調萊州營馬步兵貳百名歸本營經制八年又
直隸大名府撥回官兵貳百名(裁三省總督院標兵撥補於此)歸營
增補續裁馬兵玖拾叄名步兵壹拾捌名三十四年
又裁步兵拾肆名三十九年添把總一員(裁寧福營把總撥添)
四十三年抽調步兵肆拾貳名歸登鎮水師營操防
至五十三年撥回叄拾㭍名實抽調五名存營經制
馬步兵共㭍百㭍拾名舊屬登鎮雍正元年設兖州
鎮因改屬之又抽調馬步兵壹拾叄名歸鎮標中右
兩營四年抽調馬步兵叄名赴曹縣桃源集又抽調
步兵叄名歸沂州營添防大興鎮十三年增馬步兵
陸拾名(馬拾貳步肆拾捌係河標撥增)今定制
本營參將一員守備一員千總一員把總四
員外委千總二員外委把總四員馬兵壹百陸拾貳
名步兵陸百肆拾叄名
德州營駐劄本州(參將一員守備一員千總一員外委千總二員馬兵壹拾貳名步兵)
(壹百貳拾名)
分防德左二衞汛(把總一員外委把總一員馬兵壹百㭍名步兵叄百肆拾陸名)
分防陵縣兼德平汛(把總一員馬兵陸名步兵貳拾伍名)
分防德平縣汛(外委把總一員馬兵肆名步兵壹拾㭍名)
分防臨邑縣兼濟陽汛(把總壹員馬兵陸名步兵貳拾陸名)
分防濟陽縣汛(外委把總一員馬兵肆名步兵壹拾捌名)
分防商河縣兼齊東汛(把總一員馬兵陸名步兵貳拾伍名)
分防齊東縣汛(外委把總一員馬兵伍名步兵壹拾捌名)
曹州營
皇清順治元年罷明置曹營(明正德三年設曹濮兵備道團操馬快民壮陸百名)
(天啟元年設曹州守備營增馬步官兵壹千伍百名仍聽曹濮兵備道管轄)設兖西兵備
道團操快壮民兵六年復設曹營以參將領兵壹千
名駐劄城守十三年調曹營把總一員帶馬步兵壹
百名移防廣西省十五年又調參將帶馬步兵叄百
名移防浙江省至十七年復添參將十八年裁兖西
道標兵歸併曹營康熙四年定曹營馬步兵伍百捌
拾伍名續裁玖拾肆名四十二年抽調步兵伍名歸
登鎮水師營舊屬登鎮雍正元年設兖州鎮因改屬
之抽調馬步兵壹拾陸名歸鎮標兩營四年于曹縣
地方增設桃源集汛抽馬步兵壹拾名歸同知管轄
(詳見撫標)又抽調步兵叄名歸沂州營添防大興鎮十三
年增馬步兵伍拾名(馬拾步肆拾係河標撥增)今定制
本營參將一員守備一員千總二員把總二
員外委千總一員外委把總二員馬兵壹百㭍名步
兵叄百玖拾㭍名
曹州營駐劄本府(雍正十三年陞州為府參將一員守備一員外委千總一員馬兵伍)
(拾肆名步兵貳百壹拾捌名)
分防曹縣汛(千總一員馬兵㭍名步兵壹拾玖名黃河防馬兵壹名步兵壹拾肆名)
分防定陶縣汛(千總一員馬兵㭍名步兵貳拾貳名)
分防金鄉縣汛(外委把總一員馬兵㭍名步兵貳拾名)
分防城武縣汛(外委把總一員馬兵陸名步兵貳拾名)
分防鉅野縣汛(把總一員馬兵捌名步兵貳拾貳名)
分防濮州汛(把總一員馬兵㭍名步兵貳拾貳名)
臺莊營
皇清順治元年撥沂州鎮標前營遊擊帶領守備一員
千總二員把總四員分防嶧郯等縣臺莊等閘康熙
二十二年裁沂鎮留前營駐劄臺莊改為臺莊營屬
登鎮雍正元年設兖州鎮因調臺莊遊擊領鎮標中
營而以原設兗州營參將調赴臺莊營領轄備弁原
存經制馬步兵陸百貳拾㭍名四年抽調馬步兵叄
名赴曹縣添防桃源集又抽調步兵叄名歸沂州營
添防大興鎮十三年增馬步兵伍拾名(馬拾步肆拾係河標撥增)
今定制
本營參將一員守備一員千總二員把總四
員外委千總二員外委把總三員馬兵壹百叄拾陸
名步兵伍百叄拾名
臺莊營駐劄本汛(嶧縣地方參將一員守備一員把總一員外委千總一員馬兵陸拾)
(玖名步兵貳百叄拾陸名)
分防嶧縣汛(把總一員外委把總一員另駐隂午馬兵壹拾伍名步兵肆拾叄名)
分防郯城縣汛(把總一員外委把總一員另駐馬頭鎮馬兵壹拾捌名步兵陸拾貳)
(名)
分防紅花埠汛(郯城縣地方把總一員馬兵壹拾伍名步兵伍拾名)
分防丁廟等閘(千總一員外委千總一員另駐頓莊馬兵伍名步兵伍拾壹名)
分防得勝等閘(千總一員外委把總一員叧駐韓莊馬兵肆名步兵伍拾名)
泰安營
皇清康熙六年因泰安州地介濟兖之交宜專立營汛
抽調文登營千總一員馬步兵貳百名安東營把總
一員馬步兵壹百名另設守備統之為泰安營三十
九年裁夀樂營參將一員把總二員隨帶馬步兵貳
百名調赴泰安改為參將營四十二年抽調步兵肆
名歸登鎮水師營舊屬登鎮雍正元年設兖州鎮改
屬兖鎮總防四年抽調步兵叄名歸沂州營添防大
興鎮十三年增馬步兵壹百名(馬貳拾步捌拾係河標撥增)今定
制
本營參將一員守備一員千總一員把總三
員外委千總一員外委把總二員馬兵壹百壹拾捌
名步兵肆百㭍拾貳名
泰安營駐劄本府(雍正十三年陞州為府參將一員守備一員把總一員外委千總一)
(員馬兵伍拾肆名步兵貳百伍拾陸名)
分防長清縣汛(千總一員外委把總一員馬兵貳拾伍名步兵伍拾貳名)
分防萊蕪縣汛(把總一員馬兵伍名步兵叄拾玖名)
分防新泰縣汛(把總一員外委把總一員馬兵壹拾肆名步兵肆拾伍名)
壽張營
皇清順治五年設壽張營額兵伍百名領以守備千把
各一員帶理張秋漕務康熙十九年添設遊擊一員
千總一員把總二員駐劄夀張為城守營移守備駐
張秋鎮舊屬登鎮雍正元年設兖州鎮因改屬之四
年抽調馬步兵叄名赴曹縣桃源集又抽調步兵叄
名歸沂州營添防大興鎮今定制
本營遊擊一員守備一員千總二員把總三
員外委千總一員外委把總二員馬兵壹百叄名步
兵叄百玖拾壹名
夀張營駐劄本縣(遊擊一員外委千總一員外委把總一員馬兵伍拾㭍名步兵壹百)
(陸拾㭍名)
駐防張秋鎮汛(守備一員馬兵壹拾肆名步兵㭍拾捌名)
分防陽榖縣汛(千總一員馬兵㭍名步兵貳拾捌名)
分防冠縣汛(千總一員馬兵㭍名步兵貳拾陸名)
分防博平縣汛(把總一員馬兵㭍名步兵貳拾陸名)
分防莘縣汛(把總一員馬兵㭍名步兵貳拾陸名)
分防戴家閘汛(把總一員馬兵叄名步兵叄拾叄名)
分防阿城閘汛(外委把總一員馬兵壹名步兵㭍名)
高唐營
皇清順治五年設高唐州城守營守備一員帶領千總
一員把總一員馬步兵伍百名康熙十九年添設遊
擊一員千總一員把總二員增馬步兵壹百叄拾伍
名四十三年抽調步兵叄拾伍名歸登鎮水師營操
防至五十二年撥回叄拾壹名實抽調肆名舊屬登
鎮雍正元年設兖州鎮因改屬之抽調馬步兵壹拾
貳名歸鎮標中右兩營四年抽調馬步兵叄名赴曹
縣桃源集又抽調步兵叄名歸沂州營添防大興鎮
十三年增馬步兵陸拾名(馬拾貳步肆拾捌係河標撥增)今定制
本營遊擊一員守備一員千總二員把總三
員外委千總二員外委把總三員馬兵壹百叄拾肆
名步兵伍百叄拾肆名
高唐營駐劄本州(遊擊一員守備一員千總一員外委千總一員外委把總三員馬兵)
(肆拾陸名步兵叄百陸名)
分防清平縣汛(外委千總一員馬兵陸名步兵貳拾捌名)
分防恩縣汛(千總一員馬兵壹拾陸名步兵叄拾捌名)
分防平原縣汛(把總一員馬兵壹拾捌名步兵叄拾捌名)
分防茌平縣汛(把總一員馬兵壹拾捌名步兵叄拾捌名)
分防齊河縣汛(把總一員馬兵壹拾捌名步兵叄拾捌名)
東昌營
皇清順治三年設東昌府城守營都司一員帶領千總
一員把總三員存營經制馬步兵肆百肆拾捌名舊
屬登鎮雍正元年設兖州鎮因改屬之四年抽調馬
兵伍名步兵叄名歸沂州營添防大興鎮今定制
本營都司一員千總一員把總三員外委千總
一員外委把總三員馬兵捌拾伍名步兵叄百伍拾
壹名
東昌營駐劄府城(都司一員外委把總一員馬兵貳拾名步兵肆拾名)
分防聊城縣汛(外委千總一員馬兵肆名步兵壹百名)
分防東平二衞汛(千總一員馬兵叄拾陸名步兵㭍拾貳名)
分防平隂縣汛(把總一員馬兵玖名步兵叄拾名)
分防舘陶縣汛(把總一員馬兵玖名步兵叄拾名)
分防漕河六閘(把總一員馬兵叄名步兵肆拾壹名)
分防通永二閘(外委把總一員馬兵叄名步兵壹拾㭍名)
分防周李二閘(外委把總一員馬兵壹名步兵貳拾壹名)
范縣營
皇清順治九年設范縣城守營額兵叄百名領以守備
一把總二隸曹州營參將兼轄自康熙二十三年至
六十一年續裁去玖拾肆名舊屬登鎮總防雍正元
年改屬兖鎮四年又抽調馬兵伍名步兵貳名歸沂
州營添防大興鎮今定制
本營守備一員把總二員外委把總一員馬兵叄
拾㭍名步兵壹百陸拾壹名
范縣營駐劄本縣(守備一員馬兵貳拾壹名步兵捌拾壹名)
分防朝城縣汛(把總一員馬兵㭍名步兵貳拾肆名)
分防堂邑縣汛(把總一員馬兵㭍名步兵貳拾肆名)
分防觀城縣汛(外委把總一員馬兵貳名步兵壹拾玖名)
分守榆園汛(范縣地方黃家海步兵玖名水保汛步兵肆名)
梁山營
皇清順治七年設梁山營額兵叄百名(河標撥兵壹百肆拾㭍名召募)
(壹百伍拾叄名)領以守備一把總二駐劄梁山自康熙二十
三年至六十一年續裁兵玖拾叄名舊屬登鎮總防
雍正元年改屬兖鎮四年又抽調步兵貳名歸沂州
營添防大興鎮九年改守備為都司十三年增馬步
兵伍拾名(馬拾步肆拾係河標撥增)今定制
本營都司一員把總二員外委把總二員馬兵伍
拾陸名步兵貳百貳拾名
梁山營駐劄本汛(夀張縣地方都司一員馬兵壹拾貳名步兵陸拾捌名)
分防東平州汛(把總一員馬兵壹拾肆名步兵肆拾名)
分防東阿縣汛(把總一員馬兵壹拾捌名步兵肆拾㭍名)
分防鄆城縣汛(外委把總一員馬兵貳名步兵貳拾伍名)
沙溝營
皇清順治貳年設沙溝營撥沂州鎮馬步兵貳百叄拾
捌名領以守備一員十八年增把總一員舊屬登鎮
雍正元年改屬兖鎮四年抽調步兵貳名赴曹縣桃
源集又抽調步兵貳名歸沂州營添防大興鎮九年
改守備為都司十三年增馬步兵叄拾名(馬陸步貳拾肆係河)
(標撥增)今定制
本營都司一員把總一員外委把總一員馬兵伍
拾伍名步兵貳百壹拾名
沙溝營駐劄本汛(滕縣地方都司一員馬兵叄拾玖名步兵捌拾叄名)
分防滕縣汛(把總一員馬兵捌名步兵叄拾貳名)
分防魚臺縣汛(外委把總一員馬兵貳名步兵壹拾玖名)
分守河道五十里(步兵伍拾名)
按東省兩鎮之設肇於有明嘉隆以後之制
國初因之設臨清鎮以控制山海之區設沂州鎮以捍
禦漕河之境其中犬牙相錯因地制宜康熙元年設
提督統轄兩鎮十六年罷提督二十二年又裁沂鎮
移臨清鎮於登州而通省二十七營皆歸節制惟於
河撫兩標不相統攝雍正元年于兗州添設一鎮仍
分兩鎮登鎮則轄本標中右並前營水師共三營文
登膠州二協萊州即墨青州濟南武定安東寧福夀
樂是為登鎮十三營兖鎮則轄本標中右二營臨清
沂州二協德州曹州泰安臺莊高唐夀張東昌梁山
范縣沙溝是為兖鎮十四營六年設河東總督駐劄
河南開封府兩鎮官兵統歸節制至十三年罷設總
督而兩鎮兵馬錢糧仍聽巡撫核銷其他軍衞則統
屬於巡撫與河標並列為四客兵駐防則東有青州
將軍標西有德州城守尉犄角之用與綠旗營聲勢
聫絡洵足以壯
神京之門戶而固全省之封疆也至於旌旗器械之有
式芻糧本折之有額簡閱訓練之有方舊制詳明亦
復隨時損益兹不備載
(附明制一臨清兵備道分署臨清州按察司副使領之轄府曰東昌州二曰臨清曰高唐縣十六曰武)
(城曰夏津曰冠曰東阿曰茌平曰博平曰清平曰舘陶曰莘曰恩曰邱曰堂邑曰聊城曰平隂曰陽榖曰)
(壽張馬快共肆百人民兵共貳千肆百肆拾壹人州縣巡捕官分領操防巡檢司五曰甲馬營曰裴家)
(圈曰魏家灣曰南舘陶曰滑口鎮曹衞三曰平山曰東昌曰臨清曹濮兵備道分署州按察司副使)
(領之轄州三曰曹州曰濮州曰東平縣十三曰城武曰單曰魚臺曰觀城曰范曰鄆城曰鉅野曰嘉祥曰)
(定陶曰曹曰金鄉曰朝城曰汶上馬快共叄百捌拾人民兵共肆百㭍拾玖人巡檢司四曰水保曰安)
(興墓曰安陵曰金線閘口武所二曰東平守禦千戶所曰濮州備禦千戶所定兵備道分署武定州)
(按察司僉事領之轄州二曰武定曰濱縣十六曰濟陽曰商河曰章邱曰鄒平曰新城曰齊東曰海豐曰)
(利津曰霑化曰蒲臺曰樂陵曰陵曰青城曰德平曰陽信曰臨邑馬快叄百玖拾人民兵共肆千伍百㭍)
(拾㭍人久巡檢司五曰清河鎮曰大沾河海口曰豐國鎮曰山鎮曰舊縣鎮所一曰武定守禦十戶)
(所一青州兵偹道分署青州府按察司僉事領之轄府曰青州州一曰莒縣十七曰益都曰臨淄曰高)
(苑曰安邱曰博興曰沂水曰日照曰諸城曰臨朐曰昌樂曰樂安曰蒙隂曰夀光曰長山曰淄川曰新泰)
(曰萊蕪馬快共肆百人民兵共㭍千陸拾玖人夾巡檢司十二曰顔神鎮曰十字路口曰葛溝店曰倉)
(鎮曰穆陵關曰高家港曰樂安寨曰紫荆關曰廣陵鎮曰上泗鎮曰信陽鎮曰南龍灣海口衞二曰青)
(州左曰安東沂所二曰諸城守禦千戶所曰莒州守禦千戶所州兵備道初署濟寧州改署沂州按)
(察司僉事領之轄府一曰兖州州三曰沂州曰泰安曰濟寧縣九曰滋陽曰泗水曰費曰曲阜曰鄒曰滕)
(曰嶧曰郯城曰寧陽馬快叄百貳拾人民兵共肆千㭍拾貳人巡檢司六曰滕羅鎮曰關陽鎮曰毛陽)
(鎮曰鄒塢鎮曰泰安曰魯橋千衞三曰兖州曰濟寧曰沂州所一曰滕縣守禦戶所廵察海道分)
(署登州府按察司副使領之轄府二曰登州曰萊州州三曰寧海曰平度曰膠縣十二曰蓬萊曰黃曰棲)
(霞曰福山曰招遠曰萊陽曰文登曰掖曰昌邑曰濰曰高密曰即墨馬快共叄百肆拾人民兵共伍千㭍)
(百叄拾叄人鎮巡檢司十八曰高山曰楊家店曰孫夼鎮曰馬停曰東良海口曰行村寨曰赤山寨曰)
(温泉鎮曰辛汪寨曰乳山寨曰海倉曰柴胡寨曰亭口鎮曰魚兒舗曰固堤店曰逢猛曰古鎮曰栲栳)
(衞九曰登州曰寧海曰威海曰成山曰靖海曰大嵩曰萊州曰靈山曰鰲山所五曰寧津曰奇山曰海)
(陽曰膠州曰䧺崖皆守禦千戶所)
山東通志卷十六
