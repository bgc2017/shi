山東通志卷三十四
經籍志
聖經賢傳固微言大義之所昭垂也兩漢儒宗多
在齊魯支流派别八極同風然而溯厥淵源究欲
於近居之藝林諮其典要則二東經籍之志所由
重矣昔鄭默總括羣書分作四部王儉則有七志
任昉則有五部序次各有不同而阮孝緒更為七
錄一曰經典二曰記傳三曰子兵四曰文集五曰技
術六曰佛錄七曰道錄今本此編列而技術附在
子條釋道第勿深考則經史子集之目不更詳而
有體乎所惜名義具在簡帙多湮標舉所傳亦蒐
輯未備念斯文之易墜懼來哲之尠聞輯亡寳存
補所遺闕則學士大夫之責矣作經籍志
經總目(六經為孔子手定之書夫人而知之矣至歴代以來或傳註或疏解凡羽翼聖經者皆有)
(功於聖經者也雖授受不必同源醇疪不無互見而出自東省之傳緒正當裒集以樂觀其盛非謂其人)
(之言即經也謂其人之言藉經以傳以俟後來折衷之君子爾)
易(伏義始畫八卦重之為六十四三代各異其名夏曰連山殷曰歸蔵文王作卦辭周公作爻辭孔子)
(為彖象繫辭上下文言序卦說卦雜卦諸傳謂之周易即今之經是也自魯商瞿子木受易孔子以授魯)
(橋庇子庸子庸授臂子弓子弓授醜子家子家授孫虞子乘子乘授田何子莊書經秦火以卜筮得存惟)
(失說卦三篇後河内女子得之漢初田何子莊授丁寬王同田王孫王孫授沛人施犨東海孟喜琅邪梁)
(丘賀由是有施孟梁丘之學又有東郡京房自云受易於梁國焦延夀别為一書非孔子所傳也因名京)
(氏學又東萊費直亦以易著名其本皆古字號古文易授琅邪王璜璜授沛人高相相授子康及蘭陵母)
(將永後漢施孟梁丘京氏四家並立博士而費氏之學不得立至漢末陳元鄭衆皆傳費氏之學馬融又)
(為之傳以授鄭玄玄作易註荀爽又作易傳魏王肅晉王弼皆為之註自是費氏大興而田何之學遂息)
(古十二篇之易遂亡其本及王弼為註亦用卦象相雜之經凡以彖象文言雜入卦中者自費氏始自晉)
(之後弼學獨行於世)漢孟喜易(一卷家本傳喜從田王孫受易得易占候隂陽灾變書詐言)
(師田生且死時獨傳喜同門梁丘賀證眀之曰田生絶于施犨手中喜時歸東海安得有此今云孟氏易)
京房易傳(四卷六本傳京事梁人焦贛治易長于灾變分十四卦更值日用事以風雨寒燠)
(為候各有占驗房用之尤精)費直易(二卷象長於卦筮無章句徒以彖繫辭十篇講說上下)
(經漢募羊書多散逸而易獨完遂分為三易一曰田何之易二曰焦贛之易三曰費直之易並行)鄭
玄易註(一卷)又易緯稽覽圖註(七卷)劉表周易章句(五卷)三
國魏王朗易傳(一卷)王肅註周易(十卷傳發眀父朗之為十卷)晉王
弼周易註疏(一卷)又繫辭註(十卷繫晁氏曰上下經王弼註辭說卦雜卦序卦)
(弼門人韓康伯註又載弼所作例略通十卷)又易註略例(一卷)又周易窮微
(一卷略按館閣書目有王弼易辨二卷其論彖論象亦類例意即此書也又言弼註此書已亡至晉永)
(和間得之王義之承詔錄藏秘府世莫得而見云)徐邈周易音訓(一卷)孫叔然
易例(一卷)南北朝張譏周易義(一卷)伏曼容周易集解(一卷)
崔浩註周易(十卷)唐孔穎達周易正義(十四卷)五代劉兆
周易訓註(十卷)宋孫奭易經節義(一卷)又節解(一卷)石介易
解(五卷)又口義(十卷十按胡瑗亦有口義卷與此各别)張揆大易集解(一卷)
胡旦周易演聖通論(十六卷渤海人)董逌廣川易學(二十四卷東平)
(人)王巖叟易傳(一卷)晁說之古易(十二卷其書以諸家易及許慎說文等九)
(十五書正其文字且依漢田何本分上下經并十翼通為十二篇以矯費直王弼之失又蜀人李僎嘗著)
(古文易亦名古易云)晁補之太極傳因說(共七卷自序云邵康節學本京氏易紹聖)
(間遇洛陽楊賢寳得康節二易圖又從其子伯温得其遺編乃作易傳名曰商瞿傳後失之晚年復為此)
(書又有易玄星紀譜易規二書見本傳中又有傳易堂記述漢以來至本朝相承授受甚詳)晁公
武易故訓傳(十八卷其書博採古今諸家附以已聞又攷載籍行事以眀諸爻之變凡文義)
(音讀之異者逐條别之曰同異攷議論精博不主一家)史通易書乾坤辨别(一卷)
(青州人)元杜仁傑河洛遺稿(一卷長清人)眀穆孔暉讀易錄
(一卷)李舜臣易卦辱言(一卷)王道易億(一卷)曾礪周易註(一卷)
成勇易發(一卷)又西銘解(卷)襲曰助太極圖解(一卷)張綸圖
書考(一卷)又揲蓍考(一卷)又易譚(一卷)高捷易學辭象(一卷)趙
思睿河洛圖解(一卷)王三遷連山抉要(二卷臨邑人)懷晉易
訓輯要(一卷歴城人)
書(尚書古本經孔子刪定原存百篇秦時禁書齊人伏勝時為博士壁藏之漢興除挾書令歸而求之)
(僅得二十九篇即授教于齊魯之間後孔安國又得壁中蝌蚪文字因以伏生所得之書考定文義定其)
(可知者易隸書書之增二十五篇又分帝典為二臯陶謨益稷為二凡復出五篇共為五十九篇合四十)
(六篇其餘錯亂摩滅者仍四十二篇悉上送官會武帝不懌事遂寢後劉歆輩表章之古文尚書始顯)
漢伏勝尚書大傳(三卷農陳氏曰伏生撰尚書大傳大司鄭玄註凡八十三篇當是)
(其徒歐陽張生等輩雜記所聞)又尚書暢訓(一卷)歐陽高章句(三十一卷)牟
長章句(十卷)夏侯勝章句(二十九卷)夏侯建章句(二十九卷)孔安
國尚書註(十三卷)庸譚古文尚書(二卷)衞宏尚書訓旨(十卷)
鄭玄古文尚書註(九卷)又今字尚書石經(八卷)又尚書緯
(三卷)又尚書中侯註(五卷)又尚書大傳註(三卷)王粲尚書釋
問(四卷)三國魏王肅尚書註(十卷)又尚書駁義(五卷)晉徐邈
古文尚書音訓(一卷)又尚書註逸篇(三卷)南北朝王儉尚
書音義(四卷)張譏尚書義(十卷)唐王元感尚書糾謬(十卷)孔
穎達尚書正義(二十卷)宋孫奭書經正義(二卷)又書經節
解(十卷)胡旦尚書演聖通論(七卷)晁公武尚書詁訓傳(四十)
(六卷)眀穆孔暉尚書困學(二卷)王道書億(二卷)李舜臣尚書
說(一卷)馬應龍尚書解(七卷)
詩(史記古詩本三千餘篇孔子刪之取其可施于禮樂者三百五篇以教門弟子卜子夏以詩獨傳秦)
(禁雖嚴諸儒有世其業者漢初魯人申培公受詩於浮丘伯作詁訓是為魯詩齊人轅固亦以詩傳是為)
(齊詩又燕人韓嬰傳者為韓詩趙人毛萇為毛詩皆取三百五篇而詁訓自為一家言惟毛詩傳序云自)
(子夏所作後漢九江謝曼卿善毛詩東海衞宏實從曼卿受學以是相承毛氏之學遂廣鄭衆賈逵馬融)
(並為作傳鄭玄為作箋齊詩魏代已亡魯詩亡於西晉韓詩雖存無傳之者惟毛詩鄭箋今得獨立於學)
(宫)漢申培魯詩詁訓(二十五卷)轅固齊詩雜記(十八卷)后蒼
詩傳(三十九卷)又詁訓(二十卷)張匡韓詩章句(一卷山陽人)鄭玄
毛詩詁訓傳箋註(二十卷以按姓譜漢趙人毛亨作詩詁訓授毛萇作小序故曰毛)
(詩亨為大毛公萇為小毛公初學記則以毛萇為大毛公河間獻王博士為小毛公鄭箋與毛異義者甚)
(多魏王肅嘗述毛而非鄭)又毛詩譜(三卷)又諸家毛詩音(十五卷)孫期
詩傳(二十八卷)又詁訓(二十七卷)伏黯齊詩解說(九卷)三國魏王
肅毛詩註(二十卷)又毛詩駁義(八卷)又毛詩奏事(一卷)晉徐
邈毛詩音訓(十六卷)孫叔然詩傳(一卷)南北朝張譏毛詩
義(一卷)伏曼容毛詩集解(二十卷)崔靈恩毛詩集註(二十四卷)
又毛詩義註(五卷)唐孔穎達毛詩正義(四十卷)宋孫奭詩
經正義(二卷)又詩經解節(二卷)孫毓詩經異同評(十卷平度州人)
胡旦毛詩演聖通論(十卷)董逌廣川詩詁(四十卷)晁公武
毛詩詁訓傳(二十卷)王質毛詩總聞(二十卷)又詩解(三十卷)
王巖叟詩傳(二十卷)眀李舜臣毛詩問言(十卷)王道詩億
(一卷)曾礪毛詩疏(十卷)王元賓詩經疏鈔(十卷滕縣人)馬應龍
毛詩解(七卷)李先芳毛詩考正(一卷)邢王佐詩經詳訓(一卷)
(臨邑人)王慶遠葩經講意(二十卷臨邑人)
春秋(本魯史名哀公十有四年西狩獲麟孔子感大道不行乃因魯史而修之始于周平王之四十)
(九年時魯隱公元年故託始于此孟子所謂迹熄而詩亡然後春秋作也絶筆於獲麟始終之意可見矣)
(時左丘眀親炙孔子因經作傳凡三十卷又國語二十卷後公羊高穀梁赤皆子夏門人各為傳以彰春)
(秋之學至漢興公羊穀梁二氏之學迭為盛衰至晉初獨行左氏然三傳各有所偏不足發眀夫子之意)
(惟宋胡文定安國另為立傳建炎末頒其書于學宫以胡傳取士今仍之)漢董仲舒春秋
繁露(十七卷之按史稱仲舒說春秋舉玉杯繁露清眀竹林屬數十篇考隋唐及宋史志卷皆十)
(七館閣書目止十卷惟崇文總目稱春秋繁露八十二篇而玉杯清眀竹林等各居其内姑傳疑以待考)
又春秋決事比(七十八卷事仲舒致仕後武帝數遣張湯問政得失於是作春秋決疑)
(凡二百三十三事合為百卷今存七十八事每事為一卷)何休春秋漢義(十三卷)又
春秋議(十卷)又公羊傳詁解(十二卷)又左氏膏肓(九卷)又公
羊墨守(十四卷)又穀梁廢疾(三卷)又公羊諡例(一卷)又公羊
傳條例(一卷)鄭玄駁何氏春秋(二卷)三國魏王朗春秋傳
(十二卷)王肅註左傳(三十卷)又春秋外傳章句(二十二卷)晉徐
邈春秋傳義(十卷)又穀梁傳註(十二卷)又左傳音訓(三卷)又
穀梁音訓(一卷)答春秋穀梁義(三卷)汜毓春秋釋疑(一卷)孫
叔然春秋列傳(三卷)又國語註(一卷)虞浦註春秋經傳(三十)
(卷)劉實春秋條例(十一卷)又公羊違義(三卷)又左氏牒例
(二十卷)孔衍左氏訓註(十三卷)又公羊集解(十四卷)又穀梁
傳註(十四卷)又春秋國語(二十卷)南北朝何承天春秋前
傳(十卷)又春秋雜傳(九卷)王儉春秋音訓(一卷)崔靈恩春秋
經傳解(六卷)又春秋序(一卷)又左氏傳立義(十卷)又申先儒
春秋傳論(十卷)唐孔穎達春秋正義(三十六卷)王元感春秋
振滯(二十卷)徐文遠左傳義疏(六十卷)五代劉兆春秋調
人(三卷)又左氏全綜(一卷)又公羊穀梁合解(三卷)宋邢昺校
定公穀傳(十卷)孫奭春秋正義(十卷)又春秋節解(一卷)胡旦
春秋論(一卷)王沿春秋集傳(十五卷)王巖叟春秋傳(一卷)晁
補之左氏春秋傳雜論(一卷)晁公武春秋詁訓傳(三十卷)
畢良史春秋正辭通例(三十五卷)元李㫤左氏遺意(二十卷)
眀桑春春秋微意(一卷)李舜臣春秋三傳考例(六卷)王崇
儉春秋筆意(一卷)王道春秋億(一卷)李先芳春秋辨疑(二卷)
李柰春秋管窺(一卷字時珍蒙隂人)呂恂春秋大義(一卷字信吾德州衛)
(人)趙繼忠春秋傳解(十卷字葵陽安東衛人)魏鎮春秋正脈(三卷)
(邱縣人)石琚左氏敘略(十卷字仲方益都人)房之騏麟旨定(一卷益都)
(人)
禮(禮經秦火之後散逸無存漢興搜羅典章得古禮一百三十篇命劉向等第而敘之又得明堂隂陽記三)
(十三篇孔子三朝記七篇王氏史氏二十一篇樂記二十三篇合二百一十四篇梁人戴德刪其繁重合而記)
(之為八十五篇謂之大戴記德兄子聖又刪為四十六篇謂之小戴記馬融傳小戴之學又足月令一篇明堂)
(位一篇樂記一篇合四十九篇鄭玄為之註今周官六篇古經十七篇另為一書惟小戴記四十九篇列之學)
(宫附于諸經後)漢高堂生士禮(十七卷)后蒼曲臺記(九卷)曹充慶
氏禮章句辨難(十卷沛人慶普嘗受禮于東海孟卿由是有慶氏禮)曹褒禮記
(四十九卷)又漢禮(一百五十卷褒承父充之學博物識古朝廷禮樂皆與修訂號漢禮)又禮
記通義(十二卷)鄭玄註戴禮(二十卷)又儀禮註(十七卷)又儀
禮音(二卷)又喪服經傳註(一卷)又服譜註(一卷)又禮緯註(三卷)
又周禮註(十二卷卷武帝時河間獻王得周禮一書書凡六缺冬官一卷購以千金不可得)
(成帝時命劉歆校理取考工記補之玄註蓋在建寧以後也)又三禮目錄註(一卷)又
三禮圖(九卷玄與陳留阮諶同撰)又六藝論(一卷)鄭小同禮記(四卷玄之)
(孫)三國魏王朗周官傳(六卷)王肅註禮記(三十卷)又註周
禮(十二卷)又聖證論(十二卷)又註儀禮(十七卷)又儀禮音(二卷)
又喪服經傳註(一卷)又服制要記(一卷)晉孫叔然禮記傳
(四卷)徐廣禮論答問(八卷)又車服雜註(一卷)南北朝何承天
禮論(三百卷)王儉禮論要帖(十卷)又禮儀答(八卷)又吉書儀
(二卷)又弔答書儀(十卷)又喪服集記(三卷)又服圖(一卷)徐勉五
禮傳記(一千一百七十八卷)眀僧紹喪服經傳集註(二卷)眀山賓
禮儀註(二十卷)又吉禮儀註(二百二十四卷)又孝經喪服儀(十五)
(卷)崔靈恩三禮義宗(三十卷)崔浩婚儀(一卷)又祭儀(一卷)唐
孔穎達禮記正義(七十卷)顔真卿禮樂集(十卷)王元感禮
記繩愆(三十卷)孟銑家祭禮(一卷)五代田敏刪定書儀(一卷)
宋邢昺校定周禮儀禮(共三十卷)孫奭禮記正義(四十卷)又
禮記節解(四卷)又樂記律音(一卷)胡旦禮記演聖通論(十六)
(卷)李格非禮記精義(十六卷)金張暐儀禮雜錄(四百卷)張
行簡禮例纂(一百二十卷)又諸禮記錄(一卷)眀王崇獻禮記
擇言(一卷)王象隨禮經解(一卷新城人)馬應龍考訂古本周
禮(六卷)丘授禮記摘訓(一卷諸城人)
四書(自宋朱文公熹定論語大學中庸孟子為四書宋以前蓋各有專家也論語有齊魯之分中庸)
(雜小戴記中自朱子表章之後次第釐然頒立學宫於今勿替)漢庸譚齊論說(二十九卷)
夏侯勝魯論說(二十一卷)又論語傳(十九篇)王駿魯論說(二十)
(卷)孔安國論語訓解(一卷)何休論語註(一卷)鄭玄註古今
論語(十卷齊魯論既出又有古論語與古文尚書並出章句與魯論不異惟分堯曰子張問以下為)
(二篇共二十一篇玄本張侯論定二十篇而為之註)又論語孔子目錄(一卷)又註
孟子(七卷)鄭小同論語鄭志(十一卷)劉熙註孟子(七卷)三國
魏王肅註論語(十卷)晉王弼論語釋疑(三卷)何晏論語註
(十卷字平叔宛人自序云據魯論包咸周氏孔安國馬融鄭康成陳羣王肅周生烈八家之說與孫邕鄭)
(中曹羲荀覬集諸家訓解為之)徐邈論語音(二卷)南北朝張譏論語義
(一卷)伏曼容論語義(十卷)宋邢昺論語正義(十卷唐人止為五經)
(疏而未及論語孝經賈公彦有論語疏亦未傳昺因奉詔為之)孫奭孟子正義(十六卷)
畢良史論語探古(二十卷)曹說之論語講義(十卷)又中庸
解(一卷)晁公武中庸大全(一卷)元王鶚論語集義(二十卷)李
㫤孟子權衡遺說(五卷)眀穆孔暉大學千慮(一卷)王道大
學億(一卷)邢王佐大學誠意正宗(一卷)曾礪大學辨(一卷)李
先芳大學古本(一卷)薛近洙刪補大學衍義(一卷)張綸四
書原(五卷汶丄人)張采四書翼(十卷字還白滕縣人)馬之驥四書摘
義(四卷)
孝經(孔子為曾子陳述孝道之言也凡十八篇秦禁嚴魯人顔芝獨藏其本漢興古文孝經與古文)
(尚書並出長孫氏江翁后蒼翼奉張禹皆能名其學惟長孫氏有閨門一篇又衍出三篇共二十二篇孔)
(安國為之傳至劉向校經以顔本比合古文刪除繁複仍定為十八篇馬融鄭玄輩為之註立于學宫)
漢后蒼孝經說(一卷)孔安國古文孝經註(一卷)孔光孝經
註(一卷)何休孝經註(一卷)鄭玄孝經註(一卷)三國魏王朗孝
經傳(一卷)王肅孝經註(一卷)南北朝徐勉孝經講疏(六卷)張
譏孝經義(一卷)眀克讓孝經義疏(六卷)唐孔穎達孝經義
疏(二卷)王元感孝經註(一卷)宋邢昺孝經正義(一卷詔與杜鎬同撰)
皇清張爾岐周易說略(十卷人濟陽)儀禮鄭註句讀春秋
三傳駁義(十二卷)張爾崇尚書通義(五卷爾岐弟)朱虛詩經
箋古今疏(一卷曹州人)趙瑋儀禮典禮(二卷平原人)聖門元音
(一卷)韓國璽大學衍義集(一卷茌平人)張彦士小學忠孝經
註解(共六卷定陶人)
史總目(凡有關于朝廷政令四方風土人物者皆得以史類書其姓名不見人物本傳者亦詳其)
(里居已詳者勿再敘)
漢叔孫通朝儀(一卷)公玉帶眀堂圖(一卷)衛宏漢官舊儀
(三卷)諸葛亮漢書音(一卷)又前漢事論(一卷)三國魏王粲漢
末英雄記(十卷)孟康漢書註(十六卷)孫該魏書(一百四十六卷)晉
高堂隆魏臺雜訪議(三卷)何晏魏官族傳(十四卷)又漢魏
諡議(十三卷)又魏氏郊丘(三卷)華嶠後漢書(三十卷)虞浦江
表傳(三卷)孔衍漢尚書(十卷)又後漢尚書(六卷)又魏尚書(八卷)
又漢春秋(十卷)又後漢春秋(六卷)又歴國志(五卷)徐廣晉儀
註(三十九卷)又晉紀(四十五卷)又孝子傳(三卷)又史記音義(十二卷)
郗鑒尚書令故事(三卷)南北朝臧榮緒括東西晉紀錄
志傳(共一百一十卷)續洞記(一卷漢韋昭有洞記三卷記庖義以来至漢建安間事因續之)
王儉漢武故事(二卷)劉彤註干寳晉紀(四十卷)劉昭補註
後漢書(一百八十卷)蕭子顯後漢書(一百卷)又晉史(三十卷)又
齊書(六十卷)又普通北伐記(五卷)王規續漢書(二百卷)徐勉
流别起居註(六百卷)又梁選簿(三卷)王僧孺十八州譜(四卷)
又東宫新記(一卷)又東南譜集鈔(六十卷)任昉地理記(二百)
(五十卷)王褒江左世家傳(二十卷)孫嚴宋書(六十五卷)眀山賓
梁吉禮(十八卷)又尚書儀曹儀註(十八卷)眀克讓古今帝
代紀(一卷)孔珪律文(二十卷)崔浩漢書音義(二卷)又漢紀音
義(二卷)温子昇魏永安記(三卷)宇文愷東都記(二十卷)唐房
玄齡高祖實錄(二十卷)顔師古註漢書(一百二十卷)又匡繆
正俗書(八卷)又大業拾遺記(二卷又名南部烟花錄)王元感史記
註(一百三十卷)王彦威唐典(七十卷)路敬淳姓略(十卷)又衣冠
系錄(一卷)任戩官品纂要(十卷樂安人)高少逸朝貢錄(一卷渤海)
(人會昌中黠戛斯入貢宰相李德裕莫知其國之始末乃詔為此書凡二百一十國)李筌中台
志(十卷)宋王溥續書會要(一百卷建隆二年詔續唐崔鉉所撰會要採宣宗以後事)
(補之)又五代會要(三十卷亦建隆中修)張昭同光實錄(十二卷)趙鄰
幾會昌曰歷(二十卷)又史氏懋官志(十卷)張詠語錄(四卷詠治)
(蜀時馭軍施政之法門人李畋為之紀)王禹偁建隆遺事(一卷)又五代史
闕文(二十卷)胡旦漢春秋(一百卷)又漢春秋問答(一卷門人郗羽)
(錄)又唐三宗傳(三百卷)又五代史略(十二卷)梁灝閤門儀
制(一卷)張齊賢洛陽縉紳舊聞記(十卷)王曾筆錄(一卷)賈同
山東野錄(十六卷)孫奭宋律文(十二卷又音義一卷)李及之唐君
臣龜鑑(八十卷)燕肅海潮圖(一卷)吳奎嘉祜時政記(一卷)龐
籍天聖編勅(三十卷)王沿唐志(二十一卷)王素魏公遺事(四卷)
王皥禮閣新編(六卷)又唐餘錄(六十卷)王鞏聞見近錄(一卷)
石介唐鑑(六卷)又先朝政範(一卷)孫思恭長歷(二卷)王巖叟
魏公别錄(四卷)李格非洛陽名園記(一卷)李邴玉堂制草
(十卷)趙眀誠金石錄(三十卷)劉旬子德安守禦錄(三卷東平州人)
董弅新定志(八卷字令升東平人)周密癸辛雜識(四卷濟南人)蔡
惇祖宗官制舊典(三卷東萊人)晁公邁歴代紀年(一卷字伯)
(臯鉅野人詠之之子)金張特立歴年紀事(三卷)元何中綱目測海
(一卷樂安人)于欽齊乘(六卷)眀王珣奏稿(十卷)毛紀密勿稿(四卷)
李晟經世通略(十卷)穆孔暉前漢通紀(十卷)又諸史通編
(十二卷)殷士儋懲鑒錄(二卷)王之垣基命錄(一卷號見峯新城人)李
先芳漢書註疏億(一百卷)又十三省歌謠(一卷)劉應節四
鎮三關志(十卷)又沿邊軍籌(九卷)劉隅治河通考(六卷)党馨
歴年纂(二卷)又三邊四鎮志(四卷)張延登黃門紀事(十卷)于
慎行讀史漫錄(四卷)馬應龍杞乘(二卷)王家植史薈(十二卷)
又史鑒莊嶽(六卷)劉策訂正紀年(一卷字愚靖武定州人)又輔臣
考(一卷)又六卿考(一卷)韓茂椿尚友堂史略(字大人)
趙弼通鑑總論(三卷字雪航濟寧人)王都法戒編(三卷字介清德州人)曾
眀昌南北史抄(十六卷)又𣙜史三集(十二卷)蘇佑三關紀
要(一卷字允眀濮州人)房之騏掖垣疏稿(三卷益都人)史載勲二十
一史紀略(三十六卷)許惟新河東兵事略(一卷)又郡邑談(一卷)
皇清張彦士讀史矕疑(十卷)孫蕙歴代循良錄(淄川人)安宜
治略
子總目(凡纂修著作自成一家之言而專一門一類者皆許以子類收所以别于集也其無人物)
(本傳者仍詳其里居以備攷已詳見經史者勿再叙)
周太公金匱書(二卷)又六韜(六卷)師曠樂書(六卷)齊芊子(十八)
(卷名嬰齊人)魯仲連子(十四卷)師氏雅琴(八卷名中曠之後)莊子南
華經(十卷)晏子春秋(十二卷)公孫尼子(二十八卷魯人)田駢子(二十)
(五卷)黔婁子(四卷)孔穿讕言(十二卷字子高孔子七世孫)接子(二卷齊人)捷
子(三卷齊人)尹文子(一卷齊人)鄒衍子(四十九卷)騶奭子(十二卷)周伯
子(十一卷齊人)子晚子(三十五卷齊人)尸子(二十卷名佼魯人)秦九韶數
術大略(九卷魯人)公侯政術(十卷名初魯人)計然子(十五卷)孔武子
(一卷)田穰苴司馬法(三卷)扁鵲難經(五卷)又子午經(一卷)又靈
樞金鏡神景内經(十卷)又倉公秘訣(一卷)孫子(八十九篇名臏)孔
叢子(七卷名鮒孔子八代孫)漢東方朔神異經(一卷)又十洲記(一卷)
又占書(一卷)又靈棋經(二卷)公孫弘註風后握奇經(一卷)主
父偃書(二十八卷臨淄人)鄒陽子(七篇臨淄人)趙氏雅琴(七卷名定渤海)
(人)劉毅憲論(十二卷北海敬王子章帝時封平望侯)仲長統昌言(三卷)鄭
玄註九宫經(三卷)又乾鑿度(三卷)又坤鑿度(二卷)又易通卦
騐(二卷)劉熙釋名(八卷)劉洪七曜歷書(十卷)宫崇太平清領
書(一百七十卷琅邪人)諸葛亮十六策(一卷)又集戒(二卷)又天機子
(一卷)三國魏王肅政論(十卷)晉管輅周易通靈訣(二卷)高堂
隆雜忌歷(二卷)王弼註新記元言(一卷)又道德經註(一卷)又
老子指例略(二卷)何晏講疏(四卷)又道德問(二卷)又老子略
論(一卷)崔亮琴經(一卷東武城人)孔衍琴操(三卷)又兵林(六卷)又說
林(五卷)孫叔然爾雅疏(一卷)徐邈五經同異評(三卷)又莊子
音(三卷)又楚詞音(一卷)南北朝何承天元嘉歷(二卷)又刻漏
經(一卷)又爾雅纂文(十卷)又并合皇覽(一百二十卷)王儉百家
譜(十卷)王僧孺百家譜(三十卷)任昉文章緣起(一卷)又雜傳
(三十六卷)又述異記(一卷)劉勰文心雕龍(十卷)劉沓要雅(五卷)又
楚詞草木疏(一卷)徐勉華林遍略(六百卷)徐陵名數(十卷)又
文府(七卷)張譏莊老元部義(八卷)伏曼容老莊義(十卷)房景先
五經疑問(一百卷)顔延之爾雅纂要(一卷)顔之推集靈記
(二十卷)又正俗音訓字略(共七卷)唐顔元孫于禄字書(一卷)
(字韋修師古之子杲卿之父)顔真卿韻海鑒源(三百六十卷)崔郾六經
要言類(十六卷)段文昌食經(二卷)段成式酉陽雜俎(二十卷)
又續酉陽雜俎(十卷)又廬陵官下記(二卷)段公路北戶雜
錄(三卷)李筌註隂符經(一卷)又註太白隂經(十卷)又註孫子
(二卷)又青囊括(一卷)又六壬大玉帳經(十卷)劉宴家譜(一卷)呂
才註八五經(一卷)又地理經(十卷)又撥沙經(一卷)又大博經
(一卷)又廣濟隂陽百忌歷(二卷)楊上善註内經眀堂類成
(十三卷)又註内經太素(三十卷)王冰註黃帝素問(二十四卷字仲)
(邱號啓元子砅誤人舊志作王)又註靈樞經(九卷)又攝生纂錄(一卷)又
天元玉策(三十卷)宋邢昺爾雅義疏(十二卷)趙鄰幾鯫子
(一卷)胡旦將帥要略(一卷)孫奭經典徽言(三卷)又爾雅釋文
(一卷)又莊子釋文(一卷)周起書苑(十卷)燕肅蓮花漏法(一卷)王
質夷堅别錄(二十四卷自序云夷堅志出自鄱陽朱氏增輯未備故曰别志)傅堯俞
言行錄(一卷又曰傅公嘉話)王鞏清虛居士隨手雜錄(一卷)晁說
之儒言(一卷)又客語(一卷)晁公邁紀談錄(一卷)董弅閒燕常
談(三卷)丁德用註難經(五卷濟陽人)趙自化調饍攝生圖(四卷)
(平原人原名四時頤養錄詔改之)甄棲真還金篇(四卷單父人又號神光子)王闢
之澠水燕談(十卷臨淄人)何光遠鑒誡錄(十卷東海人)苗好謙
農桑輯要(六卷武城人)又農桑圖說(二卷)鄧御夫農歷(一百二十)
(卷字從義濟南人)韓熙載格言(五卷濰州人仕南唐後歸附)元陽子金碧
潛通註解(一卷)又還丹歌(一卷元陽子長白山中人未詳姓名自言於伏生墓得金)
(碧潛通書遂為之註解併衍為丹訣)金張行簡清臺記(一卷)又戒嚴記(一卷)
又為善記(一卷)又自公記(一卷)紀天錫難經集註(五卷字齋卿泰)
(安州人)元賈思協齊民要術(四卷)張養浩諸子書引(一卷)王
鶚汝南遺事(一卷)眀李晟六經舉要(十卷)解延年鍼穴圖
解(三卷)王勅五經通旨(二卷)又漫遊錄(一卷)又雲芝稿(一卷)王
崇獻孫子釋疑(一卷)王道老子億(二卷)宋滄秉忠定議(十卷)
曹邦輔性說(一卷)李舜臣經學羣書(十卷)又五經字義(十卷)
李先芳老子本義解(一卷)又隂符經解(一卷)敖山先天手
册(一卷字靜之莘縣人)王之垣攝生篇(二卷)林瓊霜栢稿(十卷)孟秋
道脈說(一卷)又大道吟(一卷)又志氣吟(一卷)賈三近寧鳩子
(一卷)王象乾開天玉律(二卷)王元復蘧蘧邇言(一卷)馬應龍
道德經註辯(一卷)趙繼忠性理豁目(二卷)石琚六子要(一卷)
張謨誠正錄(一卷字大謨蒙隂人)賈斌學兵䑯航(一卷商河人)高所
藴長生訣(一卷)又無生詮(一卷字爾施淄川人)李汝桂還樸心聲
(一卷泰安州人)王見賓紺珠經(一卷歴城人)張松瀛南子書(一卷字汝)
(喬鄒平人)劉一相匯古精華(一卷字惟衡長山人)藍章八陣合變圖
說(一卷字文繡即墨人)梁紹儒風角註(一卷東平州人)又上古醫經註
(十卷)高㫤鈴法書(二卷益都人)王昺同倫類訓(二卷)周宗嶽脈
學衍義劉策刑書弋(一卷)王道一悟道言(一卷字萬川黃縣人)
劉允浩大節錄(一卷掖縣人)
集總目(集之體不同有專以集名者有以詩集文集各標其類者有以仕宦遊歴隨地寓名者所)
(收者不一體所言者不一物故曰集金元及眀其姓名不見人物者多矣君子不以人廢言節取之意也)
(隨所見而志之)
漢董仲舒集(一卷卷按隋唐志皆列二今止存一卷)孔融集(十卷)管寧集
(二卷)諸葛亮集(二十四卷)禰衡集(二卷)三國魏任嘏書(十八卷)王
粲集(八卷今按唐志係十卷止存八卷)劉楨集(一卷)晉王弼集(五卷)羊祜
集(二卷)左思集(二卷)伏滔集(五卷)伏系之集(二十卷滔之子)劉實集
(二卷)卞壼集(二卷)南北朝王弘集(二十卷)徐孝嗣集(十二卷)劉
昭集(十卷)王逡之集(五十卷)孔琳之集(十卷)孔休源集(二十卷)
諸葛璩集(二十卷)顔竣詩集(一百卷字士遜延之之子)王融集(十卷)臧
嚴集(十卷)又棲鳳集(五卷)又元徽書(目四卷)何遜集(二卷僧按王)
(孺集其文為八卷今止存二卷)劉峻類苑(一百二十卷)劉杳集(十五卷)又古
今四部書目(五卷)蕭子範文集(三十卷)蕭子顯集(二十卷)又
貴儉傳(三十卷)蕭洽集(二十卷)王規集(二十卷)王筠集(一百卷)
徐勉集(四十五卷)又選品(五卷)王僧孺集(三十卷)徐陵集(三十卷)
又玉臺新詠(十卷)何思澄文集(十五卷字元澄東海郯人)張正見文
集(十一卷字見頤東武城人)崔慰祖海岱集(十二卷)高允集(二十卷)蔣
少遊集(十卷)温子昇集(二十卷)封肅集(十卷)眀克讓集(二十卷)
又文類(四卷)又續名僧記(一卷)唐王綝魏鄭公諫錄(五卷)顔
真卿集(一卷)高適文集(十二卷又别詩一卷適字達夫渤海人)徐彦伯集
(二十卷琅邪人)郗純集(六十卷字高卿金鄉人)呂温集(十卷字叔和東平人)孟逵
詩集(一卷字叔之平昌人)段安節樂府雜錄(一卷臨淄人成式之子)孫晟
集(三卷密州人)五代和凝集(一百卷)崔遵度集(二十卷)又鴻漸
學記(一千卷)又漆書(一卷)又羣書麗藻(六十五卷本以六倒總括古今之文)
(一曰六籍瓊華二曰信史瑶英三曰玉海九流四曰集苑金鑾五曰絳闕蕊珠六曰鳳首龍編卷帙甚繁)
(今多殘缺目錄不存但存此卷數而已按舊志作朱遵度又作博州人)戚同文孟瀦集
(二十卷)宋穆修集(三卷)顔太初鳬繹集(十卷魯人)田告禹元經
(一卷)胡旦集(三十卷)王禹偁詩集(三卷)又承眀集(十卷)又小畜
集(三十卷)戚綸集(三十卷)趙鄰幾集(三十四卷)鞠常集(二十卷字可久)
(高密人)柴成務集(二十卷字寳臣曹州濟陽人)梁灝集(十五集)梁固集
(一卷)梁彦昌汶陽雜稿(十卷)梁子美耆英集(一百卷)張昭嘉
善集(五十卷)孫祖德論事集(七卷)張詠集(十卷)李迪集(一百卷)
龐籍清風集(十卷)王皥沂公言行錄(一卷)石介徂徠集(二十)
(卷)王知載朐山集(一卷)趙師民集(三十卷)呂頤浩集(十五卷)
夏侯嶠集(十五卷字峻極鉅野人)張荷過非集(三卷)李昭屺樂静
堂集(三十卷)王巖叟大名集(三十卷)晁迥翰林集(三十卷字眀遠)
(諡文元大名清豐人)又道院别集(十五卷)又法藏碎金錄(十卷)又耄
智餘言(三卷)又昭德新編(三卷)又理樞集(一卷)晁補之續楚
詞(二十卷擇文賦之與楚詞類者編之凡二十六人計六十篇各為小序以冠其首)又雞肋
集(七十卷)又詞(一卷)晁說之景迂集(十二卷)晁詠之崇福集
(三十五卷)又四六集(十五卷)晁載之封邱集(二十卷)晁沖之具
茨集(三卷)晁公武集(六十卷)李格非集(四十五卷)綦崇禮北海
集(六十卷)王從三近齋餘錄(一卷青州人)李邴雲龕草堂後
集(二十六卷)畢良史繙經堂集(八卷)趙磻老拙菴雜著(三十卷字)
(渭師東平人)又外集(四卷)杜默詩集(一卷字師雄徂徕人)張重海門集
(八卷渤海人)許彦國詩集(十卷字表民青州人)龐謙孺白蘋集(四卷單父)
(人)王嵎北海集(二卷字季夷登州人)王質雪山集(三卷鄆州人)辛棄
疾稼軒集(十卷)金張行簡文集(十五卷)党懷英集(三十卷)趙
渢黃山集(二卷)趙可玉峯散人集(二卷)閻詠復軒集(十卷)郭
長倩崑嵛眀道集(十六卷)孫鐸虚舟居士集(一卷字振之滕州人)
劉迎山林常語(六卷東萊人)元劉敏中集(二十五卷)商珽夷齋
文集(十卷)李之紹集(二十卷)張養浩忠告錄(三卷)又歸田類
稿(一卷)曹元用超然集(四十卷)閻復清軒集(五十卷)張範益
齋旅齋二集(歴城人起巖之父)又篷窗集(一卷)張起巖華峰類
稿(一卷)又漫稿(一卷)又金陵集(一卷)潘昂霄蒼崕類稿(一卷)李
泂集(四十卷)李垂導河形勝書(一卷)又兵制(一卷)將制(一卷)王
鶚應物集(十卷)楊桓六書統(十二卷)又六書泝源(十卷)又書
學正韻(一卷)王華怡軒集(一卷)楊弘道小亭集(一卷)禇仁傑
詩話總龜(二十卷青州人)蕭炳本草四聲(四卷嶧人)眀黃福忠宣
家集(三十卷)又使交文集(十七卷)許彬東魯集(一卷)馬愉澹
軒集(二十卷)殷衡蠢菴稿(一卷)劉珝古直集(十卷)李秉歸田
集(一卷)又雲中集(一卷)解延年物類集說(十六卷)史延齡野
史集(一卷)王珣南野詩稿(十卷)殷雲霄石川集(十二卷)又志
彀集(一卷)又古樂府(一卷)毛紀鰲峯類稿(十八卷)敖山燦然
集(十卷)楊光溥沂川文集(四十卷)又梅花集(一卷)又剪燈瑣
談(一卷)又素封亭稿(十卷)穆孔暉游藝集(二卷)邊貢華泉集
(一卷)公勉仁東山集(四卷)公家臣柳塘集(二卷勉仁之子)公鼐問
次齋集(一百卷勉仁之孫)公鼒小東園集(三十卷)劉淵甫海岱
會稿(十二卷)劉天民函山集(十卷)許成名龍石集(六卷)王重
光太僕家訓(一卷)王象艮迂園集(十二卷重光之孫)王象晉賜
閒堂集(二十卷)又羣芳譜(四十卷)又心賞編(五卷)王象春問
山亭集(十二卷)王與玫籠鵝館集(二卷重光曾孫)王與印隴首
集(二卷手按王氏世有傳書著作亦非一今就已經行世者若干種)李攀龍滄溟集
(一百卷)又白雪樓集(三十卷)鍾羽正崇雅堂集(二十四卷)又厚
德錄(二卷)又管見錄(一卷)殷士儋金輿山房集(十二卷)又眀
農軒樂府(一卷)許邦才瞻泰樓集(十六卷)又海右唱和集
(六卷)又梁園集(二卷)陳夢鶴雅音萃稿(三十卷)又芝巘山人
歲稿(三十卷)又平莊集(一百卷)馮惟健陂門山人文集(一卷)
馮惟訥文獻通考纂要(六十四卷)又漢魏六朝詩記(一百卷)
又風雅廣韻(一卷)又楚詞旁註(一卷)又選詩約註(一卷)又杜
律刪註(一卷)又唐音翼(一卷)馮惟敏山堂詩稿(十卷惟訥弟)又
擊筑餘音(一卷)劉隅集(十卷)李先芳北山全集(一百卷凡十八種)又
東岱山房稿(三十卷)又古交編(一卷)又拾翠軒雜纂(四卷)吳
嶽詩集(二卷)靳學顔兩城間存集(一百卷)藍田侍御集(十卷)
戚繼光止止堂集(十卷)又練兵日記(二卷)又紀效新書(二卷)
崔廷槐樓溪集(十卷)馮琦北海集(四卷)馮子咸(日)進劄記
(二卷)讀禮抄記(一卷)于慎行穀城山館全集(一百六十卷)又筆
麈(四卷)黃徵符臺集(一卷)賈三近先庚生傳(四卷)又東掖漫
錄(一卷)又奏草(一卷)張延登詩文集(二十卷)畢自嚴石隠園
藏稿(二十卷)襲勗後溪集(五卷)邢侗來禽館集(二十四卷)趙秉
忠琪山集(六卷)曹珖大樹堂集(三卷)王孟煦雲耕山房稿
(二十四卷)馬應龍藝林鉤微錄(二十四卷)又詞林玉屑(二卷)耿如
把墨楯延枝(一卷)房之騏蒲上閒吟(一卷)山居雜志(一卷)高
弘圖砫齋集(八卷)陶性詩集(三卷)陶致煒自娱集(十卷)又歴
代詩選(十六卷)又遊覽詩略(二卷)陸埜海陵集(四卷)陸僑寓
菴集(三卷)張德潤琴譜九還操(一卷)依山樵唱(一卷)徐振芳
雪鴻集(四卷)又三素集(一卷)丁耀先椒邱聽山亭集(十二卷)
又陸舫(一卷)韓取善久視樓文集(二十卷字惺菴淄川人以下凡人物本)
(傳内卷數無攷者先後以郡邑類編)王教銓部集(字子修淄川人)劉鴻訓困學
記聞(字青嶽長山人)程珤右丞集(字子彬德州衞人)李開先閒居集
(十一卷字伯華章邱人)徐日升卷石草堂集(字海曙長山人)安思肅麓
山房集(字曰睿長山人)于範廩邱文集(字覺甫鄆城人)張盛美戊巳
集(字元絅榺縣人)汪大年茗柯堂集(字未央臨清州人)邢其任禮星
館集(字仔予臨清州人)李本固問竒集(字維寧臨清州人)閻宏筆齋
詩紀(字尚友臨清州人)劉孝東林詩文稿(字必先高唐人)劉鈗西橋
集(字汝中夀光人)遲鳳翔朐岡集(臨朐人)傅國雲黃集(字鼎卿臨朐人)
左懋第梅花屋詩草(字蘿石萊陽人)王言一泉集(字代言蓬萊人)劉
必紹觀我亭集(字紹先文登人)李有實一經堂廣愛錄(字太華黃)
(縣人)趙璧梅谿集(字完玉掖縣人)李學詩桃花洞集(字正夫平度州人)
趙元璧海壑文集(字文全膠州人)宋統殷偶然後言集(字獻徵即)
(墨人)史永安長川詩集(字磐石武定府人)馬攀龍愧非文集(二十)
(卷字沖霄陽信人)譚夢衮岱宗藏稿(字龍先青城人)譚性教黃雪山
集(十二卷字生伯萊蕪人)孔希徵芻蕘集(字士祥曹州人)
皇清張爾岐蒿菴集新濟藝文吳汝亮徒水釣談
(霑化人)半紫樓稿張丕吉皇華偶紀(嘉祥人)朱虚於園
集王曰嵩槐軒集(茌平人)韓國璽高士傳孫蕙苙
山詩選耿願魯韋齋集(館陶人)田雯長河集(德州人)田
需潞河集(雯弟)涉江集士服堂集側塾錄李澄
中滇南集(新城人)行日記卧象山詩集艮齋文選
孟其人蓼莪集(陽穀人)詩鳴集王士禎居易錄(新城人)
漁洋文集池北偶談張貞把田集(安邱人)
山東通志卷三十四
