政和五禮新儀卷一百三十九
賓禮
文德殿月朔視朝儀
陳設
起居
陳設
前期殿中監帥其屬尚舍張設垂拱文德殿設御座於
文德殿當中南向設後閤於殿後施簾於前楹設香案
於螭陛間儀鸞司設文武百官客使等次於朝堂之内
外其日尚輦陳腰輿小輿於東西朵殿繖扇於殿下列
馬於殿庭東西上閤門外金吾列張旗幟尚書兵部帥
其屬列黃麾半仗於殿門之内外
起居
質明闢文德殿門文武百官各服其服客使等入就次
先諸軍將校入殿庭立次四方舘引諸蕃國首領閤門
引高麗交州使副次御史臺知班先引殿中侍御史就
位(起居注在殿庭之南)次引起居郎舍人夾香案對立(起居郎西向舍人東)
(向)次閤門引伎術及武功大夫以下次知班引百官至
開封尹次两省官次節度使至刺史上將軍至率府副
率次御史臺官次學士侍制次太尉次一品二品文官
俟垂拱殿起居將畢引贊官閤門舍人引三公以下至
執政官入三公三少左輔右弼在横街之南稍東太宰
少宰在其南尚書左右丞又在其南俱北向西上門下
侍郎在右弼之北稍東西向左散騎常侍在其東次給
事中右諫議大夫次左司諫外符寳郎左正言又在其
東每等重行異位觀文殿大學士學士資政殿大學士
翰林學士承旨翰林學士資政端明殿學士在左散騎
常侍之南(觀文殿學士資政殿大學士稍前觀文殿大學士又稍前)並西向北上親
王在横街之南稍西使相在其南俱北向東上中書侍
郎在親王之稍西北東向右散騎常侍在其西次中書
舍人右司諫右正言又在其西龍圖閣學士以下在右
散騎常侍之南直學士在其西侍制又在其西每等重
行異位並東向北上左金吾衛左衛左諸衛上將軍在
横街南黃道之東諸大將軍在其東率府副率又在其
東俱西向北上右金吾衛右衛右諸衛上將軍在横街
南黃道之西諸將軍在其西率府副率又在其西俱東
向北上特進在左右丞之南稍東六曹尚書至光禄大
夫在其南次六曹侍郎開封尹至大司成(開封尹以下在六曹侍郎)
(之東少絶别為一班)次太常卿至中大夫次殿中丞少監次中散
大夫次七寺少卿至奉直大夫次左右司員外郎至朝
奉大夫次六曹員外郎朝奉郎次太常丞至承議郎次
開封知縣至奉議郎次大史局至通直郎又在其南御
史大夫在光禄大夫之東中丞在其南次侍御史監察
御史又在其南太子三師在御史大夫之東(與特進班齊)
三少在其南次賓客詹事次左右庶子以下又在其南
每等重行異位並北面西上太尉在特進之西(與特進班齊當)
(班心)節度使在其南次節度觀察留後觀察使次防禦使
次團練使次刺史次武功大夫以下至武翼大夫次武
功郎以下至武翼郎次敦武郎次修武郎又在其南每
等重行異位並北向東上通侍大夫至右武大夫在防
禦使之西少絶中亮郎以下至右武郎在其南和安大
夫以下至翰林良醫在武翼大夫之西少絶和安郎以
下至翰林醫正在其南並北向東上(初至位先東西相向立)翰林
醫官醫學在東班百官之後翰林待詔藝學在西班百
官之後軍員分位於黃道之東西俱北向(在東者以西為上在西者)
(以東為上)高麗交州使副分東西在百官之内(初至位先東西相向立)
諸蕃國在正副指揮使之後員僚之前(夏國不赴如止一國即在西)
垂拱殿皇帝將出宫讀奏目官在殿階之南六尚局應
奉典御奉御在其東少絶宣贊引班對立并引三公宰
相親王舍人在讀奏目官之南簿書官在其西少絶覺
察失儀提點使臣在其南並北向(舍人以西為上簿書官以下以東為上)
宣贊舍人立班前西向東上閤門附内侍進班齊牌皇
帝出宫守踏道行門禁衛諸班親從迎駕自贊常起居
皇帝服鞾袍坐鳴鞭讀奏目宣贊引班對立并引三公
宰相親王舍人簿書官六尚局應奉典御奉御大起
居(讀奏目官升降自東階)次知内侍省事以下四拜起居(如殿上傳旨常)
(起居即讀奏目官以下至行門並常起居)帶御器械官易窄衣帶器械知内
侍省事以下升東朵殿侍立次管軍臣僚大起居訖退
易窄衣執杖子以俟引駕至文德殿後次行門指揮使
四拜起居次引樞密以下大班入就位知樞密院事同
知簽書樞密院事在儀石之南北向東上知入内内侍
省事同知入内内侍省事在知樞密院事之東南知客
省引進司四方館東司西上閤門事次閤門通事舍人
次閤門祇候次看班祇候又在其南六尚局勾管官在
同知入内内侍省事之東典御在其南奉御又在其南
外監臨武功大夫在簽書客省事之西武功郎在其南
次敦武郎次從義忠訓成忠郎又在其南每等重行異
位内符寳郎在武功大夫之東並北向西上樞密都承
旨在簽書樞密事院之西南承旨在其南次副都承旨
副諸房副承旨又在其南内監臨武德大夫以下至武
翼大夫在武功大夫之西武德郎以下至武翼郎在其
南次修武郎次秉義忠翊保義郎又在其南每等重行
異位並北向東上立定舍人揖躬通班贊大起居訖皇
帝乘輦樞密樞密都承旨至諸房副承旨知客省事至
簽書東上閤門官分左右前導餘並先退(文德殿两朵殿侍立舍人)
(赴侍立位)輦降東階垂拱殿門外禁衛諸班親從迎駕自贊
常起居至文德殿後閤皇帝降輦入後閤樞密以下前
導官并帶御器械官分東西就殿上侍立位宣贊東上
閤門官以下並就殿下位立(宣贊東上閤門官在大班之北稍東西向贊拜於侍)
(立舍人前立宣贊舍人在宣舞閤門官之北對立舍人在其西並横街之南北自對立餘舍人在横街之北稍)
(東西向北上引班舍人在東西班首之北相向立贊殿中侍御史舍人在其班北向西上)舍人傳警
四色官二人趨就殿下稱警東上閤門附内侍進班齊
牌皇帝出自後閤殿上鳴鞭禁衛諸班親從及輿輦下
應奉人鐘鼓樓節級以下迎駕自贊常起居(輿輦下人起居訖升)
(朵殿立)内侍承旨索扇扇合皇帝即御座簾卷内侍又贊
扇開殿下鳴鞭鑪烟升舍人就位贊殿内外執儀人四
拜起居次鐘鼓樓上雞唱次舍人揖殿中侍御史大起
居訖揖分東西由文武班後趨就對立位(對立位在两省分南與北)
(班齊)次舍人引左右金吾將軍由東西黃道赴起居位大
起居引班首出班(右金吾身躬)躬奏云軍國内外平安歸位
又贊再拜贊各祇候直身立揖分東西由黃道趨就押
仗位對立(押仗位在繖扇南稍前東西相向)宣贊舍人退近南當庭中
北向立對立舍人退於西階下東向立引班舍人各揖
三公親王以下躬宣贊舍人通文武百僚宰臣姓名(三公)
(親王等為班首通其官姓名親王不通姓)以下起居引班舍人引班首以下
横行北向(两省官學士侍制上將軍以下依舊東西相向立)舍人揖躬東上閤
門官贊大起居引班首出班至儀石北俯伏跪奏云文
武百僚宰臣某官臣姓名等孟春之吉(仲冬月同夏秋冬各隨月言)
伏惟皇帝陛下膺受時祉與天無窮臣等無任歡呼抃
蹈之至俯伏興引歸位揖躬東上閤門官贊再拜搢笏
舞蹈再拜贊各祇候直身立揖宰相執政官升殿(並升自東)
(階中書郎升自西階)宣贊東上閤門官隨升東階各歸侍立位餘
官卷班分東西由黃道出轉對門吏部左右選刑部侍
郎大理卿押仗殿中監各就位(押仗殿中監在繖扇前近北西向轉對官在左)
(諫議大夫之南吏部左選刑部侍郎大理卿又在其南為一列吏部左選侍郎在右諫議大夫之南與左選侍)
(郎對立)立定左右選侍郎搢笏出班藉出笏置藉笏上次
两省官(奏殿内無事給事中未退)次侍從官次金吾衛上將軍以下
分東西由黃道出舍人引轉對官於奏事位立揖躬贊
拜門下侍郎進當御座前躬承旨退臨折檻稍東西向
立轉對官再拜引班首出班躬奏云臣等次當轉對所
有管見已詣東上閤門上進干犯宸嚴無任戰懼屏營
之至門下侍郎稱所奏知退還侍郎位引轉對官舞位
揖躬贊再拜隨拜三稱萬歲贊各祇候直身立卷班由
西道出(如已投文字後内員以故不赴即一員奏事如班首之儀若俱有故即不出班)次吏部
左右選刑部侍郎大理卿次殿中侍御史並對揖分東
西由黃道出(如班内有失儀官右班則左弹之左班則右弹之若左右俱有俟左弹訖復位次右)
(弹之如執政官以上有即左右合班班首出班奏弹若左右班及執政官以上同時俱有即皆合班奏弹如失)
(弹及自失儀者左右班互弹之即被弹者不得復弹元糾之人其奏弹准奏云班内有官失儀見别具奏陳餘)
(並如轉對官奏事及門下侍郎宣答之儀)次舍人引給事中於奏事位立揖
躬奏云殿内無事贊祇候由西黃道出次引起居郎舍
人於奏事位立皆揖躬贊祇候分東西由黃道出内侍
承旨索扇扇合簾降皇帝降座殿上鳴鞭内侍又贊扇
開殿下鳴鞭至殿後升輦侍衛如來儀舍人當殿承旨
傳四色官趨赴宣制石南稱奉敕放仗押殿中監金吾
將軍皆再拜訖退各就次引文武百僚於殿門外階下
謝茶酒(奏事及侍立官免謝)皇帝垂拱殿坐三省樞密院及百僚
奏事如儀(稱三省者謂宰相門下中書侍郎尚書左右丞稱樞密者謂知同知簽書樞密院事自九)
(月一日至二月終過殿不引上殿班)
政和五禮新儀卷一百三十九
