政和五禮新儀卷十三
序例
鹵簿
大駕六引中道
象六中道分左右為三重各持鐵鈎一人跨其上執轉
光小緋旗一名前引次擊鑼一人節級二人為一列次
執七寳鈎二人在左執銀鈎二人在右行第一重象前
次三人行象内為三重執轉光小緋旗十四人分左右
行象外為七重執鍮石鈎二人行第三重旗前執朱漆
鈎二人行第五重旗前執鍮石鈎二人行第七重旗前
又二人分行旗後又執鐡鈎一人在第三重象後當中
並服花脚幞頭緋絁䙆衫若夏祭大禮則以纈衫凡六
引及鹵簿内服飾以絁者並准此金鍍銀雙帶
六引
第一引開封令中道清道二人重行次幰弩一執人騎
諸引執&KR0955;弩人並騎
次誕馬二控馬每匹各二人諸引控誕馬人准此次軺
車一乘駕赤馬二駕士十八人次方繖一次朱團扇一
次曲蓋一外仗青衣二人為一列次車輻棒二次告止
幡二次傳教幡二次信幡二各為一列執幡各一人紤
二人諸引執紤幡人數准此戟三十為十五重在車輻
棒至信幡外並分左右廂以下外仗並分左右廂仗内
清道服武弁緋絁繡雲鶴衫革帶執黑漆杖執幡幰弩
人平巾赤幘緋絁繡辟邪衫赤袴革帶控誕馬人平巾
幘緋絁繡寳相花衫大口袴革帶青衣人服平巾青幘
青絁衫革帶執仗仗袋以青綃執車輻棒人平巾赤幘
緋絁繡白澤衫赤袴革帶執方繖扇戟執紤傳教幡人
並黃絁繡抹額寳相花衫行縢鞵襪革帶執朱團扇曲
蓋執紤告止幡人並緋絁繡抹額寳相花衫大口袖勒
帛
第二引開封牧中道清道二人次&KR0955;弩一次掆鼓一在
左金鉦一在右次大鼓十為二重次節一夾矟二為一
列執人騎諸引執節夾矟人並騎
次誕馬四為二重次革車一乘駕赤馬四駕士二十五
人次方繖一次朱團扇四為二重次曲蓋一次僚佐四
員一次幢一在左麾一在右執人騎諸引執幢麾並騎
次大角六為一列次鐃一次簫二次笳二次大横吹二
各為一列次笛簫&KR1227;篥笳各一笛簫在左&KR1227;篥笳在右
外仗青衣八人次車輻棒八各四重次告止幡二次傳
教幡二次信幡四為二重次儀刀十四為七重戟七十
在車輻棒至儀刀外為三十五重刀盾六十在戟外為
三十重盾在左刀在右次弓矢六十在刀盾外為三十
重每弓一箭二連戟矟六十在弓矢外為三十重仗内
執節夾矟幢麾大角儀刀人並平巾幘緋絁繡寳相花
衫大口袴革帶執刀盾人銀褐絁繡抹額寳相花衫大
口袴行縢鞵襪革帶執弓矢矟人並錦帽絁繡寳相花
戎服大袍窄袴革帶(内執弓人袍以青執矟人以紫)執掆鼓金鉦人平
巾幘緋繡對鳳衫抹帶大口袴錦螣蛇執大鼓人黃繡
雷花抹額生色袍抹帶袴執簫鐃笳笛&KR1227;篥人並平巾
幘緋繡寳相花袍大口袴白抹帶執大横吹人緋繡苣
文抹額生色袍抹帶袴駕士武弁緋絁繡皂大袖勒帛
其餘執人行列重數並服飾並同第一引
第三引大司樂中道清道二人次誕&KR0955;弩一次掆鼓金
鉦各一次大鼓十次節一夾矟二次誕馬四次革車一
乘(駕士駕馬並同第二引以下革車准此)次方繖一次朱團扇二次曲蓋
一次僚佐二員次幢麾各一次大角四次鐃一次簫笳
二次大横吹各二次笛簫&KR1227;篥笳各一外仗青衣六人
次車輻棒六各為三重次告止幡二次傳教幡二次信
幡四次儀刀十二為六重戟六十為三十重刀盾弓矢
矟各五十各為二十五重駕士服武弁緋絁繡鳳大袖
勒帛其餘執人行列重數并服飾並同第一第二引
第四引少傅中道清道四人次幰弩一次掆鼓金鉦各
一次大鼓十六次長鳴十六為二重次節一夾矟二次
誕馬六為三重次革車一乘府佐四員夾革車次方繖
一次朱團扇四次曲蓋二為一列次幢麾各一次大角
八次鐃一次簫四次笳四各為一列次節鼓一次笛簫
&KR1227;篥笳各四各為一列外仗青衣十人次車輻棒十各
為五重次告止幡二次傳教幡二次信幡六為三重
次儀刀十六為八重次戟九十為四十五重絳引幡六
在戟外為一列分引刀盾弓矢矟刀盾弓矢矟各八十
各為四十重仗内執長鳴人服同執大鼓人執節鼓人
服同執鐃人執[糸斥]絳引幡人服同執方繖人駕士服武
弁緋絁繡瑞馬大袖勒帛其餘執行人列重數并服飾
並同第一第二引
第五引御史大夫中道清道二人次&KR0955;弩一次掆鼓金
鉦各一次大鼓十次節夾矟二次誕馬四次革車一乘
次方繖一次朱團扇二次曲蓋一次僚佐二員次幢麾
各一次大角四次鐃一次簫笳大横吹各二次笛簫&KR1227;
篥笳各一外仗青衣六人次車輻棒六各為三重次告
止幡二次傳教幡二次信幡四次儀刀十二戟刀盾弓
矢矟各六十駕士服武弁緋絁繡獬豸大袖勒帛其餘
執人行列重數並服飾並同第一第二引
第六引兵部尚書革車一乘駕士服武弁緋絁繡虎大
袖勒帛其餘並同第五引
中道鹵簿
金吾本司纛矟左右皂纛各六為一列執托各一人紤
四人次押纛二人騎次狎衙四人騎引䂍矟八為二重執
䂍矟八為一列次本衛上將軍將軍各四人為二重次
衛司䂍矟本衛大將軍二人騎䂍矟四夾大將軍執䂍
矟各一人夾二人並騎已上並分左右隊内上將軍將
軍花脚撲頭緋羅繡辟邪袍鞾弩牙佩刀器仗珂馬大
將軍平巾幘紫絁繡辟邪螣蛇大口袴佩橫刀弓矢(凡仗)
(内大將軍都尉校旅帥中節將郎將並佩横刀弓矢唯朝服並黃麾仗内帥兵官不佩)執夾衛司
䂍矟人平巾幘緋絁繡寳相花裲襠大口袴佩横刀執
柘[糸斥]皂纛人皂紗帽絁寬衫絹袴鞵襪押纛人撲頭皂
絁繡寳相花寬衫絹袴革帶烏皮鞾押衙金鵝帽紫繡
辟邪袍革帶佩儀刀執䂍矟錦帽寳照錦袍臂褠革帶
烏皮&KR0008;次朱雀旗隊並騎金吾衛折衝都尉一員列隊
䂍矟二夾都尉次朱雀旗執旗一人引二人夾二人(凡仗)
(内引夾執旗人數准此)次弩四為一列次弓矢十六次矟二十各
為二重次左右金吾衛果毅都尉二人押隊内折衝果
毅都尉平巾幘紫繡辟邪袍大口袴錦螣蛇革帶執䂍
矟弩弓矢矟人並平巾幘緋絁繡寳相花衫大口袴革
帶内執弓弩矢矟人加佩横刀引夾執朱雀旗人並緋
絁繡抹額寳相花大口袴革帶佩横刀内引夾人加佩
弓矢(凡中道仗外仗内旗引夾旗人並執旗人並佩横刀引夾人並加佩弓矢)次龍旗隊大
將軍一員檢校騎次引旗十二人為二重並騎次風伯
旗一在左雨師旗一在右次雷公旗一在左電母旗一
在右次五星旗五為一列木星旗在左餘火星土星金
星水星以次列為右次左右攝提旗二為一列次北
斗旗一居後次護旗十二人為二重並騎次副竿二為
一列執人並騎分左右隊内大將軍朝服引旗護旗人
並黃絁繡抹額寳相花衫佩弓矢引夾執風伯旗等人
五色絁繡抹額寳相花衫執副竿人錦帽黃絁繡寳相
花衫大口袴革帶
次指南車一次記里鼓車一駕士各三十人次白鷺車
一次鸞旗車一次崇德車一次皮軒車一駕士各十八
人並服武弁緋絁繡大袖勒帛(指南車駕士服繡以孔雀記里鼓以對鵝白鷺)
(車以白鷺鸞旗車以瑞鸞崇德車以辟邪皮軒車以虎)次金吾引駕騎本衛果毅
都尉二人分左右平巾緋幘絁繡辟邪袍大口袴執儀
刀次弩弓矢矟各八為四重每重弩二弓矢二矟二相
間分行左右執人平巾幘緋絁繡寳相花裲襠大口袴
革帶
次大晟府前部鼓吹令二人次府史四人各為一列分
左右次管轄指揮使一名次掆鼓金鉦各十二為四重
鼓在左鉦在右(部内掆鼓金鉦各分左右)帥兵官八人領為一列在
掆鼓金鉦重内行次大鼓一百二十為十重帥兵官
二十人領在大鼓車内行次長鳴一百二十為十二重
帥兵官六人領每二人領四重各在前重内行次鐃鼓
十二為二重帥兵官四人領在鐃鼓内行次歌工次拱
辰管次簫次笳各二十四各為二重次大横吹一百二
十為十重帥兵官十人領每二人領二重各在前一重
内行(小鼓行次准此)次節鼓二次笛簫次&KR1227;篥次笳次桃皮&KR1227;
篥各二十四各二重次掆鼓金鉦各十二為二重帥兵
官四人領次小鼔一百二十為十重次中鳴一百二十
為十二重帥兵官八人領每二人領三重各在前一重
内行次羽葆鼓十二為二重帥兵官四人領各在鼓内
行次歌工次拱辰管次簫次笳各二十四各為二重部
内鼓吹令本色服府史幞頭綠羅寬衫黃絹半臂管轄
指揮使平巾幘紫繡寳相花袍錦螣蛇白抹帶帥兵官
並執掆鼓金鉦拱辰管簫笳節鼓笛&KR1227;篥笳桃皮鼓二
服平巾幘緋對鸞衫大口袴白抹帶執掆鼓金鉦人加
錦螣蛇執長鳴中鳴大鼓小鼓同第三引執大鼓長鳴
服執鐃大横吹人同第二引執大横吹服執羽葆鼓人
青繡苣文抹額生色袍抹帶袴
次太史令一員次書令使一人並騎次相風烏一輿士
四人次交龍鉦一在左交龍鼓一在右輿士各六人次
司辰一人典士一人並騎次漏刻生四人分左右為二
重次鼓樓一在左鍾樓一在右次行漏輿一輿士各一
百人次太史正一員騎次清道二人次十二神輿一輿
士二十四人太史令正朝服書令綠公服司辰典士漏
刻生並袴褶青絁大袖絹袴勒帛輿士并管押節級并
武弁絁繡寳相花大袖白絹袴勒帛錦螣蛇次節級前
隊左右武衛果毅都尉二人引隊次左右武衛校尉二
人並分左右以絳引幡一在中金節十二分左右夾幡
執人騎(内綘引幡加級二人)次罕一在左畢一在右次朱雀幢一
次义一次導蓋一在中青龍幢一在左白虎幢一在右
次义三為一列幢义導蓋執人並騎次稱長一名次鈒
戟二百八十八為四十八重次左右武衛將軍二人檢
校次左右武衛校尉四人押隊並分左右武衛將軍果
毅都尉平巾幘紫絁繡瑞鷹袍大口袴錦螣蛇革帶執
絳引幡金節罕畢朱雀幢又導蓋又鈒戟人并武弁緋
絁繡寳相花衫大口袴白勒帛次黃麾幡一執幡一名
紤二人服飾同節級前隊執絳引幡人内執人騎
次六軍儀仗左右神武軍統軍二員分左右次部頭二
人押仗在本軍旗内左右神武軍旗各一緋闌袍二十
在仗外分夾本軍旗槍棒仗每二人為一列執旗槍棒
仗各一人前一重與本軍旗齊行次吏兵旗一在左力
士旗一在右(以下吏兵力士旗分左右同)次白&KR0008;槍二次哥舒棒二
又次白&KR0008;槍六次鐙杖二次白&KR0008;槍二吏兵旗力士旗
各一次白&KR0008;槍四次哥舒棒四次白&KR0008;槍八次鐙仗二
次吏兵旗力士旗各一次白&KR0008;槍四次哥舒棒二次白
&KR0008;槍四次吏兵旗力士旗各一次鐙杖二次白&KR0008;槍四
次哥舒棒二次白&KR0008;槍四次哥舒棒二次白&KR0008;槍四次
掩尾天馬旗二次左右羽林軍統軍二員次都頭二人
次節級二人左右羽林軍旗各一排闌旗二十在仗外
如神武軍分夾次赤豹旗一在左黃熊旗一在右(以下赤豹)
(黃熊旗分左右同)其餘槍棒杖等行列重數並同神武軍
次左右龍武軍統軍二員左右龍武軍旗各一排闌旗
二十在仗外如羽林軍分夾次龍君旗一在左虎君旗
一在右(以下龍君虎君旗分列左右同)其餘槍棒杖等行列數人並同
羽林軍仗内神武羽林軍龍武統軍並花脚幞頭紫絁
抹額孔雀衫鞾弩佩橫刀䩴䩮䩨靬珂馬押仗都頭幞
頭紫絁繡寳相花大袖袴襖革帶引夾神武羽林龍武
軍旗人貼金帽執人錦帽並五色絁繡寳相花衫錦臂
褠革帶(其餘執旗人服飾准此)執哥舒棒鐙杖人同夾旗人服飾
執白&KR0008;槍人交脚幞頭五色絁繡抹額寳相花衫銀褐
繡撲獸□錦臂褠革帶
次引駕旗天王旗二次排仗通直官二人押旗左右次
十二辰旗各一午未在前次己申次辰酉次卯戌寅亥
次丑子午巳辰卯寅丑旗在左餘在右次天王旗二分
左右押旗幞頭紫公服烏皮靴執旗人並同執神武軍
旗人服飾次龍墀旗天下太平旗一排仗大將二人夾
太平旗次五方龍旗各一為三重赤龍旗在前次黃龍
旗在中青龍旗在左白龍旗在右黑龍旗在後次金鸞
旗一在左金鳳旗一在右師子旗二次君王萬歲旗一
次日旗在左月旗在右排仗大將同押引駕旗通直官
服引夾執神武軍旗人服飾次御馬二十四分左右為
十二重控馬每匹天武二人服貼金帽紫繡寳相花大
袖襖革帶騎御馬直二人烏紗帽青錦襖束帶部押天
武節級錦帽紫繡寳相花衫管押騎御馬直人員節級
紅錦襖次中道隊大將軍一員檢校朝服騎次日月合
璧旗一在中苣大旗二分左右為一列次五星連珠旗
一在中祥雲旗二分左右為一列引夾執旗人各五色
絁繡抹額寳相花衫錦臂褠
次長夀幢一執人平巾幘緋絁繡寳相花衫大口袴革
帶次金吾牙門旗左右各二為中道第一門執夾人青
絁繡抹額寳相花寬衫白絹袴革帶内夾人執矢騎次
監門校尉左右各三人為一列押騎幞頭緋絁繡抹額
師子裲襠烏皮鞾佩横刀騎
次金吾細枝青龍旗一在左白虎旗一在右押旗二人
分左右騎次五嶽神旗五為三重南嶽在右次北嶽旗
在後次五方神旗如五嶽旗陳列五方龍旗各五相間
為五隊每隊為三重赤龍旗在前次黃龍旗在中次青
龍旗在左白虎旗在右黑龍旗在後前一隊次北方神
旗餘隊各次右仗黑鳳旗五方鳳各五如五方龍旗陳
列各次左仗黑龍旗内執青龍白虎旗五嶽五方神旗
各一人[糸斥]三人執[糸斥]人四色絁繡抹額寳相花寬衫執
人青[糸斥]人左青右銀褐後皂内紤人執弓矢執五方龍
鳳旗人五色絁繡抹額寳相花寬衫押旗人並同神龍
墀旗人服飾
次江瀆旗河瀆旗各一次淮瀆旗濟瀆旗各一並各為
一列江淮旗在左河濟旗在右引夾執旗人並皂絁繡
寳相花衫繡抹額革帶
政和五禮新儀卷十三
