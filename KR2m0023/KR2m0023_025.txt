政和五禮新儀卷十九
序例
鹵簿
皇太子鹵簿
家令次率更令次詹事乘軺車次太保次太傅次太師
乘軺車各正道威儀鹵簿依本品次清游隊旗執旗一
名引二人夾二人並平巾幘緋裲襠大口袴佩横刀引
夾人加佩弓矢正清道率府折衝都尉一員平巾幘紫
裲襠大口袴錦螣蛇革帶佩横刀弓矢(餘折衝果毅中郎將郎將服佩)
(准此)領三十人騎執矟十八人弓矢九人弩三人并平巾
幘緋裲襠大口袴佩横刀二人騎從折衝平巾幘緋衫
大口袴(餘從人及令史府史服飾准此)次左右清道率府率各一員平
巾幘紫裲襠大口袴錦螣蛇革帶佩横刀弓矢(餘率府率服佩)
(准此)領清道直盪及檢校清游隊龍旗等執䂍矟各二人
平巾幘緋衫大口袴騎從(餘執䂍矟人服飾准此)次外清道直盪
二十四人騎分左右平巾幘緋裲襠大口袴佩横刀弓
矢夾道單行引至儀仗次正道龍旗六各執旗一人前
二人引後二人護並戎服大袍佩横刀弓矢副竿二分
左右執各一人騎並服同執旗人次正道細仗引為六
重每重二人自龍旗後均布至細仗矟一重弓箭一重
以次相間並平巾幘緋裲襠大口袴佩横刀騎每廂各
果毅都尉一員領次率更丞一員本品服(餘文官員准此)次正
道前部鼔吹府史二人領鼔吹並騎次掆鼔二在左金
鉦二在右(以下掆鼓金鉦並分左右)執掆鼓金鉦各一人(以下鼔吹准此)夾
二人(以下掆鼔金鉦夾人准此)帥兵官人二次大鼓三十六横行(長鳴)
(以下准此)帥兵官八人次長鳴三十六帥兵官二人次鐃吹
一部鐃鼓二執各一人夾二人(後部鐃節鼓准此)簫笳各六帥
兵官二人次金掆鼔金鉦各二帥兵官二人次小鼓三
十六帥兵官四人次中鳴三十六帥兵官二人以上並
騎次誕馬十分左右控誕馬人平巾幘緋衫大口袴(每疋)
(二人拉餘控馬人服准此)次廐牧令一員在左丞一員在右各府史
二人騎從次左右翊府郎將各一員領班劍次左右翊
衛執班劔二十四人分左右並武弁緋寬衫革帶次通
事舍人四人次司直二人次文學四人次洗馬二人並
分左右次司議郎二人在左次太子舍人四人在右次
中允二人在左次中舍二人在右次左右諭德二人次
左右庶子四人並分左右並騎自通事舍人以後各步
從一人次左右衛率府副率各一員步從親勲翊衛每
廂各中郎將郎將一員並領六行儀刀第一行親衛二
十三人曲折三十陪後門第二行親衛二十五人曲折
四人陪後門第三行勲衛二十七人曲折五人陪後門
第四行勲衛二十九人曲折六人陪後門第五行翊衛
三十人曲折七人陪後門第六行翊衛三十三人曲折
八人陪後門並執儀刀以上三衛並平巾幘緋裲襠大
口袴錦螣蛇革帶騎次三衛一十八人分左右騎服同
前佩鍮石横刀中郎將二人分左右夾輅在六行儀刀
仗内金輅駕馬四太僕寺僕馭左右率府率一員執儀
刀陪乘駕士二十二人並平巾幘緋衫大口袴次夾輅
左右衛率府率各一員各步從一人在供奉官人役次
左右内率各一員副率各一員領細刀弓矢並騎各步
從一人在供奉官人後次千牛騎執細刀弓矢服同三
衛次三衛儀刀仗後開牙門次左右監軍率府直長各
六人監後門服同三衛執儀刀並騎次左右衛率府每
廂各翊衛二隊並騎在執儀刀行外前後過三衛仗厭
角隊各三十人執旗一名引二人夾二人執矟一十五
人弓矢七人弩三人並平巾幘緋裲襠大口袴佩横刀
引夾旗人加佩弓矢每隊各郎將一員領次正道繖二
雉尾扇四夾繖次腰輿一輿士八人團雉尾扇二小方
雉尾扇八夾腰輿執扇各一人服並親衛次内直郎二
人各令史二人騎從檢校腰輿次誕馬十分左右次輿
乘二人分左右府史二人騎從次左右司禦率府校尉
各一人騎從平巾幘緋裲襠大口袴執鍮石裝長刀領
團扇曲蓋(餘率兵官監門率府直長服佩准此)次朱團扇六紫曲蓋六執
各一人横行並平巾幘緋衫大口袴次諸司供奉官人
次左右清道率府校尉各一名佩鍮石裝横刀騎領大
角次大角三十六為六重横行執人平巾幘緋裲襠大
口袴次鐃吹一部鐃鼓二簫笳各六帥兵官六人次横
吹一部横吹十節鼔一笛簫&KR1227;篥五帥兵官二人並騎
次管轄指揮使二人檢校鐃吹等次副輅駕四馬駕士
二十人平巾幘緋衫大口袴次軺車駕一馬駕士十四
人次四望車駕一馬駕士一十人並同副輅駕士服次
左右扇步隊十六隊每隊各果毅都尉一人領並戎服
大袍佩横刀騎每隊三十人執旗一人引二人夾二人
並帶弓矢騎步二十五人府前一隊執矟一隊帶弓矢
以次相間(左右司禦率府左右衛率府廂各四隊二隊在前二隊在後)次左右司禦
率府副率各一員檢校步隊各二人執䂍矟騎從次儀
仗左右廂各六色色九行行六人前第一行戟赤&KR0769;次
第二行弓矢次第三行儀鋋青&KR0769;次第四行刀盾次第五
行儀鍠五色幡次第六行油戟以前仗首左右廂各六
色色三行行六人左右司府率府各一員果毅都尉各
一員帥兵官各六人領次左右廂各六色色三行行六
人次左右衛率府副率各一員果毅都尉各一員帥兵
官各六人領次盡後鹵簿左右廂各六色色三行行六
人次左右副禦率府副率各一員果毅都尉各一員帥
兵官各六人領左右司禦率府率兵官各六人後並騎
率及副率各一人步從每廂各絳引幡一十二執幡各
一人(引前旗六引後旗六)揭鼓十二為六重在儀仗外及仗内執
儀仗揭鼓人並緋繡抹額寳相花衫行縢鞵襪執絳引
幡人平巾幘緋衫大口袴(揭鼓左右司禦率府四重左右衛率府二重)次左
右廂各殳一百五十人並緋繡抹額寳相花衫行縢鞵
襪(左右司禦率府各六十六人左右衛率府各六十四人)並分前後在步隊儀仗
外馬隊内前接六旗後盡鹵簿曲折至門每廂各司禦
率府果毅都尉一員檢校各一人從每廂各帥兵官七
人分前後並騎(左右司禦率府各四人左右衛率府各三人)次馬隊左右廂
各十隊每隊帥兵官以下三十一人旗一執旗一人引
二人夾二人執矟十六人弓矢七人弩三人並戎服大
袍佩横刀執旗並引夾人加佩弓矢前第一隊左右清
道率府果毅都尉各一員領第二隊第三隊第四隊左
右司禦府果毅都尉各一員領第五隊第六隊第七隊
左右清道率府各一員領第八隊第九隊第十隊左右
司禦率府果毅都尉各一員領並戎服大袍佩横刀弓
矢次後拒隊旗一人引二人夾二人清道率府果毅都
尉一員領四十騎執矟二十人弓矢一十六人弩四人
右二人騎從果毅並平巾幘緋裲襠大口袴帶横刀引
夾旗人加佩弓矢次後拒隊前當正道殳仗行内開牙
門次左右廂各開牙門三前第一門左右司禦率府步
隊後左右率府步隊前開第二門左右衛率府步隊後
司禦率府儀仗前開第三門左右司禦率府儀仗後左
右衛率府步隊前開每開牙門執旗二人夾四人並騎
黃繡抹額寳相花衫革帶各監門率府直長二人並騎
次左右監門率府副率各一員騎來往檢校諸門各一
人騎從次左右清道率府副率各三人仗内檢校並糾
察各一人騎從率及副率應得䂍矟從者並不得將入
儀仗内次少師次少傅次少保皇太子隊仗引盡即三
少正道乘輅威儀鹵簿各依本次文武官以次陪從
皇太子妃鹵簿
清道率府校尉六人騎分左右為三重引前並平巾幘
緋裲襠大口袴帶横刀弓矢次青衣十人次導客舍人
四人(本品服以下文官准此)引導次内給使六十人並分左右並
平巾幘緋衫大口袴單行後盡内人車(以下給使服並准此)次偏
團扇各十八各分左右宫人執並間綵衣革帶(以下宫人服准)
(此)次行障四次坐障行並分左右夾車宫人執次典内
二人騎分左右厭翟車駕三馬駕士十四人並平巾幘
緋衫大口袴鞵襪次閣率二人領内給使十八人分左
右夾車次六柱扇二内給使執次供奉内人乘犢車次
繖一正道雉尾扇二團扇四曲蓋二並分左右執繖扇
各内給使一人次戟九十分左右在内給使外單行前
與青衣齊從盡内人執人並緋繡抹額寳相花衫革帶
行縢鞵襪
政和五禮新儀卷十九
