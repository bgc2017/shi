政和五禮新儀卷十八
序例
鹵簿
皇后鹵簿
清游隊旗一執旗一人引二人夾二人服平巾幘緋裲
襠大口袴佩横刀引夾人加佩弓矢並騎金吾衛折衝
都尉一員騎平巾幘紫繡裲襠大口袴錦螣蛇革帶佩
横刀弓矢(餘折衝果毅服並准此)領四十騎執矟二十人弩四人
服佩同執旗人帶弓矢横刀一十六人平巾幘緋裲襠
大口袴執䂍矟二人平巾幘緋寬衫大口袴騎夾折衝
次虞候佽飛二十八騎夾道單行分左右均布至黃麾
仗並平巾幘緋裲襠大口袴次内僕令一員在左内僕
丞一員在右本品服(餘文官服並准此)各書令史二人騎從平
巾幘緋衫大口袴(餘從人服並准此)次正道黃麾一執麾一人
夾二人並騎武弁緋寬衫革帶次左右廂黃麾仗廂各
三行行别一百從内第一行短戟五色氅執人並黃繡
抹額寳緋繡抹額寳相花衫行縢鞵襪次外第三行鍠
五色幡執人並青繡抹額寳相花衫行縢鞵襪左右領
軍衛左右威衛左右武衛左右驍衛左右衛等衛各三
行行二十人(前十八後十八)衛各帥兵官六人領並平巾幘緋
繡寳相花衫大口袴執鍮石裝長刀並騎各分前後(繡文)
(左右衛以瑞馬驍衛以赤豹武衛以瑞鷹威衛以飛麟領衛以白澤)左右領軍衛帥兵官
各三人服仗同前護後衛各果毅都尉一員檢校平巾
幘紫繡袍大口袴錦螣蛇革帶各一各步扵左右領軍
衛各絳引旗六(引前旗六掩後旗六)執人平巾幘緋衫大口袴次
内謁者監四人給事二人内常侍二人内侍二人並騎
分左右自内謁者監以下各内給事一人步從次内給
使一百二十人分左右單行後盡宫人車並革巾幘緋
衫大口袴次偏扇團扇方扇各二十分四左右宫人執
間綵大袖&KR0008;襦綵衣革帶(以下宫人服准此)次香鐙一執擎内
給使四人在重翟車前並平巾幘緋裲繡大口袴重翟
車駕青馬六駕士二十四人並平巾幘青衫大口袴鞵
襪次行障六俱分左右夾車四坐障三一在中二分左
右夾車並宫人執次内寺伯二人騎領寺人六人分左
右夾重翟車並平巾幘緋裲襠大口袴執刀次腰輿一
輿士八人團雉尾扇三夾輿次大繖四次大雉尾四扇
八並分左右横行為二重次錦花蓋二單行次小雉尾
扇朱畫團扇各十二並横行次錦曲蓋二十横行為二
重次錦六柱扇八分左右自腰輿以下並内給使執次
宫人車次絳麾二分左右各一人執武弁繡寬衫革帶
鞵襪次正道後黃麾一執麾一人夾二人並騎武弁緋
寬衫革帶次供奉宫人在黃麾後次厭翟車駕赤騮四
次翟車駕黃騮四次安車駕赤騮四駕士各二十四人
次四望車次金根車各駕牛三駕士各一十二人駕士
並平巾幘大口袴鞵襪衫隨車色次左右廂各置牙門
二每門執二人夾四人並黃繡抹額寳相花革帶騎(第一)
(門在前黃麾前第二門在後黃麾前)次左右領軍衛每廂各一員五十人
執殳並黃繡抹額寳相花衫行縢鞵襪前與黃麾仗齊
後盡鹵簿曲折倍後門廂各帥兵官四人並平巾幘繡
緋寳相花大口袴執鍮石裝長刀騎檢校次左右領軍
衛折衝都尉各一員檢校殳仗各一人騎從次盡鹵簿
後殳仗内正道置牙門一所門牙門並在殳仗内行每
牙門皆閒門校尉二人騎並平巾幘緋裲襠大口袴執
長刀每廂各廵檢校尉一員騎服仗同前佩横刀來往
檢校前後部鼓吹金鉦掆鼔大鼓長鳴中鳴鐃吹羽葆鼓
吹節鼔御馬並減大駕之半(鼓吹二人等服飾並同大駕部内鼔吹二人皇子鹵)
(簿准此)
政和五禮新儀卷十八
