政和五禮新儀卷一百八十四
嘉禮
品官庶子冠儀
告廟
戒賓
宿賓
行事
禮賓
告廟
如嫡子之儀
戒賓
如嫡子之儀
宿賓
如嫡子之儀
行事
質明執事者設洗於東階東南水在洗東篚實巾一在
洗西陳服房中東領北上(無房者張帷為之)平冕金鍍鍮石稜
角簮青羅素大袖緋羅素裙蔽膝白綾中單緋白羅大
帶金鍍銅革帶緋羅履襪(五品以上五旒冕青羅生色大紬緋羅綉裙蔽膝皂綾綬)
(銅環餘同平冕服)二梁冠朝服金鍍銀稜角簮銀立筆緋羅大
袖裙白紗中單皂&KR1638;白羅方心曲領緋羅蔽膝緋白羅
大帶銀褐綾勒白金鍍銅束帶佩方勝練鵲錦綬青絲
綱輸石環(五品以上四梁冠金鍍銀稜角簮銀束帶銀佩簇四盤鵰錦綬餘同二染冠服也)折上
巾公服巾總二梁冠笄組紘實于篋平冕二梁折上巾
各一箱執以待于西隅南面東上賓升則東面升洗于
房中之東水在洗東篚實巾一在洗西質明主人公服
立于東階下西面兄弟各服其服立于洗東西面北上
將冠者立于房中南面賓贊如主人服立于外門之
外主人出迎揖先入三揖至于階三遜設主人之位于
東階西面賓贊位于西階上東面主人與賓升就位贊
冠者盥手洗西升立于房中西面設冠者位于房戶外之
西南面設酒饌如常儀將冠者出房南面贊冠者奠巾
總于席東端賓揖將冠者即席座贊冠者坐設巾總賓
降主人從降賓辭請母降主人曰吾子降辱敢不從降
賓既盥一揖一遜升主人復初位賓即將冠者席前跪正
巾興降西階一等執折上巾者升東階西面授賓賓右手
執項左手執前進將冠者席前北向跪冠興復位贊冠
者跪正折上巾冠者興賓揖遜冠者適房服(折上中服)出房
南面立賓主俱興賓揖冠者即席坐執事者盥手洗爵
于房中贊冠者以酒注于爵賓受爵進席前北向立祝
曰榖旦既治言設其醴助爾成德治此嘉禮既醮于初
昭受多祉冠者再拜受爵賓東面答拜贊冠者薦饌冠
者即座坐飲食訖降席再拜賓答拜賓揖冠者即席坐
贊冠者跪脱折上巾設笄賓降主人從降辭對如初賓既
盥揖遜升賓即冠者席前正巾興降西階二等執二梁
冠者升東階西面授賓賓右手執項左手執前進冠者
席前北向跪冠興復位贊冠者跪卒紘冠者興賓揖訖
冠者適房服(二梁冠服)出房南向立賓主俱興賓揖冠者即
席立執事者盥手洗爵于房中贊冠者以酒注于爵賓
受爵進席前北向立祝曰有脯斯設有酒斯盈載加爾
服聿觀其成革爾幼習保兹令名冠者再拜受爵賓東
面答再拜贊冠者薦饌冠者即席坐飲食訖降席再拜
賓答拜賓揖冠者即席坐贊冠者跪脱二梁冠設笄賓
降主人從降辭對如初賓既盥揖遜升賓即冠者席前
正巾興降西階三等執平冕者升東階西面授賓賓右
手執項左手執前進冠者席前北向跪冠興復位贊冠
者跪卒紘冠者興賓揖冠者適房服(平冕服)出房南面立
賓主俱興賓揖冠者即席立執事者盥手洗爵于房中
贊冠者以酒注于爵賓受爵進席前北向立祝曰旨酒
思柔殽核維旅受言醮之三加具舉爾德既成有秩斯
祜冠者再拜受爵賓東面答拜贊冠者薦饌冠者即席
坐飲食訖降席再拜賓答拜執事者徹冠席酒饌及折
上巾二梁冠入于房中冠者易服拜父父為起入拜母
母為起賓降當西序東面主人降當東序西面立冠者
出立於西階東南面賓少進字之曰卜筮云吉禮儀孔
明爰字爾德嘉爾有成其成伊何曰孟某甫冠者曰某
雖不敏敢不祇奉賓出主人西面請賓曰吾子辱執事
請禮從者賓曰某既得將事敢辭主人曰敢固以請賓
曰某辭不得命敢不從賓就次如别儀冠者廟見及見
諸父諸兄姑姊如常儀(若以巾帽折上巾為三加者聽)
禮賓
如嫡子之儀(孤子冠即諸父諸兄為主如上儀品官子三舍生冠依品官之儀折上巾服用綠)
政和五禮新儀卷一百八十四
