綱目續麟彙覽卷中
宜春張自勲撰
(乙魏咸熙二年晉武帝司馬炎泰始元年酉吳甘露元年是歲魏亡晉代凡二國)
原本分註晉下有世祖帝上有皇字並非
十二月魏晉王炎稱皇帝廢其主為陳留王
原本晉上無魏字其作魏並非
(戊晉泰始四年子吳寳鼎三年)三月晉太后王氏殂晉主素服終制
原本無晉主終制六字今據分註補書
夏四月晉王祥卒
原本王上有太保二字今刪
(庚晉泰始六年寅吳建衡二年)六月晉胡烈擊鮮卑秃髮樹機能敗死
原本擊作討誤今正
(辛晉泰始七年卯吳建衡三年)春正月匈奴右賢王劉猛叛晉
原本晉字在匈奴上叛下有走出塞三字今刪
十二月劉猛入晉并州
原本入作寇誤
(壬晉泰始八年辰吳鳳凰元年)秋七月晉以太子妃父充為司空
原本直書賈充無太子妃父四字今補
(戊晉咸寧四年戌吳天紀二年)吳主殺其中書令張尚
原本無主字非是
晉鉅平侯羊祐卒以杜預為鎮南大將軍督荆州諸軍
事
原本先書杜預督荆州後書羊祜卒非是今正
晉何曾死
原本書司空某卒非是
(庚晉太康元年吳天紀四子年是歲吳亡止一國)
原本大書晉世祖武皇帝太康元年非是今凖始皇
吕后例並從分註不復大書
晉王濬入石頭吳主皓降賜爵歸命侯
原本分書非是侯下有遣使行荆揚除吳苛政九字
今刪
(壬晉太康寅三年)夏四月晉賈充死
原本不書晉賈上有魯公字今刪
(甲晉太康辰五年)冬十二月晉當陽侯杜預卒
原本不書非是今補
(戊晉太康申九年)大旱(考異云提要有大字)
原本無大字今據提要補書
(庚晉太熙元年四月以戌後孝惠帝永熙元年)
原本大書孝惠皇帝永熙元年非是
(乙晉元康卯五年)夏六月雨雹大水
原本雨上有東海字大水上有荆揚兗豫青徐州七
字今從提要刪去
(已晉元康未九年)以成都王潁為鎮北將軍鎮鄴河間王顒為
鎮西將軍鎮關中
原本鎮北作平北誤今正
(庚晉永康申元年)春三月雨血妖星見南方太白晝見中台星
拆
原本雨上有尉氏二字今刪
(辛晉永寧酉元年)五星互經天自正月至於是月
原本先書月後書星又有縱横無常四字並非今刪
夏四月成都王潁敗倫兵於溴水帥師濟河左衛將軍
王輿等迎帝復位倫伏誅
原本敗上有擊字兵下無於溴水三字今從提要補
正
(壬晉太安戍元年)曹奐卒
原本曹上有陳留王三字卒下有晉人葬之諡曰魏
元皇帝十字今據凡例刪入分註(崩葬例曰凡正統之君廢為王公而)
(死者書卒而註其諡正統且然况魏晉乎)
(癸晉太安亥二年)秋七月劉弘遣參軍陶侃討張昌昌走衆降
别將石冰據臨淮不下
原本陶上無參軍二字今補(侃始見也初為參軍不書非是)
(甲晉永興元年漢主劉淵元熙元年成主李雄建興子元年是歲舊大國一新大國一小國一凡三國)
原本大書孝惠皇帝永興元年非是分註漢有高祖
成有太宗等字今刪但書主不列廟號後倣此
晉東海王越使張方殺長沙王乂穎入京師自為丞相
尋還鄴(是年劉淵建國懷愍繼降曾敵國之不如凡書晉事冠以國名姑存列國之體可也元帝雖號)
(中興究與燕凉秦魏相終始况始以五王之猖獗繼以王蘇二桓之叛亂晉遂昜而為宋惡在其為正統也)
原本還下有鎮字誤今刪
秋七月晉東海王越奉帝征穎復皇后太子穎遣兵拒
戰蕩隂侍中嵇紹死之穎遂以帝入鄴越走歸國
原本作帝遂入鄴無穎以二字非是今從提要補正
(丁晉主熾永嘉元年卯漢元熙四年)
原本大書孝懷皇帝永嘉元年非是今刪
晉以南陽王模都督秦雍梁益諸軍事
模所督止四州原本不書梁益概云等州非是
(庚晉永嘉四年漢午主劉聰光興元年)五月晉大蝗
原本僅書蝗無五月晉大四字非是今補
(壬晉永嘉六年申漢嘉平二年)漢劉殷卒
原本劉上有太保字今刪
(癸晉永嘉七年四月主業建酉興元年漢嘉平三年)
原本大書孝愍皇帝建興元年非是分註無晉永嘉
七年四月主業九字今補
夏四月晉太子業即位於長安以索綝領太尉
原本索上漏以字今補書法謂不書以謬甚
漢遣石虎攻鄴入據其地
原本不書漢書石勒不書入書陷並非今正
(丙晉建興四年子漢麟嘉元年)冬十一月漢劉曜陷長安帝出降御
史中丞吉朗死之漢廢帝為懷安侯
原本廢作封今從考證改
(丁晉元帝睿建武元年漢麟嘉二年凉張寔稱建丑興五年是歲舊大國二并成小國一新小國一凡)
(四國)
原本大書中宗元皇帝建武元年九字分註凉下有
元公二字並刪
五月朔日食
原本月下漏朔字今補
(戊晉太興元年漢寅主劉曜光初元年)漢主劉聰死太子粲立八月靳凖
弑而代之石勒引兵討凖冬十月劉曜自立于赤壁封
勒為趙公
原本作漢主某卒與例不合今正
(已晉太興二年漢改號趙光初二年後趙石勒卯元年舊大國二成凉小國二新大國一凡五國)
晉詔尊琅邪恭王為皇考既而罷之
原本詔下漏尊字今補考異考證謂詔當作尊非
(庚晉太興三年趙辰光初三後趙二年)夏五月晉王保為其下所殺趙遣
陳安攻殺之
原本作上邽諸將殺晉王保保故將陳安降漢以討
賊殺之誤今正
晉凉州殺其刺史張寔寔弟茂代領其衆
原本書茂立無代領其衆四字非是
(辛晉太興四年趙巳光初四後趙三年)後趙陷晉幽冀并州幽州刺史段
匹磾死之
原本并州下有撫軍將軍四字今刪
秋七月晉以戴淵劉隗分督司豫青徐諸軍事
原本書以戴淵都督司豫劉隗都督青徐諸軍事
非是(按淵督六州僅列司豫隗督四州乃云諸事多寡不均故當合書)
代弑其君鬱律而立其子賀傉
原本作子賀傉立非是今正
(壬晉永昌元年趙午光初五後趙四年)春正月晉王敦舉兵反譙王氶及
甘卓移檄討之敦分兵寇長沙
原本氶下無及字非是
(戊晉成帝咸和三年趙光子初十一後趙太和元年)九月晉陶侃温嶠討峻於
石頭誅之峻弟逸復領其衆
原本誅作斬復作代非是
(已晉咸和四年趙光初十二後趙太和丑二年是歲趙亡大二小二凡四國)春正月逸殺
侍中鍾雅及右衛將軍劉超(劉超書及謀始鍾雅也)
原本先書劉超後書鍾雅又無及字並非
(癸晉咸和八年已趙建平四年)八月趙石虎自為丞相魏王弑其太
后劉氏冬十月趙河東王石生等舉兵討之不克而死
原本弑作殺誤王下有九月字非是今刪
(丁晉咸康三年趙建武三酉年燕王慕容皝元年)
原本分註無燕王慕容皝元年七字非是今補
(已晉咸康五年亥趙建武五年)八月晉復改丞相為司徒
原本不書復非是
(乙晉穆帝永和元年趙建武巳十一年凉王張駿某年)
原本大書孝宗穆皇帝永和元年非是今刪分註不
書凉王張駿而書燕王慕容皝亦誤今刪燕王補書
凉王庶與前後例合
(丙晉永和二年趙建武十二漢嘉午寧元年凉王張重華永樂元年)
原本分註闕凉王年號今從考異補書
(庚晉永和六年趙主石祗永寧元年魏主冉閔永戌興元年舊大國二凉代燕小國三新大國一凡六)
(國)春閏正月趙石閔弑其主鑒而自立改國號曰魏
原本作殺鑒無其主二字誤號下漏曰字今補
(壬晉永和八年魏永興三秦皇始二年燕主慕子容儁元璽元年是歲魏亡大二小三凡五國)
三月高陵公姚弋仲卒子襄率衆歸晉詔屯譙城
原本無高陵公三字今補歸晉作来歸今更
(丙晉永和十二年秦辰夀光二燕元璽五年)秋八月晉桓温敗姚襄於伊水
襄北走温遂入洛陽修陵置戍而還
原本無襄北走三字非是今據分註補正修下有謁
諸二字並刪
姚襄復據襄陵(上年襄據許昌)
原本作襄北走非是(按分註温修陵在襄走之後今先書修陵後書襄走誤)
(辛晉升平五年秦甘酉露三燕建熙二年)晉更立東海王奕為琅邪王
原本不書奕為琅邪王後書琅邪王奕即位(見哀帝興寧三)
(年)無張本故補
(甲晉哀帝興寧二年秦甘露六子燕建熙五年凉張天錫一年)
原本分註凉下有西平悼公四字今刪
(乙晉興寧三年秦建丑元元年燕建熙六年)秋七月晉更立會稽王昱為琅
邪王固辭不受
原本會上無更立二字王下無固辭不受四字非是
今從考證改正
(戊晉帝奕太和三年秦辰建元四燕建熙九年)晉大司馬温自加殊禮
原本作加大司馬殊禮誤
(庚晉太和五年秦建元六燕建熙十午一年是歲燕亡大二小二凡四國)二月袁真死子
瑾復領其衆燕秦皆遣兵助之夏四月晉大司馬温遣
兵擊破之
原本復作代非
(辛晉太和六年簡文帝昱咸未安元年秦建元七年)
原本大書太宗簡文皇帝咸安元年無太和六年非
是今補正
(壬晉咸安二年申秦建元八年)秋七月晉立子昌明為太子是月
帝崩太子昌明即位
原本無立子昌明至是月九字非是今從考證補正
太子上皇字羡今刪
(癸晉孝武帝寧康元酉年秦建元九年)秋晉桓温死
原本作大司馬温卒非是
(丙晉太元元年秦建元十二子年是歲凉代皆亡凡二國)秋秦遣兵擊凉州其將
掌據死之張天錫出降(不書月非一月也故略)
原本秦上有七月字州下有八月敗其兵五字今刪
(丁晉太元二年丑秦建元十三年)春高句麗新羅西南夷皆遣使朝貢
於秦
刪
晉郄超死
原本書臨海太守某卒非是
(戊晉太元三年寅秦建元十四年)九月秦王堅宴羣臣
冬十月大宛獻馬於秦不受
此二條並刪
(庚晉太元五年辰秦建元十六年)夏四月秦幽州刺史苻洛及苻重舉
兵反秦遣兵討之誅重擒洛赦之
原本討作擊誅作斬非今從考異改正
(甲晉太元九年秦建元二十年燕慕容垂燕元元申年後秦姚萇白雀元年舊大國二新大國二凡四)
(國)
原本分註燕下有世祖字後秦下有太祖字並刪燕
慕容垂是時已建元燕元原註不書非是今補據本
𫝊垂稱王在太元八年今書於九年亦誤
燕諸將殺慕容泓立冲為太弟
原本太上有皇字非是今刪
(乙晉太元十年秦王苻丕大安元燕二後秦白雀二酉年西燕主慕容冲更始元年西秦王乞伏國仁)
(建義元年舊大國四新大國一小國一凡六國)燕遣慕容麟屯信都温屯
中山
原本慕上有將軍字今刪
(丙晉太元十一年秦主苻登太初元燕建興元後秦戌建初元西燕主慕容永中興元年魏道武帝拓䟦)
(珪登國元年凉王吕光天安元年舊大國五西秦小國一新大國一小國一凡八國)
原本分註苻登書秦王誤魏下有太祖字今刪
秋八月秦苻登起兵南安
原本書以苻登為南安王不書起兵非是今正
晉故帝奕卒於吳
原本書海西公薨非是
十一月秦苻登稱帝
原本帝下有於南安三字今刪
(丁晉太元十二年秦太初二燕建亥興二後秦建初二魏登國二年)夏四月晉尊母李
氏為皇太妃
原本母上有帝字誤今刪
秦苻師奴殺其兄纂後秦擊走之其衆降
原本之下作而降其衆誤今正
(戊晉太元十三年秦太初三燕建興三後秦建子初三魏登國三年西秦乞伏乾歸太初元年)
六月西秦乞伏國仁卒弟乾歸立
原本乞上有王字誤今刪
(庚晉太元十五年秦太初五燕建寅興五後秦建初五魏登國五年)夏四月秦將軍魏
揭飛攻後秦之杏城雷惡地應之秦主萇擊斬揭飛惡
地復降
原本無復字非是(惡地上年已降後秦此再降也故書復)
(甲晉太元十九年秦主苻崇延初元燕建興九後秦午主姚興皇初元魏登國九年是歲秦及西燕亡大)
(四小二凡六國)冬秦主崇及隴西王楊定攻西秦兵敗皆死乾
歸自稱秦王定弟盛遣使稱藩于晉
原本漏乾歸自稱秦王六字藩下無於晉二字皆非
今據分註補正
(丁晉安帝隆安元年燕永康二秦皇初四魏皇始二酉年南凉王秃髮烏孤太初元年北凉王段業神璽)
(元年舊大國四西秦凉小國二新小國二凡八國)魏王珪進圍中山三月燕慕
容會引兵至薊慕容麟作亂燕主寳奔會軍慕容詳城
守拒魏
原本先書慕容會引兵至薊後書魏王珪圍中山又
以三月置魏王上並非今據分註改正
(戊晉隆安二年燕主慕容盛建平元秦皇初五魏天戌興元年南燕王慕容德元年舊大國四西秦凉)
(南凉北凉小國四新小國一凡九國)
原本分註南燕作主誤總結西秦上圈子羡並刪
春正月燕慕容德徙居滑臺稱燕王麟伏誅魏拓䟦儀
入鄴
原本麟下有謀反二字誤今刪
(己晉隆安三年燕長樂元秦弘始元魏天興亥二年凉主吕纂咸寧元北凉天璽元年)南燕苻
廣叛王德討誅之
原本討誅作擊斬誤王上南燕二字複今刪分註凉
上漏圈今補
(庚晉隆安四年燕長樂二秦弘始二魏天興三年子南燕主慕容德建平元南凉王秃髮利鹿孤建和元)
(年西凉公李嵩庚子元年是歲西秦降秦舊大國四凉南凉北凉南燕小國四新小國一凡九國)
原本分註南燕下漏主慕容德四字今補
二月燕王盛襲高句麗拔二城
原本王作主誤(是歲正月盛貶號為庶人天王不當書主)
晉桓玄自領荆江州刺史都督荆江八州軍事
原本先書都督後書領荆江州又書詔不書自領非
今正
秦擊西秦西秦王乾歸戰敗奔南凉遂降於秦
原本作奔秦不書降誤今正(歲首分註已載西秦降秦獨此不書降誤)
(壬晉元興元年燕光始二秦弘始四魏天寅興五年南凉王秃髮傉檀弘昌元年)
燕太后丁氏為燕王熙所殺
原本書燕王熙殺其太后非是今正南凉圈上漏年
字今補
(丁晉義熙三年秦弘始九魏天賜四年燕王慕容未熙建始元年高雲正始元年夏王赫連勃勃龍升)
(元年是歲燕慕容熙亡舊大國三南凉北凉南燕西凉小國四新小國二凡九國)
原本分註燕王下漏慕容熙建始元年夏王誤作主
今並補正
(已晉義熙五年秦弘始十一魏天賜六年主拓䟦嗣酉永興元年燕王馮䟦太平元年西秦更始元年)
(舊大國三南凉北凉南燕西凉燕夏小國六新小國一凡十國)
原本分註魏下漏天賜六年拓上太宗二字刪但書
主
秋七月西秦復稱王九月秦王興伐夏夏王勃勃襲
而殺之
原本九月上漏圈子今補
(庚晉義熙六年秦弘始十二魏永興二戌年是歲南燕亡大三小六凡九國)盧循寇長沙
徐道覆寇南康廬陵豫章陷之劉裕引軍還
原本南上漏徐道覆寇四字今據分註補書
三月晉江荆都督何無忌討徐道覆於豫章敗死
原本無於豫章三字敗死作戰敗死之非是今正
(丙晉義熙十二年秦弘始十八辰主泓永和元年魏泰常元年)
原本分註漏弘始十八四字今補泓上姚字羡今刪
秦姚弼及姚信作亂伏誅王興卒太子泓嗣復稱帝
原本不書復稱帝非是弼下無及字嗣作立並非王
上秦字羡今刪
(戊晉義熙十四年魏泰午常三年夏昌武元年)魏白馬公崔宏卒
原本白上有天部大人四字今刪
十二月劉裕弑帝於東堂奉琅邪王德文即位
原本劉上有宋公二字今刪
(庚晉恭帝元熙二年宋武帝劉裕永初元年魏眀元申帝拓䟦嗣泰常五年西秦王乞伏熾磐建弘元年夏)
(主赫連勃勃真興二年燕王馮䟦太平十一年北凉王沮渠蒙遜玄始八年西凉公李恂永建元年是歲晉)
(亡宋代凡七國)
原本分註宋下有高祖魏下有太宗西秦有文昭夏
有世祖燕有太祖北凉有武宣等字今並從刪後倣
此
八月宋立子義符為太子
原本為下有皇字今刪(凡例非正統去皇號)
(辛宋永初二年魏泰常六年酉是歲西凉亡凡六國)春二月宋祀南郊赦
原本赦上有大字今刪(凡例非正統者曰赦其境内愚謂既書國名不必更書境)
(内但去大字以别于正統可也後並倣此)
秋九月宋劉裕弑帝於秣陵郎中令張偉死之
原本劉上有主字帝作零陵王無郎中令張偉死之
七字非是今補正
冬十一月宋葬晉恭帝於冲平陵
原本葬上漏宋字今補
(甲宋景平二年五月以後文帝義隆子元嘉元年魏太武帝燾始光元年)
原本分註文帝上有太祖二字魏下有世祖二字並
刪義隆以是年五月立今於歲首補五月以後四字
柔然侵魏
原本侵作寇誤今正
(乙宋元嘉二年魏始光二年丑夏主赫連昌承光元年)六月武都王盛薨子元嗣
原本薨作卒嗣作立盛上有楊字並與凡例不合今
改正
(丙宋元嘉三年寅魏始光三年)春正月宋討徐羡之傅亮誅之以王弘
為司徒揚州刺史錄尚書事彭城王義康都督荆湘等
州軍事謝晦舉兵反江陵
宋主自將討晦二月誅之
原本誅字並作殺非是今從考異改正
(丁宋元嘉四年卯魏始光四年)故晉彭澤令陶潛卒於宋
原本書晉徵士陶潛卒非是今正
(庚宋元嘉七年午魏神䴥三年)九月燕王䟦薨弟弘殺其太子翼而
自立
原本王下作馮䟦殂與例不合今刪正
(甲宋元嘉十一年戍魏延和三年)魏使者于什門還自燕以為治書侍
御史
原本書燕王弘稱藩于魏無使者至御史十五字今
據分註改正
(己宋元嘉十六年魏太延五卯年是歲凉亡凡二國)柔然侵魏不克
原本侵作寇誤今正
(甲宋元嘉二十一年申魏太平真君五年)夏六月河西王無諱薨弟安周
代領其衆
原本王下有沮渠二字今刪薨作卒誤代作立亦非
今正
柔然敕連可汗卒子處羅可汗吐賀真立
原本卒作死非(中國無主割據宜書卒綱目槩以死稱非是)
(丙宋元嘉二十三年戌魏太平真君七年)三月魏誅沙門毁佛像及其書
原本先書佛書後書佛像略無析别非是
(壬宋元嘉二十九年魏正平辰二年文成帝濬興安元年)
原本分註魏下有高宗二字今刪闕正平二年四字
非是今補
春二月魏宦者宗愛弑其君燾而立南安王余
原本書中常侍不著宦者字非是今從提要改正
(癸宋元嘉三十年巳魏興安二年)二月宋主義隆為其太子劭所弑
而自立殺僕射徐湛之尚書江湛及左衛率袁淑以何
尚之為司空
原本作弑其君義隆及其左衛率某某等又先袁淑
而後二湛並非今據分註更定
(丙宋孝武帝駿孝建申三年魏太安二年)
原本分註宋下有世祖二字今刪
二月魏立子弘為太子
原本作魏主立其子多主其二字今刪
(丁宋眀帝泰始三未年魏皇興元年)
原本分註宋下有太宗二字今刪
十二月常珍竒復歸于宋
原本書珍竒叛魏歸宋非是
(戊宋泰始四年申魏皇興二年)春二月常珍竒奔宋
刪(提要無此五字良是綱目誤書故刪)
八月朔日食
十月朔日食
原本並漏今補書(是年兩月日食並見宋志綱目不書非是書法僅謂十月漏日食尚)
(未詳考耳)
(己宋泰始五年酉魏皇興三年)春正月魏拔宋青州執其刺史沈文秀
以歸
原本無以歸二字今據分註補書
(庚宋泰始六年戌魏皇興四年)宋太子昱納妃江氏
原本作宋納太子妃非是今正
(辛宋泰始七年魏皇興五亥年文帝宏延興元年)
原本無皇興五年四字非是魏下有高祖考三字宏
上有拓䟦二字並刪
(壬宋泰豫元年子魏延興二年)宋主殺其揚州刺史江安侯王景文
原本無主字今補
(甲宋元徽二年寅魏延興四年)夏五月宋江州刺史桂陽王休範舉兵
反攻建康右衛將軍蕭道成討誅之
原本討誅作擊斬非是今從考異改書
(乙宋元徽三年卯魏延興五年)春三月宋以校尉張敬兒都督雍梁諸
軍事
原本不書校尉非是(凡例有官者書官惟初除一見)梁下有二州字
今刪
(丁宋元徽五年順帝凖昇巳明元年魏太和元年)
原本無元徽五年四字非是今從考異補書
(戊宋昇明二年午魏太和二年)春正月宋沈攸之兵潰走死蕭道成自
為太尉都督十六州軍事以其子賾為江州刺史嶷為
領軍將軍
原本無以其子至將軍十五字今據分註補書刪後
以賾為將軍嶷為刺史等字直至立賾為太子方特
書(見明年五月後)州下諸字羡今刪(既書十六州諸字可省)
宋以蕭賾為領軍將軍蕭嶷為江州刺史(見本年秋八月下)
刪
(己宋昇明三年齊高帝蕭道成建元元未年魏太和三年是歲宋亡齊代)
原本齊下有太祖二字今刪提要無是歲宋亡齊代
六字非是今從綱目補書
春正月宋以蕭嶷為荆州刺史蕭賾為僕射
刪
齊主以其子嶷為揚州刺史(見本年夏四月後)
刪
(辛齊建元三年酉魏太和五年)魏王叡卒
原本王上有尚書令三字今刪
(壬齊建元四年戍魏太和六年)秋齊褚淵死
原本作南康公某卒非是
(癸齊武帝賾永明元亥年魏太和七年)
原本分註齊下有世祖二字今刪
春齊復郡縣官田秩小滿限
原本秩下書遷代以小滿為限非是今從提要刪遷
代以為四字
(己齊永明七年魏巳太和十三年)夏齊王儉死
原本書中監南昌公某卒非是今刪
(庚齊永明八年魏午太和十四年)九月魏馮太后死魏主素服終制
原本書魏太后馮氏殂無魏主以下六字非是
冬十月齊交州長史伏登之執其刺史房法乘以登之
為交州刺史
原本但書以登之為文州刺史無長史執刺史某十三
字非是今補
(壬齊永明十年魏申太和十六年)齊豫章王嶷卒
原本豫上有大司馬太傅五字今刪(提要無大司馬五字良是)
魏鄭羲卒
原本鄭上有南陽公三字今刪
(甲齊主昭業隆昌元明帝鸞戍建武元年魏太和十八年)
原本分註明上有昭文延興元高宗七字今刪
齊竟陵王子良卒
原本竟上漏齊字良下有以憂字今刪
齊蕭鸞弑其君昭業而立新安王昭文自為票騎大將
軍錄尚書事封宣城公以始安王遥光為南郡太守
原本分二條以上增齊字非是今刪合為一
(丁齊建武四年魏丑太和二十一年)十二月齊侵魏大倉口魏豫州刺史
王肅擊走之
原本不書擊走但曰敗之非是今正
(己齊主寳卷永元元年卯魏太和二十三年)夏四月魏主宏殂於榖塘源馮
氏伏誅太子恪立
原本馮上有后字今刪
齊尚書令蕭穎胄卒
原本令下有巴東公三字今刪
(癸梁天監二年未魏景明四年)五月梁范雲死
原本書僕射某卒非是今刪
冬十月魏趙修有罪徙燉煌未至而死
原本趙上書散騎常侍罪下書伏誅非是今據分註
改正
(甲梁天監三年申魏正始元年)夏五月魏司徒詳有罪幽死
原本詳上有北海王三字今刪
(丁梁天監六年亥魏正始四年)秋八月魏元英蕭寳寅以罪除名
原本元上書中山王蕭上書齊王今刪
(戊梁天監七年子魏永平元年)梁右衛將軍曹景宗卒
原本曹上有竟陵公三字今刪
(庚梁天監九年寅魏永平三年)三月魏子詡生
原本魏下有主之二字今刪
冬十月魏元英卒
原本元上有中山王三字今刪
(乙梁天監十四年未魏延昌四年)三月魏高肇伏誅
原本高上有司徒二字今刪
梁大寒淮泗皆冰
原本不書梁非是今補
(癸梁普通四年卯魏正光四年)三月魏劉騰死
原本作司空某卒非是今正
夏四月柔然王阿那瓌執魏使者犯魏邊魏發兵討之
不及而還
原本討作擊非是
冬魏崔光卒
原本崔上有司徒二字今刪
(甲梁普通五年辰魏正光五年)蜀賊寇魏雍州魏討平之
原本州下漏魏字今補
(乙梁普通六年巳魏孝昌元年)魏討元法僧不克梁以法僧為司空
原本書魏討徐州不書元法僧非是
三月魏解元乂領軍
原本解字置乂下非是
(丙梁普通七年午魏孝昌二年)魏安北將軍爾朱榮執肆州刺史以
從叔羽生代之
原本不書從叔非是
(丁梁大通元年未魏孝昌三年)莫折天生寇魏雍州敗死衆潰
原本莫上漏圈子雍上漏魏字今並補正
(戊梁大通二年魏孝昌四申孝莊帝子攸永安元年)
原本分註孝莊上有敬宗二字今刪考異謂孝昌四
當作武泰元非是
魏太后胡氏弑其主詡而立臨洮王世子釗
原本弑上有進毒二字今刪
魏侍郎高乾高昂免
原本書免其侍郎某某官與例不合今正
冬十月梁立元顥為魏王遣將軍陳慶之將兵納之據
銍城
原本無據銍城三字非是今據分註補書
(己梁中大通元年酉魏永安二年)魏主子攸奔河内顥入洛陽以陳慶
之為車騎大將軍
原本分二條顥上誤以圈隔今據分註合書(註詳刊本)
閏六月魏爾朱榮渡河顥走死陳慶之走歸梁魏主子
攸入洛陽榮自為天柱大將軍
此條亦誤分今據分註合書原本顥上有魏王字陳
上有圈並刪
九月梁主復捨身於同泰寺
原本不書復非是今補
(辛梁中大通三年魏節閔帝亥恭普泰元主朗中興元年)梁立子綱為太子六月封
孫歡等為王
原本立上有主字孫下書歡為豫章王譽為河東王
詧為岳陽王今並刪
冬十一月魏高歡立渤海太守元朗為帝自為丞相
敗爾朱兆等軍于廣陵
原本無為帝二字非是今據分註補書
(壬梁中大通四年魏普泰二中子興二孝武帝修永熙元年)魏高歡入洛陽廢其主
恭及朗而立平陽王修自為大丞相
原本高歡不書魏非是今補
(甲梁中大通六年魏永熙三年東魏孝静帝寅善見天平元年是歲魏分為二凡三國)閏十二月
魏大丞相泰弑其君修
原本弑上有進毒二字今刪
(乙梁大同元年魏文帝寳炬卯大統元年東魏天平二年)魏以蘇綽為行臺左丞
原本以上有大丞相泰四字今刪
(丙梁大同二年魏大統辰二年東魏天平三年)九月東魏行臺侯景侵梁梁遣
陳慶之擊走之(分註景棄輜重走)
原本走作破提要作敗並非今據分註改正
(丁梁大同三年魏大統巳三年東魏天平四年)東魏大丞相歡侵魏冬十月
魏大丞相泰迎戰於渭曲大敗之
原本戰下無於字不成句今補
(戊梁大同四年魏大統午四年東魏元象元年)二月東魏遣侯景治兵於虎
牢復取汾潁豫廣四州
原本侯上有行臺二字今刪兵下欠於字今補二月
上漏圈亦非(上書春正月朔日食應以圈隔)
東魏范陽人起兵應魏東魏擊平之
原本擊作討誤今正
(己梁大同五年魏大統未五年東魏興和元年)魏置行臺學
原本置上有大丞相泰四字今刪
冬十月魏置紙筆於陽武門求言
原本門下有以字羡今刪
十一月東魏行興和歷
原本作興光誤今據魏書律歷志改正
(癸梁大同九年魏大統亥九年東魏武定元年)春二月東魏北豫州刺史高仲
密以虎牢降魏魏大丞相泰及東魏大丞相歡戰於邙
山不克而還
原本降魏下有三月字泰下有帥軍應之四字不克
作大敗並非今據分註改正
東魏復取虎牢以侯景為司空
原本分二條魏上無東字以上再書魏並非
(丁梁太清元年魏大統十卯三年東魏武定五年)東魏高歡死
原本書大丞相渤海王某卒非是
(已梁太清三年魏大統十巳五年東魏武定七年)梁中領軍朱异死
原本死作卒誤
東魏高澄伏誅
原本書盗殺大將軍渤海王某於鄴非是今據分註
改正
九月侯景陷吳興梁太守張嵊死之
原本嵊下有御史中丞沈浚六字今刪
(庚梁簡文帝綱大寳元年魏大統十六年東魏武定午八年齊文帝高洋天保元年是歲東魏亡齊代)
原本分註梁下有太宗字齊下有顯祖字今並從刪
但稱某帝去皇號分註天保誤作寳今正後倣此
九月梁湘東王繹取郢州逐其兄卲陵王綸綸奔齊齊
以為梁王
原本不書逐其兄書綸奔齊昌侯景兵襲之殊失輕
重故刪
(辛梁大寳二年魏大統未十七年齊天保二年)齊以梁湘東王繹為梁相國承
制
刪(繹未降齊宇書齊以某為某無關輕重故刪)
梁湘東王繹誘其兄子江安侯圓正而執之
原本無誘其兄子四字今據分註補書
(甲梁承聖三年魏恭帝戍廓元年齊天保五年)秋八月齊主殺其太保高隆之
原本不書主與殺杜弼高德政異非是
(丙梁敬帝方智太平元年魏子恭帝三年齊天保七年)六月梁陳霸先及齊師
戰敗之誅徐嗣徽及蕭軌
原本作殺蕭軌及徐嗣徽誤
冬十月魏宇文泰死子覺嗣為太師大冡宰安定公
原本書太師大冡宰安定公某卒非是
(丁梁太平二年魏恭帝四年齊天保八年陳武帝霸先丑永定元年周愍帝宇文覺元年九月以後世宗明帝)
(毓元年是歲梁魏皆亡陳周代并齊三大國後梁一小國凡四國)春正月魏宇文覺稱
天王廢其主為宋公宇文護自為大司馬
原本上書周公覺不書魏下書廢魏主不書其並非
分註陳下有高祖字愍上有孝字今刪
梁丞相霸先使歐陽頠擊廣州克之
原本書梁復以歐陽頠為衡州刺史討廣州
(已陳永定三年周明帝毓卯武成元年齊天保十年)春正月周主始親政
刪稱帝在八月歲首書主尤誤
秋八月周王毓稱皇帝(凡例始稱帝者某號姓名稱皇帝)
原本書始不書名與例不合今正
(庚陳文帝蒨天嘉元年周武成二年齊辰主殷乾明元年孝昭帝演皇建元年)三月齊丞相演
如晉陽
原本演上有常山王三字今刪
夏四月周太師護弑其君毓毓弟魯公邕立
原本弑上有進毒二字今刪太師作冡宰亦非
秋八月齊丞相演廢其主殷為濟南王而自立
原本不書丞相仍稱常山王非是
冬十月齊立子百年為太子
原本書以盧叔虎為太子庶子無立子百年七字非
是
(辛陳天嘉二年周武帝邕保定元年巳齊皇建二年武成帝湛太寧元年)
原本分註齊下漏皇建二年今補
(乙陳天嘉六年周保定五年齊酉河清四年後主緯天統元年)
原本分註齊下漏河清四年今補
五月陳遣兵襲周迪誅之
原本作擊殺非是
(庚陳宣帝頊太建二年齊寅武平元年周天和五年)陳人討歐陽紇誅之封陽
春太守馮僕母洗氏為石龍太夫人
原本誅作斬非是今正
(壬陳太建四年齊武平辰三年周建德元年)周討宇文護誅之
原本周下有主字討下有太師字誅作殺並誤
(甲陳太建六年齊武平午五年周建德三年)三月周太后叱奴氏殂周主衰
服終制
原本無周主終制六字今補
(丁陳太建九年齊幼主恒承光二年周建德六年酉是歲齊亡陳周二大國後梁一小國凡三國)二月
齊廣寧王孝珩及任城王湝起兵信都周齊王憲伐而
執之
原本不書及非是
(戊陳太建十年戍周宣政元年)
原本分註周下書宣帝贇三字誤今刪
秋七月周以后父堅為上柱國大司馬(是年閏月周立后楊氏)
原本直書楊堅無后父二字非是
(己陳太建十一年周宣帝贇大亥成元年静帝闡大象元年)
原本分註周下漏宣帝贇大成元年七字今補
(庚陳太建十二年子周大象二年)十一月周相州總管韋孝寬卒
原本韋上有鄖公二字今刪
(癸陳後主叔寳至德卯二年隋開皇三年)六月突厥侵幽州隋總管李崇戰
死
原本侵作寇非是
(己隋開皇酉九年)
原本大書隋高祖文皇帝開皇九年非是今正(以後並從)
(分註不復大書)
陳湘州刺史岳陽王叔慎起兵長沙敗殁
原本無岳陽王三字叔上有陳字殁作死並非
(丁隋開皇巳十七年)春二月隋遣太平公史萬歲擊南寧羌降之
原本遣上無隋字擊作討降作平並誤
(戊隋開皇午十八年)春二月高麗侵遼西隋遣漢王諒將兵擊之
原本上書寇下書討又無隋字並非
(壬隋仁夀戌二年)葬文獻后
原本獻上漏文字今補后上有皇字今刪
(丙隋煬帝大寅業二年)隋楊素死
原本書卒誤
(壬隋大業申八年)九月隋主還東都殺慰撫使劉士龍諸將皆
除名
原本隋主仍作帝下書劉士龍伏誅誤
隋張衡伏誅
原本書殺張衡非
(甲隋大業戌十年)春二月隋主復徵兵擊高麗三月如涿郡秋
七月次懷遠鎮高麗遣使請降
原本書徵天下兵伐高麗不書隋主誤在以正統予
隋故書法若此不可從徵上無復字亦非
(乙隋大業亥十一年)秋八月隋主廵北邊突厥始畢可汗謀襲主
圍主於雁門九月乃解
原本書帝廵北邊突厥始畢可汗入寇帝入雁門始
畢圍之九月乃解誤今據分註改正
(丁隋大業十三恭帝侑義寕元年長樂王竇建德丁丑丑元魏公李密元定楊可汗劉武周天興元梁主梁)
(師都永隆元秦主薛舉秦興元梁王蕭銑鳴鳳元年是歲并楚凡八國)
分註梁主秦主原本並作王誤今正(是年三月梁師都自稱梁帝七)
(月薛舉自稱秦帝故當作主)
李淵遣其子建成及世民擊河西郡拔之斬郡丞高德
儒
原本書遣世子誤今正
淵自為大丞相封唐王以建成為世子世民為秦公元
吉為齊公
原本世子上有唐王二字羡今刪
(戊隋義寕二年恭帝侗皇泰元年唐高祖神尭皇帝李寅淵武德元年夏王建德五鳳元凉王李軌安樂元)
(楚王朱粲昌逹元年是歲并楚士弘魏定揚梁師都秦梁銑凡十二國隋煬帝廣恭帝侑秦魏亡)
原本分註隋下恭帝侑三字羡今刪
(己隋皇泰二年唐武德二年鄭主王世充開明元梁卯王沈法興延康元吳主李子通眀政元年是歲隋)
(梁楚粲亡并楚夏定楊梁師都梁銑凡九國)
原本分註隋下恭帝侗三字羡今刪鄭主吳主並作
王誤今正
朱粲降唐唐以為楚王
原本以上漏唐字今補
(辛唐武德四年是年夏鄭梁巳銑吳亡并楚梁師都凡三國)高開道叛復稱燕王
原本復作自非是
(壬唐武德五年漢東王劉黑闥天午造元年是歲楚亡并梁凡三國)夏六月劉黑闥引
突厥侵山東復侵定州
原本侵字並作寇誤復作又亦非今正
(癸唐武德六年是歲未漢東亡并梁凡三國)二月唐平陽公主卒
原本卒作薨誤
秋八月唐輔公祏反於丹陽遣趙郡王孝恭討之
原本書淮南道行臺僕射輔公祏反不書遣討不書
地並非今正(不書反於丹陽遣某討則後書孝恭克丹陽無張本淮南道行臺僕射雖公祏)
(原官既反則非復唐臣矣故刪)
綱目續麟彙覽卷中
