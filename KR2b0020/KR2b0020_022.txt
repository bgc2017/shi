綱目續麟彙覽卷上
宜春張自勲撰
(戊寅)周威烈王午二十三年(秦簡公悼子十二年晉烈公止十七年齊康公貸二年楚)
(聲公當五年燕閔公二十一年趙烈侯籍六年韓景侯虔六年魏文侯斯二十二年皆始為諸侯統舊國)
(五新國三凡八大國)
原本午字細註今大書分註秦簡公闕名今補悼子
二字趙烈侯舊列魏斯下今並改正(按趙自襄子至籍凡四世韓自)
(自康子至虔凡三世獨魏桓子至斯僅二世以世族論亦當先趙况分晉之禍尤趙為之首乎故當更定)
初命晉大夫趙籍韓虔魏斯為諸侯
原本趙籍列魏斯下非是今正
(辛巳)安王二年趙侯籍卒
原本不書趙籍卒非是今從提要補正
(壬午)三年(秦惠公趙武侯韓烈侯取元年)虢山崩
原本崩下有壅河二字今刪入分註
(甲午)十五年魏侯斯卒
刪
(乙未)十六年(秦出公趙敬侯章韓文侯魏武侯擊元年田齊太公和元年并晉齊楚燕統舊國八)
(新國一凡九大國)
原本分註作統秦晉齊楚燕趙魏韓非是今從提要
更定(以後分註趙侯並列韓魏上)
命齊大夫田和為諸侯
原本命上有初字今刪齊下無大夫字今增
(壬寅)二十三年(是歲齊亡統秦晉楚燕趙韓魏田齊凡八大國)齊侯貸卒田氏遂
并齊
原本卒下有無子二字今刪入分註
(戊辰)顯王十六年韓寇東周取陵觀廪丘
原本寇作伐誤
(庚子)四十八年齊封薛公田文為孟嘗君
原本封作號非是
(乙巳)慎靚王五年秦滅蜀
原本作伐蜀取之今直書滅刪伐取之三字
(戊申)赧王二年(齊湣王地元年)楚使屈匄帥師伐秦
原本無使帥師三字非是今增
(庚戌)四年(燕昭王平韓襄王倉元年)蜀相殺蜀侯
刪
(辛亥)五年(秦武王元年)秦張儀出復相魏
原本復在出上非是今正
秦誅蜀相莊
刪
(乙卯)九年(秦昭襄王稷元年)趙君略中山及胡地遣使約秦韓楚
魏齊并致胡兵楚齊韓合從
刪
(庚申)十四年蜀守叛秦秦誅之
刪(提要無此七字良是)
(壬戌)十六年秦伐楚取八城復誘楚君槐于武關執之
以歸楚請太子横于齊而立之
原本復作遂(遂易辭也復甚辭)下書楚人立太子横無請于
齊五字今增
(癸亥)十七年(楚頃襄王横趙惠文王何元年)齊韓魏伐秦敗其軍于函谷
關秦割河東三城以和三國還
原本關下有河渭絶一日五字今刪還作乃退非
(庚午)二十四年秦封魏冉為穰侯芉戎為華陽君弟市
為高陵君悝為涇陽君
原本作公子市為宛侯公子悝為鄧侯無芉戎為華
陽君六字今從提要補正
(乙亥)二十九年秦擊魏獲安邑募民徙之
原本獲作魏獻邑下有以和秦出其人六字今刪
齊伐宋滅之
原本作滅宋無伐之二字今補
(丙子)三十年齊殺狐咺陳舉燕使樂毅如趙
原本使下有亞卿二字今刪(咺舉宜書官惜無可考)
(丁丑)三十一年燕上將軍樂毅以秦魏韓趙之師伐齊入
臨淄齊君地出走其相淖齒弑之燕封毅為昌國君
原本弑字誤作殺之下有毅下齊七十餘城七字今
刪
(戊寅)三十二年(齊襄王法章元年)齊人誅淖齒立其君之子法
章保莒城
原本誅作討殺非是齒下而字羡今刪
趙使藺相如獻璧于秦既而歸之
原本無旣而歸之四字今增
(辛卯)四十五年魏人范雎入秦秦以為客卿
原本作秦以范雎爲客卿無魏人入秦四字今從提
要補書
(甲辰)五十八年魏公子無忌大破秦軍于邯鄲
原本軍下無于字今補鄲下有下字今刪(上書秦圍邯鄲無下)
(字綱目據分註誤書)
(乙巳)五十九年秦伐韓及趙王命諸侯討之秦遂入寇京
師陷王卒
原本韓下無及字寇下作王入秦盡獻其地歸而卒
非是今刪
資治通鑑綱目卷之二
(起丙午秦昭襄王五十二年盡戊戌漢王四年)
原本丙午下無秦昭襄王五十二年戊戌下有西楚
覇王四年今從提要更定
(庚秦五十六楚十二燕四趙十五戌韓二十二魏二十六齊十四年)趙公子勝卒
刪(提要無此五字)
(甲秦莊襄王楚三楚十六燕八趙十寅九韓二十六魏三十齊十八年)五月秦王楚薨子政
立
原本漏楚字今從提要補書
(丙秦王政二楚十八燕十趙二十一辰韓二十八魏三十二齊二十年)趙王丹薨廉頗奔
魏
原本漏丹字今補
(癸秦九年楚二十五燕十七趙七亥韓王安元魏五齊二十七年)夏四月秦大寒
原本寒下有民有凍死者五字今刪入分註
(甲秦十楚幽王悍元燕十八趙子八韓二魏六齊二十八年)冬十月秦吕不韋以罪
免相出就國
原本作秦相國吕不韋以罪免
齊趙入秦置酒
刪
(丙秦十二楚三燕二十趙幽繆寅王遷元韓四魏八齊三十年)秦吕不韋徙蜀死
原本作自殺非(凡例篡賊之臣書死)
(戊秦十四楚五燕二十二趙辰三韓六魏十齊三十二年)韓遣公子非稱藩于秦
原本作遣使無公子非三字非是今增
(癸秦十九楚十燕二十六趙八魏十五酉齊三十七年是歲趙亡凡五國)秦王翦滅趙擄王
遷遂屯中山以臨燕
原本分二條秦下無王翦字遷下有秦王如邯鄲及
秦軍八字誤今刪合為一另補分註
楚王悍薨弟郝立三月負芻弑之而自立
原本無悍字月下有郝庶兄三字今刪
(丙秦二十二楚三燕三十魏三齊四子十代三年是歲魏亡凡五國)秦王賁滅魏王假
降殺之
原本先書伐後書滅魏下有引河溝以灌其城七字
今刪
楚人大敗秦軍李信奔還秦遣王翦代之
原本無遣字非是今補
(己秦二十五燕三十三齊四十三卯代六年是歲燕代亡凡二國)五月秦大酺
原本書天下大酺無秦字非是今正
(庚秦二十六齊四十四年是歲辰齊亡秦并天下是為始皇帝)
原本歲首大書秦始皇帝二十六年今刪後凡歲首
但分註秦帝某年於甲子下不復大書
王賁襲齊滅之王建降
原本滅齊書建降下非是今正
秦王初并天下更號皇帝
原本王上無秦字今補
分天下為三十六郡更命民曰黔首徙其豪富于咸陽
原本郡下有銷兵器一法度六字今刪無更命民曰
黔首六字今補富字誤作桀今據本紀改正
築宫於咸陽北阪
原本無於字今補阪下有上字今刪
(辛秦帝政二巳十七年)
帝廵隴西北地至雞頭山過回中
刪
(壬秦二十午八年)帝東廵立石鄒嶧山封泰山禪梁父遂遊海
上求神仙南渡江乃還
原本三書立石(鄒嶧泰山琅邪)有頌功業及登琅邪遣徐市
入海渡淮至南郡凡二十一字今刪
(癸秦二十未九年)帝東遊至陽武韓人張良擊之弗克遂登之
罘山刻石而還
原本良下作狙擊誤中副車令天下大索十日不得
今刪
(丁秦三十亥三年)略取南越地置桂林南海象郡
原本郡下有以謫徙民五十萬戍之九字今刪(已載分註)
(不必大書)
(庚秦三十寅六年)有石隕於東郡
原本作隕石東郡非
(辛秦三十卯七年)冬十月帝東廵至雲夢上會稽立石秋七月
崩于沙丘丞相李斯宦者趙高立少子胡亥為帝殺其
兄扶蘇及將軍蒙恬九月葬始皇帝于驪山
原本書曰帝東廵至雲夢祀虞舜上會稽祭大禹立
石頌德秋七月至沙丘崩丞相李斯宦者趙高矯遺
詔立少子胡亥為太子殺扶蘇蒙恬還至咸陽胡亥
襲位九月葬驪山今刪祀舜禹以下凡二十字
(壬秦二世帝胡亥元年楚隐王陳勝元趙王武臣元辰齊王田儋元燕王韓廣元魏王咎元年是歲舊大)
(國一新小國五凡六國)
原本大書二世皇帝元年六字今刪入分註與楚趙
並列分註增舊大國一四字與新小國為六
帝東行到碣石並海南至會稽而還
刪
(癸秦二燕二年楚懷王心元趙王歇元齊王田市元巳魏王豹元韓王成元年是歲楚王勝趙王武臣齊)
(王儋魏王咎皆亡舊國二新國五凡七國)
原本大書二年分註燕下復書王韓廣(已見元年不應重出)並
誤今刪
十一月秦章邯追敗楚軍于澠池殺其將周文
原本章上無秦字周文書走死並非
秦益遣兵擊楚臘月楚將莊賈弑其君勝以降于秦吕
臣討賈誅之復以陳為楚
原本誅作殺誤今從考異改正
秦殺左丞相李斯夷三族及右丞相馮去疾以宦者趙
高為中丞相
原本先書馮去疾後書李斯又無宦者字並非下吏
自殺腰斬等字皆可刪
秦章邯擊破楚軍於定陶項梁卒
原本章上無秦字卒作死非是今正
秦章邯擊趙圍趙王於鉅鹿楚以宋義為上將軍救之
次於安陽(為下殺義張本)
原本章上無秦字救之下無次于安陽四字今補
章邯以軍歸楚
原本歸作降非(書法云書降譏也以軍降甚譏之也)
八月沛公入武關趙高弑帝於望夷宫立子嬰為王九
月子嬰誅高夷三族
原本誅作討殺非是今正
(乙楚義帝心元西楚覇王項籍元漢王劉邦元韓三年未雍王章邯塞王司馬欣翟王董翳西魏王豹河南)
(王申陽殷王司馬邛代王趙歇常山王張耳九江王英東布衡山王吳芮臨江王共敖遼東王韓廣燕王臧荼膠)
(王田市齊王田都濟北王田安元年是歲秦亡新舊北大國三小國十七為二十國而韓塞翟遼東膠東齊濟)
(七國皆亡又韓王鄭昌齊王田榮元年定十五國)春正月項籍尊楚懷王為義
帝自立為西楚覇王
原本分二條自立上有二月項籍四字非是今刪合
為一
(戊西楚四年戌漢四年)秋七月漢立英布為淮南王
原本英作黥誤今從考異改正
(己亥)漢太祖高皇帝五年冬十月王追項籍至固陵復會
諸侯圍籍於垓下籍走自殺楚地悉定
原本固陵下有齊王信魏相國越及劉賈誘楚周殷
迎黥布皆會十九字今删
夏五月詔天下罷兵歸家
原本作兵罷歸家無詔天下三字非是今補
以季布為郎中斬丁固以徇
丁公名固宜書名原本據舊史書公非是今正
秋七月燕王臧荼反帝自將討擄之
原本作擄擊誤今正
潁川侯利幾反帝自將討破之
原本書故楚將非是討作擊亦非
(庚子)六年封雍齒為什邡侯
原本邡作方非今據功臣表改正(功臣表作什邡)
(癸卯)九年冬始與匈奴和親
原本作遣劉敬使匈奴結和親非是
(甲辰)十年夏五月太上皇崩秋七月葬上皇於萬年令諸
侯國皆立廟
原本作葬萬年無上皇於三字非是今補
(乙巳)十一年五月立故秦南海尉趙佗為南粤王以陸
賈為太中大夫
原本無以陸賈為太中大夫八字今據分註補書
(丙午)十二年十一月帝祠孔子於魯牲用太牢
原本作過魯以太牢祠孔子非是
五月葬高皇帝於長陵(後凡書葬者倣此不悉正)
原本葬下無高皇帝於四字非是
(丁未)孝惠皇帝元年令民買爵贖罪始賜民爵戶一級
原本不載非是今據漢書本紀補正
(己酉)三年春城長安
刪
(庚戌)四年冬十月立帝甥張氏為皇后(張氏魯元公主女太后欲為重親故)
(以配帝)
原本作立皇后張氏(不應以恒辭書)
省法令妨民者
原本民上有吏字今從提要刪去
(辛亥)五年春正月城長安
刪按城長安自元年正月始至五年九月成書始
書成首尾兩見可也間一歲而再書涉贅故并三年
並刪
(癸丑)七年九月葬孝惠皇帝於安陵太子即位太后呂氏
臨朝
原本葬下無孝惠皇帝四字后下無呂氏字朝下有
稱制二字今刪(書臨朝則稱制可知不必更書)
(乙二卯年)夏五月吕氏封齊王子章為朱虛侯令入宿衛
原本呂氏作太后子作弟誤今正
呂氏立山為恒山王更名義
原本書太后非
(丁四巳年)夏四月呂氏封女弟&KR0912;為臨光侯
原本作太后非
廢少帝殺之五月立恒山王義為帝更名弘以朝為恒
山王
原本殺上有幽字今刪(後凡幽殺者並去幽字此條凡例不可從)
(戊五午年)
原本戊作庚五作三誤
秋八月淮陽王彊卒呂氏立武為淮陽王(六年徙梁王恢為趙王倣)
(此)
原本作太后非
(己六未年)冬十月呂氏廢呂王嘉立台弟産為呂王
原本作太后非
匈奴入狄道(七年寇狄道倣此)
原本入作寇誤今從凡例書入(凡例中國無主夷狄書入)
(庚七申年)春正月吕氏殺趙王友
原本作太后幽殺非是今正
是月晦日食既(五行志是年日食在正月故承上正月書是月)
原本作日食晝晦無是月既三字非是
(辛八酉年)秋七月吕氏死吕産猶為相國
原本作太后崩下書遺詔産為相國禄女為帝后審
食其為帝太傅今刪
諸大臣迎立代王恒後九月至即位誅呂氏所名孝惠
子弘等赦尊母薄氏為皇太后
原本闕尊母薄氏為皇太后八字今補
(壬戌)太宗孝文皇帝元年冬十月帝謁高廟遣將軍薄昭
迎皇太后於代太尉勃等論功益戶有差十二月封
趙幽王子遂為趙王徙琅邪王澤為燕王以周勃為
右丞相陳平為左丞相灌嬰為太尉
原本闕謁廟迎母二事又先徙封而後論功徙封又
先琅邪而後趙王進職又先陳平而後周勃皆誤今
據漢書文帝紀循次更定識者詳之
(甲子)三年夏五月匈奴入寇帝如甘泉遣丞相嬰將兵擊
走之遂如太原濟北王興居反遣大將軍柴武討之秋
七月還宫八月興居兵敗自殺
原本討作擊誤今正
(乙丑)四年夏六月大雨雪
原本不書今補
(壬申)十一年丞相絳侯周勃卒(史漢帝紀並闕故綱目誤漏)
原本不書勃卒非是今據本傳補正
(癸酉)十二年春二月出宫人令嫁(書法謂自哀帝始非是)
原本不書非是今據本紀補正
(甲戌)十三年六月除田租税
原本田下有之字羡今刪
(丁丑)十六年以方士新垣平為上大夫
原本無方士二字非是
(甲申)後七年太子啟即位尊皇太后曰太皇太后皇后曰
皇太后立妃薄氏為皇后
原本闕立妃薄氏為皇后七字非是今補
秋九月有星孛于西方
原本無秋字非是今補
(乙酉)孝景皇帝元年春正月詔聽民徙寬大地
刪
始三十税一
原本有復收民田半租六字於三十上今刪
(丁亥)三年吳王濞及膠西王卬膠東王雄渠菑川王賢
濟南王辟光楚王戊趙王遂反
原本無及字非是今補
立楚元王子禮為楚王端為膠西王勝為中山王
原本端上子字羡今刪
(戊子)四年冬十月晦日食
删(五行志是年無日食史漢本紀是年無冬月事綱目誤書故刪)
(壬辰)中元年十二月晦日食
原本是年不書日食非是今據五行志補之
(甲午)三年是月晦日食既(上書秋九月蝗)
原本漏既字今補
春封匈奴降者徐盧等為列侯丞相亞夫免
原本闕封匈奴至列侯十一字非是今補
(乙未)四年冬十月日食
刪(是年日食亦誤書考異謂夏蝗當在日食下皆未詳考紀志耳)
(丁酉)六年春二月帝郊五畤
原本漏帝字今補
(戊戌)後元年春正月詔治獄者務先寬
刪
秋七月日食
原本月下有晦字誤今刪
(己亥)二年禁内郡食馬粟没入之
刪
(庚子)三年二月葬孝景皇帝於陽陵
(壬寅)世宗孝武皇帝建元二年夏四月有如日夜出
原本如上有星字誤今據漢書刪去
(甲辰)四年夏四月有風赤如血
原本無赤字今從漢書補正
(丙午)六年五月太皇太后竇氏崩
原本無竇氏二字今據凡例補書(據后崩皆書某氏益信葬某陵者不)
(可不書某帝凡例不能悉載學者類推之可也)
(壬子)元光六年冬初算商車
刪此條重出刪此存彼可也(見卷四下冊卷首)𤼵明繁簡
不同彼此並載尤非當以此條發眀移入下冊為是
(丁巳)五年夏六月置博士弟子五十人
原本作為博士置弟子非是
秋匈奴入寇於代
原本作入代非
詔削淮南二縣賜衡山王賜書不朝
原本漏詔字今補
(己未)元狩元年冬十月帝祠五畤獲一角獸以燎天始以
天瑞紀年
原本漏帝字今補
(庚申)二年以方士少翁為文成將軍
原本不書今補
(辛酉)三年南陽獻神馬次以為歌
原本作得神馬於渥洼水中無次以為歌四字今據
分註補書
(甲子)六年大司馬冠軍侯霍去病卒
原本冠上有票騎大將軍五字今刪
(戊辰)元鼎四年封周後姬嘉為周子南君
原本為下無周字非是今補
以兒寬為左内史開六輔渠
原本無開六輔渠四字今據本傳補書
遣使誘南越入朝
原本誘作諭非
(己巳)五年南越相吕嘉殺漢使者及其王興更立建德為
王發兵反
原本使上漏漢字今補
(庚午)六年帝如緱氏觀大人跡
是年漏還宫二字(本紀不載還宫綱目無所考)
春始立樂府
原本不書今補
(辛未)元封元年東越殺王餘善以降詔徙其民於江淮間
原本徙上無詔字民下欠於並非今補
(壬申)二年作蜚廉桂觀通天臺
原本臺上有莖字今刪
甘泉房中産芝九莖赦
原本赦上圈隔誤今刪
(乙亥)五年大司馬長平侯衛青卒
原本長上有大將軍三字今倣去病例刪去
(丁丑)太初元年夏五月造太初歷始用夏正
原本作以正月為歲首非是今據分註改正
(己卯)三年春帝東巡海上
夏四月還宫
原本不書還宫今據漢紀補正
(壬午)天漢二年東方盗起遣使者發兵分捕之作沈命法
原本作遣繡衣直指使者發兵擊東方盗賊無分捕
之作沈命法七字今補
(甲申)四年春正月遣李廣利等擊匈奴不利遂族李陵家
原本作族誅李陵家誅字非是今刪
(乙酉)太始元年春正月復徙豪富於茂陵(此再徙也故書復)
原本無復字非是
(己丑)征和元年冬十月大搜長安十日巫蠱起
原本不書巫蠱起非是今據分註補之
(庚寅)二年帝如甘泉遣使者江充治巫蠱獄秋七月太
子據殺充發兵反詔丞相屈氂討之據敗走湖及皇后
衛氏皆自殺
原本無遣使者治巫蠱九字直書殺使者白皇后發
兵反又先書皇后衛氏及據皆誤當以鄙書為正
(辛卯)三年六月丞相屈氂棄市李廣利降匈奴詔族其家
原本降上有廣利妻子下吏六字非是今刪
以田千秋為大鴻臚族誅江充家
原本誅作滅非是
(癸巳)後元年春郊泰畤
刪
(乙未)孝昭皇帝始元元年秋七月赦自七月大雨至于
冬十月無冰
原本赦下書大雨至于十月冬字繫無冰之上十月
之下並誤今正
(己亥)五年春正月夏陽人成方遂詣闕自稱衛太子伏誅
原本作男子成方遂詐稱衛太子非是今正
(庚子)六年中郎將蘇武還自匈奴以為典屬國
原本無中郎將三字今補
(癸卯)元鳳三年春正月泰山石立上林僵柳復生
原本復下有起字今刪
殺少府徐仁廷尉王平
原本仁下有自殺腰斬四字今刪
(甲辰)四年夏五月太宗廟正殿火帝素服遣使作治
原本太宗作孝文誤今正
(丁未)元平元年夏四月帝崩大將軍光請皇后徵昌邑
王賀入即位尊皇后曰皇太后
原本光下有承皇后詔迎入長安八字今刪
(戊申)中宗孝宣皇帝本始元年追諡戾太子曰悼考夫
人曰悼后置園邑
原本作追諡戾太子戾夫人悼考悼后非是今正
(癸丑)地節二年大將軍光卒
原本有大司馬博陸侯六字今刪
五月帝始親政詔五日一聽事
原本不書非是今據漢紀補正(霍光卒帝始得親政不可不書)
(丙辰)元康元年賜高帝功臣子孫復其家
原本是年不書賜復至四年始書賜金復其家書法
遂謂錄後始於四年非也今當補是年賜復至四年
賜金雖不書可也
(己未)四年求高帝功臣子孫失侯者賜金復其家
刪(據漢書是年僅賜金無復家事愚意復重于金故於元年補書賜復以眀人主錄後之恩是年不必)
(再書)
(辛酉)神爵二年春二月鳳凰集京師甘露降
原本作鳳凰甘露降集京師非體今正
(丙寅)五鳳三年三月減天下口賦錢
原本漏賦字今補
(丁卯)四年初置常平倉賜耿壽昌爵關内侯
原本初上有糴三輔近郡榖供京師九字今刪倉下
無賜耿夀昌爵八字今補
(己巳)甘露二年後將軍營平侯趙充國卒
原本無後將軍三字今補
(庚午)三年春正月帝如甘泉郊泰畤匈奴呼韓邪單于來
朝還居幕南塞下
原本無帝如甘泉郊泰畤七字非是今據分註補正
(分註明言朝帝于甘泉宫不書如甘泉則還居二字皆無著)
(癸酉)孝元皇帝初元元年以貢禹為諫大夫
原本此下有罷宫館希幸者減榖食馬肉食獸十三
字今刪
(甲戌)二年罷黃門狗馬以禁囿假貧民舉直言極諫之士
刪
賜蕭望之爵關内侯給事中朝朔望
刪
冬十月宦者弘恭石顯殺關内侯蕭望之恭死以顯為
中書令
原本冬上有以周堪劉更生為中郎尋繫獄免蕭望
之自殺等字今刪
(丁丑)五年春正月以周子南君姬延年為周承休侯
原本無姬延年三字非是今據前後書法補正
(戊寅)永光元年春帝郊泰畤
原本漏帝字今補
(辛巳)四年夏六月晦日食以周堪為光禄大夫張猛為太
中大夫堪卒猛自殺
原本漏堪卒二字今補
作初陵
原本陵下有不置邑徙民五字今刪入分註不大書
(癸未)建昭元年春正月隕石於梁六
原本漏六字今據五行志補書
(王辰)孝成皇帝建始四年夏四月雨雪以谷永為光禄大
夫
原本雪下有復召直言極諫之士詣白虎殿對策十
四字今刪無以谷永為大夫八字今補
(己亥)陽朔三年春三月隕石於東郡八
原本無於字今補
秋八月大將軍鳳卒
原本月下有大司馬三字今刪
(癸卯)鴻嘉三年王氏五侯有罪赦不誅
原本罪下有詣闕謝三字今刪
(乙巳)永始元年夏四月封趙偼伃父臨為成陽侯下諫議
大夫劉輔獄論爲鬼薪
原本漏偼伃父三字獄下作為鬼薪論非是今從提
要改正
(庚戌)元延二年夏四月遣中郎將段會宗殺烏孫太子番
丘康居遣子貢獻
原本殺作誅誤今正
(甲寅)綏和二年五月立傅氏為皇后
原本作立皇后傅氏非
尊定陶太后傅氏曰定陶共皇太后丁姬曰共皇后封
舅丁眀及后父晏皆為列侯
原本作封丁眀傅晏無舅后父三字非是今補
詔陳湯還長安
原本還在陳上非是
(丙辰)孝哀皇帝建平二年詔立共皇廟於京師去定陶之
號
原本作詔共皇去定陶之號立廟京師非是
大赦改元太初元將更號陳聖劉太平皇帝
原本漏元將二字今據漢書補正
(戊午)四年夏六月尊太太后傅氏為皇太太后
原本尊下帝字誤今刪
(乙丑)孝平皇帝元始五年春正月祫祭於眀堂
原本欠於字今補
夏四月孔光卒
原本去姓書太師非是
封王惲等八人為列侯殺琅邪太守公孫閎
原本無殺太守八字今補
羣臣奏請安漢公莽居攝踐阼
原本安上有太皇太后詔徵宣帝元孫又詔十二字
無羣臣奏請四字並非
(丙寅)孺子嬰居攝元年三月莽立宣帝元孫嬰為皇太
子號曰孺子
原本立上無莽字非是今補
五月莽朝見稱假皇帝
原本莽上有太皇太后詔五字今刪
(戊辰)初始元年十一月莽請號令奏事毋言攝
(庚新莽地辰皇元年)鉅鹿男子馬適求等謀誅莽不克死之
原本死下漏之字今補
(癸漢帝玄更未始元年)六月劉秀大破莽兵於昆陽誅王尋
原本陽下有下字羡今刪誅作殺非是今據凡例改
正
以劉秀行大司馬事徇河北
原本徇上有遣字非是今刪
(乙酉)世祖光武皇帝秀建武元年
原本帝下漏秀字今從考異補書
春正月方望以孺子嬰稱帝於臨涇玄遣兵擊斬之
原本孺子作前定安公非是今據漢書改正
(丁亥)三年馮異大破赤眉於崤底賊衆東走帝勒軍宜
陽降之得傳國璽
原本璽下有綬字今刪
始行鄉飲酒禮(書法謂始于唐玄宗開元六年非也)
原本不書非是今據漢書伏湛傳及禮儀志補正
(庚寅)六年隗囂反使其將王元據隴坻諸將討之弗克
原本作與戰大敗而還非是
隗囂遣兵陷隴祭遵擊敗之
原本陷作下非是(凡例正統寇得曰陷)
(癸卯)十九年妖賊單臣等據原武夏四月遣臧宫討斬之
原本無遣字討作破非是
(甲辰)二十年徙中山王輔為沛王
刪(提要無此八字良是)
(丙午)二十二年西域復請都護不許
原本許下有遂附於匈奴五字今刪
(戊申)二十四年秋七月遣馬援討武陵蠻
原本討作征非是今正
(己酉)二十五年南單于擊北匈奴破之來請使者監護
原本匈奴作單于非是今改正
(甲子)顯宗孝明皇帝永平七年北匈奴求合市許之
原本匈奴作單于非是今正
(乙丑)八年北匈奴寇河西諸郡
原本不書非是今據漢書補正
(辛未)十四年英至丹陽自殺
原本書故楚王非是今正(前書有罪廢徙不應復書故爵)
(壬申)十五年春二月帝東巡耕于下邳三月至魯詣孔子
宅祠之
原本宅下漏祠之二字今據本紀補書
夏四月還宫(當冠于立子恭等上)
原本不書非是
立子恭等為王
原本書封皇子六人不一著名非是今正
(癸酉)十六年北匈奴寇雲中太守廉范拒却之
原本寇作大入誤又不書太守拒却並非今補正
(丁丑)肅宗孝章皇帝建初二年燒當羌反秋八月遣將軍
馬防都尉耿恭擊之
原本作校尉誤今改正(元年已罷戊已校尉以恭為騎都尉)
(戊寅)三年春宗祀於明堂
原本欠於字今補
(庚辰)五年春二月朔日食詔舉直言極諫
原本漏詔字今據分註補書
(壬午)七年九月帝如偃師遂至河内及鄴是月還宫
原本無及鄴至還宫六字今補
(乙酉)元和二年冬南單于與北匈奴戰破之
原本北匈奴作北單于非是今正
(丁亥)章和元年春三月護羌校尉傅育擊羌戰殁
原本戰殁作敗死非是今據漢書改正
(癸巳)孝和皇帝永元五年北單于叛歸匈奴遣兵追斬
滅之鮮卑徙據其地
原本分二條書鮮卑徙據北匈奴地今合為一辭不
煩而義尤暢
(甲午)六年北匈奴降者脇立屯屠何子逄侯叛走遣將軍
鄧鴻等擊之不及鴻及杜崇等皆坐誅
原本走下有出塞二字非是今刪
(丁酉)九年以吕蓋為司徒司空奮罷以韓稜為司空
原本司徒下漏圈子
(戊戌)十年南匈奴單于師子死單于長之子檀立
原本作南單于無匈奴字非是考異謂南上漏匈奴
亦非
(庚子)十二年夏四月象林蠻反郡兵擊降之
原本大書分註並闕今據本紀補書并註
閏月秭歸山崩
原本不書閏直書夏四月非是今補正
(壬寅)十四年封宦者鄭衆為鄛鄉侯
原本不書宦者非是
(癸卯)十五年夏四月晦曰食
秋雨水(不書秋則疑于夏時有不可略者此類是也)
原本漏秋字今據本紀(紀云是秋四州雨水)補正
(乙巳)元興元年冬十月帝崩少子隆即位
原本作太子誤(隆生始百餘日未嘗立為太子)
(丙午)孝殤皇帝延平元年三月葬孝和皇帝於順陵
原本作慎陵誤又不書孝和皇帝非
夏四月罷祀官不在祀典者
原本作禮典誤今從提要改正考異謂提要誤非也
秋七月詔實覈傷害田除其租
原本作實覈傷害除其田租非是
葬孝殤皇帝於庚陵
原本作康陵誤今從考異改正(考異本劉攽說)
(乙卯)孝安皇帝元初二年六月地裂(當書于夏四月立后之後)
原本不書非是今據漢書補正
(己未)六年夏四月大風雨雹五月旱
原本旱上不書五月非是今據本紀補正
秋七月鮮卑寇馬城鄧遵率南單于擊破之
原本城下有塞字今刪
(壬戌)延光元年遼東都尉龐奮殺玄莵太守姚光徵抵罪
原本奮下有承偽詔三字今刪殺作斬亦非
(癸亥)二年夏四月封乳母王聖為野王君
原本不書乳母非是今補
(乙丑)四年尊皇后曰皇太后太后臨朝以兄顯為車騎將
軍儀同三司迎北鄉侯懿入即位
原本以下漏兄字今從考證補書考異謂漏舅字非
也
中黃門孫程等迎故太子濟隂王保入即位誅閻顯等
遷太后於離宫封程等十九人為列侯
原本不書故太子非是今補(保實立為太子因江京閻后等譛廢非其罪也)
(故當補書)
(丙寅)孝順皇帝永建元年八月鮮卑寇代郡太守李超戰
殁
原本不書非是今據漢書補之
(癸酉)陽嘉二年六月京師地陷詔引敦樸士對策
原本無六月二字非是陷作坼尤誤今據漢紀增正
(甲戌)三年旱
原本旱上有五月二字不見春夏連旱之意今刪
(乙亥)四年自冬十月不雨至於是月(是月二月也上書春二月聽中官得以飬)
(子襲爵)
原本特書旱非是(冬春無雨不為旱故以不雨書)
(丙子)永和元年以皇后兄冀為河南尹
原本無皇后兄三字非是今從考異補書
(己卯)四年冬十月帝校獵上林苑至函谷關而還
原本不書非是今據本紀補正
(辛巳)六年以梁冀為大將軍冀弟不疑為河南尹
原本無冀弟二字今補
(乙酉)孝冲皇帝永嘉元年三月以滕撫為九江都尉討馬
勉范容等誅之
原本書九江都尉滕撫擊馬勉范容斬之不特書官
又作擊斬並非
(丙戌)孝質皇帝本初元年閏六月大將軍冀弑帝白皇
后策免太尉李固迎蠡吾侯入即位太后猶臨朝
原本弑上有進毒二字今刪
(丁亥)孝桓皇帝建和元年冬十一月殺清河王蒜及故
太尉李固杜喬
原本書貶清河王蒜為尉氏侯徙桂陽蒜自殺下李
固杜喬獄殺之(貶殺同時宜書其重者不應辭繁固喬實為蒜死勲故連書不宜析為二)
(事固喬不書官非)
(戊子)二年三月帝從太后幸大將軍冀府
原本不書非是今據漢紀補正
(庚寅)和平元年春二月皇太后梁氏崩
原本有正月歸政四字無梁氏二字並非
(辛卯)元嘉二年加大將軍冀殊禮增封賜第
原本作增封四縣賜以甲第今從提要刪四縣以甲
四字
(丁酉)永夀三年夏四月九真蠻反太守倪式戰没遣都尉
魏朗擊破之
原本但書討破無太守都尉等字非是
(己亥)延熹二年封皇后兄子鄧康宦者侯覽為列侯殺白
馬令李雲及弘農掾杜衆
原本無及字非是
初置祕書監官
原本不書非是
(壬寅)五年冬十月武陵蠻反南郡太守李肅走徵棄市
原本不書太守棄市十字非是今據分註補書
(乙巳)八年是月晦日食
原本食下有詔舉賢良方正六字今刪(從凡例無實不書削之)
詔毁諸淫祠(分註特留王渙卓茂二祠固知所毁者祠也非祀也)
原本毁作壊祠作祀非是今據分註改正
九月地震冬十月立貴人竇氏為皇后
原本闕冬十月三字非是今補(不書月則疑于秋非所以重大昏也)
(丁未)永康元年遣使迎解瀆亭侯宏(是年十二月桓帝崩)
原本宏下有詣京師三字今從提要刪去
(戊申)孝靈皇帝建寧元年閏月追尊祖為孝元皇夫人為
孝元后考為孝仁皇母董氏為慎園貴人
原本祖上有皇字母上有尊字並誤今刪
秋九月太傅陳蕃及大將軍竇武奏誅宦者曹節等節
等殺之遂遷太后于南宫
原本蕃下無及字不見首從之别非是
(己酉)二年夏四月青蛇見御座大風雨雹詔公卿言事
原本座下有上字雨下有雷字並誤今刪
(壬子)熹平元年三月胡廣卒
原本胡上有太傅字今刪
(甲子)中平元年三月以皇后兄何進為大將軍屯都亭
原本不書皇后兄非是
(戊辰)五年春二月南匈奴右部反弑其單于羌渠
原本弑作殺非是今從考異改正
(己巳)六年三月劉虞討漁陽賊誅張純餘衆降散
原本討作斬非是今正
秋七月大將軍進召董卓誅宦官太后不從八月宦者
張讓等殺進劫帝出奔至河上讓等死帝還卓自為司
空
原本卓下有將兵詣京師太后詔罷諸宦官及司隸
校尉袁紹捕宦者悉誅之二十四字今刪又卓不書
自而書以太后未至河與帝並書出俱誤
九月袁紹奔冀州卓廢帝為弘農王以陳留王協為帝
遂弑太后何氏
原本奔上有出字以作奉為帝作即位並非今正
(庚午)孝愍皇帝初平元年
原本愍作獻非是愍昭烈所諡獻魏帝所諡綱目既
以正統歸蜀當以昭烈所諡為正
三月卓焚宫廟發諸陵遷帝於長安
原本先書遷都後書車駕西遷頗失輕重今正陵上
帝字亦羡並刪
(戊寅)建安三年夏四月詔將軍段煨等討李傕誅之夷三
族
原本傕下漏誅之二字今據獻帝起居注補之(註云傳傕)
(首至許詔高懸之)
(甲申)九年丹陽郡吏殺其太守孫翊翊妻徐氏誘誅之
原本作討殺非是惟書誘誅方得其實不必槩以討
義予之
(辛卯)十六年春正月曹操以其子丕為丞相副
原本丕下有為五官中郎將六字今刪
(甲午)十九年春張魯遣馬超圍祁山將軍夏侯淵擊却之
原本夏上無將軍字今從提要補書
夏四月旱五月雨水
刪(雨旱連書不踰月非異也故刪)
枹罕宋建反冬十月遣夏侯淵擊斬之諸羌皆降
原本但書討斬不列主名誤討當作擊今改
十一月曹操弑皇后伏氏及皇子二人
原本操上有魏公二字今刪
(乙未)二十年三月操擊張魯
原本操上有魏公字今刪(以下除進爵外並去魏公二字)
秋七月操取漢中走張魯留夏侯淵及張郃等守之而
還
原本夏上有將軍二字淵下無及字郃下無等字並
非
冬十月魏始置名號侯以賞軍功
原本始上漏魏字今補
十一月張魯出降操以為鎮南將軍封其屬閻圃為列
侯
原本以上無操字非是今補
(丙申)二十一年夏四月魏公操進爵為王殺其尚書崔琰
原本殺下無其字非是
魏以裴潛為代郡太守
原本以上無魏字非是今補
(丁酉)二十二年權遣陸遜擊丹陽山越平之
原本擊作討誤
(己亥)二十四年冬十月孫權使吕蒙襲取江陵魏王操帥
師救樊關羽走還權邀斬之十二月蒙卒操以權為驃
騎將軍領荆州牧
原本分二條權再書姓非是今去姓連上合書方得
其實
(庚子)二十五年(魏文帝曹丕黃初元年是歲僣國一)春正月魏王曹操死
子丕嗣
原本魏上有丞相冀州牧五字操下有還至洛陽卒
五字丕下有自為丞相冀州牧七字今並從刪
(辛丑)昭烈皇帝備章武元年(魏黃初二年)
原本帝下無備字今據凡例補正
夏四月漢中王即皇帝位以諸葛亮為丞相
原本位下無亮為丞相七字非是今據凡例補書(凡例)
(正統命官曰以某為某宰相皆書亮為丞相不見大書僅與許靖並列分註與例不合)
六月魏主殺其夫人甄氏
原本無主其二字非是今補
(壬寅)二年(魏黃初三年吳大帝孫權黃武元年舊國一新國一凡二僣國)夏六月吳陸
遜進攻猇亭諸軍敗績將軍傅肜死之帝還永安
原本無將軍傅肜死之六字非是今據分註補書
魏立其貴嬪郭氏為后
原本立下無其字今據凡例補書
(癸夘)三年(五月以後帝禪建興元年魏黃初四年吳黃武二年)
原本大書後主建興元年六字誤今據提要及紫陽
刊本改正
夏四月帝崩於永安丞相亮受遺詔輔政五月奉喪還
成都太子禪即位尊皇后曰皇太后封亮為武鄉侯領
益州牧
原本無奉喪還成都五字今從考證補書
秋八月葬昭烈皇帝於惠陵魏以鍾繇為太尉
原本不書葬非是今補
(乙巳)建興三年(魏黃初六年吳黃武四年)八月魏主丕復以舟師伐吳
至於冬十月不克攻而還
原本分夏五月冬十月作兩條一事再書非是今據
分註合之
(丙午)四年(魏黃初七年吳黃武五年)夏五月魏主曹丕死子叡立
原本死作卒無子叡立三字非是(子叡立本朱子凡例亦不見綱目謂)
(綱目無脱漏者非也)
冬吳主權令陸遜諸葛瑾損益科條
刪
(丁未)五年(魏眀帝曹叡太和元年吳黃武六年)冬十二月魏立其貴嬪毛氏
為后
原本無其字非是今補
(戊申)六年(魏太和二年吳黃武七年)吳吕範卒(凡例僣國雖權臣貴重但書姓名)
原本吕上有大司馬三字今刪
(庚戌)八年(魏太和四年吳黃龍二年)魏主叡如許昌
刪(非正統行幸不悉書)
以蔣琬為丞相長史
原本書丞相亮以蔣琬為長史非是今正
(壬子)十年(魏太和六年吳嘉禾元年)吳擊魏廬江不克
原本吳下有人字今刪
(癸丑)十一年(魏青龍元年吳嘉禾二年)春青龍見摩陂井魏主叡往觀
之
原本摩上有魏字上書正月下書二月並非
(甲寅)十二年(魏青龍二年吳嘉禾三年)三月故帝協卒於魏
原本書魏山陽公卒非是
五月吳主權擊魏秋七月魏主叡自將以却之
原本以作擊誤
(丙辰)十四年(魏青龍四年吳嘉禾五年)三月吳張昭卒
魏陳羣卒
原本吳下有婁侯二字魏下有司空二字並刪
(丁巳)十五年(魏景初元年吳嘉禾六年)春正月黃龍見於魏魏以三月
為夏四月
原本黃上有魏字以上無魏字並非
(戊午)延熙元年(魏景初二年吳赤烏元年)春正月魏遣太尉司馬懿伐
遼東
原本伐作擊今從提要改正
復立貴人張氏為皇后
原本但書立后張氏非是今正
(乙丑)八年(魏正始六年吳赤烏八年)秋八月皇太后吳氏崩是月葬穆
皇后
原本不書葬非是今據凡例補正
(丁卯)十年(魏正始八年吳赤烏十年)春二月朔日食
原本日上漏朔字今據陳志補之
(己巳)十二年(魏嘉平元年吳赤烏十二年)魏司馬懿自為丞相加九錫
復辭不受
原本書以司馬懿為丞相非是錫下無復辭二字今
從提要補書
冬十二月魏即拜王凌為太尉
刪(當以此條分註合下殺凌為一條書曰殺太尉王凌今特書官非是)
(辛未)十四年(魏嘉平三年吳太元元年)秋八月魏司馬懿死以其子師
為撫軍大將軍錄尚書事
原本書太傅某卒非是
(壬申)十五年(魏嘉平四年吳太元二年主亮建興元年)
原本分註吳下漏太元二年今補亮上孫字羡今刪
春正月魏司馬師自為大將軍
原本魏下有以字為上無自字今據提要改正
(甲戌)十七年(魏嘉平六年主髦正元元年吳五鳳元年)
原本分註無嘉平六年今補髦上曹字羡今刪
(乙亥)十八年(魏正元二年吳五鳳二年)魏司馬師死弟昭自為大將軍
錄尚書事
原本作大將軍某卒非是弟上有二月師三字今刪
(丙子)十九年(魏甘露元年吳太平元年)夏四月魏司馬昭服衮冕赤舄
原本服上有始字今刪
(己卯)景耀二年(魏甘露四年吳永安二年)夏六月立子諶為北地王
原本不書非是(諶死社稷綱目特書漢亾非無事義者故當特書)
(庚辰)三年(魏甘露五年六月元帝奐景元元年吳永安三年)
原本分註無甘露五年今補(按魏主髦五月被弑六月曹奐立故當補書)
(癸未)炎興元年(魏景元四年吳永安六年是歲漢亡)
魏司馬昭自稱相國晉公受九錫
原本作始稱不書自非是
鄧艾至成都帝出降北地王諶死之漢亡
原本北上有皇子二字今刪
(甲魏咸熙元年吳永安七年申主皓元興元年凡二國)
原本分註吳下漏永安七年四字今補(皓立在是年七月不應於)
(歲首先削永安之號考異考證不言何也)
綱目續麟彙覽卷上
