金薤琳琅卷四
眀都穆撰
漢博陵太守孔彪碑
君諱彪字元上孔子十九世之孫潁川君之元子也君
少履天姿自然之匹帥禮不爽好惡不愆考衷度衷修
身踐言龍德而學不至於榖浮游塵埃之外㬭焉汜而
不俗郡將嘉其所履前後聘召盖不得已乃翻爾束帶
弘論窮理直道事人仁必有勇可以託六授命如毛諾
則不宿美之至也莫不歸服舉孝廉除郎中博昌長疾
病留宿(闕)遷(闕)京府丞未出京師遭大君憂泣踰臯魚
喪過乎哀謹畏舊章服竟還署試拜尚書侍郎無偏無
黨遵王之素薦可黜否出(闕二字)度日恪位佇所在祗肅
拜治書御史膺臯陶之(闕一字)恕(闕二字)參之(闕五字)律祇用
既平(闕)博陵太守郡阻山(闕三字)以饑饉斯多草竊㒺不
(闕)賊劉(闕一字)張丙等白日攻剽坐家不命君下車之初
(闕)五教以博(闕)削四凶以勝殘乃(闕三字)爰尚桓桓拯馬
蠲害醜類已殫路不拾遺斯民以安發號施憲每合天
心(闕)之所惡不以強人義之所欲不以(闕三字)姓樂政而
歸于德望如父母順如流水遷下邳相河東太守舉此
(闕二字)君子風也未怒而懼不令而從雲行雨施(闕二字)大
和海内歸公卿之任矣勞而不伐有實若虚固執謙需
以病辭官去位闔(闕)以孝竭(闕)餘暇徲&KR1795;彈琴擊磬(闕二)
(字)之味而不改其静上帝棐諶天秩未究將據師輔之
紀(闕)綱(闕)疾彌流乃磒乃(闕二字)卌九建寧四年七月辛
未(闕三字)哀哉魂神超邁寂兮冥冥遺孤忉絶于嗟想形
(闕二字)哀遠念不欲生羣臣號咷靡所復逞夫逝往不可
追兮功(闕三字)識惟君之軌迹兮如列宿之錯置易建八
卦揆肴敷辭述而不作彭祖賦詩皆讃所見于時頌(闕二)
(字)是(闕)吏崔(闕三字)王沛等伏信好古敢詠顯(闕)乃刊斯
石欽銘洪基昭示後昆申錫鑒思其辭曰
穆穆我君大聖之胄惇懿允元叡其玄秀惟嶽降精誕
生忠良奉應郡貢亮彼我(闕)克明王道辯物居方周(闕四)
(字)也匹名朝無秕政直哉惟清出統華夏化以典成(闕)
猾殄迸賢倚(闕)庭帝重乃勛自(闕二字)征所臨如神(闕六字)
之翰先民是程宜乎三事金鉉利貞而絜白駒俾世憤
惻當享眉耇莫匪爾極大(闕三字)邈矣不意于嗟悲兮(闕三)
(字)息澷澷庶幾復焉所力咨乎不朽沒而德存伊尹之
休格于皇天惟我君績表于丹青永永無沂與日月并
于嗟(闕二字)于以慰靈
右漢博陵太守孔彪碑彪孔子十九世孫與孔宙盖
弟兄行嘗為尚書侍郎治書御史可謂顯矣闕里志
世表宗譜皆不見其名字而碑文類此亦不載向微
搨本之存則後世不復知有彪矣
孔彪碑隂
故吏司徒掾博陵安平崔烈字威考故吏齊(闕)博陵安
平崔恢字行孫故吏桑氏令博陵安平王沛字公豫故
吏司空掾博陵安國劉德字伯桓故吏外黃令博陵安
國劉揚字子長故吏白馬尉博陵博陵齊智字子周故
吏五官掾博陵安平劉麟字幼公故吏五官掾博陵安
平王瑶字顯祖故吏五官掾博陵安平孟循字敬節故
吏五官掾博陵高陽史應字子聲故吏五官掾博陵南
深澤程祺字伯友故吏五官掾博陵南深澤程祚字元
祐故吏五官掾博陵安國劉機字(闕)閣
右孔彪碑隂故吏出博陵者凡十有三人故其額不
稱後官而直書博陵洪氏以為故吏函甘棠之惠痛
夏屋之傾相與立碑遂以本郡題其額也此或得之
然予觀漢碑亦往往有書前官者又似不必拘此金
石錄乃云不知何謂非也
漢司隸校尉魯峻碑
君諱峻字仲嚴山陽昌邑人其先周文公之碩胄(闕二字)
伯禽之懿緒以載于祖考之銘也君則監營謁者之孫
脩武令之子體純和之德秉仁義之操治魯詩兼通嚴
氏春秋博覽羣書無物不看學為儒宗行為士表漢(闕)
始住佐職牧守敬恪恭儉州里歸稱舉孝廉除郎中謁
者河内太守丞喪父如禮羣司徒府舉高第侍御史東
郡頓丘令視事四年比蹤豹産化行如流遷九江大守
(闕)殘酷之刑行循吏之道統政(闕)載穆若清風有黃霸
召信臣在潁南之歌以公事去官休神家衖未能一期
為司空王暢所舉徵拜議郎大尉長史御史中丞延熹
七年二月丁夘拜司隸校尉董督京輦掌察羣(闕一字)蠲
細舉大𣙜然疏發不為小威以濟其仁弸中獨斷以效
其節案奏(闕)公彈絀五卿華夏祗肅佞穢者遠遭母憂
自乞拜議郎服竟還拜屯騎校尉以病遜位守疏廣止
足之計樂於陵灌園之㓗閉門静居琴書自娛年六十
一熹平元年(闕)月癸(闕)卒明年四月庚子葬於是門生汝
南干(闕)沛國丁直魏郡馬萌勃海吕圖任城吳盛陳留
誠屯東郡夏侯弘等三百廿人追惟在昔游夏之徒作
諡宣尼君事帝則忠臨民則惠乃昭告神明諡君曰忠
惠父息叡不才弱冠而孤承堂弗構析薪弗何悲蓼莪
之不報痛昊天之靡嘉(闕一字)企有紀能不號嗟刊石叙哀其銘曰
巖巖山岳礧落彰較棠棠忠惠令德孔㜰命(闕)時生雅
度弘綽允文允武厥姿烈逴内懷温潤外撮強虐督司
京師穆然清邈當(闕)緄職為國之𣙜匪究南山遐邇忉
惻凡百君子欽諡嘉樂永𫝊童齡㬇矣旳旳
右漢司隸校尉魯峻碑水經注以峻為恭趙氏謂方
輿志寰字記皆作峻而辨水經之誤予家舊蔵此碑
峻字明白可識趙氏果有其本何乃不知而必欲證
之以地里書也歐陽公謂峻最後為屯騎校尉而碑首
題云司隸校尉莫曉其義隸釋云漢人碑志或以所重
之官揭之司隸官尊而職清非列校可比故書之也此
足以祛歐公之惑鄭夾漈又謂此碑書於蔡邕按徐
浩古迹記其叙邕書惟三體石經西岳光和殷華馮
敦數碑及考其他字書亦未聞邕嘗書此不知鄭氏
何所據也
魯峻碑隂
故吏河内(闕一字)官(闕一字)幼流(闕三字)故吏九江夀春陳龔
伯(闕一字)五百故吏九江夀春任(闕一字)孝長五百許吏東
郡領兵許踰伯通五百門生沛國丁良(闕一字)榮千門生
勃海(闕二字)吕(闕一字)世階千門生東郡汝陽敢敦登高千
門生汝南召陵于商明公五百門生南陽新野(闕一字)顥
文(闕一字)五百門生平原(闕一字)路龍顯公五百門生任(闕一)
(字)樊兒(闕一字)太平五百門生平原樂陵路福世輔三百
門生魏郡(闕一字)丘李牧君伯三百門生魏郡繁陽王輔
子助三百門生河東郡(闕字)一陽(闕二字)文智三百門生汝
南汝陽郡立(闕三字)三百門生東郡(闕一字)邑(闕三字)松二百
門生東郡(闕一字)平(闕四字)二百門生東郡樂平(闕一字)顯(闕二)
(字)二百門生東郡樂平(闕四字)二百門生魏郡内黃(闕四字)
二百門生東郡(闕一字)陽王(闕一字)少(闕一字)二百門生汝南
㶏強尹裬(闕二字)二百門生汝南㶏強尹顥(闕二字)二百門
生勃海南皮劉扶節(闕一字)二百門生勃海南劉盛興(闕二)
(字)二百門生河間阜成東鄉晨子(闕一字)二百門生河間
阜成東鄉恭公二百門生平原西平昌劉本景(闕一字)二
百門生平原張謙伯讓二百門生陳留尉氏夏統子思
二百門生濟隂陳氏許仁伯德二百門生濟隂(闕一字)狐
周維元興二百義士梁國寧陵及強強良二百
右魯峻碑隂歐陽公趙明誠皆失收錄至洪丞相隸
釋於漢碑搜羅殆盡而亦復遺焉予家此碑不特人
間少有且文字麄完可讀惜不令三公見之
漢北海相景君碑
惟漢安二年仲秋(闕二字)故北海相任城景府君卒嗚呼
哀哉國(闕二字)寳英彦(闕一字)疇列宿虧精晚學後時子何
穹蒼布命授期有生有死天實為之豈夫仁哲彼克不
遺於是故吏諸生相與論曰上世羣后莫不流光(闕)於
無窮垂芬燿於書篇身歿而行明體亡而名存或著形
像於列圖或繋頌於管弦後來詠其烈竹帛叙其勲乃作誄曰
伏惟明府受質自天孝弟淵懿帥禮蹈仁根道核藝
抱淑守真皛白清方克己治身寔柔寔剛乃武乃
文遵考孝謁假階司農流德元城興利惠民強禦改節
微弱蒙恩威立澤宣化行如神帝嘉厥功授以符命守
郡益州路遐戀親躬作遜讓夙宵朝廷建英忠讜拜秩
東衍壐追嘉錫據北海相部城十九鄰邦歸向分明好
惡先以敬讓殘偽易心輕黠踰竟鴞梟不鳴分子還養
元元鰥寡蒙祐以寧蓄道脩德(闕)祉以榮紛紛令儀明
府體之仁義道術明府膺之黃朱邵父明府三之台輔
之任明府宜之以病被徵委位致仕民(闕)思慕遠近搔
首農夫釋耒商人空市隨轝飲淚奈何朝廷奪我慈父
去官未旬病乃困危珪璧之質臨卒不回歔(闕)霣絶奄
忽不(闕)孝子憉□顛倒剥摧遂(闕)克寤永潜長歸州里
鄉黨隕涕奔哀故吏怊怛歔欷(闕一字)佪四海冠盖驚慟
傷懷大命(闕)期寔惟天(闕)明主設位明府不就臣子欲
養明府弗留嗚呼哀哉
亂曰考積幽穸(闕三字)兮(闕四字)翔議郎兮再命虎將綏元
元兮規英榘謨主忠信兮羽衛藩屏撫萬民兮(闕四字)恩
(闕二字)兮宜參(闕一字)&KR0008;(闕)斡禎兮不永麋夀棄臣子兮仁
敷海外著甘棠兮(闕)石勒銘(闕)不亡兮
右北海相景君碑金石錄云在濟州任城縣盖任氏
在漢為任城人也予按濟州即今之濟寧州今碑乃
在州學不知何年移置於此通志金石略以不知其
地故直云未詳姚江謝中舍大中近過濟寧搨以見
惠予家自祖宗來蔵碑頗富兼以予好收錄中間得
於朋友之助者十常四五如此碑是也
北海相景君碑隂
故(闕一字)中部督郵都昌尹忠字定公故門下督盗賊劇
(闕一字)頌字(闕一字)遠故門下議史平昌蔡規字中舉故門
下書佐(闕一字)陵孫榮字世榮故門下書佐淳于逢(闕一字)
字(闕一字)成故騎吏劇(闕一字)麟字(闕一字)石故吏朱虚孫徵
字武(闕一字)故吏營陵薛逸字伯踰故吏營陵(闕二字)字中
(闕一字)故吏都昌吕福字益(闕一字)故吏都昌強(闕字)字光
(闕一字)故書佐都昌羽質字孟(闕一字)故書佐(闕一字)虚(闕二字)
字君大故書佐(闕一字)夀淳于(闕四字)故書佐營陵徐昌字
昌善故書佐都昌(闕一字)肜字(闕一字)甫故書佐淳于孫字
元(闕一字)故書佐營陵鍾顯字(闕一字)寳故書佐東安平(闕一)
(字)廣字廣宗故書佐劇紀政字世堅故書佐淳于孫晄
字威光故修行都昌台丘暹字世德故修行都昌董方
字季方故脩行營陵曾(闕一字)字漢興故脩行都昌(闕二字)
字(闕一字)久故脩行營陵(闕二字)字護宗故脩行營陵(闕一字)
暹字武(闕一字)故脩行營陵臨照字景耀故脩行都昌張
駸字臺(闕一字)故脩行營陵淳于登字登成故脩行營陵
顔理字中理故脩行營陵水丘郎字君(闕一字)故脩行都
昌吕興字世興故脩行都昌逢進字世安故書佐劇徐
德字漢昌故書佐劇姚進字元豪故書佐劇邴鍾字元
鍾故書佐都昌張翼字元翼故脩行都昌張(闕一字)字季
遠故脩行劇中(闕一字)字季遠故脩行平(闕二字)允字伯允
故脩行淳于趙尚字進卿故脩行都昌叚晉字世節故
脩行都昌齊晏字(闕一字)子故午營陵(闕一字)遷字世達故
午營陵昌敏字元成故午淳于董純字元祖故午營陵
(闕)良字世勝故午朱虚炅詩字孟道故午都昌吕立遷
字孟堅故(闕二字)都昌齊冰字文達故(闕二字)都昌張亮字
元亮
(闕二字)虎(闕二字)故臣吏慎終追遠(闕六字)墳園(闕二字)禮備陵
成(闕一字)立樹列既就聖典有制三(闕三字)墓側歲壊(闕六字)
遺辭以明(闕三字)靈瑕顯降吾嘉祐
右景君碑隂列門下書佐及故吏等中有修行凡十
九人趙氏謂後漢書百官志注河南尹官屬有循行
一百三十人而晉書百官志亦有循行以為循修字
畫相類遂致譌謬予謂景君碑刻於漢而後漢書舊
皆出𫝊錄則以修為循者特𫝊錄之誤耳趙氏不信
碑本而信漢書且復引晉書為證殊不知晉書修於
唐其亦曰循行蓋仍漢書之誤而云然也
漢敦煌長史武斑碑
建和元年大歲在丁亥二月辛巳朔廿三日癸夘長史
同(下闕)
敦煌長史武君諱斑字宣張昔殷王武丁久伐鬼方元
功章炳勲蔵王府官族分析因以為氏焉武氏盖其後
也適周遐邈歷世曠遠不隕其美漢興以來爵位相踵
(闕)朝忠臣君幼(闕)顔閔之(闕一字)質長敷游夏之文學慈
惠寬(闕)孝友玄妙苞羅術藝貫洞聖(闕)博兼(闕二字)耽綜
典籍(闕三字)純求福不回清聲美行闡形遠近州郡貪其
高賢(闕二字)請以(闕二字)歲舉(闕)翼紫宫(闕二字)詔除光顯玉
室有(闕)於國帝庸嘉之掌司古(闕)領校祕&KR2751;研(闕)幽微
追昔劉向辯賈之徒比(闕)萬矣時戎(闕二字)匡正一(闕二字)
朝廷惟憂(闕二字)有司(闕二字)舉君斑到官之日(闕)癘吏士
哮虎之怒薄伐(闕九字)並百姓賴之邦域既寧久勞於外
當還本朝以叙左右以永嘉元年(闕)月(闕)日遭疾不(闕)
哀(闕)於是金鄉長河間高陽史恢等追惟昔日同歲郎
署感(闕)為自古在昔先聖與仁(闕二字)興替(闕二字)人存生
榮死哀是(闕)萬年伊君遺德(闕)孔之珍故(闕)石銘碑以
旌明德焉其辭曰
於惟武君允德允恭受天休命積祉所鍾其在孩提岐
嶷發蹤謙(闕)守約唯誼是從考深凱風志㓗羔羊樂是
(闕二字)恬此(闕)光孳孳臨川闚見(闕)墻庶仰其首微妙玄
通(闕)然清(闕六字)升(闕)為帝股肱扶助大和萬民(闕一字)蒙
顯宗(闕二字)史官書功昊天上帝降兹鞠凶晻忽徂逝(闕四)
(字)不享(闕)者大命(闕二字)百遺惟(闕)后帝感傷學夫喪師
士女悽愴(闕)表金門令(闕)不忘垂(闕)後昆萬載歎誦
尚書丞沛國蕭曹芝(闕)宣成武令中山安憙曹种(闕二字)豊
令下邳良成徐崇(闕二字)故陳留府丞魯國魯(闕四字)防東
長齊國臨菑(闕)紀伯允書此碑嚴祺字伯曾
右漢燉煌長史武斑碑歐陽公謂其字畫殘滅氏族
州里官閥卒葬皆不可見趙氏謂以所蔵本考之斑
官閥氏族與卒之年月皆歷歷可辨趙氏生歐公之
後不應其本若是豈歐公者搨於當時而趙氏者得
之古搨邪予家本視趙氏雖若不逮然亦有可讀者
金薤琳琅卷四
