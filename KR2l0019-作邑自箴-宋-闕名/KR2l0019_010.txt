作邑自箴拾遺第十
登途湏知
必用之物未行前點
茶藥勿同籠篋
藥氣酷烈無近衣服
硬物置在篋笥者厚
雨具常隨身
籠篋不能禦雨者預一物
𥚹檐繩攀切湏牢壯
乘驛馬者不可枉路
罕開籠篋旣鎻加封仍其縫
初程惜人馬力
籠篋夜悉封鎻仍繫定以防緩急
投宿先顧屋壁欹損并視後床下及僻處
閉門先周視
停燈宜僻左
出語避嫌
早行勿憑雞聲
向晚少飲酒
犯寒不宜早洗面食後
早行擇侣仍居其後
飲食先以銀鋪之類熏即棄去勿言
所至詢風土飲啖之宜
凢居湫隘出入湏快便
入驛舍有後至官高或口衆者讓與佳處
寓官私舍屋戒戕賊花木及題毀䆫壁
遭大雹如跨馬則卸鞍韀頂戴而坐庶免損傷
胃熱以冷水洗面則生瘡瘰
家有孕者所在詢收生之婦
非親非舊特見顧者察之
或有問某人所爲所在雖知勿告慮其罔測
僕使有過默記之切勿訶責或可遣即遣之
遇貨物不當其價勿買
非相知人書信不可附行
緩急要用之物號記其處
上渡船筏或人多宜作番次過之
騎馬過水當緩其轡仍不可視水若視水則目眩
不可坐視馬鬃爲上
河凍湏踏冰過不唯不可乘馬仍自携一五七尺
以上麄棒未舉步先叩冰厚薄或誤踏
冰透急横棒礙之遂免墜下
大小車行帶斧鑿鍫钁以防急用江州車仍帶准
備耳子更湏附繩檐三五副以備般剥
暑月湏携臘茶大蒜黃臘烏梅白礬川椒荆芥磂
黃等行至如薄綿衣披亦不可闕葱白
寸切四時皆可携以備乏水飲也方在後
中暍巳不省人事者與冷水喫即死但且急去衣
服令仰卧頭高以日中熱沙土或温温
爐竈中灰壅之復以稍熱湯蘸手巾熨
腹脇間良久甦醒尤不宜便與冷物喫
凍死者以藁薦或氊褥捲定使人衮之時時開看
若漸活即與温粥飲不可與熱飲食至
如踏雪足凍止以冷水洗濯若用熱湯
或喫熱物其指徑落矣切戒之
驚怖死者以温酒一兩杯灌之即活
冒熱行常嚼黃蠟一塊如栗子大不住嚥津遂免
中暑臘茶亦佳
魘不省者移動卧處些子徐徐喚之即省夜間魘
者元有燈即存燈元無燈切不可燈照
欲騾馬不嘶鳴者以鹽擦口唇或以塼石墜尾
渴無水飲者爛嚼生葱一寸可抵二升水力
奔走極渴咽乾&KR1020;者呷少麻油即解每呷止可半
茶脚許過則爲害矣此爲乏水而設也
纔覺傷暑微煖好酒引三五杯凉處睡便愈
備急藥方
凢中蠱毒或不能語或頭痛心悲切或嘔血但嚼
大豆香甜者急刺雄雞冠取血半盞許
酒調下立解
中百藥毒者取五倍子爛嚼温水下爲末調亦佳
驢涎馬汗入瘡以烏梅白礬各一兩許槌碎以水
一大椀同煎十數沸淋洗肛道至瘡口
良久再洗
又方以頭上垢膩和壁土貼瘡口上
湯火傷以濃酒脚調黃丹塗日三五次
手指誤入門&KR1579;銊子内取不出以熱醋淋之皮皱
即出
又方以熱灰汁淋之
塵沙入眼中以尖筆點濃好墨抹睛上下即止
纔覺中暑爛嚼大蒜一兩瓣新水送下
心脾痛以良薑并餅爐中黑煿等分爲細末醋湯
調下一錢
暴吃逆但閉氣良久愈
魚骨之類鯁喉中但至心默念云五順東流三遍
急呷水或羹湯嚥之立下若爲他人即
念七遍入水中令呷亦效
&KR1958;(去皮)大烏梅呵子(各一箇)
(一寸)
一升同煎半升熱服
巳成痟渴或暴瀉宜以三寳丹治之
(生)牡礪(炭火燒)生硫黃(以柳木槌研極細)
巳上䓁分爲末用生薑自然汁煑麵糊和元如梧
桐子大空心鹽湯吞下二十元止瀉米飲下
打撲傷折
川椒芍藥牛膝自然銅
當歸金毛狗脊木鱉子(去皮)
巳上七味等分爲末每一兩白麵一兩拌勻以童
子小便調稀稠得所用軟紙數重攤藥在上褁縛
損處每七日一易覺乾以温小便潤之
蜈蚣蛇蝎等傷以鬼蓋傳之切不可近口(鬼蓋墻隂菌也)
(又名朝生暮落)
又方以生鐡於石上磨水取漿塗之
&KR0238;瘡用桂末以雞子清調以雞翎子掃日三兩次
又方煑菘菜湯洗妙
作邑自箴卷第十
淳熙巳亥中元
浙西提刑司刊
