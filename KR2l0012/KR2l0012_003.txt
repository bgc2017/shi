土官底簿䟦
土官底簿二冊未詳撰人姓氏海鹽鄭氏藏書也按禹
貢三百里蠻書旅&KR0729;周官禮職方氏戴記明堂位稱八
蠻爾雅稱六蠻其種曰黎曰犵曰狑曰□曰獞各有大
姓為之䧺長明制仿元舊事分設官吏立宣慰招討安
撫長官四司雲南百五十一員廣西百六十七員四川
二十四員貴州一十五員湖廣五員廣東一員初隸驗
封後以其半隸武選嘉靖中申明舊典隸驗封者布政
司領之隸武選者都指揮使領之文武相維羈縻有術
雖間有不靖旋即削平濊澤霑濡久而漸知嚮學若黔
之宋氏昆友滇之木氏祖孫各著詩文刊有私集以雅
以南昧任侏離明之聲教遠矣予在史館勸立土司傳
以補前史所未有毛檢討大可是予言撰蠻司合志因
以是編資其採擇焉秀水朱彛尊䟦
