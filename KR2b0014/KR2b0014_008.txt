司馬溫公稽古錄卷之八
周上
周文王姬姓曰昌其先亦出於高辛氏帝嚳生弃
佐禹播時百彀堯封之邰(切地來)舜命爲后稷后
稷薨子不窋立(律切窋行)夏后政衰棄稷不務不窋
用失其官自竄於戎狄之間不窋生鞠鞠生公
劉能脩后稷之業務耕種行地宜行者有資居
者有積民賴其慶多徙而歸保焉故詩人歌樂
思其德公劉生慶節國於豳(今邠州豳與邠同)慶節生
皇僕皇僕生羌弗羌弗生毁隃(俞音)毁隃生公非
公生高圉高圉生亞圉亞圉生公叔祖賴公叔
祖賴生古公亶父古公亶父是爲太王復脩后
稷公劉之業積德行義國人皆戴之狄人攻之
事之以皮幣犬馬珠玉皆不得焉乃屬其耆老
而告之曰狄人之所欲者吾土地也吾聞有民
立君將以利之君子不以其所養人者害人民
之在我與其在彼何異民欲以我故殺人父子
而君之吾不忍也二三子何患乎無君我將去
之乃與私屬去邠踰梁山邑于岐山之下居焉
故號曰周豳人曰仁君不可失也從之者如歸
市旁國民亦多歸之古公乃貶戎狄之俗營築
城郭室屋而邑別居之(邑治也分別而爲)民歌樂之肇
基王迹古公長子太伯次仲雍次季歷生昌昌
有聖德在傅弗勤處師弗煩不聞亦式不諫亦
入(過失不待人諫言巳先入皆言其生知道義雖所未樂率意行之冥合於法式)古公
知其必興周家欲立季歷以傳昌太伯仲雍知
其指自竄於句(切古侯)吳以讓季歷太伯猶服端
委(貌周之禮服玄委玄端委)仲雍遂從夷俗斷髮文身以示
不可用古公薨季歷立是爲王季王篤於行義
諸侯順之王季薨昌立是爲文王都豐文王徽
柔懿恭懷保小民(以美政恭民故民安之以美和民道故民懷之)發政
施仁必以鰥寡孤獨爲先(無夫曰寡老而無子老而無妻曰鰥老而)
(者天下之窮民而無告者曰獨幼而無父曰孤此四)自朝至于日中&KR0628;不
遑睱食用咸和萬民(慮政事用皆和萬民從朝至日映不睱食思)文
王爲殷西伯(下諸侯文王爲西伯掌西方諸侯古之王者擇諸侯之賢者分掌天)
于時西有昆夷之患北有玁狁之難(狁音允玁音儉)文
王以天子之命命將帥遣戍役以守衛中國遠
近之人皆畏而愛之則而象之諸侯大邦畏其
力小邦懷其德虞芮之君相與爭田久而不平
欲質於西伯乃相與朝周入其境則耕者讓畔
行者讓路入其朝士讓爲大夫大夫讓爲卿二
國之君慙而相謂曰我等小人不可以履君子
之庭乃相讓以其所爭田爲閑田而退天下聞
之而歸周者四十餘國時紂方無道諸侯多去
紂歸文王紂怒囚文王於羑里七年諸侯皆從
之囚紂於是懼而歸之文王乃整兵以誅諸侯
之不道者伐崇伐密伐阮伐共伐黎皆勝之文
王爲諸侯四十二年更稱元年三分天下有其
二以服事殷九年崩壽九十七太子發立是爲
武王武王三年喪畢十一年觀兵孟津諸侯
不期而會者八百餘人皆曰紂可伐武王曰未
可退而增德及紂殺比干囚箕子十三年武王
帥諸侯復伐紂與紂戰于牧野克之遂滅紂一
戎衣天下大定乃反商政政由舊(王善政用商先)釋箕
子囚封比干墓式商容閭(紂所貶退式其閭巷封益其土商容賢人)
(憑軾小俛曰式以禮賢在車上)散鹿臺之財發鉅橋之粟(積之紂所)
(以賑貧民府倉皆散發)大賚于四海而萬姓悅服(責救乏施舍巳)
(天下皆悅仁服德賙無所謂周有大賚)王還至豐乃偃武脩文載
戢干戈載櫜弓矢(也音高戢聚櫜韜)歸馬于華山之陽
放牛于桃林之野示天下弗服(復乘用示天下不)興滅
國繼絶世舉逸民垂拱而天下治徙都鎬(切戸老)
封紂子武庚祿父於殷以守湯祀命王弟管叔
霍叔蔡叔監之又封姬姓之國五十三通道干
(爲山是以聖人乾乾日昊愼終如始八尺曰仞喻向成也未成一簣猶不)武王卽位
四年克商克商七年而崩壽九十三成王誦立
成王年十三周公爲冡宰攝行天子事管叔
蔡叔霍叔乃流言於國曰公將不利於孺子遂
奉武庚祿父淮夷作亂周公帥師東征居東二
年罪人斯得殺武庚祿父及管叔囚蔡叔于郭
鄰降霍叔于庶人滅淮夷三年而歸卜宅洛邑
爲王城使四方入貢道里均又作下都於瀍水
東(延切瀍澄)命曰遷殷頑民教治之然天子猶往來
常居鎬京曰宗周夏德既衰戎狄内侵九州之
地寖滅周公復唐虞之舊域斥大九州之境王
畿之外分五服爲侯甸男采衛蠻夷鎮藩九畿
周公攝政凡七年制禮作樂致太平乃復政成
王而告老王曰公無困我哉留周公爲太師與
召公共輔王室周公作無逸以戒成王曰君子
所其無逸(念德無有逸豫君子之道所在)先知稼穡之艱難乃
逸則知小人之依(乃謀逸豫則知小人之所依稼穡農夫之艱難事先知之)
(怙)又作立政曰拜手稽首告嗣天子王矣(可不言不)
(愼)宅乃事宅乃牧宅乃凖兹惟后矣(汝事謂六宅居也居)
(謂士官皆得其人則此惟居矣言立政在官人卿掌事者牧牧民之官謂九州之長凖平法者)
文王武王克知三有宅心灼見三有俊心(能知文武)
(之人可以任此三官者之心所以能立政灼明擇人居此事牧凖三官之心又能灼然見俊德)
(見)左右攜僕百司庶府(及百官有司主劵契藏雖左右攜持器物之僕)
(擇人吏亦皆)文王惟克厥宅心乃克司牧人以克俊
有德(遺末乃能司牧人用能俊有德者文王惟其能居心務大略細守本)文王罔
攸兼于庶言庶獄庶愼惟有司之牧夫(所兼知文王無)
(愼擇有司牧夫而巳勞于求才逸於任賢於毁譽衆言及衆刑獄衆所當愼之事惟)是訓
用違庶獄庶愼文王罔敢知于兹(用違法衆獄是萬民順法)
(知於此委任賢能而巳衆愼之事文王一無敢自)又作周官命太宰司
徒宗伯司馬司宼司空六卿各帥其屬分掌天
下之務成王即政三十年崩子康王釗立(遥切釗之)
康王脩文武成王之業四海治安成康之世
刑措不用者四十餘年康王崩子昭王瑕立
昭王時王道微缺昭王南征濟漢沉没不復周
人諱之不赴告子穆王滿立穆王將征犬戎
祭(切側介)公謀父曰先王耀德不觀兵夫兵戢而
時動動則威觀則玩玩則無震(也震懼)故先王有
威讓之令有文告之辭布令陳辭而又不至則
增脩於德而無勤民於遠王不聽得四白狼四
白鹿以歸自是荒服者不至穆王肆其心(也肆極)
周行天下將皆必有車轍馬跡焉祭公謀父作
詩以止王心曰思我王度式如玉式如金(取其金玉)
(重堅)形民之力而無醉飽之心(其力任如金冶之言國之用民當隨)
(之力去其醉飽過盈之心器隨器而制形故言形民)王爲之少息在位五
十五年崩子恭王繄扈立
司馬溫公稽古錄卷之八
