司馬溫公稽古錄卷之七
殷下
王武丁思復興殷道亮隂三年不言羣臣咸諫王
曰予恭默思道夢帝賚予良弼(我良佐夢天與)乃以形
求于天下傅說築傅巖之野惟肖(州平陸界傅傅巖在今陜)
(築此道以供食肖似也說賢而隱代胥靡刑人)王召與語果聖人也爰
立作相置諸左右曰啓乃心沃朕心若藥弗瞑
眩厥疾弗瘳(極其病乃除欲其出切言以自警開汝心以沃我心如服藥必瞑眩)
若跣弗視地厥足用傷(言欲使爲巳視聽跣必視地足乃無傷)說
曰天立后王君公承以大夫師長不惟逸豫惟
以亂民(上言立之王使治民不使有位者逸豫民)又曰惟治亂在庶
官(治失人則亂言所官得人則)又曰無耻過作非(文之遂成耻過誤而)
(非大)又曰非知之艱行之惟艱王曰若作酒醴爾
惟麴蘖若作和羹爾惟鹽梅(蘖過太甘調羹者釀酒者麴過太苦)
(懲勸寬猛凡區處施設若大酋之釀酒膳夫之鹽過太鹹梅過太酸必求和適爲難良相治國)
(宜乃爲善調羹曲盡其)爾交修予罔予棄予惟克邁乃訓
(也言我能行政教交非一之義邁行)說曰王人惟學于古訓乃有
獲(得有所)道積于厥躬王曰股肱惟人良臣惟聖
(有良人乃成聖手足具乃成人)惟后非賢不乂惟賢非后不食
(賢須君食言君須賢治)高宗祭成湯有飛雉升鼎耳而雊
(鳴也古后切)祖巳曰惟先格王正厥事(遭變異正事言至道之王)
(消而異自)高宗從之不敢荒寧嘉靖殷邦至于小
大無時或怨(人無是有怨者言無非善謀殷國至于小大之故)享國五
十九年崩號高宗祖庚立王祖庚崩弟甲立
王甲時殷復衰甲崩子廩辛立王廩辛崩
弟庚丁立王庚丁崩子武乙立王武乙復
去亳徙河北王武乙崩子太丁立王太丁崩
子乙立王乙崩子受德立受德一曰辛是
爲紂王紂王都朝歌資辯捷疾聞見甚敏材力
過人智足以距諫言足以飾非矜人以能以爲
皆出巳下播棄黎老眤比罪人(敬眤近也布棄不禮)爲天
下逋逃主萃淵藪平居弗祀上帝神祇宗廟恃
其強大喜用兵百戰皆克伐有蘇得其女妲己
惟妲己之言是用作奇技淫巧以悅之淫湎肆
虐作炮烙之法膏銅柱下加之炭令有罪者行
焉輙墮炭中以取妲己笑刳(切庳胡)剔(切天易)孕婦
斮(切側角)朝涉之脛(其脛耐寒斬而視之冬月見朝涉水者謂)醢九侯
脯鄂侯囚西伯於羑里(酉羑音)久乃赦之既而西
伯戡黎(侯戡勝也近王圻之諸)祖伊恐奔告于王王曰嗚
呼我生不有命在天祖伊反曰嗚呼乃罪多參
在上乃能責命于天(參列在上天誅且至乃恃反報紂也言汝罪惡衆多)
(天乎命于)紂終不悛比于強諫紂怒曰吾聞聖人之
心有竅剖比干心箕子懼乃佯狂爲奴紂又囚
之微子恐殷絶祀遂奔周紂專任嬖臣飛廉惡
來知政事於是周武王伐紂殷之士女皆篚其
幣帛迎周師紂率其衆如林會戰于牧野紂卒
皆不戰前徒倒戈攻于後以北紂走登鹿臺自
焚死周遂滅殷自成湯受命至是凡六百二十
九年
司馬溫公稽古錄卷之七
