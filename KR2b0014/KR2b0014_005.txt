司馬溫公稽古錄卷之五
夏后氏下
舜受禪使禹宅百揆舜老以位傳禹曰朕居帝
位三十有三載耄期倦于勤汝惟不怠摠朕師
(厭倦萬機汝不懈怠于位稱摠我衆欲使攝師衆也八十九十曰耄百年曰期頥年巳耄老)
禹辭帝曰克勤于邦克儉于家不自滿假惟汝
賢(宫室而盡力爲民執心謙沖不自盈大滿謂盈實假大也言禹惡衣菲食卑其)汝惟
不矜天下莫與汝爭能汝惟不伐天下莫與汝
爭功(失其能不有其勞而不失其功所以能絶自賢曰矜自功曰伐言禹推善讓人而不)
(人衆)天之曆數在汝躬汝終陟元后(也大君天子陟升也元大)
人心惟危道心惟微惟精惟一允執厥中(難安危則)
(其難安然道之大要莫若信執其中微則難明精所以明其難明一所以安)無稽之
言勿聽非詢之謀勿庸(終必無成故戒勿聽用無考無信驗不詢專獨)
可愛非君可畏非民衆非元后何戴后非衆罔
與守邦(可畏言衆戴君以自存君恃衆以守國民以君爲命故可愛君失道民叛之故)
(而立相須)禹拜稽首固辭帝曰母惟汝諧(惟汝能諧毋禁止辭)
(之任和元后)禹乃受命攝行天子事如舜之初舜崩
禹三年喪畢卽天子位會諸侯於塗山執玉帛
者萬國又會諸侯於會稽長狄防風氏後至禹
戮之禹命遠方圖物(之物而獻之圖畫山川奇異)貢金九牧
(牧貢金使九州之)鑄鼎象其州之物(著之於鼎象所圖物)百物而
爲之備使民知神姦(形使人逆備之圖鬼神百物之)故民入川
澤山林不逄不若(也若順)魑魅魍魎(魅怪物魍魎魑山神獸形)
(神水)莫能逄之禹崩壽百年孔子曰禹吾無間然
矣堯之崩也天下諸侯不歸丹朱而歸舜舜之
崩也天下諸侯不歸商均而歸禹禹崩子啓賢
天下諸侯皆曰吾君帝禹之子也相帥歸之
啓乃即天子位有扈逆命(兆鄠縣扈今京)啓征扈滅之
享諸侯於鈞臺(有鈞臺陂陽翟縣南)啓崩子太康立王
太康尸位(也尸主)以逸豫滅厥德黎民咸貳乃盤
遊無度畋于有洛之表十旬弗反有窮后羿(國窮)
(君之)因民弗忍王之惡拒于河王不得入國遂廢
之立其弟仲康而相之夏室微弱王仲康崩
子相立王相之時羿遂代夏政相失國依於
同姓諸侯斟灌及斟鄩氏羿恃其善射不脩民
事而淫于原獸(獵好佃)棄武羅伯囚髠熊龍圉(子四)
(賢臣皆羿之)而用寒浞寒浞伯明氏之讒子弟也(明伯)
(名寒君)伯明后寒棄之夷羿收之(氏夷)信而使之以
爲巳相浞行媚于内(人内宫)而施賂于外愚弄其
民(之欺罔)而娛羿于畋(游畋樂之以)樹之詐慝以取其
國家(也樹立)外內咸服(詐信浞)羿猶不悛(也悛攺)將歸
自畋家衆殺而烹之以食其子靡奔有鬲氏(夏靡)
(有鬲國名遺臣事羿者)浞因羿室(妃妾就國)生澆及豷(切豷許澆五呌)
(切醫)恃其讒慝詐偽而不德于民使澆用師滅斟
灌及斟鄩氏殺夏后相處澆于過處豷干戈后
緍方娠逃出自竇(懷身也音身后緡相妻娠)歸于有仍(有仍后緍)
(女氏)生少康焉爲仍牧正(之長牧官)澆使椒求之(臣椒澆)
逃奔有虞爲之庖正虞思於是妻之以二姚(有思)
(以二女妻少康虞君也虞思自)而邑諸綸(邑綸虞)有田一成有衆
一旅(五百人爲旅方十里爲成)能布其德而兆其謀(始兆)以收
夏衆撫其官職靡自有鬲氏收斟灌斟鄩之遺
民以滅浞而立少康祀夏配天不失舊物(也物事)
王少康立夏道中興少康崩子杼立王杼
崩子槐立王槐崩子芒立王芒崩子泄立
王泄崩子不降立王不降崩弟扃立王
扃崩子廑立王廑崩不降之子孔甲立王
孔甲之時夏德衰諸侯多叛之孔甲崩子臯立
王臯崩子發立王發崩子癸立是爲桀
王桀都安邑滅德作威敷虐于萬方百姓用
兵伐有施得其女末喜嬖之荒淫無度有以危
亡爲諫者桀自恃天命指日曰是日何時喪乎
予及汝偕亡關龍逄強諫桀殺之諸侯多叛桀
歸商湯桀囚湯於夏臺欲殺之既而釋之湯乃
與伊尹興師伐夏與桀戰于鳴條克之桀奔南
巢夏后氏遂失天下夏有王與無王用歲四百
三十二
司馬溫公稽古錄卷之五
