司馬溫公稽古錄卷之一
伏羲氏
太昊伏羲氏(天下之號也惟天生民有欲無主乃太昊有天下之號伏羲氏其所以有)
(不足於衣食則能養之衣食足矣或不知禮義亂必立聰明之君長以司牧之何謂司牧蓋民)
(威之由是民愛之如父母仰之如日月信之如相侵漁則能教之教之備矣或頑嚚不從則能)
(小者所服寡聰明之大者所服衆所服寡者爲四時畏之如雷霆莫不悅服推而尊之聰明之)
(君一國者是爲諸侯天下爲國位均力敵或相聚邑之長爲士大夫卿所服衆者爲一國之君)
(拔乎其萃聰明照萬事威令行四海天下無不侵陵吞噬莫能相治必待天生聖人出乎其類)
(諸侯者一國父母天子者萬國父母人之至尊歸往而率服然後爲天子夫天地者萬物父母)
(前爲天子者其有無不可知也如天皇地皇人無與爲比惟父事天母事地故曰天子伏羲之)
(不經見臣不敢引獨據周易自伏羲以來叙之皇有巢燧人之類雖於傳記有之語多迂怪事)
風姓(所自生也姓者人之)以木德繼天而王都宛丘(州是今陳)
(也)仰則觀象於天俯則觀法於地於是始作八
卦(象之始畫八卦曰乾坤震巽坎離艮兌太昊之時有龍負圖出於河太昊法而)以通
神明之德(雷巽爲風坎爲水離爲火艮爲山兌神明謂造化也乾爲天坤爲地震爲)
(也作八卦以通導造物之德使人知之也爲澤造化萬物皆由此八者而生成通導)以順
萬物之情(也離麗也艮止也兌說也萬物之情乾徤也坤順也震動也巽入也坎陷)
(八者無出此)作結繩而爲罔罟以佃以漁(獵取禽獸佃音田佃)
(魚也也漁取)上古之民處於草野未知農桑但逐捕
禽獸食其肉衣其皮禽獸飛走非人所及制之
甚難無以禦饑寒故太昊教之爲罟罔以羅禽
獸漉水物又教民豢養六畜馬牛羊豕犬鷄無
逐捕之勞可以充庖且以爲犧牲享神祇故號
伏羲氏亦號庖犧氏
神農氏
炎帝神農氏姜姓繼伏羲以火德王天下是時民
益多禽獸益少炎帝乃教民播種百穀斵木爲
耜揉木爲耒春耕夏耘秋穫冬藏民食以充故
號曰神農氏炎帝以一人所爲不足以自養必
通功易事貿遷有無乃教民日中爲市致天下
之民聚天下之貨交易而退各得其所
有熊氏
黃帝有熊氏姬姓曰軒轅有熊國君少典之子生
而神靈弱而能言幼而徇齊(速也徇疾齊)長而敦敏
成而聰明炎帝旣沒子孫德衰蚩尤始作亂延
及于平民罔不寇賊姦宄奪攘矯虔(曰寇殺人羣行攻劫)
(自來而取曰攘矯詐虔殺也不忌曰賊在外曰姦在内曰宄)黃帝乃治五兵
以征之與蚩尤戰于涿鹿之野禽而殺之(涿州涿鹿)
諸侯皆去神農氏歸黃帝黃帝與炎帝子孫戰
于阪泉之野三戰然後得其志諸侯咸尊黃帝
爲天子代神農氏黃帝以民生有欲衣食雖備
苟無禮義則強陵弱衆暴寡智欺愚勇苦怯於
是始制軒冕垂衣裳貴有常尊賤有等威使上
下有序各安其分而天下大治作舟楫以濟不
通服牛乘馬引重致遠正名百物天下有不順
者征之平者去之邑于涿鹿之阿遷徙往來未
嘗寧居在位百年而崩年百一十歲有二十五
子其得姓者十四人爲十二姓姬酉祁巳滕箴
任荀僖姞儇依(儇呼緣切姞其訖切)
金天氏
少昊金天氏巳姓曰摯亦曰青陽黃帝之子繼黃
帝以金德王天下故號金天氏都曲阜(州今兖)
高陽氏
顓頊高陽氏黃帝之孫也父曰昌意高陽氏以水
德王天下都濮陽靜淵而有謀䟽通而知事養
財以任地履時以象天北至幽陵南暨交趾西
蹈流沙東極蟠木動静之物小大之神(川神主山)日
月所照莫不平服先是帝王皆以天瑞爲官師
之名至高陽氏始爲民師而命以民事在位七
十八年壽九十一歲
高辛氏
帝嚳高辛氏黃帝之曾孫玄囂之孫蟜極之子也
都亳(號南亳今穀熟)普施利物不於其身聰以知遠明
以察微順天之義知民之急仁而威惠而信脩
身而天下服其色郁郁其德嶷嶷其動也時其
服也衷執中而徧天下日月所照風雨所至莫
不從化在位七十年壽百有五歲
司馬溫公稽古錄卷之一
