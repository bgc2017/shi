司馬溫公稽古錄卷之四
有虞氏下
帝作歌曰股肱喜哉元首起哉百工熙哉(君也元首)
(官之業乃廣言君得良臣乃能致治股肱之臣喜樂盡忠君之治功乃起百)臯陶賡
之曰元首明哉股肱良哉庶事康哉(人君選任賡續也言)
(天下衆事無不安者言治安之本在君明之明則股肱大臣無不忠良大臣忠良則)又歌
曰元首叢脞哉股肱惰哉萬事堕哉(無大略明叢脞細碎)
(百事荒君既不知治要躬親細務則大臣無所主好要闇主好詳主好要則百事詳主好詳則)
(非一人可治故皆堕壊事事皆觧體不爲用萬事)舜老有子商均亦不
肖不足傳天下乃命禹攝行天子事舜命禹征
有苖三旬苖民逆命益贊于禹曰惟德動天無
遠弗届(佐禹欲其脩德致遠贊佐届至也益以此義)滿招損謙受益
時乃天道(人益之是天之常道自滿者人損之自謙者)至諴感神矧
兹有苖(神况有苖乎言易感諴和也矧况也至和感)禹拜昌言曰俞
班師振旅(之遂還師兵入曰班振言整衆昌當也以益言爲當故拜受而然)帝
乃誕敷文德(文德以來之遠人不服大布)舞干羽于兩階(楯干)
(舞文舞干賓主階間抑武事羽翳也皆舞者所執脩闡文教)七旬有苖格(而討)
(御之者必有道不服不討自來明)舜生三十徵庸(試用始見)二十在
位(位二十八年歷試二年攝)五十載而崩(一在五十之數故舜服堯喪三年其)
(五十年爲天子)壽百一十二歲禹封舜後於虞而客之
及周武王克商封舜後胡公於陳賜姓媯氏孔
子曰後世雖有作者虞帝弗可及也巳矣
夏后氏上
夏后姒姓曰文命高陽之孫鯀之子也堯命鯀治
水功不成舜臣堯殛鯀干羽山舉禹使代父治
水(堯舜之道廢父興子)天乃錫禹洪範九疇(類也洛出書洪大範法疇)
(之以成九類一五行二五事三八政四五紀五神龜負文而出列于背有數至于九禹因而第)
(八庶徵九五福六極皇極六三德七稽疑)禹治水順五行之性循天
地之理不墮山不崇藪壅者決之滯者導之行
水於其所無事故功易成禹治水勤勞陸行乘
車水行乘舟泥行乘橇(箕㰅行泥上子絶切形如)山行乘梮
(施之履下以上山不蹉跌也紀錄切以鐡如錐頭長半寸)娶塗山氏女歷辛
壬癸甲四日復往治水塗山氏女生子啓禹過
門聞啓&KR0561;&KR0561;(孤音)而泣不入視之時下民昏墊(念丁)
(言困水災切昏瞀墊陷)艱食(食難得)禹隨山刊木(斬木通道隨行山林)
與益得禽獸佐民食決九川距四海濬畎澮距
川(尺深尺曰畎方百里之間廣二尋深二仞曰距至也決九州名川通之至海一畝之間廣)
(至川亦入海澮澮畎濬之)平田無水與稷教民播種百穀濬
川得魚鼈佐民食(其流濬深)烝民乃粒萬邦作乂(食米)
(由此爲治本曰粒言天下)禹分天下爲冀兗青徐揚荆豫梁
雍九州任土作貢(定其貢賦之差任其土地所有)九州攸同四
隩既宅(巳可居四方之宅)九山刊旅九川滌源九澤旣
陂(已滌除泉源無壅塞矣九州之澤巳陂障無九州名山巳槎木通道而旅祭矣九州之川)
(矣決溢)四海會同(九州同風萬國共貫四海之內會同京師)庶土交正
底愼財賦(所愼者財貨貢賦言取之有節用之交俱也衆土俱得其正謂壤墳壚致)
(度有)咸則三壤成賦中邦(三品成九州之賦明水皆法壤田上中下大較)
(除害又)以天下近遠分甸侯綏要荒五服辯諸侯
職守東漸于海西被于流沙朔南暨聲教(也被漸入)
(與王者聲教而朝見及也此言五服之外皆)訖于四海堯乃錫禹玄
圭告厥成功
司馬溫公稽古錄卷之四
