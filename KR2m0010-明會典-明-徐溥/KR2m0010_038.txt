明會典卷三十八
戶部二十三
自洪武永樂以來凡光禄寺犧牲所御馬監并象馬牛
羊房等草俱於民間照田糧科徵官為置場收納官軍
馬草給以牧地係兵部掌行其採打秋青草與民納草
相兼支用已見民科草料今特以弘治十五年各司府
州實徵馬草數及兩京草場事例附錄于後
諸司職掌
凡在京徵收芻草俱於田畝内照例科徵當徵收之時
本部先行定擬具奏行移該徵有司限定月日先取部
運官吏姓名開報候起運至日照數填定撥各該衛所
并典牧千戶所等衙門交納以備支用其在外衙門亦
各照依已定則例徵收施行
浙江布政使司
馬草八十七萬四千三百九十一包八斤二兩三錢
陜西布政使司
馬草一百五十一萬四千七百一十二束一十一斤五
兩二錢四分三釐三毫三絲
山東布政使司
馬草三百八十一萬九千五百一十三束一十四斤一
十四兩九錢一分二釐
河南布政使司
馬草二百二十八萬八千三百九十六束九斤九兩一
錢一分四釐九毫二絲二忽
山西布政使司
馬草三百五十四萬四千四百四十八束九分五釐五
毫
順天府
馬草二百萬七千九百二十三束七分八毫八絲八忽
二微九纖
直隸真定府
馬草一百三十七萬四千一百五十三束三分九釐七
毫四絲
直隸保定府
馬草一百一十一萬七千五百六束
直隸大名府
馬草一百八十六萬九千八百三十八束四分三釐二
毫二絲
直隸河間府
馬草六十七萬四千五百五十三束八分五釐二毫二
絲六忽八微七纖
直隸順德府
馬草五十四萬五千四百八十一束二分九釐二毫七
絲六忽六微
直隸廣平府
馬草七十九萬四千八十九束一分四釐七毫八絲
直隸永平府
馬草三十萬三千七百四十二束七分五釐一毫
直隸隆慶州
馬草七萬三千四百四十一束五分六釐五毫
直隸保安州
馬草一萬七千七百五十四束七分五釐
應天府
馬草三十七萬六千四百五十八包一斤九兩四錢二
分六釐四毫
直隸蘇州府
馬草五十三萬七千八百九包八斤四兩一錢八分二
釐
直隸松江府
馬草三十一萬六千二百二十五包四斤九錢四釐
直隸常州府
馬草七十一萬四千三百四十三包五斤九兩六錢二
分
直隸淮安府
馬草四十五萬四千七百二十包二斤六兩九錢二分
七釐八毫八絲
直隸鎮江府
馬草一十二萬七百八十四包四斤一十兩二錢
直隸寧國府
馬草七十九萬八千四百九十二包六斤
直隸鳳陽府
馬草二十三萬四千二百九十三包四斤二兩八錢九
分六釐二毫
直隸安慶府
馬草一十九萬一千九百四十九包三斤一十二兩
直隸太平府
馬草三十五萬四千九百七十四包五斤一十二兩四
錢八分
直隸揚州府
馬草三十四萬九千二百三十六包六斤七兩二錢二
釐
直隸廬州府
馬草九萬七千七百七十五包一十二兩三錢八毫四
絲
直隸池州府
馬草九萬六千三百一十一包四斤八兩四錢四分
直隸徐州
馬草一十萬包
直隸廣德州
馬草三十萬二千九百五十二包三斤一十兩五錢一
分二釐
直隸滁州
馬草五萬五千九百八包五兩六分二釐
直隸和州
馬草二萬六千九十包五斤七兩五錢四分四釐
京城草場五處
明智坊草場安仁坊草場
北新草場西城坊草場
臺基厰草場
二十四馬房倉并象房牛羊房倉
御馬倉中府外場
天師庵草場埧上馬房倉
埧上南馬房倉埧上東馬房倉
埧上北倉埧上北馬房倉
北高倉義河倉
金盞兒甸倉湖渠馬房倉
北草場黃土倉
南石渠西倉南石渠倉
[泳-永+旱]石橋倉[泳-永+旱]南橋南倉
湯山草場鄭家莊馬房倉
峪口楊家橋馬房倉
峪口官莊馬房倉峪口張家莊馬房倉
東安門倉
司牲司司牧局
錦衣衞馴象所内象房倉
錦衣衞馴象所外象房倉
東直門裏牛房倉東直門外牛房倉
吳家駝牛房倉宣府在城草場
雞鳴山草場懷安等處草場
赤城等處草場永寧等處草場
萬全左等衞草場
南京草場四處
中軍都督府中和橋馬草場
金川門馬草場
錦衣衞通濟門馬草場
錦衣衞通濟門象草場
事例
宣德二年令御馬監象馬牛羊草太常光禄寺犧牲草
俱分派兩直隸及山東河南山西陜西諸府州地畝草
内徵納八年南京錦衣等衞所草場令各衞所每處
撥軍餘五名辦事官吏各一員名專一守門關防出入
都督府及本部各委官一員提督御史主事各一員巡
視九年令監察御史并本部主事於象馬牛羊等房
倉場監督收受草料仍令内官一員通政使司通政一
員往來提督十年令在京花園并象房草場各設辦
事官二員千百戶二員率領軍餘人等看守正統元
年令都察院榜示壩上大馬房草場内外官員人等不
許私役官軍占種交通擅借及縱容官豪建立窑座創
蓋寺廟等項每歲秋後遣給事中御史等官巡視其有
仍前不悛者處以極刑十四年明智坊草場北新草
場并舊臺基厰草場每場銓撥大使副使各一員攢典
二名辦事官二員順天府每處撥脚夫十名兵部撥致
仕官一員軍餘四名守支草束巡視把門景泰三年
令御史一員巡視草場禁約附近軍民之家并管馬内
外家人不許兜攬納戶草料通同作弊成化十六年
令本部收草主事等官提督御馬倉草場各該官旗人
等築立封堆開挑壕塹栽種榆柳為界仍令給事中御
史等官不時巡察弘治十三年奏准京通并馬房倉
場等處收受草束及兜攬之徒恃強將不堪水濕小草
充數嘱託監收官員收送者拏送問罪枷在本處倉場
門首三箇月發落
諸司職掌
凡内外衞所軍糧不敷於有糧倉分照數盤撥如是在
倉糧儲正數支銷盡絶積出附餘或蓄積預備腐爛虧
折必須委官盤典見數仍將盤過數目分豁某字厫若
干開報若干上司以憑稽考追究
事例
永樂二十年令兩京各衞所直隸應天蘇松順天等府
州衞所及山東河南山西陜西浙江江西湖廣福建廣
東廣西雲南貴州四川各布政司所屬及都司衞所并
遼東都司所屬倉糧俱差官盤點洪熙元年令差官
於貴州等布政司都司及直隸府州衞所取勘倉糧分
豁舊管新收實在同下年該收該用之數造册開報
正統七年山西大同府并萬全都司萬全左等衞遼東
都司三萬等衞直隸山海衞及永平府并順天府遵化
縣雲南等處廣西慶遠府廣東瓊州府陜西寧夏甘肅
永昌鎮番鎮夷倉并延安綏德等倉糧令各巡撫管糧
官照例盤量其雲南金齒等處及廣西慶遠府廣東瓊
州府令本處按察司各委堂上官盤量成化初奏准
差官查盤各邊糧料等項十三年差給事中御史查
盤各邊錢糧宣府延綏四川每一處各二員其大同甘
肅寧夏薊州各與偏頭鴈門等關永平山海固原洮岷
等處相鄰并廣西廣東貴州湖廣每二處共二員如見
在御史數少就差彼處巡按御史公同查盤十九年
令遼東宣府大同山西延綏寧夏甘肅等處年例運送
官銀并鹽糧税糧馬草椽席折收等項銀兩每年支剩
并新收一應見在銀兩與京通二倉註銷清册一時查
造遼東宣府大同山西每季註銷甘肅寧夏延綏陜西
年終註銷弘治三年奏准凡盤查倉糧正糧勾數積
有附餘照數作正支銷若耗糧不足計其守支久近准
除折耗守支三年以上者每石追耗糧一升三年以下
者升半全無耗糧者查究問罪八年奏准盤折草束
務提商人納戶追出攬頭姓名令均賠還官攬頭照例
全家發邊遠充軍又令各場收草官攢有守支八九
年例該起送及周歲考滿官其收受草束着令部官無
部官處着落分巡分守官查盤見數若有塌爛虧折者
官攢仍令守支不許朦朧起送後有虧折連坐以罪
又令大同宣府及陜西遼東各邊收草大垜五萬束小
垜三萬束每三年一次差給事中御史查盤其查盤之
時於内量折一垜見數就以虛報之數問擬侵欺罪名
其餘草垜據此折算十一年奏准凡科道官查盤邊
方馬草但有塌陷狼藉無人管顧者即將該管守備掌
印等官參奏挐問革去管軍管事又奏准各邊盤糧
除正耗勾數外耗糧不必作正責令經手人員看守候
一年以上放盡者每石開折耗糧一升如有耗糧不及
年久者照例問罪追賠其查盤草束正數已勾亦候放
支盡絶方以守支遠近扣算耗草多寡十四年奏准
各邊查盤糧料照例每石一年開折一升各以守支年
分扣算逓減其餘已經查盤正糧放支盡絶者積有耗
糧附餘就令經手人員即便作正放支如有虧欠一併
究治若正耗之外又有積出附餘一體作正支銷
明會典卷三十八
