明會典卷一百五十五
工部九
虞衡清吏司
郎中員外郎主事掌天下虞衡山澤之事而辨其時禁
採捕
虞衡掌採捕之事野味以供賓祭皮張翎毛以供軍器
軍裝皆不可缺者至於禁令亦本司所掌今并載之
野味
諸司職掌
凡每歲祭祀及供御并歲時筵宴合用野味預先行移
各司府州著落所屬於山林去處多辦走獸湖泊去處
多辦飛禽照依坐定歲辦數目令各處獵戶除春夏孕
字之時不採外當於秋間採捕其各項活野味依例用
寬大籠櫃差人沿途如法喂養茁壯到部出給長單一
樣二本并關給勘合進赴内府光禄寺交收將長單一
本批迴入卷一本就留本司備照如有倒死不堪之數
驗其解物人在路果無延緩稽遲日期者止是著令賠
償起解如是故行遲緩者問罪
計各處歲辦一萬四千二百五十隻
湖廣三千隻本司分派附近府州二千五百隻
坐去窵遠府州五百隻
辰州府八十隻永州府一百隻衡州府七
十隻寶慶府六十隻襄陽府一百二十隻
郴州三十隻靖州二十隻安陸州二十
隻
江西一千隻本司分派附近府分八百隻坐去
窵遠府分二百隻
南安府一十五隻袁州府六十隻贛州府
六十隻吉安府六十五隻
直隸七千五百隻河南一千二百隻
浙江八百隻山東七百五十隻
見今歲辦野味一萬四千五百一十四隻
浙江八百隻江西一千隻
湖廣三千隻河南一千二百隻
山東七百五十隻應天府三百隻
直隸蘇州府四百隻鎮江府三百隻廬州府
八百隻寧國府二百隻揚州府一千五十
三隻淮安府二千六十一隻池州府二百
隻常州府三百隻安慶府五百隻松江
府三百隻太平府三百八隻徽州府二百
一隻和州一百隻廣德州二百九隻徐
州五百隻滁州一十二隻
歲進供應野味活鹿二百六十七隻活天鵝三百二
十隻
河南二百二十七隻
河南府生鹿五十七隻汝寧府生鹿七隻
南陽府生鹿七十隻懷慶府生鹿一十一隻
衛輝府生鹿二十六隻彰德府生鹿五十
六隻開封府天鵝六十五隻
直隸廬州府天鵝七十四隻生鹿一十隻淮安
府天鵝六十八隻生鹿二隻揚州府天鵝六
十六隻生鹿二隻鳳陽府天鵝三十一隻生
鹿一十六隻
山東天鵝一十六隻生鹿一十隻
事例
宣德十年奏准江南直隸及布政司所進野味俱送南
京光禄寺江北直隸及布政司所進野味俱送北京光
禄寺正統元年奏准各處所進獐麂鷀䳓等野味依
彼中時值易價鈔就彼官庫收貯年終開報成化二
十二年奏准大祀該用大樣角鹿二十五隻先期會計
行廬鳳二府河南布政司歲辦鹿隻内每三隻准買一
隻常數外增三隻備用餘仍歲辦起解南京工部奏
准江南司府州縣歲辦活鹿每一隻收銀一兩七錢天
鵝一隻收銀五錢解南京光禄寺收買供進弘治元
年南京光禄寺奏准令原産有司府州縣照舊採捕解
納
皮張
諸司職掌
凡各處每歲差人起解雜色皮張及各該軍衛屯田去
處倒死頭匹皮貨到部照例開給長單勘合付解人進
納若熟皮劄付丁字庫交收生皮劄付皮作局熟造類
進設或成造軍器等項皮張不敷須要預為收買其收
貯在庫之數務要時常整點不致腐壞
計各處歲辦雜皮二十一萬二千張
江西二萬張浙江二萬張
河南一萬五千張福建一萬張
山東一萬五千張四川一萬張
廣西一萬張廣東一萬張
湖廣二萬張陜西二萬張
北平二萬張山西二萬張
直隸二萬二千張
見今歲辦雜皮三十四萬七百六十一張
浙江三萬三千張江西三萬三千張
福建二萬張湖廣三萬三千張
山東二萬五千張山西三萬二千張
廣東一萬五千張廣西一萬五千張
四川一萬五千張河南二萬五千張
陜西三萬張順天府五千七百八十張
直隸蘇州府四千張鎮江府四千張廬州府
二千張寧國府四千張揚州府五千張
淮安府四千張池州府一千張常州府二
千張安慶府一千張松江府二千張太
平府四千張徽州府三千張和州一千張
廣德州三千張徐州三千張真定府三
千七百一十三張保定府三千七百五十張
河間府二千一百三十六張永平府一千
三百九十張順德府七百張廣平府二千
二百一十四張大名府三千七十八張
翎毛
諸司職掌
凡造箭合用翎毛或各處歲辦或官為收買如遇差人
起解到部劄付丁字庫交收仍出給長單勘合付解人
進納
計各處歲辦一千三百五十五萬六千根
江西三百萬根浙江三百萬根
河南六十萬根福建五十萬根
山東六十萬根四川一十萬根
廣西一十萬根廣東一十萬根
湖廣二百萬根陜西五十萬根
北平五十萬根山西五十萬四千根
直隸二百五萬二千根
見今各處歲辦翎毛二千二百七十二萬六千五百
五十根
浙江三百九十三萬一千一百四十四根
江西三百九十七萬七千六十六根
福建七十四萬三千九百四十二根
湖廣五百七十七萬九千七十七根
山東六十萬根山西五萬四千根
廣東六十九萬九千一百三十九根
廣西二十一萬四千七百二十六根
四川二十四萬四千四十八根
河南六十萬根陜西五十萬根
順天府六萬八千一百七十八根
應天府一十六萬五千二百七根
直隸蘇州府九十五萬五千一百三十五根鎮
江府二十三萬一千一百六十四根廬州府
二十二萬四千五百六根寧國府一十二萬
八千四百一根揚州府三十萬一千二百六
根淮安府五十三萬六千八百四十五根
池州府二十三萬七千二百八十八根常州
府一十八萬二千九百三十三根安慶府一
百八萬九千七百七十八根松江府三十四
萬五千九百六根太平府七萬根徽州府
五萬根和州二十一萬三千八百一十五根
廣德州一萬根徐州五萬根滁州六千
根河間府六萬七千根
事例
洪武二十三年詔浙江等處河泊所翎毛不係上産免
徵正統十四年奏准浙江等布政司并直隸府州縣
今後解納歲辦帶毛硝熟麂皮每三分為率一分作退
毛硝熟鴨翎俱折鵝翎
禁令
諸司職掌
凡歴代帝王忠臣烈士先聖先賢名山嶽鎮神祇凡有
德澤於民者皆建廟立祠因時致祭各有禁約設官掌
管時常點視不許軍民於内作踐䙝瀆其有荒蕪山場
蘆蕩去處如遇官府營造取用竹木蘆柴等項須要臨
時定奪禁約設若官無所用聽民採取
事例
洪武二年令天下神祇不在祀典而嘗有功德於民事
蹟昭著者其祠宇禁人毁撤九年遣官祭歴代帝王
陵寢禁樵採設陵戶宣德十年詔各處山場園林湖
池坑冶及花果樹木等項原係民業曾經官府採取見
有人看守及禁約者悉聽採取
明會典卷一百五十五
