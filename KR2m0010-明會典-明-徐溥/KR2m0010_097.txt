明會典卷九十七
禮部五十六
朝貢二
事例
朝鮮國
朝鮮古高麗國洪武二年國王遣使奉表賀即位請封
貢方物五年令三歲或一歲遣使朝貢二十五年更其
國號曰朝鮮永樂以來每歲聖節正旦皇太子千秋節
皆遣使奉表朝賀貢方物其餘慶慰謝恩等項皆無常
期若朝廷有大事遣使頒詔於其國其國王請封亦遣
使行禮
貢物
金銀器皿各色苧布
白細花席人參
豹皮獺皮
黃毛筆白綿紙
種馬每三年五十疋
安南國
洪武二年遣使朝貢因請封爵詔封爲安南國王永樂
四年以其臣簒立發兵討平之宣德間遣使來謝罪請
命因宥而封之今三年一朝貢别有進中宫東宫方物
其或以慶慰謝恩等事來貢者不在三年一貢之例朝
廷有大事遣使頒詔於其國其國王請封亦遣使行禮
貢物
金銀器皿薰衣香
降真香沉香
速香木香
黑線香白絹
犀角象牙
紙扇
暹羅國
洪武四年遣使來朝貢進金葉表并方物賀正旦八年
遣使賫詔及印綬往賜之十六年給勘合文册凡中國
使至必照騐相同永樂元年遣使乞量衡爲國中式自
後定例每三年一朝貢
貢物
象象牙
犀角孔雀尾
翠毛龜筒
六足龜寶石
珊瑚金戒指
片腦米腦
糠腦腦油
腦柴檀香
速香安息香
黃熟香降真香
羅斛香乳香
樹香木香
烏香丁香
阿魏薔薇水
丁皮碗石
紫梗藤竭
藤黃硫黃
沒藥烏爹泥
肉豆䓻胡椒
白豆䓻蓽撥
蘇木烏木
大楓子苾布
油紅布白纏頭布
紅撒哈剌布紅地絞節智布
紅杜花頭布紅邊白暗花布
乍連花布烏邊葱白暗花布
細棋子花布織人象花文打布
西洋布織花紅絲打布
剪絨絲雜色紅花被面
織雜絲打布紅花絲手巾
織人象雜色紅花文絲縵
琉球國
洪武間其國中山王山南王山北王皆遣使奉表箋貢
馬及方物二十五年中山王遣子姪入國學永樂以來
國王嗣立皆請命册封自後惟中山王來每二年許朝
貢一次每船一百人多不過一百五十人
貢物
馬硫黃
蘇木胡椒
螺殼海巴
刀生紅銅
錫牛皮
擢子扇磨刀石
瑪瑙烏木
降香木香
一貢物内象牙等物進收硫黃蘇木胡椒運送南京該
庫馬就於福建發缺馬驛站走遞磨刀石發福建官軍
收貯
占城國
洪武二年遣使朝貢詔封爲占城國王四年遣使奉金
葉表來朝貢十六年復遣子來賀聖節乃遣使賫與勘
合文册二十四年復來朝貢以其臣弑立命絶之永樂
後其國與諸國皆來朝貢始定每三年一來正統後其
國襲封遣使行禮
貢物
象象牙
犀犀角
孔雀孔雀尾
橘皮抹身香龍腦
薰衣香金銀香
竒南香土降香
檀香栢木
燒碎香花棃木
烏木蘇木
花藤香蕪蔓番沙
紅印花布油紅綿布
白綿布烏綿布
圓璧花布花紅邊縵
雜色縵番花手巾
番花手帕兜羅綿被
洗白布泥
真臘國
洪武六年遣使來貢後朝貢不常
貢物
象象牙
蘇木胡椒
黃蠟犀角
烏木黃花木
土降香寳石
孔雀翎
日本國
洪武七年遣僧人來朝貢以無表文却之其臣亦遣僧
人貢馬及茶布刀扇等物以其私貢仍却之十四年國
王遣使來復却其貢僧人俱發陜西四川各寺居住三
十五年復來朝貢後定爲十年一來貢
貢物
馬盔
鎧劒
腰刀鎗
塗金粧彩屏風洒金厨子
洒金文臺洒金手箱
描金粉匣描金筆匣
抹金提銅銚洒金木銚角盥
貼金扇瑪瑙
水精數珠硫黃
蘇木牛皮
爪哇國
洪武三年遣使貢方物并納元所授宣諭十四年上金
葉表來貢及黑奴三百人後絶其貢永樂二年其國東
王遣使朝貢且請印章命鑄鍍金銀印遣使賜之正統
八年定每三年一貢自後朝貢無常
貢物
胡椒蓽茇
蘇木黃蠟
烏爹泥金剛子
烏木番紅土
薔薇露竒南香
檀香麻滕香
速香降香
木香乳香
龍腦血竭
肉豆䓻白豆䓻
藤竭阿魏
蘆薈没藥
大楓子丁皮
番木鼈子悶虫藥
碗石蓽澄茄
烏香寶石
珍珠錫
西洋鐡鐡鎗
摺鐡刀苾布
油紅布孔雀
火雞鸚鵡
玳瑁孔雀尾
翠毛鶴頂
犀角象牙
龜筒黃熟香
安息香
𤨏里國
洪武五年遣使奉金字表文朝貢并圖其土地山川以
獻
貢物
馬紅撒哈喇
紅八者蘭布紅番布
覬木里布白苾布
珠子項串
西洋𤨏里國
洪武三年遣使來朝進金葉表文及方物永樂元年復
遣使來朝
貢物
黃黑虎馬
明會典卷九十七
