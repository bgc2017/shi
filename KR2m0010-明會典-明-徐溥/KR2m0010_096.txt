明會典卷九十六
禮部五十五
主客清吏司
諸司職掌
郎中員外郎主事掌諸番朝貢等事
朝貢一
國初諸番國及四夷土官人等朝貢具見諸司職掌其
後慕化者衆事例日增土官衙門添設别見兵部而事
關朝貢者續列於後
諸司職掌
一凡諸番國及四夷土官人等或三年一朝或每年朝
貢者所貢之物會同館呈報到部主客部官赴館點檢
見數遇有表箋移赴儀部其方物分豁進貢上位若干
殿下若干開寫奏本發落人夫管領先具手本關領内
府勘合依數填寫及開報門单於次日早朝照進内府
或於奉天門或奉天殿丹陛或華蓋殿及文華殿前陳
設本部正官奏啓進納若遇慶賀聖節正旦貢獻之物
初到即以數目具本奏聞物候至日通進内府陳設交
收
一凡進馬騾到於會同館即令典牧所差醫獸辯驗兒
騍騸及毛色齒歲明白備寫手本交收及令本館放支
草料喂養仍撥人夫管領至期進内府行列於丹墀東
伺候御前牽過同手本交付御馬監官收領
一凡進象駝到於會同館令本館喂飼次日早進内府
御前奏進如候聖節正旦冬至陳設進收日遠先行奏
聞象送馴象所駝送御馬監收養至期令進内府陳設
一凡進虎豹禽鳥之類到於會同館就令畜養之人喂
養具數奏聞送所司收領至期進内府丹墀内陳設
一凡進金銀器皿珍寳段疋之類須同貢獻之人驗視
明白具寫奏本仍以器具裝盛或黃袱封裹分撥館夫
一同貢獻之人收管先期一日關填勘合開報門单次
日早照進内府於殿前丹陛等處陳設一一交付長隨
内使收受
一凡進蘇木胡椒香蠟藥材等物數萬以上者船至福
建廣東等處所在布政司隨即會同都司按察司官檢
視物貨封□完密聽候先將番使起送赴京呈報數目
除國王進貢外番使人伴附搭買賣物貨官給價鈔收
買然後布政司仍同各衙門官將貨稱盤見數分豁原
報附餘數目差人起解前來本部委官及行戸部都察
院委官會同差督人夫運進承運等庫稱盤入庫本部
先期開寫各庫該收貨物手本於午門關領各門勘合
填寫照進并出給長单令該庫批寫實收數目回部備
照
一朝貢諸番及四夷土官去處
番國
高麗國(東海)暹羅國(南海)
琉球國(南海)占城國(南海)
真臘國(南海)安南國(南海)
日本國(東海)爪哇國(南海)
𤨏里西洋𤨏里
三佛齊浡泥國
百花國覽邦國
彭亨國淡巴國
須文逹那國
西南夷
四川
烏蒙軍民府烏撒軍民府
芒部軍民府金筑安撫司
盧山長官司慕役長官司
西堡長官司大華長官司
寧谷寨長官司頂營長官司
十二營長官司安順州
貴州宣慰司(後屬貴州布政司)平茶洞長官司
播州宣慰司龍州(龍州宣撫司)
程番長官司(後爲府設流官)永寧州
鎮寧州康佐長官司
建昌衛建安州
禮州栢興州
酉陽宣撫司木瓜長官司
方番長官司黎州
卭部軍民府德昌府
普安軍民府東川軍民府
長河西天全六番招討司
阿昔簇長官司占藏先結簇長官司
蛒匝簇長官司北定簇長官司
祁命簇長官司阿昔洞簇長官司
勒都簇長官司班班簇長官司
者多簇長官司麥匝簇長官司
石砫宣慰司泥溪長官司
雷坡長官司沐川長官司
平夷長官司蠻夷長官司
馬湖府(後改設流官)岳希蓬長官司
隴木頭長官司静州長官司
里州建昌府
闊州中縣
碧舍縣會川府
武安州永昌州
隆州姜州
黎溪州麻龍縣
會理州威龍州
昌州普濟州
廣西
龍英州江州
龍州思明府
陀陵縣養利州
上下涷州思陵州
萬承州安平州
太平府(後改設太平府流官)都結州
羅陽縣思城州
結倫州鎮遠州
左州崇善縣
茗盈州南丹州
結安州永康縣
思同州東蘭州
那地州全茗州
利州鎮安府
田州府泗城州
奉議州
雲南
姚安軍民府(後改設流官知府)姚州
元江府廣通縣
平緬宣慰司車里軍民宣慰司
八百宣慰司麗江府
景東府楚雄府(後改設流官)
鶴慶府(後改設流官)尋甸府(後改設流官)
鄧川州海東土官
賓居土官小雲南土官
臨安府嶍峩縣大理府(後改設流官)
湖廣
施南宣慰司忠建安撫司
思南宣慰司(後改思恩府設流官)永順宣慰司
臻部六洞黃坡等處長官司
保静宣慰司曲靖軍民府(後改設流官)
西域
西天泥八喇國朵甘
沙州烏斯藏
薩里薩喇
賽瑪爾堪
明祖訓
一四方諸夷皆限山隔海僻在一隅得其地不足以供
給得其民不足以使令若其自不揣量來擾我邊則彼
爲不祥彼既不爲中國患而我興兵輕伐亦不祥也吾
恐後世子孫倚中國富彊貪一時戰功無故興兵致傷
人命切記不可但東北與西北邊境互相密邇累世戰
争必選將練兵時謹備之
今將不征諸夷國名開列於後
東北
朝鮮國(即高麗其李仁人及子李成桂今名旦者自洪武六年至洪武二十八年首尾)
(凡弑王氏四王姑待之)
正東偏北
日本國(雖朝實詐暗通奸臣胡惟庸謀爲不軌故絶之)
正南偏東
大琉球國(朝貢不時王子及陪臣之子皆入太學讀書禮待甚厚)
小琉球國(不通往來不曾朝貢)
西南
安南國(三年一貢)
真臘國(朝貢如常其國濱海)
暹羅國(朝貢如常其國濱海)
占城國(自占城以下諸國來朝時内帶行商多行譎詐故沮之自洪武八年沮至洪武)
(十二年方乃得止其國濱海)
蘇門荅喇(其國濱海)
西洋國(其國濱海)
爪哇國(其國濱海)
彭亨國(其國居海中)
百花國(其國居海中)
三佛齊國(其國居海中)
浡泥國(其國居海中)
明會典卷九十六
