明會典卷一百十九
兵部十四
驛傳
自亰師達於四方設水馬驛并遞運所以便公差人
員往來其間有軍情重務必給符驗以防詐偽至於
公文遞送又置鋪舍以免稽遲及應役人等各有事
例今并驛遞名目具照官制開列於後後裁革不一
不復詳載
諸司職掌
凡天下水馬驛遞運所專一遞送使客飛報軍情轉運
軍需等項合用馬驢船車人夫必因地里要衝偏僻量
宜設置其僉點人夫設置馬驢船車什物等項俱有定
例須要常加提督有司整治或差人點視不許空歇但
有人夫馬驢船車什物損壞缺少將有司并驛所當該
官吏坐罪仍督併修理補買
會同館
事例
國初改南京公館為會同館永樂初設會同館於北京
三年併烏蠻驛入本館正統六年定為南北二館設大
使一員副使二員内副使一員分管南館
一接待各王府公差進奏人員及四裔朝貢使客原設
馬驢館夫鋪陳什物俱有定額本部委官提督點視如
有馬驢倒死夫役在逃鋪陳不整照例勾解買補應合
給驛應得脚力者填寫勘合發館起關應付其南京會
同館從南京兵部一體委官提督
一各王府公差人員及遼東盖州復州海西等衛女直
朵顔三衛以至土魯番賽瑪爾堪哈密赤斤罕東等衛
回回西番法王洮岷等處雲貴四川湖廣土官番人等
俱於北館安頓凡迤北瓦刺朝鮮日本安南等國進貢
陪臣人等俱於南館安頓
一四裔使臣除有例開市交易外不許往來街市交接
閒人違者將該管人員參送問罪
一本館額設館夫四百名分屬南北二館專造飯食以
供使客係順天府所屬僉充者三年一代在外府州僉
充者一年一代其法司囚人問充館夫在逃者就發本
館永充館夫
一本館額設馬一百七十一匹驢一百三十七頭俱係
順天府所屬土民及南直隸鎮常蘇三府浙江江西等
布政司紹興南昌等府糧僉人戶照依在外驛分事例
集價置買以供走遞其鋪陳什物順天府所屬各照原
定等第置買送部驗中發館應用
一凡遇夷人朝貢之時館夫人等在館供事者俱要懸
帶官給火印木牌照驗出入事畢赴本館交收
弘治十三年奏准會同館夫供役三年轉發該管有司
收當民差另僉解補不許過役更易姓名捏故僉補違
者官吏一體坐罪若五年以上不行替役及近館無籍
軍民人等用強攬當者俱問發邊衛充軍
馬驛
諸司職掌
凡馬驛設置馬驢不等如衝要去處或設馬八十匹六
十匹三十匹其餘雖非衝要亦係經行道路或設馬二
十匹十匹五匹大率上馬一匹該糧一百石中馬一匹
該糧八十石下馬一匹該糧六十石其僉點人戶先儘
各驛附近去處僉點如果不敷許於相隣府縣點差如
一戶糧數不及百石者許衆戶輳數共當一夫其收買
馬匹鞍轡氊衫什物驛夫各照田糧驗數出備
一各驛馬匹須分上中下三等馬膊上懸掛小牌明寫
等第憑符應付
一各驛馬夫須置銅鈴遇有緊急公務將懸帶馬上前
路驛分專一聽候鈴聲隨即供應不致妨誤
一各驛馬鞍已置木綿及氊塌軟座經過使客不許將
氊衫於馬鞍上墊坐如遇隂雨方許給付氊衫雨帽
事例
洪武八年定馬夫免糧則例自京至宿州十三驛馬夫
田租全免自百善道至鄭州免三分之二自滎陽至陜
西山西北平二百二十一驛免三分之一十六年令
僉蘇松嘉湖四府民占田四十頃之上者出上馬一匹
三十頃之上出中馬一匹二十頃之上出下馬一匹
十八年命各處驛馬不問官給自備其孳息聽令貨鬻
惟為事囚軍官給馬匹有孳生者仍令報官永樂二
年命僉江西八府民充馬戶每糧五百石僉上馬一匹
如一戶糧不及數許併戶僉充糧多者充馬頭責令集
價買馬成化元年奏准南北直隸及山東等處各驛
馬夫俱於本地相應人戶内僉充免其賦役其南方糧
僉夫役悉與開除弘治三年議准各處徵收馬價銀
係會同館者解兵部係在外驛分者解該管官司照例
支給每一夫一馬歲給工食草料銀二十五兩買補上
馬一匹上鋪陳一副各給銀十五兩中馬一匹中鋪陳
一副各給銀十三兩下馬一匹下鋪陳一副各給銀十
兩仍督令如法買補十三年奏准南北直隸山東等
處馬驛僉到馬頭願雇土民代役者聽若用強包攬者
問罪旗軍發邊衛民并軍丁人等發附近俱充軍其有
交通包攬之徒將正身姓名捏寫虚約投托官豪勲戚
之家前去原籍妄挐正身家屬逼勒取財者所在官司
應提問者收問應奏人員羈留奏請提問俱照前例充
軍該管官司坐視縱容者參究治罪
水驛
諸司職掌
凡水驛設船不等如使客通行正路或設船二十隻十
五隻十隻其分行偏路亦設船七隻五隻大率每船該
設水夫十名於有司人戶納糧五石之上十石之下點
充不拘一戶二戶相合俱驗所該糧數輪流應當
事例
弘治七年命定協濟水夫則例每船一號夫十名歲徵
工食過關銀一百二十兩每三年加修理船隻鋪陳銀
四十兩每十年加置造船隻鋪陳銀八十八兩其水夫
從該驛雇倩本處誠實土民應當十一年議准各處
水驛驛船每隻歲减水夫二名扣銀二十四兩收積在
官遇修理置造之年量數支用更不加徵修理置造銀
兩
計天下水馬驛
北直隸
順天府
順義縣順義驛
良鄉縣固節驛
懷柔縣古北口驛
密雲縣密雲驛
涿州涿鹿驛
通州和合驛
潞河水馬驛
三河縣夏店驛
武清縣河西水驛
楊村驛
楊青驛
薊州公樂驛
漁陽驛
遵化縣本縣馬驛
遵化驛
石門鎮驛
豐潤縣永濟馬驛
義豐驛
玉田縣陽樊驛
大名府艾家口水驛
濬縣新鎮水驛
平川水驛
内黃縣黃池水驛
順德府
邢臺縣龍岡馬驛
内丘縣中丘馬驛
廣平府
永年縣臨洺馬驛
邯鄲縣叢臺驛
河間府
河間縣瀛海馬驛
静海縣奉新驛
任丘縣鄚城驛
新中驛
獻縣樂城驛
阜城縣阜城驛
青縣流河驛
興濟縣乾寧驛
交河縣新橋驛
富莊驛
景州東光驛
吳橋縣連窩驛
滄州磚河驛
真定府恒山驛
井陘縣陘山驛
欒城縣關城馬驛
獲鹿縣鎮寧馬驛
定州永定驛
新樂縣西樂驛
曲陽縣伏城驛
趙州鄗城驛
柏鄉縣槐水驛
保定府金臺馬驛
安肅縣白溝驛
慶都縣翟城驛
定興縣宣化驛
新城縣汾水驛
雄縣歸義驛
唐縣軍城馬驛
易州清苑馬驛
上陳驛
淶水縣塔崖馬驛
永平府遷安馬驛
灤河馬驛
蘆峯口驛
遷安縣灤陽馬驛
七家嶺驛
撫寧縣榆關驛
南直隸
應天府龍江水馬驛
江東馬驛
江寧縣大勝驛
江寧馬驛
句容縣龍潭水馬驛
雲亭驛(添設)
江浦縣江淮驛
東葛城驛
六合縣棠邑驛
鎮江府炭渚驛
京口驛
丹陽縣吕城驛
雲陽驛
常州府
武進縣毗陵驛
無錫縣錫山驛
蘇州府姑蘇驛
崑山縣寧海驛
吳江縣平望驛
松陵驛
寧國府宛陵驛
水陽驛
太平府
繁昌縣荻港驛
當塗縣采石驛
蕪湖縣櫓港驛
池州府
貴池縣池口驛
李楊河驛
銅陵縣大通驛
鳳陽府濠梁馬驛
濠梁驛(二驛併作濠梁水馬驛)
鳳陽縣王莊馬驛
懷遠縣塗山水驛
柳灘驛
定遠縣池河馬驛
張橋驛
臨淮縣紅心馬驛
五河縣安淮驛
潁州穎川水驛
劉龍驛
柳河口驛
潁上縣江口驛
甘城驛
太和縣和陽驛
界溝驛
泗州泗水驛
龍窩驛
壽州新站驛
壽春驛
宿州睢陽驛
百善道驛
大店驛
夾溝驛
靈壁縣固鎮驛
揚州府廣陵驛
江都縣邵伯驛
儀真縣迎鑾驛
儀真水驛
高郵州盂城驛
界首驛
寳應縣安平驛
淮安府崇河驛
滿浦驛
淮隂驛
清河縣金城驛
清水驛
洪澤驛
桃源縣古城驛
桃源水驛
沭陽縣僮陽驛
海州興國莊驛
贑榆縣王坊驛
東海驛
上莊驛
邳州直河驛
新安驛
下邳驛
宿遷縣鍾吾驛
廬州府金斗驛
舒城縣梅心驛
三溝驛
合肥縣西山口驛
坡岡驛
派河驛
護城驛
無為州
巢縣鎮巢驛
高井馬驛
安慶府同安驛
望江縣雷港驛
宿松縣楓香驛
桐城縣陶冲驛
吕亭驛
灊山縣清口驛
太湖縣小池驛
滁州大柳樹驛
滁陽驛
徐州利國監驛
黃河東岸馬驛
桃山馬驛
彭城驛
房村驛
夾溝驛
石山驛
沛縣泗亭驛
和州祁門馬驛
雍家城驛
當利馬驛
含山縣界首馬驛
浙江
杭州府吳山驛
武林驛
錢塘縣浙江驛
海寧縣長安驛
富陽縣會江驛
紹興府蓬萊驛
山隂縣錢清驛
上虞縣曹娥驛
會稽縣東關驛
餘姚縣姚江驛
蕭山縣西興水驛
嚴州府桐江驛
富春驛
金華府雙溪馬驛
雙溪水驛
蘭溪縣瀔水驛
武義縣茭道馬驛
永康縣華溪驛
湯溪縣湯溪馬驛
衢州府信安驛
上航埠頭驛
龍游縣亭步驛
龍丘驛
常山縣廣濟渡驛
草萍驛
新站驛
處州府括蒼水驛
青田縣芝田驛
縉雲縣丹峯驛
台州府赤城驛
黃巖縣丹崖驛
寧海縣朱家嶴驛
桑洲驛
白嶠驛
温州府
永嘉縣象浦驛
樂清縣館頭驛
嶺店馬驛
西臯水馬驛
窑嶴嶺馬驛
寧波府宏濟驛
四明驛
車廏驛
奉化縣連山驛
西店驛
湖州府苕溪驛
嘉興府西水驛
桐鄉縣皂林驛
浙江市舶提舉司
安遠驛
江西
南昌府南浦驛
南昌縣市汊驛
武陽驛
新建縣吳城驛
樵舍驛
豐城縣劒江驛
進賢縣鄔子驛
臨江府
清江縣蕭灘驛
新喻縣羅溪驛
新淦縣金川驛
玉峽驛
袁州府秀江驛
分宜縣安仁驛
吉安府
廬陵縣螺川驛
吉水縣白沙驛
泰和縣浩溪驛
淘金驛
萬安縣皂口驛
五雲驛
贑州府水西驛
攸鎮驛
上館驛
南安府横浦水馬驛
大庾縣小溪水馬驛
南康縣九牛水驛
南埜水馬驛
建昌府
南城縣盱江驛
撫州府
臨川縣清遠驛
孔家渡驛
金谿縣石門驛
廣信府
上饒縣葛陽馬驛
玉山縣懷玉水馬驛
弋陽縣葛溪驛
&KR1459;山縣車盤驛
鵝湖驛
貴溪縣薌溪驛
饒州府芝山驛
安仁縣紫雲水驛
南康府匡廬驛
都昌縣團山驛
九江府潯陽驛
彭澤縣龍城驛
湖口縣彭蠡驛
湖廣
武昌府
江夏縣金口水驛
將臺馬驛
東湖馬驛
夏口驛
山陂馬驛
咸寧縣咸寧驛
蒲圻縣官塘驛
鳳山驛
港口驛
嘉魚縣石頭口水驛
簰州水驛
魚山水驛
興國州富池水驛
黃州府齊安驛
黃岡縣陽邏水驛
臨臯驛
李坪驛
陽邏馬驛
蘄水縣浠川驛
巴水驛
蘭溪驛
蘄州蘄陽驛
西河驛
廣濟縣雙城驛
廣濟驛
黃梅縣停前驛
荆州府荆南驛
江陵縣城東馬驛
松滋縣潘家溪馬驛
石首縣柳子驛
調絃驛
石首驛
通化驛
公安縣孱陵水驛
孱陵馬驛
孫黃驛
民安驛
潜江縣白袱水驛
監利縣塔市驛
枝江縣流店驛
歸州建平驛
萬流驛
巴東縣巴山驛
夷陵州黃牛驛
鳳棲驛
屈溪驛
宜都縣白洋驛
荆門州魚料驛
建陽馬驛
石橋馬驛
麗陽馬驛
荆山馬驛
常德府
武陵縣和豐驛
大龍驛
府河驛
桃源縣淥羅驛
高都驛
新店驛
鄭家驛
桃源驛
龍陽縣武口驛
河池驛
永州府
零陵縣湘口水驛
方㶑水驛
東安縣石期驛
祁陽縣歸陽驛
三吾驛
道州瀟南驛
麻灘驛
寳慶府資江水驛
新化縣新化水驛
辰州府江口驛
沅陵縣界亭驛
辰陽馬驛
北溶驛
馬底驛
清浪驛
怡容水驛
盧溪縣武溪驛
船溪驛
辰溪縣辰陽水驛
山塘馬驛
沅州懷化驛
羅舊驛
銅安驛
安江驛
盈口驛
竹寨驛
盧黔驛
沅水驛
便水馬驛
晃州馬驛
長沙府
長沙縣彤關驛
臨湘驛
湘隂縣磊石驛
笙竹驛
營田水驛
湘潭縣湘潭驛
都石水驛
醴陵縣泗州驛
淥口驛
衡州府
衡陽縣臨烝水驛
七里水驛
新塘水驛
衡山縣皇華水驛
霞流水驛
耒陽縣耒江水驛
常寧縣河洲水驛
柏坊水驛
襄陽府
襄陽縣潼口驛
漢江水馬驛
吕堰馬驛
宜城縣蘇家湖驛
鄢城水馬驛
光化縣鄼陽水驛(添設)
岳州府
巴陵縣鹿角水驛
臨江馬驛
岳陽馬驛
臨湘縣城陵水驛
長安馬驛
雲溪馬驛
鴨欄水驛
平江縣大荆驛
華容縣華容馬驛
黃家水驛
明山古樓水驛
澧州蘭江水馬二驛
清化馬驛
順林驛
安鄉縣南平驛
漢陽府
漢陽縣三汊驛
蒲潭驛
漢川縣劉家驛(添設)
安陸州石城驛
舊口驛
沔陽州深江驛
漢津驛
候埠驛
沙湖驛
剅河驛
景陵縣乾灘驛
郴州郴江驛
永興縣皇華驛
靖州
會同縣洪江驛
施州衛軍民指揮使司
三會驛
施州馬驛
福建
福州府三山驛
閩縣大田驛
候官縣白沙水驛
小箬驛
懷安縣羊原驛
福清縣蒜嶺驛
宏路驛
古田縣水口驛
黃田驛
邵武府
邵武縣挐口驛
樵川水驛
林墩馬驛
光澤縣杉關馬驛
杭川水驛
建寧府
甌寧縣葉坊驛
城西驛
崇安縣大安驛
興田驛
長平水驛
建陽縣東峯馬驛
建溪水驛
建安縣太平水驛
延平府劒浦水驛
南平縣大横水驛
茶洋驛
王臺驛
將樂縣三華水驛
白蓮馬驛
順昌縣雙峯驛
富屯水驛
興化府莆陽馬驛
仙遊縣楓亭驛
泉州府晉安馬驛
南安縣康店馬驛
同安縣深青馬驛
大輪驛
惠安縣錦田驛
漳州府丹霞驛
漳浦縣臨漳馬驛
南詔驛
雲霄驛
龍溪縣江東馬驛
甘棠驛
南靖縣平南驛
汀州府
長汀縣臨汀馬驛
館前驛
三洲驛(添設)
寧化縣石牛馬驛
清流縣玉華驛
九龍馬驛
上杭縣平西驛
藍屋驛(添設)
歸化縣明溪驛
廣東
廣州府
南海縣胥江水驛
西南水驛
官窑水驛
番禺縣五羊水驛
湴湖馬驛
清遠縣横石磯水馬驛
安遠水驛
官莊馬驛
迴岐水驛
東莞縣鐵岡水驛
城西水驛
黃家山水驛
增城縣增江馬驛
東洲水驛
烏石馬驛
新會縣蜆江水馬驛
東亭驛(添設)
從化縣李石岐馬驛
惠州府
歸善縣水東水驛
平山馬驛
平政馬驛
欣樂水馬驛
苦竹𣲖水驛
博羅縣莫村水驛
沙河馬驛
蘇州水驛
河源縣義合水驛
藍口水驛
寳江水驛
海豐縣南豐馬驛
大陂馬驛
平安馬驛
東海&KR1905;馬驛
龍川縣雷鄉驛
通衢馬驛
長樂縣興寧水馬驛
七都水驛
肇慶府崧臺水馬驛
高要縣新村水驛
新興縣新昌水馬驛
腰古水馬驛
獨鶴馬驛
陽春縣樂安驛(添設)
陽江縣太平馬驛
蓮塘馬驛
恩平馬驛
西平馬驛
德慶州壽康水驛
封川縣麟山水驛
韶州府
曲江縣濛&KR2712;水驛
芙蓉水驛
平圃水驛
英德縣滇陽水驛
清溪馬驛
南雄府凌江水馬驛
黃塘水馬驛
潮州府
海陽縣三河水驛
鳳城馬驛
黃岡馬驛
産溪水驛
揭陽縣桃山馬驛
潮陽縣武寧馬驛
靈山馬驛
北山馬驛
程鄉縣松口水驛
程江驛
攬潭水驛
饒平縣三河水驛
雷州府
海康縣雷陽馬驛
將軍馬驛
遂溪縣桐油馬驛
新安水馬驛
城月馬驛
徐聞縣英利馬驛
呇磊水馬驛
廉州府還珠馬驛
石康縣白石馬驛
烏家馬驛
欽州天涯馬驛
防城水驛
平銀馬驛
靈山縣太平馬驛
安遷馬驛
龍門馬驛
瓊州府
瓊山縣瓊臺馬驛
白沙水驛
澄邁縣通潮馬驛
西峯馬驛
文昌縣賓宰馬驛
長岐馬驛
文昌馬驛
樂會縣温泉馬驛
會同縣永豐馬驛
臨高縣珠崖馬驛
崖州太平馬驛
都許馬驛
德化馬驛
義寧馬驛
潮源馬驛
感恩縣縣門馬驛
儋州古儋馬驛
田頭馬驛
歸姜馬驛
大村馬驛
大員馬驛
昌化縣昌江馬驛
萬州萬全馬驛
多陳馬驛
陵水縣順潮馬驛
烏石馬驛
高州府古潘馬驛
茂名縣那夏馬驛
電白縣立石馬驛
信宜縣竇江驛
化州陵水馬驛
石城縣息安驛
新和馬驛
三合馬驛
廣東市舶提舉司
懷遠驛
明會典卷一百十九
