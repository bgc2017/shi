明會典卷四十
戶部二十五
内外倉厫二
各司府州縣衛所倉
浙江布政使司
杭州府廣豐倉
廣積倉
海寧縣永平倉
紹興府如坻倉
大有倉
山陰縣三江倉
餘姚縣常豐一二三四五倉
常儲倉
嚴州府和豐倉
金華府永濟倉
衢州府廣盈倉
處州府永豐倉
台州府永盈倉
臨海縣廣儲一二三四倉
黃巖縣廣豐一二三四倉
温州府平定倉
樂清縣廣盈一二三四五倉
平陽縣廣濟一二三四倉
常豐倉
瑞安縣豐積倉
寧波府廣盈倉
永寧倉
定海縣常盈一二三四五倉
廣安倉
象山縣廣積一二三四倉
湖州府泰定倉
嘉興府嘉興倉
海鹽縣常積一二倉
廣儲倉
江西布政使司
南昌府廣積倉
瑞州府瑞州倉
臨江府豐積倉
袁州府永豐倉
吉安府大有倉
永新縣永聚倉
安福縣安積倉
贛州府大濟倉
會昌縣昌聚倉
信豐縣豐積倉
南安府大備倉
建昌府豐盈倉
撫州府永豐倉
廣信府廣濟倉
鉛山縣廣平倉
饒州府大有倉
南康府豐濟倉
九江府廣盈倉
江西都司
南昌前衛倉
湖廣布政使司
偏橋倉
鎮遠倉
平溪倉
清浪倉
五開倉
九溪倉
銅鼓倉
施州倉
永定倉
枇杷倉
桃川倉
安福倉
大庸倉
天柱倉
錦田倉
武昌府大有倉
黃州府軍儲倉
蘄州廣儲倉
荆州府常積倉
安遠倉
枝江縣廣濟倉
歸州豐積倉
夷陵州廣濟倉
常德府慶豐倉
永州府廣益倉
道州廣濟倉
江華縣廣積倉
寧遠縣廣積倉
寶慶府本府倉
武岡州廣平倉
辰州府崇盈倉
沅州豐積倉
長沙府永豐倉
茶陵州廣濟倉
衡州府永豐倉
桂陽州豐裕倉
藍山縣廣積倉
襄陽府大盈倉
均州廣積倉
鄖陽府大豐倉
房縣廣積倉
竹山縣竹山倉(弘治十二年設)
岳州府廣豐倉
澧州萬盈倉
漢陽府通濟倉
德安府大盈倉
安陸州廣盈倉
沔陽州永豐倉
郴州豐濟倉
靖州永豐倉
湖廣都司
武昌護衛倉
四川布政使司
廣濟倉
建昌倉
鹽井倉
寧番倉
小河倉
越嶲倉
會川倉
鎮平倉
永寧倉
三舍倉
冕山橋倉
歸化倉
疊溪倉
松潘倉
永豐倉
瀘州衛倉
鎮西倉(成化十六年設)
打冲河倉
禮州倉
德昌倉
壩底堡倉(已上四倉俱成化十七年設)
成都府廣豐前倉
廣寧倉
廣豐後倉
茶倉
廣豐右倉
廣豐中倉
灌縣永積倉
漢州豐積倉
威州安遠倉
茂州廣備倉
長寧倉
重慶府廣濟倉
茶倉
黔江縣廣盈倉
忠州禄盈倉(弘治十一年設)
順慶府豐大倉
廣安州豐濟倉
保寧府永豐倉
茶倉
廣元縣廣積倉
敘州府博濟倉
䕫州府太平倉
瀘州廣膳倉
納溪縣廣積倉
雅州廣盈倉
烏撒軍民府烏撒倉
福建布政使司
福州府常豐倉
福清縣本縣倉
萬安倉
連江縣定海倉
長樂縣長樂倉
邵武府常豐倉
建寧府廣實倉
延平府豐衍倉
將樂縣廣豐倉
興化府大有倉
平海倉
莆田縣莆禧倉
泉州府廣平倉
永寧倉
晉江縣福全倉
同安縣高浦倉
嘉禾倉
金門倉
惠安縣崇武倉
漳州府常平倉
鎮海倉
漳浦縣玄鍾倉
銅山倉
陸鰲倉
汀州府預備倉
武平縣武平倉
福寧州廣寧倉
大金倉
廣東布政使司
廣州府永豐倉
清遠縣廣濟倉
香山縣豐盈倉
東莞縣永盈倉
廣有倉
大鵬倉
增城縣際留倉
新會縣豐積倉
廣海倉
順德縣豐盈倉
連州豐泰倉
惠州府受納倉
歸善縣平海倉
河源縣際留倉
海豐縣際留倉
捷勝倉
常盈倉
龍川縣際留倉
長樂縣際留倉
肇慶府豐濟倉
四會縣廣盈倉
新興縣常盈倉
陽春縣際留倉
陽江縣大有倉
海朗倉
雙魚倉
德慶州廣備倉
韶州府通濟倉
南雄府常平倉
潮州府永豐倉
揭陽縣蓬州倉
潮陽縣靖海倉
海門倉
甲子門倉
程鄉縣際留倉
饒平縣大城倉
雷州府廣積倉
海康縣廣積倉
海康倉
遂溪縣樂民倉
徐聞縣錦囊倉
海安倉
廉州府廣儲倉
合浦縣永安倉(自石康縣改隸)
欽州永豐倉
瓊州府廣豐倉
文昌縣清瀾倉
崖州軍儲倉
儋州大豐倉
昌化縣廣儲倉
萬州廣積倉
陵水縣南豐倉
高州府永安倉
電白縣神電倉
信宜縣存積倉
化州在城倉
吳川縣廣積倉
石城縣永豐倉
廣西布政使司
桂林府廣儲倉
全州長盈倉
柳州府大軍倉
融縣永豐倉
象州受納倉
賓州常豐倉
上林縣廣儲倉
梧州府廣備倉
鬱林州永盈倉
潯州府常平倉
貴縣通濟倉
平樂府慶豐倉
南寧府大軍倉
横州軍儲倉
慶遠府廣盈倉
太平府乃積倉
奉議州廣盈倉
雲南布政使司
雲南府廣備倉
安寧州常平倉
大理府崇盈倉
雲南縣泰安倉
鄧川州上關倉
臨安府廣濟倉
曲靖軍民府廣盈倉
楚雄府大有倉
鶴慶軍民府致阜倉
景東府景豐倉
北勝州充實倉
雲南都司
騰衝軍民指揮使司
廣積倉
金齒軍民指揮使司
足食倉
雲南左衛倉
雲南右衛倉
雲南中衛倉
雲南前衛倉
雲南後衛倉
景東衛倉
六凉衛倉
越州衛倉
平夷衛倉
廣南衛倉
曲靖衛倉
臨安衛倉
蒙化衛倉
楚雄衛倉
洱海衛倉
大理衛倉
瀾滄衛倉
姚安千戶所倉
太和千戶所倉
永昌千戶所倉
木密關千戶所倉
宜良千戶所倉
楊林堡千戶所倉
定遠千戶所倉
洱海千戶所倉
金齒千戶所倉
騰衝千戶所倉
安寧千戶所倉
易門縣千戶所倉
馬隆千戶所倉
大理衛前前右右二所倉
臨安衛前前右右二所倉
姚安中屯千戶所倉
貴州布政使司
豐積倉
平越倉
赤水倉
安莊倉
都勻倉
威清倉
興隆倉
烏撒倉
清平倉
新添倉
平壩倉
鎮遠府永豐倉
普安州普濟倉
永寧州永豐倉
安順州廣積倉
貴州宣慰司豐濟倉
龍里長官司
龍里倉
養龍坑長官司
畢節倉
河南布政使司
開封府軍儲倉
鈞州廣積倉(成化十八年設)
睢州廣豐倉
陳州永積倉
歸德州廣盈倉
河南府豐濟倉
嵩縣本縣倉
陜州陜州倉
閿鄉縣潼關倉
彰德府崇盈倉
磁州永盈倉
衛輝府廣積倉
懷慶府本府倉
南陽府濟安倉
唐縣本縣倉(成化十九年設)
鄧州豐寧倉
汝寧府軍儲倉
信陽州廣濟倉
陜西布政使司
永昌倉
肅州倉
寧夏倉
西寧倉
靈州倉
洮州倉
便利倉
岷州倉
平虜倉
常濟倉
足用倉
山丹永豐倉
興武倉
鎮夷官倉
應理州倉
凉州廣儲倉
盈邊倉
固原州倉
莊浪倉
鎮番城常盈倉
廣武倉
靖虜廣盈倉
甘肅倉
古浪城豐盈倉
高臺富積倉
西安府永豐二倉
華州潼關倉
延安府延豐倉
阜益倉
廣有倉
永盈倉
常積倉
寧塞倉
永益倉
常盈倉
富有倉
廣濟倉
巨積倉
豐盈倉
廣足倉
宏阜倉
永充倉
栢林塞倉
利益倉
清水營倉
神木倉
歸德倉
永興倉
建安倉
永濟倉
常樂倉
新興倉
完富倉
廣儲倉
大栢油川倉
木瓜園倉
黃浦川倉(已上三倉俱弘治十年設)
綏德州廣盈倉
鳳翔府廣積倉
鞏昌府豐贍倉
安定縣廣富倉
會寧縣廣定倉(已上二倉俱成化十八年設)
階州廣豐倉
豐贍倉
永濟倉
秦州廣益倉
永豐倉
禮縣禮店倉
臨洮府廣儲倉
蘭州廣積倉
河州河州倉
平凉府雄贍倉
慶陽府永盈倉
定邊倉
便利倉
饒陽水堡倉(成化十四年設)
把都河堡倉
石澇池堡倉
三山堡倉
環縣環慶倉
韋州倉
漢中府寧羌倉
廣積倉
金州金盈倉
陜西都司
固原衛鎮羌守禦千戶所
新豐倉(成化十八年設)
山東布政使司
廣儲倉
定遼左倉
定遼右倉
定遼中倉
定遼後倉
東寧倉
瀋陽中倉
鐵嶺倉
三萬倉
遼海倉
海州倉
蓋州倉
復州倉
愛州倉
廣寧倉
廣寧左倉
廣寧右倉
廣寧中倉
義州倉
廣寧左屯倉
廣寧右屯倉
廣寧中屯倉
廣寧前屯倉
廣寧後屯倉
寧遠倉
湯店堡倉
塔山倉
大凌河倉
杏林倉
定遼前倉(已上五倉俱成化十三年設)
靉陽倉
清河倉帶管&KR1838;場倉
東州倉帶管馬根单倉(已上)
(三倉俱成化二十三年設)
鳳凰城倉(弘治二年設)
懿路倉
汎河倉
撫順倉
蒲河倉
濟南府廣儲倉
廣豐倉
肥城縣阜積倉
武定州本州倉
德州本州倉
常豐倉
常盈倉
兖州府廣盈倉
滕縣本縣倉
濟寧州永豐倉
東平州常豐倉
沂州永豐倉
萊州府慶豐倉
王徐倉
膠州靈山倉
夏河倉
本州倉
即墨縣浮山倉
積盈倉
鰲山倉
雄崖倉
登州府和豐倉
福山縣豐盈倉
萊陽縣大嵩倉
太山倉
海陽倉
寧海州常豐倉
竒山倉
金山倉
威海倉
百尺崖倉
文登縣寧津倉
成山倉
靖海倉
廣盈倉
尋山倉
寧海倉
東昌府臨清倉
廣盈倉
館陶縣館陶倉
臨清州廣積倉
常盈倉
武城縣武城倉
青州府永豐倉
安東倉
諸城縣豐盈倉
莒州永豐倉
日照縣廣豐倉
山西布政使司
太原府大盈倉
靜樂縣本縣倉
代州本州倉
邊儲倉
廣濟倉
崞縣寧武關萬億倉
岢嵐州廣盈倉
保德州保德倉
恒羨倉
平陽府如京會
蒲州豐濟倉
大同府大有倉
廣備倉
廣足倉
廣充倉
廣積倉
廣聚倉
懷仁縣廣豐倉
應州廣盈倉
山陰縣本縣倉
朔州本州倉
馬邑縣本縣倉
蔚州本州倉
柴溝堡倉
廣昌縣廣昌倉
渾源州廣儲倉
澤州廣豐倉
汾州汾州倉
潞州本州倉
沁州豐贍倉
山西行都司
平虜衛平虜倉
井坪堡倉
王府倉
秦府廣盈倉
晉府廣盈倉
周府廣儲倉
楚府廣阜倉
魯府廣資倉
蜀府廣備倉
代府廣贍倉
肅府廣貯倉
遼府廣隆倉
慶府廣濟倉
寧府廣聚倉
岷府廣益倉
韓府廣受倉
瀋府廣實倉
唐府廣足倉
伊府廣盛倉
靖江王府廣積倉
趙府廣有倉
鄭府廣源倉
襄府廣羡倉
荆府廣容倉
淮府廣通倉
德府廣受倉
秀府常積倉
崇府豐積倉
吉府廣實倉
徽府永贍倉
興府廣充倉
岐府常豐倉
雍府廣積倉
衡府豐盈倉
夀府大盈倉
汝府廣有倉
涇府保盈倉
益府永盈倉
榮府廣益倉
申府永積倉
事例
宣德元年令陜西布政司專委參議一員監督凉州等
五倉收放粮斛十年令天下衛所倉併屬府州縣惟
遼東甘肅寧夏萬全沿海衛所無州縣去處仍舊正
統元年改陜西行都司甘州中等一十三衛所倉隸陜
西布政司令布按二司堂上官輪流監督收放又令
各處倉收粮不及五千石者專設管粮官裁革二年
令各府倉收粮四十萬石以上者添設同知或通判一員
專一提督收放又添設四川按察司僉事一員巡督邊
儲三年添設山東按察司僉事一員總理登萊青三府
沿海倉粮其各倉舊隸衛所者俱改隸有司又令廣西雲
南四川布按二司各委堂上官一員計議各處倉粮量存三
年支用附餘之數先儘調撥附近官軍人等關支再有餘
數照依時價糶賣銀兩准作軍官俸粮又令御史一員
巡視陜西行都司邊衛倉粮又令陜西延安府阜益廣
有永盈常積寧塞五倉并慶陽府定邊倉本部差主事一
員提督收放又令陜西巡撫都御史提督各邊倉粮巡
按御史巡察取回提督主事等官添設陜西布政司參
議按察司僉事各一員於甘肅監收倉粮六年令福建
各衛所倉改隸有司各府縣添設通判縣丞各一員提調
收放九年添設四川布政司參議一員提督鹽井等衛
邊倉十一年添設蔚州同知一員提督柴溝堡倉收支
十三年添設山東日照縣佐貳官一員管本縣備倭一
所及安東衛守城二所倉粮又添設陜西按察司副
使二員與見任副使僉事輪流於甘肅寧夏等倉監督
收放景泰二年改貴州永寧衛倉隸四川布政司添
設都事一員監管收放三年添設山東布按二司佐
貳官各一員於遼東管理邊儲禁約各處倉無籍之
徒更改姓名營充斗級并牌子積年在倉通同官攢作
弊江南者發廣西都司江北者發萬全都司充軍四
年令湖廣郴州桂陽興寧等州縣凡里甲不及二十里
倉粮不及一萬石者管粮同知縣丞等官俱裁革六
年奏准陜西各倉場凡不係原委監臨提調人員擅自
下倉收放侵越職掌騙要民財者許布按二司管粮官
徑自拿問應奏請者照例具奏定奪七年令各布政
司并直隸府州倉每歲印給厫經各該官攢執掌收放
不許擅委軍職天順二年令湖廣布按二司每年輪
委堂上官一員監督銅鼓等一十四倉粮又添設登
萊青三府及膠州潞州文登等州縣通判同知判官縣
丞各一員管粮三年令兜攬錢粮誆騙納戶財物之
人挐問仍盡本法將所攬錢粮納完再於本犯名下追
罰一半入官監臨官縱容者一體治罪又令陜西布
政司右參議一員督理粮草成化元年令陜西按察
司副使一員巡察延綏榆林等處邊倉三年更代二
年令遼東管粮山東布按二司官三年一代三年添
設陜西臨洮府同知一員於蘭縣監督收放粮草五
年添設廣東廣州府通判一員管粮又添設陜西布
政司參議一員於甘肅等六倉監收粮斛其按察司收
粮副使僉事仍兼巡歴地方八年添設陜西慶陽府
通判一員分管定邊便利寧塞利益巨積宏阜常積七
倉延安府添設通判二員一員分管廣盈永充廣有永
益廣足永盈富有七倉一員分管府谷縣倉并清水廣
濟豐盈神木栢林阜益常盈七倉又添設浙江寧紹
台温四府通判各一員專管沿海衛所倉又添設河
南開封懷慶江西袁州福建福州等府通判各一員管
粮又添設山西蔚州判官一員專管收支天城陽和
二處倉場粮草渾源州判官一員專管收支大同右衛
倉場粮草又添設陜西靜寧州判官三員分管甘州
肅州山丹三倉秦州判官三員分管凉州鎮番永昌三
倉河州判官二員分管寧西莊浪二倉蘭縣縣丞二員
分管鎮夷高臺二倉金縣縣丞一員分管古浪倉布按
二司監收官照舊監督又令各邊倉場若有故燒係
官錢粮草束者正犯梟首示衆燒毁之物先儘犯人財
産折剉陪償不敷之數著落經收看守之人照數均陪
十二年令本部郎中一員總理遼東粮儲其山東布
按二司官仍舊監督又添設陜西鞏昌府階州判官
一員收放岷州倉粮徽州判官一員收放洮州倉粮隴
西縣縣丞一員收放西固城倉粮十三年令四川福
建布政司於堂上官内各委一員管理粮儲又添設
慶陽府通判一員管粮十五年添設陜西右參議一
員監督甘肅等六倉粮儲取回遼東總理粮儲郎中
仍令巡撫都御史督同山東布按二司官禁革奸弊
又添設陜西靜寧州判官三員分管甘肅山丹永豐肅
州等倉廣東韶州府英德縣主簿一員管粮十六年
仍差郎中二員分理遼東大同粮草又添設山西澤
州代州同知各一員管粮二十年添設陜西平凉府
通判一員監督收放粮草又添設鞏昌府通判一員
管理靖虜衛廣盈倉打剌赤堡安定會寧二倉二十
三年添設大同判官一員收放平虜衛倉場粮草吏目
一員收放井坪所倉場粮草俱於大同所屬州支俸
弘治三年令各邊倉庫有盜粮四百石草八千束錢帛
直銀二百兩以上者不分文武官員吏典斗庫人等斬
首示衆不及前數者本身并子孫永遠充軍十三年
奏准凡倉庫錢粮若宣府大同甘肅寧夏榆林遼東四
川建昌松潘廣西貴州并各沿邊沿海去處有監守盜
粮二十石草四百束銀一十兩錢帛等物直銀一十兩
以上常人盜粮四十石草八百束銀二十兩錢帛等物
直銀二十兩以上俱問發邊衛永遠充軍兩京各衙門
漕運及京通臨淮徐德六倉并腹裏節差給事中御史
查盤去處若有監守盜粮四十石草八百束銀二十兩
錢帛等物直銀二十兩以上常人盜粮八十石草一千
六百束銀四十兩錢帛等物直銀四十兩以上亦照前
擬充軍其餘腹裏節差巡守等官查盤去處若有監守
盜粮八十石草一千六百束銀四十兩錢帛等物直銀
四十兩以上常人盜粮一百六十石草三千二百束銀
八十兩錢帛等物直銀八十兩以上亦照前擬充軍若
盜沿邊沿海粮四百石草八千束銀二百兩錢帛等物
直銀二百兩以上不分監守常人俱照弘治三年事例
斬首示衆其四等人犯俱依律併贓論罪仍各計入已
之贓數滿方照前擬斷不及數者照常發落若正犯逃
故者於同爨家屬名下追陪不許濫及各居親屬其各
處徵收在官軍需物料應該起解料價銀兩即係腹裏
去處錢粮如有侵盜者追贓完日亦照前例擬斷發落
十四年添設山西大同府通判三員一員於東路天
城陽和二城一員於左右威遠三城一員於平虜井坪
朔州三城專一監督收放各倉場粮草仍令巡撫都御
史及管粮郎中提督
預備倉
事例
洪武初令天下縣分各立預備四倉官為糴榖收貯以
備賑濟就擇本地年高篤實民人管理正統五年奏
准各處預備倉凡侵盜私用冒借虧欠等項粮儲查追
完足免治其罪其侵盜證佐明白不服陪償者准土豪
及盜用官粮論罪又令六部都察院推選屬官領勑
分投總督各布按二司并府州縣官處置預備倉粮仍
令巡撫侍郎并都御史等官兼總其事又令軍民人
等各驗丁田自願出粟備荒者聽從其便官府不許逼
抑科擾又勑廣西布按二司并巡按等官查勘預備
倉粮内有借用未還并虧拆等項著落經手人戶供報
追陪其犯在赦前者定限完日悉宥其罪赦後犯者追
完照例納米贖罪若限外不完者不論赦前後連當房
妻小發遼東邊衛充軍又令各處預備倉或為豪民
占據責令還官或年深損壊量加修葺其倒塌不存者
官為照舊起蓋又令各處預備倉凡民人自願納米
麥細粮一千石之上雜粮二千石之上請勑奬諭又
議准納穀一千五百石請勑旌為義民仍免本戶雜犯
差役三百石以上立石題名免本戶雜犯差役二年
又令各處總理預備倉粮官除富有之家願出粮米賑
貸外其餘不許逼抑損民及有借過粮米若係災傷去
處暫候有收著令還官七年令福建布政司凡預備
倉粮給借飢民每米一石候有收之年折納稻穀二石
五斗還官成化六年奏准預備救荒凡一應聽考吏
典納米五十石免其考試給與冠帶辦事在外兩考起
送到部未撥辦事吏典納米一百石在京各衙門見辦
事吏典一年以下納米八十石二年以下納米六十石
三年以下納米五十石免其考試就便實撥當該滿日
俱冠帶辦事各照資格挨次選用又令在外軍民子
弟有願充吏者納米六十石定撥原告衙門遇缺收參
又令鳳陽淮安揚州三府軍民舍餘人等納米預備
賑濟者二百石給與正九品散官二百五十石正八品
三百石正七品又令各處預備倉州縣掌印官親管
放支不許轉委作弊仍令布按二司及各府知府禁革
奸弊九年令直隸保定等府州縣兩考役滿吏典納
米一百石起送吏部免其辦事考試就撥京考二百五
十石免其京考冠帶辦事一百七十石就於本府撥補
三考滿日送部免考冠帶辦事俱挨次選用其一考三
箇月以裏無缺者納米八十石許於在外輳歴兩考
弘治三年定預備倉粮事例有司每十里以下務要積
粮一萬五千石軍衛每一千戶所積粮一萬五千石每
一百戶所三百石每三年一次查盤有司少三分者罰
俸半年少五分者罰俸一年少六分以上者九年考滿
降用軍衛不及三百之數者一體住俸弘治十年奏
准凡三年一次查盤預備倉粮除義民情願納粟囚犯
贖罪納米外但有空閒官地佃收租米及贓罰紙價引
錢不係起解支剩無礙官錢盡數糴米三年之内不足
原數别無設法者俱免住俸參究
明會典卷四十
