明會典卷一百五十
工部四
儀仗三
中宫鹵簿
紅杖一對硃漆攅竹為杖銅裹兩末長四尺九寸
清道旗一對純青質硃漆攅竹竿通長一丈二尺五寸
貼金木鎗頭長一尺七寸銅束
黃麾一對每把硃漆攅竹竿𢃄貼金銅鳳頭共長一丈
二尺五寸内鳳頭并鉤一尺銜抹金銅頂大紅羅幡長
六尺三寸闊五寸五分内青額金書黃麾二字四角紅
羅蓋高七寸五分圍二尺七寸五分四角加抹金鳳頭
四箇絨線繫抹金銅珮一十六箇銅鈴三十六箇寳蓋
下綠羅腰黃羅三簷飾銷金雲鳳文旛用描金鸞鳳文
下綴五色板凡麾幢旛節等挑竿銅鳳頭俱以鐵為鉤
絳引旛三對硃漆攅竹竿帶貼金銅鳳頭共長一丈二
尺五寸内鳳頭鈎一尺旛用五色羅長六尺三寸闊
五寸五分四角寳盖高七寸五分圍二尺七寸五分
綠腰紫三簷銷金雲鳳文共長一尺九寸抹金鳳頭
四箇抹金銅珮一十六箇其盖上有抹金銅頂鈒花
文旛下垂五色板銅珮間銅鈴三十六箇
傳教旛二對與絳引旛制同惟三簷用綠垂紅羅旛中
有黃額内青傳教二字四垂絨線繫抹金銅珮四銅
鈴三十二
告止旛二對與傳教制同惟三簷用青黃額内青告止
二字
信旛二對與傳教旛制同惟三簷用黃額内青信字
龍頭竿五對硃漆攅竹竿帶貼金竿頭共長一丈二尺
五寸内竿頭二尺五分旛用青羅長六尺三寸闊五
寸五分旛下銅鈴五箇紅盖高七寸五分圍二尺七
寸五分紫腰紅三簷共長一尺九寸抹金銅鳳頭五
箇下垂絨線繫抹金銅珮十箇銅鈴一十五箇簷用
銷金雲鳳文旛上節描銀下節描金俱香草文中節
描金孔雀文其盖五角上施抹金銅頂鈒花文
儀鍠氅五對硃漆攅竹竿𢃄貼金儀鍠通長一丈二尺
五寸五分内儀鍠并竿頭一尺三寸五分抹金銅頂
垂氅用五色羅長六尺三寸闊五寸五分下有銅鈴
五箇
戈氅五對硃漆攅竹竿通長一丈二尺五寸帶貼金木
龍頭承戈長一尺六寸二分繫木板粉面畫升降雙
鳥綴五色羅氅長六尺三寸闊五寸五分末綴銅鈴
五箇
戟氅五對與戈氅制同惟貼金木龍頭承戟長一尺七
寸五分
梧杖三對硃漆攅竹杖貼金兩末通長六尺九寸五分
立瓜三對硃漆攅竹柄貼金立瓜置其首承以貼金龍
頭通長六尺九寸内瓜及龍頭長一尺四寸
卧瓜三對與立瓜制同但瓜卧置其首瓜及龍頭長一
尺二寸五分
儀力三對刻木為刀鞘及靶貼金鳳文為飾垂紅絲帉
錔其鳳文貼銀為地
班劍三對刻木為劍其上有靶靶下有龍頭銜劍皆貼
金為飾垂紅絲帉錔
鐙杖三對硃漆攅竹杖貼金木鐙置其首承以貼金龍
頭通長六尺九寸内鐙并龍頭一尺六寸
金鉞三對硃漆攅竹柄貼金木斧形置其首承以貼金
龍頭通長六尺九寸内金鉞并龍頭長一尺六寸五
分
骨朵三對硃漆攅竹柄貼金木骨朵置其首承以貼金
龍頭長六尺九寸内骨朵并龍頭長一尺六寸
響節六對貼金攅竹柄長一丈二寸五分以鐡條貫銅
鐡錢十二置其上一尺二寸五分黃羅為衣籠之長
一尺五寸銷金雲鳳文節頂以木為之貼金飾其銅
錢文天下太平
羽葆幢二對硃漆攅竹竿長一丈二尺五寸五分帶貼
金銅鳳頭鈎長一尺銜抹金銅索并圓頂綴白鳥羽
綠羅盖簇染紅犛牛尾凡五層繫而垂之每層上施
抹金銅頂綠斜皮雲盖下懸銅鈴
紫方傘二把傘骨面闊并頂五尺五寸傘柄并貼金木
葫蘆共長一丈一尺五寸九分其面冒以紫羅垂紫
三簷傘頂四角抹金銅鳳頭凡傘柄俱用竹加紅油
間纏以藤惟曲柄傘硃紅漆攅竹為之
紅方傘二把傘骨面闊并頂五尺五寸傘柄并貼金木
葫蘆共長一丈一尺五寸九分其面冒以紅羅垂紅
三簷傘頂四角抹金銅鳳頭
黃銷金傘一把傘骨面闊并頂四尺二寸五分傘柄并
貼金木葫蘆共長一丈一尺二寸九分其面冒以黃
羅銷金雲文垂黃三簷銷金雲鳳文
黃繡曲柄傘二把傘骨面闊并頂四尺二寸五分傘柄
并貼金木葫蘆共長一丈一尺二寸九分其面冒以
黃羅繡雲文垂黃三簷繡雲鳳文當曲柄處用鐡心
貼金龍頭承傘
紅繡傘一把傘骨面闊并頂四尺二寸五分傘柄并貼
金木葫蘆共長一丈一尺二寸九分其面冒以紅羅
繡雲文垂紅三簷上簷雲鳳下二簷瑞草文
紅素圓傘二把傘骨面闊并頂四尺二寸五分傘柄并
貼金木葫蘆共長一丈一尺二寸九分其面冒以紅
羅垂紅三簷
紅繡雉方扇六把扇及柄通高一丈一尺二寸内扇連
黑漆板高三尺五寸二分内板五寸扇下闊二尺四
寸五分中闊二尺六寸五分面用紅羅繡鸞鳳花文
背用青羅銷金團花文面風衣白羅繡雉尾背風衣
用青素羅板戧金雲文扇柄用攅竹加黑漆青方扇
同
紅繡花圓扇六把扇及柄通高二丈一尺二寸内扇見
圓三尺三寸五分面用紅羅繡四季花背用紅羅銷
金團鳳文風衣俱用紅素羅扇柄用攅竹加硃漆紅
黃素扇柄同
青繡方扇四把孔雀翎邊扇及柄通高一丈一尺二寸
扇高二尺九寸五分闊二尺五寸五分面背俱用青
線羅邊用孔雀尾面繡鸞鳳花文背繡金團花文
紅羅素圓扇六對扇及柄通高一丈一尺二寸内扇見
圓高三尺三寸五分面背并風衣俱用紅羅
黃羅素圓扇六對扇及柄通高一丈一尺二寸内扇見
圓高三尺三寸五分面背風衣俱用黃羅
拂子二把以紅纓為心素氂牛尾籠之黑漆柄垂紅絲
帉錔今用馬尾為拂心用紅纓
紅紗燈籠二對硃油竹燈骨下有燭盤外以紅紗蒙之
及玉色紗盖硃漆竿舉之竿首貼金木鳳頭其下鳳
尾
紅油紙燈籠一對硃油竹燈骨下有木座以竹絲為籠
加紅油紙硃漆竿加貼金木鳳頭并尾
魫燈一對用魫為之竿同紅紙燈硃油鐡燈骨下有木
座
金交椅一把木質金葉裹金釘裝釘中鈒雲鳳文穿以
黃絲匾絛四垂黃絲帉錔黃織金紵絲褡襠
金脚踏一箇木質金葉裹金釘裝釘鈒方勝花文黃織
金紵絲踏褥
金水盆一箇黃金為之中鈒雲鳳文邊鈒香草文西洋
布手巾一條
金水罐一箇黃金為之有盖有提小口巨腹
金香爐一箇黃金為之爐鈒雲鳳文以硃紅漆竿舉之
竿首抹金銅鳳頭其下鳳尾
金香合一箇黃金為之盖鈒鳳文邊鈒香草文
金唾盂一箇黃金為之形圓如缶盖僅掩口下有盤鈒
鳳文洪武年間停造
金唾壺一箇黃金為之小口巨腹有盖鈒鳳文洪武年
間停造
行障二葉紅素綾為之瀝水繪瑞草障繪升降鸞鳳并
雲文
坐障一葉紅素綾為之頂繪雲文障繪升降鸞鳳并雲
文
輅一乘高一丈一尺三寸四分
輅上平盤板前後車櫺并鴈翅四垂如意滴珠板其
下轅三條皆硃紅漆轅各長一丈九尺六寸用抹金
銅鳳頭鳳尾鳳翎葉片裝釘前施硃紅馬搭攀皮一
條平盤左右下護泥板及車輪二貫軸一每輪輻十
有八條皆硃紅漆周圍輞全各以抹金鈒花銅葉片
裝釘輪内車轂各一用抹金銅鈒蓮花瓣輪盤裝釘
軸首左右各用紅漆鐡插拴一箇以抹金銅鈒鳳頂
管心裝釘軸中纏黃絨駕轅等索
輅亭高五尺八寸六分硃紅漆四柱各長五尺一寸
檻座高六寸六分其上沉香色描金香草板十二片
門高四尺五寸六分闊二尺四寸左右門闊二尺二
寸前并左右各上明下暗沉香色線金菱花槅二扇
下絛環板明栨全抹金銅鈒花葉片裝釘後硃紅漆
五山屏風戧金鸞鳳雲文屏上硃紅漆板戧金雲文
中粧雕木渾貼金鳳一屏後硃紅漆板俱用抹金銅
鈒花葉片裝釘亭底硃紅漆板上施紅花毯紅錦褥
并席硃紅漆坐椅一座靠背雕木線金五彩粧鳳一
上下香草雲板各一硃紅漆福壽板一并褥椅中黃
織金綺靠坐褥四圍椅裙全周圍施黃綺幃幔或用
黃線羅亭外用青綺緣邊硃紅簾十二扇各用拽簾
黃線圓絛二條黃銅圈全前二柱俱戧金其上寳相
花中鸞鳳雲文下龜文錦
輅頂并圓盤高二尺八分抹金銅立鳳頂𢃄仰覆蓮
座高九寸六分垂攀頂黃線圓絛四條盤上硃紅漆
盤下外四周沉香色描金雲文其内青地五彩雲文
以青飾輅盖内寳盖硃紅漆匡鬪以八頂冒以黃綺
頂心并周圍繡鸞鳳九并五彩雲文
天輪三層硃紅漆上安雕木貼金邊耀葉板七十二
片内飾青地雕木五彩雲鸞鳳文三層間繪五彩雲
襯板七十二片盤下周圍黃銅釘裝上施黃綺瀝水
三層每層八十一摺間繡鸞鳳文四垂青綺絡帶四
條繡鸞鳳各一圓盤四角連輅座板用攀頂黃線圓
絛四條并硃漆木魚
輅亭前後各有左右轉角闌干二扇内嵌絛環板皆
硃紅漆四扇計一十二柱各柱首雕木紅蓮花一用
線金青綠粧蓮花抱柱
踏梯一硃紅漆以抺金銅鈒花葉片裝釘
行馬架三硃紅漆用抹金銅葉片裝釘鐡搭鈎全
黃絹幰衣即遮塵油絹雨衣并氊衣各一座
硃紅油合扇梯一副硃紅油托义一件
安車一乘高九尺七寸六分
車上平盤板前後車櫺并鴈翅板下轅二條皆硃紅
漆轅各長一丈六尺七寸六分用抹金銅鳳頭鳳尾
鳳翎葉片裝釘前施硃紅油馬搭攀皮一條平盤左
右垂護泥板及車輪二貫軸一每輪輻十有八條皆
硃紅漆周圍輞全車轂各一軸首左右各用紅漆鐡
插拴一箇軸中纏黃絨駕轅等索
車亭高四尺四寸硃紅漆方柱四長同其上四圍裝
五彩花板十二片門高三尺七寸六分闊二尺二寸
六分左右門闊同前并左右各硃紅漆上明下暗十
字槅二扇後三山屏風屏後壁板俱硃紅漆用抹金
銅鈒花葉片裝釘亭底硃紅漆板上施紅花毯紅綿
褥周圍施黃綺幃幔或用黃線羅亭外用青綺緣邊
硃紅簾四扇各用拽簾黃線圓絛二條黃銅圈全
車盖用硃紅漆高二尺六分抹金銅寳珠頂𢃄蓮座
高六寸四角抹金銅鳳頭用攀絛四條并紅漆木魚
盖下施黃瀝水三層銷金鸞鳳文鳳頭下垂紅帉錔
踏梯一硃紅漆以抹金銅鈒花葉片裝釘
行馬架一硃紅漆用抹金銅葉片裝釘鐡塔鈎全
黃絹幰衣即遮塵油絹雨衣并氊衣各一座
明會典卷一百五十
