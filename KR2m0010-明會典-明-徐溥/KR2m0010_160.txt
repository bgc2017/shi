明會典卷一百六十
工部十四
船隻
諸司職掌
凡在亰并沿海去處每歲海運遼東糧儲船隻每年
一次修理其各衛征戰風快船隻等項若有缺少損
壊及當修理者務要會計木釘灰油麻藤及所用物
具依數撥用如有不敷亦當預為規畫或令軍民採
辦或就客商收買或外處撥支審度便利定擬奏聞
行下龍江提舉司計料明白行移各庫放支物料其
工程物件照依料例文册然後興工如或新造海運
船隻須要度量産木水便地方差人打造其風快小
船就京打造者亦須依例計造木料等項就於各場
庫支撥若内外有船隻務要周知其數設或需索運
用酌量勞逸多寡撥與其各湖河泊所帶辦魚油縹
每歲催督進納備用
一千料海船一隻合用
杉木三百二根
雜木一百四十九根
株木二十根
榆木舵桿二根
栗木二根
櫓坯三十八枝
丁線三萬五千七百四十二箇
雜作一百六十一條箇
桐油三千一十二斤八兩
石灰九千三十七斤八兩
艌麻一千二百五十三斤三兩二錢
船上什物
絡麻一千二百九十四斤
黃藤八百八十五斤
白麻二十斤
棕毛二千二百八十三斤一十二兩
四百料鑚風海船一隻合用
杉木二百二十八根
桅心木二根
雜木六十七根
鐵力木舵桿二根
櫓坯二十枝
松木五根
丁線一萬八千五百八十箇
雜作九十四條箇
桐魚油一千一斤一十五兩
石灰三千五斤一十三兩
艌麻七百二十九斤八兩八錢
船上什物
絡麻五百七十四斤一十四兩四錢
黃藤三百八十八十三斤八兩
棕毛七百三斤
白麻一十斤
事例
後定四百料糧船一隻合用
底板楠木三根
棧板楠木三根
出脚楠木一根
梁頭雜木三根
前後伏獅拿獅雜木二根
草鞋底榆木一根
封頭楠木連三方一塊
封梢楠木短方一塊
梚脚梁雜木一叚
面梁楠木連二方一塊
將軍柱雜木一叚
桅夾雜木一叚
大小釘鐲七百箇
艌麻二百斤
油灰六百斤
桐油三十斤
船上什物
大桅一根
頭桅一根
大蓬一扇
頭蓬一扇
□索三副
度□三條
猫纜一條
猫頂一條
擊水一條
絍䕊一條
箍頭䋲一條
八皮四條
撁䕊三條
抱桅索二副
櫓四枝
脚索二副
招頭木一根
篙子十根
挽子一把
水橛二根
榔頭一箇
跳板一塊
櫓跳四塊
櫓䋲四條
戽斗一箇
鐵猫一箇
弔桶一箇
挨䉡木二根
竹水斗一箇
舵一扇
舵牙一根
舵關門捧一根
水桶一箇
前後襯倉水基竹瓦
盖篷并襯倉蘆席
各項船隻
一黃船
國初造黃船制有大小皆為御用之物至洪熙元年
計三十七隻正統十一年計二十五隻常以十隻留
京師河下聽用成化八年本部奏准照快船事例定
限五年一修十年成造其停泊去處常用厰房苫蓋
軍夫看守
一馬快船
國初四川雲南市易馬騾及蠻夷酋長貢馬者皆由
大江以逹京師有司載送悉用民船洪武十年令武昌
岳州荆州歸州各造馬船五十隻每隻定民夫三十人
以備轉送
一海運船
永樂五年改造海運船二百四十九隻備使西洋諸國
正統七年令南京造遮洋船三百五十隻給官軍由
海道運糧赴薊州等倉登州衛每年裝運遼東布花
鈔錠原設海船一百隻正統間止存三十一隻
一鮮船
南京各該衙門每年進貢等項物件共三千起用船一
百六十二隻
南京司禮監二起
制帛一起計二十扛實用船五隻
筆料一起實用船二隻
南京守備并尚膳監等衙門各項物件二十八起實用
船一百五十五隻
用冰物件六起
守備處三起
鮮梅四十扛或三十五扛實用船八隻
枇杷四十扛或三十五扛實用船八隻
楊梅四十扛或三十五扛實用船八隻
尚膳監三起
鮮笋四十五扛實用船八隻
頭起鰣魚四十四扛實用船七隻
二起鰣魚四十四扛實用船七隻
不用冰物件二十二起
守備處五起
鮮藕荸薺橄欖等物五十五扛實用船六隻
鮮茶十二扛實用船四隻
木樨花十二扛實用船二隻
石榴柿子四十五扛實用船六隻
柑橘甘樜五十扛實用船六隻
尚膳監八起
天鵝等物二十六扛實用船三隻
醃菜臺等物共一百三十罈實用船七隻
槽笋一百二十罈實用船五隻
蜜煎櫻桃等物七十罈實用船四隻
乾鰣魚等物一百二十盒罈箱實用船七隻
紫蘇榚等物二百四十八罈實用船八隻
木樨花煎等物一百五罈實用船四隻
鷀䳓等物十五扛實用船二隻
司苑局五起
荸薺七十扛實用船四隻
薑種芋苖等物八十扛實用船五隻
苖薑一百担實用船六隻
鮮藕六十五扛實用船五隻
十樣果一百四十扛實用船六隻
内府供用庫三起
香稻五十扛實用船六隻
苖薑等物一百五十五扛實用船六隻
十樣果一百一十五扛實用船五隻
御馬監一起
苜蓿種四十扛實用船二隻
一備倭船
沿海衛所每千戶所設備倭船十隻每一百戶備倭
船一隻每一衛五所共船五十隻每船旗軍一百名
春夏出哨秋回守月支行糧四斗船有虧折有司補
造損者軍自修理
一戰船
新江口戰船永樂五年額設一百三十一隻宣德以
後增至三百一十九隻至成化十年堪操者止有一
百四十隻折卸未造内三四百料者俱改造二百料
快船
一糧船
各處官軍儧運糧共淺船一萬三千餘隻湖廣江
西浙江三都司江南衛分皆於本處改造其南京
江北直隸及山東等都司船八千餘隻例於衛河
清江提舉司改造松木者五年一造雜木者七年
一造杉木者十年一造一各衛所見駕遮洋淺船
共一萬八百六十隻有司五千一百四十隻加一
百六十三隻清江提舉司四千七百四十隻内除
一千四十六隻衛河提舉司九百八十隻遮洋三
百四十六隻淺船六百三十四隻内除三百二十
隻
一各原衛所造船
江南直隸一千三百五十一隻
鎮江衛一百七十八隻
蘇州衛二百一十九隻舊除二十七隻新添
一百七十八隻
太倉衛九十五隻
鎮海衛一百三十六隻
建陽衛一百二十八隻
宣州衛五十隻
新安衛一百隻
安慶衛二百隻
九江衛一百五十五隻
松江守禦千戶所五十隻
守禦嘉興中左千戶所四十隻
浙江一千九百九十九隻
杭州前衛一百九十七隻無除
杭州右衛二百一十九隻
紹興衛二百四十八隻
寧波衛二百八十七隻
台州衛二百七十八隻
温州衛二百七十一隻
處州衛一百九十隻
湖州守禦千戶所五十七隻
嚴州守禦千戶所九十七隻
海寧守禦千戶所三十四隻
金華守禦千戶所二十五隻
衢州守禦千戶所四十九隻
海寧衛四十七隻
江西八百六十六隻
南昌前衛一百八十隻除二隻
南昌左衛一百三十二隻
袁州衛一百七十六隻
贑州衛一百隻
吉安守禦千戶所六十三隻
安福守禦千戶所四十隻
永新守禦千戶所三十五隻
撫州守禦千戶所五十隻
建昌守禦千戶所三十二隻
鉛山守禦千戶所四十三隻
廣信守禦千戶所三十五隻
饒州守禦千戶所五十二隻
湖廣九百二十四隻
武昌左衛一百八隻多二隻
武昌衛一百一十六隻
岳州衛六十一隻
荆州左衛四十三隻
荆州衛四十七隻
荆州右衛四十八隻
安陸衛九十七隻
沔陽衛九十六隻
襄陽衛四十四隻
蘄州衛一百二十八隻
黃州衛一百隻
德安守禦千戶所三十六隻
一清江提舉司造船
南京衛分一千五百八十隻
錦衣衛一十八隻
金吾後衛一十四隻
羽林右衛一十七隻
虎賁左衛二十隻
府軍衛一十三隻
府軍右衛一十一隻
神策衛一十三隻
留守中衛一十一隻
留守左衛一十九隻
龍虎衛四十八隻
驍騎右衛二十六隻
鎮南衛三十七隻
廣洋衛一百四隻
龍江右衛一百三十九隻
江隂衛七十七隻
豹韜左衛一百二十八隻
鷹揚衛三十一隻
旗手衛二十四隻
羽林左衛九隻
瀋陽右衛八隻
金吾前衛一十四隻
武德衛三十五隻
留守右衛四十三隻
虎賁右衛五十五隻
横海衛七十二隻
水軍右衛七十三隻
豹韜衛三十四隻
興武衛四十隻
龍虎左衛一百四十二隻
水軍左衛一百六十隻
龍江左衛九十一隻
江北直隸二千三百八十五隻
淮安衛二百一十二隻
大河衛三百三十二隻
邳州衛一百三十三隻
泗州衛三百二十四隻
夀州衛一百三十六隻
徐州衛一百二十三隻
徐州左衛一百七十二隻
歸德衛四十九隻
揚州衛一百四十三隻
通州守禦千戶所五十四隻
泰州守禦千戶所四十八隻
鹽城守禦中左千戶所四十四隻
高郵衛一百四十二隻
興化守禦千戶所四十一隻
儀真衛一百一十隻
滁州衛七十九隻
廬州衛一百四十六隻
六安衛九十七隻
中都留守司七百七十五隻
鳳陽中衛一百九隻
懷遠衛九十四隻
留守左衛一百八隻
鳳陽右衛一百隻
鳳陽衛九十九隻
長淮衛一百二十七隻
留守中衛七十五隻
洪塘湖屯田千戶所二十隻
宿州衛二十隻
武平衛二十三隻
一衛河提舉司造船
北直隸九十三隻
德州左衛三十五隻
德州衛三十隻
天津衛八隻
天津左衛三隻
天津右衛六隻
通州右衛二隻
通州左衛二隻
神武中衛五隻
定邊衛二隻
山東五百四十一隻
臨清衛二百三隻
東昌衛五十二隻
平山衛七十五隻
濮州備禦千戶所一十八隻
東平守禦千戶所一十九隻
濟寧衛一百二十五隻
兖州護衛四十九隻
遮洋船三百四十六隻
大河衛五十四隻
揚州衛三十六隻
水軍左衛二十四隻
龍江左衛二十一隻
龍江右衛二十五隻
水軍右衛二十隻
廣洋衛二十四隻
江隂衛二十一隻
應天衛一十二隻
淮安衛三十二隻
長淮衛三十六隻
高郵衛二十五隻
横海衛一十六隻
船式樣
底長五丈二尺
頭長九尺五寸
梢長九尺五寸
底闊九尺五寸
底頭闊六尺
底梢闊五尺
頭伏獅闊八尺
梢伏獅闊七尺
梁頭一十四座
底板厚二寸
棧板厚一寸七分
釘一尺三釘
龍口梁闊一丈深四尺
使風梁闊一丈四尺深三尺八寸
後斷水梁闊九尺深四尺五寸
兩&KR2767;共闊七尺六寸
造糧船則例
一清江提舉司每年該造船五百三十三隻每隻該用
銀一百兩以三分為率原船舊料一分旗軍自備一分
官給一分該銀三十三兩三錢共該銀一萬七千七百
四十八兩九錢
一衛河提舉司每年該造船一百三十隻遮洋船三十五隻
每隻該用銀一百二十兩以十分為率除原船舊料三分外
官給新料銀八十四兩共該銀二千九百四十兩淺船九十
五隻每隻以三分為率原船舊料一分旗軍自備一分官給
一分該銀三十三兩三錢共該銀三千一百六十三兩五錢
通該銀六千一百三兩五錢成化十七年議定清江衛河
二提舉司造船料價銀一萬七千兩二十一年議准淺船
舊料一分每隻添銀一十一兩有零連前官給共銀四十五
兩二提舉司出批差人於浙江杭州湖廣荆州二抽分厰領
回分給官軍聽其買料從便造完順運糧赴本部原差提督
二提舉司官處查騐印烙弘治三年議准每船一隻官給
銀五十兩軍自辦五十兩舊船准二十兩共銀一百二十兩
十四年議准每隻增銀五兩荆州銀價悉於蕪湖取用
各船禁例
天順元年令馬快等船裝送官物除本船軍夫外若每船添
夫關文開寫上水二十名下水五名軍三名七出辦非奉旨
不許關文開寫添撥人夫字樣違者許所在官司指實具奏
違例應付者一體治罪成化四年奏准馬快船不許附帶
私鹽客貨若於關文外多索一夫一軍及分關前錢物者巡
河御史按察司官將隨從人役并附船各商拏問民編口外
軍發邊衛鹽貨入官九年兵部奏准南京進時鮮等項船
隻照依所擬隻數差撥運送仍於管運官員關文内明白開
寫數目以憑沿河官員查照應付本部仍通行淮揚迤北一
𢃄巡撫巡按管河洪閘等官各行所在官司凡遇各起進解
等項船隻經過務要逐一查騐比與今次所擬隻數相同方
許應付人夫拽送前去不許畏避將夾帶數外船隻一概應
付十年令馬快等船每駕船軍餘一名食米之外聽帶貨
物三百斤凡南京差人奏事乘坐官船私載貨物者聽巡河
御史郎中及管洪閘主事盤問治罪凡漕運軍人許𢃄土産
換易柴鹽每船不得過十石違者盤檢入官凡運糧馬快商
賈等船經由津渡巡檢司照騐文引若豪勢之人不服盤詰
聽所司拿送巡河御史郎中處究治十二年奏准馬快船
隻櫃扛務要南京内外守備官員會同看騐酌量數目開報
南京兵部照例會同給事中御史看騐十分滿載方許發行
弘治十三年議准凡黃船附搭客貨及夾帶私物者小甲
客商人等俱問發極邊衛分永遠充軍貨物入官若客商人
等止是空身附搭者亦連小甲俱發附近衛充軍
車輛
諸司職掌
凡大小車輛若有成造及修理者務要計算合用木植魚
膠鐵篐等項物料行下丁字庫等衙門依數放支如或修
造其有司預備車輛必須備知其數倘或需索使用酌量
勞逸多寡撥與
牛車一輛合用
榆木三根
棗木一根
槐木一根
杉木板枋一根
魚線膠一斤
鐵箍八箇
鐵釘四十枚
鐵穿四箇
車澗八條
車頭二箇
事例
洪武五年令造獨轅車山西河南共八百輛北平
山東共一千輛永樂十三年令各處造車務用
乾燥堅壮木植依降去樣車成造就於車上編號
印烙附册開寫看騐提調官吏并匠作姓名日後
有不堅固者照名究治正統十四年造戰車一
千輛每輛上用牛皮一十六張下用馬皮二十四
張
計各處造車數目
河南布政司一千四百輛
都司五百輛
陕西布政司五百輛
都司三十輛
山東布政司一千二百五十輛
都司六百二十輛
山西布政司一千五百輛
都司八百輛
鳳陽府二百五十輛
徐州三十輛
淮安府一百五十輛
淮安衛二十五輛
大河衛二十五輛
夀州衛二十輛
泗州衛二十輛
邳州衛二十輛
中都留守司一百五十輛
宿州衛二十輛
徐州衛二十輛
北京行後府一千輛
明會典卷一百六十
