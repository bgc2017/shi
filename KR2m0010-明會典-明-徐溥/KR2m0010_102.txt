明會典卷一百二
禮部六十一
諸番四夷土官人等二
事例
哈密
永樂四年賜忠順王紵絲六十疋絹二百一十四疋祖
母母妃各紵絲六疋絹六疋嬸母紵絲四疋絹四疋
六年賜王紵絲五十疋絹二十疋織金紵絲衣三套皂
麂皮靴二雙氊襪二雙祖母母并妃各綵叚六表裏
成化三年故忠順王外孫為都督賜銅印并織金衣一
套八年其都督赴京襲職除馬駝給價外加賞綵叚
絹織金紵絲衣并靴襪各一賞賜進貢到京使臣分五
等一等綵叚五表裏絹四疋二等四表裏絹三疋三等
三表裏絹二疋四等二表裏絹一疋布一疋五等一表
裏絹一疋俱紵絲衣一套靴襪各一雙存留甘州男婦
人等有進貢者照五等例賞無者每人絹布各一疋奏
事到京使臣不分等第每人綵叚二表裏絹一疋紵絲
衣一套靴襪各一雙十二年奏准寄住苦峪城使臣
賞例仍分五等比前表裏絹各减其一俱不與衣服靴
襪存留甘州有進貢者照前五等例無者與絹一疋
一回賜大馬每匹四表裏逹馬不分等第每匹二表裏
駝每隻四表裏駝羔每隻紵絲一疋絹二疋倒死駝絹
六疋折鈔絹一疋梭服每叚絹六疋金鋼鑚上等每顆
絹四疋成化十年二等每顆絹二疋三等各顆絹一疋
四等每二顆絹一疋五等每顆布一疋番砂水晶石不
與價弘治三年奏准内府估驗定價例玉石每斤絹
一疋夾玉石每四斤絹一疋速來蠻石二斤絹一疋青
金石一斤絹一疋把咱石十斤絹一疋魚牙靶小刀每
把絹二疋鑌鐡大刀每把絹五疋拐棍刀每把絹五疋
兩刀劒每把絹八疋鑌鐡銼一把鑌鐡鏡一面各絹二
疋撒哈剌馬黑瞞每叚各絹九疋桚馥蘭每斤絹四疋
硝子阿思馬亦一箇絹一疋鐡角皮二條絹二疋豹皮
(即舍利遜皮)每二張一表裏哈喇卜花二十張絹一疋
鑌鐡二斤絹一疋螺子石六塊絹一疋回回木梳細者
六箇絹一疋粗者十箇絹一疋獅子皮一張二表裏哈
剌虎剌皮每張一表裏蛇角二枝一表裏蛤蚧四箇絹
二疋馬服屯(即番夏布)每二叚絹一疋藍花手巾二條
絹一疋石頭靶八箇磠砂八斤各絹一疋雄黃十五斤
絹一疋銀鼠皮六箇貂鼠皮三箇青鼠皮二十箇白兔
皮三箇白狐皮一張駝皮獺皮每一箇各絹一疋梧桐
鹻每十斤絹一疋癿馬尺(即羊甸皮)每五張絹二疋卜
剌硤兒皮(即牛甸皮)每四張絹一疋樺皮弓一張絹八
疋羚羊角每四斤絹一疋金線豹皮一張一表裏刀紬
(番名黃馬海牙兒)每叚絹一疋松都魯石(即水珀)舊例
每斤鈔五十貫正統四年定每斤添作一百貫每二百
貫折絹二疋虎力麻五疋絹二疋珊瑚珠正統中每十
四兩絹四疋今定每一兩絹二疋鎻鎻葡萄每斤絹一
疋硝子遮眼(番名矮納)每三箇絹一疋使臣自進中等
馬每匹紵絲一疋絹八疋折鈔絹二疋下等馬每匹紵
絲一疋絹七疋折鈔絹一疋新生馬駒中途倒死馬每
匹絹三疋駝每隻三表裏絹四疋帶進西馬每匹五表
裏阿魯骨馬每匹六表裏
一貿易使臣進貢到京者每人許買食茶五十斤青花
磁器五十副銅錫湯瓶五箇各色紗羅綾叚各十五疋
絹三十疋三梭綿布夏布各三十疋藥餌三十斤果品
砂糖乾薑各三十斤紙馬三百張花毯二條顔料五斤
綿花三十斤烏梅三十斤皂白礬十斤不許過多就館
中開市五日除違禁之物并鞍轡刀箭外其餘叚疋紗
羅等項不係黃紫顏色龍鳳花樣者許官民各色鋪行
人等持貨入館兩平賣買該城兵馬司差人密切關防
及令通事管束毋得縱容鋪戶夷人在外私自交易如
有將違禁等物及通事人等故違者許各該委官體察
通行拿問其奏討沿途收買牛羊鐡鍋犂鏵者聽於臨
洮府蘭州地方與軍民兩平收買不許過多仍令伴送
人員及所在官司防範不許將熟鐡兵器夾賣及因而
生事擾人
一求討正統四年忠順王奏討與紵絲四表裏天順
四年王母差來使臣領去厚榜紙中夾紙各三百張金
箔一百貼胡椒蓽茇各十斤桐油十斤白礬十斤心紅
三斤丁香乳香檀香各三斤良薑桂皮各五斤細茶二
十斤洗面銅盆一箇成化十二年寄居苦峪城阿哩
雅等奏討加絹一疋十三年又准加折衣絹一疋十五
年再加絹一疋
哈里喀三
哈薩爾沙迪滿喀什噶爾
哈達埒薩蘭
色哷克額爾巴拉
摩和勒博迪蘇
拜勒哈阿勒瑪
圖呼瑪克綽爾齊
斡齊爾布哈喇
帕喇實喇斯
尼沙布爾和斯摩哩
特布哩斯郭納錫納
和坦和爾展
庫克新實喇哈雅
約蘇雅爾哈
戎拜
烏倫阿克蘇
鄂端頁錫
坤城實瑪勒
拜伊克恰
天方國日落國
已上諸國賞賜例與哈密同
罕都齊勤蒙古
永樂二年賞賜差來都指揮指揮綵叚三表裏織金衣
一套靴襪各一雙千戶綵叚二表裏舍人一表裏俱與
紵絲衣一套靴襪各一雙
一回賜帶過中等馬每匹二表裏駝每隻四表裏自進
中等馬每匹紵絲一疋生絹八疋百戶鎮撫俱照千戶
例賞帶進下等馬每匹紵絲一疋生絹四疋存留甘州
男婦有進者每名口一表裏生絹一疋無者生絹一疋
布一疋自進駝四表裏
安定衛
洪武八年賜襲封嗣王勑書誥命各一道織金紵絲衣
一套綵叚六表裏諭祭已故王祭文一道降香一炷新
鈔一千貫本部差通事一員送請封人至西寧衛交割
本衛差頭目一員齎勑誥衣服表裏同原來人前去本
地給賜授封别差頭目一員齎降去祭文香鈔另辦齋
粮五十石麻布五十疋食茶二百斤量帶軍士一同前
去
一賞賜到京國師綵叚四表裏絹二疋紵絲僧衣一套
舍人并使臣每人二表裏紵絲衣一套僧人每人一表
裏紵絲番僧衣一套靴襪各一雙
一回賜自進并帶進駝每隻三表裏絹四疋馬每匹二
表裏
賽瑪爾堪
洪武間進貢各賞銀并紵絲表裏衣服等物正統以前
賞例優厚成化間定王紵絲十五疋羅三疋紗三十疋
熟絹十五疋白氁絲十疋白將樂布十疋洗白布五十
疋紵絲帽一頂硃紅漆戧金椀八箇王妻紵絲八疋羅
二疋紗二疋熟絹八疋白氁絲五疋白將樂布五疋洗
白布二十疋到京使臣并存留甘州男婦俱行審等第
照哈密賞例
一回賜正統四年金線豹一隻八表裏西馬每疋五表
裏折鈔絹十疋獅子皮一張二表裏金線豹皮每張一
表裏成化十九年阿黑麻王獅子二隻每隻比金線
豹例加五表裏弘治三年獅子八表裏正副使并送
養人止正賞無加賞王止與回賜無特賜
土魯番
使臣到京并存留賞賜自進并帶進駝馬等物回賜及
賣買一應俱照哈密例
烏斯藏
洪武永樂以來給賜不等後定從四川起送來者到京
喇嘛番僧人等每人綵叚一表裏紵絲衣一套存留喇
嘛番僧人等每人該賞綵叚一表裏折與闊生絹四疋
紵絲衣一套内二件給本色衣一件折生絹三疋俱賞
鈔五十錠折靴襪鈔五十錠食茶六十斤從洮河州起
送來者到京喇嘛番僧人等每人折衣綵叚一表裏紵
絲并綾貼裏衣二件存留番僧人等每人該賞折衣綵
叚一表裏折生絹四疋紵絲并綾貼裏二件俱與食茶
五十斤靴襪鈔五十錠進過給軍中等馬每匹紵絲一
疋鈔三百錠氆氌等物例不給價帶進方物回賜綵叚
四表裏
一賜封本部行吏部請給誥命内府各衙門關造錦二
叚紵絲十表裏袈娑僧衣一套高頂僧帽一頂水晶數
珠一串鈴杵二副白磁茶鍾二箇滿荅剌一箇連帶鸞
帶一條靴襪各一雙茶食一百斤檀香一炷請勑令大
慈恩寺推喇嘛二人為正副使帶領喇嘛十名同原來
請封喇嘛齎奉前去番地授封差通事一員伴送至四
川布政司交割從黎州或天全出境差去正副使每人
賞鈔八十錠喇嘛六十錠俱與番僧衣一套靴襪各一
雙贊善王授封從陜西洮州出境闡化等三王從四川
出境成化五年授封闡化輔教二王差去正使人等自
帶買路物件食茶二萬五千斤紵絲三百疋羅一百疋
絹一千疋青紅布三千五百疋金箔一萬貼胡椒一百
斤十六年賞授封闡化王回還喇嘛覺義等三十員名
正使禪師覺義每人鈔八十錠綵叚三表裏絹二疋副
使都綱鈔六十錠二表裏差去喇嘛每名鈔四十錠一
表裏俱與紵絲番僧衣一套靴襪各一雙帶去徒衆每
人鈔二十錠一表裏進過氆氌等物不給價
長河西魚通寧遠等處
正統初賞賜宣慰使并指揮僉事自來進貢者宣慰使
鈔一百五十錠綵叚四表裏指揮僉事鈔一百錠綵叚
二表裏俱紵絲衣一套靴襪各一雙襲職進貢賞同國
師并國師姪男進貢到京者照宣慰使例都綱喇嘛番
僧人等進貢到京者每人鈔五十錠綵叚一表裏紵絲
番僧衣一套靴襪各一雙食茶六十斤存留賞同五年
喇嘛番僧進馬到京每人鈔五十錠綵叚一表裏折衣
綵叚二表裏靴襪各一雙進過馬不分等第每疋鈔一
百錠十年長河西招撫生番照本處進貢番僧例每人
止賞錠五十錠綵叚一表裏折衣綵叚二表裏靴襪各
一雙仍加賞折衣綵叚一表裏景泰四年每人鈔五十
錠綵叚一表裏不與衣服靴襪天順元年照舊給賞三
年尊勝寺清修翊善大國師護印帶進舍利等物照先
年烏斯蔵地方都指揮使等事例量給綵叚二表裏成
化初番僧人等到京者每人闊生絹二疋鈔五十錠折
靴襪鈔五十錠折衣綵叚二表裏存留者除鈔絹俱照
到京例賞其折衣綵叚二表裏每人給本色一表裏内
一表裏折闊生絹四疋進過氆氌等物例不給價帶進
國師方物給賜綵叚二表裏十二年番人九百名來貢
無賫勘合到京并存留番人番僧每人俱减絹二疋弘
治二年尊勝等寺并葛兒拶寺喇嘛番人共一千三百
名來貢亦無賫勘合到京番僧人等每名减絹二疋存
留者每名减絹三疋
朵甘斯
凡宣慰司差來到京禪師番僧人等每人賞鈔五十錠
綵叚一表裏紵絲衣一套存留番僧人等每人鈔五十
錠折表裏闊生絹四疋紵絲衣一套内二件給本色衣
一件折闊生絹三疋俱與折靴襪鈔五十錠食茶六十
斤進氆氌等物例不給價指揮僉事例加絹四疋國師
比照禪師加絹二疋新招撫來貢者到京每人鈔五十
錠絹二疋折衣綵叚二表裏折靴襪鈔五十錠存留者
每人鈔五十錠絹二疋折衣綵叚一表裏闊生絹四疋
折靴襪鈔五十錠方物俱不給價天順七年朵甘宣
慰使進貢到京賞鈔一百五十錠綵叚四表裏紵絲衣
一套靴襪各一雙
董卜韓胡
凡差來到京國師禪師都綱道官喇嘛番僧頭目寨官
人等每人賞綵叚一表裏存留頭目番僧人等每人折
表裏闊生絹四疋俱與折鈔絹二疋靴襪鈔五十錠番
僧每人紵絲綾貼裏僧衣一套頭目人等每人紵絲綾
貼裏俗衣一套進氆氌等物例不給價回賜土官綵叚
十表裏土官妻綵叚四表裏
四川威州保縣金川寺番僧
凡金川寺進貢到京喇嘛番僧每人賞綵叚一表裏折
衣綵叚二表裏存留者每人綵叚二表裏其折衣綵叚
二表裏内一表裏折生絹四疋一表裏折葉茶一百斤
俱與鈔六十錠折靴襪鈔五十錠氆氌等物不給價
雜谷安撫司
與金川寺例同
逹蠻思長官司
凡逹蠻思長官司正統間進貢到京并存留僧人等每
人賞鈔四十錠綵叚一表裏折衣二表裏靴襪各一雙
弘治二年差來番僧人等到京者每人鈔四十錠一表
裏折衣一表裏存留者每人鈔四十錠一表裏折衣一
表裏仍折生絹四疋俱與折靴襪鈔十錠茂州文川縣
加渴□等寺進貢到京喇嘛番僧頭目寨首每人綵叚
一表裏折衣二表裏存留番僧人等每人綵叚一表裏
折衣二表裏每一表裏折絹四疋俱賞鈔六十錠折靴
襪鈔五十錠氆氌等物不給價
松潘茂州等處
凡進貢到京馬每匹賞鈔一百錠鐡甲氆氌等物不給
價
陜西洮岷等處番僧
凡洮岷等處各寺喇嘛番僧到京并存留每人賞折衣
綵叚一表裏折靴襪鈔五十錠馬每匹紵絲一疋鈔三
百錠駝每隻綵叚三表裏絹四疋不由所在官司給文
起送私自来京謝恩等項進貢者止給馬駝價不賞
洮岷等處番族
凡各番族到京并存留番人每人賞綵叚二表裏絹二
疋鈔二十錠折靴襪鈔五十錠進馬每匹紵絲一疋鈔
三百錠盔甲腰刀例不給賞
番貨價值
凡番國進貢内國王王妃及使臣人等附至物貨以十
分為率五分抽分入官五分給還價值必以錢鈔相兼
國王王妃錢六分鈔四分使臣人等錢四分鈔六分又
以物折還如鈔一百貫銅錢五串九十五貫折物以次
加增皆如其數如奉旨特免抽分者不為例
凡番國進貢船内搜出私貨照例入官俱不給價其奉
旨給與者不為例
凡回回并番使人等進貢寶石等項内府估驗定價例
胡椒每斤直鈔三貫丁香每斤一貫蓽茇每斤二貫速
香每斤二貫木香每斤三貫乳香每斤五貫蘇木每斤
五百文黃蠟每斤五百文油紅布每叚一貫五百文青
布每叚一貫五百文玳瑁盒每箇一貫玳瑁盂每箇一
貫藤葛裏襄每斤一貫沒藥每斤五貫金銀香每斤五
百文大楓子每斤一百文錫每斤五百文苾布每疋一
十五貫肉荳䓻每斤五百文古剌水内大合一貫小合
五百文荳䓻花每斤五百文腰刀每把三貫鐡每斤三
百文花布每叚一貫大花手巾每條二貫小花手巾每
條一貫一應各樣麄布每叚一貫沉香每斤三貫黃熟
香每斤一貫蓽䔲茄每斤一貫翠毛每斤三百文烏爹
泥每斤五百文紅紋節知被每條五貫鹽每斤一百文
梔子花每斤一貫丁皮每斤五百文悶蟲藥每斤二百
文象牙每斤五百文花氊單每條一十貫撒哈剌每疋
一百貫珊瑚枝每斤三十貫血竭每斤一十五貫龍涎
每兩三貫蘇合油每斤三貫玻瓈瓶每箇三貫小玻瓈
瓶每箇二貫大玻瓈碗每箇三貫小玻瓈碗每箇二貫
玻瓈燈甌每箇二貫鶴頂每箇一貫赤金每兩五十貫
足色銀每兩十五貫降真香每斤五百文妥剔牙每斤
一貫膽礬每斤二貫回回石青每斤一貫珊瑚珠每兩
二貫烏木每斤五百文安息香每斤五百文紫檀木每
斤五百文木鼈子每斤三百文雄黃每斤五百文阿魏
每斤二貫兜羅布每叚一十貫絲手巾每條二貫粟米
珠每兩五貫油血石每兩二貫番砂每斤二百文夕牙
吸哈納每斤五百文八的阿納每斤四百文三額阿剌
必每斤五百文别模剌每斤五百文厥枯露每斤二百
文加定每斤五百文哈都味思每斤五百文阿思摸達
塗兒氣每斤五百文暗花打布每叚一貫沙連布每叚
一貫青查禮布每叚一貫加籠宜布每叚一貫烏連布
每叚一貫勿那朱布每叚一貫蘇麻達每斤二百文番
弓每張二貫番箭每枝一百文
計折還物價
各色紵絲每疋折鈔五百貫綾子各色每疋三百貫紗
各色每疋三百貫絹各色每疋一百貫青絨氁子每疋
六百貫駝褐氁子每疋六百貫青花白磁盤每箇五百
貫碗每箇三百貫瓶每箇五百貫酒海每箇一千五百
文豆青碗盤每箇一百五十貫碗每箇一百貫瓶每
箇一百五十貫麝香每斤一千五百貫樟腦每斤一百
貫良薑每斤二十五貫大黃每斤三十貫鐡鍋三尺闊
面每口一百五十貫
各國額設通事
事例
洪武永樂以來設立御前荅應大通事有都督都指揮
指揮等官統屬一十八處小通事總理來貢四夷并來
降夷人及走回人口凡有一應夷情譯審奏聞成化
五年奏定小通事額數總不過六十名遇有病故及為
事等項革去職役者照缺選補若事繁去處丁憂有過
三名者量補一名其新補通事鴻臚寺不支米辦事三
年無過再支米辦事二年送部考驗如果通夷語無過
者照例奏送吏部定奪冠帶不諳夷語及有過誤事者
發原籍為民
計四裔一十八處額設通事六十員名
尼嚕罕通事七員名成化十九年添二名
達勒達通事七員名成化十九年添一名
回回通事七員名成化十九年添一名
雲南百夷等處六員名
安南國二員名
占城國三員名
日本國四員名
西番五員名成化十九年添一名
真臘國一員名成化二十年添一名
瓜哇國二員名
緬甸一員名
朝鮮國五員名
暹羅國三員名
琉球國二員名
河西一員名成化二十年添一名
蘇門荅剌國一員名
輝和爾二員名
滿剌加國一員名
交通朝貢番人禁令
事例
弘治十一年令迤北小王子等差使臣人等赴京朝貢
官員軍民人等交易止許光素紵絲絹布衣服等件不
許將一應兵器并違禁銅鐡等物有違犯者處以極刑
又令官員軍民人等私將應禁軍器賣與夷人圖利
者比依將軍器出境因而走泄事情者律各斬為首者
仍梟首衆又令在京在外軍民人等與朝貢夷人私
通往來投托管顧撥置害人因而透漏事情者俱問發
邊衛充軍軍職有犯調邊衛帶俸差操通事并伴送人
等係軍職者照軍職例係文職有贓者革職為民又
令夷人朝貢到京會同館開市五日各鋪行人等入館
兩平交易染作布絹等項立限交還如賖買及故意拖
延騙勒夷人久候不得起程并私相交易者問罪仍於
館前枷號一箇月若各夷故違潜入入家交易者私貨
入官未給賞者量為逓减通行守邊官員不許將曾經
違犯夷人起送赴京又令會同館内外四隣軍民人
等代替夷人收買違禁貨物者問罪枷號一箇月發邊
衛充軍十三年奏准甘肅西寧等處遇有番夷到來
本都司委官關防提督聽與軍民人等兩平交易若勢
豪之家主使弟男子姪家人頭目人等將夷人好馬竒
貨包收逼令减價以賤易貴及將麄重貨物并瘦損頭
畜拘收取覓用錢方許買賣者聽使之人問發附近衛
分充軍干礙勢豪及委官知而不舉通同分利者參問
治罪
歲進
各處歲進茶芽及木瓜藥材俱從土産去處觧送轉送
該衙門供用各有定數今具列於後
事例
茶芽
計各處歲進茶芽共四千二十二斤
直隸五百斤
常州府宜興縣一百斤内二十斤南京禮部納
廬州府六安州三百斤
廣德州七十五斤
建平縣二十五斤
浙江五百二十二斤
湖州府長興縣三十斤南京納
紹興府嵊縣八斤
會稽縣三十二斤
温州府永嘉縣一十斤
樂清縣一十斤
杭州府臨安縣二十斤
富陽縣二十斤
寧波府慈谿縣二百六十斤
處州府麗水縣一十五斤
縉雲縣六斤
青田縣六斤
遂昌縣六斤
金華府蘭谿縣二十二斤
金華縣二十二斤
衢州府龍游等縣共二十斤
台州府臨海等縣共一十五斤
嚴州府建德縣五斤
淳安縣四斤
遂安縣三斤
夀昌縣三斤
桐廬縣二斤
分水縣一斤
江西四百五十斤
南昌府七十五斤
南康府二十五斤
贑州府一十一斤
袁州府一十八斤
臨江府四十七斤
九江府一百二十斤
瑞州府三十斤
建昌府二十三斤
撫州府二十四斤
吉安府一十八斤
廣信府二十二斤
饒州府二十七斤
南安府南新縣一十斤
湖廣二百斤内十八斤南京納
武昌府興國州六十斤
岳州府臨湘縣十六斤
寶慶府武岡州二十四斤
邵陽縣二十斤
新化縣十八斤
長沙府安化縣二十二斤
寧鄉縣二十斤
益陽縣二十斤
福建二千三百五十斤内五十二斤南京納
建寧府建安縣一千三百六十斤
探春二十七斤
先春六百四十三斤
次春二百六十二斤
紫笋二百二十七斤
薦新二百一斤
崇安縣九百九十斤
探春三十二斤
先春三百八十斤
次春一百五十斤
薦新四百二十八斤
木瓜
計直隸寧國府宣城縣歲進木瓜二千三百箇
上瓜一千八百箇
中瓜五百箇
藥材
計廣西思明府歲進解毒藥五方三十四味共三十
八斤
錦地蘿一味重二斤
消食藥十味重十二斤
消毒藥十八味重十九斤
大衝藥一味重一斤
塞住藥四味重四斤
計四川成都府歲進藥材七味
天雄二十對
附子五十對
川烏三十對
漏藍二十對
仙茅二十一斤
補骨脂十五斤
巴豆四斤
明會典卷一百二
