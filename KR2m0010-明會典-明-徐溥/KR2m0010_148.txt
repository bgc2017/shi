明會典卷一百四十八
工部二
營造二
儀仗一(大樂制度并中和韶樂制度附)
諸司職掌
凡製造皇帝皇太子親王鹵簿車駕等項儀仗及修理者
除金銀器皿於内府成造其餘器仗照數行下軍器等局
委官督工計料依式修造完備進赴鑾駕房收貯供用
軍器局造
戟矟節角
鑼刀盾弓箭小鼓
杖鼓掆鼓金鉦骨朵
夾矟樂人大鼓
營繕所造
清道御杖交椅坯脚踏坯馬杌
頭管戱竹龍笛笛
板
針工局造
金鼓旗白澤旗令旗紅曲盖
紫方傘紅方傘傳教旛告止旛
絳引旛紅團扇青團扇紅方扇
紅繡傘紅銷金傘儀鍠氅戈氅
戟氅信旛幢麾
寳源局造
香鑪香盒交椅脚踏
銀盆水鑵
鞍轡局造
拂子鞍籠誕馬錦韀
巾帽局造
立瓜卧瓜鐙杖響節
儀刀梧杖班劒幢竿
殳义斧
洪武初定
大駕鹵簿
肅旗一面黃質上闊七尺二寸下三尺二寸黑肅字硃
漆攅竹竿長八尺二寸下有鐡纂
靖旗一面與肅旗制同但用靖字
金鼓旗一對黃質連腰闊一丈二尺五寸下七尺紅金
鼓二字硃漆攅竹竿通長一丈四尺九寸内貼金木鎗
頭長一尺五寸八分上飾紅纓下有鐡纂
金龍畫角二十四枝木質黑漆戧金為飾上節寳相花
中節纏身單龍雲文下節八寳雙海馬
鼓四十八面木匡加紅油冒以革面徑一尺七寸匡畫
寳相花面畫雙獅綵毬
金四面以銅為之徑一尺七寸
金鉦四面銅質竹匡用紅綆繫鉦于匡鉦徑九寸五分
杖鼓四箇木匡細腰匡兩頭加黑漆戧金雲龍文鐡圈
二皆冒以革附于匡聯以紅絨綆加銅龍頭鈎子以
青絨匾絛懸之
笛四管截竹為之六竅長一尺六寸
板四串鐡力木板各六貫以青絲組各長一尺一寸上
闊一寸九分下闊二寸五分
白澤旗一面紅質上下并外邊加黃襴赤火熖間綵脚
傍竿加紅腰綵織白澤飛狀及雲文旗上旁有素額
織白澤二青字旗身黃襴火燄通長六尺六寸闊二
尺九寸脚長五尺揭以硃漆攅竹竿通長一丈三尺
六寸九分内貼金木鎗頭長一尺三寸五分飾以紅
纓纂用鐡後凡繡旗襕脚腰額并字色竿纓纂制皆
同惟黃旗北斗旗稍異
白澤旗一面青質但白澤為走狀餘同前制
門旗四對紅質中織金為門字餘同白澤制
黃旗四十面黃質上闊八尺下四尺硃漆攅竹竿通長
一丈一尺三寸五分内貼金木鎗頭長一尺三寸五分
上飾紅纓下有鐡纂
金龍旗十二面青質自此至雨旗質同織金雲龍文額
織龍旗二字
日旗一面織為日紅色及日字
月旗一面織為月白色及月字
風旗一面織箕星四及風字
雲旗一面織五色雲文及雲字
雷旗一面織雷文五及雷字自此至北斗旗星宿皆金
織
雨旗一面織畢星八附耳一星在旁及雨字白月
木星旗一面青質織木星一及木字
火星旗一面赤質織火星一及火字
土星旗一面黃質織土星一及土字
金星旗一面白質織金星一及金字
水星旗一面黑質織水星一及水字
角宿旗一面青質後二十七宿質同織角宿二及角字
亢宿旗一面織亢宿四及亢字
氏宿旗一面織氐宿四及氐字
房宿旗一面織房宿四鈎連二小星在旁及房字
心宿旗一面織心宿三及心字
尾宿旗一面織尾宿九神宫小星一及尾字
箕宿旗一面織箕宿四及箕字
斗宿旗一面織斗宿六及斗字
牛宿旗一面織牛宿六及牛字
女宿旗一面織女宿四及女字
虛宿旗一面織虛宿二及虛字
危宿旗一面織危宿三及危字墳墓四星在下
室宿旗一面織室宿二離宫六星在旁及室字
壁宿旗一面織壁宿二及壁字
奎宿旗一面織奎宿十六及奎字
婁宿旗一面織婁宿三及婁字
胃宿旗一面織胃宿三及胃字
昴宿旗一面織昴宿七及昴字
畢宿旗一面織畢宿八附耳一星在旁及畢字
觜宿旗一面織觜宿三及觜字
參宿旗一面織參宿七玉井四小星在左足下伐三星
在内及參字
井宿旗一面織井宿八又鉞一星在旁及井字
鬼宿旗一面織鬼宿四及積屍氣一并鬼字
柳宿旗一面織柳宿八及柳字
星宿旗一面織星宿七及星字
張宿旗一面織張宿六及張字
翼宿旗一面織翼宿二十二及翼字
軫宿旗一面織軫宿四長沙一星在中左右轄二星在
旁及軫字
北斗旗一面黑質三邊黃襴黑腰火燄間綵脚織北斗
星七輔星一在旁及北斗二字
東嶽旗一面青質織綵為山形及東嶽二字自此至羆
旗山水諸形皆綵織
南嶽旗一面赤質織山形及南嶽二字
中嶽旗一面黃質織山形及中嶽二字
西嶽旗一面白質織山形及西嶽二字
北嶽旗一面黑質織山形及北嶽二字
江旗一面赤質織水文及江字
河旗一面白質織水文及河字
淮旗一面青質織水文及淮字
濟旗一面黑質織水文及濟字
青龍旗一面青質織青龍形雲文及青龍二字
白虎旗一面白質織白虎形雲文及白虎二字
朱雀旗一面赤質織朱雀形雲文及朱雀二字
玄武旗一面黑質織龜蛇形雲水文及玄武二字
天鹿旗一面赤質織天鹿形雲文及天鹿二字
天馬旗一面赤質織天馬形雲文及天馬二字
鸞旗一面赤質織鸞形雲文及鸞字
麟旗一面赤質織麟形雲文及麟字
熊旗一面赤質織熊形雲文及熊字
羆旗一面赤質織羆形雲文及羆字
紅纛一對硃漆攅竹竿通長一丈三尺九寸内貼金木
鎗頭一尺六寸徑一寸四分用犛牛尾染紅簇為纛
上施抹金銀頂加于纛建于竿下有鐡纂纛周圍磁
珠絡
皂纛一把與紅纛制同但用黑犛牛尾抹金銅寳盖
紅節一對硃漆攅竹竿抹金銀寳珠頭用犛牛尾染紅
簇成如圓斗大凡四層每層上施抹金銀頂周圍綴
磁珠絡建于竿下有鐡纂竿長同紅纛
小銅角二箇長三尺八寸加漆貼金
大銅角二箇長三尺六寸一分加漆貼金
纓頭一箇硃漆攅竹竿貼金木鎗頭用犛牛尾染紅簇
圓上施抹金銀頂建于竿下有鐡纂通長一丈一尺
四寸九分内鎗頭一尺九寸五分
豹尾一箇硃漆攅竹竿帶貼金銅龍頭通長一丈三尺
四寸九分内龍頭長一尺一寸八分下䘖抹金銅頂
藍斜皮雲盖垂貼金銅鈴共十二箇周圍磁珠串懸
紅黃綠三色鬚頭中垂大豹尾長五尺竿下有銅束
凡麾幢旛節等挑竿銅龍頭俱以鐡為鈎
弓矢一百副
弓用竹為體木為托靶并梢置黑角于梢末又用角
為面牛筋鋪背四節纏以絲加黑漆面硃漆背用黃
蠟絞絲為絃
矢用竹為榦木為扣加鐡箭頭柳葉形兩頭俱用牛
筋絲纏之加硃漆近扣處加鴈羽櫜二用黑斜皮
為之
御杖六十根硃漆攅竹杖銅裹兩頭長四尺九寸
誕馬二十四匹紅轡黃韁上施錦韀
領頭六對硃漆攅竹杖銅裹兩頭長四尺九寸
黃麾一對每把硃漆攅竹竿帶貼金銅龍頭共長一丈
二尺五寸内龍頭鈎一尺䘖抹金銅圈懸抹金銅頂
四角紅羅寳盖高七寸五分圍二尺七寸五分盖四
角加抹金銅龍頭四箇懸絨線繫抹金銅珮一十六
件間銅鈴三十六箇寳盖下周以綠羅腰黃羅三簷
銷金雲龍文中垂大紅羅旛長六尺三寸闊五寸五
分旛上節綵繡荷葉盖蓮花座其中青羅額金書黃
麾二字中節描金雙升龍下節描金雲日文旛下綴
五色横板
絳引旛五對制同黃麾但用五色羅為旛不加金繡三
簷用紫無額并字
傳教旛五對制同黃麾但額用黃羅繡青傳教二字中
描金升降雲龍無下節雲日三簷用綠龍頭䘖銅珮
四件銅鈴三十二箇其銅珮俱抹金
告止旛五對制同黃麾但額用黃羅繡青告止二字描
金升降鸞鳳雲文三簷用青銅珮銅鈴如傳教之數
信旛五對制同黃麾但用黃羅額繡青信字描金升降
雙雲龍與傳教同但三簷用黃銅珮銅鈴如傳教之
數
龍頭竿五對每把硃漆攅竹竿帶貼金木龍頭通共長
一丈二尺五寸内竿頭長二尺五分有龍頭䘖抹金
銅圈懸抹金銅頂五角紅羅寳盖高七寸五分圍二
尺七寸五分盖五角加抹金銅龍頭五箇絨線繫抹
金銅珮十件綴以銅鈴十五箇寳盖下周以紫羅腰
紅羅三簷飾雲龍香草文中垂青羅帶五縫成旛長
六尺三寸闊五寸五分每帶上描銀下描金皆香草
文中描金孔雀形下綴銅鈴五箇
豹尾二對每把硃漆攅竹竿帶貼金銅龍頭共長一丈
二尺五寸内龍頭鈎長一尺下䘖抹金銅頂藍斜皮
寳盖周圍帶銅鈴八箇中垂豹尾長四尺五寸
儀鍠氅十對每把硃漆攅竹竿帶貼金竿頭共長一丈
二尺五寸五分内竿頭長一尺三寸五分帶抹金銅
索圈并頂懸五色羅帶縫成氅長六尺三寸闊五寸
五分氅下綴銅鈴五箇
戈氅十對每把硃漆攅竹竿帶貼金竿頭共長一丈二
尺五寸内竿頭一尺六寸二分繫木板兩面粉飾畫
升降雙鳥懸五色帶縫成羅氅綴銅鈴氅同儀鍠
戟氅十對制同戈氅但竿頭為戟形長一尺七寸五分
單戟三對每把硃漆攅竹竿帶貼金龍戟頭共長八尺
三寸九分内戟頭長一尺九寸
龍戟三對制同單戟但戟枝有龍頭
班劒三對刻木為劒其上有靶靶下為龍頭䘖劍皆貼
金為飾垂紅絲帉錔
梧杖三對硃漆攅竹為杖長六尺九寸五分兩頭貼金
為飾杖或以木為之
立瓜三對硃漆攅竹竿通長六尺九寸刻木為瓜立置
于上承以龍頭長一尺四寸皆貼金為飾
卧瓜三對制同立瓜但瓜及龍頭長一尺二寸五分
儀刀三對刻木為刀鞘及靶貼金龍文為飾垂紅絲帉
錔其龍文以貼銀為地
鐙杖三對硃漆攅竹竿刻木為馬鐙承以龍頭貼金為
飾置于竿首共長六尺九寸内鐙頭長一尺六寸
金鉞三對硃漆攅竹竿刻木為斧形承以龍頭貼金為
飾置于竿首通長六尺九寸内鉞頭長一尺六寸五
分
骨朵三對硃漆攅竹竿刻木為骨朵承以龍頭貼金為
飾置于竿首共長六尺九寸内骨朵頭長一尺六寸
羽葆幢五對硃漆攅竹竿帶貼金銅龍頭共長一丈二
尺五寸五分内龍頭鈎一尺䘖抹金銅圈加白羽銅
頂綠羅寳盖下以紅絲圓絛貫紅纓簇圓凡五層每
層上施抹金銅頂藍斜皮雲盖懸銅鈴
青龍幢制同羽葆幢但頂無白羽有青紗衣籠之衣長
七尺五寸闊一尺二寸金繡青龍雲文自此至玄武
幢皆一把
白虎幢制同青龍幢但用白紗衣籠金繡白虎雲文
朱雀幢制同青龍幢但用紅紗衣籠金繡朱雀雲文
玄武幢制同青龍幢但用皂紗衣籠金繡龜蛇雲文
響節十二對貼金攅竹竿帶鐡條共長一丈二寸五分
内鐡條至頂長一尺二寸五分貫銅錢十二黃羅為
衣籠之銷金為飾升龍雲文頂以木為之用貼金其
銅錢文天下太平
金節三對硃漆攅竹竿帶貼金銅龍頭通長一丈二尺
五寸五分内龍頭鈎一尺䘖抹金銅圈并銅頂綠羅
寳盖以紅絲圓絛貫紅纓凡八層每層上施抹金小
銅頂藍斜皮雲盖懸銅鈴有黃紗衣籠之衣長七尺
五寸闊一尺二寸繡升龍四
方天戟十六對硃漆攅竹竿通長一丈二尺五寸五分
木為戟承以龍頭置竿上貼金為飾長二尺五分
紫方傘四把每把傘骨面闊并頂五尺五寸傘柄并貼
金葫蘆頭共長一丈一尺五寸九分其面冒以紫羅
垂紫三簷凡傘柄俱用竹加紅油間纏以藤惟曲柄
傘硃紅漆攅竹為之
紅方傘四把制同紫方傘
紅曲柄綉傘四把每把傘骨面闊并頂四尺二寸五分
傘柄并貼金葫蘆頭共長一丈一尺二寸九分其面
冒以紅羅綉綵雲垂紅三簷上簷雲龍下二簷瑞草
文當曲柄處用鐡心貼金龍頭承傘
紅直柄華盖繡傘四把每把傘骨面闊并頂四尺七寸
五分傘柄并貼金葫蘆頭共長一丈一尺二寸九分
其面冒以紅羅垂紅三簷皆繡雲花文
黃直柄綉傘四把每把傘骨面闊并頂四尺二寸五分
傘柄并貼金葫蘆頭共長一丈一尺二寸九分其面
冒以黃羅綉綵雲文垂黃三簷雲龍文
紅直柄繡傘四把每把傘面冒以紅羅綉綵雲文垂紅
三簷瑞草文餘同黃直柄繡傘
黃曲柄繡傘二把抹金銀鈴全每把傘骨面闊并頂五
尺一寸五分傘柄并貼金葫蘆頭共長一丈二尺一
寸九分其面冒以黃羅綉綵雲文垂黃三簷雲龍文
當曲柄處用鐡心貼金龍頭承傘
青銷金傘三把傘骨面闊并頂五尺一寸五分傘柄并
貼金葫蘆頭共長一丈二尺一寸九分其面冒以青
羅銷金雲文垂青三簷雲龍香草文
紅銷金傘三把每把面冒以紅羅垂紅三簷餘同青銷
金傘
黃銷金傘三把每把面冒以黃羅垂黃三簷餘同青銷
金傘
白銷金傘三把每把面冒以白羅垂白三簷餘同青銷
金傘
黑銷金傘三把每把面冒以黑羅垂黑三簷餘同青銷
金傘
黃油絹銷金雨傘一把傘骨面闊并頂七尺八寸傘柄
并貼金葫蘆共長九尺二寸九分傘面銷金寳珠龍
文邊如意龍文
紅繡花扇十二把每把連扇及柄通高一丈一尺二寸
内扇圓徑三尺三寸五分大紅羅面繡四季花背銷
金龍團花文凡扇風衣用羅色俱同扇面扇柄俱用
攅竹加硃漆惟紅繡雉方扇制異
紅繡雉方扇十二把每把連扇及柄通高一丈一尺二
寸内扇連黑漆板高三尺五寸二分内板五寸下闊
二尺四寸五分中闊二尺六寸五分大紅羅面綉鸞
鳳花文青羅背銷金寳珠花面風衣白羅綉雉尾邊
背風衣青素羅板戧金雲文扇柄用攅竹加黑漆
紅單龍扇一十把每把連扇及柄通高一丈一尺二寸
内扇圓徑三尺三寸九分面背皆大紅羅面繡單龍
雲文背銷金龍團花文
黃單龍扇一十把每把連扇及柄通高一丈一尺二寸
内扇圓徑三尺三寸五分面背皆黃羅面綉單龍雲
文背銷金龍團花文
紅雙龍扇二十把每把連扇及柄通高一丈一尺二寸
内扇圓徑三尺三寸九分面背皆大紅羅面繡雙龍
雲文皆銷金龍團花文
黃雙龍扇二十把每把連扇及柄高一丈一尺二寸内
扇圓徑三尺三寸五分面背皆黃羅面繡雙龍雲文
背銷金龍團花文
紅素扇二十把每把連扇及柄通高九尺六寸内扇圓
徑三尺四寸面背皆紅羅
黃素扇二十把每把連扇及柄通高九尺六寸内扇圓
徑三尺四寸面背皆黃羅
黃羅銷金九龍傘一把與前黃銷金傘制同壽傘
壽扇二把制同前黃羅雙龍扇
黃羅曲柄繡九龍傘一把與前黃曲柄傘制同(常朝用)
鳴鞭四條以黃絲為鞭梢漬以蠟柄用龍頭木質貼金
為飾
金馬兀一箇木質金葉裹金釘裝釘鈒盤龍雲文
金交椅一把木質金葉裹金釘裝釘椅中鈒花升龍雲
文穿以黃絲匾絛四垂黃絲帉錔黃織金紵絲褡襠
金脚踏一箇木質金葉裹金釘裝釘鈒方勝花文黃織
金紵絲踏褥
金水盆一箇黃金為盆中鈒盤龍雲文邊鈒香草文西
洋布手巾一條
金水罐一箇黃金為之有盖有提小口巨腹
金香爐一箇黃金為之有盖有繫兩耳三足爐鈒雲龍
文以硃漆竿舉之竿首抹金銅龍頭其下龍尾
金香盒一箇黃金為之盖鈒龍文邊鈒香草文
金唾盂一箇黃金為之形圓如缶盖僅掩口下有盤鈒
龍文洪武年間停造
金唾壺一箇黃金為之小口巨腹有盖鈒龍文洪武年
間停造
拂子四把以紅絲拂為心上以素犛牛尾籠之抹金銅
龍首硃漆木柄戧金雲龍花文垂黃絲帉錔今拂用
馬尾心用紅纓
紅紗燈籠六對紅油竹燈骨銅燭盤外以紅紗蒙之硃
漆竿竿首貼金龍頭其下龍尾竿頭帶黃&KR0836;銅鈎垂
玉色紗罩之
紅油紙燈籠三對紅油竹骨下有竹盤木座以竹絲編
為籠加紅油紙竿同紅紗燈
魫燈三對制同紅紙燈但用魫為之鐵為燈骨
仗馬六匹紅鞦轡上施鞍韀頷下垂綠盖紅纓飾磁珠
絡
鍍金銅玲瓏香爐一箇制同金香爐
寳匣一座以木為質硃紅漆匣盖頂并四面戧金雲龍
文座戧金仰覆蓮花并香草文
硃紅漆馬兀子四箇
鞍籠二皮質硃紅油飾描金升降龍文邊描香草上施
抹金銅盖頂飾紅纓又平頂鞍籠一制同惟無銅盖
紅纓
黃帳房一座用黃木綿布帳并幃幕上施獸吻硃紅漆
柱并帳竿竿首綵粧蹲獅頂用毡
大樂制度
麾一硃紅漆木竿長一丈一尺飾以貼金銅龍頭鐡鈎
長一尺七寸下垂黃綺麾帶長一丈兩面繪青龍并
雲文一升一降上下有彩繪雲板抹金銅釘鉸全
戱竹一對紅漆竹長六尺貼金木龍頭長七寸口䘖紅
竹絲二十四莖各長四尺五寸上有綵線帉錔
簫十二管每管以紫竹為之長一尺九寸六孔間纏以
絲線裹以錫箔
笙十二攅用紫竹十七管下施銅簧參差攅于黑漆木
匏中有觜項亦黑漆上垂綵線帉錔
龍笛十二管每管以竹為之兩末牙管束長一尺七寸
五分一孔在前其後七孔貼金木龍頭垂綵線帉錔
頭管十二管每管以烏木為之長六寸八分九孔前七
後二兩末以牙管束以蘆為梢
方響四架每架用鐡方響十六厚薄不等應六律六呂
四清聲以鐡條四裹以黃毡橫寘架内貫而列之為
二層每層方響八承以硃紅漆木架左右二柱并上
下匡俱戧金花文架高五尺闊二尺二寸上用雕木
五綵花板一其上雕木貼金龍一間以五綵架上貼
金火燄寳珠一左右兩如意雲上施貼金二龍頭口
䘖紅綠帉錔其下雕飾五綵線金芝草文
&KR0793;八架每架用楸木為質長三尺九寸中虛四周烏木
邊上施九絃并柱子九面繪金龍并綵雲文&KR0793;尾垂
綵線帉錔二承以硃紅漆架四角貼金綵色龍頭四
各垂綵線帉錔
琵琶八把每把用鐡力木為質梓木面板鳳眼二匙頭
并項通長三尺五分闊一尺二寸五分匙頭并項一
軸子四扶手山口各一皆用烏木四絃背有烏木樁
楸二上施抹金銅環并鈎搭負以綠絨匾絛匙頭上
施綵線帉錔一大小斑竹品十二烏木撥一用牙㠌
迎引面板施描金盤龍文朝賀用素
箜篌八把每把用梓木為身闊五寸厚六寸直長四尺
八寸并柄上雕龍頭中㠌花板雕盤龍一俱沉香色
描金附以烏木引條繫二十絃下横施引手并描金
沉香色龍頭通長二尺二寸五分上施烏木軸子二
十中有柱手用烏木製成竹節兩末雕龍頭描金長
一尺二寸五分兩龍頭下各垂綵線帉錔
杖鼓三十六箇每箇二面其下鐡圈口二一面冒以犢
皮徑一尺二寸五分一面冒以山羊皮徑一尺三寸
冒縫用紅皮掩錢細腰木匡廣一尺七寸九分黑漆
戧金枝葉寳相花文以紅絨綆一條聮絡抹金銅龍
頭鈎子十六箇各有櫬鈎紅皮硃紅生革描金龍束
子八箇懸以綠絨匾絛用抹金銅龍頭撘鈎二箇并
鈎圈
鼓衣以紅綺一幅長三尺五寸織青龍并五綵雲文周
圍黃絨織香草文
看杖硃紅漆竹片帶雕木貼金龍頭垂紅綠結子打杖
以硃紅漆竹片為之
板四串用鐡力木六片長一尺一寸上闊一寸九分下
闊二寸五分聯以青絲絛垂綵線帉錔
大鼓二面以木為匡高三尺冐以革面徑四尺周圍抹
金銅釘面施粉繪荷葉四中蓮花一匡加紅油繪寳
相花貼金銅環鈸四迎引紅漆木杠黃絨綆舉之朝
會用硃紅漆木架上施獅子四
鼓衣一用紅綺織綵色雲龍邊纓絡文瀝水織瑞草文
中和韶樂制度
麾一用硃紅漆竿高一丈一尺飾以抹金銅龍頭鐡鈎
一尺七寸綴紅羅織金龍文并綵雲一面升一面降
上下有花板上繪雲下繪山水
柷一以木為之狀如斛面方二尺深一尺七寸有足四
面繪山水樹木後面有孔一椎柄曰止
敔一以木為之敔狀如伏虎背刻二十七齟齬長二尺
五寸有座以紅漆竹櫟之其半析為二十四莖名為
籈
搏拊二其形如鼓長一尺四寸冒以革二面粉飾繪綵
鳳文硃紅漆木匡繪綵雲文銅釘環貫以黃絨綆
琴十張每張用桐木面梓木底長三尺六寸六分黑漆
身臨嶽焦尾以鐡力木為之肩闊六寸尾闊四寸七
絃俱帶軫其面有徽十三底有鴈足護軫各二用硃
紅漆几承之
瑟四張每張用梓木為質長七尺首廣一尺三寸五分
尾廣一尺一寸黑漆邊體以粉為質繪雲文首尾繪
以錦文二十五絃各有柱皆朱絃内一絃黃寘於紅
漆架
簫十二管每管以竹為之長一尺八寸間纏以絃線有
六孔前五後一
笙十二攅每攅用紫竹十七管下施銅簧參差攅于黑
漆木匏中有觜項亦黑漆
笛十二管每管以細竹為之紅漆長一尺五寸前一孔
次六孔傍二孔
塤四箇以土為質形如秤錘平底中虛上銳孔六上一
前三後二黑漆戧金雲文
箎四管每管用大竹為之長尺有五寸間纏銅絲三道
紅漆面吹竅一六孔前一後四頭一近頭又二小孔
排簫四架每架高一尺五分廣一尺一寸五分用竹十
六管其下參差列于硃紅漆木匾架二面俱戧金鳳
文
編鐘二架鐘以銅為之十六枚應十二律四清聲設于
硃紅漆筍虡筍横虡上飾以鱗屬為貼金木龍頭二
各垂流蘇五并帉錔即周之璧翣遺制鐘虡則植二
柱以設筍飾以臝屬為二獅子于趺上筍之上有業
有崇牙大板謂之業刻為山形若鋸齒捷業然其上
大板繪雲文崇牙以懸鐘筍上列植羽為木雕彩鸞
五
編磬二架磬以石為之十六枚律如鐘筍飾以羽屬為
貼金木鳳頭二虡亦飾以羽屬若鵝狀二於其趺餘
並如編鐘筍虡制
應鼓二以木為匡冐以革鍍金銅釘環横寘于青綠重
斗上貫以硃紅漆柱下四足飾以臝屬刻獅子四於
其趺上施四角黃綿布蒙盖周圍垂瀝水抹金銅蓮
花座其上施彩鳳一四角貼金木龍頭下垂綵線流
蘇五各垂紅線帉錔擊以紅漆搥
明會典卷一百四十八
