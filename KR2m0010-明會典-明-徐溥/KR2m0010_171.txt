明會典卷一百七十一
光禄寺
國初置尚食尚醴二局又置宣徽院設院使同知院判
典簿以統二局又改光祿寺正四品衙門設卿少卿寺
丞并主簿職專膳羞宴享等事又移太常司供需庫隸
之洪武四年又置法酒庫設内酒坊大使副使八年改
寺為司陞從三品衙門改主簿為典簿又設錄事置大
官珍羞良醖掌醢四署每署設令丞監事又設孳牧所
大使副使局庫俱革三十年復改司為寺署令為署正
又設司牲司仍改孳牧所為司牧局
事例
凡本寺供用牲口果菜等物上林苑四署照數進納供
用不足於民間買辦洪武間令本寺買辦比與民間交
易價錢每多一分永樂間差内官一員同本寺署官厨
役領鈔於在京附近州縣依時價兩平收買洪熙宣德
以來止差署官厨役照前收買成化四年令光禄寺買
辦物料委堂上官一員及戶科給事中監察御史各一
員會同估計時價錢鈔兼支具數奏領收買如有奸弊
科道官指實參奏又令本寺每季預關内庫錢鈔專委
堂上官一員收掌遇買物料聽戶科給事中及巡視御
史批押印信小票委該署官一員齎領收買四年令本
寺買辦一應物料姦頑之徒稱是保頭等項名色在街
強賖作弊害人者枷號三箇月滿日從重發落
凡買辦錢鈔每歲該錢一千八百萬文鈔四百萬貫俱
赴天財庫領回收貯該科道官會同本寺委官每日買
辦各項雜物等用
凡本寺收納一應物料堂上官一員會同戶科給事中
監察御史各一員於本寺大烹門内驗收
凡本寺供應物料文卷每月監察御史一員照刷具奏
凡各處解納果品厨料有從南京光禄寺轉送者正統
九年令不拘先後送納南京徑撥馬快船裝送
凡每年冬月藏冰見禮部精膳司職掌
凡供用器皿俱該工部造辦後因不敷本寺自行買料
雇匠相兼造用
几扛擡物件永樂十八年奉旨不許撞磕損壞違者治
罪
凡本寺進一應食物并筵宴茶飯等件器皿正統二年
𠡠令俱用印信揭帖明白開寫件數照進仍寫内官某
長隨内使某交領待用畢六尚司務要點檢如數交付
尚膳監照原揭帖數點發出收領若不如數隨即具奏
挨尋務見下落或有失誤損壞亦要明白交還鉒銷以
憑稽考敢有隠瞞私用不發出及不舉奏者一體治罪
凡每月奉先殿薦新品物從太常寺轉送供薦
凡祭天地社稷山川享太廟省牲先二日本寺卿與太
常寺卿同於御前奏知省牲畢次日仍同復命
凡聖節正旦冬至或吉慶筵宴所用諸品膳羞酒醴從
禮部提調本寺供辦
凡諸蕃國朝貢等使客并四夷來降土官人等管待茶
飯物料支送下程俱從禮部行本寺支送
凡郊祀時享祭山川等神陪祀官胙肉從本寺分給如
慶成有宴胙肉供用不分
凡遇節令文武百官例有宴如遇立春日春餅正月元
宵圓子四月八日不落莢五月端午凉糕粽子九月重
陽糕臘月八日麫俱先期奏請至日早朝畢復奏辦完
凡修實錄成賜宴進士恩榮宴及經筵日講東駕講讀
酒飯俱本寺造辦
凡早朝文武官及各王府鎮巡等官公差人員見辭奉
旨與酒飯俱本寺備辦祇待
凡大臣考滿差使等項賞勞羊酒疾病賜米肉醬菜等
物俱本寺辦送
凡喪葬合用祭祀品物從禮部行本寺備辦
凡厨役懸帶雙魚銅牌本寺具手本於内府印綬監關
領
凡厨役老疾代替逃亡勾補等項俱從禮部查行
凡各王府缺典膳吏部行本寺於年深厨役内揀選送
用
凡傳奉聖旨本寺附錄文簿不補本覆奏
凡本寺官吏俸粮俱於禮部帶支
大官署事例
凡每歲浙江等處嘉興等府解納白熟粳米四萬九千
石粟米五萬五千石收充每日造飯祇待内府衙門官
吏監生錦衣衛將軍勇士及各監局等衙門軍民等匠
食用
凡直隸等處解納粟榖八千石稻榖二千石黑豆五百
五十石菉豆二百石收充餧養牲口等物用
凡野味每歲南直隸廬州等府額辦活鹿八十四隻解
至工部轉送收養供應上用
凡供用牲口每歲浙江等處解納鵝三萬二千五十隻
收養供辦奉先殿等處祭祀并各宮膳羞及外夷人員
筵宴下程等用折色鵝一隻銀三錢
凡每歲時節各墳并内承運庫教場馬神廟等處祭祀
本署出票於良醖掌醢珍羞三署支白麫六萬七千三
百五十斤餳糖五百三十四斤赤豆四十四石二斗五
升造辦祭物
凡旛竿蠟燭二寺飯堂濟貧日逐給與粟米六石
凡筵宴每歲慶成宴該用上中下卓共二千五百卓千
秋節并節令等項每宴共一千二百卓
凡每歲該用木柴六百八十萬斤木炭三萬四千斤俱
工部坐派臺基厰日逐領用
本署原額厨役三千一百二十名
珍羞署事例
凡每歲南直隸常州等府解納白熟粳米一千三百五
十石白熟糯米四百五十石黃豆一千五百五十石菉
豆二千四百石青菉豆四百石白豆二石山黃米七十
石大青黃豆二十石赤豆六百石收辦奉先殿供養并
各宫膳羞等用
凡直隸等處解納黑豆九百石薥秫六百石收充餧養
牲口等物用
凡福建等處解納白沙糖五萬七千斤黑沙糖四萬五
千斤蜜四萬七千斤鹽滷三千斤茶葉一萬五千斤先
春等茶芽三千八百七十八斤雞彈一十二萬箇收充
供養膳羞茶飯等用
凡野味每歲南直隸廬州等府額辦天鵝二百六十七
隻解至工部轉送收養供應上用
凡乳牛原額該兵部坐派直隸等處解納一百九十九
隻擠乳造辦酥油乳餅等物充供養膳羞等用
凡每歲時節各處祭祀本署出票於良醖掌醢二署支
白麫二萬三千五百四十一斤香油餳糖俱四千五百
二十四斤造祭品用
凡每歲該用木柴二百五十萬斤木炭一百萬斤領用
與大官署同
本署原額厨役一千四百六十四名
良醖署事例
凡每歲浙江等處解納白熟糯米一萬二千石菉豆五
百石蕎麥五十石收造麯酒供奉先殿等處祭祀并進
宫及給内外官員祇待四夷筵宴下程各監局官匠人
等用其内外官員官匠人等每歲自五月至八月停給
凡直隸等處解納小麥三萬六千石收造白麫供大官
珍羞掌醢三署支用
凡牲口該浙江等處解納綿羯羊一萬一千隻每隻重
三十斤祭祀羊每隻重五十斤雞三萬七千九百隻收
養供大官署支用折色羊一隻銀一兩祭祀羊一隻銀
四兩雞一隻銀三分
凡料食該直隸順德等府解納菉豆九千石豌豆二百
石大麥三百石薥秫八千石收充養牲口磨驢等用
凡拽磨用驢原額九十一頭遇有倒死瘦損不堪者該
順天府派所屬州縣換補
凡磁器河南等處彰德等府每歲解納缸五百隻罈三
萬二千七百箇酒缾一千八百五十箇
凡每歲南京差官厨運送官細煮酒一十萬缾收充各
項支用
凡每歲該用木柴二百二十萬斤領用與大官署同
本署原額厨役一千二百五十名
掌醢署事例
凡每歲該直隸等處常州等府解納白熟糯米一千石
白芝蔴七百石芝蔴一萬三百石黃豆三百九十石大
麥三百石大青黃豆二十石收造餳糖香油醬醋供用
凡江西等處解納蓮肉三萬斤膠棗六萬六千五百斤
牙棗三千斤栗子八千斤紅棗八萬八千斤柿餅八萬
七千斤荔枝圓眼各三萬三千斤榛子六萬二千斤銀
杏一萬三千斤核桃十五萬九千斤乾葡萄一萬八千
斤菱米九千斤帶殼蓮子五百斤尖頭榛子五百斤松
子一萬四千斤木耳一萬三千二百斤香蕈一萬斤菉
笋十萬五千斤川椒八千五百斤花椒九千斤杏仁七
千六百斤上鹻三萬五千斤茴香三千斤&KR1190;砂一千五
百斤火薰猪肉一萬五千五百斤乾薑九百五十斤薄
荷二千四百斤蒔蘿一千斤蘑菇四千四百斤大蒜一
千斤青鹽十五萬斤白鹽四萬斤乾魚十四萬八千斤
鱭魚一萬斤鰳魚九百八十四尾收充供養茶飯齋醮
祇待等用
凡浙江等處解納祭祀猪一百五十口每口重一百五
十斤肥猪一萬八千九百口每口重一百斤收充大官
署支用折色祭祀猪一口銀五兩肥猪一口銀一兩七
錢五分
凡磁器河南等處彰德等府解納缸五十隻罈一萬五
千七百箇酒缾一千二百五十箇
凡每歲該用木柴六十萬斤領用與大官署同
本署原額厨役一千五十名
司牲司養牲軍人六十名民人五十名
司牧局養牲軍人一百五十名
南京光禄寺大官署事例
凡奉先殿供養每月用鵝四十隻雞三百三十隻羊七
隻猪二口
凡每歲奉先殿薦新該南京太常寺送到活鹿獐兔彘
猪子鵝等牲口供用
凡每歲時節若王妃及内官墳所開閉庫藏并大小教
場新江口等處祭祀該用品物於本寺良醢等三署關
支猪五十一口羊五十一隻白麫一千九百五十斤豆
粉三十斤沙糖五十斤
凡每歲該湖廣浙江廣西并直隸寧國等府納活鹿一
百五十二隻醃臘解赴光禄寺供用近例每鹿一隻徵
收銀二兩解送南京工部轉送本署類解工部轉送光
禄寺交收又每歲該直隸滁州衛進鷀䳓八隻鵪鶉一
千一百隻内除奉先殿薦新外其餘附南京尚膳監解
送光禄寺交收又本寺司牲司送到綿羯等羊三十隻
宰淨送本寺掌醢署醃造亦解光禄寺交收
凡每歲直隸松江等府納次等粳米一萬七千石白熟
粳米六十石造飯祇待南京内府各衙門官吏監生及
軍民匠役食用又三日一次宰猪一口作各官食用又
每歲關本寺掌醢署醬一千八百斤醋一千八百缾花
椒六十八斤八兩鹽二千一百斤并醋蒜苗青菜作官
吏監生下飯
凡牲口料食該應天府屬縣納稻榖三百石粟榖一百
石
凡歲用木柴該龍江瓦屑壩抽分竹木局關支一百八
十萬斤應天等府出脚價銀運納
本署原額厨役二百六十六名女戶三名
珍羞署事例
凡每歲奉先殿供養該應天等府納白熟粳米八石黃
豆一十三石日逐造辦雪糕等物又養乳牛一百五十
隻擠乳造辦酥油及常州等府納茶葉共七十斤又南
京太常寺每歲送到雞鴨子鮮菜等物
凡每歲時節各處祭祀造辦茶食二百五十五斤大頂
花七頂響糖芝蔴纏各二十五箇雪棃七十五斤鮮菱
七十五斤橘子七十斤
凡每歲應天等府納蜂蜜九千斤造櫻桃等煎三起共
四千九十八斤一十二兩南京尚膳監差官送京供應
又福建建寧府納茶芽五十二斤解光禄寺交收
凡每歲四月内南京太常寺送到雉雞十隻十月内送
到活鴈十五隻内除造辦薦新外其餘於十一月内宰
送本寺掌醢署醃造解光禄寺交收又直隸滁州送到
活天鵝六隻活鴈三十八隻内除薦新外其餘付南京
尚膳監解光禄寺交收
凡每歲湖廣江西并直隸安慶等府送到天鵝四百五
十九隻南京工部轉送本寺醃臘解光禄寺近例每天
鵝一隻收價銀五錢類送工部轉送光禄寺交收
凡本署歲用木柴一十三萬九千六十斤關支運納與
本寺大官署同
本署原額厨役二百四名女戶二名
良醖署事例
凡每歲該松江等府納白糯米二千三百石又直隸太
平等府納菉豆四十石供造酒用
凡造酒計御細煮酒三千六百缾充奉先殿供養及各
處祭祀又官細煮酒一十萬缾解光禄寺交收其酒缾
直隸寧國府解納
凡造白麫該直隸徽州府納小麥一千二百石造麯一
十萬六千二百斤本寺珍羞大官二署按月作供養祭
祀及掌醢署支作造醬用其磨牛一十一隻該直隸鳳
陽等府解送本寺司牲司寄養凡牲口料食該應天府
納稻榖四十石
凡奉先殿供養每月本署官帶領厨役與京縣鋪戶買
雞七十四隻及孝陵神官監送到白烏雞二十二隻充
本寺大官署按月支作奉先殿供養其合用羊隻亦該
鋪戶買辦及每月三次南京江東門宣課司抽分送到
亦准大官署支用作供養并時節各處祭祀
凡本署歲用木柴五十萬斤關支運納俱與本寺大官
署同
本署原額厨役一百八十七名
掌醢署事例
凡每歲京縣納芝蔴六十石黃豆四十石稻皮八千斤
打造香油醬醋充奉先殿供養及凉樓醬菜等用又兩
淮鹽運司該納青白鹽四萬斤樣鹽二千斤亦充凉樓
醃菜等用
凡每月本署官帶領厨役與京縣鋪戶買辦荔枝圓眼
菉豆芝麻等項亦造供養及時節各處祭祀用
凡每歲本寺大官署送到獐兔雞鴈綿羯等羊共四十
八隻醃造及直隸通州河泊所送到鰳魚一千尾除用
十一尾薦新外其餘醃造俱解光禄寺交收
凡每歲該直隸丹陽縣納蒜苗五萬根蒜頭四萬箇及
南京江東宣課司納蘿蔔四百斤醃造俱充本寺大官
署支用
凡每月三次該南京江東宣課司抽分活猪三十五口
於西安等門并本寺良醖署支糟糠等物喂養充本寺
大官署支用
凡每月聚寳門等處飯堂濟貧放支香油一百五十斤
青鹽一百八十斤醬一百八十斤醋一百五十缾花椒
三十六斤
凡本署歲用木柴四萬斤關支運納俱與本寺大官署
同
本署原額厨役一百四十三名
司牲司事例
凡養乳牛原額二百隻委官百戶一員督軍擠乳供應
凡養綿母羝羊原額一百二十隻并孳生羊羔每年編
取七十隻遇二月初一日揀選一隻薦新外春秋二季
各羊毛剪送南京司設監交收
凡牲口該雞一百六十八隻鵝二百三十五隻鴨一百
九十隻内使一員督軍餧養其雞鵝鴨彈送本寺掌醢
署醃造解光禄寺交收
凡牛羊等牲口歲用料食黃豆一千五百石應天府納
菉豆四百石直隸太平府納稻榖五百石亦應天府納
細稻草六萬六千二百包直隸安慶等府納用
本司養戶二十六名軍人一百名
太僕寺
洪武六年置太僕寺從三品衙門在滁州設卿少卿寺
丞等官職專牧馬之事三十年置北平及遼東山西陜
西甘肅等處行太僕寺永樂元年改北平行太僕寺為
北京行太僕寺十八年改稱太僕寺洪熙元年復稱北
京行太僕寺正統六年定今名以原置在滁州者為南
京太僕寺
所屬
永樂四年設北京苑馬寺領清河金臺等六監常春順
義等二十四苑十六年裁革以其馬屬北京行太僕寺
牧於民間今所領府衛州縣共三百六處在京順天府
(三州二十四縣)金吾左衛金吾右衛富峪衛濟陽衛大寧前衛
大寧中衛武成中衛龍驤衛神武左衛神武後衛義勇
左衛義勇右衛義勇中衛義勇前衛義勇後衛燕山左
衛燕山右衛燕山前衛忠義左衛忠義右衛忠義前衛
忠義後衛大興左衛羽林前衛寬河衛會州衛蔚州左
衛在外直隸保定府(三州十七縣)真定府(五州二十六縣)順德府(九縣)
廣平府(九縣)永平府(一州五縣)河間府(二州十六縣)大名府(一州十縣)河
間衛德州衛德州左衛大同中屯衛瀋陽中屯衛真定
衛定州衛永平衛撫寧衛盧龍衛東勝左衛東勝右衛
山海衛開平中屯衛興州左屯衛興州右屯衛興州前
屯衛興州後屯衛興州中屯衛涿鹿衛涿鹿左衛涿鹿
中衛定邊衛武清衛忠義中衛鎮朔衛薊州衛通州左
衛通州右衛神武中衛遵化衛滄州千戶所武定千戶
所沂州衛大寧都司保定左衛保定右衛保定中衛保
定前衛保定後衛茂山衛營州左屯衛營州右屯衛營
州中屯衛營州前屯衛營州後屯衛寬河千戶所山東
布政司濟南府(四州二十三縣)兖州府(四州二十一縣)東昌府(三州十五縣)
河南布政司開封府(一州七縣)彰德府(一州三縣)衛輝府(六縣)已上
各屬俱有專管馬政官各府通判一員各州判官一員
各縣縣丞或主簿一員各衛指揮一員各所千戶或百
戶一員弘治十三年各衛止委指揮一員分管
少卿一員巡視京營及各邊騎操馬匹一員巡視順天
府所屬寄牧馬匹俱領𠡠一年更替
寺丞一員管順天府所屬寄牧馬匹一員管京衛孳牧
騎操馬匹一員管保定府所屬一員管真定府所屬一
員管順德廣平二府所屬一員管河間府所屬一員管
永平府所屬一員管大名府所屬一員管山東濟南府
所屬一員管山東兖州府所屬一員管山東東昌府所
屬一員管河南開封彰德衛輝三府所屬俱三年更代
每歲春二月秋八月出巡照依兵部馬政事例逐一興
舉歲終比較遇更代之年具所行事蹟造冊繳部查照
其山東等都司所屬衛所各從本司委官提督遇有解
到孳生馬匹照例發屬寄養
事例(見兵部車駕司)
南京太僕寺所屬
洪武七年設羣牧監隸本寺二十三年定為十四牧監
九十八羣二十八年裁革以其馬令有司提調孳牧今
所領府衛州縣總八十二處在京應天府(八縣)在外江南
直隸鎮江府(三縣)寧國府(一縣)太平府(三縣)廣德州(一縣)江北直
隸鳳陽府(四州十四縣)揚州府(三州六縣)淮安府(二州九縣)廬州府(二州)
(五縣)滁州(二縣)和州(一縣)徐州(四縣)滁州衛已上各屬專委管馬
官員並與太僕寺同
分管少卿一員寺丞四員出巡交代等項俱與太僕寺
同
明會典卷一百七十一
