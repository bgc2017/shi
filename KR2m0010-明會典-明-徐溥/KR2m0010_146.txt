明會典卷一百四十六
刑部二十一
南京刑部見今十三司帶管衙門
浙江清吏司
大名公主府光華郡主府
魏國公英國公
寧陽侯廣恩伯
廣寧伯襄城伯
安平伯新寧伯
興安伯安順伯
南京中軍都督府南京神策衛
南京留守中衛南京廣洋衛
南京和陽衛南京瀋陽右衛
南京金吾前衛
江西清吏司
汝陽公主府南京前軍都督府
南京都察院南京龍驤衛
南京天策衛南京龍江左右二衛
直隸廬州府直隸武清衛
直隸宣州衛直隸廬州衛
直隸九江衛直隸六安衛
萬全都司龍門衛
福建清吏司
寧國公主府南康公主府
南京戶部南京太僕寺
南京應天衛孝陵衛
南京金吾後衛南京牧馬千戶所
直隸常州府直隸廣德州
直隸定邊衛直隸開平中屯衛
萬全都司美峪千戶所
山東清吏司
趙府周府
瀋府韓府
安府寧府
魯府大成公主府
咸寧大長公主府信國公
陽武侯彭城伯
南京兵部南京尚寳司
南京會同館南京左軍都督府
南京羽林右衛南京瀋陽左衛
皇陵衛直隸鳳陽府
直隸滁州直隸滁州衛
直隸沂州衛直隸宿州衛
直隸泗州衛直隸壽州衛
直隸懷遠衛中都留守司
鳳陽衛長淮衛
留守中左二衛大寧都司保定後衛
萬全都司龍門千戶所
四川清吏司
臨安公主府南京工部
南京僧錄司南京道錄司
南京府軍衛南京廣武衛
南京金吾左衛直隸大名府
直隸松江府直隸金山衛
萬全都司懷來衛懷安衛
山西清吏司
懷慶公主府南京翰林院
南京欽天監南京南城兵馬司
南京北城兵馬司南京旗手衛
南京龍虎衛南京英武衛
南京龍虎左衛南京金吾右衛
南京驍騎右衛直隸鎮江府
直隸鎮江衛直隸徐州
直隸徐州衛直隸瀋陽中屯衛
湖廣清吏司
安慶公主府成國公
保定侯隆平侯
鎮遠侯永康侯
豐城侯成山伯
榮昌伯忻城伯
南京右軍都督府南京虎賁右衛
南京留守右衛南京水軍右衛
南京江淮衛南京濟川衛
直隸池州府直隸寧國府
直隸宣州衛直隸定州衛
大寧都司茂山衛萬全都司保安左右二衛
廣東清吏司
汝寧公主府應天府
南京錦衣衛南京飛熊衛
南京府軍左衛南京水軍左衛
南京虎賁左衛南京留守左衛
直隸隆慶州
廣西清吏司
永安公主府含山公主府
南京通政使司南京中兵馬司
南京羽林前後二衛南京鎮南衛
直隸徽州府直隸安慶府
直隸安慶衛直隸新安衛
直隸通州衛直隸隆慶衛
直隸通州左右二衛萬全都司隆慶左右二衛
河南清吏司
永平公主府南京禮部
南京光禄寺南京太常寺
南京鴻臚寺南京中書舍人
南京國子監南京東城兵馬司
南京武德衛南京羽林左衛
南京留守後衛南京府軍右衛
南京教坊司直隸揚州府
直隸揚州衛直隸淮安府
直隸淮安衛直隸儀真衛
直隸高郵衛直隸寧山衛
陜西清吏司
忠勇王定國公
廣平侯安遠侯
西寧侯武安侯
泰寧侯清平伯
遂安伯應城伯
安鄉伯廣義伯
忠勤伯南京後軍都督府
南京大理寺南京行人司
南京西城兵馬司南京豹韜衛
南京横海衛南京興武衛
南京府軍後衛南京鷹揚衛
南京豹韜左衛南京江隂衛
直隸太平府直隸建陽衛
貴州清吏司
永嘉公主府南京吏部
直隸蘇州府直隸順德府
直隸保定府直隸河間府
直隸真定府直隸太倉衛
直隸河間衛直隸天津衛
直隸蘇州衛直隸開平衛
直隸遵化衛直隸薊州衛
直隸鎮朔衛直隸德州衛
直隸涿鹿衛直隸天津左右衛
直隸興州中左右前後五衛
直隸忠義中衛直隸梁城千戶所
萬全都司保定衛永寧衛
宣府左右二衛廣昌千戶所
雲南清吏司
常寧公主府黔國公
順天府南京太醫院
直隸廣平府直隸永平府
直隸潼關衛直隸鎮海衛
直隸真定衛直隸永平衛
直隸撫寧衛直隸東勝左右衛
直隸盧龍衛直隸大同中屯衛
大寧都司營州左右中前後五屯衛
寬河千戶所萬全都司萬全左右衛
事例
凡南京法司問擬該决重囚永樂間連人卷𩔖解北京
該部審奏裁决宣德以後免解京止送南京大理寺審
允本寺𩔖奏奉欽依回文到部其决不待時者本部即
行覆奏秋後處决者監候秋分後覆奏各會官審决不
三覆具奏
凡審錄重囚本部照天順二年事例每歲霜降後但有
該决重囚會南京五府六部都察院通政司大理寺錦
衣衛堂上官并六科於太平門外法司公舘審錄其情
真矜疑等項俱奏請裁决
凡處决重囚不及十名者具本回奏十名以上照舊令
本部及御史錦衣衛監决官赴京復命
凡南京法司提問職官不論品級俱具奏請旨
凡南京法司問理刑名宣德二年令止理京城軍民詞
訟在外者不許准理
凡南京軍民詞訟弘治元年奏准但有附近常鎮等府
縣滁州等州衛人証干連必須提對者量提緊關人犯
責對歸結其有革爵者之子孫徑自拘問
凡本部問完強盗得財斬罪人犯弘治二年奏准照在
京事例霜降以後一體會官審錄仍在𩔖奏待報處决
若有矜疑奏請定奪
凡南京内官内使有犯弘治三年奏准情輕者暫發南
京錦衣衛知在
凡守衛軍士見上直有罪犯深重者法司行該管衙門
押送問罪不許擅拏其該管官司亦不許占恡遲悞以
致脫逃
凡内外守偹衙門軍民詞訟弘治元年奏准除所屬軍
衛及營厰不係緊關重事許令受理及有舊例應准理
者照舊若事情頗重及干碍民間或原無事例者不許
一槩濫受悉令經由南京通政司告送法司施行十五
年奏准守偹衙門有不該受理詞訟而輙與准行者許
承行衙門參奏如或轉相容隠聽南京科道官糾舉
凡内外守偹衙門受理詞訟若告二事以上内一事該
理者止理一事其不該理者立案不行若原在守偹衙
門告理未曾審斷而被告又赴法司告理者案候併問
或原告在法司未結而被告又赴守偹衙門告理者亦
就連人通送法司問結
明會典卷一百四十六
