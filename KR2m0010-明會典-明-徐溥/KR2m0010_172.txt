明會典卷一百七十二
鴻臚寺
國初置侍儀司為從六品衙門職專朝儀宣贊等事洪
武九年改為殿庭儀禮司設使副承奉鳴贊序班十三
年承奉革添設司儀更使為司正副為左右司副三
十年始改鴻臚寺陞正四品衙門定設卿少卿丞主
簿司賓署丞司儀鳴贊序班後又設外夷通事亦隸
焉
事例
凡行朝賀等禮本寺合用官員每日奉天門朝參掌禮
堂上官一員鳴贊一員糾儀序班二員齊文武班序班
各三員東西引人并舉案等項序班各七員傳贊序班
一員午門外鳴贊二員糾儀序班二員
朔望日奉天殿朝參掌禮堂上官一員鳴贊二員糾儀
序班二員齊文武班序班三員傳贊序班四員奉天門
外鳴贊二員糾儀序班二員
萬壽聖節掌禮堂上官一員宣表目官一員宣表官一
員祝贊官一員(已上俱堂上官)内贊鳴贊一員對贊鳴贊二員
接贊鳴贊三員東西傳贊鳴贊各四員陳設表案序班
四員玉帛案序班四員陳設方物序班二員導案序班
二員殿前序班四員引進表官序班四員齊文武班并
引監生人等序班共四員門外催人序班共四員東西
角門序班各一員引進表官并外夷人員通事序班十
二員正旦冬至同但添傳制官一員
東宫千秋節掌禮堂上官一員宣箋目官一員宣箋官
一員祝贊官一員典儀官一員(已上俱堂上官)内贊鳴贊一員
通贊鳴贊二員接贊鳴贊二員東西傳贊序班各五員
陳設箋案序班四員玉帛案序班四員陳設方物序班
二員導案序班二員殿前序班二員引進箋官序班四
員齊文武班并引外夷人員通事序班十員正旦冬至
同但添傳令官一員
進歷掌禮堂上官一員内贊鳴贊一員通贊鳴贊二員
贊進歷鳴贊一員東西傳贊序班各二員引進歷上殿
官序班二員設歷案并舉案序班四員東西引進歷官
序班各二員文武班散歷序班各二員引文武官序班
各二員引外夷通事序班八員進春同
冊封遣官傳制掌禮堂上官一員内贊鳴贊一員通贊
鳴贊一員對贊鳴贊二員設冊節案并舉案序班十員
引遣官序班二員齊文武班序班各三員傳贊序班二
員奉天門外鳴贊二員
進士傳臚掌禮堂上官一員傳臚官三員(俱堂上官)内贊鳴
贊二員通贊鳴贊二員對贊鳴贊二員贊進士行禮鳴
贊一員東西引進士序班一員舉黃榜案并接送序班
四員導案署丞主簿三員齊文武班序班各三員東西
傳贊等項序班各三員進士上表同但無傳臚官
經筵掌禮堂上官一員内贊鳴贊二員舉御案序班二
員舉講官案序班二員侍班序班二員
慶成宴掌禮堂上官一員其餘堂上官俱侍班内贊鳴
贊二員接贊鳴贊五員侍班序班二員殿上東西宴席
一班至七班執事序班共十八員東西角門序班共四
員丹墀糾儀等項序班共十員殿内外丹陛丹墀各東
西傳贊序班共八員
禮部中府救護通贊鳴贊二員對贊鳴贊二員陳設序
班四員執鼓侍班序班四員齊官員人等班次等項序
班共二十六員
凡大朝賀本寺堂上官先入候上御華蓋殿奏執事官
行禮畢奏請陞殿候上出御奉天殿外贊贊排班班齊
四拜内贊贊進表贊宣表目堂上官一員宣表目訖内
贊贊宣表外贊贊跪堂上官一員宣表訖外贊贊俯伏
堂上官一員于露臺祝贊訖外贊贊俯伏四拜堂上官
一員奏傳制由殿東門出至丹陛稱有制外贊贊跪傳
制畢外贊贊俯伏贊三舞蹈山呼四拜卿奏禮畢外贊
贊禮畢萬壽聖節行禮同惟不傳制
凡每日常朝文武百官入至奉天門丹墀分班序立上
御座鳴鞭訖本寺卿贊入班鳴贊贊拜叩頭畢百官仍
分班序立本寺堂上官於御前宣奏午門外謝恩見辭
人員數畢門外鳴贊贊班齊五拜三叩頭禮畢卿贊奏
事各衙門官以次奏事畢其王府及鎮巡等官差來并
外夷朝貢等項人員該賜酒飯者堂上官引至御前宣
奏承旨若文武官員人等該御前行禮有賜酒飯者堂
上官承旨畢卿仍贊奏事奏奏事畢初鳴鞭後如有太
常寺奏忌辰及大臣遣祭復命畢方贊入班有王府進
表及出差人繳節守衛官進事件幆帖尚寳司等衙門
請寳等項畢方贊奏事
凡大朝賀朔望日朝參傳制及太常寺奏祭祀本寺官
俱先一日於御前奏請陞殿
凡大朝賀文武百官及外夷人員先二日赴朝天宫等
處習儀本寺官於御前奏知
凡謝恩見辭官員人等先於本寺報名該面見辭及領
𠡠繳𠡠或賜酒飯者預先具白本題知次日早俱於午
門外行禮俟常朝官叩頭畢本寺官具名數帖宣念行
禮畢其該面謝見辭者仍引赴御前鳴贊贊叩頭或賜
𠡠與酒飯者俱贊叩頭
凡在外來朝官員人等皆於本寺預先演禮然後引入
行禮其公差及給由官吏先將文冊投下明日引入
凡王府并鎮守守備備倭等官外夷宣慰宣撫招討等
司進貢賫本人員天下諸司朝覲給由官員并奏繳軍
職文憑稽考公文完銷勘合及總兵等官會奏聲息等
項本冊俱赴本寺引奏
凡常朝官員及午門外謝恩見辭等項官員人等或有
失儀該侍班序班隨即拏人劾奏其在京堂上官具本
劾奏
凡在外總兵等官奏報捷音本寺官引差來人於御前
宣奏
凡復命朝見人員繳𠡠進題本及四夷朝貢人員進番
字文書俱本寺官接至西陛授内官捧進
凡正旦冬至節令百官有例放假本寺官面奏承旨訖
贊百官入班行叩頭禮其元宵節賜假贊五拜三叩頭
禮
凡節令賜百官宴本寺官承旨訖贊百官入班行叩頭
禮宴畢仍贊叩頭
凡經筵大寒暑停講本寺承旨至開講時具本請旨
凡給賜文武官誥𠡠本寺官舉案引至御前候該部官
奏過贊叩頭畢仍舉案引出給散
凡公侯伯受封襲封上表謝恩本寺官舉案引至御前
俟禮部官奏過贊五拜三叩頭禮畢捧表至東陛授内
官捧進
凡外夷進貢方物本寺官引至御前俟禮部官奏過贊
叩頭畢舉案至東陛授内官捧進
凡賞賜外夷人員衣服綵段等件本寺官舉案引至御
前俟禮部官奏過贊叩頭畢仍舉案引出給散
凡本寺俸粮舊於禮部帶支後奏准本寺自行收放
南京鴻臚寺事例
凡遇萬夀聖節正旦冬至行慶賀禮俱先於南京朝天
宫習儀至期行禮本寺堂上官祝贊鳴贊贊禮序班執
事其禮與在外同
凡東宫千秋節行慶賀禮本寺堂上官祝贊鳴贊贊禮
序班執事其禮亦與在外同
凡南京各衙門遇萬壽聖節正旦冬至進表及東宫千
秋節進箋於南京禮部行禮俱本寺掌行
凡南京各衙門赴南京禮部中府行救護禮俱本寺官
贊禮
凡本寺官吏俸粮與鴻臚寺同
明會典卷一百七十二
