明會典卷一百十七
兵部十二
侍衛
朝廷侍衛將軍等項人員各設官統領凡正旦冬至聖
節三大朝會大祀誓戒册封遣祭傳制御殿則用全直
常朝則更番其衣甲器仗及陳列位次各有定制具列
于後
事例
凡大朝御殿華蓋殿導駕錦衣衛將軍十人金盔甲懸
金牌佩刀執金瓜盝頂門將軍八人紅盔青甲懸金牌
佩刀執金瓜
奉天殿御座左右將軍一百十八人錦衣衛九十八人
四十二人金盔甲十六人明盔甲俱懸金牌佩刀執金
瓜二十人明盔甲懸金牌執大紅刀二十人紅盔青甲
懸金牌佩刀執金瓜三千營二十人十人紅盔青甲懸金
牌執金瓜十人盔甲如前懸金牌弓矢佩刀
簾下錦衣衛將軍四人金盔甲懸金牌佩刀執金瓜
殿門將軍三十六人錦衣衛十六人金盔甲金牌佩刀
執金瓜三千營二十人紅盔青甲懸金牌弓矢佩刀
傘下錦衣衛將軍六人
扇頭二人
殿角及石柱各二人俱金盔甲懸金牌佩刀執金瓜
丹陛將軍六十人錦衣衛二十人四人金盔甲十六人
明盔甲俱懸金牌佩刀執金瓜三千營四十人紅盔青
甲懸金牌執大紅刀
上下纏腰將軍三十四人錦衣衛四人金盔甲金牌佩
刀執金瓜三千營三十人紅盔青甲懸金牌執鵓鴿頭
刀
上下踏凳將軍三十二人錦衣衛十六人紅盔青甲懸
金牌佩刀執鐡瓜三千營十六人紅盔青甲懸金牌弓
矢佩刀
東西戧廊將軍十六人錦衣衛八人紅盔青甲懸金牌
執金瓜三千營八人盔甲如前懸金牌弓矢佩刀
中左中右門將軍十六人錦衣衛八人紅盔青甲懸金
牌佩刀執金瓜三千營八人紅盔青甲懸金牌弓矢佩
腰刀
丹墀左右將軍二千八百五十六人錦衣衛一千六十
有六人九百五十二人紅盔青甲懸金牌弓矢佩刀五
十人紅皮盔戧金甲五十人紅皮盔描銀甲俱懸金牌
佩刀執金瓜十四人紅盔青甲懸金牌執開鞘大刀三
千營一千七百九十人一千三百有十人紅盔青甲懸
金牌弓矢佩刀執金瓜及大黑刀四百八十人明盔甲
懸金牌弓矢佩刀俱重行長擺
丹墀四隅錦衣衛將軍二百人紅盔青甲懸金牌佩刀
作四隊周圍五軍官軍二千人紅盔青甲執义刀及金
鎗作四十隊
奉天門將軍二十四人錦衣衛八人金盔甲八人明盔
甲四人紅盔青甲三千營四人紅盔青甲俱懸金牌佩
刀執金瓜
東西角門將軍二十四人錦衣衛十六人紅盔青甲懸
金牌佩刀執金瓜三千營八人紅盔青甲懸金牌弓矢
佩刀
金水橋三千營將軍八人紅盔青甲懸金牌佩弓矢腰
刀
左右品牌三千營將軍各八人
左右順門各四人
東西城路各二人俱紅盔青甲懸金牌弓矢腰刀
凡常朝御奉天門
掌領侍衛官三員管大漢將軍及府軍前衛帶刀官一
員管紅盔將軍一員管义刀官軍俱鳳翅盔鎖子甲懸
金牌佩繡春刀直左右闌干首
錦衣衛將軍二十四人明盔甲懸金牌佩刀執金瓜列
闌干内
勲衛散騎舍人四員府軍前衛官二十員明盔鎖子甲
懸金牌佩刀夾左右陛
錦衣衛指揮一員常服懸金牌列御道西千戸二員百
戸十員俱常服懸金牌列其下
錦衣衛將軍八人明盔甲懸金牌佩刀夾御道左右八
人明盔甲懸金牌佩刀執金瓜掖兩陛下四人明盔甲
懸金牌佩刀執金瓜直左右石匱
錦衣衛將軍二十人三千營將軍二十人俱紅盔青甲
懸金牌佩刀直左右踏蹬
錦衣衛將軍二十八人明盔甲懸金牌佩刀執金瓜二
十八人明盔甲懸金牌執大紅刀列丹墀文武班後四
十人紅盔青甲懸金牌執金瓜四十人紅盔青甲懸金
牌執大刀次之六十六人紅盔青甲懸金牌佩刀又次
之三千營將軍七百二人紅盔青甲懸金牌執瓜刀次
錦衣衛將軍後二百四十人明盔甲懸金牌弓矢器仗
又次之
五軍營官軍五百人紅盔青甲銅牌執义刀次三千營
將軍後五百人披執如前列金水橋南
旗守等衛官四十員常服懸金牌佩刀列义刀後
錦衣衛將軍八人明盔甲懸金牌佩刀執金瓜八人紅
盔青甲懸金牌佩刀執鐡瓜三千營將軍八人紅盔青
甲懸金牌弓矢佩刀列金水橋左右
錦衣衛將軍八人紅盔青甲懸金牌弓矢佩刀三千
營將軍八人紅盔青甲懸金牌弓矢佩刀直東西角
門
錦衣衛將軍八人三千營八人披執如前直左右順
門
錦衣衛將軍四人三千營四人披執如前直東西城
路
錦衣衛校尉五百人鳴鞭及擎執傘扇儀仗者鵝帽只
孫抹金銅束帶皂靴列午門内外其餘方巾青衣抹金
銅帶雙魚銅牌執鐡狼牙等器仗列御道西
凡各項侍衛將軍遇郊祀等項聖駕出入則於鹵簿儀
仗中分行扈從至則護衛齊宫及分守郊壇等處内外
門禁
凡每日輪將軍一百名分早晩兩班於午門東西聽候
夜則坐更
凡遇經筵該班大漢將軍二十人有官者便服烏紗帽
無官者明盔便服佩刀執金瓜於文華殿内東西侍衛
凡五軍义刀官軍每夜於皇城直宿
凡管大漢將軍及管义刀官每日侍衛管紅盔將軍官
錦衣衛官勲衛散騎舍人府軍前衛旗手衛官各色把
總及將軍官軍旗校等俱三日一更番
凡勲衛散騎舍人舊制擇公侯都督及指揮嫡長次子
為之俸秩視八品侍衛直宿外或令署各衛所事及聽
差遣有才器超卓者不次擢用天順間令俸秩比正千
戸月支米十六石
凡將軍舊制選軀幹豐偉有勇力者為之立千百戸總
旗統屬其衆年深者以次陞補成化初令侍衛二十年
退閒者冠帶榮身十五年令侍經筵八年者授試百戸
凡千百尸照品給俸其餘月支米二石身故而子孫願
代及投充者驗中方許
凡侍衛金牌瓜刀盔甲等件天順八年奏准撥左闕門
下祗待房一間頓放
凡府軍前衛帶刀官四十員每班二十員旗手等二十
衛帶刀官一百八十員每班四十員錦衣衛將軍一千
五百七員名每班三百二十五員名三千營紅盔將軍
一千五百員名每班七百五十員名把總指揮十六員
明盔將軍四百八十員名每班二百四十員名把總指
揮四員五軍义刀手三千名每班一千名把總指揮八
員
明會典卷一百十七
