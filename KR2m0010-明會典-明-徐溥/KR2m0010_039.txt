明會典卷三十九
戶部二十四
國家倉庾之設徧于天下兩京直隸并各布政司府州
縣各都司衛所及各王府皆有倉具列于後預備倉亦
附見不備錄云
諸司職掌
凡天下設置倉厫其在各該衛所常存二年糧斛分為
二十四厫收貯以備支用其在各司府州縣各有倉厫收貯
糧米以給歲用且如在京衛所倉糧必須查勘見數分豁某
字厫原收某年分秋糧米若干本部攢造印信文册一本進
赴内府該科收貯凡各衛支過月糧本衛具手本奏進與同
本部委官於原進册内註銷仍呈報本部知數其在外倉
厫凡有勘合下倉放支亦必稟請提調正官眼同支給比
候年終將支過數目同實在糧斛通行開報以憑稽考
誥
凡攬納戶攬到人戶諸色物件糧米等項不行赴各該
倉庫納足隱匿入已虛買實收者追物還官然後處以
重刑籍没家產
憲綱
凡在京及各布政司并巡歴地方倉庫局務等衙門但
係錢糧出納去處從監察御史并按察司分司官不時
巡視若有作弊就便究治
倉庫房屋仰本府州縣提調官常加點視若有損壞即
便修理及嚴加關防官吏斗級庫子人等收支作弊仍
將見在錢糧等物分豁新舊收除實在備細數目繳報
兩京并直隸府州縣都司衞倉
京倉
長安門倉
東安門倉
西安門倉
北安門倉
舊太倉一十一衞
忠義前衞倉
忠義後衞倉
義勇右衞倉
蔚州左衞倉
大寧中衞倉
錦衣衞倉
神武左衞倉
景陵衞倉
獻陵衞倉
神武後衞倉
羽林前衞倉
南新倉八衞
府軍衞倉
燕山右衞倉
彭城衞倉
龍驤衞倉
龍虎衞倉
永清衞倉
金吾左衞倉
濟州衞倉
新太倉七衞
裕陵衞倉
義勇中衞倉
大寧前衞倉
會州衞倉
富峪衞倉
茂陵衞倉
義勇前衞倉
海運倉六衞
忠義左衞倉
忠義右衞倉
寬河衞倉
燕山左衞倉
義勇後衞倉
義勇左衞倉
北新倉五衞
府軍左衞倉
府軍右衞倉
府軍前衞倉
燕山前衞倉
金吾前衞倉
大軍倉四衞
永清左衞倉
旗守衞倉
大軍倉
武成中衞倉
濟陽倉二衞
金吾右衞倉
濟陽衞倉
禄米倉二衞
彭城衞南新倉
府軍前衞南新倉
西倉五衞
虎賁左衞倉
大興左衞倉
府軍後衞倉
金吾後衞倉
羽林左衞倉
通州倉
西倉
通州衞倉
通州左衞倉
通州右衞倉
定邊衞倉
神武中衞倉
武清衞倉
南倉
通州衞倉
通州左衞倉
通州右衞倉
定邊衞倉
中倉
通州衞倉
通州左衞倉
通州右衞倉
神武中衞倉
東倉
神武中衞倉
水次倉五處
天津水次倉
德州水次倉
臨清水次倉
徐州水次倉
清江浦水次倉
順天府壩上倉
壩上東馬房倉
黃土倉
壩上北馬房倉
鄭家莊馬房倉
義河倉
吳家駝牛房倉
東直門裏外牛房倉
壩上南倉
金盞兒甸倉
湯山草場倉
壩上北倉
北高倉
南石渠倉
山口倉
[泳-永+旱]石橋倉
北草場倉
良鄉縣豐濟倉
昌平縣居庸倉
密雲縣隆慶倉
古北口倉
涿州常盈倉
陸樊倉
三河縣峪口官莊馬房倉
峪口楊家橋馬房倉
峪口張家莊馬房倉
薊州本州倉
遵化縣水盈倉
喜峰口倉
平谷縣積留倉
河間府巨盈倉
滄州長蘆倉
真定府豐盈倉
定州永豐倉
保定府廣盈中左右倉
唐縣軍城倉
新興倉
易州紫金新城倉
易州倉
永平府東盈倉
永豐倉
山海倉
界嶺口倉
劉家口倉
遷安鎮倉
遷安縣三屯營倉(弘治十二年設)
撫寧縣撫寧倉
隆慶州本州倉
懷來廣阜倉
雲州堡倉
獨石廣積倉
赤城廣備倉
龍門廣盈倉
長安嶺倉
馬營廣盈倉
鵰鶚堡倉
龍門倉
永寧縣永寧倉
四海冶倉
保安州洗馬林堡倉
葛峪堡倉
新興倉
萬全廣積倉
趙川堡倉
永豐倉
萬全廣盈倉
懷安廣備倉
宣德倉
柴溝堡倉
宣政倉
宣化倉
膳房堡倉(弘治九年設)
北直隸衞倉
天津衞倉
天津左衞倉
天津右衞倉
隆慶衞倉
涿鹿衞倉
涿鹿左衞倉
涿鹿中衞倉
密雲中衞倉
密雲後衞倉
薊州衞倉
遵化衞東店倉
東勝衞倉
鎮朔衞東店倉
萬全都司
洪州舊堡倉
大小白羊二堡倉
青邊常峪二堡倉
新河口堡倉
四海冶倉
張家口堡倉
西陽河堡倉
新河口堡倉
順聖川新城馬房倉
南京四十一衞倉
錦衣衞烏龍潭倉
旗手衞倉
金吾前衞倉
金吾後衞倉
羽林左衞倉
羽林右衞倉
虎賁左衞倉
虎賁右衞倉
驍騎右衞倉
龍驤衞倉
鷹揚衞倉
神策衞倉
留守中衞倉
留守左衞倉
留守右衞倉
留守前衞倉
留守後衞倉
興武衞倉
豹韜衞倉
府軍衞倉
府軍左衞倉
府軍右衞倉
府軍後衞倉
龍虎衞倉
武德衞倉
和陽衞倉
鎮南衞倉
瀋陽左衞倉
瀋陽右衞倉
孝陵衞倉
廣洋衞倉
天策衞倉
江陰衞倉
水軍左衞倉
水軍右衞倉
應天衞倉
横海衞倉
龍江左衞倉
龍江右衞倉
龍虎左衞倉
豹韜衞倉
應天府常平倉
鎮江府大軍倉
蘇州府永豐倉
嘉定縣吳淞江軍儲倉
太倉州太倉軍儲倉(弘治十年自嘉定縣改隸)
鎮海軍儲倉(弘治十年自崑山縣改隸)
崇明縣永豐倉
松江府青村倉
軍儲北倉
軍儲南倉
上海縣廣儲倉
徽州府永豐倉
寧國府軍儲倉
太平府豐濟倉
鳳陽府本府倉
廣儲一二三四五倉(今歸併二倉)
定遠縣廣儲倉
潁州廣積倉
潁上縣本縣倉
亳州軍儲倉
泗州廣濟倉
夀州本州倉
宿州際留倉
睢陽倉
揚州府軍儲倉
儀真縣廣實倉
高郵州廣儲倉
興化縣永興倉
通州通濟倉
泰州常豐倉
淮安府大軍倉
常盈倉
東新倉
鹽城縣永積倉
海州通濟倉
永濟倉
邳州邳州倉
廬州府永豐倉
六安州軍儲倉
安慶府萬億倉
永盈倉
永福倉
廣運倉
永成倉
事例
洪武四年設軍儲倉二十所各置官掌管二十八年
置皇城長安東安西安北安四門倉每倉設副使一員
永樂七年置北京金吾左右羽林前常山左右中燕
山左右前濟陽濟州大興左武成中左右前後義勇中
左右前後神武左右前後忠義左右前後武功中寬河
會州大寧前中富峪蔚州凡三十七衛倉及錦衣中懷
來守禦二千戶所倉每倉設副使一員十三年設淮
安常盈倉令本部主事一員提督收放十五年令各
倉庫收納錢糧務要納戶親身上納如有兜攬作弊之
人納戶通同不行首告者一體治以重罪十六年奏
准凡納戶送糧到倉辨騐堪中隨即收受不許刁蹬留
難勒掯財物及通同盗賣虛出實收又令通州張家
灣起蓋倉厫七十間名通濟倉收貯各處儧運糧宣
德三年奏准凡設内外衞所倉每倉置一門榜曰某衞
倉三間為一厫厫置一門榜曰某衞某字號厫凡收支
非納戶及關糧之人不許入每季差監察御史本部屬
官錦衣衞千百戶各一員往來巡察各倉門以致仕武
官各二員率老幼軍丁十名看守倉外置冷鋪以軍丁
三名巡警致仕官半年更代在外倉都布按三司設法
關防巡按御史點視凡軍民偷盗官吏斗級通同者正
犯處斬仍追所盗糧入官全家發邊遠充軍給家產一
半賞首告者同盗能首者免本罪亦給被首告者家產
之半充賞其攬納虛收及虛出通關者罪同偷盜又
令在京各衞添設經歴一員監收支糧其内外衞所倉
俱令各衛首領官與倉官專管罷軍職管糧四年榜
諭各倉凡收支糧草官吏人等有折收金銀并攬納偷
盜者許諸人首告或拏送法司正犯處斬仍追原物入
官家屬發邊遠充軍首告者賞鈔五千貫五年令在
京各衞倉每厫置牌一面開所收糧數并部運官吏旗
軍糧長納戶及收糧官攢斗級姓名于上掛厫門以便
點閘又令各處軍民運糧到京赴本部告判該司徑
送本部委官處定厫收受轉行該衞用印信下帖發該
倉收納六年添置北京及通州倉又令南京及淮
安徐州臨清各倉實收通關戶部刊印仍置號簿編寫
内外字號用半印空填年月每年量印幾千道并外號
簿發監收官執掌眼同該倉官攢查明填寫實收米數
給付納戶原籍官司告繳比對查考七年令法司犯
贓徒流死罪官吏人等有力者編充通州各衞倉斗級
如官攢軍斗人等有偷盜虛出等弊許首告得實放免
仍賞鈔一千貫若通同偷盜作弊者加以重罪逃走者
發口外充軍八年添設萬全都司都事一員提督所
屬衞所倉十年置萬全都司赤城堡倉又令都察
院副都御史一員總督南京各倉并各象馬房草場江
北應天等五衞及鳳陽府各差郎中或員外郎或主事
一員御史一員專一提督收放其郎中等官三年一代
御史一年一代南京錦衣虎賁左右及鷹揚等四衞
空閒倉厫令戶部委員外郎主事二員監督各該衙門
銓撥倉官三十二員攢典三十二名軍斗一百六十名
均派各倉收受糧斛又令本部郎中主事各倉場分
管糧草三年更代正統初令南京戶部侍郎一員總
督各倉場糧草元年定通州五衞倉名在城中者為
大運中倉城内東者為大運東倉城外西者為大運西
倉又令南京六部推選郎中員外郎主事共六員各
衞倉四員應天等六衞倉一員直隸鳳陽府倉一員監
督收放又令各司府州縣無軍衞去處倉厫收糧不
及一千石者官攢斗級裁革三年令各衞倉糧放支
盡絶盤有糠粃米塵給與屯軍糞田又令本部侍郎
一員同内官總督在京通州倉糧及提督象馬牛羊等
房草豆革宣府大同各衞倉軍斗撥發囚人充當
五年添設郎中主事五員分投提督德州倉并象馬等
倉場收放又添設保德州判官一員於偏頭關倉監
收支糧龍門守禦千戶所吏目一員監收支糧七年
榜諭各衞差委解支官軍月糧頭目不許擅立大小把
總名色及官攢人等通同作弊違者令巡倉御史并本
部管糧官拏問又令南京戶部每歲委員外郎或主
事一員提督倉糧註銷糧數九年添設本部主事一
員於山海提督收放兼巡視永平府界嶺口劉家口喜
峯口倉場十年令總督在京通州倉侍郎兼提督臨
清徐州淮安等處倉糧十四年令内外各倉場監督
收放糧草郎中主事等官一年一代回日備開數目繳
部仍將經行卷簿相沿交割若有虧折欺蔽續差官員
徑自具奏革大軍倉官攢軍斗多餘之數止留大使
一員副使一員攢典二名軍斗二十名景泰二年革
南京總督倉場侍郎仍令副都御史一員總督三年
令在京并通州倉軍斗收糧不及三萬石者每十名内
摘發五名回衞又令南京各倉場監督官收放糧草
託故回家致官攢人等循私作弊者照闒茸事例起送
吏部又令南京各倉築立高厚牆垣不許軍民人等
就牆起蓋房屋牆外仍立冷鋪僉撥軍夫巡守革各
倉場致仕官守把門禁止令辦事官一員管理又令
各倉斗級庫子開寫年甲鄉貫住址編造文册候巡視
官員點閘又令各倉官攢斗級人等不許勒要納戶
分例曬米地鋪及關糧人擡斛等項錢物又令各倉
監收官員嚴督官攢庫斗人等修葺倉場開通溝渠其
有曠職坐視渰没糧草者拏問追賠四年令各倉收
糧官攢軍斗不許小脚人等奪攬挑擔如納戶自願雇
倩者每米一百石止許小脚二十名又令直隸通州
左等四衞并直隸武清衞各倉每副使一員照通州倉
事例止僉撥軍斗一十五名添設山東按察司副
使一員提督永平等處糧草兼理屯田五年令京倉
納糧部運官逓串納戶領籌其揚米摯斛行槩擡斛折
席等項止許正設軍斗如納戶自願雇人者聽六年
令南京各倉放糧以勘合到日為始過違四十五日者
扣除不支又令南京各倉止委御史及郎中等官巡
視監督其本部巡倉官不必差委又令南京各倉照
京通二倉會籌溜筩放米不許將帶錢物交通軍斗求
打好米增多斛面違者拏問七年令京通二倉各處
該納糙粳米未完者准以陳米補納仍令該倉應時放
支不許存留又令兩京東安等四門倉收剰餘糧并
篩揚不堪米數照光禄寺事例批寫數目即令納戶領
出該倉官攢刁難掯留者治罪天順元年令在京各
倉場凡把持誆騙包攬坑䧟納戶攪擾倉場之人許人
指實首告連當房家小發邊遠充軍添設戶部郎中
一員於永平山海薊州等處一員於宣府一員於大同
俱提督糧草三年又令通州新城增置倉厫三百間
七年奏准直隸淮安府常盈倉徐州廣運倉各存留
大使一員副使二員攢典二名斗級一百名修倉夫匠
二百名山東東昌府臨清倉存留大使一員副使一員
攢典一名斗級二十名臨清廣積倉存留大使一員副
使二員攢典二名斗級三十名二倉共存留修倉夫匠
二百名各倉原設官攢等項多餘之數裁減八年又
令考退倉場經歴大使副使等官仍支俸守支盡絶放
回添設鳳陽府通判一員管理廣儲等六倉糧斛
成化二年令本部管糧官提調官軍人匠修理倉厫仍
令巡倉御史常川點視十一年令京通二倉各委本
部員外郎一員定厫坐撥糧米務令挨次不許徇情虛
占厫座十四年令南京倉場監督巡視等官凡浙江
江西蘇松等處嫌疑地方之人照吏部銓官事例不許
差委十六年令南京都察院委御史二員一員巡視
各衞倉糧一員巡視象馬草場并光禄寺等衙門原設
總巡御史裁革十八年奏准南京都察院委御史二
員一員分管鼓樓以南一十九倉并中和橋馬草場及
長安等四門倉糧草一員分管鼓樓以北一十八倉并
金川門馬草場光禄寺犧牲所及各監局等衙門糧草
二十三年令京通二倉并淮安徐州臨清水次各倉
場内官原設者存留添設者取回革鳳陽府管糧通
判仍留本部主事一員御史一員巡視弘治七年人
南京錦衣等衞烏龍潭等四十一倉仍委本部員外郎
主事八員分投提督十二年奏准凡京倉小脚歇家
營求在官指稱公用為由索取囤基等項錢物及别項
求索許被害之人赴總督及巡倉官處陳告就於本倉
門首枷號一箇月軍發邊衞充軍民發口外為民干礙
内外官員奏請定奪十三年奏准在京在外并各邊
但係一應收放糧草去處若職官子弟積年光棍跟子
買頭小脚跟官伴當人等三五成羣搶奪籌斛占堆行
槩等項打攪倉場及欺凌官攢或挾詐運納軍民財物
者杖罪以下於本處倉場門首枷號一箇月發落徒罪
以上與再犯杖罪以下免其枷號屬軍衞者發邊衞屬
有司者發附近俱永遠充軍内外倉場等處糧草并
各處軍需等項不拘起運存留但有色攬誆騙不行完
納事發問罪責限三箇月以裏完納者照常發落過期
不完者儘其財産陪納發邊衞充軍經年不完者仍枷
號一箇月照前發遣各邊武職主使家人伴當跟隨交
結人員挾勢攬納作弊者參問降二級聽使之人仍照
前例問發各處掌印官將所屬起解一應錢糧批文
妄作人情攬與内外勢要官豪問發為民干擬勢豪參
究治罪
明會典卷三十九
