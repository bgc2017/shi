方輿勝覽卷四十四宋祝穆撰
淮東路
揚州(江都泰興)
建置㳂革(禹貢淮海惟揚州唐虞淮海之間皆州域也于天文為斗牛之分星紀之次春秋時屬吳故吳城䢴溝通)
(江淮後屬越越後屬楚秦屬九江郡漢為荆王國又為吳王國景帝更江都國武帝更廣陵國東漢為廣陵郡三國初屬魏後)
(屬楚西晉屬廣陵郡宋改為南兖州北齊改東廣州後周為吳州隋唐為揚州皇朝陞節度安撫今統郡九領縣二治江都)
本路安撫制置置司
事要郡名廣陵江都淮海維揚蕪城䢴城(僧皎然詩别渚望䢴)
(城)風俗江南之氣躁勁(元和郡志云云故曰揚州)土俗輕揚(孔六帖李濟翁謂其云云故名)
(揚州)朴而不爭(廣陵志其俗云云有學而好文)富庶甲天下(通鑑唐昭宗曰揚州云云故稱揚一益二)俗
喜商賈(唐書李襲譽傳云揚州江湖大都會云云不事農)遷徙貿易皆出揚州(沈存中云自淮南之)
(西大江之東南至五嶺蜀漢十一路百州丨丨丨丨之人往還丨丨丨丨之下舟車日夜灌輸京師者居天下之七容齋隨筆唐)
(鹽鐵轉運使揚州判官多至數十人故稱揚一益二杜牧之有看春風十里珠簾捲之句張祐詩有十里長街市井連月明樓上)
(神仙本朝承平百七十年尚不能及唐之仆一今日真可酸鼻也)形勝據淮距海(秦少游揚州集序北丨丨東南)
(距海江湖之間盡有其地王觀揚州賦南□于距海之滸北壓乎長淮之流)枕江臂淮(王觀揚州賦曰揚州古都會也)
(云云與益部號為天下望故有唐以來節鎮首稱揚益也)重江複關(文選鮑昭登廣陵城作蕪城賦云云之險四會五達)
(之衢)土甚平曠(南齊地理志云云刺史每以秋月出海陵觀濤)江左大鎮(通典云云莫過荆揚宋書割荆江)
(置郢州議江左以來以揚州為根本)東南佳麗(廣陵志序長淮之區錦亘數百里揚其都會也迷樓九曲鳳池螢苑之名)
(甲於前代而十里珠簾二十四橋風月之景尤為丨丨以至春風蕩城郭滿耳沸笙歌與夫重城向夕絳紗萬戶珠翠填咽於街陌)
(者又天下所無也)土産芍藥(王觀序云有三十二種蘇子瞻志林揚州丨丨為天下冠蔡繁卿為守始作萬花會用)
(花十餘萬枝既殘諸園又吏因緣為姦久亦必為民患也會當有罷之者錢惟演為留守始置驛貢洛花識者鄙之此宫妾愛君之)
(意也孔武仲丨丨譜云州宅舊有丨丨廳在都廳後聚一州絶品於其中今鎮淮堂是也)山川浮山(去地纔高三尺)
(二寸其狀似鐵不生草木)大銅山(在江都縣西北七十二里漢書吳王濞即此山鑄錢其處也)崑崙山(一名廣陵)
(鮑君蕪城賦拖以漕渠軸以金銀池又河圖括地象曰丨丨山横為地軸此陵交帶崑崙故曰廣陵也權德輿廣陵行云廣陵實)
(佳麗隋季此為京八方稱輻凑五達如砥平)蜀崗(舊傳地脉通蜀或曰丨丨産茶味如蒙頂故曰丨丨)大江(在江都縣)
(南四十五里郡國志西北自六合縣界流入舊闊四十餘里昔魏文帝登廣陵觀兵戎卒數十萬旌旗數百里臨江見波濤洶湧歎)
(曰吾武騎萬隊何所用之嗟乎固天地所以限南北也晉元帝以祖逖為奮威將軍豫州刺史渡江中流擊楫而誓曰祖逖不能)
(清中原而復濟者有如大江辭色壯烈江面舊有揚子鎮與京口對岸而瓜洲乃江中一洲耳故潮水悉通城中李紳與季頻詩)
(云鸕鷀山頭片雲晴揚州城裏看潮生自大歷後潮水始不通)揚子江(楊廷秀詩天將天塹護吳天不數殽函百二關萬里)
(銀濤奔鐵甕一雙玉塔表金山旌旗隔岸淮南近鼓角吹霜塞北寒多謝江神風色好滄波千頃片時間)伊婁河(即揚子鎮)
(以南至江運河也潤州刺史齊澣所開自隋以前末有此河澗唐時江濱始積沙至二十五里故穿此河)南泠水(李秀卿至)
(維揚逄陸鴻漸李白聞陸君别茶揚子丨丨丨又殊絶二妙千載一遇命軍士謹畏者入江取丨丨丨及至陸以杓揚水曰江則江)
(矣非丨丨臨岸者乎既而傾丨及陸又以杓揚之曰此似南泠者矣使者蹶然曰某自丨丨賫至舟蕩覆過懼其眇挹岸丨增)
(之處士乃神覽也其敢隱焉)茱萸灣(郡國志云在江陽縣東北九里隋仁壽四年開以通漕運其側有丨丨村故名又吳)
(王濞嘗開茱萸溝以通海陵倉)灣口(坡詩丨丨猶屢送)淮口(王介甫望淮口詩白烟瀰漫接天涯黯黯長室一道斜有)
(似錢塘江上望晚潮初落見平沙)瓜洲渡(在江都縣南四十里江濱昔為丨丨村盖揚子江中之沙磧也沙漸漲出其狀)
(如瓜接連揚子江口民居其上唐為鎮今有石城三面丨丨為丨介於江淮之間南之瀟湘北走秦隴鄭谷詩揚子江頭楊柳春)
(楊花愁殺渡江人數聲風笛離亭晩君向瀟湘我向秦孟浩然楊子津望京口詩北固臨京口夷山近海濱江風白浪起愁殺渡)
(頭人楊廷秀過丨丨鎮詩夜愁風浪不成眠暁渡清平却宴然數棒金鉦過江步一檣霜月到淮舡佛狸馬死無遺骨河亮臺傾)
(只野田土人云金主亮辛已南下築臺望江誅死其上南北休兵三十載桑疇麥壠正連天)䢴溝(左傳哀公九年吳城丨丨)
(通江淮注云於䢴江築城穿溝東北射陽湖西北至末口入淮通糧道也今廣陵韓江是郡縣志云合瀆渠在江都縣東二里昔)
(吳王夫差將伐齊北霸中國自廣陵城東南築䢴城下掘深溝謂之䢴江亦曰丨丨自江東北通射陽湖今謂之官河亦謂之山陽)
(濁又云漕河貫城中即丨丨也)薔薇溝(在江都縣東北六十里接高郵永安港耆舊云昔之丨丨村也)雷塘(在州東北)
(十里煬帝平昔遊之多從宫人故時耕出寳釵焉蘇子瞻詩云丨丨水乾禾秦滿寶釵耕出餘鸞龍煬帝葬其上羅隱題場帝陵)
(詩入郭登橋出郭舟紅樓日月柳年年君王思把平陳業只換雷塘數頃田唐李襲譽為刺史引丨丨水灌田故又名雷陂)
新塘(在城外紹定間以張燈之夕販逆賊李全於此露布有云奮幟麾軍開關延敵實精兵於堡寨蹙酋虜於丨丨其後又云)
(羣戈既奮遂舂鄋瞞之喉異服空遺俱識智高之面)井泉蜀井(在蜀崗上井水最宜煎茶蘇子瞻詩刺覓丨崗新丨水)
(蘇子由詩信脚東遊十二年甘泉香稻憶歸田行逄丨丨恍如夢試煑山茶意自便短綆不收容盥濯紅泥仍許置清鮮早知鄉)
(味勝為客遊宦何湏更着鞭秦少游次韻蜀岡秀氣蓄多年故有清泉發石田乍飲肺肝俱藻雪久窺杖屨亦清便炊成香稻流)
(珠滑煑出新茶潑乳鮮坐使二公鄉思動放杯西望欲暉鞭)堂舍平山堂(在州城西北大明寺側慶歷八年二月歐)
(陽公來牧是邦為堂於大明寺&KR1161;之坤隅江南諸山拱列簷下若可攀取因目之曰丨丨丨沈括為記洪邁撰丨丨丨後記云揚)
(為州最古南傳海北犍淮井而方之盖萬里後世華離鈲析殆且百郡獨廣陵得鼎其名故常稱巨鎮為刺史治所為總管府為大)
(都督府為淮南節度使方唐盛全蜀尚列其下有揚一益二之語入本朝事權雖衰而太守猶一道鈐轄安撫使品其域望他方莫)
(與京也迷樓九曲珠簾十里二十四橋風月登臨氣槩政以突兀扳今古兹堂最後出前志謂江南諸蜂植立欄戶且肩摩領接若可)
(取山既佳而又歐陽實張之故聲筮宇宙如揭日月搢紳之東西以身不到為永限意謂層城閬風中天之臺抑未耳然餘百年間)
(屢盛屢歇瓦老木腐因之以傾侈薦之以兵革而禾黍離離無復一存荒烟白露蒼莾滅沒使人意象蕭然誦山色有無之句付之)
(三嘆而巳吳興周琮復興是堂王介甫詩云城北横崗走翠虬一堂高視兩三州淮岑日對朱欄出江岫雲齊碧瓦浮墟落耕桑)
(公豈弟杯觴談笑客風流不知峴首登臨處壯觀當時有此不蘇子瞻丨丨丨次王居卿韻高會日陪山簡醉狂言屢發次公醒)
(酒如人面天然白山向吾曹分外青江上飛雲來北固檻前修竹憶南屏六朝興廢餘丘壠空使姦雄笑寧馨蘇子由詩堂上平)
(看江上山晴光十里對凭欄海門僅可一二數雲夢猶吞八九寬簷外小棠隂蔽芾壁間遺墨尚汍瀾人亡坐覺風流動遺搆仍湏)
(子細觀秦少游次韻棘宇高開古寺間盡收佳處入雕欄山浮海上青螺遠天轉山南碧玉寬雨檻幽花滋淺淚風巵清酒漲微)
(瀾遊人若論登臨美湏作淮東第一觀劉原父詩蕪城此地遠人寰盡借江南萬疊山後歐公在翰林原父出守公作朝中措詞)
(餞之有曰平山欄檻倚晴空山包有無中手種堂前楊柳别萊幾庭春風文章太守揮毫萬字一飲千鍾行樂直湏年少樽前看取)
(衰翁蘇子瞻西江月三過丨丨丨下半生弹指聲中十年不見老仙翁壁上龍蛇飛動欲弔文章太守仍歌楊柳春風休言萬事)
(轉頭空未轉頭時己夢)淮海堂(在州宅)四并堂(韓忠獻建于郡圃)谷林堂(在大明寺元祐中建郡)
(守蘇子瞻詩深谷下窈窕高林合扶疎是也)館驛水館(李紳宿揚州丨丨詩舟依淺浦参差合橋映晴虹上下連輕檝)
(過時摇水月遠燈繁處隔秋烟却思海嶠還悽歎近涉江濤更凛然閒凭欄干指星漢尚疑軒盖在樓舡)臨都驛(唐白居易)
(詩揚子江頭月丨丨丨裏登)亭榭斗野亭(東坡秦觀孫覺黃庭堅蘇子由米芾皆有詩黃魯直詩維斗天司南其)
(下百瀆傾盤□淮海間風烟浸十里)九曲亭(按圖志藝祖之破李重進也駐蹕九江池上有龍鬭於池今有丨丨丨在)
(池上鮮於侁廣陵雜詩序煬帝奏樂于此也初帝欲幸江都命必樂府撰水詞九曲工人王令言謂子曰此曲無宫聲又無回韻汝)
(不還又蘇子由丨丨丨詩嵇老清弹怨廣陵隋家水調寄哀音可憐丨丨遺聲盡只有一池春水深)無雙亭(與后土廟瓊花)
(相對歐陽公名前賢賦詠甚多)摘星亭(秦少游次韻崑崙左右兩招提中起孤高雉堞西不見焼香成宿霧虚傳裁錦作障)
(泥螢流花苑飛星亂苔滿蕪城綠髮齊長憶凭欄風雨後斷虹明處海天低障泥事見李商隱隋宫詩)樓閣文選樓
(王觀揚州賦曰帝子久去兮空文選之樓圖經云文樓巷即其處曰煬帝嘗幸焉)迎仙樓(高駢建羅隱詩云仙境是誰)
(知處所人間空自造樓臺)摘星樓(在城西角江淮南北一目可盡)鎮淮樓(在南城上規模甚壯)賞心樓(孔字)
(六帖云揚州有丨丨丨)雲山閣(吕申公公著守維揚建詩見秦觀注)寺觀法雲寺(謝安故宅劉禹錫有雙檜)
(詩)禪智寺(杜牧留題雨過一蟬噪飄蕭松桂秋青苔滿階砌白鳥故遲留暮靄生深樹斜陽下小樓誰知竹西路歌吹是)
(揚州羅隱春日獨遊詩遠樹連天水接空幾年行樂舊隋宫花開花謝長如此人去人來自不同鸞鳳調高何處酒吳牛蹄健滿)
(車風思量只合騰騰醉煑海平陳盡夢中)石塔寺(小說載王播少孤貧客揚州木蘭院隨僧齋粥僧厭苦之飯後擊鐘其後)
(播鎮揚州訪舊處題詩曰上堂已了各西東慚愧闍黎飯後鐘後二紀播出鎮是邦向所題巳碧紗龍之矣乃續云三十年來塵撲)
(面如今始得碧紗籠蘇子瞻云世傳王播飯後鐘詩盖揚州丨丨院事也詩云飢眼眩西東詩腸忘蚤晏雖知燈是火不悟鐘非)
(飯山僧異漂母但可供一莞胡為三十年記憶作此訕齋厨養若人無益祇遺患乃知飯後鐘闍黎盖具眼又有石塔試茶詩云禪)
(窗麗午景蜀井出冰雪坐客皆可人鼎噐手自潔)蕃禧觀(即古之后土廟有瓊花擅天下無双之名香如運花清馥可愛)
(唐詩紀事云揚州唐昌觀玉蘂花拆有仙人遊或云唐所植即李衛公所謂玉蘂花也康駢劇談錄謂有女子遊其下劉禹錫)
(詩玉女來看玉樹花異香先引七香車攀枝弄雪時回首驚怪人間日易斜雪蘂瓊絲滿院春羽衣輕步不生塵君平簾下徒相)
(問長伴吹簫别有人玉蘂天中樹金閨昔共窺落英閒舞雪密葉作低帷後約韶華遠前惟歲月移今來想顔色還似憶瓊枝)
(王元之云揚州后土廟有花一株㓗白可愛且其樹大而花繁不知實何木也俗之謂瓊花因賦詩以狀其態云春冰薄薄壓枝柯)
(分與清香是月娥忽似暑天深澗底老松擎雪白婆娑劉邍父云自淮南遷東平移后土廟瓊花植於濯纓亭此花天下獨一株)
(爾永叔為揚州作無雙亭以賞之彼土人别號八仙花或云李衛公所賦玉蘂即此也詩云淮海無雙玉蘂花異時來自八仙家魯)
(人未覩天中樹乞與春風賞物華)古跡故城(羅隱題故都詩江南江北兩風流一作迷津一拜侯畢竞不如隋陽帝破)
(家猶得到揚州孟遲廣陵城詩紅遶高樓綠送城城邊春草傍墻生隋家不向此中盡汴水應無東去聲郭隸知揚州以為丨)
(丨凴高下臨四面國初李重進始夷而改卜今相距三十里處勢畢渫遭金襲瞰則圍在掌股中金主之來厥咎可鍳請即遺址建)
(築俯壕相通轉餉緩急足以相赴為九曲池即建樓為籌邊登高舒眺見百里秋毫以杜他日伏戎之患三塘既豐運河常溢卓為)
(上策)隋宫(李義山丨丨詩紫泉玉殿鎖烟霞欲取蕪城作帝家玉璽不緣歸日角錦帆應是到天涯於今腐草無塋火終古垂)
(楊有暮鴉地下若逄陳後主豈宜重問後庭花)玉鈎斜(桂苑叢話唐李蔚自大梁移鎮淮海見郡寡勝遊之地命于戲馬亭)
(西連丨丨丨道葺亭名之曰賞心坡詩路失玉鈎芳草合)騎鶴仙(太平廣記有四人各言所願甲曰願多財乙曰願為揚州)
(太守丙曰願為仙丁曰願腰纏十萬貫騎鶴上揚州蘇子瞻詩曰野無佩犢子府有乙丨乙)來蘇舞(因𩔖載杜邠公守維)
(揚耽於遊燕有獄市之譽宣宗聞除崔鉉為代以詩送之有一方獄市喜來蘇之句揚州押衙傳希聞之即教習丨乙丨以迎崔谷)
(邠公頗銜之)迷樓九曲(廣陵志揚州建新宫成帝幸之曰若使真仙遊此亦自當迷杜牧詩煬帝需塘路迷蔵有舊)
(樓誰家唱水調明月滿揚州駿馬宜閑出千金好暗遊喧闐醉中少半脱紫貂裘)洙簾十里(承平時東南之士試京師)
(取高第往來皆經維揚其詞曰玉京此去春猶淺正雪絮馬頭零亂嫦娥剪就綠雲袍待來到蟾宫與換來年三月排花岸棹雙槳)
(浪平烟暖揚州十里小紅樓盡捲上珠簾一半杜牧詩娉娉嫋嫋十三餘荳蔻梢頭三月初春風丨丨揚州路捲上丨丨總不知)
吹臺琹室(徐湛之為南兖州刺史建於城圯今無其處)水亭(獨孤及有丨丨泛舟望月宴集賦詩序徐知浩每夜)
(引宋齊兵於丨丨屏語獨置大爐相向坐不言以畫灰為字隨即滅去故所謀人莫得而知)東府齋(梁宣城王為揚州刺)
(史顧野王及王褒為賓客野王好丹青於東府起齋令野王畫七賢命王褒書贊稱為兩絶)二十四橋(隋置並以城門坊市)
(為名後韓今坤省築州城分布阡陌别立橋梁所謂丨丨丨丨者或存或廢不可得而考杜牧之寄韓判官詩雲山隱隱水迢迢)
(秋盡江南草木凋丨丨丨丨明月夜玉人何處教吹簫歐公自揚州移汝西湖詩云綠芰紅蓮畫舸浮使君非復憶揚州都將丨)
(丨丨丨月換作西湖十頃秋後蘇子瞻自汝移揚州作詩曰丨丨丨丨亦何有换此十頃玻璃風)三十六陂(在江都縣)
(王介甫題西太乙宫壁丨丨丨丨春水云云)皂角林(紹興金兵南下劉琦自淮隂回軍瓜洲金將高景山以兵十萬直擣)
(瓜洲琦伏於丨丨丨破金兵斬景山楊廷秀詩云水漾翳風冷客襟苔封戰骨動人心河邊獨樹知何木今古相傳丨丨丨)雙
檜(在法雲寺張祐詩謝家双植本南榮樹老人亡地變更朱頂鶴知深盖偃白眉僧見小枝生高臨月戶秋雲影靜入風簷夜雨)
(聲縱使百年為工燾綠隂終借暫時行)酒肆柱間詞(黃魯直謂州東酒肆或書詞云秋風吹渭水落葉满長安黃塵)
(軍馬迄獨清閑自然墟鼎虎繞與龍盤九轉丹砂就琴心三疊蘂宫看舞胎仙便萬釘寶帶貂蟬富貴欲薰天黃梁炊未熟夢驚殘)
(再遊漁浦廬山後有醉道士於廣陵市上歌此曲或云即吕洞賓也)名宦韓信(漢人為楚王)董仲舒(出為江都)
(相)張綱(為守張嬰等寇亂揚徐綱單車之職將吏卒十餘人過嬰壘賊面縛歸降)謝安(築新城偃)謝玄(領廣陵相)
何遜(為揚州法曹廨舍有梅花盛開遜吟詠其下後居洛思梅因請再往至適梅花方盛遜對之彷徨終日遜嘗有梅詩云兔)
(園標物序驚時最是梅衝霜當路發映雪凝寒開香浮却月觀花遶凌風臺應知先百卉故逐上春來以月觀風臺為揚州勝景故)
(也)李德裕(父吉甫年五十淮出鎮淮南五十四自淮南復相及德裕鎮南後入相一如父之年)杜牧(性疎放會)
(丞相牛僧孺出鎮揚州辟節度掌書記唯以遊宴為事揚州勝地也每重城向夕樓上常有絳紗燈萬數煇耀空中九里三十步街)
(珠翠填咽邈若仙境牧常出沒馳逐其間初無虚夕有街卒三十易服隨後潜護之僧孺之密教也而牧自謂人不知之及召拜僧)
(孺餞之發一書簏乃街卒之密報也悉曰某夕杜書記過某家無恙)杜鴻漸(唐宋遺史劉禹錫為蘇守嘗赴揚州大司馬丨)
(丨丨宴醉歸宿傳舍臨醒見二娀在側驚問之乃曰郎中席上與司空詩因這某等問其詩何言曰高髻雲髮宮禄粧春風一曲杜)
(韋娘司空見慣渾閒事惱亂蘇州刺史腸)皇朝陳升之(為守高麗遣使入貢所經州縣悉要地圖升之紿使者欲盡見)
(所得地圖傚其規模供造及圖至聚而焚之)鄒浩(字志完嘗為穀授吕申公守維揚命撰樂語鄒不允公曰使教授他時作)
(翰林學士將何如鄒答曰使為翰林學士則可為國子司業則不可後首薦之)韓琦(魏公守維揚王介甫為僉判每讀書逹旦)
(假寐日巳高亟上府多不及盥斑甜公意其年少夜蝕謂公曰少年母廢書不可自棄公不答退而言曰韓公非知我者及魂分薨)
(芥甫有挽詩曰慕府少年今白髮傷心無路送靈輀又有望揚州詩云落日平村一水邊蕪城掩映祗蒼然白頭追想當年事幕府)
(青衫最少年猶不忘前事也魏公自樞副出守維揚初夏郡圃芍藥盛開忽於叢中得黃緣稜者四朵土人呼為金繋腰云數年)
(間或有一二不常見也魏公開宴時王岐公珪監郡王荆公安石為幕官陳秀公升之初授衛尉丞忽經由公召同賞各簮一朵其)
(後四人相繼皆登宰輔果花瑞也)歐陽修(與魏公為代有手帖云廣陵幸遵遺矩獨平山堂占勝蜀罔江南諸山一目千)
(里以至大明井瓊花二亨此三者拾公之遺以繼盛美云)吕公著(公守維揚蘇子瞻自黃岡移汝海經從見公公置酒終日)
(不交一語子瞻昏睡歌者唱夜來陡覺羅衣薄子瞻驚覺小語云夜來走却羅巫博也歌者匿笑後子瞻書歌者團扇公見之亦無)
(語)蘇軾(車都事略軾喜作詩言者妄詆以龍圖閣學士知潁州徙揚州俄以兵部尚書召還兼侍讀)晁補之(子瞻)
(知揚州无咎作倅汙瞻作點絳唇詞云獨倚胡床庾公樓外峰千朵誰與同坐明月清風我别乘一來有唱終湏和還知麽自從添)
(介風月平分破)晁詠之(字之道蘇子瞻知揚州無咎為倅以其弟詩文獻子瞻子瞻曰有才如此獨不令識一面耶詠之時)
(以蔭入官為揚州司法未上具參軍禮入謁子瞻下堂挽而上之謂坐客曰此竒才也)韓世忠(紹興四年烏珠與大帥托)
(卜嘉合三路兵並進自泗取揚步兵自楚取高麗塵覆飛烏時建康鎮江淮東宣撫使丨丨丨自鎮江濟師親提隊騎以當淮泗之)
(鋒伐木為栅自斷歸路會朝廷遣魏良臣使金至維揚世忠置酒送别杯未再行世忠曰有詔移屯守江乃徹炊爨班師良臣喜疾)
(馳出境世忠乃上馬令軍中曰租吾鞭所向由面並進金太半乞降凱旋論者以玭粟為中輿武功第一)人物陳淋(魏太)
(枉語瑀所草檄能愈頭風)張祐(宮淮南幕中赴宴時杜紫徵為支使坐中有届意處索殼于腊酒牧之段吟日轂于迨廵襄于)
(拈無因得兒玉隸鐵祐應磬曰但知報道金鉏墜活彿還應露指尖)李邕(唐人未冠且李嶠自言竒書未墳願一見祕書)李
妻(豈之子注文選)李紳(溏摭言李紳鉦揚州謂章孝標駐春雪詩云六出花飛處處飄粘窗拂劭上寒條朱門珂曉難杯尺)
(盡是三軍喜秉銷)淳於萊(喙廣陵宅南有古槐葶室大槐安國王以女妻之命理南柯郡几二十載卒葬於盤龍山遂覺)
(因尋古槐下穴可容一榻上有土壤為城郭臺殿之狀有蟻數斛即槐安都邑也南枝則郡也腐龜則山也一穴盤屈若龍蛇狀有)
(小塚隆然即盤龍崗也棼墓今在縣北十里俗呼為南柯太守墓)徐鉉(與韓熙載齊名謂之韓徐)皇朝張方平
(天性穎悟凡書皆一閱終身不再讀屬文未嘗起草)秦觀(字少游高郵人吕申公守維揚以舉子謁見時適中秋雲山閣成宴)
(客其上公素聞秦才名即煩撰樂語云雲山簷楯接晴空公宴初開氣欝葱照海旌旗秋色裏激天鼓吹月明中香槽旋滴珠千顆)
(歌扇驚團玉一叢二十四橋人望處台星已在廣寒宫)吕溱(溱應舉作鯤化為鵬詩九霄宗離海嶠一息到天池之句仁)
(見之升為第一時有三魁謂丨丨王昴李易也)名賢陳瓘(遭紹聖崇寧黨錮之禍與任伯雨相繼内徙是州俱不幸死兩)
(家子弟奉遺命丘壠對封於西山之下)題詠揚州隋故都(武元衡詩云云竹使漢名儒)海雲助兵
氣(韋應物詩雄藩鎮楚郊地勢欝岧嶤雙旌擁萬戟中有霍嫖姚云云寶貨益軍饒嚴城動寒角晚騎踏霜橋)潮吞海
門石(劉長卿氣混京口雲云云)秋色上蕪城(劉長卿寒潮落瓜步云云)紅旆擁雙節(白居易送牛僧)
(孺鎮揚州坐移丞相閣春入廣陵城云云白髮無一莖)煙花三月下揚州(李白送孟浩然之廣陵故人西辭黃)
(鶴樓云云孤帆遠影碧山盡惟見長江天際流)蒜山晴日照揚州(獨孤及詩蕪城西眺極滄流漠漠春煙暗曙樓)
(瓜步早潮催建業云云)維揚景物勝西川(杜荀鶴詩見說西川景物繁云云青春花柳樹臨水白日綺羅人上)
(舡)夜市千燈照碧雲(王建詩云云樓高紅袖客紛紛如今不似承平日猶自笙歌徹曉間)故人多在
芙蓉幕(杜荀鶴維揚冬末寄幕中二從事江上數株桑棗樹自從離亂更荒凉那堪旅館經殘臘秪把空書寄故鄉典盡客)
(衣三尺雪鍊精詩句一頭霜云云應笑孜孜道未光)江蹙海門帆散出(羅隱開元寺閣上作滿檻山川漾落暉檻)
(前舊事去如飛雪中雞犬劉安過月裏笙歌煬帝歸云云地吞淮口樹相依紅樓翠幕知多少長向東風有是非)五馬雙
旌何處逄(劉長卿詩𦕈𦕈雲山去幾重依依獨聽廣陵鐘明朝借問南來客云云)灞陵殘雨夢依依
(趙嘏送盧緘歸揚州詩曾向番塘寄掩扉荀家燈火有餘輝關河日暮望空切揚州渡頭人獨歸隋苑荒臺人褭褭云云今年春色)
(還相誤為我江頭謝釣磯)春風十里珠簾捲(黃魯直早春過廣陵詩云云髣髴三生杜牧之紅藥梢頭初繭栗揚)
(州風景鬢成絲)淮南二十四橋月(黃魯直詩云云馬上時時夢見之想得揚州醉年少正圍紅袖寫烏絲)飛
雪堆盤膾魚腹(黃魯直次王定國揚州見寄韻云云明珠論斗煑雞頭)團臍紫蟹脂填腹(蘇子)
(瞻揚州以土物寄少游詩鮮鯽經年祕醽醁云云後春蓴出滑如酥先社薑芽肥勝肉鳬子纍纍何足道點綴盤飱亦時欲淮南風)
(俗事瓶&KR1125;方法相傳竟留蓄且同千里寄鵝毛何用孜孜飫麋鹿)
四六(光奉宸綸宏開制閫)(維今重鎮自古雄藩)(廣陵奥區淮甸重鎮)(開大幕府號小朝廷)
(惟江都之舊壤亦海道之要衝)(眷揚楚之重鎮㩀吳越之通塗)(載惟南渡財賦之淵尤藉東淮醝茗之利)
(分淮海之巨屏控東南之要津)(昔號往來之會今當守禦之衝)(禹别九州斯為奥壤唐分十道是曰大邦)
(海陵於焉而致敗李全即此以就誅)(陜以東周公分權尊甚重閫以外將軍制令肅威行)
(練卒勵兵固藩籬於江面出師擣賊壯聲遠於邊頭)(龍蛇飛動重尋歐子之詩貔虎鼓行尚繼韓王之績)
(竹西歌吹遥瞻刺史之居山東捷書行入詩人之詠)(萬竈雲屯盡屬元戎之節制羣兇風靡皆驚大將之威名)
(靜而固境或為牽制之謀動以除兇直作掃清之舉)(歌珠簾十里之詩略無舊觀和風笛數聲之句空有羈情)
(分閫令嚴肯作棘門兒戲平戎捷奏當符爪步童謠)(數百萬騎之甲兵頻聞奏凱二十四橋之風月靜聽傳更)
(韓忠獻之規模惟歐公而可繼蘇東坡之風月非晁子而莫分)
(淮海維揚州襲夏后平成之號江吳大都會為唐朝繁盛之區)
方輿勝覽卷四十四
