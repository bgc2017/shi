雲南通志卷三
山川
周禮職方氏載九州之域必記名山大川以疆界
逓更山川不易也滇處梁州境内位列坤維遙作
神京藩衛山如點蒼絳雲水則金沙蘭滄迴薄日
月盪沃雲霞蓋宇宙磅礴渾淪之氣盤結於邊隅
以壯中原之關軸者
國家道化丕隆懷柔禮備車書萬里海嶽效靈梯航
阻絶之境咸耀於光明生當
盛世者登臨俯仰之餘恍然見德業之崇峻化澤之
宏深直與雪嶺滄江共流峙於無窮也已志山川
雲南府
昆明縣(附郭)五華山(在城中由螺峰疊巘而下端麗尊嚴諸山朝拱本朝康熙二)
(聖十六年總督范承勲建拜雲亭於上為習儀祝年十之所雍正五年總督鄂爾泰又加擴充丹雘六)
(萬月二十九日恭值正肅夀令節文武官民)
(嵩呼忽覩五色卿雲祥光璀燦歴辰巳午三時十一月朔日復現萬目瞻仰稱為盛事)祖遍山(在五)
(華山左上建大德寺中有雙塔俗名雙塔寺)螺峰山(在五華山後有巖曰盤坤曰補陀危巒曲)
(磴旋轉如螺總督范承勲建亭於上題曰衲霞下有幽谷潮音二洞)金馬山(在城東十里山如覆)
(盂相傳阿育王季子至德呼馬於此俗名呼馬山有金馬祠又傳山有金馬隠現故名)抹葱山
(在城東二十里一名扶葱山)萬德山(在城南十里)赤甲壁山(在城西十里俗名石)
(鼻山)玉案山(在城西二十里又名列和蒙山其頂方平高出衆山狀類石枰故俗名碁盤山下有)
(菩提泉)進耳山(在城西二十五里三峰並峙一名筆架山)碧雞山(在城西三十里迤西)
(通衢昔傳有鳳鳴於上土人呼為碧雞故名下臨滇池蒼崖百尋綠陂千頃月映澄波雲横絶頂省會大)
(觀也又漢書宣帝時方士言益州有金馬碧雞之神可祭而致遣王褒入蜀求之註云金形似馬碧形似)
(雞褒有移金馬碧雞神文見藝文志)高嶢山(在碧雞山南明楊慎寓此舊有祠燬總督范承勲建)
(碧嶢書院)太華山(在碧雞山西南峭壁嶙峋蒼崖雄峙其麓為太平山其左為華亭山皆名勝也)
羅漢山(在太華山西南巉崖絶壁下俯滇池其上夷險相埓聯綿幽奥相傳為梁王避暑處)大
鼔浪山小鼔浪山(俱在羅漢山西南為漁舟棲泊之所又南五里為觀音山孤峰)
(突兀宛如文筆)銀錠山(在城西北五里由&KR1980;山來折入商山為省治)聚仙山(在城西北)
(三十里黑林堡上有洞舊名西華石乳嵌結狀若芙蓉俯瞰川原烟雲萬狀總督范承勲題曰五色芝房)
三華山(在聚仙山北五里巃嵸迴合石磴盤旋有寺名妙高)&KR1980;山(在城北二十里俗名蛇山)
(丹崖翠壁蜿蜒而來鸞停鵠立省會主山也下有清泉名蓮花池浴之可去風疾)文殊山(在城)
(北二十里有寺有泉皆名文殊)龍泉山(在城東北二十里一名太極山峭蒨縈紆仙靈窟宅上有)
(真人宫下即黑龍潭也)松華山(在龍泉山東北十里聯絡十二峰極嶙峋深秀之竒)鳴鳳
山(在城東北二十里舊名鸚鵡明巡撫陳用賓易今名且稱其山光靈異景物葳蕤九龍奔朝雙鳳翔)
(舞皆實錄也上有太和宫諸勝)富民縣洞口山(在城東南三里有洞前後相通水從)
(中出會安寧河)靈芝山(在城西南二里舊名赤晟化山元初建寺闢基得靈芝五本故名)卧
雲山(在城西五里峰列如屏上有白塔)魯卧山(在城西十里一名魯和山)蒙課卧
山(在城西十里今名無怯和山)顛卧山(在城西北十里一名顛和山名勝志稱縣有三卧謂)
(顛卧魯卧蒙課卧也卧譯為和)九峰山(在城西北二十里竒峰九出層巒疊翠為縣治主山)黃
弄山(在城北十五里)小石嶺(在城南中有諸葛洞相傳武侯南征置營於此一名諸葛營)
飛翠巖(在城西五里邑令張鑰建醒心亭於上)河上洞(在城西十里内寬平爽塏石有)
(如鐘鼓鳥獸形者昔傳高僧住錫於此)宜良縣雉山(在城内正南一名南門山明嘉)
(靖七年有彩雉雙飛故名縣之雄山也)三台山(在城東五里三峰聳翠朝拱縣治)龍山
(在三台山後層巒高聳雙峰挺秀環縣治焉)客争容山(在城東十里舊名黎摩挹高出雲表)
(為縣鎮山)雲泉山(在城東南二十里峭壁清流林木蒼翠為邑中勝景)涌金山(在城西南)
(二十里前有湯池上建火龍寺)雲臺山(在城西南五十里四山環繞烟雲凝結)巖泉山
(在城西五里連峰疊嶂翠積層崖石涌清泉名曰潄玉世傳内有金蟬隠現)水井山(在城西十)
(里舊名觀音其南曰巖泉)笮箐山(在城西四十里)蓬萊山(在城北十里一名晒袍山明萬)
(歷間知縣羅任建塔於上)北樂山(在城北二十里舊名播雄又名寳洪赤江環繞雄踞治北)象
鼻嶺(在城西北十里俗名老大坡山高路險赴省通衢)七孔坡(在城西北四十里峭壁嵳)
(峩石磴層疊達省要路)紅石巖(在城南四十里峰高千仞兩岸壁立一縣之水從此洩入鐵池)
(河)仙人洞(在城南十五里射雞村山畔内有石龍馬等像相傳有仙人往來時聞洞中有聲)
羅次縣玉龍山(在城東五里澗底涌泉勢若噴玉)崛嵕山(在城東十五里)
(一名穹盪又名青山為縣主山峰巒高聳山雲出沒土人以卜隂晴)九成山(在城南二十五里一)
(名九涌山竒峰壁立九澗飛流為學宫之面山)金鳳山(在城西五里其形如鳳俗呼金字山)百
華山(在城北二十五里山頂與和曲分界春時山花遍嶺色如雲錦)子望母山(有二一在)
(城西五十里一在城東北四十里蠻名苴麽崱褒山譯云子望母山以兩山相對而名)分水嶺
(在城東十里二水分流北入金沙南歸禮社)九岳坪(在城東南三十里九嶺相連赴省孔道)
晉寧州梅溪山(在城東三里有龍馬跡相傳晉太元中寧州刺史費統見龍馬於此)
印山(在梅溪山下左有唐仙嶺相傳唐時有仙飛昇於此)萬松山(在城東五里一名盤龍山)
(元時建寺題曰萬松古刹)五龍山(在城東南五里下有龍湫五一名小石屏山)光長山
(在城南十里俗名小梁王山北瞰滇池山腹空洞扣之有鐘鼓聲)金砂山(在城西五里山産砂)
(石色如流金其頂坦平相傳梁王演武於上號為金沙武庫)望鶴山(在城西五里昔有鶴巢其)
(上故名)呈貢縣軍營山(在城東里許傳為諸葛武侯駐兵處)紗帽山(在城)
(東十里上有明驃騎將軍沐詳墓)月角山(在城東三十五里上有石城周遭緣曲徑入石門石)
(柱儼若天造山下出泉名蓮花池)羅藏山(在城東五十里巉嵓陡絶上有池名飲馬又有元梁)
(王屯兵寨俗名梁王山)海寳山(在城東南五十里孤峰特起俯臨滇池有石光明潤澤故名海)
(寳)龍翔山(在城南里許)象兔山(在城南十五里)萬福山(在城北縣治建其下)
(又名三台山俯瞰滇池風帆雲影錯落目中)安寧州太極山(在城内危石如屏文)
(類古琴斷漆雙株梅樹倚石而生)圭山(在城内俗名白華山其形如圭)龍寳山(在城東二)
(里山勢起伏如龍前有小邱如綴珠狀)洛陽山(在城東十里峰巒峭立昔段氏鐫羅漢像於石)
(壁上有禹碑)彩鳳山(在城南一十五里峰巒秀拔儼如鳳羽)白鶴山(在城南三十里)
(舊三泊縣西南二十里相傳有鶴巢其上故名)光熠山(在舊縣西南三十里其上有小城)雲
龍山(在舊縣西北十五里一名天馬雙峰屹立巔雲聚散可驗隂晴)葱蒙卧山(在舊縣北)
(三十里上有漢人故城及唐王仁求碑)羅青山(在城西二里山下出泉味甘而冽)岈嵕
山(在城西北五里州治主山也山出煎鹽水又産仙茅花)葱山(在城西北十里一名龍山其北)
(為鳳城山建曹溪寺有優曇花)岱晟山(在城北十五里一名坎山又名筆架山)祿豐縣
西山(在城西三里上建學宫)三次和山(在城西五里蒼翠如屏)鰲頭山
(在城西十里峰巒突起環抱邑治)南平山(在城西十五里三面險絶南峰稍平故名)象頭
山(在城北十里其形如象)五臺山(在城北五十里連峰疊嶂積翠層嵐)姚陵山(在城)
(東北三十里舊名驥琮籠蠻語呼城曰籠孤峰挺秀為縣鎮山其巔有泉古寨存焉)昆陽州
寳應山(在城東南十里)金龜山(在城南十五里狀若伏龜羣流環繞松竹蓊翳上有飛閣)
月山(在城西州治建其下形如半月三山環拱俗稱三星伴月州主山也)鳳儀山(在城西三)
(里山形如鳳俯視滇海如在鏡中)金屏山(在城西四里雲蒸霞蔚鳳翥鸞鶱為州屏障)長
松山(在城西五里螺峰雙髻松竹交森上有靈泉香卉為州名勝)珊蒙果山(在城西十)
(里三峰秀列)石頭山(在城西三十里下有翻水洞水泉滭沸深不可測)望州山(在城)
(北十里迴盻州治)仙卧山(在城東北十里一名白鳥山)三元峰(在城南十五里三峰)
(並秀上干青雲)易門縣龜山(在城内其形似龜依麓為城民居環繞其下)鼓山
(在城東十里林木幽深竒花掩映)旗山(在城東十餘里峰巒峻秀形如列幟)黎崖山(在城)
(南五十里一名馬頭山明巡撫鄒應龍斬馬誓蠻於上故又名斬馬山)祿益山(在城西一百里)
(綿亘高迥上有閟依土城昔為鄯闡邊戍之所)智勇山(在城北里許一名娘當山形如覆釜下臨)
(縣城)登龍山(在城東北十三里)元武洞(在城南斬馬山之後窅然一竅入數武别有天)
(光石上溜紋有如幢如節如將軍者土人增飾為關帝像生氣凛然内宏敞可容數百人旁列石鐘鼓擊)
(之噌□有聲)龍口洞(在城西五里楊慎遊此有詩)嵩明州黃龍山(在城)
(内山勢層疊狀若盤龍州治主山一名蛇山)秀嵩山(在城東三十里俗名搖鈴山高插霄漢上)
(有洗甲池昔孟獲立寨於此明洪武時吳雲盡節處南一峰曰小秀嵩)敕雺山(在城東四十里)
(相傳蒙世隆征烏蒙得四女歸至此山四女遙望故鄉徘徊吁歎忽山巔霧起結為三峰蠻謂三為欶霧)
(為雺故名山形嵂崒南望滇土諸山悉歸指顧)楊林山(在城東南二十五里舊楊林縣羣峰錯列)
(山麓立石其狀如羊)屼□山(在舊縣西南十里廣百餘里西連呈貢東接宜良絶頂有石如馬首)
(遠近禱祀以氊□裹之一名烏納山土人呼馬首為烏納故名)鳳谿山(在城南十里山下有泉水)
(噴如珠明知州唐階設嵩高營於上遺址尚存)竹雄山(在城南三十里横亘如屏)靈雲山
(在城西五里林木隂森雙泉瀉碧)登花山(在城西五十里一名抹摐山野花滿山攢簇如錦土)
(人呼為聚八仙花遊人每登賞焉)東葛勒山(在城西北三十里高出衆山太華滇池朗然在)
(目)彌雄山(在城北二十里蒼崖疊出蔚然深秀一名彌秀)羅錦山(在城東北十五里俗)
(名鳳嶺丹崖峭壁文如羅錦)
昆明縣(附郭)滇池(在城南一名昆明池周三百餘里滙盤龍江黃龍潭諸水史稱源廣)
(末狹有似倒流故曰滇一說凡水皆東此獨徂西而下也)九龍池(在城内五華山右俗名菜海昔)
(旨名柳營為沐氏之别業雍正六年總督鄂爾泰奉建御龍寺於北岸)綠
水河(在城内祖遍山南由城東入滇池)盤龍江(在城東門外源出邵甸凡九十九泉合流)
(入滇池詳見水利)金稜河(在城東十里一名金汁河堤上舊植黃花故名詳見水利)寳象
河(在城南二十里源出上板橋分瀉至官渡入於滇池詳見水利)澄清河(在城西青草湖内七)
(八月間横流汎漲此水獨清)海源河(在城西二十里聚仙山下即海源洞一名鴛鴦池流入青)
(草湖内詳見水利)銀稜河(在城北十里一名銀汁河舊時堤上多白花故名詳見水利)西
湖(即滇池上流一名積波池俗名青草湖荇藻長青蘭橈競泛中産衣鉢蓮花内有近華浦為滇名勝)
龍湫(在城東三十里板橋驛山皆竒石石竇中兩湫疊出一名觀音塘)龍淙(在城西二十里)
(舊名白龍泉總督范承勲易今名有龍淙石崖聽瀑樓墨雨庵一草亭宛轉溪石香橋顛丈卧石小巫峽)
(小龍湫諸勝)瀑布泉(在城西二十里寶珠寺後崖高數丈瀉珠濺玉聲徹里許)三龍泉
(一在城西勒甸村一在城北門外商山其在羅漢山者産金線魚一名金魚泉)寒泉(有二一在城西)
(高嶢里一在城北上莊村)湧泉(出城北&KR1980;山湧泉寺中一泓清潔流為曲池)黃龍潭(在城)
(東六十里為馬料河之源)黑龍潭(在城北三十里其水深黝有魚二種各不相雜禱雨輒應)横
山水洞(在城西三十里詳見水利)清侯井(在城内布政司署中昔高智昇領鄯闡牧建宅)
(得泉因號清侯)闡侯井(在城内土人取以染紅鮮明異於他水一名茜紅井)石井(在城内旗)
(纛廟中味與吳井同美)吳井(在城東三里菊花村其水獨重味甘冽汲而貯之日久不變)臙
脂巷井(在城南門外作酒甚佳)富民縣大河(在城東十里一名安寧河源出)
(滇池經安寧入縣達禄勸州為普渡河入金沙江)清水河(在城北八里源出羅次縣經太平橋)
(東入大河)夷扎郎水(在城東南五里一名大營河流入大河)農納水(在城北五十里)
(源出武定界北流入大河)龍泉(在城南五里俗傳有龍怪立祠祀之)紅蓮沼(在城東南五里)
(舊有荷花今為覺江寺號龍池禱而輒應)宜良縣大池江(在城東五里源出霑益州)
(經陸涼南流入縣至紅石崖名鐵池河)大赤江(在城北五里源出楊林花魚潭東入大池江)
大城江(在城北十里源出舊陽宗經湯池入水井坡出江頭村東注大池江)黑泥河(在城)
(南五十里詳見水利)湯池(在城西南三十五里詳見水利)九龍池(在城西巖泉山後詳見水)
(利)白龍潭(在城西七里廣僅尺餘水涌如沸)大龍洞(在城東南十五里詳見水利)
羅次縣北城河(在城東二里源出穹盪山由東繞西回環如帶)金水河(在城)
(西八里發源九涌山自南流北復折而南入祿豐星宿江)沙摩溪(在城西自富民境流入縣界南)
(達祿豐縣為大溪)黑箐龍潭(在城西四十里其潭深邃多雲霧禱雨輒應)晉寧州
盤龍河(在城東南一里許出山澗中經梅溪山歸大壩河)大壩河(在城東南二里)
(許源自河陽之關索嶺經石碑村北合大堡河)大堡河(在城南五十里源自新興經永寧鄕四通)
(橋西注滇池)金沙草湖(在城西五里金沙村週迴十餘里即滇池濱也自牛戀鄉至河泊所)
(水中有石路為滇池分界)仙泉(在城南五十里大堡莊後水流山峽四時清涼)黑白龍潭
(在城南六十里兩潭相望合流入大堡河)呈貢縣洛龍河(在城東十里源出黑白二)
(龍潭)馬料河(在城北五里源從板橋驛流入縣界)寒泉(在城南三十里舊歸化縣界寒氣侵)
(骨浴之可療熱病)靈源泉(在城西南一十五里)交七浦(在城東六十里廣二百餘畝)
安寧州沙河(在城東南二里源發清水關流入螳螂川)資利河(在城南二十五)
(里舊三泊縣南與望洋鳴蟻二河縈抱縣治為三泊溪舊縣得名以此)螳螂川(在城東關外水)
(中有洲形類螳螂故名源出滇池經富民縣北去)石淙(在螳螂川中有石如砥柱水觸有聲琤琮)
(成韻)碧玉泉(在城北十里泉出崖穴清潔香温澄徹見底石皆深碧如玉明楊慎題為天下第一)
(湯)聖水泉(在城北十五里曹溪寺左其水一日三潮又名海眼泉)龍泉(在曹溪寺右水)
(勢噴濺瑩潔如珠又號沸珠泉本朝康熙間總督范承勲題)祿豐縣星宿江(在城)
(西門外一名大河其源有二一出羅次九涌山一出和曲百花山由縣境合流入易門為九渡河)南
河(在城南十里會衆水入大河)東河(在城北五里源出羅次分水嶺至縣入星宿江)大溪
(在城東三十里自羅次來經縣南入易門界)昆陽州渠濫江(在城東五里北入滇)
(池)東湖(在城東徵元閣前俗名草海蓮藻交鋪桃柳掩映漁舟賈舶絡繹其中北有梁王玉帶堤)
海口(在城北三十五里海門村滇池之水從此流入螳螂川)古龍泉(在城西二里)三
洞泉(在城北三十里平定鄉石洞凡三皆清潔毫髮可鑒)萬戶井(在城内循禮坊)易門
縣易江(在城東十五里自羅衣島入綠汁江為城東襟帶)綠汁江(在城西六十里)
(由九渡河經南安州界至縣南入禮社江)九渡河(在城西北一百二十里自祿豐星宿江流至縣)
(界即綠汁江上流)大龍泉(在城西五里一名普濟龍潭水自石洞流出)小龍泉(在城)
(西北三里)烏龍潭(有二一在城東十里一在城西六十里其水深黝産嘉魚取之則風雷頻作禱)
(雨立應)嵩明州盤龍江(在城西北五十里自邵甸界流入昆明池)龍巨河
(在城東十里一名龍濟溪源出尋甸州果馬山經州境流入嘉利澤)對龍河(在城西南四十里兩)
(泉對出合入嘉利澤)邵甸河(在城西六十里源有二皆出尋甸州梁王山西北一自牧羊村歴核)
(桃村一自屈澤屯至高倉合流入盤龍江)嘉利澤(在城東南二十五里一名楊林澤衆水交滙周)
(百餘里流入尋甸州為牛欄江)響水(在城西三十里飛湍瀑流聲聞數十里)牧羊水(在城)
(西五十里詳見水利)羅錦泉(在城東十里羅錦村)天池泉(在城東南二十五里楊林城内)
(廣可數畝蓄水便民)
曲靖府
南寧縣(附郭)青龍山(在城東二十里一名朗目山又名黃榜山其色蒼翠遠望如屏)
紫溪山(在城東三十里明初越州蠻阿資叛沐春討之至紫溪山敗其黨直抵龍窩擒之即此)
蓮花山(在城東南三十里與真峰山對峙)湯池山(在城南二十里明洪武中征越州沐)
(英駐師於此)分秦山(在城西南十里即石寳山四望平原孤峰特立藤蘿石壁鳥道縈迴相傳)
(武侯南征與諸蠻會盟於此)負金山(在城西南十五里石多青黑色可琢為硯)真峰山
(在城西南二十里怪石嵌空林巒秀麗山半有彌陀崖後有普賢洞)勝峰山(在城西二里一名妙)
(高山嶙峋聳拔為羣峰望明洪武中西平侯沐英勝達里麻於此)翠峰山(在城西北三十里為)
(府城屏障)龍華山(在城北二十里阿幢河源出此)觀音巖(在城南二十五里臨瀟湘河巖)
(石陡絶有洞可容數百人)霑益州伯蒙山(在城東南二十里高出衆山之上)堆
涌山(在城東南一百里延亘二百餘里峰巒突如涌出故名)鳳凰山(在城西二十里)龍
華山(在城北二十五里有龍華古刹)炎方山(在城北六十里有炎方驛)黎山(在城北八)
(十里林木蓊蔚遠望蒼然)北山(在城東北五里上有古寺一名象山)羅山(在城東北九十里上)
(有龍湫)花山洞(在城北一百里為交河之源)陸涼州邱雄山(在城東七)
(里上有方池水無盈縮其碧如玉)石門山(在城東南四十里石笋森列其狀如門)鳳雛
山(在城南三十里羣山碨磊形如雛鳳相依)終南山(在城南三十里東南險阨)月岈山
(在城南三十五里形如偃月景極幽僻)部封山(在城西四十里佳木蔚然舊芳華縣之名本此)
木容山(在城西北二十五里野竹虬松蒼秀可挹)滿戍山(在城北二十里高出羣峰林木)
(蒼鬱)馬龍州龍鼎山(在城東十里其形如鼎故名)連雲山(在城東南十五)
(里一名松子山)木容箐山(在城東南六十里下有木容箐水流注瀟湘江)羅犴侯山
(在城西境唐白水蠻寇邊趙孝祖敗之於此)中和山(在城西四十里發於屼□中峰突兀左右)
(層巒環列狀若旗鼓上有仙人洞玉龍潭)多羅山(在城北八里與伯刻山連高峰插漢宛如天柱)
(州之望山也)伯刻山(在城北十里)羅平州瑞霞山(在城東五十里山後)
(有泉噴薄林麓映日如霞上建白雲庵)淑龍山(在城東七十里四面險絶上寬平可容千家)
羅莊山(在城東南六十里為林木之藪)五臺山(在城南五里)鐘山(在城南二十里)
(端嚴峻峭形如覆鐘)樓閣山(在城南二十里為學宫屏障)白蠟山(在城西南十三里為)
(州境望山)磨盤山(在城西北一里平地突起州境盡歸望中上建飛閣下有清泉)八部山
(在城西北八十里高二百餘丈)祿布山(在城北八十里高百餘丈綿亘百里)尋甸州
哇山(在城東十里一名落龍雄山峻若劍峰土人築寨於巔名曰安樂城)龍頭山(在城東四)
(十里)梁王山(在城南七十里與嵩明接界)巖蜂山(在城南七十里山多蜂房土人採之)
(名曰巖蜜)蜂岡山(在城南七十里可郎村上有水塘多産龜)來鳳山(在城西南三十里上)
(有古刹下出温泉)落耳山(在城西南七十里山下有泉四時不竭)楊磨山(在城西南)
(七十五里又名關索嶺上有武侯祠)三稜山(在城西南二百里一名九龍山登其巔可望武定上)
(有九十九泉)隠毒山(在城西八里山無嵐瘴鄉人夏月避暑其上)勇克山(在城西八)
(里林壑幽邃積雪不消俗呼為雪山下有流泉為儻俸溪)卧雲山(在城西十里上有溪流飛瀉鋪)
(練拖藍為州勝景)果馬山(在城西六十里下有流泉名果馬溪)洗馬山(在城西八十里)
(傳土人曾據是山攻者謂其無水土人乃揚米花作洗馬狀遂不敢偪故名米花洗馬山)玉屏山
(在城西北五里為州主山)珀璫山(在城北十里下有泉穿山流入螳螂河)功山(在城北五)
(十里入東川要口俗譌作空山)金鞍山(在城北八十里)五華山(在城北二百里有古洞流)
(泉)月狐山(在城東北八里一名鳳梧山傳宋時有狐拜月於此久而仙去)怒勒峰(在城)
(西北百里外乞曲里東為東川阿汪界有水一泓俗呼為海多魚利土人賴之)額吾峰(在乞曲里)
(上有清水塘下有温泉兩峰之間向有諸夷窟宅)那多峰(在乞曲里上有大石寨界接東川)
牌頭洞(在城東三十里洞中石笋多類鳥獸之形)法吐洞(在城西卧雲山洞口有石牀石)
(几土人燃炬入行可十里所見多怪狀懼不復入)仙人洞(在城北五里其洞幽深竒闢萬狀)
白龍洞(在城北五里一名涌珠洞)平彝縣巒岡山(在城東八里山勢崔嵬諸)
(峰皆可俯視)龍馬山(在城南二十五里高十五里三峰峙立中峰獨出為一縣之望)祖慕
山(在城南一百三十里舊亦佐縣東南五里夷謂山之尊者為祖慕俗譌為宗孟山)旱感山
(在舊縣東十五里禱雨輒應)矣層山(在舊縣西三里山有清泉居人皆汲飲之夷語水謂矣因)
(名)落蒙山(在城西里許一名故城寨元初建羅山縣於此)定南山(在城西十里明沐英)
(駐兵於此壘址尚存)蒙洞山(在城西北五里下有洪源洞)宣威嶺(在城東十五里滇黔)
(交界迎送之盡境有亭曰萬里亭明景泰中巡按御史洪弼立坊其上曰滇南勝境黔旅至此覺山平天)
(闊東望則箐霧嶂雲天限二方也)揚威嶺(在城西七里山險箐狹中多毒蛇)清溪洞
(在城西三里許一名三臺洞洞口廣延數丈内有平臺石乳下滴成柱石牀石几俱備入里許旁有石縫)
(僅容一人盤曲而升堂奥天然土人云入十餘里可通紫泉洞然幽祕杳冥鮮有至者)紫泉洞
(在青溪洞後有臺高數層水勢曲折可以流觴)桂花洞(在城北十里崖穴幽深洞外有老桂花時)
(香滿山谷)宣威州石龍山(在城東七里一名東山滇黔交界險阻要塞西麓有石蜿)
(蜒如龍昔土官安邊與烏撒搆兵設營於此)吳山(在城東北五十里地名平川一峰突兀怪石峥)
(嶸土人嘗避兵其上城址猶存)翠屏巖(在城北一百三十里可渡河北峭壁千尋草樹蒙茸天然)
(屏障)三臺洞(在城西七十餘里洞内石乳嶙峋備諸物像)
南寧縣(附郭)瀟湘江(在城南關外一里許源出馬龍州繞勝蜂山入境與霑益北來)
(諸水會於城東北達陸涼經羅平為南盤江)白石江(在城北五里明西平侯沐英勝達里麻於)
(此)南河(在城東二十里衆水所滙下達陸涼)阿幢河(在城北二十里一名臘溪源出龍華)
(山與交水河滙流)雙河(在城北三十里)東海子(在城東五里廣袤五十餘里每夏秋霖雨)
(汪洋浩淼曲陽巨觀)龍泉(在城南十里)温泉(在城西南分秦山下)珍珠泉(在城北門)
(外水色澄澈有泡如珠纍纍浮於水面)霑益州沙河(在城東五里南流會交河)文
河(在城東十五里自花山洞發源經州東北會臘溪水南流入瀟湘江)臘溪河(在城西十里出)
(鳳凰山東流與交河會)陸涼州東湖(在城東三十里夏秋水泛極目汪洋)中埏
澤(在城東南七十里許瀟湘江諸水至是滙而為澤州境十八泉與南澗諸水皆注之)南澗(在城)
(南二里由東南注於中埏澤)馬龍州響水河(在城東二十五里源出石間潺湲有)
(聲東流與瀟湘水會)東河(在城南二里一名瀟湘河)西河(在城西北五里一名九曲河)靈
泉(在城東連雲山頂舊有僧建寺於上因山高無水晨夕拜禱乃得兹泉)大龍井(在城東三)
(里)小龍井(在城南三里)涼水井(在城南五里味甘而冽)羅平州以
則江(在城東北六十里)八達河(在城東南九十里源自霑益花山洞南經南寧為瀟湘江)
(又南至陸涼匯為中埏澤折而西至宜良為大赤江舊陽宗縣明湖之水西來注之折而南經路南河陽)
(為鐵池河星雲撫仙湖諸水西來注之又南至寧州會婆兮江又南過彌勒州巴盤江水東來注之又南)
(過阿迷州瀘江樂蒙河諸水西南來注之折而東北入廣西府為盤江東過師宗州為混水江又東入州)
(界邱北清水江之水南來注之州東北塊澤河諸水北來注之為八達河經粤西西林縣入於右江)魯
泥河(在城南旋繞城外)大渡河(在城西南二里)塊澤河(在城東北六十里自舊亦)
(佐縣流入州境會以則江大渡河諸水入八達河)太液湖(在城北半里築堤聚水周三里)喜
舊溪(在城北十里發源陸涼入州繞白蠟山後流入盤江)尋甸州牛欄江(在城)
(東十里自嵩明嘉利澤來由南而北入宣威為車翁江)寧革江(在城西南一百六十里流入昆)
(明界)歸龍河(在城南三里)螳螂河(在城北五里源出白龍洞俗名兔兒河)車湖
(在城西三十里一名清水海四面皆山其水澄碧中産嘉魚)冷水塘(在城東五里俗名矣部烏)
(泉發源七里橋下流為洗馬河分二派入車翁江)平彝縣小黃河(在城南舊亦佐)
(縣東百步即黃泥河四時水色常黃)蒲織河(在舊縣東南九十里中生九節蒲屈曲迴環盤繞水)
(内)塊澤河(在舊縣南十五里發源白水驛下入羅平州界會以則江大渡河諸水入八達河)
十里河(在城西南二里下合塊澤河水入羅平州界)多羅海(在城西十三里廣六七里)
(遇霈雨則泛溢汪汪若海滇人見陂澤即名海故云)鯉魚潭(在清溪洞上天欲雨則濁晴則清)
雙碧潭(在城東一里)古城潭(在城西一里古城寨下)宣威州勺諾
江(在城東三十里東南流入北盤江)車翁江(在城西一百六十里一名車洪江即牛欄江下)
(流北入東川昭通界)北盤江(在城北一百二十里源出貴州威寧州東南流經州界又東南經貴)
(州安南縣又東合於南盤江)可渡河(在城北一百三十里與威寧接壤滇黔交界為川陜入滇)
(要路)木冬河(在城東北一百五十里即拖長江與可渡河交會入盤江)鴉扒箐水(在城)
(西南三十五里流入車翁江)
臨安府
建水州(附郭)石巖山(在城東十五里一名蒙山山麓有洞名巖洞異龍湖瀘江象冲)
(諸河水流入其中復流出達阿迷州界其洞有三又稱閻洞遷客關閎所闢也一曰水雲石乳倒垂千形)
(萬態一曰南明上有兩竅陽光射入見石牀丹竈一曰萬象石燈懸崖隠隠聞風雷聲號為㽛町三洞)
捧印山(在城東二十里山巔有石如印)玉筍山(在城東三十里雙峰屹立俗名羊耳山)
矣和坡山(在城東南六十里沙寨村高千餘丈林壑之美宛如畫圖)樂榮山(在城南三)
(里其土香美僰人作餅食之)象山(在城南五里)連雲山(在城南二十里四時常有雲氣)
煥文山(在城南四十里學宫向之三峰秀拔本名判文山明學使趙維垣易今名)峰口山
(在城南二百餘里阿邦里)峰擁山(在城南三百餘里溪處鄉四面高聳多怪石竒崖)馬鞍
山(在城西南五里)猛屏山(在城西南五十里納樓司界内)納樓山(在納樓司南六十里)
通曲山(在納樓司西南八里)觀音山(在城西南二百里一峰峭拔人不能上天氣清朗望)
(之直插雲霄)左能山(在城西南三百里左能鄉)黑冲山(在城西四十里雲暗樹深人跡)
(罕至)火焰山(在城西北十里上有硫磺氣孿疾者卧其上輒愈)晴山(在城北三十五里一)
(名北嶺山勢嵯峨與煥文相峙郡治之主山也)獅子山(在城北八十里野馬川)石門山
(在城北百里曲江箐口鑿石為門險隘可守)翠屛山(在城東北五里)雲龍山(在城東北)
(八十里綿亘高峻林木蓊蘙上有古刹清幽絶俗一名迴龍山)三尖山(在城東北八十里一名三)
(台山舊有梁王城羊腸一線為衆山之最)芭蕉嶺(在城南二百里納樓司界内與交阯接壤)風
洞(在納樓司東二十里四時風自洞出人不可近又有魚洞在司東南六十里每春産蝦色紅而肥長)
(五寸俗呼山蝦)羚羊洞(在城西南六十里納樓司界内高聳處有羚羊飛石崚嶒人不可到世傳)
(有仙居之)石屛州菜玉山(在城東二十里竒峰特立下臨異冰)海門山(在城)
(東四十里壁立異龍湖口一名海東山)五龍山(在城東南十五里一線浮入湖中劈分五爪山)
(水相涵有九曲之勝)帽盒山(在城南二里朝拱學宫)火龍山(在城南五里山勢蜿蜒可)
(愛)玉屏山(在城南二十里山勢聳峙宛若屛障)硯山(在城南三十里尖峰插天産文石可)
(作硯)鍾秀山(在城南四十里孤峰特出秀色可餐)捷報山(在鍾秀山右七峰疊出勢若奔)
(馬)雲臺山(在城南八十里下臨大江山半石結虹橋望之若雲)西山(在城西二里形如覆)
(釜州治之主山也)蓮花山(在城西三里麓有蓮花池故名)拱極山(在城西十里山下出)
(泉甚冽)神童山(在城西三十里六谷冲之上)寳山(在城西三十里形如圓珠又名朝君)
(山)筆架山(在城西三十里聳拔秀麗宛然筆架)秀山(在筆架山後峰巒秀拔上有碧蓮臺)
五華山(在城西七十里五峰秀出天表州治之祖山也)乾陽山(在城東北五里高百餘丈)
(綿亘二十餘里上有乾陽仙洞)鏡湖洞(在城東二十里有石牀石樓諸勝壁開一竅瞰龍湖如鏡)
阿迷州東山(在城東二十五里州鎮山也舊名烏冲山每晨有白雲環腰恍如玉帶其)
(西有祿豐山二山相連環抱州治)伏仙山(在東山下)水城山(在城東一百里壘石巉崖)
(下有渚澤環繞如城)雷公山(在城東南五十里舊名買吾山明巡撫鄒應龍東征雷忽擊賊於此)
(改今名)歪頭山(在城東南一百五十里高千餘丈偏峰突兀與開化接壤)冰泉山(在城)
(南五里翠屏峭壁水流環繞上多竒花古木)南洞山(在城南十五里峰嶂巃嵸蔦蘿森鬱)西
山(在城西三里一名充山高千餘丈)蓬和山(在城西北一百八十里一名樂豐山與烏冲祿)
(豐雖異處然皆形連勢接阧峻險阻)覺朗山(在城北十五里)火山(在城北三十里火伏土中)
(有火處上即裂以竹投之輒灼)獅雲山(在城北三十里形如獅踞林木葱蒨泉石清幽)交岡
(在城南其地東西綿亘與交趾分界)通靈洞(在城東南十五里中有水泉以火燭洞中有聲如雷)
(一名南洞)傳聲洞(在城西南二十五里洞口有石如捲席狀人以氣噓之如吹角聲)燕子
洞(在城西南五十里瀘江水由此出春燕巢其中)觀音洞(在城西六十里洞中有石如觀音像)
寧州萬松山(在城東五里一名陽來山蒼松怪石下臨爪水為州名勝)陽暮山
(在城東十里夕陽返照紫氣横空中有龍洞幽竒瑰異不可窮測故又名龍洞山)玉泉山(在城)
(東五十里上有雲濤庵)木角甸山(在城東一百三十里)登樓山(在城東南二十里高)
(千丈袤百餘里一名文峰山)恩永山(在城南六里有泉流歸爪水)文筆山(在城南十)
(里山産蘭蕙)華蓋山(在城北一里為州主山)吕公山(在城北二十里杞湖之東上有)
(海潮寺)馬耳山(在城北三十里雙峰插天宛如馬耳故名)碧玉山(在城北五十里高百)
(餘丈綿亘三十餘里上有古廟崖畔一石如鐘又名石鐘崖)錦屏山(在城北六十里一名五老)
(峰)分水嶺(在城北四十里)巔巖(在城東北十里茶部衝村下有溪流兩巖相對一水飛瀉)
通海縣白馬山(在城東二里與黃龍山對峙為邑左輔)伏虎山(在城東五)
(里形若伏虎)富春山(在城東十里元董文彦故里)東華山(在城東十五里有龍泉寺)
(泉自佛座下流出直達杞湖)秀山(在城南一里一名螺峰層巒聳翠左黃龍右白馬俯瞰城郭邑)
(之主山)諸葛山(在城南二里相傳諸葛武侯駐兵於此)黃龍山(在城西二里蜿蜒而)
(來為邑右翼)西華山(在城西三里峰巒聳特為秀山枕藉)梅山(在城北三里臨杞湖濱)
挂榜山(在城北三十里杞湖之外綿亘六七十里遙與學宫對)翔鳳山(在城東北五里)
(一名鳬山臨杞湖濱)靈寳山(在城東北九里一名草羊山)鼉山(在城東北十里有落水洞)
(洞石纍結若金魚螃蟹狀)筆架山(在城東北五十里三峰峻出為秀山之賓)仙人坡(在城)
(東南二十里每晨有白沙印巨人跡掃去明晨復見)河西縣碌溪山(在城東五里一)
(名杞麓山三面皆水通海湖源出此)螺髻山(在城南十里峰巒疊翠頂若螺髻上有石塔)翠
雲山(在城南十五里)普應山(在城西五里山自螺髻來蜿蜒横亘為邑後嶂)佛光山
(在城西十里山形圓秀)古城山(在城西五十里羣山四合此獨居中蒼崖石壁林壑幽深)琉
璃山(在城北里許一名三臺山旭日掩映燦若琉璃)慈蔭山(在城北七里其狀若屏)曲
陀山(在城北三十里山勢宏敞林木茂蔚元人立關其上)夾雄山(在城北十里巍峨雄壯為)
(寧州通海諸山之祖)嶍峨縣龍山(在城東南二里山麓有泉長流不竭)巽峰山
(在城東南五里上建二塔為文筆)桂峰山(在城南二里與龍山相連多生叢桂)平頂山
(在城西南一里登臨憑眺縣治朗然在目)翠屏山(在城西二里峰列如屛障)帽盒山(在城)
(西十里)五鳳山(在城西六十里五峰聯聳軒翔如鳳)萃秀山(在城北三里環擁縣治)
嶍山(在城東北二里後為峨山高聳綿亘廣數十里縣以此名)旗鼓山(在城東北三里宛如)
(旗鼓)邃巖(在城西二百二十里深邃幽闊)三元洞(在城西十五里兩山並峙東西二門高十)
(餘丈洞分三層可容數百人一水貫穿竒石瑰麗)筇川洞(在城西百里外有石門水自洞中涌)
(出)蒙自縣東山(在城東七里遇旱禱雨輒應)雲龍山(在城東二十里上多)
(洞窟)羡裒山(在城東九十里中有三池泉流不竭)麒麟山(在城西南三十里)目則
山(即漢語譌為蒙自者也在城西三十里横列二十餘峰百里外舉目則見上有故縣城下臨巴甸)
翠微山(在城西四十里多産翠微花)鸚鵡山(有二一在城西五十里一在城北七十里)
白雲山(在城西八十里四時多雲霧)龍華山(在城西北二里傳昔有蘭若居其上地涌)
(靈泉今失其址)象鼻山(在城西北二十里)耳鑼山(在城東北二十里縣無水源每春夏)
(苦旱一聞山鳴則風雨驟至)竒木嶺(在城西六十里往府要路舊設土兵哨守今裁)
建水州(附郭)瀘江(在城南二里名大河源自石屏異龍湖東流會象冲塌冲河水名三)
(河入閻洞出阿迷南為樂榮河入盤江)禮社江(在城南一百五十里源出大理府趙州之白崖)
(流經蒙化府廢定邊縣會陽江之水為定邊河又東南經南安州廢&KR1095;嘉縣入舊新化州界合摩沙勒江)
(又歴元江府東南入府南界為禮社江經納樓茶甸司為河底江歴虧容司為虧容江經瓦渣鄉為藤條)
(江過蒙自為梨花江東南流入交趾)曲江(在城東北九十里源出新興州由嶍峨經河西石屏流入)
(府境下合寧州婆兮江東入於盤江)塌冲河(在城南二里一名中河源出松子園流入閻洞)象
冲河(在城南三里一名小河源出黑龍潭流入閻洞)白沙河(在城北一里源出小關山過石)
(橋會於瀘水俗呼窰溝)青雲橋河(在城北十餘里由馬家冲合南莊河入瀘江)賽公
河(在城北二十里由冷水溝經南莊歴馬軍營入於閻洞)草湖(在城南十里與西湖相連廣二)
(十餘里)西湖(在城西南十五里)建水池(在城内廣五畝今湮塞過半元史地理志稱建)
(水城夏秋溪水漲溢如海蠻謂海為惠大為&KR1902;故以惠&KR1902;名城即指此水也碧如拖藍居民環處)混
沌泉(在城東門外水清味冽居民資以造紙)有本泉(在城東南一里)溥博泉(在城)
(西門外半里俗名大版井水清潔味亦甘冽)淵泉(在城西門外一里俗呼小版井)聖母泉
(在城西北二里左有聖母祠)温泉(有五一在城東八十里阿六寨一在城南一百里龍刹一在城)
(西北四十里香林寺山下又名楊公泉一在城西北九十里曲江一在城北七十里石子坡水皆無硫磺)
(氣浴之可療病)白龍潭(在城北十五里)冷水溝(在城東北四十里)龍井(在城東十)
(三里回回村相傳元旦日水上潮有金魚二人見之吉)玉潔井(在城東南城下味甘冽色如玉)
石屏州五塘溝河(在城南五十里流入元江)曠野河(在城北四十里出蘆)
(子溝會異龍湖水為瀘江源)百花壠河(在城北五十里西流經魯奎山出小河底復環州西)
(南與五塘溝合流入禮社江俗名矣落河)龍車河(在城北八十里流入嶍峨合流江)異龍
湖(在城東有九曲三島小島曰孟繼龍一名馬阪壠舊建浮石庵今廢中島曰小末束一名小水城大)
(島曰和龍一名大瑞城四面皆巨浸周一百五十里流入府境為瀘江)寳秀湖(在城西三十里)
(袤二十餘里流入異龍湖)草湖(在城西寳秀山後阿花寨前廣十里流歸百花壠河)老海子
(在城東南三十里廣十里)新海子(在老海子右廣七里)月池(在城北五里形如偃月池水四)
(時不涸)白龍潭(在城南硯山上)大小龍井(在城東三十里)阿迷州盤
江(在城北二十五里上流瀘江樂榮河諸水至州界合流名盤江入廣西府界)清水河(在城)
(南自南洞出環抱州城)樂榮河(在城西五里源發瀘江自石屏異龍湖經建水流入州界會於)
(盤江)龍洞泉(在城南十五里流入樂榮河)火井(在城東北三十里部沼村其水溢出於田)
(常有烟氣投以竹木則燃夜則有光)寧州婆兮江(在城東六十里匯曲江諸水會於婆)
(兮甸入盤江)浣江(在城南三里源自州北青龍潭流出)高河(在城東備樂鄉山巔外窿中窪)
(周二百餘步不涸不溢昔有人盗水灌田風雷迅作)龍川(在城東北五十里)蓮池(在城北十)
(里其形如鏡水無溢涸中多芰荷)爪水(在城南浣江之水流自北恩永山之水流自西南角轉而)
(東南又有丁矣衝之水流自東灣環而南俱會於茶部衝形如爪字流入婆兮江)海眼泉(在城)
(南六里恩永山麓自石洞中涌出一名恩永河)七犀潭(在城東七十里婆兮鄉一名大龍潭周圍)
(八十餘丈)青龍潭(在城北流泉濆涌為浣江之源)通井(在城南水清潔雖旱不涸)通海
縣通海湖(在城北三里一名杞麓湖源自河西縣東注為湖周一百五十里相傳昔水澇)
(不通有僧於東北石筍叢中以杖穿穴洩其水故名)白馬溪(在城東一里白馬山入通海湖)洗
鉢池(在城南一里秀山坳僧畔富洗鉢於此故名味甘美飲之令人肥白一名畔富泉)仙人
井(在城東南二十里仙人坡下)河西縣大河(在城南十里)碌碌河(在城)
(西六十里源自新興州合諸流成河經縣界入曲江)煉莊河(在城北百里)東渠河(在城)
(東北三十里自水磨村北流經縣南入通海)普應溪(在城北關外)九龍泉(在城西南)
(十里邑人禱雨處)嶍峨縣分界江(在城南二百里江外為新化南安界)丁癸
江(在城西二百五十里源自祿豐三泊其水深闊洶涌)合流江(在城東北一里一曰大河自舊)
(新化州流至城北一曰小河自石屏龍車河流至城南合流入曲江)亞泥河(在城西一百二十里)
(為丁癸江下流入新平界)戛灑河(在城西三百二十里源出南安州流入丁癸江)蒙自縣
梨花江(在城東南一百四十里自元江經納樓司至縣流入交趾)倘甸河(在城西北)
(七十里發源木馬冲流入梨花江)南湖(在城南門外廣數里水涸則為平壩)長橋海(在城)
(西北三十里)西溪(在城西南六十里)落龍泉(在城東八里自洞中流出)温泉(一在)
(城東南五里一在倘甸)法果泉(在城南十五里)華泉(在城西北二里相傳泉有靈物歲旱)
(禱之即雨)蓮花灘(在城南一百二十里亂石横撑江流急瀉冬春石露儼若菡蓞)
澂江府
河陽縣(附郭)金蓮山(在城東三里一名繡毬山又名龜山高圓平正衆山環拱夕陽)
(晚照燦若金蓮昔之府治學校皆建其上)重珠山(在城東五里一名倚鐸山凝重圓秀下有漱玉)
(泉)暘浦山(在城東五里起伏蜿蜒崖阿環翠有冬青樹歲寒益茂)闕摩山(在城東五)
(里山多崖穴玲瓏幽秀上有華藏寺)雲龍山(在城東六里相傳諸葛武侯與蠻盟於此)隆夀
山(在城東十里夀山鄉與雲龍連麓)天馬山(在城東南十里峰巒起伏勢若天馬)赦文
山(在城東南十里撫仙湖口山形方正宛若函書)馬鞍山(在城西南十里兩峰並起石骨崚嶒)
(中有石洞)雲溪山(在城西南十五里自八仙巖奔騰而下斷續起伏勢若羣馬赴澗旁有溪流)
龍爬山(在城西南十五里相傳昔有龍鬭於此其山崩塌如爪爬之跡故名又山左為錦標山)
官澗山(在城西南二十里)南峰山(在城西南二十五里山勢磅礴羣峰列峙迥出諸山)
(之表其右臂山如魚躍名躍鯉山)玉筍山(在城西南三十里舊名涌拔山孤峰突秀狀若玉筍)
(左為誥軸山碧峰排列如展誥然)玉几山(在城西五里盤龍岡側形如玉几左為官洞山)虎
山(在城西七里疊障連峰雄如虎踞)點蒼山(在城西十五里與晉寧接壤峰巒峭拔點於蒼)
(穹故名)石幢山(在城西北五里松岡鬱翠頗為幽勝)羅藏山(在城西北十里高五百餘)
(丈疊巘重岡五峰屏列陟其巔數百里山川瞭然在目元末梁王瓦爾密走羅藏山立砦以守即此故又)
(名梁王山)玉印山(在城西北二十里舊名羅伽那自羅藏山右臂連延而西其巔石壁巑岏遠望)
(之如斗如印故名南有泉流而為溪)舞鳳山(在城北一里自羅藏中支逶迤而來形如鳳首覽輝)
(左右支壠環抱勢同展翼明隆慶間知府徐可久於其麓遷建府治郡之鎮山也)塔浮山(在城)
(北五里高峰突起形如鴈塔)將軍山(在城北八里山勢雄峙)玗札山(在城北二十里)
(自寳鼎山逶迤起伏勢如羣馬奔騰山峽有泉四出會為大溪)鍾秀山(在城東北八里山極高峻)
(下有三春池)望資山(在城東北十五里通路南宜良為府治門戸)碌碕山(在城東北)
(二十里蒼崖層疊下有莊鏡泉又名漣漪泉其水清澈)寳鼎山(在城東北二十里俗名支鍋石)
(三峰鼎峙玗札溪發源於此)石屏山(在城東北之四十里舊陽宗縣東一里)品祿山
(在舊縣東二里形如品字)立馬山(在舊縣東三十里沙甸鄉)碁枰山(在舊縣東南三里)
夾浦山(在舊縣西十里彌勒石溪及冷塘二水合流其下)覺卜山(在舊縣西十五里即)
(羅藏山分支險峻陡絶登其巔則昆明山川朗然在目)朝陽山(在舊縣西十五里)化石
祖山(在舊縣西北七里其南有泉流為曰角溪又名芭蕉河東北入明湖)仙跡山(在舊縣西)
(北三十五里高二百餘丈腹有洞石笋懸溜頗稱靈異)寳珠山(在舊縣東北五里後倚石壁前)
(瞰明湖高二百五十餘丈上有龍泉寺)貴人峰(在城西南玉筍山後羣峰拱揖儼若貴人)蟠
龍岡(在城西五里自隆額嶺東分而下蜿蜒頓伏狀若蟠龍)陸赫嶺(在城東七里自羅藏)
(山來巍然高秀宜良路南道經其下)象鼻嶺(在城東南十里一名迴龍山山勢直接撫仙湖濱宛)
(若長鼻之吸湖水故名)隆額嶺(在城西南十八里山形高秀豐正如額然)劍嶺(在城西羅)
(藏山之南山勢隆直如劍)關索嶺(在城西北二十里入省大道山勢險峻設有三關哨)松嶺
(在舊陽宗縣東二里舊有羣松鬱翠天風振颯如奏笙簧)賓暘嶺(在舊縣南五里羅藏分支層巒)
(插雲日出先照故名)竹園坡(在城西北十里長亘十餘里平衍多竹)長坡(在城北七里)
金雞巖(在城東五里華藏寺右壁形似雞舊傳每有鳴聲米價騰湧鄉人惡之擊去其首)紅
石巖(在城東二十里鐵池河邊層巖壁立高百餘丈)八仙巖(在城西南十五里自隆額嶺而)
(南諸峰羅立錯峙如八仙然)洑水洞(在城東北舊陽宗縣東炒甸界納泉潭諸水伏流入明湖)
江川縣東山(在城東五里)海瀛山(在城東十五里一名孤山特起撫仙湖中)
(四壁如削)蟠坤山(在城東南十里頂有石洞鄉民禱雨焉)覆盆山(在城西南三十里山)
(多螺甲形如覆缶)龍鳳山(在城西三里崇岡疊阜為邑鎮山)西山(在城西十里峰巒起)
(伏多怪石流泉)綠龍山(在城西北二十里林木蒼翠下有阿化泉六部溪)屈顙顛山
(在城北十五里一名疊翠山上有泉三派分流西入滇池東入撫仙湖南入星雲湖)萬松山(在城)
(東北三十里襟帶湖山邑中名勝)關索嶺(在城北二十五里臨安孔道舊有土巡檢防守千峰)
(聳屹一徑盤紆與府城西北關嶺相距百里岡脊連亘同稱要隘)新興州連珠山
(在城東五里一名五星山五峰絡繹左右映帶)靈照山(在城東十里旭日東升光照林麓)白
塔山(在城東二十里峰巒峭拔萬山環拱元時建有白塔)鐘山(在城東南八里形若覆鐘為州)
(治祖山)筆架山(在城南十二里三峰相連形如筆架元梁王屯田其下又名梁王山)東山
(在城南三十四里玉湖之東形如半壁其坳有龍泉)博螺山(在城南一百里其山高聳上接雲霄)
真武山(在城西南二十里形如龜蛇盤繞俗名蛇山)鳳凰山(在城西南二十五里雙峰)
(秀出兩龍下垂狀如威鳳騰空)密羅山(在城西南三十里山深箐密下有密羅河)高樓山
(在城西七十里一名光山中平如案諸峰羅列左右)大棋山(在城西北十五里竒梨山之南中平)
(如掌有若棋枰)竒梨山(在城西北十七里林木茂蔚下有泉湧為九龍池)水槽山(在城)
(西北五十里圓峰數疊宿霧迷濛)洛伽山(在城北四十二里刺桐關西懸崖峭壁石洞谽谺)
蒙習山(在城北七十里劈分三脈為臨開各郡之祖山其頂與晉寧州分界)羅麽山(在城)
(東北二十五里一名龍馬山下有白龍潭流而成溪)石巖山(在城東北二十六里與龍馬山相連)
(山左有白龍泉流為九曲入於玉溪其山巉巖嶙峋上有石洞石峰)榿木嶺(在城西三十里嶺甚)
(峻舊多榿木下有清水河流入大溪)路南州鹿阜山(在城内一名鹿母山)午山
(在城東二十里一名九蟠山又名印山)劄龍山(在城東八十里峰巒峻聳)遮日山(在城)
(東南十五里山勢峭拔夕陽掩映一名些亦山)紫玉山(在城南里許州治之向山也横亘數里環)
(拱作案)香花山(在城南二十五里多黑石極光潤)寳源山(在城南五十里)泰來
山(在城南八十里三峰屏列)龍寳山(在城南八十里)竹子山(在城西南三十里山高千)
(仞周百餘里有蠟燭香爐諸峰環繞拱向)獅子山(在城西六里山形似獅蹲坐)照鏡山
(在城西北二里前有池如鏡)阿怒山(在城北二十里下有龍潭)木龍山(在城北七十里)
(山頂有泉)休柔山(在城東北十五里今名九盤山下有泉流為休柔溪入盤江)龜山(在城)
(東北八十里穹窿綿亘俯瞰交廣昔土酋秦氏居之)石林(在城東三十五里怪石隂森嵌結玲瓏下)
(有伏流深遠莫測昔人冬夜見石上有李一株結實鮮紅次早尋之不復見俗呼李子箐)芝雲洞
(在城北二十里洞口石似芝與雲故名初入空敞可容百人再入四壁垂乳扣之有鐘鼓聲又石枰石牀)
(石田竒怪不可名狀)
河陽縣(附郭)鐵池河(在城東三十里自陸涼宜良流至路南鐵池舖因以名河受撫)
(仙湖水流入寧州)大衝河(在城東北舊陽宗縣南五里匯溪澗諸水下流入於明湖)隴邱
衝河(在舊縣西北十二里發源隴邱衝流入明湖)撫仙湖(在城南十里一名羅伽湖周三)
(百餘里東南屬寧州西屬江川西南受星雲湖水汪洋澄澈洩入鐵池河)明湖(在舊陽宗縣北一里)
(一名逸休湖周七十餘里水色深碧境内溪河泉澗諸水匯此下流由湯池東繞宜良入鐵池河)東
谷溪(在城東六里水出東谷之麓繞舊治南入撫仙湖土人以此卜歲消則豐長即歉)立馬
溪(在城南三十里發源玉印山之南經東關與劍嶺溪水合流繞竹園坡西南入於西礐大溪)石
澗溪(在城西南十里出虎山兩峽間北流入西礐溪)羅藏溪(在城西十里源出羅藏山入撫)
(仙湖)玗札溪(在城東北二十里自寳鼎山發源經玗札山南入撫仙湖)七江溪(在城東北)
(四十里自九村發源流入鐵池河)彌勒石溪(在城東北舊陽宗縣西五里源出羅藏山西麓)
(合衆澗流出彌勒石口會於錦溪)錦溪(在舊縣西五里源出羅藏山北麓會衆流而成溪)日
角溪(在舊縣西北八里一名芭蕉河發源覺卜山伏入天生橋山腹復出為溪)青水澗(在城)
(西雲溪山左官澗山右合流繞蟠龍岡西南入西礐溪)三春池(在城東七里鐘秀山麓一名龍)
(女池)冷然泉(在城東闕摩山之阿味甘冽又金雞巖下有玉冽泉味甘色瑩)北坡泉(在城)
(東三里一名東浦)矣舊泉(在城東南十里有泉穴三處)西礐泉(在城西七里一名西)
(浦雙泉並出左清而右濁合流納諸山溪注撫仙湖)濯纓泉(在城東北舊縣西一里夾浦山麓自)
(石罅噴出上有龍洞)七古泉(在舊縣西北七里源出麥田流經北斗村入於明湖)黑龍潭
(在城東十五里其水渟泓深黝旱時禱雨其處)江川縣下河(在城西十里分中河之流)
(經舊城南入星雲湖)中河(在城西十里源出阿花冲南入星雲湖)上河(在城北十五里源出)
(關索嶺南入星雲湖)星雲湖(在城南十里周八十餘里東由海門小河入撫仙湖兩湖相通中有)
(界魚石星雲之大頭魚撫仙之䆲䆡魚兩不相越)阿件溪(在城西北即阿花冲源出屈顙巔山)
(之南流入星雲湖)雙井温泉(在城西南十里兩水皆温流入星雲湖)冷泉(在城西七)
(里)白龍潭(在城北十里中有巨石一人搖之則動衆人搖則不動)新興州密
羅河(在城西南三十里源出密羅山流入大溪)大溪河(在城西北五里一名玉溪河受諸溪)
(之水下入曲江詳見水利)羅木箐河(在城東北二十里詳見水利)玉湖(在城南舊研和)
(縣之西南二里塗潦既盡鏡水浮空佳景也)九龍池(在城西北二十里又北十里有蓮花池下)
(流俱入於大溪)雙林泉(在城東北二十里雙林寺中有五色魚)路南州巴盤
江(在城東南郭外發源黑白龍潭屈曲盤旋流入盤江形類巴字故名又云濛川)鐵池河(在城)
(西三十里自宜良流入州境下入寧州)興寧溪(在城東二里繞城西南會鐵池河流入盤江)
休柔溪(在城東三十里源出休柔山南流入盤江)疊水(在城西南三十里巖高千仞瀑布飛)
(流聲如霹靂)黑龍泉(在城東八里)温泉(在城西北五十里民和鄉其水温和有硫磺氣)
武定府
和曲州(附郭)五峰山(在城東三里一名五鳳山五峰攢列環拱郡治)白塔山
(在五峰山東上有支雲塔)二龍山(在城東十里有鳳氏亭臺遺址)天馬山(在城南二十里)
筆架山(在城南二十里連珠聳翠為學宫案山)白華山(在城南四十里)獅子山
(在城西八里高千餘仞山石&KR0914;&KR1625;伏如獅形絶頂平闊上有石城清池中藏深谷可容萬人明建文從亡)
(諸臣遺跡在焉)馬鞍山(在獅子山北)餔哇山(在城西二十五里山勢險隘有瀑布千餘)
(丈注成池每歲暮春夷民沐浴於此)三臺山(在城西北八里高百餘仞疊嶂如三臺明隆慶初鳳)
(繼祖叛築寨於此)猗朵山(在城西北二十里有泉下流為南甸河)雄軸龍山(在城)
(西北八十里高聯雲漢翠積層巒登臨勝境)佐邱山(在城北十里山中平坦有潭廣五畝水無)
(盈涸名洗馬池一流為勒溪洟一流為東溪洟)夀胚胎洞(在城西北四十里深十餘丈石筍森)
(列竒異不可名狀)武陵洞(在城北八十里甲甸西洞深叵測内有流泉其西為石塔洞景亦幽)
(勝)元謀縣茶房山(在城東二十里即馬頭山之巔也高數百餘丈遠眺大姚定遠)
(諸峰又為滇蜀往來大路山高乏水縣人建茶亭於上以濟行人故以茶房名山)五簋山(在城)
(西十五里山下有温泉石穴二處皆寬五十餘丈可憩百人)長山(在城西北五十里綿亘數十里)
(週圍多石壁下臨大河上有吾必奎寨故址)竹沙雄山(在城西北二百里高出羣山上多竹)
(木)吾梁山(在城北三十里孤峰聳拔邑中勝地)盤龍山(在城北七十里連亘逶迤勢若)
(盤龍)火焰山(在城北一百二十里高可三十里峰迴路轉陡絶﨑嶇)雷應山(在城東北)
(五十里壁立萬仞頂有古刹翠微深奥老樹參天)住雄山(在城東北五十里一名環州山山雖)
(隸州而山峰山面實環列於縣之東北與雷應山相倚)祿勸州玉峰山(在城北二)
(十里山勢嵯峨林木叢密)法塊山(在城北五十里四面削立惟東南一徑可容單騎其旁為裒阿)
(龍山)哇匿歪山(在法塊山西山巔寬平可居萬戶)幸邱山(在城北二百里四面陡絶)
(頂上寬平可容萬家昔為羅婺寨上有天生城)綘雲露山(在城東北二百里俗名烏蒙山與東)
(川接界上有十二峰雄拔陡絶盤旋七十里八九月間積雪瑩然北臨金沙江為諸山之冠蒙氏僭封東)
(嶽)撒甸撒擁山(在治東北五十里羣山之中最為高峻)
和曲州(附郭)金沙江(在城北三百八十里源出吐番達賴喇嘛東北牛乳山下東南)
(流入喀木地又東南流入鶴慶府之中甸東經麗江府亦名麗江南經永北府及鶴慶之劍川州又東過)
(大理之賓川州又東過姚安之姚州又東北經大姚縣之苴卻營又東南入元謀縣過府北境又東北過)
(東川府又北經昭通府之永善縣下入四川之馬湖府下至叙州府合於岷江蒙氏僭封為四瀆之一沿)
(江多瘴雖屬深冬行人揮汗渡者多以夜或雨中)烏龍河(在城北五里源出祿勸州烏蒙山流)
(經府境下流入金沙江)兩溪洟水(在城北十里源自佐邱山洗馬池兩洟分派東流北注金)
(沙江)香水泉(在城東二里味香美飲之消疾)冷泉(在城西六里其水清潔寒氣逼人)龍
潭(在城西南二十里)白龍井(在城西一里)鹽井(有二一距城一百六十里為只舊井)
(一距城二百里為草起井)元謀縣西溪河(在城西南源出鎮南經楚雄至縣入金沙)
(江)猛令河(在城西十五里自黑井流入縣迴繞二百里達金沙江)應元溪(在城東五)
(十里源出和曲州虛仁驛經馬頭山入縣界)龍溪(在城西三十里迴龍寺前俗名巳保河清流瀠)
(匯一碧萬頃)温泉(在城北二十五里法納禾村其沸如湯可燖羊豕)祿勸州掌
鳩河(在城東門外南流入普渡河達金沙江)普渡河(在城東一百里即螳螂川之下流也)
(會掌鳩河入於金沙江)惠嫋湖(在城東北二百里絳雲露山頂上湖方五里茂林掩映水色清)
(碧經秋葉落其中鳥輒銜去)甘龍泉(在城内自石崖流出居人汲飲所資)石泉(在城東一)
(百二十里灑交營坡)温泉(有二一在普渡河内一在掌鳩河内)啞泉(在城東北六十里鸚哥嘴)
(坡下)撒甸鷓鴣河(在治南五里源出治西北二十五里之核桃箐南流入祿勸掌鳩河)
廣西府
鍾秀山(在城内東北隅峭拔秀麗學宫建於其下)還浦山(在城東二里雙峰屹立為府左)
(翼)靈龜山(在城東三里一名廣福山上有廣福寺下有矣邦池為郡中名勝)紫微山
(在城東十五里高數百仞綿亘五十里)吉輸山(在城東南五里)翠屏山(在城南三里展)
(屏列嶂為府案山)烟光山(在城南五里東接紫微山環繞府治)文筆山(在城南五里上)
(有文峰塔)天馬山(在城南二十五里上有古洞下有香泉)五峰山(在城南三十里五峰)
(疊出蒼翠摩天)九溪山(在城南四十里山勢雄壯上出九泉)鐵龍山(在城西一里怪石峥)
(嶸勢如飛舞為府右翼)桃笑山(在城西三里山腹有洞為仙人唐風子棲息之所遺址猶存)
阿盧山(在城西三里綿亘四十餘里南接彌勒北跨師宗舊為阿盧部)九華山(在城北一)
(里)發果山(在城北一里培塿相接環繞府治)竒鶴山(在城北五里體勢尊嚴九峰連)
(疊為府治主山)阿盧洞(在城西五里宏敞幽邃遊者持炬以入石乳中垂如雕欄寳塔玉柱瑤牀)
(之狀)瀘源洞(在阿盧洞旁山麓出泉為瀘西大河水源)師宗州英武山(在城)
(東八十里竒峰峭拔高數百仞)禄德山(在城東百里雙峰秀峭高入雲表)高來山(在城)
(東三百里雄峙數百仞)馬者龍山(在城東南二百四十里山極高峻其旁有小山本在州阿)
(寧鄕高可五丈横亘二十餘丈明弘治十年一夕忽移二十餘里止於此山之旁山有大樹皆不動其舊)
(處遂為平地)恩榮山(在城北五里上有三峰峻峭聳拔)鎖北門山(在城北十里兩)
(峰聳峙如門扄然)貫中坡(在城西北五里為赴省通衢)檳榔洞(在城南三十里)通
元洞(在城西北一里許洞中出水繞城西南入大河經羅平州界)彌勒州棋盤
山(在城東十里舊名磨盤山)陀峨山(在城東十五里延袤一百八十餘里上有彌勒寺)曲
部山(在城東五十里中峰高聳一名部籠山下有泉流歸石竇)盤江山(在城東南一百二十)
(里東西兩山相峙江從中流東抵師宗南界阿迷中有石竅深廣丈餘濁水涌出入盤江)黎山(在城)
(南百里溝甸壩上有雲峰寺下有落伽庵)火焰山(在城南一百二十里四時常見火光)翠微
山(在城南二百里朋普寨麓有温泉建翠微閣)烟白山(在城西南六十里上建有白鶴寺)
十八寨山(在城西南九十里山箐連屬中多夷種昔事剽刧今皆向化)洞天山(在十)
(八寨東五里有石龍石洞)花山(在十八寨西三里産山茶杜鵑春色如錦)阿欲部山(在城)
(西十里岡巒森列盤亘七十餘里舊阿欲千戶所置於此)獅子山(在城西二十里形勢峭拔延袤)
(數十里)錦屏山(在城北二十里)龜山(在城北三十里為州治祖山山極高大綿亘數十里)
(東距府四十里東北距師宗七十里皆與連界獨彌勒為近上有龜鏡禪林或作圭山誤)北傾山
(在城北三十里阿欲鄉中高五十餘仞西連阿欲山)紅石巖(在城西南二十五里有石龍馬相傳)
(昔有龍馬至此化為石土人視其色青白以卜隂晴)觀音洞(在城東十里石窟玲瓏)玉龍
洞(在城南三十里又名富春洞)邱北石龍山(在治南為曰者馬者龍阿寧三鄉交)
(界處明萬歷時土舍李應輝築土城其上為維摩州治後圯)盤龍山(在治西阿寧鄉明崇正四)
(年遷維摩州治於其上是為邱北舊城)膩革竜山(在治西北一百二十里山勢高峻上有水)
(泉明末沙定洲叛據其上李定國圍三年乃克之今城址尚存下為通粤西驛路)歹馬坡(即今)
(州同治所)莫治峰(在治北高萬餘丈上有雲霧終歲不開惟三月三日至四月三日一月中清朗)
(人登其巔可望見安南之境)
盤江(在城東五十里自阿迷州東北流經府境東入師宗界)西溪(即西瀘河在城西三里源)
(出阿盧洞環繞府城流入支酺塘)龍江灣(在城南十八里和穆榮村)矣邦池(在城東南)
(五十三里一名竜甸海周三十餘里水源有二一出瀘源洞一出江頭村龍潭東西兩河會池水入支酺)
(塘舊志云半跨彌勒又云一出彌勒吉雙鄉俱誤)温泉(在城西南九十里興集村泉水香美)龍
泉(在城西北十里江頭村流入矣邦池)支酺塘(在城東南四十里會郡中諸水歸塘伏流入盤)
(江塘有魚年供春秋祭祀酺醢之用故名俗譌為知府塘)師宗州混水江(在城南一)
(百五十里即盤江下流詳羅平州)大河口(在城東十里)落竜洞泉(在城東南十五)
(里水從洞出東流至大河口會通元洞水入羅平界)阿渠温泉(在城南三十里)彌勒州
巴盤江(在城東南一百二十里流入盤江)白馬河(在城東五里)息宰河
(在城南九十里構甸壩中五村明知府張繼孟招普名聲降於此)山湖(在城西南四十里中産巨)
(魚)八甸溪(在城北其源有三一出城南一百里舊村一出城西十里阿欲山一出城北三十里)
(北傾山至州治合流南入盤江)温泉(在城西八里梅花崖)邱北清水江(在治西源)
(出舊城西南之龍潭潭廣五丈餘西南倚山巖中空深無底水色黝綠潭中時有烟霧濛濛東流繞州治)
(前會合境内諸水入於羅平之八達河)
廣南府
者鷂山(在城東二百六十五里土富州之東七十里高聳二百餘仞怪石嵯岈上有苗寨)西
寧山(在土州東一百五十里下多崖洞)玉泉山(在土州西北七十里頂有飛泉如練下有)
(石池甚清碧流入西洋江)蓮花山(在城東南二十里五峰並出諸小山峰旁峙形如蓮花)花
架山(在城東南八十里)袪丕山(在花架山之東南形如石獅土人結屋避兵於上又名獅)
(頭寨)牌頭山(在城西北五里峰巒起伏其右小山連峙土人築寨其上)板郎山木
王山速部山(俱在城西北三山相連層崖峭壁山各一泉為西洋江之源)科巖
(在城北七十里相傳宋狄青征儂智高至此)
西洋江(在城南九十里源出板郎速部木王三山合流入廣西田州達右江)盤江(在城北經)
(廣西府羅平州流入境歸粤西)楠木溪(在城東土富州之東三十里源出花架山其水常温)南
江溪(在城西一名南汪溪流至州南合楠木溪東至石洞伏流十五里復出入於右江)
元江府
玉臺山(在城東十里舊名羅盤山凡二十五峰懸崖絶壁望之如臺雲氣瀰漫極目盡白)飛
虹山(在玉臺山右兩崖層疊中通一洞内有石牀丹竈舊傳有陳羽士修煉其中)路通山
(在城東二十里舊名馬龍山峰高千仞青入雲表一綫羊腸路通臨安)天馬山(在城東南十五)
(里秀如華峰與嵯峨山對峙)嵯峨山(在城南二十里中峰嵯峨狀若飛舞)觀音山(在城)
(南七十里一名住雲峰高入雲表惟攀藤可上南有巖洞石如龍蟠鶴立)紀特山(在城南三百里)
(鳥道千重蒼松翠竹鹿豕成羣昔有異人跨鹿戴笠來往山巔迹之不見)寳山(在城西三十里圓如)
(螺髻尖若卓筆傳昔有人藏寳於山麓故名)因遠山(在城西北七十里泉流瀑布下多村落舊)
(為因遠驛)九龍山(在城西北三百里)竒山(在城北二十里舊名龍爪山上有涵春臺仙人)
(洞竒怪萬狀)青龍山(在城北六十里)金鰲山(在城北七十里石螺盤曲狀若伏鰲中有)
(石洞昔有月光道人修煉其中後昇仙去)自樂山(在城東北十里一名棲霞山凡二十四峰懸崖)
(峭壁與鎮沅蒙樂山同脈故名)新平縣魯奎山(在城東南六十里險僻高峻接連石)
(屏元江諸處為野寇出没之藪)二龍山(在城南五里兩峰並列矯若游龍)金營山(在城)
(南二十里)鎮元山(在城南五十里)團山(在城西南六里形如滿月)倚樓山(在城西七)
(十里崇崖峻嶺若樓閣憑虛天然結搆)迤陑山(在城西北二百里舊新化州東山勢來自昆陽)
(連屬不絶)迤阻山(在舊州西與迤陑山對峙)六祖山(在舊州西峰巒聳秀喬木隂森)鸚
哥山(在舊州西四十里高五十里幽深峻險内多猛獸)哀牢山(在舊州西大江之外綿亘)
(八百餘里六月炎天冰雪不化)馬籠山(在舊州西一百里舊時傳馬籠蠻酋曾結寨其上號為馬)
(籠部)陀崆山(在馬籠山北)徹崇山(在舊州北五十里長一百五十里崖石險峻下有温)
(泉)磯閣山(在舊州北一百里五峰環列參差秀峙)五桂山(在城北一百里頂有五峰)
(勢若嶽峙)水簾洞(在城南五里水自洞門流下垂若珠簾)南洞(在城西南一百八十里凡)
(七十二洞)他郎筆架鐵山(在治南十五里)紅巖山(在治西三十里峭壁凌空)
(人莫能上日夕返照色赤如霞)遮蔽靈山(在治北四十五里中有石硐常見竒雲繞護)
元江(在城東南一名禮社江上流為新平之磨沙勒江下流為臨安之禮社江)三江(在城西南)
(三百里曰阿墨曰把邊曰李仙舊志云上流之東曰阿墨江東之西曰把邊江又西曰九龍江按輿圖把)
(邊阿墨在元江府之西鎮沅普洱府之東九龍江在普洱府之西惟三江同歸南海而其上流原未嘗合)
(也查元江屬内尚有他郎甸索漫會諸小水俱入阿墨止名河不名江阿墨把邊合流之下東有薩普河)
(水注之亦不名江三江當合李仙名之非九龍江也)李仙江(在城南三百四十五里合阿墨把邊)
(江南入於交趾)阿墨江(在城西南二百二十里源自蒙樂山南會把邊江入於李仙江)把邊
江(在城西南三百六十里阿墨之西即景東河下流東南會阿墨江入於李仙江)甘莊河(在城)
(東五十里)清水河(在城南流入禮社江)㟍峨河(在城西四十里東南流入禮社江)漫
線河(在城西一百二十里流入禮社江)南麻河(在城西北一百里流入禮社江)南淇
河(在城北十五里發源鎮沅府無量山南入府境歸禮社江)温玉泉(在城東北八里石罅迸出)
(其色清碧熱如沸湯)新平縣三江口(一為易門綠汁江一為祿豐星宿江一為楚雄)
(大江俱會於縣西北流入元江其實星宿綠汁特有上下流之分非兩江也)磨沙勒江(在城)
(西舊新化州東南八十里一名大江又名馬籠江來自楚雄流入府境舊志馬籠諸山在江之右迤阻諸)
(山在江之左羣山夾江其隘如峽)平甸河(在城東十里衆流所匯)亞泥河(在城東三)
(十里為往來臨安之路經魯奎山麓入禮社江)疊水河(在城南半里源高數丈潺湲澎湃流入大)
(江)襟帶河(在城南三里發源磨盤山順流至大開門入元江)七曲河(在城西舊新化)
(州東南五里)洪本泉(在城西一里)瑞木井(在城南一里許味甘冽源出木下其木一)
(本三幹花葉皆異)他郎阿墨江(在治南九十五里即谷麻江下流入李仙江)谷
麻江(在治西一百三十五里自恩樂獨谷者東瞞楞發源衆水匯歸下流即阿墨江)水癸河
(在治東十五里自府治坤勇村發源流歸慢碧江)小河(在治西六十里自中寨箐發源繞東南入)
(李仙江)魚鳬小河(在治西八十里自南北村發源流入谷麻江)黑龍池(在治南筆)
(架鐵山下淵澄映澈寒氣侵人天氣亢暘禱之即雨)
開化府
文山縣(附郭)獅子山(在城東八十里危巒突起山勢崢嶸)西華山(在城西南)
(二里横列三十六峰層巒疊翠與東文山對峙拱翼府城)天洞山(在城西南一百五十里山有石)
(洞瀑布懸流)秀石山(在城西四十里危峰劍攢四壁如削)波些山(在城西四十里孤峰)
(特聳高出羣山)六詔山(在城西北十里山勢盤旋烟雲環繞)八戛山(在城西北二百里飛)
(崖削壁俯視諸山)鳳凰山(在城北五里形如飛鳳郡之鎮山也)九牛山(在城北百五十)
(里九峰雄峙山勢險絶)東文山(在城東北二里秀麗為一方之冠)霧露結山(在城)
(東北二十里蒼翠插天雲霧濛結)二臺坡(在城東七十里路轉山迴綿亘百餘里)最高
峰(在城東北五十里峰巒矗起高數百丈土人每聽猿聲以占隂晴)期烏石洞(在城西一)
(百三十里安南里水從中出即盤龍河之源也)
濟熱河(在城東二百里東安里炎蒸酷熱居民浴水解毒)賭呪河(在城南二百四十里)
(與交趾接界巒夷於此立誓各不相侵故名)魯部河(在城西南一百八十里下流入梨花江)
盤龍河(在城西源出期烏石洞流至開化里為儂人河又經城北東南三面瀠洄環繞盤曲如龍)
(故名)浴龍池(在城南二十里逢春里水一日三潮)綠水塘(在城東北二十里江那里水如)
(碧玉可鑒毛髮)異龍潭(在城南十五里逢春里諸流多匯於此)
鎮沅府
雲龍山(在城東六十里諸山環拱)南浪山(在城東一百二十里孤峰特立青入雲霄)石
羅山(在城東一百七十五里)石花山(在城東一百八十里蒼崖密樹下有溪流)波弄
山(在城東南一百里新撫里山勢伏疊如波瀾)小蠻舊山(在城東南一百七十里向化里)
納羅山(在城東南一百七十里向化里)秉鐘山(在城南里許形如屏障)馬容山
(在城南三十里平寨里一名馬鞍山)天馬山(在城西南十五里形類跪象故又名跪象山)烏
連山(在城東北二十里嵩恩里今名石花山古木參差羣鳥巢集)樂板山(在城東北五十)
(里嵩恩里今名分水嶺)恩樂縣三家坡山(在城東七十里峰危路險為哀牢門)
(戶衆夷出入之所邑境要地也)碧松山(在城東南一里翠巘蒼崖高峰聳峙俯瞰城郭烟樹參差)
(邑主山也)鳳山(在城東南二里)屏扆山(在城西北二里一名者島山列嶂如屏迴嵐若扆邑)
(中巨觀)蒙樂山(在城西北四十里由景東無量山發脈山勢綿亘峰巒疊起遙峙縣治之前狀)
(如列屏蒙氏僭封南嶽)
杉木江(在城東二百九十里一名谷麻江源出恩樂縣流經府境入威遠界)新撫河(在城)
(東南一百二十里新撫里一名新撫江)恩耕井(在城東南八十里産鹽)按板井(在城)
(西三里産鹽)恩樂縣魯馬河(在城東七十里源出景東流入縣境)托寫河
(在城南五里源出府境分水嶺流入縣歸杉木江)浦麻河(在城西北一里流歸杉木江)景
來河(在城北半里即景東河自景東發源經縣西北流入杉木江)南堆小河(在城東北)
(七十里源出者島山流入新平縣)
威遠
鳳凰山(在治東二里上有元龍寺)仙人脚山(在治西南一百一十里相傳有仙履石上)
(遺跡尚存)筆架山(在治西南一百二十里)磊鐘山(在治西南一百二十五里俗名弔鐘)
(坡)白馬山(在治西南一百五十里相傳有白馬見於山上土人追之不見故名)
威遠江(在治東南一百二十里發源景東經鎮沅按板井至境流入九龍江)寳谷江(在治)
(西南三百六十里發源景東府流經抱母井南流入威遠江)猛薩江(在治西南五百二十里)
景谷河(在治東南九十里)青莊河(在治南二十里發源茂蠟鄉流經抱母井)抱母
井(在治前産鹽)香鹽井(在治東南一百五十里産鹽)
東川府
會澤縣(附郭)翠屏山(在城東南一里為治主山層巒聳翠環峙如屏林木蓊蔚冬春)
(積雪上有九龍靈泉山嶂如壁又名靈壁山)玉獸山(在翠屏山東麓每歲豐則現獅象牛馬之)
(形色白如玉近視則無)南山(在城東南六十里又十里為野木山)金鐘山(在城西南一里)
(形如覆鐘登眺城池瞭若指掌)馬鞍山(在城西南十里以形似名)絳雲露山(在城西南)
(二百里一名雲弄山與祿勸州接界詳見武定)石鼓山(在城西十里石峰疊疊有巨石如牛擊之)
(有聲)天馬山(在城西十五里又名金馬山與納雄山並峙)納雄山(在城西五十里一名)
(太乙山夜静時輒聞人聲)白婆山(在城西一百二十里山頂有泉四時不涸)雪山(在城西三)
(百餘里法戛界竒峰峭壁積雪經年)萬額山(在城西北二里)青龍山(在城北十里山多竒)
(石有洞出泉層巒疊嶂作郡文峰)風魔山(在城北二百餘里道中風大不可駐足)七雄
山(在城東北一百二十里石崖陡絶)
車洪江(在城東一百二十里即牛欄江下流過七星橋達昭通入金沙江)壁谷江(在城)
(西南一百三十里源出尋甸州匯果馬車湖倘甸倉溪諸水合流為江陡峻深狹土人結藤為橋以通往)
(來)金沙江(在城西二百五十里自武定流入府境經昭通入馬湖府)以濯河(在城西五)
(十里源自待補西經府治過納雄山下入金沙江)新河(有三在城北知府黃士傑羅得彦相繼開)
(濬詳見水利)蔓海(在城北廣數百頃瀦水於夏秋之間冬涸春乾積年蘆葦蔓草朽淤其中以丈)
(六竹竿插之尚未至底出之仍無纖土故名)麥則夷溪(在城南一百里流匯以濯河)渭
齒化溪(在城西南百里源出雲弄山下流入金沙江)温泉(在城西南三十五里水自石竇)
(中出熱如沸湯清澈如鑒)縮泉(在城北五十里雲弄山腰人取之者有銅鐵器及人聲則收縮不流)
龍潭(有三一在城東六十里南山下一在城西五里一在城西二百餘里為黑龍潭)犀牛潭
(在城東南八十里者海周里許匯山溪水深不可測傳有犀牛出沒人或見之)
昭通府
恩安縣(附郭)寳山(在城東五里圓潔秀麗諸山環拱)我未山(在城東二十五)
(里夷語五為我横為未謂此山五峰横列也)樸窩山(在城東南三十五里夷語謂平為樸窩以)
(此山四望平坦)鳳凰山(在城南十里連岡疊嶂聳拔飛舞如鳳之將翔)雨公山(在城南十)
(里背枕高峰面臨曠野擦拉利濟二河會流瀠繞)馬鞍山(在城西南三十里道狹箐深極為險)
(要)大黑山(在城西南四十里為擦拉河源)博特山(在城西南五十里夷語以相對為博)
(特)龍硐山(在城北二十五里為府治主山蒼峰聳秀峭拔凌霄山下有硐如堂如室石乳倒懸)
(玲瓏變幻有泉水從中出遇旱禱雨於此)撒途山(在城東北八十里夷語撒途乃陡峻也)虎
跳巖(在城西二十里山勢崚嶒崛起狀如猛虎蹲踞為一郡之關鎖)鎮雄州綽紐
山(在城東南五十里夷語謂青氣曰綽紐)芒部山(在城南三十里)火哺山(在城南三)
(十里)硌砌雄峰山(在城南二百六十里山半有大黑石狀似麋鹿其上最涼夷語謂石曰硌)
(謂麋曰砌涼曰雄故名)犀牛山(在城西南二百七十里山上有池)烏通山(在城北二)
(里巍然獨峙高入雲端如人翹首獨立夷語謂首為烏立為通故名)龍孔山(在城北二百八十里)
魚甲山(在城東北一百五十里)野鬼山(在城東北二百六十里土獠祀鬼於此)樂
安山(在城東北二百六十里山有數峰路徑曲折達芒部叙州)永善縣獻寳山
(在城西北十餘里迴環作案)太乙山(在城西北二百七十里上有九皇廟相傳灘中浮來香杉)
(木一塊上載石像九因建廟焉)九蓮峰(在城北五里縣治主山也九峰並峙宛如蓮瓣)大關
雪山(在治東南六十里崖石崔嵬林木蓊蔚隂雲密霧積雪難消)犄角山(在治西二)
(里層巒聳翠頂多雲霧草木隂翳中有黑猿黃狖人面猴數種墜枝飲水天久雨聞啼聲即晴)龍聚
山(在治西南三百里)雞爪山(在治北八十里一名吉兆山)梨山(在治北百五十里竹)
(樹蔽翳鳥道﨑嶇行旅不見日色)飛瀑崖(在治東三十里石壁巉削高數十仞上有細泉隨風)
(吹落飄灑如珠)魯甸馬鞍山(在治東南二十五里)大黑山(在治南三十里)龍
頭山(在治西南六十里)大凉山(在治北九十里複嶺危峰人跡罕至)
恩安縣(附郭)擦拉河(在城南二十里源出大黑山流為擦拉河南入府治會利濟河)
(出虎跳巖歸撒魚河)利濟河(在城西二里又名荔枝河發源龍硐山繞府城入擦拉河)灑魚
河(在城西四十里發源雄溪出馬鞍山後匯昭通諸水過大關入横江歸金沙江)八仙海(在城)
(東二十里夏秋雨集瀰漫數十里中有怪石參差布列宛似八仙詳見古蹟)龍潭(在城西四十里)
(澄澈淨碧瀉流不竭)鎮雄州白水江(在城北二百三十里受八匡河卻佐溪黃水河)
(勿食料溪諸水流入四川叙州府)托洛河(在城東五里源出烏通山麓經府治東南流入苴虯)
(河)納冲河(在城東二十里源出烏通山麓經府東南流入苴虯河)板橋河(在城東三)
(十里)苴虯河(在城南三十里源出阿黑關合納冲河入七星關河)冠帶河(在城南四十里)
托諾河(在城西南二百五十里下流入府境夷謂松曰托沙石曰諾以河畔有松樹沙石故名)
沱治河(在城西一里源出山澗流入納冲河)八匡河(在城西八十里)九股河(在城)
(西百一十里出魚頗多)角魁河(在城西三百二十里)赤水(在城東九十里)黑水(在城)
(東二百三十里)永善縣金沙江(在城西四十里水勢奔騰環繞如帶)大關
老里渡河(在治東五里發源利濟河經卜烏蒙歴鹽井渡入四川横江産細鱗魚水有毒)黃
水河(在治東北三十里)九龍潭(在治西北一百九十里)魯甸牛欄江
(在治西八十里)金沙江(在治北一百五十五里來自東川流入永善)黑山河(在治南五)
(十里流會擦拉河)
普洱府
錦袍山(在城東二里一名光山山勢雄峙上有壘址相傳武侯南征結營於此)雙星山
(在城南五里突起雙峰又名鎖水山)仁夀山(在城南五里綿長深秀體勢端嚴上建)
(萬夀宫為習儀祝聖之所)迴龍山(在城南十里峰迴嶺曲有游龍掉尾之勢)太乙山
(在城西十里一名老翁山絶頂孤峰高出雲表)天筆山(在城西二里形勢如筆)鳳凰山
(在城北一里層巒疊翠形勢開張如鳳舒翼)誥軸山(在城北六里)觀音山(在城北二)
(十里上有大士閣)玉屏山(在城北二十五里)白龍山(在城北三十里兩山相向一峽)
(中分)貴人峰(在城東南五里竒峰聳出壁立千仞)大川原(在城南七百餘里車里宣慰司)
(界廣袤千里蠻人豢象於此旁有山曰孔明寄箭處有石碑傳為孔明碑)攸樂六茶山
(曰攸樂即今同知治所其東北二百二十里曰莽芝二百六十里曰革登三百四十里曰蠻磚三百六十)
(五里曰倚邦五百二十里曰漫撒山勢連屬複嶺層巒皆多茶樹餘詳見古蹟)雙象山(在治東一)
(百里)三尖山(在治西一百二十里)尖峰山(在治北六十里)孔明山(在治北三百里)
思茅金精山(在治西南三里形如覆釜)玉屏山(在治西八里山勢峻削羣峰攢)
(列儼若屏風)香爐山(在治西六十里)斑鳩坡(在治東北二十里高出衆峰即天氣晴明)
(常有雲封霧鎖路行絶頂雲載山腰經過者如置身霄漢之上)
整董江(在城東南一百八十里入於猛撒江)三江(在城東南三百里水道詳見元江府)猛
撒江(在城南二百四十里合威遠江入九龍江)小江(在城西一百二十里發源鐵厰合威遠江)
(入九龍江)清水河(在城南二十里流入普藤大開河合瘴氣河會漫達入於九龍江)攸樂
九龍江(在治南五里為瀾滄江之委自西北流繞山勢九嶺相向矯若游龍故名)扒泥
河(在治東北一百四十里東流入漫達河)漫達河(在治東北一百八十里繞五茶山西南流)
(入九龍江)平湖(在治南五里匯納衆流漣漪澄澈)龍潭(在治東北五里)思茅南
澗(在治南四十餘里繞西北會清水河入猛撒江)平塘(在治南二里衆水所歸遂成巨浸)
大理府
太和縣(附郭)玉案山(在城東洱河外府治對之故稱玉案上有刻云此水可當兵十)
(萬昔人空有客三千)點蒼山(在城西三里郡鎮山也自北而南綿亘百里漢書謂邪龍雲南山似)
(扶風太乙之狀是也蒙氏僭封為中嶽層青接漢疊翠排空隂崖積雪盛夏不消山腰抺雲横如玉帶雖)
(林阻谷奥無猛獸毒蟲其峰十九中特尊者名曰中峰中峰之北為觀音為應樂為雪人為蘭峰為三陽)
(為鶴雲為白雲為蓮花為五臺為蒼琅為雲弄中峰之南為龍泉為玉局為馬龍為聖應為佛頭為馬耳)
(為斜陽諸峰劍簇有似岱宗人莫有能躡其巔者峰各一溪蜿蜒東注為十八溪山産文石可為屏玩前)
(明採取大為民病巡撫蔣宗魯奏罷之)石門山(在蒼山之隂長松參天高巖近日)趙州
九龍山(在城東五里九峰聯絡勢若游龍一名九龍頂山)龍伯山(在城東十里與)
(鳳儀山對峙巔有龍泉)五佛山(在城東十五里嵯峨綿亘下有聖水四時不竭)天橋山
(在城東南九十里之彌渡東七里兩山壁立天橋飛跨澗水從中倒下岸夾桃花崖懸古刹)五臺
山(在彌渡東五十里聳出雲表羣嶺拱之如效指臂)青螺山(在彌渡城北形似螺旋古寺踞)
(其巔舊有斷碑傳為武侯所立)卧麟山(在城南二里狀若卧麟)獅子山(在城南八里形)
(如獅子相傳諸葛武侯曾鑿其巔)赤佛山(在城南三里山有赤石望之如佛)覆釜山
(在城南六十里白崖北五里平甸突起狀若覆釜白崖於此發脈下有温泉)鳳儀山(在城西一)
(里州之鎮山也横舒兩翼環抱州城如鳳來儀又名三耳山)昆彌山(在城西四十里山勢峻險)
(為西南要害昔西平侯沐英過此更為定西嶺)浴龍山(在城西北一里為鳳儀左翼勢趨洱水如)
(龍就浴一名宿龍山)白崖(在城南六十里山勢綿亘為迤西往來要路)花魚洞(在彌渡南)
(九十里口甚隘一線天光側行十里水注深潭中産花魚崖半有洞鐘乳倒垂怪石不可名狀)懸香
洞(在白崖西玲瓏瑰異上有石乳香一株可望不可即)畢鉢羅窟(在白崖西懸崖峭壁林麓)
(蓊蘙)雲南縣水目山(在城南二十五里山多古刹巔有深泉)天花山(在城)
(南四十里山有石洞古祠嘉靖間葺祠掘得雷斧大如扇又名南華山)龍興和山(在城西二)
(十五里)九鼎山(在城西北二十里九峰並峙簇若青蓮石徑懸空盤折而上香臺古閣聯綴如)
(蜂房)寳泉山(在城北二十五里俗名梁王山有梁王行宫遺址每掘地得琉璃瓦)帽山(在城)
(北三十里與九鼎相望山峰有潭水入賓州)青華洞(在城南八里懸巖滴乳石竅玲瓏日月光)
(照可行十餘里)龍洞(在城南五十五里疊嶂層巒中函巨浸)鄧川州玉案山
(在城東三里如横琴待撫諸山互抱逆扼江流)鼎勝山(在城東五里玉案山後洱水為帶島嶼瀠)
(迴波光瀲灧)東山(在城東七里狀如獅子吐舌又名獅舌山下有龍潭禱雨輒應)雲龍山
(在城西崢榮蒼翠疊嶂雲横州鎮山也)卧牛山(在城西門外)象山(在城西北八里舊州)
(鎮山也)黃旆山(在城西北十里形如張旆草色多黃故名)啟始山(在城西北十五里山)
(如城郭水匯一池村民環居)鐘山(在城北八里勢如覆鐘)青牛石(在城西北二十三里)
(彌苴河中俗傳昔有龍馬破石飛昇石上馬跡猶存)浪穹縣佛光山(在城東二十里)
(巖峻路削山半有洞可容萬人山隂尤險亦名一女關武侯擒孟獲傅友德破普顔篤皆在於此)靈
應山(在城東二十里其高千仞石室有像禱雨多應)天馬山(在城南八里上有鎮蝗塔即樵)
(青神分水處)鳳羽山(在城西南三十里舊名羅浮蒙氏時有鳳歿於此每歲九月百鳥咸集啁)
(啾哀鳴土人乘夜燃火羅之多得異禽故又名鳥弔山)羅坪山(在鳳羽山西南十里連峰綿亘)
(可稱絶險)清源洞山(在城西南四十里洞中有水上承巖溜清韻如琴)寧山(在城西一)
(里上有泉曰寧水下注於湖)凝雲山(在城西北十里上有慶雲可占科第)標山(在城北十)
(五里東連罷谷南瞰茈湖洞開樓閣吞吐湖光上有楚雲護珠苾香諸刹)罷谷山(在城北二十里)
(洱水之源也)赤壁山(在城東北三里峭壁臨河高數十仞赤如流火)觀音山(在城東北)
(四十里一名方丈山有洞有池中有石觀音像故名)蒙次和山(在城東北四十里三面絶險一)
(面臨河昔施浪詔居焉)蓮花山(在城東北四十里狀若蓮花一徑可通四壁如削)賓川
州鍾英山(在城東二十里奔涌而來州治托焉饒竹箭毛革之利)五福山(在城)
(西南三十里一名烏龍山明巡撫鄒應龍建塔其上多竒石有觀音古洞石像莊嚴)書案山(在城)
(西一里平正如案)筆架山(在城西五里三峰環翠拱向學宫)翠屏山(在城西北五十)
(里蒼翠横列宛若畫屏)雞足山(在城西北百里一頂三支宛如雞距名山記名為九曲巖上有)
(石門曰華首佛刹禪棲不可勝紀佛書云周孝王五年丙辰歲伽葉波既付法阿難乃持僧伽梨衣入雞)
(足山以待慈氏下生即此處)飛鳳山(在城北二十里一名五盤山狀若鳳翔雙翼山峰劈開傳)
(為武侯所鑿北一峰為孟獲寨)華蓋山(在城北三十里數峰攢簇形如張蓋)白霞山(在城)
(北五十里形勢蜿蜒溪穿山腹上有細石如水晶精光映日)炎涼嶺(在城西七十里東行則暖)
(西行則涼故名)雲龍州象鼻山(在城東二里以形似得名)德龍山(在城西一)
(里為州治主山形似三臺氣凝脈厚兩翼環抱中支蜿蜒為金泉河邊二井之滷源)彩鳳山(在城)
(西六十五里瀾滄江外三七村後綿亘數百里連岡疊嶂環帶滄江一州勝槩)三崇山(在城西七)
(十里瀾滄江外舊州西五里壁立萬仞三峰入雲人跡罕到有行至半山者輒遇雷雨沙石而止)大
雒馬山(在城東北五里即德龍北支石洞雲巖中有仙跡巖半有温泉臨沘江北岸其南岸為小)
(雒馬山横截江口聳峙尊嚴)滿崇山(在城東北五十五里為衆山之祖滷脈出焉居人以雲氣)
(聚散占隂晴)
太和縣(附郭)西洱河(在城東五里廣二十里長一百二十里一名昆瀰池又名渳海)
(即古葉榆水發源罷谷山經蒲陀崆至鄧川入太和北界名西洱河以形如月生五日抱珥之狀也中有)
(三島曰金梭曰赤文曰玉几水涯有洲曰青莎鼻曰大貫曰鴛鴦曰馬廉受十八溪水繞府西南由石穴)
(中出點蒼山後入蒙化府界會漾濞江)十八溪(在城西點蒼山遠近不一中峰下者為中溪其)
(北曰桃曰梅曰隠仙曰雙鴛曰白石曰靈泉曰錦曰芒涌曰陽曰萬花曰霞移其南曰綠玉曰龍曰青碧)
(曰莫殘曰葶蓂曰南陽諸溪源泉瀉自山椒雨作雪融匯為怒瀑如素練懸空有銀河落九天之勢)救
疫井(在城西點蒼山下疫癘者飲之即愈)趙州白崖瞼江(在城東南六十里源)
(出雲南縣梁王山南流經白崖入舊定邊縣為禮社江源)赤水江(在城南源出水磨坪南合白崖)
(江過彩雲橋下彌渡會毘雌江流入蒙化舊定邊縣)大江(在城南源出定西嶺西經州治南轉東入)
(西洱河一名波羅江州之帶水也)毘雌江(在城西南源出蒙化之武衞山合白崖赤水二江入)
(舊定邊縣)東晉湖(在城東北十里環龍山下有九泉冬春渟蓄成湖)甘泉(在城東南六十)
(里白崖蝦蟆口泉本朝雍正七年閏七月平地涌二股清冽甘美)下邑龍泉(在城東南彌渡)
(南二十里平磨甸石穴噴涌澈底澄碧香生芹藻清氣襲人)馮氏義泉(在城西門外城中無)
(井里人馮廉掘地得泉引入城居民便之)温泉(有四一在龍尾關一在白崖覆釜山下一在白崖之)
(東村一在彌渡東南五里)雲南縣一泡江(在城東源出縣北梁王山繞縣城入青龍)
(海經鐵索營歸金沙江)葉鏡湖(在城南三十里中有石如鏡)青湖(在城西南一里一名)
(龍池其深不測永樂七年黃河清此水亦清)青龍海(在城南十五里瀠洄曲折勢若游龍)周
官些海(在城東北十五里水無源天雨則澗水聚集而成)萬花溪(在城西三里一名溪)
(溝在昔花卉夾岸故名)蓮花渠(在城東四十里和甸内渠廣二十里中有二島島上有庵)珍
珠泉(在城西南十五里泉涌如噴珠)温泉(有二一在和甸一在城南三十里雲南驛)鄧川
州羅時江(在城西五里唐人羅時所開導洩綠玉池水南歸洱海)瀰苴江(在城)
(東北五里出浪穹縣罷谷山下環州如帶南入洱海)綠玉池(在城北鐘山之下水映山光色如綠)
(玉)星鯉泉(在城東十里泉中有鯉額多星點)温泉(有三一曰上塘在城西北十四里一)
(曰波羅壪在城西北十五里一曰龍馬洞在城北二十五里浴之可以愈疾又有脱塵泉在城北十二里)
(大石坪引冷煖二水同入浴塘其泉更佳)南詔潭(在城西二十里闊十餘畆淵深莫測三山環繞)
(萬木隂森)浪穹縣大營河(在城東十里經水皮村會於寧湖)鳳羽河(在城)
(南五里源出鳳羽鄉流至水皮村與寧湖大營二水合是為三江口)蒲陀崆(在城南十五里一名)
(蒲萄江即三江會流尾也兩山夾立一水倒奔南出鄧川入於洱河)寧湖(在城東半里亦名寧河源)
(出罷谷山為洱海之源匯茈碧湖下會於大營河)茈碧湖(在城北十五里承寧湖之流水深無)
(底澄碧一色有花曰茈碧如蓮差小葉如荷錢採以為羹味美於蓴)羅鳳溪(在城北八里源出凝)
(雲山下流入茈碧湖)九龍泉(在城東佛光山下其泉有九俱自石竅涌出)賓川州
金沙江(在城東北九十里自麗江府流經州界下入姚安府或云即古若水山海經云南海之内)
(黑水之間木曰若木若水出焉水經注曰若水南經雲南之遂久縣即金沙江巡檢司地也)納六
河(在城北五里納六溪之水曰鍾良曰銀曰石寳曰寒玉曰通洱曰赤龍故名益以豐樂又名七溪源)
(出雲南縣流入金沙江)上蒼湖(在城西六十里周迴十里産蓮花)烏龍池(在城西南)
(五十里)金龍湫(在城西百餘里洱水東岸古木叢生潭水深靚禱雨輒應里人祀之)孫水
(在城東北一百三十里金沙江之别流水經注曰孫水一名白沙江漢司馬相如梁孫原即此)温泉
(有五一在城西十五里石馬坪一在分山峽一在城東北八十里松明一在小寨一在羅陋)三潭
(曰乾龍在城西南二十五里乾海子曰火德在城西北雞足山石鐘寺側曰紅雀在城北龜山)金牛
井(在城西北三十里深不可測俗傳水通洱河)雲龍州沘江(在城東半里自老君)
(山發源入州界南入瀾滄江)蘭滄江(在城西六十里源有二俱出吐蕃喀木地會於叉木多廟)
(之南名拉克禇河入鶴慶中甸經麗江舊蘭州故稱蘭滄後人譌為瀾滄又譌浪滄經州西南沘江水入)
(焉南過永昌沙木河銀龍江水入焉又東南過順寧會黑惠江南過景東又南入鎮沅普洱合九龍江入)
(於車里漢通博南道行者苦之歌曰漢德廣開不賓度博南越蘭津渡蘭滄為他人即此蒙氏僭封四瀆)
(之一)潞江(在城西二百七十里極邊源出吐番哈拉腦兒入怒夷為怒江入雲南保山大塘隘經州)
(境六庫一帶過永昌流入緬地即禹貢之黑水也蒙氏僭封四瀆之一)雒馬河(在城東二里從)
(十八寨下注沘江入蘭滄江)帶河(在城東七十里源自蘭州經羅甲村箭桿場入永平界)天
池(在城西北六十里一名高海子池在山巔渟泓十里)温泉(在城東北五里雒馬山半浴之可愈)
(寒疾)龍潭(有二一在城東南八十五里箭桿場一在城西一里德龍山)雒馬五井(在城)
(東一里曰雒馬曰金泉曰河邊曰石縫曰民居明天啟間地震滷洩三井湮沒僅存金泉河邊二井)師
井(在城北一百一十里)順盪井(在城北一百八十里)石門井(在城東北三十里)大
井(在石門井東七里)天耳井(在大井東三里)山井(在天耳井東二里)諾鄧井
(在城東北四十五里以上八井俱産鹽)
楚雄府
楚雄縣(附郭)鴈塔山(在城南門内即金礦山峰巒峻秀為郡學案山)慈鳥山
(在鴈塔山東城跨其上)平山(在城東三里)凌霄山(在城南十五里峰巒聳拔高出衆山)
天馬山(在城南二十里)碌摩山(在城西南三十里山頂有石如人戴笠之狀土人以金貼)
(其面事之甚謹)九臺山(在城西南九十里上有九臺曰大本曰廣珠曰甘露曰聚仙曰大中曰振)
(衣曰寫經曰滿月曰涌蓮凡三十峰參差聳峙為郡勝觀)碧藏山(在城西南一百二十里)峨
&KR2619;山(在城西郭外上有石形如屏高八尺餘)鳴鳳山(在峨&KR2619;山左蜿蜒起伏環峙十數里)
(相傳蒙詔時有鳳鳴其上故名)文殊山(在城西十里上有雲泉寺)薇溪山(在城西三十里)
(高千尺麓有龍王祠)紫溪山(在薇溪山右松竹隂森峰巒秀麗梵宇琳宫踞一郡山水之勝下有)
(大石村河)錦囊山(在城北五里)卧龍岡(在城西十里諸葛武侯南征屯兵於此後人思)
(之故名)鎮南州金雞山(在城東五里高出羣峰昔有金雞見其上故名)石鼓
山(在城東三十里上有石排列如鼓蒙氏置石鼓縣以此)五樓山(在石鼔山南山多美石凡)
(有災祥其響如雷唐人王載元張明亨於此仙去)五摩山(在城東三十里山勢險峻旁有深箐)
(本朝康熙二十年大師平滇破賊馬寳兵於此)小天臺山(在城東四十里山多松竹巖壑幽深)
會逢山(在城東南十里又名象山上有石洞深不可測)石吠山(在城南三里舊傳有石鳴)
(如犬吠)鸚鵡山(在城西一里林木叢蔚鸚鵡巢其上又名昭應山)見性山(在城西北)
(十五里羣山環抱二水交流頗饒幽勝)十八盤山(在城北十五里山最高峻登者盤迴十八)
(折乃至其巔)觀音洞(在城東五里洞中一石如佛旁有氿泉頗甘)南安州紫
石山(在城東一里)健林蒼山(在城東五里山半有泉傳中有龍伏昔黑爨祖瓦晟吳立)
(柵其上)安龍堡山(在城東南二百九十里)鳳凰山(在城南四里)茶山(在城)
(南七里其上間産山茶故名)羅甸山(在城西南二十里)表羅山(在城西南八十里)
羊連山(在城西六十里學宫對之為文筆峰)鸚鵡山(在城西北平地突起上多鸚鵡)烏
龍山(在城東北五里林深谷秀下有龍湫旱時禱雨輒應)定遠縣寳華山(在城)
(東三里)象鼻山(在城東五里其東二十五里為石門山兩巒對峙清映零川)萬春山
(在城東七十里)獅子山(在城南三里環曲如屏上有七級浮圖)會基山(在城南三十里)
(高可三千仞綿亘五十餘里赴府大道羣峰環拱參錯爭竒諸山之脈皆基於此上有會基哨舖)烏
龍山(在城西二里)羊牟泥山(在城西四里有諸葛武侯望子洞)雲龍山(在城)
(西二十里延袤六十餘里又名卧龍山武侯遺跡在焉黃龍烏龍二山左右匝拱邑之名山也為大姚來)
(往要衝龍文川出其下)赤石山(在城西二十里山多赤石林木隂翳延亘二百里其東有泉下)
(流為零川)化佛山(在城西三十里紫甸鄉一名自久山方廣四十餘里上有龍洞深不可測常有)
(雲霞布濩歲旱禱雨於此)黃龍山(在城北三里蜿蜒如龍)劉大山(在城北二十里山高)
(林密路通元謀明時夷人潛伏㔄掠知府邵敏立哨於上行旅至今便焉)獨立山(在城東北三十)
(里一名諸葛山形如圓蓋下有白泉)廣通縣高登山(在城東三里)東山(在城)
(東十里)九盤山(在城東五十里迴旋險峻道路九盤立舖其中)馬鞍山(在城南五里)
和茶山(在城南十五里清水河之源東連阿納香山高聳峻拔延亘二百餘里)伏獅山
卧象山金雞山(三山俱在城南六十里獅象對峙金雞中立)鳳山(在城)
(西二里山形如鳳四五月間宿雨初霽遠望若有羣羊奔躍即之不得又名仙羊山)營盤山(在城)
(西二里昔諸葛武侯征南駐兵於此)回蹬山(在城西十五里相傳閣羅鳳侵柘東城至此值雷雨)
(而返山上有關有泉出山之東流為關山河)羅苴甸山(在城西五十里四山環峙平原沃野)
(一縣物産公輸大半出此下有河名羅川)翠屏山(在城西北四十里峰列如屏)鶴翥山
(在城東北十里環繞縣治形如鶴翥天表西折為蟠龍山周旋盤曲有泉甘冽四時不竭)阿陋雄
山(在城東北十五里高踰千仞泉水分流西為羅申河南為阿陋河)龍街洞(在城北七十里)
(俗傳洞中常聞笙歌聲)&KR1095;嘉卧象山(在治東三里以形似名元設千戶所於上)黑
初山(在治西一里山高千仞五峰聳列綿亘百里一名虛初山)卜門山(在治東北三十里形)
(勢險峻郡路經之三十六折而上下有泉流為卜門河)黑鹽井金榜山(在治東一)
(里翠嶂如屏旁有瀑布)玉壁山(在治東與金榜山相連壁立千仞青蒼如玉)鳳山(在治)
(西一里峰高千仞大井出其下西北為萬春山)象山(在治西五里其形如象)七局山(在治)
(西北七里岡巒重複龍溝出其下其支脈為雞冠山有伏龍鹽井)絶頂峰(在治西北十五里孤)
(峰峻峭高入雲表)真武洞(在鳳山之陽為滷脈來龍鑿空為洞前有石形如龜蛇因建真武殿)
琅鹽井鰲峰山(在治東三里一名瑞螺山琅溪濯樂河諸水俱經其下屹然為一井)
(關鎖)寳應山(在治南半里一名寳泉山井出其麓)筆架山(在治南五里三峰插天形如筆)
(架左有文筆山建塔其上)竒峰山(在治西南一里巖壑幽勝)四髻山(在治西三里四峰攢)
(聳如髻)魚池山(在治北里許上有魚池四時澄潔又名彌勒山)
楚雄縣(附郭)大江(在城西南三百三十五里自蒙化入府境經南安之&KR1095;嘉入元江)
龍川江(在城北一里源發鎮南州苴力舖至州南為白龍河經府城北東北過定遠至廣通為大)
(河北流入金沙江)平山河(在城東三里源出南安州山中流經府北入龍川江)青龍河
(在城東南五里遶郡北流入龍川江上建馬家橋青龍橋以通省會)大石村河(在城西三十里)
(源出紫溪山入龍川江雲本朝雍正六年提督郝玉麟建彩橋於上)伯魚河(在城西五十里)
(流入大江)席草湖(在城東十里周五里)曲甸湖(在城東北三十里)𢷬練溪(在城)
(西三里流泉三疊清澈如鏡)波羅澗(在城西八里)鳳泉(在城東慈烏山麓從地涌出清)
(冽而甘)龍泉(在城南鴈塔山下泉水澄潔應月而潮明知縣范璋謂此水引入泮池可兆鼎甲後)
(嘉靖壬辰邑人李啟東果有傳臚之應)鎮南州馬龍江(在城南八十里流入府大)
(江)清水河(在城東十五里源出茤蕨厰龍潭)白龍河(在城南一里即苴水也一名虹)
(江源出苴力舖自西南環抱州治東注龍川江)七村河(在城南二百里源出趙州密底南入景東)
(府界)響水河(在城北十五里源出見性山龍潭東合清水河入白龍河)平夷川(在城西三)
(十里源出衆山中經城東南流入龍川江)玉泉(在城東二里泉温可浴)丹桂泉(在城東五)
(里)龍潭(有四一在城南三十五里力戈村一在城南二百里七村一在城西北十五里見性山一)
(在城西北三十里雙甸村)南安州馬鹿塘河(在城南一百四十五里流入卜門河)
黑石河(在城南二百餘里流經新平界入元江)沙甸河(在城西南八十里流經易門界)
(入元江)妥稍河(在城西四十里流經府東界合沙甸河)白沙泉(在城東三里)黑
龍潭(在城東七里)石井(在城東北二里泉隨取隨滿)定遠縣清水河
(在城東二十里又東六十里有苴苗河七十里有青場河南二十里有木土竜河西十五里有紫甸河一)
(名子甸溪東北三十里有大基河皆支水也)零川(在城西三十里源出赤石山一名直苴河經石)
(門山入於龍川江)龍文川(在城北二十里其源有二皆出縣西之雲龍山左斗箐右老虎箐二)
(派合流迤邐而南又折而東繞石門山入龍川江)龍門溪(在城東四十里深闊浩蕩為一方巨)
(浸居民建塔水濱以鎮水患)茶小溪(在城西十里下流入龍川江)黃蓮池(在城東南)
(五里池産黃花其形如蓮)龍馬池(在城西南二里傳昔有龍現池中)李泉(在城東六十里)
(相傳有老人李賢者嘗丐豆腐於鳳山坊其地乏水老人以杖叩地泉即涌出因名)冷泉(在城南三)
(十里會基山清冽甘美)石羊井(在城西五里有石如羊泉出其下動之則溢)廣通縣
清風河(在城東三里發源縣東之趙普關流入龍川江)捨資河(在城東五十里東流)
(入元江)立竜河(在城西一里源出馬鞍山流至孤山繞縣西定門外入於大河)關山河
(在城西五里源出回蹬山東至元謀縣入金沙江)大河(在城北三十里即龍川江下流自府境流)
(入春夏洶涌險不可測)羅申河(在城北五十里源出阿陋雄山西流經黑鹽井入金沙江)雕
龍河(在城東北十里源出阿納香山入龍川江)阿陋河(在城東北五十里源出阿陋雄山西)
(流入龍川江)温泉(在城東南八十里)&KR1095;嘉大場江(在治北二十里一名卜門)
(河又為上江河即府大江下流東南入元江)果羅泉(在治西四里)黑鹽井三
道河(在治東南三里易者山觀音閣加場村三水合一西入龍川江為行鹽通渡)龍溝(在治)
(北半里鳳山左源出菖蒲潭其水澄清甘冽民資汲飲)七局龍池(在治西北七局山下每天)
(將雨山鳴谷響)鹽水箐水(在治西北七里大龍井出其中)菖蒲潭(在治西十五里即龍)
(溝之源周園二十丈井滷發源其中春秋祀之)琅鹽井濯樂河(在治東北二里發源)
(菖蒲潭流合琅溪)琅溪(在治西源自定遠山澗中在定遠為清水河入界内為琅溪東入龍川江)
龍潭(有二俱在治南五里筆架山麓)
姚安府
姚州(附郭)寨子山(在城東五里山下有泉流入烏魯淜)飽烟蘿山(在城東十)
(里一名東山其西有武侯塔相傳武侯駐兵於此後人建塔識焉)白馬山(在城東十五里昔有)
(白馬著形土人立祠祀之有禱輒應)燕子山(在城東二十里形如燕壘)九鼎鐘山(在城)
(東南五十里一名華山峰巒有九狀如懸鐘花時遊人不絶)三窠山(在城南六十里舊有古松)
(三窠夜見光怪土人以為金銀氣掘之枯其一)筆架山(在城南五十里三峰聳峙中峰有井雲出)
(即雨)龜祥山(在城西三里一名赤石山山如龜形石皆赤色嶺有泉)金秀山(在龜祥山)
(西五里山下有泉流為陽派河)稽肅山(在城西七十里山産青石有泉入陽派河)仙景山
(在城西七十五里一名西山昔人修真羽化之所山麓有石甲西嶺二泉)矣保山(在城北十五里)
(上有塔)龍鳳山(在城北二十里一名白塔山上有塔高十五丈)黎武山(在城北一百里)
(峰高而長中有蘭若)綠蘿山(在城北一百二十里一名盤曲山下有綠蘿蘭若)大姚縣
几山(在城南一里一名紗帽山東隅有石穴一名石壁洞)四竒山(在城南五里四峰高)
(聳上接雲霄)文筆山(在城西一里其後為鳳凰山左為觀音山)玉屏山(在城西北三里)
馬家山(在城北十里高出羣山林木葱蒨)龍馬山(在城北四十里疊嶂懸崖壁立千仞)
(舊傳晴霽時有龍馬出沒)龍山(在城北五十里有邃谷崇崖茂林修竹之勝)馬鞍山(在城)
(北一百三十里)方山(在城北一百八十里下繞金江俯視如練)書案山(在城東北一里形如)
(几案大姚河經其下)挂榜山(在書案山左二里)紫坵嶺(在城東十里其山雲合則雨旱)
(時尤驗上有古砦)白草嶺(在城北八十里高峻為諸山之冠)赤石巖(在城西八十里)
(與大理府十二關長官司接界為北渡金沙東出武定之要地)鐵索箐(在城西一百五十里逶迤)
(百里昔夷賊恃險出沒明巡撫鄒應龍平之)白鹽井迴龍山(在治東一里)北
極山(在治西南一里崇嶐峻峙古木青葱有北極等寺)寳關山(在治西一里高百仞上有)
(梵刹下為通衢)象嶺山(在治北一里逶迤馴伏如象)
姚州(附郭)金沙江(在城北四百里自賓川流入府境東經大姚入武定府界)蜻蛉
河(源出三窠山南瀦為大石淜分為東洶溪西洶溪繞府而北合趨大姚河入金沙江)陽派河
(在城西十五里一名陽片湖自金秀山東流匯為河入西洶溪合於蜻蛉河)連場河(在城西三)
(十里一名連水源出鎮南州流入大姚河)香水河(在城北一百里源出黎武山下流注大姚河)
一字水(在黎武山北流入一泡江)白馬泉(在城東白馬山谷)温泉(有二一在城西)
(六十里黑泥只村一在城北一百二十里交摩村)烏牛井(在城東五十里)春郎井(在城)
(外東南青蓮寺後)金龜井(在城西十里其水清冽土人取給焉)大姚縣龍蛟
江(在城西北一百二十里一名苴泡江源出鐵索箐東流合大姚河)羊蹄江(在城北一百六)
(十里發源摩些村東北流入金沙江)大姚河(在城南一里與姚州蜻蛉河之水合流經縣東書案)
(山下又東合龍蛟江之水東入金沙江)土橋河(在城南十五里東流為大姚河)醉翁井
(在城東門外相傳有人醉歿於此遂出泉清冽不竭)白鹽井龍泉溪(在治西南三里)
(水出峽中味甚清冽)
永昌府
保山縣(附郭)太保山(在城内嵯峨數十仞岡横二里山巔平衍堪習騎射林木蒼翠)
(郡内竒觀)寳蓋山(在太保山後高出衆山郡之鎮山也)玉壺山(在太保山左石竇流泉澄)
(清可掬每有雲從澗起漸穿松際直掛山巔朗如玉壺高舉)雄山(在寳蓋山左)哀牢山
(在城東二十五里與太保山相向孤峰聳秀本名安樂夷語譌為哀牢非二山也頂有石穴土人呼為金)
(井春首視其盈涸以卜豐歉山下有石如鼻出泉二道一温一冷)峽口山(在城東南四十里下)
(有石洞廣二丈一郡之水俱由此洩)法寳山(在城南十里勢與九龍山相望上建法寳寺)卧
獅山(在城南十五里高百丈袤二里下有芭蕉洞石乳垂結如花)屋牀山(在城南七十里)
(箐險路狹自永昌至蒲縹驛由此)龍祖山(在城南八十里高聳傑出為東南諸山之祖)秀
巖山(在城南舊施甸長官司東南二里)摩蒼山(在秀巖之南孤峰聳拔浮於雲表山頂可)
(望數百里)碧霞山(在秀巖之東)茨竹坪山(在城南舊鎮姚所南三十餘里接猛波羅)
(界)和場山(在城西南一百三十里)掌亢山(在城西南一百三十里潞江司東六十里)
雷弄山(在潞江司東八十里)九隆山(在城西龍泉門外綿亘數里一名九坡嶺世傳九隆)
(氏兄弟居此)石子山(在城西七里)瑪瑙山(在城西一百里産瑪瑙石)棲賢山
(在城西北十里)大富山(在城西北二十里北有銀壺山狀若懸壺)甘松山(在城西北五十)
(里有白龍虎嶂二山分拱左右)靈鷲山(在城北八里高與寳蓋山埓産茶香踰諸品)雲巖
山(在城北二十五里山高百丈巖深處有横石丈餘好事者鑿為卧佛因以建寺俗名卧佛山)石
澗山(在城北三十里上有阿由寨)鳳溪山(在城東北三十里與安樂山並峙上有吕公臺)
(不韋廢縣在其麓)天井山(在城東北四十里岡陵四繞中有平地可居)羅岷山(在城)
(東北八十里高千仞相傳蒙氏時有僧羅岷自天竺來此作戲舞術石亦隨舞迄今巖下時有飛石過者)
(驚趨又傳將曉時石自江中飛入霧表)當歸坡(在城南舊施甸司北二十五里産當歸故名)
龍王巖(在城北二十五里一山中斷兩巖壁立如斧劈然)狀元峰(在城南四十里孤峰)
(秀出為學宫案山)風洞(在城北八十里風自洞出四時常不息)騰越州球□
山(在城東五里下峻上平明正統間征麓川於此立寨)馬峰山(在城東十五里又名長洞)巔
峻山(在城東十八里)高黎貢山(在城東一百二十里舊名崑崙岡界潞江龍川之間蒙氏)
(僭封為西嶽山頂有泉分流而下又名分水嶺)羅生山(在城東南二十里峰巒高聳岡勢綿亘)
來鳳山(在城南四里每曙時嵐氣鎖之上有祠祀唐杜光庭)羅左衡山(在城南六十里)
(上有鎮夷關山後即南甸一名半個山界限華戎北寒南暑迥然各天)寳峰山(在城西十里有)
(寳峰寺為摩伽陀禪定之所又名擂鼓山相傳武侯駐兵擊鼓其上)馬鞍山(在城西十五里)緬
箐山(在城西三十五里)阿幸山(在城西一百二十里)下干峨山(在城北十里上)
(有池周五十餘丈)上干峨山(在城北二十五里上有金塔坡傳昔有異人修道於此至今山)
(無蚊蚋)巃嵸山(在城北三十里山極高峻雲合則雨)打鷹山(在城北三十五里)雪
山(在城北九十里三峰聳峙上多積雪)小甸山(在城北一百三十里山徑嶮巇絶處以木為棧)
明光山(在城北二百二十里)橄欖坡(在城東六十里)永平縣寳藏山
(在城東七十里一名觀音山迥出天際俯視羣峰相傳武侯南征至此迷道遇一老嫗呼犬從絶徑中出)
(始得路因建廟祀之俗名娘娘叫狗山)羅武山(在城東一百里高五百餘丈)髑髏山
(在城西南五里)花橋山(在城西南三十五里高二十餘里)博南山(在城西南四十五里)
(一名金浪巔俗譌為丁當山高二十里崇坡峻坂委曲嶙峋為西郵通衢漢因以名縣)和邱山
(在城西三十里高千餘仞蜿蜒五十里衆峰入雲遠近矚目)七盤山(在城西北三十五里)羅
木山(在城北八里西臨銀龍江)萬松山(在城北三十五里上有萬松閣)横嶺山(在城)
(東北三十里一名繡嶺山花如繡)阿荒山(在城東北一百七十里銀龍江發源於此)打牛
坪(在城東北一百里相傳諸葛武侯南征至此值立春日鞭土牛於此)
保山縣(附郭)潞江(在城西一百里經怒夷入府境大塘隘經潞江安撫司流入緬國)
蘭滄江(在城東北八十里經羅岷山下建有鐵鎖橋為往來要津本朝康熙四十二年)
(御賜飛虹彼岸匾額懸於上)上水河下水河(俱在城内西南隅源出九隆山及寳蓋山)
(箐合流入城經委巷達沙河)沙河(在城南七里會清水諸河水流入峽口山落水洞伏流數里出)
(為東河)小羅窰池河(在城南一百二十三里施甸長官司源自秀巖山下流入潞江)郎
義河(在城西北二十里源出龍王泉流入郎義村會清水河)清水河(在城北五十里源出)
(甘松坡流繞鳳溪山麓合郎義河經城東南匯沙河)東河(在城東北二十里受府境東北諸水流入)
(灣甸)沙木和河(在城東北百二十里自永平來入蘭滄江)清華海(在城東十里匯衆流)
(為海廣二十餘里)荷花池(在城内西北隅匯仁夀泉水多植荷花)卧獅池(在城南十)
(五里卧獅山下山泉沸流四時不竭)易羅池(在城西南龍泉門外泉噴九竇)玉泉(在城東二)
(十五里安樂山下)雞飛泉(在城東南一百里有石洞洞旁出二泉清瑩澈底)金雞泉
(在城東北三十里金雞村泉注二池一温一凉四時可浴池畔有石高五尺圍丈餘石上數孔聚水澡浴)
(相傳吕凱所立)黑龍潭(在城北四十里天旱時郡人以銅牌檄龍禱雨)響水灣(在城北五)
(里懸巖瀑布響振林谷)安遠井(在城内水甚清冽)青雲井(在城内府學前水旱不竭)
光明井(在城東五里相傳唐大歷間井旁見三角牛四角羊三足雞井中有火燭天南詔以為妖)
(遂塞之今建風雲雷雨壇於上)騰越州龍川江(在城東八十里源有三一出屆頭甸)
(馬鹿塘為瓦甸河下流為固東河在州之正北一出七藏甸為明光河東南合固東河為曲石江一出雪)
(山麓西南流會曲石江三水合流至州東為龍川江繞高黎貢山麓經隴川入緬甸)大盈江(在城)
(西南一里一名大車江發源巃嵸山會半月池合檳榔江)檳榔江(在城西一百八十里源出吐番)
(會大盈江經干崖達緬)疊水河(在城西南五里大盈江之支流也)滚鐘溪(在城南十)
(里寳峰山頂有古刹鐘重千觔一夕鐘滚於溪今鈕尚見)半月池(在城北七里周五十丈流入大)
(盈江)澄鏡池(在城北二十五里上干峨山一名清河周五百丈環以花草人至則雷雨交作俗傳)
(龍潛其中)球□泉(在城東七里有二穴注為伽河池)馬場泉(在城西七里馬場村南)
香井(在城内東北隅水清冽而香民資汲飲)永平縣勝備江(在城東百里自)
(雲龍州發源入縣界會九渡雙橋二河達漾濞江)碧溪江(在城東二百里一名備溪江為漾濞)
(江下流)銀龍江(在城北半里一名太平河其源一出阿荒山一出羅木山合流而南穿城出經)
(順寧入蘭滄江)雙橋河(在城東八十里發源上西里流經黃連堡會諸澗水入勝備江)曲洞
河(在城西南十里源出和邱山西麓河之南有温泉澄澈可浴)花橋河(在城西南三十里源)
(出博南山下流入銀龍江)木里場河(在城北三里又北四里為桃源河俱發源和邱山)九
渡河(在城東北五十里源出横嶺山流入勝備江)寳峰泉(在城東四十里)
鶴慶府
峰頂山(在城東十里一名石寳山高三十餘里峰巒崒嵂遠瞰洱水山巔時有五色光上建佛寺)
(郡人於三月望日投弓矢祈嗣)月山(在城東南二十里積石圍繞形如半月)宣化山(在城)
(東南二十里山勢陡峻舊設關於此)象眠山(在城東南二十五里下有石竅百餘潛洩漾弓江水)
(入金沙江)龍華山(在城東南三十里與象眠山接林壑深秀石泉迸冽上多梵刹下為永北孔道)
天馬山(在城南二十里山形起伏其狀如馬桃樹江出其下)豸角山(在城南二十五里峰)
(巒突起建塔於上為學宫文筆峰)龍珠山(在城南三十里前聳後平下有石穴漾弓江過焉每)
(歲四月郡人祀之以禳水災)半子山(在城南一百二十里)朝霞山(在城西南十里常有)
(彩霞籠其巔山半有風洞每夏至日人就洞乘風可愈目疾)觀音山(在城西南一百二十里一)
(名方丈山巍然峻絶山有洞洞有泉一泓澄碧水滴巖下若金石聲壁間閣羅鳳琢觀音像於上洞内土)
(石分半宛若隂陽明郡守何璋名曰太極洞南詔名山凡十七此其一也)佛光寨山(在城西南)
(一百二十里昔普顔篤作亂據此)覆釜山(在城西五里為郡鎮山峰如覆釜形勢秀拔諸山拱)
(翼)仰止山(與覆釜山相接劍川路出其下)逢密山(在城西二十五里山峰峭拔山腰有)
(青鉉洞洞口有三石柱鐘乳淋漓頗稱幽勝)拱面山(在城西北五里高百仞竒峰聳秀拱向郡)
(治山有白石瑩如積雪)湯乾山(在城北三十里)三臺山(在城東北十二里三峰挺出)
紅土岡(在城西南十八里)南松嶺(在城南二十里)大成坡(在城東南六十八里)
(坡頂有泉深廣盈尺不溢不涸其西有小成坡為大理永北孔道)大孟巖(在城東南一百三十)
(里石壁横亘三十餘里形如城郭上多古木幽禽)文筆峰(在城東十里)七坪峰(在城)
(南七十里)筆架峰(在城東北二十里三峰並峙)垂珠洞(在城西南三十里深廣二十餘)
(丈中有石乳垂結如珠)劍川州青巖山(在城東十五里上産青石狀若翠屏)白
山(在城東南三十五里自老君山而來上多雲氣青巖為其北支南岡為其南支)夜合山(在城)
(南二十里形如卧牛劍湖繞其麓)石寳山(在城南五十里層巖峭壁靈窟天開其石自然具佛)
(座獅象之形頂有石坪方數十畆)鐘山(在石寳山南一里巖石壁立鑴梵像數百山南二里有巖)
(名金棲雞中有巨人掌跡大如箕)金華山(在城西一里由羅均山盤曲而來山頂常有紫氣為)
(州鎮山)松岡山(在城西一里即金華山左支形勢盤旋林木森蔭)雪斑山(在城西一)
(百六十里並列十二峰上多積雪形如玉屏)中科山(在城西北五里與建和山對峙北有上科)
(山又下科山在鍾賢嶺南)老君山(在城西北八十里即羅均山也袤四百餘里山勢幽峻上多靈)
(泉人跡罕到金沙江環其左蘭滄江繞其右)建和山(在城東北五里平原突起狀若伏龜)石
羅摩山(在城東北五里峰高百丈巨石矻立如人一名將軍山)南岡(在城南二十五里一)
(名羊鼻山點蒼山發脈於此)鍾賢嶺(在城南六里與金華山相接)維西天乙
山(在治西二十里)梭石坡山(在治北三百餘里亂石如梭行人欲墜)白邙山(在治)
(西北六百里冬春積雪恍若銀界光搖)大雪山(在治西北八百餘里四時積雪不融)中甸
十二欄杆山(在治南一百五里)欄馬坡(在治西南八十里)
漾工江(在城東五里一名鶴川或作漾弓自麗江府象山發源盤折五十餘里入府境衆流趨赴)
(自西北來會者曰石洱河自東北來會者曰大水潭自西來會者曰落鐘河長康河南供河一名銀河温)
(水河及桃樹江南經象眠山麓羣峰環合水無所洩瀦而為湖入城東五里之石穴中伏流三里許復出)
(名為腰江會府境諸川東入金沙江)金沙江(在城東一百二十里自麗江府東南流入境經舊順)
(州西又南流入永北界)桑木箐河(在城南一百里流入金沙江)觀音河(在城西南)
(一百里一名梅茨河源出黑泥山神二哨入浪穹縣大營河由普陀崆至鄧川流入洱海)羅牧社
海(在城西南一百三十里觀音山之麓周迴八里)春水(有三一在城東南二十里石碑坪一在城)
(南三十里龍珠山麓一在城東北三十里五老山下春水盈時有硫磺氣郡人於二三月間和鹽梅椒末)
(飲之能袪疾)鸚哥水(在城東南七十里自石巖懸注常有鸚哥仰飲)諸葛泉(在城南一)
(百四十里羅陋村相傳昔為武侯駐師之地泉分二流利民甚溥)温泉(有三一在城東南一百二)
(十里煉場巖一在城西南一百二十里觀音山一在觀音山下)白石漾泉(在城東北十里又東)
(北十五里為小柳場泉東北三十五里為西墩泉)大水潭(在城東九里周二百餘丈)龍潭
(在城東者曰水渼南者曰黑龍西南者曰龍寳曰吸鐘曰宣化西者曰青龍曰西龍西北者曰石墩曰香)
(米曰北渼東北者曰柳樹曰小柳場曰赤土和凡十三俱入漾工江又有二曰龍公曰大龍俱入金沙江)
龍馬井(在城東南一百二十里水頗甘冽民資汲飲)仙女井(自城南一百二十里半子)
(山大凹中石牀下涌出伏流半里許始出為二民甚利之)劍川州大橋頭河(在城)
(東二里一名合惠江源有四一為干木和江源自麗江山中一為河頭河一為石萊江俱發源老君山一)
(為清水江發源白山數水合流為合惠江南入劍湖)桃羌河(在城南三十里東南流入漾濞江)
彌沙浪河(在城南百里與劍川諸水合南入浪穹界達漾濞江)劍湖(在城東南五里一名)
(東湖合境諸水咸匯於此其下流為劍川)西湖(在城南二里金華山麓秋水泛漲與東湖相連至冬)
(春水落民作秧田播種)劍川(在城南十五里即劍湖之尾曲流三折形如川字故名其下流即沙)
(溪又名湖尾河流合彌沙浪河)崖場水(在城西五里源出老君山東南流入劍湖)温泉(有三)
(一在城南三里一在城南一百里一在城西一百三十里浴之俱可療疾)靈泉(在城南五十里出石)
(寳山頂石巖中甚寒而冽不涸不盈每春遊人飲之謂可愈疾)龍潭(在城外凡九曰老君曰易堤坪)
(曰仙女煉曰隔渼曰建和曰白難陀俱流入劍湖曰花叢曰白龍曰青龍俱流會湖尾)鹽井(有二)
(一在城西南八十里為彌沙井一在城西南一百四十里為橋後井)維西溜筒江(在治)
(西北五百餘里即蘭滄江自阿墩子流至合江橋繞境内數百里)金沙江(在治東北六百里自)
(奔子欄流入至其宗渡上下數百里)
順寧府
交鳳山(在城東五里形如雙鳳)東山(在城東與鳳山對峙若相頡頏)泮山(在城東一)
(百二十里其下為瀾滄黑惠二江合流處)鬱密山(在城南三十里千巖萬壑羣峰拱向)把邊
山(在城南五十里兩山對峙一徑中通因立把邊關於其上)接天山(在城南三百里猛甸東界)
(高矗雲表上多積雪)梳頭山(在猛緬司西南界高六十里)美木山(在猛緬司西北界上)
(多古柏)猢猻山(在猛緬司北高二十五里山勢﨑嶇最稱險隘)中阿山(在城西南十五)
(里峰巒竒秀)阿鐸山(在城西南一百八十里山勢盤曲林深谷奥)西粤山(在城西南)
(二百里山俱峭壁有瓊英洞廣約十餘丈上浮翠蓋狀如垂蓮中有石鼓聲同擊玉嵌空竒崛深邃莫窮)
鳳山(在城西一里郡鎮山也)明山(在城西一百九十里右甸諸山之脈從此分枝)落仙
山(在城西北五里昔傳有仙遊息其地)九層樓山(在城西北八十里重巖複嶺紆折九層上)
(有聚落)偰山(在城北十五里一名墨玉山一望青葱黛色如畫)阿魯司泥山(在城)
(北一百八十里阿魯司地上有白霞洞石蓋如樓時見白氣下有泉流入黑惠江中有磴道平直如砥俗)
(呼觀音接路見古蹟)赤龜山(在城北二百三十五里狀如赤龜黑惠江如長蛇盤繞其下山阿有)
(聚落名阿城為行旅止宿之所)樂平山(在城東北十五里明時嘉靖初慶雲見此山之巔萬歷中)
(再見)猛䗱者石山(在城東北二百四十里山極高峻竒石玲瓏怪異萬狀上有聚落名猛䗱)
(者)雲州習彌山(在城東六十里高千餘仞)阿輪山(在城東一百二十里下臨)
(蘭滄江高二千餘仞連峰疊岫險峻異常雲地無雪此山獨寒時有積雪不消)猛卯山(在城南十)
(里形如列戟)八剌山(在城南十里)蠻彌山(在城南一百五十里林木隂森懸巖峭壁)
(山東南麓即瀾滄江)蠻賴山(在城西六十里上多竹木)天馬山(在城北四里為州主山兩)
(峰高峙如天馬騰空登其巔山川形勝盡在目中)無量山(在城東北六十里即景東府之蒙樂)
(山上有孟獲故寨)
瀾滄江(在城東北七十里自永昌府東南流經府境石齒嶙峋波濤洶涌實為險隘明洪武二十)
(年詔沐英於瀾滄江津要築壘置戍以備平緬即其地也)黑惠江(在城東北一百八十里源出洱)
(海由下關天生橋至合江舖為漾濞江又南流三百里為碧溪江一名備溪江入府界為黑惠江蒙氏僭)
(封四瀆之一至雲州神舟渡會瀾滄江入景東府)順寧河(在城東一里源出甸頭村山箐流入)
(雲州孟佑河府之帶水也)甕桑河(在城南一里源出南山與洛甸臘門諸河俱南流與順寧河會)
(而東注)洛甸河(在城南三十五里源出中阿山下)阿鐸河(在城南一百八十里源出)
(阿鐸山水勢迅急土人搆藤而渡東流入黑惠江)西添河(在城西北五十里源出喻甸都甕村)
(東流入瀾凔江)臘門河(在城北十里)阿魯司泥河(在城北一百八十里源出阿魯)
(司泥山下流入黑惠江)虎墟河(在城北一百九十里阿城舊村與阿魯司泥河合流入黑惠江)
(旁有虎穴故名)龍湫(在城南一里龍泉寺方一畝水色澄碧)藴古泉(在城南八十里一名)
(甕古夷語謂泉為甕謂涌為古其水清澈可鑑毛髮)温泉(有十一在城東六十里羅鍋寨一在城東)
(八十里大江外一在城南八十里大興寺一在城西七十里錫鉛一在城西一百二十里右甸一在城西)
(一百二十里南糯河一在城西一百三十里鷄飛一在城北九十里小橋塘一在城北一百六十里阿貝)
(寨一在城北二百里東木竜)觀音井(在城北九十里相傳一老人以杖觸地泉即涌出行人利)
(之)象腳井(在城北一百八十里相傳象腳所踐而成)雲州孟佑河(在城東順)
(寧諸水匯流於此入瀾滄江)南看河(在城東自順寧河分流至州境入瀾滄江)猛賴河
(在城南八十里其上流名為大河發源猛緬界)温泉(有四一在城東八十里困業一在城東一百二)
(十里猛氏寨一在城東南五十里困蚌一在城北五十里猛郎)
永北府
東山(在城東三里一名壺山山後石壁鑴觀音大士像題曰唐吳道子筆)現錢山(在城東三)
(里山面亂石如鋪錢故名)筆架山(在城東南三里三峰並峙)三泉山(在城東南三里巖涌)
(三泉民資灌溉)烏鴉山(在城南十里形如削玉)九龍山(在城南百里)老虎山
(在城南一百三十里山形如虎俗傳昔山多怪諸葛武侯南征時斷其首怪遂絶頂有祭鋒臺)瀾滄
山(在城西南二里高二百餘丈)金水蒼山(在城西南五里)烏洞山(在城西二里上)
(列五峰下有洞廣丈餘深不可測)三刀山(在城西三里山徑險仄相傳諸葛武侯南征時所闢)
拜佛臺山(在城西五里山麓有佛寺)鷄鳴山(在城西三十里)烏浦山(在城西一)
(百二十里舊順州西南林木葱蒨每秋霽羣鳥飛集)漕峰山(在舊順州北一里其東為楊保山其)
(北為公山峰巒聳拔土人祈雨於此)甲母山(在城西北三百九十八里永寧土府巖巒蒼翠聳入)
(雲霄)干木山(在土府東南十里高二千餘丈盤亘百餘里一名獅頭山又名孤山)幹如山
(在土府西北一百二十里舊革甸長官司北司憑以為險)卜兀山(在土府北一百五十里舊香羅)
(甸長官司西南聳數百丈)剌不山(在土府北二百八十里舊瓦魯長官司東北三十五里)六
捏山(在土府東北二百四十里舊喇次和長官司西盤亘數十里為司之勝地)甸頭山(在城)
(北三十五里羣峰聳列林木森蔚土人牧羊於此又名牧羊山)白角山(在城北八十里舊蒗蕖州)
(白角鄉鄉以山得名)綿綿山(在舊蒗蕖州綿綿鄉)象鼻嶺(在城東一百四十里形如象鼻)
大坡南嶺(在城南一百四十里高二千餘丈頂有龍湫聞人聲則風雹立至)卡洗坡
(在城西北永寧土府界内)紅石巖(在城西北三里山巖赤色如火)香鑪峰(在城東二里三)
(山聳立形若鼎足)
金沙江(在城西自麗江流入府界會四川打衝河東流入武定府)羅易江(在城東北合諸)
(溪水匯流成江經府界北過舊蒗蕖州東入永寧合瀘沽湖)三渡河(在城南一百四十里旋繞)
(三迴故名下流入金沙江)桑園河(在城西南一百五十里自蒙番來名五郎河會走馬河西卜河)
(西番河站河大松河清水河觀音河入金沙江舊志云自大理來又云出四川二說皆失考)勒汲
河(在城西北源出西番流經府南東北入四川鹽源縣界河旁有勒汲礅與番人分界)白角河
(在城西北源出舊蒗蕖州綿綿鄉流經白角鄉逆入西番界)沙河(在城北五里一名觀音河逆入)
(五郎河歸金沙江)牛甸湖(在城西一百二十里舊順州東二里)瀘沽湖(在城北中有三)
(島高百丈上有土司水寨流入四川打冲河)程海(在城南四十里周八十餘里相傳本陸地有程)
(姓者居此忽一夕沉為海故名)潘浦海(在城西舊順州東三十里)温泉(有三一在城南枯木)
(村一在沙田村一在城西北瓦部寨浴之咸能去疾)春水泉(在城西北五里赤石巖水清味甘每)
(歲二月居民遊樂和鹽梅飲之謂之喫春水布榖一鳴其味即易)九龍潭(在城西北十五里泉)
(有九眼下流入金沙江又大龍潭在府南一百四十里又有小龍潭在府南二百三十里)
麗江府
吳烈山(在城東十五里)東山(在城東二十里二山峰巒起伏環拱郡治)馬左墅山
(在城南三十里土人常為牧地)珊碧外龍山(在城西南三十里孤峰聳翠多産箭竹)雪
盤山(在城西南二百里舊蘭州之西十里四時常有積雪)老君山(在城西南二百五十里高)
(入雲霄為鶴麗二府之望)福源山(在城西二百五十里舊蘭州北界綿亘東南五十餘里)象
山(在城西北五里形如伏象山下有泉即鶴慶府漾工江源)雪山(在城西北三十里一名玉龍山)
(又謂之雪嶺十峰巋嵬經年積雪巖崖洞谷清泉飛流蒙氏僭封為北嶽唐貞元中韋臯約雲南共襲吐)
(番驅之雲嶺外蓋即雪山外也又元至順初雲南諸王秃堅等叛四川行省軍討之至雪山峽擊敗羅羅)
(斯軍即此)花馬山(在城西北三百五十里舊巨津州東南界崖有石如馬其色斑爛昔麽些詔自)
(名其國為花馬國本此)漢藪山(在城西北五百里舊巨津州西北界高可萬仞上有三湖各寬)
(五畝深不可測)阿那山(在城北七十里舊寳山州南界上有阿那和舊寨)珊蘭閣山
(在城北八十里)
瀾滄江(在城南三百里經舊蘭州入雲龍州界)漾弓江(在城南流八鶴慶府境合羣流)
(而為大川)怒江(在城西七百四十五里入永昌名潞江)金沙江(在城東北一百五十里源)
(出吐番經中甸東南流至府又東南流入永北府)清溪(在城東十里其源有二一出東山一出雪)
(山至府東東圓里合流繞府治南入鶴慶界)白石溪(在城西南一百八十里舊蘭州西十里中)
(多白石下流入瀾滄江)温泉(有四一在城東南一百里無上村一在城西南舊蘭州七坪村一在)
(城西一百六十里金沙江濱一在城東北八十里阿失村水清潔俱無磺氣浴之可已風濕)苦泉
(有二一出城東吳烈山澗一出城南剌沙村味皆微苦飲之除疾)龍潭(在城西南十里闊數畝四)
(畔草結如葑簰履及一方三方皆動人或近之風雨驟起)老君潭(在城西南二百五十里老君山)
(下其水流入鶴慶府劍川州境注於劍湖)
蒙化府
翠虬山(在城東三里許蜿蜒高下勢若虬龍山麓有龍王廟)懸珠山(在城東五里山若翠)
(屛境幽林密)靈應山(在城東五里與懸珠山對峙)文華山(在城東十里疊嶂連雲綿)
(亘三十餘里郡之鎮山也)搗衣山(在文華山左山坳一窟甘泉濆涌神物憑焉為錦溪之源禱雨)
(多應)武衞山(在文華山右其巔為隆慶關郡中孔道)巍寳山(在城東南十五里峰巒高)
(峻林木鬱葱昔細奴邏耕牧之地)玉屏山(在城東南二十里峰列如屏上有龍湫其左為御筆)
(峰孤峭插天蒼翠欲滴郡治之文峰也)真武坐臺山(在城東南一百里舊定邊縣治之鎮)
(山也)擁翠山(在真武山之後去山十里有刀斯郎營寨遺址)螺嶼山(在舊縣南二里高五)
(丈許下為羊角箐)鳳凰山(在舊縣西三十里)太極山(在舊縣西北四十里高出羣山)
(之表一名竹掃山)陶羅山(在舊縣北五里高可千仞)螺盤山(在舊縣北十五里山頂盤)
(旋如螺明西平侯沐英與刀斯郎戰於此)封川山(在城南十五里山形尖銳下有温泉關鎖川原)
(屹然砥柱)無量山(在城南一百五十里詳見景東府)獅子山(在城西南十里形勢雄峻)
(儼若奔獅舊名日遊山)五印山(在城西南五十里攢峰疊岫綿亘四十餘里其上甘泉濆涌巖)
(壑幽勝)屯庫山(在城西二里山巒突兀高下堆壘如倉庫然)金牛山(在城西二十里)
(一名寨子山相傳蒙詔立寨於此)誥軸山(在屯庫金牛兩山間南北峰如展誥)巃&KR2839;山
(在城西北三十五里昔蒙氏龍伽獨自哀牢攜子細奴邏徙居於此)天耳山(在城北七十里)旭
照山(在城北八十里又名三臺巔高出雲表南蒙化北大理北寒南暖風氣頓殊其西為花判山陽)
(江出焉東為者摩山通大理孔道)石母山(在城北八十里歸然直出羣山之表)碁盤山
(在城東北五里傳昔有仙人對奕於此今有臺狀如碁盤布列黑白石子牧童亂之次日如故)伏虎
山(在城東北十五里孤峭插天又名佛母山)天馬峰(在城東南三十五里峰巒特立翠擁雲端)
(儼如天馬行空)石洞(在城南一百八十里有石佛像極端嚴)
瀾滄江(在城西南一百五十里自永昌順寧流經府界歴景東入車里)陽江(在城西二里源)
(出甸頭花判山南流經府西又南合定邊河又東南會馬龍河入楚雄府大江)漾濞江(在城西北)
(一百八十里其源有三一出大理浪穹縣罷谷山由鄧川洱海流入府境為漾水一出吐番可跋海由雲)
(龍入府境一出劍川繞點蒼山後入府境為濞水二水合流至府西南為備溪江)定邊河(在城)
(東南一百里舊定邊縣源出府之羅求場東南入陽江)阿集左河(在舊縣南五十里源發無)
(量山流經石洞寺至雀田哨入景東府大河)白崖河(在舊縣東北十五里即趙州白崖瞼江下)
(流經白崖彌渡入府境下會環川)五道河(在城南三里水源甚裕岸有塔傳為武侯所建)教
場河(在城北二里)盟石河(在城北二十五里)環川(在城東南舊定邊縣北一名環)
(江源發府北名曰西河沿巍寳至太極山環流出會定邊河)錦溪(在城南一里源出搗衣山石窟)
(下注陽江兩岸多桃李花時如錦故名一名莱園河)温泉(在城南十五里封川山麓)觀音井
(在城東懸珠觀内)
景東府
邦泰山(在城東四里高峻延長土官世居其麓)錦屏山(在城南一里)無量山
(在城西九十里一名蒙樂山有毒泉飲之立斃山亘三百餘里與鎮沅府接界)景董山(在城北三)
(里昔為夷寨後建衞城今裁)鶴籠山(在城北三十里一峰突兀頂圓如盤)石洞(有二一在)
(無量山深不可測洞多蝙蝠一在哈蒲路村石溜嵌結可觀)
瀾滄江(在城西南二百里自蒙化歴上羊街保甸入府界出猛緬司)大河(在城東一名中)
(川河源自蒙化虎街至安定關經府治前流入鎮沅府即把邊江之上流也)魯馬河(在城東南)
(一百二十里流入恩樂縣)猛統河(在城南二百六十里源出無量山流入威遠)景谷河
(在城西二百里發源蠻道村南流入威遠)筧泉(在城北舊衞城内源出蒙樂山明指揮袁賢以竹筧)
(引入城鑿池瀦之構亭其上)龍潭(在城北九十里歲旱禱雨於此)磨腊井(在城南二百六)
(十里)磨外井(在城南二百八十里)小井(在城西南二百四十里)大井(在城西南二百)
(四十五里以上四井俱産鹽)
雲南通志卷三
