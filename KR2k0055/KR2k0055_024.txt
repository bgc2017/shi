雲南通志卷二十四
土司(附種人)
滇固西南夷也漢時始置郡縣隋唐置羈縻州顧
自都督刺史太守外皆如諸葛武侯之治因其渠
率而用之自元及明始廣設流官治以中土之法
然明初土司猶三百二十餘人末年存者不及其
半盖皆憑恃險阻豕突狼奔覆族隕命耗矣我
國家底定西南土司奉命者世襲有罪者革除靡不
服教畏神洗心滌慮而雕題鑿齒卉服穴處之民
亦知襲衣冠習文字何翕然丕變歟至於南掌獻
琛□夷奉賮尤為曠古未有豈非
聖人在上德澤涵濡無遠不届而阻深闇曶咸獲昭蘇
哉若其風土俗尚服食居處有不同者别而錄之
以備象胥之紀亦徵王會之盛也志土司種人附
焉
雲南府
羅次縣鍊象關土巡檢(元時李□為防送千戸明洪武中從征歿於陣錄其子阿)
(白為巡檢傳十一世至李文秀廉本朝平滇文秀投誠仍授世職文秀死子廉傑襲傑死叔昆秀襲昆)
(秀死子廷傑襲廷傑死今子清臣襲)
禄豐縣南平關土巡檢(元時李喜怒為土官明洪武中子李矣以宣諭各蠻陞巡)
(檢六𫝊至李印以征阿克死於陣無子以李矣次子李羅綺之第六世孫李惟賢襲惟賢死子楚南襲)
(本朝平滇楚南投誠仍授世職楚南死無子公舉以嫡支李印之同祖弟惟白襲惟白死子文南襲文南)
(死子天渥襲天渥死叔秀南襲秀南死今孫毓俊襲昆明縣赤水鵬土巡檢阿喇馬丹明洪武中從征陣)
(亡錄其子馬速魯麻為巡檢久裁歸附至楊正授土羅次縣土知縣楊大用明洪武中)
(知縣世其官𫝊至似震於准本朝順治十七年投誠仍授原職後以無軍功不世襲兩迤諸土官先經)
(投誠授職後復革除者皆以此開滇率衆為鄉導討安寧州土知州董節明洪武中)
(董定有功尋以入貢授奉訓大夫安寧土知州久裁宜良縣湯池土巡檢明正統中馬娜以通事偕使臣)
(入三宣導諸蠻貢方物錄其子為巡檢久裁巡檢洪清水江土巡檢李保明永樂中以通事授土)
(熙中李賢入貢進將仕佐郎久裁)
曲靖府
平彝縣土縣丞(元末龍海為土官明洪武中歸順改其地為越州以海知州事及海子阿)
(資叛伏誅其地分屬霑益陸凉永樂初資子禄寧詣闕奉貢詔授寧土縣丞與亦佐沙氏分土而居傳至)
(海潮以功加土州判沿至自明子闊闊本朝平滇闊投誠仍授世職康熙八年裁縣安插於越州闊死)
(子絪乾襲絪乾死弟納乾襲二十四年改平彛土縣丞納乾死一清襲一清死今從弟藏珍襲)
(土知事楊光初為騰衝守禦千戶所吏目明正統三年思任屠騰衝獲光去二年後光自麓川脱歸以賊)
(情形告因以金帛令結麓川百夫長刀烏猛期與合兵圍賊攻江東西刀剛貢曩諸寨皆下之奪其浮橋)
(大軍得以畢濟麓川定論功改守禦千戶所為指揮使司陞光府知事遷曲靖府久革)
(南寧縣白水關土巡檢李檜芳明初以行伍從指揮李觀克大理烏撒有功授世職至承恩絶)
(霑益州土知州元時安舉宗為曲靖宣慰使明初開滇有禄哲妻實卜與夫弟阿哥歸順卜授烏撒土知)
(府哥授霑益土知州傳至九鼎世絶以烏撒安紹慶繼實禄哲七世孫也紹慶死次子紹良襲兼署烏撒)
(府事及死以長子其爵襲烏撒職次子其禄襲霑益職其禄傳重鎮重鎮傳安民本朝平滇安民投誠)
(仍授世職安民死子世基襲以横暴為其下所訐改其子于蕃襲雍正四年于蕃以不法革職遷置江寧)
(於其地置宣威州明正統中以討思任功改麓川為安插宣撫司恭項)
(隴川改宣慰司為宣撫司以項為之後與其下刀木立搆兵焚司治項奔省城鎮撫發兵討之木立懼自)
(縊死朝廷以民既不與恭氏不可復令守土而又不可没其前功遂仍以項為宣撫司安置曲靖世其官)
(傳至恭默以其地歸霑益州職除征麓川有功又從松韶關土巡檢李英明正統中從)
(大兵解赤水圍世其官傳至舒和世絶沿及資曹以陸凉州土知州阿納明初内附授知州)
(軍功陞府同知傳至資世守以罪戍邊職除馬龍州土知州沙氏常氏皆久革)
(羅平州土知州者洛元時阿邦龍少為酋長後叛誅之以其地與施氏元末施宗施秀以荒滛廢事洛本)
(霑益土舍襲據其地明初歸附授土知州萬歷十三年者繼榮叛巡撫劉世曾討誅之改羅雄為羅平設)
(流官遂革者氏世職洪武中設尋甸軍民府以土司尋甸土知府安氏明)
(安氏領之裁為美歸厚二縣宣德間改為仁德府領高明馬龍二州復為美歸厚二縣以安氏世襲知府)
(事成化十三年安暘安迺爭襲内亂遂改尋甸府設流官降安氏為營長嘉靖六年知府馬性魯以徵糧)
(繫安暘孫安銓之妻於獄裸而撻之銓怒遂叛攻尋甸討誅之革其職)
(易隆土驛丞奄索初為尋甸把事洪武中從征有功授土驛丞世襲至奄榮世絶)
(平彛縣左縣丞沙普額明初歸附領縣事後降縣丞傳至運泰職除)
臨安府
納樓茶甸土副長官司(明初普少歸附授副長官歷傳十一世至普率本朝平)
(滇普率投誠仍授世職康熙四年率附王禄叛官兵討之乞降赦之以子向化襲向化死子仁襲仁死今)
(子天民襲)
虧容甸土副長官司(元時阿附為鐵容甸部長明洪武中歸附賜姓孫授正長官司)
(傳九世至孫大昌永本朝平滇大昌投誠授副長官司世職大昌死子祚襲永祚死今子世基襲)
納更山土巡檢(明洪武中龍嘴以開荒有功給冠帶管理地方尋授土巡檢傳子龍政沿)
(至龍統龍昇龍天正在本朝平滇天正投誠仍授世職天正死子在田襲田死今子躍襲)
(思陀甸土副長官司遮比明洪武時授副長官傳遮虧虧傳習習傳宗宗傳白白傳祥沿至李秉忠本)
(朝平滇秉忠投誠仍授世職秉忠死承爵襲承爵死世絶)
(左能寨土副長官司舊有土官獵豆傳至龍勝安龍上登素桀驁不聽道府鈐束革職本朝平滇有吳)
(應科投誠以非滇志所載下臨安府考其世系其先有吳蚌頗為左能土官生舖且舖且生應科歷代相)
(傳因授世職後無人承襲武中他有授副長官傳廷落恐甸土副長官司明洪)
(珪廷琇及陳國誥為溪處錢覺平所殺沿至國賓本朝平滇國賓投誠仍授世職後無人承襲)
(溪處甸土副長官司束克明初歸附授副長官越數代無姓不知冠𢃄自知府陳晟授以趙姓沿至恩洪)
(恩禧恩忠叛本朝平滇恩忠投誠仍授世職康熙四年附王禄伏誅職除)
(瓦渣鄉土副長官司明初阿因歸附授副長官沿至錢覺耀於本朝康熙四年同恩忠叛斬之)
(教化三部副長官司荍乍明洪武初授職傳至張澤無子撫龍得勝為嗣生明明生長夀復龍姓名昇)
(本朝平滇龍昇投誠仍以張長夀為名許之授世職康熙四年附王禄叛誅之以其地為開化府設流官)
(安南副長官司元時以蒙自縣地近交阯以僰蠻捨資為安南道防送軍千戶明初土官那由以其城歸)
(附授副長官正德六年那代作亂誅之職傳至阿乍王弄山土副長官司阿額明洪武中授)
(烏珀烏志得烏騰鳳烏高舉後不知所終萬歷三十八年有土人沙源以所部兵斬賊有功委掌王弄山)
(萬歷四十三年從征交阯源擒偽勝智侯及阮文美等又以安南地畀之令阻截交路後赴援破安效良)
(於嵩明遂授宣撫司源死子定洲謀叛據會城李定國擒斬之其黨王朔遂有㠪弄山安南之地本朝)
(平滇朔投誠授世職康熙四年朔與禄昌賢叛官兵討之朔自焚死以其地屬開化)
(石屏州里長龍在田明崇禎間普名聲叛田領鄉勇征戰以功授守備後調湖廣授都督尋故子韜於康)
(熙四年附逆族誅普氏明天啟中普名聲以功授宣阿迷州土知州原)
(慰司以其子祚遠襲土知州後名聲作亂死其妻萬氏贅沙定州竊據滇省李定國擒斬之李阿則者州)
(之土目也子本朝康熙四年定洲之黨王朔反攻臨安阿則遣思敬與官兵夾擊平之遂授土知州世)
(職阿則死子思敬病廢孫廷樞襲廷樞死弟廷正襲廷正死子純襲雍正四年以侵盗錢糧革職安置江)
(西州土知州元時普捷為㽛町路宣慰司明初開滇寧)
(有弄甥者迎師有功賜姓禄授土知州沿至普奉以專横伏法遂降州同以禄世仁為之後傳禄紹先討)
(岳鳳有功復土知州傳至禄華誥討羅平有功加秩至運同華誥傳子厚厚傳子溥溥傳弟洪洪傳姪永)
(命永命傳叔□□傳弟昌賢同本朝平滇昌賢投誠仍授世職順治十七年降州明年以舉首梅道人)
(等謀逆復原職康熙四年以叛伏誅李者禄投誠准土州判本朝康熙十九年復滇有)
(世襲州判者禄死占鰲襲占鰲死雲鰲襲雲鰲死實寶襲至國勲世絶停襲)
(嶍峨縣土知縣元時阿只為阿僰軍民總管明初禄羡歸順授土縣丞尋以功陞知縣弘治間專任流官)
(而以土官巡捕沿至禄益叛遁江外等本朝平滇益投誠仍授世職康熙四年與禄昌賢叛職除)
(土主簿王添祥明永樂間從征麓川有功授主簿沿至王烈傳弟然然死無子叔揚祖襲本朝平滇揚)
(祖投誠仍授世職康熙四年與禄昌賢等叛伏誅職除)
(蒙自縣土知縣元總管阿只孫明初以蒙自歸附授土知縣傳陸欽陸榮陸剛陸仁弘治時改設流官職)
(革縣丞李世屏其父日芳係明時目把李輔舜子附土)
(沙定洲竊據蒙自日芳死子世藩世屏附禄昌賢叛平之俘世藩世屏降充大理軍吳三桂叛授偽總兵)
(襲本朝復滇復繳偽劄投誠止授蒙自土丞不准世)
澂江府
新興州土州判(人本朝康熙十九年復滇新興州土王鳳授偽遊擊職迎至廣西路投)
(誠隨剿石門坎馬别河黃草壩皆有功授土州判世職鳳死子迪吉襲迪吉死今子遴襲)
(河陽縣安插土官刀門俸初為鎮康土知州明正統中從討麓川克上江深入灣甸直搗緬地累功陞孟)
(定知府以其子刀斑線為鎮康知州後門俸入貢思氏餘孽思笑糾木邦攻鎮康殺斑線掠其金牌印信)
(復攻孟定門俸次子刀孟不能支挈家奔永昌時王驥班師未久不能復征因安置門俸於澂江襲至刀)
(宸子韜守本朝平滇韜投誠止給劄管理西南二門土軍防府城仍准世襲沿至廷俊裁革)
(江川縣關索嶺土巡檢李實明宣德元年以地險設巡檢於嶺上因以實為之七傳至振文於崇禎十三)
(年督弓兵築寧州城後沙賊破城合家死難統中以新興州鐵爐關土巡檢王爵初為通事明正)
(從討麓川功授巡檢後建關於鐵爐山授世職五傳至王先榮本朝平滇投誠授世職康熙四年同王)
(耀祖叛削除州秦普明洪武中歸附授州同永樂中路南州土知)
(陞知州傳至禄普及福無子至成化中設流遂失其官)
武定府
(土知府鳳氏其先弄積妻商勝明初倡衆歸附授土知府其三世孫阿英始改姓鳳英子朝文及孫繼祖)
(叛平之改流官授鳳歷府經歷後每朔望夷目咸稽首於其幕知府劉寅慮為後患密請於巡撫陳用賓)
(以他事殺之萬歷丁未阿克自稱鳳氏裔作亂官兵擒斬之)
(和曲州金沙江土巡檢李安吉娜明初以部尉從觀音保降後從沐英攻烏撒及征越州累功授巡檢後)
(絶耳山巡檢劉保山亦以觀音保部曲歸附諭烏撒摩)
(永昌越州功授巡檢世職尋裁廣哀之子僰夷也明元謀縣土知縣阿吾元土知縣)
(初歸附令招諭縣民仍世襲土知縣後改流革除其裔吾大用於安銓鳳朝文之變有殺賊功至天啟中)
(有大用曾孫必奎以從討安效良累功守備後復叛斬之)
廣西府
(土知府昂氏明初普德歸順授彌勒州土知州尋陞廣西府知府成化中昂貴以不法革職設流)
(改調土照磨高仁義為姚安府土同知高賢族兄從定西伯蔣貴攻麓川累功授姚安府照磨賢死子高)
(貴襲于仁義為從子而官居其上以為嫌因調廣西世職巡緝沿至齊嵩世絶以親支文啟襲後革除)
(師宗州土州同其先有普恩者元時為武德將軍世襲知州明初阿的歸附授州同傳至孫瓏哥遂以瓏)
(為姓沿至瓏耿遣李璜赴京請襲璜竟請改土設流職除)
(維摩州土知州資氏世領州事設流後資高資金相繼作逆州治為墟資金後為家奴所殺祀絶)
廣南府
土同知(元時儂郎恐為宣撫有二子長布哈次正祐明初布哈子郎金歸順授土同知死無嗣正)
(祐襲後以罪死至洪熙時儂郎舉緣事降為通判郎舉死子印祖襲正統中以征麓川功復同知傳至文)
(舉歴有戰功文舉死應祖襲從官兵征三鄉親獲賊首阿機等賜白金百鎰後又以征吐蕃尋甸功賜四)
(品服應祖死子紹周襲隨征東川尋甸有功授土知府紹周死子鵬襲本朝平滇鵬投誠授同知世職)
(鵬死子繩英襲繩英死子振紀幼妻嚴氏撫孤攝事振紀旋死庶子振裔辦理地方事務)
土富州知州(元時沈郎先為富州安寧二州土官子永秀梁王署為元帥明洪武中永秀歸)
(附尋死子大忠嗣守邊有功授知州傳十四世至崑瑺本朝平滇崑瑺投誠仍授世職後以罪黜弟崑)
(珹攝襲尋死姪肇乾襲雍正八年以犯法革職委其子燦學習辦事)
元江府
新平縣土縣丞(楊宗周舊係魯魁山賊目明本朝康熙二十七年臨安知府黃同總兵)
(馬山招撫向化授宗周土縣丞世職宗周死子世恩襲世恩死今子昌祚襲)
丫味土巡檢(普為善舊係魯魁山賊目於府本朝康熙二十七年同楊宗周受知黃明招)
(撫授土巡檢世職為善死子永昌襲永昌死今子成忠襲)
(土知府那中明洪武中率衆歸附授土知府嘉靖中那鑑為亂布政徐樾率兵討之鑑縱象馬躪官兵樾)
(中流矢卒鑑懼自殺遂革其官令臨安衞指揮往署之印猶藏那氏家每官書移指揮取印必以夷兵䗦)
(擁伺之署訖復擁去其裔天福簒兄自立沿至嵩流本朝平滇嵩投誠後與許名臣等叛討平之改設)
(官化州摩沙勒土巡檢普寧明洪武中歸順授土巡新)
(檢傳至榮榮傳弟從化從化傳治治傳天曉叛本朝平滇天曉弟承勲投誠授世職康熙四年土司承勲)
(遯去縣南硐土巡檢易速明初歸順授嶍峨伽羅關新平)
(巡檢萬歷中易體乾隨征蠻賊建立新平改調南硐巡檢傳弟體元體元傳弟象極本朝平滇象極投)
(誠仍授世職康熙四年附王禄叛斬之結白土巡檢方從化舊係魯魁山賊目)(本朝康熙)
(二十七年臨安知府黃明招撫向化授土巡檢沿至䋲祖於雍正三年以不能約束夷衆停襲)
(楊武壩土巡檢李尚義舊係魯魁山賊目復本朝康熙二十七年投誠授土巡檢至二十九年叛討擒)
(之)
開化府
土經歴(周應龍本開化府猓玀誠本朝康熙十九年大師復滇以偽守備投從征石門坎黃草)
(壩有功給以總兵劄付於康熙二十二年改授土經歴准其世襲應龍死子榮昌襲榮昌死今子天爵襲)
鎮沅府
(鎮沅土知府元末刀中旺為元江路總管明初同子刀直刀平歸附授平千夫長領民兵招諭六谷三十)
(二寨出任差發後剿刀猛溷及猛婆遺定案板等寨設鎮沅州以平典州事永樂中從征八百又從攻石)
(巖者達寨外夷整線來降貢方物詔陞鎮沅為府以平領之後印為那氏所奪子孫多以冠帶署事傳至)
(刀仁復征那鑑獲印以獻仍給之沿至刀允中瀚本朝平滇允中投誠仍授世職子長庚襲傳至刀於)
(雍正五年以貪劣革職安插江寕改設流官木邦陣威遠土知州明初刀佩罕為麓川土官隨征)
(亡以其子筭黨承襲尋設威遠州授知州傳至刀&KR2462;死子漢臣襲本朝平滇漢臣投誠仍授世職子國)
(棟襲至刀光煥於雍正二年以縱匿野賊削職安置江西)
(者樂甸長官司明洪武末刀木板内附授長官司沿至刀晟從剿普名聲有功授宣撫司加遊擊銜本)
(朝平滇晟子宗喬投誠仍授世職宗喬死子佩玉襲佩玉死弟佩璋襲佩璋死子聯斗襲雍正四年願繳)
(長官司印請設流官遂改其地為恩樂縣授聯斗以九品冠帶)
東川府
(土知府明洪武十四年開滇禄魯祖歸附授土知府隸雲南後歸四川改東川軍民府傳至禄千鍾以討)
(叛夷功加四川按察司副使銜至萬兆又以剿寇功加布政司參議銜本朝平蜀萬兆投誠仍授世襲)
(萬兆死其子永陞永邦永高永明相繼襲康熙二十一年萬兆妻安氏殺永明以子永厚襲永明妻禄氏)
(攜印同子應龍奔烏蒙母家赴控督撫二十五年督撫遣兵護應龍襲職是年永厚死厚妻安氏以計殺)
(應龍其土目者沙都控於督撫請立應龍之弟應鳳二十九年以應鳳襲令者沙都護印三十二年者沙)
(都死三十四年安氏使人殺應鳳禄氏世絶安氏尋亦暴死三十七年改土設流雍正四年以東川歸雲)
(南管轄八年營目禄良正等附烏蒙叛擒斬之)
昭通府
永善縣阿興土千戶(阿興土夷安永長於苗本朝康熙三十四年以化諭蠻有功)
(授阿興土千戸給印信駐防檜溪雍正六年米貼禄氏吞都德昌叛永長奉文堵截擒獲德昌等八年德)
(昌土舍木谷四哥等從烏蒙叛挾怨共殺永長今子天柱襲)
(烏蒙土知府明初阿普效順授烏蒙軍民府知府世其職隸四川本朝雍正四年禄萬鍾以匿奸抗質)
(遣兵捕之配江西改歸滇轄設流官為酋長明初設鎮雄州土知州原為芒部路隴氏世)
(芒部府隸雲南洪武十六年改為芒部軍民府隸四川仍以隴氏為知府嘉靖三年隴政隴夀兄弟爭立)
(改設流官改芒部為鎮雄軍民府七年夷酋普奴等叛平之仍令夀子勝襲知府職勝傳子清清傳子來)
(鳳來鳳死妻禄氏更名隴應祥辦理府事水西酋叛應祥有保固功授貴西道卒封正議大夫子懷王襲)
(授大僕卿懷玉卒子鴻勲襲嵩本朝平蜀鴻勲投誠仍授世襲傳至天成聯嶽聯聯嵩死子慶侯襲雍)
(正五年烏蒙叛以藏匿奸究革職配江西改土府為州設流官隸雲南)
普洱府
車里宣慰司(即古産里商初以象齒短狗獻至周復入貢周公作指南車導之歸故名車里)
(元世祖命烏蘭哈達伐交阯經其部悉降之至元中置阿里路軍民總管府領六甸後又請置耿凍路耿)
(凍當孟弄二州明洪武十七年改車里軍民府十九年改宣慰使司永樂元年刀暹答内侵掠官吏西平)
(侯請討之上命先以禮諭暹答悔懼還所擄及侵地遣使入謝景泰元年授刀凱冷宣慰司至嘉靖間附)
(於緬萬歷十一年官兵擊緬宣慰刀糯猛遣使貢象進方物兄居大車里應緬使弟居小車里應漢使明)
(末刀穆禱襲十本朝平滇穆禱投誠仍授世職每年納米一千八四石隸元江府穆禱死子猛桃襲猛)
(桃死子召匾猛襲召匾猛死子金寶襲金寶死今庶弟紹文襲其地東至交阯南至老撾西至孟艮北至)
(威遠州西北通孟連界由恩樂縣西南行十一日至其地山曰猛永曰光山江曰沙木曰九隆民皆僰夷)
(雍正九年改隸普洱府)
大理府
趙州定西嶺土巡檢(元末李清宇為彌只防守千戸明洪武十七年歸順授土巡檢)
(傳至李齊月無子弟齊斗襲成本朝平滇齊斗投誠仍授世職齊斗死子瞽孫天襲天成死今子紹廷)
(襲)
雲南縣土縣丞(明洪武十六年征雲南有楊奴者率衆歸附授土縣丞正統三年楊宗以)
(從征麓川功累陞知縣嘉靖十三年楊訓以奉拘景東土知府陶炳被訐仍降縣丞及鳳氏叛訓戰歿詔)
(立祠表其忠萬歷中楊如檟隨征麓川以忠勤著及死子淇襲淇死子玉藴襲本朝平滇玉藴子岳投)
(誠仍授世職傳子肇基襲肇基死子國泰襲國泰死今弟國臣襲)
土主簿(元末有張興者張樂進求之後世為品甸千戸明洪武中大兵下楚雄興首倡效順為鄉)
(導招甸民降獻甲馬後又攻石寨有功授土主簿與楊氏分土而居沿至張綱死子福曜福星逓襲皆無)
(嗣弟張維襲死本朝平滇維投誠未幾死以子祖廕授世職祖廕今子祚弘襲)
鄧川州青索鼻土巡檢(元末楊良為平化州判官明克大理以招叛功授土巡檢)
(世襲沿至應龍無子弟應鵬襲鎮本朝平滇應鵬投誠仍授世職應鵬死子鎮海襲海死今子國楷襲)
浪穹縣土典史(明洪武中開滇土官王藥師以芻粟餉大軍授鄧川州吏目後以征普顔)
(篤功改浪穹典史每有征調皆以兵從沿至夢祖死子鳳洲襲本朝平滇鳳洲投誠仍授世職鳳洲死)
(姪晉襲晉死今孫之成襲)
蒲陀崆土巡檢(明洪武十五年指揮周能典大理衛事以土官楊順充通事招撫蒙化白)
(崖等處授土巡檢屢建功沿至鳳階死子瞽孫爭先襲本朝平滇爭先投誠仍授世職爭先死子續鵬)
(襲續鵬死今子遺龍襲)
鳳羽鄉土巡檢(元末尹勝為木邦府判明初克大理歸順破佛光寨有功授土巡檢安鳳)
(之亂嘗從阿氏攻李鎖飛李牙保等寨沿至世忠無子弟秉忠襲秉忠死子德化襲德化死弟德明襲)
(本朝平滇德明投誠仍授世職德明死今子承祚襲)
上江嘴土巡檢(明洪武開滇楊信以芻糗餽大軍從破佛光寨授土巡檢沿至廷舉傳應)
(接應接傳斌斌傳康國福本朝平滇康國投誠仍授世職康國死弟福國襲國死今子暅襲)
下江嘴土巡檢(明洪武開滇何海率土民歸順以破佛光寨功授土巡檢沿至養正死子)
(光祖襲光祖死子應福襲一本朝平滇應福投誠仍授世職應福死弟一清襲清死今子紹勲襲)
雲龍州箭桿場土巡檢(元時有字忠者武定土府之次子也明洪武開滇率衆歸)
(命授土巡檢後廷宣屢從討安銓鳳朝文諸賊沿至元勲從征奢酋有功陞州同子顯道以明經不願襲)
(職孫題鳳襲鳳本朝平滇題鳳投誠授世職以土州同管巡檢題死子世□襲世□死子昉羲未襲死)
(孫生文襲生文死今弟生民襲)
十二關土副長官(元末李羅賽為防送千戸明初以招附品甸功授副長官傳至祚昌)
(以恢復炎霑功加銜遊擊傳子清以冠帶任事清死子恬森襲本朝平滇恬森投誠仍授世職恬森死)
(今子高傳襲州阿這明洪武中蠻賊高生與故元右鄧川州土知)
(丞普顔篤作亂這執忠不屈卒擒高生以功授土知州嘉靖中從征安鳳之亂及從巡撫鄒應龍蕩平赤)
(石崖論功叙賚萬歷中阿榮以護餉征罕建隴川城其後矣堵蠻莫五井諸役咸在行間本朝平滇阿)
(尚䕫投誠仍授世職尚䕫死孫震襲震死子烱□襲烱□死子覓遠襲後因縱賊殃民於雍正四年革職)
(安插江西驛丞王義明初招集高娜李珠等五百衆德勝關土)
(歸附授上驛丞張鑑為元時提舉率衆歸明獲元左洱西驛土驛丞)
(丞伯都督等又築外城累功授土驛丞洪武中造金楚場土巡檢楊波日元右丞布哈延裔)
(沙渡舟及築城運鹽累勞充冠帶把事至僧夀有武勇從征麓川有功授土巡檢)
(伱甸土巡檢李義明初招元右丞李些左丞賽音等聽命授土巡檢)
(安南坡土巡檢李納麟明初招白崖頭目高天惠等戸口五百歸附授土巡檢)
(雲南驛土驛丞袁娜明洪武中招元同知自羌等及土民三百戶歸附復以饋糧有功授土驛丞)
(賓川州賓居土巡檢董保元時為順寧府經歷明洪武開滇以象馬來降授大理經歷至董禄降授巡檢)
(金沙江土巡檢得力王石明初從攻烏撒及永昌功授阿幢橋巡檢職後調金沙江)
(雲龍州土知州段保明初率衆歸附從征普顏篤有功授世襲知州沿至段嘉龍為舍目段進忠所殺官)
(誅進忠遂改設流官天啟中嘉龍子綵有剿寇功復給冠帶傳子德夀)
(師井土巡檢楊勝明初率衆來歸授土巡檢天啟中改屬雲龍)
(上五井土巡檢楊惠明初歸附從討鄧川楊娜授浪穹主簿後以麓川功世襲土巡檢萬歷中隸雲龍)
(順盪井土巡檢李良明初率衆歸附從鶴慶知府董賜入朝授土巡檢萬歷中改隸雲龍傳至鴻翼)
(十二關土巡檢李智明初歸義授職萬歷中改隸雲龍傳至國柱職除)
(漕澗土千總左納明初歸附授世襲以上十四土官載舊志久除革)
楚雄府
楚雄縣土縣丞(元末楊永廉為縣丞傳楊益明初歸附授世職從征麓川及緬有功沿至)
(紹先傳弘道弘道傳宗儒宗儒傳春盛今本朝平滇春盛投誠仍授世職傳子毓秀毓秀死子世勲襲)
鎮南州土州同(元末段良為金齒路僉事明洪武十五年效順授土州同沿至段欽傳承)
(祖承祖傳明柱明柱傳光先光先死無子弟光贊襲本朝平滇光贊投誠仍授世職光贊死今子恒黻)
(襲)
土州判(元末陳均祥為威楚路土官明初效順宣力授土州判後再入覲賜誥命沿至國試傳景)
(勲景勲傳膳科膳科傳昌虞振本朝平滇昌虞投誠仍授世職昌虞死子振世襲世死無子查取世系)
(以國試次子大勲之孫典愚襲典愚死子繼虞痴聾不能任事今以孫輔世襲)
阿雄關土巡檢(明洪武開滇者伯隨征有功授土巡檢沿至利仁傳壁峯壁峯傳祚祚傳)
(文文傳光祖襲本朝平滇光祖投誠仍授世職光祖死今子宗盛)
鎮南關土巡檢(明洪武初楊堂歸附征南有功授土巡檢沿至世惠傳玨珏傳繼祖本)
(朝平滇繼祖投誠仍授世職繼祖死子可喬襲可喬死今子仕傑襲)
定遠縣土主簿(元末定遠人李禄久以軍功委掌本縣印務明初歸順有功仍授知縣傳)
(子苴改授土主簿沿至李文傳國用國用傳玉玉傳世卿本朝平滇世卿投誠仍授世職世卿死子濬)
(襲濬死弟濟襲濟死今子德晟襲)
廣通縣回蹬關土巡檢(明洪武十七年楊保歸順隨征有功授土巡檢沿至楊光)
(寵傳懋勲懋勲傳忠祚忠祚傳弟忠藎死本朝平滇忠藎投誠仍授世職忠藎死子琮襲琮姪士龍襲)
(士龍死今姪恒襲)
沙矣舊土巡檢(明洪武十五年蘇成充黑井竈長解鹽入省授把總二十八年武定賊者)
(歹劫課成率鄉兵斬之授土巡檢沿至蘇什得傳起鸞起鸞傳鑑本朝平滇鑑投誠仍授世職子承宗)
(襲承宗死弟承祖襲承祖死今子顯仁襲附有功授鎮南州英武關土巡檢張禾明永樂中歸)
(世職傳至世廕世俊均明初歸順有功授驛丞世襲沙橋驛土驛丞楊子)
(職傳至韜主簿段璽明初同土官歸附以從征大理廣通縣土)
(功授主簿傳至佳蔭明初歸附授巡捕𫝊至李化琅井土巡捕李普政)
(黑井土巡檢樊竒國土巡檢楊登高以上六土官俱久裁革)
姚安府
姚州土州同(元末高義為知州明初其子惠歸順授州同沿至應騏𫝊昺昺傳晶晶傳顯錫)
(輔本朝平滇顯錫投誠仍授世職顯錫無子姪輔襲死子啟宗襲啟宗死今弟宗亮襲)
(土同知高明夀本高泰祥裔世居姚州元末為姚安路總管明初子夀保降授同知世襲萬歷中高金宸)
(以征緬功晉秩四品金宸死子光裕襲光裕死子守藩襲守藩死子□襲以疾避為僧子奣映襲本朝)
(平滇奣映投誠仍授世職奣映死子映厚襲映厚死子厚德襲雍正三年以不法革職安置江南)
永昌府
孟定土知府(舊名景麻元至順四年立孟定路軍民總管府領二甸隸大理金齒等處宣慰)
(司明洪武十五年改置孟定府正統間麓川叛知府刀禄孟遠遁失其地有罕貫者從王驥南征擒賊首)
(色鷄色罕授世襲孟定府都督五傳至罕榮萬歷間參將鄧子龍南征至其地曰豈有土府而加以都督)
(之銜奏改頒知府印榮𫝊信信傳貴貴傳見明見明傳宋宋傳珍本朝平滇珍投誠仍授世職珍死今)
(姪監猛襲其地有無量山喳哩江其風俗男帶竹帽女衣文繡)
灣甸州土知州(蠻名細睒自古不通中國元中統時内附屬鎮康路元末景法為萬戶歸)
(明授灣甸正長官景法子景宋入貢洪武十七年置灣甸州授宋知州萬歷十一年景宗貞率弟宗材導)
(罕虔入寇姚關宗貞死於陣擒宗材斬之以宗貞子景從幼降為州判後從討猛廷瑞有功復陞知州傳)
(子承恩承恩傳國泰國泰死子先哲幼叔文智護印本朝平滇文智投誠授世職文智死姪先哲襲先)
(哲死今子榮名襲其地有孟通山枮柯河人皆僰種以芭蕉實當果額徵差發銀五十兩)
鎮康州土知州(舊名石睒元立鎮康路軍民總管府明洪武十五年改鎮康府十七年改)
(為州正統中土官刀悶光以隨王驥征麓川功授土知州隆慶間悶敬娶罕虔女因附虔歸緬萬歷十一)
(年官兵敗緬敬死其叔悶恩歸義授以州事恩死子枳襲木邦思禮誘之歸緬不從令海慶取控尾據之)
(天啟二年木邦兵據喳哩江枳奔姚關守備遣官兵拒之木邦乃退枳死子達襲本朝平滇悶達投誠)
(仍授世職悶達死子珍襲珍死今子鼎襲其地有烏龍山黑龍塘土田瘠薄民性矯健男子出婦人閉戸)
(以待其至當木邦之要路為内地之藩籬額徵差發銀一百兩)
直隸耿馬宣撫司(原係木邦村寨萬歷間緬甸侵木邦土官罕盡忠奔永昌有罕悶坎)
(悶金從鄧子龍征緬恢復木邦給悶坎宣撫司印每歲差發銀五十四兩赴金騰道輸納悶坎死無子弟)
(悶金襲悶金死子悶□襲銀本朝平滇悶□投誠仍授世職因金騰道裁差發赴布政司輸納不隸於)
(府悶□死子抒忠襲抒忠死子世藩襲世藩死今子國楷襲與孟定府隔喳哩江而居其地有三尖山昔)
(罕虔之黨罕老聚衆負固於此又有養馬山風俗與孟良同)
隴川宣撫司(舊名麓川其地曰大布芒曰睒頭附賽曰睒中彈吉曰睒尾福禄培皆白夷所)
(居元中統初多線瓜内附至元十二年置麓川路金齒等處宣撫司明洪武十七年歪悶歸附置麓川平)
(緬宣慰司宣德年與木邦仇殺因失官以孟養刀氏代至正統二年思任因刀賓玉勢弱遂據麓川叛侵)
(孟定灣甸掠騰衝南甸取孟養地刀賓玉奔永昌死六年兵部尚書王驥進征大破之十一年改麓川為)
(隴川設宣撫司於隴把與南甸干崖合為三宣屏蔽永騰以夷目恭項領之後任子思機思卜復叛項内)
(奔安插曲靖以其頭目多氏代之萬歷五年多士寧為養子岳鳳所殺勾緬據其地十二年岳鳳既俘立)
(多思順加宣慰司職二十年緬人窺等練至其地思順奔猛夘會官兵大戰於栗柴壩追逐之二十一年)
(巡撫陳用賓檄知府漆文昌築八關於其地三十八年思順子安民叛巡撫周嘉謨平之以金牌畀其弟)
(安靖為宣撫子本朝平滇安靖子紹寧投誠授宣撫世職紹寧死勝祖襲勝祖死子治國襲治國死今)
(子世臣襲其地有馬鞍山摩黎山羅木山俱極高峻夷人恃以為險又有湯泉從石鏬流出為河熱如沸)
(湯俗與南甸同有城郭宫室其人皆樓居舊額徵差發銀一百七十兩)
干崖宣撫司(舊名干賴睒元中統初内附至元中置鎮西路軍民總管府領二甸明洪武十)
(五年改鎮西府有希忠國隨征有功授干崖長官司改姓刀正統中刀怕率以麓川功陞宣撫司萬歷三)
(十九年刀定邊又以平叛功加三品服明末為盞達司刀思韜所殺本朝平滇定邊子建勲投誠仍授)
(世職建勲死子秉忠襲秉忠死今子捷泰襲由騰越西南行二百里踰黃連關至其境其山曰雲晃在司)
(南十五里上有瀑布流為雲晃河曰雲籠在司東二十五里曰白蓮在司北六十里中挺一峯土官居其)
(麓下有白蓮池曰剌朋在司西百餘里其水曰安樂河源出騰衝經南甸迤邐治北折而西百五十里入)
(檳榔江境内甚熱四時皆蠶有白㲲布白蓮花竹□大如兔而肥舊額徵差發銀五十兩)
南甸宣撫司(舊名南宋在騰越南半個山下其山巔北恒有霜雪南則炎瘴如蒸元至元二)
(十六年置南甸軍民總管府領二甸明洪武初刀貢猛本姓龔江南上元人因隨師南征住南甸改姓刀)
(以招撫曩猛功授騰衝千戶永樂中其弟貢蠻入貢改陞南甸土知州正統八年刀樂硬以麓川功陞宣)
(撫司傳至刀樂臨以平岳鳳功陞宣慰司轄部有羅部司莊小隴川皆百夫長分地知事謝氏居曩宋悶)
(氏居盞西屬部直抵金沙江與孟養地犬牙相錯萬歷二十一年巡撫陳用賓檄知府漆文昌建關置堡)
(於司西北今不復存自刀樂臨襲後歷傳至樂啟樂啟傳子樂保樂保傳兄呈祥本朝平滇呈祥投誠)
(授宣撫世職呈祥死子啟元襲啟元死今子恩賜襲其地有丙弄山在司東十里又東五里蠻千山土目)
(憑險阻居其上沙木籠山在司南百里上有關立木為柵南牙山甚高延袤百餘里官道經之上有石梯)
(夷人據此為險其水曰小梁河源出騰衝赤土山麓西南流經南牙山下曰南牙江至干崖為安樂河而)
(合於太盈江有孟乃河在司東南七十里即騰越龍川江之源俗與木邦同婚娶用穀茶二長筒雞卵五)
(七籠為聘客至以穀茶供奉手拈而食之産紅藤孔雀呌雞舊額徵差發銀一百兩今納差發銀十一兩)
遮放副宣撫司(隴川之貳也明正統元年多懷們從征猛夘夷有功授遮放副宣撫司孫)
(思譚於萬歷中從征蠻莫緬瓦隴川累功益以隴川地領隴川多俺為同知居猛夘多茶為副使居遮放)
(沿至多爾忠賢本朝平滇爾忠投誠仍授世職爾忠死子賢輔襲輔死子世禄襲世禄死今子多量襲)
盞達副宣撫司(干崖之貳也明正統四年怕便以從征麓川功授盞達宣撫司賜名刀思)
(忠傳至思官以木邦罕氏勾緬破城為緬所獲兄思權襲以平猛廷瑞功賜繡衣傳至思韜本朝平滇)
(思韜投誠授副宣撫世職思韜死子思鉉襲思鉉死子思琳襲思琳死今子思弼襲)
潞江安撫司(蠻名怒江甸元隸柔遠路明洪武十五年曩壁法内附授長官司職永樂九年)
(陞安撫司賜姓線氏傳九世至線有功崇本朝平滇有功投誠仍授世職有功死姪崇毅襲毅死子國)
(勲襲國勲死子于陛襲于陛死今子朗襲額徵差發銀八十兩)
芒市安撫司(蠻名怒謀又曰大枯睒小枯睒即唐書所謂芒施蠻也元中統初内附至元十)
(三年立芒施路軍民總管府領二甸明洪武十五年置芒施府正統九年放定正隨征緬有功授芒市長)
(官司萬歷初放福與岳鳳聯姻十一年導緬寇松坡事覺擒福正法立其舍目放緯領司事轄於隴把緯)
(傳珀珀傳廷臣以入貢加授安撫司職傳子國璋國璋傳愛衆本朝平滇愛衆投誠仍授安撫世職愛)
(衆死子彌高襲彌高死子天球襲天球死今子仁襲其地川原曠邈人稍脆弱男子以石榴皮染齒使黑)
(婦人分髮直額為一髻垂於後跣足衣皮西南有青石山又有永貢幹猛二山皆高廣陡絶夷長所居其)
(水曰芒市河麓川江皆流至緬地合大盈江曰大車江自騰越流至司境匯於緬中蒲甘城地産香橙橄)
(㰖芋蔗額徵差發銀七十兩)
猛夘安撫司(明萬歷初有猛密頭目思化敗緬於送速緬逐之入居蠻莫朝廷嘉之授蠻莫)
(宣撫司思化死子正嗣緬潛師深入挾取正首而去後又立正之弟忠改姓衎授安撫司職數被緬侵勢)
(不能支因安插於猛夘卒為緬所擄殺舍目瓏襲瓏傳瑾瑾傳珍珍傳瑄本朝平滇瑄投誠授猛夘安)
(撫司世職瑄死子珌襲珌死今子志襲)
孟連長官司(由姚關東南行十九程至其地又七程至孟艮其東為車里西為木邦蠻名哈)
(瓦慓悍好劫自古不通中國明正統中平麓川始來歸萬歷間其長刀派真有叔刀派漢娶於車里因以)
(車里殺派真而奪其官十二年率車里來貢十九年又勸緬入貢派漢死弟派金嗣天啟二年阿瓦破之)
(會洞吾代阿瓦阿瓦退其差發額銀四十八兩稱本朝雍正八年總督鄂爾泰奏據土司刀派夷呈仰)
(皇賴洪福安享太平年年豐稔情願自雍正七年為始上)
(旨每年納募迺厰課銀六百兩以充兵餉奉各抒誠效孟連地處極邊總督鄂爾泰化導有方俾)
(順貢納厰課孟連土司厰課每年六百兩為數太多着減半收銀三百兩以昭朕柔遠至意其雍正八年)
(已解司銀六百兩着將一半即准作辛亥年正課飛永平縣縣丞元時有馬氏世為土副使明初馬鎖)
(歸順授縣丞沿至馬一騆一駿一騄騄傳渥相本朝平滇騄投誠仍授世職傳至燕以父子同惡濟於)
(雍正五年革職氏施甸長官司莽)
(鳳溪長官司莽氏把事張氏甸頭土巡檢司莽氏)
(水眼土巡檢司莽氏統中楊霖從征麓川授世職打牛坪土驛丞明正)
(騰越州龍川江驛土驛丞王氏百夫長刀氏永平驛土驛丞李氏)
(打牛坪土巡檢蒙氏氏土官二一正千戸一副千戶右甸守禦千戸所蔣)
(保以上十二土官舊志開載今久革除人峨昌諸夷山縣有十五喧二十八寨併大僰蒲)
(其蠻長或以百夫長稱或以千夫長稱或以實授百戸稱皆奉命令復徭役但性勇悍不能驟格又為市)
(獪所誘漸習奸偽耳考其見於尺籍者敢頂上下喧罕氏旱納喧線氏石冊寨施甸東山寨下騰場寨金)
(齒東山寨甸頭寨保場甸烏邑寨七莽氏皆副千夫長也古里喧旱氏盪習喧孟氏蠻雲喧旱氏西牙喧)
(線氏渡艮邑寨木瓜郎寨阿思郎寨南窩寨周冊寨信邑寨瓦窰寨七莽氏北衝寨羅明寨羅古寨羅板)
(寨四旱氏潞江寨左氏皆百夫長也蠻岡喧箒氏錦邑寨老姚寨交邑寨牛旺寨山邑寨五莽氏皆實授)
(百戸也蒲縹寨莽氏火頭也外此以喧稱者尚有崩戛喧賓氏蠻雷喧旱氏空廣喧罕氏蠻寬喧幸氏剌)
(倫喧旱氏蠻養上喧蠻養下喧刀氏以寨稱者尚有枮柯寨明邑寨茶山寨乾海子寨其十五喧皆存惟)
(二十八寨中有裁革者有歸併者有更名者蠻長或以土舍稱或以總旗鄉導稱不能悉記)
(老附錄民宣慰使司其夷佩雕爪為飾俗呼撾家即撾軍)
(古越裳氏自周以後不通中國明永樂三年以方物入貢始置軍民宣慰使司嘉靖間緬人破其東之䌫)
(掌亦名南掌盖老撾屬部地之最荒遠者貢本朝雍正七年南掌國遣頭目叭猛花等奉表進賞賚遣)
(還其地東至水尾界南至交阯界西至八百界北至車里界自司西北六十八程至省城其人服食類木)
(邦但性獷悍身及眉目皆黥繡花其長一代止存一子承襲絶不育女居高樓見人不下部屬見之所至)
(有等限使客亦然其國人稱至尊必曰天旺其産海貝犀牛乳香訶子)
(木邦軍民宣慰使司舊名孟都一名孟邦相傳蜀漢時木鹿王苗裔元至元中立木邦軍民總管府領三)
(甸明初内附改木邦府後改木邦軍民宣慰使司徵差發銀一千四百兩明永樂間罕賓從征緬正統中)
(罕盖從征麓川有功益其地在六慰中分土最廣萬歷中緬誘執罕拔襲取木邦拔子盡忠奔内地緬追)
(至姚關焚順寧而去十一年官兵破緬立盡忠子欽欽死其叔罕&KR1513;約邏羅攻緬緬恨之遂以三十萬衆)
(圍其城請救於雲南援兵不至城陷緬以猛密司禮領之司禮憑恃瓦夷差其目海慶據控尾求猛搻寨)
(又與召依坎換象干戈相尋焉其地東為孟定南為猛密西為緬甸北為芒市自姚關渡喳哩江十二日)
(至其地夷類數種男子皆衣白文身髠髮摘髭鬚修眉睫婦人則白衣桶裙耳帶金圈手帶象㻿其産響)
(錫胡椒甸軍民宣慰使司夷名景邁世傳其長有妻八百大)
(八百各領一寨因名八百媳婦國元初征之不下後招附置八百等處宣慰司明洪武中來貢乃立八百)
(大甸軍民宣慰使司其地東至車里界南至波勒蠻界西至大古剌界北至孟艮府界自姚關東南行五)
(十程至其地有南格剌山下有河南屬八百北屬車里平川數千里轄部廣遠其産巨象及安息白檀諸)
(香民皆僰夷刺花樣於眉目間見客則把手為禮好佛惡殺一村一寺一寺一塔塔以萬計敵人侵之不)
(得已出師得其仇而罷名慈悲國嘉靖間其酋刀氏為緬所逼避居景線名小八百緬以其弟莽應龍居)
(景邁城為一臂萬歷十五年刀氏請兵恢復未許後竟為緬有)
(孟養軍民宣慰使司俗名迤西有香柏城與蠻莫同襟金沙江孟養居其上流南至底馬撒江連西洋北)
(極吐蕃西通天竺東南鄰於緬山曰鬼窟號稱險要夷人據為硬寨小有釁則治兵相攻其土下濕夜寒)
(濱江為竹樓以居一日數浴元至元中始置雲遠路軍民總管府明洪武十五年改雲遠府十七年改孟)
(養軍民宣慰使司歲輸差發銀七百五十兩正統間宣慰刀賓玉勢弱思任敗之於麓川奔永昌死後為)
(思洪所據自上状願當差發靖遠伯王驥許之礱石金沙江上曰石爛江枯方許渡雖授金牌終無印信)
(凡通文書但稱金沙江娜婢而已成化中思仁子禄以祖母琭帶及諸珍物賂鎮守太監錢能能召見飲)
(食之思禄稍稍縱横弘治初重給土酋金牌信符偶忘孟養久廢止按舊籍頒給思禄遂謂天朝復其官)
(職以符牌號召諸夷略取旁邑自廣會猛密叛木邦參政毛科檄思禄兵攻孟密思禄以羸兵數千應科)
(為猛密所敗思禄大怒遂越界過金沙江攻猛密取蠻莫等十七寨科又勸巡撫金獻民請兵大舉征思)
(禄上不許會思禄亦遣人奏言為鄰惡詿誤願入蠻莫十七寨贖罪得比米魯仍乞以一子為宣慰如故)
(朝議遲疑不决思禄遂據孟養自立萬歷八年緬擒宣慰思箇幽死據其地舍目奔永昌十二年思義來)
(歸十三年思威敗緬於密堵殺緬目多曩長十七年思遠貢象方物賞以金幣授宣慰十八年緬報密堵)
(之役復攻孟養遠率其子昏奔盞西緬以頭目曩瓮據之其後思轟送款於朝與蠻莫思正結為唇齒共)
(據長江以抗緬三十年緬追思正轟率兵象倍道馳救之至則正已被殺三十二年緬復襲迤西轟走死)
(緬以頭目思華據之及華死妻怕氏領其地緬中他目更番戍守連年發其兵從征數疆悍不可縻云轟)
(之夷目日放思祖有千戸人不敢歸安插干崖由吐緬甸軍民宣慰使司蠻名阿瓦元世祖至元中)
(蕃三討之後於蒲甘緬王城置邪牙等處宣慰使司明洪武二十六年緬酋南速來朝二十七年始置緬)
(甸宣慰司以其長普浪剌為宣慰永樂元年緬甸那羅塔遣使來貢三年四月又來貢始給金牌信符命)
(中官楊瑄往諭之七月那羅塔謝恩入貢四年緬甸與孟養刀木旦仇殺勅行人張列持節往諭那羅塔)
(遣使乞宥許之十五年建緬甸館宣德五年麓川思仁及緬甸莽得喇各遣使上言木邦罕門占據其地)
(命黔國公沐晟内官雲仙諭之退地正統初麓川思仁遯緬許緬以孟養之地緬酋卜浪剌獻思仁並其)
(妻子弘治元年緬甸來貢且言交阯侵其地遣編修劉戩諭交趾罷兵嘉靖初孟養思倫糾木邦罕烈擊)
(緬破之殺其宣慰莽紀歲莽人赴闕訴命永昌知府嚴時泰等往勘思倫夜縱夷兵鼓譟焚驛舍時泰等)
(僅以身免時值安鳳之亂不遑問外事也莽紀歲有子生於雪中其體有光滿室因名瑞體紀歲為孟養)
(所殺瑞體奔洞吾母家洞吾酋養為已子及長與養母通洞吾酋死遂據有其地以計滅擺古東破纜掌)
(西取土亞又攻景邁服車里囚思箇誘罕拔號召三宣為西南雄長及瑞體死應裏繼之屢為邊患侵掠)
(諸土司事詳師旅考其地東至八百界南至海西至孟養界北至猛密界自司東北三十八程至雲南省)
(城其山曰小豹江曰金沙江闊水惡緬人據以為險其俗柔詐慓悍居屋廬陸乘象馬水濟舟筏其文字)
(進上者用金葉寫之次用紙次用檳榔葉謂之緬書男子善浮水綰髻頂前用青白布纏之婦人綰髻頂)
(後不施脂粉事佛敬僧有大事則抱佛說誓或詣僧誓之然後決其産象犀馬椰子白㲲布兜羅錦樹類)
(㯶高五六丈結實如掌土人以麫納鑵中以索懸鑵於實下劃實取汁流於鑵以為酒名樹頭酒或取汁)
(熬為白糖其葉即貝葉用寫緬書有石油自石縫流出惡臭而黑可塗毒瘡古蹟有江頭城至騰衝十五)
(日太公城在江頭城南十日馬來城在太公城南八日安正國城在馬來城南五日蒲甘緬王城在安正)
(國城西南五日所謂緬中五城也千里其東為車里孟艮府蠻名孟掯在姚關東南二)
(界南八百界西木邦界北孟連界自古不通中國明永樂四年來歸置孟艮府編差發黃金十六兩其地)
(東接車里南接八百西接木邦北接孟連後為木邦兼併嘉靖間附於緬與景邁莽應龍相表裏然亦未)
(敢背也其長名怕詔居層樓有妻數百晡時乘象出浴於江浴畢罽服羅拜其長解約臂金鐲授者當夕)
(其官師曰司禄刀猛卒伍曰&KR1963;些出入以象名曰象馬兵革犀利男女俱警捷沃野千里最稱殷富地多)
(虎農者於樹杪結草樓以護禾衣皆套頸鵝毛為褥雲南知府趙渾曾以撫夷入其地其長偃蹇無禮後)
(無至者撫司有磚城無戍樓産花果瓜蔬與中國同猛密宣)
(南牙山峙其北摩勒金沙二水環焉山高田少米穀最貴又多地羊鬼為行人祟北距驣衝一千里一由)
(木邦錫波入一由孟夘至猛廣入一由邦抗魯祖渡莫勒江過南牙而入一由蠻莫入明永樂間木邦宣)
(慰罕賓以征八百緬甸功授以猛密十三處其所部有寶井為木邦利府陶孟思歪領之陶孟者猶華言)
(頭目也木邦宣慰司罕揲以其女曩罕弄妻思歪罕揲死其孫罕穵立嗜酒好殺曩罕弄遂以猛密叛木)
(邦成化初南寧伯毛勝守雲南猛密寶石許得自貢不關木邦太監錢能尤利其珍賂曩罕弄遂怙勢無)
(忌略地自廣十六年太監王與索猛密寶石不得因疏猛密木邦罪請征之曩罕弄大懼會有江西人周)
(興五者逋猛密因為曩罕弄計遣人賚金寶賂政府求釋罪且請授官政府許之遂授意都御史陳宗往)
(撫之宗至猛密曩罕弄恃有内援益倨傲不出迓宗且要宗過南牙山就見坐講宗不得已從之曩罕弄)
(乃曰我猛密之於木邦猶大象之孕小象也今小象長成軀倍大象矣寧能復入大象腹中乎宗曰然遂)
(以所侵木邦地畀之為設安撫司以歪子孫世其職木邦人詣宗訴辨宗輒笞止之状聞政府大喜遂以)
(宗撫雲南尋遷刑部尚書曩罕弄既立盡奪木邦地罕穵奔猛正由是孟養諸酋大不平遣大陶孟倫索)
(提兵衞罕穵聲言必滅猛密會弘治改元副使林俊稍割猛密地還木邦曩罕弄懼不敢逆命遂與木邦)
(並立為世仇矣嘉靖初思奔思溷爭立緬人殺奔立溷溷遂以地附萬歷十二年溷改名思忠率思化思)
(服齎偽印來歸遂陞為宣撫忠死十六年緬攻猛密忠母罕烘弱不能支率其孫思禮從子思仁奔猛廣)
(而猛密失十八年緬復攻猛廣罕烘思禮奔隴川思仁丙測奔工回而猛廣又失二十年思仁叛投緬緬)
(以思仁據其地在騰越西蠻哈山下山如象鼻行者蠻莫宣撫司地)
(累足自布嶺三日至其地田土饒衍風俗與隴川猛密同東有等練山環以那莫江直走金沙當緬人水)
(陸之衝為隴川右臂舊為猛密分地後酋長稍強擅而有之明萬歷初以思順為宣撫時思順陷在緬猛)
(密頭目思化入據其地西北去州五日程距高黎貢茶山長官司在騰越州)
(山極高而寒五穀不蒔其人強獰喜鬭舊屬孟養明永樂三年孟養糾上江刀孟永叛夷目早章不附五)
(年請命賜印授章為茶山長官司十五年章舉頭目早甕為副傳至早玉授正長官其北與麗江野人接)
(境明末副長官早大宸所部為野人殺掠無孑遺奔入内地惟正長官早鄧所部尚存其地南至南甸西)
(至里麻官司其東接茶山西北皆野人有整冬温冬里麻長)
(二山部夷皆蛾昌蠻舊屬孟養明永樂三年孟養土目早信有拒賊功六年頒印世授長官萬歷中刀思)
(慶襲早奔副之沿至思虎為野人所掠盡棄其地與把事李廷高奔赤石坪副長官堪信亦被殺無噍類)
(焉兀長官司蠻名也兀自古不通中國明宣德七年鈕)
(始歸附東至元江界南至車里界西至威遠州北至臨安思陀甸自司北十六程至雲南省城民皆倭泥)
(類蒲蠻男子綰髻於頂白布纏頭婦人白晳盤頭露頂以花布為套頭見人無拜禮額徵差發銀四十兩)
(以上各土司俱舊志所載)(本朝未經授職)
鶴慶府
土通判(元時高惠直為總管子賜為土千戸傳至高海歸明以征佛光寨有功授千夫長沿至高)
(玉贈明威將軍子藩臣以功授指揮僉事傳至應星本朝平滇應星投誠仍授世職應星死子彦襲康)
(熙二十二年改土通判彦死今孫浤襲)
在城驛土驛丞(元末田宗為府判明洪武十五年歸順以從征普顏篤佛光寨有功授土)
(驛丞沿至得惠傳泰年泰年傳珍死本朝平滇珍投誠仍授世職珍死子世禄襲世禄今子生蕙襲)
觀音山土驛丞(明洪武十六年郭生歸附從征佛光寨有功授驛丞沿至郭維藩傳陞陞)
(傳朝鎮朝鎮傳朝柱鼎本朝平滇朝柱投誠授世職朝柱死朝鎮子鼎襲死子紹儀襲紹儀死今子斌)
(襲)
觀音山土巡檢(明初王友德歸順以名同潁國公去德字擒獲大松坪賊楊奴等授土巡)
(檢沿至王之和傳欽欽傳印兆襲本朝平滇印兆投誠仍授世職印兆死今子天受)
(土知府董賜原係安寧土知州明洪武開滇俾署鶴慶府傳子仲以同知授知府沿至高倫正統間以淫)
(暴革除明初有董信以征普顏篤有功授知事傳至土知事)
(董禄弘治六年革除正德七年禄之孫從賢仍襲前職傳至堂蔭復革除)
(劍川州土州判明洪武初趙保歸順以功授土千戸沿至趙震本朝平滇震投誠授世職康熙二十二)
(年改州判震死子元麗襲雍正九年以遺失號紙革職)
順寧府
雲州大猛麻土巡檢(明洪武初有土舍奉健者大侯州土知州之分派也四傳至恭)
(於萬歷二十五年以征大侯奉學有功尋改大侯為雲州授恭土巡檢恭傳詔詔傳朝宣朝宣傳新命)
(本朝平滇新命投誠仍授世職新命死今子召寶襲)
猛緬長官司(其先奉布明洪武初開闢猛緬土地招集民夷世為土舍四傳至奉歷於萬歷)
(中以從討猛麻奉供仇殺有功授長官司奉歷死子陞肆虐為頭目奉墮所殺弟奉鼎奉星爭立鼎奔孟)
(連星恃耿馬而木邦猛邜從中助兵巡撫周嘉謨檄金騰道為之解紛令鼎星分食其地以其母陶氏護)
(印鼎傳姪寶以沙定洲之叛赴援加宣撫司子國珍襲本朝平滇國珍投誠仍授宣撫司職國珍死子)
(聖襲改為長官司聖死今子廷徵襲賜姓猛氏授土土知府元時蒲蠻長孟佑之後内附)
(知府至猛閧明初歸附仍授世職六傳至猛廷瑞以助奉學搆兵革職改設流官)
(大侯州土知州奉氏其先奉維從靖遠伯王驥建功世為大侯州知州明萬歷中奉赦與弟奉學爭持不)
(睦學恃女夫廷瑞據雲夢頻年搆兵赦憤激赴省繳印而還陳用賓馳檄解諭不聽發兵討平之改大侯)
(為雲州設流官議以奉赦憤兵繳印罪非叛比准其子國佐為土州判傳子昌應本朝開滇以不換號)
(紙停襲巡檢司罕存明萬歷間與奉政同授今絶猛撒土)
(阿林寨土巡檢楊氏莽水寨土巡檢莽氏右甸守禦所千戸蔣氏段氏皆久裁)
永北府
永寧府土知府(明洪武十四年土官卜都各吉以所轄部民來歸授永寧州土知州卜都)
(死子各吉八合嗣永樂三年令香羅革甸瓦魯之剌次和四部番夷火頭板必他布郎吉分阿只苴等入)
(朝嘉之陞永寧為府授各吉八合中順大夫賜鈒金花帶鐫四字曰克篤忠誠更以香羅革甸瓦魯之剌)
(次和為長官司授板必他等副長官後八合老病子卜撒襲為四川鹽井土官喇馬非所侵父子俱被殺)
(卜撒妻訴於鎮守逮喇馬赴京道死因疆理其地以卜撒弟南八嗣其職正統中鹽井諸蠻侵據之土官)
(不能治乃請設流官同知經歷各一治署於浪滄衛握郡符遙治之沿至銓死子鎮麒襲本朝平滇鎮)
(麒投誠仍授世職傳子阿庭錕庭錕死子錦輝襲錦輝死子錫遠襲錫遠死弟錦先襲錦先死今子有威)
(襲康熙三十八年改屬永北府)
北勝州土知州(元末高斌祥為北勝土知府累官雲南行省左丞明洪武中改府為州二)
(十二年斌祥子高澤以軍功授知州澤孫昶以征麓川功加府同知仍管州事昶曾孫崙以征安鳳功進)
(階朝列大夫崙曾孫世懋以征順大功授四品服世懋死弟世昌襲世昌死子斗光襲本朝平滇斗光)
(投誠仍授同知世職子贊巸襲三十八年改州為府設流官贊巸死子勲改授北勝州土知州勲死今孫)
(耀龍襲)
土州同(元末章吉特穆爾為北勝土知府明克大理以部民及順州民降納所握印及麗江宣撫)
(司印三珠虎符西平侯沐英令其子觀音奴從軍因兵逃伍乃降為州同與高氏翼居州治左右沿至成)
(文傳永永傳柱國柱國傳興國佐本朝平滇興國投誠仍授世職興國死無子庶兄國襲佐國死今子)
(法祖襲)
順州土州同(元時子日為土知州至子輿歸明授州同沿至如壁傳一龍一龍傳天錫以軍)
(功加銜遊擊進階知州傳子禄祥賢本朝平滇禄祥投誠仍授州同世職禄祥死子大襲大賢死子玠)
(襲玠死今子肱襲的明初歸附從征有功授土知州蒗蕖州土知州阿)
(屬浪滄衛久裁革)
麗江府
土通判(其先麥宗西域人宋理宗末始入麗江通各方語土人推為酋長子阿良元時為麗江路)
(軍民總管傳至木得明洪武初入貢歸附後以克石門寨功授土知府賜姓木又從吉安侯征巨津捕阿)
(奴聰於吐蕃斬偽元帥朱保及沐西平征景東定邊咸在行間得死子初襲值白交山及偽平章賈哈喇)
(麓川思任之亂咸有戰功賜金牌誥命改麗江軍民府令世居西郵捍吐蕃每有征調但輸兵餉而兵不)
(出以重邊守沿十三世至木增代有封贈錫予增在任值北勝蠻亂以兵擒首逆高蘭又值遼左軍興輸)
(餉二萬於戸部天啟二年陳言十事下部議可嘉其忠誠加參政晉大僕卿賜璽書榮其先世增死子懿)
(襲無本朝平滇懿投誠仍給土府印懿死子□襲□死嗣弟櫾襲櫾死子垚襲垚傳子興興死無子弟)
(鍾襲以土人控告於雍正元年改為通判鍾死今子德襲)
(土照磨木目本府人明初從征麓川有功授本府照磨沿至木苴剌未襲而死世絶)
(通安州土州同高賜元時為義兵萬戸明兵平南賜從征佛光寨招諭未附者以軍儲餉師授州同後革)
(除州土知州羅克元時為萬戸明洪武中率衆來歸蘭)
(以軍功授土知州其後有羅牙者從木初征刀於孟亦著戰功後革除)
蒙化府
土知府(元時左青羅為順寧府同知傳至禾為九部火頭順寧司通事明洪武中歸附仍其職後)
(官兵征高大惠等遣禾招諭降之因授蒙化州判永樂中陞知州子左伽正統中納米陞同知後從征麓)
(川累功陞大理府土知府仍掌州事尋陞州為府遂實授知府沿至近嵩傳子星海本朝平滇星海子)
(世瑞投誠仍授世職世瑞死子嘉謨襲嘉謨死今子麟哥襲)
舊定邊縣土縣丞(明洪武初蠻長刀思良叛阿魯捐助糧餉奮勇效謀擒獲思良授土)
(縣丞沿至阿天明傳廷相廷相傳應鯤應鯤傳志經本朝平滇志經投誠仍授世職志經死子世忠襲)
(世忠死弟世勲襲世勲死今子抱琛襲授驛丞久革漾濞驛土驛丞尹義明初從征佛光寨)
(除)
景東府
土知府(元時阿只魯為遠幹府開南州管理統威遠州及案板母龍猛統三甸明初兵至楚雄只)
(魯子俄陶遣通事姜固宗阿袁等納款獻印并鎧仗馬匹乃改遠幹開南為景東府命陶知府事賜姓陶)
(後因緬目思可伐來侵戰敗奔白崖調神策衞鎮其地是為景東衞尋從大兵剿寇有功頒賜金帶鐫誠)
(心報國四字及銀幣甚厚陶死子幹襲幹傳瓚偕衞兵攻麓川者張羽牙殺奉撒等晉階大中大夫沿及)
(陶金攻鐵索米魯那鑑安銓鳳繼祖烏撒諸役皆以兵從金傳子淞淞傳子明卿明卿傳子璽璽傳子爾)
(鑑爾鑑死無子以淞孫垐襲子本朝平滇垐投誠仍授世職垐死孫濋襲濋死無今垐次子大鑑襲)
土知事(明洪武中把事姜固宗齎本府金牌印信降尋以象馬入貢又從攻&KR1095;嘉功得冠帶子嵩)
(於宣德中陞猛緬正長官後改本府知事沿至可久傳述望述望傳啟賓本朝平滇啟賓投誠仍授世)
(職啟賓死無子叔顯望襲顯望死今子啟武襲)
三岔河土巡檢(明時楊勝為把事宣德中以饋餉攻麓川者張羽牙功得冠帶弘治中於)
(三岔河哨設巡檢司以當賊寇之衝授勝子祥土巡檢後以一碗水九窰坡二哨多寇并令鈐之沿至國)
(翰傳子弘緒弘緒傳弟弘仁承本朝平滇弘仁投誠仍授世職弘仁死子承文襲文死今子可昌襲)
保甸土巡檢(明宣德中陶暹為頭目貢象入京授土巡檢後從征馬龍他郎甸者張羽牙等)
(寨皆有功陞縣丞管巡檢事傳子華華死曾孫煋襲沿至承宣本朝平滇承宣投誠仍授世職宣死子)
(增襲增死子舜舉襲舜舉死今子瑜襲)
板橋土驛丞(明初阿賽為俄羅舖村長以諳夷語迎送得賓旅心授土驛丞後有功加巡檢)
(銜傳子阿哀哀傳子徐徐傳弟漢賜姓雲漢死弟滄孫必高襲必高死子騰襲騰死子聯極襲本朝平)
(滇聯極投誠仍授世職聯極死子振宗襲振宗死今子雲仍襲)
種人(附)
白人(古白國之支流也舊譌僰為白遂稱為一類其實不相通雲南諸郡皆有之習俗與華人不甚)
(遠又謂之民家子)
爨蠻(爨氏事詳雜紀唐書自曲州靖州西南昆州曲軛晉寧喻獻安寧距龍和城通謂之西爨白蠻)
(自彌鹿升麻二州南至步頭謂之東爨烏蠻以烏白為號無姓氏其稱爨者從主姓耳漢初有白國王其)
(夷為白人後有爨王則為爨人猶廣南夷號為儂人之類爨蠻之名相沿最久其初種類甚多有號廬鹿)
(蠻者今譌為玀玀凡兩迤之内依山谷險阻者皆是名號差殊言語嗜好亦因之而異大略寡則刀耕火)
(種衆則聚而為盗男子椎髻摘去髭鬚左右佩雙刀喜鬭輕死婦人披髮衣皂貴者飾錦繡賤者披羊皮)
(耳穿大環剪髮齊眉裙不掩膝以臘月為春節竪長竿設橫木左右各坐一人以互落為戲病無醫藥用)
(夷巫禳之巫號大覡皤或曰拜禡或曰白馬取雛雞雄者生刳取兩髀束之細剖其皮骨有細竅刺以竹)
(簽相多寡向背順逆之形以占吉凶或取山間草齊束而拈之略如蓍法有夷經一皆爨字狀類蝌蚪精)
(者能知天象斷陰晴民間皆祭天為臺三階以禱其部長正妻曰耐德非所生不得繼父職若耐德無子)
(或有子早夭始及庶出者無嗣則立其妻女死以豹皮裹屍而焚葬其骨於山非骨肉莫知其處多養死)
(士名曰苴可厚贍之每兵出則苴可為前鋒軍無行伍紀律戰則蹲身漸進三四步乃揮標躍起人挾三)
(標發其二必中二人其一則以擊刺不發也又有勁弩毒矢飲血即死以射禽獸去其射中之肉而食之)
(部夷稱部長曰撒頗華言主人也夷性憨而戀主諸酋長果於殺戮每殺人只付二卒攜持至野外掘一)
(坑集其親知泣别痛飲徹夜昧爽乃斬其頭推坑中復命更使二卒勘之乃許其家收葬雖素暱者欲殺)
(即殺之出令勿敢丐者其家人亦莫敢怨憝用法嚴誅求無厭每蠻長有慶事令頭目入村寨計丁而派)
(之遊行所至闔寨為供帳無少長皆出羅拜馬前鄰寨在數十里内者皆以雞黍餽無以應誅求往往潛)
(出他郡劫掠所得頭目私分之官府檄下督責則縛數人應命其現在種類附列於後)
白玀玀(男女兩截衣裹頭跣足婦人耳帶銅環被衣如袈裟以革帶繫腰喪無棺縛以火麻裹氈)
(舁於竹椅前導七人擐甲胄執鎗弩四方射名禁惡止殺焚之於山既焚鳴金執旗招其魂以竹簽裹絮)
(少許置小篾籠懸生者牀間祭以丑月廿三日插山榛三百枝於門列篾籠地上割燒豚每籠各獻少許)
(侑以酒食誦夷經羅拜為敬婚姻惟其種類以牛馬為聘及期聚衆訌於女家奪其女而歸性窳惰淫湎)
(信鬼畜蠱以手量裙邊投麥於水騐其浮沉以當占卜在雲南澂江臨安永昌者漸習王化同於編氓其)
(在蒙自定邊尚稱頑梗在曲靖者於夷為賤種在江川大理姚安皆稱撒馬都在楚雄為洒摩在永昌為)
(撒馬朵大抵寡弱易治)
黑玀玀(男子挽髮以布帶束之耳帶圈墜一雙披氈佩刀時刻不釋婦人頭蒙方尺青布以紅綠)
(珠雜海貝硨磲為飾下著桶裙手帶象牙圈跣足在夷為貴種凡土官營長皆其類也土官服雖華不脱)
(夷習土官婦纏頭綵繒耳帶金銀大圈服兩截雜色錦綺以青緞為套頭衣曳地尺許皆披黑羊皮飾以)
(金銀鈴索各營長婦皆細衣短氈青布套頭其在曲靖者居深山雖高岡磽隴亦刀耕之種甜苦二荍自)
(贍善畜馬牧養蕃息器皿用竹筐木盤交易稱貸無書契刻木析之各藏其半市以丑戌日葬貴者裹以)
(臯比賤者以羊皮焚諸野而棄其灰在路南者能為乳酪雜樵蘇鬻於市腥穢侏&KR0867;若鹿豕然在安寧祿)
(豐者多負鹽於途在南安者以草為衣加於氈毳大都性多鷙悍好攻掠而武定荍甸尤為兇頑鶴慶四)
(十八村又號海西子亦其種多暴鐵索箐賓川州赤石崖螳螂古底舊稱淵藪自萬歷初芟蕩以來至今)
(寧帖)
撒彌玀玀(男挽髮如䯼長衣短裩婦短衫短裳滇池上諸州邑皆有之拙於治生不敢為盗賊)
(居山者耕瘠土販薪於市住水者舉家捕魚僅能自給)
妙玀玀(皆土蠻官舍之裔或稱火頭或稱營長或稱官娜與黑白諸種迥異耳帶圈環常服用梭)
(羅布婦女衣胷背粧花前不掩脛後長曳地衣邊彎曲如旗尾無襟帶上作井口自頭籠罩而下桶裙細)
(摺在阿迷者為諸種所敬憚其喪則合寨醵金為助在蒙化麗江鶴慶騰越楚雄姚安平彛新興永北王)
(弄山者不著其種類止曰玀玀所居茅舍中堂作火爐父子婦姑圍爐而臥懼箠撻而不畏死祭以羊豕)
(捶死不殺在姚安者性狡悍好為盗賊在新興者居昌明里力田為生在騰越者專資射獵永北又有號)
(玀玀者與四川建昌諸猓同類純服氈毳男女皆跣足每踏歌為樂則著皮屨男吹蘆笙婦衣緝衣跳舞)
(而歌各有其節又稱猓落蠻男鵲帽襞積衣婦三尖冠以採樵耕藝為事在新平者又稱白腳玀玀以白)
(布束其脛故名)
阿者玀玀(衣服大略與黑玀同婚喪如白玀但耳環獨大在東偏則江川諸邑有之西則賓川)
(有之通海者婚以牛為聘壻親負女而歸耕山捕獵性好遷徙)
乾玀玀(婚嫁尚侈諸種人所不及喪以牛皮裹屍束錦而衣之以薪每食插筯飯中仰天而祝以)
(為報本好勇喜鬭殺人償之以財有讐怨雖父子兄弟推刃不顧多不通華言食貨貴鹽蒜)
魯屋玀玀(服飾類黑玀别為一種恃矛盾性尤猙獰好馳馬縱獵獨臨安魯郭村有之)
撒完玀玀(居蒙自縣明月諸村在黑白二種之外勤於耕作捕蟲豸及鼠而食)
海猓玀(尋甸有之亦名壩猓玀以其居平川種水田而得名也土人以平原可墾為田者呼為海)
(或呼壩故名與漢人相雜而居居處飲食衣服悉如漢人惟與其同類仍作夷語居家儉樸情性和純且)
(知讀書)
阿蝎猓玀(師宗有之樹皮為屋身披羊皮種植穀荍野麻不知尊卑長幼)
葛猓玀(彌勒有之性獷悍以死為勇好獵亦帶耳環骨簪俗同黑玀但男子着麻衣婦人袍裙稍)
(短)
羅婺(一稱羅武俗又稱羅午本武定種古以名郡今楚雄姚安永北羅次皆有之男子髻束高頂戴)
(笠披氈衣火草布其草得於山中緝而織之粗惡而堅緻或市之省城為囊槖以盛米麥婦女辮髮兩綹)
(垂肩上雜以硨磲瓔珞方領黑衣長裾跣足居山林高阜牧養為業有屋無牀榻以松葉藉地而臥婚姻)
(喜慶之事結一松棚為宴葬用火化腰刀長鎗行坐不釋嗜酒好鬭狡猾難治)
摩察(黑玀玀之别類在大理蒙化者執木弓藥矢遇鳥獸射之無不獲所逢必劫遇彊必拒在武定)
(者一曰木察習稍柔善)
僰夷(一名擺夷又稱百夷盖聲近而譌也性耐暑熱居多卑濕棘下故從棘從人滇之西南曠遠多)
(濕僰夷宅之種類數十風俗稍别名號亦殊其俗稱宣慰曰昭華言主人也其官屬有叨孟昭錄昭綱遞)
(相臣屬叨孟總統政事兼領軍民多者數十萬少者則數萬昭錄亦萬餘人賞罰皆任其意昭綱千人遞)
(減至十人又有昭錄調遣統數千人以行其近侍名立者亦領數百戸皆聽其使食其賦取用無制節上)
(下僣奢微名薄職輒繫鈒花金銀寶帶官民皆冠箬葉纍金玉珠寳為高頂上懸小金鈴遍插翠花翎毛)
(後垂紅纓貴者衣紵絲綾錦以金花金鈿飾之以坐象為貴象首十數銀鏡為絡銀鈴銀釘為緣象鞍三)
(面以鐵為欄藉重茵懸銅鈴鞍後象娜一人銅帽花裳執長鈎制象為疾徐之節招搖於道相見合掌為)
(敬敬於已者則跪拜有所論則叩頭受之雖貴為叨孟見宣慰莫敢仰視凡有問對則膝行而前三步一)
(拜退亦如之賤見貴少見長皆然侍貴人之側或過其前必躬身而趨筵宴則貴人上坐僚屬以次列坐)
(於下有十客則令十人齊行十客之酒酒初行樂作一人大呼一聲衆人和之如此者三既就坐先進飯)
(次具醪饌有差食不用筯每客一卒跪坐側持木瓶盥悅凡物必祭而後食樂有三曰僰夷樂緬樂車里)
(樂僰夷樂有箏笛胡琴響琖之類歌中國之曲緬樂者緬人所作排簫琵琶之類作則衆皆拍手而和車)
(里樂者車里人所作以羊皮為三五尺長鼓以手拍之間以銅鐃鼓拍板與中國僧道之樂無異鄉村宴)
(飲則擊大鼓吹蘆笙舞牌為樂無中國文字小事則刻竹木為契如期不爽大事書緬字為檄無文案城)
(池因高山為砦無倉廩租賦每秋冬遣親信往各甸計房屋徵金銀謂之取差發每屋一楹輸銀一兩或)
(二三兩其法殺人與姦者皆死竊盜一家皆死為寇一村皆死道不拾遺軍民無定籍每三五人充軍一)
(人正軍謂之昔剌猶言壯士昔剌持兵器餘負荷供饟每二十萬戰者不滿十萬師行軍在前夷長在中)
(餉饋在後進退不一而號令不紊倚象為聲勢每戰以䋲自縛象上悍而無謀鋸桑為弩革為胄銅鐵雜)
(革為函勝則驕惰爭功負則逃竄山谷驛路無郵傳一里半里許構一小草樓五人守之千里有報聞在)
(旦夕公廨與民居無異雖宣慰亦止竹樓數十間上覆以茅用陶瓦者輒有火災民間器皿多以陶冶孟)
(艮等處則有漆器甚精其長用金銀硨磲琉璃等器其下亦以金銀為之凡部長出象馬兵戈及木榻器)
(皿僕妾財寶之類皆從動輒數百人隨處宴樂小民苦之男貴女賤雖小人視其妻如奴僕耕織貿易徭)
(役皆婦人任之非疾病雖老不得息凡妻生子貴者以水浴於家賤者浴於河三日後以子授其夫耕織)
(自若頭目之妻百數婢亦數百少者數十庶民亦有數十妻無妬忌之嫌舊俗不重處女及笄始禁足今)
(則此俗漸革矣官民皆髠首黥足有不髠則酋長殺之不黥足則衆嗤之曰婦人也婦人綰獨髻腦後以)
(白布裹之窄袖白布衫皂布桶裙貴者錦繡跣足凡子弟有職名則受父母跪拜人死用婦人祝於屍前)
(親隣相聚少年百數人飲酒作樂歌舞達旦謂之娛屍婦人羣聚擊碓杵為戲數日而後葬葬則親者一)
(人持火及刀前導至葬所以板數片瘞之其人素所用器皿甲胄戈盾皆壞之懸於墓側是後絶無祭掃)
(之禮在祿豐羅次元謀者男帶黑布帽窄袖白衫婦著桶裙好樓居釜甑俱以陶瓦俗尚奢侈孟春作土)
(主會稱貸以炫其飾又有鞦韆會男女雜坐信鬼好訟見人多所忌諱掘鼠及蝦蟆以敬賓客葬有棺少)
(哀戚在江川路南者構竹樓臨水而居樓下畜牛馬婦人耳帶大環婚用牛祭用羊知蠶桑勤於耕織性)
(柔畏法見人退讓在臨安者男青白帨纏頭著革屨衣有襞襀婦人白帨束髮纏疊如仰螺好鬼喜浴極)
(寒猶然山居構草樓家人狎處稍以帷帳間其臥處喪衣緋架木置屍其上弔者各散紅布緞一方召拜)
(禡誦夷經三日以簟裹而舁之山妻不更嫁名曰鬼妻其食糯米蜻蜓在蒙自者插雞尾笠端出則捕獵)
(居則紡績在阿迷者為滇莊佃民習同蒲人新化納樓溪處大略皆同在十八寨者性險好殺畜蠱餌毒)
(捕魚食鼠焚骨而葬又有髠者曰光頭僰夷盖習車里之俗額上黥刺月牙所謂雕題也見流官盤膝坐)
(舉手加額為敬男女先通而後娶葬不復顧或夢亡者昧爽至塚上設一石祝之曰勿再返也在順寧者)
(冠青而銳其頂耳環踏屨好衣素婚嫁用牛貧不能具者傭女家三年喪有棺斂封葬以石為人佃作性)
(懦弱在劍川者言語侏&KR0867;所居瘴癘棺如馬槽以板為之惟農業陶冶是務懼訟信鬼在騰越者火炙肉)
(食不求其熟或取蜂糟而食之習緬字器用麄磁在曲靖者號白腳僰夷男婦俱短衣長裳茜齒文身戴)
(笠跣足在鎮南者男子短衣婦桶裙跣足婚禮夷歌侑食人死令親者捉刀屍傍晝夜守之親朋以酒奠)
(捉刀人呼死者之名灌諸口中如是三日而葬每村置樹以為神六月廿四日集衆燃炬譁而賽神所居)
(在山巔在姚安者濱水好浴腰繫竹籠捕魚婚用牛羊至女家以水潑女足為定籜葉為尖頂帽擅土布)
(羊毛之利在元江者能為鬼魅以一箒繫衣後即變形為象馬豬羊猫犬立通衢或直衝行人稍畏避之)
(即為所魅入腰中食其五臟易之以土昔有客言曾臥病醫巫勿效禱於大士夢一女子於其脇下出二)
(小兒漸成老人女子叱之乃去病遂已知者遇其所變物以一手捉之一手挺拳痛捶之必復為人奪其)
(箒而縻之即哀求以家貲之半丐脫食中多置毒藥中之必不治估客娶夷女者欲出必問還期或一二)
(年或三四年女即以毒餌之如期至更以藥解救亦無他若不爾必毒發而死所許還期即死日也與外)
(人交易爽約失信及私窺其妻女者必毒之信實樸厚者累出入亦無傷其地高原曠野土産檳榔種蒔)
(如中國農桑葩時殺犬灑血汙之)
玀黑(順寧有之亦蒲僰之異派其俗與僰人不甚相遠蜂蛇鼠蛤無所不噉然勤於耕作婦人任力)
(男子出獵多居山箐間)
㹒喇(一名樸腊婚喪與猓玀同而語言不通蓬頭跣足衣不浣濯臥以牛皮覆用羊革氈衫在寧州)
(者強悍專務剽掠在石屏州者良善畏法為編民在王弄山者一名馬喇首插雞羽男子服紅經白緯衣)
(婦女衣白墾山種木棉為業)
普特(以漁為業性耐寒舟不盈文而炊爨牲畜資生之具咸備又有泅水捕魚者丹鬚蓬髮竟沒水)
(中與波俱起口囓手捉皆巨魚今滇池旁碧雞山下有此種類)
窩泥(或曰斡泥男環耳跣足婦衣花布衫以紅白錦繩辮髮數綹海貝雜珠盤旋為螺髻穿青黃珠)
(垂胸為絡裳無襞襀紅黑紗縷間雜飾其左右既適人則以藤束膝下為識娶婦數年無子則出之喪無)
(棺弔者擊鑼鼓搖鈴頭插雞尾跳舞名曰洗鬼忽泣忽飲三日採松為架焚而葬其骨祭用牛羊揮扇環)
(歌拊掌踏足以鉦鼓蘆笙為樂食無筯以手摶飯勤生嗇用集貝一百二十索為一窖死則囑其子我生)
(平藏貝若干矣汝取某處窖餘留為來生用臨安郡屬縣及左能寨思陀溪處落恐諸長官司景東曲靖)
(皆有之在南安州又曰和泥男子剪髮齊眉衣不掩脛飲酒以一人吹蘆笙為首男女連手周旋跳舞為)
(樂死以雌雄雞各一殉葬阿迷州稱阿泥鄧川州稱俄泥)
糯比(元江有之即阿泥之别種風俗與阿泥同)
黑舖(元江有之其俗與阿泥同而言語微異性巧慧善作宫室編竹為器一切牀几棹凳備極精巧)
(漢人莫能及男多黧黑女微白上下相接皆有禮畜養山羊不食羊肉夷中之最善者)
拇雞(蓬頭椎髻標以雞羽形貌醜惡婦女尤甚挽髻如角向前衣文繡短不過腹項垂纓絡飾其胷)
(遷徒無常居多竹屋耕山食荍暇則射獵捕食猿狙佩利刀負強弩毒矢伺隙剽竊性狠惡父子兄弟怒)
(則相殺多居寧州及王弄山)
麼些(即唐書所稱麼些蠻今麗江之夷總稱麼些而永北禄豐亦皆有其類俗不頮澤自古已然男)
(子以繩纏頭耳帶綠珠婦人布冠好畜牛羊勇厲善騎射挾短刀少不如意鳴鉦鼓相讐殺婦女投場和)
(解乃罷俗儉約飲食疏薄歲暮競殺牛羊相邀請一客不至則為深恥正月五日登山祭天人死以竹簣)
(舁至山下無貴賤皆焚之)
力些(迤西皆有之在大理名栗粟在姚安名□&KR2911;有生熟二種男囚首跣足衣麻布衣披氈衫以毳)
(為帶束其腰婦女裹白麻布善用弩發無虚矢每令其婦負小木盾徑三四寸者前行自後發弩中其盾)
(而婦無傷以此制服西番)
土人(在武定府境男衣絮襖腰束皮索飢則緊縛之繫刀穹婦披羊皮氈毳婣親以牛羊刀甲為聘)
(新婦披髮見姑舅性剛劣不能華言有爭者告天煮沸湯投物以手捉之屈則糜爛直者無恙耕田弋山)
(寅午戌日入城交易)
土獠(其屬本在蜀黔西粤之交流入滇亦處處有之而石屏嶍峨路南較多男子首裹青帨服白麻)
(衣領上綴紅布一方婦人冠紅巾衣花繡性悍戾在嶍峨者樵蘇自給在路南者為人佃種屋廬與僰人)
(同在新興者居西山之麓服食婚喪習同白玀以孟冬朔日為歲首)
怒人(男子髮用繩束高七八寸婦人結布於髮其俗大抵剛狠好殺餘與麼些同麗江有之其在鶴)
(慶府維西邊外過怒江十餘日有野夷名□子自古不通中國於本朝雍正八年相率到維西將虎皮)
(二十張山驢皮十張麻布三十方黃蠟八十觔充貢願永為年例)
扯蘇(一名車蘇在楚雄臨安諸處居於山巔無陶瓦木片覆屋耕山種荍麥皮履布衣器以木擺錫)
(為飾新平亦有之)
山蘇(在臨安諸處潛居深山板片為屋種荍稗為食能制竹器入市易米出常持弩射禽炙食種麻)
(為衣男子披髮跣足婦人挽髻蒙頭諸夷惟此種最苦)
儂人(其種在廣南習俗大略與僰夷同其長為儂智高裔部夷因號為儂樓居無椅凳席地而坐脫)
(履梯下而後登甘犬嗜鼠婦人衣短衣長裙男子首裹青花帨衣麄布如絺長技在銃盖得之交阯者刀)
(盾鎗甲寢處不離日事戰鬭王弄山教化三部亦有之盖廣南之流也)
沙人(習俗多同儂人慓勁過之在廣西者屬於隴氏在富州者屬於李氏沈氏維摩水下地遼闊諸)
(夷互爭以強力相兼併又有青龍六詔者猙獰尤甚地産老杉生懸崖千丈間伐之多無全材堅逾蜀産)
(羅平州亦有沙人器用木婚喪以牛為禮)
蒲人(即古百濮周書與微盧彭俱稱西人春秋傳與巴楚鄧並為南土本在永昌西南徼外譌濮為)
(蒲有因以名其地者若蒲縹蒲甘之類是也男裹青紅布於頭繫青綠小縧繩多為貴賤者則無衣花套)
(長衣膝下繫黑藤婦人挽髻腦後頭戴青綠珠以花布圍腰為裙上繋海貝十數圍繋莎羅市於肩上永)
(昌鳳溪施甸及十五喧二十八寨皆其種勤耕種徒跣登山疾逾飛鳥今漸弱而貧其流入新興禄豐阿)
(迷鎮南者椎髻跣足套頭短衣手帶銅鐲耳環銅圈帶刀弩長牌飾以絲漆上插孔雀尾婦女簮用骨短)
(裳緣綵婚令女擇配葬用莎羅布裹屍而焚之不知荷擔以簍負背上或傍水居不畏深淵能浮以渡在)
(蒙自及開化十八寨皆號野蒲桀驁勝諸夷在景東者淳樸務農在順寧沿蘭滄江居者號普蠻亦曰樸)
(子蠻性尤悍惡專為盗賊不鞍而騎徒跣短甲不蔽脛膝馳突迅疾善鎗弩男子以布二幅縫合掛身無)
(襟袂領緣婦人織紅黑布搭於右肩結於左脇以蔽其胷另以布一幅蔽腰見人不知拜跪寢無衾榻拳)
(曲而臥)
古宗(一作狜猔西番之别種滇之西北與吐番接壤流入境内麗江鶴慶皆間有之男子辮髮百縷)
(披垂前後經年不櫛浴櫛必以牲祭披長氈裳以犛牛尾或羊毛織之婦人以青白磁珠與硨磲相雜懸)
(於首其食生肉蔓菁麰稗)
西番(永北一帶凡在金沙江者皆是辮髮雜以瑪瑙銅珠為綴三年一櫛之衣雜布革腰束文花毳)
(帶披琵琶氈富者至三四領暑熱不去住山腰以板覆屋俗尚勇力善射有緬字經以葉書之祀神逐鬼)
(取而誦焉性暴悍隨畜遷徙又有野西番者倏去倏來尤不可制)
峨昌(一名阿昌性畏暑濕好居高山刀耕火種婦略女以紅藤為腰飾祭以犬占用竹三十三根)
(如蓍嗜酒負擔覓禽獸蟲豸皆生噉之採野葛為衣無部長雜處山谷聽土司役屬今永昌羅右羅板羅)
(明三寨皆其種舊俗父兄死則妻其母嫂後羅板寨百夫長早正死其妻方艾自矢不失節遂餓而死其)
(俗乃革)
縹人(婦女以白布裹頭短衫露其腹以紅藤纏之莎羅布為裙上短下長男女同耕)
哈喇(男女色深黑不知盥櫛男子花布套衣婦人紅黑藤纏腰數十圍産子竹兜盛之負於背又有)
(古喇男女色黑尤甚種類略同哈杜亦類哈喇居山言語不通略似人形耳)
緬人(有數種曰老緬曰得楞子曰阿瓦如猛别雍會普澣洞吾擺古皆其類大抵各以其地得名性)
(貪利好鬭食不用匙筯長於鳥銃其火藥必得麥麫𫝊之迅疾無聲其法祕不傳人俗好佛男女俱以布)
(盤其首色黑類哈喇擺古最遠而彊)
結&KR1963;(以象牙為大環從耳尖穿至頰以紅花布一丈許裹頭而垂帶於後衣半身衫袒其右肩)
遮些(綰髮為髻男女皆貫耳佩環性喜華彩衣盤旋蔽體飲食精潔戰鬭長於弓矢恃象銃稍與緬)
(同孟養一帶多其種類)
羯些子(種出迤西孟養流入騰越環眼烏喙耳帶大環無衣遮腹下以布一幅米肉不煮而食勇)
(健執鎗刀敢戰喊聲如吠犬)
地羊鬼(短髮黃睛性奸狡嗜利出沒不常與人相讐能行妖術用器物易其肝膽心腎為木石遂)
(不救又置蠱飲食中如元江所為)
喇魯(性悍居崖穴衣麻布捕山禽野獸為食賦役俱無)
苗子(有九種黔省最多在滇則宣威鎮雄亦有之多是花苗居水濱不畏酷暑多田羅陳蔡四姓形)
(狀類黑乾夷蒙布為冠飾以綵絨短衣無襟腰連細摺短裙至膝跣足節序擊銅鼓吹呐叭懽聚賽神書)
(契數目字跡並六十甲子皆如漢制餘不同親迎壻步行迎婦歸始置酒待客母家三日後以牲畜送壻)
(家以為粧奩壻家答以牛馬布疋即凖財禮厚款送歸死則氈裹舁而焚諸野婚配各以其類不通諸夷)
黑乾夷(宣威有之男椎髻頭纏麻布耳帶大銅圈垂至肩穿麻布短衣跣足女衣套頭衣毛褐細)
(帶編如篩盤罩於首飾以海貝硨磲等物衣領亦然褶裙亦用毛褐居深山密箐婚配不用媒妁男吹笙)
(女彈口琴唱和相調悦而野合歸語父母始用媒聘迎婦歸死則裹以氈舁而焚諸野此夷中之最賤者)
狆人(平彛有之習俗儉約男女皆事犂鋤短衣長裙構樓而居甘犬嗜鼠病不服藥惟務祭鬼習俗)
(大約與沙人同)
苦葱(臨安元江普洱皆有之性儉居山崖種荍稗度日男女混雜不知禮義衣服多同糯比)
喇烏(臨安景東有之男如玀夷衣用棉布女裝如窩泥短衣桶裙山居亦務種植男善伏水取魚)
麥岔(和曲有之娶婦以牝牛為聘吹笙飲酒擔柴荷簣治生勤苦)
羅緬(禄勸有之耕種山田肩挑背負採薪揀菌貿易鹽米)
卡惰(元江有之性頑鈍喜歌舞男女多苟合遇婚娶通媒妁之日議聘金多者或至百金娶後子孫)
(猶有代祖父償聘金者故娶妻之家見婦生女喜不自勝若生數子即以為大累葬皆火化)
黑濮(所居多在威遠普洱江界之間其人多黑色男女皆徒跣不勤洗滌語言稍似西番耕山力穡)
(頗知紡織多作竹器入市交易男子剃髮為辮短衣着褲善操弩矢女子單衣僅長尺前不扣合以彩布)
(為桶裙其裙蒙乳以至下體又用五色燒珠與海貝排串為飾束於臍下兩耳穿孔環以銀銅錫婚聘惟)
(以牛銀喪服白布葬即除之其喪皆用木槽)
嫚且(南中諸志紀皆所不載姚安有之尚丑為正月性好飲而蕩男婦作懽嗚葉吹薪彈篾弄枯則)
(皆音節流暢合夷曲而雜和之其聲喑然咿然亦可聽飲竟月而忘返不知節用過此則終歲飢寒惟尋)
(野菜充腹而已性亦疑畏)
戛喇(永昌騰越内外境俱有之耕種類阿猖形狀似猓玀兇悍善鬭婦女斜纏錦布於腰居山巔戸)
(不正出迎屋山開門遷徙無常不留餘粟)
卡瓦(夷中之頑梗者也永順東南辣蒜江外有之貌醜性惡亦耕種有寨落紅藤束髮纏腰披麻布)
(持利刃梭標於要路竊伏劫掠行商必結伴多人兼有保護者乃敢過今守禦戒嚴此風漸止商賈凡出)
(騰越入木邦貿木棉者必經其地呼為卡利瓦有生熟二種生者劫掠熟者保路)
小列密(雲州有之刀耕火種精於射獵遇雀鼠則以弩取而炮食之)
利米(順寧有之男子好衣皂面黃黑善弩獵每射雀得之即為生噉女子分辮赤足出外常披花布)
(以蔽其身)
&KR3621;人(麗江界内有之披樹葉為衣茹毛飲血無屋宇居山巖中)
大猓黑(雲州有之黑陋愚蠢所食荍稗即為上品其餘樹皮野菜藤蔓及蛇蟲蜂蟻蟬鼠禽鳥遇)
(之生噉不葺廬舍崖居野處與野人同類也)
小猓黑(習尚與大猓黑同但形狀差小)
野人(居無屋廬夜宿於樹巔赤髮黃睛以樹皮毛布為衣掩其臍下首帶骨圈插雞毛纏紅藤執勾)
(刀大刀採捕禽獸茹毛飲血食蛇鼠性至兇悍登高涉險如飛逢人即殺在茶山李麻之外去騰越千餘)
(里無約束二長官為所戕賊避之鎮淮關内舊志稱尋甸巖谷野蠻以木皮蔽其身形貌醜惡男少女多)
(持木弓以禦侵闕)
雲南通志卷二十四
