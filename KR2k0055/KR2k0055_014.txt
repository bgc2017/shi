雲南通志卷十五
祠祀(附寺觀)
聖王制祭祀考諸祭法可見雲雷風雨是謂天神
山川社稷是謂地祇禦災捍患有功德於民者是
謂人鬼非此族也不在祀典
國家事神治人一衷於禮所以昭誠敬正人心懷柔
百神為民祈福他如忠孝節義咸進而俎豆之亦
奬勸名教之意也故酒醴牲牢載諸令甲有司行
事者祀典紀之拊鼓安歌民間春祈秋報者羣祀
紀之至浮圖老子之宮祝釐禮慶往往在是又况
晨鐘暮鼓發人深省乎志祠祀寺觀附焉
雲南府
祀典
先農壇(在府城東門外朝雍正五年奉)(本)
(旨建壇高二尺一寸方廣二丈五尺祠三楹左右齋房各二左貯農具耤穀右為辦祭所耤田四畝儿分)
(欽定日期督撫率司道各官致祭各府知府主之各州縣知州知縣主之同城文武官員悉陪祭奏樂歌)
(樂章祭畢行耕耤禮通省府屬各州縣方位皆與府同其分防之邱北大關魯甸攸樂&KR1095;嘉維西中)
(甸俱係經管錢糧十二年布政使陳弘謀詳明一體建造)
社稷壇(在府城西門外明洪武元年令天下郡縣置社稷壇每歲春秋二仲月上戊日祭本朝)
(因之通省府屬各州縣皆與府同)
風雲雷雨山川壇(在府城南門外明洪武元年令天下郡縣置山川壇六年定風雲雷)
(雨及境内山川城隍共一壇春秋二仲月上戊日祭木朝因之通省府屬各州縣皆與府同)
龍王廟(在府城西門内菜海子旁本朝雍正六年奉)
(旨勅封福滇益農龍王致内府造像輦送至滇建祠以時祭月吉瞻禮)
關帝廟(在府城南門外朝雍正五年奉)(本)
(旨勅封三代曾祖光昭公祖裕昌公父成忠公位於後殿每歲春秋二仲月奉部定期督撫率司道以下)
(官致祭各府知府主之各州縣知州知縣主之同城文武官員悉陪祭)
城隍廟(在府城西門内明洪武二年令有司祭城隍仍前代禮府封威靈公州封靈佑侯縣封顯)
(佑伯三年改今稱廟三楹中祀雲南省都城隍之神左祀雲南府城隍之神右祀昆明縣城隍之神)
(因本朝之)
郡厲壇(在府城北門外明洪武二年令郡縣立厲壇每歲清明日孟秋望日孟冬朔日祭無祀鬼)
(神在府州曰郡厲在縣曰邑厲府本朝因之通省府屬各州縣皆與同)
旗纛廟(在府城内總督箭道後每歲春用驚蟄日祭秋用霜降日祭以督標中營副將主之撫標)
(及各營將官俱陪祭)
史皇祠(在府學宫内受圖制字為書契祖本朝康熙五十八年奉文建)
文昌宮(在府城大西門外有司以時致祭)
天后宮(在府城南門外教場朝雍正十一年奉)(本)
(旨每歲春秋二仲月督撫率司道以下官致祭)
八蜡祠(在宜良縣城西左衛營他州縣亦有)
金馬山神祠(在府城東金馬山麓)
碧雞山神祠(在府城西碧雞山麓)
羊頭神廟(在府城南滇屬井鬼分野故祀鬼宿)
諸葛武侯祠(在府城内五華山有司以時致祭)
名宦祠(在府學宫内通省府屬各州縣皆與府同)
鄉賢祠(在府學宮内通省府屬各州縣皆與府同)
忠義孝弟祠(在府學宮内奉本朝雍正四年)
(旨建通省府屬各州縣皆與府同)
節孝祠(在府學宫外奉本朝雍正四年)
(旨建通省府屬各州縣皆與府同)
報功祠(在府城東重關内原建咸陽王廟祀元薩達克齊黔寧王廟明沐英二廟俱在城南本朝)
(康熙三十年總督范承勲巡撫王繼文率司道各官改遷今地合為一祠春秋致祭易今名)
定遠王廟(在報功祠東祀黔國公沐晟)
崇德祠(在府城南祀明布政使張紞巡按御史樊瑩巡撫都御史王恕顧應祥今廢)
三忠祠(在府城南石虎崗舊名二忠祠祀明翰林學士王褘刑部尚書吳雲後燬於兵本朝康)
(熙三十年總督范承勲巡撫王繼文率司道各官改建於城東重關内合祀本朝總督甘文焜易)
(今名)
甘忠果公祠(在府城内祀本朝康熙五十五年建總督甘文焜)
(勅賜勁節匾額御書)
三賢祠(在府城東金馬祠左明巡撫陳用賓建祀漢諫議大夫王褒明僉事劉寅修撰楊慎)
傅公祠(在府城南祀明初征南大將軍潁國公傅友德)
太史祠(在府城西高嶢村祀明修撰楊慎萬歷中布政使劉之龍建後重修復廢本朝康熙二)
(十八年總督范承勲重建置田供祭)
郭公祠(在府城北廣備倉祀明正統間知府郭鎮俗呼倉神)
董公祠(在府城東祀明弘治間知府董復)
羣祀
東嶽廟(在府城東)
南嶽廟(在府城東南)
中嶽廟(在府城南雲津橋下)
西嶽廟(在府城西)
北嶽廟(在府城南小澤口)
晏公廟(在府城南二十里臨滇池上)
三聖廟(在府城小西門内祀三國漢昭烈帝關忠義張桓侯)
三義廟(在府城南門外教場左)
火神廟(一在府南門外教場一在府北門外教場)
龍王廟(一在府城西南羅漢山下一在府城東白龍潭一任府城北黑龍潭一在昆陽州北海門)
(村牛舌洲上明洪武末勅封惠濟龍王一在嵩明州西十五里嵩境田畝全資各處龍泉灌溉惟此)
(龍泉利潤更溥明知州余化龍詳請以季春辰日致祭若知州弗與祭輒多亢暘)
五靈廟(在府城南門内祀唐葛周三真君及崇寧至道真君清源妙道真君合稱五靈按崇寧真)
(君即關忠義清源真君即隋嘉州太守趙昱唐葛周三真君相傳為周厲王時三諫官棄官遊吳仙)
(去者又有三國漢鎮軍將軍趙雲亦附祀於内為碧山土主)
大靈廟(在府城内城隍廟東即土主廟神為摩訶迦羅蒙氏城滇時建其像乃蜀匠羅都道太所)
(造有天竺僧菩提巴坡以秘咒丹書納像中復以手中菩提念珠一枚種之庭前成樹焉神屢著靈)
(異滇人奉為土神村邑處處奉之獨在官渡者靈異與府廟同)
白馬廟(在府城西南擺渡村相傳祀三國漢靖侯龐統)
祠山廟(在府城南雲津橋北岸漢張渤曾鑿江通水郡人利之立祠祀焉)
王子淵祠(在府城東祀漢諫議大夫王褒)
文齊廟(在府城東祀漢益州太守文齊齊降集羣夷光武徵為鎮遠將軍道卒詔起祠祀之)
張立道祠(在府城西元時立道官雲南最久得土人心立祠祀之)
彭令遺愛祠(在富民縣城東門内令名兆逵本朝康熙間任有惠政)
忠烈廟(在晉寧州城西古土城内祀寧州刺史李毅之女名秀以有守城功唐開元初賜廟額)
姚岳廟(在晉寧州城西以拒戰有功土人立廟以祀)
孝節祠(在晉寧州城北關外祀孝婦任氏久廢)
七公祠(在呈貢縣城南門内祀明巡撫周嘉謨參議李作舟知府彭憲通判許報國周令德知縣)
(田一井典史尹相湯)
報德祠(一在呈貢縣城東南舊歸化縣北祀明知縣夏可漁一在呈貢縣安江村祀明知縣劉大)
(縉)
清濁福邦鹽泉神祠(在安寧州城内善政坊)
將軍廟(在安寧州城西羅青山世傳元將軍羅青與二弟南征戰没於此土人立廟以祀)
馬夫人廟(在安寧城北門内夫人晉永嘉二年生於浙江之景寧縣夫亡事姑至孝後以七月)
(七日白日飛昇明永樂間封護國夫人萬歷間州守林喬松素奉祀於家時天旱禱雨立應州人羣)
(立廟祀之)
豫章祠(在禄豐縣城内世傳兵變時顯聖退兵故建祠祀之神名無考)
貞節祠(在昆陽州城内由義坊祀節婦洪氏楊氏)
倉聖祠(在易門縣學宫後)
祈穀廟(在易門縣城東正月二十八日祭)
土主山神廟(在嵩明州城南嘉麗澤畔世傳有漁人於澤中忽聞兒啼聲網之得一石神而)
(異之負至山半重不可舉遂率衆建祠後黔國公沐天波赴京襲職道經此雲霧迷路禱之立霽為)
(請封號每歲上元日祭)
蘭公祠(在嵩明州楊林驛南蘭公名茂號止庵元末明初人博學多文隠居樂道本朝康熙二)
(十九年編修李澄中典試雲南過其墓建祠以祀四十八年布政使李華之增修)
曲靖府
祀典
先農壇(在府城東門外)
社稷壇(在府城西門外)
風雲雷雨山川壇(在府城東門外)
龍王廟(在府城西南十里每歲季春辰日有司致祭郡有水旱必禱)
關帝廟(在府城北)
城隍廟(在府城内)
郡厲壇(在府城北門外)
旗纛廟(舊在府治内久圯今祭於城外演武廳)
史皇祠(在府城西關義學内)
文昌宮(在府城東門内)
五雷廟(在府城西勝峯山每歲驚蟄日祭郡有水早則率衆往禱)
白蠟山神祠(在羅平州城北後有龍潭每歲三月上辰日祭)
武侯祠(一在府治内一在北門外)
名宦祠(在府學宮内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
李元禮碑祠(在府城南三里見古蹟萬歷間知縣李藻禱雨有應於春秋二仲月祭今祠廢)
(碑存)
烈婦祠(在府城西祀郡人陳蕃妻任氏祠廢碑存詳見列女)
羣祀
東嶽廟(在府城内東南隅)
土主廟(一在舊府治一在尋甸州城西十五里土主山滇考云元大德中滇池有蛟化為婦以淫)
(人遇神僧趙伽羅咒黑虎擒之即土主也明沐英征麓川得神兵助歸而立廟)
火神廟(在尋甸州城北門外)
馬王廟(一在霑益州一在尋甸州)
五靈廟(在馬龍州城南觀音橋右)
土地祠(在陸凉州城南關内)
英烈侯祠(在尋甸馬龍交界關索嶺上年本朝康熙五十二年地震傾圯五十六總督蔣陳)
(錫巡撫甘國璧重修或云索三國漢關忠義子從武侯征南凡鑿山通道多賴其力其在尋甸者稱)
(英烈侯在江川者稱龍驤將軍黔中安莊衛亦有關索嶺而碑記又有忠順之號按蜀志稱忠義與)
(子平同被難於臨沮子興嗣無所謂索也說者謂索即興也夷人呼父為索關索者猶關父也又曰)
(關索者關鎖也以其音之譌而附會之也)
臨安府
祀典
先農壇(在府城東門外)
社稷壇(在府城西門外)
風雲雷雨山川壇(在府城南門外)
龍王廟(一在府西北十二里仲春致祭一在通海秀山於仲春辰日祀之一在寧州城北呂公山)
(一在河西縣城南)
關帝廟(在府城西)
城隍廟(在府城東)
郡厲壇(在府城北門外)
旗纛廟(在府城東南舊臨安衛)
文昌宫(在府城西)
八蜡祠(在府城北)
武侯祠(在府城東南舊臨安衛)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
表忠祠(在府城西門外祀明交阯前後死事尚書劉儁陳洽參政劉昱都司吕毅參政馮貴侯保)
(都督黃忠知府劉子輔易先知州何忠掌交阯布按二司尚書黃福歲春秋二仲上辛日祭)
忠臣祠(在府城東祀鄱陽死節太原侯王勝合肥子王德明萬歷三十年其孫郡人王恩民白臺)
(司奉勅建祠歲春秋二仲辛日祭)
景賢祠(在府學宫内啟聖祠後祀明翰林學士王奎副都御史韓宜可春秋上丁日祭)
三節祠(在通海縣城東明初河南光山人東旭任御史謫戍通海挈家來滇道病卒子欽代父戍)
(從征禾泥死其妻盧氏寡居無子有欲強奪其志者氏痛哭不從自沉於海邑人哀之為立廟)
徐公祠(在府治前祀明元江死事布政使徐樾歲秋仲十七日祭)
忠孝祠(在通海縣學宫旁祀元董文彦及子茂春今廢)
羣祀
東嶽廟(在府城東)
土主廟(在府城東南)
聖母祠(在府城北)
尉遲敬德祠(在石屏州城南明嘉靖間建土主廟掘地得銅像上有大唐尉遲敬德六字因)
(建祠祀之)
二忠祠(在石屏州城北門外元時楊李二都督失其名戍石屏戰殁歴有靈異土人立祠春秋祀)
(之)
十公祠(在石屏州城東門外祀明知州陳仲晦曾所能蕭廷對江墉羅廷光署州尹東周周之相)
(顧慶恩朱統鐩額本朝鄭相皆有功德於屛者題賢侯遺愛)
雷公祠(在阿迷州城南五十里)
三厲祠(在阿迷州城東十五里祀東征牳㹒陣亡千戶魏朝鳳百戶李邦育譚大經)
碧玉山神祠(在寧州城北路居村)
忠勇祠(在寧州城西北甸苴關祀蠻莫死事目把者義)
秀山神祠(在通海縣城南秀山下)
白馬廟(在河西縣城東關外)
英佑侯祠(在河西縣城北門外)
龜山神祠(在河西縣城東北)
螺峯山神祠(在河西縣城西南螺髻山岡)
石母廟(在河西縣城南碌碑村)
三公祠(在河西縣城内明巡撫蔡侃巡按姜思睿疏建城推官周莫儀董其事縣人德之立祠合)
(祀)
香柏土主祠(在嶍峨縣城西南)
桂峯土主祠(在嶍峨縣城南桂峯山麓)
張公祠(在蒙自縣城東南新安所明萬歷間都司張名世剿賊安民立祠祀之)
澂江府
祀典
先農壇(在府城東門外)
社稷壇(在府城西門外)
風雲雷雨山川壇(在府城南門外)
龍王廟(一在府城南撫仙湖岸一在新興州城西黑龍潭一在州城西北九龍池一在州城東北)
(白龍潭)
龍泉神祠(一在府城東闕摩山麓為東浦龍泉一在府城西盤龍岡麓為西浦龍泉)
關帝廟(在府城南)
城隍廟(在府城東)
郡厲壇(在府城北門外)
史皇祠(在府城内西南隅)
文昌祠(在府學宫左)
八蜡祠(在府城東門外)
武侯祠(在新興州城南門外)
景賢祠(在新興州學宫後)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
東嶽廟(在府城東暘晡山下)
龍青廟(在府城西北寳華寺前)
土主廟(一在府城西北隅一在江川縣城西一在新興州城北)
五靈廟(在府城北)
五穀廟(在府城西)
晏公廟(在府城東南象鼻嶺之左)
三公祠(在府城西門内祀明知府徐可久劉懋武通判晁必登)
靈官廟(在江川縣城内)
蟠坤神廟(在江川縣東南蟠坤洞廟久圯一日址上有馬蹄跡次日愈多疑即洞神復新其廟)
關索廟(一在府城西北一在江川縣城北關嶺又名龍驤將軍廟一在新興州城東南一在州城)
(北)
羅浮廟(在江川縣西南羅浮山旁)
虚寧祠(在路南州城東)
忠節祠(在路南州城南祀明贈太僕寺卿楊以成)
鄒公祠(在路南州城内祀明嘉靖時知州鄒國璽後崇禎時知州唐登第立像附祀本朝知州)
(羅之熊立石碑附記)
武定府
祀典
先農壇(在府城東門外)
社稷壇(在府城西門外)
風雲雷雨山川壇(在府城南門外)
關帝廟(在府城内西南)
城隍廟(在府城内)
郡厲壇(在府城北門外)
文昌祠(在府學宫左)
八蜡祠(在禄勸州城内)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
忠惠合祠(在府城東門外舊有忠烈祠祀明死難僉事張澤同知袁俸知州秦健吏目劉瑞照)
(磨張成知事高心巡檢俞伯官教授常存仁生員楊忠惠又有二惠祠祀明萬歷天啟間平賊守城)
(知府王應期胡其慥後皆圮合本朝康熙間知府王清賢建祠祀)
吕公祠(在府城西祀明巡撫吕光洵)
甘忠果公祠(在府城西獅山正續寺祀本朝總督甘文焜)
羣祀
東嶽廟(在府城東北)
十一先生祠(在府城西獅山祀明建文從亡臣程濟等十一人)
殉國祠(在府城西祀明同知楊於陛崇禎六年死普名聲之難)
義烈祠(在府治内祀明指揮金守仁千戶王應爵魏守恭張斗四人俱明萬歷間死義)
土主廟(在元謀縣城南門内)
廣西府
祀典
先農壇(在府城東門外)
社稷壇(在府城西門外)
風雲雷雨山川壇(在府城東門外)
龍王廟(一在府城東江頭村一在府城西永惠壩春秋二仲上戊日祭)
關帝廟(在府城東門外)
城隍廟(在府城内通神街)
郡厲壇(在府城北門外)
史皇祠(在府城東門外)
文昌祠(在府學宫左)
興文祠(在府學宫内春秋二仲上丁日祭一在彌勒州)
八蜡祠(在府城南翠屏山)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
戴蔡陳高四公祠(在府城西關内祀明知府戴時雍蔡應科陳忠高梁楷有建城開學)
(築壩之功春秋祀之)
碌巖廟(在彌勒州城東關外春秋二仲上戊日祭神名無考)
羣祀
土主廟(在府城西)
土神廟(在府城内)
火神廟(一在府城西南一在彌勒州城北關外)
伏波廟(在府城東)
水火壇(在師宗州城南)
白馬廟(在師宗州城南)
白羊山神祠(在彌勒州城北)
東嶽廟(在彌勒州城東門外)
廣南府
祀典
先農壇(在府城東門外)
社稷壇(在府城西門外)
風雲雷雨山川壇(在府城南門外)
關帝廟(在府城東)
城隍廟(在府城内)
郡厲壇(在府城北門外)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
東嶽廟(在府城内)
土主廟(在府城内)
白馬廟(在府城南明萬歷初廣南火惟廟獨存)
楊公廟(在府城西北宋楊文廣為狄青部將追儂智高至此後人祀之)
元江府
祀典
先農壇(在府城東門外)
社稷壇(在府城北門外)
風雲雷雨山川壇(在府城南門外)
龍王廟(在府城西龍洞祠本朝雍正八年知府遲維璽新建神每年春辰月致祭)
關帝廟(一在府城内西南一在府城東禮社江一在府城西南他郎)
城隍廟(在府城内東北)
郡厲壇(在府城北門外)
旗纛廟(在府城東禮社江上久廢)
文昌宫(在府城西北)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
東嶽廟(在府城東)
土主廟(舊在府城内東北久圮城本朝雍正九年知府祝宏遷建於内東南)
河伯祠(在府城東禮社江上)
忠義祠(在新平縣明騰衝參將鄧子龍建祀陣亡將士)
程公祠(在新平縣西北舊新化州祀明初謫他郎甸長官司吏目程本立)
開化府
祀典
先農壇(在府城東門外)
社稷壇(在府城南門外)
風雲雷雨山川壇(在府城北門外)
關帝廟(在府城南)
城隍廟(在府城東門外)
郡厲壇(在府城北門外)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
土主廟(在府治内)
鎮沅府
祀典
先農壇(在府城東門外)
社稷壇(在府城北門外)
風雲雷雨山川壇(在府城南門外)
關帝廟(在府城東新撫里)
城隍廟(在府城内)
郡厲壇(在府城北門外)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
土主廟(一在府城西一在恩樂縣)
威遠
祀典
先農壇(在治南一百二十里舊土州東)
社稷壇(在舊土州南)
風雲雷雨山川壇(在舊上州南)
關帝廟(在舊土州西北)
城隍廟(在舊土州西北)
文昌宫(在舊土州西北)
龍祠(在治東南)
羣祀
土主廟(在治南)
東川府
祀典
先農壇(在府城東門外)
社稷壇(在府城西門外)
風雲雷雨山川壇(在府城南門外)
龍王廟(在府城西年本朝雍正六建)
關帝廟(在府城西門内)
城隍廟(在府城内東北)
郡厲壇(在府城北門外)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
東嶽廟(在府城東門内年本朝康熙三十九建)
火神廟(在府城西門關廟内)
昭通府
祀典
先農壇(在府城東門外)
社稷壇(在府城北門外)
風雲雷雨山川壇(在府城南門外)
關帝廟(一在府城北門内一在永善縣南門内)
城隍廟(在府城内西北)
郡厲壇(在府城北門外)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
石龍廟(在永善縣馬村)
普洱府
祀典
先農壇(在府城東門外)
社稷壇(在府城西門外)
風雲雷雨山川壇(在府城南門外)
龍王廟(在府城西北蟠龍洞旁)
關帝廟(在府城北門内)
城隍廟(在府城北門内)
郡厲壇(在府城北門外)
文昌宮(在關帝廟東)
羣祀
土主廟(在府城南門外)
四堂廟(在府城東北明勅封護國佑民之神)
馬王廟(在四堂廟左)
大理府
祀典
先農壇(在府城東門外)
社稷壇(在府城北門外)
風雲雷雨山川壇(在府城南門外)
龍王廟(一在府城東南三十里龍尾關外太和縣春祭趙州秋祭一在府城北五十里河矣村白)
(古通謂點蒼山腳插入洱河者惟城東與喜洲二支南支神形為金魚北支神形為玉螺現則為祥)
(云一在雲龍州瀾滄江涯先是數患風濤立祠以祀江神患遂息歲春秋致祭)
關帝廟(在府城内西南)
城隍廟(在府城内西南)
郡厲壇(在府城北門外)
旗纛廟(在府城西演武場後)
史皇祠(在府學宫内)
文昌祠(在城内西北明嘉靖間郡人李元陽建桂本朝康熙三十一年提督諾穆圖增修為香)
(書院)
八蜡祠(在府城西北崇聖寺塔前歲冬至後祭)
武侯祠(在府城西南)
蒼山神祠(在府城西唐貞元十年西川帥韋臯遣節度巡官崔佐時至雲南與雲南王異牟尋)
(盟於點蒼山因立祠每歲春秋二仲月致祭)
洱水神祠(在府城東洱河西岸歲春秋二仲月祭明嘉靖四年大旱副使姜龍禱雨立應重建)
(歲久朽敝督本朝康熙三十二年提諾穆圖重修)
風伯祠(在府城北明嘉靖三十二年暴風不息分巡道彭謹建祠於冬至後戊日祭)
三崇祠(在雲龍州西三崇山)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
林公祠(在趙州治前明正德間分巡副使林俊有建城固圉功因建祠以春秋二仲庚日祭)
羣祀
東嶽廟(舊在府城内明嘉靖間郡人李元陽遷建於城外西北)
南嶽廟(在府城西南羊皮祐村)
南天神廟(在府城南館驛西)
雷廟(在府城西南)
海神祠(在洱河北南詔異牟尋俊歸唐時立此以示不復叛之意)
馬神廟(在府城關帝廟内)
昭文祠(在府南玉局峯麓南詔建以祀唐杜光庭)
救生祠(在府城西南興福寺左禱雨常應)
福邦廟(在府城北塔橋村)
福民廟(在府城北相傳昔有鄉人貧不能耕有一青牛代之耕耕畢入廟遂不見廟後有龍馬跡)
(云)
應國安邦廟(在府城北)
昭應育物廟(在府城北摩用里相傳為蒙氏建)
三靈廟(在府城北喜洲村)
安龍廟(在府城内西南隅初建城時築輒圯父老謂有龍在因立廟遂不復圮)
太歲廟(在府城西南)
神寳泉廟(在府城南其地有三泉涌水灌溉立廟祀神明嘉靖間廟災泉亦閉郡民白於官新)
(之明年泉出如故)
伏波廟(在府城南龍尾關相傳武侯駐兵濞水一軍皆瘖禱於㐲波乃愈即此廟也)
鐵柱廟(在趙州城南彌渡西舊志謂武侯平孟獲立鐵柱紀功歲久剝落白國主張樂進求復鑄)
(立之建廟以祀遠近蠻民至奔祀無虛日考元郭松年大理行記鐵柱為南詔蒙世隆建極十三年)
(鑄非為武侯立並存之)
儒風土主祠(在趙州城西唐鮮于仲通征南詔攜參謀儒生張姓者殁於此土人立廟祀之)
建峯廟(在趙州城東南羊耿村蒙氏時有東川人趙康居此土人祀之)
東山土主廟(在雲南縣城東山麓)
温公祠(在雲南縣城南門外明永樂十七年建官名無考)
忠勇祠(在雲南縣明土官楊璉從征武定土酋為賊所執罵賊而死嘉靖間詔立祠旌之)
三正祠(在鄧川州城北舊治以明巡按郭紳分巡道林俊兵備道姜龍為三正人嘉靖間同知曾)
(竒瑞建祠祀之)
三德祠(在鄧川州城西門内因遷州治懼有龍妖明崇禎間知州敖浤貞建祀文昌帝君許真君)
(諸葛武侯鎮之)
三堂廟(在鄧川州世傳蜀人三弟兄至此教民耕讀定民田廬鄉人德之立祠以祀姓名無考)
高節祠(在鄧川州城北大市坪明巡撫楊啓為御史楊南金建學使胡堯時額題清風高節)
貞節祠(在鄧川州城東打油村山坳即鄧睒詔妻慈善之祠事見古蹟)
羅浮廟(在浪穹縣城北昔施浪詔居山為蒙舍詔所併國人哀之立廟以祀)
惠康廟(在浪穹縣城南後唐明宗時趙善政事親以孝聞鄉人嘉之立祠以祀)
大唐神廟(在浪穹縣城東相傳唐人官此殁為神鄉人祀之神姓名無考)
仁慈廟(在賓川州城西南竒石山下俗傳大士制羅刹有張敬者與有力焉後死為漏溝之神洱)
(水伏流至廟下噴涌而出灌溉百里民感而祀之)
碌摩廟(在賓川州西北牛井州民於此祈報)
楚雄府
祀典
先農壇(在府城東門外)
社稷壇(在府城西門外)
風雲雷雨山川壇(在府城南門外)
龍王廟(一在府城西紫溪歲季春月祭一在南安州烏龍山一在黑井治西大井之上一在琅井)
(治西滷鹽井上)
關帝廟(在府城南門内)
城隍廟(在府城内西北)
郡厲壇(在府城北門外)
旗纛廟(在府城東門内)
文昌祠(在府學宫東南)
八蜡祠(在府城北)
武侯祠(在府城西)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
東嶽廟(在府城西)
五皇廟(在東嶽廟側)
三皇廟(在府城南雁塔山下)
土主廟(一在府城内一在琅鹽井竒峯山麓昔有神牌水漂至山下不去取視之即土主牌也以)
(為神遂搆祠設像每歲於正月初三日致祭禱祀不絶)
楊文烈祠(在府城内祀明副使楊畏知)
西嶽廟(在南安州城南表羅場)
碌摩神祠(在南安州城南鳳凰山蒙氏時為社靈安邊之神元至元中勅封為碌摩神)
三賢祠(在南安州城東北祀明萬歷間州守李翹温可真殷輅)
肇井神堂(在黑鹽井司治後)
姚安府
祀典
先農壇(在府城東門外)
社稷壇(在府城西門外)
風雲雷雨山川壇(在府城南門外)
龍王廟(一在府城西大康郎一在府城南大石淜東西有兩廟一在白鹽井土主廟右為五井得)
(道鹹泉之神一在白鹽井司治東南白石井)
關帝廟(在府城南門内)
城隍廟(在府城北門内)
郡厲壇(在府城北門外)
梓潼廟(在府城南門内)
八蜡祠(在府城東門内)
武侯祠(在府城北門外)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
東嶽廟(一在府城東一在大姚縣)
三皇廟(在府城北)
土主廟(一在府城内一在大姚縣一在白鹽井司)
聖母廟(在東嶽廟左)
白馬廟(在府城東)
小卜靈嶽祠(在府城西北楚莊蹻將小卜平滇戰殁於此蒙氏時立祠祀之)
大王廟(在白鹽井司治西北廟旁上下有二甘泉鄉人爭取飲之)
神女祠(在白鹽井司治北即蒙詔時牧羊女今易名聖母廟)
永昌府
祀典
先農壇(在府城東門外)
社稷壇(在府城北門外)
風雲雷雨山川壇(在府城東門外)
龍王廟(在府城西南龍泉門外易羅池)
關帝廟(在府城内中正坊西)
城隍廟(在府城内)
郡厲壇(在府城北門外)
旗纛廟(在府城西北演武場)
文昌祠(在府城西太保山麓)
八蜡廟(在府城南諸葛營)
武侯廟(在府城西太保山上又諸葛營有諸葛祠)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
忠毅祠(在府城西太保山麓祀明左都督副總兵方政配祀都指揮同知顧勇陳翊侯義都指揮)
(僉事江洪皆死事者)
羣祀
真武廟(在府城東昇陽門内)
東嶽廟(在府城南諸葛營)
西嶽廟(在府城北通華門外)
天王廟(在府城西北仁夀門外)
三義廟(在府城内關帝廟左)
羅岷山神祠(在府城北)
聖姥廟(在城隍廟右)
白馬廟(在府城南)
大官廟
小官廟(俱在府城東哀牢山下明傅友德沐英平大理擒段氏并二子至金陵太祖賜長子名歸)
(仁授永昌衞鎮撫次子名歸義授鴈門衞鎮撫土人懷段氏舊德立廟祀之每年正月十六日致祀)
(遇水旱必禱)
馬王廟(在府城内關帝廟右)
何公祠(在保山縣學南祀明巡撫何孟春)
三忠祠(在府龍泉門外鉢龍庵旁祀明盡節通判劉廷標推官王運開及弟運閎)
三先生祠(在府城西太保山麓祀明名賢楊元胡㫤陳一鶴久廢)
象山祠(在太保山麓)
鄧將軍祠(在府城西姚關祀明參將鄧子龍)
節婦祠(舊在府城西明嘉靖間御史殷汝登建祀閬中守妻金華宋氏開縣令謝定妻住氏後改)
(建於易羅池西西本朝康熙三年知府王嘉相推官馮甦移於城鉢龍庵傍並諸節婦合為一祠)
(因兵燹廢四十年同知李文淵重建)
南嶽廟(在騰越州城東南)
華光祠(在騰越州城東門外)
古靈祠(在騰越州城東門外)
來鳳山神祠(在騰越州城南)
土主靈祠(在騰越州吳邑村)
天姥廟(在騰越州城東球□山俗呼為娘娘廟)
迦羅廟(在騰越州城東南)
三賢祠(在騰越州城東祀明知府嚴時泰童蒙正秦禾)
忠義祠(在騰越州城外南街明巡按陳用賓建祀戰亡把總李朝等)
巖神祠(在永平縣城西)
金浪巔神祠(在永平縣西南一名博南山神祀南詔將軍姓名無考)
鶴慶府
祀典
先農壇(在府城東門外)
社稷壇(在府城北門外)
風雲雷雨山川壇(在府城南門外)
西龍潭祠(在府城西又龍寳黑龍白龍吸鐘諸潭皆有祠以七月九日祀之又府西北及劍川)
(州西皆有白龍廟)
關帝廟(在府城北門内)
城隍廟(在府城内西北)
郡厲壇(在府城北門外)
旗纛廟(在府城北門外演武場後)
后稷祠(在府城南趙屯街)
文昌祠(在府城南)
武侯祠(在府城北)
潁川侯廟(在府城南明洪武十六年潁川侯傅友德征佛光寨駐兵於此後人立廟春秋祀之)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
東嶽廟(在府城南五山場)
西嶽廟(在府城南)
聖母廟(一在府城内東南一在府城外東北)
關索廟(在府城西南)
白馬廟(在府城西)
馬神廟(在府城東南)
水洞祠(在府城南象眠山下昔神僧贊陀崛□有利導之功至今以四月八日祀之)
白石廟(在府城南北衙厰世傳孔明南征過漁塘村知山有銀礦令人採鑿曾有老人示以鍛煉)
(之法叩其名曰苐呼我為白石老人言訖不見因立祠祀之)
孝惠廟(一在府城東南姜營一在府城北青元洞)
古城隍廟(在劍川州城東南元世祖出石門關屯兵於此顯有靈異封為城隍之神)
滄浪神廟(在劍川州城北)
白土神廟(在劍川州城南)
雪班山神廟(在劍川州城西求仁甸)
昭忠祠(在劍川州城内明萬歷間勅建祀段恭節高選)
崔君廟(在劍川州城東唐長子令崔府君字子玉元季有人夢神云吾乃崔府君帝命鎮此鄉因)
(建廟四月八日祀)
義穀祠(在劍川州城西漢登村段氏時段希顔有功德於民鄉人祀之)
順寧府
祀典
先農壇(在府城東門外)
社稷壇(在府城北門外)
風雲雷雨山川壇(在府城南門外)
關帝廟(在府城内)
城隍廟(在府城南門外)
郡厲壇(在府城北門外)
文昌祠(在府城内東北)
八蜡祠(在府城北門外)
武侯祠(在府城南門外)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
東嶽廟(一在府城南一在雲州城北)
土主祠(一在府城南一在雲州城内)
火神廟(在府城内)
衞房聖母廟(一在府城東嶽廟内一在府城城隍廟内)
山神祠(在府治内)
馬王廟(在府治内)
猛公祠(一在府城城隍廟側一在府東嶽廟左明知府猛廷瑞以誣死萬歷間昭雪請封聽民立)
(祠每歲春秋仲月上戊日祭)
余李二太守祠(在府治南祀太守余懋學李忠臣雲州亦有)
永北府
祀典
先農壇(在府城東門外)
社稷壇(在府城西門外)
風雲雷雨山川壇(在府城南門外)
龍王廟(在府城北門外)
關帝廟(在府城東門外)
城隍廟(在府城南門内)
郡厲壇(在府城北門外)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
馬王廟(一在府城内西北一在府城東門外)
麗江府
祀典
先農壇(在府城東門外)
社稷壇(在府城西門外)
風雲雷雨山川壇(在府城南門外)
關帝廟(在府城内)
城隍廟(在府城内)
郡厲壇(在府城北門外)
文昌宫(在府城西門内)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
北嶽廟(在府城北雪山麓)
吳烈山神祠(在府城東山麓)
蒙化府
祀典
先農壇(在府城東門外)
社稷壇(在府城北門外)
風雲雷雨山川壇(在府城東門外)
龍王廟(在府城東翠虬山)
關帝廟(在府城内)
城隍廟(在府城西門内)
郡厲壇(在府城外東北)
旗纛廟(在府東舊衛治後)
八蜡祠(在府城外西北隅明志書院内)
武侯祠(在明志書院内)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
東嶽廟(在府城東門外)
土主廟(在府城東)
馬王廟(在府城東門外)
表忠祠(在府城内)
忠烈祠(在府城内東正街)
報忠祠(在府城東門外)
景東府
祀典
先農壇(在府城東門外)
社稷壇(在府城北門外)
風雲雷雨山川壇(在府城南門外)
龍王廟(在府城北)
關帝廟(在府治前)
城隍廟(在府治東)
郡厲壇(在府城北門外)
旗纛廟(在府城東)
諸葛武侯廟(在府城東衛城山頂)
名宦祠(在府學宫内)
鄉賢祠(在府學宫内)
忠義孝弟祠(在府學宫内)
節孝祠(在府學宫外)
羣祀
東嶽廟(在府城南)
土主廟(在府城南)
寺觀(附)
雲南府
昆明縣(附郭)報國寺(在城東門内文本朝康熙四十三年巡撫石晟題建内有)
(聖御書樓奉詩賜講經僧溥畹祖仁皇帝)大德寺(在城内祖遍山中有雙塔與五華並)
(峙元大德間建佟本朝康熙四十五年布政使國勷重修)憫忠寺(在城内五華山一名五華)
(寺元至正間建明定遠伯沐昂增修後燬於兵本朝康熙二十三年重修)圓通寺(在城内螺)
(峯山建自蒙氏元延祐間重修梵宇幽深石磴旋折回視龍江環抱北郭其前則萬家煙火掩映蒼靄為)
(登覽勝境督本朝康熙二十四年總蔡毓榮重修)金牛寺(在城東盤龍江堤上昔人鑄銅牛一)
(以鎮水怪其形獨角卧地昂首視江水起足作欲鬭狀高五尺許上覆以亭)地藏寺(在城東門)
(外宋末蜀僧永照雲悟建明宣德初僧道正重修)夀佛寺(在城東三本朝康熙二十年建)
福城寺(在城東重關内道本朝康熙二十四年驛鹽郭廷弼建)迎恩寺(在城東重關外)
(郭廷弼建)福國寺(在城東韭菜園側)青門寺(在城東明洪武間黔寧王沐英閱城於東)
(見其地有白光燭空異而掘之得金像威嚴遂建刹供奉本朝順治十八年蜀僧本襄重修後燬於兵)
(康熙三十四年總督王繼文重建)歸化寺(在城東金馬山明成化初黔國公沐琮奉勅建)興
福寺(在歸化寺左)靈應寺(在金馬山下一名金馬寺明初建後燬本朝康熙二十一年)
(固山貝子屯兵其地夜夢金馬騰驤次日城克乃重建寺布政使田啟光為文記之)覺照寺(在城)
(南土橋俗名大東寺)五華寺(在覺照寺左)常樂寺(在覺照寺前俗名小東寺有浮圖高)
(一十三丈)慧光寺(在覺照寺右俗名西寺亦有塔與常樂寺塔等東西對峙侵入雲表皆南詔弄)
(棟節度使王嵳巔建功本朝康熙六年巡撫袁懋重修)華嚴寺(明邑人張舉建)昆盧寺
崇善寺(三寺俱在城南古城)安國寺(在城南春登里元順帝太子宣光五年建)妙
湛寺(在城南官渡里元時建規模宏厰明邑人李傑建毘盧閣於後左有玉皇閣右有文明閣登此)
(則遠近湖山盡歸一覽)西林寺(在城南石虎岡前)勝因寺(在城西門外一名老君殿)
妙應寺(在城大西門外銀錠山)彌勒寺(在城西擺渡村有彌勒銅像高丈六)羅漢
寺(在城西羅漢山一名妙定寺殿閣重重綴於峭壁南為龍王廟上數十武有夀佛殿祖師殿飛雲閣)
(旁有趙道人墓北有靈官殿三清閣玉皇閣太清宫自山半斜逕而下有朱家庵懸巖架木若棲鶻危巢)
(登此以望昆池煙霞變幻隂晴皆作竒觀名勝志羅漢寺近太華而環滇海)普賢寺(在城西高)
(嶢里承本朝康熙二十七年總督范勲巡撫王繼文重修)華亭寺(在普賢寺南元僧鉉峯建)
(後燬六本朝康熙二十年重修)海源寺(在城西班莊村内有龍湫禱雨多應元平章托歡巴)
(哈建)法界寺(在城西玉案山建本朝康熙四十三年巡撫石文晟題)
(欽賜寺名匾額上有墨雨庵石香橋聽瀑樓諸勝明楊慎曾題詩於瀑布處)筇竹寺(在玉案山唐貞)
(觀初有人於此地見靈犀一隻又雲中數僧甚異即之無有但見筇竹數枝如卓錫入地人莫能取已而)
(生筇幾本因以建寺後燬王本朝康熙二十三年總督蔡毓榮巡撫繼文重修)寳曇寺(在玉)
(案山腹相連有寳應寺寳珠寺俱稱名勝)雲居寺(在玉案山左元至正間建明嘉靖中邑人趙文)
(廣修)圓照寺(在玉案山腹)太平寺(在城西太華寺下明僧碧潭修建)進耳寺
(在城西進耳山内有謠神廟祈夢靈異)海潮寺(在城西普坪村)寳華寺(在城西石鼻村)
觀音寺(在城西近華浦區本朝康熙二十一年楚僧乾印始剙庵一講妙法蓮華經聽者常千)
(人後巡撫王繼文石文晟布政司佟國勷相繼建涌月亭太觀樓登碧堂遠浦遥岑風帆煙樹擅湖山之)
(勝)佛嚴寺(在城西太華山腹元僧鉉鑑建内有碧蓮室縹緲樓思召堂一碧萬頃閣後俱焚燬)
(年本朝康熙二十六總督范承勲重建)妙高寺(在城西北三華山蒙氏建林壑幽竒棟宇璀璨)
(不假拂拭自無塵埃滇中疊遭兵燹此寺林木獨存信為福地)商山寺(在城北門外里許&KR1980;山之)
(麓)涌泉寺(在&KR1980;山腹有瀑布明巡按劉維創亭甃石引為曲水)永豐寺(在&KR1980;山下原名)
(寳華明郡人陳忍德改建易今名)文殊寺(在城北馬村五代時僧贊陀建)報恩寺(在城)
(東北松華壩)彌陀寺(在城東北瓦窑村)昭靈觀(在城内奉黔寧王像)真慶觀
(在城東)長春觀(在城東元至大初建本元梁王宫明初即其地為岷王宫後廢因改為觀)龍
泉觀(在城北三十里龍泉山明洪武時建相傳為棲真之地下有龍湫本朝康熙二十九年總督)
(范承勲巡撫王繼文按察使許弘勲重修)萬夀宫(在城東太平橋左)三元宫(在真慶觀)
(左)太和宫(在城東二十里鳴鳳山明巡撫陳用賓建鑄銅為殿供奉北極上帝環以磚城規制)
(宏麗崇禎十年巡按張鳳翮移之鷄足山本朝康熙九年重鑄)環翠宫(在太和宫右相傳陳)
(用賓曾遇吕仙於此有詩倡和)玉皇宫(在城南螺螄灣即舊禹王廟本朝康熙二十三年巡撫)
(王繼文重修)中和宫(在城南)古庭庵(在城東歸化寺下即法幢寺古庭禪師坐化處)
曇花庵(在城東靈應寺右)九龍庵(在城東九龍山)白衣庵(在城南菱角塘左)
香海庵(在城南土橋左三本朝康熙十二年僧本元建二十年巡撫王繼文修)墨雨庵
(在城西南督本朝康熙二十八年總范承勲建)正覺庵(在城西海源寺右)虚凝庵
(在城北&KR1980;山上有朝陽庵下有清虚庵後有幻居庵)金井庵(在城北普吉村)富民縣
應護寺(在城南三里)覺海寺(在城南四里元時建)靈芝寺(在城西南五里元延)
(祐初建闢地得靈芝五本故名)西華寺(在城西二十里九峯山)宜良縣法明
寺(在城北門内唐僧摩伽陀建)巖泉寺(在城西巖泉山)寳洪寺(在城北二十里)雲
臺寺(在城西北三十里)羅次縣玉龍寺(在城東南五里)聖化寺(在城)
(北門外)祇陀庵(在城東穹盪山相傳祇陀太子修行於此今庵廢址存)晉寧州
盤龍寺(在城東五里山秀泉幽萬松葱鬱元至正間神僧蓮峯建明初僧祖源重修)法輪
寺(在城西南隅宋時建)金砂寺(在城西金砂山)呈貢縣遍照寺(在城東南)
(明洪武間建)龍翔寺(在城南二里)萬夀寺(在城南門外)對華寺(在城南大)
(漁村)鳳翥宫(在城北三台山可望昆池)安寧州法華寺(在城東洛陽山宋大)
(理段氏建中有遙岑樓登之可覽一州之勝明楊慎以所得禹碑鋟之石壁)龍寳寺(在城東三)
(里戲珠山明洪武中建)華嚴寺(在城南舊三泊縣内一名大雲寺元僧大雲建後廢明正統中)
(僧古庭寓其内夢大士告曰木樨樹下有碑試掘之果得大雲舊記遂募修焉)朝陽寺(在舊三泊)
(縣明嘉靖間建)虎邱寺(在城北三里元時建明初布政使張紞易名妙果郡紳楊師程重修本)
(朝康熙四十七年知州高鉁重修萬木鬱葱殿閣層出為州治諸刹之冠)曹溪寺(在城北葱山之)
(麓宋時建寺左里許一泉名聖水日三潮中有金蟆或見之本朝康熙二十年巡撫石文晟按察使佟)
(世雍重修)煖露寺(在城北十里温泉上)雲濤寺(在温泉左環雲巖旁本朝康熙二十六)
(年總督范承勲巡撫石琳王繼文按察使許弘勲建)禄豐縣東華寺(在城東二十里)
(明隆慶中建)圓通寺(在城東二十里元時建明郡紳王錫袞重修)萬融寺(在城西明)
(嘉靖間建)淨蓮寺(在城西十里明僧海亮建)迴瀾寺(在城西北十五里層巖秀麗帶水瀠)
(洄明萬歷六年建)龍頂寺(在城北十五里明天順中建)昆陽州萬夀寺
(在城西三里元時建)普照寺(在城西六里元時建)慈照寺(在城北)易門縣
高真寺(在城内明洪武中建)宗鏡寺(在城北黃龍山宋名寳鏡元易今名)天然寺
(在城北明萬歷中建)嵩明州圓通寺(在城東十五里大葱山宋時建明正德中修)
海潮寺(在城東大鼎山明洪武中建羣山環翠一湖淪漪大有竒觀)妙峯寺(在城東二)
(十五里)光華寺(在城南明隆慶中建)鳳谿寺(在城西七里)普賢寺(在城西邵)
(甸里)法界寺(在城西北靈雲山元天歷中建)
曲靖府
南寧縣(附郭)報恩寺(在城東青龍山又名朗目山内有吟嘯樓明萬歷二年郡人唐)
(時英建)普照寺(在青龍山登之可覽山川之勝)正法寺(在城南一十五里舊名崇正相)
(傳唐貞觀中尉遲恭建)玉泉寺(在城西南龍頂山寺旁有温泉如玉故名元至正年重修)安
國寺(在城西南真峯山)報國寺(在城西)圓通寺(在城西勝峯山麓)觀音
寺(在城西三岔堡巡本朝康熙二十二年總督蔡毓榮撫王繼文同建)護國寺(在城西二)
(十里翠峯山)天王寺(在城西北)龍華寺(在城北龍華山又曰北山寺)斗閣(在城)
(東門内)玉皇閣(在城東南五里建本朝康熙十二年)崇孝庵(在府郭内明建文末)
(衞卒儲福不食死其妻范氏奉姑韓氏甚謹一日見澗邊草類席織以奉姑卒後草遂不生土人異之葺)
(其居以為庵載廣輿記)玉龍庵(在城西三岔關上)翠峯庵(在城西翠峯山下)霑
益州東山寺(在城東東山之麓)妙嚴寺(在城東交水村)安國寺(在城)
(北一里明永樂間建)陸凉州大覺寺(在城東明洪武十四年建)龍鳳寺(在城)
(東邱雄山一名正覺寺元至正年建)石墻寺(在城西北七里)馬龍州雲巖寺
(在城東五十里格來村)玉泉寺(在城東南三十里安仁鄉)竹林寺(在城東南舊木密所)
(西北)白雲寺(在舊所響山)真武觀(在城西四十里中和山明嘉靖間州幕趙昂建御史)
(蔣宗魯記)萬夀宫(在舊所東三十里)覺照庵(在城西六十里)羅平州興
龍寺(在城東)觀音寺(在城東南喜舊村)白蠟寺(在城西南十三里白蠟山)尋
甸州聖嚴寺(在城東五里明洪武二十一年建)歸龍寺(在城南四里明成化)
(間建)傳燈寺(在城南四十里明崇禎初僧人學宗建)報恩寺(在城北里許元至正間建)
三清觀(在城西北隅)音吼庵(在城南五十里鍾靈山山下虎跡相仍無咥人者)平
彝縣石龍古寺(在城東南十五里左右有兩坊一曰滇南勝境一曰彩徹雲衢)玉
真觀(在城東五里趙本朝康熙八年驛鹽道廷標重修)宣威州地藏寺(在城)
(内西北隅)善慶寺(在城南門外)三教寺(在城北門外)三清宫(在城内西北隅)
三元宫(在城西關上堡)萬夀宫(在西關下堡)斗母閣(在城外西南)廣照
庵(在城東門外)
臨安府
建水州(附郭)東林寺(在城東一里原名諸天元時建明嘉靖三十二年知府章士元)
(易今名)燃燈寺(在城東一里)地藏寺(在城東)接待寺(在城東元百戶趙益)
(辭職為僧以其居為寺並施田贍僧)寳藏寺(在城東)雲龍山寺(在城東三十五里明)
(萬歷間僧圓相建)天王寺(在城東南元時建明成化間郡人萬城重修)無垢寺(在城)
(南五里)萬明寺(在城西)千佛寺(在城西)西天寺(在城西三里明萬歷間吳)
(國昌李倍建)指林寺(在城西相傳昔有人見一鹿率衆跡之俄有人出曰鹿出此山久矣無庸)
(逐言畢不見衆異之因建祠以祀)觀音寺(一在府治西南一在城北明永樂中建正統中修)
龍泉寺(在城北八十里曲江驛)西竺寺(在曲江驛僧慧心建)寳嚴寺(在曲江驛)
法華寺(在曲江驛)香林寺(在城東北二十里元時建為郡中名勝)迎恩禪院
(在城東關外入省通衢明萬歷三十一年郡人包見捷建)玉皇閣(在城東明嘉靖三十四年建)
華嚴閣(在城北明知府賴英重修)大乘庵(在城西二十里明僧知微建)石屏州
海潮寺(在城東異龍湖中明郡人楊廷相建)諸天寺(在城東南元時建明萬歷三年)
(修)萬德寺(在城西南明萬歷間指揮萬中建)秀山寺(在城西三十里明景泰三年建)
安方寺(在城西寳秀司明弘治七年總兵萬鏊建)乾陽寺(在城北乾陽山元時建明弘治)
(間重修)準提閣(在城西明崇禎六年建)斗母閣(在城北明萬歷十五年建)阿迷
州善覺寺(在城東明正統間建頗壯麗)活佛寺(在城西明崇禎八年建)寧
州慈光寺(在城東九里萬松山前有浮屠高三丈)萬夀寺(在城南盤龍山下)
大雄寺(在城西)寧夀寺(在城北華蓋山麓)龍洞寺(在城北石澗中)伏虎
寺(在城東北九十里昔有猛虎為害神僧蓮峯伏之患遂息因名寺)白衣庵(在城内)通
海縣香巖寺(在城東東山之半)慈濟寺(在城東新村)龍泉寺(在城)
(東二十里)涌金寺(在城南秀山螺峯下倚山面水林木鬱葱元僧東巖建有王景常重修記)清
凉寺(在秀山元僧鐵牛建)廣福寺(在城西明洪武間建)真慶觀(在城東關内)灝
穹宫(在秀山明邑人陳其力建)盤龍閣(在城内)河西縣翠微寺(在城)
(東五里翠微山麓明洪武間建)慈蔭寺(在翠微山下)圓明寺(在城西一里元至正間建)
大興福寺(在城北明洪武間建嘉靖間重修)興國寺(在城北元至正間建)北極
觀(在城北)㠄峩縣登雲寺(在城東北一里明崇禎間重修)如是庵(在城)
(南明洪武間建)蒙自縣鹿苑寺(在城中元時建明嘉靖間重修)普照寺(在城)
(西二十里麒麟山)寳華寺(在城西五十里個舊)飛霞寺(在城西七十里倘甸)東林
寺(在城東北)北極宫(在城東明永樂二十年建)
澂江府
河陽縣(附郭)祝國寺(在城東門内)東華寺(在城東門内)萬夀寺
(在城東五里舊城)東照寺(在城東五里舊城北)華藏寺(在城東五里缺摩山梵宇壯嚴)
(泉石幽勝極巔有三清閣彌勒閣藏經樓憑高一望碧海晴巒宛如圖畫為一郡勝境)普福寺
(在城南門)觀音寺(在城西南隅)極樂寺(在城西門内明知府程子侃建)普照寺
(在城西五里)文明寺(在城西五里礐泉圍繞松竹幽深)龍岡寺(在城西六里龍泉之)
(右)伏虎寺(在城西十二里虎山白之半與華藏對峙)雲寺(在城西十五里虎山之右)
(屹立峯頭常有白雲舒卷其上故名)慶善寺(在城北門内使本朝康熙二十年布政崔之英建)
鳳翔寺(在城東北一里明隆慶五年知府徐可久建其地扼鳳山之勝規制宏敞)龍泉寺
(在城北四十里舊陽宗縣城東)鎮國寺(在舊縣城東二十里雲臺山)真武觀(一在城北)
(一在舊城明天啓四年知府郎文煥建)玉虚宫(在城西街)紫微宫(在城西北)玉皇
閣(在城北門)藥師庵(在城東五里)如是庵(在城西三里)雲隱庵(在城西北)
(五里)蓬萊庵(在城東北五里)江川縣東山寺(在城東二里)華嚴寺
(在城西南八里)雲巖寺(在城西五里舊名涌泉寺明西平侯沐春易今名)雲集寺(在城)
(西十里龍鳳山唐時建)一陽宫(在城東北三十里萬松山毓本朝康熙二十四年總督蔡榮)
(捐建)新興州廣法寺(在城内元時建)靈照寺(在城東十里靈照山元僧蓮峯)
(結茅於此)德化寺(在城南寧來哨)永豐寺(在城西十里白塔山祀先農八蜡神元時建)
寳光寺(在城西北十二里)瑞雲寺(在城西北十三里)鐘鼓寺(在城西北二十)
(三里有石音如鐘故名)太平寺(在城北桃源)普門寺(在城北三十里古城)雲龍
寺(在城東北二十里)路南州天竺寺金光寺(俱在城西五十里竹)
(子山)獅山寺(在城西五里獅山)正覺寺(在城西北)金山寺(在城西北紫玉山明)
(嘉靖間建)彌勒寺寳洪寺(俱在城西北一百里民和鄉)
武定府
和曲州(附郭)福田寺(在城東一里明萬歷二十八年知府劉懋武建)大法明
寺(在城東三里)燃燈寺(在城東三里)太和寺(在城南和曲州舊治西南)正續
寺(在城西五里元時建明崇禎間重修)圓通寺(在城北)藏經閣(在正續寺後崇禎間)
(建奉建文帝遺像旁列從亡諸臣史仲彬等十一人木主本朝知府顧岱撰忠臣十一先生碑記)觀
音閣元真閣獅子閣三教庵(俱在獅山)元謀縣
報恩寺(在城東)洪福寺彌勒寺(俱在城西北長山)佛日寺(在城)
(北中山僧明岐建)活佛寺法林寺(俱在城東北五十里雷應山)祖師閣
(在長山)禄勸州西林寺(在城南二十里翠峯山)文殊寺(在城北門外舊)
(治遺址)五龍寺(在城北五十里撒馬邑林木深密石隙玲瓏周圍出清泉數處故名五龍)仙
臺觀(在城南十里)玉皇閣(在城中剙自明代有禱輒應州本朝康熙三年淫雨不止知)
(彭蠡率州民祈禱而霽歲獲有秋)香海庵(在城東南八里)普照庵(在城東南二十里的)
(多村又名芭蕉庵)月影庵(在城北五十里撒馬邑)
廣西府
地藏寺(在城内)廣福寺(在城東三里靈龜山)東華寺(在城東十五里紫微山)
萬夀寺(在城西一里鐵龍山)靈源寺(在城西五里旁有洞深不可測)龜鏡寺(在城)
(西五十里龜山)致和觀(在東關)玉皇閣(在西關外崇嶐壯麗一郡偉觀)師宗州
萬夀寺(在城東隅)西華寺(在城西一里)彌勒州禹門寺(在城)
(東六里巖懸千仞河瀉平原明葛一龍題有詩)皈依寺(在城南構甸壩明知府張繼孟受普明聲)
(降於此有碑記)華林寺(在城西南十八寨)報國寺(在城西關外)咸和觀(在城)
(西五里恩褒山)邱北盤龍寺(在治西明萬歷間建下臨龍潭)
廣南府
祝夀寺(在城内)真武觀(在城西明洪武年間建)觀音閣(在城南門外有池方)
(廣數畝築臺池中建閣臨於上)
元江府
興佛寺(在城内)甘露寺(在城東五里玉臺山本朝康熙九年建)妙蓮寺(在城)
(西南一百三十里元時建)萬夀寺(在城北)新平縣盤龍寺(在城西三里)
觀音閣(在城東關外)鎖水閣(在城東五里)玉皇閣(在城北)真武閣
(在城北)三元宫(在城北)北極宫(在城西北二百里舊新化州)
開化府
文山縣(附郭)西華寺白衣寺太平寺乾天觀
吉祥庵(俱在城西)
鎮沅府
廣福寺(在城東九十里矣邦村)恩樂縣太平寺(在城東)
威遠
元龍寺(在治南一里)
東川府
會澤縣(附郭)青龍寺(在城北久廢參本朝雍正六年知府黃士傑將祝希堯即其)
(遺址重建泉石幽勝登眺則闔郡山川在望)
昭通府
恩安縣(附郭)夀佛寺(在城南門外)鎮雄州萬福寺(在城東北)
(一里)永善縣釋迦寺(在城北草墩村)玉皇閣(在城北副官村)
普洱府
夀佛寺(在府治後)迴龍寺(在城南十里迴龍山)圓照寺(在城西南)廣恩寺
(在城西二里西壁山麓)西林寺(在廣恩寺南)普濟寺(在城北三十里寺在半山間俯)
(瞰城郭臨眺山溪花竹週環煙雲出没)觀音閣(在城西北明萬歷間土舍那天福建臨蓮池上)
(又名蓮臺寺張本朝康熙五十年通判景偉修)
大理府
太和縣(附郭)三聖寺(在城内有三像相傳自天竺得來)羅筌寺(在城東玉)
(案山初洱河多有龍覆舟神僧道安結庵此地夜見童子百餘人語曰師至吾屬不安盍遷去師厲聲曰)
(是法住法住安從遷明日水浮死蟒百餘海患乃息因創寺西有天鏡閣)尊勝寺(在城東南月溪)
(村明弘治間建)大悲寺(在城東南隅)普寧寺(在城南一名無量寺明初汝南王建)大
我寺(在城南)崇恩寺(在城南九里昔有神僧乘三角青牛至此坐化又段思平逃難匿此)
(以門封蛛網追者疑其逸去而返遂免難)海會寺(在城南龍尾關將軍洞南有普濟寺覺真寺)
靈塔寺(在城南斜陽峯麓唐段赤城誅蟒為蟒所吞人思其功於蟒腹中取其骨葬之建塔其上)
(山半為寳林寺)靈鷲寺(在城南馬耳峯之半舊有千僧道場其南為陽南寺)法真寺(在城)
(南佛頭峯麓)鶴頂寺(在城南佛頭峯之半盤龍禪師所建明嘉靖間重修今殿中拜石有禪師)
(足跡深六分)感通寺(在城南聖應峯之半中有三十六院漢時摩騰竺法蘭由天竺入中國時)
(建甚宏麗明太祖有御製詩十八章賜僧無極今存又有寫韻樓鐫明楊慎垂柳篇於屏上)玉局
寺(在城南玉局峯麓左有唐杜光庭祠)天臺寺(在城南龍泉峯麓一名祭天臺)弘聖寺
(在城西南有塔高十丈為級十世傳周時阿育王建明嘉靖間郡人李元陽重修蜀人楊慎記)圓照
寺(在城西内有羅扇井)帝釋寺(在城西北應樂峯其地靈異夜半或聞天樂聲)無為寺
(在城西北蘭峯之半明永樂八年建寺有明汝南王碑聲如玉磬名玉磬碑寺之上有晒經坡廣三百步)
(不生草木)救疫寺(在蘭峯無為寺上内有井世傳其水能救疫)普濟寺(在城西北三陽)
(峯麓元末建)石雲寺(在城西北白雲峯麓昔人見巖下有光掘地得石佛建寺祀之)崇聖
寺(在城西北蓮花峯下寺有三塔其一高十餘丈十六級其二差小各鑄金為頂頂有金鵬世傳龍性)
(敬塔而畏鵬大理舊為龍澤故以此鎮之寺有觀音像高二丈四尺唐蒙氏時董善明鑄有雨銅供冶之)
(異旁為瑞鶴觀明嘉靖間修)覺岸寺(在城北洱河濱磻村村有分水石)靈會寺(在城)
(北院榜村昔蒙氏征麽些渡金沙江見佛像迎置於寺)大慈寺(在城北三十五里唐時南詔建)
(内有卓錫泉相傳僧慧普以錫卓地而泉涌出)銀相寺(在城北五十里)元真觀(在點蒼山)
(半郡人李元陽建)棲霞觀(在城西北明宣德七年建)古靈觀(在城北四十里)觀音
閣(在城北上羊溪戮魔石相傳觀音既閉羅刹以此石鎮之後人遂建閣於上)海印庵(在城)
(西二里明指揮王槐建)趙州妙音寺(在城東二里許)清泰寺(在城東五里)
晴雲寺(在城東五里臺殿恢宏林木森蔚郡紳董思周建)羅和寺(在城東南二里又一)
(里為興隆寺)谷鳥寺(在城南六十里白崖西一名高娘塔昔有張姓者其家女婢名高娘常以)
(一白豬自隨忽豬化象乘之上昇因立寺焉)遍照寺(在白崖孔邑山明隆慶元年建)醫王
寺(在白崖其地有蟲蝗歲出傷禾建寺鎮之李元陽有記)龍華寺(在城南九十里彌渡龍華)
(山麓)道勝寺(在彌渡南唐時張建成入朝賜以浮屠像拜佛書建成歸剏寺藏之)華藏寺
(在城西南六里蒙氏時建)遍知寺(在城西鳳儀山麓)飛來寺(在城北五里昔傳有佛像)
(飛來)雲南縣善集寺(在城南四十里水目山一名水目寺段氏時楊普濟經始明洪)
(武二十四年僧智圓成之舊有虎窩風洞黃龍木犬之異至今遺址尚存)智光寺(在城西一里明)
(永樂初建)九鼎寺(在城西北二十里九峯突兀如削上有層樓飛閣稱勝地)般若寺(在城)
(北八里傳有寳燈飛入雙塔中夏夜常見光明)翠松庵般若庵(俱在城西明兵備道)
(楊應霈建參議馮時可記)鄧川州頂聖寺(在城東十里)鐘山寺(在城西二)
(里段氏時建)真濟寺(在城東南舊州城北)萬福寺(在城東北臥牛山麓元至元間建)
浪穹縣鶴林寺(在城南四十里鳳羽鄉明洪武間建)護明寺(在城西明洪武)
(間建)標楞寺(在城北十五里標山世傳唐時七聖僧所創)賓川州瑞泉寺
(在城西十里蕉谷明嘉靖中知州蕭縉建山頂有瀑布旁有仙洞昔高士李常在曾於此遇仙)寂照
寺(在城西二十里僧宗保建有巖龕乃師證道之所)高興寺(在城西一百里金龍湫側寺後)
(巨石上有牛足並龍蟠跡)傳衣寺(在城西北八十里鷄足山相傳昔釋迦佛以僧伽梨衣付弟子)
(迦葉波以待彌勒迦葉持衣於鷄足山入定以此名今稱華首門即其處也北有淨雲庵東北為八角庵)
(後為彌勒庵圓通庵自淨雲而北為般若庵菩提場折而西為五華庵圓淨庵大乘庵龍華寺前為了空)
(庵南為雲海庵海會庵白石庵庵東有彌勒寺東北為鉢盂寺大士庵東南為白水庵西南為淨覺庵其)
(頂有舍利塔曹溪庵護法堂慧靈庵北麓寺奉真院普光寺皆鷄足山之名刹也)放光寺(在鷄)
(足山石門下明李元陽遊記寺上直迦葉石門余三度來遊在冬春不見光相此來正當六月見大圓光)
(倚立玉池之上外暈七重每重五色環中虚明如鏡凝觀者各見自身現於鏡中毛髮可數衆人同立止)
(見己身不見旁人)袈裟寺(在鷄足山一名迦葉殿)石鐘寺(在鷄足山之阿其懸巖扣)
(之如鐘)悉檀寺(在鷄足山大龍潭之上)玉皇閣(在鷄足山頂)銅瓦殿(在鷄)
(足山華首門東)三元宫(在城東門外明嘉靖間建)雲龍州玉皇閣(在城東一)
(里)
楚雄府
楚雄縣(附郭)祝國寺(在城西慈烏山下)凌雲寺(在城内蘆花街明嘉靖元)
(年建)福城寺(在城東門外明崇禎間建)龍江寺(在城東門外明郡人江文藪建)智明
寺(在城東三十里凡遇災疫旱澇禱之輒應)平南寺(在城西南世傳諸葛武侯南征時建)大
方廣寺(在城西南九十里九臺山)雲泉寺(在城西一里鳴鳳山巔丹崖翠壁古木蒼藤蔚)
(然深秀寺以井泉得名又以山産響石俗名響石寺)古山寺(在鳴鳳山之支南詔時建)金蟾
寺(在城西金蟾巖下有九曲水之勝明萬歷間兵巡道伍可受知府楊秉鉞建本朝康熙九年知府)
(史光鑑重修)廣嚴寺(在城西峩㟤山麓元時建)盤山寺(在城西四里磑盤山下)觀
音寺(在城西十里臥龍岡所奉觀音像傳有漂水逆流之異與大理跡同)環龍寺(在臥龍岡)
(北明萬歷間知府李廷謙有記)寂光寺(在城西三十里紫溪山又有法藏寺青蓮寺紫雲寺紫頂)
(寺俱明萬歷間建溪源寺天啓間建同在是山)七寳寺(在城西紫溪村)護國寺(在城北毛)
(溪冲明嘉靖十五年建)元真觀(在城内明洪武間都督袁義建正德元年指揮施教之重修)
玉皇閣(在城西門外明嘉靖間建前有三元宫)金粟庵(在城内雁塔山中)鎮南
州廣福寺(在城東明永樂間建)棲仙寺(在城東二十五里元時建明萬歷間重修)
極樂寺(在城東南三十里明嘉靖三十五年建)西山寺(在城西三里山頂有泉清碧)
南安州紫山寺(在城東一里明萬歷間建)福興寺(在城東五里蒼山明嘉靖)
(間建)碧雲寺(在城南七里茶山明萬歷間建)南華寺(在城西南三里明萬歷間建)烏
龍寺(在城東北五里烏龍山明萬歷間州守李翹建有記)定遠縣東山寺(在城)
(東二里)竹林寺(在城東南八里)法華寺(在城南二里)燃燈寺(在城南三里)
順生寺(在城北)仁山寺(在城北二十里)廣通縣萬夀寺(在縣治左)
(明萬歷八年知縣馬為龍建)興廣寺(在城東一里)龍蟠寺(在城西五十里羅苴甸東)
(明嘉靖間建鑿水為池甃石為橋以便往來知縣沈嘉言有碑記)盤龍寺(在城北一里)清
虛庵(在城西二里明萬歷初建)彌陀庵(在城北仙羊山明修撰楊慎有題)黑鹽井
真覺寺(在治西萬春山元延祐間僧君山建學士李道源記)龍門寺(在治北)絶
峯寺(在治北自麓至嶺約十里危峯疊翠迥出雲表)琅鹽井竒峯寺(在治西南)
(竒峯山)三元宫(在治南)
姚安府
姚州(附郭)德豐寺(在城内明永樂間移建嘉靖間知府楊日贊重修總兵沐璘匾其堂)
(曰真如境界)慈應寺(在城東十里舊名護國寺唐張虔陀建)唐宗寺(在城東十里牟)
(的邑)白鶴寺(在城東十里)東山寺(在城東十五里煙蘿山祠祀諸葛武侯)白龍
寺(在城東南四里)白雲寺(在城東南十五里萬松山元本朝康熙六年分守參政藺一建)
青蓮寺(在城南門外明郡人陶珽建)飛來寺(在城西南六十里明萬歷間黔國公沐昌)
(祚鑄金像玉皇送雞足山供奉途次苴里舖夜忽不見逾月有譙者見像於大苴村元和山之巒因建寺)
(以奉故名)勝峯寺(在城西南七十里)古泉寺(在城西五里有甘泉清冽明郡人陶珽有)
(記)興寳寺(在城西十五里元宣光間建)夀山寺(在城西二十里建本朝康熙三年)
興善寺(在城西四十里彌興大村)古山寺(在城西山巔俯瞰川原明末分守參議張五瑞)
(重修)首羅寺(在城西北六里)華嚴寺(在城北十五里明崇禎間有行僧古林禪定於此)
栖霞寺(在城北二十里)至德寺(在城北二十里明僧悟真建)龍華寺(在城北二)
(十五里白塔村唐天祐間建)師和寺(在城北三十里)覺照寺(在城北三十里明天順間)
(建)妙光寺(在城北四十里滿海場元中慶禪師建歐陽元有記)忠孝寺(在滿海場明崇)
(禎間知縣謝于教建)報恩寺(在城東北四十里)德雲寺(在城東北四十里妙峯山上旁)
(有龍湫明萬歷間禪僧周理將建寺周行山頂見白衣老僧出入叢箐中遂結茅其地一日風雨驟至水)
(暴漲將没庵周理趺坐不動翊午水退有龍神受戒遂以其地建寺歲時祭龍不用血食今山頂庵猶存)
真武觀(在城北)玉皇閣(在城南門内)光明宫(在城東關外郡數被火災明萬)
(歷間知府李贄建以祀火神)維摩庵(在城南門内明郡人張問善建)三教庵(在城西南)
(五里)極樂庵(在城西五里)大姚縣觀音寺(在城南二里)淨慈寺
(在城南五里明洪武間建)普照寺(在城西一里有塔)善化寺(在城西十五里)石林
寺(在城西三十里龍山上明天順間建)佑聖觀(在城内)五華庵(在城西三十里明崇)
(禎間建)天池庵(在城東二十里建本朝順治十一年)千華舍(在城西三十里)方
山寺(在城北一百八十里)白鹽井龍吟寺(在治東提本朝康熙二年舉趙大)
(生建)觀音寺(在治西)妙華寺(在治西舊名白蓮寺)老君庵(在治東一里)
永昌府
保山縣(附郭)法明寺(在城内太保山麓蒙氏時建明天順間重修)天興寺
(在城東二百里寳臺山初樵牧者聞其山有雞犬聲跡之不見明泰昌元年僧金臺鑿石誅茅窮其勝得)
(異境因建寺)龍泉寺(在南門外前有泉從地涌出上建一鑑樓)法寳寺(在城南十里法)
(寳山蒙氏異牟尋建)臥獅寺(在城南二十里臥獅山其麓為金鳳寺)摩蒼寺(在城南施)
(甸摩蒼山明僧普庇建)報恩寺(在城西北十里棲賢山蒙氏時建元泰定間重修)臥佛
寺(在城北四十里雲巖山巖内有石如臥佛因名漢時建明嘉靖間重修)石碑寺(在城東北)
(一百二十里沙木和西三里)三清觀(在太保山麓偏本朝康熙二十年總兵圖重修)保
禄閣(在太保山麓明萬歷十年郡人邵惟中建)騰越州西盟寺(在城内元至正)
(間建明正統十三年侍郎侯璡重修改為萬夀寺西有易衣軒)天應寺(在城東南二十里羅生山)
(其階前地雨則暵晴則反潤屢騐不爽)來鳳寺(在城南四里來鳳山右為龍鳳神祠)華嚴
寺(在城南五里)忠孝寺(在城南三十里九龍山下昔有蒙化僧照純於定中見十八人指一)
(境地令其開建僧遂行遊至騰見九龍聳秀宛如向所指者因結茅為庵募緣建寺以居焉)金輪
寺(在城西五里)清平寺(在舊鎮姚所南清平洞左明萬歷十九年參將鄧子龍建)佑聖
觀(在城西北隅)玉皇閣(在城東雲峯山諸峯環拱春首朝禮者以萬計)三清殿(在城)
(西十里寳峯山)永平縣寳峯寺(在城東五里)玉泉寺(在城東八里)觀
音寺(在城東七十里觀音山)蘭若寺(在城南三里)普濟寺(在城西二里)白
石庵(在城東一百八十里漾濞大堡)
鶴慶府
石寳寺(在城東十里峯頂山)龍華寺(在城東南十八里元至正間土官高興重建)元
化寺(在城南昔蒙氏因梵僧贊陀卓錫通水遂建此寺)水洞寺(在城南二十五里明知府)
(周集白建)衣寺(在城南)朝霞寺(在城西南十八里明成化十年建)蘭若寺
(在城西南一百二十里觀音山驛西唐時建旁有龍眠洞深五丈闊三丈巖嶂岑蔚飛泉瀑布清氣襲人)
天夀寺(在觀音山驛西)松坡寺(在城西五里)觀音寺(在城北)龍江寺
(在城北二十里)太元宫(在城東明隆慶間知府周贊麗江土官木高建規制宏厰藻繪竒麗為府)
(境宫觀之最)劍川州靈福寺(在城南二里)石龍寺(在城南五里鍾賢嶺)
(石巖延亘如龍壁有天成觀音像)廣明寺(在城南十五里天馬邑)佛嶺寺(在城南五)
(十里石寳山頂)金華寺(在城西南一里金華山)崇仁寺(在城西即崇真寺旁有水雲庵)
積慶觀(在城西南三里明洪武間建)萬松觀(在城西二里)萬松庵(在城南石)
(寳山)滿賢林(在城西四里)
順寧府
萬慶寺(在城東二里傳有木觀音像自南海逆流而至漁者於瀾滄江中網得之遂建寺焉)東
山寺(在城東二里一名萬祥寺)普光寺(在城東南七里)彌勒寺(在城南門外明崇禎)
(五年知府王政建)龍泉寺(在城南一里明天啓四年建重本朝康熙三十三年知府徐欐修)
太平寺(在城西南鬱密山鑑本朝順治五年僧洪建)鳳儀寺(在城北明萬歷間知府李)
(忠臣建)曹溪寺(在城東北五十里高梘槽足本朝順治五年僧學朝建山水清竒稱勝地)
雲州雲興寺(在城東門外)迎恩寺(在城東二里)廣佛寺(在城南十)
(五里舊城殿宇清幽松竹蒼翠)
永北府
開化寺(在城東一里)觀音寺(在城東四里壁鐫釋迦觀音二像唐吳道子筆)雙龍
寺(在城南二十二里舊清水驛)剌羅佛殿(在城北三百八里永寧上府)
麗江府
福國寺(在城西北白沙里芝山上舊名解脱林明熹宗賜名福國寺)觀音堂(在城北十)
(五里白沙村)
蒙化府
圓覺寺(在城東七里明成化間重修)伏虎寺(在城東南莊里蒙氏時建世傳西域僧俱)
(盧稱與南國僧道葺驅二虎拽木以剏寺寺成乘虎而去)等覺寺(在城東南隅蒙氏建明永樂間)
(重修寺外有冷泉庵)拱城寺(在城南三里)普福寺(在城南一百里舊定邊縣東宋時建)
(明洪武初西平侯沐英重修)白雲寺(在舊定邊縣西六十里山環水遶常有白雲凝結)竹
掃寺(在舊定邊縣西北四十里太極山頂有虎跳澗拜佛臺木蓮花諸勝每竹葉落時風自掃去)
天花寺(在舊定邊縣北内有攀枝花花艷則年豐淡則年歉)勝光寺(在城西南五十里五)
(印山)雲隱寺(在城北三十五里巄&KR2839;圖山)慧明寺(在城北三十里旁有玉皇閣)延
真觀(在城東三里)懸珠觀(在城東五里剏自蒙詔明成化間拓建為近城諸刹之冠殿前)
(有觀音井病者飲之輒愈)清微觀(在城南十五里巍寳山)元真觀(在城東北隅)慈
雲庵(在城内東南隅)萬松庵(在城東甸頭明郡紳陳于宸建)雲壑庵(在雲隱寺右二)
(里許)
景東府
開化寺(在城南門外)孔雀寺(在城南十五里孔雀山黃本朝康熙五十二年同知叔)
(琪建)鳳林寺(在城南一百五十里地接鎮沅恩樂氣候多寒陰雲四起即時雨淋故又名天雨寺)
玉龍寺(在城南二百里昔有僧創建見白蛇盤踞其地少頃逸去故以名寺)龍泉寺(在城)
(西南三里旁有龍湫)元珠寺(在城北二里)玉皇閣(在城内明萬歷間建本朝雍正八)
(年修)
雲南通志卷十五
