欽定國子監志卷二十二
樂三
樂器
鎛鐘二(一鎛鐘第四夾鐘春祭用之一鎛鐘第十南吕秋祭用之)
特磬二(一特磬第四夾鐘春祭用之一特磬第十南吕秋祭用之)
編鐘一
編磬一
琴六
瑟四
排簫二
簫六
篪四
笛六
笙六
壎二
鼔一
搏拊二
柷一
敔一
麾一
(文廟謹案元大德十年始命江浙行省製造至明樂器)
(朝)(洪武二十六年頒大成樂器其制始備我)
(世祖章皇帝順治初年和韶樂而樂器尚沿明舊至欽定六平之章均用中)
(聖祖仁皇帝康熙五十四年始命太常重造樂器)
(頒行國學我皇上)
(改定宫律仿江西所獻古鎛鐘式鑄為鎛鐘復特命樂部)
(詔采玉和闐以琢特磬各二樂懸於焉大備兹就頒夾鍾南吕鎛鐘特磬)
(文廟所有樂器繪圖加說如左云)
春祭鎛鐘笵金為之應夾鐘之吕兩欒高一尺
五寸一分七釐中高一尺三寸四分八釐于徑
一尺二寸六分四釐横九寸四分八釐兩舞相
距一尺七分八釐横八寸六分三釐甬長八寸
九分八釐徑三寸五分九釐衡徑三寸三分七
釐旋徑三寸九分九釐闊一寸一分九釐蟲長
二寸五分二釐闊一寸五分一釐厚一寸一釐
蟲孔長一寸二分六釐闊八分四釐乳凡三十
六高一寸一分九釐鐫識處高七寸五分八釐
上闊二寸五分二釐下闊三寸三分七釐前鐫
御製銘後鐫鎛鐘第四夾鐘及年月俱篆文簨虡皆
塗金通高九尺二寸五分厚一寸八分上簨左
右刻龍首闊四尺七寸高一尺一寸中簨闊二
尺一寸高三寸六分簨上有業高七寸鏤雲龍
附簨結紅絨紃以懸鐘虡高六尺三寸五分闊
三寸六分承以五采伏獅下為趺高九寸縱二
尺一寸横一尺趺上垣高二寸五分鏤金山水
形獅身出垣六寸五分下施几二縱二尺三寸
横一尺二寸高一尺三寸上簨脊樹金鸞咮銜
五采流蘇龍口亦如之下垂至趺擊具為卧鼓
形有柄髤朱凡鐘磬皆如之
秋祭鎛鐘應南吕之吕兩欒高一尺八分中高
九寸六分于徑九寸横六寸七分五釐兩舞相
距七寸六分八釐横六寸一分四釐甬長六寸
四分徑二寸五分六釐衡徑一寸六分八釐旋
徑二寸八分四釐闊八分五釐蟲長一寸八分
闊一寸八釐厚七分二釐蟲孔長九分闊六分
乳凡三十六高八分五釐鐫識處高五寸四分
上闊一寸八分下闊二寸四分前鐫
御製銘後鐫鎛鐘第十南吕年月同前簨虡通高九
尺二寸五分厚二寸八分左右兩虡高五尺六
寸五分闊三寸六分上簨中簨獅趺俱如前虡
下施几三縱三尺六寸六分横二尺三寸高二
尺餘如夾鐘
春祭特磬玉為之應夾鐘之吕股脩一尺二寸
一分三釐六毫博九寸一分四釐鼓脩一尺八
寸二分四毫博六寸六釐八毫厚八分六釐四
毫前鐫
御製銘後鐫特磬第四夾鐘及年月俱篆文簨虡形
制尺寸皆同鎛鐘惟上簨左右刻鳳首趺飾卧
鳬白羽朱喙附簨結紅絨紃以懸磬
秋祭特磬應南吕之吕股脩八寸六分四釐博
六寸四分八釐鼓脩一尺二寸九分六釐博四
寸三分二釐厚一寸一分五釐二毫前鐫
御製銘後鐫特磬第十南吕年月俱如前簨虡及几
形制尺寸俱同鎛鐘上簨下趺俱如前
編鐘笵金為之十六枚同虡應十二正律四倍
律陰陽各八以厚薄為次薄者聲濁厚者聲清
紐為雙龍中為雲龍文近脣如滿月者六以受
擊形制皆同高七寸四分四釐九毫中徑七寸
一分四釐六毫上下徑皆五寸三釐九毫前鐫
康熙五十四年製後各鐫律名簨虡皆塗金通
高九尺中横為三簨上簨左右刻龍首闊一丈
中下二簨俱闊六尺四寸高三寸五分刻朵雲
各八下垂金鈎以懸鐘上業鏤雲龍文高七寸
四分下業鏤山水形高二寸五分虡高六尺四
寸闊四寸一分厚如之承以五采伏獅高一尺
六分下為趺縱二尺四寸横一尺高如之趺上
垣高三寸鏤山水形上簨脊樹金鸞五咮銜五
采流蘇龍首亦如之垂至趺焉
編磬靈璧石為之十六枚同虡以厚薄應律如
編鐘之法兩面繪雲龍形制皆同股脩俱七寸
二分九釐博俱五寸四分六釐七毫鼓脩俱一
尺九分三釐五毫博俱三寸六分四釐五毫股
側鐫康熙五十四年製鼓側各鐫律名中穿小
孔以紅絨紃懸之上下各八簨虡形制尺寸皆
同編鐘惟上簨左右刻鳳首脊樹金鳳五上業
鏤鳳文趺飾卧鳬白羽朱喙
琴六合桐梓為之髤以漆七絃皆以朱前廣後
狹上圓下方中虛通長三尺一寸五分九釐額
闊五寸一分三毫肩闊五寸八分三釐二毫尾
闊四寸三分七釐四毫岳山高四分八釐六毫
厚二分四釐三毫龍口闊一寸二分龍池長六
寸二分三釐七毫鳳池長二寸五分一釐一毫
闊皆六分四釐八毫鳬掌高一寸一分三釐四
毫雁足高八分九釐一毫軫七長一寸五分三
釐九毫軫池長三寸七分二釐六毫闊五分六
釐七毫穿孔以受軫軫末結紅絨紃上出以綰
絃繞龍口下繋雁足左四右三絃自岳山至龍
口二尺九寸一分六釐徽凡十三飾以蚌岳山
焦尾皆以檀髤金几承之紅緞羃
瑟四斵桐為之髤以漆二十五絃前廣後狹上
圓下方中虛而高兩端俯通長六尺五寸六分
一釐前闊一尺四寸五分八釐足高二寸九分
一釐六毫後闊一尺二寸三分九釐三毫足高
二寸一分八釐七毫前後梁高闊俱七分二釐
九毫越二前方徑四寸三分七釐四毫後上圓
下平徑如之下闊五寸一分三毫梁外各穿孔
二十五以受絃絃首出前梁外末入後梁外孔
從越迴至後梁上各於本絃綰之梁内絃長四
尺三寸七分四釐中一絃黃外十二絃為陽均
内十二絃為陰均皆朱各設柱以和之梁内繪
雲龍前後錦文側為流雲後端承絃以紅緞繡
龍絃孔飾以蚌梁以檀髤金座二承之
排簫二比竹為之十六管陰陽各八自左而右
列二倍律六正律以協陽均自右而左列二倍
吕六正吕以協陰均其長與徑皆如本律管面
各鐫律名以木為櫝中凹而虛以受管外出一
寸九分上齊下參差櫝高九寸四分七釐七毫
厚一寸九釐三毫口闊六寸九分九釐八毫肩
闊一尺一寸六分一釐足相距一尺一寸三分
三釐五毫隨管之長短左右漸張以掩之通髤
以朱繪金龍中以金書康熙
御製下施小鐶垂五采流蘇
簫六斷竹為之陽月用姑洗簫以四倍黃鐘宫
為體長一尺七寸七分五毫徑四分三釐五毫
陰月用仲吕簫以三倍半黃鐘管為體長一尺
六寸九分三釐四毫徑四分一釐六毫皆前五
孔後一孔旁二孔相並以出音上開山口徑二
分通髤以朱繪雲龍旁孔垂五采流蘇
篪四斷竹為之陽月用姑洗篪以三十二倍黃
鐘管為體徑八分七釐吹孔至末九寸九分五
釐陰月用仲吕篪以二十八倍黃鐘管為體徑
八分三釐二毫吹孔至末九寸五分二釐五毫
皆通長一尺四寸上為吹孔向外五孔向内一
孔下二孔相並為一以出音管末有底竅其中
吹孔上留竹節以閉音間纏以絲髤朱繪雲龍
出音孔垂五采流蘇
笛六斷竹為之陽月用姑洗笛徑四分三釐五
毫吹孔至末一尺二寸五分一釐七毫陰月用
仲吕笛徑四分一釐六毫吹孔至末一尺一寸
九分七釐二毫通長俱一尺八寸二分八釐六
毫體長徑各與簫同左第一為吹孔次加竹膜
焉右六孔以協律旁二孔相對以出音末二孔
向上間纏以絲兩端加龍首龍尾皆木質首長
二寸四分尾減二分通髤以朱繪花文旁孔垂
五采流蘇
笙六竹管匏身大笙十七管皆有簧以黃鐘三
十二分積七之管為體徑一分六釐五毫小笙
亦十七管惟十三簧以黃鐘八分積一之管為
體徑一分三釐七毫匏面穿孔環植之左右分
列束以竹絲中管最長以次短象鳳翼本豐末
斂象鳳身管本以檀竅其中而有底削平以薄
銅葉障孔開簧口點以臘珠其上各按律分穿
出音孔管端穿氣孔匏之半接吹管端為吹孔
匏身及吹管髤漆鏤雲龍文填以金吹管外垂
五采流蘇
壎二埏土為之陽月用黃鐘壎以八倍黃鐘積
為體内高二尺二分三釐腰内徑一寸七分一
釐七毫底内徑一寸一分六釐八毫陰月用大
吕壎以七倍黃鐘積為體内高二寸一分三釐
三毫腰内徑一寸六分四釐二毫底内徑一寸
一分一釐七毫皆七孔上為吹孔前四後二以
叶律通髤以朱繪金雲龍合樂時樂工以手捧
壎底懸五采流蘇
鼓一木匡冒革面徑二尺三寸四釐圍九尺六
寸五分一釐厚三尺四寸五分七釐面繪雲龍
緣邊繪花文俱五采兩端塗金釘二層匡兩旁
飾六角鏤金盤龍各二銜金環匡旁穿方孔貫
以柱上出擎蓋下植至趺蓋上穹下方高一尺
四寸三分徑四尺四寸羃以紅緞繡雲龍曲梁
四垂加龍首出幨一尺二寸重幨四周深一尺
三寸一分中繡正龍旁行龍盖頂高九寸三分
塗金上植金鸞承鼓以曲木四岐抱匡鏤金雲
文其下高二尺四寸三分末為圓座高一尺九
寸二分趺四出有垣各飾伏獅鐶及鸞咮龍口
並垂五采流蘇繋以桴髤朱直柄圓首
搏拊二如鼓而小面徑七寸二分九釐中圍三
尺五分三釐六毫厚一尺四寸五分八釐繪飾
與鼓同匡旁飾六角鏤金盤龍二銜金鐶繋紅
絨釧卧置趺上垣為雲紋以承之趺凡三層通
髤以金高一尺一寸五分二釐縱一尺三寸六
分五釐二毫横九寸一分二毫凡合樂以紃懸
於項擊以左右手鼓一搏拊二以為節
柷一斵木為之形方如斗上廣下狹上方二尺
一寸八分七釐下方一尺六寸九分四毫厚七
分二釐九毫深一尺四寸五分八釐邊徑二寸
二釐厚一寸二分一釐外繪山水樓閣口及柱
皆塗金裏髤以漆三面中隆起為鼓形以受擊
一面中穿孔以出音趺高三寸三釐方二尺四
分八釐亦塗金止長四寸八分六釐髤以綠柄
一尺二寸一分三釐髤以朱其端為金雲繋紅
絨紃
敔一雕木為之如伏虎形紅黑斑文齟齬在背
上具五色以三相間凡二十七首高九寸四分
七釐尾高八寸一分闊六寸四分八釐通長二
尺一寸八分七釐齟齬之分七寸二分九釐以
崇牙承之趺高一尺二分四釐縱二尺一寸八
分四釐横一尺二寸一分三釐旁施兩耳長三
寸六分四釐以置籈通塗以金籈以竹長二尺
四寸三分圍四寸五分六釐四毫析其半為二
十四莖於齟齬上横櫟之
麾紅緞為之長五尺四寸六分闊一尺八分繡
雲龍其端飾藍緞長八寸一分繡星雲文中為
日華金篆中和字上下皆綴横木上縱五寸七
分鏤雙龍下縱三寸六分鏤山水形皆塗金結
紅絨紃銜於龍口懸以朱杠長八尺一寸圍三
寸三分杠端飾塗金銅龍長一尺九分曲首向
前四寸六分座高二尺五寸六分闊一尺五寸
三分亦以金髤之
欽定國子監志卷二十二
