欽定國子監志卷十二
祀位二
配饗從祀
大成殿四配位木主高一尺七寸寬四寸五分厚
五分赤地金書小座高三寸五分大座高一尺
五分東西連二龕合座龕高六尺五寸廣七尺
一寸深四尺三寸五分木座高一尺九寸廣一
丈四尺八寸深五尺五寸五分綠琉璃座高二
尺三寸廣一丈六尺五寸深七尺
復聖顔子(漢永平十五年祠七十二弟子顔子位第一後世因之魏正始二年晉配)
(饗位唐貞觀二年稱先師總章元年贈太子少師太極元年贈太子太師開元二十七年封兖)
(公宋大中祥符二年封兖國公元至順元年贈兖國復聖公)
述聖子思子(宋崇寧元年封沂水侯大觀二年從祀于左邱眀二十一賢之間端)
(平二年升列十哲咸淳三年封沂國公晉配饗位元至順元年贈沂國述聖公)
並西面北上
宗聖曾子(唐總章元年贈太子少保太極元年贈太子太保開元八年以曾子受孝)
(經特為塑像坐于十哲之次二十七年贈成伯宋大中祥符二年封瑕邱侯政和元年改封武)
(城侯淳祐二年晉配享位封郕國公元至順元年贈郕國宗聖公)
亞聖孟子(宋元豐六年封鄒國公七年晉配享位元至順元年贈鄒國亞聖公)
並東面北上
大成殿十二哲位木主高一尺四寸廣三寸五分
厚五分赤地金書小座高二寸五分大座高一
尺東西各連六龕合座龕高六尺二寸廣三尺
九寸五分深二尺八寸木座高一尺八寸廣二
丈三尺七寸深三尺九寸綠琉璃座高一尺八
寸五分廣二丈五尺五寸深五尺
先賢閔子(唐開元八年從祀二十七年封費侯宋大中祥符二年封瑯琊公)
先賢冉子(唐開元八年從祀二十七年封薛侯宋大中祥符二年封下邳公)
先賢端木子(唐開元八年從祀二十七年封黎侯宋大中祥符二年封黎陽公咸)
(淳三年改黎公)
先賢仲子(唐開元八年從祀二十七年封衛侯宋大中祥符二年封河内公成淳三)
(年改衛公)
先賢卜子(唐貞觀二十一年與左邱明等二十一人以經師從祀開元八年始以十)
(哲從祀二十七年封魏侯宋大中祥符二年封河東公咸淳三年改魏公)
先賢有子(唐開元八年從祀二十七年封卞伯宋大中祥符二年封平隂侯咸淳三)
(年子思升四配衆議升有子為十哲不果明洪武二年崇仁訓導羅恢請升有子而黜宰我不)
(報隆國朝初祀子東廡乾三年升十二哲)
並西面北上
先賢冉子(唐開元八年從祀二十七年封鄆侯宋大中祥符二年封東平公咸淳三)
(年改鄆公)
先賢宰子(唐開元八年從祀二十七年封齊侯宋大中祥符二年封臨淄公咸淳三)
(年改齊公)
先賢冉子(唐開元八年從祀二十七年封徐侯宋大中祥符二年封任城公咸淳三)
(年改徐公)
先賢言子(唐開元八年從祀二十七年封吳侯宋大中祥符二年封丹陽公咸淳三)
(年改吳公)
先賢顓孫子(唐開元八年從祀二十七年封陳伯宋大中祥符二年封宛邱侯政)
(和元年改穎川侯咸淳三年封陳公升十哲)
先賢朱子(宋淳祐元年從祀元至元二十二年封齊國公明崇禎十五年稱為先賢)
(位在七十子之下漢唐諸儒之上國朝康熙五十一年升為十一哲)
並西序東嚮
(謹案顔曾思孟四配定位始于宋咸淳三年蓋前此止以顔子配也十哲之稱則始見于唐開)
(元八年命改十哲為坐像自唐以後皆沿舊制宋端平二年以顔子既配祀)
(孔子不當復在十哲之列乃升子思子于哲位咸淳三年子思于升列四配復升顓孫子於哲位)
(朝我)
(聖祖仁皇帝以朱子註釋羣經闡發道理五十一年孔孟之後有禆斯文功為宏鉅康熙)
(命廷臣詳議尊崇之典大學士遵議朱子配饗孔廟本在東廡先賢之列應請升於)
(詔從大成殿東序位次先賢卜子下徐元夢言之是為十一哲乾隆三年尚書)
(孔子偶思與難之賢記者誌之因號十哲宋代升配子張)
(本朝又躋朱子是十哲名數並非其舊似可無拘有子氣象大似聖人諸弟子常欲以事)
(孔子者事之有子宜升哲位時元夢并欲退冉有宰我從祀兩廡而升南宫适子賤于堂上哲位)
(聖大學士鄂爾泰等議以冉宰兩賢子為游夏諸門高第佑饗千秋豈容輕議惟有)
(賢所服孟子亦稱智足知聖從前未躋十哲似為缺典應如所請南宫适子賤升哲之說似不)
(上納可從于是移朱子神位于西序先賢顓孫子之其言)
(大次而升有子神位於之次是為十二哲云成殿東序先賢卜子)
大成殿兩廡從祀先賢先儒神位木主高一尺三
寸六分廣三寸五分厚六分赤地墨書小座高
二寸大座高七寸五分東廡連四龕十六座龕
高五尺八寸廣二尺八寸深三尺木座高二尺
六寸廣共一丈二尺深四尺一寸磚座高一尺
二寸通廣二十丈一尺六寸深六尺五寸西廡
連四龕十五座又獨龕一座廣二尺八寸深二
尺二寸木座廣四尺深三尺二寸餘同東廡
先賢蘧子瑗(唐開元二十七年從祀封衛伯宋大中祥符二年加内黃侯明嘉靖)
(九年改祀于鄉廡國朝雍正二年復祀為東先賢之首)
先賢澹臺子滅眀(唐開元二十七年從祀封江伯宋大中祥符二年加金鄉)
(侯)
先賢原子憲(唐開元二十七年從祀封原伯宋大中祥符二年加任城侯)
先賢南宫子适(唐開元二十七年從祀封郯伯宋大中祥符二年加襲邱侯政)
(和元年改汶陽侯)
先賢商子瞿(唐開元二十七年從祀封蒙伯宋大中祥符二年加湏昌侯)
先賢司馬子耕(唐開元二十七年從祀封向伯宋大中祥符二年加楚邱侯政)
(和元年改睢陽侯)
先賢梁子鱣(唐開元二十七年從祀封趙伯宋大中祥符二年加千乘侯)
先賢冉子儒(唐開元二十七年從祀封祀伯宋大中祥符二年加臨沂侯)
先賢伯子虔(唐開元二十七年從祀封聊伯宋大中祥符二年加沐陽侯)
先賢冉子季(唐開元二十七年從祀封東平伯宋大中祥符二年加諸城侯)
先賢漆雕子徒父(唐開元二十七年從祀封須句伯宋大中祥符二年加高)
(苑侯)
先賢漆雕子哆(唐開元二十七年從祀封武城伯宋大中祥符二年加濮陽侯)
先賢公西子赤(唐開元二十七年從祀封郜伯宋大中祥符二年加鉅野侯)
先賢任子不齊(唐開元二十七年從祀封任城伯宋大中祥符二年加當陽侯)
先賢公良子孺(唐開元二十七年從祀封東年伯宋大中祥符二年加牟平侯)
先賢公肩子定(唐開元二十七年從祀封新田伯宋大中祥符二年加梁父侯)
先賢鄡子單(唐開元二十七年從祀封銅鞮伯宋大中祥符中未經贈爵大觀四)
(年從議理局言加聊城侯)
先賢罕父子里(唐開元二十七年從祀封乘邱伯宋大中祥符二年加祁鄉侯)
先賢榮子旂(唐開元二十七年從祀封雩婁伯宋大中祥符二年加厭次侯)
先賢左人子郢(唐開元二十七年從祀封臨淄伯宋大中祥符二年加南華侯)
先賢鄭子國(唐開元二十七年從祀封滎陽伯宋大中祥符二年加朐山侯)
先賢原子亢(唐開元二十七年從祀封萊蕪伯宋大中祥符二年加樂平侯)
先賢廉子潔(唐開元二十七年從祀封莒人伯宋大中祥符二年加胙城侯)
先賢叔仲子會(唐開元二十七年從祀封瑕邱伯宋大中祥符二年加博平侯)
先賢公西子輿如(唐開元二十七年從祀封重邱伯宋大中祥符二年加臨)
(胊侯)
先賢邽子巽(唐開元二十七年從祀封平陸伯宋大中祥符二年加高唐侯)
先賢陳子亢(唐開元二十七年從祀封穎伯宋大中祥符二年加南頓侯)
先賢琴子張(唐開元二十七年從祀封南陵伯宋大中祥符二年加頓邱侯)
先賢步叔子乘(唐開元二十七年從祀封淳于伯宋大中祥符二年加博昌侯)
先賢秦子非(唐開元二十七年從祀封汧陽伯宋大中祥符二年加華亭侯)
先賢顔子噲(唐開元二十七年從祀封朱虚伯宋大中祥符二年加濟隂侯)
先賢顔子何(唐開元二十七年從祀封開陽伯宋大中祥符二年加堂邑侯明嘉)
(靖九年因張璁之請停其從祀國朝雍正二年復祀)
先賢縣子亶(二國朝雍正年增祀)
先賢樂正子克(宋政和五年封利國侯配饗孟廟國朝雍正二年增祀)
先賢萬子章(宋政和五年封博興伯從祀孟廟國朝雍正二年增祀)
先賢周子敦頣(宋淳祐元年從祀封汝南伯元至順二年加豫國公)
先賢程子顥(宋淳祐元年從祀封河南伯元至順二年加豫國公)
先賢邵子雍(宋咸淳三年從祀封新安伯)
右三十九人並東廡西面北上
先賢林子放(唐開元二十七年從祀封清河伯宋大中祥符二年加長山侯明嘉)
(靖九年改祀于鄉先國朝雍正二年復祀為西廡賢之首)
先賢宓子不齊(唐開元二十七年從祀封單伯宋大中祥符二年加單父侯)
先賢公冶子長(唐開元二十七年從祀封莒伯宋大中祥符二年加高密侯)
先賢公晳子哀(唐開元二十七年從祀封郳伯宋大中祥符二年加北海侯)
先賢高子柴(唐開元二十七年從祀封共城伯宋大中祥符二年加共城侯)
先賢樊子湏(唐開元二十七年從祀封樊伯宋大中祥符二年加益都侯)
先賢商子澤(唐開元二十七年從祀封睢陽伯宋大中祥符二年加鄒平侯)
先賢巫馬子施(唐開元二十七年從祀封鄫伯宋大中祥符二年加東阿侯)
先賢顔子辛(唐開元二十七年從祀封蕭伯宋大中祥符二年加陽穀侯)
先賢曹子䘏(唐開元二十七年從祀封曹伯宋大中祥符二年加上蔡侯)
先賢公孫子龍(唐開元二十七年從祀封黃伯宋大中祥符二年加枝江侯)
先賢秦子商(唐開元二十七年從祀封上洛伯宋大中祥符中未經贈爵大觀四)
(年從議禮局言加馮翊侯)
先賢顔子高(唐開元二十七年從祀封瑯邪伯宋大中祥符二年加雷澤侯)
先賢壤駟子赤(唐開元二十七年從祀封北徵伯宋大中祥符二年加上邽侯)
先賢石作子蜀(唐開元二十七年從祀封亢父伯宋大中祥符中未經贈爵大)
(觀四年從議禮局言加鉅平侯)
先賢后子處(唐開元二十七年從祀封營邱伯宋大中祥符中未經贈爵大觀四)
(年從議禮局言加膠東侯)
先賢奚容子蒧(唐開元二十七年從祀封下邳伯宋大中祥符二年加濟陽侯)
先賢顔子祖(唐開元二十七年從祀封臨沂伯宋大中祥符二年未經贈爵大觀)
(四年從議禮局言加富陽侯)
先賢句子井疆(唐開元二十七年從祀封淇陽伯宋大中祥符二年加滏陽侯)
先賢秦子祖(唐開元二十七年從祀封少梁伯宋大中祥符二年封鄄城侯)
先賢縣子成(唐開元二十七年從祀封鉅野伯宋大中祥符二年加武城侯)
先賢公祖子句兹(唐開元二十七年從祀封期思伯宋大中祥符二年加即)
(墨侯)
先賢燕子伋(唐開元二十七年從祀封漁陽伯宋大中祥符二年加研封侯)
先賢樂子欬(唐開元二十七年從祀封昌平伯宋大中祥符二年加建城侯)
先賢狄子黑(唐開元二十七年從祀封臨濟伯宋大中祥符二年加林慮侯)
先賢孔子忠(唐開元二十七年從祀封汶陽伯宋大中祥符二年加鄆陽侯)
先賢公西子蒧(唐開元二十七年從祀封祝阿伯宋大中祥符二年加徐城侯)
先賢顔子之僕(唐開元二十七年從祀封東武伯宋大中祥符二年加宛句侯)
先賢施子之常(唐開元二十七年從祀封乘氏伯宋大中祥符二年加臨濮侯)
先賢申子棖(唐開元二十七年從祀封魯伯宋大中祥符二年加文登侯)
先賢左邱子眀(唐貞觀二十一年以經師從祀宋大中祥符二年封瑕邱伯政)
(和六年改中都伯明崇禎十五年稱為先賢)
先賢秦子冉(唐開元二十七年從祀封彭衙伯宋大中祥符二年加新息侯明嘉)
(靖九年因張璁言停其從祀國朝雍正二年復祀)
先賢牧子皮(二國朝雍正年增祀)
先賢公都子(宋政和五年封平隂伯從祀孟廟國朝雍正二年增祀)
先賢公孫子丑(宋政和五年封夀光伯從祀孟廟國朝雍正二年增祀)
先賢張子載(宋淳祐元年從祀封郿伯)
先賢程子頤(宋淳祐元年從祀封伊陽伯元至順二年加洛國公)
右三十八人並西廡東面北上
先儒公羊子高(唐貞觀二十一年從祀宋大中祥符二年封臨淄伯)
先儒伏子勝(唐貞觀二十一年從祀末大中祥符二年封乘氏伯)
先儒董子仲舒(元至順元年從祀明洪武二十九年封江都伯成化三年改廣)
(川伯)
先儒后子蒼(明嘉靖九年從祀)
先儒杜子子春(唐貞觀二十一年從祀宋大中祥符二年封緱氏伯)
先儒諸葛子亮(二國朝雍正年增祀)
先儒王子通(明嘉靖九年從祀)
先儒范子仲淹(十國朝康熙五二年增祀)
先儒歐陽子修(明嘉靖九年從祀)
先儒楊子時(元至正二十二年封吳國公贈太師予祀於鄉眀弘治八年從祀封)
(將樂伯)
先儒羅子從彦(明萬歷四十二年從祀)
先儒李子侗(元至正二十二年封越國公贈太師予祀於鄉明萬歷四十二年從)
(祀)
先儒吕子祖謙(宋景定二年從祀封開封伯)
先儒蔡子沈(元至正二十二年封榮國公贈太師謚文正加建國公明正統二年)
(從祀成化二年封崇安伯)
先儒陳子淳(二國朝雍正年增祀)
先儒魏子了翁(二國朝雍正年增祀)
先儒王子柏(二國朝雍正年增祀)
先儒趙子復(二國朝雍正年增祀)
先儒許子謙(二國朝雍正年增祀)
先儒吳子澄(明正統八年從祀封臨川郡公嘉靖九年因張璁言停其從祀國)
(朝乾隆二年復祀)
先儒胡子居仁(明隆慶十二年從祀)
先儒王子守仁(明萬歷十二年從祀)
先儒羅子欽順(二國朝雍正年增祀)
右二十三人並東廡西面北上
先儒榖梁子赤(唐貞觀二十一年從祀宋大中祥符二年封龔邱伯政和元年)
(改睢陽伯)
先儒高堂子生(唐貞觀二十一年從祀宋大中祥符二年封萊蕪伯)
先儒孔子安國(唐貞觀二十一年從祀宋大中祥符二年封曲阜伯)
先儒毛子萇(唐貞觀二十一年從祀宋大中祥符二年封樂夀伯)
先儒鄭子康成(唐貞觀二十一年從祀宋大中祥符二年封高密伯明嘉靖九)
(年改祀於鄉祀國朝雍正二年復)
先儒范子寗(唐貞觀二十一年從祀宋大中祥符二年封高密伯明嘉靖九年改)
(祀子鄉年國朝雍正二復祀)
先儒韓子愈(宋元豐七年從祀封昌黎伯)
先儒胡子瑗(明嘉靖九年從祀)
先儒司馬子光(宋咸淳三年從祀)
先儒尹子淳(二國朝雍正年增祀)
先儒胡子安國(元至正二十二年封建國公贈太師予祀于鄉明正統二年從)
(祀成化三年封建寧伯)
先儒張子栻(宋景定二年從祀封華陽伯)
先儒陸子九淵(明嘉靖九年從祀)
先儒黃子幹(二國朝雍正年增祀)
先儒真子德秀(元至正二十二年封福國公予祀于鄉明正統二年從祀成化)
(二年封浦城伯)
先儒何子基(二國朝雍正年增祀)
先儒陳子澔(二國朝雍正年增祀)
先儒金子履祥(二國朝雍正年增祀)
先儒許子衡(元皇慶二年從祀)
先儒薛子瑄(明隆慶二年從祀)
先儒陳子獻章(明萬歷十二年從祀)
先儒蔡子清(二國朝雍正年增祀)
先儒陸子隴其(國朝康熙間御史雍正二年世宗憲皇帝詔增入)
(文廟從祀乾隆元年建立賜謚曰清獻是時禮部奏應照謚號給銀石碑隴其御史秩五)
(品會典内無五品碑價例因贈官内閣學士兼侍郎)
右二十三人並西廡東面北上
(謹案從祀諸賢唐迄宋初並列殿上至政和二年從祀新儀成殿上惟祀配位哲位諸弟子及)
(先儒分列東西舍是為兩廡從祀之始明易像為主自四配以下均去封爵概稱先賢先儒而)
(國位次或進或退歷朝沿革不一復康熙五十四朝監于前代于祀位尤多所增)
(聖祖仁年帝允部臣議覆學政余正請以范仲淹學問皇)
(世宗憲精純宜從祀西廡先儒韓愈之次雍正二年宜皇帝命增復祔饗先賢先儒于是廷臣集議)
(復祀先賢蘧瑗林放秦冉顔何四人增祀先賢牧皮縣亶樂正子萬章公都子公孫丑六人復)
(祀先儒漢鄭康成范寗二人增祀先儒漢諸亮亮宋尹淳黃幹陳淳魏了翁何基王柏陳澔元)
(本趙復金履祥許謙明蔡清羅欽順及位次闕里朝陸隴其共十四人又以先賢先儒)
(及直省各學俱以時代為序惟國子監向分先賢先儒為序因通行直省悉依國子監序列乾)
(隆二年尚書甘汝来請復吴澄從祀禮部議准位次先儒趙復之下十八年)
(皇上復命廷臣考据史𫝊于先賢先儒分列之中復按年序次二十九年監臣奏言先賢哲位配享)
(殿上者例不書名所以别于兩廡從祀賢儒也乾隆三年升祔有子神牌未經更正請改稱有子)
(旨允而不書名得今欽遵行遂為定制)
(欽定位次詳錄于左并偹注歷代封爵及從祀先後于下以偹參攷焉)
崇聖祠四配神位木主高一尺四寸廣三寸五分
厚五分赤地金書東西連二龕合座龕高六尺
二寸廣四尺三寸深二尺七寸木座高二尺七
寸五分廣九尺一寸深三尺七寸磚座高二尺
七寸廣一丈二寸深四尺九寸
先賢顔氏無繇(唐開元二十七年從祀年孔廟封把伯宋大中祥符二加曲)
(阜侯元元統二年贈杞國文裕公夫人齊姜氏為杞國端獻夫人眀嘉靖九年配享啟聖祠)
先賢孔氏伯魚(宋崇寧元年封泗水侯咸淳三年從祀孔廟位顔噲下明嘉)
(靖九年配享啟聖祠)
並西面北上
先賢曾氏點(唐開元二十七年從祀加孔廟封宿伯宋大中祥符二年萊蕪侯)
(明嘉靖九年配享啟聖祠)
先賢孟孫氏(元延祐三年封孟子父為邾國公母為宣獻夫人明嘉靖九年配享)
(祠啟聖)
並東面北上
崇聖祠兩廡從祀主高一尺三寸六分廣三寸五
分厚六分赤地墨書東連二龕一座獨龕一座
龕高五尺八寸廣四尺三寸深二尺七寸木座
高二尺四寸廣連座九尺獨座四尺八寸深三
尺七寸磚座高一尺二寸五分廣二丈二尺深
五尺西連二龕一座制如東廡磚座廣一丈高
深制如東廡
先儒周輔成(明萬歷二十三年從祀啟聖祠)
先儒程珦(明嘉靖九年從祀啟聖祠)
先儒蔡元定(明嘉靖九年從祀啓聖祠)
並東廡西面北上
先儒張廸(璔國朝雍正二年祀崇聖祠)
先儒朱松(元至正二十二年追謚獻封齊國公明嘉靖九年從祀啟聖祠)
並西廡東面北上
(謹案明嘉靖中始定以周程蔡朱四子之父從祀)
(啓聖祠之雍正二年改祠名曰國朝因)
(命諸崇聖議四子之外有可升祔臣集)
(崇聖者廷臣言横渠張子之父廸宜增入從祀乃祀於)
(崇聖祠西廡朱松之上)
土地祠正中神龕一龕中塑像一木主題曰國
子監土地之位
配饗從祀(附)
元
皇慶二年夏六月甲申以宋儒周敦頤程顥顥
弟頤張載邵雍司馬光朱熹張栻吕祖謙及故
中書左丞許衡從祀
孔子廟廷(元史仁宗紀)
(謹案周子等九人南宋俱經詔祀而復有是命者以元初制未祀也)
延祐三年秋七月詔春秋釋奠於
先聖以顔子曾子子思孟子配饗(元史祭祀志)
(謹案曾子子思于南宋咸淳間雖躋配位而元初未用其制至是御史中丞趙世延言南北祭)
(祀不宜冇異故有是詔)
至正十九年十一月浙江行省照磨胡瑜言揚
時親得程門之傳李侗傳河洛之學以授朱子
胡安國羽翼春秋蔡沈從學朱子發明書義真
德秀博學窮經踐履篤實俱應錫爵從祀
廟廷二十一年七月下禮部及三院議至二十二
年八月禮部定五先生俱贈太師不予從祀(元史)
(祭祀志)
明
宣德三年命禮部考正從祀先賢名位頒示天
下從四川萬縣訓導李譯言也(明史禮志)
(謹案學典載此事于宣德元年云山東德平縣訓導年富言儒學)
(文廟哲廡或置木牌或為塑像或封爵差訛或位次未序甚者闕而不置請依洪武定例重校刊)
(布未知孰是)
正統元年夏閠六月丁卯正兩廡從祀名爵位
次頒圖子天下學校(南雍志)
(謹案學典從忠州學訓導宋廣言也)
正統八年湖廣慈利縣教諭蔣明言吳澄不下
許衡請予從祀下大學士楊士竒議行之(明史禮志)
成化二年春正月追封從祀諸儒未有爵者(南雍)
(志)
(謹案學典作三年六月從學士商輅之請今遵明史作是月追封者董仲舒胡安國蔡沈眞德)
(秀四人也)
成化三年二月浙江按察司僉事辛訪請以何
基王柏金履祥許謙從祀下部議祀於鄉又六
月侍讀學士劉定之以陳澔有功禮記請從祀
不允(學典)
弘治八年秋七月丁亥封宋儒楊時將樂伯從
祀
孔子廟庭(明史孝宗紀)
(謹案春明夢餘錄作正統八年八月關里文獻考作弘治九年者皆訛時祭酒謝鐸言楊時廢)
(安石有功宜予從祀禮部尚書傅瀚沮之大學士徐溥力主鐸議乃祀于司馬光之次)
嘉靖九年四配神位改用木主高一尺五寸廣
三寸二分厚五分座高四寸長六寸厚二寸八
分赤地墨書題曰復聖顔子宗聖曾子述聖子
思子亞聖孟子十哲神位木主高一尺四寸廣
二寸六分厚五分座高二寸六分長四寸厚二
寸赤地墨書題曰先賢某子某兩廡從祀先賢
主同先儒主高尺三寸四分廣二寸三分厚四
分座高二寸六分長四寸厚二寸赤地墨書題
曰先儒某子某去一切封爵(明史禮志)
(謹案此改題神位之始)
又罷公伯寮秦冉顔何荀况戴聖劉向賈逵馬
融何休王肅王弼杜預吳澄從祀(明史禮志)
(謹案洪武元年羅恢言公伯寮不宜從祀不報四年司業宋濓請黜荀况揚雄王弼賈逵杜預)
(馬融從祀不允弘治元年八月科臣張九功言荀况馬融王弼揚雄得罪名教宜黜為禮官周)
(洪謨所却翰林院侍讀學士程敏政亦言馬融劉向賈逵王弼何休戴聖王肅杜預八人雖有)
(訓詁行不足稱公伯寮秦冉顔何與蘧瑗林放家語不載皆宜罷祀下禮部議侍郎倪岳言王)
(弼之徒立身雖有可議然六經煨燼頼其講授經得復存七十二子名字自司馬遷來相沿已)
(久不可輕議十二年科臣吴英中亦請罷公伯寮馬融范寗荀况王弼之祀祭酒謝鐸又言吳)
(澄不當從祀尚書傅瀚力詆之正德元年何孟春又言公伯寮蘧伯玉不當從祀部議駁之至)
(是大學士張璁緣帝意請正祀典下諸臣會議乃罷十三人從祀)
又祀林放蘧瑗盧植鄭衆鄭康成服虔范寗於
鄉(仝上)
(謹案弘治元年程敏政請祀鄭衆盧植鄭康成服虔范寗五人于鄉蘧瑗亦宜祀于衛林放祀)
(於魯張九功亦請罷瑗祀為周洪謨所却至是張璁請祀林放七人於鄉下諸臣議行)
又以申黨即申棖釐去其一(仝上)
(謹案正德元年七月何孟春言史記有申黨家語有申績而皆字子周則績即黨也通典開元)
(贈爵有申棖論語釋文鄭康成曰申棖蓋申續史記云申棠今棠為黨續為績訛寫無疑後漢)
(王政碑云無申棠之欲是以棖為棠也索隱謂文翁圖有黨無棖是以黨為棖也二申並祀不)
(已凟乎議上不允至是張璁言申棖宜去諸臣集議去黨而存棖焉)
又璔后蒼王通歐陽修胡瑗從祀(仝上)
(謹案洪武初王禕請歐陽修從祀不允弘治元年八月程敏政言后蒼有功于禮宜與王通胡)
(瑗二人加爵從祀張九功亦言之為周洪謨所却至是張璁請四人與蔡元定從祀部議停蔡)
(而祀四人焉)
又進陸九淵從祀(仝上)
(謹弘弘治十二年科臣吳英中請祀九淵於鄉至是從行人薛侃請從祀)
(孔廟)
隆慶五年以薛瑄從祀(仝上)
(謹案弘治元年張九功請以瑄從祀詔祀于鄉嘉靖十九年御史楊瞻樊得仁又請從祀童承)
(叙郭希顔沮之至是給事中韓楫御史馬三樂等交章請祀乃祀于吕祖謙下明史薛瑄𫝊作)
(六年)
萬歷十二年十一月以王守仁陳獻章胡居仁
從祀(學典)
(謹案先是言官屢請以三人從祀惟居仁衆議無異獻章守仁輿論不一禮臣陸樹聲持之甚)
(力陶大臨議不能奪至是禮臣沈鯉請獨祀居仁而大學士申時行等内主守仁揭薦遂令三)
(人併祀)
萬歷四十二年詔以羅從彦李侗從祀(歷代祀典)
(謹案學典先是三十七年福建學臣熊尚文請以二人從祀部議從之上命翰林院詹事府覆)
(議至是始决羅祀東廡位朱子下李祀西廡位南軒上闕里文獻考作四十七年從福建廵撫)
(丁繼宗之請)
崇禎十五年改左邱眀稱先賢(明史禮志)
又改宋儒周敦頤程顥程頥朱熹邵雍張載六
子稱先賢位七十子下漢唐諸儒上(明史禮志)
(謹案弘治十二年四月科臣楊廉請以宋五儒與)
(聖門諸子接席于兩廡間超荀况等而處其上部議駁之至是詔議進六子之位僅於太學更置)
(闕里廟庭及天下學宫未遑頒行也春明夢餘錄載是年十月部議以六子及董仲舒王通俱)
(稱先賢禮志止稱六子不及仲舒通當從明史)
以上俱
大成殿兩廡配饗從祀
嘉靖九年定
大成殿後别立室祀
聖父叔梁紇以顔無繇曾點孔鯉孟孫氏配稱先
賢某氏以程珦朱松蔡元定從祀稱先儒某氏
(仝上)
(聖謹案此從祀之始先是宋洪邁元姚燧皆言顔父配饗)
(路曾晳孔鯉廟庭之列次為失倫熊禾亦嘗建議宜别立一室以)
(齊國公居中南面顔路曾點孔鯉孟孫氏侑食之明洪武初宋濓王禕言顔子曾子子思配於殿)
(而父坐庭廡子雖齊聖不宜先父解縉謝鐸程敏政先後言之皆不果行正統三年裴侃言)
(文廟惟論傳道家廟宜正父子名分不正神不自安)
(聖父元已進封於啟聖王請創殿)
(大成殿西崇祀而顔孟之父俱封公惟伯魚子晳仍侯乞追封公爵偕顔孟之父俱配)
(啟聖王殿帝命行之晳封號至是大學士張璁請闕里仍議加伯魚子)
(大於殿後别立一室祀成)
(聖父而以諸賢父配饗從祀詔可明年啟聖祠成從尚書李時言)
(啟聖公祀儀視四配東西配位視十哲從祀視兩廡各列位次奉祀)
萬歷二十三年以宋儒周敦頥父輔成從祀
啟聖祠(明史禮志)
(謹案從湖廣廵撫郭惟賢請祀於東廡先儒程珦之上)
以上俱
啟聖祠兩廡配饗從祀
欽定國子監志卷十二
