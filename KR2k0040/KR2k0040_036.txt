欽定盛京通志卷三十二
城池(四)
黑龍江
齊齊哈爾
墨爾根
黑龍江
呼倫布雨爾
呼蘭
博爾多
布特哈
欽定四庫全書
欽定盛京通志卷三十二
城池(四)
黑龍江
齊齊哈爾
城在奉天府東北一千八百餘里亦曰奇察哈哩
内城植松木為牆中實以土高一丈八尺週圍一
千三十步門四城外有郭用土㘺包砌週圍十里
東南北各一門西二門環城有重濠廣一丈五尺
本嫩江南宿伯克依莊地
本朝康熙三十年副都統瑪布岱監築三十八年移
黑龍江將軍駐此乾隆四十五年奉
旨重修
齊齊哈爾境内歷代舊有城址
鄂吉岱城(城東三百餘里週圍一里我)
(太祖高皇帝甲辰年征葉赫部撫降之)
古城(城東二千餘里瀕額爾伯克依河其東即寧古塔界)
克伊特城(蒙古語克伊特寺也城西五十餘里我)
(太祖高皇帝甲辰年征葉赫部撫降之安城西曰瑚拉爾吉屯剛安屯國語剛剛也)
郭多城(國語郭多魚躍也城西七十里週圍一里我)
(太祖高皇帝癸丑年征烏拉部撫降之有城西曰哈彌雅台屯蒙古語哈彌雅台干涉者也)
勒布圖爾城(城東南六十里鄂城南曰察罕鄂謨西南曰温托琿謨北曰烏裕爾鄂)
(謨察罕蒙古語解見奉天府山川卷鄂謨國語解温托琿蒙古語觧俱見黑龍江山川卷)
鄂勒歡城(鄂勒歡國語解見吉林山川卷城西南三十餘里週圍二里尼堪外蘭所築我)
(太祖高皇帝癸未年征尼堪外蘭撫降之解城東曰梅楞屯西曰巴爾齊喀屯梅楞國語見吉林山川)
(卷)
綽勒城(蒙古語綽勒物沉水中冒出之謂城西南一百五十餘里)
喀布齊賚城(城東三百餘里)
納延城(蒙古語納延八十之數也城東北三百六十里週圍六百步)
阿齊蘭城(蒙古語阿齊蘭孝也城西百諸百里圍一里瀕濟秦河岸以上城建)
(置年代俱無考)
墨爾根
城在齊齊哈爾北四百三十五里内城植松木為
牆中實以土高一丈八尺週圍一千三十步門四
四隅皆有角樓城外有郭土砌週圍十里東西南
各一門北二門
本朝康熙二十五年奉天副都統寶鼎監築二十九
年移黑龍江將軍駐此三十八年將軍移駐齊齊
哈爾四十九年設副都統等官駐防乾隆八年奉
旨重修
黑龍江
城在齊齊哈爾東北八百餘里内城植松木為牆
中實以土高一丈八尺週圍一千三十步門四西
南北三面植木為郭南一門西北各二門東面臨
江週圍十里
木朝康熙二十三年將軍薩布蘇監築設將軍副都
統鎮守後將軍移駐墨爾根裁副都統雍正八年
復設副都統鎮守乾隆八年奉
旨重修
愛琿城(城北十二里週圍九百四十步門五)
(本朝康熙二十二年修築此城設將軍鎮守焉後裁仍設兵駐防)
黑龍江境内歷代舊有城址
濟噶蘇城(蒙古語濟噶蘇魚也城東五十餘里珊城西曰鍾斜鄂謨塔珊鄂謨鍾斜塔)
(鄂謨國語解俱見黑龍江山川卷)
徹赫特城(城東六十里)
德勒德尼城(城東南百餘里又城西曰德文蘇蘇北曰富魯蘇蘇北曰阿克抵蘇蘇)
(蘇蘇國語解見黑龍江山川卷國語富魯優長也)
奇塔特城(蒙古語奇塔特漢人也城東北週圍六十步)
衆安城(城西北二十餘里畢城西曰額尼音畢爾罕東曰烏克薩哩爾罕又東即薩哈達)
(太祖高皇部故地我征薩哈連部取其十一寨其事蹟謹詳帝丙辰年)
(山川卷國語額尼音牝□也蒙古語烏克樹本也薩哩馬股皮也)
額蘇哩城(城西北八十餘里按城北即額蘇哩畢爾罕庫稜畢爾罕額蘇哩八旗姓庫)
(稜畢爾罕國語解見吉林山川卷)
洞城(城西北九十餘里週圍二里我)
(太祖高皇帝戊子年征楝鄂部撫降之事蹟謹詳載吉林城池卷楝鄂城注)
穆嚕蘇蘇城(穆嚕國語解見吉林山川卷蘇蘇國語解黑龍江山川卷城西北一百黑)
(卦城東北曰疎勒屯)
果布噶爾城(城西北一百餘里)
烏魯蘇城(烏魯蘇蒙古語觧見黑龍江山川卷城西北三百里在烏魯蘇河北岸週圍二)
(百三十步曰城北即庫爾喀故地西烏魯蘇河灣)
呼瑪爾城(城西北三百二十餘里城南曰固思河口)
鐸陳城(城西北九百里)
阿薩津城(城西北九百里)
烏庫勒城(城西北一千三百餘里)
多錦城(城西北一千三百餘里城西即拉哩拉地)
雅克薩城(雅克薩國語解見吉林山川卷城西北一千三百餘里城東即提威河灣)
尼布楚城(城西北二千餘里無以上諸城建置年代皆考)
呼倫布雨爾
在齊齊哈爾城西北七百六十里雍正十年設統
領以副都統銜管理統領事並添設總管等員分
兵防禦駐劄處在伊伯河西岸扎克丹地方
呼蘭
在齊齊哈爾城東南八百十七里週圍三里雍正
十二年設城守尉駐防乾隆八年新設有站
博爾多
在齊齊哈爾城東北二百七十餘里雍正十年設
副總管等員分兵防禦駐劄處在訥默爾河地方
布特哈
在齊齊哈爾城北一百六十里雍正六年增設總
管等員分兵防禦駐劄處在尼勒濟地方
以上四處俱無城郭但現設兵駐防與奉天之
熊岳牛莊吉林之白都訥阿勒楚喀同為分防
重地例得備志
(臣)等謹考錦縣西北有徒河城為虞舜時故蹟
蓋遼東西之建有城郭實昉於此嗣後名城見
史志者漢有襄平居就新昌遼隊平郭無慮望
平險凟房縣諸城公孫度時有北豐城慕容廆
時有大棘城大棘在今義州西北北豐在承德
縣西北襄平在遼陽州北居就在州西南新昌
在海城縣東遼隊在縣西平郭在蓋平縣南無
慮即廣寧縣治望平在縣東北房與險凟在縣
東南其遺址蓋猶可考唐太宗平高麗自遼以
東置州四十有二如蓋州安市州舊書並云無
城而新書則稱有之參考地志蓋平縣境有蓋
州故城遼志謂即高麗蓋牟城李世勣拔之以
為蓋州者也縣東北有安市故城通志謂薛仁
貴白衣登城即此則舊書無城之說殆未可信
而今寧海縣東有大黑山城者全遼志指為唐
張亮舟師所襲之沙卑城通志又謂沙卑在海
城縣境則不特史未可信而志亦滋疑矣渤海
大氏設五京十五府六十二州其城淢之制史
志尤闕略未詳洎遼金建為三京所置州邑如
樂郊奉集章義遼濱遼陽巖州海州析木耀州
歸州秀巖永康化成銀州咸平挹婁信州貴德
開州來遠諸故城俱在今奉天府界内鍾秀閭
陽川州故城具在今錦州府界内寧江故城在
吉林北肇州故城在白都訥南會寧五國故城
在寧古塔西南按之圖記燦然有徵元城邑悉
仍遼金之舊明洪武永樂中設二十五衛城安
樂自在二州城至金河完水之間僅以都司遙
領之而無城也敬惟我
太祖高皇帝創業經營始自赫圖阿拉(國語解見京城卷)繼迺
締搆
興京規畫遼瀋當時所築薩爾滸(國語解見奉天府山川卷)界藩
東京諸城益仰見櫛風沐雨遡澗陟原之
鴻績
太宗文皇帝神武布昭善繼善述黑水以北罔不臣服今
謹稽
兩朝謨烈凡夫
親御桴鼓以及
命帥奏功者百四十有四攻克東北諸部族之有城郭者
曰烏拉部之伊罕山城(國語解見吉林山川卷)遜扎塔城
(國語遜扎塔每五數之謂)郭多城(國語解見本卷前)鄂謨城(國語解見黑龍)
(江山川卷)富勒哈城(國語解見奉天府山川卷)哈達部之新舊城
輝發部之扈爾奇山城多璧城費優城(多璧費優國語)
(解俱見吉林山川卷)葉赫部之璋城(蒙古語璋性情也)阿齊蘭城
(蒙古語解見本卷前)烏蘇城(蒙古語解見吉林城池卷)吉當阿城雅哈
城(國語解見吉林山川卷)克爾素城(國語解見疆域形勝卷)和敦城
喀布齊賚城鄂吉岱城克伊特城(蒙古語解見本卷前)東
西二城蘇克素護河之圖倫城(國語解見吉林域地卷)薩
爾滸城(國語解見奉天府山川卷)安圖瓜爾佳城(安圖國語解見吉林)
(城池卷)鄂勒歡城(國語解見吉林山川卷)嘉穆瑚城古哷城
沙濟城渾河部之巴勒達城(國語解見奉天府山川卷)兆嘉
城杭嘉城扎庫穆城佟嘉城完顔部之完顔城
棟鄂部之齊吉達城翁鄂洛城(國語解見吉林山川卷)哲
陳部(國語哲陳邊疆也)之托摩和城(國語托摩和樓止也)章嘉城
訥殷部之佛多和城(國語解見吉林山川卷)烏勒固宸部
之佛訥赫城(國語解見吉林城池卷)扎庫塔城(國語解見吉林城池)
(卷)烏庫勒部之烏庫爾城其無城郭而有屯寨
木城者曰蘇克素護河部之瑪爾墩寨沾河寨
渾河部之貝琿寨(國語貝琿土也)哲陳部寨珠舍哩部
寨鴨綠部寨阿庫哩尼滿(國語解見吉林山川卷)部寨烏
爾格辰部寨綏芬路(國語解見吉林山川卷)雅蘭路瑚葉
路(雅蘭瑚葉國語俱解見吉林山川卷)各屯寨額爾吉尼部寨額
赫庫稜(國語解俱見吉林山川卷)部寨諾羅瑚罕部寨烏勒
固宸部寨之赫濟赫(國語解見吉林山川卷)屯鄂摩和索
羅屯尼瑪察路穆稜路(蒙古語解見疆域形勝卷)西林路(國語)
(解見吉林山川卷)瑚爾哈(蒙古語解見吉林山川卷)部寨之烏扎拉
路綽庫禪鼐吉勒部寨庫爾喀部寨之拉里禪
鐸陳阿薩津多錦卦拉爾額蘇哩額爾圖(國語額爾)
(圖倚仗也)諸路黑龍江之噶爾達蘇部薩哈連(國語解見)
(奉天府山川卷)部凡部三十有四是也而部落之以城
寨内附者則有蘇完雅爾古瓦爾喀之費優瑚
爾哈之格先里錫爾馨納堪泰托和洛努雅喇
默爾庫勒赫聶瑪爾哲賴科爾佛科爾庫薩喇
哩松阿哩之拜雅喇黑龍江之格博爾寨布奇
赫赫岱克音烏魯蘇(蒙古語解見黑龍江山川卷)裕爾根海
倫(國語解見黑龍江山川卷)固濃寧昆都倫烏蘭(國語解見吉林山川)
(卷)精格哩(國語精格哩小釘也)瑚琿泰(蒙古語瑚琿泰酒釅之謂)使犬
部之蓋青窩集部之那木都嚕凡部二十八是
也又東北邊部落以次入貢者自寧古塔東北行
四百餘里在瑚爾哈松花江兩岸者曰鼐爾(蒙古)
(語鼐爾和氣也)曰格伊克勒曰瑚什哈哩皆編甲入戶
又自寧古塔東行千餘里在烏蘇哩江兩岸者
曰穆稜(蒙古語解見疆域形勝卷)東二百餘里在尼滿河源
者曰奇雅喀喇(國語解見錦州府山川卷)又自寧古塔東北
行千五百里在松花黑龍江兩岸者曰赫錦喀
喇又東北行四五百里在烏蘇哩松花黑龍三
江滙流左右者曰額登喀喇(國語額登殘缺也)又東北
行七八百里曰費雅喀自寕古塔東北行三千
里曰奇勒爾東濱大海又東邊部落入貢者曰
庫雅喇其地在圖們江北岸與朝鮮之慶遠相
對去寧古塔五百里而使鹿部又在使犬諸部
之外一時畏
威懷
德來享來王幅員有截式廊日增誠亘古未有之盛事逮
我
世祖章皇帝定鼎燕京
陪都並啟崇墉巍峙固若金湯
聖祖仁皇帝復增建墨爾根黑龍江齊齊哈爾城置官鎮
守自大興安嶺以外皆我闥戶傳曰聖人有金
城是用卜世靈長而大一統之規模也(臣)等編
輯城池門以次成卷爰博徵歷代名城之見史
志者與夫我
國家維垣伊匹之
詒謀臚載參稽詳識之如右
欽定盛京通志卷三十二
