欽定盛京通志卷一百二十六
國朝藝文(十二)
詩(七)
七言排律
七言絶句
欽定四庫全書
欽定盛京通志卷一百二十六
國朝藝文十二
詩(七)
七言排律
恭和
御製謁
祖陵禮畢車駕入盛京元韻(乾隆癸亥)鄂爾泰
神皋初闢自關東東望佳哉氣鬱葱劔兆龍興曾
表異水宗鴨綠亦来同雲雷
先烈皆崇德宵旰吾
皇祗勅躬淳化直追三古上孝思默運一誠中頗聞夏
諺歌惟叙睹秋旻麗太空五緯文垂星錯落八
鸞聲叶玉玲瓏艱思亶父遷居日勲陋宣王薄伐
功虞代自来隆典祀周官從此罷祈攻于門遮莫同
于野在廟還應視在宫風起雲飛過沛澤夕陽
流水指岐豐千林蔽芾長垂蔭萬國傾葵各表衷
大界光華何糺縵小春節候倍冲融
三陵精氣端居接六代明禋是處通擘海金鳷騰欲上銅
鉦捧出暁霞紅
恭和
御製謁
陵禮畢車駕入盛京元韻(癸亥)張廷玉
神京地似澗瀍東碧嶂丹邱氣鬱葱咸仰聲靈千載
盛早看朝會萬方同
皇圖肇造垂
鴻緒道法相傳啟
聖躬
謨烈幸承神武後紹衣常切寢興中欣聞
鳳輦来青甸快睹
鸞旗映碧空倚盖林花猶旖旎扶輪水石更玲瓏山
川舊屬
龍飛地堂構長昭
燕翼功直以深仁成混一豈徒雄略善謀攻淳風已見超
唐代儉德還應陋漢宫運際昌明逢履泰人懷樂
育慶恒豐岡巒進麗邀
慈鍳民物雍和愜
帝衷羽輅秋臨天澹沱彤帷晝卷景怡融遥瞻
紫禁規模遠迥望
丹陵陟降通要識開基由稼穡周原䆉稏一時紅
恭和
御製謁
陵禮畢車駕入盛京元韻(癸亥)梁詩正
親扶
慈輦駕徂東長白遥分勢鬱蔥列爵孫礽紛扈從諸藩酋
長競来同祗懷展謁崇
原廟不惜馳驅瘁
聖躬一縷誠將蕭艾外十秋
靈妥苾芬中風嘶石馬寒生隧霧隠松虬翠蔚空
王氣龍蟠峰邐迤穹碑山立柱玲瓏升歌莫報
重光烈返轡還思
肇造功故里只今仍沕穆清時已久息衝攻沛中父老懽
留
蹕白水真人舊拓宫符瑞邈兮嗤禪岱規模皇矣識遷豐
御朝漢殿星環極卜世周家
帝誘衷桑梓
恩敷膏露湛川原春到暁霜融
神畿賦就方誇固(時)
(御製盛京賦臣詩正等恭與註釋)盛禮文垂欲陋通西指燕京餘眷
戀千山猶繞朵雲紅
恭和
御製謁
陵禮畢車駕入盛京元韻(癸亥)張鵬翀
長白崔嵬鎮海東薊門烟樹接青葱
興朝王氣千年在
聖主懽心萬國同下武配京追
祖烈上陵展祀肅
皇躬貔貅夜繞星廬外旌旆朝飛輦路中帶水廻旋来
遠障崇墉嶻嵲俯層空長懷茅土臨階墄詎侈璃
瑠作瓦瓏卜溯澗瀍前代業酹酬褒鄂舊時功麾
旄西土咨盟會載亳鳴條緬造攻元莬城連十里
郡鳳凰樓映萬年宫謳歌父老填衢巷抃舞兒童
習沛豐禮樂修文明
帝典蒐苖纉武切
皇衷休徵早識訾黃下戬榖常昭肸蠁融日月光華凝
顯爍雲雷草昧感靈通五陵佳氣符元運萬乘鑾
旗曜日紅
聖駕東廵
盛京恭謁
祖陵大禮慶成詩(癸亥)朱佩蓮
當陽
聖主運乘乾祀典宏開孝格天
殿上衮衣垂日月寰中繡壤奠山川重光
謨烈文承武一德明良
聖得賢布政九霄當宁日合歡萬國上
陵年仰承大統羹墻見俯御雄圖帶礪全復覩唐虞州十
二聿遵周孔禮三千肇基迹自
留都始
大孝躬勞庶物先撫有萬方民物富來同九牧貢
輸駢春暉報德臨朝後仁粒思文受命前共
戴
慈宫尊養至式瞻
烈祖祀禋虔昌時特舉廵方典戚里欣承大饗筵周武杜
中曾獻勺漢高渭北亦陳瑄上監往代参經緯獨
盛
熙朝不襲沿耕耤南郊供簠簋蠶繅東苑理紘綖官修
内外昭誠敬日練剛柔告吉蠲奉物参時將玉食
敷天裒對走花駽羣僚從祀黃流瓉
聖母先迎紫罽軿
原廟衣冠遊舊里
寢門飲膳問中涓享岐有事偕勤止陟巘無勞念慎旃默
契璇宫開月扇喜臨華渚度花磚黃麾漸引祥光
啟彩仗齊排瑞靄連灝氣遠圍秋澹沱冰輪廻映
月嬋娟疎桐呌露斜行鴈高柳嘶風兩岸蟬光霽上
開新氣象霏微四歛忽吹扇三霄澄景懸東壁萬
里晴暉發北燕清暁衢歌傳白屋斜曛野笛掛烏
犍欣瞻圻甸禾棲畆遠卜要荒黍被阡驛路不妨
耕隴業沙隄别取牧場填騰驤出口飄雲䍐迤邐
延邊望海堧紅杏城高分石碣黃花塞險扼喉咽
卿雲似蓋文稠叠
王氣如龍勢蜿蜒南部偵邏光抃舞北藩候望盡喧闐
萬年
天子欣臨境中國仁人喜蒞邊汜掃中塗成坦坦導游
王路履平平往来甌脱遥呵護瞻仰韋韝正婉嬋
芝蓋紆徐丹嶂合虹旗縹緲白雲穿懸崕遥指飛
猿掛絶壁爭看技鼠緣行近芳林鸞護尾立當青
草鷺擎拳因乘秋氣行時令爰往東都奮大畋田
豕垂文原利執天狼觀象尚張弮鳴笳邊將雄擒
虎負弩番兒媚獻豜沇沇溶溶奔大兕儦儦俟俟
竄封猯合圍鹿塞芟蒿蔚周落麞山柞祀楩望裏
合蘭河瀇潒環中蒲類海萋芊
神姿自控三花鬛遠略徐摇七寳鞭照夜白翔尋影迅
海東青聳入雲旋秋原莎靡矯媒雉大漠風揚縱
爪鳶乍格遊騏收羂結轉鈎飛豹入拘攣曰驅有
令從開網命中方呼倒應弦叠獲豵豝驚縱送盈
庖脯腊貯肥鱻貙膢何止嫻車馬
園寢從教執豆籩蓊薆枌榆森里社巍峩廊廟素題枅球
圖玉府光瞻切劍舄
橋山乍目擩帝子梧高風往復大夫松老浪洄漩金波鳬
鶴隂翔集銀海龜魚暗濯湔駊騀岡陵台座埓蔥
蘢林麓鼎趺聯尭塋窀穸封如斧殷武宗祊角有
梴梐枑中鋪張禮館旌轅外建衛齊員蓮花漏徹
晨波湧蕭葉香升暁火燀
聖德欽瞻龍繡衮
母儀肅整鳳文鈿太官上食承蒿柱大樂宣音繞蕙櫋清
液一泓浮鬱鬯紅霞幾朵透爐烟有孚盥薦昭顒
若如在精誠見僾焉風馬飛揚来掩□雲旂摇曳
下褊&KR1862;居歆玉宇含丹渥具酌金尊漾碧漣德是
馨香非黍稷道能肥腯到牲牷呈祥祕殿瑶芝秀
應瑞長秋玉露鮮
開創規模勞想像
纉承懷抱屢沉硏百年禮樂方興矣一統河山豈偶然
今日廵遊俄朵址當初祥發闥門淵
帝生東震原居位
天作高山最上巔自闢鴻蒙成宙宇向疑窟宅住神仙姜
源毓秀推人極亶父開基肇地偏海甸欎盤崇體
勢遼濱奥衍遠連延四圍廣漠疆寬拓三𣲖澄江
水曲踡與宅樂郊蕃藪澤建邦膏壤導䰻佃駕龍春
日賓暘谷躍馬秋風戰阪泉拔木道通開草昧蹶
生質訟化蒙顓威張楛矢山林啓虔秉彤弓討伐
專
締造雨風經櫛沐艱難手足瘁胝腁小懷大惠
仁風布邇懼遐驚
武烈鐫上國舊推東海表王畿嗣涉大河遷綢繆家室從
沮漆和會隂陽卜澗瀍矩地向方仁氣正規天分
野尾星躔增城詄蕩飛樓櫓作廟崇閎架&KR0891;椽河
鼓雙旗分羽翼隂符八陣總包纏
聖神定鼎資先識
文武持籌具妙銓海載東藩三箭定山連西域大旗搴神
臯坱圠占昌世肇域鴻龐握治權爰拯生靈登袵
席盡收品彙入陶甄貽孫翼子天無極報德崇功
歲必耑剛拜几筵
前烈篤佇瞻宫闕舊章懸虎臣矯矯重呼蹕髦士峩峩共
佩瓀侍奉
金輿携斗柄和調玉燭靖風祅弸彋吹幄聲徐轉婀娜揚
旂態有翩城指鵝渾頻彳亍江遵鴨綠幾佪儃漫
山文玉抽竒木彌水華苹透瑞蓮蘆絮烟霞朱雁
集菭衣雲錦白麟眠芬菲如適羣香國璀璨疑游
萬玉田入境偕来瞻
帝座
升朝儼若撫天璇齊雲三殿星垣燦夹曜端門鳳翼騫
大展垬球王會禮高懸墳典
帝京篇葵傾已徧東西峡蛾伏無分大小开鶴野仙
臣瞻朵殿龍沙遺老拜烏氊金罍頒下疑瓊液玉
饌分来厭麥饘大酺慶成
丹詔下
鴻恩喜沛紫泥傳侍僚宣力俱增級秋賦經廵概賜捐
被德臣隣膺祉福漸仁士庶念桮棬承平自極文
明盛保治無㤀武衛宣講旅凌河看整暇陳師渤
海戒輕儇&KR1024;天高樹靈鼉鼓拂漢遥揚彩鳳旜鵝
鸛合離成隊伍墨荼竒正入□鍵觀米似海軍容
壮撼去如山陣勢堅耀雪鮮明擐鎧甲捎星浩汗
擁戈鋋懸知奮武鷹鸇逐一自揚威虎豹㾓散即
飈風彌坰野卷為收電净郊㕓花江襟帶鮫人集
繡嶺屏藩雁戶編靈藥採来葠五葉豊貂羅取珥
雙鬈村村家碓長腰米處處人穿縮頸鯿浪䟦牛
魚紅潑刺草遊蛇馬碧&KR2080;蜷風強壮士彎銅弩俗樸
齊民衣木棉地美絶蚊還絶蝎年豊無蜚又無蝝
金湯永固東京樂鼓舞歡留
大駕還来日沛宫高帳飲歸時
輦路繞攀牽蒼生愛戴
宸遊豫紫陌方長
&KR0790;賞便一路承
歡回玉勒有時迎笑傍珠韉鷄翹夾道歌連臂豹尾交衢
望叠肩饒樂郡邊飛蓋弭婆娑州外綉帷褰含情
嵐翠濃堪滴薄醉林光秀可憐城上遍圍蓉錦幄
道旁齊放菊金錢百昌接
輅争呈媚萬彙迎
鑾競鬭妍榆塞霜花輕點䄂荆關紅葉薄飛箋黃童鶴
躍雲成望白叟豨呼雪滿顛多效壺漿呈野簌或
携筐筥献香荃還
朝颺拜沾堯酒奏治薰時入舜絃遠近人風欣過化往
還農隙莫期愆
象輿乍駐三靈恊
雉扇重開五曜圓頌上赤蛟綏奕奕曲成米鷺鼓鼘鼘
河清海晏追三古華祝嵩呼遍八埏載筆(小臣)歌
萬壽
聖人仁孝永綿綿
恭和
御製車駕至吉林十二韻元韻(甲戌)劉綸
銀漢分支入望迢大東
仙仗候芳朝百年芮鞠民猶樸什倍枌榆物更饒雲護
椴林香晻冉霜融華屋序均調仲秋令典修
廵狩左翊雄圍壮瀋遼地接黃龍披牒舊天開白嶽降
神遥歌風在昔傳過沛刻玉方今頌紹
尭父老扶笻倍
燕喜兒童舞拍誡纖恌懽聲拜
賚常彌日
盛事觀酺每徹宵覆隴高囷元務本授㕓竒貨亦防澆
巘原載度揚
前烈井巷重經述近僚世仰
豫遊頻有慶時懷櫛沐永無驕賡颺願得依
奎藻邠頌長聽被里謠
恭和
御製謁
陵禮畢車駕入盛京仍叠癸亥歲舊作元韻(甲戌)
劉綸
王氣翹占魁柄東
留都翠蓋駐蘢葱杏松勢衍崐邱接遼瀋流分宿海
同億萬年基推
肇跡十三甲奮仰
親躬英雄草昧興嘉際和會隂陽卜宅中檄布狼荒人盡
附巢焚蝸角壘先空重關霧净銷金虎二馬飈馳
振玉瓏廡列十亭参大政
朝崇雙楔策羣功鼎存郟鄏
清時定車靖淮徐吉日攻尚憶岐陽胥故宇豈誇沛上過
新宫金甌永奠恢無外
玉輅重廵及屡豐
原廟衣冠徵
祖澤
寝園弓劍厪
宸衷地天交濟鴻圖翼日月貞明淑景融九㝢梯航羣
望叶八紘戶闥一家通
奎章遠軼研京手光爥槫桑曙旭紅
恭和
御製謁
陵禮畢車駕入盛京仍叠癸亥歲舊作元韻(甲戌)
汪由敦
舊邦時邁澗瀍東億載
皇基鎮鬱葱象緯昭回箕尾協隂陽和會雨風同
閟宫僾㑶頻申慕繁祉遐昌正集
躬轡轉
珠邱晴旭裏
鑾廻枌社曉雲中綺分疆場鱗舒隰香靄街衢篆裊空
保塞鴈臣儀肅肅獻琛海國佩瓏瓏依豊緬昔
經營始卜洛方開
締造功乃立應門宸宁建奚煩鼛鼓庶民攻山川永護
真人里星斗都環太乚宫執豕酌匏風自古由庚華黍歲
維豐歡言父老知
先澤陟降庭除企
聖衷三殿
恩綸霞彩煥十亭酺宴瑞光融周京敬奉
徽音嗣
黼座遥聞
帝謂通一紀
鸞旂重蒞止海天顒首日華紅
恭和
御製車駕至吉林十二韻元韻(甲戌)彭啟豐
自入邊門路尚迢不咸在望慰崇朝倚江作枕烟
雲護建木為城樺柞饒未到沍寒秋正好乍臨霜
旦氣方調神淵毓瑞龍潜海絶塞恢圖鶴化遼覧
勝花江搜闕略紀聞松漠遡殷遥功同乘載師神
禹典重封山述帝堯則壤賦輕因土瘠鳴鸞儀偹
鎮民佻樹蟠葠草烟籠曉魚捕鱘鰉火映宵舊俗
覆茒差近朴流民移籍尚無澆挽弓甲士迎
天仗述職藩封繞衆寮褶剪鵝兒山寨勇舟移畫檝水
軍驕東隅快覩
金輿轉北極遥傳天馬遥
恭和
御製謁
陵禮畢車駕入盛京仍叠癸亥歲舊作元韻(甲戌)
彭啟豐
陸海膏腴起大東留京烟樹接青葱
珠邱秩祀千秋洽寳鼎丕基萬國同締造艱難思
祖烈撫臨統一萃
神躬奥區綺錯喬林外分野躔臨析木中積水廻環籠碧
甸崇墉嶻&KR1110;搆層空式瞻
黼座螭頭麗初立臯門鴛瓦瓏卜溯
神京瀍澗脉酹酬列爵鄂褒功順
天膺命徵圖籙
大政當陽息戰攻河繞句驪千里郡日輝翔鳳萬年
宫吾
皇昔駕當淵獻此日重臨舊沛豐禮序樂和昭盛典
省方問俗勵寅衷明星自照蜺斿采白露仍兹黍谷融
聲教遠孚荒服至精禋昭格瑞符通扶輿獨厚
陪都運滄海長昇旭日紅
恭和
御製東廵盛京叩謁
祖陵是日起蹕得詩八韻元韻(戊戌)和珅
盛京東上復
興京
三度經臨法
祖情擇日已占七月吉計程便擬六旬行仰瞻共頌晴明
好默會方欽
感格誠望去祥光迎
輦近看来紫氣自開呈
陪都只隔千餘里
帳殿遥分廿四旌侍從連營環拱極倉箱遍野履豊
成家緣是舊羣思返往却如歸豈惮征更見
恩膏隨地溥
翠華到處盡寧盈
恭和
御製至盛京叠癸亥七言長律十四韻元韻(戊戌)
和珅
税駕陪都到大東郊原禾黍望青葱豳岐已是
三廵蒞景象依前兩次同
御殿典章湏用吉謁
陵誠敬必
親躬
遺裳永貯鳳樓上
法物傳看秘閣中臯應連雲崇紫籞罘罳籠靄近晴空規
模已偹成餘樸金玉其相却似瓏式廓是增欽
眷顧成城孔哲見
神功敷文来格垂干羽我
武惟揚表戰攻自此經營基
帝業豈因宴豫處
深宫朕哉無異書言亳允矣方知詩詠豊詢俗採風勞
廑念時和歲稔契
宸衷
恩施惠逮臣民溥絃誦聲聞
德化融迎
輦列藩邊塞至瞻
天屬國海門通停居七日初旋
蹕回首崇墉拂曙紅
恭和
御製御崇政殿六韻元韻(戊戌)和珅
締造洪圖跨瀋遼殿名崇政
睿題昭不期玉帛三千會嗤彼金人十二銷昨日停居方
止蹕今朝拂曙便
臨朝班聯羣牧欽
尭陛樂舞雙懸想
舜韶賓此四門門盡闢衍兹五福福頻要(小臣)何幸叨
陪從拜手欽瞻
御座遥
恭和
御製東廵盛京叩謁
祖陵是日啓蹕得詩八韻元韻(戊戌)梁國治
秋来彌望稼如京
蹕路東瞻二紀情為仰
星榆天上種因遵遼海日邊行練時暇待中元節展禮
申將積歲誠問俗兩都封社舊賡詩七月畫圖呈
山環水抱論襟帶風起雲飛想
旆旌
考卜幾遷
王業定艱辛如此
武功成萬年承
烈貽
桓撥一語
知難凛邁征民事更殷兼
省歛
新膏如露灑豐盈
恭和
御製至盛京叠癸亥七言長律十四韻元韻(戊戌)
梁國治
兩紀遥瞻紫氣東出關雲樹藹蘢葱蹟徵遼祖興
王近事與周家創業同
繼世豳岐勤卜宅
當年甲胄想擐
躬地連山海星躔北
威御遐荒日麗中制勝早傳諸部定養時留彼賊氛空松
雲更仰
伊耆棟珍瑋從捐和氏瓏政曰
撫懷遐自邇道惟文武
德兼
功敷方遂此柔羣服
寳命從新溯造攻和會隂陽開沃野来宗福祿賀
新宫雲廻大嶺林巒合水滙三江品物豊百歲枌榆欽
盛烈一經城壘愓
宸衷衣冠快覩朝儀肅樓殿
重臨曙色融
家國萬年詒有則
天人一氣感相通
帝城雲裏光輝接長對扶桑浴日紅
恭和
御製御崇政殿六韻元韻(戊戌)梁國治
祖
宗開國創全遼闢土成城
聖烈昭
正殿曉臨天宇豁餘氛先見
日光銷
威加寰海歸
宸極儀想風雲會
大朝七日禮成
申渙號三秋
恩遇起春韶東漸早訖西南朔荒享奚論侯甸要最是
發祥根本地中和一氣
兩京遥
恭和
御製東廵盛京叩謁
祖陵是日啟蹕得詩八韻元韻(戊戌)謝墉
郅治光
前溯舊京永言
慈孝展
衷情風傳夏諺
恩膏沛典繼秋嘗吉禮行
舜慕尚餘霜露愴
文謨式紹豆登誠歡聲關隘偕騰祝佳氣
橋山遠豁呈祗為惟馨勤
法駕共瞻不狩偃綏旌
祖功東北謀詒燕
聖略西南告武成小相願為虔夙戒
屬車陪奉快遄征質明一路
和門竚
至敬終朝仰捧盈
恭和
御製至盛京疊癸亥七言長律十四䪨元韻(戊戌)
謝墉
北極坤輿旭日東留都氣象欝乎葱
文謨
紹述勤三駕
天作初基闢一同箕斗星垣推亥步松雲棟宇緬
堯躬鵽鳩告瑞徵無外(鵽鳩集太祖建都瀋陽之先有遼陽為外藩歸順之兆)寳
璽延禧兆宅中(國璽為太宗獲元代傳區宇混一之徵)建國舊曾
占太卜築城今復
召司空(築奉特命撥帑增天所属城垣)
九閶爰詄龍樓煥百堵重興雉堞瓏講事宜兹修牧正伐材
自昔冨公功溯維伊洫兼伊匹允矣既同復既攻
是斷是遷瞻
奕廟攸寧攸芋嗣
雍宫畏
威懷
德邦咸喜克敵安民歲屢豐宏以漢京規地利繩其
祖武啟
皇衷四夷陪扈鞮鞻遠(凖回及金川諸部皆入版圖列扈從執隷圉較前度廵幸)
(益昭德威遠鬯)
列聖居歆肸蠁融正賦蠲供兼且獨(奉天所属以今歲廵幸免正供而適)
(逢輪流普免之年租賦特命全蠲明年)高年行慶溥而通(人粟賜老肉布)
(帛引年有加)清寕奠麗歌
時邁
宵旰依然燭剪紅(恭讀癸亥此次三度)(御製有故宫詠燭詩廵幸聖夀益高)
(而旰勤聖敬日躋宵宵勞彌昭行徤)
恭和
御製御崇政殿六韻元韻(戊戌)謝墉
武功文德廓全遼
正殿巍峩
燕翼昭
繼志早看三蘖靖(甲戌撒納廵幸盛京後討逹瓦齊阿睦爾大小和卓木以次平定凡)
(三出師善繼善述莫大乎是)
策勲又見貳尸銷(前年宗討大兵平定兩金川與後冋太貳剪叛奄有諸部先)
(揆)
重臨風起雲飛地載溯遷豐卜鎬
朝敬職分行排漢蕝(扈盛駕諸臣服蟒服由東階上京諸臣服朝服由西上)
孝思永慕静虞韶醍醐茗飲陞
階陛鹵簿鵷班統甸要(使恩命殿上西班賜茶朝鮮臣一體由末上中)
(外一家益恢祖烈)
垂訓麟振
諄創守(恭讀艱難聖論頻以創守示訓)
康強逢吉萬年遥
恭和
御製東廵盛京叩謁
祖陵是日啟蹕得詩八韻元韶(戊戌)錢汝誠
祇謁
橋山溯鎬京展軨撰吉企
乾情精禋預
勅儀惟偹獮政先時
詔罷行(先期有一切詔凡行圍閱兵筵宴概不舉行)廿四年来虔慤達
第三廵舉憲章誠(嘗三廵聖祖盛京)每懷締造
前光廸
特與蠲除下隠呈凝露秋方滋
福壤帶陽人共仰
華旌(癸亥詩有東廵冬至後尚暖之句御製人言羣道帶陽歸)鴻釐大有皆
垂貺駿烈豐功藉告成(自甲戌以來平定西陲闢地二萬條里近復𠞰滅金川凡此鴻勲皆)
(頼)(聖心在天默佑益切虔寅)記里邠邰兹在望首途通潞
此初征(前兩次師東東廵皆由熱河由烟啟蹕今歲自京行出山海關始郊取道)
瑶函早為陳
王業(創御製全韻詩述詳備業艱難事至為)
蹕路新篇更執盈
恭和
御製至盛京叠癸亥七言長律十四韻元韻(戊戌)
錢汝誠
特舉升馨
翠輦東
橋山敬仰鬱葱葱
三廵偹覽川原習兩紀重修典禮同瀍澗經過懷
曩蹟應臯莅止肅
宸躬塵清碝墄秋逾半彩映
璇題日在中萬戸枌榆舒化宇九天閶闔敞晴空土風
紀盛珠霏琲物産
摛華玉韻瓏(物産御製盛京土風襍詠各十二章)武庫
留貽尊什襲(盛京尊藏太宗所太祖所貽甲冑及貽弧矢冠服)藎臣
奠酹念崇功
清寧
禋祀神惟妥
壇
廟鳩材勅急攻析木星輝長白野蓬莱雲護紫微宫
燕詒啟緒欽居鎬鴻構承謨想作豊紹継肻堂
天子孝經營與宅
聖人衷雞竿青宥
新恩大
鳳詔蠲除愷澤融(恩澤廵幸盛京凡所經過捐除嘗賚周普又特諭逾格肆赦尤)
(為欽卹至仁)
式示昭垂千葉永(宣布上以盛京為根本重地諭旨垂示奕葉)宏開詄
蕩八門通靈臺此日占佳氣糺縵非烟旭景紅
恭和
御製御崇政殿六韻元韻(戊戌)錢汝誠
紫闕巍峩鎮瀋遼卿雲黼扆頌
光昭樂陳玉砌儀惟偹(樂設而不作)香裊金猊篆未銷
三至翌辰勤蒞政兩京分侍肅班朝(是日扈從諸臣班在東盛京臣僚班)
(列扵西)風飄秋殿烟初霽人到春臺景亦韶茗椀甘
濃逾酒醴(二品以上臣工蒙恩入殿賜茶)陪臣拜舞列綏要(朝鮮)
(使臣入貢)繼䋲
六世同臨照旭日曈曨碧海遥
七言絶句
上
陵歌應制(康熙壬戌)王士禎
兩京相望海雲開馳道如弦候騎催金馬碧雞新
奏捷太平
天子上
陵来
令支回合萬重山閃日旌旗虎豹間東望風雲過
沛上西来
車騎出蕭關
遼水東廻北鎮斜龍蟠虎踞
帝王家依依最是關門柳十二年前拂
翠華
艱難
王業本岐豐扶杖米觀父老同
詔賜大酺還給復一時歌舞遍遼東
奉使祭告事竣至閭山清安寺登大士閣(康熙壬戌)
沈荃
聞說閭山第一峰蒼崖終古白雲封天風忽起松
濤落下界回看隔幾重
山閣層層架石梁洞門窅窅瀑飛凉攀蘿直上三
千尺鳥語花香白畫長
聖駕東廵
盛京恭謁
祖陵大禮慶成詩(乾隆癸亥)宋楠
一統河山正百年開基遥溯鎬豐前龍旂十乘親
承糦載詠思文后稷篇
艱難
王業起關中展祀欣看
大駕東十日為霖天忽霽共知
聖孝格元穹
愛日依依翠幰開秋原玉露净飛埃松花江水明
于鏡照見紅鸞扇影来
海上三山戴巨鰲
橋陵劍舄彩雲高薌蕭焫處天光合五色曈曨映柘袍
真庭肅肅下靈旗縹緲雲璈奏假時干羽兩階昭
世德鳳樓重見鳳來儀
玉府丹書百世存河山帶礪儼新恩
鑾輿親酹功臣墓又見
高皇六葉孫
名山望祀百靈趋積翠中天翊
聖圖應似白雲封内起山祗萬歲效嵩呼
宫殿龍眉跡已陳秋山木落自嶙峋從官一騎頒
香幣異代猶蒙
錫類仁
行殿遥聞晝漏清龍賓十二燦芝英
彩毫珠玉三千字
親灑雲箋賦盛京
講武還登將將壇黃旂開處五龍蟠
君王神武真天授列陣先應懾可汗
平沙毳帳儼分行稽首齊稱
萬夀觴一自華山歸馬後百年甌脱盡耕桑
需雲靄靄宴枌榆遼瀋今年並賜租
鳳詔九重天上至一時歌舞遍康衢
一行貢使自朝鮮
詔許承恩侍廣筵歸向東瀛誇盛事堯尊親沃
聖人前
八年勤政攬
宵衣肯為時廵廢
萬幾依舊綠章
躬省覧朝朝批答下綸扉
元冥應候玉花攅鈴索無聲漏向闌遥憶塞垣當
此夕
六龍天近倍高寒
堯階蓂葉四回開日下欣聞
玉輅廻最憶千官隨豹尾紅雲遥捧
日車来
聖駕東廵恭謁
祖陵扈從紀事敬依癸亥
御製迴鑾途次用平聲韻三十首(甲戌)汪由敦
豳舘
珠邱路指東
鑾輿夙駕曉蘢葱星霜一紀
精誠積掖
輦依然昔歲同
烏桓鴈塞嶺千重詄蕩天門萬國宗到處黃雲浮
麥隴行来喜色動
慈容
滦水潮河似錦江迎
鑾新部比藩邦馬前厥角瞻
天表耳貫明珠毳服厖
長夏
山莊小駐時新荷葉葉柳絲絲水芳巗秀清凉地
殿角薰風正午吹
沼魚囿鹿正鮮肥供
膳乘凉試步圍恰喜前峰吐華月玉驄馺娑入林霏
水檻風軒八面疎洞天福地景標初
披章
召對仍無息
較射裁詩更課書
名王衮繡效鳬趨雜伎看馳六尺駒教上
御床
親奠爵推心柔遠示
神模
曲水芳園展綠荑錘峰月上幔城西銀花散作千
林錦寳界平鋪五色泥
新秋曉發衆情諧西出中關景物佳
帳殿披帷迎遠岫四宜居是讀書齋
伊孫千折路紆廻面面芙蓉湧翠来駝&KR1387;馬嘶車
列隊平沙萬幕此間開
除道成梁念苦辛分藩列部
蹟猶新奈曼敖漢經行地盡是含哺鼓腹人
射生逐草舊来聞毳幕氊裘擾塞紛此日山田青
不斷新畬高隴力耔耘
柳條邊裏散千村扳屋柴籬畫意存想見
陟原荒度處吉林城上瑞雲屯
窩集(平聲)□閜度
和鑾彌野阹山次第看射得黃羆仰
神力圍来白鹿奉
慈懽
龍軒鳳翥衛羣山纔指
橋陵雪涕澘
寳鼎星榆表
神樹英登伊淢儼仙寰
葉赫荒城灌木邊揮戈汗馬想
當年前屯撫順多遺跡總是
軒皇舊阪泉
天柱東擎宿霧銷
佳城深閟萬靈朝
翠華甫莅先趋
謁詰旦升馨更焫蕭
王氣
昭陵龍虎交嘶風二白立秋郊
誠孚
帝右凝
嘉貺不藉江淮三脊茅
都邑何關守衛牢八紘歸
命浹春膏圖球宗器傳東序
貝胄雕鞍獸錦&KR0802;
王會圖成職貢多梯航琛賮歴關河朝鮮譯使青
驪馬蕃部降渠錦背駝
土風舊俗戒浮誇豊鎬遺規百萬家坤厚積高本
長白星潢源遠接松花
鮐背扶擕傍
御床酺筵起舞荷
龍光萬年樂利蒙
先澤彌信周詩頌不忘
北鎮扶輿拱
帝京
明禋祗薦駐
霓旌回鞭問景探雲壑纈樹紅泉步步迎
高咏飛樓筆有靈雲瀾浩瀚納滄溟望洋多愧涓
流細目眩齊烟九點青
扶桑朝靄護京陵
聖代鴻圖億載興詎倚雄關嚴鎻鑰萬山環拱海天澄
孤竹遺墟暫憩游湍流峭壁野烟浮平臺松籟供
天藻長共清風萬古留
繡甸逶迤膏澤深負暄時切頌
堯心車篝&KR1469;秸千邨樂祗有勤氏意倍欽
蕭蕭班馬有騢驔
御頓安營午正三衛士控強能巧中健兒角觗力沉酣
行殿清暉月上簾往還五見玉鈎纖
宵衣正念寒征苦又課農家瑞雪占
朝衣初整拂塵衫
奏賀明光樂頌咸日捧
瑶箋朱尚濕
鴻篇五百襲琅函
讀
御製盛京賦恭䟦(丁亥)裘曰修
煥乎
一賦典章存册府昭垂萬禩尊不比詞臣東觀筆導揚
先澤有
神孫
地闢天開啟
聖時鍾靈長白事多竒鯫生管見何從測試誦生民清廟
詩
絡海包山盡大東指撝方夏劃鴻濛風雲助力
天垂象
寫入淋漓墨瀋中
萬世丕基有自来不㤀耕戰
帝圖恢就中仁義堪為守(拒符瑞之難諶信仁義之堪守御製中賦語也)
前聖心傳片語該
仰識
幾餘下筆親土風原是數家珍禽魚草木
恩暉及物物都歸
大造春
藉甚三都與兩京鋪張綺繡戞瑶瑛須知
雲漢為章處不向行間字裏争
研練曾聞費十年請看
天筆似飛仙扶輿灝氣同磅礴傾倒詞源萬斛泉
翠華兩度上
陵還未得追趋
豹尾間不是此番身奉使一生虚愧點清班
盛京通志卷之一百二十六
