欽定四庫全書
欽定盛京通志卷二十
宫殿
大政殿規制
大内宫闕規制
恭藏
聖訓
實錄
聖容
玉牒
玉寶儀注
東京宫殿紀略
欽定四庫全書
欽定盛京通志卷二十
宫殿
(臣)等謹案
國家作京考宅肇建
皇居我
太宗文皇帝法垂經始尚樸貴儉風示萬年我
皇上敬承
祖烈式廓
舊宫廼復重設諫木尊藏
彛訓恭貯
玉牒
寶璽繩
武守成無疆垂慶(臣)等詳稽規制仰止
天閶謹志
宫殿第六
欽定四庫全書
欽定盛京通志卷二十
宫殿
大政殿
崇德二年建
太宗文皇帝御以聽政之大殿也在城之中
大内宫闕之東殿制八隅左右列署十為諸王大臣
議政之所順治元年定都
京師奉天府文武各官
朝禮如制
聖祖仁皇帝三涖
盛京
御殿三次
殿宇上蓋琉璃黃瓦華檐八角前掛清漢字匾一額
曰
大政殿乾隆二十二年
御書匾一恭懸
殿中曰泰交景運
御書聫恭懸左右楹曰神聖相承恍覩開國宏猷一心
一德子孫是守長懷紹庭永祚卜世卜年四十三年
皇上廵幸
盛京
寶座後兩楹間設屏風一座前懸甲戌年季秋月
御製詩墨寶後懸戊戌年仲秋月
御製詩墨寶(謹案恭載)(御製詩天章門)
丹墀下左右音樂亭二
殿後
鑾駕鹵簿庫十三間乾隆十四年重修
盛京内務府工部董理
大内宫闕
崇德二年建在
大政殿之西南北袤八十五丈三尺東西廣三十二
丈二尺正門曰
大清門初
太祖高皇帝時於門砌旁設諫木二以達民隱乾隆四十
三年
命重設東西掖門二左右石獅二奏樂亭二坊二左曰
文德右曰武功朝房東西各五楹後為直房十二
楹正南照壁一座正殿曰
崇政殿原名
篤恭殿殿前左日晷右嘉量乾隆十三年設左右翊
門二
殿内正中恭懸
御書正大光明匾額一左右恭懸
御書聯念兹戎功用肇造我區夏慎乃儉德式勿替有
歴年
殿前東為
飛龍閣閣後直房七楹井亭一座西為
翔鳳閣閣後直房七楹房南轉角樓九楹偏厦三楹
崇政殿直北為
鳳凰樓樓内上層恭懸
御書紫氣東來匾額一樓北曰
清寧宫為
國初祀
神之所宫内恭懸
御書萬福之原匾額一東壁恭懸
御書聫曰不盡崇懷期太古自然迥句會當前西壁恭
懸
御書聫曰理趣所欣元是善心期惟與靜為謀東煖閣
東壁恭懸
御書聫曰葱蘢佳氣鍾靈厚晻藹祥烟介祉繁西壁恭
懸
御書聫曰聖圖締構延疇福宸極貞符叶泰交西軒内
第二楹恭懸
御書聫曰仙瀛升旭日帝里扇仁風乾隆八年十九年
四十三年四十八年
上詣
盛京循例舉行祭典宫後東西配房各三楹宫之東
曰
衍慶宫
關雎宫西曰
永福宫
麟趾宫康熙十一年重修乾隆十年
上駐蹕
盛京
躬親相度重葺
崇政殿
飛龍翔鳳二閣左墄右平新階巍煥又於
鳳凰樓左右增建軒楹樓之前東為
師善齋齋南為
日華樓西為
協中齋齋南為
霞綺樓
崇政殿東為
頤和殿殿内西壁恭懸
御書聯曰福凝東海增芝算祥擁西池長鶴齡殿南中
門一楹東西直房各三楹前為正門三楹殿後為
介祉宫宫東房第二楹東壁
御書聫曰式訓徽音嗣頤神景福綏宫後有正門三楹
門北為
敬典閣
崇政殿西為
廸光殿殿中屏風一座中間恭懸
御書繼序其皇匾額一左右楹恭懸
御書聯曰雲縵日華詒謀承燕翼竹苞松茂肯構煥翬
飛殿前東西配殿三楹南為中門一楹東西各門一
門外東南直房各三楹前為正門一楹左右各門
一殿後為
保極宫宫内南窗左右楹恭懸
御書聫曰保佑命申豐邑億年垂裕會歸建極箕疇五
福用敷正中配柱上恭懸
御書聫曰帝命式於九圍本支百世天心佑夫一德承
叙萬年東齋東壁恭懸
御書聯曰皇極會歸敷錫騐太和保合惕乾承西軒西
壁恭懸
御書聫曰箕範溯初陳建極鎬詩式是詠那居西房次
楹正北壁上恭懸
御書聯曰紹聞衣德千秋凛景福鴻禧百世凝宫之左
右前後廻廊十六楹宫後偏西一廊接
繼思齋齋中正北壁上恭懸
御書聯曰每以念功崇繼序益惟圖易凛思艱中煖軒
正南壁上恭懸
御書聯曰謨烈遠垂欽善繼治安長守凛深思東房東
壁恭懸
御筆畫菊一幅有
御書癸卯季秋重觀墨寶齋旁東西直房各三楹齋後
為
崇謨閣閣後南向房七楹(殿閣内俱冇癸邜甲戌戊戌癸亥御書墨寶)
以上殿閣俱乾隆十一年三月啟建十三年三月
告竣十七年重修
盛京宫殿增設圍墻六十一丈五尺其餘朝房直房
繳道周廬並凖程式隨宜修建於是
陪都宫闕氣象聿新作極四方倍加赫奕矣
清寧宫墻外東西直房各三楹皆南嚮北有耳房二
十八楹在
大清門東南為内務府治事之所康熙十一年奉
旨會同工部重修自後
宫殿有應修之處内務府會同工部諏吉具
奏修理又定議凡采畫油飾需用顔料桐油罘罳銅
絲等於工部移取部委官監視
宫殿各門額設甲丁六百七十八名輪班看守
文溯閣
閣在
宫殿之西正宇六楹東西遊廊二十五楹明樓一座
敞軒五楹南配房十七楹東面南北耳房六楹直
房十四楹又東更道内南北耳房四楹直房四楹
碑亭一座宫門三楹閣南簷前恭懸
御書清漢字文溯閣匾額一閣内嚮南恭懸
御書聖海沿洄匾額一
御書聯曰古今並入含茹萬象滄溟探大本禮樂仰承
基緒三江天漢𨗳洪瀾正北兩楹恭懸
御書聯曰由監古以垂模敦化川流區脈絡本紹聞為
典學心傳道法驗權輿碑亭内恭鐫
御製文溯閣記
御製宋孝宗論俱清漢文閣内牙籖錦麗插架雲連内
貯藏四庫全書經部二十架九百六十圅史部三
十三架一千五百八十四圅子部二十二架一千
五百八十四圅集部二十八架二千零十六圅統
計經史子集共一百零八架六千一百四十四圅
三萬六千冊經部總目五圅三十册考證三圅十
八冊史部總目五圅三十冊考證三圅十八冊子
部總目五圅三十冊考證三圅十八冊集部總目
五圅三十冊考證三圅十八冊又恭藏
聖祖御定古今圖書集成全部計十二架五百七十六圅
仰熙齋七楹在
文溯閣之後齋内正南恭懸
御書仰熙齋匾額一東軒
寶座後恭懸
御書聯曰日麗風和春藹吉周書魯語義抽尋西軒東
壁恭懸
御書聯曰趣為永哉暢非俗樂惟仁者寄於山東次楹
東壁上恭懸
御書聯曰篆凝細縷蘭烟紫芳遞疎櫺菊蕊黃齋之後
正宇九楹耳房二楹東西廡二楹宫之正中東壁
恭懸
御書聯曰知仁適會動還靜枕葄無非史與書西壁恭
懸
御書聯曰雲裏峰姿開錦繡風間松籟韻笙簧
嘉蔭堂五楹在
文溯閣之前左右耳房二楹轉角房二十六楹後直
房二楹堂之中東壁恭懸
御書聯曰妙理靜機都遠俗詩情畫趣總怡神西壁恭
懸
御書聯曰一室有餘含峭蒨八窗無盡啟吟披東次楹
西壁恭懸
御書聯曰何處不堪體物理於斯亦未忘民艱又東壁
閣内東壁恭懸
御書聯曰對時真惬農桑慶寧道非關視聽娱(謹案)
(御製仰熙齋嘉蔭堂詩俱恭載天章門)
乾隆十一年奉
旨欽派大臣恭送
五朝聖訓實錄於
盛京尊藏香楠為匣上蓋龍袱先期欽天監諏吉屆
時校尉恭舁綵亭出城更換行駕一應儀衛禮制
與送
玉牒同原貯
鳳凰樓四十三年六月
命盛京將軍弘晌擇吉恭移
崇謨閣尊藏閣中舊有金櫃二十二座又十五年敬
貯
王牒於
敬典閣閣中亦舊有金櫃二十二座二十五年三十
三年四十三年續貯三次凡恭遇
玉牒告成預令欽天監諏吉宗人府奏派王公一人禮
部工部各奏派堂官一員恭送領侍衛内大臣奏
派侍衛十員前引
玉牒館派提調官一員纂修官二員禮部工部各派司
官一員後護欽天監派擇吉官一員恭同送往屆
期校尉恭舁綵亭凡旗仗儀衛與恭送
玉牒至
皇史宬同出城更換行駕頓宿之所建蓋綵棚安奉兵
弁巡邏經過地方文武官員俱朝服出郊跪迎送
關以内兵部派兵弁沿途護送關以外
盛京將軍派員率滿洲兵護送至
盛京曰預行掃除警蹕將軍五部侍郎府尹等俱朝
服出郊跪迎鼓樂恭導至
崇政殿前陳設寶案行三跪九叩禮屆尊藏吉日
盛京禮部堂官前引至
敬典閣前送往之王公大臣官員及將軍以下等官
各於綵亭前行一跪三叩禮提調纂修各員率同
盛京五部司員恭捧至
敬典閣上敬貯金櫃又乾隆十五年恭奉
五朝聖容於
鳳凰樓儀注與恭送
聖訓尊藏同又十一年尊藏
御寶十於
鳳凰樓有
御製寶譜序以記始末(謹案恭載)(御製序天章門)
大清受命之寶(碧玉方四寸八分厚一寸九分麒麟紐高二寸四分)
皇帝之寶(青玉方四寸八分厚一寸九分交龍紐高二寸七分)
皇帝之寶(碧玉方五寸厚一寸八分盤龍紐高三寸)
皇帝之寶(㫋擅香木方三寸八分厚六分素紐高五分)
奉天之寶(金方三寸七分厚九分交龍紐高二寸)
天子之寶(金方三寸七分厚九分交龍紐高二寸)
奉天法祖親賢愛民(碧王方四寸九分厚一寸五分交龍紐高三寸)
丹符出騐四方(青玉方四寸七分厚二寸交龍紐高二寸二分)
勅命之寶(青玉方三寸七分厚一寸八分交龍紐高二寸五分)
廣運之寶(金方二寸四分厚八寸交龍紐高一寸五分)
又乾隆四十五年奉
旨恭送重繪
太祖戰圖實錄於
盛京尊藏(謹案有乾清宫舊恭貯)
(太祖戰圖實錄八冊凡圖八十有七奉旨重繪三帙以一帙送盛京恭貯)
(太御製敬題重繪恭載祖戰圖實錄詩)
(天章門)
又乾隆四十八年奉
旨派皇子等及怡親王永琅恭送
冊寶至
盛京尊藏禮部奏請照恭送
玉牒之例禮部工部堂官及侍衛等隨同親王由京敬
謹送往工部預設彩亭於
太廟正殿外鑾儀衛備黃蓋旗仗於
丹墀下祗候屆期親王朝服詣
册寶案前行一跪三叩禮禮部堂官率同宗室官員太常
寺官俱朝服恭捧安奉彩亭上行一跪三叩禮出
朝陽門外更換行駕王公以下俱朝服跪送經過
地方文武官員咸朝服出郭跪迎送安宿之處俱
於彩棚安奉出關後
盛京將軍派員率領滿洲兵恭護至常家屯親王同
皇子等恭送行駕至
盛京大臣官員俱朝服出郭跪迎
盛京工部預備彩亭更換行駕奉天府尹預備鼓樂
導引至
太廟前送往之大臣官員率同
盛京居住宗室五部大臣官員恭捧入
殿内敬謹尊藏
皇子親王俱行一跪三叩禮
八角殿
天命七年建在
東京城内基址尚存今管理驛站守護(謹案僅東京宫殿有殿)
(基餘俱莫考)
白虎殿
建置年月莫考在遼陽州城南千山上今基宇尚
存
