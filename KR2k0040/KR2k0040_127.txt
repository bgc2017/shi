欽定盛京通志卷一百二十三
國朝藝文(九)
詩(四)
七言律(一)
欽定四庫全書
欽定盛京通志卷一百二十三
國朝藝文(九)
詩(四)
七言律一
奉
命祭告北鎮恭紀(康熙癸未)陳廷敬
使星十道出王城獨奉函書到
上京大漠北來沙磧盡神山東望海雲生鶯花舊日
朝
陵路楊柳春光出塞情曾是
翠華遊歷處臨軒故遣侍臣行
遼河(康熙壬戌)孫在豐
句驪一派此朝宗源繞塗山百谷中地向岐豐城
帶礪水分瀍澗作西東金鼇浪拍連滄海鉄鳳雲
高舞大風自有神鯤歸
帝網渭川應是載非熊
恭和
御製過吕翁山詩(康熙戊寅)高士奇
風霆迅掃
六師移高壘星羅指顧宜此地孤軍銜白壁當年合隊
捲朱旗層沙直眺三關迥列石迴看八陣奇正喜
普天消戰伐
文孫親歷頌開基
恭和
御製駐蹕大凌河(康熙戊寅)高士奇
雲梢羽蓋夜停
鑾古渡春冰望裏看歲月已休新戰鼓山川猶記舊征
鞍天高漏轉千屯肅野曠星連萬幕雲
&KR0790;藻横汾真不羡微臣珥筆和應難
乾隆八年
聖駕東巡
盛京恭謁
祖陵大禮慶成詩(謹序)(乾隆癸亥)陳世倌
恭惟我
皇上御極之八年庶績咸熙三辰時撫當累洽重熙之
會溯經營締造之初
念禮隆報本合萬國以抒忱孝首尊
親虔一心以昭格况豳岐開基業之始典倍切于追崇而
園陵藏弓劍之區禮尤嚴乎禋祀于是以虞舜之大孝符
周武之配京序值清秋時惟七月虔諏吉日恭謁
祖陵奉侍
慈幃夙駕
鸞輅于是百靈擁衛庶官景從縣㝢騰聲四野歌呼齊
起川原生色萬郊禾黍俱豊出古北之雄關詣潘
遼之重地千重嶺岫遥瞻
王氣之絪緼萬樹松楸羣仰
神區之蔥鬱
閟宫祗被典禮燦陳
帳殿齋居質明將事
孝惟一本孚愛慤于僾聞愾見之餘誠徹九原通神明
于陟降上下之際
皇上肅然止敬穆乎無言緬
祖宗創造惟艱地闢天開允垂卜世卜年之久念子孫繼
承不易膺符受籙敢忘克勤克儉之模禮徐遍于
三陵忱每將夫一敬告成大祀乃燕明廷助祭百工均頒
酒脯輸誠六服咸與几筵大官之水陸畢陳飲御
之公卿既醉爾乃
衮垂藻火面南離以
當陽廷肅鵷鸞共北辰之居所黑齒趨蹌于王會雕題
拜舞于
天朝德教遐宣武揚斯舉火荼日月黃麾動而七校齊
開龍虎鳥蛇畫角鳴而八陣咸合左射右射並宣
天子之威大綏小綏仍戴
聖人之德而且
推恩無外錫類多方自王公以逮軍民槩沾膏雨
由京邑以連荒徼普煦陽和既時邁而伸設薦之
誠乃
迴鑾而理垂裳之治此皆
皇上德孚蒼昊孝通神明乃與
圜丘祀
天
方澤祀
地之禮並隆千古也(臣)忝掌絲綸徒塵政府謬司教習無
禆吉人弗獲随從
乘輿式觀典禮時逾三月未聆訓行于
天言身領百遼莫效肅雍于相祀敬成七律聊抒戀
主之愚忱恭賦十章用志饗
親之達孝云爾
熙朝區夏肇東瀛
天作高山啟
大清
三后神靈時陟降
一人統御際承平
祖宗文武垂先烈
原廟衣冠想舊京報本不㤀親享祀旋看奏假賚思成
鵷班拜手送
鸞輿
帝侍
慈闈問省餘神列勾陳隨輦後時當零露届秋初閭閻共
慶寧居樂稼穡羣占大有書更喜太平真氣象出
關民物似華胥
王氣蒼茫屬瀋遼
陪都東去路迢遥渾河曲折環邊極鉄嶺崢嶸接斗
杓龍虎萬年長拱抱精靈五夜每趨朝
橋山弓劍歸藏地時有紅雲上九霄
祠官典禮疊相承
列聖居歆儼式憑僾見愾聞通一氣水源木本溯
三陵粢盛潔處齋心達膋膟焚餘香靄升
聖祖昔年殷薦後又看繩
武肅嘗烝
履武姜嫄推
聖母篤生
始祖事神奇燕天
高帝初光宅纘緒
文皇實肇基
王業艱難垂世德
皇心乾惕協靈祗
閟宫盥薦抒誠格有道
曾孫對越時
燕喜一堂羣受祗
天厨稠疊
湛恩宣漢高沛邑歌風日建武南陽置酒年長白嵐光
遥對席松花江色靄浮筵
君臣宛似家人會既醉歡欣
黼座前
殿名崇政肅朝紳稽拜信桓及遠人鶚立鵷翔齊舞
蹈黃支烏弋並尊親八荒在闥聫中外六合為家
篤
主臣應遣畫師閻立本圖成王會獻
丹宸
雍容典禮敷文德震㷍川原耀武功陣合歡鵝緣
大閱軍分荼火為臨戎網留一面湯仁在禽失三
驅易象同却笑揚雄誇羽獵何如吉甫詠車攻
恩詔頒來速置郵
德音汪濊徧神州聽將匝地歡呼動知是經天惠澤流
錫類定能孚血氣宣威不獨鼓貔貅
聖朝至治歸仁孝庸行從來即大猷
告成大禮返
皇畿路過灤河望
六飛發
駕金風方颯爽逥
鑾玉雪正雰霏舞成七德揚翬羽庭列千官拜衮衣赤
鳳白麟休獻瑞太平端拱自巍巍
聖駕束巡
盛京茶謁
祖陵大禮慶成詩(謹序)(癸亥)于振
我
皇上御極之八年泰階既平百揆時叙禮樂明偹朝野
熙恬于是述
祖德頌
宗功有事于
三陵禮也臣切惟謁
陵展孝為典最鉅載籍雖遠然漢唐以來可得而稽也漢
嘗以正月上陵百官四姓公主諸大夫外國朝者
侍子郡國計吏咸會至期晝漏初上大鴻臚設九
賓于寢殿鐘鳴謁者引客就位如儀乘輿自東廂
下升階展拜大官尚食太常奏文始五行之舞郡
國上計吏以次前當神軒告其郡榖賈人所疾苦
欲神知其動靜焉唐禮朝陵之先日設麾伏周衛
陵寢至日質明七位子孫及諸侯百遼蕃服君長
皆陪于司馬門内上至小次降輿入門再拜躬親
執饌閱視先帝后服御之物引諸功臣並入執爵
進俎奠訖乃復蓋孝子之事親曲盡愛敬之心有
如此者漢唐諸侯古去已遠然未嘗不緣情制禮
以為法于後世故垂諸史冊以昭令式良有以也
臣伏見我
皇上御㝢以來盡孝盡誠善繼善述體
祖
宗之心以為心法
祖
宗之政以為政□乎如見愾乎如聞蓋未嘗一日釋也洪
惟我
朝發祥長白奄有中外肇萬世無疆之休實由我
列祖
列宗積德累仁承
天景命豐功駿業昭垂奕禩肆我
聖祖六十一年之中三謁
園陵恪修祀事孝之至仁之極也
皇上敬䋲
祖武諏吉日飛六龍
慈寧偹法駕百官咸會六師景從遂届
興京舉行
盛典于時天澄其氣日朗其精松楸蔚然
閟宫肅穆
皇上萃精神嚴對越孝敬之至通于
神明洞洞然屬屬然視于無形聽于無聲念經營締造之
維難思夙夜敬承之不易籩豆既飭肸蠁如聞皇哉
唐哉亦孝之至仁之極也昔周之王也定鼎郟鄏
卜世卜年承承繼繼然姬公陳王業之艱難述農
夫紅女衣食之事以推本風化之所由興必以始
基靖民歸之后稷十五王而文始平之十八王而
康克安之蓋創業垂統若斯之難也故曰周家世
篤忠厚以成其福禄而啟佑後人我
祖
宗亦世啓鴻圖以昭兹來許而垂諸萬祀
皇上席重熙累洽之盛不㤀小心昭事之誠以視斯文
之頌后稷于邠之咏公劉惟此王季貊其德音至
于文王惟新厥德光懿顯爍何以加焉彼漢之衣
冠出遊唐之荐衣獻服其𤨏𤨏耳曾何足以嫓此
鴻庥光斯
盛烈也哉臣忝列詞垣濫竽律館雖未獲躬隨
清駕預于駿奔之末而朝夕論思日月獻納抒下情以
通諷諭宣
上德而盡忠孝雖學殖荒落然雍容揄揚亦其職也矧
夫
盛德所孚櫪馬猶知仰秣
太和感召游魚尚解揚髻臣即庸愚敢㤀舞蹈因不揣
蕪陋拜手稽首而獻詩曰
萬乘東巡展孝思鳴鳶前載漾微思濕雲頓掃開方殿
晴日平臨滿畫旗漢代歌風追鎬洛周家卜世著
邠歧起居晨夕趨
行殿仍似
深宫定省時
高山天作發祥初長白縈逥結隩區鴨濬仙原瞻
王氣鵲銜靈果啓鴻圖皇旄夙設周廬伏赤伏還陳受
命符載撫杯棬欣
主德
宸襟彌自歛盤盂
萬峰岝㟧靄松楸鬱鬱䓤䓤佳氣浮
寶祚無疆知地脈
曾孫有道荷
天庥衣冠拜處朝儀肅
綸綍宣時惠澤流春露秋霜方怵惕歡聲早已動
皇州
雉堞崢嶸杳靄間
睿謨握勝控雄關南臨渤海兼遼海東接松山與杏山應
運功成遺壘在太平日久戌樓閒即今鷄犬桑麻
地饗蜡吹豳自往還
悠悠旌旆静無華來享來王總一家到處如安記
里鼓遣歸不假指南車鵝黃褶麗隨仙㐲狐白裘
温扈
翠華欲倩龍眠高畫手摹成王會示荒遐
朔風凌競馬驂驔鸛鶴魚龍士所諳伏扎能穿何
論七前驅不戒總聞三千屯月上霜威冽萬幕雲
深雪意酣日暮放罝鉦鼓卧又聞
帳殿啟經函
萬幾清暇富文章頃刻龍鸞天際翔
賦就盛京思劍舄
舞成世德念羹墻宫懸肆業
皇猷壯瓊笈鐫摹
御墨香蠡管詎能窺
聖學願偕儀鳳祀鏗鏘
冬序初回是小春一陽來復届芳辰
鑾輿過處衢歌溢
鳳輦歸時巷舞頻共識
聖朝隆典禮咸知純孝格天人小臣愧乏巷阿頌鼓腹
聊同擊壌民
聖駕東巡
盛京恭謁
祖陵大禮慶成詩(癸亥)王會汾
東巡秋燦九重霞黃道天開引
翠華父老望深豊沛地理儀光盛
帝王家龍旂紫塞懸弓月虎旅清霜拂劍花見說歡顔
動
文母我
皇親侍彩鸞車
晴色千林宿雨收望中禾黍綠盈畤香迎豹尾塍
雲合影轉霓旌穗露浮已報豊年書太史便行秋
稼指神州從臣共識
皇情豫駐輦時時賦滿篝
漠雲如海散朝煙皎皎青霄赤日懸遥望氣雄元
莬郡更欣春照紫濛天呼嵩動地名王拜震電驚霆
大號宣萬里星躔拱
宸極
盛朝威德被無邊
祖宗文武奠鴻功靈命長祥
帝所鍾萬歲山光榖林樹千年雲氣鼎湖龍堆明金粟贍
冠劍路駐仙斿繞柏松此日精虔奉嘉薦樂歌清
廟叶黃鍾
寢殿崔嵬秘九閫遺弓瞻省動
龍顔青邱丹水經營久禹甸堯封氣象還星宿久澄霄
漢上熊羆常守翠微間孝思孚感無窮意相照金
碑玉蘚斑
南陽白水睹
真人舊里今朝景物新天漢流精延析木醫閭修職貢
玗珣大風表海明樓殿絶島浮洲帶鳳鱗一自
重瞳臨眺後山川全覺路精神
六龍時邁焕宗周鉅典瓌文次第修為想丹青開駿烈
已知川嶽遍懷柔露蕭車馬東都會
香案烟雲
北闕浮
天上詔書銜鳳觜飛來春色滿神州
太平
天子上
陵迴晴日千門萬戶開星緯珠囊增潤處鳳儀璚管應風
來金甌永固占神策玉燭平調仰
睿才共慶孝思䋲
世德蒼生流福詠康哉
聖駕東巡
盛京恭謁
祖陵大禮慶成詩(癸亥)夏廷芝
熙朝孝治久昭融緒纘
前徽
帝德隆垂創艱難追駿烈聲靈赫濯溯鴻功
橋山松洞千春鞏
原廟馨香一氣通
翠輦親臨崇報本淵源默契總相同
清時典禮重明禋
駕擁龍旂正及辰沙磧千山森壁壘羽林萬騎肅鈎陳
已看琛賮來重譯並使懷柔及百神絶徼歡闐宣
德化黃旂朱節紀
東巡
插天長白聳丹霄鴨綠濚洄江水遥州接青營雄
地抽野分箕尾焕星杓素題樸角風猶古白馬彤
車績尚昭
烈祖
神宗貽蔭遠千年儉德溯陶堯
寶城䓤欎護雲烟肸蠁初升對越虔
玉匣衮龍垂奕代
寝園弓劍感當年
宸衷肅穆抒三獻典禮精誠奉百籩至德中孚能合漠
仁恩從此洽垓埏
祝嘏頻聞告孝慈中和雅奏啓純禧百年禮樂涵濡日
九廟神靈悦豫時往事何湏追㶚杜永年直欲邁周姬
推恩更自酬房魏寄酹長深佐命思
黃花丹葉正清秋仰奉
慈顔頌作求
視膳終朝陪鳳輦承
歡曉日近龍樓
九天作賦先霄漢萬國呼嵩拜
冕旒大孝由來天下飬億年色笑進觥觩
景物
陪京衍慶長五雲開處坐明堂風清
帝里黃圖會秋滿
真人白水鄉寵渥需雲頒虎旅
恩深湛露遍鵷行先時况有蠲租詔蔀屋茅簷共樂康
蕃釐已降禮初成旆轉千貔野不驚十月陽春回海㝢
九重孝享洽幽明黃榆紫塞敷天澤東鰈西鶼遍頌聲
光烈覲揚昭萬古小臣珥筆矢歌賡
恭和
御製葉赫舊墟元韻梁詩正
初征自葛誓同甘聲討渝盟敢二三威震不湏雲列騎師
貞合比鐵為函
當年王氣占龍見此日遺墟賸草弇緬想艱難紆
睿覧寒烟一抹塞峯南
恭誦
御製望葉赫舊墟敬惟
太祖高皇帝以十三戎甲奮跡于此復讐服衆遂成王業
謹賦其事以示來許(臣)雖未能諳悉其風土然始基
創業之美緬焉可想敬依元韻輙成二章奉述
聖主永懷先烈之意張鵬翀
龍師矯矯戰于甘一鼓何曾待再三敵幟乍驚天
漢拔讐頭早快月支函當時
祖烈同擒鳳此日
宸遊異勒弇轉笑公孫無勝筭擬將如礪保燕南
膴原茶苦薺同甘列障今齊郡百三漠北藩封長
控引關東
王氣早包函從征猛士歌思沛載筆詞臣學愧弇瞻望
陵原佳氣遶始基風化被周南
恭和
御製七月五日
東巡啟蹕元韻(甲戌)劉綸
灤陽候
駕及新秋
王氣東來滿畫斿按部蕃封宜置頓聫鑣衛士許番休
杯流曲沼甘霖足錘照懸封霽景留不待緣邊訂
圖誌(時奉熱河勅修輯志)出關勝覧一時收
暑退三更值閠餘回瞻巖館憶清舒
興京載詣郵仍便
慈輦頻扶轡每紆令典昔曾傳鎬宴淳風今更溯豳居可
知童叟謳歈切歲紀將周望跂予
恭和
御製駐蹕吉林將軍署復得詩三首元韻(甲戌)
劉綸
巒腰雨過抹煙輕江面風來皺縠生
蹕路牙旗初辨曉
和門畫鼓已知晴㸑筒比戶覘遺俗梯板通衢效衆情
開代發祥多勝蹟山川擁衛盡輸誠
宋瓦金源遡舊流
龍興締造鞏
皇州鳴鑣聲渡紅橋外列戟光分碧嶂頭箕畢星文垂
大野關河顥氣發深秋横汾那足傳彛範攬勝空
教倚柁樓
鈴轅聽放
紫宸衙
茂典先聞道路誇問省
萱闈時正永瞻依
松棟制寧奢
陛陳七德觀
型遠
筵逮頭行報禮嘉
肇域信符仁夀百行根有草挺三椏
恭和
御製松花江元韻(甲戌)劉綸
泉或占蒙澤象咸天河一瀉衆光泉綠分鴨水真
源濬黑溯龍江别派添初日浴時長照燭靈槎貫
處鎮安恬
宸游吉旦升香早數典何殊秩祀嚴
恭和
御製詠人参元韻(甲戌)劉綸
瑶光屬地想芒寒秀孕金莖幾顆丹封識神山靈
乙護採知仙葯矞雲漙無功上黨寧雙美餘氣朝
鮮祗一端本草空矜方法偹
天家德産疏應難
恭和
御製望祭
長白山作元韻(甲戌)劉綸
王氣長鍾恊大亨禮先羣望仰精誠蕭燔仙露開
金殿勺薦神漿挹紫英千嶂高番俄朵碧三江遠滙
闥門清顒祈肸蠻昭靈貺坤絡乾維護兩京
恭和
御製行圍即事元韻(甲戌)劉綸
巨澥雄風表弁韓天開
文囿畫圖看宵鋪錦騎雲雙匝曉擁
黃旗日一竿霹靂弓鳴霜氣勁蹣跚獸竄葉聲乾停
鑣每進中樞牘郵匭争教滯授餐
圍邊勝蹟重徘徊
烈祖頻經肄武來上將征途歌鹿疃材官驅野賦盧鋂三
畋此地川原壮
九伐當年壁壘開侍從何緣陳羽獵
聖文披牒擅閎裁
天山一桁遠排青蹴部聲環儼陣行日獲黃熊無
置館時羅白雉亦充庭兩都士挾風雲氣陸海材
呈草木靈信士獻&KR1807;豳俗古豫遊長共樂清寧
恭和
御製吉林土風雜詠十二首元韻(甲戌)劉綸
威呼
葦航不信詠葩經獨木真逾三板輕横比龍梭池
乍躍挾疑馬皂陸堪行(刳木為小舟剡木兩頭為槳左右按抑而行)厰
邊老樹空腔影江上平波&KR0632;笏聲來往松花綠痕剪
膠杯小寓陋莊生
呼蘭
家家帶得雲霞氣栲栳當簷竅厚均(截木中空引炕烟出之上)
(覆荆筐以禦雨雪)墐戶易熏先作計烟樓難跨澷防人尾
焦莫訝孤桐剩眼密還編六枳頻陘上迎神司命
醉木居士合記分身
法喇
崢嶸霜雪利經過製備舟車互用多炙輠無由聽
轆轆推蓬有分見峩峩一夫雀啄身先挽數客鷄
棲足免蹉(行水雪中無車無輪俗呼扒犁)淨業湖頭尋好景冰牀
唤渡較如何
斐蘭
不湏昔榦更膠絲閭史懸門小試之臂彀短檠聊
復爾腰横大羽亦何為(以榆柳為小弓童而習之别剡荆嵩綴雉羽曰鈕勘)
四方有志徵初服百戲俱陳誡誤兒窩集分明材
易給學箕不侍教先施
賽斐
匠心一已始誰為不劌而廉適所宜(木匕長四寸許曲柄豊末兼匙)
(杓之用)搏飯故應嫌手澤嚃羹兼恐累觀頥四酏注
液霞翻杓九粺抄香雪滑匙丰擬陶瓠微拗頸古
風常見席前時
額林
㡳誇鄴架與荀厨藏弆楣問事事俱中霤何曾妨
藻井承塵焉用飾雕觚(楣間横板猶古庋間)儘教作供訛龕
象未遣投栖詫屋烏對此詞臣增健羡書倉傏處
省他圖
施函
合抱枵然詎不才刳中餘地見恢恢漢隂灌甕深
勞給蜀國郫筩淺貯醅(截大木為筩貯水釀酒皆用之)漏義恒河
參桶脱巵言宿海憶槎迴若虛自是天全盾喬
木邠岐識厚培
拉哈
易著連茹詩詠綯誰云圬技賤還勞一絲不掛謀
誠淺百堵皆興構起牢升木附塗良自便霑泥敗
絮豈相遭(綴麻草堵間緣以施墁也)南人朱解綢繆意指點青
蓑晾壁高
霞綳
箕中揚簸釡邊塗司爟何煩束緼需(以糠和膏傅□梗為燭者)
膩恥魚膏驚懶婦枯憐木㭊引光奴廡春棄覈添
新碧壁陣留煤認舊烏繼晷轉教新代蠟可知奢
儉意懸殊
豁山
側理寧論錦水箋楮皮檾骨總稱便(搗苧絮為紙堅韌如韋)
千椎出白金花細百㢧披簾玉版堅端合編韋尊
古柬那容覆瓿付時賢巘原舊俗多圖誌真蹟全
憑粉本傳
羅丹
投壷超距擅殊稱角采還從腕脱興雉呌盧呼材
已下麞驚鹿駭技常勝(俗以麞鹿蹄腕骨随手□擲視偃仰横側為勝負)
四奇衍陣宜推石(其用薄圓石擊之則曰帕格)雙隊爭衡好蹴
冰應笑井公無别譜區區瓦注敢程能
周斐
良工度木早留皮埏埴翻資紉緝為(采樺皮以代覆瓦體輕而)
(工省)著屋雪霜紛似畫移居風雨便如碁筏樓未占三
間勝瓢室無踰十笏宜七月篇中歌入處補牋端
藉
御題知
恭和
御製薩尔滸元韻(甲戌)劉綸
神風想象翠微問爕代當時
肇造艱百匝圍開雲似掃千尋銘勤石堪顔尾蛇陣䧟終
難應(杜松)首鼠城孤早絶攀(諾密納)應識木厨高玉體
雄圖先已奠天寰
恭和
御製恭謁
永陵元韻(甲戌)劉綸
長白儲精幹脉同
神邱卜吉自遷豐山封顯號踰東鎮樹獻沴符效木公吉毖
明禋懷
日表寵鴻
景運翼天中迴占歲序俄周紀詹戀依依厪
聖衷
恭和
御製恭謁
福陵元韻(甲戌)劉綸
穹碑百尺冠巍亭
聖德神功護萬靈下國共球滄海會
先皇瑶蹕白雲扃峯環八柱承天極鼎建三台戴斗星得
扈
鑾輿陪奠醊一時霜露感初零
恭和
御製恭謁劉綸
昭陵元韻
文皇謨烈緬宣昭史頌重華恊
聖朝
閟殿鸞鈴徐警晝
靈臺馬杖悚騰朝八方早應
龍旗建二木常傳
鳳闕標展謁已成聞祗薦甘瓜郵致詎云遥(途次貢哈密瓜至)
(遣親藩即日馳騎祗薦)
恭和
御製七月五日東巡啟蹕元韻(甲戌)汪由敦
仙館鳴鑾正早秋碧峰高處引前斿鐻鍝遠奉周
官譯甌脱同歌夏諺休沙路按程圖可數雲山即
景句新留誠看䟦馬羣情喜快值朝來宿雨收
停蹕俄經兩月餘
行旌初展尾舒舒亂流逆溯奔濤壯過嶺逥看曲
磴紆列部淳風安舊俗
陪京佳氣護
宸居紀行
奎藻從頭起繪就豳風慰跂予
恭和
御製駐驆吉林將軍署復得詩三首元韻(甲戌)
汪由敦
萬家山郭霽烟輕朝爽凉飃習習生地以鍾靈開
勝景天因留
蹕快新晴迎
鑾近效懽呼意與宅遐思
眷顧情
天作高山應望秩清齋先日致虔誠
澄江如練帶清流載亳當年第一州節帥戟轅開
畫裏水虞漁艇聚沙頭千門燈火通深夜(街市居人門外)
(懸燈率至竟夜)萬樹丹黃絢素秋衢述自來皆藉板愛聽
屧響似登樓
神堯過沛駐新衙八十年來更可誇繁息閭閻樂休飬
流遺風俗異浮奢銀鱗出䋞均分
賜寳硯鐫銘拜舊嘉(松花石硯材最佳曾蒙思賜)信士物華多異
産豐貂珠蚌草三椏
恭和
御製望祭
長白山作元韻(甲戌)汪由敦
周邦時邁恊昭亨
喬嶽升馨表至誠紫氣東來常鬱鬱白雲中起鎮英英
祥徵朱果符長發秩配
黃祗祐永清薦帛燔柴翹望處地靈億載護
神京
恭和
御製行圍即事三首元韻(甲戌)汪由敦
陣圖何藉按孫韓節制分明獮獵看羽騎䋲聫成
合壁虎鎗環列挺長竿人披宿霧層峯現馬踏深
林落葉乾為寄
詰戎深意在不辭雨沐更風餐
待圍林麓暫徘徊隔嶺聞呼四面來旋見魚麗兼
鶴列漫論鷹鏇與盧鋂逐禽駿足追風遠命中雕
弧滿月開興至乘閒先得句七㐮雲錦日
親裁
秋山紅紫間䓤青虎跡麋迒鮮定形合噪有聲排
磵戶超騰無路驟烟庭載宣武節行時令近接
留都鞏地靈一紀重來效
神祖三驅應律奠清寧
恭和
御製吉林土風雜詠十二首元韻(甲烟)汪由敦
威呼
落葉浮漚匠意經刳來獨木體原輕憑教有力趨
能負好放中流穏獨行擊汰浪花翻雪色貫槎星
漢瀉風聲但容刀處看飛渡不待前溪新水生
呼蘭
浮烟曲笑供炊便立木前榮入望均表宅便疑封
比戶熱中知復恥因人朝暉一縷烟氲起暮雨千
家點滴頻幾許翹薪供㸑下條枚錯認此分身
法喇
層冰積雪慣經過深巷交衢立侍多載弛負擔装
磊磊行教叱馭儼俄俄當無自有車之用(借用老子語)
㤀折偏知屐易蹉漫比耕犂賦秧馬罽帷紅板較
如何
斐蘭
蒿矢榆弓控以絲左支右絀習安之勝衣便勵蓬
桑志佩韘偏工彀率為舊俗羣師射雕手少成爭
羡寧馨兒挽強命中他年事百步千鈞待展施
賽斐
昭儉非關襲古為授餐棘匕夕端宜漫因借箸前
陳計從勸加餐笑解頤肥羜乳豚膏滿案芹香雲
子&KR0632;流匙誰教踵事增髹漆羅列金銀又一時
額林
無多長物出東厨庋板依&KR0925;十襲俱大抵茗甌兼
㮖箧那爭漢鼎更周觚落泥梁上妨巢燕映日窗
間轉相烏蛛網烟煤勁掃拂横添四壁是新圖
施函
枵復何曾棄不材能宏端取量中恢厚儲擔石積
升斗漏貯虀鹽譲醖醅穏置座隅憑取給移安㸑
下幾巡逥田家老瓦盆堪並質素風宜奕世培
拉哈
斫蔴綴壁擬宵綯百堵興時亦孔勞塗塈不求工
粉飾綢繆惟取得堅牢肯教剥落年時久更耐横
斜雨雪邅若使續成圬者傳柳州命意未為高
霞綳
熒煌列炬徧脂塗春簸餘資秉燭需束緼有光分
里婦燎鬚無意責童奴增華綘蠟誇龍鳳繼晷寒
窗閱䨲烏花綴玉蟲開四照濃烟甲煎未應殊
豁山
不數成都十樣箋蔡倫遺去頗稱便鋪來似雪光
能透障處無風質自堅制草白庥宣並相帖摹繭
紙慕群賢金花蠟印原非貴楮氏淵源有正傳
羅丹
博亦猶賢勝所稱鹿麞骨戲故鄉興成驍壶矢天
為笑呼轉梟盧技絶勝席上手翻温似玉座間指
撥瑩于冰莫言優劣紛無定智巧其中各擅能
周斐
梓材樸斷尚連皮棟宇垣墉樺木為板屋詩惟傳
似玉竹樓記不數聽碁茅茨儉德覃
王化陶復先型溯土宜舊社枌榆縈
睿思邠居經始
詔聞知
恭和
御製薩尔滸元韻(甲戌)汪由敦
一征肇迹萬峰間破陣推強
大業艱戰壘只今餘灌莽
靈旗長白護孱顔霜前錦樹當先矗雲外
珠邱計日攀
金匱遺編揚
武烈
詔謀億&KR1124;奠區寰
恭和
御製恭謁
永陵元韻(甲戌)汪由敦
靈鍾
啟運福來同瓜瓞綿綿衍緒豐木本水源徵
世德左昭右穆奉
先公一峰華蓋聞天表萬葉星榆宅正中此日升馨光
聖孝載瞻松桷愴
宸衷
恭和
御製恭謁
福陵元韻(甲戌)汪由敦
陪京東望勢岧亭
天柱巍峩鞏地靈
獨闢乾坤寧海宇長懸日月護
雲扃
龍旂展祀三年里鳳紀周迴十二星拾級載瞻松栢路
九秋瀼露晩初零
恭和
御製恭謁
昭陵元韻(甲戌)汪由敦
武烈丕揚大統昭
丹陵深閟萬靈朝熙天昌後開千葉
膺籙維新奠一朝庭下松龍蟠廣蔭㐲前石馬識英標
翠旗羽葆
精禋展西接
留都路未遥
欽定盛京通志卷一百二十三
