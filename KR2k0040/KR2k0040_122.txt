欽定盛京通志卷一百十八
國朝藝文(四)
頌
欽定四庫全書
欽定盛京通志卷一百十八
國朝藝文(四)
頌
聖駕再幸
盛京恭謁
祖陵恭頌(謹序)(甲戍)梁國治
(臣)聞昔受圖於翠媯錫玉於延喜明王者升福肇祉
假天顯命之符也越有周文武誕集大統丕景光
烈至於成王洋溢雅頌推本太王王季上溯公劉
后稷陳沮漆豳渭皇澗過澗岐陽豐鎬之迹涉降
荒度疆理捄築修平攘剔之勤升歌告廟以施孫
子以昭來許洪惟我
朝繼周室之隆軌紹千祀之遺緒奥自
太祖肇造圅夏開乾闢坤榮鏡乎宇&KR2586;威憺乎雷霆殷
烈祖之洪熙宅遼瀋而作京及我
太宗内矢文德外暢武威協運承統張網緝維當此之隆
籌畫若神明將卒如雲雨式廓疆圍萬國景附是
以我
世祖因天人之符遂來蘇之望包舉六合亘被八荒使水
火納於袵席闇昧爥於光明也我
聖祖繼之祇祇繩繩仰則天經俯協地紀翔巽風於南箕
浹兊澤乎離畢乃睠
祖烈展慕乎
山陵盖六十一年三用享焉越我
世宗虔思廣運辰居建極遹自藩服膺
命陟薦而靖惟疇典十三載而不遑我
皇上聖德純孝纘膺
丕基乾隆八年秋躬詣
盛京齋肅致敬告覲
山陵望長白徧羣神懿豐融洽壬林
皇帝穆乎精凝於肸蠁之宇淵乎氣接於穆清之庭綜
栝山海彈悉圖經芔歙地寳雕錯天榮剖纖析奥
搆響研形披發聾瞶振耀流聲掞
天藻而作賦盖古今莫之與京也且夫聖人之德無以
加於孝記曰大孝不匱言備物博施也王者撫萬
國度四方施法天明日月所照齒髮之屬莫不砥
礪今析木之次北冥之壖候尉藩籬衛我
陪京盖川嶽靈祇儲符獻珍庶幾
雲日之光景焉我
皇於是推天時順斗極稽禮經綀吉日以十九年五月
甲申恭奉
慈寧乘
安輿發京師開閶闔駟飛龍礚鼉鼓鏗鯨鐘翠盖郅偈玉
鑾冷瓏太常招摇鳴鳶雄虹嚴簿星列羽騎雲從
陵山耀野掣電超風殷動天地焱焱隆隆梁灤杠
潞聿臻乎
避暑之宫爾乃越近寨啟北垠千閫洞達萬幕聯屯
翬軒罩景飛陛流雲凌扶摇之雄風鑒渟洪之清
津霽澈宵崿曠朗蒼雯丹壁翠巘華錯英紛
天子曰欽哉惟
皇祖鴻駿懿鑠和壹中外陟降斯宇予其敢不肆靖迓
天之申命越孟秋初吉日次鶉尾爰詔卒徒程勇奮枝乃
發中關徑巖阯踰迴日之梁揭羊腸之水鑚磨鋋
擁韊矢控湛衛執象弭前驅霧合後騎雲靡影躡
飈流光格電駛其校獵也則獫□鷹&KR1143;百獸羣駭
顛踣駓騃精散瑰解齀林石蹶榛叢猭嬰鏑走罹
曈摶麏兔掎麋狨斑摧虓虎脰絶懸熊膏侵土碧
血染輪紅口囓飛鍔足跋霜鋒或穿髀拉蔵於莽
䍚之廣野或形僵景僨於嶄嵓之高峯其訓練也
則地軸移屯天星按部握機連衡覆霓壓堵右牝
左牡先偏後伍舒翼張箕方金圓土叱咤動風雲
關哮震貔虎熻若激圓曜而門㸌哧若拔五岳而
扞拒聾耳則霹靂倒迴駭野則山靈氣沮盖帝王
所以纘遐烈耀神武也且天地者萬物之祖王者
天地通氣故以經紀不忒神明烈序峩峩長白峻
極無際倒景重溟嘘吸元氣雲雨之司祥暉靉霼
北則頊冥䟽流三江滂湃控引島夷萬里襟帶雪
散天琛珠懷月氣千有億年恬波無沸非夫
功至德洽曷能受命將事者乎然後
皇帝端思要道嘿然儲精仁覃萬彙禮洎萬靈光洽上
下資侔神明郁郁穆穆迎釐太清目極乎無見耳
接乎無聲於赫孔熯陳犧荐牲伊洋洋而升歆若
陟降之在庭乃覲
永陵元始
開運天閫地門日月衛捍晫乎辰極之昭而星躔布列劃
乎鴻濛之剖而清寧基奠歲周紀而肆祀惻屏營
乎
閟殿乃薦
福陵函毓胚渾欝律
天柱神靈攸尊彈壓海岳含元欲歕萬國日出扶桑朝暾
燕於
皇天永思所存乃格
昭陵卜惟
隆業芒芒肇域鍾祥億葉二儀氣交陰陽開闔龍睇虎嘯
轡御六合伊
大聖之基
命凛心源於榘法於爍盛美洵乎鬷假思成對越
在天之靈者也爾乃徘徊弭節言莅
陪都乾運立極坤靈啟圖峥榮列雉赫奕千櫨寫極
上穹巍乎
天居昔在
烈祖來同車書我
皇再至永維
顯謨闢正殿以受朝擁環衛之周廬儼飛龍與翔鳳晃日
麗而霞舒乃申舊章渙大號增爵秩之賜下蠲復
之
詔頒賜守土之人吏存問舊都之耆耄輕省嬰絏之
罪人優飫遠徠之享勞使萬里同氣中外同教我
皇於是恭奉
皇太后延釐挹祥頌南山之夀晉萬年之觴擗厨莆進瑶
漿華實選腴陸海傾蔵千鍾萬品羅陳芬芳備韶
舞之羽佾奏鈞天之宫商覿麟皇之儀舞發風雲
之浩倡張讌飲乎豐沛命故老乎南陽天人氣洽
苐禄滂洋□庶蒙被歡娱無疆繄
聖孝之不匱極天地乎等量
皇帝方淵懿䔍恭敬凝
天庥惟精惟一協和剛柔志存乎宵旰心營乎方州秉乾
健之揚厲凛衣袽於敬修惟後嗣之克艱厪顯承
乎詒謀思登假於三五庶永言夫作求如是故保
佑申錫而福禄遒也又奚崇耀軒禹侈韙成周者
哉(臣)叨侍
講帷職司譔輯伏覩
大典隆盛頌揚之音充盈天地不勝歡躍忭舞伏作頌
一篇凢八章拜手稽首敬獻
闕下其詞曰
維
帝赫臨肇寧萬方我
皇祖德類遹章天慶
帝賜東土往受延昌開極經紀告承明貺萬國奔走沐日
月光闢地廣大寵荷
上蒼(一章)
震方東陽天地氣貴不咸醫閭雲霞晻霨欝哉
山陵龍婉鳳翽
聖人䔍生為天地嗣奄宅四海莫不保治
德澤洪奕述天地事(二章)
昔
聖祖嗣服曰予明命攸屬率惟彛型往荐寅肅孝章天儀
睠慕精矚龍衣黼黻羽旄芬郁芒芒山海曰予一
人攸域孝熙丕純綏萬年禄(三章)
肆我
皇克受是劼是究肅若假典既饗來又
孝德殷盛光大休祐輯若萬國莫不被覆赫赫烈烈于
獀于狩文武維
皇德威惟
后(四章)
申命于
皇天載纘
祖功夙夜懷畏予惟冲冲高下穹窿江海鴻洞日兮月兮
怵感予中天地開闢寵禄殷豐予兹日業業格休
皇穹(五章)
浩浩
聖德昭彰顯光龍旂大輅肅陳
明堂
皇帝布惠洪延萬祥休氣盈溢物各豫昌三階景明德
義炳煌願嗣福裕亘天地長(六章)
翼翼
盛京
皇化純茂維
世德格被自我敷佑灝灝太古乾坤基構鞏億萬年祝
文母夀大矣
孝德亶洽寰宙甘醴在庭麟皇在囿(七章)
天祚我
聖皇茀禄有常邦國用昌民用和良
天子曰於惟繼序弗忘肆
昊天顯命予
列祖耿光一人克敬萬邦之慶於惟緝熙永廸懿祥(八章)
聖駕再幸
盛京展謁
祖陵恭頌(謹序)(甲戌)劉星煒
(臣)聞八音出震斗車指天首之星五色榮河金籙
懸帝垂之室溯自鳳分元扈襄城秘蘭葉之圖
龍馭璿臺石鈕駐雲螭之駕姚墟嗣服纂靈慶於
丹陵蒼籙升壇衍貞苻於翠渚高邱襲祉名都立
七相之華大予登歌殷薦嫓三雍之盛用以合歡
寰甸丕顯文謨日月銜珠光啟龍興之宅蕙蘭成
路祇迎天步之區至如轍迹方開絶徼則銀麞入
貢車書欲遠流沙之澤馬先鳴輯玉瑞於塗山防
風納賮席羅圖於涿水濁野請庭天乙四征鮫盾
來於東面雒鈴作邑雉翬羾自南人揆厥所元於
斯為盛欽惟
皇上
乾維御宇
鼎位凝休三筴長垂永䙫絢蜼裳之采萬靈自總環瀛
肅䕫鼓之聲乘木德以司方津覃蟻垤肅金行而
省歛澤漙鶼林鴻寳九疇衢室發天文之秘雞渾
七曜金徒候日昃之勤岱頂嵩申獻祥書於鏐檢
吳歙越唱遍謠頌於朱垠洪惟神女降祥大東卜
宅真人建業朔易開基綃帳葛燈陶穴本
堯門之舊璇宫銀洞
祠壇閟
軒鼎之遺載啓
文孫誕膺
成命循上
陵之懿典摛賦海之鴻章豳館玉瑤常陳
皇覽蕃方僸佅更佇
帝臨爰於鳳紀之周星再見
鸞軨之動地若榴似火迎
葆衛以舒紅蒲萐成茵列
旌門而映碧灤魚入饌清宵侍
天母之筵塞馬傳書乙夜省臣工之奏時維六月
駕幸山莊瞻翠琬而光闡
聖圖撫丹楹而𨗳揚
祖烈赫曦歊景不臨清景之宫仙掌修莖自泫招凉之館
錘峰轉靄披爽籟於南端獅嶺蹲崖摘明星於北
戶萬壑松濤之聽戶罨陰雲四山乳脉之懸時移
火樹沿堤芝逕蘭華自綴於文㮰曲水荷英珠菂
紛披於鏤檻平沙列幕雲屯朱汗三千夹鏡重湖
屏列青芙十二軫祁寒於板屋坐燭螟巢勤布政
於瑤階
躬釐鵷序綸連
聖藻丹青壯寰宇之觀嘡㗳
天歌宫徵發川原之響維時夙沙𠢐面煎鞏披忱春雨
自零戀燠之禽先集秋霜遠擊懷寒之馬知歸矧
夫鳴鏑之驅除焚巢潰卵遂乃欵關而慴伏食黮
懷音引領虞干不便露犬紈牛之貢投身湯網自
厭焦頭頳尾之勞降書已達於
帝閽亭障遥傳於邊候
天垂解澤甦魚鳥於滄溟
日擁需雲静蜩螗於莞簟霞漿玉醴與沆瀣而俱傾鳳
管龍絲雜鐃歌而並奏班璜授賞文身資章甫之
華昨土論功折箠拜真王之貴燈宵燕集煥綵樹
於長離綺席賡吟綴華璫而合璧洗兵戎於瀚海
簫勺同文徵尉候於流沙昌弧奉籙律移無射令
轉蓐收乘萬物之權輿展初秋之
法駕鈎陳清
蹕山祇夙戒於非煙俞竒前驅
行幄先成於匪日披星結軫
辰斿指析木之躔向夜傳餐
月駟薄搖光之舍名王負弩捍牧圉於陰山迾卒周
廬掘鈎鈴於乙帳文驪赭白攻駒苜蓿之園挏酒
黃羊式燕琉璃之醆平疇草淺正驊騮逸足之場
玉宇凉高肅鷹隼凌霄之嗣會烝徒而表貉列缺
騰鞭周嶻嶭以展軨豐隆夾轂騂弓
手御扼狡獸於崇岡黃矢
親調殪剛䖝於邃谷螭騰虬踴聲傳天馬之嘶虎攫麟
超雷動王師之氣羹陳舜甑驍媒辨由鹿之音瑞
兆姬璜釣渚叶射熊之夢數大庖於吉日獲必疊
雙校簡力於長揚吞其八九京薪爓朗獠徒識荼
火之容阹網昈分彀騎習鸛鵝之陣
觀風皇澗入豐蔀而其咨
駐罕周原考前經而于邁爰諏良日載莅吉林碧柳遙
看北戒合元都比景白山凝睇東封與日觀同尊
熙
景祐之裁基祥徵
帝武瞻溥原之式廓戶近神樞襟百濟之雄封納三韓
之王氣森蕤木葉承
御輦而敷茵澹沲松花漾
宸斿而滑笏長庚届節氊廬騰
萬歲之呼韶齒迎
鑾金版紀十年之聚肅鳴騶於砥道栖畝同雲
詔省歲於茨椽廣場比櫛
霓旌沛艾經枌社以周遊鼇紀環維謁
珠邱而將事瞻言
榱角申老感于履霜省識
陵園竚
神遊於在巘重旃曲蓋
黼幄森陳朱草華平
橋山夙植奠椒漿於銀甕竹葦流膏颺槱燎於蕭光毛炰
列鼎冠華秉翟總干陳大武之容嚴鼓鏗鐘緼瑟
和咸英之奏犛牛服軛歸
遹駿於
前寧鄗黍奉盛告屢豐於十稔鞸琫客刀之飾舄奕如新
檉椐伐木之場青蒼逾昔緹箱累襲啟組練於犀
函筍席捐雕樹崇牙於鹿角儃徊左序卿雲糺縵
之章眷顧
靈衣韎韋帶裳之舊紀威弧於參伐幹合蘭筋策大白於
駟房形鎸石馬岧嶤樓觀鳳皇接翼於
慈輿掩靄方壺鮫鱷恬波於
聖籙桐圭作瑞奉璋先麟趾之英毳幕來賓飲福列燕
毛之次秀眉紺髮斟綠螘而酌懸匏玉藻瓊敷絢
丹縢而摛寶篆恩孚棘土張疎網於秋荼頌溢畆
邱静催租於夜柝儆顧碞於鳸紀績嫓朱宣均挟
纊於雁臣歡騰凊籞慶霄禔福薶柴而禮百神昧景
垂庥茀草而脩遼祀入新豐之闤闠鷄犬知歸同
在鎬之燕遊魚龍不去然後
斑文轉駕
鏤象回鏕萬雉當關鐵嶺之戈鋋動色雙虹夾道凌河
之簫鼓無譁宅
太紫以停旒淵涓齊量
御訾黃而載旆月螖由庚般裔來遊沐融臯而澍渥昭
晻旁逹歆協氣之棣通(臣)未奉
屬車幸依
仙仗暌居南紀瞻北極而先傾陋比夏蟲聽春鯨而
率舞陳詩
清廟敢云小相非能結想卷阿敬附矢音之末謹拜手稽
首而獻頌曰
帝薦蕃釐
天垂寳命朱果開祥
丹陵啟
聖八部龕夷三階篤慶道契銅渾功參金鏡(其一)
周邠考室漢沛歌風重櫩秘䃭
寢殿藏弓巍連峒嶺儉合蒿宫高山荒度豐水攸同(其二)
叡祉膺圖
華旃曜彩巡洛禮河導江觀海風舉時龢
天行道在吏礪平端民懷幸覬(其三)
言稽往牒曰止
陪京瑤緘考懿
珠典昭清節蓂旋易歲籥載更禮隆報本契合感生(其四)
澗戶延熏霞莊澹暑蘭茞池臺松篁棟宇景福裁
基渠搜即叙治洽
前文光施下武(其五)
道遊星指阹櫓雲垂景員廣漠朔野逶迤言瞻
複廟載啟瑞闈邠岐方駕鄠杜同規(其六)
禹蹟四遊羲壇六位懷柔孔延禮樂明備
葩瑵葳蕤
庶旄棽麗用配於
京永錫爾類(其七)
景炎於鑠文軌漙將鎸芳玉鉉襲慶珠囊金船起
陸歊鼎升香大矣孝熙承
天之况(其八)
聖駕四詣
盛京祇謁
祖陵禮成恭頌(謹序)(癸夘)周煌
皇上御極之四十有八年秋八月乙亥自灤陽啟塗前
謁
二京有事於
三陵溯自乾隆八年十九年四十三年至是凡四勤展謁
盛典隆禮次第有加
解澤渙號遐邇周浹惟時
鑾輅由承德府平泉州至烏里雅蘇臺城復自建昌
縣朝陽縣至□爾沁土默特界袤延千有餘里皆
非前巡所經攬上塞之沃饒循老邊之寧謐
觀穫省穡則殷阜徧于村氓閱射行圍則恪恭徵于藩
服(臣)嘗伏讀
諭旨有云境之履者益以習蹟之著者益以晰此在
三巡已然今復閱
虞巡之五載矣而
蹕路之悦來與旗民之熙皡又有百年必世遹際其隆
不啻愈久而愈彰者用是形於
詩歌見諸紀載彛章大備謨訓同彰盖即
茂典之踵行舊制之沿襲而
大聖人至誠之德純孝之思亹亹惓惓勤勤懇懇與
天健同其不息率
祖考邁其攸行誠有非詞臣墨卿之所能贊擬萬一者矣
洪惟
國慶洊臻
天庥滋至恭遇
年逾古稀之
聖主重巡地當全盛之
留都(臣)伏見
列朝寶冊於去歲七月鐫造告成孟冬時享薦于
太廟此次奉
累葉之留貽蔵邠岐之
世室而
宗廟之嚴至矣奉天十八處城工越五稔尅三限以次修
繕告成金湯式鞏富庶駢闐而封疆之固至矣人
文以久道化成典籍為賓興先務我
皇上以四庫書第二分繕寫蕆事
申命廷臣自京齎持弆置
文溯閣耀瀛海之
奎章宏鎬京之治化而士勸于雍矣遼水渾河松花北
海為大東巨川全遼演潤我
皇上命建神祠並崇廟貌衍靈長之
國脉昭肸蠁于明禋而
神揚其職矣至于倉庫之檢核經
三巡釐剔之餘而吏治官方胥歸澄叙
睿作之宏深綜
四巡編錄之後而
纉繩佑啟實裕燕貽凡若此者(臣)謹就見聞所及類次
為頌共得九章直已陳德紀實摛辭不文是恧(臣煌)
拜首稽首上言
天眷我
清
祚流自東
天錫我
皇既夀而隆瞻望
山陵(叶)
王氣蔥籠霜悽露惕聳誠翹心(叶)川以時增山以時崇
惟
古稀天子載陟載登(叶)繁祉
聖躬遑憚時乘(叶)曰
前光允廸曰
祖武是繩(叶)(一章十六句)
惟昔
聖祖久道長世綺甲一週
丹陵三至□念
神臯循行
戰地篇什留題
碑頌親製覲光揚烈繼志述事肆赦頒恩
東巡有成例紹
祖惟我
皇迺
陪京四涖仲秋練時昭陽紀歲(二章十六句)
有侐
太室于
京斯依於昭
列聖陟降在兹保佑自
天綿瑞産嘏葱嶺岧嶤崑源涾湤玉既羾廷珍無遺野是
斵是鎸爰畀能者
寳冊爛然瑞輝阿那薦
廟孔宜藏
京斯可前期啟行什襲苞裹匪
今曷承匪
聖曷荷以介景物以侑以妥(三章二十二句)
於鑠
二京輦道纚屬州邑雲屯如輻凑轂我
皇前巡命興功築趨則子來任以衆役(叶)曾不五稔金
湯在目抱隰縈原被山帶谷萬雉斯飛層譙斯矗
閜而啟門呀而濬壑(叶)
鑾輿來觀受
天百禄(四章十八句)
秘閣逮矣層櫨絢矣東人之文富教胥勸矣壁奎粲
矣天漢爛矣東人之文
化成是幸矣化成治隆(叶)首
宇京(叶)矣以夀以昌以昭以鴻(叶)風以同(叶)矣欲以
從(叶)矣是訓是行(叶)近
天子之光矣(五章十六句)
巨流瀰瀰溯源遼水襟帶
日畿津梁地紀湯湯渾河流入英峩(興京門名)灌輸沃野
演漾恬波松花粟末繡江活活衍
祚靈長同源于闥(闥門長白山潭名)河之廣矣江之永(叶)矣滙
于大瀛
鴻慶遐鬯
瀆靈争趨谷王陽侯禮咸秩矣徧懷柔矣(六章二十句)
我廩既高我庾既富(叶)東入含哺惟
天子賜我府不竭(叶)我庫惟實(叶)東人飲冰慎爾官守
(叶)自
天降康始自
京國我東屢豐我
皇來省穡百僚師師不懈于位我東時叙我
皇來課吏(七章十六句)
聖有謨訓嘉言孔彰昭兹來許東壁之光
帝庸作歌以雅以南(叶)來游來歌韶濩之音五載紀成
禮三載踵成事
至孝垂典常曰
皇子是使
大業俾無極
大猷俾無斁
至孝蔚篇章曰
皇子是則(八章十六句)
全遼左右車書咸輳懷
德日新
造邦由舊或
覲于建或迓于道(叶)或陪于位或從于狩媚兹
一人傒于我
后札薩遊藩戚畹勲胄暨樂浪陬小大稽首祝
聖人富祝
聖人夀周復
時巡鳴鑾來又(九章十八句)
聖駕四詣
盛京恭謁
祖陵禮成恭頌(謹序)(癸夘)梁敦書
皇上御宇之四十八年秋八月諏吉
啟鑾東莅
陪京四謁
三陵懿爍乎純久凝釐典洽禮備禕矣懋哉(臣)嘗考周京
祭畢為山陵禋祀權輿厥後上陵之曲宣勰樂府
漢幸南頓朝原陵章陵唐過晉陽舊宫間修故事
惟是視奩上食賜復賜酺章儀未備若夫繁祉重
熙繩悠久而益融介景惇華秩祐克申錫於無疆
者史冊稀聞鴻惟
聖清肇祥朱果
慶演滿珠
樹基震旦遂
建都于瀋陽其地嶽峙海蟠俗龐物阜轢邰軼邠握春柄
以
光先區寓用昭四極會歸
鴻謩盛業
裕翼綿長我
皇上純孝光敷羹墻申慕曩自乾隆入年十九年四十
三年展謁
靈原覲揚
光烈之盛心洞洞屬屬著於
詩篇臚於
綸誥儀文粲備謨訓同符繄天下臣民咸所覩仰矣(臣)
惟易曰天地之道恒久而不已也得天者久照則
天者久道化成嘉祥之致儀度之隆閱久而以時
畢集
聖天子纘繩
祖武式煥
前猷敬
天勤民宵衣旰食四十年孜孜如一日
閎休偉績(臣)請舉其最著者猗若
德威遠被則月□雪山如在戶闥二萬餘里延廓版
圖覃敷
文德則
皇極敷言燭霄麗漢榮鏡藝苑薈萃羣言掇其琳瑯儲
為四庫集今古之大成展義
時巡則中嵩東岱南及江淮籌河觀海為蒼生計鞏固
之安欣逢
夀宇恬熙孚惠
錫福蔵富於屢豐全蠲正賦者三普免漕糧者再前後
給復億秭京坻不可勝計懿夫千載罕遭之
昌會惟
大聖人䔍念
貽謀茂敦
繼述樹丕丕基於億萬年迺復永懷
締造祗舉四謁
原陵之禮肅將祀事有睟其容敬奉
芝檢金函尊蔵
閟宫溯本崇文庋貯
寳閣維時川瀆懷柔明禋
祠宇霞堞雉墉告蕆功者十八所爰舉舊章沃
醰㴻備行
錫宴賜爵優老育士肄射蠲租宥𤯝諸政典臚歡雷動
仰惟
對越之誠弗懈滋恭
闈澤之敷有加靡已烝哉
聖人之德無以加於孝乎斯其為久道化成純亦不已
者乎(臣)世受
國恩屢荷
簡擢官
禁近貳南臺雖自媿弇鄙不文而飽見飫聞願附於
堯衢之歌諺謹擬頌十二章荷呈
乙覽(臣)誠懽誠喜拜手稽首而獻頌曰
聖皇凝命久廸
前勲
孝熙純嘏四展
橋山敬觀
弓劒
締肇艱難五雲松柏靈祐永安(右一章章八句)
於顯
盛京於侐
太廟塪室烟煴璿除汛埽達嚮刮楹虔奉
冊寶式薦苾芬以饗以保(右二章章八句)
長白碗蜒三江環之松花混同滙于天地滋演
崑脉垂永永基
睿思
孝格百神受釐(右三章章八句)
三館儲文
文思攸繹溯澗迤東維東有壁東壁之光傑閣煌煌(右四)
(章章六句)
神臯沃野環拱
東畿析木經絡上應尾箕層譙峻堞丹碧其輝我
皇四舉東巡之儀繕功告蕆星閱五移上腴福壤德産
精微(右五章章十句)
崇政建中
皇儀
帝容
六飛東狩百國率從蒙古朝鮮鞠&KR1743;輸忠承
恩荷
賜肅肅雍雍(右六章章八句)
畇畇禹甸咸則三壤繡鱗列罫膏澤濡飬
帝有恩言裕留豐穣蠲厥正供裕我四鬴旗民熙熙式
歌且舞(右七章章八句)
黃髮皤皤承豫飲和迎
鑾道左
宸念孔嘉
賜之粟帛優養期頤敦龐之俗皡皡春熙率先惇善奔走
偕來(右八章章十句)
瑶精珠彩地毓其珍紅芽普盤侯爼侯薪菁莪一
育
文教茂興多士摘藻言物行恒僉拜
恩命譽髦額增(右九章章十句)
思樂伊教荇藻馨只淑問克允惟愚矜只鳥報春
還
三宥澤渥
仁德好生和調王燭(右十章章八句)
七萃雲屯環衛列營
龍興勁旅世效干城雕弓既彀羽族如樹角藝選能叠雙
連注精鏐雪敷拜叨
異數(右十一章章十句)
古稀天子行健日強兮
紹聞衣
德
佑啟靈長兮
皇穹昭假景運俾昌兮
禮成百福福祉瀼瀼兮(右十二章章八句)
欽定盛京通志卷一百十八
