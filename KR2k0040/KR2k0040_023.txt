欽定四庫全書
欽定盛京通志卷十九
壇廟
天壇儀制
地壇儀制
太廟儀制
堂子祀典
欽定四庫全書
欽定盛京通志卷十九
壇廟
(臣)等謹案禮莫隆於郊社義莫大於禘嘗我
太宗文皇帝神武既昭典儀爰舉建
郊丘營
太廟
躬親秩祀告類升香
嘉壇恭祝之文
清朝鬯彛之奉燦然明備我
皇上敬
天法
祖昭事寅虔
廵軒四蒞
特飭所司於
紫壇
閟寢重加修建三成之制五供之儀宏規彌肅記曰仁人
饗帝孝子饗親惟大德之
至聖乃克臻此(臣)等忝列奉璋肅瞻
鴻制謹志
壇廟第五
欽定四庫全書
欽定盛京通志卷十九
壇廟
天壇
在德盛門外南五里建
圜丘舊制三成每層圓面遞加環砌上成九重周圓一丈
八尺二成七重周圓三丈六尺三成五重周圓五
丈四尺俱高三尺圍墻週一百十三丈南一門東
西北門各一第一成恭祀
昊天上帝位南嚮
列聖位東西嚮第二成以大明夜明星辰雲雨風雷從祀
位各東西嚮崇德元年夏四月
太宗文皇帝以得元傳國玉璽受諸王大臣恭上
尊號乃
躬親告祭肇祀
天於南郊其儀蒼璧一帛十有二犢一登一簠二簋二籩
豆各十有二尊一爵三鑪一鐙六燔牛一玉帛實
於篚牲載於俎尊實酒疏布羃勺具設樂於壇下
分左右懸禮制大備十一月冬至
太宗躬率諸王貝勒文武羣臣齋戒三日祀
天扵
圜丘告興師致討朝鮮之由(俱恭載錄實)順治十三年定制
凡
盛京
壇内有應修之處俱著
盛京工部隨時查估修理乾隆四十三年
上詣
盛京奉
旨重修四十五年十月修竣四十八年秋九月
上詣
盛京有重修
壇
廟恭紀詩四首(謹案恭載)(御製詩天章門)
地壇
在内治門外東三里建
方澤舊制二成四週以方坎蓄水每層方面逓加墁砌上
成建方六丈高二尺下成建方八丈高二尺四寸
圍墻週一百三十三丈八尺北一門南東西門各
一第一成恭祀
皇地祗位北嚮
列聖東西嚮第二成以五嶽五鎮四瀆
列祖山陵配祀位東西嚮乾隆四十三年奉
旨重修四十八年六月修竣
太廟
初在撫近門外
大殿五楹後廡六楹
前殿三楹大門三楹東西角門二楹週圍廣三十五大
袤四十丈
國初尊祀
列祖神御崇德元年始定制四孟時饗並每月薦新每歲
聖誕及清明孟秋望日歲暮忌辰均
太廟致祭
殿中寶位以昭穆序並設床榻衾枕楎椸帷幔如生事
儀
太宗文皇帝初得元玉璽受
尊號乃
躬祀
列祖於
太廟(謹稽来歸其實錄天聰九年春察哈爾國宰桑等率衆子額哲尚率所遺人衆留託哩圖)
(太宗命貝勒多爾衮等招撫之遂降並於額哲母妃處得元傳國璽其文乃漢篆制誥之寶四字二交龍為)
(紐自元順帝擕入沙漠後失去越二百餘年有牧羊山麓者見羊不食草但以蹄掘地發之得璽以)
(歸元裔博碩克圖汗後為林丹汗所得至是諸貝勒擕歸以獻衆皆稱賀)
(太宗焚香告諸貝勒大臣以天受之先是)
(太宗功德隆盛屢請上尊號蒙古貝勒等復再三陳請乃太宗固辭不允至是偕外藩)
(郊)(於天聰十年夏四月祭告)
(廟受仁聖皇帝尊號建國號曰寬温)
(大清以是年為崇德元年)考祭儀定祭品牛一羊一豕一簠二簋
二籩十有二豆十有二鑪一鐙二各帛一登一鉶
一尊一玉爵三金匙一金箸二帛共篚牲共爼尊
實酒疏布羃勺具設樂部於階前分左右懸祭日
陳
法駕鹵簿順治十三年定制凡遇歲時應行修理之處
着
盛京工部董其事乾隆四十三年
上詣
盛京
命移建
太廟於
大清門之東(即舊景佑宫址)南北袤十一丈一尺五寸東
西廣十丈三尺五寸
正殿五楹東西配廡各三楹東西耳房各三楹
正門三楹東西門各一凡需用琉璃瓦油餙顔料及罘
罳所用銅絲皆
盛京工部董其事仍
欽𣲖大臣監視落成四十五年六月奉
旨
太廟尊藏
冊寶應選和闐良玉另鐫一律以彰
符命所有
太廟原藏
冊寶十六分恭送
盛京
太廟尊藏四十八年秋八月
特命
皇子親王賫送
盛京
太廟敬謹尊藏
太祖高皇帝尊謚玉冊玉寶一分
孝慈高皇后尊謚玉冊玉寶一分
太宗文皇帝尊謚玉冊玉寶一分
孝端文皇后尊謚玉冊玉寶一分
孝莊文皇后尊謚玉冊玉寶一分
世祖章皇帝尊謚玉冊玉寶一分
孝惠章皇后尊謚玉冊玉寶一分
孝康章皇后尊謚玉冊玉寶一分
聖祖仁皇帝尊謚玉冊玉寶一分
孝誠仁皇后尊謚玉冊玉寶一分
孝昭仁皇后尊謚玉冊玉寶一分
孝懿仁皇后尊謚玉冊玉寶一分
孝恭仁皇后尊謚玉冊玉寶一分
世宗憲皇帝尊謚玉冊玉寶一分
孝敬憲皇后尊謚玉冊玉寶一分
孝聖憲皇后尊謚玉冊玉寶一分
堂子
在城東内治門外
國初祀
天神之所
國俗最重祭
神祭
天舊有朝祭夕祭背燈祭諸儀注正月三日每月朔日俱於
堂子亭式殿内致祭設司俎司香司祝等員供醴酒
進時食上香獻酒時俱奏三絃琵琶鳴拍板贊歌
鄂囉羅誦祝辭神歌凡叩禱行禮分胙俱如□又
于每月朔日祭
堂子東南隅尚錫神亭供酒設食陳紙帛歌祝辭俱
如儀(以上祭儀祝辭俱恭載欽定滿洲祭典)又每歲十二月二十
六日恭請
神位供于
堂子屆期命十六人舁二
神輿進
清寧宫門外滿洲司俎二人恭請朝祭夕祭
神位各安奉輿内前引仗四對羊角鐙二對司俎官二員
掌儀官一員侍衛十員導引至
堂子殿内安奉朝祭
神位于東夕祭
神位于西輿前各設案一每日上香二次至正月初二日
請回
清寧宫安奉原位(凡朝祭夕祭有神歌禱辭背燈祭有祈請辭俱恭載欽定滿洲)
(祭典)又四月初八浴
佛日亦于
堂子殿中懸神幔致祭如前儀又每歲春秋二季于
堂子立
神杆大祭祭之次日祭
天又每月有祭
天之禮凡
殿内供香案陳器皿設鐙懸幔以及請
神輿悉如前儀並有飲福受胙各儀注(俱恭載典滿洲祭)(欽定)
又每歲
正殿
神位所懸紙帛月終積貯以囊盛之于除夕送赴
堂子同所懸淨紙
神杆同焚又有樹柳枝求福之祭祭畢亦以柳枝送
堂子于除夕同焚又馬神之祭亦于
堂子内設餻醴以祭
國俗祭禮有懸掛
神幔之儀乾隆八年
皇上駕詣
盛京曾懸
神幔設
神位以祭四十三年奉
旨重修
堂子殿宇式煥丹輪益昭妥侑云
(臣)等謹案
堂子之建乃我
國家昭假
天神鉅典伏讀乾隆十二年
命重修滿洲祭典
諭旨仰見
至誠感
神儀式舊章之盛意謹于
堂子後附注祭儀至如時薦之文祭器之圖已詳
欽定滿洲祭神祭天典禮一書兹不更贅
