欽定盛京通志卷九十五
列女
本朝
奉天府各屬
錦州府各屬
欽定四庫全書
欽定盛京通志卷九十五
列女(三)
本朝
奉天府各屬
畢國棟妻趙氏承德縣人夫亡子方週歲舅姑繼
喪趙氏孀且貧撫孤成立守節五十餘載
劉連登妻曹氏承德縣人夫亡時姑衰子稚曹氏
苦志三十餘年
趙進啟妻馮氏承德縣人夫亡遺孤僅八日家貧
如洗馮氏忍饑寒事翁盡孝撫子完節
(旌表)(俱於雍正三年)
舉人吳濤妻李氏承德縣人年二十一夫亡家貧
無子繼姪為嗣苦節三十餘年
陳士偉妻劉氏承德縣人年逾二十夫亡堅意身
殉父母諭以姑老子幼孝慈為大始勉從命及姑
病嘗藥滌垢夜不就枕者逾月姑卒卜葬瓦溝山
移夫柩附葬氏見夫棺仰天長號投身壙中曰姑
没子長吾今可以同穴矣二子文言正言倉皇號
慟跪勸不已氏乃出自是卧病不復起尋卒
鐵季祖妻姜氏承德縣人夫亡氏髧髦自勵嘗截
髮毁面以白其志
高起龍妻劉氏承德縣人夫亡氏青年守節艱苦
萬狀矢志完貞
(旌表)(俱於乾隆四年)
周紹錦妻朱氏承德縣人氏冰霜茹苦守節堅貞
以針指自給上事舅姑下撫藐孤孝慈兼著
(旌表)(乾隆十五年)
徐烱紀妻高氏承德縣人夫亡守節躬行女誡動
有禮法時稱孝義兼全
(旌表)(乾隆十七年)
劉興祖妻關氏承德縣人夫早亡衰姑在堂氏雖
哀戚盡禮而時以色笑慰其姑俾毋以暮年喪子
傷其心姑卒以夀終教幼子必以禮節遂成通儒
(旌表)(乾隆二十二年)
貞女于氏陳興魁未婚妻承德縣人遥聞夫歿徒
步于歸矢志柏舟誓死靡他孝事翁姑甘旨承歡
及翁姑卒祭葬以禮時人稱之
(旌表)(乾隆三十四年)
魏庭昭妻楊氏承德縣人夫亡氏侍翁姑至孝無
子教繼嗣以詩書親自督課夜嘗篝燈勖其勤學
卒業後遂成名
(旌表)(乾隆三十五年)
林益初妻袁氏承德縣人夫亡氏零丁辛苦冰蘗
自甘守節五十年
(旌表)(乾隆三十六年)
吏員宣國棟妻孟氏承德縣人夫殁氏曰吾本貧
家女雖日饜糟糠吾分也遂早作夜寐勤儉自食
茹苦終身
監生王介福妻宋氏承德縣人夫亡慟哭欲絶荼
苦守志數十年未嘗見齒戚黨稱其賢
(旌表)(俱於乾隆三十八年)
佟國棟妻李氏承德縣人夫故氏心甘荼蓼嘗曰
境不足以攖我我志不可奪也貧窶數十年勵節
彌堅
(旌表)(乾隆四十年)
康泰妻楊氏遼陽州人年十八歸泰有康三乘夜
逼汚不從見殺三伏法氏入祀節孝祠
石函喻妻李氏遼陽州人甫及笄夫亡無子决意
身殉或勸云上有舅姑忍使其無依乎乃誓志奉
親苦節四十餘年
(旌表)(俱於康熙五十二年)
盧懋文妻王氏遼陽州人子甫週歲夫亡家素貧
氏紡績撫孤教之成立歷四十餘年備嘗艱苦
王育民妻唐氏遼陽州人夫亡無子痛哭不食屢
欲自盡因親族嚴守得不死家本孤寒氏晝夜紡
績艱苦弗渝歷四十餘年以夀終
譚世榮妻王氏遼陽州人夫亡時二子皆幼氏苦
志守節延師教讀俾俱成立
(旌表)(俱於雍正元年)
武生吕翕如妻林氏遼陽州人夫亡氏終身守節
餐冰茹痛歷盡艱辛
劉儒義妻温氏遼陽州人年十九而嫠孝養孀姑
苦節四十餘年
(旌表)(俱於雍正八年)
侯畿妻劉氏遼陽州人畿病氏焚香告天願身代
及卒氏年甫十九恐戚族奪其志以死自誓孝事
翁姑教育子姪守節四十三年
張鳳陽妻趙氏遼陽州人夫死氏决意隨穴繼復
嘅然曰我死無人奉舅姑遂立志苦守歷五十年
冰霜貞潔
劉文善妻張氏遼陽州人文善病故氏年僅十八
孝事翁姑教育孤子勤苦終身及翁姑終後祭葬
皆以禮苦節歷四十四年
(旌表)(俱於乾隆四年)
劉國樑妻劉氏遼陽州人賦性淑純祭祀舅姑必
誠必敬及夫故青年矢志白首全貞鄉里稱其賢
王金妻劉氏遼陽州人夫故遺腹一女教以婦道
茹苦孀居三十餘年堅心似石
(旌表)(俱於乾隆五年)
譚珮妻馬氏遼陽州人氏素性孝事姑嫜及夫死
守節撫孤歷四十二年鄰里皆稱其婦德母儀
(旌表)(乾隆八年)
郝士洪妻劉氏遼陽州人夫故孝事翁姑供奉無
缺教子義方務勤儉以成家業守節三十四年
(旌表)(乾隆十六年)
劉元端妻陳氏遼陽州人夫亡守志已雖茹荼事
舅姑甘旨無缺及舅姑没殯葬有禮苦節歷三十
七年
張文榮妻劉氏遼陽州人夫故矢志苦守事奉翁
姑先意承志教子義方勤儉持家守節四十八年
王世爵妻劉氏遼陽州人夫死屢欲身殉既而嘅
然曰幼子無依奈宗祀何遂撫孤茹苦守節垂五
十五年
王璽妻劉氏遼陽州人夫亡矢志冰霜自勵垂數
十年而真操如一
張義明妻王氏遼陽州人夫殁氏勵志守節茹苦
四十五年
王振基妻汪氏遼陽州人夫死氏力為營葬繼子
以全宗嗣撫女教孫咸有禮法守節三十四年
(旌表)(俱於乾隆十七年)
洪訓妻趙氏遼陽州人夫故氏青年守志供養翁
姑盡誠盡孝教育幼子卒成令名隣里僉稱為賢
(旌表)(乾隆二十二年)
王龍章妻林氏遼陽州人夫亡家甚貧苦氏善事
舅姑勤工績以供菽水教孩提之姪頗知愛敬
(旌表)(乾隆三十)(年)
陳樲妻段氏海城縣人嫠守三十五年鄉里重其
節
張仕妻章氏海城縣人夫亡無子繼嗣以延宗祀
教育兼至守節五十二年(章氏舊志作張氏)
(旌表)(俱於雍正三年)
王際亨妻白氏海城縣人夫亡守節勤儉持家動
必以禮肅然可範堅貞之操始終不貳
李之俊妻林氏海城縣人氏青年矢志歷盡冰霜
以節夀終
(旌表)(俱於乾隆十六年)
袁鳳瑞妻王氏海城縣人夫亡矢志不二荼苦備
嘗冰操愈勵完節終身
(旌表)(乾隆二十七年)
武生江漢英妻張氏蓋平縣人漢英病故遺子未
週歲氏事奉孀姑撫養弱息苦守四十七年孝慈
無憾
(旌表)(雍正二年)
耿端妻王氏蓋平縣人夫亡守節上事舅姑下撫
遺孤三十餘年如一日
(旌表)(乾隆四年)
韓勲妻趙氏蓋平縣人年十八夫死矢志守節事
老撫幼三十餘年備極艱苦
(旌表)(乾隆十一年)
趙廷瑚妻田氏蓋平縣人夫亡一子甫五歲翁姑
年逾六旬氏克盡孝養教子成名苦節四十餘年
貞女韓氏李天用未婚妻蓋平縣人天用卒氏隨
母往弔遂不歸孝事翁姑克盡婦道撫養繼子至
于成立苦節三十餘年
(旌表)(俱於乾隆二十七年)
傅華妻許氏開原縣人夫早卒無子撫姪傅珏成
立珏後以拔貢入成均任浙江嵊縣令守節六十
四年夀至八十三
(旌表)(雍正四年)
馬顯圖妻宋氏開原縣人夫亡無子守節四十餘
年雖焭焭無依而志節皎然
(旌表)(雍正十三年)
趙世禄妻董氏開原縣人夫亡家貧姑年老氏以
針黹謀甘旨守志數十年
張宏器妻王氏開原縣人夫故守節斷髮自矢之
死不貳
崔從麟妻鄭氏開原縣人夫病籲天願以身代及
卒誓死守節始終不渝
(旌表)(俱於乾隆十七年)
張雪兒妻唐氏鐵嶺縣人張病故氏奉舅姑育幼
子曲盡孝慈後值荒歉有謀奪其志者氏即欲自
盡奸謀遂息卒完名節
張士玉妻王氏鐵嶺縣人年十六歸士玉三月而
寡誓不更適奉孀姑十餘年生盡養死盡哀克全
節孝
李四□妻孟氏鐵嶺縣人姑患蠱症氏親湯藥晨
昏不息姑殁夫亦故又頻值荒歉遂有謀娶之者
氏以死自誓羣議遂息
張國良妻馬氏鐵嶺縣人夫没子弱家貧無倚氏
針黹度日守志不移
(旌表)(俱於雍正三年)
孫二妻馮氏鐵嶺縣人夫亡撫孤茹荼捋苦誓不
貳志
鄧天榮妻秋氏鐵嶺縣人夫亡無嗣氏截髮毁容
足不出戶守志終身
李廷棟妻劉氏鐵嶺縣人夫没孤幼勤心撫育終
身苦節
鞏尚友妻張氏鐵嶺縣人早寡孝事翁姑撫養幼
子勤儉持家族黨矜式
鞏尚已妻李氏鐵嶺縣人夫亡勁節自矢紡績辛
勤垂老愈力人共憐之
(旌表)(俱於雍正五年)
趙琦妻韓氏鐵嶺縣人氏性幽貞寡言笑夫故守
節垂白不渝
(旌表)(乾隆四年)
吏員温克勤妻楊氏鐵嶺縣人夫卒喪葬盡禮冰
霜矢志素有儒風克守完節
(旌表)(乾隆八年)
王維煥妻張氏鐵嶺縣人夫殁氏勤針工易衣糧
食貧守節操並冰霜
常成龍妻王氏鐵嶺縣人青年守節每遇歲時必
哭祭其夫數十年無間遠近賢之
周萬榮妻郝氏鐵嶺縣人夫殁哀毁骨立以死自
誓食貧守志克全孝節
陳亮妻鞏氏鐵嶺縣人辛勤荼苦隣里重其貞操
(旌表)(俱於乾隆十六年)
崔富榮妻劉氏鐵嶺縣人夫亡守節糟糠自甘力
勤操作嚴冬不稍息十指盡裂卒無怨色
(旌表)(乾隆一十二年)
烈女李二格李文美之女年甫十七值父母他出
有陳機匠者厠遇求姦女守正不汚遂被害機匠伏
法氏入祀節孝祠
(旌表)(乾隆四十年)
謝見性妻趙氏復州人見性病故氏年二十三矢
志守節辟纑自給即至親亦不輕往來數十年如
一日
(旌表)(乾隆五年)
烈婦劉氏柳國柱之妻復州人州民于得曉欲強
汚之不從力拒被殺得曉伏法氏入祀節孝祠
(旌表)(乾隆二十三年)
烈婦于氏劉五之妻復州人因遲二圖奸威逼遂
自縊遲二伏法氏入祀節孝祠
(旌表)(乾隆三十六年)
烈婦林氏李安之妻復州人州民于順行強逼之
氏守正不汚卒至于死于順伏法氏入祀節孝祠
(旌表)(乾隆四十四年)
貞女林丫頭岫巖人未婚夫死矢志柏舟終身素
服持齋戚黨罕見其面
(旌表)(乾隆四十年)
錦州府各屬
王登雲妻郭氏錦縣人青年守嫠姑病紡績以備
藥餌曲盡婦職茹苦食貧垂數十年
李增榮妻楊氏錦縣人早歲嫠居歷盡艱苦霜操
不替以節終老
趙宏仁妻郭氏錦縣人夫亡氏孝奉翁姑承歡順
志教育稚子早歲成立
沙懷正妻王氏錦縣人夫亡守節三十餘年奉侍
姑嫜教育孤子孝慈兼盡(一統志沙作法)
張文福妻李氏錦縣人少年嫠處毁容明志坐卧
一室足不出戶
韓世英妻王氏錦縣人少年寡居秉志貞潔能耐
清貧垂老冰操彌堅
李彬妻谷氏錦縣人性勤儉相夫有聲及夫亡守
節終身
蔣自貴妻邱氏錦縣人夫亡矢志動必循理白頭
不改人稱其節
袁擢妻姜氏錦縣人夫亡氏矢志不貳盟心死守
女工度日寒暑不輟
(旌表又錦俱於雍正三年夀至百歲縣韓儒貴之妻)
(勅賜增夀坊附志)
烈女改姐錦縣武舉才柱才之女年十七父他出
豪鄰張八將強汚之女見傷不從得脱即自縊張
八伏法改姐入祀節孝祠
(旌表)(雍正六年)
劉毓琦妻趙氏錦縣人夫亡茹苦食貧孝奉孀姑
教幼子列明經守節四十九年
(旌表)(雍正七年)
朱學誠妻王氏錦縣人孝事衰親夫亡撫養弱子
人稱完節
劉德鳳妻周氏錦縣人夫故每鬻釵鈿以養翁姑
未嘗有吝色
田玉妻陸氏錦縣人夫亡守節事垂白衰親先意
承歡節孝兼著
田弼妻胡氏錦縣人夫亡守嫠教子嚴於督課節
凛冰霜教傳荻畫(弼一統志作爽)
李天富妻王氏錦縣人夫亡葬祭如禮苦育孤兒
以長以教卒至成立
梁維恭妻安氏錦縣人夫亡氏家苦貧布衣糲食
自樂綦縞
田尚信妻杜氏錦縣人夫亡氏幼&KR0570;女則頗知大
義足未嘗出戶笑未嘗露齒人以為難
傅芳明妻趙氏錦縣人氏青年守節躬勤井臼艱
苦備嘗冰操愈勵
楊爾第妻趙氏錦縣人夫亡矢志勤耕作以自贍
課子嚴而有法垂四十年勁節不渝
趙三妻劉氏錦縣人夫故孝事翁姑奉養無缺自
甘荼苦處之晏如
任玉秀妻才氏錦縣人氏幼年孀居誓志不移食
貧守節紡織自勤
張大妻劉氏錦縣人性嚴潔曉文義青年守志節
凜冰霜
翟廷秀妻劉氏錦縣人氏家無恒産甘貧守節紡
絡之聲每至夜分
秦宏業妻冷氏錦縣人夫亡氏翦髮誓天志不更
適糠糗苦度勁節彌彰
才瓚妻李氏錦縣人夫亡守節儉素成家貞志清
操族黨敬之
趙廷珍妻鄧氏錦縣人夫亡孝侍舅姑生養死葬
罔辭勞瘁
孟三強妻谷氏錦縣人夫亡氏操凛冰霜事親教
子咸盡其道
張汝㷆妻張氏錦縣人夫亡氏引刀&KR0856;髮立心匪
石煢煢苦守至老彌貞
閻殿魁妻齊氏錦縣人守節事親竭誠盡力克全
孝養
趙崇禮妻李氏錦縣人氏茹貧守志敬事舅姑力
勤織紡艱苦經營終無貳志
高起雲妻安氏錦縣人夫死仰事俯育賴氏苦心
經理得以存活人重其節
畢九宫妻高氏錦縣人夫亡孝養翁姑甘旨無缺克
盡婦道
何保全妻宋氏錦縣人夫亡葬祭由禮盡鬻粧奩
永甘素淡
江起雲妻陳氏錦縣人居貧而寡勤儉持家親操
井臼事舅姑尤善承歡意
劉文登妻李氏錦縣人夫亡守志孝事翁姑歲時
祭夫必以豐潔
薛聫臣妻陸氏錦縣人夫亡孝養翁姑甘旨之奉
不稍匱乏和以處家勤以勵節始終無間
(旌表)(俱於乾隆四年)
陳芝荷妻許氏錦縣人夫亡甘居貧苦家徒壁立
半粟不飽力勤鍼黹矢志堅貞
孫文科妻李氏錦縣人青年矢志孝事翁姑甘旨
不缺而自饜粗糲
史金元妻李氏錦縣人夫亡氏事奉孀姑起居相
依先意無違克全節孝
王文傑妻陳氏錦縣人夫亡孝事翁姑操家勤儉
始終全節
王瑜妻趙氏錦縣人守嫠撫嗣兼有慈嚴俾早成
立
趙師得妻劉氏錦縣人處貧勵節甘心茹苦撫孤
成立
費有明妻白氏錦縣人事翁姑以禮訓子嗣有方
孝慈兼著
魏臺妻史氏錦縣人茹荼矢志勤於織紡晝夜苦
作不稍怨尤
陸天街妻張氏錦縣人青年守志每逢節序必詣
夫塋哭奠苦節久而不渝
李有文妻史氏錦縣人甘貧守節艱苦備嘗動循
禮法人無間言
李經妻傅氏錦縣人夫亡孝侍翁姑生事死葬罔
有遺闕
金策勲妻周氏錦縣人夫亡氏立志堅貞嘗曰吾
豈不能從夫地下正欲為夫完未了事戚黨聞其
言皆敬之
劉祺昌妻柳氏錦縣人夫故家貧教子以嚴紡織
自力卒保素業
王璋妻齊氏錦縣人夫亡氏髠髮毁容誓死靡他
歷盡艱苦以節夀終
楊世宏妻楊氏錦縣人敬奉翁姑教育子女並著
慈嚴允稱全節
楊世寵妻李氏錦縣人夫亡仰事衰親俯育孤子
婦道母儀兩無所忝
郭文達妻趙氏錦縣人夫亡氏守志食貧茹素衣
布終身不易力持辛勤
趙國治妻王氏錦縣人夫亡孝養翁姑和睦妯娌
咸盡婦職
梅鎮妻丁氏錦縣人守志撫孤事翁姑尤曲盡婦
道
李嘉會妻劉氏錦縣人夫亡矢節孝養翁姑其翁
嘗稱之曰家有賢婦無異子存也
(旌表)(俱於乾隆九年)
舉人劉義華妻王氏錦縣人素性端嚴及夫亡屏
去華飾淡泊自甘勤苦守志
(旌表)(乾隆十年)
劉漢佩妻王氏錦縣人夫亡守節貧苦自勵嘗曰
茹荼吾分也吾終身安之爾
劉賓妻皮氏錦縣人性至孝奉翁姑尤有禮夫亡
教育子女俾皆成立
王守敬妻楊氏錦縣人夫亡事翁姑訓幼子有慈
孝聲
王國棟妻常氏錦縣人氏素性貞慤青年嫠處動
守禮節婦道克全
常明聰妻潘氏錦縣人矢志食貧紡績自力雖嚴
冬不稍懈志節皎然至於垂白
侯嘉玉妻趙氏錦縣人夫亡氏治家勤儉處以整
肅人重其德
申玉明妻紀氏錦縣人氏勵節松筠撫孤成立克
繼家聲里黨以賢母稱之
(旌表)(俱於乾隆十)(年)
烈婦張科舉妻王氏錦縣人縣民楊傑才肆行強
逼不從被砍(身)死傑才伏法氏入祀節孝祠
(旌表)(乾隆四十一年)
蕭大臣妻王氏錦縣人夫亡矢志不二貞心勁節
終始歷數十年
徐守貴妻王氏錦縣人矢志堅貞儉勤自勵拮据
女紅刀尺之聲達旦
(旌表)(俱於乾隆四十五年)
谷薦馨妻田氏寧遠州人守節三十餘年平時親
黨罕有得見者其謹慎若此
趙世禄妻董氏寧遠州人夫亡家貧奉姑至孝守
節數十年
吳來尹妻趙氏寧遠州人夫亡事祖姑及姑以孝
著一門三孀閫儀整肅尤堪矜尚
王守良妻李氏寧遠州人夫亡辛苦撫孤教以詩
書及長成立曰吾夫有嗣吾無憾矣
温成祥妻王氏寧遠州人守志食貧織紝以給饔
飱節孝尤彰
王六妻楊氏寧遠州人夫死氏艱苦備嘗呼天誓
志至死不移
王進才妻孫氏寧遠州人女德素嫻及夫亡志凜冰
霜貞操彌著
(旌表)(俱於雍正三年)
趙廷弼妻張氏寧遠州人夫亡氏耐守清貧艱辛
萬狀人稱苦節
劉成業妻馬氏寧遠州人氏青年喪夫哀毀骨立
貞一之操垂白盟心
(旌表)(俱於雍正五年)
廩生梁維屏妻張氏寧遠州人夫亡守節二十餘
年勤奉翁姑訓子成立
温自選妻王氏寧遠州人夫亡守節二十餘年事
姑盡孝撫孤完節
杜為禮妻楊氏寧遠州人夫亡守節三十餘年事
奉孀姑訓誨子女不怠不倦鄉鄰俱為稱歎
趙仲金妻張氏寧遠州人夫亡守節二十餘年奉
姑克盡孝道撫孤成立守志安貧
辛朝選妻李氏寧遠州人夫亡守節三十餘年敬
事孀姑撫養幼子閨門肅有禮法
趙連茹妻張氏寧遠州人夫亡守節二十餘年上
事孀姑下撫孤嗣有孝慈聲
崔崇妻陳氏直隸臨榆縣人寄居寧遠夫亡守節
二十餘年上事繼姑下訓二子孝慈兼盡
李養妻李氏寧遠州人夫亡守節三十年家赤貧
鍼紉事姑撫子成立孝節無虧
劉天禄妻崔氏寧遠州人夫亡守節三十餘年孝
奉翁姑撫養孤子矢志終身
李進孝妻馬氏寧遠州人夫亡守節三十餘年堅
耐清貧撫孤成立
(旌表)(俱於乾隆六年)
郭洪基妻王氏寧遠州人夫亡守節三十餘年奉
事孀姑能體其心撫子成立艱苦備嘗
李進富妻王氏寧遠州人夫亡守節四十餘年奉
老育幼堅貞之操風動鄉里
許大成妻曹氏寧遠州人夫亡守節三十餘年備
歷艱苦訓子成立
楊守富妻温氏寧遠州人夫亡守節三十餘年上
事繼姑曲盡婦道撫孤有成克守宗祀
宋九思妻劉氏寧遠州人夫亡守志四十餘年奉
姑撫幼節著堅貞
(旌表)(俱於乾隆十六年)
劉天榮妻張氏寧遠州人夫亡守節四十餘年堅
耐清貧久而彌勵
吕萬魁妻趙氏寧遠州人夫亡守節四十年勤奉
孀姑克盡孝道撫養幼子苦志完貞
常思明妻黃氏寧遠州人夫亡守節四十餘年食
貧完節孝奉孀姑撫孤成立
劉登舉妻潘氏寧遠州人夫亡守節三十餘年事
姑盡禮撫孤有成允稱孝節
許碧妻周氏寧遠州人夫亡守節四十餘年家無
升斗奉姑尤盡孝養菽水之歡未嘗稍缺
(旌表)(俱於乾隆十七年)
石越凡妻楊氏寧遠州人夫亡守節三十餘年家
貧矢志撫子成立
龔俊妻李氏寧遠州人夫亡守節三十餘年家貧
針紉奉姑甘旨撫子成立咸稱節孝
(旌表)(俱於乾隆二十二年)
張景龍妻劉氏寧遠州人夫亡守節三十餘年孝
奉翁姑克盡婦道
(旌表)(乾隆二十六年)
劉國清妻劉氏寧遠州人其翁夤夜入室圖姦氏
守正不汚投繯殞命節烈懋著
(旌表)(乾隆三十七年)
邱萬倉妻李氏寧遠州人夫亡守節三十餘年勤
奉孀姑孝行尤著
(旌表)(乾隆三十九年)
倪華兆妻姚氏寧遠州人夫亡守節五十餘年奉
事翁姑生養死葬皆針紉拮据撫孤成立艱辛備
至貞操最為堅久
(旌表)(乾隆四十二年)
劉鳳鳴妻杜氏廣寧縣人年少夫亡撫孤守志子
殀又撫其孫終身不貳
包學聖妻王氏廣寧縣人早孀撫子方長又夭復
伴寡媳撫養孤孫人稱雙節
包一禄妻趙氏廣寧縣人夫亡茹苦煢居夙夜操
作矢志無貳
黃廷樑妻姜氏廣寧縣人夫殁氏孀居教子盡登
黌序
趙起雲妻蕭氏廣寧縣人盛年嫠處婦道母儀俱
堪垂則
包毓珍妻秦氏廣寧縣人夫亡奉寡姑育弱息備
歷艱辛冰操不渝
李鳳鳴妻王氏廣寧人矢志守貞奉姑盡孝甘旨
之奉先意承志終始不稍暇
(旌表)(俱於雍正二年)
李振英妻李氏廣寧縣人夫亡守節撫孤衣食維
艱貞操不貳
李天植妻周氏廣寧縣人守志奉親竭力盡誠孝
行與苦節並稱
張星曜妻趙氏廣寧縣人居孀完節奉姑撫子有
古賢婦風
閔士英妻王氏廣寧縣人夫殁家貧守節五十餘
年夀至八旬
劉起鳳妻齊氏廣寧縣人守節安貧孝姑慈幼力
屏紛華甘心淡素
(旌表)(俱於雍正四年)
劉玉科妻沈氏廣寧縣人操凜冰霜心甘荼蘗勤
儉之風式乎鄉里
(旌表)(乾隆四年)
張玉利妻苻氏廣寧縣人夫殁孝奉翁姑菽水承
歡力勤紡績以供甘旨
趙璧妻胡氏廣寧人夫亡奉翁姑能曲體情意孝
行尤著
(旌表)(俱於乾隆七年)
周玉規妻閔氏廣寧縣人苦心守節雖境處饑寒
而貞一之操鉄石不磨
(旌表)(乾隆九年)
趙宏智妻張氏廣寧縣人青年失偶茹苦終身年
逾垂白清節彌堅
齊君寳妻劉氏廣寧縣人矢凛冰霜守節不二閫
範整肅舉止皆以禮法
劉開基妻趙氏廣寧縣人早歲孀居零丁辛苦堅
持清節之死靡他
李發顯妻張氏廣寧縣人素履懷貞及夫殁永持
冰操没齒不易
王之成妻朱氏廣寧縣人夫亡誓志不移歷四十
年貞行無愧
劉進朝妻王氏廣寧縣人夫亡嚙指自誓持守清
貞至老如一
(旌表)(俱於乾隆十年)
何如琳妻王氏廣寧縣人夫亡奉事翁姑撫孤成
立咸稱完節
苻鴻澤妻常氏廣寧縣人守節安貧奉姑紡績敬
事無懈
趙顯榮妻張氏廣寧縣人夫没盡典簮珥殯葬盡禮
立志堅貞勵節皎潔
李發顯妻崔氏廣寧縣人矢志守節無子繼姪姪
亡撫孫成立洵為苦操
(旌表)(俱於乾隆十八年)
王廷實妻李氏廣寧縣人路遇強暴欲汚之氏力
拒遂遭慘殺特祀節孝祠
(旌表)(乾隆三十八年)
王珍妻于氏義州人茹冰咀蘗力勤操作奉養孀
姑撫育繼子成立
(旌表)(乾隆元年)
李得興妻謝氏義州人夫亡奉衰翁撫幼子白首
全節
王得榮妻曹氏義州人夫亡守節敬侍孀姑每事
先意承歡孝行克敦栢操不二
杜盡良妻何氏義州人夫亡奉侍翁姑撫孤成立
戚黨俱稱其孝慈
(旌表)(俱於乾隆四年)
賈尚節妻李氏義州人夫亡奉養翁姑生死祭葬
盡禮盡哀訓誨孤子早歲成立
董明印妻李氏義州人夫亡孝奉翁姑生事死葬
咸稱合禮
李國柱妻耿氏義州人苦志守節姑殁竭力營葬
女紅自給教子有成
(旌表)(俱於乾隆六年)
劉起雲妻胡氏義州人夫亡事親承歡順志教子
攻苦力學清節重於鄉評
(旌表)(乾隆七年)
劉有德妻白氏義州人奉孀姑教稚子甘心苦守
志節凜然
(旌表)(乾隆八年)
李文登妻馮氏義州人夫亡事衰翁教繼子苦守
清貧不貳不移
劉國棟妻王氏義州人青年守志甘處清貧親族
有周之者皆謝不受其操行貞介如此
朱守榮妻曹氏義州人奉侍翁姑撫養弱息冰操
歷久彌貞
(旌衣)(俱於乾隆十五年)
趙浮妻畢氏義州人夫亡孝事翁姑奉事惟謹苦
守三十四年
(旌表)(乾隆二十二年)
貞女崔氏才登魁未婚妻義州人奔喪守志皓首
完貞
(旌表)(乾隆三十四年)
張德明妻梁氏義州人鄰某猝遇欲汚之氏守正
力拒為某所殺
(旌表)(乾隆三十八年)
欽定盛京通志卷九十五
