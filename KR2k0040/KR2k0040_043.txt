欽定盛京通志卷三十九
職官(一)
盛京官制
各属將軍所属員額
盛京五部員額
巡察御史員額
内務府各司員額
奉天府属州縣員額
錦州府属州縣員額
欽定四庫全書
欽定盛京通志卷三十九
職官(一)
(臣)等謹案設官分職所以佐治宣猷我
國家肇造東陲始有六部八旗之設洎乎永清大定
以
盛京為發祥重地立將軍五部暨鎮守防禦等員治
理詳明班聫載備
聖聖相承以時損益文武並用庶績咸熙(臣)等詳稽各属
員額及歷任姓氏謹志職官第十七
欽定四庫全書
欽定盛京通志卷三十九
職官(一)
盛京官制
太宗文皇帝時始定官制設六部部有承政如尚書有參
政如侍郎其八旗官守各有分屬
世祖章皇帝撫有中夏定都燕京順治元年悉裁諸舊制
以内大臣一員副都統二員及每旗駐防章京留
守瀋陽三年改駐防大臣為昂邦章京給鎮守總
管印戸禮刑工四曹悉隸留守之昂邦章京掌焉
十年以遼陽為府設知府教授置遼陽海城二縣
又於寕古塔設昂邦章京副都統鎮守之十三年
設遼陽府經歷十四年省遼陽府以瀋陽為奉天
府置府尹改教授為奉天府教授旋設訓導(後裁)
十五年始復設禮部置侍郎十六年復設戸部
工部皆置侍郎與其官属十八年以府尹兼理學政
康熙元年復設刑部置侍郎改奉天昂邦章京為
鎮守遼東等處將軍寧古塔昂邦章京為鎮守寧
古塔等處將軍三年以故廣寧衛地為廣寧府設
知府通判教授經歷領錦縣廣寧縣寧遠州是年
置奉天府府丞治中通判又添設承德盖平開原
鐡嶺四縣改遼陽縣為州四年改鎮守遼東將軍
為鎮守奉天等處將軍改廣寧府為錦州府移治
錦縣七年設奉天府司獄十年設吉林烏拉副都統
十五年移寧古塔將軍駐吉林烏拉留副都統鎮
守寧古塔二十二年設黑龍江將軍及副都統二
十九年移黑龍江將軍駐墨爾根三十年復設兵
部置侍郎於是五部備矣其僚屬亦屢增置焉是
年設白都訥副都統三十二年移黑龍江副都統
亦駐墨爾根三十八年黑龍江將軍副都統皆自
墨爾根移駐齊齊哈爾四十九年設墨爾根副
統雍正元年設寧古塔黑龍江值年御史一年而
更三年設阿勒楚喀協領一員四年設奉天稽察
御史一員設永吉州泰寧縣長寧縣俱隸奉天府
移錦州通判于義州五年設熊岳錦州二副都統
七年罷泰寧縣又設三姓副都統八年設尚書一
人總五部尋罷設黑龍江副都統十年增設九官
臺同知隸奉天府(乾隆十二年裁)十二年設復州寧海縣
俱隸奉天府又設義州縣錦州府十三年增設熊
岳通判乾隆元年罷長寧縣併歸永吉州九年設
拉林副都統十二年罷永吉州改設吉林理事同
知歸寧古塔將軍管轄二十一年添設阿勒楚喀
副都統二十二年改寧古塔將軍為吉林將軍二
十八年裁錦州通判設
興京理事通判三十四年罷拉林副都統三十七年
移奉天熊岳通判為岫巖通判兼轄鳳凰城以上
前後建置大略如此其文職部曺以下武職協領
以下添置裁汰悉於各衙門詳載焉
各屬將軍所屬員額
奉天將軍一員副都統一員滿洲協領八員蒙古
協領一員漢軍協領二員舊滿洲佐領八員新滿
洲佐領二十三員漢軍佐領二十四員蒙古佐領
八員巴勒瑚佐領三員滿洲驍騎校三十一員(乾隆)
(二十九年撥往巴爾巴哈臺各二員四十三年補足額)漢軍驍騎校二十四
員蒙古驍騎校八員巴勒瑚驍騎校三員滿洲防
禦二十四員(乾隆五年移駐犁樹溝明水塘白土厰塔爾巴哈臺各一負牛莊盖州各)
(五員共撥十四員)現在實有滿洲防禦十員額設主事一
員筆帖式十一員外郎六員增設委官二十七員
(乾隆二十七年經吉林將軍恒魯奏准多盛京設委官一百員因本城及所属各路差徭寡不一)
(酌定本城留委官二十七員其餘二十三員酌撥各路當差俱由額設領催前鋒内揀選著帶七品)
(金頂仍食本身錢糧)
謹按奉天將軍所属有
興京遼陽牛莊盖平開原廣寧熊岳錦州義州諸處
及各城邊門自都統而下各有城守尉佐領驍
騎校防禦諸員備載兵防卷
吉林將軍一員副都統一員協領八員蒙古協領
一員(乾隆三十年添設)佐領五十五員(内漢軍二員)驍騎校四
十八員(内漢軍二員)防禦二十四員管檔主事一員筆
帖式十一員水師營總管一員四品官一員五品
六品官各二員驍騎校各四員理驛站六品官二
員助教二員随關防筆帖式二員倉監督一員倉
官一員倉獄官一員厫筆帖式二員醫官一員管
站筆帖式三十六員
謹按吉林將軍所屬寧古塔白都納三姓阿勒
楚喀等處俱有副都統防禦等官詳載兵防卷
黑龍江將軍一員(駐劄齊齊哈爾)副都統一員協領八員
佐領四十員防禦八員驍騎校四十員印房主事
一員筆帖式六員繙繹筆帖式四員銀庫主事一
員筆帖式二員刑司主事一員管倉七品官一員
筆帖式二員管理官莊七品官一員管理茂馨默
爾根等驛八品官二員(原係六品乾隆三十六年巡察黑龍江御史薩欽奏)
(准由有品筆帖式放者改七品無品筆帖放者改八品)關防筆帖式二員驛
站二十處筆帖式二十員水師營總管一員四品
官二員六品官二員筆帖式二員火噐營參領一
員(駐劄吉林烏拉地方)管轄黑龍江造船木料水手四品官
一員五品官一員六品官一員
謹案黑龍江將軍所屬黑龍江墨爾根呼倫布
雨爾布昭特哈等處各有總管佐領等員駐防
詳載兵防卷
盛京五部員額
戶部掌奉天錢糧賦稅旗地莊官及棉靛鹽莊中
江木葦諸稅皆領之
額設侍郎一員郎中二員員外郎五員金銀庫
郎中五員員外郎一員(乾隆三十五年侍郎瓦京爾逹奏明改於各部中)
(員郎中員外郎主事内通行揀選所有員外郎一缺歸回本部)主事六員
司庫二員管莊六品官二員筆帖式二十三員外郎
九員庫使八員倉監督正副二員(倉官十員倉外郎十員)
禮部掌奉天儀禮祭祀朝會燕饗及司園池養息
牧牛之事所司三堍石園薦櫻桃邢鎮撫屯供杏
子遼陽外園出梨内園出蒲桃繁盛堡石橋千山
三園並納花紅安平園出栗子羊拉峪火連寨並
出酸梨南塔園山旺芬園各獻瓜又有養魚泊十
四處歲取園果池魚以供祀典其養牧共牛二羣
每羣牛六十頭羊二十羣每羣羊五百隻左右翼
分設正副翼長牧長牧副分管牛羊以正副總管
統之
額設侍郎一員郎中二員員外郎四員主事一員
讀祝官八員鳴贊官十六員司牲官一員管千丁
六品官一員助教四員漢教習四員(乾隆十年設)弓箭
教習四員(乾隆十九年設)筆帖式十員醫學正科二員外
郎二員庫使八員僧籙司一員道籙會司一員牧
務總管一員(係錦州府副都統管)六品翼領二員七品牧長
十七員(原設收長三十四員乾隆二十七年因收丁呈首偷漏馬草豆口分經侍郎朝銓奏)
(裁將牧長副長牧副等缺停止剰有牧長十二員二十九年補放五員)三兩空八品
副牧長十七員(原設三十四員乾隆二十七年停止時剰有副牧長四員三十五年)
(補放十三員)三兩牧副三十四員二兩牧丁五百二十
六名
兵部掌奉天駐防驛遞之事
額設侍郎一員郎中二員員外郎四員(原設六員乾隆八年)
(改為司主事二員)主事四員(原設二員乾隆八年改增二員)筆帖式十二
員員外郎二員驛站監督正副各一員驛丞二十
九員監督所外郎二員
刑部掌奉天蒙古滿洲八旗刑獄之事
額設侍郎一員郎中四員員外郎六員(原設十員乾隆九年)
(裁改為主事四員)主事四員主事職銜二員司庫一員滿
庫使一員筆帖式三十員(原設三十一員乾隆三十八年改滿司獄一員)
滿司獄一員漢司獄一員漢軍外郎二員
工部掌奉天營造製器物件及管諸色工匠凡黃
瓦厰席厰灰厰缸厰炸子厰木炭厰等壮丁俱隸
籍焉
額設侍郎一員郎中二員員外郎四員主事四員
(原設二員乾隆八年改增二員)司庫二員管千丁四品官一員管
理燒造瓦料五品官一員管理匠役六品官一員
(舊有司匠一員乾隆二十九年裁汰)看守
大政殿六品官一員筆帖式十七員庫使八員外郎四
員
守
三陵及承祭
陵寝各設總管副總管掌關防副關防官以下諸員自順
治八年至乾隆二年逓有增益已詳載
山陵卷内兹不復列
巡察御史員額
雍正元年於寧古塔黑龍江並設值年御史一年
而更在寧古塔者滿漢各一員四年設稽察
奉天各衙門御史一員七年裁寧古塔漢御史缺
乾隆十二年定例
盛京等處巡察官員每届三年該衙門將應否差員
之處請
旨四十年奉
上諭嗣後巡察盛京吉林黑龍江著於五年奏派一次
著為令
盛京内務府各司員額
三旗佐領鑲黃旗佐領一員正黃旗佐領一員(俱順)
(治三年設)正白旗佐領一員(順治八年設)佐領下驍騎校各
一員(康熙十七年設)堂主事一員(乾隆十九年設)委主事一員(乾隆)
(二十九年設)管理三庫事務内管領一員(乾隆二十九年設)滿筆
帖式十五員(順治十八年設八員後續增至十六員乾隆二十九年於筆帖式内設委)
(主事一員現在十五員)三倉掌領逹一員倉逹三員三旗屬
下分營造廣儲掌儀都虞會計五司
營造司承管催總二員(原設一員乾隆二十九年添設一員)領催六名
(原設八名後裁二名)乾隆八年添設太監五名承管匠役潔
修
宫殿等處(今俱故並未補設)三旗各項匠役四十四名掃院
丁二十七名(原設十八名乾隆十二年增設九名)
廣儲司承管司庫二員(原設三員後裁一員)庫使十六員(原設)
(十員乾隆九年增設六員)領催三名兼領三旗織造庫催總三
員筆帖式三員領催十五名三旗商人九名(原有三十)
(名乾隆五年後陸續減退)染丁五百五十名歲收莊頭壮丁棉
靛鹽布房租丁銀及各項費用銀兩俱於年終報
銷染皂皮黑貂水獺等項又三旗織造庫棉花莊
二十五處靛莊六處鹽堿莊共四處共莊頭六十
名壮丁三千三百三十三名染匠機匠彈匠弦匠一
百三十八名歲徵棉花二萬六千二百餘觔靛二
萬二千二百觔鹽三萬二千一百餘觔堿一千五
百觔除費用外餘俱貯庫匠人歲織家機粗細布
紡線染色除費用外俱解送
京師内務府庫
掌儀司承管催總二員(原設一員乾隆二十九年增設一員)筆帖式
三員領催九名又廣寧設承管催總一員領催三
名(原設三名乾隆二十九年增設二名)三旗果園丁二千九百二十
三名廣寧三旗果園丁八百零一名每年應納榛
梨果品俱歸承管(按遼陽開原鐵嶺廣寧義州牛莊各界内果園一百零五處遼)
(陽界林子共五十五處遼陽巖岫牛莊各界内山場場共七十一處)
都虞司承管催總二員(原設一員乾隆二十九年增設一員)筆帖式
一員領催九名采蜜領催三名三旗蜜丁一千六
百五十四名每歲應交蜜一萬七千九百五十觔
及蒥蒿銼草等項打□翎丁三十三名歲應交□
翎一百五十副捕水獺丁十八名每歲應交獺皮
七十二張捕魚丁七百八十一名每歲應交□鮮
魚二萬五千五百觔捕細鱗魚丁一百四十名每
歲應交細鱗魚一千五百尾向係
京師差官看捕解送乾隆元年改由
盛京内務府派員看捕交納又王多羅樹打牲甲丁
三十名每歲應交鹿肉二千七百束豬熊各六十
頭
會計司承管催總二員(原設三員乾隆二十九年裁汰一員)筆帖式
二員領催九名属下莊頭自乾隆元年間編等擬
定頭等莊頭三十一名二等莊頭七名三等莊頭
八名四等莊頭三十四名除於乾隆四十二四十
四五等年撥給王府公府二等四等各莊頭共四
名不計外今現實共有莊頭八十名坐落七十四處
其八十莊属下莊丁現共有三千八百三十四名
每年頭等莊頭每名報糧三百八十二石二等莊
頭每名報糧三百五十二石三等莊頭每名報糧
三百零七石四等莊頭每名報糧一百九十二石
每歲共應報糧二萬三千九百二十二石内除每
年應放口糧并餧養牛羊馬匹豆石粟米及油糧
糖芽等項共費用糧二萬餘石其餘一分入倉一
分入窖倉貯一萬石窖貯一萬石外餘糧糶賣銀
兩交納
盛京戶部每年應交臘猪鵝鴨等項又各属壮丁每
年編查一次各莊頭承重官地除水冲沙壓外現
有官地十二萬一百九十三日五畆三分又西河
糧莊二百二十處莊頭壮丁共一萬一千五百八
十五名地二十萬一千六百九十五昫零雍正四
年分為四等報糧頭等給地九百晌二等八百五
十晌三等七百五十晌四等六百五十晌
京師會計司掌之
三旗内管領一員掌領逹一員倉逹三員筆帖式
三員承管汲濺果品收貯莊頭等交納糧食並給
發三旗内管領下人丁口糧花布疋等項属下倉
上人九名壮丁一千零七十四名木丁八十四名
每年應交槽盆鎗杆箭笴及果品山菜等項
黑牛館(乾隆二十九年奉)
(旨由京禮部歸入内務府管理盛)
興京黑牛館館達二名壯丁十名
盛京黑牛館館達四名壯丁二十六名二館每歲共
額養黑牛七十頭羊三百五十頭以備祭祀應用
乳牛館館達二名頭目一名壯丁十名
大凌河管理騸馬十羣騍馬二十四羣掌關防總
管一員六品翼領二員每羣額設七品牧長各一
員八品銜副牧長各一員牧副各一名(牧丁五百六十名)
養息牧邊外陳新蘇魯克牛二十八羣羊二十羣
翼長二員牧長十九員領催一名(牧丁十名)黑牛羣牛
四羣翼長一員牧長四員
尚都達遜諾爾管理騍馬一百八羣騸馬四十羣
掌關防四品總管一員翼領五員護軍校八員七
品世襲官二員每羣額設牧長各一員牧副各一
名(牧丁一千零七十六名)
達哩岡管理騍馬七十四羣騸馬十五羣掌關
四品總管一員翼領四員護軍校四員每羣額
設牧長各一員牧副各一名(牧丁七百一十二名)
奉天府各州縣員額
侍郎兼管府尹事務一員(乾隆三十年增設)府尹一員府
丞一員治中一員通判一員吉林理事同知一員
興京理事通判一員儒學教授一員經歷司經歷一
員司獄司司獄一員醫學正科一員
承德縣(康熙三年設)
知縣一員典史一員(康熙三年設)巨流河巡檢一員(二十)
(一年設乾隆四十二年裁)
遼陽州(順治十年設遼陽州後設奉天府裁府置縣康熙三年陞改為州)
知州一員吏目一員(康熙三年設)學正一員(二十二年設)
海城縣(初為州順治十年改為縣)
知縣一員(順治十年設)典史一員(十三年設)牛莊巡檢一員
(康熙二十三年設)訓導一員(二十三年設)
盖平縣(舊為盖州康熙四年改縣)
知縣一員典史一員(康熙三年設)訓導一員(二十三年設)
開原縣(康熙三年設)
知縣一員典史一員(康熙三年設)訓導一員(二十三年設)
鐡嶺縣(康熙三年設)
知縣一員典史一員(康熙三年設)訓導一員(二十三年設)
復州(先設通判雍正十二年改為州即以通判領之)
知州一員(雍正十二年設)吏目一員(順治十八年初設金州巡儉隸盖平康熙)
(十九年裁雍正五年復設金州巡檢隸復州通判十二年改為吏目)
寧海縣(雍正十二年於金州設)
知縣一員教諭一員典史一員(雍正十二年設)
岫巖城
理事通判一員(乾隆三十七年移設)巡檢兼管司獄事一員
鳳凰城巡檢一員(乾隆三十七年設)
錦州府各州縣員額
知府一員儒學教授一員經歷司經歷一員(康熙設十年)
錦縣(康熙元年設)
知縣一員典史一員(康熙元年設)教諭一員(康熙二十二年設乾)
(隆三十七年裁汰改設岫巖司巡檢)天橋厰巡檢一員(雍正元年設)
寧遠州(康熙三年設)
知州一員吏目一員(康熙三年設)學正一員(二十三年設)巡
檢一員(康熙三年設寧遠廣寧中後所巡檢二員四年改併中後所一員乾隆四年中後所)
(添設州判一員巡檢移駐中前所十四年移駐前屯衛十七年移駐白旗堡歸廣寧縣屬四十一年)
(裁汰州判復設巡檢一員仍駐劄中後所)
廣寧縣(康熙三年設廣寧府并設縣四年裁府以縣屬錦州)
知縣一員典史一員(康熙三年設)巡檢一員(康熙十五年設雍正)
(十二年改補義州吏目乾隆十七年復設駐白旗堡)訓導一員(康熙二十三年設)
義州(雍正十二年設)
知州一員學正一員吏目一員(雍正十二年設)
欽定盛京通志卷三十九
