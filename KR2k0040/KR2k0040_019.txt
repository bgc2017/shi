欽定四庫全書
欽定盛京通志卷十五
天章
皇上聖製
乾隆四十三年戊戌
御製古今各體詩卷下
乾隆四十五年庚子
御製敬題重繪
太祖實錄戰圖詩
欽定四庫全書
欽定盛京通志卷十五
天章
皇上聖製
詩(乾隆四十三年戊戌)
至盛京叠癸亥七言長律十四韻
廿四春秋心結東夢中佳氣遠葱葱於焉莅止今朝
慰驀爾迴思昔日同
開創每懷厪
帝慮經營寧為(去聲)豫
皇躬遼原猶謂地居僻瀋水端宜都建中(帝初太祖高皇議都遼陽)
(號曰東京尋復欲遷都瀋陽諸貝勒大臣皆以為未便太祖諭曰瀋陽形勝之地西征明由都爾弼)
(渡遼河路直且近北征蒙古二三日可至南征朝鮮可由清河路以進且於渾河蘇克素護河之上流伐)
(木順流下以之冶宫室供炊㸑不可勝用也時而出獵山近多獸河中水族亦可捕取朕籌之熟矣於是)
(定都盛京宫殿略備廟社之制)
違衆議當定議獨
念羣勞亦豈勞空重門臯應排銅闥崇宇輝煌櫛瓦瓏百
雉岧岧因地利十亭翼翼亮天功(盛京城高三丈五尺週九里三百三)
(十二步為門凡八南曰德盛天祐東曰撫近内治西曰懷遠外攘北曰福盛地載宫城之制左闕門曰文)
(德右闕門曰武功内為崇政殿殿之後為鳳凰樓樓之後為清寕宫東為關雎宫西為麟趾宫後义增建)
(大政殿殿前左右列亭十近北左右二亭為諸王議政之所以下分列八旗)答陽勢據風
雲會不日成皆子弟攻(盛京修葺城垣建治宫室皆令八旗丁壯執役一切工作)
(不以勞民)西伐兵戈近敵壘北來賓客燕
王宫(號規太祖既遷都瀋陽至役尤太宗遂即帝位建國模太定自是征明之為近便而蒙古諸部)
(落之來朝謁者並宴賚於此)
所謀大詎惜其小
雖用儉仍示以豐悠久
規模貽奕葉
艱難締構緬
神衷再臨故國景依舊正值清秋候尚融繼繩惟期百世
永拜瞻敢謂一誠通獨殊掖
輦前巡况(癸亥甲戌兩次詣盛京皆奉增悽聖母臨幸今竟不可復得追思惟感)不覺汍
然淚眼紅
大清門
門以大清立將將應豈殊通情建二木(業開太祖創基勤於)
(庶政書之命建二木於門俾下情欲逹者以進實貽萬世良法)啟運鎮留都百
世當守
法千秋永
示謨歴觀為治者夫孰外斯乎
盛京舊宫恭依
皇祖原韻
當年撻伐事敦鋪拓土開疆若契符根本室家立東國中
原山海俯西區重來豳館欽
先創慎守金甌勉後圖肯構綿綿期百世載賡
元韻示鴻模
御崇政殿六韻
盛京宫闕鎮東遼締搆千年
祖德昭廿四春秋經歲閱凖回平定早兵銷(甲戌御殿時阿睦爾撒納)
(率衆内附遣使先至曾命其隨班行禮是辦理新疆之始也兹凖部回部皆經平定其地並入我版圖疆)
(宇較前益增闢矣)重來
崇政瞻斯殿便與臨軒擬視朝(上兩次至此俱御崇政殿受賀兹以在聖)
(母二十七月之内止御殿如視朝之例樂設而不作)鎬邑那居停昔宴(癸亥甲戌並御)
(此賜臣工宴今歲亦不舉行)雲門雅樂徹今韶一欣一戚紛吾感
曰繼曰繩敬久要難在守成
創不易永思著說敢逍遥(向嘗作創業守成難易說謂創業僅可謂之不易而守成實難)
(予之以難責夫守成者非敢忘創業者之難正欲守成者常知其難持而勿失以慰創業者之初心既以)
(申儆於後世且自勖焉)
登鳳凰樓用李白鳳凰臺韻
舊都豈為事遨遊
祖蹟尋驚歲月流戶口已看填城郭耕桑更復拓墟邱松
山峯静拖遥岫遼水波恬帶遠洲此日昇平歌樂利
昔年開剏憶
焦愁
清寧宫口號
是宫為
舊都正寢
當時命名即合乾清坤寧而並有之仰見
聖人有作必合
天心受福無疆也
此地建都隰原度於豳斯館似周初清寧合撰
乾坤泰嘉兆燕京早並居
恭瞻
太祖皇帝甲胄作歌
數人舉之且廢力
被用臨陣常從容
天生真人俾剏業殊勇殊智殊仁衷三者闕一誠不可
實錄所載聽惟聰
寬御下更嚴督戰及至要地
先以躬棟鄂翁鄂洛拒命
臨陣受傷退拄弓創愈復往終克攻
大度反授射者封(其城太祖攻棟鄂部還復攻翁鄂&KR0982;薄縦火焚城樓及村中廬舍太)
(祖乘屋顛射城中城中鄂爾果尼潜射血至太祖傷首貫胄即拔箭以射敵應弦而踣雖流足猶鏖)
(戰不已敵復有&KR0982;科者於烟熖中突發一矢射血肉太祖穿鎮子甲護項太祖拔之鏃卷如鈎)
(並落衆競趨而前欲登屋扶掖以一太祖恐為敵窺亟諭止之時項下血湧如注乃手捫創一手拄)
(弓而下二人掖而行忽迷仆旋稍甦裹創如是者數四甦輒飲水凡一晝夜血猶不止乃棄垂下之城而)
(還及創愈復率兵攻克翁鄂洛城獲鄂爾果尼及洛科諸臣請誅之太祖曰彼為其主乃射我今為)
(我用不又為我射敵耶乃皆授為牛录各轄三百人衆咸頌太祖大度迄今每讀實錄至此緬)
(懷輒為創業難難流涕)時此甲胄即進
御想像
創迹猶餘紅嗚呼想像
創迹猶餘紅敢不思念
艱難亹敬恭
恭瞻
太宗皇帝所御弓矢
矢計長四尺弓知勁百鈞寶藏示
家法善用識
天人敢懈詰戎念不忘
創業辛傳觀相勖勵扈蹕有宗臣
實勝寺
瀋陽既建都佛宇於焉搆名之曰實勝義蓋叔
孫取(叶)遂致定中原萬方徠輻輳雖資幽贊力
允藉
神功茂小子承
先烈月將而日就戊辰築梵宇西山之東岫題額實同之
金川功速奏(戊辰夏征𠞰金川以番人恃其碉險因憶開國之初我旗人屢以雲梯冉薄登)
(城者不可勝數遂於西山之麓設為石碉簡佽飛之士習之未逾月而精其技者得二千人命大學士忠)
(勇公傅恒為經略統之以行且集諸路之兵期必濟事先聲所布其酋厥角請命因命赦其罪班師技未)
(試而大功以成碉之側建寺曰實勝更合成功之旅立健銳雲梯營於寺左右更建屋居之詳見向所作)
(實勝寺碑記)其後五年間凖回歸我宥(乙亥平定準部己夘平定回部皆有)
(健銳營勁旅從征每當攻戰之時悉鼓勇效命因得迅奏膚功)黷武則何敢詰戎亦
云懋握勝胥以實循名幸略副惟勵繼繩心永頼
祖宗祐
長寧寺
都會無不有道宫梵寺委長寧昔所名亦祗願寧此
孰知
天眷隆四海一家矣
開創賴守成是責將誰諉圖易在思艱安民要察吏(叶)惟
期萬葉安乃副
二祖喜長寧豈徒來吾心廑未已
長寧寺恭瞻
太祖所御冠服
故里當年如沛里
御園今日作祗園(盛京一統志載為長御花園順治十三年改寧寺)貝螺永護
三乘法
冠服重瞻五世孫
沐雨櫛風恒此共葛燈土障儼其存寧惟
示儉兼示勩自審當何繩繼敦
題法輪寺
聖建四窣堵(法輪寺在地載門外永光寺在撫近門外廣慈寺在德盛門外延夀寺在外攘門外四寺)
(各建白塔一座相傳當時喇嘛有善相地術者曾云四塔全當一統)斯惟城北隅欲因
示蒙古(寺初建即盛興黃教以彼時蒙古已有歸附者使之瞻奉皈向亦柔遠之一道也)詎
止事浮圖是日親瞻相
當年緬創模法輪演國語(以國語所譯梵經令喇嘛住寺演誦於此地為尤宜云)永
佑舊京都
瞻仰
頥和殿感成長句
潔沼軒庭
憩聖慈(丙寅建此殿甲戌恭侍駐憩聖母臨幸盛京奉慈駕於此)今來瞻仰祇添
悲空教扈蹕憶
前度誰識承
歡歎永辭
神御敢言一再奉(夀皇祖妣除夕皇妣御容惟尊藏皇殿遇元旦同列祖)
(列后神御敬奉瞻禮是以予於舊典於禮不敢輕有所加雖)(夀聖母敬遵暢康宫)
(春園為故此慈躬頥適之所然其地應留為萬年尊養東朝兩處皆不另奉御容神位今)
(於此殿亦視園之夀康宫暢春例)
音容如在久長思寂寥朵殿銅龍鎖揮淚難堪欲去遲
駐盛京故宫有懷
三臨溯
皇祖幾宿駐
陪京肯搆勵今篤開基緬
始營百年孳富庶萬戶暢寧盈奉
養殊前度(癸亥甲戌兩次詣盛京皆奉悽愴聖母承歡行慶追憶曷勝)悽然一繾
情
賜奉天將軍弘晌
各省將軍駐奉天任最繁旗民紛雜處文武董雄藩
用簡宗臣俊同為
聖祖孫勖哉勤教養培此故風存
賜吉林將軍福康安
從征能奮武(福康安以侍郎命征𠞰金川奮勇著績錄其功授嘉勇男世爵列紫光閣前五)
(十功臣)貳部亦通文知可棟梁任因教節鉞分迎鑾仍
扈蹕鍳悃匪嘉勤汝父家聲在(福康安為故大學士忠勇公傅恒之子)
勉之尊所聞
示盛京五部侍郎
陪都五部備官儀實各亮工有所司詎祗養高勝國
似(盛京設戶禮兵刑工五部每部侍郎一人掌之凡盛京之事各視其職分屬焉非若勝國陪京備員)
(虚設為投閒置散之地也)亦常掄彦内朝移(侍郎中遇才猷練逹之人用之京部或外)
(省督撫者皆有之)曹郎互半中兼外(五部司官向用本處人員雍正五年皇考)
(以各員素多串通欺隠之弊概行撒回調補京缺而命在京各部堂官揀員發往補授乾隆八年幸)
(盛京見各員頗知黽勉積習亦經悛改令將各司員半用本地人員半由京員遷調俾其不礙陞途乾隆)
(十八年復諭吏部議盛京郎中員外主事各缺用京員十之七本地人員十之三以歸平允)臺職
應全罷允宜(明李南京兼設都察院官屬更無所事事我朝盛京則不置此職也)大異
南京紛議論徒資撓亂竟何禆
題迪光殿六韻
陪京駐數日别殿搆西廂法
祖依崇政(崇政殿為盛京宫正中臨朝之所其後為鳳凰樓又後為清寧宫祀神之處皆不可居丙寅)
(春於東廂搆頥和殿以奉聖母駐憩西廂即此)勅躬亹迪
光緬前敢曰闡示後願惟昌乾惕勵朝夕邇遐圖艾康陶
謨允期德禹訓惠招祥五字攄心悃宵衣勉日強
保極宫
天與承新命人言至舊家起居喜惟樸室宇本非奢建極
欽錫保繩
先奠邇遐文皇武功詠意謂涉於誇
繼思齋題壁
齋搆陪都額繼思守成開創却殊施守成不敢曠吾
職庶可無孤
開創時
亥年戌歲兩來兹一度
前猷一度思
累洽重熙蒙昔業繼之難矣願蘉之
敬題崇謨閣
故宫
興王地
實錄合尊藏敬建
崇謨閣(丙寅年於繼思齋後建崇謨閣尊藏五朝實錄)永昭白水鄉
蘿圖燦金匱瓜瓞演銀潢(庚午冬十月以玉牒及每十五朝實錄恭送盛京嗣後年)
(修訂玉牒一次告成並如前恭送)
締造貽鴻業益兹厪覲揚
恭詠
太宗所製鹿角椅
詰戎不廢獵得鹿角成斯
武示儉兼示
坐宜攜復宜雕幾曾弗藉磋切略為施
後聖繼
先聖山莊亦有之(避着山莊有向曾皇祖所製鹿角椅恭詠)
酹克勤郡王園寢
每陳開國策均合
聖人心(王戰功頗多且於天聰時陳奏善撫降人及請於山海關通州燕京三處急圖其一以定丕基並請)
(駐兵金州瞭哨諸事太宗皆嘉納之)不少赳桓衆
獨嘉幹略沈佳城留故里致奠重躬臨彰善俾觀感伊予
此意深(王之後襲封者改為平郡王今春以開國勲藩爵延於世自應仍其初封之號俾襲爵者)
(顧名追念無忘其先人體團勲勞常懷效勉於訓示宗親有益曾命軍機大臣會同宗人府核議著為令)
賜奠功臣揚古利墓
主吏勇過漢長孫陪似唐溯思同麥飯恩合奠椒漿
百戰英惟勝一心誠且長(揚古利以功授超品一等公世襲罔替公號曰英誠)
兩朝勲績赫異姓獨封王(揚古利幼從其父來歸祖深異之日見信任因)(太命)
(入侍且尚主每從征伐必身先士卒多而詔之止亦不止或受傷猶裹創行以故功績最著崇德初)
(隨征朝鮮誤中礟傷而殁武勲太宗臨哭之慟親視含斂追封王)
賜奠費英東墓
來歸識超衆獨入目無前(費英東自少從身先太祖征討三十餘年兵士)
(衝突竪陣當其鋒者莫不披靡嘗從征葉赫城上矢石雨下太祖再命之追對曰勢垂克必不退也)
(竟拔其城)
嘉諭萬人敵(其從英東太祖伐明取撫順也明兵來援礟驚費馬旁逸衆皆不前費英東迴馬大)
(呼揮諸軍並進遂破之也太祖撫髀嘆曰萬人敵)從征三十年薦賢奬以
豫劾惡誨於先(我不善太宗嘗諭羣臣曰費英東見人必先自斥責而後劾見人善)
(必先自奬勸而後舉故被劾者無怨言破舉者無驕色未聞諸臣以善惡直奏似斯人也)開國思
殊績贈封理合然
賜奠額亦都墓
冠世稱勇獨丁年識
主真(額亦都年十三手刃父仇避居嘉木湖村居數歲戰太祖過其地額亦都識為真主遂從行驍勇善)
(能以少擊衆所向克捷先登太祖知其能日見信任嘗攻巴勒爾達城率銳跨堞而戰飛夫貫股著)
(於堞揮刃斷矢戰益力被五十餘創不退卒拔其城而還其勇果類如此)忠攄實異衆
恩顧亦超倫風雨精神會松楸碑碣陳元孫能繼勇(額亦都元)
(孫豐畀額襲果毅公爵昨為副將軍征𠞰金川奮勇著績嘉其克紹祖風於公號加繼勇以旌之惜因病)
(不能永年撫念為之嗟悼)奕世有良臣
大政殿六韻
一殿正中據十亭左右分(大政殿前建亭左右各五居首者為宗室王貝勒議)
(政所其八則八旗大臣議政之處)同心籌
上下合志立功勲
辛苦緬相共規模迥不羣世臣胥效藎宗子更攄勤(太祖)
(而行太宗創業之始凢征𠞰皆隨分命王貝勒統兵若親征則王貝勒扈領軍隊宣力抒)
(忠是以不建開國諸王貝勒無軍功者)每用思
前烈誰當繼舊聞推
恩與旌雪(睿親王統衆入關掃蕩賊氛肅清京邑尋分遣諸王追殱流寇撫定疆隅凡創制規模皆所經)
(畫即奉迎惟攝世祖車駕入都定鼎以立萬世丕基厥功甚鉅政多年威福不無專擅為衆所畏忌)
(於其薨後搆誣傾䧟因指斂衣踰制坐以叛逆定罪除封削其屬籍時世祖尚未親政故衆得逞私)
(修怨也予每恭閱位王實錄載從輔太宗升遐時諸王推戴請王即尊誓死不立世祖其)
(後更以王貝勒等多謟媚王而不知尊崇阿濟主上嚴詞訓飭勖以盡忠而於同母兄英親王格之)
(違法妄行責其非而降其爵王之藎誠公正心跡烟然豈可令其抱不白之冤於地下特降旨昭雪補入)
(宗支復其王封仍與世襲並為修建園寢追謚曰忠詔太常春秋祠祀又豫親王西平流寇南定江浙實)
(閒國諸王戰功之冠乃因係睿親王同母弟誣獄株累降封郡王致令勲績湮没未免遺憾亦勅復其親)
(王世襲如故又禮親王以讓王而兼偉伐鄭親王肅親王克勤郡王皆茂著壯猷克昭駿烈載左宗盟顧)
(其後之王號禮改為康豫改為信鄭改為簡肅改為顯克勤改為平其子孫所襲皆非其始封之字因命)
(復稱原號俾其後裔承家襲慶追念祖功共知效法亦所以風示宗族也又以此六王配享太廟用)
(昭展親酬庸之典且敬體我恩弗太祖太宗締造之初心推替云)奕世勵慇
懃
閱射
大閱應同吉禮行停之閱射揀其精(大閱乃吉禮此次固未舉行而)
(巡方詰戎有不可廢况盛京為國家根本重北更即習射因擇其尢精者於宫門校閱並以行賞)詎
宜故國忘弧矢况是朝家舊法程命中挽強頻有奬
耦升旅進各無爭却因臂病䟽斯事不覺於心略愧
生(向閱射必親引弓發矢俾衆觀曕往往十中八九自臂痛以來久疎步射見射耦命中未免恧然於)
(懷)
故宫即事
轉瞬忽經廿四年白駒隙與逝波川開疆拓土勉勿
替(甲戌詣盛京適準噶爾輝特台吉阿睦爾撒納内附遣使先至是時尚未籌及西師之役也繼因機)
(有可乘乙亥遂平定凖噶爾己夘復平定回部拓境二萬餘里設官分駐兵民墾藝安居耕屯相望商旅)
(亦絡繹往來儼如内地至兩金川本服屬土司乃敢負恩抗拒法不可宥因而命將申討一舉𠞰平於其)
(地設鎮安營以杜後患凡皆仰體默佑祖宗創業之艱勉副守成之責亦實仰邀所至集勲馬)
保泰持盈慎益虔蒙藉
前庥惟幸爾思量
重侍更&KR1008;然(癸亥甲戌兩至盛京皆於故宫侍后宴賦詩恭紀兹欲如前此之承)(皇太歡奉)
(讌那可復得追思不禁落淚)翻書擬欲遣煩緒其奈紛吾恨轉填
燃霞綳觀書用舊韻
譯漢語即糠燈為盛京土物每來即燃之以觀書不
忘舊也
土障葛燈宜此物陳編枕葄夜堪稽軍書如緬
當年治亦似樵蒸
歆配藜
清寧宫再疊舊作韻
廿四春秋閱宫庭宛似前敢誇新拓地(甲戍至此為籌辦新疆之)
(始乙亥夏平定凖噶爾己夘春平定回部拓地二萬餘里北踰伊犁西扺業爾羌悉隸版圖耕屯相望并)
(設官分駐商旅通行儼如内地而左右哈薩克東西布魯特以及安集延拔達克山諸部亦皆臣服實賴)
(祖德天庥云垂佑)惟亹舊承
天
祖蹟懷肯構
神禧欽奉筵(祀神及神為國家舊俗今坤寧宫每日祭之春秋立竿大祭皆依昔年清寧宫)
(例兹駐盛京仍照癸亥甲戌兩次行祀兩將神禮於此並召扈從之王公大臣及奉天吉林軍入内)
(賜食祭肉以受釐錫福)酌匏風樸素執豕饎精蠲不盡一心
慕言將六御旋蒙
庥如尚健重至待他年
文廟
我
太宗皇帝始剏大業即崇文重道建
孔子廟於盛京行釋奠禮開國規模己肇萬年有道之
長也
猶未干戈戢已興禮樂融
聖圖真廣大文教合尊崇璧水恒論道泮宫每獻功至今
培正學比戶鬯儒風
遼城望月用唐文皇韻
呈象湧滄瀛見光先勃碣桂樹吳剛修不放枝外綴
散彩麗霄漢示沖表盈缺於時逾中秋廣寒徒念結
夙興偏宜觀漸向西林滅
題仿楊補之三疊圖箑即留置繼思齋
遼東曾鮮見寒梅攜得疎花幾朵開隨路秋風那吹
去先期冬雪幻飛來畫圖三疊何須較香色雙清喜
共陪留置芸齊還什襲無端防惹午蜂猜
於故宫用唐太宗幸武功慶善宫韻即效其體
真人興白水屢遷此開基(取遼太祖初建都宫興京其後陽因築城建室遷)
(居之名曰東京夭命十年鮮路太祖以瀋陽形勝地西征明北征蒙古南征朝皆便易且採於山材)
(木不可勝用又水多魚原多獸以時漁獵不可勝食乃定議遷都是為盛京規模遂大備矣)
近遠多景從
建號始於茲(得玉太宗功德隆盛混一蒙古征服朝鮮又璽符瑞於是諸貝勒大臣外藩蒙古台)
(吉及漢人文武各官奉表請上尊號再三請始得帝俞允乃於天聰十年四月築壇德盛門外即皇)
(位建國號曰大清改元崇德遂肇億萬年基業焉)復讐興義兵鼓勇同趨
時蒙古稱北臣朝鮮質東夷入關據正統安民
勤文思勞每籌茅簷逸寧耽繡㮰百年久昇平繼述予所
司眷言懷故京來巡遼水湄兵民誠富庶農桑帶郊
畿幾餘攬芸編因賡文皇詩
登鳳凰樓疊甲戌韻
風清日朗九秋時嶽嶽層樓拾級披此日繼繩欽
陟降
當年開創溯津涯望氛久矣干戈戢俯庶欣哉鄽市滋一
瞬流年過廿四再來乎否有餘思
寄題千山
千山勝景久薌哉三度徒教寄詠迴(三臨盛京皆欲至而未果)本
異唐宗曾駐輦(相傳唐太宗曾駐蹕於此然彼以征高麗而過其處予三次皆因謁)
(祖陵而來事既不同且此地在唐僅為遼西以外邊郡今則為祖宗創業故都建置更不同也)空
傳丁令有遺臺(山有仙人臺或因丁令威得名)底須石洞花巖(皆千山名)
(勝)到原匪探竒問景來却笑前遭泐崖處侵尋應已
漶莓苔
盛京土風襍詠十二首(有序)
我國家
發祥之初居鄂多理城地近吉林烏拉數世後棄而他徙
至
肇祖居赫圖阿拉爰創始基越我
太祖膺運造邦乃討平圖倫還定烏拉撫有葉赫諸部遂
遷居
興京繼復克瀋陽因建都於瀋即今盛京故盛京土風
與吉林同譬之成周豐鎬風規無殊沮漆也曩既成
吉林土風十二章兹仍舉前題為盛京詠亦數典所
當遞及耳各題小引已詳前作故不複綴
威呼
漢語小船也
造舟周室昔為梁開國規模百務詳奢匪黃龍及青
雀利資雨泛與烟航製堅質樸提攜便(威呼刳木為之水行可載)
(三人登岸則可挾之而趨或行窩集中遇小河港隨時可渡最為輕便)圓底平舷坐起
康何必樓船稱伐越呼威久已武惟揚
呼蘭
漢語竈突也
豳岐家室屢為遷時處恒依舊俗然水火每資叩昏
戶㸑炊常看引朝烟疏風避雨安而穏直外通中樸
且堅(截中空之木刳使直逹樹之簷外引出炕烟覆荆筐其上以護雨雪而旁竅仍通滿洲舊製如)
(此)玉食寄言惟辟者莫忘陶復九章綿
法喇
漢語為扒犁即拕牀也
服牛乘馬取諸隨制器殊方未可移似榻似車行以
便曰冰曰雪用皆宜(似榻無足似車無輪以牛馬挽行冰雪中可以致遠)孤篷
雖遜風帆疾峻坂無愁銜橛危太液拕牀龍鳳飾(液池)
(冬日則御拕牀其製有施氊幄及飾以龍鳳者)椎輪大輅此堪思
斐闌
漢語榆柳小弓也
桑弧蓬矢舉惟男示有事胥自幼諳榆柳為弓騂角
未荆蒿作箭雉翎堪(其名曰鈕勘)二三卿士節權略日夕
兒童戲以耽(我滿洲以射為重雖小兒嬉戲亦習慣成自然云)即此箕裘應
共勖進之觀德更名談
賽斐
漢語匙也
有捄早是詠周雅異地同風古製存不改木為非玉
作常資朝食與晡飱(匙以木為長四寸許每食用之取其質也)失時巧計
傳昭烈投處仙方訝葛元何似兩忘供日用大東四
鬴定村村
額林
漢語擱板也
横施木板置楣桭家計精粗具畢陳(楣棟間庋横板以置缾盎匳篋)
(諸凡家具精粗咸備滿洲舊俗比室皆然舉之以示淳樸)菽粟為文莫忘古雕幾
作器漫求新寒衣饑食勞中婦耕九餘三厪主人咨
爾後生勤數典更希寰宇普還淳
施函
漢語木筩也
枯木荒山那計年虚中貯水借天然(筩斵枯木為之因其自然虚中)
(以受貯水釀酒皆宜既化無用為有用亦見尚質之意)弗愁缾罄為罍恥可佐
樽盛用缶旋厨下風無慮落葉林邊雨尚憶鳴泉不
材材際全其質善注南華二十篇
拉哈
漢語圬牆所綴麻也
層層坏土砌為牆綴以漚麻色帶黃(築土甃坏為牆壁綴麻下垂緣)
(之以施圬墁亦國初樸素故俗也)婦織男耕斯室處幼孳壯作舊風
蘉底稱鑿遁顔家闔漫喻操嘻圬者王故俗公劉傳
芮鞫九重此况慎毋忘
霞綳
漢語糠燈也
摶糠塗梗傅之膏繼日相資夜作勞(以蓬梗為幹摶榖糠和膏塗之)
(燃以代燭用之作勞開國勤儉之風即此可見)土障葛燈應憶樸駞頭鳳腦
漫誇豪未知勤讀鄰鑿壁且佐服田宵索綯此日舊
宮試燃者稱先何異土風撡
豁山
漢語紙也
漚苧弗殊用敝麻以為紙乃樸無華(擣敗苧故絮漚以為紙製樸而)
(性堅猶存古初遺意)不知有漢蔡倫合漫數(上聲)惟萊左伯嘉紀
事傳言胥貴實銷金鋪玉那知奢卷筒金粟常臨帖
(藏金紙無摺痕者謂之卷筒較經背紙尤難得)敢忘斯哉惕自嗟
羅丹
漢語鹿蹄踠骨也
鹿踠骨非無用物以為戲亦有時需中原漫喻人人
逐一具還看面面殊(腕骨一具四面各異戲者持具四枚擲之各得一面則為四色)
(全即以此分勝負)偶語何須較土木采名乍欲擬梟盧帕格
(讀作哥漢語謂以薄圓石擊之也)真足方投石可用從來如此乎
周斐
漢語樺皮房也
野處穴居傳(平聲)易傳(去聲)樺皮為室鮮前聞(樺皮厚盈寸取以為)
(室覆可代瓦旁作牆壁戶牖即以山中所産之木用之費不勞而工省乃我滿洲舊風無殊周室之陶復)
(陶穴也)風何而入雨何漏梅異其梁蘭異棼占吉簷頭
鵲常報防寒墻角鼠還熏稱名則古惟淳樸却匪斐
然周尚文(周斐本滿洲語對音書之非取文義若如方觀承之書鄂博作峩軷引軷祭行路神)
(之義曲為解乃失之鑿矣蓋滿文漢文音義各不同滿文漢文互譯則可取漢字以強合滿文則不可)
盛京土産襍詠十二首(有序)
盛京山川渾厚土壤沃衍蓋扶輿旁礴鬱積之氣所
鍾洵乎天府之國而
佑啟我國家億萬年靈長之
王業也是以地不愛寶百産之精咸粹於斯農殖蕃滋井
里熙阜而且瓌珍可以耀采嘉珉可以興文豐毳可
以章身壽苗可以夀世矧采於山獵於原䱷於江不
可勝食不可勝用稽古圖經志乘罕得而詳定余昔
再莅陪都頌揚
光烈惟物産闕而未詠兹展謁
珠丘三至此地念夫豳風之陳衣食生民之溯藝植撫百
昌而昭大美亦述
祖德者所不能忘也爰舉十二事各紀以詩且系之引具
梗槩云
五穀
地脈厚則榖寶滋黍稷稻粱菽麥之類植無不宜畝
獲數石而斗值三錢故百室盈而四鬴充歲以為常
神臯五榖種皆宜后稷穡同有相之略異豳風躬耒
耜兼精立政詰戎師高原下隰秋常穫萬廩千倉歲
可期内地流民成土著胥吾赤子率聽(平聲)其(盛京可耕之地)
(甚多畿輔山左無業窮氓挈侣至者咸墾藝安居久之悉成土著日積日多雖於本地淳樸古風有礙然)
(太平日久戶口繁滋藉此以養無萬窮黎故向有禁之之例而未嘗嚴飭也)
東珠
東珠出混同江及烏拉寧古塔諸河中勻圓瑩白大
可半寸小者亦如菽顆王公等冠頂飾之以多少分
等秩昭寶貴焉
出蚌隂精稱自古大東毓瑞未前聞混同鴨綠(二江名)
圓流夥合浦交州獨産分取自珠軒供賦役(採珠者乃打牲)
(烏拉包衣下食糧人戶合數人為一起謂之珠軒以四月乘舟往至八月回各以所得之珠納之於官如)
(供賦然)殊他蜑戶效殷勤緯蕭亦識留名喻沽譽難更
舊制云
人葠
深山邃谷中葠枝滋茁歲産既饒世人往往珍為上
藥蓋神臯鍾毓厥草效靈亦王氣悠長之一徵耳
奥壤靈區産草神三椏五葉邁常倫即今上黨成凡
品自昔天公葆異珍(昔陶弘景稱人參上黨者佳今惟遼陽吉林寧古塔諸山中所)
(産者神效上黨之參直同凡卉矣)氣補那分邪與正(人參固能扶羸濟弱然余謂其)
(助正氣即助邪火而人多思藉以資補每受其害而不悟亦足嗤矣)口含可别偽和真
文殊曰能活能殺冷笑迷而不悟人
松花玉
混同江産松花玉色淨綠細膩温潤可中硯材發墨
與端溪同品在歙阬之右
長白分源天漢江(混同江發源長白山國語曰松阿哩江松阿哩漢語天河也俗呼為)
(松花江而金史乃有宋瓦江之稱皆音轉之訛耳)方流瑞氣孕靈厖琢為硯
佐文之煥較以品知歙可降起墨益毫功有獨匪奢
用樸德無雙昨來偶製龍賓譜寶重三朝示萬邦(近集)
(内府所藏舊硯繪圖系說輯為西清硯譜而松花玉硯則擇其曾經望祖皇考題識及今所銘)
(詠者入之)
貂
烏拉諸山林中多有之索倫人以捕貂為恒業歲有
貢額第其等以行賞冬時供御用裘冠王公大臣亦
服之以昭章采
東瀛物産富難詳美毳尤稱貂鼠良食喜松皮和栗
實色惟重黑乃輕黃(貂以豐厚純黑者為上紫次之黃又次之毛潤澤而香則以喜)
(食松栗之實故也)蝨談被困蘇季子狗盜獻嗤齊孟嘗狐白
那堪相比擬名裘黼黻佐朝章(貂裘可作常服三品以上大臣及京堂翰)
(詹官皆得用之若為端罩惟以供御餘則皇子諸王亦得用為朝祭之服)
鹿
地多崇山茂林鹿蕃息而肥腯麋鹿尤他所罕覯扶
餘之鹿所以稱美唐書也
長白籼山夏育夥(鹿以四五月遇雨生麛交以八九月)攜麛就煖出林
窠(長白山崇地冷鹿以夏月山中避炎至秋冬乃成羣就煖向盛京圍埸而來)取之無盡
用不竭賜以有常受者羅(將軍等冬日行圍所獲麅鹿山積擇其肥者以進歲)
(率千餘年節頒賜羣臣羅列充庭受者如拜割鮮之惠焉)抱朴稱來經目少趙高
指處戒心多分明角解非同麈月令傳聞早定訛(月令)
(謂仲夏鹿角解仲冬麋角解今試之則木蘭之鹿與吉林之麋無不解角於五月已知月令之訛後見南)
(苑所育之麈實於冬至始解爾蓋古人不辨麋與塵耳經文不可易因改正靈臺時憲並為鹿角解說以)
(訂其誤)
熊羆
盛京多窩集茂密蓊翳連林數十里熊罷每跧伏其
中熊趫捷而羆憨猛皆獸之絶有力者甲戌行圍並
曾殪之羆重千餘斤熊亦及半
小者為熊大者羆羆惟東土始逢之(熊各處皆有羆惟吉林盛京始)
(有他處所無也)蟄時居穴或居木(熊羆冬令皆入蟄不食熊小或居木孔羆大則居穴)
(也)夢裏得祥必得兒力士刺須十始勝(刺虎者不過五人一排向)
(於盛京□中使力士刺熊羆非十人不能勝蓋其力倍於虎也)封駝負覺一難支獸
哉何自解人語異苑徒傳子路竒
堪達漢
堪達漢出黑龍江似鹿而大其角可作射韘色如象
牙而堅白勝之韘間環以黑章一綫即角中之通理
以點細密而勻正者為最
音義率同爾雅□(爾雅釋獸鹿絶有力□音義俱相近而□字佩文韻未收今據廣韻)
(用)鹿中絶有力頎然垂胡因以樊纓比(堪達漢國語馬樊纓也是)
(獸項下懸肉相似因以得名)戴角猶勝象决鐫履洳迅行如蹴雨
逢岡遲進似騰烟(是獸生山中而喜水行水則速行山則遲亦異聞也)和闐玉
韘夥新詠(嘗命玉工仿角韘琢玉剏為之及和闐歲貢美玉每擇其精好者製為韘屢有題詠)
數典於斯未可捐
海東青
羽族之最鷙者有黑龍江之海東青焉身小而健其
飛極高能擒天鵝搏兔亦俊於鷹鶻
鷙鳥從來有窟窠海東青窟鮮逢他(鷹鵰皆有窠巢多緣峭壁為之)
(人不能上惟海東青從未見其寀也)徒傳飛至滄瀛左亦自投於叢樾
羅鶻骨鵰周早輸健蠅營狗苟底須多禽中虎也却
愁燕演雅名言可會麽(輟耕錄載演雅言海東青羽中虎也燕能制之羣集緣撲)
(即墜云云以小制大物性往往如此亦猶腰黃啖虎之類也)
鱏鰉魚
盛京之魚肥美甲天下而鱏鰉尤竒巨口細睛鼻端
有角大者丈計重可三百斤冬日輦以充庖備賜亦
有售於市肆者都人分鱠之目為珍品
物巨其中目小者可知賦性必良馴即如雪象殊常
獸自合江鰉異别鱗蹲岸釣難投美餌鑿冰射要繫
長緡(魚出黑龍等江非釣所能得捕之者以綱圍至岸邊伺魚首向岸挽強射之魚負痛一躍而上)
(至陸地即易於掩取冬日或鑿冰以捕則必繫長繩於箭以掣取之)頽然陳處欣兼惜
倍勝椎牛饗衆人
松子
松子諸山皆産而窩集中所産更勝蓋林多千年之
松高率數百尺枝幹既茂故結實大而芳美亦足徵
地氣滋培之厚也
窩集林中各種松中生菓者亦稀逢大雲遥望鋪一
色寶塔近瞻湧幾重(松子生松塔中其形下豐上銳層辦鱗砌望之如窣堵每辦各)
(藏一粒既熟則瓣開而子落)鱗砌蚌含形磊落三稜五粒味甘濃
偓佺曾遺(去聲)堯弗受小矣子房學步蹤
温普
温普國語譯漢音書之山中果也形似樝味甘而酢
或借榅桲字書之考花木記以榅桲為梨别種則徒
取音近固不相類耳
山果還將山蜜浸(去聲)大於北地小於南(關内山櫨大如彈子掣之)
(可供殽核關外如熱河一帶之山櫨小不及半亦不中食盛京所産温普大小介乎二者之間蜜漬之可)
(以致遠)實成露結而霜降味合梅酸與蔗甘可口已教
述莊子狀形却覺漏嵇含地靈氣厚誠
天府動植飛潜物普覃
題永安橋
向多沮洳盛京西百廿里修道似隄(盛京城西至廣寧向多沮洳行)
(旅多艱築疊太祖初定瀋陽即命修道百二十里)更建坦行永安彴(太宗)
(崇德六年又於此建永安橋自是坦行無阻)遂教直接廣寧蹊
當年師旅資撻伐此日農商受福禔
有舉胥為奕世計經過惟亹繼繩兮
廣寧途中對雪
癸亥歸輿冬對雪今番雪對季秋時可知關外偏饒
冷且喜途中不負期近甸遥山遍皴染斜珠亂片正
紛披此間宿麥原無種(關外地氣較寒不似關内之佈種秋麥無藉雨雪滋培而)
(此時關外之雪在關内尚當作雨但未知畿輔各屬曾一律均霑否耳)却為京畿繫遠
思
登澄海樓望海疊癸亥舊作韻
包括乾坤轉復旋奫奫孰得測□□憑樓有興重斯
日浮渤無邊遠接天誰見滄桑經變幻虚傳壺嶠隠
神仙俯臨惟羡廓然量何以從容納百川
登澄海樓再疊前韻題壁
寰區實廣矣環以斯渤溟章亥己迷步河伯徒歎盈
俯近無雙白望遠惟一青三登廿五載所幸時均亨
獨惜失妙蹟仙班懷昔瀛(癸亥年初登澄海樓張照梁詩正扈從聯句因命照)
(書之壁間字勢雄秀雅與題稱今樓壁依然而妙蹟已失用深惋悵照有瀛海仙班印撫今追昔不能不)
(以之典懷耳)永希弗揚波萬國朝皇清
澄海樓聯句
乾隆四十三年秋展謁
祖陵蹕途出入俱由山海關迴鑾因登澄海樓距甲戌之
臨雖越二紀而登瀛勝槩憑覽依然因命于敏中梁
國治再疊前韻聯句詩中禁體亦循曩例也
(御製)歸墟日為納尾閭日為傾傾納兩無竭
墟閭互相盈遠禆或仿彿邃古疇經營
前巡閱二紀(臣于敏中)
(御製)疊至臨層甍憑軒望蓬島迴輿辭陪京壁惜張蹟佚
(乾隆八年聯句詩命張照書壁神彩飛動足珍十九年重臨蹟尚存今被俗人圬壁毁之實覺可惜所存)
(惟汪由敦更書上石者耳)
碑撫汪體更界垠瓊閣竦
聯藻標霞擎聲臚紫極動(臣梁國治)
(御製)目迥青霄崢横陳接雲宇直入餘石城(秦時長城入海里餘俗稱)
(四十里者偽也)爾時如何築
今域偕來并連山險寧恃聚米覘逾明遼矣廣軸
振(臣于敏中)
(御製)蒼然圓□振噴雪白非晦(釋名海晦也主引穢濁其水黑而晦)斂日黃
徒轟(郝經詩忽憶黃河轟歛日)朝夕信弗舛
宗都量以成珠胎孕靈蚌金背騰横鯨出素屑霜
采(臣梁國冶)
(御製)升旭輝若英地脈綿永刧隂火然恒晴樓臺氣吹蜃
村舍居羅蜻(用吕覽海上有好蜻者所居蜻至之事)望秩昭□蠁卜
祠煥晶熒(海之聖駕神並)(關後二日即樓旁命望祀北勅疆吏於度地興)
(建宇祠)景象倏紛集(臣于敏中)
(御製)端倪自全呈東南坦崖塹西北拓安貞周環識體大
嘘吸通乾行摶風莊叟喻志怪齊諧評有經騐博
物(臣梁國冶)
(御製)惟錯徵含生尋仙鄙徐福運杼孰祖瑩(北史祖瑩常語人曰文章)
(須自出機杼)三番詠一韻可以命歸程
往盛京恭謁
祖陵禮畢迴鑾進宫之作
東臨故國仰
前徽益切守成凛萬幾出警行行為入蹕秋陽冉冉變冬
暉(時已立冬)六驄安吉適應税兩月光隂迅若飛返必面
今誰與面
壽康徒自叩
空幃
詩(乾隆四十五年庚子)
敬題重繪
太祖實錄戰圖八韻
昊天有成命長白肇嘉徵(二百實錄内首蛓長白山約高里週圍約千里鴨綠混同)
(愛滹三江所出初天降仙女於長白山東北布庫哩山下有神鵲銜朱果吞之成孕生男生而能言長成)
(母告子曰天生汝令汝定亂可往彼處將所生緣由一一詳說乃與一舟順流而下言訖不見時長白山)
(東南鄂謨輝三姓爭雄聞之往見果非常人異而詰之荅曰我乃天女所生娃愛新覺羅天降我定汝等)
(之亂衆皆驚異遂擁回三姓人息爭共奉為主以女妻之定號滿洲實我朝發祥之始也)草創大
東始規模方夏膺旅猶五百闕甲未十三增(錄内實載)
(我蓋世太祖龍行虎步舉止威嚴心性忠實剛果武勇用兵如神初起止邊甲十三副兵不滿百克)
(關偷城後攻納申完濟漢亦僅率兵四百諸部恩威並行順者以德服逆者以兵臨於是削平後攻)
(克明國遼東諸城建都盛京帝業遂定)圖遠先靖近捫創更鼓升
(實錄内載攻翁鄂洛城時箭射太祖升屋督戰被賊箭中首透盈即以所拔之賊應弦而倒又被他)
(賊中項鏃卷如鈎拔出衆見被傷欲扶回以手太祖恐敵知覺勿令近前項血湧出太祖揾箭)
(眼拄弓從容下屋每恭讀涕動心其後兵力漸強)(太實錄至此未嘗不流祖欲復先世之)
(仇乃書七大恨告十天興兵親冐矢石授方略大破明師二餘萬於薩爾滸山)遂因書
七恨便以進千乘有
戰無不克惟
仁是用興艱難思
祖德繼續勵孫承重繪傳奕世(京時實錄八冊乃國家盛舊本敬貯乾清宫恐)
(子孫不能盡見已命依式重繪二本以一本貯上書房一本恭送盛京尊藏傳之奕世以示我大清億萬)
(年子孫毋忘暑山開創之艱難兹復命敬繪此冊貯之避莊以便披閱永凜守成)毋忘凛
日兢
欽定盛京通志卷十五
