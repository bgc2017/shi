欽定盛京通志卷二十四
疆域形勝
盛京統部
奉天府
錦州府
吉林
黑龍江
欽定盛京通志卷二十四
疆域形勝
(臣)等謹按周官掌疆掌固之設所以正疆域規
形勝聖人宅中圖大創業垂統必先申畫郊圻
然後可以肇域四海緜之詩曰周原膴膴言相
度形勢也迺疆迺理言釐定疆域也我
國家締造
盛京廣袤五六千里奄有大東遂恢九有大一統之
規實肇於是臣等載考輿圖備述南北東西所
至與夫山河襟帶之勢謹志疆域形勝第十
欽定盛京通志卷二十四
疆域形勝
盛京統部
疆域西南至
京師一千四百七十餘里東至海四千三百餘里
西至山海關八百餘里直隸永平府界南至
海七百三十餘里北至黑龍江外興安嶺五千
一百餘里俄羅斯界東南至錫赫特山(國語錫赫特牲)
(畜短少之謂也)二千九百餘里朝鮮界西南至海八百
餘里東北至費雅喀四千餘里海界西北至
西結臺六百九十餘里蒙古奈曼界
大凡東西廣五千一百餘里南北袤六千八百三
十餘里東南至西北二千六百九十餘里西南至
東北四千八百餘里
形勝全遼形勢地當渤碣之間東包滄溟西連燕
代遼河塹其左冷陘屏其右控潢水帶龍江俯登
萊通松漠廣輪周延數千餘里西可以入雲中抵
上谷北可以踐龍庭登天山東可以制島人服新
羅百濟之屬我
朝肇興伊始實維作京重關巨扄扞衞天府洵足以
培
帝業之根本壯留守之雄都矣
奉天將軍所轄
疆域東至
興京邊二百八十餘里吉林界西至山海關八百
餘里直隸臨榆縣界南至寧海南境七百三十
餘里海界北至開原邊境二百六十餘里東
南至鎮江城五百四十餘里朝鮮界西南至海
八百餘里東北至威遠堡二百三十餘里吉林
界西北至九官臺邊門四百五十餘里蒙古界
興京城守
疆域西北至
盛京城二百五十里至
京師一千七百一十餘里東至納圖們(國語納地也圖們萬)
(數也)三十五里吉林界西至瑪哈丹城(蒙古語瑪哈丹有肉)
(也)一百九十里奉天將軍所轄界南至蘭河峪
一百八十里鳳凰城城守界北至薩克禪一百
一十里開原城守界東南至李家河十五里鳳
凰城城守界東北至英莪門(國語英莪母駝也)一百五
十里吉林將軍所轄界西南至清河城一百六
十餘里鳳凰城城守界西北至雅瑚穆一百三
十里開原城守界
形勝二水環流三關雄峙
發祥勝地
鴻業攸基
奉天府
疆域東至撫順八十餘里撫順城守界西至土
衚衕山七百八十里寧遠州界南至寧海縣紅
頭崖七百三十餘里海界北至白都訥松花江
八百七十餘里蒙古界東南至遼陽州浪子山
一百八十里鳳凰城守界西南至官牆七百九
十餘里寧遠界東北至穆稜河(蒙古語穆稜江也)二千
四十里吉林界西北至義州大寧堡四百五十
餘里邊界
承德縣(附郭)
疆域東至撫順八十里撫順城守界西至遼河
一百里廣寧縣界南至十里河六十里遼陽州
界北至懿路站七十里鐵嶺縣界東南至大
堡八十五里遼陽州界西南至新臺子七十五
里遼陽州界東北至黑林子八十里奉天將軍
所轄界西北至十方寺九十里銕嶺縣界
形勝滄海朝宗
長白拱峙渾河遶其西南混同環其東北
締造鴻規實基於此
遼陽州
疆域自州治北至
盛京一百二十里東至官馬山七十五里鳳凰城
守界西至狼烟寨五十里牛莊城守界南至
黑峪八十里海城縣界北至楊家灣六十里奉
天將軍所轄界東南至浪子山六十里鳳凰城
守界西南至鞍山驛六十里牛莊城守界東
北至十里河六十里承德縣界西北至船城六
十里奉天將軍所轄界
遼陽城守
疆域東至一堵牆三百五十里
興京界西至網戶屯一百二十里廣寧城守界
南至生鐵嶺一百三十里岫巖城守界北至十
里河六十里奉天將軍所轄界東南至分水嶺
一百九十里鳳凰城守界西南至新臺子九十
里牛莊城守界東北至張起寨一百二十里撫
順城守界西北至四方臺九十里廣寧城守界
形勝披山帶河沃野之地
海城縣
疆域自縣治北至
盛京二百四十里東至牛心山九十里鳳凰城守
界西至三岔河六十里廣寧縣界南至耀州
六十里蓋平縣界北至鞍山驛六十里遼陽州
界東南至白土嶺六十里蓋平縣界西南至
大孤山八十里蓋平縣界東北至龍降洲八十
里遼陽州界西北至接官堡六十五里遼陽州
界
牛莊城守
疆域東至猪窩嶺九十里遼陽城守界西至八
王廟九十里廣寧城守界南至金長嶺六十里
蓋平城守界北至高麗房身七十里廣寧城守
界東南至康家嶺一百里岫巖城守界西南
至海一百里東北至安山八十里遼陽城守界
西北至三家子七十里廣寧城守界
形勝羣山拱繞遼海縈流為南區之要害
盖平縣
疆域自縣治北至
盛京三百六十里東至剉草峪一百一十里岫巖
城守界西至連雲島十五里海界南至李官
屯河九十里復州界北至淤泥河五十里海城
縣界東南至大莊河二百四十里復州界西
南至灰洲九十里海界東北至白土嶺八十里
海城縣界西北至小孤山六十里海城縣界
盖平城守
疆域東至魏家大嶺一百五里岫巖城守界西
至連雲島十五里海界南至鳴珂嶺三十里熊
岳城守界北至金長嶺七十里牛莊城守界
東南至哈什瑪嶺九十一里岫巖城守界西南
至望海寨三十里熊岳城守界東北至白土嶺
一百里牛莊城守界西北至青堆子七十里牛
莊城守界
熊岳城守
疆域北至
盛京四百二十里東至畢哩河一百二十里岫巖
界西至兔兒島二十里海界南至永寧監六
十里復州城守界北至鳴珂嶺三十里蓋平城
守界東南至歸化堡一百餘里寧海城守界
西南至五十寨五十餘里海界東北至十道口
四十餘里蓋平城守界西北至深井子三十餘
里海界
形勝西南渤海東北羣山
留都巖邑
開原縣
疆域自縣治西南至
盛京二百里東至耿家莊七十里邊界西至遼
河六十里城守所轄界南至山頭舖河五十里
鐵嶺縣界北至新邊十里東南至馬家寨六
十五里鐵嶺縣界西南至遼河六十五里城守
所轄界東北至新邊門三十里吉林界西北
至遼河六十里邊界
開原城守
疆域東至耿家莊七十里邊界西至彰武臺門
二百二十里廣寧城守界南至懿路河北一百
三十里奉天將軍所轄界北至新邊十里東
南至英莪門(英莪國語解見本卷前)二百一十里
興京界西南至遼濱塔一百九十里承德縣界
東北至威遠堡門三十里吉林界西北至古城
堡四十里邊界
形勝跨龍岡臨大溟邊徼咽喉之要路
鐡嶺縣
疆域自縣治南至
盛京一百三十里東至老古洞一百二十里開原
城守界西至刀鞞山七十里廣寧縣界南至
懿路站六十里承德縣界北至山頭舖二十里
開原縣界東南至瓢駱屯五十里奉天將軍所
轄界西南至小河口六十里承德廣寧二縣界
東北至紅草石三十里開原城守界
鐡嶺城守
疆域東至們坎哨一百三十里
興京界西至燈市堡一百五十里廣寧縣界南
至懿路站六十里承德縣界北至山頭舖二十
里開原縣界東南至渾頭河七十里奉天將軍
所轄界西南至瑪們子九十里承德廣寧二縣
界北至穆雅鎮七十里開原城守界西北至
蛇山溝九十里開原縣界
形勝遼水西環虎洞東峙
復州
疆域自州治北至
盛京五百四十里東至岫巖三百三十里蓋平海
城二縣界西至紅崖子三十里海界南至捕
拉店(國語捕拉荊剌也)九十里寧海縣界北至李官屯
九十里蓋平縣界東南至黃崖臺一百四十里
寧海縣界西南至石門口九十里海界東北
至雕龍崖二百五十里熊岳城守界西北至碑
文石三十里海界
復州城守
疆域東至歸化堡一百五十里熊岳城守界西
至紅崖子三十里海界南至缸窑八十五里(海)
界北至永寧監五十里熊岳界東南至横頭
河八十五里寧海城守界西南至長山島四十
里海界東北至大龍口五十里熊岳界西北
至老瓜島四十里海界
形勝山屏欒固水繞東瀛
寧海縣
疆域自縣治北至
盛京七百二十里東至畢哩河一百八十里岫巖
城守界西至海三里南至柳樹屯三十里海
界北至横頭河一百里復州界東南至黃嘴
岸八十里海界西南至雙島一百四十五里海
界東北至復州界一百一十五里西北至蕎
麥山三十里海界
寧海城守
疆域東至城子山九十里海界西至海三里
南至紅土崖十二里海界北至横頭河一百里
復州界東南至海青島五十里海界西南至
鞍子山六十里海界東北至畢哩河一百六十
里岫巖界西北至石河驛六十里海界
形勝西環滄海東枕赫山
岫巖城守
疆域北至
盛京四百二十里東至哨子河六十里鳳凰城界
西至藍姑嶺九十里蓋平縣界南至海一百
八十里海界北至分水嶺一百五十里遼陽州
界東南至洋河口一百五十里鳳凰城界西
南至畢哩河二百四十里西熊岳界南復州界
東北至東分水嶺一百八十里南鳳凰城界西遼
陽州界西北至小峪一百四十里海城縣界
形勝負山濱海外控鴨綠内屏
留都
鳳凰城守
疆域西北至
盛京五百一十里東至靉江一百二十里朝鮮界
西至牛心山二百一十三里海城縣界南至
海一百六十里北至分水嶺一百八十里遼陽
城守界東南至義州江一百二十里朝鮮界
西南至哨子河九十五里岫巖界東北至孤山
一百九十五里
興京界西北至分水嶺一百三十一里遼陽城守
界
形勝龍原故京白崖峻隘
錦州府所轄
疆域東至
盛京四百九十里西南至
京師一千餘里東至蛤蜊河二百四十里遼陽州
界西至土衚衕山二百九十里山海關界南
至海三十里北至清河邊門一百四十里義州
界東南至三岔河三百五十里海城縣界西
南至寧遠州關牆三百里山海關界東北至養
息牧河三百八十里開原城守界西北至寧遠
州筆架山一百六十里邊界
錦縣(附郭)
疆域東至頭臺子一百黑廣寧城界西至剛
家屯九十里邊界南至海三十里北至齊家
堡四十五里義州界東南至白馬溝八十里廣
寧縣界西南至老和尚臺九十里寧遠州界
東北至迎仙舖八十里義州界西北至松嶺邊
門九十里蒙古界
錦州府城守
疆域東至劉三厰九十里廣寧城守界西至柵
子嶺一百四十里山海關城守界南至楊家臺
五十里海界北至齊家堡四十五里義州城守
界東南至蔡河溝一百里廣寧城守界西南
至紅土牆三百里山海關城守界東北至四方
臺八十里廣寧城守界西北至松嶺子九十里
蒙古界
形勝枕山襟海拱衞
神京内資屏翰外控要荒
寧遠州
疆域自州治東北至錦州府一百一十里東北
至
盛京六百里東至邴家屯十五里錦縣界西至
土衚衕山一百九十里山海關界南至海防五
城十里海界北至寨兒山三十五里錦縣界
東南至釣魚臺十五里海界西南至關牆一百
九十里山海關界東北至雙樹舖十八里錦縣
界西北至筆架山五十里邊界
寧遠城守
疆域東至杏山八十里西至七里坡十八里
南至海十二里北至新臺邊門四十里
中前所城守
疆域東至沙河驛六十七里西至土牆二十七
里南至海六里北至小盤嶺六十里
中後所城守
疆域東至七里坡六十二里西至沙河驛十八
里南至海四十里北至端頭山老邊五里
(謹按寧遠中前所中後所與小凌河巨流河白旗堡小黑山閭陽驛八駐防惟寧遠中前所中)
(後所有城守之責故皆另列四至其餘五駐防各有所屬悉不分載)
形勝山海要衝邊關鎖鑰
廣寧縣
疆域自縣治西至錦州府一百六十里東至
盛京三百三十里東至蛤蜊河八十里遼陽州界
西至撁馬嶺四十里義州界南至杜家臺九
十里海界北至羅家臺七十里邊界東南至
三岔河一百九十里海城縣界西南至閭陽驛
五十里錦縣界東北至養息牧河二百二十里
開原城守界西北至魏家嶺五十里義州界
廣寧城守
疆域東至遼河一百九十里奉天將軍所轄界
西至撁馬嶺四十五里義州城守界南至海一
百里北至白土厰五十里蒙古界東南至鐵
場堡一百五十里牛莊城守界西南至三臺子
六十五里錦州城守界東北至遼河二百三十
里開原城守界西北至魏家嶺五十里義州城
守界
形勝倚閭山臨渤海據勝青營扼衝中外
義州
疆域自州治南至錦州府九十里東至
盛京四百二十里東至撁馬嶺一百五十里廣寧
縣界西至圖爾根(蒙古語圖爾根急也)三百六十里蒙古
界南至齊家堡四十五里錦縣界北至巴錫
罕臺(國語巴地方也錫罕筒也)一百九十里蒙古界東南至
乾柴嶺七十里錦縣界西南至了八石八十里
錦縣界東北至昭蘇營子三百三十里蒙古界
西北至圖格墨爾(索倫語圖格冬也)三百八十里蒙古
界
義州城守
疆域東至醫巫閭山五十里廣寧城守界西至
劉龍臺六十餘里邊界南至齊家堡四十五里
錦州城守界北至邊門二十里蒙古界東南
至迎仙舖七十里錦州城守界西南至松嶺子
一百四十里蒙古界東北至魏家嶺九十里廣
寧城守界西北至九官臺三十里蒙古界
形勝左依北鎮右接燕雲
吉林將軍所轄
疆域西南至
盛京八百二十餘里又西南至
京師二千三百餘里東至海三千餘里西至威
遠堡門五百九十五里開原縣界南至
長白山一千三百餘里南為朝鮮界北至拉哈福
阿里庫(國語拉哈牆間所掛泥草也福牆也阿里庫盤也)六百餘里蒙古
界
吉林
疆域東至海三千餘里西至邊門五百九十里
開原縣界南至鴨綠江九百九十七里江之南
接朝鮮界北至邊地六百餘里蒙古界東南
至錫赫特山(錫赫特國語解見本卷前)二千三百餘里海界
西南至英莪邊門(英莪國語解見本卷前)七百餘里奉天將
軍所轄界東北至赫哲費雅哈三千餘里海界
西北至克爾素邊門(國語克爾素海邊鹽池所生之草也)四百五
十餘里蒙古界
形勝遠迎
長白近繞松花
寧古塔
疆域西南至吉林六百四十餘里東至海三千
餘里西至鄂摩和索羅站二百五十里吉林界
南至圖們江(圖們國語解見本卷前)六百里外為朝鮮界
北至混同江六百里外為蒙古界東南至錫
赫特山(錫赫特國語解見本卷前)一千五百七十里海界西
南至勒富善河(國語勒富熊也善耳也)五百里吉林界東
北至費雅喀三千餘里海界西北至阿勒楚喀
七百餘里蒙古界
形勝南瞻
長白北遶龍江洵邊鎮之雄區
白都訥
疆域東南至吉林五百二十五里東至蘭陵河
一百三十里阿什河界(索倫語阿什嫂也)西至松花江
東岸二里果爾羅思扎渾界南至松花江二里
果爾羅思扎渾界北至松花江七十里果爾羅
思巴圖界(國語巴圖結實也)東南至巴延鄂佛羅邊門
(國語巴延富也鄂佛羅鼻也)三百三十里船厰界西南至松
花江北岸二里果爾羅思扎渾界東北至蘭陵
河口一百五十里果爾羅思巴圖界(巴圖國語解見前)
西北至松花江東岸四十里果爾羅思扎渾界
形勝江帶三方田沃萬頃
三姓
疆域西南至吉林九百三十六里東至佛楞窩
集六百餘里寧古塔界西至費克圖站(國語費克圖嫌)
(隙也)五百餘里阿勒楚喀界南至西古城一百二
十餘里吉林界北至吉潭河四百餘里黑龍江
界東南至東古城一百餘里寧古塔界西南
至扎巴蘭河三百餘里阿勒楚喀界東北至威
哈珠河八百餘里吉林界西北至宜春河二百
餘里呼蘭界(呼蘭國語解見京城卷)
形勝羣山萬疊雄障東陲
阿勒楚喀
疆域西南至吉林六百里東至瑪延河(國語瑪延肘也)
二百里三姓界西至蘭陵河一百二十里白都
訥界南至穆稜山(穆稜國語解見本卷前)一百二十里白
都訥界北至松花江七十里蒙古界東南至
蘭陵河一百九十里寧遠塔界西南至喀薩哩
河九十里白都訥界東北至瑪延河(瑪延國語解見前)
三百里三姓界西北至蘭陵河二百五十里白
都訥界
形勝松花北繞蘭陵東注
琿春
疆域西北至吉林一千一百里東至海二百八
十里西至圖們江(圖們國語解見本卷前)二十里外為朝
鮮界南至海一百一十里北至佛斯亨山(國語)
(佛斯亨甑子也)一百二十里圖們江界東南至海一百
三十里西南至海一百二十里東北至喀爾
岱窩集一百里海界西北至噶哈哩河(國語噶哈哩布)
(衫也)一百一十里
形勝左環滄海右帶們江
打牲烏拉
疆域南至吉林七十里東至團山子二十三里
西至恩沛口二十四里南至三家村四十里
北至康家屯六十八里東南至烏赫達三村
(國語烏赫共也達三政治也)三十三里西南至三台村十四
里東北至孔家屯六十二里西北至康家屯
六十八里皆與船厰接界
形勝混同東環佛赫西峙
黑龍江將軍所轄
疆域西南至
盛京一千八百餘里又西南至
京師三千三百餘里東至額爾伯克依河(蒙古語額爾伯)
(克依蝴蝶也)二千二百餘里寧古塔界西至喀爾喀
(國語喀爾喀籐牌也)九百餘里車臣汗界南至松花江五
百里寧古塔界北至外興安嶺三千三百餘里
俄羅斯界
齊齊哈爾
疆域東至内興安嶺通肯河源(國語通肯鼓也)八百五十
里嶺東為黑龍江界西至内興安嶺雅爾河源
四百五十里嶺西為呼倫布雨爾界南至松花
江五百里寧古塔界北至内興安嶺諾敏河源
(國語諾敏青金石也)五百六十里河東墨爾根界嶺西呼倫
布雨爾界東南至額爾伯克依河(額爾伯克依蒙古語解見)
(本卷前)二千三百七十里寧古塔界西南至内興
安嶺托馨河源(國語托馨絞桿也)四百里嶺西喀爾喀車
臣汗界河南扎薩克圖王界綽爾河下流(蒙古語綽爾笳)
(也)係扎拉特蒙古界東北至内興安嶺訥默爾
河源(國語訥默爾嫩也蒙古語謂增添物也)八百八十里嶺東黑龍
江界河北墨爾根界西北至内興安嶺額赫嚕
爾山三百五十里嶺西呼倫布雨爾界
形勝鉅野作屏長江為帶四達要衝邊城都會
墨爾根
疆域南至齊齊哈爾城四百三十五里東至内
興安嶺一百七十里嶺東黑龍江界西至内興
安嶺諾敏河源(諾敏國語解見本卷前)三百里嶺外呼倫布
雨爾界河西齊齊哈爾界南至訥默爾河(訥默爾國)
(語解見本卷前)一百六十里河南齊齊哈爾界北至内
興安嶺伊拉古爾山一千三百一十里嶺北黑龍
江界東南至内興安嶺諾默爾河源四百里嶺
東黑龍江界西南至訥默爾河入嫩江河口二
百二十里江南齊齊哈爾界東北至内興安嶺
額爾克山(蒙古語額爾克權也)二百九十五里嶺北黑龍江
界西北至伊克庫克圖山(蒙古語伊克大也庫克圖青色也)一
千二百七十里山北黑龍江界山西南呼倫布雨
爾界
形勝北負羣山南臨沃野
黑龍江
疆域西南至齊齊哈爾城八百餘里東至外興
安嶺興安河二千六百里寧古塔界西至内興
安嶺一百五十里嶺西墨爾根界南至内興安
嶺喀穆尼峰(國語喀穆尼關隘也)七百里齊齊喀爾城界
北至外興安嶺二千五百里俄羅斯界東南至
畢瞻河一千二百餘里寧古塔界西南至内興
安嶺一千一百里齊齊哈爾城界西北至吉爾
巴齊河(吉爾巴齊蒙古語解見建置沿革卷)一千七百九十里俄羅
斯界
形勝左枕龍江右環興嶺東國藩垣北門管鑰
呼倫布雨爾
疆域東至齊齊哈爾城七百六十里東至内興
安嶺之哲爾格山(蒙古語哲爾格等次也)三百五十餘里嶺
東齊齊哈爾城界西至哈瑪爾山(蒙古語哈瑪爾鼻也)四
百七十里喀爾喀界(喀爾喀國語解見本卷前)南至穆固圖
爾山(蒙古語穆固圖爾無角乳牛也)四百四十餘里車臣汗界
北至安河七百一十餘里河北黑龍江界東南
至内興安嶺額赫嚕爾山四百餘里齊齊哈爾城
界西南至邊境四百餘里車臣汗界東北至
伊克庫克圖山九百二十里山北黑龍江界山東
南墨爾根界西北至額爾古訥河(額爾古訥蒙古語解見建)
(置沿革卷)二百二十里俄羅斯界
形勝北控俄羅斯南撫喀爾喀山河險固並重龍
江
欽定盛京通志卷二十四
