謹
奏(臣)等奉
勅重修
盛京通志恭呈
欽定繕寫告成謹奉
表上
進者伏以
璇圖出震自東基式廓之模
松牖秉乾從朔緬厥初之緒景發祥於
先葉永懷締構艱難臚紀實於
陪京備見謠風淳古千盤
陵寢天成虎踞之形一統山河地是
龍興之舊諏
時巡而稽典敬展
珠邱訂前志以勒書輝騰壁府
纘承事鉅蒐輯體嚴竊惟周官始載職方班史詳登地
理洎夫歷代並有專編顧華渚丹陵未顯孕竒之
跡豳居邰室僅傳胥宇之文仰松柏於殷山景亳
則圖經莫考指枌榆於炎社沛豐則紀述靡聞唐
家託系仙聃徒著兩京之號宋氏&KR1140;源天水空稱
九域之書寰宇記不列典章方輿志但箋沿革徧
稽曩籍罕徵省山與宅之規欣遇
右文特闡拓土開基之烈欽惟
皇帝陛下
德參燾載
治浹登咸廣怙冒於九瀛
聖人物覩毖幾康如一日
天子古稀疆索恢紘無間於東西南朔圖書統滙全
甄乎甲乙丙丁聿追
祖
宗櫛沐之勞如親風雨爰補志乘編摩之闕重煥丹青惟
兹遼瀋之
造邦伊昔幽營之分壤皐區神奥環滄海以為池鍾毓靈
長屹白山而作鎮潭湧鴨江之綠萬年
慶澤方流日華鵲果之朱三姓
竒徵早定
太祖膺配
天之景命運盖世之
神謨十三甲奮自崇朝九部沙蟲盡化廿萬人破纔五日
重關風鶴遥傳江路天寒結冰橋而徑度河壕地
險逾鐵嶺以長驅啟惎作
京千里控建瓴之勢雍容議政十亭
頒懸魏之章
太宗誕育英靈纂承統緒受降幡於海島立石銘
恩平戰壘於松山摧枯制勝克錦城而遂收寧遠匪惟燮
伐申威獲玉璽而用告
郊臺允協昭華進籙六曹三院績熙揆奮以交資北伐南
倈勲集畏懷之並附
列聖規橅建樹
肇大業而開先
熙朝典則貽留嗣
鴻猷而率舊焜煌億䙫耀遹駿之貞符肅穆
三陵萃鬱葱之佳氣榦聳神榆之蔭
運啓神功峯高天柱之標
業隆天作嘶風石馬騰驤二白猶酣向月雕弧藏弆百鈞
獨重
聖祖三臨展謁
橋山抒霜露之誠我
皇四舉升馨遼海想風雲之盛紅樁層設萬靈拱衛森
嚴粉堞重修千雉週遭鞏固若迺
崇壇翼峙
太室鼎新文武分功德之坊
清寧肅神祇之祀
篤恭
大政殿廷鸞鳳齊鶱
衍慶
頤和宫掖睢麟嫓美刹奉
衣冠之古刑式紹庭閣儲典册之珍義符溯澗尊藏
瑑玉升秘檢而彩映
留都彙寫
歌風溢綈囊而昭垂奕葉松花江上戰蹟披圖蘇子河
邊歡聲捧
詔膴原利往威呼偕法喇咸宜蔀屋寧居周斐與額林
共穏㸐霞綳而照讀無煩鑿壁之明綴拉哈以施
工奚啻索綯之儉人文蔚起化成握槧英髦
王氣盤紆地憶
麾戈茂烈際聲靈之熙洽資記載之詳賅前此已具成書
尚多簡略今兹重遵
申命尤慎參稽盖紬金匱於
五朝識
偉伐豐功之有自傃
翠華於四莅欣
湛恩曠典之頻加
指示發蒙正譌謬而懸同日月闡揚繩
武制聲謌而韻叶韶韺惟載筆胥奉
聖裁斯裒編克成善本臣等學荒括地才謝研京沗依
禁近之班時親
睿訓幸預扈隨之列備覩
鴻儀因故帙以折衷擴新篇為攷索三十七門之按部
例以倍而加詳一百世卷之分函數惟贏而更審
聖製文增
寶錄允矣大經大法之遺
天章體次
綸音烝哉
丕顯
丕承之慕澗瀍舊卜特敡
駿烈於無前
郊
廟新釐具飭隆文於有秩紀創興之
宫闕儼對
堯階誌僾見於
寢園恍依
軒鼎星土井疆之縷載刊正方隅山川城郭之條分鋪張
撻伐繼關郵而有津渡遵道悉就蕩平排戸籍而
及賦征諴民均臻樂利官隸雲師之掌廨宇列眉
士觀璧水之光科名題額軍容增制重邊方戊己
之留屯官績傳徽兼勝國甲申之
錫諡人物表龍蒸之彥並採遼金祭祠尊
鳳䍐之臨廣羅山海忠孝旁摭女史隠流類綜仙經風
俗呈圖家盡敦龐之習珍腴著産壤皆清淑之滋
疏往迹而援古證今語糾夸大附瑣聞而傳疑示
信說佐瓌奇遠擷文苑之華近第詞臣之頌凡此
支分派别總歸綱舉目張謹按候以課程暄寒屢
易勉增華於踵事體例從新鉅細禀承牋素分披
乙夜後先告蕆汗青再構辰年伏願
頒惠藝林垂芬書庫篤蒼牙之慶祚綿於
陟降舟瑶光赤玉之編瑞衍夫雲礽瓜瓞
燕貽益懋無忘二南七月之詩彪炳長懸詎止通邑大都
之布(臣)等無任瞻
天仰
聖激切屏營之至謹奉表恭
進以
聞
