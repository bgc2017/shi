欽定盛京通志卷一百四
古蹟(五)
奉天府境内宫殿官署名勝古蹟
承德縣
遼陽州
海城縣
蓋平縣
開原縣
鐵嶺縣
復州
寧海縣
錦州府境内宫殿官署名勝古蹟
錦縣
寧遠州
廣寧縣
義州
吉林境内宫殿官署名勝古蹟
吉林
寧古塔
黑龍江境内宫殿官署名勝古蹟
呼倫布雨爾
欽定盛京通志卷一百四
古蹟(五)
奉天府境内宫殿官署名勝諸古蹟
承德縣
安撫高麗軍民總管府(在城内東南隅元史地理志初平遼東高麗國麟州)
(神騎都領洪福源率西京都護龜州四十餘城來降各立鎮守司設官以撫其民後高麗復叛)
(洪福源引衆來歸授高麗軍民萬戸徙降民散居遼陽瀋州初創城郭置司存僑治遼陽故城)
(中統二年改為安撫高麗軍民總管府及高麗舉國内附又以質子淳為安撫高麗軍民總管)
(分領二千餘戶理瀋陽元貞二年併兩司為安撫高麗軍民總管府仍治遼陽故城又瀋陽等)
(處怯恰千戸所元至治元年置舊址無考)
廢瀋陽中衛署(在奉天府城内明洪武二十年置今廢又撫順千戸所在撫順城蒲)
(河千戸所在蒲河城並明洪武中置俱廢)
遼陽州
安東都護府(舊唐書地理志總章元年李勣平高麗初置安東都護府于平壌城上元)
(三年徙遼東郡故城儀鳳二年又徙於新城聖歷元年更名安東都督府神龍元年復都護名)
(開元二年徒于平州天寶二載又徙於遼西故郡城至德後廢按新唐書志唐高宗平高麗)
(置都督府九新城遼城哥勿衛樂舍利居素越喜去旦建安也州四十二縣百為置安東都護)
(府以統之州縣之名唐史未詳所可知者南蘇蓋牟代邵倉巖磨米積利黎山延津木底安市)
(諸北識利拂湼拜漢十四州而已元明置安撫高麗軍民總管府亦分十四州新城遼城哥勿)
(建安南蘇木底蓋牟代那倉巖磨米積利黎山延津安市與唐府州大槩相同而以高麗人領)
(其職則亦非復遼東境内矣)
遼東京宫殿(遼史地理志神冊四年葺遼東故城天顯三年升為南京城名天福高三)
(丈重樓櫓幅&KR0695;三十里八門東曰迎陽東南曰韶陽南曰龍原西南曰顯德西曰大順西北曰)
(大遼北曰懷遠東北曰安遠宫城在城東隅高三丈南為三門壮以樓觀四隅有角樓相去各)
(二里宫牆北有譲國皇帝御容殿大内建二殿不置宮嬪惟以内省使副判官守之末年廢)
遼東丹王宫(在城東北隅元一統志東丹王故宫在遼陽路按本路圖冊在府之東)
(北有譲國皇帝御容殿有大東丹國新建南京碑銘今無可考)
南北市(遼史地理志于都城分南北市中為看樓朝集南市夕集北市街西有金德寺鐵旛)
(竿皆在焉)
金宫殿(在遼陽州城北金史地理志皇統四年立東京新宫寢殿曰保寧宴殿曰嘉會前後)
(正門曰天華曰乾貞又建案廟有孝寧宫七年建御容殿)
華表柱(在遼陽州城内相傳丁令威化鶴所集明一統志在都司城内鼓樓東舊有石柱今)
(湮没有道觀久廢為倉丁令威詳見本志仙釋按華表仙莊為遼陽八景之一其二曰龍王)
(晚渡相傳東門外太子河岸舊有龍王廟夜間常有老翁操舟濟人並不取利月中有見其狀)
(貌者頗與龍神相似其三曰神燈孤照城内西街昔時人每夜分見有明燈或一或二𨼆現不)
(常其四曰白塔晚晴西門外廣祐寺舊有白塔塔間夕輝掩映照人其五曰松柏琴聲西門外)
(西會寺舊有古松一株老榦中空内又生柏樹一株每遇微風松柏相激其聲若琴其六曰靈)
(嶺寶山南門外旂纛廟故址有石阜一處相傳昔時每遇風起其阜石自能卓立今已無驗其)
(七曰首山樵唱城西南十五里首山昔曾有仙人樵採于山夜聞歌聲曲終不見其八曰玉洞)
(懸珠城東三十里有駱駝洞石洞中圓石如碗虛懸若珠因名為遼陽八景)
遼海亭(在遼陽州城内金高士談詩殘雪樓臺山向背夕陽城郭水東西張解詩晴光摇碧)
(海遠色帶滄洲今故址無考)
蝎臺(在遼陽州城内明一統志在古東京城東北隅金大定中修城役夫毁臺取土及半得石)
(函啟之中有塊石圓滑天成摇撼作聲破之二大蝎尾梢相鈎見風即死今臺址無存)
景遷堂(明一統志在都司城内元權遼陽府事洪革建革有志于學慕慈母三遷之教故名)
(山東周正為記)
釣魚臺(在遼陽州南三十里相傳為渤海游觀之處)
仙人臺(在遼陽州千山香巖寺相傳為仙人對奕之所登者俯瞰滄海如在几席之下)
唐紀功石(在遼陽州駐蹕山新唐書高麗傳太宗破高麗間破陣狀勒石紀功)
雪菴塔(元僧雪菴殁葬舍利塔在千山香巖寺一塔若二石臼相合内注水四時不竭旁)
(孔可入手探得圓石然不能出也)
遼陽等處行中書省(元史地理志至元二十四年立今廢又遼陽等處怯恰千)
(戶所至治二年置今廢址無考)
廢都司署(明洪武四年置定遼都衛八年改遼東都指揮使司在城内今廢定遼中衛明)
(洪武十七年置在城内定遼左衛定遼右衛定遼前衛以上三衛俱明洪武四年置為千戸所)
(十年陞為衛在城内今並廢定遼後衛明洪武四年初置衛治于得利嬴城八年改移城内今)
(亦廢東寧衛明洪武十九年置轄六千戸所亦在城内今廢址無存)
廢行太僕寺(明洪武十三年建在都司治西南今廢)
廢苑馬寺(明永樂五年建在都司治西今廢)
廢自在州署(明永樂七年置初在開原城内後徙都司城内今廢)
海城縣
煉丹臺(相傳仙人白仲理煉神丹之處在城西二十里四臺子)
洗馬澗(相傳唐尉遲恭洗馬於此即城南八里河)
搠戟泉(相傳唐薛仁貴搠戟於此泉水湧出在城西南二十五里)
管公屯(相傳管寧依公孫度時寓此在城西北五十五里新臺子)
蓋蘇屯(唐高麗蓋蘇文所居故名在城西北三十里耿家莊)
鄧家臺(建置年月未詳)
遼澤(新唐書高麗傳李勣圍遼東城帝次遼澤詔瘞隋將士露骼)
廢海州衛署(明洪武元年置今廢在縣城南)
蓋平縣
元菟亭(漢王莽置年月無考)
廢蓋州衛署(元延祐五年置蓋州等處怯怡千戶所明洪武九年廢所置蓋州衛在城)
(内北隅今並廢)
開原縣
黃龍塞(唐書契丹傳逃之潢水之南黃龍之北遼史地理志上京北帶潢水南控黃龍慕容)
(皝登之南望柳城北齊高寶寧據以拒隋並其處也唐時置黃龍戌今謂之黃龍岡去城北三)
(十里)
花露臺(有二一在縣南四十里一三十里相傳邑中有姻家以華麗相尚各築一臺自矜建)
(置之年無考麗案漢時遼東有華麗縣所謂花露臺疑即華縣遺址露麗音相似遂致訛誤)
(而後人益加附會不詳其本耳)
廢三萬衛署(明洪武二十二年置在城内今廢明一統志渤海為上京龍泉府金改上)
(京會寧府時按渤海上京在吉林烏拉界内開原在渤海為扶餘府金會寧府在今吉林烏)
(拉之東明時衛治以雅克薩山為界明一統志誤)
廢遼海衛署(在開原縣城内故三萬衛治東北明洪武二十一年置初治牛家莊二十)
(六年徙治于此)
廢安樂州署(明永樂七年置在城内今廢又開原等處怯恰千戶所元至治元年置今)
(並廢)
鐵嶺縣
漢牧師官(鐄嶺本襄平縣地於此置牧官)
唐王營(在帽峯山東南地平如掌相傳唐征高麗安營於此)
廢鐵嶺衛署(明初置鐵嶺衛於今縣城東五百里洪武二十六年徙今城内今廢又懿)
(路千戶所在城南六十里懿路城内明洪武二十九年調鐵嶺左右二千戸所於懿路城永樂)
(八年調中千戸所於懿路城又范河千戸所在城西南三十里明正統年設中左千戸所今廢)
復州
永寧監(在復州北明永樂五年設遼東苑馬寺七年建永寧監城置監於此全遼志明初遼)
(東設監六曰畀平新昌遼河長平安市永寧苑二十四曰甘泉安山河陰古城夾河龍臺耀州)
(駝山黃山沙河馬鞍石城平川新安廣安平山南豐高平長川名山復州龍潭清河深河後俱)
(廢維存永寧一監清河深河復州名山四苑)
廢復州衛署(明洪武十四年置在城内今廢)
寧海縣(即金州)
哈斯罕關(今在寧海縣南十八里元至元二十六年分京師應役新附軍一千人屯田哈)
(斯罕關東荒地即指此改哈斯罕明安原作合斯罕猛安今譯並詳郡縣注)
鴻臚井(唐鴻臚卿崔忻所鑿在旅順口黃山之麓刻字於石上)
旅順古井(南近海井中有鐵索懸樹上不詳所始)
廢金州衛署(明置在城東北隅又中右千戸所明置今俱廢)
錦州府境内宫殿官署名勝諸古蹟
錦縣(即古孤竹國)
令氏亭(舊志稱孤竹國有孤竹城令支城令氏亭建置何代無考)
和龍宫(在錦州西十六國春秋慕容皝作龍城時有二龍合在一山交首嬉翔皝見之大悦)
(改所築宫曰和龍宫)
白雀園(十六國春秋慕容盛時有異雀素身綠首棲翔東園因改其園曰白雀以表其瑞)
甘露殿(十六國春秋慕容皝築龍城慕容熙復於龍城建甘露殿及景雲山逍遥宫連房數)
(百觀閣相交鑿渠引水為曲光海清涼池)
五柳戌(唐時所設在營州南)
梳妝樓(在城西北三十里了八石相傳遼蕭太后建山上九石柱猶存)
花兒樓(在城東北四十里所建未詳)
漢西部都尉治(舊志稱古山戎國為漢西部都尉治)
廢廣寧中屯衛署(在城内明洪武二十四年改州置衛初治東關驛二十五年移)
(置於此又廣寧左屯衛在府治西亦洪武二十四年置各領五千戸所今俱廢)
廢廣寧右屯衛署(在錦縣東南七十里俗訛為牛頭衛本元閭陽縣之臨海鄕明)
(洪武二十六年置廣寧右屯衛於十三山堡明年移此葺公主塞故址以為衛治永樂中築城)
(周四里有竒門三又廢大凌河千戸所在城東四十里廢松山千戸所在城南十八里廢塔山)
(千戶所在城西南六十里俱明宣德三年置今廢)
寧遠州
長壍(相傳即秦時長城故址又有高麗長城新唐書太宗使長孫卿毁京觀高麗王建武懼乃)
(築長城起扶餘西南屬之海)
望夫臺(相傳姜女望夫處)
桃花島(金史地理志興城隸錦州有桃花島今在州城南海上明初海運泊船處)
廢寧遠衛署(在寧遠州城内明宣德三年置全遼志衛與古瑞州錦州接境本廣寧前)
(屯中屯二衛地永樂初大寧淪没而虹螺山始入外境於是利州之墟荆條之陽戎馬馳驅歲)
(相抄掠總兵巫凱都御史包懷德上狀乃割二州之地於曺莊湯池之北建衛治賜名寧遠統)
(五千戶所又於城東五十里别置中左千戸所於城西南三十里小沙河别置中右千戶所又)
(廢前屯衛在城西南三十里廢中前千戸所在城西南一百六十五里廢中後千戸所在城西)
(南八十里今俱廢)
廣寧縣
明遼王府(在廣寧城内西北隅明洪武二十五年封遼王於此永樂初徙封荆州府久廢)
(二按寧獻王太祖第十七子洪武二十四年封又年就國大寧右義州之地在喜峯口外今遼)
(宫府遺址又在廣寧城中未詳何時移此)
紫蒙戌(紫蒙晉慕容氏始興之地唐時十北二戌之一屬幽州都督府今廣寧縣邊)
唐壘(明一統志在城南三十二里唐太宗駐兵之地)
誓臺(在城東三十里相傳唐太宗誓師所築長按唐書高麗傳太宗大享士幽州之南使孫)
(無忌誓師而廣寧乃營州也則誓師不應在此)
覽秀亭(在醫巫閭山西麓其地高爽可以登覽山河之秀故名)
障鷹臺(在閭山西南第一峯)
望海堂(遼東丹王耶律倍所築倍好讀書購書數萬卷築堂閭山之頂額其堂曰望海遺址)
(尚存)
遼人皇王影殿(遼世宗建在閭山之東南遼史地理志大同元年世宗親護人皇王)
(靈駕歸自汴京以人皇王愛醫巫閭山水奇秀因葬焉中作影殿制度極其宏麗今已無存)
凝神殿(在廣寧縣遼史地理志乾州奉景宗乾陵有凝神殿又置奉陵縣括諸落帳戸助營山)
(陵今廢無考)
鎮東堂(在州城内鼔樓西明巡橅王翺建)
廣寧路總管府(元史地理志初立廣寧行帥府事後遷治臨潢立總管府至元六年)
(降為東京路總管府屬郡十五年復分為路行摠管府事)
廢廣寧中衛署(在城内又有左衛右衛俱洪武二十七年置初治大凌河永樂元年)
(徙治於此後皆廢)
義州
遼中京宫殿(遼史地理志聖宗常過七金山土河之濱南望雲氣有郛郭樓闕之狀因)
(議建都擇良工於燕薊董役二歲郛郭宫掖樓閣府庫市肆廊廡擬神都之制統和二十五年)
(號曰中京府曰大定皇城中有祖廟景宗承天皇后御容殿城池湫濕多鑿井泄之人以為便)
(大同驛以待宋使朝天館待新羅使來賓館待夏使金海陵貞元初改遼中京置北京)
釣魚臺(在北門外明一統志給事中賀餘築)
鮮卑故庭(三國志魏武帝征遼東涉其地)
松陘(舊志營州西北百里有松陘)
金甸(遼時其地生金遼史地理志本唐清山縣境置金源縣按唐金源縣應在喀喇沁右翼)
(界)
三座塔(在城西南一百五十里建置之年無考)
廢義州衛署(在城内明洪武二十二年置今廢)
吉林境内宫殿官署名勝諸古蹟
吉林(古越喜地)
得勝陀(即額特赫噶珊金太祖誓師之地國語額特赫勝也噶珊國語解見吉林山川卷原)
(作忽土皚葛蠻今譯改)
芍藥池(在城西南四百餘里有芍藥一本脊暮花開爛漫相傳乃)
(國初時舊植花池甃磚依稀可辨)
寧古塔
金上京宫殿(大金國志國初城郭散居呼曰皇帝察國相寨太子莊後昇曰會寧府建)
(為上京其遼之上京改作北京城邑宫室無異中原州縣廨宇制度草創又云皇統六年春三)
(月上以上京會寧舊内太狹役五路工匠撤而新之規模悉倣汴京)
乾元殿(金史地理志天會三年建天眷元年更名皇極殿)
慶元宫(金史地理志天會十三年建殿曰辰居門曰景暉天眷元年安太祖以下御容為原)
(廟金史本紀熙宗天眷元年八月以京師為上上京府曰會寧舊上京為北京十一月以康宗以)
(畫像工畢奠獻于乾元殿十二月新宫成二年九月初居新宫立太祖原廟於慶元宫皇統三)
(年初立太廟社稷)
朝殿(金史地理志天眷元年建殿曰敷德門曰延光寢殿曰宵衣書殿曰稽古又有明德宫明)
(德殿熙宗嘗享太宗御容于此太后所居也)
涼殿(金史地理志皇統二年構門曰延福樓曰五雲殿曰重明東廡南殿曰東華次曰廣仁西)
(廡南殿曰西清次曰明義重明後東殿曰龍壽西殿曰奎文時令殿及其門曰奉元又有泰和)
(殿武德殿薰風殿)
天開殿(金史地理志其行宫有天開殿約羅春水之地也有混同江行宫又太廟社稷皇統)
(三年建正隆二年毁剌蒙古語約羅皂鵰也原作爻今譯改)
天元殿(金史地理志原廟天眷元年以春亭名天元殿安太祖大宗徽宗及諸后御容春亭)
(者太祖所嘗御之所也天眷二年作原廟皇統七年改原廟乾文殿曰世德正隆二年毁大定)
(五年復建太祖廟)
興聖宫(金史地理志德宗所居也天德元年名曰興德宫後更名永祚宫睿宗所居也光興)
(宫世宗所居也正隆二年命吏部郎中蕭彦良盡毁宫殿宗廟大族邸第及儲慶寺平其址耕)
(墾之大定二十一年復修宫殿建城隍廟二十三年以甓束其城)
皇武殿(金世宗打毬校射之所金史本紀大定二十五年上在會寧府謂羣臣曰上京風物)
(朕自樂之祖宗舊邦不忍捨去後數日宴宗室于皇武殿曰朕尋常不飲酒今日甚欲沉醉此)
(樂亦不易得也宗室故老以次起舞進酒上曰吾來數月未有一人歌本曲者吾為汝等歌之)
(命宗室子弟皆坐殿上聽朕自歌其辭羣臣宗戚皆稱萬戚)
雲錦亭(又有臨漪亭並金世宗建為籠鷹之所金史地理志在阿勒楚喀水側正隆時海陵)
(盡沒宫廟平其址大定二十一年世宗復修之阿勤楚喀原作按出虎今譯改並詳古蹟二)
(注)
翠微宫(北盟會編矩古貝勒寨第三十九程至館去上京尚十里餘翌日馬行可五七里一)
(望平原曠野又一二里云近闕去繖蓋復北百餘步有阜宿圍繞高文餘皇城也至門就龍臺)
(下馬行入宿圍朝見即捧國書自山棚東入左曰桃源洞右曰紫極洞中作大牌題曰翠微宫高五)
(七尺以五綵間結山石及仙佛龍象之形殿七間甚壯額曰乾元殿階高四尺許階前作壇方)
(數丈名龍墀)
烏舍寨(許亢宋奉使行程錄自黃龍府東行二百十里至古烏舍寨寨枕混同江湄寨前高)
(岸有柳樹沿路設行人幕次于下金國太師李靖所居靖累使宋朝此排中頓飲食精細時當)
(仲夏藉樹蔭俯長江槃薄少頃殊忘鞍馬之勞)
八角井(在舊宫東北石甃八角井欄猶存常有光自井出掘之得鉄砧二枚古鏡二圓雍正)
(四年井中淘得鋹牌一面鐫人姓名功績)
歐孝子里(在寧古塔城東舊志明監生歐某家有妖狐為患有善治者燻死數狐老狐益)
(引黨類作祟已魅殺臧獲十餘人復聲言將殺歐某之母屢至危殆歐某割股以進俄聞狐語)
(曰此人割股孝親天已增其母十年矣遂去不復為患後十年母以壽終)
廢軍民萬戸府(元史地理志海蘭等路設軍民萬戸府五今俱廢無考)
蒙古屯田萬戸府(元史地理志在肇州今無考)
黑龍江境内宫殿名勝古蹟
呼倫布雨爾
龍眉宫(遼史地理志太祖取天梯博囉等三山之勢于葦甸射金齪箭以識之謂之龍眉宫)
(神冊三年城之名曰皇都天顯十三年更名上京府曰臨潢按遼金皆有五京金三京在奉)
(天錦州境而遼為東京中京以上京遠在徼外故前志不及或并未能詳其處所然考遼史志)
(云臨潢府本漢西安平之地故屬遼東郡而唐地理志云營州北四百里至湟水湟水即潢水)
(宋薛映所記自中京北行凡三百七十里渡潢水則與唐書同又行凡二百三十里至臨)
(潢河則六百里耳合之今日地圖則開原廣寧之北及白都訥之西北境並契丹故城而)
(上京臨潢府當在今呼倫布雨爾車臣汗之間遼志所謂淶流河自西北南流繞京三面)
(則今烏爾繖河也志有大神淀興國惠民等湖及凉淀則今呼倫池布雨爾池者是也淶)
(水流入曲江則入於松花口也所云潢水則自布雨爾池流出之奎河也其穆固圖爾山)
(則昔之木葉山也木葉山近接潢水今穆固圖爾山亦切傍奎河而計其道里去開原邊)
(外北境視唐書薛映所記亦不殊遠然則遼之上京臨潢府固可按籍而得而且宜為志)
(遼東者所必及也故特著於此並為詳証焉)
開皇殿(遼史地理志天顯元年平渤海歸乃展郛郭建宮室名以天贊起三大殿曰開皇安)
(德五鑾又于内城東南隅建天雄寺奉安烈考宣簡皇帝遺像是歲太祖崩應天皇后于義節)
(寺斷腕寘太祖陵即寺建斷腕樓𣗳碑焉太宗援立晉遣宰相馮道劉煦等持節其鹵薄法服)
(至此冊上大宗及應天皇后尊號太宗詔蕃部並依漢制御開皇殿闢承天門受禮因改皇都)
(為上京其北謂之皇城周廣順中胡嶠記曰上京西樓有邑屋市肆交易無錢而用布有綾錦)
(諸工作宦者翰林伎術教坊角觝儒僧尼道士中國人并汾幽薊為多宋大中祥符九年薛映)
(記曰上京者中京正北八千里至松山館七十里至崇信館九十里至廣寧館五十里至姚家)
(寨館五十里至咸寧館三十里度潢水石橋旁有饒州唐于契丹嘗置饒樂今渤海人居之五)
(十里保和館度黑水河七十里宣化館五十里長泰館館西二十里有佛舍民居即祖州又四)
(十里至臨潢府自過崇信館乃契丹舊境其南奚地也入西門門曰金德内有臨潢館子城東)
(門曰順陽北行至景福門又至承天門内有昭德宣政二殿與氊廬皆東向臨潢西北二百餘)
(里號凉淀在饅頭山南避暑之處多豐草掘地丈餘即有堅冰)
西樓(遼史地理志祖州天成軍太祖秋獵多於此始置西樓後因建城幅員九里門東曰望京)
(南曰大夏西曰液山北曰興國西北隅有内城殿曰兩明内南門曰興聖)
東樓(遼史地理志龍化州興國軍舊稱龍庭太祖于此建東樓天祐元年增修東城制度頗壯)
(麗為春時行帳所駐又永州永昌軍太祖于此建南樓乾亨三年置州冬月牙帳多駐此按)
(五代史遼太祖建有北樓且諸樓道里與遼史志所載遠近不同今舊志既不稱有北樓而三)
(樓又近接一處姑存之以俟關疑)
陵墓(附)
奉天府各屬
本朝
多羅武功郡王禮敦墓(在京興)
(永陵左每歲清明除夕附祭事盛京内部内務府司其)
多羅恪恭貝勒塔察芬古墓(在京興)
(永陵右每歲清明除夕附祭事盛京禮部内務府司其)
克勒郡王岳託墓(在承德縣南五里白塔西乾隆八年四十三年四十八年俱有)
(御製酹克勤郡王園寢詩恭載天章門)
額亦都墓(在承德縣東十五里乾隆八年有)
(御製酹功臣額亦都墓詩四十三年四十八年有御製賜奠額亦都墓詩俱恭載)
(天章門)
費英東墓(在承德縣北五里乾隆八年有)
(二御製開國佐運勲臣揚古利費英東額亦都墓在陵之間松楸相望猶見當日)
(君臣相得之槩感而賦詩十九年有題句詩四十三年四御製過功臣費英東揚古利等墓)
(御製賜十八年有墓詩俱恭載奠費英東)
(天章門)
揚古利墓(在承德縣北十一里乾隆四十三年四十八年俱有)
(御製賜奠功臣揚古利墓詩恭載天章門)
圖爾格墓(在承德縣城東十五里)
超哈爾墓(在承德縣城東十五里)
徹克墓(在承德縣城東拉古峪)
巴拜墓(在承德縣城東七十里)
魯克什墓(在承德縣城東一百二十里)
錫罕墓(在承德縣城東古石溝)
覺羅色勒墓(在承德縣城西五里)
安費揚古墓(在承德縣西十里藍家屯)
鄂謨克圖墓(在永德縣城西十五里)
舒賽墓(在地德縣城西十五里)
西喇布墓(在承德縣小南關外)
和碩圖墓(在承德縣城南五十里)
何和里墓(在承德縣城南六十里)
阿蘭珠墓(在承德縣城南八十里光山屯)
明安墓(在承德縣城北五里)
伊遜墓(在承德縣城北五里)
圖魯什墓(在承德縣城北柳條河側)
衛齊墓(在承德縣城北十里)
楞額禮墓(在承德縣城北十里)
納爾察墓(在承德縣城北十里瓦窑子)
達珠瑚墓(在承德縣城北十里二臺子)
伊爾登墓(在承德縣城北十里毛鎮屯)
逹海墓(在承德縣城東南五里)
博爾晉墓(在承德縣城西南十里)
雅希禪墓(在承德縣城東北十里曾家屯)
安達立墓(在承德縣城西北十里)
遜達哩墓(在承德縣城西北十里)
莊親王舒爾哈齊墓(在遼陽州東京城東北五里)
穎毅親王薩哈璘墓(在遼陽州太子河南平頂山下)
勇壯貝勒穆爾哈齊墓(在遼陽州東北百二十里響山)
安平貝勒杜度墓(在遼陽州東北百二十里響山)
達爾察墓(在遼陽州東京城北)
孔有德墓(在遼陽州東南十里)
朋春墓(在遼陽州東北八十里)
尚可喜墓(在海城縣東南十里)
耿仲明墓(在蓋平縣連陰峪)
錦州府
秦
姜女墳(在寧遠州老軍屯)
遼
遼太祖陵(本在木葉山今有司於廣寧望祭)
景宗陵(在廣寧醫巫閭山)
顯陵(在廣寧縣醫巫閭山即遼太祖長子人皇王耶律倍墓世宗時諡讓國皇帝尊為顯陵)
乾陵(在廣寧縣醫巫閭山遼景宗葬此)
豫王墓(在廣寧縣醫巫閭山遼天祚帝入金降封豫王葬乾陵旁)
平王墓(遼人皇王子隆先封平王葬醫巫閭山之道𨼆谷以上諸陵墓今皆湮)
金
懷節皇后墓(在廣寧縣醫巫閭山)
甄妃墓(在廣寧縣醫巫閭山)
元
穆呼哩墓(明一統志在廣寧左屯衛東北二十里按舊志載墓有揭奚斯撰碑可據遼)
(志以為穆呼哩孫巴圖魯墓非是俱穆呼哩原作木華黎巴圖魯原作霸突魯今譯改並詳)
(人物卷)
王珣墓(在義州西四十里)
王榮祖墓(在義州南四十里)
明
楊惟藩墓(在寧遠州前屯衛)
宫守禮墓(在寧遠州前屯衛)
楊照墓(在寧遠州前屯衛)
賀欽墓(在廣寧縣醫巫閭山光明谷)
本朝
尹泰墓(在錦州東北二十里)
尹繼善墓(在錦州東北二十里)
吉林
金
輝陵
永陵
定陵
喬陵(皆金先世尊為陵者在寧古塔境)
羅索墓(在林城西二百里博屯山有金元邵王廟殘碑彷彿可辨羅索原作娄室今譯)
(改並詳人物卷)
完顔希尹墓(金章宗時以其始造國書因為立廟上京歲祀之墓在寧古塔境内)
海古勒城古墓(舊志在寧古塔境内本金上京之地順治初阜塚忽䧟地宫中多殉)
(葬之物考金史金太祖初葬於海古勒城西其後王公貴人多葬其地惜名誌無可辨耳)
古賢者墓(在三姓地碑鐫古賢者墓不能詳何人)
黑龍江
唐
大賀氏勒得王墓(在黑龍江境内今舊址無考)
謹案舊志載復州東十里有高麗王子東明墓
前屯衛北有古李王墓前屯衛北有大王墓鐵
嶺東北椵木嶺有金侍郎墓年代名字俱無可
考應悉從刪而仍附識於卷末
欽定盛京通志卷一百四
