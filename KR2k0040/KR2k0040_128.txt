欽定盛京通志卷一百二十四
國朝藝文(十)
詩(五)
七言律(二)
欽定盛京通志卷一百二十四
國朝藝文(十)
詩(五)
七言律(二)
恭和
御製吉林土風雜詠十二首(甲戌)錢陳羣
威呼
刳來一木自為經絶似蜻蜓著水輕魚鼓雙鬐真
欲逝蛇添兩足更能行溪間未覺伊鴉響烟際曾
無欸乃聲記得
春巡江介路槳人飛渡碧波生
呼蘭
村村矮竈依擔外縷縷晨炊出孔均幾段柳&KR1166;邊
塞景萬家烟火太平人縱飛雨點飄難濕偶指鞭
絲數復頻要識馳驅門外客羡他黔突是閒身
法喇
扒犁幾點雪中過澤腹堅時利濟多且喜輕䭾同
薄笨任他綵鷁自嵯峨如龕小坐移真便似榻能
牽穏不蹉但設茶鐺煨榾柮撚鬚覓句更如何
斐蘭
纂組由來始一絲童孩嬉戲莫忘之六材徧地能
攀取三笴隨宜便改為此日箕裘傳國俗他年弧
矢屬家兒
聖朝利用威天下小醜真成何所施
賽斐
功能代箸孰為之古制皆然今亦宜共飯何曾勞
澤手嘗羹即此可觀頤出筒乳滴凝雲七候火珠
流翻雪匙或恐須他供
旰食少陵吟罷冷淘時
額林
兩版居然著數厨無多筐篋亦堪俱取材未解用
無用貯物寧論觚不觚鼠走夜深聲未靜塵封歲
久色微烏衰齡擬學吉林俗便置茶經與畫圖
施函
天質真成材不材虚中蔵器用何恢料量家具添
醯甕欵洽朋儕指酒醅自是欂櫨無棄置不須鐵
竹更周迴瓦盆留到兒孫大對此應知要善培
拉哈
茸茸草覆制如綯安堵家家版築勞擣蜃無須煩
赤叐刈麻聊用取堅牢摱施貍蠱誰能入向塞寒
風那更遭豳館至今仍舊俗短垣比屋及肩高
霞綳
以糠為肉以膏塗拔取麻中照夜需豈必松(蘇源明事)
藜(劉向事)方代蠟真成茗酪互為奴結雲粲粲光微
碧照字熒熒紙不烏東壁餘輝如可合田家燈火
本無殊
割山
韌似桑根漚作箋不須魚網用方便信州翠篠應
輸穉逸少蘭亭尚遜堅新樣叠番誇後勁佳名挂
漏笑前賢簾紋揭處題
天筆恢簡文房要共傳
羅丹
鹿腕磨光玉可稱略箋小技所由興衆中投骨聊
為樂四色成梟快不勝擊擲相呼施瑩石取携逐
隊蹴堅冰兒童俗學軍中戲未許都盧有獨能
周斐
樺木生來用在皮瓦檐垣牖亦皆為肯同白子惟
供燭不似楸枰但列棋匠氏取輕隨所適弓人用
薄此猶宜
宸章足補冬官記土物洪纖盡得知
恭和
御製行圍即事元韻(甲戌)彭啓豐
鷹出遼東盧出韓秋原獮狩合圍看乍經谷口霜
凝樹前轉峯頭日上竿羣鹿踉蹌迎箭疾野麋儦
俟踏泥乾獻禽祗奉
慈寧膳衛士從公盡早餐
深林密箐屢盤迴關外蕃王扈從來五色雞冠摇
羽幟
六飛駿足捷鈴鋂黃榆不斷周陆合白雁初横秀嶺
開虹采蜺旌誰撰賦光瞻
宸藻倚雲裁
封巒紆譎淡鴉青列列裒裒現衆形虎豹牙鬚驚
石弩貙膢角距脱山庭天垂罕畢成星象塞茁葭
蓬效地靈用洽羣歡數軍實三驅按節志和寧
恭和
御製輝發故城元韻(甲戌)彭啟豐
跨時岡原氣象雄
龍興大業肇關東背盟適築鯨鯢觀掃蘖
親擐甲胄躬落日城垣留斷梗秋風金鐵想臨戎對揚
神武恢前烈草昧驅除佑
帝衷
恭和
御製恭謁
永陵元韻(甲戌)彭啟豐
生民禋祀配
天同奕葉貽休裕鎬豐追王禮儀隆一本靈山封號峻三
公紫雲松柏蘢葱外
丹馭衣冠想像中䟦履不辭程路遠星霜十載厪
宸衷
恭和
御製恭謁
福陵元韻(甲戌)彭啟豐
柱峯嶻嶭聳亭亭拱衛雲從護百靈詄蕩天門開
廣宇邐迤玉案鎖層扄
真人一旅收區夏
王氣千秋曜日星戡亂求寧昌後福撫時重奠露珠零
恭和
御製恭謁
昭陵元韻(甲戌)彭啟豐
丕承
高廟烈光昭蕩掃妖氛邁往朝
睿略臨關磨片石
天戈出塞捷崇朝羣山鳳舞松環翠太室龍蟠霞建標
破陣更看雙石馬西風立仗望非遥
恭和
御製祭北鎮醫巫閭山元韻(甲戌)彭啟豐
朔方峙鎮日星昭祀典明虔擇吉朝掩抱六重凌
海嶽混濛干載接虞姚芙蓉片片留巖洞華蓋垂
垂拱薊遼禪草不須芝檢秘鱗洲風雨自均調
恭和
御製薩爾滸元韻(甲戌)金德瑛
鴻溝分界近山間十萬憑陵一旅艱天授赤符先
定宛師臨白馬遂殱顔紅腥染地痕猶在鐵甲乘
高勢莫攀今日一鞭從下指清秋秀朵點人寰
恭和
御製恭謁
永陵元韻(甲戌)金德瑛
追崇祀禮古今同仁德相承啟豫豐玉葉一傳開
宇宙宗潢分𣲖列王公萬山舞鳳屏前後千里來
龍脈正中
虔謁不辭勤䟦涉十年霜露厪
宸衷
恭和
御製恭謁
福陵元韻(甲戌)金德瑛
巍巍
聖德載碑亭百世無祧
高廟靈永夜鬼神司禁籞千峯龍象壯門扃
天戈一指清遼海大義終伸炳日星正統到今餘澤遠
橋山瞻拜涕俱零
恭和
御製恭謁
昭陵元韻(甲戌)金德瑛
如日方升大烈昭指揮形勢壓前朝燕齊師到無
堅壘松杏俘歸只詰朝石馬風雲森仗衛
龍衣佛火護封標版章式廓符
高帝曕望
陵園亦未遥
聖駕東巡
盛京恭謁
祖陵大禮慶成詩(甲戌)鄭虎文
東望
陪京瑞靄連肅將祀典
帝心虔舊除輦路三千里重展
橋山十二年長白雲開龍虎躍渾河鏡淨日星懸依然豐
鎬遺謀在親奉
慈宫下九天
鑾輿初動駐離宫欵塞降王累譯通赤子肯遺聲教外
穹廬胥入版圖中望雲傾日
三朝久測水占風萬國同默數共球懷
祖德升馨應合告豐功
馳道風清薦早凉
六龍環衛
大安旁
寢門共仰三朝禮
帳殿親承
萬壽觴駐
蹕山川舒藻繡迎
鑾士女話耕桑遥瞻王氣
慈顔喜舊識榆枌幸瀋陽
永懷弓劍感秋霜茂典重修率舊章陟降
神靈通僾愾肅雍禮樂偹鏘洋視奩獻服貽徽遠翼子貽
孫衍慶長鯉供河龍芝出桂憑將愛慤致嘉祥
犀衣煙聚胃星敷立表鳴鐃縱獵徒吉叶周畋駢
六校仁均商網用三驅秋郊農隙嫻軍禮天策兵
威曜上都從邁番夷衆君長一時稽首效嵩呼
唐謠夏諺答尊親記取遼陽第二巡
陵邑他年還望幸
天家無事不宜民
九重雨露隨
鑾馭四海冠裳會
紫宸作賦未能慚侍從含毫空想屬車塵
恭和
御製盛京土風雜詠十二首元韻(戊戌)王杰
威呼
政成利濟及杠梁頊槳軒舟制度詳(物原頊顓作槳軒轅作舟)
數斛纔容同小艇幾人恰受比輕航取携到處誇
便捷往返安然迪吉康(陶宗儀詩往返迪吉康)窽木遺風猶
可遡(淮南子古人見窽木浮而知為舟)載歌汎汎逐波揚
呼蘭
突黔新故不須遷簷際參差列柱然豐樂情形觀
㸑火太平景象騐吹煙覆筐過雨飄難濕增竈連
雲竪更堅低拂鞭絲頻指數騰騰如縷復如緜(正字)
(通㽋或曰䜌猶圞也取圜完相連之字今竈突烟囱員瓦如竹筒不拆開者是也故俗名之曰㽋)
法喇
澤腹堅時步步隨柁牀坐穏任推移雪中覓句騎
驢似郊外看書挂角宜且喜裝囊無負戴底愁登
涉有欹危補將四載偕橇梮(史記夏本紀泥行乘撬注音蹺前漢書溝)
(洫志禹治水山行則梮)
聖主常深履薄思
斐蘭
豐岐接壤足丁男孤矢餘威技夙諳七幹取材榆
柳在三分為羽雉雞堪須知士使辭惟託那及童
嬉性所躭轉恨挽強充宿衛干城罝兔佐雄談
賽斐
曲七傳餐功代箸曾無刻飾素風存(儀禮有司徹注䟽匕謂匕)
(柄有刻飾者)白抄雲子偏流滑紅挹桃花可勸餐雅稱
一瓢資泂酌常充四脯飽黎元秋成省識含哺樂
滿甕香生碌碡村
額林
日色經檐照柍桭(文選甘泉賦日月經于抰振注柍於兩切)安排家具
雜然陳木&KR0902;(見前漢韓信傳)器悉雕為樸藎篋(見唐元稹詩)衣
惟故易新枕儿不傳循婦子(内則父母舅姑之枕儿不傳注謂移也)
膳修有閣擬官人(内則丈夫七十而有閣注以板為之庋食物也)閭閻用
物徵蔵富比戸如斯俗自淳
施函
移根漠野不知年虚受能容本自然跡謝雕剜呈
孔竅(歐陽修詩苟非神聖親手跡不然孔竅誰雕剜)工辭聚僂協規旋(莊子)
(達生篇聚僂之中則為之註曲而可以聚物曰聚僂畚筥之類是也)小槽夜滴憑開
釀豐霤晨喧穏注泉比似陳倉窪作臼幾行獵碣
幾多篇
拉哈
縮版分來幾堵墻草莖麻䕸綴青黃雅言苫蓋仍
須釋(爾雅釋器白蓋謂之苫玉篇謂之草覆屋)風詠茅綯豈不蘉故里
垣墉真見
聖(後漢書李固傳見堯於墻兹得借翠華東幸兆姓歡迎道左瞻覲墻間因用其語)新宫家
室夙
宜王登馮悉繫遷岐業儉俗留貽肯暫忘
霞綳
乾資蓬梗潤塗膏午夜青熒民事勞佐讀燃糠師
此儉(燃糠夜讀見南史顧歡傳)成堆燒蠟笑他豪(宋寇凖事)藜光豈
羡閣中向蓮炬徙誇院裏綯(以金蓮炬送歸院見唐書令狐綯傳)結
就非煙看郁郁卿雲歌調願重&KR0757;
豁山
任教名榖復名麻苧絮誰知亦咀華竹膜雲藍還
遜巧(梅堯臣詩斜封一幅竹膜紙段成式造雲藍紙)麥光冰翼敢稱嘉(方輿)
(勝覽歙績溪界地名龍鬚出嘉紙有麥光冰翼諸日)三韓繡錯容留樣五彩
毫揮莫門奢試揭簾紋堅似革流傳千載尚矜嗟
羅丹
堯年擊壤老翁戲今日羅丹婦孺需偃仰分明心
不競贏輸計較手恒殊何須棋局彈巾角(張華博物志曹)
(丕善彈棋能用手巾角)那用骰盆判雉盧(宋林希逸竹溪集浮生寵辱渾間事)
(勝負真如射㩉魚注㩉音塌骰采之名)倘許千金輕一擲比他駿骨
略同乎
周斐
堅且多皮宜作室雒常相似並希聞(晉書肅填氏傳有樹名雒)
(常若中國有聖帝則其木生皮可衣)縱饒風雨能漂瓦借作虹霓與
帶棼(班固西都賦虹霓迥帶於棼稽)北牖除貍灰更灑(周官赤叐氏以灰灑)
(毒之凡隙屋除其貍蟲)南榮攻蠧草添熏(剪氏掌除蠧物以莽草熏之)梓
材未必能差勝騐取今文及古文
恭和
御製盛京土産雜詠十二首元韻(戊戌)王杰
五榖
榖興(榖興而章明見國語)衍沃慶咸宜嘉種惟聞詠恒(音亘)之
戶戶龡豳迓田祖村村擊豕賽農師繞明含露堪
標目(繞明豆含露麥見王嘉拾遺記)䟽穖長秱可預期(得時之稻疎穖得時)
(之禾長秱見吕氏春秋)採冠
聖朝符瑞志
三巡
尚食久嘗其
東珠
闥門(周八十太祖實錄長白山之上有潭曰闥門里源深流廣鴨渌混同愛滹三江出)
(焉愛滹江東流入東海)上溯璿源遠(混同江與鴨渌愛滹三江源出長白山之闥門)
(見京賦御製盛注)南粤徒勞錄異聞(杜光庭錄異記火星之精墜於南海)
(為大珠其地為珠池珠厓)珠産摩尼多徑寸江通愛滹自三分
珍逾海底擎珊出業比河邊採玉勤想像燭龍銜
耀日龍門禹鑿記云云(王嘉拾遺記禹鑿龍門至一空巖幽暗不可復行有)
(獸如豕銜夜明之珠其光如燭)
人葠
神臯有草亦名神段氏翁形本軼倫(見張讀宣室志)黃潤
有鬚方獨勝(本草遼東參黃潤有鬚俗名黃参獨勝)紫團無價亦常
珍(本草生潞州太行山上謂之紫團参)何曾芝术堪為伍(唐書元澹傳参术芝)
(桂以防疾疢)倘遇靁桐定辨真(靁桐是别見宋書謝靈運傳注謂靁公桐君)
寄語名山採藥者得依
福壤即仙人
松花玉
分派多應自鴨江産來綠玉色無龐敷文應
運常騰采
奮武當年此受降壓倒紅絲(硯譜以青州紅絲石為第一然乃下品特存古物見)
(宋蘇易簡硯譜)名第一(唐李石續博物志硯譜載天下硯四十餘品以青州紅絲硯為第一)
刪除黃絡美稱雙(端硯譜石有黃臕胞絡鑿之方見硯材所謂子石歙硯亦然)
拜
恩欲誚温公陋淄硯徒傳海岱邦(宋熙寧中尚淄硯温公修資治通鑑神宗)
(擇其尤者賜之當時有韞玉黑玉等名見聞見後錄)
貂
靡豪柔毳語寧詳(靡豪柔毳見謝莊謝賜貂裘表)獻自
榮區倍覺良(周官司裘仲秋獻良裘)皮蝡(後漢書鮮卑傳貂豽鼲子皮毛柔蝡天下)
(以為名喪)無如慶雲紫(劉勰新論紫貂為裘鬱若慶雲)品高尚類吉光
黃(十洲記天漢三年西國王獻吉光裘色黃蓋神馬之類)已嗤烏納貪眠穏
(皮日休詩烏納裘中一覺眠自註出王筠集)更笑鸘裘貰酒嘗故事挹
婁添小賦肯教江總擅詞章(後漢書挹婁國出好貂今所謂邑婁貂是)
(也江總華貂賦貴華貂于挹婁)
鹿
伊尼載玉乘佳氣地異頤磨聚作窠(圖經蜀郡頤磨山有平地)
(百餘步諸山之鹿一日聚號曰鹿市)鳴野正逢
秋罷獮(此次命暫東巡圍特停行)獻鮮仍掌氏稱羅漆原漫擬
儦儦賦文囿應輸濯濯多要向
停鑾昭瑞應(瑞應圖曰王者孝則白鹿見明惠及下則見承先聖法則白鹿來)况承
聖製定前訛(月令上以南苑所育塵于冬至解角始辨麋角解為塵角解御製鹿角解)
(說訂二戴之遺經垂萬年之軌憲)
熊羆
舂山曾見赤熊羆(穆天子傳舂山百獸所聚爰有赤熊羆瑞獸也)突出深
業並見之占獵兆惟欣得佐和丸留與善教兒捕
容蔵内一人卧(人欲捕者一人卧其蔵内餘伴執仗𨼆在崖側熊輙共舁出人不致)
(傷損傍人仍得騁其矛見異苑)逐困羣中五犬支(宋陳師道熊說以五犬逐)
(一羆羆長于用大犬長於用小受制于犬者遇非其敵困於羣也)欲試佽飛徒手
格
儀鎗隊裏逞雄竒
堪達漢
釋鹿從知有力□詫他懸肉馬纓然佩雖韘也材
偏中角則觷之(爾雅角謂之觷注治樸之名)工使鎸彄向烏嘷
瞻吐月(射經出弓弰為懷中吐月)控將鷺羽(王褒突厥寺碑鷺羽射鵰之箭)佐
凌烟通天不讓文犀理孕秀含章肯自捐
海東青
漁陽漠北與荆窠(漁陽白漠北白荆窠白並鷹名見酉陽雜俎)刷羽東
溟又見他認取白花番部獲(遼史蕭奕昔努傳監障海東青鶻獲白花)
(者十三)進來青骹(遼史部族表興宗熏熙二十一年六月遣使詣五國等四部捕海東)
(青鶻)弋人羅(甘峻山青骹鷹見舊唐書懿宗紀)霜拳玉爪姿何俊絶
海摩天力較多化作珴珂章物采尋常爵雉得如
麽(本草集解海東青即青鵰入海化為珬作馬勒謂之珂)
鱏鰉魚
鱠飛價重東華市生在龍江性恰馴名等秦王原
貢錯(金史地理志會寧府蔵貢秦王魚大定十二年詔罷之)種分淵洞豈常
鱗(王嘉拾遺記瀛洲東有淵洞有魚長千丈鼻端有角噴水為五色雲)翻騰彀弩兼
圍網擺脱叉竿與釣緡未待春來供
薦鮪早將水畜問&KR1547;人
松子
見說松山千歲松龍牙玉角採常逢(羣芳譜新羅使者携松子)
(來有龍牙子王角子)味如脱粟嘗來子(廣志千歲松子色黃白味似粟可食)形
似浮屠望去重(俗名松蔀為松塔以其層數多而相隔尺許如擔蓋也見西河詩話)
應候綴條多璀璨得天受氣獨淳濃堅香試問
稚川子知是招威未逸蹤(黃山俞獻卿見松樹有大實抛石擊落一枚甚)
(堅而香或云抱朴子所謂招威食之可仙見江鄰幾雜志)
温普
譯得嘉名
天錫與不教霜果擅東南曾非温桲香堪和(蜀人切温桲納衆香)
(燒之不減龍涎見張世南游宦紀聞)便列崑崙味帶甘(山海經甘樝列于崑崙)
酸笑山樝傖父饋(柳宗元詩傖父饋酸樝)甜疑崖蜜苑禽含
(太平廣記崖蜜櫻桃也)輕紅萬顆春無際靈種多經
聖澤覃
聖駕四詣
盛京恭謁
祖陵禮成恭紀(癸夘)和珅
仙莊諏吉
駕言東虞典時巡紀歲同
天作高山長近日地雄遼海邁歌風
橋陵弓劍尋源遠枌社山河慶
澤豐色喜南陽諸父老白頭扶杖屢呼嵩
歲自昭陽洎著雍
陪都三度
翠華逢祠官珪幣增逾恪芮鞫
恩膏沛更濃丹雘鳩工懷嶽瀆金錢給帑鞏垣墉殷殷
望
幸輿悰切鶴跂鳬趨幾輩從
關城記堠隻還雙白阜逶迤瞰綠江五度星回驂
月駟九秋霜肅擁霓幢健行不息符
龍德長發其祥溯駿龐浹歲
綸音宣逷邇早覘佳氣滿紅樁
興桓亭館納凉宜智水仁山暑晷移
駐輦預籌
行輦日孟秋還展仲秋期祗防急漲星郵阻未覺安程
日馭遲量谷馬駝徐整蠻属車九九荷
恩私
王言重巽布郊圻由舊成模永勿違儘有
周廬森拱衛不教
行殿峙崔巍松雲待譜朱絃奏絲粟寧煩白板扉
宵旰經營勤櫛沐萬年
家法凜幾微
敂關屬國奉
鑾輿萬部櫜鞬列啟胠久見賮琛通捺鉢競看芾舄侍
爻閭享王率土恢無外
威德如天鬯有餘九服盡抒葵藿向太平
王會輳車書
平泉
紆軫啟清塗風物川原入
睿謨居憶施函及周斐行憑法喇與威呼霞綳照夜同
然炬帕格占時勝佩符薩爾滸山瞻
聖績當年撻伐緬
軒孤
泰元
富媪典原齊縮鬯燔柴
聖敬躋特繕
壇圻依福壤直從
璽冊迓
洪禔六宗賅洽隆文秩萬葉靈承故事稽鄭重
思文歌克配
在天肸蠁契真倪
啟運巃嵸秀嶂排星榆如蓋蔭
堯階
一人禄壽偕無量
四祖憑依鑒孔皆質傍
丹丘真得地珍侔朱果記投懷枝枝葉葉
真符拜永護
神皋騐氣佳
一峯
天柱切雲開
高廟神靈格享來億萬
丕基同奠席十三勍甲想登臺艱難
大業誠悠矣愾僾
淵衷益懋哉形勝三關
遺烈在斐芬碑字泐蒼苔
大白權竒小白馴摇鞭籋日捲紅塵當年佐
命隨靈鵲此日圖形侣瑞麟
績駕唐宗開
寳祚典超漢代展精禋千山秀色青如許一曲蒲梢竚
降神
蔥山蒲海現祥雲琬琰新鐫趩&KR1946;文實必循名釐
重器宜而兼稱補前聞為尊
典寳蔵
宗祏特
遣親支薦苾芬更睹
閟宫移景祐從知告孝
聖心殷
萬世人宗數仞垣
肇基鄭重闢橋門後先䋲
武真同揆矩度從心自弗諼在昔金聲宣大號至今璧沼
瀹靈源鼓鐘振處歌於樂豐鎬由來
善教存
四庫書成列大觀特從過澗溯波瀾彩涵濉渙騰
昭灼𣲖别淄澠障渺漫
三院崇文端有自十年蕆事未為難巍峩傑閣
臨開宴天禄何須語漢官
醫巫閭鎮屹雄關俯瞰層椒紫翠環祠殿鮮新增
舄奕闥門依舊送潺湲錦城滄海憑陵外碧髻青
螺縹渺間佑啟由來資巨岳落成望秩
額題顔
北溟方位渺雲烟特
飭鳩工煥彩堧勢控歸墟環
紫甸象符建斗拱珠躔遼渾縈帶靈交滙渤澥朝宗
脈遠延尺咫
恩光霄漢接連簃金碧並
申虔
展親錄舊
玉音昭六等崇封爵並邀帶礪從今垂億禩旂常自昔
冠羣僚姓兼同異交成泰食配烝嘗永勿祧
親駐華旃
親賜酹一時感激遍金貂
金湯新築亘峯拗十八城連遠近郊形俯川原兼
斥堠制殊復穴鞏桑苞地靈葱鬱森千堞天險崢
嶸冠二崤更發水衡修叠道輪蹄南朔往來交
琱弧
躬挽甲
躬韜
彝器摩挲詎憚勞綃帳求衣頻側席葛燈披讀幾焚膏降
原默對
神功懋覩物彌欽
儉德高百戰山河
餘慕切
親提三尺翦蓬蒿
鵷行肅穆聽鳴珂
崇政祥開紫殿峩
雲日瞻來欣地近
絲綸捧處拜
恩多十亭二木期無𨼆萬國千官頌有那喜起更看歌
世德林林曲&KR0957;遍
鑾坡
如雲秋稼溢篝車
玉[車犬]經臨眷物華未有灑除勤里巷頻仍蠲減到桑麻
千箱儲後豐年屢四鬴量來
解澤加總為
開基崇力穡豳風圖畫掞
天葩
振振袀服效戎行楚楚青衿迓道旁景福一時歌
既飽
作人千古仰為章分
頒大府兼金重拜捧
天家束帛將
文治
武功臻極盛丕揚
謨烈纉
重光
衢歌雜遝和蕭笙聮襼扶鳩迓
翠旌喜祝三多綿後甲歡承十賚譜由庚盈箱白粲醲
膏溥出笥文縑燠日晴樂利養恬承
祖德無疆
壽宇慶芸生
金戺銀鋪列畫扃舊宫遺制法
清寧鳳凰樓北仙雲紫山海關東
御氣青午夜一輪清禁月
中天雙闕上垣星周原考室規模大五日
心依
赫濯靈
卿霄晨露似珠凝
睿藻聮翩玉字登雷雨
經綸昭有序星雲糺縵瑞同稱直同監夏
貽謀遠詎比横汾韻事矜四度朝
陵成四帙覲
光萬禩
勅欽承
閱射前期選最優營門三耦對正侯風傳舊俗存
桓﨣
訓示先型騐慘柔往歲
天弧威朔漠常年大獮試高秋充庖禽獸分甘逮侍從
均叨
宴賜稠
三椏五葉矗如林氣韞精含歲月深匝地霜華晨
哨鹿掀天雪浪夜登鱏壤贏五沃尤宜榖産甲中
邦合貢琳采得松花江上五
帝鴻墨海好摹臨
江華窵佃渺天南祝
嘏承筐達匭函晉日康侯情欵欵需雲
愷宴澤醰醰久知島澨
恩光洽更捧
奎章瑞彩含曾是
神謨親底定三田渡口偃霜鐔
重城
羽仗迾森嚴朔月
旋鑣吉日占東望
寢園仍奠斝北瞻
湯殿乍迴幨雲霞煥處
楓宸迥&KR1469;秸輸餘蔀屋霑好值六花
天告稔正逢
乙夜省銅籖
頻年
禁近
賚崇銜兩度陪遊扈
鳳縿密勿多慚襄黼黻賡颺還許和
雲咸恭惟
仁孝馨香達敬識
神人上下諴
清廟歌成同拜手
萬年嘉頌仰披函
欽定盛京通志卷一百二十四
