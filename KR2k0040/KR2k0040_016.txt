欽定盛京通志卷十二
天章(三)
皇上聖製
乾隆八年癸亥
御製古今各體詩
乾隆十七年壬申
御製長白山瑞樹歌
欽定四庫全書
欽定盛京通志卷十二
天章(三)
皇上聖製
詩(乾隆八年癸亥)
七月初八日因往盛京叩謁
祖陵恭奉
皇太后始發圓明園作
虞采綏旌次第排金風凑爽滿天佳王途于邁高秋
淨帳殿承
歡愛日諧望裏關東多王氣行經塞北暢清懷緜緜寳穡
秋成近觸撥吾悰詎有涯
躬詣盛京雖命省騶從而經過州縣豈盡免力役
之勞因詔免今年田租以示如傷之意
省耕省歛古所聞哲后禮不廢時巡矧兹上
陵實舊制有其舉之敢弗因盛京佳氣東來紫騑騑六御
今伊始山圍冀野遍桑麻峰標木葉經迤邐今年北
鄙若雨暘沿途攬轡禾黍香雖云比戶足衣食怨咨
民瘼刻豈忘千乘萬騎邁㝢縣錢鏄將痔民情忭豈
無力役勞閭閻中心徘徨不能宴朝廷德詔應時下
蠲租逮彼千村社匪欲小補㤝斯民
皇祖當年煦嫗者
八月朔日作
形勝行行攬年芳歷歷收關山連北塞雲物近中秋
輻輳來諸部逶迤駕六虬近光陪後乘輸悃導前斿
覩此瞻依切寧予德澤流鴻猷思
祖業燕翼逮孫謀更喜隨
慈輦無妨視膳羞筵開親捧爵津渡手扶輈丙夜封章覽
良辰藻思抽詞臣随豹尾壯士擁旄頭人帶秋陽色
衣霑湛露浮鄗京佳氣繞指日謁
珠丘
至克爾素河奉天官兵來接
馬蹄漸盡諸藩地人語饒聞故土音誰道西賓異東
主可知往古遜來今滄溟浩渺源流遠長白巃嵸霧
靄深此日干城爭扈蹕百年休飬厪予心
駐蹕吉林境望叩長白山
吉林真吉林長白欝嶔岑作鎮曾聞古鍾祥亦匪今
邠岐經處遠雲霧望中深天作心常憶明禋志倍欽
九月朔日作
千峰萬葉碧雲浮早是風光逼九秋白水黑山多王
氣三韓百濟舊神州横汾遊豫非同漢宴鎬安舒却
比周故國耆民羣望幸肯教恩澤尚遲留
秋蒐雜紀詩五首
歲長九月有青蕪共道常年似此無(盛京早寒今歲過閏猶暖誠異)
(事也)霧斂馬頭山逼面霜凝谷口樹粘鬚射熊何慮先
升木待兔焉勞更守株赳赳羽林羣命中詼談却笑
紀昌弧
長白遥看數點青鷄翹五色韻旗鈴騰驤八駿來天
廐環拱羣峰據地靈黃艷鵝兒新剪褶綠輝孔雀側
拖翎朝家武備千秋獨太僕空傳效展軨
峯標木葉欝崔嵬水漲松花淨沲洄萬騎雲屯隨豹
尾三秋風景異龍堆周詩底用誇麋友晉賦無勞藉
雉媒更剪銀檠吟七字屬車賡和有鄒枚
連雲風影自婆娑雨後新看矗黛螺黃幄背風依樹
障朱旄面日出巖阿合圍麋鹿愁飛羽出隊狐狸駭
獵猧薄暮旌門鐃吹奏海青雲裏捉天鵝(曲名旌門鼓吹常奏)
(此)
虎韔騂弓越勁秋平岡草淺騁驊騮雁行狗監牽絲
鞚馬上鷹師臂繡韝風漾鈴聲金替戾雪開峰面玉
彫鎪批麻丙夜斟民事詎為從禽暫解憂
今年奉天各縣有收喜而有作
遍野黃雲尚作堆翠華行處鮮汙萊東瀍西澗歌農
慶猶想當年即有邰
重陽日侍
皇太后宴
野卉臨風弄綺鮮何須金盞與金錢福凝東海增芝
算酒進南山作菊筵圓蓋無心常煦嫗廣原縱目正
芊綿長承
慈訓銘心所用九時乘倍體乾
登高何用上層樓峰頂低臨萬樹頭令節恰欣歸沛
里
當年曾此俯齊州青螺曉靄迎
仙蹕赤羽金颸獵綠斿最惬稱觴無限意憑將山海為添
籌
射虎行
欝葱萬木森虧蔽豁開大澤天無際朝嵐忽捲崿峯
煙樹色山光闘蒼翠初來沛里拜
橋山便途較獵遵
先制雁行兩翼圍密合貔旅八旗各標幟秦平久經息兵
革進退號令習軍事日未移時肩已倦他他饒獲麋
麅類乍見白額出林叢鼻頭出火人思刺期門佽飛
驟驊騮驅之草淺平川地四圍重排雪鋒鎗負嵎空
憶難迴避唐弓夏箭出櫜鞬命中已决耽耽眥詎與
漢將思争勇歷艱
祖訓期無愧耳食書生未目覩横議涉險鮮防備我笑羽
林備過多壹發於莬却先斃
對月思唐太宗遼城望月事即用其韻
隴得復望蜀徵去尚存碣誰能效舜階繽紛干羽綴
今月猶古月千秋何盈缺壯志想當年萋萋煙草結
情因寥宇寄光向疎林滅
秋獮
秋獮因農隙講事古今同由來武備重况在邠與豐
我來拜
鼎湖便途閱軍容桓桓佽飛士一一皆驍雄負嵎手赤虎
失林足蒼熊雁落夏服箭月滿烏號弓奚誇雲夢澤
不數長楊宫霜點廣原白日射灌木紅辨别三等殺
頒賜萬夫充維此鷹揚侣當年佑戰攻止戈今宴安
敢忘走馬風
望葉赫舊墟
敬惟我
太祖高皇帝以十三戎甲奮迹於此復讐服衆遂成王業
謹賦其事以示來許
寒盟由彼義何甘甲士當時祇十三自是
天心歆
日角幾曾虎旅藉犀圅折衝底用稱韓信決策無湏聽耿
弇
創業艱辛千古獨垂衣敢恃面臨南
花園
英莪門外獵場中有芍藥二叢雖過花時而柯葉猶
森欎可觀蓋百年外物也土人因名其地曰花園經
過吟覽因以命題
緐柯泫露華蟠根託山隈我來非花時尚想臨風開
迥異京洛種豈作溱洧才森然二古叢不知何年栽
疑是彼女夷愛此高崔嵬玉手擷雲錦移之自蓬萊
野人亦珍重時時膏壤培護以朱木欄奚懼狼與豺
乃知天地化頗頼人成裁荏苒憶韶華俯仰弄條枚
只宜鋪玉牋安用命金罍
入英莪門
霓旌摇曳曉曦明故國人人喜氣迎三月關山征轡
遠而今屈指到興京
區分只用柳條邊堪作金湯鞏萬年不似秦皇關竟
海空留遺跡障幽燕
山程野驛日侵尋澗水瀍桑入眺臨南去盛京知不
遠鳳凰樓閣五雲深
興京
姬室于豳日炎劉起沛時
一人方締造四海遂為基皇澗猶然在臯門尚可思屏藩
堪示固宫室不言卑往者爭雄際同歸
出衆姿秋風經故國膏雨遍新陂父老迎鸞馭材官衛羽
旗初來尤切切欲去更遲遲言念
皇圖纘端維
厚德垂凛乎同御朽告我後人知
謁顯佑宫
翠華臨故里琳宇謁仙宫疊嶂排雲上遥岑列柱崇
升馨昭
聖敬垂貺仰
圓穹廓我邠岐業貽兹鎬洛功有星皆拱北無水不朝東
繩
武顒然念祈
天惕若衷式瞻當太乙俯眺攬龐鴻渺渺承
堂構乾乾倍省躬
薩爾滸
太祖高皇帝以五百人破明數十萬衆實王業之基也
鐵背山頭殱杜松
手麾黃鉞振軍鋒於今四海無征戰留得艱難締造蹤
恭謁
永陵
追王傳前籍
遺庥逮後昆高山瞻彼作德水溯兹源疆理興家室星辰
衞
廟垣幾多瓜瓞感揮淚灑寒原
恭謁
福陵
草昧起英雄
維皇乃眷東風雲龍虎會日月海天中
帝業千年鞏
山陵萬古崇永維
無競烈繼序矢深衷
恭謁
昭陵
早是天歆漢何曾鹿逐秦百年經五世一壘豈三旬
太室烝嘗永
元宫松栢新紹庭懷積悃展拜此時申
謁
陵禮畢車駕入盛京得七言排律十四韻
羣山萬壑總朝東王氣為龍鎮欝葱白水夀邱名不
減作豐遷鎬事應同
當時提劍安黔首此日垂衣逮藐躬延佇關山千里外每
懷瞻拜八年中商颸送爽清馳道叠嶂排青列遠空
上將隨車金䍡&KR1913;名王執轡玉璁瓏行宫視膳邀
慈豫故國旋輿仰
祖功只為上
陵思馬鬛豈緣校獵賦車攻六飛因幸興王里百辟咸朝
慶善宫訝許稱觴來故老不教警蹕駭新豐葛燈綃
帳猶餘儉執承酌匏許獻衷華曜景中鸞扇動若非
烟裏鴨香融孕虞育夏
天心眷篤祜依京
帝謂通萬䙫皇清緜寳祚扶桑初日海門紅
謁景佑宫
松隂屏息叩金除廟貌虔瞻色相如天與人歸神自
佑春風秋月殿常虚龍蛇瀖濩蟠横壁雲霧烟煴寫
倒蕖我久無心陳罪福祈年還慶旐維旟
賜奉天將軍額洛圖
留都開幕府撫鎮更旬宣古重維桑地今成秉禮㕓
扈陪依豹尾晉謁領鵷聯大樹甘棠並芳聲莫讓前
御崇政殿
碧海曈曨曉日昇金猊風静瑞烟騰元孫黼扆兹重
御
列祖威靈實式憑
六世繼繩惟敬畏百年含煦彼黎蒸守成開創何難易只
有憂勤與日增
閱武
久放華山馬重觀遼海兵由來稱子弟坐可靖鯢鯨
萬隊風從虎三軍旭耀旌威聲振地堮壯氣指天棖
此日雖無戰當年亦有征金甌方主鬯惕若凜持盈
乾隆八年秋朕奉
皇太后恭謁
祖陵還至盛京受朝錫宴夫漢高過沛而歌大風情至斯
動直已陳德况予小子覲揚
光烈能無言之不足而長言之哉爰作世德舞辭十章章
八句
粤昔造清匪人伊
天天女降思長白闥門(叶)是生我
祖我弗敢名(叶)廼繼廼承逮我元孫(叶章一)
元孫累葉維
祖之思我西云來我心東依歴兹故土仰溯始謀(叶)皇澗
過澗締此丕基(二章)
於赫
太祖肇命興京哈達輝發數渝厥盟如龍田見有虎風生
戎甲十三王業已興(三章)
爰度爰遷拓此瀋陽方城周池
太室明堂不寧不靈匪居匪康事異放桀何心底商(四章)
丕承
太宗允揚前烈倬彼松山明戈耀雪以寡敵衆杵漂流血
惜無故老為余詳說(五章)
余來故邦瞻仰
橋山慰我追思夢寐之間崇政清寧載啟南軒華而不侈
鞏哉孔安(六章)
維我
祖宗欽
天敬
神執豕酌匏咸秩無文帷幔再張樽爼重陳弗渝弗替遵
我先民(七章)
先民宅兹載色載笑今我來思
聖日俯照爵我周親藎臣並召亦有嘉賓歡言同樂(叶章八)
懿兹東土允惟天府土厚水深周原膴膴南陽父老
於是道古有登其歌有升其舞(九章)
我歌既奏我舞亦陳故家遺俗曷敢弗因渾灝淳休
被於無垠勿替引之告我後人(十章)
酹克勤郡王園寢
開國承家日于藩夾輔資一時扶王業四海定丕基
懿德書金匱佳城奠玉巵銀潢天共遠百世篤宗支
酹功臣額亦都墓
坐享八紘泰寧忘百戰功佐周曾有望興漢不徒馮
金簡香生綠椒漿玉瀉紅藎臣陪祀事式紹乃家風
實勝寺
得禾周名書獲鼎漢紀年是寺稱實勝其事猶可傳
明兵十三萬水陸數道連志曾期破釡言已侈投鞭
弱婦實懷懼壯士難奪堅
文祖處以暇旋命彭與韓坦然逸待勞乃在松山間破竹
迎刃觧誰能抗師顔諸路一時敗困獸遇秋畋從此
威天下燕京數往還剏寺肇錫名用以示弗諼我來
步上方晶陽空宇懸百年父老希所聞乃傳言
文廟
我
太宗文皇帝初定大業即尊儒重道釋奠
孔子以四子配並立文館譯書史於翔鳳閣實肇國家
萬年有道之長也
辟雍時尚屬鞬櫜過魯空傳祀太牢更步故宫翔鳳
閣彬彬羣彦想分曹
開國佐運勛臣武勛王揚古利直義公費英東弘
毅公額亦都墓在
二陵之間松楸相望猶見當日
君臣相得之概感而賦此
虖池麥飯共艱辛想像
當年魚水親何必大風思猛士林林扈蹕有宗臣
望千山
我聞古來稱奥區必有名山為作鎮况兹遼陽實天
府羲經已兆帝出震長白巫閭衆所瞻千山亦復高
千仞設在晉郊魯甸間太華泰岱應齊峻我來譙邑
攬形勝南望巑岏映清潤朝嵐夕靄儼相接巒光峰
態如堪引龍泉祖樾久聞名靈蹟相傳半疑信何時
長嘯眺滄海(據盛京通志千山香巖寺中有仙人臺俯瞰滄海如布几席云)千仞岡
頭衣始振
遼陽懷古
唐宗戰壘久成空管邴曾聞度海東只有千年華表
鶴時看來往白雲中
示盛京留守諸臣
宅洛名惟舊遷邠地豈新維屏思保障體國在安民
業擬苞桑固風期豐芑淳入疆懷有慶述職慰時巡
朝鮮陪臣來接
遼左陪京鞏澗瀍維藩作翰逮朝鮮來賓詎是予誠
格奉朔遐思
祖化宣訝許迎鑾膽虎衛還教千宴接鵷聯德綏武靖
文皇業萬億斯年護海堧
長寧寺
蘭若静朝暉苔侵碑篆古泠泠水到階落落松當戶
龍鱗儼欲張虬枝自撐拄譙邑多古蹟愛此琳宫宇
依稀梵唄聲仿佛天花雨意香參即離静室坐久許
適然獲長寧頓忘安心所
恭瞻
太祖高皇帝所貽甲胄
武庫三曾器龍樓十襲緹千年過合甲七屬鄙圅犀
仰
烈誠天授思艱敢志攜雄關為近戶安恃一丸泥
恭瞻
太宗文皇帝所御弧矢
青莖如古直觪角到今堅不禁秋霜感遐思寳月懸
比和經
手御似訓作心傳撻伐前猷在居歆總賴
天
昭陵石馬歌
在昔穆王八駿追雲霞耄荒㤀返天之涯太乙況漢
天馬來樂府曾聞産渥洼勤勞血汗事何有雌黃徒
惹詩人口不如漢文却受千里駒吉行五十符陽九
周家岐渭始勤農我朝三韓奮跡實彎弓由來受命
雖有異艱難創業多齊蹤
太宗馬上得天下房駟星輝
天錫嘏(叶)大白小白協安吉(故老云一名昭陵前石馬一名大白小白蓋文)
(皇帝所御也里乘文皇帝體豐而鎧重乘小白日行百大白祇能行五十里)至今立仗
昭陵貽石馬遐思我
祖如唐宗陵園廟號先後同汗趨嘗傳杜甫句闡揚
光烈千秋隆六御今年來故里貞觀遺跡餘荒壘(唐壘在廣寧縣)
(城東南相傳唐太宗征高麗駐兵之所)
文皇曾亦討寒盟(謹按朝鮮昭陵神功聖德碑云天聰二年以毁盟討之拔其都載飛舸於)
(車凌江華島李倧自縳請為臣釋之還并歸其俘獲)乘此雙龍渡浿水
文綏武服為藩屏萬年正朔奉永清不似李唐東征悔失
計仆碑重建思魏徵
大政殿
臯門聳百尋朵殿欝森沉國政聞周度
大君想知臨十亭猶列翼一德盡同心文治誠輝古武功
尚烈今用兹貽億葉詎止惜分隂作室西南戶紹庭
志倍欽
故宫詠燭
火傳薪豈盡漏響夜方深照得
當年夕艱難締造心
暮
遼天散暮霞宫樹已棲鴉幾静思民瘼心怡長道芽
圖書探秘藴鐘鼎玩清嘉古月照今客新詩詠舊家
人言歸沛里市語似京華不異前秋夕消閒一瀹茶
登鳳凰樓
百尺高臨萬景紛貯歌藏舞陋齊雲漫言此日供詩
料却憶
當年望國氛
締造常思
祖業艱千秋百二鞏河山於今試上高樓望遼水依然襟
帶間
示盛京奉
祀諸宗室
明禋歆一脉奏假訓昭垂水木思源本烝嘗奉豆彛離家
汝莫念(盛京奉始自祀諸宗室係乾隆元年京命來者故云)與祭我猶虧試
想百年始澗瀍還在兹
再題實勝寺
故老今何在祗園此尚存藉尋禽敵烈總為戴
天恩臨汝心毋貳蠢兹氣已吞
戎衣寰海定武器再三捫(是寺恭藏人舉太祖高皇帝所御甲胄數之而弗能勝)
(有太宗文皇帝所貽弓壯士弗能開長四尺餘皇祖聖祖仁皇帝亦曾留寳劍云)繼序思
皇祖貽庥逮耳孫綿綿瓜有瓞億載永蟠根
敬觀
太宗所御鹿角椅
天然鹿角椅合拱不傾欹製朴
身常泰形端道可思奢懲珊枕伴儉似葛燈遺却憶艱難
際曾無偃息時
故宫侍
皇太后宴
關山瑞擁
大安輿禕翟祥凝慶善居海旭騰輝紅㲩□天漿介祉玉
芙蕖雲依雉尾開雙扇星拱辰垣俯九墟愛日豈㤀
沐雨際弼基還厪肆筵餘
賜父老酺
父老居豐沛久蒙煦嫗恩百年今宴安同為太平人
雖無見知者尚有聞傳言錫宴思
皇祖在此大清門今我來故家匪為騁遊巡三爵循古典
炮兔亦烹豚白金以級頒百戲良具陳酌酒賜爾飲
爾醉我亦欣還念爾先民曾同百戰勛
故宫覽章奏
黃扉章奏至秉燭覽移時為勅幾康故難辭往復披
有秋方慰意望雪更尋思却想艱辛日紛紛羽檄馳
再登鳳凰樓
馬上逢重九登高已有詩今朝陟高閣仍是季秋時
把菊作佳節鋪牋掞好辭泬寥天宇寬襟帶河山披
依稀雞犬聲掩映桑麻枝廣陌嘶驕騎朱樓颭酒旗
譙邑既云冨何加曰教之寄語彼京兆莫視傳舍為
雨
塞山幾度雪霏霏沛里重吟細雨飛麥隴早欣占歲
好人言羣道帶陽歸(盛京往年早寒九月已有積雪今年則甚暖立冬以後尚雨人)
(咸以為竒云)閒窗近挹寒芳潤高閣遥聞晝漏稀更喜留
都方駐蹕沾泥無慮四驄騑
清寧宫
館豳蹟輝古宅洛業思
前苞茂如松竹清寧象地天雙騫排鳳扇上簟耀龍筵乃
寢占佳夢
明禋重吉蠲(國朝禮重祭一神必於正寢兹旋故宫執豕薦醑遵舊制弗敢廢也)休和晴
旭麗淡蕩惠風旋惕若承
堂構丕基永萬年
聞鐘聲
屈曲宫墻上玉蟾譙樓鐘點聽傳嚴吟殘此夕穿松
漏訝似當時響砌籖却看星躔依斗極尚聞人語閙
閭閻去年詩思重尋得良夜方長篆裊簾
十月朔日宴宗室羣臣於故宫
曈曨海旭麗銀鋪宴擬横汾湛露濡舞馬不須誇紫
燕煎沉常自裊金鳬有椒共慶如兹盛無酒何妨謂
我沽更喜皇州頒歲朔小陽春律正昭蘇
恭奉
皇太后迥鑾車駕發盛京得詩四首
金烏占在尾玉律變初寒别緒留興慶歸輿奉
大安卿雲常五色王氣鎮三寒更值登場候崇墉夾道看
西賓今作主東主却成賓去去燕京路依依沛里人
地靈常毓瑞風伯已清塵會復如唐后武功詠再巡
荏苒翠華移祥風左右吹千官陪警蹕萬姓仰威儀
御道如弦直名山入畫竒
二陵佳氣繞步馬動留思
歴歴度康莊熙熙麗小陽因憐時序改始覺客途長
惜别人心切懷歸馬足忙皇都言至日亞歲納千祥
雪中過永安橋
明禋應時修征轡凌晨發豹尾去沛里龍鑣指京闕
滕六欲效靈元冥正司節初飄瀝瀝霰旋零綏綏雪
途景已堪適憑輿趣尤别瓊瑶入眺吟川原供攬結
不殊書室中推窗玩清絶行行過永安鏡影含光潔
平林久秃兀乍喜千葩纈曠觀既詄蕩逸興復欝勃
灑然銀色界彷彿蘆溝月
前題再詠
吚喔聲寒茅店雞石橋東畔瀋城西素凝遥嶂皆成
畫翠剰孤松最合題三白叶心方喜慰
二陵迴首重低迷導斿儘教行行止未惜瑶田碎馬蹄
積素
迷離晃旭欲生煙得得驕驄傲錦韀不道雪餘度遼
野却如日暖歷藍田
萬峯屏展皆蔵碧千林花纈全皴白恍似羅天會玉
真瓊瑶踏遍虬顔跡
逶迤周道傍村莊玉砌銀鋪十里強贏得輕輿吟素
景漫愁風冷切征裳
飬息牧閱馬
坰場亘瀋野芻牧接遼濆飬息良駒盛調閑衆圉分
三千突騋牝五色耀卿雲驟似波鋪地看如錦疊文
無邪思古訓斯作喜今羣敢忘驅馳際用兹佐六軍
渡句驪河
句驪舊遼水千載帶遼陽古客曾何在今人引興長
蒹葭餘敗質汀嶼何蒼茫飲練雙長虹横卧水中央
幾個無心鷗衝波任翺翔戰勛尋堞壘世態驚滄桑
惟此東流水今古無閒忙積素漫兩岸流澌聲琅琅
誰能呼舴艋捕彼鯉與魴近樹銀為飾遠山玉作裝
憑輿愁峭寒披裘且徬徨常時禁體詩苦吟讀書堂
奚如眺覽餘萬景箇中蔵
度遼水
鏡影照龍旃
橋山展謁旋寧同貞觀后撠挶為開邊
回程漫賦二首
一千五百里十月初冬時呵凍人驚冷思歸馬覺遲
行程遥莫慮(程遥乃日近)宿頓近頻移(頓移則到速)詎是從羣
願東山舊有詩
初來嫌路遠謂是馬蹄忙歸去怨程近誰憐駝鼻瘍
(駝牽鼻以行)人情堪體驗物理動参商始識無為貴行將
論達莊
廣寧道中
囷鹿高堆富有秋村農稍為展眉頭小陽春旭烘華
䍐長女風光獵綵斿素積鱗塍真勝玉青含麥壠正
如油何當豳里連京洛三白酬予望歲眸
過廣寧望醫巫閭山恭依
皇祖聖祖仁皇帝元韻
海旭凝螺黛罡風削玉芙靈竒經覽乍
聖蹟躡尋重過客羣停轡仙人迥矗峰(是山有仙人巖桃花洞聖水盆北鎮)
(廟諸竒勝)徒思山側徑未撫寺前松萬古為幽鎮千秋&KR1574;
舜封崇功標地紀秩祀偶天宗嶻嶭疑騫鳳巉峘突
逴龍盈眸欣積素步馬遲婁胸
閭陽驛望十三山
當前誰展十三屏古縣荒凉考奉陵(出金史)百戰堠臺
烽火熄山青雲白自層層
哈密進瓜至敬遣諴親王和親王賫供
二陵感而有賦
碧玉嘉實當冬熟珀色瓊瓤甘且馥花門𠢐面不敢
私厥包纍纍盛筠簏山中匹馬豈愁疲年年方物來
京師上供
寢廟頒百殿匪同飛騎求離支翠華今歲詣故里
橋山葱欝近尺咫馳來包貢正鮮腴
陵園敬薦惟時矣因思豆粥蕪蔞艱祗今聲教訖婁蘭坐
享玉食賴
祖澤持盈保泰恒乾乾
大凌河
金根迤邐過初度大凌河戰蹟
當年烈憂懷此日多守成知不易
開創事如何駉牧今銷燧名駒蒸寢訛(大凌河乃當年用武之地今為牧場)
(矣)
錦州道中得詩二首
山村行盡復河干佳景分明緩轡觀靉靅雲容頻釀
雪迷茫峰熊正生寒已欣積素平鋪玉更望遥空碎
剪䊵屈指為期三百六祈年心得幾時寬
風沙礙眼手頻摩憑軾還聽勞者歌只為關山須閱
歴頓教時序暗經過遼西界是遼東界(錦州廣寧等處皆遼西地)
(統言之則謂之遼東)急水河歸慢水河(急水河發源五指山高流與慢水河通建州諸)
(水合流為一者也)千古青山愁不染抹雲幾點列青螺
小凌河
頽垣敗壘動經過防禦當年事若何上將生降中左
所監軍坐擁小凌河(明末各路用兵皆有内監監軍若軰擁強兵以自衛驅殘疾使)
(當戰僨事率由此)一時成敗滄桑易千古興亡感慨多幾許
英雄淘洗盡濤聲依舊送迴波
松山
烽銷堠戍間萬古此松山羽衛經過處頻思
創業艱
雪後過杏山
岝㟧羣峰玉筍攢翠微佳色入憑觀疎林蔽芾迷歸
鳥猶帶當年戰氣寒
聯鶱銀鳳自飛來獨峙朝陽霽景開古戍黃蕪嘶馬
去題詩遥寄白雲隈
每逢咏雪興偏豪況對嶤峰積翠高此日蕭閒供白
戰曩時辛苦憶黃旄
聞京師於十月初四日得雪喜而有作
六出先時嘉(是月七日方交小雪節)占年喜未涯同時真是異
(是日駐蹕廣寧道中離京千有餘里而普霑三白之瑞誠天恩之浩蕩也)千里詎為遐
積素行行看新寒旋旋加遥思上林苑無樹不生花
吕翁山
所過連山塔山皆我
太宗文皇帝用武之地而吕翁山則生擒洪承疇處也蓋
有明末季驟加遼餉至八百餘萬竭天下之力奉東
北一隅未收片甲之用而兵食兩詘人民離畔我
太祖高皇帝一舉薩爾滸而遼左之業成
太宗文皇帝再舉吕翁山而關西之勢定今因叩謁
祖陵親詣其地思經營草昧之艱難爰恭紀其事以示來
許俾念
祖宗得天下之不易益勵守成之志亦以舉其殷鑒明之
鹿亡其必有所以失之之故也
連山相接塔山峰溝壕壁塹凡幾重以守則固以戰
勝將以勇氣吞遼東增募戍卒號百萬重臣經略操
鐵券朝拜恩命暮縲紲舉棋不定曾無算監軍意氣
壯且豪凌駕朝士如兒曹綿山亘海排鐵騎謂當唾
手成勲勞
太宗從容處以暇精兵已伏杏山下金支五色雲上蟠明
卒望見魂驚怕奔走禦侮多英賢投石超距衆閒閒
君臣一德功乃建人心既單必格
天彼志離兮我志合如枯易摧朽是拉不數唐帝美良川
祗今戰氣猶森颯陸血漂杵海屍浮乘潮雁鶩隨波
鷗一時破竹十三萬傷我十人厮卒儔清流關側擒
皇甫煌煌大業開疆土河山帶礪酬勛庸於鑠雲龍
與風虎乃知
皇天惟德親
桓桓謨烈告後人從來守成事不易殷鑒應思鹿失秦交
則為泰塞則否九重宴安豈宜恃不見吕翁山畔上
將降猶設椒漿奠忠鬼
寧遠道中作
朝暾晃文軒峰色罨平楚行行破冷煙溪村復山墅
湯池尚温滑首山亦嶇峿城中梵刹夥豐碑何林樹
摩挱認蝌蚪往蹟猶堪覩勝國此雄鎮建牙開幕府
借彼梵王力保此遼東土民怨曾不知佞佛嗟何補
姜女祠
山海關外數里姜女祠在焉祠前土邱為姜女墳望
夫石在其側俗傳姜女為杞梁妻始皇時因哭其夫
而崩長城今山西潞空直隸古北口並此處皆有姜
女祠考杞梁之事見於左傳孟子非始皇時人可知
即列女傳載有崩城之說亦無長城實據也然其節
義有可尚者故題以詩並識其梗概焉
凄風秃樹吼斜陽尚作悲聲弔國殤千古無心誇節
義一身有死為綱常由來此日稱姜女盡道當年哭
杞梁長見秉彛公懿好訛傳是處也何妨
山海關恭依
皇祖聖祖仁皇帝元韻
取豫嚴扃鑰思蒙拓海邊耕桑三輔接形勝兩京連
羽衛初冬度期門曉漏傳
橋山瞻此日
龍步想當年列巘餘晴雪遥林散曙烟迎眸渾似畫撫序
正為權事異九封谷心期舟濟川拳拳思在德
大訓更昭然(在德誠非昜臨風更慨然皇祖詩句也)
登澄海樓望海之作
轣轆金軒展祀旋偶臨傑閣眺奫潫漫言此後難為
水試望當前不辨天秦帝關存終失鹿漢皇舟阻未
成仙擬徵坎部留吟句只恐雕龍讓廣川
再題澄海樓壁
我有一勺水瀉為東滄溟無今亦無古不減亦不盈
臘雪難為白秋旻羞共青百川歸茹納習坎惟心亨
却笑祖龍癡鞭石求蓬灜誰能忘天倪與汝共濯清
澄海樓聯句
乾隆八年十月十六日自盛京蕆事還京道入榆關
登澄海樓望海雪霽千峰波明萬頃天容海色洵屬
竒觀時張照梁詩正侍從因與聯句凡字畫涉水部
者概不用仿歐陽修咏雪禁體也
(御製)康回昔憑怒使地東南傾太始本無始
常盈是不盈雙丸出其裏元氣鼓為營島嶼藐拳
石(臣張照)
(御製)軒樓敞繡薨巃□疑貝闕仿彿見瑶京鞭石橋終斷
噓煙市乍更星槎何處轉鼇柱若為擎邈矣端倪
豁(臣梁詩正)
(御製)雄哉氣象峥禹功思四載秦業剰孤城萬壑朝宗此
纖珠茹納并由來無寸土亘古只空明直上到天
險(臣張照)
(御製)横陳據地振目迷光皛浩耳駭聲砰轟精衛填難盡
長虹駕可成三壺遠縈帶重嶴銷飛鯨賦羡木華
博(臣梁詩正)
(御製)吟推玉局英平鋪歴劫雪喜遇初冬晴望嘆曾聞若
來遊誰逐蜻内光含煜煜隂火凉熒熒絶域隨風
達(臣張照)
(御製)方諸應月呈坎重不失信天一乃居貞比樂韶觀止
如山聖景行空傳香象踏謬執窄蠡評有以謙能
受(臣梁詩正)
(御製)虛將白自生苞乾恢度量吐日煥晶瑩永奠寰區宴
仙鄉底問程
夷齊廟
盧龍孤竹城夷齊廟在焉史稱夷齊恥食周粟餓死
首陽詩云采苓采苓首陽之巔疏謂在河南蒲坂而
莊子則曰首陽山在岐山西北曹大家云在隴西元
和郡國志謂首陽山在河南偃師說文又謂在遼西
則是首陽凡五各有証據而其為夷齊餓死之處則
一也將孰之從惟遼史所載營州鄰海軍下刺史本
商孤竹國今之盧龍即遼營州地也爾雅所舉孤竹
北戶注謂孤竹在北周時幅員不廣其以此處為極
北固宜然則說文所謂首陽山在遼西者此為近之
殆以詩在唐風而叩馬而諫當武王伐紂之時由是
岐隴蒲偃皆附會其說耳夫夷齊清風在天下何處
非首陽豈爭疆域乎冕旒而墨胎以祀者尤非其志
因係以詩而考其說如此
軒冕泥塗是本腸肯容儒雅汚冠裳薇苓依舊西山
岵頑懦羞登夫子堂只謂心慚蹤異武敢將口實罪
歸湯豈爭隴右還蒲左天下清風盡首陽
恭奉
皇太后祇謁盛京
祖陵禮成廻鑾途次紀事用平聲韻
予宅維
皇乃眷東
二陵佳氣日蘢蔥靈長世次更
昭穆
太室烝嘗愾僾同
襟帶山河百二重始基王業此為宗厚如長白千秋
奠博似滄溟萬物容
珠軒環繞混同江(隸旗捕貂採珠者謂之珠軒此外乃使犬使鹿諸部)聲教朝
鮮文物邦見說漢皇誇力並齊民割盡只從厖
正是秋霖作勢時巧雲捲盡雨千絲(七月八日啟行已告廟矣)
(乃自初三日霖雨不止將改禡行而初七日忽爾開霽至今經月總遇晴和士卒免泥淖之苦孰非)
(天恩浩蕩耶)黍華稻秀郊原闊都喜金風次第吹
途經塞北草初肥好試今秋第一圍日暮旌門觀獻
獲龍坰雁磧澹烟霏
氊屋紗窗四面疏山容罨畫正秋初題詩何必芭蕉
綠楓葉紅通亦可書
佽飛警蹕萬人趨御路騰驤汗血駒敬仰
列朝遺烈在于田猶識舊規模
曉景霜華點嫩荑青山落月欲沉西白盧醅熟傾渾
脱翠釡酥香糁杏泥
親扶
慈輦寸心諧視膳長承
色笑佳諸部名王將婦子呼嵩道左覲
思齋
木葉峰邊江水廻陪京人望六龍來降原陟巘
高皇始寳籙千秋自此開
昇平詎敢忘艱辛肇造維清受
命新指點松山咨史氏同驚
文祖果天人(松山乃疇十太宗文皇帝破明洪承三萬軍之處也)
高山天作古來聞度室遷居事亦紛欲問當時遺老
盡百年休養富耕耘
聖祖三臨鄗上村如弦馳道至今存金魚鑰啟雙龍闕鐵
嶺山看萬馬屯
翠華棽麗隠鳴鑾故國人爭夾道看歌想大風千載
調恩施時雨萬民歡(至盛京肆赦頒恩一遵皇祖之制弗敢違也)
質明祗肅謁
橋山不禁汍瀾涕淚澘草昧幾多勞
締造坐教清宴御瀛寰
侍臣珥筆屬車邊賡和詩郵詠有年不是汾隂求錫
羡無須含諷賦甘泉
緬想
戎衣烽燧銷金甌萬禩九瀛朝折衝赳赳嫖姚霍指示堂
堂主吏蕭
憑弔英賢仰
泰交椒盤親酌奠荒郊藎臣念祖心應切佐我推車彙拔
茅
父老歡言執豕牢肯教此日靳恩膏鳳凰樓畔巍巍
閣猶有當年車甲弢
賓客追陪諸部多行行霓彩照遼河雲門曲奏催銀
管寶勒鈴懸過紫駝
漢廷豐沛不須誇中外而今共一家瀋水乍看金寫
月燕臺旋歴玉為花
崇政清寧儼
御床曾孫累葉仰
重光葛燈土壁猶餘儉開創艱難刻敢忘
自昔周詩詠鎬京臯門重見拂龍旌誰云東主西賓
别歸故鄉來弗送迎
澄海樓高據地靈憑欄縱目俯滄溟大欽島與秋雲
並只剩如螺一點青
樂府曾聞奏上陵南陽鼎業此龍興日臨黃道晶陽
麗風動金鑾玉宇澄
禮成迴輦愜來游山海逶迤玉露浮&KR1367;穗多遺秋麥
綠吟鞭輒為一停留
九重宫殿宴居深詎悉民間疾苦心百日周行五千
里
蒼穹對越倍生欽
長途羽騎久驂驔牧圉籌量易再三(是役恐途長馬疲因命扈駕官)
(兵皆三易其騎)關外槲林全綠隕關中楓葉始紅酣
行宫閒揭却寒簾老菊經霜紫玉&KR0655;一路詩題天賜
與白雲蒼岫口重占
許多行色染征衫望輦都人喜氣咸周覽山川識天
險皇圖固豈恃崤函
詩(乾隆十七年壬申)
瑞樹歌
長白之山天所作隆崇案衍隣嵎峓衆水之源會其
極中産萬物兩儀神秀鍾於兹萬木偨池欝争長問
年皆在循蜚疏仡時以上厥有瑞樹為之伯如星拱
北羣所瞻仰栖靈祗命圖以來真神竒畢歆河本鴨
綠支船不能進易威呼溯流而上乃至西埒墨勒溪
威呼又不能進捨舟陸行一由旬斯見瑞樹臨厜㕒
近樹無凡草金光蔚敷披聳身三丈五尺餘(叶)七分
去二其合圍上分十有二大枝莖葉輪囷各異姿其
種有八若列眉松檜白楊遮勒穆期紫樺白樺密克
特木及白榆(叶)自頂至根合十餘丈峥參差靈芝九
本三秀滋是皆紀實非虚詞乃信神壤天所秘未許
塵世尋常窺大椿徒傳八千歲較此奚啻父視兒特
一瑞樹真足陵駕前古史所垂宜乎長白之山開我
國家萬年有道無疆基
欽定盛京通志卷十二
