經義考卷二百二十三
翰林院檢討朱彝尊撰
孝經(二)
晉元帝孝經傳
佚
元帝序曰天經地義聖人不加原始要終莫踰孝道
能使甘泉自湧鄰火不焚地出黃金天降神女感通
之至良有可稱
晉孝武帝緫明館孝經講義
七錄一卷
佚
徐氏(整)孝經嘿注
隋志一卷(唐志二卷)
佚
謝氏(萬)集解孝經
隋志一卷
佚
荀氏(勖)集議孝經(唐志作集解)
隋志一卷(七錄二卷)
佚
袁氏(敬)仲集議孝經
隋志一卷
佚
隋志晉東陽太守袁敬仲集
虞氏(喜)孝經注
佚
楊氏(泓)孝經注
七錄一卷
佚
陸德明曰天水人東晉給事中
袁氏(宏)孝經注
一卷
佚
陸德明曰宏字彦伯陳郡人東晉東陽太守
虞氏(槃佑)孝經注(或作槃佐)
七錄一卷
佚
陸德明曰字弘猷高平人東晉處士
殷氏(仲文)孝經注
七錄一卷
佚
陸德明曰東郡人東晉東陽太守
冊府元龜殷叔道為東陽太守
車氏(胤)孝經注(唐志作講義)
七錄一卷(唐志四卷)
佚
晉書字武子南平人輔國將軍丹陽尹遷吏部尚書
孔氏(光)孝經注
七錄一卷
佚
陸德明曰光字文泰東莞人
宋大明中東宫講義
七錄一卷
佚
何氏(約之)大明中皇太子講義疏
唐志一卷
佚
何氏(承天)孝經注
七錄一卷
佚
陸德明曰東海人宋廷尉卿
荀氏(昶)孝經注
一卷
佚
陸德明曰昶字茂祖潁川人宋中書郎
費氏(沈)孝經注
七錄一卷
佚
謝氏(稚)孝經圖
一卷
佚
張彦遠曰謝稚陳郡陽夏人初為晉司徒主簿入宋
為寧朔將軍西陽太守
右見貞觀公私畫史
齊永明東宫講義
七錄一卷
佚
南齊書永明三年太子於崇政殿講孝經
永明諸王講義
七錄一卷
佚
王氏(玄載)孝經注
七錄一卷
佚
陸德明曰字彦運齊光祿大夫
周氏(顒)孝經義疏
佚
明氏僧(紹)孝經注
七錄一卷
佚
李氏(玉之)孝經義疏
七錄二卷
佚
阮孝緒曰齊臨沂令李玉之為始興王講孝經作義
疏二卷亡
陸氏(澄)孝經義
佚
按陸澄孝經義隋唐志經典序錄皆不載然
在開元所采六家之例故特著之
梁武帝孝經義疏
隋志十八卷
佚
梁書武帝紀中大通四年三月侍中領國子博士蕭
子顯上表置制旨孝經助教一人生十人專通高祖
所釋孝經義
昭明太子(綂)講孝經義
七錄三卷(又一卷)
佚
梁書昭明太子講孝經殿中中庶子徐勉祭酒張充
執經天監八年九月於夀安殿講孝經
簡文帝孝經義疏
七錄五卷
佚
孝眀帝(巋)孝經義記
佚
蕭氏(子顯)孝經義疏
七錄一卷
佚
孝經敬愛義
隋志一卷
佚
隋志梁吏部尚書蕭子顯撰
皇氏(侃)孝經義疏
隋志三卷
佚
嚴氏(植之)孝經注
七錄一卷
佚
南史嚴植之字孝源建平秭歸人五經博士館在潮
溝生徒常百數講說有區段次第析理分明每當登
講五館生畢至聽者千餘人
賀氏(瑒)孝經講義
七錄一卷
佚
孝經義疏
七錄一卷
佚
陶氏(弘景)集注孝經
七錄一卷
佚
曹氏(思文)孝經注
七錄一卷
佚
隋志梁尚書功論郎
諸葛氏(循)孝經序
七錄一卷
佚
江氏(係之)孝經注
七錄一卷
佚
江氏(遜)孝經注
七錄一卷
佚
太史氏(叔明)孝經義(唐志作發題)
隋志一卷
佚
冊府元龜太史叔明為揚州從事文學撰孝經義又
集解論語
趙氏(景韶)孝經義疏
隋志一卷
佚
張氏(譏)孝經義
八卷
佚
南史簡文在東宫出士林館發孝經題譏論議往復
甚見嗟賞譏所撰孝經義八卷
周氏(弘王)孝經私記
隋志二卷
佚
沈氏(文阿)孝經義記
佚
顧氏(越)孝經義疏
佚
徐氏(孝充)孝經講疏
隋志六卷
佚
冊府元龜徐孝克為散騎常侍入隋為國子博士撰
孝經講疏六卷論語句義五卷
張氏(沖)孝經義
三卷
佚
王氏(元規)孝經義記
二卷
佚
熊氏(安生)孝經義
一卷
佚
陳氏(竒)孝經注
一卷
佚
樊氏(深)孝經疑
一卷
佚
樂氏(遜)孝經序論
佚
何氏(妥)孝經義疏
三卷
佚
劉氏(炫)古文孝經義疏(隋唐志作述義)
隋志五卷
佚
宇文氏(㢸)孝經注
佚
釋氏(慧琳)孝經注
隋志一卷
佚
陸德明曰宋世沙門秦郡人
琳著辨正論曰孝經者自庶達帝不易之典從生暨
死終始具焉略十八章孝治居其一揆吏任所奉民
胥是賴貫神明釐道風俗先王奉法則乾象著明哲
后尊親則山川表瑞遂有青鷹合節白雉馴飛墳柏
春枯潜魚冬躍行之邦國政令刑於四海用之鄉人
德教加於百姓故云孝者始於事親中於事君終於
立身也秦懸吕論一字番成可責蜀(闕)揚言千金更
招深怪惟孝經川阜無資功侔造化比重則五嶽山
輕方深則四海流淺風雨不能亂其波濤處虛未足
棲其令譽
釋氏(慧始)孝經注
七錄一卷
佚
釋氏(靈裕)孝經義記
佚
續高僧傳靈裕鉅鹿曲陽人相州演空寺僧隋大業
中卒釋孝經義記
亡名氏孝經私記(隋志稱無名先生)
隋志四卷
佚
孝經義
隋志一卷
佚
孝經玄
七錄一卷
佚
孝經圖
七錄一卷
佚
孝經孔子圖
七錄二卷
佚
魏國語孝經
隋志一卷
佚
隋書魏氏遷洛未達華語孝文帝命侯伏侯可悉陵
以其言譯孝經之旨教於國人謂之國語孝經
經義考卷二百二十三
