經義考卷二百八十三
翰林院檢討朱彝尊撰
承師(三)
易
田何
史記孔子弟子傳孔子傳易於商瞿瞿傳楚人馯臂
子弘弘傳江東人矯子庸疵疵傳燕人周子家䜿䜿
傳淳于人光子乘羽羽傳齊人田子莊何
漢書儒林傳自魯商瞿子木受易孔子以授魯橋庇
子庸子庸授江東馯臂子弓子弓授燕周醜子家子
家授東武孫虞子乘子乘授齊田何子&KR0724;
按史記漢書所載授受不同姓名亦異未知
孰是荀氏漢紀陸氏釋文序錄並同漢書
田何弟子
東武王同子中
洛陽周王孫
將軍梁丁寬子襄
齊服生
梁項生
王同弟子
太中大夫淄川楊何叔元
城陽相齊即墨成
太子門大夫廣川孟但
魯周霸
莒衡胡
齊相臨淄主父偃
周王孫弟子
將軍梁丁寬子襄
丁寬弟子
碭田王孫(漢紀碭作槐里)
楊何弟子
太史公司馬談
太中大夫京房(漢書注别一京房非焦延夀弟子)
田王孫弟子
博士沛施讐長卿
曲臺署長蘭陵孟喜長卿
少府琅邪梁邱賀長翁(本從太中大夫京房受易後更事田王孫)
施讐弟子
黃門郎琅邪梁邱臨
安昌侯河内張禹子文
會稽太守琅邪魯伯
張禹弟子
大司空長平侯淮陽彭宣子佩
少府沛戴崇子平
魯伯弟子
常山太守太山毛莫如少路
琅邪邴丹曼容
治施氏易
沛人戴賓(平帝時人)
騎都尉東昏劉昆桓公(戴賓弟子)子宗正軼君文
徵士梓潼景鸞漢伯
孟喜弟子
蘭陵白光少子
沛翟牧子兄
司隸校尉魏郡蓋寬饒次公
蜀人趙賓
小黃令梁焦延夀贛
按趙賓焦延夀雖云受易於喜喜雖名賓後
不肯仞翟白皆不肯以延夀易即孟氏學劉
向亦以焦得隱士之說蓋漢儒恪守師說持
論之嚴若此
治孟氏易
太山都尉蒙夏恭敬公
大鴻臚育陽洼丹子玉
少府中山觟陽鴻孟孫
成安令汝陽袁良孫司徒安邵公安子蜀郡太守京
仲譽司空敞叔平京子光禄勲彭伯楚彭弟太尉湯
仲河
贈褎親侯烏氏梁竦叔敬
博士綿竹任安定祖(以上見范氏後漢書)
琅邪都尉廣陵徐淑伯進
議郎南陽宗資叔都(謝氏後漢書)
洨長召陵許慎叔重(說文序)
零陵太守會稽虞光子平輿令成孫鳳曾孫日南太
守歆元孫騎都尉翻(翻别傳)
蜀諫議大夫涪杜徵國輔任安弟子(華陽國志)
梁邱賀弟子
子黃門郎臨
梁邱臨弟子
御史大夫琅邪王駿
少府代郡五鹿克宗君孟
五鹿克宗弟子
光禄大夫給事中平陵士孫張仲方
眞定太守沛鄧彭祖子夏
新莽講學大夫齊衡咸長賓
治梁邱易
博士代郡范升辨卿
山陽太守呂羌
博士梁恭
左中郎將京兆楊政子行
京兆祁聖元
太子少傅鄢陵張興君上子張掖屬國都尉魴(以上范氏)
(後漢書)
張堪君游(東觀漢紀)
重安侯相杜暉慈明(隸釋)
焦延夀弟子
魏郡太守頓邱京房君明
京房弟子
博士東海段嘉(段或作殷)
中郎河東姚平
中郎任良
博士河南乘弘(乘或作桑)
吳郡周敞
治京氏易
大司農長安谷永子雲(漢書)
沛獻王劉輔
侍中兼虎賁中郎將平輿戴憑次仲
弘農太守南陽魏滿叔牙
方正成武孫期仲彧
太尉弘農楊秉叔節
濟北相安平崔瑗子玉
吳令安邱郎宗仲綏子郎中顗稚光
處士廣漢折像伯式
光禄大夫魯陽樊英季齊
郎中南昌唐檀子産
京兆第五元先
大司農北海鄭玄康成(以上范氏後漢書)
處士南昌徐稚儒子
召陵令酇李炳子然
光禄&KR0564;華陰劉寬文饒
東海相平陵韋著休明(以上謝氏後漢書)
遼東太守山陽度尚博平(司馬氏續漢書)
北唐子眞(廣韻注)
費縣令東平陽田君(集古錄)
吳鬱林太守吳郡陸績公紀
晉隱士弘農董景道文博
著作佐郎晉陽郭琦公偉
尚書郎贈弘農太守聞喜郭璞景純
廣武將軍廬江韓友景先
趙尚書光禄大夫太子少師上洛臺産國㒞(以上晉書)
晉給事中成都任熙伯遠(華陽國志)
費氏易
單父令東萊費直長翁
費直弟子
琅邪王璜平中
治費氏易
尚書令韓歆
司空南閣祭酒京兆陳元長孫
南郡太守扶風馬融季長
大司農河南鄭衆仲師
大司農北海鄭玄康成
司空潁川荀爽慈明
荆州五業從事章陵宋忠仲子
魏大司農華陰董遇季直
衛將軍太常蘭陵王肅子邕
尚書郎高平王弼輔嗣
高氏易
沛人高相治易自言出於丁將軍
高相弟子
子郎官康
豫章都尉蘭母將永
韓氏易
常山太傅燕韓嬰推易意為之傳惟韓氏自傳之孫
商為博士其後涿郡韓生以易徵待詔殿中
涿韓生弟子
蓋寬饒
白氏易
博士白子友
白子友弟子
槐里令平陵朱雲字游
朱雲弟子
泰山太守九江嚴望
博士九江嚴元仲能
長安惠莊
鄭康成弟子
御史大夫山陽郄慮鴻豫
魏鎮南將軍安樂鄉侯東萊王基伯興
魏中尉清河崔琰季珪
魏太僕樂安國淵子尼
魏黃門侍郎樂安任嘏昭光
河内趙商(以上見後漢書)
尚書左丞北海張逸(見鄭玄别傳)
冷剛
田瓊
炅模
焦喬
王權
鮑遺
陳鏗
崇精(以上見鄭志)
治鄭氏易
蜀大長秋南陽許慈仁篤
晉開府儀同三司錄尚書事臨潁荀崧景猷
豫章太守順陽范寗武子
從事中郎上黨續咸孝宗(以上晉書)
處士廣武周續之道祖(范寗弟子)
南齊開府儀同三司領中書監琅邪王儉仲寳
散騎常侍吳郡陸澄彦深(以上南史)
魏祕書令泥陽梁祚
處士華陰徐遵明子判
北齊國子博士范陽盧景裕仲孺
清河崔瑾(以上二人遵明弟子)
國子博士河閒權會正理
郭茂(以上二人景裕弟子)
周子易
按周子之易通書是也故又名易通若夫太
極一圖遠本道書圖南陳氏從而演之為圜
者四位五行其中自下而上初一曰玄牝之
門次二曰鍊精化氣鍊氣化神次三五行定
位曰五氣朝元次四陰陽配合曰取坎填離
最上曰鍊神還虚復歸无極故謂之无極圖
乃方士修鍊之術耳當時曾刊於華山石壁
相傳圖南受之呂嵒嵒受之鍾離權權得其
說於魏伯陽伯陽聞其旨於河上公在道家
未嘗詡為千聖不傳之祕也周子取而轉易
之亦為圜者四位五行其中自上而下最上
曰无極而太極次二陰陽配合曰陽動陰靜
次三五行定位曰五行各一其性次四曰乾
道成男坤道成女最下曰化生萬物更名之
曰太極圖仍不没无極之旨攷之二程子全
書無一語及是圖蓋明道伊川年十四五時
一見元公之後未嘗再遇則手授是圖之說
實出於附會梭山陸氏謂太極圖說與通書
不類疑非周子所為本愛惜周子之言也不
然必欲實其說以華山刊石之圖陰用其言
乃尊為聖門要旨遂疑周子私淑於圖南其
可哉
邵子易
陳摶授易圖於种放放授許堅穆修堅授李處約處
約授范諤昌諤昌授劉牧牧授李之才之才授邵雍
(象數鈎深圖)
按伏羲文王孔子三聖人之易一而已矣至
康節邵子原本華山道士陳摶之學畫為先
天八卦横圓方圖而證以天地定位一節文
謂是伏羲之易又畫後天八卦圖而證以帝
出乎震一節文謂是文王之易於是易乃析
為二伏羲文王各受其一而孔子十翼可置
而不講矣攷摶所授止曰龍圖其後李溉則
有卦氣一圖李挺之則有卦變反對六十四
卦相生二圖范諤昌則有大易源流一圖劉
牧則有鈎隱四十八圖初未嘗有先天之目
也自邵子二圖出朱子篤信不疑取以冠本
義之首後之學者不名之曰邵氏易直以為
伏羲文王所授之圖固若是從而辨之者惟
袁機仲林黃中黃東發洎明武城王道數家
焉爾
程子易
按二程子問學於濂溪尹和靖言伊川生平
用意惟在易傳然終身不言太極圖一字邵
堯夫欲傳以數學而伊川不屑此真篤信善
道確乎其不可拔者是難能也
程子傳易弟子
監察御史建陽游酢定夫
工部侍郎延平楊時中立
永興軍路提點刑獄河南郭忠孝立之
國子博士金堂謝湜
祕書省正字藍田呂大臨與叔
左奉議郎洛陽尹焞彦明
尚書右丞瑞安許景衡少伊
上舍永嘉鮑若雨商霖
處士夀安張繹思叔
張子易
按伊川嘗語其徒學易先看王弼蓋漢儒言
易或流入陰陽災異之說弼始暢以義理而
明道洓水諸公皆詆其以老莊解易愚攷横
渠易說開卷詮乾四德即引迎之不見其首
隨之不見其後二語中間如谷神芻狗三十
輻為一轂高以下為基皆老子之言在宋之
大儒何嘗不以老莊言易然則弼罪未至深
於桀紂也
張子弟子
宣義郎京兆呂大鈞和叔
呂大臨與叔
博士武功蘇昞季明
太學正田腴誠伯
戶部侍郎三水范育巽之
朱子易
按朱子易分經異傳一從呂伯恭所定而圖
說則篤信邵子冠先後天諸圖於本義前當
日袁機仲寓書謂專為邵氏解釋而於易無
所折衷且疑先天後天之說謂七八九六不
可為四象四爻五爻無所主名河圖洛書是
後人偽作朱子再三與辨且云此非熹之說
乃康節之說非康節之說乃希夷之說非希
夷之說乃孔子之說是直以希夷上接孔子
之易朱子未免失言矣
朱子傳易弟子
權工部尚書兼太子右庶子建陽劉爚晦伯
集英殿修撰清江彭龜年子夀
承議郎閩黃幹直卿
廸功郎主泉州安溪簿龍溪陳淳安卿
贈員外郎崇德輔廣漢卿
通直郎永嘉陳埴器之
處士建安蔡淵伯靜
廸功郎上饒陳文蔚才卿
祕書華亭林至德久
潭州善化令邵武何鎬叔京
廸功郎金華尉饒州董銖叔重
司農卿崇安詹體仁元善
集英殿修撰義烏徐僑崇甫
知建寧縣崇安江默德功
江西轉運司幹都昌馮椅儀之
道南書院堂長永福林學蒙正卿
貢士福州鄭文遹成叔
知贛州軍事邵武趙善佐佐卿
著作佐郎建陽葉賀孫味道
麗水尉永嘉戴蒙養伯
處士瓜山先生侯官潘柄謙之
處士同安許升順之
處士龍坡先生福寧孫調和卿
徵士友堂先生休寧吳㫤叔夏
涪陵㬊淵亞夫
處士敬義先生甌寧童伯羽蜚卿
處士格齋先生休寧程永竒次卿
吏部右選郎順昌廖德明子晦
辰州通判光澤李方子公晦
右正言衡州襲蓋卿夢錫
知袁州豫章黃㽦子耕
無為軍教授臨海潘時舉子善
直寳章閣清江張洽元德
興國萬人傑正淳
貢士南城包揚顯道
縣尉古田林䕫孫子武
處士建昌李煇晦叔(李或作呂)
處士浦城楊驤子昂
永福林學履安卿
臨川黃義剛毅然
廣西經略安撫司幹官光澤李閎祖守約
進士長樂劉砥履之
天台林恪叔恭
永嘉徐㝢居父
知遂昌縣浦城楊與立子權
合肥令婺源滕珙德章
潮州鄭南升文振
處士晉江楊至至之
南廊簿領丹陽湯泳叔永
右司郎中龍溪王遇子合
永嘉沈僴莊仲
吉水丞興國吳必大伯豐
臨川甘節吉甫
處士艸窗先生樂平金去偽敬直
處士莆田方士繇伯謨
鄱陽汪德輔長孺
永嘉王顯子敬之
處士順昌余大雅正叔(一云上饒人)
處士婺源李季札季子
廣東提點刑獄西坡先生都昌黃灝商伯(一作廣西運判)
永嘉徐容仁父
忠州文學莆田鄭可學子上
處士新喻嚴世文時亨(一云字亨父)
古田林用中擇之
吉州錄事參軍婺源程洵允夫
直祕閣南昌李燔敬子(一云南康建昌人)
處士浦城楊道夫仲思
衡陽廖謙益仲
晉陵錢木之子升(升一作山晉陵一作永嘉)
嘉興府判官臨海趙師䢼共父
吏部侍郎潭州鍾震春伯
進士長樂劉礪用之
處士建陽周明作元興
延平書院長九江蔡念成元思
處士將樂鄧絅衛老
處士建昌周謨舜弼
鉛山徐子融
鄭光弼子直
處士南平黃卓先之(一云字德美)
姜大中叔權
符初復仲
免解試永豐曾祖道擇之
舒高
蕭佐
邵浩
連嵩卿
鄭仲履
呂光祖
范元裕
延平游儆敬仲
進士南城周良
山陽郭友仁德元
蔣櫄
余宋傑國秀
周標
知南康軍趙師夏致道
貢士寧都曾興宗光祖
知臨安縣武義鞏豐仲至
方誼賓王
呂竦士瞻
林振子玉
吳南宜之
進士南平張顯父敬之
處士建陽吳翌晦叔
黃有開
處士胡斗元聲遠
按文公弟子著錄甚多兹就其作易傳五經
說及以易義問答見於語錄者則書之
經義考卷二百八十三
