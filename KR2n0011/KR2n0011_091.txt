經義考卷九十一
翰林院檢討朱彛尊撰
書(二十)
董氏其昌書經原旨
未見
卞洪勲序曰今之治書者率多承襲傅會又或標奇
逞臆經學之厄甚矣雲間董玄宰氏以尚書起家獨
深得其旨凡疏義箋解皆虚心闡繹勒為一家言令
觀者劃然解頥也昔鄭寬中入說尚書於金華成帝
詔班伯受之賞賚甚渥以其剖析經義不昧作者之
旨耳若玄宰氏固已詣古人之奥室矣
吳氏(烱)書經質疑
一卷
存
烱自跋曰余於六籍易有繹旨詩春秋有質疑禮有
孝經以輯其遺逸有大學以訂其章句而獨缺尚書
嘗曰帝王之大經大法義本直截故無辨難之辭雖
然終未卒業也今採叢語所載及間居酬應之言凡
有關於四代者輯成一編自古文後出談經者失其
綂緒互有牴牾故於傳注居多雖未能章分節解庶
幾少補其缺云萬歷庚申秋七月
王氏(肯堂)尚書要旨
三十一卷
存
張雲章曰金壇損齋王氏中丞樵之次子萬歷己丑
進士改庶吉士除翰林院檢討要旨一書舘中所撰
其從兄爾祝守滄州為之鋟版天津兵備副使張汝
蘊序之蓋原本家學而為學士家刺經訓故之用者
也
郝氏(敬)尚書辨解
十卷
存
張雲章曰京山郝氏專信今文而力辨孔傳為非且
以周公未嘗有東征殺管叔之事亦未嘗有踐阼朝
諸侯之事蔡仲之命致辟管叔乃誤解金縢中我之
弗辟一句禮記明堂位周公朝諸侯誤解洛誥中周
公誕保文武受命惟七年之文其意以孔書偽作禮
記出於漢儒俱不足信其旨似出吳幼清纂言而郝
氏於纂言又未之見不過率其私智臆說而本無所
據也
黃虞稷曰前八卷解今文二十八篇後二卷辨正古
文
范氏(應賓)壁業
未見
姚翰曰范應賓字光父秀水人萬歷壬辰進士工部
主事
鍾氏(鳴陛)書經素言
未見
蒋方馨曰抱瑜鍾氏鳴陛丹陽人萬歷壬辰進士刑
部主事
盧氏(廷選)尚書雅言
六卷
存
湯顯祖曰學古堂尚書雅言採唐孔氏以後至宋蔡
氏所詁而折衷已意存其異同有疏通知遠之益蓋
深於書者
高兆曰廷選字眞常莆田人萬歷壬辰進士歴官湖
廣參政
曹氏(學佺)書傳會衷
十卷
存
張雲章曰天啓中先生官廣西右參議魏忠賢黨摘
其所撰為謗書除名為民崇禎中復起廣西疏辭家
居殉節死此書大槩即蔡傳而損益之
賀氏(燦然)書略
未見
俞汝言曰燦然字伯闇秀水人萬歷乙未進士除行
人陞吏部主事歴員外郎
胡氏(瓚)尚書過庭雅言
未見
陳繼儒曰桐江胡伯玉先生官工部郎出參江右藩
遂還環山少受澤庵公訓用尚書起家晚課諸子博
采經史以及山鑱冡刻旁證之二十年始成題曰過
庭雅言志先訓也
陳忱曰瓚字伯玉桐城人萬歷乙未進士官至江西
布政司參政
史氏(記事)尚書疑問
五卷
未見
洪氏(翼聖)尚書祕旨
未見
蔣方馨曰南池洪氏翼聖歙縣人萬歷戊戌進士
謝氏(廷讚)書經翼注
七卷
存
俞汝言曰廷讚字曰可金谿人萬歷戊戌進士官尚
寳司丞
王氏(建中)尚書新說
未見
姚瀚曰山隂人字位宇萬歷戊戌進士山陽知縣
趙氏(維寰)尚書蠡
四卷
存
董其昌序曰我明以經術取士士之治尚書者閩推
莆田浙推檇李若黃學士葵陽馮司成開之陳宫詹
孟常皆用尚書名世其所論譔經生家奉之不啻天
球弘璧也吾友趙無聲歲庚子用尚書冠北闈余嘗
謂書道政事即唐虞三代之史體兼編年紀傳凡律
歷兵刑河渠食貨諸治典靡不畢具故深於書者必
精於史無聲向有史癖下上三千年間日取其興亡
治亂之故而衷以典謨訓誥之理淹晰貫串直合經
術治術而一之矣頃無聲官留曹與余兒同舍出其
講義付諸劂士題其端曰蠡讀是編者母徒藉為嫁
衣可也崇禎乙亥秋七月
鍾淵吷曰維寰字無聲平湖人萬歷庚子鄉試第一
署海寕儒學教諭遷南國子監丞轉刑部主事歴郎
中著尚書蠡讀史快編
孫氏(奇逢)書經近指
未見
湯斌志墓曰康熙十有四年四月明萬歷庚子舉人
徵君孫先生卒於輝縣夏峰之居年九十有二其冬
十月葬於夏峰之東原先生幼當梁谿吉水講學都
門之日與鹿忠節公交修默證以聖賢相期許忠節
既歿獨肩斯道者四十載兩朝徵聘十一次堅卧不
起故天下稱為徵君云先生字啓泰號鍾元容城人
黃氏(景星)尚書解
未見
陳萬言序曰自唐及宋說書者不一家蔡註一出頗
為簡備昭代令甲壹以是為宗人習專經家無異說
顧標詞立義者日繁縱於訓詁不盡齟齬可信為定
則則未也吾師黃若頃先生以莆中尚書名家成進
士自赤城李入儀曹寅清之暇乃得研精抽祕博考
故義參以心裁薈成尚書解一書理簡而該詞弘而
雅約文中義大暢宗風所為振起於將來而發皇其
未墜者其在斯乎其在斯乎
俞汝言曰黃景星號若頃莆田人萬歷辛丑進士歴
官廣東右布政使
來氏(宗道)尚書祕省
未見
姚瀚曰蕭山人字路然萬歷甲辰進士累官太子太
保禮部尚書兼東閣大學士
樊氏(良樞)書繹
一卷
存
陳氏(臣忠)書經集意
二卷
未見
按臣忠莆田人萬歷甲辰進士書載祁氏澹
生堂目
陸氏(鍵)尚書傳翼
十卷
存
陳懿典曰邇來經生專務新說實府氏所訂尚書傳
翼博而不泛深而不僻其見卓其心苦矣
蒋方馨曰長水先生陸實府傳翼之書精研深入多
發金壇王氏所未逮
姚瀚曰平湖人字開仲都御史萬垓子萬歷丁未進
士建昌府推官
秦氏(繼宗)書經彙解
四十六卷
未見
姚瀚曰蘄水人萬歷庚戌進士
張氏(爾嘉)尚書貫言
二卷
存
陳懿典曰佘峰張明府貫言脱稿於課最之暇淺言
彌深簡言彌廣淡言彌旨
高層雲曰佘峰張氏爾嘉青浦人萬歷癸丑進士官
至浙江右布政使
朱氏(道行)尚書集思通
十二卷
存
繆泳曰朱道行字簡修海寕人萬歷乙邜舉人其書
自為之序
史氏(惟堡)尚書晚訂
十二卷
存
姜逢元曰金沙肄尚書者推王中丞父子所著日記
要旨有功來學今得水部史心南晚訂攷證尤詳
姚瀚曰惟堡字心南仁和籍金壇人萬歷丙辰進士
官都水司主事
錢氏(大復)尚書旨授
未見
姚瀚曰大復華亭人大學士龍錫之父
項氏(儒)書經大全纂
未見
蒋方馨曰珍亭項氏名儒
鄭氏(若曾)尚書集義
六卷
未見
吳氏(從周)書疑
四卷
未見
黃虞稷曰甌寕人字世憲萬歷中海鹽縣儒學訓導
徐氏(允禄)勉思齋尚書解
未見
陸元輔曰明嘉定徐允禄汝廉撰允禄博學有文名
屢試不遇厄窮無悶一介不苟取予經史皆有論說
著述頗多
黃氏(佗)尚書精義
六卷
佚
台州府志黃巗人
吳氏(桂森)書說
未見
汪氏(應魁)尚書句讀
六卷
存
顧錫疇曰尚書蔡傳邇來坊刻亥豕混淆汪玄杓余
通家子從余遊遵京本精校詳其句讀令窮經者有
指南有志翼經者也
楊氏(肇芳)尚書副墨
六卷
存
馬世奇曰斯編創於金沙楊葆元先生成於其長君
公才氏先生為諸生時學使者首拔之上其卷於部
至頒為天下式而以苜蓿老不知者或為扼腕而先
生處之怡然也本凡五易草創始就公才補其滲漏
其言約而該精而覈深而亮疎而密微而不詭樸而
不俚所謂集尚書之大成者非歟
張明弼曰葆元先生治尚書僅以明經出仕嘗注經
解未成而歿厥嗣公才能世其學取先生之書彌綸
而銓叙之以傳於世
楊廷樞曰楊葆元振鐸婁江率其兩子公才公穎苦
研經術副墨一編典型在目
洪氏(禹功)尚書揀珠
未見
夀昌縣志禹功字懋卿天啓元年拔貢生考授州同
知
張氏(睿卿)書箋
未見
鄭元慶曰睿卿字稚通歸安人
潘氏(士遴)尚書葦籥
五十卷
存
鍾&KR0706;立曰青蓮潘氏字叔獻烏程人天啓壬戌進士
授行人崇禎初擢雲南道御史尋謫官福建鹽運司
知事稍遷大理寺副著尚書葦籥錫山高僉事世泰
序之
徐氏(大儀)書經補註
六卷
存
曹溶曰大儀字象卿貴溪人天啓壬戌進士歴官雲
南按察副使崇禎壬申自序
經義考卷九十一
