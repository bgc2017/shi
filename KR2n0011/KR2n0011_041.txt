經義考卷四十一
翰林院檢討朱彜尊撰
易(四十)
青城山人揲蓍法
宋志一卷
佚
方舟先生易互體例
一卷
存
自序曰易者以天地五行而生數由數而生卦因三
而成六貞悔内外以數通於天地五行而八卦相資
爲用以三而五而五行互體以六而八而八卦互體
若非互體則易之變化内外上下不相應數有所窮
數窮則生成之理或幾乎熄矣易之有互體出漢人
二鄭學易者以互體出劉牧非也因取說卦占象與
卦爻相通者爲互體以應天地五行之數作互體例
按方舟先生集止存二卷崑山徐中允秉義
家藏中有易互體例卷首不著撰人㛗氏但
題門人劉伯熊編攷焦氏經籍志載李石方
舟集五十卷意者石之遺書歟
白雲子周易元綂
十卷
未見
蔡攸進表曰白雲子述周易元綂十卷不著姓氏其
書成於慶歷乙酉歲大略謂乾坤隂陽之根本坎離
隂陽之性命坎爲乾之遊魂離爲坤之遊魂仲尼云
遊魂爲變神機泄矣易道明矣乃作元綂其一明混
元其二明五太其三明天地其四述乾坤其五示龍
圖其六畫八卦其七衍揲蓍其八明律候其九敷禮
樂之元其十說序卦之由凡二十八宿五行十日十
二辰四時八節六律六吕三綂五運以至一人之身
五藏六氣皆總而歸之於易故偹存之以廣異聞云
不爲子揲蓍法
一卷
以下俱佚
靈隱子周易河圖術
一卷
天門子周易卜法
二卷
樂只道人羲文易論微
宋志六卷
金華先生易辨疑
卷亡
玉泉易解
卷亡
以上二書見尤氏遂初堂目未詳撰人姓氏
太學新講義
三十七篇(又綂例一卷)
胡一桂曰太學新講義三十七篇綂例一卷不著其
人紹聖丁丑中都本
劉鄭注周易
六卷
胡一桂曰集劉牧鄭夬二家所著集者不知名
周易十二論
通考一卷
晁公武曰未詳撰人論日月五星直年以占吉凶
周易外義
通考三卷
陳振孫曰不知何人作載於三朝史志則其來亦久
矣大抵於易中所言及於制度名物者皆詳注之於
易之本旨無所發明故曰外義
胡一桂曰多案諸經傳釋注疏之言
易正誤
通考一卷
陳振孫曰不知何人作也但稱名曰敭又稱元祐以
來云云則近世人也据序爲書三篇曰正誤曰脫簡
曰句讀今所存惟正誤一篇大抵增益郭范之說故
并附二書册後
周易傳
宋志四卷
胡一桂曰自乾至益
周易口義
宋志六卷
胡一桂曰書多殘闕
周易樞
宋志十卷
胡一桂曰釋六十四卦
周易解微
宋志三卷
胡一桂曰言八卦象辭
周易卦類
宋志三卷(通志一卷)
胡一桂曰本王弼注分八卦畫以類相從
周易明疑錄(宋志作易正經明疑錄)
宋志一卷
胡一桂曰明疑錄一卷設問對二十九
易說精義
三卷
周易節略正義
一卷
易旨歸義
一卷
周易經類
一卷
周易括囊大義
十卷
易義類
三卷
按易說精義以下諸書見紹興書目
周易釋疑
一卷
周易隱訣
一卷
易箝精義
二卷
窮理盡性經
一卷
周易義證總要
二卷
周易類纂
一卷
周易通眞釋例
一卷
周易三偹雜機要
一卷
周易問卜
十卷
八卦小成圖
一卷
周易稽頥圖
三卷
鄭樵曰見荆州田家書目
按宋田偉居荆南家藏書三萬卷其子鎬編
書目六卷元祐中袁默序之
周易八仙詩
一卷(宋志三卷)
周易鬼谷林
一卷
周易六神頌
一卷
周易六十四卦歌
一卷
周易十門要訣
一卷
周易玄鑑林
三卷
周易卜經
一卷
周易靈眞述
一卷
周易偹要
一卷
周易象罔玄珠
五卷
八卦雜决
一卷
周易卦纂神妙决
一卷
周易鬼靈經
一卷
周易三十八章
一卷
周易竹木經
一卷
周易雜筮占
四卷
周易枯骨經
一卷
周易斷卦夢江南
一卷
周易斷卦例頭
一卷
周易飛燕繞梁歌
一卷
周易飛燕轉關林竅
一卷
周易轆轤關雜占
一卷
周易要决占法
一卷
周易灰神夀命歷
一卷
周易軌限算
一卷
軌革易贊
一卷
按周易釋疑以下見鄭氏通志藝文略
周易八帖
宋志四卷
地理八卦圖
宋志一卷
六十四卦火珠林
宋志一卷
未見
陳振孫曰今賣卜者擲錢占卦盡用此書
季本曰火珠者出於京房而爲此書者不知何人
齕骨林
宋志一卷
以下俱佚
周易鑽頌
宋志六卷
周易神鏡鬼谷林
宋志一卷
周易靈袐諸關歌
宋志一卷
周易髓要雜訣
宋志一卷
周易三略經
宋志三卷
諸家易林
宋志一卷
易旁通手鑑
宋志八卷
周易通眞
宋志三卷
周易口訣開題
宋志一卷
周易括世應頌
宋志一卷
周易三空訣
宋志一卷
周易三十六占
宋志六卷
周易爻詠
宋志八卷
周易鬼鎮林
宋志一卷
周易金鑑歌
宋志一卷
周易連珠論
宋志一卷
易轆轤圖頌
宋志一卷
易大象歌
宋志一卷
周易玄理歌
宋志一卷
周易察微經
宋志一卷
周易鬼御算
宋志一卷
易鑑
宋志三卷
易訣雜頌
宋志一卷
易林祕林
宋志一卷
易大象林
宋志一卷
易法
宋志一卷
周易竅書
宋志一卷
周易火竅
宋志一卷
周易旁通歷
宋志一卷
周易八龍山水論
宋志一卷
易玄圖
宋志一卷
以上俱佚
周易圖
三卷
未見
陳弘緒跋曰周易圖三卷出道藏不詳作者何人其
書雜取諸家圖而爲之中一卷則宋儒鄭少梅之卦
圖也少梅名東卿此作少枚錄者之悞耳馬廷鸞極
喜少梅論易謂其無朱子發之𤨏碎無戴師愈之矯
僞讀之時有會心少梅圖有五行卦氣之說此書亦
有之或即錄其原本而爲之附益耳嘗慨圖學興而
易道愈晦非圖之能晦易也支離而爲圖者之使易
道之晦也易之所稱圖者河圖而已伏羲取而則之
圖乃變而爲卦圖變而爲卦則河圖雖存焉可也即
不幸而或喪失其圖焉卦自在也孔子十翼之作惟
論辭占象變之精微而及於圖者止河出圖一語非
孔子之智不能創爲後人之圖也以爲卦畫之理吾
學之五十年而猶未盡圖固可以置而不論也自宋
大儒邵康節有所謂先天四圖者得之於李之才之
才得之於穆伯長伯長得之於陳希夷皆傳以爲庖
犧氏手創而圖學之說遂紛紛藉藉於汗簡矣夫使
庖犧而果有此四圖也姬文何以不用其次序而别
爲更定且歷年如是之久而京焦王鄭諸儒何以無
一言相發明也然先天圖左右配列森然不紊而寓
循環無端之妙其消長進退足以抉三才之奥而綂
萬類之自然雖使庖犧復起不能易也後之儒者便
謂易之精微專在於圖舍乾龍坤馬之辭而尋外圓
内方之圖其甚者務以新竒相勝於是有漢上圖有
石汝礪乾生歸一圖有樂洪卦氣圖有鄧錡大易圖
有蓬軒錢氏圖有張理鈎深圖近又有會稽季本之
圖有宣城沈夀昌之圖遂使簡易之書丹黃黑白之
未巳吁可怪也夫揚子雲之玄之有圖也其於易也
凖之而已關子明之洞極之有圖也其於易也不敢
擬之擬玄焉而已今之爲圖者率皆托之周易夫羑
里之聖負扆之元佐我未之或遇也誰繪之而誰授
之乎予家藏易圖數十種予所取者朱楓林陳季立
數家而已其餘猥𤨏而牽強者悉屏去不以疲吾目
力知我罪我任之
幹氏(道冲)周易卜筮斷(一齋目有斷作法)
未見
虞集曰幹氏其先靈武人從夏主遷興州世掌夏國
史道冲字宗聖八歲以尚書中童子舉長通五經爲
番漢教授譯論語注别作解義二十卷曰論語小義
又作周易卜筮斷以其國字書之行於國中至今存
焉官至其國之中書宰相而歿夏人尊孔子爲至聖
文宣帝畫公像列諸從祀
趙氏(秉文)周易藂說
十卷
佚
金史趙秉文字周臣磁州滏陽人大定二十五年進
士興定元年拜禮部尚書兼侍讀學士知集賢院事
著易藂說十卷中庸說一卷太玄箋贊六卷删集論
語孟子解各十卷
元好問曰公自幼至老未嘗一日廢書不觀著易中
庸說論語孟子解其爲文出於義理之學故長於辨
析極所欲言而止不以繩墨自拘
雷氏(思)易解
佚
金史雷淵父思名進士仕至同知北京轉運使注易
行於世
元好問曰思字西仲渾源人天德三年進士仕至同
知北京轉運使事有易解行於世
馮氏(延登)學易記
佚
元好問誌墓曰延登字子駿吉州人國子祭酒權刑
部尚書平生以易爲業及安置豐州止以易一編自
隨日夕研䆒大有所得既歸集前人章句爲一書曰
學易記藏於家
吕氏(豫)易說
佚
元好問誌墓曰豫字彦先修武人自號南峰山人
單氏(渢)三十家易解
佚
李簡曰平原人
王氏(天鐸)易學集說
佚
子惲家傳曰先君諱天鐸字振之開興初用入粟例
補滿授戶部主事自號思淵老人日以經史自娛尤
嗜春秋左氏傳晚年一洗心於易集歴代諸儒易說
爲一書題曰王氏易纂遇朔例一占玩辭明變其應
如響
子惲序曰先君思淵子昔掾民部時尚書張公正倫
日引一叟連榻坐與之問辨甚欵察之蓋講易經旨
也每參署已輒抱牘旁侍張公曰汝亦樂聞斯乎曰
唯自是日熟所聞遂潛玩焉造次顚沛樂之而不釋
也北渡後遇玉華王先生復得窺其門墻而覃思焉
既而有問答理亂之說玉華子訢然曰推是而進何
憂乎不造夫窔奥也然專靜之功不可以不至藏往
知來實本於此吾子其志之既而家居屏遠人事取
歷代諸儒所傳探微賾妙日一卦爲業眞積既久靜
見之心遂大而肆曰吾老矣非述無以見於後示子
孫以大受也乃組節羣言使如出一手辭約而意貫
諸家之善蓋無餘藴矣嗚呼易之爲書三聖人憂世
而作也其道有四互爲之用然身外無可論之道道
外無可談之理天理人事不出乎日用行已之間而
已是書之集四者具列要以近人情爲本使學者切
身以求用易知而不雜其於易道庶彬彬然有煒矣
不肖今亦向髦先世庭訓墜泆無緒大懼夫不學而
衰也乃沉潛是編冠修述之意於篇首乃題曰王氏
易學集說使後之來者知先君學道立世其博文約
禮有如此者小子惲復續所得以綴於後蓋先君所
未見也庶幾五十家之說左右逄原矣
張氏(特立)周易集說
佚
元史張特立字文舉東明人中泰和進士正大初爲
洛陽令拜監察御史特立通程氏易晚教授諸生世
袓賜號曰中庸先生名其讀書之堂曰麗澤
袁氏(從義)周易釋略
佚
元好問曰從義字用之虞鄉人中條山道士
張氏(失名)易解
十卷
佚
王惲序曰易之爲書廣大精微範圍乾度經紀世道
以一理而含萬變辭雖有盡理則無窮故說之者吹
萬不同仁智各異要以修辭通變近人情關世教爲
切鍊師李公嘗爲予言監丞張君在河南爲衣冠清
流多藏書得前代以易名家者數十種早治其學精
占筮術北歸以藝能得官如支離覆逆建除叢辰等
伎有不屑爲者於是廣詢博䆒師心自斷集易解十
卷於以扶聖心而明素志駙馬高唐郡王天資英明
雅好經術一覽偉其述作勤至發題篇端有正大純
雅本乎仁義與經旨不殊其於世教大有補益命藩
府板行賜觀中外者無慮數百餘帙用廣發越以表
其志尚義山來屬俾序其事予謂古之君子立言垂
世必藉王公大人爲之主張方能信其說而傳不朽
如曲臺禮經由獻王而明遺制毛公詩傳得河間而
置學官今張君適遇賢王得成其美將見與大雅不
羣之英異世而同談者矣至於淵源之傳授辭理之
深奥讀者自當知之又何竢見賣兔而設喻遇&KR0008;人
氏而致問者耶
經義考卷四十一
