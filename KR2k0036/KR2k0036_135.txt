欽定日下舊聞考卷一百三十五
京畿(昌平州二)
原白浮泉水在昌平縣界西折而南經甕山泊自西水
門入都城焉(元史河渠志)
原白浮龍潭水流經白浮村元郭守敬築堰引水使西
會馬眼等諸泉折而南流入於潞河以便漕運堰即以
白浮名(長安客話)
原郭守敬奉詔興水利上自昌平縣白浮村引神山泉
西折而南過雙塔榆河一畝玉泉諸水經甕山泊至西
水門入都城按神山白浮皆在州之東南地勢西高東
下守敬乃能引之而西是不可曉(昌平山水記)
原大德十一年三月都水監言白浮甕山河隄圮三十
餘里宜編荆笆為水口以泄水勢計修笆口十一處四
月興工十月畢(元史河渠志)
原皇慶元年正月都水監言白浮甕山隄多低薄傾陷
宜修治來春二月入役八月修完長三十七里二百一
十五步(同上)
原延祐元年四月都水監言自白浮甕山下至廣源牐
隄堰多淤澱淺塞源泉微細不能通流由是會計工程
差軍千人疏治(同上)
原泰定四年八月發衛軍八千修白浮甕山河隄(元史泰定)
(帝紀)
(原)雅克特穆爾退師於白浮南敵軍復合鏖戰於白浮
之野(元史本傳)
原至正十四年四月命各衛軍人修白浮甕山等處隄
堰(元史河渠志)
原清夷水西逕沮陽縣故城北秦始皇上谷郡治此王
莾改郡曰朔調縣曰沮隂(水經注)
原聖湯一在昌平北二十五里一在昌平南三十五里
湯山有寺(元混一方輿勝覽)
(臣)等謹按湯山泉康熙五年始加疏引甃池二並
恭建
行宫詳見前湯山條内
補湯泉知名者七匡廬汝水尉氏驪山鳳翔之駱谷和
州之惠濟渝州之陳氏山居也燕之昌平李陵臺亦有
温東(研北雜志)
增百泉在州西南四里許平地湧出不可勝數大者有
三一曰原泉清深澈底一曰黃泉流沙渾漫一曰響泉
其聲似閘然寬俱不過丈許(一大清統志)
原九龍池方廣十丈重垣護之覆以黃甓石琢九龍張
頷歕沫入池泠然有聲夾池植桃柳稍東為月關洩水
水流出關為小渠過石梁入山下田(篁墩集)
原九龍池在紅門西翠屏山下逼近昭陵泉出九穴穴
鑿石為龍吻瀦水為池(燕都游覧志)
原九龍池在昭陵西南於山崖下鑿石為龍頭泉出其
吻瀦而為池上有粹澤亭中一間旁各三間門三道東
向繚以周垣為車駕謁陵事畢臨幸之所嘉靖十五年
世宗勅建也(昌平山水記)
增九龍池在昌平翠屏山下凡九穴鑿石為龍(一大清統志)
(原趙釴游九龍池詩紅乘春趨帝寢轉壑向龍池塢曲鶯啼緩松深馬度遲泉流玉液丹砌擁金枝日暮煙)
(雲合嵐光逐望移詩無聞堂稿碧苑池色映丹邱芳樹原王廷幹九龍池龍門開)
(緣階轉清泉入戶流園平花氣合谷静鳥聲幽即此消千慮何須覧十洲巖潭集)
原仙人池在駐蹕山下傳有仙人浴此(昌平州志)
原玉斗潭距百望山十二里腐草罨之深不可測傳有
兩牛鬭䧟于潭無迹又北十里為灌石駐蹕山在焉西
望白虎跕深若天井山上有臺名栖雲金章宗嘗游此
擊毬山下石床石釜俱存(薊邱集)
原紅澗溝在龍虎臺西一十二里(昌平州志)
原蓮塘在州治南三里八蜡廟前東西二水相環俗呼
兩水河傍植榆柳地多杭稻若水鄉焉(同上)
原紅橋在州治西南十五里(同上)
原雅克特穆爾與王禪軍遇於榆河北奮擊敗之追至
紅橋北因據紅橋兩軍阻水而陣(元史本傳)
原至順二年四月詔建雅克特穆爾生祠于紅橋南樹
碑以記其勲五月次紅橋臨視雅克特穆爾生祠(元史文宗紀)
原州西南十二里有紅橋橋亡而名尚存元文宗為雅
克特穆爾建祠立碑處也(昌平山水記)
(原黃潜昌平縣石橋記第由都城北抵上京其驛十有二而昌平之為縣當其一驛谿水逕闤闠中横絶通)
(衢霖潦暴至則水湍悍益甚人莫利涉縣尹畢侯以為昌平今畿縣大駕時巡次舍在焉凢侍從之臣宿衛之)
(士與夫外頒教令内奉職貢使客傳遞之往來率由乎是為長吏者曷敢弗謹迺規貨食募匠傭揆日之吉架)
(石為橋其修六十尺而其廣得修四之一自始作至訖功為日若干車者無濟盈徒者無厲深而民不知有後)
(咸相與誦美之掌其驛事者宫君琪持父老之言來諗曰吾畢侯之為人素慎重雖居劇縣善操簡以御煩見)
(謂材敏然以廉平不苛民樂其業田里安於事用能以暇日致力於兹橋願有紀而附見其治行之㮣勒諸岸)
(左以貽永久古者列國有四鄰賓客之交入其境而門關逵路廬館川梁修除之不時猶或譏其失政矧今百)
(里之郊警蹕所臨有能勤其官敬其事而不忘乎嚴飭具備如此可謂無失政矣豈徒一時興作之工有足稱)
(道哉庸弗辭而為之書善觀政者有考於斯則它治行固可推而知也畢侯名文質濟南士族其出宰也由翊)
(正掾外補云黃文獻集)
原光武時寇恂至昌平襲殺邯鄲使者奪其軍耿弇走
昌平就其父况盧芳入朝南及昌平魏文帝拜牽招使
持節護鮮卑校尉屯昌平章懷太子注漢故城在今幽
州昌平縣東南(昌平山水記)
原薊城東北一百四十里有昌平城城西有昌平河(魏氏)
(土地記)
原軍都縣有昌平城(魏書地形志)
原沮陽故城在東南四十里(昌平州志)
原萬年城在州西南東魏天平中置萬年縣屬平昌郡
隋開皇初廢入昌平(方輿紀要)
增古疑城在州東南二十五里南小口之西相傳遼蕭
后屯兵於此(一大清統志)
增今州東四十里有軍都村亦曰縣址又有故城在州
西十七里又有大口故城在州東南五十里雙塔故城
在州西南十八里(昌平州志)
原榆河驛初設于榆河嘉靖中改附州城(昌平山水記)
增延慶衛在州西壮四十里居庸關内明永樂二年置
隆慶衛隆慶初改名延慶衛所轄地東至昌平州界七
十里西至昌平州界二十里北至宣化府延慶州界三
十里今府境諸衛皆裁唯此仍設(一大清統志)
(臣)等謹按延慶衛
本朝乾隆二十四年改歸州屬其居庸關外等處撥入
延慶州分隸
原大口村在州東南五十五里(昌平州志)
原元天歷二年五月丁丑帝發京師北迎明宗皇帝戊
寅次於大口(元史文宗紀)
增至正十二年四月周伯琦由翰林直學士兵部侍郎
拜監察御史視事之三日大駕北巡上京例當扈從啟
行至大口留信宿(近光集)
(補張者送駕至大口作初萬乘巡行遠三靈佑護多旌旄隨大纛鼓鐸雜鳴駝日浮黃繖微風送玉珂臣心)
(如草色不斷到灤河蜕菴集)
原桃林村在州城東三十里有法林寺元至正年建(昌平州志)
原花塔村在州城西北三十里有和平寺唐建(同上)
增昌平東有燕丹村(昌平山水記)
原太平莊在州東南二十五里(昌平州志)
原元延祐二年遷紅城屯軍於古北口太平莊屯種七
年十二月罷太平莊屯田復於紅城周迴立屯(元史)
原初以永清等處田畆低下遷昌平之太平莊泰定三
年五月以太平莊乃世祖經行之地營盤所在春秋往
來牧放衛士頭匹不宜與漢軍立屯遂罷之止於舊立
屯所耕作如故(同上)
原舊縣西十里為龍虎臺地勢高平如臺廣二里袤三
里元時車駕巡幸上都往來皆駐蹕其上(昌平山水記)
原龍虎臺去京師百里在居庸關之南背山面水車駕
歲幸上都往還駐蹕之地(誠意伯文集)
增龍虎臺納寶地也凢車駕行幸宿頓之所謂之納寶
又名巴納(灤京集納按巴納義見前舊作鉢今譯改)
原至元十九年八月駐蹕龍虎臺(元史本紀)
原至元二十七年地震帝駐蹕龍虎臺召集賢翰林兩
院官詢致災之由(元史列傳)
原富珠哩翀除僉太禧宗禋院迎駕至龍虎臺帝問子
翬來何緩太禧院使阿榮對曰翀體豐肥不任乘馬從
水道來是以緩耳(元史本傳)
原文宗駐蹕龍虎臺馬祖常應制賦詩尤被嘆賞謂中
原碩儒唯祖常云(同上)
原庫庫特穆爾遣部將白索珠以萬騎衛京師駐於龍
虎臺與博囉特穆爾戰(同上)
原札實博極羣籍泰定三年詔以遺逸徵至上都見帝
於龍虎臺眷遇優渥(同上)
原元統初陳顥扈蹕行幸上都至龍虎臺帝命造膝前
而握其手曰卿累朝老臣更事多矣凢議政事宜直言
無隠顥頓首謝(同上)
原永樂八年二月車駕次龍虎臺遣行在太常寺少卿
朱焯祭居庸山川二十年九月車駕次龍虎臺饗隨駕
將校二十一年十一月車駕次龍虎臺賜文武大臣及
忠勇王金忠宴(明成祖實錄)
補帝幸上都忠勇王從至龍虎臺拜辭帝賜衣慰諭(高麗)
(史世家)
原宣德五年十月車駕次龍虎臺召英國公張輔等至
幄中問郊外民事賜酒饌(明宣宗實錄)
補正統己巳秋七月王振挾天子率師親征至龍虎臺
安營方一鼓衆皆虚驚知為不祥也(古穰雜錄)
(原江孚龍虎臺賦庸吾聞幽都之山崔嵬&KR0886;崒崱屶紆鬱幾萬里兮挾居而南出壯乾坤之險阻兮開混沌)
(之端倪潏龍盤而虎踞兮屹高臺之巙㞾右太行之峩峩兮左江海之湯湯負天關之贔屭兮面紫極之清光)
(觀夫臺之為狀也則博敞倜儻朝昏往來嶔岑參差日月蔽虧軼隂雨於天半俯星辰於下墀溘氛埃而䡍浮)
(景兮出凌兢而入太微吾亦不知其高廣之若是兮盖天地之所為若乃崚嶒嶻㠔撐鱗奮鬣周迴連蜷蜿蜿)
(蜒蜒林蒸潤而雨降崖轉石而雷喧勢將勝海水而噴薄鼓顥氣而飛天吾是以知臺之所以名龍神變化而)
(無前至若嵌岩谽谺有呀其牙孱顔岝㟧而爪而攫春花明而文炳飛泉咆而慄魄衆山奔騫於其下兮若百)
(獸震掉披靡而前却吾是以知臺之所以名虎雄萬古而磅礴爾其季春歷日法篤北巡五輅煇煌萬騎紛紜)
(鸞旗鳳盖之笒麗金干玉戚之晶熒警蹕既啟天顔甚邇散皇風以曯幽考聲教之所被吉行信宿於焉而止)
(喜地勢之高平縱登望之峛崺乾心降而微怡都人仰而稱偉於是名臣良士朱虎䕫龍迷清颷於有土虚元)
(氣於太沖鼓舞六合奮躍羣雄出淵潜之滯迹起巖穴之幽蹤吾又知臺之所以名龍虎不獨山川之勝又快)
(夫風雲上下之相從也嗟夫威加四海知覇心之猶存直計百金昭儉德之為至圖功業於丹青致獲良於千)
(里是雖可以壓銅雀而下姑蘇又豈足以並兹臺之美乎歌曰粤瞻層臺聿穹窿兮肇基太始垂無窮兮爰考)
(休徵熙淳風兮於昭靈臺與俱崇兮呀文翰類選結元氣原劉基龍虎臺賦倚歟太行之山雲豁霧)
(而左蟠於赫龍虎之臺摩乾軋坤魁羣山而獨尊其背則崔嵬突嵂森崗巒而拱衛其勢則崑崙駊䭾仰星辰)
(之可捫白虎敦圉而踞峙蒼龍蜿蜒而屈盤狀昂首以奮角恍飇興而雲屯其北望則居庸嶻嵲煙光翠結攅)
(峯列戟斷崖立鐵踆鳥飛而不度古木樛以相掣其下視則漲海沖瀜飛波洗空風帆浪舶往來莫窮想瀛洲)
(之密邇睇三山之可通彼呼鷹戲馬適足彰其陋而眺蟾望屋曷足逞其雄豈若兹臺之不事乎版築而靡勞)
(乎土功也想其嶔崟碕礒□衍迤邐形高勢平背山面水叵靈獻其幽秘歸邪護其光晷何嵩華之足吞豈岱)
(宗之可擬此所以通孔道於上都揭神京之外壘匪松喬之敢登羌乘輿之攸止也至若四黃既駕鹵簿既齊)
(方玉車之萬乘蔚翠華之萋萋載雲罕與九斿光彩絢乎虹霓山祗執警以廣道屏號灑雨以清埃朝發軔於)
(清都夕駐蹕於斯臺明四目以遐覧沛仁澤於九垓眇軒轅之梁甫屑神禹之會稽雄千古之盛典又何數於)
(方壺與蓬萊慨愚生之多幸際希世之聖明雖未獲覩斯臺之壯觀敢不慕乎頌聲遂作頌曰傑彼神臺在京)
(之郊金城内阻靈關外包上倚天倪下鎮地軸太行為臂滄海為腹崇台峩峩虎以踞之羣山巃嵸龍以翼之)
(於鑠帝德與臺無窮於隆神臺與天斯同崇臺有偉鸞駕爰止天子萬年以介遐祉誠意伯文集)
(原馬祖常龍虎臺應制詩塹龍虎臺高秋氣多翠華來曰似鸞坡天將山海為城人倚雲霞作綺羅周穆故)
(慚黃竹賦漢高空奏大風歌西京巡省非行幸要使蒼生樂至和石田集)
(原周伯琦龍虎臺詩居巍巍百尺臺蕩蕩昌平原隆隆鎮天府奕奕環星垣庸亘北紀奥區斂全燕蒼龍左)
(蟠拏白虎右踞蹲斯名豈易得天以遺吾元明明傳正統聖子及神孫巡歸遂駐蹕衣冠照乾坤山川皆改容)
(草木亦被思章華民力竭柏梁侈心存豈若因自然張設一旦昏雄偉國勢重簡儉邦本敦年年舉成典宫中)
(奏雲門洛近光集虎臺詩補果囉納延龍)(晨登龍虎臺停驂望居庸)
(絶壑閟雲氣長林振悲風翠華有時幸北狩甘泉宫千官侯鳴蹕萬騎如飛龍帳殿駐山麓羽葆羅雲中我行)
(避馳道弗得窮幽蹤衣裘倏凉冷積霧浮空濛前山風雨來驅鞭復匆匆金臺集)
(補袁桷龍虎臺詩先羣山朝宸居層臺納靈秀百泉暗東西千嶂明左右皇雄略深省方歲巡狩翠華懸中)
(天問俗首耕耨沉沉貔貅壘濯濯鷹犬藪前行節駝鼓執御各在手侍臣仰天威長跪四方奏往聞父老言羅)
(拜上萬夀山桃與黍酒啟齒時斗嗅乘雲去無蹤過者必稽首登披望儲胥紫氣徹牛清容居士集)
(原金幼孜隨駕宿龍虎臺作綠軍都邑廢已無城龍虎臺空尚有名山繞平原煙樹天連碧海暮潮平清)
(霄宿衛聞笳響拂曙趨朝聽鼓聲傳道乘輿催早發中軍先已抗前旌金文靖集)
原皇后店在州西南三十里元至正二十四年博囉特
穆爾遣其黨圖沁特穆爾犯闕入居庸太子遣兵逆戰
於皇后店即此也(方輿紀要)
原州西八里為昌平舊縣今居民不滿百家而唐狄梁
公祠香火特盛歲四月朔賽會二三百里内人至者肩
摩踵接考之唐書突厥陷趙定縱掠而歸公為行軍副
元帥獨以兵追之又為河北安撫大使意其嘗至此也
有碑一元大德四年集賢學士宋渤撰文(昌平山水記)
(臣)等謹按祠在舊縣北門外正統中修有學士曹
鼐記弘治初修有郡人劉嗣榮記乾隆三十八年
重修
原狄梁公祠建自唐元大德間重建正統間修之其碑
云梁公為昌平縣令有媪子死於虎媪訴於公公為文
檄神翌日虎伏階下拜公告于衆殺之土人思公德立
祠也(帝京景物略)
原昌平縣北有狄梁公祠元大德中重建學士宋渤記
之穹碑尚存廟中常有光怪每歲二月二日南山北山
之人皆來作社前數日夜碑上即有火光遠而望之碑
字皆見近視之即滅(馬氏日抄)
原過沙河二十里至新井庵有松林隂一畆西數里柳
林中有臺曰景梁臺土人立以思狄梁公也(帝京景物略)
原臺初名慕狄正德間戶部分司林應驄所建也隆慶
中改景梁(昌平州志)
(原宋渤重修狄梁公祠記祠昌平縣治在燕山南麓邑北門外舊有唐狄梁公廢不知始建何代大德三年)
(縣尹遼陽王君敬率同事葺之凢再閱月祠之内外皆完好具其事來謁予于圖史府曰祠成當識竊謂傳有)
(之能捍大患能禦大菑者咸載祀典狄公於唐社稷如忠格悍后力争廢主能以孤身當横中流毅然不易一)
(言極難事耳史稱寧州為勒石頌德彭澤為立生祠魏州復有生祠皆其所常臨治恩信及人既去而猶思之)
(者也今昌平於𫝊未嘗作邑而祠之何與按萬歲通天中罷魏州時嘗轉幽州都督中宗反正自右肅政御史)
(大夫改河北道行軍元帥其罷修城守具論發兵戍疏勒非是請曲赦河北脅從民人盖獲免者數千萬計皆)
(當時施行其有大恩德於燕趙豈直昌平哉吾嘗往來上谷漁陽古鎮戍中往往有公祠宇盖敦實之精惠義)
(之著其被覆冐之境感而不忘相率祠之無疑也狄梁公祠石刻)
原劉諫議祠在舊縣東景泰三年祠隨縣徙建於儒學
内歲春秋上丁致祭(昌平州志)
原諫議書院元設山長主之(明一統志)
原元泰定二年五月置諫議書院於昌平祀唐劉蕡(元史)
(臣)等謹按元史泰定間建諫議書院果囉羅納延
金臺集則云天歷間奏建書院考泰定二年至天
歷相距四年或泰定中已創其端後因宫祺奏乃
卒成之歟
原康里庫庫請褒贈唐劉蕡以旌正直帝從其請(元史)
(本傳)
原元建劉諫議祠許參政有壬為之記(長安客話)
補唐劉蕡昌平人歷遼金無能發潜德天歷間昌平驛
官宫祺始奏建劉諫議書院(金臺集)
原劉蕡字去華昌平人太和二年舉賢良方正對策指
斥宦官遂不第令狐楚在興元牛僧孺在襄陽皆辟為
從事待如師友授秘書郎為宦官所嫉誣以罪貶柳州
司戶參軍卒昭宗時贈右諫議大夫元泰定初以昌平
驛官宫祺奏請始為立祠祠本在舊縣縣徙祠亦徙焉
在大成門之西程學士敏政詩云新祠門對頖池灣是
也(昌平山水記)
原劉蕡楊嗣復門生也唐登科記寶歷三年楊嗣復下
三十五人裴休等時蕡第十九賦齊魯會於夾谷賦晦
日與同志昆明池泛舟詩及第策直言中官嫉怒仇士
良謂嗣復曰奈何以國家科第放此風漢耶嗣復懼曰
昔與蕡及第時猶未風耳(玉泉子)
增志稱蕡宅墓在昌平今其址俱不可尋崇禎五年劉
京兆榮嗣謀於董宗伯其昌為撰碑手書以風策士猶
稱司戶存憤也(帝京景物略)
(原羅衮請褒贈劉蕡疏略直竊見故秘書郎責授柳州司戶臣劉蕡當太和年對言策是時宦官方熾朝政)
(已侵人誰敢言蕡獨指斥遂遭退黜實負冤欺其後竟陷侵誣終罹譴逐沉淪絶世六十餘年前歲東内幽辱)
(西州播遷陛下德勝妖孽義感勲賢克返塵鑾再安寶位向使蕡策得用蕡才得施則杜漸防萌尋消逆節豈)
(殷憂多難遠及聖躬以此追維誠堪軫悼乞宣付中書門下顯加褒贈不獨慰九泉之骨庶亦勵四海之心)
(文苑英華劉生賦補陸深弔)(洵劉生之瓌瑋兮已亮夫言出而)
(禍隨誕樹虚而賈實兮紛振古之共悲測彼蒼之倚伏兮嗟生獨罹乎此時也當明庭而鋪辭兮既已謝乎無)
(媒也苟忠信之自印兮又奚必開金石而稱竒願韜卷以有傒兮恐歲暮之難期凌冰雪以北度兮敬弔生之)
(芳祠空蘋藻於寒沍兮悵瞻遡之何遲吁會合其猶然兮羌昧已而前之塞河決於微穴兮當狂瀾之既頽貔)
(虎逸而負嵎兮欲徒手而徑批臨深淵而莫戒兮聳旁觀之屢疑佩宣王之昭訓兮亦有道而言危曰余既知)
(夫隠衷兮冀身郤而道垂謂將來之可恃兮竟陳言之誰施謇歷生之故墟兮睇西山之崔嵬尋采薇之舊蹤)
(兮路逶迤而多岐風號寒而木怒兮恍有遇於斯須情抑鬱而欲語兮魂靡靡以難持儻决機於轉園兮曰獨)
(生之所私哭儼山集詩原李商隠劉司戶)(有美扶皇運無誰薦直言已)
(為秦逐客復作楚冤魂湓浦應分派荆江有會源併將添恨淚一灑問乾坤玉谿生詩集)
(原黃潜題劉諫議祠作平劉君古遺直祠堂在邱園嗟此豪傑窟文雄歘孤騫生二三策匪徼明主恩瑣瑣)
(談失得毋乃市井言祠黃文獻集日已暝慘澹風葉赤原果囉羅納延劉蕡詩入郭)
(鞠躬荒祠下低徊想遺直劉君素忠憤伏闕論邦國痛陳腹心禍竟羅考功斥餘子盡騫騰鬱鬱負慚色鄉人)
(仰高義千載崇廟食悲歌風蕭蕭感慨情惻惻出門無行人涼月照東壁金臺集)
(原吳師道劉諫議祠下作事李唐祚中徽刑臣執其柄賢良褎然來一策駭羣聽幾戒不密昌言毋乃病吾)
(職非近臣陳義固當正為時吐忠憤誓不顧軀命同游雖厚顔得失非所競滔滔徇世學胡不愧元聖鄉閭闢)
(祠宇名教係邦政居庸峭摩天過者竦深敬集)(吳禮部)
(原程敏政詩策老樹隂森護廟門尚疑生氣塞乾坤衣冠死愧千年爼豆公宜百世尊晏歲牛羊山下冢東)
(風桑梓道傍村匡時不盡平生恨白日悠悠逝水奔篁墩集)
(原許成名詩青泮宫留爼豆城郭隠山川落日春林外荒祠古樹邊蘋還獨薦直道更誰憐感慨悲前事臨)
(風一愴然原何御詩)(龍石集諫議廟貌尚如初爼豆春秋日江北州劉)
(山涕淚餘遺蹤問故老往事見唐書千載傷君意龍蛇自卷舒白湖集)
(原黃佐劉蕡祠詩湓諫議祠堂在栖栖託泮林雨垣春蘚合風物暮蟬吟浦天河遠沙河水自深獸爐浮勁)
(氣虯箭□徽音社稷誰能奠經綸獨爾任毁方難入彀希古合投簪桑海時應變桃源路可尋炎荒終棄置幕)
(府始浮沉宫府分南北興亡共古今吐言扶白日回首破層隂牢落千年夢凄清此夜心停鑣休遠躅呼酒滌)
(煩□宿鳥喧雲堞飛鴻掠月岑廣陵有餘恨非直雍門琴泰泉集)
(原林春澤詩一志士惜流落故山還有祠名高下第日心苦上書時出歸何晩羣姦死已遲豈知朝代别揮)
(涕誦君詞詩人瑞翁集歌地劉生有墓祠祗餘經世志原鄭善犬自昔悲)
(况值諱言時去國英雄盡還山事業遲黃金舊臺北搔首動遐思少谷集)
(原王鏊詩慨荒灣野木古城隅何處昌平是舊廬氣帶幽并多感策如晁董亦迂疎同時下第誰云屈此外)
(求言總是虚不盡懷賢千古意執鞭無路欲何如文恪集)(王)
(原陸深詩到諫議千年尚有祠唐宫禾黍久離離多情瘦馬衝寒無數青山落照遲往事空傳臺下駿靈風)
(常滿廟前旗冰霜入夜頻搔首欲奠芳椒侑楚辭山集)(儼)
(原駱文盛宿昌平劉諫議祠詩古諫議祠堂日已頽入門蕭瑟但蒿萊英風祗自懷千行潦那能奠一杯人)
(靜鼯鼪啼夜雨月明風露冷秋槐更餘不盡徘徊意手摸殘碑思轉哀兩谿集)
原唐太尉朱懷珪墓在州城西北十五里積粟山下碑
文為元載撰李融書(昌平州志)
(原吳師道覽朱懷珪碑詩盧昌平官道旁卧碑何壯偉有唐營府督懷珪姓朱氏龍昔彊藩巨孽所根柢爾)
(嗣泚與滔逆氣粤冇始眈眈元相國肆筆方述紀寧知兩月後口衊不貸爾千載托斯人遺臭同一軌荒墳莾)
(無迹石獸相撐倚雙螭已插地文字未殘毁徒令行路者唶唶嗟僣侈聖賢樹功德金石無溢美末世乃濟姦)
(事定有公是奈何極穹崇來者紛未已留此懲不忠并以愧謟子吳禮部集)
(原昌平人卜地葬母開礦見有紫漆棺而丹漆書其前盖婦人之墓而其夫所為文文曰里人盧孝妻祝氏月)
(英父某母某孝始聘其姊為權力奪去父母以英續盟英貌莊性慧事舅極禮敬女紅經史音樂皆通曉日不)
(廢書夜必刺績夫婦未嘗離舍勢力者復欲奪英英憤恚死歸孝三年年二十一歲散衣十九件皆英手刺花)
(鳥并其平生玩好悉以歸冥至正二年夫盧孝撰耳談)
原瑞光寺在州治後成化十年勅建(昌平州志)
原流沙寺在鞏華城北門外元皇慶年建(同上)
原上方寺在駐蹕山上有十八盤寺南為仙人陀(同上)
(臣)等謹按畿輔寺觀志寺有二一在昌平州南口
東一在駐蹕山上有十八盤
原昭聖寺在州西北唐乾符六年建明正統十三年奉
勅重修寺有廣大圓滿大悲心陀羅尼幢一開元中三
蔵沙門不空奉詔譯劉詔書(昌平州志)
原狄公祠南道上立二石幢鐫梵語字法頗𩔖李北海
唐貞觀中物也過西廢寺有二幢元奘手書(帝京景物略)
原舊縣大街東有佛頂尊勝陀羅尼幢一罽賓沙門佛
陀波利奉詔譯大街西有無礙大悲心陀羅尼幢一開
元國師三蔵沙門不空奉詔書(昌平州志)
朱彛尊原按不空開元時僧徐浩為之書碑者也
帝京景物略因三蔵字遂指為貞觀中元奘書誤
矣
補聖恩寺在昌平州崔村明正統四年建寺碑翰林院
編修劉昇撰中書舍人趙昂書景泰三年立石(木葉山花記)
(補劉昇聖恩寺碑略至聖恩禪寺在昌平崔邨北寶峯下其地四山環寺東大獨山南至南阿坡西至釣魚)
(坡北至將軍陀經始于正統三年十月明年十一月落成勅賜額曰聖恩禪寺聖恩寺石刻)
原白瀑寺在居庸關西百里寺中畫壁碑志皆金大定
年物(東田漫稿)
(原馬中錫白瀑寺詩會白雲深處萬重山寺在雲山杳靄間四壁丹青圖海斷碑文字記完顔唄餘盤石僧)
(初定齋罷生臺鳥未還世上紅塵應不到正宜長日掩柴關同上)
補龍泉寺在昌平州芹城村龍潭之上本天祐舊刹駙
馬都尉濟延修之成化三年十月釋道深撰碑行湛立
石(黃圖雜志源按濟延義見前舊作井今譯改)
(臣)等謹按昌平州志寺有二一在芹城北天祐元
年建一在州治東南五里龍泉山頂
(補釋道深勅賜龍泉寺記畆神山在昌平縣東三十餘里芹城村村有龍潭約九有古龍泉寺天祐元年造)
(舍利寶塔又有海雲國師及大慶夀尊宿塔又有望景軒宣德間嘉興大長公主偕駙馬都尉濟延捨金帛建)
(寺龍泉石刻)
補昌平之東地名馬坊釋如進立彌陀寺(德園集)
增香巖寺在昌平州永豐屯舊名彌勒院
本朝康熙五十九年重建改今名(一大清統志)
增曹房庵在州治東八里相傳為劉諫議讀書處(昌平州志)
補弘治十年以昌平湯山莊地二百頃賜大慈延福宫
勅建道觀一所額曰崇虚(黃圖雜志)
原元福觀在州治南四十里(昌平州志)
原元福宫弘治十七年建俗呼為迴龍觀(昌平山水記)
(原楊巍宿迴龍觀詩承沙際開瑶館鑾輿幾度過日迴雙闕迥雲傍九陵多露空仙掌沿階自綠蘿夜深清)
(吹發猶憶舊鳴珂夢山集)
原老君堂東北有長春亭三間東西廂各三間以備游
憩(昌平山水記)
原吕真人祠有二一在西大街有明尚書董其昌撰并
書碑一在溝溝崖紫極峯(昌平州志)
(增明董其昌吕真人祠記載余少誦隂符道德意以為清静所宗已而觀真誥所類皆所主在忠孝節義清)
(静其寓境也若吕真人於東溟陳大將軍有可異者將軍兒時遇道者眼光射人熟視公曰孺子勉之異日統)
(數百萬貔貅為國家干城幸自愛髮未燥即喜習尚父司馬兵法以報國自矢己未春會遼左四路進師公當)
(後勁失利被創墮馬僵卧草中見兒時所遇道者相慰勞云救爾者至矣忽聞馬蹄聲數百遂以馬乘將軍疾)
(馳而歸始信真人記莂不虚耳將軍念真人與有夙緣節鈛所至必為立祠紅螺固其家山至若在甘肅則祠)
(之在石城又祠之在招寶又祠之迨莅昌平鎮度鈴閣左右購隙地建堂三楹丙舍為丹室崇門邃庙視諸祠)
(尤雄麗惜將軍未遇大用早遂其談笑封侯之志然随在必著壯猷與戚大將軍後先伯仲將軍祠吕公之意政未)
(可量也我鄉本一禪院亦有回先生靈蹟近遺吾友仲醇藥一瓢施濟不竭兹將歸將從詢此一叚竒事適將)
(軍礱石索予言遂書所遇真人始末歸之公諱洪範字九疇别號東溟祠始於癸夘秋成於甲辰之夏云吕)
(真人祠石刻)
欽定日下舊聞考卷一百三十五
欽定日下舊聞考卷一百三十五舉正
泰定原書泰訛作太今改(劉蕡字去華條)
欽定日下舊聞考卷一百三十五舉正
