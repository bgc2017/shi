欽定日下舊聞考卷一百三十一
京畿(房山縣二)
原聖水東逕玉石山謂之玉石口山多珉玉燕石故以
玉石名之(水經注)
原迴城水源出良鄉縣西北玉石山東流經縣北四里
又南流入范陽縣界(郡國志)
原十度河在縣之西南曲折旋繞由十度村至石&KR2217;店
歴經十度故名即拒馬河之上流也(房山縣志)
原涿州永泰軍有大房山六聘山涿水樓桑河横溝河
禮遜河祁溝河(遼史)
原杖引泉在縣西南六十里泉水湧出滙而成溪流經
涿州東頭入胡良河(方輿紀要)
(臣)等謹按杖引泉今湮塞
原公村在縣北三十里廣陽水所出經廣陽故城與鹽
溝水合入桑乾河有胡良河自縣北來注之(名勝志)
原六山河自黑龍關來東南入琉璃河上有半壁山壁
立千仞石罅古柏蒙茸然長不滿二尺其西山半一小
竇曰辟榖洞峭絶不可上北為背隂洞對山望其東有
正覺洞(北游紀方)
(臣)等謹按六山河因黃山榖積山半壁山辟榖山
張良洞正覺洞朝陽洞諸水所會故名
增琉璃河源出房山縣西北東南經良鄉縣西南又東
南逕涿州東又南入保定府新城縣界即古聖水也(大)
(清一統志)
(臣)等謹按
大清一統志琉璃河源出房山西北黑龍潭及孔水洞
俗名蘆村河入良鄉縣始名琉璃河范大成集中
謂之劉李河宋敏求入蕃錄謂之六里河
原黑龍潭在縣北五十里元至正中京師大旱遣留守都
事薩里默色禱之大雨霑足(涿州志舊按薩里默色義俱見前作薩理彌實今)
(譯改)
原宣德十年五月天久不雨房山民言縣北七十里有
龍潭歷宋元以來禱雨輙應上命遣官祭之(明宣宗實錄)
(原歐陽原功創建黑龍潭廟碑記下房山之大安山山之上有龍湫深不見底以勢度之徹山趾世相傳有)
(黑龍君居之至正十年歲庚寅夏五月至六月不雨銀青榮椂大夫中書平章政事綽斯戩奉詔留鎮京師召)
(京尹縣令等官徧走羣望又率僚屬詣在京名寺觀咸禱焉雨不至平章公憂之歸家露香禱於庭左右曰房)
(山有黑龍潭禱雨輙應盍往扣之公遣留守司都事薩里默色奉香幣行仍戒有司遣价貳玉虚宫十一代真)
(人張公門徒明道洞微大師畢輔貴偕往既至輔貴等瀝平章公閔雨之誠於龍明日龍見靈異觀者喜曰雨)
(之徵也既而大雷電以雨圻甸方數百里皆霑足槁苖盡起及秋五榖胥熟於是父老以龍君未有祠請作新)
(廟以彰神庥輔貴願募衆財馮潭依山疊石築壇高二丈許廣可二百餘步因壇為廟中作正殿三間東西屋)
(如之外為神門設闌楯臨壇上中塑龍神像服飾如貴者儀旁列雷雨部諸神次及祀神之庖守祠之舍内外)
(偕作經始於十年之秋落成於十二年之冬費楮帛五萬三千緡有竒十四年夏六月京師又踰月不雨公復)
(遣薩里默色禱如前將行致公之意以廟記屬某時某感暑下痢連日病不能興聞命強起而默禱曰龍君即)
(致甘澍已時菑當力疾以償諾責十三日壬寅往禱丙午大雨己酉又大雨自是雨大集是歲有秋都人每雨)
(見風雲雷電皆起西南自房山来知為龍君所致薩里默色竣事還以喜雨告某疾亦稍甦乃記之曰天有三)
(垣帝座所在諸星環之國有京城天子所居百神衛之房山密邇燕都多深山修谷實生神龍疏附奔走居百)
(神之先理之必然也且京師天下之本盛夏兼旬不雨舟漕不蔇物賈日翔四方輻輳者憂之又旬日不雨饑)
(饉疾疫將作居民憂之鬭訟盗賊滋蕃朝廷有司憂之一雨而百姓四方安故房山之龍能雨京師有功於國)
(甚大禮記祭法曰山林川谷邱陵能出雲為風雨見怪之物皆曰神有天下者祭百神諸候在其地則祭之新廟)
(作於祭法為宜或曰社壝而不宇今廟焉以居龍何曰地載神氣神氣風霆風霆流形庶物露生社欲其露處)
(以受生氣也龍者天之生氣能為膏澤以生萬物者也其質為陽陽動必静静必伏藏宇以棲神固宜又曰肖)
(龍象以人何曰龍有變化不測之神人而為龍龍而為人古今多有之異時褒崇之典請於大庭議於奉常為)
(侯為公衣冠牲幣祀號祭式必視人爵廟也像也揆之事理皆宜平章公蒙古克埒氏國初以來元勲世臣之)
(胄其父祖子孫羣從昆弟丞相御史大夫接踵不絶於朝故其體國也切其愛民也深其禱神也能竭其誠乃)
(作迎享送神詩俾工歌其辭以祀并刻之石辭曰龍胡為兮山之盩風氣固密兮岡巒綢繆龍奉命兮宅阻幽)
(扈帝室兮拱神州神州兮盛夏不雨相臣憂兮奉牲醑牲肥兮醑香龍來歆兮不遑處大振電兮從元冥雲飛)
(繳兮雨建瓴雨優渥兮年穀熟年穀熟兮神州足神州足兮萬邦福龍盤桓兮此有屋龍歘起兮安之乘靈和)
(兮薄希懿風雨旗兮絶天河滃元雲兮揚素波帝曰勞女兮復女居新廟翼翼兮山盤紆房之山兮雨之府鼔)
(坎坎兮巫屢舞澤我民兮萬萬古國有秩兮食兹土圭齋集按克埒蒙古語墻也舊作怯烈今譯改)
(原李濓房山詩集勝隂雲嫋嫋黑龍灣瑶草丹崖不可攀越客漫誇天姥漁陽還有大房山嵩渚集)
原防水出良鄉縣西北大防山南東南流逕羊頭阜下
俗謂之羊頭溪(房山縣志)
(臣)等謹按羊頭阜即羊頭岡見
大清一統志
原白帶山在范陽縣北四十里(太平寰宇記)
原般州山西南十里為石經山山之東為石經洞(方輿紀要)
原房山縣西南四十里有山曰白帶山生&KR2007;題草又曰
&KR2007;題山藏石經者千年矣故曰石經山亦曰小西天云
北齊南嶽慧思大師慮東土藏教有毁滅時發願刻石
藏閟封岩壑中坐下静琬法師承師付囑自隋大業迄
唐貞觀大湼槃經成其夜山吼生香樹三十餘本六月
水浮大木千株至山下搆雲居寺焉唐玄宗第八妹金
仙公主修之洪武二十六年又修之正統九年又修之
山上雷音洞高丈餘四壁刻經四柱刻像前石有扉維
以開閉几案瓶罏皆石臺有欄横與堂亘堂左洞二右
洞三堂下洞二皆經唐迄元代有續刻經目列石幢人
傳洞火龍所穿也山下左右東峪寺西峪寺西峪寺後
香樹林香樹生處也夢堂庵唐夢堂師居處也林後琬
公塔也萬歴壬辰達觀和尚覩像設衰頽石版殘蝕率
僧芟除啟洞拜石經石下有穴藏石函一尺上刻大隋
大業十二年歲次丙子四月丁邜朔八日甲子於此函
内安置佛舍利三粒願住持永劫三十六字發眎得小
金瓶舍利狀黍米色紫紅師聞於慈聖太后迎入供養
函瓶以玉外函複之安置故處僧憨山撰雷音窟舍利
記刻之石山多石碑二隋碑一仁壽元年王臣□碑一
仁壽元年王邵碑五唐碑一開元十年梁高望碑一開
元十五年王大悅碑一元和四年劉濟碑一景雲二年
寗思道碑一太極元年王利貞碑二遼碑一趙尊仁碑
一天慶八年沙門志才碑二元碑一至正元年賈志道
碑一至正二年釋法真碑山半有庵曰半山庵(帝京景物略)
朱彛尊原按漢書地理志清河郡有&KR2007;題縣顔師
古注&KR2007;古莎字
增石經山在房山縣西南五十里本名白帶山亦曰&KR2007;
題山以山生&KR2007;題草也(一大清統志)
原獨樹村在縣西南五十里(房山縣志)
原出獨樹村四里兩山對峙外隘内豁小溪中出石參
差如犬牙水觸石流潨潨有聲沿溪行十里有巨石數
十横布水中躡以渡登平岡以望峰巒不可勝數中一
山石火燄而草樹獨盛詢知為白帶山小西天之徑在
焉迤邐至山麓壁立似不可登徐望之有磴道直上及
山半有石室曰義飰廳唐乾符中僧藏賁所建折而東
鑿石為道廣不滿尺横於山腹者一里折而北條石為
階凡九十九級級盡行百步復有階如前級差少折而
南有石堂東向方廣五丈曰石經堂堂有几案罏缾之
屬皆以石為之下以石甃地使平壁皆嵌以石刻佛經
字𩔖趙松雪中四石柱柱上各雕佛像數百飾以金碧
堂之前石扉八可以啟閉外有露臺三面以石為闌設
石几石床以為遊人憩息禪房庖湢皆因巖為之堂左
石洞二右石洞三復有二洞在堂之下石經版分貯其
中始隋沙門静琬其徒道公等續之至遼統和金明昌
間增刻前後納洞中石凡七百餘條有石幢記其目每
洞以石為窗櫺用鐵固之石本之近窗者可以闚見其
左洞有静琬貞觀八年碑記嵌於門上洞北有石池石
井池廣七尺而深半之井北有泉自竇中出涓涓不絶
又有石龍王像民禱雨則祀之古木蒼藤樛錯隂翳由
泉竇之南緣小徑盤屈至山頂有五石臺臺上皆有白
石小浮圖其南二乃唐金仙公主所建餘無題識不可
攷頂有巨石後廣前銳平出於虚空者數尺名曝經臺
下至堂中左右見有碑十餘其高大者則唐元和四年
幽州節度使劉濟所建西偏下五里許有雲居寺亦静
琬所剏墀中列唐人建石浮屠四皆勒碑其上其一開
元十年助教梁高望書其一開元十五年太原王大悅
書其建於景雲二年者則寗思道所書太極元年建者
則王利貞書也寺僧言後院中石刻猶多在榛莽中或
立或仆多唐時所刻(雙崖集)
增隋石經開皇中釋静琬鑿石刻經僅成大湼般而卒
唐宋皆有續刻唐雲居寺石浮圖銘王大悅撰開元十
五年唐雲居寺石浮圖銘梁高望書開元十年唐涿鹿
山石經堂記劉濟撰元和四年遼雲居寺續鐫石經記
趙遵仁撰清寧四年遼雲居寺續秘藏石經塔記沙門
志才撰天慶八年元修華嚴堂經本記賈志道撰并書
至正元年元雲居禪寺藏經記釋法貞撰陳顥篆額至
元二年(天下金石志)
增静琬姓氏里居不可考訪求名勝至燕涿山北白帶
山見峯巒靈秀遂採石造十二部石經自隋大業迄唐
貞觀大湼槃經成是夜山吼生香樹三十餘本六月水
漲忽浮大木千株至山下因構雲居寺明皇第八妺金
仙公主增修今香樹林後琬公塔存焉(畿輔仙釋志)
原石經山峯巒秀拔儼若天竺因謂之小西天寺在雲
表僅通鳥道曰雲居寺迤南三里有石級長里許級盡
東折為雷音殿四壁鐫梵語悉隋唐人所書復有洞七
即知苑藏石刻處也(長安客語)
(臣)等謹按雲居寺内恭懸
世祖章皇帝御書文殊殿額曰别有洞天
皇上御書額曰慧海慈航毘盧殿額曰慧海智珠聯曰
林外鐘聲開宿靄階前旛影漾晴暉釋迦殿額曰
耆窟香林聯曰石洞别開清淨地經函常護吉祥
雲藥師殿額曰香雲常住彌陀殿額曰金輪正覺
大悲殿額曰蓮臺淨域小西天額曰見春亭皆
御書乾隆十八年
御製初遊雲居寺詩並
御製遊雲居寺即景雜詠恭載卷内
又按長安客話所稱隋沙門知苑隋圖經亦作静
琬
原幽州沙門知苑精練有學識隋大業中於幽州西山
鑿巖為石室摩四壁以寫經又取方石别更摩寫藏諸
室内每一室滿即以石塞門鎔鐵固之時煬帝幸涿郡
内史侍郎蕭瑀皇后弟也性篤信佛法以其事白后后
施絹千匹瑀施絹五百匹朝野聞之争共捨施故苑得
成功苑常以役匠既多道路奔走欲於巖前造木佛堂
并食堂寢而念木瓦難辦忽一夜暴雷震電明旦既晴
見山下有大木松栢數千為水漂積於道次道俗驚駭
不知來處苑乃使匠擇取其木餘分邑里邑里喜悅助
造堂宇頃之畢成苑所造石經已滿七室以貞觀十三
年卒弟子繼其功焉(冥報記)
原智泉寺僧静琬見白帶山有石室遂發心書經十二
部刊石為碑(隋圖經)
原石經貯於巖洞者七地穴者二洞以石門閉之穴以
浮圖鎮之自隋唐迄元碑碣森列洪武二十一年正月
道衍奉命往觀賦詩鐫於華巖堂之壁雖未足彰琬師
之幽光庶以紀兹行之歲月而托不杇也(逃虚子集)
增乾隆十八年
御製初遊雲居寺二十韻明發事清遊村烟淡靄浮
欲暄春旭麗不冷曉風收歴歴遵原陌行行度野溝杏
含紅見遠柳怯綠疑偷近識花原未明看枝已柔問誰
開謝墅聞說是莬裘(過一山村松竹瀟洒問之為故尚書傳鼐別業)入谷蹊偏
隘尋逵騎半留村民瞻露冕緹士漫鳴騶恍到琉璃界
分迎雲水儔行營剛廿里古寺閱千秋碑字傳貞觀蓮
經悟比邱莊嚴信希有名象許詮不瀟灑坐精舍檐楹
揭素幬藉因休衆倦便以縱晴眸僧進伊蒲饌鶴彈梵
唄喉此來探勝賞詎為訪禪修經洞猶雲表崕途有瀑
流要憑窮一覽未便更他投曩者遥瞻企佳哉今取酬
佛寧擅獨樂我祗勵先憂
增又
御製遊雲居寺即景雜詠拈花微笑那傳心般湼槃
成離(去聲)古今可惜闍黎多附會未知大地是香林(右香樹林)
(為唐刻湼槃經成山三吼因生香樹云)雲居已據勝概雲最佳致陳軒
納遠望躋陟得清寄流憩倚文榻屬詠托遐思籟聲泛
金石塔影落空翠分付舍利光記子乃初至(右概雲軒)竹
樹䓗翠間峰腰滃玉乳山靈泉必靈名言傳自古抱珠
守蒼龍雲氣時吞吐流為功德水香積悅法佀何當合
膚寸徧作春郊雨(右石井)預慮昌黎論先為二酉藏義
都兼半滿世已閱隋唐扄鑰真稱固法輪豈繋常擬方
杜元凱猶覺欠周防(右石經洞經隋僧静琬藏處)空閣凌飛崖虚
舟意彌在英英忽滿谷依稀泛雲海(右崖舫)絶峭忽畆
平牝洞依陽巘何年耆闍窟中閟三車典空色難為方
喧寂信皆善大士坐如如萬劫法輪轉隨喜欣始遇於
斯會不淺(右聲輪洞)搏壁思少徐孤亭恰逢此騁望無端
倪棲神冥議擬春從何方來蹤跡無可指忽見桃始華
輙以名亭子(右見春亭花山崖有亭初無名忽見桃始開因以名之)土門通細
逕絶頂憑陵高石經藏洞底將曝毋乃勞天龍不禁笑
安名慣爾曹(右曝經臺)
(臣)等謹按雲居寺
御製詩謹繹有關紀述者恭載卷内餘不備錄
(原姚廣孝題石經山詩竺峩峩石經山連峰吐金碧秀氣鍾&KR2007;題勝㮣擬西域墳五千卷華言百師譯琬公)
(懼變滅銕筆寫蒼石片片青瑶光字字太古色功非一代就用藉萬人力流傳鄙簡編堅固陋板刻深由地穴)
(藏高從岩洞積初疑神鬼工廼著造化迹延洪勝汲冡防虞猶孔壁不畏野火燎詎愁苔蘚蝕兹山既無盡是)
(法寧有極如何大業間得此至人出幽明獲爾刊乾坤配其德大哉洪法心吾徒可為則逃虚子集)
(原薛蕙詩文翠巘雙林合丹梯一徑懸洞門窺地底石室與天連字開龍藏金銀布梵筵兹山實靈異吾欲)
(托栖禪卿西原集筵初布地玉宇舊藏經石室青霞護原蔣山詩金)
(松門白日扄洞衝多宿霧巖俯四垂星未厭探竒意虚疑入窅冥南泠集)
(原張循占登小西天石經寺作磴摩圍西望渺塵沙天竺重開帝梵家十里雲盤藏石千峰露濕白蓮花山)
(懸寳象秋宜月洞鎻靈文夜有霞聞說叢林堪卓餳願從初地轉三車嘉樹齋集)
原幽州石浮圖銘甯思道書景雲二年四月立又石浮
圖頌王利貞文太極元年四月立(金石文字記)
(原王利貞易州石亭府左果毅都尉薊縣田義起石浮圖頌祥夫釋氏大慈能仁廣運一揮惠劍則結嶽峰)
(摧暫駕寳船則流海波息若迺豐牛步坦香象登津福祉夙昭觧行先備非功德修淨其有與於此乎浮圖主)
(石亭府果毅田公者孝乎惟孝忠為令德秉武腰文遊仁踐義富潤石室貨積銅山保性里閈榮足知止尊崇)
(法門福求無上奉為七代先亡見存太夫人合家大小敬造石浮圖七級釋迦像二菩薩神王等一鋪爾其索)
(寳幽谷獲琰崇巖異濟北之神期匪河西之馬瑞歘焉構迴不日而成狀雀離之從天猶多寳之湧地虬簷霧)
(舉寳鐸風吟睟容如在神儀儼若炅朝日以舒鑒爍幽宵以放光與惠日而長懸同定水之無竭贊嘆功德而)
(述頌云惟佛與佛法所皆空能仁富智廣度多功有清信士産積豐崇檀波羅密琬琰雕礱輪高擢露鐸迥吟)
(風睟穆如在與天地終福霑一切於何不隆和州歷陽丞王利貞文弟燕州大雲寺僧智崇妹明度寺尼護念)
(弟義冲陪戎副尉上柱國弟義隆昭武校尉上柱國雍州興國府右果毅都尉合家供養吉金貞石志)
朱彛尊原按包咸論語注孝乎惟孝美大孝之辭
今碑文亦同此讀
原雲居寺石浮屠銘梁高望書開元十年四月立(金石文字記)
(原梁高望易州新安府折衝李公石浮屠之銘則夫至道潛運不言而化成大象孕靈不窣之功遂斯神元)
(妙頤雖日用而莫知况耳目不該豈視聽之能識由是給園多士並赴緇林方丈比邱咸歸奈苑有想非想住)
(法非常樂之宗色空即空生滅豈菩提之果於是清信士易州新安府折衝都尉李文安遊心正覺妙達苦空)
(知勞生之有涯設津梁於彼岸迺於范陽縣西雲居寺為亡妻河東郡君薛氏敬造石浮圖一所旁求琬琰□)
(岫為之獻琛遠召良工班輸以之呈巧盤螭隠伏與雲峰而相交靈鳳將翔共陽鳥而接翼飛空七級狀多寳)
(之移來騰虚四㢠疑衆仙之涌出兼以山含萬象地藴靈竒蓮沼澄光似猴池之浴日松枝引籟若祗樹之吟)
(風衆妙難名約敷厥美冀同拂石萬劫兹山銘曰麗哉弘璧出矣崑山磨礱不日神儀婉然亭亭淨域峩峩給)
(園光浮十界色照三天衆妙功德莫惟斯重鏤鳳傍矯雕龍上聳買地有巢福田無種利益潛通存歿偕奉易)
(州府遂城縣書助教梁高望書開元十年四月八日易州志)
原寺門右石浮屠銘太原王大悅撰并書立於開元十
五年二月(燕都遊覽志)
(原王大悅石浮圖銘序略亦建浮屠於門右者鄭氏字元泰范陽人木易燼滅土塵散惟石之永瞻其有恒)
(繫法之堅念兹無替銘曰高塔峩峩示延遐矚多生攘攘動善羣觸茲設兹利無礙無疆其福豐衍其資廣長)
(彼石惟堅我性亦定永永不滅視以知正吉金貞石志)
原山頂石浮圖後記王守泰行書開元二十八年四月
立(金石文字記)
(原王守泰記聖山頂石浮圖後大唐開元十八年金仙長公主為奏上賜大唐新舊譯經四千餘卷充幽府)
(范陽縣為石經本又奏范陽縣東南五十里上㘺村趙襄子淀中麥田莊并果園一所及環山林麓東接房南)
(嶺南逼他山西止白帶山口北隈大山分水界並永充供給山門所用又委禪師元法歲歲通轉一切上延寳)
(歴永福慈王下引懷生同攀覺樹粤開元二十八年庚辰歲朱明八日前莫州吏部常選王守泰記送經京崇)
(福寺沙門智昇檢校送經臨壇大德沙門秀璋都檢校禪師沙門元法吉金貞石志)
原涿鹿山石經堂記唐節度使劉濟撰元和四年立(燕都)
(游覽志)
原碑後有節度押衙銀青光祿大夫檢校國子祭酒兼
監察御史上柱國姚可矩弟攝歸順州參軍可恭盧龍
節度驅使官可質咸通十三年四月題名(國門近游錄)
(原劉濟涿鹿山石經堂記逮我唐十有一葉皇帝繼明昭宣光被四海神人以和今己丑歲凡五祀矣方隅)
(守臣樂其休明天地大德罔知攸報濟封内山川有涿鹿山石經者始自北齊至隋沙門静琬睹層封雲跡因)
(發願造十二部石經至國朝貞觀五年湼槃經成其夜山吼三聲生香樹三十餘本其年六月瀑水浮大木數)
(千株於山下遂構成雲居寺焉既而玄宗開元聖文神武皇帝第八妹金仙長公主特加崇飾遐邇之人增之)
(如蟻述焉有為之功莫此而大濟遂以俸錢為聖上刻造大般若經以今年四月功就親與道俗齊會石經峰)
(下飰等香積而法雲靄空會同華嚴而花雨滿地金篆玉版燦如龍宫神功曜日宇宙金色於是一口作念萬)
(人齊力岩壑動鸞鳳翔或推之或挽之以躋於上方緘於石室必使劫火燒而彌固桑田變而不易或資聖壽)
(壽願比於崇山緘於石經經願延於沙界鴻祚景福聖壽無疆幕府衆君子同稱讚之時元和四年四月八日)
(記石吉金貞志)
原唐雲居寺主律大德神道碑銘灊江妻夷子何籌撰
盧龍節度驅使官張景琮書并篆額咸通八年丁亥歲
十一月四日建(國門近游錄)
(原何籌律大德道行碑略劉大德諱真性涿郡范陽人元和中廉察使相國彭城公慕其高行亟請臨壇暨)
(太和九祀方伯司徒史公之領戎也益傾南望之誠兼陳北巷之敬竒香異藥上服命衣使命往來難可稱計)
(以其年季秋示寂於本寺東院上足仲說恒智鑒真惠增志千文展寳定等七人感師之教焚棺於碧岫之陽)
(起塔於清流之左議刻貞珉紀其盛德俄屬先朝大興沙汰寺皆毁廢僧遁林岩洎佛法重興屢更星歲七人)
(之内惟寳定存乃與寺主僧弘信再議崇立焉吉金貞石志)
朱彛尊原按碑稱廉察使相國彭城劉公者節度
使濟也其曰方伯司徒史公者留後元忠也
(原王正燕山雲居寺碑内雲居寺東一里有高峰峰之上十餘步有九室室之有經四百二十萬言本自静)
(琬始厥謀歷道暹諸公成其事佛宇經厨僧房鐘閣材惟杞梓砌則琳珉古檜星羅流水環遶闕堤相望門闥)
(洞開風俗以四月八日共慶佛生凡水之濱山之下不遠百里預饋供糧號為義食先是庚午年寺主謙諷和)
(尚為門徒時僕自皇后臺披褐來遊論難數宵於道相得自兹一别僕以職倅於瀛掌記於武定廉察於奉聖)
(陟在憲臺遷在諫署佐兹邦計迨今十五年復會於兹寺和尚建庫堂一座五間六架厨房一座五間五架轉)
(輪佛殿一座五間六架暖廳一座五間五架又化助前燕王侍中蘭陵公建講堂一座五間七架又化助公主)
(建碑樓一座五間六架井諸腰座次建飯廊一十三間四架次又建東庫四間五架次建梵綱經廊房八間四)
(架次蓋後門屋一座餘有捨短從長加朱施粉周而復始不可殫論乙丑歲天順皇帝御宇之十五載丞相秦)
(王統燕之四年泰階平格擇明八風草偃四海鏡清和尚慶此得時懇求作記僕以謙諷等同德經營協力唱)
(和結一千人之社一千人之心春不妨耕秋不廢穫立其信導其教無貧富後先無貴賤老少施有定例納有)
(常期貯於庫司補兹寺缺寺不壞於平地經不墜於東峰稽首靈巖載銘貞石鹽鐵判官朝議郎行右補闕賜)
(緋魚袋王正述前鄉貢進士鄭熙書十房山縣志謙諷原沙門智光重修雲居寺記應歷四載寺主)
(完緝一寺結邑千人請右補闕瑯琊王公正作碑頃因兵火遂至傷缺補闕子諸行宫都部署判官都官員外)
(郎賜紫金魚袋教念先人遺跡出俸錢再修以釋智光乃考之執友也故命刊述勒之時睿德神略應運啟化)
(承天皇太后至德廣孝昭聖皇帝御極之二十三年統和乙巳歲八月丁丑朔十一日丁亥記同上)
朱彛尊原按王正智光二記共勒一碑碑額篆書
重修雲居寺一千人邑會之碑一稱結一千人之
社一千人之心一稱完葺一寺結邑千人近年京
城發地得仙露寺石函記後有千人邑三字尼曰
邑頭尼覽者疑是地名合此碑觀之則知千人邑
者社會之名爾天順皇帝者遼穆宗尊號丞相秦
王者重元為南京留守也遼史聖宗初即位羣臣
上尊號曰昭聖皇帝統和元年六月上尊號曰天
輔皇帝五年四月上尊號曰至德廣孝昭聖天輔
皇帝二十四年十月上尊號曰至德廣孝昭聖天
輔皇帝今碑建於二十三年尊號無天輔字是則
二十四年十月以前聖宗尊號但云至德廣孝昭
聖皇帝如碑所記至二十四年乃合元年尊號天
輔字以稱之否則二十四年所上之號與五年無
異何用羣臣復上乎竊疑史有誤也
(原沙門志才涿鹿山雲居寺續秘藏石經塔記而古之碑者用木為之乃葬祭饗聘之際所植一大木字從)
(石者取其堅久也秦漢已降凡有功德政事亦碑之欲圖不朽易之以石雖失其本從來所尚不可廢焉浮圖)
(經教来自西國焚文貝葉此譯華言盡書竹帛或邪見而毁淫或兵火而焚爇或時久而螙爛孰更印土求諸)
(與有隋沙門静琬深慮此事厲志發願於大業年中至涿鹿山以大藏經刻於貞珉藏諸山竇大願不終而奄)
(化門人道公議公暹公法公師資相踵五代造經亦未滿師願至遼劉公法師奏聞聖宗皇帝賜普渡壇利錢)
(續造次興宗皇帝賜錢又造相國楊公遵勖梁公穎奏道宗皇帝賜錢造經四十七帙通前上石共計一百八)
(十七帙已厝東峰七石室内見今大藏仍未及半有通理大師緇林拔秀名實俱高教風一扇草偃八紘其德)
(餘業俱載寳峰本寺遺行碑中師於兹山寓宿有續造念興無緣慈為不請友至大安九年正月一日遂於兹)
(寺放開戒壇士庶道俗入山受或巨以數知方盡暮春始得終罷所獲錢施乃萬鏹付門人右街僧錄通慧圓)
(照大師善定校勘刻石石類印板背面俱用鐫經兩紙至大安年錢已盡功且止碑四千八十片經四十四帙)
(題名目錄刻如左未知後代誰更繼之又有門人講經沙門善銳念先遺風不能續扇經碑未藏或有殘壞與)
(定師共議募功至天慶七年於寺内西南隅穿地為穴道宗皇帝所辦石經大碑一百八十片通理大師所辦)
(石經小碑四千八十片皆藏瘞地穴之内上築臺砌磚建塔一座刻文標記石經所在房山縣志)
(增遼趙尊仁碑略境燕都之有五郡民最饒者涿郡首焉涿郡之有七寺最勝者雲居占焉寺隋朝所建號)
(自唐代所賜山在郡之西北五十里寺在山之陽寺之東有峰最高故曰東峰峰頂上有石室七焉經貯是室)
(先是太平七年會故樞密直學士韓公紹芳牧是州因從政之暇命從者遊是山詣是寺陟是峰暨觀遊間乃)
(是石室内經碑且多依然藏貯遂召當寺耆秀詢以初迹代去時移詢無知者既而於石室間取出經碑騐名)
(對數得正法念經一部全七十卷計碑二百一十條大湼盤經壹部全四十卷計碑一百二十條大華經壹部)
(全八十卷碑二百四十條大般若經五百二十卷碑一千五百六十條又於左右别得石記云幽州沙門釋静)
(琬精有學識於隋大業中發心造石經一藏以備法滅遂於幽州西南白帶山上鑿為石室以石勒經藏諸室)
(内滿即用石塞戶以鐵錮之其後雖成其志未滿其願以唐貞觀十三年奄化歸真門人導公繼焉導公沒有)
(儀公繼焉儀公沒有暹公繼焉暹公沒有法公繼焉自琬至法凡五代不絶其志乃知自唐以降不聞繼造佛)
(之言教將見其廢耶一省其事喟然有興復之嘆以具上事奏於天朝我聖宗皇帝銳志武功留心釋典暨聞)
(來奏深快宸衷乃命故瑜伽大法師諱可元提點鐫修勘訛刊謬補缺續新琬師之志因此繼焉迨我興宗皇)
(帝之紹位也孝敬恒專真空夙悟常念經碑數廣匠役程遥藉檀施則歲久難為費常住則力乏焉辦重熙七)
(年於是出御府錢委官吏貯之歲析輕利供書經鐫碑之價仍委郡牧提點自兹無費常住無藉檀施以時繋)
(年不暇鐫勒自太平七年至清寧三年中間續鐫造到大般若經八十卷計碑二百四十條以全其部也又鐫)
(到大寳積經一部全一百二十卷計碑三百六十條以成四大部數也都總合經碑二千七百三十條清寧三)
(年五月十二日大寳積初成郡守蕭公諱惟平召余謂曰四大部經今續鐫畢見聞之下幸會攸難願製好詞)
(以為刊記余㒺愧孱蕪直以為記清寧四年三月一日記同上)
(增釋法真石經山雲居寺藏經記略輝元之有天下列聖相繼崇重佛法琅函玉軸列刻争仁宗御宇尤篤)
(深信萬幾之暇躬親討論鏤印經相剏建招提皆設官以董之銀青榮祿大夫中書平章政事闕僖宗闕等院)
(使明埒棟阿時為親信大臣特承顧問凡所以宏護佛氏興隆三寳者公蓋有力焉聞房山之東峯有石經厥)
(績甚懋而長老歸源雲公適任住持公故臨觀焉徘徊顧眺愛其山水竒秀寺宇静深可為皇家祈福之所而)
(藏教缺然僧徒無以轉讀歸以是奏得經律論一大藏藏於寺厥後輔相累朝大節益著四海蒙德澤者盖亦)
(有年當天歷初公實預大策以佐命元勲入中書領今職其豐功盛烈銘之鼎彛大書國史而眷眷佛門為之)
(金湯以護法為已任吾曺久知其所自矣今住持長老行澤號藏山前以公疏勸請主京之竹林竹林舊刹也)
(既積弊廢公嘗為奏得田五十頃以施選名僧居焉澤住持此四年補葺罅漏修飾寺塔及退席而來是山亦)
(公之蔭念無以旌厚德具石乞文於余余以山澤之臞為學孤陋烏足以應來命苐惟山野開法之初公實奏)
(御抑與藏山為昆仲義不得辭同上)
(增賈志道重修華嚴經本記略大至正改元夏四月有高麗國僧名慧月者因禮文殊士於五臺衲衣錫杖)
(幽然脫俗經房山縣西鄉里東峰古刹名曰小西天華嚴堂其堂并華嚴經本等十二部皆石為之蓋有年矣)
(歲月綿延住僧雲至堂摧經剥者有之存基址焉慧月留止於此憫其石戶摧圯經本殘缺幸遇資政院使資)
(德大夫龍卜高公匠作院使大夫黨殊申公慧月拜禮詳陳其事公等允其言布施淨財千餘緡命慧月施勞)
(董工修石戶經本不月餘而俱修至正改元夏五月初八日立石同上按黨殊舊作黨住今對音譯改)
(原釋德清涿州石經山雷音窟舍利記略辰有明萬歷二十年壬辰歲四月庚寅朔十有五日甲達觀可禪)
(師自五臺來送龍子歸潭柘聖母慈聖宣文明肅太后聞之遣近臣陳儒趙斌等送齋供資五月十二日辛未)
(攜侍者道開法厲如竒如印等至石經山雷音窟窟内有大業中静琬石刻經所師見窟中像設攤敝石經薄)
(蝕因命東雲居寺住持明亮芟刈之是日光燭巖壑風雷動地翌日啟洞中拜石石下有穴穴藏石函縱横一)
(尺面刻大隋大業十二年歲次丙子四月丁卯朔八日甲子於此函内安置佛舍利三粒願住持永劫計三十)
(六字貯靈骨四五升狀如石髓異香馥郁有銀函方寸許中盛小金函半寸許中貯小金瓶如胡豆粒中安佛)
(舍利三顆如粟米紫紅色如金剛開侍者請至師所師歡喜禮贊既而走書付趙斌以白内奏事徐上聞聖母)
(皇太后太后欣然齋宿三日六月朔己丑迎入慈寧宮供養三日乃於小金函外加一玉函玉函外復加小金)
(函方一寸許坐銀函内以為莊嚴出帑銀五十兩仍造大石函總包藏之於八月二十日丁未復安置石穴命)
(沙門德清記其事憨山文錄)
原萬歷中香樹庵以浮糧苦累日就淪落幾為勢家所
沒慈聖皇后發帑金贖之而黃太史輝王太史肯堂復
捐俸錢相助遂復舊觀(燕都遊覽志)
原東峪西峪兩寺石經洞之左右翼也(同上)
原東峪寺門白楊成林風氣慘裂北臺如蓮花在水中
央東臺亦竒特臺上石浮圖唐金仙公主所建五臺之
外環以巨嶂其石紋或𩔖雨點或𩔖卷雲(瀟碧堂集)
原從南臺而下山麓間有寺曰西峪寺東溪水闊可五
丈聲潺潺若風雨驟至五臺僧皆穴處遊人不可留多
憩此寺(長安客話)
欽定日下舊聞考卷一百三十一
欽定日下舊聞考卷一百三十一舉正
静琬原書琬訛作杭今改(出獨樹村四里條)
遐邇原書邇訛作爾今改(劉濟涿鹿山石經堂記)
欽定日下舊聞考卷一百三十一舉正
