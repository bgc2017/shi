欽定日下舊聞考卷十五
國朝宫室(七)
欽安殿後為
承光門北嚮列金象二左為
延和門右為
集福門東西嚮正中為
順貞門其北相對為
神武門門外有下馬牌石即
紫禁城北門也(宫國朝史)
日精門東為東一長街南即
内左門中為
近光左門北為
長寧左門稍北而西即
瓊苑東門由
近光左門而北嚮西之門凡三曰
咸和左門
廣生左門
大成左門
咸和左門東相對為
景曜門中間南嚮者曰
景仁門門内為
景仁宫(同上)
(臣)等謹按
景仁宫順治十二年重建前殿恭懸
皇上御書額曰贊德宫闈
廣生左門東相對為
履和門中間南嚮者曰
承乾門門内為
承乾宫(宫國朝史)
(臣)等謹按
承乾宫順治十二年重建前殿恭懸
皇上御書額曰德成柔順後殿聫曰三秀草呈雲彩煥
萬年枝茂露香凝
大成左門東相對為
凝瑞門中間南嚮者曰
鍾粹門門内為
鍾粹宫(宫國朝史)
(臣)等謹按
鍾粹宫順治十二年重建前殿恭懸
皇上御書額曰淑慎温和聫曰篆裊猊爐知日永風清
虬漏報春深
鍾粹宫之東為東二長街南則
麟趾門北則
千嬰門街東與
景曜門相對者曰
凝祥門再東為
昭華門中間南嚮者曰
延禧門門内為
延禧宫(宫國朝史)
(臣)等謹按
延禧宫康熙二十五年重建前殿恭懸
皇上御書額曰慎贊徽音
東二長街之東與
履和門相對者曰
德陽門再東為
仁澤門中間南嚮者曰
永和門門内為
永和宫(宫國朝史)
(臣)等謹按
永和宫康熙二十五年重建前殿恭懸
皇上御書額曰儀昭淑慎
東二長街之東與
凝瑞門相對者曰
昌祺門再東為
衍瑞門中間南嚮者曰
景陽門門内為
景陽宫(宫國朝史)
(臣)等謹按
景陽宫康熙二十五年重建前殿恭懸
皇上御書額曰柔嘉肅敬後殿聫曰古香披拂圖書潤
元氣冲融物象和東室聫曰生機對物觀其妙義
府因心獲所寧西室聫曰蜃窗日朗蘭噴霧鷄樹
風輕玉靄春又聫曰書圃禮園無斁好甌香研净
有餘欣皆
御書其後殿因
鍳定内府現藏之宋高宗所書毛詩及馬和之所繪圖
卷合箧弆藏
御題額曰學詩堂並
御製學詩堂記
御製學詩堂記子曰小子何莫學夫詩於伯魚之過
庭也曰不學詩無以言學詩尚矣然學詩者豈以駢四
&KR1275;七叶聲韻練詞藻為能盡詩之道哉必於可興可觀
可羣可怨事父事君之大端深入自得然後藴諸内則
心氣和平發諸外則事理通逹於是言之文而行之遠
不讀關睢麟趾不能行周官法度是則有天下國家者
尤不可不學詩也宋高宗命馬和之為毛詩全圖自書
經以配之間亦有孝宗書豈和之始事於建炎而蕆功
於乾道□陵補書以卒成之乎歷年既遠散失者多其
在内府已登諸石渠寳笈書者丸九卷書成之後續得
者又八卷而以新證舊乃知向所藏或失之精覈者九
五卷夫真者既知其醇則贗者宜去其疵於是萃前後
可信為真者都為一笥别藏於景陽宫後殿而名之曰
學詩堂後或有所得將以是證之而歸其笥焉各卷並
為題識書之以傳信永世卷之甲乙以風雅頌為次第
而不計書經者之前後其已登石渠寳笈今訂為譌之
五卷則仍其舊亦各為識語書其後夫高孝兩朝偏安
江介無恢復之志其有愧雅頌大旨多矣則所謂繪圖
書經亦不過以翰墨娛情而已豈真能學詩者乎詩曰
高山仰止景行行止惜乎吾不能揖讓於清廟明堂之
間也
乾隆三十六年
御製學詩堂詩(有序)正月五日重華宫茶宴廷臣及
内廷翰林等適新題學詩堂用以聫句並成是什東
壁圖書貯景陽(後官左右列十二景陽在左末向為貯圖書之處)新顔後殿學
詩堂緣收趙宋君臣蹟企想姬周禮樂埸真弆寧誇多
乃富贗袪無礙論從詳(内府原藏馬和之詩經圖凡十七卷詳加審定去贋本五卷存)
(真蹟十二卷或昔分今合或昔合今分其闕寫本詩者則為補書秩然就理各為跋以系之彙貯堂中)相
於有詠仍聫席可識不為猶面墻初韶茶宴例重華
汲古敦今亦孔嘉六義具存欣有繹一言以蔽曰無邪
蚖膏鶴燄嫌頻俗琅盌球盤頗近奢商搉莫非風雅頌
左廂直擬鄭玄家(每歲於重華宫延諸臣入列坐左廂賜三清茶及果飣合詩成傳箋以進)
(臣)等謹案
學詩堂
御製詩恭載首見之篇餘不備錄
景陽宫之東有小長街街南嚮東直出者為
蒼震門街東為内庫房其北嚮西者為
欽昊門門中嚮南為
天穹門門内為
天穹寳殿(宫國朝史)
(臣)等謹按
天穹寳殿祀
昊天上帝殿内恭懸
皇上御書聫曰無言妙化資元始不已神功運穆清
千嬰門之北有殿宇五所所謂乾東五所也(宫國乾史)
日精門長街之南向東為
仁祥門再東相對為
陽曜門正中為
齋宫(官國朝史)
(臣)等謹按雍正九年建立
齋宫凡
南郊
北郊及
祈榖
常雩大祀
皇帝致齋於此
前殿五楹中設
寳座恭懸
御書額曰敬天聫曰克踐厥猷聰聽祖考之彝訓無斁
康事先知稼穡之艱難
東暖閣聫二一白天道欽崇永保命萬幾敕毖屢省成
一曰一念純誠昭格本萬緣清靜旦明中
西暖閣聫曰皓月空懸心鏡朗妙雲擁護智珠圓皆
御書
後殿恭懸
御書額曰孚顒殿又額曰莊敬日強聫曰慎獨謹幾旦
明懷帝載思艱圖易宵旰念民依
東室聫曰一編金鑑懷無逸五夜銅籖警未央西為
寢宫恭懸
御書額曰敬止聫曰午夜端居欽曰旦寅衷昭事格維
馨又聫曰洗心宥密欽羲傳致德精明禀禮經又
聫曰吉蠲致敬先三日昭格維誠矢一心皆
御書
世宗憲皇帝御製冬至齋宫詩晨曦炯炯潔齋宫一
縷爐烟散綺櫳暖氣潛回葭管律早梅先綻玉階風中
孚默契天人理來復明彰造化功漫道書雲成故事精
禋惟藉寸心通凌寒松栢耐嚴冬帶月寒霜度禁鍾
午夜無眠思戒凛詰朝崇祀務齋恭初陽鼓動開三殿
萬象昭回映九重嘉節届臨生意始虔祈
上帝惠吾農
乾隆三年
御製冬至齋居偶閱舊稿誌懷靜聽迢迢宫漏長齋
居暫屏萬幾忙那無詩句娛清景恰有梅梢送冷香案
積陳編間檢點志期舊學重商量灰飛子夜調元律又
喜天心復一陽
乾隆七年
御製齋宫詩六章章十四句有侐齋宫翼翼沈沈穆
穆
皇考心
聖祖之心丕冒萬宇
上帝是欽維日南至郊祀孔臨遷坐變食在懸無音凝
祉受釐儼若
帝歆来戒来齋用凛難諶龍塞之山儲有良材乃浮
於川逹帝京不遲(叶)爰經爰營載築載培
命彼大匠繩尺是依(叶)其柱維楠其桷維栢(叶)不文不
鏤海望所作既底厥法載觀其落猗與煌與天闢之
宇鬱嵂柧棱貝箔珠戶枚枚巖巖在乾清宫左有丹其
楹有青其瑣既深以嚴亦安而妥不敞不軒周廬綿綿
曰維億年利我後人(叶)昔在
聖祖心齋肅肅
考建兹宫匪誇華屋致潔致誠毋疏毋黷律中黃鍾一
陽始復將事大祀心乎穆穆爰即而齋爰薰而沐瞻仰
昊穹以集厥福自古建章萬戶千門亦有大夏嶊嶉
成觀(叶)彼何為兮此則可原匪以富而侈匪以飾而繁
制樸而渾居兹敬存有堂則明有室則温我後子孫永
保斯孔安(叶)永言保之戒彼崇臺(叶)我宅是宇心乎
我思我
祖我
考廓此丕基我曷承之俾堂構是貽
天饗維誠民歸維慈惟慈惟誠匪以偽為我後子孫尚
克念兹
乾隆八年
御製冬至齋宫疊舊韻金翼南飛綫晷長驂驔六御
趁歸忙(詣盛京叩謁夙駕祖陵以冬至將近而歸)將陳
寅祀虔心璧又領齋居戒意香小往大來堪體驗民情
物理入籌量八年政教曾何補負扆常懷媿答陽
乾隆十一年
御製祈榖齋居詩黍谷氣昭蘇鄒律春迴旋中辛為
上日(是月十四日辛巳立春始為正月節)祈榖陳衷淵國家有與立所頼
民之天伊古重兹祭承事敢弗虔矧予德滋薄調爕無
神權十歲稔鮮書暵澇或連緜遑云政無玼敢謂朝進
賢刑罰固已省詎無盆底冤比戸縱蠲租富庶何有焉
凡此恭默思益覺增惕乾齋宫清漏永琴書靜且妍朝
來布同雲玉戺頻俄延何當六出花尺盈三輔田(自去冬至)
(今春各省皆得雪澤惟畿輔尚欠霑足今日密布同雲益切望蜀云)
又
御製夏至齋居詩北至將臨祀清齋此勑躬景量銅
望臬署避玉宸宫浴德藏於密祈年慎厥終敢誇膏澤
沛(邇年以来值此祭時無不望雨者惟今歲旱霑膏澤云)惕息曩時同
乾隆十二年
御製雩祭齋居詩勤民重農功稽典肇
雩祭(雩祭向未舉行乾隆八年始議歲一舉行□今凡五年矣)聖訓必躬親頻年謹
從事北方春旱多率似成常例龍見未届期祈請先小
祀(叶命龍見而雩向年每以不能待時先禮部祈雨於諸小祀以次舉行)
南郊步禱時(九年以無雨於雩祭日自齋宫步禱)忸怩責躬備去歲蚤邀
眷首夏甘霖賜麥無禾則有已是叨
明惠今年乃更幸膏澤春常暨孟夏月之朔優渥遠邇
逮撫時舉常
雩齋居切虔致受寵宜若驚此理無巨細廣殿引薰風
罘罳晃新霽慰懼兩相縈要矣終年計
乾隆十七年
御製齋宫書事詩致齋廣殿晝沈沈綠潤庭槐布影
深明旦曰臨欽勅命雨暘時若祝關心敢忘渴望經疇
昔(常歲於雩祭時率多望雨今歲屢霑膏澤慶慰之餘益切&KR1413;兢)益切&KR1413;兢繼自今芳
草忩前宜靜寄晩來又喜作輕隂
乾隆十九年
御製常雩齋居詩旬餘逢八齋(自三月二十三日因祭先農齋成至是十)
(二日凡八齋)端居得靜便靜便心應適而轉愁緒繁緒繁云
緣何望澤意殷然往来郭門外非不麥芊芊及時施甘
膏乃可期餅饘絮雲亦屢作率被狂風牽齋無不用敬
明禋况祈年望柱占礎潤遑問春闌珊
乾隆二十年
御製雩祭齋居詩齋宫路寢左
大祀乃遷居一歲率三度(南至上辛雩祭凡三大祀齋此)此心弗改
初春霖霑綠野和旭靜丹除
天貺今年疊持盈益畏予
乾隆二十二年
御製齋居詩鶉首星臨次羲車日最長辨方慎水火
協記騐柔剛鷄漏報遲箭龍舟罷遠塘遄臻緣毖祀詎
為度端陽(是日正值端陽節也)
乾隆二十四年
御製雩祭齋居疊去歲韻又逢齋宿一回思今日多
慙是昔時豈似春膏霑去歲正當雨澤嘆愆期綢繆預
計榖其湧劑酌先商政所宜(時發京倉於五城分□命司事者不拘㲄數不限時)
(日俟價甚平乃已又先期籌運豫東麥十二萬石至京併□且勅運河水次不得以預備剥漕封禁商舶俾裕)
(民食)儻得微誠通
帝鑒早施
恩&KR0584;沐甘滋
又
御製北郊齋戒進宫詩以我迫愁旱
慈懷亦不紓
右壇祈霖罷返蹕咨
興居遲日北至臨
大祀躬承諸預期致虔齋復此歸彤廬細雨雖略霑(卄五)
(日微雨)霈渥何有乎憶昔承
恩命代祭數歲餘(雍正九年以後無歲北郊大祀□承命恭代然不禱雨雨壇亦)
(思昔命代拈香□况益切今愁)北方例多旱望澤無歲無邇時厪分
憂詎今憂萃予計窮乃返本嗟哉懷始初
乾隆二十六年
御製祈榖齋居即事詩祈榖此致齋偏欣值榖日晴
和叶嘉占遷坐孚顒謐(殿名大齋乃居之)鴛瓦積雪鋪鷄樹韶
光櫛寳勝扶綺疏不問知元吉新正簡幾務省躬益精
密聖狂一念間應違千里疾重熙固此時保泰如虞失
昊貺信有徵心存祇無逸
乾隆二十八年
御製齋居即事詩低田甫得種高田已出秧麥有結
穗者有纔三寸強望雨雖未迫愁乃倍徬徨灾沴洊臻
後亟待接青黃
雩祭舉龍見希霈甘膏霶然非至太甚不敢禮異常(每當)
(地實雩祭望雨□時或徹大駕不御輦舊歲霖潦之餘潤得數寸雨即佳不致旱甚故一切禮儀如常心)
(雖愁望亦不矯情為過甚之舉)心則慙甚焉惠寧籲
昊蒼
乾隆三十二年
御製祈榖齋居詩上歲雖占三日晴(吳諺以正旦三日連晴為三朝)
(紅占年大有)吾方盻雪意殷縈情知春月長纔數(上聲)眼望冬
朝過已驚澤欲早霑自我始恩宜下逮騐民生簴原徹
樂楣懸炬紫禁清宵未解怦
乾隆三十三年
御製辛祭齋居詩民以食為
天祈榖重民事幸園奉
慈豫還宫凛
大祭齋居肅遷坐政簡澄心意庶務可暫屏軍郵即批
示(時正值我軍征緬甸蠻結連破其砦直抵宋賽已近阿瓦城日望捷音之至)丙夜亦夙興
渴望捷音至
乾隆三十五年
御製夏至齋居詩兩朝連兩夜時霽復時隂總未霑
尺澤越教愁寸心景還因憶昔(北方常年逢夏至齋仍望雨者多)候實
迫於今翹望勞雙目豐隆曷惠霖
乾隆三十六年
御製祈榖齋居詩齋必坐居遷仍於左个焉(齋宫在乾清宫)
(左)新正政方簡首
祭意彌虔冬澤雖云被春膏亟欲連同雲時聚散顒望
又殷然
乾隆三十七年
御製齋居對雪詩(冬至月卄五日)昨日同雲徹夜濃侵晨密
雪灑銅龍乍疑春絮飛宫柳疊見冬花冒禁松霏喜
萬年介釐祝(卄五日為值祥慈夀正節雖以齋居不獲進祝而恰虞送喜慶洽璇闈尤)
(深額抃)致齋一意篤孚顒稠繁
天惠何修沐戒滿撝謙滋勵恭
乾隆三十八年
御製齋宫對雪詩夜雪欣聞為(去聲)夙興密飄徐灑午
猶仍正當齋日慰顒念况值榖辰慶美徵飛處鳳樓渾
欲隱積餘鷄樹已知增算来三白真如數(昨歲孟冬仲冬及此凡三)
(霑渥澤)
天眷欽承意倍兢
乾隆三十九年
御製四月朔日齋居詩三春倏已過孟夏又来臨所
幸霑膏雨無能惜寸隂遷居有常例(大齋於宫内齋宫居信宿預日詣壇)
變食為清心政簡雖餘暇仍勞盻捷音(我師臨賊巢甚近益切望捷音)
(之至)
又
御製齋宫夜雪六韻(十一月十七日)午雲蔽金鳥夜雪灑銅
龍渥澤迎長至殷希慰半冬(入冬巳月半雖曾微雪不似此優渥)隔忩想
浩浩積閣願重重不寐消清漏忘言聽遠鐘寢衣身敢
適側席意彌顒難說麥根固艱哉憶在農(雪培冬麥此恒理也□畿)
(南河間一帶秋旱鮮種冬麥惟望雪澤優渥地潤或可早種春麥耳)
乾隆四十年
御製宿齋宫即事詩星惟辰見月惟陽宫漏聲遲日
正長仍似昨年斯望捷(昨歲入擬雩祭齋居時阿桂正當冞𣲖兵六路分攻急盻)
(捷音之至齋居詩曾及之今歲宿齋宫阿桂奏至現與明亮訂期會剿三四日内即可進兵冀速集事阿桂距)
(賊巢咫尺轉瞬擣穴擒渠且與明亮夾攻尤為事半功倍兹以集勲在邇盻望捷音更切)敢云春雨
已占祥每因閒暇厪無逸曰奉居諸運有常孰謂值齋
方事簡書呈四庫勘猶忙
乾隆四十一年
御製祈榖齋居詩遷坐居左个大齋異燕(去聲)時戒辛
清口味簡政謐神思戸换宜春字屏多望捷詩(去歲齋居有題)
(璧率多盻捷句幾逥清詠不勝□之句)幸哉圍賊穴仍急盻紅旗(阿桂奏已統兵)
(直擣噶喇依圍其四面即日便當掃□擒□紅旗迅至)
乾隆四十二年
御製祈榖齋居疊去歲舊韻去歲捷希候(去歲此時正當阿桂)
(等攻圍噶喇依將得是以盻捷尤切)今年功蕆時無非賴
天助益覺凜子思紫閣戰圖畫彤墀齋宿詩事平惟望
稔祥正肅青旗
又
御製齋居詩北至應齋居日長藴炎暑優霖已過旬
(是月初三日雨)晴曦熾軒宇廣厦尚鬱蒸小民怨如覩曰豫騐
咎徵踟蹰不遑處大田亦需澤又復望甘雨
又
御製冬至齋居詩嬗代無刻停窮隂陽欲復
大祀莫大兹齋居致虔肅明衣例即吉(二十七月内常服純素遇齊戒)
(則服色從吉視□所祝版及詣也壇則仍服龍以昭誠敬)所為祈
天福詎緣一已邀實厪萬民篤江南及秦西六霙報深
沐齊豫晉畿内偏被未優渥(上下兩江均於十一月初五日□雪三四五六寸不)
(等已據高晉奏報是日畢沅亦奏陜西各屬於十一月初四五日密雪優霑至山東河南山西直隸雖亦報得)
(雪而未能普遍京城則月初□飄微霰目下雖非急盻之時亦析佑□祥虞以徵農慶云)以此益
顒
恩敢謂候非促丸事豫則立汜勝心殷卜
乾隆四十三年
御製祈榖齋居詩首祭重
祈辛遷居左个寅農占晴叶榖春復昨成人(初七日立春)常
服易其素(齋居不應服素因從向例易常服)新禧為此民皇州真富庶
爆竹逹楓宸
又
御製齋居即事詩去歲遭大故三月三逢雨稍釋憫
民愁實切思
親苦今年正二月雪澤頗優覩暮春之四日三寸猶霑
土其後清明風果應四十五(今歲清明日有風而農諺云清明風刮土連綿四十)
(五故望雨日益殷切)即今望雨切日甚一日數信我憂勞人意合
恒悽楚
乾隆四十四年
御製祈榖齋居詩新正哉生魄(六日得辛初三日即致齋)遷坐居
齋宫本是徹懸久而值易服恭(二十七月之内常時仍素服遇大齋則易吉服)
(所以致敬也)為民祈農祥守禮敢從躬自我望雪来忽忽過
三冬昨知晉豫霑屢霈復山東奈何畿輔間曾未時霙
逢兹當
祈年殿大祀對
昊穹事簡益幾勅
恩籲增心顒晩宇佈春雲曷惠六花濃
(臣)等謹按
齋宫
御製詩謹繹有關紀述祀典者恭載卷内餘不備錄
齋宫之東為
毓慶宫前
祥旭門再南為
前星門入門為
敦本殿(宫國朝史)
(臣)等謹按
敦本殿後即
毓慶宫正殿今為諸
皇子所居
月華門之西為西一長街南即
内右門中為
近光右門北為
長寧右門轉東即
瓊苑西門也由
近光右門而北向東之門凡三曰
咸和右門
廣生右門
大成右門
咸和右門之西相對為
純佑門中間南向者曰
永夀門門内為
永夀宫(宫國朝史)
(臣)等謹按順治十二年重建
永夀宫前殿恭懸
皇上御書額曰令儀淑德
廣生右門之西相對為
崇禧門中間南向者曰
翊坤門門内為
翊坤宫(宫國朝史)
(臣)等謹按順治十二年重建
翊坤宫前殿恭懸
皇上御書額曰懿恭婉順
後殿額曰懋端壼教聫曰德茂椒塗綿福履教敷蘭掖
集嘉祥皆
御書
大成右門之西相對為
長泰門中間南向者曰
儲秀門門内為
儲秀宫(宫國朝史)
(臣)等謹按順治十二年重建
儲秀宫前殿恭懸
皇上御書額曰茂修内治
儲秀宫之西為西二長街南則
螽斯門北則
百子門也街西與
純佑門相對者曰
嘉祉門再西為
啟祥門中間南向者亦曰
啟祥門門内為
啟祥宫(宫國朝史)
(臣)等謹按康熙二十二年重建
啟祥宫前殿恭懸
皇上御書額曰勤襄内政
崇禧門相對者曰
敷華門再西為
綏祉門中間南向者曰
長春門門内為
長春宫(宫國朝史)
(臣)等謹按康熙二十二年重建
長春宫前殿恭懸
皇上御書額曰敬修内則
後殿額曰德協坤元
西室額曰德洽六宫皆
御書
長泰門相對者曰
咸寧門再西為
永慶門中間南向者曰
咸福門門内為
咸福宫(宫國朝史)
(臣)等謹按康熙二十二年重建
咸福宫前殿恭懸
皇上御書額曰内職欽承聫曰敬順禔躬吉温恭受福
宜
後殿額曰滋德含嘉聫曰天倪超萬象神氣領三無
東室額曰琴德簃
西室額曰畫禪室皆
御書
欽定日下舊聞考卷十五
