御製日下舊聞考題詞二首
(第一章書緣起第二章書自儆)
重考彛尊書以成七言權當
序而行名因日下荀文若蹟
逮春眀孫北平(朱彛尊所編日下舊聞捃拾載籍及金石)
(遺文分為十三門四十二卷頗為綜核與北平孫承澤所著春眀夢餘錄七十卷均有裨)
(於帝都考證但其書不免罣漏淆訛因命館臣重加訂正其春眀夢餘錄内所載亦間採)
(輯)罣漏豈無補所闕淆訛時
有校從精百年熙皞繁文物
(朱彜尊書成於康熙二十七年今又及百年太平熙皞民物繁昌自宫殿城市改置添建)
(復編增為十五門成書一百六十卷名曰日下舊聞考)似勝三都
及兩亰
曾賦皇都與帝都(癸酉年曾賦皇都帝都詩兩篇)
(帝都詩言自古建都之地莫過燕京之據形勝皇都詩言今燕京體大物博戸口繁滋)
若兹形勝古今無金遷元復
其久矣(自金天德中遷都燕城號中都元至元間改名大都眀自金陵)
(遷於北京我朝因之然其城郭宫殿凡數遷移率非金源之舊矣)眀築
清脩滋盛乎御苑法宫誠富
此返淳還檏益殷吾論成知
過淵衷寫(余臨御四十餘年凡京師渠壇廟宫殿城郭河)
(苑囿衙署莫不脩整皆物給價工給值然究以頻興工作引為已過辛丑歲曾著知過論)
(以自箴)更勵聰聽奕葉圖
(臣)董誥奉
𠡠敬書
︵字位過密無法显示︶(臣)英廉等奉
勅編纂日下舊聞考成書謹奉
表上
進者伏以
辰居星拱經天曜帝座之垣
皇極疇敷括地誌神畿之府
考山川而陳風俗承平統一車書
彰文物而紀聲明首善先詳輦轂蓋九州赤縣盡
聖朝無外之規模而三輔黃圖為
王者宅中之都會正體裁於竹素博聞資廣見重研
考掌故於芸緗舊帙待新編益煥瞻雲就
日近光紬石室之書索獻徵文數典壯金臺之色廣輪
式廓載籍增輝(臣)等誠懽誠抃稽首頓首上言竊
惟星分析木垣市開躔地訪空桐戴匡映極涿鹿
陳雲師之戰指南而軒帝成都燭龍曜日御之鄉
宅朔則陶唐命職禹乘四載首冀方而畿甸宜尊
商宅五邦近亳邑而幽并遂合周室下車之始封
錫薊邱姬宗列爵以來強推燕國召棠勿剪以分
藩鄒黍生温而吹律上谷列三邊之郡剏始嬴秦
廣陽築萬載之宫蹟荒炎漢幕南庭啟僣名銅馬
之門代北兵精威壯盧龍之塞九萬人唐軍瀛漠
節鎮沿隋十六州晉割燕雲版章隘宋耶律會同
之世始建城隍金源天德之時增修宫室迨元大
都之設尚尊總管之名迄明繼世以還遂正京師
之號蓋其神臯形勝天府膏腴扼四塞以居中處
上游而馭遠鬱鍾王氣龍盤鳳舞之祥俯視侯封
棋布星羅之勢萬斛轉東南之粟財賦遥輸九關
控西北之邊威稜遠讋右太行而左碣石前滄海
而後居庸固已雄視秦州基恢洛邑千百國朝宗
之盛簡編宜有成書億萬年祚世之長紀載端資
博攷然而叢編少確古籍多湮燕國春秋苐傳名
於墨子幽都圖誌空著目於隋書管詎窺天轉滋
疑於耳食錐寧指地徒自牖於面墻從未有功成
巍煥識大而識小無遺治洽蕩平同軌與同文並
盛如今日者也欽惟
皇帝陛下
天亶乾行
日升離照
平泰階而光宅星雲河岳之珍符
正鼎位以凝基風雨隂陽之和會紹衣纘
緒擴締構於
龍興握紐恢紘奠綱維於鼇紀鴈臣絶塞欵關而覲展
來庭象譯殊方闢地而屯開列障禮樂際百年之
會民物阜昌圖書集四庫之成
聖明述作志籍重修一統
山莊更上塞成編輿經詳定九畿鎬邑則
留都備輯惟
嚮明首出天中之景命方新而
典學餘閒日下之傳聞訂舊史臣手錄彝尊著有專書
家學踵成昆田補其賸簡
謂其功勤摭拾如膠百衲之琴嘉其力費爬梳似集千
狐之腋别一十三門之鱗次思茹古以&KR0636;今採千
六百種於毫端快枕經而葄史雄關絶嶂策屐登
臨名刹高臺按圖指索認籀文於甫草最詳同馬
攻車剔碑版於荒苔盡訪吉金貞石道古瀛洲之
暇籐屋紬芸曝書長水之鄉笛漁削藁然而稱名
失實不無誤寳康瓠愛博難專未免見遺荆璞語
洪纖之條貫罣漏滋多况方位之遷移參差互出
景物載劉侗之略歲月都非街衢仍張爵之編闠
闤已改千鈞玉甕久歸别殿之儲萬石金鐘屢易
精藍之制每舊存而新軼慈仁則寺少雙松或昔
晦而今彰希憲則堂尋萬柳成均獵碣何容别立
專門武庫星謠詎足登諸大雅况復
羲文軒籙宜揚糺縵之
天章松棟雲窗應載輝煌之
睿藻
遊豫園林之勝不宜列以郊坰清嚴府寺之曹未可厠
諸城市此則拘墟多陋握鉛槧而難工臚採雖繁
䆒瑜瑕之不掩者也我
皇上特命廷(臣)重釐舊誌俾蒐羅於故實用審定夫曩
篇體製須嚴在先明其條例折衷至當悉仰荷夫
綸言發山經水誌以考詳合晷景星圖而細勘
九重輪奐全登
宫史之編三館研摩譯準
國書之字誌壺天於
上苑文沼靈臺詳廨宇於諸司槐廳棘院通都九市十
三門則轂擊星街神策五營廿四旗則翼分卦位
若夫
郊壇
廟社學校農桑敬
天法
祖之念欽若常昭體國經野之謨釐然具在一代之典
章制度揚景鑠而頌
文明兆民之舊德先疇樂
清寧而浴
膏澤彼葛洪之雜記未有聞焉即應劭之舊儀方斯蔑
矣而且
萬幾游藝疑事必稽
乙覽披函讕言務正訪遺蹤於瓊島何關塞外之山闢
迂論於金河試證井華之水名更八景泉豈垂虹
派演萬源河知號鳳音隨誤讀辨傳疑於裂帛之
湖地襲佳名笑附會於釣璜之渚鷹臺呼處荒基
莫指仁虞鷲嶺飛來示像誰聞天竺凡此千秋傳
信訂訛悉秉夫
聖裁更以萬象陶鎔即事多形於
睿詠敷陳據典敬登首見之篇考核研精許附下方之
案(臣)等識慚測海才愧研京
朵殿雲霞幸趨蹌於
禁近斗城霄漢瞻壯麗於
宸居承
詔命而兢惶愧見聞之固陋發篋浩如煙海難期竟委
窮源操觚寬以歲時敢曰事增文減州居部次半
仍舊貫之辭𩔖别區分兩補新題之目尾躔龍而
宿曜榮光上動星文骨市駿而風雄古蹟遠追世
紀河山襟帶金湯之形勢長留
軒陛堂皇棟宇之經營畢具分九衢而雄萬雉駢闐百
貨之場遠六遂而近四郊環擁五雲之氣千里封
圻斥衍惟民樂止於京畿一時官守羈縻在昔沿
名於僑治邊障則險由天設榆塞松關版圖則齒
驗生繁歌衢舞巷風仍淳朴漸摩被
德化之成物自蕃昌華實擅上腴之利至若瑣文軼事
終雜綴而别附存疑加以創例新裁增
苑囿而更添官署總其成數十五𩔖囊括斯全視彼原
書卌二卷帙贏過半浸菑時而澤豯養職方之紀
地加詳環禆海而首神州騶衍之談天孰據燦羅
胸之典故應資作賦之才勝指掌之輿圖用備洽
聞之助春滿
皇州景象
天上恩多人依
帝里光華長安
日近建銅圭而紀盛思綜括乎九經九緯之全仰
軒鏡以高懸備多識於一物一名之細伏願
奎照權衡
天言弁冕
頒垂秘閣採風陳誦訓之書
嘉惠藝林潤色佐論都之筆從此拱
神京之百二自合梯航玉帛以偕徠弼成服者五千直
統侯甸要荒而莫外太平寰宇金甌增白阜之圖
廣内承明
玉府焕丹函之秘(臣)等無任瞻
天仰
聖感激屏營之至謹奉日下舊聞考一百六十卷目錄
一卷隨
表恭
進以
聞
乾隆四十八年二月初五日奉
旨知道了欽此
乾隆四十七年月日大學士(臣)英廉
領侍衛内大臣尚書(臣)和珅
尚書(臣)梁國治
尚書(臣)德保
總裁
(臣)于敏中
經筵講官大子太保東閣大學士兼刑部事務(臣)英廉
(臣)和珅
經筵講官大子少保戶部尚書(臣)梁國治
經筵講官禮部尚書(臣)德保
内閣學士兼禮部侍郎今任工部尚書(臣)劉墉
原任刑部侍郎(臣)錢汝誠
督辦
(臣)福隆安
刑部尚書兼管順天府府尹事(臣)胡季堂
(臣)蔣賜棨
原任順天府府尹改授光禄寺卿(臣)劉純煒
總纂
宗人府府丞今提督浙江學政(臣)竇光鼐
原任編修(臣)朱筠
日講起居注官文淵閣校理翰林院侍讀(臣)張燾
監察御史(臣)許寳善
纂修
編修提督貴州學政(臣)潘曾起
編修(臣)蔡廷衡
編修(臣)吳錫麒
編修(臣)關槐
編修(臣)陸伯焜
監察御史今任工科掌印給事中(臣)戈源
戶部主事(臣)孔繼涵
原任戶部員外郎陞貴州糧驛道(臣)德隆
原任刑部郎中(臣)宋調元
校錄
候選州同(臣)任兆鯨
進士候選知縣(臣)趙大溎
進士候選知縣(臣)單可璂
進士候選知縣(臣)趙雯
舉人候選内閣中書(臣)葉元符
舉人候選知縣(臣)李傳爕
謄錄兼校錄
舉人候選知縣(臣)顧超
謄錄
中書科中書(臣)丁嘉
候選布政使經歴(臣)陸光洙
候選塩大使(臣)唐懋修
候選布政使經歴(臣)鄺振南
候選縣丞(臣)吳曙澐
候選縣丞(臣)秦泰
候選州同(臣)池大經
候選州同(臣)陶聞溥
候選州同(臣)汪人瑞
舉人候選知縣(臣)葉庭和
候選縣丞(臣)陸昌曾
候選縣丞(臣)黃珩
候選縣丞(臣)董光驥
欽定日下舊聞考
凡例
一朱彝尊原本分星土世紀形勝宫室城市郊坰
京畿僑治邊障戶版風俗物産雜綴十三門掌列
眉分頗稱詳贍應各仍舊目惟城市門首標
京城總紀
皇城各卷又各官衙署原本載入城市門
國朝官府建置視前代更昭美備又八旗内務府各衙
門均屬創設謹别立官署一門以原有各條移入
新分門目而以現在體制增載于後又城西玉泉
香山等處原本俱列入郊坰門今西郊為
御園勝地謹别立
苑囿一門用崇規制
一神京古蹟紛羅流傳多舛恭讀
御製詩文几訂訛紀實諸篇無不折衷至當炳若日星
今遵
旨凡原文并增載及三擡雙擡單擡寫者俱頂格原按
及新增按語俱低二格凡有
聖祖仁皇帝御製詩文
世宗憲皇帝御製詩文我
皇上御製詩文内有因地作記因事立碑因物成詠者
謹分門錄載
一朱彝尊原本援引該洽而徵採既多難免遺漏
今將原本所引各仍其舊而以現在援據補入者
續編於後凡朱彝尊原引則加一原字於上朱昆
田補遺者則加一補字於上其新行添入者則加
一增字於上逐條標識以期一目了然
一凡朱彝尊原有按語以朱彝尊原按五字標首
其現加考證按語則用臣等謹按四字别之
一原本各門内有編次參錯體例不符如明代坊
巷俱入城市門而遼金元坊巷名目乃載入宫室
門之𩔖殊未畫一俱應詳核改正其他應行移改
之處尚多謹擬凡自他門移入者俱於各條下用
小字註明原在某門今移改字樣庶彼此參核較
為詳密
一宫室一門惟遼金故宫在今都城西南故跡已
湮祗應臚列舊名以備考證其元明宫室實
本朝營建所因自應分晰縷載謹照
宫史將今制逐一載入仍加按證明
一原本城市門内所列坊巷街衢俱據明張爵所
編五城坊巷衚衕集叙次但現在五城界址隸屬
已各不同而坊舖之制亦多更改謹將城市一門
悉以現今五城界冊為準如原本在中城而今應
歸入東城原本在南城而今應歸入中城者即將
原引各條移入現隸本城之下庶考訂咸歸確實
一原本所引各條内如有原書舛誤及考據失實
應行駁正者謹將現據考證各書增入仍别加按
語如本無舊書可據者則將現在情形據實詳識
一古蹟内凡昔有今無如慈仁寺雙松之𩔖俱加
案註明其有舊在他處今經移置如承光殿玉甕
覺生寺大鐘之𩔖則將原引之書載入新移之地
其物雖移置而寺廟尚仍其舊者則於寺廟本條
内註明今移某處詳見某門字樣令前後詳略互
見以資參考
一原本寺觀現存已廢改建重建者均於各本條
下註明俾今昔瞭如指掌
一京畿一門原本係按順天府所屬州縣次第編
排自當各仍其舊惟地方沿革隨時異宜其增損
分析之處均應考訂增入今擬以現今順天府屬
地方為準其名山河道有與昔日情形異者俱加
案詳攷至遵化玉田豐潤三屬今已别為遵化直
隸州不隸順天謹附編京畿卷後
一金石碑碣有原本未載者今俱為增輯
一原書之末附石鼓考三卷專叙獵碣源流今石
鼓現列成均似不應專為標目謹移入官署門國
子監條下以歸畫一
一原書取材欲博不無泛濫如因叙兵部官署而
兼及於當時諺語因叙國子監而兼及於許衡教
法因叙憫忠寺而兼及於謝枋得賜諡本末今擬
似此𩔖者俱改用雙行小字附存各條之後以為
區别庶不致混淆
一原本所引昔人詩賦序記之屬頗傷繁冗謹擬
擇其中無用者酌加刪汰其有名人著作可資考
證而未經採擇者亦間為酌增俱用雙行小字附
入各條之下
一書内遼金元人地官名除詩詞限於平仄不改
外餘俱照新定
國語改正仍恭依
欽定三史之例於初見處註明音義及原作某某今譯
改字樣并於卷首列譯語總目用資考證
一朱昆田所撰補遺原本俱附於各卷之後謹擬
各按門𩔖散入本條之下庶幾編次有倫而檢閱
亦便其有原按語者亦加朱昆田原按以别之
一朱彝尊原書有姜宸英徐元文高士竒張鵬馮
溥五人序及朱彝尊自序今俱移載卷末其王原
書後語原本誤置卷首謹一體錄次於後
一凡原書字義譌舛今為訂正者於每卷末别立
舉正篇依次記出其删節之條較少則於每門之
末附記
欽定日下舊聞考目錄地理𩔖三(都會郡縣之屬)
卷一
星土
卷二
世紀
卷三
世紀
卷四
世紀
卷五
形勝
卷六
形勝
卷七
形勝
卷八
形勝
卷九
國朝宫室
卷十
國朝宫室
卷十一
國朝宫室
卷十二
國朝宫室
卷十三
國朝宫室
卷十四
國朝宫室
卷十五
國朝宫室
卷十六
國朝宫室
卷十七
國朝宫室
卷十八
國朝宫室
卷十九
國朝宫室
卷二十
國朝宫室(雍和宫)
卷二十一
國朝宫室(西苑一)
卷二十二
國朝宫室(西苑二)
卷二十三
國朝宫室(西苑三)
卷二十四
國朝宫室(西苑四)
卷二十五
國朝宫室(西苑五)
卷二十六
國朝宫室(西苑六)
卷二十七
國朝宫室(西苑七)
卷二十八
國朝宫室(西苑八)
卷二十九
宫室(遼金)
卷三十
宫室(元一)
卷三十一
宫室(元二)
卷三十二
宫室(元三)
卷三十三
宫室(明一)
卷三十四
宫室(明二)
卷三十五
宫室(明三)
卷三十六
宫室(明四)
卷三十七
京城總紀
卷三十八
京城總紀
卷三十九
皇城
卷四十
皇城
卷四十一
皇城
卷四十二
皇城
卷四十三
内城(中城一)
卷四十四
内城(中城二)
卷四十五
内城(東城一)
卷四十六
内城(東城二)
卷四十七
内城(東城三)
卷四十八
内城(東城四)
卷四十九
内城(南城)
卷五十
内城(西城一)
卷五十一
内城(西城二)
卷五十二
内城(西城三)
卷五十三
内城(西城四)
卷五十四
内城(北城)
卷五十五
外城(中城)
卷五十六
外城(東城)
卷五十七
外城(南城一)
卷五十八
外城(南城二)
卷五十九
外城(西城一)
卷六十
外城(西城二)
卷六十一
外城(北城)
卷六十二
官署(宗人府)(内閣)(中書科)
卷六十三
官署(吏部院戶部察禮部通兵部司刑部理工部理藩都院政使大寺)
卷六十四
官署(太常寺)(翰林院)(詹事府)
卷六十五
官署(光祿寺)(太僕寺)(順天府)(鴻臚寺)
卷六十六
官署(國子監)
卷六十七
官署(國子監)
卷六十八
官署(石鼔考附)
卷六十九
官署(石鼓考附)
卷七十
官署(石鼓考附)
卷七十一
官署(欽天監)(太醫院)(内務府)
卷七十二
官署(領侍衛府軍鑾儀衛統領護綂領)(八旗都統統前鋒圓明園總)
卷七十三
官署(步軍綂領)(火器營)(健銳營)
卷七十四
國朝苑囿(南苑一)
卷七十五
國朝宫囿(南苑二)
卷七十六
國朝苑囿(暢春園)
卷七十七
國朝苑囿(樂善園)
卷七十八
國朝苑囿(西花園)(聖化寺)
卷七十九
國朝苑囿(泉宗廟)
卷八十
國朝苑囿(圓明園一)
卷八十一
國朝苑囿(圓明園二)
卷八十二
國朝苑囿(圓明園三)
卷八十三
國朝苑囿(長春園)
卷八十四
國朝苑囿(清漪園)
卷八十五
國朝苑囿(静明園)
卷八十六
國朝苑囿(静宜園一)
卷八十七
國朝苑囿(静宜園二)
卷八十八
郊坰(東一)
卷八十九
郊坰(東二)
卷九十
郊坰(南)
卷九十一
郊坰(西一)
卷九十二
郊坰(西二)
卷九十三
郊坰(西三)
卷九十四
郊坰(西四)
卷九十五
郊坰(西五)
卷九十六
郊坰(西六)
卷九十七
郊坰(西七)
卷九十八
郊坰(西八)
卷九十九
郊坰(西九)
卷一百
郊坰(西十)
卷一百一
郊坰(西十一)
卷一百二
郊坰(西十二)
卷一百三
郊坰(西十三)
卷一百四
郊坰(西十四)
卷一百五
郊坰(西十五)
卷一百六
郊坰(西十六)
卷一百七
郊坰(北)
卷一百八
京畿(通州一)
卷一百九
京畿(通州二)
卷一百十
京畿(通州三)
卷一百十一
京畿(三河)
卷一百十二
京畿(武清)
卷一百十三
京畿(寳抵)(寧河)
卷一百十四
京畿(薊州一)
卷一百十五
京畿(薊州二)
卷一百十六
京畿(薊州三)
卷一百十七
京畿(薊州四)
卷一百十八
京畿(香河)
卷一百十九
京畿(覇州一)
卷一百二十
京畿(覇州二)
卷一百二十一
京畿(保定)
卷一百二十二
京畿(文安)
卷一百二十三
京畿(大城)
卷一百二十四
京畿(固安)
卷一百二十五
京畿(永清)
卷一百二十六
京畿(東安)
卷一百二十七
京畿(涿州一)
卷一百二十八
京畿(涿州二)
卷一百二十九
京畿(涿州三)
卷一百三十
京畿(房山一)
卷一百三十一
京畿(房山二)
卷一百三十二
京畿(房山三)
卷一百三十三
京畿(良鄉)
卷一百三十四
京畿(昌平州一)
卷一百三十五
京畿(昌平州二)
卷一百三十六
京畿(昌平州三)
卷一百三十七
京畿(昌平州四)
卷一百三十八
京畿(順義)
卷一百三十九
京畿(懷柔)
卷一百四十
京畿(密雲一)
卷一百四十一
京畿(密雲二)
卷一百四十二
京畿(平谷)
卷一百四十三
京畿(遵化州今陞直隸州謹照原書附編)
卷一百四十四
京畿(玉田)(豐潤今属遵化州)(僑治並附)
卷一百四十五
戶版
卷一百四十六
風俗
卷一百四十七
風俗
卷一百四十八
風俗
卷一百四十九
物産
卷一百五十
物産
卷一百五十一
物産
卷一百五十二
邊障
卷一百五十三
邊障
卷一百五十四
邊障
卷一百五十五
存疑
卷一百五十六
存疑
卷一百五十七
雜綴
卷一百五十八
雜綴
卷一百五十九
雜綴
卷一百六十
雜綴(原序附後)
(臣)等謹案日下舊聞考一百六十卷乾隆三
十九年奉
勅撰因朱彝尊日下舊聞原本刪繁補缺援古證
今一一詳為考覈定為此本原書分星土世
紀形勝宫室城市郊坰京畿僑治邊障戶版
風俗物産雜綴十三門其時城西玉泉香山
諸處
臺沼尚未經始故列郊坰門中與
今制未協諸廨署入城市門中太學石鼓獨别
為三卷於體例亦屬不倫今增列
苑圃官署二門并前為十五門而石鼓考三卷
則併於官署門國子監條下又原本城市京
畿二門五城及各州縣分屬之地今昔不同
一一以新定界址為之移正原本所列古蹟
皆引據舊文誇多務博不能實驗其有無不
免傳聞訛舛彼此互岐亦皆一一履勘遺蹤
訂妄以存真闕疑以傳信所引藝文或益其
所未備或刪其所可省務使有關考證不漏
不支至於
列聖宸章
皇上御製凡涉於
神京風土者悉案門恭載尤足以昭垂典實藻
繪山川古來誌都京者前莫善於三輔黃圖
後莫善於長安志彝尊原本蒐羅詳洽已駕
二書之上今仰承
睿鑒為之正訛補漏又駕彝尊原本而上之千古
輿圖當以此本為準繩矣乾隆四十九年十
月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
欽定日下舊聞考
譯語總目(凡原書人地官氏及器物名中有字面無庸改者不加譯注有譯改而音義或先分)
(見他處原文又相同者俱不複注若音義同而原文間有小異者則注明義見前舊作某某又或一)
(處而所譯音義有已見有初見者則初見者加譯注餘亦注明義見前舊作某某)
卷二
巴堅(滿洲語大理也舊作阿保機)
詳衮(索倫語理事官也舊作詳穩)
猛伊喇(伊喇滿洲語黍也舊作栧剌)
錫里(滿洲語選拔也舊作數例)
裕悦(舊作于越譯音)
休格(舊作休哥譯音)
希達(滿洲語門簾也舊作奚底)
色珍(滿洲語車也舊作斜軫)
特哩衮(蒙古語為首之謂也舊作惕隠)
伊什(唐古特語智慧也舊作乙室)
薩哈(滿洲語小圍也舊作撒合)
廸里(索倫語頭目也舊作敵烈)
圖魯卜(蒙古語形勢也舊作突吕不)
唐古(滿洲語百數也舊作唐䇢)
蕭託果(託果蒙古語釡也舊作討古)
穆濟(滿洲語大麥也舊作抹只)
舒蘇(蒙古語高粱也舊作矧思)
赫德(滿洲語渣滓也舊作痕德)
罕都(滿洲語稻也舊作懇篤)
卷四
庫哩布(滿洲語被唬住也舊作䕫離不)
阿古達(舊作阿骨打譯音)
洛索(滿洲語極濕難耕地也舊作婁宿)
貝勒(滿洲語管理衆人之稱也舊作孛堇)
達什林牙(達什唐古特語吉祥也舊作大石)
㕭哩布(滿洲語使留也舊作斡離不)
阿克善(滿洲語發水後樹木上掛的柴草也舊作阿骨奭)
索多(蒙古語鳥翅大翎也舊作散覩)
尼楚赫(滿洲語珍珠也舊作銀术可)
道喇(蒙古語下也舊作鐸剌)
布希(滿洲語滕也又去毛鹿皮也舊作蒲莧)
尼堪(滿洲語漢人也舊作粘罕)
卷五
巴圖魯(滿洲語勇也舊作霸突魯)
穆呼哩(滿洲語秃尖也舊作木華黎)
托克托(蒙古語定也舊作脫脫)
卷六
諳達(蒙古語夥伴也舊作唵答)
卷二十九
拉里(滿洲語爽利也舊作剌履)
果囉洛納延(果囉洛舊作葛邏禄從八旗姓譜改正納延蒙古語八十數也舊作廼賢)
赫舍哩(舊作紇石烈從八旗姓譜改正)
特哩(蒙古語齊整也舊作忒隣)
圖克坦(舊作徒單從八旗姓譜改正)
布達(滿洲語飯也舊作白答)
貝勒(義見前舊作孛詰烈)
舒穆嚕(舊作石□從八旗姓譜改正)
布薩揆(布薩舊作僕散從八旗姓譜改正)
徹伯爾(蒙古語廉潔也舊作察八)
呼沙呼(滿洲語鴟鴞也舊作胡沙虎)
穆延(舊作沒撚從八旗姓譜改正)
保喇巴圖(保喇蒙古語雄駝也巴圖堅固也舊作布吾剌拔都)
卷三十
薩都拉(滿洲語結親也舊作薩都剌)
鄂勒哲(蒙古語夀也舊作完澤)
達爾瑪(梵語法也舊作荅里麻)
錫寳齊(蒙古語養禽鳥人也舊作普寶赤)
集賽(蒙古語翰流值班之謂也舊作怯薛)
和爾果斯(蒙古語牧地遺矢也舊作和禮霍孫)
齊蘇(蒙古語血也舊作曲樞)
濟遜(蒙古語濟遜即濟蘇顔色也舊作質孫)
阿南達(梵語阿難也舊作阿難答)
瑪哈噶拉(梵語大黑神也舊作馬哈吃喇)
哈喇哈斯達爾罕(哈喇蒙古語黑色也哈斯玉也達爾罕凡有勤勞者免其差役之稱也舊)
(作哈剌哈孫荅剌罕)
察納(蒙古語那邊也舊作察那)
鄂爾多(滿洲語宫也舊作斡耳朵)
卷三十一
伊嚕布哈(伊嚕蒙古語淨也布哈犍牛也舊作月魯不花)
哈喇郭勒(哈喇義見前郭勒蒙古語河也舊作憨剌合兒)
伊嚕特穆爾(伊嚕義見前特穆爾蒙古語銕也舊作月魯帖木兒)
雅克特穆爾(雅克蒙古語結實也特穆爾義見前舊作燕帖木兒)
恭吉哩(舊作弘吉剌從八旗姓譜改正)
阿裕爾錫哩達喇(阿裕爾梵語夀也錫哩威也達喇救度也舊作愛猶識理達臘)
輝和爾(回部名也舊作畏吾兒譯音)
富珠哩翀(富珠哩舊作孛术魯從八旗姓譜改正)
札實(唐古特語吉祥也舊作瞻思)
多爾濟(唐古特語金剛也舊作鐸爾直)
庫庫(蒙古語青色也舊作巙巙)
喀喇庫庫(喀喇蒙古語黑馬也庫庫義見前舊作康里巙巙)
多爾濟巴勒(多爾濟義見前巴勒威也舊作朵耳直班)
雅克布哈(義俱見前舊作雅不花)
卷三十二
齊達勒(蒙古語能也舊作赤德爾)
伊克德勒丹(伊克蒙古語大也德勒衣也丹有也舊作亦黑迭兒丁)
伊蘇布哈(伊蘇蒙古語九數也布哈義見前舊作也速不花)
圖喇(滿洲語柱也舊作秃剌)
安圖(滿洲語山陽也舊作安童)
巴延(滿洲語富也舊作伯顔)
噶布喇婉(梵語盛水執舞之螺螄也舊作加巴剌般)
察罕岱布哈(察罕蒙古語白色也岱有也布哈義見前舊作長安迭不花)
博囉(蒙古語青色也舊作孛羅)
帕克斯巴(唐古特語聖也舊作八斯巴)
雅滿達噶(梵語怖畏金剛也舊作牙蠻答哥)
僧格(唐古特語獅也舊作桑哥)
額森布哈(額森蒙古語平安也布哈義見前舊作野仙普化)
昌通(昌唐古特語酒也通飲也舊作昌童)
阿爾尼格(蒙古語阿爾花紋也尼格一數也舊作阿尼哥)
伊克(義見前舊作也可)
諾爾布(唐古特語財也舊作南必)
納竒錫(蒙古語絨線也舊作納失失)
翁吉喇特(舊作翁吉剌從八旗姓譜改正)
卷三十七
赫嚕(滿洲語車幅也舊作喝魯)
斡(滿洲語氣味也舊作哇)
羅卜科(蒙古語淖泥也舊作魯不古)
果實(滿洲語疼愛也舊作高十)
烏珍(滿洲語重也舊作屋質)
固雲(唐古特語才能也舊作彀英)
珠赫哷果勒齊(珠赫哷舊作术虎從八旗姓譜改正果勒齊滿洲語中心也舊作高琪)
卷三十八
舒嚕(滿洲語珊瑚也舊作沙剌)
鄂勒哲胡土克(鄂勒哲義見前胡土克唐古特語再來人也舊作完者忽都)
卷四十三
青吉斯(舊作成吉斯照蒙古源流改正)
胡土克(義見前舊作忽都護)
霞哩(滿洲語斜眼也舊作厦哩)
阿裕爾巴里巴特喇(阿裕爾義見前巴里梵語威也巴特喇好也舊作愛育黎拔力八達)
卷四十四
博爾濟(蒙古語二軰奴也舊作别兒怯)
卷四十五
和必斯(蒙古語樂器名也舊作胡撥四)
都哩默色(都哩蒙古語式樣也默色器械也舊作土兒密失)
察爾竒(滿洲語扎板也舊作乂兒機)
卷四十六
札瑪里廸音(舊作札馬魯丁譯音)
卷四十九
白索珠(舊作白𤨏住譯音)
蘇隴裕勒(蘇隴唐古特語守護也裕勒地方也舊作思龍宜)
博果岱(蒙古語麥也舊作伯忽都)
綽爾濟鄂特色爾(綽爾濟唐古特語法師也鄂特色爾金光也舊作綽吉我些兒)
卷五十
趙塔齊兒(塔齊兒蒙古語瘠地也舊作塔察兒)
和坦伊蘇(和坦蒙古語城也伊蘇義見前舊作忽都于思)
阿爾哈雅(阿爾義見前哈雅墻也舊作阿禮海牙)
永和爾(蒙古語絨也舊作巖穆忽爾)
和遜(蒙古語空也舊作忽先)
敏珠爾哈雅(敏珠爾唐古特語無違之謂也哈雅義見前舊作米只兒海牙)
伊爾特穆爾(伊爾蒙古語鋒刃也特穆爾義見前舊作野里帖木兒)
孟克特穆爾(孟克蒙古語經常之經也特穆爾義見前舊作忙哥帖木兒)
薩里默色(蒙古語地弩也默色義見前舊作薩哩密實)
玖珠(舊作九柱譯音)
額琳沁佐特(額琳沁唐古特語寳也佐特庫也舊作亦隣真尊)
圖烈圖阿穆爾布哈(圖烈圖蒙古語有柴也阿穆爾安也布哈義見前舊作朵列圖按木不花)
烏蘭特穆爾(烏蘭蒙古語紅色也特穆爾義見前舊作五魯帖木兒)
準台(準蒙古語東也台有也舊作术温台)
阿薩爾(蒙古語閣也舊作阿散)
卷五十一
珠占(蒙古語厚也舊作竹真)
摩該(蒙古語蛇也舊作貊高)
呼嚕(滿洲語手背也舊作斛羅)
博果密(蒙古語包褁也舊作不忽木)
赫嚕(義見前舊作曷魯)
卷五十二
瑪勒圖(蒙古語有牲畜之謂也舊作滿圖)
阿爾威(阿爾義見前舊作阿魯)
瑪勒(蒙古語牲畜也舊作馬兒)
鄂齊爾(蒙古語金剛也舊作斡赤)
達納(蒙古語管也舊作答難)
卷五十三
凌戩巴勒丹(凌唐古特語長也戩裝儼也巴勒丹全威也舊作領占班丹)
札什藏布(札什唐古特語吉祥也藏布美好也舊作著肖藏卜)
桑噶巴拉(桑噶梵語僧也巴拉守護也舊作桑渴巴剌)
諤格德依(舊作窩闊台照蒙古源流改正)
色辰(蒙古語聰眀也舊作薛禪)
鄂勒哲圖(鄂勒哲義見前圖蒙古語有也舊作完澤篤)
庫魯克(蒙古語超衆之謂也舊作曲律)
布延圖(布延蒙古語福也圖義見前舊作普顔篤)
格根(蒙古語眀也舊作格堅)
額林沁巴勒(義俱見前舊作亦隣真班)
阿南達錫哩(義俱見前舊作剌拶室利)
特古思布哈(特古思蒙古語全也布哈義見前舊作帖古思不華)
卷五十四
布爾罕(蒙古語佛也舊作卜魯罕)
卷五十八
噶瑪拉(𣑽語蓬花葉也舊作甘麻剌)
卷五十九
察克(蒙古語時也舊作察割)
違喇(義見前舊作牒蠟)
札克□古魯(扎克□滿洲語霞也舊作只撒)
卷六十
伊勒希按班(伊勒希滿洲語副也按班大臣也舊作夷離畢)
完顔佛寧(佛寧滿洲語羣也舊作完顔蒲湼)
蒙古台(蒙古語有銀也舊作忙兀台)
雲丹藏布(雲丹唐古特語才也藏布義見前舊作允丹藏卜)
卷六十四
烏珠(滿洲語頭也舊作兀术)
卷六十七
實勒們(滿洲語鷂子也舊作實理門)
愛滿(滿洲語部洛也舊作愛馬)
瑪蘇庫(瑪滿洲語粗也蘇庫皮也舊作馬斯忽)
烏德美(蒙古語送也舊作兀都瞞)
多羅岱(蒙古語七數也舊作奪羅䚟)
筆且齊(蒙古語寫字人也舊作必闍赤)
札爾古齊(蒙古語斷事人也舊作札古魯真)
文宣努(舊作文宣奴譯音)
賽音衮巴克實(賽音蒙古語好也衮深也巴克實師也舊作仙孔八合識)
卷六十九
尼瑪哈(滿洲語魚也舊作粘沒罕)
卷七十二
濟蘇(蒙古語顔色也舊作只孫)
卷七十七
班廸達(梵語才能也舊作板的達)
卷七十九
都哩沁(都哩義見前沁唐古特語大也舊作朵里真)
卷八十七
阿勒錦(滿洲語聲譽也舊作阿里吉)
和勒博林牙(和勒博滿洲語聯絡也舊作回離保)
特爾格(蒙古語車也舊作錢哥)
卷八十八
香沙(唐古特語肉鼻也舊作薌山)
卷八十九
伊徹察喇(伊徹滿洲語新也察喇注酒器也舊作月赤察兒)
吉勒展(滿洲語恕也舊作晈貞)
沁特穆爾(義俱見前舊作赤因帖木兒)
喀喇鼎珠(喀喇義見前舊作康里鼎珠舊作定柱今對音譯改)
伊遜岱爾(伊遜蒙古語九數也岱爾牡鹿也舊作埜素達爾)
叚達繖(達繖滿洲語政也舊作定僧)
泰費音納(泰費音滿洲語太平也納地也舊作太平奴)
色徹圖(蒙古語聰明也舊作薛徹篤)
索諾木巴勒(索諾木唐古特語福也巴勒義見前舊作鎖南滿)
策布哈(策唐古特語壽也布哈義見前舊作慈普化)
實喇卜藏布(唐古特語好智慧也舊作沙喇贊卜)
穆爾濟延(穆爾蒙古語蹤跡也濟延命也舊作馬兒吉顔)
沙克珊(滿洲語狡猾人也舊作山山)
札薩克(蒙古語政也舊作札撒)
卷九十一
善延實庫(善延滿洲語白色也實庫撒袋内襯格也舊作鄯陽石古)
卷九十二
索琿(滿洲語姜黃色也舊作素温)
札達(蒙古語石也舊作斫答)
巴咱爾(𣑽語金剛也舊作巴薩爾)
札拉爾(蒙古語帽纓也舊作札剌爾)
貝實勒(唐古特語琥珀也舊作比涉兒)
卷九十三
特穆津(蒙古語銕之最精者舊作忒沒真)
卷九十四
奈曼(蒙古語八數也舊作乃蠻)
哈喇(義見前舊作曷剌)
賽瑪爾堪(回地名也舊作邪達思干)
徹伯爾(義見前舊作札八兒)
卷九十五
罕嘉努(舊作韓家奴譯音)
張巴舒新(舊作張鉢信順照三史畫一改正)
普元努(舊作普元奴譯音)
卷九十六
雅爾鼐羅密克(雅爾鼐唐古特語夏居也羅密克智慧眼也舊作雅納囉釋彌)
班廸達桑噶實哩(班廸達桑噶實哩義俱見前舊作板的達薩訶咱釋哩)
烏巴廸呢雅實哩(烏巴廸呢雅梵語法術也實哩威也舊作吾巴帖耶室哩)
布達實哩(梵語佛威也舊作勃塔室哩)
卷九十七
足克戩古爾(足克戬唐古特語首飾也古爾帳房也舊作左吉古魯)
索諾木納木結(蒙古語有福人也舊作鎖南嚷結)
卓哈(舊作主活照三史畫一改正)
噶布拉(蒙古語天靈蓋也舊作葛巴剌)
嘉勒斡凌戬(嘉勒幹唐古特語勝也凌戩義俱見前舊作結斡領占)
札巴藏布(札巴唐古特語徒弟也藏布義見前舊作劄巴藏播)
章台揚扎巴(舊作章臺陽吒巴譯音)
卷九十八
諾摩罕(蒙古語樸實也舊作那木罕)
阿卜呼穆爾布哈(阿卜呼蒙古語取也穆爾布哈義俱見前舊作安普忽馬兒不花)
卷九十九
默沙實哩(默唐古特語大也沙肉也實哩義見前舊作謨沙室利)
沙克節依(沙克節依番姓也舊作沙津愛)
卷一百
布達實哩(義見前舊作卜答失里)
蘇蘇勒巴(蒙古語敬也舊作速速班)
丹徹爾特穆爾(蒙古語最潔净銕也舊作丹徹理帖木兒)
眀埒棟阿(明埒唐古特語好名也棟硨碍也阿五數也舊作明理董阿)
錦嘉努(舊作金界奴譯音)
額穆爾蘇(滿洲語单層也舊作阿麻㻋)
達嚕噶齊(蒙古語頭目也舊作達魯花赤)
薩勒廸(索倫語甲也舊作撒廸)
鴻和爾布哈(鴻和爾蒙古語黃色也布哈義見前舊作炅火兒不花)
卷一百一
拜珠(蒙古語存也舊作拜住)
索約勒哈陶默色(索約勒蒙古語教化之化也哈陶剛也默色義見前舊作鎻咬兒哈的迷失)
阿實克布哈(阿實克蒙古語利也布哈義見前舊作阿沙不花)
卷一百四
必巴實(梵語佛名也舊作八不沙)
沙克嘉實哩(沙克嘉梵語姓也實哩義見前舊作相迦失里)
年札克策喇實(年唐古特語妙也扎克名譽也策壽也喇實吉祥也舊作輦真吃剌恩)
卷一百七
額森(義見前舊作也先)
庫春(蒙古語刀也舊作曲出)
察罕(義見前舊作察漢)
圖沁特穆爾(圖沁唐古特語大力也特穆爾義見前舊作禿堅帖木兒)
婁都爾蘇(婁蒙古語龍也都爾蘇規模也舊作老的沙)
綽斯戩(綽斯唐古特語法也戩義見前舊作搠思監)
卷一百八
達勒達(滿洲語隱避處也舊作達達)
安布(唐古特語不善之謂也舊作奄卜)
布延特穆爾(布延蒙古語福也特穆爾義見前舊作卜顔帖木兒)
蘇拉吉達(蘇拉滿洲語閑散也吉達搶也舊作速朗吉大)
卷一百九
台哈布哈(台哈蒙古語長毛也布哈義見前舊作大不花)
圖們岱爾(圖們蒙古語萬數也岱爾牡鹿也舊作秃滿迭兒)
庫庫特穆爾(義俱見前舊作擴廓帖木兒)
都哩都爾蘇(義俱見前舊作篤烈圖述)
卷一百十一
珠克(索倫語房屋也舊作祝阿)
卷一百十二
納琳(蒙古語細也舊作納麟)
瑪魯(滿洲語瓶也舊作買閭)
阿巴齊(蒙古語行圍人也舊作阿八赤)
蒙古岱(即蒙古也舊作忙兀䚟)
耀珠(舊作□住譯音)
卷一百十三
聶赫(滿洲語鴨也舊作粘合)
丹珠爾丹(丹珠爾蒙古語續藏經名也井義見前舊作答术丁)
卷一百十四
富察集賽(富察舊作蒲察從八旗姓譜改正集賽義見前舊作□舍)
温特赫實芳努(温特赫舊作温廸罕從八旗姓譜改正寔芳努舊作十方奴譯音)
多羅台(多羅蒙古語七數也舊作朵羅)
尼古勒(蒙古語罪孽也舊作捏古剌)
卷一百十七
薩敦(滿洲語親家也舊作撒敦)
卷一百二十
伊喇仲夾努(伊喇舊作移剌從八旗姓譜改正仲夾努舊作衆家奴譯音)
珠格爾(蒙古語閑散也舊作只哥)
額蘇倫(蒙古語梵天也舊作阿术魯)
伊喇鼐爾(伊喇義見前鼐兒蒙古語和也舊作移剌湼兒)
舒穆嚕拜達勒(舒穆嚕義見前拜達勒蒙古語形像也舊作石□孛迭兒)
卷一百二十四
布哈(義見前舊作伯華)
耶律伯特(伯特滿洲語才力不及也舊作頗德)
竒塔特伯竒(竒塔特蒙古語漢人也伯竒堅固也舊作乞台普濟)
卷一百二十五
卓哩(滿洲語指之也舊作啜里)
薩巴(蒙古語器皿也舊作薩八)
呼喇楚(蒙古語積聚也舊作忽剌出)
納哈塔(舊作納合從八旗姓譜改正)
烏庫哩慶夀(烏庫哩舊作烏古論從八旗姓譜改正)
星薩(星唐古特語樹也薩地也舊作神撒)
卷一百二十六
古拉(古唐古特語身也拉神也舊作古喇)
巴納(滿洲語地方也舊作捺鉢)
卷一百二十七
浩爾齊(蒙古語吹笳人也舊作忽林赤)
都爾蘇(義見前舊作禿魯沙)
卷一百二十九
完顔和卓(和卓滿洲語美好也舊作合住)
愛薪蘇赫(愛薪滿洲語全也蘇赫斧也舊作阿興鬆哥)
克實克慎思(克實克舊作克沙骨從八旗姓譜改正)
和斯(蒙古語雙也舊作賀斯)
卷一百三十
雅勒呼(滿洲語肉橧盆也舊作牙忽)
茂巴爾斯(茂蒙古語不善之謂也巴爾斯即巴爾虎也舊作木八剌)
眀安達(達滿洲語為首之稱也舊作答)
拜珠(舊作伯住譯音)
卷一百三十一
薩里默色(義俱見前舊作薩里彌實)
克哷(蒙古語野外也舊作怯烈)
党珠(舊作黨住譯音)
卷一百三十二
哈布爾(蒙古語春也舊作胡拔爾)
費摩氏(舊作裴滿氏從八旗姓譜改正)
卷一百三十三
克特(蒙古語火䥥也舊作斫答)
唐古定格(唐古義見前舊作唐䇢定格舊作定哥譯音)
烏達(滿洲語買也舊作烏帶)
烏嚕(滿洲語是也舊作烏禄)
烏凌阿(舊作烏林答從八旗姓譜改正)
卷一百三十四
塔斯(蒙古語性烈也舊作田斯)
唐古特(部名也舊作唐兀)
卷一百三十五
巴納(義見前舊作納鉢)
濟延(義見前舊作井源)
卷一百三十八
瓜爾佳(舊作夾谷從八旗姓譜改正)
多羅(義見前舊作托喇)
準台(義見前舊作竹温台)
卷一百四十
邁珠(舊作買住譯音)
卷一百四十一
珠嘉(舊作术甲從八旗姓譜改正)
佛紳(滿洲語柄也舊作法心)
伊扎爾(蒙古語根源也舊作咬查剌)
卷一百四十三
烏梁海(舊作兀良哈譯音)
準布(滿洲語提撕也舊作阻䪁)
圖卜蘇(舊作陁鎻從八旗姓譜改正)
卷一百四十四
實納(滿洲語新也舊作習捏)
達春(滿洲語敏捷也舊作脫出)
卷一百五十一
尼嚕罕(滿洲語書也舊作努爾干)
拜特穆爾(拜蒙古語不動之謂也特兒穆爾義見前舊作伯帖木)
安塔哈(塔哈滿洲語客也舊作答海)
達掄(滿洲語飲馬處也舊作達魯何)
卷一百五十二
諾音(蒙古語官長也舊作朵顔)
納克楚(唐古特語黑水也舊作納哈出)
錫津(滿洲語釣魚絲線也舊作鞾錠)
薩巴(義見前舊作撒八)
寔古納(蒙古語審問也舊作習古廼)
博勒和(滿洲語潔淨也舊作婆羅火)
達蘭(蒙古語七十數也舊作撻□)
烏哈達(滿洲語塔子頭也舊作歪骨垜)
卷一百五十三
鈕祐禄罕努(鈕祐禄舊作粘割從八旗姓譜改正罕奴舊作韓奴譯音)
琿楚(滿洲語冰床也舊作渾默)
洛索(義見前舊作婁室)
舍音(滿洲語色白也舊作斜也)
巴爾斯(義見前舊作拔离速)
阿嚕岱(蒙古語山隂也舊作阿魯帶)
斡罕(滿洲語䄂頭也舊作窩幹)
蘇嚕克(蒙古語牧羣也舊作速魯)
奎騰(蒙古語冷也舊作&KR0992;頭)
鼐爾布哈(義俱見前舊作乃兒不花)
都古爾濟(蒙古語盈滿也舊作吐護真)
瑠和(滿洲語海白魚也舊作留斡)
克埒木(蒙古語墻也舊作怯烈門)
諾海(蒙古語犬也舊作訥懷)
阿固岱(蒙古語寬也舊作阿忽帶)
薩里(義見前舊作撒里)
巴圖爾(蒙古語勇也舊作八都兒)
阿達竒(滿洲語隣也舊作愛的斤)
和碩(滿洲語隅也舊作火篩)
都塔濟特穆爾(都塔濟蒙古語缺欠也特穆爾義見前舊作豆叱仇帖木兒)
卷一百五十四
尼雅滿(滿洲語心也舊作粘罕)
齊喇哈蕃(齊喇滿洲語嚴也哈蕃官也舊作查剌合攀)
哲伯(蒙古語梅針箭也舊作遮别)
竒塔特博哈(竒塔特義見前博哈身笨也舊作可忒薄刹)
烏蘭巴爾(蒙古語紅虎也舊作訛魯不兒)
多爾濟(義見前舊作朵兒只)
雅勒呼(滿洲語大槽盆也舊作鴉鶻)
布埒齊(蒙古語吹海螺人也舊作不蘭奚)
桂齊(滿洲語善也舊作貴赤)
阿蘇(滿洲語網也舊作阿速)
哈喇婁(蒙古語黑龍也舊作哈兒魯)
錫里濟(蒙古語選拔也舊作昔里吉)
卷一百五十五
里齋努(舊作俚砦奴譯音)
鄂囉呼(蒙古語進也舊作窩羅虎)
嘉木揚喇勒智(嘉木揚唐古特語文殊菩薩也喇勒智智慧劍也舊作楊連真加)
特們德爾(即特穆爾蒙古語鐡也舊作鐵木迭兒)
納木喀桑結(納木喀唐古特語天也桑結佛也舊作曩哥星吉)
卷一百五十六
伯嘉努(舊作伯嘉奴譯音)
特穆爾達什(義俱見前舊作鐡木兒塔識)
卷一百五十九
特嘉(舊作赤盞從八旗姓譜改正)
三寳努(舊作三寳奴譯音)
