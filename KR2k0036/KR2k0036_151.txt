欽定日下舊聞考卷一百五十一
物産(三)
原京師北山鳥有紅雅沙雞文雉半翅(薊邱集)
原鵽鳩褐色昌平北山有之爾雅釋鳥云鵽鳩寇雉是
也今土人呼曰沙雞亦呼半翅或曰即突厥雀唐書車
鼻未叛鳴鵽羣飛入塞吏曰所謂突厥雀者南飛寇必
至爾雅名以寇雉疑古即有此占矣(芹城小志)
原鵽大如鴿似雌雉鼠脚無後指岐尾為鳥憨急羣飛
出北方沙漠地(爾雅郭璞注)
增半翅盤山多有之即沙雞也一名鐵脚(居易錄)
原桃雀狀類黃雀而小燕人謂之巧婦亦謂之女匠(禽經)
原雎鳩深目目上骨露出幽州人謂之鷲鵻一名䳕鳩
幽州人謂之□&KR1991;黃鳥幽州人謂之黃鸎鴟鴞幽州人
謂之鸋鴂(詩草木鳥獸蟲魚疏)
增乾隆五年
御製秋曰聞黃鸝戲作春光惜去生催去秋信憎來
強喚來好惡恁殊誰聽爾何須得得語高槐
增乾隆六年
御製初夏日聞鶯詩雨餘新綠林初鎖風傳睨睆聲
聲可臨流度陌弄晴暉柳絲花片紛婀娜何處傷春不
忍聽誰人求友最關情雙柑斗酒兩無賴繁絲孤竹空
復鳴參差流韻紗忩綠金猊半地蘭煙馥想見茅檐力
穡人當作村頭呼布穀
增乾隆七年
御製鳩詩小軒夏云半嘉蔭誠清絶疎簾隔塵囂翠
簟含冰雪何來鳴鳩聲得得出林樾拂羽過春時喚霖
當夏月物各有天性人自生分别何喜噪簷鵲何愁杜
鶻血何勞布榖催何悲烏夜咽而我聞鳩鳴亦復怡然
悦卜雨惬我情稍解心中結
(臣)等謹按黃鸝並鶯鳩
御製諸詩是為首見之篇恭載卷内
補吾鄉稻熟時張羅以捕黃雀北則陶家莊南則馬家
疃所産獨肥喻物者比之披綿朵頤者侈為珍饌京師
則不然田雀以四月肥背有黃羽與江鄉純色者别而
以江南食法製之亦甚腴美蓋江南黃雀所食者稻疑
北地以食麥而肥也(小丹邱客談)
補幽州之墟有善鳴之禽人面鳥喙八翼一足毛色如
雉行不踐地名曰青鸐(拾遺記)
增翎之品海東青(句)白海青(句)青海青(句)白黃鷹(句)黃
鷹皂鵰鴉鶻赤鶻兔鶻角鷹白鷂崖鷹魚鷹鐵鷂木鶻
鷂松兒(句)百雄(句)茸垜兒(以上俱為羽獵之雄者)天鵝秃鶖鷀老
地鵏地□白雉朱鷺鉤觜鷺鷥(句)香匙觜鷺鷥(句)山雞
鶡雞花頭鴨雉鷄(句)錦札鷓鴣(句)赤眼鸛(句)白頸鴉班
鳩翠禽山鷓山和尚早種穀(句)拖白練(句)樂官頭(句)杜
鵑黑翼(句)臙脂雞(句)青灰丳(句)黃灰丳(句)啄木(句)絆鷓
(句)鵪鶉山雉拖紅練角雞石雞小雞章雞(以上在處通有圖經志書)
原鷹有房山白者紫背細斑三斤以上四斤以下便兔
生房山白楊椴樹上向范陽中山飛漁陽白腹背俱白
大者五斤便兔生徐無及東西曲一名大曲小曲白葉
樹上生向章武合口博海飛黑皂鸝大者五斤生漁陽
山松杉樹上多死時有快者章武飛白皂鸝大者五斤
生漁陽白道河陽漢北所在皆有生枯柏樹上便鳥向
雲邱中山范陽章武飛青斑大者四斤生代北白楊樹
上細斑者快向靈邱山范陽飛(酉陽雜俎)
增海東青産遼東海外隔數海而至常以八月十五渡
海而来者甚衆古人云疾如鷂子過新羅是也尼嚕罕
田地是其渡海之第一程至則人收之已不能飛動矣
蓋其來饑渴困乏羽翮不勝其任自此始入東國有制
犯遠流者能獲海東青即贖罪傳驛而歸嘗諏錫寳齊
云海青一翅七日或八九日始得至尼嚕罕其氣力不
支或饑而眼亂者多溺死凡能逮此地者無不健奮故
其於羽獵之時獨能破駕鵝之長陣絶鴈鶩之孤騫雲
間獻奏臂上功勲此海青之功也錫寳齊者國言養鷹
之蒙古名也(語析津志作按尼嚕罕滿洲畫也舊努皃干今譯改)
增
聖祖御製海東青詩羽蟲三百有六十神俊最數海
東青性秉金靈含火德異材上映瑶光星軒昂時作左
右顧整拂六翮披霜翎期門射生諳調習䧺飛忽掣黃
絛鈴勁如千鈞激砮石迅如九野鞭雷霆原頭草枯眼
愈疾砉然一舉凌高冥萬夫立馬齊注目下逐鳥雀無
留形爪牙之用安可廢有若猛士清郊坰晾鷹築臺存
勝蹟佳名豈獨標禽經
增乾隆十七年
御製海東青行鷙鳥種不一海青稱俊絶摩空健翮
上層霄千里下擊纔一瞥當其脱韝始縱時風力未會
遲飛掣羣燕緣撲或墜落何異淮隂胯下氣且折鷹鸇
之雛可罹罿海青之雛得未逢聞之育卵大海東追逐
天鵝入雲中迴顧忽失故國蹤海東青爾不遠為利爾
不高騰空安得受制於人垂頭仰飼居樊籠王孫莫恨
未央宫
(臣)等謹按海東青
御製詩是為首見之篇恭載卷内
補皇慶元年上賜大都留守臣拜特穆爾白兔鶻一翎
翮皓潔白雪同皎至延祐元年毛羽變赤光采豔奕異
於尋常雖老於五坊者不知其所以然也(松雪齋集爾按拜特穆)
(蒙古語拜不動之謂特穆爾鐵也舊作伯帖木皃今譯改)
增乾隆六年
御製鷹詩鷙鳥鳥中傑羽翰利且便其在山林中食
肉而飲泉飛止任厥性擊摶無留難一朝落羈韝人乃
司柄權養翎須以時食飲毋或愆精銳乃奮厲矯翼雲
霄盤如鵬飛北溟萬里扶搖寬鷹師苟非良養飼失其
天饑乏片肉餐困憊臂右肩操縱復失術弱翅凌風旋
小雀不能獲何況雉兔焉謂之無良鷹是語豈其然
增乾隆十六年
御製白鶻行鶻之與隼如枳橘鷙鳥之中俊莫匹是
皆其色雜蒼黝如雪白者萬無一矯然致此白將軍悚
立一朵梨花雪玉架金縧不放去爾行其義我行仁嚴
若郅都飛李廣問鶻何來來海上蘭臺令史頌白雉誰奮
奇功酬豢養鶻乎鶻乎秋其德而辛其色殊毛出衆非
改常致用求真正相得
(臣)等謹按鷹白鶻
御製諸詩是為首見之篇恭載卷内
增天鵝又名駕鵝大者三五十斤小者卄餘斤俗稱金
冠玉體乾皂靴是也每歲大興縣管南柳林中飛放之
所彼中縣官每歲差役鄉民廣於湖中多種茨菰以誘
之來游食其湖面甚寬所種延蔓天鵝來千萬為羣俟
大駕飛放海青鴉鶻所獲甚厚乃大張筵會以為慶賀
必數宿而返(析津志)
增秃鵝能食蝗蟲蝻子有旨不敢捕食其形醜惡來則
成羣無間蟲蝗多少悉能食之而吐出復聚於石上復
食之其頭如長袋(同上)
補魏延興二年四月幽州獻白鵲太和十七年正月幽
州獻白雉景明四年六月幽州獻四足烏正始元年五
月幽州獻三足烏延昌四年十二月幽州獻白雉正光
元年十月幽州獻白烏(漢書靈徵志)
增乾隆四年
御製雉將雛詩行行麦壠邊見一雉將雛雛兒纔長
成啞啞學母呼(一解)翅軟未解飛嘴嫩未能食飲啄與遊
翔皆頼顧復力(二解)兒兮依其母母兮愛其兒一朝羽翼
全那料南北飛(三解)有童持長竿捕雛何遽遽老雛雖善
飛繞匝不忍去(四解)雛兒頗有智藏伏荆棘間棘密難探
取頑童悵空還(五解)須臾童去遠老雉還來視母子得全
活鼔翼心倍喜(六解)爾童一何忍爾雉一何慈孰謂天良
心人禽乃倒之(七解)觀物可會心撫古常自鏡今朝忽見
此大愧中牟令(八解)
(臣)等謹按雉將雛
御製詩是為首見之篇恭載卷内
增近京師花兒市鬻黃鴿二毛羽作黃金色索直甚高
(居易錄)
原北燕朝鮮冽水之間謂伏雞曰抱爵子及雞雛皆謂
之&KR1145;其卵伏而未孚始化謂之涅尸鳩謂之鶝䲹戴勝
謂之&KR2753;(方言)
增乾隆七年
御製雞卵詩無雞卵不生無卵雞不成循環誰為始
倩彼雞卵評
增又
御製液池鳬詩液池鳬乘春流灔灔錦波香蕊浮浴
波銜蕊依汀洲託身喜無羅網憂不羨雲鵬萬里之翺
翔不為塒雞稻粱之仰求猶人既無卓卓之譽亦無戚
戚之愁液池鳬爾何俯仰自得而悠悠
增乾隆八年
御製家鶴詩家鶴唳松隂聲凄故不揚野雁呌洲渚
春雨隨翺翔胡為凌雲姿遜彼棲蘆行由来受羈束只
為飽稻粱垂飛翅已剪待飼頸空長彈舌弔水月念結
烟霞鄉世事有如此對之增慨慷
增又
御製燕詩管領風光一剪齊花邊翻掠柳邊低何人
却為搴文幌又得梁頭認故泥
增乾隆九年
御製鸚鵡詩鸚鵡學人言宛轉皆相似其言自不知
諜諜殊未已人讀聖賢書期於用為理但務逞詞華不
實視諸履吁嗟噂沓流何以異乎彼
增乾隆十一年
御製鷺鷥詩宛爾江鄉意飄然楊柳風雍陶吟獨絶
吕紀畫難工心憶寥天潤嗉嫌陳粟紅不緣貪口腹安
得入樊籠
增乾隆二十九年
御製黃鴨詩黃鴨本水鳥或曰鴛鴦族白項身披金黑
足翅染綠從不分匹配寧須訾背腹於何獲其一獻以
雕籠獨垂頭啄稻粱故知非所欲解籠命放之御湖任
飛宿無何其匹來雙雙合比目飛亦不遠去宿亦仍相
逐戢翼戒前離盟心期後篤願言畢羅人還應懷並育
(臣)等謹按飛羽𩔖
御製諸詩有原書及增採諸書所未及而於物産攸關
者謹編載卷内
又按以上飛羽𩔖
原有熊有羆有猫有虎獻其貔皮赤豹黃羆(毛詩)
原貔北燕朝鮮之間謂之□(方言)
原漁陽以豬為&KR1610;(纂文)
原獸有虎豹奇狸狼野干白駁豪豬兔麅(薊邱集)
增瑞獸之品角端(析津志)
增獸之品獅象豹彪虎安塔哈黃羊駱駝騾驢□□羚
羊獐麂麋鹿兔野豕炰香子獾狼豺(同上客按塔哈滿洲語也舊作荅)
(海今譯改)
增乾隆十五年
御製有鹿五章章四句有鹿育麑於原之隰既坼既
副不能卒起立有鹿育麑於隰之苹旋起踉蹌見人
兀不驚鹿匪不驚為顧其子子始學步不能遠去(叶)
麑始離懷知親其母(叶)䑛之觸之以煦以乳詩何云
乎以興以觀阮藉猖狂有警世言
(臣)等謹按詠鹿
御製詩是為首見之篇恭載卷内
增狼之品九節狐赤狐黑狸青狸花狸豺狼麝(析津志)
增安塔哈即野駱駝也似驢而差小項下垂癭毛朔北
野馬川甚廣其性深喜飲人便溺見則忘軀而吸飲之
蓋其地艱於水故也因其喜飲水故以誘其來而䧟阱
填獲焉禁中有之(圖經志書)
增彪羈於馬後背田則縱之毛色光耀日照之則有五
色花紋捕獸則蹲伏於草莽中卒然擒之是其態也(析津)
(志)
增□□牛頭唇反居上驢毛矮小而醜駕車力過於牛
遠矣(同上)
增翔羊京西山廣有之夜則挂角於險峻巖崖之下以
睡其蹺捷如飛履險如夷山人覘其往來多獲之俗呼
為野羊是也(同上)
增武定元年七月幽州獲白狐以獻(魏書靈徵志)
增今京師宴席最重鹿尾雖猩唇駝峯未足為比然自
唐已貴之陳子昂麈尾賦云卒網羅以見逼受庖厨而
罹傷為君雕俎之羞厠君金盤之實云云若六朝以來
則以麈尾為談柄耳未聞充盤俎也耶律楚材西域詩
亦以麈尾駝峰作對(香祖筆記)
(臣)等謹按以上走獸𩔖
原魴魚廣而薄肥恬而少力細鱗魚之美者漁陽泉州
鱮似魴厚而頭大幽州人謂之鴞□或謂之胡鱅(詩鳥獸草)
(木蟲魚疏)
補燕人膾鯉方寸切其腴以㗖所貴(山谷别集)
增金魚之種深赤曰金瑩白曰銀雪白質黑章赤質黃
章曰瑇瑁而别以管若篐管者鬛下而尾上周其身者
也篐者不及鬛周其尾者也魚有異種者(白而朱其額曰鶴珠朱而)
(白其脊曰銀鞍朱脊而白點七曰七星白脊而朱畫八曰八卦)有蝦種者(銀目金目雙環四尾之屬)
種故善變飼以渠小蟲魚則白白則黃黃則赤無生而
赤者歲穀雨後魚則市大者歸他池若沼小者歸盆若
盎若琉璃瓶歲盛夏遊人攜罍飲此投餅餌唼呷有聲
其人銜餌竟去(帝京景物略)
原寳坻銀魚都下所珍北人稱為麫條魚形似東吳鱠
殘而倍大出海中蛤山下秋深霜降上温泉産子映日
望之波浪皆成銀色人每候其至網之(燕山叢錄)
增房山甘池石將軍廟下穴中有一目魚長可四寸每
於清明日出穴行則二魚相附(北游紀方)
增大防嶺山下有石穴其水夏冷冬温春秋有白魚出
穴數日而返人有採捕食者美珍常味蓋亦丙穴嘉魚
之流𩔖也(水經注)
原涿水有魚重脣甘池有魚一目(析津日記)
原寳坻銀魚霜降後自海中蛤山出逆流北上薊州温
泉下育子其色瑩白而銀(寶坻縣志)
(山高承埏食銀魚作慣一束冰篸出水痕蘆臺霜信蛤根只愁糝附油蒸食法監厨試細論稽古堂集)
(臣)等謹按朱彝尊原書此條下有燕山叢錄一條
述豐潤海螺事豐潤今屬遵化州謹移入遵化豐
潤合卷
補䧺霸武清等處俱係河泊斥鹵地面其間貧難人戶
别無營産止仰捕魚為生魚官劉古乃所管打魚人戶
七十六戶每年納魚二千餘頭(烏臺筆補)
補遼主達掄河釣牛魚以其得否占歲好惡近世周茂
振使金金主賜之魚曰手所親釣者金亦用遼制也王
易燕北錄云牛魚嘴長鱗硬頭有脆骨重百斤即南方
鱏魚也鱏鱘同然本草既有鱘魚又别有牛魚云生東
海頭如牛則牛魚别是一種非鱘也馮道使遼詩曰曾
叨臘月牛頭賜使謂遼真以牛頭賜之非也遼主率以
臘月打圍因敲冰釣魚則臘月牛頭者正本草所著東
海之魚其頭如牛者也非真牛頭也(演繁露飲按達掄滿洲語馬處也)
(舊作達魯河今譯改)
補周樞密麟之充金哀謝使金主愛之享以所釣牛魚
非舊例也樞密糟其首歸獻於朝同館王龜齡目為魚
頭公聞金人甚貴此魚一尾之直與牛同(二老堂雜志)
增乾隆十九年
御製詠鱏鰉魚詩有目鰥而小無鱗巨且修鼻如矜
闒戟頭似戴兜鍪一雀安能齧半豚底用投伯牙鼓琴
處出聽集澄流
(臣)等謹按鱏鰉魚
御製詩是為首見之篇恭載卷内
增乾隆五年
御製飼魚詩臨流坐石磯忘機魚不避投餌試飼之
引𩔖紛然至却知非釣竿在藻心無忌清漣漾鏡光一一
堪數計因之識魚樂長歌發幽思遐想天地間人物
理不二有心鷗乃去去實人所致吁嗟庸衆流勞勞為
名利有時喪其良反不如魚智若令貪釣鈎早作盤中
味
增乾隆六年
御製觀魚詩曲池風縠靜綠水鏡光平在藻悠然逝
依蒲自在行網罛從未入鱗鬛不須驚依檻知魚樂微
吟騐物情
(臣)等謹按飼魚
觀魚
御製諸詩是為首見之篇謹編載魚事各條内
補霸州邊塘濼霜蟹當時不論錢也(春渚紀聞)
增渤海螃蠏紅色大如碗螯巨而厚(遼史)
(臣)等謹按以上水族𩔖
原北方黃鼠穴處各有匹配人掘其穴者見其中作小
土窖若牀榻之狀則牝牡所居之處也秋時蓄黍菽及
草木之實以禦冬各為小窖别而貯之天氣晴時出坐
穴口見人則拱前腋如揖狀即竄入穴韓孟聯句所謂
禮鼠拱而立者也惟畏地猴地猴形極小人馴養之縦
入其穴則銜黃鼠喙曳而出之味極肥美元朝恒為玉
食之獻置官守其處人不擅取也(霏雪錄)
原黃鼠足短善走極肥見人則交其前足拱而如揖(昌平)
(州志)
原黃花鎮有鼠色如鼦而毛淺初冬掇榛實貯穴中為
岐洞貯之多至二三斗美好倍於人所收者土人每掘
取之鼠失榛乃槁死樹上纍纍相望鎮將哀而禁之不
能止(昌平山水記)
原刁約使遼詩云押燕夷離畢看房賀跋支醆行三匹
製密賜十貔狸皆紀實也伊勒希巴官名如中國執政
官哈卜齊勒如執房閣匹製小木罌以色稜木為之如
黃漆貔狸如鼠而大遼以為珍膳(古今詩話)
原澠水燕談載遼國産大鼠曰毗狸形𩔖大鼠而足短
極肥其國以為殊味穴地取之以供國王之膳自公相
以下皆不得嘗常以牛乳飼之頃北使嘗攜至京烹以
進御本朝使其國者亦皆得食之蓋極珍重之也張浮
休使遼錄亦謂有令邦者以其肉一臠置之食物之鼎
則立麋爛是以愛重陸氏舊聞云狀類大鼠極肥腯甚
畏日為隙光所射輙死續墨刻揮犀載刁約使遼詩所
云毗狸如鼠而大穴居食粟榖若㹠而脆遼以為珍膳
數說皆微有異同要之即此一物亦竹&KR2401;獾狸之𩔖耳
近世乃不聞有此叩之北客亦多不知何耶(齊東野語)
朱彝尊原按刁約詩所云貔狸疑即黃鼠也
增鼠之品銀鼠青鼠青鼦鼠山鼠赤鼠花鼠火鼠黑貂
(析津志)
增松鼠有二種一小者大不過三寸通身豹紋最靈黠
名松鼠一大者灰色善盜果實名臊鼠(盤山志)
原蝙蝠北燕謂之蟙䘃踅易北燕謂之祝蜒蚰□北燕
謂之䖡蚭馬蚿北燕謂之蛆蟝蚍蜉燕謂之蛾□蠭燕
趙之間謂之蠓螉其小者謂之蠮螉鼅鼄北燕朝鮮冽
水之間謂之蝳蜍(方言)
原螽斯幽州人謂之春箕莎雞如蝗而斑色毛翅數重
其翅正赤六月中飛而振翼索索有聲幽州人謂之蒲
錯蟋蟀似皇而小正黑有光澤如漆幽州人謂之趣織
督促之言也里語曰趣織鳴懶婦驚是也(詩草木鳥獸蟲魚詩)
原永定門外五里胡家村産促織善鬭勝他産(帝京景物略)
(此條原在郊坰門今移改)
(臣)等謹按胡家村在永定門外今尚産促織
增促織感秋而生其音商其性勝秋盡則盡今都人能
種之留其鳴深冬其法實土於盆養之蟲生子土中入
冬以其土置煖坑日水灑綿覆之伏五六日上蠕蠕動
又伏七八日如蛆然置子蔬葉仍灑覆之足翅成漸以
黑匝月則鳴細於秋入春反僵也(同上)
增考促織爾雅曰螒天雞李巡曰酸雞郭璞曰莎雞一
曰樗雞方言䖧□一曰蜻蛚爾雅翼日蟋蟀生埜中好
吟於土石磚甓間鬭則吟鳴其聲如織故幽州謂之促
織也(同上)
增蟋蟀别種三肥大色澤如油曰油葫蘆首大者曰梆
子頭銳喙者曰老米嘴(同上)
增絡緯便腹青色以股躍以短翼鳴其聲聒聒以其聲
名之曰聒聒兒(同上)
增乾隆十三年
御製詠絡緯詩
皇祖時命奉宸苑使取絡緯種育於暖室蓋如温花之
能開臘底也每設宴則置繡籠中唧唧之聲不絶遂以
為例云羣知絡緯到秋吟耳畔何來唧唧音却共温
花榮此日將嗤吟菊背而今夏蟲乍可同冰語朝槿原
堪入朔尋生物機緘緣格物一斑猶見
聖人心
(臣)等謹按絡緯
御製詩是為首見之篇恭載卷内
增蟬土人呼為蝍蟉三伏鳴者聲躁以急曰伏天入秋
而凉鳴則凄短曰秋凉(帝京景物略)
增蜻蜓大而青者曰老青紅而黃者曰黃兒赤者曰紅
兒好擊水而飛(同上)
增黑蛺蝶大如扇橘蠧所化北人云元武蟬(桂海虞衡志)
增蠭北方地燥多在土中故多土蜜方言燕趙之間謂
之蠓螉其小者謂之蠮螉(爾雅翼)
增蜂有土蜂蜜蜂馬蜂各名蟪蛄即寒螿䘀螽燕俗呼
螞蚱(涿州志)
增鼅鼄一種扁薄貼壁間者北人呼為壁繭馬蚿方言
北燕謂之蛆蟝大曰馬軸淮南子幽州曰秦渠一曰馬
陸蟻爾雅蚍蜉大曰蟻小曰□方言蚍蜉燕謂之蛾蛘
(同上)
增乾隆六年
御製善子詩善子張羅網蠛蠓為其食在戶似處堂
跂脉頗自得有童持長竿捕之不費力纔喜口腹飽旋
遭身命殛物理有如此觸目堪歎息
(臣)等謹按善子
御製詩是為首見之篇恭載卷内
補螳螂陶宏景云燕趙謂之蝕肬今人病贅肬者捕食
之爾雅疏刻本誤食厖藝文類聚刻本誤食耽(小化書)
原蠨蛸亦名長脚此蟲來著人衣當有親客至幽州人
謂之親客蠆幽州謂之蠍螗燕謂之蛥蚗或名之蜓蚞
蟈
增乾隆十九年
御製榛蟈詩啾啾榛蟈抱煙鳴亘野黃雲入望平雅
似長安銅雀噪一般農候報西成蛙生水族蟈生陸
振羽秋叢解促寒蟈氏去鼃因錯注至今名象混秋官
(按蟈蟈乃絡緯蟋蟀之類周禮蟈氏去鼃黽原不指一物而言注謂蟈今御所食蛙夫蛙乃蝦蟇不可食黽亦)
(其類俗名田雞尚可食至蟈則斷無可食之理不精考而錯注以訛傳訛蓋不少矣)
增乾隆二十年
御製蠛蠓詩蠛蠓浮撇天陽氣始奏達塘北冰欲蘇
池南水已活醯雞甫辭波飛空亂騰越非甕無酒氣撲
地隨唾沫驅散仍復聚紛不可究詰粘衣喪其生較菌
猶飄忽微物亦一時化工浩旋斡
(臣)等謹按蟲豸所有
御製諸詩凡原書及增採諸書所未及而為物産攸關
者恭載卷内
又按以上蟲豸類
欽定日下舊聞考卷一百五十一
欽定日下舊聞考卷一百五十一舉正
有魚重㫳原書脣訛作蜃今改(涿水條)
欽定日下舊聞考卷一百五十一舉正
