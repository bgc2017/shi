欽定日下舊聞考卷一百六
郊坰(西十六)
原宛平縣西百二十里玉平口四圍皆山中有平原可
數十畆地暖饒藥草花木春夏之間紅紫爛漫香氣馝
馞金章宗常游之所憩石牀尚存(燕山叢錄)
(臣)等謹按金章宗石牀今無存
原府西一百二十里由王平口過大漢嶺抵沿河口元
女廟是百花山足也(帝京景物略)
(臣)等謹按大漢嶺俗稱大寒嶺元女廟乃百花山
妙菴之下院今僅餘舊址
原由門頭村登山數里至潘闌廟三里上天橋從石門
進二里至孟家衚衕民皆市石炭為生三里至流水壺
泉自石罅分流灌園扳磴三里至官廳路凡十八折至
風口巖兩山踞立如門有菴房數間徑十字道踰磴數
里折而下為王平口山拗多核桃樹石壁峭削如碧玉
又數里至齋石臺路亦峻又數里至板橋村莊多以石
板覆屋至千軍臺四山空翠欲濕衣裾出谷二里許為
王老菴石澗淙淙有聲十五折見高松如蓋出天際乃
大漢嶺也踰嶺有大士殿松下石碑字俱蝕不可辨盤
曲而下數里至泥窩三里上楊家臺徑頗平又里許下
坡入山谷有澗水浸山根石皆赤亦有碧者從亂石徑
中行二里出谷為軍下村溪澗十丈餘平沙細石流水
分兩村下引入地畦再北有石廟自廟涉澗則西河村
也又二里為龍王廟相近有守禦城出小西門元女廟
在焉(長安可游記)
(臣)等謹按門頭村有二一在
静宜園西南一在門頭溝距都城西六十餘里潘闌廟及
大漢嶺之大士殿軍下村之石廟西河村旁之龍
王廟今俱無考風口巖今有觀音菴殆即宋啓明
長安可游記所稱菴房數間者也西河村今名胡
家林守禦城舊址在齋堂村旁
原王平口正城一道上四口俱弘治年建(四鎮三關志)
(臣)等謹按王平口城垣今廢
原渡石澗上馬闌山折旋左右至法幢菴五里可容騎
又五里籬徑坦然矣妙菴也(帝京景物略)
(臣)等謹按法幢菴今尚存
原出沿河守禦城西門渡石澗進馬闌山曲折上坂石
子磊磊難步陟至法幢菴又五里至馬闌村登三大士
閣一松高十丈餘歷磴而上三里許翠峰壁立又二里
扳躋叢木中再上見籬徑石垣乃妙菴也中設大士像
(長安可游記)
(臣)等謹按馬闌村之大士閣今無考妙菴之大士
像今尚存
原嶺西行數里千佛山又數里觀音山山舊有菩提樹
仙人橋望海石下嶺復上嶺者數迎前壁立者鶴子山
也(帝京景物略)
(臣)等謹按千佛山有顯光寺寺内有千佛閣觀音
山之菩提樹無存仙人橋望海石遺蹟尚在
原自妙菴從嶺西折路甚狭數里上千佛山一名黑風
山又數里為觀音山再上為大悲厓旁有仙人橋菩提
樹樹已遭伐矣又上為望海石嶔崟巉削踰嶺凡七見
有石壁峭立為鶴子山路更險仄達千佛巖怪石攅簇
多似人形坐視觀音山如在懷抱間(長安可游記)
原度閻王&KR2988;行百花中一里進籬門石洞禮文殊法身
塔登菩薩頂是百花山頂也(帝京景物略)
(臣)等謹按文殊道場在山西五臺山其法身安得
在此今文殊寺旁之法身塔蓋彼時緇流偽託以
惑聽而實無所據者也
又按菩薩頂在觀音山其鶴子山之菩薩巖别為
一地
原宛平縣西二百里有百花山特多花卉有不可名者
薊中不産蛇獨此山有七寸蛇至毒被蠚者不救(燕山叢錄)
原鶴子山三里餘過閻王&KR2988;始躡百花山腰西北兩山
秀甚云東西二靈山也西北為小五臺山花多目所未
覩紅黃紫翠不可名狀一色者跗萼各殊有名天花者
尤嬌艷可愛行里許忽聞鐘聲前進入籬門過石洞殿
上設文殊金像高一丈三尺有塔云是法身塔上菩薩
頂峯三以小石更累成尖風吹不去有登者老僧必勸
累之云種佛因也(長安可游記)
原下菩薩頂又入百花中東龍王頽廟北大士殿下千
佛巖花被逕八里多于前過白水菴行泉聲二里一松
標瑞雲寺寺即五代時李克用建亭故處俗曰百家寺
也寺有摩訶祖師法身有摩訶煮石鐺宣宗曾取視賜
以龍袱歸寺有摩訶摔龍石龍逸祖師追摔之今龍迹
宛在石也(帝京景物略)
(臣)等謹按觀音山菩薩頂下之龍王廟大士殿今
俱無考白水菴瑞雲寺今尚存瑞雲寺元碑一沙
門雪成撰至正十年立煮石鐺摔龍石今無考
原下坡之半山花較初登為多折而西為龍王廟廟已
圮惟殿僅存五龍王分列中供龍母北折為大士殿下
厓取道瑞雲寺約八里至白水菴山名菩薩巖又行里
許有巨石當路界于澗中遠見一松映對即瑞雲寺也
俗呼百家寺入禮摩訶祖師山僧出摩訶鍋相示黑潤
如古銅鐺僧言曾三入大内供養出寺度小橋下菩薩
厓二里為曹村又數里至史家營煮沙之人皆聚于此
(長安可游記)
(臣)等謹按菩薩巖在白水菴旁其瑞雲寺旁之菩
薩崖别為一地
(增元僧雪成重修瑞雲寺碑略以宛平有寺曰瑞雲山即大安長老信忠踵門乞余文記方奉詔為譯館潤)
(文未暇迨秋積雨既霽瑞雲執事者復羅拜懇禱黽勉從之按寺剏自隋唐間歲月既久興廢屢經迄今而為)
(名刹也俗以百家稱豈以村里歟寺宇之規模山谷之形勢備諸寺碑至順辛未長老信忠始護院事以肯褠)
(心復化諸檀信整高殿宇繪祖師堂塑彩天王地藏置建僧房關王龍王伺咸為一新丹青二十四孝以誘世)
(俗信忠初參洞下禪亦從事理道而善鳩焉是可嘉也故不辭覼縷以書)
原菩薩崖在府西北一百二十里山畔有三石佛像(明一)
(統志)
原宛平縣史家營太山有石如臼相傳昔有仙人居此
臼中每日産米隨寺衆多少取給不乏後有僧厭其險
峻鑿石穴通之穴成而未絶(燕山叢錄)
(臣)等謹按史家營山内石臼今無考
原從史家營緣石澗而上甚危險巨石巉峻仰視欲墜
云即燕山石塘以山頂泉出其下故名踰二大嶺路始
平廣又數里為山神廟上數武即妙菴也(長安可游記)
(補齋堂村在西山之北百餘里産畫眉石處也元豫章熊自得偕崇真張真人住居撰燕京志歐陽原功張仲)
(舉皆有詩送之原功詩云先生去隠齋堂村境趣佳處如桃源西出都門二百里山之盩厔水浩亹一重一掩)
(一聚落一溪十渡深而渾羊腸險逕掛山腹蜂房小屋粘雲根立當阨塞若關隘視入衍沃同川原市朝甚邇)
(俗塵遠土産雖少人烟繁鉏畬秇陸宜菽麥樹柵作圈收鷄豚園蔬地美夏不燥煤炭價賤冬常温前年熊郎)
(入賣藥施貧者藥人感恩熊君擕笈今就子繞舍木葉書繽繙崇真真人又繼往况是偓佺之子孫紫簫夜吹)
(遼鶴至林響谷應松風喧登高東望直沽口海日湧出黃金盆應憐曼倩戀象闕坐羡龐公歸鹿門仲舉詩云)
(燕垂趙際中有村正在西湖之上源源頭落花每流出亦有浴鳬時在亹隠君葺茅據幽勝髣髴小莊如陸渾)
(環之蒼松數十樹拔出太古虛無根攅峯疊壁何盤盤地多磽磝少平原先生生計雖苦薄最喜静無人事繁)
(黃精本肥术苖脆壃埸有瓜牢有豚吟詩作畫百不理一家笑語常春温功名祗遺世塗累飽煖已荷皇天恩)
(近聞京志將脱藁貫穿百氏手自繙朱黃堆案墨滿硯鈔寫况有能書孫雲晴輙尋羽客去榖熟方來山鳥喧)
(土牀炕煖石窯炭黍酒香注田家盆要知精舍白鹿洞不待公車金馬門元之大一統志卷帙繁富考證亦綦)
(詳矣而自得復撰燕京志仲舉謂其貫穿百氏必有出于大一統志之表者惜乎其書之不傳也渌水亭雜)
(識)
原宛平西黑雲山有兩穴扣之聲若鼓掩其一則無聲
(燕山叢錄)
原薊縣筓頭山有温泉治百病(太平寰宇記)
原西湖山在府西一百里下有溪潭(明一統志)
(臣)等謹按據明一統志稱西湖山在府西百里是湖
與山皆别為一地在今清水村西四里許與
萬壽山之西湖無涉
原青山嶺在府西一百五十里山四面高聳中坦平多
産三七諸藥(明一統志)
(臣)等謹按青山嶺諸藥草乃間一有之非常産也
原卧龍岡在府西北四十五里山石俱青惟此獨白岡
脊蜿蜒二十餘丈正統間車駕嘗幸此(明一統志)
原石窟厓在府西北一百一十里(同上)
原白鐵山在府西北一百八十里山多白石其堅如鐵
(同上)
原顔老山在府西北一百九十里山之西南有石青洞
東北有柳林水(同上)
(臣)等謹按顔老山舊有顔老寺今僅存僧舍數椽
山東北為柳林水村
原京西北諸山連綴共一百八十里半隸昌平其隸宛
平境内與昌平錯壌者出百望山北四十里入南谷有
聚焉是名漆園園之南有雅思山幽晦多霧山䧟而為
坎有池曰露池(長安客話)
原自漆園出西十里許有高崖崖下有泉遶之又西北
十里為清水澗兩山如門行可二十里山皆竒峭巃嵸
飛泉滮灑決地分流聲激崖穴崖間百合忍冬棠杜牛
妳相思郁薁黃精唐求之屬紅翠含濡鳥窠雉囮山鹿
之毳豪豬之毛徧於巖谷有嶺曰鰲魚又西里許山益
峻有蘭若二上曰松陽下曰金鷹金鷹下控大巖巖吐
百穴滙而為湖決而東流是為清水之源(薊邱集)
原小龍口山在府西北一百九十里山有兩崖東崖在
清白口社西崖在清水社有泉東入盧溝河(明一統志)
原盧溝河在府南四十里即桑乾河也亦名渾河府西
百里有清水河流逕大臺村又西北百餘里有小溪流
逕青口村俱入之其上為百花陀十八盤青山摘星諸
嶺嵓谷幽邃直聳雲霄人騎罕通僅容一綫(名勝志)
(臣)等謹按清水河發源大漢嶺小溪發源上清水
村山谷間青口村即今清白口社溪水由軍村經
此入渾河百花陀即百花山十八盤在風口巖宋
啓明長安可遊記所稱路十八盤折者是也青山
嶺距京西九十餘里摘星嶺相傳即大漢嶺從此
而西即與房山縣接壌
原栢山在府西北清白口社山四旁多産栢故名上有
栢山寺(明一統志)
原西山有君子口疑即寰宇記所云君子城譌為箕子
城者也(渌水亭雜識)
(原儲巏君子口詩悴三間茅屋十弓耕了却官租便此生聞道薊門憔甚麥田都屬五軍營柴墟集)
原駕到口在西山其曰駕到不知何年事(渌水亭雜識)
(原李濓駕到口詩瑶宛轉山無盡躋攀興未闌衣裳沾霧濕石磴鑿雲寒水周王跡汾隂漢武壇當時扈從)
(者詞賦刻㠝岏嵩渚集)
原西山楊家頂觀音庵庭有牡丹萬歴乙夘八月遇閏
忽開一花定陵以八月生閏月宫中重慶萬壽節有中
官聞之以白金六十兩與寺僧取其花進御定陵甚悦
賜予累百金(寄園寄所寄錄)
原西山巖麓無處非寺遊人登覽𩔖不過十之二三爾
王子衡詩西山三百七十寺正德年中内臣作何仲默
詩先朝四百寺秋日徧題名鄭繼之詩西山五百寺多
傍北邙岑其後增建益多難以更僕數矣(辛齋詩話)
(原王雲鳳避雨玉城寺待孔希大不至作語涼雨瀟瀟去復留伊人何處繋吾愁老僧相見坐無一院野花)
(山寺秋汸博趣齋稿步詩原皇甫永興寺散)(帝城西覓古叢林萬木寒)
(垂六月隂庭下閒花齋後偈門前空水定時心司勲集)(皇甫)
(原顧璘飲普福寺泉亭作看夏木雙崖合寒流一澗紆雲高山路細天遠草亭孤竹無車馬浮觴即畫圖吾)
(儕乘興處不與俗人俱馬息園存稿衣度石梁山風吹原陳沂普惠寺詩躍平沙盡褰)
(客帽林日蔽僧堂響落齋時磬烟飄誦處香乍於城市遠幽思正茫茫拘虚集)
(原顧璘普惠寺詩解綠樹邀行騎青山擁寺門不勞鐘磬響久厭市朝喧帶榆烟午鈎簾竹日暄老僧鉏菜)
(甲隨意具盤飱宿息園存稿月詩原顧&KR1671;游西山廣智寺待)(本來游客意欲與)
(月明期碧海深何許清光望轉遲草香聞露墜林暗見星垂幸對樽中酒殷勤坐不辭寒松齋集)
(原陳暹廣福寺詩林紺院重隂後東風弄晩晴人留雪上跡鐘散月中聲木藏僧舍山河遶帝城逃禪豈余)
(意春色自含情飲揜瓴集池臺作原周如砥九日興德寺)(水色侵衣上花香)
(繞座聞帝城連遠浦賓雁入寒雲樹杪千山迥池邊衆壑分夕烟天闕北回望正氤氳青藜館集)
(臣)等謹按玉城寺永興寺普福寺普惠寺廣智寺
廣福寺興德寺今俱無考
原百望山南阻西湖北通燕平背而去者百里猶見其
峯故曰百望(長安客話)
(臣)等謹按百望山今改名安河山山巔神廟三楹
内奉石佛一尊山麓有東西百望村
原百望山之陽有祠焉高十五丈登之可望京師出百
望十里為長樂河河水不甚闊而流駛又北二里為玉
斗潭腐草罨之深不可測傳有兩牛飲而鬭陷于潭無
迹又北十里為灌石駐蹕山在焉(薊邱集)
(臣)等謹按長樂河即安河其地有南安河北安河
長樂諸村玉斗潭今佚其名而附近之地如冷泉
村石窩村一帶靈淵神瀵隨在涌現不可枚舉也
灌石村駐蹕山今俱隸昌平州境
補金山口度嶺至冷泉村道傍皆水田行二里許曰泰
州務其後畫眉山上有龍王祠龍湫圍廣十畆水從石
罅出從東垣下溢田間潺潺有聲(山行雜記)
原黑龍潭在金山口北依岡有龍王廟碧殿丹垣廟前
為潭榦四丈水二尺土人云有黑龍潛其中(帝京景物略)
(臣)等謹按黑龍潭龍神乾隆三年
勑封為昭靈沛澤龍王之神殿前恭懸
皇上御書額曰恩敷廣潤三世佛殿恭懸
聖祖仁皇帝御書額曰潭清光凝廟内精舍額曰雲影
天光聯曰幸逄嘉霔敷優澤一洗紛塵轉潤姿皆
皇上御書龍王殿前恭勒
聖祖御製碑一雍正三年
世宗憲皇帝御製碑一乾隆三年
皇上勑諭碑一並節年
御製祈雨謝雨詩碑二殿後明憲宗御製碑一成化二
十二年立神宗御製碑一萬歴十四年立金山口
詳見前郊西卷十二
原萬歴初上謁陵還駐蹕潭上二十六年夏四月旱甚
遣正一嗣教張真人國祥禱于龍祠雨澤如期加護國
勑號碑勒之嗣是旱禱輙應凡立數碑(帝京景物略)
增
聖祖御製黑龍潭重修龍王廟碑記傳曰神有功德
於民則祀之能捍大患禦大災則祀之非此族也不載
祀典朕自御極以來夙興夜寐惟思稼穡為小民之依
所期時和歲豐嘉生樂育然年榖順成雨澤是資詩曰
琴瑟擊鼔以祈甘雨信乎天心仁愛亭毒萬物而協靈
效順優渥霑足之應皆有神焉以司之亦如分猷布澤
之無敢曠厥職焉距京師三十餘里金山之麓有潭泓
然以深不泛不涸前代時以亢旱禱望其地輙能興致
靈雨因名黑龍潭焉潭之側倚山瞰壑舊有祠宇以祀
其神朕數以祈雨駐蹕于兹爰謀式廓其廟貌以昭靈
貺而敬民事今者四郊之内雨晹時若歲登大稔工適
告成惟神之功德實能膏澤田疇以福庇生民揆諸捍
患禦災之義莫大於此用是勒諸貞石垂示無窮寧不
偉歟
增
世宗御製黑龍潭碑文京師之西有黑龍潭焉地靈
所鍾實能興致靈雨我
聖祖仁皇帝撫臨萬邦治臻上理軫念羣生每禱于斯
輙有靈應百榖用成康熙二十年乃重建祠廟
御製碑文勒之珉石以昭神庥朕嗣位以來仰體
聖祖之心以為心夙夜孜孜惟冀雨晹時若盈寕康阜
用諴和萬民甲辰春雨澤微愆爰詣兹潭特申祈祝回
鑾之後澍雨應時三月初甘霖疊沛遠近霑足二麥豐
登朝野同聲罔不歡慶盖感應若斯之捷也朕惟天人
合一之理莫大於誠而幽明昭格之幾莫先於敬傳曰
先成民而後致力於神又曰民和而神降之福朕愛養
元元惟恐一物失所致隂陽之沴而干天地之和故浃
歲之中屢下蠲租之詔偶值愆陽見告不憚躬親祝帛
以薦馨香而冥漠之中亦若有肹蠁答之靈爽凴之者
朕因民而祈福於神神惠民而效靈於朕皆默通于誠
敬之中而不疾而速不行而至理有固然無足疑者顧
歲月滋久不更加修葺恐非所以宅神明荅靈貺乃命
官庀材經始于二年之三月告成于三年之五月殿廡
門寢煥然一新訖工之日有司磨治豐碑以記請夫禮
有大雩之文詩載同雲之什故祭則受福而有舉必書
且誠敬之念所以交神明格上下用昭我
聖祖仁皇帝軫念蒼生懷保萬民之至意者尤朕所時
厪于中而不能釋也是為記
增乾隆八年
御製禱黑龍潭而雨因紀所見靈湫神所宅澄波深
且瀅利民功久著澤物誠斯應我來瞻廟貌肅然而起
敬匪為求多福稼穡惟民命泰階六幕調屢豐寰宇慶
省歲率咎徵神乃司其柄獲佑以為愧遑論諂與佞况
兹實古蹟圓池明似鏡渫然鑑毛髮更鮮鯤鮞泳一鱗
游其中昂藏無與競頗頗露頭角如具飛龍性然疑我
未知變化斯稱聖
(臣)等謹按黑龍潭
御製詩恭載首見之篇餘不備錄
(原明神宗御製龍王廟碑以畫眉山龍王廟在都城西一舍其地故有泉潭相傳為龍之所居即其旁為廟)
(祀龍王焉成化壬辰憲宗純皇帝禱雨有應新其廟而勒辭于豐碑萬歷十有三年春夏不雨麥稼焦枯以五)
(月往禱于廟浃旬之間嘉澍屢霈郊野霑足三農抃舞爰出内帑金錢重增葺之為之記而系以銘曰於赫龍)
(王不顯其光上下帝旁嘘翕無方為雷為霆為雲為雨有開必先靡求不與我求伊何黍稷稻粱爾與伊何千)
(倉萬箱眉山之下龍王之宇乞用康年榖我士女戴日增唐龍黑龍潭詩徘徊雲物態肅此黑龍隈魚)
(深淺人將影去來禾香先報雨蕈怒欲生雷聖世勤農事年年祀典陪帝京景物略)
(增袁樞黑龍潭詩輕祠潭清見底窈窕歷朝封魚葯新開錦苔莓老上松隂穿雨足薄日影山峯獵獵腥風)
(起鐘鐃噪毒龍同上)
原畫眉山在西堂村之北産石黑色浮質而膩理入金
宫為眉石山北十里有温泉出焉(帝京景物略)
(臣)等謹按畫眉山北温泉今隸昌平州境
(補黑龍潭前平原廣畆之間禾黍既登秋風落寞出一石碣題曰大内遷出二棺之記旁書宛平縣令名無年)
(月無封樹徬徨久之恨未能考所始也青箱堂集)
補烏龍潭度高嶺即卧佛寺嶺名半天雲圓如髻度一
嶺一髻復起如是者十三始登其嶺四面皆童山雖無
草木而石最可觀鐘鼎旗鼓墩柱樓閣龍虎之形畢具
有石大如室中一綫若鋸分者而内有石釘復連不斷
又有石欹側嶺上欲墜中一穴可容身入内空處五六
尺可趺坐上復有二竅甚明朗又有方石三四丈黑色
紫紋如梅花瓣瓣中有細竅取澗水灌之四面溢出如
珠蓋諸竅宛轉相通天下竒石無踰此矣下嶺三里許
復值一嶺如磨盤每盤直下三百步凡五十四盤至山
腰嶺盡得石坡路甚滑又七八里為廣泉寺(山行雜記)
(臣)等謹按卧佛寺廣泉寺詳見郊坰西十二卷内
原過金山口二十里一石山小峯屏簇如筍張籜峯之
尊者曰妙高峯峯下法雲寺寺有雙泉鳴于左右寺門
内為方塘殿倚石石根兩泉源出焉西泉出經茶竈繞
中霤東泉出經香積厨繞外垣滙于方塘所謂香水已
金章宗設八院游覽此其一院草際斷碑香水院三字
尚存(帝京景物略)
原法雲寺在西山後遠視惟一山近則山山相倚如笋
包籜其根為千年雨溜洗出石骨每山窮處即有小峯如
筆格寺枕最高處近寺有雙泉鳴於左右過石梁屢
級而上至寺門内有方池石橋間之水泠然沉碧雙泉
交會也上有銀杏二株大數十圍至三層殿後乃得泉
源西泉出石罅間經茶堂兩廡繞霤而下東泉出後山經
蔬圃入香積厨而下會于前之方塘是名香水也有樓
登之可卧看諸山右有偃蓋松可蔭數畆故老云金章
宗游覽之所凡有八院此則香水院也(珂雪齋集)
(增袁中道法雲寺詩西直北西山曲峯巒似劍鋩近皴飛雨點高嶺入星光水浸茶竈東泉繞飯堂雙流鳴)
(玉雪渷渷赴黃梁雨帝京景物略穿日遠猶雷衲破當增釋寳律清雲寺後作亂雲)
(風暝色催閣道汛清叢樹在硐門翻白捲濤來僧分飽藿堅相坐童摘初瓜濕未回去為新晴留為暮無心偶)
(一宿山隈同上)
增白家灘有開元寺城子山有東嶽廟(五城寺院冊)
(臣)等謹按白家灘在黑龍潭西四里許開元寺明
碑二一太僕寺少卿安成李綸撰弘治六年立一
僧淨壽撰弘治十四年立城子山在白家灘西八
里許廟内前殿奉碧霞元君檐額曰金光普照斗
姥殿檐額曰紫宸掌算皆
聖祖御書又碧霞元君殿内額曰資生錫祜東嶽正殿
額曰秉靈出震斗姥殿内額曰璇杓廣運皆
皇上御書又白家灘城子山
御製詩在大覺寺雜詠篇内恭載大覺寺條後
(增李綸重修開元禪寺碑略舊開元寺距都城五十餘里金山口之西玉河鄉之原傳唐開元年所建基址)
(尚存永樂中西天佛子大通法王智光上師遭際列聖賜予甚厚宣德戊申奉命兼住大覺禪寺往來憩息此)
(地愛其土厚水甘風氣攸萃意圖興剏公已資命工市材建立仍請額為開元禪寺經歲久殿宇摧頽大能仁)
(寺西天國師出恩賜金帛修理既畢工託予言刻之石)
原黑龍潭北十五里曰大覺寺宣德三年建寺故名靈
泉宣宗易以今名數臨幸焉今圯矣金章宗西山八院
寺其清水院也(帝京景物略)
(臣)等謹按大覺寺康熙五十九年
世宗潛邸時特加修葺乾隆十二年
皇上發帑重修寺内彌勒殿額曰圓證妙果正殿額曰
無去來處無量壽佛殿額曰動静等觀大悲壇額
曰最上法門皆
皇上御書寺旁精舍内恭懸
世宗御書額曰四宜堂
皇上御書額曰寄情霞表聯曰清泉繞砌琴三疊翠篠
含風管六鳴又聯曰暗竇明亭相掩映天花澗水
自婆娑憩雲軒軒名額並軒内額曰澗響琴清聯
曰風定松篁流遠韻雨晴巖壑展新圖又聯曰泉
聲秋雨細山色古屏高皆
皇上御書殿前碑一恭刊康熙五十九年
世宗御製詩碑隂恭刊乾隆十二年
皇上御製文明碑一其陽刻宣宗御製文宣德三年立
其隂為英宗御製文正統十一年立又寺内龍王
堂遼碑一僧志延撰咸雍四年立寺旁有僧性音
塔
(原正統十一年三月命工部右侍郎王佑督工修大覺寺明英宗實錄)
增
皇上御製重修大覺寺碑文朕惟聖王御世弘濟羣
生其與慈氏能仁普利人天功德不可思議迹雖殊而
心源則一佛經所云過去諸佛往往示現轉輪以世法
乂安天下復以宗旨接引諸方延續慧命者蓋祗期萬
善之同歸而已我
皇考福慧兩足鏡智圓明自潛邸時深究宗乘證悟無
上了義
御極撫辰海内清和咸理乃于幾暇選序古德語錄開
示津梁仰惟
大慈悲父廣種善根凡梵宇琳宫曾施功德皆不啻如
來身坐道場而歷劫四衆並應莊嚴擁護瞻禮發心者
也朕因詣龍潭近望西峯蘭若大覺寺者金清水院故
址明以靈泉寺更名運謝禪安蔚為古刹康熙庚子之
歲
皇考以僧性音參學有得俾往住持丈室
御製碑文以寵之及圓寂歸宗復
命其徒建塔于此
慈恩眷顧
聖蹟攸昭而積歲滋久丹雘剥落爰加脩葺工既告竣
勒石以紀歲月俾爾後住山大衆時念法王顯現化導
因緣與國家累葉護持正教振起宗風之至意云
增
世宗御製大覺寺詩翠微城外境峯壑畫圖成寺向
雲邊出人從樹杪行香臺喧鳥語禪室遶泉鳴日午
松隂轉鐘傳說偈聲
(臣)等謹按大覺寺
世宗御製詩謹依此書條例編載首見之篇餘不備錄
又按僧性音往住方丈
世宗御製文以寵其行係康熙五十九年在
藩邸時所作不敢恭載
增乾隆十二年
御製初遊大覺寺詩靈淵謝神貺古寺問佛津趁此
山路便況逢雨霽辰清爽拂人面微風襲草芬禾黍連
遠村勃然生意新暘臺(是寺山名也)最高峯未到意已欣迤
邐入林廬便與步法門石橋似虎溪菡萏摇漣淪一一
蓮花上疑有天女倫月相巍殿中調御信獨尊雲湫洩
山半下注如垂紳循流登其巔乃至水之源不溢亦不
涸徹底石粼粼時復見泳游故知非凡鱗稍憩白板室
洒然誠絶塵鳥語似談梵樹影全標真擬參大覺旨翻
歉語句頻
(臣)等謹按大覺寺
御製詩茲為首見之篇又三十三年雜詠各題亦係初
見俱敬謹編載卷内餘不備錄
增乾隆三十三年
御製遊大覺寺雜詩山行宜步輦迤邐細路通路傍
彌良田綠蔚黍禾風一雨生意佳總賴造化工遂過白
家灘村民多力農爾我誠何幸屢綏又冀逢(右白家灘)埤
堄棲絶頂當年曾一攀欲陟虞衆勞望寄霄漢間山下
多古樹秋實市闠闤山上有古寺花宫龍象閒底事護
卿雲
羲畫題簷端(康熙年間此寺有)(賜皇祖每駐蹕於額右城子山)言至招
堤境遂過功德池石橋亘其中緩步虹梁躋一水無分
别蓮開兩色竒右白而左紅是誰與分移(右石橋)佛殿
邊傍精舍存肅瞻
聖藻勒楣軒四宜春夏秋冬景了識色空生滅源(大覺寺)
(堂皇考潛邸時曾與重修四宜即賜題也右四宜堂)笠亭棲嶕嶢如鳥翥
翼然層峯屏峙後流泉布瀑前山水之趣此領要付與
山僧閱小年(右領要亭)雲豈解勞逸而用憩息為我適來
山軒見彼寫楹時我憩雲亦憩此意誰能知迴首語苾
芻莫擬說禪詩(右憩雲軒)山半湧天池淙泉吐龍口其源
遠莫知鬱葱疊岡藪不溢復不涸自是靈明守像設坐
巖樓致禮孚盈缶利物
神信能格誠吾何有(右龍潭)古柯不計數人圍葉茂孫
枝綠蔭肥世外滄桑閱如幻開山大定記依稀(右銀杏)
(增僧志延暘臺山清水院創造藏經記名暘臺山者薊壤之名峯清水院者幽都之勝概山之傳諸前古院)
(之興止于近代將構勝緣旋逢信士今優婆塞南陽鄧公從貴善根生得淨行日嚴咸雍四年三月捨錢三十)
(萬葺諸僧舍又五十萬募同志印大藏經凡五百七十九帙创内外藏而龕措之蕆事既周求為之記聊叙勝)
(因俾信來裔咸雍四年歲次戊申三月癸酉朔四日丙子記)
(原王嘉謨從破寺入鸕鷀谷詩長躋險穿蒙密樵風去路長杏花村店冷柳絮野橋香嘯忘幽寂尋真入渺)
(茫迷途問何處乘月有歸航薊邱集)
(臣)等謹按鸕鷀谷今無考
欽定日下舊聞考卷一百六
欽定日下舊聞考卷一百六舉正
十八折原書訛作十七折今改(由門頭村登山條)
皆聚于此原書此訛作北今改(下坡之半條)
欽定日下舊聞考卷一百六舉正
原書郊坰門節刪附記
王廷陳駕幸南海子詩刪
洪光寺條刪
陳高盧溝曉月圖詩刪
欽定日下舊聞考卷一百六節刪
