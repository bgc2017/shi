欽定日下舊聞考卷八十五
國朝苑囿
(臣)等謹按
靜明園在玉泉山之陽園西山勢窈深靈源濬發奇徵
趵突是為玉泉山麓舊𫝊有金章宗芙蓉殿址無
考惟華嚴吕公諸洞尚存康熙年間創建是園我
皇上幾餘臨憩略加修葺園内景凡十六謹依
御製十六景詩次序條列於後
靜明園宫門五楹南向門外東西朝房各三楹左右罩
門二前為高水湖(園靜明冊)
(臣)等謹按園内為門六正中
御製宫門額曰靜明園東為
東宫門為小南門又東為小東門園之西北為夾牆門
稍南為
西宫門其中水城關牐一及
東宫門南閘宣洩玉泉由高水湖東南引入金河與昆
明湖水合流為長河
宫門内為
廓然大公正殿七楹東西配殿各五楹(園靜明册)
(臣)等謹按
廓然大公為十六景之一後宇額曰涵萬象皆
御題
乾隆十八年
御製廓然大公詩聽政之所虚明洞徹境與心會取
程子語顔之沼宫時燕豫召對有明庭即境愛空闊
因心悟逝停鑑呈自妍醜汲取任罍缾敷政真堪式寧
惟悅性靈
(臣)等謹按
廓然大公
御製詩恭載首見之篇餘不備錄
廓然大公之北臨後湖湖中為
芙蓉晴照西為虚受堂(園靜明册)
(臣)等謹按
芙蓉晴照為十六景之一檐額曰樂景閣
乾隆十八年
御製芙蓉晴照詩峰㟧如青蓮華其巔相傳為金章
宗芙蓉殿遺址名適暗合非相襲也秋水南華趣春
光六月紅羞稱張氏面不斷卓家風無意峰光落恰看
晴照同更傳稱别殿舊蹟仰睎中
(臣)等謹按
芙蓉晴照
御製詩恭載首見之篇餘不備錄
虚受堂之西山畔有泉為
玉泉趵突其上為
龍王廟(園靜明册)
(臣)等謹按
玉泉趵突為十六景之一亦為燕山八景之一舊稱玉
泉垂虹苐垂虹以擬瀑泉則可若玉泉則從山根
仰出噴薄如珠實與趵突之義允合詳見
御製玉泉趵突詩並
御製天下第一泉記記文已恭載形勝卷内泉上碑二
左刊天下第一泉五字右刊
御製玉泉山天下第一泉記(臣)汪由敦敬書石臺上復
立碣二左刊玉泉趵突四字右勒
上諭一通
御題龍王廟額曰永澤皇畿
乾隆十六年閏五月二十九日奉
上諭京師玉泉靈源濬發為德水之樞紐畿甸衆流環
滙皆從此瀠注朕歴品名泉實為天下第一其澤流潤
廣惠濟者博而遠矣泉上有龍神祠已命所司鳩工崇
飾宜列之祀典其品式一視黑龍潭該部具儀以聞
乾隆十七年
御製玉泉山天下第一泉龍神祠落成詩紀其事功
德無雙水名稱第一泉合教崇廟貌用以妥神筵方落
臨佳令肇禋卜吉蠲瓣香親致敬清酒命申虔靈貺時
暘雨鴻庥利澗瀍黃圖佑千載壬養紀今年
乾隆十八年
御製玉泉趵突詩泉自山腹瀵出燕山八景目以垂
虹者謬也茲始為正之濟南(趵突)將浙右(虎跑)第一讓皇
都(逓品名泉定玉泉為天下第一詳見記中)鏡水呈功德屏山叠畫圖澗瀍
千載利玉帛萬方趨日下傳成說於今始正誣
(臣)等謹按
玉泉山玉泉趵突
御製詩恭載首見之篇餘不備錄
龍王廟之南循石徑而入為
竹罏山房南為開錦齋後為觀音洞其上為賞遇樓(靜)
(明園册)
(臣)等謹按
竹罏山房為十六景之一又伏讀
御製玉泉山雜詠十六首序云玉泉山盖靈境也雖亭
臺點綴時有晦明而山水吐納嵐靄朝暮與造物相終
始故一時之會前後迥異一步之移方向頓殊吾安能
以十六景槩之即景雜詠復成十六首臣等謹按其目
曰清音齋曰華滋館曰冠峰亭曰觀音洞曰賞遇
樓曰飛雲㟪曰試墨泉曰分鑑曲曰寫琴廊曰延
綠廳曰犁雲亭曰羅漢洞曰如如室曰層明宇曰
迸珠泉曰心遠閣以上各景謹就近附載並恭錄
御製詩於各條内
乾隆十八年
御製竹罏山房詩南巡過惠山聽松庵愛其高雅輒
於第一泉仿置之二泉固當兄事惠泉仿雅製特為
搆山房調(去聲)水無煩遠名泉即在旁一時仍漫畫(今春過山)
(房試茗曾手寫為圖題詩置壁間)五字旋成章缾罄何須慮松嗚真是
凉
又
御製觀音洞詩何處飛来此落伽默然不更轉三車
設云義諦無餘轉者箇非忘見轉差
又
御製賞遇樓詩於此賞心遇每多春風秋月周巖阿
十年前題綠壁字一彈指頃纔幾何
(臣)等謹按
竹罏山房觀音洞賞遇樓
御製諸詩恭載首見之篇餘不備錄
觀音洞之南為真武廟後為吕祖洞旁為
雙關帝廟(園靜明册)
(臣)等謹按真武廟額曰辰居資佑吕祖洞額曰鸞
鶴悠然
雙關帝廟額曰文經武緯皆
御題
乾隆二十年
御製吕祖洞詩墨胎古洞閱時年應禱修誠致意虔
雲鶴仙儀為重整(年来祈禱雨雪屢應特為重加莊&KR2767;)祇求歲美不求仙
(臣)等謹按吕祖洞
御製詩恭載首見之篇餘不備錄
雙關帝廟迤南為
聖因綜繪其西為寫流軒軒後為層明宇又西為福地
幽居後為冠峰亭(園靜明冊)
(臣)等謹按
聖因綜繪為十六景之一
乾隆十八年
御製聖因綜繪詩薈萃西湖行宫八景於山之坤隅
恍攬兩高而面南屏坐天然圖畫間也為愛西湖上
行宫號聖因圖来原恰當構得宛成真鐘逓南屏韻山
標上竺皴所輸波萬頃却便閱耕畇
又
御製層明宇詩絶頂平凌下視雲水村山郭望中分
以斯朗照通為政何慮人情物理紛
又
御製冠峰亭詩危亭四柱據層峰攜得風雲一袖濃
恰似梵天花雨裏珠宫每冠玉芙蓉
(臣)等謹按
聖因綜繪層明宇冠峰亭
御製詩恭載首見之篇餘不備錄
福地幽居之西梵宇為華藏海又西為
繡壁詩態(園靜明冊)
(臣)等謹按
繡壁詩態為十六景之一由華藏海循山從東南行俯
臨溪河河水引玉泉西南流由水城關達高水湖
乾隆十八年
御製繡壁詩態詩石崖巉峭壁立名之曰繡取杜老
絶壁過雲句意也絶壁幻雲烟時開錦繡然名家空
藻繢大塊不雕鐫留此千年意居然四十賢曹劉如降
格知復定誰先
(臣)等謹按
繡壁詩態
御製詩恭載首見之篇餘不備錄
繡壁詩態之西為
溪田課耕又西為迸珠泉(園靜明冊)
(臣)等謹按
溪田課耕為十六景之一園内自垂虹橋以西瀕河皆
水田
乾隆十八年
御製溪田課耕詩疏泉灌稻畦每過輒與田翁課晴
量雨農家景色歴歴在目引泉闢溪町不藉水車鳴
略具江南意每觀春月耕嘉生辨秔稻農節較陰晴四
海吾方寸悠哉望歲情
又
御製迸珠泉詩青蒲戟戟石磷磷錯落傾来萬斛珍
最是松風蘿月下夜深仿彿見鮫人
(臣)等謹按
溪田課耕迸珠泉
御製詩恭載首見之篇餘不備錄
繡壁詩態之北為水月庵又東為城關(園靜明冊)
(臣)等謹按城關建自康熙二十年
聖祖御題額曰函雲
水月庵之北為聖緣寺(園靜明冊)
(臣)等謹按聖緣寺正宇為能仁殿後為慈雲殿左
為清貯齋右為閬風齋
聖緣寺之北為
仁育宫(園靜明册)
(臣)等謹按
仁育宫門外建三面坊楔中曰瞻喬門二層曰嶽宗門
宫内奉
東嶽天齊大生仁聖帝像
御題額曰蒼靈賜禧碑二左勒
御製東嶽廟碑文右勒
御製仁育宫頌左曰佑宸殿右曰翊元殿又左為昭聖
殿右為孚仁殿正殿後為
玉宸寶殿奉
昊天至尊玉皇大天尊玄穹高上帝像又後為泰鈞樓
左為景靈殿右為衛真殿
御製玉泉山東嶽廟碑文東嶽為五嶽宗德發揚詡
萬物出雲雨以蕃殖嘉穀阜成兆民伊古以来秩視三
公載在祀典尚已顧天門日觀去京師千里而遠歲時
蒞事職在有司方望之祀非遇國家大慶及巡狩所至
未嘗輒舉是以郡邑都會往往崇廟貌以奉苾馨夫亦
以東方春生之氣貫于四時明靈肸蠁無往勿格祝釐
祈禱誠應響捷如生氣之於物肖翹跂喙洪纖媺惡無
不畢逹固非特巖巖具瞻表望齊魯而已京師之西玉
泉山峰巒窈深林木清瑟為玉泉所自出滋液滲漉澤
潤神臯與泰山之出雲雨功用廣大正同爰即其地建
東嶽廟凡殿宇若干楹規制崇麗以乾隆二十有一年
工竣有司以立碑請稽古制四望無廟祀然周官小宗
伯所職四望有兆典祀掌外祀之兆皆有域又山虞祭
山林則為主曰兆曰域曰主皆欲神有所憑依而致其
昭格也近代旣有象設則立廟以祀尤洋洋顯赫其致
精誠以交於神明不益著歟夫七十二君封禪之說荒
邈無稽而金泥玉檢登封岱宗漢唐令辟尚不免侈為
盛儀動色矜耀謂合於經所云因名山以升中於天夫
名山所在多有均為造化靈粹所鍾英爽若接東嶽之
為泰岱人皆知之而不知山嶽之靈不崇朝而雨天下
其精神布濩固無不之譬夫山下出泉隨地歕湧導之
即逹固不可謂水專在是則東嶽之祀於茲山也固宜
是為記
乾隆二十三年
御製仁育宫頌言叠舊作岱廟詩韻(有序)玉泉山西
擇爽塏地建
東嶽天齊廟而名之曰仁育宫天齊之稱見於史記東
嶽岱宗則虞帝之所柴望也今祠宇遍天下明靈揚詡
理大物博豈非以仁育萬彙不崇朝而雨天下語曰泰
山不讓土壤固無往而弗格也旣為碑記以落廟成茲
經過展禮輒依舊作岱廟韻以成頌言出震尊為五
嶽宗配藜布濩豈拘封一拳即是扶桑石五鬛寧殊漢
代松瑞氣氤氲籠玉殿蒼靈肅穆仰
金容雲行雨施崇朝遍常願休徵佑九農巡狩寧當
歲屢行
崇祠擇近致齋精天門東望一誠格陽德中齊萬物亨
秩長羣神孰可匹功先六子獨稱兄
錫禧雖每叨鴻貺惟勵欽承凜旦明
(臣)等謹按
仁育宫
御製詩恭載首見之篇餘不備錄
仁育宫之北為
清凉禪窟後為嘉蔭堂堂東為霞起樓西為犁雲亭(靜)
(明園冊)
(臣)等謹按
清凉禪窟為十六景之一
又按
仁育宫前迤西度橋為園之
西宫門門外左右朝房中為石橋橋西即逹香山之
蹕路也
乾隆十八年
御製清凉禪窟詩佛火香龕儼然臺懷淨域更不問
是文殊非文殊名山結初地蔥萃四鄰通愛此清凉
窟常饒松竹風花如悟非色鳥解說真空比似白蓮社
迴輿笑彼翁
又
御製犁雲亭詩綠甸高低繪麥禾犁雲鋤雨較如何
一年最是關心處憂為茲多樂亦多
(臣)等謹按
清凉禪窟犁雲亭
御製詩恭載首見之篇餘不備錄
清凉禪窟之北為涵漪齋西為飛淙閣東為練影堂稍
南為掛瀑檐(園靜明冊)
(臣)等謹按練影堂掛瀑簷諸水源一自香山碧雲
寺出一自臥佛寺後引注經妙喜寺導入
園中滙為湖與玉泉合流出水城關同會高水湖
涵漪齋之西夾牆門外為妙喜寺(園靜明冊)
(臣)等謹按寺内正殿額曰香海同源後殿額曰優
曇應現曰菩提普印皆
御題自妙喜寺以西為
靜宜園界
清凉禪窟之北為
采香雲徑(園靜明冊)
(臣)等謹按
采香雲徑為十六景之一其南有樓曰靜怡書屋
乾隆十八年
御製采香雲徑詩由禪窟右轉東北行磴道盤紆山
苖磵葉馡馥緣徑松徑招提出蘭衢宛轉通植援防
鹿逸學圃望魚豐是藥文殊采非雲八伯叢欲因知野
趣匪事慕蓴菘
(臣)等謹按
采香雲徑
御製詩恭載首見之篇餘不備錄
采香雲徑稍北折而東為招鶴庭南為
峡雪琴音(園靜明册)
(臣)等謹按
峡雪琴音為十六景之一内額曰麗曯軒東曰俯青室
北曰罨畫窗
乾隆十八年
御製峡雪琴音詩山巔湧泉潺潺石峡中晴雪飛灑
琅然清圓其醉翁操耶搏壁上層椒琤然仙樂調色
疑舞滕六製不出雷霄雲霧生衣濕川原入目遙置身
塵以外得句亦因超
(臣)等謹按
峡雪琴音
御製詩恭載首見之篇餘不備錄
峡雪琴音迤南山巔為
玉峰塔影前為香巖寺右為妙高室(園靜明冊)
(臣)等謹按
玉峰塔影為十六景之一塔建峰巔仿金山妙高峰之
制詳
御製十六景詩
乾隆十八年
御製玉峰塔影詩浮圖九層仿金山妙高峰為之高
踞重巒影入虚牖窣堵最高處岧岧霄漢間天風摩
鸛鶴浩劫鎮瀛寰結攬八窗逹登臨一晌閒俯凭雲海
幻朅爾憶金山
(臣)等謹按
玉峰塔影
御製詩恭載首見之篇餘不備錄
玉峰塔影之後北峰上為妙高寺殿後為妙高塔又後
為該妙齋(園靜明冊)
(臣)等謹按妙高寺前石坊額曰靈鷲支峰殿内額
曰江天如是皆
御題
崇靄軒在妙高峰之西其東為含醇室後為詠素堂(靜)
(明園冊)
乾隆三十五年
御製題崇靄軒朝嵐夕靄無定形祇以峰崇有奇狀
由後山左過山右在右之隩更西向鋪空白綿常映帶
時或清閟時疎曠以之興詠詠亦佳以之散襟襟實暢
作者何人稱得宜雲間士龍曾手抗(翠雲崇靄陸雲句也)
(臣)等謹按崇靄軒
御製詩恭載首見之篇餘不備錄
含經堂在妙高寺東山麓其東北臨溪為書畫舫(明靜園)
(冊)
(臣)等謹按書畫舫前有泉出於巖畔滙為池
御題曰湧玉曰寶珠
含經堂南有樓為
風篁清聽東為如如室西為近青閣又西稍南為飛雲
㟪(園靜明冊)
(臣)等謹按
風篁清聽為十六景之一前有平池數畆湧玉寶珠諸
泉自北来滙之東南流經五空閘出園東垣外逹
玉河
乾隆十八年
御製風篁清聽詩竹近水則韻益清涼颸暫至蕭然
有渭濱淇澳之想水木翳然處端宜植此君每因機
慮息常有靜聲聞鸞戛風中籟龍飛月下文王家多子
弟應爾獨超羣
又
御製如如室詩金剛如者都稱六梵帙原来更有三
(金剛經四句偈乃鳩摩羅什譯本其他譯及西竺梵文皆作九如)三亦非多六非欠本
無一物箇中函
又
御製飛雲㟪詩豐隆技癢不可止形其奇峰色其綺
借問長繩繫得無小試為之旋飛起
(臣)等謹按
風篁清聽如如室飛雲㟪
御製詩恭載首見之篇餘不備錄
風篁清聽之西度橋而南有池池東為延綠廳池西為
潄遠綠為試墨泉又西為
鏡影涵虚南為分鑑曲又南為寫琴廊為觀音閣(明靜園)
(冊)
(臣)等謹按
鏡影涵虚為十六景之一觀音閣額曰堅固林其上迤
西山麓為華嚴洞洞外佛宇額曰香雲法雨皆
御書又上為香嚴寺
乾隆十八年
御製鏡影涵虚詩泉至前除滙為平池澄泓見底荇
藻羅羅輕鯈如空中行洑流沸出若大珠小珠錯落盤
中濟上曾流憩珍珠故此如淙淙常潄玉朗朗鎮涵
虚曲折千廊繞圑圞一鏡儲寧無於水鑑絜矩試憑諸
又
御製延綠廳詩沓嶂威紆列繡屏每當過雨便来青
畫家欲擬真粉本嵐靄何曾有定形
又
御製試墨泉詩行雲流水定何蹤試墨欣當五合逢
慚愧會稽王内史至今猶說墨雲濃
又
御製分鑑曲詩曲徑沿隄兩鑑分雲容嵐態總堪欣
恰如一月千江印全體徒勞擬議紛
又
御製寫琴廊詩曲折迴廊致有情檻依瀉玉靜中鳴
靈巖若復相衡量響屧還嫌太艷生
(臣)等謹按
鏡影涵虚延綠廳試墨泉分鑑曲寫琴廊
御製詩恭載首見之篇餘不備錄
寫琴廊迤南為含暉堂後為清音齋齋前為
裂帛湖光齋西山麓為碧雲深處東為心遠閣(園靜明冊)
(臣)等謹按
裂帛湖光為十六景之一清音齋額
聖祖御題心遠閣額
皇上御題
裂帛湖光當玉峰東麓流經園東垣牐口注玉河滙昆
明湖
乾隆十八年
御製裂帛湖光詩山東麓為裂帛湖昔人謂泉從石
根出溢為渠者是也由昆明湖放舟以逹園中傍岸置
織局桑疇映帶有中吳風景湖名傳日下此日偶重
題縠影風前裂機聲煙外低噞喁樂鰷鯉翔翥集鳧鷖
詎止歌清濁還因會筦倪
又
御製清音齋詩數竿竹是湘靈瑟一派泉真流水琴
淨洗聞塵澄耳觀不知何處覓清音
又
御製心遠閣詩山中樹古不妨蒼閣裏夏深還覺凉
寥天大野何空闊襟袖之間意與長
(臣)等謹按
裂帛湖光清音齋心遠閣
御製詩恭載首見之篇餘不備錄
由心遠閣折而北為羅漢洞又上為水月洞又西山麓
為古華嚴寺後為
雲外鐘聲東為伏魔洞(園靜明冊)
(臣)等謹按
雲外鐘聲為十六景之一
乾隆十八年
御製雲外鐘聲詩園西望西山梵刹鐘聲遠近相應
寒山夜半殆不足云靜室花宫側鐘聲發上方隔雲
音越迥警俗意彌長似共天花落何殊梵偈揚七條如
可悟不必問真常
又
御製羅漢洞詩何年駐錫飛真羣坐席霏微花雨芬
試問維摩著也未辨才到此竟難分
(臣)等謹按
雲外鐘聲羅漢洞
御製詩恭載首見之篇餘不備錄
碧雲深處迤南為
翠雲嘉蔭後為翠雲堂東為甄心齋(園靜明冊)
(臣)等謹按
翠雲嘉蔭為十六景之一即華滋館門額也
乾隆十八年
御製翠雲嘉蔭詩雙栝鬱然並峙相傳為金源時植
元吳師道玉泉詩有云長松古檜見未有殆即是耶因
樹為屋故以嘉蔭為名古栝金源種雙株尚鬱然適
因構閒館堪以悟齊年翠影虚窗外寒濤敞座邊夷齊
名塞上(丁邜廵塞外逾僧機圖嶺之南古松雙榦並峙命之曰夷齊松作歌紀之)續詠欲增
前
又
御製華滋館詩竹素園中翰墨筵優游良覺沃心田
偶来便爾忘歸去滿目生機總靜妍
(臣)等謹按
翠雲嘉蔭華滋館
御製詩恭載首見之篇餘不備錄
翠雲嘉蔭之東為小南門稍南為
東宫門五楹門外朝房左右各三楹(園靜明冊)
(臣)等謹按玉泉之水流繞樂景閣前後滙為湖其
流一曲西南水城關出一曲
東宫門前南牐出同入高水湖又自北牐會裂帛湖諸
水經小東門外東滙于昆明湖
靜明園南宫門西南為影湖樓(園靜明冊)
(臣)等謹按影湖樓在高水湖中東南為養水湖俱
蓄水以漑稻田復于堤東建一空牐洩玉泉諸水
流為金河與昆明湖同入長河
乾隆二十四年
御製影湖樓詩(有序)邇年開水田漸多或虞水不足
故於玉泉山靜明園外接拓一湖俾蓄水上游以資灌
注湖之中築樓五楹惟舟可通適因落成名之曰影湖
而繋以詩靈源蓄水拓池寬灌輸(去聲)期資稼穡艱樓
據湖心攬湖外客惟舟往亦舟還會心表裏神明境動
影虚無窈窕間快雨更欣逢快霽偷閒于此亦開顔
(臣)等謹按影湖樓
御製詩恭載首見之篇餘不備錄
小東門外長堤石橋上建石坊二迤東為界湖樓(明靜園)
(冊)
(臣)等謹按石橋東坊額曰湖山罨畫曰雲霞舒卷
西坊額曰煙柳春佳曰蘭渚蘋香橋下水北注玉
河沿河皆稻田又北為石道迤邐至青龍橋即逹
清漪園之
輦道也
乾隆二十一年
御製界湖樓詩金河高長河玉泉高倍蓰設非次第
蓄一瀉無餘矣裂帛本有湖方塘數畆耳接上擴充之
此湖殊渺瀰界堤築横樓漪影翻窗紙實得空澄趣詎
止煙波美面面闢溪田萬頃綠含綺隨時祝有年是吾
乃所以
(臣)等謹按界湖樓
御製詩恭載首見之篇餘不備錄
原玉泉山以泉名泉出石罅瀦而為池廣三丈許水清
而碧細石流沙綠藻紫荇一一可辨池東跨小石橋水
經橋下東流入西湖山頂有金行宫芙蓉殿故址相傳
章宗嘗避暑于此(長安客話)
原穿青龍橋而西得玉泉山山培塿耳而土紋隠起作
蒼龍鱗其下為池瀦泉而亭之曰望湖亭其東為華嚴
寺寺西泉清可辨蘿髮(緱山集)
(臣)等謹按望湖亭無考華嚴寺今存
原玉泉山沙痕石隙隨地皆泉山陽有巨穴泉歕而上
淙淙有聲或名之噴雪泉(燕都遊覽志)
原玉泉山泉出如沸滀爲池清可鑑毛髮此西湖之源
也(白岩集)
原玉泉山金章宗嘗建行宫今廢山之北麓鑿石為螭
頭泉從螭口出瀦而為池(南濠集)
原玉泉山在西山大功德寺西數百步山之北麓鑿石
為螭頭泉自口出瀦而為池瑩徹照映其水甘潔上品
也(水品)
(臣)等謹按玉泉源從石穴湧出
御製詩并記文
特為釐定原書稱自螭口出者訛也
補玉泉頗𩔖趵突但趵突湧泉有三玉泉止一穴趵突
高三尺餘玉泉止尺許斯不及爾(寄園寄所寄錄)
(臣)等謹按玉泉上出正所稱趵突者其靈異遠勝
濟南之趵突爾雅釋水篇之瀵劉熙釋名之湧泉
皆此義也原書乃謂頗𩔖趵突不惟輕重倒置并
未悉趵突之解矣至玉泉除中間正穴外南北山
麓諸穴不可勝計乃云止一穴又泉勢仰出高三
尺餘其騰起水面者又半尺許乃云止尺許皆為
失實謹辨正以資傳信
原玉泉山麓有寺所謂玉泉寺也山有吕公洞稍東為
龍王祠渟泓方廣數丈湧泉如珠名裂帛湖然玉泉山
傍每遇石縫即迸流濺雪不特裂帛湖也(游業)
原玉泉山根碎石泉湧去山不數武裂帛湖也泉迸湖
底狀如裂帛渙然合於湖湖方數丈水澄以鮮漾沙金
色過溪曰望湖亭宣廟駐蹕今圯其南上下華嚴寺嘉
靖庚戌寺燬焉存者二洞華嚴七真洞壁刻元耶律氏
詞紆而西觀音菴洞曰吕公洞昔吕仙憩此去而洞名
也又北金山寺寺破但未廢爾寺有洞曰七寶徑寺登
乎山山舊有芙蓉殿金章宗行宫也昭化寺元世祖建
也(帝京景物略)
(臣)等謹按金山寺昭化寺今皆無考
原玉泉在京城西三十里西山之麓有石洞泉自中而
出洞門刻玉泉二字泉味甘冽上有石巖名吕公洞其
上有芙蓉閣金章宗避暑處其在山之陽者泉自下湧
鳴若雜佩泓澄百頃合流而入都城逶迤曲折宛若流
虹(戴司成集)
原玉泉出於山下歕薄轉激散為谿池池上有亭宣宗
駐蹕處也又一里為華嚴寺有洞三其南為吕公洞一
竅深黑投以石有水聲莫有窮之者(懷麓堂集)
原玉泉山麓臨水有亭裂帛泉從石根出溢為渠石子
鱗鱗了了可見依山瞰泉原為昭化寺今久廢(珂雪齋集)
原宛平有玉泉山行宫(金史地理志)
原明昌元年八月幸玉泉山六年四月幸玉泉山承安
元年八月幸玉泉山泰和元年五月幸玉泉山三年三
月幸玉泉山七年五月幸玉泉山(金史章宗紀)
原至元三年八月郭守敬請開玉泉水以通漕運從之
十五年十二月禁玉泉山樵采漁弋(元史世祖紀)
原至治元年十二月疏玉泉河(元史英宗紀)
原泰定元年八月罷浚玉泉山河役(元史泰定帝紀)
原世祖召見郭守敬而陳水利六事其一中都舊漕河
東至通州引玉泉水以通舟歲可省雇車錢六萬緡(元史)
(本傳)
原循玉泉山而西二里為觀音寺寺依山入門有洞深
廣二尋出洞拾級而上亭曰望湖山後有小洞可坐二
人洞北有大洞方闊兩旁石榻可坐旁刻字曰玉泉觀
音洞剔蘚辨之下三字乃後人續刻者相傳金章宗避
暑於此上有芙蓉殿漫不可尋但荒榛碧瓦而已出洞
尋舊路而西有廢菴又一洞亦曰觀音洞山麓有吕公
洞(前溪集)
原補陀寺在玉泉山半門内即吕公洞寺右躋石級上
望湖亭(南濠集)
原由香山至望湖亭一水夹溝而出荇菜交横凡三里
許水漸狭隠隠不知所之遊者遂以西湖止此望通衢
取道入城不知轉入林中灌木忽開迴堤十里鵁鶄鵜
鶘低飛遠立遠水長流不減杭之段家橋也(燕都遊覽志)
原玉泉山有吕公巖下臨一潭廣丈餘山上有看花臺
卷幔樓(燕都遊覽志)
(臣)等謹按看花臺卷幔樓今皆無考
原崇真觀在玉泉山下觀外小澗環流橋壊循岸西清
淺處以渡其前累石為臺臺下甃方池池上有斗室曰
靈淵齋(錢文肅集)
(臣)等謹按崇真觀靈淵齋今皆無考
補玉泉山右名瓦窑頭西向有隆佑菴僅數㕓有垂柳
内蒔名花楚楚可觀(山行雜記)
(臣)等謹按隆佑菴今無考
原吕洞賓名嵓唐吕渭之後五代間從鍾離權得道與
權更出沒人間權不甚多而洞賓蹤跡數見好道者每
以為口實(蒙齋筆談)
原華嚴寺左有洞曰翠華中有石林可憩息題詠頗多
苔漬不可讀又有石洞在山腰若鼠穴寺北石壁泉出
其下作裂帛聲故名裂帛泉有亭可望西湖故名望湖
亭(瀟碧堂集)
原華嚴寺有小洞三俱幽邃屋後石壁下一池其形如
壺土人呼為捏鉢湖(長安可遊記)
(臣)等謹按捏鉢無據似與裂帛同音以訛傳訛耳
原上華嚴寺下華嚴寺俱正統間建其額英廟勅賜寺
有二洞一在山腰一在殿後曰七真洞或云即翠華洞
洞中石壁鐫元耶律丞相一詞夏相國言和之亦刻于
壁(長安客話)
原華嚴寺鑿山為洞下上凡五處深者二三十步淺者
十餘尺(文義集)
原華嚴寺後有竇深不可測其上為望湖亭見西湖明
如半月(珂雪齋集)
原自華嚴寺西度三石橋門臨水曰金山寺寺西北皆
山也(大復山房集)
原金山寺磵道欹窄僅可徒步旣至寺抵一等菴觀龍
洞洞方廣不及尋丈旁有石穴深窅莫測(錢文肅集)
原金山寺西麓盡處也(游業)
原華嚴右半里為金山寺山有玉龍洞洞出泉甃石為
暗渠引水伏流約五里入西湖名曰龍泉堂湖亭建其
上(長安客話)
原望湖亭不作於龍潭而作於裂帛湖上真無識也(袁中)
(郎集)
原裂帛從玉泉山根出溢而為渠依山瞰泉為昭化寺
基今已廢其鄰為史園正泉所出也(珂雪齋稿)
原裂帛湖泉仰射如珠串古榆蔭潭上極幽秀過趙家
隄水更深碧(長安可遊記)
(原吳師道遊西山詩序趙三月十七日金華吳師道正傳晉寧張翥仲舉襄城璉伯器臨川吳當伯尚河東)
(王雍元肅同遊西山玉泉護聖寺遂至香山旣歸各賦詩以紀實先是護聖主僧月潭師款客甚勤留之不果)
(則約以冄遊又約以詩為寄未及寄則又屢督趣之於是裒寫為卷納之山中四人者推其為最長故其詩居)
(首而又復叙其略焉吁吾曹東南西北之人幸而會于京師佳時勝集徜徉名山水間旣愜于心師超然方外)
(而獨惓惓焉其高致尤可愛而仰也秋風揚舲客興未已又將往踐前約然桑下三宿之戀或法所不可師其)
(有以語我乎日吳禮部集伯器吳伯尚王元肅同遊西原三月十八張仲舉趙)
(山玉泉遂至香山詩翠肅清門外春草青背城曼衍趨郊坰西山曉晴出蒼高下不斷如連屏道旁巨冡烏)
(鳥噪寒日野祭遺羶腥溝深路狹雪泥在緩控瘦馬仍下竛竮行行將近寺始見半空碧瓦浮晶熒先朝營構天)
(冠千門萬戶伴宫庭寺前對峙兩飛閣金鋪射日開朱櫺截留累石作平地修梁雄跨相緯經平臺當前白玉)
(座刻鏤精巧多殊形常時御舟此遊幸清簫妙管魚龍聽沿堤萬柳著新綠未見蒲葦彌煙汀鳬飛鷺起渺空)
(闊使我清思凌滄溟遊船兩兩棹歌起亦有公子攜娉婷主僧說法據高座撞鐘擊鼓聲發霆欣然肅客導周)
(歴顧瞻幻怪何神靈後園小殿翳花木繡幃香閣猶深扄坐陪方丈談亹亹伊蒲清供分餘馨出門暄風掠人)
(面前後復歴峴與陘泉乾土淺草樹少祇有廟塔高亭亭香山蘭若金源舊猶餘大定殘碑銘長松老檜見未)
(見唯有澗水遶屋鳴清泠攀危陟峻劇喘汗却下迅走誰能停班荆列坐杏花底持觴愛此香雪零日晷漸隠)
(半峰側酒行不盡雙玉瓶衆賓未醉有餘興惟我却飲嗟獨醒疾驅迅馬路已熟遙見樓堞塵冥冥歸来門巷)
(未深黑春雲黯黯明疎星廣文官况淡於水矧復聚散如浮萍玉泉頗恨不少住客意更擬同揚舲明朝清遊)
(墮夢境擁書却坐槐陰廳之同上出泉泉流樹色鏡中原胡廣玉泉山作玉泉山下)
(懸却帶西湖連内苑直下通津先百川微風時動碧波蹙明月夜映清光圓此中曾照古人影故碣記得金元)
(年鄒胡文穆集嶂霧巖雲湧玉泉長流未似瀑流懸聲原緝和韻)
(驚素練鳴秋壑光訝晴虹飲碧川飛沫拂林空翠濕跳波濺石碎珠圓傳聞絶頂芙蓉殿猶記明昌避暑年)
(素齋集陽玉泉道中作原李東)(日照山山紫翠生雨餘秋色)
(更分明蜃樓出霧東浮海雉堞連雲北繞城舊識郵亭猶問路漸多僧寺不知名十年幾度登臨約未盡平生)
(吏隠情夏懷麓堂集作原劉大玉泉道中)(晩来聫騎踏晴沙風景蒼蒼)
(一望遐幾處白雲前代寺數村流水野人家鶯啼别墅春猶在馬到西山日未斜回首不知歸路遠九重宫殿)
(隔煙霞飲東山集原吳寬玉泉作)(龍脣噴薄淨無腥純浸西南萬叠)
(青地底洞名疑小有江南泉類𩔖中泠御厨絡繹馳銀甕僧寺分明枕玉屏曾是宣王臨幸處遊人誰複上高)
(亭何匏翁家藏集原景明玉泉詩)(行遊金口寺坐愛玉泉名雲去隨)
(龍女風来動石鯨入宫朝太液穿苑象昆明却望天河水迢迢萬古情大復山人集)
(原李濓玉泉山詩地章宗避暑玉泉山宫女隨鑾到此閣昔日翠華歌舞於今猶見五雲還嵩渚集)
(原廖道南玉泉亭作披偶来池上酌暫謝區中緣水澗雙飛鳥林疎獨抱蟬雲穿紫竹聽雨落紅蓮終日石)
(梁坐相看意惘然小元素集笑指蓬莱石春桃幾樹花原朱曰藩玉泉寺山詩)
(仙潭馴白鹿童子戲金沙一榻居士室三車長者家凴君磨素壁重過賦青霞山帶閣集)
(原何棟玉泉詩鸚鬼斧何年鑿仙源此日看濺珠翻石溜拂鏡漾晴瀾鵡春塘淨雲霞夕影寒分流入内苑)
(故作九龍盤玉太華集原高應冕遊泉寺詩)(西山玉泉寺蒼翠横寥廓寒)
(流迥清池落木何消索青峰映蓮宇白雲度深閣攜壺歴翠微披襟憩幽壑感此高秋景寧忘朋聚樂長吟石)
(上風緬懷雲中鶴何當一来遊遂我芙蓉約集)(高光州)
(原歐大任同黎秘書遊西山經玉泉山池亭望西湖詩並馬今朝路西行訪石經山泉浮鉢綠湖草映袍青)
(積玉迷春澗飛花入暮亭十年江上客煙雨憶揚舲歐虞部集)
(原胡應麟遊玉泉詩作殿隠芙蓉外亭開薜荔中山光寒帶雨湖色淨連宫賦攜詞客行歌伴釣翁夕陽沙)
(浦晩鳬雁起秋風詩少室山房集鬭嵯岈水底浮光浸補王惲重遊玉泉峰頭亂石)
(碧霞絶似蘇門山下路惜無修竹與桃花脈秋澗集靈原黎民表遊西山玉泉池詩圓渟知異方折紀)
(蹤濯月金規滿含風石鏡融平湖隠作浪曲澗瀉為淙一入昆明去千秋照綺櫳瑤石集)
(補黃清老玉泉山懷友作樹遠水平林翠繞城秋来風雨動離情玉泉千尺梧桐月下蕭蕭落葉聲樵川)
(集吳子高次韻馬伯庸玉泉山作補)(飛絮晴絲絡馬頭)
(春風長記侍宸遊牙檣映日開龍艦天樂連雲上翠樓楊柳盡隨隄北偃芙蕖不礙水東流遙憐玉輦時巡處)
(千里風煙紫塞秋詩文翰類選何代門當玉澗灣潮音原程敏政吕公洞石洞知)
(疑可聽仙駕杳難攀暗穴深通海危亭上據山吟身貪縱步遙帶夕陽還篁墩集)
(原李濓遊吕公洞詩始窈窕吕公洞逶迤玉泉側澗流緬松門石梁亘雲壁入日匿影徐轉天漏白靈窟度)
(縈迴細徑緣攲仄杖邊霏漸分衣上霰微積紫芝敷異芬瑤草弄明色窮猿倒窺人仙鼠飛避客遙遙薜蘿陰)
(嫋嫋蒼翠夕金膏欣可餐石髓恨難識意愜諸妄遺神超萬緣釋伊予事沈冥夙負山水癖曩聞吕仙名茲覽)
(修真跡丹罏滅灰燼石狀有苔蝕一遊洞庭波千載杳消息珪組知爾忘煙霞恣所適私哂名利心蹩□竟何)
(益杭嵩渚集吕公洞詩原淮西山)(我尋吕公洞水邊春駐鞍側)
(身入地底偪仄頗礙冠導燈如星明墮石訝劍攅魚貫緣曲折忽俯千丈湍却步前未敢下有龍結蟠腥風起)
(昏黑颯爽肌粟寒五年客京華茲辰亦奇觀合雙溪集原皇甫濓玉泉山寺七真洞詩高閣重巖層臺集)
(樹幽風殘芝洞日雲落磵泉秋貝葉看深誦金沙歴晩遊七真懷秘躅彷彿在山邱皇甫水部集)
(原耶律楚材鷓鴣天詞劫花界傾頽事已遷浩歌遙望意茫然江山王氣空千桃李春風又一年横翠嶂)
(架寒煙野花平碧怨啼鵑不知何限人間夢併觸沈思到酒邊湛然居士集)
(原夏言和詞日人世滄桑有變遷靈巖玉洞自巋然朝衣幾共遊山佛界仍存刻石年嗟歲月惜風煙等)
(閒花發又啼鵑只將彩筆題僧壁玉帶長留向日邊桂洲集)
(原倪岳遊玉泉華嚴寺詩殿門外寒流浸碧虚玉泉山上老僧居芙蓉雲鎖前朝耶律詩存古洞書曲澗正)
(當虹飲處好山相對雨晴初笑攀石磴臨高頂浩蕩天風襲翠裾青谿集)
(原李夢陽翠華巖詩厥洞劖耶律詞其名翠華巖俯視聳觀閣仰面攅松杉維何王代鬼斧開嶄嵓精氣久)
(削薄烟嵐鬱相攙屢憩騐足&KR1472;獨往悲情凡入蘿畏石墜轉嶠驚日銜飄飄萬里風吹我秋衣衫放迹慕康樂)
(入道懷賀監載思武陵避愈悵桃花碞去住亦由人極目江上帆空同集)
(原何棟華巖寺詩花尋山入淨苑撫石眺芳洲巖樹雲邊盡春泉雨外流深時見鹿荷密欲藏鷗夙昔懷邱)
(壑將因叢桂留亭太華集與客提壺上翠微千家山郭原李夢陽望湖集句)
(靜朝暉平沙渺渺来人遠黃鳥時兼白鳥飛老曉行不厭湖上山别有天地非人間安得移家此中白雲長)
(在水潺潺望空同集原何景明湖亭詩)(獨上湖亭望霜空萬里明檻疑)
(天上立槎是斗邊行雲霧迷山殿芙蓉暗水城先朝四百寺秋日遍題名大復山人集)
(原張治望湖亭詩冷望湖亭下水如烟曾記宣王賜幸年玉輦不来鳬雁一湖楊柳鎖春煙張文肅集)
(原文徵明望湖亭詩馬寺前楊柳綠陰濃檻外晴湖白映空客子長途嘶倦夕陽高閣送飛鴻即看柳色浮)
(天際已覺扁舟落掌中三月燕南花滿地春光都在五雲東甫田集)
(原王穉登望湖亭詩寺亭邊楊柳水邊花落日行人正憶家不及江南湖上木蘭舟裏載琵琶燕市集)
(原王樵望湖亭詩穜平疇門外春雨遠寺山邊夕陽柳護溪橋輦路水肥稑江鄉方麓居士集)
(原朱國祚裂帛湖上作風纔幾日藥甲已先青)(水淨一匹練山圍六扇屏春介石齋集以上各條原在)
(郊坰門今移改)
欽定日下舊聞考卷八十五
