欽定日下舊聞考卷一百五十六
存疑(二)
原龍頭觀龍頭懸三牙籖刻曰建隆元年(金臺集)
臣等謹按龍頭觀元果囉洛納延有詩則此觀元
時尚存但考元一統志及析津志俱不載蓋其後
已就圯廢耳
(原果囉洛納延龍頭觀詩碧仙館紅塵外龍頭得借看開圅雲氣濕近席雨聲寒血凝螺黛香涎逼麝檀牙)
(籖認題字猶是建隆刊金臺集)
原至元十一年十二月賜太一真人李居夀第一區仍
賜額曰太一廣福萬夀宫(元史世祖紀)
(臣)等謹按太一廣福萬夀宫今無考
原至元十一年建太一宫于兩京命李居夀居之領祠
事且禋祀六丁以繼太保劉秉忠之術(元史釋老傳)
(補真常真人李居夀召赴闕下特旨于奉先坊創太一廣福萬夀宫中建齋壇繼太保劉秉忠禋六丁神將歲)
(給道衆粟帛有差一秋澗集石徑松花静掩扉芙蓉秋原王士熙留題太宫作)
(早蝶雙飛主人何處採芝去待到日斜猶未歸風雅)(皇元)
(補王惲太一宫絶句處庭樹蕭蕭綠滿廊日長深鎖碧忩涼隔墻遥見秋來一葉輕黃墮井牀露濕庭松)
(偃蓋青一聲幽磬隔疎櫺多應金簡朝元罷自炷爐香讀道經秋□集)
原天歷二年十一月命道士建醮于玉虚天寳太一萬
夀四宫(元史文宗紀)
(臣)等謹按玉虚天寳太一萬夀四宫皆建自元時
至明已廢惟元一統志載天寳宫原委甚悉仍錄
于後
(原果囉洛納延玉虚宫詩經樓觀迴深巷松枝夾路低拾薪供早㸑抱甕灌春畦向琅函讀詩從古鼎題白)
(鬚張道士送客過桃溪水金臺集欲花菖蒲菱芡漾迴原李蓘玉虚宫詩金河邊蓮)
(沙醉來風弄浮萍影照見青天五色霞李太史集)
原酈希誠居燕城天寳宫(元史釋老傳)
(補國朝之制凡為元教師者得在禁近號曰真人給以印章得行文書視官府而真大道教者則制封無憂普)
(濟開徹洞明真君劉德化之所立也以弟子嗣守其業治大都南城天寳宫道園學古錄)
增天寳宫在舊城春臺坊有制贈大道正宗四世稱號
碑元貞元年翰林學士李謙撰御史中丞崔彧書又創
建天寳宫碑翰林直學士王之綱撰本宫提點陳德元
等刻石(元一統志)
(增元李謙制贈大道正宗四世稱號碑略食大道之教行於世久矣清修寡欲謙卑自守力作而無求于人)
(得老氏立教之旨為多今嗣教宗主其傳蓋第八代自第五代入元朝皆賜號真人其四代宜追賜稱號如全)
(真氏故事制可贈其始祖曰無憂普濟真人第二代曰大通演教真人第三代曰冲虚静照真人第四代曰體)
(玄妙行真人創同上寳宫碑略增元王之綱建天)(聖天子踐阼之初詔)
(贈大道四代祖師雅號元貞改元其嗣教崇玄廣化真人岳德文請于翰林學士李謙文諸翠琰而天寳興建)
(之由未有紀述二年夏德文復請記于余按大道之教發源于無憂普濟真人劉君而大通演教陳君繼之大)
(通傳之冲虚静照張君静照傳之體元妙行毛君無憂之厭世也謂門弟子曰後五十年吾復來此及期而太)
(玄酈君方嗣體玄法識者謂無憂後身也自是其教日盛憲宗即位之四年特降璽書賜名真大道中宫賜之)
(冠服主教三紀傳之通玄孫君通玄傳之□真李君崇玄接武于□真其為代凡八初太玄之主法席也歲在)
(丁亥冲虚高弟劉希祥等市燕故都開陽里廢宇為焚修之所為殿為門像設儼然至元八年通元于琳宅之)
(左創立殿五楹而又建層壇于中央敞三門于離位十年勅賜宫額曰天寳同上)
(補馬祖常祠星天寳宫作炬教命司諸席元辰集醮筵星君符介夀歲紀輯安躔焰天無夜熏焚樹有烟音)
(如緱嶺上拜似竹宫前蘂笈祥延世飇輪儼御仙日餘青煒接宿耀罽壇連象緯昭重潤齊明祝大年步虚垂)
(珮響奠幣織文鮮誠感將馨祀神娛樂鼓淵藩釐歸帝胄孚佑播農田石田集)
(補袁桷次韻馬伯庸過天寳宫作白松暝碧雲深鶴歸人倦尋朝回香滿室祠罷月生襟鳥分山影黃鸝囀)
(樹陰小溪流不歇鳴咽似鳴琴清容居士集)
原都城南有道者居松鶴堂暇日同東平王繼學為避
暑之遊因作聯句(石田集)
(原馬祖常王繼學松鶴堂聫句蟠偃雲聳層霄驚露落古雪虬枝喜垂澗鷺羽陋嗚垤石千歲苓頂朱百齡)
(血胎禽哺春巢乳脂凝沍節舞蓋竽籟喧啄粒苔蘚齧玄玉薰麝煤碧脛隘鷄桀陟岳秦爵崇授甲衞軒劣沐)
(髮豹霧深引吭鳳竹裂風馭八極小河舟三翼拙魯縞曳䙰褷夏社挺嶻嶭任重明堂材言歸華表别拳縮包)
(胥立堅剛伯夷烈延世餌芳液顧步炫高潔作室擅兹美觀物入獨閱誓將束囊書從爾解佩玦同上)
增玉清觀在黃土坡南盡頭(元一統志)
(臣)等謹按黃土坡無考後條朱彜尊原書載趙復
玉清觀碑略稱觀在甘泉坊按析津志有東甘泉
坊西甘泉坊亦未詳為何地也
(原趙復燕京玉清觀碑略薙甘泉坊有東岳行祠燕有隠君子馬天麟斥地數畆草除穢售材陶甓創建玉)
(清觀正殿四楹立元始像齋堂寢室庖湢蔬井經理備具罔有闕遺甘水仙源錄)
朱彛尊原按元混一方輿勝覽所載尚有崇天夀
聖夀陽高真延祥長生神保元禧丹陽太清洞神
時暘清微東華十四道觀
增長生觀長春邱仙翁門弟崇德宋真人所創建在舊
都豐宜關有崇德祠堂記長春宫元學講經宣義大師
史志經撰(元一統志)
增長春宫之南有觀曰元禧昔開遠坊李忠道者嘗建
長春真人堂于此以奉香火甲午夏忠道以地歸之真
常李公乙未秋道衆雲集觀始創建真常公名以玄禧
北平王粹記其本末云(同上)
增丹陽觀全真道士通元子劉君所建也通元子年二
十餘辟王府參謀委任近密一日散財棄妻子修全真
教所交遊達官貴人競施財物助之買地致材以建此
觀至元十六年冬翰林學士王磐撰記(同上)
增洞神觀在舊城有虚舟老人太原李鼎所撰記葆光
大師谷神子所創建也葆光先就雲中拜長春為師傅
法于圓明普照崇德宋真人其道行皆見於記至元十
二年提點洞神觀事王志謙立石(同上)
增清微觀在甄樂院東(同上)
(臣)等謹按朱彛尊原按所引十四道觀惟長生元
禧丹陽洞神清微五觀見元一統志餘俱不載更
無可考矣
原正德四年二月以朝陽關外猫竹厰地給付大德元
明宫初劉瑾奏請于朝陽關外作宫奉北極元帝祝延
聖夀上既賜之額而瑾復請猫竹厰空地以贍香火上
復許之命工部為之履畝定界所謂猫竹厰者工部亦
無册籍可考軍民廬于其内因而開種遂為己業或從
便營葬無慮千家皆責令改遷力能遷者無幾餘皆發
毁暴露冤號之聲沸於郊外(明武宗實錄)
朱彜尊原按元明宫在朝陽關外新城築後其在
城内城外父老無能言之者故附於此
原劉瑾既誅工部請以所占猫竹厰地并吞併民間房
屋墳墓查還給主厰仍還本部堆放竹木(明武宗實錄)
原正德十六年八月工部左侍郎趙璜言劉瑾營造元
明宫侵發居民田冢甚多瑾既伏誅當遂還主乃為姦
臣獻皇莊之說以蠱惑先帝及陛下登極之初有詔改
正未幾又内傳仍舊臣等謂聖明在上豈有此事必太
監王竚賈友仍持皇莊之邪說以誤陛下耳夫一莊之
利甚微而皇言所係甚大今開詔未數月而遽更恐非
示天下以信也宜以其地為戶部房屋歸本部改正拆
毁其有原被侵占而願贖者聽得旨悉依擬行(明世宗實錄)
(原李夢陽元明宫行此今冬有人自京至向我道說元明宫木土侈麗誰辦乃今遺臭京城東割奪面勢創)
(嶻業出入日月開帡幪矯託敢與天子競立觀忍將雙闕同前屹石柱雙蟠龍飛梁逶迤三彩虹寳構合沓殿)
(其後儼如山岳翔天中金銀為堂玉布地千門萬戸森相通光景閃爍倏忽異雲烟鬼怪恍杳濛以東金榜祠)
(更侈樹之松檟雙梧桐溟池島嶼鰋鯉躍孔雀翡翠兼羆熊那知勢極有消歇前日虎豹今沙蟲窗扉自開衞)
(不守人時遊玩摇玲瓏陛隅龍獸折其角近有盗換香爐銅青苔生泥獍面鎖野鴿哺子雕花櫳憶昔此閹握)
(乾柄帝推赤心閹罔忠威刑霹靂縉紳毒自尊奴僕侯與公變更累朝意叵測掊克四海真困窮長安奪第塞)
(巷陌心復艷此閹何蒙構結擬絶天下巧搜剔逐盡輸倕工神厰擇木内苑竭官坑選石西山空夷墳伐屋白)
(日黑揮汗如雨斤成風轉身唾罵閹詎知退朝督勞何匆匆人心嗟怨入骨髓鬼也孰復安高崇峩碑照耀頌)
(何事或有送男充道童聞言愴惻黯無答私痛聖祖開疆功渠干烕福開者誰法典雖嚴奈怙終錦衣玉食已)
(叨竊琳宫寳宇將安雄何宫不鐫護勅碑來者但看元明宫空同集)
(原何景明元明宫行為君不見元明宫中滿荆棘昔日富貴今寂寞祠園復中貴取遺構空傳孽臣作雄模)
(壯麗臨朝廷遠勢連袤跨城郭憶昨己巳年來事秉權自倚熏天勢朝求天子苑暮奪功臣第江艘海舶送花)
(石戚里侯門擁金幣千人力盡萬牛死土木功成悲此地碧水穿池象溟渤黃金作宫開日月虹霓屈曲垂三)
(梁蛟龍盤拏抱雙闕城中甲第更崔嵬親戚兄弟皆閥閱戚里歌鐘賓客游排門冠劍公卿謁生前千門與萬)
(戸死時不得一邱土石家游魂泣金谷董相燃臍嘆郿塢宫前守衞無訶呼真人道士三四徒石戸蒼苔生鐵)
(鎖玉階碧草摇金鋪星宫晝開見行鼠月殿夜禱聞啼狐遊客潜窺翠羽帳市子屢竊金香爐桑田須臾變滄)
(海桃樹不復栽玄都我朝中官誰最貴前有王振後曹氏正統以前不得聞成化之間未有此聖明雖能斷誅)
(罰作新未見持綱紀天下衣冠難即振中原寇盜時復起古來禍亂非偶然國有威靈豈常恃元明之宫今已)
(矣京師土木何時止南海猶催花石綱西山又起金銀寺君不見金書追奪鐵劵革長安日日迎護勅大復)
(山人集靖元明宫行原韓邦)(長安送客城東道柳葉楊花春)
(正早元明宫前下馬時一片煙花長萋草宫中道士邀我入素果清茶日未昃白河東下禁城西指點湖山三)
(歎息正德三年與四年劉瑾專權斧扆前可憐帝主推心腹縱有邱張豈比肩帷幄空多戚里恩論思無復侍)
(臣尊千官盡走東河下庶政全歸左順門震主傾朝不自知回天轉日更誰疑金貂滿座銜恩日朱紱升堂頌德)
(時翻嫌仇李光榮薄郤笑曹侯意氣卑謀生意拙還謀死更起元明作蒿里甲第侯王已莫論陰山將士那堪)
(比土石西山半欲摧棟梁南國萬牛回虚閣平臨金闕抄假山下指鳳城隈琪花瑶草尋常得萬戸千門次第)
(䦎千門萬戸誰甲乙元明之宫推第一金盌常思埋甲盾銅駝不解生荆棘自古威權不到頭九重一怒罪人)
(收幾人烈焰俱灰滅一旦冰山作水流水山烈焰事俱非座上門前客盡稀須臾蔓草縈枯骨宛轉佳城屬羽)
(衣門掩官河十里長山藏隴樹一千行今古誰存三尺土姦雄空作百年忙春風有燕時雙入寒食何人奠一)
(觴卧牛不得歸岡勢怨鶴空聞繞夕陽夕陽漠漠歸鶴遲郤憶元明全盛時千人舉杵萬人和九仞為臺十仞)
(池雨露霜霾歸喜怒層青丹碧豈珍竒萬民累足臣屏息四海離心主不知從來偏重多憂患自古末流難障)
(捍東京政事三公缺閹宦專權禍尤烈正統王振擅權時先朝李廣亦恣睢只今不獨劉瑾盛帝主傍前安可)
(知倚社難熏古如此操刀必割誰能已三穴那能窮帝旁萬幾況復歸司禮救枉扶偏本不同更張琴瑟始成)
(功還期聖主思前事莫遣元明有别宫中韓汝慶集是原鄭善夫元明宫行君不見元明宫聚金碧云)
(權壋結真宅貝闕憑陵上帝居彤臺照耀長安陌雕龍鑄虎歘飛動至今赤日風雲黑崖壑天開朔漠摇鯨鯢)
(日吼滄溟仄採竒只見靈怪集矯首翻詫星辰迎西域祗園應渺茫六朝蕭寺空千百白龍胡為作魚泣想爾)
(當年勢煇赫土木經營動四方珍竒聯絡來重譯分明造化出其手左揮右霍何不得欲將燕市作蓬山便有)
(仙人為驅石姦雄到死竞不悟驕奢之末無終極氣數相乘可自由李貓趙鹿空回頭君不見大市街頭權倖)
(路古來虀粉誰曾收石少谷集出郭仙城近探幽福地原薛蕙元明宫後圃山詩)
(遥珠林行窈窕錦石上岧嶤雲裏仙人酒山中玉女簫蓬萊去何許東望海邊潮西原集)
(原劉節元明宫詩在弱草芊芊卧斷碑殘陽脉脉柳條衰瑶函寳籙今安華屋修廊更屬誰狐兔祗看啼故)
(穴風雲那復動靈旗行人下馬談遺事惟有蒼涼野老知梅□集)
(原南大吉九日遊元明宫詩瑶城東三四里鬱有元明宫九日經行近千門窈窕通軒含紫霧琳殿挂丹虹)
(側想當時意經營亦太工宫瑞泉集東隅萬夫執畚鍤原顧夢圭詩崔嵬元明宛在城)
(玉棟金為閭天子謂我兄公卿為我奴傾朝盡側目盼睞天下無誰知原上鷹竟為釡中魚元明今何處白露)
(滋庭蕪疣贅錄)
原披雲樓在京城南舊有題額是金章宗手書上有
遠樹影雖風雨晦冥皆見(春明夢餘錄)
(臣)等謹按析津志披雲樓在舊城之大悲閣東南
今無考
(原耶律楚材和韻題披雲樓詩色閑上披雲第一重離離禾黍漢家宫窗開青瑣招晴簾捲銀鈎挹曉風好)
(景安排詩句裏聞愁分付酒杯中静思十二年間事聚散悲歡一夢同湛然居士集)
(增路鐸披雲樓詩外步上雲端曉碧空恍然身似出樊籠斜陽飛鳥陶邱淡月耕牛禹迹中聊混古今千榼)
(酒不分賓主一襟風挽鬚笑語真難得明日泥沙印爪鴻四朝詩)
原南野亭在府南前臨澗水(明一統志)
(臣)等謹按南野亭今無考
(原宋褧賦苑主事南野亭詩杖女墻不隔鳳城春柳色危亭枕水濱夜城松風吹几曉闌花露濕衣巾西鄰)
(池館存碑石清勝園東里園林換主人禹柳園得似夫君能曠達百壺清酒日娛賓燕石集)
(原虞集詩近門外烟塵接帝扄坐中春色自幽亭雲横北極知天日轉束華覺地靈前磵魚游留客釣上林)
(鶯囀把杯聽莫嗟韋曲花無賴留擅終南雨後青道園學古錄)
原遂初堂在府南元詹事張九思别業繞堂花竹水石
之勝甲于都城九思常以休沐與公卿賢大夫觴咏于
此從容論說古今以達於政理非直為遊樂也(明一統志)
(臣)等謹按元史宰輔傳九思以至元十九年為詹
事院丞大德二年拜中書平章事故或稱平章或
稱詹事按虞集作墓誌云九思以家政屬其弟九
儀而治園于南門外作堂曰遂初花木水石之勝
甲于京師嘗以休沐與賢士大夫觴詠而樂之然
未嘗自佚如集所稱則當時地屬名勝元析津志
載其方位頗詳今莫可考矣
(補平章張侯遂初亭館每歲春例一讌諸公秋澗集)
增遂初亭在施仁門北崇恩福元寺西門西街北舊隆
禧院正廳後乃張子有平章别墅也(元一統志)
(臣)等謹按施仁門崇恩福元寺俱詳見前卷隆禧
院無考
(原趙孟頫詩年青山繞神京佳氣溢芳甸林亭去天咫萬象争自獻多佳木合春晩餘花殿雕闌留戲蜂藻)
(井語嬌燕退食鳴玉珂友於此中宴高松雪齋集人將奈補王惲遂初亭詩山林長往懷致富貴逼)
(何閑向遂初亭上去一尊高詠紫芝歌園秋澗集勝鐘補又宴張右丞遂初園水調歌頭詞林足佳)
(鼓樂時康去天尺五韋杜此日漠金張誰似主人好客暫趁金華少暇樽俎共徜徉三館儘英雋簮履玉生光)
(醉眺東臺登北榭讌南堂露涼玉簮零亂竹静有深香聽新聲金縷愛仰東山雅量清賞興何長高咏&KR0735;初)
(賦松柏鬱蒼蒼同上)
原垂綸亭元學士宋本故居在都城西南(春明夢餘錄)
(臣)等謹按垂綸亭今無考
(原袁桷垂綸亭辭鍼漢淊流兮日傾東滄浪兮冷冷蹇一士兮沉冥垂芒兮不屑以罾明玕兮見宫朱柯蔚)
(兮青葱魚戢鱗以為衛兮龍勝章以屏氣謝娟嬛之嘗巧兮口垂涎以縱恣吾寧飬之以歲年兮寳祕鬱而不)
(宣豈直鈎以違衆兮守釣道之自然時至而迅舉兮匪荒幻之詭誘保真志以遂初兮考銘言于耆叟時俗眇)
(其莫同兮永願訖依夫前聖之所究清容居士集)
朱彛尊原按宋顯夫為其兄作行狀稱學士生于
大都為美坊今五城坊巷無此名
(臣)等謹按析津志云本世為燕人住為美坊此元
時坊名也明張爵五城坊巷集係明代制度是以
不載耳
原元有甄氏訪山亭在城西今莫詳其處矣(渌水亭雜志)
(臣)等謹按元文𩔖及成德渌水亭雜識所稱甄氏
亦未祥所指為誰也
(原陳觀題甄氏訪山亭詩路而後西山翡翠堆結亭直欲近巖隈從今記取溪頭一日須來一百回元文類)
朱彛尊原按元之園亭在城北者曲太保之賢樂
堂在城東者董氏杏花園其餘多在城西南自萬
柳堂遂初堂飲山亭婆娑亭匏瓜亭玩芳亭南野
亭垂綸亭而外尚有清勝園在萬柳之西見宋顯
夫南野亭詩注意新城未築時或在今城内地亦
有之不盡在門外也
原東郭草亭在府東南興濟伯楊善别業也每朝士休
暇燕游及餞迎賓友咸憩於此(明一統志)
朱彛尊原按新城未築時草亭在東郭之外楊文
貞記稱亭在文明門東二里則新城築後亭址在
城内矣
(原文明門東二里曠地百畆環以葦樊樊之内皆蔬畦麥隴溝螣秩秩如畫中置井作轆轤引泉灌注凡種藝)
(具有條理鴻臚卿楊君思敬别業也有亭覆以茅幽邃而闔爽亭之外雜植名卉異果周垣以護之垣外樹桃)
(李杏花時盛開翛然有塵外之趣曉東里集直春游近原王英遊楊鴻臚東郭草亭作下鑾坡)
(郭園柳隂嘶過馬花塢駐行軒樹密巢多鳥池清水有源泛杯傾玉液展席坐雲根自有山林趣都無市井喧)
(頻年遂幽賞感激荷天恩尋泉坡集蕩風光三月中衢原楊士奇詩帝城南畔韋曲浩)
(路塵埃過雨净園林花木競春紅主人置酒興非淺衆客題詩歡不窮一杯一曲日西下更待銀蟾生海中)
(東里集)
補忠肅王燾元年元命上王留京師上王構萬卷堂于
燕邸召李齊賢充府中迎致文儒閻復姚燧趙孟頫虞
集等與之從游以考究書史自娛(東國史略)
(臣)等謹按萬卷堂今無考
原劉秉忠雖居左右而猶不改舊服時人稱之為聰書
記至元元年翰林學士承旨王鶚言秉忠久侍藩邸參
帷幄之密謀定社稷之大計乃猶仍其野服散號深所
未安宜正其衣冠崇以顯秩帝覽奏即日拜光禄大夫
位太保参預中書省事詔以翰林侍讀學士竇默之女
妻之賜第奉先坊(元史本傳)
(臣)等謹按元一統志載金舊城坊名内有奉先坊
今莫詳其處矣
原三休道人税居燕城之市榜其菴曰貧樂(湛然居士集)
(臣)等謹按貧樂菴今無考
原戾陵燕刺王旦之陵故以戾陵名(水經注)
(臣)等謹按水經注所載燕王陵據後條金史紀傳
是金時陵址尚存自大定九年改葬後其遺蹟遂
莫可辨矣
原燕王陵有伏道西北出薊城中景明中造浮圖建刹
窮泉掘得此道王府所禁莫有尋者通城西北大陵而
是二墳基址盤固猶自高壯竟不知何王陵(水經注)
(原大定九年二月詔改葬漢二燕王於城東宗紀)(金史世)
(原初兩燕王墓舊在中都東城外海陵廣京城圍墓在東城内前嘗有盗發其墓大定九年詔改葬于城外俗)
(傳六國時燕王及太子丹之葬及啟壙其東墓之柩題其端曰燕靈王舊舊古柩字通用乃西漢高祖子劉建)
(葬也其西墓蓋燕康王劉嘉之葬也蔡珪作兩燕王墓辯據葬制名物欵刻甚詳金史本傳)
原幽都縣舊即薊縣地今邑理薊西界(太平寰宇記)
(臣)等謹按幽都縣遺址今無考
原幽都縣建中二年於羅城内廢燕州廨置在府北一
里(郡國縣道紀)
原薊州為朱淊所破州尋廢立幽都縣于故城(太平寰宇志)
原迴城在大興縣(元混一方輿勝覽)
朱彛尊原按迴城或以為在薊之北或以為在薊
之東或以為在薊之南或以為近薊邱旁或以為
在蘆溝橋東究未知孰是
(臣)等謹按孫承澤春明夢餘錄云迴城在蘆溝東
南按今
南苑迴城外有迴城村村東有土城基約長一里高
二丈餘凡五段雖去蘆溝稍遠而方向則合或即
其遺址未可知也
原廻城在薊縣東唐遷營州于薊為築此城近薊邱旁
(名勝志)
原征北小城在府東或曰即後漢末公孫瓚所築初平
四年瓚與幽州牧劉虞積不相能瓚築小城于薊城東
南居之虞發兵討瓚反為所敗晉置征北將軍嘗治此
因名征北小城建興三年劉琨自太原犇段匹磾時匹
磾治薊琨别屯征北小城是也(方輿紀要)
(臣)等謹按征北小城無可考
原元初設警巡院三至元四年省其一止設左右二院
分領坊市民事(元史地理志)
(臣)等謹按元一統志元初設大都警巡院及左右
二院右院領舊城之西南西北二隅四十二坊左
院領舊城之東南東北二隅二十坊大都警巡院
領京師坊事建置于至元十二年至二十四年省
併止設左右二院分領京師城市民事元史地理
志作四年殆明時作史者脱去二十字耳
原至正十八年於大都在城四隅各立警巡分院官吏
(元史百官志)
(原危素興學頌請至正元年四月大都路都達嚕噶齊康里公伯嘉努作左右南三警巡院大興宛平二縣)
(孔子廟并建學舍都府亟達諸禮部部上之中書省中書從其言各以屋廬之在官者為之三院之所轄五方)
(之人聚焉必待教而後明況二院在于畿内教之尤勿可闕也國朝建邦設都百年于此國學京學規制已備)
(顧于五廟學未遑有作而作于公尹京之日則公之于政可謂知本矣頌曰維昔大帝即燕設都山高川迴)
(神明相扶乃作廟學于京于國以祀先師以講道德人才勃興邦家之光小為杗桷大為棟梁三院警巡以及)
(畿縣置師無學有弗聞見繄康里公實蒞神京治政以平豪猾震驚曰兹教化為予之責請于宰臣報可甚亟)
(爰奏琴瑟升歌雅南籩豆在筵有赫其臨匪公言行際時之盛化被國都風俗以正肅肅冠裾誦詩讀書凡百)
(多士毋昧厥初對音譯改)(說學集)(按伯嘉弩舊作伯嘉奴今)
原安濟橋瀕危俗呼舍命橋是也(燕石集)
(臣)等謹按析津志橋在鐵平章宅後考元時宰輔
名有以鐵字始者三人曰特爾格曰特們德爾曰
特穆爾達什此三人者特們德爾非賢宰相特穆爾
達什當元末文宗惠宗時其事蹟皆不相類惟特
爾格傳載世祖至元十七年賜第大明宫左留守
叚珪以逼近本局為言帝曰俾居禁近以便宣召木
局稍隘何害據此則鐵平章宅或即特爾格所居又
析津志載高梁河由鐵平章橋流入元武池則此橋在
都城之西今莫可辨矣(按特穆爾達什義俱見前舊作鐵木兒塔識今俱譯改)
(原宋褧度安濟橋入史局詩土街樹葸蘢曉雨收官河相近御溝流帝城不是多塵直住詩人到白頭燕)
(石集)
原柳河館牛山館通天館自燕京至中京北門徑路(武經)
(總要)
(臣)等謹按柳河館牛山館通天館今俱無考
(補韓琦紫濠遇風詩躍草白岡長暮驛賖朔風終日起平沙寒鞭易促障泥冷袖難勝便面遮迥嶺卷回雲)
(族破遠天吹入雁行斜土囊微乞緘餘怒留送歸程任擺花安陽集)
(臣)等謹按宋王珪詩雷急紫濛催玉勒日長青瑣
聽薰絃明夏樹芳云紫濛遼時館名此詩首句草
白岡長暮驛賖與夏說合蓋紫濛乃途中館驛距
京城似猶稍遠其地今莫可考矣
欽定日下舊聞考卷一百五十六
