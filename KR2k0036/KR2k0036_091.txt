欽定日下舊聞考卷九十一
郊坰(西一)
原彰義金之正西門新城築于明嘉靖中其西門曰廣
寧而都人至今以彰義呼之(析津日記)
(臣)等謹按今廣寧門俗稱彰義特沿金源以來舊
名耳其實金之彰義當在今廣寧門外之西南距
右安門外地稍遠于方位始合何以明其然也金
之内城正南門曰宣陽門外橋曰龍津橋外門曰
豐宜周煇北轅錄范成大石湖集紀述甚明為今
右安門外地其豐宜之西南當為景風門再西當
為麗澤門凡經兩門然後及正西彰義門今雖不
能據右安門外之豐宜實指金之彰義為何處而右
安與廣寧相去甚近其非金彰義之舊鑿然無疑也
增
世宗御製廣寧門新修石道碑文周禮地官小司徒
令野修道遂師廵其道修秋官野廬氏掌達國道路至
于四畿禮月令季春之月命司空循行國邑周視原野
修利隄防道達溝瀆開通道路毋有障塞是知古先聖
王經國理民之方纖悉備具至于道塗之間咸所加意
焉京師為四方會歸萬國朝宗之地我國家幅員廣大
文軌所同廓于無外梯山航海者聯鑣接軫絡繹而交
馳廣寧門其必由之路門外通逵輪蹄所踐歲月滋久
漸至深窪時雨既降潦水停注則行旅經涉淹蹇泥淖
之中朕甚憫之乃命奉宸苑相度修治至自廣寧門小
井村長一千五百丈皆填窪為高砌以巨石其廣二丈
凡費戶部帑金八萬兩工既竣司役之臣請紀其事朕
宵衣旰食勤求治理凡可以濟人利物者惟恐智慮之
未周而施行之不力念兹國門之外輻輳之區稽于經
籍王政所重宜以時修治且期堅固永久使仕宦商旅
車馬往來胥遊于蕩平正直之路朕心慰焉爰濡筆而
記之詩曰周道如砥其直如矢以是達之天下庶冀經
國理民之方莫不備舉云爾
增
皇上御製重修廣寧門石道碑文廣寧門在京城四
南隅為外郛七門之一然天下十八省所隸以朝覲謁
選計偕工賈來者莫不遵道於兹又當國家戎索益恢
悉荒徼别部數萬里輻輳内屬其北路則徑達安定德
勝諸門而迤西接軔聯鑣率由緣邊腹地會涿郡渡盧
溝而來則是門為中外孔道尤不與他等乾隆丁丑十
月敇所司重修石道以利行者至庚辰七月乃竣於是
上溯我
皇考命工剏建時逮今三十年矣兹役也因舊趾修築
者一千九百八十四丈有竒又新道增築者四百七十
七丈有竒凡支帑金十三萬八千一百有竒崇
先制詔後來不可無以記也系之詞曰閶闔之門
天垣所直揭以杓檇言歸有極
聖者法象度地經涂詎惟同軌在闥孰隃睠時垓埏日
就星拱巍闕中亘層闉外鞏西南坤位利用安貞魚鑰
曙開蕩蕩由庚總總撙銜斑斑叱馭嘉此康□叙其轚
互赤畿望緊放乎澨陬冠帶畢徠䫜面纏頭紀功伊始
歲届辛亥譬塗塈茨逮兹卅載石不可轉亦劌而刳冬
皸冱凍夏齧潢汙大井之村盧溝是屬捄之鑿之為經
緣督萬指蕆事帖妥弗欹廣則由舊而修益之其修幾
何匪作繄述其益幾何居五之一里鼔中頓堠亭前遮
胥爾逖聽若轃厥家予臨天下道在無頗夐哉壤歌何
有于我
(臣)等謹按廣寧門外小井村恭建
世宗御製碑亭大井村西恭建
皇上御製碑亭皆在石道北南嚮
增乾隆五年
御製彰義門詩彰義門外城墻下土壘背城面平野
上留方孔下孔圓不知此是何為者旁有老翁指點言
傳聞詎識實與假明代堵築防流賊孔以施礟壘拒馬
少時見壘已傾頽荆榛櫛比知者寡我聞此語興咨嗟
感懷欲置不能捨勝國君臣守禦嚴即今胡為屋其社
由來守德勝守險地利不如人和也長歌一曲非誇強
周鑒在殷殷鑒夏
(臣)等謹按彰義門
御製詩恭載首見之篇餘不備錄
又按彰義門亦稱彰儀恭繹
御製詩題曰彰儀盖從其通稱也
(原陳文燭都門送别詩向落日青絲騎西風白苧詞廣寧門外柳折盡南枝二酉園集)
原隋仁壽間幽州弘業寺建塔藏舍利(神州塔傳)
原隋文帝遇阿羅漢授舍利一囊與法師曇遷數之莫
定多少乃以七寳函致雍岐等三十州州建一塔天寧
寺塔其一也塔高十三尋四周綴鐸萬計風定風作音
無斷時寺僧云音歛則光現塔前一幢書體遒美亦開
皇中立(帝京景物略)
原釋寳巖幽州人住京下仁覺寺守道自娛仁壽下勅
召送舍利于夲州弘業寺即元魏孝文之所造也舊號
光林依峯帶澗面勢高敞自開皇末舍利到前山恒傾
摇未曾休止及安塔竟山動自息又仁壽初歲天降剃
刀三十三枚用甚銛利而形制殊别今僧常用以剃剪
也又初造石函明如水鏡文同瑪瑙光似琉璃内外照
徹紫燄光起函外生紋如菩薩像及似衆仙禽獸師子
林樹雜相非一四月三日夜放大光明照天地有目皆
見(續高僧傳)
原仁壽二年正月分布舍利五十一州建立靈塔幽州
表云三月二十六日于弘業寺安置舍利石函始磨兩
面以水洗之明如水鏡内外相通紫光燄起其石斑駁
又類瑪瑙潤澤炫燿光似琉璃至四月一日起齋行道
至三日亥時舍利前焚香供養燈光照庭衆星夜朗有
素光舒卷在佛輿之上至八日舍利入函自旦及辰
石現文彷彿象有菩薩光采紛藻又似衆仙其間鳥獸
林木諸狀不惑者衆實難詳審其有文理照顯分明今
畫圖奉進(廣宏明集)
原隋弘業寺唐開元中改額天王寺(長安客話)
原金大定二十一年改弘業寺為大萬安禪寺(湛然居士集)
(原至寧元年八月赫舍哩執中作亂入自通元門是日變起倉卒中外不知所為善延實庫乃住天王寺召大)
(漢軍五百人赴難與執中戰于東華門外格金史夲傳按善延滿洲語白色也實庫撒袋内襯也舊作鄯)
(陽石古今譯改)
原寺當元末兵火蕩盡文皇在潛邸命所司重修姚廣
孝退自慶壽曾居焉宣德間勅更今名(長安客話)
(臣)等謹按天寧寺
本朝乾隆二十一年重修殿前恭立
御製重修天寧寺碑殿内
御書額曰常清淨法聯曰金界莊嚴鈴語鐘聲流淨梵
蓮臺馣靄香雲寳相現慈因接引佛殿内
御書額曰覺路慈緣聯曰發歡喜心慧光通寳筏施方
便力法界轉金輪塔垣東南碑一康熙十一年尚
書龔鼎孳撰集明董其昌書寺西北有别院額曰
宗師府寺僧謂即廣孝所居
原嘉靖壬寅五月天寧寺塔發煙三日(石河小說)
(原嘉靖二十五年給事中李文進言邇年宣武門外天寧寺中廣聚僧徒輙建壇場受戒說法擁以蓋輿動以)
(鼔吹四方緇衣集至萬人瞻拜伏聽晝聚夜散男女混淆甚有逋罪黥徒髠髮隠匿因緣為奸故四月以來京)
(師内外盗賊竊發輦轂之下豈應有此乞捕為首者按治其罪詔下錦衣衛捕繫鞫問明典彙)
(增嘉靖庚戌三月廿八夕王司寇世貞宿天寧寺微雨&KR0609;&KR0609;塔鐸忽歛他聲作于下耔耔然類蛩鼓翼者視相)
(輪表青白光晶濙大于五㪷甕上下閃歘間一射人衣亦青白色可炊黍時乃定則鐸聲發他耔耔聲息也)
(帝京景物略寺塔殿門闔處觀之其影倒懸人以為異原京師天寧)
(然洗存中筆談謂凡影入忩隙皆倒懸乃其常理如陽燧照物皆倒中間有碍故也紙鳶飛空中其影隨鳶而)
(移或中間為忩隙所束則影與鳶遂相違鳶東則影西鳶西則影東樓塔之影中間為忩所束亦皆倒垂輿陽)
(燧一也寺太岳集在大士殿日方中闔殿中門日入門原天寧塔倒影)
(罅塔全影倒現石上昔人云影從罅入空中物則旁碍碍則影束影束則倒叚成式云海水倒翻故爾然是舍)
(利珠影也珠光上聚攝入塔影影入隙光光則倒受倒者光中塔影非此塔影也帝京景物略)
(臣)等謹按倒影之說帝京景物略所言較諸說為
明顯今塔頂無珠塔後無大士殿倒影之跡蓋不
可得而考矣
原天寧寺塔高二十七丈五尺五寸(艮齋筆記)
補天王寺之更名天寧也宣德十年事也今塔下有碑
勒更名勅碑隂則正統十年刊行藏經勅也碑後有尊
勝陀羅尼石幢遼重熙十七年五月立(隩志)
(臣)等謹按遼重熙年石幢明宣德更寺名勅碑今
皆無存
原寺在元魏為光林在隋為弘業在唐為天王在金為
大萬安宣德中修之曰天寧正統中修之曰萬壽戒壇
名凡數易訪其碑記開皇石幢已失所在即金元舊碣
亦無片石矣蓋此寺本名弘業而王元美謂幽州無弘
業寺劉同人謂天寧之先不為弘業皆考之不審也(析津)
(日記)
(補北京天寧寺有一磬傳是漢明帝時物每誦一經書其經名貼于上則磬自鳴經完乃止耳新)
(臣)等謹按天寧寺漢磬今已無存所存者明嘉靖
中銅磬在接引佛殿又鐵磬一在塔東南隅萬歷
年製其石座為八觚以後文泠然志之說考之蓋
與鐵鼎同時鑄造者也
(補京師天寧寺塔建于隋開皇木規制特異實其中無階級可上蓋專以安佛舍利非登覽之地也其址為方)
(臺廣袤各十二丈高可六尺繚以周垣南北有門鐍之臺上為八觚壇高可四尺索如黃琮塔建其上觚如壇)
(之數塔之址略如佛座雕刻錦文華葩鬼物之形上為扶闌闌四周架鐵燈三層凡三百六十盞每月八日注)
(油然之闌之内起八柱纏以交龍墻連于柱四正琢為門夾立天王像四隅琢為牖夾立菩薩像皆陶甓為之)
(仰望者疑為燕山奪玉石也自塔址至柱楣為第一層其高約全塔三分之一自是以上飛檐叠栱又十二層)
(每椽之首綴一鈴八觚交角之處又綴一大鈴通計大小鈴三千四百有竒風作時鈴齊鳴若編鐘編磬之相)
(和馬最上一層其南有碑不知何年所立修塔時寺僧有搨本索之不可得也又上露盤相輪鎏金火珠以鎮)
(其頂塔下壇八面各安一鐵鼎高丈餘腹按八方畫八卦明萬歷年所鑄塔前一石幢上刻尊勝陀羅尼冗遼)
(重熙十七年立帝京景物略謂是隋開皇年物誤矣幢前有碑覆以亭蓋寺舊名天王宣德十年始改今名碑)
(即勒改題寺名勅也塔後第二殿扁曰大覺再後為廣善戒壇亭午日射右扉倒影落石上作雙椽燭形蓋扉)
(下偶有二隙光緣此而分也泠然志)
(臣)等謹按天寧寺塔制泠然志述之詳矣椽首鈴
今僅存其繫觚角者百有八塔頂之珠輪塔下之
鐵鼎皆無存惟接引佛殿屏後懸寳塔圖書華嚴
經塔高一丈五尺五寸計六十萬四十三字康熙
辛未虞山許惪寫大興(闕)秀同室人劉氏施
增
御製重修天寧寺碑京師廣寧門外有招提曰天寧
寺中矗起浮圖高十餘丈考圖志隋時建寺曰弘業有
僧藏舍利塔中入唐改名天王明成祖分藩特擴崇構
宣德中改名天寧正統乙丑更名廣善戒壇設宗師十
人歲以四月下旬集緇流聽度謂之圓戒嗣後乃復今
名一修于正統乙亥再修于嘉靖甲申皆内官監為之
越今又二百餘年矣堅者瑕新者敝弗治且圮爰命增
葺之凡門廡殿宇齋堂丈室規制一新南苑迴蹕之便
常一過焉役竣有司以刻文請自象教流傳都會之地
多建琳宮梵宇為遠近壯觀蓋當時承平物力殷阜恒
出其餘以廣福田利益故洛陽伽藍記以覘時盛衰而
其歷世久遠則又因其蹟所在護持之俾弗替此亦世
諦因緣之不容已者也兹寺自隋至今垂千餘年其間
兵燹所摧蕩名園别墅高臺傾而曲池平者不知凡幾
寺獨以古刹巍然至今一燈迢遥法輪無恙釋典言四
禪地為三災所不能及是非佛力廣大默相攝于鐘魚
梵唄間虚空中常有吉雲擁護其何以熄龍漢之火迥
金藏之水障毘嵐之風劫塵莫之能壊功德不可思議
一至是耶夫名勝遺留愈久愈動人流連慨慕魯靈光
殿之獨存也好古者猶賦而傳之而况近在都邑集善
因而修淨業者乎顧前代修葺如正統以後大都出于
閹寺者流以城社蠧餘為莊嚴以苞苴長物為布施雖
號稱極盛厄莫甚于彼時者今為滌除其跡易腐摧朽
宏此偉觀香臺寳界皆從善緣中湧出是則自有兹寺
千百年來遭逢之最又不僅留勝蹟于無窮已也
(原王紱游天王寺次王時彥韵在古寺幽尋竟夕暉敗垣芳草路依微鳥啼空院僧何樹老間庭鶴自歸靜)
(對方池移石坐高臨孤塔看雲飛平生自信心無碍不是衰年始息櫗王舍人集)
(原南大吉天寧寺行策城西野寺名天寧遥遥大道臨郊坰多士驪駒停玉諸天魚鑰啟金扃金扃窈窕通)
(華殿桂栱璇題皆可見雕銜紫蓋覆珍輪獸吐青蓮承寳薦寳薦明珠照四隅修廊廣室紛盤紆參差鐵鳳翔)
(高閣琅璫金鐸湧浮圖浮圖萬丈凌遥碧嘉樹隂森連廣陌丹青不道千黃金土木寧淪雙白壁此都此寺真)
(無比誰其建者中常侍可憐海内蒼生心只得上方經行地君不見年年四月天傾城車馬紛聯翩繭若上人)
(登寳座沙門弟子坐青氊此時公侯亦羅拜神鐘大磬鳴天外螓首佳人解誦經朱袍公子能受戒受戒誦經)
(敝繡筵左廊右室曲相連如陵之肉萬銅錢如澠之酒金杯傳金杯象箸何狼籍蔓草叢蘭同一澤薊門艷舞)
(留飛錫燕市名謳調上客吁嗟乎中黃門食禄千鐘近至尊胡為崇此盂蘭盆瑞泉集)
(原沈淵集天寧寺詩相千秋祗苑鳳城西烟樹蒼蒼路轉迷縹緲龍宫分色岧嶤雁塔逼雲霓齋空盡日聞)
(鐘梵坐久深林自鳥啼信是諸天超物外好從此處學幽栖海岳靈秀集)
(原章适天寧寺餞别李伯承詩鳳帝城西畔湧浮圖詞客相將興不孤法界彩烟飛五梵天珠樹下雙鳬論)
(交幾駐青絲騎惜别還傾白玉壺江漢才名多秀士一時文采似君無詩統)
(原區大相九日集天寧寺詩雲帝京重九日朋舊共開尊地逹城西寺臺高薊北門光移塔影山勢斷河源)
(忽覩南飛雁令余思故圉原朱國祚晩過天寧寺詩)(海目集山百里晴日斜深郭外秋)
(院晩凉生十三層塔半扉影一鳥不來風鐸鳴齋集)(介石)
(補李夢陽天寧寺觀塔碑作不舊瞻天寧塔今覽天寧寺兹塔多鬼怪光芒夜夜至知何時殿結搆今頽棄)
(剔蘚讀其碑識是隋文季蝌蚪半剥落蛟龍猶贔屭我來值時暮攬遊發潜喟修陸抗趙代長山衛燕薊蒼然)
(野眺合一灑楊朱淚空同集)
補宏化寺在天寧寺東南惟餘一殿存并寺額佛像俱
亡之矣殿後百餘步有塔不甚高然亦重簷七層其第
一層有石䧟壁間刻曰僧錄司左善世大慈仁寺開山
第一代住持傳曹洞宗師大機老人塔寺西北隅林木
中冡纍纍遺碑尚存大璫徐澄王朝等所瘞也(行國錄)
(臣)等謹按宏化寺遺址去天寧寺東南不半里殿
今廢諸璫碑亦無有大機老人塔今尚存
補廣寧門外御菜園觀音寺一稱海會禪林亦白紙坊
地也成化中上林苑監覃盈建以北有玉河鄉觀音寺
土人目為南觀音寺殿右一碑直文淵閣中書舍人永
嘉姜立綱所書也碑建于成化五年正月(隩志)
(臣)等謹按大慈觀音寺又名海會禪林俗名南觀
音寺在廣寧門外西南一里寺樓恭懸
聖祖御書額曰寄興高遠雍正十一年
發帑重修殿内恭懸
世宗御書額曰慈雲甘露殿前恭立
世宗御製碑寺中碑二一明成化五年碑吏部郎中劉
文撰一康熙四十二年碑大學士陳廷敬撰
增
世宗御製大慈觀音寺碑蓋聞觀音大士從聞思修
獲證真實圓通得二殊勝一者上同諸佛慈力二者下
同衆生悲仰其上同慈力也當無一衆生不可度其下
同悲仰也亦無一諸佛不可感雖曰諸佛實非諸佛雖
曰衆生實非衆生非衆生即無衆生相非諸佛亦無諸
佛相斯所謂無相道場大士實于此道場中興慈運悲
無相示相隨類應身靡刹不現成就世間出世間一切
衆生種種事業所以世人無不承事供養繇來尚矣京
師廣寧門外孔道之南有大慈觀音寺創自金時明中
葉有僧無為駐錫于此大弘經典繼者亦講演不絶遂
為京畿講院之冠我
聖祖仁皇帝駕臨其地覽野曠天空塍連軫接親灑
天筆書寄興高遠四字額諸殿朕弘思
聖澤光昭之勝地普門像教之寳坊頒帑金修治特建
樓殿左藏
御書八月肇工不百日而告竣仍命教觀沙門住持講
演諸經開導四衆朝而鐘暮而鼓無非清淨之圓音鴉
之鳴鵲之噪悉演般若之實相雖然同是聲也大士從
之即得寂滅現前同是聞也衆生從之不免循聲流轉
何哉蓋迷悟之界祇在能返聞聞自性性與否耳經云
返聞聞自性性成無上道不用絲毫之功不移尺寸之
步豈不人人觀世音門門盡慈氏也哉爰書為記用勒
貞珉
(增陳廷敬重修南觀音寺碑略萬南觀音寺創于金朝明初廢為嘉蔬署成化間重修歷初又重修歷明至)
(今此寺復圮甲辰秋樂修法師主此刹百廢具興稱為名刹丙寅春)
(聖駕臨幸賜扁隨感寺因叙此寺廢興本末立一石以命樂修住西山聖)
(傳後康熙四十二年仲秋立)
原十里村見元人何太虚詩當在彰義門外今莫知其
處矣(析津日記)
(原何中宿十里村詩居朝出順承門暮宿十里村臂鷹獵騎歸積雪明郊原人喜客來汲井隣墻温羹湯稍)
(暖熟餅餌亦燒燔此夕羈旅意深知路人恩重林隠城堞望此勞心魂知非堂集)
欽定日下舊聞考卷九十一
