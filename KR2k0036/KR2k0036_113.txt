欽定日下舊聞考卷一百十三
京畿(寳坻縣)(今制分設寧河縣)
(臣)等謹按寳坻縣於
本朝雍正九年分邑之東南境置寧河縣今先叙寳坻
于前而以境隸寧河者列于後
原寳坻縣在州城東南一百二十里(明一統志)
(臣)等謹按寳坻縣明隸通州故云在州東南一百
二十里
本朝以縣隸順天府在府東稍南一百八十里
原縣東西距九十里南北距一百三十里東至遵化州
玉田縣界六十五里西至香河縣二十五里南至天津
府天津縣一百十三里北至薊州一十七里東南至寧
河縣界九十里西南至武清縣界四十里東北至薊州
界二十里西北至三河縣治四十里(一大清統志)
原寳坻漢泉州縣地後唐於此置鹽倉金初為新倉鎮
大定十二年置寳坻縣(方輿紀要)
原以香河縣近民附之承安三年陞盈州為大興府支
郡以香河武清隸焉(金史)
原泰和四年州罷仍為寳坻縣元屬大都路(清類天文分野之書)
(原劉晞顔新建寳坻縣記略陽幽州秦為上谷郡歷漢魏至隋唐或為燕國或為廣國或為涿郡或為范陽)
(郡廢置更易不常唐末劉仁恭帥燕其子守光僭稱燕王置蘆臺軍于海口鎮以偹滄州後唐莊宗命大將周德)
(威破燕軍于平岡復收蘆臺軍同光中以趙德鈞鎮其地遂因蘆臺鹵地置鹽場又舟行運鹽東去京國一百)
(八十里相其地高阜平闊因置摧鹽院謂之新倉以貯鹽復開渠運鹽貿于瀛莫間上下資其利清泰三年晉)
(祖以遼主有援立之勞遂以山前後十六州遺遼改為燕京因置新倉鎮其後居民漸聚成井肆遂於武清北)
(鄙孫村度地之宜分武清漷縣三河之民置香河縣仍以新倉鎮隸焉國朝天德間詔建都于燕京于時畿内)
(重地新倉鎮頗為稱首以𣙜院自趙德鈞創始以來歷遼窒及國朝二百年每歲所出利源不竭以補國用故)
(也主上中興撥亂反正思補正隆殘弊命有司改𣙜鹽院署置使司陞為五品設副使之官傔從俸秩視諸刺)
(郡以重其事于時居人市易井肆連絡加之河渠運漕通于海嶠篙師舟子鼔楫掦帆懋遷有無雖千里之遠)
(旬日而至稻粱黍稷魚蟹不可勝食而材木亦不可勝用也大定十有一載辛夘冬至郊天後鑾輿東廵幸于)
(是邦歷覽之餘顧謂侍臣此新倉鎮人煙繁庶可改為縣明年有司承命析香河縣東偏鄉闓萬五千家為縣)
(謂鹽乃國之寳取如坻如京之義命之曰寳坻列為上縣著于版籍是歲春除令丞簿以典具事粤有縣令振)
(威將軍王䘰來尹是邑縣丞忠武校尉李願主簿儒林郎李拱昌縣尉昭信校尉孫告中參彖連判以備其職)
(時坊郭居民千有餘家自餘村閭著為四隣東曰海濱南曰廣川西曰望都北曰渠陽縣署草創未有公廨縣)
(僚乃相地之宜於渠水之南大覺招提之西卜為縣廨招提之東縣丞主簿公署次之又于縣北郛郭之外卜)
(尉廳焉方營建間史民鼓舞莫不子來不一二年皆以即叙于是礱石以紀其實寳坻縣志)
原縣治金大定間相地在大覺寺之西元季兵火無存
洪武元年遷於城之西南隅三年縣丞柳青重蓋(同上)
原縣舊為土城弘治間知縣事莊襗始易之以甎高二
丈六尺周一千二十八丈厚與高等池闊倍之門四其
名循金之舊門各建樓東觀瀾南迎薰西拱恩北威遠
水關二北開源南節流角樓四東北挹青東南環碧西
南慶豐西北樂治合而名之曰拱都城有吏部侍郎王
鏊左春坊吳儼二碑(同上)
(臣)等謹按寳坻縣城于乾隆三十一年領
帑重修城門及門樓水關等名俱如其舊
(增明王鏊寳坻新城記略莊維寳坻作固京畿故有城歲久而惡弘治戊午武進侯襗以進士來知是邑始)
(謀重作之相方視址程材蕆工法嚴令一衆手競勸經始于庚申之四月迄辛酉夏孟而城立矣何其速也城)
(之周可七里池繞之而貫乎其中為門四東曰海濱南曰廣川西曰望都北曰渠陽門之上為樓四隅為角樓)
(作石堰于水者二作浮梁于河者四城高而堅池廣而深于是邑之老稚欣欣相告予謂城之設以備患也故)
(城謝城朔方詠於詩城邢城楚邱書于春秋則城之作豈可少乎莊侯可謂能用其民矣寳坻縣志)
(增明吳儼新修寳坻城記略守縣故城其興廢不可考自入版圖百餘年四境乂安土者不思重門擊析之)
(戒不復修築今則漸復于隍遺址之存者無幾矣武進莊君誠之出宰是邑顧瞻咨嗟即欲有所為而猶恐民)
(以為厲己未睱也既二年政成民和乃以白于廵撫都憲洪公公曰是在畿内保障之計不可緩顧財用安出)
(爾其毋病小民毋耗公帑惟其富且義者圖之誠之承命惟謹乃募民出粟受冠帶民皆歡然聽命而貴戚大)
(族寓于邑者亦皆為之助焉甫期而工畢名之曰拱都城蓋取其密邇皇都也書曰爾身在外乃心罔不在王)
(室公實有焉道同上原儲巏寳坻中作)(黃渡坎西仍渡河行行官樹夕)
(陽多客程莫怨黃昏近明月滿空流素波柴墟集)
原儒學在縣治東北元大德二年中書省左丞劉深宣
慰使都元帥朱斌御史布延創立至正十年監邑哈斯
彦明重修有雷州路總管府經歷鄭惪撰記洪武七年
知縣事何文信即學宫之右闢地建射圃亭自為記弘
治間知縣事武尚信復修之鉛山費宏作記(寳坻縣志)
原淤泥河在縣西北二十五里(同上)
原潮河隄自縣西北金陵口抵縣東南江湟口二百餘
里(同上)
(臣)等謹按潮河一名薊運河自縣治西北與三河
縣接壤之新集起流經城東南至寧河縣之江湟
口又南流出北塘口入海雍正四年
世宗憲皇帝命王大臣相度
頒發内帑修築潮河舊堤截灣取直加高培厚自新集
起至料馬莊止計長一百八十里又開濬鮑邱河
窩頭河二道以洩境内之水至雍正八年奉
旨開青龍灣引河自香河至寳坻縣西之楊家埸直抵
寧河之寧車沽計長九十里又于縣境之繡針口
開支河一道至八門城止計長八十餘里自是以
來寳坻境東西北三面皆濱河繞以長堤境内又
有支河數道以備宣洩潮汐通流灌溉攸資永為
民利矣
原潮河在縣東二十里一名白龍港其上源一自遵化
縣之黎河一自三河縣之泃河鮑邱河至縣界三义口
合流亦曰糧運河東南入于海志稱縣治東北有渠河
自香河縣來蓋泃水經香河縣而後東入縣界故縣有
渠陽之稱(方輿紀要)
原寳坻縣潮河經其東三义緯其北渠水遶西而絡其
南白龍港自薊州而通于天津橋頭由夏店而合于三
义所謂四水瀠洄也(寳坻縣志)
原渠河水自香河縣蒲石河東注流經城池内開源水
關入城經武曲橋直注文昌閣下過文明橋西抵文廟
之泮池復南流由通津橋出節流水關蜿蜒百里至八
門城會潮河入海(同上)
(臣)等謹按渠河亦名窩頭河
原柳沽河在縣東北三十里玉田縣之水會流入縣境
曰柳沽河下流注于白龍港(方輿紀要)
原縣東南有草頭湖遵化豐潤縣境之水流入縣界溢
而為湖會潮河入海(同上)
原自寳坻之草頭沽至豐潤之黑鷄地宜各以衛兵守
之(籌兵三十六字)
原縣東南有七十二沽(寳坻縣志)
原三义城在城東北(名勝志)
原秦城在縣南十里秦始皇并燕築城置戍唐太宗征
高麗嘗駐驆焉(方輿紀要)
補秦城相傳始皇所築李君虞詩惆悵秦城送獨歸者
蓋即此地也(薊邱雜抄)
原城内有金大定十年所建舍利甎塔(寳坻縣志)
(臣)等謹按舍利塔旁有石志云前大安間所建考
大安乃遼道宗年號則建塔當始自遼矣
(補李益送客還幽州詩鴈惆悵秦城送獨歸薊門雲樹集遠依依秋來莫射南來縱遣乘春更北飛李益詩)
原王甫營在縣北三十里又縣北八里有橋頭店縣東
南百二十里有黃沽店俱官軍廵戍處(方輿紀要)
原歇馬臺故址在寳坻縣南五里相傳金章宗駐驆處
(長安客話)
原羅將軍墓在縣北羅村即羅士信也征高麗經此道
卒葬焉(名勝志)
朱彛尊原按新唐書士信從秦王擊劉黑闥洺水
上得一城守之城䧟不屈死王購其尸以葬初士
信為裴仁基所禮及東都平出家財歛葬北邙以
報德且曰我死當墓其側至是如所志然則士信
之墓當在北邙矣
增大覺寺在縣東街遼重熙時建(寳坻縣志)
原舊縣治在東門大覺寺内有古鐘傳自東海浮來(名勝志)
朱彛尊原按張瓚記鐘為寺僧行超所鑄東海浮
來之說傳之者妄也
原僧洪源自潁川來居寳坻建彌陀菴于城南後趺坐
而化其徒闍維之烈熖已絶色身如故乃作龕供之髮
鬖鬖長月一削之後為女子摩其頂髮遂不長(燕山叢錄)
(原金張瓚大覺寺記佛下管院在新倉水南始遼重熙間老僧常住建彌陀舍後趺坐而化火之不灰夏臘)
(七十餘其徒二人以師像立于佛側已而髮再生盈月則削為女子所汚而止二僧傳其法度沙門五人志普)
(志言志名志遠志月自是佛宫日廣建毘盧殿尋更為十方院遼之天慶六年也其後又建彌陀殿與兩廡及)
(藏經之所又冶鐘既成將建樓而主僧行超遇疾以貞元初年十二月逝僧善昶主寺建窣堵以葬其師又建)
(内經一藏漆函金飾工制瑰瑋刻毘盧壇覆以毳幕珠纓寳幟文采燦然又建東堂及鐘樓開園鑿井甎垣一)
(周于是僧徒伐貞石屬西來客張瓚書其事瓚為孔氏學若浮屠非宿所嗜見昶師不忘祖功有足嘉者于是)
(乎書志寳坻舊)
原廣濟寺有遼碑二一銀青榮祿大夫檢校司徒宋璋
佛殿記太平五年立一重熙五年立(寳坻縣志)
(增遼宋璋廣濟寺佛殿記略靈夫聞宏高威德運大神通金剛座中果結菩提之樹鷲山上經宣菡萏之花)
(是以明帝夢從于漢室佛寳初光奘公取至于唐時法輪漸轉故自三千界神化之後五百年象教以來通覺)
(路于羣生闢空門于歴代粤有僧宏性演武井邑生身文殊閣院落髮竭總持之力振拔沉淪宏方便之機贊)
(禆調御屬以新倉重鎮舊邑多人悉謂嚮風咸云渴德載勤三清深契四宏此則振錫爰來寧辭越里彼則布)
(金有待永奉開基因適願以經營遂立誠而興建富庶傾心賓寮率己材呈而風舉雲摇匠斲而雷奔電擊乃)
(以鑿甘井樹華亭建法堂延講座累功歲久報力時虧念光隂之不停嗟羸老之將至乃謂門人道廣曰吾以)
(撥土匡時踏荒成觧然稍增于締搆奈罔偹于規模今汝勤修慧炬播植福田度人宜體于三輪證果俾昇于)
(二梵詎勞謙于後進當善繼于前修廣法師諦聽斯言恭承彼事應當根之善立匪石之心會頭陀僧義宏雅)
(好遊方同諳化道率王文襲等數十人共結良緣將崇勝㮣度功量費價何啻于萬緡糾邑隨緣數須滿于千)
(室欒栱疊施棼橑複結雲矗花磗霞舒丹雘竒標造立三門之滿月睟容妙畫鋪題四壁之芳蓮瑞相其基搆)
(備也如彼其功德圓也若此香界初就道場永開閻浮業廣咸歸精進之門兜率觀成悉有開生之路邊謀論)
(撰可叙因緣庶紀錄以具存用刊修而克永同上)
原寳坻城中有石幢高三丈凡七級石上雕刻工巧中
貫鐡柱頂以金為之金皇統中建俗傳下有海眼(長安客話)
原朝霞寺在縣西五里(寳坻縣志)
原元世祖至元十六年僉大都屬邑編民三百戶立屯
于大都之寳坻縣為田四百五十頃(元史兵志)
(補正統戊辰寳坻縣民周本家馬生角長二寸䜃竒)(鬟剔)
(補崇禎十五年大盜蘇鳴秋結其黨靳時魁姜計民等聚衆于寳坻之埋珠莊勢張甚時吾鄉高工部承埏知)
(縣事以計禽之縣境以安坻黃圖雜志之夏畿生蟲捕原吳師道陳教授捕蝗寳歌去年)
(除分道疾如風寳坻從事心獨苦調選強力休罷癃焚香禱神神與通蝗自相食一夕空大書聯帛擁歸馬兒)
(童父老爭言功我聞開元相姚崇按稽古法畀火攻目前除患事應爾潜孚乃在冥冥中當今明良布德澤四)
(錢斗米何難同近聞遺種時出地若遣督捕無如公吳禮部集)
(臣)等謹按以上各條係寳坻縣
增寧河縣于雍正九年分寳坻之梁城所新設(寳坻縣新志)
(臣)等謹按寧河縣分寳坻之東南鄉置屬順天府
在府東三百里
增縣東西距一百三十五里南北距一百三十二里東
至遵化州豐潤縣界四十五里西至武清縣界九十里
南至天津府天津縣界一百二十里北至豐潤縣界十
二里東南至豐潤縣界五十里西南至天津縣界一百
五十里東北至豐潤縣界二十五里西北至寳坻縣界
二十里(一大清統志)
原梁城在縣東南境五代劉仁恭築其子守光為燕王
時據之(名勝志)
(臣)等謹按梁城即今之寧河縣境守禦千戶所今
改為縣治并立儒學于其旁俱雍正十二年建
原梁城即今梁城所在縣東一百四十里明置梁城守
禦千戸所(寳坻縣舊志)
原七里海在縣東南一百三十里(同上)
原七里海計二百五十二里有荒地二萬一千五百餘
頃太監汪直立莊于其中相傳為御用監公物而民墾
其内者一千四百六十餘頃嘉靖初有姦民以水退地
百餘頃欲奪民業投獻内監民訴之闕下遣主事柴儒
往勘還奏曰民之久業輸糧飼馬煎鹽出稅養生送死
出於其中不宜漁奪惟水退堪熟地可入本監然亦當
聽民漁獵樵採上曰地既勘明如擬撥給内監餘悉與
民(明世宗實錄)
增三角淀在武清縣南八十餘里東西五六里南北十
餘里又東為四汊港四汛可四五里又東為西沽三十
里合運河達天津七里海在寳坻縣東南一百三十里
通志七里海即北運河青龍灣藉以宣洩也(一大清統志)
原紅心隄在縣東南二百里秦始皇所築潮水雖湧而
隄不没(名勝志)
原蘆臺軍在縣東南一百六十里後唐同光中劉守光
所置俗名將臺(同上)
原後梁乾化三年三月朔晉周德威拔燕蘆臺軍(通鑑)
原趙德鈞祠在蘆臺廵檢司德鈞鎮蘆臺軍𣙜鹽院其
所置也(名勝志)
(臣)等謹按𣙜鹽院舊基元至正間改為儒學見寳
坻縣志
(原金至寧元年八月衛紹王之變是日海水不潮寳坻鹽司懼其虧課致禱無應九月宣宗即位乃潮金史)
(五行志)
原大都之鹽太宗丙申年初于白陵港三义沽大直沽
等處置司設熬煎辦世祖至元二年又增寳坻二鹽埸
十九年改立大都蘆臺越支三义沽鹽使司一二十五
年復立三义蘆臺越支三鹽使司(元史食貨志)
(原張斛蘆臺峭帆亭詩雨高秋客未還何處望鄉關喬木蒼烟外孤亭落照間晴山覺近潮滿水如閒目斷)
(峒陽路歸雲不可攀及元好問云漁陽有峒陽故事中多之中州集)
原蘆臺聖母廟距縣治一百六十里(寳坁縣舊志)
(原元平州路廉訪趙鑄重修蘆臺興寳聖母廟記跨漁陽東南三百里有蘆臺焉面海背山左踞曠野右大)
(河地僻而卑民勤而野男薪女汲聚土而煮之成鹺而後已舟車水陸運之于民令貴富賤貧旄倪大小均食)
(之日獲萬緡以輸公府向者大安末河朔不逞之徒嘯聚山谷後天下革人獲小康歲次庚寅國朝設十路徵)
(收所選通古今練錢榖明儒術嫻吏事者以補之前學士陳公秀玉為舉首充燕路長前太學正趙德輝副之)
(明年辟鑄行提領關防鹽使司事于是集場中遺民五七人俾誅茅剪棘拾瓦礫平䧟穽屋而居之一日沿水)
(而西見有廟巍然牓曰聖母詢諸由來僉曰不知獨一老能道之昔五代時南北各據限以疆界幽燕之地鹽)
(絶者歲餘百姓病之忽有姥語人曰此地可煮土成鹽遂教以煮之之法不數日俄失所在居人神之聖母之)
(號實自此始由是公私饒足祈祠下者皆如所請鑄因禱之黎明有告者曰臺南十里皎白如春雪者十數頃)
(其厚寸餘迫而視之則鹽也盡驅土人挾箕筥收之力未竟復嬰而為水乃作瑞鹽歌以頌之學士陳公亦留)
(詩廟壁後二載聶赫公來掌鹽政謁聖母祠仆者起之闕者補之顛者扶之壞者成之天龍置之于左雷師風)
(伯安之于右廟貎一新焉屬鑄書之刻于石丁未年二月望日也寳坻縣舊志按聶赫滿洲語鴨也舊作)
(粘合今譯改士高鳴興寳聖母廟記原翰林直學)(至元二年大中)
(大夫禮部侍郎倪德政為中都轉運使提領稅使司丹珠爾丹同知使事寳坻縣鹽使曹嚴臣副之三人共政)
(動無遺慮而又諮議石慶祥經歷王榮諸掾使交修參贊盡祛宿弊人誦其德不輟侯聞之曰方今朝廷清明)
(法度修舉吾屬第行之惟謹何德之有若考其所自神之錫汝不既大矣乎今聖母遺廟雖存風日隤圯苟能)
(完覆其庶幾矣闔場耆舊聞其言庀徒蕆事不踰歲殿堂門廡煥然一新歲在戊辰副使崔鶚鹽判張仲智李)
(士珍李昭管勾李伯俊劉甫等謀刻石以識本末介詳議張君孝純來請乎惟世之人有片能銖效輙自負惟)
(恐人之不我與今侯裕俗之能理財之效著人耳目顧乃温恭恪遜與人言則歸美朝廷歸德于神之所自可)
(謂賢也矣答同上今按丹珠爾蒙古語續藏經名也丹有也舊作木丁譯改)
(原高承埏蘆臺聖母廟神絃辭神我擊鼔兮潭如神之來兮七十二沽我牲牢兮既薦之去兮九十九澱煮)
(水兮海堧紛萬竈兮青煙魚龍安宅兮風霧毋作詔我民兮報祀有恪稽古堂集)
欽定日下舊聞考卷一百十三
欽定日下舊聞考卷一百十三舉正
朝霞寺原書朝訛作朔今據縣志改(朝霞寺條)
明儒術嫻吏事原書嫻訛作閑今據縣志改(元趙鑄蘆臺聖)
(母廟記條)
欽定日下舊聞考卷一百十三舉正
