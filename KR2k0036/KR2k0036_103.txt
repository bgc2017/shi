欽定日下舊聞考卷一百三
郊坰(西十三)
增
靜宜園之西萬安山有法海寺法華寺(五城寺院册)
(臣)等謹按法海法華二寺前後互相連屬相傳為
宏教寺遺址
本朝順治十七年修建改今名前為法海寺門上有小
塔門内為關帝殿約半里許為法華寺門内彌勒
佛殿前恭懸
皇上御書額曰德水香林聯曰法雨霏空標七淨慧珠
照海啟三明大悲殿前
御書額曰筏通彼岸聯曰山色溪聲真實義天光雲影
去來身後殿恭懸
聖祖御書額曰法門通慧
皇上御書額曰十地圓通聯曰華海靈源分一滴金輪
妙諦演三乘寺右精舍五楹額曰悟色香空聯曰
妙諦遠空華海藏勤修長護福田根皆
皇上御書殿内
本朝碑二一為順治十七年奉
旨示禁碑一恭勒
世祖御書敬佛二字乃
賜僧慧樞者碑隂鐫歷代佛祖圖門内
本朝碑一大學士衛周祚撰康熙五年立寺後西南為
龍王堂有泉流通僧院
原出小碧雲寺而西有宏教寺寺在山脊東上一閣宣
廟曾駐驆於此(余文敏集)
(臣)等謹按小碧雲寺詳見後條宏教寺及寺東之
閣今並廢
(增朱彝尊西山宏教寺題壁都城西山宏教寺正德間中貴晏忠所造寺壘石為門曰道統門石殿三楹琢三)
(皇五帝三王像左鑿周召孔孟諸聖賢右鑿周程張朱諸儒像别一石龕以藏五經殿外一石亭壁列鐘虡千)
(戚錢鎛弁裳之属左龍馬馬毛旋五十五數如河圖右龜龜甲四十五數如洛書東堂三楹壁立忠臣龍比以)
(下孝子曾□以下按元史中書省言養給軍民必藉地利世祖建大宣文宏教寺寺賜永業今遺蹟無考觀晏)
(忠祠石像禮器制度渾朴不類明時所鑿且元于儒釋初無分别疑寺即宣文宏教之遺址晏忠特修飾之爾)
(姜應甲詩云空山石祠堂落穆跨深壑肖象古聖賢高忠下坐淵漠殿墀列龜龍如出自河洛煌煌先儒語所為)
(孝作性理累百卷題壁見大略歷覧感吾心人傳晏公馮鑿厥志在尼山高邈得所託媿哉彼檀施釁血塗丹艧)
(元舒詩云嗚呼晏常侍石室存道統上象皇帝王其左周召孔宋之四大儒一一接其踵峩峩殿三楹象皆刻)
(石奉四壁龕者五分標五經總古人所未聞此是我作俑猗彼何人斯卓哉儒者勇兩君竟以為忠所鑿矣祠堂)
(列聖賢象始於文翁趙岐若司隸校尉魯恭荆州刺史李剛從事掾武梁祠皆有之非忠作俑也曝書亭集)
(原宏教寺有亭可眺亦有喬松怪石佛像清古為山中第一珂雪齋集)
(原晏公祠正德中晏常侍忠所立也過澗石橋過橋石門曰道統門石殿三楹像皆石上像三皇五帝三王左)
(像周召孔孟諸聖賢右像周程張朱諸大儒壁五石龕一龕標一經名維以藏其經殿外一石亭亭壁列鐘簴)
(干戚錢鏄弁裳之屬一如五經以便治是經者左龍馬馬毛旋五十五數具一如河圖右雒龜龜甲四十五數)
(具一如雒書東堂三楹壁列忠臣龍逄以下孝子曾閔以下右圖而左書其行事以告觀者石像渾朴不類漢)
(以後及西域像法堂後纍石為洞洞壁標先檽格言及詠道詩祠今居守者一僧也仍於其私室設彼教像誦)
(彼教文字焉帝京景物略)
補香山南為門頭村村後為萬安山山門上建白塔為
宏教禪林入門為大神通塔院寺前為平臺寬三四十
丈有亭據其陽寺中殿宇亦高敞殿後有泉飛繞方丈
而行下坡不半里有祠中列聖賢像祠前上石磴二十
級即中峯菴菴有方亭亦名來青軒(山行雜紀)
(臣)等謹按門頭村詳見後卷中峯菴舊址當在今
寳相寺香林室之西南方廟圓廟之間菴内軒亭
俱無考詳見後條
(原王穉登宏教寺詩蹕先朝行殿作禪宫黃屋青山本是空開道一人曾駐山僧不敢住當中宣黃在日)
(寺新城萬乘親來寺裏行芳草也知無玉輦秋風秋雨滿階生燕市集)
(原姜應甲題晏公祠詩殿空山石祠堂落穆跨深壑肖象古聖賢高下坐淵漢墀列龜龍如出自河洛煌煌)
(先儒語所為忠孝作性理二百卷題壁見大略歷覽感我心人傳晏公鑿厥志在尼山高邈得所託媿哉彼檀)
(施釁血塗丹艧帝京景物略)
朱彛尊原按元史泰定二年中書省言養給軍民
必藉地利世祖建大宣文宏教寺寺賜永業當時
已號虚費今遺跡已無可考觀晏公祠石像禮器
制度渾朴不類明時匠人所鑿且元於儒釋初無
所分疑寺即宣文宏教之遺址晏忠特從而修飾
之者當再與博雅君子考之
(臣)等謹按朱彛尊所稱晏祠石像禮器今俱散軼
無考
原由宏教寺下山度坑而西有廣仁寺(余文敏集)
(臣)等謹按廣仁寺今無考
增演武廳西南里許有梵香寺長齡寺(五城寺院册)
(臣)等謹按梵香寺為新寺遺址乾隆十四年改建
前殿額曰栴檀淨域正殿額曰圓通具足聯曰積
翠蔚雲霞飛來靈鷲懸流戞金石響答迦陵後殿
額曰入薝蔔林皆
皇上御書正殿前恭立乾隆十四年
御製文碑二左
國書蒙古二體右漢字梵書二體寺旁松檜數百株中
建石敞廳門額曰來遠齋齋内額曰策功纘武石
柱聯曰指雲際千峯興懷蜀道聽松間萬籟頓入
梵天齋後屋五楹額曰含清堂聯曰句披月脇天
心妙總納千巖萬壑風皆
皇上御書又後為長齡寺乃延壽菴舊址
增
御製梵香寺碑文朕既於勇健營旁近建實勝寺其
南有梵香寺者亦古招提在西山諸刹中未為宏麗而
爽塏不下實勝爰命所司以餘材飭而新之為衆生利
益在昔佛告精進菩薩摩呵薩受持法華成就八百鼻
功德以是清淨鼻根聞於三千大千世界上下内外種
種諸香皆能分别又香積如來以衆香鉢盛滿香飯與
化菩薩悉飽衆會夫禪那脱離塵垢腥濁眼耳鼻舌身
意常滿清淨妙香所住世界安隠快樂舉成華藏世界
海中妙華光香水海随身衣食無非清淨是為梵香法
界以是因緣發大慈悲願以清淨妙香普度恒河沙數
衆生舉登安樂夀命世界永離刀兵腥穢一切苦惱以
所被香械為衆生本分衣舉得温適所飽香積為衆生
本分食舉得饜飫從上諸佛普證是言散栴檀沈水及
千萬種華香于三千大千世界齊預彌山為佛供養與
此功德初無有二用刻堅石傳示未來歷無盡際
增乾隆三十二年
御製含清堂詩蒼松千百年白石四五逕詰曲皆得
入隂森亦相暎深處有樸宇既幽復潔淨可以讀詩書
可以悦心性招提在上方小坐鐘聲聽
(臣)等謹按含清堂
御製詩恭載首見之篇餘不備錄
(補永感菴俗名新寺樓青箱堂集仞右為蔬圃種茜韮原下香山至延夀菴五間高數)
(黎栗其前田疇彌亘數里上有大璫鮑忠墓忠事武廟世廟兩廟柄司禮監二十年宜其塋建宏敞如此也)
(余文敏集有鮑中貴墓建有延夀庵門外二松合抱門補中峯下)
(内石級左右列松四株入門復分立四株上為天王殿内為佛殿兩廡十三楹承之兩廡外更多精舍石砌極)
(工緻延山行雜記北又西為小碧雲寺寺宣德中太監原從夀庵折而)
(張某建寺額宣廟所賜也今之碧雲乃昔俞家庵因有兩寺故此以小别之隔垣有翠華亭余文敏集)
(臣)等謹按小碧雲寺翠華亭今俱無考
增長齡寺西南為寳諦寺(五城寺院册)
(臣)等謹按寳諦寺乾隆十六年建其制仿五臺之
菩薩頂寺前為臺臺上建石牌坊額曰乃至無有
語言文字是菩薩真人凡十三字正殿簷額曰金
輪寳界殿内額曰天東鷲嶺聯曰地即清涼白馬
貝書開震旦山仍天竺青鴛蘭若近離宫後殿額
曰法雲慈蔭殿内聯曰國滿栴香古枝分鹿苑天
高竺梵晴唄接魚山佛樓額曰萬法圓融皆
皇上御書
增乾隆二十一年
御製寳諦寺詩名山啟初地法界落中臺(是處肖五臺菩薩頂)
(為之菩薩頂即中臺也)像是黃金寫經因白馬來禪枝冬不謝意
蕊雪如開去後聞鐘韻還疑叶斗纔(北臺峰名叶斗故云)
(臣)等謹按寳諦寺
御製詩恭載首見之篇餘不備錄
增寳諦寺西為寳相寺(五城寺院册)
(臣)等謹按寳相寺乾隆二十七年建先是歲在辛
已
駕幸五臺
回鑾後
御寫殊相寺之文殊像而係以贊並
命于寶諦寺旁建兹寺肖像其中殿制外方内圓皆甃
甓而成不施木植四面設甕門殿前恭懸
皇上御書額曰旭華之閣殿内碑二左碑恭鐫
御寫文殊像並贊碑隂恭勒乾隆三十二年
御製詩右為乾隆二十七年
御製寳相寺碑文殿後
御製額曰梵光樓寺後西行約數十步精舍五楹簷額
曰香林室内額曰幽賞亦異聯曰紅篆爐烟看氣
直綠苞庭竹愛心虚後厦亭額曰慧照亭軒額曰
妙達軒牌坊一東額曰聖涯道妙西額曰香海珠
林亦皆
皇上御書坊下有泉湧出香林室稍西有圓廟方廟其
制皆平頂有堞如碉房之式中建佛樓亦乾隆二
十七年建
增
御製寳相寺碑文歲辛巳值
聖母皇太后七旬大慶爰奉
安輿詣五臺所以祝
釐也殊像寺在山之麓為瞻禮文殊初地妙相端嚴光
耀香界默識以歸既歸則心追手摹系以贊而勒之碑
香山南麓曩所規菩薩頂之寳諦寺在焉迺於寺右度
隙地出内府金錢飭具庀材營搆蘭若視碑摹而像設
之金色莊嚴惟具惟肖寺之製甃甓幕圍不施杗廇桴
梲而崇廣閎麗則視殊像有加經始於乾隆壬午春越
今丁亥春蕆工既敬致瓣香而慶落之所司礱石以俟
因記之曰文殊師利久住娑婆世界而應現說法則獨
在清涼山固華嚴品所謂東方世界中菩薩者也夫清
涼在畿輔之西而香山亦在京城之西然以清涼視香
山則香山為東若以竺乾視震旦則清涼香山又皆東
也是二山者不可言同何況云異矧陸元暢之答宣律
師曰文殊隨緣利見應變不窮是一是二在文殊本不
生分别見倘必執清涼為道場而不知香山之亦可為
道場則何異鑿井得泉而謂水專在是哉且昔之詣五
臺禮文殊所以祝
釐也而清涼距畿輔千餘里掖
輦行慶向惟三至焉若香山則去京城三十里而近歲
可一再至繼自今億萬年
延洪演乘兹惟其恒是則余建寺香山之初志也寺成
名之曰寳相綴以偈曰㬅殊室利七佛之師經歷人
間至福城東東方世界名曰金色常在其中而演說法
摩竭陁國其東五華是名雪山惟清涼境金剛窟聚北
代州是大士示現妙相莊嚴振大法輪坐獅子座獅子
奮迅具足神威中臺現身寺曰殊像我昔瞻禮發大宏
願虔誠祝
釐普諸福緣相好印心如月在水即幻即真證真幻相
以此真幻還印金容香山淨域多祇樹園寳諦之西營
是寳相莊校七寳晃耀大千日面月面了無分别我聞
如是文殊應緣緣即隨緣何有彼此矧東西方因見生
名見即不拘名亦不著清涼香山非二非一復念文殊
菩薩久住而此世界實曰常喜以常以久延祝
慈禧惟願自今歲萬又萬
寳算盈積如恒河沙護妙吉祥生大歡喜以是因緣
夀復無量
增乾隆二十六年
御製寫五臺殊像寺文殊像成並贊五峯鼎峙境實
清涼日面月面靈鷲中央曰有祇園巍然前麓殊像是
名法光赫昱獅子奮迅大士端嚴均佛性智稽首和南
祝釐蕆慶載經花宫相好默識如印印空像即非像真
豆誠真本無同異何復云云寫者為能應復有所乖㬅
殊義咄哉未可於未可中都此滿月常住莊嚴利濟無
竭
增乾隆三十二年
御製寳相寺落成贍禮因用辛巳五臺殊像寺韻二首
聖母七旬慶五臺禮㬅殊(梵語㬅殊錫利華言文殊師利)法光欽意蕊
寳相印心珠(殊像寺瞻禮時心識相好於行營即摹為小圖既歸又廓成大圖建寶相寺於香山)
(之南命工依像裝塑今始落成展謁云)出帑非民力鳩工依手圖落成兹
卜吉瞻禮過山衢東西寧彼此(五臺在京都之西)相好那同
殊總祝無疆
夀應符如意珠靈蹤紀竺牒勝刹起黃圖花雨從空落
繽紛上景衢
增乾隆三十二年
御製香林室詩祇園瞻禮罷别室憩臨初總在香林
界況於清暇餘唄聲起般若峯影落芙蕖朅爾題五字
何殊觀六如
(臣)等謹按寳相寺香林室
御製詩俱恭載首見之篇餘不備錄
又按宋彦山行雜紀云中峯下過龍泉禪林為靜
妙庵亦名滕公寺今寳諦寺建於滕寺舊址其後
稍西北為寳相寺又稍西北為方廟圓廟二廟之
間有隙地俗稱四方圈合左右前後地形揆之疑
即中峯庵舊址兹謹將原書所載中峯庵旁近各
條附錄於後
(原西山别嶂忽開如兩袖之垂其左為帝王廟翠巖寺曹家樓其右為宏教寺而其中為中峯中峯庵有二樓)
(可眺有亭高出半山圍牆十里悉以白石壘砌珂雪齋集)
(臣)等謹按帝王廟翠巖寺曹家樓今俱無考
(原中峯庵地盡石無土階墀徑磴可枕藉卧松滿院響謖謖然澗南上宏教寺廢寺也帝京景物略)
(原中峯在香山之後以其居諸峯之中故曰中峯也躡危磴而上有庵庵兩翼有亭山之陽有宏教寺山之陰)
(有晏公祠翠巖寺永夀庵為春明夢餘錄滕公寺蓋滕原中峯下南過龍泉禪林靜妙庵亦名)
(中貴墓也由紅闌板橋入門寺極藻飾方丈在左甚寬廣出門循大道而南度闕惠寺慈應寺崇夀寺宣化寺)
(俱荒陋而石磴嶙峋紺殿隠見於松柏蒼翠間又數里至萬佛閣過此即杏子口道旁杏皆老幹多百餘年物)
(絶似金陵靈谷寺梅也山行雜記)
(臣)等謹按龍泉禪林舊址以地理揆之應距方廟
圓廟不遠慈應宣化等寺俱無考崇夀寺杏子口
詳見下卷
(原由廣慧庵遥望山椒丹樓縹紗詢知為曹家樓樓距山巔下臨石洞右折百步為翠巖庵更上即中峯庵矣)
(原長安可遊記宏敞而具山林之致門有渠天雨則山翠巖寺不甚)
(巔飛流直走原麓利後石路百級有禪院四周皆茂樹有泉甚清可煮茗珂雪齋集)
(原朱國祚中峰晩望詩望中官丙舍即花宫松柏林前𣑽磬風試上精廬高處樓臺金碧夕陽中介石齋)
(集胡應麟宿翠巖寺詩原)(亂峯遥策杖零露幾沾衣客)
(列青霞館雲生白石扉寺寒山鳥下鐘定水螢飛為愛西窗宿梟聲出翠微少□山房集)
原門頭村去郊西八里許以其地為西山門徑故名(燕都)
(游覽志)
(臣)等謹按門頭村在今
靜宜園東南二里許
(原袁宏道詩人踏青猶記出青門先問門頭第幾村舊日把杯已往雛鶯新柳暗傷神中郎集)
增門頭村有朝陽菴十方院三義廟五聖菴真武廟鐵
關帝廟曹家廟地藏菴新寺香嚴寺(五城寺院册)
(臣)等謹按朝陽菴鐵磬一明嘉靖四年造十方院
明碑一都人彭應乾撰崇禎己巳年立略云十方
院施茶濟渴之所佛殿三楹僧舍六間年深毁壊
鳩工重修
本朝碑一無撰人姓名康熙六十年立三義廟五聖菴
皆舊刹康熙年間修葺真武廟鐵鐘一明正統八
年造爐一上有京都順天府宛平縣西萬安山門
頭村真武廟住持顯聞供奉等字今
上乾隆己巳年造鐵關帝廟鑄鐵為神像明碑一已仆
字跡半漫漶略舉其可辨者曰門頭村延夀寺嘉
靖戊申於其東置贍寺莊地一所莊地之陽鑄神
像脩飭廟貎至是年庚戌修葺五月竣厥事嘉靖
庚戌閏月知井陘縣事六安(闕)撰曹家廟鐵磬
一明弘治十六年造地蔵菴鐵磬一萬歷十三年
造新寺本在香山之旁今改建梵香寺此為别院
猶存新寺之名乾隆年間修葺香嚴寺鐘一明景
泰五年造方鐵爐一萬歷甲申年造
增寳相寺南一里許有崇夀寺又西一里許有雪峰寺
(五城寺院册)
(臣)等謹按崇夀寺明碑二一東吳孫天濟撰成化
辛夘年立略云西直門出郭數十里山名萬安有
永峰菴遺址今無復興斯刹者成化元年鼎建勅
賜崇夀寺一為置田碑順天府府丞張伯禧撰成
化丁酉年立雪峰寺碑一今
上乾隆三十八年立略云都城西三十餘里有山名萬
安其間有雪峯寺舊基雍正年間有旵禪師及徒
實觀卓錫於此三十餘載孫際永重修
原昌化寺殿壁繪阿羅漢五百尊穿崖渡海神通遊戲
宣廟時吳偉小仙筆也(燕山紀遊)
(臣)等謹按昌化寺殿内恭懸
世宗御書額曰卧松雲後題識曰戊午賜起崇殿壁尚
有繪像第未詳其為吳偉筆否也
(原何景明夜歸昌化寺詩壑日落歸山刹松風處處聲幽深不易到昏黑夜多驚斷尋谿入峯迴絶嶺行兹)
(游藉朋好竒絶冠平生大復山人集)
增門頭村東小屯村有西禪寺(五城寺院册)
(臣)等謹按西禪寺明碑二一為勅諭碑一大學士
湘源蔣冕撰皆正德戊寅年立蔣碑略云西禪寺
在都城西之小屯村村西五里萬安山有寺曰翠
巖及今寺額皆朝廷所賜名
原從三义口經新莊度西嶺折而北有善應寺寺中四
松最竒門列天兵十狀極詭異廡下有五百羅漢(余文敏集)
(臣)等謹按善應寺
本朝碑一禮部尚書合肥龔鼎孳撰康熙十年立余有
丁集所稱天兵羅漢諸像今皆無存
(增龔鼎孳重修善應禪林碑略傑都城之西山名藍勝蹟不可勝考其規模宏麗表表出者曰善應寺肇走)
(於明弘治之十有七年歲月既久日就傾頽順治己亥有濟南居士闕矢志捐貲缺者補之毁者飾之迄今)
(十有餘載而風規如故原蔣山卿宿善應寺詩)(突兀開深殿嵌崟抵細岑松)
(門延曉色竹院閉秋隂寂定傳燈影清餘放梵音卻嗟千日醉空負百年心南泠集)
增善應寺北為香界寺(五城寺院册)
(臣)等謹按香界寺舊為平坡寺明仁宗時曰圓通
寺
本朝康熙十七年修葺
賜名聖感今
上乾隆十四年復易今名前殿恭懸
皇上御書額曰現清淨身正殿額曰智鏡周圓聯曰花
海總涵功德水香臺常繞吉祥雲殿前碑二左碑
恭勒
聖祖御製碑文碑隂恭刊
皇上御製碑文右碑恭鐫
聖祖御書敬佛二字並大悲菩薩像寺後精舍三楹額
曰取暢山情後軒簷額曰綠淨平臯内額曰豁達
煙霄聯曰山色溪聲淨理了可悟風清月白勝賞
良有因皆
皇上御書
原由常明菴出杏子口至平坡寺所謂盧師清涼翠微
善應靈光諸寺皆在焉(緱山集)
(臣)等謹按常明菴今無考盧師清涼翠微靈光諸
寺詳見後卷善應寺見前
原秘魔崖西行碎石中一里自龍泉菴而上平坡寺也
寺為仁宗勑建曰大圓通寺規制宏麗今圮壊後殿藤
胎大士七尺清古具丈夫相憲宗駕幸寺見金剛面正
黑上笑曰似火裏金剛一夕火起金剛燬焉寺上一里
寳珠洞洞石黑白點滲之珠名以此(帝京景物略)
(臣)等謹按秘魔崖詳見後卷龍泉菴寳珠洞見後
藤胎大士像今無存
(原翠微山圓通寺蓋舊平坡寺也洪熙初詔改作易今名寺在西山高處去城可四十里昔太子少師姚廣孝)
(嘗言平坡最幽勝真學佛者所宜處好遊之士所必至也殿前後凡三重因山勢為之愈後則愈高皆翼以長)
(廊亦因地為斜正殿上皆有像飾以金碧最後殿去山頂不百步由殿東南下為方丈蓋住持者所居中室祀)
(釋迦像又從東廊出前殿殿左右皆高閣升其左山勢既高閣又出其上憑闌望之遠入無際西廊後地稍下)
(北為禪堂其中為厨庫南為禪室名王文端集為址凡原平坡寺元故刹宣德間修之改圓通斬石)
(為殿五層最上有小殿極峻險前俯巨壑日霽都城九門三殿隠隠可識懷麓堂集)
(原大圓通寺剏於唐至宣德年重葺固改是額且名其山曰翠微山後有小天寧寺余文敏集)
(臣)等謹按小天寧寺今無考
(原大圓通寺洪熙元年重建中明一統志原平坡山亦名翠微山成化駕嘗幸此)(長安客話)
(原平坡寺嶺雖高而不覺其峻寺在山巔一目千里栢崖集)
增
聖祖御製聖感寺碑文夫以北極神京西山勝地峰
巒迴互草木蘢葱晴嵐霽雪掩映皇居秋水春華邀迎
翠輦非徒百工職事瞻仰於斯實亦九州風土形勢所
在其間招提梵宇極雕梁巨麗之竒精舍珠林盡繡桷
紆迴之巧然松雲燈火不聞禪誦之聲泉石荒苔難覓
經行之蹟故雖危甍聳漢上接雲霄而紺殿凝塵空頽
歲月朕每遊歷其處輙為致慨於衷平坡寺者僻處西
南遥臨宫闕刻盤螭於玉砌丹碧流金塑寳像於琳宫
煇煌映藻罘罳網戶饑鴿時馴鈴鐸鳴檐野狐知肅迨
時移物換雨圯風侵華榱作爨已無往日之弘觀畫壁
成泥誰識當年之璀璨寺僧海岫篤實持躬勤勞砥行
簞瓢布衲林中不演三車瓦鉢芒鞵胸中時虔五戒十
載經營重新殿廡六時功課繼廣門庭遂使清宵梵唄
蕭疎盡入寒空向曉鐘聲颯沓仍隨秋雨浮屠之傳於
斯無媿朕萬幾有暇七校偶過省耕省斂時駐蹕於兹
山一豫一遊再撫臨於其地詢知本末感
佛慧之重光鑒彼勤劬啟聖功於匪懈更名聖感特賜
宸書欲使遐邇具瞻臣民共識豈若崇祀作佞開愚甿
奔走之端惟曰致敬而遠法往聖格思之道勒詩貞珉
垂感會於千秋記註瑶編志心期於一日臣工上下咸
悉朕懷
增
皇上御製香界寺碑文香界寺在香山迤南故為平
坡寺不知其所由始蓋古刹也其後名聖感寺康熙中
僧海岫薰修於此經營十載重事鼎建
皇祖聖祖仁皇帝嘗再幸其地賜
御書榜額且
製碑文勒石紀焉閱今數十年丹青剥落庭宇且就荒
寂朕駐蹕静宜園間於幾暇游覽近地偶叩禪扄瞻仰
宸翰雲霞暉麗照灼猶新剔蘚捫碑具悉始末因出内
帑命將作撤而新之易其名曰香界夫西山巖壑幽邃
峰岫環映林泉煙靄隨處俱有佳致精藍梵宇遠近相
望皆足為名山增勝㮣而朕意所存自以
皇祖經臨永昭神蹟香林法界允宜敬謹護持又不獨
智仁山水之樂云爾爰刻文碑隂以誌歲月
增
聖祖御製賜聖感寺僧海岫詩翛然老衲淨塵緣臺
殿參差起瑞烟馴鴿簷前應受戒遊鱗花下亦參禪
增乾隆十二年
御製六月朔日自香山遊聖感諸勝即景成詩得五十
韻太行分秀幹永定貫隂精(燕都之山皆自太行發脈永定河自塞外來夾)
(兩山之間出石景始入平陸)孕鬱成靈局崔巍護帝京天開丹地迥
日照紫蕖明萬馬相奔突千支各拄撐一峯尊華嶽八
景冠燕城最愛香山好因之别業成常留雲館蹕便閱
黍田耕新喜霑膏雨餘閒趁怏晴簡能延吉士咨采接
明卿(是日引見吏部月選官)適可驅輕騎奚須建翠旌佽飛頻訓
諭綠剡戒縱横碧漢翔雲點青椒爽籟迎蘭衢何宛宛
桂埒此行行谷口分泉澗村頭輭草坪指南仍未改(是日)
(出香山南關折而西度嶺而北始至聖感是時猶向南行云)記里任徐鳴丙宅雄堪
詫貂璫横可驚(西山下明代寺宦墳墓甚夥專横至此國事有不日壊者乎)明明懸
炯戒歷歷入吟情西轉登盤嶺北瞻闢霧棖遥知景所
會未到意先平晻靄蒼林合逶迤白道縈人楓將鳳柏
白芷更華苹似阜似堂接如宫如畝并嵎嵎殊崱屶磥
磥競峥嶸澗雪聲猶壯松濤響自鏗聒枝争鳥雀跳樹
擲鼯鼪既狹方開豁如夷復嵂峥隔巖標窣堵攀磴俯
翬甍信是羅延窟巍乎象教呈梵音海波動寳相月輪
呈
頊藻還輝斗堯嶢擬見羔(聖感寺内海岫聖祖賜扁最多復有賜和尚御)
(筆條幅)松軒因小憩繡壌一迴睛信矣神都麗煌哉天府
宏富加惟強教泰保惕持盈行漏催傳箭歸輿旋委衡
寳珠遲展眺(寳珠洞在聖感之上是日未至)法苑舊騰聲蘿磴原堪捼
蓀蹊那礙生靈源淙磴隟幽處結珠楹(由聖感西南行下山磴為龍王)
(堂有泉潨出)馴鴿聽經白游魚醉藻頳滴珠纔𤨏碎瀑布遂
琮琤古寺棲巖迥欹簷帶雨傾丹青看剥落布施孰經
營佛自圓通者時而興廢更静觀聊遣慮遥問不知名
石逕盤紆下招提結搆清(大悲寺在山腰至是始合去路云)庋經還有
閣卓錫祗餘莖素具升高志今酬望遠盟香臺霏法雨
天樂下雲韺年小猶長日暑徂行屆庚盧溝横螮蝀石
景矗瑶瓊指日將登岱蒼然覽巨瀛(是日降旨以明歲東廵祀孔廟登)
(泰山)
(臣)等謹按聖感寺於乾隆十三年始改名香界是
詩為
御蹕初臨之作時猶仍舊名今恭錄於前
增乾隆十三年
御製冬日遊香界寺詩聖感西山西歲久惜頽敗去
夏偶曾遊長詩紀其㮣布施發餘資非帑庸何害煥然
兹一新易名曰香界落成來瞻理苾芻騰梵唄於左搆
精廬小憩亦足快山木葉已落縱目窮衆態雖謝晩菊
芳未改松風籟俯眺澗口溪一一分源派我聞金剛身
圓成無興壊禪流頌悉檀忌墮妄語戒
(臣)等謹按香界寺
御製詩恭載首見之篇餘不備錄
(原宋褧平坡訪謝革池作足玉泉西畔昔慣往盧師東邊今始行山石犖确嚙馬樹林隂翳藏禽聲坐上主)
(人譚衆妙壁間圖畫教長生徑禁來往不敢題詩留姓名)(燕石集)(所嗟秘)
(原釋道衍題平坡寺詩急平坡杳杳挹西湖徑斷樵行敗葉鋪泉落石河深愈雲歸沙樹遠疑無夜堂風静)
(紓帷幔曉井霜寒響轆轤那得餘生辭世綱捲衣來此日跏趺逃虚子集)
(原王英遊翠微山詩上京都壯且麗西北皆名山翠微獨崔嵬高出霄漢聞有金仙居連峯起㠝岏夙聞此)
(地勝未得窮躋攀主恩賜休暇三日有餘閒策馬出西城迢遥睇層巒我友五六人興軼浮雲端欲登峯萬仞)
(俯視八極寬通泉坡集梵宫何巍巍下馬陟峻坂山僧原王直大圓寺詩)
(肅前道焚香起重楗高棟切層霄飛甍抗崇巘金碧表竒麗突兀給孤苑地雖占幽夐誰能中繾綣嗟哉學佛)
(徒冥寂究微婉自非與佛遺徒謂去城遠集)(王文端)
(原李夢陽平坡寺詩宫西山萬佛寺爛若舒綿繡平坡憑風迥突出衆山右閣因巖㘭面勢巧相就百里見)
(琉璃□&KR1110;載雲搆朋游探絶跡杪秋歷羣岫得此目力展恍疑出氛囿雄壓香山麗闊掩望湖秀落木響巖扄)
(寒嵐染衣袖延緬古今并竚立悲慨湊盛業慮反始危基有傾覆千載誰復臨逆想蓬蒿茂空同集)
(原何景明平坡寺詩險晩眺平坡上蒼茫萬壑前一僧行樹杪諸客到寒天駭將崩石清憐作坼泉翠華公)
(主塔縹緲碧山巔原李濓平坡寺詩)(大復山人集霜林返照中澗迴公蘭若秋煙裏)
(主塔山坼梵王宫草樹如迎客沙禽不避驄擕遊興無限行色奈匆匆嵩渚集)
(原薛蕙詩宿亭午翠微山半路下看山底翠雲生客來准擬山中雨至何妨洞裏行隔竹泉聲初浙瀝傍巖)
(花樹轉分明題詩擕酒兩殊絶翻怪風煙報晚晴原集)(西)
(原馬惟訥晚登平坡寺詩地繡嶺岧嶤紫翠重隔林斜照落長松天開洞壑疑無山向招提别有峯暫以禪)
(心參聖酒旋教歌管答鳴鐘莫將昏黑催歸騎遠浦烟花夕更濃少洲集)
(原龍&KR0574;平坡廢寺詩古當年曾駐蹕此地一登臺日繞琳官麗雲承玉輦回垣披薜茘斷碣翳莓苔壁倚千)
(尋石池開萬劫灰松隂殘照下草色晚春催興廢嗟何及空山猿嘯哀九芝集)
原下寳珠洞過龍王堂有獅雲菴(燕都遊覽志)
(臣)等謹按寳珠洞前牌坊一外額曰歡喜地内額
曰堅固林觀音大士殿額曰諸法正觀殿前敞屋
額曰澄觀萬有洞之上阿彌陀佛殿額曰金輪妙
果其右横宇額曰雲卧天窺皆
皇上御書牌坊西恭立乾隆十三年
御製詩碑龍王堂詳見後條獅雲菴在龍王堂下今廢
補寳珠洞當山之翠微處地稍坦迤是曰平坡入洞黝
黑晝不見人旁出其上見若大蚌剖而倚石壁者始悟
其中嵌空矣(西山紀遊)
增乾隆十三年
御製寳珠洞詩極頂何來洞穴深仙風吹送八琅音
箇中疑有天龍護時作人間六月霖是處真稱迥出
凡天花馡馥落雲巖恰如觀象讀周易六位成章索得
咸天半軒齋一倚楹初冬風物值晴明即今一晌拈
吟處何似去年望裏情(去歲至聖感而未至是處故云)
(臣)等謹按寳珠洞
御製詩恭載首見之篇餘不備錄
補寳珠洞山右有龍泉菴龍廣寺再右接待寺下山西
入谷有證果寺再右有清涼寺(山行雜記)
(臣)等謹按龍泉菴亦名龍王堂階下有方池深五
尺餘其西鑿龍口吐水龍廣寺接待寺今俱廢證
果清涼並詳後卷
增乾隆十二年
御製龍王堂詩古廟山坳裏披榛磴道賖樹生刹竿
石鳥啄淨㡡紗水府石林秘香臺花雨斜所希惠時若
霈澤始京華
(臣)等謹按龍王堂
御製詩恭載首見之篇餘不備錄
增龍王堂東有大悲寺(五城寺院冊)
(臣)等謹按大悲寺舊名隠寂寺康熙五十一年
聖祖賜今名
御書寺名額二一懸彌勒殿一懸正殿簷前明碑一無
撰人姓名嘉靖二十九年立
本朝碑一禮部尚書婁東王掞撰雍正二年立
增乾隆十二年
御製大悲寺詩林麓忽開處居然見上方松風吹袂
冷山果落茶香替戾鈴聲静逶迤鳥道長停鞭一回首
霧靄已蒼茫
(臣)等謹按大悲寺
御製詩恭載首見之篇餘不備錄
賜僧古梅詩增輝梵刹今並載卷内餘不具錄
增乾隆十三年
御製大悲寺賜僧古梅詩遊山喜值深秋暖過寺偶
因香界迴雲岊鐘聲還斷續月天闕影自崔嵬最欣淨
室纔方文恰稱禪僧號古梅設使翠巖重著語眉毛贏
得白皚皚
(增明人新建大悲殿碑略勢今隠寂寺者在都城之西其地直圓通翠微之界山至此岡壠盤迴風氣欎積)
(有林木泉源之勝四方雲水緇流多集其間寺後有餘地遂起為大慈閣用以崇奉慈尊不數月而落成)
(增王掞重修大悲寺碑略右神京之西有環山焉名藍相望而起其間翠微峯之麓有古寺曰大悲慧燈禪)
(師偕印如師入寺住持真樸自守壬辰聖祖皇帝召見於)
(暢春苑之天馥齋如師飯僧於五臺山丁酉之夏同登賜額錫金約友萍)
(清凉裝伽藍祖師像供於秘魔崖以衣帽散衆復於湧泉寺飯僧三載補葺萬佛閣護國寺大殿前石府文殊)
(院并繋茶棚欵接朝山往來者余與師為方外友故特為之記云)
欽定日下舊聞考卷一百三
