欽定日下舊聞考卷一百五十四
邊障(三)
原居庸關洪武元年大將軍徐達建城跨兩山周一十
三里高四丈二尺關東自西水峪口黃花鎮界九十里
西至鎮邊城堅子谷口紫荆關界一百二十里南至榆
河驛宛平縣界六十里北至土木驛宣府界一百二十
里(四鎮三關志)
原何謂九塞大汾冥阨荆阨方城殽井陘令疵句注居
庸(吕覽作淮南子同大作太冥澠殽下有坂字)
補太行首始河内自河内至幽州凡有八陘(述征記)
補八陘一軹關陘二太行陘三白陘四滏口陘五井陘
六飛狐陘七蒲隂陘八軍都陘(同上)
原居庸亦謂之冷陘(問次齋稿)
補居庸亦曰冷陘陘又作硎新唐書孫佺為幽州都督
率兵十二萬討奚李大酺分三屯以副將李楷洛周以
悌領之次冷硎楷洛與大酺戰不勝是也(稼堂雜抄)
原居庸在上谷沮陽之東通軍都關(淮南子注)
原關在沮陽城東南六十里居庸界故關名矣使者入
上谷耿况迎之于居庸關即是關也其水道源關山南
流歴故關下谿之東岸有石室三層其戶牖扇扉悉石
也盖古關之候臺矣南則絶谷累石為關址崇墉峻壁
非輕功可舉山岫層深側道褊狹林障據嶮路才容軌
曉禽暮獸寒鳴相和羇官遊子聆之者莫不傷思矣其
水歴山南逕軍都縣界又謂之軍都關續漢書曰尚書
盧植隠上谷軍都山也其水南流出關謂之下口水流
潜伏十許里是也(水經注)
原漢志有軍都居庸兩縣蓋縣各有關按蘇林注但言
居庸有關而軍都則否蓋北魏時曾分置兩關爾(通鑑注)
原晉咸康六年慕容皝帥諸軍入蠮螉塞直抵薊城永
和六年慕容雋使慕容霸將兵二萬自東道出徒河慕
輿干自西道出蠮螉塞又太元十年慕容垂遣慕容農
出蠮螉塞蠮螉即居庸音轉耳(方輿紀要)
原北齊改居庸關為納欵關(通典)
原幽州昌平縣西北三十五里有納欵關即居庸故關
亦謂之軍都關古夏陽川也(新唐書志)
原媯州懷戎縣東南五十里有居庸塞東連盧龍碣石
西屬太行常山實天下之險(同上)
原居庸關亦名薊門關(十道志)
原幽州昌平縣北十五里有軍都陘(通鑑注)
原會昌五年詔毁天下佛寺并勅僧尼歸俗五臺僧多
奔幽州李德裕以責幽州帥張仲武仲武封二刀付居
庸關曰有遊僧入境則斬之(通鑑)
原太行山南自河陽懷縣迤湟北出直至燕北無有間
斷此其為山不同他地蓋數千百里自麓至脊皆險峻
不可登越獨有八處粗通微徑名之曰陘居庸關者其
最北之第八陘也此陘東西横亘五十里而中間通行
之地才闊五步(北邊備對)
原李英上書高琪曰中都之有居庸猶秦之崤函蜀之
劍門也(金史本傳)
原關在昌平西北四十里元翰林學士王惲謂始皇築
長城居息庸徒于此故以名焉(呆齋稿)
補居庸關世傳始皇北築時居庸徒於此故名兩山巉
絶中若鐵峽控扼南北實為古今巨防(中堂事記)
原居庸關南口有城南北二門魏書謂之下口常景傳
都督元譚據居庸下口是也北齊書謂之下口文宣紀
天保六年築長城自幽州北夏口至恒州九百餘里是
也元史謂之南口亦謂之西關三國志田疇乃上西關
出塞傍北山直趨朔方是也亦謂之軍都關漢立軍
都縣于山之南今州東四十里有軍都村後漢盧植隠
居昌平軍都山中昭烈修弟子禮事之晉段匹磾欲擁
其衆徙保上谷阻軍都之險以拒末波魏道武伐燕遣
將軍封真等從東道出軍都襲幽州是也亦謂之渾都
史記絳侯周勃世家屠渾都是也亦謂之納欵關通典
古居庸關在昌平縣西北齊改為納欵是也自南口而
上兩山之間一水流焉而道出其上十五里為關城跨
水築之有南北二門以参將一人通判一人掌印指揮
一人守之又設巡關御史一人往来居庸紫荆二關按
視焉城之中有過街塔臨南北大路累石為臺如譙樓
而窽其下以通車馬上有寺名曰泰安正統十二年賜
名下窽處刻佛像及經有漢字亦有番字元泰定三年
所鐫也果囉洛納延詩序言關北五里有勅建永明寳
相寺宫殿甚壯麗三塔跨于通衢車騎皆過其下今蓋
亡其二矣又八里為上關有小城南北二門(昌平山水記)
補居庸關過街塔城歐陽元功奉勅撰碑賜白金五十
兩(說學集)
增關門南北相距四十里(今有南口北口兩千戸所)兩山夾峙下有
巨澗懸崖峭壁稱為絶險地理志居庸關東連盧龍碣
石西屬太行常山實天下之險(方輿紀要)
原南口門堡城一座上關城一座俱永樂二年建(四鎮三關志)
原建武十五年徙雁門代郡上谷三郡民置常山居庸
關以東(後漢書光武帝紀)
原安帝元初五年冬鮮卑入上谷攻居庸關建光元年
復侵居庸(後漢書鮮卑傳)
原劉虞與官屬北奔居庸(後漢書本傳)
原公孫瓚攻拔居庸生擒劉虞(同上)
原田疇自選家客二十騎上西關出塞傍北山直趨朔
方(三國志)
原西關即居庸關(通鑑注)
原晉惠帝元康四年居庸地裂廣三十六丈長八十四
丈水出(晉書五行志)
原常景遣府錄事參軍裴智成發范陽三長之兵以守
白□都督元譚據居庸下口俄而安州石離冗城解鹽
三戍兵反結杜雒周有衆三萬餘落自松岍赴敵譚勅
别將崔仲哲等截軍都關以待之仲哲戰沒雒周又自
外應之腹背受敵譚遂大敗(魏書)
原則天時侍御史桓彦範受詔于河北斷塞居庸岳嶺
五迴等路以備突厥(舊唐書)
原張仲武討幽州遣軍吏吳仲舒奏状言幽州糧食皆
在媯州及北邊七鎮萬一未能入則據居庸關絶其糧
道幽州自困矣(通鑑)
原乾寧元年二月河東兵敗燕軍于居庸李匡籌挈其
族遁去(舊唐書)
原符存審從晉王擊李匡籌為前鋒破居庸關(五代史)
原幽州西北居庸關又西北石門關關路崖狹一夫可
以當百(陷蕃記)
原遼神册二年三月太祖攻幽州節度使周德威以兵
拒于居庸關之西(遼史太祖紀)
原乾亨間燕京留守司請弛居庸關税以通山西糴易
(遼史食貨志)
原保大二年春正月上出居庸關至鴛鴦濼十一月蕭
德妃五表于金求立秦王不許以勁兵守居庸及金兵
臨關崖石自崩戍卒多壓死不戰而潰(遼史天祚帝紀)
原金天輔六年十二月上伐燕京次居庸關遼統軍都
監高六等来送欵(金史太祖紀)
原尼雅滿攻居庸關慮居庸難取遂分兵由紫荆口金
坡關攻易州及出竒取鳳山沿皇大妃嶺以侵昌平縣
既至昌平則反顧居庸矣于是居庸亦潰金人遂入居
庸(大金國志作按尼雅滿滿洲語心也舊粘罕今譯改)
原金太祖取燕京博勒和為左翼兵出居庸關大敗遼
兵遂取居庸蕭妃遁去(金史本傳)
補居庸關國名齊喇哈藩(金史官按齊喇滿洲語嚴也哈藩也舊作喳喇合攀今)
(譯改)
原穆呼哩攻居庸關壁堅不得入(元史本傳)
原元太祖六年九月拔德興府居庸關守將遁去哲伯
遂入關抵中都八年克宣德府遂攻德興府拔之帝進
至懷来及金行省完顔綱元帥高琪戰敗之遂至北口
金兵保居庸詔竒塔特博恰守之遼烏蘭巴爾等獻北
口哲伯遂取居庸與竒塔特博恰會(元史太祖紀梅按哲们蒙古語針)
(箭也舊作遮别竒塔持蒙古語漢人也博恰身笨也舊作可忒薄刹烏蘭巴爾蒙古語紅虎也舊作訛魯不兒)
(今俱譯改)
原至元十七年五月辛丑朔命樞密院調兵六百人守
居庸南北口(元史世祖紀)
原至大四年樞密院奏居庸關古道四十有三軍吏防
守之處僅十有三舊置千戶位輕責重請置隆鎮萬戶
府俾嚴守備制曰可(元史仁宗紀)
原泰定三年五月遣指揮使元都蠻鐫西番咒語於居
庸關崖石(元史泰定帝紀)
原致和元年八月乙未調諸衛兵守居庸關及盧兒嶺
丁未薩敦守居庸關九月庚申朔雅克特穆爾督師居
庸關遣薩敦以兵襲上都兵于榆林擊敗之追至懷来
而還(今岔道西二十五里有榆林堡)乙亥上都王禪兵襲破居庸關將
士皆潰雅克特穆爾軍次三河丙子王禪游兵至大口
雅克特穆爾還軍次榆河(今昌平州南二十五里榆河店)帝出齊化門
視師戊寅雅克特穆爾與王禪前軍戰於榆河敗之追
奔至紅橋北又敗之我師據紅橋(今昌平州西南二十五里紅橋村)辛
巳大戰白浮之野(今昌平州東南八里白浮村)雅克特穆爾手刃七
人於陣敗之癸未王禪收集散亡復来戰我師列陣白
浮之西至夜薩敦托克托穆爾前後夾攻敗走之追及
于昌平北斬首數千級居庸關壘石以為固(元史文宗紀)
原至正十九年子規啼於居庸關(瓊臺會稿)
原三月辛巳樞密副使多爾濟以賊犯順寧命雅勒呼
由北口出迎敵二十四年三月壬寅圖沁特穆爾兵入
居庸關癸夘知樞密院事伊蘇詹事布哷齊逆戰于皇
后店七月丙戌博囉特穆爾前鋒軍入居庸關皇太子
親率軍禦於清河伊蘇戰於昌平軍士皆無鬭志皇太
子馳還都城(元史順帝紀滿按多爾濟義見前舊作朵兒只雅勒呼洲語大槽盆也舊作鴉鶻)
(布哷齊蒙古語吹海螺人也舊作不蘭奚今俱譯改)
原北口千戶所于上都路龍度州東口置司南口千戶
所于大都路昌平縣居庸關置司(元史百官志)
原隆鎮衛睿宗在潜邸嘗于居庸關立南北口屯軍徼
巡盜賊各設千戶所至元二十五年以南北口上千戶
所總領之至大四年改千戶所為萬戶府分欽察唐古
桂齊西域左右阿蘇諸衛軍三千人并南北口大和嶺
舊隘軍六百九十三人屯駐東西四十三處立十千戶
所置隆鎮上萬戶府以統之皇慶元年始改為隆鎮衛
親軍都指揮使司延祐二年又以哈喇婁軍千戶所隸
焉至治元年置蒙古漢軍籍(元史兵志作按桂齊蒙古語善也舊貴赤阿蘇滿)
(洲語綱也舊作阿速哈喇婁蒙古語黑龍也舊作哈兔魯今俱譯改)
原元睿宗過中都山出北口住夏于官山(元史本傳)
原劉正分省上都會諸王錫里濟叛至居庸關守者告
前有警急使姑退正曰職當進而弗往後至者益怯矣
馳出關(同上舊按錫里濟蒙古語選拔也作昔里吉今譯改)
原金人恃居庸之塞冶鐵錮關門布鐵蒺藜百餘里守
以精銳徹伯爾既還報太祖遂進師距關百里不能前
召徹伯爾問計對曰從此而北黑樹林中有間道騎行
可一人臣向嘗過之若勒兵銜枚以出終夕可至太祖
乃令徹伯爾輕騎前導自暮入谷黎明諸軍已在平地
疾趨南口金鼓之聲若自天下金人猶睡未知也比驚
起已莫能支關既破中都大震(元史列傳)
補中統二年冬十有一月大駕北狩駐魚兒泊詔平章
墖察公以虎符發兵于燕既集取道居庸合圍於湯山
之東遂飛豹取獸獲焉(秋澗集木按墖察蒙古語爆也從原文)
(補王惲飛豹行常二年幽陵閱丘甲詔遣謀臣連夜發春蒐秋獮是尋况復軍容從獵法一聲畫鼓肅霜威)
(千騎平岡捲晴雪長圍漸合湯山東兩翼閃閃牙旗紅飛鷹走犬漢人事以豹取獸何其雄馬蹄蹴□歘左興)
(赤縧散鏇驚龍騰錦雲一縱飛塵起三軍耳後秋風生豹雖逸才不自惜雨血風毛推大敵風烟慘憺晚歸來)
(思君更上單于臺血埋萬甲戰方銳爪牙正藉方剛才古人以鹿喻天下得失中間係真假元戎茲獵似開先)
(我作車攻補周雅同上)
原金人起遼東顧西拔大同由居庸入遼人起遼左亦
由宣大入于居庸元人起和林於開平甚邇亦不由古
北諸路乃南取宣大由紫荆入而南攻居庸破之(全邊略記)
原靖難兵起燕王曰居庸關路狹而險北平之襟喉也
百人守之萬夫莫窺必據此乃無北顧憂永樂二年置
衛領千戶所五以為京師北面之固(方輿紀要)
原宣德三年八月命行在工部侍郎許廓修居庸關城
及水門(明宣宗實錄)
原景泰六年六月修居庸關城畢工命工部造碑翰林
院撰文刻置關上(明英宗實錄)
原成化七年三月兵科給事中秦崇上言居庸等關朝
廷之北門東抵山海西抵雁門山勢雖曰斗峻而可通
行之路亦多所司因循怠惰礧木砲石軍器𩔖不具備
夫富家亦高築牆垣以防寇盜况國都藩籬而可廢弛
乎上勅巡關御史修治(明憲宗實錄)
補余瑱為北平衛指揮使與謝貴密謀不遂貴死瑱走
保居庸關文皇曰居庸北平之咽喉瑱若據此則拊吾
背宜急取之緩則增兵繕守後難圖矣遂專力擊瑱瑱
且戰且守援兵不至棄關走懷来力盡被執不屈死(忠節)
(錄)
補正德丁丑秋七月上微行欲度居庸關幸上谷雲中
御史張欽極言諫阻疏凡三上至八月朔忽報駕至昌
平即欲過關是日欽令分守指揮孫璽閉關南門太監
李嵩欲赴昌平候駕欽止之曰今日之事有死而已可
擅離職守乎俄千戶閻岳至南門傳旨欽捧璽書并監
察御史印至門固守收其扄鑰手自持之誓曰有奪門
者御史當手刃之岳不得入還報上壯其節回鑾獵昌
平而還(名臣應諡錄)
補張欽字敬之通州右衛人官貴州道監察御史奉勅
巡視居庸關時武廟欲出關北狩乘輿已迫關矣欽閉
關三上疏堅請回鑾武廟乃止(分省人物考)
增
聖祖御製出居庸關詩羣峯倚天半直北峙雄關古
塞煙雲合清時壁壘閒軍鋒趨朔漠馬蹟度重山漸向
邊城路旌旗疊翠間
增乾隆十年
御製經居庸關詩雁塞返龍旌魚關度鳥道芙蓉紫
霧沉睥睨清秋曉重巖虎豹狰萬壑琴筑繞寄蹤儼壺
中回首驚雲表棲崖眄埢垣逖跡資探討天意實難諶
地險安能保
(臣)等謹按居庸關
御製詩恭載首見之篇餘不備錄
(補王瓊張侍御閉關三䟽圖記關閉關三疏者正德丁丑秋七月武宗微行欲過居庸遊上谷雲中而監察)
(御史張君欽閉關不納疏凡三上也其第一疏曰臣間明主不惡切直之言以納忠烈士不憚死亡之誅以極)
(諫臣風聞人言陛下欲過居庸關遊幸宣大等處今甘肅有吐魯番之患江右迫畚賊之擾淮南有漕運之難)
(巴蜀有採辦之苦京畿夏麥少收秋潦為沴陛下不是之憂而欲長驅居庸觀兵上谷臣竊為陛下危之其第)
(二疏曰上有卿輔之臣下至耳目之官皆不避誅死苦諫陛下不可出關未蒙俞旨臣愚以為不可出者有三)
(人心動摇供億繁苦一不可也遠陟險阻兩宫掛慮二不可也塞俗強梁輕身挺出往與之角三不可也夫事)
(慎於初則易悔於終則難英宗決于過關竟以北狩由不聽人言也後雖痛悔無及于事臣奉勅巡關分當效)
(死即加斧鉞之誅亦不敢避其第三疏曰八月初一日忽有人報聖駕已到昌平州即欲過關臣聞天子舉動)
(所繫匪小或欲親征必先有詔下廷臣會議某日出師明告中外羣臣扈從而復啓行今傳言聖駕過關名義)
(未正虚實難信臣雖萬死不敢放過張侍御閉關圖記)
朱昆田原按侍御本姓李張其母姓也正德辛未
進士由行人擢御史廵視居庸諸關歴官工部右
侍郎卒葬州城南黃泥溝曲周王尚一鶚序三疏
刊行稱其無尺寸之業貽子孫清德尤不易及也
(原郝經居庸關銘山居庸關在幽州之北最為深阻號罅天下四塞之一大中斷兩崖峡縈石路盤腸束帶隙)
(南曰南口北曰北口滴瀝濺漫常為冰霰滑濕濡灑側輪跐足殆六十里石穴及出北口則左轉上谷之右並)
(長嶺而西隂煙枯沙遺鏃朽骨悽風慘日自為一天中原能守則為陽國北門中原失守則為隂國南門故自)
(漢唐遼金以来嘗宿重兵以謹管鑰中統元年皇帝即位于開平則駐䠋之南門又將定都于燕都則京師之)
(北門而屯壁荒圯恐起狡焉故作銘畀燕京道宣慰府使勒石關上且表請置兵以為設險守國之戒云銘曰)
(國宅天都高寒之區居庸其樞兮遼右古北隂幽沙磧控帶飛狐兮山連嶺重鍵閉深雄巍巍帝居兮伊晉掣)
(鎖金源敗破遂為坦途兮函谷一夫百萬為魚竟執哥舒兮患啓封疆備不可忘禍生不虞兮寇不可玩機不)
(可緩實惟永圖兮天險地險莫如人險兵力相湏兮刻銘巖嵎用告僕夫蒙戒覆車兮陵川集)
(原高適奉使入居庸作溪匹馬行將夕征途去轉難不知邊地别秖訝客衣單冷泉聲苦山空木葉乾莫言)
(關塞極雨雪尚漫漫關高常侍集從天坼懸流赴壑清原宇文虚中過居庸詩奔峭)
(路迴穿石細崖裂與藤争花已從南發人今又北行節旄都落盡奔走愧平生中州集)
(原蔡珪出居庸作側亂石妨車轂深沙困馬蹄天分斗南北人間日東西脚柴荆短平頭土舍低山花兩三)
(樹笑殺武陵溪原劉迎南口作)(同上張屏幛峻壁開戶牗崩騰來陣危峯)
(馬翔舞下靈鷲秀色分後前晴嵐迷左右重隂忽障翳虚籟競呼吼深紆愛風日高亢捫星斗帝居望北闕村)
(落當南口軍都漢時懸遺跡奄存否中郎讀書處亭構想槯朽誰云用武地經訓乃淵藪我家膠東湄樸學嘆)
(白首居隣通德里况此見師友慚無書帶草采采為盈手何以醉先生清溪綠如酒山林長語)
(原郝經居庸行里驚風吹沙暮天黃死熖燎日横天狼巉巉鐵穴六十塞口一噴来冰霜導騎局脊銜尾前)
(氊車轣轆半側箱彈筝峽道水復凍居庸關頭是羊腸横拉恒岱西太行倒捲渤海東扶桑幽都郤在南口南)
(截斷北陸萬古強當時金源帝中華建瓴形勢臨八方誰知末年亂紀綱不使崇慶如明昌隂山火起飛蟄龍)
(背負斗極開洪荒且將尺箠定天下匹馬到處皆吾疆百年一僨老虎走室怒市危還猖狂遽令逆血灑玉殿)
(六官飲泣無天王清夷門折黑風吼賊臣一夜掣鎖䧏北王淀裏骨城山官軍城上不敢望更獻監牧四十萬)
(舉國南渡尤倉皇中原無人不足取高歌曳落歸帝鄉但留一旅時往来不過數歲終滅亡潼關不守國無民)
(便作龜茲能久長汴梁無用築子城試看昌州三道牆陵川集)
(原馬祖常度居庸關詩冥飛鞚陟雲巘決眥盡圖畫天氣吹高寒山雨灑長夏冥白鳥去寂寂松子下陸行)
(石當塗水春泉繞舍高與蜀道齊深乃盤谷亞筍輿約重来羸馬苦常跨朋從詠連叠酬應給閒暇得見王子)
(喬吾將驂鶴駕詩石田集稜石确确車聲彭彭鬭石角原陳孚居庸關車稜)
(馬蹄蹴石石欲落不知何年鬼斧鑿僅與青天通一握上有籐束萬仞之崖下有泉歕千丈之壑太行羊腸蜀)
(劍閣身熱頭痛縣度索一夫當關萬夫卻未必有此竒巘崿吾皇神聖混地絡烽火不紅停夜柝但有地險今)
(猶昨我扶瘦笻立倦脚欲叩往事雲漠漠平沙風起鳴凍雀觀光集)
(原元明善過居庸詩日一山萬里限中原神鑿居庸百二川峯勢陡回愁障地形高出欲捫天風沙漠漠龍)
(庭遠雲物沉沉鳥道穿眼底興亡誰解寫石琴秋水學冰絃清河集)
(原貢奎居庸關詩斷居庸關高五十里壁立兩崖雄對峙迴峯作勢遮欲百曲盤旋如磨蟻隂風白晝吹颼)
(颼亂石當溪泉嚙齒道狹纔通車一輛貫尾鈎連行不止我從北来識此險巫峽鑱天差可擬但願平生足遊)
(覽何用蔵書巖穴裏馬鳴關度日未斜黃鵠遠趁征雲起安得有酒令我歌如城之愁今已矣雲林集)
(原揭傒斯居庸行逶昔望居庸南今出居庸北巖巒争吞吐風水清且激迤數千里曲折殊未息關門西向)
(當天開馬如流水車如雷荒雞一鳴關吏起列宿慘淡雲徘徊山盤盤石圉圉狀如龍勢如虎龍怒欲騰虎欲)
(舞太行劍戟猶如許昔不容單車今馬列十五聖人有道關門開關門開千萬古秋宜集)
(原薩都拉至順癸酉過居庸關詩石居庸關山蒼蒼關南暑多關北凉天門曉開虎豹卧鼓畫擊雲雷張關)
(門鑄鐵半空倚古来幾度壯士死草根白骨棄不收冷雨隂風泣山鬼道傍老翁八十餘短衣白髮扶犁鉏路)
(人立馬問前事猶能歴歴言丘墟夜来鋤豆得戈鐵雨蝕風吹失顔色鐵腥惟帶土花青猶是將軍戰時血前)
(年人復鐵作門貔貅萬竈如雲屯生存有功掛玉印死者誰復招孤魂居庸關何峥嶸上天何不呼大丁驅之)
(海外休甲兵男耕女織天下平千古萬古無戰争天錫詩集)(薩)
(原黃溍居庸關詩聖連山東北趨中斷忽如鑿萬古爭一門天險不可薄人大無外善閉非楗鑰車行已方)
(軌關吏徒擊柝居民動成市廬井互聫絡幽龕白雲聚石磴清泉落地雖臨衝要俗乃近淳朴政須記桃源不)
(必銘劍閣僕夫跽謂我無為久淹泊山川豈不好但恐風雨惡黃文獻集)
(原柳貫度居庸關作壑居庸朔方塞始入兩崖張行行轉石角細路縈澗岡層倒天影半林漏晨光崎&KR0706;里四)
(十所歴萬羊腸千轅絡前後兩軌通中央谷開稍夷曠在險獲康莊豈惟遂生聚列㕓參鴈行微流或磯磑架)
(广亦僧坊我生山水窟愛此不能忘是日新雨歇浮嵐亂沾裳水聲與石鬭風飄韻清商跼轡不知高浮雲翼)
(超驤考牒曩有聞經途今始詳緬惟古塞北八州猶漢疆控扼識形勢會同知樂康屬茲景運開大服連綏荒)
(兩京備巡幸離宫岌相望守岳特考制如初匯求祥式瞻龍德中足徵王業昌請繼王會圖勿賡祈招章柳)
(文肅集琦入居庸關作原周伯)(出關復入關五見月上弦草)
(木雖未霜寒風已凄然崖路何縈紆叠嶂横中天上有太古石下有無底泉幽致良足嘉萬雷奈喧闐馴象寳)
(轡鳴紫駝錦蒙鮮鐵騎簇雲隊黃屋循星躔時巡謐風俗執法恭後先達官國同體拔舍如升仙細民終歲勞)
(輸轉日憂煎苦樂殊雲泥使我中心悁偶經巖谷勝復憶江湖壖憑高望白雲楚天浩無邊王師未休息敢賦)
(歸来篇道近光集詩原吳師居庸關)(神京望西北連山鬱崔嵬百里)
(達關下兩崖忽中開林扉遞掩映磴道隨縈迴豈知古燕塞祗似越與台夙聞彈琴峡澗響逾清哀行行未及)
(遠秋風漲黃埃翠華屇榆林丞相前驅来疾還憚迫險顧瞻復徘徊惟天設限蔽萬古何雄哉撫迹思往代鍵)
(鑰每自㩁皇衢坦蕩蕩来往無驚猜氊車正聯絡怒轍奔春雷前趨見行殿遥峙積雪堆騰凌萬馬騎暮繞龍)
(虎臺愚生一何幸獲忝儒臣陪憑高未成賦瑣𤨏嗟微才吳禮部集)
(原王士熙竹枝詞嶺居庸山前澗水多白榆林下石坡陁後来纔度槍杆前車昨日到灤河宫裝腰裊錦)
(障泥百輛氊車一宇齊夜宿巖前覓泉水林中還有于規啼皇元風雅)
(原薛元卿大駕度居庸關作衛居庸雄據萬重山南北門分作漢關鼓角動時森虎旌旗行處識龍顔禪宫)
(路轉風烟合御苑春深草樹閒待得長楊圉獵罷又隨車騎此中還文翰類選)
(原釋梵琦居庸關詩士天畔浮雲雲外峯北遊竒險見居庸力排劍戟三千門掩山河百二重渠荅自今收)
(戰馬兜鈴無復置邊烽上都避暑頻来往魚鳥猶能識衮龍北遊集)
(補袁桷居庸關詩危太行領羣山萬馬高下拜平巒轉城隍隠隠南北界坡互交牙寒溜瀉泙湃隂風湧元)
(虯巨石忽崩壊周遭青松根下有古木砦石皮散青銅云是舊戰鎧天險不足憑歴刧有成敗驅車上林杪出)
(日浴光怪肅肅空巖秋天風迅行邁庸清容居士集鑿補又次韻王繼學途中竹枝詞居夾山僧屋多)
(石化作金彌陀但看行車度流水不見舉拂談懸河同上)
(補又雨中度南口詩瘦山寒絶禽鳥獨聞子規啼石壁飛雨驟衆木摇凄凄馬蹴亂石高下嚙其蹄陟巘沮)
(洳深漸覺所歷低暝色起亭午土屋流寒泥須臾過雷聲倏忽生晴霓水清亦可度戒僕踰前谿同上)
(補又重午日宿南口小店作氣寒雨鳴石峽蕭蕭五月秋道逢采藥人不識葵與榴清諧令節署溽想南州)
(凉颼木末来動色思重裘猶持一樽酒慰彼湘纍愁同上)
(補果囉洛納延居庸關詩重叠嶂緣青冥峭絶兩崖束靈盤盤龍虎踞岑款互迴伏關設天險王氣奠坤軸皇)
(廣覆被四海同軌躅至今豪俠人危眺屢驚蹜崎嶇棧閣峻縈紆岡澗曲環村列墟市鑿翠構廬屋溪春激巖)
(溜山田雜稌菽絶頂得幽勝人烟稍連屬浮圖壓廣路臺殿出層麓白雲隠疎鐘落日帶喬木豈須嘆蜀道政)
(可誇函谷居人遠念我叩馬苦留宿恐辜殷勤情解鞍看山瀑金臺集)
(補王惲九日迎鑾北口和寅甫學士韻絶翠華南下拂雲霓駐蹕軍都漢苑西龍虎臺高驚峻蓬瀛人老許)
(扶攜九天日月瞻光近萬國風烟入望低佳節迎鑾得清賞牛山初不羨東齊秋澗集)
(補又居庸懷古木蘭花慢詞形壯巉巖鐵峽誰設險劈蒼岑擁萬里風烟一拴横鎖勝雄沉□□□□□□)
(憶當年叱馭走駁駸半夜郵亭索酒平明燕市長吟翅追思往事不堪尋山色古猶今甚三十年来青雲垂)
(素髮鬍簮投關却教應聘笑委身從事老難任立遍西風殘照山光翠滿疎林同上)
(補孫緒居庸關詩綠一徑中開萬嶺横居民無地問農耕霜傾落葉晩山雨溜荒苔秋水清沙鳥遠從天外)
(度寒蛩也向夜分鳴峯巒徙倚休回首何處孤雲是故城沙溪集)
(補劉秉忠過居庸關詩里車箱来往若流泉絶壁嶄嵓倚翠烟限破中州四十鑿開大路幾千年函關不謂)
(平如地蜀道無如險似天萬里揮鞭猶咫尺誰能掌上保幽燕蔵春詩集)
(補周伯琦過居庸關二首像崇關天險控幽燕萬叠青山百道泉絶壁雲霞龕佛連㕓鷄黍聚人烟炎凉頃)
(刻成殊候華夏于今共一天我欲登臨窮勝㮣西風五月倍凄然關南關北四十里玉壘珠□限兩京列隊)
(龍旂明輦路重屯虎衛肅天兵桑麻旆旆村無警榆柳青青塞有程卻笑燕然空勒石萬方今日盡昇平近)
(光集德潤居庸雪中詩補朱)(山前龍虎搆成臺山後神州)
(斗極開雪意似憐天設險高卑鋪作白皚皚存復齋集原李繼本過居庸作歲暮候風凄凄車中行客胡不)
(歸一車南一車北南来北去何時息車行欲近關上頭鞭牛不前吁可愁須臾推挽在平地車中兒女歡且謳)
(裋褐蕭蕭風雪裏山徑荒寒多虎兕呼兒取火供曉炊瓦鐺黍米和沙煮黃昏露宿官道傍茅店鷄鳴載行李)
(殷勤起謝車中人萬嶺千山多苦辛嚴風吹雪皮欲裂一身祗有筋骨存安得筋骨化為山下土填却千山萬)
(山無險阻長使行人免愁苦兮昌平舊志峙兮居庸蒼原胡儼望居庸詞望京都穹窿雄關)
(翠兮蒙茸紛苒苒兮臨風城巍巍兮兩山臨玉塞兮高寒車轔轔兮結駟風蕭蕭兮木葉殷淙懸巖兮珊珊怳)
(鳴琴兮清彈間仙人兮昔降遺玉枕兮不刊皇風暢兮八極見堠火兮滅熄歌四海兮寧一胡祭酒集)
(原王英居庸關詩色千峯高處起層城空裏岧嶤積翠明雲静芙蓉開霽天晴鼓角散秋聲北連紫塞烽烟)
(斷南接金臺驛路平此地由来稱設險萬年形勢壯神京泉坡集)
(原鄭珞居庸關徐將軍席上作爽關入居庸險城臨北斗懸龍琴調宴樂虎帳集羣賢氣来山雨秋聲潄峽)
(泉醉餘望雙闕遥倚五雲邊庸訥庵集壯哉懸崖峭壁原袁忠徹出居庸關作居之關何)
(高崔嵬乃知造化鍾神秀翠削芙蓉天際開是時鑾輿北巡狩百萬貔貅度關口旌旗翻風曉日寒千官扈蹕)
(森前後此關自昔能㩁車十步九折羊腸紆登危歴險足躑躅以手撫膺長嘆吁回首羣峯列其下怪石嶄嵓)
(如立馬蒼虯偃蹇走松盤銀漢砅砰飛瀑瀉凜然霜氣侵骨毛五月堅冰猶未消星辰咫尺疑可摘耳邊靈籟)
(閒嘈嘈漫傳天設分南北四海當今同轍迹草木均霑雨露恩環護黃圖永無極袁尚寳集)
(原張寧居庸感事詩漠羽書昨夜報居庸百萬雄師下九重天子垂衣臨大羣臣端笏扈元戎禁巾已乏回)
(天策閫外誰成闢地功千古澶淵扶日馭令人常憶寇萊公方洲集)
(原許天錫居庸關詩鐵天設居庸險乾坤此北門山川通上郡形勢冠中原騎連三戍金城迫九閽萬方資)
(阨塞永荷太平恩原邊貢居庸二首)(許黃門集愜素間壑煙嵐雨鎮絪塞口重關)
(緼雄吞巨海山形斷秀壓中原地脉分鍞鑰還思寇丞相長城不用李將軍倚忩時送東南目雙闕蓬莱五色)
(雲戟山雲冉冉石垂垂公暇焚香晩對宜窺牗亂峯青似古城孤澗白於絲人家高下緣蹊見風氣寒暄入)
(塞知憑語抱關休偃仰雲中日夜羽書馳隔華泉集不原李夢陽詩天設居庸百二關祁連更萬重山)
(知誰放呼延入昨日楊河大戰還擁空同集角傳長風原熊卓居庸館中作隘地關門山樓鼓)
(吹不歇塞草自年年沙東溪集人日暮愁心絶江南四原又出居庸關作上望行)
(時春邊地五月雪關同上盤石仍高處微茫鳥道分花原王謳登居庸上詩)
(齊春暈日山遠谷吞雲草宿除猶蔓鶯遷去更聞不能離世事直欲醉朝曛彭衙集)
(原李默居庸關詩甲山堂石塹轉嵯岈鐵障稜稜勢欲义細柳半屯三輔材官盡出五侯家重城月閉邊聲)
(黯間道林歸獵騎譁多少雄國總湮滅戰場空倚夕陽斜羣玉樓稿)
(原周金居庸關和元陳剛中韻襟亂石懸崖色如鐵西風吹裳裳欲裂側身北望涕沾回首蕭騷鬢成雪駑)
(駘伏櫪何足道李廣馮唐一時老山空木落不見人惟有中庭月輪小上谷稿)
(原王慎中望居庸關詩月設險真誇六郡雄天山九塞有居庸陘連白馬懸邊塞壓黃花起朔風未有捷書)
(傳大内尚聞獵火照雲中北平飛將今誰是已見東南杼軸空遵巖集)
(原李宗樞度居庸關詩荒峻壁含雲迥飛湍接澗迴虚聞三峽險疑是五丁開樹分天宇驚沙暗戍臺祗慚)
(持節使不是棄繻来原蘇祐過居庸關詩)(明詩統險設居庸嫋嫋千旌叠北門天)
(翠中口轉雙泉猶望闕嶺盤八達已臨戎霜清戍逼黃花鎮日近雲浮紫極宫聖代車書真混一寄言諸將漫)
(論功侃穀原集眺詩原劉居庸晩)(别館岧嶤一注顔天空木葉繞)
(重關千峯嵐氣青霄上九折泉聲翠壁間瀚海旌旗無日罷玉門車馬幾人還皇州咫尺浮雲隔明發峥嶸何)
(處攀雲新陽館集詩原應鷟入居庸)(百二真天府乾坤别一家雙泉)
(縈鳳闕叠翠枕龍沙戍鼓遥空出人烟兩岸斜請纓誰氏子搔首惜年華明詩綂)
(原徐渭居庸關詩在少年曾負請纓雄轉眼青袍萬事空今日獨餘霜鬢一肩與坐度居庸徐文長集)
(原公鼐居庸關詩近太行来萬里天險冷陘西銀海圍弓劍金城列鼓鼙閩烟火盛絶幕塞塵低想像犁庭)
(日憂時意轉迷年問次齋稿道今日重来感舊遊紫氣原馮琦詩五不出居庸)
(遥瞻龍虎地青山近接鳳凰樓平臨星平三千丈下瞰燕雲十六州但使此關長鎮静不煩仗策取封侯北)
(海集子龍詩原陳)(險到居庸地脈分何須長戍羽林軍關)
(門夜抱千峯月陵墓春生五色雲照緗真館稿迴巒紫補皇甫汸居庸關詩山城落日居庸抗嶺)
(翠重十月邊陲塵不起萬年陵寢霧常封皇甫司勛集)
(臣)等謹按以上各條專叙居庸關
原居庸路東自門家谷口西至糜子谷口延袤一百五
十里南至關北至永寧城隘口二十灰嶺下隘口十門
家谷口灰嶺口賢莊口錐石口雁門口德勝口虎谷口
雙泉口養馬谷西山口(俱嘉靖十五年建)邊城二十六里附牆
臺七座八達嶺下隘口七石佛寺口青龍橋東口王瓜
谷(俱永樂年建)八達嶺口(弘治年建)黑豆谷化木梁于家衝(俱永樂年)
(建)邊城二十四里半附牆臺四座空心敵臺四十三座
石峽谷下隘口三花家窰石峽谷口糜子谷口(俱永樂年建)
邊城一十六里附牆臺十座空心敵臺二十五座(四鎮三關)
(志)
原由棗園砦至居庸路界分水嶺三里門家谷口山勢
重叠然通白龍潭路来騎極衝又三里至灰嶺口内外
寬漫極衝又三里至賢莊口本口路隘通永寧南山塔
兒来騎次衝又七里至錐石口兩山險峻林木稠密中
有河外通塔兒谷衝又五里至雁門口外險内平又五
里至德勝口山勢高險中有大河外通大小紅山衝又
九里至虎谷口外險内平不通騎緩又五里至養馬谷
在南口門緩川草花頂山勢内外高險人馬難行三里
至石佛寺口正口兩山壁立中通溝路難行又三里至
青龍橋東口山勢内平外險又三里至黃瓜谷口亦内
平外險又三里至八達嶺内外平漫為宣大咽喉極衝
又三里至黑豆谷内外平漫威靖墩至衝谷墩通衆騎
餘通騎衝又三里至化木梁内險外平人馬可行又二
里至于家衝正城迤東一空通單騎迤西青石頂墩通
于家溝俱通衆騎衝餘通步緩青石頂山勢外平内險
三里至花家窰内外高險龍芽菜溝通單騎城東頭至
西頭水口平漫通衆騎極衝又三里至石峽口城東至
石崖子口又西山墩至鎮魯墩俱通單騎衝又三里至
糜子谷正關水口并鎮西墩至南山墩通陳家墳俱平
漫通衆騎極衝餘通步緩(三鎮邊務總要)
原經略邊關右副都御史李瓚以居庸關西路灰嶺口
上常峪地方外接懷来所轄隘口計一十二處經敵出
没請添設城堡以控險要乃築灰嶺口城六百八十丈
有竒上常峪城减十之五各立樓櫓鋪舍于正德十六
年五月訖工議名灰嶺口曰鎮邊城上常峪曰常峪城
調别堡軍士屯守灰嶺口千人上常峪三百人改設守
禦千戶所及倉場官吏兵部覆奏從之(明世宗實錄)
(原邊貢入錐石口四首童濯足秋澗水水寒清見沙凌兢不可渡碎石如狼牙子欣暮晴笑指東風霞穿)
(林復渡河佳興未能盡每當路窮處更著祠官引山女何處来石上洗秋菌西登錐石口鳥道不盈尺連山)
(樹如繡雲中日將夕不聞樵采音但見虎行跡爾睥睨接崇嶺白處生浮嵐上有百尺崖下有千尺潭非豢)
(龍子那敢窮幽探華泉集)
原上關七里至彈琴峽上有佛閣又七里為青龍橋道
東有小堡又三里至八達嶺有城南北二門元人所謂
北口也以守備一人守之自八達嶺下視居庸若建瓴
若闚井故昔人謂居庸之險不在關城而在八達嶺而
岔道又八達嶺之藩籬元人于北口設兵洵得地形之
便者(昌平山水記)
原八達嶺城一座弘治十八年建(四鎮三關志)
原昌鎮疆宇幅員不踰五百里而居庸關突據其中盖
未有郡邑之先已設險于外戶矣然八達嶺去關北三十
里墉埴漸崇驅馬而南勢若建瓴故先年經略大臣創
城置守于此誠得扼險之要樞哉(同上)
(原劉迎過八逹嶺詩我山險路已出彌望盡荒坡風度日已殊氣象惟沙陁老倦行役驅車此經過時節春)
(已夏土寒地無禾行路不肯留奈此居人何山林長話)
原居庸關有彈琴峽水流石罅聲若調琴(獅山掌錄)
增
聖祖御製彈琴峽詩琮琤流水意彷彿似鳴琴曲度
泉歸壑聲兼峽泛吟空山傳逸響終古奏清音不御金
徽久泠泠會素心
增乾隆十年
御製彈琴峽詩(在昌平州北居庸關水流石罅聲若調琴故名)大地作琴聲
迦葉亦如是(叶)何待柴桑翁掛壁始寓意此峽曰調琴
誰與標名字巖谷夐而幽石泉清且沙野菊小於錢十
三星點綴動摻四山響萬籟紛丹翠鍾期未賞識成連
應走避一洗筝琶耳妙契烟霞思
(臣)等謹按彈琴峽
御製詩恭載首見之篇餘不備錄
(原吳擴過彈琴峽詩盡懸崖峭壁磴千盤峽裏天光一綫看繞澗琴聲聽不月明流水曲中彈貞素堂集)
(補袁桷彈琴峽詩絲寒泉飛玉峽誰彈使成聲下有戰士骨嗚咽水中鳴石本異調摩戛生虧成鑿跡匪神)
(禹佳兵搆秦羸駐馬為聽之逝者何不平虚牝納新雨急促濁復清重華初省方百神静相迎為作薰風絃散)
(彼巖下情集清容居士)
原居庸關内道旁一大石其形似枕俗呼仙人枕(長安客話)
補居庸南口關夾澗而城左右可三四十步行十五里
峯回路轉其城翼然而立者實為居庸地勢較廣而險
倍之又十里則居庸北關再上二十五里至八達嶺蓋
由南口至是凡五十里巖巒複合兩崖如削足下石如
馬如象軌不可方轡不可合而八達嶺之城既險且堅
北至驢兒坨抄陵寢而接灰嶺口南至靖邊城歴沿河
諸口而接紫荆所謂一夫當關萬夫莫前者也(偵宣鎮記)
補居庸重鎮時平為上谷之襟喉事亟真北門之鎖鑰
不惟雄臨朔漠亦且險𩔖崤函關西各隘自晏磨峪口
起至紫荆關沿河口止共二十七處俱係山前隘口自
火山口起至合河口止相兼懷来各隘共九處俱係山
後隘口前後相距遠近不同或七八十里或四五十里
山川錯雜路徑紆迴向以林密地險敵不得騁近年樵
采林木漸疎往来無所阻矣(東田集)
補居庸關外抵宣府驛遞官皆百戶為之以其地無府
州縣故也(菽園雜記)
補自北口小店踰灰嶺試桃花峪温湯山間殊有竒觀
石為盤渦如碧玉盆者非一夀籐灌木交蔭左右其水
泉盖潞河之上源也(中堂事紀)
(臣)等謹按以上各條皆叙居庸路
原横嶺路東自軟棗頂西至挂枝庵延袤一百三十里
南至居庸關北至懷来城隘口三十有九白羊口下隘
口八軟棗頂(永樂年建)石板衝牛臘溝(俱嘉靖二十三年建)西山安(永樂)
(年建)桑木頂(嘉靖二十三年建)東黃鹿院秋樹窪西黃鹿院(俱嘉靖四)
(十四年建)邊城一十一里附牆臺三座空心敵臺一十九座
長谷城下隘口七茶芽坨沙兒嶺窟窿山鏡兒谷分水
嶺銀洞梁(俱永樂年建)轎子頂(嘉靖二十五年建)邊城一十五里附
牆臺一座空心敵臺二十三座横嶺下隘口一十四黃
石崖東凉水泉西凉水泉火石嶺寺兒梁東核桃衝西
核桃衝大石溝陡嶺口鶯窩坨小山口姜家梁倒翻衝
廟兒梁邊城三十一里附牆臺三座空心敵臺二十八
座鎮邊城下隘口十柳樹窪(永樂年建)黑衝谷車頭溝尖山
頂北唐兒庵南唐兒庵水門松樹頂秋樹窪(俱嘉靖三十年建)
挂枝庵(嘉靖三十八年建)邊城二十一里附牆臺五座空心敵
臺三十二座(四鎮三關志)
原由糜子谷口六里至軟棗頂正關東北山勢險峻止
通單騎口外平溝内薄梁極衝又三里至牛臘溝内外
山峻牽馬可上又二里至桑木頂外梁平内山險可通
單騎又一里至黃鹿院山梁高險牽馬可上又四里至
茶芽坨西界内外山峻牽馬可上又二里至沙兒嶺可
通人馬次衝又二里半至窟窿山正關外平溝有山梁
可通大舉又二里至鏡兒谷山峻牽馬可上又二里至
分水嶺内外平漫可通大舉極衝又六里至銀洞梁内
險外平次衝又二里至轎子項西黃石崖通單騎衝又
一里半至東凉水泉山梁平漫通騎次衝又一里至西
凉水泉山薄梁平可行人馬極衝又一里半至火石嶺
門外溝平闊通大舉極衝又二里至寺兒梁山稍峻通
單騎又一里至東核桃衝山梁可通步騎次衝又一里
至西核桃衝山勢平漫通騎次衝又二里至大石溝水
口内平外漫通大舉極衝又一里半至陡嶺口外險内
漫通步又二里至鶯窩坨外懸崖内山高峻緩又一里
半至小山口山險牽馬可上又二里至姜家梁山險通
單騎次衝又二里至倒翻衝有水口内外平漫通大舉
極衝又五里至廟兒梁西柳樹窪界内外平漫極衝又
六里至黑衝谷平漫通騎極衝又三里至車頭溝外平
内險通單騎次衝又二里至北唐兒庵有水口内外平
漫可通大舉又二里至南唐兒庵外險内平牽馬可行
又四里至松樹頂山險僅通步緩又四里至挂枝庵迤
西係邊尾俱重山叠障不通步騎(三鎮邊務總要)
原白羊口距州西四十里距居庸南口二十里有水伏
流元史白羊口千戶所於昌平縣東口置司景泰元年
調涿鹿中衛後千戶所官軍守禦後以守備一人守之
其西南有小城曰白羊新城(昌平山水記)
原白羊口堡一座景泰元年建城有白羊口倉(四鎮三關志)
原横嶺之東有口曰白羊其直南則沿河口外通懷来
城其直西則馬水口北通舊保安烟麓陀庵是馬水口
勝處(長安客話)
原白羊城正統元年額森由此入侵弘治十一年和碩
自大同深入分遣大臣守居庸白羊諸關隘正德十一
年敵入白羊口嘉靖二十九年敵侵京師欲奪白羊口
北出不果盖南北衝要處也(方輿紀要)
原白羊北四十里為長谷城二門其西有小城曰長谷
新城(昌平山水記)
原長谷城一座正德十五年建(四鎮三關志)
原嘉靖二年正月詔募兵三百人守居庸關長谷城從
御史李儼請也(明世宗實錄)
原長谷北二十里為横嶺城二門守備一人守之(昌平山水)
(記)
原横嶺城一座弘治十八年建城有横嶺倉(四鎮三關志)
原横嶺城與長谷城逼近然横嶺猶孤懸外界山高泉
涸軍士苦之(長安客話)
原横嶺口亦名龍嶺口守禦要地也嘉靖中諳達古自
北口入侵從横嶺逸出(方輿紀要)
(原曺代蕭詩百軍馳戰壘巖前馬僧撞招提嶺上鐘白水清泉三尺皂旗赤羽四千重長安客話)
原長谷西北二十里為鎮邊城三門正德中建設守禦
千戶所後以參將一人守之(昌平山水記)
原城有鎮邊倉(四鎮三關志)
原鎮邊城居人僅可百數地寒不能種榖五畜勞羸不
甘兵雜其間狡猾難治西十里有堠曰唐耳背據大山
下視懷来足為天險(薊丘集)
(臣)等謹按以上各條皆叙横嶺路
原京城口九十里昌平州州東北九十里黃花鎮自鎮歴
白馬陳家弔馬等峪關口四十八而古北口又一十四
關口至峨嵋塞中歴黃松峪將軍石凡五口而薊州東
岸峪自關以東歴寬峪等關凡十口而遵化縣之馬蘭
峪乃歴沙皮羅文松青龍井兒潘家口團亭寨關口三
十一而喜峯口又七十里而遷安縣之青山口又十二
口而冷口又三口而劉家口又四口而盧龍縣之桃林
口又四口而昌黎縣之界嶺箭桿等六口而撫寧縣之
義院口又石門等五口而董家口歴大毛山小青山等
十四而山海關(圖書編)
(臣)等謹按此條總叙薊昌各路關砦
欽定日下舊聞考卷一百五十四
欽定日下舊聞考卷一百五十四舉正
飛狐原書飛訛作扼今改(郝經居庸關銘)
鳳闕原書闕訛作關今改(應雲鷟入居庸詩)
欽定日下舊聞考卷一百五十四舉正
欽定日下舊聞考卷一百五十四原書邊障門節刪附記
蕭磁大喜峰口關城興造記節十五字
嘉靖三十二年經略侍郎條節二十五字
韓琦虎北口詩刪
彭汝礪過虎北口詩刪
幽州西北居庸關條節十字
劉定之居庸關銘刪
周旋居庸關銘刪
居庸關北五里勅建永明寳相寺條刪
欽定日下舊聞考卷一百五十四原書邊障門節刪
