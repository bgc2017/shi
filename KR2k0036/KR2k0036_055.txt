欽定日下舊聞考卷五十五
城市(外城中城)
(臣)等謹按朱彝尊原書因仍舊制合内外城分中
東西南北為五城故前三門外俱謂之南城今制
内城自為五城而外城亦各自為五城正陽門街
居中則為中城街東則為南城東城街西則為北
城西城今先書外城之中城餘以次叙焉
原正東坊自正陽門外東河沿至崇文門外西河沿八
牌四十舖有蕭公堂崇真觀天慶寺慈源寺清化寺西
三里河東三里河蘆葦園(五城坊巷衚衕集)
(臣)等謹按東河沿蕭公堂以東屬南城西屬中城
蕭公堂今存西河沿關帝廟以西屬北城東屬中
城崇真觀天慶寺慈源寺清化寺俱仍屬南城詳
本條下三里河橋東屬南城西屬中城蘆葦園今
名蘆草園其地近草厰衚衕者為北蘆草園近大
蓆兒衚衕者為南蘆草園俱屬中城
補北京正陽門前搭蓋棚房居之為肆其來久矣崇禎
七年成國公朱純臣家燈夕被火于是司城毁民居之
侵占官街搭造棚房擁塞衢路者金侍御光辰慮其擾
民上言京師窮民僦舍無資藉片席以棲身假貿易以
餬口其業甚薄其情可哀皇城原因火變恐延燒以傷
民今所司奉行之過概行拆卸是未罹焚烈之慘而先
受離析之苦也且棚房半設中塗非盡接棟連楹若以
火延棚房即毁棚房則火延内室亦將并毁内室乎疏
入有旨停止(鴻一亭筆記)
(臣)等謹按今正陽門前棚房比櫛百貨雲集較前
代尤盛足徵
皇都景物殷繁既庶且富云
原四方進士來試南宫者率皆僦居麗正門外(燕石集)
原三里河元時名文明河接通惠河為漕儲運道今鐵
閘尚存(春明夢餘錄)
原漕運總兵官都督楊茂上言京城南原有三里河直
通張家灣煙郭橋自橋往西疏濬深闊二十餘里卻將
煙郭木橋改作弔橋糧船到彼灣泊可免漂流之患若
將此河濬深直至三里河作平水壩三四截于内置扁
淺剥船令運船由此盤壩以逹京師歲可省車脚數百
萬(明疏議輯略)
(臣)等謹按煙郭橋明史作煙墩橋郭字誤
原成化七年十月戶部尚書楊鼎工部侍郎喬毅上浚
河事宜上命同漕運參將袁佑踏勘勘得城南三里河
至張家灣運河口袤延六十里舊無河源正統年間因
修城濠作壩畜水慮恐雨多水溢故于正陽橋東南低
窪處開通濠口以泄其水始有三里河名自濠口三里
至八里莊始接渾河舊渠兩岸多人家廬舍墳墓流向
十里迤南全接舊河流入張家灣白河其水深處止有
二三尺淺處一尺餘闊處僅丈餘窄處未及一丈又有
走沙天旱則淤壅淺澀雨澇則漫散衝突勢不易開(明憲)
(宗實錄)
原大通橋去通州四十里地形高通州五丈置十閘方
可行舟三里河在天地壇前去通州五十里形高通州
一丈九尺置二閘便可行舟但有一二走沙耳(病逸漫記)
原重建三里河橋碑在橋西鐵山寺碑建于正德十二
年翰林院修撰江隂周叙撰文鐵山寺僧宗洪號也(析津)
(日記)
(原周叙重修三里河橋記之都城迤南有河焉乃隍水之枝流也河之上有橋橋名曰三里其始創自天順)
(間歷歲既久土崩石泐而往來乘載者病焉時有坊間善士戴通者欲為改作慮其費不貲功未易舉因與僧)
(宗洪號鐵山者謀之廣為募緣不數月而集銀兩千一百七十有竒撤故橋降七尺以為基高十四尺有竒視)
(舊加四之一衡二十有四尺視舊加六之一緃四十尺視舊加六之一益墁石三十尺有竒視舊加三之一石)
(欄板視舊加三之一石欄柱視舊加四之一橋之西東各窊五尺增築砥平衡皆四十尺有竒其東之縱三十)
(尺西之縱六十有二尺橋之北南作耳橋者三一瞰乎寺之南泉一拱乎巷之鞭子一揖乎街之半邊不惟達)
(是橋之衝路抑且殺河之勢而閼流之洑也延袤共七百尺有竒越五月而工成時正德十二年丁丑)
(臣)等謹按鐡山寺今存周叙碑已漫漶不可讀略
辨題名而已
原正陽門外東偏有古三里河一道東有南泉寺西有
玉泉菴至今基下俱有泉脈由三里河繞出慈源寺八
里莊五箕花園一帶直抵張家灣煙墩港地勢低下故
道俱存冬夏水脈不竭見今天壇北蘆葦園草場九條
巷其地下者俱河身也高者即舊馬頭明白易見不假
經畫稍加修治即可復也但附近勢家莊園故成化六
年楊茂雖嘗建議而不敢盡言但請置壩而已後亦竟
沮不行成化十二年亦踏勘而勢家賄通欽天監以為
地居京師子午方位為說不知三里河乃在都城巽已
實非子午方也今誠按此修濬則公私大船俱可直抵
三里河不但便船剥而已(桂文襄集)
朱彛尊原按張爵紀五城坊巷衚衕南城正東坊
有西三里河東三里河蘆葦園崇南坊則有南河
漕于家灣遞運所纜竿市又有三轉橋紀家橋板
橋雙馬莊八里莊十里河皆三里河入張家灣故
道今其名雖存而深谷為陵遺跡漸不可考矣
(臣)等謹按玉泉菴今存在蘆草園西蓆兒衚衕内
南泉寺纜竿市在三里河橋東隸南城
原三里河之故道已成陸矣然時雨則停潦泱泱然河
也武清侯李公疏之入園中園遂以水勝可汎舟周廊
過亭其東梅花亭砌亭為辦五鏤為門為窗繪為壁甃
為地笵為器其形皆以梅(帝京景物略)
(增吳惟英遊李園泛舟詩禮海淀微嫌道路長背城特地又新莊登舟我欲偕元選石君宜學贊皇環榭依)
(臺渾是水繞花沿柳半為廊莫愁酒盡雙楊下村店青帘帶夕陽同上)
(臣)等謹按李園今廢
增真武廟在
先農壇西(五城寺院册)
(臣)等謹按真武廟建于明代
本朝康熙十年修有左春坊左中允翰林院編修左敬
祖撰碑
增斗姥宫在真武廟西(五城寺院册)
(臣)等謹按斗姥宫
本朝康熙三十四年建乾隆二十二年奉
勅修北極殿額曰神武鎮斗姥閣前楹額曰延夀閣閣
中額曰普慈皆
聖祖仁皇帝御書北極殿前有碑二一為翰林院侍讀
學士查昇書一為詹事府少詹事兼翰林院侍講學士
高士竒書
原靈佑宫在南城山川壇之北舊為十方道院止一楹
爾萬歷壬寅始拓為三楹名真武廟越歲癸丑司禮監
魏學顔闢地數十畝建閣一為殿五請于朝賜額曰護
國靈佑宫碑文大學士福清葉向高所撰湖廣道御史
晉陽潘雲翼書(行國錄)
(臣)等謹按靈佑宫今存明大學士葉向高碑及天
啟乙丑王紹徵撰重修碑
原仁夀寺顯德廟遺址也萬歷元年伏牛山行者真玉
卓錫于此内官張朝因宫女陳秋香聞之仁聖太后遂
捐貲屬司禮監馮保建寺始于是年四月明年正月賜
額曰仁夀有李廷機劉效祖二碑(析津日記)
(臣)等謹按仁夀寺在靈佑宫西李廷機劉效祖二碑
今俱無存
原山川壇在天地壇之西繚以垣壇周迴六里中為殿
宇以祀太歲風雲雷雨嶽鎮海瀆東西二廡以祀山川
月將城隍之神左為旗纛廟西南為先農壇下皆耤田
(明一綂志)
原永樂十八年十二月山川壇成(眀成祖實錄)
原山川壇在正陽門南之右永樂十八年建繚以垣墻
周迴六里洪武三年建山川壇于天地壇之西正殿七
壇曰太歲曰風雲雷雨曰五嶽曰四鎮曰四海曰四瀆
曰鍾山之神兩廡從祀六壇左京畿山川夏冬季月將
右都城隍春秋季月將二十一年各設壇于大祀殿以
孟春從祀遂于山川壇惟仲秋一祭永樂建壇北京一
如其制進祀天夀山于鍾山下嘉靖十一年即山川壇
為天神地祗二壇以仲秋中旬致祭别建太歲壇專祀
太歲東廡為春秋月將西廡為夏冬月將各二壇前為
拜殿宰牲亭南為川井即山川壇舊井有龍蟄其中壇
西南有先農壇東旗纛廟壇南耤田在焉十年定太歲
將祭期歲于孟春享廟歲暮袷祭之日遣官行禮隆慶
元年禮官議天神地祗旣從祀南北郊仲秋不宜復有
神祗壇之祭罷之而太歲之祭如故(春眀夢餘錄)
原嘉靖九年改定風雲霤雨神牌次序曰雲雨風雷上
曰雲雨風雷天神也嶽鎮海瀆地祇也城隍人鬼也焉
可雜于一壇而祭之議以城隍之神歸之本廟于常祭
外添祭一壇(明嘉靖祀典)
原祭雲雨風雷嶽鎮海瀆山川諸神每三歲一親祭以
丑辰未戌用事雲雨風雷之神四壇南向五嶽五鎮五
山四海四瀆之神五壇北向京畿山川西向天下山川
東向(明嘉靖祀典)
原天神壇方廣五丈高四尺五寸五分四出陛各九級
壝牆方二十四丈高五尺五寸厚二尺五寸櫺星門六
正南三東西北各一内設雲形青白石龕四于壇北各
高九尺二寸五分(春明夢餘錄)
原地祇壇面闊十丈進深六丈高四尺四出陛各六級
壝牆方二十四丈高五尺五寸厚二尺四寸櫺星門亦
如神壇内設青白石龕山形三水形二於壇北各高八
尺二寸左從位山水形各一于壇東右從位山水形各
一于壇西各高七尺六寸(同上)
增
神祇壇在
先農壇内垣外之東南正南三門繚以重垣東為
天神壇制方南嚮一成方五丈高四尺五寸五分四出
陛各九級壇北設青白石龕四鏤以雲形各高九尺二
寸五分祀
雲雨風雷之神壝方二十四丈高五尺五寸壝正南三
門六柱東西北各一門二柱柱及楣閾皆白石扉皆朱
櫺西為
地祗壇制方北嚮一成廣十丈縱六丈高四尺四出陛
各六級壇南設青白石龕五内鏤山形者三祭
五嶽五鎮五山之祇鏤水形者二龕下四圍鑿池祭則
貯水祭
四海四瀆之祇各高八尺二寸壇東從位石龕山水形
各一祭
京畿名山大川之祇西從位石龕山水形各一祭
天下名山大川之祇各高七尺六寸壝方二十四丈高
五尺五寸壝正北三門六柱東西南各一門二柱柱及
楣閾皆白石扉皆朱櫺(會大清典)
(臣)等謹按
天神
地祇
太歲壇位俱在
先農壇内祈雨則
遣官祭告雨足則報祀
原國初肇祀太歲禮官雜議因及隂陽家說十二時所
直之神太祖乃定祭太歲于山川壇之正殿而以春夏
秋冬四月將分祀兩廡或謂月將非經見者按禮祭法
埋少牢于泰昭祭時也相近于坎壇祭寒暑也太歲實
統四時而月將四時之候寒暑行焉今祭太歲月將則
固時與寒暑之神也載諸祀典孰謂非經見耶(餘冬序錄)
原禮臣上言太歲之神自唐宋以來祀典不載惟元有
大興作祭于太史院亦無常祭國朝始有定祀是以壇
宇之制于古無稽按說文太歲木星也一歲行一次應
十二辰而一周天其為天神明矣亦宜設壇露祭但壇
制無考應照社稷壇築造高廣尺寸差為減殺庶于禮
適宜詔可(明嘉靖祀典)
原太歲壇在山川壇内中為太歲壇東西兩廡南為拜
殿殿之東南砌燎鑪殿之西為神庫神厨宰牲亭亭南
為川井外四天門東門外為齋宫鑾駕庫外為東天門
(春明夢餘錄)
原祭太歲月將等神于太歲壇每歲于立春大祫用事
正祀某甲太歲之神東廡春秋月將之神西廡夏冬月
將之神(明嘉靖祀典)
增太歲壇在正陽門外西故山川壇内明嘉靖八年建
本朝因之乾隆十九年重修每年于正月上旬吉日十
二月杪恭祀
太廟日致祭太歲月將之神恭遇
皇上行耕耤禮致祭
先農禮成詣
太歲壇拈香正殿太歲兩廡月將壇(一大清統志)
增太歲殿在
先農壇之東北南嚮七間三出陛各六級東西廡各十
有一間一出陛均四級前為拜殿七間拜殿東南燎鑪
一壇内垣門四各三間
神位南嚮四時十二月各有主者分祀兩廡東廡司春
秋為位六均西嚮西廡司夏冬為位六均東嚮(會大清典)
原先農壇在山川壇内太歲壇傍之西南永樂中建為
制一成石包甎砌方廣四丈七尺高四尺五寸四出陛
西為瘞位東為齋宫鑾駕庫東北為神倉東南為具服
殿殿前為觀耕臺臺用木方五丈高五尺南東西三出
陛臺南為耤田護壇地六百畆供黍稷及薦新品物又
地九十四畆有竒每年額稅太常寺會同禮部收貯神
倉以備旱潦嘉靖中建圓廪方倉以貯粢盛上耕耤田
親祭餘年順天府尹祭(春明夢餘錄)
(臣)等謹按明史禮志嘉靖中建先農壇高五尺廣
五丈與春明夢餘錄互異
增
先農壇在
太歲壇西南明嘉靖中建
本朝因之乾隆十九年重修(一大清統志)
增
先農壇在正陽門外西南制方南嚮一成周四丈七尺高四
尺五寸四出陛各八級東南為瘞坎壇北為殿五間以蔵
神牌東
神庫西
神厨各五間左右井亭各一東南為
觀耕臺方廣五丈高五尺面甃金甎四圍黃綠琉璃東
南西三出陛各八級繞以白石闌柱前為
耤田後為
具服殿五門南嚮三出陛南九級東西各七級東北為
神倉中廪制圓前為收榖亭左右倉十有二間後為祭
器庫(會大清典)
增乾隆十七年
御製祭
先農壇詩莫非爾極粒羣生祀典躬行逮舉耕藹藹
青郊含宿露垂垂黃幕朗新晴三推敢懈勤民志七奏
惟宣望歲情好雨知時先受貺益深兢業凛持盈
增乾隆二十年
御製祭
先農壇詩練日臨祥亥占農逮正晨祈豐
祀修潔致敬宇維新(上年先農南北郊壇工竣即命重修壇并于壝外多植嘉樹)
(而禁種菜以致蠲㓗時方蕆役)贊
帝降嘉種于時此大徇即看土膏潤慰悚戴
鴻鈞
增乾隆二十四年
御製耕耤日祭
先農壇詩有事祈
神佑無非仰
帝臨方壇修
毖祀姑洗協元音農務將興候身先要必欽況曾艱臘
雪益切望春霖三獻遵依古四推匪自今(四推之禮始自皇考)
(率成典制)黃雲落土雨踧踖惴彌深
(臣)等謹按卷中恭載
皇上御製詩凡初見及有關典禮考訂者皆敬謹繕錄
原弘治元年二月孝宗皇帝行耕耤田禮順天府率兩
縣官耆老之後添上中下農夫各十人穿本等衣鞋各
執農器引見叩頭令其終畝人賜布一疋後循以為例
(明嘉靖祀典)
原親耕耤田合用田具什物黃龍口等犁牛具順天府
造辦彩旗樂人禮部備辦庶人綘衣縧履巾襪并大紅
紗滿紅燈祭器工部修造教坊司合用樂器銅鑼四面
黑油腔大鼓四面小鼓二面黑油腔韸子四面白鐡鈎
青緜繩穿紅油木&KR3198;四把木义四把掃帚四把斗蓬四
箇蓑衣四領黑油扛四根青綿花繩四根(同上)
原駕祀先農躬耕耤田工部題請將黃龍口犁黃犍牛
黃絨鞭黃套索各一紅犁黃牛紅絨鞭紅套索各十二
鐡箸鐡&KR3198;木&KR3198;竹筐米篩竹箕荆筐掃苖掃帚簸箕各
十耙二副行順天府辦送(水部備考)
原天順乙酉仲春元辰上親耕于南郊命朝臣從耕于
是少保吏部尚書華蓋殿大學士李賢禮部尚書姚夔
兵部尚書王竑工部尚書白圭吏部右侍郎翰林院學
士彭時戶部左侍郎楊鼎耕其左廣平候袁瑄隆平候
張佑定襄伯郭登吏部左侍郎翰林院學士陳文吏部
右侍郎尹旻通政使張文質耕其右戶部尚書馬昂進
耒耜上耕耤三推從耕者各五推九推訖京尹及赤縣
令率耆庶終畝(水東日記)
原嘉靖九年二月上躬耕耤田三公九卿執事官一十
二員昌國公張鶴齡建昌候張延齡大學士張璁翟鑾
吏部尚書方獻夫兵部尚書李承勛戶部尚書李瓉禮
部尚書李時刑部尚書許讚工部尚書章拯都察院右
都御史汪鋐翰林院學士顧鼎臣進耒耜執事官五員
戶部尚書梁材太常寺卿陳道瀛鴻臚寺卿魏璄少卿
孫伯義順天府尹黎奭(明嘉靖祀典)
原崇禎七年二月上親祭先農壇行耕耤禮十五年二
月上復親祭先農行耕耤禮戶部尚書𫝊淑訓進耒耜
順天府尹張宸極進鞭上左手秉耒右手執鞭三推步
行犁土中盡壠而止耕時教坊司引紅旗兩旁唱禾詞
老人牽牛二人扶犁二人耕畢戶部尚書跪受耒耜置
犁亭府尹跪受鞭置鞭亭府尹捧青箱播種耆老以御
牛隨而覆之上御觀耕臺於是大學士周延儒賀逢聖
張四知謝陞陳演吏部尚書李日宣六人耕于東定國
公徐允禎恭順候吳惟英清平伯吳遵周戶部尚書傅
淑訓兵部尚書陳新甲工部尚書劉遵憲六人耕于西
順天府廳官各執箱播種太常卿奏耕畢駕至齋宫農
夫終畝科臣沈迅以教坊承應歌詞俚俗請改正上諭
禮臣以後耕耤宜歌豳風之詩(春明夢餘錄)
朱彛尊原按耤田耕罷燕及羣臣教坊承應作黃
童白叟鼔腹謳歌為佯醉狀弘治初元耕耤教坊
以雜劇承應左都御史馬文升厲色曰新天子當
知稼穡艱難豈宜以此黷亂宸聽即斥去之思陵
命改歌豳風信卓見也
增歲仲春吉亥
皇帝躬耕於
帝耤豫期由部奏請
命王三人卿九人從耕鴻臚寺豫於
帝耤兩旁東西各設從耕位立表以識前期一日
皇帝御中和殿閱祭
先農祝版禮畢
閱耕具畢
乘輿還宫至日
皇帝禮服詣
先農壇致祭畢
御具服殿更龍袍從耕暨侍班各官更采服以竢(清大會)
(典)
(臣)等謹按
具服殿
御製額曰劭農勸稼聯曰千畝肇農祥寅清將事三推
勤御耦亥吉祈年皆
皇上御書
又按舊制
上耕耤所司預設采棚於耤田上乾隆二十三年奉
上諭吉亥耤畝所重劭農黛耜青箱畚鏄蓑笠咸寓知
民疾苦之意而設棚懸采以芘風雨義無取焉吾
民涼雨犁而赤日耘雖襏襫之尚艱豈炎濕之能
避且片時用而過期徹所費不啻數百金是中人
數十家之産也其飭除之遂為定例
增
帝耤正中陳
躬耕黃耒駕以黃犢戶部尚書一人立于右東面順天
府尹奉鞭立于左西面耤田東西從耕朱耒各六駕以
黝牛府屬丞倅奉青箱者咸竢於次樂部典樂一人和
聲署正二人丞二人立耤田左右署史歌禾辭者十有
四人司金鼓版篴笙簫者各六人頂帶老農四人以次
立耤田左右麾五色彩旗者五十人披蓑帶笠執錢鏄
者二十人牽牛耆老三十四人上農夫十人中農夫十
人下農夫十人立歌禾辭者之外相間為班均東西面
魚貫序立鴻臚寺鳴贊二人侍儀御史二人夾耤田序
立不從耕王公暨三品以上文武官序立於
觀耕臺側禮部尚書奏請
行耕耤禮
皇帝至
耕位南嚮立從耕三王九卿以次就耕位東西面立鴻
臚官引王公各官至
觀耕臺南左右隅均南嚮立鳴贊贊進耒戶部尚書北
面跪進耒贊進鞭順天府尹北面跪進鞭皆興退
皇帝右秉耒左執鞭耆老二人牽犢上農夫二人扶犁
禮部太常寺鑾儀衛堂官各二人恭導
皇帝行耕耤禮和聲署署史揚采旗司樂官引署史鳴
金鼓歌禾辭左右隨行順天府丞奉青箱以從戶部侍
郎播種
皇帝四推四返畢歌止鳴贊贊受耒戶部尚書北面跪
受耒贊受鞭順天府尹北面跪受鞭皆興暨順天府丞
奉青箱仍設龍亭和聲署正率所屬退禮部尚書奏請
御觀耕臺(會大清典)
(臣)等謹按
觀耕臺舊制以木為之乾隆十九年奉
旨改用磗石臺座前左右三出陛周以石闌
增
御觀耕臺
皇帝由午階升座記注官四人由西階升立臺上西南
隅東面鴻臚官引王公百官退立於臺下左右均東面
北上從耕三王九卿以次受鞭耒皆耆老一人牽牛農
夫二人扶犁順天府屬丞倅一人奉青箱一人播種三
王五推五返九卿九推九返畢釋鞭耒入侍班位立執
事官各設青箱於采亭鴻臚官引順天府尹及丞率所
屬官耆老農夫至臺前甬道西北面東上行三跪九叩
禮畢退至耤田終畝禮部尚書奏禮成
駕興由東階降乘輿還宫導迎樂作奏佑平之章王公
從各官以次退是日
賚耆老農夫布各四疋及秋玉粒告成擇日收貯
神倉以供
天
地
宗廟
社稷之粢盛(會大清典)
(臣)等謹按耕耤之典前代帝王不過偶一躬親垂
之史冊已侈為盛事我
朝
列聖相承重農勸穡
世宗憲皇帝特命加一推一返我
皇上御極以來
親耕典禮歲必舉行並於三推之外敬遵加一之禮勤
穡事而劭農功洵超邁千古矣
增乾隆六年
御製仲春耕耤詩布政宜敦本當春乃勸農良辰耕
帝耤膏雨遍畿封輦路華旌暎城闉瑞靄濃
明禋先致享
神格益滋恭耒耜青箱列公卿法服從三推親竟畝百
室願如墉
皇考貽謨烈齋宫著肅雝無須陳夏諺即此仰
堯宗
增乾隆九年
御製二月二十七日耕耤禮成得詩四首昭蘇春氣
濃千畝正南縱勸穡倡羣辟
明禋考秩宗輕雲籠旭日殷禮享
先農佇望甘膏沛微衷益致恭
皇考勤農本年年盛典修春郊方淡蕩穡事敢遲留野
老披蓑笠青壇覲冕旒頒恩勞終畝旨酒美思柔綵
棚周沃壤䓤犗服青犁京兆種方布皇州草未萋九三
分位次黍稷按東西釀雨雲容好應霑[瓜見]起泥祥風
扇盎融金翼影方中閶闔千門啟逶迤一路通心因繩
武恪禮以重農隆蠶館初諏吉勤民此意同(是年初命皇后舉親)
(蠶禮)
增乾隆十一年
御製三月二十一日耕耤十二韻良辰惟吉亥農禮
事親耕歲舉遵
先典晨開出禁城和鈴鳴&KR0938;&KR0938;葆羽曜晶晶至止方壇
近趨蹌列陛平佑
神依古制嘉樂恊元聲夙辦粢梁種(豫日中和殿視榖種犁鞕)言觀
耒耜呈禾詞三十六田父陌阡行濕濕服䓤犗齊齊覆
綵棚三推勤已諭加一訓尤明(加一之禮蓋自我皇考始行之)甸者
青箱播疇人玉漏傾不寧倡穡事端以奉
齊盛安得如膏潤寬予望歲情
增乾隆二十年
御製耕耤詞三首洪縻在手御犁扶京兆司農執事
趨詎止游場循典禮要知農重祝農廡雨霑春鳸命
耕時千畝祥風颭綵旗歲歲躬親不遑逸劭農
家法式勤思欄輝白玉望耕臺帝耤今年禮倍該(望耕)
(臺舊以木為之今改建石臺)恰值青郊一犁足惠風合拂曉雲開
增乾隆二十三年
御製耕耤禮成述事兩歲躬耕稽省春劭農寧敢重
逡廵青箱黛耜陳依舊綵綴華棚罷以新(向以耤畝之上設棚懸綵)
(以蔽風雨今歲二月始勅所司除之)已慰潤泉啟蚓戶更希繼澤見魚鱗
禾詞卅六分明聽八政心欽倡萬民
增乾隆二十五年
御製耕耤擬禾詞四首沃塗膏壤司空掌縹軛紺轅
農正陳率稼供粢胥要道敬遵
家法歲躬親千里王畿霑臘雪陽春二月被甘霖
天恩今歲真優渥益為(去聲)舒心益惕心隴麥芃葱實
愜懷寧惟耕畝治除佳去年此日那能忘曾是雺雺鎮
雨霾四推蕆禮置朱紘遞進扶犁王與卿諸部回人
列觀預(是日命隨將軍凱旋入覲之哈密郡王玉素富暨各回部貝勒貝子公伯克等於迎駕後並得)
(入壇觀禮)俾知國典重農耕
增乾隆三十一年
御製耕耤禾詞司農京兆進犁鞭黃道迎南直似弦
恭已倡民宜用慎却思將事隔經年(去歲南巡未耕耤)取諸
益象自神農耒耨由來萬古宗自在勤民寳稼穡豈關
剡木飾金龍春耕仲月早成詩吉亥云當此際宜雖
是司天撰良日究為[瓜見]土太遲時(耕耤例涓三月初亥今歲欽天監以初六)
(日乙亥不宜栽種遂移用次亥播穀之期未免略晩)三推加一陟臺崇農具農
夫列侯同非不豳風圖日覧關心觸目厪田功
增乾隆三十三年
御製耕耤禾詞春亥虔因撰吉期翻嫌身先(去聲)此為
遲(耕耤例於清明後亥日舉行今歲二月十八日清明故於廿九日行禮)犁鞭襄事胥文
苑(戶部尚書于敏中進犁工部尚書管府尹事裘曰修進鞕二人皆内廷翰林)應有佳詞佐
穡儀戊土歲千籲豐楙子支春仲叶孳萌勤民要務
足衣食穆穆天田此倡(去聲)耕沃壤平治(平聲)厥畝千黃
牛拖耒直如弦春郊早見新耕者所喜土膏潤大田
碧宇雲輕風亦輕三推加一歲躬行(古禮三推穡特皇考劭農重加)
(一推每歲遵行率舊典也)知非待雨究希雨愛聽春鳩古樹鳴
增耕耤三十六禾詞光華日月開青陽房星晨正呈
農祥帝念民依重耕桑肇新千耤考典章吉蠲元辰時
日良蒼龍鑾輅臨天閶青壇峙立西南方犧牲簠簋升
芬芳皇心祇敬天容莊黃幕致禮虔誠將禮成移蹕天
田旁土膏沃洽春洋洋黛犁行地牛服韁司農穜稑盛
青箱洪縻在手絲鞭揚率先稼穡為民倡三推一墢制
有常五推九推數遞詳王公卿尹咸贊襄甸人千耦列
雁行耰耡既畢恩澤滂自天集福多豐穣來牟蕎蘥森
紫芒華薌赤甲秈稈䄱秬秠三種黎白黃稷粟堅好碩
且香穈芭大穗盈尺長五榖五豆充隴場穄粢&KR1265;䵖九
色糧蜀秫玉黍兼東廧烏禾同收除童梁雙岐合穎遍
理疆千箱萬斛收神倉四時順序百榖昌八區九有富
蓋蔵歡騰億兆感聖皇(律吕正義後編)
(原顧鼎臣帝耤躬耕賦極帝在位之九載大業朗以遐宣闢兩儀以作事掩六以為鄽四時肇其順序八政)
(飭而罔愆猶且遡王事之本念民事之艱憲古昔以示勸躬往耕乎耤田是月也星麗辰角日移参尾太皡司)
(辰勾芒佐理律應夾鐘節惟雨水當木德之在御見斗杓之東指林含烟以葱菁華綴露而旖旄長川漾而流)
(碧芳草靡以成綺羌萬井與千㕓咸戒期於于耜乃命司空治館金吾視壇熛宫岌嶫絳殿蜿蜒青幄雲駐翠)
(幕氛連有崇臺以觀稼亘千畆兮陌阡若天造而地設以待聖天子之幸焉爾乃即齋宫坐宣室儷朱紘戴青)
(幘祝史正辭巫咸獻吉瑤露朝嚴金根宵飭服葱犗於紺轅駕蒼龍以縹□後車備播殖之器中宫獻穜稑之)
(實於是勾陳肅隊招搖啟途六軍雷動七校風驅前披雲以建纛後捎星而曳旟草莫莫兮承輦花菲菲兮襲)
(裾至則直廬周設崇卑在位耆老偕觀耕夫咸萃眄翠旄之誕臨歡聲騰而動地爾其配后稷享先農奠倉榖)
(與元醴燎芳桂與香藭太牢薦而肥腯太簇奏而從容既用虔於祼鬯乃躬即乎田功于焉京兆奉鞕司徒獻)
(耜牛濈濈以從縻畆畇畇其如砥羣歌而田鼓聲聞三推而土膏脈起陟巍臺以俯眺覩萬民之舉趾大徇之)
(典將行享醴之讌斯啟時則大宗伯捧策而進曰陛下應農祥而發令順陽氣以時行耤千畆於畿甸勤萬乘)
(以躬耕示三農以崇本垂百世而為經天子有睟其容辴然而喜曰黍稷馨香籩豆以飾者孝子則也三時不)
(違唯農是恤者仁之錫也庶土任宜深耕易植者政之式也余一人念稼穡之艱難躬腁胝而無逸雖六府之)
(孔修猶日慎于一日豈止于奉遺典而循行慕前修而潤色者哉于時上率元臣載拜稽首奉萬歲之觴上一)
(人之夀鐫玉策而紀瑤編勒鴻猷以不朽頌曰於惟上聖秉化權兮洪澤汪濊溢八埏兮百祀咸秩儀孔虔兮)
(爰稽昔典耕耤田兮帝既至止三推先兮羣工卿寺禮罔愆兮農夫終畆播殖蕃兮以供粢盛潔且蠲兮雨風)
(時若大有年兮小臣稽首載颺言兮土顧文康集[車犬]乘原劉榮嗣駕耕耤田恭紀青陽膏動郊原玉)
(時出應門自古有年歌帝力於今祈穀荷君恩西疇柳帶宫雲暖上苑花迎稼雨繁田畯于時占介福茨梁早)
(已報曾孫田半舫集增李霨籍恭紀詩)(昊天擇厥子惟德不以親聖人)
(執大象奠物非佚身禋享有常秩幽以悦百神阜求不志敢私明以媚兆人人神苟無憾黃虞道彌淳大興縣)
增
先農壇内垣東門外北為
慶成宫南嚮正殿五間崇基石闌前左右三出陛各九
級後殿五間左右配殿各三間正殿前時辰牌石亭一
内宫牆南三門東西掖門各一外宫牆南中三門左右
各一門東南鐘樓一壇外垣周千三百六十八丈東嚮
門二南北並列南入
先農壇北入
太歲殿皆三門角門一(會大清典)
(臣)等謹按乾隆二十年會典進
呈奉
御筆將先農壇齋宫改為慶成宫
原旗纛廟在太歲殿之東亦永樂中建神曰旗頭大將
曰六纛大神曰五方旗神曰主宰戰船之神曰金鼓角
銃砲之神曰弓弩飛鎗飛石之神曰陣前陣後神祗五
猖等衆皆南向旗纛蔵内府仲春遣旗手衛官祭于廟
霜降祭于教場歲暮祭于承天門外(春明夢餘錄)
(臣)等謹按旗纛廟舊址即今
神倉乾隆十八年奉
諭旨先農壇舊有旗纛殿可徹去將神倉移建于此又
原書引春明夢餘錄六纛大神考明史禮志作六
纛大將彼此互異
增觀音寺在
先農壇南(五城寺院冊)
(臣)等謹按觀音寺明崇禎十四年王應魁建鑿井
施茶水今井尚存有翰林院編修魯元寵撰碣
增佑聖菴在觀音寺南(五城寺院冊)
(臣)等謹按觀音寺與永定門相近建于明萬歷三
十二年有太子太保吏部尚書李戴撰碑
欽定日下舊聞考卷五十五
欽定日下舊聞考卷五十五舉正
天神壇條原書訛作神祗壇按為天神之祀今改
欽定日下舊聞考卷五十五舉正
