欽定日下舊聞考卷九十
郊坰(南一)
增嘉靖三十二年十月京師外城成正陽外門名永定
崇文外門名左安宣武外門名右安(春明夢餘錄)
(臣)等謹按永定左安右安三門外皆郊南地今謹
依此三門方位所値及朱彛尊原書次第分晰編
載至現在城坊所轄間有數處參入廣渠廣寧二
門外地者則另編入郊東西卷内以清界限庶幾
四至瞭然可按帙而稽矣
又按朱彛尊原書内載南海子各條其地為今
南苑已恭載
苑囿門兹編次郊南例不複叙
原大定四年十月命都門外夾道重行植柳各百里(金史)
(地理志)(此條原在宫室門今移改)
增燕墩在永定門外半里許官道西恭立
御碑臺恭勒
御製
帝都篇
皇都篇其制甃磚為方臺高二大許北面西偏門一以
石為之由門歴階而上數十級至臺頂繚以周垣碑立
正中形方而長下刻諸神像頂刻龍紋面北恭鐫
御製帝都篇面南恭鐫
御製皇都篇均清漢書(五城冊)
增乾隆十八年
御製帝都篇(有序)帝都者唐虞以前都有地而名不
著夏商以後始各有所稱如夏邑周京之𩔖是也王畿
乃四方之本居重馭輕當以形勢為要則伊古以來建
都之地無如今之燕京矣然在德不在險則又鞏金甌
之要道也故序大凡於篇天下宜帝都者四其餘偏
隘無足稱軒轅以前率荒略至今涿鹿傳遺城豐鎬頗
得據扼勢不均方貢洛乃營天中八達非四塞建康一
塹何堪憑惟此冀方曰天府唐虞建極信可徵右擁太
行左滄海南襟河濟北居庸(叶)會通帶内遼海外雲帆
可轉東吳秔幅員本朝大無外丕基式廓建兩京(北京順天)
(府盛京奉天府)我有嘉賓歲來集無煩控御聫歡情金湯百二
要在德兢兢永勖其欽承
增乾隆十八年
御製皇都篇(有序)皇都者據今都會而為言約形勢
則若彼詳沿革則若此蓋不如研京十年練都一紀鴻
篇巨作纂組雕龍若夫文皇傳十首之吟賓主搆一篇
之藻節之中和固所景仰歸於暌遇亦用興懷俊逸清
新古人蔑以加矣還淳返樸斯篇三致意焉惟彼陶
唐此冀方上應帝車曰開陽軒轅臺榭雖莫詳職方有
幽無徐梁要之幅員長且廣(叶)山河襟帶具大綱列國
據此士馬強可以雄視諸南邦遼金以來始稱京(叶)閱
今千載峩天閶地靈信比長安長玉帛奔走來梯航儲
胥紅朽餘太倉天街十二九軌容(叶)八旗居處安界疆
朱樓甲第多侯王槐市陸海無不藏富乎盛矣日中央
是予所懼心徬徨
原世祖中統十二年于麗正門東南七里建祭臺設昊
天上帝皇地祗位自是國有大典禮皆即南郊告謝成
宗即位始為壇于都城南七里自世祖混一六合至文
宗凡七世而南郊親祀之禮始克舉焉(元史祭祀志)
(臣)等謹按據元史元郊壇在麗正門東南七里其
地當在今永定門外
原至元二十四年田忠良請建郊壇于國南(元史本傳)(上二)
(條原在宫室門移此)
增凉水河通南海子乃所以宣洩海子所出之水(大興縣志)
(臣)等謹按良鄉縣南亦有凉水河水經謂之樂水
與都城外之凉水河異派此河源出右安門外西
南鳳泉東流經萬泉寺分為二支一南經草橋一
北經廣恩寺俱東注永勝橋復合為一東南流至
小紅門之西入
南苑滙一畝泉及三海子諸水由五空橋出經馬駒橋
東流至張家灣入潞河乾隆三十八年奉
命疏濬共修河道八千餘丈恭繹
御製凉水河詩詳注原委及疏濬事宜謹載卷内
又按馬駒橋亦稱宏仁橋乾隆三十八年修建橋
牐
御製重修碑文并橋記具紀水道分合所自因其地隸
通州謹編入京畿通州條下
增凉水河在宛平縣南由水頭莊泉發源東流入
南苑内經馬駒橋又東逕通州南曰南新河至張家灣
城南入白河(一大清統志)
增乾隆三十九年
御製凉水河作凉水出鳳泉玉泉各别路源出京西
南分流東南注(凉水河出右安門西南鳳泉東流經萬泉寺分為二支一自南經草橋曲折東)
(注一自北經廣恩寺曲折東注至永勝橋復滙為一東南流循南苑繚垣而來至小紅門之西入苑墻束南流)
(經沙底橋折而南歴頭閘至二閘一畝泉之水自西來滙之又南而東至鹿圈村三海子以上之水自西南來)
(注之又東南流至五空橋出苑墻經馬駒橋迤東行至張家灣入潞河此凉水河之經流與玉泉之貫繞京城)
(入通惠河者各不相涉也)歲久未疏剔率多成沮洳漫溢阻道途往
來頗致誤(自右安門至永定門地勢窪下每遇霖潦輙漫溢阻旅途歲久未治積成沮洳邇年以來)
(清釐水道出内帑簡大臣董其事自鳳泉至南苑進水柵口濬河三千餘丈又自柵口至馬駒橋濬河五千餘)
(丈修建橋牐凡九新建牐五以資節宣於是凉水河之水乃得安流無患其濬河之土則於右安門外培築甬)
(道一千餘丈以便行人河兩岸舊有稻田數十頃又新闢稻田九頃餘均資灌溉之利或云其地似江鄉風景)
(者不知余之意期於農旅俱受其益並非藉此為點綴也)王政之一端未可置弗顧
邇年治水利次第修斯處建閘蓄其微通渠瀉其怒有
節復有宣遂得成川巨川傍墾稻田更賴資稼務南苑
紅門外歴覽欣斯遇或云似江鄉寧飾江鄉趣興農利
旅然永言識其故
(臣)等謹按凉水河
御製詩恭立石於
南苑大紅門外
(原邵經邦經凉水河作隔凉水河邊路依稀似故鄉野亭穿徑窄溪柳夾川長岸聞新曲回車露淺粧乘春)
(且隨意莫負碧霞觴宏藝錄)(原在城市門今移改)
增
南苑大紅門外有碧霞元君廟(京城寺院冊)
(臣)等謹按大紅門外碧霞元君廟土人呼為南頂
乾隆三十八年
發帑重修前殿奉碧霞元君額曰神燭碧虚中殿奉東
嶽額曰神功出震後殿奉斗姥額曰妙握璿杓門
外二坊左曰廣生曰長養右曰羣育曰蕃滋俱
皇上御書
原崇寧觀在府南一十里(明一統志)
(臣)等謹按崇寧觀今無考
原駙馬都尉鞏永固墓在永定門外(大興縣志)
(臣)等謹按鞏永固于順治十年
賜諡忠烈墓今無考
補零陵陳公純德以御史殉甲申之難楚人瘞之湖南
會館側京山貧士秦嘉系訓蒙京師積館榖三十餘金
買地于永定門外葬之立石表其墓(薊邱雜抄)
(臣)等謹按陳純德于乾隆四十一年
賜諡節愍墓今無考
原韋公寺在左安門二里武宗朝内侍韋霦建貲竭不
能竟詔水衡佐焉賜額宏善寺寺東行一折有堂堂三
折有亭亭後假山亭前深溪溪里許蘆荻滿其中寺南
觀音閣蘋婆一株高五六丈寺内西府海棠二株左右
列寺後有柰子樹花時人多負几案擕酒肴飲樹下暮
則就宿于寺(帝京景物略)
(臣)等謹按宏善寺在左安門外迤東魏村社正德
中太監韋霦建俗呼韋公莊今園亭已圮海棠蘋
婆柰子俱無存惟假山深溪在耳寺後有靜觀堂
五楹尚修潔西壁有康熙初禹之鼎畫雙鶴圖東
壁有陳奕禧書徐渭畫鶴賦
原韋公莊寺館俱新整而臨流一亭尤為游屐所湊隔
里許有柰子古樹婆娑數畝春時花開望之如雪三夏
葉特繁密列坐其下烈日不到公安袁宏道嘗謂戒壇
老松顯靈宫柏城南柰子可稱卉木中三絶云(長安客話)
原韋氏别業四圍多水荻花蘆葉寒雁秋風令人作江
鄉之想(燕都遊覽志)
增宏善寺在左安門外所謂韋公寺也正德中内侍韋
霦建寺後有西府海棠二株高二尋每開爛如堆繡香
氣滿亭昔人恨海棠無香誤也寺東臨池一亭亭後假
山極其幽勝(天府廣紀)
(原王世貞集韋氏水亭詩驚偶成春服始挾侣問幽蹤芳草近寒食空林聞午鐘波雙鳥出迷路一僧逢欲)
(竟名園賞停杯感慨重韋弇州山人稿落荒能樸庭除增馬之駿八月九日集公寺詩籬)
(爽自閒碧疎辭葉樹青削映波山砌冷蟲多語天空雁獨還黃花虛採擷猶未破秋顔馬仲良集)
(原區大相游城南韋氏園詩方暄風蕩嘉卉膏露沐時芳休假出南園衆友與我行塘溜清渠珍木秀通莊)
(谷禽選樹鳴水族近人翔素柰呈雪姿綺棠絢霞粧俯仰茂對育羇累為之忘嘉彼中園有坐嘆此流光取快)
(直時物歡樂寧詎央寤言幽澗側彼子獨褰裳集)(海目)
(原陶望齡夏日過韋園作臨流微風來端坐意已足)(清池不濡軌時有幽鷺浴歇菴集)
(增李攀龍韋氏池亭同元美子與子相賦色貰酒新豐解佩刀相逢意氣為君豪孤亭畫敞杉松亂石青含)
(薜茘高自向風塵偏勝蹟豈令湖海傲吾曹從他桂樹山中發招隠何勞更反騷滄溟集)
(增謝榛春日同李于鱗王元美集韋氏水亭春都門聯轡出此地訪煙蘿共酌清尊酒還成白苧歌雲花外)
(度幽鳥水邊多更擬池亭上田田採芰荷河我來憑水檻坐久夕陽斜聊復袪塵事相將攬物華山百戰地)
(桑柘幾人家總有明春約還看何處花曰溟山人集)
增金井在府南魏村社永樂間嘗駐蹕于此飲而甘之
遂命甃焉(天府廣記)
(臣)等謹按魏村社金井今湮廢無考
原海會寺穆宗受釐之地萬歴增修極其閎麗今則零
落無存矣(行國錄)(原在南城今移改)
(臣)等謹按海會寺在左安門外迤西馬家村明嘉
靖間建萬歷間增修
本朝順治年間重修乾隆二十二年復加繕葺正殿恭
懸
皇上御書額曰覺海津梁殿前恭勒
御製詩碑寺内明萬歷二年碑大學士張居正撰又有
本朝順治十七年宏覺禪師道志所撰碑
增乾隆二十二年
御製海會寺詩城南佛宇道東陲慶落重看綽楔碑
(寺建于明神宗時有張居正碑文歲久頽圯因勅重修時甫落成因往南苑之便一臨瞻禮)見說神
宗受釐處更思張相迓衡時往來久是惜零落(此寺為南苑往)
(來必經之路少年時即見其零落矣近以帝京觀瞻所繫凡傾圯不堪者或歸併淨除或量加修葺所司通告)
(工竣)搆築無過葺廢頽帝里觀瞻法輪奐寧關修福六檀
施
(原張居正重修海會寺碑釐海會寺在都城之南創于嘉靖乙未穆宗皇帝常受于此皇上即位之二年聖)
(母慈聖皇太后出内帑銀即其地更建焉會游僧有笵成銅像一軀無所庇覆司禮監太監馮保請移置其地)
(復出内儲大木以為殿材中為殿三皆三楹方丈一凡五楹鐘鼓樓二配殿十二禪堂十僧房四十有竒前為)
(山門繚以周垣又於其外拓地六頃以為焚修供具之資太岳集)(原在南城今移改)
(臣)等謹按笵銅佛像今在寺之正殿
(增僧道忞重修海會寺碑略二都城之南有寺曰海會者剏于嘉靖乙未之歲世穆廟咸命僧代度于此至)
(萬歴元年慈聖太后復發帑金命内臣撤其圯壊而增修之江陵張相國為文記其事詳且悉矣)
(今上受天眷命撫有萬方維時順治丙申歲久寺頽都人士謀欲鼎新乃削牘命本寺僧走江淮請今憨璞聰)
(公住持是刹首創濟宗禪衆川趨宗風大振丁酉上狩南苑因幸寺延見聰屢召入)
(禁庭問佛法大意奏對稱旨日昨)
(上謂志曰朕初雖尊崇象教而未知有宗門耆舊知有宗門耆舊則自憨璞固有造于祖庭者也聰公住海會)
(凡五載殿宇廊廡與鐘鼓樓閣山門之屬焕然一新丐予言記之以昭示後人使永為十方常住不墜宗風焉)
(順治十七年孟秋立内官監太監李興請建僧寺一所原弘治十四年五月)
(于大興縣東臯村以僧錄司左覺義定錡住持仍乞賜寺額護勅又以寺西有官路不便乞以其私地易路東)
(苜蓿官地得旨陞定錡為右講經兼本寺住持賜寺額曰隆禧禮科都給事中寗舉劾之謂陛下即位以來未)
(聞修建寺院亦未聞輕賜寺額濫陞僧官今興乃恃恩陳請作俑建寺罪一自知私創非宜奏乞寺額又請護)
(勅使天下後世譏議陛下罪二興猶恐朝廷不信以祝延聖壽為辭夫内官修建寺觀不過自為身後香火之)
(供其于聖夀何預詞屬欺誑罪三且無故乞陞僧官致姦僧得志有濫恩典罪四又苜蓿之地乃祖宗用以牧)
(馬之所今以其私便輙欲易之恐自今貴戚之臣但其莊所接壤官地皆援此例兌易變亂成法罪五伏望斷)
(自宸衷毁所建寺罷寺額護勅不許兌易苜蓿地仍禠定錡職治以死以為姦僧交通内臣壞法者戒奏入命)
(所司看詳以聞禮部覆奏請如舉言上置勿論既而戶部又奏苜蓿地宜改正還官從之明孝宗實錄)
(臣)等謹按隆禧寺在左安門外迤西東臯村有弘
治十四年禮部尚書張昇碑萬歴二十二年住持
僧正先重修亦有碑
(增張昇隆禧寺碑略乃都城南不十里循郊墻折而東有寺鼎新壯麗殊甚太監李興創造也肇工于弘治)
(十三年七月訖工于次年五月上聞而嘉之賜額隆禧命僧錄司右講經定錡主之弘治十四年十一月立)
增采育乃古安次縣采魏里也明初為上林苑改名蕃
育署而人仍呼采育合新舊而名之也去都城七十里
(春明夢餘錄)
(臣)等謹按采育在左安門外五十五里居民數千
家為畿輔首鎮
本朝分設廵檢一員專駐其地明時蕃育署今已廢僅
存遺址
增永樂五年設上林苑監蕃育署典署一人署丞一人
錄事一人洪熙中以良牧川衡二署併蕃育(明史)
原蕃育署首良牧林衡嘉蔬所謂外光禄也統于上林
苑署即皇莊不隸京府乃勝國時沙漠地永樂二年移
山東西民填之有恒産無恒賦但以三畜為賦計營五
十八舊有鵝鴨城(耳譚)
(臣)等謹按鵝鴨城今無考
(原永樂初設上林苑監于京師取山西平陽澤潞之民充之使蕃育樹藝以供上用時止設文官後增設内臣)
(九員至弘治間漸增至一十八員正德間添設總督僉書監工等名至九十九員于是科擾百出節年通計誅)
(汞至銀三十五萬餘兩逼死人命數多上登極詔汰革之止存一十九員民始稱便明世宗實錄)
原義犬菴在蕃育署萬歴中菴犬搏隣鷄隣以詬主
僧宗住宗住執犬佛前撻之他日復犯宗住縛置將以
就屠犬撐住作乞憐狀宗住曰汝能悛尚可宥也因架
石作穽高不踰尺置犬其中犬自是蟠跼穽中不出食
避葷腥一日到佛前伸兩足伏首作頂禮狀宗住知其
且化去為誦湼槃經送之始化菴以此得名(耳譚)
(臣)等謹按義犬菴今無考
原采育東南二十里有阜高一丈廣三四十尺曰聚燕
臺歲秋社燕辭巢日必各將其雛數十百聚此臺呢喃
一二日然後分翔而去(帝京景物略)
(臣)等謹按采育東南十里許即屬東安縣境聚燕
臺今無考
增乾隆三十六年
御製采育里詩京南富庶村厥名采育里輕輿村外
過老幼路旁跪去歲此被潦謂當艱窘矣審視無菜色
衣暖面多喜急賑及大賑加賑二月裏有司善推行想
皆實澤被(叶)然未經見者正復不少耳
(臣)等謹按卷中
御製詩恭載初見之什餘不備錄
(增明李元宏聚燕臺詩嘈燕來各有巢燕歸云有國秋風吹古臺社散燕來即雜萬聲中去住兩心逼曰余)
(巢此都歲見離蕃息巢也無盛衰居者易興革畫藻去年如故人覓不得昨過棘籬邊故人瘁顔色舊德勝新)
(巢移共汝惻惻豈無新鮮泥愛惜舊心力帝京景物略)
增廣恩寺在菜戶營(五城寺院冊)
(臣)等謹按廣恩寺在右安門外西三里菜戶營舊
名清勝寺俗呼周橋寺寺有燕山府清勝寺慈慧
大師塔幢一宋宣和七年建按宋史宣和五年金
以燕京及涿易等六州還宋至七年十月宋郭藥
師始以燕山叛降金此幢是宣和七年二月所立
彼時地猶屬宋故幢内以宣和紀年耳
(增沙門圓成等燕山府清勝寺故講經律論提點慈慧大師實德記略師諱惠忍俗姓和氏本燕人也父授)
(龍門縣令五歲依止大興教寺山主上人為師九歲受其自前朝時大崇佛教帝重釋門師乃三十因廵參訪)
(雲水閑遊届長春州講演約被徒衆千人改為詮秘大德時年四十有九兼樞密大王先祖墳山持課講經律)
(論三載不闕特奉上命授宣密大師又至天慶年間便住清勝一藍兩街僧錄高上師流無不舉唱又改授慈)
(慧大師七衆咸欽二乘歸仰超遠公于廬山越羅什于秦代歸義聞之堅請師之住正方今時歲晏清天下一)
(統師因届小藍閑居白業忽然罄捨分寸不畜知聖時遥色身趣寂至二月二十七日歸真俗年八十一僧夏)
(七十二門徒七人依師遺囑白㲲火化焚于靈骨感頭之不壊舌之不灰牙齒盡變曼陀之花香櫬皆作蓮花)
(之狀始建法幢上鐫觀音菩薩并刻尊勝陀羅尼附葬于塋石之前門資沙門圓成圓念圓通圓智圓才圓惠)
(圓果宣和七年二月十三日巽時建持有曰十分好月增南清勝寺在舊城請潤公長老住)
(誰家池沼不能來一片間雲是處巖巒皆可住圖經志書)
補崇禎丙子帝以宫中累朝所奉佛像盡發僧寺戊寅
詔武清侯助軍餉百萬侯時家産已落以甲第及海淀
别業售於人不足扇珥珮帨之屬悉鬻諸市及悼靈王
病篤帝臨視之王指九蓮菩薩示現空中數帝之罪言
訖而薨帝大悔命建佛寺于草橋之北額曰九蓮慈蔭
寺時崇禎十五年也寺基舊屬嘉蔬署周圍地一頃有
餘内官監太監王德化疏請歸寺徵租督工者中官于
輸曜也入山門為佛殿殿後建閣以奉九蓮菩薩宫中
出繡佛旛徧挂于殿壁寺之西數十步即碧霞元君廟
土人號為中頂者是也(寄圜寄所寄錄)
(臣)等謹按九蓮慈蔭寺在右安門外三里前為天
王殿中為萬德殿後為地藏殿而無閣正殿之兩
廡曰敏慧殿善法殿其右廡有悼靈王像
原右安門外南十里草橋唐時有萬福寺寺廢而橋存
天啟間建碧霞元君廟其北土近泉宜花居人以種花
為業冬則蘊火暄之十月中旬牡丹已進御矣橋去豐
臺十里中多亭館元廉右丞之萬柳堂趙參謀之匏瓜
亭栗院使之玩芳亭要在彌望間然莫詳其處矣(帝京景物)
(略)
(臣)等謹按草橋在右安門外碧霞元君廟在橋北
數十武土人呼為中頂乾隆三十六年
發帑重修前殿奉碧霞元君額曰資生溥化中殿奉東
嶽額曰大德曰生俱
皇上御書廟有康熙中大學士王熙李天馥二碑
又案瓠瓜亭詳郊坰東卷内萬柳堂玩芳亭詳本
卷
原草橋衆水所歸種水田者資以為利十里居民皆蒔
花為業有蓮池香聞數里牡丹芍藥栽如稻麻然諸花
悉備獨不能養蘭惟萬明寺有蘭數本(燕都遊覽志)
(臣)等謹按萬明寺在阜城門關外詳見郊坰西
原燕地苦寒江南羣芳不易得即有攜種至者僅可置
盆盎中為几席玩其有進御者皆為火迫而發日月朝
夕之艷無經歲計也(長安可遊記)
增土以泉故宜花居人遂以花為業都人賣花擔每辰
千百散入都門凡花歴三時者長春也紫薇也夾竹桃
也香歴花時開謝者玫瑰也非花而花之者無花果也
草橋惟冬花盡三季之種坏土窖藏之蘊火坑晅之十
月中旬牡丹已進御矣元旦進椿芽黃瓜其法自漢已
有之漢世大官園冬種蔥韮菜茹覆以屋廡晝夜□煴
菜得溫氣皆生(帝京景物略)
(原馬之駿秋日草橋作梨白屋村村度青帘面面迎野溪殘雨入側樹早隂生棗過橋色鷄豚近市聲未論)
(邱與壑出郭已多情詩馬仲良詩集調相同把手郊園增管紹寧集草橋莊官閒更喜)
(興未窮一曲水環魚藻綠幾肩花過石橋紅柳隂落日帘斜出荷氣微風香暗通池上客逢藜火夜霜星應曜)
(尾箕中略帝京景物)
原萬柳堂在府南(紀纂淵海)
原萬柳堂在府南元廉希憲别墅(明一統志)
(臣)等謹按萬柳堂朱彛尊原書因遺址無考故入
城市存疑條下今按劉侗帝京景物略稱在草橋
豐臺之間謹移入郊南以識其事而舊蹟無可訪
矣
原廉希憲園名花幾萬本號為京城第一(清容居士集)
原時營繕東宮工部官請曰牡丹名品惟相公家乞移
植數本太子知出公家矣公曰若出特命園雖先業一
無所靳我早事聖主備位宰相未嘗曲乞恩澤方爾病
退顧以花求媚耶請者愧止(元名臣事略)
原野雲廉公於都城外萬柳堂張筵邀疎齋松雪兩學
士歌姬劉名解語花左手折荷花持獻右手舉杯歌驟
雨打新荷之曲松雪喜而賦詩曰萬樹堂前數畝池平
鋪雲錦蓋漣漪主人自有滄洲趣游女仍歌白雪詞手
把荷花來勸酒步隨芳草去尋詩誰知咫尺京城外便
有無窮千里思(樂全堂廣客譚)
原京師城外萬柳堂亦一宴游處也野雲廉公一日置
酒招疎齋盧公松雪趙公同飲命歌兒解語花歌小聖
樂行酒小聖樂乃小石調曲元遺山先生好問所製名
姬多歌之俗以為驟雨打新荷者是也(輟耕錄)
原野雲廉公未老休致其城南别墅當時稱為廉園花
園村之名起此内有清露堂扁至大戊申八月其甥疎
仙萬戶後更號酸齋與許參政有壬同游主人命二人
分賦長短句有壬得清字即席成章調寄木蘭花慢主
人喜甚榜之堂上(長安客語)
(原貢奎集廉園詩行宿雨洗炎煥聫車越城關廣㕓隘深潦飛棟栖連闤經水石勝稍見花竹環隂靜息影)
(跡窈窕紛華丹兢兢是非責侃侃賓友閑蔬食嘗苦飢世榮竟何攀學仙本無術即此超塵寰雲林集)
(補王惲秋日宴廉園清露堂和韻詩吹何處新秋樂事嘉相君絲竹宴芳華高雲錦席翻凉翠蓋紅粧簇藕)
(花照眼東山人未老舉頭西日手頻遮賓筵醉裏聞佳語喜動金柈五色瓜秋澗集)
(原許有壬木蘭花慢詞竹渺西風天地拂吟䄂出重城正秋滿閒園松枯石潤瘦霜清扁舟采菱歌斷但一)
(泓寒碧畫橋平放眼竒觀臺上太行飛入簾楹主人聲利一毫輕愛客見高情便芡剥驪珠蓮分冰繭酒注金)
(缾風流故家文獻况登高作賦有諸甥清露堂前好月多情照我題名圭塘小藁)
原玩芳亭在府南元栗院使别墅(明一統志)(以上九條原在存疑門今)
(移改)
(臣)等謹按玩芳亭朱彛尊原書入存疑條下今依
劉侗帝京景物略移入郊南而舊蹟已失其處矣
增玩芳亭在燕京東營内乃栗院使之别墅一時文彦
品題甚富(析津志)
(原馬祖常都城栗氏玩芳亭詩花歲序催人老韶華逐酒濃開尊應數數閉戶豈重重朵山猿折齋池竹笋)
(供京塵衣不染猶得媚春客花石田集來日日費金錢原又城南絶句栗侯亭前一園客)
(明朝碧樹春城合恨不江東問酒船路同上好畫亭蘭原王士熙題玩芳亭詩每憶城南曾來)
(花經雨白野竹入雲青波影浮春砌山光撲畫扃褰衣對蘿薜涼月照人醒何處春來好城南尺五天地幽)
(迷曉樹花重壓春烟上客抛羅袂佳人舞畫筵晩來清興熟移坐曲池邊留客青春過題詩碧霧寒亂鶯穿)
(舞障輕蝶立迴闌白日閒斟酒清時早挂冠主人多雅興不覺玉巵乾拂拭亭前日東風屋角生淺雲浮水)
(動遲日傍花明春去青林合人來白鳥迎暮塵回首處此地可忘情美酒朝朝熟佳賓日日來玉巵擎雨露)
(翠䄂拂塵埃預恐春城閉先教晩騎迴只今行樂地飛絮落莓苔皇元風雅)
(原薛元卿燕栗總管玩芳亭詩未栗氏林亭好南鄰借馬游樂欄當戶密花徑近城幽許朝參懶聊因逸興)
(留使君行樂處風物為春柔文翰類選)(以上四條原在存疑門今移改)
增遂初堂元詹事張九思别業繞堂花竹水石之勝甲
於都城(天府廣紀)
(臣)等謹按張九思遂初堂孫承澤天府廣紀亦系
之草橋河各條下然其蹟已無可考
增余遊祖氏園中有古池臺云是元人舊蹟然無從考
其為何氏園也(天府廣紀)
(臣)等謹按祖氏園遺址今廢
增金太祖武元皇帝平遼碑在南城豐宜門外史臣韓
昉撰文宇文虚中書(金臺集)
(臣)等謹按金制南郊壇在豐宜門外方丘在通元
門外蓋豐宜乃正南門通元乃正北門也王惲玉
堂嘉話又云燕城西南門曰端禮則東南門為景
風可知以四德智禮相對衡之則西北門為崇智
東北門為會城亦可知也
(原韓昉字公美燕京人天慶二年中進士第一累遷禮部尚書翰林學士兼太常卿加開府儀同三司封鄆國)
(公善屬文最長于詔冊作太祖睿德神功碑當世稱之金史文藝傳)
(原字文虚中字叔通蜀人建炎二年為祈請使被留天眷間累官翰林學士知制誥兼太常卿封河内郡開國)
(公書太祖睿德神功碑進階金紫光禄大夫金史本傳)
原循宜泉橋北少東園内有金太祖武元皇帝碑扃守
嚴秘園後有小亭四旁卉木成列峙二靈壁石於巽坤
隅(燕石集)(以上三條原在宫室門今移改)
(臣)等謹按宜泉橋今無考
(原郝經戊午清明日大城南讀金太祖睿德神功碑詩雜花裝樹燕草綠珠翠重重擁燕玉踏青車騎各一)
(簇巉天一碑杏梢出軃肩垂䄂立馬看穹龜交龍勢屈蟠四面渾鐫堆字山填金剜盡黑獵斑冐頭遷史學舜)
(典序字班書雜文選銘章生民麗且婉太祖帝紀都一卷初賄肅慎兆已陳日出之國生聖人周雖舊邦命維)
(新不事殺戮義與仁海青一翅海西落兩國君臣俱不覺鷓鴣聲裏降王縳漢民不失生聚樂平地突起金天)
(龍面如紫玉真英雄化行江漢服羌戎百年以來誇俊功參用遼宋為帝制文采風流幾學士磊磊高文辭稱)
(事卓冠一代誰復似汴亡文物委地環不收獨有此碑岌嶪在幽州荒烟莾蒼無人讀使我掩面涕四流鄭王)
(已自磨甘露故隴移來立新墓小民世情多忌諱更欲去除誰愛護不久拽仆野火焚後人不復見此文攀花)
(再讀傾一樽朗詠直過宣陽門勢陵川集雲猶憶下遼原果囉洛納延詩十丈豐碑倚空風)
(東百年功業秦皇帝一代文章太史公石斷龍鱗秋雨後苔封鰲背夕陽中行人立馬空惆悵禾黍離離滿故)
(宮集金臺)
原拜郊臺在府西南七里金大定間拜天於此(明一統志)
(臣)等謹按拜郊臺今無考朱彛尊於豐臺按下以
為疑即拜郊臺亦係約略言之初無確證也
原金因遼舊俗以重五中元重九日行拜天之禮重五
於鞠場中元於内殿重九於都城外(金史禮志)
增郊天臺在京城之南五里有壝設郊祀署主之累朝
故事至治三年冬上親祀至正十五年冬至日上再祀
金大定十一年拜郊所建國朝因之事實備載太常(析津)
(志)
原今右安門外西南泉源湧出為草橋河接連豐臺為
京師養花之所元人園亭皆在於此(春明夢餘錄)
(臣)等謹按豐臺在右安門外八里居民尚以藝花
為業
原芍藥之盛舊數揚州劉貢父譜三十一品孔常父譜
三十三品王通叟譜三十九品亦云瑰麗之觀矣今揚
州遺種絶少而京師豐臺連畦接畛倚擔市者日萬餘
莖惜無好事者圖而譜之豐臺之名不知所始訽之土
人并無臺也(析津日記)
朱彛尊原按金時郊臺在南城外豐宜門者金之南
門也豐臺疑即拜郊臺因門曰豐宜故目為豐臺
云爾
增豐臺在宛平縣西草橋南接連豐臺為近郊養花之
所元人園亭皆在此今每逢春時為都人遊觀之地自
柳村俞家村樂吉橋一帶有水田橋東有園其南有荷
花池牆外俱水田種稻至蔣家街為故大學士王熙别
業向時亭臺極盛今亦荒蕪矣其季家廟張家路口樊
家村之西北地畝半種花卉半種瓜蔬劉村西南為禮
部官地種植禾黍豆麥京師花賈比比於此培養花木
四時不絶而春時芍藥尤甲天下泉脉從水頭莊來向
西北流約八九里轉東南入
南苑北紅門歸張灣水清土肥故種植滋茂春芳秋實
鮮秀如畫誠此地難得之佳壤也(京城古蹟序)
增乾隆三十九年
御製豐臺作豐臺仍是舊名呼接畛連畦種植俱點
綴韶光寧可少偷移天巧得曾無幻開頃刻欺殷七下
策火攻學阿奴日下南門精數典謂當花事祝蕃廡(日下)
(舊聞引析津日記謂豐臺之名不知所始朱彛尊按以豐臺疑即拜郊臺因南門曰豐宜故目為豐臺云云其)
(解未確考豐臺為京師養花之所元人園亭多在其地豐盖取舊廡之義臺則指亭臺而言耳)
增乾隆四十一年
御製豐臺行廣甸&KR2535;迤臨豐臺豐臺村景殊他哉郭
駝遺風雜樹種殷七妙術繁花開樹種花開今復古(豐臺)
(植花木自勝朝已然見日下舊聞)村人世業如商賈何不治田為農夫
惜矣墾植斯膏土更思敷治在順民百萬億分斯一分
(豐臺種花樹之地在京城内不過億萬分之一耳)所失或多得或少(如禁其種花樹而令)
(種田則失業者或反致多耳)法令禁制徒紛紜冬雪春霖今歲好嫣
紅姹紫看夾道黃荃畫中五里行李賀詩囊益不少勝
朝酬唱多雅人飲酒挾妓遨遊頻百年來却鮮繼者亦
足以見風俗淳
(增王士正豐臺看芍藥詩盡回首旗亭畫壁時重來已是十年遲應劉逝後風流只有恒河照鬢絲宮錦)
(千絲費翦裁䛏他婪尾殿春杯老顛賸欲相料理乞取齊奴步障來雨雨風風態自殊花花葉葉不曾孤更)
(添練鵲和蟬蝶便是徐熙六幅圖改霑濕春衣更不嫌花枝婭姹雨廉纖鬢絲禪榻心情閑看兒郎插帽簷)
(增漁陽詩集臺看花歌陳維崧豐)(南人為園種花蕊北花只在)
(野田裏園裏栽花愛惜多花時其奈狂風何田裏栽花不如草偏到開時花倍好燕市風光轂雨餘豐臺芍藥)
(弄晴初絶憐紫艷紅香隊不在高樓小院居疇醉曲欄供掩映誰添軟幔助扶疎空村細雨行人摘破廟斜陽)
(野叟鋤今年偶向花間走狼籍嬌香一回首人世遭逢亦復然沈吟且進杯中酒更憶睢陽看牡丹鞓紅歐碧)
(望中寬我憐青帝千堆錦人作神農百草看刈去宋清簾底買捆歸扁鵲市中攤將花持比南中菜菜亦南中)
(有人愛君不見四月東吳賞菜花千園繡幄爛朝霞此間芍藥如泥賤苦蕒瓜蔞共一車湖海樓詩集)
(增沈德潜豐臺看芍藥詩朵豐臺遠近並栽花拄杖敲門野老家隨意殿春搴一狂來欲插帽儋斜柔枝)
(穠態若為情客裏看花眼倍明略似少陵臨水見五家合隊麗人行文窗雕砌付蒼煙開到名花轉可憐猶)
(有園丁閑把耒逢人還訴舊平泉過載酒閑園賦折枝風流七子憶南皮廿年鳥影匆匆互對名花看鬢絲)
(詩歸愚鈔)
補豐宜門外西南行四五里有鄉曰宜遷地偏而囂遠
土腴而氣淑郊邱帶乎左横岡亘其前中得井地三九
之一卜築耕稼植花木鑿池沼覆簣池旁架屋臺上隸
其榜曰遠風以為歲時賓客宴游之所者韓氏之昆仲
總管通甫判府君美也(秋澗集)
朱昆田原按今之豐臺疑即遠風臺之遺址
(臣)等謹按前條豐臺下朱彛尊按語云疑因門曰
豐宜目為豐臺昆田又云疑為遠風臺似俱涉傅
會矣
增韓御史先世禹城人城南遠風臺為别墅諸老有詩
(析津志)
(補王惲寒食日韓氏南莊讌集詩在重城鞍馬壓紅塵春草池塘發興新自擬嘯歌知道不分賓主更情親)
(青山似喜談時事白髮空慚滿領巾默數向來投轄飲不應驚坐獨陳遵秋澗集)
朱昆田原按韓氏南莊即遠風臺
(臣)等謹按韓氏遠風臺今無考
增葆臺在南城之南去城三十里故老相傳明昌時李
妃避暑之臺無碑志有寺甚壯麗乃故京藥師院之支
院也(析津志)
(臣)等謹按葆臺及寺今俱無考
原百泉溪在府西南一十里麗澤關平地有泉十餘穴
滙而成溪東南流入柳村河(明一統志)
原百泉地卑泥濘四時不乾一僧誓填之功未就旋壊
已數年矣(燕石集)
原宋褧南城俚歌柳村南路百泉涌䧟車躓馬沮洳
深煢煢一僧力負土治道不成徒苦心(同上)
欽定日下舊聞考卷九十
