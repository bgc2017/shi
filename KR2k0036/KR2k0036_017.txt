欽定日下舊聞考卷十七
國朝宫室(九)
建福宫後為惠風亭又北為
静怡軒(宫國朝史)
(臣)等謹按
静怡軒内額曰與物皆春聯曰雨潤湘簾苑外青巒飛
秀風披錦幕階前紅葯翻香
静怡軒西室額曰四美具其屏間為
御書視聽言動思五箴室後聯曰墨壺琴薦相先後舊
詠新裁自品評又聯曰蘭殿藹晴暉爐烟結翠芝
宫呈秀采砌草舒芳
乾隆七年
御製静怡軒晩對雨詩不辨鳳城漏如聞金戺琴楣
欄滌暑氣花木沃芳心延爽試風袂迷歸亂晩禽詞臣
已退食玫陛獨清吟
乾隆三十一年
御製静怡軒詩插架有書函與稽夙所耽心怡非外
騖神静得深探元化化無跡熙春春未酣棚梅不攻火
發却後江南(庭前梅樹二株不事薰□祇以旃棚護之已蓓蕾而未花)
又
御製静怡軒梅花詩暮春已過望墀梅開始盛試披
羣芳譜奚詮花月令設曰南北戒暄寒候殊應審然此
更北當無紅紫競况兹桃杏謝節氣非不正我為思其
故冬月盆樁靚留此鬭韶妍欲擅江鄉勝
乾隆三十三年
御製静怡軒摘梅詩盆梅開太盛摘使樹頭稀已喜
香盈嗅兼資色綻肥(花太盛則枝頭含苞者色轉篤間摘去之新開之朵益肥潤)文
殊净文榻天女滿天衣戶外飄飄者疑從手裏飛
乾隆四十四年
御製題静怡軒意静則身怡文軒並得之一時兹避
暑两歲未言詩(丁酉戊戌两年此間皆未題詠)紗牖風輕送石階旭漸
移當年結搆意孤矣不堪思(静怡軒建福宫後之寢室也未能遂予葺搆初意迴)
(思悵然詳見建福宫詩註)
(臣)等謹按
静怡軒
御製詩謹繹有關紀述事實者恭載卷内餘不備錄
静怡軒後為慧曜樓樓西為吉雲樓(宫國朝史)
(臣)等謹按吉雲樓内聯曰吉雲垂大地慈鏡照諸
天樓下額曰如是室聯曰華海澄明性源離色相
法鈴朗徹覺地了聲聞
吉雲樓西為
敬勝齋(宫國朝史)
(臣)等謹按
敬勝齋閤上額曰旰食宵衣聯曰看花生意蕊聽雨發
言泉閣下西室額曰性存聯曰致虛涵白室式古
凜丹書
敬勝齋閣之西額曰德日新聯曰牙籖披古鑒香篆引
澄懷其庭中垣門上東向恭鐫
御書額曰朝日暉其東山石上恭勒
御題曰飛扁
乾隆二十五年
御製敬勝齋詩君道典謨備始終惟一欽丹書爰取
義白室此為箴常有圖書伴如承師保臨凛乎朽索喻
逸豫敢萌心
(臣)等謹按
敬勝齊
御製詩恭載首見之篇餘不備錄
敬勝齋垣西為碧琳館(宫國朝史)
(臣)等謹按碧琳館東向樓上額曰静中趣聯曰參
得王蒙皴法寫將杜甫詩情又聯曰與物皆春花
木四時呈麗景抗心希古圖書萬軸引清機又左
聯曰軒墀饒秀潤書史足吟哦右聯曰味道研精
義隨時愛景光樓下聯曰素心悦澹泊勝托惟静
虛又曰忩意包涵畫天容醖釀春
乾隆十七年
御製碧琳館三首疊石為假山植檜稱温樹咫尺蘭
戺間縹緲蓬壺趣雕繪詎足尚澹泊素所慕可以貯琴
書遐心期古遇戶外響輕風琅玕奏韶濩佳景足一
忩新名恰當可奚事建章宫門戶千萬夥漏報出花鐘
篆裊沉檀火後樂惟同民先憂益厪我永言惸獨哀豈
啻富人哿殷懷周海㝢深居敢宴盤寸隂信不假萬
幾焉有閒輕裘念鶉結玉食軫糲餐聖狂别罔克朝夕
凜惕乾肯堂勵方來保此磐石安
乾隆三十二年
御製碧琳館詠竹詩幾个雲忩外仙家自有家風敲
鳴鳳管雪燦鏤瓊華寫色偏宜淡論情好在遐晦翁精
理學餐吐也稱嘉(朱子步虚詞有餐吐碧琳華之句)
(臣)等謹按碧琳館
御製詩謹繹有關紀述事實者恭載卷内餘不備錄
碧琳館南為妙蓮華室(宫國朝史)
(臣)等謹按妙蓮華室内聯曰青蓮法界本清淨白
毫相光常滿圓又聫曰轉諦在語言而外悟機得
真實之中
妙蓮華室南為凝暉堂(宫國朝史)
(臣)等謹按凝暉堂聫曰十二靈文傳寳炬三千淨
土蔭慈雲其南室額曰三友軒
乾隆十二年
御製題三友軒三友之名始宣尼直諒多聞益德資
香山取譬琴詩酒放達繄非予所師獨有玉局稱正見
直號植物松竹梅(叶)名稱義元隠未發我將觸𩔖引伸
之蒼松自具直之性梅傳春信諒也宜摐金敲玉時多
聞妙喻舍竹其復誰奚待結契霜雪裏天然同德聲應
隨寓意於物有竒遇名蹟歷歷琳琅披十八公的雲西
筆海粟長賦留雄辭君子林稱真定論國子博士小篆
題更愛梅事合元宋小清秘物傳今斯㨂金集狐有如
是自天合也非人為嘗鼎一臠足味道况斟雉膏道可
知箧藏書室識寳重忩外延客霜其眉千株一穗翩左
右(二語用蘇詩)是一是二誰然疑因蘇溯孔志未逮高山景
仰深長思
乾隆三十三年
御製三友軒詩喬松恒落落新筍已亭亭雖是梅子
候無妨通體馨允宜詩著句况有畫傳形(軒中弆曹知白十八公圖)
(元人君子林圖宋元梅花合卷因以命名而忩外亦植松竹梅三種)即景思三益堪為砥
錫型
(臣)等謹按三友軒
御製詩謹繹有關紀述事實者恭載卷内餘不備錄
凝暉堂之前為
延春閣北與
敬勝齋相對(宫國朝史)
(臣)等謹按
延春閣内南面額曰惠如春聫曰瑶階鶴繞三株樹玉
宇鸞鳴九子鈴又聫曰玉砌風清五色祥光連棟
宇銅籖晝静四時佳氣集蓬壺
東室門上額曰清華
西室門上額曰朗潤
東次室聫曰四序調和懷育物萬幾清暇愛攤書東面
室内額曰潔素履聫曰山水之間發清響古今以
上多同人
右室聫曰拂濫露濃晴樹濕捲簾風細落花香西面額
曰静觀自得聫曰閒為水竹雲山主静得風花雪
月權又聯曰燕賀鶯遷樂意相關禽對語蘭芽桂
蕊生香不斷樹交花
左室額曰芝田
右室額曰蘭畹二層樓上額曰澄懷神自適聫三一曰
吟情遠寄青瑶障悟境微參寳篆香一曰春藹簾
櫳氤氳觀物妙香浮几案瀟灑暢天和一曰綠水
亭前羅帶繞碧山窗外畫屏開
最上樓額曰俯暢羣生
延春閣之西門上
御題石刻南向者曰含象北向者曰懷芬閣前疊石為
山上結亭曰積翠山左右有竒石西曰飛來東曰
玉玲瓏山之西穿石洞而南洞口恭勒
御題曰鷲峯南有静室東向額曰玉壺冰又額曰鑑古
聫曰湘管摛新會芸編發古香折而南有聯曰地
學蓬壺心自遠身依泉石興偏幽又聫曰竒石盡
含千古秀好花長占四時春其上有樓供大士像
聫曰智珠不斷恒河界明鏡長懸兜率邊又聫曰
流水如有意高雲共此心
乾隆七年
御製延春閣對雪詩天衣靉靆羃寒原詰旦瓊霙集
瓦鴛望去玉龍猶夭矯舞來銀鳳正聯鶱含毫裁句端
溪潤引火烹茶古鼎温卜麥樂餘憂更繼誰家茅屋凍
鴟蹲
乾隆三十年
御製正月十一日延春閣恭奉
皇太后觀燈即事詩年年御苑
賞花釭兹近南巡啓蹕幢節卜齋前迎
鳳馭(以明日始值云祈穀大齋)月先望夕麗天杠蘭珍百品羅瓊
几華燭千行照綺忩高閣延春春信遞駢供
慈豫啿祺厖
乾隆三十一年
御製延春閣牡丹詩雨中牡丹對春過恰延春得意
有多態通身無點塵高松宜作伴羣卉那堪倫自愛清
香遞何須睡鴨陳
(臣)等謹按
延春閣
御製詩謹繹有關紀述事實者恭載卷内餘不備錄
乾隆二十三年
御製賦得玉壺冰玉壺愔愔嘉夜長華鐙蘭燄冰為
光箕風畢雨此清暇潑墨摛毫復静忙申申緩箭渴烏
水銅瓶芳遞梅花蕊輕裘温室不知寒無易由言吾過
矣
乾隆三十四年
御製賦得玉壺冰精廬玉壺似内外映空澄豈必買
其酒(用司空□詩品意)真如在以冰瓊葩紛纈瓣瑶岫迥添層
漫慮餘寒峭蜃忩正可憑
(臣)等謹按玉壺冰
御製詩謹繹有關紀述事實者恭載卷内餘不備錄
月華門之西相對者為
遵義門門西向南者為
養心門中為
養心殿(宫國朝史)
(臣)等謹按
養心殿為
皇上宵旰寢興之所凡辦理庶政召對引
見視
乾清宫殿内恭懸
世宗憲皇帝御書額曰中正仁和
寳座屏上
皇上御書聫曰保泰常欽若調元益懋哉
東暖閣内
御書
聖祖仁皇帝聖訓曰天下之治亂休咎皆係于人主之
一身一心政令之設必當遠慮深謀以防後悔周詳籌
度計及久長不可為近名邀利之舉不可用一己偏執
之見採羣言以廣益合衆志以成城始為無偏無黨之
道孝者百行之原不孝之人斷不可用義者萬事之本
不義之事必不可為孝以立身義以制事無是二者雖
君臣父子不能保也又
御書
世宗憲皇帝聖訓曰敬
天法
祖勤政親賢愛民擇吏除暴安良勿過寬柔勿過嚴猛
同氣至親實為一體誠心友愛休戚相關時聞正言日
仃正事勿為小人所誘勿為邪說所惑
祖宗所遺之宗室宜親國家所用之賢良宜保自然和
氣致祥綿
宗社萬年之慶
東暖閣下聫曰憂其所可恃懼其所可矜後室門上額
曰記所託聫曰汲古得修綆守道無異營又聯曰
書圃禮園無斁好甌香研净有餘清東室為
寢宫西室額曰
隨安室聫曰無不可過去之事有自然相知之人西南
室額曰明忩
西暖閣内恭懸
世宗憲皇帝御書額曰勤政親賢聫曰惟以一人治天
下豈為天下奉一人
御製養心殿銘人心惟危在閑其邪道心惟微在培
其芽其閑其培皆所為養撡存舍亡毋須臾放有如時
雨沃此寸田大公順應動直静專動匪憧憧静匪寂寂
矧其為君更宜乾愓一念之善百禩蒙庥一念之惡萬
姓貽憂飬之之方存誠主敬克己復禮外王内聖孰本
孰末外由内施任重道遠責萃君師朵殿崇崇顧名思
義作此銘辭永訓後世
御製飬心殿四箴(有序)我
皇考聖訓曰敬
天法
祖勤政親賢事止四端義該萬理自古帝王莫不守此
以治違此以亂予小子踐阼以來平旦莊誦惟日孜孜
畏與年長會隨時觸爰集經書成句衍義綴辭各得十
六韻入目警心既因自勵亦以昭示來兹皇矣
上帝(詩)鑒觀四方(詩)昭假于下(詩)赫赫明明(詩)惟聖時
憲(書)承
天而時行(易)終日乾乾夕愓若(易)無怠無荒(書)畏
天之威(詩)勅
天之命(書)不顯亦臨(詩)俾爾彌爾性(詩)惟予一人(書)曷
其奈何弗敬(書)敬勝怠者吉義勝欲者從(國語)日日新
又日新(禮記)清明在躬(禮記)無然畔援無然欣羡(詩)昭
升於上(書)在止於至善(禮記)先
天而
天勿違後
天而奉
天時(易)我不敢知(書)我其夙夜(詩)念兹在兹(書)怵愓惟
厲(書)安而不忘危(易)於緝熙(詩)永言配命(詩)弼我丕丕
基(書)(右敬箴天)明明我
祖(書)既受
帝祉(詩)我來自東(詩)永清四海(書)之綱之紀(詩)惟民所
止(詩)無忝
皇祖(詩)奉
先思孝(書)作樂崇德(易)肅肅在廟(詩)春禘秋嘗(禮記)思
其所樂(禮記)
聖有明訓(書)如日月之照臨(書)式如玉式如金(左傳)布
在方策(禮記)罔有不欽(書)峻命不易(書)遺大投艱於我
身(書)如親聽命(禮記)罔不惟德之勤(書)曰仁與義(易)迭
用柔剛(易)一張一弛(禮記)不愆不忘(詩)民可近不可下
(書)無教逸欲有邦(書)夙興夜寐(詩)其爾典常(書)啓佑我
後人(書)俾爾熾而昌(詩)(右法箴祖)
天行健(易)聖人則之(易)克綏厥猷惟后(書)一日二(日)萬
幾(書)罔遊於逸(書)庶績咸熙(書)曰予一人(禮記)昧爽丕
顯(左傳)與公卿大夫共飭國典(禮記)考禮正刑一德(禮)
(記)無敢不善(書)夙夜匪懈(詩)敷政優優(詩)惟幾惟康(書)
斯謀斯猷(書)執事有恪(詩)亦又何求(詩)百工熙哉(書)我
獨不敢休(詩)綱紀四方(詩)維皇作極(書)先之勞之(論語)
不遑暇食(書)念之哉(書)業廣惟勤(書)勤則不匱(左傳)時
乃日新(書)承
天之道(禮記)純亦不已(禮記)政貴有恒(書)慎終如始(書)
(右勤政銘)粤若稽古(書)明四目達四聰(書)論道經邦(書)
謂之三公(周禮)三事大夫(詩)百辟卿士(詩)宣力四方(書)
以佐天子(詩)惟后非賢不乂(書)其惟吉士(書)寤寐求之
(詩)任賢勿貳(書)靖共爾位(詩)期予于治(書)自朝至于日
中昃(書)晝(日)三接(易)若涉淵冰(書)用汝作舟楫(書)臣哉
鄰哉(書)尚克相予(書)予其敷心腹腎腸(書)出入自爾師
虞(書)假以溢我(詩)我應受之(詩)用勱相我國家(書)邇可
遠在兹(書)人亦有言(詩)惟治亂在庶官(書)所寳惟賢(書)
惟一德一心(書)欲至于萬年(書賢右親箴)
乾隆四年
御製飬心殿古榦梅詩為報陽和到九重一枝紅綻
暗香濃亞盆漫憶辭東嶠作友何須倩老松鼻觀參來
諳斷續心機忘處對舂容林椿妙筆林逋句却喜今朝
次苐逢
乾隆十年
御製養心殿碧桃樹詩芳姿拈詠感無端露井依依
豓未殘九十韶華都過也尚携春色待人看
乾隆三十一年
御製飬心殿齋居詩已過立夏節孟夏倏將臨曦影
下階去紗紋上牖深(宫殿於立夏後紙忩内上紗櫺俗名替忩)晝長餘有暇
古史繹堪尋好樂真無射惟斯足飬心
乾隆三十四年
御製新正飬心殿詩内殿兹宵旰寸陰復分陰流年
值理紀韶祉迓來臨庶績願咸熙益慎亹酌斟三白幸
已逢(農諺正月見三白田公笑嚇嚇)六花兆其諶祈年昔猶昔勤政今
斯今敢云此為勞此即是飬心
又
御製飬心殿即事詩膏雨頻霑灑首夏誠清和日照
弗炎騰風送致爽過彤殿豈閒居魁卷閱如何(讀卷官以擬定)
(殿試前列十卷進呈細為披閱原擬第一卷頌語過多不及第二卷之切實因對易之其原擬第三卷意稍薄)
(弱抑之第四而擢原擬之第八為第三就所見評隲先定甲乙然後拆名引見此新定例也)藻繢非
所尚敷陳在所羅就此獲者搜慮彼失者多籲俊期真
材吾寧取揣摩
乾隆三十六年
御製飬心殿對雨作(五月初七日)曉晴卓午忽生雲隠隠
雷聲自遠磤纔覺微凉幾點落遂催急陣亂絲棼甎鋪
平磩潦易積瓦滑琉璃瀑早聞(宫中庭院皆鋪甎上承石砌即小雨亦難滲易)
(積而屋瓦琉璃質性滑澤雨輒垂溜是日霑甫二寸已覺簷牙注流地面浮水非若御園之土階素瓦必待急)
(&KR1204;優膏方成而象也)曾未逾時勢消散祇為嗟惜那為欣
乾隆三十八年
御製仲春養心殿詩祈春典學两俱應為是還宫禮
敬承依例彤扉弆仙木(宫門門神春聫例於二月初三日收庫)更當青瑣
徹華燈閙將半月翻欣静閒勅萬幾敢忘競正值金川
攻要寨問郵中夜每頻興
又
御製夏日養心殿齋居詩祭重躬親每勖予深沉彤
殿暑全祛雖然長夏渾忘夏縱不遷居亦肅居(夏至致齊雖不)
(御齋宫而儼恪之忱則與有事南郊之齋肅無異也)風帶凉知雨所致他應霑
愧此仍虛(早間微雨後風來頗凉知他處必有渥霑甘&KR1204;者而此地僅濡霢霂為之恧然)萬幾
云暇忙猶在點勘新增四庫書(時詞臣勘校永樂大典擇其可以刊行者按四)
(庫先繕十數種以進足供幾餘檢閱)
又
御製飬心殿對雨詩明始御齋宫兹仍居内殿(凡大齊前)
(二日宿宫内齋宫前一日詣壇内齋宫駐宿)勅政亦云畢憩躬值清晏未末
申之初西北升雲片轟砉乍鼓雷煜霅欻飛電倏忽黯
天中急霔落銀箭鴛瓦易為溜簷齒喧鳴徧須臾過雨
陣朗霄夕陽絢于澤豈辭多農况適親見虔虔祝時和
粥粥承
天眷
乾隆三十九年
御製飬心殿對雨詩傍申西北又雲生倏晦遥聞雷
鼓聲未甚鳴微鳴以雨其來速去速而晴琉璃滑霤垂
泉響平磩堅墀積水明(宫中琉璃瓦最滑故簷溜易垂而甎墀堅厚尤易積水不足為)
(優霈之徵也)分寸弗成定何益不能為慰祗為怦
乾隆四十二年
御製養心殿晩坐對細雨詩逾月晴既久傍晩雨方
細夏雲時聚散總未滂沱致往來道途間
安行荷
天賜然實望慮并(前月恭奉農田聖母梓宫至慮途泰東陵其時雖漸望澤又中)
(遇雨舁奉稍稽两難為情仰頼告上蒼賜佑啓程後連日晴和遄行安吉及山陵備祇奉神牌)
(回京亦因道路晴乾略無阻滯今則升祔禮成惟一意盻雨矣)方寸两難置
大禮今已成一意厪農事待澤亟斯時優霈庶其遂
乾隆四十三年
御製夏日養心殿詩視朝雖常例有如愛禮羊避熱
而弗行是即怠之方怠則吾豈敢長(上聲)年益自蘉都城
烟火多紫禁圍紅墻固皆足致炎未若園居良園居且
為愧暫熱庸何傷薰風來殿閣亦自生微凉近政撫蘭
亭即景玩詞方(近復臨董其昌所倣柳公權書蘭亭詩卷命工摹勒上石因殿閣微凉有會公)
(權聯句詩意)
乾隆四十四年
御製養心殿晩坐詩又當冬季還宫候迴憶往時意
惘然旬日問
安從此罷(向年九月杪還宫後每閱旬餘必詣暢春園問安一次駐御園數日而回直至仲冬)
(月遂不萬夀前十餘日恭奉惟增慈駕回宫復往御園廻憶曩事感悵)三年如幻忽
其遷登秋暘雨多逢若(今歲各省雨暘時若西成均獲豐稔而畿輔及近京諸省秋收)
(後透雨頻霑於宿麥尤為有益)出治剛柔敢用偏厪念豫工尚稽就黃
流虔祝順歸川(阿桂等昨奏引河開放後流勢極暢廿二三日為西北風所阻略覺緩滯風息)
(仍然暢行深處尚有水一丈餘尺連日趕緊進埽今順黃壩南北相距口門僅十餘丈若無風阻可冀速蕆要)
(工以此盼望合龍喜信尤切)
(臣)等謹按
飬心殿
御製詩謹繹有關紀述事實者恭載卷内餘不備錄
乾隆二十九年
御製隨安室八韻(在飬心殿東暖閣内)隨遇得居安飬心左序端
檢身若不及容膝已為寬志與青年異(此子在青宫時隨即以名室盖取)
(所過而安之義今則異曩日之志矣)題斯觸處觀(御園及行宫書室率題此額猶弗忘昔之意也)
敢求一已逸實覺萬民難為是勤宵旰因之叶燠寒祈
年無間意望雨或忘餐驕否(有韻)泰艱致今非昔所歡循
名如責實赩爾祗三歎
乾隆八年
御製明忩詩冬日誠衰日三餘樂歲餘晏温浮碧網
遲麗度朱疏把卷忘言處含毫得句初太康古有戒俯
仰惜居諸
(臣)等謹按
飬心殿内隨安室明忩
御製詩皆恭載首見之篇餘不備錄
養心殿西室為
三希堂(宫國朝史)
(臣)等謹按
三希堂額為
御題有
御製三希堂記聯曰懷抱觀古今深心託毫素並
御書
御製三希堂記内府秘笈王羲之快雪帖王獻之中
秋帖近又得王珣伯遠帖皆希世之珍也因就飬心殿
温室易其名曰三希堂以藏之夫人生千載之下而考
古論世於千載之上嘉言善行之觸於目而會於心者
未嘗不慨然增慕思與其人揖讓進退於其間羲之清
風峻節故足尚即獻之亦右軍之令子也而王珣史稱
其整頽振靡以廉恥自許彼三人者同族同時為江左
風流冠冕今其墨跡經數千百年治亂興衰存亡離合
之餘適然會萃於一堂雖豐城之劍合浦之珠無以踰
此子墨有靈能不暢然蹈忭而愉快也耶然吾之以三
希名堂者亦非僅為藏帖也昔聞之蔡先生名其堂曰
二希其言曰士希賢賢希聖聖希天或者謂予不敢希
天余之意非若是也嘗慕希文希元之為人故曰二希
予嘗為之記矣但先生所云非不敢希天之意則引而
未發予惟周子所云固一貫之道夫人之所當勉者也
若必士且希賢既賢而後希聖已聖而後希天則是教
人自畫終無可至聖賢之時也孟子曰盡其心者知其
性也知其性則知天矣人人有盡心知性之責則人人
有希聖希天之道此或先生所云非不敢希天之意乎
希希文希元而命之曰二希古人記興名物以誌弗忘
之意也則吾今日之名此堂謂之為希賢希聖希天之
意可慕聞之先生之二希而欲希聞之之希亦可即謂
之王氏之帖誠三希也亦可若夫王氏之書法吾又何
能贊一辭哉
西暖閣後北接後軒三楹東為
無倦齋為
長春書屋(宫國朝史)
(臣)等謹按
西暖閣夾道門額曰自強不息
長春書屋聯曰間尋綺思千花麗静想高岑六義清
内室聫曰景深孚甲含胎際春在人心物性間又聫曰
麗日和風春淡蕩花香鳥語物昭蘇
飬心殿後為穿堂為
二層殿(宫國朝史)
(臣)等謹按
飬心殿後穿堂屏門東西各有額曰雲流曰風振俱南
向向北額曰蘭戺涵春
二層殿上北向額曰與物皆春聯曰心天之心而宵衣
旰食樂民之樂以和性怡情殿之
東暖閣門額曰樂天閣内室門聫曰仲尼不為已甚者
惟帝若是其難之室内額曰
攸芋齋聫曰情將物外適道與古人期
飬心殿之前為
御膳房(宫國朝史)
(臣)等謹按
御膳房恭懸
聖祖御書額曰膳房
欽定日下舊聞考卷十七
