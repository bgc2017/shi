欽定日下舊聞考卷七十四
國朝苑囿(南苑一)
(臣)等謹按苑囿之設所以循覽郊原節宣氣序仰
惟
開國以來若
南苑則自
世祖肇加脩葺用備蒐狩而
暢春園剏自
聖祖
圓明園啟自
世宗實為勤政勅幾劭農觀稼之所
皇上紹庭繼述每歲恭值
駕幸
圓明園凡涖官治事一如
内朝晷刻靡間其傍近
園居若
清漪
静明
静宜諸園規制樸略以備歲時
觀省恭誦
宸章惟以民依物候雨暘農糓為務今謹依次釐卷編
錄至朱彛尊原書如南海子高梁橋甕山西湖玉
泉山香山諸地皆載郊坰門今為摘叙分附於
國朝苑囿各條後使有原委可證焉
南海子在都城南二十里(通畿輔志)
(臣)等謹按南海子即
南苑在永定門外元時為飛放泊明永樂時復增廣其
地周垣百二十里我
朝因之設海戶一千六百人各給地二十四畝春蒐冬
狩以時講武恭遇
大閱則肅陳兵旅於此
聖祖御製南苑晩景詩薰風南苑翠斿回處處連雲
暮色催夜火煇煌盈帳幕離宫長待萬幾來
聖祖御製駐蹕南苑遣使恭進
太皇太后鮮果詩日永離宫節候新薰風早已獻嘉
珍赤瑛盤内甘鮮果奉進
瑶池第一人
乾隆四年
御製南苑獲野禽恭進
皇太后詩積雪滿郊坰三冬農務停鳴笳齊隊伍布
令疾雷霆馬足奔如電鷹眸迅似星山禽味鮮潔飛騎
進
慈寧
乾隆五年
御製秋日奉
皇太后駕幸南苑即事八首歲荷
天恩慶有秋欣陪
慈輦駕龍輶如京畿甸風光好萬戶歡聲夾道周虞
人建幟甸人隨南苑秋清好獵時閱武此來兼省斂香
風餅餌拂旌旗萬物熙和大造中郊原輝映苑門紅
承歡仰識
慈顔豫祇為
天恩鍚屢豐羽衛森翹出帝城順時清蹕此巡行金
吾底事頻傳警便欲周知閭巷情十里秋光伯虎畫
一鞭斜日晾鷹臺衆中掄得穿楊手琥珀光濃賜御杯
扈從長承
愛日暉五雲高捧鳳輿翬問
安戶外親調膳手射郊原鹿正肥離宫月影透書忩
法曲時聞畫鼓樅題柱吟餘思往事不知絳蠟炧銀釭
從來稽古戒禽荒宵旰勤勞敢刻忘懽樂正饒還止
輦屬車侍從有東方
乾隆十三年
御製南苑行宫晩坐憶經略大學士傅恒依然庭宇
靜朅爾研甌閒一室澄心處兩年睫眼間(南苑未至蓋二年矣)衝
寒懷碩輔此際歷重關所願明天討成功指日還
乾隆十四年
御製去歲冬月駐南苑行宫有憶經略大學士傅恒之
作兹以金川平定恭謁
孝陵
景陵冋鑾取道南苑往易州恭謁
泰陵駐蹕行宫見壁上舊題輒叠原韻早傳三箭定
稍得萬幾閒迴蹕經臨便逾年想像間軍聲揚雪嶺輿
頌溢桃關(經略大學士振旅而歸成都士民迎至桃關歌頌載路此所謂父老扶杖以觀武成者乎)
離聚何須論心同孰往還
乾隆二十一年
御製南苑行宫叠舊作韻(有序)孔林告祭禮成旋蹕
展謁
孝陵
景陵由趙北口取道而東經臨南苑遷次逾宿循覽舊
題感時觸緒輒仍原韻用述近懷離宫信宿重關情
綈几芸編觸目清詎料鹿蠡仍計詐尚教頡利待擒生
(起鑾日西路軍營馳報擒獲阿睦爾撒納露布蓋據以告者乃逆賊緩師之計也已而策楞等知其為詐督兵)
(速進刻期往擒)驅除已奏伊犁定(初阿睦爾撒納潛蹤伊犁聞大兵至乃遁去喇嘛人衆來)
(迎策楞等遂以二月二十四日收復其地)旋轉終歸絶域平
謨烈在天祈默佑
橋山東望薊雲横
乾隆二十三年
御製南苑賜哈薩克布魯特塔什罕回人等觀烟火燈
詞欵關定莋復存卭慶典頻繁舉仲冬為耀光明逮
疏狄先陳曼衍引魚龍燈火城南六十春(康熙二三十年間元)
(宵蓋曾在南苑陳烟火後以建暢春園率於彼度節不復在此觀燈者六十餘年矣)重觀因賚遠
來人村民遥近扶攜至不禁金吾例可循百道流虹
貝闕朝光明彷彿上元宵田蠶事例雖云早已盼霏空
六出飄後先接踵共來尊難學蕭王閉玉門爆響連
珠成捷報便期早晩定堅昆(時吾師方圍葉爾竒木城日夜望捷音之至)
風定時暄夜正長上弦魄影已騰光(時十一月初五日)周家建
子原正月想是嫦娥也為(去聲)忙鱗集應教一視同避
寒燈火夜深烘高張黃幕三巡罷訝似清凉萬樹中(山莊)
(三十六景内無暑清凉後即萬樹園邇年觀燈火宴遠蕃之處)翠火明燈玉樹攅化
城蜃閣絳雲端元宵預借休相擬惠遠寧為好樂觀
萬幕高竿揭野燈半輪真是一條冰肩輿宴罷還行館
愓夕因心畏益增
乾隆二十八年
御製二月三日幸南海子(有序)紫籞敷筵乍過頒春
以後紅門候仗方當作社而前念西濛陪使將歸俾南
苑首途載遣時乃日長熊舘草痕細簇馬蹄風暖鷹臺
林影徐翻鳩羽得氣騐神臯温宴古苔已綻䨇槐循名
知陸海膏腴新溜常飛一泊爰徵近衛還參典屬材官
偶試初圍不校司衡簿正值嘉彙昭蘇伊始詎效三畋
臻遐陬綏靖以還寧弛九伐眷爾朝元奉表未預隨獵
騎秋行咨予紀歲留題頻迴憶軍書夜治因抒即事以
誌緣情慶節難辭宴賞頻詰戎欲示遠倈人櫜鞬御
馬非從鹿帕幘趨塗仰集鱗信宿言旋寧玩日羣生資
養惜當春武成猶此不忘武王國聲靈被海垠
乾隆三十六年
御製海子行元明以來南海子周環一百六十里(元明)
(諸家記載並稱海子周圍一百六十里今繚垣故址劃然實按之不過百二十里耳)七十二泉非
信徵(日下舊聞稱有水泉七十二處近經細勘則團河之泉可指數者九十有四一畆泉亦有二十三泉)
(較舊數殆嬴其半稗野無徵大率類是)五海至今誠有此(舊稱三海今實有五海子但第)
(四第五夏秋方有水冬春則涸耳)諸水實為鳳河源藉以盪渾防運穿
(海子内泉源所聚曰一畝泉曰團河而瀦水則有五海子考一畝泉在新衙門之北曲折東南流經舊衙門南)
(至二閘凉水河自海子外西北來入苑滙之其水發源右安門外之水頭莊東流折而南入海子北墻至此又)
(南流五海子之減水自西南注之乂東南流出海子東南墻過馬駒橋至張家灣入運團河在黃村門内導而東)
(流逕晾鷹臺南過南紅門五海子之水自北注之又東流出海子東南是為鳳河東流歷東安武清境至天津)
(之䨇口與永定河會渾水藉此盪漾乃成清流又東至韓家樹入大清河又東至西沽入運雖五海子之水與)
(凉水河團河時相灌輪而二河正流仍各判别若玉泉則由昆明湖逹於長河穿禁城出東南流為通惠河至)
(通州入運並不經行海子與一畝泉團河渺不相涉綜而論之通惠河源在北入運最近凉水河源居中入運)
(次近鳳河源在南入運最遠源委秩然不紊前代著述家未加稽考率以玉泉牽附海子支離可笑因詳訂之)
歲久淤閼事疏治無非本計廑黎元蒲葦戟戟水漠漠
鳬雁光輝魚蟹樂亦弗恒來施矰繳徒說前朝飛放泊
迤南有臺高丈餘晾鷹猶踵前明呼其顛方廣不十丈
元院何以容仁虞(吳偉業梅村集云晾鷹臺元之仁虞院也今臺基宛然尚存其顛不及十)
(丈勢不可以建院即云臺或傅院而旁近皆曠地杳無院址可徵髣髴其謬不待辨矣)二十四園
冺遺蹟(偉業又言明置二十四園明時較元更近豈有二十四處澌滅無存若此且不能一舉其名耶)
耕地牧場較若畫是何有於國用資裕陵詔諭量斯窄
所存新舊兩衙門中官爾日體制尊一總督更四提督
(見明朝宫史)有如是夫勢燄薰内虚外怨禍來乍大軍曾此
經南下(我朝道經太宗文皇帝時六師既圍燕京分兵南下海子如入無人之境舊傳曾於此中)
(射黃羊鹿兔)閹逃不知何所之縱横路便黃羊射勝朝廡殿
但存名(在新舊兩衙門之間相距各十餘里)頹坦落桷理榛荆葺為駟廐
飛龍牧時得良騎出駿英沿其成例海戶守芻蕘往焉
雉兔否設概聽之將無禽(苑中鳥獸皆馴豢之物豈能任遊手弋獵竟無典守向以)
(子輿氏文囿之喻不免過情設果聽民盡取久之將無雉兔所為盡信書不如無書曾有詩紀及此然雖有禁)
(制亦豈如孟子所云殺麋鹿者如殺人之罪乎)如殺人罪則何有少時習獵歲
歲來獵餘亦復攄吟裁五十年忽若一瞥電光石火誠
迅哉即看平原䨇柳樹叠為賓主凡幾度(苑中有䨇柳其一先萎補)
(植之拱把矣其一復繼焉萎補相踵撫而增懷緣起並悉昔所為賦)世間萬事付不知風
擺長條祗如故
乾隆三十九年
御製啟蹕幸南苑詩南苑邇來臨弗亟去年今歲兩
臨加昨緣迴蹕奉
金&KR0955;(上年春閱視河淀工程因恭奉掖奉皇太后巡幸天津由水程冋鑾登陸後便道慈輦臨憩南)
(苑)兹以落成禮碧霞(重脩馬駒橋碧霞元君廟蕆工擇於十二日親致瓣香慶落而南頂)
(神廟亦丹艧鼎新因分日虔詣瞻禮路便遂駐新舊衙門行宫)習習風輕花放蕊濛濛
露重麥抽芽因之更為(去聲)思膏雨祈稔吾懷詎有涯
(臣)等謹按
南苑
御製諸詩謹繹有關紀述事實之篇恭載卷内餘不備
錄
南苑繚垣為門凡九正南曰南紅門東南曰迴城門西
南曰黃村門正北曰大紅門稍東曰小紅門正東曰東
紅門東北曰䨇橋門正西曰西紅門西北曰鎮國寺門
(苑南冊)
(臣)等謹按南海子舊闢四門
本朝增之九門
南苑總尉一人正四品防禦八人正五品(會大清典)
凡田於近郊設圍場於
南苑以奉宸苑領之統圍大臣督八旗統領等各率所
屬官兵先涖圍場布列鑲黃正白鑲白正藍四旗以次
列於左正黃正紅鑲紅鑲藍四旗以次列於右兩翼各
置旗以為表兩哨前隊用白兩協用黃中軍用鑲黃
駕至圍場合圍較獵(同上)
聖祖御製南苑行圍詩苑中閒教陣無事靜論邊不
廢時苗典思周天下先
乾隆七年
御製射獵南苑即事詩旭影曈曨射綵斿虞旌初建
趁中秋馬嘶平野金聲肅箭落輕莎露氣浮增城門
外接村坰禾黍垂黃菜麥青今日翠華憑賞處要知憂
思幾番經靺鞈櫜鞬列羽林當秋文囿偶經臨承平
詎肯忘戎事萬戶饑寒更愓心翼翼堆場皆早稑纍
纍懸架足秋壺豳風底用丹青筆十里煙郊入畫圖
北紅門裏仲秋天爽氣游絲拂錦韉行過雁橋人似畫
踏來芳甸草如煙南苑宜秋宜獵時禾香風滿赤鸞
旗少年熟讀相如疏每至歡娛鑒在兹榆槐黃染野
花殷策渡時過水一灣千朵青蓮萬章錦却教人憶塞
中山省耕省歛古曾聞望處西成意亦欣漫把豐年
乾隆十九年
御製行圍詩南苑臨春暮青郊試小蒐略觀虞者技
宛憶少年遊勞衆寧堪亟攜孫自有由(今年兩孫皆八歲因攜以來示)
(之度也)翻犁見耕父諮穡每延留
乾隆二十年
御製行圍三首綠原小試佶閑騮(所乘馬名)俞騎鴻絧認
五斿勝日尋芳兼示度雕龍何用賦春蒐露潤青衢
草氣馣陽和舉目化機含季登漫詡中䨇免一日䨇還
倍彼三(是日凡射中八兔故云)生風耳後最豪情付廿年前繡
壤平不廢武還思諫獵箇中吾自有權衡
乾隆二十三年
御製行圍三首春郊取便命春蒐弓燥偏欣手更柔
綠野平鋪天鹿錦好教親試佶閑騮(所御馬名)正諫相如
信不誣習勞亦欲示蒸徒若云今古非殊致封建井田
行得無小豝大兕曾何必四兔一麞適可哉(是日親射中者)
顧語侍臣今較劣有人曾見少年來
又
御製南苑行圍襍詠盤谷迴鑾攜貴山栢冬苑景益
蕭閒先來大獮均曾預(上年左部哈薩克及今秋布魯特赴覲木蘭皆得隨獵今右部)
(哈薩克等繼至攜赴南苑閱武錫宴乘便行圍亦令其隨列預觀)小狩應教視此間
草枯廣甸馬蹄輕叠中非誇技擅精驚喜從他遠方訝
歡呼騐我衆人情疎蕪淡靄接寒林勒馬凝思亦偶
吟二十年前習獵我原無爾許創垂心
乾隆二十九年
御製南苑小獵即事襍詠百年寺宇事重新(苑中永慕寺元)
(靈宫皆因年久重事新葺兹以仲冬月中浣落成躬詣瞻禮道便小試行圍)卜吉落成展禮
親小獵却緣來宿便漫同冬狩擬時巡木蘭迴後射
何曾馬上金弓(御用弓以金桃皮餙之)勉始勝却覺屈支失調習
可應警語忘(去聲)枚乘今來不是少年身擇地徐馳諫
獵循䨇兔中連猶覺愧何當竒事賦文人
乾隆三十九年
御製小獵三首圍墻近以種田周柳外平原佈獵騶
(近海子墻設莊頭種地植柳為限其外平原皆獵場)適可而行適可止此來非特
為春蒐業已圍陳曠野間罷而弗用似躭閒設云愛物當
春令爾雅曾無蒐字刪磬控自知不及前挽弓毚兔獲纔
連艷稱䨇中仍嗤彼(乙亥春南苑行圍一日射中八兔因有季登漫翊中䨇兔一日䨇還倍彼三之)
(句今日小隊行圍射兔僅獲其二忽忽二十年竟如向之所嗤實堪自哂然余春秋六旬有四猶能馳射中䨇)
(雖未符昔日所云差足騐習勞弗懈之志非徒誇精力未衰藉以解嘲耳)今日翻嗤衆亦然
乾隆四十七年
御製仲春幸南苑即事雜詠南苑前年曾一過(前歲庚子)
(秋自熱河迥蹕恭謁及行東陵禮成即取道南苑恭詣西陵未圉距今不覺兩年矣)寒暄閱
歲迅逶迱手柔弓燥思典論小試春蒐仲月和於此
習圍憶少年朝家
家法意深焉(余十二歲時恭侍最重皇祖於南苑習圍蓋我朝家法騎射無不自幼習)
(勞今每歲春間仍命皇子皇孫皇曾孫軰於此學習行圍所宜萬年遵守也)今仍命子孫曾
軰一例遵行奕葉傳北紅門外水田治路便輕輿快
覽之苑内亦多宣剔處(近年疏剔南苑新舊諸水泊已成者共二十一處又展寬清理)
(河道清流演漾滙逹運河並現在擬開水泊四處次苐施工通流濟運較昔時飛放泊尤為益利云)由來
萬事在人為平原早已列圍場風作宣教罷獵行不
惜畏勞將致議古稀遵養亦云當
(臣)等謹按
南苑行圍
御製諸詩謹繹有關紀述事實者恭載卷内餘不備錄
康熙二十四年
聖祖仁皇帝幸南苑大閱擇
南苑西紅門内曠地八旗官兵槍礮按旗排為三隊
聖祖仁皇帝率
皇子等擐甲前張黃蓋内大臣侍衛大學士及各部院
大臣均扈從後建黃龍大纛
聖祖仁皇帝周閱八旗兵陣閱畢
駕還行宫
特降敕諭申明軍令宣示於大閱之地是日未閱前官
兵均
賜食閱後
賜酒(會大清典)
凡大䦧吉期由欽天監選擇先期二日武備院設
御營帳殿於
南苑晾鷹臺
帳殿後設圓幄恭候
皇帝躬御甲胄既成列兵部堂官奏請
皇帝閱操
駕臨晾鷹臺圓幄躬擐甲胄扈從内大臣侍衛親軍等
均甲胄奏請
親閱隊伍内大臣兵部堂官前導後扈大臣及總理演
兵王大臣隨從
御前大臣侍衛
乾清門侍衛滿洲大學士等均隨行其次豹尾班侍衛
隨行又次黃龍大纛隨行又次上三旗侍衛按次隨行
在火器營兵之後首隊之前自左至右閱隊一周還
御晾鷹臺帳殿兵部尚書進前跪奏請鳴角帳殿前蒙
古畫角先鳴次親軍海螺傳令海螺以次遞鳴聲至鹿
角前首隊次隊海螺齊鳴舉鹿角兵聞擊鼓而進鳴金
而止麾紅旗則礮槍齊發鳴金則止如此九次至第十
次連環齊發鳴金三次乃止滿洲礮至第七次停發連
環發畢鹿角分為八門首隊前鋒護軍驍騎排開駐立
次隊亦隨進候鳴螺皆聲喊前進兩掖應援兵亦斜向
前進以次及殿後兵進鳴螺而回
大閱禮成
駕御圓幄釋甲胄
駕還行宫每旗應
賞饌筵五十席豬二十羊二十並薪炭等物於
大閱日黎明王大臣等並内務府官尚茶尚膳人等公
同監看務令煖食周徧(同上)
(臣)等謹按
大閱全儀及官兵器械旗纛槍礮金鼓各有定數詳見
大清會典兹不備載
乾隆四年
御製大閱詩時狩由來武備脩特臨南苑肅貔貅龍
驤選將頗兼牧天駟掄材驥共騮組練光生殘雪映旌
旗影動朔雲浮承平詎敢忘戎事經國應知有大猷
乾隆二十三年
御製仲冬南苑大閱紀事詩廿年一舉寧為數(乾隆己未)
(大閱至今蓋廿年矣)周禮分明節候論便設軍容示西域(時哈薩克布魯)
(特塔什罕回人等皆令預觀)佇看露布靖堅昆(邇日盼將軍兆惠喜音殊切於懷)好
齊以暇千旓颭既正還竒萬礮喧風日晴和士挾纊非
予恩也總
天恩
(臣)等謹按
南苑大閱
御製詩謹繹有關紀述事實者恭載卷内餘不備錄
大紅門内
更衣殿南向門二層
大殿三間(苑南冊)
(臣)等謹按
大紅門南苑正北門也亦稱北紅門舊有南苑官署房
三層共十有八間
更衣殿乾隆三年建殿内恭懸
御書額曰郊原在望聯曰舊題在壁幾行綠曉日横忩
一抹殷其南為地藏菴東為小龍王廟
聖祖御製海子北紅門秋雨後行圍戲作晝漏稀聞
紫陌長霏霏細雨過南莊雲飛御苑秋花濕風到紅門
野草香玉輦遥臨平甸闊羽旗近傍遠林揚初晴少頃
布圍獵好趁清凉躍驌驦
乾隆十五年
御製北紅門外即景詩北紅門外曉迴鑾雨後春郊
料峭寒五鳳樓高直北望居庸遥列玉為巒青牟撲
隴蔚蓬葱微雪侵晨一律融却憶龍沙宣郡外幾多毳
帳怨春風(蒙古以游牧為生春雪風作牛羊多凍斃故畏之甚於冬日南北風土不齊有如此者)
夜聞風盛愁無寐曉見雪消喜動容豈是喜愁太無
定都來念裏為三農别奉
慈輿旋保陽(命誠親王率法從自保定侍定河皇太后進宫以减從紆道𣣔視永工)紆
途永定閱隄防將旬萱戺疏温凊此日詢
安謁夀康
乾隆二十八年
御製入北紅門小獵即事四首出城十里到紅門近
也虞丞典制存却歷五年方一至迅哉何以駐高奔
朝家武備萬方欽略示西戎寓意深何必三驅詡他藉
此來本不為從禽苑中小獵心猶喜習氣了知未易
降臂痛雖然難射鵠馬馳中(去聲)兔尚連䨇廣甸土蘇多
作濘揮鞭視馬力徐馳為思積潦疏消處春種可能不誤時
(臣)等謹按
御製北紅門詩謹繹有關紀述事實者恭載卷内餘不備錄
元靈宫在
南苑順治年間
世祖勅建(通畿輔志)
(臣)等謹按
元靈宫在小紅門内西偏順治十四年建乾隆二十八
年重脩□三楹南向額曰宅真寳境内為朝元門中搆
元極殿十有二楹圓殿重檐置門二十有四奉
玉皇上帝恭懸
御書額曰帝載元功聯曰碧瓦護風雲别開洞府丹霄
懸日月近麗神臯殿後為元祐門内為
凝思殿重簷殿宇五楹奉
三清四皇像
御書額曰上清寳界聯曰顥氣絪緼一元資發育神功
覆幬萬彙荷生成東曰翊真殿奉
九天真女梓潼像西曰
祗元殿奉
三官像殿前穹碑二恭勒
御製詩再後隨墻
宫門後圍房十六楹中三楹為靜室
聖祖御製南苑元靈宫詩南苑元靈宫是
世祖皇考建傑閣横霄峻清都與漢翔規模開壯麗
星宿燦輝光碧瓦浮空翠金鋪映日黃門當啼鳥靜戶
有異花香細草沿階發新槐拂檻凉紆迴疏輦路藻彩
繪雕梁警蹕臨仙境瞻依問谷王敬欽崇太昊繼述憶
先皇歲月碑文古乾坤事業昌茫茫扶大造皥皥體
穹蒼恭己身無倦齋心念不忘時巡非逸豫幾暇豈遊
荒衛騎驂驔列華旄宛轉颺南薰披萬物北斗起千祥
瑞氣庭前見佳辰晝正長休歌白雲曲吾道在惟康
乾隆四年
御製南苑大閱謁元靈宫詩宫是
皇曾祖世祖章皇帝建也敬依
皇祖聖祖仁皇帝韻以誌敬仰之忱時冬至月朔日
閱狩金輿駕鳴騶赤羽翔千官分鷺序萬姓仰龍光雪
積平原白泥鋪御道黃翠華來别苑初地散天香杳靄
雲生路蕭森松泛凉星辰圍斗宿丁甲護虹梁屏念瞻
瑶殿虔心禮素王若臨欽在上作極愧惟皇祇以紹庭
切何能與物昌律身懷監史敷化體
穹蒼文德猶慙未武功不敢忘蒐苗遵古制逸豫戒禽
荒簇簇雲屯盛悠悠霧旆颺一陽初應律三白已呈祥
漸覺條風扇新添麗日長覲揚吾未逮布治願平康
乾隆十一年
御製題元靈宫後静室詩紫府蕭臺太上家松篁擁
作碧雲霞豈因訪道來丹地聊爾怡神凭綠紗妙契何
須問嬰姹虚皇猶自護龜蛇䨇楸恰似倪迂景(静室前有䨇楸)
(樹蒼古可愛)只少翩飛三兩鴉
乾隆二十八年
御製謁元靈宫詩規制仿光明(是宫建於順治年間蓋仿京都光明殿之)
(制光明殿則明朝所建也)年深喬樹成蓋緣福萬物詎是媚三清驅
過可無顧入瞻祇屏營前題一再讀今昔定誰名
乾隆二十九年
御製謁元靈宫即事詩百年
天宇煥今朝(宫自順治十四年建逮今蓋百年矣)慶落涓辰對
赫昭浮柱神扶俯寥廓洪階躬陟仰岧嶤穆然匪冀喬
佺遇顒若惟祈風雨調古栢蒙籠護懸圃微颸疑奏九
靈簫
(臣)等謹按
元靈宫
御製詩謹繹有關紀述事實者恭載卷内餘不備錄
舊衙門宫門三楹
前殿五楹二層三層四層殿宇各五楹(苑南冊)
(臣)等謹按舊衙門在小紅門西南建自前明
本朝順治十五年重加脩葺前殿
御書額曰閱武時臨第三層殿
御書額曰爽豁天倪東壁題聯曰平野晴雲横短障滿
川烟靄潤新犁東間為佛室聯云七寳莊嚴成滿
字四花湧現得全提四層殿西間
御書額曰清溢素襟東間聯曰短長詩稿閒中檢來往
年華静裏觀中間聯曰入座韶光發新藻隔林山
鳥試春聲
乾隆九年
御製舊衙門行宫叠壁間春曉之作參差綠影到書
帷秋半何如春曉時即景忽忘原是我賡題試道復為
誰儻來生意菊含蕊適去韶華花謝枝(舊句花色纔添四五枝)却
哂未能離結習吟义猶自鎮敲詩
乾隆十八年
御製舊衙門行宫即事詩别殿前頭書室連脩文曾
記養痾旋豈知近膝翻成背(朕待皇子等素嚴從未假之辭色惟庚午年皇長子)
(養疾於此每温諭冀其痊可父子之情較切不謂遂成永訣駐蹕思昔不禁黯然)尚冀承恩竟
永捐丙舍長眠又隔載離宫不到已三年憑參幻夢清
宵裏一枕鐘聲古寺邊
乾隆二十二年
御製舊衙門行宫即事詩樸斵軒楹翰墨筵老榆晩
菊景清妍春秋蒐獮尋常憩來往光隂卅五年(予自十二歲隨)
(今蓋皇祖來此至三十五年矣)見獵寧關動心喜習勞率欲以身先
洛那服射非嫻射(時哈薩克使臣隨圍無一善射者然見馳馬連中無不心服國家弧矢之)
(威)示度因人有别權
乾隆二十三年
御製舊衙門行宫小憩詩别館向陽開收圍繫玉騋
非關問花柳率欲憩輿儓春雨全滋蘚北寒始放梅(是處)
(書室前種梅竹蒼松北方寒向無植梅於地者近始有之雖成活而開花必在二三月云)小停旋移
蹕匪為豫遊來
乾隆二十八年
御製舊衙門行宫即事詩别館駐旌斿森然古樹稠
庭軒去卑濕翰墨足優游潦盛將成圮年深事重(去聲)脩
(舊衙門行宫蓋仍明季所有經百餘年未大脩葺去歲霖潦漏圮益多奉宸請内帑重脩煥然一新)絜思
杜甫什不樂祇生愁
乾隆四十七年
御製舊衙門行宫即事詩庚子壬寅忽隔歲祇如瞬
息度高奔予兹十二侍
聖祖今乃七旬閱衆孫塵世流隂真是幻勝朝往事漫
重論拈毫新什續舊詠戞戞難哉去陳言
(臣)等謹按
舊衙門
御製諸詩謹繹有關紀述事實者恭載卷内餘不備錄
蔭榆書屋三楹在後殿殿東轉西為
西書房南為書室(苑南冊)
(臣)等謹按蔭榆書屋額為
皇上御書聯曰烟霞並入新詩卷雲樹長開舊畫圖
西書房之南書室中
御書聯曰雨足春郊亭臯開麗矚風清書幌花竹有真
香
乾隆九年
御製蔭榆書屋作蔭榆書屋南苑舊行宫内曩時讀書
舍也佳蔭滿庭綠忩半榻邈然有懷率爾成章我昔讀書
時對榆寫襟懷我來讀書舍榆樹依然佳何人手種植綠隂
滿空階撫兹重盤桓不肯易以槐(見唐書吳凑傳)春風韻謖謖秋月
影皚皚罨忩紗綠綠棲鳥鳴喈喈占此書屋幽安得常汝皆
(臣)等謹按蔭榆書屋
御製詩恭載首見之篇餘不備錄
平臺樓之東另一所
宫門三楹内殿二層(苑南冊)
(臣)等謹按二層殿内聯曰風經錦埭香猶細鶴步
蘭皋篆欲斑後為佛室
舊衙門西
永慕寺大殿五間東西配殿各三間後為經庫(苑南冊)
(臣)等謹按
永慕寺康熙三十年建乾隆二十九年重修寺額
聖祖御筆也大殿奉釋迦佛像
聖祖題額曰香雲法雨
皇上御書聯曰心珠明映大千界性海常通不二門
乾隆二十八年
御製永慕寺詩
聖藻煥痕釵(寺額書也皇祖御)依依永慕懷見之於
大舜蓋以奉
思齋翠蔭禪林葉綠回忍草荄獵餘遊淨界詩句自安
排
乾隆二十九年
御製永慕寺詩永慕建
康熙(是寺釐)(太皇祖所建蓋祝皇太后故也)
孝莊虔祝釐遥年重煥若此日落成之佛豈故新繫寺
資脩葺為無須稱大舜
家法仰昭垂
乾隆三十二年
御製永慕寺詩
皇祖建斯寺追思
莊后遥向年重葺宇(在甲申)此日又憑寮梵樂僧迎奏(此寺)
(向設喇嘛僧)風旛心與飄問予永慕者欽曰在
神堯
(臣)等謹按
永慕寺
御製詩謹繹有關紀述事實者恭載卷内餘不備錄
德夀寺山門三間東西建坊二大殿五間東西配殿各
三間殿後隨墻門内為
御座房(苑南冊)
(臣)等謹按德夀寺在
舊衙門東偏順治十五年建後燬於火乾隆二十年重
加脩葺東西二坊東曰化通萬物西曰覺被羣生
大殿奉釋迦佛及阿藍迦舍佛
御題額曰慧燈圓照曰善獅子吼聯曰沙界淨因留月
印檀林妙旨悟風香又曰慧鏡慈燈廣種善根垂
福祐溪聲山色遠從賢劫證圓通院内穹碑二恭
勒
御製重脩德夀寺碑記並
御製詩章
御座房三楹乾隆四十五年改建東室聯曰禪味每從
閒裏得道心常向静中參西室聯曰竹秀石竒參
道妙水流雲在示真常
聖祖御製德夀寺詩持身崇孝理清淨契真如歲久
開金寺時來降玉輿
乾隆二十一年
御製重脩德夀寺碑記南苑德夀寺創於
世祖章皇帝御宇之十有五年規制崇麗庭中金鼎笵
冶精緻樂善堂集中所為賦寳鼎歌者也
皇祖行蒐南苑時常
臨幸瞻禮越乾隆二十年燬於火以其為
列祖聖蹟所留亟命更造殿宇仍舊名以誌弗忘工蕆
所司以碑記請南苑為較獵地陂隰廣衍草木豐美羽
毛蹄角充牣□遝歲時之暇行圍較射以蒐軍實習武
備其於佛事不相涉也而營建特為宏敞金碧丹堊蔚
然傑構此豈徒以侈美觀已哉洪惟我
世祖肇造區夏乂安元元出水火而袵席之凡可利益
斯民者罔弗脩舉念大雄氏教能福佑羣生虔致崇奉
即一遊豫亦不忘邀福庇民德意兹寺之所為作也朕
常幸南苑周視檐宇仰瞻像設睪然想見當日幬覆萬
有為民祈福之忱輙低徊不能去夫後人所以纉承前
休者惟其心不惟其蹟則兹寺固其蹟也而前人所以
垂示來兹者傳其蹟乃傳其心則兹寺即其心也鬱攸
弗戒遺趾僅在雖
開天之迹懿爍海㝢無藉一寺以傳而歛時五福用敷
鍚厥庶民隨在沾被流露於琳宫寳網間盛美庸可弗
誌踵而完之所不容己也後之人撫苑囿之繁盛仰蘭
若之莊嚴因以念開創時雖燕閒騎射設周阹逐禽左
足以騁懷遊目而祐庇斯民之思猶未嘗一刻置其於
法宫明堂之上更何如也則庶幾勤民家法即一寺而
昭示無窮而朕祇紹
謨烈弗敢失墜之意亦藉以表見云偈曰有大招提
在南海子莊嚴樓閣照曜半空此南海子乃羽獵場飛
者走者蹄者角者或羣或友紛紜霍繹云何其中有此
淨土以何因緣何德慧故曰我
世祖即如來身手扶金輪安立世界於凡世間跂行喙
息十方生衆無不悲憫此悲憫心乃至刹那一瞚之間
未嘗閒斷以故有時遊幸兹苑行圍較獵羽林佽飛期
門七萃前呼後哨挽強摧堅足可快心為樂忘疲而是
悲憫亦無不在以是因緣創此寳刹邀福庇民為遊豫
時參禮之所花宫梵宇一一湧現成祇樹洹香積珍施
珠碧珊瑚種種瓌異歷百年來寳鼎特峙常新不壞無
何一朝不戒於火曰非火燬世尊慈緣醒悟大衆如舊
蔵物習見不覺一時失却惆悵追思思得復見還我舊
觀忽覩是物頓復本原了了在目歡喜讃欲勝於前時
是一燬者正為顯出此悲憫心指示後世然而是心不
以寺見若竟無寺於何見心故今重建青鴛蘭若金碧
輝朗一如其舊禮斯寺者當思昔時講武行樂不忘鍚
福普庇三千大千世界此悲憫心如金蓮花隨地湧出
如長明燈六時不斷如大雲雨卉木藥草隨分受潤則
知今日重建殿宇乃是憑仗繼續因緣闡如來心演如
來事滋栴檀林護琉璃界歷千萬刦利益衆生
御製德夀寺古鼎歌龍宫巍巍紫氣軒輝耀榱甍煥
崇垣寺名德夀菴羅園刹竿高挂珊瑚旛停鞭卸轡山
門前一滴欲尋曹溪源東瞻紫霧明朝暾清凉頓覺隔
塵喧香浮寳殿謁世尊兀然古鼎吐雲烟何人鎔冶工
雕䥴金翠斑斕歷歲年上文雷回下雲紜猙獰狀𩔖獅
子蹲籀書斯篆跡難分世次那辨癸與辛蝌蚪盤屈蛟
龍奔周彛虞敦恍猶存葆精凝潤疑瓊璠寒光欲流不
可捫日月照射輪朝昏濯洗全資雨露恩在昔盛事傳
横汾此鼎神異邁等倫我欲負之千蹄犍移向帝闕鎮
厚坤充以大武佐魚豚萬斤木火為之燔有實大亨養
聖賢
乾隆四年
御製德夀寺詩招提建百年勝境壓諸天樹古龍蛇
矯壇高雲霧連珠旛飄赤篆寳鼎羃祥烟暫去空林杳
猶聞鐘磬傳
乾隆二十二年
御製重脩德夀寺落成詩以紀事閱歲祇園致鬱攸
經營深意緬
前猷(寺建於順治年間歲不世祖火持聖祖南苑行圍常所臨幸前戒於勅重脩)固知
一切有為法作如是觀無可留盡洗何妨萬緣淨重提
依舊四禪脩從兹法雨霏金地澤潤蒼生百億秋
乾隆二十八年
御製德夀寺詩花宫火劫後重新(是寺於乙亥年遭回禄因重新之落)
(成後至今又七年矣)敗是成因成敗因調御丈夫都不較如然法
爾示於人
乾隆三十二年
御製德夀寺詩收圍臨竺宇屏息禮金身松栢祇如
舊殿庭已煥新(是寺曾遭回禄因重造今仍金碧煥然)遷中有常住義處
即能仁(習武義之屬故云)古鼎益蔚翠(殿前古鼎巍然翠色可愛向曾有詩)那知
秋復春
乾隆三十六年
御製題德夀寺詩殿堂重建又經年喬木蘢葱祇故
然下馬入門早忘獵無僧守寺莫非禪(寺遭乙亥叵禄後經重建祗今)
(苑隸看守弗居僧人)風飄旛影演真偈鳥啄忩虚窺法筵
大德由來必得夀儒宗梵義有同詮
乾隆四十五年
御製德夀寺詩德夀禪林成
世祖(德夀寺建於順治十五年詳見丙子重脩寺碑記)爾時逹賴喇嘛朝何期
一百經年久(五輩逹賴喇嘛以順治九年十二月來京時我世祖駐蹕南苑即於此迎謁)
(賜宴至今百二十餘年班禪額爾德呢祝釐來覲又復於此謁見後先輝映實為國家盛事)又見班
禪祝嘏遥適我東歸西去便(今歲以余七旬初度敬謁東陵禮畢取道南苑)
(恭詣經行西陵適為順路)許其駐鍚謁鑾翹翻經揭律尋常謹可
悟鐘聲披七條(喇嘛教以講經持律為事雖有悟無我無生者不似禪僧之豎拂棒喝單提向)
(上流而為口頭禪者)
(臣)等謹按德夀寺
御製詩謹繹有關紀述事實者恭載卷内餘不備錄
關帝廟山門一楹前殿二層殿後殿各三楹(苑南冊)
(臣)等謹按
關帝廟建自明嘉靖年間在德夀寺西南里許
本朝乾隆三年重脩山門南向前殿奉
關帝二層殿奉真武後殿奉三世佛
永佑廟山門三楹大殿三楹後宇九楹(苑南冊)
(臣)等謹按永祐廟在德夀寺東南二里許康熙十
七年建大殿曰延真殿中奉天仙碧霞元君
御題聯曰漫教勝鬘霏花雨應有那伽衛法筵東西配
殿東曰協佑殿西曰弘育殿後宇聯曰花宫具見
嚴而妙别室還饒清且嘉皆
御書
乾隆二十三年
御製永佑廟詩永佑於何創
仁皇祝
太任經翻花落晝寺古樹連隂雨足滋忍草春深多語
禽欲尋少年蹟無處覓三心
(臣)等謹按
永佑廟
御製詩恭載首見之篇餘不備錄
欽定日下舊聞考卷七十四
