欽定日十舊聞考卷七十二
官署
增領侍衛府領侍衛内大臣六人内大臣六人散秩大
臣無定員掌統領侍衛親軍以先後
宸御左右翊衛焉一等侍衛六十人二等侍衛百五十
人三等四等侍衛二百七十人藍翎侍衛九十人親軍
校四十五人宗室侍衛一等九人二等十八人三等六
十三人每十人各設什長一人(獻皇朝文通考)
增
御前侍衛
乾清門侍衛皆無定員隨印協理事務侍衛班領十有
二漢侍衛無定員主事一筆帖式十有二貼寫筆帖式
十有五掌辦理章奏收發文移(會大清典)
(臣)等謹按
大清會典領侍衛内大臣員闕除奉
特旨補授外以滿洲都統内大臣散秩大臣前鋒護軍
統領暨各省滿洲將軍職名開列具奏恭候
簡命内大臣員闕以散秩大臣暨都統前鋒護軍統領
各省滿洲將軍職名開列亦如之散秩大臣多由
特恩補授或人員不敷于宗室鎮國輔國公鎮國輔國
將軍宗室一等侍衛暨公侯伯子男内簡選引
見或授散秩大臣或署散秩大臣恭候
欽定世襲散秩大臣員闕移咨該旗將應襲人員開送
引
見補授隨印協理事務侍衛班領員闕于侍衛班領署
班領什長内不論等級遴選引
見補授侍衛班領員闕于署班領什長内遴選署班領
什長員闕于侍衛内遴選均引
見補授又按領侍衛府無專署惟設檔房在
昭德門外
增宥衛更番輪直凡六班班分兩翼各設侍衛班領一
署班領一侍衛三十宿衛
乾清門為内班散秩大臣一侍衛親軍十宿衛
中和殿侍衛什長三侍衛親軍三十宿衛
太和門為外班以領侍衛内大臣一總統之内大臣散
秩大臣二隨班入直
行幸駐蹕宿衛一如
宫禁之制(會大清典)
增侍衛初選均授為三等侍衛藍翎侍衛歲以冬月推
升一等侍衛員闕以二等侍衛引
見升補二等三等侍衛員闕以次遞行引
見升補至勲戚後裔内有
特旨初選即授為一二等侍衛者即坐補本旗員闕(同上)
增宗室侍衛不論鎮國輔國奉國奉恩將軍先選三等
四等侍衛遇闕以次升補亦如之(同上)
增
上駟院侍衛每旗七人司轡司鞍侍衛無定員隸
上駟院其兼尚虞鷹鷂房鶻房狗房十五善射善騎射
善射鵠善強弓善撲等處侍衛各有專管統在三旗額
内無定員(同上)
增漢一等侍衛以一甲一名武進士補授二等以一甲
二名三名武進士補授三等于二甲内簡選藍翎侍衛
于三甲内簡選(同上)
增凡習射三旗侍衛按期于該旗侍衛教場騎射二次
步射六次領侍衛内大臣暨侍衛班領察騐遇閱軍器
之年更番擐甲胄騎射親軍按期習騎射于侍衛教場
協理事務侍衛班領及親軍校察騐(同上)
增統領親軍三旗每佐領親軍二名鑲黃旗滿洲八十
五佐領蒙古二十八佐領共親軍二百二十四名内親
軍校十有五人五旗移入六十五佐領親軍一百三十
名内親軍校十人正黃旗滿洲九十三佐領蒙古二十
四佐領共親軍二百三十四名内親軍校十有五人五
旗移入六十七佐領一半佐領親軍一百三十五名内
親軍校十有一人正白旗滿洲八十六佐領蒙古二十
九佐領共親軍二百三十名内親軍校十有五人五旗
移入五十八佐領一半佐領親軍一百十有七名内親
軍校九人三旗親軍每旗選六十人隨侍衛班行走其
餘親軍校親軍盡隨三旗護軍營護軍校護軍一同直
宿當差(同上)
(臣)等謹按以上各條敘領侍衛府
增鑾儀衛職掌
乘輿供奉鹵簿之事掌衛事内大臣一人鑾儀使滿洲
二人漢軍一人(初設二人康熙三十一年裁一人)所屬前後中左右所
分鑾輿馴馬擎蓋弓矢旌節旛幢扇手斧鉞戈戟班劍
十司馴象一所分東西二司旗手一衛分左右二司
(獻皇朝文通考)
增左所冠軍使滿洲一人雲麾使滿洲三人漢軍二人
治儀正滿洲四人漢軍四人整儀尉滿洲二人漢軍九
人掌輦輅(同上)
增右所冠軍使滿洲一人雲麾使滿洲三人漢軍一人
治儀正滿洲三人漢軍三人整儀尉滿洲三人掌繖蓋
儀刀弓矢槍殳戟(同上)
增中所冠軍使滿洲一人雲麾使滿洲三人漢軍一人
治儀正滿洲三人漢軍三人整儀尉滿洲二人漢軍二
人掌麾&KR0769;旛幢纛幟節鉞仗馬(同上)
增前所冠軍使滿洲一人雲麾使滿洲三人漢軍一人
治儀正滿洲三人漢軍五人整儀尉滿洲二人漢軍二
人掌扇拂罏合盂盤几椅星御仗引仗㯶薦静鞭品級
山(同上)
增後所冠軍使滿洲一人雲麾使滿洲三人漢軍二人
治儀正滿洲三人漢軍四人整儀尉滿洲二人掌旗瓜
吾仗(同上)
增馴象所冠軍使滿洲一人雲麾使滿洲三人漢軍二
人治儀正滿洲三人漢軍二人整儀尉滿洲一人漢軍
一人掌儀象寳缾騎駕鹵簿鐃歌鼓吹(同上)
增旗手衛冠軍使滿洲一人漢軍一人雲麾使滿洲二
人治儀正滿洲一人漢軍一人整儀尉滿洲一人漢軍
二人掌金鉦鼓角鐃歌大樂(同上)
增陪祀冠軍使漢軍二人贊鳴鞭八人(同上)
增鑾儀衛主事滿洲一人經歴漢人一人筆帖式滿洲
七人漢軍三人(同上)
(臣)等謹按衛官除授掌鑾儀衛内大臣員闕由領
侍衛府以領侍衛内大臣列名疏請
簡授滿鑾儀使員闕于冠軍使及一等侍衛内簡選冠
軍使于雲麾使内簡選雲麾使治儀正于治儀正
整儀尉内以次簡選如選不得人移領侍衛府簡
選三旗三等侍衛擬補雲麾使藍翎侍衛擬補治
儀正整儀尉于滿洲蒙古世爵及佐領内簡選均
由衛引
見補授漢鑾儀使員闕由兵部以直省提督總兵官本
衛漢冠軍使列名疏請補授冠軍使雲麾使治儀
正于雲麾使治儀正整儀尉内以次簡選整儀尉
于漢軍領催驍騎閑散人内簡選均由衛引
見補授
增鑾儀衛署在長安右門外即明錦衣衛舊署
本朝順治二年改為鑾儀衛所屬有内外駕庫鐘樓鼓
樓馴象所(鑾儀衛冊)
(臣)等謹按鑾儀衛堂額曰恪恭輿衛前列
訓辭曰輿衛之設所以尊朝廷彰國采也萬國觀瞻于
是乎在惟練習典章恪恭將事始稱厥職
世宗御筆也
又按今刑部公署亦相傳為明錦衣衛故址殆即
其地而分建二署歟
增内駕庫在東華門内北向大門一楹隨門房六楹更
房一間東黃瓦大庫五楹南黃瓦大庫二座十楹庫前
石碣鐫古今通集庫五字大堂三楹小堂三楹銀庫三
楹辦事房及小庫班房檔房計三十三楹内貯全分新
大駕鹵簿
大禮轎一
法駕步輿一十六人
亮轎一各樣轎十四
法駕
騎駕
鑾駕共三百七十餘件(鑾儀衛冊)
增外駕庫在東長安門外北向大門三楹前黃瓦正庫
九楹後黃瓦正庫五楹前後四廂黃瓦庫四座每座七
楹土地祠官廳廂房巡更房共九楹内貯全分舊
大駕鹵簿
金輦
玉輦
五輅
轎乘
法駕
騎駕
鑾駕共八百餘件(同上)
增鐘鼓樓在地安門北為鐘樓南為鼓樓象房在宣武
門内王恭厰之前(同上)
(臣)等謹按鐘鼓樓詳城市門北城卷内象房詳南
城卷内
增凡軍尉儀刀弓矢殳戟用親軍豹尾搶仗馬用護軍
蒙古畫角用蒙古鳴角軍奉輦擎執各校尉由内府選
充者為旗尉五城選充者為民尉奉輦旗尉一百六十
八人民尉六十人各執事旗尉二百四十六人民尉三
百二十二人左右中前後五所民尉計千三百二十八
人馴象所民尉二百有六人八旗及漢軍更夫四十人
(會大清典)
增凡鹵簿大祀
南郊乘
玉輦陳
大駕鹵簿奏前部大樂鐃歌大樂大祭
北郊乘
金輦陳
法駕鹵簿奏前部大樂鐃歌大樂享
太廟
社稷不設前部大樂祭
堂子朝
日夕
月
耕耤饗
先農
親饗
前代帝王
先師乘
禮輿仍設
玉輦
金輦餘俱與
郊大祀同(同上)
(臣)等謹按大祀
皇上親詣行禮均
乘禮輿出宫至
太和門
乘輦祀畢還宫均備
禮輿又按
南郊各祀及大祀
北郊皆先一日陳鹵簿于
午門外
駕詣
齋宫鹵簿前導前部鐃歌大樂均設而不作禮成
回鑾作前部鐃歌大樂以金二鳴鉦三鳴為作止之節
增凡
朝會
御殿陳
法駕鹵簿奏鐃歌大樂
御樓受俘陳
法駕鹵部設前部大樂于
午門下設金鼓鐃歌大樂于鹵簿之前
巡幸
皇城内陳
鑾駕鹵簿
時巡省方用
騎駕鹵簿前列鐃歌大樂恭遇
大閱陳
騎駕鹵簿于
行宫門外(會大清典)
(原錦衣衛在通政司南經歴司上下鎮撫司并各所司附焉明一統志)
(原明宣宗錦衣衛箴咸自古建國皆重環衛爾惟厥官朝夕廷陛予所服御爾攸秩出入先後以警以蹕左)
(右駿奔亦戒不虞亦有匪人爾詰爾祛爾其懋毖勿縱于私宜廉宜慎宜勤宜祇惟義之遵惟善之迪敬恭勿)
(渝用保終吉以官箴司改設後改供衛司又改為親軍原錦衣衛初鑾儀)
(指揮使司為二十二衛禁軍之首不復隸都督府至永樂而任寄漸重及英憲兩朝委以心膂乃至秋後大庭)
(審錄重囚其堂上官遂得與三法司及各部大臣會讞而雄峻無可加矣至世宗南巡江漢一切前驅使護蹕)
(使及整搠鹵簿防護屬軍諸使俱以本衛堂上充之于是陸炳得于行宫救火建捧日之勲兼拜公孤與進士)
(恩榮宴而極矣若鎮撫司者在外各軍衛俱有之其任本理獄訟惟錦衣為重洪武二十年太祖聞其拷掠過)
(酷盡焚刑具歸其事于刑部罷廢其官天下如脱水火永樂間復設然不過如外衛止立一司耳俄又設北鎮)
(撫司專管詔獄而以軍匠諸事屬之南鎮撫司于是北司之名亞于東厰矣其初重大事情一訊之後即送法)
(司定罪不具審詞至成化初用參語復奏而刑官始掣肘矣然猶未有印也成化中葉又添鑄北司印信一切)
(刑獄不復關白本衛堂官即堂官所行下者亦徑自具奏請旨堂官不得與聞遂與東厰稱表裏衙門西曹奉)
(行恐後矣東厰設有旗校與錦衣同詗機密然其人俱從本衛撥去以尤儇巧者充之彼此偵探盤結膠固以)
(故厰衛未有不同心者然東厰能得之内廷因輕重上下其手而外廷間有一二扞格至本衛則東西兩司房)
(訪緝之北鎮撫司拷問之鍜鍊完密始入司寇之目即東厰所護大小不法亦拿送北司再鞫情由方得到貫)
(城中法官非膽力大于身者未易平反也陸野獲編一原錦衣一重于紀綱再重于錢寧三重于炳其初)
(禁校耳其究乃位師保參綸綍不亦殆哉太錦衣志朱原太保兼少傅者一人陸炳太保兼太子傳一人)
(希孝太子太傅一人劉守有左都督一人錢寧右都督一人陳寅都督同知一人余廕以上皆掌衛督行事官)
(校者也右都督一人錢安都督同知三人袁天章孫鈺楊俊卿以上同掌衛督捕者也其他恩廕管事左右都)
(督如麥祥高恕黃浦之類不可勝紀矣公春明夢餘錄原嘉靖初兵科給事中夏言御史鄭本兵部主事汪)
(文盛等上言錦衣一衛額設指揮使一同知二僉事三鎮撫二所千百戸各有定員自正統後貴妃尚主公侯)
(中貴子弟多寄錄衛中逓進用事至正德間奄官擅權貴幸子弟以奏帶冐銜錦衣者尤多今查應革者二千)
(一百九十九員兵部尚書彭澤覆奏從之然裁革未幾濫授如故至隆慶四年復汰冐濫官旗一千一百一十)
(五人而邊功之冐報内侍之傳奉勲戚之陳乞相襲以為故事此明政之一蠧也同上)
(原錦衣校衛五所約八九千人僚病逸漫記問者旨下原衛有駕差而厰無之外省大有事犯提)
(錦衣衛差官一二員旗尉二三十名前去提解而厰役不及客窗偶談)
(原錦衣典親軍其後寄以詗察之柄體勢日重然本非尊官也故雖紀綱門達逯杲之寵然綱達不過都指揮)
(僉事杲僅指揮同知而已堂上官遇駕出則戎裝帶繡春刀扈從繡春刀極小然非上賜則不敢佩其校尉皆)
(衣濟蘇其名仍元舊也天順及弘治初門逹袁彬朱驥等提督緝捕每至十年方一類奏下兵部議陞多止十)
(人賞或以布絹鈔錠無功者撻而斥之已而有拿獲妖言陞襲一輩之例于是競貪功賞肆行羅織已春明)
(夢餘錄二年十一月刑科給事中劉濟上言國家置三原嘉靖)
(法司專理刑獄其後乃有錦衣衛鎮撫司專理詔獄緝訪于羅織之門鍜鍊于詔獄之手裁決于内降之旨而)
(三法司幾于虚設矣明明世宗實錄刑名而校尉官衣原錦衣衛職掌鑾儀太祖時不司)
(與教坊樂工同式但花色小異耳衛秩三品其後掌衛者率皆五府都督有加宫保者客窗偶談)
(原鎮撫錦衣屬也而得專治獄或上有所怒特下與緹騎賊曹鈎發者俱以委鎮撫獄竟自上請可否錦衣)
(志鎮撫有南北二司南司管本衛官役俸糧掌司者必原)
(堂上僉事其列衛者大率多文蔭北司亦有起自文廕世職者然多由厰衛掌刑陞轉東厰雖惡然不能廷辱)
(縉紳每擋頭打事件得旨下鎮撫司問則北司立逮縉紳於獄矣客窗偶談)
(原朝廷設立厰衛原以緝盗防奸非以察百官也今以暗訪之權歸諸厰衛人非正直事出冤誣朝廷既憑厰)
(衛厰衛復委番役此輩貪殘何所不至非盛世所宜有也舒司寇奏議)
(原崇禎四年五月給事中許國榮疏言掌厰掌衛之臣寄耳目于夥長旗番通國畏之如虎止有厰衛緝事之)
(人而無緝厰衛事之人彼能顛倒人之是非而人不敢操其是非何憚而不恣所欲為乎明崇禎疏鈔)
(原旗手衛在通政司後今明一統志林衛屬北衙即今原唐金吾衛屬南衙即之錦衣羽)
(之東厰李輔國置察士數千人潛令于人間偵察細事有所迫索諸司無敢拒者魚朝恩亦于北軍置獄使坊)
(市少年羅告富室沒其家貲則成化間之西厰矣城山房筆塵以上二十條原在城市門今移改)(穀)
(臣)等謹按明設錦衣衛其初但司輿衛而已一自
閹豎攬權而兵刑之任掌衛事者咸得專恣遂失
建官初意我
朝定鼎之初即革除明季弊政順治二年改錦衣衛為
鑾儀衛專司
鑾輿儀仗而以内大臣掌其事節制嚴而名實稱誠萬
世不易之良法矣
(臣)等謹按以上各條叙鑾儀衛附原書錦衣衛
增滿洲八旗旗各都統一人副都統二人掌宣布教養
整詰戎兵以治旗人所屬參領五人副參領五人掌領
都統副都統之政令以達于佐領佐領所治以三百人
為率人戸滋生則增設佐領蒙古漢軍旗同今以見數
計之鑲黃旗八十五人正黃旗九十三人正白旗八十
六人正紅旗七十四人鑲白旗八十四人鑲紅旗八十
六人正藍旗八十四人鑲藍旗八十七人驍騎校每佐
領一人掌稽所治人戸田宅兵籍以時頒其職掌(會大清典)
增蒙古八旗旗各都統一人副都統二人所屬參領二
人副參領二人佐領鑲黃旗二十八人正黃旗二十四
人正白旗二十九人正紅旗二十二人鑲白旗三十一
人鑲紅旗三十二人正藍旗三十人鑲藍旗二十五人
驍騎校每佐領一人以上職掌與滿洲八旗同(同上)
增漢軍八旗旗各都統一人副都統二人所屬參領五
人副參領五人佐領鑲黃正黃正白三旗各四十人正
紅旗二十八人鑲白旗三十人鑲紅旗二十九人正藍
旗三十人鑲藍旗二十九人驍騎校每佐領一人以上
職掌均與滿洲八旗同(同上)
(臣)等謹按都統副都統均由兵部疏請補授滿洲
參領由本旗都統列副參領五人並移宗人府領
侍衛府簡選宗室侍衛鎮國將軍以下奉國將軍
以上咨送列名蒙古漢軍參領列副參領五人均
引
見補授副參領于印房理事之佐領世爵及應升各官
内引
見補授又按世襲佐領三等
國初各部落長率屬來歸者曰勲舊佐領携挈族里倡
義歸誠或功在旂常得
賜戸口者曰世管佐領戸少丁稀合編佐領兩姓三姓
迭為是官者曰互管佐領每遇闕出照例分列正
陪引
見補授
增八旗都統衙門鑲黃旗滿洲都統署在安定門大街
交道口蒙古都統署在北新橋南大街漢軍都統署在
安定門大街正黃旗滿洲都統署在德勝橋南蒙古都
統署在德勝門大街石虎衚衕漢軍都統署在西直門
丁家井正白旗滿洲都統署在朝陽門老君堂衚衕蒙
古都統漢軍都統署俱在東四牌樓南報房衚衕正紅
旗滿洲都統署在阜成門錦石坊街蒙古都統署舊在
巡捕廳衚衕今移水車衚衕漢軍都統署在宣武門内
鷲峯寺街鑲白旗滿洲都統署在燈市口大街蒙古都
統署在王府大街甘雨衚衕漢軍都統署在燈草衚衕
鑲紅旗滿洲蒙古漢軍都統署皆在石駙馬大街正藍
旗滿洲蒙古漢軍都統署皆在崇文門内燈市口本司
衚衕鑲藍旗滿洲都統署在華嘉寺衚衕蒙古都統署
在宣武門内西單牌樓太僕寺街漢軍都統署在堂子
衚衕寬街(八旗冊)
(臣)等謹按各旗都統官署雍正元年始行建立滿
洲蒙古漢軍同一廨宇厥後漸次分建遂為今制
各署中恭懸堂額曰公忠勤慎前列
訓辭曰八旗為國家之根本時厪朕懷教必先而率必
謹爾等司統率者立心則教勉以忠敬行事則教
勉以公勤居家則教勉以節儉技勇則教勉以精
熟守定滿洲從來尊君親上醇樸之善俗永邀
上天之眷佑以成至治之風豈非我君臣現蒙其福我
國家萬億斯年子子孫孫長享昇平之道皆本于
此尚其勉諸
世宗御筆也
增公中佐領以本旗不兼部務之世爵及一品以下五
品以上文武官内簡選(會大清典)
增滿洲蒙古驍騎校于本佐領下護軍領催内選正陪
二人引
見漢軍驍騎校于本佐領下領催内選擬正陪領催不
得其人于出征效力年久之驍騎内選擬如本佐領下不
得其人于本旗内選擬均由本旗都統等引
見補用(同上)
增凡八旗序次曰鑲黃曰正黃曰正白為上三旗曰正
紅曰鑲白曰鑲紅曰正藍曰鑲藍為下五旗行軍蒐狩
以鑲黃正白鑲白正藍四旗居左為左翼正黃正紅鑲
紅鑲藍四旗居右為右翼官職除授公差踐更以上下
旗為辨朝祭班列旗籍界止以左右翼為辨(同上)
增八旗方位左翼自北而東自東而南鑲黃旗在安定
門内正白旗在東直門内鑲白旗在朝陽門内正藍旗
在崇文門内右翼自北而西自西而南正黃旗在德勝
門内正紅旗在西直門内鑲紅旗在阜成門内鑲藍旗
在宣武門内皆四周星共以環衛
宸居(同上)
(臣)等謹按我
國家以神武開基
龍興之初建旗辨色用飭戎行
定鼎以後即旗色以頒戸籍分田授宅辨方正位居則
環衛周防出則折衝禦侮磐石之固萬世無疆誠
超越百代矣
增八旗直班各有定所更番宿直(詳見則例)内城九門安定
德勝東直西直朝陽阜成崇文宣武八門各按軍士居
止方位八旗滿洲蒙古漢軍分直惟城門領安定門以
正藍旗德勝門以鑲藍旗東直門以鑲白旗西直門以
鑲紅旗朝陽門以正白旗阜城門以正紅旗崇文門以
鑲黃旗宣武門以正黃旗正陽門八旗輪直以滿洲蒙
古九門外舊營房以滿洲蒙古新營房以滿洲蒙古漢
軍外城七門鑲黃旗直東便門正黃旗直西便門正白
旗直廣渠門正紅旗直廣寧門鑲白鑲藍二旗直左安
門鑲紅旗直右安門正藍旗直永定門均以漢軍(會大清典)
增值年旗衙門在地安門外雨兒衚衕南向前後四層
共房四十楹雍正六年始設名當月旗八旗輪流當月
乾隆十六年奉
旨改今名每歲終兵部奏𣲖王大臣等司其事(八旗冊)
增凡八旗設兵之制滿洲蒙古旗每佐領下親軍二人
上三旗隸領侍衛内大臣下五旗隸宗室王公前鋒二
人隸前鋒統領護軍十有七人隸護軍統領步軍領催
二人步軍十有八人隸步軍統領鳥槍護軍三人鳥槍
驍騎四人礟驍騎一人隸火器營領催五人驍騎二十
人弓匠一人鐵匠或鞍匠一人各隸本旗都統(會大清典)
增凡
大閱
皇帝躬擐甲胄禦櫜鞬
巡閱軍營登臺視操八旗將領簡精銳飭器械集教場
結陣肅聽軍令(同上)
增凡操兵八旗官軍歲以春月分操于本旗教場二次
合操于鑲黃正黃二旗教場一次秋月豫奏操期會八
旗諸營大操于仰善窪二次(同上)
增漢軍旗藤牌軍每歲春秋二季均四旗合操二次八
旗合操一次遇
大閱及八旗諸營大操之時仍守護大礟入陣演習(同上)
增凡演試火器漢軍歲以春二月十六日秋八月十六
日為始各演鳥槍四十五日本翼四旗仍合操二次春
秋各演標凖三次歲由兵部奏演神威將軍等礟鑲黃
旗漢軍都統會八旗列名奏請
簡命都統副都統各二人監視先期運礟至盧溝橋樹
的以百弓為率自九月一日始每礟日演十出至一月
止鳥槍營及礟營每三歲一合操(同上)
增凡校射八旗驍騎營以每月上旬四八日中下旬三
八日為校射之期都統以下各官親往閱視若遇奏事
及會議之日留副都統一人往閱春秋擐甲胄步射二
次由本旗定期移文兵部馬射由兵部定期通行八旗
均遣官稽察(同上)
(臣)等謹按以上各條叙八旗都統
增前鋒統領左右翼各一人(或以王公大臣兼領)掌本翼四旗前
鋒之政令前鋒參領前鋒侍衛左右翼各八人署前鋒
參領各四人掌督率前鋒警蹕宿衛每翼隨印協理事
務前鋒參領侍衛各一人前鋒校二人筆帖式二人
(會大清典)
(臣)等謹按統領由兵部列名奏請
簡命筆帖式由吏部補用外前鋒參領員闕于本旗護
軍參領一二等侍衛宗室將軍一二等侍衛前鋒
侍衛内遴選六人或七人前鋒侍衛員闕以署前
鋒參領一人列于前再于本旗二三等侍衛護衛
副護軍參領前鋒校内遴選五人或六人署前鋒
參領員闕于本翼前鋒校内遴選正陪前鋒校員
闕于本旗鳥槍什長隊長内遴遴正陪若闕多人
少于前鋒内每闕遴選四人或五人均由統領引
見補授協理事務前鋒參領侍衛員闕于本翼前鋒參
領侍衛内各遴選正陪引
見補授隨印前鋒校闕于本翼前鋒校内選委前鋒鳥
槍什長闕于本旗隊長隊長闕于本旗前鋒各遴
選充補
增左翼前鋒統領衙門在燈市口本司衚衕内共房十
九楹(八旗冊)
增右翼前鋒統領衙門在阜成門内巡捕廳衚衕共房
二十一楹(同上)
增凡營制鑲黃正白鑲白正藍為左翼正黃正紅鑲紅
鑲藍為右翼前鋒校左右翼各四十八人每旗十有二
人為一隊鳥槍什長左右翼各二十四人隊長如之前
鋒八旗滿洲蒙古每佐領二人本旗教場操演步射月
六次騎射歲二次或四次三年考騐一次又于左右翼
内各分前鋒之半兼習鳥槍月演十次均由統領督率
參衛校長如法訓練以定黜陟(同上)
增凡拔補前鋒由統領會本旗護軍統領于護軍驍騎
執事人養育兵閑散壯丁内遴選補用(會大清典)
增凡兩翼前鋒統領遇一人奉差外出者即以未出差
之人兼攝如二人均差奏請
簡署(同上)
增凡卡倫距
御營一二里外安設立前鋒旗二以為門戸左右以次
列帳日則暸望夜則守衛以前鋒參領前鋒侍衛共八
人前鋒校前鋒共百二十人董其役犯卡倫者坐以軍
法(同上)
(臣)等謹按以上各條叙前鋒統領
增護軍統領每旗一人掌護軍之政令護軍參領每旗
滿洲十人蒙古四人内司鑰長署司鑰長各一人副護
軍參領如參領之數護軍校署護軍參領每旗七人隨
印協理事務護軍參領副護軍參領各一人護軍校各
二人筆帖式各二人門筆帖式鑲黃正黃正白三旗各
十人護軍校八旗滿洲蒙古每佐領各一人護軍每佐
領各十有七人(會大清典)
(臣)等謹按統領由兵部列名奏請
簡用筆帖式咨吏部考取補用外協理事務參領員闕
于護軍參領内司鑰長署司鑰長員闕于護軍前
鋒鳥槍參領内護軍參領員闕于本旗驍騎參領
冠軍雲麾使一二等侍衛護衛前鋒侍衛副護軍
參領宗室一二等侍衛鎮國輔國等將軍子男輕
車都尉等官内選六人或七人副護軍參領員闕
以署護軍參領一人列于前再于本旗副驍騎參
領雲麾使治儀正二三等侍衛護衛宗室二三等
侍衛奉國奉恩將軍佐領騎都尉雲騎尉等官内
選二人並于護軍校内選一人署護軍參領員闕
于本旗護軍校内均由該統領會本翼四旗統領
遴選正陪引
見補授護軍校員闕于本佐領下前鋒親軍護軍領催
及食四兩餉銀之執事人内遴選二人擬定正陪
由該旗統領會同本翼四旗統領引
見補授
增鑲黃旗護軍統領署在東直門内金太監寺衚衕正
黃旗護軍統領署在西直門内崇元觀後寬街正白旗
護軍統領署在東四牌樓十條衚衕正紅旗護軍統領
署在西四牌樓臭皮衚衕鑲白旗護軍統領署在朝陽
門内騾市衚衕鑲紅旗護軍統領署在西單牌樓報子
街正藍旗護軍統領署在崇文門内乾麵衚衕鑲藍旗
護軍統領署在屯絹衚衕(八旗冊)
(臣)等謹按護軍統領署向分左右四旗為二區今
每旗各立一署于辦公為尤便云
增凡拔補護軍由該統領會同本旗都統于本佐領下
驍騎執事人養育兵步軍閒散壯丁内遴選善于國語
弓馬嫻熟人材壯健者補用(會大清典)
增凡訓練月以初二初六十一十六二十一二十六等
日步射六次歲以春秋擐甲胄騎射各一次或二次三
年考騐一次均由統領督率參校軍士如法訓練以嚴
黜陟(同上)
(臣)等謹按以上各條叙護軍統領
增十五善射王公大臣官員等共四十五闕拜唐阿兵
丁等共一百二十闕善騎射二十闕善射鵠帶翎者六
闕餘無定額(同上)
增善撲善強弓處左右兩翼翼領六員筆帖式六員善
撲二百名善強弓五十名騙馬人五十名教習十六名
(同上)
(臣)等謹按十五善射善騎射善射鵠善撲善強弓
諸處俱無專署
特派王公大臣管理
增
圓明園總統無定員掌翊衛之政令營總八人護軍參
領八人副護軍參領十六人署護軍參領三十二人護
軍校副護軍校各一百二十八人護軍三千六百七十
二人養育兵四百八十人(會大清典)
(臣)等謹按
圓明園總統員闕由本處奏請
特簡營總員闕于本營護軍參領及京中護軍參領内
由總統遴選擬正陪引
見補授其護軍參領副護軍參領署護軍參領護軍校
以次遴選引
見亦如之至副護軍校筆帖式于護軍内遴選護軍于
養育兵閑散壯丁内遴選均由總統考騐拔補
增
圓明園八旗護軍營房八處分旗駐劄(會大清典)
增鑲黃旗營房在樹村西護軍參領等廨舍共六十有
五楹護軍校護軍等官房共一千四百八十五楹正黃
旗營房在蕭家河北護軍參領等廨舍共六十五楹護
軍校護軍等官房共一千四百八十五楹正白旗營房
在樹村東護軍參領等廨舍共六十五楹護軍校護軍
等官房共一千四百六十四楹鑲白旗大營房在
長春園東北副護軍參領等廨舍共三十九楹護軍校
護軍等官房共一千一百六十七楹小營房在
長春園東護軍參領等廨舍共二十六楹護軍校護軍
等官房共三百一十五楹正藍旗營房在海甸東護軍
參領等廨舍共六十五楹護軍校護軍等官房共一千
四百五十五楹鑲藍旗營房在
廣仁宫西護軍參領等廨舍共六十五楹護軍校護軍
等官房共一千四百八十五楹正紅旗營房在安河橋
西北護軍參領等廨舍共六十五楹護軍校護軍等官
房共一千四百六十七楹鑲紅旗營房在
静明園東北護軍參領等廨舍共六十五楹護軍校護
軍等官房共一千四百八十五楹(八旗冊)
增内務府包衣三旗營房在陳府村東護軍參領等廨
舍共九十六楹護軍校護軍等官房共四百有八楹其
總管八旗及三旗護軍印房在
圓明園前紅橋河側(同上)
增
圓明園設堆舖七十有六日以營總護軍參領各二人
副護軍參領署護軍參領十五人護軍校護軍七百六
十人守衛(會大清典)
增
長春園設堆鋪二十日以護軍參領一人副護軍參領
署護軍參領四人護軍校護軍二百人守衛(同上)
增
清漪園設堆舖六日以副護軍參領或署護軍參領一
人護軍校護軍六十人守衛(同上)
静宜園設堆舖五十有一日以營總二人護軍參領一
人副護軍參領署護軍參領十三人護軍校護軍五百
十人守衛(同上)
增
暢春園設堆舖十有九日以營總一人副護軍參領署
護軍參領五人護軍校護軍一百九十人守衛恭遇
車駕行幸官軍沿途清
蹕隨時酌委(同上)
增凡訓練步射騎射鳥槍步獵及軍政考騐均與八旗
護軍營同又于八旗營房内各設學舍以繙繹生員六
人充教習分教本營肄業子弟(同上)
(臣)等謹按以上各條叙
圓明園總統
增嚮導總統以前鋒統領護軍統領八旗副都統兼理
于八旗前鋒營護軍營内選參領侍衛四人前鋒校護
軍校前鋒護軍六人佐之恭遇
時巡省方以嚮導總統一人先期率官校詣
車駕經行之地周覽山川通橋梁夷險隘計程入告
駕行佩橐鞬前導既駐
蹕以次日程途及駐
蹕之所奏交
行在兵部曉諭闔營
回鑾亦如之駐
蹕
御營及頓營看城均由嚮導總統先期指示飭所在有
司修築營盤(同上)
(臣)等謹按嚮導官無定員亦無專署
欽定日下舊聞考卷七十二
