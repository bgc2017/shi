欽定日下舊聞考卷十六
國朝宫室(八)
百子門之北向為乾西五所近東者今為
重華宫
皇上龍潛時舊邸也宫之前曰
重華門門内為
崇敬殿(宫國朝史)
(臣)等謹按殿内恭懸
御書額曰樂善堂
御製樂善堂記昔樂善堂集中有所謂樂善堂記者
盖用此堂之名以名圓明園
賜居桃花䲧之堂而記亦記彼處之勝與官中此堂無
涉也然彼時之樂善祗數典漢東平王以為極今斯堂
則為重華宫之前殿不可以桃花塢堂之記㮣之因思
東平之樂善原數典于大舜所為樂取于人以為善也
兹適為重華宫之前殿則今之樂善祗宜景仰大舜之
為而不必更囿于東平之跡矣夫大舜之取諸耕稼陶
漁之善世遠固不可徵而詢岳咨牧載在虞書者彰彰
可考無非舍己從人與人為善而地平天成庶績咸熙
胥于是乎基之是乃千古帝王之法則而非藩服屏翰
者所可相提並論其事體大而責任重也昔之效東平
為甚易今之企大舜為綦難是不可無記以朝夕體之
心而措諸政也然而其志在是其慚亦在是矣
(臣)等謹按
樂善堂之東西
暖閣俱供佛像
東暖閣内恭懸
聖祖仁皇帝御書額曰意葉心香聯曰蓮花貝葉因心
見忍草禅枝到處生
西暖閣内恭懸
皇上御書額曰吉雲持地聫曰滿字一如心得月梵言
半偈舌生蓮
樂善堂之後為
重華宫(宫國朝史)
(臣)等謹按
重華宫東室額曰芝蘭室恭懸
世宗憲皇帝御書聯曰芰荷香繞垂鞭袖楊柳風微弄
笛船
西室恭懸
皇上御書聯曰篆裊金爐入座和風初送暖花迎玉佩
映階芳草自生榮
乾隆八年
御製題重華宫舊書室何曾寂寞仲舒帷依舊明窗
受暖曦閒却七絃調雁柱汲來六一煮銀絲三餘樂有
陳編伴幾暇權無奏牘披彷彿當年吟破臘掞牋搦管
恰移時
乾隆十一年
御製春正與諸王及内廷大學士翰林等小宴重華宫
聯句是日復得詩三首蘭殿辛盤迓早春展親更復
洽臣隣從來盛事成佳話(數年以來新正幾暇輙與内廷諸臣聯句宴會于此率成)
(故事)况是宗藩與吉人金荔色酣朱乍點玉梅香度粉初
皴說之燈夕詩如繪花萼樓前雨露新報道東來風
是條鴻龍運斗已旋杓柍桭煥彩春方麗鳷鵲堆銀雪
未消五色書雲光燦爛雙葩結燄影招摇慶霄半壁懸
西宇景物迎人正復饒初韶應律正光昌亶矣春和
聚一堂殷鼎調梅惟𫝊相漢臺賡句有梁王樂調太簇
鳴虞磬節煮浮圓勝楚餭同任股肱民社寄勖哉無或
負明良
乾隆十二年
御製新春與大學士並内廷翰林等重華宫聯句小宴
復成近體興慶宫中翰墨筵每教令日紀韶年(年來每于)
(新正令日舉行率成故事)情關一德聯堂陛樂叶八音調管絃體物
漫稱詩禁雪抽思應許興奔泉天街爆竹聲砰礚(是日以爆)
(竹為題)却喜陽和萬里宣
乾隆十三年
御製新春奉
皇太后重華宫小宴詩紛來鸞鳳數無央玉扆金輿
擁百祥西望瑶池降
王母(清宫慈寧宫正在乾之西故用杜句)東迎蒼駕莅青皇(是日立春)魚龍
曼衍頻陳瑞火樹籠䓤待熻光七種預挑人日菜(在人日前)
(一日)
萬年先進上元觴
乾隆十五年
御製新正重華宫侍
皇太后宴詩獻春行慶始天家
王母斑龍降葆車風到五朝初有騐(年前二十八日立春)人當七
日半非賖華燈光引團圞月椒酒香留泛瀲霞邀得
慈顔歡顧處上林猶積玉為花
乾隆十七年
御製重華宫小宴大學士及内廷翰林諸臣詩重華
文宴集羣仙瑞映瓊樓霽景鮮民瘼心關既均此
天恩額慶合同然閒拈吟管聊酬節笑指春柈又隔年
(去年南廵未舉是宴)賀監金門重應制致予□興益飛遄(沈德潛尚未南)
(歸亦命預坐)蓂開十葉應昌辰和會衣冠燕愷申生面齊
看戲毬獸别裁奚藉捉刀人毋相容易一堂樂尚共疇
咨四海春嘉夜傳柑遲五日冰輪如待再賡頻
乾隆十九年
御製新春重華宫侍
皇太后宴詩西望瑶池近羣迎
王母臨歡同萬方飬春始九重深屏綴延年篆笙調太
簇音六鼇蘭作燄百寳霧成隂入畫元朝慶(每寫歲朝圖稱慶)
徵詩吉字吟瑞霙飄喜氣
天意即人心(是日微雪)
乾隆二十一年
御製立春日雪與大學士及内廷翰林聯句重華宫是
日復得詩二首條風今日是新春吉色華光靄柍桭
茗果雅堪酬盛節杯盤何必亟兹辰悦心甘澤霑三白
堅齒生香試五辛同有爕時祈歲責即看京兆出耕人
青韶入律喜陽和瑞雪端因兆麥禾散漫煙輕微露
日紛敷花發不論科席珍會處那辭屢墨搨鐫成無乃
多(數年以來每值新春燕賞無不聯句或命書之以勒於石)不異股肱交儆意載賡
庸作豈妨歌
乾隆二十四年
御製重華宫曲宴于闐回長漠咱帊爾詩朝天兼值
預朝正曲宴宜教沐寵榮爾父誠為識時務(漠咱帊爾之父霍集)
(斯伯克先以縛獻達九齊得邀奬賚比大兵討回部復自烏什赴阿克蘇投將軍兆惠軍營隨征自效而遣其)
(子入覲)王臣詎有限禆瀛(是日御前行走蒙古青海諸王公皆在坐)舊宫小會
輕齊史新域來賓願武成入律東風方凑逹春臺樂與
物咸亨
乾隆二十五年
御製重華宫曲宴御前藩王大臣侍衛及内廷翰苑諸
臣即席得句曲宴重華隔許年(自丙子新正賜宴侍臣于今已五年矣)
旰宵惟是厪籌邊却欣汜勝占三白况值武成拓八埏
嘉與賢藩酬綺節便宣翰苑賦瑶篇尚懷奏凱歸來者
風雪長途正著鞭
乾隆三十年
御製重華宫曲宴内廷大學士翰林等雪象聯句並成
二律上元後日例燈筵今歲涓良啟翠旃曲宴重華
堪數典聯吟雪象重(去聲)題箋誡敦君鑒復臣鑒豐祝申
年繼酉年小部梨園非水調細聽原是徵招絃布茵
東壁共歌賡愷樂韶年百福迎何必鸞觴浮六醴仍教
鳬鼎㵸三清(茶名重華宫曲宴用盒果杯茗不賜酒率成例事)圖觀寳笈旋因
賜(是日陳石渠寳笈觀之遂分賜諸臣)果飣蘭珍侑以行榖日晴和占歲
美殷殷同此籲農情
乾隆三十一年
御製重華宫小宴廷臣及内廷翰林等玉盂聯句並成
二律時新正二日元會簮裾應翼旦重華翰墨亦頻
年不妨並舉省儀節頗勝三廵徒管絃聯詠玉盂看列
几賡吟綵筆共題箋時和歲美誠堪慶祗覺愓然饒暢
然黃屋雪餘三白色青宫日上萬年枝是予舊學商
量處又此初春愷樂時北漠西瀛新雁序(年例來覲之葉爾羌沙雅)
(爾各回部伯克令與内廷行走之蒙古王公等並入與曲宴)南榮東壁昔鸞陂掞毫
深意胥知否乃在箴辭非頌辭
又
御製重華宫對雨詩太室脩禴候恰欣雨少間明廷
敡士餘(是日引見各省入選舉人)復見烟絲涣為澤已慶幸知時更
繾綣重華予青宫憩息值清宴簷處玉聲琤簾際珠光
燦有喜共三農昔惟賞書案
乾隆三十三年
御製重華宫集廷臣及内廷翰林等三清茶聯句復得
詩二首外藩華讌紫光廻堂陛重宣翰席開詎是言
歡太平數(入聲)適因餘暇共追陪略存禁體倡生面弗許
雕文騁頌才雪護麥田茶泛露掞牋得句自蠲埃活
水還勝活火烹三清甌滿啜三清(向以三清名茶因製𣑽甌書詠其上每于)
(雪後烹茶用之)爰聯翰苑賡新作所喜朝廷多老成(時預會之大學士尹繼善)
(劉統勲陳宏謀尚書董邦逹左都御史張泰開閩折總督蘇昌皆年逾七十而未預之尚書陸宗楷楊廷章託)
(庸亦皆年逾七十或至八十)雪象欲融金戺澤曦烏向暖玉樓晴應
怡情處偏縈念渴望滇南報捷旌
乾隆三十五年
御製新正重華宫侍
皇太后宴即景成什誌慶家宴重華例有常承
歡首歲肇千祥條風東陸暄初布愛日南陔畫漸長
恩謂六旬寬禮數(奉之儀慈諭一切跪拜皆令從簡)誠惟
萬夀祝康強瓦鴛積玉山鼇暎
慈顧應知喜倍慶
又
御製正月六日重華宫茶宴廷臣及内廷翰林等詠玉
甕聯句並成是什天寳物華出有時巨璆成甕適逢
斯訝來西極今傳珏(元時玉甕以歲久淪落乾隆乙丑命以千金易置承光殿中俾毋失)
(所今得是甕材製巨䴡實為過之)莫遣東方古擅詞綵勝迎人雙燕頡
銀牋照几七言摛鳳樓玉積誠同慶應以敬承敢以嬉
一廵三爵古常稱茶宴清班聞幾曾抽秘不忘箴則
可探竒廼覺器相應尺盤升椀奚堪匹筆室墨壺恰得
朋莫詡頻緐方物貢較于堯擲愧尤增
乾隆三十六年
御製正月二日重華宫恭侍
皇太后宴喜成長句月寅年夘日逢辰(是日甲辰合以歲支月建)
(皆東方發生之氣)
夀域宏開茂以新(晉書天文志十二次度數夀星在辰史記夘為茂漢書辛為新)
大德之徵四胥得
洪疇曰福一先輪重增綺甲普增歲(命欽天監于時憲書紀年下增注六)
(十一歲至百二十歲自今歲辛夘始)共慶禧冬預慶春入夕眉蟾雖未上
迎階雪象朗如銀
乾隆三十八年
御製新正重華宫侍
皇太后宴即事成近體上正令節迓初韶(田家五行以正月初)
(三日為上正三節曰上者尊歲首曰三節者謂夏建寅正或又稱夏正三也)家宴重華繼頌
椒六十開三子皇帝
八旬有二母東朝遍翻古史曾誰比實沐
天休用是昭不許外人知小矣萬方同樂始宫寮
乾隆三十九年
御製正月二日重華宫侍
皇太后宴詩開年日吉復時良明炳還同月德昌(月丙)
(寅是日丙辰漢書明炳于丙)
西閫琱輿迎繹繹青宫
華衮侍煌煌椒蕃歲實扶屏麗梅放春花合殿香
聖夀益增心益慕
膝前虔祝共
天長
又
御製重華宫茶宴廷臣及内廷翰林用四庫全書聯句
復得詩二首四庫輯書煥東壁七言聯句聚西清台
衡乙乙都抽思檢校彬彬亦署名(四庫全書總裁既令㮣與吟宴并其總校)
(之翰林三人亦令至重華宫入宴和䪨)日榖恰欣逢任飬(是日壬戌任飬于壬更符八榖)
(祥占)月干更適建文明(正月建丙寅明炳于丙文明之象也)漫言嘉會斯和
樂心在金川願洗兵瑯嬛秘籍歷增多從事讕言覺
太過(瑯嬛記載張華嘗為建安從事遊于洞宫遇一人于途問華曰君讀書幾何華曰華之未讀者二十)
(年内書盖有之若二十年外固已盡讀之矣因共至一處大石中忽有門引入一室陳書滿架其人曰此歷代)
(史也又一室曰萬國志也惟一室封識甚嚴有二犬守之曰此玉京諸秘籍二犬龍也華歷觀諸室書皆漢以)
(前事多所未聞者華欲賃住數十日其人曰此瑯嬛福地豈可賃耶云云古今書籍即&KR0965;人間者豈能讀遍華)
(所言未免過誇不必石室秘藏始足證其妄也)史乘書倉屏忌諱(初下採訪遺書之旨應者)
(寥寥意必督撫中疑有忌諱于礙字面預存寕略毋監之見以致觀望不前因復諭各省以既下詔訪求遺籍)
(豈有尋摘瑕疵罪及收藏家之理令各明切曉諭釋其疑畏于是天下之書皆踴躍呈獻)稗官襍識
概蒐羅要拈摛藻先謄繕(御花園摛藻堂中本就大内所有書籍分四庫貯之曾有)
(詩云芸篇貯萬卷牙籖分四部云云兹命于敏中王際華于全書中擇其尤精者别為薈要與全書一體繕錄)
(仍按四庫陳弃堂中)典數(上聲)開元廣勘磨著作酬他業勤肄施行
愧我政如何
乾隆四十年
御製正月二日重華宫侍
皇太后宴喜而成什青宫
家宴啟開年喜領曾元繞
座前
母子夀登百五十古今瑞越世三千狰獰雪象迎春踞
璀璨銀花入夕燃扶
輦長街夀康返(夀康宫寢之聖母所恒燕處也)明朝問
寢倍欣然
又
御製重華宫茶宴廷臣及内廷翰林等用天祿琳瑯聯
句是日復成二律甲子琳瑯輯天祿(辨訂舊版書為天祿琳瑯自甲)
(子年始)因之内殿庋昭仁三旬閱歲編維舊四庫于今書
薈新體固參差置應别品資檢校得求真笑咨邇日抽
增者(舊所辨宋版中頗有未確今經訂正改撤者亦有原辦疎漏今為考定增入者)豈乏當時
預選人交泰聯情聚翰寮重華喜值小年朝(見月令輯要杭)
(州府志)聊因應節設芳茗略異開筵詠蓼蕭為學立言當
顧行勅幾食旰與衣宵崇文詎曰崇虚飾復旦卿雲莫
謾謠
乾隆四十二年
御製正月二日重華宫侍
皇太后宴詩瑶池西望降
鸞軒
慈旨恭迎百子門(向年恭迎邇歲蒙)(聖皇太后例于啟祥門母憐予遠步命)
(迎于百子門不數武即里華宫也)翼旦開筵循例著
萬年侍膝祝心存
萱幃奕奕延禧永蓀砌振振衍慶繁歷數古來誰似此
益欣益敬籲
天恩
又
御製紫光閣錫宴聯句召大學士并成功將佐及内廷
翰林等至重華宫茶宴得詩二首春醼今年事倍豪
(今年紫光閣筵宴外籓命輪班朝覲之土司等咸與且即以此命題聯句較常年倍盛)重華循例
引詞曺蕆功自是資提戟聯句何妨有捉刀(平定兩金川戰勝成)
(功實賴師武臣之力至宴間聯句不妨人代為之且邇年新正聯句皆預擬御製句成其餘則命内廷翰林以)
(次擬就臨時填名即外廷詞臣亦非其即席自作也)駹已從而筰已定樂斯淑以
禮斯陶莫教容易看嘉會去歲攻圍正爾勞聯情賀
祚有前聞豈是無端宴樂勤祗以茶行弗用酒亦如武
偃必修文松撑雪幹連冬喜梅放春葩迎午芬咨爾規
應過于頌體予懼實勝乎欣
(臣)等謹按
重華宫
御製詩謹繹有關紀述事實者恭載卷内餘不備錄
重華宫東廡為
葆中殿西廡為
浴德殿
重華宫後為翠雲館(宫國朝史)
(臣)等謹按
葆中殿内額曰古香齋聯曰四壁圖書饒古色重簾烟
篆挹清芬
浴德殿内額曰抑齋聯曰賞心於此遇即事多所欣翠
雲館内聯曰古訓手披勤每競寸隂求日益民依
心默運常先萬姓祝年豐東室額曰飬雲聯曰白
雲有古調青山無俗緣東次室額曰長春書屋西
室額曰墨池聯曰屏展烟鬟雲鶴閒看心共遠座
凝香篆風松静覺韻偏清西次室額曰澄心觀道
妙
乾隆三十二年
御製長春書屋詩書屋長春到處如長春之義可言
諸元為善長(上聲)功生物人以仁名語啟予潛毓當年悦
有素(曩時蒙賜予思嘗讀書於此即長春之號亦係者故各處書屋率以此名之)起行
今日懼違初陽和漸覺廻寰宇嘉與吾民共愷舒
(臣)等謹按
重華宫内長春書屋
御製詩謹繹有關紀述事實者恭載卷内餘不備錄
重華宫之東為
潄芳齋(宫國朝史)
(臣)等謹按
潄芳齋内額曰正誼明道東室額二一曰莊敬日強一
曰高雲情聯二一曰清燕凝神天和閒處飬從容
守正元化静中涵一曰花香鳥語羣生樂月霽風
清造物心
乾隆三十九年
御製室中聯有花香鳥語羣生樂月齊風清造物心之
句因各成詩六韻(有序)掖垣通右个地屬西清朵殿
啟重華門臨東上欣爾日帖披快雪偶乘批荅幾間溯
當年牓揭高雲長撫琴書意遠乃有一聯分署兼函樂
趣于羣生七字重摛直印心原于造物花無情而解笑
鳥奚事以能言月了了其入懷風泠泠兮翻帙此萬景
所以少盡藏之秘而一區斯焉便携取之資也頋言志
元從早歲在推尋顔孔之真而尊聞不隔異時豈浮慕
羲皇以上爰因耦句更鬯臚吟寓物不留意澄觀可
會心昔時惟志樂此日切君臨暎砌花香逓隔窗鳥語
吟巧簧度逸態清麝護流音宛轉含旖旎悠揚效静深
春臺方詄蕩熙性願林林(右賦得花香鳥語)寳月方當霽惠
風復凑清吹雲無點翳度籟有騰晶習習如含朗明明
似應聲一輪正梢上十日不條鳴李闢文非擬程逢道
自生流光入窗際憶昔此經横(右賦得月霽風清)
(臣)等謹按以上二詩為
御題潄芳齋東室聯語之什今恭錄卷内
潄芳齋東次室曰
静憩軒後為金昭玉粹東室曰
隨安室(宫國朝史)
(臣)等謹按
静憩軒門上聯曰由舊典時式其永無愆思庶政惟和
不敢自逸西室聯二一曰寫誠敬之心禮章樂亮
繪恬熙之象日麗風和一曰綠綺琴彈白雪引烏
絲絹寫黃庭經
殿後穿堂額曰稽古右文聯曰恭己奉三無澄心待萬
幾
堂後東向額曰金昭玉粹聯曰瑞景瓊樓開錦繡歡聲
珠閣奏雲韶
乾隆七年
御製戲題静憩軒(舊時讀書舍也)舍是讀書舍人非静憩人
禽鳴如話舊花舞解懷新藝圃有餘樂琴齋無點塵拈
題清興永欲去重逡廵
(臣)等謹按
静憩軒
御製詩恭載首見之篇餘不備錄
啟祥宫之西南向為
延慶門門内為
延慶殿殿後為
廣德門門内為
撫辰殿(宫國朝史)
(臣)等謹按
撫辰殿内額曰歛福宜民聯曰生機對物觀其妙義府
因心獲所寧
撫辰殿後為
建福宫(宫國朝史)
(臣)等謹按
建福宫乾隆五年建恭懸
御書額曰不為物先
東室聯曰交泰三陽肇羲象歛時五福恊箕疇
西室聯曰香藹綺疏蕙圃敷榮滋湛露風清釦砌芝房
擢秀映長春皆
御書
御製建福宫賦居寰中以御物凜
天命兮難諶懼大業之弗勝恒乾惕兮小心戒峻宇與
雕牆鑒酒池兮肉林愧饑渴其未解遑安逸兮是尋乃
者新宫落初玉戺金鋪創名建福義何居乎盖是地也
圍于宫牆而弗加擴卑于路寢而弗增華畏炎歊之相
偪乃託興乎清嘉儉不至陋幽而匪遐况在重華之右
比之興慶之宫未費司農之帑何勞庶民之攻經之營
之募千夫而齊力如松如竹閱數月而成功于是殿方
馺娑宫比駘盪長春長樂披青簡而空傳太和保和凭
朱欄而相望千門萬戶兮笑漢制之太奢茅茨土階兮
欽堯儉之堪尚軒號静怡兮期成性之常存齋名敬勝
兮恐舉念之或妄亭顔惠風兮欲膏澤之旁敷閣扁延
春兮與羣生而咸暢觸目警心兮守此志而始終居安
思危兮常厪懷而籌量爾其文石矗立嘉木叢生羅芝
田兮蕙畹來燕賀兮鶯鳴披薰風兮思解愠對時雨兮
樂向榮觀太宇兮調元化育萬物兮騐農耕又何必焚
隋廷之甲煎樹漢苑之金莖歌陳宫之玉樹聽唐曲之
新聲而始稱悦情也哉于時而春覽生意而欣欣于時
而夏遠煩暑而灑灑乃其秋也偉西成之可慶乃其冬
也體貞元之凝命載色載笑奉
慈闈而承歡來游來歌與良臣而交儆于以承
先廑肯構而勿忘于以示後庶斯言之是聽重曰洪範
有言歛時五福敷錫庶民與時茂育予宅是居心乎肅
肅受
天之祜匪藉田燭建民之極匪侈華屋繼繩光烈對越
於穆進賢納諫懲惡旌淑志苟懷安是謂不榖尚慎旃
哉永膺
天祿
乾隆八年
御製建福宫新春詩禁城景物報和韶初轉寅方玉
斗杓漏洩春光梅破蕾招搖風信柳拖條池心鏡面冰
將解墻角銀根雪欲消棖撥詩腸量多少新年覺比舊
年饒含陽苔色兆根荄勝裏宫花鬭早梅堂構萬年
緜福履黃黎九有上春臺蘭苕翡翠相容與鳳閣枌橑
各實枚試看新蟾眉樣細分明報道上元來照壁熊
丸燦九華祥烟濃作赤城霞土牛新看牽春至綵燕初
飛掠曉斜臘雪猶然戀鴛瓦東風全不發綾花願將建
福宫中福錫與寰區萬姓家
乾隆十四年
御製建福宫紅梨花詩不計香風幾度頻嬌紅嫩綠
各爭新最憐雨後偏饒韻底事春來易愴神葉態花姿
剛相(入聲)稱蜂衙蝶陣豈無因一枝佛鉢堪清供便欲因
之悟六塵
乾隆十七年
御製建福宫對雨詩朝隮復棼絲冥濛勢傍午朝罷
此宴息耕犁方待舉前墀羅春花潤含花下土芳菲襲
翰思綽約延清覩喜豈喻近臣慰惟共農父有秋期尚
遥無逸以為所
乾隆四十四年
御製建福宫題句初葺建福宫乃在壬戌歲循名及
責實其義賦中偹(有建福宫賦)亦有引未發則别具深意憶
當元二年廿七月守制宫居未園居夏月度兩次炎熱
弗可當少壯禁之易
慈闈祝萬齡然終必有事圖兹境清凉結宇頗幽邃庶
可逭煩暑以為日後備前歲遭
大故暢春虔奉置因循乃園居(昔心殿皇考大事常居飬二十七月後始)
(居御園宫内凡經兩夏彼時年刀正壯雖煩暑不甚覺也後葺建福宫以其地較飬心殿稍覺清凉構為邃宇)
(以備歲口前)(慈夀萬年之後居此守制然亦不忍宣之於聖母大事於暢春園九經三事殿安奉)
(本欲以無逸齋為倚廬而王大臣敦請以居御園之九州清晏與飬心殿無異不得已而從之予亦自揣春秋)
(望七實不能如初元之耐熱即欲居建福宫之初意亦未得遂每為抱歉)向意惜未遂
慈寧南花園實復同斯例(於宇數慈寧宫南花園葺治樸間本亦如葺建福宫)
(之意且以備以為慈躬或不豫為日夜侍奉湯藥之所丁酉正月即苫次後因王大臣固請遂亦移居養)
(心殿)長(上聲)年孰弗願筋力難從志缺禮實已多永言志吾愧
(臣)等謹按
建福宫
御製詩謹繹有關紀述事實者恭載卷内餘不備錄
欽定日下舊聞考卷十六
