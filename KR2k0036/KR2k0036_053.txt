欽定日下舊聞考卷五十三
城市(内城西城四)
原發祥坊七舖有大興左衛崇國寺正覺寺弘善寺白
米寺(五城坊巷衚衕集)(原在北城今移改)
(臣)等謹按崇國寺在今西四牌樓大街東德勝門
大街西明宣德年賜名大隆善寺成化間賜名大
隆善護國寺今其地稱護國寺街每月逢七八兩
日有廟市大興左衛弘善寺白米寺俱無考正覺
寺詳後本條下
原崇國寺在皇城西北隅定府大街元時有東西二崇
國寺此則西崇國寺也趙孟頫書有寺碑宣德間重建
賜額大隆善護國寺今都人猶稱崇國焉(燕都遊覽志)
(臣)等謹按定府大街在東而護國寺在西中隔德
勝門大街遊覽志云寺在定府街殆紀載之訛也
又護國之名乃明成化間所增此云宣德亦屬失
考至都人稱崇國者或當日初改寺名時語今皆
稱為護國矣
原大隆善護國寺都人呼崇國寺寺始至元皇慶脩之
延祐脩之至正又脩之元故有南北二崇國寺此其北
也宣德已酉賜名隆善成化壬辰加護國名正德壬申
勅西番大慶法王凌戩巴勒丹大覺法王札什藏布等
居此中殿三旁殿八最後景命殿殿傍塔二曰佛舍利
塔成化八年勅碑二正德七年勅碑二梵字碑二又天
順二年碑二其一西天大喇嘛桑噶巴拉行實碑其一
大國師智光功行碑又有元碑四其一至元十一年重
脩崇國寺碑沙門雪磵法禎撰其一至正十四年皇帝
勅諭碑其一皇慶元年崇教大師演公碑趙孟頫撰并
書其一石斷為七環鐵束而立之至正二十四年隆安
選公傳戒碑危素撰并書寺為托克托丞相故宅今千
佛殿傍立一老髯幞頭朱衣一老嫗鳳冠朱裳者托克
托夫婦也後僧錄司司右姚少師影堂少師佐成祖為
靖難首勲侑享太廟嘉靖九年移祀大興隆寺俄寺灾
移此木主題推忠報國協謀宣力文臣特進榮禄大夫上
柱國榮國公姚廣孝像露頂袈裟趺坐上有偈署獨菴老
人題獨菴少師號也(帝京景物略巴按凌唐古特語長領占也戠莊嚴也勒丹全威也舊作)
(班丹札什唐古特語吉祥也藏布美好也舊作著肖藏卜桑噶梵語僧也巴拉守護也舊作桑渴巴剌今俱譯)
(改)(以上二條原在北城今移改)
(臣)等謹按寺中諸碑林立帝京景物略所載元碑
四俱存其未載者尚有至元二十一年聖旨碑碑
陰刻崇國北寺地産圖又元小碣二一為大德二
年轉長生藏經記一為至治元年看轉大藏經長
供記所載明碑八成化中勅碑二俱存朱彝尊原
書引帝京景物略作七年立今考碑文實八年非
七年也據碑改正正德七年二碑及天順二年二
碑今各存其一梵字碑二俱存其未載者尚有宣
德十年大國師巴勒丹札什壽像碑成化十七年
勅建大隆善護國寺看誦藏經碑嘉靖二十二年
藏布嘉勒燦承繼祖傳住持碑今遴載于後並恭
載
本朝康熙六十一年
御製崇國寺碑殿旁二塔今存托克托夫婦像現侍立
殿中姚廣孝畫像無考
(原成化八年七月修隆善寺畢工命工匠張定住等三十人為文思院副使寫碑官尚寳司少卿任道遜為本)
(司卿司丞程洛為少卿於是工科都給事中王詔等言方修寺之初臣等失於論諫固已獲罪于陛下不容于)
(清議矣今寺成碑完而官爵之濫如此彼西征北伐捐軀殞命之人將何以勸酬之明憲宗實錄)
(原番僧有數等曰大慈法王曰西天佛子曰大國師曰國師曰禪師曰都綱曰喇嘛俱光禄寺支待有日支酒)
(饌一次二次三次又支廩餼者有但支廩餼者上即位初禮部尚書胡滎等議減去六百九十一人正統元年)
(五月濴等備疏慈恩隆善能仁寶慶四寺番僧當減去者又四百五十人明英宗實錄)
(補崇國寺佛殿前曰延夀後曰崇夀再後曰三仙千佛之殿趙子昂書崇教大師演公碑危太樸書隆安選公)
(傳戒碑在千佛殿阼階南僧雪澗書重建寺碑在千佛殿西階南又有至正十四年聖旨碑工序元諸帝皆用)
(國語所云青吉斯皇帝者太祖也諤格德依皇帝者太宗也色辰皇帝者世祖也諤勒哲圖皇帝者成宗也庫)
(魯克皇帝者武宗也布延圖皇帝者仁宗也格根皇帝者英宗也瑚土克圖皇帝者明宗也額琳沁巴勒皇帝)
(者寧宗也中不及文宗者後至元六年以帝謀不軌使明宗飲恨而崩詔撤其廟主故碑文亦不書也炙硯)
(錄古按諤格德依舊作窝闊台照蒙古源流改正色辰蒙語聰明也舊作薛禅諤勒哲蒙古語夀也圖有也)
(舊作完澤篤庫魯克蒙古語超衆之謂也舊作曲律布延圖舊作普顔篤布延蒙古語福也格根亦蒙古語明)
(也舊作格堅瑚土克圖義俱見前舊作忽都篤額琳沁巴勒義俱見前舊作亦隣真班今俱譯改)
(臣)等謹按倪粲炙硯錄又云陶氏輟耕錄載元世
系完澤篤作完者篤格堅作華堅忽都篤作忿都
篤亦憐真班作懿憐真班當以石刻為正云云此
蓋據石刻以訂陶宗儀之誤自謂精審今按同文
韻統證以蒙古及西番語一一釐定之乃悉與正
音相合不但輟耕錄所載字舛聲淆即石刻之文亦
不免沿譌襲謬所謂楚固失之齊亦未為得也
(原趙孟頫大崇國寺佛性圓融崇教大師演公碑銘略師名定演俗姓王氏世為燕三河人七歲入大崇國)
(寺事隆安和尚世祖賜號佛性圓融崇教大師至元二十四年别賜地大都乃與門人恊力興建作大殿以像)
(三聖樹高閣以&KR0869;諸經丈室廊廡齋厨僧舍悉皆完美故崇國有南北寺焉時昊天宿德雄辯大師授以道宗)
(刺血金書戒本於是祝髮之徒萬計禮師自涖講席為羯磨首師數蒙聖恩嘗賜白玉觀音菩薩像臨終具湯)
(沐淨髮與門人别怡然長往舊制近郭禁火化師卒以聞上在春宫特旨有司賻喪令於城西南淨土院茶毘)
(獲舍利數百粒葬魯郭之野起支提焉松雪齋集)
(補釋法楨大都崇國寺重建碑略沙京師有寺曰崇國前至元乙酉世祖賜地傳戒大德門定演開剏凡百)
(餘楹皇慶延祐間仁宗皇帝阿南達錫哩皇后賜鈔三千餘定買地别建三門夀元皇太后復賜鈔五百定而)
(經營焉至正十一年歲次辛夘孟夏大竹林寺沙門雪澗法楨撰奉訓大夫中書刑部侍郎葛禋書儒林郎江南諸道行)
(御史臺監察御史許居直篆上按阿南達錫哩義俱見前舊作剌拶室利今改正以二條原在北城今移改)
(增危素大崇國寺空明圓證大法師隆安選公特賜證慧禪師傅戒碑略至正二十三年十月宣政使特古)
(思布哈等請賜傳戒之碑于崇國寺乃命中書參知政事臣素撰文書丹張□篆額特賜善選證慧師按善選)
(師姓劉氏世居香河會仙鄉馬家里生于金大定十五年四月稍長出家于里中隆安寺禮真覺為師博通華)
(嚴妙旨聞燕京永慶寺正法藏大師通清凉國師義疏迺造習焉它日燕坐佛前聞雲版聲頓然開悟遂以空)
(明自號我師伐金師轉徙平灤軍中僅得還燕閔忠崇國二寺已俱為兵毁丞相雅克里等奉朝命徙各寺人)
(匠中書令耶律楚材署疏請主閔忠寺尋之崇國寺行臺舒穆魯明安聘主寶集寺歲壬子五月庚子演說八)
(關淨戒詰旦謂衆曰今日止得見汝等一度又明日留瘞□而逝世壽七十有六僧臘五十有六是年七月庚子)
(諸宛平縣玉河鄕魯郭里之祖塋又樹塔在隆安寺師示寂既久行秀傳戒本于崇國定志志傳昊天顯淨淨)
(傳崇國定演演傳原教法聞臣素採摭始終發明傳戒之原本以授今大崇國寺住持普明淨慧大師臣僧智)
(學碑刻諸石至正二十四年九月壬申立原五城寺院冊按特古思蒙古語全也布哈義見前作怗古思)
(不華今譯改)
(增明憲宗大隆善護國寺碑記略祖禁城西隅有佛刹曰大隆善寺成于宣德己酉實我皇考因舊更新者也)
(歴歲滋久新者復敝朕仰思先烈敢不是葺乃出内帑金帛市材僦工鼎新締構踰年而工告成規模宏壯差)
(勝于昔因增其額曰大隆善護國寺落成有日爰述以文成化八年十一月初二日同上)
朱彝尊原按趙子砥燕雲錄稱奉使官中書侍郎
陳過庭門下侍郎耿南仲并文武五十餘員元在
真定丁未八月遣詣燕山崇國寺安泊則崇國寺
金已有之蓋南北二寺北建自演公南則金之舊
今已迷其處矣
(臣)等謹按金元之崇國寺明改護國
本朝康熙六十一年奉
勅修有
聖祖仁皇帝御製碑文乾隆十二年
聖駕臨幸有
御製詩皆恭鐫立石寺中
增
聖祖御製崇國寺碑文禁城西安門外乾隅有崇國
寺元大德時所建至明正德間命大慶法王居之為西
僧香火地迄今二百餘載康熙六十年春諸蒙古汗王
貝勒貝子公台吉塔布囊等請剏寺祝釐朕未俞允復
合詞陳奏謂兹寺為前代名刹規模具存纂葺之工減
于肇構堅懇興修朕重違其誠勉從所請于是藩族庀
材匠氏并力經始落成曾不踰歲蓋棟宇仍舊而丹雘
增煥矣諸蒙古恭順三朝述職無曠至于朕躬欵化益
衆凡在龍堆瀚海内外百餘部落皆吾籓籬屏翰故往
歲親征漠北除其蟊賊近復平定西藏寧其疆宇實嘉
諸蒙古忠愛之忱永矢不渝也今諸蒙古建新兹寺用
祈福佑朕躬益見諸蒙古感恩思報之誠而上下交孚
至于絶漠遐陬胥聯為一體焉爰為記
增乾隆十二年
御製護國寺詩護國祗園已有年勝蹟靈蹤傳日下
(日下舊聞云大隆善護國寺都人呼崇國寺趙孟頫書有碑寺為托克托丞相故宅今千佛殿傍立一老髯幞)
(頭朱衣一老嫗鳳冠朱裳者托克托夫婦也)誰知今日梵王宇乃是前元丞
相舍我屢經過未臨顧問古尋詩其可罷初冬清蹕移
御園道便琳宫一停駕重扃獰有開明守曲砌明争越
綾砑森然喬木蔭玉墀紛若豐碑傍雲榭天人帝釋各
殊相或喜而斷怒而咤夜摩兜率六欲天其次修羅鬼
王伯能仁端居乃無為信有三摩司造化試思舍宅福
何在墨胎翁嫗相看乍幞頭鳳帔易舊裝祗博腐儒相
奬借道同豈必繫衣冠雀弁黃收異周夏北魏金遼率
殷鑒謬云復古罪無赦(北魏金遼及有元皆易漢衣冠者也不一二世而陵夷衰微蓋)
(忘本棄舊徒尚虛文雖復古何益耶)當年爕理責難辭翁而有知首肯謝
甲第潭潭富且宏周覽規模增感訝隔街燕國有賜居其
門如水纔三架(隔街即大學士張廷玉之居故戲及之)
(原京師有姚少師畫像面大方肥紅袍玉帶髠頂上戴唐帽今崇國畫像猶是僧服姿容瀟灑雙睛如電光之)
(燦像贊云看破芭蕉拄杖子等閒徹骨露風流有時摇動龜毛拂直得虛空笑點頭蓋本色衲子語長安客話)
(原袁宏道崇國寺遊記自崇國寺僧引觀姚少師像像贊皆本色衲子語少師題也過番僧舍觀曼殊諸大)
(士變像藍面猪首肥而矮遍身帶人頭有十足駢生者所執皆兵刃形狀可駭僧言烏斯藏所供多此像因談)
(彼國風俗及道里險遠之状大率烏斯藏諸國以中國最下茶為國寳市物皆用之黃白金反滯不得行國無)
(稻所食皆麥菽數十里一君如中國之郡邑然僻陋儉苦之鄕也袁中郎集以上二條原在北城今移改)
(增王鏊姚少師像詩像下馬摩挲讀古碑欲詢往事少人知獨留滿月龕中共識凌煙閣上姿䫪隐三毫還)
(可似功高六出本無竒金陵戰罷燕都定仍是臞然老衲師震澕集)
原正覺寺在發祥坊(明順天府志)(原在北城今移改)
(臣)等謹按正覺寺在正覺寺衚衕有碑二一為成化
四年翰林院修撰陳鑑撰錄略如左一為嘉靖元
年通政司參議顧經撰辭冗不具錄
(增陳鑑正覺寺碑略善御馬監太監韓諒賜宅一所在宛平縣發祥坊施于人鄭道明于成化三年春創建)
(佛殿天王伽藍殿僧房三十餘間菜圃果樹數百株義院冊井二韓諒奏聞勅賜正覺禅寺成化四年立五城寺)
原金剛寺在積水潭之上興德寺東寺有石勒金剛經
前小閣後静室紙窗棐几殊有幽趣後乃改剏大殿高
閣左右翼樓數十楹往昔清深幽遠之致盡化于砂礫間
矣(燕都遊覽志)
原金剛寺即般若菴也背潮水面曲巷舊有竹數叢小
屋一區萬歷中蜀僧省南大之前立大殿後建高閣寺
西廡石刻金剛經署宰官名倩人筆也士大夫看蓮北
湖每一憩寺中(帝京景物略)(以上二條原在北城今移改)
(臣)等謹按金剛寺又名般若菴在積水潭東南石
刻金剛經今無存惟姚希孟募緣疏碑及
本朝順治十年大理寺丞高去奢撰碑在庭中
(增韓四維夏雨同文湛持諸公集金剛寺詩化禁煙何處礴城西晩入鐘聲穏故棲世路日燒千變空門雨)
(色一端倪似長夏夢松如髮漸易秋光草出泥自是遠公堪作友平橋家在綠楊堤坐聽高言風易寒月台)
(香盡破冰丸磬鐘響在空非界師友心期戒有壇樹入水煙多晩合山圍城郭自長安林鴉宿烏喧難定不礙)
(聲聞著野干帝京景物略)
(璔顧錫疇過金剛寺詩日結夏禪林迥無門可閉關湖光依北郭爽氣借西山永諸天静鐘清初地閒新辭)
(魔眷屬定入夜雲還握日草)
原興德古刹左傍地俱售之般若菴逼仄不能容步右
傍多僧舍修篁綠籜叢木青柯相望楚楚後有平臺大
可畆許解帶臨風開襟敵水固不減在濠濮間也(燕都遊覧)
(志今原在北城移改)
(臣)等謹按興德古刹今寺額曰興隆禪林在金剛
寺後平臺久廢
原從興德寺折北而西為蓮花菴疎林朗樾含吐餘清
後一臺瞰湖陽諸寺若列眉案隣有火神祠後亦有臺
可以眺遠(燕都遊覽志)(原在北城今移改)
(臣)等謹按蓮花菴今未詳其處遊覽志云從興德
折北而西則蓮花之距興德徑頗紆迴或一二里
許皆未定今按地安橋北有火神廟廟後瀕湖有
樓可瞻眺志所稱菴祠遺跡或即其地然他無可
證謹識以闕疑
(原于慎行詩漢禪宫遥倚北樓開樓下平湖落照來金水環城全象蓮花湧寺宛成臺諸香各捧空王座一)
(葉能浮太乙杯便是忘歸歸亦醉夕陽清角莫相催榖城山房集)
(原吴惟英詩鐘去年花外客今復到長堤淺水兼天潤新蒲與岸齊傳高閣遠柳覆小橋低指點村烟起歸)
(心促馬蹄墨響齋集)(以上二條原在北城今移改)
(增朱宗吉九日集蓮花池詩偶秋風吹燕臺木葉落我前寒衣又砧杵遊子悲經年聞節重九擕酒向湖天)
(漁歌操北音水鳥閒自然澄波白日下蒲柳寒已煙風色一何似客歸豈不賢帝京景物略)
(增鄧以讚蓮花菴詩暇霧起雲低作夕陰雨餘荷氣四邊侵一秋僻寺時休半晌餘鐘夜淺深湖上月生孤)
(片影草間蟲老久高吟年來漫習山僧味始向塵中静此心鄧定宇集)
原海子在府西三里汪洋如海中有芰荷鳬鷗可玩(紀纂)
(淵海)
原禁城中外海子即古燕市積水潭也源出西山一畆
馬眼諸泉繞出甕山後滙為七里濼紆迴向西南行數
十里稱高梁河將近城分為二外繞都城開水門内注
潭中入為内海子繞禁城出巽方流玉河橋合外隍入
于大通河(湧幢小品)
原積水潭在都城西北隅東西亘二里餘南北半之西
山諸泉從高梁橋流入北水關滙此或因内多植蓮名
為蓮花池或因水陽有淨業寺名為淨業湖内官監向
嚴魚禁今稍弛矣酒後一葦山光水色簫鼓中流時復
相遇江以北來無此勝遊然泛必從小徑抵鰕菜亭乃
盡幽深之致每年三伏日錦衣衛率御馬監官校浴馬
湖干如濯雲錦中元夜寺僧于淨業湖邊放水燈雜入
蓮花中遊人設水嬉為盂蘭會梵唄鐘鼓雜以宴飲達
旦不已水中花炮有鳬鴈龜魚諸種冬時河凍作小冰
牀各坐于上一人挽行輪滑如驟駛好事者恒覓十餘
牀擕圍爐酒具酌冰凌中積水潭水從德勝橋東下橋
東偏有公田若干頃中貴引水為池以灌禾黍綠楊鬖
鬖一望無際稍折而南直環北安門宫牆左右流入禁
城為太液池汪洋如海俗呼海子套(燕都遊覽志)
原海子岸上接龍王堂以石甃其四周海子一名積水
潭聚西北諸泉之水流行入都城而滙於此汪洋如海
都人因名焉仁宗延祐六年二月都水監計會前後與
原修舊石岸相接月五日興工十一日工畢至治三年
三月大都河道提舉司言海子南岸東西道路當兩城
要衝金水河浸潤於其上海子風浪衝嚙于其下且道
狹不時潰䧟泥濘車馬艱于往來如以石砌之實永久
之計也泰定元年四月工部應副工物七月興工八月
工畢(元史河渠志)
原至元三十年秋車駕還自上都過積水潭見舳艫蔽
水天顔為之開懌特賜都水監郭公錢一萬二千五百
緡仍以舊職兼提調通惠河漕運事(元名臣事略)
補都人呼飛放泊為南海子積水潭為西海子按海子
之名見於唐季王鎔為鎮帥有海子園嘗館李匡威於
此北人凡水之積者輒目為海若寳坻之七里海昌平
北之四海冶是也元時運船直至積水潭王元章詩燕
山三月風和柔海子酒船如畫樓想見舟楫之盛自徐
武寧改築北平城後運河海子截而為二城内積土日
高雖有舟楫橋梁不能度矣(詠歸錄)(以上六條原在北城今移改)
增大都之中舊有積水潭聚西北諸泉之水流行入都
城而滙於此汪洋如海都人因名焉世祖肇造都邑壯
麗闕庭而海水鏡淨正在皇城之北萬壽山之陰自至
元三十年浚通惠河成上自昌平白浮村之神山泉下
流有王家山泉昌平西虎眼泉孟村一畆泉西來馬眼
泉侯家莊石河泉灌石村南泉榆河温湯龍泉冷水泉
玉泉諸水畢合遂建澄清閘于海子之東有橋南直御
園通惠河碑有云取象星辰紫宫之後閣道横貫天之
銀漢也擬跡古昔恣民漁採澤梁無禁周之靈沼也(元一)
(統志)
增積水潭在宛平縣西北三里東西亘二里餘南北半
之西山諸泉從高梁橋流入北水關滙此折而東南直
環地安門宫墻流入
禁城為太液池元時既開通惠河運船直至積水潭自
明初改築京城與運河截而為二積土日高舟楫不至
是潭之寬廣已非舊觀故今指近德勝橋者為積水潭
稍東南者為十刹海又東南者為蓮花泡子其始實皆
從積水潭引導成池也(一大清統志)
(臣)等謹按積水潭上有鎮水觀音菴
本朝乾隆二十六年改建
賜名曰滙通祠有扁二一曰潮音普覺一曰功兼利濟
皆
皇上御書庭中恭立
御製詩碑
增乾隆二十六年
御製積水潭滙通祠詩瀦蓄長流濟大通(通潞轉漕藉玉泉引)
(流滙濟是潭在都城西北隅入皇城為太液池東南出經大通橋為運河以歲久淤墊命重加挑濬並葺新舊)
(祠名曰滙通)澄潭積水映遙空為關溯澗應垂制(河流分牐灌輸紆餘)
(瀦蓄前人經理實善旗民夾岸而居人烟輻輳因築墻為之限制以禁汚穢)因葺崇祠喜畢
工海寺月橋率難考燈船歌館漫教同(是潭為前明遊讌之所見日下)
(舊聞)紀吟權當留碑記殷鑒恒深惕若衷
增又
御製積水潭三首積水蒼池蓄衆流節宣形勝鞏皇
州疏淤導順植桃柳三里長溪可進舟一座湖亭倚
大隄兩邊水自别高低片時濟勝浮烟舫春樹人家望
轉迷烟中遙見廟垣紅瞬息靈祠抵滙通雨意溟濛
猶未止出郊即看麥苗芃
(原趙孟頫大都紅門外海子上即事詩醉白水青山引興多紅裙翠袖奈愁何祗從暮醉兼朝聊復長歌更)
(短歌輕燕受風迎落絮遊魚吹浪動新荷餘杭溪上扁舟好何日歸休理釣蓑松雪齋集)
(原盧亘海子上即事詩草馳道虛香散玉珂彤樓花暗弄雲和光風已轉瀛洲細雨微添太液波月榭管絃)
(催曙發水亭簾幕受寒多少年易動傷春感喚取青霞對酒歌皇元風雅)
(原宋本詩碧渡橋西望似江鄉隔岸樓臺罨畫粧十頃玻瓈秋影照人騎馬過宫墻至治集)
(原許有壬飲海子舟中江城子詞聲柳梢烟重滴春嬌傍天橋住蘭橈吹暖香雲何處一簫天上廣寒宫闕)
(近金晃朗翠岧嶤今誰家花外酒旗高故相招儘飄搖我政悠然雲水永朝休道斜街風物好纔此去便塵)
(囂小圭塘藁)
(原宋褧海子岸望海潮詞流山含烟素波明霞綺西風太夜池頭馬似遊龍車如水歸人何暇夷猶叢薄擁)
(金溝更蕭蕭宫樹調弄新秋十里烟波幾雙鷗鷺兩漁舟暮雲樓閣深幽政砧杵丁東絃管啁啾澹澹星河)
(熒熒燈火一時清景難酬馬上試冥搜填入耆卿譜摸寫風流明日重來柳下擕酒教名謳燕石集)
(補黃清老海子上有期作葉金堤晴日共鳴鏣傾盖松陰待早朝數盡荷花數荷碧雲移過水東橋樵川)
(集)
(補張翥清明日海子風入松詞塵尋春春在鳳城東羅帕王花驄美人半嚲垂鞭袖游滿目斷雲空淺碧湖)
(波雲漲淡黃官柳烟蒙誰相如多病賦難工宿酒更頻中歸來自按新聲譜憑觧唱與東風一夜小窗疎雨)
(杏花明日應紅蜕菴樂府)
(補趙子昂同李子構過海子飲于酒家有小姬勸飲子昂賦詩云小姬勸客倒金壺家近荷花似鏡湖游騎等)
(閒來洗馬舞鞋輕妙迅飛鳬油雲判涴纏頭錦粉汗生憐絡臂珠只有道人塵境静一襟涼思咏風雩子構詩)
(云馳道塵香逐玉珂彤樓花暗鼓雲和光風漸綠瀛洲草細雨微生太液波月榭管絃鳴曙早水亭簾悞受寒)
(多少年易動傷心感喚取青眉對酒歌子構名材京兆人年十七賦此詩又嘗於客座詠十月桃得句云劉郎)
(再來歲云暮王母一笑天回春衆皆閣筆子構夭死子昂稱其詩雜于唐人中未易辨而皇元風雅元詩體要)
(皆作盧亘詩非也北不出戶庭錄以上八條原在城今移改)
(臣)等謹按朱彝尊原書所載盧亘詩朱昆田引不
出戸庭錄辨為李子構作今以元文𩔖考之當以
朱昆田之說為是又皇元風雅載盧亘詩與子構
互異者凡九字逐作散鼓作弄漸綠作已轉生作
添鳴曙早作催曙發傷心作傷春青眉作青霞謹
附識以備考
原水關在德勝門西里許水自西山經高梁橋來穴城
趾而入有關為之限焉下置石螭迎水倒噴旁分左右
既噏復吐聲淙淙然自螭口中出(燕都遊覽志)
原德勝門之西城垣下有水竇焉西山諸水從此流入
都城水口為石犀以當之遏衝突緩水勢也而菴其上
名曰鎮水觀音菴其北即水入處泠泠有海潮之音菴
創自成祖時姚少師而内臣鋼公者實纘成之(長安可遊記)
(以上二條原在北城今移改)
(臣)等謹按水關在德勝門西石螭在南岸石犀不
可考水由城墻入處今名鐡櫺閘蓋閘口密植鐵
櫺以防人之出入而無碍於行水也鎮水觀音菴
詳積水潭條下
增牐河水門在和義門北金水河水門在和義門南肅
清門廣源牐别港有英宗文宗二帝龍舟(析津志)
(臣)等謹按元西城三門至明徐達改建都城廢肅
清門餘平則和義二門仍舊制說見陳循寰宇通
志蓋今之西直門即元之和義而肅清遺址當自
此迤北而西也又西直門外長河萬夀寺西有廣
源閘土人呼為斗府閘考
大清一統志載其始建在元至正二十六年距西直門
七里以今證昔遺閘相連可知即别港亦可約略
計矣
(增水關是水所從入城之關也水一入關方廣即三四里北水多鹵而從關以入者甘水鳥盛集焉沿水而刹)
(者墅者亭者因水也水亦因之刹各鐘磬亭墅各聲歌歲初伏日御馬監官旗幟鼓鼓吹導御馬數百洗水次)
(歲盛夏蓮始華宴賞盡園亭雖蓮香所不至亦席亦歌聲歲中元夜盂蘭會放燈蓮花中冬冰堅凍一人挽木)
(小牀驅如衢曰冰牀雪後集十餘牀罏分尊合月在雪雪在冰西湖春秦淮夏洞庭秋東南人自謝未曾有也)
(景帝京物略)
(原于慎行北閘詩雨西城别苑勝瀛洲十里平湖静不流岸草離迷橋畔宫槐隐映水邊樓聲傳簫管三天)
(近香散芙蓉六月秋信道吾皇簡遊幸石鯨飛處鎖龍舟榖城山房集)
(原公鼐苑北水關小寺詩頓淨域青蓮會明湖玉鏡遊水原分太液客至自瀛洲起濠梁想疑來洞壑幽弄)
(珠乘月去晩吹覺新秋城問次齋稿以上二條原在北今移改)
(增謝鐸過北海子因懚賓之相約不果詩起鳥外青山昨雨過馬頭西望翠嵯峨烟光平墮寒雲秋色空明)
(水氣多岐路有情方坎坷客心無賴亦蹉跎歸來莫怪相期晩不出從嗔奈爾何桃溪淨稿)
(增于慎行雨行北安門外湖上詩冷湖上窗欄如畫舟一天涼雨入空秋平橋蘆荻蕭蕭别浦鷗鳬汎汎流)
(霧色近迷三苑樹烟光遙際五城樓時清湛湛多濃露十里芙蓉接御溝穀城山房集)
(增韓四維飲水關湖上詩韻山光連市口水氣濕城腰擊鼓誰家月臨風數處簫題分永夜人物計今朝喧)
(醉無高簡難令秋寂寥病風日閒過此心情草木知遠山曾故舊好友省言詞裏安碁局年荒窄酒巵烟波)
(不盡望長是苦吟時帝京景物略)
原蓮花社有亭在水關西今傾圯(燕都遊覽志)
原鰕菜亭在蓮花社西一藩隔之水部戴大圓建(同上)
原舊城巋然傑堵云是元時舊址中作鐵溝昔時以車
運冰上流者今尚堅緻寒蘚荒苔遥映林泉翠舊殊可
憑高弔古(同上)(以上三條原在北城今移改)
(臣)等謹按蓮花社鰕菜亭舊城俱無考
(增元好問臨錦堂記下燕城自唐季及遼為名都金朝貞元迄大安又以天之力培植之風土為人氣所移)
(物産豐潤與趙魏無異六飛既南禁鑰隨廢比焦土之變其物華天寳所以濟宫掖之勝者固已散落于人間)
(矣御苑之西有地焉深寂古澹有人外之趣稍增築之則可以坐得西山之起伏幕府從事劉公子裁其西北)
(隅為小圃引金溝之水渠而沼之竹樹葱蒨行布棋列嘉花珍果靈峯湖玉往往而在焉堂於其中名之曰臨)
(錦癸夘八月公子觴予此堂生客皆天下之選酒半公子講予為堂作記并志雅集予亦聞去秋堂之南來禽)
(再華騷人詞客多為樂府歌詩以記其異名章雋語傳播海内夫營建之盛游觀之美以今日較之十倍於臨)
(錦者抑多矣而臨錦獨以名天下何也盖劉公子出貴家春秋鼎盛志得意滿時軰莫敢與抗乃能折節下士)
(數布衣之好以相期於文字間境因人勝果不虛語河朔板蕩以來公宫侯第曲室便房正以貯管絃列姬侍)
(深閉固抱勅外内不得通其不為風俗所移者纔一二見耳異時有嚮儒術通賓客置鄭莊之驛授相如之簡)
(以復承平故事者予知其自臨錦主人發之故樂為之書遴山集)
(臣)等謹按臨錦堂遺址無可蹤跡據元好問記云
御苑之西有地裁其西北隅為小圃引金溝之水
渠而沼之是兹堂南背城而北面海以其地考之
當在今積水潭之南岸以西云
原淨業寺從德勝門西循城下行徑轉得此寺昔為智
光寺之基寺東有軒二楹可坐寺前舊作厰棚列席浮
尊宴飲殊適今廢矣湖上有魚藕監(燕都遊覽志)
補淨業寺門臨水岸去水止尺許其東有軒坐蔭高柳
荷香襲人江南雲水之勝無以過此(明水軒日記)
(原劉效祖看蓮詩雨杖履吾何適逢僧曲水邊三乘開寶地六月湧金蓮過塵心淨風來爽氣偏浮生閒自)
(惜不是為逃禪劉念菴詩集)
(原朱國祚夜宿淨業寺詩杪僧樓佛火漾空潭李廣橋低積水含一夜朔風喧樹薊門飛雨遍城南介石)
(齋集北以上四條原在城今移改)
(增劉嗣榮遊淨業寺詩樹塵事溪邊淨游思雨後濃于君歡識面久我想臨風影移殘席荷香度遠空飛棲)
(俱不定暫此失樊籠帝京景物略)
(增劉應秋九日集淨業寺湖上詩酒芰荷池上遠鴻飛望處西山翠不微白鶴仙人頻換青蓮釋子為開扉)
(坐依綠樹懸蘿影閒看清濤映草菲日暮笙歌雙闕靄太平天子正垂衣劉大司成集)
(增孫如游淨業寺詩急禪堂入暮可曾關馬逐飛花向此間鐘界朝昏應自水流深闊正如閒蒼然野岸燈)
(初過迥爾疎林月始彎風定湖光分半翠不知是影是真山帝京景物略)
(增戴九元集淨業寺湖亭詩二首路湖月林風誰是主义魚踏藕自留賓頻尋柳色城邊獨占秋光醉裏身)
(敗葉疑鷗浮漸遠老僧如鶴瘦堪親隣家亭子終年閉不教蘆花笑殺人湖上壕邊秋色深蓼花蘆葉共蕭)
(森平潭樹逐波光動隔岸林連夕照隂鷗夢乍驚隣寺磬鴻聲欲度滿城砧涼風莫更翻荷露客袂颼颼恐不)
(禁物帝京景略)
(增范景文淨業寺上湖亭詩夜湖容大半入秋工領略尤當在雨中水氣易隂仍近荷香因静不關風波間)
(坐石聽吞吐雲際看山想異同對寺心如花不染味來茶韻亦能空冰餐堂稿)
原太平菴在淨業寺北循城垣有橋橋下為水關清流
㶁㶁南流注入大湖岸左為菴菴小而潔(燕都遊覽志)(原在)
(北城今移改)
(增楊方盛重修太平菴碑略稱德勝門西不半里有一道場為王聚洲在工垣時建滇省香火院云相傳草)
(創經始直塹回塘掘出片石勒太平菴三字因以名菴菴背城臨湖可數頃許每秋夏之間接天蓮葉映日荷)
(花四顧送青滿波輸綠有仕人謀據菴之勝問主僧可讚讚不可更修之追尋舊碑則磨滅不可復識盖前僧)
(有售志滅其跡爾崇禎七年甲戌立五城寺院冊)
(臣)等謹按太平菴在淨業寺西遊覽志作北誤又
考碑後題有太平院三字則兹菴亦嘗名院矣
(增黃景昉同閔中畏李括蒼集太平菴詩野與子逢休澣良遊興未孤地偏嬴艾柳身已伴鷗鳬艇纔容膝)
(新蓮斬放鬚老僧能好事隨意饌伊蒲鐵不遠城隅勝風塵已覺寬隔溪鳴布榖新果薦文官瓦通泉古冰)
(壺濯夢寒春衣仍可典無畏酒杯乾帝京景物略)
原漫園在德勝門積水潭之東末仲詔先生所搆有閣
三層先生嘗為湛園勺園及此而三(燕都遊覽志)(原在北城今移改)
(臣)等謹按漫園今無考湛園詳中城本條下勺園
詳郊坰本條下
(增米萬鍾漫園初成詩帶紀勝無勞出郭輿卧遊眺聽日堪書嵐衝石髮緊山𣑽挾松絃韻木魚狎主風烟)
(俱老大慣親鷗鳥獨迂疎偶從圖畫親摹得疑向江鄕乍卜居勺園稿)
(增劉榮嗣立春日未仲詔邀集漫園詩寒結侣同幽賞佳遊不厭賖看雲來野岸問柳到僧家氣通昚信迴)
(風逗雪花心關石徑草青動幾分芽半舫集)
原定國徐公别業從德勝橋下右折而入額曰太師圃
前一堂堂後紆折至一沼地頗疎曠沼内翠蓋丹英錯
雜如織沼北廣榭後擁全湖高城如帶庭有垂楊裊裊
拂地婆娑可翫堂左右書室西築高臺聳出樹杪眺望
最遠濱湖園為第一(燕都遊覽志)(原在北城今移改)
(增吴惟英社集定國公園詩鶯城西喧未去輒得此園林柳碧午亭暗荷香暑坐深堤通北岸雉堞隔高岑)
(荒落澄湖曲塵飛了不侵墨響齋集)
(增張學曾社集太師圃詩同苑外湖光淨橋西野色分花晨先著雨亭午不飛雲客俱鄉思徵詩得酒羣清)
(遊餘戀戀車馬散斜曛帝京景物略)
原孝廉劉百世别業堂三楹南有廣除眺湖光如鏡故
名鏡園下有路委折臨湖門作一臺望山色遙青可鑒
臺下地最卑眺湖較遠今屬冉都尉(燕都遊覽志)
原相國方公園在城北水關西(同上)(以上二條原在北城今移改)
增元石湖寺在德勝門内北湖傍後為方閣老園(春明夢餘)
(錄)
(臣)等謹按石湖寺無考方園據太平菴崇禎七年
碑末記云本菴東有園地八丈九尺東至方家園
南西並至湖邊北至城路是方家園雖亦久廢可
即太平菴而得其故址矣定園鏡園俱廢
原劉茂才園剏三楹北向無南榮東纍層級而降下作
朱欄小徑北軒二楹南有小沼種蓮北扉當湖東有書
室上作平臺此地居湖中乃南北最修處所以獨勝(燕都)
(遊覽志)
原湜園者太守苖公君穎别業也西面望湖(同上)
原楊園在湜園稍南楊侍御新剏(同上)(以上三條原在北城今移改)
(臣)等謹按劉茂才園湜園楊園今俱無考
欽定日下舊聞考卷五十三
