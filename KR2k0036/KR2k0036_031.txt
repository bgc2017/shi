欽定日下舊聞考卷三十一
宫室(元二)
原隆福殿在大内之西興聖之前南紅門三東西紅門
宫各一繚以甎垣南紅門一東紅門一後紅門一(輟耕綠)
(臣)等謹按昭儉錄儀天殿西為木橋長百七十尺
通興聖宫之夾垣而隆福宫光天夀昌嘉禧等殿
皆在興聖之前奎章延華等閣在興聖之後其制
度亦如大内其地當並屬太液西岸之西孫承澤
春明夢餘錄燕邸因元故宫即今之西苑開朝門
於前承澤所謂元故宫者未載其名今考昭儉錄
假山在隆福宫西巖嵩鈐山集假山在仁夀宫西
仁夀為成祖潛邸據此則春明夢餘錄所稱元故
宫當即隆福興聖諸宫無疑矣
原隆福宫左右後三向皆為寢殿殿東有沉香殿長廡
環抱(大都宫殿考)
增至元三十一年五月改皇太后所居舊太子府為隆
福宫(元史成宗紀)
原至元三十一年十一月帝朝皇太后於隆福宫上玉
冊玉寳(同上)
原鄭滁孫陶孫兄弟最號博洽隆福宫以其兄弟前朝
士乃製衣親賜人以為異遇焉(元史本傳)
原卜天璋遷刑部郎中仁宗召入見以中書刑部印章
付之既視事入覲賜酒隆福宫(同上)
原光天門光天殿正門也五間三門高三十二尺重簷
(輟耕錄)
原國史院先朝實錄是日大昕諸司官具公服立于
光天門外侍儀使引實錄案以入監修國史以下奉隨
至光天殿前分班立(元史禮樂志)
(原范梈光天門進三朝實錄詩冊儀鸞簇仗滿雲端玉鑰初開衆樂攅三后龍光周典羣臣鵠立漢衣冠爐)
(香著日浮晴靄宫樹班春試曉寒千騎前頭都不避祗傳學士拜金鑾范德機詩集)
原崇華門在光天門左膺福門在光天門右各三間一
門光天殿七間東西九十八尺深五十五尺高七十尺
柱廊七間深九十八尺高五十尺寢殿五間兩夾四間
東西一百三十尺高五十八尺五寸重簷藻井瑣窗文
石甃地藉花毳䄄懸朱簾重陛朱闌塗金雕冐楯正殿
縷金雲龍樟木御榻從臣坐牀重列前兩傍寢殿亦設
御榻裀褥咸備青陽門在左廡中明暉門在右廡中各
三間一門(輟耕錄)
原至正七年三月修光天殿(元史順帝紀)
補皇太后命改隆福宫名他學士擬光被趙公孟頫擬
光天他學士曰光天二字出陳後主詩不祥公曰帝光
天之下出虞書何名不祥於是各書所擬以進卒用光
天(楊仲宏集)
原翥鳳樓在青陽南三門高四十五尺驂龍樓在明暉
南制度如翥鳳後有牧人宿衛之室夀昌殿又曰東暖
殿在寢殿東三間前後軒重簷嘉禧殿又曰西暖殿在
寢殿西制度如夀昌中位佛像傍設御榻(輟耕錄)
補延祐五年四月二十七日上御嘉禧殿集賢大學士
臣邦寧大司徒臣源進呈農桑圖上披覽再三問作詩
者何人對曰翰林承旨趙孟頫作圖者何人對曰諸色
人匠提舉臣楊叔謙上嘉賞久之人賜文綺一段絹一
段(松雪齋集)
補仁宗即位授王夀衍齡妙真常崇教真人召詣闕賜
見嘉禧殿固辭不敢稱真人延祐甲寅改授宏文輔道
粹德真人給銀印章視二品陛辭日上御嘉禧殿賜坐
與語移時以字稱之曰眉叟(王忠文集)
(補趙孟頫宫詞二首立日照黃金寳殿開雕闌玉砌擁層臺一時侍衛回身天步將臨玉斧來殿西小殿)
(號嘉禧玉座中央静不移讀罷經書香一炷太平天子政無為松雪齋集)
原伊嚕布哈拜江南行御史臺中丞陛辭之日帝御嘉
禧殿慰勞之(元史本傳舊按伊嚕蒙古語净也布哈犍牛也作月魯不花今譯改)
原針線殿在寢殿後周廡一百七十二間四隅角樓四
間侍女直廬五所在針線殿後又有侍女室七十二間
在直廬後及左右浴室一區在宫垣東北隅文德殿在
明暉外又曰楠木殿皆楠木為之三間前後軒一間(輟耕錄)
原泰定元年七月作楠木殿(元史泰定帝紀)
原鹿頂殿五間在睿安東北光天殿西北角樓西後有
鹿頂小殿(輟耕錄)
(臣)等謹按禁扁註光天殿西位為文德東位為睿
安今攷諸書祇詳文德而睿安缺載昭儉錄鹿頂
殿五間在睿安東北光天殿西北角樓西後有鹿
頂小殿蓋東西二鹿頂也輟耕錄脫載睿安東北
四字遂混二鹿頂殿為一誤矣今謹增入而附辨
之
原延祐五年二月建鹿頂殿于文德殿後(元史仁宗紀)
(臣)等謹按昭儉錄光天殿之周廡四隅皆有角樓
四間而其西廡中為明暉門門外即文德殿其所
載西北角樓西後有鹿頂小殿蓋即延祐所建其
地正當西位文德殿之後與東位睿安殿後五間
相配也元史作文治殿後當是文德之訛
久按元史仁宗紀皇慶三年改元延祐是皇慶無
五年也朱彝尊原書悞作皇慶五年今謹訂正
原至治二年八月詔畫蠶麥圖于鹿頂殿壁以時觀之
(元史英宗紀)
(原周憲王元宫詞合鹿頂殿中逢七夕遥瞻牛女列珍羞明朝看巧開金喜得蛛絲笑未休誠齋新錄)
原香殿在宫垣西北隅三間前軒一間前寢殿三間柱
廊三間後寢殿三間東西夾各二間(輟耕錄)
原至元十二年正月二日帝御香殿以大軍南征使久
不至命楊恭懿筮之(元史本傳)
原至大元年八月李邦寧以建香殿成賜金五十兩銀
四百五十兩(元史武宗紀)
原至治元年三月寶集寺金書西番波若經成置大内
香殿(元史英宗紀)
原文宸庫在宫垣西南隅酒房在宫垣東南隅内庖在
酒房之北興聖宫在大内之西北萬夀山之正西周以
甎垣南闢紅門三東西紅門各一北紅門一南紅門外
兩傍附垣有宿衛直廬凡四十間東西門外各三間南
門前夾垣内有省院臺百司官侍直板屋北門外有窨
花室五間東夾垣外有宦人之室十七間凌室六間酒
房六間南北西門外棋置衛士直宿之舍二十一所所
為一間外夾垣東紅門三直儀天門弔橋西紅門一逹
徽政院門内差北有鹿頂房二各三間又北有屋二所
各三間差南有庫一所及屋三間北紅門外有臨街門
一所三間此夾垣之北門也興聖門興聖殿之北門也
五間三門重簷東西七十四尺明華門在興聖門左肅
章門在興聖門右各三間一門興聖殿七間東西一百
尺深九十七尺柱廊六間深九十四尺寢殿五間兩夾
各三間後香閣三間深七十七尺正殿四面懸朱簾瑣
窗文石甃地藉以毳䄄中設扆屛榻張白蓋簾帷皆錦
繡為之諸王百寮宿衛官侍宴坐床重列左右其柱廊
寢殿亦各設御榻裀褥咸備白玉石重陛朱闌塗金冐
楯覆以白磁瓦碧琉璃飭其簷脊弘慶門在東廡巾宣
則門在西廡中各三間一門(輟耕錄)
增興聖宫丹墀内多桃李(析津志)
原興聖宫中建小直殿引䆳河分流其下甃以白石翼
為仙橋四起瑣窗而抱綵樓樓後東西為日月殿後又
有禮天臺高跨殿上少東有流杯亭又少東出便門(大都)
(宫殿考)
原至大元年二月建興聖宫二月五年以通政院使哈
喇郭勒知樞密院事董建興聖宫三年十月帝率皇太
子諸王羣臣朝興聖宫上皇太后尊號冊寳(元史武宗紀按哈)
(喇義見前郭勒蒙古語河也舊作憨剌合兒今譯改)
原劉德温監建興聖宫(元史本傳)
原天歷元年十月帝御興聖殿齊王伊嚕特穆爾等奉
上皇帝寶(元史文宗紀舊按伊嚕義見前特穆爾蒙古語鐵也作月魯帖木兒今譯改)
(補袁桷興聖宫上梁文巍旭日蒼龍聳帝京之積翠層霄彩鳳流阿閣之霏煙成少廣之居盛極東朝之禮)
(陛下孝嚴温清敬謹膳羞謂神遊泰初當廣鬱儀之宇而養以天下益新長樂之宫庶民子來百堵皆作彩宇)
(周遭于禁雉寳華流曳于驂鸞匠石繕完蓍龜告吉舉修梁于地上川岳無譁成巨構于城中雲霞得色敢伸)
(善頌庸贊昌辰殿清容居士集編初進侍明光日麗龍原黃清老興聖進史作瑶)
(池晝刻長堤柳染成春水色宫花倂入御爐香金壺灑露層階滑玉椀分冰廣殿涼矇瞍似知天意喜鳳笙新)
(奏五雲章奏樵川集殿後詩原馬祖常對興聖)(萬花簇錦實簾垂化日)
(舒舒漏下遲馬酒金盤流沆瀣凌人玉井出琉璃侍臣槖筆皆鵷鳳御士槖弓盡虎貔他日滄洲應夢想紫宸)
(端御放朝時石田集)
原至順二年為雅克特穆爾建第於興聖宫之西南(元史)
(本傳見按雅克蒙古語結實也特穆爾義前舊作燕帖木兒今譯改)
原皇后恭吉哩氏後至元二年二月立性節儉不妬忌
動以禮法自持第二皇后竒氏素有寵居興聖西宫帝
希幸東内左右以為言后無幾微怨望意(輟耕錄舊按恭吉哩作)
(宏吉剌今從八旗姓譜改正)
原宦者朴布哈高麗人皇后竒氏微時與布哈同鄉里
及選為宫人有寵遂為第二皇后居興聖宫生皇太子
阿裕爾錫哩達喇(元史本傳也按阿裕爾梵語長夀佛也錫哩威達喇救度也舊作□猷)
(識理逹臘今譯改)
補李宫人善琵琶至元十九年以良家子入宫得幸比
之王昭君至大中入事興聖宫緣有足疾乃得賜歸侍
母給内俸如故(秋宜集)
補琵琶形製不同唐裴神符趙璧所彈五絃史盛六絃
鄭喜子七絃北齊李慅李德忱所造八絃郭侃破西戎
得七十二絃琵琶然運撥之工初不係絃之多寡也昔
人工此者數吕阿(或作荷)香楊太真段師善本裴興奴元
世祖時有李宫人最善此技揭曼碩袁伯長王繼學皆
為作詩繼學所謂一曲六么天上譜者當屬四絃舊製
楊廉夫元宫詞云北幸和林幄殿寬句麗女侍倢伃官
君王自賦昭君曲勅賜琵琶馬上彈按鄭仁趾高麗史
樂志所載樂品琵琶絃五則倢伃所彈斯五絃矣元制
歲責高麗貢美女故張光弼輦下曲云宫衣新尚高麗
樣方領過腰半臂裁竊疑明初猶沿元制未改此孝陵
有碽妃長陵有權妃也(韞光樓雜志)
(補袁桷李官人琵琶行生先皇金輿時駐蹕李氏琵琶稱第一素指推却春風行雲停空駐晴日居庸舊流)
(水浩浩湯湯亂人耳龍岡古松聲寂寂歴歷不足聽天鵝夜度孤雁響露鶴唳月哀猨驚&KR4449;絃水晶絲龍柱珊)
(瑚枝願上千萬夀復言長相思廣寒殿冷芙蕖秋簇金雕袍香不留望瀛風翻浪波急興聖宫前歛容立花枝)
(羞啼蝶旋舞别調分明如欲語憶昔從駕三十年宫壺法錦紅茸氊駝峯馬湩不知數前部聲催檀板傳長樂)
(晝濃雲五色侍宴那嫌頭漸白禁柳慈烏飛復翾為言返哺明當還朝進霞觴辭輦道母子相對猶朱顔君不)
(聞出塞明妃恨難贖請君換譜迴鄉曲百清容居士集補王士熙李宫人琵琶引瓊華春島花香太液池)
(邊夜色涼一曲六么天上譜君王曾進紫霞觴曲一入深宫歲月長承恩曾得侍昭陽檀槽按得新翻五色)
(雲中落鳳凰宫宋元詩會補揭徯斯李人琵琶行)(茫茫青冡春風裏歲歲寒)
(風吹不起傳得琵琶馬上聲古今只有王與李李氏昔在至元中少小辭家來入宫一見世皇稱絶藝珠歌翠)
(舞忽如空君王豈為紅顔惜自是衆人彈不得玉觴未舉樂未停一曲便覺千金值廣寒殿裏月流輝太液池)
(頭花發時舊曲未終新解譜新聲萬變總相宜三十六年如一日長得君王賜顔色形容漸改病相尋獨抱琵)
(琶空歎息興慶宫中愛更深承恩始得遂歸心時時尚被宫中召強理琵琶絃上音琵琶調終聲轉澀堂上慈)
(親還竚立回看舊賜滿床頭落花飛絮春風急秋宜集)
補天歷初政收攬賢能丞相高昌王以都護舉陳思謙
時年四十矣召見興聖宫(元史本傳)
(原周憲王元宫詞老興聖宫中侍太皇十三初到捧爐香如今白髮成衰四十年如夢一場竒氏家居鴨)
(綠東盛年纔得位中宫翰林昨日新裁詔三代蒙恩爵祿□白酒新篘進玉壺水亭深處暑全無君王笑向)
(竒妃問何似西涼打剌蘇誠齋新錄)
原凝暉樓在弘慶南五間東西六十七尺延顥樓在宣
則南制度如凝暉嘉德殿在寢殿東三間前後軒各三
間重簷寳慈殿在寢殿西制度同嘉德山字門在興聖
宫後延華閣之正門也正一門兩夾各一間重簷一門
脊置金寶甁又獨脚門二周閣以紅版垣延華閣五間
方七十九尺二寸重阿十字脊白琉璃瓦覆青琉璃瓦
飭其簷脊立金寳甁丹陛御榻從臣坐床咸具東西殿
在延華閣西左右各五間前軒一間圓亭在延華閣後
芳碧亭在延華閣後圓亭東三間重簷十字脊覆以青
琉璃瓦飾以綠琉璃瓦脊置金寳瓶徽清亭在圓亭西
制度同芳碧亭浴室在延華閣東南隅東殿後傍有鹿
頂井亭二間又有鹿頂房三間輝和爾殿在延華閣右
六間傍有窨花半屋八間木香亭在輝和爾殿後東鹿
頂殿在延華閣東版垣外正殿五間前軒三間東西六
十五尺深三十九尺柱廊二間深二十六尺寢殿三間
東西四十八尺前宛轉置花朱闌八十五扇殿之傍有
鹿頂房三間庖室二間面陽鹿頂房三間妃嬪庫房一
間縫紉女庫房三間紅門一鹿頂之制三椽其頂若笥
之平故名西鹿頂殿在延華閣西版垣之外制度同東
殿東殿之傍有庖室三間好事房二各三間獨脚門二
紅門一妃嬪院四二在東鹿頂殿後二在西鹿頂殿後
各正室三間東西夾四間前軒三間後有三椽半屋二
間侍女室八十三間半在東妃嬪院左西向半在西妃
嬪院右東向室後各有三椽半屋二十五間東鹿頂殿
紅門外有屋三間鹿頂軒一間後鹿頂房一間庖室一
區在凝暉樓後正屋五間前軒一間後披屋三間又有
鹿頂房一間鹿頂井亭一間周以土垣前闢紅門酒房
在宫垣東南隅庖室南正屋五間前鹿頂軒三間南北
房各三間西北隅鹿頂房三間紅門一土垣四周之學
士院在奎章閣後四鹿頂殿之西偏三間(輟耕錄回按輝和爾部)
(名也舊作畏吾兒今對音譯改)
原文宗建奎章閣蒐羅中外才俊置其中(元史謝端傳)
(臣)等謹按奎章閣在興聖殿西廡宣則門北見昭
儉錄
原天歷初建奎章閣于西宫興聖殿之西廊為屋三間
以藏物中間諸官入直所北間南嚮設御座左右列珍
玩命羣玉内司掌之閣官署銜初名奎章閣隸東宫屬
官後文宗復位乃陞為奎章閣學士院置大學士五員
並知經筵事侍書學士二員承制學士二員供奉學士
二員並兼經筵官屬官則有羣玉内司專掌秘玩古物
藝文監專掌書籍鑒書博士司專一鑒辨書畫授經郎
專一訓教集賽官大臣子孫藝林庫專一收貯書籍廣
成局專一印行祖宗聖訓及國制等書特恩剏製象齒
小牌五十上書奎章閣三字一面篆字一面蒙古字與
輝和爾字分散各官懸佩出入宫門無禁命侍讀學士
虞集撰記御書刻石閣中今上皇帝改奎章曰宣文(輟耕錄)
補上方嚮用文學開奎章閣置學士員立藝文監以治
書籍設藝林等庫任摹印將大修聖賢經傳之說以為
成書知名之士多見進用自中朝至於外方金石之錫
承詔撰作幾無虚日(東山集)
補仙居柯九思遇文宗於潛邸及即位置奎章閣特授
學士院鑒書博士凡内府所藏法書名畫金石鼎彝之
器咸命鑒定賜牙章得通籍禁署(稗史集傳)
原文宗親祀天地社稷宗廟富珠哩翀為禮儀使竣事
上天歷大慶詩三章帝命藏之奎章閣(元史本傳作按富珠哩舊孛)
(术魯今從八旗姓譜改正)
原文宗在奎章閣有旨取國史閱之左右舁匱以往院
長貳無敢言吕思誠在末僚獨跪閣下争曰國史紀當
代人君善惡自古天子無觀閱之者事遂寢(同上)
補天歷初李洞以待制召於是文宗方開奎章閣延天
下知名士充學士員洞數進見奏對稱旨超遷翰林直
學士俄特授奎章閣承制學士洞既為帝所知遇乃著
書曰輔治篇以進文宗嘉納之(同上)
原文宗開奎章閣作二璽一曰天歷之寳一曰奎章閣
寳命虞集篆文(輟耕錄)
原天歷二年春上肇開奎章閣延登儒流入侍燕閒萬
幾之暇親灑宸翰書奎章閣記刻置禁中凡墨本悉識
以天歷之寳或加用奎章閣寳應賜者必閣學士持詣
榻前四復奏然後予之(黃文獻集)
補奎章閣壁有宋徽宗畫承平殿曲宴圖并書自製曲
宴記(硏北雜志)
補文宗開奎章閣自寫閣記甚有晉人法度雲漢昭回
非臣庶所能及也(書史會要)
補揭徯斯延祐元年以布衣入翰林為國史院編修官
天歷二年文宗聚勲戚大臣子孫於奎章閣教之命學
士院擇可為之師者無以易公乃擢公授經閣在興聖
殿西公早作必徒步先諸侍臣而至諸貴游受業者合
謀錢為貰馬公微聞之乃自置一馬尋復鬻之示不欲
以己為人累也(黃文獻集)
補揭徯斯在奎章時上鑒所撰秋官憲典驚曰兹非唐
律乎又鑒所進太平政要四十九章喜而呼其字以示
臺臣曰此授經郎揭曼碩所進卿等試觀之其本嘗置
御榻側(圭齊集)
原天歷三年札實入為應奉翰林文宗召對奎章閣(元史)
(本傳也按札實唐古特語吉祥舊作瞻思今譯改)
原文宗御奎章日學士虞集博士柯九思常侍從以討
論法書名畫為事時授經郎揭徯斯亦在列寵眷稍疎
因潛著一書曰奎章政要以進(輟耕錄)
原天子在奎章閣有獻文石者平直如砥厚不及寸其
陽丹碧光彩有雲氣人物山川屋邑之形狀自然天成
非工巧所能摹儗其隂漫理紫潤可書可鐫有勅命臣
集記諸而攻材製匡廓植以為屛焉(道園學古錄)
原奎章閣有靈壁石竒絶名世御書其上曰奎章元玉(同上)
原魏郡宋知古工寫竹石有進于明宗者明宗語左右
曰此真士大夫之筆天歷中為藝文監照磨京師人名
其竹為勅賜士大夫竹(應菴隨錄)
原朱萬初善製墨純用松烟蓋取三百年摧朽之餘精
英不可冺者用之非常松也天歷乙巳開奎章閣選儒
臣侍翰墨榮公存初康理公子山皆侍閣下以萬初所
製墨進大稱旨得祿食藝文館(堯山堂外紀)
(原太子作奎章閣萬幾之暇觀書怡神則恒御焉臣集奉勅銘之曰維皇穆清中正無為翼翼其欽聖性日熙)
(乃闢延閣左圖右史匪資燕娛稽古之理經緯有文如日行天爰刻貞玉垂美萬年道園學古錄)
(原虞集記典天歷二年三月作奎章之閣備閒燕之居將以緝熙學乃置學士俾頌祖宗之成訓毋忘創業)
(之艱難而守成之不易也又俾陳夫内聖外王之道興亡得失之故而以自儆焉其為閣也因便殿之西廡擇)
(高明而有容不加飾乎采斲不重勞于土木不過啟戶牖以順清燠樹&KR0869;閣以棲圖書而已至于器玩之陳非)
(古制作中法度者不得在列其為處也跬步戶庭之間而清巖䆳密非有朝會祠享時巡之事幾無一日而不)
(御於斯於是宰輔有所奏請宥密有所圖維爭臣有所繩糾侍從有所獻替以次入對從容密勿蓋終日焉而)
(聲色狗馬不軌不物者無因而至前矣即同上明年□原馬祖常御書奎章閣記贊序皇帝位之)
(奎章閣布政四方大臣公卿以次進對少間則覽古文國書綜覈古今求其治亂之原以施于天下以戒於羣)
(臣迺製奎章閣記俾百官鑱諸樂石至順二年十一月上遣内侍至臣祖常門賜碑本一幅臣既受賜謹齋沐)
(為四言詩以贊于後辭曰皇帝明聖受天之命撫御四海民物遂性物性既遂太和雍熙雨暘咸宜于于施施)
(清燕暇逸不游不田刻文垂訓萬世是傳賤臣荷寵天光臨門寳藏私家以遺子孫臣拜稽首惟聖作憲羲畫)
(禹疇法天行健有義有文於昭日星豈惟修辭大同子經嗟臣螻螘待罪風紀瘝官追罰幸不訶鄙乃重受賜)
(天德何報糜軀銜忠㒺極覆燾原黃溍跋御書奎章閣記石刻)(石田集年春三月上天歷二)
(肇開奎章閣延登儒流入侍燕閒冬十月臣多爾濟作頌以獻至順二年春正月御製閣記成秋七月某甲子)
(大學士泰禧宗禋使臣阿榮傳旨以刻本賜焉臣多爾濟抃蹈而退襲藏惟謹以臣溍待罪太史屬俾紀其歲)
(月于下方臣竊聞前侍學臣臣集為臣言皇上以萬幾之暇親灑宸翰書奎章閣記刻置禁中凡墨本悉識以)
(天歷之寳或加用奎章閣寳應賜者必閣學士畫旨具成槀特詣榻前四復奏然後予之非文學侍從近臣為)
(上所知遇者未嘗輕畀臣多爾濟當上踐祚之初以保寧等處萬戶召對明仁殿持詔發兵河東陕西尋以前)
(鋒迎敵遂巡鎮拊安河南山東又被旨督諸將平雲南陛辭之日既賜之弓矢及他服用貴珍之物以重其行)
(速凱旋而復命也顧以辭藝進而特預是賜殊常之恩夐絶前比兹蓋時清主聖弛武而隆文示之意嚮以風)
(厲于四方將使中林兔罝之士莫不鼓舞變化于雲漢昭回之下甚盛德也一顰一笑豈虚乎哉臣多爾濟以)
(周通之才出入文武動協上意抑可謂不辱君賜矣臣是用備著之若夫天縱聖能心畫超詣有非疏賤下愚)
(所得而窺測者不敢贊一辭也直黃文獻集濟唐古時語金剛也舊作鐸爾今譯改)(按多爾)
(原陳旅羣玉内司華直題名記焉天歷二年作奎章閣於興聖殿西於以稽古而怡神故凡皇祖寳訓暨諸)
(載籍與夫玩好之珍率于是乎在至順元年置羣玉内司以掌之司設監司一員司尉一員亞尉二員僉司二)
(員司丞二員典簿一員又設給使八人司膳四人留守張金界奴作直舍于閣之旁侍書學士虞集扁曰華直)
(監司庫庫請于上詔臣旅為記改安雅堂集蒙古語青色也舊作巙巙今譯)(按庫庫)
(原虞集詩擊禹貢收浮磬堯階望矞雲自天承雨露拔地起絪緼拊磬音合衡從玉兆分巨鰲三島力威鳳)
(九苞文辨位資乾坎為山填幅員固知興寳藏不暇運神斤書帙侵春潤香爐借宿薰烟光晴冉冉波影畫沄)
(沄融結由元化登崇荷聖君瑞于龜出洛重若鼎來汾柱立尊王極磐安廣帝勛詎云陳秘玩因願獻前聞)
(道園學古錄章閣感興詩原薩都拉奎)(奎章三月文書靜花落春)
(深鎖閣門玉座不移天步遠石碑空有御書存錫詩集)(薩天)
(增薩都拉奎章閣進皇朝經世大典詩閣文章天子大一統館閣詞臣日纂修方丈奎光懸秘九重春色滿)
(龍樓門開玉鑰芸香動簾捲金鈎硯影浮聖覽日長萬幾暇墨光流出鳳池頭同上)
(原楊維楨宫詞急海内車書混一時奎章御筆寫烏絲朝來中使傳宣南國宫娥拱鳳池復古詩集)
(原周憲王元宫詞墨奎章閣下文辭盛太液池邊游幸多南國女官能翰外間抄得竹枝歌海晏河清罷)
(虎符閒觀翰墨足歡娛内中獨召王淵畫仿得黃筌孔雀圖誠齊新錄)
原至正元年改奎章閣為宣文閣藝文監為崇文監時
周伯琦為宣文閣授經郎教戚里大臣子弟每進講輙
稱旨日日備顧問帝以伯竒工書法命篆宣文閻寳仍
題扁宣文閣及摹王羲之所書蘭亭序智永所書千文
刻石閣中自是累轉官皆宣文崇文之間而眷遇益隆
矣(元史本傳)
(臣)等謹按析津志崇文監在咸宜坊北一小巷内
本官署名也原書以係奎章閣之屬司故連𩔖採
入耳
補大臣議罷先朝所置奎章閣學士院及藝文監諸屬
官喀喇庫庫進曰民有千金之産猶設家塾延館客豈
富有四海一學房乃不能容耶帝聞而深然之即日改
奎章閣為宣文閣藝文監為崇文監存設如初就命庫
庫董治(元史本傳前按喀喇蒙古語黑馬也庫庫義見舊作康里巙巙今譯改)
補至正元年制作宣文閣於大明殿之西北萬幾之暇
御閣閱經史以左右儒臣為經筵官日侍講讀(環谷集)
補至元庚辰十有一月三日建宣文閣詔周伯竒篆題
閣牓及閣寳明年改元至正正月廿日特命為授經郎
先是學舍在宫門外隘陋弗稱於是有旨以玉德宫之
西殿為學宿衛官等二十五人行弟子禮(近光集)
原至正間初改奎章閣為宣文朝臣咸謂必命庫庫書
榜是時周伯琦雖在館閣精篆書而未為上所知庫庫
日令篆書宣文閣榜十數紙周不識其意一日有旨命
庫庫書宣文閣榜庫庫言臣所能者真書不古古莫如
篆朝廷宣文閣用篆書為得體周伯琦篆書今世無過
之者上如其言召伯琦書下筆稱旨由是進用前輩臨
事明于大體引拔人才委曲成就之如此(天都載)
(補汪克寬宣文閣賦貫鼇極立兮時雍四海一人兮車書同作神京于燕薊北辰乎天中懿聖王之御極煥)
(離明以當空復至元之盛治繩神武而丕隆淳風沕穆膏澤涵洪文燄烜赫乎扶桑崦嵫之域仁聲駮沓乎濮)
(鉛祝栗之封既而乾符昭陳坤珍聿錫文德誕敷皇圖廣闢建傑閻乎中霄屹大明之西北揭宣文之嘉名亦)
(弘摹於萬億爾乃凖小臬恢鴻基公輸獻巧匠石殫思陶人運其埏埴玉工效其雕幾豫章松栢剪十尋之夭)
(矯金璧銀鏤致萬里之壞竒斧斤振鏗□之韻礱斵極精致之宜四方子來經之營之羌不日而告成儼崔嵬)
(而峗巍觀夫岧嶤嵯峨崛岉瓌譎搆複桷而重□邈希世而特出麗不踰奢儉不及質璇題翠甓崱繒綾而龍)
(鱗蛟吻踶甍奐翬飛而跂翼綺疏鏤列錢之玲瓏藻井粲菱荷之繪飾玉璫璧英瀖濩而凌亂隋珠明月照耀)
(而恍惚瓊戶耀孚尹之璀錯金鋪响連環之複叠梲㠥&KR1976;而星懸栱衡縱而斗折枝掌扠㧎而鈄據芝栭欑羅)
(而戢□曲折要紹而環句層櫨&KR1761;佹而岌嶪交龍纏楣横飛龍之梁棟雙蜺蟠礎聳擎天之柱石朱楣結曲而)
(縈迴鉛砌晶縈而煒燡艧垣流丹以周繚翠柏樛枝而行立於是聖王駕玉輅張龍旂展乎國容輝乎皇儀望)
(舒陪夫左馭屏翳道夫前馳鳴和鸞之鏗鏘服衮龍之陸離御斯閣以問道闡經幄之弘規帝幕高懸天顔孔)
(怡列儒紳而進讀對黼扆之嚴威舒緗帙之蟫蠧擴六籍之精微咏仁咀義聆天語於羲昊言温氣和陳古道)
(于臯䕫殫詞臣之忠蓋恢聖學之緝熙内府頒竒珍於翠釡上方瀉甘醴於玉巵和氣春融起天庭之黃色文)
(星環拱映帝座之清輝想夫聖躬聽講之餘臨眺倚徙接羲娥之耿光納穹堮于無際東望則延春之閣崔巍)
(崢嶸横絶天半窅邈觚稜西瞰玉德秘殿□曜月朗渺太液之輕漪涵天光而滉瀁北瞻則萬歲之山㠎嶫崷)
(崪崖洞谽谺草木蒼鬱南示象魏岝&KR2249;朱闕巉嵓嫓黃道之啟途列閶闔之九關猗歟休哉卓彼斯閣曠古曷)
(耦奠億萬之基圖闢八紘之戶牖萃鴻碩以講劘稽典墳于蝌斗于以廣睿朗之明極乎有截之垓埏廓聖聽)
(之聰達乎無垠之宇宙思昔石渠天祿徒以貯簡編之糟粕麒麟凌烟祗以圖羽翼之英雄曷若聖王之制作)
(宣人文于萬代致文治于無窮彼弘文館聚四部之奥博白虎觀辨五經之異同又烏足與聖世而比隆也哉)
(迺舞蹈而歌之曰於穆聖皇亶聰明兮雲漢昭回照萬方兮嘉惠兆人臻羲唐兮傑□中天討憲章兮鵷鷺章)
(逢侍帝旁兮載稽典訓研籀倉兮治功彌隆追虞唐兮人文宣朗貽億萬世而無疆兮環谷集)
(補周伯琦承詔篆題宣文閣榜作雅詔題宫榜號宣文延閣山儲盡典墳自笑蟲魚箋爾敢將蛇蚓擬凌雲)
(明經重席從今是妙選登瀛在昔聞比屋可封知有日經天緯地屬吾君近光集)
(補又奉詔以玉德殿西室為宫學詩膳學校尊崇盛典揚詔遷玉德殿西廊大官供帳調珍内相傳宣飲御)
(觴授業慚無師道立明倫喜見國家昌皇風即日還三代祀梓楩柟盡棟梁同上)
(增周伯琦宣文下直詩樹亭亭翠栢倚朱闌雲母窗扉逼暮寒玉德殿前紅杏數花猶作去年看同上)
補金華張樞子長取三國時事撰漢本紀列傳附以魏
吳載記為續後漢書七十三卷朝廷取其書置宣文閣
(元史隱逸傳)
補多爾濟巴勒在經筵采前賢遺言類次為書凡四卷
帝覽而善之賜名治原通訓藏於宣文閣(元史本傳義按多爾濟)
(見前巴勒威也舊作朵耳直班今譯改)
原上得智永千文命近臣摹勒刻置宣文閣中所拓墨
本從官之有文學者則識以宣文閣寳而賜之(圭齋集)
原仁宗嘗命管夫人書千字文勅玉工磨玉軸送秘書
監裝池收藏又命子昂書六體為六卷子雍亦命書一
卷且曰令後世知我朝有善書婦人且一家皆能書也
(堯山堂外紀)
補宣文閣勒石榻本皇帝以賜文臣之在左右者浦陽
鄭深時為授經郎兼經筵譯文官故得與焉草書凡三
百七十字真書凡三百五十五字(黟南集)
原宣文閣旁有秘密堂(大都宫殿考)
(原張昱輦下曲戒似將慧日破愚昏白晝如常下釣軒男女傾城求受法中秘密不能言張光弼詩集)
(原周憲王元宫詞咒安息薰壇建衆魔聽傳秘密許宫娥自從受得毘盧日日持珠念那摩誠齋新錄)
補至正九年冬詔以皇子春秋日長宜親師就傅以知
學拜諭德贊善各一員文學二員仍命以翰林學士直
學士待制兼其職復置正字司經各二員即興聖宫西
偏故宣文閣改曰端本堂以為肄學之所迺十一月九
日皇子始就學其禮皇子坐於皇帝位之右而左向其
左設師傅之位諭德以下以次左坐而右向復置几其
間以奠裕宗皇帝所誦聖典比授經則别設授讀位司
經正字執經𨗳皇子及諭德以下選為伴讀者凡十人
(王忠文集)
補烏古孫良楨為詹事院副詹事每直端本堂進正心
誠意之說親君子遠小人之道皇太子嘉納焉(元史本傳)
補順帝開端本堂命皇太子入學以右丞相托克托大
司徒雅克布哈知端本堂事而命李好文以翰林學士
兼諭德好文取史傳及先儒論說關治體協經旨者倣
真德秀大學衍義之例為書十一卷名曰端本堂經訓
要義奉表以進詔付端本堂命太子習焉(元史本傳哈按雅克布)
(義俱見前舊作雅不花今譯改)
補皇太子習大書端本堂上命庋其所書記之於籍或
以賜近侍宫臣則錄所賜人姓名而登載之(圭齋集)
(補王禕端本堂頌在興聖之宫皇帝攸居前殿後閣東西萬廬有翼者堂殿西廡厥堂何為皇子來處維時)
(皇子是為國本以承宗社繼體維謹輔養聖功貴早有圖猶本在木必培其初皇帝曰嘻汝其就學前謨往訓)
(用益汝覺皇子敬恭來處於堂彛文曠典以莫不彰良傅碩師左右挈提吉人正士前𨗳後規仁義之原成敗)
(之迹經史在列式受敷繹廣夏細旃諷誦從容狗馬聲色靡接於躬日就月將遹觀緝熙朝斯夕斯聖□並躋)
(前星有光于以增之少海既潤于以凝之國本既端國本斯定神器有歸祗迓天命乾健而正離繼而明規重)
(矩叠丕開太平稽諸緜代亦有遐則博望之置承華之闢處有非地厥效乃卑維今端本孰盛與夷巍巍我元)
(葉萬年億歷祚延洪係在今日於維斯堂擁休蓄靈邦家之基永永是徵王忠文集)
欽定日下舊聞考卷三十一
欽定日下舊聞考卷三十一舉正
殿號嘉禧原書號訛作虢今改(趙孟頫宫詞)
鹿頂殿五間條原書鹿字俱訛作盝今據元史改
弔橋原書弔訛作于四面懸朱簾原書作朱懸落
簾字今俱據昭儉錄增改(文宸庫在宫垣西南隅條)
丹陛原書丹訛作單今改學士院在閣後原書落
閣名今據昭儉錄增奎章二字(凝輝樓在宏慶南條)
有所圖維原書維訛作四今改(虞集奎章閣記)
欽定日下舊聞考卷三十一舉正
