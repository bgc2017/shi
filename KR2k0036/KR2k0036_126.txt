欽定日下舊聞考卷一百二十六
京畿(東安縣)
原東安縣在府南一百五十里(明一統志)
(臣)等謹按東安縣明洪武初州降為縣屬順天府
本朝因之
增東安縣東西距二十里南北距一百五十里東至武
清縣界十八里西至永清縣界十二里南至天津府静
海縣界六十里北至大興縣界九十里東南至小直沽
海口一百十里西南至霸州治一百里東北至通州治
一百里西北至固安縣治八十里(一大清統志)
原東安古安墟黃帝制天下以立萬國始經安墟合符
釡山即此(長安客話)
原安次漢舊縣縣東枕永濟渠漢武帝以屬燕國王旦
有罪削以屬渤海郡續漢書郡國志安次屬漁陽郡(太平)
(寰宇記)
原晉屬燕國後魏仍屬燕郡隋屬涿郡(方輿紀要)
原唐武德四年徙置東南五十里石梁城貞觀八年又
徙今縣西五里常道城開元二十三年又徙耿就橋行
市南(遼史)
(臣)等謹按縣志常道城在耿就橋今縣城西北五
十里常道鄕即其故址至遼史所謂今縣乃開元
中所徙在耿就橋行市南者今謂之舊州頭以元
時曾改稱東安州也
原遼金並因之元初屬大興府後屬霸州中統四年升
東安州屬大都路洪武二年降為縣(清類天文分野之書)
原縣治舊在常道城東耿就橋行市南經渾河衝決洪
武三年十一月主簿華德芳移治於常伯鄉張李店
即今治也天順間始創土城弘治中始劵城東門正德
六年流賊猖獗知縣事周義急築垣浚濠補建西南北
三城門嘉靖十六年知縣劉繼先名其門北曰迎恩東
曰曙海南曰通津西曰宗山二十八年知縣成印僧修
之次年甃以磚建角樓四天啓五年知縣鄭之城復修
之給事中沈應時為作記(東安縣志)
增東安縣舊城週圍七里二百四十步高二丈七尺廣
一丈五尺池深八尺闊一丈二尺
本朝康熙三十五年修葺乾隆九年勘估改築土城十
四年興工十九年完竣(同上)
原縣門譙樓鐘太安二年鑄(同上)
(臣)等謹按據明李光昭鐘說為太安二年而原書
引縣志誤加一金字又太訛作大直為金之大安
矣今謹於卷内改正
(增明李光昭鐘說起譙門曉鐘為東安八景之一俗傳前明農婦餉耕早聞地下鐘聲隠隠乃掘得之懸於)
(譙樓之上嘉靖間不擊自鳴邑令怪其不祥而棄之其鳴如故後令復建樓以懸之遂止不鳴山海經云豊山)
(有鐘九耳是知霜鳴應候而鐘自鳴也然則物之相感理誠有之不足為怪自明迄今又數百年未嘗復嗚每)
(日司閽者掌之暮擊晨撞其聲清越而不殺順風可聞二十餘里蓋器之精良者也欵鑴太安二年造考北魏)
(文成帝與遼道宋時俱有太安年號玩其形製色澤亦不甚古疑為遼時物東安縣志)
原儒學在縣治西學之南有泮池池南有高壘(同上)
原元東安州廟學記國子監祭酒孔克堅撰文至正二
十四年六月立石又州北邵家莊鄉學記翰林檢討李
繼本撰文(同上)
(增元孔克堅東安廟學記一郡有程式者好義之士也至正乙酉間出貲創義學區贍地一頃一十畝延師)
(教其鄉人泊四方之來學者一日慨然而興曰義學建而聖廟未建是溯流而忘源也壬辰歲復捐貲若干立)
(廟塑像並香案祭器咸備春秋二祀無缺州故有廟學地為渾河所衝而程君所建者迄無恙昔范文正公貴)
(為參政捨宅為學割義田以䘏貧族而式布衣耳其所設施亦能如是又其難焉者是宜書其事以勸式親喪)
(築廬墓側朝夕泣奠翰林承旨康里公扁曰慕親時有慈烏百餘巢於塚樹渾河為之迴瀾人咸異之又分田)
(以給婣族婚喪之貧乏者前太守牛德裕聞於朝旌其門薦除本州文學同上)
(增元李繼本東安縣邵家莊鄉學記成鄉學古也四代之制家有塾州有序以教其子弟材則賓興其賢能)
(而官之於是内之輔相外之岳牧與凡小大臣工胥此焉出則鄉之有學所係蓋不細矣記曰良冶之子必學)
(為裘良弓之子必學為箕况齊民之子其可以不學乎東安古名邑風氣渾厚民俗質直治得其道則妥順以)
(安非其道亦強忍懾服而不敢肆邑之北鄉曰邵家莊邑長王侯建學於其地延李宗昭為之師宗昭前代衣)
(冠家而能遵教條嚴訓誨藹然有鄒魯文學之風夫師之於弟教之以正自童蒙始蓋所以謹夫始入之途而)
(不為他岐所惑此朱子所以補訂小學一書也小學既成由是而進於大學則内體外用税駕乎高明光大之)
(域而可以兼善一世矣同上)
原易水出涿郡故安縣閻鄕西山東過范陽縣南又東
過容城縣又東過安次縣南(水經)
原易水在縣南舊過安次縣界為固安河今與扼馬河
同為一川矣(東安縣志)
原聖水又東逕渤海安次縣故城南漢桓帝中平二年
封荆州刺史王敏為侯國又東南流注於拒馬河(水經注)
原白祀溝水出廣陽縣之婁城東東南流左合婁城水
水出平地導泉東南流右注白祀水亂流東南逕常道
城西故鄉亭也西去長鄉城四十里魏少帝璜甘露三
年所封(同上)
原枯溝自安次西北東逕常道城東安次縣故城西晉
司空劉琨所守以拒石勒也(同上)
原盧溝河在縣西自固安縣流入境元皇慶初渾河水
溢決東安境内黃堝堤一十七所是也又東南合霸州
之拒馬河(方輿紀要)
原盧溝水至東安過耿就橋一分東至界河入土樓東
南一分西至界河入左奕西南今自盧溝橋下流從固
安縣經永清縣北東注自孫家垡一分𣲖永清之南一
分𣲖東安之西至隆慶末年分𣲖於東安者又分為二
一由韓村至管家屯迤東似有奔縣之勢然離縣二十
里即停不行止在本屯前後左右為害一從韓村東南
下歷衡亭左奕朱村馬子莊至桃河頭萬歷二年積雨
水溢人畜漂沒知縣洪一謨力請築堤堤成賴以無患
萬歷六年馬子莊堤口決渰駱駝灣知縣韓景閔塞之
九年舊口復決知縣張汝藴修之自是屢修屢決至二
十三年七月河徙於霸州泥河舊址盡成沃壤矣(東安縣志)
增明萬歷乙未間渾河南徙固永文霸一帶常被沖突
東安河患頓息嗣後下口日於壅遏清流
本朝雍正三年東行由冰窖武家莊經東安之狼城宋
流口東沽港至王慶坨歸淀乾隆四年河北出一趨武
清之蕭家西南等莊歸沙家淀一西折逆流至東安之
淘河復東折經葛漁城穆家口亦歸沙家淀二三年後
亦漸淤墊(同上)
(臣)等謹按縣治南十里乾隆二十八年建築越埝
西接永清縣辛立村東抵武清縣八里橋村長二
十三里一分乾隆三十八年
皇上閱視永定河下口改越埝為北堤其修防之要恭
繹
御製閱視永定河記並
御製往閱永定河下口詩具詳原委恭載卷内
增
聖祖御製察永定河詩源從自馬邑溜轉入桑乾渾
流推濁浪平野變沙灘廿載為民害一時奏效難豈辭
宵旰苦須治此河安
增
御製閱視永定河記永定河之本無定也此氣數之
可以授權於人事者也無定河之求永定也此人事之
不可以諉其柄於氣數者也自前歲夏秋瀕河田廬被
潦特命高晉裘曰修周元理等會勘利病所由發帑五
十餘萬金大加疏築浹歲訖功農臻倍稔遂俞所請以
今春省成事而詔之曰河之工茲式集矣雖然朕能遽
信為一勞永逸計乎昔之河故無工也惟我
皇祖聖祖仁皇帝蒿目民艱為畿甸東南勤求保惠之
政莫若興建堤工溯自康熙三十七年始事迄今億兆
蒙庥淪浹肌髓中間偶值水旱不齊此濫彼淤遷流遞
易自安瀾城而柳坌口而王慶坨而冰窖草壩而賀老
營而今之條河頭或北或復南凡六徙皆審時度勢善
為相導惟務順小變以歸大常而於
成謨㒺敢稍斁斯誠
皇考世宗憲皇帝以暨朕躬數十年來繼
志繩
武之苦心不容自已者何者在河固無一勞永逸之方
在治河實有後樂先憂之責也或者耳食漢田蚡天事
非人力及晉杜預請決諸陂之膚見謂棄地與水可聽
無定者之所之嘻何其戾耶夫以水故棄地猶可并地
故棄人可乎子輿氏稱神禹行所無事無事而曰行則
必有無事之事所謂疏瀹決排者非耶以黃河證之積
石龍門故蹟可按而商患五遷周移千乘即已世近而
事殊厥後赴海南趨殆更燕齊與吴之境雖神禹復生
亦難力挽以從其朔苐更一境即治一境仍與當年導
源之績等耳豈竟以不治治之耶桑乾流經近圻勢若
建瓴非挾沙將一洩而無餘惟挾沙又四出而莫遏運
道民生無堤曷賴前此督臣孫嘉淦建議試開金門閘
上游中亭河遂不能容所至村莊漫溢幸急飭堵閉民
獲安居尤近事之足為炯戒者且朕匪直為愛護已成
之工起見也假令是河在今者尚無堤工而籌運道策
民生朕亦必自為始事之舉易地以觀益知我
皇祖
皇考默鑒今日之發帑疏築有
深許為後
先克紹者矣不然者惡勞惜費朕必大矯乎人情而甘
為汲汲也哉是行也往復周諮既嘉大吏能體朕意猶
慮其不克堅持定識勉繼前功爰特揭大指鍥之河上
其他條具規制存乎神而明之者皆不書
增乾隆十八年
御製乘舟觀永定河下口之作夜雪忽已收朝霧未
云歛策馬遵遥隄永定全勢覽下口欲其暢渾流利泛
濫前者歎行檣一綫奚歸坎無已籌下策讓地稍避險
中處徙流移向南聽如漸(乾隆十五年春閱永定河以下口宜略更移令其易於趋)
(下且於流涸時濬中泓引河而流民占居河中淤地者亦勸導徙就隄外年來次苐修舉下口益暢爰取道重)
(閱倏已三載餘矣)今來閱尾閭三歲驚荏苒舍陸命進舟恬波
春淰淰雖遜洪澤闊微山已不減蕩漾有餘地巨浸乃
澄澹慰兹憂即兹積高車鑒儼補偏斯不無永逸則豈
敢
增乾隆三十八年
御製往閱永定河下口輿中作下河南北任流遷(永定)
(河自康熙三十七年築堤之始下口由安瀾城後因原道漸淤至三十九年改由柳岔口雍正四年改由王□)
(坨乾隆十六年改由冰窖草壩二十年改由賀老營三十七年改由條河頭計前後遷流六度以冰窖草壩而)
(論康熙間之北堤轉為南堤雍正間之南堤轉為北堤以今條河頭而論凡康熙雍正間之南北堤又均在河)
(之南矣)壅則傷多導使宣絜矩邱明别知懼防民之口慎
防川
增又
御製閱永定河下口詩以示裘曰修周元理何煟七
十年間六度移(永定河下口初由安瀾城復改柳岔口而王慶坨而冰窖草壩而賀老營及今)
(之條河頭或北或南凡六徙)即今下口實權宜便微盈酌虛劑者不
過補偏救敝斯煟則扈輿資博採(何煟素習河務于行水機宜具有見解兹)
(以河南巡撫至天津迎鑾即命其扈隨閱視下口以資詢訪)禹之行水在無為委源
源委勘一再(此次初閱頭工二工今復視其下口於全河首尾情形略悉梗概兹命裘曰修周元)
(理何煟三人由此尋源而上至頭工沿河再加講求斟酌具議以聞)同事諸人共勖其
(臣)等謹按永定河
御製詩謹繹有關紀述之篇恭載卷内餘不備錄
增桃河泊在東安縣南五十里渾河水所滙也流入三
角淀(一大清統志)
(臣)等謹按桃河泊亦名桃花泊即淘泊河今淤
原八丈溝水出安次縣東北平地泉東南逕安次城東
(水經注)
原鳳河水一渠從西北流至鳳窩村雖隆冬沍寒水亦
不冰(名勝志)
原蓮花泊在縣治南三十里甄家莊南東流經葛城入武
清(東安縣志)
原白溝河在縣治西八十里其源自栲栳園流入縣境
東南抵武清直沽港(同上)
(臣)等謹按縣志巨馬河易水沙水合流於定興之
河陽渡為白溝河故道久淤今河流經新城容城
雄縣入穿兒灣達王帶河其分流亦自雄縣西折
入新安合四角河俱不入縣境
(增文天祥過白溝河詩適昔時張叔夜統兵赴勤王東都一不守羸馬遷就荒過白溝河裂眦鬚欲張絶粒)
(不遄死仰天扼其吭羣臣總奄奄一士垂天光讀史識其地撫卷為凄凉我生何不辰異世忽相望皇闕遘陽)
(九天塹漏飛艎引軍詣闕下捧土障瀾狂出使義不屈持節還中即六飛狩南海金鉞將遑遑武侯空感心出)
(師驚四方吾屬竟為羈世事吁彼蒼思公有竒節一死何慨慷江淮我分地我欲投滄浪滄浪却不受中原行)
(路長初登項羽館次覽劉季邦涉足河與濟回首嵩與邙下車撫梁門上馬指樓桑戴星渡易水惨淡天微茫)
(行人為我言宋遼此分疆懸知公死處為公出涕滂恨不持束芻徘徊官道旁我死還在燕烈烈痛肝腸今我)
(為公痛我死誰為傷天地垂日月斯人未云亡文武道不墜我軰終堂堂吟歗集)
原東沽港在縣南五十八里水自縣西渾河分流而東
入武清縣三角淀(方輿紀要)
原垂楊渡在東沽港之北下通静海縣夾岸垂楊凡數
里(名勝志)
(臣)等謹按縣志垂楊渡今淤
(原張繼恕詩綠柳色凝青曙鶯聲散曉霞微茫連水國迢遞見村家滿平田草紅開斷岸花流亡宜早復此)
(地足魚鰕名勝志)
原泥姑口昔人講水戰之具於此(同上)
原咸平二年詔聽邊民越拒馬河塞北市何承矩上言
曰緣邊戰櫂司自淘河至泥姑口屈曲九百餘里此天
險也太宗置砦一十六舖百二十五廷臣十一人戍卒
三千餘部舟百艘往來巡警以屏奸詐緩急之備大為
要害今聽公私貿市則人馬交度深非便宜且砦舖皆
為虛設矣疏奏即停前詔(宋史本傳)
原自邊吳淀至泥姑海口緜亘七州軍屈曲九百里深
不可以舟行淺不可以徒涉雖有勁兵不能渡也(宋史河渠)
(志)
原咸平五年三月西京左藏庫使舒知白請於泥姑海
口復置海作務造舟令民入海捕魚因偵平州機事異
日王師征討亦可由此進兵以分敵勢先是置船務以
近海之民與遼人往還遼人汎舟直入千乘縣疑有鄉
導之者故廢務至是令轉運使條上利害既而以為非
便罷之(同上)
原飛虹橋在故安次縣南跨界河州相傳漢元狩二年
建晉劉琨留飲於此(名勝志)
原大石橋之流為東川西浮橋之流為西川八里迤西
之流為南川晉劉琨守此以拒石勒(東安縣志)
增通濟橋在縣西左奕堤之東亦跨渾河上(一大清統志)
(臣)等謹按通濟橋今地屬大興縣
增濟公橋在縣北七十里東沽港(一大清統志)
增安次故城在東安縣西北漢置後魏改置安城縣魏
書地形志安城縣有安次城蓋已非故治也後漢書注
安次故城在今縣東樂史太平寰宇記縣在幽州東南
一百里本漢舊城東枕永濟渠(同上)
(臣)等謹按後漢廢益昌為安次縣唐又析安次為
永清縣周世宗顯德六年取益津關置霸州仍治
永清蓋東至安次南至霸州皆益昌故地
又按永濟渠在霸州東顧祖禹方輿紀要云信安
軍有永濟渠宋咸平中置塘濼以為邊備今廢
原土樓在縣治東六里宋時為土兒衛臺高丈二尺盤
一百六十步(東安縣志)
原奕臺在縣西八里宋為左奕衛其西有倉如土樓制
(名勝志)
(臣)等謹按縣志今縣西十二里有左奕村
原安次廢縣在縣治西北四十里今名古縣(東安縣志)
增縣北四十里有古縣村即安次廢縣(同上)
原舊東安州在縣西北四十里安次舊縣之西渾河水
次居民輳集名舊州頭(名勝志)
原常道城在舊州頭西五里三國魏燕王宇之子璜封
常道鄉公甘露五年司馬昭迎立之北魏主宏封宇文
英為常道鄉公皆此城也(方輿紀要)
原安次縣有故萇道城(魏書志)
原石梁城在舊州頭東南五十里或云南北朝時所置
戍守城也其地又有菘州城相傳遼古拉王所置(方輿紀要)
(神按古唐古特語身也拉也舊作古喇今譯改)
(臣)等謹按縣志石梁城在古縣東南五十里按其
道里即今灰城也菘州城在縣治西北七十里今
地有稽察王村
原盧王屯在常道鄉東南二十五里漢盧綰屯兵在此
與劉賈夾攻取燕今名盧村(東安縣志)
(臣)等謹按縣治西北十二里有民盧村軍盧村當
即盧王屯舊地
原葛城在縣治南三十五里宋建屯守於此(東安縣志)
(臣)等謹按葛城在縣南四十里今名葛漁城
原狼城在縣治南四十五里亦宋時所建(東安縣志)
(臣)等謹按狼城即信安軍之狼城寨為永定河經
由之地今名安瀾城
原長慶宫舊在廣平淀金天會三年移安次南五十里
東接巴納南通番漢有大石橋以受諸國之禮今次平
屯乃其舊址也(東安縣志舊按巴納滿州改語地方也作捺鉢今譯)
(增元庫庫長慶宫留題落岧嶤宫殿凌天表一脉洪濤入檻流勢壓曉山千澗寒隨野水半楓秋微才空抱)
(長卿志滯跡還同王粲遊北望燕臺何處是五雲縹緲鳳城樓同上)
原省抑宫在安次南遼會同中建(同上)
原留犢村在縣西北六十里魏鉅鹿時苖為夀春令及
歸留犢而行回經於此因以名里(名勝志)
原劉琨墓在東安縣東二十里(明一統志)
(臣)等謹按劉琨墓在古縣東二十里樓桑村今其
地有南桑園北桑園
原遼中丞韓澤墓在縣西北五十里更生村(東安縣志)
原廣嚴寺始建於縣西之郭外燬於兵英宗朝邑人孟
士中捨己宅改創於縣西之郭内(同上)
原常道鄉定覺寺唐垂拱三年建五代燬於兵遼天慶
間承直郎張銑復為建立至金天會四年成正隆間韓
承彦重修大定元年奉直大夫楊俊卿復新之又有古
營寺金明昌五年建團城寺明昌六年建俱有碑存(同上)
(臣)等謹按古營團城二寺今俱廢
原大悲禪院在安次縣西閻家垡金天會六年僧行進
募民韓福林修有碑存(東安縣志)
(臣)等謹按縣志大悲禪院在閻家莊今地屬大興
縣不隸縣界
原寧國寺在留犢里金大定三年村民曹瑛建有碑存
(東安縣志)
原廣福寺元建在東安縣治西北四十里(明一統志)
(臣)等謹按廣福寺今地屬大興縣
原廣福寺在故縣西北五十里金天會中建大定三年
僧會頥請賜額(東安縣志)
原廣善寺在徐村里固城莊唐之靈應寺也洪熙元年
太監何至淵重修景泰三年立碑(同上)
原净安寺在固城里惠化鄉宣德三年太監張盛建正
統四年賜額碑存(同上)
原靈巖寺在鳳河南金大定五年僧洪寳建(同上)
原至正十八年三月東安漷州柳林日有警報京師備
禦四隅俱立大都分府(元史百官志)
原任風子成化中雲遊東安自謂得養生術而衣服垢
敝又無容止人多不信頗以善奕為士大夫所邀一日
在廣嚴寺看奕又有人於城外見其西行未幾人𫝊其
尸解西山巖中䆒其日則分身之日也平日無他異獨
冬月單衣體常沾汗而已(燕山叢錄)
欽定日下舊聞考卷一百二十六
