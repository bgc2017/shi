欽定日下舊聞考卷三十二
宫室(元三)
原萬歲山在大内西北太液池之陽金人名瓊花島中
統三年脩繕之至元八年賜今名其山皆疊玲瓏石為
之峯巒隠映松檜隆鬱秀若天成引金水河至其後轉
機運㪺汲水至山頂出石龍口注方池伏流至仁智殿
後有石刻蟠龍昂首噴水仰出然後由東西流入於太
液池山前有白玉石橋長二百餘尺直儀天殿後橋之
北有玲瓏石擁木門五門皆為石色内有隙地對立日
月石西有石棋枰又有石坐牀左右皆有登山之徑縈
紆萬石中洞府出入宛轉相迷至一殿一亭各擅一景
之妙山之東有石橋長七十六尺闊四十一尺半為石
渠以載金水而流於山後以汲於山頂也又東為靈圃
竒獸珍禽在焉車駕歲巡上都先宴百官於此浙省參
政齊逹勒嘗云向任留守司都事時聞故老言國家起
朔漠日塞上有一山形勢雄偉金人望氣者謂此山有
王氣非我之利金人謀欲厭勝之計無所出時國已多
事乃求通好入貢既而曰他無所冀願得某山以鎮壓
我土耳衆皆鄙笑而許之金人乃大發卒鑿掘輦運至
幽州城北積累成山因開挑海子栽植花木營搆宫殿
以為遊幸之所未幾金亡世皇徙都之至元四年興築
宫城山適在禁中遂賜今名云(輟耕錄也按齊逹勒蒙古語能舊作赤德爾)
(今譯改)
(臣)等謹按元萬壽山即金之瓊華島陶宗儀輟耕
錄及元史或稱萬歲山蓋當日相沿互稱至謂瓊
華島土皆取自塞山未免附會恭讀
御製古井記並為釐正其誤詳見
國朝宫室卷内
原中統四年三月伊克德勒丹請修瓊華島不從至元
元年二月修瓊華島(元史世祖紀按伊克蒙古語大也德勒衣也丹有也舊作亦黑迭兒)
(丁今譯改)
原至元十四年五月以蒙古軍與漢軍相參備都城内
外及萬壽山宿衛仍以伊蘇布哈領圍宿事(元史兵志按伊蘇)
(蒙古語九數也布哈義見前舊作也速不花今譯改)
原至元十七年吳元珪從幸上都受命取御藥於大都
萬歲山元珪乘傳未盡一晝夜而至帝竒其速擢樞密
都事(元史本傳)
原二十一年二月立法輪竿於大内萬壽山高百尺(元史)
(世祖紀)
原劉秉忠搜訪舊教坊樂工依律運譜被諸樂歌六月
而成音聲克諧陳於萬壽山便殿(元史禮樂志)
原張珪侍宴萬壽山賜以玉帶(元史本傳)
原案史自泰定以後作萬歲山疑無兩地(北平古今記)
原國朝每宴諸王大臣謂之大聚會是日盡出諸獸於
萬歲山若虎豹熊象之屬一一列置訖然後獅子至身
才短小絶類人家所蓄金毛猱狗諸獸見之畏懼俯伏
不敢仰視氣之相壓也如此(輟耕錄)
原武宗大宴萬歲山圖喇醉起解其腰帶擲諸地瞋目
謂帝曰爾與我者止此爾(元史本傳作按圖喇滿州語柱也舊秃剌今譯改)
原泰定二年六月朔葺萬歲山殿四年十二月植萬歲
山花木八百七十本(元史泰定帝紀)
原文宗居金陵潛邸時命臣房大年畫京都萬歲山大
年辭以未嘗至其地上索紙為運筆布畫位置令按稿
圖上大年得藁敬藏之意匠經營格法通整雖積學專
工所莫能及(輟耕錄)
原順帝為英英起采芳館於瓊華島内癸巳秋乘龍船
泛月池上池起浮橋三處每處分三洞洞上結綵為飛
樓樓上置女樂橋以木為質飾以錦繡九洞不相直逹
(元掖庭記)
(原果囉洛納延宫詞到瓊島岩嶤内苑西斕斒綺石甃清漪御牀不許紅塵黃幔長教窣地垂金臺集)
(原丁鶴年題萬歲山玩月圖詩悵金銀樓觀鬱嵯峨琪樹風涼秋漸多徙倚危闌倍惆月中猶見舊山河)
(海巢集王元宫詞原周憲)(瑞氣氤氲萬歲山碧池一帶水潺)
(潺殿旁種得青青豆要識民生稼穡難冥誠齋新錄萬原釋大訢萬歲山詩蜿蜒金翠倚青虛谷時傳)
(歲聲翠葆幓髾雲氣濕玉龍鱗甲夜寒生關河拱挹皇居壯宫殿深嚴聖慮清自愧山林麋鹿性也隨鵷鷺到)
(承明集蒲室)
原廣寒殿在山頂七間東西一百二十尺深六十二尺
高五十尺重阿藻井文石甃地四面鎻窗板密其裏徧
綴金紅雲而蟠龍矯蹇于丹楹之上中有小玉殿内設
金嵌玉龍御榻左右列從臣坐牀前架黑玉酒甕一玉
有白章隨其形刻為魚獸出没於波濤之狀其大可貯
酒三十餘石又有玉假山一峯玉響鐵一懸殿之後有
小石笋二内出石龍首以噀所引金水西北有側室一
間(輟耕錄)
(臣)等謹按元好問遺山集瓊華島絶頂有廣寒殿
近為黃冠輩所毁據此則廣寒殿金末已毁元時
重建者也
又按此條所稱黑玉酒甕即元史世祖紀所載之
大玉海也後在西華門外真武廟中見金鼇退食
筆記乾隆十年
上命移置
承光殿前亭内並蒙
御製詩章詳見
本朝宫室卷内
補高麗元宗五年九月王至燕都謁帝帝再親宴冬十
月王辭於萬壽山殿帝賜駱駝十頭(高麗史)
補申思佺與倭人謁帝帝大喜賚予甚稠勅令觀覽宮
殿既而又使徧觀燕京萬壽山玉殿與諸城闕(同上)
補忠烈王二十三年春正月王與公主世子侍宴萬歲
山廣寒殿(同上)
補高麗恭愍王遣贊成事李公遂朝元進陳情表公遂
竒后外從兄也太子以帝命召公遂上廣寒殿指殿額
及金玉柱問之公遂對以諷語太子以其言奏帝帝曰
朕固知此老賢汝外家唯此一人爾(東國史略)
原至元二年十二月瀆山大玉海成勅置廣寒殿(元史世祖紀)
原三年四月五山珍御榻成置瓊華島廣寒殿(同上)
原四年九月作玉殿於廣寒殿中(同上)
原十年三月帝御廣寒殿遣攝太尉中書右丞相安圖
授皇后恭吉哩氏玉册玉寶遣攝大尉同知樞密院事
巴延授皇太子真金玉册金寶(同上也按安圖滿州語山陽舊作安童巴延)
(滿州語富也舊作伯顔今俱譯改)
原今御用監院中有小亭亭内一玉釭色青碧間以黑
暈白章體質頗潤刻作雲濤蛟龍海馬諸形第鏤刻有
痕未經細琢耳口面隨其勢為高低延袤如荷葉樣中
有積水外以朱闌障之想即元時廣寒殿中物也(燕都遊覽志)
(原徐世隆廣寒殿上梁文之析木星躔臨士馬雄強之地瓊華仙島營帝王遊豫宮蓋因前代規模便有内)
(都氣象金臺南峙玉泉西流北襟山勢真龍虎之區東帶海濤盡魚鹽之國控河朔上流之上居今日中原之)
(中是宜均貢賦於四方定龜鼎於億載況朝覲必有接見之所凡宫室本非逸樂而為皇帝功塞兩間德光五)
(葉明俊德以親九族脩文德而來遠人以至治不世出之英姿舉累朝未暇行之令典既嚴先廟當備行宮念)
(人疲飛輓而尚未全蘇雖躬在暴露而不自為苦逮至干戈之載戢始令棟宇之量修壯未央而襲秦風鄙蕭)
(相重威之設葺九成而損隋制慕唐皇去泰之心即廣寒之廢基應清暑之故事敬涓榖旦爰舉栢梁敢陳工)
(誦之言庸代子來之詠伏願上梁之後一人有慶萬壽無疆地儀厚配於長秋天位普臨於諸夏青宫朱邸煜)
(煜相輝玉葉金枝緜緜不絶鸞臺鳳閣咸登柱石之臣象郡雞林永作藩維之守國無撓棟民悉奠居延及魚)
(鳥之微生亦遂池臺之同樂寒元文類為樓萬歲鼇峯補劉彦昺燕城懷古詩廣宫殿玉)
(壓九州番國梵僧青鼠帽天魔宫女綵龍舟鈎陳蒼闕山南拱太液紅橋水北流惟有蘆溝溝上月年年鴻雁)
(不勝秋洛春雨齋集原果囉納延宮詞)(廣寒宫殿近瑤池千樹長楊綠)
(影齊報道夜來新雨過御溝春水已平堤宇金臺集色原周憲王元宫詞月宫小殿賞中秋玉銀蟾素)
(浮宫裏猶思舊風俗鷓鴣長笛序梁州誠齋新錄)
原仁智殿在山之半三間高三十尺金露亭在廣寒殿
東其制圓九柱高二十四尺尖頂上置琉璃珠亭後有
銅幡竿玉虹亭在廣寒西制度同金露方壺亭在荷葉
殿後高三十尺重屋八面重屋無梯自金露亭前複道
登焉又曰線珠亭瀛洲亭在温石浴室後制度同方壺
玉虹亭前仍有登重屋複道亦曰線珠亭荷葉殿在方
壺前仁智西北三間高三十尺方頂中置琉璃珠温石
浴室在瀛洲前仁智西北三間高二十三尺方頂中置
塗金寶瓶圜亭又曰臙粉亭在荷葉稍西蓋后妃添粧
之所也八面(輟耕錄)
(原張可久一半兒詞舟花邊嬌月静粧樓葉底滄波泠翠溝池上好風間御可憐秋一半兒芙蓉一半兒柳)
(樂小山府)
原方壺殿右為吕公洞洞上數十步為金露殿由東而
上為玉虹殿前有石巖如屋繞層欄登廣寒殿内列二
十四楹出為露臺繞以白石闌道旁有鐵竿數丈上置
金胡蘆三引鐵鍊以繫之乃金章宗所立以鎮其下龍
潭(大都宫殿考)
原介福殿在仁智東差北三間東西四十一尺高二十
五尺延和殿在仁智西北制度如介福馬湩室在介福
前三間牧人之室在延和前三間庖室在馬湩前東浴
室更衣殿在山東平地三間兩夾(輟耕錄)
(臣)等謹按至元二十一年七月壬申造温石浴室
及更衣殿見元史世祖紀
原太液池在大内西周回若千里植芙蓉(輟耕錄)
原皇帝御極之初即命兩丞相與儒臣一月三進講於
是益優禮講官既賜酒饌又以高年疲於步趨也命皆
得乘舟太液池徑西苑以歸(安雅堂集)
原己酉仲秋之夜武宗與諸嬪妃泛月於禁苑太液池
中月色射波池光映天綠荷含香魚鳥羣集於是畫鷁
中流蓮舟夾持往來便捷帝乃開宴張樂令宫女披羅
曳縠前為八展舞歌賀新涼一曲(元掖庭記)
(原長春真人浴於東溪越二日天大雷雨太液池岸北水入東湖聲聞數里魚龞盡去池遂涸而北口高岸亦)
(崩真人嘆曰山其摧乎池其涸乎吾將與之俱乎遂卒元風慶會圖文說)
(臣)等謹按元世祖曾命邱處機居太液池之萬安
宫詳郊西白雲觀條下
(原陳孚太液池詩去一鏡拭開秋萬頃碧天倒浸琉璃影寒飈夜捲雪波貝闕珠宫黛光冷三千歌棹搖綠)
(烟濕鬟吹墮黃金蟬琪樹颼颼紅鯉躍衮龍正宴瑤池仙觀光集)
(原果囉洛納延宫詞召太液池頭新月生瑤階最喜晩來晴貴人忽被西宫騎得驊騮欵欵行金臺集)
(原薩都拉宫詞過清夜宫車出上陽紫衣小隊兩三行石闌干外銀燈照見芙蓉葉上霜薩天錫詩集)
(原王蒙宫詞三南風吹斷采蓮歌夜雨新添太液波水殿雲廊十六不知何處月明多國雅)
朱彝尊原按是詩諸書皆作王蒙獨郎氏七修類
稿謂是王旬作旬字子宣詩中月明字作晩涼
(原周憲王元宫詞尺合香殿倚翠峯頭太液波澄暑雨收兩岸垂楊千百荷花深處戲龍舟海子東頭暗)
(綠槐碧波新漲浩無涯瑞蓮花落巡遊少白首宫人掃殿階誠齋新錄)
原儀天殿在池中圓坻上當萬壽山十一楹高三十五
尺圍七十尺重簷圓蓋頂圓臺址甃以文石藉以花茵
中設御榻周闢瑣窗東西門各一間西北厠堂一間臺
西向列甃塼龕以居宿衛之士東為木橋長一百二十
尺闊二十二尺通大内之夾垣西為木弔橋長四百七
十尺闊如東橋中闕之立柱架梁於二舟以當其空至
車駕行幸上都留守官則移舟斷橋以禁往來是橋通
興聖宫前之夾垣後有白玉石橋乃萬壽山之道也犀
山臺在儀天殿前水中上植木芍藥(輟耕錄)
(臣)等謹按元儀天殿明更名曰承光甫田集承光
殿在太液池上一名圓殿明宫殿額名嘉靖三十
一年更名乾光
本朝仍曰承光殿
又按元儀天殿西木弔橋在萬壽山之南興聖宫
之東瓊華島之北見析津志犀山臺一名犀牛臺
見圖經志書
補帝御萬歲山圓殿察罕入謝帝曰白雲病愈耶帝賜
茵以坐顧李孟曰知止不辱今見其人(元史本傳)
(原周憲王元宫詞㜮地寒不種芙蓉樹土厚宜栽括子松清曉内官呼綵各宫分賜牡丹叢誠齋新錄)
原御苑在隆福宫西后妃多居焉香殿在石假山上三
間兩夾二間柱廊三間龜頭屋三間丹楹瑣窗間金藻
繪玉石礎琉璃瓦殿後有石臺山後闢紅門門外有侍
女之室二所皆南向並立又後直紅門並立紅門三三
門之外有太子鄂爾多荷葉殿二在香殿左右各三間
圓殿在山前圓頂上置塗金寶珠重簷後有流杯池池
東西流水圓亭二圓殿有廡以連之歇山殿在圓殿前
五間柱廊二各三間東西亭二在歇山後左右十字脊
東西水心亭在歇山殿池中直東西亭之南九柱重簷
亭之後各有侍女房三所所為三間東房西向西房東
向前闢紅門三門内立石以屏内外外築四垣以周之
池引金水注焉棕毛殿在假山東偏三間後鹿頂殿三
間前啟紅門立垣以區分之儀鑾局在三紅門外西南
隅正屋三間東西屋三間前開一門(輟耕錄)
(臣)等謹按石假山明圖經志書稱小山子韓雍賜
遊西苑記稱賽蓬萊
本朝詹事高士竒金鼇退食筆記謂兔園山在瀛臺之
西殿曰清虚池邊多立竒石曰小蓬萊皆此地也
今廢
原苑西有翠殿又有花亭毬閣金殿前有野果名紅姑
娘外垂絳囊中空如桃子如丹朱苑外重繞長廡廡後
出内牆東連海子以接厚載門門上建高閣東百步有
觀臺臺旁有雪柳萬株(大都宫殿考)
原至元二十三年侍御史程文海奉命搜賢江南世祖
諭之曰此行必致葉李來李既至京師召見披香殿勞
問卿遠來良苦賜坐賜宴(元史本傳)
原至治元年四月造象駕金脊殿(元史英宗紀)
原泰定元年八月作中宫金脊殿(元史泰定帝紀)
原皇后鴻吉哩氏居坤德殿終日端坐未嘗妄踰戸閾
(輟耕錄)
原至正十三年十月撤世祖所立壇殿改建廂宇(元史順帝紀)
原十四年四月皇太子徙居宸德殿命有司修葺之(同上)
原泰定元年十二月新作棕殿成二年閏正月作棕毛
殿(元史泰定帝紀)
(原釋來復燕京雜詠急錦貂公子躍龍媒不怕金吾夜漏催阿剌聲高檀板棕毛别殿宴春回蒲庵集)
(原周憲王元宮詞壽棕殿巍巍西内中御筵簫鼓奏薰風諸王駙馬咸稱滿酌葡萄獻玉鍾誠齋新錄)
原棕殿少西出掖門為慈仁殿又後苑中為金殿四外
盡植牡丹百餘本高可五尺(大都宫殿考)
(原周憲王元宫詞重東風吹綻牡丹芽漠漠輕陰護碧紗向曉内園春色滿欄清露濕桃花穀雨天時尚)
(薄寒梨花開謝杏花殘内園張蓋三宫宴細樂喧闐賞牡丹誠齋新錄)
補至正八年永寧禪師入覲說法於龍光殿(續文獻通考)
朱昆田原按龍光殿輟耕錄不載見王氏禁扁又
有慈仁慈德二殿注云三殿並巴延鄂爾多考元
史太祖后妃有四鄂爾多四十餘人世祖鄂爾多
四武宗鄂爾多一蓋后妃分居之地也
補至正二年七月丁亥帝御慈仁殿拂郎國進天馬庚
寅自龍光殿勅周朗貎以為圖壬辰圖成翰林學士承
旨庫庫傳旨命揭徯斯為贊(圭齋集)
(補丁鶴年題拂郎天馬圖詩斷春明立仗氣如山顧盼俄空十二閑一去瑤池消息西風吹影落人間海)
(巢集)
原元肇建内殿制度精巧題頭刻螭形以檀香為之螭
頭向外口中銜珠下垂珠皆五色用綵金絲貫串負柱
融滚霞紗為猊怒目張牙有欲動之狀瓦滑琉璃與天
一色朱砂塗壁務窮一時之麗殿上設水晶簾階琢龜
文繞以曲檻檻與階皆白玉石為之又有紫檀殿以紫
檀香木為之光天玉德七寶瑤光通雲凝翠廣寒等殿
不能一一數也大内有德壽宫興聖宫翠華宫擇勝宫
連天樓紅鸞殿入霄殿五華殿又有迎涼之所曰清林
閣旁上二亭東曰松聲西曰竹風又有温室曰春熙堂
曰九引臺者七夕乞巧之所也曰刺繡亭緝衮堂者冬
至候日之所也九龍墀延香亭春時宫女傳杯於此拱
璧亭又名夜光亭探芳徑旁為逍遙市又有集賢臺集
寶臺眺遠閣留連館萬年宫並在禁苑(元掖庭記)
原元至正十四年順帝制龍舟於内苑其船式長一百
二十尺廣二十尺用水手二十四人皆衣金紫自後宫
至前宫山下海子内往來遊戲行時龍首眼口爪尾皆
動又自制宫漏高六七寸廣半之造木為匱藏壺其中
運水上下匱上設三聖殿匱腰立玉女捧時刻籌時至
輒浮水而上左右二金甲神一懸鐘一懸鉦夜則神人
自能按更而擊無分毫差鳴鐘鉦時獅鳳在側者皆自
翔舞匱之東西有日月宫飛仙六人立宫前遇子午時
自能耦進度仙橋逹三聖殿復退立如前其精巧絶出
人意皆前所未有(續資治通鑑)
原順帝荒於遊宴以宫女三聖奴妙樂奴文殊奴等一
十六人按舞名十六天魔首垂髮數辮戴象牙佛冠身
披纓絡大紅銷金長短裙金雜襖雲肩合袖天衣綬帶
鞵韈各執噶布喇婉之器内一人執鈴杵奏樂又宫女
一十一人練槌髻勒帕常服或用唐帽窄衫所奏樂用
龍笛頭管小鼓筝琵琶笙胡琴響板拍拍以宦者察罕
岱布哈管領遇宫中讚佛則按舞奏樂宫官授秘密戒
者得入餘不得預(元史螄按噶布喇婉梵語盛水執舞之螺也舊作加巴剌般察罕蒙古)
(語白色也岱有也布哈義見前舊作長安迭不花今俱譯改)
原天魔舞唐時樂王建宫詞十六天魔舞袖長不始元
末也(少室山房筆叢)
(原張翥宫中舞隊詞六鑿海行龍舸憑山起鵠臺天池神馬出月殿舞鸞來合妖氛静羣生壽域開吾皇樂)
(民樂願上萬年杯回十六天魔女分行錦繡圜千花織步障百寶帖仙衣雪紛難定行雲不肯歸舞心挑轉)
(急一一欲空飛香白玉琱釵燕黃金鑿步蓮簫吹鳳臺女花獻蘂宫仙霧團銀燭歌雲撲錦筵請將供奉曲)
(同賀太平年曲蜕庵集法曲曼聲長瓔絡垂衣稱艷妝原張昱輦下西天)
(大宴殿中歌舞上華嚴海會慶君王曲西方舞女最娉婷玉手曇花滿把青舞唱天魔供奉君王長在月宫)
(聽歲爐香夾道湧祥風梵輦遊城女樂從拜望綵樓呼萬柘黃袍在半天中張光弼詩集)
(原楊維楨詩歇十六天魔教已成背番蓮掌苦嫌生夜深不管排場尚向燈前踏影行復古詩集)
(原釋來復燕京雜咏譜鴨綠微生太液波芙蓉楊柳受風多日長供奉傳新教舞夭魔隊子歌蒲庵集)
(原周憲王元宫詞曲背番蓮掌舞天魔二八華年賽月娥本是河西參佛把來宫苑席前歌按舞嬋娟十)
(六人内園樂部每承恩纏頭例是宫中賞妙樂文殊錦最新隊裏惟誇三聖奴清歌妙舞世間無御前供奉)
(蒙深寵賜得西洋塔納珠髽誠齋新錄金繡雲肩翠玉原楊子器元宫詞練槌髻紫頭繩)
(纓學舞天魔纔擺隊長安又領接番僧錦柳塘遺稿生補葉之藩天魔詩高戴牙冠翠袖長纏珠絡艷)
(香新翻十六夭魔舞閒倚三千月殿粧曾是宴安懷鴆毒祇緣秘密失苞桑翠華零落知何處月暗塵昏到應)
(昌瞿艾齋集舞歌原佑天魔)(承平日久寰宇泰選伎徵歌皆絶)
(代教坊不進胡旋女内庭自試天魔隊天魔隊子呈新番似佛非佛蠻非蠻司徒初傳秘密法世外有樂超人)
(間真珠纓絡黃金縷十六妖娥出禁籞滿圍香玉逞腰肢一派歌雲隨掌股飄飄初似雪回風宛轉還同鷹遵)
(渚桂香滿殿步月妃花雨飛空降天女瑤池日出會蟠桃普陀烟消觀鸚鵡新聲不與塵俗同絶技頗動君王)
(覩重瞳一笑天顔春賜錦捐金傾内府中書右相内臺丞袖無諫章有曲譜天魔舞筵宴開駝峯馬乳胡羊胎)
(水晶之盤素鱗出玳瑁之席天鵝擡彈胡琴哈哈迴吹胡笳阿牢來羣臣競獻葡萄杯山呼萬歲聲如雷天魔)
(舞不知危高麗女六宫妃西番僧萬乘師回紇種類皆台司漢人迴避南人疑天魔舞樂極悲察罕死博囉歸)
(鐵騎驟金刀揮九重城闕烟塵飛一榻之外無可依天魔舞將奈何多蔵金叵羅急駕白槖駝陰山之北逃干)
(戈色同上作按博囉蒙古語青也舊孛羅今譯改)
原世祖至元七年以帝師帕克斯巴之言於大明殿御
座上置白傘蓋一頂用素段泥金書梵字於其上謂鎮
伏邪魔護安國利自後每歲二月十五日於大殿啟建
白傘蓋佛事與衆祓除不祥中書移文樞密院八衛撥
傘鼓手一百二十人殿後軍甲馬五百人擡舁監壇漢
關聖神轎軍及雜用五百人宣政院所轄宫寺三百六
十所掌供應佛像壇面幢幡寶蓋車鼓頭旗三百六十
壇每壇擎執擡舁二十六人鈸鼓僧一十二人大都路
掌供各色金門大社一百二十隊教坊司雲和署掌大
樂鼓板杖鼓篳篥龍笛琵琶筝七色凡四百人興和署
掌妓女雜扮隊戲一百五十人祥和署掌雜把戲男女
一百五十人儀鳳司掌漢人回回河西三色細樂每色
各三隊凡三百二十四人凡執役者皆官給鎧甲袍服
器仗俱以鮮麗整齊為尚珠玉錦繡裝束竒巧首尾排
列三十餘里都城士女聚觀禮部官點視諸色隊仗刑
部官巡綽喧閙樞密院官分守城門而中書省官一員
總督視之先二日於西鎮國寺迎太子遊四門舁高塑
像具儀仗入城十四日帝師率梵僧五百人於大明殿
内建佛事至十五日恭請傘蓋於御座奉置寶輿諸儀
衛隊仗立於殿前諸色社直暨諸壇面列於崇天門外
迎引出宫至慶壽寺具素食食罷起行從西宫門外垣
海子南岸入厚載紅門由東華門過延春門而西帝及
后妃宫主於玉德殿門外搭金脊吾殿綵樓而觀覽焉
及諸隊仗社直送金傘還宫復恭置御榻上帝師僧衆
作佛事至十六日罷散歲以為常謂之遊皇城(元史克按帕)
(斯巴唐古特語聖也舊作八思巴今譯改)
(補袁桷皇城曲誦堂堂瞿雲生王宫幼年夙悟它心通梵書未覩口已底用城闕窮西東淨居老人幻竟異)
(故作恐怖生愁容世間習妄了莫喻要以神化開盲聾歲時相仍作游事皇城集隊喧憧憧吹螺擊鼓雜部伎)
(千優百戲羣追從寶車瑰竒耀晴日舞馬裝轡搖玲瓏紅衣飄裾火山聳白傘撑空雲葉叢王官跪酒頭叩地)
(朱輪獨坐顔酡烘蚩氓聚觀汗揮雨士女簇坐脣搖風人生有身要有患百歲會盡顔誰童西方之國道里通)
(至今生老病死與世同清容居士集)
原至元二十七年十二月命帝師西僧遞作佛事於萬
歲山厚載門英宗即位之初作佛事於寶慈殿六月修
佛事於萬壽山十月作佛事於文德殿十一月作佛事
於光天殿十二月鑄銅為佛像置玉德殿是月作延春
閣後殿修秘密佛事至治元年正月復修佛事於文德
殿五月修佛事於大安閣十月修佛事於大内泰定帝
即位初修佛事於大明殿泰定元年正月命僧諷西番
經於光天殿四月修佛事於壽昌殿六月修黑雅滿逹
噶佛事於水晶殿帝受佛戒於帝師十月命帝師作佛
事於延春閣二年二月命西僧作燒壇佛事於延華閣
三年二月修佛事厭雷於崇天門七月皇后受雅滿逹
噶戒於水晶殿九月帝師還京修灑淨佛事於大明興
聖隆福三宫致和元年三月帝御興聖殿受無量壽佛
戒於帝師天歷元年分命諸僧於大明殿延春閣興聖
宫隆福宫萬歲山作佛事又命高昌僧作佛事於寶慈
殿西僧百人作佛事於徽猷閣二年五月作佛事於玉
德殿九月作佛事於大明殿興聖隆福諸宫至順元年
四月朔命西僧作佛事於仁智殿於是日始至十二月
終罷十二月命西僧於興聖光天宫十六所作佛事二
年五月命西僧於萬歲山作佛事十月命西僧作佛事
於興聖宫三年七月命僧於鐵幡竿修佛事至正七年
二月興聖宫作佛事(元史也按雅滿逹噶梵語怖畏金剛舊作雅蠻荅哥今譯改)
(臣)等謹按禁扁載大安閣水晶殿俱在上都元史
世祖紀至元二年建大安閣於上都八月十一日
上都大安閣成蓋擬於大都之正殿元文宗成宗
即位皆在大安閣其地並是上都考析津志每年
四月駕幸上都至八月内或九月初始還大都泰
定紀元年四月幸上都八月至自上都而水晶殿
修佛事在六月三年二月幸上都九月始至自上
都而受戒水晶殿在七月是知殿屬上都與日下
無涉朱彝尊原書採綴於此誤矣
(原張昱輦下曲樂守内番僧日念吽御前酒肉按時供組鈴扇鼔諸天知在龍宫第幾重張光弼詩集)
(原張可久閱金經曲小水月觀音相海雲獅子牀講下飛花古樹蒼涼紫檀殿香天仙降對騎金鳳凰小)
(山樂府)
原元甲寅年開科取士九成殿上芝生(同上)
原至正十三年正月重建穆清閣(元史順帝紀)
(臣)等謹按穆清閣禁扁注在上都析津志至正年
間新蓋穆清閣與大安相對則是閣屬上都無疑
朱彝尊原書誤入耳
原庫曰廣源曰寶源曰綺源曰賦源曰廣貯曰生料曰
財用曰輔用曰器備曰收支曰平盈曰壽武曰利器曰
廣勝曰資乘曰内蔵曰左蔵曰右蔵曰御帶曰異珍曰
資成曰資用曰法物曰儀從曰中興武功曰承天宣惠
曰廣樂曰福寧曰奉宸曰廣禧曰蔵珍曰文成曰供需
曰備用曰尚用曰豐衍曰藝林曰資善曰永需(禁扁)
原大德初廣源庫官售雜物有靈璧小峯長僅六寸高
半之玲瓏秀潤所謂卧沙水道展摺胡桃紋皆具於峯
之頂有白石正圓瑩然如玉徽宗御題八小字於傍曰
山高月小水落石出略無雕琢之迹真竒物也(澄懷錄)
原萬億庫有舊牌絛七千餘條(元史僧格傳也按僧格唐古特語獅舊作桑)
(哥今譯改)
(臣)等謹按元萬億庫有世祖御座見析津志
原壽武庫副使高昌額森布哈君有異石其大三寸色
正碧上有白紋有神人戴笠跨驢白氣上貫氣中雙龍
摩空而飛(說學集前按額森蒙古語平安也布哈義見舊作野仙普化今譯改)
原尚食局進御麥麵其磨在樓上於樓下設機軸以旋
之驢畜之蹂踐人役之往來皆不能及且無塵土臭穢
所侵乃巧工瞿氏造焉(輟耕錄)
原世祖至元十四年八月詔建太廟於大都十六年八
月以江南所獲玉爵及坫凡四十九事納於太廟(元史祭祀志)
原至大二年春正月以受尊號謝太廟為親祀之始(同上)
原太常請浚太廟庭中井或以歲君所直欲止其役齊
履謙曰國家以四海為家歲君豈專在是(元史本傳)
原少府為諸王昌通建宅於太廟南田忠良往仆其柱
少府奏之帝問忠良對曰太廟前豈諸王建宅所耶帝
曰卿言是也又奏曰太廟前無馳道非禮也即勅中書
闢道(元史本傳舊按昌唐古特語酒也通飲也作昌童今譯改)
(臣)等謹按元仁宗至治元年詔議增廣廟制三年
别建大殿於舊廟之前用舊廟為寢殿建大次殿
三間於宫城之西北東西櫺星門亦南徙見元史
祭祀志
原門外馳道抵齊化門之通衢(元史)
(臣)等謹按元廟制東西南開櫺星三門外馳道抵
齊化門見元史祭祀志
原神御殿舊稱影堂所奉祖宗御容皆紋綺局織錦為
之(元史祭祀志)
原阿爾尼格善畫塑及鑄金為像凡兩京寺觀之像皆
出其手原廟列聖御容織錦為之圖畫弗及也(元史本傳按)
(阿爾蒙古語花紋也尼格一數也舊作阿尼哥今譯改)
原影堂所在世祖帝后大聖壽萬安寺裕宗帝后亦在
焉順宗帝后大普慶寺仁宗帝后亦在焉成宗帝后大
夭壽萬寧寺武宗及二后大崇恩福元寺為東西二殿
明宗帝后大天源延聖寺英聖帝后大永福寺伊克皇
后大護國仁皇寺殿皆制名以冠之世祖曰元壽昭睿
順聖皇后曰睿壽諾爾布皇后曰懿壽裕宗曰明壽成
宗曰廣壽順宗曰衍壽武宗曰仁壽文獻昭聖皇后曰
昭壽仁宗曰文壽英宗曰宣壽明宗曰景壽(元史祭祀志按伊)
(克蒙古語大也舊作也可諾爾布唐古特語財也舊作南必今俱譯改)
原至正戊申九月有一餓鴟鳴端明殿上帝命善射者
射之終莫能中俄常遇春等統兵至柳林去元京甚近
帝召文武百官軍民議戰守之計遲明會議端明殿及
開門忽有二狐自殿上出帝嘆且泣曰宫禁嚴密此物
何由至此殆天所以告朕朕其可留哉即命北狩(草木子)
補南麗正門内曰千步廊可七百步建櫺星門門建蕭
牆周迴可二十里俗呼紅門闌馬牆門内數十步許有
河河上建白石橋三座名周橋皆琢龍鳳祥雲明瑩如
玉橋下有四白石龍擎戴水中甚壯遶橋盡高柳鬱鬱
萬株遠與内城西宫海子相望度橋可二百步為崇天
門門分為五總建闕樓其上翼為迴廊低連兩觀觀傍
出為十字角樓高下三級兩傍各去午門百餘步有掖
門皆崇高閣内城廣可六七里方布四隅隅上皆建十
字角樓其左有門為東華右為西華由午門内可數十
步為大明門仍傍建掖門繞為長廡中抱丹墀之半左
右有文武樓樓與廡相連正中為大明殿殿基高可十
尺前為殿陛納為三級繞以龍鳳白石闌闌下每楯壓
以鼇頭虚出闌外四繞於殿殿楹四向皆方柱大可五
六尺飾以起花金龍雲楹下皆白石龍雲花頂高可四
尺楹上分間仰為鹿頂斗拱攢頂中盤黃金雙龍四面
皆綠金紅瑣窗間貼金鋪中設山字玲瓏金紅屏臺臺
上置金龍牀兩傍有二毛皮伏虎機動如生殿右連為
主廊十二楹四周金紅瑣窗連建後宫廣可三十步深
入半之不顯楹架四壁高曠通用絹素冒之畫以龍鳳
中設金屏障障後即寢宫深止十尺俗呼為挐頭殿龍
牀品列為三亦頗渾樸殿前宫東西仍相向為寢宫中
仍設金紅小屏牀上仰皆實如方隅綴以綵雲金龍鳳
通壁皆冒絹素畫以金碧山水壁間每有小雙扉内貯
裳衣前皆金紅推窗間貼金花夾以玉板明花油紙外
籠黃油絹幕至冬則代以油皮内寢屏障重覆帷幄而
褁以銀鼠席地皆編細簟上加紅黃厚氊重覆茸單至
寢處牀座每用裀褥必重數疊然後上蓋納竒錫再加
金花貼薰異香始邀臨幸宫後連抱長廡以通前門前
繞金紅闌檻盡列花卉以處妃嬪而每院間必建三楹
東西向為牀壁間亦用絹素冒之畫以丹青廡後横亘
長道中為延春宫丹墀皆植青松即萬年枝也門廡殿
制大略如前甃地皆用濬州花板石甃之磨以核桃光
彩若鏡中置玉臺牀前設金酒海四列金紅小連牀其
上為延春閣梯級由東隅而升長短凡三折而後登雖
至幽暗闌楯皆塗黃金龍雲冒以丹青絹素上仰亦皆
拱為攢頂中盤金龍四周皆繞金珠瑣窗窗外繞護金
紅闌干凭望至為雄傑宫後仍為主廊后宫寢宫大略
如前廊東有文思小殿西有紫檀小殿後東有玉德殿
殿楹栱皆貼白玉龍雲花片中設白玉金花山字屏臺
上置玉牀又東為宣文殿旁有秘密室西有鹿頂小殿
前後散為便門高下分引而入彩闌翠閣間植花卉松
檜與别殿異飛甍凡數座又後為清寧宫宫制大略亦
如前宫後引抱長廡遠連延春宫其中皆以處嬖幸也
外護金紅闌各植花卉異石又後重繞長廡前虚御道
再護雕闌又以處嬪嬙也又後為厚載門上建高閣環
以飛橋舞臺於前回闌引翼每幸閣上天魔歌舞於臺
繁吹導之自飛橋而升市人聞之如在霄漢臺東百步
有觀星臺臺旁有雪柳萬株甚雅臺西為内浴室有小
殿在前由浴室西出内城臨海子海廣可五六里駕飛
橋於海中西渡半起瀛洲圓殿環為石城圈門散作洲
島拱門以便龍舟往來由瀛洲殿後北引長橋上萬歲
山高可數十丈皆竒石因形勢為岩岳前拱石門三座
面直瀛洲東臨太液池西北皆俯瞰海子由三門分道
東西而升下有故殿基金主圍棋石臺盤山半有方壺
殿四通左右之路幽芳翠草紛紛與松檜茂樹蔭暎上
下隠然仙島少西為吕公洞尤為幽䆳洞上數十步為
金露殿由東而上為玉虹殿殿前有石巖如屋每設宴
必温酒其中更衣玉虹金露交馳而繞層闌登廣寒殿
殿皆繞金珠瑣窗綴以金鋪内外有一十二楹皆繞刻
龍雲塗以黃金左右後三面則用香木鑿為祥雲數千
萬片擁結於頂仍盤金龍殿有間玉金花玲瓏屏臺牀
四列金紅連椅前置螺甸酒桌高架金酒海窗外出為
露臺繞以白石花闌旁有鐵竿數丈上置金葫蘆三引
鐵練以繫之乃金章宗所立以鎮其下龍潭凭闌四望
空闊前瞻瀛洲橋與三宫臺殿金碧流輝後顧西山雲
氣與城闕翠華高下而海波迤迴天宇低沉欲不謂之
清虚之府不可也山左數十步萬柳中有浴室前有小
殿由殿後左右而入為室凡九皆極明透交為窟穴至
迷所出路中穴有盤龍卬首而吐吞一丸於上注以温
泉九室交湧香霧從龍口中出竒巧莫辨自瀛洲西渡
飛橋上回闌巡紅牆而西則為明仁宫沿海子𨗳金水
河步邃河南行為西前苑苑前有新殿半臨邃河河流
引自瀛洲西邃地而繞延華閣閣後逹於興聖宫復邃
地西折咊&KR2291;後老宫而出抱前苑復東下於海約遠三
四里龍舟大者長可十丈繞設紅綵闌前起龍頭機發
五竅皆通餘船三五亦自竒巧引挽遊幸或隠或出已
覺忘身況論其他哉新殿後有水晶二圓殿起於水中
通用玻璃飾日光回彩宛若水宫中建長橋遠引修衢
而入嘉禧殿橋旁對立二石高可二丈闊止尺餘金綵
光芒利鋒如斵度橋步萬花入懿德殿主廊寢宫亦如
前制乃建都之初基也由殿後出掖門皆叢林中起小
山高五十丈分東西延緣而升皆疊怪石間植異木雜
以幽芳自頂繞注飛泉岩下穴為深洞有飛龍噴雨其
中前有盤龍相向舉首而吐流泉泉聲夾道交走泠然
清爽仿彿仙島山上復為層臺回闌邃閣高出空中隠
隠遙接廣寒殿山後仍為寢宫連長廡廡後西繞邃河
東流金水亘長街走東北又繞紅牆可二十步許為光
天門仍闢左右掖門而繞長廡中為光天殿殿後主廊
如前但廊後高起為隆福宫四壁冒以絹素上下畫飛
龍舞鳳極為明曠左右後三向皆為寢宫大略亦如前
制宫東有沉香殿西有寶殿長廡四抱與别殿重闌曲
折掩映尚多莫名又後為興聖宫丹墀皆萬年枝殿制
比大明差小殿東西分道為閣門出繞白石龍鳳闌楯
闌楯上每柱皆飾翡翠而寘黃金雕鳥獅座中建小直
殿引金水繞其下甃以白石東西翼為仙橋四起雕窗
中抱綵樓皆為鳳翅飛簷鹿頂層出極為竒巧樓下東
西起日月宫金碧點綴欲象扶桑滄海之勢壁間來往
多便門出入有莫能窮樓後有禮天臺高跨宫上碧瓦
飛甍皆非常制盼望上下無不流輝不覺奪目亦不知
蓬瀛仙島又果何似也又少東有流杯亭中有白石牀
如玉臨流小座散列數多刻石為水獸潛躍其旁塗以
黃金又皆制水鳥浮杯機動流轉而行勸罰必盡歡洽
宛然尚在目中繞河沿流金門翠屏回闌小閤多為鹿
頂鳳翅重簷往往於此臨幸又不能悉數而窮其名總
引長廡以繞之又少東出便門步邃河上入明仁殿主
廊後宫亦如前制後宫為延華閣規制高爽與延春閣
相望四向皆臨花苑苑東為端本堂上通冒素紵絲又
東有棕毛殿皆用棕毛以代陶瓦少西出掖門為慈仁殿
又後苑中有金殿殿楹窗扉皆褁以黃金四外盡植牡
丹百餘本高可五尺又西有翠殿又有花亭毬閣環以
綠牆獸闥綠障魫窗左右分布異卉幽芳參差映帶而
玉牀寶座時時如浥流香如見扇影如聞歌聲出戶外
而若渡雲霄又何異人間天上也金殿前有野果名紅
姑娘外垂絳囊中空如桃子如丹珠味甘酸可食盈盈
繞砌與翠草同芳亦自可愛苑後重繞長廡廡後出内
牆東連海子以接厚載門繞長廡中皆宫娥所處之室
後宫約千餘人掌以閹寺給以日飯又何盛也庚申以
荒淫久廢朝政洪武元年為諸將叛背捐棄宗廟社稷
而逃走依西北蓋立彼蒙古之國逾年不為所容思庇
翁吉喇特氏魯王所封之國以求生即應昌府也府有
西江焉庚申心知不可為己因泣數行下未幾以痢疾
崩子阿裕爾錫哩逹喇立五日我師奄至阿裕爾錫哩
逹喇僅以身免二后阿裕爾錫哩逹喇妻子及三宫妃
嬪扈衛諸將軍將帥從官悉俘以還元氏遂滅至是始
騐當初指望說生涯死在西江月下之䜟云(故宫遺錄按納竒)
(錫蒙古語絨錦也舊作納失失今譯改翁吉喇特舊作翁吉剌今從八旗姓譜改正)
(臣)等謹按蕭洵故宫遺錄其中多有與諸書不合
者如文思紫檀二殿在大明殿東西此云在延春
閣後玉德殿在清灝門外清灝為延春西廡之門
此云在延春閣後之東儀天殿此作瀛洲殿廣寒
殿前大玉海此作金酒海儀天殿西渡飛橋為興
聖宫此作明仁宫明仁延春閣之西暖殿也嘉禧
殿在光天殿西其東相對者有壽昌殿此云西前
苑新殿之後而脱載壽昌延華閣在興聖宫後此
云在明仁後端本堂在興聖殿西廡即舊奎章閣
也此云在苑東大抵蕭氏毁元宫室不過得諸一
覽之餘萬戶千門紛錯雜出詎能無少疎誤今但
仍其舊文而以諸書紀載不同者附識於兹以資
互證至其中字句之訛則据王佐格古要論所載
元故宫考參校同異為之釐訂如右
(原吳節故宫遺錄序郎故宫遺錄者廬陵蕭洵之所撰也革命之初任工部中奉命隨大臣至北平毁元舊)
(都因得徧閱經歴凡門闕樓臺殿宇之美麗深䆳欄檻瑣窗屏障金碧之流輝固苑竒花異卉峯石之羅列高)
(下曲折以至廣寒秘密之所莫不詳具該載一何盛哉近古以來未之有也觀此編者如身入千門萬戶登金)
(馬歴玉階高明華麗雖天上之清都海上之蓬瀛猶不足以喻其境也洵因宰湖之長興將鏤諸梓而不果遂)
(傳於是邦予因館於吕山友人高叔正氏出以示予因假而錄之以遺好竒之士云洪武丙子花朝日松陵生)
(吳節伯度序)
朱昆田原按虎溪蕭氏故宫遺錄一卷絳雲樓書
目有之王氏格古要論補采入更名大都宫殿考
且又刪削十之二三非復蕭氏之舊兹從餘姚黃
氏所購山陰祁氏蔵本備錄之并附吳伯度序於
後虎溪因毁故宫特詳其形制有心哉是人惜止
載宫門以内而大都宫城之制未詳遺蹟遂不可
考覽古者未免有餘憾也
(原宋訥壬子秋過元故宫詩足離宫别館樹森森秋色荒寒上苑深北塞君臣方駐中華將帥已離心興隆)
(有管鸞笙歇劈正無官玉斧沈落日凭高望燕薊黃金臺上棘如林技巧聲淫誤帝聰萬幾誰為代天工國)
(中失鹿迷原草城上啼烏落井桐駝鼓聲乾鸞輅遠馬酮筵罷革囊空不知金宋為殷鑒漫說束皇歷數終)
(禁路隨人不忍行臨風立馬倍傷情千年王室山河壯萬里宫車社稷輕金鼎夔龍興聖殿紫駝部落受降城)
(憑誰為問天魔女唱得陳宫玉樹聲士萬國朝宗拜紫宸於今誰望屬車塵名聞少室徵竒驛斷高麗進美)
(人朝會寶燈沈轉漏授時玉歷罷頒春街頭野服儒冠老曾是花磗視草臣六宫春色一宵殘多難何人策)
(治安去國登瀛唐學士降城執戟漢材官瑤宫有扇捐金雀紫塞無旗捲角端花柳亦知宫女散妝紅顰翠簇)
(金鑾去土木窮奢過楚臺披香積翠滿蓬萊宫鴉驚月雞人戎馬騰雲虎士來侍從嚴徐冠蓋散燮調□李)
(棟梁摧燕歌趙舞終朝夕不覺嬉游是禍胎府扶運匡時計已差青山重叠故京遮九華宫殿燕王百辟門)
(庭戍卒家文武衣冠更制度綺羅巷陌失繁華氊車盡載天魔去惟有鶯啣御苑花黃葉西風海子橋橋頭)
(行客弔前朝鳳凰城改佳遊歇龍虎臺荒王氣消十六天魔金屋貯八千霜塞玉鞭遙不知亡國盧溝水依舊)
(東風接海潮舞鬱葱佳氣散無蹤宫外行人認九重一曲歌殘羽衣五更妝罷景陽鐘雲間有闕摧雙鳳天)
(外無車駕六龍欲訪當時泛舟處滿池風雨脱芙蓉斷五雲雙闕俯人間歲宴天王狩未還鸚鵡認人宫漏)
(水沈銷篆御牀閒朝儀無復風雲會郊祀空遺日月顔莫向邊郵動戎馬漢兵已過鐵門關灤京南下是中)
(華夜出居庸去路賒何處又棲王謝燕故侯誰種邵平瓜九重門闢人騎馬萬歲山空樹集鴉獨是天池秋水)
(滿西風吹入釣魚槎冷仙裳宫袖擁龍舟一夕兵來罷盛遊萬戶千門銀燭六軍百職布袍秋御橋路壞盤)
(龍石金水河成飲馬溝日暮胡笳和羌笛舞兒羞見錦纏頭萬年海岳作金湯一望凄然感恨長禾黍秋風)
(周洛邑山河殘照漢咸陽上林春去宫花落金水霜來御柳黃虎衛龍墀人不見戍兵騎馬出蕭牆漢皇愛)
(舞起龍船錦䌫香維御柳烟侍女爭開粧鏡匣後宫不理敗弓絃青油幕乏登壇將金馬門空待詔賢惟有廣)
(寒西畔栢不知爭戰翠參天室清寧宫殿閉殘花塵世廻頭換物華寶鼎百年歸漢錦帆千古似隋家後官)
(鸞鏡投江渚北狩龍旗没塞沙想見扶蘇城上月照人清淚落胡笳瑤臺瓊室倚清虚佳氣潛消諫疏疎帥)
(閫有兵空虎衛經筵無講逐鑾輿侯封一代皇朝爵帝紀千秋太史書斜日五雲坊下路老儒騎馬重躊躇)
(黼座簪裳列俊髦禁闈環珮立仙曹兩京臺閣工輸巧四海泥塗赤子勞端本有書遺鶴禁宣文無客進龍韜)
(拂郎天馬空踰海不駕朝元玉輅高主事事傷心亂若絲宫前重詠黍離詩百年禮樂華夷一旦干戈喪亂)
(師鳳詔用非麟閣老雉門降是羽林兒行人莫上城樓望惟有山河似舊時雲霄宫闕錦山川不在穹廬毳)
(幕前螢燭夜遊隋苑囿羊車春醉晉嬋娟翠華去國三連千里玉璽傳家四十年今日消沈何處問居庸關外草)
(天集西隠)
欽定日下舊聞考卷三十二
欽定日下舊聞考卷三十二舉正
翠葆幓髾原書作葆羽毶旓與上句不對今改(釋大訢萬)
(歲山詩)
李公遂朝元原書作如元按非敵國體今改(高麗恭愍王條)
三間兩夾原書兩訛作西今改(介福殿在仁智東條)
閏正月原書落閏字今據元史增(泰定元年十二月新作棕殿條)
拂郎原書拂訛作茀今據元史改(丁鶴年題拂郎天馬圖詩)
筝字下原書有&KR0793;字查字典無此字係沿元史之誤
今刪(順帝荒於遊宴條)
睿壽原書壽訛作德今據元史改(影堂所在條)
仍設金紅小屏牀原書落設字屏訛作平上仰皆
實如方隅原書訛作皆為實研龍骨方槅盡列花
卉原書盡訛作畫殿皆繞金珠瑣窗原書繞訛作
線珠訛作朱卬首上原書有左底二字主廊原
書主訛作立西繞邃河原書西訛作兩殿制比
大明原書比訛作北花亭毬閣原書毬訛作氊今
俱據元故宫考增刪改正(南麗正門内曰千步廊條)
侯封句原書重一封字今改朝字(宋訥壬子秋過元故宫詩)
欽定日下舊聞考卷三十二舉正
原書元宫室門節刪附記
景耀門在左廡中條節十五字
東宫香殿成條刪
至正九年冬詔以皇子條節九字
至大初曾巽條刪
順帝開端本堂條刪
世祖詔都城大作佛事條刪
元人事佛條刪
欽定日下舊聞考卷三十二節刪
