欽定日下舊聞考卷二
世紀(一)
(臣)等謹按朱彝尊原書世紀一門徵引頗為該博
而次序間有淆錯謹詳加釐訂各按時代以𩔖編
次其雜引註說詩文各依𩔖附列于下原書義有
未盡者則為旁採他書備參考焉
原軒轅教熊羆貔貅貙虎以與炎帝戰於阪泉之野蚩
尤不用帝命(史記五帝本紀)
增黃帝乃徵師諸侯與蚩尤戰於涿鹿之野遂擒殺蚩
尤而諸侯咸尊軒轅為天子代神農氏(同上)
原黃帝與蚩尤戰於涿鹿之野蚩尤作大霧兵士皆迷
於是作指南車以示四方遂擒蚩尤而即帝位故後常
建焉(古今注)
原黃帝氏平蚩尤因大霧作指南車飾以文玉其文作
蚩尤形車飾以黍尺度高一尺四寸二分下長七寸四
分管立木口圓徑三寸四分琢玉為人形手常指南足底
通圓竅作旋轉軸踏于蚩尤之上(古玉圖考)
原黃帝用車戰蚩尤用騎戰蚩尤作霧黃帝作指南車
(廣博物志)
原黃帝執蚩尤殺之于中冀名之曰絶轡之野(汲冢周書)
(原蚩尤庶人之貪者也書大戴禮記原涿鹿竿人顙也尚刑德考)
原帝既殺蚩尤因立臺榭(黃帝内傳)
(原李白北風行燭龍棲寒門光曜猶旦閒日月照之何不及此惟有北風號怒天上來燕山雪花大如席片片)
(吹落軒轅臺八李翰林集獸身人語銅頭鐡額食砂石補蚩尤兄弟十一人並)
(子造五兵仗刀戟大弩威振天下尤龍魚河圖以為劍補葛盧之山發而出水金從之蚩受而制之)
(鎧矛戟是歲相兼者諸侯九雍狐之山發而出水金從之蚩尤受而制之以為雍狐之戟芮戈是歲相兼者諸)
(侯十二作管子帝而居於涿鹿帝參盧弗能征乃帥諸補蚩尤亂逐)
(侯委命于有熊于是暨力牧神皇風后鄧伯溫之徒厲兵稱旅熊羆貔貅以為前行□鶡雁鸇以為旂幟及尤)
(嘬兵涿鹿之山曰路史補九黎之君號蚩尤)(孔氏尚書傳)
(補蚩尤天符之神狀𩔖不常三代遺器多著其象漢孔氏謂是九黎之君考黃帝滅蚩尤于涿鹿之野乃在北)
(鄙九黎三苖皆南蠻蚩尤九黎非一種也器說略補畫本以飛獸有肉趐者謂之蚩尤古圖)
(補蚩尤氏頭有角與黃帝鬭以角觝人今冀州有樂名蚩尤戲其民兩兩戴牛角而相觝樂書)
(補炎帝者黃帝同母異父兄弟也各有天下之半黃帝行道而炎帝不聽故戰于涿鹿之野新書)
(補黃帝與炎帝爭鬭涿鹿之野將戰筮于巫咸巫咸曰果哉而有咎歸藏)
(補蚩尤炎帝之後銅頭□石飛空走險以馗牛皮為鼓九擊而止之尤不能飛走遂殺之廣成子傳)
(補帝代蚩尤元女為帝製䕫牛鼓八十面一震五百里連震三千八百里又為帝製司南車當其前記里鼓車)
(居其右風黃帝内傳作指南車補帝令后法斗機)(志林)
(補黃帝出師涿鹿以棡鼓為警衞其曲有十一曰震雷六驚二曰猛虎駭三曰鷙鳥擊四曰龍媒蹀五曰靈䕫吼)
(曰鵰鶚爭七曰壯士奪志八曰熊羆哮㖃九曰石盪崖十曰波盪壑並皆有辭今亡考矣雲笈七籖)
(補蚩尤帥□□與黃帝戰于涿鹿帝命吹角為龍吟以禦之通禮義纂)
(補蚩尤氏強與榆罔爭王於涿鹿之阿黃帝使力牧神皇直討蚩尤氏擒于涿鹿之野使應龍殺之于凶)
(黎之谷出谷一作邱肱帝王世紀登九淖以伐空桑黃帝補蚩尤自芊水八八趾䟽首)
(殺之于青邱多易坤靈圖雨吹烟□霧黃帝師衆大迷補蚩尤變幻方徵風召)
(王母乃命元女授帝以三宫五音隂陽之略太乙遁甲六壬步斗之術隂符之機靈寳五符五勝之文遂克蚩)
(尤于中冀炎元女兵法祭蚩尤文云將軍敢以牲牢祭補蚩尤者帝之後故)
(爾炎帝之裔蚩尤之神六隂遁甲間往往掘得髑髏如補蚩尤人身牛蹄四目手涿鹿)
(銅鐡蚩尤骨也戰述異記盡聞也與炎帝戰于阪泉之補黃帝百戰百之數未)
(野三與蚩尤戰于涿鹿之野七十二其大略也鶡冠子注)
(臣)等謹按朱昆田原引鶡冠子注黃帝百戰止七
十五攷陸佃原注有百戰之數未盡聞及大略句
不可删今依原注補入
(補赤帝為火災黃帝擒之破文子尤補黃帝之時中黃直為將殺蚩)(漢書列傳)
(補史記逸周書大戴禮文子所云炎帝赤帝皆謂蚩尤而書傳舉以為榆罔失之路史)
(補按史記云諸侯相侵伐蚩尤最為暴則蚩尤非為天子也又管子曰蚩尤受盧山之金而作五兵明非庶人)
(蓋諸侯號也諸史記索隠毒故作五虐之刑謂車裂人補蚩尤古之侯其性酷)
(及燒銅柱使人抱或使人緣之之類也補蚩尤亂在幽州其死在冀路史注)(唐律釋文)
(補黃帝戮蚩尤遷其民善者于鄒屠惡者于有北詩云投畀有北惡可知已國名紀)
(增赤帝命蚩尤字于少昊以臨西方蚩尢乃逐帝爭於涿鹿之阿逸周書)
(增涿鹿之野常有五色雲氣金枝玉葉止於帝所有葩華之象因作華蓋古今注)
(增山海經云黃帝令應龍攻蚩尤蚩尤請風伯雨師以從大風雨黃帝乃下天女曰□以止雨遂殺蚩尤史)
(記正義蚩尤七十一戰不克晝夢金人引領長頭元狐增帝征)
(之裘云天帝使授符帝寤問諸風伯曰天應也乃於盛水之陽築壇祭以太牢有元龜銜符至壇非皮非綈廣)
(三尺袤一尺文曰天乙在前太乙在後帝再拜受符乃設九宫置八門布三竒六儀制隂陽遁甲式三門發五)
(將具遂斬蚩尤焉太白隂經)
朱昆田原按說蚩尤者不一孔子三朝記大戴禮
記以為庶人孔氏小司馬氏以為諸侯應劭以為
古天子或以為炎帝之後或以為九黎之君或謂
殺之于中冀或謂殺之于青邱或謂殺之于凶黎
之谷傳聞異辭並存焉可也
(臣)等謹按朱昆田並存諸說以備考異似矣但考
史記云神農衰諸侯相侵伐神農氏弗能征於是
軒轅乃習用干戈以征不享諸侯咸來賓從而蚩
尤最為暴莫能伐則謂蚩尤為諸侯者近之
原黃帝都於涿鹿(帝王世紀)
增邑於涿鹿之阿(史記五帝本紀)
增輿地志云涿鹿黃帝初都遷有熊也(史記正義)
增黃帝都有熊又遷涿鹿(通志都邑略)
(臣)等謹按帝王世紀黃帝都涿鹿或以為都涿鹿
遷有熊或以為都有熊遷涿鹿今考史記索隠正義
皆以為黃帝有熊國君皇甫謐謂有熊今河南新
鄭路史謂有熊帝之開國輿地廣記云都非據此
則黃帝初國於有熊而與蚩尤戰于涿鹿之野為
天子後遷都涿鹿之阿通志都邑略與史記合似
為可據
原高陽氏謂之幽陵(遼史地理志)
增顓頊都於帝邱其地北至幽陵(通典)
(原幽陵猶幽州也楚辭注)
原帝堯申命和叔宅朔方曰幽都(尚書)
原虞舜以天德嗣堯布功散德制禮朔方幽都來服(大戴)
(禮記)
原北荒有幽都之山(山海經)
(補鴻烈解云西北方不周之山曰幽都之門又曰北接幽都南道交趾揚雄甘泉賦云西耀流沙北爌幽都即)
(朔方之幽都也幽山海經廣注補幽都一曰北國名紀)
原流共工于幽州(尚書)
(臣)等謹按幽州之名始見于此
原舜以冀州南北廣大分燕地北為幽州因幽都以為
名(晉地道記)
(增幽州因幽都山以為名也通典注)
增舜即位以冀青地廣始分冀東恒山之地為并州其
東北醫無閭之地為幽州(尚書集注)
(原幽州在北幽昧之地也入釋名敏勁易撓故其氣躁原幽之為言窈也言風出窈冥)
(急也命春秋元苞)
原夏殷省幽併冀(十道志)
原殷人南都河南之亳復舜幽州之名周人又以幽州
兼殷之營州(周禮總義)
原職方氏掌天下之圖辨九州之國使同貫利東北曰
幽州(周禮)
原燕曰幽州(爾雅)
(原燕其氣深要厥性慓疾故曰幽幽要也南爾雅注以原燕宛也北方沙漠平廣此地在涿鹿山宛宛然)
(為國都也州釋名梁而有幽并爾雅九州無青梁而有原職方九無徐)
(幽營貢學林新編舊矣爾雅九州商之制也職方九州原禹九州之名)
(周之制也職方之冀小於禹貢則一分而三也既有冀而又有幽并故幽州多入禹貢之青徐其山醫無閭在)
(遼東光武時以遼東屬青州後又屬幽州非幽州入青乎其澤貕養在長廣其浸菑時菑出萊蕪地理志以長)
(廣屬徐州琅琊有萊山非幽之入徐乎周周禮釋疑故原冀在商離而為二故有冀而有幽在離而為三)
(有冀又有幽并于周禮全解州以其北有幽州并州故增周之冀州小禹貢時冀)
(知也别周禮䟽青徐梁而無幽并營是夏制也周禮有增禹九州有)
(青并幽而無徐梁營是周制也此有徐幽營而無青梁并疑是殷制也爾雅疏)
原武王克殷反商未及下車而封黃帝之後於薊(禮記)
原武王滅紂封召公於北燕(史記世家)
原薊故燕國召公所封(漢書地理志注)
原燕周之分子也(春秋穀梁傳)
(原召公奭與周同姓姓姬氏考史記世家原召公奭周之支族古史)
(原召公文王庶子王帝王世紀六國無名奭者則召公原左傳富辰言文之子一十)
(必非文王之子奭尚書正義經典釋文原黃帝姓姬君其後也)
原召公始封蓋在北平無終縣以燕山為名後漸強盛
乃併薊徙居之(史記正義)
原召公奭始食於召後王封之北燕在今幽州薊縣故
城是也(史記索隠)
原輿地廣記云武王封黃帝之後於薊又封召公于北
燕或曰黃帝之後封于薊者已絶成王更封召公奭于
薊為燕(通鑑地理通釋)
(原薊後改為燕猶唐之為晉荆之為楚地詩補傳其因原契丹薊茇如車蓋中國無此大者其名薊恐)
(此筆夢溪談)
增北燕都薊幽州治(通志都邑略)
朱彝尊原按召公所出衆說紛綸當以陸德明為
是蓋樂記所云封黃帝之後于薊者即召公也
(臣)等謹按路史國名紀南燕為伯儵國后稷妃南
燕姞氏也又有東燕亦伯爵至召公始封之地逼
近山戎六國時寖大併漁陽上谷右北平遼東西
諸郡地是為北燕蓋别於南燕東燕而名之也
原齊桓公北伐山戎氏其道過燕燕君逆而出境桓公問
管仲曰諸侯相逆固出境乎管仲曰非天子不出境桓
公曰然則燕君畏而失禮也寡人不道而使燕君失禮
乃割燕君所至之地以與燕君(說苑)
(臣)等謹按說苑所記齊桓公割地與燕事與史記
齊燕兩世家所載同而史記以為山戎伐燕燕告
急於齊桓公救燕遂伐山戎說苑以為伐山戎道
過燕其說不同迎送情事亦小異考春秋魯莊公
三十年齊人伐山戎左氏榖梁二傳皆以為救燕
則史記所載為得實矣
原魯襄公二十八年夏北燕伯朝于晉(春秋)
原二十有九年秋九月齊高止出奔北燕(同上)
原昭公三年冬北燕伯欵出奔齊(同上)
(增燕簡公多嬖寵欲去諸大夫而立其寵人冬燕大夫比以殺公之外嬖公懼奔齊書曰北燕伯欵出奔齊)
(罪之也左傳)
原六年冬齊侯伐北燕(春秋)
(增十一月齊侯如晉請伐北燕也晉侯許之十二月齊侯遂伐北燕將納簡公晏子曰不入燕有君矣左傳)
原七年春王正月暨齊平(春秋)
(原癸巳齊侯次于虢燕人行成曰敝邑知罪敢不聽命先君之敝器請以謝罪二月戊午盟于濡上燕人歸燕)
(姬賂以瑤罋玉櫝斝耳不克而還左傳)
原昭公十有二年春齊高偃帥師納北燕伯于陽(春秋)
(臣)等謹按魯㐮公二十九年齊高止出奔北燕注
謂北燕始見經春秋地名考謂其國僻小至簡公
始見於經考之史記燕世家則燕惠公元年也凡
簡公事史記皆以為惠公簡公後惠公四代與春
秋經傳殊不相協再考榖梁齊高止出奔北燕傳
云其曰北燕從史文也注謂以時有直稱燕者
故知從史文是北燕之名雖自是始見於經而春
秋傳直稱燕者亦不必非北燕如左傳魯莊公十
九年衛師燕師伐周十七年鄭執燕仲父史記以
為燕莊公注家南燕北燕猶分持其說而魯莊公
三十年山戎病燕之為北燕則諸家無異詞此可
據也
原燕王噲專任子之已而讓位燕大亂(戰國策)
(增燕子之專國齊王誘太子平攻子之許為助太子使將軍市被圍公宫攻子之不克歴代紀事年表)
原齊人伐燕取之諸侯將謀救燕孟子曰王速出令反
其旄倪止其重器謀於燕衆置君而後去之則猶可及
止也(孟子)
朱彝尊原按孟子所云重器當即歷室之鼎
原燕昭王收破燕後即位卑身厚幣以招賢者(戰國策)
增郭隗曰王必欲致士先從隗始况賢於隗者豈遠千
里哉於是昭王為隗改築宫而師事之樂毅自魏往鄒
衍自齊往劇辛自趙往士爭趨燕(史記世家)
原鄒衍如燕昭王擁篲先驅請列弟子之座而受業築
碣石宫身親往師之(史記列傳)
(原碣石宫在幽州薊縣西三十里寧臺之東義)(史記正)
(原燕昭王伐齊得寶器設祭於寧臺齊史記列傳珠玉原望諸君獻書報燕王曰臣奉令擊長驅至國)
(財寶車甲珍器盡收入於燕大吕陳于元英故鼎反乎歷室齊器設於寧臺薊邱之植植於汶篁戰國策)
(臣)等謹按歷室史記作磨室徐廣注曰磨歷也集
韻磨狼狄切地名與歷同紐也
(原元英歷室燕二宫名在幽州薊縣西四里寕臺之下括地志)
(補樂毅六月之間下齊國七十餘城皆為郡縣齊人食邑于燕者二十餘君有爵位于薊者百有餘人通鑑)
原燕九世稱侯八世稱公十世稱王(風俗通)
(臣)等謹按史記燕世家自召公已下九世至惠侯
索隠曰竝國史先失也自惠侯已下八世至莊公
始稱公自莊公已下十九世至易王始稱王自易
王至燕王喜凡七世滅於秦索隠曰燕四十二代
有二惠侯二宣侯三桓侯二文侯蓋國史微失本
諡故重耳今按惠釐宣桓稱侯者各一餘俱稱公
二文俱稱公正義曰召公封燕後三十六世與六
國俱稱王風俗通所云殊未詳考
原秦始皇二十一年王賁攻薊乃益發卒詣王翦軍遂
破燕太子軍取燕薊城(史記始皇本紀)
原秦四十郡幽為上谷郡(輿地廣記)
增秦滅燕以其地為漁陽上谷右北平遼西遼東五郡
(通典)
補二世元年九月韓廣為趙略地至薊自立為燕王(史記)
(月表)
原楚漢之際項羽封臧荼為燕王都薊韓信徇河北荼
降漢(太平寰宇記)
增項羽分燕為二臧荼為燕王韓廣為遼東王(史記索隠)
原高帝五年秋七月燕王臧荼反(漢書高帝本紀)
(原温庎以燕相告燕王荼反封□侯漢功臣表)
原高祖自將擊之得燕王臧荼八月立盧綰為燕王(史記)
(高帝本紀)
(臣)等謹按臧荼反立盧綰為燕王史記高帝本紀
俱作五年十月盧綰傳則云七月從擊臧荼八月
立為燕王紀傳自相牴牾至漢書盧綰之立本紀
作五年九月異姓諸侯王表作後九月而臧荼之
反表作四年九月紀作五年七月亦自互異再考
史記月表云八月帝自將誅燕九月虜荼則臧荼
之反應在五年七月與漢書本紀合又云後九月
燕王盧綰始立與漢書表亦相合則盧綰之立應
以月表為正
原高帝六年分燕置涿郡十二年綰降匈奴復封皇子
建為王建薨吕后誅建子尋又分燕國之地置涿郡及
廣陽國文帝元年徙瑯琊王劉澤於燕傳國至孫定國
免武帝元狩六年又封皇子旦為王後置十三州改為
幽州領郡國十理於此(太平寰宇記)
增幽州刺史領涿郡渤海代郡上谷漁陽右北平遼西
廣陽(潛確𩔖書)
原燕王旦立三十八年而誅國除(漢書列傳)
原昭帝元鳳元年改燕國為廣陽郡(太平寰宇記)
(原水經注言秦始皇滅燕以為廣陽郡按史始皇紀三十六郡無廣陽之名當以昭帝置者為定北平古今)
(記)
原宣帝本始元年更為國以封燕刺王太子建為王領
縣四都薊建曾孫嘉王莽時絶(太平寰宇記)
(臣)等謹按漢燕地封王名建者有二一為燕靈王
建高帝之子一為廣陽頃王建武帝之孫也
原涿郡莽曰垣翰屬幽州逎曰逎屏范陽曰順隂良鄕
曰廣陽益昌曰有袟陽鄕曰章武西鄕曰移風上谷郡
莽曰朔調屬幽州沮陽曰沮隂昌平曰長昌涿鹿曰抪
陸漁陽郡莽曰通路屬幽州漁陽曰得漁狐奴曰舉符
路曰通路亭泉州曰泉調厗奚曰敦德獷平曰平獷滑
鹽曰匡德廣陽國莽曰廣有薊曰伐戎隂鄉曰隂順右
北平郡莽曰北順屬幽州俊靡曰俊麻徐無曰北順亭
(漢書地理志注)
原更始二年正月光武以王郎新盛乃北徇薊故廣陽
王子劉接起兵薊中以應郎(後漢書光武本紀)
補更始二年春正月公(謂世祖)到薊王郎購公十萬戶薊
中驚恐言郎使者方至太守以下皆出城迎公見官屬
議耿弇曰今兵從南方來不可南行上谷太守耿况漁
陽太守彭寵公邑人也發此兩郡控弦強弩萬騎所向
無前邯鄲不足平也公曰卿言善時公屬官盡南方人
莫有欲北者公指弇曰是我北道主人也(後漢紀)
原耿弇從光武北至薊會中亂光武遂南馳官屬各分
散弇走昌平與景丹寇恂及漁陽兵合軍而南定涿郡
遂及光武于廣阿光武居邯鄲宫弇入造牀下請歸幽
州發兵光武乃拜弇為大將軍與吳漢北發幽州十郡
兵引而南追尤來大搶五幡于元氏光武軍敗還壁范
陽賊退弇從追至容城小廣陽安次連戰破之光武還
薊復遣弇與十三將軍追賊至潞東及平谷再戰遂窮
追于右北平無終土垠之間至俊靡而還(後漢書列傳)
原銚期從徇薊時王郎檄書到薊薊中起兵應郎光武
趣駕出百姓聚觀諠呼滿道遮路不得行期騎馬奮戟
瞋目大呼左右曰䟆衆皆披靡及至城門門已閉攻之
得出(同上)
(原濕水東逕廣陽縣故城北謝承後漢書曰世祖與銚期出薊至廣陽欲南行即此城也謂之小廣陽水經)
(注)
補上既破邯鄲誅王郎召鄧禹宿夜語曰欲北發幽州
突騎諸將誰可使者禹曰吳漢可其人勇鷙有智謀諸
將鮮能及者上於是以漢為大將軍漢遂斬幽州牧苖
曾上以禹為知人(東觀漢記)
(補上破賊入漁陽諸將上尊號上不許議曹掾張祉言俗以為燕人愚方定大事反與愚人相守非計也上大)
(笑上同)
原光武帝建武二年二月漁陽太守彭寵反攻幽州牧
朱浮于薊三年三月彭寵陷薊城自立為燕王五年二
月彭寵為其蒼頭所殺漁陽平(後漢書光武本紀)
(增朱浮密奏彭寵上徵之寵既自疑其妻勸寵無應徵今漁陽大郡兵馬衆多奈何為人所奏而棄此去寵與)
(所親信吏計議吏皆怨浮勸寵止不應徵寵東觀漢記增彭寵齊獨在便室蒼頭子密等三人因卧寐共縛)
(著牀又以寵命呼其妻妻入大驚昏夜後解寵手令作記告城門將軍云遣子密等至子后蘭卿所速開門勿)
(稽留之書成即斬寵及妻頭置囊中便持記馳出城因以詣闕封為不義侯後漢書列傳)
原光武封叔父良為廣陽王十五年徙王趙省廣陽合
上谷和帝永元元年復立廣陽郡幽州刺史與郡同理
(太平寰宇記)
增後漢置幽州並因前代理於薊縣(通典)
(原京兆第五永為督軍御史使督幽州百官祖餞蔡邕等皆賦詩高彪獨作箴邕美其文以為莫尚也後漢)
(書文苑傳冀州刺史時冀部屬郡多封諸王賓客放縱增郅壽為)
(𩔖不檢節夀案察之無所容貸冀後漢書列傳詔書遣補北平縣界有漢熹平四年幽二州以戊子)
(冀州從事王球幽州從事張昭郡縣分境立石標界具揭石文也水經注)
原光和中漁陽張純誘遼西烏九邱力居等叛劫略薊
中(三國志)
(臣)等謹按後漢書靈帝紀中平四年張純始寇幽
冀二州與三國志所載互異
原張純自號彌天將軍安定王(九州春秋)
原朝廷以劉虞威信素著恩積北方拜幽州牧虞到薊
罷省屯兵務廣恩信純走出塞虞勸督農植開上谷朝
市之利通漁陽鹽鐡之饒青徐士庶避難歸虞者百萬
餘口(後漢書列傳)
(原是時有四星會于箕尾韓馥稱讖云神人將在燕分謂劉虞當代立虞以國有正統非人臣所宜言固辭不)
(許公吳書與虞相忤及袁紹戰于界橋軍敗還薊原孫瓚)(後)
(漢書列傳于大城東南築小城與劉虞相近稍相恨望原公孫瓚)
(虞懼瓚為變遂舉兵襲瓚號三國志誅之於是虞故吏補公孫瓚誣劉虞欲稱尊脇殷訓)
(漁陽鮮于輔率其州人及三郡烏桓鮮卑與瓚所置漁陽太守鄒丹戰于冀北大破之斬丹既而持其衆奉王)
(命公後漢紀曲放散左外自懼敗掘東城門欲走虞兵原孫瓚部)
(無部伍不習戰又愛民屋勅令勿燒故瓚得放火因以精銳衝突虞衆大潰奔居庸城魏氏春秋)
原公孫瓚破禽劉虞盡有幽州之地(後漢書列傳)
原建安十八年正月并十四州復為九州(三國志)
原時省幽并州以其郡國并於冀州(獻帝春秋)
原魏明帝太和六年封叔父宇為燕王(太平寰宇記)
原晉泰始初封文帝子機為燕王機薨無子國除尋改
范陽郡曰范陽國分上谷置廣寗郡仍隸范陽國改右
北平為北平而幽州存焉領郡國七理于涿今范陽縣
是也(同上)
增晉太康中改屬幽州永嘉後趙改為燕郡仍屬幽州
永和六年前燕徙都于此其後苻堅慕容垂迭有其地
州郡之名如故(畿輔通志)
(原王浚領幽州刺史謠曰幽州城門似藏戶中有伏尸王彭祖晉書列傳)
(原石勒將圍浚引王子春問之對曰幽州謠怪特甚聞者莫不為之寒心浚曾無懼容亡期至矣勒撫几笑曰)
(王彭祖真可擒也于是輕騎襲幽州至薊叱門者開門先驅牛羊數千頭聲言上禮實欲填諸街巷使兵不得)
(發勒升其廳事命甲士執浚驛送襄國市斬之晉書載記)
原石勒僭號襄國于薊置幽州於州置燕郡(太平寰宇記)
(原石勒每破一州必簡别衣冠號為君子城洎平幽州擢荀綽裴憲等還襄國經此俗訛為箕子城郡國志)
(補石勒從幽州大道滹沱河造浮橋植行榆五十里置行宫趙書)
(補高翔說燕高祖曰自王公浚政錯士人失望襁負歸公者動以萬數今王氏敗没而福星見尾箕其兆可見)
(矣晉室雖衰人心未變宜遣貢使江東示有所尊然後仗義聲以掃不庭可以有辭于天下高祖深納焉燕)
(書)
原鮮卑段遼遣從弟屈雪(或作雲)襲幽州刺史李孟退奔
易京石季龍以支雄為龍驤大將軍姚弋仲為冠軍將
軍統步騎十萬為前鋒伐遼衆次金臺支雄長驅入薊
遼四十餘城並降于季龍支雄攻安次斬其部大夫那
樓竒遼懼奔密雲山季龍遣將軍郭泰等追及之戰于
密雲遼單馬竄險遣子乞特真送表及名馬季龍納之
穆帝永和五年慕容儁僭即燕王位明年率三軍南伐
出自盧龍次於無終石季龍幽州刺史王午棄城走留
其將王他守薊儁攻陷其城斬他因而都之(晉書載記)
(原慕容儁既即偽位追尊父皝為太祖文皇帝於范陽燕郡搆皝廟以護軍平熙領將作大匠監造焉册府)
(元龜)
原燕國都碣石宫漢為薊縣舊置燕都有桑乾水慕容
儁都于此也(通典注)
(原慕容儁之都薊縣也嘗名其宫為碣石故有謂范陽為渤碣間一都會者攷其地理正東去海尚隔唐之漁)
(陽北平兩都則姑備美名命之非事實也桯氏禹貢論)
(臣)等謹按史記燕昭王築碣石宫燕國正都薊邱
則宫之名碣石不始于慕容氏也儁特循燕昭之
舊宫名耳至或謂范陽為渤碣間一都會乃指禹
貢之碣石與史記燕之海上而言所該者廣又與
碣石宫無涉也程氏禹貢論之說殊支離失據謹
附辯于此
(增慕容儁自和龍至薊城幽冀之人以為東遷互相驚擾所在屯結其下請討之儁曰羣小以朕東巡故相惑)
(耳今朕既至尋當自定晉書載記)
原儁為符堅所滅堅亂慕容垂得其地州郡之名如故
(太平寰宇記)
(補建節將軍徐巖叛驅掠四千餘人北至幽州慕容垂勅其將平規曰但固守勿戰吾當自討之規違令拒戰)
(為巖所敗巖乘勝入薊掠千餘戶而去晉書載記)
原晉孝武帝太元二十一年八月魏主珪大舉伐燕南
出馬邑踰句注别遣將軍封真等從東道出軍都襲燕
幽州(通鑑)
(原慕容寳聞魏來伐使慕容會率幽并之衆赴中山寳與太子策及慕容農慕容隆等迎會於薊會迎寳薊南)
(寳分其兵給農隆幽平之士皆懷會威德不樂去之咸請曰清河王天資神武權略過人臣等與之誓同生死)
(願陛下與皇太子諸王止駕薊宫使記王統臣等進解京師之圍晉書載)
(原慕容寳至龍城垂舅蘭汗拒之寳南走奔薊汗復遣迎寳還龍城殺之北史列傳)
原魏道武破慕容寳復于薊立燕郡又于郡理置幽州
(太平寰宇記)
(補魏太祖天興二年八月范陽人盧溥聚衆海濱稱使者持節征北大將軍幽州刺史攻掠郡縣殺幽州刺史)
(封沓干十二月詔材官將軍和突討溥三年正月和突生擒溥傳送京師轘之魏書道武帝本紀)
(補太宗泰常元年徒何部落庫傉官斌叛歸馮跋驍騎將軍延普渡濡水討擊大破之斬斌及跋幽州刺史漁)
(陽公庫傉官昌征北將軍關内俠庫傉官提等首生擒庫傉官女生縛送京師幽州平魏書明元帝本紀)
補世祖始光四年正月行幸幽州(魏書太武帝本紀)
補延和元年九月徙營邱成周遼東樂浪帶方元菟六
郡民三萬家於幽州開倉以賑之(同上)
補太延三年二月行幸幽州存恤孤老問民疾苦(同上)
(原孝文帝太和二十三年幽州民王惠定聚衆反自稱明法皇帝刺史李肅捕斬之冊府元龜)
(增魏任城王元雲出為冀州刺史性善撫綏留心政事甚得下情畿輔通志)
(原宣武帝延昌三年十一月幽州沙門劉僧紹聚衆反自號淨居國明法王州郡捕斬之北史宣武帝本紀)
原孝明帝孝昌元年八月杜洛周反于上谷二年十一月
攻陷幽州武泰元年為葛榮所併孝莊帝永安元年爾
朱榮討葛榮遺黨韓樓復據幽州反二年九月大都督
侯淵破韓樓于薊斬之幽州平(北史孝明帝本紀)
(補孝昌元年八月杜洛周反號年真王南圍燕州九月詔左將軍幽州刺史常景為行臺征虜將軍元譚為都)
(督以討洛周二年正月都督元譚次于軍都為洛周所敗二月都督李琚次于薊城之北又為洛周所敗琚戰)
(没五月燕州刺史崔秉率衆棄城南走秋七月洛周遣其别帥曹紇眞寇掠幽州常景遣都督于榮邀于粟園)
(大破之斬紇真十有一月洛周陥幽州執刺史王延年及行臺常璟武泰元年春二月洛周為葛榮所并魏)
(書孝明帝本紀)
(補廢帝普泰元年幽州刺史劉靈助起兵於薊率衆次安國城定州刺史侯淵破斬之魏書廢帝本紀)
增幽州治薊城燕郡領縣五薊廣陽良鄉軍都安城(魏書)
(地形志)
增後魏初增置定相平安瀛東燕滄殷南營九州共領
四十三郡(畿輔通志)
原北齊于州置東北道行臺(太平寰宇記)
原後周改置燕范陽二郡兼立總管府于州(同上)
原隋開皇三年廢燕郡所領五縣復屬州總管如故(同上)
增隋開皇三年置幽州總管大業三年廢州置郡(畿輔通志)
原煬帝初廢總管大業三年罷州以其地併入涿郡(太平)
(寰宇記)
增涿郡統縣九薊良鄉安次涿固安雍奴昌平懷戎潞
(隋書地理志)
(原自漢高帝置涿郡而治涿縣曹魏改涿郡曰范陽郡隋開皇初廢范陽郡大業初併燕范陽置涿郡治薊而)
(涿縣屬焉此郡名廢置徙治離合之辨也通鑑辨誤)
補自晉至隋幽州刺史皆以薊為治所(舊唐書地理志)
原大業四年春正月詔發河北諸郡男女百餘萬開永
濟渠引沁水南逹于河北通涿郡(隋書煬帝本紀)
原七年二月帝自將擊高麗(通鑑綱目)
原七年二月帝自江都行幸涿郡御龍舟渡河入永濟
渠夏四月車駕至涿郡之臨朔宫(通鑑)
(原煬帝幸涿郡召王遠知見于臨朔宫帝執弟子禮咨質仙事新唐書方技傳)
(原薊縣有故隋臨朔宫新唐書地理志注)
原秋七月發江淮以南民夫及船運黎陽及洛口諸倉
米至涿郡舳艫相次千餘里(通鑑)
原八年春正月四方兵皆集涿郡凡一百一十三萬三
千八百人號二百萬其餽運者倍之宜社于南桑乾水
上𩔖上帝于臨朔宫南祭馬祖于薊城北(同上)
原九年春正月徵天下兵募民為驍果集于涿郡(隋書煬帝)
(本紀)
增十年徵天下兵伐高麗三月帝如涿郡秋七月高麗
遣使請降(通鑑綱目)
(原大業七年以後初有遼東之役又發丁壮為驍果又送驢馬于涿郡又發黃衣牽船滄海又發五穀雜種牛)
(皮鐡炭飛輓千里河洛記)
補上谷賊帥王須拔自號漫天王擁衆數萬人掠幽州
中流矢而死其亞將魏刀兒代領其衆自號歷山飛竇
建德襲破之盡併其地(舊唐書列傳)
增羅藝大業時屢以軍功官至虎賁郎將煬帝令受右
武衛大將軍李景節度督軍於北平(同上)
原帝伐高麗器械資儲皆積于涿郡涿郡人物殷阜屯
兵數萬又臨朔宫多珍寶諸賊競來侵掠留守官虎賁
郎將趙什住等不能拒惟雲陽羅藝獨出戰前後破賊
甚衆什住等隂忌之藝宣言激其衆曰吾輩討賊數有
功城中倉庫山積制在留守之官莫肯散施以濟貧乏
將何以勸士衆皆憤怨軍還郡丞出城候藝藝因執之
陳兵而入什住等懼皆聽命乃發庫物以賜戰士開倉廪
以賑貧乏殺不同己者藝自稱幽州總管(通鑑)
補建德使大將軍高士興抗禦羅藝兵進圍幽州攻之
不克退軍于籠火城為藝所襲士興大潰九月建德自
帥師圍幽州藝出兵與戰大破之斬首千二百級藝兵
頻勝而驕進襲其營建德列陣于營中填塹而出擊藝
敗之建德薄其城不克遂歸洺州(舊唐書列傳)
補羅藝在幽州為竇建德所圍告急于高開道乃率二
千騎援之建德懼其驍銳于是引去時幽州大飢開道
許給之粟藝遣老弱就食開道皆厚遇之藝甚悦不以
為虞乃發兵三千人車數百乘驢馬千餘匹請粟于開
道悉留之北連突厥告絶於藝(同上)
增高開道引兵圍北平未下隋守將自度不能支棄城
去開道據其地武德元年陷漁陽郡有之有鎧馬數千衆
萬人自號燕王(新唐書列傳)
增武德元年隋將李景守北平郡高開道圍之景拔城
去開道取其地進䧟漁陽郡自立為燕王都于漁陽先
是有懷戎沙門高曇晟者因縣令設齋士女大集曇晟
與其僧徒五十人擁齋衆而反殺縣令及鎮將自稱大
乘皇帝立尼静宣為耶輪皇后建元為法輪夜遣人招
誘開道結為兄弟改封齊王開道以衆五千人歸之居
數月襲殺曇晟悉并共衆三年復稱燕王(舊唐書列傳)
增劉黑闥亡將張君立奔於開道與其將張金樹潛相
連結圍開道開道自殺金樹殺張君立遂歸國開道自
初起至滅凡八歲以其地為媯州(同上)
原張道源撫輯山東諭藝降武德二年乃奉表以地歸
詔封燕王(新唐書列傳)
欽定日下舊聞考卷二
