欽定日下舊聞考卷三十九
皇城(一)
(臣)等謹按
皇城之内前明悉為禁地民間不得出入我
朝建極宅中四聰悉達東安西安地安三門以内
紫禁城以外牽車列闠集止齊民稽之古昔前朝後市
規制允符今謹編為
皇城四卷又朱彝尊原本綜列各條未分衢路先後考
孫承澤春明夢餘錄自地安門内分東西兩路編
次較為明晰兹仿其體例將朱彝尊原書及補增
各條均按地核實分路叙次以資考訂云
增
皇城在京城中周十八里有竒繚墻袤三千三百四丈
有竒正南曰
大清門少北曰長安左門曰長安右門東曰東安門西
曰西安門正北曰地安門
大清門之内曰
天安門
天安門之内曰
端門
端門之内左曰
闕左門右曰
闕右門(一大清統志)
(臣)等謹按
國家定鼎燕京
宫殿之外環以
紫禁城
紫禁城外重以
皇城甃以磗朱塗之上覆黃琉璃瓦城四門正南門於
順治元年上
大清門牌額
天安門為
皇城正門明曰承天門順治八年重修工成改定今名
地安門明曰北安門亦順治九年改定
增
皇城廣袤三千六百五十六丈五尺高一丈八尺下廣
六尺五寸上廣五尺二寸(會大清典)
(原舊制皇城外紅舖七十二座舖設官軍十人夜巡銅鈴七十有八貯長安右門初更遣軍人一一摇振環城)
(巡警歴西安北安東安三門俱會長安左門而止每十鈴以兵部火牌一面後復造木牌五十六面付五門騐)
(發鈴收鈴之數明武宗實錄)
(原東西長安門通五府各部總門京師市井人謂之孔記聖門有識者曰拱宸然亦非也本名公生門菽園雜)
(原正統元年六月作公生門于長安左右門外之南明英宗實錄)
(原成化二年六月䟽通東西公生門至大明門溝渠各二百一十五丈東安門至南牆角溝渠二百二十五丈)
(宗明憲實錄)
(原唐宋禁中亦許乘馬今制自兩長安門東西華門外在過者皆下馬雖相臣亦然震澤長語以上五條原)
(城市門今移改)
原自北安門裏街東曰黃瓦東門門之東街南曰尚衣
監街北曰司設監再東曰酒醋麫局曰内織染局有外
厰在朝陽門外又有藍靛厰在都城西皆本局之外署
也曰皮房紙房曰針工局曰巾帽局其後臨河有梓潼
廟曰火藥局即兵仗局之軍器庫也(蕪史)
(原尚衣監製造皇帝皇太子親王衮冕袍服司設監成造各宫篾簟蒲席棕薦及各宫進用龍牀頂架帳幔轎)
(椅鋪陳衣包蓋袱花毯地氊圍幕油袱雨繖等物鋪設宫殿龍簾走索席梯水部備考)
(原初永樂問北征獲羊萬餘令順天府所屬州縣分收歲辦羊毛價銀輸司設監供用謂之長生羊毛弘治間)
(府尹黃傑言歲久羊已無存民猶輸納甚苦已得旨除豁司設監尋復以前令為言上曰羊亡毛存是無名之)
(征也其悉除之宫明孝宗實錄以上三條原在室門今移改)
(增司設監掌印太監一員裏外監把總二員典簿掌司寫字無定員掌鹵簿儀仗帷幕諸事尚衣監掌印太監)
(一員管理僉書掌司監工無定員掌御用冠冕袍服及屨舄靴韈之事明史職官志)
(增酒醋麫局掌印太監一員管理僉書掌司監工無定員掌宫内食用酒醋糖醬麫豆諸物與御酒房不相統)
(轄上同)
(原織染局于朝陽門外種藍打造靛青煉染大紅紵絲紗羅經緯合用礦□石灰于馬鞍山厰燒造水部備)
(考門原在宫室今移改)
(增内織染局掌印太監一員管理僉書掌司監工無定員掌染造御用及宫内應用縀疋城西藍靛厰為此局)
(外署官明史職志)
(原内官監巾帽局掌造内府冠帽設大使一人副使二人針工局掌造内府衣服設大使一人副使一人織染)
(局掌織染縀疋設大使一人副使一人顔料局掌燒造銀硃等項顔料設大使一人春眀夢餘錄)
(原針工局縫製王府冊封賞賜等項衣服内官内史長隨小火者三年一次給與冬衣六年一次給與鋪蓋)
(水部備考)
(原泰昌元年十二月工部題給針工局年例冬衣計兩京中使長隨共九千口一十五名折冬衣八萬一千五)
(百九十四兩在明熹宗實錄改以上三條原宫室門今移)
(增針工局掌印太監一員管理僉書掌司監工無定員掌造宫中衣服明史職官志)
(增巾帽局掌印太監一員管理僉書掌司監工無定員掌宫内使帽靴駙馬冠靴及藩王之國諸旗尉帽靴)
(同上)
(臣)等謹按黃瓦門之名見于大佛堂碑刻今俗呼
為東西黃華門蓋字音之訛也尚衣監司設監今
廢考東黃瓦門之東迤南有玉皇廟即尚衣監舊
廨廟中有
本朝雍正三年重修碑記迤北曰慈慧殿以慈慧寺得
名也寺中有碑二一糢糊不可讀惟篆額司設監
三字尚可辨一我
朝康熙間重修碑記碑文止言明宫監以梵宇為私廨
而不著司設之名稍東南為簾子庫有真武廟稍
東為織染局有華嚴寺寺碑皆有司設監名蕪史
謂司設監在黃瓦門街北信矣酒醋織染等局今
俱廢而各衚衕仍存其名酒醋局衚衕内興隆寺
有鑪一上鑄酒醋麫局佛堂供奉字内織染局衚
衕内有華嚴寺寺内有弘治嘉靖二次重修織染
局佛道堂碑記針工局巾帽局兩衚衕與内織染
局毗連皆在玉河南火藥局在玉河北臨河有伽
藍寺前殿祀關帝後殿祀毘盧佛有鐘一上鑄火
藥局字又西為火神廟而無梓潼廟皮房紙房今
俱無可考藍靛厰詳郊坰門
原北安門内街東曰安樂堂内官有疾者徙此(蕪史)(原在)
(宫室門今移改)
(臣)等謹按春明夢餘錄云安樂堂在地安門内街
東蕪史作街西誤今堂額雖存並非内監養病之
所又按羊房夾道亦有安樂堂乃明孝宗誕生之
地明史謂之西内詳本條下
原再東稍南曰内府供用庫(蕪史)
(原供用庫歲辦木柴木炭檾麻荆條猫竹白麻榆槐松栢木版運送石灰城甎猫水部備考以上二條原在)
(宫室門今移改)
(增内府供用庫掌印太監一員總理管理掌司寫字監工無定員掌宫内及山陵等處内官食米及御用黃蠟)
(白蠟沉香等香凡油蠟等庫俱屬之舊制各庫設官同八局明史職官志)
(增供用庫凡浙江湖廣四川福建江西廣東山東河南等布政司直隸蘇松常鎮寧太安慶廬鳳淮揚等府歲)
(解黃白蠟芽業茶并蘇松常三府解到白熟糙粳糯米俱送本庫收明會典)
(臣)等謹按今酒醋局南蠟庫衚衕五聖祠内有磬
一上鑄内府供用庫五聖祠供奉等字稍南地仍
名内府庫即蕪史所稱内府供用庫無疑
(原番經厰内官遇萬夀元旦等節于英華殿作佛事卒事之日一人扮韋駝抱杵面北立餘披瓔珞鳴鑼鼓吹)
(海螺諸樂器贊唱經呪至夜五方設佛會立五色繖數十人魚貫行其間有所謂九連環者其行逾疾至九連)
(環變則體迅若飛鳥觀者目眩矣天啟辛酉後奉旨以宫人為之天啟宫詞注)
(原宫中各長街設有路燈以石為座銅為樓銅絲為門壁每日晩内府庫監灌油然燈以便巡行曰番經厰念)
(習西方梵唄經凡有佛事本厰内官易番僧帽衣紅袍黃領黃護腰一日或三晝夜蕪史)
(原漢經厰念習釋家諸品經僧伽帽袈裟緇色衣與僧人同惟不剃髮耳佛事畢仍易内臣服色同上以)
(上三条原在宫室門今移改)
(臣)等謹按明番經厰漢經厰今為嵩祝法淵智珠
三寺考嵩祝寺東廊下有銅鐘一鑄番經厰字西
廊下有銅雲板一鑄漢經厰字又法淵寺有張居
正撰番經厰碑記云番經厰與漢經厰並列是可
據也
增嵩祝寺在三眼井之東(城冊)
(臣)等謹按嵩祝寺大殿額曰妙明宗鏡後樓額曰
慧燈普照聫曰碧砌瑶階春色麗琪花芝草日華
鮮西側聫曰夜梵聞三界朝香徹九天皆
皇上御書
增法淵寺在嵩祝寺東寺有銅鼎一高六尺有咫(城冊)
增智珠寺在嵩祝寺西(城冊)
(臣)等謹按智珠寺前殿額曰寶網光音聫曰香雲
遍覆真如界皓月常明自在天後殿額曰現清淨
身聫曰金粟神光昭妙應香林淨域證虛明皆
皇上御書
(增張居正番經厰記者番經來自烏思藏即今喇嘛教達摩目為旁支曲竇也成祖文皇帝貽書西天大寶)
(法王延致法尊尚師等取其經繕寫以傳雖貝文梵字不與華同而其義在戒貪惡殺宏忍廣濟則所謂海潮)
(一音醍醐同味者也厰在禁内東偏與漢經並列歲久亦漸圯矣穆宗莊皇帝嘗出帑金命司禮監脩葺今上)
(登大寶復以慈聖皇太后之命命終其事經始隆慶壬申至八月而告成事因為文鑱于石垂諸久遠焉萬歷)
(元年四月八日建極殿大學士張居正撰)
(臣)等謹按朱彝尊原本凡引碑文注云吉金貞石
志非實有其書也今新增各條事歸核實採諸書
者注某書碑板則書某人某碑我
朝鼎建者謹就本事直書不從彝尊之例後倣此
(原司苑局進用蔬菜俱有竹籃筐盒裝盛合用物料水□備考原在宫室門今移改)
(增司苑局掌印太監一員管理僉書掌司監工無定員掌蔬菜瓜果明史職官志)
(原鐘鼓司陳御前雜戲削木為傀儡高二尺餘肖蠻王軍士男女之像有臀無足下安卯栒用竹板承之注水)
(方木池以錫為箱支以木櫈用紗圍其下取魚蝦萍藻躍浮水面中官隠紗圍中將人物用竹片托浮水上謂)
(之水嬉其以雜劇故事及癡兒騃女市井駔儈之狀約有百回每四十餘人各以兩旗引之登場謂之過錦皆)
(鐘鼓司承應蕪史)
(原内官諸署指鐘鼔司為東衙門賤而不居改穀城山房筆麈以上二條原在宫室門今移)
(增鐘鼓司掌印太監一員僉書司房學藝官無定員掌管出朝鐘鼓及内樂傳竒過錦打稻諸雜戲明史職)
(官志)
(臣)等謹按司苑局今已無可考矣鐘鼓司亦廢今
嵩祝寺東北有鐘鼓司衚衕内有鐘鼓寺當即其
地云
原再南曰新房曰都知監曰司禮監門之内稍南有松
樹者内書堂也(蕪史)(原在宫室門今移改)
(增都知監掌印太監一員僉書掌司長隨奉御無定員舊掌各監行移關知勘合之事後惟隨駕前導警蹕)
(眀史職官志)
(原司禮監每年成造上用兔香狸山羊毛鼠尾筆徽墨雜墨印造上用經書制勅雲龍等箋灑金枌蠟等紙精)
(微勘合文簿經書畫匣屏風畫軸楣杆紙扇及成造龍牀應用猫竹松木螺甸青碌川漆嚴漆金箔圓籐木柴)
(等料糊飾宫殿屏風窗格綾紗紙劄水部備考)
(補司禮監每年成造上用並進宫兔毛筆共二萬九千九百餘枝工部志)
(補朝廷用筆每月十四三十日兩次進御各二十管冬用綾褁管槀襯以綿春用紫羅至夏秋用象牙水晶玳)
(瑁等皆内府臨時發出製造弘治中吳興筆工造筆進御有細刻小標記云筆匠施阿牛孝宗鄙其名易名曰)
(施文用至今猶然室戒菴漫筆以上四條原在宫門今移改)
(增司禮監提督太監一員掌印太監一員秉筆太監隨堂太監書籍名畫等庫掌司内書堂掌司六科廊掌司)
(典簿無定員提督掌督理皇城内一應儀禮刑名及鈐東長隨當差聽事各役關防門禁催督供應等事掌印)
(掌理内外章奏及御前勘合秉筆隨堂掌章奏文書照閣□批硃掌司各掌所司典簿典記奏章諸出納號簿)
(職明史官志)
(臣)等謹按都知監今無考司禮監今為吉安所
(原大學士陳山離間趙邸上疎薄之命解内閣機務教内侍開席於文華殿東廡至景泰中選小内侍七人俾)
(中允倪謙吕原教之亦于文華殿東廡天順後于内府書堂專命翰林官往教遂為定制雙槐歲抄)
(原翰林官内府供職日給光祿黃封内膳有常制承命内館教書者則兩給之&KR1456;綴錄)
(原凡教内書堂用史官四員赴書堂日諸生約四十餘人于承天門外迎接師于西版房易吉服肅而入故事)
(新任者設飯于端門内相所飯訖自左由會極門轉東河邊到内書堂北書堂祀孔子師入四拜書堂南亦祀)
(孔子師入只揖不拜新舊師東西序立舊者居東交拜訖諸生拜于堂下到内書堂列坐設宴宴畢由厚載門)
(出典詞林故)
(原内書堂教授讀書自學士陳山始以後詞臣任之奉旨收入宫人選年十歲上下者二三百人撥内書堂讀)
(書本監提督總其綱掌司分其勞擇日拜孔子請詞林諸公從長安右門入北安門出後則由北安門出入每)
(學生一名各具白蠟手帕龍挂香以為束修蕪史)
(原内書堂西向約十餘間其南一室奉先聖其北一室亦奉先聖于南則拜于北則揖不知何義玉堂薈記)
(原正德八年十二月重造司禮監書堂以燬于火也明武宗實錄)
(補翰林教小内官在書堂中有四五百人學士五人輪五日一轉至日背書批倣責罰常二百餘人輕者留衣)
(而杖重者禠衣露體則發他處責之或十人或十五人一行跪以次受責戒葊漫筆以上七條原在宫室門今移改)
(臣)等謹按明自宣宗始設内書堂選詞臣課讀小
内監使通文墨掌章奏得與外廷往來致啟閹豎
干政之漸貽謀不善遂釀成一代厲階我
朝宫府肅清内監不得干預政事正本澄源超邁前古
向惟
萬善殿派漢教習一員課讀年幼内監十餘人乾隆三
十四年復奉
上諭以内監之設止備使令無取深通文義派内務府
筆帖式一員教令粗識文字將漢教習永遠停止
法禁明而防制密洵足為萬世不易之良法矣
原諸司最貴重者曰司禮監次内官御用司設御馬諸
監惜薪司曰近侍牌子曰掌刑于外職最雄者曰提督
東西厰(西厰成化正德間暫設俄革)曰提督十二團營五軍營曰南
京守備曰兩廣總鎮及各處鎮守(鳳洲筆記)(原在宫室門今移改)
(增御前近侍曰乾清宫管事督理御用諸事曰打卯牌子掌随朝捧劍俱位居司禮東厰提督守備之次曰御)
(前牌子曰煖殿曰管櫃子曰贊禮曰答應長隨曰當差聽事曰拏馬尚冠尚衣尚屨皆近侍也明史職官志)
原又南曰尚膳監御馬監向東者曰北花房曰印綬監
曰中書房曰蹴圓亭(蕪史)
原新房之北則司禮監也新房之南則御馬監也(同上)
(以上二條原在宫室門今移改)
(臣)等謹按新房今無考司禮監之南御馬監之北
有高房衚衕或即其地
(原御馬監合造晾馬繩索馬槽馬樁桶杓繩刷水部備考)
(原朱寕本雲南玀玀成化間太監錢能守雲南時見寧狡黠以為奴能死遂竄名騰驤衛為勇士執役御馬監)
(武宗常至監試馬因寕應對敏給執控閑習遂獲進用不三四年寵極位盛迄至殺身云宙載)
(補萬歷時有進無角二黑牛者養之御馬監内□隠集以上三條原在宫室門今移改)
(增御馬監掌印監督提督太監各一員騰驤四衛營各設監官掌司典簿寫字拏馬等員象房有掌司等員)
(明史職官志)
(增宣德間今御馬監象馬牛羊革分𣲖兩直隸山東河南山西陜西諸府州地畝内徵納明會典)
增馬神廟在馬神廟街(城冊)
(臣)等謹按馬神廟即明御馬監馬神舊祠也廟基
舊在街之稍北乾隆二十年移建今廟有碑廟殿
舊額曰明霞館
聖祖仁皇帝御書廟内大鐘一上有正德十年鑄御馬
監馬神廟供奉十三字小鐘一上有勅建馬王廟
康熙四十二年造十二字殿前大鑪一上有康熙
四十六年造御馬監馬神廟供獻十五字殿内小
鑪十五皆有康熙丁亥造御馬監馬神廟供奉字
迤南為
御馬圈其地蓋仍明舊也
原御馬監廳事之南曰裏草欄草場監之南向西者曰
杆子房曰北膳房曰煖閣厰曰南膳房曰明器厰曰混
堂司曰内東厰永樂十八年始置提督太監一員關防一
顆文曰欽差總督東厰官校辦事太監關防天啟四年
避御諱改鑄官校曰官旗萬歷初馮保奏建扁曰朝廷
腹心有欽給密封牙章一枚應封奏者以此鈐封(蕪史)
(原在宫室門今移改)
(臣)等謹按今
御馬圈南地名銀閘有真武廟即明御馬監裏草欄舊
址也廟内有天啟三年碑記可考又南為騎河樓
廟兒衚衕舊名煖閣厰内有關帝廟廟有鐘二一
鑄暖閣厰關帝廟字一鑄暖閣厰關帝廟康熙四
十九年孟秋虔造字至南北膳房考春明夢餘錄
萬歷二十八年拆去蓋造觀心殿修補乾運殿其
杆子房明器厰混堂司今無考
(原東厰置自永樂十八年其衙門無設官主之者司禮監秉筆太監一人司屬隸役悉取給于錦衣衛故各員)
(役陞轉皆在衛而太監乃司禮監堂上官秩最尊有去留而無陞轉其銜曰欽差總督東厰官旗辦事司禮監)
(秉筆太監凡掌司禮監者號曰宗主督東厰者號曰督主或宗與督合一人領之有掌刑千戶一員以錦衣衛)
(千戶充之有加指揮至都督者又理刑百戶一員或曰貼刑二人共坐理事熹宗時嘗賜東厰刑官過肩獅子)
(服有加宫保府臣者矣其瓜牙司文移者曰掌班寫字房管事房辦事房以十二支分十二夥頭目一人曰擋)
(頭外人稱之曰夥長專司緝察各夥分數人動刑曰刑上每夥擋頭下有番子數人名曰幹事的專持人隂事)
(或縉紳私札交際禮或言語可質証者密白于擋頭得一事擋頭先捐金予之事曰起數予之金曰買起數擋)
(頭隨同番役于所犯之家左右寺廟空所名曰打摏擋頭設座番子直入所犯之家執犯者非刑拷掠一曰乾)
(醡酒一曰□罾兒或以細竹鞭筋其酷十倍官刑每月旦分遣辦事人于各衙門及各城門守定名曰坐記以)
(衙門所行事必小幅紙開報名曰打事件事件到東華門雖深夜司門者從門隙中傳入頃刻到掌厰即時達)
(至尊矣談客窗偶)
(原掌厰内直房有欽賜牙印一方凡打進事件奏聞者用此印鈐直至御前蓋得比輔臣之文淵閣印亦僭紊)
(極矣編野獲)
(原唐末兩樞密使及左右中尉柄事禁中與宰相表裏號為中貴亦稱内大臣樞密即今司禮中尉即今東厰)
(也房穀城山筆麈)
(原隆慶中刑科給事中舒化䟽朝廷設立厰衛原以捕盜防奸細非以察百官也駕馭百官乃天子之權而奏)
(核諸司責在臺諫朝廷自有公論今以暗訪之權歸諸厰衛萬一人非正直事出冤誣是非顛倒殃及善良非)
(盛世所宜有也上命付所司知之春眀夢餘錄)
(原崇禎十五年正月上諭東厰太監王德化曰朝廷設東厰緝事期于摘發大奸若紏剔細微文網苛察非所)
(以安全之也今後非謀反逆倫權豪捍法者勿問綏寇記略)
(補京師東厰者掌巡邏兵校之地也弘治癸丑五月忽風大作地䧟約深二三丈廣亦如之菽園雜記以)
(上七條原在宫室門今移改)
(增提督東厰掌印太監一員掌班領班司房無定員貼刑二員掌刺緝刑獄之事舊選各監中一人提督後專)
(用司禮秉筆第二人或第三人為之其貼刑官則用錦衣衛千百戶為之凡内官司禮監掌印權如外庭元輔)
(掌東厰權如總憲秉筆隨堂視衆輔各設私臣掌家掌班司房等員明史職官志)
(臣)等謹按内東厰為明季弊藪我
朝定鼎廓清禁掖東厰地名久就廢沒以蕪史春明夢
餘錄叙次考之當與暖閣厰衚衕騎河樓相近
原景泰六年四月增建御花房(明景帝實錄)
(原天啟中有龍見北花房之小河長尺許色黃碧有瓜無鱗其地近宋縉直房縉護以紅錦盛金合中奏進奉)
(旨送赴黑龍潭宫天啟宫詞注以上二條原在室門今移改)
(臣)等謹按北花房春明夢餘錄作百花房印綬監
中書房蹴圓亭今俱無考
增宣仁廟在
紫禁城外東北隅暖閣厰西北池子(一大清統志)
(臣)等謹按宣仁廟雍正六年
勅建以祀風神有
世宗憲皇帝御書協和昭泰額
增凝和廟在宣仁廟南(一大清統志)
(臣)等謹按凝和廟雍正八年
勅建以祀雲神有
世宗憲皇帝御書興澤昭彩額
原内承運庫在東下馬門其職掌庫藏在宫内者曰東
裕庫曰寶藏庫皆謂之裏庫其會極門寶善門迤東一
帶及南城磁器等庫則俱謂之外庫過外馬房餘宅數
區所謂河邊者也(蕪史)
(原内承運庫掌應用荷葉錫鑼錫銚茶瓶汁瓶礶鐣等物水部備考)
(原内承運庫以藏銀絹除歲用外其餘皆入内女官庫病逸漫記以上三條原在宫室門今移改)
(增内承運庫掌印太監一員近侍僉書太監十員掌司寫字監工無定員掌大内庫藏凡金銀及諸寳貨總隸)
(之官明史職志)
(增承運庫凡浙江江西湖廣山西四川等布政司直隸蘇松常鎮廬鳳淮揚徽寕池太安慶等府滁徐廣德等)
(州歲解絹疋并&KR2446;生絹翠毛皮俱送本庫收明會典)
(增正統二年令各處解到秋糧折銀赴部出給長單關填勘合送内府承運庫收貯同上)
(原熹宗在位七年帑藏懸罄嘗將累朝所鑄銀甕銀盌尊鼎重器輸銀作局傾銷充餉故餉銀多有銀作局三)
(字者此人所共見也甲申春廷臣請動内帑夫内帑惟承運庫耳錢糧解承運庫者二一曰金花一曰輕齎金)
(花銀所以供后妃金花及宦官宫妾賞賚輕齎銀以為勲戚及京衛武臣俸䘵隨進隨出非如唐德宗私庫聚)
(而不散者比野史乃謂城破大内尚有積金十餘庫不知十餘庫何名承運庫外有甲乙等十庫貯方物者也)
(天財庫貯錢者也古今通集庫貯書畫符劵誥命者也東裕庫貯珍寶者也外東庫亦貯方物無金銀也庫盡)
(此矣城破惟東裕庫珍寳存耳安有所謂十餘庫積金而紛紛謂上不輕發内帑豈不冤哉明崇禎遺錄)
(原在宫室門今移改)
(臣)等謹按春明夢餘錄内承運庫外馬房在御馬
監南俱無考惟河邊今有騾圈或即其地
欽定日下舊聞考卷三十九
