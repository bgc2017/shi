欽定日下舊聞考卷四十五
城市(内城東城一)
原明時坊西四牌十六舗東四牌二十六舗有羽林右
衛武功左衛武功右衛武功中衛(五城坊巷衚衕集)
(臣)等謹按五城坊巷衚衕集羽林右衛在保大坊
武功左衛武功中衛在小時雍坊武功右衛在思
城坊朱彛尊原書俱作在明時坊誤然其地今無
可考矣
原南之左曰文明(輟耕錄)(原在宫室門今移改)
增文明門即哈達門哈達大王府在門内因名之(析津志)
(臣)等謹按明史地里志文明門正統間改為崇文
門
本朝仍其名
(原薛瑄夏日出文明門詩處文明門外柳陰陰百囀黃鸝送好音行過御溝回望鳳凰樓閣五雲深敬軒)
(集蔡汝楠夏日登崇文城樓詩原)(玉京城闕欝崔巍炎)
(夏追攀逸興催亭午薰風吹解帶半空爽氣接行杯桑乾水□罘罳出碣石雲移□睨聞自是憑高多古意從來)
(賦客慣登臺自知堂集)
原吳匏庵園居有海月菴玉延亭春草池醉眠橋冷澹
泉養鶴闌今訪其遺跡已不可得(□津日記)
原海月庵在皇墻之西吳文定寬之居(春明夢餘錄)
(原吳寬海月菴冬日賞菊圖序略既弘治二年十月二十八日翰林諸公會予園居賞菊各有詩宜有圖置)
(其首乃請鄉人杜謙寫之大率寫其意不求甚似至于衣冠古雅亦不必似今人而况草木之産乎同集者謝)
(鳴治李賓之陳玉汝林亨大李世賢陸廉伯王濟之兒奭捧卷而進亦與焉匏翁家藏集以上三條原在)
(中城今移改旋看埽地畫亭形匠石掄材搆欲成喜挈增陳璚詩)
(樽罍賢宅相賀隨燕雀老門生一庭滿覆槐隂綠四座平分海月明高扁玉延題詠動愧將糠粃先耆英玉)
(延亭圖玉延亭成次韻玉汝增吳寬)(偶栽山藥得佳名墻下)
(幽亭一日成車馬勒回無俗士壺觴傾倒盡平生升階脱屨長頭近倚檻觀書老眼明此後來遊誰復障繞籬)
(須為惜殘英延同上成小詩落之增王鏊喜□亭新)(海月西來合有亭)
(亭中讀易定康成一時地勢皆增勝再到風光已隔生書帶草青新雨歇臨池水黑斷虹明玉延為客翁為主)
(應笑靈均嗅落英序同上延亭成承王汝以原倡丸示增李世賢和詩并玉)
(久失奉賀是用補作一首以附詩壇度屋角高槐偃蓋形槐陰又見一亭成林疎不礙溪靈天闊先看海月)
(生修竹幾竿臨水活幽花數朵隔籬明也知獨樂非君意鎮日相過總俊英同上)
(增李東陽詩眼玉延亭上三年約金谷園中四韻成前度看花非老後堂開燕祇諸生時時杖屨穿林影面)
(面軒窗坐月明擬斷芳葷就靈藥夜泉和露煮瓊英同上)
(增陸容和詩願此地原無澗壑形藥闌花圃比來成經營自已無餘服食應非羡久生抱甕不辭三徑遠把)
(書隨意四簷明也知人好居還好文酒時時走俊英同上)
(臣)等謹按玉延亭海月菴析津日記云訪其遺跡
已不可得而春明夢餘錄以為在皇墻之西故朱
彛尊原書列之中城西偏其實亦傳聞之詞耳今
考河南彭氏所藏張見陽補畫玉延亭圖有趙寬
賦序云春坊先生所居崇文街第有園一區名亦
樂中有亭曰玉延賦首又云並東郭之青陽刖斯
亭應在東城又考毛澄重建玉延亭記云園中别
有菴曰海月玉延為菴之輔則海月菴與玉延亭
毗連亦無疑故移於東城特其舊址今亦無可考
耳圖中和詩甚多今苐取吳寬原序所有諸人之
詩增載
增賢良寺舊在東安門外帥府衚衕雍正十二年建本
怡賢親王故邸捨地為寺
世宗憲皇帝賜名賢良寺
御撰碑文以記乾隆九年
皇上御書心經塔碑勒石扵寺二十年移建於冰盞衚
衕(一大清統志)
增
世宗皇帝御製賢良寺碑文賢良寺者朕弟和碩怡
賢親王故邸第也朕臨御之初晉王藩爵膺總理之寄
竭忠誠之悃帷幄訏謨邊防大計以及方田水利理財
用人皆能區畫精詳贊襄治化朕用賴焉八年以來有
如一日功在社稷澤在生民實
聖祖篤孝之子朕之愛弟而純臣也是由
國家昌運
祖宗景福篤生我王畀予一人顯一代之偉人為本朝
之良弼稽諸史策概不多見焉生平鉅細皆由至性雖
聲容言動皆能純摰感人使接者莫不愛敬且淡漠於
富貴希闊扵聲色崇儉約已樂善博施行常留意空宗超
有妙悟豈佛氏所謂菩薩再來者歟王遺言以邸第作
佛宫今既没因成其願勅寺額曰賢良識其實也命禪
者主之建大法幢集大法衆吹大法螺演大法義長為
吾王冥福詎不善歟寺功既竣紀王勲德並勒貞珉與
佛日同昭法燈永炳云
(臣)等謹按崇文門北去里許為單牌樓曰就日又
北曰四牌樓東曰履仁西曰行義南北曰大市街
單牌樓西東長安門街北自王府大街至崇文門
街朱彛尊原書皆隸中城今以現在地界考之屬
東城故原書中城卷内澄清坊以下各條移序於
後又按教忠坊原書屬之北城今四牌樓以西至
東直門大街交道口以南皆屬東城故原書北城
卷内教忠坊以下各條亦移叙扵後合為一卷其
崇文門大街以東仍依原書由明時坊起於下卷
内以次編叙
原澄清坊九舗有成壽寺元極觀(五城坊巷衚衕集)
原成壽寺在澄清坊有勑建碑(明順天府志)(以上二條原在中城今移改)
(臣)等謹按澄清坊成壽寺在今椿樹衚衕明成化
元年内監夏時所建也時有弟詔封翊教禪師勑
住此寺萬歷癸丑重修詹事葉雲舉為之記元極
觀在乾魚衚衕今存
原燈市在東華門王府街東崇文街西亘二里許南北
兩㕓凡珠玉寳器以逮日用微物無不悉具衢中列市
棋置數行相對俱高樓樓設氍毺簾幕為宴飲地一樓
每日賃直至有數百緡者夜則燃燈於上望如星衢市
自正月初八日起至十八日始罷鬻燈在市西南有冰
燈細剪百綵澆水成之按宋時燈市乃從九月菊燈始
今止正月内數日耳(燕都游覽志)(原在中城今移改)
(增上元十夜燈始於太租今北都燈市起初八至十三而盛迄十七乃罷也燈夕者朝逮夕市而夕逮朝燈也)
(市在東華門東亘二里市之日省直之商旅夷蠻閩貊之珍異三代八朝之骨董五等四民之服用物皆集衢)
(三行市四列市樓南北相向朱扉繡棟素壁綠綺疏其設□□簾幕者勲家戚家宦家豪右家眷屬也向夕而)
(燈張燈則燒□料絲則夾畫堆墨等紗則五色明角及紙及麥□通草則百花鳥獸蟲魚及走馬等樂作樂則)
(鼔吹雜要絃索鼔吹則橘律陽□東山海青十番雜耍則隊舞細舞筒子筋斗蹬罈蹬梯絃索則套數小曲數)
(落打碟子其器則和必斯都哩默色察爾竒等烟火施放則以架以盒架高且大盒層至五其所蔵械壽帶葡)
(萄架珍珠簾長明塔等於斯時也絲竹肉聲不辨拍□光影五色照人無妍&KR1126;烟罥塵籠月不得明露不得下)
(永樂七年令元宵節賜百官假十日今市十日□百官假五日内臣自秉筆篆近侍朝臣自閭部正外臣自計)
(吏不得過市猶古罰帟幕蓋□意其他例得與吏士軍民等過市市樓價高歲則豐民樂樓一楹日一夕□至)
(數百緡者撥帝京景物略語按和必斯蒙古語樂器名也舊作胡四都哩蒙古式樣也默色器械也舊作)
(土兒密失察爾竒滿洲語扎板也舊作乂兒機今俱譯改)
(原石崑玉燈市詩波燈市百貨藂𩔖聚還分局雜沓掩塵埃穹窿象山谷斯細舉名最下亦珠玉滿城恣意)
(觀履舄時交觸側肩趁友朋轉盼遺僮僕樓上樓下人徙倚自相矚重器與嬌容迴還日不足倘非挾厚蔵焉)
(用空馳逐惟我獨□行煇煌聊飽目佻佻白面郎囊裹金如□訪古探瑰竒十僅償其六本擬快於心旁觀容)
(有蹙為君話所從原出巨家櫝向□此場中而今在此鬻佇看市道間何事無翻覆物□火傳薪人寰風轉燭)
(□諸海陸珍權與豪華蓄姑數杖頭錢來酣春酒□燕都游覽志)
(原范景文詩爛御溝春暖漲冰絲風煖沙吹日影移珠綴九微光燦張燈不待月高時王孫約隊簇金貂)
(玉勒青驄綺陌驕文□珊瑚看不盡東華門外市三條朱樓一帶欝嵯峨陣陣香風□綺羅龍燭薰風喧不)
(夜天街到處月明多醉月明處處度笙簫春色分明念四橋有酒勸君須盡百年能得幾元宵冰餐堂稿)
(原徐潁燈市詞□□掖門東燈市□千官萬姓擁塵灰悔不多□買身鞍□喝道下驢來燕都游覽志)
(原劉侗竹枝詞種田家歌舞魏家漿海淀園林恭順香桃李莫分先後思波一片是春光帝京景物略)
(原汪歷賢詩去長安燈市□兼宵游女爭呈馬上腰踏遍燈光不歸更留同伴走三橋錦繡來□未曾收)
(猶□燈殘續冶游好向高梁看柳色清明上已在前頭燕都游覽志)
(原賀世夀燈市詩語冰條未破玉河流春氣先蒸市上樓錦簇花□喧笑幾家都尉幾通侯九微燈影六)
(街連景色仍如萬歷年只有官人歸去早酒壚不待月中天同上)
(原王應遴燈市詩士千官休沐逐良期不見牙牌掛阿誰聞說昔年三學召來殿上撰燈詞星毬蓮炬半)
(空懸火數梨花罩酒筵莫道米珠薪桂地誰人肯惜買燈錢哥寔倭漆載盈車估客□兒莫自誇寳玩聖明)
(原不好故令結市在東華罷同上騰盡說繁華較舊增原王驤燈市曲迎春纔更喧)
(國事正當宵旰日君王大内不看燈此逐隊人過燈市來喧喧街鼓動成雷若□豐儉應如一歲何妨月一)
(回樹出炕新花不耐寒裝來盆盎也難觀衆中最苦惟移改梅壽字香煙屈曲蟠同上以上八條原在中城今)
(增王延陳燕京元夕曲照大道朱樓錦繡圍歌鐘萬戶繞春輝樓前火樹嶙峋化作紅雲片片飛香車一)
(一渡星橋翠袖雙雙引玉簫但訝遊人爭辟易不知夫壻漢嫖姚萬柳千花巧自裝春風吹散綺羅香誰教)
(月色糢糊甚惱殺幽并遊冶郎帝京景物略)
(臣)等謹按燈市久廢今東安門外稍北猶存燈市
口之名
原法華寺在明照坊俱有勅建碑(明順天府志)(原在中城今移改)
(臣)等謹按法華寺在今豹房衚衕明景泰中太監
劉通捨宅為寺天啟中重修詔賜蔵經璽書有大
學士黃立極碑記
原仁壽坊八舗有府軍後衛金吾右衛隆福寺仰山寺
(五城坊巷衚衕集)(原在中城今移改)
(臣)等謹按五城坊巷衚衕集金吾右衛在南薰坊
朱彛尊原書作仁壽坊誤府軍後衛坊巷集不詳
其地仰山寺云有前後街今俱無可考隆福寺在
大市街西馬市北其街猶以寺得名明景泰年間
建有碑在寺中
原景泰三年六月命建大隆福寺役夫萬人以太監尚
義陳祥陳謹工部左侍郎趙榮董之閏九月添造僧房
四年三月工成(明景帝實錄)
(原景泰五年四月新建隆福寺成車駕擇日臨幸有司已夙駕除道太學生濟寧楊浩上疏陛下即位之初首)
(幸太學海内之士聞風快覩今又棄儒術而崇佛豈可垂範後世耶儀制郎中章綸亦言以萬乘之君臨非聖)
(之地史官書之傳之萬世實累聖德上覽疏即日罷行時又有太學生西安姚顯疏言王振竭生民膏血修大)
(隆興寺車駕不時臨幸請自今凡内臣修蓋寺院悉行拆毁以備倉厫之用時不能用自正統至天順京城内)
(外建寺二百餘區大臣諫官不言而二生言之一時名震中外明典彙)
(原大隆福寺為景帝所建至撤英宗南内木石助之未幾又從山西巡撫都御史朱鑑言謂風水當有所避忌)
(乃命閉正門不開禁鐘鼓聲又拆寺門牌坊所謂第一叢林者而無□於禍難成化間又以妖僧繼曉建護國)
(大永昌寺致勞憲宗親幸不逾時曉□寺毁二寺皆逼近禁□隆福今尚存而永昌無寸椽片瓦矣野獲編)
(原京□鉅刹大興隆大隆福二寺為朝廷香火院餘皆中官所建菽園雜記以上四條原在中城今移改)
增大隆福寺三世佛三大士處殿二層三層左殿蔵經
右殿轉輪中經毘盧殿至第五層乃大法堂白石臺欄
周圍殿堂上下階陛旋繞雕櫳踐不藉地曙不因天蓋
取用南内翔鳳等殿石欄杆也(帝京景物略)
增隆福寺在東城大市街之西北明景泰四年建
本朝雍正元年重修每月之九十日有廟市百貨駢闐
為諸市之冠有
世宗御製碑文又
御書真如殿匾曰慈天廣覆乾隆十一年
皇上御書匾二曰法鏡心宗常樂我淨(一大清統志)
(臣)等謹按真如殿聮曰覺海澄圓無所住義天高
廣本來空
皇上御書
增
世宗皇帝御製隆福寺碑文京城之内東北隅有寺
曰隆福肇建於明景泰三年逾歲而畢工營構之費悉
出於官蓋以為祝釐之所自景泰四年距今二百七十
餘年風雨侵蝕日月滋久朕昔曾經斯寺有感於懷兹
乃弘施資財庀材召匠再造山門重起寳坊前後五殿
東西兩廡咸葺舊為新飾以采繪寺宇增輝煥之觀佛
像復莊嚴之相既告厥成因勒貞石以紀其事夫佛之
為道寂而能仁勸導善行降集吉祥故歷代崇而奉之
然朕非以自求福利洪範曰歛時五福用敷錫厥庶民
言王者之福以被及羣生為大也然惟我
皇考聖祖仁皇帝功德隆厚歷數綿長四海兆人胥登
仁壽之域自古帝王備福之盛無有比倫朕纘嗣鴻基
思繼
先志使遐邇蒸民嚮教慕義俱種善果各種福田藉大
慈之佑感召休徵錫以繁祉井里安阜耄期康寧享太
平之福永永無極刖朕所以受
上天之景福承
皇考之慶澤者莫大乎是此朕為蒼生勤祈之至願也
夫
原教忠坊十舗元殺宋文丞相於此地故名(五城坊巷衚衕集)
原至元十六年帥臣張宏範執文天祥至大都囚之上
屢欲赦出相之不從十九年十二月初九日戮於燕南
城柴市(中堂紀事)(以上二條原在北城今移改)
(臣)等謹按據春明夢餘錄柴市即今府學舊基在
都城東北隅元時城偏於北故中堂事紀稱為南
城也
原天祥北行十月至燕館供帳如上賓天祥義不寢處
坐達旦四日張宏範至具言不屈狀五日送兵馬司械
繫空宅中十餘日解手縛又十餘日得疾十二月去械
猶繫頸自是囚兵馬司者四年其為詩有指南前錄三
卷後錄五卷集杜二百首皆有自序(劉岳申文信公傳)
(原公至柴市觀者萬人公問市人曰孰南面或有指之者公即向南再拜索紙筆書二詩云昔年單舸走維揚)
(萬死逃生輔宋皇天地不容興社稷邦家無主失忠良神歸嵩嶽風雷變氣吐烟雲草樹荒南望九原何處是)
(塵沙黯淡路茫茫衣冠七載混旃裘憔悴形容似楚囚龍馭兩宫崖嶺月貔□萬竈海門秋天荒地老英雄喪)
(國破家亡事業休惟有一靈忠烈氣碧空長共暮雲愁是日大風揚沙天地晝晦公既死世祖臨朝歎曰文丞)
(相好男子不肯為吾用殺之誠可惜也自後連日陰晦官中白晝或□燭行適張真人來朝世祖問之對曰此)
(殆殺文丞相所致也乃贈公特進金紫光禄大夫□府儀同三司檢校太保中書平章政事廬陵郡公諡忠武)
(令簽樞密院事王積翁書神主灑埽柴市設壇祠之丞相博囉初行奠禮狂颷旋地起卷主入雲中博囉等改)
(書前宋少保右丞相信國公天始開霽傳)(趙弼文信公)
(補歲在壬午乃至元十九年也于是祥興亡且三年矣宋瑞囚中作贊并序曰吾身居將相不能救社稷安天)
(下軍敗國亡辱為俘囚其當死久矣被執以來欲引決而無□今天與之機謹南向再拜以死其贊曰孔曰成)
(仁孟曰取義惟其義盡是以仁至讀聖賢書所學何事而今而後庶幾無愧宋丞相文天祥絶筆龔□文信)
(公傳南十義士舁公藁葬都城小南門外五里道傍大原江)
(德二年繼子陞至都順城門内見石橋織綫人婦公舊婢綠荷也為陞語劉守子乃引到葬處大小二僧塔其)
(大塔小石碑刻信公二字遂以歸葬廬陵略)(帝京景物)
(補張千載字毅父廬陵文文山友也文山顯貴屢以官辟皆不就文山自廣還至吉州城下千載來見曰丞相)
(赴北某亦往遂以故宋公營求江西省咨之北寓于文山囚所側近日以食奉之凡留燕三年潛造一櫝文山)
(受刑後即蔵其首仍訪文山妻歐陽夫人于俘獲中俾出火其屍千載拾骨置囊并積南歸付其家葬之啽)
(囈集)
原文丞相祠國初北平按察司副使劉崧立(名勝志)
(原永樂六年太常博士劉履節奉命正祀典謂天祥忠於宋室而燕京乃其死節之所請祠祀從之祠堂三楹)
(前為門又前為大門祠之西為懷忠會館江右士夫歲時集會於此以祭公者也宣德四年保定李庸為府尹)
(重拓其祠信國所著有日錄吟嘯集指南錄集杜詩並刊板祠中春明夢餘錄以上七條原在北城今移)
(改文信國正氣歌增)(天地有正氣雜然賦流形下則為)
(河獄上則為日星於人曰浩然沛乎塞蒼冥皇路當清夷含和吐明庭時窮節乃凡一一垂丹青在齊太史簡)
(在晉董狐筆在秦張良椎在漢蘇武□為嚴將軍頭為稽侍中血為張睢陽齒為顔常山舌或為遼東帽清操)
(□冰雪或為出師表鬼神泣壯烈或為渡江楫慷慨吞胡羯或為擊賊笏逆豎頭破裂是氣所磅礴凜烈萬古)
(存當其貫日月生死安足□地維賴以立天柱賴以尊三綱實係命道義為之根嗟于遘陽九隸也實不力楚)
(囚纓其冠傳車送窮北鼎鑊甘如飴求之不可得隂房□鬼火春院□天黑牛驥同一卑雞棲鳳凰食一朝蒙)
(霧露分作溝中瘠如此再寒暑百沴自辟易嗟哉沮洳場為我安樂國豈有他繆巧陰陽不□賊顧此耿耿在)
(仰視浮雲白悠悠我心悲蒼天曷有極哲人日以遠典型在夙昔風簷展書讀古道照顔色吟嘯集)
(臣)等謹按文丞相祠在府學衚衕内府學之東其
西為名宦祠懷忠會館今無考
原宣德二年二月遣順天府官祭宋丞相文天祥歲為
例(明典彙)
原歲仲春仲秋有司陳設爵三果五帛一羊一豕一祝
文曰皇帝遣順天府尹某致祭於宋丞相信國文公曰
卿昔宋臣以身殉國忠義大節炳若日星時維仲(春秋)庸
伸常祀卿其有知尚克享之(明嘉靖祀典)
(原歷代忠臣廟皆府尹致祭凡祭必用祭服獨此用常服湧幢小品)
(原楊士竒文丞相祠記始北京之有公祠洪武九年前北平按察司副使劉崧建於教忠坊今順天府之右)
(而作塑像焉永樂六年太常博士劉履節奉上命正祀典始有春秋之祭於有司歲以順天府行事宣德四年府)
(尹李庸遵旨□而新之東里集)
原正統十三年十二月順天府尹王賢奏宋丞相文天
祥故元時塑以儒士像今宜考究宋時丞相冠服改塑
從之(明英宗實錄)
(原韓雍請諡文信公疏□竊見宋丞相少保信國公文天祥弱冠立朝臨危許志專恢復屢折挫而不移心)
(切匡時蹈艱危而不變既而國亡被執繫獄累年誘之以大用而不從脇之以刀鋸而不屈卒之南向再拜殺)
(身成仁收三百年養士之功立千萬載為臣之極有指南錄以著其忠愛有集杜詩以寄其憂傷其精忠大節)
(與日月爭光與天地悠久誠足以正人心而扶世道也顧於没後贈諡未加實為缺□乞勅禮部翰林院儒臣)
(考議加以贈諡錄其子孫并將順天府學之西天祥祠堂□像改塑丞相冠服仍令有司春秋祭祀其於綱常)
(誠非小補景韓襄□集忠烈人多不知原信公至泰中□諡)(羅文恭集)
(原甘瑾讀文相相傳作易萬里冰天泣楚冠南雲歸計路漫漫尚圖一旅興王不念孤兒立國難樓櫓海門)
(西日暗劍歌江介朔風寒九京痛憶遺編在千載奸□掩面看明詩統)
(原章懋謁文丞相祠詩瞑元宋興亡迹已陳忠臣祠宇尚如新夕陽古樹烟猶夜雨荒階草自春慷慨六歌)
(空灑泪□□百戰竟捐身穆陵地下應含笑不負臚傳第一人楓山集)
(原黃仲昭謁□丞相祠詩日故宫芳草泣銅人滄海樓船是紫宸赤手擘天西墜丹心誓埽北□人山河萬)
(里雙垂淚廟宇千年獨愴神翹首燕山知幾仞至今高節共嶙峋未軒集)
(原顧清謁文山祠詩制碧殿長松□十尋曉雲將雪助蕭森貂蟬不改厓山金石疑聞孔壁音南去星潮嗟)
(往事北來祠廟豈公心春風一掬唐衢淚幾為先生濕短襟東江集)
(原歐大任謁文信國祠白憶昔南冠日厓山恨未忘魂沈柴市月淚盡薊門霜雁□江草黃龍逐海航中原)
(冠□在歌舞待巫陽祠歐虞部集觀夫載籍兮心傺佗原葉向高謁文丞相辭余夙)
(而爵□唁信國之逢殃兮中情要𦕈其焉如曰余留覽乎皇之都兮瞻元宫之岋嶫循周垣而延佇兮涕淫淫)
(其交睫惟宋室方舍夫夷庚兮猰貐下而囓齊民夜昏昏其未央兮旦又重之以晦冥蘭艾雜揉而不分兮駑)
(驥並道以爭馳彼靈瑣之莫懲兮厥宗忽然而□之荃服敦瘁以□辟兮紛獨有此姱節介忠胄信兮欲鞕焚)
(輪而埽狂孽何辭命之蹇塞兮羌抑志而逢殃雖顛□吾猶未悔兮諒余情其信芳技已殫而力已竭兮憯浩)
(天之莫顧終俯首而受維兮悲□步於中路衷慅慅以□悶兮悄見愠乎魑魈下天𦕈而不見天兮上又當乎)
(□戾之□颷荃畢命而抵節兮更申申其詈之曰夏商周之忽没兮競逐鹿而喪馬羌孰讎而孰君兮爾何懷)
(乎故社豈荃心之忍聞兮掩吾耳而欲走也甘蹈刃以如飴兮亦明哲之所厚也嗟大厦之既顛兮狂瀾傾而)
(誰柱諒昭質其來虧兮安能忍與此終古羣摩牙吮血以相向兮羌不可以久留乃遂焉而逢殃兮□駕言乎)
(焉遊駟玉虬而乘翳兮張孔蓋而拂翠旌□靈衣之披披兮曰余從夷齊於首陽之陘神邈邈其高馳兮氣耿)
(耿而成虹□常閽猶米闢兮極勞心之慅慅帝感荃之精誠兮命神龍奮而驅之廓日月而重朗兮固荃心之)
(所求阽微軀而危死兮孰與夫忍辱而攘尤荃既畢此願兮辭□風而來下蓀房邃以岧嶤兮搴芳洲之杜若)
(余薦沆□以醖醴兮羞瓊靡以匏甎受哀□於太娥兮㳙延和之以清商靈肅而若覩兮冀為熿燭乎余誠)
(跪於邑以陳辭兮勃颼□而風生陳辭兮未終靈倏舉兮雲中𦕈余思兮無極悵四海兮安窮悲乎哉狂瀾□)
(兮夫誰能以不波□常墜兮微哲人其奈何言蒼霞草增楊士奇重修文丞相祠記孟子曰我知我善養)
(吾浩然之氣知言者盡心知性而有以䆒極天下之理浩然之氣即天地之正氣具於吾身至大而不可屈撓)
(者知之至飬之充而後足以任天下之大事天下之事莫大於君父文丞相甫冠奉廷對即極口論國家大計)
(未幾元兵渡江又上書乞斬嬖近之主遷幸議者以一人心安社稷固已氣盖天下矣自是而斷斷焉殫力竭)
(謀扶顛持危以興復為己任雖險阻艱難百挫千折有進而無退不幸國亡身執而大義愈明盖公志正而才)
(廣識遠而器閎浩然之氣以為之主而卒之其志弗遂者盖以天命去宋也雖天命去宋而天理在公必不可)
(已故宋亡其臣之殺身成仁者不少論者必以公為稱首公事具宋史而公鄊人劉岳申摭公所著日錄吟嘯)
(集指南錄集杜二百首及宋禮部郎官鄧光薦所述督府忠義傳以作公傳視史加詳實焉北京之有公祠洪)
(武九年前北年按察副使劉崧始建於教忠坊今順天府學之右而作塑像焉永樂六年太常博士劉履節奉)
(命正祀典始有春秋之祭□有司歲以順天府尹行事宣德四年府尹季庸始至謁公祠下顧瞻祠宇敝陋弗)
(稱遵用詔旨葺而新之凡祀神之器靡不俻具又求岳申傳刻石將使人人皆知世之為臣者光明震動焜焜)
(烈有公也於戲忠孝人道之大節治化所先而崇禮先賢表勵後人尤守令之急務庸其達為政之本與庸字)
(執中保定唐縣人寬厚明敏自太學生授工科給事中上親擢為順天府尹愛人之心剸繁之才上下皆稱之)
(而盡心學校敬賢尚德如飾昌平之狄梁公劉諫議祠而嚴其祀之𩔖皆其知本之務皆可書也因並書之以)
(示來者贊春明夢餘錄疎星曉寒氣英英兮晴雷殷山原鄧剡目煌煌兮)
(頭碎柱兮璧完血化碧兮心丹嗚呼孰謂斯人不在世間中齋稿)
(補王炎干望祭文丞相文舉嗚呼扶顛持危文山諸葛作相雖同而公死節倡義勇文山張巡殺身不異而)
(公秉□名相烈士合為一傳三十年間人不兩見事繆身執義常勇決祭公速公童子易箐何知天意佐忠憐)
(才留公一死易水金臺乘風捐驅壯士其或久而不易霜雪松柏嗟哉文山山高水深難回者天不負者心常)
(山之髮侍中之血日月韜光山河改色生為名臣死為烈星不然勁氣為風為霆干將莫邪或寄良冶出世則)
(神入土不化今夕何夕斗轉河斜中有光芒非公也耶梅邊集)
(補姚廣孝謁文丞相祠詩舊凛凛宋忠臣赫赫元世祖禮遇各有道聲光照千古祠燕城東松柏森牖戶英)
(靈貫日月勁氣鼔雷雨有司奉朝命維時薦芳醑客來拜庭除欲退復延佇逃虚子集以上十七條原在)
(北城今移改相文信國公祠堂記增羅倫宋丞)(公名天祥甫弱冠)
(奉廷對陳君道之大本經世之急務文思神發萬言立就可謂天下之大村也董宋臣主議遷幸公上章乞斬)
(之賈似道誤國要君公嘗以義裁之呂師孟偃蹇傲命公又上章乞斬之勤王詔下重臣宿將縮頸駭汗公提)
(孤兵獨往當之敵次皐亭三軍震動宰相遁荒公挺身獨往說之可謂天下之大勇也夫慷慨就義決死生於)
(一旦中人猶或能也若歷履萬死其執彌堅其志彌勵非仁者其能然乎方公之使□詆罵激烈當死脱京口)
(走真州如揚州趨高郵抵通州苖再成逐之李庭芝疑之無日而不當死然後遵海道涉鯨波始立二王聞督)
(南劍敗績於空坑當死仰藥於潮陽當死絶粒於南安當死至就□燕獄從容南向再拜而死震動天地照耀)
(萬世可謂天下之大忠也宋之亡死國事者多矣陸秀夫張世傑死於海李芾死於潭趙昂發死於池江萬里)
(死於饒姚時死於□趙時賞死於洪先君武岡公死於吉督府行朝死者不可勝數雖然死矣□有如公之出)
(萬死而後死微子之去其子之囚龍逢比干之諫伯夷叔齊之餓諸葛武侯之鞠躬盡瘁備於公之一身矣自)
(古亡國之臣未有如公之烈也收宋三百年養士之功立千萬載為臣之極不在於公乎公非仁者之勇浩然)
(塞於天地之間者乎公去今二百年順天府祠公於學宫鄉郡祠公於城南公之子孫祠公於富田富田之祀)
(元季兵燹為横民所奪龍鳳□會事李公飲冰復之正統間知府陳公本深繼之景泰間都憲韓公雍奏加諡)
(號錄用子孫今成化二年會憲李公齡來掌學事以公九世孫繼宗入學俾公鄕人周丕憲割田贍之是皆有)
(功於名教可書故書之以詔後世之為人臣者集)(一峯)
(增虞集哭文丞相詩出徒把金戈挽落暉南冠無奈北風吹子房本為韓仇諸葛寧知漢祚移雲暗鼎湖龍)
(去遠月明華表鶴歸遲不須更上新亭望大不如前灑淚時道□學古錄)
(增曾棨謁文丞相祠主國事艱危屬秉鈞平生慷慨竟捐身百年社稷歸元萬古祠堂表宋臣已見高明垂)
(宇宙運瞻遺像肅簪紳猶疑碧血生芳草留得青芬歲歲春□睫集)
(增王鏊謁文丞相祠士義氣横天白日隂巍然遺像學宫□千金欲得留侯三擊難回豫讓心自昔奸諛誰)
(不死如今元社亦銷沉黃昏柴市風沙慘回首行人淚不禁震澤集)
(增邊貢謁文山祠繫丞相英靈迥未消絳帷燈火䬃寒颷乾坤浩蕩身難道路艱危夢且遥花外子規燕市)
(月水邊精衛浙江潮祠堂亦有西湖樹不遣南枝向北朝華泉集)
(原明崇禎十七年三月戊申左都御史李邦華縊於文丞相祠甲乙彙略)
(原三月十八日賊破外城李公移宿吉安館文信公祠下烹賜豕祀信公詰朝内城䧟奔赴大内闕門闭歸館)
(沐浴整衣冠北面再拜三揖信公曰邦華鄉邦役學合死國難請從先生於九京矣取白縑書贊繫腰間曰堂)
(堂大夫聖賢為徒忠孝大節□死靡渝臨危授命庶無愧吾君恩莫報鋻此癡愚縑尾書人生自古誰無死留)
(取丹心照汗青之句囑家人護總憲印□還朝廷勿汙賊手移席正直持束帛繫信公坐相投繯而絶三月十)
(九日辰時也改)(李邦華傳)(以上二條原在北城今移)
(增永樂六年太常博士劉履節奉命正祀典始春秋祭於有司祠二碑一楊士竒一羅倫按公授命至元壬午)
(十二月初九日風沙晝晦宫中皆秉燭行百官入亦秉燭前導世祖以問天師張悔之贈公特進金紫光禄大)
(夫太保中書平章政事廬陵郡公諡忠武命王積翁書神主灑埽柴市設壇祀之丞相孛羅行初奠禮忽旋風)
(起捲神主雲中隠隠雷鳴如怨之聲晝愈晦乃改前宋少保右丞相信國公天乃霽帝京景物略)
(增考文天祥所著日錄諸書相傳並刊板祠中今皆無有惟唐李邕所書雲麾將軍李秀斷碑二礎尚□於壁)
(破屋三間塑像兀坐冠進賢冠朱衣色黯神座之右石刻半像執笏冠如明世國公笏刻孔曰成仁孟曰取義)
(數語迹帝京古考)
(臣)等謹按石像雲麾將軍斷碑二礎及吳涵記今
存東壁又有嘉靖中南京戶部主事李世德詩石
庭中有石刻本傳楊士竒碑今無考又按劉侗帝
京景物略載祠内尚有羅倫碑今考羅倫文末段
乃記文丞相鄉祠本末似不應勒石於此劉侗所
記未足為據也
(原□卿縣有雲麾將軍碑為學博瘞為柱礎閩人董生見之言於宛平縣李襲美蔭蔭委曲寓書於令輦致嵌)
(其署壁間匾曰古墨齋□惟敬王敬美皆有記萬耳談原此碑後移少京兆署中止二礎其四礎相傳歷末)
(為王京兆惟儉攜之大梁歌春明夢餘錄不可起蝌蚪原李言恭雲麾將軍斷碑蒼頡史籕)
(鳥迹今已矣書苑千載尊鍾王乃有北海接其軌得意最是雲麾碑當年落筆風雨隨何意斷之作柱礎神物)
(終為造化□年多委置荆榛裏瓦礫冰霜竟誰視數字糢糊蒼蘚封雙螭斷缺樵童毁吾黨好古有李侯忽焉)
(搜致如琳璆一朝載入長安市拂拭光芒動斗牛莫嗟此物久淹棄隠顯鬼神或有意李侯邀我把酒看白日)
(高堂氣自寒人生蹤跡亦𩔖此屈不知已伸知已葉齋稿以上三條原在中城今移改)(貝)
(增唐雲麾將軍李秀碑靈昌郡太守李邕文并書逸人太原郭卓然摹勒并題額李秀字元秀范陽人唐元宗)
(朝以功拜雲麾將軍左豹韜衛翊府中郎將封遼西郡開國公卒於開元四年葬范陽福禄鄉碑刻於天寶元)
(年李北海有兩雲麾碑一為李思訓在陜西一為此碑其官同其姓同也然此碑筆法遒逸大勝陜碑秦人有)
(著石墨□華者乃以為一碑且以此碑為趙松雪所臨誤矣此碑舊□良鄉縣庫中不知何時入都城宛平令)
(李蔭掘地得六礎□視乃雲麾碑建古墨齋以覆之後移少京兆署中止二礎其四礎傳謂萬歷中王京兆惟)
(儉攜去汴中天府廣記)
(臣)等謹按明趙崡石墨鐫華唐雲麾將軍碑䟦云
北海書得意者碑在蒲城朱秉器又謂良鄉亦有
此碑蒲城者為趙文敏臨書今蒲城碑尚在為李
思訓葬處北海真蹟非文敏所能良鄉本肥媚文
敏書無疑據此則孫承澤之駁摘趙崡乃因朱秉
器之言而誤且所云肥媚者亦約略傳聞之詞其
實未見良鄉碑故不知其為李秀而誤與思訓為
一人也至秀碑之遷徙始末吳涵記之甚詳碑始
斷而斵之為礎者良鄉學生某以其石告者閩人
董生輦致之而作古墨齋以貯之者宛平知縣李
蔭其後攜六礎之四至汴而留其二者為順天府
尹王惟儉自府署又遷之置文丞相祠壁者為順
天府丞吳涵孫氏書悉未及之也至四礎之入汴
不知所在
原普德寺俗呼大佛寺建置歲月無碑記可考(析津日記)
(臣)等謹按大佛寺在柴市西口稍南寺門前有碑
四俱漶漫不可讀
欽定日下舊聞考卷四十五
