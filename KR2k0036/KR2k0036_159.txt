欽定日下舊聞考卷一百五十九
雜綴(三)
原漢雲臺功臣二十八人寇恂子翼上谷昌平人蓋延
巨卿漁陽要陽人王梁君嚴漁陽安陽人幽州居其三
魏高允作徵士頌合三十四人中書侍郎固安侯范陽
盧元子真河内太守丁樂侯廣寗燕崇元略上黨太守
高邑侯廣寗常陟公山輔國大將軍從事中郎范陽祖
邁征東大將軍從事中郎范陽祖侃士倫中書郎燕郡
劉遐彦鑒中書郎上谷張誕叔術大司馬從事中郎上
谷侯辯幽州居其八至于宋初五竇二宋二扈而外文
則趙普吕餘慶吕端邊歸讜趙上交劉載劇可久武則
趙贊劉廷讓高彦暉李懷忠田重進劉重進李瓊張暉
馬全義劉審瓊張藏英董遵誨燕之人才亦可謂盛矣
(函山旅話)
(原潘佑幽州人其母方娠夢古衣冠人告曰我顔延之也與夫人為子及生七歲始能語曰兒誤傷白龍為上)
(帝所罰也因吟詩云朝遊滄海東暮歸何太速祇因騎折白龍腰謫向人間三十六後果以三十六歲死南)
(唐書)
原太宗親征遼御製詩有鑾輿臨紫塞朔野凍雲飛之
句遂命何蒙進鑾輿臨塞賦朔雲飛詩蒙得句云塞日
穿痕斷邊雲背影飛又云縹緲隨黃屋隂沈護御衣召
對嘉賞授贊善(玉壺清話)
原先公在燕山赴北人張總侍御家集出侍兒佐酒中
有一人意狀摧抑可憐叩其故乃宣和殿小宫姬也坐
客翰林直學士吴激作詞云南朝千古傷心地還唱後
庭花舊時王謝堂前燕子飛入人家恍然在遇天姿勝
雪宫鬢堆鴉江州司馬青衫淚濕同是天涯詞名人月
圓聞者揮涕(容齋隨筆)
原汴梁宋時宫殿凡樓觀棟宇窗戶往往題燕用二字
意必當時人匠姓名耳及金海陵修治燕都擇汴宫窗
戶刻鏤工巧以往始知興廢皆定數此即先兆也(癸辛雜識)
補高益涿郡人工畫佛道鬼神番漢人馬太祖朝潛歸
京師始貨藥以自給每售藥必畫鬼神或犬馬於紙上
藉藥與之由是稍稍知名時太祖在潛邸外戚孫氏喜
畫因厚遇益請為圖畫未幾太宗龍飛孫氏以益所畫
搜山圖進上遂授翰林待詔後被旨畫大相國寺行廊
阿育王等變相暨熾盛光九曜等有位置小本藏于内
府後寺廊兩經廢置皆飭後輩名手依樣臨倣又畫崇
夏寺大殿善神筆力絶人有南國鬭象衛士騎射番漢
出獵等圖傳于世(圖畫見聞志)
補涿郡高益工畫道釋鬼神番漢人馬用墨重傅色輕
變通應手不拘一熊(圖繪寶鑑)
補吴九州燕人善畫鹿窮盡番鹿之態牛鹿馬鹿養茸
退角老嫩之别無不曲盡其似(畫繼)
補燕京布衣常思言善畫山水林木求之者甚衆然必
樂與即為之既不可以利誘復不可以勢動此其所以
難得也(圖畫見聞志)
補董遵誨世居幽州其母在遼太祖令人賂邊民使迎
其母送于遵誨遵誨遣外弟劉綜貢馬以謝上解所服
真珠盤龍衣命齎賜之綜曰遵誨人臣豈敢當此上曰
吾委以方面不此嫌也(隆平集)
補宣和中師復幽燕獲耶律德光所取古寶玉尊形製
與黃目等瑩然無少玷缺在廷莫知所用帝獨識為周
之灌尊乃詔禮官圜丘祭天之器仿古盡用吉玉(籀史)
補燕氏有二有姬姓之燕有姞姓之燕南燕北燕皆為
燕氏此異姓而同氏者漢有功臣宜城侯燕倉後漢中
郎將燕瑗北齊有右僕射燕子獻唐有補闕燕欽融宋
朝有龍圖閣學士燕肅望出上谷范陽(通志氏族略)
(原太宗征幽州曹翰為東路豪寨總管善風角一夕角聲送風至帳翰促令環帶曰寇至之兆也未幾果然大)
(敗寇兵于城下年玉壺清話車駕北征丁夘次岐溝關原太平興國四六月庚申)
(戊辰上次涿州己巳次鹽溝庚午至幽州城南駐蹕寶光寺癸未幸城西隅督諸將攻城命曹翰米信率兵屯)
(東南隅軍士握蟹以獻翰謂諸將曰水物而陸居失其所也且多足慮救將至且蟹者解也其班師乎甲申上)
(以幽州城踰旬不下遂詔班師安太平治迹綂類寺在補六年四月戊申知燕山府王中奏府西香山)
(府天寧夀觀昊天延夀寺甘露降奉旨許拜表稱賀北盟會編以上三條原在世紀門今移改)
(原錢塘汪元量字大有以善琴受知宋主國亡奉三宫留燕甚久世祖皇帝嘗命奏琴因賜為黃冠師南歸時)
(幼主嬴國公福王平原郡公趙與芮駙馬右丞楊鎮故相吴堅留夢炎參政家鉉翁文及翁提刑陳杰貴陽夢)
(炎與宫人王昭儀清惠以下二十有九人分韻賦詩以餞其行金臺集)
(原水雲留金臺一紀琴書相與無虚日秋風天際束書告行此懷愴然定知夜夢先過黃河也一時同人以勸)
(君更盡一杯酒西出陽關無故人分韻賦詩為贈王清惠詩云朔風獵獵割人面萬里歸人淚如霰江南江北)
(路茫茫粟酒千鍾為君勸陳直淑詩云天中雪子落紛紛坐擁貂裘坐夜分明日馬頭南地去琴邊應是有文)
(君黃慧真詩云萬叠燕山冰雪勁萬里長城風雨横君衣雲錦勒花驄此酒一杯何日更何鳳儀詩云十年燕)
(客身如病一曲剡溪心不競憑君寄語愛梅仙天理見時人事盡周靜真詩云燕山雪花大如席馬上吟詩無)
(紙筆他年若遇隴頭人折寄梅枝須一一葉静慧詩云塞上砧聲響似雷憐君騎馬望南回今宵且向穹廬醉)
(後夜相思無此杯孔清真詩云瘦馬長吟蹇驢吼坐聽三軍擊刁斗歸人鞍馬不須忙為我更醻葡萄酒鄭惠)
(真詩云琵琶撥盡昭君泣蘆葉吹殘蔡琰啼歸見林逋煩說似唐僧三藏入天西方妙靜詩云萬里長城風淅)
(淅一望薊州雲幕幕君今得志歸故鄉反鎖衡門勿輕出翁懿淑詩云金門夜醉紫霞觴乞得黃冠歸故鄉一)
(似陳摶歸華嶽又如李泌過衡陽章妙懿詩云一從騎馬逐鈴鑾過了千山又萬山君已歸裝向南去不堪腸)
(斷唱陽關蔣懿順詩云十年牢落醉穹廬不用歸榮駟馬車他日倘思人在北音書還寄雁來無林順德詩云)
(歸舟夜泊西興渡坐看潮來又潮去江草江花春復春山青水綠元如故袁正淑詩云抱琴歸去海東濱莫逐)
(成連覓子春十里西湖明月在孤山尋訪種梅人又章麗貞長相思云吴山秋越山秋吴越兩山相對愁長江)
(不盡流風颼颼雨颼颼萬里歸人空白頭南冠泣楚囚袁正真詞云南高峰北高峰雲淡濃峰雲淡濃湖山圖)
(畫中采芙蓉賞芙蓉小小江船西復東相思無路通金德淑望江南詞云春睡起積雪滿燕山萬里長城横縞)
(帶六街燈火已闌珊人在玉樓間元量既歸杭作懷舊一剪梅云十年愁眼淚交加今日思家明日思家一國)
(燕月照窗紗樓上蘆笳塞上蘆笳玉人勸我酌流霞急撚琵琶緩撚琵琶一從别後各天涯欲寄梅花難寄梅)
(花原湖山類稿今以上二條在存疑門移改)
朱彝尊原按宋少帝三宫入燕元世祖命宰相出
通州迎接黃羅張幔先燕三宫於會同館然後十
次開筵月支糧萬石日支羊肉六千斤俱見於汪
水雲詩集其待亡國君臣有禮矣水雲南歸少主
平原公以下及宫嬪一十七人咸賦詩詞祖道更
見當日文網之疎水雲歸後少帝有詩云寄語林
和靖梅花幾度開黃金臺下客應是不歸來其辭
凄斷蓋即懷水雲作也
(臣)等謹按以上各條皆叙宋時雜事
原吳王遣使遺太祖以猛火油曰攻城以油然火焚樓
櫓敵以水沃之火愈熾太祖大喜即選騎二萬欲攻幽
州后哂之曰豈有試油而攻一國乎因指帳前樹謂太
祖曰此樹無皮可以生乎太祖曰不可后曰幽州城亦
猶是耳吾但以三千騎伏其傍掠其四野使城中無食
不過數旬城自困矣何必如此躁動輕舉萬一不勝為
中國笑吾部落亦解體矣太祖乃止(遼志)
補幽州僧行均集佛書中字為切韻訓詁凡十六萬字
分四卷號龍龕手鏡燕僧智光為之序遼重熙二年集
(夢溪筆談)
補龍龕手鏡三卷遼僧行均撰凡二萬六千四百三十
字注十六萬三千一百餘字僧智光為之序後題云統
和十五年丁酉(晁氏讀書志)
原遼待南使樂列三百餘人舞者更無回旋止於頓挫
伸縮手足而已(畫墁錄)
(原遼曲宴宋使酒一行觱篥起歌酒三行手伎入酒四行琵琶獨彈然後食入雜劇進繼以吹笙彈箏歌擊架)
(樂角觝王介甫詩涿州沙上飲盤桓看舞春風小契丹蓋記其事也至范致能北使有鷓鴣天詞亦云休舞銀)
(貂小契丹滿堂賓客盡關山則金元燕賓或襲為故事未可定耳渌水亭雜識)
原章頻使遼至紫濛館卒遼遣内使就館奠祭命接伴
副使護其喪以錦車駕槖駝載至中京又具鼓吹羽葆
吏士持甲兵衛送至白溝(宋史)(以上三條原在宫室門今移改)
朱彝尊原按韓魏公安陽集有奉使過紫濛遇風
詩元混一方輿勝覽載入太興府今莫詳其處矣
(臣)等謹按以上各條皆叙遼代雜事
原范陽趙元天會間同知薊州事有賊殺人横道官吏
圜視莫知所為路人耕夫聚觀甚衆元指田中釋耒而
來者曰此賊也叱左右縛之遂伏僚吏問其故元曰偶
得于眉睫間耳(金史)
原王啟字希畢大興人正隆二年進士章宗即位遷工
部侍郎即以河南北路提刑使拜吏部尚書使宋使還
出為絳陽軍節度使致仕還鄉里與左丞董公參政馬
公宣徽盧公尚書郭公為九老會(中州集)
原趙質字景道遼相思温之裔大定末舉進士不第隠
居燕城南教授為業明昌間章宗游春水過焉聞絃誦
聲幸其齋舍見壁所題詩諷詠久之召至行殿命之官
固辭曰臣僻性野逸志在長林豐草金鑣玉絡非所願
也上益奇之賜田畆千復之終身(金史隠逸傳)
原武清張潛幼有志節慕荆軻聶政為人年三十始折
節讀書時人高其行誼目曰張古人(金史孝友傳)
原宛平張孝善有子曰合得大定十二年三月旦以疾
死至暮復活云本是良鄉人王建子喜兒而喜兒前三
年已死建驗以家事能具道之尚書省奏此蓋假尸還
魂擬付王建為子曰若是則姦倖小人競生詐偽黷亂
人倫止付孝善(金史五行志)
補遼季年常勝軍校龐太保妻耶律氏詣燕山樂先生
卜肆問命卦成樂驚曰平生所閱人無如夫人之貴非
后妃不足以當之今服飾若此何也耶律笑曰吾夫一
營卒耳近以微功方遷隊首猶未免飢寒安望王侯樂
曰夫人不大貴吾當焚五行之書既而金人滅遼首領
烏珠至燕見耶律氏美納之而殺其夫後封越國王妃
妃方頤修頷明眸華髮權略過男子烏珠驚畏之先公
在燕時熟識其狀予奉使日接伴使曰工部侍郎龐顯
忠蓋耶律在龐氏時所生也(夷堅志)
(補張維字正綸燕山三河人家君初出使至太原維以陽曲主簿館伴嘗言宣和乙巳同邑有村民頗知書以)
(耕為業年六十餘一夕驚魘而覺戰栗不自持謂其妻曰吾命止此矣妻驚詰其故曰適夢行田間見道上有)
(七騎内一白衣乘白馬怒謂我曰汝前身為唐蔡州卒吴元濟叛我以王民治塹為汝所殺我啣恨久矣今方)
(得見雖隔世猶當償我命引弓射我心因顛仆而寤吾必不免明日當遠竄以避此患妻云夢耳安足信汝妄)
(思所致民益恐未旦而起其家甚貧止令小孫攜被欲往六十里外一親故家避之行草徑三十餘里方出官)
(道有二十里許遇數人同行忽有騎馳至連叱衆住行者皆止此民回視正見七騎内一白衣人騎馬宛如夢)
(中所見因大駭絶道奔走騎厲聲呵止之不聽白衣大怒曰此煞可惡人遂鞭馬逐之引弓射心應弦而斃)
(同上安三年二月大風從西北來發屋拔木吹清夷門原大)
(闕折在金史五行志改此條原世紀門今移)
補特嘉君實女真人居燕城畫竹學劉自然頗有意趣
(圖繪寶鑑從按特嘉姓也舊作赤盞今八旗姓譜改正)
補澤州李俊民用章舉承安五年進士第一金亡後其
同年三十三人惟高平趙楠僅存又挈家之燕京俊民
感舊游以詩題登科記後云試將小錄問同年風采依
稀墮目前三十一人今鬼錄與君雖在各華顛又云君
還攜幼去幽燕我向荒山學種田千里暮鴻行斷處碧
雲容易作愁天錄中張孺卿介甫晁李中寶臣伯德維
公理孔天昭文安王毅知剛趙銖敬之皆中都大興府
人(函山旅話)
補元裕之寄書耶律中書薦當時士大夫在河朔者固
安李天翼漁陽趙鑄燕人張舜俞曹居一王鑄且曰凡
此諸人雖其學業操行參差不齊要皆天民之秀有用
于世者也按虞文靖學古錄有田氏先友翰墨序稱彰
德田師孟緝其先友手翰中有劉伯熙字善甫曹居一
字通甫趙著字光祖俱燕人其稱著曰大俠按元集作
鑄者字才卿别是一人也(同上)
(臣)等謹按以上各條皆叙金代雜事
原檇李顧淵白入京獻燕都賦翰長元公復初不喜曰
今大朝四海一統六合一家燕蓋昔時戰國名何燕之
稱慚恨而歸(輟耕錄)
原燕人王鐸字振之嗜古成癖慕米元章為人以賂求
為襄陽令後果得之號王襄陽(研北雜志)
原房山高克恭彦敬有二琴其一後題金儒鳴玉唐大
中五年處士金儒斵此琴其名鳴玉下刻高士談家寶
藏六字已為人削去尚存書跡琴乃宣和御府故物後
歸于金高士談者金人以與宋通被殺故或者惡而去
之其色赤如新栗殼斷文隠起如蛇虬奇物也其一三
足鼎峙皆美玉咸通中張鉞斵欵用小篆精妙又有銘
文漫漶不可識(雲煙過眼錄)
(原李仲賓在燕為太常令史太常官廨向為大興獄聞有物怪往往能殺人時年少氣壯勇方秋初一夕守宿)
(官舍一僕自隨亦以暑甚出外舍遂獨據炕酣寢至夜半忽房門軋然有聲而開驚覺則胸間憤悶若壓氣不)
(甦醒極力微開目見一人黑色乘微月率率有聲而前既進復退於是恐甚極力瞠目起坐則房門未嘗啟也)
(頃之其人復來思有以禦之適無他物僅有皮靴一雙於其前俟其稍近以靴擲之劃然有聲如雉鳴用手斜)
(拉窗眼而去至曉觀之其手拉窗處每窗眼皆圓竅數十破處皆如一紙雖破而不脱竟不知為何怪也癸)
(辛雜識)
原聖朝建都燕山民物日富八九十歲翁朝廷優之歲
時得升殿上上皇帝夀每大朝會百官衣朝服鞠躬以
進視班次惟謹毋敢越尺寸而諸耆老高幘博褐從容
暇豫以齒後先門者不加誰何俟百官退乃陟峻陛承
清光歸而娱嬉井陌大駕出宫則龐眉黃髮序勾陳環
衛間見者咸曰樂哉大平之民也張進中居京師有年
耆老之一進中字子正善為筆管以堅竹毫以鼬鼠極
精銳宜書人爭售之淇上王仲謀上黨宋齊彦吴興趙
子昂皆與之善尚方時有所需非進中所為者不用也
進中自持筆以入必賜以酒年益高被璽書蠲其徭役
至八十以終延祐七年葬宛平縣岡村(文翰類選)
原燕山項氏其夫江南人行賈燕薊間聘項與居未幾
夫死項時年二十奉柩回江南誓以夫餘資養姑以自
終比至姑已改適勵志孑居以守夫祀旴江李宗列閔
其事而賦之詩曰少無依倚老何堪白髮婆娑亂不簪
夢裏尚思江北好悔將夫骨葬江南(輟耕錄)
(原姚文公為承旨一日玉堂燕集聲伎畢奏有真真者操南音公疑而問之泣對曰妾建寧人西山之苖裔也)
(父司筦庫於濟寧坐盜用官財賣妾以償遂流落娼家公憫之遣使白丞相三寶奴為落籍且謂翰林屬官王)
(棣曰汝無妻以此女配汝吾即其父也貲裝皆出于公棣字棣華後官至翰林待制篔谷筆談按三寶奴)
(舊作三寶努今對音譯改仲宏參議嬖之周歸江南樊原樊事真京師名妓也周)
(飲餞于齊化門外周曰别後善自保持樊以酒酹地曰妾若負君當刳一目謝君子亡何有權豪子來為母所)
(逼後周來京師樊曰非不保持卒為豪勢所逼昔日之誓豈徒設哉乃抽金篦刺左目流血遍地好事者編雜)
(劇曰樊事真金篦刺目其青樓集如玉笙之吹瓊館清原宛平李通知音善歌音屬羽)
(而且潤名貫薊北又有王善甫俞允中俞景中靳士名梅景初皆宛平人劉彦達李時敬通州人王均佐遵化)
(人燕嘯餘譜一雄象甚大凡傷死數人官吏欲殺之不原京昔有)
(得已乃明其罪象遂弭帖就殺凡得象油四十八大甕癸辛雜識)
原昌平紅崖谷有茅菴修道者持行甚嚴深夜有美婦
人叩門求宿時天寒道人憐而納焉婦動以言道人不
為亂移時婦腹痛産嬰兒于盆詰旦婦抱兒去道人惡
盆中汚覆諸澗誤染左手及視之五指皆金復視澗際
泥沙亦盡金色(昌平州志)
(原至元三年夏大都桑果葉皆有黃色龍文行志)(元史五)
(原至元五年京師童謠云白雁望南飛馬扎望北跳至正十五年京師童謠云一陣黃風一陣沙千里萬里無)
(人家此皆詩妖也都同上武仲祥家有乳犬懷胎在脇原元貞丙申秋大南城)
(下忽腫成瘡六七日後于瘡生五子色皆青蒼每當脊梁自項至尾生逆毛一道又數日瘡亦平復輟耕錄)
(原至正十一年京師齊化門東街一婦人生髭鬚長一尺餘草木子)
原漁陽鮮于樞伯機于廢圃中得怪松一株移植所居
傍名之曰支離叟名其齋曰困學又作霜鶴堂落成之
日會者凡十有二人楊子構趙明叔郭右之燕公楠高
彦敬李仲賓趙子昂子俊張師道石民瞻吴和之薩天
錫(研北雜志)
原梁有字九思平章梁文節公之孫世居幽州之南城
不求聞達教授生徒百餘人奉母至孝天歷間奉勅河
南北錄金石刻于濟州得漢刻九通于泗水之中共錄
金石刻三萬餘通上進其副𩔖為二百卷曰文海英瀾
又修續列仙傳二十卷(金臺集)
朱彝尊原按今濟寧州學宫尚存漢碑五通當即
九思得于泗水者也
補僧智海居燕中善畫墨竹學海雲禪(圖繪寶鑑)
補元之平宋也降表僉謝后名汪元量詩侍臣已寫歸
降表臣妾簽名謝道清是也元量别字水雲宋末以善
琴供奉國亡隨三宫入燕久之請為黃冠南歸藏有賜
硯背刻天賜永寶四字八分書右刻水雲二篆字左刻
楷書絶句云斧柯片石伴幽閒堪與遺民共號頑試憶
當年承賜事墨痕如淚盡成班其北征古詩云北帥有
嚴程挽我投燕京挟此萬卷書明發萬里行則硯必並
載入燕以詩書授瀛國公皆此硯矣(改蟲齋筆疏)
補李嘉謨以鄉役部發歲運至元都常夜對月獨歌曰
萬里倦行役秋來瘦幾分因看河北月忽憶海東雲夜
靜聞隣婦有倚樓泣者明日訪其家則宋舊宫人金德
淑也因過叩之德淑曰客非昨暮悲歌人乎李答曰昨
所歌詩實非己作有同舟人自杭來每吟此句故能記
之爾德淑泣曰此亡宋昭儀黃惠清寄汪水雲詩我亦
宋宫人也昭儀舊同供奉極相親愛今各流落異鄉彼
且為泉下人矣夜聞君歌其詩不勝悽感因言當日吾
輩皆有詩贈水雲乃自舉所作望江南詞歌畢又泣下
(金姬别傳)
(補古妓女多以雙字名南齊則蘇小小唐有薛瓊瓊關盻盻張好好李端端王蓮蓮鄭舉舉張住住王蘇蘇曺)
(保保張紅紅宋有李師師毛惜惜楊愛愛唐安安至元人尚詞曲青樓得名者如趙真真于盻盻于心心李心)
(心魏道道汪憐憐顧山山馮六六孫秀秀荆堅堅李當當皆大都妓餘未能悉數也花南老屋歲鈔)
(補孫秀秀都下小旦色也名公巨卿多愛重之京師諺曰人問孫秀秀天上鬼婆婆青樓集)
補燕人何失世以織紗縠為業與張進忠製筆齊名失
獨工詩其燕都雜題詩云一夜春隂徹曉寒玉山無奈
酒杯乾青蛾知有愁多少狼藉殘粧懶對看揭徯斯贈
詩云心事巢由上文章陶阮間其為士大夫所重如此
(宋元詩會箋)
補元人善畫者多其在大都山水則劉融伯熙喬達達
之韓紹煜子華高克恭彦敬李希閔克孝竹石則李衎
仲賓于士行遵道張德琪廷玉李有仲方劉德淵仲淵
及張敏夫高吉甫劉廣之花果則謝佑之人物則李士
傳傳寫則焦善甫冷起巖而浮屠羽士之善繪事者不
與焉(粉墨春秋)
補喬達字達之燕人官至翰林直學士善丹青山水學
李成墨竹學王庭筠後便學文同(竹派)
補李薊邱畫竹其初專學黃華老人見文湖州墨竹數
十李皆以為不佳且疑東坡山谷與湖州文字交特多
曲筆過與也錢唐王子慶謂曰子所見皆非真湖州筆
耳持一幅示之竹凡五竿濃淡相依枝葉間錯轉折向
背欹側低昂各有態度于是呌絶深悔從前議論之非
用油紙臨摹髣髴攜歸盡力學之又獲三本又得南唐
李頗叢竹圖蕭協律筍竹圖參閱衆妙而後成家(六研齋筆記)
(補至正二十五年夏五月大都雨毛長尺許或曰龍鬚也拾而祀之草木子)
(補范益精于醫脈元至正間為大都醫官年七十矣有老嫗曉詣其門曰家有二女病欲延公往治之問其家)
(何在曰西山益憚途遠以老辭曰可攜來就診耳嫗去良久攜二女至皆少艾益診之噩然曰何以俱非人脈)
(謂嫗爾無隠當實告我嫗曰妾實非人乃西山老狐也知公神術能生吾女故來投今已覺露幸仁人憐之益)
(曰濟物吾心也固不爾拒然此禁城中帝王所在百神呵護爾何得至此嫗曰真天子自在濠州城隍社令皆)
(移守于彼此問空虚故吾得出入益異其言授以藥嫗及二女拜辭去是時太祖龍潜淮右云庚巳編)
補元人雜劇喬孟符有黃金臺沈和甫有燕山逢故人
又無名子有燕山夢皆演大都舊事也(朔紀)
補唐設九科童子居其一員半千楊炯吳通元裴耀卿
李泌劉晏皆由是舉宋財楊億宋綬晏殊李淑均以童
子出身然漢有童子郎梁有童子奉車郎以童子拜官
者古矣元童子科見于選舉志一十六人仁宗延祐七
年舉陳聃則大興人也(函山旅話)
補節婦魏阿張大都路在警巡院咸寧坊人適魏明子
蔓其夫不事家業取回回債銀二定將魏蔓監收夤夜
掣鎖逃竄不知所往阿張父為代還蔓有老母阿張孝養
甘旨不闕十餘年後其夫還家復合生一子至元三年
夫病故賃房以居其子七歲老姑年九十五歲依舊孝
養本坊巷長朱進社長何常等具狀轉聞詔加旌表以
厲風俗(元典章)
朱昆田原按此則元時旌表節婦初不限年歲也
補燕留守府參謀劉正卿坐事就死屬其孤于友人姜
迪禄既籍沒姜為伸理其子達官怒其僣張弓擬之姜
不少懼即祼胷以逆遂義而從其請自是姜以義烈聞
燕趙間後折節從趙雲夢學非其義一介不取諸人丞
相史公賢之以賓客禮焉姜世燕人子尚其字(秋澗集)
補元王文定惲碑隂先友記内曹居一通甫盧武賢叔
賢王信信之李班晉伯皆燕人(函山旅話)
原宫中制五雲車車有五箱以火樹為檻式烏稜為輪
轅頂懸明珠張翠羽蓋中箱為帝座外四箱為妃嬪坐
每晦夜遊幸苑中御此以行不用燈燭(元掖庭記室此條原在宫門)
(今移改)
(補元李仲賓衎父少孤貧居燕城中荒地多枸杞一日踰隣寺頽垣往采杞子日正午方行百餘步忽迷失故)
(道但見廣沙莽莽非平日經行境界心甚異之舉頭見日色昏猶能認大悲閣為所居之地遂向日南行循閣)
(以尋歸路忽見一壯夫白帶方巾步武甚健厲聲問往何方方錯愕間遽以手捶其胸李素多力善摶急用拳)
(捶之其人仆已失其首心知為鬼物然猶踉蹌相向李復以拳仆之隨仆隨起者十餘次其人遂似怒而去既)
(稍前則無首者踞坐大石上以俟意將甘心焉然路所必經勢不容避忽記腰間有采杞之斧遂持以前其人)
(果起而近之遂斧其頸鏗然冇聲乃在青石上其人寂然不見而異境亦還元觀乃私識其處而歸家人見其)
(神采委頓問之則不能語越宿方能道所以遂偕數人往訪其處果有斧痕在石上遂啟其石下乃眢井井中)
(皆枯骸也詢之蓋亡金兵亂中死者遂函其骨遷窆他所後亦無他癸辛雜記)
(補大都玉馬坊耿氏石獅猛水出如霧予時為御史目覩其事耿出微賤而遽當台鉉此驟得不祥之極也)
(秋澗集疑以上二條原在存門今移改)
(臣)等謹按以上各條皆叙元代雜事
欽定日下舊聞考卷一百五十九
