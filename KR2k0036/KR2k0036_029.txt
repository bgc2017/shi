欽定日下舊聞考卷二十九
宫室(遼金)
(臣)等謹按燕京累朝宫室自遼以前紀載無多惟
西苑之太液池瓊華島為金明昌中萬寧宫西園
遺蹟乃當時别館所在至金時大内以地理揆之
當在今廣寧右安門外其遺址皆無可考元代宫
室考之昭儉錄及析津志北京志大内在太液池
東隆福興聖二宫在太液池西今
西苑及旁近之大高玄殿光明殿諸處應即其地明永
樂間改建宫城又在元大内迤東我
朝開國以来
宫廷制度不過量為脩葺而大概多仍勝朝之舊朱彛
尊原書裒集諸家記錄頗詳足資甄綜惟間有舛
互者至其𩔖序之中年代先後間多攙越今謹加
以釐正餘不復繁引云
原遼以幽州為南京宫之扁曰永興曰積慶曰延昌曰
彰愍曰長寧曰崇德曰興聖曰敦睦曰永昌曰延慶曰
長春曰太和曰延和殿之扁曰清凉曰元和曰嘉寧堂
之扁曰天膳樓之扁曰五花曰五鳳曰迎月閣之扁曰
乾文門之扁曰元和曰南端曰萬春曰千秋曰鳳凰園
曰柳園(禁扁)
朱彛尊原按遼以天顯三年升東平郡為南京本
治遼陽至會同元年始以幽州為南京
(臣)等謹按金史地理志中都有仁政殿又世宗紀
仁政殿遼時所建則仁政實遼南京之殿也王士
點禁扁於遼宫室缺載仁政殿附識以備考
原南京大内在西南隅皇城内有景宗聖宗御容殿殿
東曰宣和南曰大内内門曰宣教外三門曰南端左掖
右掖門有樓閣毬場在其南東為永平館皇城西門曰
顯西設而不開北曰子北西城巔有凉殿東北隅有燕
角樓(遼史地理志)
原南京宫衛曰弘義宫曰長寧宫曰永興宫曰積慶宫
曰延昌宫曰彰愍宫曰崇德宫曰興聖宫曰延慶宫曰
敦睦宫曰文忠王府各置提轄司(遼史)
(臣)等謹按據遼史兵衛志南京尚有太和永昌二
宫與興聖延慶等宫同置提轄司舊史失載
原太宗會同元年十一月詔升幽州為南京三年四月
庚子至燕駕入自拱辰門御元和殿行入閣禮十二月
詔燕京皇城西南堞建凉殿統和七年二月幸長春宫
十三年正月如長春宫十五年二月朔如長春宫(遼史)
(臣)等謹按據遼史太宗本紀會同三年四月壬戌
御昭慶殿宴南京羣臣昭慶殿原書未見今謹附
識
又按遼史本記聖宗統和十三年正月壬子幸延
芳淀庚午如長春宫又十五年正月庚午幸延芳
淀二月丙申朔如長春宫按延芳淀在東京其地
與上京之長春宫較近此二條似是指上京之長
春宫而言非南京也原書以宫名本同牽連誤引
耳
原遼有二長春宫一在南京一在長春州若五年三月
朔幸長春宫賞花釣魚十二年三月如長春宫觀牡丹
十七年正月朔如長春宫則非南京之長春宫也(北平古今記)
(臣)等謹按遼史本紀聖宗統和十二年三月戊午
幸南京壬申如長春宫按戊午距壬申僅十五日
不應即至上京之長春宫似應仍指南京而言
原景宗保寧五年春正月御五鳳樓觀燈聖宗統和二
十四年八月改南京宫宣教門為元和外三門為南端
左掖門為萬春右掖門為千秋開泰五年駐蹕南京幸
内果園宴京民聚觀求進士得七十二人命賦詩第其
工拙以張昱等一十四人為太子校書郎韓亦士等五十
八人為崇文館校書郎燕民以車駕臨幸争以土物来
獻上賜酺飲至夕六街燈火如晝士庶嬉遊上亦微行
觀之興宗重熙五年詔修南京宫闕府署九月獵黃花
山獲熊三十六冬十月幸南京御元和殿以日射三十
六熊賦幸燕詩試進士於廷道宗清寧五年十月朔幸
南京祭興宗於清寧殿聖宗統和五年八月命有司撰
太宗神功碑立于南京(遼史)
增乾道四年十月己未幸南京十一月乙亥御迎月樓
賜貧民錢(同上)
原金以幽州為中都汴為南京宫之扁曰啟慶曰衍慶
曰聖夀曰翠微曰慶寧曰景明曰坤寧曰光春曰萬寧
曰磐寧曰壽康曰仁夀曰隆慶曰夀安曰長春曰建春
曰興德曰慶元曰光興曰孝寧曰夀聖曰集慶曰坤儀
曰會聖苑之扁曰瓊林園之扁曰慶樂曰熙春曰同樂
曰東明曰東翠院之扁曰蓬莱曰宣徽殿之扁曰長樂
曰長生曰浮玉曰仁安曰仁智曰仁政曰保安曰保成
曰洪政曰大安曰大慶曰崇慶曰廣寒曰廣德曰廣仁
曰瓊光曰隆德曰瀛洲曰重光曰厚德曰天興曰樞光
曰光德曰光興曰集英曰明俊曰熙春曰集賢曰明揚
曰慶春曰泰和曰純和曰慶和曰太和曰德和曰元和
曰魚藻曰德昌曰福寧曰燕壽曰德夀曰福壽曰端儀
曰德儀曰徽音曰常武曰揚武曰閱武曰臨武曰聖武
曰皇武曰文明曰芳明曰承明曰文昭曰乾元曰承華
曰臨芳曰貞元曰宣華曰慈訓曰絳霄曰蓬莱曰睿思
曰翠霄曰寧福曰紫宸曰奉慈曰湧金曰儀宸曰孝慈
曰玉清曰神龍曰丕承曰景祥曰清暉曰辰居亭之扁
曰雪香曰瓊香曰臨漪樓之扁曰嘉福曰嘉瑞曰丹鳳
曰瑞雲曰瑞光閣之扁曰芳華曰景福曰燕昌曰光昭
曰清徽曰翠微曰蓬萊曰瓊華館之扁曰會同曰歸仁
曰同文曰思華曰粲文曰来寧曰来同曰懷德曰肅儀
司之扁曰侍儀嶼曰瀛嶼島曰瓊花池曰龍游曰浮碧
門之扁曰宣和曰啟夏曰豐宜曰丹鳳曰大慶曰承天
曰日精曰月華曰左右昇平曰左右昇龍曰隆德曰嚴
祗曰繁禧曰安泰曰祗肅曰安貞曰南薰曰大興曰大
安曰南順曰順陽曰四會曰仁安曰德和曰德昌曰文
明曰光興曰啟慶曰明昌曰徽音曰光翼曰宣陽曰光
牒曰宣華曰玉華曰應天曰嘉會曰宣曜曰陽春曰施
仁曰灝華曰麗澤曰彰義曰景風曰端禮曰通元曰會
城曰崇智觀之扁曰西凉曰黃興(禁扁)
(臣)等謹按王士點禁扁所載金代幽州汴京宫殿
園亭池館門觀各名據金史本紀及地理志間有
與上京東京西京等處名目相同者如皇武光
德乾元辰居等殿興德慶元光興等宫史係之上
京保安殿系之西京孝寧宫系之東京景明宫揚
武殿在桓州樞光殿在撫州之柔遠縣長春行宫
在灤州之石城縣光泰宫在遂州之遂城縣凡此
之𩔖或當時建置異地同名皆未可定不妨並存
以俟考
補亮欲都燕遣畫工寫京師宫室制度闊狹修短盡以
授之左相張浩輩按圖修之城之四圍九里三十步自
天津橋之門北曰宣陽門門分三中繪一龍兩偏繪一
鳳用金鍍銅實之中門常不開惟車駕出入兩邊分雙
隻日開兩樓曰文曰武自文轉東曰来寧館自武轉西
曰會同館二館皆為本朝使設也正北曰千步廊東西
對兩廊之半各有偏門向東曰太廟向西曰尚書省通
天門觀高八丈朱門五飾以金釘東西相去里餘又設
一門左曰左掖右曰右掖南城之正東曰宣華正西曰
玉華北曰拱辰門内殿凡九重殿三十有六門閣倍之
正中位曰皇帝正位後曰皇后正位位之東曰内省西
曰十六位乃妃嬪所居之地也西出玉華門為同樂園
瑶池蓬瀛杏林盡在是(金圖經)
原宫城四圍凡九里三十步自天津橋之北曰宣陽門
内城之南門也中門繪龍兩偏繪鳳用金釘釘之上有
重樓制度宏大三門並立中門惟車駕出入乃開兩偏
分雙隻日開一門(大金國志)
補天眷元年析津放第於廣陽門西一僧寺門上唱名
至遷都後命宣陽門上唱名後為定例(玉堂嘉話)
原泰和四年三月大風毁宣陽門鴟尾(金史五行志)
原宫城之前廊東西各二百餘間分為三節節為一門
(金史志)
原循東西御廊北行將至宫城廊即東轉又百許間其
西亦有三門門中馳道甚闊兩傍有溝上植柳廊脊背覆
以青琉璃瓦宫闕門戶即純用之(攬轡錄)
原貞元初海陵遷燕乃增廣舊廟奉遷祖宗神主於新都
三年十一月奉安于太廟大定十一年十一月郊祀
祀前一日享太廟有司議薦新禮正月鮪(明昌間用牛魚無則鯉代)
二月雁三月韭以卵以葑四月薦冰五月筍蒲羞以含
桃六月彘肉小麥仁七月嘗雛鷄以黍羞以瓜八月羞
以茨以菱以栗九月嘗粟與稷羞以棗以梨十月嘗麻
與稻羞以兔十一月羞以麕十二月羞以魚(金史禮志)
補金先未立廟不脩祭祀自平遼後所用執政大臣多
漢人往往說天子之孝在尊祖尊祖在建宗廟金主方
開悟遂築室於内之東南隅廟貎雖具制極簡略迨亮
徙燕乃築巨闕於南城之南千步廊之東曰太廟標名
曰衍慶之宫(金圖經)
原端門十一間曰應天之門(攬轡錄)
原應天門内城之正南門也樓高八丈四角皆垜樓瓦
皆琉璃金釘朱戶五門列焉常扄惟大禮祫享則由之
東西相去一里許又各設一門左曰左掖右曰右掖各
有武夫守衛城之正東曰宣華門正西曰玉華門殿九
重凡三十有六樓閣倍之正中位曰皇帝正位後曰皇
后正位位之東曰内省西曰十六位乃妃嬪居之(大金國志)
原應天門舊名通天門大定五年更(金史志)
原大定七年四月朔日食伐鼓應天門内九年八月朔
日當食以雨不見伐鼔于社用幣于應天門内(金史天文志)
原明昌六年二月震應天門右鴟尾泰和八年四月宋
獻韓侂胄等首于元帥府五月丁未御應天門備黃麾
立仗受之(金史章宗紀)
原貞祐元年十二月朔上御應天門詔諭軍士(金史宣宗紀)
原鑾駕出宫前一日有司設大駕鹵簿於應天門外尚
輦進玉輅於應天門内受尊號羣臣次於大安門外奉
迎册寶至應天門宣赦日於應天門外設香案(金史禮志)
原門内有左右翔龍門及日華月華門(金史志)
原皇太后册立乘輿至翔龍門(金史禮志)
原前殿曰大安左右掖門内殿東廊曰敷德門(金史志)
原大定五年六月大安殿楹産芝其色如玉(金史五行志)
原大定七年正月上服衮冕御大安殿受尊號册寶禮
二十七年三月御大安殿受皇太孫册寶(金史世宗紀)
原世宗遺詔移梓宫夀安宫章宗詔百官議皆謂當如
遺詔移拉里獨曰非禮也天子七月而葬同軌畢至其
可使萬國之臣朝大行于離宫乎上曰朕日夜思之舍
正殿而奠于别宫情有所不忍且於禮未安遂殯於大
安殿(金史本傳作按拉里滿洲語爽利也舊剌履今譯改)
原明昌四年九月朔天夀節御大安殿受朝賀(金史章宗紀)
原凡受尊號百官習儀於大安殿庭皇太子册立設御
座于大安殿(金史禮志)
(增趙秉文甲子元日大安早朝詩立□角蒼龍建斗杓衣冠萬國大安朝使臣未入分班殿陛先陞按笏招)
(彩仗中間瞻北極丹墀側畔聽簫韶太初甲子天元朔萬歲常瞻玉燭調滏水集)
原大安殿基今為酒家夀安樓(金臺集)
(臣)等謹按夀安樓在燕京金皇城内東華門之西
街見析津志
(原果囉洛納延詩風夢斷朝元閣來尋賣酒樓野花迷輦路落葉滿宫清雨青城暮河山紫塞愁老人頭)
(雪白扶杖話幽州正金臺集古按果囉洛舊作葛邏禄今從八旗姓譜改納延蒙語八十數也舊作廼賢)
(今譯改)
原大安殿之東北為東宫(金史志)
原大定七年七月幸東宫視皇太子疾十月勅有司於
東宫凉樓前增建殿位孟浩諫曰皇太子雖為儲貳宜
示以儉德不當與至尊宫室相侔乃罷之(金史世宗紀)
原十一月皇太子生日宴羣臣於東宫(金史列傳)
原明昌五年復以隆慶宫為東宫慈訓殿為承華殿承
華殿者皇太子所居之東宫也(金史注)
(臣)等謹按金史世宗紀大定二十九年正月名太
后宫曰仁夀二月更名隆慶至章宗明昌五年禮
官言宜易隆慶宫為東宫慈訓殿為承華殿從之
原赫舍哩執中以皇太子儀仗迎莊獻太子入居東宫
(金史本傳從按赫舍哩舊作紇石烈今八旗姓譜改正)
原正北列三門中曰粹英為夀康宫母后所居也(金史志)
原貞元三年十月皇太后至中都居夀康宫十一月上
朝太后于夀康宫(金史海陵紀)
原西曰會通門門北曰承明門又北曰昭慶門東曰集
禧門尚書省在其外其東西門左右嘉會門也門有二
樓大安殿後門之後也其北曰宣明門則常朝後殿門
也北曰仁政門内有仁政殿常朝之所也(金史志)
原由會通門承明門入左嘉會門趨而南至幕次少頃
鳴鐘鐘罷衛士山呼百官裏見有曳玉帶者五人先出
後知為東宫親王平章令公也頃之入宣明門次仁政
門于隔門上面序立三節自東入拜於大氊上上有一
品至七品黑漆黃字牌子蓋其朝序也一氊可容數百
人遍地製成龍鳳殿九楹前設露臺柱以文繡兩廊各
三十間中有鐘鼓樓廊外垂金漆簾額飾以繡廊之西
馬有鞲紅繡鞍者數匹乃高麗所進殿門外衛士二三
百人分兩傍立盡戴金花帽錦袍宣明門外直至外廊
皆甲士青縚甲居左旗執黃龍紅縚甲居右旗執紅龍
外廊皆銀槍左掖門入皆金槍人依一柱以立凡門屋
下皆青隊執弓矢人數各有差北宫營繕之制初雖取
則東都終殫土木之費瓦悉覆以琉璃役兵民一百二
十萬數年方就(北轅錄)
原入嘉會門至幕次黑布拂廬侍班有頃入宣明門門
内庭中列衛士二百許人貼金雙鳳幞頭圍花紅錦衫
散手立入至仁政殿下團鳳大花氊可半庭殿兩傍有
朵殿朵殿上兩高樓曰東西上閣門兩廊悉有簾幕中
有甲士東西御廊循簷各列甲士東立者紅茸甲金纏
竿槍黃旗畫青龍西立者碧茸甲金纏竿槍白旗畫黃
龍至殿下皆然惟立於門下者錦袍持弓矢殿兩階雜
列儀物幢節之屬如道家醮壇威儀之𩔖使人由殿下
東行上東階卻轉南由露臺北行入殿閾謂之欄子金
主幞頭紅袍玉帶坐七寶榻背有龍水大屏風四壁帟
幕皆紅繡龍拱斗皆有繡衣兩檻間各有大出香金獅
蠻地鋪禮佛毯可一殿兩傍玉帶金魚或金帶者十四
五人相對列立遥望前後殿屋崛起甚多制度不經工
巧無遺力煬王亮始營此都規摹出於孔彦舟役民八
十萬兵夫四十萬作治數年死者不可勝計金朝北宫
營制宫殿其屏扆窗牖皆破汴都輦致於此汴中宫匠
有名燕用者製作精巧凡所造下刻其名及用之於燕
而名已先兆(攬轡錄)
原天會四年正月始朝日於乾元殿天眷二年定朔望
朝日儀帝南向拜大定十五年有司上言宜遵古制東
向拜十八年帝拜日於仁政殿始行東向之禮(金史禮志)
原世宗謂宰臣曰宫殿制度苟務華飾必不堅固今仁政
殿遼時所建全無華飾但見他處歲歲修完惟此殿如
舊以此見虛華無實者不能經久也(金史世宗紀)
原貞祐元年閏月拜日於仁政殿(金史宣宗紀)
(臣)等謹按明昌四年八月國史院進世宗實錄上
服袍帶御仁政殿降座受之見金史章宗紀
原貞元三年十一月宴百官於泰和殿(金史海陵紀)
原大定二年正月御泰和殿宴百官宗戚命婦(金史世宗紀)
原承安四年五月朔奏事於泰和殿(金史章宗紀)
原泰和殿泰和二年更名慶寧殿(金史)
原泰和四年四月張行信召見於泰和殿(金史本傳)
(臣)等謹按金章宗有泰和殿五月牡丹詩見中州
集
原魚藻池瑶池殿位貞元元年建有神龍殿又有觀會
亭又有安仁殿隆德殿臨芳殿皇統元年有元和殿(金史志)
原泰和三年五月以重五拜天射柳上三發三中四品
以上官侍宴魚藻殿(金史章宗紀)
原大定二年宫人稱心等於十六位放火延燒泰和神
龍殿(金史列傳)
原大定二年閏月神龍殿十六位焚延及泰和厚德殿
(金史五行志)
原有司乞罷修神龍殿凉位工役上即日使趙興祥傳
詔罷之(金史本傳)
原大定二十八年三月朔宴於神龍殿諸王公主以次
捧觴上壽(金史世宗紀)
原泰和二年八月元妃生皇子特哩宴五品以上於神
龍殿六品以下宴於東廡下(金史后妃傳按特哩蒙古語齊整也舊作忒僯今)
(譯改)
原光英生日宴百官于神龍殿(金史海陵諸子傳)
原金史禮志受尊號儀帝服衮冕御元和殿按此當即
遼之元和殿非魚藻池之元和殿也(北平古今記)
原常武殿廣武殿為擊毬習射之所(金史志)
原金因遼舊俗以重五中元重九日行拜天禮重五于
鞠場中元于内殿重九于都城外其制刳木為盤如舟
狀赤為質畫雲鶴文為架高五六尺置盤其上薦食物
其中聚宗族拜之若至尊則於常武殿築臺為拜天所
(金史禮志)
原大定三年五月以重五幸廣樂園射柳皇太子親王
百官皆射勝者賜物有差上復御常武殿賜宴擊毬自
是歲以為常(金史世宗紀)
原泰和元年五月擊毬于臨武殿八年十一月御臨武
殿試護衛(金史章宗紀)
原正隆元年二月御宣華門觀迎佛(金史海陵紀)
原承安四年二月御宣華門觀迎佛(金史章宗紀)
原凡受尊號導引册寶牀由宣華門入(金史禮志)
原知近侍局副使圖克坦張僧遣人召平章已到宣華
門外(金史后妃傳八按圖克坦舊作徒單今從旗姓譜改正)
原蕭裕執布達出宣華門(金史本傳作按布達滿洲語飯也舊白荅今譯改)
原拱辰内城正北門也又曰後朝門制度守衛一與宣
華玉華等金碧翬飛規模宏麗(大金國志)
原崇慶元年七月有風自東来吹帛一段高數十丈飛
動如龍墜於拱辰門内(金史衛紹王紀)
原西至玉華門曰同樂園若瑶池蓬瀛柳莊杏村盡在
於是(大金國志)
補大定十年燕羣臣於同樂園之瑶池語及古帝王成
敗之跡大率以不嗜殺人為本數年休兵民力稍蘇獨
貪殘之吏去行朝稍遠恐為百姓蠧宜時加稽察知中
書省貝勒稽首曰陛下言及此社稷之福也(同上義按貝勒見)
(前舊作孛詰烈今譯改日明華構繁陰蕩綠波蓬丘滄原師拓同樂園詩晴)
(海近春色上林多流水時雖逝遷鶯暖自歌可憐歡樂地鉦鼔散雲和中州集歸潜志作尹無忌詩)
(原趙秉文同樂園詩少春歸空苑不成妍柳影毶毶水底天過卻清明遊客晩風吹動釣魚船滏水集)
原京城北離宫有大寧宫大定十九年建後更為壽寧
又更為夀安明昌一一年更為萬寧宫(金史志)
原大定十九年五月幸大寧宫二十年四月大寧宫火
(金史世宗紀)
原張僅言護作大寧宫引宫左流泉溉田歲穫稻萬斛
(金史本傳)
原眀昌六年五月命減萬寧宫陳設九十四所泰和四
年四月萬寧宫端門灾(金史章宗紀)
原舒穆嚕明安攻萬寧宫克之取富昌豐宜二關(元史本傳)
(今按舒穆嚕舊作石林從八旗姓譜改正)
(臣)等謹按今趙秉文有扈蹕萬寧宫詩見滏水集
原瓊林苑有横翠殿寧德宫西園有瑶光臺又有瓊華
島又有瑶光樓皇統元年有宣和門正隆二年有宣華
門又有薩哈門(金史志)
補夀寧宫有瓊華島絶頂廣寒殿近為黃冠輩所毁(遺山集)
(原郝經瓊華島賦島歲癸丑夏經入於燕五月初吉由萬寧故宫登瓊華徜徉延竚臨風肆曯想見大定之)
(治與有金百年之盛慨然有懷乃作賦焉其辭曰□矢飛燕遼傾宋奔中夏壯觀萃於金源鬱天居之宏麗開)
(陸地之海山忽陵飛而阜走見虎居而龍蟠建瓴水於河朔浩不知其波瀾沉沉覃覃旋坤轉乾赤城紫府幻)
(出塵寰粤惟瓊華之一島突兀乎其間崑崙之顛海風怒掀劈濤頭而迸落結水面之青蓮巖巖磐磐僵立孱)
(顔嶷如鼇頭冠日觀而郤走傴如□背負月窟而横高寒其項有廣寒殿故云瑶光樓起金碧鉤連斷霓飲海)
(頡地頏天華陽九州之塵遼海百年之藴烽湧煙填慶雲佳氣郁郁芊芊時屬清平天下晏然倒淮南之戈而)
(荆楚帖崩統萬之角而安西安神武不殺而日趨于平泰信誓既結而無事乎開邊明珠白雉不召而糜至蒲)
(梢騄耳無用而復還一人高拱於其上無所為而樂穆清之燕大臣優游於其下無所為而興禮樂之盛萬物)
(鈞化而無間四海被澤而不偏風俗既厚綱紀日完財不聚而富刑不用而措政不更張而治士不作聰明而)
(賢民曰遷善而不知其所以然而然嶷嶷乎魏孝文駸駸乎漢孝宣宜乎於此樂天下之樂軼邁往而追羲軒)
(收萬方之瑰詭盡九土之纖妍紆青雲之環珮奏鈞天之管絃御長風於絶頂訪蓬壺之飛仙開八荒之夀琙)
(正一氣之陶甄躋斯民于仁夀而君臣與焉挈斯民於遂樂而君臣享焉涵浸醲郁上格于天舒愉粹暢下逹)
(于泉濟濟洋洋殆三十年見始終之全倏九龍之飛去堕神鼎于羽淵宗沉社僨而乃屢遷雖則屢遷竟不能)
(永其傳功如是德如是不克負荷一舉而棄捐孰為之司而使之然涸金源于汴蔡卧一島於蒼烟悲風射關)
(謂居庸也枯石荒殘瓊花樹死太液池乾游子目之而興嘆故老思之而淚澘蓋餘恩遺烈膏於骨髓著于肺)
(肝雖死而若生雖亡而若存有與析津同沛箕尾共騫者雖曰假山而實德山也彼雪政虐世昏君暴主以萬)
(人之力肆一已之欲刳吾乾坤穢吾山川雖曰石山而實血山民欲與之俱亡卒聚而殱旃寧不愧於兹焉)
(陵川集燕城書事詩補王惲)(都會盤盤控北陲當年宫闕五)
(雲飛峥嶸寶氣沉箕尾慘憺陰風貯朔威審勢有人觀督亢封章無地論王畿荒寒照破龍山月依舊中原半)
(落暉西秋澗集和劉懷州韻補又苑懷古)(彩鳳蕭聲徹曉聞宫墻)
(烟柳接龍津月邊横吹非清夜鏡裏瓊華總好春行殿基存焦作土踏錐舞歇草留茵野花豈解興亡恨猶學)
(宫粧一色勻州同上園懷古作補又同劉懷過西)(錦摛西苑正隆修大)
(定明昌事讌遊海露恩波鼇抃首花翻瑶豔雪迷樓三千歌舞繁華歇一片風烟慘憺愁興廢筭来無五紀至)
(今靈沼詠西周懷同上補劉景融西園古詩)(瓊苑韶華自昔□杜鵑聲裏)
(過天津殿空魚藻山猶碧水涸龍池草自春民樂尚歌身後曲弓彎不見舞時茵絳桃誰植宫墻外露濕胭脂)
(恨未勻錄秋闊集附)
朱昆田原按四詩皆有感金故宫而作
(原史學宫詞島寶帶香褠水府仙黃旂綵扇九龍船薰風十里瓊華一派歌聲唱采蓮中州集)
(補劉秉忠游瓊華島江城子詞限瓊華昔日賀新成與蒼生樂昇平西望長山東顧滄溟翠輦不来人)
(換世天上月自虚盈多樹分殘照水邊明雨初晴氣還清醉卻興亡惟有酒情收取晉人腮上淚千載後幾)
(新亭集藏春詩)
原西華潭金之太液池也(金臺集)
(原朱瀾宫詞了太液芙蓉上下天秋波澹澹白生烟采蓮宫女分花笑把蘭篙學刺船中州集)
(原果囉洛納延詩帝秋水清無底凉風起綠波錦帆非昨夢王樹憶清歌子吹笙絶漁郎把釣多磯頭浣紗)
(女猶恐是宫娥金臺集)
原粧臺李妃所築今在昭明觀後妃嘗與章宗露坐上
曰二人土上坐妃應聲曰一月日邊明上大悦(同上)
(臣)等謹按據析津志粧臺在今故宫之西夀安酒
樓之北
原章宗為李宸妃建梳粧臺于都城東北隅今禁中瓊
華島粧臺本金故物也目為遼蕭后梳粧樓誤(堯山堂外紀)
原章宗元妃李氏師兒大定末以監戶女子入宫是時
宫教張建教宫人師兒與諸宫女從之學故事宫教以
青紗隔障蔽内外不得面見有問自障内映紗指字以
請宫教自障外口說教之諸女子中惟師兒易為領解
建不知其誰但識其音聲清亮章宗問建女子誰可教
者建對曰就中音聲清亮者為最章宗以建言求得之
宦者梁道譽師兒才美勸章宗納之章宗好文詞妃性
慧黠能作字知文義尤善伺侯顔色迎合意旨遂大愛
幸明昌四年封昭容明年進封淑妃己進封元妃(金史后妃傳)
(原果囉洛納延粧臺詩野廢苑鶯花盡荒臺燕麥生韶華如逝水粉黛憶領城菊金鈿小秋潭玉鏡清誰憐)
(舊時月曾向日邊明金臺集)
朱彛尊原按粧臺相傳俱云遼蕭后遺跡易之去
金不遠其謂李元妃所築可正其譌
原大定元年十二月至中都御貞元殿受羣臣朝二年
四月宴夏使貞元殿(金史世宗紀)
補燕京城内地大半入宫禁百姓絶少其宫闕壯麗延
亘阡陌上切霄漢雖秦阿房漢建章不過如是予奉使
至燕山朝見之日見金主儀衞華整過於中國其御榻以
七寳為飾夾坐有狻猊二高丈餘金主亮面黧黑目下
視長鬛於貞元殿見其狀(海陵集)
原自此以後即無貞元殿之稱或以□陵年號為嫌而
改之也(北平古今記)
補大定十六年春正月國主御正隆殿受印寳一曰承
天休延萬億永無極二曰受命于天既受永昌三曰天
子之寳四曰天子行寳五曰天子信寳六曰皇帝之寳
七曰天子神寳八曰御書之寳九曰皇帝恭膺天命之
寳十曰天下同文之寳置符寳郎隸門下省大朝會則
陳之(同上)
原承安元年七月天壽節御紫宸殿受賀(金史章宗紀)
原大定八年十月進幣宴百官于慶和殿(金史列傳)
原二十五年十月朔宰相以下朝見世宗於慶和殿(金史)
(顯宗紀)
原十一月立皇太孫賜六品以上宴於慶和殿(金史列傳)
原大定二十六年皇曾孫生滿三月宴於慶和殿賜曾
孫金鼎金香合重綵二十端骨都犀吐鶻玉山子兔兒
垂頭一副名馬二匹章宗進玉雙駞鎮紙玉琵琶撥玉
鳳駒骨都犀具佩刀衣服一襲世宗御酒歡歌一夜方
罷(同上)
原二十八年十二月上不豫詔皇太孫璟攝政居慶和
殿東廡(金史世宗紀)
原泰和二年十二月御慶和殿浴皇子(金史后妃傳)
原七月正月詔御史大夫崇肅等十有四人同對於慶
和殿(金史章宗紀)
原召布薩揆赴闕戒以師期宴于慶和殿(金史本傳作按布薩舊)
(僕散今從八旗姓譜改正)
原宴内族襄于慶和殿上親舉酒餘解所服玉貝佩刀
以賜(金史本傳)
原太和七年正月詔百官同對于廣仁殿(金史章宗紀)
原大定十四年四月上御垂拱殿(金史世宗紀)
原路鐸召對于崇政殿(金史夲傳)
原世宗詔皇太子諸王侍食于清輝殿(金史太祖諸子傳)
原完顔守道懇求致仕特賜宴于慶春殿(金史本傳)
原完顔匡朝京師賜宴于天香殿(同上)
原承安二年六月詔罷瑶光殿工作(金史章宗紀)
原大定二十五年十一月宰相入見於香閣既退圖克
坦克寧請屏左右奏立皇太孫(金史本傳)
原承安四年三月戶部尚書孫鐸郎中李仲略國子祭
酒趙帆始轉對香閣(金史章宗紀)
原泰和三年十月右丞布薩揆至自北邊丙辰召至香
閣慰勞之(同上)
原八年以吏部尚書賈益謙等十三員分路同本路按
察司官一員推排民戶物力上召至香閣親諭之(金史食貨志)
原大定二十九年正月名皇太后宫曰仁壽二月更名
隆慶宫(金史章宗紀)
原正隆六年六月大風毁承天門鴟尾(金史五行志)
原大軍發大砲擊碎西承天門樓(大金國志)
原受尊號儀恭謝祖廟還御宣和門(金史禮志)
原貞元三年登寳昌門觀角觝(金史海陵紀)
原海陵登寳昌門樓殺昭媛徹伯爾(金史后妃傳語按徹伯爾蒙古廉)
(潔也舊作察八今譯改)
原海陵御寳昌門臨軒觀試(金史列傳)
原中都圍急詔于東華門置招賢所内外士庶皆得言
事(同上)
原赫舍哩執中命聚薪焚東華門(金史本傳)
原大安三年十二月大軍攻南順門完顔天驥設拒馬
于南柳街縱其入以槊禦之且縱火燒兩行民屋街狹
屋倒大軍死傷甚衆(大金國志)
原至寧元年八月呼沙呼殺和大興府圖克坦南平刑
部侍郎圖克坦穆延于廣陽門西(金史衛紹王紀鴟按呼沙呼滿洲語鴞)
(也舊作胡沙虎今譯改穆延舊作没撚令從八旗姓譜改正)
原圖克坦南平行至廣陽門西寓義坊馬上與赫哈哩
執中相見執中手槍刺殺之(金史本傳)
原崇慶元年大軍至城下一城中乏薪拆絳綃殿翠霄
殿瓊華閣材分給四城(大金國志)
原大定十三年四月上御睿思殿命歌者歌女直詞顧
謂皇太子諸王曰朕思先朝所行之事未嘗暫忘故時
聽此詞亦欲令汝輩知之(金史世宗紀)
原海陵登瑞雲樓納凉命楊伯雄賦詩(金史本傳)
原道陵中秋賞月瑞光樓召趙渢文孺對御賦詩以清
字為韻渢詩云秋氣平分月正明蘂珠宫闕對蓬瀛已
驅急雨銷殘暑不遣微雲點太清簾外輕風飄桂子夜
深凉露滳金莖聖朝不奏霓裳曲四海歌謳即樂聲道
陵讀至落句大加賞異手酌金鍾以賜且字之曰文孺
以此鍾賜汝作酒直士林榮之(中州集)
原承安三年春國主幸蓬莱院陳玉器及諸玩好視其
欵識多宣和物惻然動色宸妃進曰作者未必用用者
未必作宣和作此以為陛下用耳宸妃嘗與主同輦過
御龍橋見石白如雪愛之歸白國主于蘇山輦至築巖
洞于芳華閣用工二萬人牛馬七百乘道路相望會是
冬賞菊于東明園見屏間畫宣和艮嶽問内侍余琬對
曰宣和帝運東南花石築艮嶽致亡其國先帝命圖之
以為戒宸妃怒曰宣和之亡不緣此石乃用童貫梁師
成故爾蓋譏琬也宸妃鄭氏南宋華原郡王居中之曾
孫(大金國志)
原大定七年建社稷壇于中都社為制其外四周為垣
南向開一神門門三間内又四周為垣東西南北各開
一神門門三間各列二十四戟四隅連飾罘罳無屋於
中稍南為壇位令三方廣闊一級四陛以五色土各飾
其方中央覆以黃土其廣五丈高五尺其主用白石下廣二
尺剡其上形如鐘埋其半壇南栽栗以表之近西為稷壇
如社壇之制而無石主四壝門各五間兩塾三門門列十二戟
壝有角樓樓之面皆隨方色飾之饌幔四楹在北壝門西北向
神厨在西壝門外南向𪠘在南園墻内東西向有望祭堂三楹
在其北雨則于是堂望拜堂之南北各為屋二楹三獻及司徒
致齋幕次也堂下南北相向有齋舍二十楹外門止一間不施
鴟尾祭用春秋二仲月上戊日(金史禮志)
原天德四年於燕京所建原廟名其宫曰衍慶殿曰聖
武門曰崇聖(同上)
(臣)等謹按衍慶宫薦含桃見金紀貞元二年
原大定十四年十月詔圖畫功臣二十人於衍慶宫聖
武殿左右廡十七年正月詔于衍慶宫聖武殿西建世
祖神御殿東建太宗睿宗神御殿(金史禮志)
原禮官率太廟署官等詣崇聖閣奉世祖御容導太宗
御容于聖武殿行禮畢以次奉安于丕承殿睿宗御容
奉安于天慶殿(同上)
原大定二十一年閏月昭祖景祖奉安燕昌閣上肅宗
穆宗康宗奉安閣下明肅皇帝奉安崇聖閣下(同上)
原泰和七年五月幸東園射柳(金史章宗紀)
原顯宗殯於南園熙春殿世宗至自上京未入國門先
至熙春殿致奠(金史顯宗紀)
原明昌三年三月幸熙春園(金史章宗紀)
原南苑有唐舊碑書貞元十年御史大夫劉怦葬上見
之曰苑中不宜有墓以劉頍家本怦後詔賜頍錢三百
貫改葬之(金史本傳)
原明昌元年三月擊毬於西苑五月拜天于西苑射柳
擊毬(金史章宗紀)
原承安二年三月幸西園閱軍器(同上)
原明昌五年四月朔幸北苑(同上)
(臣)等謹按金趙秉文有北苑詩見滏水集又金紀
是年四月乙卯幸景明宫景明宫名已見前禁扁
條下今并識以備參考
原六年十二月幸後園閱軍器(金史章宗紀)
原大定三年五月以重五幸廣樂園射柳(金史世宗紀)
原大定二十三年正月廣樂園燈山焚延及熙春殿(金史)
(五行志)
(臣)等謹按金史世紀大定二十六年四月己未幸
永安宫永安宫名禁扁諸書未載
原泰和二年正月幸芳苑觀燈(金史章宗紀)
原承安元年六月幸環秀亭觀稼二年閏月出西横門觀
稼(同上)
原大興有建春宫(金史地理志)
原承安元年二月幸都南行宫春水三年正月如城南
春水名行宫曰建春四年如建春宫上諭點檢司曰自
蒲河至長河及細河以東朕常所經行官為和買其地
命百姓耕之仍免其租税(金史章宗紀)
(臣)等謹按金史章宗紀明昌五年正月丁亥幸城
南别宫所謂别宫者即承安時之建春宫也明昌
在承安改元之前是時尚未有建春之名故或稱
别宫或稱行宫無定名焉
原舒穆嚕明安駐軍于京南建春宫(元史本傳)
補端平甲午九月初一日抵燕京守將保喇巴圖出迎
館人使于王檝宅堂重九日宴人使女樂俳優畢集十
二日同王檝謁宣聖廟即是金密院因就看亡金宫室
瓦礫填塞荆棘成林(使蒙日錄固按保喇蒙古語雄駝也巴圖堅也舊作布吾剌拔都)
(今譯改)
(原章宗宫中絶句捲五雲金碧拱朝霞樓閣崢嶸帝子家三十六宫簾盡東風無處不揚花歸潜志)
(補元好問出都作爵漢宫曾動伯鸞歌事去英雄可奈何但見觚稜上金豈知荆棘卧銅駝神仙不到秋風)
(客富貴空悲春夢婆行過盧溝重廻首鳳城平日五雲多歴歴興亡敗局棋登臨疑夢復疑非斷霞落日天)
(無盡老樹遺臺秋更悲滄海忽驚龍穴露廣寒猶想鳳笙歸從教□剗瓊華了留住西山儘淚垂遺山集)
補遼之正殿曰洪武元之正殿曰大明後之國號年號
先見于此誰謂非定數也(春明夢餘錄)
朱昆田原按遼以大安名殿而金以之紀年亦兆
之先見者
(□遼主得其臣所獻黃菊賦題其後云昨日得卿黃菊賦細剪金英題作句袖中猶覺有餘香冷落西風吹不)
(去元張肯繼孟櫽括其辭寄蝶戀花曰昨日得卿黃菊賦細剪金英題作多情句冷落西風吹不去袖中猶有)
(餘香度滄海塵生秋日暮玉砌雕闌木葉鳴疎雨江摠白頭心更苦索琴猶寫幽蘭譜繼孟手書於卷予嘗見)
(之詞蒓䰻話)
欽定日下舊聞考卷二十九
欽定日下舊聞考卷二十九舉正
彰愍原書訛作章敏今據遼史改(遼以幽州為南京條)
綂和原書訛作會同今據遼史改(太宗會同元年條)
長春州原書州訛作洲今改(遼有二長春宫條)
綂和五年原書訛作清寧五年八月按遼史太宗神
功碑立在統和五年今改(景宗保寧五年條)
廣武原書訛作臨武今改(常武殿光武殿條)
二十人原書訛作二十八人今改(大定十四年十月詔圖畫功臣條)
欽定日下舊聞考卷二十九舉正
原書遼金宫室門節刪附記
過宣陽門有兩樓條刪
帝詣蓬萊殿觀音祠條刪
欽定曰下舊聞考卷二十九節刪
