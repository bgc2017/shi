欽定日下舊聞考卷五十二
城市(内城西城三)
原白塔寺建自遼夀隆二年塔制如幢色白如銀至元
八年加銅網石欄天順二年改名妙應寺(春明夢餘錄)
(臣)等謹按夀隆原書作夀昌按遼史夀隆為道宗
年號而無夀昌紀年昌字蓋隆字之誤也今改正
原妙應寺在阜成門内寺右偏有白塔一座創自遼壽
昌二年為釋迦佛舍利建内貯舍利戒珠二十粒香泥
小塔二千無垢净光等陀羅尼經五部元至元八年世
祖發視石函銅瓶香水盈滿色如玉漿舍利堅圓燦若
金粟前二龍王跪而守護瓶底獲一銅錢上鑄至元通
寳四字帝后閱之愈加崇重即迎舍利崇飾斯塔角垂
玉杵階布石欄簷掛華鬘身絡珠網制度之巧蓋古今所
罕有矣(長安客話)
增凡塔下豐上銳層層筍拔也白塔獨否其足則銳其
肩則豐如膽之倒垂然肩以上長項矗空節節而起頂
覆銅盤盤上又一小銅塔塔通體皆白(宛平縣志)
原至元十六年建聖夀萬安寺於京城二十五年四月
萬安寺成佛像及窗壁皆金飾之凡費金五百四十兩
有奇水銀二百四十觔二十六年七月幸大聖夀萬安
寺置栴檀佛像命帝師及西僧作佛事坐静二十會(元史)
(世祖紀)
原元貞元年正月壬戌以國忌即大聖夀萬安寺飯僧
七萬(元史成宗紀)
原至治元年七月奉仁宗及帝御容于大聖夀萬安寺
(元史英宗紀)
原天歷元年十月幸大聖夀萬安寺謁世祖裕宗神御
殿二年五月幸大聖夀萬安寺作佛事于世祖神御殿
(元史文宗紀)
原世祖帝后影堂在大聖夀萬安寺裕宗帝后亦在焉
世祖影堂藏玉冊十有二牒玉寳一鈕堂有真珠簾又
有珊瑚樹碧甸子山之屬(元史祭祀志)
(臣)等謹按元代影堂久廢玉冊玉寳等物今俱無
存
原至正二十八年六月甲寅大都大聖壽萬安寺災是
日未時雷雨中有火自空而下其殿脊東鼇魚口火熖
出佛身上亦火起帝聞之泣下亟命百官救護惟東西
二影堂神主及寳玩器物得免餘皆焚燬此寺舊名白
塔自世祖以來為百官習儀之所其殿陛欄楯一如内
廷之制成宗時置世祖影堂於殿之西裕宗影堂於殿
之東月遣大臣設祭(元史五行志)
(原張翥辛未二月十三日雷火焚故宫白塔詩取數聲起蟄乍聞雷驟落千山白雨來恐有怪龍遭電未應)
(佛塔被魔災人傳妖鳥生譌火誰覓番僧話劫灰豈復神靈有遺恨冷烟殘燼滿荒臺蛻菴集)
原天順元年改妙應寺賜額成化元年於塔座周圍甎
造燈籠一百八座以奉佛塔相傳西方屬金故建白塔
鎮之然同時元剏有五色塔而今僅有黑塔在其後餘
湮没莫考矣(燕都遊覽志)
(原劉基白塔寺詩月物換星移事已迷重來此地惑東西可憐如鏡天邊獨照城烏半夜啼犁眉公集)
(補蒲道源白塔寺翻修正殿興工祭文先紺殿重修齋厨創構興作之始恐干神祗畚鍤方陳事而告願祈)
(隂相俾無震驚偶閒居叢稿百尺臺俯拾金光草隔塵補何遷白塔寺題朝登)
(車馬聲知是長安道吉陽文集)
(臣)等謹按妙應寺舊名大聖壽萬安寺又名白塔
寺在阜成門街北剏自遼道宗年間元至元二十
六年奉迎栴檀佛像居寺之後殿詳弘仁寺條下
明天順元年改名妙應
本朝康熙二十七年修寺與塔有
御製碑文二立石殿庭中乾隆十八年重修
御書般若波羅蜜多心經一卷及梵文尊勝咒並
賜大藏真經全部七百廿四函以為塔之鎮
御製修妙應寺文及修白塔銘俱勒石七佛殿庭中正
殿扁曰意珠心鏡塔下三寳殿扁曰具六神通聯
曰風散異香禪偈静鳥窺清唄法筵開皆
皇上御書四十一年奉
勅又修寺内有
御製滿漢蒙古西番合璧大藏全咒十套西番首楞嚴
經一分維摩詰所說大乘經全部寺僧敬謹尊藏
增
聖祖御製妙應寺碑都城西偏阜成門之左有白塔
寺相傳遼道宗四十二年建其制如幢為白銀色元世
祖復崇飾之明天順中復改為妙應寺計塔寺創始於
遼距今五百九十二年矣歴歲旣多漸就圯隳朕惟我
皇考世祖章皇帝定鼎燕都四方所止兹塔與寺當都
城乾兑之隅兆庶瞻仰不欲使數百年舊蹟一旦頽落
傾弛爰命鳩工庀材揆日而葺治之凡丹青黝堊垣檻
欄楹之制皆煥乎一新無改舊觀無增侈飾特以修舉
廢墜昭示來兹而已役旣成乃誌其歲月而勒諸石
增
聖祖御製妙應寺碑白塔妙應寺歲久漸頽旣命仍
舊制修治載攷像教之傳其來已遠勝會古刹代有盛
衰朕方以聖人之道治天下型德昭儉古訓是師有所
規度務崇簡樸緬維遼以來至於我朝中更四代定鼎
於兹六七百年王氣之所扶輿雖一樹一石猶不忍其
湮廢兹塔也屹金方之名區儼先代之舊觀葺而新之
盖風人勿翦之義也稽自元明間工竣皆勒貞珉詳厥
本末今之役其可不紀乎爰伐石樹碑述所以修舉之
意
增
御製重修妙應寺碑京師阜成門東白塔妙應寺自
我
皇祖聖祖仁皇帝增葺鼎新迄於今幾七十年矣層構
巋然凌峙霄漢而金碧堊雘漸復漫漶寺之堂廡門垣
亦滋剝蝕朕惟首善之區凡琳宫梵宇所以壯觀瞻而
衛法寳者有其舉之莫可廢也兹寺建自遼道宗時歴
元迄明代加崇飾迨
聖祖康熙二十七年煥舊為新
御製碑文以修舉廢墜無增侈飾之義垂示來許夫慈
氏之教無而能妙空而善應寂感無方不可思議而窣
堵波為供養莊嚴第一功德矧兹聖蹟垂昭弘敞巍峻
光遠益耀都人士庶莫不瞻視虔奉尤所當崇護于勿
替者方今蒙被
鴻庥海㝢乂寧黎兆殷阜力有餘羡爰勅有司徵材召
工因其舊觀普事營飾不陋不侈一循
皇祖之志不數月而蕆厥事翬飛鳥革耀如翼如寳鐸
金鈴相輪丕煥壽隆以來數百年之勝蹟頼
皇祖持護之靈得以弗墜於赫哉
聖澤之所庇者遠也役旣成識其緣起于右
增
御製重修白塔碑銘粤大清乾隆十有八年歲在癸
酉秋七月重修妙應寺白塔朕手書般若波羅密多心
經一卷及梵文尊勝咒並大藏真經全部七百廿四函
用以為鎮閱三月工竣旣勒文紀事復為之銘曰神京
西偏寳塔屹然位正臨兑隅袤控乾色應金白形規幢
圓昉于何時剏遼迄元載歴有明更名以傳皇我
聖祖修舉廢湮然不斷燈演無遮筵祇陀金布闍崛石
邊流丹耀景虹光燭天空花不散魯殿巍焉予緬
聖澤敢弗祇虔爰命葺釐完毁補偏咨將作匠量水衡
錢敝者更之漫漶飾旃匪棘其欲期善繼先像設告蕆
親莅禮觀莊嚴珠珞的爍寳蓮圓相具足卍字駢旋伽
梨互映忍鎧並堅栴檀雲湧獅象隊聯周視招提五色
相鮮天龍八部雞足九堧地字無垢界名初禪七寳競
彩百和騰烟畢落枝蔚曼殊華妍峩峩窣堵拔地孤騫
玉笋不籜雪山齊巔放毫相光現離垢緣金柈影直寳
鐸響連於爍蘭若朗耀大千
皇祖遺蹟勿墜益綿
聖祖丕冒佛慈廣延上資
壽母福海無邊共溥利益覃及垓埏運華嚴界散功德
泉緊兹精藍實廣福田爰誌樂石垂億萬年
原附近有黑塔寺青塔寺然寺存而無塔(春明夢餘錄)
原弘慶寺在順天府西舊名黑塔寺正綂元年改建(明一)
(統志)
(臣)等謹按黑塔寺在南小街冰窖衚衕青塔寺在
阜成門四條衚衕相距里許皆無塔亦皆無寺額
獨各有碑可考耳
(增張益弘慶寺碑略自都城阜成門内朝天宫白塔之西有寺曰黑塔者建前代廢圯已久正統丁巳住持)
(一清募資修造經始于是年之春落成于癸亥之秋為佛殿者一天王殿者一前闢山門後開方丈伽藍齋堂)
(厨庫在其左祖師禪堂在其右請額於朝賜額為弘慶禪寺正統十四年夏四月立)
(增胡濙弘慶寺碑略朱弘慶寺在朝天宫右舊曰黑塔寺正統二年成國公勇修武伯沈清新之正統八年)
(奏請賜額曰弘慶正統十四年立)
(臣)等謹按草場口有萬佛寺俗亦呼黑塔寺其衚
衕亦以黑塔寺名寺無塔亦無碑碣可考不知何
以沿其稱也
(增蔣冕青塔寺碑略間都城西北隅舊有寺曰青塔古刹也創始無傳宣德僧慧燈募修之正德八年六月)
(立張五城寺院冊塔寺碑略增一桂重修青)(青塔寺者即勝國時勅)
(建大永福寺也寺在都城阜成門内故有青浮圖稍東為白塔禪寺相距里許俗稱青塔寺云寺創自延枯問)
(國朝天順成化中嘗再新之迄今又且百禩矣殿宇僅存遺址沙門佛寳毅然以興復為己任太監王喜等捐)
(資助之工始于隆慶壬申訖于萬歷乙亥萬歷三年重陽月立五城寺院冊)
增阜成門内關帝廟不知何時所建元泰定間修(五城寺院)
(册)
(臣)等謹按關帝廟在西四牌樓宣武街西額曰雙
關帝廟蓋两像並祀也廟内有元李用吳律二碣
又明碑三一為正統十年侍讀學士苖衷撰一為
弘治十五年光祿卿張天駿撰一為嘉靖十九年
通政司右參議蔡文魁撰
本朝乾隆三十六年重修
(增吳律關廟碑略院都城西市舊有廟毁久弗修泰定乙丑十月朔宣政使臣瑪勒圖采輿論以上聞遂出)
(内帑錢一萬貫命即故基作興之皇后賜如其半廼命翰林侍讀學士臣阿爾威紀其實侍郎臣瑪勒提點臣)
(完顔額森董其功不兩月廟貌像設煥然一新見按瑪勒圖蒙古語有牲畜之謂也舊作滿圖阿爾義前威)
(蒙古語樹林也舊作阿魯威瑪勒蒙古語牲畜也舊作馬兒今並譯改)
(臣)等謹按吳律碑元泰定三年立其先又有李用
碑泰定元年立辭義冗淺不具錄
補漢經厰外厰聖祚隆長寺有萬歷四十五年勅建碑
(行國錄)
(臣)等謹按聖祚隆長寺在西四牌樓北宣武街西
報子衚衕明萬歷間初建碑無存
本朝乾隆二十一年修有
御製詩殿中扁二一曰般若觀空一曰蓮花淨界聯曰
妙諦不多禪一指善緣無量佛千身皆
皇上御書
增乾隆二十一年
御製隆長寺詩燕都四百載梵宇數盈千自不無頽
廢豈能盡棄捐閒因為葺築亦以近街鄽重見金輪煥
成詩紀歲年
原成化二十二年冬十月復建大永昌寺先是寺建於
西市已有成緒及國師繼曉以星變被譴寺亦隨廢至
是太監梁芳請更擇地建之乃令工部左侍郎杜謙等
相度地基得故廣平侯袁瑄宅時瑄家已失侯瑄妻固
請以宅獻而託芳請襲侯芳言于上而許之旣又市其
傍民居數十家大興工役視舊益加廣矣(明憲宗實錄)
原二十三年五月以工部尚書謝一䕫代杜謙督造大
永昌寺(明典彙)
原正德五年六月戶部言永昌寺舊址改建為倉未有
名乃賜名曰太平倉(明武宗實錄)
原六年十一月以太平倉賜永壽伯朱德為私第戶部
尚書孫交言昔田蚡請考功地益宅漢武不許夫隙地
尚不輕畀况此倉乎奏入不聽(同上)
原八年三月改太平倉為鎮國府又欲毁厫口為府廳
工部奏祖宗稽古建官府部具有定制今改倉為府有
乖舊典况位屬乾方乾天門也且此地初為永昌寺再
為新石厰又為太平倉屢改屢廢推之地理察之人事
俱未便上曰旣以此地為天門宜當通逹前此閉塞何
不以聞其以實陳狀工部再請罪乃宥之(同上)
原嘉靖元年五月改鎮國府仍為太平倉命總督倉場
官管理(明世宗實錄)
原康陵先立鎮國府後乃自封鎮國公府在鳴玉坊嘉
靖初仍改太平倉矣都人至今猶呼西帥府衚衕也(兩京)
(求舊錄)
(臣)等謹按西四牌樓大街以北有帥府衚衕又北
有太平倉衚衕皆沿舊稱也今倉府遺跡俱無可
考
原普安寺在西城河漕西翊教寺之東有李賢董份二
碑(析津日記)
(臣)等謹按普安寺在翊教寺西析津日記作在翊
教寺東誤李賢碑無考董份碑今存詞甚鄙俚且
誤份為汾乃他人偽托至翊教寺攷明侍郎汪道
昆編修林增志二碑俱稱始於宋時迄今尚為戒
壇下院亦古刹也
(增徐階重修普安寺功德碑略初禁垣西北有渠曰漕近漕之西舊有普安寺起於國歲久頹敗司禮監太)
(監黃錦修之凡五春秋而落成嘉靖甲子十月立宇曰增葛守禮重修普安寺碑略西城河漕西有梵)
(普安建自國初修于嘉靖萬歷二年四月十日慈聖皇太后發帑金重葺其舊加造藏經殿五楹廊房二十楹)
(工始于萬歷三年二月訖于是年五月)
(增汪道昆重修翊教寺碑略三城西翊教寺宋所建也修于成化八年廢久矣嘉靖十一年司禮太監焦忠)
(撤而新之萬歷五年立碑略增林增志重修翊教寺)(鳳城之西寺名翊教源)
(于宋朝蕃于萬歷沿禩周甲物力耗頽僧心宗募修之崇禎十六年癸未立)
原正法寺寳禪寺俱在河漕西有勅建碑(明順天府志)
(臣)等謹按寳禪寺在寳禪寺衚衕明尚書萬安學
士彭華尚書甘為霖三碑今並存寺中
本朝康熙年間大學士明珠乾隆年間大學士公傅恒
先後修葺立碣以紀其事正法寺在寳禪寺西乾
隆二十一年官因其舊修葺之改額曰正覺明孝
宗武宗二碑俱存為内官黃高立者既乖褒予之
義而辭復甚俚今槪不錄
原至大元年立大承華普慶寺都總管府二年改延禧
監尋改崇祥監四年陞為崇祥院泰定四年復改為大
承華普慶寺總管府天歷元年改為崇祥總管府置普
慶營繕提點所三年改為營繕司(元史百官志)
原至大四年十月賜大普慶寺金千两銀五千兩鈔萬
錠西錦綵縀紗羅布帛萬端田八萬畮邸舍四百間皇
慶二年七月賜普慶寺益都田百七十頃(元史仁宗紀)
原至治元年二月作仁宗神御殿於普慶寺(元史英宗紀)
原泰定元年四月作昭聖皇后御容殿於普慶寺八月
遣翰林學士承旨鄂齊爾祀太祖太宗睿宗御容于普
慶寺(元史泰定帝紀作按鄂齊爾蒙古語金刚也舊斡赤今改)
補寳禪寺在崇國寺之街西即元大承華普慶寺也成
化庚寅供用庫内官麻俊買地治宅掘土得趙承旨碑
始知為寺基乃復建佛殿山門廊廡厨庫悉具聞於朝
改賜額曰寳禪寺立太子少保戶部尚書眉山萬安碑
于庭以寺旣改額承旨舊碑廢不復存夫承旨書法世
所共珍内官惟知少保尚書之文足重于世而不知安
之人品汙下見其文者方且唾而不觀咸以不見承旨
碑為憾也(薊邱雜抄)
(原姚燧普慶寺碑略德大承華普慶寺者皇帝為皇祖妣徽仁裕聖太后報作也先是大官逹納監龍興還)
(老而無子自簿减獲數十指牛羊焉駝蹄角亦數十田産資貨猶不與存盡獻之隆福宫裕聖則曰吾何庸斯)
(其賜今皇上四年裕聖上仙撒是獻屋為殿三楹事佛妥靈以盡孝思至大元年視昔所作圖報弗稱乃市民)
(居倍售之佔跨有數坊直其門為殿七楹後為二堂行宁屬之中是殿堂東偏仍故殿少西疊甓為塔又西再)
(為塔殿與之角峙自門徂堂廡以周之為僧徒居中建二樓東廡通庖井西廡通海會市為列肆月收僦直寺)
(須是資是役也未嘗發民一夫皆傭工為之其費一出宫帑牧菴集按逹納蒙古語管也舊作答難今譯)
(改)
(補袁桷普慶寺後殿上梁文皇積翠凌空儼諸天之層構側金布地成四梵之妙緣帝味道圖明宅心清净)
(深植善本靈山之付囑未忘廣種福田寶所之莊嚴彌奐像設參前而山立威儀殿後以雲趨一一青蓮層層)
(貝葉爰以棲神而凝睇亦云澄觀以集思成祗樹園作平等觀虹梁將舉龍象具瞻清客居士集)
(補趙孟頫大普慶寺碑銘自惟上帝降大命於聖元太祖法天啟運聖武皇帝起朔方肇基帝業以睿宗仁)
(聖景襄皇帝為之子睿宗躬擐甲胄翦金河南雖不及撫有萬方篤生聖嗣是為世祖聖德神功文武皇帝雄)
(略蓋世神武不殺命將出師不再舉而宋平九域分裂者二百餘年一旦一之遐陬荒裔咸受正朔幅員之大)
(占所未有於是治歷明時建官立法任賢使能制禮作樂文物粲然可紀中統至元之間海内晏然家給人足)
(而又妙悟佛乘欽崇梵教慈惠之德洽於人心肆世祖之享國三十有五年施及裕宗文惠明孝皇帝正位儲)
(宫仁孝而敬慎問安視膳之暇順美幾諫天下隂受其賜多矣至元廿二年裕宗陟方未幾順宗昭聖行孝皇)
(帝亦遽賓天三十一年世祖登遐當是時徽仁裕聖皇后不動聲邑召成廟于撫軍萬里之外授是神器易天)
(下岌岌為泰山之安大德二年武宗撫軍于北今上日侍隆福怡言煦之摩手撫之擇師取友俾知先王禮樂)
(刑政為治國平天下之具恩莫大焉四年裕聖上僊皇上追思罔極始建佛殿于大都旣而之國覃懷屬成廟)
(登遐内難將作上馳至京師先事而發殄殱大慝封府庫奉符璽清宫以安太后遣使以迎武宗武宗旣踐阼)
(以上至德偉功不踰月而立上為皇太子上緬懷疇昔報本之意乃命創佛宇因其地而擴之凡為百畝者三)
(鳩工度材萬役並作置崇祥監以董其事其南為三門直其北為正覺之殿奉三聖大像于其中殿北之西偏)
(為最勝之殿奉釋迦金像東偏為智嚴之殿奉文殊普賢觀音三大士二殿之間對峙為二浮圖浮圖北為堂)
(二屬之以廊自堂徂門廡以周之西廡之間為總持之閣中寘寳塔經藏焉束廡之間為圓通之閣奉大悲彌)
(勒金剛手菩薩齋堂在右庖井在左最後又為二閣西曰真如柬曰妙祥門之南東西又為二殿一以事護法)
(之神一以事多聞天王合為屋六百間盤礎之固陛所之崇題楶之騫藻繪之工若忉利兜率化出人間其工)
(匠之傭悉皆内帑一毫不役于民既成賜名曰大普慶寺給田地民匠碓磑房廊等以為常住歲收其入供給)
(所須上既即大位崇祥監臣請立石紀事勅臣孟頫為文謹稽首再拜為之頌曰皇元應運誕受萬方帝以聖)
(承於前有光明明天子神明八葉德盛功豊富有大業太祖張之世祖皇之天子康之於赫皇武皇武桓桓聖)
(謨孔彰神噐斯安粤昔裕聖功在社稷我報之圖天乎罔極惟覺皇氏具大神力人天共依是資福德廼卜隂)
(陽相地柔明歲吉辰良大匠是將廼斵廼繩築構遄興務殫乃心毋費是懲役者謳歌相厥子采匪民是庸一)
(湏國材有岑其宇有踐其廡有楹惟旅金鋪雕礎載瞻聖容端相儼然是依是崇獲福無邊皇帝仁孝永命于)
(天聖子神孫維千萬年松雪齋集)
(臣)等謹按孟頫碑久廢已見前薊邱雜抄所載矣
補笑巖德寳禪師生長都下受法於玉泉明聰萬歷初
居西城之柳巷人罕知者一日有梵僧來參亞身翹䄂
作種種相師以拄杖畫字隨方答之僧作禮騰空而去
弟子問適來僧問何法師曰此阿羅漢西天秘密語也
雲棲祩宏曰予嘗遊京師參笑巖於柳巷敗屋數椽殘
僧數輩而已其高致可想見今其塔在小西門萬歷十
二年立塔銘雲南布政司參政南城羅汝芳所撰也(泠然)
(志)
增明僧德寳號笑巖京師人錦衣世家吳氏子也生於
正德壬申年二十二披薙於都門之廣慧寺師事了空
徧參名山得紹臨濟二十八代衣鉢其傳燈弟子則有
天童磬山焉卒年七十四墓在西直門外之小西門我
世祖章皇帝詔舉天下高僧如報恩目澄昂溪者皆其
法裔也
世祖章皇帝三瞻禮焉且命朔望祀之所著有南北集
行世(宛平縣志)
(臣)等謹按今西直門草厰地有以柳巷名者小西
門僧塔無考
原朝天宮西三牌十五舖有椒園厰菊子園官菜園西
城草厰青塔寺立禪廟朝陽菴秀頭菴妙清觀(五城坊巷衚衕集)
(臣)等謹按朝天宫本元代舊址盛於明嘉靖時齋
醮之及無虚日考名山藏所紀其崇奉與大高玄
殿相埓明憲宗詩云禁城西北名朝天重簷巨棟
三千間致飾之巍煥有由來矣燬於天啟年間今
阜成門東北雖有宫門口東廊下西廊下之名其
實周廻數里大半為民居矣西廊下有關帝廟乃
土人因其餘址而葺之者然止大殿三楹殿前甬
道綿亘數百武砌石斷續猶見當時規制宫後向
存舊殿三重土人呼為獅子府蓋即元天師府也
今皆廢西城草厰今蔣養房衚衕有隙地猶有是
名或即其遺址也朝陽菴在玉帶衚衕有明嘉靖
二十年重修碑稱正德戊寅寺獲石佛一又尊勝
咒幢一上刻開皇年號曰朝陽寺云云今石幢猶
存菴中幢二面正書六面梵書正書殘缺其可見
者第一行為寺故(闕)靈塔記五字第二行為宛
平(闕)西關人也父李祥母王氏師自十一十六字
第三行為寺主為師施經受具自後徧習經論於
大十六字第四行為僧臘二十二茶毘七字第五
行為二十六日建五字第六行為法弟比丘尼沙
門智懃九字按遼史開泰二年改唐幽都縣為宛
平縣宛平之名自此始今幢有宛平字其為遼時
物無疑開皇之號盖偽托也舊獲石佛今無存别
有香罏石座其製八角每角亦有三梵字妙清觀
詳後條椒園厰菊子園官菜園立禪廟秀頭菴皆
無考
原朝天宫在皇城西北元之天師府也(春明夢餘錄)
原宣宗章皇帝倣南都之制建朝天宫於皇城西北有
三清殿以奉上清太清玉清通明殿以奉上帝建普濟
景治總制寳藏佑聖靖應崇真文昌元應九殿以奉諸
神東西建具服殿以備臨幸宫成於宣德八年閏八月
御製詩文勒碑紀事憲宗純皇帝成化十七年六月重
修亦御製詩文勒碑紀事至天啟六年六月廿夜十三
殿齊災宫後天師府有趙孟頫張天師像贊碑大道歌
碑虞集黃籙大醮碑(帝京景物略)
原凡大朝會百官先期習儀二日國初或在慶壽寺或
在靈濟宫宣德間建朝天宫於阜成門内白塔寺西始
為定所(長安客話)
(臣)等謹按帝京景物略載趙孟頫虞集朝天宮三
碑明宣德成化間紀事二碑今俱無存
(原李東陽詩後石徑苔深步屧空菊花開遍去年叢重游誤落秋風舊事都消夜雨中已覺地偏非世界却)
(憐身病是樊籠諸公只隔瀛洲路未遣丹邱鶴夢通懷麓堂稿)
(原李夢陽詩到馬上城中見雪山白雲蒼樹滿燕關蓬萊咫尺無人松栢黃昏有鶴還當日翠華遊物外百)
(年金殿鎻人間浮塵擾擾江湖遠悵望巖楆不可攀空同集)
(原田一儁詩扆星垂殿閣月垂枝又是千官拜舞時鳳闕未瞻周黼龍宫先試漢威儀爐烟裊裊分中禁冠)
(珮鏘鏘儼法墀班徹共趨庭左右載賡宣廟憲皇詩田鍾台集)
(增明宣宗朝天宫詩重巍巍太極至道宗元始一氣開鴻濛上立清都九天勾陳環御紫微宫帝居玉清天)
(之中主宰氣機權化工妙運闔闢無終窮仁存發育萬彙同居高視聽明且聰頫矜下土氓蚩蚩簡命有德兼)
(君師有克敷仁訓以治惠溥中夏曁四夷恒申錫之祥與棋國家受命式九圍三聖昭事肅以祇薄海内外躋)
(雍熙駢見叠出承蕃釐予嗣大寶御兆民好生惓惓體帝仁靡間遐邇視惟均秉恪夙夜堅忱恂一心綏懷副)
(高旻都城乾位宫宇新精潔祀事居明神既落厥夕瑞應臻景星煌煌燭天門惟天至仁錫嘉祥予諒菲薄曷)
(克當所篤虔志祈穹蒼七廟在天綏明靈聖母萬夀長樂康鞏固社稷寕家邦時和歲稔民物亨二儀奠位七)
(政明一統八表皆昇平元帝京景物略居三清景界神增明憲宗朝天宫詩氣鴻濛帝所)
(所都星辰環拱天之樞風雷鼓盪天之㬂龜蛇蟠結昭靈符文昌道化彌元虚諸祖通明如可呼諸真妙應無)
(時無矜憐萬姓本來愚長養萬物同洪罏睠兹元教非妄傳古今崇事殊精虔琳宫玉宇在在然金身寶像霞)
(光連麒麟不斷焚龍涎膽瓶高插璚葩鮮春祈秋報清鐙前朝瞻夕禮幡幢邊禁城西北名朝天重簷巨棟三)
(千間創自我祖宣皇時朕今承繼載新之煇煌不減先成規神祗下上鸞鳳隨百官預于兹肄儀羽士日于兹)
(祝釐祝我祖廟明靈綏祝我慈闈樂耆頥祝我皇圖民物熙千秋萬載無窮期同上)
(增胡濙妙清觀碑略為觀在西直門内正統十年太監陳日新以所居宅施五華觀下院景泰二年賜額妙)
(清並予官料以助興作始於景泰三年五月落成於六年十一月景泰七年三月立)
(臣)等謹按妙清觀在西直門南小街扒兒衚衕明
景泰七年碑猶在碑隂刻云崇禎十一年六月初
二日安民厰天災震塌本觀十二年六月之吉重
修所謂天災乃安民厰火藥局災也寺今僅存殿
三楹
原阜城門迤北三里許為正義坊坊北數武有十方禪
院相傳為北留菴萬歴初有大力者奪之於時五臺陸
公捐資首倡歸其直堂其址畚築之餘得殘碑尺許有
貞觀年月及北留寺記等字然後知其為唐寺也(燕都游覧)
(志馬之駿詩原)(宛在風光裏悠然水木間屢尋沿岸寺)
(稍見著城山懴佛難除懶逢僧即共間奄留無不可□與暮鴉還何處堪消夏非山即水鄉樹深渾欲暝花)
(近反無香欲晚波難綠迎秋水淅蒼市譁原未遠烟景乃微茫馬仲良詩集)
(臣)等謹按十方禪院在西直門小街土人亦呼為
彌勒菴唐殘碑無考
原鳴玉坊三牌一十四舗有神武後衛燕山衛淨妙菴
古燈菴寳禪寺普度寺響鈴寺(五城坊巷衚衕集)
(臣)等謹按神武等衛令廢寳禪寺詳見前河漕西
條下響鈴寺即今新街口祝壽寺俗猶仍其名淨
妙菴普度寺俱無考
原日中坊四牌十九舗有永泰寺廣濟寺延夀寺(五城坊巷)
(衚衕某)
(臣)等謹按永泰寺在西直門大街高井衚衕内有
碑二一為明成化八年沙門圓顯撰一為兵部侍
郎謝九儀撰而年號剥落不可辨廣濟寺在西直
門新街口明正德九年為梅樂禪師勅建有沙門
大勛撰碑又有梅樂禪師小傳一碑都穆撰吳寬
跋今並存寺中延壽寺隸中城詳本條下
增西之北曰西直永樂十九年立(明一統志)
(補弘治戊午夏京師西直門熊入城守衛者不知覺有被傷者鈞陽馬公謂野獸入城非宜乞嚴武事備盗賊)
(何孟春謂同列曰熊之為兆既當備盗亦須慎火未幾城内在處火災禮部燬焉或問孟春此占出何書曰宋)
(紹興己酉永嘉災前數日有熊自南度至城下高世則謂其倅趙允縚曰熊于字能火郡中宜慎火果延燒官)
(民舍十七八偶憶此事云然不意其騐也餘冬序錄)
增新街口龍王廟雍正七年
勅建(京城寺院冊)
(臣)等謹按龍王廟在西直門内街東雍正七年
世宗憲皇帝發帑創建乾隆十八年奉
旨易盖琉璃瓦三十八年奉
勅重修
增崇元觀在西直門内新街口俗名曹公觀(一大清統志)
(臣)等謹按崇元觀在西直門大街北觀門去通衢
數十武綽楔表之上有三界聖境四字有舊碑一
漫滅不可辨
本朝乾隆二十三年修有
御製詩立碑庭中玉皇殿扁曰神霄輯瑞三皇殿扁曰
統紀權輿三清殿扁曰道德開宗玉皇殿聯曰帝
座星辰環紫極仙階鸞鶴捧紅雲皆
皇上御書
增乾隆二十三年
御製崇元觀拈香即事詩觀瞻日下屬神皐葺舊寧
煩事伐鼛慶落便中紆法駕(時孟冬御園問)(時享禮成詣安道出西直)
(門適當修觀落成因就便瞻禮)崇元疑早會仙曹金題重燦雲房複絳
節紛朝玉座高七字聊因識緣起楔碑乘暇一揮毫
椓人何事當(去聲)䕫皐建築居然興鼓鼛(此寺為明璫曹化淳所建故俗名曹)
(公觀)富貴那曾鎮爾軰裔苖誠未忝其曹開門已忘(去聲)君
恩厚督厰偏誇璫勢高覽古不禁懷鑑古慎微切切在
含毫
(增沙門圓顯修建永泰寺碑略等宛平縣日中坊有佛寺歲久委於瓦礫修武伯沈清即故址新之其殿曰)
(天王殿大雄殿伽藍殿祖師殿堂曰講法堂左右有廊鐘鼓有棲禪室香厨靡不備具始作於正統八年訖工)
(於天順元年清等請於朝賜額曰永泰直五城寺院冊增謝九儀重修永泰寺碑略京師西門内洪橋之)
(西北有寺曰永泰建自先朝歲久而敝大監李朗以已貲新之口口四十一年四月四日立同上)
欽定日下舊聞考卷五十二
