欽定日下舊聞考卷六十
城市(外城西城二)
原宣南坊在新城右安門裏東宣武門大街南五牌二
十七舖有碧霞元君廟新寺憫忠寺(五城坊巷衚衕集)
(臣)等謹按憫忠寺詳本條下餘無考
原燕山京城東壁有大寺一區名憫忠廊下有石刻云
唐太宗征遼東高麗回念忠臣孝子没於王事者所以
建此寺而薦福也東西有兩磚塔高可十丈云是安禄
山史思明所建(塞北事實)
(臣)等謹按文惟簡塞北事實稱燕山京城東壁寺
名憫忠蓋唐時幽州鎮城遺址在今外城之西及
廣寧門外地故寺在其東後條所載采師倫書重
藏舍利記稱寺在子城東門東百餘步又景福元
年碑亦云大燕城内地東南隅有憫忠寺門臨康
衢可互證也今則在外城之西隅矣廊下石刻及
東西兩磗塔俱無考寺額唐曰憫忠明正統中改
名崇福
本朝雍正十一年
世宗憲皇帝發帑重脩十二年二月工竣
賜額曰法源山門内為大雄寳殿
皇上御書額曰法海真源聯曰慧雨曇雲清淨契無為
之旨金乘珠藏通明開不二之門次為戒壇
聖祖仁皇帝御書額曰覺路津梁次為無量殿
聖祖御書額曰存誠
皇上御書聯曰參透聲聞翠竹黃花皆佛性破除塵妄
青松白石見禪心次為大悲壇有
皇上御書額曰善燈普照聯曰花雨静飄空色外心珠
長印摩尼中最後為藏經閣有
聖祖御書藏經閣三字殿前恭勒
世宗御製法源寺碑内閣學士兼禮部侍郎勵宗萬奉
勅書又有
皇上御書心經碑俱恭立殿庭乾隆四十三年重脩
原史思明僣位於范陽建元順天國號大燕六月於開
元寺造塔改寺名為順天(薊門紀亂)
原幽州憫忠寺本唐太宗為征遼陣亡將士所造又有
開泰寺魏王耶律漢寧造皆遣朝使遊觀(王文正上遼事)
原憫忠寺建於唐貞觀十九年太宗憫東征士卒戰亡
收其遺骸葬幽州城西十餘里為哀忠墓又於幽州城
内建憫忠寺中有高閣諺曰憫忠高閣去天一握是也
(春明夢餘錄)
(原貞觀十八年七月營州都督張儉率幽營兵及契丹奚以伐高麗十一月張亮為平壤道行軍大總管李世)
(勣焉周為遼東道行軍大總管率十六總管兵以伐高麗新唐書)
(原貞觀十九年夏四月誓師於幽州城南因大饗六軍以遣之七月進軍攻安市至九月不克乃班師十一月)
(幸幽州太饗還師公舊唐書海至契丹鎔以蠟封帛書補元宗嗣位遣使乘鎔航)
(遣王朗齎骰號子歸聞奏骰號子不知何等語也詞曰臣鎔自去年六月離罌油七月至鎮東關遣王朗奉表)
(契丹九月乃有番官伊勒希按班部牛車百餘乘乃鞍馬治路置頓十月至東京今年正月方至幽州館於愍)
(忠寺先迎御容入宫言元欲識唐皇帝面乃引見如舊儀契丹主手斟一玉鍾酒先自啜乃以勸臣飲釂自旦)
(至日晡始罷舊陸氏南唐書改按伊勒希滿洲語副也按班大臣也作夷離畢今)
(原宋真宗崩仁宗遣使告哀遼主集蕃漢臣舉哀令燕京憫忠寺置真宗靈御建道場百日東都事略)
(原遼重熙十一年十二月以宣獻皇后忌日上與皇太后素服飰僧於愍忠寺遼史興宗紀)
(原淵聖至自雲中駐蹕燕山愍忠寺忠燕雲錄以奠補徽祖上賓洪忠宣皓嘗於燕京愍寺肆筵)
(桯史會五年迎栴檀瑞像到燕京建水陸會七晝夜奉補天)
(安於憫忠寺歸田𩔖藁)
(臣)等謹按栴檀瑞像曾在憫忠寺見瑞像來儀記
詳宏仁寺條下
(原金大定十三年八月於憫忠寺策試女直進士寺舊有雙塔進士入院之夜半聞東塔上有聲如音樂西達)
(于宫考試官侍御史完顔佛寧等曰文路始開而有此得賢之祥也金史選舉志按完顔佛寧舊作完顔)
(蒲湼佛寧滿洲語羣也今譯改燕山憫忠寺暇日同行原肅王與沈元用同使北舘於)
(寺中有唐人碑辭皆偶儷凡二千餘言元用素強記即朗誦一再肅王不視且聰且行若不經意元用歸欲矜)
(其敏取紙追書之不能記者闕之凡闕十四字書畢肅王視之即舉筆盡補其所闕無遺者又改元用謬誤四)
(五處置筆他語略無矜色元用駭服綱老學菴筆記原呼沙呼遷衛紹王於衛邸召完顔囚於憫忠寺)
(金史本傳字君直信州弋陽人寳祐中舉進士中乙科原謝枋得)
(除撫州司戶參軍德祐元年以江東提刑江西招諭使知信州信州不守乃變姓名入建寧遂居閩中至元二)
(十三年集賢學士程文海薦宋臣二十二人以枋得為首辭不赴又明年行省丞相蒙古台將旨召之枋得不)
(赴詔丞相義之不強也又明年福建行省參政管如德將旨如江南求人才尚書留夢炎以枋得薦終不行福)
(建行省參政魏天祐見時方以求才為急欲薦枋得為功枋得見天祐傲岸不為禮與之言坐而不對天祐怒)
(強之而北二十六年四月至京師問謝太后攅所及瀛國公所在再拜慟哭已而病遷憫忠寺見壁上曹娥碑)
(泣曰小女子猶爾吾豈不汝若哉不食而死按蒙古台蒙古語有銀也舊作忙兀台今改)(宋史)
(原景泰七年九月以巡撫江西右僉都御史韓雍之請事下禮部尚書胡濙等以為文天祥已建祠於順天府)
(學之右歲時遣官致祭惟謝枋得祀典有闕宜令原籍所司歲舉祀事仍行翰林院議賜謚于是少保大學士)
(陳循等議夭祥孤忠大節為宋臣首按謚法臨患不忘國曰忠秉德遵業曰烈請謚曰忠烈枋得仗節死義為)
(天祥亞按謚法遵德博聞曰文謹身制度曰節請謚曰文節帝曰奬忠所以勵臣節也有司其如所議行明)
(景帝實錄)
原蘇靈芝行書寳塔頌今在京師憫忠寺碑稱御史大
夫史思明奉為大唐光天大聖文武孝感皇帝敬无垢
净光寳塔頌春明夢餘錄曰此碑蓋建於思明初歸附
之時按舊唐書肅宗紀至德二載十二月賊將偽范陽
節度使史思明以其兵衆八萬與偽河東節度使高秀
巖並表送降三載正月上皇御宣政殿册皇帝尊號曰
光天文武大聖孝感皇帝二月大赦天下改至德三載
為乾元元年今此碑建於二載十一月而已稱尊號又
以大聖字移在文武之上與史不合後至燕諦觀此碑
前行大唐光天大聖文武孝感皇帝及中間唐字史思
明字𩔖磨去重刻者石皆凹而首行憫忠寺上原只二
字今改范陽郡三字蓋思明復叛之後磨去之及思明
誅此地歸唐後人重刻者也此碑書丹於石故以左為
前(金石文字記)
(原蘇靈芝儒生也嘗為易州刺史郭明肅書侯臺記在幽燕之地中州患難得故契丹以墨本詣𣙜場易絹十)
(端方與一本其行書有二王法而成就頓放當與徐浩雁行戈脚復類世南體亦善於臨倣者宣和書譜)
朱彛尊原按是碑䧟文甚多改刻者不特金石文
字記所云十八字而巳内如唐紹統三字宅幽都
三字命啓與禪虞及下文繼共六字東宅四水西
都八川八字唐祚二字除惡務盡四字皆鑿去重
刻者考思明之降在至德二載十二月至明年正
月肅宗始加尊號二月乃赦天下改元碑既建於
二載十一月不應預書尊號又思明初附肅宗授
以歸義王若碑建於降後宜大書王爵不當祗稱
御史大夫然則是碑之建蓋在思明未降唐之先
矣禄山僣稱范陽為東都范陽郡三字其初必東
都二字也文中凡唐字其初必燕字也安慶緒僣
襲賜思明姓名為安榮國史思明三字其初必安
榮國也大唐一行其初必禄山父子偽號而其餘
䧟文皆諛偽逆之辭而改刻者也碑文以左為前
金石文字記謂書丹於石之故疑從祿山俗尚未
可定也當日思明降而復叛既誅之後唐人見其
碑踣之未恐不力安有反勒其名於石者此又事
之所必無也
(臣)等謹按朱彛尊之辨詳矣然尚有未盡者原碑
至德二載四字亦係改刻至字微有聖字形載字
微有年字形禄山偽建元聖武至德二載字先必
聖武某年是也蘇靈芝署銜經略參軍經略字亦
改刻其先或署偽官也又改刻除惡務静句除惡
字至行末以二字佔用四字格務盡字另行以二
字佔用三字格除務静三字係就文䧟刻而惡字
則石面平添者疑原文諛逆之辭有擡頭空格迨
後滿格填凑故參錯若此字形欹斜而長不復成
書也其他改刻之字如唐紹統兮兮字斗拱字唐
祚字鎮陲陲字皆朱彛尊所未按又除惡務静静
字朱彛尊誤鈔作盡字髣像像字誤鈔作髴字今
一依原碑校正又原碑以首行十六字佔用十八
字格金石文字記謂改刻者止於大唐光天大聖
文武孝感皇帝十二字而不知敬无垢淨光五字
亦改刻者也以碑末聖武偽元字考之則首行必
為禄山偽號朱彛尊之說允無疑矣碑在本寺方
丈前穿廊東壁上石質堅瑩唐碑之最完好者又
按唐書史思明傳史思明嘗使耿仁智張不矜上
疏請誅李光弼疏入於函輒易去思明執二人欲
斬之此撰寳塔頌之張不矜殆即其人也
原舍利塔建於隋仁夀二年正月幽州節制竇抗所造
本塔五層扃舍利於其下至唐文宗太和八年塔災宣
宗大中丙寅得石函於古基遂移置於憫忠寺多寳塔
下僖宗中和壬寅又災延燒憫忠寺樓臺俱燼昭宗景
福壬子遷舍利於閣内(春明夢餘錄)
(臣)等謹按隋舍利塔災於唐太和八年至會昌六
年丙寅始移置於憫忠寺多寳塔下是年宣宗初
即位尚未改元越明年方改元大中故采師倫所
書碑猶紀會昌年號春明夢餘錄作宣宗大中丙
寅實會昌六年也及僖宗中和二年憫忠寺塔又
災至昭宗景福元年遷舍利於閣内其閣乃李匡
威所建之觀音閣也今舍利與閣皆無考
原采師倫正書重藏舍利記今在京師憫忠寺碑建於
會昌六年九月此初復佛寺之文也(金石文字記)
原景福元年重藏舍利記今在京師憫忠寺(金石文字記)
原寺中一碑下半斷裂可讀者其上叚字有燕京大憫
忠寺觀音地宫舍利函記金大安十年沙門善製(帝京景物)
(略)
朱彛尊原按是碑文字悉完未嘗斷裂末云大安
十年歲次甲戌閏四月辛未朔二十二日壬辰申
時功德主燕京觀内左右街都僧錄崇禄大夫檢
校大師行鴻臚卿聰辨大師賜紫沙門善製門人
義中書
原憫忠寺經正統七年重脩改額崇福有翰林院待詔
陳䞇碑萬歷三十五年又脩有諭德公鼐碑(帝京景物略)
(臣)等謹按法源寺建自有唐為都城古刹
本朝以來屢蒙
頒賜額聯並蒙
世宗御製碑文恭立殿庭用光梵乘至累朝遺碣如唐
蘇靈芝書寳塔頌景福元年重藏舍利記及遼大
安間觀音地宫舍利函記金大定間禮部題名記
諸碑皆足以資考正若劉侗帝京景物略所稱陳
䞇公鼐二碑詞蕪不錄
增
世宗御製法源寺碑文都城宣武門西南有古刹曰
憫忠建自唐貞觀中迄今千有餘載歴為秉受法戒者
所依止我
世祖章皇帝命建戒壇
聖祖仁皇帝賜
御書扁額曰覺路津梁曰存誠寺有藏經閣題顔亦
宸翰也雍正十一年五月發帑重加脩飭至十二年二
月工竣梵宇崇閎禪廬周備因復賜額為法源寺朕惟
如來演說經律論三藏而律居其一又說戒定慧三學
而戒居其先亦如宗門有衣鉢之傳焉威儀三千細行
八萬人以為戒在是即法在是未知其法之源也即謂
攝心名戒亦祗知心之說而源仍未及知也蓋心本無
體何者是心法亦假名何者是法則源不可不達矣教
不云乎識心達本源故號為沙門夫心源本是湛寂雖
塵塵悉入而湛寂者自若縱心心不住而湛寂者亦自
若故曰無生無滅如如不動荀達乎此雖當萬法而不
見一法不見一法而全攝萬法如是持戒則成無等戒
而達無上覺矣鉅而忠國孝親制行立事細而飲食起
居日用常行何一不自此源流出自然真實無偽者乎
統世間出世間之大源不可名同何况於異寧獨沙門
釋子事哉我
皇考推本
皇祖勸善至意書存誠之顔揭示萬古達源之要朕仰
體
淵旨昭告後學期共達心性之本源亦國家導民為善
之一助也歟
(原范陽郡憫忠寺御史大夫史思明奉為大唐光天大聖文武孝感皇帝敬无垢淨光寳塔頌惟唐紹統兮)
(歲作噩天宅幽都兮鎮戎索彼命啟與禪虞繼鳳舉而龍躍馭閶闔而朝南面服日月而昇寳殿在璿衡以正)
(乾坤握金鏡兮臨宇縣東宅四水西都八川天應景福億萬斯年神祇肸蠁而丕祐風化洋溢而昭宣凝心姑)
(射既邁黃軒之理端思真境高撫洪崖之肩迥出三界超居四禪我御史大夫忠而孝悊而賢裨我唐祚崇斯)
(福田昔在棘城結願已修于寳塔屬兹板蕩除惡務静于幽燕開柘郡縣馳突戈鋋咸荷威力掃逆靖邊樹兹)
(幢相游刅忘筌割淨貲以檀舍施珍俸于慈緣爰居爰處載詢載度薙金界于祇園擇伽藍之勝托徵郢匠稽)
(樸斵具鈎繩備丹艧才生明而畚鍤攸萃月貞□而陶瓬斯作暨竣砌而崛起堂皇聚楨幹而上干寥廓爾其)
(庀徒有節力工維時隠金槌以雷動走瓴甋以星馳㭬之登登斗拱磊落以扶衛築之閣閣甃甓龢羅而緝熙)
(駢密石以疏趾齊玉璫以鎮陲班閒布白九隅八維風伯雨師扣靈壇而請命雷公電女擁仙座以忘疲熠如)
(聚雁赫若奔螭岌嶪天假髣像神資千龕櫛比以攅搆萬塔陵兢而護持觀其捫重扃披藻井鴻濛異状□咤)
(靈影霞駮雲蔚陽舒隂静游三界而須臾視一劫而俄頃示大方便開大法境聞偈而刀輪折鋒承風而火穽)
(收猛嶷若蜃樓之孤秀皎𩔖扶桑之映迥蓮花吐日攢太華之三峯香爐抱雲矗廬巖之一頂若乃八部經行)
(萬方委輅離火宅啓栰喻魚貫争上雁行齊赴隮穹崇陟迴互嗜真如者搏級聚武而跼行暮釋猷者阽虚悉)
(倅而徐步攀棼橑以失視援井幹以增懼龍象翕赫扶欂櫨而蓄威鬼神睢旴捫頳壁以含怒將以經啓萬祀)
(永代作固置呪于梵刹之中釋網于毗耶之路啓招提之勝果祛攀籠之緇蠧行善者技痒而爭趨為惡者震)
(慄而憂怖逗塔影者洽背而魂悚聞鈴音者扣頂而心注是用敬我天威保我唐祚彼幢相之邀福荷元疆之)
(率裕也客有叩虚幕府忝椽神州愧三語之默對歸八觧之禪流巍然寳塔永贊鴻猷護鵝珠以守戒持鴿珍)
(以精脩刻字金版垂芳朔幽雲行雨施自公乃侯永錫難老厥德允脩恭察視之嚴命敢不拜敡王休范陽府)
(功曹參軍兼節度掌書記張不矜撰承奉郎守經略軍胄曹參軍蘇靈芝書至德二載十一月十五日建)
(原采師倫書重藏舍利記抗舍利本大隋仁夀四年甲子歲幽州刺史陳國公竇於智泉寺剏木浮圖五級)
(安舍利於其下即子城東門東百餘步大衢之北面也原寺後魏元象元年戊午歲幽州刺史尉萇命造遂號)
(尉使君寺後改為智泉寺至大唐則天時改為大雲寺開元中又改為龍興寺太和甲寅歲八月二十日夜忽)
(風雨暴至災火延寺浮圖靈廟颯為烟燼洎會昌乙丑歲大法淪墜佛寺廢毁時節制司空清河張公准勅於)
(封管八州内寺留一所僧限十人越明年有制再崇釋教僧添二十置勝果寺度尼三十人秋八月二十一日)
(因板築于廢寺火燒浮圖下得石函寳瓶舍利六粒及異香玉環銀扣等物伏遇司空固護釋門殷誠脩敬仍)
(送憫忠寺供養俾士庶瞻禮至九月二十八日藏之多寳塔下會昌六年九月)
朱彛尊原按是碑建自唐會昌六年文稱舍利舊
藏智泉寺寺經始於元魏幽州刺史尉萇命故又
號尉使君寺按北史萇命萇作長其曰節制司空
清河張公則仲武也當武宗詔毁佛寺地分三等
幽州等居上許留僧二十人尋又詔諸道留二十
人者减其半故碑云勅於封管八州内寺留一所
僧限十人至是年宣宗即位遂弛其禁先是智泉
寺已燬遂以舍利歸憫忠寺焉仲武在幽州屢破
回鶻鄭畋謂會昌時功第一方毁寺之歲五臺僧
多奔幽州仲武封二刀付居庸關曰有遊僧入境
則斬之及宣宗增置僧寺碑稱司空固護釋門殷
誠脩敬若是乎前後不相侔者蓋仲武功名之士
宜其好惡與時移也師倫無善書名然猶存王知
敬薛稷遺意亦能拔乎俗者
(臣)等謹按采師倫所書重藏舍利記今無考智泉
寺詳後本條下
(原景福重藏舍利記此昔隋文帝潜龍日有梵僧自印土至授舍利一瓶曰釋迦遺形洎登寳位至仁夀二)
(年正月勅天下大州一百處建舍利塔時幽州節制竇抗剏造五層大木塔飾以金碧扃舍利於其下至大唐)
(文宗皇帝太和八年經二百三十三年天火焚塔爾後五六年間武皇闕釋教至宣宗初登寳位歲在丙寅)
(勅脩廢藍將興闕施得石函于故基下時旌麾清河公曉示人天尊闕供遷藏于憫忠寺多寳塔下復經三)
(十三載中和二年歲在壬寅又值火災延憫忠寺樓臺俱燼旋遇闕淘汰空侣不朞年隴西令公大王大庇)
(生靈巨崇象設舍已禄俸造觀音閣横壮妙麗逾於舊貫寺僧復嚴陳力化導塑觀音像當景福士子年僉欲)
(遷舍利于閣内乃陳辭上凟請𤼵封壤上許之即是年六月徒侣雲萃各竭其誠塵壒曜靈香坌入手未淹食)
(頃俄逢巨函縫印香泥記鎸貞石由是撤其蓋𤼵其緘舍利光芒異香郁烈詣子東門上獻旌幢中權後營皆)
(澡浴瞻禮儭施重沓復還本寺黃金瓶如麰麥量内藏一粒仁夀舍利也二粒在塔闕内又二粒在小金合子)
(内又九十粒如銀粟狀在琉璃瓶内玉環二髮七綜又有二粒在銀結條琉璃瓶内故臨臺大德明鑒平昔隨)
(身供養臨終授弟子栖忍今同收函内記曰大燕城内地東南隅有憫忠寺門臨康衢中有寳閣横雲嶪虚閣)
(有巨像觀音聖軀當像之前緘於舍利外石函封内金函閟瑱以異香雜以珍器用記歲年景福壬子葬舍利)
(僧復嚴于街内殿講論兼應制大德沙門南叙述僧知常書守因鐫)
朱彛尊原按是碑建於景福元年所云隴西大王
者李匡威也是年李克用王處存合兵攻王鎔匡
威救之有詔和解河東及鎮定幽四鎮碑稱欲遷
舍利於閣内陳辭請發封壤上許之蓋匡威方恃
燕薊勁兵有雄天下意宜有請無不許者碑文侈
陳發緘時舍利光芒異香郁烈外石函封内金函
閟其崇奉象教至矣迨明年匡威復出師救鎔其
弟匡儔據軍府自稱留後匡威進退無所之鎔迎
舘於鎮豋城西大悲浮圖顧望流涕未幾以圖鎔
見殺然則事佛果得福乎舍利之塔一燔於太和
八年一燼於中和二年今匡威所建之閣遺跡已不
可問其碑僅存焉爾
(臣)等謹按景福元年重藏舍利石刻今與寳塔頌
同嵌僧廊東壁乃一長方石非碑非碣壁間又嵌
有遼大安十年觀音地宫舍利函記碑一金大定
中禮部令史題名碑一又寺内戒壇前有遼幢一
乃為寺尼薦福刻者前刻石幢記後刻尊勝呪記
為將仕郎守磁州司馬劉贊述呪為前攝遼興軍
觀察巡官王進思書字已半剥蝕幢後置有石函
一函四周刻字首行標題大遼燕京大憫忠寺紫
褐師德大衆等次書故燕京管内懴悔師鈔主崇
禄大夫守司徒慈智大師賜紫沙門覺晟燕京管
内左右街都僧錄崇禄大夫守司徒聰辨大師賜
紫沙門善製燕京管内左右街僧錄提點宏法竹
林總覺大師賜紫沙門(闕)道燕京管内左街僧錄
判官寳集講主覺智大師賜紫沙門文傑以下駢
書諸僧名凡三百七十人又書故蓋閣都作頭右
承制銀青崇祿大夫兼監察御史武騎尉康日永
蓋殿寳塔都作頭右承制銀青崇禄大夫兼監察
御史武騎尉姪敏前閣主法資天水嚴甫書太原
王維約刻最後刻布施諸物有舍利金瓶銀塔玉
錢珠子小金剛子數珠等物石函不記年號相傳
為緘舍利用者其舍利等則不可考矣
(增遼燕京大憫忠寺觀音菩薩地宫舍利函記德恭聞應物為現利樂無窮者大聖觀音有感克從功叵測)
(者靈跡舍利金言所載寳牒攸存善製肇糺巨社會萬人金玉之資欲滿宿心塑百尺水月之像將圓寶相先)
(實地宫化檀那近百千家獲舍利餘一萬粒封以金匱貯以石函圓净璨然實為神異所冀光徹無間之獄福)
(洽有頂之天良因不虚巨利斯在上願我國家二儀齊於聖夀兩曜等於文明三寳長隆四方永肅八難除一)
(十四種之怖畏四生見三十二應之威神獲圓通之法門願大作於佛事大安十年歲次甲戌閏四月辛未朔)
(二十二日壬辰申時功德主燕京管内左右街都僧錄崇禄大夫檢校太師行鴻臚卿聰辨大師賜紫沙門善)
(製門人義中書)
(臣)等謹按碑所稱大安十年乃遼道宗年號帝京
景物略目為金時物蓋金衛紹王亦改元大安因
致悞耳考金衛紹王稱大安者止三年此云十年
可知其非金大安矣其撰文之僧名又見前所載
遼時石函上蓋同時物也
(增金大定中禮部令史題名記略始初大定乙酉歲既刻題名為諸部倡猶以不能備紀末為未足至崔君)
(穎士廼更刻石悉書鄕里官品與夫入部及出職歲月所以示君子仕進之難持已既廉從事既勤而又積日)
(絫久無簿書文墨之失然後可以有立非徒記姓名衒階秩而已也戊戌秋八月三日儒林郎國史院編脩官)
(武騎尉賜緋魚袋黨懷英記)
(臣)等謹按此碑後數行備書官階姓名其第一人
為武略將軍崔穎士大定八年五月到部以下仿
此者凡數十人字畫糢糊不甚辨
(增遼憫忠寺故師姑戒壇大德薦福大師敬造尊勝陀羅尼幢記略大師法諱闕遇俗姓郝氏十三樂出家)
(值大原蓮花寺廣賢尼大德住燕之歲即禮為師長大德行純邃容止可觀天祐三年始受學法將隣二載乃)
(具尸羅念戒及我后駕幸燕都躬選名行敬加師號薦福以應歴七年六月二十一日奄化於本院之主堂春)
(秋五十三夏臘五十四門人副員大德承進侍郎謝枋原韓雍請謚宋臣謝枋得疏竊見宋禮部)
(得登科對策力抵權姦𤼵策漕司極攻時政受任於運去祚移之後抗敵於兵疲民散之餘力已盡而不支志)
(有為而不果後元臣程文海等交章累薦恥仕二姓懇辭不屈參政魏天祐強逼北行誓死不食終於燕京著)
(為文章𤼵明道學羽翼聖經無愧昔賢有功後進竊惟伯夷叔齊死殷周之際至宋而追封諸葛亮顔真卿忠)
(漢唐之朝至元而加號古之君天下者蓋有所見而非為無益之舉也乞勅禮部翰林院儒臣議加贈謚錄其)
(子孫庶使天下之人知為人臣而能死忠死節者雖百世之後亦得顯揚垂休後嗣以增志士仁人之氣且亂)
(臣賊子之心忠韓襄毅集淨宇懷超想層梯跂俊遊喧原史肅登憫寺閣詩)
(卑三界盡制作六丁愁聚土閒童子移山老比丘能除分外見寸木即岑樓中州集)
(原卲闕至元九年登憫忠寺閣詩統俯身直下臨無地飛步凌虚覺有梯遼宋封疆歸一幽燕形勢控三齊)
(扶桑東望滄溟小若木西瞻華嶽低安得憑風溯寥廓一枝回首謝卑棲秋堂文集)
(補陳孚偕劉東崖學士李兩山侍郎登憫忠寺閣詩扶天京朝萬國十二舜神州宫闕開中禁關河拱上游)
(桑彤氣近析木紺光流劍珮千牛衛旌幢五鳳樓玉泉蟠地湧金塔插天浮北岳瑶符出南溟瘴霧收人皆躋)
(夀域我亦步瀛洲智不如犀首癡猶過虎頭國恩難獨報儒術幸同儔偶此登阿閣悠然想薊坵長庚欣識李)
(太乙願依劉雪擁飛狐夜風號涿鹿秋黃花堆徑濕紅葉繞城幽且盡一壺酒掀髯送白鷗觀光集)
(原果囉洛納延憫忠閣詩朱高閣秋天迥金仙寳珞齊青山排闥見紫氣隔城迷拱浮雲濕琱簷落照低因)
(懷百戰士惆悵立層梯開金臺集金構塔基世尊寧妄原又題雙塔詩安史元日千)
(福天道自無私寳鐸游絲罥銅輪碧蘚滋停驂指遺蹟含憤立多時同上)
(原張翥登憫忠閣詩上百級危梯遡碧空憑闌浩浩納長風金銀宫闕諸天錦繡山川一氣中事往前朝僧)
(自老魂來滄海鬼猶雄只憐春色城南苑寂寞餘花落舊紅蛻庵集)
(原袁凱登憫忠閣作寞唐家高閣古城隈遠客登臨宿霧開諸帝園陵俱寂三韓魂魄尚歸來西山雲氣空)
(中度東海潮音地底迴聞說關河有戎馬故園南望思悲哉在野集)
(原湯雷奮挽謝叠山詩楚向老逢危亂提軍復欲東九遷徒有命一戰不成功戶言猶在韓仇事已空風塵)
(長蒼莾身世轉飄蓬風芒鞵初就道慷慨不辭難滚滚長江盡蕭蕭易水寒霜欺漢節塵土上南冠無復加)
(餐食傍人掩淚看毁大節應無憾初心不忘還昔非蹈東海今見餓西山譽從兹定哀榮等是閒網常元未)
(冺公死實相關寧懷哉千古事百鍊不為柔漢祖猶封齒殷臣不仕周隨文相國直匹李潭州浩蕩江湘接)
(東西萬古愁謝翰墨全書戎馬庚申後朝廷喜懼秋諸原胡文友挽叠山詩)
(公争頌莽一士獨傷周埸屋言終棄風塵恨未休興亡天數在我欲咎人謀償金成往事投老復臨戎奉使)
(危城裏提兵小邑中報韓如有托興漢豈無功不用論成敗英雄見自同仗劍辭陵母關山十載餘深懷應)
(有待天意竟何如張儉終亡命虞卿但著書茫茫六合内何處著吾廬從容仍慷慨萬世史臣書猥士心先)
(阻仁賢氣自舒何人分葬地有客護喪車應共文丞相騎龍入大虚同上)
(增趙簡邊輓謝枋得詩月西山東海莫容身芒履蕭蕭萬里行去住更無寬歲死生惟有一君親丹心故國)
(江雲冷白骨他鄉塞草青不是回頭春已暮至今猶說似癡人疊山詩集附刻)
補京師二月淘溝穢氣觸人南城爛麵衚衕尤甚深廣
各二丈開時不通車馬比地在憫忠寺東唐碑稱寺在
燕城東南隅疑為幽州節度使城之故濠也(寄園寄所寄錄)
(臣)等謹按爛麵衚衕在宣南坊所稱唐碑即憫忠
寺條下所載景福元年重藏舍利碑也唐幽州節
度使城其址半在今外城之西則城濠故址或當
在此耳
原尉使君寺北魏元象元年幽州刺史尉長命造後改
為智泉寺則天后時改為大雲寺開元中改龍興寺在
憫忠寺前隋造塔藏舍利處(春明夢餘錄)
(原尉長命太安狄那人參預齊神武起兵破爾朱氏於韓陵拜安南將軍以幽州刺史督安平二州雖多聚歛)
(然以恩撫人少得安集雲北史布受佛戒於智泉寺原泰定四年正月皇子丹藏)
(元史泰定帝紀舊按雲丹唐古特語才也藏布義見前作允丹藏卜今譯改)
增大延夀寺在舊城憫忠閣之東起自東魏元象幽州
刺史尉長命為大雲後為智泉毁於後周隋復之刺史
竇抗建浮圖五層改名普覺唐為龍興灾於太和又灾
於大中節度使張信伸奏立精舍并東西浮圖曰殊勝
曰永昌賜寺額曰延夀至遼保寧中建殿九間複閣衡
廊窮極偉麗復灾於崇熙又復興修金皇統二年畱守
鄧王益加完葺四年又灾海陵天德三年為宫世宗大
定二十一年會有司别鍚地重建此寺泰和二年工甫
就六年八月立石翰林待制路鐸譔記(元一統志)
(臣)等謹按尉使君寺春明夢餘錄謂則天時改為
大雲據元一統志則自東魏元象年間初建巳名
大雲非則天時矣隋塔及唐時所立精舍并東西
浮圖與遼時所建殿其遺址今俱無考
增綿山寺在憫忠閣西今已廢之甚矣(析津志)
增靈虛觀在憫忠寺前蝦蟆北岸内有大古槐一株(元一)
(統志)
(臣)等謹按綿山寺靈虛觀今無考蝦蟆北岸地名
今土人亦無此稱矣
原都城之南舊有寺曰靜寧圯已久矣有僧宏瓊栖其
地御用監太監潘瑛為之建寺肇自天順庚辰訖於成
化丁亥寺成請於朝賜額崇福寺有二碑一兵部左侍
郎兼翰林學士淳安商輅撰中書舍人直文淵閣錢塘
凌暉書一鄱陽釋道源撰禮部郎中鄞人章規書寺今
圯矣而土人尚目之曰新寺(析津日記)
朱彛尊原按都城自遼金以後至於元靡歲不建
佛寺明則大璫無人不建佛寺梵宫之盛倍於建
章萬戶千門成化中京城内外勅賜寺觀已至六
百三十九所見周尙書洪謨奏疏中王宫保廷相
詩云西山三百七十寺正德年中内臣作則所建
可𩔖推矣迨萬歷初孝定皇太后營造愈衆而一
經脩建寺額輒更如憫忠靜寧相去甚邇同更曰
崇福後人之考證實難安得好事者詮金陵之塔
寺記洛陽之伽藍表西湖之淨社俾京師舊蹟一
覽而得不亦快事哉
增宛平王公怡園水石之妙有若天然華亭張然所造
也然字陶庵其父號南垣以意剏為假山以營邱北院
大癡黃鶴畫法為之峯壑湍瀨曲折平遠經營慘澹巧
奪化工唐楊惠之變畫而為塑此更變為山水平遠尤
竒矣(居易錄)
(臣)等謹按怡園在南半截衚衕
本朝康熙中大學士王熙别業也中有額曰席寵堂文
額曰耆年碩德又額曰曲江風度皆
聖祖仁皇帝御賜今亭館已圯其地析為民居矣
(增王崇簡正月十六夜兒熙張燈怡園侍飲詩白閒園暮靄映簾櫳秉燭遊觀與衆同月上空明穿徑燈懸)
(高下滿林紅承歡春酒煙霞窟逐隊銀花鼓吹中共羡風光今歲好昇平惟願屢年豐青箱堂詩集)
(增毛竒齡集宛平相公園林詩處山莊請沐駐驂驔曲徑通街出巷南纔到射堂門啓門紗映出一山藍)
(赤欄斜度暗杉關樹底吹笙鶴自還行過摘星巖畔望紅亭高出碧雲間邱壑新題集慶餘剛逢)
(宸翰賜來初不懸宮左遊巖榜為有元和石鼓書裏潞公水曲一陂穿華子岡從百谷連丹竈曉移修竹繩)
(牀盡設石壇邊别草生續樹晩猶生石棧連雲斷復行怪道午橋光景一花一石手經營石上窪樽就飲)
(頻座中綺里髮如銀十年未得還商洛願作留侯門下人西河合集)
(增陳維崧游怡園詩日頼有平泉好能諧隠吏心到門添野興傍市得幽尋漏楓枏鬛霜纏薜茘隂喜無塵)
(俗事風裏自鳴琴礧細篠戎戎長幽篁淰淰寒客中稀見汝幾日到長安砢存高節颼飀起素湍筍根來歲)
(迸定學蟄龍蟠朋憶赴尚書酌霜天酒似澠訏謨關上廟社汎愛及賓園果經秋熟山泉向晩澄高臺重)
(處徙倚記吾曾暝晩出沙堤上山游謝傅耽振衣凌絶壑把炬認層嵐色千門結霜容萬木酣夜歸欹獨枕)
(端不夢江南夏湖海樓詩集增吕履恒初怡園宴集詩)(東山舊墅净無塵暇日)
(登臨景更新羣木隂能清首夏孤花香欲表餘春序賓初舉升堂觶談藝徐聞隔水鄰十載江關蕭瑟後欣從)
(哲匠翫芳晨集夢月巖詩)
增趙恒夫所居寄園濬池累石分布亭館種花木海内
名士入都恒留連不忍去(曝書亭集)
(臣)等謹按寄園在教子衚衕
本朝康熙中戶科給事中趙吉士之别業也今亭館已
圯僅存遺址矣
(增吕履恒月夜寄園詩有暝色蒼然至遥光劇可憐鳥棲明月下人語落花前約琴樽合無拘坐卧偏暗香)
(通石罅清響接雲巔心覺緇塵洗衣看白袷鮮草萌茵藉軟茶潔椀生妍遠市城煙重高臺樹影連醉宜春露)
(浥醒待曙鐘還風物私吾黨盈虚屬彼天欲歸仍徙倚形影暱巖泉夢月巖詩集)
原永慶寺在教子衚衕無碑記可考(析津日記)
(臣)等謹按永慶寺今尚存殊隘陋惟有一鐘鑄萬
歷壬寅五月字
原宣南坊白馬寺隋刹也殿後尊勝陀羅尼幢上刻仁
夀四年正月上旬造寺重建於洪熙元年正統八年賜
額有翰林學士南昌張元禎工部尚書直文淵閣嘉禾
張文憲二碑其東有僧塔塔前有古碑已為侵占者所
毁矣(析津日記)
(臣)等謹按白馬寺今已圯其地猶名白馬寺坑明
張元禎張文憲二碑尚𣗳於土阜上隋時石幢僧
塔古碑俱無考
(增張元禎重脩白馬寺碑略西都城坤隅四里許有古刹白馬寺昔漢明帝時白馬來應迹之遺𣲖也隋仁)
(夀年間創立年久廢弛惟基址猶存我朝洪熙改元滿公闢榛蕪而棲於此正統八年勅賜額名白馬禪寺成)
(化十年圓上人主其席夙夜焚修修理殿堂禪室種種莊嚴繼往開來功不可泯勒于石以紀本末弘治十四)
(年季夏立重建白馬寺碑略增張文憲)(宣武關外四里許有寺)
(曰白馬𫝊聞隋仁夀年所立日久荒蕪基址未泯至我朝洪熙歲有高僧滿公闢荆棘而棲焉天順二年太監)
(楊阮二公重修之未久又廢太宰李中軒重建歲在乙丑初冬次年丙寅秋立石)
增大悲閣在舊城之中建自有唐至遼開泰重脩聖宗
遇雨飛駕來臨改寺聖恩而閣隸焉金皇統九載即其
地而新之元朝至元壬午春重修中奉大夫總判翰林
國史集賢院領會同館道教事安藏譔記二十年四月
立石(元一統志)
增聖恩寺即大悲閣後有方石甃八角塔(析津志)
(臣)等謹按聖恩寺在斜街口考元一統志析津志
凡載昊天憫忠聖安等寺俱云在舊城而此寺亦
曰舊城則今之聖恩寺當即唐時故址無疑惟寺
無碑碣可考大悲閣八角塔亦俱無存
原白紙坊在新城廣寧門右安門西南角五牌二十一
舖有小聖安寺大聖安寺寳應寺禮拜寺相國寺崇效
寺(五城坊巷衚衕集)
(臣)等謹按小聖安寺相國寺今俱無考禮拜寺在
牛街回人所居寺内碑碣皆回部書大聖安寺寳
應寺崇效寺詳本條下
補南城諸坊白紙坊最大元於此設税副使北自善果
寺南至萬夀宫西極於天寧寺皆是也自嘉靖築新城
以城牆界之坊劃而為兩矣(隩志)
(臣)等謹按白紙坊居民今尚以造紙為業此坊所
由名也善果寺詳前卷萬夀宫在本條下天寧寺
詳郊坰西
原聖安寺金所建(燕石集)
原寺有金世宗章宗二朝像(金臺集)
朱彛尊原按宋顯夫南城俚歌十首其四云停驂
惆悵聖安寺後堂空祀李宸妃則寺中所留像不
獨二帝矣
原聖安寺庭前有怪栢數株(湛然居士集)
原元世祖中統二年九月奉遷祖宗神主於聖安寺(元史)
(祭祀志)
增大聖安寺在舊城按寺記金天會中佛覺大師瓊公
晦堂大師俊公自南應化而北道譽日尊學徒萬指帝
后出金錢數萬為營繕費成大法席皇統初賜名大延
聖寺大定三年命晦師主其事内府出重幣以賜焉六
年新堂成崇五仞廣十筵輪奐之美為都城冠八月朔
作大佛於寺以落成之七年二月詔改寺之額為大聖
安(元一統志)
原聖安寺金元舊碑無一存者殿前明碑二一慈仁寺
沙門德慶撰通政司參議廣陽趙昂書成化二十年九
月立石一上谷參軍張夀朋撰江西道監察御史徐圖
書萬歷十八年四月立石寺向有金世宗章宗李宸妃
像今皆無之殿前怪栢已盡唯有兩楸𣗳而已其地名
東湖柳村匪獨湖湮柳亦不見蓋此寺圯而復修於正
統十一年易名普濟寺内官營建欲侈巳功輒去故碣
既更新額並毁舊碑使考古者無足徵真可憾也(析津日記)
(臣)等謹按聖安寺在聖安寺街金時所建明正統
中易名普濟
本朝乾隆四十一年
𤼵帑重脩寺門額曰
勅重建古刹聖安寺内為天王殿次為瑞像亭中為大
雄實殿其額俱
皇上御書寺後殿舊有三世佛像三尊今移
静明園供奉又栴檀銅佛像一尊今移
寧夀宫供奉其他像皆重加塑飾莊嚴完好寺東廊有
碑二其一前刻栴檀佛像有諸表臣記後刻達磨
像有李言恭贊其一前刻觀音像後刻關聖像俱
勒萬歷己丑八月字明僧德慶碑無考惟張夀朋
碑尚存寺有古栢二株俱百餘年物獨兩楸樹則
無之金元碑俱無考
(原中統三年十一月勅聖安寺作佛頂輪會祖記)(元史世)
(原王磐以年老乞骸骨行之日公卿百官皆設宴以餞明日皇太子賜宴聖安寺公卿百官出送麗澤門外)
(元史本傳一名柳湖中有佛像三諸天像四以藤為胎補聖安寺)
(泥金装飾瓔珞甲胄俱嵌珊瑚青金諸寳石莊嚴精好寺僧云崇禎時大内賜出燕舟客話)
(增張夀朋重脩普濟寺碑略代燕故有聖安寺正統十一年賜額普濟其開創修葺有廢興具載前碑今之)
(重脩是寺者僧通月與其徒本淨工既成徐侍御明宇走一介之使屬余記萬歷十八年四月立)
(增諸表臣聖安寺栴檀佛像刻石記略周自古靈像頗多惟優填王栴檀像其傳最遠按佛以昭王二十四)
(年甲寅誕聖西域五十二年壬申入滅佛成道之後嘗升忉利為母氏設法數月未還時優填王以久闊瞻依)
(廼刻栴檀佛像聖表以竚翹想之懷目犍連慮有缺謬以神力攝三十二匠升天諦觀相好三返乃得其真既)
(成王及國人若與神對及佛復降人間王率臣庶往迎佛其像升空謁佛佛為摩頂記曰我滅度千年後爾往)
(震旦國大興佛化佛滅千二百八十餘年始自西域傳至龜兹六十八年東至涼州一十四年至長安一十七)
(年傳至江左百七十三年至淮南三百一十七年復至江南二十一年北至汴京百七十六年北至燕京居聖)
(安寺一十二年又北徙上京二十八年復至燕京居於内殿五十四年會舊内火復遷居聖安一十九年詔迎)
(入萬歲山安置仁智殿六年當己丑之歲詔迎入大聖夀萬安寺處於後殿計自優填王像刻之初至泰定乙)
(丑凡二千三百餘歲矣萬歷己丑僧通月重刻於石本增李言恭逹磨祖師像贊妙法無像而何有身法)
(無法身非即身非法非身湛然常存存無所存太虚合體淨智妙圓功德無際九年面壁本自虚寂隻履翩翩)
(何去何住以色身求無有是處原果囉羅納新聖安寺懷古詩)(蘭若城幽處聯鑣八)
(月來寳華幢盖合衮冕畫圖開斷碣蒼苔暗空庭落葉堆饑鳶不避客攫食下生臺金臺集按果囉羅姓)
(也從八旗姓譜改納新滿洲語羆也舊作葛邏禄迺賢今譯改)
補寳應寺相傳唐刹也今惟存萬歷壬寅年所立一碑
(行國錄)
(臣)等謹按寶應寺在教子衚衕之西南地名燕角
明萬歷中碑乃翰林院編修顧秉謙撰今尚存其
為唐刹與否則無可考矣
(增顧秉謙重修寳應寺碑略迤寳應寺在彰義門南可五里而近林樾深秀途徑逶寺曩無主僧榱桷告毁)
(有中貴人者過而太息乃迎天慶寺沙門淨春為住持興葺未逮而殂其弟子真萬率其徒如蓮等禪誦餘閒)
(躬耕寺側歲收其入銖纍而藏之積十餘年共得如千金鳩工庀材頽構聿新蓋工以萬計金以千計秋毫皆)
(萬蓮師弟子力也萬歷壬寅一陽月立)
原燕角樓在府西南一十五里遼建今其地猶名燕角
(明一統志)
朱彛尊原按遼史燕角樓在東北隅不知何據稱
在府西南一十五里未敢信也
(臣)等謹按遼燕角樓今無考惟土地廟之西其地
猶有燕閣兒之名閣讀如藁更考明張爵五城坊
巷衚衕集於白紙坊條下亦載有燕角兒在廣寧
門右安門内西南角是明一統志所載正指其地
不應入之郊坰門也况遼時舊城其址半在今外
城之西則今燕角之地適當其東遼時樓址或即
在是
原元至正初以唐貞觀元年所建佛寺舊址建寺賜額
崇效明天順間重修嘉靖辛亥掌丁字庫内官監太監
李朗於寺中央建藏經閣有都人夏子開高明區大相
二碑閣東北有臺臺後有僧塔三環植棗樹千株以地
僻遊人罕有至者(析津日記)
(臣)等謹按崇效寺在白紙坊明嘉靖中鄖陽府知
府夏子開碑萬歷中翰林院檢討區大相碑俱存
謂寺創於唐貞觀元年者祇據碑文所載他書不
可考也藏經閣嘉靖時建於寺之中央萬歷時移
建於後今尚存閣東北之臺已圯僅存其址僧塔
三今有六棗樹千株今數株而已二明碑之外尚
有一萬緣碑明隆慶五年作其製俶詭碑首鏤瓦
屋形簷霤斗拱咸備碑心别鏤小碑形高可尺餘
勒文其上上下四旁駢列小格每格俱作屋形前
後共一百五十八格中鐫人名盈萬有竒
本朝詩人如王士正朱彝尊輩俱有題詠在焉
(增夏子開重修崇效寺碑略末神京之宣武關外古刹一區創自唐貞觀元年宋元因罹兵火日就傾頽至)
(正初為好善者重葺賜額曰崇效年久就敝修於天順年間至嘉靖壬午内官監太監袁福等同本寺上人了)
(空秉虔修葺煥然一新三十年辛亥内官監太監李朗捐金造藏經殿一座屬予為文以記其事嘉靖四十二)
(年仲秋立更建藏經閣碑略增區大相)(嘉靖辛亥年有内官監)
(太監署丁字庫掌庫事李朗於崇效寺中央建造藏經殿一座堪輿家以為不利今又傾頽司鑰庫僉書高臣)
(捐資助工慕義者從而效之於是營度方位得寺之方丈已圯而舊址猶存者即其地為藏經閣五間萬歷二)
(十一年十月立效寺訪雪塢法師看棗花詩增王士正過崇)(祗園棗)
(花時招擕共遊散髣髴栴檀林吹香綠隂滿射覆叱來來樂府歌纂纂樂此詹忘歸林中夕陽緩王謝居東)
(日頗愛支道林亦有雁門僧宗雷共招尋我來空寂舍一契山水心復有二三子清言滌煩襟遞捉玉塵柄流)
(憩青松隂何必嵊縣返而憶廬山岑蠶尾集)
原宏仁萬夀宫萬歷四十三年勅建中為文昌殿額曰
崇真保運左以祀諸葛孔明封號曰天樞上相右以祀
文信國封號曰天樞左相皆目之曰真君祀雷神于後
殿設禮斗臺最後建高閣十三楹曰太極造運寶閣以
安昊天上帝有神宗皇帝御製碑文督工者司設監太
監林潮也内官不學神號無稽知禮者當議輟也(行國錄)
(臣)等謹按宏仁萬夀宫在盆兒衚衕之西隙地遺
址僅存無寸椽矣土人猶目為萬夀東宫因其西
百餘武尚有萬夀西宫也文昌像及諸葛孔明文
信國像與雷神像今俱移奉于盆兒衚衕玉皇廟
内詳下條玉皇廟按語中禮斗臺高閣及明神宗
碑俱無考其旁之萬夀西宫尚完整有關帝殿三
楹吕祖殿三楹其後斗姥閣三層高四五丈關帝
殿前亦有明神宗碑
增玉皇廟在盆兒衚衕(五城寺院冊)
(臣)等謹按玉皇廟在宏仁萬夀宫遺址之西明萬
歷中建
本朝順治十四年重修
世祖章皇帝臨幸其地
賜帑金一千兩廟門西向前為玉皇殿中為文昌殿有
明萬歷中光禄寺少卿史記事碑
本朝順治十八年大學士金之俊碑最後又有殿三楹
亦祀文昌東西祀諸葛武侯文信國殿庭有鼎一
座文曰萬歷四十四年季冬吉日造崇真保運之
殿安供考崇真保運即上條行國錄所載文昌殿
額其旁又有雷神殿三楹俱從宏仁萬夀宫移奉
於此者
(增史記事玉皇廟碑略聖岫雲王氏一清徽之歙人少習制舉長事元修神宗母弗豫榮昌公主命岫雲禱)
(之有應遂為建玉皇廟山門西向前殿三楹嚴玉皇像後殿三楹嚴文昌像膳堂内庫雲舍香厨咸備剏始于)
(萬歷二十九年春落成于四十八年秋天啓四年嘉平立)
(增金之俊重修玉皇廟碑略謀京師城南玉皇廟為都城勝境順治丁酉住持清勤新輪奐既成文昌殿復)
(建立戒壇帝臨幸世祖章皇)
(𤼵帑金一千兩遣牛录章京陳秉正齎賜迄今又閱三載矣清勤慼)
(先皇帝欽祀之至意伐石徵文于余恭惟臺昭事復就先皇帝建中欽若對越不違既於深宫建)
(南苑崇建玉皇寳觀千楣萬拱碧炫金輝極人天之壯麗余昔曾受)
(命製文伏念存誠以昭格先皇帝積精)
(皇穹普資羣庶集祉勤慈闈即兹城隅䆳刹)
(萬乘之旌輿洵帝王之盛事也今祝釐躋世仁夀以介皇上恭默方新孝思維則方廣飭)
(兩宫之純嘏赫兹崇宇將與追慕而並誌之如此順治南苑寳觀並峙神京故欷歔)
(十八年二月二日)
欽定日下舊聞考卷六十
欽定日下舊聞考卷六十舉正
唐宣宗條大中丙寅原書訛作太和丙寅今改
欽定日下舊聞考卷六十舉正
原書城市門節刪附記
王惲遊聖安寺條刪
欽定日下舊聞考卷六十節刪
