欽定日下舊聞考卷二十八
國朝宫室(二十)(西苑八)
水殿之北有龍王廟廟後小渠亘之自太液池注水入
春雨林塘者也上有橋橋南北坊各一(宫國朝史)
(臣)等謹案二坊在南者榜曰貯月曰摛錦在北者
榜曰軼雲曰延春渡橋即
蠶璮也
先蠶壇在西苑東北隅(宫國朝史)
(臣)等謹按
先蠶壇乾隆七年建垣周百六十丈南面稍西正門三
楹左右門各一入門為壇一成方四丈高四尺陛
四出各十級三面皆樹桑柘西北為瘞坎我
朝自
聖祖仁皇帝設蠶舍于
豐澤園之左
世宗憲皇帝復建先蠶祠于北郊嗣以北郊無浴蠶所
因議建于此
壇東為
觀桑臺臺前為桑園臺後為
親蠶門入門為
親蠶殿(宫國朝史)
(臣)等謹按
觀桑臺高一尺四寸廣一丈四尺陛三出
親蠶殿内恭懸
皇上御書額曰葛覃遺意聯曰視履六宫基化本授衣
萬國佐皇猷
親蠶殿後為浴蠶池池北為後殿(宫國朝史)
(臣)等謹按後殿恭懸
皇上御書額曰化先無斁聯曰三宫春曉覘鳩雨十畝
新隂映鞠衣屏間俱繪蠶織圖規制如前殿
宫左為蠶婦浴蠶河南北木橋二南橋之東為
先蠶神殿北橋之東為蠶所(宫國朝史)
(臣)等謹按浴蠶河自外垣之北流入由南垣出設
牐啓閉
先蠶神殿西向左右牲亭一井亭一北為神庫南為神
厨垣左為蠶署三間蠶所亦西向為屋二十有七
間
由蠶壇沿堤西北為鏡清齋(宫國朝史)
(臣)等謹按鏡清齋正門三楹南向俯臨太液入門
為荷沼沼北為堂五楹齋内額曰不為物先聯曰
照檻淨無塵風來水面開簾光有象月印波心又
曰憑觀悟有術妙理契無為西壁聯曰庭餘松竹
足消夏架有詩書藉討源東室聯曰圖書左右怡
情久翡翠蘭苕浴浪鮮後軒聯曰峯姿擢翠入澄
照鏡影含虚愜曠懷
乾隆二十三年
御製鏡清齋詩臨池構屋如臨鏡那藉旃摩亦樹模
不示物形妍醜露每因憑切奉三無
又
御製鏡清齋即目詩依依冷節過藏烟咫尺
夀皇展謁旋景物雖憑有餘慕色空都幻若為緣底須
遂過修穹塔擬向知非種福田(是處近大西天佛宇向建報思塔近燬於火因)
(罷勿為而有誌過之作)流水行雲何住著犂然澄動會當前
(臣)等謹按鏡清齋
御製詩謹繹有關紀述事實者恭載卷内餘不備錄
鏡清齋之東臨池有室為
抱素書屋(宫國朝史)
(臣)等謹按
抱素書屋聯曰地學蓬瀛塵自遠身依泉石興偏幽
乾隆二十三年
御製題抱素書屋書齋顔抱素瀟灑得天然窗畫森
疎竹階琴滴暗泉每因悟禮後還與慎幾先略識葆光
義南華齊物篇
乾隆三十四年
御製抱素書屋詩書屋冰池上真稱在玉壺詩宜王
(昌齡)氏句畫是李家圖(李成寒谷先春雪景為石渠寳笈上等)意足愜懷抱
法寧論有無尼山標妙旨津逮祗瞠吾
(臣)等謹按
抱素書屋
御製詩謹繹有關紀述事實者恭載卷内餘不備錄
抱素書屋東廊下為韻琴齋(宫國朝史)
(臣)等謹按韻琴齋二楹西向其南接厦臨於外額
曰碧鮮廊下為過水處也齋内聯曰賞心樂事無
倫比妙色真聲兼占之又曰爽澄蘭沼波吹細風
渡松林籟泛輕
乾隆二十三年
御製韻琴齋詩調軫拭徽都謝春温廉折自呈惟是
角徵關意未須雲海移情
乾隆三十四年
御製韻琴齋詩階下引溪水雨後聲益壯不鼓而自
鳴猿鶴雙清(近世琴譜中有猿鶴雙清之曲)暢泠泠溶溶間宜聽復宜
望石即鐘期同泉可伯牙况亦弗言知音此意實高曠
(臣)等謹按韻琴齋
御製詩謹繹有關紀述事實者恭載卷内餘不備錄
鏡清齋之西有山池石梁築室其上榜曰畫峯室(朝國宫)
(史)
(臣)等謹按畫峯室聯曰花香鳥語無邊樂水色山
光取次拈
乾隆二十三年
御製畫峯室詩紫邏青縈戶外山畫情憑足悦幾閒
若於藝苑尋名氏只在倪黃伯仲間
(臣)等謹按畫峯室
御製詩恭載首見之篇餘不備錄
鏡清齋之後北臨山池上為沁泉廊廊西有巖巖上為
枕巒亭(宫國朝史)
乾隆二十四年
御製沁泉廊詩回回百道泉其上三間屋漾影惟雲
霞品聲定絲竹却憶夏月旱缾罄罍亦恧今來弄汜光
□□清可掬流為太液波潛飛任魚鶩於此悟探源一
足無不足
又
御製枕巒亭詩小山結搆儼三嵏俯視如臨大壑灇
著箇笠亭嵂崒頂祇疑蓮朵湧珠宫
(臣)等謹按沁泉廊枕巒亭
御製詩皆恭載首見之篇餘不備錄
沁泉廊東有石橋橋北繞池由石磴而上為罨畫軒(國)
(朝宫史)
(臣)等謹按罨畫軒東室聯曰一室之中觀四海千
秋以上騐生平西室額曰標青
乾隆二十三年
御製罨畫軒題句適步讀畫廊高軒見罨畫來憑罨
畫窗讀畫隔岸對彼此誰主賓一例供清會景納春秋
佳格突倪黃𣲖想像軒有言却不勞行邁
(臣)等謹按罨畫軒
御製詩恭載首見之篇餘不備錄
循軒東廊而南有屋兩楹北俯清泚榜曰焙茶塢(朝國宫)
(史)
(臣)等謹按焙茶塢聯曰巖泉澄碧生秋色林樹蕭
森帶曙霞
乾隆二十三年
御製焙茶塢詩石上泉依松下風竹罏製與惠山同
蔡襄不止工其法因事還思善納忠
(臣)等謹按焙茶塢
御製詩恭載首見之篇餘不備錄
鏡清齋沿堤西南為
西天梵境(宫國朝史)
(臣)等謹按
西天梵境有琉璃牌坊南臨
太液池南向榜曰華藏界北向榜曰須彌春坊北山門
榜曰
西天梵境入門為天王殿左右石幢二左刻金剛經右
刻藥師經殿後為大慈真如寳殿殿内恭懸
皇上御書額曰恒河演乘聯曰無住蔭慈雲䓤嶺祗林
開法界真常揚慧日鷲峯鹿苑在當前又北向聯
曰日月輪高眄七寳城如依舍衛金銀界淨湧千
華相正現優曇殿後歴級而登有大琉璃寳殿殿
二層榜曰華嚴清界聯曰七寳同莊金界普成具
足相三輪共轉玉毫齊放大圓光又曰現法化報
身分湧真常蓮葉攝聞思修教並拈微妙曇華皆
御書殿四面迴廊六十七楹四隅各有樓相接
西天梵境之西有琉璃墻墻北為真諦門門内為大圓
鏡智寳殿殿内額曰法界真常聯曰歡喜普人天
增五福德莊嚴護龍象現八吉祥殿後有亭曰寳
網雲亭亭北及左右屋宇四十三楹皆貯四藏經
板之所也
大液池之北有亭五所謂
五龍亭也其北為
闡福寺(宫國朝史)
(臣)等謹按
五龍亭中曰龍澤左曰澄祥曰滋香右曰湧瑞曰浮翠
亭建水中面臨北海亭後石坊二南向額曰性海
北向額曰福田
闡福寺乾隆十一年建入寺門為天王殿殿後額曰宗
乘圓鏡聯曰妙華普觀無窮境慧日常懸自在天
再後為大佛殿規制倣正定隆興寺重宇三層上
層恭懸
御書額曰大雄寳殿中曰極樂世界下曰福田花雨殿
内聯曰真諦别傳趨妙莊嚴路能仁權應現常清
淨身又額曰有大威德聯曰放百寳無畏光明歴
劫智珠長朗入三昧甚深微妙諸方心印同圓極
樂世界前駕白石橋環流為坊四座南曰證功德
水曰現歡喜園北曰法輪高勝曰妙境莊嚴東曰
震旦香林曰神洲寳地西曰仁夀普緣曰安養示
諦四面各有方樓一正中為佛殿殿内聯曰於萬
斯年香林沾法雨大千世界福地湧祥雲佛殿之
北為
普慶門入門南北置坊二座南曰大千輪置曰滿萬曇
霏北曰聚諸福德曰現大吉祥左右浮圖二中為
萬佛樓樓三層左樹寳旛竿右立石幢恭鐫
御製庚寅萬佛樓瞻禮詩樓下聯曰十住引千光佛力
不可思議一成該萬有我聞如是吉祥中樓聯曰
香海觀皆融法流永滙曇花趺遍結夀世同持樓
上額曰華藏恒春聯曰龍象護莊嚴滿多寳藏人
天洽歡喜遍恒河沙樓之東曰寳積樓西曰鬘輝
樓左右各有門東門内為
澄性堂堂後方亭曰湛碧亭西達致爽樓北為鏡藻軒
南為澄碧亭亭北廊曰清約池軒西曰
澹吟室西門内搆八方亭樹石塔鐫刻貫休畫十六應
真像並恭勒
御製讚語其上再後有殿額曰真實般若聯曰正法眼
長明慧燈不滅無漏身自在性海遥通皆
御書
御製闡福寺碑文太液池之北有亭五翼然臨於水
裔玉蝀前横瓊島東抱波光塔影淪漣映帶亭之北綴
以閒館爽塏軒豁蓋仍前明之舊康熙中
皇祖臨駐西苑常奉
太皇太后避暑於此後以其地奉安
仙馭几筵遂相沿為内廷遷次之所越乾隆七年肇
先蠶壇於液池東北隅相距甚邇
聖母皇太后以繭館盛儀宜致蠲祭
命改建佛宇朕遵
懿旨爰出内帑勅將作葺其舊址略為崇飾寳坊傑豎
香刹雙標用如幻金剛三昧造大法像高丈六者三倍
之而贏具慈愍性有大威神搆層簷以覆之珠網璇題
金碧照耀冠於禁城諸刹上為
慈聖祝釐下為海宇蒼生祈祐始事于乾隆乙丑三月
越明年八月告成因名之曰闡福思自無始劫來生人
生物凡諸福德各各具有亦各具足而彼衆生芸芸冥
冥惟以各得所欲為福未得求得已得求益無有饜足
為嗔為忮為丐為敚窮劫相尋展轉纏縛時惟因陀羅
秉南面權廓綋恢綱約以皇度馭以禁憲沐以膏澤浸
以醇醲敷錫多福於有生衆厥有生衆善根深固一心
信嚮正知正見屏諸邪雜咸得福慶安樂老夀滿所願
欲如其弗祗弗延廼背而馳式抵大戾備諸苦惱亦其
自取大慈氏發洪誓願施無畏力拯諸厄難隨聲赴感
一時普度拔去孽根頓生福慧孽緣淨盡福應備臻於
其本來了無欠缺要知法王非以己福施彼衆生亦非
别能于彼衆生有所增益凡此諸福衆生自有亦各具
足能仁慈悲遂得普度古聖帝明王斂福錫福其亦有
同於此也耶乃闡其義而說頌言一切有為法不能
造諸福能受諸福者皈依法王力譬坐暗室中迷悶不
得出忽遇大力人闢門開四牖因得大光明此大光明
相非藉他目見又如沉巨海飄泊無邊底忽遇大慈航
脱離惡濁浪及登彼岸已乃適得本來告爾種福因衆
生性具足迷惑不自知種種成顛倒願依法王力恒河
沙衆生乃至未來劫自性悉清淨各各受諸福恒河沙
衆生所受諸福德同一清淨性是為福德聚
乾隆十二年
御製闡福寺大佛詩用去歲真定隆興寺禮大佛詩韻
我聞如來超過一切圓覺與聲聞天上天下獨稱尊
弟子萬二千人俱孰登其堂孰入門三身四智定何有
如水印月空寫雲四十九年未曾說一字文殊大士何
乃請再轉法輪乃今巍巍蕩蕩現實相横遍沙界其高
傑竪窮蒼旻圍繞提婆那伽與其眷屬各肅肅蹴踏閃
多伽耶及諸異𩔖兟紜紜儵忽纔鑿七竅混沌死異哉
千手千眼誰與為疏分憶我去年巡冀野時則十月星
乃辰隆興古寺問象教佛香高閣瞻金神屏息不能一
詞賞倚欄聊息塵中身歸來落成值此寺是一是二徒
云云久欲成詩頌相好其如萬慮常縈塵穿池曾未聚
衛士督工奚用命將軍翼然五亭臨水裔勝國遺跡今
猶存薄伽演梵五乘具
慈寧祝釐一念真其旁瀟灑築書屋研席清事還堪論
徘徊得句賡舊韻所欣俯仰迹成陳黏壁聊復記時日
歲惟丁夘月小春
(臣)等謹按
闡福寺
御製詩恭載首見之篇餘不備錄
御製貫休畫十六應真像贊第一阿(迎阿)機達尊者衣
披百納杖扶一笻梵書貝葉注目横胸阿利吒迦(此云數珠)
若有所記記則不無而非文字第二阿資答尊者
抱膝獨坐嗒然若忘心是菩薩貌是鬼王左栴檀塗右
利刀割何怨何恩平等解脫第三拔納拔西尊者
閉目巖中入無生忍流水行雲事理俱冺聊復爾爾起
心則那威音賢劫一瞬而過第四嘎禮嘎尊者𢷾
石側膝于焉以息惟是上人非語非默眉毛拖地以手
挽之詎云㨂擇示此絲絲第五拔雜哩逋荅荅喇尊者顤
顟其面㱥殑其身中有相好孰識此因以經擲地參學
事訖佛尚不居而况非佛第六拔哈達喇尊者灌頂豐
頤著水田衣七佛說偈都得聞之目窮色空任其蚌鷸
趺坐盤陀行脚事畢第七嘎納嘎巴薩尊者前身
飲光後身慧理西竺靈鷲識飛來此芒鞵幾兩竹枝一
根可放下著永住聖因第八嘎納嘎拔哈喇錣雜尊者
五藴六識真幻異同豎此一指非彼天龍與木石居
毛生手足何不翦之誰翦豕鹿第九拔嘎沽拉尊者
軒鼻呴口數珠在手萬法皈一一法不受娑羅樹下兀
然忘形演無聲偈有童子聽第十喇乎拉尊者亢
眉瞪目若有所怒借問佛子怒生何處喜為怒對怒亦
喜因畫師著筆任其傳神第十一租查巴納荅嘎尊者
倚槎枒樹憩傴僂身誰為觸背誰為主賓示其兩指
以扇拂之捉摸不得擬議即非第十二畢那揸拉拔哈喇
錣襍尊者有台其背有龐其眉經横于膝無慮無思
稽首尊者夀復何若侍燃燈筵待彌勒閣第十三巴那
塔嘎尊者了一切法參如是經水流石冷風過花馨
示囫圇地示光明藏立意掃除是謂理障第十四納阿
噶塞納尊者䁱目突額若鬼臾區見者莫怖大慈真
如呿□偃仰合掌雙手不聖不凡非無非有第十五
鍋巴嘎尊者扇取祛熱衣取蔽寒云無寒熱是外道
禪熱即熱中寒離寒裏金不復礦冰仍是水第十六
阿必達尊者以沉水香炷折脚鼎三藏靈文轉彈指
頃法尚不住何像可留問誰多事曰此貫休
乾隆三十五年
御製萬佛樓成是日瞻禮得句六旬慶誕沐
慈恩發帑範成兩足尊數(去聲)計萬因資衆舉(建樓笵佛以紀慶典)
(内外王公大臣亦有請鑄佛像為祝者統以萬計並奉樓中因以萬佛名樓)層看三此建樓
鶱香花卜日瞻禮始福德被民願力存設曰遐齡祈夀
算肫誠還以祝
徽萱
又
御製題澄性堂萬佛樓旁精舍新渟泓碧水面前陳
迎眸何礙風和月澄性都蠲根與塵兜率不殊八功德
阿伽全泯萬緣因箇中本是無一物試問高樓誰主賓
又
御製湛碧亭詩前後皆帶水左右復襟山雖均假施
設所喜如天然秋月與春風暮靄還朝煙小亭正對樓
平臨省躋攀於樓不見亭為(去聲)在菁葱間
又
御製致爽樓詩墻背夕陽檻倚池漪波翻影上檐楣
不須石級重登陟已喜披襟致爽颸
又
御製鏡藻軒詩階前俯平池朗朗鋪鏡影鏡中寫何
形交横有藻荇是乃為真乎東坡終幻境(用東坡承天寺冬月夜遊)
(事)
又
御製清約池詩小池半畝湛虚明澹沲軒前約且清
即景偶然題兩字非關知否致詳評
又
御製澹吟室詩兩間築精舍咫尺近祇圓靜納空和
色動標風與旛澹懷惟寂寂吟緒亦源源把筆微嫌處
未能戒綺言
(臣)等謹按
萬佛樓諸處
御製詩皆恭載首見之篇餘不備錄
闡福寺東為
澄觀堂(宫國朝史)
(臣)等謹按
澄觀堂内恭懸
御書額曰水天清永聯曰青未了時山障合白初生處
月忩虚堂後有殿額曰寄清淨心聯曰雲移峯影
天常靜風蹙波紋水不知皆
御書
乾隆二十五年
御製澄觀堂詩(闡福寺旁書室名)五龍亭久液池堧闡福重修
種福田大抵舊聞增日下何妨新額揭簷前春風秋月
隨時會後樂先憂與物甄澄到無澄觀始得心期擬似
水同然
(臣)等謹按
澄觀堂
御製詩恭載首見之篇餘不備錄
又按
闡福寺之西有門外為通衢即
陽澤門道也
欽定日下舊聞考卷二十八
