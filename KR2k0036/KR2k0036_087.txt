欽定日下舊聞考卷八十七
國朝苑囿(靜宜園十)
麗矚樓北度嶺為
晞陽阿其北坊座一東坊座一西為朝陽洞後為觀音
閣(園静宜册)
(臣)等謹按
晞陽阿為二十八景之一北坊額曰丹梯曰翠幄東坊
額曰蘿圃曰秀岑朝陽洞深廣可丈餘内祀龍神
觀音閣額曰淨界慈雲皆
皇上御書
乾隆十一年
御製晞陽阿詩逾麗矚樓而北過小嶺有石砑立虚
其中為厂可敷蒲團晏坐望香嵓來青縹緲雲外其南
數十步復有巨石卓立如偉丈夫俗呼朝陽洞日下舊
聞不之載蓋無僧寮亭榭為遊人所忽耳命掃石壁煙
煤芟除灌穢取楚詞為之名我初未來此霧壑爾許
深掃石坐中唐一暢平生心仰接天花落俯視飛鳥沈
自惟昔豈昔乃知今匪今
(臣)等謹按
晞陽阿
御製詩恭載首見之篇餘不備錄
晞陽阿北為
芙蓉坪樓宇三楹其東敞宇為静如太古(園静宜册)
(臣)等謹按
芙蓉坪為二十八景之一鐫題于石壁間
乾隆十一年
御製芙蓉坪詩最北一嶂迤邐曲注宛宛如遊龍迴
繞園後昔人有云巖嶺高則雲霞之氣鮮林藪深則蕭
瑟之音清兩言得園中之㮣足底生雲霞臂左招星
辰振衣千仞岡此語誠可人到來每徘徊欲去重逡巡
翹首眺青蓮堪以静六塵
(臣)等謹按
芙蓉坪
御製詩恭載首見之篇餘不備錄
芙蓉坪西南為
香霧窟東南北小坊座各一東面大坊座一正宇七楹
後為竹罏精舍其北巖間有西山晴雪石幢又北為潔
素履(園静宜册)
(臣)等謹按
香霧窟為二十八景之一即静室也東面大坊座額曰
香圃曰琪林其前小坊座額曰虹梁曰月鏡南曰
攅蘿曰環綺北曰丹梯曰翠壑與西山晴雪石刻
皆
皇上御書西山晴雪為燕山八景之一
御製詩已恭載形勝卷内
乾隆十一年
御製香霧窟詩歷玉華岫而上西南行陟山巔是園
中最高處就迴峰之側為麗譙睥睨如嚴關由石磴拾
級而上則山外復有羣山屏障其外境之不易窮如此
人以足所至為高目所際為遠至此可自悟矣夤緣
蘿薜煙攀陟楓杉嶺樽俎千里遙衣裳九夏冷漫嫌步
屧勞堪令心神屏將謂最高處更有無窮境
乾隆十三年
御製題静室(即香霧窟)詩香霧窟堪稱静室最高處迥出
凡塵(香山室宇惟此處最高)吟哦舊句渾如昨慘淡冬山亦可人
撫柏便同參道筦聽泉直欲息言津風巖木葉蕭蕭下
會待明年特地新
乾隆三十二年
御製竹罏精舍詩綴景偶教筠鼎施趁閒聊亦小棲
遲擎來茗椀定遵例何必如斯著相(去聲)為茶舍忩中
景致殊西山積雪有碑模(西山積雪為燕臺八景之一向立碑于精舍對嶂忩中即)
(見)前旬忽憶御園望一㡧即斯展畫圖
(臣)等謹按
香霧窟静室竹罏精舍
御製詩謹繹有關紀述事實者恭載卷内餘不備錄
香霧窟南稍東為
栖月崖廳宇三楹其西宇為得趣書屋距崖半里許設
石樓門鐫題曰雲闕(園静宜册)
(臣)等謹按
栖月崖為二十八景之一廳宇額曰樂此山川佳與得
趣書屋額皆
皇上御書
乾隆十一年
御製栖月崖詩玉華岫之北宛而中隆清曠衍夷綴
以閒館酈道元謂嶺紆曦軒峯駐月駕斯崖有焉秋
夕溶溶際春宵淡淡時亭虚全約白崖迥半含規隱與
環中契懸應静裏知嫦娥餘結習到此幾栖遲
(臣)等謹按
栖月崖
御製詩恭載首見之篇餘不備錄
栖月崖北為
重翠崦廳宇三楹其下為龍王堂堂下有泉(園静宜册)
(臣)等謹按
重翠崦為二十八景之一
乾隆十一年
御製重翠崦詩度栖月崖而北稍西邃宇閒敞嵐青
樹碧煙浮翠重近拂几案間崦字字書所略而唐宋人
詩多用之者疑巖岫複叠處如所謂一重一掩耳掩
映山變態既狹歘開豁卷幔風聲颯寫檻雲容活馴鹿
守翠微幽禽下古栝素志托清曠遐矚極空闊
(臣)等謹按
重翠崦
御製詩恭載首見之篇餘不備錄
重翠崦東南為玉華寺山門東向正殿三楹殿西南廳
宇為
玉華岫其東為臯塗精舍(園静宜册)
(臣)等謹按
玉華岫為二十八景之一寺北門内有石洞出泉稱玉
華泉正殿額曰香嵓慧日臯塗精舍額曰林虚桂
静皆
皇上御書
乾隆十一年
御製玉華岫詩玉華亦古刹而規制差隘其高乃不
減來青闢其南為小軒俯瞰羣岫霞舉雲迴若拱若抱
昌黎詩前低劃開闊爛漫堆衆皺洵工于體物嵌隟
淙甘脈精藍瞰迥墟棼絲成桂酒月地本雲居(是處有洞出泉)
(清泠芳潤帝京桂子入冬則收育于此他處率不能活亦西山一竒云)激越來階下芬馨
過雨餘遠皴將近黛次第入紗疏
乾隆十二年
御製玉華寺臯塗精舍作山椒卜築傍僧庵一室虚
明萬景涵暮靄朝嵐常自寫横峯側嶺盡來參杏花已
放甜山色桂子還韜寶月馣遊歷每教成小憩天然佳
句座中探
(臣)等謹按
玉華岫臯塗精舍
御製詩恭載首見之篇餘不備錄
玉華寺西南峯石屹立上勒
御題為
森玉笏東北為超然堂堂南為曠覽臺後為碧峯館(静)
(宜園册)
(臣)等謹按
森玉笏為二十八景之一
乾隆十一年
御製森玉笏詩山勢横峯側嶺牝谷層岡欹澗曲徑
不以巉削峻峭為竒而遙睇諸嶺迴合交互若宫若霍
若岌若垣若嶠若巋若厜若㕒若重甗嵯峨嶔崟負異
角立積雪映之山骨逼露羣玉峯當不是過也迴岡
紛合沓峻嶺鬱嵯峨儼若千夫立森然萬玉羅色無需
藻繪堅不受礱磨山伯朝天闕圭璋列幾多
(臣)等謹按
森玉笏
御製詩恭載首見之篇餘不備錄
森玉笏東北峯上有亭為
隔雲鐘(園静宜册)
(臣)等謹按
隔雲鐘為二十八景之一自
晞陽阿以迄
隔雲鐘是為外垣為景凡八
乾隆十一年
御製隔雲鐘詩園内外幢刹交望鈴鐸梵唄之聲相
聞近者卧佛法海弘教遠者華嚴慈恩覺生最遠鐘最
大即永樂中鑄華嚴經其上者每静夜未闌曉星欲上
雲扄尚掩霜籟先流忽斷忽續如應如和致足警聽
不問高低寺鐘聲處處同耳根初靜後禪悅小參中底
厭筝琶響應知水乳融蒲牢寂亦得大地是乘風
(臣)等謹按
隔雲鐘
御製詩恭載首見之篇餘不備錄
外垣之北別垣内佛樓為宗鏡大昭之廟門東向建琉
璃坊楔前殿三楹内為白臺繞東南北三面上下凡四
層西為清淨法智殿又後為紅臺四周上下亦四層静
(宜園册)
(臣)等謹按宗鏡大昭之廟亦稱昭廟額懸都罡正
殿乾隆四十五年就鹿園地建琉璃坊東面額曰
法源演慶西面額曰慧照騰輝前殿額曰衆妙之
門清淨法智殿前八方重檐碑亭内恭勒
御製昭廟詩紅臺上層東額曰大圓鏡智殿西曰妙觀
察智殿南曰平等性智殿北曰成所作智殿皆
皇上御書
乾隆四十五年
御製昭廟六韻昭廟緣何建神僧來自遐因教仿西
衞(既建須彌福夀之廟於熱河復建昭廟於香山之静宜園以班禪遠來祝釐之誠可嘉且以示我中華之)
(興黃教也是日自謁衞地陵迴蹕至香山落成班禪適居此慶讚又昭廟肖古式為之衞者番語謂中俗)
(謂之前藏班禪所居後藏乃實名藏藏者善也)並以示中華是日當慶落便途
禮脱闍(見楞嚴經注唐語謂法幢也)黃衣宣法雨碧嶂散天花(是日本晴)
(甫至經壇乃微雨皆以為散天花之喜云)六度期羣度三車演妙車雪山和
震旦一例普庥嘉
(臣)等謹按
御製詩謹繹有關紀述事實者恭載卷内餘不備錄
昭廟之北度石橋為
正凝堂堂北為暢風樓(園静宜册)
乾隆三十四年
御製題正凝堂詩一片波當面堪稱正色凝山池弗
易致雲氣以時興階影涵空暎岸痕過雨增垂堂雖不
坐對鏡若同澂
(臣)等謹按
正凝堂
御製詩恭載首見之篇餘不備錄
正凝堂迤北為碧雲寺山門東向度橋為天王殿復逾
橋為正殿為次層殿後為三層殿又後為金剛寶座塔
院院前白石坊座一(園静宜册)
(臣)等謹按碧雲寺正殿額曰能仁寂照殿後六方
亭恭勒
御製碧雲寺碑文次層殿額曰静演三車後殿檐額曰
普明妙覺内額曰聖業慧因塔院坊座上額曰西
方極樂世界阿彌陀佛安養道場塔座凡三層上
層石洞䥴額曰發阿耨多羅三藐三菩提心石龕
額曰燈在菩提由石級螺旋而上至頂建塔凡七
皆鏤以佛像中龕額曰現舍利光院前碑亭恭勒
御製金剛寳座塔碑文
御製碧雲寺碑文西山佛寺累百惟碧雲以閎麗著
稱而境亦殊勝巖壑高下臺殿因依竹樹參差泉流經
絡學人瀟灑安禪殆無有踰於此也自元耶律楚材之
裔名阿利吉者捨宅開山淨業始構明正德中稅監于
經為窀穸計將以大作功德而寺遂廓然煥然至魏忠
賢踵而行之奢僭轉甚夫奉佛者不廢莊嚴要以清淨
為本如梵夾所載人天供養窮極珍異皆本清淨為莊
嚴也否則汙法席而玷山靈何福田利益之有雖山體
常新如如不動初無纖毫增損而自人事觀之有足慨
者當明政不綱椓人專恣鬼神為之怨痛猶欲佞佛以
求庇於地下而為其上者方且假以寵靈錫之題額若
惟恐其香火之不延宅兆之不固厥後罪惡貫盈刑誅
踵接而穢迹之標揭於林莽間者迨易世乃克剷除追
維末造誰實尸之斯足為車鑒也已朕駐蹕静宜園時
過此寺樂觀林壑之美而念古刹之有待於護持也爰
命重加整葺喜其滌瑕盪穢而復為淨域因筆之於石
用垂戒焉
御製金剛寶座塔碑文昔如來成等正覺必坐菩提
道場蓋法王人王有世出世間之異而居尊御極其理
則同故寶座莊嚴所以正天人師之位也佛威神力能
使六種震動而當其初轉無上法輪轉一切天人所不
能轉則地為普動以應之惟道場安立之區常住不動
其地乃三千大千世界之中上極金輪下侵地際金剛
所成周百餘步如須彌之隱於沙界而露其巔去來諸
佛並於此坐而入金剛定以是名金剛座焉摩揭佗國
鉢羅笈山聖蹟彰明諸方信響佛滅度後座隱不見諸
國王乃以銅觀自在像南北標識其處厥後又仿浮圖
之制笵金為座以便供養平臺特起周帀嚴淨象道場
廣輪之所極也五塔岳峙各具寶相象佛之徧歷四隅
而常依止中座也西域流傳中土希有乾隆十有三年
西僧奉以入貢爰命所司就碧雲寺如式建造尺寸引
伸高廣具足勢同地涌望擬天游賢劫祖庭實在于是
夫塔廟之設𩔖以藏舍利齒髮為過去崇奉地耳此座
獨表法王御世之初威德尊勝若是其靈異顯著將人
天瞻仰恍如佛日之方中而神力之所加持固有歷劫
不傾者成此善果因&KR0640;述其緣起云
聖祖御製駐蹕碧雲寺詩山寺通幽徑鶯啼綠樹枝
旛虹迎玉輦刹鳳駐雲旗翠麓三乘闢佳辰萬騎宜松
陰輝落景游豫近臣知
聖祖御製碧雲寺曉起詩山中曉起聽蟬鳴遙對峯
岑霽色清洞壑有年竒樹老夢回疑是在蓬瀛
乾隆十三年
御製初至碧雲寺十二韻我愛碧雲寺香山一脈連
迴峯成左障隔壑據層巔古刹塵埃暗山僧歲月延望
中已久矣到此實初焉助景因經始施檀亦偶然照園
輝佛日梵網煥諸天是日新秋霽静宜(香山行宫名之曰静宜園)駐
蹕便試參山水秀果占畫圖全衣履如霑潤林巒益逞
妍一泓天半澈百道澗邊懸有句皆清絶無心不静蠲
徘徊瞻
聖藻(雲寺皇祖有碧曉起詩)俯仰憶
堯年
乾隆十六年
御製登碧雲寺金剛床塔詩百丈之山延緣徐步忘
其高十丈之塔矗爾拔地直上乃訝高岧嶤何況窣堵
迥據西山半宜其下視無地上已干青霄太行西來歷
萬古杯水滄溟金彈吐康回能使東南傾女媧誰見西
北補我聞佛諦要令萬緣忘胡為梵誌傳此金剛床高
秋乘興一拾級目窮千里心萬方今年登塔凡三度六
和報恩皆有賦江山信美慮程遙詎可頻頻勞六御因
之念寄吳越間夏灾數郡遭迍邅何能五風十雨斗米
纔三錢恧哉吾治遜彼唐貞觀
(臣)等謹按碧雲寺
御製詩恭載首見之篇餘不備錄
碧雲寺南為羅漢堂後為藏金閤(園静宜册)
(臣)等謹按羅漢堂内奉五百羅漢仿杭州淨慈寺
像額曰海會應真前宇額曰鷲光合印皆
皇上御書
碧雲寺北為涵碧齋後為雲容水態為洗心亭又後為
試泉悅性山房(園静宜册)
(臣)等謹按涵碧齋内額曰活潑天機試泉悅性山
房檐額曰境與心遠後檐額曰澄華是為泉水發
源處
原西山蒼蒼上干雲霄重岡叠翠來朝皇闕中有道場
曰香山(李晏香山記)
原香山寺址遼中丞阿勒彌所捨殿前二碑載捨宅始
末光潤如玉白質紫章寺僧目為鷹爪石又云寺即金
章宗之會景樓也(冷然志舊按阿勒彌滿洲語聲譽也作阿里吉今譯改)
原耶律淳者世號為北遼興宗第四孫保大二年天祚
入夾山奚王和勒博林牙耶律達什等引唐靈武故事
議立淳即位百官上號天錫皇帝改保大二年為福建
元年尋病死百官偽諡曰孝章皇帝廟號宣宗葬燕西
香山永安陵(遼史舊按和勒博滿洲語聯絡也作回離保今譯改)
(臣)等謹按永安寺今無考
原天會間大軍下河北胡礪為軍士所掠行至燕亡匿
香山寺(金史本傳)
原大定二十六年三月香山寺成幸其寺賜名大永安
寺給田二千畆栗七十株錢二萬貫(金史世宗記)
原大定中詔匡搆與近臣同經營香山行宫及佛舍(金史)
(本傳)
原明昌四年三月幸香山永安寺及玉泉山承安三年
七月幸香山八月獵於香山四年八月獵於香山五年
八月幸香山泰和元年六月幸香山六年九月幸香山
(金史章宗記)
原元世祖幸香山永安寺見書輝和字於壁問誰所書
僧對曰國師兄子特爾格書也帝召見愛其容儀秀麗
語音清亮命隸丞相博囉備宿衛(元史本傳車按特爾格蒙古語也舊作)
(鐵哥今譯改)
原皇慶元年四月給鈔萬錠修香山永安寺(元史仁宗記)
原元平章政事李武愍公葬京師之西永安山之陽其
子益都淄萊等路管軍萬戶世雄祔葬先塋(養蒙集)
(臣)等謹按李武愍塋今無考
原香山永安寺亦名甘露石梁下有方池正統間遣中
官以金魚數十投其中今巨者盈尺矣上金剛殿後有
古椿六又上由畫廊登慈恩殿其右為香爐岡岡下有
蟾蜍石丹井又有夢感泉金章宗常至其地夢矢發泉
湧旦起掘地果得泉其後僧以泉淺濬之遂隱(南濠集)
(臣)等謹按蟾蜍石即今之蟾蜍峯丹井殆即今之
雙井也夢感泉無考
原香山寺南一山松蘿交蔭橋下魚朱黑二種若游空
中拾級而上佛殿甚閎壯殿楹外兩山環擁遠望一亭
踞山半穿磴道二里始至亭名流憩下視寺垣如墮深
壑望遠水如白玉玦疑即桑乾河也(瀟碧堂集)
(臣)等謹按流憩亭今無考
原香山一徑幽遐青松夾道流泉下注朱闌上引依巖
為刹高傑整麗獨是作者騁象馬之雄圖乏邱壑之妙
思數十年後金碧蝕於蛛絲階砌隱於苔蘚遊人漸稀
樹木漸老則兹山之勝當倍於今日矣(袁中郎集)
原香山門徑寬博喬木夾道流泉界之依山汙隆以為
殿宇殿前古松二株虬龍詰曲左來青軒如衫袖忽開
盡見原隰寺後有藏經閣石路淨潔高松列植四望比
來青較遠其傍僧舍數十處多植偃蓋之松引流水周
其霤下(珂雪齋集)
原穿洪光寺柏徑而上即香山藏經殿步而下即後殿
從兩廊逶迤行至正殿歷級從東行至方丈自迴廊後
東為來青軒下見坡陀杏樹可十萬株寺中來青軒鬱
秀清雅望都亭四扁皆御書(燕都遊覽志)
(臣)等謹按鬱秀清雅諸扁今皆廢
原香山有乳峯石時嘘雲霧𩔖匡廬香罏峯故名(長安可游)
(記)
(臣)等謹按乳峯石恭繹
御製静宜園二十八景詩序今已
釐正為
玉乳峯
原香山夾道盡白楊青檜流憩亭在山半灌木陰翳中
來青軒前兩山相距而虚其襟以捧帝城自無量殿折
而至洪光寺皆短垣疎柏中涓甃白石為階東望閣道
參差為光裕寺(緱山集)
(臣)等謹按無量殿今存光裕寺今無考
補洪光寺東壑中有光裕寺(緱山集)
原香山寺殿五重崇廣略等斜廊平櫩翼以軒閣世宗
幸寺曰西山一帶香山獨有翠色神宗題軒曰來青來
青軒右上轉而北為無量殿轉而西曰流憩亭山多名
蹟有葛稚川丹井金章宗祭星臺護駕松夢感泉乂有
碁盤石蟾蜍石香罏石寺始金大定正統中太監范宏
拓之費七十餘萬今寺有宏墓墓中衣冠耳蓋宏從幸
土木不歸(帝京景物略)
(臣)等謹按祭星臺諸處今皆無考香爐石應即今之
玉乳峯詳見前條
原香山有巨石二狀如蝦蟆石下二井相去丈許水深
纔三四尺俯手可濯井底沙石歷歷可數近寺人家皆
取給焉(文義集)
(原張養浩遊香山詩杪山行彌日山益竒亂峯挾翠紛參差游人如蟻度林細路一線雲間垂我來青帝已)
(迴馭太古殘雪猶離離一聲啼鴂百花落兩崖紅雨春淋漓蓬萊兜率杳何處無乃造物移於斯斜陽忽將暝)
(色至山靈應怪歸鞍遲圖歸田類藁翠帝城西古寺高原虞集題大都香山寺香山蒼)
(寒北斗齊繞屋清泉龍稳卧對簷老樹鳳常棲曾陪退相尋山徑亦共幽人躡石梯忽見畫圖驚十載春雲秋)
(雨不勝題香道園學古錄山突而止兩崖南北抱鑿翠原李夢陽山寺詩萬)
(置殿榭級石上穹昊高卑勢各稱曲盡結搆巧有泉如綫縷盤轉出松杪嗜竒望登頓緣危肆探討險絶逼斗)
(牛蕭颯若風島夜宿來青軒天色碧可掃湖沙静莽莽海月白浩浩想當邦邑初此地即蒿草綺麗誰所營民)
(力為兹槁原又集句)(空同集破三月來山下碧桃花自開半醒二月已)
(半醉遊三日並馬今朝未擬回嶪同上碧雲西對嶺抱原何御香山寺詩香山高嶻複磴)
(溪轉迴峯聳刹齊高卑散精舍錯落標金題搴蕊多勁條采芳無柔荑息策丹泉曲振衣青霞梯已貪竟流覽)
(殊覺疲遠躋欵欵下層閣徐徐道前蹊賞心頗云悉矯首夕陽低白湖集)
(原馮惟訥香山寺詩檻香界盤空磴松蘿一徑幽何須問葱嶺此地即丹邱是諸天隔泉將德水流山花雜)
(祗樹隨意滿芳洲詩少洲集敞招提空香處處迷曹溪原栗應宏香山寺山色)
(一水曲瞿舍五燈齊夕鉢藏龍影春沙印馬蹄何期踏芳草靈境得攀躋栗大行集)
(原王格香山寺詩風峻嶺凌青漢疎林隱絳宫騎從斜磴入門逐斷巖通日三秋裏關城四眺中松亭陳桂)
(醑延賞興何窮寺少泉集原何維柏香山晩眺詩)(翠積香山迥烟深草徑迷)
(傍橋尋谷口緣磴躡招提孤鳥連雲遠平原入望低回瞻雙鳳闕高峙玉河西天山集)
(原謝榛宿香山詩夢深夜無眡風露清天移北斗坐間横幽人不作紅塵月照空山鶴一聲四溟山人集)
(原安紹芳香山寺詩臺隔嶺藏香閣到門生暮煙斷崖寒積雨細草伏流泉指祈星處松傳護駕年石幢連)
(繡栱似欲化青蓮詩研亭稿横香閣祠星隠紺臺殿隨原黎民表香山寺卻月)
(山勢轉池向水源開雙闕浮雲斂千林返照來鶴岑清絶處心賞信悠哉瑤石稿)
(原吳擴暮登香山詩登石門亘西天幽花夾山路歸鳥競喧呼夕陽隱芳樹登青崖端偶與羣公遇散坐雲)
(壑間會兹静中趣纖月何娟娟清虱灑襟素集)(貞素堂)
(原俞憲香山寺詩花已陟軒楹勝還尋澗壑幽獨行無燕笑情至亦淹留密藏溪路峯危帶石樓回看禪誦)
(處香靄接天浮詩是堂稿亭上覽流暉歷歷僧房隱翠原郭棐香山寺來青)
(微大壑風聲搖几席近山霜氣濕征衣林花照水娟娟並幽鳥迎人欵欵飛因憶羅浮諸勝在驅車何日可言)
(歸朱蘭省稿入香山寺詩原國祚秋)(山半松門度石梁流泉決)
(決響僧廊置身著色屏風裏梨葉新紅柿子黃齋集)(介石)
(原陳萬言香山寺詩霞氣轉春逾爽山藏霧尚寒路真通杳靄香已熟旃檀外千峯寺人間六祖壇淋漓瞻)
(寶墨飛作五雲看壁鈃園集盤石無人奕護駕松有鳥原傅淑訓香山題詩碁)
(棲下界鐘聲古寺上方月影前溪前平甸草鋪似繡高峯石削如門牛羊十里五里雞犬村後村帝京景)
(物略惲題香山寺詩原王)(送客當年過玉泉醉中遊賞得)
(竒觀一泓湛碧浮僧鉢幾葉秋黃打石闌山色空濛金界濕松聲清泛碧波寒吟鞭回首都門道斜日歸時翠)
(滿鞍第秋澗集詩補郭香山寺)(碧雲回首翠千重又聽香山寺裏)
(鐘乳鵲不飛人寂寂女蘿垂葉挂長松空明詩正聲蓉補劉秉忠同宋義甫宿香山寺詩摩削出碧芙)
(繾綣香山一帶峯野樹去年曾繫馬閒雲今日復從龍玉鈎三寸月沈水琴調數聲風入松清徹夢魂眠不得)
(覺來那假曉樓鐘藏春詩集)
原香山寺有軒曰來青坐見兩山迴合平疇外衍飛鳥
出沒雲際寺門有泉石橋跨之其流入西湖(栢厓集)
原永安寺來青軒軒居山半俯瞰叢樹青黃相雜循廊
而上殿閣崇麗與平坡並峙正統間太監范宏所建(懷麓)
(堂集)
原來青軒臨絶巘周匝女墻倚墻下瞰平楚荒榛杳渺
無際(余文敏集)
原來青軒五楹闌楯外垣以磚甓下臨絶壑玉泉諸峯
按伏其前朱殿撰之蕃題楹云恐壞雲根開地窄愛看
山色放墻低憑闌東望盡挹山川之秀若流憩亭不及
來青遠甚然仰視山巔高插雲漢亦竒境也至寒泉亭
斯可有無矣(長安客話)
(臣)等謹按寒泉亭今無考
(原李東陽錢仁夫錢承德夜宿香山來青軒聯句推一軒縹緲閣空青東陽四顧參差擁翠屏仁夫凉夜忩)
(堪待月承德前朝掃石記祠星東陽雲蒸衣潤龍歸鉢仁夫風裊爐薰鶴聽經承德地隔紅塵三百丈東陽尋)
(仙何必泛滄溟仁夫詩美貝錄千林月門開萬壑霞花原李言恭宿來青軒地敞)
(間翻貝葉樹杪見人家路轉溪流折山迴石磴斜半空聊借榻高卧似浮槎貝葉齋藁)
(原區大相登來青軒詩路層軒翠微裏宸翰此高題仰見星辰列平看雲霧低盤陵樹北山擁帝城西萬乘)
(來遊地應無七聖迷增姚希孟來青軒詩)(海目集嵐上諸峯斷復連圍成虛檻雲)
(螺髻頂散作鬱藍天空翠山藏骨冥濛樹拂烟品題留御藻青色自年年帝京景物略)
原來青軒之前兩腋皆叠嶂環列賓軒為金章宗祭星
臺其西南道上章宗經此有松密覆因呼為護駕松(長安)
(客話)
原常山劉文正王以沈機大略最為世祖親幸且通秘
術用兵之際役使鬼神多著竒效乃作祠宇於宛平之
西山以祀太乙六丁之神號曰靈應萬夀宫(說學集)
(臣)等謹按靈應萬夀宫今無考
原至元十一年建太乙宫於兩京命李居素居之領祠
事且禋祀六丁以繼太保劉秉忠之術(元史釋老傳)
(原趙孟頫萬夀宫館舍作病來時殘雪點征衣落盡庭花尚未歸夢裏不知身卧春衫鄉路馬如飛松雪)
(齋集梈靈應宫詩原范)(萬花如繡擁朱宫上界嚴祠望碧)
(空一十二時春百刻日長半在鳥啼中范德機詩集)
原元英宗延祐四年四月祭遁甲神於香山今香山有
金章宗祭星臺於史無所考或是元時祭遁甲神之地
(北平古今記)
(增太倉王衡祭星臺詩知何王碑隔坡問牧者)(空潭落星辰騰沙鬱四野不緱山集)
(補元無名氏題祭星臺詩化章宗曾為祭星來鑿石誅茅築此臺野鳥未能隨鶴山花猶自傍人開順天)
(府舊志)
原香山西佛堂懸御書二扁一曰雪白山青一曰西巖
(長安可遊記)
(臣)等謹按雪白山青西巖二扁今皆廢
(原程敏政香山永安禪寺觀音閣重修記立西山之刹以數百計香山號獨勝層樓叠屋翬飛岌於林巒紫)
(翠中若畫圖然觀音閣據寺東隅視諸閣尤峻閣久漸圯寺主左善世定皚東白募修之太監李公興陳公冕)
(為之上聞詔賜内帑白金彩幣倡之遠邇聞者咸樂為助乃於弘治四年七月啟工以明年竣事東白常熟人)
(弘慈禪師玉磵清公再傳之弟子篁墩集)
(臣)等謹按觀音閣今存
原洪光寺據山頂短垣遶門地悉甃以石寬平可坐山
之勝一覽而盡(南濠集)
增洪光寺入石門路甚修平古栢夾之人行道上蒼翠
撲衣可數百步復折而上如是者凢十有一每登一折
必右俯木末左瞰絶壁壁皆甃石為之歲久若天造(天府廣記)
原洪光寺古刹巨璫鄭同重修同朝鮮人也寺内圓殿
千佛各坐寶蓮皆極工巧臺右有姜立綱書碑(游業)
(臣)等謹按圓殿今存姜立綱書碑今廢
原洪光寺徑上指玉華寺再上指玉皇閣下指碧雲寺
再下指弘法寺十有八盤而徑盡至寺門香山乃在其
下寺建自鄭常侍同生高麗其國王李祹貢入中國得
侍宣宗後復使高麗至金剛山見千佛繞毘盧之式歸
結圓殿供毘盧表裏千佛面背相向自為碑文自書之
(帝京景物略)
(臣)等謹按今碧雲寺之北普覺寺之南木蘭陀有
玉皇閣弘法寺址今無考
原成化四年十二月遣太監鄭同崔安冊封朝鮮世子
李晄為王既行巡按遼東監察御史侯英奏同與安俱
朝鮮人墳墓宗族皆在其地於其國王未免行跪拜之
禮進囑託之辭殊輕中國之體乞追寢成命遣翰林院
給事中及行人往使為便上是其言於是賫賞則遣内
臣册封則遣廷臣有學行者(明憲宗實錄)
(原王延陵同張崑崙過洪光寺詩曙洪光高閣杳林端繚繞雙過錦繡鞍曉日乍開仙闕春雲猶弄上方寒)
(忩中猿墮青天影樹裏人行赤玉闌已分息機甘晏寂長安風霧任漫漫今雨瑤華)
(原鄔佐卿洪光寺詩磴綠暗深深入林端梵宇開晴嵐飛鸛鶴秋色繡莓苔轉山容變雲移塔影來遲回不)
(得住舍此復塵埃原凌震洪光寺詩)(芳潤齋集折紺殿忽蘢葱寺正當盤旋窮九)
(高處山都在眼中翻階花勝雪委地柳宜風霑醉歸途裏春雲處處同練溪集)
(原鄧欽文洪光寺懷陳文詩秀寺裏還藏寺山頭別起山磴盤千級上僧占一峯間色杯前墮孤雲杖底還)
(元龍自竒好惆悵不同攀門詩統轉丹梯圓殿僧同怖原朱國祚洪光寺詩石幾曲)
(鴿棲指點遊人下山路酒旗風颭夕陽西地介石齋集原左光斗洪光寺詩磴削天全闊梯盤轉牢一亭)
(環積翠萬里見秋毫白日入林礙青天過鳥勞自從經御蹕直是五雲高左忠毅集)
原出洪光寺東數轉為玉華寺寺後有池泉流涓涓不
絶山房跨磵十餘楹稱玉華別院越磵折而西北有小
院名慈夀庵(游業)
(臣)等謹按慈夀庵今無考
(原王嘉謨玉華寺詩斜層峯開淨域十丈控丹梯坐瞰平湖淺中分萬嶺低陽傳塔影飛瀑亂鶯啼自覺諸)
(天近香花聚路蹊薊邱集)
原碧雲庵建於元耶律阿利吉正德中内監于經拓之
為寺天啟三年魏忠賢重修之土人呼為于公寺巖下
有泉泉旁一柳有大癭人呼為癭柳柳左堂三楹萬歷
御題水天一色前臨河沼沼南修竹成林巖下一亭曰
嘯雲(春明夢餘錄)
(臣)等謹按孫承澤春明夢餘錄所稱柳左之堂及
嘯雲亭今俱無考水天一色扁已廢
原碧雲寺二元碑一至順二年立一元統三年立(帝京景物)
(略)
(臣)等謹按元碑今廢
原香山碧雲寺正德中御馬監太監于經所造經以便
給得幸導上於通州張家灣𣙜商賈舟車之稅歲入銀
八萬之外即以自飽斥其餘羨為寺於香山而立冡域
於寺後上嘗親幸焉為之賜額嘉靖初下獄瘐死籍其
家而寺與墓獨存(湧幢小品)
(臣)等謹按今寺後冡域已毁
原自洪光折而東取道松杉中二里許從槐徑入一谿
横之跨以石梁為碧雲寺壯麗與香山相伯仲歷數百
級登佛殿殿前甃石為池深丈許水引自寺後石罅出
噴薄入小渠人以卓錫名之寺僧導之過齋厨遶長廊
出殿兩廡左右折復滙於殿前石池金鯽千頭上嘗臨
觀焉(長安客話)
增碧雲寺左側有泉屋之納以方池吐以螭脣紅酣綠
沉餌之則争(帝京景物略)
原碧雲寺泉從山西壁螭首口中吐出去渠尺許微有
飛沫時雨初過淙淙若琴筑下注於渠渠遶亭後折而
東南又折而北渠廣尺餘越數步設一牐亭前有沼可
一畝渠水注之亦由螭口出迤東南注垣下過香積厨
又西南注殿前沼(余文敏集)
(臣)等謹按寺内泉源今從巖罅吐注非螭首口也
原碧雲刹後有泉從石罅出有聲石壁色甚古亭曰聽
水佳處泉遶亭而出流於小池種白蓮百本塘前穉竹
嫩綠有致竹旁有銀杏二株陰蔭一畝其左一洞若夏
屋泉復遶之而出達於廊下引入殿前為池界以石梁
朱魚潑刺水脉隱見至寺門迸入溪(珂雪齋集)
(臣)等謹按聽水佳處亭今無考洞屋今存
原碧雲寺金銀宫闕若王者之居殿前有池跨以石梁
上移蹕再幸樂之設帟飲梁上觀魚寺前有泉亭竹樹
留御書額額曰蒼松古栢曰水天一色其西峭壁如城
有石室三臨澗石門石竇盛夏可以避暑冬則徙卉木
藏焉(大復山房集)
(臣)等謹按蒼松古栢諸額今廢
原碧雲寺修除連拱與香山稱左緣曲徑有卓錫泉環
庭際㶁㶁鳴中為廣亭右壁綴以文石境之最幽者(長安)
(可游記)
原出香山策馬東行轉而西北即碧雲寺寺門有石獅
二雕鏤絶工鐘樓西石刻蛟形泉從口湧泠泠瀉溝中
出寺而納於澗(同上)
(臣)等謹按碧雲寺前石獅今尚存
原碧雲寺後有魏忠賢墓本于經舊墓道忠賢拓之翁
仲石麟羊虎森列扶闌皆以白玉石為之雕刻精巧中
立二穹碑合書其銜忠賢戮尸之後未嘗葬此聞係崇
禎甲申都城破後其黨為之者明初中官造墳安葬例
給銀五十兩自正德中多至五百兩矣其後歲益月增
享堂碑亭制愈僭越夫山林之制亦不過前樹一碑而
已忠賢乃用二碑黨附小人之無忌憚如此惜無力士
踣而碎之也(泠然志)
增御史張瑗疏臣廵視西城查閱至香山碧雲寺寺後
峻宇繚墻覆壓數里鬱蔥金碧疑是前王陵寢詢之土
人乃知為故明逆璫魏忠賢生壙墓上有二穹碑屹立
合書欽差總督東厰官旗辦事掌惜薪司内府供用庫
尚膳監印務司禮監秉筆總督南海子提督保和等殿
完吾魏公忠賢之墓臣觀覽之下不勝髮指云云(香祖筆記)
補西山碧雲寺元之碧雲庵也耶律阿利吉所建明正
德中内璫于經拓之為寺而立冡域於後土人呼為于
公寺嘉靖初于下獄死天啟三年内璫魏忠賢重修亦
立冡域其後崇禎初魏亦戮屍二璫皆立冡而皆不得
其終豈名山有靈不為奸豎藏魄耶(冬夜箋記)
補西山佛寺百數皆建自内官其最閎麗者曰碧雲寺
因山下上築臺殿金碧露松栝之表其北内官墳墓數
十鐫石為闌窮極纖巧翁仲羊虎夾侍墓碑林立其文
俱宰相所製中立穹碑二具書總督東厰官旗魏忠賢
爵秩蓋忠賢敗後其屍已戮其族已徙閹寺猶力護其
𩔖樹碑立冡然後知小人流禍未有酷於閹寺者也(竹垞)
(文類)
補碧雲寺有小石幢本當時賣地劵也演作韻語末云
賣與中丞阿利吉吉作平聲蓋從國語讀古人游戲翰
墨書劵每作韻語如王褒童約石崇奴劵皆然戴良失
父零丁亦用韻語又見汾州學宫門右有石嵌壁中乃
金郝天挺募建文廟疏其文伏以之下書絶句一首即
接以謹疏字此皆辨文體者所未及也(青鞵踏雪志)
朱昆田原按周憲王作元宫詞云獨木凉亭錫宴
時年年巡幸孟秋歸紅粧小妓頻催酌醉倒花前
阿刺吉張光弼塞上謠云妖姬二八貌如花留宿
不問東西家醉來拍手趁人舞口中合唱阿刺刺
皆以元國語叶韻未免近於填詞然填詞必準周
伯清中原韻而吉字止作上聲讀刺字止作去聲
讀無讀平聲者以中州韻作詩猶且不可况逸出
中原韻之外乎以之入賣地劵君子無譏焉矣
(原陸深碧雲寺詩三月紅杏碧桃花)(烏道千盤迥羊腸一徑斜年年二儼山集)
(原陳沂遊碧雲寺詩魚西嶺多金刹林深到碧雲山文琱宇斷水脈石渠分躍翻蘋見鶯啼隔竹聞經營竟)
(誰主太息倚斜曛碧拘虚集原唐順之遊西山雲寺詩)(端居滯文翰久與賞心)
(闋出汴乘休豫尋幽展懽悅涉澗俯潺湲攀巒面嶻嵲邈哉神皋奥居然靈境別夷峻疏深池塞坎搆崇梲浴)
(室盪湯泉冰井沸陰穴躋險惕瞑眩逃迴折超軼密林嬉猿獼遠峯挂虹霓宵看朝旭升晝見昏星列蔀豐光)
(乍熹崖懸曜先晰景會萬象昭跡暌百慮絶嵓棲庶可希從兹謝塵轍荆川集)
(原何御碧雲寺詩樹侵晨發廣源到寺日亭午回見山下居頗異寰中土底禽關關巖間鹿麌麌鐘鳴出紺)
(林香靄薄珠宇薜荔當高垣蘼蕪雜修楚入門釋塵襟僧導轉迴廡石泉山下行流杯坐中取即此慰遐情何)
(戀圭與組碧白湖集原莫如忠雲寺詩)(香臺何處覓倚杖躡層巔出樹)
(凌飛磴穿階響暗泉洞陰扄若戶林靄碧於天到切歸依想無勞更問禪崇蘭館集)
(原何棟碧雲寺詩攀萬峯圓殿閣碧色淨如雲樹影欄前落泉聲竹裏聞蘿丹磴轉鑿石翠流分獨愛空林)
(静焚香對鶴羣雲太華集幽人夜無寐初月銜山閣不原王世貞宿碧寺詩)
(見月出光但見松影落山弇州山人稿碧雲竒水自環原公鼐碧雲寺詩西千百寺無若)
(廊出峯如對塔移樓齊平樂觀苑接定昆池不似人工得當時作者誰問次齋稿)
(原姚汝循碧雲寺詩峯策馬隨流水穿林到碧雲金銀開法界紫翠靄朝曛自香爐轉泉非裂帛分年來僟)
(事息魚鳥與人羣詩錦石齋集懸寳地賒遊人只愛寺原朱國祚碧雲寺銀牓高)
(前花不知賈舶徵求盡舊鬼年年哭潞沙塢介石齋集原錢楷碧雲寺詩空王臺殿碧氤氲藥松關啟夕)
(曛叢篠娟娟圍砌密細泉汩汩繞廊分月明梵唄諸天近雨後鐘聲下界聞向夕虚堂對寒碧坐來衣冷欲生)
(雲傅萬玉亭集寺詩原淑訓碧雲)(洞巖倒立石筍澗水斜流落花)
(朝雲迷處僧舍暮山影裏人家白帝京景物略峯下石補陸深碧雲寺觀泉作堂辭玉前寺到碧)
(幢插堵波貝葉翻般若循除决清泉此境極瀟灑琤琮金珮傳宛轉玉繩瀉細懷川上心臨流歎不舍曾聞貂)
(璫雄揮金事游冶高臺相掩映松篁雜梧檟似識舟壑安寧知蕉鹿假止觀等殷鑒洗酌泛周斝儼山集)
(以上各條原在郊坰門今移改)
欽定日下舊聞考卷八十七
