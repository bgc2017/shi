欽定日下舊聞考卷十
國朝宫室(二)
社稷壇在
闕右北嚮壇制方二成高四尺上成方五丈二成方五
丈三尺四出陛皆白石各四級上成築五色土中黃東
青南赤西白北黑土由涿覇二州房山東安二縣豫辦
解部同太常寺驗用内壝四面各一門楔閾皆制以石
朱扉有櫺門外各石柱二壝色亦各如其方壝北門内
西北瘞坎二北為
拜殿又北為戟門各五間戟門内列戟七十有二均覆
黃琉璃崇基三出陛壝外西南
神庫五間
神厨五間井一均東嚮壇垣周百五十三丈四尺内外
丹艧覆黃琉璃北門三間東西南門各一間循垣東北
隅東嚮正門一左右門各一相對
闕右門為
乘輿躬祭出入之門壇西門外宰牲亭三間東嚮井一
垣一重門一北嚮西南奉祀署東西各三間垣一重門
一東嚮東遣官房一間南嚮東南為
社稷街門五間東北為
社稷左門三間均東嚮(典大清會則例)
凡祭
社稷之禮歲春祈秋報皆以仲月上戊日祭
太社
太稷之神以
后土句龍氏
后稷氏配
太社位右
太稷位左均北嚮
后土句龍氏東位西嚮
后稷氏西位東嚮祭日鑾儀衛陳法駕鹵簿於
午門外陳金輦於
太和門階下日出前四刻太常卿詣
乾清門告時
皇帝御祭服乘禮輿出宫内大臣侍衛前引後扈如常
儀至
太和門階下降輿乘輦
駕發警蹕
午門鳴鐘法駕鹵簿前導導迎鼓吹設而不作
皇帝由闕右門至壇北門外神路右降輦贊引太常卿
二人恭導入壇北門右門詣戟門幄次禮部尚書率太
常官恭請
神位安奉畢太常卿奏請行禮
皇帝出幄次盥沈贊引官恭導
皇帝至内壝北門外拜位前南嚮立武舞八佾進贊引
官奏就位
皇帝就拜位立迺瘞毛血迎
神樂奏登平之章贊引官恭導
皇帝進内壝北門陞壇詣
太社位前上香次詣
太稷位前上香奏復位
皇帝復位贊引官奏跪拜興
皇帝行三跪九拜禮王公百官均随行禮奠玉帛行初
獻禮司玉帛官奉篚司爵官奉爵各升壇詣
太社
太稷位前奏茂平之章舞干戚之舞司玉帛官跪奠玉
帛三叩司爵官跪獻爵奠正中司祝至祝案前跪三叩
奉祝版興升壇稍西跪樂暫止
皇帝跪羣臣皆跪司祝讀祝畢詣
太社位前跪安於案三叩退樂作
皇帝率羣臣行三拜禮興樂止武功之舞退文舞八佾
進行亞獻禮奏育平之章舞羽籥之舞司爵官詣
神位前跪獻爵奠於左儀如初獻行終獻禮奏敦平之
章司爵官跪獻爵奠於右儀如亞獻樂止文德之舞退
太常官贊
賜福胙光祿卿二人自壇下西案奉福胙升壇進至
神位前拱舉降階出内壝北門立
皇帝拜位之右侍衛二人進立於左
皇帝跪左右執事官皆跪右官進福酒
皇帝受爵拱舉授左官進胙受胙亦如之三拜興率羣
臣行三跪九拜禮徹饌奏博平之章有司奉方珪退送
神奏樂平之章
皇帝率羣臣行三跪九拜禮有司奉祝次帛次饌次香
恭送瘞所
皇帝轉立拜位旁西嚮候祝帛過復位迺望瘞奏徵平
之章恭導
皇帝詣望瘞位望瘞奏禮成恭導
皇帝由戟門出禮部尚書率太常官恭請
神位還御
皇帝至壇北門外神路右陞禮輿法駕鹵簿前導導迎
樂作奏祐平之章
午門鳴鐘
皇帝還宫(會大清典)
(臣)等謹按
聖駕恭詣
社稷壇及
還宫儀注乾隆三十六年大學士等奏以
聖壽周甲晉增而昭事之忱愈貞悠久當略裁縟度益
萃精心奉
諭更定其稍别於舊儀者有司先設
幄次於拜殿内
皇帝乘輦由闕右門入東北門至壇北門外
御禮轎入左門循戟門東行至拜殿東階下降輿至
幄次迨禮成由
幄次至東階下升輿如上儀
乾隆六年
御製仲春躬祭
社稷壇詩秩宗尊百祀歛福錫羣黎典重明禋盛心
殷望歲齊牲牷陳俎豆南雅奏金鼙六出新飄瑞公田
正好犁
乾隆九年
御製仲春上戊恭祭
社稷壇詩東陸暾將曙熙春日載陽明禋遵振古崇
德佐
維皇香霧霏神鼎卿雲擁帝觴(見蘇軾詩)絲匏方合奏綴兆
早成行物備九州貢土分五色方(壇内繚垣土色各以其方壇上土亦如之)
一衷虔致願慶錫我年康
乾隆十一年
御製秋祭
社稷壇詩祈報遵先制虔寅倍已增豐年振古慶
神貺信今承(直隸今年秋收豐稔何莫非明神之賜耶)祝史辭無忝
帝觴露正凝燎烟霏起處晴旭恰東昇
乾隆二十一年
御製春祭
社稷壇禮成述志詩鑾輿鳳闕向西旋敬舉春祈吉
戊涓素積烟融雪以後陽烝脉發社之前(是月二十日春分始社)
於論鐘鼓調宫徵誕降秠穈薦豆籩更冀
厖禠錫昭假獻俘指日外壝邊(几獻俘者白組繋俘陳於外壝旁時阿睦爾撒)
(納尚未就獲故云)
乾隆二十三年
御製仲春
社稷壇親祀詩展幣由來例仲春百年
右社聿維新(丙子春勅所司敬謹繕修重加壇工閱歲告竣瘞坎舊在壇内相度今更)
(置望瘞壇外西北隅並增樂章永垂令典)鴻功今古垂釐永佐配馨香肸
蠁均處陸什三司后土食艱稼穡立烝民戊朝祭喜戊
年值豐楙殷希錫祉申
乾隆二十四年
御製
社稷壇禱雨詩敢云久矣惄予心躬禱
靈壇重(去聲)致忱加玉義緣祈芘蔭(祀本社稷壇春秋常用玉相沿禱祀)
(乃不用夫玉以芘蔭嘉穀使無水旱之災傳記所稱於義最著特敕所司仍用玉將事)升香敬用
佇
居歆祝辭請命出衷曲(因情迫勢急請命衷明神屏詞臣撰擬之文直抒曲告虔申)
(祝以祈鑒佑)皇樂調和冀答隂五日為期難更緩油雲即待
霈甘霖
乾隆二十八年
御製仲春祭
社稷壇詩春有事巡狩代儀已隔年(去歲壬午南巡遣官恭代未得)
(親祭)兹當躬
毖祀無任意䕫虔五戊遵今古三牲卜吉蠲祝釐懷歲
際迴憶歉秋連益用增慙德惟祈利大田載芟誦周雅
示本見真詮
乾隆三十三年
御製仲春恭祭
社稷壇詩蠲吉舉禋宗春
祈總為(去聲)農三牲獻博碩一意致虔恭問樹嗤賢對苴
茅罷土封(封建雖古禮後世實不可行即周因以過其歷而東遷以後王如綴旒亦安用此苟延為)
(哉漢之七國明之靖難甚且操室中之戈矣至鑿土苴茅更循名而無所取義故並識於此)戊年修
戊祭豐楙籲重重
乾隆三十四年
御製仲春躬祭
社稷壇詩當春舉
祈祭先月沐
優恩(今歲新正兆占三白屢被渥雪土膏甚潤)祇此誠為瑞其他非所論撰
辰應上戊仰
德配
元坤歲歲躬承祀(春祭每歲社稷壇非有事必躬行)攄兹敬意存
乾隆三十八年
御製仲春祭
社稷壇禮成述事詩春祈秋舉報秋每事行蒐(每歲仲秋)
(吉戊王當出口行圍之時是以每歲春祈辛躬親展事)以此恒躬禱原非為(去聲)已求
佑民宜稼穡
福國遍寰陬佇俟
壝門外平番俘獻囚(會典獻俘儀先期擇吉遣大臣告祭太廟社稷壇押所解)
(俘至於午廟樓檐壇街門外跪獻畢次日門楹正中行受俘禮)
乾隆四十一年
御製仲春祭
社稷壇禮成述事詩立
社本通禮酌尸非正論(通典周祭社用尸此禮久不行亦弗當)戊干迎享
合申歲酒漿繁(農諺歲逢申酉乞漿得酒是日並值戊申庶徵歲美)五土色原備
三牲博以尊崇朝值甘雨(是日雨)祇懼沐
神恩
乾隆四十二年
御製秋仲恭祭
社稷壇禮成述事詩每歲
春祈奉今年
秋報承(每年春祭駐蹕社稷壇俱親詣行禮秋祭時以行圍塞外熱河例遣諸王恭代今歲因居)
(憂未舉秋蒐之典故得躬承秋祀)幸無值二鬴惟有祝三登壝外
獻功罷(昨春平定金川俘逆酋索諾木等解京師於社稷壇門外行獻俘告功禮)
壇中奏樂應(二十七月之内簿大郊社大祀仍用樂至御前導引及&KR1214;駕則樂設而不作禮)
(也)禮成詠良耜(毛詩序良耜秋報社稷也)似續念猶兢
乾隆四十三年
御製春祭
社稷壇齋居有作去歲闕春
祈其闕不可言(昨歲春祭内不社稷壇正當百日縞素期能躬詣行禮)兹當過
小祥大祭躬始安預齋應從吉素衣易舊觀(二十七月内凡遇)
(當壇易索廟大祀齋戒例暫服從吉御常服)惟是廟堂制補衣更百官(羣臣)
(已過期年服色例應如舊朔望及逢五逢十應易補服諸王大臣以為請因朕躬尚在二十七月素服期内對)
(之心覺不安命宫内為正朝所在勉從其議在圓明園則仍如去歲例)對之意不懌踟蹰
鼻為酸一愧非素心一傷歲月殫守禮豈易云斯即為
君難
(臣)等謹按節年祀
社稷壇
親詣行禮者俱有
御製詩謹繹有關紀述事實者恭載卷内餘不備錄
天安門内兩廡之北正中南嚮者為
端門門制與
天安門同門之内東西兩廡各五間其北東有
太廟右門西有
社稷左門迤北兩廡各四十二間均聯檐通脊為六科
垣舍及部院府寺監朝房(會大清典)
(臣)等謹按六科垣舍及部院府寺監朝房分列之
制詳見官署門
朝房北東出者為
闕左門西出者為
闕右門門北東西廡各三間為王公朝集之所(會大清典)
(臣)等謹按凡九卿會議㨂選人員驗看月官俱集
闕左門下八旗都統會議俱集
闕右門下
午門為
紫禁城正門門前左設嘉量右設日圭(會大清典)
御製嘉量銘皇予
聖祖建極憲天(叶)度律鈞鐘洞契元聲微顯闡幽何天衢
亨小子纘緒寰區撫臨(叶)協時月正日同律度量衡製兹
法器列於大廷匪作伊述
大猷敬承遵鐘得度率度量成量為權輿律諧六英猗
聖合
天
天心
聖明七政是齊為萬世法程如衡無私如權不凝如度
節制如量祗平律得環中紹
天明命(叶)永寳用享子孫繩繩我日斯邁而月斯征中元
甲子乾隆御銘
紫禁城四門南即
午門北曰
神武東曰
東華西曰
西華四維角樓各一
午門三闕上覆重樓九間南北彤扉各三十有六左右
設鐘鼓樓明廊翼以兩觀傑閣四聳左右各一闕西嚮
者曰左掖東嚮者曰右掖(會大清典)
(臣)等謹按
午門為順治四年建凡文武官出入由左其右門惟宗
室王公得行之左右掖門各折而北不常啟惟
陞殿視朝百官各以東西班次由掖門入
殿試文武進士鴻臚寺按中式名次引入一名由左二
名由右餘倣此凡
視朝則鳴鐘鼓以為節
親視
壇廟出
午門則以鐘祭享
太廟則以鼓如遇凱旋獻俘諸大典
皇上御午門樓行受俘禮
午門之前凡
頒朔宣
旨及百官常朝俱集於此
凡獻俘之禮擇日
皇帝遣官獻俘於
太廟兵部官率解俘弁兵以白組繫俘頸由
長安右門
天安門右門入至
太廟街門外北面立候遣官至皆跪遣官入
廟行禮復獻俘於
社稷壇兵部官仍以俘跪候於
社稷街門外遣官詣
壇行禮畢兵部官率弁兵解俘出獻俘次日行受俘禮
於先期工部設
御座於
午門樓正中至日質明内大臣率侍衛咸采服立兩觀
翼樓階上護軍統領率護軍立階下均佩刀環衛武備
院張黃蓋於樓檐外鑾儀衛設丹陛鹵簿於
闕下丹墀鹵簿於闕左右門南金鼓鐃歌於鹵簿前樂
部和聲署設丹陛大樂於鹵簿之末王公文武各官分
班立均與
太和殿大朝禮同兵刑二部尚書侍郎立於右翼丹墀
鹵簿外兵部官率解俘將校押俘立竢於右翼金鼓外
刑部官立於兵部之次禮部堂官詣
乾清門請
駕
皇帝御龍袍衮服乘輿出宫
午門鳴鐘前引後扈如常儀
駕至
太和門鳴金鼓奏鐃歌
皇帝陞
午門樓至檐前降輿
陞坐樂止宣
旨大臣二人立於階下鴻臚官贊排班引解俘將校進
至
御道西北面立樂作將校行三跪九叩禮畢退立原位
受俘兵部官率將校引俘至金鼓下跪兵部尚書跪奏
平定某地所獲俘囚等謹獻
闕下宣
旨大臣宣
制曰所獻俘交刑部刑部堂官跪領
旨兵部官引俘出金鼓外交刑部官刑部官械俘出施
行若得
旨赦俘罪宣
制釋縛俘叩首畢將校引由
天安門右門出丹陛大樂作王公百官各就拜位行三
跪九叩禮畢樂止禮成鳴金鼓奏鐃歌
皇帝乘輿還宫(會大清典)
乾隆二十年
御製午門受俘詩雷霆申宿令(是夜大雷雨曉即晴霽)閶闔受
新俘詎乃恩全背(巴朗孟克忒木爾去年隨都爾伯特親王策凌等歸化者至六月間二人)
(乃叛去)安能誅竟逋(羅卜藏丹津雍正二年反去者我師至伊犁被即請降以事既久赦而弗)
(誅)緝兇新附奮(巴朗等皆新降諸宰桑所緝獲者)宥命舊奸瞿(謂羅卜藏丹津)
白練陳班末雙頑肆市衢(謂巴朗孟克忒木爾)快晴天意順大禮
衆情愉益切欽心鏡永懷鞏帝圖
又
御製定北將軍班第遣人解逹瓦齊至御午門受俘詩
鴛瓦繽紛積瑞銀受俘軍禮舉重新(今夏獲叛臣巴朗曾御門受俘)
丹墀羣辟齊肩侍白組名王繋頸陳天德好生還貸死
(達瓦齊雖虐亂凖噶爾部實未敢犯我戎索故特寬其死祗令幽繋都中)海濱多蹇又逢屯
(凖噶爾部邇年屢遭兵燹今俘致逹瓦齊意謂自今略定不意阿睦爾撒納負恩潛逃雖不日成擒而目下窮)
(夷不免沙蟲之嘆)刑曹憲典聊遲待(例應兵部奏獻俘囚後付刑部行刑以赦達瓦齊死)
(故祗令付理藩院安置)指日歐刀剚叛臣
乾隆二十五年
御製御午門受俘馘詩凾首霍占來月□傾心素坦
欵天閶理官淑問寧須試驃騎窮追實可臧西海永清
武保定午門三御典昭詳從今更願無斯事休養吾民
共樂康
乾隆四十一年
御製金川平定御午門受俘即事成什畏威赦罪昔
己巳偝德致俘今丙申真首函呈非或首生人組繋是
孚人(馘字從或從首蓋或者疑辭函首以獻其真偽原在疑似之間至俘字從孚從人孚者信也執人以)
(來其生獲實為可信六書會意其有深義顧昔人無論及者兹當俘馘並陳適得是聯天然切對因並詮釋之)
陳儀凱獻聲靈赫偃武歡騰禮樂彬四沐
天恩際時泰(乙亥六月征剿凖噶爾先獲青海數酋羅卜藏丹津及新投順復叛去策凌孟克之)
(子巴朗孟克忒木爾等來獻是年十月因平定凖噶爾復獲達瓦齊等檻解京師並御午門行受俘禮庚辰正)
(月平定回部函霍集占之首以獻復御午門受之皆賦詩以紀並有從今更願無斯事之句兹以兩金川負恩)
(反噬不得已而用兵幸賴盡美天佑集勲奏凱且逆酋黨羽全就俘獲實為盡善通計前後凡四舉是典)
(從此益願洗兵長不用矣)盈虚默念倍惶寅
(臣)等謹按受俘獻馘之禮行諸
午門所以欽
鴻貺崇武功也我
皇上御極以來威德遠掦疆圉式廓粤自乙亥剿平凖
部一歲而再行斯典其後庚辰底定回疆丙申討
平攢拉促浸皆遞舉盛儀神人胥洽恭讀節年
御製受俘詩原委瞭然仰覩
聖天子撫順鋤逆不得已而用兵之至意謹備錄卷内
以昭盛業焉
凡頒朔之禮歲以孟冬一日頒來歲十有二月之朔欽
天監官設黃案於
午門外正中又設二案於
御道左右奉恭進
皇帝時憲書於中案奉頒給王公百官時憲書於左右
案陳設畢舉中案由
午門中門入監正監副從至
太和門陳於左右階監正等於丹墀左行三跪九叩禮
畢授内務府掌儀司官奉至
乾清門恭進是日王貝勒貝子公以下文武百官咸朝
服集
闕下鴻臚寺鳴贊贊排班王貝勒貝子公序立
御道上文武百官序立
御道左右皆北面東班西上西班東上贊有
制衆咸跪宣讀西面宣
制訖衆行三跪九叩禮王公百官皆以次跪領遂頒布
於畿甸以前民用(會大清典)
乾隆五年
御製十月朔日頒時憲書詩九瀛咸奉朔四海正同
文禮特遵
先制時惟授大君令頒懸度地澤被鷺鴛羣欽若心恒
凜釐工政益勤
(臣)等謹按
御製午門頒朔詩恭載首見之篇餘不偹錄
欽定日下舊聞考卷十
