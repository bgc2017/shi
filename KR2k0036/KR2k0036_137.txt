欽定日下舊聞考卷一百三十七
京畿(昌平州四)
增
世祖章皇帝祭明崇禎帝文維順治十六年歲次己
亥十一月戊午朔十七日甲戌
皇帝致祭於明莊烈愍皇帝曰維帝英&KR1086;蒞政志切安
民十有七年勵精靡懈詎意寇亂國亡身殉社稷向使
時際承平足稱令主祇以襲敝政之餘逢陽九之運雖
才具有為而命移莫挽朕恒思及憫惜良深今因巡幸
畿輔道經昌平陵寢在焉顧瞻增感特以牲帛醴齊庶
品之儀用申祭享尚其歆格
增
世祖章皇帝諭修明崇禎帝陵詔朕惟膺圖永祚統
紹百王而創業宏模情殷勝國歴觀史册興亡之迹考
其治亂得失之由僉以政荒遂干天譴邦國既墮士民
罔懷維有明莊烈愍皇帝實治理之究圖惜贊襄之莫
逮以致寇氛犯闕宗廟為墟追念喪師非因失德朕每
念及此未嘗不惻焉傷心也頃者兩幸昌平周視明代
陵隧躬親盥奠俯仰徘徊以彼諸陵規制咸壯麗相因
獨愍帝之陵荒涼庳隘典物未昭原彼當年孜孜求治
宵旰不遑祇以有君無臣薄海鼎沸洎乎國步傾危身
徇社稷揆諸正終之例豈同亡國之君朕於憑弔之餘
撫往興悲不禁流涕因欲繕治陵寢丹堊几楹慰靈爽
於九京彰異數於奕禩迺核少府金錢悉皆小民正供
倘增工徒之費殊乖賦式之經然終不忍聽其闕略用
是布告方州開導悃忱交相輸助聿新礱甃以肅松楸
爾等溯厥源流夙沐前朝之澤凡茲臣庶寧無故主之
思矧愍帝之終異於往葉而勸忠之感當有同心或列
籍薦紳或齒登編戶恩沾累世德濊高曾勿以革故為
嫌致歉事亡之誼各隨心力共佐經營在内所捐貯之
工部各直省地方輸之有司彙解工部猶慮經費浩繁
紓以歲月計貲㒺缺工役迺興繚以周垣崇其寝殿奢
靡不尚雖少遜厥諸陵鳩庀獨新庶無曠乎儀制所在
奉行毋滋擾害克成斯舉式副朕心
(補思陵既徇社稷□藩在金陵上尊諡曰思宗紹天□道剛明恪恭揆文奮武敦仁茂孝烈皇帝尋又改諡毅)
(宗唐藩在閩又改諡威宗至乃更諡曰莊烈愍皇帝本朝初諡曰懷宗端皇帝後)
(白頭閒話牌高二尺五寸石青地雕龍金字書欽天守補思陵神)
(道敏毅敦儉宏文襄武體仁致孝莊烈愍皇帝其神主則書懷宗欽天守道敏毅敦儉宏文襄武體仁致孝莊)
(烈端皇帝神主之左為周后主上書孝敬貞烈慈惠莊敏承天配聖端皇后右為田妃主上書恭淑端慧静懷)
(皇貴妃主長俱不滿尺白櫝冒之田北游紀方三日十補崇禎十五年七月癸未皇貴妃氏薨輟朝)
(七年正月壬子葬皇貴妃田氏氏國𣙜諡册文曰桂殿補崇禎十五年七月皇貴妃田薨加)
(承芳輝冠三星之首蘭宫隕秀禮崇六列之先惟昭德於生前宜隆恩於身後爾皇貴妃田氏生有令質早晉)
(榮封麟趾鍾样式振衍繩之慶雞鳴效警時襄宵旰之勤淑問方宣遺芳遽掩望帷如在悲空結於璠華辭輦)
(猶聞名應高於彤管欲彰懿範宜有褒旌爰稽素履諡為恭淑端慧静懷皇貴妃靈其有知尚歆寵渥山書)
(原鹿馬山有田貴妃墓南距西山口一里崇禎壬午妃薨葬此遣工部左侍郎陳必譕等營建未畢而都城失)
(守賊以帝后梓宫至昌平州士民率錢募夫葬之田妃墓内移田妃於右帝居中后居左以田妃之槨為帝槨)
(斬蓬藋而封之門外右為司禮太監王承恩墓以從死祔焉昌平山水記)
(原順天府昌平州署吏日事省祭官趙一桂為開礦捐葬崇禎先帝及周皇后共歸田妃寢陵事恭照明陵坐)
(當昌平州天壽山卑職於崇禎十七年正署州捕遭際都城陷沒故主縊崩至三月二十五日順天府偽官李)
(紙票為開礦事仰昌平州官吏即動官銀僱夫速開田妃礦安葬崇禎先帝及周皇后梓宫四月初三日發引)
(初四日下葬母違時刻未便彼時州庫如洗監葬官禮部主事許作梅因葬主限迫亦再三躊躇卑職與好義)
(之士孫繁祉白紳劉汝朴王政行等十人共捐錢三百四十千僱夫啟閉其礦中隧道長十三丈五尺闊一丈)
(深三丈五尺督修四晝夜至初四日寅時始見礦宫石門用拐釘鑰匙推開頭層石門入内享殿三間陳設祭)
(器中有石香案兩邊列五色紬縀侍從宫人生前所用器物衣服俱在大紅箱内盛貯中懸萬年燈二盞殿之)
(東間石寢牀一座鋪設栽絨氊上叠被褥龍枕等物又開二層石門入内通長大殿九間石牀長如前式高一)
(尺五寸闊一丈田妃棺槨即居其上初四日申時候故主靈到即停於祭棚内陳猪羊金銀紙劄祭品同衆舉)
(哀祭奠下葬卑職親領夫役入礦宫内即將田妃移於石牀之右次將周后安於石牀之左後請崇禎先帝之)
(棺居於正中田妃葬於無事之時棺槨俱備監葬官與卑職見故主有棺無槨遂將田妃之槨移而用之三棺)
(之前各設香案祭器畢卑職親手將萬年燈點起遂將二座石門關閉當時掩土地平尚未立塜至初六日率)
(捐葬鄉耆等祭奠號泣逾時方止卑職差人傳附近西山口地方撥夫百名各備掀掘筐擔舁土築完卑職同)
(生員孫繁祉亦捐貲五兩買磗修築周圍塜牆高五尺有竒幸)
(大清定鼎特遣工部復將崇禎先帝陵寢修建香殿三間羣牆一週使故主不致淪沒於荒郊君后猶享血食)
(於後世雖三代開國不逾是也計開劉汝朴錢六十千王汝朴錢五十千白紳錢三十千徐魁錢三十千李闕)
(錢錢五十千鄧科錢五十千趙永健錢二十千劉應元二十千楊道錢二十千王政行錢二十千肅松錄)
朱彛尊原按思陵葬日仁和龔光祿佳育流寓昌
平地宫例書某帝之陵合以石板奉安梓宫之前
時倉卒不及礱石以甎代之鈐之以鐵乃光禄所
書也光祿常為予言礦始開入石門地甚濕其中
衣被等物多黬黑被止一面是錦繡餘皆以布長
明燈油僅二三寸缸底皆水其金銀器皆以鉛銅
充之當時中官破(冒)良可憾也
(原甲申四月密雲副將張減率所部兵至昌平城下繫血書於矢射城中於是生員孫繁祉同鄉官王廷授舉)
(人楊春茂監生白紳生員楊應震毛應元鄉民白希顔等倡義減於五月朔日攻城城中響應自卯至午與賊)
(戰斬級百餘生擒賊一百二十名墜城死者無算奪騾馬六十匹隨於次日同赴長陵祭奠縛賊渠李道春周)
(祥磔之以偽官劉愷澤等四人獻俘於崇禎皇帝陵墓之側亦磔之具文哭奠焉肅松錄)
(原思陵碑亭南北四丈八尺東西如之宫門三距亭十一步階三唯中門有棟宇廣二丈四尺修三丈饗殿距)
(門十三步階三無臺殿三楹廣七丈二尺修四丈二尺内香案一青琉璃五器全設一神牌高二尺五寸石青)
(地雕龍邊以金泥之題曰明欽天守道敏毅敦儉宏文襄武體仁致孝莊烈愍皇帝中楹為煖閭長槅六扇中)
(供木主三中則莊烈愍皇帝左則周后右則田妃外俱用櫝冒之周后神主題曰明孝敬貞烈慈惠莊敏承天)
(配聖端皇后田妃神主僅存恭懿二字餘被人磨去矣配殿三楹俱黑瓦殿前大杏樹一株靈寢門三距殿址)
(四步穴牆為門中廣二丈四尺修一丈二尺旁則戶矣明樓距門十一步不起樓階四中開一門左右夾窗二)
(碑石廣一丈六尺修六尺雕龍方座高丈許題曰莊烈愍皇帝之陵石儿距樓十步長五尺博二尺几前石器)
(五俱高八尺方式雕龍中一方鼎與諸陵異皆列在地寶城距几甚近無城周迴用牆高六尺中以石灰起塜)
(高四尺繚以短牆左松八株右松七株增大學士金之俊奉)(同上)
(敕建明思陵碑記考臣常觀古今治亂之蹟邦國興替之由使後人得而焉以為法戒者其義莫詳於史大)
(約國之興也創業開基之君莫不有應天順人之舉積功種德為累葉之所憑藉其亡也必末年季世之主或)
(天&KR1269;刻薄殘民以逞或闇若昏庸太阿旁落或甚而縱慾敗度滅裂綱常種種失德難以枚舉皆因自取滅亡)
(之道即國祚之修短不同而覆敗相尋異世一轍書曰與治同道罔不興與亂同事岡不亡非虚語也我)
(皇上聰明睿智典學惟勤涵泳六經之暇尤妍精史書舉前代之是非往事之成敗靡不溯源窮委一一究其)
(指歸而於明朝興亡本末更瞭如指掌深晰崇禎帝之所以失天下者厥咎有在非末世亡國之君可同年而)
(語但當時既無實錄日後慮多傳疑每厪睿慮之憫惻於順治十四年二月内爰)
(諭工部立碑表章恭繹尚為孜孜求治之主祇以任用天語一則曰明崇禎帝)
(非人卒致寇亂身徇社稷再則曰若不亟為闡揚恐千載之下竟與夫德亡國者同類並觀於戲)
(宸鑒及此不能不低徊歎息頌我邁前王昭公平於隔皇上明並日月發幽光於己沈德)
(代真前此紀載中未有之盛事也兹工部遵諭礲石既成)
(皇上特命臣之俊為文以勒之碑臣係故明纍臣失徇溝壑幸遘永清之會再續餘生既捧)
(徽綸而感涕益警陋昏耄如臣何能追闡遺徽仰副專命而徬徨以謭)
(皇上表章之盛心然不敢不就見聞所及謬述其㮣以竊附史臣之職也按崇禎帝本以英敏之姿潛德藩邸)
(繼膺大統當即位之始正逆璫煽亂之餘中外危疑獨能不動聲色剪除大憝如秋風振槁因目擊人心蠱壊)
(盡屬如醉如夢之流法紀廢弛釀成不痛不癢之習銳意更絃猛圖法祖恤民隠畏天災常蔬食布衣痛自眨)
(損講幄之咨詢不輟平臺之召對屢勤一段宵旰靡寧想望太平之意誠有如)
(上諭所云孜孜求治者假令當日有先憂後樂之臣同心一德匡濟時艱小康猶可坐致即或中材之佐警戒)
(綢繆尚得彌縫歲月其如偷安積玩貪黷成風下吏之精神專用以鑽營結納大僚之好尚惟在於位高多金)
(以致民窮盜起然發難之初不過西郵一隅亦何難以月國家全力制之而上下相蒙以賊為諱歗聚之勢日熾)
(盛攻城掠邑有同破竹然後舉國張皇紛紛議選將議抽兵議加派議設總理總督重臣臨渴掘井毫無成算)
(以言𠞰則挫衂屢聞以言撫則招徠無術至於驕兵悍將反借賊勢披猖為護身符來不能禦去不肯追遂蔓)
(延流毒秦楚豫巴蜀暨大江以北所在騷然而朝端之上方争洛蜀之黨日搆元黃之戰厝火怡堂獨以賊遺)
(君父憂問有一二耿介特立之士以公忠體國為心又往往不安於其位一時内外文武事權在握者無一實)
(心辦職之人矣致令仁明銳治之主不幸而丁中葉陵替之後起弊扶衰萬難措手兼之孑然孤立於上四顧)
(盈庭茫無可倚豈非天之所廢莫能興之而人謀不咸適任其咎者耶考史傳所載凡末季亡國之君覆車之)
(轍崇禎帝並無一蹈焉乃身徇社稷不引天亡之言亦綦烈矣於戲傷哉有君無臣貽禍邦國若斯哉此明代)
(之可為痛哭流涕者也我之闡揚是即孔子當年作春皇上深用惻隠而欲亟為)
(秋之心褒貶出乎至公瑕瑜毋令相掩俾天下後世讀明史者咸知崇禎帝之失天下也非失德之故總由人)
(臣謀國不忠所致庶使後之為人臣者悚然知所戒而後之為人君者亦知慎於用人也然則煌煌)
(睿諭明乎致治保邦勿玩小寇而弭寇必以安民為本安民則又以知人為本此非直昭一時之信史實著萬)
(世之常經永爲君臣之寳鏡云中調長獻景三陵衛於原今昌平州故永安城也正統)
(中東西三山口及東西二營地方駐劄以護陵寝及土木之難明年景泰元年於昌平縣之東八里築城徙衛)
(於内名曰永安三年并昌平縣徙焉今之東西二門及城中大橋故南門遺蹟也其後續設陵衛益多乃於城)
(南復築一城連之今之南門是乃去舊城南面磗石而合為一周十里二十四步州治在舊城内大街西先為)
(順天府昌平縣正德元年南京吏部尚書林瀚言陵寢所在歲三大祭欽遣百官陪祀及帝后忌辰歲暮正旦)
(並遣駙馬詣陵縣小民貧供億煩苦請改為州以密雲順義懷柔隸之助其力役凡有科派差徭及養馬之類)
(悉皆優免從之未幾復降為縣八年縣丞張懷復奏始定為洲以三縣屬焉昌平山水記)
(原昌平升為州議自林文安瀚始其戶部分司舊駐京歲一巡視而已正德中始開署昌平見文林記國史)
(唯疑靖十六年三月上駐蹕沙河視文皇帝行宫遺趾原嘉)
(禮部尚書嚴嵩因言沙河為車駕展視陵寝之路南北道里適均文皇肇建山陵即建行宫於兹正統時為水)
(所壊今遺址尚存誠宜復修而不容緩者且居庸白羊近在西北若鼎建行宫於中環以城池設官戍守寧獨)
(車駕駐蹕為便而封守慎固南護神京北衛陵寝東可以蔽密雲之衝西可以扼居庸之險聯絡控制居然增)
(一北門重鎮矣上是其議命即日興工樊明世宗實錄原嘉靖十七年十一月敕兵部左侍郎繼祖沙河駐)
(蹕之所宜有城池其往相度乃同巡撫戴金陸鈳巡按胡守中王應兵備副使潘鎰横直量度通一千一百五)
(十五丈八尺其城垣四面量度停中惟南北二門乃鑾輿出入之處各開三門中門視左右為大南北二樓比)
(東西亦加偉其城外濬池約離城六丈五尺闊二丈深一丈以嘉靖十八年正月興工既竣得旨城門南名扶)
(京北名展恩東名鎮遠西名威漠建築疏稿)
(臣)等謹按昌平山水記北名展恩作展思
(增鞏華城四門置戍守亦曰鞏華臺順方輿紀要御史原隆慶六年薊遼總督侍郎劉應節天廵撫都)
(楊兆議於鞏華城外安濟橋至通州渡口止疏通一河長可一百四十五里以運諸陵官軍餉發軍卒三千人)
(治之歷水部備考命昌平兵備僉事張廷弼疏濬鞏華原萬元年二月)
(城外河聽民徙鞏華城居住以輸官地價建修城堭廟明神宗實錄)
(原戚元佐鞏華城即事詩引鞏華晴散紫宸朝曉度春風威漠橋花映前茅仙蹕日臨左纛玉驄驕山迴御)
(氣雲中轉爐裊天香仗外飄六尚才人都後乘綵霞深處摧笙韶青黎館集)
(原王維楨鞏華城陟眺作宿沙城粉堞喜初凭状接神京亦股肱地湧雲霞圍御峯懸松柏認皇陵青青輦)
(道春苔合宛宛靈山紫氣凝盡說經營勞睿思羣功莫自論微能槐野集)
(原天壽山陵前有鳳凰山後有黃花鎮左有蟒山右有虎峪東西山口兩水會流於朝宗河文皇帝葬所曰康)
(家莊是為長陵次皇山距長陵一里有半是為獻陵次黑山距獻陵三里是為景陵次石門山距景陵六里是)
(為裕陵次寳山距裕陵二里是為茂陵次史家山距茂陵二里是為泰陵次金陵山距泰陵三里是為康陵次)
(陽翠嶺距康陵十六里是為永陵次大峪山距永陵九里是為昭陵次亦名大峪山距昭陵一里是為定陵次)
(皇山二嶺距定陵五里是為慶陵白燕都游覽志架义原自州西門而北六里至陵下有石坊一座五)
(北有石橋三空又二里至大紅門門三道東西二角門門外東西各有碑刻曰官員人等至此下馬入門一里)
(有碑亭重簷四出陛下有穹碑高三丈餘龍頭龜趺仁宗皇帝御製文也亭外四隅有石柱四俱刻交龍環之)
(其東有行宫又前可二里為櫺星門門三道俗名龍鳳門門之前有石人十二四勲臣四文臣四武臣石獸二)
(十四四馬四麒麟四象四橐駝四獬豸四獅子各二立二蹲近者立遠者蹲石柱二刻雲氣並夾侍神路之旁)
(迤邐而南以接乎碑亭碑文後書洪熙元年四月十七日孝子嗣皇帝某謹述蓋文成而碑未立宣德十年四)
(月辛酉修長陵獻陵始置石人石馬等於御道東西十月己酉建長陵神功聖德碑是時仁孝皇后之葬二十)
(有三年太宗文皇帝之葬亦十有一年矣然而始立者重民力也櫺星門北一里半為山坡坡西少南有舊行)
(宫土垣一周坡北一里有石橋五空又北二百步有大石橋七空大石橋東北一里許有新行宫宫有感恩殿)
(宫東南有工部厰及内監公署大石橋正北二里有石橋五空又二里至長陵殿門神道自嘉靖十五年世宗)
(謁陵始命以石甃自大紅門以内蒼松翠柏無慮數十萬株今盡矣昌平山水記)
(原入紅門有殿曰時陟車駕更衣之所也神路中石獅子犀象駱駝麟馬各四石人十二擎天柱四望柱二碑)
(亭一而九陵分道焉長陵當中正南嚮其左為永陵景陵右為茂陵裕陵獻陵昭陵惟康泰二陵稍遠可三十)
(里出小草齋集門數里入伽藍口又三里為永陵園園原昌平州東)
(後曰蔣山山腹有神仙洞洞不甚深鐫字於旁曰蜿蜒龍脊山吞月磊砢雲根洞有天上懸一石如覆鐘状山)
(上有三清殿復行二里度一溪溪西有七鳳橋長陵神道東流之水經焉旁有井故地名玉井灣北有工部厰)
(與龍王廟並廟碑三弘治嘉靖萬歷中太監王定張保山潘朝用所立厰碑二其一思陵命太監魏國徵掌昌)
(宣軍務勅諭其一翰林韓四維所為記也定與保山朝用皆為工部厰員命掌鎮兵則自國徵始繼之者王希)
(忠申之秀也希忠後死亂軍中之秀見賊陷京城削髮去為僧有司香太監貫宗云然又行里許為德陵神宫)
(監又半里許名東升相傳成祖八妃葬此少北渡一小石橋為德陵陵西向面大溪過大石橋而西至永陵再)
(西而北至景陵由長陵西下坡度石橋為獻陵又渡小石橋為慶陵再渡石橋二為裕陵松左右成列再西見)
(碑樓出松林中度一大石橋抵碑樓下則茂陵也松列樓外者存二十二株列樓以内至祾恩門者三十六株)
(自祾恩門入難以數計矣由茂陵神馬厰神宫監而西三四里度一大石橋至泰陵度溪而南至康陵折而北)
(為錐石口自溪而東有斷橋循麓右轉復渡溪水上一岡至定陵少南為西井再南為萬妃墳又南則昭陵東)
(至思陵元肅松錄命於天夀山之南築城周圍十二里增景泰年正月)
(以居長陵獻陵景陵三衛官軍設明景皇帝實錄祠祭增正德間定長陵以下諸陵各神宫監並衛及)
(署長明史禮志二井東井在德陵東西饅頭山之南西原陵有東西)
(向西井在定陵西北東向並重門門三道殿三間兩廡各三間綠瓦周垣會典言長陵十六妃從葬位號不具)
(其曰井者蓋不隧道而直下也自英宗止宫人從葬於是妃墓始名其在陵山内者昭陵之左九龍池南為蘇)
(山有萬貴妃之墓東向憲宗妃也又南為銀錢山有鄭貴妃暨二李劉周四妃之墓南向神宗妃也又南為㠗)
(兒峪有四妃二太子墓中間妃王妃左馬妃次左哀沖太子右楊妃次右莊敬太子世宗妃太子也又南為悼)
(陵東南向孝潔皇后陳氏初諡悼靈葬此後遷世廟永陵而其封兆尚存旁有沈文盧三妃之墓至今猶曰悼)
(陵云東山口迤東有劉惠妃墓英宗妃也又東八里綿山有蘄獻王滕懷王墓仁宗子也凡陵及妃嬪諸王之)
(葬及上所御殿其外垣皆塗以紅土丁昌平山水記俱原長陵獻陵裕陵茂陵慶陵俱癸山向景陵永陵)
(艮山坤向泰陵壬山丙向康陵辛山乙向昭陵乾山巽向定陵戍山辰向德陵甲山庚向思陵子山午向肅)
(松錄初有五鴿十二從南方來飛集燕山識者謂北平原明)
(當王蓋兆燕山十二陵也壽菊隠紀聞城周圍十二里原景泰元年正月命於天山之南築)
(以居長陵獻陵景陵三衛官軍二年十月徙昌平縣治并儒學倉庫於新築土城之内明景帝實錄)
(原景泰七年七月太常寺言天夀山祖宗三陵所在今又益以夀陵猶未列諸祀典請於每歲春祈秋報附祭)
(天夀山神主於北嶽之壇牲牢不加而事體實宜從之同上)
(原嘉靖庚戌寇長驅至天夀山總兵趙國忠列陣紅門前寇不敢入而去明世廟識餘志)
(補天夀諸陵相傳夜分時有神燈出宫娥引駕以行神宫監多望見之虞吏部淳熙詩云夜深遥接白雲平原)
(上金燈夜夜明山鬼蘿衣挽秋駕青冥有路不教行蓋紀其事也黃□雜志)
(原十二陵各有宰牲亭祠祭署朝房神馬房果園神宫監又各有衛領左右中前後五千戶所主率領軍士防)
(護陵寝其公署皆在州城倚昌平山水記天開翠嶺鈎原方新神宫監作神宫陵麓虚曠自)
(簾入晴雲遶檻來三關凌朔漠萬井俯燕臺行望靈旗動依稀玉輦迴定溪集)
(補長陵祠祭署建於神宫監之南中為公座左右小房前為署門永樂七年建獻陵祠祭署建於宰牲亭左中)
(為公座左右楹為官舍前為門洪熙元年建景陵祠祭署建於宰牲亭右中為公座後為官舍前為門宣德十)
(年建裕陵祠祭署建於宰牲亭左中為公座左右楹為官舍前為門天順八年建茂陵祠祭署建於宰牲亭左)
(制如裕陵成化二十三年建泰陵祠祭署建於宰牲亭左制如裕陵宏治十八年建康陵祠祭署建於宰牲亭)
(左中為公座後為官舍前為門正德十六年建永陵祠祭署建於宰牲亭左制如康陵嘉靖十五年建定陵祠)
(祭署建於宰牲亭左制如昭陵萬歴十一年建慶陵祠祭署建於本陵橋南向東制如定陵天啟元年建德陵)
(祠祭署建於宰牲亭左制如永陵崇禎元年建記)(太常)
(補嘉靖十七年二月上躬行春祭禮乃改陵殿曰祾恩殿門曰祾恩門明山陵考)
(補櫺星門北五空橋南山坡號蘆殿坡當時祭陵以蘆席作殿以息羣工執事者北遊紀方)
(原長陵果園在神仙洞北獻陵園在州南門外少西景陵園在山北裕陵園在景陵園西茂陵園在大松園西)
(泰陵康陵園俱在大紅門永陵園在神仙洞前昭陵園在西山口定陵園在州西門外御路西慶陵園在白浮)
(村德陵園在州西門迤南海肅松錄厰在葦村裕陵泰原長陵獻陵榛厰俱在渤所景陵)
(陵厰俱在懷柔縣茂陵永陵昭陵定陵厰俱在密雲縣康陵厰在紅川柳溝慶陵厰在平谷縣德陵厰在薊州)
(盤山陵同上監太監劉杲嘉靖元年六月奏請天夀山原康神宫)
(空地并九龍池菜園種蔬果以備四時供獻命戶部給之明世宗實錄)
(原凡祭清明中元冬至以太牢國初遣太子親王其後遣大臣行禮昌平山水記)
(原舊制以中元節祀陵往往遇雨河流汎漲每苦漂溺迨嘉靖十五年世宗始改定清明霜降二大祭著為令)
(然後人無阻溺之憂生燕都游覧志朝拜諸陵又有忌原唐制二月八日及日忌日公卿)
(日行香於京城宫觀至宋猶有宫觀行香之禮漢唐以來諸帝升遐宫人無子者悉遣詣山陵朝夕具盥櫛治)
(衾枕事死如生本朝國忌上陵及内殿有祭無行香宫觀之禮諸陵唯中官洒掃不遣宫女皆前代所不及也)
(補穀城山房筆麈入昌平憩宿五更祭陵公署弗能盡謁陵各官類晩)
(容各以類假宿如兵部官則宿於衛所戶部宿於倉司給事中宿於劉蔶祠黌校則翰林寓宿之地與察院相)
(鄰察院諸御史宿處也楊學士守址暮抵昌平遂誤入察院因賦詩曰雙眼風沙百里程敝衣瘦馬到昌平欲)
(尋頖水先生館誤入分司御史廳導引輿臺顔盡赤將迎豸繡眼偏青只愁太史明朝奏昨夜文星犯法星)
(無用閒談大祀山陵賦原魏學禮)(萬歷庚辰歲皇帝將有事於)
(山陵宗伯以故事請曰展陵視寝永昭孝思每帝嗣統則斯禮稱焉主上光紹鴻極八載於兹矣爰修縟典仰)
(答神靈帝其念哉帝曰俞是唯朕衷厥俟典禮卜日考儀則秩宗其視厥載往欽哉乃以季春十有二日聖駕)
(夙蹕兩宫聖母暨中宫皇后及諸嬪妃咸輿以從再越日肇稱杞典長永昭獻景裕茂泰康九陵及章皇后景)
(皇帝陵厥明上奉兩慈宫以旋后妃從詰朝而還宫禮也臣伏覩曠儀思揚洪美唯昔何承天有上陵篇未足)
(以極其致乃造斯賦以仰頌萬一云爾其辭曰皇明開天垂禩萬葉誕此神聖茂隆昌業紹九帝以駿宏邁三)
(代而光牒逮垂衣之八載將展視乎山陵思神靈之在天超埃壒而崇登峻皇隴之巍峙實玉體之是憑悵儀)
(型之莫覿抒遐思而靡勝於是命秩宗稽懿典詢太卜戒雲輦建行宫以待莅兮運嘉木以經營覆善土以清)
(路兮望馳道之允平肅九門之環衛兮屬元侯之上卿拱淵穆之宸居兮夾萬雉之朱城乃吉日之既届兮鑾)
(輿夙以啟行闢長安之左扉兮歴輔權與璣衡炳瑶暉於泰階兮睹斗緯之清明蔚戈鋋之先導兮振霞采之)
(幢旌錯五色以成章兮卷蜚飈而縦横玉輅耀以融麗兮儼曲蓋之葱蒨識鹵薄之威儀兮陽羲升而霧散兩)
(宫皇母暨厥后妃東華東安宛見翟翬彼羣嫗之捧乘兮粲綵裾之菲菲紛翼侍之服御兮載晻藹而交輝從)
(官前行居守趨送駕次鞏華翩躚翠鳳既侍膳於慈聞朝昌平之羣衆詔奉車使馭蹕兮屯六師之如雲虎旅)
(集其警嚴兮刁斗遠其相聞厥明至於天壽兮翠華弭於感思唯詰旦以行祭兮詣長陵以停綏御青袍以對)
(越兮燎芬芳以猋吹列鼎俎與簠豆兮獻桂酒以陳辭思雄武之御世兮極神謨之飛宕控九宇以張弛兮齊)
(宏功於肇創都燕甸以撫夏兮掃沙漠之翠帳振長算以詔後兮鬯神明以開亮唯聖智之建始兮繄繁祉之)
(錫貺祭竟徹牲百官既出更設酒脯内祀静謐兩宫中宫拜起齋栗聿愛敬之咸盡昭内外之若一唯永昭之)
(二陵實肅莊之元殿爰自仁而率親亦如儀而躬薦獻景裕茂以及泰康章后景帝奕葉重光八陵迢遞親禋)
(不遑乃遣官以代祀僉縟文之是詳覯聖制之有奕兮尋宏鬯之彛章肆經緯乎天地兮亦符協乎隂陽式遄)
(發以還闕兮朝百辟於明堂衍宗祊於萬載兮享血食以孔長纘祖德以恒思兮流祚慶於無疆荷天命之彌)
(篤兮永丕式於四方銀長林片葉諸孫嶽勢雄開租宅原石珤天壽山詩峯翠壁峙)
(尊關塞正當山右臂風雷近接海西門龍過古澗多成雨虎撼長松半出根隠隠五陵佳氣在欲攀弓劍泣深)
(恩屠熊峯集陵詩原應埈朝)(本朝宫寝居庸北百二山河枕上)
(都隧道隂隂連大漠金輿寂寂閟蓬壺天留碣石為華表水遶桑乾作鼎湖欲寫神功鐫嶧頌窮崖絶壁倚天)
(孤嚴蘭暉堂集陵歌原嵩聖駕朝)(沙河士馬若雲屯萬姓環門識)
(至尊青天突起迎鑾殿此地今為駐蹕村官鈐山堂集原梁有譽謁陵眺望詩清秋霜露肅祠帝里山川)
(此鬱盤上谷風塵通大漠居庸紫翠落層巒七陵松掩金鋪暝萬壑鐘流玉殿寒香霧濛濛候靈蹕星辰還仰)
(太微看壽蘭汀存藳自大紅門東三里曰中山口又東原環天山凡十口)
(北六里曰東山口距州東門八里有樓南北二座三層又北而西十里曰老君堂口距景陵北二里又西十五)
(里曰賢莊口距泰陵北五里又西三里曰灰嶺口又西南十二里曰錐石口距康陵東北二里三口並有垣有)
(水門又南十二里曰鴈子口距康陵西北三里又西南三里曰德勝口距九龍池四里有垣有水門又東南十)
(里曰西山口距悼陵南二里有小紅門距州西門八里又東二里曰榨子口距大紅門三里凡口皆有垣陵後)
(通黃花城犯昌平山水記匪一太祖曰孝陵與後周武補明諸陵前代陵名者)
(帝同也成祖曰長陵與漢高祖魏孝文帝同也仁宗曰獻陵與唐高祖金穆宗同也宣宗曰景陵與魏宣武帝)
(唐憲宗金睿宗同也英宗曰裕陵與金顯宗同也憲宗曰茂陵與漢武帝同也孝宗曰泰陵與唐元宗金肅宗)
(同也武宗曰康陵與漢平帝東漢殤帝後晉睿祖宋順祖南漢劉龔同也世宗曰永陵與南唐徐知誥蜀王建)
(金世祖同也穆宗曰昭陵與後周明帝唐太宗南漢劉晟同也神宗曰定陵與孫吴景帝魏孝明帝後周宣帝)
(唐中宗宋翼祖金景祖同也光宗曰慶陵與唐元昭后後唐德祖後周世宗遼聖宗興宗道宗同也熹宗曰德)
(陵與南漢劉隠金宣宗同也莊烈愍皇帝曰思陵與金熙宗同也又興獻帝曰顯陵與前涼張重華後晉高祖)
(遼世宗義宗同也昔宋徽宗梓宫從北還宰臣上陵名曰永固王性之以犯後魏明帝後周文宣二后陵名高)
(宗特下祕書省参考蓋陵名相犯前代固多不避然使不同舊稱亦存乎考禮之臣多學博識爾裘杍樓叢)
(說陵故為康家莊長陵之東百餘步有土一邱康老葬原)
(焉康老者明初以前人也文皇帝卜斯地作山陵曰安死者人之同情也命勿去昌平山水記)
(原松園在昌平州東門外延袤里許皆松檜無一雜樹以備陵樹缺移栽也二百年來禁人樵採遂成大林)
(燕都游覧志原無名氏詩)(鬱鬱松千樹青青閱歲時人間不敢採)
(留作萬年枝母昌平舊志有竇禹錫植槐空腹中可設補蒋山後龍莊東一里)
(案羅坐八人在翠微志園中順治四年伐去燕都游覽補竇氏植槐景陵瓜)
(志謂在德陵旁者非也北游紀方)
增
世祖章皇帝御製明内監王承恩碑文朕聞烈士徇
名齎志而歿貞臣衛主捐軀以從自有明失馭寇陷都
城懷宗皇帝敦國君死社稷之義崩於石室時有司禮
監秉筆太監王承恩者攀龍髯而矢志甘雉經以從君
陪縊於傍死而猶跽嗚呼若承恩可謂事君有禮不忘
其忠者矣夫人臣事主無二厥心為其易者與為其難
者途徑若分理道則一人臣之懷二心者倖圖苟免甘
心事讎乃在平日侈讀詩書高擁爵位之人無論生無
以為人死無以為鬼對若人其亦何地置足朕殱除巨
憝用彰民彛既禮葬懷宗皇帝於思陵因賜承恩塋域
一區俾葬兆外以從厥志仍賜之香火田地豎之穹石
使後世知艱危之際内員中乃有忠烈而死如承恩者
增
世祖章皇帝諭祭王承恩文朕嘗考諸史册見夫忠
臣烈士身徇國難名炳千載未嘗不掩卷三嘆也雖忠
義之性命之於天人人可以自盡然變亂之際利害動
於中禍患惕於外依違瞻顧多不能引決求夫風雨不
渝其常霜雪不易其操者蓋難之矣若夫掖庭之中貂
珥之列或恪恭著美或勤慎流徽若漢之吕強唐之張
承業亦可謂賢矣至於國家多難秉志不移忠誠貫於
金石氣節昭於日星尤足以激末流而挽頽俗也明司
禮監太監王承恩者有可紀焉當明季寇訌海内鼎沸
莊烈愍皇帝勵精圖治宵旰焦勞原非失德之主良由
有君無臣孤立於上將帥擁兵而不戰文吏噂沓而營
私以致羣寇縦横不能奏績逮逆渠犯闕國勢莫支帝
遂捐生以徇社稷而一時戴縰垂纓之士在平時則背
公樹黨遇難則苟且偷生言之可為太息唯有范景文
等十九人無愧臣節業賜諡致祭以旌其忠然多士盈
廷能赴義捐軀者蓋不多見獨承恩目擊艱危從容就
義從死愍帝之傍其岳岳之風節即古之忠臣烈士何
加焉既乃託體山阿瘞骸林麓永近園陵常依隧道可
謂式慰幽靈用綏貞魂者矣朕自踐祚以來斟酌前代
之典章洎夫有明恒深嘉歎其列代山陵近在畿輔向
來永禁樵採守護維嚴於順治十六年因東狩駐蹕昌
平覩勝國之松楸感廢邱之霜露諸陵周覽心惻久之
爰至思陵念愍皇帝精勤構亂亡國非辜躬奠椒漿尤
增憫泣顧見陵側有土一坏即承恩墓也特命從臣酹
酒焉邇者當省斂之時展鈴宵駕載履明諸陵拜陳醑
醴復徘徊於思陵之所撫荒墟而灑泣瀝旨酒而痛心
念茲從死之臣彌興節義之感手一巵命大臣拜奠其
墓以勸忠也諡義危身奉上險不辭難曰忠故忠君愛
國庸人每未之逮貞烈之士毅然行之使百世之下聞
而興起者慕義無窮也矧承恩趨侍宫掖出入禁闈其
責任不繫乎封疆名位不同乎公輔而獨能視死如歸
豈非較然不欺其志者哉以視世之讀書明大義負重
名者變故當前依阿淟涊幸免旦夕其為人賢不肖又
何如也用是勒之貞珉使盡忠者以為勸不忠者以為
戒且以告天下萬世之為人臣者
(原御馬監太監王承恩順天人大同告陷上命承恩提督京營内外軍務居督府之上三月十八日夜承恩執)
(鎗随駕奪門不得出還至萬歲山下從上對縊於巾帽局而死王之心者舊司禮監掌印太監亦順天人甲申)
(二月廷議助餉衆言之心富甚家藏銀三十萬時之心閒住已久上即日召諭之之心以家計消乏為辭次日)
(進銀一萬兩洎李自成入繫之搜掠銀十五餘萬以未足三十萬之數拷掠至死他書有言之心自殉者故詳)
(其實附志於此又有言徇難為王之俊者益謬之俊於甲申冬同曹化淳共證偽太子事丁亥四月乘馬於道)
(人猶見之傳說之譌如此甲申傳信錄)
朱彛尊原按思陵從死内臣有云王之臣者陳方
策京師塘報是也有云王之俊者徐艮光都門見
聞小紀馮夢龍甲申紀聞暨燕都日記是也有云
王之心者程源孤臣紀哭陳濟生再生紀略李遜
之三朝野史及闖賊犯北罪状北變紀事等書是
也其云王承恩者許自俊甲乙彙略劉尚友定思
小紀吴邦策國諱忠奸實錄暨破夢閒譚國變錄
等書是也崇禎遺錄謂王之俊納銀於賊倖免夾
死而王之心者縊死於家傳聞各異而
世祖章皇帝有諭祭王承恩墓文故采錢秀才士&KR2066;所
紀而附著所聞焉
欽定日下舊聞考卷一百三十七
