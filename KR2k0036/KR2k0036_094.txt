欽定日下舊聞考卷九十四
郊坰(西四)
原白雲觀元太極宫故墟出西便門一里觀中塑邱眞
人像白晳無鬚眉都人正月十九日致酹祠下謂之燕
九節西十餘里為唐太宗哀忠墓西南五六里為蕭太
后運糧河冺滅無可問矣(帝京景物略)
(臣)等謹按白雲觀
本朝乾隆二十一年奉
勅重修殿内恭懸
聖祖御書額曰駐景長生七眞殿恭懸
聖祖御書額曰琅簡眞庭
皇上御書額曰葆素含元玉皇閣恭懸
聖祖御書額曰紫虚眞氣
皇上御書額曰得一以清觀東偏有斗姥閣恭懸
聖祖御書額曰大智寳光邱眞人殿木鉢一乃刳木癭
為之上廣下狹可容五斗内塗以金恭刻
皇上御製詩其中石座承之繞以朱欄殿柱恭懸
皇上御書聫云萬古長生不用餐霞求秘訣一言止殺
始知濟世有竒功
原承安元年九月朔幸天長觀二年七月幸天長觀建
普天大醮泰和元年二月幸天長觀(金史章宗紀)
(臣)等謹按元一統志天長觀在舊城内有唐再修
天長觀碑節度衙推劉九霄撰咸通七年四月道
士李知仁重摹金明昌三年重建元元貞二年重
脩有翰林承旨王鶚所撰碑銘查明一統志不載
則明時已廢
原泰和三年十二月賜天長觀額為太極宫(金史章宗紀)
(原王元粹字子正初名元亮後止名粹平州人正大末用門資叙為南陽酒官遭亂流寓襄陽襄陽破隻身北)
(歸家食燕中遂為黃冠師有十月風霜侵病骨數家針線補殘衣之句親舊有憐其孤苦欲為之更娶者子正)
(已高舉主太極道院不返年四十餘病卒從弟鬱亦工詩中州集)
(原王處一寧海東平人大定二十七年徵至燕京居天長觀帝問衛生為治對曰含精以飬神恭已以無為雖)
(廣成復生為陛下言無易此者世宗嘉之十收菴集都原承安丁巳王處一受第三宣於六月二五日到)
(下天長觀七月初三日宣見賜座帝問清淨經觧之次問北征事師答曰戊午軍即止後果應次問全眞門戶)
(師一一對答帝深嘉嘆留連抵暮方出翼日賜紫衣號體元大師仍差遣近侍傳旨賜崇福脩眞二觀任便住)
(每月給齋厨錢二百鏹雲光集)
補大都長春宫即舊太極宫也(山中白雲詞)
(原大宗師長春眞人姓邱氏名處機字通密號長春子登州棲霞縣濱都里人金皇統戊辰正月十九日生有)
(日者相之曰當為神仙宗伯大定丙戌年十九辭親居崑崙山丁亥謁重陽全眞開化王眞君嚞於寧海請為)
(弟子戊申召見闕下隨還終南山貞祐乙亥金主召不起己夘宋遣使來召亦不起是年五月太祖自奈曼國)
(遣近侍劉仲禄持手詔致聘文曰朕踐祚以來訪聞先生博物洽聞探賾窮理干戈而後伏知猶隱山東朕心)
(仰懷豈不聞渭水同車茅廬三顧之事奈山川懸闊有失躬迎選差近侍宮劉仲禄備輕騎素車不遠千里敬)
(邀先生不以沙漠悠遠為念五月初一日筆庚辰正月北行二月至燕欲候駕回朝謁仲禄令從官哈喇馳奏)
(眞人進表陳情曰登州棲霞縣志道邱處機近奉宣旨遠召不才自念學道無成老而不死名雖播於中國道)
(不加於衆人前者南京及宋國屢召不從伏聞皇帝天錫勇智今古絶倫道恊威靈華夷率服便欲投山竄海)
(不忍相違且當冒雪衝霜以圖一見蓋閒車駕只在桓撫之北及到燕京聽聞遥遠遂與宣差劉仲禄商議不)
(若且在燕京德興府等處盤桓暫住先令人前去奏知而仲禄不從故自納奏帖伏望皇帝早下寬大之詔詳)
(其可否龍兒年三月日奏十月哈喇回復奉勅旨曰青吉斯皇帝勅眞人邱師省所奏應召而來具悉惟師道)
(踰三子德重多方兩朝屢召而不行單使一邀而肯起謂朕天啟所以身歸不辭暴露於風霜自願䟦涉於沙)
(磧書章來上喜慰何言重念雲軒既發於蓬萊鶴馭可遊於天竺顧川途之雖闊瞻几杖以非遥爰答來章可)
(明朕意十四日辛巳十一月至賽瑪爾堪城壬午三月過鐡門關四月逹行在所時上在雪山之陽舍館定入)
(見上勞曰他國徵聘皆不應今遠踰萬里而來朕甚嘉焉賜坐就食設二帳於御幄之東以居之約日問道以)
(回紇叛親征不果至九月設庭燎虚前席延問至道眞人答以節慾保躬天道好生惡殺治尚無為清淨之理)
(上悦命左史書諸策癸未乞東還賜號神仙爵大宗師掌管天下道教甲申三月至燕八月奉旨居太極宫丁)
(亥五月特改太極為長春七月九日留頌而逝年八十至元己巳正月詔贈號長春演道主教眞人已上見蟠)
(溪鳴道集西遊記風雲慶會錄七眞年譜等書見輟耕錄按奈曼蒙古語八數也舊作乃蠻哈喇義前舊)
(作曷剌賽瑪爾堪回地名也舊作邪迷思干今俱譯改原邱處機登州棲霞人自號長春子年十九為全眞學)
(於寧海之崑崙山與馬鈺譚處端劉處元王處一郝大通孫不二同師王嚞金宋二季俱遣使來召不赴歲在)
(己夘太祖自奈曼命近臣徹伯爾劉仲禄持詔求之處機一日忽語其徒使促装曰天使來召我我當往翌日)
(二人至處機乃與弟子十有八人同往明年宿留山北先馳表謝拳拳以止殺為勸又明年趣使再至乃發撫)
(州經數十國地萬餘里始逹雪山太祖時方西征日事攻戰處機每言欲一天下者必在乎不嗜殺人及問為)
(治之方則對以敬天愛民為本問長生久視之道則告以清心寡欲為要太祖深契其言錫之虎符副以璽書)
(不斥其名惟曰神仙歲癸未太祖畋獵於山東馬踣處機請曰天道好生陛下春秋高數畋獵非宜太祖為罷)
(獵時國兵踐蹂中原河南北尤甚民罹俘戮無所逃命處機還燕使其徒持牒招來於戰伐之餘由是為人奴)
(者得復為良與濱死而得更生者毋慮二三萬人史本傳按徹伯爾義見前舊作扎八兒今譯改)(元)
(原長春眞人雲卧海上天子賜近臣金虎符齎手詔來聘仍命使軺所歴聽便宜行事太守郊迎縣令前驅驛)
(馳數萬里以甲騎五百擁衛其行既入見扈從日久賜還衛送如初甘水仙源錄)
(原邱處機赴元太祖召拳拳以止殺為戒時有事西征則云欲一天下在不嗜殺人大獵東山則云天道好生)
(數畋獵非宜念兩河流徙則持牒招來全活不下二三萬人說儲)
(原眞人邱長春能燒金佐世祖軍國之用以功封以金印主全眞教草木子)
(原釋有南北宗道自東華少君授漢鍾離權權授唐吕嵒亦分為二宗一授遼進士劉操操授宋張伯端伯端)
(授石泰泰授薛道光道光授陳柟柟授白玉蟾玉蟾授彭&KR2722;此南宗也一授金王嚞嚞授七弟子邱處機譚處)
(端劉處元王處一郝大通馬鈺鈺妻孫不二世謂之七眞此北宗也七眞之迹皆在東海嶗山而邱處機為元)
(太祖所聘弟子十八人從游漠北居燕之長春宫化焉今都城西南白雲觀也榖城山房筆塵)
(原尹志平字太和萊州人受易於郝太古覲長春眞人於棲霞觀執弟子禮太祖皇帝徵長春眞人師勸行北)
(上時從者十八人師為之冠弋春彀尹宗師碑詔起長原李志常字浩然觀城人為長弟子己夘冬)
(春師於東萊從行者十有八人公其一也著西游記二卷王鶚眞常眞人道行碑)
(原張志素號谷神子睢陽人長春徵自海濱首以好生惡殺一言感九重而風四海師始於侍海嶠之遊赴龍)
(庭之召迄於環西域之轍税燕城之駕間關萬里首尾四十年未嘗失長春意暫違几丈孟褀張眞師道行)
(碑潘德沖字沖和齊東人長春高弟一十八人世稱為原)
(十八大士師其一也從長春西覲還燕充燕京都道籙兼領長春宫事圖克坦公履沖和眞人神道碑)
(原夏志誠章邱人己夘國朝遣使召宗師公亦從北行及還燕宗師命主玉虚觀事尋提點長春宫姬志眞)
(夏眞人道行碑道寧海人從宗師應詔回處燕京大長原于志可字顯)
(春宫曲肱順化於白雲觀從李鼎沖虚大師于公墓碣原綦志遠字子元掖縣人長春䟦涉萬里見上於西)
(域雪山之陽回車至燕總知長春宫門事眞人綦公道行碑)(李庭白雲)
(原孟志源字德清其先本圖克坦氏大定末遷膠水居孟氏宅人因以孟氏稱之聖朝遣便宜劉仲禄起長春)
(於海濱門人中選道行清實可以從行者得十八人公其一也副知長春宫事遷知宫授宫門提舉遷提點)
(李鼎宏道眞人孟公碑)
朱彛尊原按長春子應詔從行至雪山者一十八
人其見於李孟謙所錄者合潘九峰數之僅九人
而已
(臣)等謹按邱處機十八弟子見於李孟謙甘水仙
源錄者止有八人其後條所稱築琴臺之潘九峰
即八人内之潘沖和也仙源錄本文原自分明朱
彛尊於前條圖克坦公履碑誤沖作仲遂歧一為
二因之按語内亦分八為九其十八人姓名詳朱
昆田補遺人海記及李得晟碑偹錄至李孟謙人
海記作李道謙未詳孰是
補白雲觀在天寧寺西北前為玉歷長春之殿庭樹四
碑一為禮部尚書胡濙所撰一為翰林修撰許彬撰一
為天順中東吳邵以正撰一為小直沽天妃宫住持李
得晟立殿右有儒仙之殿中有塑像頳面黑髯襆頭團
花袍玉帶衮補按李道謙甘水仙源錄有觀津張本者
正大九年以翰林學士使北見留遂隱為黃冠居燕長
春宫疑即其人也再入為七眞翕光之殿左碑一明兵
科給事中石首趙士賢撰文右碑一戶部員外郎維揚
張瓚撰文堂中列七眞像旁繪十八弟子拭拂塵土隱
約可辨者北壁則抱元宗師趙道堅太元宗師宋道安
清和宗師尹志平太素宗師孫志堅守一宗師夏志誠
明眞宗師何志清東壁則沖和宗師張志素崇眞宗師
李志常洞明宗師綦志清(闕)宗師潘得沖西壁則敷
化宗師孟志穩光教宗師鄭志修抱朴宗師鞠志圓光
範宗師于志可(闕)宗師王志明按得晟碑尚有宋得
方張志遠楊志静三人已漫滅不可復識矣又北為貞
寂堂即處順堂故址左碑為陜西按察副使都人劉效
祖撰文右碑為刑部尚書湖南顔頤壽撰文堂中塑邱
眞人像二其大者雙瞳點漆精采如生非阿尼哥劉鑾
輩不能為也沖和宗師本潘得沖號而畫壁作張志素
又孟志源乃作志穩皆與仙源錄異惟十八人姓名則
仙源錄所未偹也(人海記)
(臣)等謹按白雲觀規制略知人海記所云其不同
者今觀後有玉皇閣及殿名像設小異耳前殿奉
靈官不名玉歷長春中殿奉七眞不名翕光後殿
奉邱像不名處順貞寂堂盖諸殿皆無額易失其
故名也儒仙之象玉面而繡衣其顔非赭赭顔者
東殿張三丰像也七眞殿壁繪道流入定圖幡幢
雲氣雜不可紀非十八弟子像有塑於配殿者其
數十其名無可稽矣
(原長春宫方丈西有堂曰萃元側有小樓積書萬卷眞常李眞人以鎻鑰付張志敬恣所窺覽大暢元旨中統)
(三年制曰元門掌教眞人張志敬自童子身著道士服志行修潔問學淹該甫逾不惑之年純作難能之事增)
(光前軰垂法後人可賜號光先體道誠明眞人至元二年就長春宫設金籙大醮有羣鶴翔舞下掠壇墠去而)
(復來者累日天子命詞臣作瑞應記刻之碑源錄)(甘水仙)
(原道士申志眞字正之太原人嘗為道教提點住京師長春宫舊傳道士十七人坐與釋教持論不勝落髮為)
(僧者志眞其一也平困學齋雜抄面執弟子禮居長春原王粹字子正北人遇眞常北)
(宫之萃元堂嗜讀書作文尤長於詩有陶韋之風水仙源錄)(甘)
(原張本字敏之觀津人貞祐元年中詞賦高第工大篆八分正大九年以翰林學士使北見留遂隱為黃冠居)
(燕京長春宫同上)
補延祐二年禮部尚書元明善代丞相禱雨長春宫孫
眞人德彧曰明日雨微至須丞相上章自言憂民報國
之意小得雨尚書即為章往白丞相丞相病在卧内使
人取章入署名付還眞人一見告尚書曰章觸婦人手
且得罪寧敢望雨乎使人問丞相門下果然乃拜伏請
罪久之退齋宫俟命夜半眞人曰上帝念民無辜賜之
雨三日果雨三日(道園學古錄)
原鍾了髻年百十四寓白雲觀其人短而黧髮半白問
何以壽曰不娶不多飲不怒不識數目(弇州山人稿)
增乾隆二十一年
御製邱處機像前木鉢詩琳宫偶過憩天長眞率木
瓢小像旁都道提携來漠北誰知津逮自襄陽
(增唐劉九霄再修天長觀碑略元天長觀開元聖文神武至道皇帝齋心敬道以奉元大聖祖建置年深傾)
(圯日久伏遇太保相國張公秉權台極每歸眞而祈福察此觀宇久廢遂差使押衙兼監察御史張叔建董部)
(匠作功逾萬計天元一統志增元王鶚重修長觀碑略)(燕京之會仙坊有觀曰)
(天長其來舊矣肇基於唐之開元復於咸通七年及遼摧圯金大定初增修泰和壬戌正月望日焚燬殆盡貞)
(祐南遷止餘石像觀額為風雨所剥委荆榛者有年聖代龍興元風大振長春應聘還命盤山棲雲子王志謹)
(主領興建垂二十年建正殿五間裝石像於其中方丈廬室舍館厨庫焕然一新兄舊址之存者罔不畢具永)
(為聖朝萬世祈福之地顧不偉哉機同上聖武皇帝自原姚燧長春宫碑長春子邱處太祖)
(奈曼遣近臣持詔求之與語雪山之陽帝之所問師之所對如敬天愛民以治國慈儉清淨以修身帝大然之)
(曰天遣仙翁以寤朕志命左史書其言又勅徐世隆載諸靈應之碑牧菴集)
(原姬志眞長春眞人成道碑丹大定丁亥重陽眞人自陜右來眞人師之同志有馬陽譚長眞劉長生王玉)
(陽郝廣寧各得所傳重陽既逝眞人乃遊秦隴戢志磻溪大定戊申金世宗徵赴闕特旨住全眞堂辛亥復居)
(濱都之太虚觀己夘冬赴召及見帝問以長生之藥眞人曰有衛生之經無長生之藥帝嘉其誠每召就坐即)
(勸帝少殺戮及慈孝之說癸未春勅建長春宫仍賜金符其徒得乘傳往還雲山集)
(原陳時可長春眞人本行碑先長春子穴居磻溪日乞一食行則一蓑人謂之蓑衣生大定二十八年徵赴)
(京師官建菴於萬寧宫之西召見於長松島進瑶臺第一層曲春遇至渥翌日遣中使賜上林桃師不食茶果)
(者十餘年矣至是取其一㗖之重上賜也己夘之冬青吉斯皇帝命侍臣劉仲祿持詔迎師明年春啟行夏四)
(月道出居庸夜遇羣盗皆稽顙以退又明年踰嶺而北壬午四月見皇帝於大雪山之陽明年春住燕京大天)
(長觀繼而行省又施瓊華島為觀丁亥五月有旨以瓊華島為萬安宫天長觀為長春宫六月雷雨大作太液)
(池之南岸崩裂水入東湖聲聞數里魚鼈悉去北口山亦摧師曰山摧池枯吾將與之俱乎七月九日留頌葆)
(光而歸眞焉眞甘水仙源錄長者不可復得三朝推尊原王粹長春人贊猗歟)
(才學功德閔此兵戈遠涉西北九九乃終世人莫測同上)
(原陳時可白雲觀處順堂會葬記為長春宗師既逝嗣其道者尹公乃易其宫之東甲第觀號曰白雲明年)
(四月除地建址凡四旬堂成榜之曰處順既祥奉骨以葬求予為記以會葬者之名氏刻於石之隂或曰昔莊)
(子之將死也弟子欲厚葬之曰恐烏鳶之食夫子也莊子曰在上為烏鳶食在下為螻蟻食奪彼與此何其偏)
(也老𣆀之死也奉佚弔之三號而出曰適來夫子時也適去夫子順也安時而處順哀樂不能入也道宗者流)
(學老𣆀者也今長春子之徒以處順名其堂而其師友眞之日相與嚴敦匠之事且嗷嗷然哭之哀及至葬大)
(備其禮四方來會者萬人有司衛之以兵甲其厚且備若是是豈老莊之旨乎應之曰吾書生也試以孔孟之)
(事語子可乎孟子曰昔者孔子殁門人治任將歸入揖於子貢相向而哭皆失聲然後歸子貢返築室於埸獨)
(居三年然後歸今也游長春子之門者既學其道矣能不以墨者之薄葬其師又將慎終追遠如子貢之徒何)
(害其為逹哉因書其事為記白同上在都城西南三里增胡濙重修白雲觀碑略雲觀)
(許乃邱眞人藏蜕之所洪武二十七年太宗文皇帝居潜邸時重建前後二殿廊廡庫厨及道侣藏修之所宣)
(德三年太監劉順建三清殿正統三年道士倪正道募建玉皇閣正統五年復建處順堂以奉長春正統八年)
(建衍慶殿於玉皇閣之前重修四帥殿及山門建靈星門於外繚以周垣植以嘉木兹觀至是始大視舊有加)
(云正統九年立石雲觀長春殿碑略增邵以正重建白)(都城西南觀曰)
(白雲邱眞人仙蜕在焉舊有殿曰長春乃清和尹宗師所搆以覆遺蜕而奉眞人者也日就傾圯念眞人與先)
(師劉眞人偶同長春之號而學祖趙眞人又受北派金丹之傳於眞人而以正寳嗣派之雲孫也乃謀新之殿)
(三楹既像眞人於其中復圖十八大師暨祖師先師之像於其壁經始於景泰丙子落成於次年)
(增李得晟長春殿增塑七眞仙範記略藏白雲觀舊有處順堂創自元未混一時清和尹宗師厥師長春邱)
(眞人仙蜕於下封土為塜構此為覆者也景泰丙子我師祖通妙邵眞人撤堂拓地備勒貞珉得晟於正德己)
(巳拜謁祠下覩簷牖脱略日就傾圯思繼先志召匠鳩材以堅易朽補缺為完比昔加壯麗焉復命匠氏埏埴)
(增仙像六軀通原像為北派七眞也其東坐西向坐首則丹陽先生馬鈺次則長眞先生譚處端又次則長生)
(先生劉處元西坐東向者有正陽先生王處一廣寧先生郝大通清静散人孫不二次序悉與東坐相匹惟中)
(乃長春先生邱處機者是也七眞各有贈號本元世祖至元六年之所錫舊壁圖繪十八大師像及五眞人像)
(第恐後人莫可辨識遂訂野史得隨師西域弟子謂趙道堅宋道安尹志平孫志堅夏志誠宋得方王志明于)
(志可張志素鞠志圓李志常鄭志修張志遠孟志穏綦志清何志清楊志静潘得沖數子耳若夫原陽趙真人)
(受北派金丹之傳者及門受業也長春劉真人封號相類異世同符者也至如通妙邵真人普毅杜真人下及)
(得晟濫厠妙應真人皆嗣派雲孫蒙其餘澤者也繪形於羣師之後正德十一年歲次壬辰)
(臣)等謹按觀胡濙邵以正李得晟三碑所述則今
之七眞殿正昔之處順堂乃邱處機藏蜕地也人
海記指今之邱祖殿為處順堂故址恐誤此殿在
七眞殿後玉皇閣前正胡濙碑所稱正統八年重
建之衍慶殿在玉皇閣前者是也胡濙碑又稱宣
德三年建三清殿今不得其處大抵彼時宫監興
造無常隨意易名故不可考耳
(原虞集遊長春宮詩序浮國朝初作大都於燕京北東大遷民實之燕城廢惟屠老子之宫得不毁亦其侈)
(麗瑰偉有足以憑依而自久是故迨今二十餘年京師民物日以阜繁而歲時遊觀尤以故城為盛獨所謂長)
(春宫者壓城西北隅幽迥亢爽游者或未必窮其趣而幽人竒士樂于臨眺往往得意乎其間大德八年春集)
(與豫章周儀之四明袁伯長宣城貢中章廣信劉自謙廬陵曾益初始得登於其宫之閣而觀之神京雄據之)
(勢瞭然明席之間於是古昔之疆理近代之興廢因得指而論之信可為竒觀者矣嗟夫遠蹈幽隘者無與乎)
(宏逹之觀近為世用者何有於閒曠之適今吾六人者幸生明時亦得從事於斯也然而簡書責任之所不及)
(乃得以其深懷遠志一肆夫登臨覽觀之勝臨豈非天與古之能賦者其有哀樂所感必托歌詩以見志兹獨)
(不可相與諷咏以待夫後之知者耶况乎人生出處聚散不可常也邂迨一日之樂固有足惜者矣豈獨感慨)
(於陳迹而已哉乃以蓬萊山在何處為韻以齒叙而賦之得古詩六首别因仲章所賦倡和又得律詩十有三)
(首粹為一卷謹序而藏之詩道園學古錄在北京城西原梁潛同游長春宫遺址序長春宫)
(南十里金故城中白雲觀之西也元方士邱眞人者與其徒嘗居於此當是時琳宫秘宇儗於王者今其宫既)
(毁獨其遺址存據平陸巍然以高登而覽之猶足以盡夫都邑之勝盖其東則都城臺闕府庫之壯其南則曠)
(然原陸而薊門高邱之間荒臺遺沼之可見者皆昔者遼與金所嘗經營其間者也其西則西山之崖蒼翠紺)
(碧隱然煙霞之中其北則連山崔巍雄關壯峙凡仕於朝與居於城中者盖未嘗知唯閒暇登覽於此而後得)
(之也是時皇上親御六師於隂山大漠之北故凡居守侍從之臣皆優游無事遂相與遊焉既周覽而樂之因)
(又以知夫國都之壯且險誠天府之固也詩曰之綱之紀燕及朋友又曰不懈於位民之攸塈此言人君能振)
(作綱紀勤勞於其上而臣民頼之以安也由是觀之今吾二三人得以怙然嬉遊於此者其誰之力邪夫士君)
(子歡娛盛美之事多在於太平之日而能托之歌詠則有以傳之永久况元之諸賢若虞公邵菴袁公伯長皆)
(嘗臨眺而賦詠焉因以其所分韻蓬萊山在何處為韻各賦六首同時賦者翰林侍讀鄒緝仲熙曾棨子啟修)
(撰王英時彦王直行儉刑部主事周忱恂如其一人則潛也六人之作見於辭者各不同而其志氣則皆可謂)
(盛矣既相與錄而藏之因為之序後之人得而讀之尚能想見夫今日之盛也哉泊菴集)
(補王惲清明日遊長春宫作世鳴珂振轂滿重城花底春光沸玉笙放眼壺天如隔侍談仙馭勝登瀛松風)
(韻颯金鐺静竹露光寒鶴夢清且莫臨漪門外去夕陽正在總眞明自注總眞閣名秋澗集)
朱昆田原按元之長春宫本在太液池上非今之
白雲觀今附於此
(臣)等謹按據甘水仙源錄元世祖命邱處機居瓊
華島賜名萬安宫其賜名長春者乃天長觀即金
之太極宫在今之雲觀西非太液池也元太内有
長春宫在延華閣後后妃所居亦不繫太液池朱
昆田此條殆未深考今仍編王惲詩於白雲觀條
下
(原張飬浩過長春宫詩帶往年嘗夢蓬萊宫三山鰲背摇虚空滄溟俯視一衣銀河鼓浪來天風兹遊良不)
(異疇昔半日惝恍迷西東平生頗似有仙分足迹未到神先通層樓複觀此誰構只疑天巧非人工繞簷松影)
(黑於海步驚棲鶴翔雲中西山亦喜得佳客巍峩相向如争功遼金興廢渺何許令人一笑憐鷄蟲須臾遍歴)
(至方丈壺酒盤果羅青紅心清已覺破煩暑左右况復扇兩童道人見我樂幽勝故為留戀談無窮鼎鐺百沸)
(失膏火風水萬里忘萍蓬默求詩句為相荅半醉揮出毫端虹煙雲滿室動鬼神不但為彼開盲聾笑談人境)
(兩相稱此會詎與尋常同却愁歸去到塵世又隨俗迹墮樊籠歸田類稿)
(原袁桷遊長春宫詩羣珠宫敞殊界積構中天臺神清歴倒景青紅隱蓬萊山助其雄衮衮從西來八荒昔)
(禹甸為此增崔巍舊邑環蟻垤清泉覆流杯雲低落日淨莾蒼同飛埃緬懷古仙伯採芝雪毰毸長春豈酒國)
(殺氣為之廻天風起高寒玉佩聲徘徊空餘水中輪歴碌環春雷之人去已久松聲有餘哀清容居士集)
(原又莅醮長春宫詩影飄飄笙鶴雨絲輕聽徹靈璈曲再成玉案香分花有瑶階松暝露無聲九枝燈裏開)
(眞景三素雲中賀太平莫怪錦袍衣袖冷還家從此羡長生同上)
(原又遊長春宫詩客積翠中天下土昏坡陁深處轉金門松間不遇采芝雲裏空憐打麥村華表鶴歸城已)
(換滄洲人去柳空存高堂靈骨疑金鏁應詩重游得細論同上)
(原果囉洛納延長春宫詩樓羸驂蹋秋草迢逓謁琳宫松子花甎落溪流板閣通臺非下土環珮憶高風草)
(昧艱難日神仙第一功金臺集樹罷棲鸞空有元都太原聶大年長春宫詩蘂宫琪)
(古壇野老不尋餐玉訣山人自製切雲冠杖龍化去秋池竭笙鶴歸來夜月寒前度劉郎眞好事種桃留與後)
(人看敏東軒集雲觀詩原程政過白)(紅塵飛盡白雲生一徑深深)
(草樹平丹竈已空仙去遠琳宫猶枕舊遼城駐篁墩集原陳音九日長春觀作長春宫殿銷寒煙馬斜陽)
(錦樹邊白鶴不歸雲影外黃花仍發酒杯前多愧齋集原朱國祚題白雲觀詩一言止殺古人難少逋臣)
(藉爾安辛苦捐軀文信國得歸也擬著黃冠集)(介石齋)
(原黃鳳翔游長春宫故址詩琳平野敞崇阜寒烟擁榛蕪凄然狐兔窟曩為眞人居宫御賜額廷訪寵數殊)
(徒衆聚如林世握黃金符院宇何年頽遺蹤猶勝區我來恣騁眺意與浮雲舒秋風正蕭索懷古一長吁試問)
(緱山鶴窈茫今有無長黃宗伯集士大室古鏡狀似秋原詹正至元間監醮春宫見羽)
(葉背有金刻宣和御寳四字有感因賦霓裳中序第一詞一規古蟾魄瞥過宣和幾春色知那箇柳鬆花怯)
(曾搓玉團香塗雲抹月龍章鳳刻是如何兒女消淂便孤了翠鸞何限人更在天北磨滅古今離别幸相從)
(薊門仙客蕭然林下秋葉對雲澹星疎眉青影白佳人已傾國謾贏得痴銅舊畫興亡事道人知否見了也華)
(髮張元詩餘遊詞補炎憶舊)(看方壺擁翠太極垂光積雪初晴)
(閭闔開黃道正綠章封事飛上層青古臺半壓琪樹引袖拂寒星見玉冷閒坡金明邃宇人住深清幽尋自)
(來去嘆華表千年天籟無聲别有長生路對花開花落何處無春露臺深鎻丹氣隔水喚青禽尚記得歸時鶴)
(衣散影都是雲山中白雲詞)
原眞常觀長春宫之别院也眞常李公所剏因以名之
初宫之西北正與朝元閣相直可一里所有廢地一區
眞常偶過其處披荆棘躡瓦礫登北阜之上徘徊久之
謂從者曰此可居也吾他日將老於兹焉暇日除荆棘
輦去瓦礫發地而土膏滋鑿井而水泉冽遂葺治蔬圃
樹雜木版築未施而眞常棄世嗣教誠明張眞人繼眞
常遺意搆三清殿九眞堂靈官之祠祈眞之壇齋堂厨
舍又搆静室以居年高不任役者(甘水仙源錄)
(補王惲眞常觀記君大都南城故宜中里眞人觀為全眞學者重元子樊志應所建也崇堂為殿下至齋厨)
(庫廐靡不修治復置蔬圃一區負郭田二百畝資給道衆乃洒掃蠲潔廣植花木往來皆一時名公元貞元祀)
(正月五日晨興召門弟子齊道亨劉道安付以後事怡然而逝寧神於五華山道錄劉文甫請述觀記仍為門)
(人作望思歸來之篇詞曰瓊芝為冠兮青霞裳遠引高蹈兮與道翺翔至人出世兮化無方驂駕鶴馭兮雲海)
(茫茫偃息有室兮燕處有堂師今不見兮莫知我傷庶幾歸來兮華表之傍秋澗集)
(臣)等謹案秋澗集以眞常觀為樊志應所建與甘
水仙源錄所言不同觀今己無址其是非莫可辨
矣
原長春邱公來自海上應太祖皇帝之聘越金山而入
西域弟子從行者十八人各有科品隸琴書科則眞人
沖和潘公也及南歸居燕歲壬辰廣陽坊居人有貨其
居者潘公貿之以為長春别舘建正殿翼以左右室築
琴臺於殿之隂金有名琴二曰春雷曰玉振皆在承華
殿貞祐之變玉振為長春所得命公蓄之故以名其臺
觀成以清逸名之潘公自號九峯老人(甘水仙源錄)
補白雲觀西土阜高丈餘周圍百步疑即潘尊師琴臺
故址觀於每年正月十九日觀者填塞號燕九節而劉
仲修碑記云是日為長春眞人誕辰都人士携榼於此
謂之讌邱其義不同當並存以資旅話者也(倚晴閣雜抄)
(臣)等謹案白雲觀西今尚有土阜一苐未識為琴
臺遺址否也清逸觀亦久廢無考
欽定日下舊聞考卷九十四
欽定日下舊聞考卷九十四舉正
果囉洛納延長春宫詩花甎原書甎訛作瓶今改
欽定日下舊聞考卷九十四舉正
