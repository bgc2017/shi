欽定日下舊聞考卷七十三
官署(十二)
增提督九門巡捕三營步軍統領一人掌管門禁鎖鑰
統率八旗步軍三營將偹以肅清
輦轂協理刑名部臣一人掌參酌刑律所屬文職十有
七人武職六百六十人員外郎二人主事二人掌句檢
旗營簿書司務一人掌稽察簿書兼理俸餉筆帖式十
有二人掌文移繙譯(會大清典)
(臣)等謹按凡本屬員外郎員闕咨吏部轉行各部
院遴選主事移送與本衙門主事選擬正陪由統
領引
見補授主事由司務筆帖式内簡選亦如之司務于筆
帖式内選擬正陪咨送吏部筆帖式咨吏部行各
部院保送筆帖式簡選擬調由吏部引
見補用
增步軍統領衙門在地安門外顯佑宫之右廨舍共一
百四十二楹(步軍統領衙門冊)
(臣)等謹按步軍統領康熙十三年始行設立無專
署雍正十二年以宣武門内京畿道衚衕内務府
官房為之乾隆二十一年管步軍統領事傅恒以
衙署偏在西南奏請與地安門外帽兒衚衕禮部
會同館互易奉
旨允行堂上恭懸額曰風清輦轂前列
訓辭曰輦轂之間兵民雜處必寬嚴互用禁暴戢民然
後九陌風清四民和會
世宗御筆也
增左右翼步軍翼尉各一人八旗步軍協尉副尉各二
十四人掌董率守衛巡警掃除步軍尉每旗滿洲二十
四人蒙古漢軍各九人委署步軍尉每旗滿洲各五人
蒙古漢軍各二人掌分汛警夜清道詰姦捕盜步軍尉
滿洲每旗各三人蒙古漢軍每旗各一人緝捕盜賊稽
察姦宄領催二千三十一人步軍萬七千八百四十七
人(會大清典)
(臣)等謹按步軍翼尉會該翼滿洲都統護軍統領
各選驍騎恭領護軍恭領一人引
見補授協尉於該旗城門領副尉步軍尉内選擬如步
軍營不得其人會同該旗都統於男以下騎都尉
以上世爵内選擬正陪副尉於該旗步軍尉等官
内選擬步軍尉會該旗都統於委署步軍尉雲騎
尉前鋒護軍驍騎諸校城門吏隨旗行步之五六
七八品官及調旗部員内選擬正陪委署步軍尉
會同該旗都統於雲騎尉護軍驍騎諸校及隨旗
行走之五六七八品官内選擬均引
見補授捕盜步軍尉於該旗步軍尉内遴委
增城門領内九門每門二人外七門每門一人城門吏
同門千總内外門每門均二人掌嚴啟閉出入以稽詐
偽(會大清典)
(臣)等謹按城門領内九門以八旗滿洲外七門以
八旗漢軍均於該旗步軍副尉步軍尉内選擬步
軍營無可升授者會該旗於騎都尉雲騎尉内選
擬正陪城門吏由該旗都統于前鋒護軍領催驍
騎内選擬均引
見補授門千總移咨兵部銓補
增凡京師營房在
皇城内者八旗滿洲步軍宿衛之處九十所内城九門
各設巡房左翼三百二十七所右翼二百九十九所分
隸八旗滿洲蒙古漢軍門内皆令循環巡警附城列屋
三千六百十有六每旗各撥滿洲蒙古漢軍官兵挈眷
駐防並於城門外各設巡房八間即令駐防官兵分班
守衛外城七門設馬步兵巡房三百四十二所分隸巡
捕三營巡守(步軍統領衙門冊)
增内外城門各設班房更房内城百有五楹外城八十
楹城上各設戍守望内城八十四所外城四十三所(同上)
增信礟總管一人五品官八旗各一人掌監守白塔信
礟(同上)
(臣)等謹按監守信礟總管由八旗直年都統等以
八旗三四品世爵及監守信礟官内簡選十人引
見補授監守信礟五品官該旗都統於騎都尉雲騎尉
護軍驍騎校及六七八品官内擬正陪引
見補授
增中南北三營參將各一人游擊各一人掌訓練弁兵
分駐巡緝守偹十有九人千總十有五人把總三十人
掌分守營汛緝捕姦匪外委千總十有五人外委把總
二十六人分汛協防隨營差委馬兵千四百四十人步
兵三千五百六十人會(大清典)
(臣)等謹按巡捕三營恭將游擊守偹以次升補均
簡選引
見補授千總以把總選補把總以外委千把總及馬兵
並發營補用之人拔補外委千把總皆循次拔補
增中營參將分駐崇文門外抽分厰中營遊擊分駐正
陽門外猪市口西南一守備署在宣武門外棉花頭條
衚衕東南二守備署在崇文門外上三條衚衕外正東
守備署在朝陽門外大街外東南守備署在廣渠門外
關廂大街外正南守備署在永定門外海子牆守備署
在左安門外黃家莊(步軍統領衙門冊)
增南營恭將分駐海甸南營遊擊分駐宣武門外菜市
口東南一守備署在正陽門外東小市西南二守備署
在廣寧門内牛街外南一守備署在西直門外西關外
南二守備署在右安門外關廂外南三守備署在廣寧
門外大街
暢春園守備署在海甸莊
圓明園守備署在掛甲屯西衚衕
圓明園千總署在水磨地方
圓明園樹村守備署在樹村南把總署在甕山東北
静宜園守備署在香山買賣街千總署在四王府把總
署在小屯村(同上)
增北營參將分駐宣武門外斜街北營遊擊分駐安定
門外大關内北東守備署在正陽門外東河沿内北西
守備署在宣武門外鐡厰外東北守備署在東直門外
大街外西北守備署在德勝門外大關外西一守備署
在朝陽門外雞市口頭條衚衕(同上)
(臣)等謹按乾隆四十六年以前三營弁兵廨舍之
制如此
增乾隆四十六年奉
上諭京師輦轂重地向來步軍統領所管營務止分中
南北三營地方本屬廣闊又西北昆明湖一帶離城較
遠稽查巡緝更覺耳目難周所有從前額設官兵不敷
𣲖撥且營制亦有参差未協之處其應如何添設兵丁
酌定營汛並管兵員弁及一切事宜著步軍統領衙門
會同各該部詳悉妥議具奏(諭上簿)
增京城南北左右分設四營以合方位
圓明園為
聖駕每年駐蹕之處列為巡捕營之首原為南營今改
為中營共為中南北左右五營(兵部冊)
(臣)等謹按中南北左右五營每營各設參將一員
遊擊一員都司一員中營管轄
園庭增設副將一員其營汛之制中營五汛南營六汛
餘三營各轄四汛每汛千總二員把總四員經制
外委六員額外外委三員
增中營副將分駐海甸遊擊分駐四王府都司分駐
圓明園汛其
暢春園樹村香山三汛仍舊
樂善園汛管轄西直門外及長河
萬壽街諸處(兵部冊)
增南營參將分駐崇文門外遊擊分駐菜市口其珠市
口西南一汛以都司分駐餘仍舊(同上)
增北營四汛所轄以德勝安定東直朝陽門外石路北
界為限參將署在德勝門遊擊署仍舊其德勝門守備
改為都司餘三門俱以守備管轄(同上)
增左營四汛所轄自朝陽門石道之南至東便廣渠左
安永定門以東參將分駐朝陽門遊擊分駐東便門都
司分駐左安門外其朝陽東便廣渠三門仍各設守備
管轄(同上)
增右營四汛所轄自阜成門以南至西便廣寧右安永
定門以西參將分駐阜成門遊擊分駐廣寧門都司分
駐右安門外其阜成西便廣寧三門仍各設守備管轄
(同上)
(臣)等謹按以上各條叙步軍統領
增火器營總統六人(以王公領侍衛内大臣都統前鋒護軍各統領兼任)掌教演
火器之政令八旗鳥槍護軍參領十有六人鳥槍驍騎
參領二十四人管鳥槍散秩官五十六人管礟散秩官
四十人鳥槍護軍校鳥槍驍騎校各一百十有二人管
礟驍騎校四十人八旗滿洲蒙古每佐領下鳥槍護軍
三人鳥槍驍騎四人礟驍騎一人(以上鳥槍護軍參領為該管專設官餘均)
(以八旗滿洲蒙古官兵兼任大清會典)
(臣)等謹按乾隆三十五年奏准礟手馬甲歸併火
器營操演礟房俱隸火器營管理
增火器營衙門在東四牌樓西(火器營冊)
增凡訓練歲於七月十七日始(遇閏七月即于閏七月十七日為始)至次
年四月十八日止(封印日至開印日暫停)月以初四初九十四十
九二十四二十九等六日演礟初二初七十二十七二
十二二十七等六日演鳥槍初六十六二十六等三日
校射春秋會操於安定門外教場大操日隨大隊列陣
合操於仰善窪每年秋後奏請於盧溝橋演放子母礟
得
旨率官軍前往盧溝橋演放十日開演日祭礟儀節均
與漢軍同(會大清典)
增左翼鑲黃正白鑲白正藍四旗礟厰在東直門北新
橋東教場康熙二十四年工部修建(八旗冊)
增右翼正黃正紅兩旗礟厰在西直門内樺皮厰康熙
四十六年移建鑲紅鑲藍兩旗礟厰在宣武門内城隍
廟北(同上)
增八旗火藥厰舊在德勝安定二門外康熙三十一年
奏明移貯濯靈厰及各門城上收貯(同上)
增外火噐營房在長河西岸藍靛厰後官廨一千二十
四楹官廳義學等房六十楹礟甲連房六千三十八楹
圍牆大門樓四座看牆八道周圍門樓三千一百七十
六座虎皮石院牆長二萬七丈有竒曲尺牆三千一百
四十座外圍大牆長一千一百六十六丈有竒隨門平
橋四座牆脚下洩水溝二十五道護牆河長一千一百
八十餘丈有竒鑿井十六建水房十六楹其西門外建
翼長廨舍一所乾隆三十五年奉
旨創建撥八旗滿洲火噐營官員兵丁駐此(同上)
增外火噐營西門之西設立大教場為八旗合操之地
建演武廳一座五楹抱厦三楹配殿六楹看守房四楹
大門樓一座隨牆門二虎皮石圍牆長三十八丈四尺
有竒廳前月臺三出陛以備合操時
聖駕臨閱乾隆三十九年又於火噐營南門外藍靛厰
後設小教場以為兵士早晩較射之地(同上)
(臣)等謹按火器營官署向止城内東四牌樓一處
至操演訓練俱會於安定門外教場乾隆三十五
年
上命於長河西岸另立教場為外火噐營並建蓋營房
撥本營八旗滿洲弁兵移駐俾羣聚環居便于演
習仰見我
皇上訓練士卒之心至周且密矣
(臣)等謹按以上各條敘火器營
增健銳營總統無定員(以公侯大臣兼任)翼領二人前鋒參領
八人副前鋒參領八人署前鋒參領十有六人前鋒校
五十人副前鋒校四十人什長五十人筆帖式四人前
鋒千人(副校什長筆帖式均在内)委前鋒千人習雲梯馬步射鳥槍
馳馬躍馬舞鞭舞刀水戰駕船駛風之技翼領督率
屬隨時訓練(會大清典)
(臣)等謹按水師習戰於昆明湖而轄于香山健銳
營
又按凡翼領員闕於前鋒參領内由總統遴選擬
定正陪引
見補授其前鋒參領副前鋒參領署前鋒參領前鋒校
副前鋒校以次升補亦如之至副前鋒校員闕於
筆帖式什長内選補什長筆帖式前鋒委前鋒以
次拔補亦如之委前鋒闕於養育兵閒散壯丁及
八旗驍騎養育兵内拔補養育兵闕于壯丁内拔
補
增健銳營衙門在
静宜園東南圍牆四角有碉樓四座共房二十二楹
皇上閱兵演武廳一座後有看城及東西朝房放馬黃
城(健銳營冊)
(臣)等謹按演武廳乾隆十四年奉
勅建立為健銳雲梯營肄武之地廳内恭懸
御書聯曰選士勵無前遠宣偉績練軍垂有久永視成
規圓城南門石額曰威宣壁壘北門石額曰志喻
金湯皆
御書北樓上及廳南碑亭皆恭勒乾隆十四年
御製實勝寺記恭載入郊坰門實勝寺條内土城門五
内設碉樓七處西城樓門一
增健銳營官兵營房在
静宜園之左右翼共三千五百三十二楹碉樓六十八
所(健銳營衙門册)
增乾隆三十二年
御製演武廳閱武作健銳練精旅香山聚隊居知方
素嘉爾閱武便臨予所向糾桓實寧誇聲勢虛展伸佈
行雁偏伍列麗魚撫壯誠欣矣問勞尚憫如藉兹成偉
績(前此平定回部時健銳營士卒所至奮勇先登屢奏攻堅䧟陣之勇遂成大功)耆定可㤀諸
增乾隆十五年
御製賜健銳雲梯營軍士食即席得句(有序)朕于實勝
寺傍造室廬以居雲梯軍士命之曰健銳雲梯營室成
居定兹臨香山之便因賜以食是營皆去歲金川成功
之旅適金川降虜及臨陣俘番習工築者數人令附居
營側是日并列衆末俾預惠焉猶憶前冬月雲梯始
習諸功成事師古戈止衆寧居實勝招提側華筵快霽
初飲魚何必惜可以逮豚魚
增乾隆三十四年
御製閱武詩自葺寳勝寺爰居健銳營鋪敦恒藉是
開拓竟因成緬甸何無頼王師斯有征衆臣奉命討耆
定貴先聲
增乾隆三十七年
御製閱武詩八旗子弟兵健銳此居營聚處無他誘
勤操自致精一時看斫陣異日待干城亦已收明效西
師頗著名
(臣)等謹按以上各條叙健銳營
增三旗虎槍營總統一人(以公侯領侍衛内大臣簡任)總領六人(以内)
(大臣都統前鋒護軍統領副都統侍衛參領簡補)三旗虎槍六百人旗各二百
人(于侍衛參領親軍前鋒護軍驍騎校親軍前鋒護軍領催驍騎及間散人内選用)虎槍長旗
各七人副長七人(于虎槍人内簡選引見補授)恭遇
車駕巡狩虎槍總統總領日以十人佩虎槍於前導侍
衛前行安營後偵虎豹出入備仗弩箭犁刀
行田遇大獸則列槍從之奉
旨殺虎或追蹤或尋山得實具奏有
旨則殺虎以獻以首先刺虎一二人名奏
聞如差往畿輔近地或於口外殺虎量地方遠近奏請
簡總統或總領酌帶虎槍人前往選八旗善騎射者旗
各參領二人前鋒護軍校二人前鋒護軍十有八人共
一百六十人
行田時於蒙古圍後列隊隨行獸有逸出圍外者馳騁
射獵以厲士氣以整軍容(會大清典)
(臣)等謹按虎槍營總統總領等官皆
御前侍衛大臣等兼攝之無定員亦無專署也
原正統七年建王府於大明門之右遂營武成王廟於
後軍都督府(明英宗實錄)
原五軍都督府在闕之西皆東向(春明夢餘錄)(以上二條原在城市)
(門今移改)
(臣)等謹按五軍都督府久廢考明史五軍都督掌
理軍政所謂五軍者中軍左掖右掖左哨右哨也
明初兵制亦有可觀厥後更變不一日就廢弛正
嘉天崇之間提督武臣或用世胄紈袴或用閹豎
專制未嫻軍旅惟務因循平時則空名支餉臨事
則束手無能此固立法之未精亦由用人之不當
也今以五軍都督府各條附之卷末以考其得失
益可見我
朝兵制精詳小大相維竒正互應八旗勁旅整肅謹嚴
翊衛無疆信足立極萬世矣
(原皇城東燈市大街嘉靖二十九年立戎政府統以勛臣一員曰總督京營戎政佐以文臣一員曰協理京城)
(戎政營制有三中曰五軍東曰神樞西曰神機五軍營析為營十六神樞營析為營十神機營析為營九凡三)
(十五營聯之則三大營又聯之則總曰戎政府崇禎十六年八月以㐮城伯李國楨總督京營戎政國楨請上)
(御書營額上為親書共武堂賜之實春明夢餘錄總裁原宣德六年正月朔以纂修兩朝錄成賜監修)
(纂修等官太師英國公張輔等宴於行在中軍都督府館閣類錄)(以上三條原在城市門今移改)
(原五軍營即團營景泰初年建立于安定德勝兩關外之中嘉靖二十九年罷團營始更於此南面建閱武門)
(閱武門起至北土城止長一千七百四十二步設將臺一座前設旗臺二座石榜牌一座鼓棚二座石旗架二)
(座演武廳一座五春明夢餘錄年建立於德勝關外之原神樞營即舊軍營永樂初)
(西舊神機營在新立神機營之西嘉靖二十九年罷團營將五軍營更團營以神機營更舊五軍營而神機舊)
(營竟廢八同上月會昌侯孫繼宗兵部尚書馬昂議將原天順年三)
(五軍三千神機三大營原選馬步官軍十一萬九百餘選足十二萬分十二營上然之遂立奮武耀武練武顯)
(武敢勇果勇鼓勇效勇立威伸威揚威振威十二營名以内臣十二員監鎗明英宗實錄)
(原成化三年四月設十二營坐營官以平江伯陳銳等為之明憲宗實錄)
(原成化十年八月英國公張懋上言五軍營舊教場在德勝門外初以狹不容衆而三千營兵少教場廣因而)
(易之復立十二營又以大教場移與團營而五軍營暫就錦衣衛教場愈狹不能容今觀三千營兵終少宜就)
(錦衣衛教埸仍以舊教埸還五軍營為宜允之掖同上原京營之制國初止有五軍營五軍者中軍左右掖)
(左哨右哨也此外有曰大營曰圍子手曰幼官舍人營曰十二營皆五軍營之支分每營各有坐營把總官多)
(寡不等永樂初始以龍旗寳纛下三千小達子立三千營内有坐營管操正直披明甲等官又有隨侍營則三)
(千營之支分也亦有坐營官以統之神機營永樂中征交阯得其神機火箭之法因立是營亦有中軍左右掖)
(左右哨各有坐營把司把牌官又有曰五千下者永樂中得都督譚廣馬五千匹今所謂譚家馬者即此别有)
(坐營把總官統之此則神機營之支分也已上舊名三大營至成化初年以言者議選取三大營精兵設立團)
(營十二曰奮武曰耀武曰練武曰顯武曰敢勇曰果勇曰效勇曰鼓勇曰立威曰伸威曰揚威曰振威每營各)
(有坐營把總官統之每遇出征即量調而行三大營所存無幾名曰老家兒專備營造差撥等用十二團營精)
(兵在京各衛并在外各都司所屬及南北兩直隸衛所共二十五萬分為春秋二班團操聽調此京營制度之)
(大略也兵菽園雜記營五軍營變而為三大營三大營原明興制有五軍)
(又變而為團營團營敝而戎政府之名始立矣其沿革之由盛衰之故大㮣可考焉五軍營者高皇帝所定也)
(籍留守等四十八衛之衆而訓練之有中軍有左哨右哨左掖右掖總之曰五軍無事則戒弓馬習技擊環衛)
(都城有事則簡師命率分綂以出事已而休制至善也文皇帝時仍五府之舊增七十二衛又以龍旂寶纛等)
(物下三千獷騎立三千營後征交阯得神鎗火箭之法大立神機營是為三大營訓練如高皇帝時而河南山東)
(寧中都四都司之軍又歲以班操春秋番練如三大營益詳備矣洪宣之世海宇昇平兵革不試將媮士窳曰)
(以廢壊至于正綂嬉恬益甚京營之兵至不能受甲此己巳之變所由興也于肅愍逢多難之秋深惟良策乃)
(于三大營中拔其驍銳分為十營營萬人其綂之之官則隊長綂五十人隊官綂百人把總統千人都指揮綂)
(五千人訓練之方則有八陳八陳分而為六十四陳纖微委曲咸有條理雖未能盡如祖宗之舊要以救弊舉)
(廢振弱為強斯亦有足觀者天順初年務反景泰之所為遂革團營八年而復成化初再革二年而復又增為)
(十二營營萬人京兵八萬益以外兵八萬分兩班隸之期年一報代初十二營之選也其任者名曰選餘不任)
(者歸本營名曰老家老家固已孱弱而所謂選餘者歲久浸失其初供役于私門掊克于主帥上下相蒙歲月)
(無事愈益脆弱與老家何異庚戌之役無能加一矢者都門晝閉熢燧燭天肅皇帝震怒責令廷臣博謀所以)
(強兵之略諸臣乃請復三大營改三千為神樞綂以勲臣督以樞臣巡以臺臣省臣其大指俱如洪永時而規)
(制為備上是其議著為令及今數十年其弊又有甚于曩日者舊霞草)
(原三大營者曰五軍曰神樞曰神機領之者總督提督恊理外有四衛營以龍驤左龍驤右武驤左武驤右四)
(衛官軍充之為天子禁旅以御馬監掌印太監為提督後曹淳化領之改名勇衛營以黃得功周遇吉為將練)
(為戰兵又有廵捕營專司捕盜以五府帶俸都督為提督後添設内臣一員名内提督及王之俊為之亦練為)
(戰兵改名練捕營襄城伯李國楨請選京衛幼官應襲舍人六十充護衛名選練營總計京營兵不下數十萬)
(而可用者獨勇衛營而己明遺錄)(以上八條原在郊坰門今移改)
(原明宣宗都督府箴敬天命太祖興自武功海宇既寧武備實崇皇祖皇考䋲祖武兵戎之政總以督府朕)
(嗣大綂祗率舊章居安慮危夙夜不㤀惟昔帝王咸奮武衛靖亂保民安内攘外凡今兵衛布在四方總制于)
(中有維有綱惟是樞機爾司其柄宜敬念之以脩其政將有才智士有勇銳部伍有訓儲峙有備除治戎器豫)
(戒不虞政修兵堅誰敢侮予爾敬念之毋忘毋怠必壮具猷以輔予治官箴)
(補鄒德溥京營戎政府題名記徼國朝業以錦衣諸衛衛宫禁矣而京營之設獨主巡彷彿漢南北軍相制)
(而所謂班換兵取諸山東河南中都又仿漢調三輔之規焉然高皇帝故以衛兵分隸五府獨有五軍營爾自)
(文皇帝聚兵北伐歸而結營團操始設三大營曰五軍曰三千曰神機營以勲臣二人提督之而不為開府置)
(篆也當此之時盖以勝兵四十萬稱最勁焉凌遲至于己巳之變營務弛矣于是于肅愍更簡驍銳十五萬分)
(為十營而訓練之命曰團營而其餘者為老家營蓋一變矣當時仍用勲臣提督莅以大司馬其後益團營為)
(十二而提督如故正德初至用中貴人參之號曰監鎗而戎務滋窳焉嘉靖中乃設東西官廳簡驍銳六千人)
(為聽征又一變也盖自三大營選兵為團營團營選兵為東西廳有東西廳而團營又與老家軍等矣則積弊)
(耗之漸也肅皇帝深懲庚戌之變詔撤中貴人盡罷提督東西廳復改三千營為神樞并舊五軍神機為三特)
(設提督勲臣一人為大將又命文臣一人恊理之則今所謂戎政府也蓋舉十餘萬衆而統于一人開國以来)
(兵權未有若斯之重已顧趙文貞上言兵權獨主強者挟之可虞弱者引嫌而不敢振非強兵固國之術則請)
(倣祖宗分府意錯置五營各擇一將董治之而大臣以時巡覈校閱焉乃行之三日見謂號令不一而復議專)
(綂豈分合于時固各有當歟抑自有要領在而不係乎制之分合歟臨淮侯李公言恭少司馬辛公應乾籍錄)
(前任人姓氏勒之石而屬余記營制革興之略焉夫訏謨竭智為國揚武壮士之㮣也精白一心捍衛王家藎)
(臣之軌也執節壮猷以功德自垂不朽哲人之致也繼斯任者觀于是碑亦可以悠然興矣吉州人文紀略)
(門原在城市今移改)
(臣)等謹按以上各條附原書五軍三營團營及戎
政府
欽定日下舊聞考卷七十三
欽定日下舊聞考卷七十三舉正
三十五營原本五訛一據春明梦餘錄改(皇城東燈市大街條)
欽定日下舊聞考卷七十三舉正
