欽定日下舊聞考卷五十
城市(内城西城一)
(臣)等謹按朱彝尊原書自宣武門街西起至西北
城角俱為西城
本朝定制自泡子街南則隷南城故移於南城卷内又
發祥坊護國寺街起至德勝門街西城墻止原書
隷北城今隷西城故移叙於西城卷後又按宣武
門北有單牌樓曰瞻雲又北二里許有四牌樓東
曰行義西曰履仁南北曰大市街
原金城坊五牌二十二舖有普照寺鐵佛寺(五城坊巷衚衕集)
(臣)等謹按鐵佛寺在順城街四眼井鐵佛像現存
寺中普照寺無考
原唐淤泥寺即今鷲峯寺鷲峯者唐僧之號也見唐人
石刻心經中寺在内城西隅中有栴檀瑞相元學士程
鉅夫記其說荒唐不足信然佛之體製衣紋踽踽欲動
非近代人所能辦(春明夢餘錄)
原鷲峯寺在城西墻畔寺頗湫隘然供有栴檀佛其中
像為栴檀木衣無縫天衣目上視手左昂右頫相好端
嚴夐異常造歴代以來每隨建都之地而供養之元鐫
栴檀佛像于石而樹碑墀間恣人搨請(燕都遊覽志)
原城隍廟之南有鷲峯寺栴檀佛像高五尺許色近沈
碧萬歴中慈聖太后始傅以金(帝京景物略)
原京師鷲峯寺有栴檀釋迦接引像其足立處幾於交
趾不作八字衣紋都作直褶如出水衣附著股臂間面
目向上絶不似今滿月相也(見只編)
原淤泥禪寺心經今在京師城内西南隅鷲峯寺正書
其末曰大唐貞觀二十二年三月吉日建立碑曰宫官
張功謹敬德監造今山東河北寺院多云創自敬德或
謂是尉遲敬德考許敬宗所作敬德神道碑及本傳並
無鎮幽州事亦不當列于宫官之下也(金石文字記)
補京師有唐人所書心經三一貞觀二十二年刻石在
淤泥禪寺一趙偃書廣德二年刻石一大足年僧有晦
建(古林金石表)
(補萬歴己未鷲峯寺僧濟舟在殿誦經一士人拜墀下僧覩儀觀有異迎上殿士人不可僧固迎不已士自通)
(曰城隍也殿有戒神呵護不敢輕入語罷不見筠廊偶筆)
(臣)等謹按鷲峯寺亦名卧佛寺以寺有卧佛得名
栴檀佛像
本朝康熙四年十月奉
勑移奉弘仁寺别以銅笵如來像還供本寺栴檀佛像
自西土流傅震旦本末詳弘仁寺條下至鐫石佛
像今弘仁寺聖安寺中俱有之而燕都遊覽志所
稱樹碑鷲峯寺墀間者則無可考所傳唐時心經
石幢今現在庭内字殊惡劣絶不𩔖唐人書且考
貞觀止于二十三年幢上誤刻作三十二年又將
三字改作二字以唐人書唐時年分何至謬誤若
此其為後人偽託無疑乾隆二十六年
御製重修鷲峯寺碑文辨証甚詳足以正往昔流傳之
誤矣
增
御製重修鷲峯寺碑記鷲峯寺雖非古名刹而見稱
於帝京景物略諸書者以寺有栴檀佛像故像即功德
經所云優填王以香木付天匠所造者其成像歲月與
佛授記因緣以及西土流傳震旦始末元翰林承旨程
鉅夫記言之特詳按像自金源始顯於燕京元時由聖
安寺而仁智殿至於大聖壽萬安寺凡三易地明嘉靖
中萬安寺燬遂移奉於此本朝康熙四年
皇祖以佛像屢著靈異宜莊校寶地表自勝因而兹寺
湫隘不稱迺于液池西堧建弘仁寺為瑞相道場復笵
銅肖釋迦如來像還供寺中夫如來無所從來亦無所
去則即境即佛本不作分别觀矧佛無我相人相說
一合相即非一合相又何嘗沾沾於彼之為是而此之
為非乎寺相傳為即唐淤泥寺其說本之明大學士商
輅碑記謂剏寺時寺僧秀峯掘地得心經石幢一幢面鐫
唐貞觀二十二年敕修淤泥寺及住持三藏比丘秀峯
因僧名適同遂詡為開山宿果又以幢有宫官張功謹
敬德監造字輒云唐太宗命勛臣所建考其年尉遲敬
德久致仕烏得有至幽州建幢事且列名宫官後其妄
固無容深辨今幢尚存字惡劣不𩔖唐人書或即秀峯
詭為此刻以餙神奇無識者遂從而附會亦未可知苐
閱歲已久姑仍之而碑辭則鄙俚實甚輅文人不應出
此漫漶滅跡亦一快也乃孫承澤春明夢餘錄又以為鷲
峯者唐僧之號夫靈鷲一峯即西竺耆闍崛蘭若取以
標名其義易曉且鷲之與秀音近字殊尤不容紊承澤
生長於斯奈何隨人耳食不加之辨審乎寺既漸就頽
陁命内府葺新之俾復舊觀因舉其大略識諸碑並為
訂正如右
(增吳士雲水塘菴記略翠都城之有圓通菴與鷲峯禪刹並位其西則名山蒼井冽寒泉其東則帝宇森嚴)
(百貨時集其北則城隍坐鎮神威濯靈其南則萬井烟環鳳城旋繞以故其地最勝世為吾家社館何以呼為)
(水塘菴也以菴外两旁餘地有注水池通溝洫也何以為吾家社館也吾家聚族而購之圮則頻聚族而葺之)
(也僧何以主□道桂也道桂之師曰西宗自歙西清泉寺而來性相習故世相守也豈苐他僧不得睥睨吾家)
(之堂構亦不得睥睨僧家之衣鉢也崇禎甲戌吳士雲撰五城寺院册)
(臣)等謹按圓通菴今名圓通禪林在鷲峯寺東水
塘之說無考吳士雲水塘菴記石刻今在殿中
原天順元年五月勅戶部令順天府於大興宛平二縣
各設養濟院一所(明英宗實錄)
(臣)等謹按養濟院舊址無考今五城改設棲流所
西城二處餘四城每城各一處俱在外城每年動
支戶部銀兩安插貧病無依之人
原元世祖廟在金城坊洪武十年建(明一統志)
補元世祖廟洪武初建每歲二八月中旬擇日遣順天
府官祭嘉靖二十四年罷(明會典)
(原嘉靖二十四年禮科右給事中陳棐上言國家於歴代帝王陵寢之祭自伏羲以至宋孝宗三十五陵所祭)
(之處俱實有陵墓惟順天府所祭元世祖陵但權於府西廟址掃階蓆幄以畢事夫既曰祭陵而實無陵臣以)
(為罷之便謁春明夢餘錄原馬中錫元世祖廟作)(世祖祠堂帶夕曛碧苔年)
(久暗碑文薊門此日瞻遺像起輦何人識故墳棹楔半存蒙古字隂廊尚繪伯顔軍可憐樹老無花發白晝鴞)
(嗚到夜分東田漫稿)
(臣)等謹按元世祖廟久廢
原元佑聖王靈應廟即今都城隍廟在城西刑部街(春明)
(夢餘錄)
增都城隍廟在大都城西南隅順承門裏向西國朝所
創建有碑(元一統志)
原天歴二年加封大都城隍神為護國保寧王夫人為
護國保寧王妃(元史)
原金佑聖王靈應碑貞元元年許復書元佑聖王靈應
碑至元五年任栻撰張禮書元城隍廟碑至治四年莊
文昭書元大都城隍佑聖王廟碑泰定三年立元大都
城隍廟碑至順二年虞集撰喀喇庫庫書元護國佑聖
王記至正二十五年吳雲書(天下金石志)
補都城隍廟元碑七在寢殿後其四在左一長明燈記
立於至正二十六年十月一立於元貞元年正月韓從
政撰文許復書并篆額一立於至正四年九月余闕撰
文莊文昭書一立於至正二十五年十二月童梓撰文
吳雲書張&KR0722;篆額其三在右一立於至元五年六月任
栻撰文張禮書其兩碑則字蹟剝落不可復識矣寢殿
内朱漆木桶二大可容水數十石有萬歷時進造浴盆
及換水二碑盖都中取水甚難貯此以備不虞而道士
遂以神所沐浴謂目疾者洗之可愈用以誑人云(緇素錄)
補都城隍廟有元余忠宣公碑至正四年立石文辭猥
鄙青陽集無之非公作也(稼堂雜抄)
(臣)等謹按元時七碑久廢浴盆二今存後殿然是
否即明萬歴間所造無可考矣緇素錄所稱換水
碑二亦無存
(補韓從政佑聖王靈應碑序祀大元有天下建大都立宗廟安社稷懷柔百神凡在典者朝命通祀殷薦豐)
(腆春夏不闕至元初選都之坤方一隅命少府督工創建城隍廟不日落成丹青盡飾壯如王者之居司分善)
(惡部領山川特封佑聖王每遇朔□車馬畢集祈禱於神者莫之勝紀先至元二十八年七月七日夜文明街)
(之右盜殺銀千戶及奴二人有司繫□佑於獄考訊逾年省部委本路府推周從仕親蒞乃事從仕於二十九)
(年五月十八日引吏齊戒沐浴禱於王前同宿廡下是夜將半俄聞樂作遠則有音近則無跡徐聽鏁鑰之聲)
(殿門若開恍如神降官吏相謂曰今獲斯應殺人者神必知之次日就引囚徒審問内有趙塔齊爾者如神攝)
(之自行招說殺銀千戶者我也從此冤獄罪有所歸遠近聞之莫不驚嘆焉翰林院兼國史院從事韓從政撰)
(太常寺禮值官許復書塔察□今譯改)(按塔齊爾蒙古語瘠也舊作)
(補任栻大都城隍廟碑略患京師天下之所趨奠居者無慮百萬室是其捍災禦以顯相生人福善禍淫以)
(陰贊天道必有神焉主之國朝廟祀神於城之坤維爵號祀秩視外郡有加以宗社宫□攸在示禮重也神絃)
(歌曰麗□牲兮腯以純潔予盛兮肴以芬桂醑兮瑶樽神惟德兮是歆摐金兮節鼔我歌兮且舞白雲車兮霓)
(旌神之來兮帝庭祈年則穰兮敺魃與厲神心以懌兮報祀母替奎章閣侍書學士兼翰林侍講學士任栻撰)
(奉直大夫尚舍寺經歴冀州陰陽學正李郁書皇帝至原虞集大都城隍廟碑世祖聖德神功文武)
(元四年歲在丁夘以正月丁未之吉始城大都立朝廷宗廟社稷官府庫廋以居兆民辨方正位井井有序以)
(為子孫萬世帝王之業七年太保臣劉秉忠大都留守臣叚貞侍儀奉御臣和坦伊蘇禮部侍郎臣趙秉温言)
(大都城既成宜有明神主之請立城隍神廟上然之命擇地建廟如其言得吉兆於城西南隅建城隍之廟設)
(像而祠之封曰佑聖王以道士叚志祥築宫其旁世守護之自内廷至於百官庶人水旱疾疫之禱莫不宗禮)
(之邇來六十有餘年國家治平民物繁阜日盛一日而神之所依亦厚矣祀典之載所謂有其舉之而莫之敢)
(廢者歟廼天歴二年二月庚子皇后遣内侍傳旨中政院臣使言於上曰城隍神廟世祖皇帝時所建有禱必)
(應烜赫彰著而廟久敝弗葺無以答神明之貺以繼世祖之意請出内帑寶鈔五萬緡以修制曰可命京尹臣)
(賈某董之太史以諏日弗協請俟其吉九月參知政事臣趙世安等奉勅封神曰護國保寧佑聖王其配曰護)
(國保寧佑聖王妃至順二年二月癸亥以前所賜為未足用增賜寶鈔十萬緍大修治之平章政事臣阿爾哈)
(雅工部尚書臣永和爾實奉詔領其事且命之曰亢土而有餘貲則以賜諸廟中給恒用於是工部率其屬以)
(即役土木瓦石金碧丹堊既善既足百工並作無敢不虔未幾而告功於是有勅史臣集製文刻石以垂示無)
(窮臣集拜手稽首而言曰聖上受命自天纂承大統武臣著功在盟府百靈相協固其宜哉聖后輔佐聖明之)
(成功而一神之報亦不敢忘可以觀德可以致福可以示勸於臣矣於戲盛哉請系以詩曰維皇建國宅中圖)
(大臨制萬方式表無外列雉四周壯於天垣爰立明神以保固完司空奉詔慎擇吉土作廟坤維以祝休嘏相)
(維典則有社有方羣黎萬姓㒺敢禬禳惟神孔邇有堂有寢曰豫則康威怒斯凜歲時牲牢旨酒明粢無有小)
(大士女畢來列聖清明歲行六十風氣宣通民物豐殖相爾檐桷丹堊弗新何以妥之俾佑我人皇上至仁思)
(保赤子聖后念之命禱靈畤天高日明風塵不驚大開明堂治功告成有祈有報伊古之道出財宫府撤弊改)
(撓山藻孔文既閒既安度其王封載加彌尊神來燕喜百和萃止導天之貺為帝之祉室家祚永福祿萬年貽)
(及於民生養弗愆崇墉巖巖泰山之固神永有依斯皇多祜道園學古錄按和坦蒙古語城也伊蘇義見)
(前舊作忽都于思阿爾義見前哈雅蒙古語墻也舊作改阿禮海牙永和爾蒙古語絨也舊作巖穆忽爾今俱譯)
(補童梓加封聖號頒降宣命記建世祖皇帝定都於燕既城既隍爰命太保臣劉秉忠神祠於坤維賜額曰)
(佑聖王廟迨天歴己巳文宗勅參知政事臣趙世安加封神曰護國保寧錫香旛及褚幣五萬緍欲葺其敝太)
(史以用且弗足遂寢越至順辛未益賜緍十萬重飾像繪以朽易堅崇墉增級金碧丹堊燦然炳燿元統初今)
(上皇帝入正大統治民事神式遵祖訓肇稱殷祀詔加封曰宏仁廣惠神妃從其號至正癸夘春三月監察御)
(史和遜敏珠爾哈雅伊爾特穆爾孟克特穆爾韓楫黃䕫言比者畿甸有警雖武臣效力然全城乂安詎非神)
(之默助乎况五穀屢登疾疫不作理宜崇於昭報章達中書丞相搠公洎郎中薩哩默色員外福安都事玖珠)
(僉謂神之靈異為民捍患凡有禳祈㒺不孚應崇褒徽號於禮為當遂趣下其事於春官議於奉常謂宜加封)
(護國孚化保寧宏仁廣惠佑聖王奏聞制曰可仍頒宣命及尚醖香幣遣集賢院衆官皇姊莊靖大長公主遣)
(額琳沁佐特皇后遣資政同知圖列圖阿穆爾布哈皇太子皇妃遣長慶卿烏蘭特穆爾咸賫香幣致祭於廟耋稚)
(趣瞻牲醴交薦里人太史院管勾董本立延吳雲書大殿額飾以泥金用彰新命先是廟祠香火日盛闢□灑)
(掃未有主者長春道士張志忠承詔薦葆光大師叚志祥領其事遂度廟東隙地建元元殿傍為環宇以居道)
(流俾甲乙住持以守神祠歲久提點王道從退休於西堂至是降璽書授守真純素明善大師張德元住持本)
(宫善應元明守一大師商慎和崇元明善達妙大師朱德明並提點本宫事剏給五品印信前御史趙元僧時)
(為集賢都事實相成之衆復送志静淳真大師楊德益為宫門提舉兼提點宫門事咸議立石以紀盛典復謀)
(於本立經其費乃徵予記其實謹按祭法有功於民則祀之能禦大災捍大患則祀之故城隍之神凡天下城)
(池皆祠焉矧國都萬乘之所居四方之所仰宜百靈之所呵護也朝廷重錫嘉號以報神賜崇信可謂至矣然)
(神之影響在人之誠否靡間貴賤苟或不誠於中乃欲媚神以徼須臾之佑神聰明正直寧肯顧而歆之歟書)
(曰天道福善禍淫又曰作善降之百祥作不善降之百殃其神之謂矣賜進士出身承值郎綺源庫提舉童梓)
(撰文承事郎太子司經吳雲書丹集賢大學士光祿大夫滕國公張&KR0722;篆額按和遜蒙古語空也舊作忽先)
(敏珠爾唐古特語無違之謂也哈雅義見前舊作米只兒海牙伊爾蒙古語鋒刃也特穆爾義見前舊作野里)
(帖木兒孟克蒙古語經常之經也特穆爾義見前舊作忙哥帖木兒薩里蒙古語地弩也默色義見前舊作薩)
(哩密寔今俱譯改玖珠舊作九住今對音譯改額琳沁蒙古語寶也佐特庫也舊作亦隣真尊圖列圖蒙古語)
(有柴也阿穆爾安也布哈義見前舊作朵列圖按木不花烏蘭蒙古語紅色也特穆爾義見前舊作五魯帖木)
(兒今俱譯改明燈記補無名氏長)(大都城隍廟提點道士叩門言)
(曰君之友阜財里莽吉爾哈雅以宛平縣彰義關之西石碑道南田地廣九十畆施諸護國孚化保寧宏仁廣)
(惠佑聖王廟歲租之入以供長明燈今既授地宜刊於石俾後有所徵焉予謂城隍之祠徧天下郡邑然神之)
(所以禍焉福焉者因其人善不善非以祈禳而得而免也世之庸夫愚婦心險行僻顧乃燃黃酹醴屈膝頓顙)
(以伸斯須之敬神之視之如見肺肝然寧肯享之乎善敬神者洋洋如在其上如在其左右言焉惟恐神之聽)
(行焉惟恐神之見言行不愧於神明而有不蒙其福者乎今敏珠爾哈雅不私其財積而能散深明夫禍盈福)
(謙之理者也雖然施者固善矣苟司其租者不思以時致祭而唯私其藏非特施者是負而實欺神明矣其可)
(哉敏珠爾哈雅累官中奉大夫繕工司卿)
朱昆田原按許復所書碑本元成宗元貞元年立
石而劉同人於司直誤以元貞為貞元遂目曰金
碑又莊文昭所書碑乃至正四年立石非至治也
原都城隍廟在都城之西永樂中建中為大威靈祠後
為寢祠左右為齋兩廡為十八司前為闡威門門外左
為鐘鼔樓又前為順德門又前為都城隍門(春明夢餘錄)
原北京都城隍廟中有石刻北平府三大字此國初舊
物一老卒云其石長可丈六尺下有城隍廟三字既建
北京埋而露其頂儀門塑十三省城隍皆立像左右相
對每歲順天府官致祭(湧幢小品)
(臣)等謹按今廟中殿廡門樓規制及殿門扁額與
春明夢餘錄所載符合湧幢小品所稱儀門内塑
十三省城隍今考廟中祇列浙江等十二省城隍
而江南省獨缺蓋明代以江南省為陪京故不與
各省並耳至北平府三大字石刻久已無存矣
原宣德五年六月命行在工部修北京城隍祠(明宣宗實錄)
原正統十二年十一月重建城隍廟成(明英宗實錄)
(原明英宗碑略堂城隍廟在都城西南隅城完之日令更造焉中作正後為神寢堂之前為正門自堂左右)
(至門翼以周廊如官司之職掌以案名者十二廊東西中特起如堂者二名左右司正堂以祠城隍之神而旁)
(以居其輔相者各以序置門之外為重門東西置鐘鼔樓其後各有舍以棲其守護之人蓋總為屋以間計者)
(一百九十其地以丈計者深七十一廣四十一有奇材出于官之素具工役于力之常供一無所預于民成不)
(浹旬而功倍于累月孟子所謂不日成之或庶幾焉同上)
補嘉靖二十七年正月都城隍廟災詔工部重建(嘉隆聞見)
(紀)
(增趙符庚重修城隍廟碑略於都城西南隅朝廷建祠以奉城隍神祀嘉靖丁未燬火命工部尚書文明重)
(建萬歴乙亥孟夏重修之五城寺院冊名也西至廟東原廟市者以市於城西都城隍廟而)
(至刑部街止亘三里許其市肆大略與燈市同第每月以初一十五二十五開市較多燈市一日耳燕都游)
(覽志隍廟市月朔望念五日東弼教坊西逮廟犀廡列增城)
(肆三里圖籍之曰古今彝鼎之曰商周匜鏡之曰秦漢書畫之曰唐宋珠寳象玉珍錯綾縀之曰滇粤閩楚吴)
(越者集市族族行而觀者六貿遷者三謁乎廟者一廟建自永樂今稱都城隍之神歲春秋祀于有司二門列)
(十三省城隍冠笏立侍以帝京景物略日陳設甚夥人原城隍廟開市在貫城西每月亦三)
(生日用所需精麤畢備羈旅之客但持阿堵入市頃刻富有完美以至畫書骨董真偽錯陳北人不能鑒别往)
(往為吳儂以賤值收之其他剔紅填漆舊物自内廷□出者尤為精好往時所索甚微今其價十倍矣至於窰)
(器最貴成化次則宣德杯琖之屬初不過數金予兒時尚不知珍重頃來京師則成窰酒杯每對至博銀百金)
(予為吐舌不能下宣銅香爐所酬亦略如之蓋皆吳中儇薄倡為雅談戚里與大估輩浮慕效尤瀾倒至此)
(野獲編中書肆多在大明門之右及禮部門之外及拱原凡燕)
(辰門之西每會試舉子則書肆列於埸前每歲朝後三日則移於燈市朔朢并下澣則徒於城隍廟中燈市極)
(東城隍廟極西皆日中貿易所也燈市歲三日城隍廟月三日至期百貨萃焉書其一也少室山房筆叢)
(臣)等謹按都城隍廟廟市今每歲五月初一日起
至初十日止非復每月三日亦非歲朝後三日矣
(臣)等謹按都城隍廟歴代以來敬禮崇飾
本朝雍正四年乾隆二十八年屢
發帑興修恢宏鉅麗視昔有加庭中有碑亭二一為
世宗憲皇帝御製文碑一為
皇上御製詩文碑正殿前楹扁曰永佑畿甸聫曰保障
功隆俎豆千秋修祀典邦畿地重靈威萬國仰神
明皆
世宗憲皇帝御書後楹扁曰神依民社聯曰靈鞏天垣
和會九州風雨協報崇國祀盈寧億禩社方安後
殿扁曰福蔭黃圖皆
皇上御書
增
世宗御製都城隍廟碑文國家受
天眷命懷柔百神祀典所陳㒺不虔肅况畿甸之内輦
轂之間隂陽之所和風雨之所會人民稠集庶物蕃滋
以熙以遊以長以遂佐予茂育厥惟
神庥都城舊有廟祀
城隍之神禮臣以時享薦其内朕慮廟貎不肅展敬無
由雍正四年正月特發帑金命官修飭是年五月告成
土木之工丹雘之飾恢宏鉅麗視昔有加焉足以妥侑
神明壯觀都邑禮臣構亭礱石請賜文以為記朕惟禮
有六祈之祭書有咸秩之文皆以報賽神功為民求福
也方今海内乂安萬物得所豐亨裕大富壽康寧酒醴
牲牷豐潔咸備惟
神實歆格焉而感格之道惟在一誠蓋誠則通通則格
陟降上下錫福在人以致年穀順成閭閻樂業緐禧日
集罄無不宜將朕與百姓咸嘉賴之今廟貌聿新用誌
歲月且令祠官之有事於庭者讀其文皆知設誠於中
致恭於外齋明蠲潔克薦馨香副朕敬事神祗之意云
增
御製重修都城隍廟碑記城隍之文始著周易其麗
於秩祀蓋緣伊耆八蜡之水庸至春秋傳鄭祈四鄘宋
用馬四墉而其說差備自時厥後歴代正史未有明文
歐陽修集古錄采李陽冰城隍神記亦云祀典無之間
考王應麟困學紀聞引北齊慕容儼鎮郢城祀城隍祠
則唐以前廟食故有援据今天下自縣而州而府而省
莫不立廟而都城隍廟尤天下所會歸不與他等往往
以統隸殊制即封號品數視之然神之所為禦災捍患
與國之所以崇德報功其義等爾乃聞里閈之甿禬禳
趾錯詹詹然求神於人尸祝告語曰前攝者忠肅于氏
後代者忠愍楊氏也彼言之近鑿政與鮑至南雍州記
以蕭相國廟為城隍神略同抑不思于楊故明藎臣兹
廟剏自金元時果誰氏之司且幽冀肇域以來有城即
當有神更誰氏之司耶比歲嘗勅工官繕堞濬濠俾崇
者芘安居深者衍潤澤庶幾先成民而後致力於神惟
斯有以既其實而不徒為捧土揭木之故例矧朕敬承
上蒼鴻貺胥宇迄乎荒外西陲城郭諸國咸就戎索其
稱為行國嚮無金湯保障者亦已列堡開屯埤堄連延
塞河環絡不翅城金牙而隍蒲𩔖矣夫欲舉曶爽逖聽
之衆無一夫不宥以都人士之懷又何一城一隍之區
不可綏以都城隍之神之福哉而况省府州縣之密邇
戶闥者哉神廟自雍正丙午興修年久陊剝以今癸未
正月集將作支内府金撤而新之由寢堂廡序庖湢以
逮繚垣綽楔式奐式堅悉協程度維儀門左右植笏夾
立者兼備外省城隍肖像雖詢無典實尚不諐乎令牧
郡守方伯會朝邦畿之指遂仍而弗改又以落成嘉平
之吉於古索饗時適符爰親詣瞻禮即事製長律紀之
命並鍥於碑使祠官被以神絃祇薦時事
增乾隆二十九年
御製重修都城隍廟成因詣瞻禮詩福民育物受禋
長豈在追封侯與王八蜡水庸垂義古六爻消息溯名
詳
崇祠歲久加丹雘清蹕辰良致瓣香功著保甿同
社稷訛傳得氏或于楊允維萬姓安耕賈惟冀三時協
雨暘
盛德承
天施厚貺大清奕葉鞏金湯
增東西二感聖廟在京都城隍廟南泥像(析津志)
增石佛寺又西轉北則城隍廟自廟前巷口轉北金城
坊是此街坊之内有楊國公寺楊總統之父也坊之東
金玉府内有琉璃碧瓦所蓋八座藏藏經板在内甚為
精製文宗敕印造三十六部散施諸禪刹江南亦有賜
者坊内有軍鐵庫帝師有大佛殿在坊之東翬飛棟宇
甲於他寺(同上)
(臣)等謹按東西二感聖廟及元之金玉府軍鐵庫
大佛殿今其遺處略不復覩姑就析津志所載書
之以存古蹟
原舍飯蠟燭寺日給貧人粟米病者有醫死者與棺(五城)
(坊巷衚衕集)
原唐時禁京城丐者分置病坊於諸寺以廩之亦謂之
悲田院即今蠟燭幡竿二寺也(穀城山房筆麈)
(臣)等謹按蠟燭寺在舍飯寺衚衕今稱法光寺幡
竿寺隷中城詳本條下
(增李映斗重修法光寺碑略其鐘銘寺曰蠟燭亦曰法禁城之西里餘有古刹一考)
(光明□常舍飯於此故又謂之舍飯寺順治己亥重修立石五城寺院冊)
原咸宜坊二牌十舖有大小石佛寺能仁寺通妙宅顯
靈宫(五城坊巷衚衕集)
(臣)等謹按石佛寺在劈柴衚衕碑剝落不可讀先
寺僧掘地得石佛一乃彌勒像也寺蓋由此得名
然今並無兩寺能仁寺在兵馬司衚衕顯靈宫在
四眼井其舊門亦在兵馬司衚衕相去半里許石
額猶舊蹟也明嘉靖三年祭告碑二今並存
本朝乾隆二十一年重修殿宇宏整周以石欄有老松
六虬枝屈曲蓋數百年物也
原至元十五年命承旨和爾果斯寫太祖御容十六年
復命寫太上皇御容與太宗舊御容俱置翰林院院官
春秋致祭泰定四年造影堂於石佛寺未及遷後至元
之六年翰林院言三朝御容祭所甚隘兼歲久屋漏於
石佛寺新影堂奉安為宜中書省臣奏此世祖定制當
仍其舊報可(元史祭祀志)
原至治元年正月帝詣石佛寺以其墻垣疎壞命副樞
準台僉院阿薩爾領圍宿士卒以備巡邏(元史兵志語按準蒙古)
(東也台有也舊作术温台阿薩爾蒙古語閣也舊作阿散今俱譯改)
原元統元年正月立司禋監奉太祖太宗睿宗三朝御
容於石佛寺(元史順帝記)
(補高麗忠宣王五年九月王至大都十月帝下王于刑部既而祝髮置之石佛寺高麗史世家)
(補張翥奉迎明宗冊寶至石佛寺明日入太廟清祀禮成賦以紀事詩寶冊香輿出法宫霏煙御路曉濛濛)
(仗齊劍佩千官裏金奏簫韶九廟中宣室鬼神徵賈誼太常禮樂屬孫通小臣有幸逢熙事散作恩波四海同)
(菴蜕集)
原大能仁寺洪熙元年因舊重修(明一統志)
(增胡濙大能仁寺記略司京都城内有寺曰能仁實元延祐六年開府儀同三崇祥院使普覺圓明廣照三)
(藏法師建造逮洪熙元年仁宗昭皇帝增廣故宇而一新之特加賜大能仁之額命圓融妙慧净覺宏濟輔國)
(光範行教灌頂廣善大國師智光居之其殿堂樓閣高明宏壯像設莊嚴彩繪鮮麗禪誦有室鐘鼔有樓庖湢)
(庫廋幡幢法具靡不完美惟四天王殿以及廊廡頽圮弗稱正統八年冬少監孔哲重新修蓋并塑四天王像)
(正統九年甲子七月立五城寺院册)
原大德顯靈宫在皇城西永樂時建成化中更拓其制
又建彌羅閣嘉靖中復建昊極通明殿東輔薩君殿曰
昭德西弼王帥殿曰保真西殿有栢為雷所擘其枝委
地如屏(春明夢餘錄)
(臣)等謹按雷擘柏今無存各殿額俱燬
(原按道家之言崇恩真君姓薩氏諱守堅西蜀人在宋徽宗時嘗從虚靖天師張繼先及林靈素傳學道法而)
(隆恩真君則玉樞火府天將王靈官也嘗從薩真君傳授符法永樂中杭州道士周思得以靈官之法顯於京)
(師附體䧏神禱之有應乃於禁城之西建天將廟及祖師殿宣德中改為火德觀封薩真人為崇恩真君王靈)
(官為隆恩真君又建一殿崇奉二真君左曰崇恩殿右曰隆恩殿成化初改觀為宫加顯靈二字每歲萬夀節)
(正旦冬至及二真君示現日皆遣官致祭崇奉可謂至矣青谿漫稿)
(增倪文毅岳疏永樂中於禁城之西建天將廟及祖師殿宣德中改廟為火德觀封薩真人為崇恩真君王靈)
(官為隆恩真君又建一殿崇奉二真君左曰崇恩殿右曰隆恩殿成化初年改觀曰宫加顯靈二字遞年四季)
(更換袍服三年一小焚化十年一大焚化又復易以新製珠玉錦綺所費不貲每年萬壽聖節正旦冬至及二)
(真君示現之日皆遣官致祭其崇奉可謂至矣今就其言議之薩真人之法因王靈官而行王靈官之法因周)
(思得而顯其法之所自皆宋徽宗時林靈素輩之所傳一時附會之說淺謬如此本無可信况近年附體降神)
(者乃欽發充軍顧珏顧綸之父子其為鄙䙝尤甚往年禱雨祈晴杳無應騐則其怪誕可知但經累朝創建一)
(時難便廢毁所有前項祭告之禮俱各罷免其四時袍服宜令本宫住持并庫役人等於每年應換之日仍會)
(同道籙司掌印官照舊依期更換如法收貯不必焚化永為定例伏乞敕内府衙門以後袍服宜令本宫住持)
(製造如此則國用不至於妄費而邪術可以少貶矣春明夢餘錄)
原嘉靖三年二月營龍虎殿于顯靈宫以奉真武(大政記)
(原嘉靖壬辰上命禮部尚書夏言撰顯靈宫碑中書舍人顧亨書丹亨夢縞衣者告之曰方以𩔖聚物以羣分)
(既覺家僮報有鴈集於其家之庭院揮之不去其日上嘉其書法令附名于碑并賜羊酒果饌四友亭集)
(原永樂間有周思得者以王元帥法顯京師元帥世稱靈官天將二十六居第一位文皇禱輒應乃命祀神於)
(宫城西宣德初拓其祠宇署額曰大德顯靈宫後有東西二閣燕都遊覽志)
(原世傳靈官藤像文皇獲之東海崇禮朝夕如對賓客所征必載及金河川舁不可動問之曰上帝有界止此)
(也物帝京景略)
(臣)等謹按靈官藤像無考
(原顯靈宫道士韓承義工蹴踘肩背膺腹皆可代足兼應數敵皆給自弄可使踘繞身終日不墮燕山叢錄)
(原何景明過顯靈宫詩洞不到元宫久桃源更此行行知瑶水近坐望赤霄平草秋先長壇雲晝自生雙雙)
(玉簫發風引度仙城作大復山房集太乙祠重來空憶原李惟寅集顯靈宫先帝祈靈)
(翠華旗殿中香火儀猶具海上仙人事轉疑客與方書閒指畫老來詩律舊心思調高身健慚時輩高閣憑欄)
(眼故遲登貝葉齋稿作原馮琦顯靈宫閣)(極目長空鴈影南千峯當檻)
(落晴嵐清秋斜日窺金像古木寒雲鎻石龕地迥樓臺三島接天低煙樹萬家含虚疑縹緲緱山頂時有簫聲)
(駐鶴驂北海集)
原正德十一年十一月刑科給事中齊之鸞上言邇者
京師西角頭新設花酒店房或云車駕將幸其間或云
朝廷實收其利陛下為天地民物之主四海之富孰非
其有乃至競錐刀之利於倡優之館乎請亟罷之不報
(明武宗實錄)
(臣)等謹按花酒店無考
原金元間有僧自稱萬松野老居燕京從容菴耶律楚
材見之參學三年僧以湛然居士目之今乾石橋之北
有甎塔七級高丈五尺草生其頂有石額曰萬松老人
塔(帝京景物略)
(臣)等謹按萬松老人塔在西四牌樓南大街之西
其北則甎塔寺衚衕也塔在民居中原額無存
本朝乾隆十八年奉
敕修九級仍舊制塔尖則加合者也
(原萬松老人耶律文正王之師也其語文正王曰以儒治國以佛治心王亟稱之謂雲門之宗悟者得之於緊)
(峭迷者失之識情臨濟之宗明者得之於峻拔昧者失之鹵莽曹洞之宗智者得之於綿密愚者失之廉纖獨)
(萬松老人全曹洞之血脈具雲門之善巧備臨濟之機鋒誠宗門之大匠四海之所式範其傾心至矣老人有)
(萬壽語錄釋氏新聞又善撫琴嘗從文正王索琴王以承華殿春雷及種玉翁悲風譜贈之見湛然居士集且)
(作詩寄老人有一曲悲風對譜傳之句又嘗寄孔雀便面附以詩云風流彩扇出西州寄與白蓮老社頭遮日)
(招風都不碍休從侍者索犀牛傳之法門亦佳話也淥水亭雜識)
欽定日下舊聞考卷五十
