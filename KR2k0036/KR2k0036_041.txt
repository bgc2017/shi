欽定日下舊聞考卷四十一
皇城(三)
原北安門内黃瓦西門之裏則内官監也過北中門迤
西則白石橋萬法等殿至大高元殿則習學道經内官
之所居也其北則裏冰窨也(蕪史)
(原内官監成造定粉等粉御用彩漆膳卓膳合托合之類供應宫殿牀卓器皿生鐵錫□砂銚礶盤等件水)
(部備考監以上二條原在宫室門今移改典簿掌司寫增内官掌印太監一員總理管理僉書)
(字監工無定員掌木石瓦土塔材東行西行油漆婚禮火藥十作及米鹽庫營造庫皇壇庫凡國家營造宫室)
(陵墓并銅錫粧奩器用暨冰窨諸事明史職官志)
(臣)等謹按内官監今廢其地猶名内官監衚衕内
有大佛堂其碑記備列黃瓦門營造庫米鹽庫油
漆作外鐵作婚禮作東行西行西瓦厰石厰黑窑
厰神木厰鑄鐘厰供應厰備用厰金殿厰稻田厰
蜂窩厰東花房馬鞍房瑠璃局外冰窨等名目與
水部備考及明史所載多合又有花炮局見於火
神廟三聖神祠碑記即明史所稱火藥十作舊地
也出北口迤西為教軍場出南口則蕪史所云白
石橋也
原嘉靖四十四年十二月定新建萬法寳殿名中曰
夀憩左曰福舍右曰祿舍(明世宗實錄)
原萬法寳殿萬歷二十九年添蓋佛殿三十年額曰祖
師殿(明宫殿額名)
原嘉靖二十六年十一月圓明閣陽雷軒工成(明世宗實錄)
原天啟甲子歲吴地大水上命道經厰内官教宫女數
十人演習禳醮氅服雲璈與羽流無異仍選軀體豐碩
者一人飾為天神仗劍登壇行法不能勝介胄之重結
錦繡為之(天啟宫詞註)(以上四條原在宫室門今移改)
(臣)等謹按春明夢餘錄萬法寳殿燬萬歷二十九
年添蓋佛殿連房三十年佛殿添額名祖師殿今
白石橋西魏家衚衕有萬法殿地基頗狹似非其
舊矣
原北上西門之西大高玄殿也其前門曰始青道境左
右坊各二曰先天明境曰太極僊林曰孔綏皇阼曰弘
祐天民又閣二左曰炅(音陽)真閣右曰&KR3971;(音隂)靈軒殿之東
北曰象一宫中供象一帝君範金為像尺許乃世廟元
修之玉容也(蕪史)(原在宫室門今移改)
(臣)等謹按大高玄殿在神武門西北明嘉靖中建
本朝雍正八年修乾隆十一年復修第一重門外南面
牌坊外曰乾元資始内曰大德曰生第二重門額
曰大高玄門正殿額曰大高玄殿又額曰元宰無
為聫曰烟藹碧城金鼎香濃通御氣霞明紫極璇
樞瑞啟燦仙都後殿額曰九天萬法雷壇再後層
高閣上圓下方上額曰乾元閣下額曰坤貞宇皆
皇上御書
上每親詣瞻禮又按第一重門外左右二坊與蕪史所
載合惟先天明鏡鏡字坊上作境今改正至蕪史
所稱始青道境額及炅真等閣今俱無考
(增嘉靖二十一年夏四月庚申上於西苑建大高玄殿奉事上元至是工完將舉安神大典諭禮部曰朕恭建)
(大高玄殿本朕祇天禮神為民求福一念之誠也今當厥工初成仰戴洪造下鑒連沐元恩矧值民艱財乏災)
(變並見之日匪資洪眷罔盡消弭所宜敬以承之豈可輕忽爾百司有位務正心修已贊治保民自今十日始)
(停刑止屠百官吉服辦事大臣各齋戒至二十日止仍命官行香於宫觀廟其敬之哉因遣英國公張溶等分)
(詣朝天等宫及各祠廟行禮有明世宗實錄今崇奉尊原西苑齋宫獨大高玄殿以三清像設至)
(嚴内官宫婢習道教者俱於其中演唱科儀且往歲世宗修元御容在焉故得不廢野獲編)
(原萬歷中皇三子生鄭貴妃即乞憐於上欲立為太子北上西門之西有大高玄殿以祠真武貴妃要上詣殿)
(行香設密誓御書誓詞緘玉合中存貴妃所後廷臣敦請建儲慈聖又堅主立長上始割愛立皇長子既立遣)
(人往貴妃處索玉合至封識宛然内所書已蝕盡止存四腔素紙而已上悚然異之嗣是不復詣大高玄殿)
(先撥志始夜召詣高玄殿詩原夏言雪)(迎和門外據雕鞍玉蝀)
(橋頭度石欄琪樹瓊林春色静瑶臺銀闕夜光寒爐香縹緲高玄殿宫燭熒煌太乙壇白首豈期天上景朱衣)
(仍得雪中看玄桂洲集高玄官殿五雲横先帝祈靈禮原楊四知高殿詩)
(太清鳳輦不來鐘鼔静月明童子自吹笙長安客話)(以上四條原在宫室門今移改)
原始陽齋在無上閣左象一宫在無上閣右(桂洲集)
(原夏言始陽齋贊動大哉乾元萬物資始浩浩其天純亦不已無極太極而生陽乘龍御天變化無方於皇)
(聖人與天合一有齋道存神明之室又象一宫贊惟天高明得一以清惟地安貞得一以寧惟皇作極法象天)
(地守一抱元長生久視大陽正中帝德猶龍一氣迴旋造化之功同上)
(原象一宫門左右石碑各一刻宫眷人等至此下車馬天啟宫詞註)
(原門前二亭鈎簷鬭桷極盡人巧中官呼為九梁十八柱金鼇退食筆記以上四條原在宫室門今移改)
(臣)等謹按始陽齋無上閣象一宫俱無考門前二
亭所謂九梁十八柱者今煥然也
原紫禁城有護城河河外即御溝也河自北閘口分流
經内官監白石橋大高玄殿之東北上西門之外至紫
禁城下而東而南經太廟之東玉芝宫飛虹橋之西而
其在西一派則自太社太稷壇西至靈臺寳鈔司之東
合流於湧福之河以出(慤書)(原在宫室門今移改)
增萬歲門在南曰北上門左曰北上東門右曰北上西
門再南過北上門則元武門北上西門之西曰乾明門
曰西上北門(天府廣記)
原大高玄殿稍西曰石作有閣又西曰乾明門迤南曰
兵仗局每年七夕兼供宫中乞巧針亦稱為小御用監
曰西直房即袍房也曰舊監庫屬内官監曰尚膳外監
曰甜食房造絲窩虎眼糖松餅曰西上北門其東則西
下馬門矣(蕪史)(原在宫室門今移改)
(臣)等謹按石作閣今廢其地猶存大小石作之名
(補内臣張維好文能為詩常在上左右上愛任之呼為秀才命掌兵仗局駕嘗幸局觀所造兵器時玩弄之維)
(奏言兵凶器非至尊所宜操上笑而止因令内豎勝兵者肄習之或言先朝有内教場以歲時演習武備蓋指)
(武宗時事也上欣然舉行選内豎得二千餘人分班操練每以五鼓從東安門入及晨而散略如三營操練法)
(礟聲相聞閣臣以為言上令文書官傳諭不久當罷臺省亦有言者而董主事基言極剴切上怒謫外任廷議)
(洶洶閣臣深以為憂乃因文書房傳語司禮諸大璫云此事關係禁廷諸人皆擐甲荷戈未明而入内設姦人)
(竄入其中為害叵測如有緩急外庭不得聞宿衛不得入吾輩大臣束手無計此皆公等剝膚之患也諸大璫)
(皆竦然變色乃乘間以閣臣言立奏上遂止雜記原在宫室門今移改)(賜間堂)
(增兵仗局掌印太監一員提督軍器庫太監一員管理僉書掌司寫字監工無定員掌製造軍器火藥司屬之)
(職明史官志)
(臣)等謹按西華門外街西有明季兵仗局佛堂内
有米漢雯重修碑記則兵仗局即在此地
本朝康熙三十九年
勅改為萬夀興隆寺前殿外額曰顯靈塵世殿中額曰
摩利攴天中殿額曰興隆寺又有墨刻心經寳塔
一軸皆
聖祖御書
增福佑寺在西華門北街東(一大清統志)
(臣)等謹按福佑寺雍正元年建正殿恭奉
聖祖仁皇帝大成功德佛牌東案陳設
御製文集西設
寳座殿額曰
慈容儼在前殿額曰慧燈朗照大門外有東西二坊東
曰佛光普照曰聖德永垂西曰澤流九有曰慈育
羣生皆
世宗御書
增昭顯廟在興隆寺南(一大清統志)
(臣)等謹按昭顯廟雍正十年
勅建以祀雷神有
世宗憲皇帝御書導和宣豫額
增静默寺在西華門外(一大清統志)
(臣)等謹按寺碑云寺為明季關帝廟舊址
本朝康熙五十二年重建寺門有
勅建静默寺額正殿額曰静默寺後殿額曰璿樞轉福
皆
聖祖御書
原自西上北門過西上南門則御用監也又南曰靈臺
曰寳鈔司其署在臨河後倚河有泡稻草池池中石灰
濾渣積成卧象形因名曰象山作房七十二間各具一
竈突名曰七十二凶神自西中門之西則尚寳監也鷹
坊司也再西出西苑門(蕪史)
(原御用監成造五色雕填剔漆龍牀頂架袍匣服廚寳箱及壇廟供器上用兜羅絨袍應用魚牙柘茨安置各)
(宫牀櫃膳卓天燈萬夀燈日月仙燈上二條原在宫室門今移改)(水部備考)(以)
(增御用監掌印太監一員裏外監把總二員典簿掌司寫字監工無定員凡御前所用圍屏牀榻諸木器及紫)
(檀象牙烏木螺甸諸玩器皆造辦之又有仁智殿監工一員掌武英殿中書承旨所寫書籍畫冊等奏進御前)
(職明史官志)
(臣)等謹按御用監廢其舊址今為玉鉢庵即明真
武廟也在西華門外西南庵内有翰林院侍讀曹
曰瑛重修真武廟碑記又西南有關帝廟為御用
監南庫舊址亦有碑
(增曹曰瑛重修真武廟記略云房紫禁城西華門外西南里許乃前明御用監舊址也舍盡為軍民所居惟)
(真武廟存焉殿前有古玉鉢一口大可容二十石山龍海馬雲容水態備極雕鏤之巧且露處庭中久歴年所)
(沐日月之精華經風雨之嘘潤斑斕光彩奪人心目以故文人墨士時供訪觀憶余于儤直之暇亦曾摩娑數)
(匝徘徊久之深嘆有器如此而竟散置于禁近之地也辛丑春僧性福過訪云住此三十六年一瓦一木咸出)
(行乞至康熙五十年庀材鳩工重建真武殿三楹復建前殿三楹供大士像移玉鉢於座下疊石為小山貯水)
(於玉鉢以示普陀南海之意左右增修禪堂各三楹雖殿宇無多而鐘鼓不缺更喜落成之日適值)
(今上御極六十年甲歷初周香燈佛火朝夕諷禮仰祝我)
(朝寳歷萬年之盛敢乞一言記之是為記)
(臣)等謹按元史世祖紀至元二年十二月瀆山大
玉海成勅置廣寒殿輟耕錄謂之玉甕後在西華
門外真武廟中俗稱為玉鉢因以名庵
本朝乾隆十年
勅以千金易之移置承光殿
御製玉甕歌並
命内廷翰林等分賦鐫勒楹柱十六年重修是廟别製
石鉢以存舊名
御製詩及玉甕相傳始末詳見
宫室門
(增明嘉靖癸丑修造南庫碑記略云監御用監初立為行在作房次改御用司宣德朝更為置設公廳各庫)
(作東則外庫大庫西則花房庫作南庫冰窨左右四作曰木漆碾玉曰燈作曰佛作)
增西苑門迤南向東曰灰池(春眀夢餘錄)
(臣)等謹按御用監諸庫作今廢惟冰窨尚存又東
南掌儀司署有觀星臺即蕪史所稱靈臺也又織
女橋南真武廟中有眀萬歷八年重修寶鈔司内
真武廟碑記則真武廟即寶鈔司故址也灰池象
山作房竈突久廢今其地猶有七十二烟洞之名
按高士竒金鼇退食筆記南花園在西苑門迤南
東向眀時曰灰池種植瓜蔬於炕洞内烘養新菜
以備春盤薦生之用立春日進鮮蘿葡名曰咬春
本朝改為南花園雜植花樹凡江寧蘇松杭州織造所
進盆景皆付澆灌培植又扵煖室烘出芍藥牡丹
諸花每歲元夕賜宴之時安放是今之南花園即
灰池舊址尚寶監鷹坊司無考
原左臨海亭右臨海亭在西苑門外嘉靖二十三年五
月建(明宮殿額名)(原在宫室門今移改)
(臣)等謹按左右臨海亭久廢
原乾明門在大高玄殿之西承光殿之東(金鼇退食筆記)(原在宫室門今移改)
(臣)等謹按大高玄殿之西
承光殿之東街北今為桑園門街南今為蕉園門俱詳
宫室門
原太液池中駕長橋兩端立二坊西曰金鼇東曰玉蝀
天氣清明日光滉漾清澈可愛(戴司成集)
(臣)等謹按玉蝀橋亘太液池中橋有九門中門南
額曰銀潢作界聫曰玉宇瓊樓天上下方壺員嶠
水中央北額曰紫海迴瀾聫曰繡縠紋開環月珥
錦瀾漪皺煥霞標皆
皇上御書
又按
御製過玉蝀橋詩已恭載宫室門茲不復綴
(原王世貞正德宫詞酒金鼇橋畔柳絲長舴艋艙頭有柘黃六院小兒初病御前親自過魚湯弇州山人)
(稿董穀玉蝀橋詩原)(正愛湖光澄素練却看人影度長)
(虹宫牆睥睨斜臨碧水殿罘罳遠映紅宛轉銀河横象緯依稀太液動秋風西華門外塵如海一入天街迥不)
(同子豢龍集)
(原區大相春日過玉蝀橋詩右雕欄宛轉度芳溪映日春旗拂綵霓碧浪晴開天苑青山近出帝城西潭魚)
(在沼驚人躍谷鳥銜花近水啼唯有岸楊汀草綠長承玉輦幸金堤海目集以上四條原在宫室門今移)
(改)
原由金海橋玉熙宫迤西曰櫺星門迤北曰羊房夾道
牲口房虎城在焉内安樂堂在焉成化間萬貴妃專寵
孝穆紀皇后有娠託疾居此誕生孝宗(蕪史)
原金海橋之北曰玉熙宫曰承華殿曰元熙殿曰寳月
亭曰清馥殿曰騰禧殿(同上)
原玉熙宫二坊曰熙祥熙瑞後殿曰清仙宫東夀祺齋
西祿祺齋又有鳳和居鸞鳴居仙輝館仙朗館(明宫殿額名)
原神廟設玉熙宫選近侍三百餘員學宫戲駕陞座則
承應之劉榮即其一也(蕪史)
原玉熙宫在西安裏門街北金鼇玉蝀橋之西明神宗
時選近侍三百餘名扵此學習官戲歲時陞座則承應
之各有院本愍帝每宴玉熙宫作過錦水嬉之戲一日
宴次報至汴梁失守親藩被害遂大慟而罷自是不復
幸玉熙宫矣(金鼇退食筆記)
(臣)等謹按金海橋即玉蝀橋玉熙宫久廢按金鼇
退食筆記玉熙宫在金鼇玉蝀之西
本朝改為内廐豢養
御馬今陽澤門内小馬圈即其地也承華殿元熙殿寳
月亭俱詳
宫室門
原櫺星門迤西曰西酒房曰西花房曰大藏經厰即司
禮監之經厰也(蕪史)
原羊房夾道舊有貞慶殿萬歷三十一年八月毁(明宮殿額名)
原正德八年五月詔建延夀僧寺堂釋殿于西内經厰
(大政記)
原司禮監大藏經厰按碑記皇城内西隅有大藏經厰
隸司禮監寫印上用書籍及造制勅龍箋處内有廨宇
庫藏作房及管庫監工等處官員所居藏庫則堆貯歴
代經史文籍三教番漢經典及國朝列聖御製御書詩
賦文翰印板石刻于内作房乃匠作印刷成造之所其
印板用久糢糊則入池刷洗復用建自正統甲子歴至
嘉靖戊午世宗皇帝造元都宫殿將本厰大門拆占廨
宇等項雖存而官匠出入狹隘不便隆慶改元元都拆
毁其後内監展拓舊基重加修飾始於萬歷三年二月
落成于五月(燕都遊覽志)(以上四條原在宫室門今移改)
增大藏經厰在玉熙宫遺址之西即司禮監經厰也貯
經書典籍及釋藏諸經(金鼇退食筆記)
(臣)等謹按陽澤門迤西出三座門轉北則羊房夾
道也延夀庵在羊房夾道路西庵基頗狹棟宇無
多院牆南面有康熙中重修碑記庵内有嘉靖六
年鐘一上鑄延夀庵及内府安樂堂佛堂永遠供
奉等字是安樂堂在西内經厰延夀庵則其佛堂
也稍西為經板庫則燕都遊覽志所云藏庫以貯
經史文籍番漢經典及御製詩文印板者也有三
佛庵碑記可考又考春明夢餘錄貞慶殿萬歷三
十一年已拆去為大山子工所用西酒房西花房
考金鼇退食筆記云久廢今羊房夾道迤西酒醋
局巷内有真武殿至今稱為酒房蓋即西酒房舊
址也
原清馥殿前有丹馨門錦芳翠芬二亭嘉靖十一年三
月建(明宫殿額名)
(原嚴嵩賜遊清馥殿詩馳十里宜春苑金堤覆綠楊水涵瑶殿碧花蔟錦亭芳道通長樂離宫接建章徵臣)
(一何幸留賞沐恩光鈐山堂集)(以上二條原在宫室門今移改)
增弘仁寺在太液池西南岸(城冊)
(臣)等謹按弘仁寺地最爽朗即明清馥殿舊基康
熙五年改建為寺迎旃檀佛像居之恭勒
聖祖御製碑記又六十年
聖祖御製旃檀佛西來歴代傳祀記乾隆二十五年
皇上發帑重修恭勒
御製重修碑文正殿額曰祇林妙相後樓額曰雲蔭樓
皆
皇上御書
增弘仁寺前樹二坊東曰廣恩敷化西曰普度能仁入
寺數武白石甃方池上跨三梁綠荷出水朱魚吹藻其
西作龍首自牆外汲太液水貫注之池北天王殿殿
東西分峙兩樓以懸鐘鼓再進為慈仁寳殿左曰弼教
右曰翊化又進為大寳殿左曰覺德右曰普慧旃檀佛
像高五尺鵠立上視後瞻若仰前瞻若俯衣紋水波骨
法見其表左手舒而直右手舒而垂肘掌皆微弓指微
張而膚合三十二相中鵝王掌也勇猛慈悲精進自在
以意求之皆備相傳為旃檀香木扣之聲鏗鍧若金石
入水不濡輕如髹漆晨昏寒暑其色不一大抵近於沉
碧萬歷中慈聖太后始傅以金(金鼇退食筆記)
(臣)等謹按弘仁寺正殿及後樓額皆
御書已詳見前條其餘坊殿諸額名俱仍舊惟普慧覺
德二殿額左右易置耳
(原優填王勅國出巧匠會以牛頭旃檀作佛像形供養晨夕禮拜是時波斯國王聞優填王作佛像供養亦召)
(巧匠語以如來形體當以真金作佛像形即令紫磨作如來相亦五尺餘時閻浮提中始有二像也增益阿)
(含經九十日在忉利天為母說法時優填王思佛請目原佛)
(犍連神通攝匠人俾雕佛匠六雕得三十二相惟釋摩梵音像雕不得傳燈錄)
(原京師旃檀佛以靈異著聞海宇王侯公相士庶婦女捐金莊嚴以丐福利者歲無虚日故老相傳云其像四)
(體無所倚著人君有道則至其國國初時尚可通一綫無礙今則不然矣輟耕錄)
(原旃檀佛像元自仁智殿奉迎于萬安寺之後殿百四十餘年迎于慶夀寺至嘉靖十七年居百二十餘年因)
(寺回祿表聞于上奉迎于鷲峰寺至今萬歷二十五年丁酉居五十八年計自優填王造像之歲當穆王十二)
(年辛夘至今萬歷丁酉凡二千五百八十餘年瑞祥來儀記)(以上四條原在城市門今移改)
增
聖祖御製弘仁寺碑文朕惟佛教之興其來已久使
人遷善去惡隂翊德化不可忽也茲旃檀像自佛初成
道刻表以來屢著靈異尤當景崇今特擇景山西之善
地創建殿宇於康熙四年十月二十七日自鷲峰寺
遷移供奉配以菩薩從神為
宗社永呵護生民祈福佑威儀不遠資瞻禮焉是用勅
名弘仁勒諸貞珉以志不朽云
增
聖祖御製旃檀佛歴代傳祀記朕聞佛法誘善懲惡
有禆世教故歴代尊崇流傳靈異厥蹟甚著按元翰林
學士程鉅夫旃檀佛像記佛道成思報母恩遂昇忉利
天為母說法優填王欲見無由乃刻旃檀為像佛自忉
利復下人間見所刻像摩頂受記曰我滅度千年後汝
往震旦廣利人天自是像在西土一千二百八十餘年
龜茲六十八年涼州一十四年長安一十七年江南一
百七十三年淮南三百六十七年復至江南二十一年
汴京一百七十六年北至燕京供聖安寺十二年又北
至上京大儲慶寺二十年南還燕宫内殿五十四年元
丁丑歲三月燕宫火復還聖安寺五十九年至元十二年
乙亥迎供萬夀山仁智殿二十六年己丑遷大聖夀萬
安寺後殿又按明萬歷間釋紹乾瑞像來儀記明初自
萬安寺遷慶夀寺嘉靖十七年寺焚遷鷲峯寺一百二
十八年康熙四年創建弘仁寺自鷲峯寺迎供至今又
五十七年矣計自優填王造像之歲當周穆王十二年
辛夘至康熙六十年辛丑凡二千七百一十餘年昭昭
瑞像肇自西方流傳中土光明瑩潔今古常存考歴代
之往蹟昭新創之宏規勒諸貞珉以記盛事垂之永久
用誌不朽云
增
皇上御製重修弘仁寺碑文弘仁寺者康熙四年奉
勅所建移供鷲峯寺旃檀瑞相於斯我
皇祖再世如來現轉輪王相以金仙象教流傳資翊治
化因而遠溯靈蹤俾人天廣利迄今垂及百年丹雘之
煥者日以剝龍象之獰者日以削敬惟開歲為
聖慈七旬大慶今歲又朕五十誕辰思所以繩
寳構祝
鴻禧者爰以孟陬之吉出内府帑重加修葺閱八月訖
工展禮為讚有瑞紀庚辰重輪奐竒從辛夘肇胚胎之
句蓋誌實也朕惟君子體仁則為弘世尊闡仁則為能彼
弟子之未臻師學者尚不識何為弘而何為能有似與
仁背馳宜乎儒者之闢為異端矣我
皇祖内外一如本末共貫六十一年深仁厚澤普被蒼
生則其弘也為何如抑其能也為何如此寺之建豈徒
以人天福德供養世尊已哉經言世尊具三十二相八
十種好然若以色見聲求即毘首天匠徒勞畫炭無有
似處設諸淨信一舉念皈依亦得即覩百千萬億化身
所謂即心即佛不可言同何況云異而彼優填王橅笵
瑞相譬如日光月光本來圓滿一切衆生扣槃捫籥今
將與操熒爝者求羲馭曷若引金燧以晞陽將與挹涓
勺者擬望舒曷若懸芳諸而衍潤矧爾時授記真容威
德自在乃者勝旛法鼓莊嚴端好非謂與諸天寶網種
種供養無二無别以是助宣聖教永闡慈仁即現無量
夀身而為說法則猶我
皇祖上為
宗社延庥下為蒼黎祈祐之
志而瑞相因緣詳著
皇祖御銘者此不復書
增乾隆二十五年
御製重修弘仁寺敬讚旃檀寳相忉利天宫去復回
旃檀摩頂記如來自茲震旦輝佛日不盡恒沙演法雷
瑞記庚辰重輪奐竒從辛夘肇胚胎(釋紹乾瑞相記優填王造像之歲當)
(周穆王辛夘之年云)惟無量夀福無量斂錫敷思遍九垓
增乾隆三十九年
御製過弘仁寺瞻禮作飛來舍衛國靈蹟孰能詳如
是相好在經過瞻禮常當春忍草秀不夜慧燈光設繹
弘仁義吾尤勉未遑
(臣)等謹按弘仁寺
御製詩謹繹有關紀述者恭載卷内餘不備錄
(原程鉅夫旃檀佛像記則蓋聞道非有像作易者必擬諸形容法本皆空度世暫資於色相謂如指空為鏡)
(不若以鏡而喻空即樹占風將使識風而忘樹是以雙林付囑舍利以凡聖而遍分千輻經行足跡亘古今而)
(長在非炫神通於幻境實開方便於迷津所謂由目以會心即心而印佛者也按大藏功德經佛昇忉利天度)
(夏三月為母摩耶說法爾時優填王常懷渴仰而不得見勅彼國内巧工造佛形像禮拜供養毘首羯磨天化)
(為匠者即白王言但我工巧世中為上王即選擇香木肩自負荷持與天匠操斧斵木其聲上徹三十三天至)
(佛會所以佛神力聲所及處衆生罪垢煩惱皆得消除又觀佛三昧經佛昇忉利天既久優填王不勝慕戀鑄)
(金為像聞佛當下以象載之仰候世尊猶如生佛乃遥見佛足步虚空蹈雙蓮花放大光明佛語像言女于來)
(世大作佛事我滅度後我諸弟子付囑于女然則萬影沈江如如不異孤光透隙一一皆□夫豈擇地而容蓋)
(亦隨緣而應望梅林而止渴靡不同沾汎竹葉以言歸誰堪共載惟我聖天子道躋往聖慈等覺皇祝長樂之)
(春秋恒依佛地企如來之歲月坐閱人天爰命集賢大學士李衎與昭文館大學士頭陀大宗師溥光等大海)
(雲寺住持長老某大慶夀寺住持長老智延大原教寺住持講主某大崇恩福元寺住持講主德謙大聖夀萬)
(安寺住持都壇主德嚴大普慶寺住持講主某緒究毘尼經典討論瑞相源流乃有阿閣鵷鸞法筵龍象五千)
(四十八卷歴劫藏心十方三世諸尊宿生摩頂莫不恪承淵旨同述勝因曰釋迦如來淨飯王之太子生於甲)
(寅四月八日是為成周昭王二十四年既生七日佛母摩耶夫人往生忉利至昭王四十二年壬申太子十九)
(棄位出家修道至周穆王三年癸未道成八年辛夘思報母恩遂昇忉利天為母說法優填王欲見無從乃刻)
(旃檀為像目犍連慮有缺謬躬攝三十二匠升天審諦三返乃得其真既成國王臣民奉之猶佛是年佛自忉)
(利復下人間此像躬迎低頭問訊佛為摩頂受記我滅度千年之後女往震旦廣利人天由是像居西土一千)
(二百八十五年龜茲六十八年涼州一十四年長安一十七年江南一百七十三年淮南三百六十七年復至)
(江南二十一年汴京一百七十六年北至燕京居今聖安寺十二年又北至上京大儲慶寺二十年南還燕宫)
(内殿居五十四年大元丁丑歲三月燕宫火尚書省舒穆嚕公迎還聖安居五十九年而當世祖皇帝至元十)
(二年乙亥遣大臣博囉等備法仗羽駕音伎四衆奉迎居于萬夀山仁智殿丁丑建大聖夀萬安寺二十六年)
(己丑自仁智奉迎居于寺之後殿馬元貞元年乙未成宗皇帝親臨奉供大作佛事計自優填造像至今奉詔)
(纂述之歲是為延祐三年丙辰二千三百有七年噫四大海中頓覺業風之息一彈指頃不知賢劫之過嘉與)
(涵靈從茲安隠于是集賢大學士陳灝以述上聞有旨授臣鉅夫俾為之記臣謹奉詔言曰粤自古初聖人教)
(民報本返始而祭祀之禮居其一廟則木為之主饗則孫為之尸及其後也乃有像設焉而不知其所從始由)
(斯觀之其原于梵俗也與夫佛為世中尊又何俟于贊然欲知佛之為佛不當于其身而況于其似然苟不自)
(其外而求之又將無所措其力是故佛雖多訓然往往自即其身以言蓋因以卜人心進退之兆若于其麤者)
(猶惓惓不怠焉則其進也殆庶幾乎此佛之意也陛下考百王之度酌羣言之藴上以惇孝下以施仁靳于厚)
(天下者無所不用其極至于規人于善足以輔吾政教之所不逮者亦以天下之心為心而從之而非若彼内)
(祠祕祝者之為也夫以金石之悍堅猶未能必其可久今以一木之為而綿歴獨若此然則佛之自衛者固甚)
(周而人之奉佛也抑豈手足之功哉于以見人心之仁推諸四海而準而性善之說果不誣矣嗟夫遡沿二千)
(年有竒至於陛下然後發德音紀鴻烈非緩也熙明之治至是而始隆雖典祀之外猶必以斯文文之也然則)
(化之漸被者廣矣不其盛與記洛陽之伽藍筆多慚于董史頌西方之無量心共祝于堯年莫測真如徒欣聖)
(際謹記旃雪樓集原劉迎檀像詩)(我昔遊京師稽首禮瑞像堂堂紫)
(金身示現大法藏莊嚴七寳几重疊九霞帳光如百千日晃耀不容望想初法王子運力攝諸匠瓌材發神秘)
(妙斵出智創風流蜀居士翰墨老彌壯雷霆大地底音樂諸天上猶疑三十二不具梵音相不知一點真正勝)
(千語浪嗚呼五因緣語綺反成謗我今獨何幸相見問無恙文殊本無二何處覓真妄廣修香火供獲脱煩惱)
(障天龍想驚喜訶衛日歸向已覺海潮音人天會方丈山林長語)(以上二條原在城市門今移改)
(臣)等謹按旃檀佛像源流元明以來惟程鉅夫所
記甚詳其言自西土至龜茲尋入中國自是而涼
州而長安而江南而淮南復自淮南至江南由汴
京而至燕京復自上京還燕京皆有年歲可考其
系干支者與歴代年表頗相合明萬歷間釋紹乾
作瑞像來儀記雖亦原本鉅夫之說而紀年譌舛
甚多如周穆王五十一年為庚午而紹乾誤作壬
申元太祖即位十二年為丁丑至世祖至元十二
年乙亥計五十九年而紹乾誤作一十九年其不
及程記之足據明矣又紹乾記謂像自金時至燕
京初居憫忠寺又北至上京大儲慶寺復還燕京
居於内殿及元代因内殿火像移聖安寺後迎入
萬夀山仁智殿嗣復移奉大聖夀萬安寺明初自
萬安寺遷慶夀寺嘉靖間寺燬遷鷲峰寺所記金
元時事與程記略同惟紹乾云像初居憫忠寺而
程記作聖安寺今考憫忠寺並無瑞像遺跡而聖
安寺則有笵銅瑞像並刻像於碑與旃檀像相髣
髴碑為明僧通月記亦止言居聖安而不言憫忠
則紹乾記之不及程記益明矣考聖安寺明正統
間改為普濟寺寺有二碑詳修葺始末閱年既久
頽圯特甚茲奉
勅重修復以聖安為名其寺中舊有銅像視旃檀像較
小不足傳信
特命迎奉大内
詔所司虔選旃檀肖瑞像雕製還之聖安寺以存舊蹟
其功德益不可思議矣又按仁智殿應在今白塔
山其遺址已無可考至大聖夀萬安寺即今妙應
寺慶夀寺即今雙塔寺俱無瑞像源委兩寺皆係
燼後重修其不復有蹤跡可尋固無足怪惟鷲峰
寺今為西長安門西之卧佛寺
本朝康熙四年自鷲峰寺移奉弘仁寺見於
聖祖仁皇帝御製碑記則鷲峰為像所經歴信而可徵
今瑞像供奉弘仁寺中莊嚴相好經久長新寺因
是並有旃檀之名若夫瑞像因緣自有
聖祖御碑足以傳信萬世來儀記之傳聞異辭乃緇流
考訂之疎更無庸深辨矣
增仁夀寺在弘仁寺東(一大清統志)
(臣)等謹按仁夀寺乾隆二十六年建大門恭懸
御書仁夀寺額殿中圓外方中央及八方供長夀佛中
有複壁壁上悉供諸佛東西南北各闢一門甃以
白石每門俱刻
御書額聫東之額曰最勝因緣聫曰香臺圍繞花霏雨
毫相光明月印川南之額曰總持夀世聫曰螺髻
齊瞻安樂相珠胸全現吉祥文西之額曰無邊功
德聫曰一切寳燈輝妙喜大千圓鏡納須彌北之
額曰永駐祥輪聫曰檀薰合證莊嚴具龍護常資
福德多
原正德十一年二月命右都督張洪監督團營西官廳
復指揮僉事神周官代洪管勇士營時江彬許泰皆以
邊將得幸上好武特設東西兩官廳于禁中視團營東
以太監張忠領之西以泰領之周嘗以罪坐謫附泰洪
亦得進用未幾益以劉暉皆賜國姓為義子四鎮兵號
外四家彬兼統之上又自領閹人善騎射者為一營謂
之中軍晨夕操練呼譟火礟之聲達於九門浴鐵文組
照耀宫苑上親閱之名曰過錦言望之如錦也諸軍悉
衣黃罛甲中外化之雖金緋盛服亦必加此於上泰及
周等遮陽帽上飄靛染天鵝翎以為飾貴者飄三英次
二英兵部尚書王瓊得賜一英冠以下教場自謂殊遇
焉(明武宗實錄)
原嘉靖三十年上更定營制命改舊内教場名曰内㦷
營欲以團操内使次年二月工部請營建祀所并營舍
中立一臺備御視上乃遣朱希忠告廟尚書歐陽必進
祭司工之神(明世宗實錄)
(原李夢陽内教場歌同雕弓豹鞬騎白馬大明門前馬不下竟入内伐鼓大耶宣府耶將軍者許耶武臣不)
(習武奈彼四夷西内樹旗皇介夜馳鳴礟烈火嗟嗟辛苦崆峒集)
(原文徵明詩盡日上宫牆飛紫埃先皇閱武有層臺下方馳道依城東面飛軒映水開雲傍綺疏常不散鳥)
(窺仙仗去還來金華待詔多頭白欲賦長楊媿不才甫田集以上四條原在宫室門今移改)
(臣)等謹按内教場今名教軍場在今弘仁寺東北
其地有三聖祠祠内有碑略云教場内三聖祠以
祠火神水草神馬帥又云禁旅之設遴拔監局諸
司内員精健者三千人統以總提分治以中軍領
以總牌次設明甲硬弓隨伍等官於大内西北二
處分場訓練後皆併練於此
欽定日下舊聞考卷四十一
欽定日下舊聞考卷四十一舉正
過北中迤西原書中字下落門字今據春明夢餘錄
增(北安門内黃瓦西門條)
先天明境原書境訛作鏡今據牌坊改(北上西門之西條)
純亦不已原書亦訛作文今改(夏言始陽齋贊)
統宗殿原書訛作摠今改(大光門殿内條)
旃檀佛像元自仁智殿首增五字
欽定日下舊聞考卷四十一舉正
