欽定曰下舊聞考卷一百十六
京畿(薊州三)
原紫蓋峯在盤山中央(盤山志)
(臣)等謹按紫蓋峯居人又稱為中臺今為
行在外八景之一
增乾隆十二年
御製紫蓋峯詩一峯居中臺圓峭離立單樹秀澤蔚
如華蓋諸峯駢羅若拱而伏於形勢為特尊鼇柱千秋
鎮太寧諸峯拱伏儼來庭疇人試問應難測華蓋垣中
第幾星
(臣)等謹按紫蓋峯
御製詩恭載首見之篇餘不備錄
增古中盤在紫蓋蓮花毘盧三峯之間相傳寳積住靜
處(盤山御定志)
(臣)等謹按古中盤寺乾隆十四年奉
勅重修四十年
賜名慧因寺寺内恭懸
聖祖仁皇帝御書額曰門外一峯殿前恭建
聖祖御製詩碑亭殿内額曰槃阿精舍聯曰階下泉聲
答松籟雲間樹色隱峯螺崖石上勒萬象迴薄四
字皆
皇上御書
增
聖祖仁皇帝御製古中盤望蓮花峯詩中盤遥望蓮
花峯日映山林氣色重老衲吟詩渾半偈翠輿臨發又
從容
增乾隆十二年
御製古中盤詩塔院經行石磴紆灑然精舍出塵區
雲容自在舒還卷山色何妨有若無只有天高萬象
低登臨拾級一攀躋僧人白足石橋畔三笑還如過虎
谿門外一峯積翠浮(寺中門外一峯扁聖祖御賜也)淙淙玉乳澗
邊流常時怪底雲霞護四字摽名
聖蹟留試搯山花佛鉢澆偷閒聊爾坐僧寮開窗慢
為山深慮山越深斯見越遥
增乾隆四十年
御製遊古中盤僧以寺無名乞額題之曰慧因寺詩以
誌事徑入松門别一天(道傍古松插㙷虬幹旁出騎行其下宛若松門)千巖
萬壑靄春烟且教清蹕停牆外遂易輕輿進寺前古佛
無言惟默坐山僧自謂不參禪慧因允請為題額七字
誌從乙未年不識無名勝有名憐他屈膝一番誠慧
非定慧曾參透因是何因可悟明須解了心應放下漫
誇題額以為榮東廂精舍試清憩憑牖聊抒暢攬情
(臣)等謹按古中盤
御製詩謹繹有關紀述者恭載卷内餘不備錄
補青溝居盤山之中羣峯圍繞水滙于一逆流而西自
天成寺水口出山(四正山居志)
增盤谷寺即青溝禪院康熙十年僧智朴建(盤山御定志)
(臣)等謹按盤谷寺在青溝舊名青溝禪院為
行在外八景之一康熙十七年
聖祖仁皇帝勅賜盤谷寺額殿前恭立
聖祖御製賜僧智朴詩並
皇上御製恭依元韻詩碑殿内額曰定力周圓聯曰一
聲清磬動耶靜萬疊浮雲假也真又聯曰虛忩不
礙疎還密詰逕何妨靜以深皆
皇上御書
增
聖祖仁皇帝御製甲申春謁
陵回鑾路經盤山有僧智朴呈接駕詩即用原韻二首
廿載常輕步年華去莫從古松分遠近老衲自舂容
問及當時景猶疑隔嶺重山高勞脚力來往遍雲峯
鈴鐸鳴山下田疇雨露恩經聲連靜舍法語閉柴門隱
跡安無意清思禮世尊春風來拂面依舊是乾坤
增乾隆七年
御製盤谷寺恭依
皇祖聖祖仁皇帝原韻時廵行夏令秋稔賴
天恩式閱田盤處言瞻法海門
璇題今尚焕釵脚古稱尊敬識
當年意豐碑鎮厚坤
增乾隆十二年
御製盤谷寺詩盤谷居盤之中羣峯屏繞山泉潨下
滙流為一逆折而西又名青溝居人謂之上甘澗繚
谷一盤一曲精舍三間五間翠雨飛時林靜白雲開處
僧還暫遊宛探月窟到此可破天慳珍重韓愈李愿曾
否煙磴躋攀
(臣)等謹按盤谷寺
御製詩謹繹有關紀述者恭載卷内餘不備錄
增
御製濟源盤谷考證讀書所以明理修身制事也陶
淵明好讀書而不求甚解予以為在淵明則可在他人
則不可彼其高尚避世理有所不必明身有所不屑修
事有所不足制故可耳若予之讀書凡涉疑必求解其
疑而後已此或有合於韓昌黎解惑之說乎昌黎之送
李愿歸盤谷也其事本在濟源祗以盤山亦有盤谷而
太行山實為天下之脊西南發崑崙東北走遼海盤山
亦在太行之陽也故予向居田盤每假借用之而昌黎
詩中所云燕川方口又雅合田盤之境然無以證其實
終屬疑似且不知濟源之果有盤谷否也因命豫撫阿
思哈親至其地訪焉至則若谷若寺若李愿之居若韓
愈之文之刻於石者一一詳繪以進於是憬然悟曰盤
谷實在濟源而不在田盤予向之假借用之者誤也豈
惟予誤蔣溥等之輯盤山志二三其說而末歸一是者
非不明於學則有所面從亦誤也夫古人事蹟亦何繫
於今時而有如適所云者則予不惟憬然悟而且惕然
懼矣予故曰陶淵明之不求甚解在彼則可在他人則
不可而在為人君者益不可因書其事命於濟源田盤
磨崖兩泐之
增甘澗有三青溝前為上甘澗其下隔一小山東為東
甘澗西為西甘澗(盤山御定志)
(臣)等謹按上甘澗在盤谷寺前東甘澗有觀音庵
康熙年間葺治乾隆十四年奉
勅重修西甘澗有淨土庵明時創建康熙年間重修
增乾隆十三年
御製東甘澗詩常時空向詩中咏(題慎郡王盤山十六景圖内雖有東)
(甘澗詩而其實未到今始遊云)今日初從畫裏遊正喜軒窗無俗韻更
當風物報高秋西甘澗接東甘澗薜荔蒙茸澗路幽
迴首天成白雲外鐘聲遙自翠微流
增又
御製西甘澗詩此路乃初路探竒越得竒當秋坐精
室尋古得殘碑石底幽泉潄松梢宿霧披人心欣創見
我意也因遲
(臣)等謹按東甘澗西甘澗
御製詩恭載首見之篇餘不備錄
增浮石舫在上甘澗東北峯頂狀如海船煙雨晦冥時
望之浮浮欲動(盤山御定志)
(臣)等謹按浮石舫為
行在外八景之一
增乾隆十二年
御製浮石舫詩山中雲氣鬱勃瀰漫浩浩如雪海峯
巒出没其中如煙檣乘風上甘澗東北峯頂有石如艨
艟萬斛當雲起時幾欲駕飛濤淩溟渤矣孤撑不繋
幾千秋雲海波濤任拍浮學士小哉惟識畫將軍往者
漫稱樓武陵舍處今溪口靈鷲飛來古渡頭放眼縱看
天以外覆舟何異芥為舟
(臣)等謹按浮石舫
御製詩恭載首見之篇餘不備錄
原李靖舞劒臺石最堅不可鑿有唐李從簡來游數字
刻焉字徑五寸(帝京景物略)
(臣)等謹按舞劒臺為
行在外八景之一石上字今已泐臺東舊有李靖庵
聖祖仁皇帝賜額萬松寺並
頒御書樂天真三字于正殿乾隆十年奉
勅重修亦為
行在外八景之一殿檐恭懸
皇上御書額曰慈育萬物寺左有仙人橋右有槖佗石
增
聖祖仁皇帝御製晩過李靖庵二首兩崖石壁出秋
雲野草寒林有鹿羣古刹斜陽人寂寂香煙飄處雜紛
紜蒼茫絶頂樹參差落日還營過竹籬念及凌煙留
姓字獨於古壁一題詩
增乾隆七年
御製題李靖舞劒臺詩壯士今何在空餘舞劒臺名
隨流水去客共白雲來松韻雄風謖川明匣水開幾多
評古意清咏久㣶徊
增乾隆九年
御製萬松寺三首磴道行行赴峯容面面殊來看後
凋色得領小年娛謖籟林端瀉蟠虬壁罅扶三間白板
閣萬里納徐無上方棲碧&KR1828;松徑破煙登堪與僧為
侣何勞竹作朋濤聲將俗遠黛色得雲凝古蹟供詩料
苔碑尚可徵木落見山容葱葱色獨濃有聲皆作鐵
無我不成松寫霧衣應濕盤陰草尚茸苾芻無半偈讓
爾占高宗
增乾隆十二年
御製萬松寺詩山外石而中膚松生石罅或偃或欹
或横出或倒懸或屈曲夭矯或竦特直上負竒鬭異古
秀不可名狀昔人遊盤山謂山之勝松為最良信蒼
翠復清臞仙山别一區誰知圓覺佛也愛老成儒以石
為胎古因風泛籟紆此間來亦屢興會幾番殊
增又
御製舞劒臺詩萬松寺西一徑陡絶緣藤上北岡為
李靖庵庵西為舞劒臺石盤陀高聳平敞足展襟抱
澗看玉色抽泉是霜鋒淬秋風騞然鳴想見英雄㮣
(臣)等謹按萬松寺舞劒臺
御製諸詩謹繹有關紀述者恭載卷内餘不備錄
(增李靖舞劔歌凱陟崇岡兮望四圍闕飛嗟嗟三單唱歸御定盤山志)(閃闕兮斷虬)
(補張弼舞劎臺送客詩遠舞劒臺前木紫飛蕭蕭涼思欲侵衣天涯萬里孤鴻且對黃花醉落暉東海集)
原雙峯寺唐貞觀十八年建(盤山志)
(臣)等謹按雙峯寺在雙峯下舊名重巒禪院相傳
唐貞觀中尉遲敬德監造乾隆十九年奉
勅重修正殿恭懸
皇上御書額曰勝功德林聯曰萬壑泉聲廣長傳妙諦
千峯雲影空有現真如
增乾隆二十年
御製雙峯寺詩層椒覓路敂禪關仄徑流泉度幾灣
幾暇聊因閒策馬春陰端是稱遊山平陵傑閣真宜眺
背峙嶤峯杳莫攀好景山靈藏不得何人竒句破天慳
(臣)等謹按雙峯寺
御製詩恭載首見之篇餘不備錄
(原王嘉謨盤山雙峯寺詩其遠眺翠微近雲水澹清姿石華浮半空飛泉激流澌陽饒怪石小大紛參差萬)
(嶺鬱相錯孤雲停不移中峯搆翠龕一一能仁祠山僧衣蘿薜雜以松蘚皮導我磨蒼崖覽古生遐思薊邱)
(集)
原青楊峪在法藏寺南上有青峯寺(盤山志)
(臣)等謹按青峯寺
聖祖仁皇帝賜額乾隆十九年奉
勅重修寺内恭懸
皇上御書額曰耆闍分秀聯曰鎮留嵐氣閒庭貯時落
鐘聲下界聞
增乾隆二十年
御製青峯寺六韻初地今初到青峯最上峯千秋金
相好一朵翠芙蓉松籟風中靜莎茵雨後濃福田非所
慕(是寺新為修葺)淨業偶相從境似琉璃界僧忘洞濟宗詩成
跋馬去雲外聽鳴鐘
(臣)等謹按青峯寺
御製詩恭載首見之篇餘不備錄
(增無名氏青峯庵題壁詩黛隂隂泉脉出僧房煮茗松烟隔舍香自對雙峯看宿石橋槲紫午風涼偶因)
(休沐乞身閒除目鄉書更不關試問使君新事業日遊一寺徧盤山御定盤山志)
原挂月峯在舍利塔之西又西為茶子菴又西為法藏
寺其南有松蓬譚禪石(盤山志)
(臣)等謹按挂月峯為山之最高處定光佛墖在其
巔法藏寺舊名茶子菴非兩寺也乾隆十九年奉
勅重修寺内恭懸
皇上御書額曰法雲常住聯曰山容經雨鬟初沐松吹
因風籟益清談禪石在古中盤南古松棚下上刻
談禪石三字距法藏寺甚遠今寺前有石上刻法
船石三字原書所載殆法船石之譌也寺内有盤
龍松
增乾隆二十年
御製法藏寺詩雙峯法藏近尺咫石棧縈紆能令遠
一帶禪林欲畢遊雲扉蘿徑窮委宛草亭靜對盤龍松
太古色滿清聽滿圖其大概歸細吟坐久恐防行漏晩
增又
御製盤龍松歌何處無松盤山之松天下松之宗盤
山何處無松法藏之松盤山羣松之祖龍十餘年來將
謂田盤大略吾遍考孰知盤龍之名今日吾方曉乃知
理境本無窮誰能一一研精討昨夜不曾夢非熊胡然
而遇渭濱老盤之龍之而鱗甲挐雲空傳神如遇陳所
翁龍之盤偃蹇夭矯蟠空山設色不須楊契丹偓佺曾
此食其子香聞應遍一百里(述異記云千年之松香聞十里)田疇不賣
盧龍塞其時佳蔭之下常徙倚是松真龍非龍不盤宇
宙萬劫雲翠濤寒
(臣)等謹按法藏寺盤龍松
御製諸詩俱恭載首見之篇餘不備錄
(原王嘉謨盤山法藏寺詩峯折坂殿懸崖悠然縱鞍韅緜緜谷口雲飄墮白如練巒忽相冒竒石還驚眩大)
(者數十尋小或等冠弁峯巔有紺宇歷歷皆可見永懷僧棲樂倍覺塵情倦稀逢采芝侣獨立幾回盼薊邱)
(集)
原盤山之巔有雲罩寺相傳為寳積禪師卓錫地一名
降龍菴東嶺有舍利塔中藏戒珠十六顆佛牙一具遼
太康中釋惠源明成化中釋本源嘉靖中釋圓成萬歷
中釋真開以次營葺並有碑記又有彌勒殿黃龍殿每
歲除有神燈之異(盤山志)
(臣)等謹按雲罩寺為
行在外八景之一東上即定光佛舍利塔在挂月峯上
乾隆七年奉
勅重修刑部尚書臣張照撰記寺内恭懸
聖祖仁皇帝御書額曰盤山秀峯又額曰雲峯法界
皇上御書額曰金界常明又額曰住智慧山聯曰青山
白雲常自在禪悦法喜悟無生彌勒殿在殿前黃
龍殿詳本條下遼明時碑無考
增乾隆七年
御製雲罩寺作應接真無暇山川果有靈谷煙披亂
絮瀑水瀉懸屏錦片千章紫蓮花萬朵青徐無最高處
極目偶延停
增乾隆九年
御製登雲罩寺定光塔詩視下曾無地言高只有天
常時雲外影今日塔前禪步步煙霞路行行般若船問
誰經到此尚有俗塵蠲
增乾隆十二年
御製雲罩寺詩挂月峯巔浮圖矗峙天際曰舍利塔
寺居其側雲滃然若擁若覆自下觀之或見雲不見寺
而寺中或不復見山云山雲罩寺寺生雲形色誰能
與判分恰似拈花便微笑說無說處不聞聞
(臣)等謹按雲罩寺
御製詩謹繹有關紀述者恭載卷内餘不備錄
(補明王道正重修雲單寺碑略矣盤龍山峯巒之竒甲于京東山巔有雲罩寺其來久有塔曰舍利寳積禪)
(師卓錫地也皇帝承聖母慈聖宣文明肅貞夀太后慈命印施藏經特命乾淸宫常侍尚膳監太監吕公誠葺)
(治之不日告成殿廡竂室井井改觀記略增張照重修盤山雲罩寺舍利塔碑)(盤山&KR1456;雲)
(罩寺唐釋道宗禪棲之所也記云茶毘得舍利數十塔於寺之東南隅蓋靈蹟至今存乾隆七年)
(皇上恭謁還至山淢騎從徽雉葆穿松緣泉躋於峯巔山陵禮成)
(謂此寺殊勝新其棟宇大都因寺之舊而少整餙之舍命葺其垣墉)
(利塔已就圮因重加甃石衛護神物標靈兹山俾承千古既成庀工之臣礱石請記)
(皇上以命臣照臣惟佛道窮三際亘十方人不能遊乎方之外而膠其誠情封以自蔽乃疑為荒唐謬悠否則)
(惕于禍福絶其靈竒是皆不可以為智也儒生斷斷謂舍利為無有此非珠非玉流光晶瑩入火不滅者現在)
(目前安得曰無有也耶若謂紫奉之可獲福利則又感也山有玉水有珠人之百骸皆地之屬其有舍利何足)
(多異夫知舍利與珠玉同𩔖則不特焚頂膜拜之徒之為愚而韓愈欲投諸水火者亦為少所見多所怪矣夫)
(良珠美玉雖聖人亦必輕匿而藏之然則今日之為釋道宗舍利起塔者後世亦可無感也臣照既因扈)
(蹕得覽山川諸竒兹復蒙記之恩命勒貞石謹序其事而)
(原僧掩室聞□積頌午山舍無塵分外清石榴花發透簾明槐陰滿地日車夢覺流鶯時一聲指月錄)
(原僧愚谷困頌何依依楊柳欲藏鴉社後東風捲落花理策邀朋處好山南山北看桑麻同丄)
原盤山異蹟有除夜佛燈燈出通州孤山塔上分為數
千百遠遶盤山諸寺至定光佛塔而止或曰塔中舍利
光也(燕山紀游)
(增僧智朴佛燈紀異南按宇内名勝僉有佛燈如五臺九華峩嵋普陀匡盛嶽百花山人常言之即盤山之)
(燈人亦常見之丙辰春二月張灣居民洪應廣及二客僧夜話見燈現於山西南樹杪狀如蓮花大如車輪燄)
(色披敷下有練光數丈摇曳而西己未八月夜將半朴出戸甫啓簾見燈大如屋起澗中紅光燄燄照衣裙作)
(赭色召諸禪侣共相瞻望壬戌二月見燈二現于屋角東南大小各一去人僅丈許若可攀攬久之而没乙丑)
(六月廿九日晩課畢見燈現于正南方初如斗忽大如山如煙如雲倏起倏堕遍山南面作雨後霞色其光中)
(隱隱有大悲菩薩千手相光外重光束射莫可名狀禪者瞻禮歎未曾有戊辰四月夜厲風作王子千比部見)
(紅光團團如車輪横空而過要知佛燈之異不止除夜時時有之即厲風暴雨隆寒溽暑之夕亦嘗有之但人)
(酣眠長夜苦不自覺耳御定盤山志)
原黃龍祖師殿在盤山絶頂殿六角以象天圓地方每
方各闊一丈通高二丈九尺層檐複栱皆以甎為之建
于正統十四年至成化間鑄鐘一重二千斤覆以樓(盤山志)
(臣)等謹按黃龍祖師殿久圮鐘及樓俱無考
(原謝榛登盤山絶頂謁黃龍祠作裏薊北來遊第一山上連七十二禪關人行巨壑泉聲馬度層崖雲氣間)
(石徑蕭蕭松吹冷萬折千迴臨絶頂鐘聲時傳下界遥鳥飛不到諸天迥無勞漢使泛槎心揮手銀河能幾尋)
(歷歷邊威紛蟻垤明明滄海一牛涔老僧笑指烟霞外此意沉冥誰與會風生平地本無因雲點太清猶是礙)
(弔占踟蹰空石堂黃龍西去杳茫茫珠林不見菩提影寳塔長含舍利光壁塵拂去獨留賦下嶺回看述曉霧)
(放浪人間那復來月明夢繞盤山路四溟山人集)
原金山寺唐光啟二年七月建有石碣存稱薊州大夫
張公修造此字又有國子祭酒張峒題詩勒石薊州大
夫峒之仲孫也(盤山志)
(臣)等謹按金山寺一名四門塔在雲罩寺北三里
許石碣無考
增乾隆十年
御製題田盤山色圖金山寺詩造物無盡藏環中有
獨得偶爾寄林泉誰云娛翰墨心與空宇閒身在孤松
側維摩明示予萬古田盤色
(臣)等謹按金山寺
御製詩恭載首見之篇餘不備錄
增上方寺唐太和二年戊申道宗大師結茅於此道宗
遺行碑現存寺東南陽(盤山御定志)
(原唐釋知宗盤山上方道宗大師遺行碑師師諱道宗俗姓田唐千牛將軍賓庭之後元和九年年弱冠于)
(燕庭金閣寺受戒禮志敬寺如琳為師後至永泰大師所與師契合謂師曰薊門舊里田盤靈山可搆淨居師)
(蒙指教驚喜難名太和二年屇盤山峯頂多逢獸跡莫面人蹤境類虎谿地蟠龍腹師止棲處所如在四禪栢)
(茶半觔稻米糓斗二年所食一半猶存皎月銀河借為燈燭松風石溜指作笙簧息煩熖于塵塗瑩戒指于巖)
(岫曾遊絶岳墜地無傷山現蓮花龍降香水猛虎每蹲于坐側巨蛇長繞于階前一上雲嶺兩更歲華偶因樵)
(采之夫始見住持之跡初𫝊鄉里漸逹州邦千里風聞四衆雲集方伯太尉相國淸河張公仲武遙瞻道德渴)
(想音徽專飛簡章特有招辟師以松蘿誓節雲水堅懷三十九年不下棲隱侍中淸河張公允伸大闌釋風遠)
(欽道行頻馳清奉累降尺書命建豐碑以崇盛德於是沙門知宗撰文節度判官梁知至書石咸通七年暮春)
(之月師化緣時畢說偈整衣悄然靈脱至咸通九年茶毘于靈壇獲舍利數千塔于寺之東南隅薊州志)
(臣)等謹按上方寺在嶣嶤峯東朱彛尊原書載唐
僧道宗遺行碑於感化寺條下因感化寺亦名上
方感化寺且同為道宗曾住持處而譌合為一也
金碑雖無存據智朴盤山誌則碑當在上方寺中
謹移正於此寺於乾隆十七年奉
勅重修正殿恭懸
皇上御書額曰雲濤花雨聯曰石潤蒼苔皆佛性松搖
暗籟有禪機
增乾隆十七年
御製上方寺詩雲罩威紆石路盤上方始到愜清歡
一龕古佛鐘魚寂半榻天風衣袂寒竒句不期當境得
好山常似逆人看苾芻六度知初品道左殷勤冀悉檀
(梵典施舍云悉檀般若六度中為第一品也)
(臣)等謹按上方寺
御製詩恭載首見之篇餘不備錄
(增馮有經上方山詩勒層巒沓嶂擁林邱老檜長楸夾道稠苔護斷文留古雲移叠石架危樓連方垣碣天)
(光霽極目幽并雁影浮七十菴中當落日鐘聲齊發萬山秋圖書集成)
原盤山之石皆銳下而豐上故多飛動崖前有懸空石
石粘空而立青削到地(長安客話)
(臣)等謹按懸空石在上方寺西
增東竺菴在松樹峪舊名彌陀菴(盤山御定志)
(臣)等謹按東竺菴乾隆十年奉
勅重修正殿恭懸
皇上御書額曰大泥洹光聯曰請問庭前栢樹子莫瞞
扇上犀牛兒
增乾隆十二年
御製東竺菴詩策騎循羊腸盤紆歷嶣嶤卻望挂月
峯聳入雲端遙陽阿泉已壯陰崖雪未消精舍枕林楚
蔽虧古木喬遠聞疎鐘聲下見旛影飄攬結既云富僕
御亦已勞此間泉石佳小憩山僧寮海棠開笑靨杏花
剪絳綃未見天女散得毋谷神要問其意云何報我今
花朝
(臣)等謹按東竺菴
御製詩恭載首見之篇餘不備錄
增淨業菴萬歷中蔡來峯建崇禎中無暗律師重修
(盤山御定志)
(臣)等謹按淨業菴康熙四十三年
聖祖仁皇帝御題為雲淨寺乾隆十五年奉
勅重修寺内恭懸
皇上御書聯曰六檀非所論萬景得教全又聯曰淨業
真稱白好山不改青
增乾隆十三年
御製雲淨寺詩精藍東竺東峭蒨倚青葱妙契得初
到徐觀迥不同開窗延爽籟俯檻眄秋空尋勝勝無盡
生涯那有窮
(臣)等謹按雲淨寺
御製詩恭載首見之篇餘不備錄
原九華峯最麗寺曰千像天門開兩巖相揖崖懸壑絶
必縋而後可登(燕山紀遊)
(臣)等謹按九華峯一名東臺一名削玉峯
聖祖御製詩有中盤遙望蓮花峯之句因定名蓮花峯
千像寺即祐唐寺今名千相寺為
行在外八景之一乾隆十年奉
勅重修正殿恭懸
皇上御書額曰雨花福地天門開在白猿洞上摩厓三
字明北海劉應節書
原祐唐寺遼乾亨二年寺僧希悟重修於谿谷澗石上
刻千佛像一名千像寺有統和五年碑知薊州軍事判
官文林郎試秘書省校書郎李仲宣撰文沙門德麟書
(盤山志)
(臣)等謹按遼李仲宣碑尚存惟字多剥蝕
增乾隆十二年
御製千相寺詩祐唐寺建自開元相傳有尊者挈杖
遠至下有澄泉見千僧洗鉢因刻千像谿谷間東坡詩
溪聲便是廣長舌山色豈非清淨身刻像大是鈍置
何來龍像侣說法禮山神即景欣幽托隨緣悟靜因門
迎松落落路轉石磷磷千相即非相誰容辨假真
增乾隆十年
御製如來影詩盤山千相寺石上有如來影像詩以
詠之如來無物不如來無物不如本無物豈於石上
獨留跡得毋此石非真佛無物非佛石豈獨非亘劫色
相不長苔衣君不見古德跏趺背佛殿自謂能參言語
斷此事瞞人那易瞞識者嗤為擔板漢
(臣)等謹按千相寺如來影
御製詩恭載首見之篇餘不備錄
(補遼李仲宣祐唐寺講堂碑略至盤山舊有五寺祐唐其一自昔相傳有尊者挈杖遠求植足之所僧室東)
(北隅巖下有澄泉恍惚之間見千僧洗鉢瞬息而冺因兹搆精舍厥後於谿谷澗石之面刻千佛之像以顯殊)
(勝焉霨薊州志寺詩增李遊千佛)(俯臨絶谷仰㠝岏木杪行來路)
(幾盤亂石縱横疑虎伏怪松詰曲學龍蟠飛梁澗溜泠泠雨重閣天風烈烈寒却恐山靈嫌俗客忍抛嵐翠事)
(征鞍宏李坦圉集開詩增袁道遊天門)(發足自髻石灣環可四里)(一)
(步一驚魂路荒不容跐黏背行刀脊下視深無底狂崿搆虚空癡石綴瘢瘠其沙生以墳其骨汗而泚其草油)
(以絲其樹糟而圮忽然磽确巖忽然奔騰水忽而没九天忽而九淵起健夫引長繩半日一移趾四肢互相用)
(臂行三以視或如鴨折身或如丁旋尾或如鷇出□或如蟹引跪又如研古繪蟲蠧食絲理又如讀殷盤聱牙)
(飣奥詭當其快心意虚空躍䋲伎少焉筋力疲蚊虻撼犀兕鬚髮生煙嵐肌膚碎荆杞百苦到天門相對惟口)
(哆雙壁削青銅飛鳥不能止一匣銜古光方空如水洗隂陽工刻轢霜雪恣摩砥萬古貯雲霞石紋繡青紫敗)
(桐蛇腹叚古鈕蠐螬蠡詰曲史籕畫斑駁硃砂蘂僧言三十年兹石未沾履往時戚將軍架空一遊此長老傳)
(白猿今來猿亦死是時七月初寒肌生粟子引指人人危回家面面思歸來問僮僕髭鬚白餘幾破網取珊瑚)
(拚命競竒傀袁中郎集)
原千像寺唐開元間寺也寺後半里一石縱二丈廣丈
有五尺一人推之則動衆人推之則不動(帝京景物略)
(臣)等謹按摇動石在千相寺北撼之輒動帝京景
物略謂衆人推則不動盖傳聞之訛
原瑞雲菴始建歲月莫考金大安中重修西有朝陽洞
歸雲洞(盤山志)
(臣)等謹按瑞雲菴向在千相寺西今移建於山麓
增報恩寺在千相寺東明正統四年戊午重修萬歷四
十五年丁巳尼宏存再葺(盤山御定志)
(補米萬鍾重修塔院莊報恩寺碑巖城西北二十里盤山之麓塔院莊有報恩寺東枕泃西通于像北控西)
(方菴號稱古刹不知其創自何年也正統四年修治萬歷八年再新迄今三十年殿宇漸頽尼僧宏存募金百)
(兩補葺之勺園集)
(臣)等謹按報恩寺尚存米萬鍾碑今已&KR1575;
原白巖寺建自唐貞觀中至遼天顯十一年復建金大
定中重修有元僧恒志碑記又有慶夀提點裕公塔銘
(盤山志)
(臣)等謹按白巖寺在盤山東盡處元時碑記墖銘
俱無考
原純慧大師嬰足疾乃遯跡盤山敷課大白傘蓋每宴
坐誦持常有山神部從敬侍尋克痊復遂於重熙八年
召赴闕(奉福寺石幢記)
(臣)等謹按遼僧真延奉福寺石幢記載純慧大師
名非獨字貞照遯跡盤山敷課大白傘蓋考藏經
有大白傘蓋之名原書於字蓋大字之訛
原遼會同二年二月獵於盤山統和七年十二月獵於
薊州之南甸釣魚於曲水濼八年三月幸盤山諸寺獵
西括折山(遼史)
(臣)等謹按遼太宗紀會同二年無獵盤山事聖宗
紀統和七年十二月釣魚於沉子濼獵於好草嶺
八年三月亦無幸盤山事彛尊所引未稔何據今
附辨於此
又按曲水濼在州南西括折山無考
原金大定二十六年八月甲午秋獵九月庚子次薊州
辛丑幸仙洞寺壬寅幸香林淨名二寺九月甲辰朔幸
盤山上方寺因徧歷中盤天香感化諸寺(金史)
(臣)等謹按仙洞寺無考淨名寺即靜安寺見報安
寺條下
原報國寺元大德中重修寺前有黑龍池東有燕子石
(盤山志)
(臣)等謹按報國寺無考黑龍池燕子石尚存
原龍泉寺在盤山西去平谷縣三十里元至正四年建
今稱暗峪寺(平谷縣志)(此條原在平谷縣卷内今移改)
增龍泉寺一名暗峪寺元至正中僧順結茅明成化六
年僧悟興開建正德五年重修殿前古樹皆千年物
(御定盤山志)
(補明張維新龍泉寺修造碑兩盤龍為畿東大山蜿蜒以西又十里為暗峪峪間夾崖有泉如練自東北折)
(每春夏雲爇英騰上頃刻徧山下視平谷茫如大海人日曰龍泉泉之北巉巖壁立空翠撲人左右諸峯皆相)
(顧拱揖黃精赤茯雜植其間元至正中僧順公結菴其處入國朝百有餘年日漸樓芥成化己丑營州中屯衞)
(指揮使景潭出金興復草創而已僧悟興始建如來大殿於中左為伽藍右為祖師右東為居僧之所簴鐘枹)
(鼓以棲以亭湢浴堂厨各有次第偉然一大叢林矣興之徒曰本寬本源源之徒曰真讓能承師志作大士殿)
(於主山之湄建浮圓於案山之龍泉寺遂甲薊州域内薊州志)
原香水寺唐建有頭陀大師靈墖實行碑金正隆六年
中都寳塔寺沙門知心撰善進書文曰師諱行及海東
新羅常興人覽兹香水偶然挂錫創石頭菴山精自竄
拓靈源脈巖虎他之於廣明元年仲夏無疾而終門人
惠超等塑以真像塔而藏之其後塔龕盡阤恒淨等視
之不忍重修巨塔表焉(盤山志)
(臣)等謹按香水寺在盤山西南二十餘里康熙年
間僧德心重修寺後有香泉故名金時塔碑無存
欽定日下舊聞考卷一百十六
欽定日下舊聞考卷一百十六舉正
大白傘盖乃藏經之名原書大訛作於今改(純慧大師條)
欽定日下舊聞考卷一百十六舉正
