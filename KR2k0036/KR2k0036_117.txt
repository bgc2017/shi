欽定日下舊聞考卷一百十七
京畿(薊州四)
原甘泉山在州西北七十里一名石&KR0729;山(方輿紀要)
原山頂有大石狀類犬故名上有甘泉寺(薊州志)
(臣)等謹按甘泉寺
本朝康熙年間僧雨石重修有禮部侍郎沈荃碑記至
朱昆田補遺卷内所載唐時郎肅金時釋圓照二
碑俱已泐
增普濟寺一名甘泉寺相傳昔為毒龍湫唐太和中有
曉方禪師結茅於此龍讓之徙山後迄今三潭為龍居
也(盤山御定志)
(臣)等謹按龍潭在甘泉寺後之蔣福山
(補唐郎肅甘泉普濟禪寺靈塔記山故甘泉禪院大師諱曉方蘇州常熟縣人師事五泄靈默大師慈悲以)
(濟物勇猛以化人横身塞河決之波舉手正山岡之勢碎裂魔網高張法雲得岸抛舟不師文字上天燒尾别)
(創風雷方岳公侯連城守宰偃風渴道靡不皈依百草滋甘露之芽三獸極淺源之渡皇哉巍乎則置院之碑)
(詳矣咸通十一年三月十日遷神于此山報齡七十七僧夏五十八門人法順等肇建靈龕于院西南百步盤)
(龍山首焉咸通十二年歲次辛卯閏八月盧龍節度衛前兵馬使前朝議郎試大理司直中山郎肅記州志)
(補金釋圓照甘泉寺通和尚塔序略都師諱行通俗姓張氏雲中人天會間聞辨公倡法燕參示仰山大定)
(四年退居三河白塔次年擬上盤山道經甘泉衆請師住未幾怡然而化□在寺之正北高阜)
(增沈荃重修甘泉寺碑記略行者盤旋而上故曰盤)(盤山在薊州羣峯陡絶)
(皇上有事蹕於彼題詩中盤因勒石于殿左山中佛寺園陵嘗駐)
(甚多最勝者曰甘泉剏自唐代盛于宋元至明初燬于火琳宫紺殿竟為荒烟蔓草已三百年矣雨石和尚過)
(之曰嘻余責也迺結茅募修備歴辛苦久之大殿告成禪堂厨庫以次畢具和尚囑余作記次其本末康熙二)
(十二年癸亥月日蛇曰小青龍虯之屬也與人馴狎時原薊州甘衆寺有)
(盤宿僧榻檮之能致雨燕山叢錄)
(臣)等謹按僧智朴盤山志辨徐昌祚燕山叢錄條
云甘泉寺曾未聞小青禱雨之說惟西山潭柘寺舊
傳潭龍捨宅於唐華嚴祖師衍公今殿角鴟吻潭
所涌也龍子青蛇日傍僧居又秘魔巖傍有潭大
如鬴覆以巨石深窅莫測即當日大小青侍盧師
行雨化龍處也據此則甘泉寺之小青龍為傅會
謹附識以備考
原漁陽有桃花山山頂有泉流遶山麓入泃河泉上有
桃花寺自此十里沽河草橋諸水滙焉(名勝志)
原桃花山去薊州南二舍今城東别有桃花山桃花寺
寺傍亦有泉遶山而下清淺可愛(長安客話)
(臣)等謹按桃花寺乾隆九年奉
勑重修
皇上御題八景曰湧晴雪曰小九叠曰吟清籟曰坐霄
漢曰雲外賞曰滌襟泉曰點筆石曰繡雲壁寺内
恭懸
御書額曰清淨法界又額曰雲外香臺又
關聖殿額曰忠貫人天
增桃花寺傍恭建
行宫(薊州册)
增乾隆十年
御製桃花寺行宫作招提據嶺複望望紅霞殷行宫
搆其旁來往止頓便昔我少年時題詩松竹間歲久日
就圯不復税征鞍往往過其下輒為重留連去歲稍修
治剪除棘與&KR0841;匪同賦經始成亦不日焉春風二月半
輕輿歴薊田山容宛相迎軒榭堪周旋泉聲共松韻似
話夙昔然惟有緋桃花含胎遲芳鮮物應有深意脈脈
誰為宣寂寥見賞稀容華詎久妍如來特拈來示我如
是禪
增又
御製桃花寺八景以題為韻濟南趵突泉為宇内名
勝然自平地湧出此得之山半尤竒澄澄滙鑑池淙
淙出乳穴始訝古琴鳴乍惜明珠裂聲色摐摐地坐對
兩清絶積素在高峯是復湧晴雪(右湧晴雪)飛厓懸水冬
夏不涸康王谷香罏峯豈以大小殊觀曾聞峯有鷲
不數溪稱霅洗鉢走白龍之而振髯鬛復如延津劍騞
然出其匣底湏憶匡廬愛兹小九叠(右小九叠)倚松為軒
謖謖有韻倚松架三楹屏風抱其外山靈茯苓潤風
古笙簧會偶來坐白晝為我吹解帶是地可消夏旦夕
吟清籟(右吟清籟)横檻據岑蔚處遠延野綠披襟坐眺良
足攄我懷抱虚忩納萬景攬結供吟翰寫霧出我楹
歸雲入我幔觸目契静悟妙偈無全半却愛考功詩開
襟坐霄漢(右坐霄漢)寺以桃花名政不必問武陵春色幾
許因拈唐人語題之有桃即武陵何必尋源上(叶)忘
俗即丹臺何必求方丈虚齋古而朴福地蕭且爽得彼
環中妙樂此雲外賞(右雲外賞)山門左側石竇間有泉渟
然可鑑輪廣徑三尺許不假疏鑿清泚呈圓照虚明
向遠天無山遮戶外有水到階前氣合烟霞潤聲諧
竹柏傳塵纓無可濯坐對滌襟泉(右滌襟泉)盤山之勝以石
此其左障骨脈相屬往往露竒石藉松為繖蓋掃苔
作茵席俯眺一川白平臨衆皺碧時聞鹿鶴聲而無車
馬跡得句即書之恰有點筆石(右點筆石)連峯列嶂行宫
後儼如畫屏杜陵絶壁過雲開錦繡之句殆為此設
山川果有竒圖畫真難敵複嶺翠且丹壺天閴其寂消
閒臨晉帖習静觀周易物物皆達摩面我繡雲壁(右繡雲壁)
(臣)等謹按桃花寺
行宫及寺内八景
御製諸詩謹繹有關紀述者恭載卷内餘不備錄
(補方豪游桃花寺詩石聞說桃花寺征人興不禁桃花今不見流水尚堪尋徑穿雲曲僧房入樹深寂寥湏)
(載酒緩坐聽秋禽花棠陵集詩補無名氏薊州桃寺題壁)(舊有桃花樹人傳寺)
(故云石危秋鷺上灘遠夜僧聞汲井連黃葉登臺散白雲燒丹勾漏冷無處不逢君明詩綜)
原清池在城東十五里周一頃餘四山圍繞㶑灔於中
水色如藍(薊州志)
(臣)等謹按清池今存
原别山在城東南三十里西臨沽水東據無終行旅所
出雖有山名而無高阜(薊州志)
(臣)等謹按别山為州之東南境與玉田縣接壤
原元天歷元年九月遣薩敦拒遼東兵于薊州東沙流
河戰于薊州兩家店(元史舊按薩敦滿洲語親家也作撒敦今譯改)
(臣)等謹按沙流河即沙河在州西
原漁陽縣東南七十里有北平城倚燕山為版築(括地志)
原漢右北平郡治平岡或以為即此城也(方輿紀要)
原漁陽有北平故城漢將軍李廣為郡守出獵遇草中
石謂是伏虎引弓射之沒羽即是此處(隋圖經)
(臣)等謹按北平故城遺址無考燕山距州東南五
十五里與遵化玉田接壤
增隆福寺在州東六十里(薊州志)
(臣)等謹按隆福寺内有金泰和三年吕卿雲重修
碑記乾隆九年奉
勅重修刑部尚書(臣)汪由敦撰記寺内恭懸
皇上御書
關聖殿額曰浩然正氣佛殿額曰真如本相又額曰無
住慈雲
增隆福寺之右恭建
行宫(薊州志)
(臣)等謹按隆福寺右
行宫
皇上御題六景曰雲翠山房曰翠微室曰碧巘丹楓曰
天半舫曰挹霞呌月曰翼然亭
增乾隆十年
御製題翠雲山房詩於隆福寺右建行宫一區為止
頓之所峭壁環抱松柏特秀題曰翠雲山房而系以詩
勝地偏宜六轡停山靈為我列雲屏心於静會塵應
遠耳與神謀籟可聽一室虚生無限白四時不改總長
青土階何意希堯儉陋矣端惟有德馨
增乾隆十二年
御製隆福寺行宫六景詩林巒積翠蔚為行雲朝飛
暮凝在我几牖山噓氣為雲而山以雲而潤昌黎雜說
中龍以雲靈妙合斯旨底事名山無定容夕隂朝晦
變千峯霑衣常帶濛濛雨作蓋還依落落松夢入楚王
春一枕詩成張尉酒千鍾谷神當令豐隆讓不信昌黎
善說龍(右翠雲山房)山鄰田盤高僅及其半隨意點綴殊
引人入勝因取爾雅語名吾室劉禹錫云山不在高良
然巖腰卜築綠雲圍絶勝江樓坐翠微視聽之娛足
以極冲容而静于焉歸天倪道筦參元要木疏禽經辨
是非疑有廣成丹鼎跡幾回翹首眄林扉(右翠微室)山中
雜樹蓊蔚而楓居多秋晴經霜朱紫絢爛與青山白雲
相映荆關得意筆殆難為工錦樹經秋設色工絶非
畫裏碧兮紅頓教絢爛雲霞上却在尋常指顧中愛聽
鳴禽聲迥别每看過鹿友相同朝嵐夕靄山容幻妙悟
隨時景不窮(右碧巘丹楓)依巖為樓極目無際杜甫詩云
春水船如天上坐未若此横出雲表真泛虚舟矣虚
舟何處不堪拏雲水由來總一家興到真教輕杜句眼
空直擬泛張槎幾羣鸞鶴隨吟管四面芙蓉入綠紗佳
處會心原不遠高眠風月棹烟霞(右天半舫)東山初吐流
光入帷開軒招之冉冉欲下挹流霞與同賞結契獨深
横陳西嶺據崇臺不設忩櫺面面開寫霧出楹招便
止高山得月喚應來聊因曠朗堪成伴詎為淋漓共舉
杯識得住行原一貫幽情暢叙幾徘徊(右挹霞呌月)出西
軒面横嶺亭中設便坐近納嵐翠遠延野綠彷彿香山
來青景色峯有飛來亭豈無天然踞此不南圖藉松
為幄隂偏秀倚石成章興迥殊茶鼎烟飛雲半野棋枰
聲雜瀑千珠寄言縱目搜吟客莫認琅邪巖畔途(右翼然亭)
(臣)等謹按隆福寺
行宫
御製諸詩謹繹有關紀述者恭載卷内餘不備錄
(增汪由敦隆福寺碑略基隆福寺在薊州東去人香燈孝陵一舍而近因山為堂廡略具山僧三數)
(僅續少過之者天子以朝)
(陵數經其地乾隆九年建行殿于寺之西因)
(命撤而新之山門翼然石磴雲叠殿宇深靚階墀周淨明年春)
(皇帝有事于孝陵禮成至)
(行宫駐蹕入寺禮佛將作以寺工落成礱石請記重修時日臣由敦承)
(旨敬為之記按寺故有金泰和三年文林郎守左拾遺兼應奉翰林文字同知雲騎尉賜緋魚袋吕卿雲碑記)
(言是山名葛山寺創于唐初曰智嘉禪師者恒誦持妙法蓮花經選勝至此穴巖以居夜半聞鐘聲心異之尋)
(至山腹見廢寺故基壁間有龍福院額逐結茅其地持誦弗輟階前伏蠆日聞經聲忽得解脱中夜化為女子)
(禮師稱謝且言使左右五里永絶蠆毒以報其德已果有騐由是遠近信嚮寳施雲集此建寺所由也閱遼至)
(金天慶正隆屢加修葺其見于碑刻者如此臣謹惟昌瑞山安奉)
(祖陵佳氣鬱葱靈秀鍾聚兹山其餘支也山之名曰葛不列于圖經志乘蓋前人所略而弗載非寺碑幾莫得)
(而詳矣臣叨與扈從得以文字之役載名翠墨被尚其天章之餘光與卿雲相次他日志畿輔紀名藍者)
(有考于文薊州志)
(臣)等謹按葛山之名薊州志及各書俱不載頼金
時吕卿雲碑可考足以補圖經之闕矣
原洪水城在州東北九十里唐所置守捉城也新唐書
州有洪水守捉又東北三十里即鹽城守捉也(方輿紀要)
(臣)等謹按洪水城鹽城遺址俱無考
原州北之黃崖營州西之白馬泉鎮國莊州東之馬伸
橋夾林河州西之别山舖夾隂流河以至隂流淀皆可
疏渠為田也(屯政考)
(臣)等謹按黃崖營即黃崖關白馬泉在州北鎮國
莊無考馬伸橋下泉名隅頭泉在州東三十五里
林河州志作淋河源出灤州經遵化州至州東五
十里之淋河莊入境别山舗在州東南三十里隂
流河隂流淀州志作溵流在州南十二里今俱疏
渠以資灌溉
原醫無閭山碑在州城平津門外碑文洪武三年太祖
御製封醫無閭山神者(輿地碑目)
(臣)等謹按醫無閭山碑州志稱在州南門外後為
水冲刷無存
原翠雲寺在城南六里今廢(薊州志)
原龍池河在州城南一名漁水源自州北盧兒嶺口流
入南合遵化縣之梨河經玉田縣入寳坻縣之白龍港
成化間西北盤山水發始合州境之沙河窑河及五里
河並入沽水(方輿紀要)
(臣)等謹按龍池河在州南一里盧兒嶺梨河俱在
遵化州境内白龍港在州南七十里與寳坻縣分
隸窑河即龍池河下流
原漁水西南入沽水又南與螺山之水合水出漁陽城
南小山魏氏土地記曰城南五里有螺山其水西南入
沽水(水經注)
(臣)等謹按螺山今隸玉田縣境與州境東南接壤
山下有泉流經州界入沽河
原螺山在州城東南四十里(薊州志)
原螺山亦曰洪螺山又曰紅羅嶮(長安客話)
原金大定二十九年十月獵次羅山(金史)
原沽河在州南五里自陽河以西泃水以東諸水皆入
焉其下流經新開河至直沽達於海漕運溯流而上直
扺城南通典漁陽有鮑邱水又名潞水即沽水矣後漢
興平二年幽州牧劉虞為公孫瓚所殺虞從事鮮于輔
等合兵攻瓚破瓉
(臣)等謹按沽河源出塞外其在州境者東接遵化
玉田界西南合泃河接玉田寳坻界
原沽河在城南一名西潞水一名東潞水或曰在通州
東者曰西潞水在薊州南者曰東潞水下流皆合于寳
坻縣兼有鮑邱水之名建永濟橋于其上故又名永濟
河(薊州舊志)
(臣)等謹按永濟橋明天順中重建萬歷中增修有
監察御史李敏祭酒成憲二記載州志橋久圯今
於其地置渡船二
(增明李敏永濟橋記略淤橋之創無文可考永樂間水大作河因徙于北而橋塞為平地正統戊午守土者)
(嘗併力疏通未幾復南决天順庚辰署都指揮僉事劉公輔請于朝發附近軍二千人開故道塞旁流鑿平地)
(為河者北二里八十步深三尋廣十丈復壘石為橋始工于是年二月落成于三月因以永濟名橋薊州册)
(增明成憲增修永濟橋記略何薊城之南五里有沽水為運河河有石橋不知造自年永樂間河北徙橋淤)
(為陸天順庚辰撥軍夫二千人治之其詳具載監察御史襄城李公敏記中迄今百有餘年橋漸傾頹高唐杜)
(公奉命飭兵于薊捐俸募夫經始于萬歷甲辰五月訖工于丙午四月自舊橋增修石橋長二十丈五尺廣二)
(丈一尺五寸崇一丈九尺餘其堅若礪夭矯若長虹而舊橋得新橋為倚護若增而圍焉同上)
原海運一十三衛管駕遮洋船於大名府衛河兊糧由
直沽海口開洋涉歷海道運至薊州以給軍費歲有疎
虞天順二年以大河衛百戶閔恭言命都督僉事宗勝
御史李敏工部主事李尚發軍夫萬餘開河自新開沽
起至薊州長四十里舟行無虞定例三年疏浚一次(漕河)
(圖志)
原薊州官軍餉國初每歲用遮洋船由直沽出海轉運
而至風濤甚險天順二年發薊州等衛軍萬人鑿河四
十里自新開沽起直達薊州三年三月始事僅一十三
日而工成(水部備考)
(臣)等謹按新開沽至薊州四十里河道明季漸淤
本朝康熙三十四年重濬以供
陵糈乾隆三十年以山水驟漲時輓運維艱奉
旨嗣後豫東二省運薊米石改折惟三色米石仍赴通
州兊收薊運遂停
(原明李賢新開運河記之大河諸衛歲運三百六十餘艘直抵薊州為倉而貯以便支用往時由直沽循海)
(道難免漂蕩覆溺之患天順改元巡狩薊州諸君深慮此患詢之父老云海濱有二沽一名水套一名新開沽)
(相去纔十里可以開通以便運艘于是具陳其事上命右參將都指揮僉事馬榮監察御史李敏工部主事李)
(尚共莅其事迺協謀相度起薊州寳坻軍夫萬人于是歲三月甲午始事丙午訖功人以為成功之速必有神)
(然相之遂建天妃宫于新河之左立石紀其事于旁古穰集)
(臣)等謹按李賢碑及所建天妃宫俱湮廢
原宣德九年六月築薊州之溵流黃蠟鍚等處隄岸(明宣)
(宗實錄)
(臣)等謹按溵流即溵流河黃蠟錫未詳其處
原漁陽有平鹵渠傍海穿漕以避海難又其北漲水為
溝以杜契丹皆神龍中滄州刺史姜師度開(唐書注)
原神龍二年滄州刺史姜師度於薊州之北漲水為溝
以備契丹奚之入侵又約舊渠旁海穿漕號為平鹵渠
以避海難通糧者至今頼焉(唐會要)
原司農卿姜師度明于川途善于溝洫嘗于薊北約魏
帝舊渠傍海新創號曰平鹵渠以避海難餽運利焉時
太史令傅孝忠明于乾象京師為之語曰傅孝忠兩眼
闚天姜師度一心看地言其思穿鑿之利也(大唐新語)
原杜子美昔遊詩幽燕夙用武供給亦勞哉吳門持粟
帛汎海凌蓬萊後出塞云漁陽豪俠地擊鼓吹笙竽雲
帆轉遼海粳稻來東吳按唐會要開元二十七年李適
為幽州節度河北海運使唐書姜師度穿平鹵渠以避
海難蓋元之海運自崇明抵直沽唐時海運則自登州
轉而平州以達于薊故子美云然也(辛齋詩話)
原白龍港在州南七十里亦曰白龍江遶桃花山下泃
河沽河諸水皆滙焉入寳坻縣界亦名潮河以河通潮
汐也(方輿紀要)
(臣)等謹按白龍港與寳坻縣分隸
原博陸城在州西南(方輿紀要)
原洳水出北山山在傂奚縣故城東南東南流逕博陸
故城北又屈逕其城東世謂之平陸城非也漢武帝璽
書封大司馬霍光為侯國文穎曰博大陸平取其嘉名
而無其縣食邑北海河東薛瓚曰按漁陽有博陸城謂
此也今居山之陽處平陸之上匝帶川流面據四水文
氏所謂無縣有嘉美名也(水經注)
(臣)等謹按博陸城遺址無考洳水在今平谷三河
寳坻三縣境傂奚城在密雲縣東南遺址亦無考
補漁陽白檀寺幡刹日中有影月中無影不知何故因
號怯夜幡(雲仙散錄)
(臣)等謹按白檀寺今無考
欽定日下舊聞考卷一百十七
