欽定日下舊聞考卷一百十
京畿(通州三)
原張家灣在州南十五里元萬戶張瑄督海運至此而
名東南運艘由直沽百十里至河西務又百三十里至
張家灣乃運入通州倉蓋盧溝河與白河會流處也(方輿)
(紀要)
原張家灣為潞河下流南北水陸要會自潞河南至長
店四十里水勢環曲官船客舫駢集于此絃唱相聞最
稱繁盛(長安客話)
原張家灣置巡檢司在土橋西鹽倉批騐所在烟墩南
(名勝志)
(臣)等謹按張家灣
本朝添設通判一員都司一員
原竹木局建于通州自永樂始其抽分有二八九一之
額舊制張灣之滸設有大通關巡檢司通州竹木局又
以大使領之桴筏至者各列其材板枋之多寡長短闊
狹厚薄之差等以達之關司長關司長據所差等較勘
虛實而上之巡倉御史御史據所陳報而下之竹木局
使如例抽之其署額曰抽分竹木厰(通州志)
(臣)等謹按張家灣税務
本朝定制歸坐糧廳收竹木之税歸通永道收别無專
員竹木厰舊署今尚存每年各省貢木暫貯于此
設厰役典守之
原行在戶部侍郎王佐言通州至河西務河道淺狹漕
船動以千計兼四方商旅舟楫往来無港汊可泊張家
灣之西舊有渾河若疏濬近京師一二十里更加充廣
瀦為巨浸令可泊船公私俱便上命都督馮斌尚書李
友直同佐審視宣德七年冬十月斌等以圖進上以其
役重大命姑止(明宣宗實錄)
原正統元年十一月修張家灣通濟倉先是管糧通政
使李暹奏欲移置張家灣通濟倉於通州行在戶部工
部議如所請令漕運總兵官都督僉事王瑜量遣運糧
軍三千人興役至是瑜奏臣所領運糧船二萬有竒今
兩處交納河道稍得疏通若并于一處不免阻塞况通
濟倉雖有損敝易為修葺若欲移之則所費數倍三千
人必不能辦請仍舊修葺為便從之(明英宗實錄)
(臣)等謹按通濟倉遺址無考
原大通關在張家灣之長店百貨彙集處也(方輿紀要)
增大通關明永樂中置巡司正德間革(通州志)
(臣)等謹按長店距州城十三里關久廢
(原御馬監太監于經寵幸嘗導上於通州張家灣置皇店𣙜商賈舟車微至擔負亦皆有税中外怨之其請祠)
(額者則香山碧雲寺所自置塋域也工作糜費以百萬計上亦嘗幸焉明武宗實錄)
(原正德十六年八月戶部左侍郎秦金上言寳源吉慶二店課程弘治以前係順天府批騐茶引所官收受按)
(季解部後太監于經奏為皇店科取擾害人皆怨咨乞將二店課額依弘治年例庶軍民樂業上下俱利上命)
(如所議行錄眀世宗實)
(臣)等謹按寳源吉慶二店遺址無考
原嘉靖三十一年五月修築張家灣鎮城堡工完(明世宗實)
(錄)
(臣)等謹按張家灣城今尚存
(原徐階張家灣城記賦自都門東南行六十里有地曰張家灣凡四方之貢與士大夫之造朝者舟至于此)
(則市馬僦車陸行以達都下故其地水陸之會而百物之所聚也嘉靖癸亥冬世宗皇帝以有警詔發營兵戍)
(之先聲播聞敵不敢犯然戍者無所據依晝夜披甲立勢實不可以久甲子春順天府尹劉君畿因以城請司)
(空雷公禮上議曰城於戍便于守固世宗報可敕順天府丞郭汝霖通判歐陽昱内官太監桂琦以二月二十)
(二日始事財取諸官之贖及士民之助者木取諸營建之餘甎取諸内官厰之積石取諸道路橋梁之廢且圮)
(者夫取諸通州之衛卒及商若民之饒于資者工既舉而財不時集階具以聞詔光祿寺出膳羞之餘金三萬)
(兩貸之於是諸臣咸悦以奮而廵按御史董君堯封王君用楨程督加嚴越三月遂以成告周九百五丈有竒)
(厚一丈一尺高視厚加一丈内外皆甃以磚東南濱潞河阻水為險西北環以壕為門四各冠以樓又為便門)
(一水關三而城之制悉備中建屋若干楹遇警則以貯運舟之粟且以為避兵者之所舍設守備一員督軍五)
(百守之而灣之人南北之縉紳中國四夷朝貢之使歲漕之將士下逮商賈販傭胥恃以無恐至于京師亦隠)
(然有犄角之助矣仰惟國家建都燕薊百六十年于兹乃灣之有城實自世宗遣戍之詔始蓋世宗雄才大略)
(出于天縱而訏謨睿算又得于夙夜計安天下之心非偶然者其功在社稷廟稱為世雖未易以名言然此固)
(其一也夫覩河洛而思禹情也亦義也今而後登兹城者於世宗能無思乎誠使文武吏士體保固郊圻之意)
(而殫謀以奠封疆兵之守者懷據依之便居處之安而竭力以奮武衛其在賓旅遡周防曲護之恩而各修厥)
(職以供朝廷之事則庶幾為能思世宗矣階不敏敢因紀成以規焉世經堂集)
(原王崇慶張家灣曉發作五雲堆魏闕回首路迢迢)(沙鳥知山雨舟人狎海潮端谿集)
(原許天錫曉發張灣詩見黃鸝啼歇曉隂開兩岸垂楊蔭綠苔葉底輕花看不暖風吹入短篷来許黃門)
(稿樊阜張灣舟中作原)(朝發燕山陽夜宿張灣側高樹)
(蔚繁隂浮雲淡無色睠彼西日馳憂心恒惻惻頼我同心人相期崇令德樊氏摘稿)
(原王問張灣送客詩燕旅舍臨官陌秋風一惘然獻書芸閣上歸夢草堂前市人初去江天月共憐應尋鹿)
(門隠同宿五湖烟家王仲山詩集變春夏倦與水雲期原邱雲霄曉發張灣作舟車)
(月明宿沙灣雞聲何吚吚寒烟薄汀渚征人事驅馳長河就東沒明星亦西移鳴鑣揚緇紛策馬縱青羈遠瞪)
(鸞鳳樓有懷金玉姿元髮抱衷素綠絲方見治輾轉繁慮積緬邈千古思止止齋集)
(原陸深張家灣棹歌退張灣水出北山頭十里洪身九里洲惟有老漁知進深灘撇綱淺灘揫儼山詩)
(補桑紹良下第宿張家灣詩好貂裘敝盡客還家郭隗臺前日欲斜回首鳳城春色鶯聲啼碎碧桃花明)
(詩正聲霄長店作原殷雲)(牽舟下潞河河淺不可行前途漫)
(浩浩日暮悲孤征緣流百里間淼茫即東瀛挂帆越萬里快哉平生情失計今如此憂懷徒自盈石川集)
(補緱山陳文靖公天祥告歸上遣使追及通州賜禇幣五千緡以無功辭或曰昔二疏去漢未聞辭賞公曰辭)
(受在人何得以前輩相律人歸田類稿尚書兩浙轉運補李秉彛仲常通州潞縣官至工部)
(使所謂閑邪公也聊城周馳為作傳趙文敏公書之元史不為立傳其行事頼文敏之書以傳則史之絓漏不)
(少矣潞沙筆綴)
(臣)等謹按元周馳所撰閑邪公傳趙孟頫書其刻
石在快雪堂帖中
原林臯寺唐太和中建明景泰五年重修賜額曰興國
寺廣福寺本元高麗寺舊址明正統己未更建賜今額
圓通寺明洪武庚午年建三寺俱在張家灣又有鐡牛
寺孤舟寺(通州志)
(臣)等謹按林皋寺久圯僅存石碣廣福寺今尚存
圓通寺僅存殿宇三楹及弘治間重修斷碑而已
鐡牛寺舊名五行寺久圯止存石刻門額上鐫古
刹五行寺萬歴四十一年三月重修十五字孤舟
寺無考
原里二泗近張家灣有佑民觀中建玉皇閣醮壇塑河
神像嘉靖十四年道士周從善乞宫觀名賜今額名其
閣曰鍚禧萬歴十年靈壁侯湯世隆復新之(通州志)
(臣)等謹按里二泗佑民觀
本朝順治八年
世祖章皇帝臨幸其地
賜帑重修
(原王嘉謨里二泗東皇祠下作中檉桐發春華藹藹照中圃杳渺平湖潤孤帆逗新雨流見古祠松雲澹羣)
(樹舉酒酬芬芳村巫起屢舞雪消蕨初綠蘋香魚正乳但醉不須辭此樂真堪取薊邱集)
(增湯顯祖登張灣里二泗道院高閣詩榛弭舳聚氤氲躧舄凌暉皎旅積方此舒波情亦堪繞邱見蒙密重)
(關思窈窕况此羽人居青熒滿幽眺雙扉永平直層樓迥飛矯陵岳翠西矗河渠白東淼幢檣密林樹伊優軋)
(魚鳥封畛四如畫岐術紛可了非經㶚陵役復異河陽遶如何帝鄕雲悠然暎江表玉茗堂集)
原孤山在州東四十里四面平曠一峰獨秀因名靖難
初李景隆攻北平燕王自大寧還至孤山列陣於白河
西即此(方輿紀要)
(臣)等謹按孤山高二十餘丈與三河縣交界處
(原馬中鍚登孤山書實峰寺壁詩法禪宫金碧照林邱人道重經内監修鶴擾下聽僧說犬嗥知有客來遊)
(山腰石潤初過雨碑額苔深不記秋若少簿書催我去放歌于此十旬留東田漫稿)
原永濟寺唐貞觀中建明弘治間重修善通寺遼乾統
二年建隆興寺金天會七年建三寺俱在富河鄉永慶
寺金大定中建寶林寺元大德初建夀安寺遼天慶十
年建三寺俱在孝行鄉寳光寺舊名法華寺元大德元
年建在城西南次渠莊(通州志)
(臣)等謹按永濟寺在雙橋非富河鄉善通寺即普
通寺與隆興寺俱在富河鄉永慶寺在竇家莊寳
林寺在大東家莊夀安寺在王近疃俱隸孝行鄉
寳光寺在次渠莊均多圮廢
(補范欽出都宿永濟寺作世落日促行輈停林賦遠遊霜烏驚不定冰壑凍仍流態徒青眼風塵易白頭好)
(憑今夜月流影入皇州天一閣集)
原漷縣在州城南四十五里(明一統志)
(臣)等謹按通州漷縣舊境於順治十六年省入州
原書别漷為一縣今既裁併謹附載通州簡末
原在漕河之三里(漕河圖志)
原縣本漢泉山之霍村鎮遼每季春弋獵於延芳淀居
民成邑就城故漷隂鎮後改為縣在京東南九十里(遼史)
原漷縣漢泉州地遼太平中改為漷隂縣金因舊名(清類)
(天文分野之書)
原元初為大興府屬縣至元十三年陞漷州割大興府
之武清香河二縣来屬(元史)
原明初復為縣屬通州(寰宇通志)
增漷縣漢泉州地遼初為漷隂鎮後陞為漷隂縣以在
漷河之南也元至元十三年改漷州屬大都路明初復
為縣改順天府屬編戶十五里
本朝順治十六年裁併通州(方輿紀要)
(臣)等謹按通州志附載漷邑職官年表自
本朝順治十六年以前俱有姓名可據至十六年知縣
鄭駿以其地狹人稀申請裁併遂於是年改併通
州畿輔通志作九年誤
原縣舊無城郭正德初知縣郭梅始築土城周圍二里
嘉靖二十二年增修之門四北拱闕南迎薰東臨津西
通都萬歴四年始甃以磚周圍六百二十三丈高一丈
八尺雉堞一千一百八十三濠深一丈闊二丈五尺崇
禎八年知縣凃應召增高五尺闊五尺(漷縣志)
(臣)等謹按縣城今尚存康熙三十六年設州判一
員駐劄其地兼理廵檢河工之事
(原吳莱漷州詩短數株楊柳弄輕烟舟泊漷州河水邊牛羊散野春草敕勒老公方醉視吳淵穎集)
(原陳秀氏漷州望占北居庸諸山作脊古北居庸一望中風沙滿眼亂芙蓉曦車夜轉崑崙華盖隂移太乙)
(峯金口水流終到海玉泉雲起又從龍兩京形勝今如此可擬秦關百二重寄情稿)
(原蒋山卿漷縣晩行作戍漠漠平沙闊荒荒白迷低朔雲孤鴈度昏樹亂鴉棲鼔聽猶隔村烟望欲鬭山)
(有戍馬憐爾尚征西原顧夢生漷縣行)(入南泠集無人語枯木寒鴉幾茒城半里)
(宇蕭蕭酒肆誰當壚武清西来斷行旅縣令老嬴猶出迎頭上烏紗半塵土問之不答攢雙眉但訴公私苦復)
(苦雨雹飛蝗兩傷稼春来况遭連月雨縣城之西多草場中官放馬来旁午中官占田動阡陌不出官租地無)
(主縣中里甲死誅求請看荒墳遍村塢别疣贅錄嘶前增卞永吉漷縣舟中作征帆緣潞轉馬憶驕)
(路方疑遠鄉關漸欲迷岸平沙水急野闊塞雲低日暮頻回首荒村雞盡棲來遠堂集)
原縣舊治在城南隅元陞為州遷於河西務至正間復
移舊地改立於城東北隅洪武五年復為縣仍舊治儒
學舊在縣東南河西務洪武四年遷于縣治西北隅永
樂四年教諭楊溥葺之正統七年知縣王文復葺之天
順八年知縣賈貞復葺之有刑部侍郎董方碑記(漷縣志)
(臣)等謹按縣舊治及儒學今廢
原岳文肅公正祠在文廟東嘉靖十年敕建春秋二仲
月上丁以少牢致祭(漷縣志)
(臣)等謹按岳正祠今圮
原遼統和十二年正月朔漷隂鎮水漂溺三十餘村詔
疏舊渠(遼史聖宗紀)
原乾統四年十月鳳凰見于漷隂(遼史天祚帝紀)
原元延祐二年正月發卒浚漷州漕河(元史仁宗紀)
原泰定四年正月築漷州護倉堤(元史泰定帝紀)
(臣)等謹按護倉堤今尚存
原天歴二年四月浚漷州漕運河(元史文宗紀)
(原揭傒斯以年七十致事去詔遣使追及于漷南召還撰明宗皇帝神御殿碑文成賜楮幣萬緡白金五十兩)
(中宫所賜白金數亦知之黃文獻集)
原白河濱有長陵營馬頭店白浮圈曹家莊諸堤舖皆
運河必經之道(漷縣志)
(臣)等謹按長陵營等堤舖在白河西岸村莊堤岸
今俱完整
原泗河在漷縣東四里即運河也四水會流故名泗河
一發源自塞外東流經密雲縣與潮河川合流注通州
城東北入白河即通州潞河也一自塞外西流入白洋
口經榆河下流沙河由順義南界至通州城東北入白
河即通州富河也一發源于昌平白浮村神山泉出西
南滙為四湖東入都城積水潭入宫牆太液池南至玉
河橋由東南大通橋迤東入慶豐等牐即通會河入白
河一自都城右安門外草橋流入南海子東出宏仁橋
由水南新河至張家灣板橋入白河總名運河亦名白
河(長安客話)
(臣)等謹按泗河即運河在漷縣舊城東三里
原漷河在縣西一名新河自盧溝河分流至縣界析而
為三其正河為漷河東入白河其一為新莊河南流入
武清縣界其一為黃漚河東注馬家莊之飛放泊各去
縣十里(方輿紀要)
(臣)等謹按漷河今名新河在漷縣城西二十五里
原馬家莊飛放泊在縣城北八里南新莊飛放泊在縣
南二十五里栲栳垡飛放泊在縣西南二十五里(漷縣志)
(臣)等謹按飛放諸泊俱堙廢
原天津橋俗呼新河店橋元總管郭汝梅建在縣西北
二十五里(漷縣志)
(臣)等謹按天津橋久廢
原棗林在縣西北元致和元年上都兵破通州雅克特
穆爾與戰于檀子山之棗林敗之至正十八年山東賊
毛貴等攻漷州至棗林敗元兵遂略柳林逼畿甸檀子
山或曰縣境小阜也(方輿紀要)
(臣)等謹按遼東軍破通州雅克特穆爾擊之皆渡
潞水走元史明言戰薊州之檀子山又云戰于檀
子山之棗林蓋薊為遼東孔道遼東軍敗故追戰
於此若漷縣在通州之南棗林在縣西北遼東軍
未嘗經其地且今漷縣亦無所謂檀子山者是以
薊之棗林為漷之棗林方輿紀要致和元年一條
誤當辨也
原柳州在縣西元至元十八年如漷州又如柳林是後
以柳林可游畋之地建行宫于此(方輿紀要)
原至正十五年三月毛貴犯漷州至棗林樞密副使逹
國珍戰死遂略柳林(元史順帝紀)
原毛貴略柳林劉哈喇布哈時為同知樞密院事奉詔
以兵拒之戰于柳林大捷貴衆悉潰退走(元史本傳)
(臣)等謹按柳林在漷縣西元時行宫遺址無考
原出左安門東南行四十里石橋長二十五丈曰宏仁
橋橋東碧霞元君廟西向臨橋元君祠在北京日加廣
麥莊橋北曰西頂草橋曰中頂東直門外曰東頂安定
門外曰北頂盛莫如宏仁若歲四月十八日傳是元君
誕辰士女進香鳴金號衆四十里道相屬也(帝京景物略)
原天順七年四月新建宏仁橋成橋在南海子東牆外
舊名馬駒橋水自城西南經南海子出歲以木為橋水
漲即衝去往来者病涉上憫之發帑金數萬改建石橋
因命閣臣李賢陳文彭時往觀焉賢言工役浩大莫若
用軍士一月人給銀一兩則力齊而功易完從之橋成
改名宏仁命賢為碑記(明英宗實錄)
(臣)等謹按宏仁橋亦名馬駒橋乾隆三十八年奉
敕修易九洞為七洞㮣甃以石復
命葺
碧霞元君廟三十九年春落成
皇上親詣瞻禮有
御製詩記勒於石正殿
御書額曰廣生利濟聯曰仁澤布東方慶貽佩韣靈風
護南苑惠普成梁東嶽殿
御書額曰神皋鍾秀聯曰木德盛於東自南布化山宗
冠維嶽因瀆資仁玉皇閣
御書額曰泰鈞宣澤閣下供太乙真人
御書額曰衆妙真樞聯曰藜杖照曾輝秘閣蓮舟坐可
濟仙源
增
御製重修馬駒橋碑文水自南苑出者二其南源曰
團河出南苑牆東南釃為鳳河又東滌永定之濁由大
清河以歸海向固疏治之矣其北源曰一畝泉出新衙
門北屈曲東南流逕二牐凉水河自北来會之涼水河
者出右安門西南鳳泉東流逕萬泉寺分為二其一南
逕草橋曲折東注一自北逕廣恩寺曲折東注至永勝
橋復滙為一東南流循南苑繚垣而東至小紅門之西
入苑牆東南逕沙底橋折而南與一畝泉合又南而東
至鹿圈村三海子以上之水自西南來注之又東南流
穿苑垣而出逶迤至張家灣入運河是水之初出苑垣
也瀠演歕欱千溜一趨瓴如矢如廻激弗止則有巨梁
揵之曰馬駒橋橋建自勝國歲渝寖以圮壊農旅交病
石陁入水水梗或溢出妨民田廬而中澁則旁淤間塞
水所由道益不可以不亟治乃命將作相視因其舊材
撤而新之縱之得丈二十有五横之得尺亦二十有五
為孔洞者七視昔制雖少陿而壮固有餘工始於乾隆
三十八年之春越其冬落成夫治水者必溯其源由源
而及其支流條𣲖剔之鬟之乃可以不紊今一畝泉源
委既已剗治而凉水河所逕漫流積潦寖成沮洳爰自
鳳泉至馬駒橋濬河八千餘丈修葺橋牐凡九新建牐
五即以濬河之土於右安門外築甬道一千餘丈以便
行人具河旁稻田數十頃既墾且闢益資灌溉之利而
兹橋實下游關鍵暢尾閭以利導之尤施工之弗可已
者若前代著述家睫視臆論妄以玉泉傅合南海子之
水舛錯糾紛至可嗤笑曩賦海子行曾詳著其說兹因
所司請記復為銓治水道大略俾方來圖經輿記知所
考據而若河若塗若橋皆王政之大端所繫綦鉅毋廢
毋墜誠有司所當務書之碑用示来許
增
御製重修碧霞元君廟碑記馬駒橋南不數武故有
廟以奉碧霞元君橋既頽圮廟亦陊薉弗治歲癸巳飭
工建橋並命繕葺其廟踰年落成崇殿傑閣自門逹廡
采雘塗堊翼然改觀是固神所憑依禮不可以不稱也
粤稽岱宗秩祀著在經訓而碧霞元君之名號惟出於
道書他無所考推闡其義盖以岱居木位其色惟碧而
東方主生一本乎坤元之資生萬物故有元君之稱亦
若古所稱后土為富媪者其宰化育物肸蠁斯著則世
之奔走崇禮也固宜而是廟傅橋而建閱歲滋多若與
橋相為興廢者橋既復舊則廟之鼎而新之亦其宜也
或者疑神祠所在多有詎必是廟焉憑之而亟亟嚴奉
為者夫神固無乎不在惟所宅之地重則其憑之也專
兹橋以凉水河所經治而釃之俾益農旅今者梁成利
涉水宅田腴而是廟之揭虔迓庥者亦煥然一革其故
貎則當人之便於橋即可知神之妥於廟也而烏得謂
所憑者之不在是耶或人有謂是廟即舊南頂者其說
無當不具論而余之所以因橋以及廟者意實在此而
不在彼司工請記其事爰書此以諗之俾揭諸石
增乾隆三十九年
御製碧霞元君廟落成瞻禮有作周禮或弗讀遂人
久失職治水並治塗互因難惜力然古實用民今惟發
價值國家之善政從不興力役橋以跨川修廟以鎮橋
飭需殷相得彰落成值此日清曉出東門(在海子東紅門外)邨
民多喜色輪奐致瓣香祈祐民福國祥&KR0584;剛濕地(正值微雨)
歸輿雲破翼優渥以為佳降馨愧無德
(原李賢敕建宏仁橋碑記来都城之南一水横流于巽方其源由兑而坤而離四沮洳會而為河至巽乃大)
(有一津焉在南苑之左去城四十里凡外郡畿内之人自南而来者東西二途胥出此渡車之大而駕者小而)
(挽者物類之䭾者人之有肩負者騎者步者紛紛絡繹四時不休有力者每歲為駕木橋然寒沍之際不免涉)
(水况秋夏漲即有覆溺艱阻之虞而人之病涉莫此為甚天順癸未春皇上聞之惻然軫念曰此先務也尚可)
(緩耶乃命創建石橋凡百所需悉出内帑而一毫不干于民應用工後皆以白金傭之聽其自願而不強也卜)
(日興造人皆踴躍歡欣争趨效力不知其勞而木石灰鐡之類率以萬計不督而集橋長二十五丈廣三丈為)
(洞有九以釃水為欄于兩傍以障田者精緻工巧無以復加增岸于南北以防衝突為寺為廟以資維護經始)
(于是歲四月十五日訖工于十一月初一日總其事者内官監太監臣黃順臣黎賢董其工者工部右侍郎臣)
(蒯祥臣陸祥告成之日上賜名曰宏仁橋乃命臣賢為撰碑記用示永久臣聞古先聖王之治天下也以不忍)
(人之心行不忍人之政綱紀法度細大具舉而于橋梁道路未嘗不留意焉觀夏令所謂除道成梁月令所謂)
(開通道路可見矣是以利澤及人如天地之於萬物無有不足其分者恭惟皇上復位以來夙夜孜孜躬理政)
(務惟恐一民不得其所出一令也必順於人心行一事也必合于天理真無異于古先聖王之用心矣今以一)
(津乏濟聞之惻然是即不忍人之心也為建石橋以便往來是即不忍人之政也名之曰宏仁盖宏者廓而大)
(之也仁則不忍人之政也是橋之建信乎能宏其仁矣然歴年之患由此而弭無窮之利由此而基又非經世)
(之遠圖與嗚呼一橋之利尚不遺焉况其大此萬萬者乎由是以知皇上擴充仁道被於四海而利澤及人之)
(廣信如天地之于萬物矣故宜大書而特書也既為之記復系以詩曰大哉元后作民父母民之休戚同其安)
(否所以先王發政施仁憂勤惕厲罔或因循仰惟我皇博施濟衆視民如傷惟樂與共大綱小紀乃舉乃張有)
(或遺者于心則惶都城巽方有水病涉惻然興懷務遂所愜不惜内帑為建石橋工役之費民無秋毫易危而)
(安利澤惟久億萬斯年厥跡不朽古穰集)
原覺華寺在縣西十八里明真定公主請敕賜額(漷縣志)
(臣)等謹按覺華寺今尚存
原漷縣西有延芳淀大數頃中饒荷芰水鳥羣集其中
遼時每季春必来此弋獵打鼓驚天鵝飛起縱海東青
擒之得一頭鵝左右皆呼萬歲海東青大僅如鵲既縱
直上青冥幾不可見俟天鵝至半空歘自上而下以爪
攫其首天鵝驚鳴相持殞地(燕山叢錄)
(臣)等謹按延芳淀久湮廢
原遼每季春弋獵於延芳淀淀方數百里春時鵝鶩所
集夏秋多菱芡國主春獵衛士皆衣墨綠各持連鎚鷹
食刺鵝錐列水次相去五七步上風擊鼔驚鵝稍離水
面國主親放海東青鶻擒之鵝墜恐鶻力不勝在列者
以佩錐刺鵝急取其腦飼鶻得頭鵝者例賞銀絹國主
皇族羣臣各有分地(遼史)
原統和七年春駐驛延芳淀十二年正月幸延芳淀十
三年正月幸延芳淀十四年正月幸延芳淀十五年正
月幸延芳淀十八年二月幸延芳淀二十年正月如延
芳淀(同上)
原又統和十二年正月幸延芳淀十三年九月奉安景
宗及皇太后石像于延芳淀不言南京按統和四年十
月命皇族廬帳駐東京延芳淀是東京亦有延芳淀也
(北平古今記)
原神潛宫在縣西南二十里前代妃嬪從獵行宫也(名勝)
(志)
(臣)等謹按今縣西南二十里俗呼神仙村或即是
宫故址相傳字音之訛也
原晾鷹臺在縣西南二十五里高數丈周一頃元時游
獵多駐于此(方輿紀要)
(臣)等謹按今漷縣西南十五里有晾鷹臺
原至大元年七月築呼鷹臺于漷州澤中發軍千五百
人助其役(元史)
(臣)等謹按呼鷹臺無可考今漷縣西四里有放鷹
臺故址高一丈周二丈或即呼鷹臺之舊蹟歟
原呼鷹臺元至大間所築也元人以鷹坊為仁虞苑秩
正二品使首相領之可笑如此(穀城山房筆麈)
原打捕鷹坊萬戶府歲用喂養肉三十餘萬斤(草木子)
原舊臺在縣西南得仁務西遺址尚存(長安客話)
原得仁務在晾鷹臺東(名勝志)
原漷縣得仁務有三大塜相望其西北有岡隆起岡首
有洞其中窅然深黑常有以燭入者行里許有瓷瓮貯
油一燈熒熒然人間什物俱備試擲以礫即有矢外射
其人懼而出盖遼金諸貴人塜也(燕山叢錄)
(臣)等謹按三塜遺蹟無考
原畫眉塜在縣南五里相傳漢張京兆葬焉(冢廟記)
(臣)等謹按畫眉塜無考
原隆禧觀原隰平衍洄流芳淀映帶左右建元以來羽
獵歲嘗駐驆民庶觀羽旄之光臨樂游豫之有賴(秋澗集)
(臣)等謹按隆禧觀遺址無考
補漷州距今新都東南百里而近本漢泉州地遼為鎮
而金縣焉至元十有三年陞縣為州從吏民之請也(秋澗)
(集)(原在良鄉固安等縣卷内今移改)
(臣)等謹按此條與上原書隆禧觀一條皆王惲秋
澗集中隆禧觀銘之序也朱昆田載此條以下隆
禧觀銘一條於二十五卷補遺中彼卷分載良鄕
固安永清東安香河五縣不應闌入漷事乃因王
惲固安道中詩牽連錯簡耳今移載於此
(補王惲大都路漷州隆禧觀銘承道家者流元默稱抱持其雌無所矜屋居火食相奉鳶飛戾天魚在泓疇)
(不若爾休其生爰因象設心自兢仍用善俗滋良萌漷州維南泉故城玉晨有菴無所營敝廬數間僅懞帡一)
(旦締結三十楹烟光粼粼萬瓦青正自肯構今有成要擴師授昭子誠為國迎祥禱上清鑾輿歲幸實省耕延)
(芳春水紛霓旌游豫何啻歌三登千秋萬歲樂事并道人再拜乞此銘隆禧因之播永馨雲間歎賞聞愾聲安)
(知不有成公興秋澗集)
原獨秀園亭在縣北二里遼司徒郭世珍建今廢(漷縣志)
(臣)等謹按獨秀園亭今無考
原崔氏園亭在漷縣南小安村邑人崔禮仕金為四鄕
學諭金亡隠居於此作園亭盛植花卉以自娛元名人
時往游觀焉(寰宇通志)
(臣)等謹按崔氏園亭無考
原兩家店在縣東十二里官道所經也(方輿紀要)
(臣)等謹按兩家店在州城南四十一里
原景命殿在永樂店其西為保國慈孝華嚴寺護國崇
寧至德真君廟俱萬歷三十六年勅建為孝定皇太后
祝釐地也(漷縣志)
(臣)等謹按永樂店在縣城南景命殿久圮寺廟僅
存
(原明慈聖太后生于漷縣之永樂店事佛甚謹宫中稱為九蓮菩薩每歲十一月十九日為其誕辰百官率于)
(午門前稱賀長安百姓婦孺俱于佛寺進香祝釐享天子奉飬四十三年古今太后稱全福者所未有也菊)
(隠紀聞宗御製漷縣景命殿碑文原明神)(朕惟帝王之興率)
(本母德華渚洽陽鍾靈肇慶載之詩書炳乎盛矣朕以藐躬御極三十五年仰憑慈訓方内又安深維聖母皇)
(太后功德宏茂千古稀聞順天府通州漷縣永樂店乃誕育之地淑氣所鍾宜有表章以示來許用是躬承慈)
(命量度經營中剏慈聖景命殿前門後閣繚以周垣樹三坊于門外左為保國慈孝華嚴寺右為護國崇寧至)
(德真君廟爽闓宏壯足以昭地靈章濬發稱聖母所為篤念源本之意告成之日慈顔悦豫朕志用寧爰敕中)
(官守護仍各為文勒石垂諸永久以朕涼德寧敢方古帝王庶幾此地之無愧于華渚洽陽則有聖母之烈在)
(其垂裕將千萬年則景命亦千萬年朕與内外共祇承之為紀其事並系之詩詩曰翼翼京邑漷水縈之璇源)
(遠濬載奠坤維尊靈長樂歡洽重闈緜緜景命百祿咸宜睠兹湯沐啟瑞集禧周原膴膴寳殿攸基重門邃閣)
(崇敞逶迤仁祠左拱靈宇右麗甍連棟接鳥革翬飛虹祥式闡慈念載怡爰及薄海耀景咸熙聖母之德綏此)
(蒸黎百千萬&KR1124;永永無隳時萬歴三十六年戊申十月明神宗實錄)
欽定日下舊聞考卷一百十
欽定日下舊聞考卷一百十舉正
擔負原書擔訛作檐糜費原書糜訛作麋今俱改
(御馬監太監條)
右安門外原書右訛作左今改(泗河在漷縣東條)
毛貴原書毛訛作田今據元史改(棗林在縣西北條)
石橋五丈原書訛作五尺今據帝京景物略改(出左安門)
(東南條)
欽定日下舊聞考卷一百十舉正
