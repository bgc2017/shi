欽定日下舊聞考卷四十
皇城(二)
原過東上北門東中門曰彈子房曰學醫讀書處曰光
禄寺曰篦頭房曰東安裏門過橋則東安門也(蕪史)(原在)
(宫室門今移改)
(臣)等謹按光禄寺在今東安門内街北尚仍舊制
詳官署門東安裏門今存餘俱無考
原内市在禁城之左過光禄寺入内門自御馬監以至
西海子一帶皆是每月初四十四二十四三日俱設場
貿易聞之内使云此三日例令内中賤役輦糞穢出宫
棄之以故各門俱啟因之陳列器物借以博易焉(野獲編)
(原在宫室門今移改)
(臣)等謹按内市今無考
原光禄卿趙健以攜僧入東安門被糾奪俸三月神廟
末年禁網疎闊游人得直窮西苑矣(國史唯疑)
(補北京皇城四面巡更諸舗周流傳警每夜内發大鈴從東華門出至厚載門收一一交遞盡七十二枚天明)
(矣内戒菴漫筆共原在宫室門今移改名晝夜看守銅補皇城周圍四十舖每舖旗軍十)
(鈴二十有八每夜起更時分從右闕門第一舗發鈴軍提一鈴搖至第二舗相續傳遞至左闕門第一舗止次)
(日將鈴仍送右闕門第一舗收貯外皇城周圍七十二舗每舗守衛旗軍亦十名晝夜看守舊有銅鈴七十八)
(個弘治十年失其二止存七十有六每夜從西長安門第一舗發鈴相續傳遞至東長安門第一舗止又内皇)
(城四門每夜派走更官午門左右闕門二員東華元武門各二員司禮監置簿兵部用印起更時各賫原領令)
(牌及簿如左闕門官赴東華門東華門官赴右關門每更各于簿上交互用印以備查核兵例原在世紀)
(門今移改入選進東華門門内有橋曰皇恩橋謂從此原中官初)
(即受皇恩也俗呼曰忘恩橋以中官既富貴必讐其所生蓋恥之也客窗偶談)
(原天啟元年正月詔選淨身男子三千人時民間求選者至二萬餘人以兵科給事中尹同臯奏再收一千五)
(百人世明熹宗實錄多怙勢天朝建置明諸曹分監局原張則詩宦寺)
(衆職有規程上級無三品中涓僅百名北軍權不與君側惡常清貂璫史鑑)
(原區大相詩貢聞道貂璫設由來為掃除先朝停鎮守近日典方輿採山川竭徵求井邑虛明明皇祖訓宫)
(府義何如海目集)
原永樂十一年五月癸未端午節車駕幸東苑觀擊毬
射柳聽文武羣臣四夷朝使及在京耆老聚觀分擊毬
官為兩朋駙馬都尉廣平侯袁容領左朋寧陽侯陳懋領右朋自
皇太孫而下諸王大臣以次擊射皇太孫擊射連發皆中
上喜命儒臣賦詩羣臣宴及鈔帛有差(大政記)
原永樂十四年端午節上御東苑觀擊毬射柳(明典彙)
(原王直端午憶去年從幸東苑擊毬射柳賜詩賜宴詩千門晴日散祥烟東苑宸遊憶去年玉輦乍移雙闕)
(外彩毬低度百花前雲開山色浮仙仗風送鶯聲繞御筵今日獨醒還北望何時重咏柏梁篇王文端集)
原宣德三年七月召尚書蹇義夏原吉楊士竒楊榮同
遊東苑夾路皆嘉樹前至一殿金碧焜燿其後瑶臺玉
砌竒石森聳環植花卉引泉為方池池上玉龍盈丈噴
水下注殿後亦有石龍吐水相應池南臺高數尺殿前
有二石左如龍翔右若鳳舞竒巧天成上御殿中語義
等曰此旁有草舍一區乃朕致齋之所卿等盍往徧觀
于是中官引至一小殿梁棟椽桶皆以山木為之不加
斵削覆之以草四面闌楯亦然少西有路紆迴入荆扉
則有河石甃之河南有小橋覆以草亭左右復有草亭
東西相望枕橋而渡其下皆水遊魚牣躍中為小殿有
東西齋有軒以為彈琴讀書之所悉以草覆之四圍編
竹籬籬下皆蔬茹匏瓜之類觀畢上臨河命舉網得魚
數尾命中官具酒饌賜魚羹既而召至前賜以金帛縧
環玉鈎等物又賜宴于東廡被旨令各盡醉而歸(翰林記以上)
(八條原在宫室門今移改)
(臣)等謹按東苑久廢考其地當在今東華門外之
東南景泰間英宗居之稱曰小南城蓋東苑中之
一區耳復辟後又增置三路宫殿因統謂之南城
云
原東上南門之東曰重華宫猶乾清宫之制有兩長街
西則有宜春等宫重華宫之東曰洪慶宫供番佛之所
也又東則内承運庫再東則崇質宫俗云黑瓦殿是也
景泰間英廟所居再南則皇史宬藏太祖以來御筆實錄
每年六月六日奏知曬晾司禮太監董其事左右小門
曰□(音龍)歷左門□歷右門再東則追先閣欽天閣勒世
廟欽天頌于碑再南則御作也(蕪史今原在宫室門移改)
(臣)等謹按明英宗北還居崇質宫謂之小南城考
今縀疋庫庫神廟有
本朝雍正九年重修廟碑云縀疋庫為戶部分司建在
内東華門外小南城名裏新庫則裏新庫亦小南
城地也東南為
國初所建普勝寺寺前沿河尚有城墻舊址西南為
皇史宬去菖蒲河牛郎橋不遠臨河有地名大院子應
即御作也庫北為今普度寺即南城舊宫遺址廟
東地名甆器庫巷口石獅二臨河巷有南北兩汊
内有黑琉璃瓦房蓋即庫房未毁者又按蕪史内
承運庫在東下馬門其職掌庫藏在宫内者謂之
裏庫其會極門寳善門迤東一帶及南城甆器等
庫謂之外庫明史職官志止載内承運庫而不列
外庫名似甆器等外庫均隸内承運庫故明史但
以承運庫該之耳
原南内在禁垣内之巽隅亦有首門二門以及兩掖門
即景泰時錮英宗處所稱小南城者是也二門内亦有
前後兩殿具體而微旁有兩廡所以奉太上者止此矣
其他離宫以及圓殿石橋皆復辟後天順間所增飾者
非初制也(野獲編)
增景泰八年景帝不豫石亨張軏等謀迎上皇夜至有
貞家聞之大喜曰湏令南城知此意軏曰隂達之矣辛
巳夜諸人復會有貞所時有邊警有貞令軏詭言備非
常勒兵入大内亨掌門鑰夜四鼓開長安門納之時天
色晦冥亨軏皆惶惑有貞大言事必濟既薄南城門錮
毁墻以入上皇燈下獨出問故有貞等俯伏請登位乃
呼進輿兵士惶懼不能舉有貞率諸人助挽以行星月
忽開朗上皇各問諸人姓名至東華門門者拒弗内上
皇曰朕太上皇帝也遂反走升奉天門景帝明當視朝
羣臣待漏闕下忽聞殿中呼噪聲方驚愕俄諸門畢啟
有貞出號於衆曰太上皇帝復位矣趣入賀(明史徐有貞傳)
補奪門兵士薄南宫門鐵錮牢密扣不應徐公有貞命
取巨木架懸之數十人舉以擊門又令勇士踰垣入與
外合兵毁墉墉壊門啟入見太上合聲稱陛下登位上
遲疑公疾呼兵士舉轝兵士驚顫不能舉公自挽以前
掖上登轝公又自挽之上顧問公卿為誰公對曰都御
史臣徐有貞上命公前導密邇屬車既升奉天殿公猶
在車前失退武士擊公一椎上叱止黼座在殿隅公往
推之至中上升座天寖明上又顧公曰此事卿為之耶
朕失遇卿矣(蘇村小纂)
補英宗在南城一日飢甚索酒食光祿官弗與濬縣人張澤
以吏辦事光祿寺曰晉懷愍宋徽欽天所棄也上北狩而還
天有意乎若復立而誅無禮光祿其首矣乃潛以酒食進英
宗識之後復位光祿官皆得罪即日拜澤為光祿卿(濬縣志)
原南城在大内東南英宗北狩還居之其中翔鳳等殿
石闌干景皇帝方建隆福寺内官悉取去又伐四圍樹
木英皇甚不樂既復辟下内官陳謹等于獄尋增置各
殿為離宫者五大門西向中門及殿南向每宫殿後一小
池跨以橋池之前後為石壇者四植以栝松最後一殿
供佛甚竒古左右迴廊與後殿相接蓋仿大内式為之
(湧幢小品)
原南城中路曰永聚門曰觀心殿曰昭祥門曰端拱之
門曰昭德門曰重華門曰廣愛門曰咸熙門曰重華殿
曰中圓殿曰肅雍門曰康和門曰後殿曰麗春門曰清
和閣曰迎春館曰圓殿其東長街曰廣順門曰中和門
曰景華門曰宣明門曰景明門曰洪慶門曰洪慶殿曰
後殿曰膳房曰庫曰景和門其西長街曰興善門曰麗
景門曰長春門曰清華門曰寧福宫曰延福宫曰嘉福
宫曰高明門曰明德宫曰永春宫曰永寧宫曰宜春宫
曰延嘉宫曰延春宫曰御前作河東有崇德殿即回龍
觀有翫芳亭有集祥門有桂香館有翠玉館有浮金館
有擷秀亭有聚景亭有吕梁洪有左右漾金亭有含和
殿有澄輝閣萬歷中更名曰湧福閣有秋香館(明宫殿額名)
(以上七條原在宫室門今移改)
(臣)等謹按朱彛尊原書所引宫殿額名與春明夢
餘錄俱同惟永聚門春明夢餘錄作永泰為小異
耳今門閣宫殿亭館俱無存其曰庫者即今磁器
庫地
原初上在南内悦其幽靜既復位數幸焉因增置殿宇
其正殿曰龍德左右曰崇仁曰廣智其門南曰丹鳳東
曰蒼龍正殿之後鑿石為橋橋南北表以牌樓曰飛虹
曰戴鰲左右有亭曰天光曰雲影其後壘石為山曰秀
巖山上平中為圓殿曰乾運其東西有亭曰凌雲曰御
風其後殿曰永明門曰佳麗又其後為圓殿一引水環
之曰環碧其門曰靜芳曰瑞光别有館曰嘉樂曰昭融
有閣跨河曰澄輝皆極華麗天順三年十一月工成雜
植四方所貢竒花異木于其中每春暖花開命中貴陪
内閣儒臣賞宴(明英宗實錄)
原天順三年己夘七月賜游南城中有宫殿樓閣十餘
所是秋新作行殿東為蒼龍門南為丹鳳門中為龍德
殿左右曰崇仁廣智殿之北有橋橋皆白石雕水族于
其上南北有飛虹戴鰲二牌坊東西有天光雲影二亭
又北疊石為山曰秀巖山上有圓殿曰乾運其東西二亭
曰凌雲御風山後為佳麗門又後為永明殿最後為圓
亭引流水繞之曰環碧移植花木青翠蔚然如夙藝者
工既畢遂命同學士李賢吕原往觀焉(可齋筆記)
(原吴伯與内南城紀略門自東華門進至麗春門凡里餘經宏慶殿歴皇史宬至龍德殿隙地皆種瓜蔬注)
(水負甕宛若村舍過此則飛虹橋石刻羆虎禽鳥狀傳為西洋僧載而來橋之南北柱石題曰戴鰲曰飛虹有洞)
(嵌石壁壁上刻秀巖二字石磴數十級有方邱焉最上為乾運殿古松大柏覆之然都遊覽志)
(補正德中南城金魚日食蒸餅白麵二十斤雜綴)(紫桃軒)
(原嘉靖十二年夏四月乙酉帝御南城環碧殿閱馬馬有玉麟飛白玉驄照夜璧銀河□瑤池□飛白凡七召)
(輔臣張孚敬李時方獻夫翟鑾俟重華殿已而召入環碧賜茗飲共閱馬又命至嘉樂館觀花木帝乘玉麟飛青)
(蓋至重華殿進孚敬等于左室賜酒食蠎龍飛魚服帝製古樂府七言律各二章示孚敬等命各和以獻)
(嘉隆聞見紀門以上五條原在宫室今移改)
(臣)等謹按玉麟飛以下共六馬原書作七似有
脱漏或七字為傳寫之訛
(補嘉靖辛夘上游幸南城演馬召諸輔臣環璧殿賜宴親灑宸翰特命賡歌又剪紅芍藥勅簮于首又賜寳扇)
(宫錦徘徊于翠芬亭寳月亭間自醉學士歌而後君臣同遊未有如此之盛者眉公見聞錄)
(原朱維京度飛虹橋詩道鯨海遙涵一水長清波深處石為梁平鋪碧甃連馳倒瀉銀河入苑墻晴綠乍添)
(垂柳色春流時泛落花香微茫迥隔蓬萊島不放飛塵入建章燕都游覽志)
(原陶從政詩動中官三寶下西洋載得仙橋白玉梁甲翼迎風渾欲晴珠觸日更生光長安客話)
(原龔用卿乾運殿詩合團圍小殿古隂斜石檻玲瓏映水花翠輦不來金鎖綠楊深處有啼鴉瓊河集)
(補廖道南南内翔鳳樓詩嘉南内依鰲極中天起鳳臺錦屏霞外出碣石海東來樹晴相映名花晝自䦕宣)
(王曾覽眺玉几五雲廻凌元素子集躡丹梯卷幔西山補又澄輝閻誖層臺碧落盤石)
(入凴欄北斗齊朝霞浮藻拱夕景□□題獨立高寒處微茫思欲迷同上)
(補又紫芝軒詩晴后皇游息處尚有紫芝軒珍果垂枝熟琪花接葉繁雲團翠蓋麗景照彤垣翻憶東方朔)
(揮毫金馬門室同上移以上七條原在宫門今改)
(臣)等謹按龍德殿諸處在今南池子西南舊蹟俱
廢其地猶有名飛龍橋者蓋即飛虹橋遺址龍虹
音近而沿訛耳
原嘉靖十三年秋七月命建皇史宬于重華殿西欲置
金匱石室其中也勅各館諸臣重書九廟寳訓實錄藏之
復于欽天閣建石鐫欽天記頌追先閣建石紀祖德詩
已而宴儒臣于謹身殿(大政記今原在宫室門移改)
(臣)等謹按欽天閣追先閣久廢詩頌石刻亦無考
原皇史宬藏寳訓實錄處也按宬與盛同義莊子以匡
宬矢說文曰宬屋所容受也然殿宇命名于斯僅見耳
(燕都游覽志)
增皇史宬在重華殿西建扵嘉靖十三年門額以史為
㕜以成為宬左右小門曰□歷以龍為□皆上自製字
而手書也中貯列朝實錄及寶訓每一帝開局纂修告
成正本貯此實錄中諸可傳誦宣布者曰寶訓宬中四
周上下俱用石甃中具二十臺永陵定陵各占二臺(春眀)
(夢餘錄)
(臣)等謹按史宬二字燕都游覽志作史宬謂宬與
盛同義春明夢餘錄謂以史為㕜以成為宬嘉靖
自製字也今作史宬□歷門額今無攷
增永樂中命觧縉纂集類書為文獻大成嫌其未備乃
命姚廣孝重修永樂五年十一月告成凡二萬二千二百一
十一卷各以韻為類賜名永樂大典副本貯皇史宬(春明夢餘錄)
(臣)等謹按嘉靖十三年始建皇史宬永樂大典成
于永樂五年云副本貯皇史宬者就其後存貯之
地而言也
(原王立道皇史宬頌螭惟古有史君舉必書左言右動載筆罔虛赫赫管彤㘭侍立東馬南狐各專其職惟)
(我有明肇自太祖太宗仁宣英憲孝武煌煌帝業洋洋聖謨超墳襲典溢於翰觚網羅散失廣記備搜郡國所)
(上太史所修芸籖縹帙金匱咸收簡冊既繁先后靡一於惟我皇覽于前籍因而出之爰正爰輯繕錄靡忒校)
(讐孔精諸臣咸勤用觀厥成迺審厥藏倣古石室司空載營石室有翼匪棟匪楹不節不梲斵之襲之有賁其)
(飾瑰階玉磩廓其靚深疏以瓊戶啟以朱扄昔藏名山京師留副制崇蘭臺嚴先四庫其在于今乃知其陋百)
(千萬年與國永壽今具茨集原在宫室門移改)
(臣)等謹按
皇史宬仍明舊制在南城南尊藏
本朝
實錄
玉牒内有碑二一恭刊
御製恭瞻
皇史宬詩一恭刊
御製恭送
實錄至
盛京詩其舊存明實錄移貯内閣書籍庫
增乾隆十五年
御製恭瞻
皇史宬詩
五代神謨秘典垂
崇宬扄鑰壯鴻規蘭臺令史無慚筆綸閣元臣有職司
(内閣所掌)百世聰聽欽
寳訓萬年永茂衍宗枝(玉牒並藏于此)瑶函金匱前朝制殷鑒
兢兢念在兹
(臣)等謹按
皇史宬
御製詩恭載首見之篇餘不備錄
原皇史宬之西過觀心殿射箭處稍南則嘉樂館也其
北曰丹鳳門門列金獅二内有正殿曰龍德左右亦有
配殿正殿之後則飛虹橋也橋以石為之鑿龍魚水族
于石傳自西域得之(蕪史)
原橋南北有坊二曰飛虹戴鰲姜立綱所書也橋北有
山山下有洞額曰秀巖以磴道分而上之其高高在上
者乾運殿也左右亭各一曰凌雲御風界以小石藤蘿花
卉若墻壁焉(同上)
原嘉靖四年五月禮部尚書席書等上言皇考既為天
子之父當祭以天子之禮但觀德殿在禁嚴之地各官
不得陪祀太常不得行禮當于太廟之東南城之北或
東别立一廟得旨禮工二部會同司禮監内閣領欽天
監官相度太廟右邊地狹不堪建造隨于廟東切近處
所南城稍北環碧殿地方自御前作後墻起至永明殿
靜芳門裏南北深五十丈東西闊二十丈與午門甚近
太廟後隔一溝合于本址建造新廟六月詔興工(大禮集議)
原嘉靖四十四年六月作玉芝宫名宫門曰芝祥前門
曰寳慶後寢曰大德殿(明典彙)
(原初世宗之建世廟也先名世室以奉皇考獻皇之祀既以世字礙後世稱宗改建獻皇帝廟既而獻皇祔廟)
(稱宗遂閉世廟不復祀至嘉靖四十四年舊廟柱産芝上大悦更名玉芝宫欽定祀儀日供膳如内殿四時歲)
(暮大小節□牲帛諸品如廟祀穆宗即位禮臣以獻皇已同列聖臨享則玉芝之祀可罷况宗廟嘗禮如四孟大)
(祫止行于太廟節辰忌辰止行于内殿國有大事止告太廟或内殿未有并祭并告者今無所不祭告則列聖)
(先帝將何以處之至于日供之膳宜倣南京奉先殿太祖例如舊奉設以存有舉莫廢之義上命如所擬而議)
(者猶以日膳為凟云門野獲編以上五條原在宫室今移改)
(臣)等謹按玉芝宫久廢以大禮集義所記地界考
之當在南池子西北今之門神庫或即其地歟
增普度寺在裏新庫北(城冊)
(臣)等謹按普度寺舊名瑪哈噶喇廟康熙三十三
年建乾隆四十年修四十一年
賜名曰普度寺大殿額曰慈濟殿殿内額曰覺海慈航皆
皇上御書寺内殿基高敞去地丈餘
國初為睿親王府相傳即南城舊宫後改今寺左為黑
護法佛殿内藏鎧甲弓矢皆睿親王舊物也
增普勝寺在裏新庫東南(城冊)
(臣)等謹按
國初建三大寺普勝其一也寺地為明南城舊址順治
八年
勅建東有内翰林國史院大學士寗完我撰碑西有乾
隆九年工部侍郎勵宗萬撰重修碑四十一年復
修
原自皇史宬東南有門通河河上有湧福閣俗所謂騎
馬河是也迤東沿河稍北則吕梁洪東安橋再北有亭
居橋上曰涵碧又北則迴龍觀止焉其殿曰崇德者是
也是河也從北安門外文昌宫迤東步糧橋入經皮房
内織染局巾帽局御馬監東東安門橋下至長安左門
外迤東之玉河橋出焉(蕪史)
(原回龍觀舊多海棠旁有六角亭每歲花發時上臨幸焉燕都遊覽志以上二條原在宫室門今移改)
(增崇德殿即迴龍觀萬歷二十八年六月拆去蓋造觀心殿修補乾運殿春明夢餘錄)
(原陳悰詩暮河流細繞禁墻邊疏鑿清流勝昔年好是南風吹薄藕花香冷白鷗眠天啟宫詞原在宫)
(室門今移改)
(臣)等謹按湧福閣諸處今俱廢以河與橋證之則
普勝寺東北有馬鞍橋當即騎馬河舊址河東今
為南箭亭北有平橋在東安橋南當即吕梁洪漾
金亭舊址東安橋北又有橋橋上遺石礎二相傳
有樓騎河今橋西街尚名騎河樓則蕪史所云有
亭居橋上曰涵碧者也又北今為北箭亭崇德殿
舊基應在其地云
欽定日下舊聞考卷四十
欽定日下舊聞考卷四十舉正
寳扇宫錦原錦訛作鐺今改(嘉靖辛卯上遊幸南城條)
欽定日下舊聞考卷四十舉正
