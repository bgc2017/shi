欽定日下舊聞考卷一百三十四
京畿(昌平州一)
增京師九門其西北曰德勝門出門八里為土城又二
十里為清河又二十里有玄福宫又十八里為沙河店
又二十里為昌平州(昌平山水記)
原昌平州在府北九十里(明一統志)
(臣)等謹按據
大清一統志今昌平州境在府北少西七十五里明正
德元年升為州仍屬順天府
本朝因之
增東西距一百五十里南北距一百三十三里東至順
義縣界五十里西至鎮邊城一百里南至宛平縣界三
十三里北至邊墻一百里東南至大興縣界五十里西
南至宛平縣界四十五里東北至密雲縣界一百里西
北至延慶州界四十里(一大清統志)
原昌平本漢舊縣屬上谷郡(方輿紀要)
原漢齊悼惠王子卬以昌平侯立為膠西王縣名始見
於此(昌平山水記)
原莽曰長昌(漢書注)
增後漢改屬廣陽郡(一大清統志)
原晉仍為昌平縣屬燕國後魏廢入軍都縣屬燕郡(方輿)
(紀要)
朱彛尊原按漢設軍都居庸昌平三縣俱屬上谷
郡後漢以昌平軍都屬廣陽郡晉以昌平軍都屬
燕國而居庸仍屬上谷不改昌平本漢置至後魏
始廢入軍都乃諸地志皆云本漢軍都而不及昌
平且云後魏改爲昌平魏復漢舊名耳非改也唯
方輿紀要不謬
原魏太和中分恒州東部置燕州治昌平尋又置昌平
郡東魏爲東燕州及昌平郡北齊因之(方與紀要)
(臣)等謹按東魏天平中置東燕州領平昌上谷編
城三郡平昌領縣二昌平萬言此作昌平郡亦誤
原後周州郡並廢後又置平昌郡隋開皇初郡廢又省
萬年縣入焉(隋書注)
原大業初昌平縣屬涿郡唐屬幽州(方輿紀要)
原五代唐同光二年改燕平縣(清類天文分野之書)
朱彛尊原按五代會要改幽州北平縣爲燕平縣
在長興三年八月
原縣徙治曹村又徙於白浮圖城在今州西八里(方輿紀要)
(臣)等謹按地里沿革表事在唐同光二年
原石晉復昌平舊名割地賂遼(清類天文分野之書)
原遼屬析津府(方輿紀要)
原金得地以遺宋宋宣和五年爲燕山府屬七年復入
金(清類天文分野之書)
原金屬大興府元屬大都路明初屬北平府永樂中屬
順天府(方輿紀要)
原州城有門三其南曰永安新城門一曰小南門二城
皆内土外甎崇禎九年兵部侍郎張元佐折舊城大南
門牆補修東城門樓城正中有譙樓天順三年所建(昌平)
(州志)
(臣)等謹按昌平州城
本朝康熙十四年重築甎城周十里門四外有濠廣三
丈
原州治在城西偏(昌平州志)
(原蔡松年入關宿昌平作句黃塵却送入關山自斷何如二頃田記得鳴蛩碧花蹉跎秋思又三年中州)
(集馬中錫昌平道中作原)(款段遥遥去路長東風吹雨)
(濕衣裳諸陵漸近山光紫三月纔臨柳色黃春事每先官事了老年翻比少年狂道旁翁仲如相識笑我來多)
(兩鬢蒼百東田漫錄平館中作原張海五日宿昌)(摇落掩星館蕭條並)
(鶡冠鶯花春欲判風雨食猶寒鄉國松楸暗邊城鼔角殘兩年遊子淚雙袖未能乾函山集)
(原毛伯温昌平篇崔日出見山色日没行山邊層壑飛白雲羣巘迴青天巍太行勢來脈崑崙顛迢迢歴秦)
(晉東走何蜿蜒至此突南向合沓如環連王氣紛糾錯大野當其前豈徒壯陵寢亦以開幽燕宸居㮣天表四)
(極羅星躔煌煌太宗業聿與聖祖肩所貴慎明德在險戒忘愆皇圖永有固祈命陳洛篇東塘集)
(原周詩宿昌平作月晨發都城門暮宿昌平境地折雙溪流天開萬重嶺榭露微明楓林墮初暝謬此陪秋)
(嘗齋心動遐省道與鹿集又是清明節邊城柳未黃逢原魏允貞昌平中作)
(春常作客無地不思鄉風起征衣短月明吹笛長誰將關塞曲早爲達君王息泉摘槁)
(原區大相昌平道中作春山家未夕昏半已掩柴門車馬爭塗疾牛羊下坂喧隂入陵樹雨色過湖邨誰道)
(相如病猶堪守漢園原候恪昌平道中作)(海目集平道凄涼事不同兵戈再入昌)
(纏殺氣鼓角動秋風野色千林白嵐光片日紅長陵蒼莽外極目送飛鴻侯司成集)
(增皇甫濓宿昌平作霜向夕投山界城臨萬壑秋麗譙嵐氣匝殘戍野烟收薄低寒雁風長韻素楸迢迢星)
(斗夜應共古今愁平子約集盡青溪十里霜寒蕪落日增何景明晩至昌詩度)
(下蒼茫山城薄酒無錢買晩飯僧家石耳香一大復集增袁宏道昌平道中作庵前乞得老僧茶抹垂楊)
(十里沙烏籠白藍憑揀取麝香李子枕頭瓜袁中郎集)
原學宫景泰三年自舊縣徙今治天順三年成(昌平州志)
增州學在州治東舊在舊治西明景泰三年與治俱徙
(一大清統志)
(原元馬房輝重修昌平縣儒學碑記洪學校古今之急務興則治安廢則亂亡必然之理也惟聖朝以經術)
(治天下先德後刑本末具舉而條約悉備自監學而下路府郡邑咸設教官以育人材厚風化復慮有司奉行)
(未至失於勉勵或至隳弛于是内則御史外則訪司恒加嚴督焉達嚕噶齊塔斯公唐古特人也至元再元之)
(五年出監昌平下車之後課農講學興利除害奉上御下咸得其宜不數月而政平訟理歌誦之聲溢于閭閈)
(至正二年正月既望率僚佐祭于大成至聖文宣王廟禮行畢歴學左右顧盼闕壞未完之所盡然有動于心)
(捐已貲一千五百餘緡迺市材木募匠傭不歛于官不動于民皆由公之規度咄嗟而事已辦自肇作底訖工)
(爲日二十有八于是壞者復闕者備煥然一新而人爭快覩矣昌平州志按塔斯性烈也舊作田厮唐古)
(特部名也舊作唐兀今俱譯改)
增燕平書院乾隆二十三年知州芮泰元建(一大清統志)
原湯山在州東南三十里有温泉可浴水經注濕水又
東温泉水注之疑即此也(昌平山水記)
增州東三十里湯山下有温泉
行宫在焉(一大淸統志)
(臣)等謹按湯山
行宫建自康熙年間
聖祖仁皇帝御製詩並
皇上御製諸什恭載卷内
增
聖祖御製温泉行温泉泉水沸且清仙源遥自丹砂
生沐日浴月泛靈液微波細浪流琮琤初經石竇漾暄
溜烈勢直與炎曦爭瀠洄碧澗落花駐掩映翠巘霜林
明汀迴溪轉入欄檻甃以文石何澄泓方壺圓嶠時自
暖紫芝朱草冬常榮殿啟披香溢石髓盤低承露浮金
莖冲融太和蓄元氣炎德利物功難名氤氲沆瀣結紫
霧縹緲雲霞連赤城高秋九月天颯爽鸞旗鳳節紛相
迎慈寧琱輦度閶闔絳霄帳殿開蓬瀛神泉淑景供遊
賞流金潄玉堪怡情時巡豈必瑶圃遠對此心意皆和
平華清繡嶺杳寂寞鯨魚鳬雁徒縱横曷若茲泉獨標
異萬年勝蹟環神京歲時來往護
仙蹕點筆為賦温泉行
增乾隆六年
御製湯泉行宫即事詩靈境闢離宫停鑾秋宇空庭
軒靜朝旭樹石老金風暖溜溶溶潔清波處處同心神
堪澡雪撫景興無窮
增乾隆七年
御製湯泉荷花詩湯泉荷花開絶早插膽瓶中間以
芍藥甚有風致霞翦衣裳恰五銖清和春色滿仙壺
温泉浴罷嬌無力扶起身邊有念奴
增乾隆十三年
御製題湯泉並蒂蓮詩從歌獨旦懶聞雙何事芙蓉
見暖江非偶物猶知偶合牽心我尚未心降忘憂草不
生閒砌助感花偏對客窗颯沓西風銀沼面還教同付
水淙淙
增乾隆十八年
御製恭依
皇祖温泉行原韻小春風日温而清離宫駐蹕逸趣
生沙汀石瀨率含凍暄波潄響偏琤琤嵩山仙池杳莫
辨建武别館徒相爭
當年卷阿可仰躅至今
聖藻星雲明方沼甃玉左復右靈脈噴珠澄且泓曲溝
引導達戶戶中各向暖當南榮細流龍首初滴注有如
瑞露浮金莖湱然忽放屋池滿氤氲澹蕩難爲名濟涼
酌暖擬紫府蒸霞吐霧疑赤城水仙騎鯉在白壁呼之
舉手欣相迎蠲疴益夀有竒助何必縹緲求壺瀛承
歡家法同孝養神仙此耳無侈情繹思
來歌續元韻幸當海宇方承平耽逸忘武夙所戒塞山
回望雲中横留連勝處亦曷可明當唘蹕旋皇京新豐
繡嶺是烱鑒毋容易視温泉行
增乾隆二十八年
御製湯泉行宫八詠炎液暄波能愈疾曾聞泉脈出
流黃化工神運不思議功德應教證水王(右温泉)柳色
沿途非不青愛他絲影蘸清泠吟情那許尋常綰半六
時中一宿停(右柳色)温泉瀉水碧池隈荷芰常于五月
開聞道濓溪擬君子熱中可識有由來(右池塘)後庭玉
樹正榮敷香色天然與静俱底識風前饒喜意今春批
判未虚孤(右玉蘭)亭子雖然據假山也教遮邏有孱顔
田盤石海林天表一例明朝想像間(右山亭)四季温波
泳不涼箇中撥刺箇分秧問誰鹽醬能調劑此是大烹
般若湯(右游魚)書室還來偶讀書古今惟此合稽居設
如刮目云相待五載猶予祇恧予(右書室)官鶴官糧賦
有年竊糧鶴不語飢眠陡思散賑寧無此一為惻然一
惕然(右官鶴)
(臣)等謹按湯山
行宫
御製詩謹譯有關紀述事實者恭載卷内餘不備錄
原北山上平衍西五里有嶺曰長城微有古堞剥蝕傳
是秦皇之址有泉出焉曰馬跑又西二里有了思臺下
臺而西又十里皆峻嶺也灰嶺險倍于長城石如蛤粉
下山有城是鎮邊之廢邑又西八里有城是曰鎮邊兩
旁皆山圍之南曰碧駕曰通明北曰鷹揚曰涔落碧駕
之巖有小湖中有赤鯉盈尺是曰合抱之河鎮邊西十
里有堠曰唐耳背據大山斜界居庸鎮邊廢邑其南皆
山中為衢路東曰六華之巖西曰小神之山曰青利之
山岩分形如六華其第四巖有洞深窈是為鳴臯洞南
十里有聚曰長峪又西五里有巖曰德勝又曰鳳皇上
有蘭若山下出泉流二十里達於渾河山上有隠鷲臺
山西有觀音洞又曰孤松岩山南嶺曰西峪其下有碑
不可辯識自長峪而東二十里有聚曰菩提塹有寺曰
白瀑寺出山而北曰白鶴峯又折而東則走高崖山僧
言二月之交有山曰清華下可萬仞每有瑰形竒物且
飛且走銜乳而西獵人莫敢近也(薊邱集)
(臣)等謹按燕山八景内居庸叠翠地屬昌平已𩔖
編入形勝卷兹不複綴
原出百望西北六十里有陘曰十八盤山有湯泉云是
遼后浴處西一舍碧駕鷹揚高峙南北有湖焉小而深
在碧駕之巖團結不見每春夏之交山水增流則湖益
清可鍳曰合抱河(長安客話)(此條原在郊㺾門今移改)
原東山口村在州城東七里(昌平州志)
原東山口内一里水中有小山曰平臺山成祖嘗駐驆
焉嘉靖十五年上命作亭於上名曰聖蹟十七年四月
上幸平臺山祀成祖於亭中亭圓以白石為欄盤旋數
十級而上御題聖蹟二字當口一小山曰影山口内北
三里有莽山(昌平山水記)
(原萬歷十一年閠月上詣牆子嶺潭谷嶺勒草窪相擇壽宫至東山口登聖蹟亭明神宗實錄)
(原皇甫涍平臺山扈從詩曉昔駐文皇輦歡傳萬壽杯誰言紫霄上重見翠華來樹峯巒合春花棟宇開勝)
(圖臨塞壤嘉蹟改平臺豫蹕承雲轉靈旗繞澗廻捫天叨法從遊聖愧仙才少元集)
原緜山在州東十五里或名宜山元混一方輿勝覽載
有緜山寺金真定周昂題詩其上有云野闊羣山驚破
碎雲低滄海認微茫亦警句也(芹城小志)
增龍泉山在州東南五里山頂有都龍王祠山半一洞
嘗有人附石而下初狹漸廣行里許水聲砰&KR1503;不敢前
洞北麓有潭深不可測潭東有泉出亂石間清湛可濯
為州人遊觀佳境(山畿輔川志)
原白浮山在州東南十里上有二龍潭潭上有龍神祠
(明一統志)
增雪山在州西八里有狄梁公祠(山畿輔川志)
原駐驆山在州西二十五里其山長而北袤凡二十里
石皆壁立高可十丈其頂皆白山之南有棲雲嘯臺高
二丈許正北有石梯可上金章宗建亭於此舊傳山下
有石牀石釜今亡(昌平山水記)
增金章宗駐驆處崖鐫駐驆二大字
原神嶺峯在灌石村西北金章宗遊此以所飲酪漿洒
於石壁之上至今猶白西南有寒崖多奇花異草(昌平州志)
原山巖下有仙人碁碁枰碁子皆具子但可移不可得
而取(同上)
原積粟山在州西北十五里相傳元時積粟於此(同上)
原駐驆山之西曰虎谷其旁土崗一邱名小金山日亭
午人過崗下有光射衣若金色然(長安客話)
原西山口西四里有虎谷山又三里有大虎谷山(昌平山水記)
(臣)等謹按虎谷亦作虎峪
(原無名氐虎谷詩衣虎谷名金山客行初未識日午山下過人黃金色昌平舊志)
增幽都山在州西北三十里相傳古幽州以此名(一大清統志)
原神嶺山在州東北三十二里山高百餘丈下有龍潭
流入白浮堰所謂神仙泉也(方輿紀要)
(臣)等謹按今山在州之南方輿紀要云在東北誤
原神嶺一名三思嶺以其高峻故名(燕都遊覧記)
原銀山在州東北六十里緣石梯而上五六里名中峯
唐僧鄧隠峯之所居也下有法華寺有隠峯十詩曰白
銀峯曰佛頂峯曰古佛巖曰說法臺曰佛覺塔曰懿行
塔曰雪堂曰雲堂曰茶亭曰濛泉金大定六年立石(昌平)
(山水記)
原隠峯閩邵武軍鄧氏子侍馬祖得悟冬居衡嶽夏止
清涼元和中登五臺路出淮西屬官軍與賊交鋒師乃
擲錫空中飛身而過兩軍為之息鬭遂入五臺金剛窟
而化(傳燈錄)
原銀山峯巒高峻冰雪層積色白如銀麓有石崖皆成
黑色謂之銀山鐵壁(方輿紀要)
原銀山度嶺數折峯漸分為三左一峯石卓立如錐峯
下有塔凌空為法華寺寺建於金天會三年曰大延聖
寺正統間太監吴亮修寺後古佛巖乃後人新鑿再上
為鄧隠峯說法臺復躡危蹬五六里為中峯頂峯石銳
上如斧刃懸索升之凡兩轉至頂一石臺方丈許翼以
扶欄中一石龕供石佛左懸一鐘升者擊焉寺塔七高
各數丈(燕山紀遊)
原銀山頂由閻王鼻行山脊如刀背僅容納足長十餘
步兩旁如削下臨萬仞不可凝視(中溪集)
原中峯下有寺曰大延聖寺正統十二年重修賜額曰
法華弘治十年翰林學士汪諧淨業堂記碑今斷寺西
上半里為松棚菴門内外各一松北上一里鐵壁寺塔
曰延聖塔弘治四年建塔前有釋行倫詩碑弘治八年
立山北四十里為井兒谷又一里玉峯山山石盡白樹
多蘋婆果林中有大萬聖寺土人呼張開寺像設皆石
入山者取道二一從白泛嶺入路險難一從三思嶺牛
蹄嶺入差平(帝京景物峉)
補銀山之上有寺曰法華太監吳亮所建也山下有寺
曰崇壽亦亮所建寺有碑成化十二年九月立翰林國
史院編修仁和汪諧撰文鴻臚寺序班上虞何洪書(木葉)
(山花記)
(補汪諧崇壽寺碑禪銀山之下興壽村有寺曰九聖建自遼壽昌間滿公師所剏也宣德辛亥春司設監太)
(監吳亮先建臣刹於山上正統戊辰英廟駕幸北山賜額曰法華禪寺既而詢知九聖為遼金古刹憫其傾圯)
(復捐貲庀財創大雄殿於寺之中設三世佛像於殿後建伽藍祖師堂於殿之旁立天王殿於殿前監鐘鼓樓)
(於山門内之左右廊廡庖湢莫不傋具經始于天順丁丑春落成於己邜秋聞於朝賜額曰崇夀禪寺昌平)
(州志名氏詩原無)(銀山本在北萬丈青雲梯曉見居庸雪)
(銀山忽在西銀昌平舊志銀山倚鐵壁天外削三峯下原李夢陽題山寺作)
(見林中寺來聞午夜鐘僧徒住石屋雷雨拔門松西望諸陵接雲成五色龍空同集)
(增兴國倫銀山寺詩氣黃姑山頭白霧升鐵壁古寺羅荒藤居人已測金銀法界猶懸日月燈聊寄孤松仍)
(結社未須三竺更逢僧西風七十二鐘磬立馬歸途思不勝吳明卿集)
原溝溝崖深山叠嶂秀石懸空三十餘里悉履石攀葛
始達山顛清流繚繞奇樹揚芬傍有蘭石數區(薊邱集)
原昭陵之北曰&KR1174;&KR1174;崖崖下有庵曰瑞峯一曰摩尼(帝京)
(景物略)
原&KR1174;&KR1174;崖在州治西北德勝口内崖西峯有水月亭(昌平)
(州志)
(臣)等謹按溝溝亦作&KR1174;&KR1174;
原德勝口西三里有溝溝巖巖分上中下望之若石梯
深險可避兵(昌平山水記)
原德勝口南兩山相夾人行礓礫中數十步輙一折數
里外見崖旁鴨脚樹二羅漢松一近而知為瑞峯庵也
又里許陟一嶺徑仄多亂石前人舉踵石衮衮觸後人
足嶺之巔為崖折旋半里有岫峯菴俗云盤道庵中有
泉鴨脚一本可休息復三折而下溝始寬分為二泉涓
涓流甚清駛山麓遮其左若無路然再折過一溝始望
見三峯矣中峯位乎乾東峯位乎艮西峯位乎坤三峯
左右環拱為峯者二十有二所謂仙人玉女將軍步虚
玻璃五雲金華紫極皆以意名者也又從磴道上十餘
折至東峯庵再折而上為中峯有玉虚觀從中峯下有
西王母祠祠後石壁高三十仞石理觕惡壁右有方池
流入巖下為瀑自中峯緣崖而西為西峯菴庵右有泉
僧引之入香積泉右有方亭敞潔可坐瑞雲庵有大學
士趙志臯碑記岫峰庵有右通政李琦碑中峯庵有禮
部郎中馮元颺碑西峯庵有大學士王錫爵禮部左侍
郎翁正春二碑碑文皆稱溝溝崖爾雅水注谷為溝以
之稱名夫豈不古而帝京景物略妄以&KR1174;&KR1174;易之何哉
(肅松錄)
原溝溝崖勝國梵宇緜亘凡七十有二入明僅存其五
西峯者五庵之一也(翁文簡集)
(原公鼐溝溝崖詩傳橋山西北寺一谷隠千峯曲折雲屏掩高低棧閣重觴猿飲澗倚盖鶴巢松小憩聽泉)
(久東巖已暮鐘問次齋稿)
原中山口北一里有仙人洞洞在山麓可容二百人洞
口向東從石梯而下石皆倒垂下為平地洞西壁有一
門近門上有石鐘下懸長數尺門之内少入轉而南見
有石罅如夾道深黑人不敢入(昌平山水記)
原仙人洞在紅門内東山腰去碑樓三里躡磴而上洞
口僅容一人僂而入内若大厦日色下燭石皆倒垂(燕都)
(遊覧志)
(原無名氏詩何石洞窅且深花落無人掃仙翁去不還處尋瑶草昌平舊志)
原唐家嶺店在州南四十五里(同上)
原車駕北征徐行則次唐家嶺疾行則一日而至榆林
永樂二十二年四月上親征駐驆唐家嶺以四日至居
庸關宣德九年九月上廵邊駐驆唐家嶺正統十四年
七月上親征駐驆唐家嶺以次日至龍虎臺(昌平山水記)
補翠平口在昌平北二里舊名得勝口金大定二十五
年五月改名(元混一方輿勝覧)
補從紅門望長陵而西入峽中為得勝口關城雉堞樓
櫓俱壯渡溪上嶺十二盤為玉皇殿一崖獨出殿踞其
上廊檻環之(溪山集)
(臣)等謹按一統志得勝口亦名德勝口
原濕餘水出上谷居庸關東又東流過軍都縣南(水經)
原水南流出關謂之下口水流潛伏十里許重源潛發
積而為潭謂之濕餘潭(水經注)
原濕餘水東南流左合芹城水水出北山南逕芹城又
東南流注濕餘水(同上)
原芹城在州東三十里有橋橋下有水出芹城北南流
入於沙河(昌平山水記)
原榆河一名濕餘河或名温餘河盖濕餘之譌也(方輿紀要)
朱彛尊原按後漢書王霸為上谷太守陳委輸可
從温水漕以省陸轉輸之勞事皆施行章懷太子
注引水經注本作温餘水遼史順州有温榆河金
更懷柔縣為温陽豈盡無據又昌平多温泉有流
入雙塔河者温泉之名竊疑因此水經注既無善
本今人習見坊刻遂指温字為濕字之譌正恐𩔖
昔人所云以不悖為悖也
(臣)等謹按据說文則濕水為㶟水之訛又遼史順
州有温餘河此引作温榆亦互異謹附識以俟考
原榆河源出州西南四十里月兒灣下流為沙河經順
義會白河(昌平州志)
(臣)等謹按是為北沙河南接宛平縣界至沙河店
東南合南沙河入通州界
增榆河今曰北沙河遶州西會翠屏山泉而東南流又
東至州東南三岔口會南沙河高麗河經順義縣西南
三十里又東南至通州東北八里入白河俗又名為富
河(册說)
原易荆水東逕薊城又東逕平昌縣故城南又謂之昌
平水(水經注)
(臣)等謹按易荆水即今之南沙河源出神頭嶺東
流經昌平州南為南沙河舊有城
本朝設氊作局于此詳見物産門
原沙河店南有水出昌平州西南五十里龍泉寺合西
山諸泉東流為南沙河有橋曰安濟店北有水出昌平
州西南四家莊逕雙塔村東流為北沙河有橋曰朝宗
二橋皆正統十二年命工部右侍郎王永夀建二水至
店東南竇家莊而合又東南至通州界入白河(昌平山水記)
原沙河北店距州二十五里南店距州二十七里(昌平州志)
(原吳寬渡沙河作䚳橋下流澌玉一灣十年重此照衰顔疎林小店行厨落日平原獵騎還韋杜南連多白)
(草居庸北界盡蒼山天寒喜報王師轉驛路無塵羽檄閒匏翁家藏集)
(原許穀沙河道中和汝湖韻馭五渠春水接天河玉輦經游紫氣多夾路羽儀交日行宫仙樂動雲和飛魚)
(口外龍斿轉洗馬橋邊豹尾過獨羡上卿遥扈蹕詩成傳出鳳凰坡石城集)
增高麗河在州東五十里源出州東龍泉寺泉分二流
一入順義縣名白浪河一南流名高麗河又南流復合
入温榆河(一大清統志)
原一畆泉在州西南十五里東會沙河經陽山由高梁
直至張家灣以濟漕河(昌平州志)
原雙塔河源出昌平縣孟村一畆泉經雙塔店而東至
豐善村入榆河(元史河渠志)
原至元元年二月發北京都元帥阿海所領軍疏雙塔
漕渠(元史世祖紀)
原至元三年四月巡河官言雙塔河時將泛溢不早為
備恐至潰决臨期卒難措手乃計會閉水口工物開申
都水監差夫修治凡合閉水口五處(元史河渠志)
原官河在州西南二十里源出一畆泉分為二流一曰
官河流入宛平縣入高梁河一曰雙塔河在州西南三
十里經雙塔店入榆河(方輿紀要)
原七度水在昌平界接虎眼泉(太平寰宇記)
原虎眼泉在州西八里舊城下(方輿紀要)
原常景遣别將破杜雒周於州西虎眼泉(魏書)
原虎眼川在虎谷山下幢幢水所出也(昌平州志)
原水流如瀑布三四里至鵓鴿岩隠而不見或謂舊縣
西北虎眼泉是其水復出也(燕都游覧志)
(臣)等謹按州志虎眼泉流至豐贍村入榆河
(原吳師道虎峪淙淙泉作路居庸古塞口諸峯並嵯峨左轉萬栗林黃葉墮殘柯出草棘間石溝泫微波黃)
(塵歘騰起知有飲馬駝前趨俯絶壑素礫漫坡陀窮秋水脉絶泓渟不盈科無復聲淙淙虚名誤來過下馬少)
(徘徊土屋依岩阿野老向我言深入水木多前年邑中人來此逃干戈委蛇數十里隘險無誰何桃源志樂土)
(商山有遺歌誰知戰爭場咫尺隔網羅欲游苦匆匆斜陽下前坡吴禮部集)
朱彛尊原按吴禮部正傳所詠淙淙泉當即今之
幢幢水也
欽定日下舊聞考卷一百三十四
