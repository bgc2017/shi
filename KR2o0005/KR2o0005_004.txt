唐書直筆卷四
宋呂夏卿撰
新例須知
高祖至哀帝二十帝十四世享國二百八十九年
高祖太宗(子内禪)高宗(子即位)中宗(子即位)睿宗
(弟即位)玄宗(子内禪)肅宗(子即位)代宗(子即位)德宗
(子即位)順宗(子即位)憲宗(子内禪)穆宗(子繼故)敬宗
(子即位)文宗(弟繼故)武宗(弟即位)宣宗(叔即位)懿宗
(子即位)僖宗(子即位)昭宗(弟即位)哀帝(子即位)
諸王二百十一
宰相三百七十一人
高祖十人太宗二十三人高宗四十二人武
后六十八人中宗十六人睿宗十二人玄宗
二十四人肅宗十六人代宗五人德宗三十
四人順宗五人憲宗十七人穆宗九人敬
宗一人文宗十三人武宗七人宣宗十九人
懿宗十五人僖宗十四人昭宗二十二人
哀帝二人
列傳二千二百四十六人
后妃三十三人公主二百十四人列女四十七
人婦人計二百九十四人
羣臣正傳八百六十三人子孫附見五百八十二
人附傳二百十八人
忠義五十人孝友二十六人卓行五人隠逸
二十三人循吏十九人宦者二十一人酷吏
十六人外國六十二
文武官數
元和中二千七百八十八員
大中中二千七百九十九員
十道州縣
關内河南河東河北山南隴右淮南
江南劍南嶺南
州府三百二十八縣一千六百三十九
羈縻州府八百五十六
天祐以前方鎮六十四外有觀察使五防禦使六
關内十二河南九河東九河北六山南東
四河西二隴右二劍南五淮南一江南
東四江南西四黔中一嶺南五山南西四
田數
開元中一千四百四十萬三千八百六十二頃一十
三畝
大中中一千一百六十八萬八千三百五十四頃
税賦
天寶中租錢二百萬餘緡粟一千九百八十萬餘斛
庸調絹七百四十萬餘匹綿一百八十萬餘屯布一
千三十五萬餘端
大中中税錢八百五十九萬二千六十一緡九百九
十文
兵數
開元中四十九萬人
大中中九十九萬七百一十五人
馬數
開元中三十二萬五千七百匹
鹽數
肅宗上元以後九百萬餘緡
大中中四百八十一萬二千四百四十一緡三百九
十文
運米
天寶中二百五十萬石
大中中一百四十三萬七千八百八十六石
茶錢
大中中六十萬三千三百七十緡九十七文
酒錢
大中中一百三十七萬九千九十一緡二百八十六
文
鑄錢
天寶中三十萬七千餘緡
大中中一十八萬四千二百三十餘緡
歷
戊寅(高祖)麟德(高宗)開元大衍(明皇)寶應五
紀(代宗)建中正元(德宗)元和觀象(憲宗)長慶
宣明(穆宗)景福崇玄(昭宗)
外有中宗景龍之歷肅宗至德之歷
蔵書五萬一千八百五十二卷(案此同舊書著錄數新書增二百四十二卷)
改元七十五
大赦三百一十九
貢舉二百六十七
舊書紀志傳約一百九十萬字
新紀志傳約一百六十四萬字
外新添表約一十一萬二千九百三十字
廢傳六十一
暢璀趙國珍韋元甫裴胄慮&KR2949;姚令言
張光晟源休蔣鎮洪經綸彭偃李若
初于頎盧徵鄭元薛伾閻巨源李祐
董重質張正甫徐晦盧商(案以上二十二人舊書分次列)
(傳新書以裴胄附裴漼以李若初于頎盧徵附劉晏以盧商附鄭肅以徐晦附文藝歐陽詹以李祐董重)
(質附藩鎮吳少誠以姚令言張光晟源休蔣鎮洪經綸彭偃併入逆臣朱泚叛臣喬琳秖廢暢璀趙國珍)
(韋元甫盧&KR2949;鄭元薛伾閻巨源張正甫八傳)
李君球楊茂謙閻濟美(案以上三人舊書入良吏新書惟楊茂謙附循)
(吏韋景駿後以李君球諫高宗伐高麗疏别載外國高麗傳以閻濟美被劾事别見盧坦傳)
周興萬國俊來子珣王弘義羅希奭(案以上五)
(人舊書入酷吏新書仍存王弘義以周興萬國俊來子珣附來俊臣以羅希奭附吉温)
李公逸張善相李玄通馮立謝叔方成
三郎尹元真薛愿袁光庭邵真(案以上十人舊書入)
(忠義新書以李公逸張善相附李肓德以李玄通附王行敏以馮立謝叔方附敬君弘以薛愿附龐陞以)
(袁光庭附程千里以邵真别附藩鎮李惟岳秖廢成三郎尹元真二傳)
王君操(案舊書與張琇分列孝友新書合附琇傳)
孔紹安庾抱鄭世翼張藴古盧照鄰楊
烱駱賓王鄧玄挺喬知之富嘉謨李拯
(案以上十一人舊書入文苑新書文藝傳以庾抱附賀德仁以鄭世翼附崔信臣以張藴古附謝偃以盧)
(照鄰楊烱駱賓王鄧玄挺附王勃以富嘉謨附尹元愷以孔紹安冠其孫若思前改列儒學秖廢喬知之)
(李拯二傳)
許胤宗乙弗弘禮張憬蔵張文仲尚獻甫
金梁鳳葉法善僧玄奘僧神秀僧一行
(案以上十人舊書入方技新書仍存尚獻甫以許胤宗張文仲附甄權以乙弗弘禮張憬蔵金梁鳳附袁)
(天綱以葉法吾附薛頤秖廢玄奘神秀一行三傳)
新添傳
后妃郭貴妃王賢妃
宗室李從晦李之芳李知柔(案原本李從晦訛李晦之芳訛)
(之方知柔訛之柔攷舊書已附李晦于河間王孝恭新書增從晦附㐮邑王神符增之芳附蔣王惲增知)
(柔附惠宣太子業今參據改正)
諸帝公主(案此下原本無目前載列傳人數云公主二百十四人今攷新書諸帝公主傳實二)
(百十二人)
列傳姜寶誼段成式温佶温廷皓高重
杜求仁杜咸石仲覽趙來章趙元裴
稹裴均史大奈馮子猷契苾明泉男生
泉獻誠論弓仁論惟貞石抱忠韓思彦
陸希聲裴伷先韋顗韋知人韋維韋
繩韋虚心韓朝宗宋務光吕元泰武平
一盧襲秀崔碣韋縚盧若虚姚合姚
勖蘇詵蘇震蘇幹裴佶嚴澈劉迥
劉秩劉迅李彙荔非元禮郝廷玉李國
臣張伯儀白元光陳利貞侯仲莊烏承
玭元結戴叔倫趙惠伯嚴郢李德修
康日知牛元翼傅良弼李寰劉潼董溪
段伯倫段文楚陽旻獨孤及顧少連
杜孺林杜顗韓昱陳諫凌準韓泰杜
羔杜中立劉义皇甫湜盧仝賈島鄭
薰敬晦韋博李景温顧師邕李貞素
崔嘏丁柔立劉助蕭鄴韋琮鄭延昌
裴坦盧光啟韋貽範韓偓韓儀周寶
鄧處訥雷滿劉巨容馮行襲趙德諲趙
匡凝楊守亮楊晟顧彦朗顧彦暉李罕
之王敬武孟方立楊行密孫儒高仁厚
趙犨趙昶趙珝田頵朱延夀劉建鋒
成汭杜洪鍾傳劉漢宏張雄王潮
劉知謙盧光稠(案原本温佶訛温俈盧若虚訛韋若虚杜孺休訛許儒林李景温訛)
(李景讓鄧處訥訛鄧處晦今攷舊書無傳新書增立者史大奈泉男生論弓仁韓思彦宋務光武平一元)
(結戴叔倫嚴郢康日知牛元翼獨孤及顧少連鄭薰敬晦韋博蕭鄴韋琮鄭延昌裴坦盧光啟韓偓周寳)
(鄧處訥劉巨容趙德諲楊守亮楊晟顧彦朗李罕之王敬武孟方立楊行密孫儒高仁厚趙犨田頵朱延)
(夀劉建鋒成汭杜洪鍾傳劉漢宏張雄王潮劉知謙四十六人類附泉獻誠論惟貞吕元泰傅良弼李寰)
(韋貽範韓儀雷滿馮行襲趙匡凝顧彦暉趙昶趙珝盧光稠十四人移舊書之良吏高智周孝友趙弘智)
(文苑陳子昂員半千及雜入忠義之李景讓五傳附以石仲覽趙來章趙元石抱忠李景温五人其姜寶)
(誼段成式温佶温廷皓高重杜求仁杜咸裴稹裴均馮子猷契苾明陸希聲裴伷先韋顗韋知人韋維韋)
(繩韋虚心韓朝宗吕元泰盧襲秀崔碣韋縚盧若虚姚合姚勖蘇震蘇幹裴佶嚴澈劉迥劉秩劉迅李彙)
(荔非元禮郝廷玉李國臣張伯儀白元光陳利貞侯仲莊烏承玭趙惠伯李德修劉潼董溪段伯倫段文)
(楚陽旻杜孺休杜顗韓昱陳諫凌準韓泰杜羔杜中立劉义皇甫湜盧仝賈島顧師邕李貞素崔嘏丁柔)
(立劉助六十六人序次時代分附舊書已有之裴寂段志玄温大雅高士廉杜正倫裴行儉馮盎契苾何)
(力陸元方裴炎韋湊韓思復桓彦範崔玄暐韋安石盧蔵用姚崇蘇瓌裴耀卿嚴挺之劉子玄李光弼楊)
(炎李吉甫劉晏董晉段秀實陽惠元杜佑王叔文杜兼韓愈王璠李德裕劉瞻各傳與此一百三十一人)
(悉可證合)
忠義馬元規王行敏盧士叡李育德賈
循南霽雲雷萬春張興蔡廷玉孟華
黃碣孫揆(案舊書忠義傳無此十二人新書增王行敏李育德賈循張興蔡廷玉孟華黃)
(碣七傳分附盧士叡孫揆又以馬元規南霽雲雷萬春三人分附舊書已有之吕子臧許遠二傳)
孝友任敬臣支叔才程袁師武弘度宋
思禮鄭潛曜元讓萬敬儒章全益沈季
詮許伯會侯知道許法慎林攢陳饒奴
王博武(案舊書孝友傳無此十六人新書並增立)
隐逸朱桃椎秦系張志和陸羽陸龜蒙
(案舊書隠逸傳無此五人惟于大臣高士廉傳附見朱桃椎新書隠逸傳此五人並增立)
循吏韋丹韋岫韋宙盧弘宣薛元賞
何易于(案舊書良吏傳無此六人新書循吏傳並增立)
儒學蕭子儒(案舊書儒學傳蕭德言後次許叔牙附以子子儒此蕭子儒當作許子儒)
(今姑仍原文以識其誤)沈伯儀張齊賢陳貞節施敬
本盧履冰王仲邱康子元啖助韋彤
陳京韋公肅(案舊書儒學傳無沈伯儀以下十一人新書並增立)
文藝劉蔵器元正元義方元季方王助
吕向張旭裴旻皇甫冉李觀鄭虔
蕭存柳并盧綸歐陽詹歐陽秬吳武陵
李頻吳融(案舊書文苑傳無元正以下十七人惟劉蔵器附見劉胤之傳末僅云從)
(父兄子蔵器亦有詞學官至宋州司馬是亦未可謂有傳矣其與尚可孤同傳之李觀乃洛陽人非贊皇)
(李華之從子也新書文藝傳以蔵器附其從兄延祐以元正元義方元季方附元萬頃以王助附王勃以)
(張旭裴旻附李白以李觀附李華以蕭存柳并附蕭穎士增立吕向皇甫冉鄭虔盧綸吳武陵李頻吳融)
(又歐陽詹附以從子秬可與此證合)
方技袁客師杜生邢和璞師夜光羅思
遠姜撫(案舊書方技張果傳有邢和璞師夜光附見新書增詳之而羅思遠增附其後以袁)
(客師附其父天綱又增立杜生姜撫可與此證合)
列女房玄齡妻盧李畬母汴女李堅貞節
婦李高叡妻秦王綝妻韋盧惟清妻徐饒
娥金節婦高愍女楊烈婦賈直言妻董
段居真妻謝楊含妻蕭鄭孝女李廷節妻崔
殷保晦妻封絢竇烈婦李拯妻盧山陽女
趙周迪妻朱延夀妻王(案舊書列女傳無此二十二人新書皆增立可)
(與此證合)
外戚鄭光(案光為宣宗母鄭太后之弟舊書分著始末于太后傳及李景讓傳新書增入)
(外戚可與此證合)
宦官駱奉先劉貞亮馬存亮嚴遵美仇
士良劉克明劉季述張彦弘(案舊書宦官傳附馬存亮于吐)
(突承璀附仇士良于王守澄附劉季述張彦弘于楊復恭新書附駱奉先于舊有之程元振附嚴遵美于)
(分立之馬存亮改張彦弘與韓全晦同傳分仇士良劉季述與劉克明各為一傳惟駱奉先嚴遵美劉克)
(明三人舊所未有若劉貞亮即是俱文珍舊已有傳且確著其非兩人而此入新添目内誤矣)
外國延陀拔野古僕骨同羅吐谷渾
契苾羽多覽葛訶咥葛邏祿拔悉蜜都
播骨利幹白霫烏羅渾烏丸鞠俞折
駮馬大漢黠戛斯沙陀流鬼跋祿迦
摩揭陀寧遠吐火羅謝䫻識匿箇失
蜜骨咄蘇毗師子南詔上南詔下蒙
嶲詔越析詔浪穹詔邆睒詔施浪詔扶
南投和瞻博室利佛逝名蔑單單昆
明傍望諸蠻西原蠻(案吐谷渾白霫烏羅渾南詔舊書已有傳此亦入新)
(添目内殆以簡略宜加詳歟其延陀拔野古僕骨同羅契苾羽多覽葛訶咥葛邏祿拔悉蜜都播骨利幹)
(黠戞斯沙陀流鬼摩揭陀寧遠吐火羅謝䫻識匿箇失蜜骨咄蘇毗師子蒙嶲詔越析詔浪穹詔邆睒詔)
(施浪詔扶南投和瞻博室利佛逝名蔑單單西原蠻並為新書所增立又附烏丸鞠俞折駮馬大漢于白)
(霫後附䟦祿迦于龜兹後附昆明蠻新安城傍六姓蠻望蠻于兩㸑蠻後悉可與此證合)
姦臣蔣玄暉張廷範朱友恭(案舊書不題姦臣新書增立以)
(三人列柳璨後)
叛臣陳敬瑄(案舊書不題叛臣以敬瑄附宦官田令孜傳新書改入)
逆臣董昌(案舊書無傳新書增列逆臣秦宗權後)
舊志十一種
禮儀音樂歷天文五行地理職官
輿服經籍食貨刑法
新志三種
儀衞選舉兵
表四種
宰相方鎮宗室世系宰相世系
唐書著于五代幅裂之際成篇迫遽殊未詳悉故有
詔纂緝十餘年矣今廣内蔵書之盛傳記可以質據
者得大衍景福之歴而律歴志可完矣得職該六典
之書而百官志可完矣得開元曲臺禮郊祀錄而禮
樂志可完矣若劉昫牴牾之甚蒙竊能道其一二或
缺而不傳如賈循南霽雲之忠李翺武平一之文張
志和武攸緒之高尚是也或立傳而無所沮勸若竇
德明夏侯孜之循默祖孝孫傅仁均之曲藝龐嚴李
景儉之疎放是也或缺其本而不載若張巡之哭廟
興兵顔杲卿之指衣定謀是也或事淺近而書若牛
僧孺太平之對楊再思諂二張之美是也或善惡同
傳若李石之與僧孺楊綰之與常衮是也或子孫無
大善而析以别傳若蕭俛不附蕭華杜元穎不附如
晦是也(案此總論舊唐書特傳同傳題傳别傳附傳之牴牾所指缺而不傳之李翺武攸緒未入)
(前新添目内似前目有脱漏而李翺在舊書雖未列文苑已與韓愈同傳實未嘗缺武攸緒舊附外戚武)
(承嗣後或嫌其善惡同傳固宜如新書之改列隠逸乃概謂之缺而不傳亦未諦審謹因校刊附識)
唐書直筆卷四
