明集禮卷五十三上
樂
俗樂
總序
俗樂之名古未嘗有至齊宣王始有今樂古樂之辨漢
高祖定天下與故人父老相樂醉酒作大風之歌令沛
中童兒百二十人習而歌之至武帝立樂府采詩夜誦
有趙代秦楚之謳以李延年為協律郎多舉司馬相如
等數十人造為詩賦略論律吕以合八音之調作十九
章之歌以正月上辛用事甘泉圜丘使童男女七十人
俱歌昏祠至明哀帝時詔罷樂府官凡郊祭樂及古兵
法樂非鄭衛之樂者條奏别屬他官世祖平隴蜀乃增
廣郊祀諸樂曰黃門樂天子宴羣臣用之曰短簫鐃歌
軍中用之其後章帝親製歌詩四章列在食舉又製雲
臺十二門詩各以其月祀而奏之魏文帝受禪改漢鐃
歌十二曲使繆襲為詞言代漢之意併製鞞歌五曲鞞
歌未詳其始相傳以為高帝用巴渝伐楚其人好歌舞
有曲四篇一曰矛渝二曰弩渝三曰安臺四曰行辭其
辭既古莫能曉其句讀至魏初乃改作焉晉武帝受禪
命傅玄荀勗等改漢鐃歌代魏鼓角横吹曲及正旦大
會王公上夀等曲梁武帝命沈約製雅歌外又改漢鼓
吹舊曲更造新歌以述功德後魏道武設宫懸正樂兼
奏燕趙秦吳之音五方殊俗之曲又有掖庭中歌真人
代歌凡百五十章北齊武成改漢鼓吹朱鷺等曲惟黃
雀釣竿二曲略而不用諸州鎮戍各給鼓吹樂人多少
以等級為差唐太宗製破陣樂以象武功唐玄宗分樂
為二部堂上立奏謂之立部伎堂下坐奏謂之坐部伎
立部伎有八一曰永安樂二曰太平樂三曰破陣樂四
曰慶善樂五曰大定樂六曰上元樂高宗所造七曰聖
夀樂武后所作八曰光聖樂高宗所造坐部伎有六一
曰宴樂張文收所作二曰長夀樂三曰天授樂四曰鳥
歌萬歲樂皆武后作五曰龍池樂六曰小破陣樂玄宗
所作生扵立部伎也又選坐部弟子三百教扵梨園號
梨園弟子宫女數百亦為梨園弟子又作霓裳羽衣曲
及隋法曲號曰清樂法曲之始即清商三調並漢氏以
来舊曲晉朝播遷其音分散隋文帝平陳得之領扵清
商署唐武后時惟存四十四曲唐又分清樂讌樂與高
麗天竺高昌疎勒等諸蕃樂總為十部伎代宗復兩京
製寳應長寧樂及廣平太乙樂文宗製雲韶法曲宣宗
製新曲教女伶數十百人衣珠繡歌之其歌有播皇猷
及葱嶺等曲宋有教坊樂分為四部凡聖節三大宴為
十九次陳奏間以雜戲繼以致詞稱述德美舞用女弟
子隊小兒隊各十又有雲韶部黃門樂也鈞容部軍中
樂也元燕樂分為三隊樂音王隊元且用之夀星隊聖
節用之禮樂隊朝賀用之各分為十次更迭上奏器服
歌舞俱有節序
樂器
作樂之制在乎八音八音克諧然後成樂然自宫懸雅
樂外八音備見者少惟唐清商樂其制鐘一架磬一架
琴一瑟一獨絃琴一秦琵琶一卧箜篌一筑一箏一節
鼔一笙二笛二簫二箎二歌二張文收讌樂用玉磬一
架大方響一架箏一筑一卧箜篌一大箜篌一小箜篌
一大琵琶一小琵琶一大五絃琵琶一小五絃琵琶一
大笙一大觱篥一小觱篥一大簫一小簫一正銅鈸一
和銅鈸一長笛一尺八一短笛一揩鼔一鞉鼔二桴鼔
二歌二高麗樂用彈箏一搊箏一卧箜篌一竪箜篌一
琵琶一五絃琵琶一義觜笛一笙一横笛一簫一小篳
篥一大篳篥一桃皮篳篥一腰鼔一齊鼓一檐鼔一貝
一高昌樂用答臘鼓一腰鼔一雞婁鼔一羯鼓一簫一
横笛二篳篥二五絃琵琶二琵琶二銅角一竪箜篌一
笙一疎勒樂用竪箜篌一琵琶一五絃琵琶一横笛一
簫一篳篥一答臘鼓一腰鼓一羯鼓一雞婁鼓一康國
樂用笛二正鼔一和鼔一銅鈸二安國樂用琵琶一五
絃琵琶一竪箜篌一簫一横笛一大篳篥一雙篳篥一
正鼔一銅鈸二箜篌一天竺樂用羯鼓一毛員鼓一都
曇鼔一篳篥一横笛一鳳首箜篌一琵琶一五絃琵琶
一銅鈸一貝一西涼樂用鐘一架磬一架彈箏一搊箏
一卧箜篌一竪箜篌一琵琶一五絃琵琶一笙一簫一
大篳篥一小篳篥一長笛一横笛一腰鼔一齊鼓一檐
鼓一貝一銅鈸二龜兹樂用竪箜篌一琵琶一五絃琵
琶一笙一横笛一簫一篳篥一答臘鼓一腰鼓一羯鼔
一毛員鼔一雞婁鼔一銅鈸二貝一宋教坊樂用版十
琵琶二十一箜篌二笙十一箏十八篳篥十二笛十二
方響十一羯鼓三杖鼓二十九大鼓七五絃琵琶四雲
韶樂用琵琶四笙四箏四版四方響三觱篥八笛七杖
鼓七羯鼓二大鼓二傀儡八鈞容樂用版十琵琶七笙
九箏九觱篥四十五笛三十五方響十一杖鼓三十四
大鼔八羯鼔三元樂用興隆笙琵琶箏火不思胡琴方
響龍笛頭管箜篌雲璈簫戲竹大鼓杖鼔札鼔和鼔&KR0793;
拍板水盞
樂舞
古者舞以象功漢高祖歌大風用童男子舞之武帝祀
甘泉圜丘舞用女童後漢有黃門鼔吹舞宴樂用之有
短簫鐃歌舞軍中用之其始因高祖用賨人定三秦其
俗喜舞使樂人習之有巴渝舞用牟弩舞之劒舞巾舞
者沛公在鴻門范增令項莊劒舞項伯以袖隔之使不
得害沛公今之劒舞巾舞此其原也漢順帝時祀靈星
用童男女十六人象教田初為芟除次耕種芸耨驅雀
及穫刈舂簸之形又漢天子臨軒設樂繩繋兩柱相去
數丈二倡女對舞繩上比肩而不傾盤舞者晉大康中
天下為晉世寧之舞其舞仰手執杯盤而反覆之反覆
至危也杯盤酒食器也而名晉世寧者言時人苟且飲
食忘其危也白紵舞宋齊間有白紵歌及舞白紵吳地
所出疑白紵吳舞也傾杯舞唐明皇嘗令教舞馬百駟
分為左右部時塞外亦獻善馬上俾之教習無不曲盡
其妙因命衣以文繡絡以金鈴飾其鬛間雜以珠玉奮
首鼔尾縱横應節其曲謂之傾杯樂凡數十疊竿舞者
明皇時坊有王大娘善戴百尺竿上施木山状瀛洲方
丈仍令小兒持絳節出入其間而舞不輟柘枝舞用二
童鮮衣帽施金鈴抃轉有聲始為二蓮花童蔵其中花
拆而後見對舞相占實舞中之雅妙也坐立二部伎樂
舞永安樂後周武平齊所作謂之城舞行列方正象城
郭也太平樂舞亦謂五方獅子舞綴毛為衣象其俛仰
馴狎之容二人持繩為習弄之狀五方獅子各依其方
色破陣樂舞唐所造也太宗為秦王製破陣樂左員右
方先偏後伍魚麗鵝鸛箕張翼舒交錯屈伸首尾回互
以象戰陣之形慶善樂舞太宗生於武功慶善宫既貴
宴宫巾賦詩被以管絃舞蹈安徐以象文教大定樂舞
高宗所造出自破陣樂歌云八紘同軌以象平遼東而
邊隅大定也上元樂舞高宗所造舞者畫雲水備五色
以象元氣故曰上元聖夀樂舞武后所作舞之行列必
成字十六變而畢有聖超千古道泰百王皇帝萬年寳
祚彌昌光聖樂舞玄宗所造宴樂舞張文收所造分為
四部曰景雲舞慶善舞破陣舞承天舞長夀樂舞天授
樂舞並武后作鳥歌萬歲樂舞武后時宫中養鳥能稱
萬歲作樂以象之龍池樂舞玄宗龍潜舊居變為池瞻
氣者以為異作樂以歌其祥小破陣樂舞玄宗所造生
於立部伎宋教坊樂舞小兒隊其名有十一曰女伎隊
二曰劒器隊三曰婆羅門隊四曰醉胡騰隊五曰諢臣
萬歲樂隊六曰兒童感聖樂隊七曰玉兔渾脫隊八曰
異域朝天隊九曰兒童解紅隊十曰射鵰回鶻隊女伎
隊其名有十一曰菩薩蠻隊二曰感化樂隊三曰抛毬
樂隊四曰佳人剪牡丹隊五曰拂霓裳隊六曰採蓮隊
七曰鳳迎樂隊八曰菩薩獻香花隊九曰彩雲仙隊十
曰打毬樂隊元樂舞用樂音王隊男子三人戴青面具
舞蹈次為飛天夜义隊舞蹈而進又以婦女二十人執
牡丹花舞唱次以婦女搖日月金腔稍子鼔舞唱相和
次男子五人作五方菩薩相一人作樂音王相歌舞其
夀星隊用男子執金字牌或執梅竹松椿石或作飛鴉
之象俱各歌舞而進又有執寳盖日月棕毛扇或魚鼔
簡子龍竹藜杖齊唱舞而前禮樂隊用童子五人執香
花婦女二十人分為四行鞠躬拜興舞蹈㦯執孔雀幢
舞唱男子八人披金甲執金戟一人冠平天冠執圭齊
舞唱而前
樂工舞人員數
漢高祖大風歌舞童百二十人武帝祀甘泉圜丘舞男
女七十人巾舞白紵巴渝等舞梁以前並用十二人至
武帝省之咸用八人而已後周安樂舞八十人唐太宗
破陣樂舞百二十人慶善樂舞舞童十六人大定樂舞
者四十人上元樂舞者八十人聖夀樂舞者十二人天
授樂舞者四人鳥歌萬歲樂舞者三人龍池樂舞者七
十二人小破陣樂舞者四人龜兹樂舞者四人宋教坊
樂工二百令七人復增二百三十二人小兒舞隊七十
二人女弟子隊百五十三人雲韶部八十四人鈞容部
二百六十五人元樂音王隊樂工二十人舞者九十三
人夀星隊樂工十五人舞者一百零四人禮樂隊樂工
十二人舞者一百零三人
樂工舞人服色
唐清樂工人平巾幘舞人碧輕紗衣裙襦大袖畫雲鳳
之狀㭍鬟髻飾以金銅雜花狀如雀釵錦履永安樂舞
人刻木為面狗喙獸耳以金飾之垂絲為髮畫襖皮帽
太平樂舞人綴毛為衣服飾皆作崑崙像慶善樂舞童
皆進德冠紫大袖裙襦漆髻皮履大定樂舞人被五彩
文甲持槊上元樂舞者畫雲水備五彩聖夀樂舞者金
銅冠五彩畫衣光聖樂舞者鳥冠五彩畫衣景雲舞花
錦袍五色綾袴彩雲冠烏皮靴慶善樂舞者紫綾大袖
絲布袴假髻破陣樂緋綾袍緋綾袴承天樂舞人紫袍
進德冠並金銅帶長夀樂舞人畫衣冠天授樂舞人畫
衣五彩鳳冠鳥歌萬歲樂舞人緋衣大袖並畫鸜鵒冠
作鳥象龍池樂舞人冠飾以芙蓉小破陣樂舞人被金
甲胄高麗樂工紫羅帽飾以鳥羽黃大袖紫羅帶大口
袴赤皮靴五色縚繩舞者四人椎髻於後以絳抹額飾
以金璫二人黃裙襦赤黃袴二人赤黃裙襦袴極長其
袖烏皮靴雙雙併立而舞天竺樂工皂絲布幞頭巾白
練襦紫綾袴緋帔舞二人辮髮朝霞袈裟若今之僧衣
行纏碧麻鞋高昌樂工人白襖錦袖赤皮靴赤帶紅抹
頟龜兹樂工皂絲布頭巾緋絲布袍錦袖緋布袴舞四
人紅抹頟緋白袴帑烏皮靴疎勒樂工人皂絲布頭巾
白絲布袍錦袊褾白絲布袴舞二人白襖錦袖赤皮靴
赤皮帶康國樂工人皂絲布頭巾緋絲布袍錦衿舞二
人緋襖錦袖綠綾渾襠袴赤皮靴白袴雙舞急轉如風
俗謂之胡旋樂安國樂工人皂絲布頭巾錦褾衿紫紬
袴舞二人紫襖白袴帑赤皮靴西涼樂工平上幘緋褶
白舞一人方舞四人白舞今闕方舞四人假髻鬢支釵
紫絲布褶白大口袴五綵接袖烏皮靴宋教坊樂小兒
隊一曰女伎隊衣五色繡羅寬袍戴羌帽繫銀帶二曰
劒器隊衣五色繡羅襦裹交脚幞頭紅羅繡抹頟帶器
仗三曰婆羅門隊衣紫羅僧衣緋掛手執錫環拄杖四
曰醉羌騰隊衣紅羅襦繫銀䩞鞢戴毡帽五曰諢臣萬
歲樂隊衣緋紫綠羅寬衫裹簇花幞頭六曰兒童感聖
樂隊衣青羅生色衫繫勒帛總兩角七曰玉兔渾脫隊
衣四色繡羅襦繫銀帶冠玉兔冠八曰異域朝天隊錦
襦繫銀束帶冠番冠執寳盤九曰兒童解紅隊衣紫緋
綠繡襦繫銀帶冠花砌鳳冠十曰射鵰迴鶻隊衣盤鵰
錦襦繫銀䩞鞢執射鵰盤女弟子隊凡百五十三人一
曰菩薩蠻隊衣緋生色窄砌衣冠卷雲冠二曰感化樂
隊衣青羅生色通衣背梳髻繫綬帶三曰抛毬樂隊衣
四色繡羅寬衫銀帶捧繡毬四曰佳人剪牡丹隊衣紅
生色砌衣戴金鳳冠剪牡丹花五曰拂霓裳隊衣紅仙
砌衣碧霞帔戴仙冠紅繡抹頟六曰採蓮隊衣紅羅生
色綽子繫暈裙戴雲鬟髻乘彩船執蓮花七曰鳳迎樂
隊衣仙砌衣戴雲環鳳髻八曰菩薩獻香花隊衣生色
窄砌衣戴寳冠執香花盤九曰彩雲仙隊衣黃色道衣
紫霞帔冠仙冠執幢節鶴扇十曰打毬樂隊衣四色窄
繡羅襦繫銀帶裹順風脚簇花幞頭執毬杖元樂音王
隊大樂禮官二員冠展角幞頭紫袍塗金帶執笏次執
戲竹二人服同前樂工八人冠花幞頭紫窄衫銅束帶
次二隊婦女十人冠展角幞頭紫袍次婦女一人冠唐
帽黃袍次三隊男子三人戴紅束髮青面具雜彩衣次
一人冠唐帽綠襴袍角帶次四隊男子一人戴孔雀明
王面具披金甲從者二人戴毗沙神像面具紅袍次五
隊男子五人冠五梁冠戴龍王面具繡氅次六隊男子
五人為飛天夜义象次七隊樂工八人冠霸王冠青面
具錦繡衣次八隊婦女二十人冠廣翠冠銷金綠衣次
九隊婦女二十人冠金梳翠花鈿繡衣次十隊婦女八
人花髻服銷金桃紅衣次男子五人作五方菩薩梵相
次一人作樂音王梵相夀星隊冠服同前次二隊婦女
十人冠唐巾銷金紫衣銅束帶次婦女一人冠平天冠
服繡鶴氅方心曲領次三隊男子三人冠服同前樂音
王隊次四隊男子一人冠金漆弁冠服緋袍塗金帶執
笏從者二人錦繡衣次五隊男子一人冠捲雲冠青面
具綠袍塗金帶次六隊男子五人為烏鴉之象次七隊
樂工十一人冠雲頭冠銷金袍白裙次八隊婦女二十
人冠鳳翹冠翠花鈿服寬袖衣加雲肩霞綬玉佩次九
隊婦女二十人冠玉女冠翠花鈿服黃銷金寬袖衣加
雲肩霞綬玉佩次十隊婦女八人冠雜彩帽衣被檞葉
次男子八人冠束髮冠掩心金甲銷金緋袍次男子五
人冠黑紗帽服繡鶴氅朱履禮樂隊引隊禮官樂工冠
服同前樂音王隊次二隊婦女十人冠黑漆弁冠服青
素袍方心曲領白裙束帶次婦女一人冠九龍冠服繡
紅袍玉帶次三隊男子三人冠服同樂音王隊次四隊
男子三人皆冠捲雲冠服黃袍塗金帶次五隊男子五
人皆冠三龍冠服紅袍次六隊童子五人三髻素衣次
七隊樂工八人皆冠束髮冠服錦衣白袍次八隊婦女
二十人冠籠巾服紫袍金帶次九隊婦女二十人冠束
髻冠服銷金藍衣雲肩佩綬次十隊婦女八人冠翠花
唐巾服錦繡衣次男子八人冠鳳翅兜牟披金甲次男
子一人冠平天冠服繡鶴氅
樂歌
漢高祖大風歌
大風起兮雲飛揚威加海内兮歸故鄉安得猛士兮
守四方
漢短簫鐃歌亦曰鼔吹曲多叙戰陣之事凡二十二曲
(無詞)
朱鷺(鷺惟白色漢有朱鷺之祥因而為詩)思悲翁艾如張(温子昇曰辭云誰在)
(閒門外羅家諸少年張機蓬艾側結網槿籬邊若能飛自勉豈為矰所纏黃雀倘為戒朱絲猶可延此艾)
(如張之事也觀李賀詩有艾葉綠花誰剪刻中藏禍機不可測以剪艾葉為蔽張之具也)上之回
(漢武帝元封中因至雍遂通回中道後數遊幸焉其歌稱帝遊石關望諸國月支臣匈奴服蓋誇時事也)
擁離戰城南(古詞云戰城南死郭北野死而不葬鳥可食此言野死不得葬為鳥鳥所)
(食願為忠臣義士朝出戰而暮不得歸後来作者皆體此意)巫山高(古詞巫山高高以大淮水)
(深深以遊大略言江淮深無梁以渡臨水遠望思歸而已後之作者皆涉陽臺雲雨之事非矣)上陵
(漢章帝元和二年作詩四篇一曰思齊姚皇二曰六麒麟三曰竭肅雍四曰涉屺與鹿鳴承元氣二曲為)
(宗廟食舉又以重来上陵二曲合八曲為上陵食舉如此所言自是八曲之一曲或作於武帝之前亦不)
(可知蓋因上陵而為之也)將進酒有所思亦曰嗟佳人(漢大樂食舉十)
(三曲第七曰有所思亦以此樂侑食)芳樹上邪君馬黃(古詞云君馬黃臣馬)
(蒼二馬同逐臣馬良終言美人歸以南以北駕馬馳車令我心傷但取第一句以命題主意不在此)雉
子斑聖人出臨高臺遠如期亦曰遠期(漢大樂食)
(舉十三曲一曰鹿鳴二曰重來三曰初造四曰俠安五曰來歸六曰遠期七曰有所思八曰明星九曰清)
(涼十曰涉大海十一曰大置十二曰承元氣十三曰海淡淡魏時以遠期承元氣海淡淡三曲為不通利)
(故省之)石留務成玄雲黃雀行釣竿篇(伯常子避)
(仇河濱為漁父其妻思之而為釣竿歌每至河側輒歌之後司馬相如作釣竿詩遂傳為樂曲)
鞞歌五曲
關中有賢女章和二年中(漢章帝造)樂久長四方皇
殿前生桂樹
魏短簫鐃歌十二曲
楚之平(言魏代漢朱鷺)戰滎陽(言曹公代漢思悲翁)獲吕布(言曹公圍臨淮擒吕)
(布代漢艾如張)克官渡(言曹公破袁紹代漢上之回)舊邦(言曹公勝袁紹還譙牧苑上代)
(漢擁離)定武功(言曹公初破鄴代漢戰城南)屠柳城(言曹公破三郡烏桓於柳城代)
(漢巫山高)平荆南(言曹公征馬超定關中代漢將進酒)應定期(言文帝受命應期代漢有)
(所思)邕熙(言君臣雍穆庶績熙代漢芳樹)大和(言明帝繼統得大和平代漢上邪)
魏鞞歌五曲
明明魏皇帝(代漢關中有賢女)大和有聖帝(代漢章和二年中)魏歷
長(代漢樂久長)天生烝民(代漢四方皇)為君既不易(代漢殿前生桂樹)
晉武帝令傅玄作鐃歌二十二篇以述功德
靈之祥(代朱鷺三十句)宣受命(代思悲翁二十句)征遼(代艾如張十句)宣輔
政(代上之回十九句)時運多艱(代擁離十二句)景龍飛(代戰城南二十一句)平
玉衡(代巫山高十三句)文皇總百揆(代上陵二十一句)因時運(代將進酒)
(十句)惟庸蜀(代有所思二十六句)天序(代芳樹二十一句)大晉承運(代上邪十)
(四句)金靈運(代君馬黃三十六句)於穆我皇(代雉子斑三十五句)仲春振旅
(代聖人出二十句)夏苗田(代臨高臺二十二句)仲秋獮田(代遠如期二十二句)順
天道(代石留二十九句)唐堯(代務成二十句)玄雲(仍漢舊名三十八句)伯益(代黃)
(雀行二十八句)釣竿(仍漢舊名三十八句)
晉鞞歌五篇
洪業篇(代魏明明魏皇帝六十句)天命篇(代魏大和有聖帝三十四句)景皇篇
(代魏魏歷長五十一句)天晉篇(代魏天生烝民)明君篇(代魏為君既不易五十二句)
魏晉鼔角横吹十四曲
黃鵠吟隴頭吟望行人折楊柳洛陽道
長安道豪俠行梅花落紫騮馬驄馬
雨雪劉生古劍行洛陽公子行
吳歌雜曲
鳳將雛碧玉歌懊憹歌子夜歌長史變
阿子歌歡聞歌桃葉歌前漢歌團扇歌
公莫舞白紵歌
晉宋間雜歌
督護歌讀曲歌烏夜啼石城樂莫愁樂
襄陽樂壽陽樂
唐樂章
傾杯曲樂社樂曲英雄樂曲黃驄疊曲(右唐太宗)
(内宴詔無忌作之皆宫調也)景雲河清歌承天樂夷美賓樂
(右高宗朝所作)
立部伎八曲
一安樂舞二太平樂三破陣樂四慶善樂
五大定樂六上元樂七聖壽樂八光聖樂
坐部伎六曲
一讌樂二長壽樂三天授樂四鳥歌萬歲樂
五龍池樂六小破陣樂夜半樂還京樂
文樂樂霓裳羽衣曲小長壽順天樂君臣
相遇樂荔枝香棃園法曲涼州伊州甘
州(皆天寳樂曲)
清樂曲(大唐武后時猶存六十三曲)
白雪公莫巴渝明君明之君鐸舞白
鳩白紵子夜吳聲四時歌前溪阿子歡
聞團扇懊憹長史變督護讀曲烏夜啼
古城莫愁襄陽棲夜烏飛估客楊叛
雅樂驍壺常林歡三洲采葉春江花月夜
玉樹後庭花堂堂泛龍舟(已上三十三曲又四曲有聲無詞)
上林鳳雛平調清調瑟調平折命嘯
(通前惟四十四曲存焉)
宋樂曲
正宫十曲
一陽生玉窗寒念邊功玉如意瓊樹枝
鷫鸘裘塞鴻飛漏丁丁息鼔鼓勸流霞
南吕十一曲
仙盤露冰盤果芙蓉園林下風風雨調
開月幌鳳來賓落梁塵望陽臺慶年豐
青驄馬
中吕十三曲
上林春春波綠百花林壽無疆萬年春
擊珊瑚柳垂綠醉紅樓折紅杏一園花
花下遊遊春歸千株柳
仙吕九曲
折紅蕖鵲填河紫蘭香喜堯時猗蘭殿
步瑤階千秋樂百合香佩珊瑚
黃鍾十二曲
菊花杯翠幕新四塞清滿簾霜畫屏風
折茱萸望秋雲苑中鶴賜征袍望回戈
秋稼成汎金英
高宫九曲
喜順成安遠塞獵騎遊游兔園錦步幛
博山鑪暖寒杯雪紛紛待春来
道調九曲
會夔龍汎仙杯披雲襟孔雀扇百尺樓
金樽酒奏明庭拾落花聲聲好
越調九曲
翡翠帷玉照臺香旖旎紅樓夜朱頂鶴
得賢臣蘭堂燭金滴流
雙調十六曲
宴瓊林汎龍舟汀洲綠登高樓麥隴雉
柳如烟楊花飛王澤新玳瑁簮玉階曉
喜清和人歡樂征戍回一院香一片雲
千萬年
小石調七曲
滿庭香七寳冠玉瑶杯辟塵犀喜新晴
慶雲飛太平時
林鍾十曲
秋採蘭紫綵囊留征騎塞鴻度回紇朝
汀洲鴈風入松蓼花紅曳珠珮遵渚鴻
歇指調九曲
榆塞情聽秋風紫玉簫碧池魚鶴盤旋
湛恩新聽秋蟬月中歸千家月
大石調九曲
花下宴甘雨足畫鞦韆夾竹桃攀露桃
燕初来踏青回抛繡毬澄火雨
大石調八曲
賀元正待花開採紅蓮出谷鶯游月宫
望回車塞雲平秉燭遊
小石角九曲
月中春折仙枝春日遲綺筵春登春臺
紫桃花一株紅喜春雨泛春池
雙角九曲
鳳樓登九門開落梅香春冰拆萬年宴
催花發降真香迎新春望蓬島
高角九曲
日南郊帝道昌文風盛琥珀杯雪花飛
皂貂裘征馬嘶射飛鴈雪飄颻
大石角九曲
紅鑪火翠雲裘慶成功冬夜長金鸚鵡
玉樓寒鳳戲雛一鑪香雲中鴈
歇指角九曲
玉壺冰捲珠箔隨風簾樹青葱紫桂藂
五色雲玉樓宴蘭堂燕千千歲
越角九曲
望明河華池鷺贈香囊秋氣清照秋池
曉風度靖邊塵聞新鴈吟風蟬
林鍾角九曲
慶時康上林果畫簾垂水晶簟夏木繁
暑氣清風中琴轉輕裾清風来
仙吕十五曲
喜清和芰荷新清世歡玉鈎欄金步搖
金錯落燕引雛草芊芊步玉砌整華裾
海山青旋絮綿風中帆青絲騎喜聞聲
南吕宫七曲
春景麗牡丹開展芳茵紅桃露囀林鶯
滿林花風飛花
中吕調九曲
宴佳賓會羣仙集百祥凭朱欄香烟細
仙洞開上馬杯拂長袖羽觴飛
般涉調九曲
喜秋成戲馬臺汎秋菊三殿樂鸂鶒杯
玉芙蓉偃干戈聽秋砧秋雲飛
又般涉調十曲
玉樹花望星斗金錢花玉窗深萬民康
瑤林風隨陽鴈倒金罍鴈來賓看秋月
黃鍾羽七曲
宴鄒枚雲中樹燎金鑪澗底松嶺頭梅
玉鑪香瑞雲飛
平調十曲
萬國朝獻春盤魚上水紅梅花洞中春
春雪飛翻羅袖落梅花夜遊樂鬭春雞
(已上並出陳氏樂書曲調中)
元樂曲
長春柳吉利牙新水令沽美酒太平令
水仙子青山口萬年歡山荆子帶祅神急
祅神急
也可唐兀
姑南姑黃黃太姑姑南姑黃姑太姑
(一工一合合四一)(一工一合一四一)
姑南姑黃黃太姑姑南姑黃姑太姑
(一工一合合四一)(一工一合一四一)
姑南姑黃黃太姑姑南姑黃姑太姑
(一工一合合四一)(一工一合一四一)
姑南姑黃黃太姑仲姑黃太仲太姑
(一工一合合四一)(上一合四上四一)
姑南姑黃黃太姑仲姑黃太仲太姑
(一工一合合四一)(上一合四上四一)
姑南姑黃黃太姑仲姑黃太仲太姑
(一工一合合四一)(上一合四上四一)
南太太黃太仲太姑太太黃太仲太姑
(工四四合四上四一)(四四合四上四一)
太太黃太仲太姑林蕤林南林南林姑
(四四合四上四一)(尺勾尺工尺工尺一)
林蕤林南林南林姑林蕤林南林南林姑
(尺勾尺工尺工尺一)(尺勾尺工尺工尺一)
林南林姑林南林姑林南林姑林南林姑
(尺工尺一尺工尺一)(尺工尺一尺工尺一)
林南林姑林南林姑仲姑仲南林
(尺工尺一尺工尺一)(上一上工尺)
林林林南林蕤林林林林南林蕤林
(尺尺尺工尺勾尺)(尺尺尺工尺勾尺)
林林林南林蕤林林蕤林南林蕤林
(尺尺尺工尺勾尺)(尺勾尺工尺勾尺)
林蕤林南林蕤林林蕤林南林蕤林
(尺勾尺工尺勾尺)(尺勾尺工尺勾尺)
南林林南南林南南林林南南林南
(工尺尺工工尺工)(工尺尺工工尺工)
南林林南南林南仲南仲姑
(工尺尺工工尺工)(上工上一)
黃南黃黃黃南黃南黃南黃黃黃南黃南
(合工合合合工合工)(合工合合合工合工)
黃南黃黃黃南黃南
(合工合合合工合工)
畏兀兒
太太蕤林南南蕤姑太太蕤南林蕤林應
(四四勾尺工工勾一)(四四勾工尺勾尺凡)
南應林南林蕤姑太林蕤林應南南
(工凡尺工尺勾一四)(尺勾尺凡工工)
黃應南應林南林蕤姑太應大黃應
(合凡工凡尺工)(尺勾一四凡四合凡)
太太
(四四)
畏兀兒過篇
太太蕤林南南蕤姑太太蕤南林蕤林應
(四四勾尺工工勾一)(四四勾工尺勾尺凡)
南應林南應應姑太姑姑
(工凡尺工凡凡)(一四一一)
太姑蕤蕤姑蕤南南
(四一勾勾)(一勾工工)
南南蕤林南南蕤姑太太蕤南林蕤林應
(工工勾尺工工勾一)(四四勾工尺勾尺凡)
南應林南林蕤姑太林蕤林應南南
(工凡尺工尺勾一四)(尺勾尺凡工工)
黃應南應林南林蕤姑大
(合凡工凡尺工)(尺勾一四)
應太黃應太太
(凡四合凡四四)
四季萬年歡
黃鍾宫(俗呼正宫)
夷林蕤太黃清夷林姑
(工尺勾一)(六)(工尺一)
蕤林黃太黃林夷黃清夷太黃太姑林姑
(勾尺合四合)(尺工六)(工四合四一尺一)
黃姑夷林姑林夷黃姑太黃清夷
(合一工尺一尺)(工合一四六)(工)
蕤林黃清夷林蕤姑太姑林黃黃清
(勾尺六)(工尺勾一)(四一尺合六)
太清黃清
(五)(六)
尾
太清黃清夷黃太姑
(五)(六)(工合四一)
萬歲樂
黃鍾宫(俗呼正宫)
林南黃南姑大黃姑林應南林姑林
(尺工六工一四合)(一尺凡工尺一尺)
姑南黃蕤南林姑應南林南姑大黃
(一工六勾工尺一)(凡工尺工一四合)
黃應黃南姑大黃姑林應南林姑林
(六凡六工一四合)(一尺凡工尺一尺)
姑南黃蕤南林姑應南林南姑大黃
(一工六勾工尺一)(凡工尺工一四合)
大吕宫(俗呼高宫)
夷無大無仲夾大仲夷黃無夷仲夷
(工凡四凡上一四)(上工合凡工上工)
仲無大林無夷仲黃無夷無仲夾大
(上凡四尺凡工上)(合凡工凡上一四)
大黃大無仲夾大仲夷黃無夷仲夷
(四合四凡上一四)(上工合凡工上工)
仲無大林無夷仲黃無夷無仲夾大
(上凡四尺凡工上)(合凡上凡上一四)
大蔟宫(俗呼中管高宫)
南應太應蕤姑大蕤南太應南蕤南
(工凡四凡勾一四)(勾工四凡工勾工)
蕤應太夷應南蕤大應南應蕤姑大
(勾凡四工凡勾工)(四凡工凡勾一四)
太太太應蕤姑大蕤南大應南蕤南
(四四四凡勾一四)(勾工四凡工勾工)
蕤應太夷無南蕤大應南應蕤姑太
(勾凡四工凡工勾)(四凡工凡勾一四)
夾鍾宫(俗呼中吕宫)
無黃夾黃林中夾林無太黃無林無
(凡合一合尺上一)(尺凡四合凡尺凡)
林黃夾南黃無林太黃無黃林仲夾
(凡合一工合凡尺)(四合凡合尺上一)
夾大夾黃林仲夾林無大黃無林無
(一四一合尺上一)(尺凡四合凡尺凡)
林黃夾南黃無林大黃無黃林仲夾
(尺合一工合凡尺)(四合凡合尺上一)
姑洗宫(俗呼中管中吕宫)
應大姑大夷蕤姑夷無夾大應夷應
(凡四一四工勾一)(工凡一四凡工凡)
夷大姑無大應夷夾大應大蕤夷姑
(工四一凡四凡工)(一四凡四勾工一)
姑夾姑大夷蕤姑夷應夾大應夷應
(一一一四工勾一)(工凡一四凡工凡)
夷大姑無大應夷夾大應大夷蕤姑
(工四一凡四凡工)(一四凡四工勾一)
仲吕宫(俗呼道宫)
黃太仲大南林仲南黃姑大黃南黃
(合四上四工尺上)(工合一四合工合)
南大仲應大黃南姑大黃大南林仲
(工四上凡四合工)(一四合四工尺上)
仲姑仲大南林仲南黃姑大黃南黃
(上一上四工尺上)(工合一四合工合)
南大仲應大黃南姑大黃大南林仲
(工四上凡四合工)(一四合四工尺上)
蕤賓宫(俗呼中管道宫)
大夾蕤夾無夷蕤無大仲夾大無大
(四一勾一凡工勾)(凡四上一四凡四)
無夾蕤黃夾大無仲夾大夾無夷蕤
(凡一勾合一四凡)(上一四一凡工勾)
蕤仲蕤夾無夷蕤無大仲夾大無大
(勾上勾一凡工勾)(凡四上一四凡四)
無夾蕤黃夾大無仲夾大夾無夷蕤
(凡一勾合一四凡)(上一四一凡工勾)
林鍾宫(俗呼南吕宫)
大姑林姑應南林應大蕤姑大應大
(四一尺一凡工尺)(凡四勾一四凡四)
應姑林大姑大應蕤姑大姑應南林
(凡一尺四一四凡)(勾一四一凡工尺)
林蕤林姑應南林應大蕤姑大應大
(尺勾尺一凡工尺)(凡四勾一四凡四)
應姑林大姑大應蕤姑大姑應南林
(凡一尺四一四凡)(勾一四一凡工尺)
夷則宫(俗呼仙吕宫)
夾仲夷仲黃無夷黃夾林仲夾黃夾
(一上工上合凡工)(合一尺上一合一)
黃仲夷大仲夾黃林仲夾仲黃無夷
(合上工四上一合)(尺上一上合凡工)
夷林夷仲黃無夷黃夾林仲夾黃夾
(工尺工上合凡工)(合一尺上一合一)
黃仲夷大仲夾黃林仲夾仲黃無夷
(合上工四上一合)(尺上一上合凡工)
南吕宫(俗呼中管仙吕宫)
姑蕤南蕤大應南大姑夷蕤姑大姑
(一勾工勾四凡工)(四一工勾一四一)
大蕤南夾蕤姑大夷蕤姑蕤大應南
(四勾工一勾一四)(工勾一勾四凡工)
南夷南蕤大應南大姑夷蕤姑大姑
(工工工勾四凡工)(四一工勾一四一)
大蕤南夾蕤姑大夷蕤姑蕤大應南
(四勾工一勾一四)(工勾一勾四凡工)
無射宫(俗呼黃鍾宫)
仲林無林大黃無大仲南林仲大仲
(上尺凡尺五六凡)(四上工尺上四上)
大林無姑林仲大南林仲林大黃無
(四尺凡一尺上四)(工尺上尺五六凡)
無南無林大黃無太仲南林仲大仲
(凡工凡尺五六凡)(四上上尺上四上)
大林無姑林仲大南林仲林大黃無
(四尺凡一尺上四)(工尺上尺五六凡)
應鍾宫(俗呼中管黃鍾宫)
蕤夷應夷夾大應夾蕤無夷蕤夾蕤
(勾工凡工一四凡)(一勾凡工勾一勾)
夾夷應仲夷蕤夾無夷蕤夷夾大應
(一工凡上工勾一)(凡工勾工一四凡)
應無應夷夾大應夾蕤無夷蕤夾蕤
(凡凡凡工一四凡)(一勾凡工勾一勾)
夾夷應仲夷蕤夾無夷蕤夷夾大應
(一工凡上工勾一)(凡工勾工一四凡)
百戲
劍戲戰國時有蘭子者以技干宋元君以雙技長倍其
身屬其踵並趨並馳弄七劒迭而躍之五劒常在空中
元君大驚立賜金帛角觝戲本六國所造秦因而廣之
漢武帝開上林穿昆明池千門萬戶設酒池肉林以饗
四夷之客作諸戲以觀示之角觝者角其技也兩兩相
當角及伎藝射御也魚龍漫衍戲漢天子正旦臨軒設
九賓樂舍利獸從西方來戲於殿庭激水成比目魚跳
躍𠻳水作霧翳日化成黃龍長七尺聳躍而出燿熀日
光樂畢作魚龍漫衍黃門鼓吹三通亦百戲之一也蹋
鞠之戲蓋古兵勢漢兵家有蹵鞠二十五篇霍去病在
塞外穿域蹋鞠亦其事也蹴毬蓋始於唐植兩脩竹高
數丈絡網於上為門以度毬毬工分左右朋以角勝否
豈亦蹵鞠之變歟弄參軍戲始於漢館陶令石耽有贓
和帝惜其才每宴樂令衣白夾衫令優伶戲弄辱之大
中以來弄假婦人又弄婆羅門戲有代面者始自齊神
武之弟善鬭戰其以顔雌無威於敵每入陣即著面具
百戲起於秦漢有魚龍蔓延高絙鳳凰安息五案
都盧尋撞走丸跳劒戲車山車興雲動雷跟挂腹
旋吞刀履索吐火激水轉石𠻳霧扛鼎象人怪獸
舍利之戲(纂要)梁有高絙伎蓋今之戲繩也又有舞
輪技蓋今之戲車輪也透三峽伎蓋今之透飛梯
也(類要)吞刀吐火植瓜種樹之類術皆從西域來
明集禮卷五十三上
