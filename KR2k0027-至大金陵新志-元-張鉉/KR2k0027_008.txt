至大金陵新志卷八
元張鉉撰
民俗志
孟子有云天下之生久矣一治一亂聖人繼亂世之後
必改絃易轍奉天道以子萬民庶矣而富之冨矣而教
之是故六合同風而九州共貫昔漢繼秦海内生齒十
耗八九孝惠文景恭儉相承至孝武時烟火萬里雞犬
相聞夫子所稱善人為邦之效者當是時名儒董仲舒
司馬遷之徒論其好尚咸謂宜損周之文用夏之忠此
豈非春秋大一統之義哉而奉筐篋者乖遠謀事威武
者圖近功智者病焉我世祖皇帝初命丞相淮安忠武
王統師南伐嘗戒以當效曹彬勿妄有誅殺故金陵之
降市不易肆休養生息幾及百年生齒日繁而儒術駸
駸進用禮樂興矣金陵在江左風氣特為淳厚士民交
際衣服飲食多中原遺俗今次其版章與前載所稱風
俗之美作民俗志
戶口
前代丹陽郡志戶口有數而管隸地界與今不同
西漢戶拾萬㭍仟伍伯肆拾壹口肆拾萬伍仟壹
伯㭍拾
東漢戶拾叁萬陸仟伍伯壹拾捌口陸拾叁萬伍
伯肆拾伍
晉戶伍萬壹仟伍伯宋書紀晉太康元康定戶肆
萬壹仟壹拾口貳拾叁萬㭍仟叁伯肆拾壹
隋戶貳萬肆仟壹伯貳拾伍
宋景定志所載戶口實數
主戶壹拾萬叁仟伍伯肆拾伍口貳拾貳萬壹仟
㭍伯伍拾伍
客戶壹萬肆仟貳伯肆拾貳口貳萬陸仟肆伯肆
拾壹
上元縣
主戶壹萬壹仟貳伯捌拾口壹萬伍仟㭍伯捌拾
伍
客戶㭍仟肆伯陸拾陸口捌仟㭍伯伍拾㭍
江寕縣
主戶壹萬壹仟叁伯伍拾肆口壹萬陸仟肆伯捌
拾伍
客戶貳仟貳伯伍拾㭍口貳仟肆拾㭍
句容縣
主戶貳萬貳仟叁伯㭍拾口伍萬壹伯叁拾
客戶叁仟玖伯玖拾陸口㭍仟貳伯壹拾叁
乾道志句容主戶貳萬伍仟捌伯玖拾㭍主丁
口陸萬㭍仟伍拾客戶貳仟肆伯玖拾陸客丁
口伍仟㭍伯陸拾陸較之景定主戶减貳仟伍
伯貳拾㭍客戶增壹仟伍伯
溧水縣
主戶貳萬貳仟伍伯貳口肆萬肆仟捌伯陸拾陸
客戶貳仟貳伯伍拾玖口捌仟貳伯伍拾玖
溧陽縣
戶陸萬叁仟玖伯捌拾叁口壹拾叁萬㭍伯伍(皆主)
(戶)
乾道舊志溧陽主戶叁萬壹仟貳伯壹拾貳口
陸萬捌仟玖伯叁拾壹客戶無較之景定主戶
增叁萬貳仟㭍伯㭍拾壹口增陸萬壹仟㭍伯
㭍拾肆又按溧陽縣志後漢為大縣而戶不滿
萬百官志縣戶萬以上為令不滿為長尉大縣
二人小縣一人光和校官碑稱溧陽長左右两
尉東晉亦大縣晉志縣大置令縣小置長時置
令唐戶萬以上縣尉二人開元上縣萬戶增一
人城隍廟記尉三人員外尉一人義女碑尉四
人宋慶歷七年戶逾二萬見題名序建炎中戶
叁萬陳子高詩溢郭壺漿叁萬戶雖詩語未實
然近此數
大元至元二十七年本路抄籍戶口
戶
口
在城錄事司戶壹萬捌仟貳伯伍口玖萬肆仟玖伯
玖拾貳
南人戶壹萬伍仟壹伯肆口㭍萬玖仟壹伯玖拾
壹
軍站人匠戶伍仟捌伯㭍拾伍口貳萬陸仟貳
拾㭍
無名色戶玖仟貳伯貳拾玖口伍萬叁仟壹伯
陸拾肆
北人戶叁仟壹伯壹口壹萬伍仟捌伯壹
色目戶壹伯肆拾玖口貳仟玖伯壹拾玖
漢人戶貳仟玖伯伍拾貳口壹萬貳仟捌伯捌
拾貳
江寕縣戶貳萬貳仟㭍伯伍戶名叁伯肆名男婦壹
拾叁萬貳仟㭍伯捌拾㭍口
民戶壹萬玖仟玖伯㭍戶計壹萬肆仟叁伯伍拾
㭍口
醫戶㭍拾伍口伍伯㭍拾壹
淘金戶捌伯貳拾叁口㭍仟㭍伯玖拾貳
財賦佃戶伍伯㭍拾叁口叁仟貳伯伍拾壹
儒戶㭍拾伍口肆伯貳拾伍
弓手戶捌拾陸口捌伯肆拾陸
樂人戶壹拾陸口壹伯壹拾貳
無名色戶壹萬捌仟貳伯伍拾玖口壹拾萬壹
仟叁伯陸拾
軍戶壹仟壹拾叁口叁仟玖伯叁拾
站戶肆伯玖拾壹口伍仟貳伯貳
匠戶叁伯㭍拾叁口叁仟壹伯壹拾陸
哈喇齊戶肆伯捌拾叁口肆仟壹伯叁拾㭍
鋪夫戶壹伯壹拾陸口壹仟壹伯肆拾肆
上元縣戶貳萬玖仟貳伯㭍拾㭍
南人戶貳萬捌仟貳伯陸拾陸
儒戶㭍拾肆
醫戶玖拾肆
弓手戶㭍拾捌
財賦佃戶壹仟玖伯伍拾㭍
貴戶壹拾壹
哈喇齊戶㭍伯捌拾捌
民戶貳萬肆仟貳伯貳拾㭍
軍戶壹伯零陸
急逓鋪夫戶肆拾陸
匠戶肆伯叁拾㭍
水馬站戶肆伯肆拾捌
北人戶壹仟壹拾壹
色目戶壹拾㭍
蒙古人戶壹拾肆
輝和爾戶壹
回回人戶壹
契丹人戶壹
漢人戶玖伯玖拾肆
軍戶玖伯㭍拾陸
匠戶貳
民戶壹拾伍
馬戶壹
句容縣戶叁萬肆仟捌伯壹拾肆口貳拾壹萬肆仟
㭍伯玖拾
南人戶叁萬肆仟㭍伯陸拾伍
儒戶壹伯壹拾陸
民戶叁萬伍伯貳拾
醫戶壹伯叁拾㭍
財賦佃戶貳
弓手戶壹伯壹拾
哈喇齊戶㭍伯叁拾㭍
各投下元撥戶内析居戶叁伯
哈喇齊戶㭍拾叁
圖圖爾哈戶貳伯貳拾叁
平章養老戶肆
軍戶貳拾壹
新附軍戶壹拾玖
通事軍戶貳
水馬站戶伍伯伍拾貳
匠戶壹仟陸拾
急逓鋪夫戶肆拾
平章養老戶叁伯
圖圖爾哈另項伊蘇岱爾元擄軀口戶捌伯㭍拾
北人戶肆拾玖
色目戶壹拾壹
蒙古人戶㭍
輝和爾戶壹
回回人戶貳
河西人戶壹
漢人戶叁拾捌
軍戶壹拾叁
民戶壹拾玖
馬站戶壹
儒戶貳
運粮戶壹
急逓鋪夫戶壹
齊哩克昆戶壹
溧水州南北諸色人戶伍萬㭍仟捌伯玖拾陸口叁
拾壹萬陸仟肆伯貳拾伍
南人戶伍萬㭍仟捌伯伍拾伍
民戶伍萬陸仟捌伯肆
儒戶叁伯叁拾㭍
醫戶壹伯貳拾壹
弓手戶㭍拾㭍
財賦佃戶肆仟肆伯玖拾
哈喇齊戶壹仟伍拾
圖圖爾哈戶貳伯叁拾玖
各投下戶壹伯貳拾叁(哈喇齊八十九四圖圖爾哈三十)
無名色戶伍萬叁伯㭍拾貳
站戶肆伯捌
水站壹伯捌拾肆
馬站貳伯貳拾肆
匠戶伍伯貳拾肆
軍戶㭍
急逓鋪戶壹伯壹拾壹
隂陽戶壹
北人戶肆拾壹
色目人戶陸
漢人戶叁拾伍
溧陽州戶陸萬叁仟肆伯捌拾貳
南人戶陸萬叁仟叁伯陸拾伍
儒戶壹伯叁拾㭍
弓手戶玖拾
馬站戶伍
財賦佃戶壹仟捌伯㭍拾叁
軍戶伍拾叁
急逓鋪夫戶貳拾肆
醫戶壹伯捌
匠戶玖伯陸拾叁
打捕戶壹伯壹拾㭍
齊哩克昆戶柒伯肆拾貳
民戶伍萬捌仟陸伯壹拾
圖圖爾哈戶陸伯肆拾叁
北人戶壹伯壹拾㭍
色目人戶壹拾玖
漢人戶玖拾捌
風俗
班固曰凡民函五常之性而其剛柔緩急音聲不同繫
水土之風氣故謂之風好惡取舍動静亡常隨君上之
情欲故謂之俗古者以九州列國為論(周禮東南曰揚州晉書以為江)
(南之氣&KR0997;勁厥性輕揚漢志楚有川澤山林之饒衣食還給不憂凍餓又曰江南卑濕丈夫多夭又曰本吴粤與)
(楚接數相并兼故民俗略同)王吉言風百里俗千里則不同後世民
多遷徙又禮樂政治時可易之况與世推移哉然猶有
不大遠者是故善為治者必先省之存復其美而消其
否
隋志曰丹陽舊京所在人物繁盛小人率多商販君子
資於官禄市㕓列肆埒於二京人雜五方俗頗相類
顔氏家訓曰江東婦女略無交游婚姻之家或十數年
間未相識者惟以信命贈遺致殷勤焉
杜佑通典曰江寕古揚州地永嘉之後帝室東遷衣冠
違難多所萃止藝文儒術斯之為盛今雖閭閻賤隸處
力役之際吟詠不輟盖因顔謝徐庾之風扇焉
沈立金陵志云其人士習王謝之遺風以文章取功名
者甚衆
祥符圖經曰君子勤禮恭謹小人盡力耕殖性好文學
音辭清舉
顔介曰南方水土柔和其音清舉而切天下之能言唯
金陵與洛下耳
楊萬里曰金陵六朝之故國也有孫仲謀宋武之遺烈
故其俗毅且美有王茂洪謝安石之餘風故其士清以
邁有鍾山石城之形勝長江秦淮之天險故地大而才
傑(時楊為江東轉運副使)
游九言曰每愛金陵士風質厚尚氣前年攝行倅事日
受訴牒不過百餘較劇郡纔十一爾為吏為兵者頗知
自愛少健狡之風工商負販亦罕聞巧偽(時游為安撫司幹官)
句容縣志縣在江南卑濕之地火耕水耨民食魚稻以
漁獵山澤為業果蓏蠃蛤食物常足故啙窳媮生亡千
金之家
溧水州志州有山林川澤之饒民勤稼穡魚稻果茹隨
給粗足雖無千金之家亦罕凍餒之民信巫鬼重淫祀
畏法奉公各守其分安業重遷尤好文學承平時儒風
藹然為五邑冠
溧陽州志州介江淛之間其君子篤厚恭謹恬静自得
藝文儒術藹然相尚其細民務本力農淳朴質直𩔖知
畏法名儒勝士避地來寓溧土往往樂其風土而定居
焉王端朝曰是邑有李太白之英風故其人多秀而文
有伍子胥之故迹故其俗多義而勇(陸子遹除妖害記云天地之間有至)
(正之氣為陽剛為醇厚為正直為聦明有至邪之氣為隂險為浮薄為妖妄為昏愚在昔羲畫八卦禹鑄九鼎)
(孔子作春秋繫周易盖以翊是正闢是邪也戴圓履方軄自宜然而握禍福之柄於冥冥之中者又可以邪而)
(紊夫正邪子遹誠庸疎不能趍近時好每念天覆吾地載予隨波同流見義不為真妾婦之道聞古之人有毁)
(淫祠者有擊蛇妖者有遏聖水者心誠慕之及為此來邑條紊而無統民情惑而未解詳省精索皆以淫邪之)
(鬼依附假託種𩔖實繁為害孔熾淪入肌髓習熟聞見牢不可破而致然自夫白雲魔教之滋也而䧺据阡陌)
(豪奪民業銜辛茹毒罔所訴理有司一問則羣噪醵賄白黑淆亂弱下窶乏困於徭征則獨偃然自肆寸絲粒)
(粟不入公上羣黎邑甿或以赴訴則賕吏鬻證反為所誣根深蒂固歲月滋久民視若禽獸然視法禁無如也)
(自夫厲鬼妖祀之横也故時疫洊興民多夭折辟法藥餌拒絶&KR0666;好惟巫覡之是聽不至于斃不已檜蘄祝請)
(禮未究竟而其人已死者有之然且曰是齊㓗有未至誠敬有未孚響荅未加威譴是速逝者不可悔生者愈)
(惑之益致力于神趣死如歸焉意以延生者之命資死者之福殊状醜態駭眩愚衆土木於祠藻繪於躬鬼之)
(部伍各為某疾而肖其證尸而祝者弗止厲而死者日滋自夫五福殤鬼之暴也而民汩其良心易其天性遜)
(悌之質盡忘而乖争之習成俗不吝於死傷而耻於退告懦嘗閱鬭訟而得其所以民有私憾不克逞則之神而)
(焉其法用雞鴈手刃而刺之血刃而加諸槃水之上鬼䧏則刃躍于空乃㰱其血而之所欲甘心者雉羽寓鏹)
(以飾其怒長歗距踴以輔其氣曰吾得請於神矣及梏而致之獄一問無異辭獄成而審之忻然稱不冤及出)
(過通衢長歌有得色自謂死為神之徒民生不幸殆未有甚於此者實隂險浮薄妖妄昏愚之大者也子遹曰)
(有我則無汝今奉天子命司民人社稷叁鬼何為者亂吾政賊吾赤子較之淫祠蛇妖聖水其害彌甚夫妖從)
(人興妖不自作魔教之妖人之奉鬼者也厲鬼殤鬼之妖鬼之害人者也人之奉其責在人鬼之害其罪在鬼)
(在人者當易其習在鬼者當除其根歲在己卯先疆域民之習魔教者奪民業則正而歸之不輸賦則均而取)
(之嚚頑之俗革于一旦黨與之衆散于反掌此所謂易其習也獸貌鬼質自聖僣王侑食土神峻宇高位者撤)
(而去之狠目露肘翹足揮刃呼嘯命侣偃蹇睢盱者碎而空之此所謂除其根也自時厥後賦役得其平疾厲)
(不復作殺傷者幾絶於是邑之獄訴日以清而嚮者心腹膏肓之害一朝盡除然後陽剛醇厚正直聦明之氣)
(勃然而生矣初子遹之正是三者人皆為危之自念身令受之親學稟之師豈可為愚鬼屈及其成也民皆懽曰)
(真愛我披雲霾而覩天日阡陌之上㒺非良民閭閻之間化為樂土子遹所以粗能信其志於斯邑者盖基於)
(此乃記其顛末庶来者有攷焉)
戚氏曰金陵山川渾深土壤平厚在宋建炎中絶城境
為墟來居者多汴洛力能遠遷矩族仕家視東晉至此
又為一變歲時禮節飲食市井負衒謳歌尚傳京城故
事人物敦重質直罕翾巧浮偽庶民尚氣能勞力田遠
賈舊稱陪都大鎮今清要之官内外通選人品論鍳居
東南先士重廉耻不競榮進氣習大率有近中原地當
淮浙之衝談者謂有浙之華而不澆淮之淳而雅於斯
得之矣
至大金陵新志卷八
