東觀漢記卷四
年表(案本書年表體例全祖班書劉知幾史通所列篇目可據今惟百官表略存餘四篇並闕)
百官表
太尉掌邦(案此下有闕文)冊皇太子捧上其璽綬
司空唐虞之官也金印紫綬
竇憲作大將軍置長史司馬員吏官屬位㳄太傅(案司馬彪)
(百官志長史司馬皆一人千石)大將軍出征置中護軍一人其將軍不
常置(案司馬彪百官志將軍掌征伐背叛事訖罷安帝以後大將軍始常設)比公者又有
驃騎將軍(案司馬彪百官志注比公者四第一大將軍次驃騎將軍次車騎將軍次衞將軍)建
武二十年復置驃騎將軍位次公(案司馬彪百官志明帝以東平王蒼為驃)
(騎將軍以王故位在公上)有長史一人(案將軍長史皆千石)度遼將軍司馬二
人(案司馬彪百官志明帝初置度遼將軍劉昭注引應劭漢官儀曰度遼將軍秩二千石長史司馬六百石)
章帝又置祝令丞延光元年省(案此太常屬官)
大鴻臚漢舊官建武元年復置(案司馬彪百官志大鴻臚卿一人中二千石)
屬官有丞一人(案司馬彪百官志丞一人比千石)大行丞一人(案司馬彪百官)
(志大行令一人六百石丞一人)大行丞有治禮員四十七人(案治禮員司馬彪作)
(治禮郎)主齋祠儐贊九賓之禮又有公室主稠中都官斗
食以下功次相補鴻臚三十六人其陳寵左雄朱寵龐
參施延並遷公
其主薨無子置傅一人守其家(案司馬彪百官志諸公主每主家令一人六百)
(石丞一人三百石此宗正官屬)
桓帝延熹元年三月己酉置鴻德苑置令秩六百石(案此)
(少府官屬)
州牧刺史漢舊官建武元年復置牧十八年改為刺史
督二千石交趾刺史持節(案司馬彪百官志外十有二州每州刺史一人六百石彪)
(自注曰刺史常以八月巡行所部郡國錄囚徒攷殿最攷諸州刺史皆不持節而交趾獨持節以所部絶遠故)
(重其事權也以上州部官)
其紹封削絀者中尉内史官屬亦以率减(案司馬彪百官志皇子封)
(王其郡為國每國置傅一人相一人皆二千石中尉一人比二千石其下又有郎中令之屬以上諸王國官屬)
印綬漢制公侯紫綬九卿青綬建武元年復設諸侯王
金璽綟綬公侯金印紫綬九卿執金吾河南尹秩皆中
二千石大長秋將作大匠度遼諸將軍郡太守國傅相
皆秩二千石校尉中郎將諸郡都尉諸國行相中尉内
史中護軍司直(案司馬彪百官志注世祖即位以武帝故事置司直居丞相府助督錄諸州建)
(武十八年省)秩皆比二千石以上皆銀印青綬中外官尚書
令御史中丞治書侍御史(案司馬彪百官志治書侍御史六百石與此異)公將
軍長史中二千石丞(案司馬彪百官志凡中二千石丞比千石與此異)正平諸
司馬中官王家僕雒陽令秩皆千石尚書中謁者(案司馬彪)
(百官志大長秋之屬有中官謁者令一六百石謁者三人四百石此文疑有脱)字人黃門冗從四
僕射(案司馬彪百官志少府屬有中黃門冗從僕射一人又有尚書僕射一人大長秋屬又有中宫黃門)
(冗從僕射一人秩皆六百石)諸都監中外諸都官令都候(案司馬彪百官志衛)
(尉屬左右都候各一人六百石)司農部丞郡國長史丞(案司馬彪百官志每郡丞一人)
(郡當邊戍者丞為長史)候司馬千人秩皆六百石家令侍僕秩皆
六百石雒陽市長秩四百石主家長秩皆四百石以上
皆銅印黑綬諸署長楫櫂丞秩三百石諸秩千石者其
丞尉皆秩四百石秩六百石者丞尉秩三百石四百石
者其丞尉秩二百石縣國丞尉亦如之縣國三百石長
丞尉亦二百石明堂靈臺丞諸陵校長秩二百石丞尉
校長以上皆銅印黃綬縣國守宫令相或千石或六百
石長相或四百石或三百石長相皆以銅印黃綬而有
秩者(案司馬彪百官志每縣邑道大者置令一人千石其次置長四百石小者置長三百石侯國之相秩)
(次亦如之)侍中中常侍光禄大夫秩皆二千石(案司馬彪百官志侍中光)
(禄大夫皆比二千石中常侍本千石後增比二千石與此異)大中大夫秩皆比二千
石諫議大夫侍御史博士皆六百石議郎中謁者秩皆
比六百石(案司馬彪百官志議郎六百石與此異中謁者已見前稱秩六百石此謂比六百石尤自)
(相違戾)小黃門黃門侍郎中黃門秩皆比四百石(案司馬彪百官)
(志小黃門侍郎皆六百石中黃門比百石後增比三百石)郎中秩皆比三百石太子
舍人秩二百石(案劉知幾史通謂此表為崔寔曹夀延篤所作今與司馬彪百官志參攷文多)
(不同如志云諸侯王赤綬而此云綟綬又如王國内史上林楫櫂丞係西漢官名東漢都從裁省丞相司直亦)
(于建武十八年省去而篇中具列之蓋司馬彪之志本之胡廣所注王隆漢官篇多順帝以後所更改而此表)
(則述建武永平間舊制也)
諸王表
王子侯表
功臣表
恩澤侯表(案以上四篇全闕今存其目)
東觀漢記卷四
