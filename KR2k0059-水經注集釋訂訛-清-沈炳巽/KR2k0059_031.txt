水經注集釋訂訛卷三十一
歸安沈炳巽撰
滍水淯水㶏水灈水
瀙水潕水溳水
滍(音峙又音雉)水南陽魯陽縣(今為南陽府魯山縣)西之堯山(滍水源出魯山)
(流至葉縣入沙河)
堯之末孫劉累以龍食帝孔甲孔甲又求之不得累
懼而遷于魯縣立堯祠於西山謂之堯山(史記夏本紀陶唐既)
(衰其後有劉累學擾龍于豢龍氏事孔甲孔甲賜之姓曰御龍氏受豕韋之後龍一雌死以食夏后夏后)
(使求懼而逃去)故張衡南都賦曰奉先帝而追孝立唐祠於
堯山堯山在太和川太和城東北(今在魯山縣西)滍水出焉
張衡南都賦曰其川瀆則&KR1591;澧&KR1424;濜發源巖穴布濩
漫汗漭沆洋溢(朱本作括)緫激急趣箭馳風疾者也&KR1591;水
又歷太和川東逕小和川又東温泉水注之水出北
山七泉奇發炎熱特甚闞駰曰縣有湯水可以療疾
矣湯側又有寒泉焉地勢不殊而炎凉異致雖隆火
盛日肅若冰谷矣渾流同溪南流注&KR1591;水又東逕胡
木山東流又會温泉口水出北山阜炎勢竒毒痾疾
之徒無能澡其衡(當作衝)漂救養(白氏六帖引作癢)者咸去湯
十許步别池然後可入湯側有石銘云皇女湯可以
療萬疾者也故杜彥達云然如沸湯可以熟米飯(疑作)
(飲)之愈百病道士清身沐浴一日三飯多少自在四
十日後身中萬病愈三蟲死學道遭難逢危終無悔
心可以牢神存志即南都賦所謂湯谷湧其後者也
然宛縣(今南陽府治南陽縣)有紫山山東有一水東西十五里
南北二百步湛然冲滿無所通會冬夏常温世亦謂
之湯谷也(盛弘之荆州記南陽郡城北有紫山紫山東有一水無所會通冬夏常温因名湯谷)
非魯陽及南陽之縣故也張平子廣言土地所苞明
非此矣&KR1591;水又東房陽川水注之水出南陽雉縣西
(雉縣故城在南陽府城北八十里)房陽川北流注于&KR1591;滍水之北有
積石焉世謂女靈山其山平地介立不連岡以成高
峻石孤峙不託勢以自遠四面壁絶極能靈舉遠望
亭亭狀若單楹插霄矣北面有如頽落劣(疑訛)得道
(疑是通字)步好事者時有扳陟耳&KR1591;水又與波水合水出
霍陽西川大嶺東谷俗謂之歇馬嶺川曰廣陽川非
也即應劭所謂孤山波水所出也馬融廣成頌曰浸
以波溠其水又南逕蠻城下蓋蠻别邑也俗謂之麻
城非也波水又南分三川于白亭東而俱南入滍水
滍水自下兼波水之通稱也是故闞駰有東北至定
陵入汝之文滍水又東逕魯陽縣故城南城即劉累
之故邑也有魯縣居其陽故因名焉王莽之魯山也
昔在于楚文子守之與韓搆難戰有返景之誠(淮南子魯)
(陽子與韓搆難戰酣日暮援戈而麾之日為之返三舍)内有南陽都鄉正衛為
牌(疑訛朱本作碑)&KR1591;水右合魯陽關水水出魯陽關外分頭
山横嶺下夾谷東北出入&KR1591;&KR1591;水又東北合牛蘭水
水發縣北牛蘭山東南逕魯陽城東水側有漢陽侯
焦立碑牛蘭水又東南與柏樹溪水合水出魯山北
硤谷中東南流逕魯山西(明一統志魯山在魯山縣東一百八十里一名露山)
(高出羣山為一邑巨鎮因以名縣)而南合牛蘭水又東南逕魯山南
闞駰曰魯陽縣今其地魯山是也水南注于滍&KR1591;水
東逕應城南故應鄉也應侯之國詩所謂應侯順德
者也彭水注之俗謂之小&KR1591;水水出魯陽縣南彭山
蟻塢東麓北流逕彭山西下有彭山廟廟前有彭山
碑漢桓帝元嘉三年杜仲長立彭水逕其西北漢安
邑長尹儉墓東冢西有石廟廟前有兩石闕闕東有
碑闕南有二師子相對南有石碣二枚石柱西南有
兩石羊中平四年立彭水又東北流直應城南而入
&KR1591;&KR1591;水又左合橋水水出魯陽縣北恃東(疑訛宋本作北恃山)
東南逕應山北又南逕應城西地理志曰故文城縣
之應鄉也周武王封其弟為侯國應劭曰韓詩外傳
稱周成王與弟□以桐葉為圭曰吾以封汝周公曰
天子無戲言王乃應時而對故曰應侯鄉亦曰應鄉
按吕氏春秋云成王以桐葉為圭以封叔虞非應侯
也汲郡古文殷時已有應國非成王矣戰國范睢所
封邑也謂之應水&KR1591;水又東逕犨縣故城北左傳昭
公元年冬楚公子圍使伯州犁城犨是也出于魚齒
山下春秋襄公十八年楚伐鄭次于魚陵涉于魚齒
之下甚雨楚師多凍徒役幾盡晉人聞有楚師師曠
曰不害吾驟歌北風又歌南風南風不兢多死聲楚
必無功矣所涉即&KR1591;水也水南有漢中常侍長樂太
僕吉侯苞冢冢前有碑基(疑作墓)西枕罡城開四門門
有兩石獸墳傾墓毁碑獸淪移人有掘出一獸猶全
不破甚高壯頭去地減一丈許作制甚工左膊上刻
作辟邪字門表壍上(疑作土)起石橋即時不毁其碑云
六帝四后是諮是諏蓋仕自安帝沒于桓后于時閽
閹擅權五侯暴世割剥公私以事生死夫封者表有
德碑者頌有功自非此徒何用許為石至千春不若
速朽苞墓萬古秪彰誚辱嗚呼愚亦甚矣滍水又東
犨水注之俗謂之秋水非也水有二源東源出其縣
西南踐犢山東崖下水方五十許步不測其深東北
流逕犨縣南又東北屈逕其縣東而北合西流水西
源出縣西南頗山北阜下東北逕犨城西(在今魯山縣東南)
又屈逕其縣北東合二水亂流北注于滍漢高祖入
關破南陽太守吕齮于犨東即于是地滍水之陰也
&KR1591;水又東南逕昆陽縣故城(昆陽城在葉縣西南)北昔漢光武
與王尋王邑戰于昆陽敗之走者相騰踐奔殪百餘
里會大雨如注&KR1591;川盛溢虎豹皆股戰士卒爭赴溺
死者以萬數水為不流王邑嚴尤陳茂輕騎皆乘尸
而渡矣
東北過潁川定陵縣西北又東過堰縣南東入于汝
滍水東逕西不羹亭南亭北背汝水于定陵城北東
入汝堰縣在南不得過(按漢志潁川有郾縣此云堰誤鄢縣今屬開封府許州)
淯水出弘農盧氏縣(今屬河南府)攻離山東南過南陽西鄂
縣西北又東過宛縣南(淯水在南陽府城東三里俗名曰白河其源自嵩縣雙鷄嶺東)
(南流經南陽新野會梅溪洱灌湍諸水留山黃渠栗鴉泗潦刁等河與泌水合流南至襄陽入漢江)
淯水𨗳源東流逕酈縣故城北郭仲產曰酈縣故城
南(在今内鄉縣東有南酈北酈二城)在攻離山東酈舊縣也三倉曰
樊鄧酈酈有二城北酈也漢祖入關下淅酈即此縣
也淯水又東南流雉縣之雉衡山東逕百章郭北又
東魯陽關水注之水出魯陽縣南分水嶺南水自嶺
南流北水從嶺北注故世俗謂此嶺為分頭也其水
南流逕魯陽關左右連山插漢秀木干雲是以張景
陽詩云朝登魯陽關峽路峭且深亦司馬芝與母遇
賊處也(魏志司馬芝字子華河内温人也避亂荆州于魯陽山遇賊同行者皆棄老弱走芝獨坐)
(守老母賊至以刃臨之芝叩頭曰母老惟在諸君賊曰此孝子也殺之不義遂得免)關水歷雉
衡山西南逕皇后城西建武元年世祖遣侍中傅俊
持節迎光烈皇后于淯陽俊發兵三百餘人宿衛皇
后道路歸京師蓋稅舍所在故城得其名矣山有石
室甚飾潔相傳名皇后浴室又所幸也關水又西南
逕雉縣故城南昔秦文公之世有陽伯者逢二童(下有)
(訛脱)曰舀曰彼兩童二雉也得雌者覇雄者王二童飜
飛化為雙雉光武獲雉于此山以為中興之祥故置
縣以名焉(按晉太康地志云秦文公時陳倉人獵得獸若彘不知名牽以獻之逢二童子童子)
(曰此名為媦常在地中食死人腦即欲殺之拍捶其首媦亦語曰二童子名陳寳得雄者王得雌者覇陳)
(倉人舍媦逐二童子化為雉雌上陳倉北陂為石秦祠之名陳寳秦欲表其符故以名縣又搜神記云其)
(雄者飛至南陽其後光武起于南陽皆如其言也據此則雉縣置于秦時非光武以為中興之祥故置縣)
(也况前漢地理志南陽郡已有雉縣則非始于光武明矣)關水又屈而東南流注
于淯淯水又東南流逕博望縣西北故城東(在今南陽府東)
(北七十里)郭仲産曰郡東北一百二里漢武帝置校尉張
騫隨大將軍衛青西征為軍前𨗳相望水草得以不
乏元光六年封騫為侯國地理志曰南陽有博望縣
王莽改之曰宜樂也淯水又東南逕西鄂故城東應
劭曰江夏有鄂故加西也昔劉表之攻杜子緒于西
鄂也功曹伯孝長聞戰鼓之音懼而閉戶蒙被自覆
漸登城而觀言勇可習也(九州春秋劉表攻西州州長杜子緒守拒時柏季長)
(在城中聞兵勢恐入室牽被覆頭攻半日稍出面明日側立而聽一日出問消息三四日負楯親鬥謂子)
(緒曰勇可習者也)淯水又南洱水注之水出弘農郡盧氏縣
之熊耳山東南逕酈縣北東南逕方陽城北漢哀帝
四年封南陽太守孫寵為侯國俗謂之房陽川又逕
西鄂縣南水北有張平子墓(在今南陽縣界東北石橋堡崔瑗碑斷石猶存)
墓之東側墳有平子碑文字悉是古文篆額是崔瑗
之辭盛弘之郭仲產並云夏侯孝若為郡薄其文復
刊碑陰為銘然碑隂二名乃是崔子玉及陳翕耳而
非孝若悉是隸字二首並存嘗無毀壊又言墓次有
二碑今唯見一碑或是余夏逕驛途疲而莫究矣水
南道側有二石樓相去六七丈雙跱齊竦高可丈七
八柱圓圍二丈有餘石質青綠光可以鑒上鑾櫨承
拱雕簷四柱窮巧綺刻妙絶人工題言蜀郡太守姓
王字子雅南陽西鄂人有三女無男而家累千金父
沒當葬女自相謂曰先君生我姊妹無男兄弟今當
安神玄宅翳靈后土冥冥絶後何以彰吾君之德各
出錢五百萬一女築墓二女建樓以表孝思銘云墓
樓(下有脱誤)東平林不近墳墓而不能測其處所矣洱水
又東南流注于淯水世謂之肄水肄洱聲相近非也
地理志曰熊耳之山出三水洱水其一焉東南至魯
陽入沔是也淯水又南逕預山東山上有神廟俗名
之為獨山也山南有魏車騎將軍黃權夫妻二塜地
道潛通其冢前有四碑其二魏明帝立二是其子及
臣吏所樹者也淯水又西南逕史定伯碑南又西為
瓜里津水上有三梁謂之瓜里渡自宛道途東出堵
陽而道方城建武三年世祖自堵陽西入破虜將軍
劉奉(按後漢書當作鄧奉)怨漢掠新野拒瓜里上親搏戰追至
夕陽聚遂斬奉(按後漢書郡國志南陽郡有夕陽聚註云賈復從擊鄧奉追至夕陽聚)
郡國志所謂宛有瓜里野津夕陽聚者也阻橋即桓
温故壘處温以昇平五年與范汪衆軍北討所營
淯水(朱曰按晉書穆帝本紀桓温遣諸將討河北在永和五年而范汪傳云桓温北伐令汪率文武)
(出梁國以失期免為庶人卒于家本紀范汪之廢則在升平三年與此注互異)又西南逕晉
蜀郡太守鄧義山墓南又南逕宛城東其地故申伯
之郡楚文王滅申以為縣也秦昭襄王使白起為將
伐楚取郢即以此地為南陽郡改縣曰宛王莽更名
郡曰前隊縣曰南陽劉善曰在中國之南而居陽地
故以為名大城西南隅即古宛城也荆州刺史治故
亦謂之荆州城今南陽郡治大城其東城城内有舊
殿基周二百步高八尺陛階皆砌以青石大城西北
隅有基周一百步高五丈蓋更始所起也地(疑作城)西
三里有古臺高三丈餘魏文帝黃初中南廵行所築
也淯水又屈而逕其縣南故南都賦所言淯水蕩其
胸者也王莽地皇二年朱鮪等共于城南會諸將設
壇燔燎立聖公為天子于斯水上世語曰張繡反公
于(疑作與)戰敗子昂不能騎進馬于公而昂遇害魏書
曰公征至宛臨淯水祀亡將士歔欷流涕衆皆哀慟
淯水又南梅溪水注之水出縣北紫山南逕百里奚
故宅奚宛人也于秦為賢大夫所謂迷虞智秦者也
梅溪又逕宛西吕城東史記曰吕尚先祖為四岳佐
禹治水有功虞夏之際受封于吕故因氏為吕尚也
徐廣史記音義曰吕在宛縣高后四年封昆弟子吕
恕為吕城侯疑即此也(按史記吕后紀四年封吕忿為吕城侯此云恕誤)又
按新蔡縣有大吕小吕亭而未知所是也梅溪又南
逕杜衍縣東故城在西漢高帝七年封郎中王翳為
侯國王莽更之曰閏衍矣土地墊下湍溪是注古人
于安衆堨之令遊水是瀦謂之安衆港世祖建武三
年上自宛遣潁陽侯祭遵西擊鄧奉弟衆(按後漢書祭遵傳云)
(南擊鄧奉弟終于杜衍破之今云衆恐誤)破之于杜衍進兵湼陽者也梅
溪又南謂之石橋水又謂之汝溪之(疑訛)流而左注
淯水淯水之南又有南就聚郡國志所謂南陽宛縣
有南就聚者也郭仲産言宛城南三十里有一城甚
卑小相承名三公城漢時鄧禹等歸鄉餞離處也盛
弘之著荆州記以為三公置余按淯水左右舊有二
澨所謂南澨北澨者水側之濆聚在淯陽之東北考
古推地則近矣城側有范蠡祠蠡宛人祠即故宅也
後漢末有范曾字子閔為大將軍司馬討黃巾賊至
此祠為蠡立碑文勒可尋夏侯湛之為南陽又為立
廟焉城東有大將軍何進故宅城西有孔嵩舊居嵩
字仲山宛人與山陽范式有斷金契貧無養親賃為
阿(阿下脱里字)街卒遣迎式式下車把臂曰子懷道卒伍
不亦痛乎嵩曰侯嬴賤役晨門卑下之位古人所不
恥何痛之有故其讃曰仲山通達卷舒無方屈身厮
役挺秀含芳(後漢書獨行傳南陽孔嵩與范式友善家貧親老乃變姓名傭為新野阿街里)
(卒式為荆州刺史行部至新野而嵩為𨗳騎迎式式見而識之呼嵩把臂謂曰子非孔仲山邪對之嘆息)
(語及平生曰昔與子俱曳長裾遊息帝學吾蒙國恩致位牧伯而子懷道隐身處于卒伍不亦惜乎嵩曰)
(侯嬴長守于賤業晨門肆志于抱關子欲居九夷不患其陋貧者士之宜豈為鄙哉較此稍詳故偹錄之)
又屈南過淯陽縣東
淯水又南入縣逕小長安司馬彪郡國志曰縣有小
長安聚謝沈漢書稱光武攻淯陽不下引兵欲攻宛
至小長安與甄阜戰敗于此淯水又西南逕其縣故
城南桓帝延熹七年封鄧康為侯國(按後漢書后紀桓帝鄧皇后永)
(康中進入掖庭為采女封兄鄧演為南頓侯演卒子康嗣延熹二年立為皇后四年封后母宣為昆陽更)
(封康為泚陽侯宣卒以康弟統襲封昆陽侯又封統弟秉為淯陽侯今云康封淯陽誤)縣故南
陽典農治後以為淯陽郡省郡復縣避晉簡文諱更
名云陽焉淯水又逕安樂郡北漢桓帝建和六年(按廣)
(本傳是建和元年封)封司徒胡廣為淯陽縣安樂鄉侯今於其
國立樂宅戍郭仲産襄陽記曰南陽城南九十里有
晉尚書今樂廣故宅廣字彦輔也善清言見重當時
成都王廣女壻長沙王猜之廣曰寧以一女而易五
男猶疑之終以憂殞其故居今置戍因以為名(晉書樂廣)
(傳云成都王穎廣之壻也)
又南過新野縣西(原本訛以此後經文西過鄧縣東及㶏水經文一叚錯簡于此今刪去)
淯水又南入新野縣(今屬南陽府)枝津分泒東南出苞隰
衍注右積為陂東西九里南北一十五里陂水所溉
咸為良沃淯水又南與湍水會又南逕新野縣故城
西世祖之敗小長安也姊元遇害上即位感悼姊沒
追諡元為新野節義長公主即此邑也晉咸寧二年
封大司馬扶風武王少子歆為新野郡公割南陽五
屬棘陽蔡陽穰鄧山都封為王(晉書新野王歆傳歆字弘舒武帝太康中)
(封新野縣公惠帝永寕元年趙王倫簒帝位齊王冏舉義兵歆率所領𨗳冏以勲進封新野郡王據傳則)
(歆之封新野公在太康中非咸寕二年其進封為王乃逆倫既誅之後今注云云似于封公之後即進封)
(為王矣故偹錄傳文以證之)文舒(王昶之字見魏志)更立中隔西即郡治
東則民居城西傍淯水淯水又東與朝水合水出西
北赤石山而東南逕冠軍縣界(故城在今鄧州界)地名沙渠
又東南逕穰縣故城南(穰縣今為南陽府鄧州治故城在州東南二里)楚别
邑也秦拔鄢郢即以為縣秦昭王封相魏冉為侯邑
王莽更名曰豐穰也(按漢志作莽曰農穰)魏荆州刺史治朝水
又東南分為二水一水枝分東北為樊氏陂陂東西
十里南北五里俗謂之凡亭陂陂東有樊氏故宅樊
氏既滅庾氏取其陂故喭曰陂汪汪下田良樊子失
業庾公昌昔在晉世杜預繼信臣之業復六門之陂
遏六門之水下結二十九陂諸陂散流咸入朝水事
見六門碑六門既陂諸陂遂斷朝水又東逕朝陽縣
故城北而東南注于淯水淯水又東南與棘水合水
上承赭水(按前漢地理志後漢郡國志南陽郡堵陽縣俱作堵無作赭者又光武本紀建武二)
(年征南大將軍岑彭率八將軍討鄧奉于堵鄉又朱祐傳建武三年更封堵陽侯亦俱是堵則此注之赭)
(俱當作堵)赭水出棘陽縣北數源並發南流逕小赭鄉謂
之小赭水世祖建武二年成安侯臧宫從擊上赭也
東源方七八步騰湧若沸故世名之騰沸水南流逕
于赭鄉謂之赭水建武二年祭遵引兵南擊董訴于
赭鄉以水氏鄉故有赭陽之名也地理志曰縣有赭
水王莽曰陽城也漢哀帝改為順陽建武二年(按傳是建)
(武三年封)更封安陽侯朱祐為赭陽侯赭水縣堨以為陂
東西夾岡水相去五六里古今斷罔(上下疑有訛字)兩舌都
(何氏云都字不誤史記夏本紀大野既都孔安國曰水所停曰都)水潭漲(朱本引孫汝澄云古)
(今斷罔兩舌當作左右斷岡兩舌都水當作瀦水岡外下垂陂陀而出者謂之舌蓋削陂陀之土接水連)
(岡築堨止水以成潭漲也云云似屬牽強亦不足憑)南北一十餘里水㳏南潰
下注為灣灣分為二西為赭水東為滎源赭水參差
流結兩湖故有東陂西陂之名二陂所𨗳俱水枝分
東南至會口入泚是以地理志云泚水赭水皆言入
蔡互受通稱故也二湖流注合為黃水謂所受焉逕
棘陽縣之黃淳聚又謂之為黃淳水者也故謝沈漢
書甄阜等敗光武于小長安東乘勝南渡黃淳水前
營皆阻兩川謂臨泚水絶後橋示無還心漢兵擊之
二軍潰溺死黃淳水者二萬人又南逕棘陽縣故城
西應劭曰縣在棘水之陽是知斯水為棘水也漢高
帝七年封莊得臣為侯國(按史記年表棘陽莊侯杜得臣此云莊得臣誤)後
漢兵超(疑訛脱當是起字)擊唐子鄉(一作卿)殺湖陽尉進拔棘
陽鄧晨將賓客會光武于此縣也棘水又南逕新野
縣歷黃郵聚世祖建武三年傅俊岑彭進擊秦豐先
拔黃郵者也謂之黃郵水大司馬吴漢破秦豐于斯
水之上其聚落悉為蠻居猶名之為黃郵蠻棘水自
新野縣東而南流入于淯水謂之為力口也棘力聲
相近當為棘口也又是方俗之音故字從讀變若世
以棘子木為力子之木(此下二十餘行錯簡在三十三卷江水篇内今據宋本改)
(正)也淯水又東南逕士林東戍名也戍有邸閣水左
有豫章大陂下灌良疇三千許頃也
西過鄧縣東南入于沔
縣故鄧侯吾離之國也楚文王滅之秦以為縣清(疑作)
(淯)水右合濁水俗謂之弱溝水上承白水于朝陽縣
東南流逕鄧縣故城南習鑿齒襄陽記曰楚王至鄧
之濁水去襄陽二十里即此水也濁水又東逕鄧塞
者即鄧城東南小山也先後名之為鄧塞昔孫文臺
破黃祖于其下濁水東流注于淯淯水又南逕鄧塞
東又逕鄾城(今鄧州地)東古鄾子國也蓋鄧之南鄙也昔
巴子請楚與鄧為好鄾人奪其幣即是邑也司馬彪
以為鄧之鄾聚矣
㶏水出㶏強縣(今河南開封汝南地)南澤中東入潁
㶏水出潁川陽城縣(故城在今汝南府界)少室山東流注于潁
水而亂流東南逕臨穎縣(今同屬開封府)西北小㶏水出焉
東逕臨潁縣故城北㶏水又東逕㶏陽城北又東逕
㶏強縣故城南建武元年(按本傳是建武二年封)世祖封揚化
將軍堅鐔為侯國㶏水東為陶樞陂余案㶏陽城在
㶏水南然則此城正應為㶏陰城而有㶏陽之名者
明在南猶有㶏水故此城以陽為名矣潁水之南有
二瀆其南瀆東南流行歷臨潁亭西東南入汝今無
水也疑即㶏水之故瀆矣汝水于竒額城兵(朱本作西)别
東派時人謂(以上二十餘行原本訛在三十三卷今改正)之㶏水東北流
枝瀆右出世謂之死汝也别汝又東北逕召陵城北
(在今開封府郾縣東四十里)練溝出焉别汝又東汾溝出焉别汝
又東逕征羌城北水南有汾陂俗音糞汾水自别汝
東注而為此陂水積征羌城北四五里方三十里許
瀆左合小㶏水水上承狼陂南流名曰鞏水清陵陂
水自陂東注之東廻又謂之小㶏水而南流注于大
㶏水大㶏水取稱蓋藉㶏汾注而總受巨目矣又東
逕西華縣(今屬開封府陳州)故城南又東逕汝陽縣故城北
東注于潁
灈水出汝南吳房縣(今為汝寧府遂平縣)西北興山東過其縣北
入于汝
縣西北有堂溪城故房子國春秋定公五年吳王闔
閭弟夫概奔楚封之于堂溪故曰吳房也漢高帝八
年封莊侯楊武為侯國建武中世祖封泗水王歙子
軍為堂溪侯(按後漢書宗室四王傳泗水王歙少子煇封堂溪侯今云軍誤)山溪有
白羊淵淵水舊出山羊漢武帝元封二年白羊出北
淵畜牧者禱祀之俗禁拍手嘗有羊出水野母驚抃
(一作仆)自此絶焉淵水下合灈水灈水東逕灈陽縣故
城西東流入瀙水亂流逕其縣南世祖建武元年封
吳漢孫且為侯國(後漢書吳漢傳建武二年封廣平侯子成嗣二十八年分漢封為三)
(國成子旦為濯陽侯旦弟旴為筑陽侯成弟國為新蔡侯今云吳且誤元年亦誤)其水又東
入于汝水
瀙水出潕陰縣(漢志作舞陰今南陽府泌陽縣)東上界山
山海經謂之瀙水也郭景純言或曰視宜為瀙出箴
山許慎云出中陽山(漢志作中陰山)皆山之殊目也而東與
此水合水出潕陰縣草山(宋本作旱山)東北流注瀙瀙水
又東北殺水出西南大熟(一作孰)之山東北流入于瀙
瀙水又東淪水注之水出宣山南東流注瀙水(山海經作)
(出宣山東南流注瀙水)瀙水又東得奥水口水西出奥山東入
于瀙水也
東過吳房縣南又東過灈陽縣南
應劭曰灈水出吳房縣東入瀙縣之西北即兩川之
交會也
又東過上蔡縣南東入汝
潕水出潕陰縣西北扶予山東過其縣南
山海經曰朝歌之山潕水出焉東流于滎(按山海經當作東南)
(流注于滎)經書扶予者其山之異名乎滎水上承赭水東
流左與西遼水合又東東遼水注之俱𨗳北山而南
流注于滎滎水又東北于潕陰縣北左會潕水之道
稍西不出其縣南其故城在山之陽漢光武建武中
封岑彭為侯國漢以為陽山縣魏武與張繡戰于宛
馬名絶景為流矢所中公傷右臂引還潕陰即是地
也城之東有馬仁陂郭仲産曰陂在泚陽縣(縣下當有脱文)
五十里蓋地百頃其所周溉田萬頃隨年變種境無
儉歲陂水三周其隍故瀆自隍西南而會于泚潕水
不得復逕其南也且邑號潕陰故無出南之理出南
則為陽也非直不究又不思矣潕水又東北河水注
之(按漢書地理志南陽郡雉縣注云衡山澧水所出東至&KR2727;入汝此河水誤當作澧水)水出雉
衡東山南逕建城東建當為卷字讀誤耳郡國志云
葉縣有卷城其水又東流入于潕潕水東北逕于東
山西西流入潕潕水之左即黃城山也水出黃城山
東北逕方城郡國志曰葉縣有方城郭仲産曰苦萊
于東(疑有訛脱)之間有小城名方城東臨溪水尋此城致
號之由當因山以表名地(疑訛或作也當連上)苦萊即黃城也
(按明一統志河南南陽府黃城山注云一名苦華此云苦萊未知孰是)及于東通為方
城矣世謂之方城山水東流注潕水故地理志曰南
陽葉方城邑西有黃城山是長沮桀溺耦耕之所有
東流水則子路問津處尸子曰楚狂接輿耕于方城
蓋于此也盛弘之云葉東界有故城始犨縣東至瀙
水達泚陽界南北聮絡數百里號為方城一謂之長
城云酈縣有故城一面未詳里數號為長城即此城
之西隅其間相去六里(御覽及宋本俱作六百里)若南北雖無基
築皆連山相接而漢水流其南故屈完答齊桓公云
楚國方城以為城漢水以為池郡國志曰葉縣有長
城曰方城指此城也潕水又東北歷舞陽縣故城南
漢高祖元年(按表當是六年)封樊噲為侯國也
又東過西平縣北(今屬汝寧府)
縣故栢國也春秋左傳所謂江黃道栢方睦于齊也
漢曰西平其西吕墟即西陵亭也西陵平夷故曰西
平漢宣帝甘露三年封丞相于定國為侯國王莽更
之曰新亭晉太康地理志曰縣有龍泉水可以砥礪
刀劔特堅利故有堅白之論矣是以龍泉之劒為楚
寳也縣出名金古有鐵官
又東過郾縣南
郾縣故城去此遠矣不得過
又東過定穎縣北東入于汝
漢安帝永初二年分汝南郡之上蔡縣置定潁縣延
光中以陽翟郭鎮之為尚書令封定潁侯即此邑也
(按後漢書郭躬傳躬弟子鎮延光中為尚書及中黃門孫程誅中常侍江京等而立濟隂王鎮率羽林士)
(擊殺衛尉閻景以成大功遷尚書令封定潁侯則鎮之封乃順帝既立之後非安帝延光中也今云延光)
(中為尚書令封定潁侯誤)
溳水出蔡陽縣(今為湖廣襄陽府棗陽縣明一統志溳水在德安府西北源出陪尾山石巖下)
(遶城西南隅東流入漢江俗稱府河)
溳水出縣東南大洪山山在隋郡之西南竟陵之東
北槃基所跨廣圓一百餘里峯曰懸鈎處平懸(疑作原)
衆阜之中為諸嶺之秀山下有石門夾鄣層峻巖高
皆數百許仞入石門又得鍾乳穴穴上素崖壁立非
人跡所及穴中多鍾乳凝膏下垂望齊冰雪微津細
液滴瀝不斷幽穴潜遠行者不極窮深而穴内常有
風勢(疑訛一作□亦疑訛)火無能以經久故也溳水出于其陰
初流淺狹遠乃寬廣可以浮舟栰巨川矣時人以溳
水所𨗳故亦謂之為溳山矣溳水東北流合石水石
水出大洪山(明一統志大洪山在德安府隨州城西一百二十里相傳為慈忍盧尊者道場)
(其山崛起一方巉然雲間四面陡險絶頂有大湖湖旁有龍鬥岩又有明聖泉流黃池仙女洞佛光殿諸)
(勝)東北流注于溳謂之小溳水而亂流東北逕上唐
縣故城南本蔡陽之上唐鄉舊唐侯國春秋定公三
年唐成公如楚有兩肅霜馬子常欲之不與止之三
年唐人竊馬而獻(原本訛壓)之子常歸唐侯是也溳水又
東均水注之水出洪山東北流逕土山北山上(上下疑有)
(訛字)土山又東北流入于溳水溳水又屈而東南流
東南逕隋縣西(今為德安府隋州及應山等縣地)
縣故隋國矣春秋左傳所謂漢東之國隋為大者也
楚滅之以為縣晉武太康中立為郡有溠水出縣西
北黃山南逕㵐西縣西又東南㵐水入焉(在隋州西北流入溳)
(水)㵐水出桐柏山之陽吕忱曰水在義陽㵐水東南
逕㵐西縣西又東南流于溠溠水又東南逕隋縣故
城西春秋魯莊公四年楚武王伐隋令鬪(左傳作令尹)祁
莫敖屈重除道梁溠軍臨于隋謂此水也(在隋州東南)水
側有斷蛇丘隋侯出而見大蛇中斷因舉而藥之故
謂之斷蛇丘後蛇銜明珠報德世謂之隋侯珠亦曰
靈蛇(原本訛地)珠(高誘淮南子注云隋侯見六蛇傷斷以藥傅而塗之後蛇以大江中銜珠以報)
(因曰隋侯之珠)邱南有隋季良(左傳作梁)大夫池其水又南與義
井水合水出隋城東南井泉嘗湧溢而津注冬夏不
異相承謂之義井下流合溠溠水又南流注于溳溳
水又會于支水水源亦出大洪山而東流注于溳溳
水又逕隋縣南隋城山北而東南注
又南過江夏安陸縣西(今屬德安府)
隋水出隋郡永陽縣東石龍山西北流南廻逕永陽
縣西歷横尾山即禹貢之陪尾山也遼水又西南至
安陸縣故城西故鄖城也因岡為墉峻不假築溳水
又南逕石巖山北昔張昌作亂于其下籠綵鳳以惑
衆晉太安二年鎮南將軍劉弘遣牙門皮初與張昌
戰於清水昌敗追斬于江夏(晉書劉弘傳太安中張昌作亂以弘為南蠻校)
(尉荆州刺史率前將軍趙驤等討昌自方城至宛新野所向皆平遣牙門將皮初為督戰帥進㩀襄陽累)
(戰破昌前後斬首數萬級昌懼而逃竄于下儁山弘遣軍討斬之)即春秋左傳定公
四年吳敗楚于柏舉從之及于清發蓋(疑訛當有脱)溳水
又東南流而右會富水水出竟陵郡新市縣東北大
陽山水有二源也大富水出山之陽南流而左合小
富水小富水出山之東而南逕三王城東前漢末王
匡王鳳王常所屯故謂之三王城城中有故碑文字
闕落不可復識其水屈而西南流右合大富水俗謂
之大泌水也又西南流逕杜城西(漢志江夏郡有雲杜縣疑漏雲字)
新市縣治也郡國志以為新市也中山有新市故此
加南分安陸立縣又王匡中興初舉兵于縣號曰新
市兵也富水又東南流于安陸界左合土山水世謂
之章水水出土山南逕隨郡平林縣故城西俗謂之
將陂城與新市接界故中興之始兵有新市平林之
號又南流右入富水富水又東入于溳溳水又逕新
城南永和五年晉大司馬桓温築溳水又會温水温
水出竟陵之新陽縣東澤中口徑二丈五尺垠岸重
沙端淨可愛靖以察之則淵泉如鏡聞人聲則揚湯
奮發無所復見矣其熱可以燖雞洪瀏百餘步冷若
寒泉東南流注于溳水又右得潼水水出江夏郡之
曲陵縣(按漢志江夏郡有西陵無曲陵恐當作西陵為是西陵今為德安府雲夢縣)西北
潼山東南流逕其縣南縣治石潼故城城圓而不方
東入安陸注于溳水
又東南入于夏
溳水又南分為二水東通灄水西入于沔謂之溳口
也
水經注集釋訂訛卷三十一
