欽定四庫全書
金佗續編卷六
宋岳珂撰
絲綸傳信錄卷五
紹興四年
給降曉諭榜文省劄
三省樞密院同奉聖旨榜文劄與岳飛依此謄寫雕印
散行曉諭即不得備坐今降聖旨指揮具知稟聞奏
右并榜文連粘在前今劄送江南西路舒蘄州兼荆
南鄂岳州制置使岳承宣照會准此
報仙人關獲捷省劄
岳飛奏三年六月十七日有川陜宣撫司使臣楊祖雲
齎捷報旗前赴行在稱於興州界仙人關殺金平野與
金人四太子皇弟郎君見大陣獲捷乞更量進兵等
候勑旨
右三省樞密院同奉聖旨令岳飛遵依巳降書一并
榜文指揮施行今劄送江南西路舒蘄州兼荆南鄂
岳州制置使岳承宣疾速施行准此
差兼黃州復州漢陽軍德安府制置使省劄
三省樞密院同奉聖旨岳飛差兼黃州復州漢陽軍德
安府制置使餘依舊
右劄送江南西路舒蘄州兼荆南鄂岳黃復州漢陽
軍德安府制置使岳承宣照會施行准此
措置防守襄陽隨郢等州省劄
樞密院奏勘會昨降畫一指揮出兵收復襄陽唐鄧郢
州信陽軍六郡地土並委岳飛隨宜措置差官防守如
城壁不堪守禦相度移治山寨或用土豪或差舊將牛
皋等主管事畢大軍復回江上屯駐近據岳飛申奏巳
收復隨郢州襄陽府了當統率軍馬見在襄陽下營已
降指揮比遣岳飛收復荆襄諸郡方此盛暑將士暴露
備見勤勞深所嘉歎唐鄧事宜再行問探賊中虚實必
已盡知人數多寡糧道遠近將帥姓名相距形勢並須
明審敵情察其姦計王師既勝尤當持重已復三郡如
何防守未得州縣亦當措畫仍切激勵諸軍竭忠戮力
能恊心而徇國必𢡟賞以勸功軍食所須巳嚴催督漕
運繼往決無闕事指揮到日可條具聞奏今續據岳飛
申探到偽齊添差番兵并簽軍見在新野龍陂胡陽棗
陽縣并唐鄧州一帶屯駐大段數多見竭力措置乞詳
察所申特降指揮施行
右三省樞密院同奉聖旨令岳飛詳度事機審料敵
情唐鄧信陽決可攻取即行進兵如未可攻先次措
置襄陽隨郢如何防守務在持重終保成功董先牛
皋李道等可與不可差委各守壹郡荆南德安貳鎮
皆與襄陽形勢接連並是江北屏翰衝要去處荆南
見有多少軍馬合與不合增添德安亦合分屯一軍
相為援助逐處分撥屯軍糧道次第詳細利害速行
條具今巳夏末防秋不遠依元降畫一大軍復回屯
守江上較其利害鄂州為重江州為次亦速相度一
狀聞奏今劄送江南西路舒蘄州兼荆鄂岳黃復州
漢陽軍德安府制置使岳承宣疾速施行准此
照會措置防守巳收復州郡省劄
一岳飛奏條具到欲駐大兵於鄂州則襄陽隨郢
量留軍馬又於安復漢陽亦量駐兵兵勢相援漕
運相繼荆門荆南聲援亦相接江淮荆湖皆可奠
安六州之屯宜且以正兵六萬為固守之計就撥
江西湖南糧斛朝廷支降劵錢為一週年支遣候
將來措畫既成軍儲則朝廷易為應副糧食
勘會已降指揮岳飛收復襄陽一帶功績可嘉如委
的探得金齊兵馬厚重勢未可以進討仰將巳收復
州郡隨宜措置或差舊將董先牛皋李道或用土豪
主管大軍回就鄂州歇泊别聽指揮務在保守前功
不得乘勝輕敵慮致落其計便七月十八日又奉聖
旨劄與岳飛依巳降指揮施行
一岳飛奏契勘荆南有解潛兵三千餘人若朝廷
令重兵駐鄂其荆南襄陽隨郢德安等州臣當斟
量事勢分兵防守甚為利便臣先所乞以精兵六
萬屯於鄂州就撥江西湖南糧斛及朝廷支降劵
錢一週年應副伏望特賜指揮施行
勘會岳飛一行錢糧除米已支三十三萬石外錢已
支九十七萬五千貫去訖今來緣不見得本軍見今
并回軍日每月的實比舊增减數目致約度支降未
得七月二十八日三省樞密院同奉聖旨令岳飛將
朝廷已支降錢米據每月實支數目約度可以支降
終至具狀申尚書省接續支降其所乞軍馬今荆湖
南北皆有見屯官兵止緣湖賊黃誠楊么未平摘那
未得巳令王&KR0645;進兵攻討候賊平日相度於逐路差
撥軍馬前去江上屯駐可劄與岳飛照會
檢會前劄
江南西路舒蘄州兼荆南鄂岳黃復州漢陽軍德安府
制置使岳飛奏臣近措置遣發軍馬掩殺金齊兵衆收
復鄧州了當外有唐州信陽軍臣巳調發軍馬前去收
復及繼差官前去葺治所有唐鄧州信陽軍累經殘毁
城壁損壊久不修治切慮日後難以保守臣巳相度如
逐州軍不堪防守即令移治穏便山寨如有兵馬侵犯
即更切相度前來襄陽府保聚臣巳差撥二千人付安
撫使張旦在襄陽府屯駐及令襄陽安撫司量行分遣
軍馬前去唐鄧等州以為斥候招集官吏軍民并差一
百五十人往郢州二百人往隨州駐劄臣只候先所陳
乞軍馬到來即更行量添撥付逐州府防守措置捍禦
外臣緣所統軍馬道路日久委是疲勞除巳統率起發
前去德安府歇泊聽候朝廷指揮候勑旨貼黃稱臣先
條具荆襄等利害所乞軍馬等事伏乞速降指揮施行
右三省樞密院同奉聖旨檢坐巳降指揮劄與岳飛
照會并檢會今劄送江南西路舒蘄州兼荆南鄂岳
黃復州漢陽軍德安府制置使岳承宣疾速施行准
此
除湖北荆襄潭州制置使省劄
樞密院奏勘會巳除岳飛充湖北荆襄潭州制置使鄂
州駐劄
右三省樞密院同奉聖旨王&KR0645;罷制置使依前神武
前軍統制江州駐劄兼節制舒蘄黃州措置防秋今
劄送湖北路荆襄潭州制置使岳節使照會准此
除清遠軍節度使湖北荆襄潭州制置使依前
神武後軍統制省劄
檢會樞密院關樞密院奏勘會昨自李横退師叛人李
成等占據襄陽府唐鄧隨郢州信陽軍欲聚兵南來作
過岳飛累有奏陳措畫(闕)遂降指揮差岳飛統率所
部軍馬於麥熟以前措置進兵復取上件州軍事畢大
軍巳回江上屯駐節次據岳飛奏進發軍馬掩擊金齊
兵馬於五月六日收復郢州十七日收復襄陽府十八
日收復隨州七月十七日收復鄧州二十三日收復唐
州并巳收復信陽軍並巳差官葺治屯兵防守飛巳班
師江上歇泊右八月二十二日三省樞密院同奉聖旨
岳飛特除清遠軍節度使湖北路荆襄潭州制置使依
前神武後軍統制除安撫制置大使司外其餘並聽節
制封邑依例施行
右劄送湖北路荆襄潭州制置使神武後軍統制岳
節使
賜香藥詔書等省劄
三省樞密院同奉聖旨賜岳飛香藥壹合本軍將士詔
書壹道并印本詔書貳百道分給本軍將士
右差使臣李庭幹賫送前去今劄送湖北路荆襄潭
州制置使岳節使照會收管訖具狀申樞密院准此
紹興五年
照會添置將分省劄
樞密院奏諸路軍事都督行府關荆湖南北襄陽府路
制置使岳飛劄子契勘本軍昨准朝廷指揮置立拾將
今來人數稍增欲望賜指揮添置將分候指揮右巳劄
下岳飛共以叄拾將為額外關送樞密院指揮
右奉聖旨依巳行事理今劄送荆湖南北襄陽府路
蘄黃州制置使岳節使照會施行准此
除湖北襄陽招討使省劄
樞密院奏勘會岳飛巳除檢校少保理宜增重使名
右三省樞密院同奉聖旨岳飛除湖北襄陽府路招
討使除别降付身外今劄送新除湖北襄陽府路招
討使檢校岳少保照會
紹興六年
兼營田使省劄
三省同奉聖旨荆湖北路襄陽府路招討使岳飛川陜
宣撫副使吳玠並兼營田使
右劄送湖北襄陽府路招討使檢校岳少保
督府照會有闕官去處知通以下許自踏逐令
先次供職申奏給降付身劄
諸路軍事都督府行府送到湖北襄陽府路招討使
岳飛劄子契勘湖北襄陽府路如有闕官去處自
知通并州縣官許自踏逐強明清幹官令先次供
職外申奏朝廷給降付身仍許薦舉改官及陞擢
差遣任使候指揮二月十一日奉聖旨依所乞其
薦舉改官許以見闕監司員數合用舉狀薦舉一
次
右劄送湖北襄陽府路招討使檢校岳少保
催赴行在奏事省劄
湖北襄陽府路招討使岳飛申於今月初九日晚到常
州迤邐前去平江府以來聽候指揮外申聞事檢會諸
路軍事都督府關尚書右僕射張浚劄子奏勘會岳飛
議事巳畢令取道衢信去行在不遠欲一見天顏少慰
臣子瞻戀之心欲望聖慈特令内殿引見取進止二月
九日奉聖旨依候引見奏事畢免朝辭疾速還鄂州本
司關送樞密院照會
右劄送湖北襄陽府路招討使檢校岳少保依巳降
指揮疾速起發兼程前來赴行在奏事准此
督府令赴行在奏事訖還鄂州本司劄
諸路軍事都督府會岳飛巳到行在奏事畢二月十九
日奉聖旨令岳飛於今月二十日就内殿辭訖日下回
歸本司
右劄送湖北京西南路招討使檢校岳少保
從申踏逐辟差官屬省劄
紹興六年二月十九日諸路軍事都督府關行府送到
岳飛劄子今來本司事務全藉官屬恊力欲乞差參謀
參議各一員主管機宜文字一員書寫機宜文字一員
幹辦公事六員准備差使八員點檢醫藥飰食二員不
以見任寄居待闕許飛踏逐奏差令先次供職不得辭
避候指揮二月十一日奉聖旨依所乞右關送尚書省
指揮
右劄送湖北京西南路招討使檢校岳少保
金佗續編卷六
