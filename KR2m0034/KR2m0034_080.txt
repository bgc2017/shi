欽定四庫全書
萬壽盛典初集卷八十二
歌頌二十二(詞臣十四)
萬壽詩(七言律八首)
翰林院編修(臣)沈樹本
聖壽昌期敞
御筵羣生抃舞徧垓埏
萬年永與乾坤竝六十初逢甲子全雉尾雲開迎曉日
螭頭風細起祥煙班聯肅穆衣冠集遥聽嵩呼達
九天(其一)
歴代規模竝可稽吾
皇盛德獨難躋學從孔孟心源接治與唐虞事業齊平
地成天垂大法經文緯武惠烝黎忻瞻
福曜層霄朗遥映榮光斗極西(其二)
彤庭介壽恰深春三月韶華景象新
御苑柳垂風拂徧上林花發露霑勻都緣
聖澤涵濡久更覺天工長養頻大地陽和歸樂育惟將
山阜頌
楓宸(其三)
帝德如天被里閭仁風時賁
紫泥書年年施惠常無盡萬萬蠲租更有餘解阜歌
成登壽域雍熙俗美慶安居東南今歲蒙
恩廣億兆懽同在藻魚(其四)
六合爲家撫馭遥梯山航海祝
皇朝共球何止來重譯干羽欣逢格有苖永握瑶圖增
赫濯長將玉燭示和調巍巍聲教宏無外
聖德神功萬古昭(其五)
新綸特沛耀奎光多士連升沐澤長廣闢虞門羅俊傑
宏敷漢詔得賢良登科正値桃花暖及第還聞
桂蘂香十載每逢
齊慶日普天雨露煥文章(其六)
煌煌偉烈竝豐功玉檢眞宜
駿號崇廷議協和陳典禮
皇心再四示謙冲虛文不尚揚休美盡職還期守敬忠
讓德彌光傳遠近咸知百福集
淵衷(其七)
(微臣)颺拜傍金門
清問曾蒙語獨温
玉陛呼名新被
眷
鑾坡視草世承
恩涓埃無可酬
丹扆文字寧堪報
至尊祇有趨蹌隨父老葵衷還擬獻
堯樽(其八)
萬壽詩(七言截句三十首)
翰林院編修(臣)徐葆光
天長地久萬年同三月春光
禁苑中灼灼繁花皆獻壽聲聲啼鳥亦呼嵩(其一)
天長地久萬年逢此日三多祝華封牛酒
賜酺天下樂春來盡沐
聖恩濃(其二)
天長地久萬年邦受賀明堂啟八窗王會圖成
重譯至聲靈遠過混同江(其三)
天長地久萬年枝風動祥光滿
玉墀高處雙棲太平雀朝朝報道太平時(其四)
天長地久萬年暉
帝德光華徧九圍掃淨欃槍同一照斗南極北盡知歸
(其五)
天長地久萬年書爲惜分隂啟石渠四庫紛羅
供
聖學萬幾片暇即三餘(其六)
天長地久萬年符五嶽眞靈有瑞圖運啟中天
長
御極軒皇振古握乾樞(其七)
天長地久萬年齊五曜文明聚壁奎盛世作人
歌
壽考春秋兩度碧雲梯(其八)
天長地久萬年諧鐘律調成六氣佳
親定九成歌
舜德鏘鏘百獸舞瑶階(其九)
天長地久萬年杯高挹南山萬福來十里花棚
連
御道徹雲鼓吹動春雷(其十)
天長地久萬年春斗柄東回拱
紫宸雨露十行寬大
詔普天同日沐
皇仁(其十一)
天長地久萬年
君閶闔門開五色雲日麗軒圖回北陸風隨舜瑟轉南
薰(其十二)
天長地久萬年恩鼓腹嬉遊
帝力存四海同登仁壽域龐眉世世見曾孫(其十三)
天長地久萬年安共慶昇平萬國歡寶絡珠旛
迎
聖節鈴聲天半玉珊珊(其十四)
天長地久萬年間避暑常
廵駐蹕山
禁匾新題三十六蓬萊縹緲出塵寰(其十五)
天長地久萬年傳慶積
天潢瓜瓞綿萬歲山前稱祝後綠車千乘
御堤邊(其十六)
天長地久萬年謠擊壤衢中共祝堯宣布中和
皆
聖德採成樂府比咸韶(其十七)
天長地久萬年爻布策常逢泰運交象數演成
符瑞至圖書出水鳳鳴郊(其十八)
天長地久萬年膏亘古
隆恩一日叨兩稅全蠲農扈喜聲聲布榖喚東臯(其十)
(九)
天長地久萬年和紫塞傳來瑞應多九穗珠莖
高一丈金城彌望玉山禾(其二十)
天長地久萬年花元日蓮開兩朵霞律轉三陽
先告瑞綿綿千葉比年華(其二十一)
天長地久萬年康化俗熙熙
治日昌紀號年年編
玉歷迴環甲子數無疆(其二十二)
天長地久萬年清竹箭黃流似鏡明夜夜榮光
燭星斗赤文綠字兆平成(其二十三)
天長地久萬年寧乍試
堯階三葉蓂斗建蒼龍杓轉處直南正對老人星(其二)
(十四)
天長地久萬年增朝夕常如日月升歲歲史官
書大有幾何巧歷算三登(其二十五)
天長地久萬年籌海屋添來星幾周乾策六觚
常在握明良一德演箕疇(其二十六)
天長地久萬年心烏弋黃支獻國琛八表葵傾
同向日海波已定指南針(其二十七)
天長地久萬年參會合三才萬象含河雒淵源
歸太極
深宫丙夜費幽探(其二十八)
天長地久萬年占
寶歷編成葉葉添玉策探來逢再朔渾天全數合羲
炎(其二十九)
天長地久萬年函佇望登封啟玉緘功德休陳
七十二巍巍獨冠泰山巖(其三十)
萬壽詩(七言律六首)
翰林院編修(臣)繆沅
龍光齊慶天長久
鳳歷欣看日正中三素雲邊籠瑞色五絃琴上奏薰
風昭回法象星辰麗鼓鑄隂陽造化同熙皥春
臺逢
盛世仰瞻閶闔共呼嵩(其一)
三五昌期淑景呈泰符運啟泰階平偶摛玉管
雲章煥載戢琱戈海宇清四象心融觀察盡六
韜天授指揮成華封頌禱年年事重譯共球祝
聖明(其二)
喜起堂廉論道時文經武緯邁軒羲金莖雨露
山河潤玉衮衣裳藻火垂
天壽陽和三月節
聖心敬愼萬年基流沙若木聲名遠王會車書亘地維
(其三)
區宇生成荷
至仁時聞湛露出
楓宸三年禹甸蠲租徧肆赦湯圍解網頻海偃鯨鯢平
遠島河浮&KR1469;秸接通津萬方
壽考歌雲漢蘂榜重開慶作人(其四)
豳風稼穡詠艱難民事關心到
玉鑾寰海福爲
天子福萬方安即
聖心安桑麻春長郊原滿瀛海波流惠澤寬億載光華
歌復旦羣看紫氣五雲端(其五)
觚稜宫闕接郊坰祝
聖香煙繞戶庭天漢乾符輝瑞冊日車芒采耀仙蓂三
霄樹色融青黛萬疊山容列翠屛南極寶躔齊
湧現
微垣光聚老人星(其六)
萬壽詩(七言律四首)
翰林院檢討(臣)阿爾賽
鶯花三月鳳凰城繞電流虹祝
聖明芝草芬芳連蓂莢景星爛漫映長庚
九天閶闔陳仙樂萬國衣冠獻壽觥
金闕玉階盈紫氣方知人世有蓬瀛(其一)
軼後超前
帝業隆綿綿歷數慶時雍圖書悉闡千秋上疆索全收
六合中賢路恢張宏
睿鑒民情纖悉徹
宸聰難酬宵旰勤勞意天錫禎祥萬福同(其二)
昌期歲歲喜晴和綺麗都城錦繡多熙皥有天
皆樂國汪洋無地不恩波燈開火樹鸞笙奏香
繞雲堤
鳳輦過萬斛春光收不盡宫鶯銜上萬年柯(其三)
物阜民安
壽域開鳳儀鶴舞下瑶臺三多華祝千祥集
萬歲嵩呼五老來日麗中天光煥爛星明南極象昭回
微臣敬獻升恒頌遥聽歡聲徧九垓(其四)
萬壽詩(七言律四首)
翰林院檢討(臣)阿金
寶歷長臨道益崇
昌期位育與天同
化成二典三謨上
德溥諴民阜物中華渚翔虹開壽國青雲干律鼓條風
苞符競效登王會鳳舞麟遊
聖治隆(其一)
龍飛玉歷正綿綿神策軒臺紀大年
聖節長春恒祝華璇圖花甲始周天平成
峻業超千聖浩蕩
殊恩被八埏共覩禎符書出洛榮光長繞
御爐煙(其二)
仁覃薄海治功成壽獻三春泰宇明五色雲中朝太皥
九重天上燦長庚花迎紫氣呼嵩色玉振青陽擊壤聲
永慶添籌齊泰華
萬齡寶籙譜昇平(其三)
門開閶闔慶三辰
聖壽祥徵億萬春五福雲臻交泰世九門星拱獻琛人
膺圖寰海河山固合樂鈞天歲月新竊喜葵忱
依
陛切得隨岳頌拜
楓宸(其四)
萬壽詩(七言律四首)
翰林院編修(臣)徐斌
賡颺齊獻九如詞
萬歲千秋拜舞時
北闕卿雲元有象南山仙露本無私升恒慶溢長庚
座喜起榮霑太液池一統泰階綿
寶歷鵷班濟濟肅
朝儀(其一)
萬國車書奉
帝州瞻
天獻壽覲
龍樓波臣競進珊瑚樹譯使爭呈翡翠裘干羽森張
昭
聖武邊庭綏靖顯
宸猷殊方到此霑
恩幸航海梯山未足酬(其二)
五十餘年
聖澤深六旬周甲喜初臨陳詩每悉艱難隱解網常存
赦宥心博採淵珠魚在藻宏開蘂榜鶴鳴隂欲
從久道知
仁壽旰食宵衣直至今(其三)
萬年枝上好春光爲報佳辰出
禁牆花撲霞觴飛錦繡鳥翻霓羽奏笙簧天生
至德韶華富人樂
純禧景運昌寰宇歡騰皆壽域
嵩齡歲歲頌無疆(其四)
萬壽詩(七言律六首)
翰林院編修(臣)戚麟祥
虹流電繞屆長春億萬斯年始六旬一甲初周
天未午五陽正泰斗加辰寰中河嶽呈天瑞海
外梯航頌
聖人德愈恢宏心愈惕年年歡忭溢臣民(其一)
鳴玉階墀靄瑞煙
鴻符寶歷正綿延鶯花各占舒長日麟鳳同遊長養天
嵩頂呼曾傳漢代華封祝亦紀堯年詎知宥密
基天命要在周書無逸篇(其二)
六宇懽聲徹
帝廷扶攜老幼祝
堯齡休徵百福歸
皇極月建三春紀壽星棫樸宏開雲漢麗笙歌遥沸海
山青羣工漫進千秋鑑
聖德神功括六經(其三)
長年珥筆侍鸞坡拜慶今從鵷鷺過半月前人
修上已浹旬後佛浴清和
九重階上簫韶曲
萬歲聲中天保歌億兆臣民虔願望封人祝應嫓三多
(其四)
閶闔晨開繖影黃萬邦黎庶頌無疆桃花水暖
澄仙液楊柳風和接
御香大衍數重分二策貞元運轉起三皇無邊喜氣騰
霄漢莫羨瑶池遠介觴(其五)
桑麻萬里慶昇平累洽重熙久道成得一自同
天地壽呼嵩聊展子臣情家書貝葉稱無量戶
爇旃檀祝上清但見升恒如日月巍巍
聖德總難名(其六)
萬壽盛典初集卷八十二
