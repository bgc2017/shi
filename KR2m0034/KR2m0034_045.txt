欽定四庫全書
萬壽盛典初集卷四十七
慶祝二(圖記五)
四川陜西山西湖廣貴州雲南六省臣民表
文
伏以
聖人首出凝鞏固之金甌
天子萬年啟綿長之寶歷
盛德爰膺上壽同日月以常貞
至仁聿享純禧竝乾坤而不老欽惟我
皇上
乘六御時
兼三出治
聰明睿知神武允執厥中
剛健篤實輝光日新其德紹謨猷於
列聖纉承兼繼述之隆奉色養於
慈闈視聽在形聲之表
躬親
郊祀薦馨香於冬饗春祈齋祓明禋神感召於和風瑞雪
天威有赫四征高振旅之勲
聖武維揚一怒顯安民之略苞蘖盡除於蠻徼版圖式
廓於海疆
龍駕開邊永息北庭之烽火狼胥勒石遠通西極之共
球三廵淮海之區獨厪
宸衷之慮閉六壩築高堰開引河快覩平天成地拆欄
黃闢陶庄建御埧咸歌海晏河清修歸仁以洩
灘河之怒加遥堤而遏南北之衝暢流若河漢
之歸會同為漕渠之助來貢輸之萬艘錦纜徐
牽閱轉運之千帆長風竟渡遠追夏王之明德
皆由
聖主之神謨化沮洳為桑田民情孔樂集輸將於輦轂
國賦常充
禁園標豐澤之名先知稼穡郡邑倣常平之制廣積
囷倉
手題耕織之圖
親試鋤犂之法值天時之水旱立沛積儲方農畝之菑
畬早邀寬税酌劑數年之經費溥蠲一歲之正
供縣官無鞭朴之勞閭井免追呼之擾數逾億
萬實為前史所未聞
恩出再三更非斯民之敢望天舒協氣五風十雨之均
調地效靈符九穗兩岐之競獻旣諴民而阜物
彌旰食以宵衣
慎簡屏垣大法乃小廉之本
旁咨守令安人在察吏之中
飭法明刑三宥每存寬大
臨朝蒞政萬幾不憚精勤下情無壅
上聞民隱動陳
天聽務揆宜而節用惟約已以愛人萬邦協和羣黎徧
德
聖治歸原於
聖學性功流露於事功尊闕里為萬世之師躋考亭於
十哲之列錄先儒之後裔明斯道之正宗
心貫六經探丘索淵源之義
言成二典冠唐虞渾噩之書倬雲漢以昭回絢日星之
光彩聿皇
御集片言垂百代之章程燦爛
奎鉤一字洩六文之秘蘊偶乘閒而遊藝必出聖而入
神象數微茫三角引伸於八線測量變化九天
推凖於半弧默參衆妙以無言廣輯羣書而示
訓士林會萃賢路宏開懷一藝者皆庸獻微長
而必錄頻年廣額復加
萬壽之科一歲兩闈懋舉三升之典譽髦斯士共荷生
成懷保小民竝登仁壽際六旬之
聖誕逢三月之良辰
盛德難名却
徽稱而不受太平有象感瑞應以咸臻無前之勲業長
新不息之精神倍勵(臣)等生當盛世運際昌期
秦晉蜀中山絡北條之脉滇黔楚境地聯南服
之區合六省之臣民效三呼於
輦路流虹繞電覩開天闢地之祥結彩焚香懷就日
瞻雲之悃伏願
乾符益茂
泰運彌亨
斟元氣於四時鴻鈞自轉
播太和於六宇化日恒春
玉燭常調咸聽南薰之舜樂
金甌永固齊傾北斗之堯樽莫罄蟻忱惟深雀躍
誥封資政大夫兵部尚書兼都察院右都御史總
督河道提督軍務(臣)張烺戶部尚書(臣)張鵬
翮工部尚書(臣)張廷樞吏部左侍郞(臣)李旭
升經筵講官禮部右侍郞兼翰林院學士
(臣)胡作梅兵部左侍郞(臣)李先復都察院左
副都御史仍兼管光祿寺(臣)田從典内閣學
士兼禮部侍郎(臣)鄒士璁順天府府尹(臣)屠
沂翰林院侍讀學士(臣)汪漋翰林院侍講學
士(臣)周起渭詹事府左春坊左庶子掌坊事
提督江南學政(臣)胡潤日講官起居注翰
林院侍講(臣)文志鯨翰林院侍讀(臣)樊澤逹
通政使司左參議(臣)張大有左春坊左贊善
兼翰林院檢討(臣)范光宗翰林院編修(臣)車
鼎晉(臣)朱啟昆(臣)涂天相翰林院檢討(臣)李
周望(臣)萬民欽(臣)謝履忠(臣)衞昌績(臣)彭維
新(臣)李鍾峩(臣)馬豫(臣)王思訓(臣)謝履厚(臣)
王珻(臣)曹掄彬(臣)陳會(臣)曾謹(臣)馬益(臣)程
翅翰林院庶吉士(臣)董新策(臣)田嘉穀(臣)易
簡(臣)周天祐(臣)秦休(臣)周彬(臣)王夢旭(臣)鄭
之僑(臣)張旭(臣)孫詔(臣)劉蛟(臣)鄭其儲(臣)潘
祥(臣)白子雲吏科給事中(臣)盧炳戶科給事
中(臣)冷宗昱兵科給事中(臣)馬之鵬江南道
監察御史(臣)董宏彪山東道監察御史(臣)成
文運湖廣道監察御史(臣)荆時中福建道監
察御史(臣)鄒汝魯吏部文選司郞中(臣)鄭崑
璽吏部考功司主事(臣)魚鸞翔戶部湖廣司
郞中(臣)喬雲名戸部福建司員外郞(臣)王珍
戶部陜西司員外郞(臣)馬鍾華戶部河南司
員外郞(臣)姚謙戶部河南司主事(臣)張友程
戶部山西司主事(臣)唐崇勲戶部江南司主
事(臣)蔣洪㴻戶部湖廣司主事(臣)陳瓚兵部
武庫司郞中(臣)張應詔兵部職方司主事(臣)
余慶祚刑部督捕司郞中(臣)楊瑛森刑部貴
州司主事(臣)汪澐工部營繕司郞中坐糧廳
(臣)江藻工部營繕司主事(臣)程大聿工部屯
田司主事(臣)楊廷璋中書科中書舍人(臣)陳
恪(臣)劉斗文行人司行人(臣)張崇禮内閣中
書舍人(臣)李彦&KR0008;(臣)楊若懋(臣)陳時夏國子
監監丞(臣)李秉儉博士(臣)馬汝爲典簿(臣)弋
薰兵部司務(臣)韓鎮東城兵馬司副指揮(臣)
劉祥生鑾儀衛治儀正(臣)馬苓候補郞中(臣)
嚴昉候補員外郞(臣)徐克祺(臣)劉天祐候補
主事(臣)方文瑞(臣)張謙(臣)陳坦(臣)黎大觀(臣)
戴朝選(臣)姚華(臣)岳綸(臣)羅士柏(臣)傅霦(臣)
趙璐(臣)李思沆(臣)馬開秦(臣)楊一璋(臣)康行
僴(臣)武介宣(臣)高淳(臣)王澤(臣)梁錫珩(臣)王
錫瓛(臣)張鐸候補司務(臣)寇鏻候補國子監
典簿(臣)王鍾珣候補光祿寺署正(臣)梁景岳
候補京府通判(臣)馬建解餉到部江南徽州
府同知(臣)張叔珽河南懷慶府管河通判(臣)
唐賡陶新選浙江嚴州府分水縣知縣(臣)向
日昇廣西荔波縣知縣(臣)田㴶簽掣直隸寧
津縣知縣(臣)朱紱新授荆州府宜都縣教諭
(臣)姚之珂河工效力州同(臣)張懋行縣丞(臣)
任恂原任陜西學道今候補(臣)江鼎金候補
按察司僉事(臣)陳廷統候補知府(臣)胡克寬
(臣)張雲翰(臣)張慶曾(臣)裴繡標候補同知(臣)
李秉溫候補通判(臣)項鍾嚴(臣)許觀候補知
州(臣)張瓚(臣)余光焈候選知州(臣)吳焯(臣)劉
藩長候補知縣(臣)熊同仁(臣)胡瑋(臣)王輅(臣)
羅廷璋候選知縣(臣)范光諭(臣)祁琮(臣)呂奏
雅(臣)馮長發(臣)張恂(臣)荀子楠(臣)李先益候
補教諭(臣)樊如樟候選州同(臣)馮超(臣)宋璽
候選縣丞(臣)劉泰候選經歴(臣)魏聘賢候選
吏目(臣)蘇暿候選從九品(臣)許之英(臣)賈全
忠原任廣西分廵九江道僉事(臣)李世仁原
任陜西肅州通判(臣)毛鳳儀原任貴州安順
府通判(臣)張調鼎原任直隸邯鄲縣知縣(臣)
蕭秉楷原任江西南康縣知縣(臣)王材成廣
西永寧州守偹(臣)王宏績浙江領運千總(臣)
鄒述麟候推守備(臣)康士榮候選千總(臣)陳
功武英殿纂修進士(臣)汪榯進士(臣)陳銳
(臣)李湜(臣)高鍾嶽(臣)竇祖禹(臣)溫儀(臣)陸琮
(臣)崔鶴齡(臣)田長文(臣)張春慶(臣)景崙(臣)王
開運(臣)徐永祐舉人(臣)陳大慶(臣)李近陽(臣)
高元貞(臣)于霈(臣)楊溥(臣)楊久(臣)王祜(臣)崔
璟(臣)王翼(臣)王親臣(臣)黃裳(臣)劉璨(臣)張釗
(臣)徐岱(臣)張縉(臣)邢世觀(臣)孫鵬(臣)瞿鵬佳
(臣)盧侯瓚(臣)段一騤(臣)劉俊蔭生(臣)杜照貢
生(臣)樊澤逖(臣)張玠(臣)衞惇(臣)陳豳(臣)劉瑄
等十八人一統志館效力監生(臣)閻學機監
生(臣)熊志伊(臣)劉正熿(臣)馮超(臣)張瑞(臣)陳
琮等三十一人生員(臣)孫譓(臣)衞維正(臣)譚
一豫(臣)冉騰鳳(臣)李從紳等三十二人武進
士(臣)孔毓潤武舉(臣)王聯舉(臣)朱宣晦(臣)孔
興鈞(臣)沈肇先儒童(臣)閻學杼等三人耆民
陳于兹張席珍李蒞陳永年李長春湯執中
等八十二人恭
進
四川陜西山西湖廣貴州雲南六省頌
(臣)聞元統天德之全健行而不息仁統君道之
極容保於無疆幸遘昌期忻覘至治欽惟
皇上
允文允武
乃聖乃神
集百王之大成
履五位而首出論德則乾坤合撰六經之美善咸該
紀功則日月同光全史之聲名莫及自纂承洪
業正位凝命於今五十二年恩溥澤洋蟠際穹
壤記注之所不能盡贊揚之所不能名謹就蠡
測管窺鋪陳萬一竊以為運世有本制治有原
我
皇上功德巍巍所以措天下於久道化成之盛者皆可
以仁統之也蓋
聖性之生而安者中和咸備與兩大而同流而
聖學之粹以精者公溥無私偕萬物爲一體法
天法
祖仁著於敬而清明在躬止孝止慈仁著於愛而太和自
近言而作則行而合宜仁熟則禮義同貫也動
而有常靜而不貳仁純則誠信一原也仁達爲
智而仰觀天文俯察地理中悉人事旁燭物情
自立政用人知明處當以及六藝之繁曲而濬
哲無所不周天縱多能智莫大焉仁必有勇而
東窮蟠木西盡流沙北過幽陵南踰交阯自除
殘服貳軌合文同以至八表之遐荒而聲教無
所不訖德威惟畏勇莫神焉以仁心行仁政尤
在養民察吏則亟進廉平慎刑則數行寬大至
九河故道亦荷
睿算而千里安瀾沛然無涯之大澤矣以仁政騐仁民
莫如蠲賦賜復則數盈億萬議賑則歲紀再三
至萬國正供竝損
神倉而三年徧德夐乎未有之洪施矣方今宇宙清
寧中外禔福官方日以澄序民生日以阜成風
俗日以敦龐人心日以安樂凡皆我
皇上之至仁運之於於穆之表施之於巖廊之上有以
兼綜而條貫之而精神徧注乎四海九州規模
大定乎千秋萬禩也夫天德統於元而一元之
運循環而不息君道統於仁而至仁之運悠久
而無疆自尚書肇於唐虞下逮元明三千九百
有餘歲其間享國長久代不數君歴年之多亦
略相準而仁之淺深純雜則前後懸殊若我
國家積德累功而
皇上如天之仁與天同運日新月盛永永無窮無論漢
唐宋明之令主有不能及即遐稽三代以前求
其以人協天以德備福如神堯得天地之中數
而成功文章壽考益光者蓋於今而始再見焉
此眞開闢以來之景運而天下臣民萬世一遇
之時也兹當三月良辰恭遇
六旬萬壽敷天胥慶忻看甲子初週率土協和共仰光
華復旦臣遭逢四紀沗列九卿受
恩百倍於同朝見知竊附於往哲謹就覩記所及恭撰
頌辭一章以推
聖壽無疆之符以明至仁合天昭受有本之意爰拜手
稽首而獻頌曰
大清受命
三聖相傳我
皇纘烈其仁如天功恢八紘德暢九埏蕩蕩巍巍振古
無前同天覆幬不遺一物包含山川吞吐日月
我
皇丕冒六合寧謐旁及無垠仁聲洋溢天心慈愛元氣
絪緼暢遂草木飛躍羽鱗我
皇建極萬彙陶甄出作入息九域同春天降之恩和風
惠日天降之威風馳電擊我
皇律天動靜闔闢緯武經文人皆徧德達天之用舒而
為陽立天之體健而且剛我
皇配天不息日強所其無逸恭已垂裳大哉乾元萬物
之紀大哉
皇仁萬事之宰焜耀三光磅礴四海德盛化神體乾用
泰河清不波邊靖無煙五風十雨嘉禾在田六
廉計吏三物興賢歌舞太平踰五十年自兹以
前修和府事頌德紀功周後無二由今以後如
川方至五帝可六三皇可四自兹以前治定功
成超夏軼商美具善并由今以後月恒日升兩
儀奠麗七政貞明書契以來功德備列天人相
應若合符節惟我
皇壽膺圖無極如天之仁漸被暨訖一元迭運始而復
周至化廣運蓄而復流惟我
皇壽古無與儔百千萬億爲一春秋(臣)拜稽首
天子萬壽
四川省誥封資政大夫兵部尚書兼都察
院右都御史總督河道提督軍務(臣)張烺戶
部尚書(臣)張鵬翮兵部左侍郞(臣)李先復等
陜西省工部尚書(臣)張廷樞等
山西省吏部左侍郞(臣)李旭升都察院左副
都御史仍兼管光祿寺(臣)田從典等
湖廣省經筵講官禮部右侍郞翰林院學
士(臣)胡作梅内閣學士兼禮部侍郞(臣)鄒士
璁順天府府尹(臣)屠沂等
貴州省翰林院侍講學士(臣)周起渭等
雲南省翰林院檢討(臣)王思訓等恭
頌
長蘆商人邵鼎延馮士昌等榜文
伏以
華渚流虹率土頌無疆之祉
璿樞繞電普天徵有道之祥
合聖神文武以竝隆至德廣運
極祿位名壽之必得諸福咸臻朝野歡騰商民慶洽
欽惟
皇帝陛下
道握乾符
躬承泰運
神功歴奏八方之聲教攸同
峻德宏敷萬國之車書畢集時雍風動登仁壽於堯
年地平天成載和恒於禹甸省刑薄罰每至再
三免賦蠲租已逾億萬有年有幹普樂利以靡
窮惟幾惟康致昇平於勿替兹屆三春之月恭
逢
萬壽之辰甫徧干支數周而復始歴推元會祚積而彌
長壽域弘開直嫓羲軒而上鴻鈞大轉爰符翕
闢之期航海梯山獻球琳於絡繹歌衢舞巷輸
忱悃以勤拳惟兹析木之津近屬神臯之地東
連斥鹵收成筴於熬波北拱
宸居戴榮光而就日矧從比歲屢沭
殊恩緩税而税有常期恤商而商皆樂業春生萬竈齊
望
闕以祝三多景麗千檣悉焚香以伸九叩伏願
健行不息
純嘏彌長
運元氣於兩間道成悠久
鼓太和於四序象著升恒則甘雨惠風占
一人之有慶光天化日歴億紀以長春矣
五旗諸王以下覺羅以上榜文
伏以
帝德久符天德已昭卜年卜世之休禎
君心俯鑒民心務盡為子為臣之丹悃香煙披拂結祥
光而徧覆
慈雲花舞繽紛布淑景而宏開
壽域歡騰玉牒慶溢天潢欽惟
皇上
仁合三才
智周九有堯舜禹湯文武之傳
至聖出而會其統易書詩禮春秋之作
大成集而闡其微臨萬物而用中育羣生以無外憂勤
惕厲享從來未有之昇平運會貞元拓自古未
開之疆土蓋因
一人有慶遂爾萬國咸寧兹當季春中浣之辰正值花
甲重周之日麟遊天圃鳳噦高岡南極老人捧
進長生之酒西池王母擎來初熟之桃七曜增
輝萬靈效順凢兹戴高履厚咸思就日瞻雲臣
等幸附金枝忝依玉葉執霞觴而踴躍欣隨華
祝之班傍
鑾輅以趨蹌願效嵩呼之頌敬宣貝葉虔叩龍華開
不二之法門結大千之善果伏願
光華復旦
壽考維祺
體太極之生成乾坤立於久大
順五行之時序造化著其休嘉於以久視長生
至人原有自然之效即此祈天永命
大德眞有必得之符矣
康親王(臣)崇安顯親王(臣)衍潢莊親王(臣)博
果多裕親王(臣)保泰簡親王(臣)雅爾江阿信
郡王(臣)德昭安郡王(臣)華玘平郡王(臣)訥爾
素順承郡王(臣)布穆巴貝勒(臣)克振(臣)延壽
(臣)滿都護貝子(臣)蘇努(臣)魯賓鎮國公(臣)景
希(臣)吳爾占(臣)凖達(臣)登塞(臣)額爾圖(臣)吞
珠(臣)德普(臣)敬順(臣)楊桑阿(臣)普貴(臣)普奇
(臣)訥託和(臣)星海輔國公(臣)門度(臣)訥墨孫
(臣)賴士(臣)色欽(臣)蘇爾錦(臣)阿布蘭(臣)敬嚴
(臣)雍乾(臣)鄂飛(臣)普照鎮國將軍(臣)納圖(臣)
明保(臣)永期(臣)富爾臣(臣)舒爾臣(臣)伊克他
哈(臣)顔德(臣)富曾輔國將軍(臣)佛爾起(臣)陵
泰(臣)巴爾圖(臣)薩穆當(臣)善福(臣)對勤額(臣)
巴哈穆(臣)馬石里(臣)法布蘭(臣)富爾善(臣)荼
爾代(臣)東海(臣)貞保(臣)善壽(臣)初宗奉國將
軍(臣)韋色(臣)色爾都(臣)色黑圖(臣)額起里(臣)
額爾和蒲(臣)馬永(臣)色爾和(臣)勒色里(臣)胡
連(臣)八十三(臣)藍乃(臣)趙來(臣)五哥(臣)阿爾
素(臣)色和里(臣)阿有里(臣)阿爾乃(臣)陀佛(臣)
鄂岳(臣)什哥(臣)西秦(臣)壽原(臣)德義(臣)多穆
圖(臣)恒德(臣)悉蘭圖(臣)塞德(臣)噶爾圖(臣)成
仁奉恩將軍(臣)尼了哈(臣)寶樑(臣)寶山(臣)貴
會(臣)實顯(臣)深德(臣)際壽(臣)吳爾登(臣)喜文
(臣)朝乃(臣)巴金泰(臣)林康(臣)田象(臣)華賓(臣)
康吳里(臣)黑勒布(臣)重揚和(臣)達里白(臣)納
爾德(臣)南圖(臣)德倫(臣)壽海(臣)馬府他(臣)恩
特何里(臣)蘇爾泰(臣)德顔(臣)福清(臣)陛拉什
(臣)查穆布(臣)金壽(臣)塞貝(臣)查哥單(臣)白内
(臣)寧靜宗室(臣)海善等覺羅官員(臣)佛倫等
恭
祝
廵捕三營榜文
伏以
法雲縹緲祥呈萬國山河
花雨繽紛香繞九重閶闔
如山如阜如日月載歌天保之章
曰壽曰富曰康寧悉協箕疇之福昇平有象保佑重
申欽惟
皇帝陛下
乾德方剛
離明普照
竝兩儀而立極獨致中和
與萬物以皆春同登仁壽兹當陽春三月恭逢
聖夀六旬瑞啟蓬瀛鶴算永萬年之歷光生璿軸龍文
輝五色之雲率土歡騰普天慶洽(臣)等戴
高深之有日矢報效以無由爰集緇流敬宣梵唄用干
蜺座敬達蟻忱祝
天子之萬年肅申虎拜慶同風於九有咸沐
龍光伏願
得一常貞
兼三永治
德敷六合恒歌
萬福攸同
澤洽八紘羣頌
一人有慶
堯風共宗風廣被
舜日與佛日齊輝將見祗樹林中普
聖化於千八百國栴檀香裏鞏
皇圖於億萬斯年矣
提督九門步軍廵捕三營統領(臣)隆科多左
翼步軍總尉世襲頭等阿達哈哈番兼管佐
領協理三營(臣)鄂三右翼步軍總尉協理三
營(臣)伊什泰京城内外廵捕南營署都督同
知管參將事(臣)吳道輔遊擊(臣)宋可進守備
(臣)魏雲龍(臣)盛德貴(臣)羅永鎮(臣)趙洪鈞(臣)
陳金秀(臣)何祥書(臣)李三友京城内外廵捕
北營都督僉事管參將事(臣)卜應奎署參將
管遊擊事(臣)武綱守備(臣)艾國朝(臣)姚文玉
(臣)葛明心(臣)侯宗周(臣)王前京城内外廵捕
中營參將(臣)張登第遊擊(臣)趙世升守備(臣)
郞應箕(臣)陳武(臣)李成(臣)陳永圖(臣)張雄(臣)
劉振明千總(臣)胡璟等把總(臣)張存孝等恭
祝
萬壽盛典初集卷四十七
