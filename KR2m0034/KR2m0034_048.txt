欽定四庫全書
萬壽盛典初集卷五十
慶祝三(名山祝釐一)
康熙五十二年三月各省督撫提鎮諸臣以
皇上六旬正誕各就其地之名山勝境率所屬大小文
武臣僚耆老士庶建壇設醮慶祝
萬壽
二月十一日廵撫山東等處地方督理營田兼
理軍務都察院右副都御史(臣)蔣陳錫謹
題為恭報微(臣)擇吉前赴泰山進香恭祝
萬壽事欽惟我
皇上
學貫三才
功高千古
作君作師沛恩膏者千八百國
得名得夀鞏磐石者億萬斯年
厚德深仁遠邁乎商周虞夏
文謨武烈弘敷於南朔東西民思
帝澤之隆普天嵩祝(臣)荷
君恩之重率土山呼兹當
萬夀開科大典(臣)俟監臨文闈事竣擇於三月十一日
自省起行恭詣泰山嶽廟十三日薰壇十四日
至二十二日圓滿九晝夜功德(臣)即於泰山嵩
呼
萬壽伏願
天行彌健
聖歷常新自京師以至九垓處處樂
皇仁之高厚由六旬以臻萬歲年年慶
聖壽於無疆矣所有微(臣)擇吉起程日期相應
題報伏乞
皇上睿鑒施行三月初五日奉
旨該部知道
三月十一日提督山東等處學政右春坊右中
允兼翰林院編修(臣)陳恂謹
題為恭逢
萬夀共效嵩呼敬達輿情以伸下悃事據青州府屬文
武生員高延齡等呈稱齡等生際唐虞身居學
校蒙我
皇上德隆覆載夀考作人屢
頒廣額之弘恩復
賜開科之曠典頻年賑貸寒儒共被春温今歲蠲租下
士咸登仁夀荷
生成於淪肌浹髓安誦讀於
舜日堯天兹於五十二年恭逢
聖誕昌期萬年有祜伏惟沂山東鎮素稱靈異兹聞設
壇建醮深愜輿情闔郡諸生僉願隨行拜舞共
效
無疆之祝伏乞轉達等情到(臣)欽惟我
皇上治懋勲華德敷宇宙揆文奮武集千八百國之共
球平地成天綿億萬斯年之歷算恭遇
聖夀六旬甲子初周普天同慶(臣)駐劄青州境内沂山
即係東鎮東方之鎮於五行屬木木號長生於
四序為春春司發育沂山列在東方
聖誕正當春月(臣)謹擇於三月十二日為始虔祝九日
頌寳籙以比南山望瑶光而瞻北斗青陽日麗
長施出震之功紫極流輝懋集乘乾之福自今
伊始年年慶
萬夀於昇平以莫不增歲歲進九如於天保今據闔郡
士子數百餘人踴躍呼嵩情詞懇摯不敢壅於
上聞為此謹
題四月初一日奉
旨該部知道
三月十一日鎮守山東全省等處地方總兵官
左都督(臣)李雄謹
題為恭報微(臣)率同兵民共赴蓬萊仙閣恭祝
聖夀無疆事欽惟我
皇上宵衣旰食膺圖方五十二載禄位名夀錫祚自億
萬千年(臣)自蒞任來向年恭値
皇上萬夀俱同文武官弁在本城内萬夀宫敬設
龍亭啟壇建醮三晝夜序班行禮恭祝
聖夀兹五十二年三月十八日欣遇
皇上六旬大慶正率土歡騰普天胥慶之時據登州府
耆老兵民王嘉玉等又據(臣)標中右水師營馬
步兵丁王永年等呈稱今遇
皇上六旬聖誕請啟壇建醮恭祝
聖夀萬年連名具呈前來惟是萬夀宫規模基趾窄狹
今闔城内外兵民紛紛雲集人多地狹不足以
肅觀瞻謹擇登州府水城之蓬萊閣(臣)同本城
文武官弁暨百姓兵丁於十三日啟建佑
聖延齡道場九晝夜瞻海山而祝遐算
天庥永懋望日月以呼萬年
帝道彌昌緣係兵民公祝歡躍輿情(臣)不敢壅於
上聞理合具題謹具題
知四月初二日奉
旨該部知道
三月初七日廵撫偏沅等處地方提督軍務兼
理糧餉都察院右副都御史(臣)潘宗洛謹
題為恭報微(臣)親率屬員士民赴嶽慶祝
萬夀起程日期仰祈
睿鑒事恭遇我
皇上六旬萬夀良辰海内臣庶受
恩既久頌禱愈殷値此化日舒長蒼生樂業湖南百姓
扶老攜幼捧香朝嶽願我
皇上萬萬歲絡繹在塗嵩呼動地至於土司苗猺愛戴
眞誠聞亦赴嶽慶祝(臣)謹於本月初七日由長
沙起程前詣南嶽廟齋戒竭誠率屬員士民登
祝融最高之峰祈
聖主無疆之壽億萬生靈衆願僉同山川神祇昭假協
應神人既和天休滋至我
皇上承受
皇天上帝眷顧景命永與乾象同長坤儀竝久此乃自然
之理必得之符也(臣)同城司道等官除委令按
察使(臣)王朝恩率地方文武官員仍在長沙城
内醮壇行禮外其布政使(臣)阿琳驛鹽糧道副
使(臣)侯惲俱隨(臣)前詣嶽廟行禮所有微(臣)赴
嶽慶祝
萬壽起程日期理合題報謹具題
知四月初六日奉
旨該部知道
三月二十六日提督湖廣全省軍務總轄漢土
官兵兼軍衛土司控制苗彝節制各鎮左都督
加三級(臣)額倫忒謹
題為恭報微(臣)敬同全楚官兵赴嶽虔祝
聖壽無疆事竊照五十二年三月十八日恭逢我
皇上六旬大慶(臣)疏請赴
闕躬祝未蒙
俞允用是諏吉齋心敬詣南嶽建壇恭祝
聖壽而全楚之鎮協標營以及士卒俱有同心齊願赴
嶽叩祝(臣)諭令各在本汛率衆建壇望
闕呼嵩(臣)仍挈全楚官兵姓名冊籍赴嶽恭祝
萬壽於康熙五十二年二月二十六日起程理合恭疏
題報伏乞
皇上睿鑒施行謹具題
知四月初一日奉
旨該部知道
三月初八日鎮守湖廣襄陽等處地方總兵官
都督同知世襲二等阿達哈哈番(臣)高其位謹
題為恭報微(臣)敬赴武當慶祝
聖壽萬年事欽惟我
皇上德合乾坤道隆堯舜兹逢三月十八日恭遇
皇上六旬正誕(臣)虔誠齋沐謹擇於三月初八日自穀
城縣起程躬詣武當啟建醮壇率同官弁兵丁
至誠叩祝
聖壽綿長所有微(臣)起程日期理合恭疏題報以
聞四月十一日奉
旨該部知道
三月初九日廵撫河南等處地方提督軍務兼
理河道兵部右侍郎兼都察院右副都御史(臣)
鹿祐謹
題為恭報微(臣)赴嵩叩祝
聖壽無疆事欽惟我
皇上
乾坤合德開天長地久之昌期
聖智超倫綜帝德王功之盛業仁民愛物盡攜兆姓
納春臺航海梯山咸仰衆星拱北極濊澤誕敷
於四海謳歌普徧於兩河兹値
樞星繞電之辰正逢
甲子方周之歲神人胥慶率土歡騰理宜恭設醮壇
以迓
景福敬詹三月初一日穀旦就嵩山中嶽廟設壇延請
僧道啟建祐
聖延齡道場(臣)因在闈監臨先委署河南府事開封府
南河同知(臣)武登科鹽捕同知(臣)吳元錦暫司
齋事虔誠叩祝今於三月初六日揭曉場務甫
竣(臣)於初八日率同布政使(臣)李苾按察使(臣)
張伯琮馳赴嵩山齋宿醮壇稽首焚香與民同
慶伏願
皇躬永固
帝德彌昌同日月之升恒九如常歌天保並山川之悠
久
萬歲時聽嵩呼所有微(臣)赴嶽恭祝
萬壽無疆日期理合恭疏具
題伏乞
睿鑒施行四月初六日奉
旨該部知道
二月二十六日鎮守河南河北等處地方副將
管總兵官事降一級留任(臣)馮君洗謹
題為恭報微(臣)赴嶽慶祝
萬壽事恭遇
皇上六旬正誕普天同慶萬國歡呼(臣)謹會同河南廵
撫(臣)鹿祐在於嵩嶽設壇建醮率領軍民人等
頌祝
高深仰南山而聽嵩呼望北極以申華祝卿雲擁
玉座而騰輝笙吹洛浦旭日映
微垣以交晃香繞華筵伏願
聖壽齊天八千歲之莊椿同茂
遐齡如岱億萬年之玉燭長調(臣)於二月二十六日自
懷慶起身前赴嵩嶽謹將離署日期
題報伏乞
睿鑒施行四月初五日奉
旨該部知道
二月二十七日廵撫山西太原等處地方提督
鴈門等關軍務兼理雲鎮都察院右副都御史
(臣)蘇克濟謹
奏為恭謝
天恩事切(臣)一介庸愚荷蒙
聖恩簡畀晉撫身任地方久遠
闕廷幸逢
皇上六旬大慶(臣)疏請
陛見欽承
俞旨准(臣)來京(臣)於去歲封印日星馳北上十二月二
十六日到
京即在景山前恭請
聖安跪瞻
天顔歡忭何極至二月初七日隨
駕行圍荷蒙
特賜
親騎良馬并哈密瓜等物又奉
諭旨著(臣)跟隨看視水圍至叚村地方即於
御座船内召見跪聆
聖訓諄摯令(臣)有所遵循十七日(臣)在船上跪送
聖駕又蒙
皇上命(臣)將船緊靠
龍舟
溫綸下及復蒙
賞賜御食珍奇(臣)何人斯膺此格外
殊恩即捐糜頂踵奚能仰報
高深惟有益加惕勵不負
聖主之洪仁於萬一耳兹(臣)於二月二十二日回署即
於二十六日肅秉虔誠馳往五臺恒山於三月
初一日為始建醮諷經一月圓滿率同官民拈
香叩首以慶
萬壽同天地無疆永祝
聖齡與岡陵竝久理合一幷
奏聞伏乞
皇上睿鑒施行三月初九日奉
旨該部知道
三月十一日廵撫江西等處地方兼理軍務都
察院右副都御史加三級(臣)佟國勷謹
奏為謹報微(臣)赴廬山進香日期恭祝
聖壽無疆事欽惟我
皇上
睿知聰明
聖神文武
盛德合乾坤而廣運蕩蕩難名
大業超今古以遐昭巍巍莫竝
宵衣旰食五十二載正遇昌期
端拱垂裳億萬斯年長綿福祚際此
堯天舜日欣逢
電繞龍飛普天沐
帝澤之深共效三多封祝微(臣)荷
君恩之渥倍切
萬壽嵩呼兹惟南康府星子縣廬山高與天齊名標江
右奉
宸章之璀璨寺額
特賜秀峰頌
聖壽之光華石號舊呼華蓋五老峰連慶雲岫捧出五
色祥光白鹿洞接歡喜巖浮來千重紫氣春和
景媚瞻靈嶽萬古之休徵日升月恒逢
聖人六旬之大慶(臣)文闈事竣頌祝心虔謹擇於二月
十二日自省起行恭詣廬山秀峰寺占吉十三
日啟建祝
聖延齡道場九晝夜齋戒醮壇叩首焚香與民同慶伏
願
乾行彌健
坤厚永貞
天禄重申仙歷循環於甲子
壽杯長捧仙靈拱極於春秋以莫不增亦孔之固則
一人有慶九州萬國處處頌有道之長而
天子萬年白叟黃童人人永無疆之祝矣所有微(臣)起
行日期相應
奏報伏乞
皇上睿鑒施行四月初九日奉
旨該部知道
三月初七日廵撫四川等處地方提督軍務兼
理糧餉都察院右副都御史(臣)年羹堯謹
題為恭報微(臣)躬詣峩&KR1453;仰祝
聖壽事欽惟我
皇上
化洽虞琴
瑞徵禹範
播仁風於八表己綿歷服無疆
沛惠雨於九州更紀太平有象厪五十二載之宵衣
旰食
景命方申卜百千萬世之日升月恒
天年周甲歡騰近甸童叟共樂夫康衢慶溢荒陬臣庶
如遊乎蓬島福隨川至願切山呼(臣)謹於三月
初七日會同提(臣)康泰學(臣)王誥率同布政使
(臣)宋致按察使(臣)沙木哈松茂道(臣)佟世禄永
寧道(臣)李我郊等躬詣峩&KR1453;山伏虎寺卧雲菴
兩處擇於本月十二日各建道場七晝夜恭祝
萬壽履三巴之勝境春滿祗林誦千佛之名經香流貝
葉山農志喜咸瞻南極之輝野老興歌競奏西
池之曲伏願
昌期叶運
寶籙呈符松柏岡陵竊俯躬以著頌
聖神文武敢驤首以揚休所有微(臣)起程日期理合具
題伏乞
皇上睿鑒施行四月初六日奉
旨該部知道
三月初六日提督四川等處總兵官副將世襲
拖沙喇哈番(臣)康泰謹
題為恭報微(臣)親赴峩&KR1453;慶祝
萬壽事康熙五十二年三月十八日恭逢我
皇上六旬萬壽普天同慶(臣)受
恩深重祗緣初蒞四川僻處邊隅不獲入
覲隨班慶祝惟有會同撫(臣)年羹堯學(臣)王誥帥領所
屬副將(臣)王之俊(臣)李元洙參將(臣)趙璉(臣)馬
元等齊赴峩&KR1453;山虔誠誦經七晝夜慶祝
萬壽於無疆少盡微(臣)之愚願耳(臣)謹於三月初六日
自成都起程所有微(臣)起程日期理合繕疏
題報伏乞
皇上睿鑒施行四月初六日奉
旨該部知道
三月十三日鎮守四川松潘等處地方副將管
總兵官事(臣)程正李謹
奏為恭祝
萬壽事欽惟我
皇上至聖配天大德受命虹流雷繞為
聖主誕降之徵海晏河清實
至尊壽昌之應普天之下人人共祝無疆率土之濱處
處咸歌有慶
壽齊日月
仁靄乾坤(臣)樗櫟庸材兜鍪下質身羈邊汛心戀
闕廷恭逢
萬壽之昌期欣遇
六旬之大慶舞蹈莫遂踴躍時深謹擇於康熙五十二
年三月十三日薰沐齋戒率領官兵士庶商賈
喇嘛土目前至雪山黃龍寺延集僧道自十五
日起至二十一日止拜諷經懴七晝夜虔祝
聖壽無疆
皇圖永固為此具本謹具奏
聞四月十七日奉
旨該部知道
萬壽盛典初集卷五十
