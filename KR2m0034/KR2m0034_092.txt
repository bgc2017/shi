欽定四庫全書
萬夀盛典初集卷九十四
歌頌三十四(詞臣二十六)
萬夀無疆賦(有序)
翰林院庶吉士(臣)李如璐
(臣)聞衡正階平允矣皇王氣象日華雲爛煥乎
天地文章蓋参贊經綸合三才而建極斯禄位
名夀亘萬古而常新德邁黃農率土樂岡陵之
算齡齊虞夏普天近日月之光華祝歡騰嵩呼
抃舞欽惟
皇帝陛下
手握璿圖
心涵穹蓋
内聖外王之學至中至和
經天緯地之功乃文乃武萬物得所舉昆蟲草木樂
春臺四方攸同統南北東西登夀域此清寧合
撰遐齡其覆載俱長保佑常申
聖夀與地天交泰者矣(臣)樂生隆盛幸荷甄陶仰瞻華
渚之虹爰效康衢之頌其辭曰
維貞元之既合集
聖主之鴻休鞏輿圖以受瑞綿玉歷以垂旒明庶物而
察人倫理抉天根之奥亶聰明而作元后心探
月窟之幽竒偶圖書知一畫開天之始危微精
一見厥中允執之由羲軒堯舜之傳函三五而
皆歸
聖學商周鄒魯之緒作君師而覃布
皇猷溯濂洛澈源流辨朱陸别薰蕕大德日新合古今
而一貫至誠無息與上下而同流且也天縱多
能左宜右有鳳翥鸞翔之瑞苞采呈毫川流岳
峙之書權衡在手赤文綠字衍全數於九疇天
禄石渠探羣書於二酉蓬萊殿内開映日之龍
章太液池邊結古文之蝌蚪炳然雲漢之麗天
儼若星辰之環斗上同球璧而稱珍長懸日月
而彌久矧夫誕敷文德大展雄圖物阜民安扇
薰風於宇宙垂裳端拱奏大化於唐虞星掃欃
槍廓綠水天山之界圖成王會盡雕題鑿齒之
徒察大吏以安民共凛知人則哲蠲兩租而賜
復均霑大澤弘敷圜土屢空久洽好生之德賢
書迭進廣開登俊之塗無小無大咸霑雅化如
綸如綍共仰王謨以故諸祥輻輳萬象光昌澤
馬噐車皆呈地寳景星慶雲並耀天章噦噦鳴
郊鳳有五苞之采英英度曲芝含三秀之房嘉
禾連莖而獻瑞玉泉合醴以稱觴揲羲策於先
天方開景運展堯蓂之三莢乍應青陽願戴
一人而長歌有道欣逄
萬夀而共慶無疆於是時也
禁苑開雲衢歌匝路夾花栅於
御道雷動歡聲散麗色於皇州錦纏春樹觀開鳷鵲
直在雲霄樂奏仙璈疑聞韶濩瞻雲就日盡傾
葵藿之心抒筆陳辭敢上太平之賦
萬夀詩(七言律一首)
翰林院庶吉士(臣)楊湝
六合清寧
寳歷新八紘歡忭拱
楓宸静調玉燭星辰正快覩金甌海岳春寰宇早教歸
化育羣生何處不陶鈞從知億萬斯年算甲子
初周第一廵
萬夀詩(五言排律二十韻)
翰林院庶吉士(臣)沈世屏
安貞祥應地廣運德先天至治隆千古昌時歷
萬年維
皇膺寳籙叶瑞紀珠聫淑景循黃道榮光幕紫淵崇卑
通默契精一啟真詮
學已高前聖
仁尤徧八埏盈寧人盡樂汪&KR1070;賦恒蠲蒼赤痌瘝切
要荒雨露偏平成恢禹績解阜應虞絃苹野興
羣策梧岡藹衆賢山陬欽日歷澤國静風煙
駿業辭難贊
鴻禧理自延
誕辰當六袠協氣繞三躔綵仗晴霞護金爐寳篆連緋
桃原似斗碧藕羡如船貢篚來重譯
恩波會百川冠裳依
闕下韶濩舞階前華祝歡無限嵩呼意更虔陳符方
履泰觀象得純乾神與人胥洽名將夀共綿
萬夀詩(七言律四首)
翰林院庶吉士(臣)夏慎樞
曈曨朝旭麗芳辰喜見卿雲拱
紫宸
聖夀久長開七甲天光妍暖正三春芝浮瑞彩稱神草
樹載嘉名記大椿自是歡心孚萬國謳歌長共
歲華新(其一)
八表欣逢燕喜時無疆
萬夀祝同詞春深上苑鶯頻囀樂合鈞天鳳自儀垂拱
經綸高紫極梯航拜舞溢彤墀恩波若欲論汪
濊滄海猶難比
聖慈(其二)
宵衣旰食總
乾綱健法天行本自強萬世日星瞻事業
九重雲漢仰文章金根廵省人心樂玉燭調和國步康
每繪豳風誦無逸八方夀域慶綿長(其三)
廣運功由久道成虞琴揮處太階平九河清兆
千年瑞五岳歡同
萬歲聲籌滿東溟占益
夀星輝南極驗長生(小臣)敬效華封祝率舞欣隨百獸
行(其四)
萬夀詩(五言排律四首)
翰林院庶吉士(臣)舒大成
玉燭輝
皇極璿樞拱
紫宸
九重天闕迥六宇歲華新開泰文明啟
膺圖眷佑頻瑶光紛綺陌旭日藹芳辰鐘鼓層霄上
衣冠率土濱試看仁夀鏡萬象已同春(其一)
帝德兼文武
神謨軼禹湯人游春浩蕩化共日舒長
大業光霄漢深宫尚就將圖書開秘籥風雅麗
宸章瑞草呈三秀卿雲覆八荒香風吹玉砌載詠萬年
昌(其二)
盛世咸遵路
皇威在止戈兩階曾試舞七德蚤成歌過化雷霆速流
形雨露多好風蓮漏轉深殿柳煙和鳳吹傳金
管龍池響玉珂(小臣)同拜手太液沐晴波(其三)
雲日
天顔近山河
夀域開祥煙浮上苑佳氣自蓬萊翠陌流鶯囀彤庭舞
鳳來平成歸夏甸民物陟春臺花雨逄三月
恩膏徧九垓未央歌管徹長進紫霞杯(其四)
萬夀詩(七言律二首)
翰林院庶吉士(臣)林景拔
聖主乘乾景命新昭陽紀歲啟昌辰羣黎徧德歡心洽
八表同風雅化醇
夀屆六旬凝帝祉
躬膺百福慶天申欣看雲陛稱觥日上苑花明大地春
(其一)
敷天同頌
主仁慈草木都霑雨露滋
鳳詔屢頒恩浩蕩鴻鈞徧覆景昭垂人當擊壤歌衢日
士詠吹笙鼓瑟詩最是太和多順應祥風披拂
萬年枝(其二)
萬夀詩(七言律二首)
翰林院庶吉士(臣)潘祥
連珠合璧見中天絢爛朝霞敞
御筵萬國歡呼依舜日千官抃舞慶堯年花迎喜氣浮
宫殿鳥解歌聲應管絃甲子從兹周萬禩升恒
敢獻
聖人前(其一)
帝德巍巍集大成日華雲爛慶昇平心符造化深仁洽
學究精微至道宏簪紱從來慙世受草茅何幸
沐
恩榮欣逢
誕節殊無報願祝三多答
聖明(其二)
萬夀詩(五言排律二十韻)
翰林院庶吉士(臣)莫與及
福從
皇極歛春共物華鮮泰運禎符積昌時寳祚綿無疆頻
錫祉有慶永乘乾羣仰光華日咸瞻咫尺天彤
墀多瑞靄綺陌有祥煙百卉争舒豔千林共鬭
妍南山蒼翠滿北極彩雲翩元氣流雙闕仁風
扇八埏為民時邁舉行慶歲租蠲稼穡艱難稔
宫庭感召專
恩覃歌湛露慍解撫薰絃統自唐虞接心由洙泗傳摛
章森典則會道極高堅
德盛彰謨訓
功崇誌簡編淵沖澄有量海潤浹無邊喜入康衢頌歡
騰
聖主筵臣工鳴佩進父老杖藜前四表文明盛三千禮
樂全九成鏘古奏二雅詠新篇夀域山河固光
昭億萬年
萬夀詩(五言排律二十四韻)
翰林院庶吉士(臣)白子雲
帝德符堯舜
皇猷邁夏商流虹初啟瑞繞電更呈祥
聖質原英敏深宫復就將崇儒經術重建極治功張禮
樂追三代車書徧八荒泰壇隆灌獻大祀肅蒸
嘗祈糓虔牲幣占年順雨𤾉
皇威加海内
睿算靖邊疆農隙仍修備時清每
省方蠲租
恩廣大解網
澤汪洋瑚璉登廊廟楩楠備棟梁列卿多
簡在循吏必明揚喬嶽懷柔久蒼旻眷佑長太和恒保
合景福愈繁昌元會初周甲春秋正未央惠風
來
紫禁協氣繞青陽黃道開金闕紅雲護玉堂千官同舞
蹈萬國效梯航螭陛陳華祝龍爐挹御香祥麟
遊禁囿威鳳集高岡率土皆歡忭無人不拜颺
慶雲騰靄靄甘露降瀼瀼金鑑千秋錄瑶臺
萬歲觴九如天保頌永永見
垂裳
萬夀詩(五言排律二十四韻)
翰林院庶吉士(臣)魯立
聖德三辰正
皇圖萬載基光天開景運寳歷啟昌期日候方中景爻
占交泰時精微心有契端拱治無為禮樂追三
代恩慈浹八維體元成位育建極統君師武烈
邊陲静文謨簡策垂表章崇正學尊禮邁前規
造士煩
親試蠲租荷
聖慈閭閻登衽席廊廟切疇咨黜陟輿情協虚公萬物
知生民從未有首出獨如斯八表尊親戴三多
祝頌詞登封章屢却
徽號歲堅辭蕩蕩名難罄巍巍鑒不遺春風回
玉陛淑景動
丹墀瑞靄葱蘢合祥雲爛漫披北樞環衆曜南極次
重離應地安貞吉參天福履綏一心涵廣運四
海樂雍熙日月光華滿春風雨露滋共當三月
吉競獻九如詩稽拜同葵向敷陳只管窺幸隨
鵷鷺末齊上萬年巵
萬夀盛典初集卷九十四
