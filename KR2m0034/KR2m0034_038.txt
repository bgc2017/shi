欽定四庫全書
萬夀盛典初集卷三十八
恩賚七(賞兵三)
鎮守山西太原等處地方副將管總兵官事
(臣)馬見伯謹
題為籲懇代
題叩謝
天恩事據蒲州營目兵李在榮等呈稱欽惟我
皇上至仁如天大德如地疉沛
恩賞薄海咸沐生成之化屢蠲租賦率土俱霑雨露之
施真一世莫比而獨隆於千古者也榮等身充
伍卒之中生逢
聖人之世歷年以來仰頼
皇上洪庥時和年豐常享清平之福坐食糧餉復叨科
第之榮今歲
聖主六旬大慶榮等心切赴京叩祝緣身在伍卒不敢
遠離祗於平陽府
萬夀宫庭誦經叩祝以伸蟻悃茲蒙
聖恩欽差大人親詣各營逐名賞給銀兩榮等雖日勤
操防不足以仰報
高厚於萬一惟有日夜焚香頂祝我
皇上夀與天齊俾海内士卒常沐
恩施於億萬斯年耳獨是微賤下情不能
上逹懇乞俯准代
題等情到(臣)據此伏惟今歲恭逢
皇上六旬聖誕普天同慶率土嵩呼今蒙
皇恩大沛
特命欽差會同頒賞微(臣)目覩各營兵丁踴躍歡欣嵩
呼雷動羣聚當場望
闕遥叩
皇恩外復具呈籲懇代
題叩謝(臣)見各營兵丁感激情殷不敢壅於
上聞謹恭疏代為
題謝伏乞
皇上睿鑒施行
廵撫山西太原等處地方提督鴈門等關軍
務兼理雲鎮都察院右副都御史(臣)蘇克濟
謹
題為
皇恩浩蕩感荷非常懇請代
題恭謝
天恩事康熙五十二年七月初五日據山西撫標左右
營百隊兵丁李伏豹等呈稱竊照豹等身充伍
卒之中生逢
聖人之世坐食糧餉寸長莫效前蒙
俞旨俾入科第
隆恩曠典千古未有今歲恭遇
聖主六旬大慶豹等心切叩祝未敢遠離祗於省會
萬夀宫庭諷經叩祝少伸蟻誠茲蒙
皇恩特典
欽差大人賞賚豹等受此
格外洪恩無以報答
高厚於萬一惟有朝暮焚香祈願我
皇上夀與天齊福同嶽永綿歷數於億萬斯年耳但微
賤下情豈能上逹懇乞俯准代
題等情到(臣)據此欽惟我
皇上仁同天地德竝唐虞化洽雍熙中外樂昇平之福
治登康阜軍民歌覆載之恩亦既無一夫不得
其所無一物不遂其生矣今年三月十八日恭
逢
皇上六旬大慶
恩詔普頒凡在臣民盡霑雨露乃復
軫念行伍賞賚有加
特命廷臣親歴各營逐名散給務使均霑實惠給賞之
日兵丁莫不感戴
皇恩歡聲雷動共祝
聖夀無疆兹據(臣)標左右兩營百隊兵丁李伏豹等呈
請代
題恭謝
天恩等情前來(臣)不敢壅於
上聞相應具
題
廵撫江西等處地方兼理軍務都察院右副
都御史(臣)佟國勷謹
題為
皇仁浩蕩如天營卒歡呼動地懇請
題謝以伸輿情事據標下左右二營袁州九江兩協
各營兵丁王福等具呈詞稱竊惟福等叨入營
伍欣逢
盛世薄海内外同奉一統車書率土軍民渥承九霄
雨露愷惠徧沛於閭閻膏澤尤霑於師旅蒙
恩豢養糧餉足給士馬飽騰恭逢
皇上萬夀昌期中外共慶大沛
綸音加恩營伍
特命欽差按名給賞務使均霑實惠似此格外
殊恩真亘古罕見從此有生之歲月永祝無疆之
遐齡福等下情不能上逹聫名冐懇
題謝等情又准南昌鎮總兵高文熠咨據南瑞撫建
廣饒各營兵丁徐應節等呈稱竊應節等荷沐
皇恩月給糧餉事育得以有資涓埃深愧莫補欣逢
皇上萬夀正誕特沛
綸音
欽差蒞營每兵賞銀一兩誠為千古之
曠典萬世之竒逢俯思報效無由惟有望
闕焚香頂祝
萬夀無疆呈請轉咨代
題恭謝等因又准南贑鎮總兵韓祖蘄咨據南贑吉
各營兵丁劉德瑞等呈稱竊惟瑞等身隸戎行
遭逢
盛世深沐
聖恩豢養常欣海晏河清共樂堯天舜日恭遇
皇上六旬萬夀大慶特沛
覃恩殊施格外每兵各賞銀一兩
欽差親行監看散給瑞等膺此
異數跪領之下銜感無地惟挈合室老幼焚香頂祝
聖主福如川至夀與天齊瑞等願長作太平犬馬但遥
望
君門無由上逹為此呈懇轉請
題謝等因到(臣)據此欽惟我
皇上德邁唐虞功高湯武際此車書一統萬國來王之
日恭遇
萬夀昌期
特霈九天異數停徵蠲賦比戶霑雨露之恩頒賞錫類
營伍沐優渥之德此誠千載
曠典亘古
殊恩宜乎三軍嵩呼徧地頌
皇仁之浩蕩允矣萬竈歡聲若雷祝
聖夀於無疆凡屬臣工莫不歡忭稱慶(臣)准部咨欽奉
恩詔内開一各直省綠旗兵丁俱應加賞賚部議派内
大臣每省各遣一員動支布政司存庫銀兩照
廣東綠旗兵丁各賞銀一兩等因隨即移行各
鎮協營欽遵去後今江西通省綠旗兵丁蒙
欽差親臨按營賞賚訖所有賞過各營兵丁姓名銀兩
數目另疏具冊
題報外茲據(臣)標袁州九江兩協各營兵丁環呼跪
籲并准南昌南贑二鎮咨據所轄各營兵丁懇
請
題謝前來理合據情彙疏代
題恭謝
天恩(臣)謹會同江南江西督臣赫夀合詞具疏伏乞
皇上睿鑒施行
總督福建浙江等處地方軍務兼理糧餉兵
部右侍郎兼都察院右副都御史(臣)范時崇
謹
題為籲懇代
題叩謝
皇恩以逹下卒感激深情事准福建廵撫(臣)覺羅滿保
水師提督(臣)施世驃陸路提督(臣)楊琳又據(臣)
標中軍副將羅光乾等各據所轄副參遊守呈
據闔營百隊馬步戰守兵丁咸沐
賞賚殊恩具呈僉叩代
題呈稱竊惟推心愛士乃
盛朝下逮之深仁破格優兵尤
聖主特行之曠典
膏澤遥頒九域
恩波徧及三軍茲者欣逢
皇上六旬萬夀
宸衷眷念各省綠旗兵丁
欽命大人特發帑金按名給賞誠亘古未有之
殊恩千載竒逢之
異數歡騰海嶠慶溢邊陲隨望
闕叩頭謝
恩祗受但頌禱維殷無計籲
九重而羅拜瞻依是切庶幾藉一紙以陳情伏願
帝德日隆偕堯天而竝麗
皇圖歲永同禹甸以常新僉懇俯鑒下卒微誠轉求代
題叩謝等情到(臣)該(臣)看得閩省水陸綠旗兵丁恭
遇
皇上六旬萬夀大沛恩膏
欽差副都統(臣)穆賽到閩親臨各標鎮協營按名給賞
各兵承領歡呼雷動感激
皇恩情詞懇切(臣)謹會同福建廵撫(臣)覺羅滿保水師
提督(臣)施世驃陸路提督(臣)楊琳合詞恭疏代
題叩謝伏乞
皇上睿鑒
勅部查照施行
總督廣東廣西等處地方軍務兼理糧餉兵
部右侍郎兼都察院右副都御史帶軍功五
次加一級降三級戴罪圖功(臣)趙弘燦謹
題為
聖主賞賚普頒官兵感激彌切謹據情代
題恭謝
天恩事據(臣)標下中左右前後水師戎旗七營目兵張
士輝等呈為
聖主仁夀齊天官兵感激無地伏請代
題恭謝
皇賞事欽惟我
皇上至德同天深恩似海普天之下無一夫不獲安全
率土之濱無一物不使得所幅員廣大宇宙昇
平官兵黎庶自
聖主御極以至億萬萬年享太平之福者皆沐我
聖天子宵旰精勤治化翔洽所致家傳戶頌焚頂難名
今歲恭逢
皇上六旬正誕甲子初周喜慶非常歡聲振地祗有望
闕叩頭共效華封之祝乃蒙浩蕩
天恩
欽差大人臨粤按名頒賞衆兵均霑實惠九叩謝
恩輝等荷戈小卒何能仰報惟日夕泥首朝
天焚香共祝
聖主萬夀無疆但感激下情無由上逹伏懇代
題施行等情又據撫標提標并各鎮協營寨目兵具
呈到(臣)欽惟我
皇上治超今古德合乾坤沛惠澤於九州巍巍莫竝播
仁風於八表蕩蕩難名歷五十二載宵旰之勤
初屆
大年周甲開億千萬世太平之業共知
景命方申兹因
聖誕之昌期爰頒肆赦之大典合寰區之臣庶無不加
恩凡内外之甲兵盡蒙優賞而粤東
特命重臣令其按名親給務使實惠均霑
宸衷之軫恤甚殷士卒之感鏤彌切是處歡聲動地愈
奮捐糜圖報之心咸稱
帝德如天共祝
萬夀無疆之慶此誠亘古未有之
恩施洵為史冊罕聞之盛事(臣)等躬逢
聖世謬任封疆目擊輿情曷勝抃舞現據(臣)等標營目
兵及各鎮協營寨兵丁紛紛呈懇代
題恭謝
天恩(臣)不敢壅於
上聞謹會同廣東撫臣滿丕提臣王文雄合詞具
題伏乞
皇上睿鑒施行
廵撫廣西等處地方提督軍務兵部左侍郎
兼都察院右副都御史加三級(臣)陳元龍謹
題為
聖夀洪恩普被遐方兵卒均霑環籲代
題恭謝
天恩事欽惟我
皇上文德武功深仁厚澤度越千古本年三月十八日
恭遇
萬夀六旬正誕大沛殊恩中外臣民罔不霑被復
垂念直省綠旗官兵盡加賞賚
特遣官&KR0681;止會同頒給務使無一兵一卒不受實惠
紫詔一宣遐方軍士歡聲動地兹閏五月二十六日
欽差副都統許廷臣至桂林省城(臣)率闔城文武大小
各官出郊迎接跪請
聖安副都統許廷臣隨入城駐劄公館即於閏五月二
十八九兩日傳集(臣)標左右兩營兵丁細查年
貌詳加核實每兵一名面給
欽賞銀一兩衆兵歡呼感激齊稱
萬歲(臣)即率同遊擊(臣)張溥等及兩營兵丁望
闕叩首謝
恩訖茲據兵丁吳得珍等具呈稱珍等荷戈賤卒幸際
太平
盛世久沐豢養
隆恩徒糜糧餉無可報效今逢
聖主六旬大慶特沛
恩綸頒賜
皇賞珍等跪領舉家霑受雖竭犬馬之力不足仰報萬
一惟有朝夕焚香上祝
聖夀天齊但下情無由上逹懇乞代
題等情前來除提臣鎮臣統轄各營兵丁俟陸續給
賞事竣聽提臣鎮臣另行具
題外所有(臣)標兩營兵丁籲請恭謝
天恩理合先行代
題伏乞
皇上睿鑒施行
提督廣西總兵官左都督(臣)張朝午謹
題為恭報微(臣)遵
旨頒賞事竣叩謝
天恩跪請
聖安事康熙五十二年六月初一日接兵部劄付奉
旨賞給直隸各省綠旗兵丁著令督撫每營到去恐致
有悞地方事務督撫停其前往會同各該提鎮等閱
看賞給著速行文直隸各省欽此(臣)業將遵
旨會散緣由及起程日期
題報在案(臣)於六月十一日自桂林由水路往平樂
富賀梧州鬱林潯州而至南寕由南寕而至上
思新太龍憑馗纛各營復回南寕由陸路至思
恩泗城鎮安上林安隆及三里營而抵(臣)駐劄
之柳州府再由慶遠河池至永寕仍從桂林於
九月初六日抵全州凡屬右江諸營(臣)會同
欽差(臣)許廷臣給賞凡屬左江諸營則兼同左江鎮(臣)
趙廷棟給賞沿途挨營次第給散(臣)所到處皆
仰體我
皇上加意營伍愛恤士卒
深恩推廣宣布不獨營兵身受
恩賜者感激殊常即各府州縣漢土百姓士女道旁觀
者亦無不嘖嘖稱為
盛典今(臣)頒賞事竣查廣西一省(臣)屬各標協營共計
馬步戰守兵丁一萬七千九百零九名内各官
隨丁字識不應領賞者一千二百一十三名實
領賞兵丁一萬六千六百九十六名給發過
皇賞銀一萬六千六百九十六兩除令各標協營造冊
到日另行呈送兵部查核外竊思(臣)樗櫟庸材
荷蒙
皇恩不次超拔畀以封疆重寄今復蒙
恩特遣大臣親臨給賞俾(臣)屬兵丁得霑
君澤(臣)實同身受惟是遠處邊末
天顔萬里不獲躬親叩
謝謹於
欽差(臣)許廷臣出境之日恭疏叩謝
天恩跪請
聖安并將頒賞事竣日期及給賞過兵丁銀兩數目理
合一并
題報伏乞
皇上睿鑒施行
總督雲南貴州等處地方軍務兼理糧餉兵
部右侍郎兼都察院右副都御史(臣)郭瑮謹
題為衆兵感蒙
皇賞恭謝
天恩事康熙五十二年十月十二日據(臣)標中軍副將
胡駿等呈詳又於康熙五十二年十月十三十
四等日據雲南永順鎮總兵官段騰龍等各詳
稱據馬步兵丁魏大勝等呈稱竊勝等滇末戎
行荷戈小卒久蒙
聖恩豢養圖報無期坐享昇平之樂虚糜糧餉寝食難
安今恭逢
皇上六旬大慶復荷
殊恩
欽差部臣來滇逐名賞賚領受銀兩人人感戴戶戶歡
欣父母妻子莫不額手焚香朝
天叩祝
皇上萬夀無疆則邊徼之兵得永霑
覆載之恩所有下情伏乞轉逹代
題恭謝
天恩等因到(臣)欽惟我
皇上恩同天地德邁古今恭逢
萬夀之昌期特沛亘古未有之
大典遠頒
恩詔喜溢臣民又
欽差部臣來滇親到各營賞賜兵丁逐名實受
皇恩衆兵舉家老幼歡聲動地莫不焚香望
闕叩首恭祝
皇上
聖夀與日月俱長四海戴照臨之德
國祚同乾坤竝久萬年蒙覆載之恩兹據各標鎮協
營總兵副將參將遊擊守備等據衆兵籲請
代
題恭謝
天恩等因前來(臣)謹會同雲南廵撫(臣)吳存禮提督(臣)
張谷貞合疏具
題伏乞
皇上睿鑒施行
廵撫貴州兼理湖北川東等處地方提督軍
務都察院右副都御史加三級降四級留任
(臣)劉蔭樞謹
題為恭謝
天恩事欽惟我
皇上六十大慶
聖夀天齊率土同忭念綠旗官兵勤勞
欽差副都統(臣)朱廷柱來黔徧加賞賚(臣)飭令布政司
取在庫銀兩如數封足委員賫解同
欽差(臣)朱廷柱提(臣)張文煥徧歷各鎮協營按名賞給
深山窮谷盡霑化雨黃童白叟無不歡呼據各
鎮協營兵丁具詞到(臣)求為代
題恭謝
天恩除提臣於本年九月二十二日自黎平事竣就近
題謝外所有各鎮協營兵丁感激忱悃(臣)不敢壅於
上聞謹會同雲貴總督(臣)郭瑮合詞代
題恭謝
天恩伏乞
睿鑒施行
萬夀盛典初集卷三十八
