欽定四庫全書
萬壽盛典初集卷八十五
歌頌二十五(詞臣十七)
萬夀詩(五言律十首)
翰林院檢討(臣)李周望
虹渚開
宸極嵩呼啟
帝閶日臨
三殿曉春到
九天長禮樂超千古車書統八荒華封應獻頌
聖壽永無疆(其一)
垂拱
王心正升中
帝德隆政符乾造廣
恩與歲陽同瑞莢占堯歷薰絃鼓舜風治成臻上理
景祚自無窮(其二)
問寢龍樓曉從遊鳳輦平
聖人光大德至行溢鴻名甘露天呈瑞祥蒲地效禎萬
方欽
孝治率土慶同聲(其三)
濬哲原天縱
生知本睿聰文章雲漢倬經術古今崇翰藻追皇頡歌
詩陋大風更聞昭
聖武盛德協豐功(其四)
德遠天能動誠孚感自神戈韜四野靖干舞兩階陳龍
塞迥瞻斗鯨溟早問津兆人同燕喜長奉太平
春(其五)
宵旰勤民隠乘時紀豫遊乾行天自健㢲令澤常周竟
野瞻
龍蓋環門拜
玉旒翠華臨幸地處處沐
恩流(其六)
碩畫弘疏瀹
神功邁禹王兩河勞底定萬井慶農桑蛟鱷潛藏跡
黿鼉遠作梁澄清逢
聖代五色兆榮光(其七)
戶盡倉箱慶人聞秭億歌
廟堂心更切補助德偏多每歲霑
天澤全蠲普太和堯衢看擊壤江海是
恩波(其八)
品類
恩常洽刑書
念獨欽下車知
聖德開網見
仁心旭照圜扉暖芒銷貫索沈不須吹黍律春入萬方
深(其九)
精一唐虞統淵源洙泗傳天文自垂象
聖學早開先述作兼前哲尊崇徧昔賢辟廱鐘鼓盛陶
淑萬斯年(其十)
萬夀詩(五言排律三十韻)
翰林院檢討(臣)蔣肇
帝德乾行健
皇圖景運亨虹流長啟瑞電繞久呈禎
寳歷綿千禩衢歌惬衆情華封來
聖代嵩祝動歡聲淑氣三春麗陽和萬彙生碧霄涵潤
雨瓊島漾新晴拂仗千條柳迎
鑾百囀鶯芳辰逾上已嘉節近離明
帝治調雲瑟
天心静玉衡禮興文教洽威振武功成道統淵源遠微
言剖晰精
萬幾方暇逸六藝悉兼并無復洪河慮長令瀚海平
睿謨親指授
廟略幾經營
惠澤周邊徼
綸言下
帝京九州頻賜復四海疊蠲征報國文章重觀光士類
清加科昭異數
特勅定章程
大化同天地
尊稱普士氓謙謙不自聖蕩蕩更難名甲子周初始貞
元運迭行祥光彌
紫極瑞氣煥長庚鵷鷺欣多士簪裾羨列卿歡呼騰
鳳闕拜舞奏鸞笙共遂岡陵願咸抒葵藿情千秋金
鏡唘萬國篚筐呈著作(微臣)忝承明近侍榮叨
恩窺石室隨列到蓬瀛果熟瑶池薦籌添海屋盈願將
天保什敬向
聖明賡
萬夀詩(五言律六首)
翰林院檢討(臣)王思訓
甲子昌期會
龍飛早答陽黃圖貞寳歷
紫極貫瑶光度合乾坤德衣垂日月章文明天下盛臣
庶悅無疆(其一)
久道徵神化由來若昊天
體元心翼翼
法健日乾乾大冶咸陶鑄洪鈞任斡旋永資參贊理覆
載乃無偏(其二)
誠至原無息箕疇景福全位隆三極上道集一
中前
典訓超今古陶鎔及聖賢入神與精義萬古賴心傳(其三)
皇仁天廣大浩蕩總難名雲繪光華色風傳雅頌聲太
和彌宇宙嘉樂沛生成屢兆時雍瑞維階與太
平(其四)
萬類敷榮徧欣然樂育時燕鳴巢鳳閣魚泳躍
龍池
玉殿蓂添莢瑶林草盡芝綏山桃萬樹齊介
壽維祺(其五)
四海冠裳會香爐繞翠烟嵩呼騰大地韶舞動
鈞天太乙南華燦長庚
北闕聫苞符恒啟瑞疊詠九如篇(其六)
萬夀詩(五言律二首)
翰林院檢討(臣)李掌圓
繁祉從天錫時當景運長金莖滋秀草玉燭現
祥光
聖學心源契
皇猷治化彰協和彌四表允矣嫓陶唐(其一)
久道歌成化時雍萬國寧欣逢長治世恒燦老
人星燕喜罘罳彩
龍光閶闔青丕基年億萬
皇極懋長齡(其二)
萬夀詩(七言律八首)
翰林院檢討(臣)諸起新
聖主當陽體應乾徵祥寳籙歷綿綿天開桃核三千歲
雲聚蓬萊六十年曙色乍晞金掌露晴光欲拂
御爐烟嵩呼萬國冠裳集拜手齊賡戬榖篇(其一)
生知天縱本神竒䆳學真堪百世師道統已傳宣聖脉
心源直接帝堯咨銀鈎争識
天章字玉局新編
御製詩萬卷圖球歸造化
王猷不獨在摛詞(其二)
黎民熙皥萬方同無逸誰知在
聖躬闡盡危微謨誥外全收疆索版圖中頻聞來享翻
重譯却喜綏邦見屢豐父老耕田忘
帝力稱觥争願拜
宸楓(其三)
神武丕昭駕六龍要荒朔塞有軍容受降築壘惟𫝊檄
撻伐犂庭在折衝橫海樓船歌夜月屯雲甲帳
靖邊烽祗今卧鼔櫜弓日多少貔貅勒鼎鐘(其四)
自昔龍門禹績多重煩
睿慮幾經過
翠華臨幸周方獄鹵簿時廵溯翕河争覩淮黃歸底定
欣看江海得澄波
廟謨指授堪千載不數宣房瓠子歌(其五)
雲漢昭回樂育深思皇夀考託
宸襟
天章疊渙崇儒詔
御筆親題訓士箴兩度掄才登蕊榜多方擢秀到瓊林
試看
殿上夔龍武應奉卷阿一矢音(其六)
深仁浩蕩軫民艱
賜帛蠲租歲歲間大地歡呼𫝊
鳳詔普天踴躍覲
龍顔直教野外京坻積豈獨雲中鴻雁還婦子霑
恩何所報惟歌東海頌南山(其七)
旭日曈曨晝漏長工僚羣捧紫霞觴趨承
螭陛登蘭省慙媿鴻文賦柏梁湛露醴泉膺
寵錫金芝瓊液自天將紅雲影裏簫韶奏香案前頭侍
玉皇(其八)
萬夀詩(五言排律六首)
翰林院檢討(臣)夀致潤
仰覩皇階泰欣逢庶物康山河朝
帝極雲漢爛天章至治超三統弘慈育萬方時和風正
美春暖日初長柳映龍池碧花含鳳詔香年年
當此際眉夀祝
君王(其一)
劍佩
龍樓側衣冠
鳳闕前瑞凝仙掌露晴裊
御爐烟河嶽聞三祝歌鐘應五絃衢樽傾聖酒仙樂奏
鈞天簾幕和風度鶯花淑景妍南山方作頌長
詠萬斯年(其二)
端冕臨丹禁摳衣拜
紫宸星河仙闕曙花柳鳳城春
禹德思無間
堯天識至仁篚筐通鑿齒劍履化文身設學榮三老分
猷命五臣謳歌中外竝欣奉景光新(其三)
潤澤三春徧歡娱萬國同晴明占上已長養是
東風玉戺花迎日金溝水映空雲霞開麗景雨
露湛神功輯瑞朝羣后賓門闢四聰也知江漢
表相望仰朝宗(其四)
岳牧來庭日
君王讌鎬時遷鶯辭谷早歸雁渡河遲蒼玉看紉佩彤
弓入賦詩三千環虎旅十乘啟
龍旗雲物迎韶節江河入
睿思萬方同致祝春酒獻
丹墀(其五)
宫殿連長樂風光自太和花間
金闕迥林下羽觴多草色霑衣袂鶯聲雜佩珂重華
占日景復旦紀雲歌谷映霓旌出橋廻鳳艒過
御溝流不盡處處是
恩波(其六)
萬夀詩(七言律三十首)
校刊歴代年表翰林院檢討(臣)馬豫
長慶朝元萬國同十洲正與紫微通禁城春鎖
卿雲曉貝闕晴開旭日紅華祝三多來白叟衢
謠九陌擁黃童
天顔有喜臨丹陛純嘏無疆祝
聖躬(其一)
九重端冕致時雍萬載垂裳頌篤恭
聖德巍巍超舜禹仁風皥皥軼黃農春融殿閣爐烟細
花鎖蓬萊仙露濃寳籙遥看瀛海貢瑶函玉笈
紫泥封(其二)
閶闔千門照夜釭
宵衣旰食永經邦如天大業垂千禩似水
恩波布九江閬苑鶯花催淑氣蓬山簫鼓振瑶窗萬年
天子初周甲歲歲紅漿醉玉缸(其三)
萬夀宫中絳節隨風吹仙樂繞瑶池綏來九有光
鴻烈尊養千秋奉
聖慈薄海同聲歌景福殊方望闕頌維祺朝陽亦效稱
觥祝遥映南山入
御巵(其四)
紫極紅雲傍瑣闈庭燎花影晃朝輝
天章奕奕球圖現
御詔煌煌珠玉揮
帝德有文星斗煥
聖朝無缺諫書稀(小臣)競作繁禧頌萬古乾坤載玉璣
(其五)
人樂堯天化日舒
熙朝典册重璠璵百城圖史輝銀漢萬卷縹緗照石
渠北極雲垂
丹鳳詔南山日捧
衮龍裾請看夀域多佳氣中有文光布太虚(其六)
萬里鶯花繞
帝都普天丕冒仰宏模百王謨烈
當今備六合車書自古無北海清尊開
御宴南山紫氣入天衢遥瞻劍珮趨蹌處玉宇琪花護
蘂珠(其七)
王會圖中拜舞齊紛紛鑿齒共雕題琅玕翡翠
遐陬貢篠蕩瑶琨萬國齎&KR0772;窱含烟縈寳麝棼
楣迎曉帶晴霓流鶯似解無疆祝故趁飛花繞
闕啼(其八)
草莽瞻天吉士偕青雲路廣步金階别無人老
商巖下更有誰留渭水涯閶闔平臨
三殿迥笙簧疊進八音諧稱觴願獻如岡頌華嶽葱
蘢瑞靄佳(其九)
雉尾風和寳扇開香烟遥護
玉皇來千門鼓腹安耕鑿五夜宵衣切解推青陌綠楊
隨路合紫微瓊樹倚雲栽(小臣)拜逐嵩呼隊獻
賦慙非司馬才(其十)
共沐
恩波近紫宸風飄花氣滿宜春臣工喜起承
俞旨中外賡歌拜
聖人藻井日蟠金翡翠玉牀烟吐赤麒麟千行鷺序瞻
天處願數春秋比大椿(其十一)
帝道弘敷不世勲龍韜纔震息游氛千秋作覩遵
仁化萬國咸寧奉
聖君南極霞光融曉霧西山爽氣入朝曛羣黎處處歌
繁祉遥望
皇都五色雲(其十二)
聖朝勤政日臨軒億兆章程秉
至尊禮樂三千綿奕葉山河百二控屛藩宜春風轉珂
聲細長信烟縈花氣繁青鳥年年來
御闕蟠桃知熟幾千番(其十三)
禹蹟經過拂寳鞍不緣麗景壯遊觀行旌日暖
青虬舞步輦雲移彩鳳摶淮海從茲波蕩蕩崆
峒無復水漫漫
皇圖萬禩春秋冨長戴堯天雨露寬(其十四)
萬國朝天入玉關皇州春鎖五雲間金微雪散
銅烏静沙塞風清鐡馬閒日出光凝青瑣闥山
呼聲動
紫宸班六符帝瑞齊瞻仰願覲鼇扉識
聖顔(其十五)
帝德無私秉化權恩隨時雨徧桑田頻霑
大澤千門樂又感
皇租一歲蠲丹嶺鳳凰傳寳籙
彤墀鵷鷺集長筵泰階景曜開瑶闕春滿蓬萊尺五
天(其十六)
絳烟郁郁傍丹霄物阜民康萬國饒三月春暉
盈隴陌九天甘雨潤禾苖星移北斗堯樽滿風
動南薰舜樂調草野承
恩無可報歡呼聲徹
紫宸朝(其十七)
一人宵旰念民胞粟帛慇勤徧草茅濟濟英賢朝北闕
熙熙黎老集東膠海天雨露
恩周浹南朔東西
德竝包百物解依
仁聖主祥麟率舞鳳來巢(其十八)
環橋頖璧荷鈞陶
親灑珠璣運綵毫教化覃敷周里巷人文蔚起選英髦
翠烟春染金臺柳麗日晴熏玉井祧多士席珍
朝北極瀛洲縹緲奏雲璈(其十九)
熙朝仁義久漸摩清廟臣工慶協和皥皥民風忘
帝力循循吏治息催科
恩周出日人霑化
德普流沙海不波六合共生安樂國千秋長獻萬年歌
(其二十)
参天
聖澤渾無涯大有頻占萬姓家九陌黃雲嬉婦子千村
紅粟飽豚豭瓊林花發蒸晴日玉殿香飄縷絳
霞處處桑麻呈
帝瑞不須海上棗如瓜(其二十一)
萬方介夀進霞觴三月鶯花滿
帝鄉金錫
德音歌藹吉圭璋
聖表頌顒卬鸞階花覆䕫龍隊螭陛雲隨鵷鷺行健運
體天同丕冒遥知玉歷與天長(其二十二)
巍巍帝德本無名父老扶笻話太平入貢已傳良馬却
尚衣不貴雉裘成九天風雨調元化萬國春秋
協玉衡海宇昇平人共樂紫微深處現長庚(其二)
(十三)
堯天品物自流形雲鎖雞竿耀日星
文教覃敷皆率化
德威竝馭漸無刑風微玉殿縈仙樂春暖瓊筵醉醁&KR0812;
四海朝宗齊獻夀
一人有慶萬千齡(其二十四)
作人夀考德恢弘特廣雲衢多士興雨露從天滋棫樸
波濤盈海化鯤鵬瑶階新綠和風染上苑深紅
淑氣凝九土盡為
天子祝遥將日月比升恒(其二十五)
龍旗鳳輦出皇州四國廵方溯上游配地配天承
帝澤一遊一豫為民謀躋堂共趁三春好介夀歡呼百
禄遒漫伺䕫龍隨拜舞觀光髣髴在瀛洲(其二十六)
龍飛九五帝天臨雨露風霆仰
聖心閭里雍熙敦俗尚臣工精白凛官箴轆轤車馬闐
朝市蹌濟冠裳煥古今物阜民安隨日永年年
入貢萬方琛(其二十七)
金門待漏集纓簮頻仰烟雲
御筆酣寵錫欽承青玉案賡颺珍重碧瑶函長筵乍集
春無限仙管初調樂且湛彷彿山靈呼
萬歲欣逢
聖節赴朝參(其二十八)
熙熙作息慶安恬世世蒼黎雨露霑上夀士民
來草野稱觴童叟徧閭閻貂蟬映日千官拜旌
旆迎風萬國瞻共祝
皇仁如覆載長春永慶海籌添(其二十九)
嵩呼拜闕媿琅函世沐
恩波夙夜銜
三殿堯樽傳紺雪九成舜樂奏英咸卿雲靉靆留青
陌山氣巃嵸鎖碧巖何幸躬逢
仁聖主萬年御極慶和諴(其三十)
萬壽盛典初集卷八十五
