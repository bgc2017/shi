欽定四庫全書
萬壽盛典初集卷三十六
恩賚七(賞兵一)
康熙五十二年三月十八日
萬夀覃恩詔給八旗護軍校前鋒及護軍各一年錢糧
撥什庫披甲人各半年錢糧外省駐防兵亦照
此例其曾效力行間年老閒住者均加
恩賜
戶部欽奉
恩詔銀庫賞給銀數
一鑲黃等八旗都統咨取每月五兩錢糧覺羅
護軍等每名各賞一年銀六十兩每月四兩錢
糧護軍等并護軍校每名各賞一年銀四十八
兩每月三兩錢糧漢護軍等每名各賞一年銀
三十六兩每月五兩錢糧覺羅阿敦梅倫等每
名各賞半年銀三十兩每月四兩錢糧撥什庫
等每名各賞半年銀二十四兩每月三兩錢糧
披甲等每名各賞半年銀十八兩每月二兩錢
糧&KR1784;匠撥什庫等每名各賞半年銀十二兩每
月二兩錢糧步甲撥什庫外郎拜湯阿等每名
各賞半年銀十二兩每月一兩七錢錢糧匠人
等每名各賞半年銀十兩二錢每月一兩五錢
錢糧步甲等每名各賞半年銀九兩每月一兩
錢糧拜湯阿等每名各賞半年銀六兩每月八
錢錢糧鞭子人等每名各賞半年銀四兩八錢
每月五錢錢糧閒散人等每名各賞半年銀三
兩
共賞給銀二百五十六萬三千五百三十兩
一武備院咨取每月一兩錢糧沙河氊匠等每
名各賞半年銀六兩
共賞給銀一千五十六兩
一鑾儀衞咨取鑲黃等三旗每月二兩五錢錢
糧校尉大鼓手大等每名各賞半年銀十五兩
每月二兩錢糧校尉鼓手等每名各賞半年銀
十二兩每月二兩錢糧請轎民校尉等每名各
賞半年銀十二兩每月五錢錢糧七所執
駕民校尉等每名各賞半年銀三兩
共賞給銀一萬二千八百一兩
一太僕寺咨取每月一兩錢糧左右兩翼馬羣
固山大阿敦大梅倫阿敦人等每名各賞半年
銀六兩
共賞給銀一萬一百八十二兩
一慶豐司咨取每月一兩錢糧牛羊羣阿敦人
等每名各賞半年銀六兩
共賞給銀八十四兩
一上駟院咨取每月一兩錢糧馬駝羣阿敦人
等每名各賞半年銀六兩每月二兩錢糧上都
逹布遜諾爾馬駝羣逹里岡艾馬駝羣阿敦大
梅倫阿敦人等每名各賞半年銀十二兩每月
一兩錢糧阿敦大梅倫阿敦人等每名各賞半
年銀六兩每月二兩錢糧醫生等每名各賞半
年銀十二兩
共賞給銀一萬八百八兩
一盛京戶部咨取
盛京
三陵并盛京等處撥什庫拜湯阿兵丁等
共賞給銀三十五萬兩
一查哈喇等處每月二兩錢糧護軍等并護軍
校每名各賞一年銀二十四兩每月二兩錢糧
撥什庫拿賊兵丁等每名各賞半年銀十二兩
每月一兩錢糧披甲鐡匠并蒙古閒散人等每
名各賞半年銀六兩每月五錢錢糧受傷閒散
蒙古等每名各賞半年銀三兩
共賞給銀六萬三百五十七兩
戶部欽奉
恩詔縀疋庫支給曾效力年老人等總數
一滿洲兵丁原曾披甲效力并年老告退人等
共二千五十一名每名各賞山西生絹一疋三
線白布三疋
共賞給西絹二千五十一疋三線布六千一
百五十三疋
戶部為欽奉
恩詔事康熙五十二年三月十八日
恩詔内開一昔年存亡之秋在在用兵朕所親歴今雖
承平而武備不可不謹故時加訓練八旗兵丁盡已
精銳茲特大沛恩賜護軍校前鋒及護軍各賞給一
年錢糧撥什庫披甲人各賞半年錢糧外省駐防之
兵亦照此例欽此相應行文直隸各省督撫將軍將
實在駐防兵丁查明動用現貯司庫銀兩遵照
恩詔賞給務使各人均霑實惠仍將動用錢糧并兵丁
數目造冊報部可也
一直隸保定等十九處駐防撥什庫披甲兵共
二千一十一名各賞給半年錢糧
共賞銀二萬九千三百三十四兩
一江南駐防八旗撥什庫三百三十六名每名
半年銀十八兩披甲兵三千六百六十四名每
名半年銀十二兩
共賞銀五萬十六兩
一京口駐防八旗撥什庫四百二名馬兵一千
五百九十八名步兵一千名砲手六名隨旗當
差民砲手三十四名銅匠藥匠四名戈什哈三
名弓匠鐡匠十六名
共賞銀三萬三千五十四兩
一浙江駐防八旗撥什庫三百九十二名披甲
兵二千八百八名
共賞銀四萬七百五十二兩
一湖廣荆州駐防八旗小撥什庫三百三十六
名披甲兵三千六百六十四名
共賞銀五萬零一十六兩
一福建駐防撥什庫披甲馬步兵丁二千四十
二名
共賞銀二萬二千七百六十兩
一山東德州駐防撥什庫三十四名披甲兵三
百三名匠人四名
共賞銀四千二百七十二兩
一山西太原駐防正藍鑲藍兩旗滿洲蒙古撥
什庫四十名披甲兵三百七十三名弓匠二名
鐡匠二名
共賞銀五千二百二十兩
一大同右衞駐防八旗滿洲蒙古撥什庫三百
八十四名披甲兵二千六百二十名鐡匠一百
一十二名蒙古撥什庫兵一千三百四十三名
隨兵一十六名永吃餉銀閒散老人一名
共賞銀六萬五千八百八十兩
一陜西西安駐防八旗滿洲蒙古漢軍小撥什
庫前鋒壮大五百三十六名披甲兵六千四百
六十四名又川陜總督親隨滿洲披甲四十名
共賞銀八萬七千六百九十六兩
一廣東駐防八旗小撥什庫三百二十名披甲
兵二千六百八十名砲手二十四名弓匠一十
六名
共賞銀三萬八千三百四兩
四月二十二日己巳
皇上分遣祭告大臣
命即兼往各直省監賞綠旗兵丁務令均霑實惠其無
祭告省分另遣專官
四月初五日戶部等部尚書(臣)穆和倫等謹
題為欽奉
恩詔事康熙五十二年三月十八日
恩詔内開一欵各直省綠旗兵丁俱應加賞賚著議奏
欽此欽遵查在京廵捕三營馬步兵丁三千五
百名直隸馬步兵丁三萬四千八百一十二名
江南省馬步水師兵丁五萬四千七百七十二
名山東省馬步水師兵丁一萬八千四百名山
西省馬步兵丁二萬五千九百九十四名陜西
省馬步兵丁八萬五千六百二十三名河南省
馬步兵丁九千六百五十三名浙江省馬步水
師兵丁四萬六百八名江西省馬步兵丁一萬
四千一十三名湖廣省馬步水師兵丁三萬八
千五百七十七名四川省馬步兵丁三萬六百
二十名福建省馬步水師兵丁六萬三千一百
四十六名廣西省馬步兵丁一萬九千三百三
十一名雲南省馬步兵丁四萬一千五百八十
名貴州省馬步兵丁二萬三百六十名以上綠
旗兵丁共五十萬九百八十九名該臣等會議
得康熙五十二年三月十八日欽奉
恩詔内開一各直省綠旗兵丁俱應加賞賚著議奏等
語現今趙申喬等前往廣東順便將該省綠旗
兵丁動支司庫銀兩親行監看各賞銀一兩等
因九卿會議具題行文應將廣東省綠旗兵丁
不議外其京城廵捕三營綠旗兵丁動支戶部
庫銀照賞給廣東綠旗兵丁各賞銀一兩交與
提督隆科鐸親行監看賞給至各直省綠旗兵
丁賞給之處若交與督撫提鎮賞給恐兵丁不
能得霑實惠亦未可定應將各直省派内大臣
侍衞部院堂官俟
皇上揀選每省各遣一員動支各該布政司存庫銀兩
亦照廣東綠旗兵丁各賞銀一兩令伊等親行
監看真正兵丁按名逐一查點散給務令均霑
實惠俟
命下之日將應遣大臣官員開列具奏可也本月初七
日奉
旨依議
提督九門步軍廵捕三營統領隆科鐸奉
旨監賞京城廵捕三營綠旗兵丁五月十六日賞馬兵
十八日賞步兵
三營馬步兵丁共三千八百九十二名
共賞銀三千八百九十二兩
四月初六日禮部尚書(臣)赫碩色等謹
題為欽奉
恩詔事(全疏載第十三卷祭告中)本月十三日奉
旨恩詔内有各直省綠旗兵丁俱應加賞賚一款今各
省鎮廟等處遣官致祭其賞賚綠旗兵丁之事即著
致祭官員帶同監賞一次即可完畢不必再差且不
致重復騷擾驛站若無祭祀省分另派官員前往這
所差著查八旗副都統以下參領以上并各部院衙
門堂官開列具奏
四月十六日禮部等部尚書(臣)赫碩色等謹
題為欽奉
恩詔事該(臣)等會議得禮部具題應差鎮廟等處致祭
官員列名具奏奉
旨恩詔内有各直省綠旗兵丁俱應加賞賚一款今各
省鎮廟等處遣官致祭其賞賚綠旗兵丁之事即著
致祭官員帶同監賞一次即可完畢不必再差且不
致重復騷擾驛站若無祭祀省分另派官員前往這
所差著查八旗副都統以下參領以上并各部院衙
門堂官開列具奏欽此又查戶部等部先經議奏疏
内賞賚直隸各省綠旗兵丁應將内大臣侍衞
部院衙門堂官各派一員差往等因具題奉
旨依議欽遵在案查盛京無綠旗兵丁賞賚廣東綠旗
兵丁之事已交與左都御史趙申喬等監賞不
議外直隸陜西四川江南浙江山東河南湖廣
山西應令致祭官帶給其江西福建廣西雲南
貴州等五省無致祭之處每省各遣官一員前
往監賞將應差官員職名另行開列摺子具
奏俟
命下之日賞賚銀兩令其動支各省布政司庫内錢糧
給與勘合由兵部給發可也(臣)等未敢擅便謹
題請
旨本月二十二日奉
旨長白山醫巫閭山等處遣覺羅歪三致祭遼太祖陵
遣殷濟納致祭南海遣馬雲霄致祭顓頊高陽氏等
陵遣王臣致祭黃帝軒轅氏等陵遣蔡升元致祭西
嶽華山及江瀆等處遣查弼納致祭南鎮會稽山遣
拉都渾致祭夏禹王陵及明太祖陵遣周起渭致祭
東嶽泰山等處遣孫柱致祭少昊金天氏等陵孔子
闕里遣廖騰煃致祭中嶽嵩山等處遣李先復致祭
太昊伏羲氏等陵遣明安致祭南嶽衡山遣羅占致
祭炎帝神農氏等陵遣陳汝咸致祭女媧氏等陵遣
鄒士璁致祭北嶽恒山等處遣李敏啟致祭江西賞
賚綠旗兵丁著額爾氣去福建賞賚綠旗兵丁著穆
賽去廣西賞賚綠旗兵丁著許廷臣去雲南賞賚綠
旗兵丁著瓦哈立去貴州賞賚綠旗兵丁著朱廷柱
去餘依議
四月二十八日都統馬雲霄等恭請
聖訓面奉
上諭祭告有一定之例賞兵是要緊事督撫提鎮至千
把總有一定的空糧朕都知道的是賞不得的各省
多寡不等也有没有的也有頂名食糧的年貌不對
你們查一查督撫的兵你們自賞提鎮以下兵會同
督撫去賞不用提鎮各營頭都要到去你們賞了兵
後馬步箭也要看一看直隸山東河南山西陜西的
兵都好陜西有一名兵糧缺出就有二三十人爭食
此糧湖廣的兵近來也罷了江南浙江的兵都看不
得若有一名缺出還有僱人頂名的凡應操演大家
還要凑銀子與他們求免操演他們就不操了朕南
廵時係大典不便細查近來武場開科兵丁也都念
些書曉些事你們去不可苛索你們的聲名朕裏面
就曉得若有此等事你們還是人麽怎麽回來見朕
呢
五月二十七日大學士温逹松柱學士舒蘭馬
良綽竒啟奏折本奉
旨賞給直隸各省綠旗兵丁若令督撫每營到去恐致
有悞地方事務督撫停其前往會同各該提鎮等閱
看賞給著速行文直隸各省
康熙五十三年四月初四日正藍旗蒙古都統
(臣)穆賽等謹
奏為欽奉
恩詔事我
皇上功德夐隆恩威遐暢愛養軍民澤周利溥昨歲恭
逢
萬夀六旬正誕大沛
恩綸普天同慶更加意軍士
特命(臣)等頒賞直省綠旗官兵誠千古曠典也(臣)等恪
遵
諭旨按名給散均霑實惠更校閱騎射試演火器大槩
頗優而直隸陜西山東山西河南兵丁騎射尤
加熟練人材亦多壮健衆兵丁仰承
大賚自天共祝
長生不老且各處士民擕老扶幼踴躍歡呼以為從來
帝王所未有史冊所未聞至於秦蜀邊外及閩
粤滇黔遠近番彝苗蠻猺獞黎岐聞
恩命到時皆跪迎道左聚觀教場羣北面稽顙備奏感
恩之語咸申祝華之詞臣等躬逢盛事難罄名言謹將
頒賞過直省兵丁數目開列於後為此具摺奏
聞
直隸賞兵官正紅旗漢軍副都統王臣
直隸共兵三萬三千四百九十六名内除各
官親丁三千一百三十六名新兵未補兵三
百七十七名不賞外應賞馬步兵二萬九千
九百八十三名實賞銀二萬九千九百八十
三兩
陜西賞兵官内閣學士兼禮部侍郎蔡升元
陜西省共兵八萬五千六百二十三名除各
官一定親丁六千三百三十一名又各提鎮
分外隨丁六百二十一名不賞外應賞兵丁
共七萬八千六百七十一名實賞銀七萬八
千六百七十一兩
四川賞兵官内閣學士兼禮部侍郎加一級查
弼納
四川省共兵三萬六百二十名内除各官隨
兵二千六百九十四名公費空糧一百六十
名革退等兵二百一名因冕山營游擊余禄
虚兵參審案内兵丁一百九十二名共三千
二百四十七名不賞外應賞兵二萬七千三
百七十三名實賞銀二萬七千三百七十三
兩
浙江賞兵官理藩院侍郎拉都渾
浙江省共兵四萬六百零八名内除親丁二
千一百九十五名年貌不符一千二百二十
五名三月十八日以後新補兵丁二千一百
零四名逃亡未補兵丁二百十二名共五千
七百三十六名不賞外應賞兵丁三萬四千
八百七十二名實賞銀三萬四千八百七十
二兩
江南賞兵官詹事府詹事周起渭
江南省共兵五萬七千三百二十六名内除
缺額隨丁二千九百七十六名不賞外應賞
兵丁五萬四千三百五十名實賞銀五萬四
千三百五十兩
山東賞兵官吏部左侍郎孫柱戶部右侍郎廖
騰煃
山東省共兵一萬八千四百名内除各官隨
丁竝未補兵丁一千三百七十四名不賞外
應賞兵一萬七千二十六名實賞銀一萬七
千二十六兩
河南賞兵官兵部左侍郎加三級李先復都察
院左副都御史加一級明安
河南省共兵九千六百五十三名内除隨丁
等兵九百六十一名不賞外應賞兵八千六
百九十二名實賞銀八千六百九十二兩
湖廣賞兵官通政使司左通政羅占大理寺少
卿陳汝咸
湖廣省共兵三萬八千五百七十七名内除
親隨等兵二千九百八十九名不賞外應賞
兵三萬五千五百八十八名實賞銀三萬五
千五百八十八兩
山西賞兵官内閣學士兼禮部侍郎鄒士璁太
常寺卿加五級李敏啟
山西省共兵二萬五千九百九十四名内除
隨丁等竝未補兵丁二千八百一十三名不
賞外應賞兵丁二萬三千一百八十一名實
賞銀二萬三千一百八十一兩
江西賞兵官兵部郎中兼管佐領加一級鄂爾
竒
江西省共兵一萬四千十三名内除親隨及
未補兵丁七百九十九名不賞外應賞兵一
萬三千二百十四名實賞銀一萬三千二百
十四兩
福建賞兵官正藍旗蒙古都統穆賽
福建省共兵六萬三千一百四十六名内除
親隨等兵五千八百八十七名不賞外應賞
兵五萬七千二百五十九名實賞銀五萬七
千二百五十九兩
廣東賞兵官都察院左都御史今陞戶部尚書
趙申喬吏部右侍郎傅伸
廣東省共兵七萬七百六十名除各官隨丁
字識京塘兵并不應領賞兵共未賞兵丁四
千三百九十三名實賞過兵丁六萬六千三
百六十七名賞過銀六萬六千三百六十七
兩
廣西賞兵官鑲白旗漢軍副都統許廷臣
廣西省共兵一萬九千三百三十一名内除
親隨兵丁一千三百四十三名不賞外應賞
兵一萬七千九百八十八名實賞銀一萬七
千九百八十八兩
雲南賞兵官禮部郎中兼佐領加一級瓦哈立
雲南省共兵四萬一千五百八十名内除親
隨兵丁三千四百五十二名不賞外應賞兵
三萬八千一百二十八名實賞銀三萬八千
一百二十八兩
貴州賞兵官正白旗漢軍副都統朱廷柱
貴州省共兵二萬三百六十名内除親隨未
補兵丁二千三百二十三名不賞外應賞兵
一萬八千三十七名實賞銀一萬八千三十
七兩
直隸等十五省共兵五十六萬九千四百八
十七名除親隨兵丁等四萬八千七百五十
八名不賞外應賞兵丁五十二萬零七百二
十九名實賞銀五十二萬零七百二十九兩
(臣)等恭紀賞兵盛典仰見
聖慮之深
聖仁之廣蓋自古有天下者莫能及也古者寓兵於農
田賦出車兵民合一其所以惠我農人者即所
以綏我士卒自兵與民分而䘏兵䘏民畸重畸
輕恒不得其平大約四郊多壘則重在兵海宇
晏安則重在民故幸生承平之世民勞易見而
兵獨若優游無事則轉予於䘏靡所底止者往
往有之君子讀出車諸什曲寫歸戍難言之隱
而代陳其所不得已未嘗不歎古帝王矜䘏軍
旅之意入人之深而感人之至後世所希遘焉
荀卿謂桓文之節制不可以敵湯武之仁義蓋
文之所加者深則武之所服者遠德之所施者
博則威之所制者廣三代之盛所以刑措兵寝
而不用者其本末有序其施行有統也加之以
意外之恩則知感齊之以一定之法則知懼蓋
惟聖人首出聰明睿智神武而不殺者乃能及
此亦惟享歷久長削平僭亂習知兵事乃能動
為世法震而不黷寬而不弛使武夫技擊感極
而思奮也漢唐以還兵制屢更而犒師勞士亦
往往而有焉漢時南北兩軍悉調之農猶有古
之遺意南軍取之郡國為宫城衞天子以季秋
及歲正月行幸曲臺臨饗勸勞以農桑北軍取
之三輔為京城衞恩賚稍殺以别中外唐府兵
之制號極善其後弊也假人為傭冒濫不可詰
開元二年命有司大募壮士從軍引見置酒於
朝堂享之乃遣薛訥等訓練韜鈐并賜錢三千
貫宋時州有屯兵者官給錢宴犒將校謂之旬
設元豐三年以新製御陣大閱八軍於城南荆
家陂賜指揮馬步諸軍銀絹有差凡此賞賜多
有與簡閱竝行者而聖節恩賚波及六軍史策
所書不槩見焉惟唐時以天長節左右龍武軍
各賜物千匹又眷念舊勲獨異常倫各賜物二
千匹餘各有差一時號為創典然而私於中遺
於外規模廹陿不足侈矣我
皇上御極以來底定方隅澄清海内文思既懋
聖武彌昭雖曰守成實符創業功高於霄漢威播於要
荒彰撻伐之聲靈奠懷柔之河嶽昔年滇楚弄
潢
皇上赫焉震怒爰命六師致討
親授方略六詔廓清既而漠北蠢動豕突羊驅
上乃親御韎韐遠踰絶塞駐狼胥而鞠旅臨稽落以揚
兵於是烏孫授首沙塞蕩平此皆神謀之所不
及而
聖算之所獨運者也嗣是欃槍宵掩海波不揚而天下
不復知有兵矣顧承平日久兵氣易弛國家有
百年不用之兵不可無一日不備之武
皇上天行彌健用戒用作不時飭勵武臣頻加訓練屢
賜優䘏法至嚴恩至渥蓋藏至險於大順之中
使天下畏威六師知感誠所謂帝德廣運乃聖
乃神乃武乃文者矣今歲
萬夀之辰
特沛恩綸覃施四海正嵩呼華祝之期偃武修文之日
而
聖慮深遠大賚所加不忘軍士内而
京師八旗所統外而直省駐防督撫提鎮所轄綜而
計之奚啻百萬悉分别等差槩從優渥内則由
都統統領給發外則分遣大臣監賞一時士卒
盡沐
鴻休歡聲雷動咸厥角叩首仰頌
升恒共慶千古未逢之
曠典又
命直省賞兵之臣討其軍實而簡閱之既沛之以
恩又齊之以法震而不黷寬而不弛此荷戈之士所以
感極而知奮者乎夫蠲租賜賑養老慈幼所以
䘏民也閱視戎行厚其犒賜所以䘏兵也二者
國之大政
皇上育之以仁正之以義悉以精神恩意流貫乎其間
故兵與民雖分而一厪
宸衷軫念則咸歸怙冒無一物不得其所固宜沐浴膏
澤者羣戴
聖人之德而欣欣於化日之舒長也尚何畸重畸輕之
足慮哉其各省督撫提鎮代
題謝
恩章奏附載十數通以誌士卒感戴之誠云
萬夀盛典初集卷三十六
