欽定四庫全書
萬夀盛典初集卷八十三
歌頌二十三(詞臣十五)
萬壽詩(七言排律四十韻有序)
翰林院編修(臣)李鍾峩
(臣)聞三多之祝願首肇於封人五福之陳疇實
衍於箕子稽長年於帝牒自大電繞樞以來考
永命於王編暨流星貫昴而後祥凝殿陛鴻休
慶於無疆瑞靄宫廷純嘏歌夫有秩或德本神
聖明可竝於升恒或功則平成能可贊乎化育
或宵旰而熙庶績或儉素而撫皇圖頌以罄宜
則天淵比盛介以眉夀則松栢嫓休要惟氣運
值夫昌隆遂乃茀禄徵其悠遠欽惟我
皇上
符地以貞
合乾之健
沖齡登大寳善繼善述纘緒而長發呈祥
碩畫靖多方乃武乃文垂統而永清著績
天戈遙指四海波恬
玉輦時廵萬邦風動河流永奠隄防無衝決之區水
利肇興墳埴盡膏腴之壌怙父恃母畎畝之賤
咸得親
黼座以言情就日瞻雲山林之逸靡不向康衢而驤首
家給人足坻京之積良豐政簡刑清象魏之文
徒設蠲租賜復黃童白叟交欣廣額開科春試
秋闈疊舉而且
典隆闕里大道與河漢同流配進考亭正學偕日星竝
著加以
心勤乙夜更博典墳
躬親萬幾兼綜技藝
宸章璀璨鏗鏘聲若琳瑯
寳翰聫翩翔舞形如鸞鳳
大而博學
聖又多能紹虞夏商周而集其成萃南北東西而會於
極普天俱登衽席家室和平薄海同在陶鈞民
安物阜惟
性學之竝懋宜福禄之來同迺者序屬三春日過上已
紅霞縹緲香飛上洞之桃碧浪瀰漫青滿平疇
之麥睇堯衢而似繡鳥語花香瞻禹甸以如雲
風和日麗走金貂於紫陌寳馬嘶楊度翠幰於
虹橋朱輪漾日頻年豐稔人生沕穆之天匝地
殷盈民在熙皥之世
聖人臨乎九有較昔大衍之用已羨三籌
君子實惟萬年喜
今花甲之周政當六袠旌旗旖旎虹霓繞而天宇高
車馬縱横雲錦鋪而
皇都壯濟濟皆垂紳委佩鷺序趨蹌桓桓盡韜甲偃戈
虎臣稽拜敦詩說禮辟廱之鐘鼓喤然望杏瞻蒲
阡陌之桑麻沃若别有雕題鑿齒窮髮竒肱習
俗各殊胥叩關而輸賮語言重譯咸向
闕以來王甘屬鄰國之附庸竊慕中華之文教懽聲
騰沸恍迴萬疊之潮香篆絪縕頓靄層霄之霧
仰南山之嵂崒猶莫彷其崇隆指東海之汪洋
尚難方其廣遠在
聖皇垂裳之治謙讓未遑而臣庶稱觥之心歡欣何極
貢獒獻雉方物不限於梯航肄雅歌風禱頌堪
銘於金石有能畢獻子來之願良殷無美不呈
媚茲之情甚篤農工商賈萃域内之珍竒僸佅
兜離貢遠方之音樂九州同豫而奉堯樽六合
偕來而觀韶舞
奠丕基於有永曰安曰冨曰尊曰榮景福冠乎古今
膺定命於無窮為位為禄為名為夀純禧昭於天壤祥
呈南極何須方朔之桃德注東華奚貴安期之
棗
一人有慶萬福咸宜(臣)飲河有素擊壤無稱誦習遺經
私幸服官已久景行曩哲深愧知非未能縱稱
五而述三猶掛一而漏萬擬天保之致告但賦
罄宜效楚茨以陳言惟歌攸酢謹拜手稽首而
獻詩曰
一人至德超隆古福斂箕疇寳祚昌天際結成雲有霱
海心飛上日當陽運惟履泰三辰順世遇恒豐
百度彰
丹殿垂裳敷政教碧霄抒藻煥文章四時草木俱呈
瑞八表山河悉效祥郡邑道原均遠邇蠻荒貢
弗限梯航曾聞蓂莢開
前殿屢産嘉禾報&KR1348;方下國熙恬忘作息
深宫静穆肅珩璜閒調玉勒收還縱細按朱絃卸復
張
睿算含弘天浩浩
皇仁汪濊露瀼瀼氐羌振古為邊圉岳牧於今是棟梁
籜捲輕飈歸浩渺冰迎朝旭散淋浪迅雷震後
春偏麗澍雨晴餘草倍芳保介苐聞脩錢鎛有
司真欲措桁楊
豐功於鑠昭霄漢
雅化霑濡暨井疆
崇儉規模侔夏后還醇風俗等陶唐
東廵闕里觀車服
西閱岐周憶鳳凰往哲盡皆馨俎豆真儒
特詔晉宫牆黃淮底績勞符禹盤劍垂銘敬紹湯銅柱
山川花漠漠玉關亭障月煌煌閭閻殷阜仁為
美壁壘森嚴勇不妨幾向爨餘遴異響早從伏
櫪識調良已同度木施成室尚恐遺珠未入囊
那惜位高優廩禄奚論地迥隔巖廊八垠耆定
防猶密六合咸寧慮益詳蠲賑
殊恩浮億萬搜羅
曠典邁尋常典墳博洽時探討才藝多能日就將
御筆揮題皆琬琰
宸章寵錫各琳琅
德容粹美昭金錫
政治精詳振紀綱問視寢門情罔極慇懃棣萼意難量
恭逢
六袠千秋節恰值三春百卉香冉冉桃華紅爛漫畇畇
麥浪碧低昂兩班簪紱隨臚序九域共球列雁
行貴若王公虔俯仰遠於象譯恪趨蹌旌旗飄
曳虹霓影車馬駢羅錦繡光野色正濃新雨綠
山容輕染曉烟黃笙簫合沓頻堪聽樓觀参差
遠可望薪槱自然儲棫樸畢羅久矣萃鴛鴦胥
歌厚載生成大共慶高明怙冒長衆福罄宜
仁者夀敬陳無逸侑霞觴
萬夀詩(七言律四首)
翰林院檢討(臣)彭維新
春永
堯階景運長九天晴日麗
垂裳三多華祝當三月
萬歲嵩呼徹萬方沆瀣氣凝仙仗外蓬萊雲近
御爐傍昇平有象乾坤泰德業巍巍仰
聖皇(其一)
不息
宸衷日體乾圖書秘藴藉昭宣智周軒歴三辰内道契
羲爻一畫前金石鏗鏘摛
鳳藻雲霞燦爛染
龍箋光華覃被崇文教棫樸興歌億萬年(其二)
治竝蒼穹雨露深雍熙民物入虞琴
宣威永靖要荒域
布澤頻勞宵旰心川嶽百神欽
衮黻梯航萬國貢璆琳鈞陶庶彙歸
仁夀甲子環周肇自今(其三)
紫霄瑞露濕春城丹篆琅函映上清
盛世不崇圖籙事普天彌切詠歌情
瑶階趨走稱觴隊芳甸諠闐祝嘏聲喜溢臣民陳
廣樂太和氣象洽寰瀛(其四)
萬夀詩(五言排律二十四韻)
翰林院檢討(臣)史尚節
睿慮超三代中和冠百王
體元因建極
膺籙久垂裳倫物皆明察春秋每就將研幾通律數正
樂審宫商典學崇洙泗知人駕舜湯
赫聲加海内
文德耀邊方士沐詩書化人登翰墨場菁莪都應瑞雲
漢自成章
勤政書無逸
臨朝問未央勞心堯獨儆菲食禹頻嘗歲發蠲租
詔恩頒出日鄉
綸言天廣大
愷澤海汪洋物阜安耕鑿時和順雨暘是邦俱覆載何
處不梯航重譯來荒域飛車會
帝閶
六旬當泰運九有仰榮光日映蓬萊閣雲連鵷鷺行華
燈明綺陌彩仗列巖廊祝
聖香花繞颺言劍珮鏘斑麟遊上苑翠鳳集高岡獻頌
華封境歡呼嵩嶽傍
一人今有慶
萬夀正無疆
景福承天祐
遐齡與日長璇圖綿
歷筭歲歲奉霞觴
萬夀詩(七言律六首)
翰林院檢討(臣)萬民欽
慶溢層霄
夀幄開千官聳立會蓬萊
九天瑞靄看如錦萬國歡聲聽若雷歲久山川宏蘊蓄
年深草木荷栽培(小臣)幸際承平世同向
虞廷拜手來(其一)
布澤流膏雨露新萬方人久在陽春金錢百萬蠲恒徧
漢律三千宥獨頻為靖邊隅勞北伐每占豐稔
望
時廵羣工端肅來閶闔一朵紅雲衛
紫宸(其二)
五雲樓閣翠微間雉尾朝迎識
聖顔有喜近臣瞻
北闕無疆
洪算頌南山功先千聖傳心法術薄羣眞餌大還鷺序
鵷行齊拜舞嵩呼申祝滿塵寰(其三)
民隠真能達
九重頻年體恤到村農人懷飽暖家恒足路接絃歌戶
可封引奉朝班勤選擇
臨軒策問每從容太平氣象昭雲日
君德乘乾馭六龍(其四)
摳衣納陛向
金鑾銘玉鐫勲紀不刊政首授時精治歷功先導水慶
安瀾數推蓂莢垂謨遠浪息桃花沛澤寬
聖德巍巍真莫竝如天浩蕩欲名難(其五)
配合三才貫古今尊崇聊展庶僚心
皇衷倍斂窺還遠
帝德彌謙測愈深航海梯山看竝至玉真金闕望俱臨
循環花甲周初始長侍
宸居共矢音(其六)
萬夀詩(七言律六首)
翰林院檢討(臣)柯喬年
瑞氣絪縕繞建章星明南極映瑶光
皇恩廣被春風普
壽域弘開化日長苑柳烟籠青瑣闥宫花露滴紫霞
觴懽騰萬國冠裳集拜舞
龍墀切對揚(其一)
化成久道共歸心
寳籙長膺普照臨兩試重開
恩賜榜三年盡免額征金寰中就日輸誠久域外聞風
向化深
盛治光華彌宇宙昭功象德合元音(其二)
至德難名起化先
乾綱運用廣無邊三春日月韶光麗
萬歲君王景福全禹貢山河歸率土堯封雨露戴
高天陽和盡在雍熙世共樂昌期不記年(其三)
運際中天釀太和岡陵松栢歴年多西山草茁千番細
上苑花開萬徧過
化共祥風嘘淑氣
恩偕甘雨溢春波時隆
業峻流光遠直接虞廷續九歌(其四)
萬幾雲集日昭融問夜祈年厪
聖躬畢雨箕風時序順高原下隰黍苖豐民登樂利悠
還久
治比勲華盛且隆四海同聲申祝願名言莫罄共呼嵩
(其五)
夀筵開處五雲浮拜舞千官集
鳳樓上日舜方周甲子
六旬堯正冨春秋聲諧律吕歌天保數彙蓬瀛記海
籌正值
皇都春色滿瑞烟芳靄繞城遊(其六)
萬壽盛典初集卷八十三
