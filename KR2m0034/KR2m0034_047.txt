欽定四庫全書
萬壽盛典初集卷四十九
慶祝三(圖記七)
内閣翰林院詹事府中書科榜文
伏以
一人有慶十方賀繞電之辰
萬壽無疆六合效呼嵩之戴推萬有一千大衍之數共
祝
王春稽十有二萬皇極之書宏開
泰運世界咸登於極樂人天胥協於太和欽惟
皇上
照臨如日
廣大則天
深仁偕元化同流符風雨露雷之至教
峻德與神功竝茂集羲炎姚姒之大成
學徹天苞地符之源探賾窮微五夜常繙乎百籍
慮周蔀屋茆簷之下臨深履薄一日時儆夫萬幾
壽佛現眞身大地山河千八百國之慈雲永庇
聖人首庶物周天日月五十二年之法象方新舒蓂葉
於堯階祥開紺宇鼓薰風於舜瑟響徹琳宮恭
遇
聖壽六旬正值陽春三月靈辰浴佛後先在二十日之
間
洪算周天悠久爲八千春之始彼海屋之仙籌無量休
徵何止三多倘珠林之尊者能來令節正當十
八於是麟遊鳳舞航海梯山執玉帛者萬邦獻
禎符者九譯猶且念念爲含生祈福願滿三千
息息以體健存心仁當五百於時協風披拂淑
氣絪緼慧炬高懸光耀金仙之座法輪四轉香
霏寶殿之煙欣
景福之駢臻慶
昌期之綿歴繙經淨界祝
聖香筵東皇亦拱北而瞻辰西竺且和南而就日(臣)等
綸扉荷寵冰署承流職徒忝於雲從光謬叨乎
露湑涓埃未報待酬
高厚之恩巍蕩難名共矢升恒之頌用諏穀旦爰集祗
園樹樹檀林爭獻菩提之果層層貝葉竝開優
鉢之花千二百五十人俱歡聲雷動一十萬八
千願足壽域天開從此璇璣正而三階平玉燭
調而五辰撫朱英翠箑草木長春野忭塗吟神
人交慶
皇風悠遠共球集千百國以常新
佛日光華福祿歴億萬年而無極矣
文華殿大學士兼吏部尚書(臣)温達文華殿
大學士兼禮部尚書(臣)松柱文淵閣大學士
兼吏部尚書(臣)李光地文華殿大學士兼吏
部尚書(臣)蕭永藻經筵講官文淵閣大學
士兼禮部尚書(臣)王掞内閣學士兼禮部侍
郞兼管光祿寺事(臣)馬良内閣學士兼禮部
侍郞(臣)傅爾呼納(臣)舒蘭(臣)巴格(臣)阿爾法
(臣)蔡升元(臣)鄒士璁(臣)沈涵經筵講官内
閣學士兼禮部侍郞(臣)綽奇(臣)彭始摶候補
内閣學士兼禮部侍郞(臣)顧悅履内閣侍讀
學士(臣)查弼納(臣)關保(臣)徐元夢(臣)鄂濟禮
(臣)拉都渾(臣)盧起龍(臣)朱汝錩(臣)常泰内閣
侍讀(臣)阿爾布(臣)吳爾泰(臣)殷德納(臣)德音
(臣)海青(臣)色黑利(臣)雅圖(臣)衞德立(臣)巴哥
色(臣)青鼐(臣)桑格(臣)薩馬第(臣)朱之璋(臣)朱
之誠内閣典籍掌誥勅撰文中書舍人(臣)阿
進泰(臣)雅爾泰(臣)李源(臣)王鳳孫(臣)朱文龍
内閣中書(臣)三喜保(臣)翁俄洛(臣)鄂禮善(臣)
富海(臣)傅成(臣)常俄(臣)伊勒希(臣)赫色里(臣)
達道(臣)鼐滿岱(臣)傅爾遜(臣)索柱(臣)那厰(臣)
馬賽(臣)鐵柱(臣)李柱(臣)奚德愼(臣)巴顔泰(臣)
翁翮(臣)索林(臣)鄂爾賽(臣)董阿賴(臣)拉色(臣)
章嵩(臣)祁通格(臣)富昌阿(臣)查升阿(臣)童泰
(臣)雅圖(臣)哲爾肯(臣)阿賚(臣)齊世(臣)薩爾布
(臣)額特黑(臣)費揚古(臣)馬詹(臣)希林(臣)常保
(臣)噶禮(臣)海青(臣)納爾泰(臣)亨貞(臣)栢壽(臣)
額爾特(臣)納親(臣)齋齊(臣)庫爾禪(臣)延福(臣)
沙濟蘭(臣)勒特禮(臣)樹德(臣)黑格(臣)鄂昌(臣)
賽明善(臣)倉米(臣)劉武(臣)博爾多(臣)和善(臣)
吳爾登(臣)巴喜(臣)戴庫(臣)薩爾泰(臣)巴爾圖
(臣)永泰(臣)溫德布(臣)興安(臣)蘇爾通阿(臣)鈎
周(臣)三保柱(臣)根讀思查卜(臣)關保(臣)班第
(臣)色楞(臣)常都(臣)常祿(臣)偏圖(臣)巴查爾(臣)
端柱(臣)色冷(臣)伊丹穆(臣)潘宏裔(臣)榮貴(臣)
梁世鉁(臣)王謨(臣)陳良策(臣)李宗揚(臣)路士
鈺(臣)辛雲徵(臣)陳都策(臣)蔣書升(臣)劉曰珪
(臣)成說(臣)樊致一(臣)鄧廷喆(臣)施燾(臣)張祖
鎬(臣)胡忠本(臣)李元起(臣)倪璠(臣)張開宗(臣)
潘乘龍(臣)多時珍(臣)呂耀曾(臣)陳時夏(臣)李
彦坳(臣)李樹目(臣)何繼曾(臣)楊若楙(臣)王允
晉(臣)竇容恂(臣)黃貞乾(臣)趙作鼐(臣)莊楷(臣)
韓暎(臣)范授中原任内閣中書(臣)閻詠督理
俄羅斯文館事務内閣中書(臣)常度等
經筵曰講官起居注都察院左都御史兼翰林
院掌院學士教習庶吉士(臣)揆叙經筵日
講官起居注翰林院掌院學士教習庶吉士
(臣)湯右曾翰林院侍讀學士(臣)覺羅蘇庫(臣)
達禮瑚侍讀學士兼戶部縀疋庫郎中(臣)薩
哈布侍讀學士(臣)宋衡(臣)汪漋(臣)熊葦日
講官起居注翰林院侍講學士(臣)常壽(臣)勵
廷儀(臣)周起渭侍講學士(臣)穆爾泰(臣)常壽
日講官起居注翰林院侍講學士提督順
天學政(臣)陳璋日講官起居注翰林院侍
讀(臣)常鼐侍讀(臣)劉柱(臣)魯海(臣)樊澤達(臣)
魏方泰翰林院侍講(臣)常海(臣)傅爾敦(臣)薩
哈達日講官起居注翰林院侍講(臣)文志
鯨(臣)蔣廷錫侍講(臣)吳垣翰林院修撰(臣)王
雲錦日講官起居注翰林院修撰(臣)趙熊
詔修撰(臣)王世琛翰林院編修提督廣西學
政(臣)龔鐸提督四川學政(臣)王誥提督浙江
學政(臣)宋至編修(臣)沈宗敬(臣)叢澍(臣)車鼎
晉(臣)朱啟昆(臣)周彜(臣)高輿(臣)查嗣瑮(臣)文
岱(臣)查愼行(臣)俞梅(臣)廖賡謨(臣)潘體震(臣)
萬經(臣)伊太(臣)俞兆晟(臣)吳士玉(臣)彭廷訓
(臣)蔡學洙(臣)鄒奕鳳(臣)林之濬(臣)俞長策(臣)
嵇曾筠(臣)楊開沅(臣)宮鴻歴(臣)莊令輿(臣)戈
懋倫(臣)索泰(臣)鄭任鑰(臣)王謩(臣)繆沅(臣)蔣
漣(臣)儲在文(臣)徐斌(臣)戚麟祥(臣)阿克敦(臣)
須洲(臣)張起麟(臣)李紱(臣)惠士奇(臣)徐用錫
(臣)孫時宜(臣)秦道然(臣)方覲(臣)陳似源(臣)閻
圻(臣)呂謙恒(臣)沈樹本(臣)徐葆光日講官
起居注翰林院檢討(臣)阿爾賽提督山西學
政(臣)孔尚先提督廣東學政(臣)史貽直提督
雲南學政(臣)海寶檢討(臣)阿金(臣)王傳(臣)李
周望(臣)逢泰(臣)劉師恕(臣)李天祥(臣)蔣肇(臣)
謝履忠(臣)王士鑰(臣)柯喬年(臣)吳相(臣)萬民
欽(臣)衛昌績(臣)彭維新(臣)馬豫(臣)李鍾峩(臣)
張懋能(臣)諸起新(臣)李日更(臣)王思訓(臣)李
掌圓(臣)陳均(臣)史尚節(臣)王珻(臣)壽致潤(臣)
黎致遠(臣)張照(臣)顧五達(臣)馬益(臣)陸紹琦
(臣)盧軒(臣)謝履厚(臣)劉大轂(臣)何世璂(臣)程
翄(臣)邱尚志(臣)曾謹(臣)詹銓吉(臣)嚴思位(臣)
黃越(臣)黃趙音(臣)高維新(臣)張大受(臣)曹掄
彬(臣)鄧葵友(臣)車松(臣)陳會翰林院庶吉士
(臣)徐昂發(臣)董新策(臣)高其偉(臣)汪份(臣)趙
泰臨(臣)吳關杰(臣)湯之旭(臣)蔣綱(臣)周鳳來
(臣)朱一鳳(臣)李中(臣)于廣(臣)汪倬(臣)張玢(臣)
王時憲(臣)范令譽(臣)陶成(臣)朱綸(臣)卜俊民
(臣)曹鳴(臣)李鍾僑(臣)陶貞一(臣)劉於義(臣)潘
允敏(臣)王圖炳(臣)鄂爾奇(臣)楊士徽(臣)何國
宗(臣)秦靖然(臣)田嘉穀(臣)徐雲瑞(臣)馮汝軾
(臣)俞鴻圖(臣)杜詔(臣)鮑開(臣)孟班(臣)楊祖楫
(臣)何應鰲(臣)林昂(臣)顧嗣立(臣)喬時适(臣)王
澍(臣)狄貽孫(臣)徐杞(臣)易簡(臣)漆紹文(臣)周
天祜(臣)程夢星(臣)薄海(臣)春山(臣)秦休(臣)周
金簡(臣)許鎮(臣)王時鴻(臣)董胡宏(臣)周彬(臣)
郭孫順(臣)錢廷獻(臣)楊湝(臣)沈世屏(臣)夏愼
樞(臣)陳王謨(臣)舒大成(臣)覺羅名昌(臣)李如
璐(臣)徐依(臣)林景拔(臣)胡煦(臣)張淳(臣)湯大
輅(臣)莫與及(臣)魯立(臣)王夢旭(臣)王遵扆(臣)
白子雲(臣)孫詔(臣)謝濟世(臣)張旭(臣)劉蛟(臣)
鄭之僑(臣)鄭其儲(臣)潘祥(臣)王畮翰林院典
簿(臣)達爾富(臣)李據待詔(臣)秦圖(臣)胡秦孔
目(臣)對哈納筆帖式(臣)花善等
經筵講官禮部左侍郞兼管詹事府詹事(臣)二
格詹事府少詹事兼管參領佐領事(臣)拉錫
希布詹事府少詹事兼翰林院侍講學士(臣)
梅之珩(臣)王奕清日講官起居注左春坊
左庶子(臣)黨阿賴左春坊左庶子兼翰林院
侍讀提督江南學政(臣)胡潤左諭德(臣)赫成
額日講官起居注左春坊左諭德兼翰林
院修撰(臣)吳廷禎左春坊左中允(臣)阿達海
左中允兼翰林院編修(臣)陳邦彦(臣)陳世倌
左春坊左贊善(臣)班度左贊善兼翰林院檢
討(臣)范光宗(臣)薄有德右春坊右庶子(臣)袁
保柱右庶子兼翰林院侍講(臣)閻錫爵右春
坊右中允(臣)邁米達右中允兼翰林院編修
提督山東學政(臣)陳恂右春坊右贊善(臣)尼
雅哈利右贊善兼翰林院檢討(臣)孫勷司經
局洗馬(臣)滿都日講官起居注司經局洗
馬兼翰林院修撰(臣)張廷玉主簿(臣)李潯錄
事(臣)李珍筆帖式(臣)雅勒圖等
中書科中書舍人(臣)曹廣憲(臣)劉斗文(臣)陳
恪(臣)何道瑄(臣)杜述先額外中書舍人(臣)陳
厚耀筆帖式(臣)張鼐等
内廷纂修(臣)高不騫(臣)王曾期(臣)郭元釬等
一統志館監生(臣)沈永譽等
官學生(臣)戴留助等恭
祝
西安門外衆舖戶小民榜文
伏以
聖夀綿長寶歷共慶萬年之算
皇仁浩蕩恩膏先流九達之衢
邁漢殿之三呼豈徒頌禱
斂箕疇之五福用錫臣民扶杖而觀咸識春臺之近
躋堂而獻欣瞻化日之舒慶溢闠闤歡闐卷陌
欽惟
皇帝陛下
法天之徤
如日之升
合千八百國黎獻之邦普天同戴
積五十二年太平之盛率土皆臣六合爲家盡乾坤
而作界八荒我闥合滿漢而同風露犬紈牛款
關入貢旅獒越雉斂袂趨朝安益求安歲歲蠲
租賜復治惟求治時時旰食宵衣鑿井耕田家
霑甘露阜財解愠人被薰風旣緯武而經文亦
左仁而右義凡此歴年之丕績實綿萬世之宏
基兹當三月方中正值
六旬聖誕萬靈效順欣看南極之老人七曜呈祥遥接
西池之王母含生胥慶負質同歡(臣民)等幸居
輦轂共列市㕓仰
鳳詔於日邊竊比向陽草木聽
鸞音於天上欣同在囿禽魚百貨競陳五材竝飭萑苻
無警共沐
鴻施泉布時通悉由
仁政歌呼載道人襲黃絹之衣含哺偕來手策班鳩之
杖羣進封人之頌用祝三多願集絳老之年合
成
萬歲恭拜燈王於紺宇虔禮花首於銀龕共慶
長齡用介
純嘏伏願
大轉鴻鈞
宏開壽域
瑶圖孔固億萬年萃四海之歡
璇宇長清千百世獻九州之貢五日風而十日雨盡
協堯梧舜柳之祥九年蓄而三年耕永息井鉞
參旗之象自西自東自南自北相忘化日之舒
如山如阜如岡如陵長獻介眉之斝矣
西安門外各行舖戶市井(臣民)田世盛
余天佑王永昌薛大晟夏之傑
于化龍郭鎮傑張國臣武紹文
劉宗堯李必顯霍攀桂廖全勝
鄭滿康蘇文蔚衞奉周張宏印
謝璞田興文王名道吴成華
王朝穩郭宏德張天仁陳奇章
趙天貴趙金鼎李貴陳彬如
佟自會宋之勝李震芳蔡進德
李文藥周文昇潘九思于廷佐
張瑞奇趙國瑞郭應熙張利
韓所生趙燕楊祿徐光斗
馬成龍劉文進米彪郝亮
王士雄王來宣劉漢裔王洪胥
王志成劉定安張君輔李長璽
王守信劉虎徐國才陳三
王吾興馮世昌王時祿李福俊
高棲鳳牛才斗郭進寶齊卞生
傅爾德杜培王好賢劉成漢
王繼昌邱起山董文仁馮國用
紀之綸紀之緯李振基羅謙吉
杜金龍白得朋康三紀五
李青彪朱麟王嗣元楊崟
陳韋葉趙養睿王錦邢宣泰
馬國聖王五趙文炳許文相
王詮高國元邵元龍石良輔
米良趙之炳樊祚張士奇
劉士爵王翠楊三白繼盛
康朝佩王鳳起舒文選房世禎
周性新郭璽胡有德楊玉泰
張國寶王奪魁許繼振徐興遠
張宏金劉在都蔡之俊呂有德
張朝鳳鄭國璧劉秀芝高進孝
張化鳳袁秉乾張芝彦王永榮
張士泰余昇馬文壯佟正已
寇作棟王顯榮趙之棟鄧士奇
趙良璧趙廷輔趙廷璧趙廷臣
榮士琮呂洪宣吕成林等恭
祝
内務府官學滿漢教習官學生榜文
伏以
皇仁普徧九垓洽衢歌巷舞之聲
聖壽綿長億載覩電繞虹流之慶
雲開閶闔瑶池捧進太平觴
星朗樞垣銀甕鏤成萬歲字天行永健旭照長輝欽
惟
皇帝陛下
手握璇圖
躬膺寶籙
統萬靈而御六合安益求安
咸五帝而登三王
聖不自聖値
龍飛之五十二載海宴河清卜
鳳歷者億萬斯年天長地久兹屆五陽之月欣逢
萬壽之辰日彩彤融人在大羅天上春光罨靄羣遊極
樂國中供養伊蒲聊比拈花之頌宣揚梵唄譬
諸擊壤之歌本無當於高深冀少抒夫涓滴(臣)
等恩深豢養志切祝釐願為文囿之芻蕘瞻依
化日竊比虞廷之鳥獸抃舞光天唱貝葉之三
多誠孚猊座吐蓮花之五色歡繞
龍樓行見寶歷綿延慶
皇圖之鞏固鴻基永茂仰
帝祚之遐昌矣
内務府官學滿教習中書(臣)費揚古(臣)厄特
黑(臣)覺羅勒忒禮(臣)官柱漢教習舉人貢生
(臣)方任(臣)章全人(臣)楊飛熊(臣)吳錫爵(臣)于
梓(臣)楊儐(臣)龔克庸(臣)季宏煥(臣)姚述虞(臣)
蔡汝齊(臣)王希曾(臣)錢鋐官學生(臣)常夀(臣)
哈虎(臣)保柱(臣)黑子等恭
祝
候補翰林院編修(臣)高輿率領浙江耆老三
百餘人於
萬壽寺恭設千佛道場榜文
伏以
金輪煥采諸天共慶無疆
玉歷膺符萬國同皈有道慧日麗
九重閶闔瑞滿乾坤吉雲昭四表光華祥凝宇宙燃香
燈而頂祝
高深遥聯星拱誦梵貝而宏宣
福德近接嵩呼稽首颺言齊心展誦欽惟
皇帝陛下
統接千齡
澤覃萬寓
握珠囊而受采承乾保泰叶虹流電繞之祥
調玉燭以乘時縕瑟歌風應海宴河清之運緝熙光
聖學日新月盛百王之懿範并入陶鈞久道育羣生夕
惕朝乾歴代之風施咸歸綱紀
天文河漢廓洙泗之淵源
聖武雷霆勒燕然之碑版慎簡雲龍之紀朝皆六相五
官協和風雨之司野樂春耕秋歛
宫府飭而高卑奠定告成之圭璧久昭
鑾輿動而民物雍和望
幸之謳歌四起求賢若渴覽輝之鸞鳳齊來登俊惟庸
入網之珊瑚競爽省耕勸織家窺冊府之丹青
發帑賑金歲拜瑶天之膏澤歴蠲逋賦金錢之
數等恒河全免新租綸綍之頒如天雨爰書必
愼頻宣肆赦之文決獄惟寬特下矜全之令巽
風潜洽遥及南梧北柳之區解澤旁敷遠霑出
日無雷之域唐虞而上極隆之盛治比此非多
開闢以來未有之神功於今爲烈兹當紀元五
十二年恭遇
萬夀六旬正誕時則天不愛道地不愛寶黃星煥而朱
草榮龍馬在河麟鳳在郊銀甕臻而金船出八
紘歸極四海騰歡衍五福於箕疇未足罄人天
之頌禱賡九如於周雅詎能申葵藿之對揚(臣)
(輿)職忝蓬壺材慙樗杜校讐秘檢如繙寶藏於
龍宮侍從屬車恍覩珠幢於鷲嶺荷
隆施於兩代生生莫報
崇深享厚祿於全家世世難酬
覆育幸際
昌期之伊始願賡岳牧之歌欣逢
景福之大來欲效兒童之頌潮音禮懺旣臨碧海以
朝宗日下延僧復對青峰而獻壽敷纖微之意
蕊竊思聚芥培山攄點滴之心源惟冀收涓添
海伏願
長發其祥
永言配命
後三光而不老格太清奠太寧丕顯太平於有象
同二曜以貞恒斂萬福享萬祿彌昌
萬壽於無疆則三十六億平等之居竝躋西方極樂八
萬四千婆娑之境俱登無量壽天矣
行人司衙門榜文
伏以
天成地平八表際雍和之運
星輝雲爛萬方逢熙皥之春
凝瑞靄於微垣合同軌同倫同文而益盛
燦榮光於紫極萃多福多壽多子以全昌率土咸歡
普天同慶欽惟
皇帝陛下
五德統符
萬齡開運
經文緯武聿宏參贊之功
内聖外王克建中和之極薰風遐被倉箱屢慶豐年
湛露常零蔀屋時歌大有萬民樂利盡山陬海
澨而並包九譯梯航舉鑿齒雕題而丕冒奉共
球者千八百國上軼夏商沐膏澤者五十二年
遠超堯舜厪
睿慮於久安長治底民生於累洽重熙兹逢
聖夀之六旬適屆春王之三月歴無疆之甲子百福彌
殷集萬禩之春秋一元復始得露泉於月館瑞
應丹邱獲玉歷於河巖祥分絳闕春風晝永輝
煌萬國衣冠南極宵明照耀九天閶闔(臣)等久
依
覆載莫報
高深班聯紫氣光中但祝萬年以奉
天子身傍紅雲影裏惟滌一心而叩
如來璇霄朗斗極之輝天回萬象金殿拱慈雲之座運
協百靈嵩嶽三呼聲應華封之祝鈞天九奏祥
和韶舞之成伏願
日月竝恒
乾坤同久
瑶樞永握總元會運世之昌期
景命常新兼唐虞夏殷之全歷河山雨潤年年競獻
嘉禾海嶽風清歲歲咸登瑞麥塗歌巷舞合鳩
車竹馬以偕歡澤媚山輝共啼鳥游魚而咸若
朞三百有六旬六日苞符登千百世之文歲八
千為一春一秋椿齡演億萬年之慶矣
行人司司副(臣)張光鏻行人(臣)阮士琦(臣)張
崇禮(臣)胡廷鳳(臣)錢㵯(臣)吳普(臣)褚泰(臣)王
肅章(臣)李玘尊等恭
祝
候補候選人員榜文
伏以
一人有慶九如之頌祝彌殷
萬福攸同百爾之賡揚滋盛星流北斗乃
聖王降誕之徵極曜南天實
元后夀昌之應奉無私而成化徧九有以敷恩欽惟我
皇上
得一以貞
兼三而治
健行不息光昭乾象於中天
悠久無疆永布陽春於六合傳心紹世立本應圖德
無不全冊難盡載至若
慈寧侍問誠心盡色笑之歡
徽號尊崇承意在形聲之表回瀾效順已平地而成天蔀
屋周恩載省方而問俗敦崇正學黌序增光宏
奬羣材棘闈重啟契精一之授受洞見羹牆潄
六經之芳華誕登道岸雲書絢綵散綺成霞墨
跡飛煙餘光射斗萃鳳閣鸞臺之彦抽金函石
室之藏咳唾宫商身言律度日星竝曜八埏目
爛乎
乾文金石相宣萬里普傳乎天籟雕題窮髮共照光輝
海澨山陬咸承覆露周咨物力洞悉時艱萬姓
傾心四方樂業豐年屢兆斗米且賤於三錢神
聽終和祀典將通乎八蜡盛德大業巍巍皇皇
偉烈豐功綿綿翼翼是以休徵雲集泰運日隆
上則景星慶雲下則河清海晏乃者宏開
夀域蓂階之歷數方隆綿歴昌期天步之禎祥最遠三
陽布暖萬類敷榮普天稱仁夀於堯年寰海頌
靈長於舜日(臣)等久叨
天眷初問雲程敬獻泰階
萬夀之圖允符
聖主歴年之數字中蝌蚪挾日月以騰輝筆下蛟龍共
風雲而來會涓涘未報敢云拜獻之先資浩蕩
難名莫罄生成之大德用諏穀旦爰集羽流宣
寶誥於廣場迓玉清於上界波迴太液添海屋
之仙籌樂奏雲璈集瑶池之法駕光耀金仙之
座香浮玉殿之煙朝野歡呼人天抃舞春生北
闕葆一氣之元和日麗東華薦三靈之茂祉伏
願
如日初升
與天齊夀紫芝黃鶴永延
帝祉於無窮旦月卿雲常見
天顔之有喜從此五風十雨草木長春行見九域八紘
神人胥慶梯山航海羣瞻鳳歷之悠長天府神
京永奠鴻基於鞏固矣
候補員外郞(臣)汪錫齡(臣)李維均等候選員
外郞(臣)高浚等候補主事(臣)胡增耀(臣)陳沂
震等候選主事(臣)梁錫珩(臣)趙繼抃等候選
内閣中書應陞(臣)陳學良等候選中行評博
(臣)汪樞(臣)阮體乾等候補中書(臣)劉自潔(臣)
朱齊名等候補鴻臚寺寺丞鳴贊(臣)陳謨(臣)
周李等候選國子監典簿(臣)樂鳳儀(臣)梁德
兼等候選兵馬司副指揮(臣)程鶴齡(臣)沈允
陞等候選翰林院孔目(臣)鄧繁禧等原任布
政司(臣)張聖猷候補參議道(臣)靳治齊候補
道府(臣)汪清候補知府(臣)張國楨(臣)王景灝
等新授知府(臣)高鈴候補同知(臣)王襄國(臣)
汪泰來等候選同知(臣)戴晉(臣)耿鱗奇等新
授知州(臣)郜超候補知州(臣)卓士傑(臣)邵棠
怡等新授通判(臣)周溥候補通判(臣)黃明德
(臣)王繼華等候選通判(臣)高其倫(臣)陳世增
新授知縣(臣)陶元運(臣)齊方起候補知縣(臣)
周元愷(臣)吳振武等候選知縣(臣)馮景夏(臣)
蔡文等新授教諭(臣)朱齊年候補教諭(臣)胡
文元候選教諭(臣)叢澐等候選訓導(臣)張無
咎等新授布政司理問(臣)黃煒候選布政司
經歴等缺(臣)黃國楹(臣)王宗城等候補州同
(臣)陳元容候選州同(臣)周元鼎(臣)計文齡候
補州判(臣)戴塤等候選州判(臣)陳仕(臣)汪愈
等候選府經歴(臣)馮開成等新授縣丞(臣)馮
廸等候補縣丞應陞(臣)張相柱候補縣丞(臣)
徐廷垣(臣)周文隆等候選縣丞(臣)繆錞(臣)張
大成等候選府知事(臣)羅國禔等恭
祝
京城正陽門各巷各行士民商賈榜文
伏以
聖朝調玉燭祥昭有道之符
皇鼎固金甌兆啟無疆之歷
恩竝地天而疊被化普八紘
籌添日月以俱長光凝五位燦紅雲於雉尾畢騰率
土之呼嵩瞻紫氣於螭頭益起康衢之擊壤謳
歌莫罄舞蹈難揚(臣民)等伏聞興王履泰當五
百之昌期仁主乘乾綿十千之寶祚勲華逓接
深仁普播於萬方謨烈相承厚澤覃敷於九㝢
出作入息俗尚清嘉鼓腹含哺民風於變是知
臻上理無慙上哲更識有大德必享大年華渚
流虹最著高辛之瑞瑶樞繞電聿傳蒲阪之祥
封人獻祝以三多箕子衍疇於五福蓋人登袵
席旣統四海之家以為家而詩詠岡陵自合萬
民之夀而皆夀欽惟
皇帝陛下
道配乾元
德符坤厚
政勤宵旰儼天步以雍雍
治洽堂廉奉帝衷之翼翼體
天地好生之德遐邇叨未有殊恩承
祖宗忠厚之傳中外邀非常曠典
青壇主鬯契明旦於穆清
蘭殿稱觴勤清温於定省
接堯舜禹湯執中之統緒洵咸五以登三
印關閩濓洛理學之淵源果外王而内聖或丹黃載
籍標大義於綱目之書或甲乙陳編
賜御評於古今之集𤼵皇萬象鑄史鎔經輝映三才左
宜右有
天章璀璨綴金科玉律於毫端
宸翰敷華驚鳳翥鸞迴於字裏
書十行而官方士習訓寓勸懲
籌萬姓而農事女紅圖詳耕織
仁人無敵天威快三孽之驅除
王者有征神武欣九邊之底定蕩平絶域聲靈騰出日
之鄉煦育泰階德教訖無雷之國梯山航海闢
從來未闢之封疆漸義摩仁興亘古難興之禮
樂致百靈之效順看四瀆之呈祥猶復
南閱河工
東封泰岱總冀敷天得所不憚廵行更欣匝地霑恩屢
邀時邁邇者下蠲租之
明詔務蓋藏於耕九餘三開造士之宏科俾彙萃於拔
十得五征徭槩免歴三載而一周鄉會竝行閱
十年而再舉在我
后大沛宏恩於八極秀樸歡騰惟吾民欲聚純嘏於
一人熾昌頌起乃推崇未及於萬一而謙讓已至於再
三屢却
徽稱益彰
沖德
聖不自聖詎惟嫓迹於神堯安益圖安遂已齊年於太
昊恭逢
聖誕欣際嘉辰福祿兼隆共慶六旬之初度尊親未艾
實為
萬歲之始基佳氣雲蒸啟九天之閶闔歡聲雷動集萬
國之衣冠溥湛露於彤階酒斟百福迴祥風於
紫陌觴進九霞鶯囀上林宛轉和鈞天之奏鳳
鳴阿閣翩躚覘盛世之儀被文錦之衣麻姑擘
其麟脯乘綵雲之輦王母奉以蟠桃日之升月
之恒鷺序鵷班齊上南山之鶴算天同長地同
久黃童皓叟競獻
北闕之兕觥(臣民)等屬在編氓幸霑徧德遊日中之市
願受一㕓通
輦下之財互交百貨地稱
帝里躋蕩平正直之休風居隷
皇都沐累洽重熙之雅化凡我小民之樂業皆賴
聖主之鴻恩家慶昇平夙矢瞻依之切典隆
朝賀彌深頌禱之私用申向日之寅衷敬祝齊天之
上壽光摇寶炬華燈開太液之蓮曲度霓裳法部按雲
門之節更涓吉日肅布淨壇誦寶誥於金繩無
微不格闡梵音於瑶笈有感皆通俯鑒吾儕報
效之涓埃永增
哲后凝釐之悠久伏願
壽域宏開
春臺廣被結道德作長生之果何須赤鯉訪仙鍊仁
義為福世之丹不藉青牛採藥和風翔九陌處
處流膏甘雨灑萬方人人飲液休徵則民康物
阜瑞應則時和年豐將萃六合之羣黎常戴萬
年之
天子參天兩地與萬物以偕春就日瞻雲共三光而永
曜則已安已治不殊軒帝之靈長而卜世卜年
更過周家之綿遠矣
紬縀三行程得壽石璞邱聖臺等二百二十
五人金行譚伯龍褚國受劉之鉅等一百四
十四人金銀首飾行王世鼎汪詰方一增等
一千一百六十七人珠寶行龍登雲孟齊賢
周尚文等三百六十六人人參行李之郁金
鑑金義檢等一百九十五人城内貂皮行蔣
啟元劉世豐張祥麟等二百七人當行張士
奇張名遠張景貞等一百一十七人銀行葉
長林陳吉士徐國楨等五百八十二人紬縀
行仲時盛任振翔沈懋昭等六百八十七人
布行武人運康學文孟學呂等五百四十九
人帽行陳宗顯張國岡毛潤等一百八十六
人糧食行張國鋐趙元(臣)劉建邦等三十六
人廣行劉國瓚王義趙孟遷等三十六人鞾
韈行王尚禮王國(臣)王愛民等八十四人東
河沿各行單世立劉彦宋芝秀等二百三十
四人西河沿各行唐自芳王國壽金國鑑等
七十八人粮倉行閻大士曹起龍孫起熊等
一百五十人果行朱文進崔國秀黃士英等
二百一十八人廣商梁式彩黃國琮傅瑞公
等三十三人廣行伍君銘邢國泰蕭夢祥等
九人西河沿各行衞全許養寬夏忠舜等一
百五十六人正陽橋各行魯登雲詹銓張有
道等八十四人廊房頭巷各行張桂郭宗賢
趙鐸等三百三十六人廊房二巷各行王近
(臣)王禮(臣)吳國華等一百八人珠寶市張明
鳳李機馬國(臣)等一百八十人大街東各行
陳宏儒徐金貴魏自秀等三百九十三人大
街西各行諸鑒李忠致王之伊等一百四十
四人鮮魚口内各行左志懋張茂第李文貴
等三百人大柵欄内各行曹國弼張于倉徐
芳等一百人梅市街各行陳友志趙國宣耿
國翰等五十一人高爵街各行趙迪吉薛進
通劉敬等六十六人東大街各行李珍王建
劉慶祖等一百一十七人西大街各行張志
仁吳金玉趙貴尊等六十三人正陽門内各
行任宏重張文煥金瑛等六十人正陽門外
各行馬世俊王自富郭騰龍等二千一百八
十七人各巷士民邢儼莊彦卿鄔茂馥等四
百五十八人續到各巷士民汪偀孟春富司
文柄等二百四十八人書榜舉人米愫副榜
吳鍾芬教習汪芳藻歲貢魏大德生員翁應
庚米愼陳篤祜米悦褚瀚褚丞監生王安國
儒士張鎔董事行人司行人褚泰候選州同
吳毓文周道盛郭燕朱榮璧王世鼎方遠朱
元俊褚清候選縣丞褚國鑑褚國受褚源葉
長林鍾志淳等共一萬五百一十二人等恭
祝
萬壽盛典初集卷四十九
