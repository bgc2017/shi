欽定四庫全書
萬壽盛典初集卷六十九
歌頌九(詞臣一)
萬壽無疆詩(七言律十二首有序)
内閣侍讀學士(臣)徐元夢
(臣)聞書衍洛疇福歸皇極詩陳天保頌起臣隣
蓋有大德必壽之徵積爲百祿罄宜之應欽惟
皇上
濬哲挺生
中和建極
經文緯武禀由卓絶之神姿
蹈義履仁覃自緝熙之懋學敬
天以凝庥命常勤監觀欽若之思法
祖而凛憲章益表揚烈覲光之美
慈闈豫順竭孝養於承歡家範肅雝衍貽謀於翼訓誕綿
昌祚永奠丕圖
宫府協衷首本一心之正要荒在宥洪霑萬里之遥
凡用人體下之誠及養士恤民之政精明渾厚
睿思總協於寬仁易直和平
至德要歸於惇大蔚爲文治輝雲漢而炳日星赫作武
功迅風雷而寧海宇遠達四聰於無外精硏萬
象而弗遺而猶
儆切宵衣
咨勤日御
廵方省俗罷陳封禪之書
恭已寧神屛上尊崇之號肫肫乎至誠不息秩秩乎
茀祿無疆是以日角珠庭常潤
天容如壯歲龍行虎步彌增
乾健於耆齡兹當春暉九十之辰正屆
聖壽六旬之慶億萬年之寳莢日月常新八千歲之榮
椿春秋永茂海晏河清之象共樂雍熙麟遊鳳
舞之祥皆供符瑞歡呼徧傳於率土欣躍更極
於含生(臣)元夢一介菲才三冬寡殖謬厠員於
禁近忝伴讀於
天潢問學薰陶久荷
生成之德身名拔擢全叨
臨照之恩恭遇
鴻庥永深忭禱東華陪仗企賡泮奐之音南極瞻星敬
附升恒之祝恭進
萬壽無疆詩一十二章自媿辭指蕪淺不足攄寫
高深仰凟
宸聰曷勝心悚
萬年歴數屬吾
皇道德巍巍冠百王仁義根心恒迭見圖書過目不曾
㤀
神功直與河山遠
聖澤方同歲月長天保祗今何待祝從來悠久定無疆
(其一)
生安不廢
聖人功典學時開
講幄崇道統遥將羲孔接心源渾與性天通羣言參
錯惟歸一庶物紏紛每折衷共喜中和長建極
萬邦黎獻荷帲幪(其二)
早從堯典得眞傳欽若惟知事
昊天非但夙齋無戱豫有時遊衍亦精虔穹窿不隔明禋
外顯赫如臨對越前祗爲流通成一體人神協
應自年年(其三)
三朝謨烈是鴻規實錄分明家有師欲擴前功還遠望每
拈遺訓輒精思即今燕翼貽謀日猶似艱難創
業時定使
在天無一憾乾乾從此到期頤(其四)
寧壽朝朝瑞靄浮承歡左右意常周春遊勸駐花間輦夏
宴扶登池上樓膝繞蘭蓀供綵戲盤堆山海極
珍羞從知
聖孝綿昌運風化而今已四流(其五)
方略編成燦若陳幾經整旅靖風塵蕩平共凛
天威赫指授全憑
廟算神玉帳頻臨非黷武金戈一到倏成春蚩尤相繼
消除盡永覩軒皇宇宙新(其六)
披盡蘭臺萬卷餘長從枝葉得根株題來妙句
皆風雅製就鴻篇是典謨書法渾包羲獻體經
箋一洗漢唐儒菁莪自合人才盛五紀文明徧
八區(其七)
清時仕路任分鑣黜陟年年總自操四海英賢歸電
照九州人物入鈞陶孤寒
特拔垂新寵閥閱兼收念舊勞爲是無私均覆冒欣欣
爭戴
帝天高(其八)
祥光東壁動昭回
恩詔登龍爲急才
聖壽還頒酺讌洽春風早
賜選場開枝含嘉慶遷鶯度樹號長生集鳳來佇看普
天桃李茂盡培松桂上林栽(其九)
鳳樓高敞拂星河魚鑰晨開吐太和歲歲蠲租
輸賦少心心解網好生多
綸音疉布三春暖膏澤旁流四海波最是堯民饒樂事
康衢擊壤徧謳歌(其十)
梯航萬國獻球琳仗底歡聲動禁林宇内盡應
親化日人間誰不沐甘霖仰瞻
聖德同
天德長喜
天心合
聖心鳥獸蹌蹌如助慶也隨干羽舞春深(其十一)
吾
皇高厚實難名親炙多年結寸誠觸事徧徵
元后德逢時惟頌泰階平卿雲繞
闕參差見蓂莢緣階次第生億萬萬年長
御極
九重應即是蓬瀛(其十二)
萬壽詩(七言律四首)
詹事府少詹事(臣)梅之珩
洪惟
至治展馨香自有生民仰
聖皇十六字開虞道法五千服闢禹畿疆廸知簡在風
雲際嘉惠諴和草木芳信是
天心申眷祐永敷淑氣麗春陽(其一)
春度瑶樞
玉殿開光騰黃道紫霞堆南山頌進千官繞北極圖
呈五嶽陪俊傑生儒鳴鶴至期頤父老杖鳩來
卿雲靉靆連陬壤從此周干千萬回(其二)
嵩陽于役惕心旌到處叢霄列洞笙
紫闕未遑偕獸舞丹臺惟有向葵貞康衢雲擁羣黎
祝太室風傳
萬歲聲正値中天開
景運泰階悠遠見昇平(其三)
簡書馳復近星躔浩浩
洪庥喜自天
玉詔頒恩覃宇宙
瑶函秩禮徧山川夤紘就日瞻重巽蓂莢添齡竝九乾
為道羲軒誰得似方輿歴服慶綿綿(其四)
萬壽詩(七言律十首有序)
詹事府少詹事(臣)王奕清
(臣)聞王者受天之祐百禄罄宜聖人宰世之符
萬年永慶福壽殫陳於圖範純禧景頌於詩篇
欽惟
皇上
濬哲凝圖
聖神錫福
首出庶物誕生民未有之姿
表正萬邦擴亘古莫隆之業敬
天而虔齋告明德惟馨法
祖而備纘承憲章是式運精一執中之心學建蕩平會極
之猷爲文治矞皇旣崇儒而重道武功赫濯遂
戢矢而櫜弓叙府事於修和
萬幾時勅躋圻封於熙皥億姓咸寧肆宥平刑常敷
愷惠蠲租賜復大霈
寬仁
簡賢能於明試之方弘選造以
特優之典山陬海澨總沐瀼膏卉服侏音謐歸馴教允
矣丕圖無外巍乎
至德難名恭遇三春正永之期韶暉滋茂顒慶
萬壽無疆之算華甲初周率土騰歡效祝釐於
丹闕殊方集貢肅拜嘏於瑶階(臣)忝貮詹僚尤蒙
聖澤一門受禄總邀
大造之涵濡廿載簪毫疉被重霄之拔擢謭材侍直瞻奉
龍章鳳藻之輝陋室編摩與陪虎觀石渠之列
國恩隆厚莫報涓埃
帝祉貞恒益叨覆載不勝鳧躍敬祝
鴻庥固知蠡測管窺詎罄
高深之量竊附衢謠巷舞謹抒抃禱之誠云爾
軒歴天開甲子長
六旬介獻萬年觴輿情祗頌純綏久
聖德深貽寶祚昌芝蓋正擎歡繞仗璚雲高擁肅垂裳
千官祈格占鴻慶翹竦三淸徹
御香(其一)
秩祀
郊壇秉
睿誠受釐總爲福蒼生人遊衢壤多仁壽
帝錫臺萊永太平五日一風十日雨三年餘食九年耕
欲徵四海同春象華祝豳歌萃紫京(其二)
雝肅儀型本德徽
寢門豫順奉彤闈雕盤饋饍勤三至
鳳輦扶行導六飛慶溢蓬萊登玉斝春先長信拜褘衣
醴泉貢瑞綏桃熟添益
慈寧愛日暉(其三)
心源羲昊接眞傳孔思周情典學虔廣闢四聰
探䆳古直求一畫契先天璿儀浹啟敷經席寳
笈勤開敞
講筵旃廈從容颺對洽雅詩賡咏福如川(其四)
郅治雍和八政陳尤將廉法飭臣隣官方大小
精
宸鑒吏績良楛協
帝詢百辟寅恭依有道
九重激勸稟如神韶簫播戞光華旦玉燭常調壽域新
(其五)
松雲端拱軫黎元引集春臺喣噢温量地總頒
蠲賦令含生覃沐
賜餔恩祥煙靉靆縈枌社瑞旭舒長匝柳村平糴寬刑
懷
帝力億人喜氣溢衢樽(其六)
聖朝文教育菁莪
曠典優開甲乙科桂子春芳增長養杏園秋榜浹搜羅
祗緣久道薪槱廣更慶弘收俊造多彩鳳聯翩
翔翽羽梧岡茀祿邁卷阿(其七)
巨川翕叙萬方寧恩信懷柔靖四溟王會極邊
頒歲朔神州環海入圖經苗頑久格齊編戶羌
貢常輸集
大廷
勲蹟巍巍辭顯號遠超懿古告云亭(其八)
四庫芸編事博蒐校書槖筆擢儒流瀛洲迥出
三千界藜閣高連十二樓官禮永傳尊雒鼎典
謨備錄進箕疇(小臣)忝效雕蟲技鎬飲欣霑奉
豫遊(其九)
叨陪法從侍璇宫世荷生成覆幬洪欲頌純庥
颺
聖瑞每慙樸學嗣家風身依
雙闕榮光下
恩浥三天湛露中祇願
玉宸千萬壽歲添蓂莢獻葵衷(其十)
萬壽盛典初集卷六十九
