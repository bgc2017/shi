欽定四庫全書
萬夀盛典初集卷九十五
歌頌三十五(詞臣二十七)
萬夀詩(七言律四首)
翰林院庶吉士(臣)徐依
聖主深仁洽九州遠人重譯集共球中天恰遇貞元會
萬歲初逢甲子周風雨常調輝玉燭河山永固奠金甌
楓宸咫尺蓬瀛路鳳歷新增海屋籌(其一)
乘乾御極正當陽共戴
堯天化日長巷舞衢歌民樂利河清海晏世安康
皇威震疊開千嶂
聖治光昭邁百王嵩祝盈廷爭拜舞如天
帝德夀無疆(其二)
鳷鵲簷楹鳳鳥飛華燈錦幔滿王畿曈曈曉日
臨黃道靄靄春雲護紫微宫柳千條拖翠縷林
花萬樹映清暉
君王宴鎬多恩澤玉座香濃染
御衣(其三)
仙掌高擎沆瀣清明霞浮動照丹楹
天厨乍進堯尊酒
御饌新調禹膳羹樂奏簫韶和鳳噦花開蓬閬聽鶯鳴
風光幸際唐虞世億萬斯年享太平(其四)
萬夀詩(七言律四首)
翰林院庶吉士(臣)湯大輅
玉歷無疆萬禩新斗杓旋指正逢辰雲屯虎拜
趨
金闕日麗龍光仰
聖人九有總教登夀域一元始見轉鴻鈞乾行不息符
天健嵩祝傳呼大地春(其一)
巍巍勲業邁伊耆符命由來瑞應竒石紐虹流
開寳冊斗樞電繞鞏鴻基百僚夙際風雲會八
表長瞻
龍鳳姿共沐太平歌燕喜金函齊上祝
堯詞(其二)
耕鑿咸安化日長休明一德萃千祥東皇麗景
迎閶闔南極祥光拱建章五色雲間開雉尾三
呼聲裏進霞觴碧空韶奏騰雲起還見虞廷集
鳳凰(其三)
天開景運日方中抃舞堯衢四海同階下丹蓂
能識候苑中翠箑解迎風龍池細柳含煙綠閬
苑仙葩浥露紅願祝岡陵齊
聖夀萬方長此樂時雍(其四)
萬夀詩(古風一首)
翰林院庶吉士(臣)張淳
祥雲浮
鳳闕紫氣滿
楓宸旭日千門麗和風萬國春旭日和風齊獻瑞春
光靄靄融天地禁苑花開三月紅宫隄柳滴千
行翠
寳祚龍飛億萬秋中天長正三辰位籌添海屋日曈曈
雲璈初奏未央宫德星朝見晨光映霽色天開
佳氣籠發祥傳貫月紀瑞協流虹乃知
聖人之生不世出徇齊天亶英姿異道宗洙泗幾千年
心契唐虞十六字
聖學高深天與淵
宸章寳墨萬方傳異書盡檢瑯嬛洞竒字如登岣嶁巔
卓哉道德隆千古漢唐以後奚足數一統車書
奉
聖神八方底平真英武至治開天壤雄功震寰宇至治
雄功已莫京勤勞惕厲保昇平登俊求良培士
氣蠲租減賦奠民生畇畇禹甸嘉禾秀蕩蕩堯
天雨露深萬民共樂三春日
九重長理五絃琴我
皇天錫多景福三多共進華封祝此日南山夀域開於
時北闕冠裳肅或獻霞光
萬歲觴或陳金鑑千秋錄一堂喜起比虞廷萬國共球
恢禹服幸厠班行拜
玉除瞻天獻賦愧才疎欣逢天保岡陵永願效詩人
頌九如
萬夀詩(五言排律三十六韻)
翰林院庶吉士(臣)陳王謨
運啟貞符會天開玉歷長坤維忻久奠
乾御喜當陽
聖德三才備
皇猷百度張深仁周海甸純孝格穹蒼問寢勤三殿承
歡合萬方明禋親對越郊祀潔馨香禮樂超前
軌中和闡秘藏典謨宣
聖訓奎璧煥文章結藻雲霞麗揮毫鸞鳳翔簫韶兼美
善勾股析微芒蕩蕩名難罄煌煌道愈光泰階
常炳耀兑澤更汪洋屢下蠲租
詔時開賑乏倉繪圖懷紡織減税重農桑慍瑟知財阜
吹豳卜歲穰政平安樂利物阜競輸將法網開
三面祥風徧八荒閭閻歸化育動植盡繁昌每
勅鸞龍馭周廵江海鄉金錢開帑藏宵旰警隄防疏鑿
神功祕規為
睿算詳洪流歸海若茂績鄙宣房遠略
皇威震親征
聖武揚兩階舞干羽九譯效梯航納貢來西旅輸誠至
越裳安邊皆頗牧選吏並龔黃名德旌高爵英
才萃上庠懷柔聲教訖悠久治功彰鳳歷初周
甲龍圖始兆祥景星輝爛爛仙露浥瀼瀼三月
韶光麗千門花柳芳嵩呼環
御道華祝徹雲閶草莽誠何幸栽培感不忘一雙雕
玉管八載校書郎已分歸松壑仍教上玉堂旁
皇
金闕下拜舞進霞觴
萬夀詩(五言律十二首)
翰林院庶吉士(臣)郭孫順
帝德光三古
皇仁徧八紘紫微星正朗黃道日方盈華祝逄花甲嵩
呼動玉京鴻蒙臻上理是處樂昇平(其一)
遜志
宸修切諏辰
講幄開菁華探玉圃奥茭輯蘭臺稽古圖書列尊經道
義恢遂令千載祕雲漢並昭回(其二)
聖主敦倫重
熙朝養志崇承歡皆至行錫類愜
天衷愛景鶯花候勤心寢膳中臣民同感召抃舞詠淳
風(其三)
托興
宸襟適高吟
奎藻鮮玉光摩潤澤珠顆轉勻圓風雅含醇味中和協
化權萬年瞻
制作謨誥燦中天(其四)
萬幾逢偶暇八法見神功揮就鸞翔漢懸來鳳舞風端
嚴鋒愈正流逸格彌工墨妙珍千古倉書未許
同(其五)
神武聲靈赫
天威日月宣遐方苞蘖静内庫甲兵懸重譯知依闕膚
公更拓邊金甌萬里固干羽舞階前(其六)
代有宣房議桃花浪屢驚
神謨煩指畫大地慶平成瞻洛詩徒詠横汾事可輕銀
河有圖瑞特為
聖人清(其七)
宵旰時勤政深宫輾轉勞農桑民事繪補助
聖恩叨澤物敷莖露祈年候土膏含哺歡父老躋祝獻
春醪(其八)
帝德真洋溢羣生共泳游蠲租寬積負赦𤯝恤沉幽濊
澤流千禩慈雲覆九州春臺登樂育處處起歌
謳(其九)
洞徹天人祕羣驚
聖學超授時窺歷象應琯叶咸韶推算三才協研音六
律調從來紛錯理微妙日星昭(其十)
華渚流祥協賢關啟運新添科遴抱玉增浪躍
潛鱗格外
絲綸沛寰中雨露均菁莪霑雅化疇不沐陶甄(其十一)
弱質乘昌運遭逄古莫倫八年依
紫禁一第荷
皇仁筆槖金鑾舊名聫玉署新無疆臣有頌天地共長
春(其十二)
萬夀詩(七言排律十六韻)
翰林院庶吉士(臣)王遵扆
泰階中正紫微垣
黼座垂裳大寳尊赫濯
神功懸日月高深
至德統乾坤明周萬里殷求莫儀盛三雍静
體元兑澤博施咸有濟巽風時動盡成暄好生遠軼湯
開網籲俊宏踰舜闢門酒誥几銘昭法誡丹書
綠字接心源珠躔翰墨頻飛動金匱縑緗細討
論
學貫具茨兼宛委理探月脇並天根闡微明睿重霄合
燭遠光華列曜繁西賮南琛歸道德雕題鑿齒
鞏屏藩化風淳穆齊皇古歷數綿長邁帝軒花
甲廻環璿玉運卿雲重疊鳳鸞鶱
天顔有喜時方泰
聖德無私詔更溫
萬歲永符南岳夀八方齊進北辰樽共欣率土春增暖
矧在微(臣)世受恩華祝衢歌葵藿意年年拜手
奉
丹閽
萬夀詩(五言排律二十韻)
翰林院庶吉士(臣)謝濟世
景祚隆
今代純禧集我
皇道承千聖統春滿
萬年觴祝嘏羣心切賡歌
元首康勤勞方夏后儉德即陶唐教訖炎荒外威宣朔
漠鄉武功真赫濯文治並焜煌藻發
天章煥書成
御墨香還應超五帝詎止軼三王電繞星樞瑞虹占華
渚祥
篤生當泰運貞象應乾剛花甲周還始瑶圖永未央
恩波流浩蕩佳氣接蒼茫綵仗仙幢引珠宫梵唄颺千
官齊拜舞百辟盡趨蹌賞洽
龍顏喜歡騰鷺羽翔光華同日麗歷數與天長忝與班
行末恭逢
寳運昌願將三祝意併入九如章載筆慚風雅分箋
竭頌揚(臣)愚何所獻
聖夀本無疆
萬夀詩(五言排律二首)
翰林院庶吉士(臣)鄭之僑
玉歷韶華永
楓宸瑞靄浮無疆歌
聖夀有道集鴻休慶滿三千界歡同百二州芳林紅錦
爛仙酒醴泉流閶闔開鰲禁雲霞煥鳳樓嵩呼
環
御道華祝雜村謳萬國球璜集通都閬苑遊堯蓂三
莢吐羲策萬年周已奏
垂裳治猶煩側席求阜財調舜瑟錫福衍箕疇寳祚仙
人籙銅龍海屋籌願同天地久長此固金甌(其一)
乘乾符在握交泰運初昌率土歸聲教敷天願
對揚光華歌復旦
端拱坐明堂夀域星辰燦春臺日景長兩岐呈上瑞大
有兆農祥律吕諧崑竹賡歌陋栢梁儒林增黼
黻藝苑叶笙簧治洽安絃奏仁銷貫索芒朱華
昭國瑞綠字受珠囊拓宇通懸索來庭致越裳
恩波滄海闊和氣景風翔簪筆慚窺管陳詩捧玉觴(其二)
萬夀詩(七言律六首)
翰林院庶吉士(臣)張旭
景運天開五鳳祥
聖人御宇正當陽車書化洽無雷國禮樂聲通日出鄉
星拱玉衡聯太乙歷綿金簡邁羲皇(小臣)幸際
華封祝共慶
堯年春晝長(其一)
八荒夀域啟陽春景福鴻符次第陳瑞起南山
儀彩鳳雲興東海兆祥麟金甌永固同乾運寳
籙無疆眷
至仁一自韶華開令旦萬年元氣入陶鈞(其二)
禁苑春深却曉寒向榮花木有餘歡南華佳氣輝
天闕北極祥光擁
玉鑾航海琛球重九譯呼嵩劍珮集千官雲璈聲徹璇
霄上又過
慈闈問早安(其三)
初升海日正曈曈瑞氣騰輝綺殿紅鳳扆花明
文陛側虹橋燈燦錦城中瑶編紀字追軒昊銀
甕鐫文軼鎬豐自幸金門叨侍從長年獻夀未
央宫(其四)
普天稱慶敞華筵抃舞同賡億萬年治懋垂裳
登舜世民歌擊壤樂堯天錦囊敬進三多頌鐵
網宏收四國賢最是侍臣邀
寵渥恩波浩蕩正如川(其五)
三千花甲喜初開春滿長安徧八垓瓊圃青鸞
方外至越裳白雉日邊來高天露湛深如海大
地歡騰動若雷鷺序螭頭瞻曉霽五雲多處是
蓬萊(其六)
萬夀盛典初集卷九十五
