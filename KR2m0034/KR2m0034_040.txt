欽定四庫全書
萬壽盛典初集卷四十
慶祝一(圖畫一)
康熙五十二年三月十八日
皇上六旬正誕天下臣民赴京慶祝者以億萬計時
上方幸霸州水圍臣民擬自
暢春園至
神武門輦道所經數十里内結綵張燈雜陳百戲迎
駕登殿受朝賀既
上自霸州回鑾經營業有成規止之不可始
允臣民之請於十七日由
暢春園奉
皇太后還宫
上御凉步輦設鹵簿大駕
皇子皇孫二十五人扶輦不施警蹕令臣民咸得仰
瞻
天顔頒賜克食數千席於道左耆老夾道歡呼
萬歲越日直省臣民咸以幸生盛世恭逢
天子萬年慶祝之隆古所未有願得繪圖垂之奕禩兵
部右侍郎(臣)宋駿業具摺代請
上可之即付(臣)駿業經始至五月初三日續
命戸部左侍郎(臣)王原祁總理繪事為圖二卷五十四
年十月二十六日復
命詹事(臣)王奕清藏其事焉
四月初一日兵部右侍郎加一級(臣)宋駿業謹
奏為普天同慶萬姓騰歡恭請繪圖以昭
盛典事竊(臣)世受
國恩欣逢
聖代伏覩我
皇上六十大慶之辰四海詠歌萬方趨赴雲屯巷祝雷
動嵩呼皆本孺赤之誠以報生成之德此開闢
之所未聞唐虞之所莫紀者也恭惟我
皇上備天地清寧之氣膺
祖宗亶厚之基無逸作所宵旰憂勤者數十年如一日視
民如傷扶持保抱者遍天下如一人幅員及於
無外悦服逮於要荒仁育義正浹於肌膚過化
存神捷於桴鼓此熙皥之民所由輸誠愛戴而
不能自已也時維三月節屆暄妍萬物皆春和
風微扇外由馳道内至宫城於二十里之中聚
千百國之衆袂踵駢闐歌謠雜沓帷幕夾路笙
璈沸天於時
鸞旂徐動禁蹕無聲
玉輦遥臨
天顔有喜更施曠典
特賜大酺番番父老共含哺於勾陳穰穰黎民咸近光
於咫尺聲騰列肆慶溢九逵雖華祝之微忱實
天心之感動(臣)粗知繪事久被
鴻恩向承
命畫南巡圖幸
賜觀覽今忻際昌期臣民同心欲踵斯盛謹將都城内
外經棚黃幕萬姓擎花獻果之誠遮
輦迎
鸞之盛共五十餘處彙寫全圖敬呈
御覽伏祈
皇上俯允(臣)請許(臣)私寓次第加工造成墨本以付剞
劂昭示遐邇共識昇平從兹十年一舉例寫
萬壽長圖將見玉軸初開千百國之葵衷若揭球圖竝
永億萬年之福祚無疆矣其圖稿卽帶冷枚等
畫成進
覽先此具摺不勝踴躍懽忭待
命之至謹
奏
閏五月初三日戸部左侍郎(臣)王原祁謹
奏五月初三日
養心殿監造趙昌等傳
旨發下兵部右侍郎(臣)宋駿業所畫
萬壽圖稿
命(臣)繪畫欽惟
萬壽聖節中外臣民詣
闕恭祝者不可勝計而巷舞塗歌遠邁衢謠華祝皆
我
皇上功德同天
恩膏匝地輿情歡悅踴躍爭先荷蒙
軫懷黎老
頒賜大酺
天駕徐行
特許億萬臣民瞻仰
殊恩曠典眞開闢以來所未有允宜繪圖紀盛昭示無
窮(臣)欽遵
諭旨隨即率同(臣)冷枚幷更選工畫人物界畫者就私
寓繪畫(臣)粗習山水未諳界畫人物然畫理實
是相同(臣)宋駿業所鈎之稿止有一半其半尚
未鈎出(臣)細閱已鈎稿中其長短疎密尚有未
盡善處就(臣)愚識斟酌指示另為鈎稿其未鈎
者亦為續鈎稿本初定未免粗率不敢
進呈
御覽現在再鈎細稿約至九月後可成俟稿成時恭呈
御覽
奏請
聖訓裁定理合先行
奏
聞奉
旨王原祁所奏甚是
十二月二十六日戶部左侍郎(臣)王原祁謹
奏(臣)於康熙五十二年五月奉
旨繪畫
萬壽長圖(臣)細閱前所鈎圖稿止有城外一半自西直
門至景山一路尚未鈎出粗定稿本不無疎密
參差之處應加改補具摺啟奏奉
旨王原祁所奏甚是欽此(臣)隨率同冷枚等在(臣)私寓
就宋駿業所鈎未完之稿細加斟酌竝城中各
處鈎畫完全恭呈
御覽欽惟我
皇上聖德神功遠超堯舜深仁愷澤覃被寰區三月十
八日恭逢
聖壽昌期快覩輿情慶祝歡聲雷動都會雲屯京城内
外凡祝
聖龍棚恭諷
萬壽經棚街衢巷陌眞如櫛比不可枚舉自馳道以至
宫城為
輦路經由之處
龍棚經棚共計五十餘所詠歌擊壤夾道紛陳燈幄
綵幢連宵匝布十七日
聖駕進宫
皇太后鳳輦前行我
皇上鑾輿徐駕
天潢列從
警蹕停傳
特許臣民仰瞻
天表
軫懷黎老遍
賜大酺斯皆曩古未聞惟我
聖朝獨盛者也維時
鹵簿之威儀
尚方之頒賚以及億萬人民之衆歡欣拜舞之誠計
算難窮形容莫罄(臣)粗諳筆墨豈易描摹今所
繪圖稿僅髣髴其萬一以紀盛事伏祈
皇上俯賜全覽其中有應行增改之處恭請
聖裁訓誨至圖中各處匾額對聯各體字樣擬派曹曰
瑛照式恭寫為此合行奏明謹
奏奉
旨萬壽圖畫得甚好無有更改處
︵字位過密無法显示︶(臣)趙等燦
︵字位過密無法显示︶(臣)趙弘燮
刑部雲南清吏司郎中(臣)趙之垣謹校刊
萬壽盛典初集卷四十
