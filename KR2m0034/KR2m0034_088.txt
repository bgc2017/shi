欽定四庫全書
萬壽盛典初集卷九十
歌頌三十(詞臣二十二)
萬壽詩(四言一首)
翰林院庶吉士(臣)鄂爾竒
維天則清維地則寧維
聖一之無為而成
聖人之生光昭萬古三才以參五德以伍祥紀慶雲靈
應華渚恭惟我
皇翼翼聖敬撫兹下民仁育義正德實性成道則天縱
澤被萬方厚生利用在昔九土僭濫猶多滇南
漠北戾氣違和
王師戡定永戢干戈山祗效順海不揚波黃支烏弋
靡敢為他於昭
聖武丕顯
皇猷克勤克儉曰哲曰謀
九重端拱六合胥周調元順化莫知其由夙夜維新厥
惟詩書周情孔思舜典禹謨為性為命實别其
區大哉乾元用契其符自彊不息文德覃敷彼
草有芝鳥有鳳凰凡兹動植猶兆嘉祥矧我臣
庶日覲
恩光華封有祝維壽且康繄昔聖神制為甲子為萬為
億紀以六十
聖人得之永以御世如環無端周而復始日之升矣月
之恒矣我
皇夀考不以歲紀凡在宇内如物蒙春匪曰頌祝各獻
其忱萬年
昌運三月嘉辰
睿算無疆夀我斯民
萬壽詩(七言律六首)
翰林院庶吉士(臣)覺羅名昌
昌時三月物華新繞電流虹叶令辰聲動嵩呼
開雉尾班齊華祝近龍鱗赤光上燭千門燦紫
氣平浮萬象春蓂葉全舒桃勝錦總迎
丹陛擁靈椿(其一)
萬年枝暖蔚青葱長映彤霞煥爛中翡翠旌旗
排禁柳琳琅珂珮簇宸楓
瑶圖凝極春秋盛
寶歷延綿福履崇岳牧拜颺懷
聖德金泥芝檢紀洪功(其二)
禧凝天保頌無疆夀域弘開被八荒瑞應禎符
彌海嶽歡騰歌舞合梯航候逢澹蕩和風扇景
際休明麗日長聽徹九霄稱
萬歲年年齊奉紫霞觴(其三)
咸韺韶濩奏鈞天控鶴驂鸞集列仙五嶽圖懸
丹闕上十洲賦獻
紫宸前星明南極連珠緯序應東皇敞
御筵縹緲琅璈諧寶瑟卿雲影裏祝
堯年(其四)
景運中天百福來鴻鈞旋轉象昭回恒春樹蔭
瑶階茂長樂花隨綵仗開浩蕩恩波涵太液沖
融御氣靄蓬萊
一人有慶歌昌熾風動時雍徧九垓(其五)
紫禁初聞曉漏聲千秋令節賀昇平天家慶洽宜春
苑朝列歡臨不夜城身惹
御香依玉案
恩霑湛露捧金莖(小臣)恭上升恒頌願比葵心向日傾
(其六)
萬壽詩(五言律十首)
翰林院庶吉士(臣)陶貞一
萬夀貞元日三春長養時鴻圖開
聖運
國祚永昌期北斗龍杓近東皇鸞輅隨五雲佳氣合
草木盡華滋(其一)
天縱生安聖猶勤稽古功典墳資左右道德貫鴻蒙馳
馭崆峒外探書委宛中惜陰符禹志行健本
宸聰(其二)
至孝光天壤推恩逮下民
深仁頻解網
厚澤每輸囷原隰桑麻徧圜扉雨露勻歡心同萬國含
氣識尊親(其三)
誰謂堂階隔
離明照萬端治惟求悃愊事勿避艱難細善都兼錄遐
陬敢自寬法廉咸奉
訓比俗共眠安(其四)
自昔河渠重横汾陋漢皇指麾勤日馭擘畫靜
瀾狂貢已輸天外居還奠海疆東南悉安堵
端拱坐明堂(其五)
塵掃諸方靖天開九域全三驅清朔漠一夕捲
烽煙崑水流源遠秋風唱凱旋從來弘
廟算高邁百王前(其六)
睿藻昭雲漢紛綸配典謨不須游夏贊合與日星俱金
鏡開千載殊囊攬八區
國門懸述作簪筆仰型模(其七)
開科賢禮重廣額
聖恩偏曠典垂千禩聲名被八埏珊瑚懸鐵網珠玉採
沉淵四海車書合衣冠賀
萬年(其八)
盛德敷隆治禎祥集
聖躬卿雲瞻化日春樹動和風位育乾元合
君臣一體同太平真有象處處祝華封(其九)
當陽逢泰運品物荷陶甄神嶽徵符瑞靈椿紀
大年謳吟塞寰宇繪畫負坤乾祇竊風人義長
歌天保篇(其十)
萬夀詩(五言排律二十四韻)
翰林院庶吉士(臣)李鍾僑
禹甸金甌固
堯年玉歷長蒼龍初建斗
紫極正當陽一氣洪鈞轉三才治化彰泰階符久奏景
運祿方將兌澤深江海乾維肅紀綱高卑陳禮
樂奎壁兆文章四表山河壯中街日月光休徵
綏福祉美報卜康彊宿耀聯珠景川呈五采祥
協風調竹律瑞草秀芝房綵列春城仗花開
御苑芳連甍鋪錦繡匝地沸笙簧綘縣騰三祝嵩呼徹
萬方負暄芹可獻擊壤力難忘喜溢都人士
恩流薄海疆慶霄霏沆瀣湛露滴汪洋聲教彌重譯威
靈暢八荒授時頒歷朔職貢集梯航戴日知葵
向瞻雲望羽翔卷阿同夀愷喜起共賡揚錫福
歸
皇極朝
天輯未央何由窺
帝載竊幸仰穹蒼綿祚滋純嘏弘休永莫量願從鵷鷺
末共進九霞觴
萬夀詩(五言排律四十韻)
翰林院庶吉士(臣)許鎮
帝御鴻圖遠天開景祚長東瀛凝瑞靄南極耀星芒赤
電徵生
聖榮河喜降祥萬邦逢泰運早歲握乾綱化日光千禩
春臺普八荒簡編曾未覩蠡管孰能量明旦勤
齋祓
郊壇薦璧璜百神咸受秩大祀必
親將忠厚惟由舊艱難豈暫忘瑶函修繼述金戺肅烝
嘗丹液晨調膳瓊膏晝捧觴孝能孚遠邇學更
徹微茫默會丘墳秘精研河洛藏立言垂琬琰
考古集縑緗筆蘊三辰秀書含二曜光鴻辭追
典誥雅韻叶宫商
天上奎文煥寰中
聖武彰龍旂收朔漠虎旅定西羌海嶠烽煙淨蠻溪瘴
雨涼太平波浩蕩至治澤汪洋屢發神倉粟頻
蠲比戶糧省耕勤命駕問俗遠乘航夾道鶯花
麗隨車雨露香歡呼迎
綵仗抃舞奉壺漿榖帛高年賜風謠太史颺懸旌興
士氣祝網右春陽疏瀹勞神算經營立巨防河
流承揵竹淮水靜陂塘再見平成績恒貽樂利
慶和聲鶯出谷翽羽鳳鳴岡籲俊門常闢掄才
網徧張膠庠多選彥巖穴解留良薄海風胥洽
中天運正昌松軒雲藹藹琪樹露瀼瀼日麗金
莖掌風和白玉堂謙冲還讓善恭儉自垂裳昌
熾今伊始升恒樂未央嵩呼儀肅穆韶奏韻鏗
鏘桃獻千年實芝呈萬歲芳願將天比夀長共
戴
君王
萬壽詩(七言截句三十首)
翰林院庶吉士(臣)俞鴻圖
九重宫闕影曈曨春曉紅雲
玉仗中拜舞盈廷歌
聖夀萬年寶歷日初東(其一)
普天率土被
恩濃窮髮均傳玉帛供珍重蒼生嵩祝意
聖朝何處不華封(其二)
東海仙人列綵幢西山爽氣映瑶窗弧南星出
當
金殿斗北漿流泛玉缸(其三)
妍暖風光淑景移萬年枝上日遲遲春臺共慶
昇平福中禁新𫝊樂愷詞(其四)
祥凝五曜固三微
睿慮猶勤在萬幾舉世盡臻仁夀域羲皇以上見應稀
(其五)
鳳蠟中宵照讀書丹經綠笥繞
宸居圖疇自有長生訣天保無勞頌九如(其六)
乾坤上瑞叶貞符刻玉何曾泰岱趨若使風雷
探秘冊鴻蒙闢後鞏璇圖(其七)
紛紛鑿齒與雕題歡上
彤墀雜拜稽也學繁星爭拱極
君王禔福與天齊(其八)
西苑沙平淨
御街華燈錦幔入林排千官拜舞迎
仙仗一片宫雲罩綠槐(其九)
濟濟龐眉介
夀來九衢歡笑沸如雷就中獨有方瞳客預喜他時到
萬回(其十)
鳳紀曾看爛漫春扶輿品物樂鴻鈞年年三月
鶯花裏開徧羣芳祝
聖人(其十一)
阿閣威禽六翼文郊棷仁獸五蹄羣
盛朝瑞應紛難紀又有金芝出五雲(其十二)
大地霑濡浩蕩恩慇懃父老話深村願將四海
無窮算輸與天工奉
至尊(其十三)
畫鼓朱旗出上闌
天家令節許人看千重瑞靄連金闕百囀流鶯擁
玉鑾(其十四)
鳳詔頻看異數頒無窮膏澤播人寰
恩波汪濊真如海浩瀚長流四極間(其十五)
萬夀科開蕊榜懸十年一度例求賢杏花才唱嘉賓句
桂苑旋逢燒尾筵(其十六)
花宫祝
聖異香飄寶樹祥煙燭綘霄禮徧金仙無量夀梵音處
處雜簫韶(其十七)
厚澤鴻鈞六宇包爭看木鳳下螭坳唐虞時節
雍熙象那得如今徧樂郊(其十八)
列仙同日響雲璈鸞鶴廻翔
黼座高為說綏山好花實相將新試摘蟠桃(其十九)
馳道芊綿長碧莎偏承
玉輦此經過由來瑞氣加纖卉倍較他時翠色多(其)
(二十)
仙液華腴色勝霞菖蒲九節樹三花太平内宴
多珍異不數安期棗似瓜(其二十一)
九階三陛集冠裳雉扇鷄翹帶曙光仗得
至尊餘景福
彤墀長此效賡颺(其二十二)
請崇鴻號愜輿情
聖德謙冲未許行草野漫思歌
帝力如天自古莫能名(其二十三)
深宫宵旰萬方寧瑞應時時滿
禁庭向曉宫爐煙裊處結成寶篆字長齡(其二十)
(四)
紫微佳氣日升騰靄靄晴光碧宇澄遥向殊躔
觀法象泰階南極盡祥徵(其二十五)
蓬萊水外閬風樓宫闕金銀煥十洲中有仙人
臨海屋每逢
聖算為添籌(其二十六)
寶月光含卍字深人天萬古永欽心九州要識
當今佛手握金輪盡照臨(其二十七)
㢲風解雨徧
恩覃萬有含生盡樂湛莫不尊親戴
高厚清寧定位獨參三(其二十八)
聖朝喜起及堂廉四海蓬茅慶養恬令德宜民受天祜
萬斯年祿
一人兼(其二十九)
鳳凰池上著朝衫染翰鳴珂少長咸身際勲華
觀上夀長依鷺序捧芝函(其三十)
萬夀盛典初集卷九十
