欽定四庫全書
萬壽盛典初集卷二十八
恩賚四(加恩耆舊二)
五月初十日丙戌
車駕幸熱河原任尚書宋犖徐潮王鴻緒許汝霖徐元
正等跪送道左辭歸田里
上止輦慰諭
特賜宋犖
御製詩一章以寵其行
是日原任吏部尚書加授太子少師宋犖吏部
尚書徐潮戶部尚書王鴻緒禮部尚書許汝霖
工部尚書徐元正禮部侍郎加授工部尚書太
子少傅田種玉吏部侍郎李錄予仇兆鰲工部
侍郎李元振彭會淇内閣學士王之樞顧悅履
副都御史勞之辨浙閩總督梁鼐福建廵撫宫
夢仁等於清河送
駕跪列道左
上命停輦諸臣啟奏臣民恭祝
萬壽集輦下者數萬人
天恩普被而(臣)等蒙恩最渥寵賜逾涯今(臣)等恭送
聖駕後即各歸田里歌詠太平惟有晨夕頌祝
萬壽無疆託
聖主恩庇十年之後復來叩
萬壽七旬(臣)等亦皆八十九十復得瞻仰
天顔此(臣)等之至願也
上笑云爾等必來復
命宋犖至輦旁
賜御書御製七言律詩一首受祉林泉頤養年世家耆
德自天全少時佩劍登三殿久任蘇臺撫九阡行儉
銓衡有令譽拔才籲俊入清篇修齡善得人間夀雪
作鬚眉興欲仙跋云吏部尚書引年致仕宋犖因朕
六旬夀慶祝來京事畢五月内回本鄉朕念舊臣特
書七言律一首以紀其盛云爾宋犖跪領奏云(臣)蒙
賜宴
賜衣冠寳硯已屬殊榮而
手賜御觴秩晉宫師並給
誥命尤為前史所無至請
安之日幼子邀
恩授職且
賜秘書上藥及魚乾鹿乾哈密瓜榛子松子口外蜜餞
果品等物今復蒙
賜御製詩章
天恩稠叠莫與倫比銘刻心版口不能言隨九叩謝
恩而退諸臣亦無不感頌
皇上眷舊隆恩如同身受焉
二十五日辛丑追叙功牌荆州將軍達爾占等加
授世職有差
五月二十一日吏部尚書(臣)富寧安等
題為欽奉
恩詔事准兵部具題咨稱内開本部議得荆州將軍達
爾占疏稱自軍前行走以來未逢失機之處惟
看守雲南城門牽連獲罪將效力所得功牌盡
行革去雖不准叙功但蒙
聖主洪恩歴用優陞授為將軍之職
聖主屢問效力行走之處將效力微勞仰祈
睿鑒交與該部存案等因具題前來查達爾占係二等
阿思哈尼番出征廣東廣西雲南等處所得功
牌交與吏部議叙具題將達爾占由二等阿思
哈尼哈番加一拜他喇布勒哈番授為一等阿
思哈尼哈番又一拖沙喇哈番因看守雲南城
門不准給職今康熙五十二年三月十八日
恩詔内開一先年出征人内有功牌應得官者除抵軍
罪外其守雲南城及在隴州控告不准叙功人等所
存無幾今皆老邁不能效力兹遇覃恩著兵部查明
仍行補叙欽此欽遵將軍達爾占出征廣東廣西雲
南等處效力所得功牌交與吏部議叙等因於
康熙五十二年四月二十七日題本月二十九
日奉
旨依議欽此欽遵將達爾占所得功牌移咨吏部議叙
等因前來應將達爾占出征廣東廣西雲南等
處所得頭等第一功牌三箇頭等功牌一箇三
等功牌一箇末等功牌一箇仍照前議叙由二
等阿思哈尼哈番加一拜他喇布勒哈番授為
一等阿思哈尼哈番又一拖沙喇哈番可也本
月二十五日奉
旨依議
吏部尚書(臣)富寧安等
題為欽奉
恩詔事准兵部具題咨稱内開鑲紅旗原任拖沙喇哈番
費雅漢叩
閽状稱康熙十三年平定四川陜西等處所得功牌
俱存案在部於十五年回兵軍前帶來檔案内
因錯寫兵丁郭思太名字將自行效力所得拖
沙喇哈番革去在四川陜西等處效力所得功
牌一并不准叙功等因叩
閽奉
旨將費雅漢效力之處交與該部議叙具題欽此查費
雅漢於康熙十三年出征四川陜西等處所得
功牌俱各在案今恭遇
皇上六旬大慶奉
旨查六旬以上大臣官員給還原品内費雅漢已經給
還原品其革職之處無容議外費雅漢出征陜
西四川等處所得功牌交與吏部議叙等因於
康熙五十二年五月初三日題本月初五日奉
旨依議欽此欽遵將費雅漢所得功牌移送吏部議叙
等因前來應將費雅漢出征陜西四川等處所
得頭等功牌三個二等功牌一箇三等功牌一
箇四等功牌一箇五等功牌一箇照例由空銜
授為拖沙喇哈番可也奉
旨依議
十二月初九日壬午追叙功牌八旗將校加授
世職有差
十二月初五日吏部尚書(臣)富寧安等
題為欽奉
恩詔事准兵部具題咨稱恭遇康熙五十二年三月十
八日
恩詔内開一先年出征人内有功牌應得官者除抵軍
罪外其守雲南城及在隴州控告不准叙功人等所
存無幾今皆老邁不能效力兹遇覃恩著兵部查明
仍行補叙欽此欽遵今八旗查送看守雲南城門檔
案有名鑲黃旗部委蘇喇章京常夀正白旗一
等阿達哈哈番兼一拖沙喇哈番部委夸蘭大
趙三部委夸蘭大馬奇部委恭領葛伊圖正紅
旗部委參領司川鑲白旗拖沙喇哈番部委恭
領陳廷章鑲紅旗委署蘇喇章京永吉納正藍
旗部委夸蘭大春對八人出征雲南陜西等處
效力所得功牌先經咨送吏部將伊等所得功
牌議叙應得官者因看守雲南城門不准給職
在案今
聖主洪恩看守雲南城門不准叙功人員准補叙功欽
此將常夀等功牌仍咨送吏部議叙等因康熙
五十二年八月十一日題本月十六日奉
旨依議欽此欽遵將常夀趙三馬奇葛伊圖司川陳廷
章永吉納春對八人功牌一併咨送前來查康
熙二十五年將在雲南等處所得效力功牌人
員本部照例議叙給職等因具題奉
旨依議常夀馬奇永吉納春對趙三陳廷章葛伊圖俱
不准給職欽遵在案看守雲南城門檔内有常
夀等七人之名其授拜他喇布勒哈番之部委
恭領正紅旗司川因看守偽譜房屋於康熙二
十六年七月内將所給拜他喇布勒哈番革退
今准兵部咨送常壽等七人出征雲南等處所
得功牌應將常夀馬竒葛伊圖陳廷章永吉納
春對六人仍照康熙二十五年議叙具題俱由
空銜授為拖沙喇哈番此内陳廷章永吉納本
身現有拖沙喇哈番歸併俱授為拜他喇布勒
哈番又正白旗一等阿達哈哈番兼一拖沙喇
哈番趙三出征陜西雲南召磨多地方所得功
牌歸併議叙應給與拜他喇布勒哈番趙三於
康熙二十六年
恩詔既給拖沙喇哈番不便將召磨多所得功牌歸并
給與拜他喇布勒哈番仍照康熙二十五年議
叙具題授為拖沙喇哈番趙三本身現有三等
阿思哈尼哈番再加一拖沙喇哈番授為二等
阿思哈尼哈番正紅旗部委參領司川出征雲
南等處所得功牌亦照康熙二十五年議叙具
題由空銜授為拜他喇布勒哈番可也本月初
九日奉
旨依議
吏部尚書(臣)富寧安等
題為欽奉
恩詔事准兵部具題咨稱恭遇康熙五十二年三月十
八日
恩詔内開一先年出征人内有功牌應得官者除抵軍
罪外其守雲南城及在隴州控告不准叙功人等所
存無幾今皆老邁不能效力兹遇覃恩著兵部查明
仍行補叙欽此欽遵今八旗查送隴州控告不准叙
功正黃旗委署護軍校海都正白旗部委恭領
塞龍格正藍旗部委護軍參領塞克西部委恭
領星格禮出征四川陜西等處所得功牌先在
隴州控告不准叙功今蒙
聖主洪恩隴州控告不准叙功人員准補叙功欽此將
海都等功牌移咨吏部議叙等因於康熙五十
二年八月十一日題本月十六日奉
旨依議欽此欽遵將海都等功牌一并咨送前來應將正
黃旗護軍海都正藍旗部委護軍恭領塞克西
出征四川陜西等處所得功牌照例議叙由空
銜授為拜他喇布勒哈番正白旗部委恭領塞
隆格正藍旗部委參領星格禮出征四川陜西
等處所得功牌照例議叙由空銜授為拖沙喇
哈番可也奉
旨依議
吏部尚書(臣)富寧安等
題為欽奉
恩詔事准兵部具題咨稱恭遇康熙五十二年三月十
八日
恩詔内開一先年出征人内有功牌應得官者除抵軍
罪外其守雲南城及在隴州控告不准叙功人等所
存無幾今皆老邁不能效力兹遇覃恩著兵部查明
仍行補叙欽此欽遵今八旗查送因隴州控告不准
叙功前進兵丁鑲白旗護軍費雅思哈出征四
川陜西等處所得功牌先在隴州控告不准叙
功今蒙
聖主隆恩隴州控告不准叙功前進兵丁准補議叙欽
此將費雅思哈功牌咨送吏部議叙授職等因
於康熙五十二年八月十一日題本月十六日
奉
旨依議欽此欽遵將費雅思哈一併咨送前來應將費
雅思哈出征四川陜西所得第一前進功牌二
箇第二前進功牌二箇照例議叙由空銜授為
拖沙喇哈番可也奉
旨依議
(臣)等伏覩
皇上御極以來奬忠酬庸榮及其先賞延於世而於耆
舊大臣恩禮尤篤至是
聖壽昌期致政之臣赴
闕朝賀既破格加恩而宥過錄功存亡繼絶恢文武
之路續河山之封洵曠世而一遇也盤庚之篇
曰圖任舊人又曰人惟求舊詩小序曰伐木燕
故舊也故舊不遺則民德歸厚周官冡宰以八
統馭萬民二曰敬故司寇以八辟麗邦灋二曰
議故春秋傳曰善善及子孫凡此皆忠厚之風
惇大之本也蓋所謂舊臣者有二或少壯從政
迄於衰老引年辭職旋車里門或祖父立功澤
及後裔俾守世祀與國咸休故西漢酇留之風
世世勿絶東漢鄧馮之覲歡如平生懿典隆文
光耀史策然蒙恩者代不數人推恩者朝不數
事若乃一時詔令萬慮周詳不遺數世之勤用
樹百年之計盖未之見也
皇上大智如神至仁如天深識偉度跨越千古當行慶
之時先棄過之令滿漢文武以詿誤罷職者年
六十以上一體給復所以惜老成也身來覲則
並令入朝齒及格則均與錫宴命服朱紫再入
班聫鬚眉蒼皓上邀饋□所以昭慈惠也爰念
世祖舊臣隆以師保則由今全盛之日而追踐阼之初又
念
太祖
太宗舊臣續其世封則更從踐阼之年而遡開國之始宋
犖田種玉年皆逾八十晚荷殊榮五大臣十六扎
爾固齊子孫以罪廢者仍登仕版此非關一身
一家之私慶也
皇上仁孝性成規模宏遠極錫類之藹惻緬創業之艱
難是以卑崇階而不疑推懋賞而不恡也至於
致政大臣悉予封蔭封疆舊僚並從所請亦以
廣孝治天下之仁追錄勲伐補叙功牌廢將退
卒重沐新命亦以明安不忘危之義當此時也
聞命至於震驚旁觀為之感泣傳播遠近習為
美談皆我
皇上遠覽獨斷本於至誠舉念則上下千年行事則斟
酌百代夫是故降非常之寵而衆望協符施不
報之恩而人心讋服美善咸集天下歸誠焉杜
鄴曰内恕之君樂繼絶世歐陽修曰有舊有勞
褒寵優異以今相凖殆遠過之蓋不獨集祉於
壽耉流澤於私門凡以風臣子之盡心著
國家之令典休聲鴻烈傳之永永無極矣
萬壽盛典初集卷二十八
