欽定四庫全書
萬夀盛典初集卷三十
恩賚五(蠲賦二)
巡撫直隸等處地方管轄紫荆密雲等關隘贊
理軍務兼理糧餉都察院右副都御史世襲一
等精竒尼哈番加九級(臣)趙弘燮謹
題為欽奉
上諭事據直隸守道參政(臣)李毓柱詳稱直屬五十年
地丁錢糧欽奉
上諭通行蠲免并歴年舊欠亦盡免徵奉文到日一時
巽命風行歡聲雷動欽惟我
皇上御極五十年來深仁厚澤如天地之無不覆載如
日月之無不照臨崇節儉於一身思飢溺於天
下今又將通天下錢糧蠲免一周稽唐虞之世
一夫無不得所未聞終歲無徵考三代以還斗
米亦有三錢幾見輪年免賦況直屬地方被
澤獨先蒙
恩最近歴年之補助河海同深此日之蠲除丘山並厚
軍民感戴仰
帝德而難名紳士謳歌祝
聖夀於罔極積天下之福以為福遠邁軒昊之輿圖散
天下之財以為財永逾商周之歷數既據各道
府紳衿士民合詞恭謝
天恩理合據實轉請代
題以達輿情等因到(臣)該(臣)竊查
京師為
王化之首雨露常霑直隸乃萬國之基陽春先到欽惟
我
皇上
恩同天地
德邁唐虞大小共戴生成遐邇咸臻熙皥數十年來
四海昇平萬民樂業考之史冊實所罕見猶蒙
皇上時厪宵旰節用愛民蠲賑頻施不啻萬萬率土羣
黎固已備極休養共安袵席而直屬人民幸生
畿輔屢年受
恩較之他省尤深尤渥兹復蒙
聖德汪洋
恩綸渙汗自明年康熙五十年始將天下錢糧三年内
蠲免一周歴年舊欠并免催征此誠有加無已
之
隆施萬古難逢之
曠典直隸士民首沐
恩膏歡呼特甚臣准部咨欽遵刊示遍行曉諭并嚴飭
地方官實心奉行去後兹據順天等九府屬士
民各稱黃童白叟歡聲動地家家感戴
皇仁戶戶謳歌
帝德但
聖恩浩蕩無由仰報惟有額手歡呼敬祝
萬夀於無疆等情公懇道府李毓柱等詳請代
題事出士民感激眞誠不敢壅於
上聞(臣)謹恭疏代
題伏乞
睿鑒施行
奉天府府尹(臣)廖騰煃謹
題為
皇仁浩蕩萬姓歡呼恭疏代謝
天恩事竊惟奉天黎庶幸生
發祥之地長沐
覆幬之仁我
皇上恩膏翔洽感召天和連年秋斂俱慶盈寧今歲西
成尤稱豐穰民之樂堯天而歌舜日者比戶皆
然今又將康熙五十年地丁錢糧各省盡皆蠲
免奉天州縣一體免徵(臣)接准部咨隨即刊示
徧行曉諭奉錦九州縣家家忭舞戶戶歡呼咸
誦
皇仁之汪濊齊祝
聖夀於無疆紳士里民葉珍文等焚香匍匐環集(臣)署
懇具
題代謝
天恩(臣)謹率領在城大小各官并紳士里民人等望
闕叩頭謝
恩訖所有輿情歡躍陳情代謝眞誠理合具題
上聞伏乞
皇上睿鑒施行
總理糧儲提督軍務巡撫江寧等處地方都察
院右僉都御史革職留任(臣)張伯行謹
題為
帝德獨隆千古
皇仁廣被寰區謹據輿情恭陳
天聽事據江蘇等八府州蘇太等十衞紳衿軍民彭會
淇等呈稱伏惟我
皇上
化嫓勳華
功兼謨烈統三才而立極念切阜民撫六合以為家
心誠保赤獨我江南尤深
帝眷留漕發賑動帑濬河蠲賦蠲租賜粟賜帛茅屋窮
簷久已同霑
聖澤黃童白叟於今復被
皇恩欽奉
恩綸特頒
曠典蠲積年之夙逋免來歲之新條慶溢江沱歡騰海
澨伏願
聖夀天齊綿綿甲子
皇圖地久永永春秋集太和於盛世呈上瑞於昌時永
享昇平長臻富庶末忱無由上達環叩代疏奏
謝等情據此該(臣)看得江蘇等屬為財賦重地
仰荷
皇仁眷顧疊沛
恩膏旱潦偶聞必蠲租而發賑蓄洩有備更發帑以濬
河加之留漕減糶發粟賜帛久已老安少懷無
一夫不獲其所矣今又特頒
上諭將康熙五十二年地畞人丁并歴年舊欠銀兩并
著免徵前署撫臣王度昭接准部咨檄飭江蘇
布政司暨江南都使司一體欽遵并刊刻告示
徧行曉諭務使遐邇咸知均霑實惠去後兹據
布政司金世揚都司章秉法詳報八屬軍民感
頌情由轉請
題謝前來欽惟我
皇上
仁弘九有
澤徧八埏薄海均荷
博施環江倍蒙
大賚兹者欽承
上諭預蠲來歲新條并免歴年舊逋催科無擾軍民忭
舞於
堯天耕鑿有資童叟謳吟於
舜日將見餘三餘九比屋盈寧皆由蠲舊蠲新頻年優
恤焚香而祝
萬夀者自祖徂孫望
闕而頌三多者摩肩接踵(臣)蒙
聖恩復撫江蘇蒞任之日各屬紳士軍民環赴(臣)署籲
請代
題恭謝
天恩(臣)謹會同總督(臣)赫夀合詞具
題伏乞
睿鑒施行
巡撫安徽寧池太廬鳳滁和廣等處地方提督
軍務都察院右副都御史加四級紀錄八次(臣)
梁世勲謹
題為
皇仁疊沛萬姓歡呼(臣)謹據情具
題恭謝
天恩事據安徽等各府州屬紳衿士民孫元衡等呈為
皇恩浩蕩蠲免錢糧十郡歡騰懇乞代
題事竊惟上膺天禄我
后宜享貢賦於萬方下切民瘼
聖主每播恩施於九土恭遇
籌添海屋忻看
澤沛江村正供蠲而百室寧十郡被倉箱之澤夙逋
免而九歌敘兆民鮮箕斗之嗟
隆恩與
萬夀俱長士民踴躍
大德偕一陽並至里巷歡呼元衡等恭逢
盛世快覩
殊恩布澤施仁薄海仰昇平之化蠲租減賦羣黎蒙樂
利之休共戴
堯天敢忘封祝緣輿情未能上達謹叩代
題謝
恩以達微忱等情到(臣)據此該(臣)看得賦稅原一定之
舊章蠲免實非常之
曠典我
皇上軫念民生頻蠲租賦凡屬編氓固已久霑樂利矣
今荷
皇仁浩蕩特沛
恩綸率土正供三年之内全免一周安徽所屬康熙五
十二年應徵地丁銀兩欽奉
上諭俱著察明全免歴年舊欠亦并免徵(臣)接准部咨
隨即檄行所屬一體欽遵去後今據闔屬紳衿
軍民環擁(臣)署咸稱恭逢
盛世疊沐
皇恩
聖德汪洋有加無已扶老攜幼頂謝
天恩齊祝
萬夀無疆懇(臣)代
題并據布都二司暨安徽等十府州縣具詳前來(臣)
身在地方目覩輿情眞切不敢壅於
上聞謹會同帶理江南江西總督印務江西撫臣郎廷
極合詞具
題伏乞
皇上睿鑒施行
護理浙江巡撫印務浙江等處承宣布政使司
布政使加四級(臣)徐欐謹
題為
聖主愛養彌弘臣民受恩無既籲懇代
題恭謝
天恩事據杭處等十一府屬紳衿徐潮等合詞呈稱為
聖澤同天
皇仁廣被特請代
題恭謝
天恩事欽惟我
皇上
德備中和
心存胞與大天保而居位備集九如體皇極以建中
用敷百福殿書無逸見家室之盈寧圖繪豳風
厪農桑之耕織垂衣裳而治遠近默運於一心
受玉帛以朝大小咸歸於五服恤艱難於赤縣
恩膏徧春夏秋冬普臨照於蒼黎政教暨東西
南北禹甸周疆之内浹髓淪肌堯天舜日之中
含哺鼓腹允臻至治莫罄名言惟浙省夙號沃
饒為財賦膏腴之藪今越地久安耕鑿有民物
安阜之休傳
警蹕而遙臨澤已周乎萬姓念雨暘之未若恩又沛
乎
九重省斂省耕快巡行之盛舉議蠲議賑傳補助之休
風九年蓄而世躋春臺百萬家之炊煙相接八
蜡通而人登夀域十一郡之戶口咸寧洵至德
之無加實生民之罕覯乃者留有餘以逮下更
煩
睿慮之周詳務實惠以與民再見
聖恩之汪濊頒
詔徧加於直省蠲租首及乎浙江吏胥跡絶溝塍催科
不擾雞犬聲聞廬舍逋欠皆停留白粲於官倉
粒粒啄殘鸚鵡減朱提於
國課家家飽過蟫魚釀酒炰羔千村樂歲烹葵剝棗
萬井同春山農澤農地農共熙熙而皥皥五榖
九榖百榖皆翼翼而芃芃臣懷愛日之忱民效
呼嵩之祝伏願
一人有慶樂太平者水永金甌
萬夀無疆頌屢豐者綿綿玉歷情深感切藉封章以謝
帝德之彌殷歲泰年豐望入告以動
天顔之有喜葵心傾吐皆在
奏疏之中鳩杖優游竊附謳歌之後等情又據闔屬
耆民王國瑞等呈為
聖恩浩蕩如天萬姓歡呼動地謹抒下情籲請代
題恭謝
天恩事呈稱欽惟我
皇上
治秉一中
功隆兩大
恩波益溥三載而遠近全蠲
德澤彌深一歲而舊新並免快覩
九重綸綍欣聞兩浙謳歌物阜民安即是太平有象河
清海晏咸賡
萬夀無疆(瑞)等恭逢
聖主幸被陽春浹髓淪肌難酬
高厚伏乞代謝以伸輿悃等情又據杭州前右紹寧台
温處等八衞嘉湖衢嚴海五所呈請據各衞所
屯運伍老軍丁趙恩潘美等呈稱欽惟我
皇上
大德弘敷
至仁廣被疊沛恩膏處處塗歌巷舞羣霑雨露人人
刻骨銘心今又蒙
特旨念切軍民將五十年額賦
勅賜全蠲歴年舊欠又復免徵
聖恩疊沛如天萬姓歡聲震地惟願千秋益永共慶
萬夀無疆備瀝下情頂謝伏乞據情轉詳
題達等情到(臣)據此該(臣)看得補助偶行尚喧傳於
夏諺田租減半猶誌美於漢書未有屢蠲屢賑
愈久愈加如我
皇上之愛養勤恤誠千古所罕覯者也浙省康熙四十
八年錢糧曾蒙蠲免今又蠲免五十年錢糧三
載之中兩載被澤康熙四十五六七年舊欠分
年帶征今又免徵歴年舊欠一歲之内數歲霑
恩有司省催科必勞心於撫字萬姓皆温飽寧
致慮乎飢寒是以十一府之紳衿士民八衞五
所之運丁屯伍莫不歡聲震天咸仰
一人有慶頓首動地共祝
萬夀無疆將見金甌永固毋庸卜世而卜年玉歷綿長
允矣如帶而如礪
綸音徧布率土均歡兹據布政使徐欐掌印都司繆肇
祺詳請代謝
天恩前來(臣)謹會同署福浙總督事務福州將軍(臣)祖
良璧合詞具
題伏乞
皇上睿鑒施行
巡撫湖廣等處地方兼提督軍務都察院右副
都御史加五級降一級(臣)劉殿衡謹
題為蠲免疊沛
皇仁臣民頂戴彌篤公懇詳請
題謝上達輿情事據布政使司布政使張聖猷都使
司郭大受詳據武昌等八府十二衞所紳衿耆
庶張希良等呈稱竊惟
聖澤汪洋雨露不遺夫三楚民情眞切嵩呼望達於
九重我
皇上
六合為家
萬民同體凡海内黎庶靡不含哺鼓腹共樂雍熙而
聖心軫念民生有加無已各省錢糧次第蠲免不特近
代所罕覯實為曠古所未聞至楚地濱江帶湖
幅員遼闊前康熙四十四年荷蒙
恩綸下沛將楚省四十五年正供槩予蠲免未完逋欠
並停徵輸嗣又特奉
上諭將康熙四十三年以前未完錢糧通行豁免三楚
臣民業已感戴
皇恩刻骨銘心矣今五十一年應徵地丁銀兩復蒙
上諭全免并歴年舊欠俱著免徵
綸音甫下歡頌徧騰江漢之間既庶而富荆襄以上實
盈且寧全楚老幼人民靡不遙瞻
北闕稽首拜颺共祝
聖夀無疆特此公籲轉請代
題恭謝以達微忱等情到(臣)該(臣)看得則壤成賦為
從來惟正之常供下令免租乃自古偶行之曠
典從未有
湛恩大沛至再至三
愷澤弘敷自近自遠如
今日者也欽惟我
皇上
九圍化溥
一統仁涵
宵旰日勤知耕織乃足民之本
雨暘時警念農桑為生物之原惟兹三楚編氓尤荷
九重軫恤前於康熙四十四五兩年疊奉
恩綸蠲除四十五年地丁銀米豁免四十三年以前未
完錢糧固己家霑戶被莫不戴德含恩矣今又
特頒
上諭將康熙五十一年地丁銀兩通行全免歴年舊欠
俱著免徵(臣)接准部咨遵即徧示曉諭黃童白
叟沐
綸音之屢渙羣皆巷舞衢歌窮谷深山感
聖澤之頻施咸效嵩呼華祝兹據湖北紳士軍民合詞
公籲
題謝前來(臣)敢不據實
上聞謹會同督臣鄂海具疏代
題恭謝
天恩伏乞
皇上睿鑒施行
巡撫偏沅等處地方提督軍務兼理糧餉都察
院右副都御史(臣)潘宗洛謹
題為
聖主普沛恩膏兆姓徧霑德澤伏陳謝悃懇達輿情事
據湖南布政使佟國勷湖廣都使司郭大受詳
據長沙等七府二州七衞紳士軍民黃中理等
呈稱欽惟我
皇上
駿德遐昌益勵厚生之政
鴻圖鞏固屢弘恤下之仁固己六宇均霑雨露萬方
同煦陽和矣兹乃特沛
恩綸大施
惠愷將康熙五十一年地丁錢糧全免歴年舊欠俱著
免徵於時聞
命自天歡呼匝地惟是湖南地方屆百粤之衝湖山繡
錯接五嶺之峻民苖雜居久勞宵衣旰食之心
漸臻解愠阜財之盛食毛踐土羣知惟正宜輸
仰秣懷芻共荷太平有本猶且
周咨下隠廣錫弘恩從此僻壤遐陬不聞追呼之小
吏將見飲和食德遙同鼓腹之盛時(理)等地處
南疆星拱
北極衡山開夀域學嵩呼以歌頌萬年洞庭挹恩波
望海若而朝宗百谷值此淪肌浹髓孰不鏤骨
銘心但鰲戴有懷蟲鳴莫達伏乞俯徇下悃恩
賜轉詳上達等情到(臣)欽惟我
皇上
明並照臨
仁同覆載雨露之澤萬物循環無窮元氣之育羣生
周流不息六合至廣撫綏無異一家兆庶至多
痌瘝實同四體蠲租之
詔屢下賜賑之典頻施顧猶大施德政特沛
恩綸凡此率土正供盡於三年周免湖南所屬五十一
年應徵地畞人丁銀兩察明全免并歴年舊欠
俱著免徵(臣)接准部咨即欽遵出示并檄藩閫
二司通行闔屬徧為曉諭深山窮谷罔不周知
鑿井耕田誰非食德歡呼載道惟願
聖夀之無疆頂祝盈庭共慶太平之至盛兹據湖南所
屬七府二州七衛紳士軍民公願
題謝前來(臣)敢不據實
上聞謹會同湖廣總督臣鄂海合詞具
題恭謝
天恩伏祈
皇上睿鑒施行
巡撫陜西等處地方贊理軍務都察院右副都
御史加三級紀錄十次(臣)永泰謹
題為籲請代
題恭請
天恩事據西延鳳漢四府興安一州各屬紳士軍民梁
鼐等呈稱世際郅隆黎民久遂含哺之樂時逢
豫順蒼生已登袵席之安
皇上猶夙夜孜孜勤圖利濟至我三秦百姓尤加軫恤
於康熙四十二五年間將一應未完地丁錢糧
特恩蠲免十年之内浩蕩恩波已蒙再沛今又仰荷
皇仁將五十一年錢糧并歴年積欠皆蠲免免徵眞千
古未有之
殊恩也(鼐)等幸生
聖世舉家銜感萬姓同心惟有朝夕焚香頂祝
天子萬夀無疆而已但
九重高遠輿情不克上達懇祈轉申繕疏代陳等情到
(臣)恭惟
皇上御極五十年宵旰靡寧時切民隠薄以自奉務崇
儉約之風厚以養民屢布寬仁之政或一年而
蠲數省或一省而蠲數年蠲發之數何止億萬
金錢而
皇上惓惓軫恤之意猶恐一夫不獲其所迺因戶口日
繁食用或未殷阜特沛
恩綸以五十年為始將天下錢糧於三年之内通免一
周將使僻壤遐陬戶戶享豐亨之福茅簷蔀屋
人人登仁夀之年似此
天高地厚之恩誠為亘古所未有也兹康熙五十一年
陜屬地畞人丁額徵銀兩并歴年舊欠銀兩欽
奉
諭旨盡行豁免隨即徧示曉諭闔屬紳衿士民黃童白
叟無不踴躍歡呼焚香頂祝
聖天子夀同天地景福無疆今據士民籲請代
題恭謝
天恩等因前來相應會同督臣殷太合詞具
題伏乞
皇上睿鑒施行
巡撫甘肅寧夏臨鞏等處地方贊理軍務兼理
茶馬都察院右副都御史臣岳拜謹
題為
皇仁大沛萬姓歡騰懇請代
題恭謝
天恩事據蘭州廳衞闔屬紳衿士民劉雲&KR0008;等公呈為
弘恩普被萬方感德尤切邊土恭陳謝悃仰祈
上達事恭遇我
皇上御極五十年文德武功蟠天際地深仁厚澤浹髓
淪肌而猶旰食宵衣厪念窮簷蠲租發帑已逾
萬萬之數兹復誕敷雨露親渙
恩綸蠲免五十一年地丁又免從前積年民欠恩深滄
海舉東西朔南之所屆無一或遺惠徧陽春自
唐虞商周迄於今適逢未有(&KR0008;)等身處邊陲親
承
曠典五十年以前坐享歲月昇平安如磐石億萬載以
後永沐恩波浩蕩德若川流惟有比戶焚香瞻
雲就日頂祝
聖夀之無疆益鞏
皇圖於萬禩為此連名陳謝仰祈轉達
天聽等情到(臣)欽惟我
皇上
仁同天地
德邁唐虞
施古帝王未普之恩
徧今海宇無疆之澤甘肅地處邊陲向賴
皇上洪福比年以來五榖豐登萬姓樂業今復奉
上諭將甘肅五十一年地丁銀兩通行全免并歴年舊
欠亦俱免徵
隆恩浩蕩有加無已(臣)接准部文敬將
上諭恭刊印刷徧示城郭鄉村深山窮谷咸使周知隨
據闔屬紳衿士庶懇請代
題前來(臣)以輿情眞切不敢壅於
上聞謹會同川陜督臣殷太合詞具
題伏乞
皇上睿鑒施行
萬夀盛典初集卷三十
