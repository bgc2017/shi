欽定四庫全書
萬夀盛典初集卷十一
典禮二(鑾儀一)
康熙五十二年三月十七日甲午
上自
暢春園還
宫設鹵簿大駕
乘凉步輦時遠方臣民結綵棚慶祝
萬夀夹道數十里咸得瞻依
儀仗仰覲
天顔慶為希遘焉
三月十六日鑾儀衛啓奏本月十七日
皇上進宫時將凉步輦備於正門前自
景山西門坐轎進
神武門入
宫擡輦校尉𣲖作十班
鑾駕自
暢春園正門起擺至西華門外止立於兩邊
皇城下玉輅等輦及駝寶象亦預先在
皇城下遠遠擺立又奉
旨朕十八日駕行鑾駕既擺殿前駕行時恐擺不及停
其擺設欽此出外
鑾駕
殿前不擺
駕行時擺設預備十六人亮轎等因繕摺交與奏事治
儀正傻子員外郎雙全等轉奏奉
旨依議
大駕鹵簿先開路象四分列道左右
次寶瓶象五繡韂金鞍上負寶瓶道左右各一
中道一又左右各一
次大馬輦一乘高一丈二尺五寸九分闊八尺
九寸五分輦上平盤板前後車櫺并雁翅及四
垂如意滴珠板其下轅三條皆硃紅漆轅各長
二丈五寸九分用鍍金銅龍頭龍尾龍鱗葉片
裝釘前施硃紅油馬搭攀皮一條平盤左右下
護泥板及車輪二貫軸一每輪輻十有八條皆
硃紅漆周圍輞全各以抹金鈒花銅葉片装釘
輪内車心各一用抹金銅鈒蓮花瓣輪盤裝釘
軸首左右各用銕插拴一箇以抹金銅鈒龍頂
管心裝釘軸中纏黃絨駕轅等索面至地三尺
四寸五分輦亭高六尺四寸九分硃紅漆四柱
各長五尺五寸四分檻座高九寸五分其上四
周木雕沉香色描金雲板十二片其下亦如之
門高五尺九分闊二尺四寸五分左右門闊二
尺二寸五分前并左右各槅二扇後槅三扇明
栨全皆硃紅漆抹金銅鈒花葉片裝釘槅心編
黃線縧穿亭内編黃線縧穿硃紅漆匡軟座黃
線墜座大索四條座下蓮花墜石軟座上施素
毯草席并紅織金綺褥硃紅漆座椅一座其上
靠背雕沉香色描金雲龍一下雕雲板一片硃
紅漆黃織金綺鞔福夀板一并衣椅中黃織金
綺靠坐褥四圍椅裙全周圍施黃綾幃幔亭外
用青綺緣邊硃紅簾十扇各用拽簾圓縧二條
黃銅圈全輦頂并圓盤高二尺六寸五分又鍍
金銅蹲龍頂帶仰覆蓮座高一尺二寸九分垂
攀頂黃絨索四條盤上下俱硃漆以青飾輦盖
内寶盖硃紅漆木匡鬭以八頂冒以黃綺謂之
黃屋頂心并周圍繡五彩雲龍九天輪三層皆
硃紅漆上安雕木貼金龍耀葉板計八十一片
三層間繪五綵雲襯板八十一片盤下周圍黃
銅裝釘上施金黃綺瀝水三層每層八十一摺
間繡五彩雲龍文四角垂青綺絡帶四條各繡
五彩雲升龍三圓盤四角連輦座板用攀頂黃
線圓縧四條并貼金木魚輦亭前一字闌干一
後一字帶轉角闌干一左右闌干二内嵌縧環
板皆硃紅漆四扇計一十四柱各柱首雕木貼
金蹲龍一用描金五彩粧蓮花抱柱闌干内施
素毯草席太常旗二面在輦亭後左右用黃雲
縀夹為旗每面十二斿每斿内外繡升龍一硃
紅漆攢竹旗竿二左竿旗腰繡日月北斗竿首
用鍍金銅龍頭右竿旗腰繡紱字竿首用鍍金
銅戟每竿綴抹金銅鈴二垂紅纓十有二纓上
施抹金銅寶盖下垂青線帉錔踏梯一木質硃
紅漆以抹金銅鈒花葉片裝釘行馬駕二木質
硃紅漆上穿黃絨匾縧以抹金銅鈒花葉片裝
釘硃紅油合扇梯一副硃紅油拓义一件駕白
馬八匹鞍韉鞦轡鈴纓全列道左小馬輦一
乘高一丈一尺五寸九分闊七尺九寸五分轅
二條各長一丈九尺五分輦亭高五尺五寸九
分硃紅漆四柱各長五尺四寸五分檻高一寸
四分上四圍雕沉香色描金雲板十二片下如
之門高五尺闊二尺二寸五分左右門闊二尺
一寸九分前并左右各硃紅漆槅二扇明栨全
抹金銅鈒花葉片裝釘槅心編黃線縧穿後硃
紅漆屏風雕沉香色描金雲龍五沉香色描金
雲龍縧環板三雲板三周圍俱抹金銅鈒花葉
片裝釘亭底硃紅漆板上施素毯草席紅織金
綺褥坐椅上靠背雕沉香色描金雲龍一下雕
雲板一片硃紅漆福夀板一并衣椅中黃織金
綺靠坐褥四圍椅裙全周圍施黃綾幃幔亭外
用青綺緣邊硃紅簾四扇各用拽簾黃線圓縧
二條黃銅圈全輦頂并圓盤高二尺五寸五分
又鍍金銅寶珠頂餘制同大馬輦駕白馬四匹
列道右
次玉輅一乘高一丈三尺九寸五分闊八尺二
寸五分輅上平盤前後車櫺并雁翅及四垂如
意滴珠板其下轅二條皆硃紅漆轅各長二丈
二尺九寸五分鍍金銅龍頭龍尾龍鱗葉片裝
釘前施硃紅油象搭攀皮一條平盤左右下護
泥板及車輪二貫軸一每輪輻十有八條皆硃
紅漆周圍輞全各以抹金銅鈒花葉片裝釘輪
内車心各一用抹金銅鈒蓮花瓣輪盤裝釘軸
首左右各用銕插拴一箇以抹金銅鈒龍頂管
心裝釘軸中纏黃絨駕轅等索面至地四尺一
寸五分輅亭高六尺七寸九分硃紅漆四柱各
長五尺八寸四分前二柱有瀝粉貼金升龍檻
座高九寸五分門高五尺一寸九分闊二尺四
寸九分左右門闊二尺二寸五分其上四周裝
雕木沉香色描金香草板十二片前并左右各
硃紅漆槅二扇明栨全俱以抹金銅鈒花葉片
裝釘槅編黃線縧穿後硃紅漆屏風上雕沉香
色描金雲龍五屏後下三槅雕木沉香色描金
雲龍三下雕雲板如其數俱抹金銅鈒花葉片
裝釘亭内編黃線縧穿硃紅漆匡軟座黃絨垂
座大索四條座下蓮花墜石軟座上施花毯草
席并大紅織金綺褥硃紅漆坐椅一座其上靠
背雕以沉香色描金雲龍一下雕雲板一片硃
紅漆福夀板一并衣椅中黃織金綺靠坐褥四
圍椅裙全周圍施黃綾幃幔亭外青綺緣邊硃
紅簾一十扇各用拽簾黃線圓縧二條黃銅圈
全輅頂并圓盤高三尺一分又鍍金銅蹲龍頂
帶仰覆蓮座高一尺二寸九分垂攀頂黃絨索
四條盤高二寸上以硃紅漆其下外四面沉香
色地描金雲青飾輅盖亭内周圍貼金斗拱承
硃紅漆匡寶盖鬭以八頂冒以黃綺謂之黃屋
頂心并周圍繡五彩雲龍九天輪三層皆硃紅
漆上安雕木貼金龍耀葉板八十一片三層間
繪五彩雲襯板八十一片盤下周圍黃銅裝釘
上施金黃綺瀝水三層每層八十一摺間繡五
彩雲龍文四角垂青綺絡帶四條各繡五彩雲
升龍三圓盤四角連輅座板用黃線攀縧四條
併貼金木魚輅亭前有左右轉角闌干二扇後
一字帶左右轉角闌干一扇皆硃紅漆内嵌雕
木貼金龍間以五彩雲三扇計一十二柱各柱
首雕木貼金蹲龍一及描金五彩粧蓮花抱柱
闌干四周布花毯草席太常旗踏梯合扇梯拓
义俱同輦制引以一象貼金銅寳瓶并木雕貼
金仰覆蓮座雕花番草貼金象鞍鞦轡氊籠全
列道左大輅一乘制同玉輅惟平盤下方箱
四面硃紅漆匡前後十有二槅内飾青地繪五
彩雲鶴左右八槅内飾上青下綠地繪獸六麟
獅犀象天馬天鹿禽六鸞鳳孔雀朱雀雉鸐輅
亭前二柱戧金雲龍文下山水亭後硃紅漆屏
風屏前上三槅雕沉香色描金雲龍五上硃紅
漆板戧金雲龍一中三槅沉香色描金龍三下
三槅描金雲板如其數屏後上三槅硃紅漆戧
金龍三其次戧金雲板如其數中三槅硃紅漆
戧金龍四其次沉香色描金雲板亦如其數下
三槅沉香色雲板亦如之其制為稍異引以象
一列道右
次静鞭四校尉執之道左右各二
次紅燈一對紅油竹燈骨銅盤外以紅紗蒙之
硃漆竿貼金龍頭尾
次鼔二十四面木匡紅油冒以革面徑一尺五
寸五分面匡俱泥金描畫五彩雲龍硃紅攢竹
架紅縀鼓衣綠縀瀝水銷金雲龍
次金二面以銅為之徑一尺八寸
次杖鼓四面木匡高一尺六寸五分黑漆泥金
描畫寶相花面徑一尺冒以革畫五色渠花銕
圈銅鉤連以黃絨綆紅縀鼔衣綠縀瀝水銷金
雲龍
次板四串花梨木板各六長一尺四寸厚五分
上闊二寸五分下闊二寸八分板面泥金畫五
彩雲龍綠皮掩錢黃線縧繐
次龍頭笛十二管截竹為之六竅長一尺七寸
繋五色線流蘇
次紅燈一對制同前
次金二面
次鼓二十四面
次畫角二十四枝木質空心長五尺四寸六分
徑三寸六分上下貼金銅口箍中間纏貼金藤
箍五黑漆地泥金畫雲龍海馬四季花
次金鉦四面銅質木匡銅環黃絨綆繋鉦於匡
鉦徑九寸五分
次小銅號八枝筒長二尺三寸五分座高一尺
九寸五分口徑四寸二分繋紅黃線縧繐
次大銅號八枝筒長一尺七寸五分座高一尺
三寸口徑六寸三分繋紅線縧繐
次紅燈一對制同前
次金鼔旗一對黃質中銷金為滿漢金鼔字
次肅靖旗一對黃質長四尺五寸闊七尺五寸
中銷金為滿漢肅靖字紅油薰竹竿長一丈五
尺一寸五分間纏以藤下用銕箍上用鍍金銀
頂飾以紅纓(自此至五色龍纛其竿頂纓頭尺寸款式俱同惟北斗旗用黑纓頭)
執旗校尉俱紅花袍步行下同
次御杖一對硃漆攢竹為之長六尺八寸五分
兩頭貼金銅箍各長一寸六分自開路象至此
是日先陳列西安門外
次笓頭四對以竹為之硃漆柄飾黃油長五尺
三寸闊三寸執事人俱紅花衣下同列為四隊
凡二對以上每對為隊
次吾杖一對攢竹為之硃紅漆瀝粉貼金花雲
二叚長七尺七分兩頭貼金銅箍各長一寸八
分
次立瓜三對硃漆攢竹竿貼金銅箍刻木為瓜
立置於上承以龍頭共長七尺二寸瓜及龍頭
長七寸三分貼金飾
次卧瓜三對制同立瓜但以瓜卧置其上承以
龍頭共長六尺九寸二分瓜及龍頭長五寸五
分
次星三對硃漆攢竹竿長六尺一寸貼金銅箍
星頭刻木為六瓣玲瓏香草承以龍頭星頂及
龍頭長一尺一寸六分六角粘星珠貼金飾
次金鉞三對硃漆攢竹竿貼金銅箍刻木為斧
形承以龍頭置於竿首上出鎗頭八寸五分共
長八尺八寸四分内斧及鎗頭長一尺七寸五
分貼金飾
次青小旗二對藍質銷金雲龍文闊三尺三寸
長二尺五寸攢竹竿銕䂎共長九尺六寸五分
畫三色金龍上安鍍金鎗頭長一尺一寸外用
鎗冐長一尺三寸黃油地畫五色雲龍飾以紅
纓
次赤小旗二對紅質
次黃小旗二對黃質
次白小旗二對白質
次黑小旗二對皂質制俱同青小旗
次白澤旗一對紅質長六尺六寸闊二尺九寸
銷金為白澤一飛形一走形及滿漢白澤二字
次門旗四對紅質中銷金為滿漢門字餘同白
澤制
次日旗一面藍質銷金為日形及滿漢日字月
旗一面藍質銷金為月形及滿漢月字
次風旗一面藍質銷金為箕星四及滿漢風字雲
旗一面藍質銷金為雲文及滿漢雲字
次雷旗一面藍質銷金為雷文及滿漢雷字雨
旗一面藍質銷金為畢星八附耳一星在旁及
滿漢雨字
次木星旗一面青質銷金為木星一及滿漢木
字火星旗一面赤質銷金為火星一及滿漢火
字
次土星旗一面黃質銷金為土星一及滿漢土
字
次金星旗一面白質銷金為金星一及滿漢金
字水星旗一面黑質銷金為水星一及滿漢水
字
次角宿旗一面銷金為角宿二及滿漢角字(自此)
(至軫宿旗皆藍質)亢宿旗一面銷金為亢宿四及滿漢
亢字
次氐宿旗一面銷金為氐宿四及滿漢氐字房
宿旗一面銷金為房宿四鉤鈐二小星在旁及
滿漢房字
次心宿旗一面銷金為心宿三及滿漢心字尾
宿旗一面銷金為尾宿九神宫小星一及滿漢
尾字
次箕宿旗一面銷金為箕宿四及滿漢箕字斗
宿旗一面銷金為斗宿六及滿漢斗字
次牛宿旗一面銷金為牛宿六及滿漢牛字女宿
旗一面銷金為女宿四及滿漢女字
次虚宿旗一面銷金為虚宿二及滿漢虚字危
宿旗一面銷金為危宿三及滿漢危字又四星
在下
次室宿旗一面銷金為室宿二離宫六星在旁
及滿漢室字壁宿旗一面銷金為壁宿二及滿
漢壁字
次奎宿旗一面銷金為奎宿十六及滿漢奎字
婁宿旗一面銷金為婁宿三及滿漢婁字
次胃宿旗一面銷金為胃宿三及滿漢胃字昴
宿旗一面銷金為昴宿七及滿漢昴字
次畢宿旗一面銷金為畢宿八附耳一星在旁
及滿漢畢字觜宿旗一面銷金為觜宿三及滿
漢觜字
次參宿旗一面銷金為參宿七玉井四小星在
左足下伐三星在内及滿漢參字井宿旗一面
銷金為井宿八鉞一星在旁及滿漢井字
次鬼宿旗一面銷金為鬼宿四白氣在中及滿
漢鬼字柳宿旗一面銷金為柳宿八及滿漢柳
字
次星宿旗一面銷金為星宿七及滿漢星字張
宿旗一面銷金為張宿六及滿漢張字
次翼宿旗一面銷金為翼宿二十二及滿漢翼
字軫宿旗一面銷金為軫宿四長沙一星在中
左右轄二星在旁及滿漢軫字
次北斗旗一面黑質銷金為北斗星七輔星一
在旁及滿漢北斗二字東嶽旗一面青質銷金
為山形及滿漢東嶽二字
次南嶽旗一面赤質銷金為山形及滿漢南嶽
二字中嶽旗一面黃質銷金為山形及滿漢中
嶽二字
次西嶽旗一面白質銷金為山形及滿漢西嶽
二字北嶽旗一面黑質銷金為山形及滿漢北
嶽二字
次江旗一面赤質銷金為水文及滿漢江字河
旗一面白質銷金為水文及滿漢河字
次淮旗一面青質銷金為水文及滿漢淮字濟
旗一面黑質銷金為水文及滿漢濟字
次青龍旗一面青質銷金為青龍形雲文及滿
漢青龍二字白虎旗一面白質銷金為白虎形
雲文及滿漢白虎二字
次朱雀旗一面赤質銷金為朱雀形雲文及滿
漢朱雀二字神武旗一面黑質銷金為龜蛇形
雲水文及滿漢神武二字
次天鹿旗一面赤質銷金為天鹿形雲文及滿
漢天鹿二字天馬旗一面赤質銷金為天馬形
雲文及滿漢天馬二字
次鸞旗一面赤質銷金為鸞形雲文及滿漢鸞
字麟旗一面赤質銷金為麟形雲文及滿漢麟
字
次熊旗一面赤質銷金為熊形雲文及滿漢熊
字羆旗一面赤質銷金為羆形雲文及滿漢羆
字
次青龍纛二對闊七尺五寸長五尺銷金雲龍
文
次赤龍纛二對
次黃龍纛二對
次白龍纛二對
次黑龍纛二對制俱同青龍纛
次儀鍠&KR0769;四對硃漆攢竹竿上楠木貼金龍頭
下鑲銕箍共長八尺九寸五分龍口含竹節中
穿菊花餅貼金旛頭縫五色羅為氅長六尺五
寸寬六寸五分綴銅鈴五箇
次黃麾一對硃漆攢竹竿下鑲銕箍長一丈九
寸貼金銅鵝項龍頭銅鉤攜銅索天盤銷金五
色羅寳盖三簷瀝水四角龍頭以綠絨繩繋貼
金八寳銅佩十六件間銅鈴三十六箇中垂紅
羅旛長六尺五寸闊六寸五分中節黃羅繡荷
葉盖蓮花座及黃麾二字下綴五色横板
次絳引旛二對制同黃麾(自此至政平訟理旛俱同)但用五
色羅為旛無字
次告止旛二對繡告止二字
次傳教旛二對繡傳教二字
次信旛二對繡信字
次政平訟理旛一對繡政平訟理四字
次豹尾旛二對硃漆攢竹竿長一丈八寸五分
繋貼金銅蓮花帽襯以鑲金綠皮四角綴銅鈴
中垂豹尾
次羽葆幢二對硃漆攢竹竿上貼金銅鵝項龍
頭銅鉤擕銅索天盤下鑲銕箍共長一丈九寸
五分懸銷金五色羅寳盖二簷瀝水下垂紅纓
毬五箇紅線縧穿挂每毬上用貼金銅帽襯以
綠皮帽各六角綴銅鈴
次青龍幢一把制同羽葆幢但用青素紗繡青
龍形為衣籠之衣長八尺闊二尺六寸其中懸
紅纓毬五箇每毬覆以組花襯鑲金綠皮帽白
虎幢一把制同青龍幢但用白素紗繡白虎形
為衣籠之
次金節二對硃漆攢竹竿長一丈八寸二分黃
素紗繡雲龍為衣綠皮毬帽四角綴銅鈴餘制
同青龍幢
次朱雀幢一把紅素紗繡朱雀形為衣神武幢
一把皂素紗繡神武形為衣餘同青龍幢
次龍頭竿旗二對硃漆攢竹竿下鑲銕箍共長
九尺九寸五分雕楠木龍頭口含金戟龍頭出
横木攜銅索天盤五色羅寳盖三簷瀝水四角
繫貼金八寳銅佩十六件綴銅鈴三十六箇中
垂青羅旛長六尺五寸闊六寸五分綴銅鈴五
箇
次御杖一對
次紅羅鸞鳳方扇八把高三尺二寸連柄共高
一丈一尺三寸黑漆戧金花鳳板下闊二尺五
寸二分中闊二尺八寸大紅羅面繡鸞鳳花文
青羅背銷金寳珠花白羅繡雉尾邊黑漆攢竹
柄
次紅單龍扇四把扇及柄共高一丈一尺三寸
扇圓高三尺三寸闊徑三尺四寸面背皆大紅
羅面繡單龍雲文背銷金團龍花文
次紅雙龍扇八把面繡雙龍雲文餘制同單龍
扇
次黃單龍扇八把制同紅單龍扇
次黃雙龍扇十二把制同紅雙龍扇
次御杖一對
次紫方傘四把傘骨竹銕相間三十二根頂方五
尺冒以紫羅垂三簷深三尺二寸四角金龍頭
線縧結四挂各長五尺四寸硃漆攢竹柄間纏
以藤連金葫蘆頂共長一丈一尺二寸
次紅方傘四把制同紫方傘
次黃直柄龍傘八把傘骨竹銕相間三十二根
頂徑五尺柄及金葫蘆頭共長一丈一尺二寸
冒以黃羅垂三簷頂面俱彩織九龍雲文每把
綴金鈴四十五箇硃紅攢竹柄間纏以藤紅直
柄龍傘二把紅羅為之白直柄龍傘二把白羅
為之青直柄龍傘二把藍羅為之黑直柄龍傘
二把皂羅為之制皆同黃龍傘以上五色龍傘
與瑞草傘花傘以色相間次為十四隊
次黃直柄花傘二把黃羅為之白直柄花傘二
把白羅為之黑直柄花傘二把皂羅為之俱綵
織四季花文餘俱同黃龍傘
次黃直柄瑞草傘二把黃羅為之紅直柄瑞草
傘二把紅羅為之青直柄瑞草傘二把藍羅為
之俱彩織瑞草餘俱同黃龍傘
次黃曲柄傘四把柄連頂長一丈一尺七寸柄
曲處用銕心貼金龍頭承傘餘制同黃直柄傘
以上俱校尉執之紅花衣步行
次方天戟二對硃漆攢竹竿描三色金龍長八
尺一寸八分下用銕䂎上用純鋼為戟長二尺
一寸一分承以鍍金龍頭執戟與下執豹尾鎗
帶弓矢背大刀共擺牙拉三十四員俱穿夀字
袍乘馬
次豹尾鎗十對硃漆攢竹竿描三色金龍下有
銕䂎共長九尺八寸五分鎗頭純鋼為之長六
寸五分飾以紅纓下懸豹尾與弓刀相間列為
十層
次弓矢二十副
次大刀二十柄
次大號一對
次小號一對
次嗩呐一對與上大號小號用太監六人吹之
各穿校尉紅花衣
次戱竹一對教坊樂役二人執之又護以二人
各穿羅藍夹衣
次雲鑼二架
次頭管一對
次笙一對
次笛一對
次板一串擡鼔一面自大號以下至此為教坊
司導迎樂自戲竹至擡鼔俱樂役二十八名執
事教坊司官六員穿練鵲補服領之
次馬杌一座高一尺四寸五分方一尺八寸五
分面厚一寸三分木質硃漆彩畫金雲龍鈒花
雲金葉装釘金交椅一把面闊二尺二寸進深
一尺一寸後高三尺一寸前高一尺八寸二分
木質掃金罩漆鈒雲龍金葉装釘穿以黃線匾
縧四垂黃線流蘇織金黃綺褡襠金脚踏一箇
闊一尺八寸四分深九寸六分高四寸三分木
質掃金罩漆鈒花金葉装釘織金黃綺踏褥
次金瓶一對
次金唾壺一箇金盆一面以上俱赤金質鈒盤
龍雲珠火燄蓮瓣花草嵌珊瑚青金松子等石
次金香盒一對
次金鑪一對以硃漆竿舉之兩末雕貼金龍頭
尾竿首釘鍍金鉤提鑪及以上攜瓶盒等校尉
十員俱紅花衣帽乘馬
次白馬十匹紅轡黃韁上施錦韉牽馬官俱蟒
袍
次内大臣十員俱蟒袍補服戴孔雀翎挂素珠
佩刀
次捧寳官一員乘馬中道
次黃曲柄傘一把執傘官蟒袍乘馬中道
次金香鑪一對提鑪官步行輦前
次凉步輦一乘高一丈一尺二寸座高二尺五
寸上方七尺六寸下方七尺九寸輦座硃紅漆
座板并四面硃紅漆匡雕木渾貼金雲板二十
塊上貼金地雕五彩雲縧環板十二片帶仰覆
蓮座其下硃紅漆轅四條中二條各長二丈八
尺五寸左右二條各長二丈六尺五寸前後俱
銅鍍金龍頭尾黃線攀轅圓縧八條輦亭高五
尺五寸五分方四尺八寸四柱以硃紅漆門高
四尺七寸闊二尺二寸左右二門闊同其上四
周沉香色描金香草板十二片前并左右各有
槅二扇後槅三扇明栨全皆硃紅漆編黃線縧
穿輦板上施花毯草席并紅織金綺褥硃紅漆
戧金雲龍坐椅一座坐下四面雕木沉香色描
金雲其上靠背雕沉香色描金龍一并五彩雲
下雕貼金雲板一片硃紅漆福夀板一并衣椅
中黃織金綺靠坐褥四圍椅裙全亭内設木雕
渾貼金劍山一坐足踏一箇黃縀衣全銅火鑪
一箇銅鍍金鑲嵌寳石鑪一座亭外青綺緣邊
硃紅重簾十扇各用黃線圓縧二條繋黃銅圈
捲簾輦頂高二尺五寸又鍍金銅寳珠頂帶仰
覆蓮座高一尺三寸二分垂攀頂黃絨索四條
頂用硃紅漆上冒紅氊四角以金黃氊為如意
雲黃氊緣條周圍施金黃綺瀝水二層每層一
百二十四摺間繡五彩雲龍文腰繡行龍十六
四角鍍金銅雲四朵亭内寳盖繡五龍頂用硃
紅漆木匡冒以黃綺謂之黃屋頂心并周圍繡
雲龍各一輦亭四角至輦座用攀頂黃線圓縧
四條并貼金木魚輦亭前左右硃紅漆轉角闌
干二扇後一字帶轉角闌干二扇皆雕木玲瓏
金地五彩粧雲板十六塊四扇計一十二柱各
柱首雕木貼金蹲龍一描金五彩粧蓮花抱柱
闌干四周施花毯草席踏梯一座木質硃紅漆
貼金地五彩雲玲瓏板六塊描金五彩水板十
二塊蹲龍頭四箇以抹金銅鈒花葉片装釘又
鍍金銅鉤四箇金黃線圓縧四條紅油高櫈四
箇跳板四塊黃氊鞔櫈二條是日
上御之舁輦校尉步武均齊中二轅各八人外二轅各
六人共二十八人上應列宿俱黃翎花金頂豹
皮帽紅花衣鷂子鞋左右扶輦鑾儀衛大臣二
員蟒袍補服佩刀又
皇子皇孫俱扶輦隨行輦後内大臣四員領侍衛
三十人執豹尾鎗十桿佩弓箭二十副大刀二
十柄步行雁翅排列左右擁護
次四執事太監百餘人捧
上用服物步隨
次御小轎一乘校尉八人舁之
次侍衛四十員分兩層雁翅步隨前一層二十
人各帶弓矢
次侍衛四十員乘馬分兩層雁翅隨擁前一層
左右九人各帶弓矢中二人執吉爾單纛自此
以後千乘萬騎雲屯雷動盖莫能盡記焉
萬夀盛典初集卷十一
