欽定四庫全書
萬壽盛典初集卷五十九
慶祝五(貢獻六)
是月致仕在籍諸臣先後進獻詩冊古玩書籍
土宜等物慶祝
萬壽
上收受詩冊及書籍土物有差餘皆却之
是時致仕在籍諸臣詣
京慶祝者江湖魏闕境地雖殊頌禱謳歌尊親無二
莫不製為詩文寫成卷冊及家藏書畫古玩土
宜物産與在位諸臣後先進獻惟是慶祝之後
各旋田里别無冊籍可稽謹就三品以上耳目
見聞所及略記如左至滿洲漢軍致仕大臣近
居
輦轂貢獻更繁古玩而外仍照原品亦進縀馬僅載
一二以例其餘其止進詩冊者竝詳歌頌卷中
不備錄焉
吏部尚書致仕(臣)宋犖恭
進
太平惠民和劑局方一部
歐晁琴趣一部
名人法書四卷
古畫三軸
文玩六件
經筵日講官起居注吏部尚書兼翰林院掌院學士
致仕(臣)徐潮恭
進
漢紀二套
小板名山藏四套
趙孟頫臨道德經二種
董其昌臨顔眞卿書二種
壽星圖一軸
哥窑壽佛一尊
杭綾一百端
杭紬一百端
杭扇二十匣
湖筆三百枝
原任經筵講官戶部尚書(臣)王鴻緒恭
進
萬壽頌一冊
銀晶大士一尊
瑪瑙壽星一尊
脂玉雙螭杯一隻
脂玉花觥一品
脂玉筆牀一對
壽字玉水盛一品
嘉窑茶杯一對
萬窑宫碗一對
嘉窑茶撇一隻
壽字嘉窑霽青茶杯四圓
宣銅案爐一座
壽山福海嘉窑茶杯一對
官窑黃壽芝一盆
硯山紫壽芝一座
天仙拱壽宋刻絲書一軸
萬壽描金箋一百幅
壽山石圖書一對
嘉窑合碗一隻
宋板唐孔穎逹周易義一部
宋板唐陸德明詩經重言重意互註一部
宋板太學類編成周制度一部
宋板吕氏讀詩記一部
宋板劉敞七經小傳一部
宋板韜略二本
宋板許愼說文解字一部
宋板孫愐唐韻一部
宋板王昭禹周禮詳解一部
宋板資治通鑑考異一部
宋板大廣益會玉篇一部
宋板唐陳子昂集一部
元板資治通鑑一部(計二十套)
朝鮮板唐柳宗元文集一部
舊板子彙一部
明沈度金書華嚴經一部
明董其昌審定戲鴻堂帖二部
宋高宗御書杜詩一卷
北宋燕文貴秋山蕭寺圖一卷
北宋李公麟華嚴變相圖一卷
元趙孟頫楷書道德經一卷
元趙孟頫浴馬圖一卷
元錢選秋江待渡圖一卷
元錢選田家聚樂圖一軸
明文徵明秋林談道圖一軸
明董其昌書吕祖金丹詩一軸
明仇英大士一軸
明董其昌畫一冊
明董其昌書桃源行一冊
明董其昌書清靜經唐詩一冊
明項聖謨花卉一冊
官窑水盛一面
定窑水池一面
宣窑霽紅盤一對
宣窑把杯二對
宋製番瑪瑙香盤一面
西洋地平儀一架
西洋察量遠近儀器一箇
西洋小規矩一箇
西洋吸鐵石一塊(計吸十八觔)
西洋鹽露一瓶
西洋流黃露一瓶
西洋象牙塔一件
西洋象牙簫一件
西洋鼻煙二瓶
西洋法琅鼻煙瓶三箇
西洋化五金水一瓶
西洋方石一塊
西洋羅斯瑪里諾露四瓶
西洋保心石一塊
西洋巴爾撒木阿餑餑克里的果一盒
西洋顯微鏡一箇
西洋寳燒瓶二箇
西洋規矩四箇
西洋古巴依巴油四瓶
西洋火漆一匣
西洋巴爾撤木油二盒
西洋葡萄酒六瓶
西洋德里亞格二匣
西洋法琅珠子三十三箇
西洋香二匣(計二塊)
西洋巴爾撒木香珠十掛
西洋法琅珠二掛
原任戶部尚書(臣)凱音布恭
進
鞍馬一匹
散馬一匹
縀八匹
禮部尚書致仕(臣)許汝霖恭
進
萬壽詩百韻
黃庭堅白鶴娛賓二賦一卷
趙孟頫金丹訣千字一卷
趙雍蓮經萬言一卷
董其昌千字文一冊
董其昌仿顔眞卿懷素二種一卷
文徵明西園十詠一卷
宋宣和御書鴛鴦一幅
李龍眠壽仙像一幅
吳鎮江村漁樂圖一卷
劉松年山水一卷
趙孟頫雙駿圖一幅
董其昌夏山圖一幅
杭綾一百疋
杭綢一百疋
原任兵部尚書(臣)范承勲恭
進
萬壽寳瓶燈一對
蟠桃花實燈一對
八方大理燈一對
六合寳瓶燈一對
百壽博古燈屏一架
原任刑部尚書(臣)阿山恭
進
舊板羣書考索十套
爾雅註疏二套
韓文全集二套
歐文全集四套
五音集韻二套
趙孟頫泥金楷書一冊
馬遠海屋添籌圖一軸
王鵬梅五雲樓閣圖一軸
沈香筆海一座
琪南香山一座
墨晶仙人一座
宋窑花插一件
宣窑萬壽碗一對
青綠古銅瓶一座
鞍馬二匹
縀十聯
原任經筵講官工部尚書(臣)徐元正恭
進
泥金佛經法書全部
髮繡觀音像一軸
趙孟頫百鹿圖一軸
董其昌書彭祖頌一軸
漢白玉連環一件
銀晶壽仙一座
萬壽盤龍黃磁斗一件
原任吏部左侍郎(臣)李錄予恭
進
糖果八種
蔬菜八種
原任工部右侍郎(臣)彭會淇恭
進
宋板尚書一套
宋板柳宗元集二套
祝允明書王喬赤松頌一卷
董其昌書王貞白宫池産瑞蓮詩一軸
文徵明江閣秋雲圖一軸
仇英員嶠仙遊圖一軸
玉杯一對
溧扇四十柄
南菜二十瓶
原任内閣學士(臣)張榕端恭
進
書畫玉器十八種
土産食物二十七種
候補内閣學士(臣)王之樞恭
進
萬壽頌一冊
舊板書四部
名人字畫四種
土産食物四種
候補内閣學士(臣)顧悦履恭
進
萬壽頌一冊
十三經註疏一部(二十四套)
漢雋一部(一套)
文中子一部(一套)
宋板韓愈集一部(四套)
董其昌書太極眞人歌一軸
李廸瓜瓞圖一軸
趙昌上苑春鶯圖一軸
八仙琥珀杯一對
漢玉爐一座
原任福建廵撫(臣)宫夢仁恭
進
大學衍義全部
國語全部
公羊傳全部
穀梁傳全部
硃印隂符經全部
說苑全部
端硯一方
玉硯一方
水晶瓶一座
銀晶水中丞一件
瑪瑙筆洗一件
碧玉九螭鎮紙一件
錦扇二百握
草葛二百端
桂花香四箱
芙蓉巾二百條
是月直省進士舉人貢監生員先後進獻詩冊
書畫慶祝
萬壽
上收付内閣
教習進士侍講(臣)文志鯨諭德(臣)吳廷楨率
進士(臣)查雲標等七十七人恭
進
萬壽詩一套共四冊
八旗教習武進士(臣)萬國寧等七十餘人恭
進
萬壽詩共二冊
舉人(臣)李長庚等六十餘人武舉(臣)吳士亨
等三十餘人各恭
進
萬壽詩共數十冊
御製詩集箋註等書共數十部
國子監官學教習貢生(臣)吳鍾芬等四十人
恭
進
萬壽詩一冊古書五部
貢生(臣)周崧等九十餘人監生(臣)王宸儁等
二百二十餘人生員(臣)吕渶等一百三十餘
人各恭
進
萬壽詩共數百冊華封三祝等圖共數十幅
提督江南學政左庶子(臣)胡潤率江南十四
府生員(臣)田多稼等五百三十餘人恭
進
萬壽詩三套共三十冊
是月直省耆老民人億萬先後詣
闕進獻詩冊畫幅五穀土宜及萬民衣萬民宴等物
慶祝
萬壽
上收五穀詩畫餘皆却之
直隷省耆民曹鳳全等恭
進泥金彩屏一架芳蘭瑞芝八缸仙花壽石八盆萬年
青一桶碧桃盆景四種千葉紅杏盆景四種宣
石盆景四架時果百盤
七省旗丁三百餘人隨通州坐糧廳德成格
恭
進彩亭四座彩旗二十四面壽同天地大蠟一對宋刻
絲八仙慶壽圖一軸萬年龍鼎一座惠泉酒一
百罈萬年青一桶吉祥草一桶古松一盤蟠桃
一樹海棠一盆玉蘭花一盆蘭花一盆蝴蝶莿
花一盆
江南省江寧府耆民趙椿如等恭
進龍衣一襲彩亭一座小菜果品壽燭等八十一盤
江南省蘇州府耆民張萬春等恭
進繡字萬民衣一件繡字福壽圖一幅位祿名壽龍扁
一架龍旂十六面宣銅五供全副大紅縐紗珠
盤龍壽燭一對常熟盆景四種五穀土宜小菜
食物一百盤
萬壽詩共三十餘冊
江南省松江府耆民莊國興等恭
進
萬壽金龍袍掛全襲刻絲龍幛一軸織金龍旂一對龍
燭臺香爐全副土宜一百盤
江南省淮揚等府耆民李茂玉等恭
進
萬壽無疆幛一架
天子萬年幛一架五穀果品八十一盤
兩淮鹽商項鼎玉等恭
進
御案寳座錦筆龍箋縀疋
浙江省耆民沈玉揚等恭
進
萬壽無疆錦幛百幅擊壤歌屏一架古佛一百尊嘉興
張爐一百箇嘉興蒲杯一百隻杭綾一百疋杭
紬一百疋小菜一百二十瓶五穀十二盤
萬壽詩共五十餘冊
兩浙鹽商江宏茂等恭
進
萬壽龍衣全襲綵縀一百疋銀二萬兩
福建山東江西河南廣東廣西六省耆民張
獻福等恭
進
萬歲嵩呼圖一軸
萬壽多寳香山一座萬民宴八十一桌土宜九十盤
山西陜西湖廣四川貴州雲南六省耆民田
畯等恭
進無量壽藏佛一尊九如圖一軸三多頌一卷土産食
物一百二十盤
山西平陽府耆民吳逢泰等恭
進
御書亭一座(恩上刻歴年詔)
萬壽採茶歌亭一座
萬壽勝會圖一軸土産食物二十四色
湖廣耆民吕永年等隨總督鄂海恭
進土産食物九十盤
通州回民百餘人恭
進鮮魚二百尾
是月外藩諸臣或親詣
闕廷或遣使入
朝畢獻方物慶祝
萬壽
上收受如常例其有加貢者皆却之
科爾沁土謝圖親王鄂爾吉圖等
烏朱穆秦車臣親王色登敦多卜等
巴林多羅郡王額駙吳爾滚等
阿霸垓多羅郡王吳爾占噶喇卜等
喀喇沁多羅都楞郡王色稜等
蒿齊忒多羅額爾德尼郡王阿噶尼思塔等
敖漢多羅郡王垂木珀爾等
奈曼多羅郡王崔忠等
喀爾喀多羅達爾漢貝勒占達古米等
阿祿科爾沁多羅貝勒汪占等
扎魯特多羅達爾漢貝勒阿達沙等
毛明安多羅貝勒班第等
蘇尼特多羅貝勒席里等
杜爾伯特固山貝子沙津等
阿霸哈納固山貝子額林陳達什等
翁牛特鎮國公索諾穆等
郭爾羅斯輔國公莽色等
克西克騰扎薩克一等台吉齊巴克扎卜等
吳喇忒公逹喇瑪錫禮固山一等台吉南充
等
土默特貝子喀木哈巴雅思瑚朗圖固山一
等台吉衮濟思札卜等
鄂爾多斯貝子魯穆布固山台吉羅卜臧
札賴特貝子特古思固山協理台吉何塔等
喀爾喀扎薩克圖汗和碩親王多羅額駙策
旺扎普等
厄魯特多羅貝勒額駙阿保等
以上共一百二十札薩克王貝勒貝子公台
吉等皆親詣
闕廷叩祝
萬壽常貢之外又公進銀二十萬兩請建廟於熱河(詳見)
(加恩外藩及名山祝釐中)
厄魯特王策林旺布遣使宰桑多爾濟進
萬壽貢
喀爾喀折卜尊丹巴庫圖克圖遣使多爾濟
萬書克拖應等進
萬壽貢
朝鮮國王李焞遣使議政府右議政金昌集
吏曹判書尹趾仁等進
萬壽貢
(臣)等恭紀
萬壽貢獻典禮仰窺
皇上恭儉之德慈惠之仁載稽史冊聖帝明王無與倫
比昔虞夏之初任土作貢周官太宰以九貢制
邦國之用一曰祀貢二曰賓貢三曰器貢四曰
幣貢五曰材貢六曰貨貢七曰服貢八曰斿貢
九曰物貢其多寡重輕之數一以式之所用為
凖漢高帝十一年詔諸侯王通侯及郡常以十
月朝獻獻以口數率人歲六十三錢給獻費唐
時諸郡貢獻皆取當土所出准絹為價不得過
五十疋其後常貢之外或以端午或以南郊别
增貢款而誕聖之節昉自開元其初羣臣獻甘
露醇酎王公戚里進金鏡綬帶開元二十四年
千秋節羣臣獻寳鏡張九齡獨進千秋金鏡錄
自是以往踵事增華漸以侈費永泰大歴而後
更極浩繁宋太祖建隆二年始詔停止後稍稍
進奉遂有定額致滋耗累乾道間至有乞蠲免
聖節貢金者較之古昔奉琛獻賮之風相去奚
啻徑庭哉我
皇上享萬方之玉食受四海之共球猶且蠲維正之供
動踰億萬減外藩之貢每至再三凡所以惠愛
元元軫恤物力者歴五十餘年如一日今恭逢
萬壽昌期
皇子皇孫上
萬年之觴效斑衣之舞山龍華蟲宗彝藻火粉米黼黻
之服無不備列珊瑚翡翠火齊木難琉璃夜光
之屬無不畢具典禮弘鉅情文該洽可不謂極
盛焉若夫天潢戚畹屬在懿親百爾臣工近居
輦轂或承筐篚或駕驪黃或就其家世所藏金石圖
書足供玩御者亦皆倒篋傾笥羅列而進至於
海内臣民擕持負戴相屬於道莫不製為詩歌
以道揚盛美形諸圖畫以摹繪太平凡服物器
用山肴野䔩之類盡充庭實外至奉冠帶稟正
朔如蒙古朝鮮諸國稽首
闕廷畢獻方物者更不可以數計也此豈作而致之
廹而應之徒侈煩費之文而繩以一定之例如
唐宋以來之故事哉蓋由我
皇上德洋恩溥美利不言所以感於人心者至深且久
薄海内外沐膏詠勤飲和食德歲盈五紀世逮
孫曾念衣冠之榮藉耕鑿之晏安高厚覆載之
不遺苟非
帝力何以致此咸思展其報德之心而無由自達今幸
逢
萬壽之期得以稍效其區區之意要皆發於中之不容
已動於情之不自知而并自忘其物之微且陋
也乃衆志彌切而
聖德愈謙凡所貢獻却而不御間有得蒙
聖鑒俯受一二者即已傳為異數震為非常於此益見
我
皇上體臣子民柔遠能邇之至意誠足以度越千聖遠
駕百王者也蓋不殖貨利不寳遠物
聖人之德所性固然今
萬壽貢獻
皇上雖却而弗受顧載在簡編詞煩而不汰者一以徵
四海尊親愛戴之誠一以著
九重恭儉慈惠之美垂示萬世傳之無窮云
萬壽盛典初集卷五十九
