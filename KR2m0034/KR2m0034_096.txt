欽定四庫全書
萬壽盛典初集卷九十八
歌頌三十八(武英殿諸臣二)
萬壽詩(七言律各四首)
議敘知縣(臣)裘嚴生
瑞氣彌綸六合中瑶光如月亘長虹人輸悃愊
歸
皇度天錫禎祥萃
聖躬四海湯湯流愷澤九衢習習扇和風
恩波正與韶華溥品彙昭蘇仰化工(其一)
琪花瑶草慶韶年火棗交梨奉
御筵階下班齊黃閣老雲中樂奏紫霞仙
湛恩汪濊原同海
睿藻輝煌迥麗天至德至仁宜至壽陳詩奚啻九如篇
(其二)
萬樹宫花一色勻暖風遲日兆長春民忘
帝力安耕鑿物戴天工沭化鈞薄海車書文教盛盈庭
簮紱頌聲新(微臣)欲效華封祝齋祓相隨謁
紫宸(其三)
仙掌晴雲拂曙流霞光照耀鳳凰樓紫泥書下
宣
恩澤絳縣籌添拜
冕旒階植堯蓂知歲月海生莊樹紀春秋良辰甲子周
方始從此還輪億萬周(其四)
議敘知縣(臣)蔣深
甲子中天億萬春
垂裳恭已自存神箕疇歷竝金甌永離照光懸黼扆新
親闢四門羅逸鳳屢行
丹詔起潛鱗欲知化被無垠處羣奉車書拱
玉宸(其一)
三殿風清湛露濃先春瑞應玉芙蓉雲中迎輦翔䨇
鳳天上鳴鑾駕六龍北燮南諧歸禹貢金泥玉
檢陋秦封康衢父老何知識歲聽
恩綸下九重(其二)
雲璈聲奏徹層霄律轉芳蕤六氣調仁壽域中
天廣大軒轅圖裏歲殷遥歌成保定追周雅懽
洽華封祝
帝堯共識貞符垂象遠齊瞻南極正光昭(其三)
環列西山壯
帝居氤氲瑞靄日長舒早教桃李三春放特置科名十
載初化育萬年遊沕穆鈞陶四海樂華胥分曹
校勘(微臣)職願綴班行頌九如(其四)
議敘知縣(臣)程瓚
韶景欣逢
聖壽辰普天同慶祝長春和風披拂開
金殿瑞靄繽紛護
紫宸萬里越裳來白雉九成虞奏舞祥麟太平盛事超
三古茀祿駢臻戩穀頻(其一)
帝德如天迥莫量遲遲春日正垂裳心涵元化璣衡轉
手握禎符甲子長疇範統歸
皇有極升恒竝頌
壽無疆建章即是蓬萊境僊露香盈
萬歲觴(其二)
道協貞元養太和華封豈止祝三多中朝共慶
千秋節髦士爭趨
萬壽科惠下殊恩歌湛露作人盛典賦菁莪一天淑景
籠佳氣庭燎光中響玉珂(其三)
微末追隨槖筆班承恩亦許覲
天顔青鸞向日先呈瑞紫氣多時已入關星近斗杓朝
北闕松高岱頂拱南山
聖齡自竝乾坤永無數仙籌海屋間(其四)
議敘知縣(臣)孫農祥
景慶星雲集未央巍巍
聖德本無疆堯天廣運兼三極舜日重華照萬方訓世文
章超典誥在庭楨幹樹賢良
盛朝禮樂隆千古率土羣歌有道長(其一)
融和韶景會昌期共慶嵩呼
萬壽時瑞日正中周甲子長春方始逓干支祥光恒繞
蓬萊殿佳氣深涵太液池九奏簫韶齊祝嘏青
麟率舞鳳來儀(其二)
汪洋如海沛
恩波賜復蠲租更設科洪範錫疇寕獨五華封獻祝本
來多即看桃熟三千算共喜籌添億萬過鷺序
鵷行雙闕下趨蹌羣進九如歌(其三)
海宇昇平仰
至尊草茅何幸侍金門夜窗藜火叨吟誦曉閣牙籖重
討論饌飫尚方霑澤厚衣頒
内府被春温感
恩竊願傾葵藿拜舞同稱
萬歲樽(其四)
議敘知縣(臣)王會
紫微晴闕瑞烟濃南極星輝映
九重萬國歡娛朝
聖節千官歌拜頌華封螭頭曉浥金莖露仗外花飛晝
漏鐘此日循環周甲子普天加額慶殊逄(其一)
卿雲糺縵旦光華四海車書共一家重譯輸將
來浴日中朝聲教被流沙科傳
萬壽風雲奮令著千秋雨露加況遇新租全
賜免歡聲齊拜
聖恩賒(其二)
問寢
璇闈孝治光
萬幾清晏拱垂裳日星彩煥
天章麗鸞鳳輝鶱
御藻芳神禹九河歸底定狼胥三駕靖要荒文猷武略
皆天縱幬載勲華詎易量(其三)
最是春光景色姸碧桃初綻柳如烟觴稱北斗
呈天象曲奏南薰敞
御筵湛露偏承芳草渥恩波擬占上林先忝陪鵷序趨
丹陛竊效嵩呼祝萬年(其四)
監生(臣)吳暄
晴和春籞照曈曨
聖節欣逢景福同芳樹萬年凝瑞靄青芝三秀拂祥風
堯齡甲子天無極軒歷春秋日正中宇内臣民
歌燕喜韶華好景自冲融(其一)
太平歷服本無疆薄海懽心仰
帝閶闕下喜聞調露樂階前齊進衮龍裳賜衣父老瞻
天表重譯藩臣覲
日光共道
聖朝王會盛普天歌舞奏陶唐(其二)
優渥恩膏下九天紛綸五色
詔書傳萬方盡免三秋税兩試重收四海賢郁郁慶雲
如蓋覆漙漙瓊露似珠圓歲端更仰嘉祥見瀲
灔先開玉井蓮(其三)
嘉辰茂對値陽春玳瑁筵開蓂莢新度索仙桃
餐不厭閬風玉酒御來頻三階位正逢興運八
采眉生仰
聖人鉛槧(小臣)葵藿願岡陵歲歲祝
楓宸(其四)
監生(臣)王曾期
曈曨瑞色映蓬萊萬國梯航獻壽來
鳳扆齊瞻千仗合鶯花爭向
九重開南山貞固乾坤共北斗輝光霄漢廻沐浴
皇恩逢六紀和風甘雨徧春臺(其)一
爐煙縹緲曙光融鵷鷺熊羆拜舞同蓂莢當階
三月翠蟠桃滿苑萬年紅和調玉燭崇文治耆
定金甌炳武功
厚澤深仁均雨露歡騰朝野效呼嵩(其二)
輦道風清靜軟塵華燈法曲接
丹宸無疆
聖壽山川似不老
龍顔氣色新日正中天承泰運陽回大地際昌辰聯翩
童叟衢歌盛欣覩昇平億萬春(其三)
浩蕩恩波萬象姸霞觴稱壽樂齊天衣冠兩陛
承仙露簫鼓千門徹
御筵甲子循環綿寳歷春秋次第頌椿年(小臣)載筆趨
金殿長寫龍綃繼玉編(其四)
監生(臣)顧祖雍
卿雲麗日盎陽春
聖壽欣逢月在辰四海尊親瞻斗極千官拜舞肅鈎陳
紫霞飛處韶光燦絳實呈來景色新率土共申
三祝意承
恩況復近
楓宸(其一)
上治雍熙化日長臣民齊進萬年觴階凝湛露
滋蓂莢樂奏雲韶舞鳳凰萬國咸寕羣樂業
一人有慶正當陽(微臣)願效岡陵頌
堯德如天未易量(其二)
壽域天開八表弘祥光南極喜高騰循環甲子
籌難紀熙皥年華歲屢登應許乾坤參久大祗
容日月竝升恒古來亦有維祺主全盛如
今得未曾(其三)
寶祚欣逢恰十千韶春令節太平年
聖心廣運兼三極文思欽明御六乾海晏河清周禹甸
衢歌巷舞戴
堯天葵衷莫報陽和德擬頌南山獻壽篇(其四)
監生(臣)鄒元斗
萬壽初登六十春普天歡忭慶良辰風清紳珮千官集
雲湧笙歌九奏新紅獻朔桃香正遠綠浮仙醖
味偏醇山川如畫鶯花麗此景眞能樂
紫宸(其一)
萬壽初登六十春赤霞紫氣護城闉
嵩齡自與乾坤永
峻德長同日月新治道昌明心似鏡物情洞鑒智如神
惠風翔洽桑麻茂相見無非熙皥人(其二)
萬壽初登六十春天行維健道能純羣仙會合鸞凰舞
列服趨蹌玉帛陳紀日還應看瑞莢卜年長可
問靈椿遥知文囿風光美聽奏雲璈一曲新(其)
(三)
萬夀初登六十春陽和時節太平人苑花紅染晴光媚
宫柳黃拖曉靄勻地道正同
王道大天心長合
聖心仁(小臣)戴德何由報翹首南山獻頌頻(其四)
監生(臣)徐球
聖主當陽日麗天早躋仁夀正乘乾萬年花甲開堯歷
三月薰風入舜絃春滿螭頭金殿暖香清龍案
玉階傳試聽率土升恒頌小雅羣賡保定篇(其)
(一)
聖人邁古亦超今沐浴臣民江海深百辟衣冠明柳外
萬家歌管醉花陰仙桃果熟松喬獻野䔩香清
耆老心到處南山齊介夀同聲嵩祝和虞琴(其)
(二)
洋溢聲名及遠人懸梯度索慶昌辰仁風入律
占王會瑞露延齡代貢珍重譯仰瞻
宫闕迥羣工羅拜
衮龍新為言自古天皇後今日還開億萬春(其三)
海澨承恩縫掖生年年槖筆到蓬瀛唐詩追琢
千秋鑑
御選珠璣百世程豈有涓埃醻覆載還將歌詠荅昇平
敬攜春酒隨班入願獻無疆
萬壽觥(其四)
監生(臣)張果浚
聖皇臨御萬方春階有仙蓂野有麟範衍箕疇五福永
詩陳天保九如新安瀾滄海籌添屋稔歲嘉禾
地獻珍翔洽太和彌宇宙治登熙皥仰
鴻鈞(其一)
人心協慶
帝圖昌嘉運昇平寳歷長二典勲華
仁聖主大千尊勝梵天王西池蟠實香盈席南極珠躔
彩耀芒巍蕩難名符覆戴萬斯年祝祚無疆(其)
(二)
多士歡騰文治隆英賢鱗萃石渠中鸞翔鳳翥
天章麗風起雲飛
聖藻雄百爾彙征添蘂榜四門廣闢逹
宸聰菁莪樂育
君恩渥率土咸歌徧叟童(其三)
壽效華封祝
聖多南山鎮古永嵯峩至誠不息乾行健恭已無為帝
載歌嵩嶽三呼神眷重簫韶九奏鳳音和循環
甲子周還始歲歲朝宗會玉珂(其四)
監生(臣)周旋
聖主當陽日萬幾玉衡中正紫垣輝承天功展開天大
帝統心傳道統微地受德風蕃草偃海涵仁澤衆川歸
熙朝即是羲皇世
黼座恒垂藻火衣(其一)
寳歷綿綿景祚昌嵩高獻夀集嘉祥耳先尼父聞聲
順德過重華在位長甲子同天周復始乾元統
地運無疆宫階蓂莢璿璣歷億萬春秋奉
聖皇(其二)
絳霄南極應昌辰早喜仙葩報獻春日月倍明
宸藻麗江山不老物華新八風從律和三祝六合同心
慶
一人中外只今皆壽域年年歌舞荷陶鈞(其三)
閶闔平明瑞旭臨
九重佳氣暢
宸襟香凝
萬歲觴稱玉光燭千秋鏡鍊金化日舒隨
天福永陽春暖共
帝恩深草茅忝綴賡颺後獻頌希同擊壤音(其四)
監生(臣)沈經
和風淑氣盎乾坤
紫殿春深笑語溫閶闔九天陳舜樂衣冠萬國奉堯
樽琪花瑶草來仙島桃實芝房滿
禁垣騎竹扶笻盡鼔舞躋堂稱兕報
君恩(其一)
河清海晏不揚波
峻德豐功布太和澤徧神臯霑雨露化深藝苑樂菁莪
兩階干羽聲名盛六合梯航貢賦多風動時雍
超萬古四民順則聽衢歌(其二)
紫雲降輦集羣仙鹿脯松肪玳瑁筵
鳳陛氤氳凝瑞靄
龍樓縹緲發祥煙栢梁臺浥金莖露太乙池開玉井蓮
德與天長膺寳籙籌添海屋萬斯年(其三)
秘閣翻書選茂良微才亦得近春陽欣看瑞燦星雲
色快覩祥開河嶽光五十二年歌有道億千萬
載慶無疆
聖恩浩蕩同天地敢頌周詩保定章(其四)
監生(臣)樓儼
稽古陶唐癸巳年三多華祝聖人前恭逢繞電
流虹日正是和風甘雨天寰海謳吟齊擊壤廣
庭解愠入薰絃太和翔洽韶光好獻
壽杯開禁柳邊(其一)
欣欣海㝢慶年豐頻歲蠲租澤倍隆物與民胞
歸
帝德時雍風動愜
宸衷八鴻率舞春臺上四扈咸登壽域中仙沼芳菲先
獻瑞藕花元日映雲紅(其二)
壽考由来頌作人昭回雲漢麗青旻天邊墨榜春風潤
宴上紅綾秋色新更喜鷹揚抒壯志還欣璧水
荷
深仁湛恩濊澤眞如海共向
彤墀祝大椿(其三)
雲開
紫殿影層層太乙光分閣上燈風雅親從刪定後編
摩竊忝任難勝書成金石天同壽福衍箕疇道
自凝何幸小(臣)叨載筆萬年長願頌升恒(其四)
貢生(臣)戴天瑞
六飛早御統乾坤萬國同心奉
至尊氣轉璿璣春授歷
衣垂藻火日臨軒平天成地勞偏著綠字丹書道愈
敦拜手一歌歌
大德五雲長繞
紫微垣(其一)
阜財解愠理薰絃歲歲頻書大有年八極共球
超禹貢三春膏雨滿周田臣民咸樂昇平日遠
近同歸熙皥天拜手再歌歌
大德
聖皇百禄自綿綿(其二)
巍巍蕩蕩總難名就日瞻雲獻悃誠愛戴普天
齊舉手尊親率土有同情羲皇歷數疇能及堯
舜光華孰與京拜手三歌歌
大德山川草木盡歡聲(其三)
和風桃李徧春芳
聖節初周化日長
厚澤祥徵年自永
深仁瑞應祚方昌千官爭獻三多祝兆姓齊稱
萬壽觴拜手四歌歌
大德如天如地慶無疆(其四)
候選知縣(臣)潘秉鈞
天開夀域鞏
皇圖電繞璇樞啓瑞符月上三霄成合璧星懸雙闕若
聯珠芳時蓂葉生瑶砌清晝蓮花滴玉壺鳳紀
初周堯甲子五雲拜手聽嵩呼(其一)
河清海晏慶昌辰久道欣逢
大聖人黎首時時涵闓澤
皇衷念念沛深仁中天文治卿雲麗大地恩膏湛露均
共祝南山歌
萬壽康衢擊壤樂堯民(其二)
俗登仁夀世昇平稠疊
恩綸下玉京旭日雞竿看解網春風鹿野聽吹笙西山
紫氣迎芝蓋南海彤雲繞桂楹稽古有如今日
否巍巍蕩蕩總難名(其三)
小大共球集
紫宸九天瑞日繞龍鱗露香桃熟當三月海碧籌添甫
六旬韶舞重聞千載樂堯樽共勸萬年春恰逢
雲漢為章日
夀考年年頌作人(其四)
監生(臣)吳廷元
萬方來賀集共球鳳歷欣逢第一周軒樂入雲
連
帝囿堯樽挹斗會神州川珍嶽貢充庭獻華祝嵩呼率
土謳詄蕩九閶齊介壽瑞煙常傍
衮龍浮(其一)
紫禁曈曨彩旭懸三春景物正芳妍花迎御氣全舒萼
柳惹天香半拂煙丹粒轉盤神貺集金泥封案
秘文傳太平有象登仁夀從此
垂衣億萬年(其二)
南極晶熒夜吐芒西池佳會捧瑶觴八珍璀璨
仙人饌九醞芬芳玉女漿就日
天顔知有喜如山
聖夀祝無疆虹流電繞長春節歲歲開筵樂未央(其三)
壽域弘開清宴時(微臣)何幸際昌期銀河波闊
纖鱗潤玉露膏流小草滋萬載定知綿
寳歷三生永得戴
天慈九如篇什難賡和願附衢歌效祝釐(其四)
貢生(臣)孫天霖
率土敷天戴
德長梯航萬國頌無疆頻書甲子方開始永歴春秋益
健強久道已知仁浩浩太平眞喜福瀼瀼和風
麗日爭呈瑞
聖世臣民樂未央(其一)
天夀繇來畀
至人巍巍功德更嶙峋聖神智勇原無匹道德文章始
識眞典則遠符三代盛規模垂示百王遵昇平
共進岡陵頌環海春明拜
紫宸(其二)
春日遲遲春景融欣逢
聖誕慶無窮泳游魚藻環文囿飛舞鶯花滿蘂宫到處
笙歌張樂盛連朝酒醴
賜酺同一時民物登仁夀呼祝聲應繞華嵩(其三)
未能通籍綴朝班兩度瞻天覲
聖顔無限帡幪思
賜第獨承召問到蓬山嵩呼遥聽雲霄上華祝濃書銀
漢間最是(小臣)欣獻壽年年此日拜
恩還(其四)
童生(臣)嚴文照
五雲高捧九重門純嘏天心貺
至尊玉液香浮花甲酒瑶池春暖碧桃根萬年共樂昇
平化六合咸霑雨露恩草莽(微臣)何以頌嵩呼
聖夀並乾坤(其一)
融融淑氣布和風品物齊歸化育中四海安瀾
霑
聖澤三辰協瑞贊
神功璇璣獨運乾綱振寳籙長膺鼎命崇最喜序時調
玉燭人人鼓腹慶年豐(其二)
萬幾餘暇擁瑶篇益信神明縱自天徧選奇書盈
御案新標妙義示
經筵
睿思時沛江河湧
聖翰高揮日月懸寸楮片言皆訓誥欽遵奕世永流傳
(其三)
祥雲瑞日滿神都重譯衣冠聚九衢海外占風
朝
聖主寰中戴德頌洪圖車書同會於今盛科目
恩添亘古無此際臣民爭祝嘏信知有道邁唐虞(其四)
童生(臣)鄒家龍
嘉貺禎符萃
聖躬歡呼嵩祝萬方同籌添海屋春秋富蓂吐瑶階雨
露豐瑞靄遠連千樹綠卿雲深護百花紅須知
仁壽難勝紀星麗維南日正東(其一)
紫禁春深敞壽筵蓬萊宫殿會群仙臣心願獻三千
實
聖夀應臻億萬年獸舞鳳儀依樹羽塗歌巷祝叶薰絃
可知民物皆生遂總沐
神功化育全(其二)
日角龍顔應運生
萬年佳節樂稱觥要令人物還熙皥早荷乾坤毓
聖明灑翰難窺文思廣垂裳已慶治功成從兹山岳同
貞固軒昊焉能得竝名(其三)
至治無為風俗淳祝
堯佳氣溢良辰福同江海涵千頃壽竝岡陵鞏萬春合
殿咸韶音自古盈廷冠佩頌初陳愚蒙自分尤
懸隔小草何當仰
大椿(其四)
萬壽無疆賦(有序)
武英殿監造(臣)和素
康熙五十二年歲在癸巳三月十八日恭遇我
皇上六袠聖誕萬年之化日初長三月之春光正盛九
有和樂四海昇平鶴語上林徹九霄而獻夀鹿
遊靈囿率百獸以呈祥雲護高松蒼翠實同蓂
莢霞開旭日光華何啻景星進
萬年之觴者徧於朝野臣民頌
聖人之齡者達於要荒畿甸萬國衣冠齊來瞻祝普天
胥慶千載一逢(臣)愚戅無似特蒙
簡拔不次遷擢奔走
禁庭供應翰墨(臣)自成童即荷
主恩指授教誨已將五十年矣榮及祖父以迄兄弟子
姪自慚犬馬難酬萬一敢因
大慶昌期上獻無疆一賦賦曰(臣)聞
聖神文武
皇天必眷祿位名壽大德必膺此自然之嘉慶實亘古之
休徵伏見我
皇上聖由天縱道本性生聚黃農虞夏於一世集堯舜
禹湯之大成鴻功莫匹至治難名無黨無偏會
歸有極而四方維則多材多藝體用兼備而萬
彙咸亨允執厥中心法為治法之根本永保天
命修身得養身之精誠固宜凌今轢古坐享長
齡(臣)又伏見我
皇上神運無方功昭有象協造化以同流致禎祥而皆
當普天率土咸歸壽域之中五服九州盡躋春
臺之上既瞻恭已而無爲實仰大勲之已放
若我
皇上文昭寰宇化被人倫嫓典謨而更美紹丘索而推
陳硏究經書總會商周而宗唐虞之統繙閱性
理淹貫程朱而得伊洛之眞同文則親裁字典
叶韻則博綜佩文手批綱鑑以取法乎最上精
廣類函以日習乎多聞至
聖製之不一難枚舉而縷分八法取鍾王之奧吟詠諧
風雅之醇筆走而飛動龍蛇珠璣璀璨句成則
鏗鏘金石錦繡繽紛望雲漢之焕彩懸日月而
常新至若我
皇上威服萬方天鍾英武平三藩之叛逆坐運
神機掃絶漠之妖氛
親臨鼙鼓民胞物與本優容而無私秋肅春生亦一往
而莫禦梯山航海盡無梗化之區窮髮雕題悉
屬
天家之土
聖德同覆載而難窺
聖壽亦萬億之難數則見夫
一人有慶薄海歡娱九功不忒於歌敘萬載長覺其寬
舒鶴算方增而彌徵至健仙籌逓進而信見盈
餘五百歲為春五百歲為秋何足比數三千年
開花三千年結實略與同符周而復周若循環
之流轉旦而復旦似卿雲之歌呼於是乎布
恩綸施
皇澤九霄雨露無一地之弗霑萬國蒸黎無匹夫之弗
獲大矣哉福齊天地化溢乾坤駕鶴驂鸞獻琪
花於蓬島金枝玉葉綿瓜瓞於崑崙康衢歌頌
笙鏞悉通乎華祝簫韶樂舞宫商允叶乎雲門
(臣)仰思我
皇上端拱穆淸化育參贊精勤五十載正以啓千萬載
之始基拜祝
六十齡方以開億兆齡之華誕(臣)拜手稽首謹呈
萬壽之賦而頌
天子無疆之算
萬壽盛典初集卷九十八
