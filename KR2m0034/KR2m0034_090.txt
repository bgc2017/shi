欽定四庫全書
萬夀盛典初集卷九十二
歌頌三十二(詞臣二十四)
萬夀詩(四言八首)
翰林院庶吉士(臣)錢廷獻
春日載陽
聖人萬夀乾坤清寧川岳澄秀百神懷柔翼衛左右元
氣氤氲爰保爰祐和風翕習敷華錯繡金石肆
陳簫韶迭奏鳳巢於閣麟遊於囿載賡載歌共
樂永晝(其一)
欽惟
帝德其仁如天并包巨細萬物覆焉湛恩汪濊漸漬綿
延飲和食德煦育矜全横被六合周浹八埏熙
熙皥皥食息惟便式歌且舞踴躍駢闐祝我
君王億萬斯年(其二)
行健惟天至誠無息三才萬象全體太極夙夜
孜孜旦明翼翼巍巍成功顯顯令德自西自東
自南自北六合内外歸我邦域君子勞心小人
勞力世道淳和永以為則(其三)
結繩代遠肇始文字言以旌心辭原達意作述
相承同工異致
聖人天縱周情孔思麟麟炳炳經天緯地焜耀瓊林輝
映寶肆倬彼雲漢小大咸識遐齡寵錫載筆恭
紀(其四)
天命幽遠監觀有常
聖人敬德格彼穹蒼體信達順視履考祥郊壇殷薦圭
璧笙簧禮明樂備矞矞皇皇時雨而雨時𤾉而
𤾉介兹景福其樂未央(小臣)矢歌
萬夀無疆(其五)
芒芒九州芸芸赤子惟耕與桑衣食視此男女
效績不勤何恃載筐及筥秉耒荷耜經營
聖心圖繪終始物阜年豐風清俗美遵道遵路遐邇同
軌
一人有慶萬年燕喜(其六)
聖學昌明有覺羣曚淵源堯舜法式周孔庶民既興是
戒是董一心樞機萬物綱總河海汪洋山岳巃
嵸百家泛濫回轉濛澒貫徹天人勅幾言動膺
圖受籙萬億垂統(其七)
化洽萬方韜垂三略
廟算廣淵
睿謀運度師出以律風雲揮霍德威惟畏荒徼絶漠載
贄稱臣虔恭謹恪草木向榮民物康樂開闢以
來增其式廓悠久無疆躋堂進爵(其八)
萬夀詩(七言律二首)
翰林院庶吉士(臣)周天祜
春風左个駕蒼龍萬派笙歌列鼎鐘川嶽綿長
開泰運升恒永麗祝華封金莖仙掌浮甘露玉
殿祥雲出紫峰累洽重熙歡舞日共看青鳥滿
青松(其一)
中外欣逢
大慶時麟遊郊藪鳳來儀千秋日麗懸金鑑萬國星
馳獻紫芝天保已賡民作頌地泉應出醴盈巵
百神效順齊歡忭翊戴
皇躬億萬期(其二)
萬夀詩(五言排律二十四韻)
翰林院庶吉士(臣)程夢星
晴旭融閶闔和風布海陲羣倫安覆載萬象仰
軒羲雨露恩同溥江河澤並瀰
天心惟浩浩閭巷總熙熙旰食勤民隱宵衣緝聖規苞
符開泰運疇範集純禧郊藪祥麟見梧桐翠鳳
儀星雲昭上瑞魚鳥沐弘慈樂利人胥悦生成
物不遺
文謨彰至治
武烈擴丕基政與刑皆理威將德互施敷求恒若渴鑒
别本無私廸教興多士親賢勵百司兩河安奠
日四海會同時
廣運誰能測
謙沖每自持六旬逢
誕節八表慶
昌期地闢春臺敞天開化日遲千林攢錦繡百卉挺葳
蕤綵仗排雙闕香煙繞九逵歡聲聯遠邇喜氣
接高卑張樂聞韶濩分班列鵕䴊幸登仁夀域
仰睹
聖神姿緗帙陳金鏡瓊漿酌玉巵葵忱輸不盡載詠九
如詩
萬夀詩(七言律四首有序)
翰林院庶吉士(臣)薄海
皇上御極之五十有二年太和保合景福滂洋易俗移
風百化興而三才正阜財豐物五辰撫而庶績
凝藏山秘澤之珍月呈嘉瑞甘露醴泉之液時
載祥編天下皆春日中並照王民皥皥治偕上
下而同流
帝德巍巍道共乾坤而立極則誠登三咸五軼後超前
矣蓋由我
皇上
睿智聰明
聖神文武
紀綱六合體覆載之無私
經緯三階運隂陽而不測
察倫明物作之君而作之師
本身徵民賢於堯而賢於舜集大成之道統建盡善
之治功以惠鮮懷保之實心受戬榖罄宜之茀
禄包舉六氣而藏諸用發育萬物而顯諸仁有
如燔柴昭事之儀必
親對越追遠薦馨之祀倍極精誠定省時勤
孝敬通於國政惇庸備至
惠愛浹於天潢崇往聖而覺烝民重先儒而倡正學
訓士子以維風教廣貢額以勵人材海宇澄清
膠庠敦讓
宵衣旰食則綱舉目張
頒爵授官則考言詢事一命以上見諸
殿陛之間萬里而遥若在戶庭之内褒榮勲閥即採
錄其子孫圖任舊臣每保全其終始
欽恤民命常垂寬釋之仁
念切農功頻下賑蠲之詔
霈敷天之湛露逓賜田租酌太倉之餘糧并留漕輓數
輙盈於千萬施不靳於再三兑澤滂沱立見禾
苗之長巽風發越潛消水旱之愆
鑾輅西廵周岳盡懷柔之典
翠華南幸閱河傳疏瀹之方弧矢之利取諸暌禮樂之
興取諸豫遂乃坐八窗而朝萬國平三逆而定
九州剪沙漠之渠魁
天威震地奠宗社於磐石
睿算如神鰈至鶼來茅歸楛入凡在燾養罔弗尊親若
夫
右文稽古
濡史涵經發攄義理之章陶詠性情之什莫不參贊
天地燦列星辰而
御藻淋漓
奎鈎炳耀則又衆法咸備四表光昭矣兹當陽春三月
恭逢
聖壽六旬日抱紅輝雲叢紫靄五十二年之
仁恩闓澤如海之深萬八千歲之景運洪符同天之久
輦賮航琛者萬國颺言拜于者盈廷(臣)海賦材
謭薄秉質顓蒙兩世俱叨
國恩未效涓埃之報一門皆忝中秘常存銜戴之心今
遇
萬壽無疆甚幸
一人有慶敬上升恒之祝略申芹曝之忱(臣)海拜手稽
首而獻詩曰
萬年天子太平基御宿光芒映赤墀受籙綿長
仁者壽垂衣端拱
聖之時騰歡爭納梯航貢拜手齊賡喜起詞甲子初周
元會始九州民物盡雍熙(其一)
執中衢室建鴻名玉振金聲集大成參贊六經
興禮樂並隆三代啟文明
德馨上達
天心順儒術尊崇聖教行齊上春臺躋壽域青陽開動物
由庚(其二)
韎韐親征
聖武昭威加塞外版圖遥虞廷干羽三苗格周室車書
九譯朝
法駕時廵人震疊大田蠲賦野豐饒成功永固
皇王緒宵旰乾乾勅百寮(其三)
華燈錦幄接
楓宸寶地琳宫祝
聖頻太液波晴三月曉上林風暖百花春雲開南極星
辰麗節届東皇雨露新
睿算如天長受禄年年颺拜效尊親(其四)
萬壽詩(七言律三首)
翰林院庶吉士(臣)易簡
勾陳綵仗煥晨光仙珮聲聞列雁行萬里堯天
周甲子九重舜日麗文章玉階春永祥蓂盛金
殿風和廣樂張喜見
聖朝隆景運上林應有鳳來翔(其一)
乾元首出正當陽斗極星羅共八荒風動時雍
民擊壤化成久道
帝垂裳菁莪造士歌雲漢雨露生春到井疆
大澤更流山海外殊方萬里盡梯航(其二)
龐眉不見海波揚又聽三呼嵩嶽傍
聖德儉勤同大禹
治功巍煥協陶唐欲陳金鏡千秋錄再進流霞九醖觴
寰宇盡歸熙皥日(小臣)拜手祝無疆(其三)
萬壽詩(五言排律十八韻)
翰林院庶吉士(臣)漆紹文
帝德符乾健時乘運獨隆勲華綿道脉化育贊元功
典學先持敬綏猷允執中探書搜委宛訪道陟
崆峒
御藻千秋煥
天章八法融研精披奧旨舉義發羣蒙
勤政咨民隱
廵方問歲豐江河疏上下疆理辨南東懋建平成績長
貽樂利風蠲租踰漢宋頌德徧兒童觀國收羣
策
臨軒達四聰喜聲喧赤縣瑞靄塞蒼穹大順承天眷蕃
釐集
聖躬函關佳氣繞瑶島慶雲籠景命川方至鴻基嶽永
崇
一人膺保定萬國仰帡幪樗質曾何補葵心夙矢忠欣
隨鴛鷺末稽首效呼嵩
萬壽詩(七言律二首)
翰林院庶吉士(臣)王夢旭
皇圖長鞏壯山河風不鳴條海不波地利桑麻書歲稔
天章雲漢作人多九霄日月同光被萬國衣冠
盡協和蕩蕩難名惟擊壤欣聞復旦接衢歌(其)
(一)
玉墀初曙日曈曨慶洽千官虎拜同雨足三春宫草
綠雲飛五朵殿頭紅祥光南極星輝煜曉色西
山氣鬱葱獻壽亦隨鴛鷺後萬年歡舞
聖恩中(其二)
萬壽詩(七言律四首)
翰林院庶吉士(臣)顧嗣立
昌期桃報瑶池熟瑞應星回銀漢流
百福聖人方建極
萬年天子共揚休曈曨日月神州麗錦繡山河珠闕浮
西苑薰風通
紫禁管絃到處起歌謳(其一)
西峯深秀翠屏横市列街衢簇
輦行巷舞影連萬戶井山呼聲徹
九重城香飄花柳邀金勒春練雲霞上綵旌士庶熙熙
同壽域爭將芹曝荅昇平(其二)
羣工三祝玉階邊
功德巍巍景福全靜極固知
仁者壽
乾行莫測健如天八方劍佩環
宸極重譯梯航拜仗前萬國車書今渾一海隅日出徧
祥煙(其三)
七年給札步
彤墀令節隨行進玉巵
異數特憐五夜燭
新恩許託萬年枝白環銀甕清時瑞緗帙牙籖
聖德詩惟願
皇躬長介福岡陵永護太平基(其四)
萬壽詩(七言排律十六韻)
翰林院庶吉士(臣)春山
今古疇圖屬
聖明羣工亮采荷恩榮治功獨運恢弘業道統相傳集
大成欽恤刑章開一面痌瘝民力緩三征施仁
時灑甘霖潤照物高懸玉鏡清四國邊陲烽火
靖二儀法象泰階平春秋省助年長稔河海疏
排水不驚寒暑無咨頒粟帛銓除式序慎權衡
氣含飛動鳴崗鳳韻入風詩語禁鶯五夜繙書
羅典籍兩闈取士拔竒英
龍旗出塞瞻天躍
翠輦廵方夾仗迎
駐蹕雲山搜澗壑
端居樓閣愛蓬瀛其旋會見千祥集廸吉從教百祿盈
自此無疆開歷數從來不息配天行臣民永慶
貞元會中外均懷覆載情渚欲流虹環瑞日星
皆拱極接長庚拜稽敬進升恒頌微末難申獻
曝誠
萬夀盛典初集卷九十二
