欽定四庫全書
萬壽盛典初集卷一百八
歌頌四十八(舉貢諸臣三)
萬壽詩(七言律二首)
貢生(臣)韓省曾
太平天子壽無疆滄海恩波雨露瀼佛日仙霞雙闕敞
吳綾蜀錦九衢張臣民喜奏琅璈樂川嶽欽陳
沆瀣觴共祝三多呼
萬歲今
皇功德勝軒黃(其一)
聖代求賢盡席珍更於
萬壽沛恩綸鹿鳴歌處春風暢鳳翮翻時杏蘂新南極
瑞光連北斗茅廬喜氣達
楓宸小儒無限呼嵩意葑菲應霑
帝澤均(其二)
萬壽頌
貢生(臣)郭彭齡
惟仁斯壽惟德動天湛恩汪濊聲教遐宣聖神
文武廣運實兼富壽康寧箕疇所先曰攸好德
惟急親賢龍門競躍雲路齊騫以萃能升保泰
乘乾玉燭永調金鑑常懸
皇王烝哉億萬斯年
萬壽詩(五言律四首)
貢生(臣)沈曾虹
帝德山河永
皇圖日月長八紘開壽域六宇仰榮光匝地歡聲起齊
天福履將初周枝幹會從此日無疆(其一)
久道觀成化承平樂事多春深芝草秀韶奏鳳
鳴和童叟朝
金闕官僚響玉珂齊聲呼
萬歲世世沐恩波(其二)
紫禁飛
龍翰光芒起燭天典謨垂萬世風雅振千年染墨書稱
聖臨池筆欲仙琳瑯多侍從翹首望雲煙(其三)
當代生儒重吾
皇愛養深
特恩開
萬壽曠典降
綸音璞向深山剖珠從淵海尋膠庠齊鼓翼敢負
至尊心(其四)
萬壽詩(七言律一首)
貢生(臣)程泰京
羣趨玉陛曙光分仙仗聯班率土欣嶽頌兆民
三殿近嵩呼
萬歲九霄聞蟠桃集闕浮丹醴芝草盈庭擁絳雲竊效
衢謠同巷祝齊天
寶祚戴
堯勲
萬壽無疆詩(五言律六首有序)
貢生(臣)周志伉
欽惟
皇帝陛下
德盛道崇
功深學懋
太和在宇四時之氣長春
景運方中兩曜之光久照
天庥洊至綿寶歷而遐昌
國祚永康握瑶圖而鞏固率土仰詩書之澤文教誕
敷普天欽赫濯之威神靈遠布盡倫明物垂百
世之型宥罪蠲租錫萬邦之福禮隆闕里宏洙
泗之宗風廵覽河渠奏平成之偉績敦行崇實
彝訓早厲於黌宫廣額開科
特恩徧加於多士乃至
萬幾之暇每勤寸晷之功
天藻成章契羲畫文言之奥
鴻篇宣化符周情孔思之微宛轉揮毫運化工於掌上
淋漓染翰散異采於行間極開物成務之能入
毫芒而無間備顯仁藏用之德包宇宙而靡遺
春秋合撰於清寧經綸同流於上下兹以載陽
之月恭逢
聖誕之辰淑氣氤氳涵河山而竝壽和風暢遂扇民物
以交榮吉士虎臣綰綬映桃花之色黃童白叟
稱觴霑瑞草之香億萬人仰頌
堯年由於至性千百國欣瞻
舜日本乎至誠既不召而自來亦無遠而弗屆盛德難
名其所至嘉祥畢集以效靈(臣)志切嵩呼願同華
祝聽鈞天於閬苑雲裏鏗鏘進瓊液於瑶池杯
中瀲灧喜
一人之有慶欣
萬壽之無疆擊壤而歌莫竟九如之頌望塵而拜常賡
五福之書
鳳歷綿千禩欣逢景運隆瑶京祥靄合紫極瑞煙籠治
越百王上功成一敬中太平多樂事率土效呼
嵩(其一)
聖王開治象元化重親親
慈命常虔凛
徽音每恪遵養寧惟玉食樂更有天真瑞自
璇宫毓升恒慶萬春(其二)
垂衣臻上理民物樂堯年和煦千花麗祥開萬彙妍謙
如虛受谷勤若健行天
皇極深宫建寰區文教宣(其三)
至德光天地神威徧海隅風雷施自順干羽舞交孚虎
旅千行肅編氓萬戶蘇
宸衷日乾惕億兆鞏
皇圖(其四)
德大能禋
帝功成告碧霄神歆靈爽格心潔雨𤾉調七政祥光朗三
辰泰象昭天庥應洊至南極一星朝(其五)
聖壽當春晝祥光靄以熙林花迎綵仗陌柳映青旂浩
浩恩長渥欣欣物自怡蓬萊今始到願進
萬年詩(其六)
萬壽詩(七年律一首)
貢生(臣)潘光灴
天開閶闔漏聲遲浩蕩春光獻壽巵萬國貢琛
瞻舜日九衢擊壤樂堯時液池波泛蓬壺水
玉殿春深閬苑枝鶴髮龐眉來
輦下争隨百獸舞
彤墀
萬壽詩(七言律一首)
貢生(臣)俞忠謀
玉繩灼灼紫微東庭燎高陳萬炬紅五百昌期
膺
景命十千寳祚萃
皇躬香飄
丹陛爐煙細花映
彤墀日色融翠管金絲歌
萬壽康衢鼓腹頌維嵩
萬壽頌
貢生(臣)周龍藻
聖人受命育才是亟元氣陶鎔太和充塞平格為徵思
皇在國芃芃棫樸遇春斯榮蔚為國楨
皇心以寧薪之槱之展也大成古亦有言生才實難豐
芑之瑞叶於猗蘭移彼桂樹植我杏園日引月
長羣生在宥如山出雲積而彌厚有人有文有
孝有秀
一人有慶萬邦來同東西南朔暢茂仁風堯舜在上如
日方中穀成乂明才俊滿前麟遊鳳儀太和盤
旋(臣)願
皇帝壽萬萬年
萬壽詩(五言排律十二韻)
貢生(臣)張若霖
景運中天會陽和大地春萬方欣
聖澤四海頌
皇仁大德膺多壽休徵協
一人儀庭瞻鸑鷟遊藪見麒麟甘露時霑渥祥雲每郁
紛明良歌合德草野鮮遺珍
特渙求賢詔旁羅觀國賓春先攀桂子秋更躍龍津羣
彥咸爭奮竒才盡獲伸
盛朝多吉士
聖主得賢臣濟濟思皇集綿綿純嘏臻芹私何以獻天
保九如陳
萬壽詩(五言排律十二韻)
貢生(臣)龔克庸
帝啟無疆歴人遊大地春金蓮徵瑞應珠斗協芳辰極
建山河固乾行日月新自天方佑
聖惟壽必歸仁羲畫開元會堯心運至神八紘同覆載
萬象入陶鈞是處龡豳蜡頻年致鳳麟事由三
宅又俗以屢豐淳異域遥輸貢靈祇近獻珍
鸞書傳草澤鳩杖拜
楓宸陪位身雖賤承
恩地最親願常霑雨露歲歲奉
絲綸
萬壽詩(五言排律十二韻)
貢生(臣)蔡汝齊
望日趨丹陛呼嵩祝
聖君璣衡頒舜歴星斗煥堯文晝漏三春永宵衣五夜
勤九州四海遠一日萬幾紛德本同軒昊辭難
贊放勲鳥聲晴谷弄花意暖風熏有草皆承露
無山不出雲願隨耆老杖薄獻野人芹未得(臣)
心展翻勞
帝念殷
溫綸百道下
恩詔十方聞同樂
天顔喜加科士氣欣遥瞻雙鳳闕瑞靄自氤氳
萬壽詩(七言律四首)
貢生(臣)吳鍾芬
巍巍
聖德信難名恭已垂衣撫四瀛寶籙久膺龍馬瑞卿雲
長麗鳳凰城由來
主極端皇建洵是
宸修體健行岳贊臣颺真莫罄康衢只有和歌聲(其一)
淵淵
聖學本傳薪洙泗真源振自今日旰退朝金殿暇夜寒
尋緒玉釭深翻經豈直窺千帙探道從知惜寸
隂還
御邇英時講誦圖開太極見天心(其二)
煌煌
聖治邁前勲偉績豐功古未聞舞羽兩階苗自格導河
九曲水能分時清麟鳳遊郊藪澤潤山川出雨
雲
翠輦時廵勤問俗不同簫鼓汎横汾(其三)
熙熙
聖澤沛遐陬如海
恩波到處流木鳳雙飛來
闕下金鷄三尺出竿頭花村茅屋歡情洽墨榜紅綾
瑞氣浮大啟賢關垂
盛典珊瑚網底一時收(其四)
萬壽詩(五言排律十二韻)
貢生(臣)楊儐
皇恩深似海
聖壽久齊天湛露和仙酒春風拂
御筵上林花錦繡北闕瑞雲煙拜舞千官集共球萬國
闐光華同日月宥密轉坤乾治嫓黃軒美心存
太極先握符千億歴建極一中傳
至德詩書頌
神功泰岱鐫衢歌全盛日巷舞太平年
錫福超三正
覃恩徧八埏葵傾原待照芹獻本來田頌禱臣工職惟
賡天保篇
萬壽頌
貢生(臣)張廷璐
維
皇御極大化涵濡德超羲昊治軼唐虞平成奏績一統
車書河清海晏化日長舒恩周海甸澤洽寰區
純嘏永錫受福孔訏
萬壽無疆天地同符星輝南極春滿皇都雲生玉棟瑞
靄金鋪千官虎拜萬國嵩呼瞻雲就日異域遐
陬蒼黎黃髮擊壤含哺歡騰多士化雨弘敷名
山蘭芷碧海珊瑚春華秋實盡入天衢作人雅
化亘古所無旣開曠典還定成模億萬斯年永
固
皇圖
萬壽詩(五言排律十二韻)
貢生(臣)于梓
淑景三春麗鴻圖億載綿麟遊偕鳳舞璧合與
珠聯
聖主垂衣日
熙朝紀瑞年至誠通鳥獸大智握璣璿聲教殊方曁勲
華振古傳
恩波融太液膏露湛甘泉文武恬熙久人民愛養全協
風恒應候霖雨自霑田望歲農祥見延齡梵唄
宣霞香流玉斝旭彩映金蓮綠莢盈堯砌紅芝
拱
御筵(小臣)持獻祝壽域等長天
萬壽賦
貢生(臣)徐瑶
繄昊天之右序實眷歆乎懿德稽古帝之相承
至我
皇其罕匹洽元會以當陽首庶物而建極格百神以懷
柔奠九州而寧謐會八表之車書卜萬年之寶
歷嫓覆載以參三超古今而獨立若乃綏猷以
德致治以文求賢若渴賞善惟殷經經緯史耨
義耕仁鈎河摘洛抉典搜墳羅書巖於星漢繪
道藪於煙雲開石渠而講義敞虎觀以討論採
春華而擷秋實振夕秀而挹朝芬陳辟廱之鐘
鼓培泮宫之藻芹闢四門以穆穆宅三俊而彬
彬於是運啟文明㝢當清晏蕩蕩堯天迢迢禹
甸八風咸調三階竝燦歲德在已律應姑洗春
日載陽時維中浣綺旭曈曨卿雲糺縵華渚流
虹斗樞繞電西池則金母朝臨南極則老人夜
見千官鞠&KR1743;以祝九如兆姓歡忭而賡復旦廷
喧
萬歲之三呼戸慶
六旬之初洊時則三靈衍祉萬彙呈禎九歌旣勸百度
維貞爰申
㢲命載勅春卿詳稽典例愼簡司衡再行籲俊特舉賓
興恩首覃於髦士澤先被乎儒生擴賢關於九
域恢文網於八紘鳳翽與鷹揚交奮兔罝偕鴻
漸同升京闈特隆乎首善列國咸樹之風聲紛
乘時而利見誇稽古以知榮儲鹽梅於上國備
舟楫於
明廷期發皇乎鴻業用黼黻乎太平爾乃日月光華
山川輝媚桃花浪暖杏林春麗聲傳岡上之梧
香吐月中之桂文昌之宿宵澄太史之河曉靄
化成久道恩溥德洋洪鈞鼓鑄協氣旁皇人文
濟濟德造蹌蹌歌媚兹於藹吉賡一德於明良
蓬島奉十華之帙遐陬陳八會之章
螭陛羅九天之玉幣
鑾坡萃萬國之冠裳莫不威威祗祗炳炳烺烺快覩
天顔之有喜歡呼
聖祚之無疆斯則我
皇之壽兼禄位名而必得合熾富艾而益臧如日始升
而正旦如漏初轉而未央將修容乎道德之圃
彌性乎仁義之鄉翺翔禮樂之藪容與翰墨之
場永徧覆夫八十一州之瀛海而豈惟遠邁夫
萬八千歲之天皇也哉
萬壽詩(七言律二首)
貢生(臣)張紹懿
紫殿筵開廣樂張
太平天子萬年長彩霞繚繞凝青瑣瑞靄氤氲繞建章
率土嵩呼齊獻壽普天華祝共稱觴星高南極
光芒燦恒耀
君王玉案旁(其一)
如天
聖德頌昇平萬國衣冠拜
帝京游泳禽魚咸自若扶疎草木共含榮綵棚錦布春
城麗珠樹燈懸夜月晴得覲
天顔真異數功高德懋總難名(其二)
萬壽詩(七言律四首有序)
貢生(臣)王士錦
欽惟
皇帝陛下
天祿萬年八表祝乾坤竝茂
聖德廣被九州喜嵩嶽長春
壽考作人玉宇煥文章之盛
隆恩逮士辟雍歌雅化之長
立君師之模範道貫天人
集帝王之大成學通今古
允文則詩書為苑囿而彌年闡究精微
允武則仁義作干城而暇日嚴明訓練
觀天文察地理無非哲人之游藝
審聲音定律呂類皆至聖之多能河圖獻而洛書呈
文明共集於
當代景星出而慶雲現祥瑞較勝於昔時實千載之
昌期真萬世之盛業今值春王三月欣逢
聖壽六旬五十二年頌德歌功羣知思服千八百國瞻
雲就日不約來同樂奏鈞天看鳳儀而獸舞
恩周禹甸覩柳媚而花明在廷之夔龍賡歌
仁壽遐方之士庶遥祝華封紫陌童謠皆成頌禱錦囊
佳句盡是祈年
壽比日月之升恒不必羡三皇之世如春五帝之世
如秋而春秋常富
福同山川之流峙不必執天干之數首甲地支之數
首子而甲子恒周
景運日新咸頌
太平天子
建極錫福齊稱
有道聖人(臣)士錦世受
皇恩常思仰報有心捧日無路登雲素守青箱幸際風
雲之會常披黃卷每懷雨露之恩用是誠歡誠
忭願效躋堂之頌敢不稽首頓首同稱
萬壽之觥敬獻詩曰
壽域弘開天地同遠來近悅效華嵩循環花甲乾坤
久燦爛長庚景象隆蓂莢呈祥千葉翠蟠桃獻
瑞萬年紅塗歌巷舞歡聲徧南朔無殊西與東
(其一)
慶雲燦爛滿堯天正值三春
萬壽年桃柳争妍迎輦路鶯花煥彩照瓊筵香濃
黼座聆仙樂日暖龍池散瑞煙頤養冲和顔不老古今
福德
一人全(其二)
南極星臨春晝長百千萬國頌無疆仙人早獻
金盤露王母欣擕玉液漿
聖壽臣民均感德
天恩草木亦霑光籌添海屋誰能算一統車書
廟略昌(其三)
鴻膺寶歷慶長春中外歡呼賀
六旬百老圖呈瞻瑞氣九如歌奏屆芳辰琪花夾路迎
仙仗瑶草當階茁
紫宸不必載賡金鏡錄
聖人仁壽自天申(其四)
萬壽詩(五言律二首)
貢生(臣)楊銘鼎
昌時洪泰運
寳歷與天長
帝德高千古
王功洽萬方臣鄰咸抃舞山嶽共呈祥
仁壽初周甲賡歌樂未央(其一)
垂裳端黼座列辟效呼嵩萬舞笙歌繞千燈日月同天
香匝地起仙樂滿雲中既醉承
恩渥陳詩達
聖聰(其二)
萬壽盛典初集卷一百八
