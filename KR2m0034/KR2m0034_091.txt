欽定四庫全書
萬夀盛典初集卷九十三
歌頌三十三(詞臣二十五)
萬夀詩(五言排律四十韻)
翰林院庶吉士(臣)王澍
聖主當陽日敷天獻夀時萬方同拜手百辟共陳詞舜
歷韶華永堯階蓂莢遲八風和碧落五色麗
彤墀玉燭調三極金鰲奠四維卿雲欣復旦元會慶
昌期寒谷人皆暖春臺物正熙心傳精一藴手
定治平基運啟皇王籙天開
神武姿太和徵有道闓澤本無私歴歲
恩膏渥周天雨露施租蠲餘舊穀税免足新絲法網開
三面絃歌徧九逵遴材門屢闢取士野無遺戶
有豐年樂賢多好爵縻片長俱採錄輿論必疇
咨詢事官方飭頒箴庶績釐滿朝皆望散一德
盡臯夔已合明良契彌勤
宵旰思豳風屏已繪無逸卷常披卦畫符三聖圖成鄙
九師先天重閩洛全數合軒羲論道
臨宸扆崇儒
御講帷文章三代並綸綍六經垂解慍弹瑶瑟成功鏤
玉碑翰隨辰象轉筆帶化工竒
寵賚昭雲漢珍藏重鼎彝揆文風遠播偃武化潛移但
見歸牛馬誰聞誓虎羆六師親朔漠一怒靖邊
陲凱奏歸
神算民恬頼
聖慈恫瘝時在抱纖悉必周知蔀屋煩
清問河渠待
指麾負圖龍獻瑞應德鳳來儀交泰三陽正時雍萬福
隨桃生千歲實花動萬年枝瑞麥連鉤盾嘉蓮
吐御池器車來澤國華盖結雲芝觀海將蠡測
瞻天只管窺(小臣)慙報稱長誦九如詩
萬夀詩五(言排律十二韻)
翰林院庶吉士(臣)周金簡
中天開寶歷元會恊昌期堯莢春雲動虞裳復
旦垂輿圖長鞏日甲子甫周時電繞榮光轉虹
流華渚移
紫宸凝瑞靄黃道介繁禧萬國車書集三千禮樂隨金
莖擎玉露翠幄發琪枝淑景龍樓繞歡聲瀚海
馳普天同拜舞大地共歌思鳴佩趨鸞掖揮毫集
鳳池墨霑三秀草春溢九霞巵願進無疆頌千
秋慶錫祺
萬夀詩(五言排律二首)
翰林院庶吉士(臣)秦休
鳳律春長紀
龍飛日正中千齡逢令節四海慶昭融官柳垂條綠仙
桃結蘂紅陽和隨地徧花甲與天同湛露飛堯
酒薰絃藹舜風皇州佳氣滿舞蹈盡呼嵩(其)一
帝德高千古
皇仁徧兩儀租蠲歡蔀屋刑措樂雍熙海宴河清候風
和日麗時山川俱獻瑞天地自無私士沐菁莪
化人承雨露慈衢歌同巷舞耕鑿復何知其(二)
萬夀詩(七言律八首)
翰林院庶吉士(臣)王時鴻
德符大地夀齊天首出原超太極先玉燭調元孚禹甸
璇圖開泰應堯年歌傳豳雅歡同洽慶衍箕疇
福自全遥向五雲瞻
帝座衆星環拱紫垣前(其一)
亘古欣逢
孝治隆
皇家典禮備尊崇發祥遠軼睢麟頌啟聖相承任姒風
日御龍衣供綵服晨趨鳳輦侍椒宫肅雝盛德
由天授錫類推恩萬國同(其二)
聖朝建極奏昇平功叙歌時百度貞勤理
萬幾寧海宇明齊七政仰鈞衡懷柔喬岳俱修貢底績
黃河久獻清
當代巍巍勲烈峻上超五德邁三正(其三)
萬乘雲屯指朔方績高曠代武功揚永清紫塞銷烽燧
遠撫黃輿順雨𤾉三蘖總歸神策定六韜何似
睿謨長編成玉册垂方略字字高懸日月光(其四)
徇齊
聖德本天成道契羲皇易象呈精一心傳隆作述詩書
手定盛文明龍川桃浪三春暖桂子珠宫八月
榮雲漢昭回弘教化歡呼四海溢聲名(其五)
蠲除肆赦
詔頻宣參贊兼操化育權澤灑九天霑玉粒膏流四國
裕金錢好生德感騶虞瑞宥罪仁回貫索躔寬
大十行敷率土春臺康樂自年年(其六)
遠集梯航萬國歡盛陳王會版圖寬多於禹貢
爭歸賮勝似虞廷尚舞干蠻表鳥言㛠禮樂炎
荒卉服習衣冠
皇綱式廓恢無外帶礪河山寶祚安(其七)
詞垣新進附鵷行疊被
殊恩拜舜裳咫尺
龍顔瞻日角輝煌
鳳藻覩天章祥開五老榮光近語獻三多華祝長
聖夀自今綿玉歷萬年永御
帝圖昌(其八)
萬夀頌(四言七章)
翰林院庶吉士(臣)喬時适
皇帝徇齊早歲登極克纘克承發祥世德問安視膳和
氣愉色備物博施歡同萬國朝暮弗違惟殫子
職願億萬年為天下則(其一)
皇帝寬仁天地同流東西南朔無遠弗周納諸襁褓民
隠是求一夫噢咻懼政不脩五風十雨滿車滿
篝畞粟千鍾聽民自收夜不閉戶熙皥與遊猶
恤刑辟矜疑是摉願億萬年撫育九州(其二)
皇帝濬哲知人安民六卿分職論材惟真封疆大吏悉
簡忠純兼聽並觀燭照若神天工寅亮政出
紫宸願億萬年長秉陶鈞其(三)
皇帝恭儉旰食宵衣男耕女織繪於彤闈基命宥密凛
哉危微土階茅屋丹漆者稀端冕臨朝綺縠可
揮大官上食悉屏甘肥願億萬年式兹九圍(其)
(四)
皇帝神武震疊萬方逆藩不軌跋扈飛揚羅施牂牁七
閩蠻荒天覆地載大恩若忘
神謨廟算立掃欃槍遊氛撲滅易於探囊西羌醜類蹂
躪邊疆千里轉鬭豕突䲭張
六龍一駕壓彼螳蜋膏我斧鑕無有跳踉願億萬年永
固金湯(其五)
皇帝文明圖書在几講幄時開研窮至理赤軸青箱抽
討靡已歷聖道源如掌易指
宸翰矞皇典謨並峙振玉聲金鎔經鑄史删定纂修洙
泗同揆願億萬年山海積累(其六)
皇帝垂裳德洋恩溥咸五登三峻極千古山陬海澨莫
不歌舞就日瞻雲驩洽區宇微(臣)愚昧濫被簪
組如管窺天安敢覼縷稽首作頌優容草莽願
億萬年永戴
聖主(其七)
萬夀詩(栢梁體一首)
翰林院庶吉士(臣)董宏
聖人受命歷無疆五十二載開明堂璣衡手握符穹蒼
包含九垓頓八荒大共小球歸職方海隅日出
皆來王
一人恭已垂衣裳星辰日月繪采章潤色禮樂興廟廊
武功文德交輝煌夔龍臯益垂殳斨股肱元首賡明良
薰風一曲琴絃張阜財解愠膏澤滂上軼殷夏
嫓陶唐
皇極克建夀而臧宜民宜人保佑昌五福洊膺如阜岡
四海喜溢春風揚扶携老幼環天閶提挈筐篚
擎壺漿瑶池酒熟紅桃香既醉齊稱難老觴
紫宸高居臨青陽山呼
萬歲川浮光簫韶九奏和鸞凰率舞百獸紛趨蹌時清
人悦歲則穰太和元氣恊雨暘(小臣)稽首
彤墀旁槖筆欲書雲物祥昇平嘉會樂未央天清
地寧共久長
萬夀詩(五言排律三十韻)
翰林院庶吉士(臣)周彬
寶歷升恒合
皇基眷祐長
六旬綿景運
萬歲集嘉祥
德與乾坤並
恩同海嶽量建中操政術垂訓作王章倫物都明察身
心鎮就將隆儒傳絶學崇祀振綱常禄逮關閩
後
躬登洙泗堂絃歌通海國教化洽膠庠
宸扆書無逸
宵衣問未央照臨齊日月調燮到隂陽天上三階正朝
端庶績康好生開密網圖治舉宏綱
大賚周窮壤
深仁浹遠鄉化行滋富庶俗美保豐穰在鎬
天顔喜吹豳世道良雷霆平蜀道烽火息閩疆沙漠
皇威暢邊廷
聖武揚九州恢土宇重譯效梯航謨烈踰周后隨刊過
夏王洪瀾遵
指授巨浸息汪洋茀禄隆千古聲名溢八荒虹流華渚
日電繞斗樞旁松棟紅輝抱蓂階紫靄翔
帝車朝炳煥
御宿夜光芒好鳥鳴蘭殿飛花散柳塘三春文囿景百
福舜壺漿華祝陳
宸極嵩呼徹
帝閶來儀鳳翽翽率舞獸蹌蹌錫福
頒綸綍颺言進縹緗清寧齊
聖夀衢室永垂裳
萬壽天保九如歌
翰林院庶吉士(臣)胡煦
如山高聳鬱嵯峩地近雲霄瑞靄多占象特開
仁夀域
六旬初進九如歌(其一)
如阜嶙峋盡仰瞻增高常共海籌添寰中百族
叨培植春滿郊原雨露霑(其二)
如岡屹峙更連綿蘊藉霖膏普大千徧植桐枝
棲鳳羽&KR1523;喈時聽頌聲傳(其三)
如陵更覺勢崢嶸
帝德高深未易名仰嶽有情勞想像學山無術藉陶成
(其四)
如川方至浩無垠太液深涵四海春試看朝宗
來萬𣲖
恩波長共物華新(其五)
如日東生海上霞扶桑萬丈吐光華離明長自
垂今古普照無私未有涯(其六)
如月金波皓滿空光含明鏡徹鴻蒙一輪高擁
青天上三五清輝萬古同(其七)
如松挺植泰衡巔甘露和風養歲年節貫四時
無改易龍鱗照灼五雲邊(其八)
如栢菁葱挺擢時乾坤淑氣集繁枝椒漿并祝
正元會春酒同登介
壽巵(其九)
萬夀盛典初集卷九十三
