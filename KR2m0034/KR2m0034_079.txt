欽定四庫全書
萬壽盛典初集卷八十一
歌頌二十一(詞臣十)
萬壽詩(集唐七言律四首)
翰林院編修(臣)李紱
聖人佳節遇長春(劉兼)朝野俱歡萬壽新(劉憲)
金殿早開親鳳扆(李中)
玉鑾嚴蹕望初晨(鄭愔)瑶臺含霧星辰滿(李白)霄漢
無雲日月眞(王建)休氣榮光恒不散(裴礶)山河
迤邐淨纖塵(耿湋)
雞人罷唱曉瓏璁(李賀)清蹕鳴鑾出禁中(盧象)
一嶺桃花紅錦黦(杜牧)萬條銀燭碧紗籠(袁不約)
施行
聖澤山川潤(王建)共識
皇恩造化同(張說)幸預栢臺稱獻壽(盧藏用)惟應率舞樂
薰風(崔湜)
蓬萊正殿壓金鼇(王建)
天仗宵嚴建羽旄(韓愈)雙闕薄煙籠菡蓞(楊巨源)
九重春色醉仙桃(杜甫)風傳刻漏星河曙(皇甫曾)雲捲
珠簾劍佩高(許渾)更對樂懸張宴處(包何)日華
遥上赤霜袍(耿湋)
東郊道上轉青旂(劉憲)
龍德先天天不違(沈佺期)
鑾殿對時親舜日(李中)蘭香同處撲堯衣(李山甫)中天
彩殿籠佳氣(張說)
北闕晴雲捧禁闈(岑參)自顧下儒何以祝(羅隱)并將
歌舞報
恩暉(沈佺期)
萬壽詩(七言律二首)
翰林院編修(臣)方覲
佳氣氤氲拂禁林瑶池獻壽起謳吟三春景麗
同天節萬國人傾捧日心蓂出堯階瓊露浥松生禹牖
瑞雲深(小臣)拜舞歡無極進祝恭隨廣樂音(其)
(一)
罄宜茀祿慶重申海屋籌增
鳳紀新天上宏開仁壽域人間長樂太平春九霄笙鶴
呈
嘉誕六合鶯花屬令辰南極輝聯東井爛光華氣象古
無倫(其二)
萬壽詩(五言排律一百韻)
翰林院編修(臣)秦道然
帝德高千古
皇仁被八埏東皇開壽域南極耀中天泰運當全盛
乾宫介大年健行誠不息景福集方駢憶昔虹流渚羣
瞻日麗躔天符垂歷秘地紀發源綿鴻業膺圖
早昌期保定堅
九重開運會八柱奠坤乾先烈丕承肅貽謀誦法虔乾
元體自合皇極建無偏智勇眞天錫生安孰比
肩宏慈參大造濬哲裕停淵德洽重熙後勤當
萬國先蒼黎雖皥皥宵旰自拳拳甘雨滋堯壤
薰風叶舜絃普天遊化日率土頌如川文教敷
蠻服雄圖震䍐开箾韶九功備干羽兩階窴南
徼狂籓肆中權指顧平朱旗揮七校黃鉞靖三
邊令肅千山月威清萬里煙
神謨心獨運
廟算氣無前小醜心難革彫弓手自挻直教超瀚海何
止勒燕然窮髮師方入穹廬跡已跧犁庭三奏
凱絶域一投鞭亘古功無敵含生色竝鮮百神
齊降祉四瀆任洄漩
帝念其咨切淮黃患未悛六廵周擘畫萬井乃安眠百
爾勞奔走羣公盡胝腁欲成永賴績不惜水衡
錢爲計千秋善圖功億兆便險陂天地意補救
聖人權河伯恬波浪陽侯靜蜿蜒平成明德遠疏瀹大
功全秉穗千倉積車書九土聯年豐歌沸溢人
樂舞蹁躚視遠猶如邇窮源更及巔勅幾勤乙
覽集議辨眞詮子史供清暇詩書入講筵周情
復孔思新義與陳篇歷究天人秘儒宗精一傳
微言恒闡發奧旨每尋研道法歸條貫隂陽受
節宣智神周萬品學博彙羣編教士儲梁棟掄
才得梓楩文風秦漢上
聖訓日星懸染翰龍蛇走臨池風雨騫補戈難學步飛
白敢爭妍筆陣千鈞弩詞源萬斛泉金聲諧大
吕銀牓耀如椽日月誰能繪星辰不可搴飭躬
爲律度御世有方圓師保開黃閣公孤賚錦韉
台階尊帝簡槐位擇賢遷敬老資方藥憐才授
屋㕓官評憑丙鑒仕路絶夤緣側席常虛席求
賢每得賢疇咨先德望器使及愚顓寒谷無遺
植春風鮮葉捐衆流皆茹納萬類盡陶甄别敘
天官職清通物望專羣流嚴六計九品頼三銓
掌土司民利多稌詠大田雨暘天意洽饑溺
聖心憐望實充華選衣冠尚勉旃軼倫歸玉署超擢自
花甎九伐旂常載三驅鼎鼐鐫森森武庫仗烈
烈夏曹鋋貫索無芒角冤誣有洗&KR0008;祥刑心惻
惻詔獄草芉芉山澤時弛禁園林無廢[田耎]民功
看畢舉地利更無愆既重公卿矣兼資庶寀焉
循良奬冰檗俊乂挺蘭荃吏畏民安業風和俗
不儇省刑兼宥過逋釋更租蠲戶戶皆高廩村
村辦獻豜桑麻盈樂土粱稻滿横阡黨塾絃歌
盛閭閻揖讓還耆英多伏勝人瑞有彭籛兹值
青陽月欣逢紫氣闐銀籌添海屋鸞鳥下蓬仙
濟濟鵷凰繞桓桓虎豹圜淮南叢桂秀商洛紫
芝娟宫樹含甘露名山貢白環瑶池餉玉棗大
陸湧金蓮煙柳飄香砌仙葩爛錦箋風吹紅杏
絢絲裊碧桃牽瑞氣朝朝滿祥雲處處連謳歌
徧黔首踴躍到華巔上苑遊麟擾彤墀舞鳳翩
香攜煙細細樂奏鼓鼘鼘瑶圃花如玉瀛洲藕
似船三漿調寳鼎六膳獻仙佺龍德施方普離
明燦若璿箕疇五福備元運六符延頌德唐虞
夏綿齡億萬千齊天瞻
聖壽花甲似璣璇
萬壽詩(七言律三首)
翰林院編修(臣)張起麟
鳳歷無疆億載期和風瑞日引旌旗天䦕
金闕臨黃道春擁
珠旒映碧墀
舜樂自調三象正
堯衣不動五雲垂康衢耕鑿成淳俗
帝德惟歌擊壤詞(其一)
撫辰輯瑞仰
高穹運際中天氣象同四表璿璣光玉燭三時雲稼荅
金風圖成禹會車書遠治紀周官禮樂崇
壽考作人開盛典鵷鸞集處聽呼嵩(其二)
龍旓鳳扆轉鴻鈞萬物昭蘇雨露新
皇極衍成無量壽
乾元合作一家春星雲燦爛咸垂象川嶽懷柔不愛珍
正是東風受吏日黃支烏弋慶
楓宸(其三)
萬壽詩(七言律六首)
翰林院編修(臣)惠士奇
芙蓉金闕紫雲端吹管聲清引鳳鸞蓬島結成
千歲實玉階齊奏萬年歡羣仙簇仗擎瓊液諸
部朝天執寶盤南極一星開壽域八方長沭
帝恩寬(其一)
充庭獵獵動旌旄一片紅霞映赭袍百尺樓前
雞唱早
萬安宫外漏聲高華池煙鎻長春柳月幌風開露井
桃
内殿稱觴浮紫氣遥聞天上奏雲璈(其二)
史臣恭奏協風來祈穀東郊宿霧開春色漸生
觀麥殿曉霞遥映望耕臺嘉禾競獻青囊種勞
酒頻斟白玉杯農事未興
宸念切陽和先向日邊回(其三)
集賢書院會羣英仁壽新編四部成已
詔蘭臺增算學更開虎觀待儒生宓羲圖裏占三象洪
範書中論五行
聖代文章今最盛聯珠夜夜聚奎明(其四)
天兵猶記出居庸十萬旌旗耀日紅大將暗排龍虎
陣
至尊親挽鳳凰弓威行沙漠雷霆肅恩入河源雨露通
自古豹韜尊廟略千秋碑碣紀
神功(其五)
黃金爲闕玉爲沙縵閣繒樓散綺霞洞府眞人
持絳節諸天菩薩獻香花盤登羊角千年棗盌
貯龍芽萬壽茶三月正逢
天慶日鶯啼春色滿京華(其六)
萬壽詩(七言律四首)
翰林院編修(臣)儲在文
聖人久道自長年景運重逢虞夏前洋溢聲名川納海
光輝事業日中天
德容穆穆貞元合
睿性安安歷數綿稽古帝堯今再見初迴甲子六乘乾
(其一)
五紀勲華
五位崇萬年謳頌萬方同數全易象先天裏義在周書
無逸中主靜淵衷函歲月體元善氣亘蒼穹八
荒壽域歸
皇極棟牖松雲仰
法宫(其二)
緯武經文協雨暘蕩平王道拱明堂奠安海嶽
乾坤正歌舞耕桑日月長四表職方勤貢賮
九重典學靜垂裳從今
聖歷知無極自有貞符紀百祥(其三)
苑花如錦日邊開遥挹山光紫翠來景麗煙凝
連綺陌歲豐人樂上春臺南薰徧奏鈞天樂北
斗平臨
萬壽杯三月年年雲五色(小臣)何幸到蓬萊(其四)
萬壽詩(七言律四首)
翰林院編修(臣)徐用錫
星繞虹流六十年蹡蹡鵷鷺仰
堯天爐煙近裊雲霄上扇影徐分日月邊陶淑萬方周
禮樂平成億載禹山川
彤庭何限華封祝寰海三多次第傳(其一)
松雲棟牖俯丹除元氣含和在碧虛九野豐年
綿甲子萬邦殊俗一車書
玉階蓂莢占時徧金母桃花結實初此日梯航重譯
至弧南星極拱
宸居(其二)
太和宇宙慶昌辰
上苑岧嶤接綺闉
輦路鶯花三月麗康衢簫鼓萬年春黃圖帶礪彌天
壽紫府星辰與日新久道化成文治盛周詩棫
樸頌
皇仁(其三)
三五淳風泰運清承
恩珥筆際昇平蓬萊莫罄添籌數嶰谷惟調擊壤聲金
鏡凝暉初日照珠囊絢瑞五雲生更看北斗堯
樽滿拜舞年年葵藿情(其四)
萬壽詩(五言排律四十韻)
翰林院編修(臣)陳似源
華渚天開瑞金芝早發祥萬年花絢爛
九陛日輝煌甲子星周紀融和候載陽莊椿初挺秀
堯莢正含芳蓬島卿雲見瀛臺紫氣翔仙籌添
海屋春酒進霞觴瑣闥朝初曙庭燎夜未央趨
蹌朝
鳳闕拜舞肅鵷行競獻延齡頌齊賡景福章午方增
紀算閏歲慶綿長衢祝膺多祉塗歌徧八荒鴻
圖超古聖
上壽匹天皇保定乘時泰升恒際運昌
皇仁垂宇宙
帝德嫓虞唐繼述宏謨烈清寧若雨暘旦明恭對越禴
祀夙齋莊行健時乾惕勤修務就將
宸章懸日月
睿藻煥縑緗筆挾虬龍勢霞飛翰墨光尊賢崇道學惇
典正倫常禮樂高三代詩書纂百王壁經傳統
緒羲易闡精詳歷律通淵奧璿璣發秘藏黨庠
興齒讓山海集梯航式廓恢邊塞謀猷勒
廟廊涵濡文教遠赫濯武威揚無逸圖屏上豳風繪座
傍豐亨寧婦子祈報重耕桑免賦寰區徧蠲租
大澤滂
時廵舒碩畫治水愼隄防禹績歌清晏神功達混茫
好生刑可措御下惠彌彰廣額羅多士遴才恤
遠方河山聯帶礪土宇鞏金湯輯瑞來西旅稱
藩自越裳嵩呼呈寳鑑華祝聚
朝堂至治隆端拱羣工勵贊襄悃誠抒殿陛聞望仰
圭璋曲奏簫韶舞漿分沆瀣香巍巍戴
高厚悠久頌無疆
萬壽詩(五言律八首)
翰林院編修(臣)吕謙恒
寶歷開基遠
皇圖啟運昌光華齊日月禮樂煥文章道脉承千聖
徽猷冠百王拜颺偕岳牧
萬壽祝無疆(其一)
含哺貽恩厚遊衢沛澤汪租蠲春浩蕩歷卜道
靈長四表光同被三農樂未央昇平難頌德
萬壽祝無疆(其二)
聖學符洙泗先賢重紫陽千秋眞繼統十哲許登堂闕
里雲章賁新安寶額光右文逢
盛世
萬壽祝無疆(其三)
南顧湯湯水深宫厪慮長已殊歸碣石未可塞
宣房刻玉將河瀆搴茭問築防淮陽安堵慶
萬壽祝無疆(其四)
遠徼隂山北由來備享王奮螳聞小醜秉鉞度
遐荒
王者征無戰兵機授有方聲靈眞赫濯
萬壽祝無疆(其五)
棫樸占王化茹茅慶士昌
皇心常若渴賢路信無方騏驥天閑集珊瑚鐵網張作
人雲漢詠
萬壽祝無疆(其六)
聞道紅苖欵還同漢白狼星躔安翼軫樵牧靜
湖湘舞樂陳干羽儀庭感鳳凰遠人頻稽首
萬壽祝無疆(其七)
符瑞昭華應鴻名垂拱彰仙盤承湛露河水出
榮光通國懽酺飲千官獻兕觴普天同抃舞
萬壽祝無疆(其八)
萬壽詩(五言排律六韻二首)
翰林院編修(臣)朱元英
日出山川麗春深花鳥和萬年枝外舞三秀草
邊歌隨仗臨丹地調音叶紫鼉五雲敷
御座七萃給恩波鳳展開閶闔龍翔拱玉珂華封願無
限福祿擁江河(其一)
序轉三陽盛人看百福多漏蓮時日永階莢鳳
麟和大化還同育文瀾自擁波西園收秘籍東
序振靈鼉飲德康衢舞懷恩蓽戶歌
絳宫覘治象佳氣拂仙蘿(其二)
萬壽盛典初集卷八十一
