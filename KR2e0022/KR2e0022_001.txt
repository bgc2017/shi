欽定蒙古源流卷一
人名
瑪哈薩瑪迪蘭咱(額訥特可克語)
莽貝古爾外嘉勒博(土伯特語)
鄂蘭察額爾古克德克森哈汗(蒙古語)
咱噶喇斡爾迪汗(梵語)
羅咱汗
噶里雅納汗
幹喇噶里雅納汗
烏特博哈達汗
滿達達汗
薩嘉班迪達
班辰沙克嘉錫哩
阿克沙巴達
僧格錫里巴達
阿賚努汗(姓沙嘉)
星哈哈努汗
蘇都達納
碩克洛達納
多囉諾逹納
阿密哩都達納
蘇達迪(女)
舒噶拉迪(女)
囉納迪(女)
阿密里迪(女)
薩爾幹阿爾塔實迪
南迪
迪霞
巴迪哩噶
瑪哈納瑪
阿尼嚕達
阿南逹
德幹逹特
蘇卜喇布逹
瑪里噶
巴逹喇
外沙里
瑪哈瑪雅福晉(女)
丹逹必尼
布密噶公主
烏廸雅納汗
瑪哈默特噶拉幹尼
瑪哈巴特瑪
彬巴薩喇汗
巴喇哈瑪逹廸
巴爾哈納資逹汗
巴喇廸岳逹汗
沙逹尼噶
喇特納贊逹喇
瑪爾吉實喇尚噶喇
星哈
逹沙喇塔
烏巴里
噶實卜
阿羅漢
阿碩噶汗
巴廸里噶
噶尼噶汗
瑪哈德幹(托音)
巴蘇密逹
班廸逹
蘭扎贊逹
哈哩贊逹
鍚里贊逹
昂吉贊逹
逹爾瑪贊逹
必瑪拉贊逹
郭密贊逹
郭巴拉
逹爾瑪巴拉
幹噶巴拉
喇木巴拉
廸木巴拉
茂巴拉
尼巴拉
巴拉鍚納
噶伯鍚納
諳逹鍚納
拉噶瑪鍚納
瑪哈沙嘉
沙嘉里則必
沙嘉沙幹哩
班逹巴汗
嚕巴廸
必喇滿(即婆羅門也)
尼雅特贊博汗
穆持贊博汗
定持贊博汗
索持贊博汗
墨爾持贊博汗
逹克持贊博汗
色哩持贊博汗
智固木贊博汗
隆阿木(臣名)
罝持
博羅咱
布爾特齊諾
布德恭嘉勒汗(即博羅匝)
布隆錫勒克
庫嚕勒克
伊碩勒克
德魯納木松
色諾勅納木德
德諾勒納木
德諾勒博
德嘉勒博
德必林贊
多哩隆贊
持贊納木
持托克哲贊
拉托托哩年贊
地名
瑪噶逹國
額訥特珂克
幹齊爾圖
土伯特
沙嘉(姓)
倫必花園
噶必里克城
阿蘭扎喇江
蘭咱吉爾哈城
祗陀園
幹喇克城
郭薩拉國
外沙里城
巴特薩拉國
彀焚繖巴喇國
畢瑪拉雅納
喀齊國
古納實納國
扎拉勒達喇廟
雪山
雅爾隆(姓)
剛噶江(即恒河)
拉里姜托山
拉里囉勒博山
雅爾隆贊塘
善布雪山
寧博
包
恭布
温博拉岡宫
欽定蒙古源流卷一
額訥特珂克土伯特蒙古汗等源流
納摩沽嚕嘛(尼雅)租鎬一阿雅
頂禮三寶
三世諸佛
普度三界
三恩喇嘛
三才定位
克成庶類
佛度生靈
聖化炳蔚
試綜昔者額訥特珂克土伯特蒙古三國根本世基之
載在舊史者而統論之凡一切依倚外象包羅者已定
一切因緣生靈已成外象定自三壇起於風壇次及水
壇定於土壇是也以言乎風壇則由無所有空十面大
作所向感被而温和碧色之風壇凝然定矣以言乎水
壇則由觸於風壇彩雲疊布叢生聯綿隂雨以成無邊
岸作鹹之大海而水壇定矣以言乎土壇則由金界糞
土定若乳上凝脂以次各七七分數加添自細塵以至
埃塵沙纖微野馬細末為一粒油麥七粒油麥為一寸
二十四寸為一肘四肘為一丈至五百丈自一畫角聲
聞處起至八畫角聲聞處為一里以如是甚多之里數
名為大自在金地土壇其中山之大者為須彌山以及
七金山七大海四大部洲八小部洲一時顯然著矣内
藏包羅者自初禪天一神變幻降世起漸漸蕃衍色界
十七天無色界四天欲界二十天并過去未來現在世
界之六種生靈以次而成因彼生靈神變而來故夀數
無算雖生於世上行不踐地飛空而行不食下界所生
穢榖惟食禪榖無論男女不自胎生皆由化生是時無
有日月本身之光可以自照彼時不以人稱皆呼為生
靈其後生靈萌發欲念有一生靈食下界一種糧穀衆
皆效尤食之禪穀遂絶遂皆食下界所生之糓不能空
行於是墮地本身之光頓失不能自照而痴愚罪業漸
從此起嗣因衆生修省之力遂現出日月星辰以燭其
昏暗而得明燦矣其後衆生内復出一恣慾生靈得粒
食於青苗而衆生亦俱從食之由是食用下界所産穢
榖分别男婦生男生女嗜慾之罪業由此始矣其後衆
生内復出一恣慾生靈獲不種自生名薩魯之糓不識
為何糓乃嘗食之衆生遂俱食此糓其從前之穀俱絶
衆生雖食此榖但必至將食之際臨時採食其後有一
機巧生靈將次日所食者先日採收是糓亦絶而忌妬
之罪業自此始矣其後因食耕種之榖遂常食下界穢
糓若食多者醜惡食少者俊秀故有爾我好醜愛惡之
情復起争兢遂刧奪所耕之田地彼此相殘而忿爭之
罪業自此始矣又因多收者向少收者隱瞞藏匿而慳
吝之罪業自此始矣由是有一端莊正直聰睿大量之
生靈將從前所行是者愛之非者化之將田地均平分
種惠愛衆生衆生皆願不違其命以之為主遂羣以主
稱之於額訥特珂克語則謂之瑪哈薩瑪廸蘭咱於土
伯特語則謂之莽貝古爾外嘉勒博於蒙古語則謂之
鄂蘭納額爾古克德克森哈汗於滿洲語則謂之格稜
尼圖伽赫汗是為衆所推尊之汗其於薩滿達巴達喇
佛教四大部洲則有轉金輪咱噶喇斡爾廸汗之譽其
時則稱為肇造噶拉卜以前全備之時其時日月星始
顯露於空中照耀四大部洲瑪哈薩瑪廸蘭咱汗之子
曰囉咱汗囉咱汗生噶里雅納汗噶里雅納汗生斡喇
噶里雅納汗斡喇噶里雅納汗生烏特博哈達汗烏特
博哈達汗生滿達達汗稱此六汗為轉輪首出之六汗
彼時始稱為人於是人之年夀漸漸削減計其時極微
末之數為一瞬百瞬為一息六十息為一間三十間為
一刻六十刻為一時十二時為一日三十日為一月十
二月為一歲按年計其耗閏則為噶拉卜噶拉卜有六
乃鎮定噶拉卜棲止噶拉卜適中噶拉卜殘剋噶拉卜
空虚噶拉卜闊大噶拉卜是也其第一鎮定噶拉卜則
自始定風壇起至生育善惡衆生止其第二棲止噶拉
卜則自南贍部洲人之年夀無算起至十歲止其第三
適中噶拉卜則自男女十歲之末起並不傷生由二十
歲漸增至八萬歲止其第四殘剋噶拉卜則自兵戈相
殘起至水來殘剋止其第五空虚噶拉卜則自水來殘
害至盡起至復定風壇止其第六闊大噶拉卜則自風
壇始定起至空虚噶拉卜之末止如是乘除算量已往
運數及善世之千佛其曾超出噶拉卜者惟有釋迦毘
婆佛等七佛乃係已過去者其時諸佛將佛經法教在
瑪噶達國斡齊爾圖地方宣示十二種善言溯昔千佛
南贍部州之人等夀數止於四萬歲之時乃拘留孫佛
之教也三萬歲之時乃拘那含佛之教也二萬歲之時
乃迦葉佛之教也自百歲之時至今乃釋迦牟尼佛之
教也釋迦牟尼佛共承受四佛法教謂昭阿廸沙釋迦
牟尼佛生於乙丑年至年八十歲歲次甲申涅槃其在
時輪史則云生於丁未年歲次丙寅涅槃而薩嘉班廸
達又云生於戊辰年歲次丁亥涅槃雖額訥特珂克土
伯特諸賢所言互異而金光明經則云佛斷不涅槃聖
經斷不冺滅乃佛為教化衆生俾信認無常故示以涅
槃耳佛之壽源誰能揣測其顯然之虚質雖滅而湛然
真純之法身則何由而滅乎且合按前聖薩嘉班廸達
班辰沙克嘉錫哩所纂時輪法數史又前聖吉哩廸多
咱之宣示引導無垢女子舊史又前賢阿克沙巴達所
編之靈驗花史又大智慧僧格錫哩巴達所編之丹書
凡四史文義相倣今試將釋迦牟尼佛教及額訥特珂
克國汗等之緣由如薩嘉班廸達所說者陳之自昔衆
所推尊之沙嘉阿賚努汗以來後越一阿僧祗七萬四
千五百六世於額訥特珂克之瑪噶達國斡齊爾圖地
方降生名星哈哈努汗生四子四女長子蘇都達納次
子碩克洛達納三子多囉諾達納四子阿密哩都達納
長女蘇達廸次女舒噶拉廸三女囉納廸四女阿密哩
廸四子生八孫(自凡一切依倚外像包羅者已定句起至四子生八孫句止與西番字及漢藏)
(經釋迦譜相仿)蘇都達納之子則薩爾斡阿爾塔實廸南廸二
人碩克洛達納之子則廸霞巴廸哩噶二人多囉諾達
納之子則瑪哈納瑪阿尼嚕達二人阿密哩都達納之
子則阿南達德斡達特二人四女生四甥蘇達廸之子
曰蘇卜喇布達舒噶拉廸之子曰瑪里噶囉納廸之子
曰巴達喇阿密哩第之子曰外沙里其薩爾斡阿爾塔
實廸汗之子歲次丙寅婁金狗值月二十二日化為丹
巴多克噶爾有似阿蘭扎斡爾丹大象自兜率天降於
南贍部洲之瑪噶達國歲次丁夘箕水豹值月十五日
夜間汗所都之城有五色光芒照耀瑪哈瑪雅福晉遂
有孕至歲次戊辰翼火蛇值月十五日日方出時降生
於倫必花園内自歲次甲戌七歲起習練種種技藝至
歲次癸未年十六歲時娶噶必里克城之丹達必尼之
女名布密噶公主為福晉承受汗之統緒歲次丙申年
二十九歲時於甚清淨塔之前情願出家在阿蘭扎喇
江邊堅持苦行六年歲次壬寅年三十五歲時氐土貉
值月初八日於菩提木下坐禪七日十四日夜間將蘭
咱吉爾哈城之衆怪除滅十五日日出時於瑪噶達國
在金剛座上得尊勝釋迦牟尼佛之道歲次癸夘年三
十六歲時自星日馬值月初一日起至十五日在祗陀
園等處顯示大神通於是年氐土貉值月初四等日轉
運三乘法輪度化三世衆生歲次丁亥年八十歲時氐
土貉值月十五日夜因曉諭衆生所演經文無常故將
化生涅槃顯示此薩爾斡阿爾塔實廸汗之子生甫六
日其母瑪哈瑪雅福晉即歿後於壬寅年得佛道又六
年歲次乙未因獲智慧眼之故見母瑪哈瑪雅福晉超
生三十三天因欲其母識菩提之道是以上遊天堂講
經九十日其時有額訥特珂克之烏廸雅納汗中心慕
佛迫欲求通遂令瑪哈默特噶拉斡尼仿摹佛像塑佛
一尊以適其意默特噶拉斡尼仗神通力遂往三十三
天用牛頭旃檀香以肖佛像毫無分别造成持經手印
立像之旃檀昭像自三十三天請至汗意欣慰後來佛
自上界下降其旃檀昭於佛前自然俯伏佛降旨曰此
旃檀昭視我涅槃一千年之後彼時至中國震旦大有
利益因授記云由是釋迦牟尼佛之教遍𫝊瑪噶達國
斡喇克城之沙嘉氏瑪哈巴特瑪之子彬巴薩喇汗郭
沙拉國外沙里城之巴喇哈瑪達廸之子巴喇哈納資
達汗巴特沙拉國阿南達之子巴喇廸岳達汗彀楚&KR1259;
巴喇國沙達尼噶之子烏廸雅納汗此四汗皆統屬三
十二國之大汗以次降生崇隆佛教方佛涅槃時有彬
巴薩喇汗之子喇特納贊達喇及其二子瑪爾吉實喇
尚噶喇並孫星哈曾孫達沙喇塔同見佛涅槃計自丁
亥戊子越一百一十年歲次丁丑瑪噶達國之君彬巴
薩喇汗之孫瑪爾吉實喇汗因係大布施主應致祭必
瑪拉雅納葉洞之阿南達烏巴里噶實卜三人會集五
百應供阿羅漢初演宣示四諦法輪之旨自戊子年起
至一百一十年之丁丑年達沙喇塔汗之子阿碩噶汗
因係大布施主於外沙里大城處所應供阿羅漢巴廸
哩噶為首糾合七百阿羅漢將中土無相法輪之旨宣
演阿碩噶汗建造無算佛像經塔自戊子年起越三百
年歲次乙亥喀齊國之君噶尼噶汗亦係大布施主其
時喀齊古納實納國中有扎拉勒達喇廟内魔怪化為
瑪哈德斡托音降生仗神變力將佛法紊亂於是巴蘇
密達為首捄之聚集五百菩薩五百阿羅漢五百班廸
達等將佛誦之大乘法輪宣演由是生蘭扎贊達哈哩
贊達錫哩贊達昂吉贊達達爾瑪贊達必瑪拉贊達郭
密贊達等七贊達郭巴拉達爾瑪巴拉斡噶巴拉喇木
巴拉廸木巴拉茂巴拉尼巴拉等七巴拉巴拉錫納噶
伯錫納諳達錫納拉噶瑪錫納等四錫納等汗輔相佛
法等語詳為敷演思議莫盡未能盡錄至若雪山土伯
特地方汗等根源解釋贊誦佛菩薩之史内載瑪哈沙
嘉沙嘉里則必沙嘉沙斡哩三君其沙嘉沙斡哩乃烏
廸雅納汗之孫班達巴汗之第五子與十八萬讐衆戰
鬭被擊創幼子嚕巴廸敗走至雪山地方遂為土伯特
之雅爾隆氏(自班達巴汗起至雅爾隆氏止與西番續蔵經合自維時巴特沙拉國之烏廸雅納)
(汗起至末與西番嘉喇卜經合)維時巴特沙拉國之烏第雅納汗生一
子其髮圜旋牙如白螺手足指如鵝掌目如鳥雀下睫
上附諸妙相全備令善占之必喇滿占之曰此子剋父
應殺之其父勅官屬持往殺之加諸鋒刃利器皆不能
傷於是計窮貯以銅匣棄擲恒河中有附近外沙里城
之種地老人適在江岸種地見江面有漂浮之匣撈取
開看見一端正小兒此老人因無子嗣欲養之遂藏置
樹梃間羣鳥銜鮮果衆獸銜淨肉以哺之後能言因問
我係何人為誰之子老人悉以前事告知其子遂懷慚
尋向東邊雪山而去至拉哩姜托山由拉哩囉勒博山
之九級福階降下至雅爾隆贊唐所有之四戸塔前衆
方看見爭問爾家何處何人之子是何姓名竟不答言
但順手以食指指天衆見其相異常人咸歎云爾殆天
之子乎乃答曰我是天子乃古昔瑪哈薩瑪廸蘭咱汗
之後裔遂將其從前事跡盡告衆知衆皆謂前此浮江
不死繼又得衆鳥獸争哺是真天子也遂縳木椅櫈以
為肩輿令坐其上舁上純雪之善布山巔衆皆歡忭尊
以為汗自前戊子年以來踰千八百二十一年歲次戊
申即汗位遂稱為尼雅持贊博汗由此勝四方各部落
而為八十八萬土伯特國主尼雅持贊博汗之子曰穆
持贊博汗穆持贊博汗生定持贊博汗定持贊博汗生
索持贊博汗索持贊博汗生墨爾持贊博汗墨爾持贊
博汗生達克持贊博汗達克持贊博汗生色哩持贊博
汗此七汗臨終時自足至頂出現五采霞光如虹霓上
徹天際其尸曾供於天神等地色哩持贊博汗之子曰
智固木贊博汗為姦臣隆阿木簒弑其三子皆出亡長
子罝持逃往寧博地方次子博囉咱逃往包地方第三
子布爾特齊諾逃往恭布地方隆阿木據汗位甫半載
有舊日數大臣將福晉移往他邦設計興復遂將背叛
之隆阿木誅戮議於汗之三子内選立一人即位福晉
云我從前生博囉咱時夜夢與一白色人同寢迨後産
一卵此子出卵中觀此當是一有福佳兒宜將彼迎至
於是遂將博囉咱迎即汗位稱為布德恭嘉勒汗其子
曰布隆錫勒克布隆錫勒克生庫嚕勒克庫嚕勒克生
伊碩勒克稱為六賢汗自六汗既葬後始立墳墓伊碩
勒克之子曰德嚕納木松德嚕納木松生色諾勒納木
德色諾勒納木德生德諾勒納木德諾勒納木生德諾
勒博德諾勒博生德嘉勒博德嘉勒博生德必琳贊德
必琳贊生多哩隆贊此數汗為衍慶七汗多哩隆贊之
子曰持贊納木持贊納木生持托克哲贊持托克哲贊
生拉托托哩年贊自昔戊子年以來踰二千四百八十
一年歲次戊申拉托托哩年贊甫生於丁夘年二十歲
時始即汗位迨後一日正坐温博拉岡宫中見有百拜
懺悔經高尺許金塔六字母全備之寳匣薩瑪多克經
自空中齊落宫中金幔上因諸人不識遂埋於地下由
此汗福分消減國中生産多目𦕈者糧食歉收饑饉灾
病不絶禍患叢生如是越四十年後忽有五士人來見
汗歎曰大汗從前緣何將天上所落之物掩埋言訖即
不見汗即時委内官等出其四種寳物繫於纛頂敬謹
叩頭多方供獻汗之福祉由此漸增生子俊秀米糓豐
稔無有灾病安享太平矣
欽定蒙古源流卷一
