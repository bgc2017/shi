平定準噶爾方略前編卷四十八
乾隆九年夏四月乙亥
準噶爾部人鄂勒錐來降
命賞給安插如例
川陜總督慶復奏報貿易夷人圖卜濟爾哈朗
等自肅州起程還部
五月戊戍
駐藏副都統索拜疏奏議設哈喇哈達卡倫事
宜
索拜奏言准兵部咨郡王頗羅鼐欲令伊唐古
忒兵丁在哈濟爾得卜特爾地方安設卡倫此
欲豫得準噶爾信息以為保固之計應如頗羅
鼐所請令索拜會同駐劄西寧副都統莽古賚
公同商酌應於何處安置防範并何時應設應
撤之處定議奏
聞臣隨知會頗羅鼐續據頗羅鼐呈稱穆魯烏蘇河
之前有哈喇哈達地方為哈濟爾得卜特爾通
衢準噶爾賊人如欲來藏必經由此路於此置
設卡倫不時瞭望可無疎虞然必會同駐劄西
寧大臣商議簿書往返動需時日今歲將不及
置設準噶爾賦性狡猾近由藏還巢益當亟加
防範請遣我所信第巴巴克都率兵十五名於
五月間前赴哈喇哈達瞭望賊跡偵探防範俟
十月雪降役人不能行時斟酌調還於我土伯
特禆益實多臣因設置卡倫為地方緊要之事
不及會商西寧副都統即令頗羅鼐嚴諭所遣
第巴巴克都至哈喇哈達時遣人赴哈濟爾得
卜特爾偵探蹤跡一有賊人消息即時呈報並
移文駐劄西寧副都統如彼地於哈喇哈達置
設卡倫已為合宜即無庸置議倘或更有應置
卡倫接應之地即行定議奏
聞請
旨奏入報
聞
六月癸丑
駐藏副都統索拜期滿以副都統傅清代之
辛未
準噶爾部人扎卜多爾濟鞥克濟爾哈朗等來
降
命賞給安插如例
七月庚寅
議撥西寧縣倉糧貯給沙喇庫圖爾駐防兵食
甘肅巡撫黃廷桂奏言西寧口外日月山西南
地名沙喇庫圖爾距丹噶爾六十餘里乃賊番
出沒經由之處築堡設守備把總馬步兵駐防
其地孤懸口外氣候甚寒不能耕穫又係新設
之地無糧可撥官兵起支例係折色商販稀少
兵丁謀食維艱請於西寧縣倉採買備貯糧内
撥糧五百石交營員收貯每年存二借一秋後
扣餉買還以濟兵食經軍機大臣議如所請奏
入
上從之
辛卯
輔國公索諾木達爾扎卒以其子恭格丹津承
襲
上諭内閣曰索諾木達爾扎之公爵部議無庸承襲
固屬按例辦理第念索諾木達爾扎係達賴喇嘛
之父
皇考加恩達賴喇嘛
特予封爵伊亦深感
皇考之恩行走謹慎歴有年所今已溘逝深為可憫著
加恩令伊子恭格丹津仍襲輔國公之職以示優
眷
九月戊子
命嚴緝解京脱逃之喇嘛羅卜藏丹怎
上諭内閣曰據副都統索拜奏稱將挑取嫻於經卷
之喇嘛及由準噶爾回藏之喇嘛羅卜藏丹怎等
解送京師於七月初七日至察木多所屬之部郊
地方喇嘛羅卜藏丹怎帶伊僕役薩木都卜達什
等騎馬逃亡等語喇嘛羅卜藏丹怎乃朕特旨令
解送京師之人所關甚要把總馬雄於途次怠玩
致令逃亡情甚可惡著拿送京師交刑部從重治
罪索拜於送此緊要之人僅派一陋劣把總與十
五名兵解送亦屬疎忽著交部嚴行察議具奏其
逃亡之喇嘛羅卜藏丹怎等速交郡王頗羅鼐四
川巡撫紀山提督鄭文煥等務嚴行捕獲鎻解京
師如有隠匿容留濟助行糧之人亦即拿獲嚴審
治罪再羅卜藏丹怎之逃亡必懷異志此去尋西
路小道逃往俱未可定並速行文駐西寧之副都
統莽古賚安西提督永常於一切塘汛地方及各
處隘口俱令用心防禦務期弋獲
己丑
上又諭内閣曰駐藏辦事副都統索拜於解送朕特
旨令送京師之喇嘛羅卜藏丹怎一事並不選派
強幹之人飭令嚴加防範至使中途脱逃已將索
拜交部議處今既派出副都統傅清前往更替索
拜此際若已經拿獲則已如未經拿獲傅清雖已
抵藏索拜亦不得即行回京著解任仍留彼處俟
拿獲羅卜藏丹怎時再行回京並降旨郡王頗羅
鼐伊向來諸事奮勉誠心報效於查拿此等逃亡
之犯必能努力然羅卜藏丹怎原係察木多之人
觀其行至原處逃亡其中必有容留藏匿濟助牲
口行糧之人伊所到之處凡屬下之唐古忒等念
係喇嘛瞻顧不行擒拿亦未可定著頗羅鼐留心
嚴飭各處實力查拿務期弋獲再似此由準噶爾
回藏之喇嘛噶津林沁等前經頗羅鼐奏請停其
解送京師安置於扎什倫布廟内但以此次解送
之羅卜藏丹怎中路脱逃而論則伊等必懷異志
若將噶津林沁仍留藏内頗羅鼐能保其斷然無
事即無庸解送若不能保仍遵前旨飭強幹人員
用心防範解送京師察木多之紀瓦帕克巴喇胡
土克圖亦是荷蒙國恩之大喇嘛於伊所屬一切
地方通行嚴飭務令必獲羅卜藏丹怎斷不得稍
有疎忽以致漏網可即行文曉諭知之
丙申
準噶爾部人達爾扎卜巴朗等來降
命賞給安插如例
冬十月庚午
命索拜帶領赴藏兵丁回京
上諭内閣曰前曾降旨令索拜留藏協同傅清等緝
捕羅卜藏丹怎不必即行回京今據四川巡撫紀
山奏稱將派出隨同傅清之綠旗弁兵俟抵藏後
令於索拜回京時沿途隨回等語若不能即獲羅
卜藏丹怎必至弁兵久待索拜既交該部察議治
罪一俟傅清到藏無庸留藏仍著來京將查拿羅
卜藏丹怎之事交頗羅鼐傅清等遵朕前旨辦理
十一月丙戌
巡查準噶爾放卡情形
定邊副將軍額駙策凌奏言准軍機處咨準噶
爾以防範逃人為辭從伊原舊放卡處漸移距
我卡甚近經額駙策凌於二月内奏報有厄魯
特在布爾哈台阿達克布爾噶蘇放卡七月内
奏報有厄魯特在巴爾楚克口察罕布爾噶蘇
放卡竊照厄魯特等所稱在巴爾楚克口察罕
布爾噶蘇地方坐卡者即是前在布爾哈台阿
達克布爾噶蘇地方坐卡之人換回坐卡等語
查此兩處地名不符詳對繪圖亦甚不明經本
處奏請應行文額駙策凌令將巴爾楚克口與
察罕布爾噶蘇地方或在阿爾台山前或在山
後再此地方與内地卡倫相對離距遠近詳查
具奏以便俟夷使來時曉諭令其撤回臣查去
年十一月内在巴爾楚克卡倫遇厄魯特巴爾
衮額木可扣在布爾哈台阿達克布爾噶蘇地
方放卡一事經該卡護軍校烏得等查得巴爾
衮等現住之卡與我兵所住之巴爾楚克卡倫
相對在阿爾台山後相距卡倫馬行一日一夜
可到又據薩拉布拉克坐卡護軍校安金保報
稱準噶爾得木齊沙喇卜所住之處與我兵所
住之薩拉布拉克卡倫相對馬行一日一夜可
到等語今年七月内據前赴南路略地之三等
侍衞佛保等報稱出喀勒占和碩到埋藏木記
處有厄魯特巴濟給伊棟等放卡居住等語臣
等將伊等先後所報之處訊之通知地方之蒙
古等俱稱阿達克布爾噶蘇與察罕布爾噶蘇
俱是一道在阿爾台山後至去年厄魯特額木
可扣等所住之布爾哈台與阿達克布爾噶蘇
及令年所遇之厄魯特巴濟給等所住之察罕
布爾噶蘇俱是一處地名與我巴爾楚克薩拉
布拉克兩卡相對與薩拉布拉克又覺稍近約
略有一百餘里奏入報
聞
戊子
安西提督永常奏稱準噶爾進
貢使臣哈柳入境
癸巳
準噶爾部人察罕庫克新率親屬六人來降經
軍機大臣等請
旨照例賞給安插奉
諭旨察罕庫克新前來投誠數次俱被擒獲始終克
矢誠心來投甚屬可憫著格外施恩授為七品官
賞給官用緞二端布卡疋餘依議
十二月壬子
恩准夷使哈柳赴肅貿易
先是安西提督永常奏報準噶爾遣宰桑哈柳
等請
安進貢攜帶貨物懇請貿易得
旨軍機大臣議奏尋議哈柳違議帶貨自應不准貿
易但乾隆七年吹納木喀來京帶有貨物再四
哀懇已准售賣此次應仍准交易令該提督一
面護送夷使來京一面令其運貨往肅州出售
至是
上諭軍機大臣等曰據永常奏稱夷使哈柳禀稱此
次帶來駝馬係隨路更換並非貨賣祗求將牛羊
留下售賣即是恩典情辭極為恭順其所帶牛羊
并乏弱馬匹已留於哈密如蒙恩准其赴肅貿易
請照吹納木喀之例派官兵照料前往等語從前
進貢夷使隨帶貨物亦曾加恩准其貿易此次哈
柳所有牛羊等物著准其所請在肅交易爾等可
寄信與慶復黃廷桂令其派委幹員照例辦理并
傳與永常知之
戊辰
準噶爾部人輸庫爾來降
命賞給安插如例
乾隆十年春正月甲午
更定哈密防兵換班日期
川陜總督慶復奏言哈密留防兵二千名向例
二年更換一次經前督臣馬爾泰奏明四月先
換一半九月再換一半俾新舊相間得以教習
一切防卡事宜令乙丑年又届應換查四月九
月新舊交代換回之兵於五月十月起程時值
盛暑隆冬行走維艱應請酌改於三月八月更
換不過移前一月既於戌卒有益亦可無誤邊
防奏入
上從之
己亥
夷使哈柳至京進表請
安並貢方物
準噶爾台吉噶爾丹策零謹奏
大皇帝蒙
大皇帝諭旨接濟我等前往西藏念經之人牲畜路
費念經之時又蒙
大皇帝憐憫准照我等所請辦理不勝欣喜感激之
至從前我等地方未立法性教現在新立此教
所有西藏請來好喇嘛業已大半亡故現在所
存甚少且年皆衰邁若由土伯特地方揀選通
於經呪好喇嘛
賞發前來則我等地方經呪之教可以永久不絶而
大皇帝之恩德亦永久感戴矣為此奏請餘言令使
臣口奏恭進玉椀木椀各一隻貂皮三十張並
犬馬各二奏八
上命尚書海望等訊問哈柳噶爾丹策零奏摺内令
來使口奏何語據哈柳稟稱噶爾丹策零令我
將請發喇嘛事口奏
大皇帝又令我奏我等熬茶之人由藏回來頗羅鼐
辦給牲畜路費不甚安協與先例不同頗羅鼐
原係拉藏汗屬下書寫之人大抵仍思拉藏汗
舊仇所以如此嗣後我等行走仍請照先例辦
理之處伏祈明白飭諭海望等據辭覆奏報
聞
庚子
宣諭夷使哈柳
上命尚書海望等傳諭夷使哈柳曰爾噶爾丹策零
本章朕已觀覽爾等口奏之言大臣等亦經奏聞
觀噶爾丹策零所奏為尊佛法立法性教欲請藏
内喇嘛實屬善事其詞意誠篤朕甚嘉之但爾等
到藏熬茶即欲邀請喇嘛頗羅鼐未曾給發爾等
回後頗羅鼐奏到準噶爾來使欲請喇嘛未奉大
皇帝諭旨未曾給發伊等回去或又奏請給發亦
未可定但從前準噶爾人等擾亂藏地拆毁寺廟
有侵害土伯特之仇俱不願前往乞大皇帝睿鑒
爾等又稱熬茶之人頗羅鼐辦給諸物不甚妥協
想因尚念拉藏汗之仇是以如此朕為天下共主
不分内外遠近一視同仁因從前爾等有亂藏之
事彼此猜疑至今未息衆喇嘛皆佛門弟子伊等
不願前去朕豈可迫遣此事不便降旨理應停止
哈柳跪奏
大皇帝諭旨我當謹記歸告噶爾丹策零海望等覆
奏報
聞
辛丑
賜準噶爾使臣哈柳宴
先是辦理軍機大臣等奏言此次夷使哈柳奉
旨於西厰帳殿瞻仰
天顔
恩賜筵宴具儀注應照上年筵宴夷使圖爾都之例
預備奏入報
聞至是月夷使哈柳入宴
上諭之曰朕昨遣大臣所降諭旨爾俱領悉否哈柳
跪奏
大皇帝諭旨俱已敬謹領悉特因頗羅鼐與我處不
睦不知如何陳奏并曾否准其所奏之處伏乞
大皇帝睿鑒
上諭曰頗羅鼐是僻處遠方之人爾準噶爾亦係僻
處遠方之人朕為大皇帝不分内外一體眷顧為
爾等不睦豈可偏聽遽罪頗羅鼐乎所以將不便
降旨之故令大臣曉諭爾等爾可謹記朕旨歸告
噶爾丹策零知之
上親賜酒二爵禮成而退
二月乙巳
傳
諭駐藏大臣等預籌防範事宜
上諭軍機大臣等曰據此次夷使哈柳口奏有進藏
熬茶之人由藏回巢頗羅鼐辦給牲畜路費不甚
妥協大槩是仍念拉藏汗舊仇是以如此等語又
噶爾丹策零奏請賢能喇嘛一事朕已降旨西藏
之人皆不願去此事頗羅鼐亦曾奏及喇嘛皆不
願去朕難以強派準噶爾人等與頗羅鼐不睦之
處業已顯露今雖無事不可不預為之備著傳諭
駐藏副都統傅清令其密飭頗羅鼐務使留心有
應如何防範預備之處詳慎辦理
甲寅
召見夷使哈柳賞賚有差
上召見哈柳於正大光明殿
諭之曰朕明日起程謁
陵俟回鑾令汝等朝見恐誤汝等行期故於令日召見
汝等今天時漸暖汝等整裝完備即可起程歸國
不必候朕回鑾也汝台吉奏請之事可行則准行
無例不可行者則不准行朕惟準情酌理初無成
見汝等謹記朕諭旨歸告噶爾丹策零在途謹慎
行走哈柳跪奏
大皇帝諭旨當謹記歸告噶爾丹策零荷
大皇帝恩典甚厚我等在路自必謹慎行走隨
勅賜使臣及隨從之厄魯特等銀兩緞布如例
賜準噶爾台吉噶爾丹策零勅書
奉
天承運
皇帝詔曰爾奏稱前往西藏誦經人等蒙恩賞給牲
畜口糧成全誦經之事不勝歡欣並請於土伯特
賞給善於經呪喇嘛數人令經呪之教可垂久遠
推廣不絶等語爾尊崇佛道因立法性教欲請西
藏喇嘛實一善事朕觀奏内辭意敬順懇切甚屬
可嘉但去年爾使臣進藏熬茶已向郡王頗羅鼐
求請喇嘛彼地喇嘛因念爾等曾在藏内騷擾不
願前往故頗羅鼐託言無大皇帝旨意並未發往
亦曾經頗羅鼐具奏今爾使臣哈柳口奏頗羅鼐
仍念拉藏汗之仇於爾等進藏熬茶人牲畜路費
並未支給妥協由此觀之爾等兩地相疑未忘舊
事朕為大君不分内外視羣生如一體撫恤仁愛
郎佛道亦以安撫衆主為要衆喇嘛皆係佛門弟
子伊等既不情願朕勒令前往可乎即使降旨令
發給爾等喇嘛伊等亦未必肯發給賢能者此後
爾等又不免藉為口實及生怨望頗羅鼐係僻處
遠地之人準噶爾亦係僻處遠地之人爾等彼此
互有違言朕豈可偏聽遽罪頗羅鼐乎爾等地方
亦有喇嘛豈無一善於經呪者且敬佛廣教只在
於心亦不必專憑經呪何必求諸他人此事朕不
必降旨今特勅付使臣哈柳齎回爾其善體朕意
隨勅賜各色緞十端蟒緞粧縀各八端玻璃磁器
各八事
傳
諭夷使咯柳令撤回移近内地游牧及定期貿易事
宜
先是署定邊副將軍參贊大臣拉布敦奏言上
年十二月初六日據哈瑪爾沙扎海卡倫侍衞
拜部遣員赴都圖淖爾布呼朱爾克等處瞭望
偵探至布爾吉推河見有厄魯特宰桑額勒慎
等十餘戶在此居住當即諭令移去據額勒慎
云今天正寒冷又當我處牲畜孳長之時乞容
暫住俟稍和暖即行移去等語又十二月十二
日據布延圖卡倫侍衞伯森特遣員出口偵探
至布延圖河源四水總會地方見有烏梁海得
木齊扎木禪等十餘戸居住亦諭令移去據扎
木禪云因我們游牧處雪大暫住於此俟雪化
後即行移去等語查厄魯特宰桑額勒慎所住
之布爾吉推河與内地所放卡倫相去不遠行
走一夜次早可到在都圖淖爾之西北又查烏
梁海得木齊扎木禪亦係準噶爾之人並非本
地烏梁海所住之布延圖河源與内地所放卡
倫察罕布呼地方相去有一宿之地又查布爾
吉推河在哈瑪爾沙扎海卡倫以外其地在阿
爾台山梁之外布延圖河源四水總會處與得
里衮托爾本淖爾此三處其地俱在阿爾台山
梁之内現在密劄兩處坐卡侍衞并鄰近坐卡
侍衞等謹慎小心嚴行防範俟稍暖雪化厄魯
特人等移去後即速詳報奏入得
旨軍機大臣會同額騎策凌議奏尋議伊等或因避
雪來尋水草至此游牧似無他故但屢向内地
卡倫近處居住日久未免生事現在夷使在京
應面諭以守定界址毋許任意遊牧令其回時
告知噶爾丹策零即行撤回又議以使臣請
安進貢非貿易之年不准攜貨此次哈柳仍違例攜
帶貨物現奉
恩旨姑准赴肅貿易亦應俟使臣回巢之日申飭下
次不准復帶奏入
上從之是日
命尚書海望等遵
旨傳諭夷使哈柳令其歸告噶爾丹策零永遠遵守
哈柳敬謹受
命海望等覆奏報
聞
庚申
署理定邊副將軍參贊大臣拉布敦奏報巡查
準噶爾烏梁海近塞游牧情形
拉布敦奏言據託爾和烏蘭坐卡侍衞曩喀賴
等報稱正月二十三日遣員瞭望賊蹤至黃加
書魯克地方見準噶爾烏梁海得木齊烏爾巴
齊因游牧處雪大帶領所屬十四家在此居住
隨諭令移去據得木齊烏爾巴齊云我等在此
居住實於理不合但因不得住處故暫居此俟
雪化後即行移回等語查託爾和烏蘭卡倫地
方與科卜多城相近在科卜多河邊乃布延圖
鄰卡其得木齊烏爾巴齊所住之黃加書魯克
地方在阿爾台山梁以内與内地放卡之處相
去八十里乃布延圖與託爾和烏蘭兩處卡倫
尋跡之所現在託爾和烏蘭與上年所報布延
圖哈瑪爾沙扎海一連三十以外皆有準噶爾
人居住當即行文總管防守烏里雅蘇台等處
之參贊大臣烏爾登令其嚴飭坐卡侍衞等小
心防範俟伊等移去後即行詳報奏入報
聞
甲子
準噶爾夷使哈柳自京起程還部
戊辰
更定查閱喀爾喀兵丁之例
上諭内閣曰喀爾喀四部落游牧處豫備之揚威兵
每年令軍營參贊大臣前往閱看但念此項兵丁
頻年調遣查閱不免勞苦每年著各該處副將軍
就近查閱軍營參贊大臣兩年閱看一次
三月己丑
查核軍營存貯米石
辦理軍機大臣等奏言上年額駙策凌奏銷乾
隆八年用過米石一摺軍營所貯小米七萬七
千餘石大麥麥子等糧折算小米共一萬五千
餘石内九年用過米石尚未奏銷現在所有兵
丁一年應支米數約需九千八百餘石除上年
用過米石外尚存米八萬二千餘石通計支給
現在兵丁可足六七年之用前於乾隆三年五
月内停止范毓馪運糧原議案内俟數年後應
行運糧之時著額駙策凌再行請
旨今應遵照原議將軍營現貯米石核實具奏奏入
報
聞
戊戌
準噶爾部人彭蘇克等率屬來降
命賞給安插如例
夏四月己未
安西提督永常奏報準噶爾夷使哈柳等出境
癸亥
定邊副將軍額駙策凌奏報準噶爾近邊游牧
人等遷回情形
額駙策凌奏言三月初四日準噶爾宰桑額勒
慎來至希巴爾沙扎海口内求見坐卡侍衞拜
都告稱我台吉噶爾丹策零諭云蒙
大皇帝之恩准允求和汝等在額克阿喇勒西喇呼
魯蘇等處游牧居住如遇
大國坐卡侍衞和好而行等語我遵台吉之諭到
布爾吉推地方聞
大國卡倫在布延圖哈瑪爾沙扎海等處故我不
敢前來今我台吉令我撤回特此告知并以酒
醪為獻拜都即諭之云額克阿喇勒西喇呼魯
蘇皆係我卡内之地現今荷蒙我
聖主隆恩許爾求和但爾地人等豈可在我卡内地
方居住以後宜恪守疆界不得妄行額勒慎即
移回原地而去奏入報
聞
丁卯
停派軍營隨即察哈爾兵丁
辦理軍機大臣等奏言軍營隨將軍即務察哈
爾兵一百名向例三年期滿經臣等議准改為
五年更換一次今春額駙策凌到京臣等與之
商議現今軍營無事所有兵丁有無應行裁減
據額駙策凌言隨印察哈爾兵相應減去即於
軍營喀爾喀兵内挑用今察哈爾兵一百名現
於本年七月内期滿應將此項兵丁令其撤回
本處不必另派更替其需用隨印兵丁即於喀
爾喀兵丁内揀選應用奏入
上從之
五月庚辰
恩免誤給投誠厄魯特等應追口糧
上諭内閣曰近據正黃旗蒙古旗分奏請將誤照新
滿洲例辦給併入本旗回子瑚連雅爾等口糧米
石之大臣官員交部察議等語瑚連雅爾等俱係
從前投順照例賞給産業安插已定之人業經數
年又引新滿洲例請給口糧該管官並不詳察即
行支給甚屬錯誤著交部察議至因瑚連雅爾一
案以致併入八旗内有已經補給亦有尚未補給
者此皆誤認瑚連雅爾一案視為定例遵照而行
非首先錯誤者可比俱著免其查議再此項厄魯
特回子等係遠方新來投誠之人不知定例冒昧
請給情屬可原著將伊等治罪及追賠多領口糧
之處槩行寬免嗣後無庸支給並將此旨明白曉
諭知之
己亥
準噶爾部人圖魯孟克挈眷來降
命賞給安插如例
秋九月庚午朔
議定投誠厄魯特等挑補食糧事宜
辦理軍機大臣等奏言查準噶爾投誠之厄魯
特回子等安插各處賞給置産等項銀兩甚為
充裕其又作為額外護軍披甲支給錢糧者特
因伊等感
天朝仁化邊遠來投故加格外
殊恩至伊等所出額外護軍等缺若再行挑取伊等
子孫頂補不免過優請嗣後安插各處之厄魯
特回子等所有應賞置産銀兩照例辦給外伊
等俱係歸八旗分佐領之人若本身已故出有
空缺即照理藩院所辦選伊子息内漢仗可觀
堪供差遣者該管大臣酌量挑取本佐領下額
缺不准挑補額外護軍披甲即有子息幼小不
能料理産業者其未長成以前該管大臣派人
照管産業令其足資養贍再此後投誠之人奉
旨賞給額外護軍披甲者毋庸支給全分錢糧均給
半分錢糧仍令該管大臣不時稽查毋到妄費
俾得從容養贍奏入
上從之
準噶爾部人烏巴什率屬九人來降
命賞給安插如例
冬十月己未
準噶爾部人策零及德卜珠爾率屬來降
命賞給安插如例
甲子
準噶爾部人博爾第等來降
命賞給安插如例
十一月己夘
更定駐藏辦事大臣章京筆帖式換班成例
駐藏别都統傅清奏言從前駐藏章京筆帖式
換班之期照哈密等處三年一換但俱係錯綜
更換以便交代嫻習後因將驛站官兵撤回錯
綜更換路遠難以獨行派出駐劄里塘巴塘等
處兵丁護送往來臣因此次來藏由成都派官
兵護送沿路留心察看見唐古忒兵中途間有
偷搶之事請嗣後在藏辦事大臣奉
旨派出時該處即行文四川總督令派換班官兵等
候該部將換班章京等帶領引
見派出後與大臣同至成都帶領換班官兵一同更
換則不需護送之兵可無偷搶之事再藏内不
比内地凡事隨到隨辦即有辦過相類事件到
時亦可查按舊檔辦理似無庸錯綜更換奏入
得
旨軍機大臣議奏尋議哈密瓜州西寧辦事大臣章
京筆帖式俱係三年一換其駐西藏辦事大臣
章京等令錯綜更換者原為新舊相參易於辦
事起見令據傅清奏稱藏内事原可隨到隨辦
毋庸交代嫻習而錯綜更換時必須撥兵護送
轉多勞費應照傅清所奏嗣後駐藏大臣章京
筆帖式等皆酌量於綠營換班之期三年一換
俟更替之大臣等至藏清查事檔交代明白後
舊駐大臣等帶領官兵同回内地不必仍循錯
綜更換之例則可省撥兵護送之繁仍無貽誤
地方事務奏入
上從之
壬午
命西北兩路將軍大臣等籌備防範事宜
上諭軍機大臣等曰據安西提督李䋲武奏稱昨據
由準噶爾脱回之吐魯番回民海底里禀稱噶爾
丹策零於今年九月内業已病故彼於各處卡倫
俱添兵防守等語應寄信密諭西北兩路將軍大
臣等噶爾丹策零病故之信伊雖未遣使具奏而
固我邊境防範豫備之處斷不可忽至於乘伊有
喪之際發兵征討此事朕斷不為但恐伊部落内
彼此心離以生變亂或潛至邊境偷奪牲畜或有
意投入我境窺伺情形均未可定惟當示以大義
固守邊疆嚴謹卡倫一切應行豫備之處令將軍
大臣等悉心籌畫妥協辦理豫為防範
十二月壬子
駐藏副都統傅清奏報偵探準夷情形
傅清奏言臣欽奉
上諭飭令郡王頗羅鼐於今年卡倫處派素所深信
之人遠出偵察準噶爾蹤跡今於十月初三日
據頗羅鼐呈稱今年三月二十日派深信之薩
嘉達克齊博爾博等三十名探望準噶爾做善
事回巢蹤跡據伊等回告越過阿哈雅克卡倫
到噶斯路上探得準噶爾人等回巢路上人畜
多有死傷情形甚屬艱窘又據頗羅鼐呈稱拉
達克汗策卜登那木扎爾寄信内稱從前葉爾
羌人等每年到我所屬地方貿易自準噶爾熬
茶以來一年有餘不見有人來此貿易因遣二
人前往薩納珠口探取信息據伊等回告探得
準噶爾部内墨得格齊巴圖魯宰桑等出痘死
者十三人其屬下出痘死者甚衆噶爾丹策零
畏懼向從前奪取哈薩克游牧之北地方藏避
又準噶爾所屬吉爾吉爾頭目二人不和内頭
目甘班圖伯克殺死一頭目併據其地修造薩
瓦爾格里雅城截奪往來買賣人等後噶爾丹
策零避痘回巢派兵三千名進征吉爾吉爾薩
瓦爾格里雅城將吉爾吉爾之甘班圖伯克殺
死屬下人等俱帶至厄魯特地方居住又噶爾
丹策零遣宰桑數人向查汗薩瓦爾部落講和
其現在信用大宰桑二名一係巴圖魯之子拉
沁一係策零敦多卜之子扎克巴又有阿木賓
禪汗強暴有力占據四處部落所屬有阿卜都
爾噶里木部落中途又有博洛爾汗部落博洛
爾汗部落内無汗係哈屯楚哈爾辦事噶爾丹
策零在阿卜都爾噶里木看視行兵之路遣回
子巴克達呼雅遜都喇呼沙巴勒賓等四十人
前往彼處人猜疑殺死三十三人惟七人遁歸
噶爾丹策零愈怒派厄魯特兵二萬四千哈薩
克兵四千吉爾吉爾兵二千令伊族台吉策卜
登圖拉爾滿積圖拉爾衮都爾圖拉爾於今年
正月内起程前往但聞阿卜都爾噶里木汗力
量充足兵丁強健勝負未知如何等語奏入報
聞
甲寅
扎薩克頭等台吉齊旺多爾濟卒以其姪旺對
承襲
上諭内閣曰駐藏副都統傅清奏扎薩克頭等台吉
齊旺多爾濟病故據郡王頗羅鼐請將齊旺多爾
濟職銜賞給伊姪旺對伊係合家受恩之人令其
管轄兵丁辦理諸務實為有益朕前加恩將烏鎮
和碩齊作為扎薩克頭等台吉給伊弟承襲以來
所交諸務奮勉出力今齊旺多爾濟病故請將伊
兄訥顔和碩齊之子旺對承襲著照所請施恩令
旺對承襲扎薩克頭等台吉
戊午
安西提督李繩武奏報準噶爾進
貢使臣哈柳等入境
平定準噶爾方略前編卷四十八
