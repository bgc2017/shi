繹史紀事本末類
提要
(臣)等謹案繹史一百六十卷
國初馬驌撰驌有左傳事緯已著錄是編纂錄
開闢至秦末之事首為世系圖年表不入卷
數次太古十卷次三代二十卷次春秋七十
卷次戰國五十卷次别錄十卷仿袁樞紀事
本末之例每一事各立標題詳其始末惟樞
書排纂年月鎔鑄成篇此書則惟篇末論斷
出驌自作其事迹皆博引古籍排比先後各
冠本書之名其相類之事則隨文附註或有
異同訛舛以及依記附會者並于條下䟽通
辨證與朱彛尊日下舊聞義例相同其别錄
則一為天官二為律吕通攷三為月令四為
洪範五行傳五為地理志六為詩譜七為食
貨志八為攷工記九為名物訓詁十為古今
人表蓋以當諸史之表志其九篇亦會稡諸
書之文惟古今人表全仍漢書之舊以所括
時代與漢書不相應而與此書相應也雖其
疏漏牴牾間亦不免而蒐羅繁富詞必有徵
寔非羅泌路史胡宏皇王大紀所可及且史
例六家古無此式與袁樞所撰均可謂卓然
特創自為一家之體者矣乾隆四十二年五
月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
原書徵言
原夫載籍浩博貴約束以刈其煩羣言異同宜臚陳以
觀其備驌少習六藝之文長誦百家之說未能淹貫輒
復遺忘頃於左氏春秋篤嗜成癖爰以叙事易編年(篇目)
(一百各附以論)辯例圖譜悉出新裁讎正舊失數易稾而成書
謬為同志所欣賞矣(辯例三卷圖表一卷隨筆一卷名氏譜一卷)庸復推而
廣之取三代以来諸書彙集周秦已上事譔為繹史是
分五部一曰太古(三皇五帝計十篇)二曰三代(夏商西周計二十篇)三曰
春秋(十二公時事計七十篇)四曰戰國(春秋以後至秦亡計五十篇)五曰外錄
(紀天官地志名物制度等計十篇)大凡一百六十篇篇為一卷(篇帙多者分為)
(上下或分為四五用漢書五行志之法)紀事則詳其顚末紀人則備其始
終十有二代之間君臣之蹟理亂之由名法儒墨之殊
途縱横分合之異勢瞭然具焉(紀事雖止於秦末而采書實下及梁陳事則無)
(微不悉文則有長必收)除列在學官四子書不錄(論語大學中庸孟子士子丱角)
(誦習故一槩不錄若夫五經竝麗陳常士或偏治其一不復旁通抑且考校得失多所發明今盡取之)經
傳子史文獻攸存者靡不畢載(周易尚書毛詩周禮儀禮禮記左傳公羊傳榖)
(梁傳爾雅孝經大戴禮記國語戰國策鬻子老子列子莊子文子管子晏子荀子韓非子商子愼子尹文子公)
(孫龍子鄧析子墨子呂氏春秋孫武子吳子三略司馬法以上全書具在或取其事或取其文或全錄或節鈔)
(若屈原宋玉諸騷賦則取之楚辭文選等書)傳疑而文極高古者亦復弗遺
(如神農本草黃帝素問陰符經風后握機經山海經周髀算經穆天子傳逸周書竹書記年越絶書之類皆未)
(必果出當年要亦先秦遺書至夫莊列寓言事雖不信文亦竒矣)真贗錯雜者取其強
半(如鬼谷子尉繚子鶡冠子家語孔叢子之屬或原有其書而後世增加或其書脱遺而後人補竄又如管)
(莊之書亦非盡出管莊之手)附託全偽者僅存要略而已(如三墳六韜亢倉子)
(關尹子子華子於陵子之類皆近代之人依名附託鑿空立論淺膚不倫姑存一二)漢魏以還稱
述古事兼為采綴以觀異同(史記漢書後漢書白虎通風俗通淮南子賈誼新書)
(陸賈新語劉向說苑新序韓詩外傳春秋繁露王充論衡桓譚新論劉晝新論王符潛夫論徐幹中論顏氏家)
(訓吳越春秋華陽國志王嘉拾遺記干寳搜神記任昉述異記東方朔神異經劉向列女傳張華博物志崔豹)
(古今注揚雄法言桓寬鹽鐵論焦氏易林抱朴子許氏說文文心雕龍刀劍錄鼎錄十洲記高士傳列仙傳神)
(仙傳列異傳錄異記異苑方言釋名文中子以上諸書去古未遠采取詳略不同自隋以後例槩不收)若
乃全書闕軼其名僅見(如黃帝内傳出軍訣泰壹雜子軒轅本記大禹岳瀆經師曠占)
(歸藏尚書大傳太公金匱太公隂謀周春秋汲冢瑣語師春春秋少陽篇韓詩内傳元中記列士傳丹壺書衝)
(波傳子思子公孫尼子申子尸子范子計然纏子隨巢子胡非子田俅子魯連子燕丹子王孫子闕子金樓子)
(正部孝子傳三將錄劉向别錄汜勝之書喪服要記琴操琴清英古今樂錄此等或真或偽今皆亡矣)緯
讖諸號尤為繁多(七緯者易則乾鑿度稽覽圖坤靈圖通卦驗是類謀辨終備詩則含神霧)
(推災度汜歴樞尚書則璇璣鈐考靈曜刑德考帝命驗運期授春秋則元命苞文耀鉤演孔圖運斗樞感精符)
(合誠圖考異郵保乾圖漢含孳助佐期握誠圖潛潭巴說題辭禮則含文嘉稽命徵斗威儀樂則動聲儀稽耀)
(嘉叶圖徵孝經則援神契鉤命訣以上竝立名詭異而託諸孔子起自漢哀平之際皆附會也此外又有尚書)
(中候春秋内事命歷序論語摘輔象撰考讖河圖握拒玉版挺輔佐括地象洛書靈準聽龍魚河圖遁甲開山)
(圖論語隱義名目紛紜不能悉載)則取諸箋注之言類萃之帙雖非全
璧聊窺一斑(十三經注疏史記索隱正義漢書注後漢書注三國志注王逸楚辭注酈道元水經)
(注六臣文選注以及左國世說等注其旁證尚論存古最多至類書則杜氏通典白孔六帖初學記藝文類聚)
(冊府元龜太平御覽太平廣記文獻通考鄭氏通志玉海說郛事類合壁天中記事文類聚錦繡萬花谷其引)
(用古書名目今多未見或聯載數語或單存片言今皆收之)又百家所記或事同文
異或文同人異(即如左國公榖序事各别是事同文異也麥丘邑人之祝或曰桓公或曰景公)
(舟人鴻鵠之對或為晉平公或為趙簡子是文同人異也劉向韓嬰等所記尤往往相亂至諸書用字不同悉)
(依原本如公羊腵脩穀梁作鍜脩無駭䘚穀梁作侅齊人殲于遂公羊作瀸此類甚多周官法皆作灋三禮徧)
(多作辯呂覽僅或作覲期或作旗莊子居或作姬此各書用字之異不可更也)互見疊出不敢
偏廢所謂疑則傳疑廣見聞也(事屢見而辭不同亦竝收之如楚莊王大鳥之)
(喩介子推龍蛇之歌皆四五見矣或謂事無甚異不必兼存者然如公穀二傳其不同在隻字之間將何者可)
(廢且管韓著書亦多有一事兩載者古之人固有取乎爾也)余積思十年業已譔集
成書獨是僻處下邑學識固陋未免搜羅有限疎漏貽
譏仰祈海内博雅君子或家傳鄴架或腹號經笥或遊
通都大邑曾見遺書或從館閣中祕鈔来副本幸郵致
以篇章及指示以名目(即如世本一書後人不過轉相引蓋必失之久矣至若皇甫謐)
(世紀譙周古史考宋元人猶及見之豈今已亡且天下不知名之書必多矣至金石遺文今所習見不過考古)
(圖博古圖諸銘及石鼓詩詛楚文岣嶁堯母叔孫敖季札等碑而已恐不及見者尤多與夫碎細小品若師曠)
(禽經寗戚相牛朱仲相貝之流大凡有助此書者竝求教益)倘獲一言之贈奚啻百
朋之遺遄惠瑶圅罔私祕枕無任鵠立以竢馬驌啓
繹史目錄
世系圖
年表
太古計十卷(卷一至卷十)
卷一
開闢原始
卷二
皇王異說
卷三
太皥紀
(女媧附)
卷四
炎帝紀
卷五
黃帝紀
卷六
少皥紀
卷七
高陽紀
卷八
高辛紀
卷九
陶唐紀
卷十
有虞紀
三代計二十卷(卷十一至卷三十)
卷十一
禹平水土
卷十二
夏禹受禪
(后啓附)
卷十三
少康中興
卷十四
商湯滅夏
卷十五
伊尹輔太甲
卷十六
太戊盤庚之賢
卷十七
武丁中興
卷十八
周室始興
卷十九
文王受命
卷二十
武王克殷
卷二十一
周建諸侯
(總載列國封太公封齊封周公封魯封召公封燕康叔衛曹叔曹周章吳胡)
(公封陳蔡東樓公封杞叔箕子封朝鮮封微子封宋仲封蔡唐封晉熊繹楚)
(附巴子之封)
卷二十二
周公攝政
卷二十三(周官表)
周官之制上
(立政)(周官)(天官冢宰)(地官司徒)
周官之制下
(春官宗伯)(夏官司馬)(秋官司宼)
卷二十四
周禮之制一
(冠禮)(昏禮)(相見禮)(鄉飲酒禮)(燕禮)
周禮之制二
(鄉射禮禮)(大射儀)(投壺)(聘禮)(公食大夫)
周禮之制三
(覲禮)(喪禮)(虞禮)(諡諱)(奔喪)(弔贈)
周禮之制四
(喪服)(郊社羣祀)(廟制)(祭義)
周禮之制五
(特牲饋食禮)(少牢饋食禮)(禮通論)
周禮之制六
(曲禮)(内則)(教學飬老)(王制)(樂記)
卷二十五
成康繼治
卷二十六
穆王命官訓刑
(廵遊幷載)(共王滅密附)
卷二十七
宣王中興
卷二十八
列國傳世
(魯晉)(齊楚)(燕吳)(宋秦)(衛)(陳)(蔡)(曹)(杞)
卷二十九
鄭取虢鄶
卷三十
周室東遷
春秋計七十卷(卷三十一至卷一百)
卷三十一
魯隱公攝位
卷三十二
鄭莊公克段入許
卷三十三
衛州吁宣姜之亂
卷三十四
宋殤公閔公之弑
卷三十五
桓王伐鄭
卷三十六
魯文姜之亂
卷三十七
齊滅紀
卷三十八
鄭厲公簒國
卷三十九
曲沃幷晉
卷四十
魯慶父之亂
(三桓始事)
卷四十一
王子克子頽之亂
卷四十二
楚子伐滅諸國
(武王侵伐諸國成文王滅鄧成文王滅息入蔡文王之賢王之彊王滅弦黃䕫)
(穆王滅江六蓼)
卷四十三
衛懿公亡國
(文公滅邢附)
卷四十四
齊桓公霸業一
(桓公得國總管仲歸齊功桓公用管仲用諸臣記管仲事管仲對問)(桓公)
齊桓公霸業二
(桓公會盟征伐)(别記事蹟異同)(雜記)
齊桓公霸業三
(管子著書上)
齊桓公霸業四
(管子著書下)
卷四十五
晉滅虞虢
卷四十六
魯人頌僖公
卷四十七
宋襄公圖霸
卷四十八
齊五子爭立
卷四十九
王子帶之亂
卷五十
鄭穆公之立
(靈公之弑附)
卷五十一
晉文公霸業上
(驪姬之亂)
晉文公霸業下
(襄公繼霸附)
卷五十二
衛元咺構訟
卷五十三
魯柳下惠之賢
卷五十四
秦穆公霸西戎
卷五十五
晉靈公之弑
卷五十六
陳夏氏之亂
卷五十七
楚莊王爭霸
(穆王附)
卷五十八
晉滅赤狄
(長狄之亡附)
卷五十九
晉齊靡筓之役
卷六十
秦晉為成
卷六十一
晉楚鄢陵之戰
卷六十二
吳通上國
(季札讓立附)
卷六十三
王臣亂亡
(周公閱肅召戴公叔毛伯衛儋劉康公獻周公楚成公王陳生括單公)
(單成公)(原伯絞)(甘悼公)(鞏簡公)
卷六十四
晉悼公復霸
卷六十五
宋子罕為政
卷六十六
楚滅庸舒
卷六十七
衛孫甯廢立
卷六十八
魯與邾莒之怨
卷六十九
楚五令尹代政
卷七十
齊崔慶之亂
(崔氏出奔莊慶克之難伐靈公滅莱弑同圍齊崔杼立公莊公晉崔杼莊公)
(崔杼慶封之敗)
卷七十一
陳二慶之亂
(蔡弑景侯附)
卷七十二
諸侯弭兵
卷七十三
宋共姬之貞
卷七十四
子產相鄭
(僖公之弑產知冉明)(于孔之亂入陳始末)(卬段游吉之立良子善事大國駟之)
(爭之子產為政之楚黑爭昏之罕朔出奔析簡公喪駟乞立子產䘚附鄧之)
(誅)(駟秦之敗)
卷七十五
衛靈公之立
(諸臣附)
卷七十六
楚靈王之亂
卷七十七
晏子相齊上
晏子相齊下
卷七十八
晉失諸侯
卷七十九
陳氏專齊
(陳佗之亂附)
卷八十
三桓弱魯
(仲遂殺適立庶賢叔孫僑如之亂魯孟獻子之季孫宿專政)(季文子相臧紇出奔)
(叔孫豎牛之亂公季孫逐昭公哀公孫越悼之衰)(季孫斯專政)
卷八十一
宋公族廢興
(昭公之弑之桓族之亂亂大尹亂)(華向之亂)(向魋之)
卷八十二
王子朝之亂
卷八十三
老子道教
(關令尹喜竝亢倉子文子以上附)(老萊子)(楚狂接輿)
卷八十四
鄭滅許
卷八十五
晉滅肥鼓
(陸渾附)(伐鮮虞附)
卷八十六(年譜附)
孔子類記一
(本生)(觀周)(適齊)(用魯)(歴聘)(哀公問)
孔子類記二
(刪述上)
孔子類記三
(刪述下)
孔子類記四
(垂訓)(遺事)(多聞)(外記)(終記)
卷八十七
晉卿廢興上
(三卿世系考子趙氏之難氏郤氏之亡亡欒氏之亡韓宣為政祁羊舌氏之)
晉卿廢興下
(范氏中行氏之亡立知氏之亡)(趙簡子之賢)(趙襄子之)
卷八十八
魯陪臣交叛
卷八十九
吳入郢
卷九十
宋景公滅曹
(子韋附)
卷九十一
魯敬姜之賢
卷九十二
衛莊公出公父子爭國
卷九十三
楚惠王滅陳
卷九十四
楚白公之亂
(市南宜僚附)
卷九十五
孔門諸子言行一
孔門諸子言行二
孔門諸子言行三
孔門諸子言行四
卷九十六
越滅吳上
越滅吳下
卷九十七
王朝交魯
(平王頃王)(桓王匡王)(莊王定王)(僖王簡王)(惠王靈王)(襄王景王)
(敬王)
卷九十八
小國交魯
(杞葛)(滕邾薛蕭宿鄶州郜榖介鄧郕曹郯牟戎小)
(白狄)
卷九十九
春秋雜記
(郊祀)(朔閏)(蒐狩)(城築)(災異)
卷一百
春秋遺事
戰國計五十卷(卷一百一至卷一百五十)
卷一百一
三卿分晉
(魏文侯之賢)(聶政刺韓傀)(韓滅鄭竝附)
卷一百二
田氏簒齊
卷一百三
楊朱墨翟之言上
楊朱墨翟之言下
(墨者竝附)
卷一百四
魯穆公用賢
(鄒穆公附)
卷一百五
吳起仕魏相楚
卷一百六
子思孟子言行
卷一百七
楚江乙昭奚恤之怨
卷一百八
齊威王彊國
卷一百九
魏惠王治國談兵
(惠施相梁附)
卷百十
楚子發用兵
卷一百十一
申不害相韓
卷一百十二
列莊之學上
列莊之學下
卷一百十三
扁鵲文摰醫術
卷一百十四
鬼谷從横之術
卷一百十五
衛鞅變秦法
(尸佼附)
卷一百十六
齊田忌孫臏破魏
卷一百十七
楚威王破越
卷一百十八
蘇秦合從
卷一百十九
齊宣王好士
卷一百二十
張儀相秦連衡
(公孫衍相魏)(陳軫田需竝附)
卷一百二十一
靖郭君相齊
卷一百二十二
周分東西
卷一百二十三
秦幷巴蜀
卷一百二十四
燕噲讓國之禍
卷一百二十五
衛嗣君之治
卷一百二十六
樗里疾甘荗相秦
卷一百二十七
趙武靈王胡服攻中山
(李兌之亂附)
卷一百二十八
鶡冠子之言
卷一百二十九
韓咎幾瑟爭立
卷一百三十
列國難周
卷一百三十一
楚懷王客死於秦
卷一百三十二
屈原流放
(宋玉附)
卷一百三十三
孟嘗君相齊
卷一百三十四
齊閔王滅宋
卷一百三十五
樂毅為燕破齊
(田單復齊)
卷一百三十六
魏冉相秦
(白起攻梁破楚)
卷一百三十七
趙廉藺趙奢同位
卷一百三十八
范雎相秦
(蔡澤附)
卷一百三十九
秦白起長平破趙
卷一百四十
平原君相趙
(公孫龍魏牟竝附)
卷一百四十一
魏信陵君之賢
(孔順相魏附)
卷一百四十二
趙建信君之寵
卷一百四十三
荀子著書上
荀子著書下
卷一百四十四
春申君相楚
卷一百四十五
列國遺事
卷一百四十六
呂不韋相秦上
呂不韋相秦下
卷一百四十七
韓非刑名之學上
韓非刑名之學下
卷一百四十八
秦幷天下
卷一百四十九
秦始皇無道
卷一百五十
秦亡
外錄計十卷(卷一百五十一至卷一百六十)
卷一百五十一(天象圖)(分野圖)
天官書
卷一百五十二(律呂圖)
律呂通考
卷一百五十三(月令圖)
月令
卷一百五十四
洪範五行傳上
洪範五行傳下
卷一百五十五(古初地圖爾禹貢九州圖十二州附商地圖雅九州附周職方地)
(圖國西周地圖詩十五國風附圖春秋地圖域戰地圖先秦附秦置郡縣三代州)
(表)
地理志
卷一百五十六
詩譜
卷一百五十七
食貨志
卷一百五十八
考工記
卷一百五十九
名物訓詁上
(瑞䞇兵戎)(質文刑法)(五行容止)(祥應)(龜策)(書契)
名物訓詁下
(冠服鳥獸)(舟車蟲魚)(宮室)(器用)(飲食)(草木)
卷一百六十
古今人表
繹史世系圖靈壁縣知縣馬驌撰
司馬子長作史記有表無圖夫圖誠不可闕也古者
左圖右史蓋史須繁文而後備著之為圖則較若列
眉矣後之人不善為圖并古人圖籍湮沒不傳惜哉
驌篹繹史述太古以迄亡秦為譜世系於簡端俾觀
者考究焉若夫經制之詳疆理之灋天官地輿之形
名物器數之式今昔異宜因革殊規非圖莫顯則各
附諸篇之中敢曰得古人之精微庶幾里鼔南車之
一助云爾
帝王傳授總圖一太皥世系二炎帝世系三
黃帝世系四少皥世系五高陽世系六
高辛世系七陶唐世系八有虞世系九
夏世系十殷世系十一周世系十二
魯世系十三齊世系十四晉世系十五
宋世系十六衛世系十七鄭世系十八
秦世系十九楚世系二十陳世系二十一
蔡世系二十二曹世系二十三杞世系二十四
吳世系二十五越世系二十六莒世系二十七
邾世系二十八滕世系二十九薛世系三十
許世系三十一諸小國世系三十二
燕世系三十三趙世系三十四
魏世系三十五韓世系三十六
田齊世系三十七
帝王傳授總圖一(凡傳位例用大系傳世例用小系已下諸圖放此)
繹史世系圖
繹史年表靈壁縣知縣馬驌撰
䆳古二皇其文邈矣緯書所稱起自九皇下逮獲麟之
年分為十紀曰九頭曰五龍曰攝提曰合雒曰連逋曰
叙命曰循蜚曰因提曰禪通曰疏仡有宋羅長源氏號
稱博雅謂得丹壺之書叙命已上姓數可知循蜚已下
氏號可稽其廣搜旁采用意良勤矣顧參諸皇甫謐譙
周諸家所論尤多牴牾尠得而詳究也驌譜繹史唯據
周官外史之所掌本尼父繫易之所述斷自庖犧氏始
三皇以來紀世共和以後紀年
繹史年表
