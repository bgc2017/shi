齊語第六國語韋氏解
桓公自莒反于齊(之弟桓公小白也初襄公立其政桓公齊大公之後僖公之子襄公)
(無知殺襄公而立管夷吾召忽奉公子糾奔魯齊人無常鮑叔牙曰亂將作矣奉公子小白出奔莒公孫)
(大夫歸逆小白于莒嚴公伐齊納子糾桓公自莒先殺無知逆子糾于魯魯嚴公不卽遣而盟以要之齊)
(入)使鮑叔爲宰(叔之子叔牙也宰大宰也鮑叔齊大夫姒姓之後鮑敬)辭曰臣
君之庸臣也(庸也庸凡)君加惠於臣使不凍餧則是君之
賜也若必治國家者則非臣之所能也若必治國家
者則管夷吾乎(管嚴仲之子敬仲也管夷吾齊卿姬姓之後)臣之所不若
夷吾者五寬惠柔民弗若也(以使民柔安也寬則得衆惠則足)治國
家不失其柄弗若也(也柄本)忠信可結於百姓弗若也
制禮義可法於四方弗若也執枹鼓立於軍門使百
姓加勇焉弗若也(今牙門矣加益也軍門立旌爲門若)桓公曰夫管夷
吾射寡人中鉤是以濱於死(臣於子糾乾時之戰親三君皆云濱近也管仲)
(中鉤射桓公)鮑叔對曰夫爲其君動也(糾也君子)君若宥而反
之夫猶是也(君猶爲子糾也宥赦也猶是言爲)桓公曰若何(還也若何得)
鮑子對曰請諸魯(子糾召忽死之管仲不死是時桓公使鮑叔脅魯殺)桓公曰
施伯魯君之謀臣也(之孫施父之子施伯魯大大惠公)夫知吾將用
之必不予我矣若之何鮑子對曰使人請諸魯曰寡
君有不令之臣在君之國欲以戮於羣臣故請之則
予我矣桓公使請諸魯如鮑叔之言嚴公以問施伯
施伯對曰此非欲戮之也欲用其政也夫管子天下
之才也(天下才冠)所在之國則必得志於天下令彼在齊
則必長爲魯國憂矣嚴公曰若何施伯對曰殺而以
其屍授之(齊使授予)嚴公將殺管仲齊使者請曰寡君欲
親以爲戮(逞射已之忿也欲得生自戮之以)若不生得以戮於羣臣
猶未得請也(所請猶未得)請生之於是嚴公使束縛以予
齊使齊使受而以退比至三釁三浴之(釁釁或爲熏以香塗身曰)
桓公親逆之于郊(近郊也逆迎也郊)而與之坐問焉(與坐還國)曰
昔吾先君襄公築臺以爲高位(以自尊居高臺)田狩畢弋(獵田)
(雉兔之網也弋繳射也也狩圍守而取禽也畢掩)不聽國政卑聖侮士而唯
女是崇(也崇高)九妃六嬪(姪娣從也昭謂正適稱妃言唐尚書云九妃三國之女以)
(也禮姪娣之屬皆稱妾嬪婦官也九者尊之如一明其淫侈非禮制)陳妾數百(也陳列)食
必粱肉衣必文繡戎士凍餧戎車待游車之裂戎士
待陳妾之餘(戲之車裂殘也戎車兵車游車游)優笑在前賢材在後
(俳也&KR0680;優笑倡)是以國家不日引(也引申)不月長(也長益)恐宗廟
之不埽除社稷之不血食敢問爲此若何(也爲治)管子
對曰昔吾先王昭王穆王世法文武遠績以成名(管周)
(文王武王之典以成其功名也周語曰厲始革典言子之先也績功也言昭王穆王雖有所闕猶能世法)
(武之常典也至厲王乃變更文)合羣叜比校民之有道者(老也比比合會也叜)
(德行道蓺而興賢者方也校考合也謂考其)設象以爲民紀(之法於象魏設象設教象)
(民觀焉挾日而斂之所以爲民綱紀也也周禮正月之吉縣治象於象魏使萬)式權以相應
(用民使均平相應也式用也權平也治政)比綴以度(連其夫家也度法也比比其衆寡綴連也)
竱本肈末(等其本以正其末也竱等也肈正也謂先)勸之以賞賜糾之以
刑罰(也糾收)班序顚毛以爲民紀統(頂也毛髮也統猶班次也序列也顚)
(幼有等以爲治民之經紀也經也言次列頂髮之白黑使長)桓公曰爲之若何管
子對曰昔者聖王之治天下也參其國而伍其鄙(三參)
(爲三軍五分其鄙以爲五屬也聖王謂若湯武也也國郊以内也伍五也鄙郊以外也謂三分國都以)
定民之居成民之事(就官府農就田野所以成其事謂使四民各居其職所也若工)
(也)陵爲之終(葬也以爲)而愼用其六柄焉(殺貧富貴賤也柄本也六柄生)
桓公曰成民之事若何管子對曰四民者勿使雜處
(䢉工商也四民謂士)雜處則其言哤其事易(變易也哤亂皃易)公曰處
士䢉工商若何管子對曰昔聖王之處士也使就閒
燕(閒燕猶清淨也士講學道蓺者也)處工就官府處商就市井處䢉
就田野令夫士羣萃而州處(州聚也萃集也)閒燕則父與父
言義子與子言孝其事君者言敬其幼者言悌少而
習焉其心安焉不見異物而遷焉(遷移也物事也)是故其父
兄之教不肅而成(也肅疾)其子弟之學不勞而能夫是
故士之子恒爲士令夫工羣萃而州處審其四時(四言)
(士凝釋之時也時各有宜謂死)辨其功苦(也苦脆也辨别也功牢)權節其用(平權)
(節節其大小輕重也也視其乎沈之均也)論比協材(也協和也和其剛柔論擇也比比其善惡)
(也)旦莫從事施於四方(於四方也施其物用)以飭其子弟(也飭教)
相語以事相示以巧相陳以功(也功善則有賞陳亦示也功成功)少
而習焉其心安焉不見異物而遷焉是故其父兄之
教不肅而成其子弟之學不勞而能夫是故工之子
恒爲工令夫商羣萃而州處察其四時(豫資之也四時所用者)
而監其鄕之資(視其貴賤有無監視也資財也)以知其市之賈負任
儋何(任抱也何揭也背曰負肩曰儋)服牛軺馬(詩云睆彼牽牛不以服牛車也軺馬車也)
(箱服)以周四方(也周徧)以其所有易其所無市賤鬻貴(取市)
(賣也也鬻)旦莫從事於此以飭其子弟相語以利相示以
賴(也賴贏)相陳以知賈少而習焉其心安焉不見異物
而遷焉是故其父兄之教不肅而成其子弟之學不
勞而能夫是故商之子恒爲商令夫䢉羣萃而州處
察其四時(各有宜也四時樹蓺)權節其用耒耜枷芟(節其器用權平也平)
(擊草也芟大鎌所以芟草也小大倨句之宜也枷柫也所以)及寒擊菒除田(季冬寒謂)
(菒枯草也大寒之時也)以待時耕(春之後時耕謂立)及耕深耕而疾耰
之以待時雨(時雨至當種之也疾速也耰摩平也)時雨旣至挾其槍刈
耨鎛(也耨兹其也鎛鉏也在掖曰挾槍樁也刈鎌)以旦莫從事於田野脫
衣就功首戴茅蒲身衣襏襫(襫蓑薜衣也茅或作萌脫解也茅蒲簦笠也襏)
(所以爲笠也萌竹萌之皮)霑體塗足(也霑濡)暴其髮膚盡其四支之
敏(材也敏猶)以從事於田野少而習焉其心安焉不見異
物而遷焉是故其父兄之教不肅而成其子弟之學
不勞而能夫是故䢉之子恒爲䢉野處而不暱(也暱近)
其秀民之能爲士者必足賴也(者也賴恃也秀民民之秀出)有司
見而不以告其罪五(五罪在五刑也有司掌民之官也)有司已於事
而竣(伏退也已畢也竣)桓公曰定民之居若何管子對曰制
國以爲二十一鄉(國都城郭之域也唯士工商而已唐尚書云四民之所居也昭謂國)
(在焉䢉不)桓公曰善管子於是制國以爲二十一鄕(家爲二千)
(家此管子所制非周法也一鄉二十一鄕凡四萬二千)工商之鄕六(也二者不工商各三)
(役也從戎)士鄕十五(士軍士也十五鄉合三萬人是爲三唐尚書云士與䢉共十五鄕昭謂此)
(之數則下所云伍鄙是也軍䢉野處而不暱不在都邑)公帥五鄕焉(是謂中軍五鄕萬人)
(帥也公所)國子帥五鄕焉高子帥五鄕焉(上卿各帥五鄕國子高子皆齊)
(軍也爲左右)參國起案以爲三官(國事以爲三也參三也案界也分)臣立
三宰(使掌羣臣也三宰三卿也)工立三族(之族上言工商之鄕六族屬也晉趙盾爲旄車)
(三也則各)市立三鄕(市井故曰市市商也商處)澤立三虞(之官虞度也周禮有澤虞)
(小及所生育者掌度知川澤之大)山立三衡(官衡平也掌平其政周禮有山虞林衡之)桓
公曰吾欲從事於諸矦其可乎(討不義也欲行伯道)管子對曰
未可國未安桓公曰安國若何管子對曰脩舊法(王伯)
(法之)擇其善者而業用之(創也業猶)遂滋民與無財(滋長也遂育也)
(振業之也貧無財者)而敬百姓則國安矣桓公曰諾遂脩舊法
擇其善者而業用之遂滋民與無財而敬百姓國旣
安矣桓公曰國安矣其可乎管子對曰未可君若正
卒伍脩甲兵(亦以五人爲伍而以二百人爲卒周禮五人爲伍百人爲卒今管子)則大
國亦將正卒伍脩甲兵則難以速得志矣君有攻伐
之器小國諸矦有守禦之備則難以速得志矣君若
欲速得志於天下諸矦則事可以隱令可以寄政(戎事)
(於國政若有征伐鄰國不知也事也隱匿也寄託也匿軍令託)桓公曰爲之若何管
子對曰作内政而寄軍令焉(政以寄軍令也内政國政也因治)桓公
曰善管子於是制國五家爲軌軌爲之長(爲之長也軌中一人)
十軌爲里里有司(有司爲立)四里爲連連爲之長十連爲
鄕鄕有良人焉(昭謂良人鄕大夫也賈侍中云良人鄕士也)以爲軍令(軍爲)
(令掌)五家爲軌故五人爲伍軌長帥之(爲伍所謂寄政居則爲軌出則)
(也)十軌爲里故五十人爲小戎里有司帥之(車也此小戎兵)
(者戎車一乘步卒七十二人今齊五十人有司之所乘故曰小戎詩云小戎俴收古)四里爲連
故二百人爲卒連長帥之十連爲鄕故二千人爲旅
鄕良人帥之五鄕一帥故萬人爲一軍五鄕之帥帥
之(齊制也周則萬二千五百人爲軍帥長也五鄕每一軍爲五鄕也鄕帥卿也萬人爲軍)三軍
故有中軍之鼓有國子之鼓有高子之鼓春以獀振
旅(禮仲春教振旅遂以獀田也春田曰獀振整也旅衆也周)秋以獮治兵(獮周禮秋田曰)
(遂以獮田也仲秋教治兵)是故卒伍整於里軍旅整於郊内教旣
成令勿使遷徙(改更也遷徙猶)伍之人祭祀同福死喪同恤
(也恤憂)禍灾共之人與人相疇家與家相疇(也疇匹)世同
居少同游故夜戰聲相聞足以不乖晝戰目相視足
以相識其歡欣足以相死(相救也致死以)居同樂行同和死
同哀是故守則同固戰則同彊君有此士也三萬人
以方行於天下(橫也方猶)以誅無道以屏周室(蕃也屏猶)天下
大國之君莫之能禦也(也禦當)
正月之朝鄕長復事(月之吉鄕大夫受法于司徒退鄕長鄕大夫也復白也周禮正)
(以考其行班于鄕吏)君親問焉曰於子之鄕有居處好學慈孝
於父母聦慧質仁(質性也慧解瞭也)發聞於鄕里者有則以
告有而不以告謂之蔽明其罪五有司已於事而竣
(伏也竣退)桓公又問焉曰於子之鄕有拳勇股肱之力秀
出於衆者(爲拳詩云無拳無勇脛本曰股肱臂也大勇)有則以告有而不
以告謂之蔽賢其罪五有司已於事而竣桓公又問
焉曰於子之鄕有不慈孝於父母不長弟於鄕里驕
躁淫暴不用上令者(長也上君)有則以告有而不以告謂
之下比(黨也比阿)其罪五有司已於事而竣是故鄕長退
而脩德進賢桓公親見之遂使役官(也役爲)桓公令官
長期而書伐(也書其所掌在官有功者也官長長官也期期年也伐功)以告且
選選其官之賢者而復用之(也復白)曰有人居我官有
功休德(也休美)惟愼端慤以待時使民以勸綏謗言(時待)
(也綏止也動不違時)足以補官之不善政(闕者謂前有)桓公召而與
之語訾相其質(相視也訾量也)足以比成事(其官成其事也比輔也足以輔)
誠可立而授之(官而授之事也言可以立爲大)設之以國家之患而
不疚(之患難以問之不病不罷也患難也疚病也豫設以其國家)退問其鄕以觀
其所能而無大厲(能也厲惡也問其鄕本其行)升以爲上卿之贊
(也贊佐)謂之三選(長所選公所訾相也三選謂鄕長所進官)國子高子退而
脩鄕鄕退而脩連連退而脩里里退而脩軌軌退而
脩伍伍退而脩家是故匹夫有善可得而舉也匹夫
有不善可得而誅也政旣成鄕不越長(幼不相踰也鄕里以齒長)
朝不越爵(不相越也賢不肖之爵)罷士無伍(無伍無與爲伍也罷病也無作曰罷)
(圜土聚教罷民周禮大司寇以)罷女無家(家也夫稱)夫是故民皆勉爲善
與其爲善於鄕也不如爲善於里與其爲善於里也
不如爲善於家(行也本其事)是故士莫敢言一朝之便皆
有終歲之計莫敢以終歲之議皆有終身之功桓公
曰伍鄙若何(内政旣備故復問伍鄙之事管子上言參其國而伍其鄙)管子對曰
相地而衰征則民不移(惡及所生出以差征賦之輕相視也衰差也視土地之美)
(徙也重也移)政不旅舊則民不偷(也不以故人爲師旅則舊君之故舊也偷苟且)
(曰故舊不遺則民不偷民相與不苟且也孔子)山澤各致其時則民不苟(謂時)
(時則民之心不苟得也衡虞之官禁令各順其)陸阜陵墐井田疇均則民不
憾(夫爲井井閒有溝穀地曰田麻地曰疇均平也憾高平曰陸大陸曰阜大阜曰陵墐溝上之道也九)
(也恨)無奪民時則百姓富犧牲不略則牛羊遂(遂長也略奪也)
桓公曰定民之居若何管子對曰制鄙三十家爲邑
邑有司(下與郊内之政異也制野鄙之政也此以)十邑爲卒卒有卒帥十
卒爲鄕鄕有鄕帥三鄕爲縣縣有縣帥十縣爲屬屬
有大夫五屬故立五大夫各使治一屬焉(五萬家五屬四十)
立五正(也正長)各使聽一屬焉是故正之政聽屬(正也正五)
(之治也聽大夫)牧政聽縣(聽縣帥之治牧五屬大夫也)下政聽鄕(帥也聽下政縣)
(之治鄕帥)桓公曰各保治爾所無或淫怠而不聽治者
正月之朝五屬大夫復事桓公擇是寡功者而讁之
(責也讁譴)曰制地分民如一何故獨寡功教不善則政不
治(也治理)一再則宥(也宥寬)三則不赦桓公又親問焉曰
於子之屬有居處爲義好學慈孝於父母聦慧質仁
發聞於鄕里者有則以告有而不以告謂之蔽明其
罪五有司巳於事而竣桓公又問焉曰於子之屬有
拳勇股肱之力秀出於衆者有則以告有而不以告
謂之蔽賢其罪五有司巳於事而竣桓公又問焉曰
於子之屬有不慈孝於父母不長弟於鄕里驕躁淫
暴不用上令者有則以告有而不以告謂之下比其
罪五有司巳於事而竣五屬大夫於是退而脩屬屬
退而脩縣縣退而脩鄕鄕退而脩卒卒退而脩邑邑
退而脩家是故匹夫有善可得而舉也匹夫有不善
可得而誅也政旣成以守則固以征則彊
桓公曰吾欲從事於諸矦其可乎管子對曰未可鄰國未
吾親也君若欲從事於天下諸矦則親鄰國(爲援不然將鄰國親足以)
(以遠征也爲己害難)桓公曰若何管子對曰審吾疆埸而反其
㑴地(齊所㑴取鄰國之地審正也反還也㑴地)正其封疆無受其資(爲封積土)
(財也資資)而重爲之皮幣以驟聘覜於諸矦(也覜視)以安四
鄰則四鄰之國親我矣爲游士八十人(一州爾雅曰州十人齊居)
(營州齊曰)奉之以車馬衣裘多其資幣使周游於四方以
號召天下之賢士皮幣玩好使人鬻之四方(所玩弄玩好人)
(鬻賣也而好也)以監其上下之所好(其奢儉上下君臣也玩監觀也觀其所好則知)
(奢賤則其國儉好物貴則其國)擇其淫亂者而先征之桓公問曰夫
軍令則寄諸内政矣齊國寡甲兵爲之若何(兵弓矢甲鎧也)
(屬之)管子對曰輕過而移諸甲兵(輕其過使以甲兵贖諸之也移之甲兵謂)
(罪)桓公曰爲之若何管子對曰制重罪贖以犀甲一
戟(爲甲戟車戟也柲長丈六尺重罪死刑也犀犀皮也可用)輕罪贖以鞼盾一戟
(盾綴革有文如繢也輕罪劓刖之屬也鞼)小罪讁以金分(刑者以金贖有小罪不入於五)
(是也書曰金作贖刑分兩之差今之罰金)宥閒罪(者也書曰五刑之疑有宥赦也閒罪刑罰之疑)
(赦)索訟者三禁而不可上下坐成以束矢(訟者之情索求也求)
(定不可移也坐成獄訟之坐已成也十二矢爲束則也三禁禁之三日使審實其辭也而不可上下者辭)
(矢一人不入則曲曲則伏入兩矢乃治之矢取往而訟者坐成以束矢入於朝乃聽其訟兩人訟一人入)
(訟入束矢於朝然後聽之不反也周禮以兩造禁民)美金以鑄劒戟(也鑄冶)試諸
狗馬(爲利者狗馬難)惡金以鑄鉏夷斤欘(以削草平地斤形惡麤也夷平也所)
(欘斫也似鉏而小)試諸壤土甲兵大足桓公曰吾欲南伐何
主(軍用也主主人供)管子對曰以魯爲主反其㑴地堂潛(潛堂)
(邑也魯二)使海於有蔽渠弭於有渚(有蔽言可依蔽也渠賈侍中云海海濱也)
(有此乃可以爲主人軍必依險阻也弭裨海也水中可居者曰渚昭謂言)環山於有牢(繞環)
(皆有牢牧一曰牢固也也牢牛羊豕也言雖山險)桓公曰吾欲西伐何主管
子對曰以衞爲主反其㑴地臺原姑與漆里(四邑衞之)使
海於有蔽渠弭於有渚環山於有牢桓公曰吾欲北
伐何主管子對曰以燕爲主(陽薊縣燕今漁)反其㑴地柴夫
吠狗(二邑燕之)使海於有蔽渠弭於有渚環山於有牢四
鄰大親旣反㑴地正封疆地南至于&KR2148;陰(齊南界也&KR2148;陰地名)
西至于濟北至于河東至于紀酅(紀季之邑以入於紀故紀矦之國酅)
(者齊)有革車八百乘(乘七十五人凡甲士六萬人昭謂賈侍中云謂一國之賦八百乘也)
(又上管仲制齊爲三軍軍萬人下又曰君有是士三此周制耳齊法五十人爲小戎車八百乘有四萬人)
(副貳陪從之車乎或者八當爲六萬人以方行於天下而車數多者其)擇天下之甚淫
亂者而先征之卽位數年東南多有淫亂者萊莒徐
夷吳越(徐夷徐州之夷也萊今東萊莒琅邪縣)一戰帥服三十一國遂
南征伐楚濟汝踰方城望汶山(楚北之阨塞也謂師濟度也汝水名方城)
(城之事在魯僖十三年使仲孫湫徵諸矦戍周而)反胙于絳(天子致祭胙賞說云胙賜也謂)
(侍中云反復也胙位也絳晉國都也晉獻公卒奚齊以大路龍旂桓公於絳辭之天子復使宰孔致之賈)
(至高梁使隰朋帥師立公子夷吾復之於絳是爲惠卓子死國絶無嗣晉矦失其胙位桓公以諸矦討晉)
(公城周尊事天子又討晉亂復其胙位善之也按内公事在魯僖九年昭謂人君卽位謂之踐胙此言桓)
(讓反覆之文賈君得之唐從賈也傳宰孔於葵丘致胙肉賜命無辭)嶽濱諸矦莫不來
服(常山也嶽北嶽)而大朝諸矦於陽榖(魯僖三年陽穀之會在)兵車之
屬六乘車之會三(年會于北杏十四年會于鄄十五屬亦會也兵車之會謂魯莊十三)
(年會于淮也乘車之會在僖三年會于陽榖五年會年復會于鄄魯僖元年會于檉十三年會于鹹十六)
(于葵丘凡九也于首止九年會)諸矦甲不解纍(盛甲也纍所以)兵不解翳(蔽兵也翳所以)弢無弓服無
矢(無者無其用也弢弓衣服矢服也)隱武事行文道帥諸矦而朝天
子(太子而謀寧周也謂首止之會會王)葵丘之會天子使宰孔致胙于
桓公(宰周公也胙祭肉也天子周襄王也宰孔)曰余一人之命有事于文
武(事也事祭)使孔致胙且有後命(復也且猶)曰以爾自卑勞實
謂爾伯舅無下拜(舅無下拜無下堂拜賜也天子稱王官之伯異姓曰伯)桓公
召管子而謀管子對曰爲君不君爲臣不臣亂之本
也桓公懼出見客(孔也客宰)曰天威不違顔咫尺(顔眉目違遠也)
(寸曰咫之閒八)小白余敢承天子之命曰爾無下拜(也承受)恐
隕越于下以爲天子羞(越失也隕墜也)遂下拜升受命賞服
大路龍旂九旒渠門赤旂(賈侍中云大路諸矦朝服唐尚書云大路玉路非也)
(赤旂大旂也昭謂龍旂畫交龍於縿也正幅爲縿旁之車謂金路鉤樊纓九就龍旂九旒也渠門亦旗名)
(以五采罽飾之九就就成也渠門兩旗所建以爲軍屬爲旒鉤婁頷之鉤樊馬大帶纓當匈削革爲之皆)
(牙門也門若今)諸矦稱順焉(於禮也言下拜順)桓公憂天下諸矦魯
有夫人慶父之亂(之弟共仲也通于哀姜哀姜欲立夫人魯莊夫人哀姜也慶父莊公)
(三十二年又弑閔公在閔二年之莊公薨慶父殺大子般在莊)二君殺死國絶無嗣
桓公聞之使高子存之(之謂立僖公而成魯也高子齊卿高傒敬仲也存)翟
人攻邢桓公築夷儀以封之(儀邢邑也翟人攻邢在邢姬姓周公之後也夷)
(遷之在魯僖元年莊三十二年封而)男女不淫牛馬選具(也選數也淫見淫略)翟
人攻衞衞人出廬于曹(入衞衞人出走宋桓公逆之廬寄也翟人攻衞殺懿公遂)
(于曹是爲戴公在魯閔二年河以衞之餘民立公孫申以寄)桓公城楚丘以封之
(而封之事在魯僖二年楚丘衞地桓公遷其國)其畜散而無育(謂失亡也育畜六畜也散)
(也養)桓公與之繫馬三百(非放牧者也繫馬良馬在閑)天下諸矦稱
仁焉於是天下諸矦知桓公之爲已動也(分灾也動謂救患)
是故諸矦歸之譬若市人桓公知諸矦之歸已也故
使輕其幣而重其禮(酬賓之禮也幣贄幣也禮)故天下諸矦罷馬
以爲幣(幣珪以馬也罷不任用也)縷纂以爲奉(之藻也縷纂以縷奉藉也所以藉玉)
(共也纂織文也織纂不用絲取易)鹿皮四个(也个枚)諸矦之使垂櫜而
入(也櫜弢也垂言空而來)稛載而歸(也稛絭也言重而歸)故拘之以利結
之以信示之以武故天下小國諸矦旣許桓公(听其許謂)
(約盟)莫之敢背就其利而信其仁畏其武桓公知天下
諸矦多與已也(也與從)故又大施忠焉(忠信施其)可爲動者
爲之動可爲謀者爲之謀軍譚遂而不有也諸矦稱
寬焉(過譚譚子不禮入又不賀北杏之會遂人不至軍謂以軍滅之也不有以分諸矦也桓公奔莒)
(十年及十三年故皆滅之在魯莊)通齊國之魚鹽于東萊(先時禁之言通者則)
(東萊夷也矣東萊齊)使關市幾而不征(稅也取魚鹽者不征稅幾幾異服識異言也征)
(致遠物也所以利諸矦)以爲諸矦利諸矦稱廣焉(廣也施惠)築葵兹
晏負夏領釡丘(山戎衆翟接者四者皆阨塞與)以禦戎翟之地所以
禁暴於諸矦也(掠於諸矦禁暴禁其暴)築五鹿中牟蓋與牡丘
(之關也四塞諸夏)以衞諸夏之地(扞也衛蔽)所以示權於中國也
教大成定三革隱五刃(也五刃刀劒矛戟矢也說云定奠也隱藏也三革甲胄盾)
(則禮樂興焉得廢鼓也三革甲盾鼔非也兵事息)朝服以濟河而無怵惕焉
(以平晉也西行度河)文事勝矣(也勝舉)是故大國慙愧小國附協
唯能用管夷吾&KR1108;戚隰朋賓胥無鮑叔牙之屬而伯
功立(公之曾孫戴仲之子成子也五子皆齊卿大夫也隰朋齊莊)
齊語第六國語
