楚語下第十八國語韋氏解
昭王問於觀射父(軫也觀射父楚大夫也昭王楚平王之子昭王熊)曰周書
所謂重黎實使天地不通者何也(相甫侯所作呂刑周書謂周穆王之)
(天通謂少皥之末民神雜糅不可方物顓頊受之乃也重黎顓頊掌天地之臣也呂刑曰乃命重黎絶地)
(以屬民謂絶地與天相通之道也命南正重司天以屬神火正黎司地)若無然民將能
登天乎(民豈能上天乎若重黎不絶天地)對曰非此之謂也古者民
神不雜(司神之官各異雜會也謂司民)民之精爽不&KR2092;貳者而又能
齊肅衷正(齊一也肅敬也衷中也爽明也&KR2092;離也貳二也)其知能上下比義
(也義宜)其聖能光遠宣朗(朗明也聖通也)其明能光照之其聦
能聽徹之(也徹達)如是則明神降之(也降下)在男曰覡在
女曰巫(禮男亦曰巫巫覡見鬼者周)是使制神之處位次主(也位處居)
(其尊卑先後也祭位也次主次)而為之牲器時服(也器所當用也時牲牲之毛色小大)
(色所宜也服四時服)而後使先聖之後之有光烈(也烈明)而能知
山川之號(位也號名)高祖之主(之先也高祖廟)宗廟之事昭穆之
世(春秋躋僖公謂之逆祀父昭子穆先後之次也)齊敬之勤(也齊莊)禮節之宜
威儀之則容皃之崇(也崇飾)忠信之質(也質誠)禋潔之服
(曰禋潔祀)而敬恭明神者以為之祝(掌祈福祥祝太祝也)使名姓之
後能知四時之生(為堯秩宗生嘉穀韭卵之屬名姓謂舊族若伯夷炎帝之後)犧
牲之物玉帛之類采服之儀彛器之量(豆量大小也彛六彛器俎)
次主之度(之度䟽數)屏攝之位(位昭謂屏屏風也攝形如周氏云屏者并攝主人之)
同位民瀆齊盟無有嚴威(也威畏也齊同也嚴敬)神狎民則不
蠲其為(絜也其為所為也狎習也則法也蠲)嘉生不降無物以享禍灾
荐臻莫盡其氣(氣受命之氣荐重也臻至也)顓頊受之(顓頊氏作少皥氏沒)
(也受承)乃命南正重司天以屬神(也屬會也所以會羣南陽位正長也司主)
(也周禮則宗伯掌祭祀神使各有分序不相干亂)命火正黎司地以屬民(尚唐)
(禮則司徒掌土地人民也書云火當為北北隂位也周)使復舊常無相㑴瀆(犯㑴)
(也)是謂絶地天通(神相通之道絶地民與天)其後三苗復九黎之
德(衰三苗為亂行其凶德如九黎之為也堯興而誅其後高辛氏之季年也三苗九黎之後也高辛氏)
(之)堯復育重黎之後不忘舊者使復典之(繼高辛氏育長也堯)
(復典天地之官羲氏和氏是也平三苗之亂繼育重黎之後使)以至于夏商故重黎
氏世敘天地而别其分主者也(分位也敘次也)其在周程伯
休父其後也當宣王時失其官守而爲司馬氏(也伯程國)
(侯爲大司馬詩曰王謂尹氏命程伯休父是也爵也休父名也失官守謂失天地之官而以諸)寵神
其祖以取威于民曰重實上天黎實下地(休父之後寵尊也言)
(天黎能抑下地令相遠故不復通也世尊神其祖以威耀其民言重能舉上)遭世之亂而
莫之能禦也(下也禦止也亂謂幽平以)不然夫天地成而不變(天言)
(復改變也地體成不)何比之有(比近也言不相)
子期祀平王(平王恭王子昭王父也子期楚平王之子結也)祭以牛俎於王
(於昭王致牛俎)王問於觀射父曰祀牲何及(問牲何所及王感俎肉而)對
曰祀加於舉(朔望之盛饌加增也舉人君)天子舉以大牢祀以會
(三大牢舉四方之貢大牢牛羊豕也會會)諸侯舉以特牛祀以大牢(也特一)
卿舉以少牢祀以特牛(羊豕少牢)大夫舉以特牲祀以少
牢(豕也特牲)士食魚炙祀以特牲庶人食菜祀以魚上下
有序民則不慢王曰其小大何如對曰郊禘不過繭
栗(禘祭天也角如繭栗郊)烝嘗不過把握(出把者握長不)王曰何其小
也對曰夫神以精明臨民者也故求備物不求豐大
(而精潔者備物體具)是以先王之祀也以一純二精(一而潔二一純心純)
(帛也精玉)三牲四時五色六律七事八種(時之務也八種七事天地民四)
(也八音)九祭十日十二辰以致之(日甲至癸也十二辰九祭九州助祭也十)
(日令辰以致神子至亥也擇其吉)百姓千品萬官億醜兆民經入畡
數以奉之(千品五物之官陪屬萬為萬官官有十醜百姓百官受氏姓也千品姓有徹品十為)
(兆民王取經入以食萬官也為億醜天子之田九畡以食)明德以昭之(敬也昭昭孝)龢
聲以聽之(使神聽之中和之聲)以告徧至則無不受休(也休慶至神至)
(也)毛以示物(也物色)血以告殺(故也明不因)接誠拔取以獻
具為齊敬也(潔也詩曰執其鸞刀以啟其毛取其血接誠於神也拔毛取血獻其備物也齊)
(膋)敬不可久民力不堪故齊肅以承之(承奉也肅疾也)王曰
芻豢幾何(榖食曰豢草食曰芻)對曰遠不過三月近不過浹日
(之屬浹日十日也遠謂三牲近謂雞鶩)王曰祀不可以已乎(也已止)對曰
祀所以昭孝息民(民蕃息也昭孝養使)撫國家定百姓也不可
以已夫民氣縱則底(放也底箸也氣志氣也縱)底則滯滯久不震
(畏忌則志放縱志放縱則遂廢滯難復恐懼也滯廢也震懼也言無祭祀則民無所畏忌無所)生乃
不殖(長神不降以福也生人物也殖長也不)是用不從(上令不從)其生不殖
不可以封(也封國)是以古者先王日祭月享時類歲祀
(曾高時類於二祧歲祀於壇墠以事類曰類日祭於祖考月薦於)諸侯舍日(享也有月)卿
大夫舍月(祭也有時)士庶人舍時(祭也歲乃)天子徧祀羣神品
物(猫虎昆蟲之類也品物謂若八蜡所祭)諸侯祀天地三辰及其土之
山川(也非二王後祭分野星山川而已三辰日月星也祀天地謂三王後)卿大夫祀其
禮(祖所自出也禮謂五祀及)士庶人不過其祖(父也祖王)日月會于龍
&KR1280;(月合辰於尾上月令曰孟冬日在尾&KR1280;龍尾也謂周十二月夏十月也日)土氣含收(收含)
(含藏也收縮萬物)天明昌作(上也是月純坤用事昌盛也作起也謂天氣)百嘉備
舍(成舍入室也嘉善也時物畢)羣神頻行(欲求食也頻並也並行)國於是乎
烝嘗家於是乎嘗祀(孟冬大飲烝傳曰閉蟄而烝烝冬祭也嘗嘗百物也月令)百
姓夫婦擇其令辰(辰也辰十二)奉其犧牲敬其齍盛潔其
糞除慎其采服禋其酒醴帥其子姓(子姓同姓也禋潔也子衆)從
其時享虔其宗祝(主祝祈也宗主祭祀祝)道其順辭以昭祀其先
祖肅肅濟濟如或臨之於是乎合其州鄉朋友婚姻
比爾兄弟親戚(比親也合會也)於是乎弭其百苛妎其讒慝
(止覆謂解怨除恨之辭弭止也苛虐也妎覆也)合其嘉好結其親暱(謂於此合結也)
(固之更申)億其上下(也億安)以申固其姓上所以教民虔也
下所以昭事上也天子禘郊之事必自射其牲(也牲牛)
王后必自舂其粢(曰粢器實)諸侯宗廟之事必自射其牛
刲羊擊豕(擊殺也刲刺也)夫人必自舂其盛(粢下言盛互其在器曰盛上言)
(也文)況其下之人其誰敢不戰戰兢兢以事百神天子
親舂禘郊之盛(舂之帥后)王后親繰其服(云夫人繰三盆服祭服也祭義)
(曰王耕一墢班三之則王后其一盆與周語)自公以下至於庶人其誰敢
不齊肅恭敬致力于神民所以攝固者也若之何其
舍之也(舍廢也攝持也)王曰所謂一純二精七事者何也對
曰聖王正端冕以其不違心帥其羣臣精物以臨監
享祀無有苛慝於神者謂之一純(大冠也監視也不端玄端之服也冕)
(正服則端冕違心謂心思端)玉帛為二精(為精明潔)天地民及四時之
務為七事王曰三事者何也對曰天事武(健故武乾稱剛)地
事文(易曰坤為文地質柔順故文)民事忠信(為行以忠信)王曰所謂百
姓千品萬官億醜兆民經入畡數者何也對曰民之
徹官百(於上者有百官也徹達也自以名達)王公之子弟之質能言能
聽徹其官者(能言其官職也質有賢質也能言)而物賜之姓以監其
官是為百姓(則有官族若司馬太史之屬是也物事也以功事賜之姓官有世功)姓有
徹品十於王謂之千品(者有十品百官故有千品也謂一官之職其寮屬徹於王)
五物之官陪屬萬為萬官(官也臣之臣為陪屬謂有五物謂天地神民類物之)
(有十等千品故萬官也尞屬轉陪貳相佐助復)官有十醜為億醜(十醜承萬醜類也以)
(也今人乃以萬萬為億為十萬十萬曰億古數)天子之田九畡以食兆民(畡九)
(耕而食其中也天子曰兆民九州之内有畡數也食兆民)王取經入焉以食萬官
(入征税也經常也常)
鬭且廷見令尹子常(子囊之孫囊瓦也鬭且楚大夫子常)子常與之語
問蓄貨聚馬歸以語其弟曰楚其亡乎不然令尹其
不免乎吾見令尹令尹問蓄聚積實如餓豺狼焉(財實)
(也)殆必亡者也夫古者聚貨不妨民衣食之利聚馬
不害民之財用(多則養求者衆妨財力也貨珠玉之屬自然物也貨馬)國馬足
以行軍(馬一疋牛三頭足以行軍也國馬民馬也十六井為丘有戎)公馬足以稱
賦(稱舉也賦兵賦也公馬公之戎馬也)不是過也公貨足以賓獻(贈也賓饗)
(也獻貢)家貨足以共用(夫也家大)不是過也夫貨馬郵則闕
於民(闕缺也郵過也)民多闕則有離畔之心將何以封矣(封封)
(也國)昔鬭子文三舍令尹(於菟也舍去也子文鬭伯比之子)無一日之
積恤民之故也(也積儲)成王聞子文之朝不及夕也(王成)
(子頵也楚文王之)於是乎每朝設脯一東糗一筐以羞子文
(名也羞進也糗寒粥也筐器)至于今令尹秩之(也秩常)成王每出子
文之祿必逃王止而後復(復反也祿奉也)人謂子文曰人生
求富而子逃之何也對曰夫從政者以庇民也(也庇覆)
民多曠者而我取富焉(也曠空)是勤民以自封也(也封勤勞)
(也厚)死無日矣我逃死非逃富也故莊王之世滅若敖
氏唯子文之後在至于今處鄖為楚良臣(孫也若敖莊王成王)
(王滅若敖氏之族子文之孫葴尹克黃使於齊還而氏子文之族也魯宣四年子文之弟子鬭椒為亂莊)
(何以勸善使復其所其子孫當昭王時為鄖公自拘於司敗王思子文之治楚也曰子文無後)是不
先恤民而後已之富乎今子常先大夫之後也(夫子先大)
(也囊)而相楚君無令名於四方民之羸餧日日已甚(瘠羸)
(日又甚也言日)四境盈壘(壁滿於四境之内盈滿也壘壁也言壘)道殣相望(冢道)
(死人尚或殣之曰殣詩云行有)盜賊司目民無所放(也放依)是之不恤
而蓄聚不厭其速怨於民多矣(也速召)積貨滋多蓄怨
滋厚不亡何待夫民心之慍也(也慍怒)若防大川焉潰
而所犯必大矣(也犯敗)子常其能賢於成靈乎成不禮
於穆願食熊蹯不獲而死(欲黜商臣而立其弟職商成成王穆王商臣之父也)
(死不聽遂自殺蹯掌也臣圍成王王請食熊蹯而)靈王不顧於民一國棄之
如遺迹焉(之如行人之遺棄其迹也靈王不君罷弊楚國三軍叛)子常為政而
無禮不顧甚於成靈其獨何力以待之(禦也待猶)期年乃
有柏舉之戰子常奔鄭昭王奔隨(國也初蔡昭侯朝柏舉楚地隨漢東)
(二君不予而留之三年後予之乃得歸歸與吳伐楚於楚子常欲其佩唐成公亦朝焉子常欲其驌騻馬)
(奔隨自鄖奔隨也大敗之在魯定四年)
吳人入楚昭王出奔濟於成臼(也濟渡也成臼津名吳人闔閭也出奔隨)
見藍尹亹載其孥(也妻子曰孥藍尹亹楚大夫)王曰載予對曰自
先王莫隊其國(也隊失)當君之世而亡之君之過也遂
去王王歸又求見王王欲執之子西曰請聽其辭夫
其有故(令尹公子申也故猶意也子西平王之子昭王之庶兄)王使謂之曰成
臼之役而棄不穀今而敢來何也(也而汝)對曰昔瓦唯
長舊怨以敗於柏舉故君及此(長猶積也瓦子常名也)今又效
之無乃不可乎臣避於成臼以儆君也庶悛而更乎
(也悛改)今之敢見觀君之德也曰庶懼而鑒前惡乎(也鑒鏡)
君若不鑒而長之君實有國而不愛臣何有於死(惜何)
(死於)死在司敗矣(為司敗楚謂司寇)唯君圖之子西曰使復其
位以無忘前敗(念前敗也言見亹則)王乃見之
吳人之入楚楚昭王奔鄖(邑也鄖楚)鄖公之弟懷將殺王
(孫蔓成然之子鬭辛也鄖公令尹子文玄孫之)鄖公辛止之懷曰平王殺吾
父(然立平王貪求無厭平王殺之平王昭王考也父蔓成然也成)在國則君在外則
讎也見讎弗殺非人也鄖公曰夫事君者不為外内
行(内易行不為外)不為豐約舉(也舉動也豐盛也約衰)苟君之尊卑一
也且夫自敵以下則有讎(體也敵敵)非是不讎下虐上為
殺上虐下為討而況君乎君而討臣何讎之為若皆
讎君則何上下之有乎吾先人以善事君成名於諸
矦自鬭伯比以來未之失也今爾以是殃之不可(病殃)
(也害)懷弗聽曰吾思吾父不能顧矣鄖公以王奔隨(懷避)
(也)王歸而賞及鄖懷子西諫曰君有二臣或可賞也
或可戮也君王均之羣臣懼矣(無别故懼也均同也賞罰)王曰夫
子期之二子邪吾知之矣(成然字子期蔓)或禮於君或禮於
父均之不亦可乎
子西歎於朝藍尹亹曰吾聞君子唯獨居思念前世
之崇替(詩云曾不崇朝崇終也替廢也)與哀殯喪(曰殯塗木)於是有歎其
餘則不君子臨政思義(義也思公)飲食思禮同宴思樂在樂思
善無有歎焉今吾子臨政而歎何也子西曰&KR1782;閭能
敗吾師(之戰柏舉)&KR1782;閭即世吾聞其嗣又甚焉(差也甚謂嗣嗣子夫)
(於父也政德過)吾是以歎對曰子患政德之不脩無患吳矣
夫&KR1782;閭口不貪嘉味耳不樂逸聲(也逸淫)目不淫於色
身不懷於安朝夕勤志恤民之羸(也羸病)聞一善若驚
寡君為口實(弄也口實毁)又有左史倚相能道訓典以敘
百物(物事也敘次也)以朝夕獻善敗于寡君使寡君無忘先
王之業又能上下說乎鬼神順道其欲惡(也說媚)使神
無有怨痛于楚國(也痛疾)又有藪曰雲連徒洲金木竹
箭之所生也(中之可居曰洲徒其名也楚有雲夢藪澤也連屬也水)龜珠齒角
皮革羽毛所以備賦用以戒不虞者也(凶珠所以禦龜所以備吉)
(所以為茵鞬革犀兕也所以為甲胄羽鳥羽也所以火灾角所以為弓弩齒象齒所以為弭皮虎豹皮也)
(竿首賦兵賦虞度也為旌毛旄牛尾所以注)所以共幣帛以賓享於諸矦
者也(也享獻)若諸矦之好幣具而導之以訓辭(也導行)有
不虞之備而皇神相之(之皇大也相助也能媚於神故皇神相)寡君其
可以免罪於諸矦而國民保焉(也保安)此楚國之寶也
若夫白珩先王之玩也何寶焉(之物玩玩弄)圉聞國之寶
六而已聖能制議百物以輔相國家則寶之玉足以
庇廕嘉穀使無水旱之灾則寶之(之玉也玉祭祀)龜足以憲
臧不則寶之(善惡之法憲法也取)珠足以禦火灾則寶之(精故珠水)
(火灾以禦)金足以禦兵亂則寶之(為兵也金所以)山林藪澤足以
備財用則寶之若夫譁囂之美(若鳴玉以相譁囂猶讙譊謂)楚雖
蠻夷不能寶也(簡子微刺)
惠王以梁與魯陽文子(梁楚北境也文子平王之孫惠王昭王子越女之子章也)
(魯陽公也司馬子期子)文子辭曰梁險而在北境懼子孫之有
貳者也(心也貳二)夫事君無憾憾則懼偪(志也偪偪上也憾恨也無恨謂得)
偪則懼貳(故貳也偪則懼誅)夫盈而不偪(滿也盈志)憾而不貳者
臣能自夀也(也壽保)不知其它(孫也它子)縱臣而得以其首
領以沒懼子孫之以梁之險而乏臣之祀也(將見誅絶恃險而貳)
王曰子之仁不忘子孫施及楚國敢不從子與之魯陽
子西使人召王孫勝(公勝也初費無極為太子少師王孫勝故平王太子建之子白)
(叛太子奔鄭又與晉謀鄭鄭人殺之勝奔吳在魯哀無寵太子取於秦而美勸王納之遂譖太子曰建將)
(年十六)沈諸梁聞之(戍之子葉公子高也沈諸梁楚左司馬沈尹)見子西曰
聞子召王孫勝信乎曰然子高曰將焉用之曰吾聞
之勝直而剛欲寘之境(使處吳境為白公寘置也傳曰召之)子高曰不
可其為人也展而不信(言非忠信之道展誠也誠謂復)愛而不仁(愛外)
(仁心也人内無)詐而不知(道也知人不詐以詐行謀而非知)毅而不勇(也毅果)
直而不衷(訐以為直者衷中也君子惡)周而不淑(淑善也周密也)復言而
不謀身展也(不謀身不計身害也復言言可復不欺人也)愛而不謀長不
仁也(計終身也外愛人不)以謀蓋人許也(也蓋掩)彊忍犯義毅也
(忍犯義也彊彊力也忍)直而不顧不衷也(隠諱不顧)周言棄德不淑
也(而不以德取周其言)是六德者皆有其華而不實者將焉用
之彼其父為戮於楚其心又狷而不潔(志不從人也狷者直已之)
(潔行也不潔非)若其狷也不忘舊怨而不以潔悛德(也悛改)思
報怨而已則其愛也足以得人其展也足以復之(復復)
(言也其前)其詐也足以謀之其直也足以帥之(衆也帥帥)其周
也足以蓋之(覆蓋其惡也言其周密足以)其不潔也足以行之而
加之以不仁奉之以不義蔑不充矣夫造勝之怨者
皆不在矣(費無極之徒怨謂譖太子)若來而無寵速其怒也(也速疾)
若其寵之毅貪而無猒既而得入而曜之以大利(示曜)
(也)不仁以長之(利欲長其)思舊怨以脩其心(誰之心脩其報)苟國
有釁必不居矣(也釁隙)非子職之其誰乎(西將主此禍職主也言子)
彼將思舊怨而欲大寵(司馬也大寵令尹)動而得人(得人愛故)怨
而有術(故有術也父死而怨)若果用之害可待也余愛子與司
馬故不敢不言(弟子期也司馬子西之)子西曰德其忘怨乎(綏言)
(忘怨也之以德必)余善之夫乃其寧(也寧安)子高曰不然吾聞
之曰唯仁者可好也可惡也可高也可下也好之不
偪惡之不怨高之不驕下之不懼不仁者則不然人
好之則偪惡之則怨高之則驕下之則懼驕有欲焉
(寵也欲專)懼有惡焉(上也惡其)欲惡怨偪所以生詐謀也子將
若何若召而下之將戚而懼為之上者將怒而怨詐謀之
心無所靖矣(也靖安)有一不義猶敗國家今壹五六而
必欲用之不亦難乎吾聞國家將敗必用姦人而嗜
其疾味其子之謂乎(生疾害諭好不善也嗜貪也疾味味為己)夫誰無疾
眚(灾也眚猶)能者蚤除之舊怨滅宗國之疾眚也為之關
(厲公譖而殺三郤於榭母妻子同一轅既蟜嬖於)魯圉人犖殺子般於次(人圉)
(子觀之犖自墻外與之戱子般鞭之莊公薨子般即養馬者子般魯莊公太子次舍也雩講于梁氏女公)
(慶父使犖賊子般於黨氏在魯莊三十二年位次于黨氏公子慶父通於夫人夫人欲立之)夫是
誰之故也非唯舊怨乎(也故事)是皆子所聞也人之求
多聞善敗以鑑戒也今子聞而棄之猶蒙耳也(也蒙覆)
吾語子何益吾知逃而已(難也逃勝之)子西笑曰子之尚
勝也(尚勝人也言子論議好)不從遂使為白公子高以疾間居
于蔡(葉公兼而治焉蔡故蔡國楚滅之)及白公之亂子西子期死(公白)
(救之與之盟白公怒遂作亂殺二子於朝在魯哀十請伐鄭以報父讎子西既許之未起師晉伐鄭楚又)
(年六)葉公聞之曰吾怨其棄吾言而德其治楚國楚國
之能平均以復先王之業者夫子也(西也夫子子)以小怨
寘大德吾不義也將入殺之(公也殺白)帥方城之外以入
殺白公而定王室(也既定乃使子西之子寧為令尹定王室謂兼令尹司馬以平楚國)
(司馬而老於葉子期之子寬為)葬二子之族(見害故皆為葬之子西子期之族多)
楚語下第十八
