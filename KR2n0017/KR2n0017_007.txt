隷釋卷第七
冀州刺史王純碑山陽太守祝睦碑
泰山都尉孔宙碑(并隂)祝睦後碑
荆州刺史度尚碑車騎將軍馮緄碑
沛相楊統碑(并隂)竹邑侯相張壽碑
冀州刺史王純碑
君諱純字伯敦魏郡太守之子其先出自(字闕五)後也
&KR0847;祖儒宗(字闕二)春秋君天資才敏行不&KR2725;而達學不
勞而能遵父業術(字闕二)恂
智宣慈惠和㕥裵州從事永和二年察孝廉除郎謁
者執法&KR0894;牘奮茟憲臺直發無任見徒掌錄遣之
㦯有罪過微刑輕深君(字闕二)坐行惡蠲疑閔其粥
糜凍餧之患敕大司農徹易衣惻隠(闕)至恩加窮
民其三年有九夷之難出將征西君請詔裵豫督趣
軍糧其所過歴彈正(字闕三)赫馨烈宣于方國拜守宫
令㕥父司&KR1559;還謁者官遷左都喪父服除復拜郎
敬北(字闕三)失妹寧歸遂釋印紱司空辟舉高苐選侍
御史出使楊州聖朝嘉君旋拜徐州㳅化甘棠(闕)過
宥罪政尚弘視事二載換左冀州西征東怨紀歌
遺風㕥公事去官窮則樂善逹則(闕)人進則延賓分
禄則却掃閉門年五十九延熹四年八月廿八日
甲寅&KR0263;(闕)隕徂五年十一月十八日丙申葬&KR1285;有令
跡亡述&KR1285;勲銘載金石永世&KR0263;刊其頌曰
奐矣王君有虞之胄封陳興齊枝葉繁茂君綜典謨
無道不究從政履規左公竭謀登翼(闕)臺文武兼備
發政舉刑親恤(字闕二)命使(闕)善&KR0263;聖
朝嘉異牧徐宰冀惠(字闕四)朽
&KR0263;永年夀縉紳凡百孰&KR0263;哀思
右漢故冀州剌史王君之碑篆額王君名純在朝
歷郎謁者左都侯侍御史出剌徐冀二州以威宗
延熹四年卒其文有不可讀者頌辭某將西征之
上少一字水經云須句西有冀州刺史王紛碑中
平四年立年與名皆誤也趙氏云碑隂有東平馮
定伯凡百餘人可識其題義士云各發聖心共出
義錢予未之見也碑在鄆州中都縣(即装字即兖字)
山陽太守祝睦碑
君諱睦字元德濟隂已氏人也其先盖高辛氏之火
正㕥能淳曜天地曰祝融遂獲豐阜之胙煇裔昌遠
大乃侯伯分仕諸夏鄭有祝𣆀者君其㣧也君膺
懿在約淵澹潜心耽學該洞七典探窮神無物
不辯(字闕二)州郡㕥孝貢察賓于庭除北海長史穎
川郾令導濟㕥禮三載之後而民知譲有恥且恪君
惟氏名遂身復&KR0694;斯翻翔紆精衡門(字闕三)道(闕)事
諮度辟司空府北軍中候拜大尚書尚書僕射喉舌
納言翼皇正樞遷常山相山陽大守齊和五品崇化
㕥寬昭德塞違&KR0263;訓其仁抽拔隠伏(闕)賢式禮(字闕二)
攸堪九功㕥著當享繁禄為帝幹楨&KR1013;六十有八延
熹七&KR1013;八月丁巳&KR0816;臨困紆纊遺令素櫬菨蔞外席
賻賵非禮臺&KR0263;得犯存無玩飾亾導㕥儉所謂守終
純固者已盖銘功紀勛所徍示来&KR0715;是廼共登
山鐫石刊勒鴻伐其辭曰
我君國之光履忠順闡道常升紫微平機衡統(二闕)
(字)律章撫二郡踰召黃恭儉已民用康䊸頌興詠
遺(闕)&KR0263;稱馥垂令芳生見樂殁&KR0263;忘名儷日億載揚
右漢故山陽太守祝君之碑篆額祝君名睦濟隂
人&KR0851;北海長史郾令北軍中候尚書尚書僕射常
山相山陽太守以威宗延熹七年卒碑云導濟以
禮有恥且恪與魯論不同殆亦借用(與翣同即與頥同菨)
(即丕字即絃字皆典字)
泰山都尉孔宙碑
有漢泰山都尉孔君之銘
君諱宙字季將孔子十九世之孫也天姿醇嘏齊聖
逹道少習家訓治嚴氏春秋熙之業既&KR0556;而閨閾
之行允恭德音孔㫥遂舉孝廉除郎中都昌長祗傳
五教尊賢養老躬忠恕及亽兼禹湯之&KR1412;已故能
興朴(字闕二)彫幣濟弘功於易蕳三載考績元城令
是嵵東&KR1772;黔首猾憂&KR0263;(字闕三)祠兵遺畔未寧乃擢君
無戉(字闕三)
田畯喜于農圃商旅交乎險路會鹿鳴於樂崩復長
&KR0970;於酬酢(字闕三)稔會遭䔍病告困致体得從所好秊
六十一延熹六秊正月乙未(字闕三)疾貴速朽之反真
幕寧儉之遺&KR0767;窀夕&KR0263;華明器&KR0263;設凡百卬高(字闕三)
述於是故吏門人乃共名山采嘉石勒銘示後俾
有彝式其辭曰
於顯我君㦤德惟光紹聖作儒身立名彰貢登圭
閽(闕)是&KR1050;夙夜(字闕二)&KR0965;公眀明乃綏二縣儀康
於旡時廱兹岱方彼凶人覆俾(字闕二)南孔饁
山有夷行秊多&KR0927;稱彼觥帝頼其勲民斯是皇
疾(字闕三)乃委其榮忠告慇勤屢省乃聽恭儉自盙
簋&KR0263;敶生播高&KR1136;令名永(字矢)&KR0263;刊載揚聲
延熹七秊七月戊(闕)造
右漢泰山都尉孔君之碑篆額孔君名宙即融之
父也歷郎中都昌長元城令泰山都尉威宗延熹
六年正月卒碑以次年七月立宙有七子曰謙曰
襃皆見於碑誌凡漢刊其首行即入詞無額者或
題其前如張納樊安之比亦甚少已篆其上復標
其端惟此碑爾釋左傳者以窀穸為厚夜此云窀
夕非借也(敶即以夏則黍兕簠陳字&KR0927;)
門生故吏名
門生鉅鹿癭陶張雲字子平門生鉅鹿癭陶趙政字
元正門生鉅鹿廣宗捕廵字升臺門生東平寧陽韋
勲字&KR0970;昌門生魏郡館陶張上字仲舉門生魏郡館
陶王時字子表門生魏郡隂安張典字少高門生魏
郡魏孟忠字待政門生魏郡魏李鎮字世君門生魏
郡館陶吳讓字子敬門生魏郡館陶彣儉字元節門
生魏郡館陶瑱字仲雎門生魏郡鄴暴香字伯子
門生東郡東武陽梁淑字元祖門生東郡衛公國趙
恭字和平門生東郡東武陽張表字公方門生東郡
東武陽滕穆字奉德門生東郡樂平桑演字仲厚門
生東郡樂平靳亰字君賢門生東郡樂平梁布字叔
光門生東郡樂平桑顯字伯異門生陳&KR1346;平㐀司馬
&KR1169;字伯昌門生安平下博張祺字叔松門生安平下
博張朝字公房門生安平下博蘇觀字伯臺門生安
平堂陽張琦字子異門生北海安齊納字滎謀門
生北海都昌吕升字山甫門生北海劇秦麟字伯麟
門生北海劇如廬浮字遺伯門生北海劇薛顗字
輔門生北海劇高&KR1413;字季超門生濟南梁邹趙震字
叔政門生濟南梁邹徐璜字&KR0970;彣門生濟南東平陵
吳進字升臺門生甘陵廣川李&KR1726;字元章門生甘陵
貝丘賀曜字升進門生巍郡清淵許祺字升明門生
巍郡館陶史崇字少賢門生巍郡館陶孫忠字府彣
門生東郡樂平盧精字子節門生任城任(字闕二)字景
漢門童安平下博張忠字公直故吏北海&KR1726;昌逢祈
字伯憙故吏北海&KR1726;昌章字彣理故吏北海&KR1726;昌
巍稱字彣長故吏北海&KR1726;昌吕&KR1169;字元&KR1169;故吏泰山
費魚淵字漢長故吏泰山華毋樓覬字世光故吏泰
山南城禹&KR1169;字世舉故吏泰山南武陽蕭誨字伯謀
故民泰山費淳亐黨字季(闕)弟子北海陸暹字
輔弟子陳&KR1346;襄邑樂禹字宣舉弟子下下朱班
字宣(闕)弟子東平寧陽周順字承(闕)弟子沛國小沛
周升字仲甫弟子魯國彣陽陳裦字聖博弟子汝南
平輿謝字子讓弟子山陽暇丘丁琣字實堅弟子
魯國戴璋字元珪弟子魯國卞王政字漢方
右門生故吏名孔宙碑隂也漢碑多有隂然稀少
有額獨此刻以五大篆表其上凡門生四十二人
門童一人弟子十人故吏八人故民一人都昌者
四泰山者五漢儒開門受徒著錄有盈萬人者其
親受業則曰弟子以久次相傳授則曰門生未冠
則曰門童揔而稱之亦曰門生舊所治官府其掾
属則曰故吏占籍者則曰故民非吏非民則曰處
士素非所涖則曰義士義民亦有稱議民賤民者
逢盛碑有姓&KR1907;者二人趙氏謂氏族書無&KR1907;姓此
碑有都昌薤章則古来自有此姓但譜者考之不
詳爾漢人雖姓氏亦借用字如伍爲五歐陽爲歐
羊之類或是借&KR1907;爲觧亦不可知也(即襄字即麟即麟字)
(字邳)
山陽太守祝睦後碑
故吏王堂䓁竊聞下有述上之功臣有叙君之德自
昔&KR0965;前列莫不紀名&KR0715;典(字闕六)者故孔子曰民人登
祝上天歆焉用永其世而豊其&KR1013;尞属欽孰&KR0263;咨
賢伐作頌曰伊余
祝君&KR1429;自蔾&KR0605;祝融苗胄承禎慶光裔熾&KR3634;分仕
六國張雄諸夏鄭有祝聃者君其㣧也昔祖仕湯湯
治&KR0715;梁洮顗自朔家于濟隂君入學脩韓詩嚴
氏春秋七典並立(闕)綜百家文豔彬彧淵然深識怕
然執守躬㓗冰雪&KR0263;然清皓漸心&KR0715;道通神逹眀無
物&KR0263;覧鄉黨逡逡朝廷便便踐䟭州郡階究右坐㕥
孝察舉讃拜王庭除北海長史穎川郾令化行如風
民應如草三載&KR0690;績名登明堂色斯舉矣復身衡門
童冠翔集耽經樂術潜神默記與俗殊好辟司空府
北軍軍中候擢拜尚書尚書僕射七政錧鎋佐輔什
樞功冠帝庭懿德逴優遷常山相山陽大守恊齊行
律恢崇三樂追惟九思導闡泮宫附庸同温化以
禮帥由舊章摘隠取伏詶承賢良國無珠藏悉浴蘭
湯壼林巨七子&KR0965;桑乘蕢遠遜竟界尼康休釐充
(闕)功馨升揚當享紫祚為漢棟梁&KR1013;六十八寝疾&KR0263;
瘳延熹七&KR1013;八月丁巳平臨絶絖竢垂誨素棺幣㕥
葭蕟贈襚賵醊非禮之常壹&KR0263;得當糓無&KR0903;玩歿&KR0556;
以約所謂守忠啓予其去也善盖彰功表勛所以煥
往煇来&KR0715;是三&KR1013;禮闋乃相與刊勒金石其辭曰
穆我君邦之陽資五&KR0556;闓道綱陟泰微准樞衡稽列
宿覧四方德合乹翼應皇領二郡曜重光化流洽掍
豳昌性天約元用長頌聲作令香功烈著遺椒芳
存覿榮淪弗忘稱彌煇玄爲常
右漢故山陽太守祝君碑頌篆額與前碑皆在應
天府虞城縣祝君以延熹七年平故吏王堂等三
年禮闋相與刊此石則延熹之九年也其詞聱牙
頗有難通者所云鄉黨逡逡亦與論語今文不同
(即阼字錧鎋即管轄字升即斗字絖即纊字即齒字&KR0263;即介字䟭)
荆州刺史度尚碑
君諱尚字博平其先出自顓頊與楚同妵熊嚴之後
(闕)亦世位統國法度秦兼天(闕下)和之純貭秉黃中
之正性智舍淵藪仁隆春煖義高秋雲行絜冰霜忼
慨壯厲臨(闕下)休譽固已著矣及其牧必振賢不
抽拔幽逸選召所任極當世之秀士養民有(闕下)令聞
彌崇暉光日新可謂盛德者已初奉歲計拜郎中除
上長玄化洞百姓(闕下)數縣恩信並宣令行禁止
以從父憂去官更舉孝廉為右校令是時南蠻蠢動
擢拜(闕下)醜殊俗服遠人用綏封右鄉矦遷遼東大
守旬月之間貉寧輯會楊賊畔&KR0715;(闕下)拜中郎將
是(闕截)彼海外續莫匪嘉天生我侯實為民
望心乎其愛四方是卬如何不永(闕下)而不㱙芳遺
兮
永康元秊歲在鶉尾龍集丁未時惟(闕)歲(闕下)
右漢故荆州刺史度侯之碑篆額威宗永康元年
立度君名尚山陽湖陸人漢書本傳尚自郎中為
上虞長文安令長沙賊起荆州刺史劉度敗走詺
公卿舉代者尚書朱穆舉尚自右校令為荆州刺
史寇定封右鄉侯遷桂陽太守明年召還荆兵復
亂以尚為中郎將討平之復為荆州刺史坐誣奏
張磐詣廷尉對以先有功得原後為遼東太守年
五十延熹九年卒傳載其事甚詳此碑既以荆牧
題其首又不見宰文安守桂陽及初拜荆州事其
守遼東又先後不同蓋此碑石下一叚殘闕事有
遺失上虞之下旣有闕文而後云數縣令行禁止
必其間嘗治文安也右校之下載南蠻蠢動而擢
拜下闕文其後云復為荆州刺史則知拜字之下
乃初拜荆州也荆域號慕如思召伯之上闕文恐
是守遼東事但封侯之後碑云守遼東而傳作桂
陽二說不同羣賊十年逋誅最後深藏桂陽山谷
間尚多設方略始能翦除恐或&KR0556;守其壤不可得
而辯也碑中不見度君所終歲月未有題字一行
云永康元年丁未蓋是記立碑之歲即延熹九年
之次年也尚自荆牧坐累起家作守故碑以荆州
題之此碑在湖陵荒野政和壬辰廵檢王當世見
之始遷于官𪠘其後邑令滕君欲徙碑於沛舟三
載而三覆繼因大水漲沒不出乙未年劉宗儀攝
事乃能立之使星亭云(繽即智料克禄夏績字憂)
車騎將軍馮緄碑
君諱緄字皇卿幽州君之元子也少耽學問習父業
治春秋嚴韓詩倉氏蒹律大杜弱冠詺除郎還更仕
郡歷諸曺史督却主薄五官掾功曺舉孝廉除右郎
中蜀郡廣都長遭直荒亂以德綏撫政化㳅行到官
四載功稱顯著郡察廉吏州舉異遷楗為武陽令
誅疾疆豪㕥公去官部廣漢别駕治中從事辟司空
府侍御史御史中丞督使徐楊二州討賊范朱生
李隗南陽大守成晉太原大守劉&KR0263;宜㕥重論坐
正法作左校後詺書特貫拜騎校尉優廷尉奏中
臣子弟不宜無牧州郡獲過左右遜位永康元&KR1013;十
二月亮一要金紫十二七墨綬
將軍軆清守約来歸葬遺令墳取藏刑而已&KR0263;
造祠堂可謂履真者矣恐後人&KR0263;能紀知官所更歷
故刊石表績㕥毖来世孝桓皇帝㕥命將軍討此彊
夷有桓烈(闕)之姿囙爲桓
右漢故車騎將軍馮公之碑篆額今在渠州馮公
名緄巴郡宕渠人碑云字皇卿而本傳作鴻卿傳
云舉孝廉七遷為都尉中丞持節督討揚賊守隴西
遼東為京兆司隷廷尉大常車騎以長沙賊復作
策免起為將作河南尹廷尉坐考殺單遷謫左
校再為屯騎廷尉卒官其遷絀及物故先後與碑
甚矛盾威宗以命將武功定謚緄亦虎臣之一云
亡適當其時故作文者以帝謚書左方趙氏以為
緄有此謚而史不載誤也碑云一要金紫十二銀
艾緄終於廷尉而以將軍題碑者尊金紫也帝紀
楊徐賊范容周生寇城邑遣中丞馮赦督州郡兵
討之以緄為赦紀之誤也許曼傳云隴西守馮緄
始拜郡開綬笥有兩赤蛇分南北走曼筮之曰三
歲後為邊將官有東名當東北行三千里後五年
為將軍南征延熹元年緄守遼東討鮮卑至五年
拜車騎擊武陵蠻却與碑合水經宕渠不曹水下
注潜水縣有馮緄及桂陽守李温冡二子之靈常
以三月還鄉水暴長郡縣吏民莫不祭於水上謂
之馮李此異聞也(表塋謚字漢史成晉劉瓆作成即)
(質瑨劉)
沛相楊統碑
君諱(字闕九)冨波君之(闕)子也(闕)天(闕)性少有令問敦
(闕)孝㠯敕内(闕)名行㠯脩外(字闕二)烈隆構&KR0847;基既
仕州郡會孝順皇帝西廵㠯掾史召見帝嘉其忠臣
之苗器其璵璠之質詺拜郎中遷常山長史換楗爲
府丞君雖詘而&KR0556;之㠯順時政非其好也廼翻然輕
舉臯司累辟應亐司徒州察茂才遷鮦陽侯相金城
太守德㠯化圻民威㠯懷殊俗慕義者&KR0263;肅而成帥
斯之頌儀&KR1225;鎸石立碑銘鴻烈光亐載俾永&KR0263;
滅其辭曰
明明楊君懿鑠其德其德伊何忠力勤止&KR0847;身
(闕)靡革謩茲䓦猶道㠯經國班化元旣清且
武稜攜貳彣懷徦冥遠人斯服份充庭剛柔役得
㠯和㠯平勲速&KR3634;矣莫與爭光甘棠遺愛東征企皇
念彼恭人惄爲永傷立言&KR0263;先民所臧載名金石
貽无疆
右漢故沛相楊君之碑篆額碑缺不知其名髣髴
有富波君字按楊震碑云長子牧富波侯相牧子
統金城太守沛相則知此為楊統碑也順帝以其
忠臣之苖特召為郎歷常山長史犍為府丞鮦陽
侯相金城太守車騎將軍從事議郎五官中郎將
沛相以靈帝建寧元年卒故吏戴條䓁共立此碑
其從昆弟高陽令著碑隂題名所云沛君者即統
也此碑辭翰俱妙以百寮作百遼以遐邇作徦爾
(言即克字貳即貳字速即迹字即願字)震子孫名見于史
者數人富波相及其孫衞尉竒皆在焉統居其中
而不見錄亦史策之闕遺也
楊統碑隂
故(字闕三)郎中令(闕)戴(闕)字叔(闕)故吏懷陵圉令相蔣
禧字武仲故吏宜禄長蕭劉瑞字仲祐故吏孝廉杼
秋劉旭字子明故吏大官曰(字甘)丞譙曹臻字建國故
辭曹史鄲公孫銀字山故門下書佐豊韓純字子
敬故門下書佐豊畢珮字廣世故門下書佐鄲孟縦
字河雒故決曹書佐鄲公孫畼字元畼故吏贊陳㑓
字仲顯故吏蘄夏陽字儀公故吏蘄兒銀字伯玉故
吏杼秋劉順予選故吏沛周儀字帛民
右楊統碑隂凡十五人不稱郡皆沛人也贊即鄼
蓋是借用前史已嘗書倪寬為兒此有兒銀乃知
兩京之所通用
竹邑侯相張夀碑
君諱夀字仲吾其先蓋㬜大夫張老盛德之裔世載
(闕)勲遵帥紀律&KR0263;㤁厥緒為冠帶理義之宗君孝叐
恭懿明允䔍信敦悅經睢習父東光君業兼綜六藝
博物多識略&KR0881;傳記矯取其用股肱州郡匡國逹賢
登善濟可斑叙優能正躳帥陪臨疑獨照確然&KR0263;
撓有甫之風舉孝廉除郎中給事者贊衞王臺
婁(闕)忠謇上嘉其節仍授命荚匡其亰輦㫥德塞違
内平外成舉無遺愆遷竹&KR0694;侯相眀德慎罰縣奉采
土邅江楊賊上下(闕)征役賦彌&KR1013;萌干(闕)戈杼軸
罄殫君下車崇尚儉節躳自菲薄儲偫非法悉無所
&KR1346;并官相領省倉(闕)小府御史朝無姦官無淫寇
教民樹藝三農九榖稼嗇滋殖國無灾祥歲聿豐穰
皤白之老率其子弟以循仁義蛑賊&KR0263;起厲疾&KR0263;行
視事&KR1013;載黔首樂化戶口增多國寧民殷功刊王府
將授轓邦對揚其勛功曹周憐前將放濫君微澄清
憐顧愆悔過督郵周紘承會表問君常懷色斯舍無
宿儲遂用高逝老弱相携援持車千人㕥上沛相
名君駱驛要請君捐祿收名固執&KR0263;顧民無所卭國
違所賴上下同州郡聞知旌兮禮復為從事
&KR0849;視&KR0263;折其節辟司徒府進退禮舍弘内圥
(闕)晧爾&KR3818;天&KR0263;遘無瘳&KR1013;八十建寧元&KR1013;五月
&KR0605;酉卒鳴&KR2961;哀哉夫積脩純固者為天人所鍾功假
於民者叙左銘典於(闕)㑓(闕)訪諸儒林刊石樹碑式
㫥令徽其辭曰
亮元德於我君膺清茂體懿純超三署垂令(闕)甄聲
號(闕)憲臺矯王業紫微彈羣司清公(闕)緩薄賦牧
邦畿棃烝殿荒饑感良臣衰其靈輕舉(闕)来征
民歎思暨輿人宰府命遂(闕)名振射(闕)彌闡令
紀永&KR0263;刊弓肯德㳅後昆
右漢故竹邑侯相張君之碑隷額張君名夀以孝
廉為郎嘗相竹邑靈帝建寧元年卒張君治功曹
周憐之過反為督郵周紘所窘至於捐禄而歸此
風古今一也前史多以牟為蟊海廟碑嘗借侔字
此碑又借蛑用之字書亦通用也(為藩駱驛為絡碑以嗇為穡轓)
(眈棃為黎㤁即忝字繹&KR3818;為旻悌為弔䫖為)
隷釋卷第七
