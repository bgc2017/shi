隷釋卷第十九
魏大饗碑魏公卿上尊號奏
魏受禪表魏脩孔子廟碑
魏横海將軍吕君碑范式碑
張平子碑(附)
魏大饗碑
惟延康元秊八月旬有八日辛未魏王龍興踐祚規
恢鴻業構亮皇基萬統世忿吳夷之凶暴滅蜀虜
之僭&KR0647;于赫斯怒順天致罸之校蕳猛銳之
卒爰整六軍率匈奴暨單于烏桓鮮卑引弓之類持
戟百萬控弦千隊玄甲曜野華旗蔽日天動雷震星
流電發戎素辨役不更藉農夫安疇商不變肆是
以士有拊譟之驩民懷惠康之德皇恩所漸無遠不
至武師所加無強不服故寬令西飛則蜀將東馳六
旆南徂則吳黨委質二虜震驚魚爤陼潰將汜自三
江之流方軌卭來之阪斬吳夷以染鉞蜀虜以
鼓曜天威於遐裔復九圻之疆㝢除生民之災孽去
聖皇之宿憤次于舊邑觀而動壇壝之宫置表
著之位大饗六軍爰及譙縣父老男女臨饗之日陳
စ清涂慶雲垂覆乃備俾ဇ整法駕設天宫之列衞
乘金華之鸞路達升ဈ於大常張天狼之威弧千乘
風舉萬騎龍驤威靈之飾震曜康衢旣登高壇蔭九
增之華蓋處流蘇之幄㘴陳旅酬之高會行無筭之
酣飲旨酒波流肴烝陵積瞽師設縣金奏讃樂六變
旣畢乃陳祕戲巴俞丸劔竒舞麗倒衝夹踰鋒上ဍ
蹹高䚗鼎緣ဏ舞輪擿鏡騁狗逐兔戲馬立騎之妙
技白ထ青鹿辟非辟耶魚龍靈龜國鎮之怪獸瓖變
屈出異巧神化自卿校將守以下下及陪臺隷圄莫
不歆淫宴喜咸懷醉飽雖夏啓均臺之饗周成𡵨陽
之高祖邑中之會光武舊里之宴何以尚兹是以
刊石立銘光示來葉其辭曰
赫王師征南裔舊靈威震天外夷讋蜀虜竄區夏
清八荒艾幸舊邫設高會皇德洽洪恩邁刊金石光
萬世
右大饗之碑篆額在亳州譙縣魏文帝延康元年
立相傳爲梁鵠書碑字有不明者唐大中年亳守
李暨再刻故有文可讀漢獻帝建安二十五年正
月魏王曹操死其子丕嗣位改元延康魏志云丕
以七月甲午軍次于譙大饗六軍是時漢鼎猶未
移也丕爲人臣而自用正朔刻之金石可謂無君
之罪人也武王載西伯神主於軍中者弔民伐罪
之師也丕以姦賊之心欲吞吳翦蜀遂攘神噐爾
操之肉未寒而置酒高會酣飲無筭金奏間作祕
戲畢陳誇辭䛕語無所忌憚可謂無父之罪人也
士大夫櫝藏其碑者特以字畫之故爾碑云八月
至譙而史作七月亦不必多辨也(禦九增爲九層為蹕)
(釣臺爲蒐均臺爲)
魏公卿上尊號奏
相國安樂鄉侯臣歆大尉都亭侯臣詡御史大夫安
陵亭侯臣朗使持節行都督督軍車騎將軍(字闕二)臣
仁輔國將軍清苑鄕侯臣若虎牙將軍南昌亭侯臣
輔輕車將軍都亭侯臣忠冠軍將軍好畤鄕侯臣秋
渡遼將軍都亭侯臣衛將軍國眀亭侯臣洪使持
節行都督督軍鎮西將軍東鄉侯臣真使持節行都
督督軍領楊州刾史征東將軍安陽鄉侯臣休使持
節行都督督軍征南將軍平陵亭侯臣尚使持節行
都督督軍徐州刾史鎮東將軍武安鄉侯臣霸使持
節左將軍中鄉侯臣郃使持節右將軍建鄉侯臣晃
使持節前將軍都鄉侯臣遼使持節後將軍華鄉侯
臣靈匈奴南單于臣亰奉常臣貞䢻中令臣洽衞尉
安國亭侯臣昱大僕臣憂太理東武亭侯臣繇大農
臣霸少府臣林督軍御史將作大匠千秋亭侯臣照
中領軍中陽鄉侯臣楙中護軍臣陟騎校尉都亭
侯臣祖長水校尉關内侯臣&KR1272;步兵校尉關内侯臣
福射聲校尉關内侯臣質振威將軍鄕亭侯臣題
征虜將軍都亭侯臣觸振武將軍尉猛亭侯臣當忠
義將軍樂鄉亭侯臣生建節將軍平樂亭侯臣圃安
衆將軍元&KR0556;亭侯臣神翼衛將軍都亭侯臣衢討夷
將軍成遷亭侯臣愼遠將軍關内侯臣巽綏將
軍常樂亭侯臣安夷將軍高梁亭侯臣昺武將
軍長安亭侯臣豊武衛將軍安昌亭侯臣禇䓁稽首
言臣䓁前上言漢帝奉天命㕥固禪羣臣因天命㕥
固請而陛下違天命以固辭臣䓁頑愚猶知其不可
况神祇之心乎宜蒙納許以福海内欣戴之望而丁
卯制書詔臣䓁曰(以德則孤不闕五字魏志云)足以時則虜未滅
若以羣賢之靈得保首領終君魏國於孤足矣若孤
者胡足以辱四海至乎天瑞人事皆
先王聖德遺慶孤何有焉是以未敢聞命臣䓁伏讀
詔書於邑益甚臣等聞易稱聖人奉天時而論曰君
子畏天命(天命有去就闕五字魏志云)然後帝者有禪代是以唐
之禪虞命以在爾虞之順唐謂之受終堯知天命去
已故不得不禪舜知歷數在躬故不(敢不受不得闕五字魏志云)
不禪奉天時也不敢不受畏天命也漢朝雖承季末
陵遲之餘猶務奉天命以則堯道是以禪帝位而
歸二女
陛下正於大魏受命之初抑虞夏之逹節尚延陵之
讓體所枉者大所直者小所詳者輕所略者重中人
凡士(志云猶為闕二字魏)
陛下陋之殁者有靈則重華必忿憤於倉梧之神墓
大夏必欝悒於會稽之山隂
武王必不悅於
高陵之玄宫矣是以臣䓁敢以死請且漢政在奄宦
禄去帝室七世矣遂集石于其宫殿而二京爲之
丘虛(是之時四海蕩闕七字魏志云當)覆天下分崩崩
武王親衣甲而冠胄沐雨而&KR0808;風爲民請命則活萬
國為世撥亂則致升平鳩民而立長官而置吏元
(云元無過罔闕五字魏志云)造於華裔
陛下即位光昭文德以翊武功勤恤民隠視之如傷
懼者寧之勞者休之寒者以煖飢者以充遠人以德
服(恩復闕三字魏志)恩種德光被四表稽
古䔍睦茂于放勲冈漏吞裕于周文是以布政未
朞人神並和皇天則降甘露而臻四靈(云后土則闕三字魏志)
挺芝(志云草而闕二字魏)吐醴&KR3110;虎豹鹿咸素其色雉鳩燕
爵亦白其羽連理之木同心之瓜五采之魚&KR0903;祥瑞
物雜遝於其間者無不畢備(志云古闕)
(云禹字魏志)吾其魚乎微大魏則臣䓁之白骨既交横于
曠㙒矣伏省羣臣内外前後章奏所以陳叙
陛下之苻命者莫不條河洛之圖書授天地之瑞應
因漢朝之款誠宣萬方之景附可謂信矣著矣(闕)矣
裕矣高矣郡矣(志云三王闕二字魏)無以及五帝無以加民命
之懸於魏邦民心之繫於魏政世有餘年矣(魏志云闕一字)
(此)乃千世時至之會萬載壹遇之秋逹節廣(魏志云闕三字)
(昭闕一字魏志此一)不施於
此時久稽天命罪在臣䓁輙營壇場具禮儀擇吉(一闕)
(云日闕三)
(群寮闕一字魏)議秊號正朔服色當所以施
行臣謹拜表朝堂臣歆臣詡臣朗臣仁臣若臣輔臣
忠臣秋臣臣洪臣真臣休臣尚臣霸臣邰臣晃臣
遼臣靈臣&KR3110;臣貞臣洽臣昱臣臣繇臣霸臣林臣
照臣楙臣陟臣祖臣凌臣福臣質臣題臣觸臣當臣
僉曰
陛下聖德懿兩儀皇苻照晣受命咸宜且有熊之
興地出大螻夏后承統木榮冬湯革命白狼銜
鉤周武觀(字闕五)方之今日未足以喻而猶以一至之
慶寵神當時紹天即祚負扆而治况於大魏靈瑞若
兹者乎蓋天命不可以辭(字闕五)以意距大統不可以
久曠萬國&KR0263;可以無主宜順民神速承天序於是
皇帝乃回思遷慮觀庶徵上在璿機莁之周易卜
以守龜龜莁吉五反靡違乃覽公卿之議順皇天
之命練吉日(字闕四)唐典之眀憲遵大鹿之遺訓遂於
繁昌靈壇設壝宮圭璧儲犠牲延公侯卿士常
伯常任納言諸節岳牧邦君(字闕四)匈奴南單于東
夷南蠻西戎北狄王侯君長之羣入自旗門咸旅于
位
皇帝乃受天子之籍冠通天衮龍穆穆皇皇物有
其容上公祝燔棫樸告類上帝望秩五岳烟于
六宗徧于羣神(字闕三)晏祥風來臻乃詔有司大赦天
下改元正始開皇綱闡帝載殊徽幟革噐脩廢官
班瑞節同律衡更姓改物勒崇垂鴻創(闕)作則永
&KR0854;天禄傅之冈極
先皇龍興饗國撫柔烝民化以醇德崇在寬之政邁
愷悌之教宣重光以照下擬陽春以播惠開禁倉散
滯積家臣(字闕五)之錫衆&KR1429;陪臺蒙賙餼之養興遺勲
繼絶世廢忘之勞獲金爵之賞襁褓之孤食舊德之
禄善無微而不旌功無細(字闕五)戎士哀矜庶獄罷戍
役焚丹書囹圄虛靜外無矌夫玄澤雲行冈不沾渥
若夫覆載蕳易剛允宜乾之德隂陽(字闕六)類育
物奮庸造化之道四時之功也寬容淵嚜恩洽羣
皇戲之質堯舜之姿也孜孜業業邁德濟民伯禹之
勞(字闕五)叡智神武料敵用兵湯之略周發之眀也
廣大配天地茂德苞衆聖鴻恩洽於區夏仁聲播於
八荒雖象所(字闕六)和而来王是以休徵屢集和氣
烟煴上降乾祉下發&KR0903;天關啓闈四靈具臻涌醴
横流山見黃人所以顯受命之(字闕五)之期運也其餘
甘露零於豊草㙒蠶繭於茂樹嘉禾神芝奇禽靈獸
窮祥極瑞者朞月之間蓋七百餘見自金天以(字闕五)
嘉祥之降未有若今之盛者也是以漢氏覩歷數之
去已知神噐之有歸稽唐禪虞紹天眀命釐嬪二女
欽授天位
皇帝謙退讓德不嗣至于再至于三於是羣公卿士
生臣圃臣神臣衢臣慎臣巽臣㑓臣昺臣豊臣楮誠
惶誠懼頓首頓首死罪死罪
右公卿將軍上尊號奏篆額在穎昌相傳爲鍾繇
書其中有大理東武亭侯臣繇者乃其人也曹氏
父子睥睨漢祚非一朝夕勢極事就乃欲追大麓
之蹤竊箕山之節後世果可欺乎又自比嬀汭納
漢二女豊碑至今不磨所以播其惡於無窮也當
時内外前後勸進之辭不一此蓋刻其最後一章
魏志注中亦載此文有數字不同非史臣筆削之
辭也皆當以碑爲正碑自造于華裔之後石理
剥字跡晻昧今世所傳者多是前一叚爾
右魏受禪表篆額在穎昌亦曰鍾繇書所謂表者
蓋表揭其事非表奏之表也碑云黃初元年十月
辛未受禪于漢漢紀作乙卯魏志作十一月庚午
裴松之注所載甚詳蓋是月十三日乙卯漢帝使
張音奉璽綬詔冊禪位于魏魏王辭者三及漢冊
四至乃以二十九日辛未升壇受命碑之所載是
也水經云繁昌城内有三臺人謂之繁昌臺壇前
有二碑其後六字生金論者以爲司馬金行故曹
氏六世遷魏而事晉此蓋附會符命之談也(爲碑以)
(于六宗爲禋于六宗契以烟煴爲絪緼以烟)
魏脩孔子廟碑
維黃初元年大魏受命胤軒轅之高縱紹虞氏之遐
統應歷數以改物楊仁風以作教於是五瑞斑宗
彝鈞衡石同度秩羣祀於無文順天時以布化既
乃熙聖緒㫥顯上世追存二代三愘之禮兼紹宣
尼裦成之後以魯縣百戶命孔子廿一世孫議郎孔
羡爲宗聖侯以奉孔子之祀
制詺三公曰昔仲尼姿大聖之懷帝王之噐當衰
周(志作之末闕二字魏)而無受命之運(闕)生乎魯衞之朝教化
乎汶泗之上栖栖焉皇皇焉欲屈已以存道貶身以
救世當(作時三公闕三字魏志)終莫能用乃追考五代之禮脩
素王之事因魯史而制春秋就大師而正雅頌俾千
載之後莫不采其文以述作卭其聖以成謀咨可謂
命世大聖億載之師表者已遭天下大亂百祀壞
舊居之廟毁而不脩裦成之後絶而莫繼闕里不聞
講誦之聲四時不睹烝嘗之位斯豈所謂崇化報功
盛德百世必祀者哉嗟乎朕甚閔爲其以議郎孔羡
爲宗聖侯邑百戶奉孔子之祀令魯郡脩起舊廟置
百石吏卒以守衞之又於其外廣為屋宇以居學者
於是魯之父老諸生游士睹廟堂之始復觀俎豆之
初設嘉聖靈於髣髴想禎祥之来集乃慨然而歎曰
大道衰廢禮學滅絶世餘年
皇上懷仁聖之㦤德兼二儀之化育廣大苞於無方
(闕)恩淪於不測故自受命以来天人咸和神氣烟溫
嘉瑞踵武休屢臻殊俗解編髮而慕義遐夷越險
阻而来賓雖大晧遊以君世虞氏儀鳳以臨民伯
禹命玄宫而爲夏后西伯由岐社而爲周文尚何足
稱於大魏哉若乃紹繼微絶興脩廢官疇咨稽古崇
配允神眀之所福祚宇内之所歡欣也豈徒魯
邦而已哉爾乃感人路之義嘉先民泮宮之事
以爲高宗僖公蓋嗣世之王諸侯之國耳猶著德於
名頌騰聲乎千載况今
聖皇肇造區夏創業垂統受命之日曾未下輿而裦
崇大聖隆化如此能無頌乎乃作頌曰
煌煌大魏受命溥將并體黃虞夏苞商降釐下土
上清三光羣祀咸秩靡事不綱嘉彼玄聖有邈其靈
遭世霧亂莫顯其榮襃成旣絶寢廟斯傾闕里蕭條
靡歆靡馨我皇悼之尋其卌武乃建宗聖以紹厥後
脩復舊堂豊其宇莘莘學徒爰居爰處王教既備
羣小遄沮魯道以興永作憲矩洪聲登假神祇来和
休維遝瑞我邦家内光區域外被荒遐殊方重譯
摶拊揚歌於赫四聖運世應期仲尼既沒文亦在兹
彬彬我后越而五之並于億載如山之基
右魯孔子廟之碑篆額嘉祐中郡守張稚圭按圖
經題曰魏陳思王曹植詞梁鵠書魏志黃初二年
正月詔以議郎孔羡爲宗聖侯奉孔子祀令魯郡
脩起舊廟置吏卒守衛碑云元年而史作二年誤
也後漢孔僖傳注以羡爲崇聖侯亦誤也文帝履
位之初首能尊崇先聖刊寫琬琰知所本矣使其
味素王之言行六經之道則豈止鼎峙之業而已
哉魏隷可珍者四碑此爲之冠甚有石經論語筆
法大饗碑蓋不相遠若繁昌兩碑則自是一家亦
有以爲鵠書者非也(軍傳辮髮作編髮縕終)
魏横海將軍呂君碑
君諱(字闕八)内輔
機衡外司方職是㠯(闕)族繁毓申吕竝興君其胄也
君天姿杲毅仍(闕)於武武而不害當值季末漢失其
御羣雄争逸海内(闕)隔王塗穢塞君㠯中勇顯名州
司試守雉長執戈秉戎慎守畺易不頓於敵國
不侵於四拜武猛都尉厲節中郎將禆將軍封關
内侯王師南征與充軍從奄有江漢舍爵勲封隂
德亭侯領郡鳩集荒𣪚爲民統紀三考有成轉拜平
狄將軍改封盧亭侯莅國賦政十有三秊正帥下
儉㠯足用食不膳不重席廏無食粟之馬出無
副車之從生不利家死不託孤可謂良大夫也雖叔
敖相楚晏嬰在齊不能尚也行師御衆暑不蓋寒
不裘其於戰也履矢石之所及鋒刃之所先雖
古良將不能踰也會水賊關羽猖獗爲蕩搖邊
虔劉民人而洪水播溢汜沒樊城平源十刃外瀆潛
通猛將驍騎載沈載浮於是不逞作慝羣&KR1223;鼎沸或
保城而叛或率衆負旌自敵門中人㠯下竝生異
心君威懷之信臨難益著故能桀然攘除姦&KR0647;獨存
社稯連城十三民無蜴帝加其庸轉拜横海將軍
徒封西&KR1726;鄕侯邑井七百戸將遂&KR4339;聲亐方表
掃醜虜於南域建元功亐大魏書洪(闕)於宗彝不弔
旻天降兹災咎寑疾一旬大命隕隧秊六十有一黃
初二秊正月(闕)子薨亐(闕)帝主閔(字闕二)寮傷悼使謁
者弔祠&KR0608;贈有加臣吏士庶莫不哀(闕)於是故郡吏
(字闕二)追惟惠君攀慕極廼共刊石勒銘
昭示来裔其辭曰
炎靈降精&KR1772;祚後昆膺期誕授寔生我君桓桓(闕)毅
抑之㠯文(闕)整軍容八在惠民敵用威附下㠯仁
義刑既著允濟(闕)勲鑚功金石(下闕)
右魏故横海將軍章陵太守都鄉侯吕君之碑篆
額吕君名字皆刓剥以黃初二年卒關羽傳云建
安二十四年羽攻曹仁於樊秋霖水溢于禁七軍
皆没群盗遥受印號爲之支黨羽威震華夏曹公
議遷許以避之碑云水賊關羽猖獗爲宼洪水播
溢猛將沉没群凶鼎沸皆實錄也魏隷之佳者惟
鍾梁之碑四若范式碑則又次之此刻差勝賈逵
劉熹爾姑存之(源十刃爲平原十仞隕隧爲隕墜碑以中勇爲忠勇畺易爲疆埸平)
(即貳字即播字&KR2297;即地字我即稷字)
范式碑
君諱式字(字闕八)功存有夏寔曰御(闕)商周世㫥
其隆晉主夏盟有士會者光演謨翼崇霸業錫邑
命族(闕)爲范氏則其後也君靈醇之茂度體玄亮
之殊高徽柔懿恭明允䔍恕九德靡爽百行淵備
道耽藝恢韜墳藉探嘖研機&KR1577;深不入若乃立德隆
(字闕九)其猶充洽外内寔紹德之奥藪而儀民之淵表
也未亮三事(字闕六)常山相暨子汜孫而胤嗣
&KR1577;繼粤青龍三年正月丙戌縣長汝南薛(字闕七)感靈
墠之不饗思隆懿模以紹弈世乃與縣之碩儒咨典
謨之中(闕)同宗(字闕三)之胄㫥告祖&KR0690;俾守厥祀本支
著宣融之祚人神恊休茂之慶焉禮也於是鄉(字闕二)
上計掾翟循州部泰山從事史翟邵䓁僉以爲君雖
煇名載藉光颺前列而靈墳亡(闕)儀問靡述遂相與
略依舊傳㫥撰景行刊銘樹墓以聲百世其辭曰
張劭陳平子孔嵩三事甚詳至治郡則云有威名
而已此碑辭勝而事寡雖曰略依舊傳昭撰景行
但云篤友足以輔仁超菅鮑之遐蹤爾未足以光
颺盛德也傳云爲荆州刾史而碑作冀州以新野
之事證之則碑誤也此碑雖不及延康黃初四刻
在魏隷它碑中可取爾唐李嗣真作書後品乃云
蔡公諸體惟范巨卿碑風華豔麗古今冠絶甚矣
藻鑒之謬也(即赫字嘖即賾字)
張平子碑(附)
河問諱衡字平子南陽此縣人也軆德純和秉行孝
友加以俊才命卋英秀建崔子壬爲之(闕下)造化高
才瑋藝與神合契君子以爲裦然聞之風聲至於仕
乎史官筭二儀之數研隂陽之理(字闕二)日月致巧渾
儀有極深探賾之思數知來之驗此崔生所以發
德音也若夫好學博古貫綜謨藉墳典丘索之流經
禮訓詁之載百家九流之辯詩賦雅頌之辭金匱壬
板之䜟契圖緯之文音樂書畫之藝方技博弈之
巧自䓑&KR1688;彝倫以遝于若郯子之所習介盧之所識
者网不該羅情原始要終故能學爲人英文爲辭
宗紹羲和之顯跡系相如之遐風向若生於春秋之
間游乎闕里之堂將同貫宰貢齊衡游夏豈值取足
於身中名於一涂哉是以先生恒屈於不知已仕
居下位再爲史官而發應間之論時不容道遂興思
玄之賦爰登侍中則黨言允諧出相河間則黎民時
雝庸渠限其所至哉若夫巡狩誥頌所以陳主德
二亰南都所以贊美畿輦者與雅頌爭流英英乎其
有味與若又造事屬辭因物興(闕)下筆流潜思發
義文無擇辭言必&KR0990;麗自屬文之士未有如先生之
善選言者也南陽相夏侯湛自涉境以經亐諸邑每
縣咨其故老訪其先賢有&KR1429;者表其墓經墳者揖其
魂涂出魯陽行次西鄂䀎狐山而頌(闕)英歷邑而
夫子暨路過塋域止駕衢首覩封樹之蕭蓧觀高
碑之稱美於是慨然永思愴尒長懷若死者可起吾
其與歸乃延邑宰而問之曰㫺武王入&KR3384;封比干之
隴高祖經巍酧信陵之墓此聖賢之所以禮忠旌能
表眀德也有可以優其胤嗣者禮其在是而胄
絶紹支庶無聞於是乃翦其墟落寵其宗人使奉其
四時獻其粢盛遂糾集舊跡攝載新而書之碑側
以闡美抒思為其頌曰
奕弈張生秉德淑淸研深綜理思俊才英實掌天地
幽贊神明冠囊興美傾漢流聲匪唯天象亦人文
有炳其猶有鑠其新仰鍳遺藉馳心人殊卋投好
百載交神奉命南邦行出爾涂(闕)及隧首輟駕前衢
俳佪崇碑逍遥故墟企仰网瞻長懷為如㫺在先賢
唯德友古而無死言擕手卋則兹泯道乃(字闕二)
在珠詠隋于壁稱和戢寶無彫人壽幾何望兼亰壹
思踰河
右張平子碑晉南陽相夏侯湛作水經云西鄂縣
有平子墓墓東有碑文字悉是篆崔瑗之辭也盛
之郭仲産並云夏侯孝若爲郡薄其文復刊碑
隂爲銘然碑隂二銘乃崔子玉及陳翕隷字耳墓
次又有二碑唯見其一以夏景驛途疲而莫究酈
氏之說如此今世所傳凡百君子者即平子篆碑
其石已中斷合向城後碑始能成文此刻有夏侯
湛姓名而云書之碑側蓋酈氏考之不詳也魏隷
自范式之後隷釋悉棄不取吳之谷明陸禕碑晉
之斿述鄧乂碑皆體弱格卑已去黃初遠甚視熹
平光和年所刻殆天冠地屨之不侔也此碑在同
時字畫中僅有可觀因贅之篇尾亦以見一代佐
書其工者止此爾(讜言以蕭蓧為蕭條碑以值為直以黨言為)
隷釋卷第十九
