隷釋卷第十二
太尉楊震碑(陰并)荆州從事苑鎮碑
執金吾丞武榮碑督郵班碑
浚儀令衡立碑戚伯著碑
趙相雍勸闕碑先生郭輔碑
相府小史夏堪碑李翊夫人碑
太尉楊震碑
(字闕二十)氏為聖漢龍興楊憙佐命充項
&KR0715;垓鍚(字闕四)公侯之胄必復其始是㕥神祗降乃
生于公賞履忠貞恂美且仁博學微靡道&KR0263;又
明尚書歐陽河洛緯度神知變與聖同苻鴻漸衡
門羣英雲集咸共飲酌其流者有踰三千至德通洞
天爵&KR0263;應貽我三魚㕥章㦤德遠近由是知為亦
繼明而出者矣州郡虛已競㕥禮抬大將軍辟舉茂
除襄城令遷荆州㓨史東莱涿郡大守所&KR0965;先陽
春㕥&KR1545;化後秋霜㕥宣威寬猛惟中五教時序功洽
三聞于帝亰徵旋本朝歴大僕大常遂究司徒大
尉立朝正色恪勤竭忠無德&KR0263;靡惡&KR0263;形將訓品
于墳道其辭曰
穆穆楊公命世而生乃台吐燿乃&KR1772;降精明明天子
實公是匡冥冥六合實公是光謇謇其直皦皦其清
㦤矣盛德萬世垂榮勒勲金石日月同炯
右漢故太尉楊公神道碑銘篆額楊公名震洪農
華隂人安帝時為司徒垂四載為太尉閱半載以
延光三年卒楊氏墓在陜州閿鄉所存隷碑凡四
此碑乃其孫沛相綂之門人汝南陳熾等所立碑
中載楊秉陪陵則威宗延熹八年事也沛相以靈
帝建寧元年卒此碑盖建寧以後刻者去楊公物
故時已四十餘年碑載其諸子官秩凡四人而傳
云震五子誤也今之門下士旦握權則獻䛕飾詐
靡所不至夕失勢則相忘於江湖矣沛君已死而
門人為其禰廟立碑漢人風義後世不可跂及奚
斯所作盖謂作廟此及張納費汎碑皆誤用(為黎以棃)
楊震碑隂
河東孫定博河東唯淵河東刀仲凱汝南張伯玉
河間劉公顯河間賈伯錡河間劉子顯博陵劉顯租
中山劉文章彭城閭丘成中山石元密山陽趙敬
德山陽趙輔朔山陽&KR1540;子則郡刑升高郡劉楊
先河南楊中和農輔子文彭城劉德祖沛國朱
祖沛國朱季優沛國兒伯玉(字闕一)中山張
升舉平原翟伯真勃海高文甘陵傳君璋河南張
真明魯國朱登高汝南尹仲宗汝南周升舉汝南陳
則汝南端滿公彭城虞泰伯河東馮德時涿郡張
子岐陳留蕫公憙河内樊公琦河内張卋輔河内張
子威河内涅君興漢陽張孟&KR0690;東郡劉季義郡
伯犀(人闕一)汝南(闕)長汝南袁子汝南張文靈勃
海黃仲博勃海楊伯耳(字牙)勃海吳仲犀海公玉子
舉河南馬子河南閔通遠河南趙公軼南陽衛
公南陽程輔時南陽蕫仲穎川史季濟河東楊仲
夏河東上官仲祖河東杜輔漢河東張通國河東馬
國興河東陳光河東德卿河東陽成惠明廣漢
楊茂常山(字闕三)常山馬適(闕)大原吳瑋高北海齎
安祖大原劉文高中山張仲妙中山孫仲成中山劉
瑋起中山齊叔謙扶凮郭子仁扶凮馬伯魏郡信
成君嚴郡孫子臺魏郡石壵興郡郭子郡
郭子尚馮翊賈仲謙馮翊孫元鳳馮翊孫升國馮翊
劉長馮翊楊季明馮翊趙子惠馮翊&KR1050;建侯馮翊
蘇文夏亰&KR1429;田元矩(人闕一)亰&KR1429;左元臺大原杜叔茂
大原韓孝逹梁國富公輔梁國劉伯恪山陽李仲聲
南陽王文徽丼陵張伯寳丼陵蕫季(闕)丼陵趙公(闕)
丼陵宋&KR0970;(闕)丼陵韓漢(闕)丼陵馬公(闕)丼陵田亢(闕)
丼陵王仲(闕)鉅鹿游望(闕)鉅鹿趙仲茂鉅鹿三川宣
(闕)陳留田季舉陳留王升臺東郡䧺君舉東郡高伯
德東郡樊卋舉河東任升明(人闕三)山陽苗
元&KR1540;農薄君明郡張壵則汝南張季(闕)汝南(闕)
宣則南陽(闕)孔伯勃海宋王勃海吳公士南陽楊
仲寧郡李子承馮翊張子則河南南宫進明亰&KR1429;
袁子方河東(闕)文伉馮翊救卿勃海刑公節海
孫叔(闕)勃海李公山勃海綦母仲勃海吳子謙勃
海邢伯德勃海石季博安平(闕)漢賢(字闕二)右
文寵甘陵閻季甘陵公孫壵博甘陵君威甘陵
傳子觀郡郭子堅郡馮伯海郡劉仲顯郡
王伯密郡焦仲違涿郡古子操汝南井博汝
南尹仲恭汝南薛㬌汝南區德榮汝南季文度汝
南孫子斌汝南費卓成汝南何輔興汝南謝季升南
陽衛伯光南陽真仲忽南陽真孝祖河南魯妙才濟
隂(字闕三)鉅鹿宋文臺大原王子廉郡李升山勃海
紀&KR0970;郡劉子祐郡劉建昌馮翊頊文幾河東
蕫子翼汝南(闕)仲祖汝南孝慈汝南張季方汝南
文伯思勃海王顯臺南陽左孝伯甘陵韓仲㫥郡
尹君房郡沐季興穎川解子則穎川王仲方穎川
燕仲智穎川虞公&KR1035;穎川劉伯瑜博陵李季臺陵
李輔政(人闕一)鉅鹿魯子仁河間李伯浮河間趙季臺
河間劉德和平原丘輔漢平原劉子忠安平吳顯
博安平嚴子夏陳留耿子高南陽陳子才
右楊震碑隂可識者百九十餘人皆其孫之門生
也歲月相距又遠故不名漢碑刑形邢三字多互
用此碑有刑升高刑公節疑若借用作邢却又有
邢伯德豈刑自一姓乎(即胥字&KR1540;即師字)
荆州從事苑鎮碑
漢故荆州從事苑君諱鎮字仲弓南陽茿陽人也其
先出自苑柏何為㬜樂正世掌朝禮之制失其官次
侈㠯自僣(闕)采絀春秋錄微譔祖諸世有苑子園
能紀隂陽之理其稱微而顯(闕)名著遂茲盛建功
子孫爰居来陽君即其胄也君肇建仁䕏之基
始創五福之衢韜律大杜綜陶甫侯之遺風故易
稱師出&KR0935;律五用是綱平&KR0263;柱理政憲湏律定
紀功績&KR1545;(闕)德(闕)州里水蓄流速行著即先公門
之忠盡節君父遂登朝階為郡督&KR2039;列掾膺姿菅蘇
靖供衛上方平&KR0263;阿嚴而&KR0263;(闕)清介之聲皦然發越
州伯是聞禮招納&KR0935;部江夏郡&KR0984;縣莫&KR0263;雲披
風靡畏威德垂芳遺紀謌亐今當&KR1406;泰階配燿
岳嵩夀&KR0263;極旄早世隕終景胙之胤三葉州郡官有
世功位即繼倫於是乃欽樹玄石甄德表勛其辭曰
於惟從事茂德翔芊基崇業侯室侯堂㛃擬季文
仁若春風義&KR0935;繼志禮為宗匡虔(闕)慈愛與世無傷
上德&KR0263;德身翳名章靈永邁矣享斯榮光
右漢故荆州從事苑君之碑篆額苑君名鎮碑無
所終歲月其云韜律大杜綜陶甫侯之遺風盖
法家者流范史云律謝臯蘇而制令數易注以蘇
為司寇忿生此云膺姿管蘇謂夷吾與忿生也(與供)
(字即絶字㛃即絜字共同&KR0984;即歷字褢即懷)
執金吾丞武榮碑
君諱榮字含和治魯詩經韋君章句闕幘傳孝經
論語漢書史記左氏國語廣學甄微靡&KR0263;貫綜久斿
大學然高厲鱻&KR0715;雙匝(字匹)學優則仕為州書佐郡
曺史主薄督郵五官掾功曺守從事年世六汝南蔡
咸傷愴遠近哀同没(字闕二)萬世諷誦
右漢執金吾丞武君之碑隷額在濟州武君名榮
吳郡君名開明敦煌君名班榮之亡在靈帝初漢
興魯申公為詩訓故齊轅固燕韓嬰皆為之傳又
有毛氏之學故曰詩分為四申公授瑕丘江公韋
賢治詩事江公傳子元成皆至丞相孫賞以詩授
哀帝至大司馬魯詩有韋氏學此云治魯詩經韋
君章句者此也闕幘者未冠幘之稱語在武梁碑
中鱻古鮮字鱻於雙匹者鮮雙寡匹也
督郵斑碑
督郵諱斑字子翁司吾君少子尚書之小弟(闕下)翁
中和之匹氣攬生民之上撡舍仁孝之(闕下)慎終亐追
遠尚德乎歸&KR0779;敦濟濟集門宇(闕下)乘時而苟求丼儒
家無(字下)嘖意五遂悉包之握樞
運棋要道氏綜百(闕)貪請(闕)顯雲光匡化衛君卓有
殊蹤及&KR0965;國為曹史督&KR2039;固(闕柔)
遠而邇㕥恩又新自同寒苦服麤(闕下)蹈寬大襜然淡
亮有似老氏非凡所識賢(闕下)可具書善之報實謂
永壽文懷寶道審當(闕我)吉士
與此為疇刑藏(闕下)&KR1429;共發憤猛刊石勒銘傳之亐後
其辭曰昂昂子翁如珪如璋樂古道思𣪚緯經(闕下)
棟梁秕&KR0861;(闕)錄仲夏霣霜隠儀&KR0779;土(闕下)靈真身潛名
顯斿精大玄嗚呼(闕下)
右督郵碑云諱斑字子翁司吾君之子尚書君之
弟也碑無額故不得其姓石既碎落故不知其所
終司吾者侯國属下邳碑有與顔氏為疇之句又
有少子小弟之稱銘云仲夏霣霜必不幸蚤夭者
嘖志五業嘖當讀為頥要道氏綜氏當讀為是也
浚儀令衡立碑
君諱立字元節其先出自伊尹阿衡官有(字闕三)為氏
君其胄也曾祖父以儒林清節建(闕)於(字闕二)官至左
馮(闕闕二)傳帥(闕)業
(闕闕二)尊賢汜愛含弘(闕)髮為縣功曹無儋石之
稸乃(闕)絜已約(闕下)仕為(闕)史遷蕭尉紀吾浚善良隠
(字下)然乃志高蹈濯鱗常為(闕)從(闕)
昭違朝政(闕闕二)人諸友含哀傷悼相與論述
(闕)以為先(闕)殁問(字闕二)者也(闕)刊斯石以銘(闕)代其
辭曰
於穆從事淑慎廣淵柔嘉其德儀問芬其芬如何
允孝允(字闕六)有烈勲宜享難老彭祖為吅旻天不弔
降此咎氛嗚(闕)痛感(字闕五)此有貽厥後昆
右浚儀令衡君碑有額在鄆州衡君名立字元節
歐陽公以為元節碑云可見者數十字銘云於穆
從事疑其姓伊而為從事趙氏曰碑有額題浚儀
令衡君之碑子亦未之見也石多缺惟銘尚可讀
碑云其先出自伊尹衛尉卿衡方碑亦云伊尹稱
阿衡因而氏焉二人蓋同族也(古鄰字也碑以吅為厸)
戚伯著碑
胄周别封氏衛邑而為性為(闕)漢(字闕二)王
舅時進朝侯大僕光禄營持(字闕三)
充列王遇謗亐吕委捐爾調沛土卜罔
營安措東山子孫孝弟䔍學應鄕舉止選位至國
都尉府勃海大守功德渙彰
著勃海君玄孫季㬌長子也二七府召禮性化知
約身學略骨通墨敏疾茂盛議者觀㛎
謂復銀而乎大歲丁妻氏旬期著横
遇度蒙卜奄遂歿豈魂俱父哀母悲傷
其(闕闕)怛(闕)隕宗緒遠近悽愴失氣伯著(闕)相
(六字闕十)著(下闕)
右本周末嗣氏襲㕥興勃海君玄孫著碑
隷額本之上有一字石損其半嘉祐中宿州浚汴
得之泥沙中碑叙其先云調官沛土安措東山子
孫孝弟盖戚姬遭吕后之禍其族有官于沛者宅
兆所卜子孫因家焉符離即沛之封内也襲以興
者謂襲周之後而興此時墓刻始萌牙標題未當
律令其字畫古怪偏旁增減亦有不可辨者世祖
建武三年章帝章和元年威宗建和元年獻帝建
安十二年皆丁亥也碑有太歲丁亥字當是建武
或章和年所刻者(府丞以晁為兆也即之字碑云而為性焉以性為姓也京)
(字夫即才字即筆字即龜字㛎即始字即即丞字事即事)
(字惟字未詳即)
趙相雍勸闕碑
高祖父諱竇字伯著孝廉河南令侍御史九江太守
(字闕)
(字)陟弟朗字仲孝廉弘農令武都太守朗弟勸字
叔(闕)孝廉成令趙國相勸子煜字稚(闕)孝廉資中
長江令(字闕三)都尉自右校君以舊墓在水闕而墳墓
多地勢(字闕五)斯造墳壠樹碑銘至趙國府君在官五
載莅政清平有甘棠之化秊五卒於官故吏民漢
中太守邯鄲(字闕四)䓁慕戀恩德刊石稱頌焉
右漢故趙國相雝府君㞢闕十隷字今在梓潼漢
代銘墓所叙人之上世未嘗書其名諱此碑載雍
君父祖諸兄名又有字其官秩甚詳而雍君事迹
則甚略趙氏以此為碑而謂前十字為闕予考其
文水闕舊墓者謂九江君也右校既易地造壠此
之諸家皆同兆域趙相故吏併志其事盖題闕之
文非墓道之碑與丘中之銘也九江乃資中曾祖
謂之高祖者似指其子之言也此碑全類魏晉間
所書劉備及劉淵國中所刻碑亦題為漢存于今
如車騎將軍闕成獻王碑是也此刻甚可疑但無
年歲可證趙氏又寘諸漢碑中故存之
先生郭輔碑
先生諱輔字甫成其先出自有周王季之中子為文
王卿士采食於亐武王錫而封之後世謂之郭
春秋之時為㬜所并遭戰國秦漢子孫流分來居荆
土氏國立姓焉傳云聖賢之後必有達者先生應為
其少也孝友而悦學其長也寬舒如好施是以宗親
歸懷鄕䣊高尚直已而行年五十有二遇疾而終有
四男三女咸高賢姣孋冨貴顯榮可謂子孫繁者已
其季女明文穎川之夫人也感惟&KR0690;妣克昌之德登
山采石致亐墓道邑人縉紳刻石作歌昭示來嗣其
辭曰
寔惟先生仲之裔盛德遺祀休矣亦世孝友貞信
仁恕好惠直巳自求不欲榮勢綽綽令人獲道之
䔍生七子鍾天之祉堂堂四俊碩大婉敏娥娥三妃
行追大姒葉葉昆嗣福禄茂止克昌厥後身去烈&KR0965;
鎸石作歌㫥示萬祀
右郭先生之碑隷額今在襄陽郭君名輔碑無歲
月時代歐陽以為漢碑趙以為魏晉字書今碑有
兩昭字晉人所諱疑此是魏刻郭君有四子碑云
堂堂四俊碩大婉敏而此碑乃其季女所立何也
又云娥娥三妃行追大姒漢碑嘗以孔宙北禹湯
矣此以大姒比郭氏諸女擬人不以其倫如此
相府小史夏堪碑
(字闕)
(字)零陵太守之根嗣也易世承系休祚仍垂印紼(三闕)
(字)豔罔託堪繼令縱受氣蹈年&KR0965;洗(闕)奉親順
(字闕二)束脩撡&KR1413;苛獲縣選初涉府朝典職首曹
(闕)施布天殱良善卒痾霣命摧國貞
傳寵官臨慈恩感踴族&KR0666;追傷會謝氏
并合柩古命有之仲泥何㤞嗚呼哀哉其辭曰
嗟德舍勲質珪玉性馥芬視(闕)摻&KR1789;騏顔悓龍
階望浮雲尺水津未彊春萌遭雹霜夀&KR0263;究魄
蜚揚情悲切著章刊石銘傳萬年
右故相府小史夏堪碑隷額在亳州文則崛竒字
甚怪陋有難以意會者東都辟公府掾皆上言故
有秩比古之元士三命者東西曹比四百石餘掾
比三百石属比二百石其不言者則爲百石属後
皆自除故通爲百石自西曹東曹之下有戶曹奏
曹辭曹法曹尉曹賊曹決曹兵曹金曹倉曹此碑
之前曹上有闕文其間云典職首曹必東西曹也
以其蚤世故謂之小史爾趼尺水津未強春華萌
遭雹霜造語殊爲不苟希騏顔者蓋用法言睎驥
亦顔之語然以夫子爲仲泥則狎侮之罪大於子
雲之凖易也(爲寮跰爲&KR1542;碑以紼爲紋遼)
李翊夫人碑
廣漢國候夫人節行絜静德古之聖母早失匹
(字匹)夀耇衣憤然稱列&KR0847;辭白
昔衛姃輔齊正桓文母脩導周室獲&KR0715;夫人
臧侯苖為自彼適斯蹈禮伉言恭順承ဟ孝行布宣
述嬪慈惠達䠂樊姑入室勤養育理家道
羣宗為軒求福衣回無遺(字愆)約身紡績殖賄圃
園敬姜誨子敖隂恩男三女二廱穆閨門女則哲
禮男則與權節義踰古訓導衣煩九族和親若葉附
根歲&KR0965;大淵精魂奄昏飛神天庭收㓝玄都莫衣
歏息涕零烏呼眀智有德咸曰何&KR0675;我仁良顛(闕)
路人泣霑泥塗逝而衣返子孫呱呱
歎曰隂陽分兮鍾律滋月列兮有四時神宓兮
萬姓熹壽十二兮九九期五三未(字未)兮&KR0965;姃秋發
兮春年殆周公九兮成稱灾靡黃兮盖夭胎世有
皇兮氣所裁赴鴻淵兮逝&KR0263;来鳳延頸兮泣交
悲兮涕隕零耿耿兮慛傷情彼倉天兮愬神靈
&KR1720;切剥兮年&KR0263;榮蘭亡兮喪英誰&KR0263;忉兮作偯
聲疇匹號兮鳴(二)杞之兮感動城&KR1406;四極兮升
天庭曰司命兮政&KR0263;平飛&KR1123;兮&KR0675;仁良魂魄孤兮
獨焭(二)陳祠兮返所生幽&KR0263;見兮&KR0847;㓝嗟曰遐
兮適窅(二)
右廣漢属國候夫人碑李翊之配也兩碑今在渠
州歐趙時皆未出其文云於戲夫人臧苖焉蓋
夫人之姓臧也其後歎辭九九十二之數殊未易
曉中有重文數句惟其末譻譻三處字不再出其
間假借字以作鵷鶵&KR1123;作&KR1123;它碑所無
者漢婦人墓銘見於文士集中固不一其名刻存
于今者獨此一碑爾(即字即眉字即煢字窅)
隷釋卷第十二
