隷釋卷第十六
武梁祠堂畫像四老神位神祚机
麒麟鳳凰碑劉讓閣道題字
詔賜功臣家五字中部碑
武梁祠堂畫像
伏戲倉精初造工業畫卦結䋲以理海内
祝誦氏無所造爲未有者欲㓝罰未施
神農氏宜教田辟土種榖㕥振萬民
黃帝多所改作迼兵(字闕三)裳立宫宅
帝顓頊高陽者黃帝之孫昌(字闕二)子
帝俈高辛者黃帝之曾孫也
帝堯放勲其仁如天其知如神&KR0556;之如日之如雲
帝舜名重垂
夏禹長&KR0715;地理(字闕二)退爲肉㓝
夏桀(桀是一叚自伏戲至夏)
菅仲齊相公曺子桓魯莊公
(字闕一)專諸炙魚刾吴王吴王
荆軻樊於其頭秦武陽秦王(王是一叚自管仲至秦)
(闕二人名)豫讓㕥報知己(闕一人名)
齊王無媿女鍾離春(鹽是一叚自豫讓至無)
梁高行奉金者使者
(闕一人名)胡妻秋胡
義姑姉姑姉兒衛將軍(將軍是一叚自梁高行至衛)
(闕一人名)使者
長婦兒梁節姑姉捄者姑姉其室失火取兄
子往輒得其子赴火如亡示其誠也
(闕二人名)後母子前母子齊繼母
亰師節女怨家攻者(攻者是一叚自使者至怨家)
藺相如趙臣也奉壁&KR0715;秦秦王
范且(闕二人名范且是一叚自藺相如至)
曾子(字闕一)祇著乎朱方後世
凱式(字闕二)無綱
子騫後母弟子騫父閔子騫(字闕一)
移子騫(字闕一)
老莱子楚人也事親至孝衣服斑連嬰兒之態令親
有驩君子嘉之孝道大焉莱子母莱子父
丁蘭二親終後立木爲父鄰人假物乃借與(子至自曾)
(戲下一叚丁蘭是伏)
士縣功曹(下一叚是豫讓)
(闕一人名)榆母
渠父邢渠哺父
永父蕫永千乘人也
章孝母朱眀朱眀弟朱眀妻
李氏遺孤忠孝李善
休屠像騎都尉(是梁高行下一叚自榆母至騎都尉)
(人名闕一)
義羊公乞者
湯父巍湯(字闕一)
孝(字闕一)者
孝孫孝孫(字自羊公至孝孫父)
右武梁祠堂畫像爲石六其五則横分爲二梁高
行藺相如二叚又廣於它石所畫者古帝王忠臣
義士孝子賢婦各以小字識其旁有爲之贊文者
其事則史記兩漢史列女傳諸書合百六十有二
人有標題者八十七人其十一人磨滅不可辨又
有鳥獸草木車蓋器皿屋宇之属甚衆水經云金
鄕有司隷校尉魯恭冡冡前有石祠自書契以来
忠臣孝子貞婦孔子及七十二弟子形像皆刻之
四壁今此碑無闕里聖賢知其非魯君石祠中物
也又云鉅野有荆州刾史李剛墓其石室三間四
壁雕刻為君臣官屬龜龍麟鳳之文飛禽走獸之
像今此碑不畫四靈又知其非李剛石壁也趙德
夫雖云嘗得魯君石室所刻而題其所藏碑則云
武氏石室畫像其說云武氏有數墓在濟之任城
墓前有石室四壁刻古聖賢像趙君東人當知其
實而不能辯此畫為武氏誰人家前者金鄕鉅野
皆隷山陽與任城接境必是東州仟壟當時競有
此製子案任城有從事掾武梁碑以威宗元嘉元
年立其辭云孝子仲章季章季立孝孫子僑躬脩
子道竭家所有選擇名石南山之陽擢取妙好色
無斑黃前設壇撣後建祠堂良匠衛改雕文刻畫
羅列成行攄騁技巧委蛇有章似是謂此畫也故
予以武梁祠堂畫像名之後之人身履其壤會能
因斯言以求是先儒說三皇五帝者不一太史公
采大戴禮&KR1971;少昊而不錄經傳皆云帝顓之後黎
為祝融蓋高辛之火正也惟莊子以祝融氏與戲
農赫胥同辭白虎通既依史記五帝之序遂以戲
農祝融為三皇至論五行則又以祝融為南方之
神初非通論此碑以祝誦為祝融而介於戲農之
間則白虎通之說也帝王世紀稱上古聖人牛首
蛇身之類亦猶孔子四十九表所謂龜脊虎掌世
之言相者有犀形鶴形之比也俗儒作圖譜遂有
眞爲異類之狀者此碑所畫伏戲自要以下若蛇
然亦非也(陽媿女爲醜女凱式爲楷式斑連為斑碑以樊於其爲樊於期秦武陽爲秦舞)
(漿即漿字巍即魏字即劫字)
四老神坐神祚机
圈公神坐
角里先生神坐
圈公神祚杌
右四老神坐神祚机凡四楊子雲法言曰美行園
公綺里季夏黃公角里先生斑孟堅叙近古逸民
與楊子同陳留志云園公姓庾字宣明常居園中
因以為號夏黃公姓崔名廣隠居夏里號曰黃公
甪里先生姓周名術或曰覇上先生皇甫謐之徒
說又相戾故顔師古注漢書悉棄不取陶淵明詩
有黃綺之南山杜子美詩有黃綺終辭漢之句似
亦以夏為地名也惟圈稱陳留耆舊傳自序云圈
公爲秦博士避地南山惠太子以為司徒至稱十
一世此刻有圈公神坐及神祚机則圈公蓋有所
㩀也此四人者神坐及胙几當各有之今綺季甪
里尚闕其一而黃公者未見傳者云數十年前商
於農人耕地得此
麒麟鳳凰碑
麒麟
鳳凰
右麒麟鳳凰碑凡二石其像高二尺餘圖寫甚有
生意所題四字頗大漢代鳳皇集郡國頻有之惟
麟不多見爾此刻亦猶李翕黃龍白鹿碑之類也
又有山陽麟鳳碑二物共一石其像小於此碑像
下有贊云天有竒鳥名曰鳳皇時下有德民冨國
昌黃龍嘉禾皆不隱藏漢德巍巍分布宣揚又云
天有竒獸名曰麒麟時下有德安國富民忠臣竭
節義以脩身闕愆采善明明我君碑隂有記云永
建元年山陽太守河内孫君新刻瑞像最後有銘
辭皆篆文也胡承公云其石兩旁有隷書六十九
字趙氏但得其篆予所藏亦然
劉讓閣道題字
建寧元&KR1013;十月上旬工楗爲武陽劉讓造
右劉讓所題十六字相傳云在蜀中閣道建寧者
靈帝年號漢碑書犍爲之犍皆作楗
詔賜功臣家字
詔賜功臣家
右詔賜功臣家五大字今在蜀中似是漢人所書
其事不可詳也
中部碑
(二字闕二)子(闕)
門(闕)史李慈世(字闕二)曺掾任(下闕)右(下闕)曺(下闕)水
曺(下闕)周(下闕)祭(下闕)武功(下闕)史(下闕)伯(下闕)臺
(下闕)盛舉(下闕)王元陽(下闕)長尊(下闕)門下功曺(闕下)
門下游徼(下闕)主記史(下闕)門下賊曺(下闕)史(闕)球
(下闕)掾卓(下闕)掾(字闕三)章右金
曺掾慶暠元(下闕)甫(下闕)法曺(闕)周順(下闕)曺掾(二闕)
(字)子能右賊曺掾(下闕)胡真(下闕)兵曺掾文雒(字闕二)
功曺史謝陽(字闕)
(字)法曺史(字下)
供曺史(下闕)尉曺史(下闕)中倉曺史任烝(下闕)曺史
(字闕二)嗇
夫鄭憲德校官主(闕)師周(闕)子堅校官祭酒(闕)
升舉(闕)部書掾(闕)任定英茂(闕)里祭酒任(下闕)陽
里祭酒李元升(下闕)新安(闕)里祭酒(闕)郡(字下)
威(闕)里祭酒卓世(下闕)眀(字闕二)里祭酒觧(下闕)永安
里祭酒(下闕)安昌里祭酒楊邦(下闕)宜遷里祭酒韓
子(下闕)中東里祭酒(闕)海眀(下闕)西賈里祭酒任仲
礼(下闕)高陽里祭酒王畼德(下闕)營里祭酒(闕)德(闕下)
中文營里祭酒周升(下闕)營里祭酒張永(下闕)
右中部碑隷額今在均州凡題名五十餘人如漢
世碑隂而有額謂之中部殊不可曉石理漫滅名
字㢙有存者所稱諸曹掾史功曹主簿與它碑同
其間游徼嗇夫各一人祭酒十六人其一人曰校
官祭酒餘則里祭酒也游徼嗇夫漢縣皆有之凡
此諸曹史蓋縣吏也成都左右生碑有文學祭酒
則此之校官祭酒也如淳曰祭祠時唯尊長者以
酒沃酹胡廣曰古者賓客得主人饌則老者一人
舉酒以祭地凡官名祭酒皆一位之元長也西京
以宗室為劉氏祭酒著節老臣如蘇武亦有此稱
東京擇博士聦明有威重者一人爲祭酒此碑所
書里祭酒雖未詳所出殆是閭里高年如鄕三老
之類者
隷釋卷第十六
