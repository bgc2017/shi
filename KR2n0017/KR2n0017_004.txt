隷釋卷第四
蜀郡守何君閣道碑青衣尉趙君羊竇道碑
司隷楊君石門頌廣漢長王君石路碑
武都守李翕西狹頌李翕黽池五瑞碑
李翕析里橋郙閣頌桂陽守周憬功勲銘(隂并)
蜀郡太守何君閣道碑
蜀郡太守平陵何君遣掾臨卭舒鮪將徒治道造尊
楗閣袤五十五丈用功千一百九十八日建中元
二年六月就道史任陳春主
右蜀郡太守何君閣道碑光武中元二年刻此碑
蜀中近出毗陵胡世將承公好藏金石刻紹興己
未年帥蜀尚未見之東漢隷書斯爲之首字法方
勁古意有餘如瞻冠章甫而衣逢掖者使人起敬
不暇雖敗筆成冡未易窺其藩籬也蜀人以為尊
楗閣碑棧路謂之閣道非樓閣之閣也卭僰九折
坂蓋其地華陽國志云道至險有長嶺楊母閣之
峻昔楊氏倡造作閣故名焉范書光武之紀年二
曰建武曰中元祭祀志云以建武三十二年爲建
武中元元年宋莒公紀年通譜云紀志俱出范氏
而所載不同必傳寫脱誤學者失於精審以意刪
去梁武帝大同大通俱有中字是亦憲章於此司
馬公作通鑑不取其說葉夢得少藴避暑錄云韓
玉汝家有一銅枓其銘云新始建國天鳳上戊六
年紹興中郭浩知金州田夫耕淂一鉦其銘云新
始建國地皇上戊二年予案王莽始建國之後改
天鳳又改地皇二器與碑特相類殆莽漢之際習
(俗)相尚以即位初元冠於新歷之上故此碑有建
武中元之文漢志亦采取一時所記失於筆削爾
東夷傳云建武中元二年倭奴國奉貢盖與志同
青衣尉趙孟麟羊竇道碑
羊竇道舊故南上高山下入(字入)深谷危回百妵
患苦永初六年青衣尉南安趙孟㪅易由此道濱
江平澤無盜賊差近廿里騎馬覓水弱得過除去
危難行人萬姓莫&KR0263;蒙恩傳于無究乎
維世青衣尉趙君故治所書佐郡督&KR1519;隨牒除到宫
六日郡召守蜀鐡官長積四月治狀刅眀徙守成都
今後還歸尉宫羊竇故道高危君虔(字穿)崖易道盜
賊徵止老弱往来無患時(字典)主通道者積綌故吏
梁捕盜賊王留百姓過者皆恩君延夀萬年
書此盛巨永元十一月九日造
右青衣尉趙君半竇道碑亦近歲妱出於眉州趙
君字孟麟以安帝永初六年穿崖易道行人去危
即安故刊石以志其事字畫甚拙非何君閣道碑
之比嘉州夾江縣又有磨崖四百餘字云平鄕明
亭大道北與茂陽西與青衣越嶲通界回曲危險
扶風王君爲民興利除害遣掾何章修治故書崖
以頌之盖和帝永元八年也筆札亦拙又崖石增
長字體失眞無可取者(即更字儋即襜字過即過碑以徵爲懲駿即峻字更)
司隷校尉楊孟文石門頌(楊君名渙華陽國志)
惟巛定位川澤股躬澤有所注川有所通余之
川其澤南隆八方所逹益域爲充
高祖受命興於漢中道由子出𣪚入秦建定帝位
㕥漢詆(字焉)後㕥子路歮難更隨圍復通堂
光凡此四道垓高无(字尤)艱至於永平其有四年詺書
開余鑿通石門中遭元二西夷虐殘槗梁斷絶子
復脩上則縣峻屈曲㳅顛下則人(字冥)廎寫輸淵
平阿泥常蔭鮮晏木石相距利磨确&KR2923;臨危槍碭
履㞑心寒空輿輕騎遰弗前虫蔽狩蛇蛭毒
未秋截霜稼苖麦(字天)殘終年&KR0263;登匱餧之患卑者䠂
尊者弗安愁苦之難焉可具言於是眀知故司隷
校尉楗爲武陽楊君厥字孟文深執忠伉數上奏請
有司議駮君遂執爭百遼咸從帝用是聽廢子由斯
得其度經功飭爾要敞而晏平清涼調和烝(二)寧
至建和二年仲冬上旬漢中太守楗爲武陽王升字
稚紀涉歴山道推序本原嘉君眀知美其仁賢勒石
頌德㕥明&KR0847;勲其辭曰
君德眀(二)&KR0778;煥彌光刾過拾遺厲清八荒奉魁承杓
綏億衙䕬春宣聖日秋貶若霜無偏蕩(二)真睢㕥方
寧静烝庶政與乾通輔主匡君脩禮有常咸䁱地理
知世紀綱言必忠義匪石&KR0847;章弘大節讜而益眀
揆往卓今謀合朝情醳艱即安有勲有榮鑿龍門
君其繼蹤上順(字斗)極下荅巛皇自南自北四海
通君子安樂庶土(字士)悅㢕商人咸農夫永同春秋
記異今而紀功垂㳅億載世(二)嘆誦
序曰眀㦲仁知豫識難易原度天道安危所歸勤(二)
竭誠榮名休麗
五官掾南鄭趙&KR3102;字季南属裦中漢䕬字産
伯書佐西成王字文寳主
王府君閔道(闕)難分置六部道槗特遣行丞亊西
成輔服字顯公都督掾南鄭巍整字伯玉後遣趙誦
字公梁案察中曹卓行造作石積萬世之基或解高
格下&KR0556;平易行者欣然焉
伯玉即日徙署行丞事守安陽長
右故司隷校尉楗爲楊君頌隷額在興元威宗建
和二年漢中太守王升立碑云司隷校尉楊君厥
字孟文水經及歐趙皆謂之楊&KR0847;碑蜀中晚出楊
淮碑云司隷校尉楊君厥諱淮字伯邳大司隷孟
文之元孫也始知兩碑皆以&KR0847;爲語助此乃後政
頌其勲德故尊而字之不稱其名順帝紀延光四
年詔益州刺史罷子午道通襃斜路盖從其所請
也子午者長安正南山名襃斜者漢中谷名高祖
開石門史策不書亦見閣碑平帝時王莽以皇
后有子孫瑞遂通子午永平之詔史亦闕文安帝
永初元年先零叛斷隴道寇三輔入益州殺漢中
守乃橋梁斷絶時也自明帝永平四年通石門至
永初幾五十年自永初襃斜斷絶至延光四年凢
十五年水經云石門穿山通道六丈有餘即秦人
取蜀之石牛道楊君因而廣之蜀都賦岨以石門
是也門在漢中之西襃中之北襃水南歷襃口北
出斜谷鄧騭傅元二之災注云元二即元元也古
書字當再讀者即於上字之下爲小二字言此字
當兩度言之後人不暁遂讀爲元二或同之陽九
或附之百六良由不悟致斯乖舛岐州石鼓銘凡
重言者皆爲二字明驗也趙氏云此碑有曰中遭
元二西戎虐殘橋梁斷絶若讀爲元元則爲不成
文理疑當時自有此語漢注未必然也予按漢刻
如北海相景君及李竣夫人碑之類凡重文皆以
小二字贅其下此碑有烝烝明明蕩蕩世世勤勤
亦不再出上一字然非若元二遂書爲大二字也
又孔耽碑云遭元二轗軻人民相食若作元元則
下文不應又言人民漢注之非明矣王充論衡云
今上嗣位元二之間嘉德布流三年零陵生芝草
五本四年甘露降五縣五年芝復生六年黃龍見
大小凡八章帝紀所書建初三年以後龍芝甘露
之瑞皆同則論衡所云元二者盖謂即位之元年
二年也鄧君傳云永初元年夏涼部畔羌搖蕩西
州詔騭將羽林軍五校士擊之冬徵騭班師迎拜
爲大將軍(一月傳有脱字也帝紀班師在二年十)時遭元二之災人
士荒飢盗賊群起四夷侵畔騭崇節儉罷力役進
賢士故天下復安四年以母病求還侍養則此傳
所云元二者亦謂元年二年也安帝紀書兩年之
間萬民飢流羌貃叛戾又與傳同此碑所云西戎
虐殘橋梁斷絶正是鄧騭出師時則史傳碑碣皆
與論衡合建初者章帝之始年永初者安帝之始
年乃知東漢之文所謂元二者如此(斜谷充爲衝碑以余谷爲)
(禦縱爲蹤爲喜積爲積西成爲西城即鬲字狩爲斃獸衙爲)
(字悪即惡字䕬即彊字即恢字醳即釋字即即滯字㝵即礙)
(字繼)
廣漢長王君治石路碑
表
惟右部官國之珍寳衝路危險侠石磐岩(闕)道人馬
(闕)行爲民隆害歷世㣆久靡有留心長廣漢
王君建和二年冬任掾楊(闕)攻(字治)破壤又從涂口
繇平(字闕三)井間道至别得去危&KR0556;安功夫九百餘
日成&KR0556;通逹永傅億歲無窮記
弟子楊子欽奉爲佗(闕)定遠(字闕六)造
右廣漢長王君治石路碑以一表字題其上溝洫
志武帝穿漕渠令齊人水工徐伯表注謂廵行而
表記之與此蓋同意王君攻治崖路危險去民隆
害標表其事文不滿百在今漢州威宗建和二年
楊子欽所作(彌字㣆即)
武都太守李翕西狹頌
漢武&KR1726;太守漢陽阿陽李君諱翕字伯&KR1726;天姿明敏
敦詩悅禮膺禄美厚繼世䢻吏&KR0970;而宿衛弱冠典城
有阿之化是㠯三ပ苻守黃龍嘉禾木連甘露
之動順經古先之㠯博愛陳之㠯德ရ示之㠯好
&KR0263;肅而成&KR0263;嚴而治朝中惟靜威儀督&KR1519;部
軄&KR0263;出府門政約令行強&KR0263;知&KR0263;詐愚属縣趍
㪍無對會之事儌外来庭面縛二千餘人秊榖屢登
倉惟億百姓有蓄粟麦五錢郡西狭中道危難阻
峻緣崖俾閣兩山壁立隆崇造雲下有&KR0263;測之谿阨
促迫(字)車進&KR0263;能濟息&KR0263;得駐數有覆
霣隧之過者創䠂其慄君踐其險若&KR0881;淵水
(字水)嘆曰詩所謂如集亐木如臨亐谷斯其殆㦲困其
事則爲設備今&KR0263;之爲患無已敕衡官有秩李瑾
掾仇審囙常道徒鐉燒破祈刻臽磪嵬減高&KR0556;埤
平夷正曲柙土石堅固廣大可㠯夜&KR0881;四方元雍
行人懽悀民歌德惠穆如清風乃斯石曰
赫赫眀后嘉惟則克長克君牧守三國三國清平
詠歌懿德降豊稔民㠯貨稙威恩竝隆遠人賓服
鐉山瀆路㠯安直繼禹之迹亦世賴福
建寧四年六月十三日王寅造時府
(故府掾孟字丞右扶風陳倉呂國字文寳)
右武都太守李翕西狹頌在成州今之階成興鳳
皆漢武都郡也李君治武都橋道前後三處磨崖
棧險架橋則郙閣鑿崖治路則西狹天井此碑靈
帝建寧四年刻彼兩碑皆次年刻者歐得其一趙
得其二天井一碑是時未出南豐曾子固跋此碑
云翕與功曹史李旻定筴勑衡官掾仇審治東坺
有秩李瑾治西阪鐉燒火石人得夷塗作頌刻石
其文有二所識一也其一刻於四年六月十三日
壬寅其一是年六月(壬寅一碑李旻定筴碑中不三十日刻今集古之家惟有)
(南豐非輕信異聞必是西狹第二見天井吏属却有李旻姓名始知)碑所載近歲武
都樵人斬刈藤蔓始見石上有天井刻字倚崖縳
架椎拓甚艱寺僧或以惡木蔽晦日後碑恐有此
患(悀爲踊植爲殖卽惡字&KR0680;爲剖苲爲窄隧爲墜)
李翕黽池五瑞碑
黃龍&KR0680;白鹿&KR0680;木連理&KR0680;嘉禾&KR0680;丼露降&KR0680;承露人
君昔&KR0965;黾池脩崤嶔之道德治精通黃白鹿之
故圖畫其像
右李翕黽池五瑞碑李君昔治黽池臻此瑞物及
西狹磨崖因刻於前非碑隂也黽池有二殽属洪
農郡
李翕析里橋郙閣頌
斯析里處漢之右豀源漂疾横柱于道&KR0881;秋霖漉
盆溢(闕)濤波滴沛激揚絶道漢水&KR0647;讓稽滯商
路當二州經用䘢沮沮縣士民㦯給州府休謁往還
恒失日晷行理咨嗟郡縣所苦斯谿既然郙閣尤甚
緣崖鑿石處隠定柱臨深長淵三百餘丈接木相連
號爲萬柱過者慄慄載棄爲(闕)常車迎布歲數千兩
遭遇隤納人物俱沈没洪淵酷烈爲禍自古迄今
莫&KR0263;創䠂&KR0715;是
太守漢陽阿陽李君諱翕字伯都以建寧三年二月
辛巳到官思惟惠利有以綏濟聞此爲難其日久矣
嘉念高帝之開石門元功&KR0263;朽乃俾衡官掾下辨仇
審改解危殆即便求隠析里大槗&KR0715;今乃造校致
堅(字闕二)工巧雖昔魯斑亦莫儗象又醳𣪚之嶃漯
從朝陽之平慘減西(字闕二)高閣&KR0556;安寧之石道禹導
江河以靖四海經記&KR0847;續艾康萬里臣(字闕三)勒石示
後乃作頌曰
(字闕四)降兹惠君克眀㑓德允武允文躬儉尚約化流
若神舜氓如(字闕三)平均精通晧穹三納苻銀所歴
勲香風有隣仍致瑞應豊稔(字闕五)樂行人夷欣慕君
靡已乃詠新詩
(字闕四)兮川兊之間高山崔㠕兮水流蕩蕩地既确
兮與寇爲隣(字闕六)以析分㦯失緒業兮至亐困貧危
危累卵兮聖朝閔憐究(闕)兮&KR0970;(字闕五)救傾兮全
育(闕)遺劬勞日稷兮惟惠勤勤黃邵朱龔兮盖&KR0263;(四闕)
(字)充贏兮百姓歡欣僉曰大平兮文翁復&KR1285;
建寧五(字下)
時衡官(字闕三)仇審字孔信
從史位(字闕四)字漢德爲屯頌
故吏下辨(字闕三)子長書屯頌
時石&KR1540;南(字闕四)威眀
右析里槗郙閣頌隷額今在興州靈帝建寧五年
立後西狹碑一歲别有數行刻書撰人及石師姓
名歐公謂遭遇隤納及醳散關之嶃(作歐誤)漯徙朝
陽之平慘刻畫完而莫詳其義或是用字假借案
碑言閣道危殆車乘往還人物俱墮則隤納謂墜
淵也慘即燥字醳與釋同太史公書皆然楊著碑
醳榮投黻景君碑農夫醳耒之類是也其云劬勞
日稷盖用榖梁子日下稷之文靈臺費鳳碑亦有
之(李厥續爲厥績崔㠕爲崔嵬禍卽禍字碑以横柱爲横注盆溢爲湓溢行理爲行)
桂陽太守周憬功勲銘
桂陽大守周府君者徐州下邳人也諱憬字君光軆
性敦仁天姿䔍厚行興閨門名(闕)州里舉孝廉拜尚
書侍郎汝南固始相遂拜桂陽廼宣魯衛之政
二南之澤政以德綏化猶風騰撫集烝細(闕)綏有方
進則貞直退則錯枉崇舉濟濟吉土(字士)充朝招訓(闕)
蒙開誘六蔽君子道長小人道消信感神祗靈瑞苻
(闕)嘉榖生&KR0715;竒草像莆異根之樹超然連理&KR0715;
此(闕)時域惟寧郡又(字與)南海接比商旅所臻自
瀑亭至乎曲紅壹由此水其水源也出&KR0715;王禽之山
山盖隆(字闕三)亐天泉肈沸踊發射其分㳅離散爲
十二川彌陵阻丘阜錯連隅陬壅藹末由騁焉爾
乃貫山鑚石經(字闕四)揚争怒浮沈潛伏蛇龍蛣屈澧
隆欎浥千渠萬澮合聚谿澗下迄安六瀧難
瀨泫沄潺湲雖詩稱百川沸騰高岸爲谷深谷
爲陵盖莫若斯天軌所經惡得巳改其下注也若奔
車失轡狂牛無縻(闕)勿巟忽臚&KR0263;相知及其上也
則羣輩相隨檀柁提(闕)唱號慷慨沈深&KR0263;前其成敗
也非徒喪寳玩隕&KR0903;竒㬱珠貝㳅象犀也往古来今
變甚終矣&KR0715;是府君乃思夏后之遺訓(闕)應龍之畫
傷行旅之悲窮哀人困戹感蜀守冰殄絶犂魋嘉
夫昧淵永用夷易廼命良吏壮夫排穨磐石投
之(字闕二)高填下鑿截回曲水之邪&KR1167;順導其經
脉斷硍&KR4215;之波弱陽侯之汹涌由是小徯乃平直
大道允通利抱布貿絲交易而至升涉周旋功萬&KR0715;
前除昔(字鴻)績亦人君
之德宗故(字船)人嘆&KR0715;水渚行旅語&KR0715;涂陸孔子曰
禹&KR0263;决江疎河吾其魚矣&KR0715;是熹平三秊歲左提
仲冬之月曲紅長零陵重安區祉字㬌賢遵承典
宣揚德訓帥禮&KR0263;越欽仰高山乃與邑子故吏龔臺
郭蒼雒䓁命工擊石建碑亐瀧上勒銘公功傅之
萬壵示無窮其辭曰
乾剖兮建兩儀剛分兮有險夷咨中&KR1772;兮穆崔
嵬嘆衡林兮獨傾虧增陖陗兮甚䧢陭鮌莫&KR0881;兮禹
&KR0263;規仰王禽兮又峗俯瀧淵兮怛㕥悲岸參天兮
無路徯石縱横兮洄洄波隆隆兮聲若雷㦯抱偵
兮㕥從利㦯追恩兮有赴義汜自楫兮有&KR0263;避(闕)躬
軀兮&KR0715;玄池委&KR1167;命兮&KR0715;芒㦧寒慄兮&KR0263;皇計忽
随㳅兮殆忘歸懿賢后兮發(字聖)荚&KR0263;通兮治斯
谿蹷巨石兮㕥填開切兮䆃曲機摧六瀧兮弱
兮𣪚其波威恕定兮混灡灡息聊啾兮逝
兮蛟龍臧老唱兮臚人歌名冠壵兮
超踰倫今稱(闕)兮燿㳅沙功斐斐兮鏡海裔君乎君
夀不訾
右神漢桂陽太守周府君功勲之紀銘隷額周君
名憬自固始相爲桂陽守碑云熹平三年歲在攝
提仲冬之月曲紅長區祉與邑子故吏建碑于瀧
上盖靈帝甲寅年也兹水發源王禽山千渠萬澮
下湊六瀧舟楫過之若奔車失轡狂牛無縻喪寳
玩流象犀積有日矣周君思夏后龍門之績感李
冰離堆之事排治湍梗人淂利涉故紀其功勲銘
辭全逼騷雅有瓠子歌遺意韓退之詩云南下樂
昌瀧險惡不可狀者即謂此也樂史寰宇記云瀧
上有太守周昕廟今碑在韶州張九齡廟中其名
尚隱隱可辯盖憬字也予嘗侍親度嶺留英州其
郡東亦有瀧問之云彼處壤沃宜稻而山甚高峭
僅有鳥道負檐者不可下土人斬竹爲簰以器貯
米寘其上俟雨至間通隨飛瀑魚貫而下注于深
潭入水底始再出碎于石者什五六謂之瀧如此
(犂堆小徯路徯皆爲蹊碑以壅藹爲壅遏犂魋爲)
周憬碑隂
故曲紅長零陵重安區祉字景賢故舍洭長南郡邔
蒼陸字(闕)夏故湞陽守長南平丞長沙漢昌寋秪字
宣節故行事耒陽戞字漢威故荆州從事曲紅
臺字少謙故荆州從事曲紅郭蒼字伯起故荆州從
事郴王鼎字季尼故南部督&KR1519;曲紅雒字(闕)然故
吏曲紅鄧音字孝直故吏曲紅朱騭字義德故吏曲
紅張源字子才故吏曲紅龔逹字叔通故吏曲紅黃
部字壵尼故吏曲紅周盖字伯嘗故吏曲紅黃晏字
子齊故吏曲紅馬字元序故吏曲紅承字寧升
故吏曲紅劉鵠字季産故吏曲紅黃祺字叔仁故吏
曲紅周習字仲鸞故吏曲紅劉字子省故吏郴褚
禧字(闕)讓故吏耒陽蔡(闕)字巳眀故湞陽左尉零陵
&KR3110;陵(字闕三)故吏湞陽劉明字仲(闕)故吏湞陽左勝字
仲升故吏湞陽左龢字妙舉故吏湞陽宋碩字子張
故吏舍洭禹字公制故吏舍洭張邵字威故吏
舍洭黃䛨字伯節工&KR1540;南陽宛王遷字子彊
右周憬碑隂宰曲紅者一人貫曲紅者十六人熊
君碑亦同兩漢書皆作曲江諸家地理書皆云水
流屈曲故曰曲江唯水經云縣昔號曲紅山之名
也前書工女大功皆只同用紅字未知水經何所
據也
隷釋卷第四
