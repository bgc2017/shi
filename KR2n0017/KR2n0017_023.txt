隷釋卷第二十三歐陽棐集古錄目
集古錄既成之八年家君命棐曰吾集錄前世埋没
缺落之文獨取世人無用之物而藏之者豈徒出於
嗜好之僻而以為耳目之玩哉其為所得亦已多矣
故嘗序其說而刻之又跋於諸卷之尾者二百九十
六篇序所謂可與史傳正其闕謬者已粗備矣若撮
其大要别為目錄則吾未暇然不可以闕而不備也
棐退而悉發千卷之藏而考之曰嗚呼可謂詳矣盖
自文武以來迄于五代盛衰得失賢臣義士姦雄賊
亂之事可以動人耳目者至於釋氏道家之言莫不
皆有然分散零落數千百年而後聚於此則亦可謂
難矣其聚之既難則其久也又將遂散而無傳宜公
之惜乎此也於是各取其書撰之人事迹之始終所
立之時世而著之為一十卷以附於跋尾之後夫此
千卷之書者刻之金石託之山崖未嘗不為無窮之
計也然必待集錄而後著者豈非以其繁而難於盡
傳哉故著其大略而不道其詳者公之志也熙寧二
年二月記
沛相楊君碑
右不著書撰人名氏楊君震之後也孝順帝時以椽
史召拜郎中累遷沛相建寕中卒碑為隷字首尾不
完失其名字矣碑在閿鄕震墓側
楊君碑隂題名
右不著書人名氏碑首尾不完今可見者四十餘人
各有所出錢數楊氏數世皆葬閿鄕此碑有稱後公
門生者有稱沛君門生者不知何人碑隂也後公義
不可知沛君所謂沛相者也碑在陜府閿鄉
郭先生碑
右隷書不著書撰人名氏書字甚古蓋漢碑也先生
名輔字甫成荆州人碑在襄州穀城縣
魏受禪壇記
右隷書不著書撰人名氏世傳以為鍾繇書或以為
梁鵠書魏文帝黃初元年為壇於繁昌以受漢禪碑
不著所立年月在許州魏文帝廟中
魏公卿上尊號表
右不著書撰人名氏字與受禪壇記同漢既禪位文
帝未受魏相國安樂鄕侯華歆等上表勸進碑在許
州
楊震碑
右隷書不著書撰人名氏其前不完碑首題曰漢太
尉楊公神道碑銘震安帝時位至太尉碑在陜府閿
鄕縣
繁陽令楊君碑銘
右漢隷不著書撰人名氏殘缺不完不見其名字其
可見者曰冨波君之小子㩀楊震碑考之富波侯相
名牧震之子也碑在陜府閿鄕
高陽令楊君碑
右漢隷不著書撰人名氏首尾不完不見名字據碑
嘗為高陽令最後為善(字闕上一)侯相而碑額但曰高陽
令楊君碑據楊震碑高陽令名著震孫也碑在陜府
閿鄕
文翁石柱記
右漢隷不著書撰人名氏初文翁為蜀郡守始立學
校至安帝永初中以火災被焚惟廟門兩石闕獲存
獻帝時太守高朕重修立之又於其東別築周公禮
殿碑以初平五年立在益州
魏大饗碑
右隷書不著書撰人名氏亳州圖經以為梁鵠書魏
文帝初即王位將伐吳南行至譙饗軍士耆老于故
宅此碑其元年上兩字缺不可見當為延康元年也
在亳州魏帝廟中
魏魯孔子廟碑
右不著書撰人名氏字薦隷書魏文帝黃初二年封
議郎孔羡為宗聖侯奉孔子祀詔魯立廟置吏卒守
衛魯人立此頌碑在兖州
樊常侍碑
右漢隷不著書撰人名氏常侍名安字子佑南陽湖
陽入官至中常侍追贈騎都尉此碑并追贈制書同
刻以延熹三年立在唐州湖陽縣
玄儒婁先生碑
右隷書不著書撰人名氏先生名壽字元&KR0690;南陽人
隱居不仕以教授為業碑延熹中立在光化軍乾德
縣夀墓之側
老子銘
右漢陳相邊韶撰字爲隷書不著名氏世以爲蔡邕
書㩀碑延熹八年八月桓帝夢見老子尊而祀之韶
時典其禮因而爲銘碑在亳州衛真縣太清宮
曹騰碑
右漢隷不著書撰人名氏騰桓帝時官至中常侍長
樂大僕封費亭侯追加兼諫議印綬碑無所立年月
在亳州
桂陽周府君碑
右漢隷不著書撰人名氏韶州圖經云郭蒼撰初桂
陽有瀧水人患其險太守下邳周憬字君光頽山鑿
石以通之延熹三年故吏區祉刻石以紀功并祉等
故吏題名者二十二人在韶州樂昌縣昌樂瀧上周
君廟中
桐柏廟碑
右漢隷不著書撰人名氏南陽太守盧奴(見姓碑缺不)君
延熹六年重修桐柏廟作此頌桐柏淮源也碑在鄧
州
修西嶽廟復民賦頌
右隷書不著書人名氏漢弘農太守樊毅上尚書表
也毅使從事荀班華隂令先讜繕治嶽廟井復華下
十里民田租口筭以其事表上光和二年也碑久埋
沒唐興元元年華隂令盧倣求得而為之記八分書
扵碑末在華州
楊公碑隂題名
右漢隷無名氏題名可見者十五人皆稱故吏在閿
鄕楊氏墓側不知何人碑隂也并漢殘碑題名附首
尾殘缺存者四十餘人又有衙令修廟題名最完可
見者曰朔方臨戎孫羡太守仇君察孝廉遷衙令到
官立祠刊石其後列時人姓名所出錢數然亦不言
所立為何祠也碑延熹五年立
朱龜碑
右不著書撰人名氏字為隷書龜字伯靈廣陵人官
至幽州刺史碑以中平中立(見年數碑缺不)在亳州
劉寬碑
右漢隷不著書撰人名氏寬字文饒弘農華隂人靈
帝時官至太尉封逯鄕侯謚曰昭烈此碑故吏李謙
等所立在洛陽
劉寬碑
右漢隷不著書撰人名氏寬門生殷苞等立不知所
立年月在洛陽
孫叔敖碑
右漢隷不著書撰人名氏叔敖事迹著於史傳然皆
謂之叔敖而已獨此碑言其名饒叔敖乃字也其他
事迹與史傳同延熹三年期思令光(其姓碑亡)為之立廟
及此碑在光州
殽阬神君碑
右漢隷不著書撰人名氏中條山有石隄樹谷常湧
溢為患故立殽阬泄其水注之於渭自前漢時立廟
以祠之其後阬稍堙塞廟亦毁廢後漢鄭縣令裴曅
字君光復浚阬立廟碑以光和四年立井縣丞夏龔
等題名者六十三人在華州鄭縣
樊毅修華嶽廟碑
右隷書不著書撰人名氏據碑漢光和元年弘農太
守河南樊毅字仲德初至郡親祠西嶽以其齋室逼
窄使縣令朐忍先讜繕治之明年正月己卯而就立
此碑在華州
祝睦碑
右漢隷不著書撰人名氏睦字元德濟隂已氏人桓
帝時官至山陽太守碑以延熹七年立在南京虞城
縣
范式碑
右隷書不著書撰人名氏式字巨卿山陽金鄕人後
漢時官至廬江太守獨行之士也此碑文字斷缺其
字及鄉里皆不可見魏青龍三年縣長薛(缺名)為之立
廟建碑在金鄕
祝睦後碑
右漢隷不著書撰人名氏睦故吏王堂等所立其所
叙述與前碑同在南京虞城縣
殘碑
右隷書今殘缺之餘所存者數十字而有其名字曰
高字幼德其他皆不可知也
修孔子廟器表
右隷書不著書撰人名氏據碑孔子舅顔氏居魯親
里妃并官氏居安樂里魯相河南京人韓勑字叔節
復其里中繇役以尊孔子孔子廟所藏舊車見毁於
秦項之際京修立宅廟造柤梪瑟鼓之屬更作二輿
時桓帝永夀二年也碑在兖州
泰山都尉孔君碑
右隷書不著書撰人名氏孔君名宙字季將孔子十
九世孫後漢桓帝時為泰山都尉以疾致仕碑以延
熹七年立在兖州
吳雄修孔子廟碑
右隷書不著書人名氏其奏曰司徒雄司空戒言魯
前相瑛言孔子廟襃成侯四時祀己即去有禮器無
常人掌領乞置百石卒史出王家錢給饗禮元嘉三
年奏制曰可司徒司空下魯相承書從事選年四十
通經藝者永興元年相平等言司徒司空府除文學
椽魯孔龢如牒并為贊刻於後吳雄河南人字季直
趙戒成都人字意伯瑛姓乙字少卿平原高唐人碑
在兖州
張表碑
右漢隷不著書撰人名氏表字元異嘗為冀州從事
後去官不仕而終碑以建寕中立在冀州
郭中候碑
右隷書不著書撰人名氏中候名已磨滅不可見而
字有其下一字曰竒河内汲人仕至北軍中候碑以
建寕五年立在河陽
司隷從事郭究碑
右漢隷不著書撰人名氏究字長(缺碑)汲人也官至司
隷從事碑以中平元年立在河陽
田君碑
右漢隷無書撰人名氏田君名字皆缺亡不可見東
平陽人也延熹中太山琅邪盗起以選為費令碑以
永康中立在沂州
堯母碑
右隷書不著書撰人名氏堯母慶都葬於成陽立黃
屋其上謂之靈臺歷代常奉祠之至王莽而絶後漢
故廷尉(姓名碑缺)請於朝後立其廟及濟隂太守審晃修
營之以建寧五年立此碑在曹州濟隂
魯相晨孔子廟碑
右建寕二年魯相晨長史謙表言臣到官謁孔子宅
而無公出酒脯之祠輙依社稷出王家穀春秋行禮
以事上尚書并有銘辭皆隷書在兖州
楊君碑隂題名
右隷書凡故吏故民處士等百有餘人在閿鄉楊氏
墓側碑隂
無極山神廟碑
右隷書光和四年太常躭丞敏表上尚書言中山男
子高遷等為無極山索法食乞少府給珪璧制曰可
後有銘辭在定州
劉曜碑并隂
右隷書不著書撰人名氏曜字季尼東平無鹽人仕
至光禄勲碑缺不見其卒葬年月碑隂有門生故吏
題名及所出錢數在鄆州
石經遺字
右古文篆隷三體凡八百二十九字後漢熹平中校
定五經使蔡邕以三體書今其石亡失皆盡皇祐中
有蘇望者得摸本左傳於故相王文康家取其完者
而刻之莫辯其真偽也在洛陽蘇氏家
小黃門譙君碑
右隷書不著書撰人名氏君名敏字漢達碑以中平
四年立
太尉劉公碑隂
右隷書故相國別部司馬王曜等數百人皆有所出
錢數劉寬故吏共為寬立碑因記於碑隂唐咸亨元
年寬十五世孫湖城公爽重立此碑又為記刻於後
不著書人名氏又有寬子松碑隂題名漫滅不見者
今過半矣皆在洛陽
武榮碑
右漢隷不著書撰人名氏榮字含和桓帝末官至執
金吾丞碑不書其鄕里及卒葬年月
郎中鄭固碑
右漢隷無書撰人名氏固字伯堅延熹中仕至郎中
武班碑
右不著撰人名氏嚴祺字伯魯隷書君名班字宣(一下)
(缺字)敦煌人碑以建和元年立今其文字磨滅姓名鄕
里粗得其髣髴而官爵事迹皆不可復知矣
魯峻碑
右隷書不著書撰人名氏峻字仲嚴高平昌邑人官
至屯騎校尉以病去位門生于商等追謚曰忠惠父
碑以熹平中立在今濟州
公昉碑
右不著書撰人名氏公昉成固人碑不書其姓名公
昉乃字也耆舊相傳云公昉以王莽居攝中及其妻
子室屋牛馬皆升天後漢漢中太守郭芝修其廟立
此記不知所立年月在興元
藁長蔡君頌
右不著書撰人名氏字爲隷書君名堪字子德河内
脩武人碑以光和中立在鎮府
郎中王君碑
右隷書不著書撰人名氏碑石剥缺其間可見者曰
季輔漢中太守之孫餘不復可讀而其額曰漢郎中
王君銘故知其姓氏官閥耳
太尉陳球碑
右隷書不著書撰人名氏球字伯真後漢光和中位
至太尉不知所立年月
北海相景君碑
右隷書不著書撰人名氏景君任城人嘗為北海相
終於益州太守碑文歷歷可見而不著君之名字蓋
北海故吏諸生之所立也漢安二年立在任城
金鄕守長侯君碑
右隷書不著書撰人名氏君名成字伯盛山陽防東
人碑以建寧二年立
王元賞碑
右隷書不著書撰人名氏碑以延熹四年立王君嘗
為封丘令辟司空府元賞其字也碑已漫滅元賞之
名及其鄕里皆不可見故以其字稱之
元節碑
右隷書不著書撰人名氏君名立字元節出于伊尹
之後其姓氏爵里卒葬之年月皆不可辯然其隷字
甚古所以知為漢碑也
張夀碑
右漢隷不著書撰人名氏夀字仲吾官至竹邑侯相
碑以建寕元年立
無名碑
右隷書不著書撰人名氏漢司隷從事之碑以光和
四年立文字缺滅亡其姓名鄕里故謂之無名碑
司隷校尉楊君頌
右隷書不著書撰人名氏文為韻語然其事迹粗可
考見其所頌者楊君復余谷之路也永平中始詔開
余谷中間西羌亂道絶不通復由子午谷險阻為患
司隷校尉犍為武陽楊厥孟文請廢子午道復由余
谷建和二年漢中太守王升稚紀為之刻石頌德其
所謂余谷者蓋斜谷也漢人用字多從省文如此耳
碑在興元
孔君碑
右隷書不著書撰人名氏孔君名缺不可識其字曰
元上孔子十九世孫官至河東太守碑以建寧四年
故吏王沛等立在兖州
費府君碑
右隷書不著書撰人名氏君名况字仲慮官至梁相
碑不載其鄕里及刻石年月在今南京
樊毅碑
右隷書不著書撰人名氏漢光和二年華隂太守樊
毅修嶽祠記也并唐貞元三年檢校太子庶子董叔
經等十五人題名附在華州
北嶽廟碑
右隷書不著書撰人名氏文字磨滅者多不可悉考
其中間有稱光和四年元氏左尉上郡瑋其意若瑋
被選舉而立此銘以報神貺在定州
碑隂題名
右隷書殘缺不完其可見者數十人在陜府閿鄕楊
氏墓側
慎令劉君墓碑
右隷書不著書撰人名氏劉君名氏缺有其字曰伯
麟仕至慎令弃官終于家其卒葬之年月缺滅不明
而隱隱可見疑爲建寧四年也碑在南京下邑縣
周伯著碑
右其字畫如隷書而甚古怪又多磨滅伯著者莫知
爲何人其時世亦不可考但其文有曰伯著者渤海
君玄孫季景長子而其額曰周末嗣某氏(可識某字不)襲
興興上又缺一字渤海君玄孫伯著之碑而已然則
周亦非伯著之姓也碑在宿州
袁良碑
右隷書不著書撰人名氏良字卿卿上一字缺陳國
扶樂人歷議郎符節令嘗為三老其額曰國三老袁
君碑碑以永建中立在今開封扶溝
王君闕
右漢人闕銘二其一篆書曰漢故永樂少府將作賈
君之闕而將作下二字缺不可識其一隷書曰漢故
兖州刺史雒陽令王君之闕而王君下亦缺二字
堯祠碑
右隷書不著書撰人名氏文字漫滅者多其大略曰
漢纂堯之緒祠以上犧王莽僭漢壇場夷替又曰後
舊典造立靈廟以一太牢春秋秩祠陳國鄭(字缺下一)故
太守仲(一字又缺)廣宗長仲選共立壇墠刊碑紀德李木
連理生於堯祠太守河南張寵繼擬前緒以錢二千
敬致禮祠臨立壇碑時熹平四年也碑在濟隂
碑隂題名
右隷書不知其為何碑之隂無書人名氏刻石年月
張公廟碑
右隷書不著書撰人名氏字多訛缺雖事迹粗可見
而不復成文其間有銘辭凡二首漢朝歌長鄭郴以
和平元年為張公立碑于廟又為監黎陽營謁者李
君作歌九章同刻其後有李君等題名亦訛缺不可
辯矣在黎陽
碑隂題名
右凡二本皆隷書前本皆稱舊吏門生後本皆諸曹
史騎吏及萬年蓮勺等鄕有秩各有所出錢數
西嶽廟碑
右不著撰人名氏書优郭䅨察隷書延熹四年弘農
太守袁逢以嶽廟故碑磨滅改立碑作銘會遷爲京
兆尹後太守孫璆成之碑以延熹八年立在華嶽其
後有唐人題名
孔德讓碣
右漢隷不著書撰人名氏孔君名缺德讓其字也孔
子二十世孫仕至郡諸曹史碑以永興中立在兖州
孔氏墓林中
孔宙碑隂
右泰山都尉孔宙碑隂題名凡六十二人其四十三
人稱門生八人稱故吏一人稱故民十人稱弟子皆
隷書不著書人名氏宙碑在别卷
楊震碑隂題名
右隷書不著書人名氏題名者百九十餘人皆著鄕
里姓字而不名在漢太尉楊震碑隂
唐君碑
右隷書不著書撰人名氏唐君名缺字正南穎川郾
人歷隷陽令遷豫章最後徙昌陽令故從事等刊石
立頌中間文字或完或缺不得其詳其後又題曰處
士閭(字缺一)斑戀念唐君為立碑表蓋去思碑也光和
六年立
綏民校尉熊君碑
右隷書不著書撰人名氏熊君名喬字舉舉上一字
缺不可識後漢末為桂陽曲紅長拜綏民校尉遷騎
都尉灌陽長而卒其銘辭之後又曰長沙蔡陵長文
春字季秋重安侯相杜暉字慈明皆略有所叙述碑
以建安二十一年立
敬仲碑
右隷書不著書撰人名氏碑石刓缺其人之名氏皆
不可知而碑首有敬仲二字故以為名其間有云拜
治書侍御史又曰光和四年卒其他不可詳也
衡方碑
右隷書不著書撰人名氏方字興祖平陸人位至步
兵校尉碑以建寧中立
俞鄕侯季子碑
右隷書不著書撰人名氏君名熊字孟孟下缺一字
廣陵海西人漢之宗室父封俞鄕侯此其德政碑也
但曰來居此邦而不書其郡縣之名不著所立年月
在今楊州
堯祠祈雨碑
右孟府君堯祠祈雨碑隷書不著書撰人名氏碑以
延熹中立在曹州濟隂
景君碑
右隷書不著書撰人名氏文字訛缺其首曰惟元元
下缺二字蓋其年號也又曰謁者任城景君卒其餘
雖時有完者不可考矣景君石槨銘附其文曰惟元
初四年三月丙戍景君卒以五年二月葬又曰司空
太常博士舉高經君為其元其後遂曰以病喪身蓋
文多訛缺此其粗可見者也皆在任城
郙閣頌
右不著撰人名氏漢仇紼隷書據碑所載析里郙閣
皆地名也其地有溪水漂溢為患太守河陽李會使
衡官掾仇審作大橋於析里以建寕五年立此頌在
興元
費鳳碑
右石撰隷書不著書人名氏鳳字伯簫漢安中歷
守故鄣堂邑長自稱鳳舊家中孫文悉為五字句
不著所立年月
右歐陽君集古錄目一卷君名棐字叔弼六一翁
之季子也仕至太常少卿直龍圖閣君佩趨庭之
訓讀父之書摭其略而目之凡集古所藏歐陽公
未嘗無說獨三體石經置而弗論豈有所疑而未
決乎叔弼遂定作漢刻蓋為儒林傳所誤中常侍
曹騰死漢遣隷議大夫以特進印綬贈之而此云
贈騰為諫議非也其載碑碣所出如劉熊碑在酸
棗而云楊州費汎碑在湖州而云南京則有不可
盡信者
隷釋卷第二十三
