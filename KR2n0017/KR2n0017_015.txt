隷釋卷第十五
賜豫州刾史馮煥詔
費亭侯曹騰碑隂
廣漢屬國辛通逹李仲曾造橋碑
廣漢太守沈子琚緜竹江堰碑
鄭子真舍宅殘碑
金廣延母徐氏紀産碑
都鄕正衛彈碑
舜子巷義井碑(并隂)
賜豫州刾史馮煥詔
告豫州刾史馮煥今(闕下)内以
威恩撫喻杜(闕下)過掩卒㨶
無距捍(闕下)曾不表罪誅多
(闕下)化頃
属樂浪久矣(闕下)月左右欲来
&KR1571;法(闕下)
上如不從化督錄部(闕下)侍御
史便宜上(闕下)
元初六年十二月
右賜豫州刾史馮煥詔安帝元初六年也首云告
豫州刾史馮煥者漢詔之式如此帝紀注云漢制
帝之下書有四一曰策書編簡也其制長二尺短
者半之篆書起年月日稱皇帝以命諸侯王三公
以罪免亦賜策而以隷書用尺一木兩行書之二
曰制書其文曰制詔三公皆璽封尚書令印重封
露布州郡三曰詔書其文曰告某官云如故事四
曰誠敇其文曰有詔某官此詔云去年鮮卑連
犯鄣塞列傳云元初五年秋代郡鮮卑穿塞入寇
攻城邑燒官寺殺長吏發緣邊甲卒黎陽營兵備
之其冬又入上谷六年秋入馬城度遼將軍鄧遵
率南軍于擊破之按馮君乃車騎將軍緄之父緄
傳云煥爲幽州刾史又煥有墓闕題云豫州幽州
刾史馮使君神道元初季年豫州境内無盗賊事
上谷代郡皆幽州所部詔有北顧傷心及頃属樂
浪之文亦幽州語也詔中諭其竭心盡慮而使之
便宜數上必是自豫徙幽而賜此詔其石下斷惟
存上八字文意不能詳考煥猶在豫故其前尚稱
故官也(即慓字猧即猾字纖即殱字属即属字即擣擊字)
費亭侯曹騰碑隂
惟建和元年七月廿二日己巳
皇太后曰其遣費亭侯之國爲漢藩輔臨君境内母
有出(字闕七)百姓不可不愛不愛則不附大
臣不親百姓不附可不慎(下闕)
制曰(闕)中常侍費亭侯曹騰騰見克
先帝能自拔於險阻之中不䧟乎羣小害已之譛
遂亦(字闕二)進賢納(闕)踐胙之初受爵
亐東土厥功章然騰守足退居約身自持遭離母憂
孝行純䔍(闕)慎禮紀喪能過哀服祥有不忍遠離之
恖情(闕)感病毀&KR1167;早薨朕甚閔焉詩曰靡不有初鮮
克有終騰能終之春秋之義旌(闕)来㠯勸爲善及
其在殯使兼諫議大(字闕六)特進贈費亭侯印綬魂而
有靈嘉其寵榮嗚呼哀哉
右費亭侯曹騰碑隂水經云譙縣有曹騰碑題云
漢故中常侍長樂太僕特進費亭侯曹君之碑延
熹三年立碑隂又刊詔策二歐趙不指此爲曹騰
碑隂失稽考也本傳云騰自安帝時為黃門從官
後以定策立威宗與州輔等七人皆封侯至大長
秋此碑前一篇建和元年七月己巳就國策書乃
梁太后臨朝時也後一篇乃襃贈制書傳云奉事
四帝而水經有据則其亡在威宗時嗚呼東漢之
亡也以閹官雖小人道長作福作威履霜堅冰勢
之必然者蓋上失其道爾高帝約非有功不侯自
和帝封鄭衆而苴茅裂土者相踵至有同日十九
侯者順帝又聽其養子襲爵騰用事省闥三十餘
年其養子嵩至於竊位台輔至孫操遂問鼎矣(與胙)
(僕特進費亭曹侯碑水經誤多四字阼同篆額今獨存云中常侍長樂大)
蜀郡屬國辛通逹李仲曾造橋碑
惟延熹龍甲辰三月甲子傷民集扶㩦
(字)憂造此槗(闕)之(闕)基改奢儉莫不安之以五
月甲午竟領道楊(闕)荷杜仁領道楊瑗(字闕二)叙惪勒
石文不能嘆一以裒賢君其辭曰
(字闕二)土埶(闕)汜反側位角精
崖崖山&KR1772;水(闕)汶江漂(闕)滿濁道(闕)&KR0588;阜棧格陵陵
地則居(闕)新(字闕二)桓竟(闕)官(闕)夷羌虜賊頃年畔厲
有道則服有(字闕二)隘吏民(闕)栗
皇辟矜哀下民命彼喉舌拜㦱
明君惟君至惪應甫及申(闕)恩褱貧其知如(闕)漢(三闕)
(字)謀謨若神小閤
明府恊同斷金西征鄙國撫育犂元除煩省苛公劉
之仁單甫牧英不忍戰民恤彼(字闕二)戲險登陵槗壊
求正歲歲(字闕七)呵&KR0647;㳅沈深往往覆
没傷害行人四縣衝衝老弱所湛耿耿寔勞(字闕二)慇
慇(字闕三)日稯閔此之艱記吉領道杜沂楊瑗作莋槗
梁帥爾徒待事楊(字闕三)守古荷賊曹掾杜仁至孝
懃不(字闕四)出神祇祐槗遂考(闕)萌兆頼祉子
子孫孫百榖豊穰内外靖安必(字闕三)㦱
君高遷取公(闕)侯福㳅後昆萬壽旡彊于禄億年
亂曰(字闕三)兮吏民河
潤受靈福兮莫不慕化心如結兮(字闕十)鼎足期不逝
兮
領道(字闕二)領南部道槗掾軍功&KR0816;
史漢嘉杜沂字祖長漢嘉盟掾(字闕二)荷吏代誦從吏
杜閠荷吏(闕)省義工王文宰義工(字闕二)喬義工王漢
期義工(字闕三)義徒漢嘉(闕)杜(闕)
時(下闕)
右蜀郡屬國辛李二君造橋碑今在雅州碑首刻
二人冠帶相向而坐一器居中如豆登之狀後有
二人折腰低首雙垂其䄂君胡舞者其上横行有
數字惟府卿明府四字不毀二人之下又横刻二
十有六字兼篆隷之體曰蜀郡屬國明府穎川陽
翟辛君字通卿犍爲李君字仲曾其下三字不
可曉漢碑無如是模式者首行云惟延熹龍在甲
辰蓋威宗延熹七年也石損字拙頗難想象其辭
初云造此橋末云橋遂考又云橋壊求正又云帥
徒屯作橋梁而官属有領南部道橋掾則知此爲
造橋碑也其辭云扶携濟舟又云逆流況深往往
覆没又云四縣衝衝老弱所湛則知此橋跨㩀川
險也其云赫赫皇辟矜哀下民命彼喉舌拜我明
君惟君至德應甫及申者頌辛君也其云西征鄙
國撫育犁元除煩省苛公劉之仁者頌李君也中
有恊同斷金之句則知李為辛之佐也二君遣杜
沂楊瑗三四輩董此役起三月甲子以五月甲午
竟改奢就儉萌兆頼祉故勒石襃嘆而掾史及義
工義徒數人皆題其名于後惟二人稱荷吏而杜
仁稱荷賊曹掾所不可解鄰邑雖有荷節或是遣
吏助之又不應獨用一字也漢志屬國置都尉一
人丞一人又注引應劭云大縣有丞左右尉所謂
命卿三人小縣一丞一尉者命卿二人隷刻有武
開明碑終於吳郡府丞其子榮碑中書為吳郡府
卿沈子琚碑有云縣丞犍爲王卿諱某字季河据
史及碑則漢人蓋有稱其丞爲卿者此碑不顯題
辛君為都尉而謂之明府則李君稱卿蓋是屬國
丞也蜀人謂此爲神水閣碑考其文則謀謨若神
是絶句下文二字其水似小其閣似閤特未能判
今摘三語而強名之非也(裒即襃字犂即黎字即舟字)
廣漢太守沈子琚緜竹江堰碑
熹平五年五月辛酉朔一日辛酉緜縣南(闕)川(二闕)
(字)宮(闕)黃化出家錢建(闕下)漢世誠眀廣被四表南
域㙒居蠻夷(字下)三秊十月
廣漢大守穎川長㙒縣沈君諱(闕)字子琚緜令安
定樊君諱(闕)以四&KR1013;三月到官視事到官之初移風
(字闕五)弱不安躬
耕者少溉田丘㐬諸縣漰(闕)以陂田(闕闕五)
施以周邵之化疾&KR1571;王憲(闕)意吏民(字下)悉
(闕)其本息繕佗漰化開渠口成而山足(闕)崔(闕)下
(闕闕三)鄭施都求掾儀尹便且(闕)水曹掾王
(闕)史(闕闕)
(字)池(字下)難易水由池中通利便好水
未(闕)田即到下(闕)緜(闕)足(字闕四)消散五稼豊茂(闕)
民歸附(字下)
川(字闕二)後
兮(下闕)時成(闕)兮(闕)甚(下闕)
縣丞揵爲属國王卿諱(闕)字季河宣陽(字闕五)水曹史
杜慈字子仁共章(字闕三)
右廣漢太守沈子琚緜竹江堰碑今在漢州靈帝
熹平五年立沈君字子琚其名不可辨碑載沈君
以熹平三年十月到郡緜竹令樊君以次年三月
到縣雖石多剥缺文句斷續其間指意猶可推尋
蓋二人相繼到官俱以移風惠民爲意碑稱其視
事之初百姓躬耕者少溉田丘荒有遣都水掾水
曹史等姓名有繕作漰澭之句又有陂田及渠口
之字未云水由池中通利便好五稼豊茂人民歸
附所紀蓋水利之事也蜀人謂之緜竹江堰碑姑
因其名云(為長社碑以長㙒)
鄭子真宅舍殘碑
(一字上闕)所居宅舍一區&KR1033;百萬故子真地中起舍
一區作(下闕)故子真舍中起舍一區七萬
故潘蓋舍并二區十一(下闕)故呂子近一區
五萬故像舍一區二萬五千(闕)扶母舍一區
萬二千(字闕二)車舍一區萬
(字闕二)子信舍一區萬
熹平四&KR1013;(闕)月丁酉朔(闕下)賊
曹(闕下)胡恩真道史胡&KR1583;(闕)文
(闕下)舍
宅奴婢財物及臺爲(闕下)分
臺祖餘財物所得(闕下)姉(闕)
精魂未臧而有怨(闕下)
右鄭子真宅舍殘碑所存其上十數字餘石碎矣
首云所居宅舍一區直百萬繼云故鄭子真地中
起舍一區七萬凡宅舍十有二區其次有辭語有
歲月云平四年上存四點必熹平也官吏有郎中
及賊曹與掾史又有左都字&KR1035;和及胡恩胡陽陳
景等姓名似是官爲檢校之文其中有宅舍奴婢
財物之句其云妻無適嗣又云未知財事其前有
爲後二字則知旋立嬰孺爲嗣也其云精魂未臧
而有怨上有一字從女當是其母則知其親物故
未久也末云春秋之義五遜爲首所以戒其宗姓
或女兄弟之類息爭窒訟也碑今在蜀中(樓字即)
金廣延母徐氏紀産碑
光和元年五月中回廣延母自傷紀考紕徐氏元
初産永壽元&KR1013;出門託軀掾季本供(下闕)不並立
朝爲縣端首子男恭(闕)字子肅年十八(下闕)收從孫
即廣延立以爲後年十八娶婦徐氏弱寇仕(下闕)終
歿五内催碎又少入氏門承清之後訾業(字闕四)
步也一(下闕)地耕殖陜少(闕)脩産業夫婦勤苦積入
成家彊(字闕三)止足不(下闕)萬季本平生素以奴婢田
地分與季子直各有丘域(字闕二)三(下闕)蓄積消滅
責負亡(字闕三)立依附宗家得以蘇(下闕)及歸故主
三分屋一才得廿一萬六百供竟(下闕)故文進升地
一直五萬五千家乃隤收責地(下闕)直徑菅
駿勞來以(闕)國故(闕)子地一直(下闕)令能骨不
(字闕二)又所將(闕)及所(闕)如後可服事勤(下闕)子孫以
其不祭祀督之不(闕)拘持入門勤苦五十(下闕)二萬
四千其婦共衣食去&KR1346;之後悉以歸直大婦(下闕)
&KR1354;八萬小婦慈仁供養周奉順(闕)煖不離左右自
(闕闕二)孤無所歸輙爲姪
(闕下)之忉(下闕)不(下闕)
右金廣延母徐氏紀産碑今在雲安其辭云光和
元年五月中旬金廣延母自傷紀考妣徐氏元初
産永壽元年出門託軀金掾季本自此之後其石
半滅所存者其下叚爾徐氏歸于季本有男曰恭
字子肅早終故立從孫廣延爲後廣延弱冠而仕
又復不禄碑云廣延年十八娶婦徐氏子肅亦有
年十八字而闕其下文當亦是載其昏聘子肅殘
碑亦有妻字可證徐氏自言少入金氏門夫婦勤
苦積入成家又云季本平生以奴婢田地分與季
子雍直各有丘域繼云蓄積消滅債負奔亡依附
宗家得以蘇則雍直似是季本庶孽不肖子分以
訾産居之于外者徐氏老而廣延死故又析其財
有雍直徑管及悉以歸雍直之文慮雍直爲嫂姪
之害也故刊刻此石其云犬婦小婦則子肅廣延
之妻也碑稱小婦慈仁供養奉順不離左右則廣
延夫婦俱孝其云五内摧碎則可見子孝而母慈
也廣延雖非嫡長而事親久即世新故徐氏舍子
肅而稱廣延母也此碑字子肅之上有兩字不甚
明上一字髣髴是恭其下頗類成字但漢人無二
名而金恭有墓闕及殘碑皆云恭字子肅可以證
季本之子字子肅者即金恭也但恭之下多一字
所不可曉(淸儉催碎爲摧碎陜少爲狹少即奔爲)
(字即)
都鄕正衛彈碑
(字闕十)國(闕)勞
用民(字闕二十)不彊迄
亐中平二年正月(闕)令(闕)國寧陵(闕)君諱脩字(四字闕十)
中(闕)以府丞董察(字闕二)撫昆陽承(闕)亂之餘(闕)稱聖
烈(闕)有林官凡處(闕)循(字闕二)愍
夫繇役之不(闕)乃(闕字闕)
(字)忠於是乎輕賦(闕)調(字闕二)富結單言府斑蕫科
例收其(字闕四)之目臨時慕不煩居民時大守東郡
丞濟隂華林優䘏民隠欽若是由(字闕五)郡校劉
(闕)爲民約(字闕三)乎無窮自是之後黎民用寧吏無荷
擾之煩㙒無愁痛之(字闕二)囙民所利斯所謂惠康之
(闕)㬌均之(字闕二)&KR0715;是乎成役之艱苦
&KR0715;是(字闕三)命徛歟我君敦詩說禮寧德
亐民(闕)輕賦帥約孔均繇役㠯(字闕六)我
好爵聿懷多(闕)眀德惟馨民㠯(字闕二)耕千耦梵梵
&KR0927;稷亐骨(字闕五)中眀慧通(闕)若五大夫
服厲(字闕五)
若其(闕)勸導有功
時(字闕二)范秩字元睢尉曹掾都(闕)字漢賓史張芭字
子才有秩定陵杜則字孝(字闕四)
右&KR1726;鄕正衞彈碑隷額文十一行頌四行張芭杜
則數人題名二行靈帝中平二年立在汝州昆陽
城中水經魯陽縣有南陽都鄉正衛爲碑平氏縣
有南陽都鄕正衛彈勸碑此則其一也趙氏誤認
衛為街遂云莫曉其爲何碑予初得已翦貼本續
後始獲全碑考其文則縣令寕陵君承昆陽喪亂
之餘愍繇役之害結單言府斑蕫科例收其舊直
臨時募顧不煩居民太守東郡王瓌丞濟隂華林
優䘏民隠為之立約自是之後吏無苛擾之煩野
無愁痛之聲其大略如此又云因民所利斯所謂
惠康之策又有輕賦歛及役艱苦之語頌則美其
輕賦均約蓋是紀述守令繇役條教也前書食貨
志月爲更卒已復爲正注云更卒謂給郡縣一月
而更者正卒謂給中都官者衛宏漢官舊儀民年
二十三爲正一歲爲衛士一歲爲材官習射御騎
馳戰陣又云民給正衛材官年五十六老衰乃得
免爲民酸棗令劉熊碑云愍念烝民勞苦不均爲
作正彈造設門更此云都卿正衛彈者與劉君碑
(爲苛梵梵爲芃碑以棃爲黎荷)
(壊字㙒即野字芃顔即顧字瓌即)
舜子巷義井碑
縣邑(字闕二)衣(闕)去古(下闕)踰彊
者(字闕)
(字)守府(下闕)如縣記利廣興(闕)中(下闕)記(下闕)百(闕下)
光和三年(闕)月(下闕)縣(下闕)發(下闕)州(下闕)計市馬
(下闕)四萬(下闕)亂常(下闕)大(闕)木(字闕三)百萬
分(下闕)升(下闕)
右舜子巷義井碑凡二十三行行三十七字石理
皴剥僅有五十餘字依約可辨其間有光和三年
字知爲漢碑也其始有縣邑二字蓋是叙述其事
末有四萬及百萬等字則是紀其所費也中有彊
者弱者之文當是彊者捐其財弱者輸其力也据
水經云義井出隨城東南常湧溢而津注冬夏不
異下流與溠水合又南注于溳則此非穿鑿之井
故工役之費至五十餘萬碑在隨之舜子巷元祐
丁卯年郡守許覺之始徙于後圃識其隂云五大
夫秦爵也秦距今千數百年漢東故物獨此尚存
又刻詩一篇於碑之額云一千二百餘年外萬事
銷磨不可尋舜子井泉誰記古隨人閭巷秖知今
隷書字雜科虫體民爵名存樂石隂登覽時來醒
醉目猶勝他物在園林予謂秦人刻石皆用篆許
君不能詳視碑中光和紀年遂指此爲秦碑非也
義井碑隂
五大夫王(闕)本二萬五大夫(闕)本二萬五大夫
通本二萬五大夫(闕)本二萬五大夫魏忠本二萬
五大夫蔡(闕)本二萬五大夫魏加本二萬五大夫吕
石本二萬五大夫黃海本二萬五大夫宫本二萬
五大夫(闕)任本二萬五大夫(闕)本二萬五大夫
方本二萬五大夫錫本二萬五大夫(闕)萬本二萬
五大夫陳(闕)本二萬五大夫(字闕二)本二萬五大夫(闕)
禮本二萬五大夫(字闕二)本二萬五大夫耿(闕)本二萬
五大(字闕三)本萬
五大(字闕)
(字)萬五大(字闕一)五
(闕)分子(字闕四)萬分子(下闕)分子(下闕)分子(下闕)分
子(下闕)分子梁(下闕)分子(下闕)分子(下闕)分子(字闕二)
本萬分子潘(闕)本萬分子(闕)安本萬分子(字闕二)本萬
(字闕二)本三千
分子(字闕三)三千分子(闕)容
本三千分子(闕)林本三千分子闕南本三千分子(闕)
將本三千(闕)子季宜本三千分子本三千分子
樂本三千(人闕三)分子黃國本三千分子孫景本三
千分子竇詡本三千分子廖祥本三千分子賈方本
三千分子黃遷本三千分子王潤本三千分子(闕)與
本三千分子(字闕二)本三千分子蘇尚本三千分子張
三千(字闕四)本三千(闕一人)
(二字上闕)羽(下闕)馬及(下闕)息勿(下闕)功(下闕)千(下闕)不
(下闕)門下諸(下闕)平馬(下闕)萬五千(下闕)死備如(闕下)
自(下闕)本矣(下闕)
右義井碑隂稱五大夫者三十一人稱分子者六
十人摩滅者數人題名之下又有數十字蓋是紀
事之辭殘缺無成文者漢承秦制爵二十級其九
爵曰五大夫帝紀安帝永初三年三公以國用不
足奏令吏人入錢糓得爲關内侯虎賁羽林郎五
大夫緹騎營士又靈帝光和元年初開西邸賣官
自關内侯虎賁羽林入錢各有差則知漢末以貲
受爵比屋皆然此碑五大夫所以若是之衆也惟
分子未詳榖梁曰燕周之分子也注云燕召康公
之後分子謂周之别子孫也景北海碑鶚梟不鳴
分子還養蓋用家富子壯則出分之語謂惡逆之
鳥鉗喙無聲外爨之息歸奉三牲也耿勲碑脩治
狹道分子效力謂正丁巳供差徭分子亦來助役
此碑分子似指土豪出分之子三碑皆與榖梁合
隷釋卷第十五
