(之降乃引弓射殺之嘗曰大義不得不死後為左右東通敗通誘之降君素責通不義卒無降心其妻誘)
(害所)往在大業受任河東固守忠義克終臣節雖桀犬
吠堯(不仁特吠非其主耳漢書曰桀犬吠堯堯非)有乖倒戈之志(前徒倒周書曰)
(心前徒倒戈自攻于後也戈言衆服周仁政無有戰)疾風勁草實表歲寒之心
爰踐兹境追懷往事宜錫寵命以申勸奬可追贈蒲
州刺史仍訪其子孫以聞
(盛德事也然合二子而論之則君素為賢何也愚按漢高祖赦季布唐太宗褒堯君素皆帝王)
(不能死而逃何足深取哉唐室方興兵精將勇季布身為楚將數窘沛公此人臣之常事國亡)
(無疆援徒以忠義激勵士卒自義寧元年至武戰無不勝攻無不破君素以區區一城之衆外)
(不惟忠義可嘉其知勇才能亦古今所罕有也德三年始終四載唐朝凡易數將僅能克之此)
(子孫忠義之士其有不興起者乎嗚呼難哉太宗不惟褒贈又訪錄其)
貞觀十二年太宗謂中書侍郎岑文本曰梁陳(蕭氏梁姓)
(陳氏受梁禪受齊禪陳姓)名臣有誰可稱復有子弟堪招引否文
本奏言隋師入陳百司奔散莫有留者惟尚書僕射
袁憲獨在其主之傍王世充將受隋禪群僚表請勸
進憲子國子司業承家託疾獨不署名此之父子足
稱忠烈承家弟承序今為建昌令(属南康路隷江西建昌縣名今陞州)
清貞雅操實繼先風由是召拜晉王友兼令侍讀(平令)
(規諷道義侍讀掌講道經學聲唐制諸王友掌陪侍遊居)尋授弘文舘學士
(弟之謂歟忠謹風操不忍負主誰不欲之為人臣唐氏仲友曰古人云一心可以事百君其袁氏子)
(勉之而已乎為之者)
(之言太宗之意深遠矣岑文本謂隋師入陳袁愚按梁陳扵唐相距頗遠猶有招引名臣子孫)
(署名其弟又清貞雅操一門父子兄弟忠義傳憲有獨侍其主之忠王世充受禪憲之子獨不)
(及此非文本之公忠不揜人善如此則袁氏之家而不著聞向非太宗心存忠義之臣而興言)
(著聞哉忠節何由)
貞觀十五年詔曰朕聽朝之暇觀前史每覽前賢佐
時忠臣徇國何嘗不想見其人廢書欽歎至於近代
以来年歲非遠然其胤緒或當見存(現見音)縱未能顯
加旌表無容棄之遐裔其周隋二代名臣及忠節子
孫有貞觀已來犯罪配流者宜令(聲平)所司具錄奏聞
於是多徔矜宥(篇今附入于此舊本此章在刑法)
(又能上及扵前朝焉不唯登崇其一身又能下愚按太宗好賢可以為至矣不唯尊榮其朝臣)
(贈君素之官爵錄用諸儒之子孫今也又詔周及扵後裔焉是故祭比干之靈封楊震之墓褒)
(者孰不知所勸乎宜其忠良之士彬彬軰出有隋名臣之後配流者悉從矜宥則凡列在庶位)
(運也嗚呼盛哉以開三百年之休)
貞觀十九年太宗攻遼東安市城(州隷鎮東今為安市)高麗人
衆皆死戰詔令耨薩延夀惠真等降(夀北部耨薩高音杭耨薩高延)
(南部惠真)衆止其城下以招之城中堅守不動每見帝幡
旗必乘城鼓譟(聲乘平)帝怒甚詔江夏王道宗(兄弟字高祖從)
(江夏郡道宗好學接士不倨于貴為宗室最賢承範年十七從秦王討賊有功初封任城後封)築土
山以攻其城竟不能剋太宗將旋師嘉安市城主堅
守臣節賜絹三百匹以勸勵事君者(十二章合為一舊本此章與第)
(東令李勣攻安市安市人望見旗盖輒乘城鼓譟上章今按通鑑標年附入于此又按通鑑太宗親征遼)
(久不下江夏王道宗築土山扵城東浸逼其城城中怒勣請克城之日男子皆阬之安市人聞之益堅守)
(立木栅以塞之築山晝夜不息凡六旬用功五十萬亦增高其城以拒之又衝車礮石壊其城堞城中隨)
(諸將攻二曰不克上以天寒糧盡先拔遼盖二州戶山頽壓城崩城中數百人出戰遂奪據土山而守之)
(出城主登城拜辭上嘉其固守賜縑百匹口渡遼乃耀兵城下而旋城中皆屏跡不)
(之英武戡定禍亂扵群雄競起之日天戈所指愚按遼東之役與前日義師有間矣夫以太宗)
(一遠國何哉退而嘉安市城主堅守之節賞賜夷貊不能嬰其鋒而晚年悉乃心力不能制服)
(矣然不若不黷武之尤全美也以旌之以勵事君者斯意固美)
孝友第十五(凡五章)
司空房玄齡事繼母能以色養(聲去)恭謹過人其母病
請醫人至門必迎拜垂泣及居喪(聲平)尤甚柴毁(瘠如言毁)
(也柴)太宗命散騎常侍劉洎就加寬譬遺寢床粥食塩
菜(聲遺去)
(根扵人心其發見扵事親者此理也發見扵事愚按孝經傳曰事親孝故忠可移扵君盖天理)
(之門未有事親孝而事君不忠者思脩身不可君者此理也忠孝豈二道哉故求忠臣扵孝子)
(房玄齡唐之名相而孝之至固宜忠之盡也且以不事親未有身不脩而可以治國平天下者)
(繼母也夫是之謂孝玄齡其知此矣昔之以孝聞者如閔損王祥之類皆)
虞世南初仕隋歴起居舍人(作之事以為國志隋制掌書王言動)宇文
化及殺逆之際(曰弑殺讀)其兄世基時為内史侍郎(中書隋改)
(史為内)將被誅世南抱持號泣(聲號平)請以身代死化及
竟不納世南自此哀毁骨立者數載時人稱重焉
(時文學才譽人比之晉二陸入隋而俱登班列愚按虞世基兄弟出扵吳中嘗從顧野王學一)
(兄其孝友可尚已世南歸唐為唐名卿盖其温世基與宇文化及之難世南不愛其身求代其)
(扵天性云恭豈弟出)
韓王元嘉(卷皆以古文參定同異當世稱之高祖第十一子也少好學蔵書至萬)貞觀
初(六年史作)為潞州剌史(舊&KR0674;河東潞州今仍)時年十五在州聞太
妃有疾(昭儀有寵高祖即位欲立為后固辭不受韓太妃韓王之母隋大將軍宇文述之女也為)
(而為帝所愛王以母有寵)便涕泣不食及至京師發喪(聲平)哀毁過
禮太宗嘉其至性屢慰勉之元嘉閨門修整有類寒
素士大夫與其弟魯哀王靈䕫(同母弟也好學善音高祖第十九子韓王)
(貞父子事洩自縊謚曰哀律後以謀欲起兵應接越王)甚相友愛兄弟集見如
布衣之禮其修身潔已内外如一當代諸王莫能及
者
霍王元軌(閉閤讀書與處士劉玄平為布衣交或問高祖第十四子也多才藝出為刺史所至)
(不偹吾何以稱之王所長玄平曰王無)武德中初封為吳王(封蜀王八武德六年)
(吳王年徙封)貞觀七年為夀州刺史(豐路隷淮西夀州今為安)屬高祖
崩去職毁瘠過禮自後常衣布服(聲衣去)示有終身之
戚太宗嘗問侍臣曰朕子弟孰賢侍中魏徵對曰臣
愚暗不盡知其能惟吳王數與臣言(朔數音)臣未嘗不
自失太宗曰卿以為前代誰比徵曰經學文雅亦漢
之間平(東平獻王蒼也漢河間獻王德)至如孝行(聲去)乃古之曾閔也
(損也曾參閔)由是寵遇彌厚因令妻徵女焉(妻去聲令平聲)
(子之貴其性豈與人異哉孟子所謂其居使之愚按孟子言性善堯舜至扵塗人一也王孫公)
(之孝友居處之儉約操履之修潔有一介之士然也觀太宗諸弟若韓王元嘉霍王元軌天性)
(無爾殊也彼昏不知者乃自絶其天理耳所難能者可謂賢也已矣是尤見人性之初)
貞觀中有突厥史行昌(史為姓行昌其名也突厥阿史那氏此因以)直玄
武門(取以名門也玄武北方宿名)食而捨肉人問其故曰歸以奉
母太宗聞而歎曰仁孝之性豈隔華夷賜尚乘馬一
疋(主車乘之官乘去聲尚乘)詔令給其母肉料(聲令平)
(之心事聞扵萬乘獲仁孝之褒優賜之厚則有愚按一直門之士夷貊之人也而有孝扵其母)
(感發扵孝乎人心者孰不)
公平第十六(凡八章)
太宗初即位中書令房玄齡奏言秦府舊左右未得
官者並怨前宫及齊府左右處分之先已(先並去聲處上聲分)
太宗曰古稱至公者盖謂平恕無私丹朱商均子也
而堯舜廢之(舜舜之子商均亦不肖乃以天下授禹堯知子丹朱之不肖不足授天下卒授)
管叔蔡叔兄弟也而周公誅之(皆文王之子也武王管叔名鮮蔡叔名度)
(遺民武王崩成王少周公旦專王室叔疑之乃挾武既克殷封鮮扵管封度扵蔡相紂子武庚祿父治殷)
(誅武庚殺管叔流蔡叔庚作亂周公承王命遂)故知君人者以天下為公無
私於物昔諸葛孔明小國之相(明名亮琅琊人為蜀去聲諸葛複姓字孔)
(相丞)猶曰吾心如稱(同與秤)不能為人作輕重(後同為去聲)況
我今理大國乎朕與公等衣食出扵百姓此則人力
己奉扵上而上恩未被扵下今所以擇賢才者盖為
求安百姓也用人但問堪否豈以新故異情凡一面
尚且相親況舊人而頓忘也才若不堪亦豈以舊人
而先用今不論其能不能而直言其嗟怨豈是至公
之道耶
貞觀元年有上封事者請秦府舊兵並授以武職追
入宿衛太宗謂曰朕以天下為家不能私扵一物惟
有才行是任(聲行去)豈以新舊為差況古人云兵猶火
也弗戢將自焚汝之此意非益政理
(視聽以民為視聽一至公而已太宗踐作之初愚按書曰天視自我民視天聽自我民聽天無)
(也房玄齡言秦府未得官者共怨前宫齊府左首發至公無私之論古帝王憲天聦明用是道)
(私故府之士矣有請秦府舊兵授以武職追入右之先已則曰用人惟才不論舊故不如是則)
(是則私故府之兵矣君天下者每以至公存心宿衛則曰惟以才行是任豈以新舊為差不如)
(扵人心乎何往而不當)
貞觀元年吏部尚書長孫無忌嘗被召不解佩刀入東
上閣門出閣門後臨門校尉始覺尚書右僕射封德彛
議以監門校尉不覺罪當死無忌誤帶刀入徒二年
罰銅二十斤太宗徔之大理少卿(之貳也少去聲卿)戴胄駁
曰校尉不覺無忌帶刀入内同為誤耳夫臣子之於
尊極(扶夫音)不得稱誤准律云供御湯藥飲食舟船誤
不如法者皆死陛下若錄其功非憲司所决若當㩀
法罸銅未為得理太宗曰法者非朕一人之法乃天
下之法何得以無忌國之親戚便欲撓法耶更令定
議(後同令平聲)德彛執議如初太宗將從其議胄又駮奏
曰校尉緣無忌以致罪於法當輕若論其過誤則為
情一也(如字為情)而生死頓殊敢以固請太宗乃免校尉
之死是時朝廷大開選舉或有詐偽階資者太宗令
其自首(後同首去聲)不首罪至于死俄有詐偽者事洩胄
㩀法斷流以奏之太宗曰朕初下敕不首者死今斷
徔法是示天下以不信矣胄曰陛下當即殺之非臣
所及既付所司臣不敢虧法太宗曰卿自守法而令
朕失信耶胄曰法者國家所以布大信於天下言者
當時喜怒之所發耳陛下發一朝之忿(昭朝音)而許殺
之既知不可而寘之以法此乃忍小忿而存大信臣
竊為陛下惜之(聲為去)太宗曰朕法有所失卿能正之
朕復何憂也
(重胄為大理之議可謂用法平允矣守所司之法張氏九成曰法者天下公共雖天子喜怒不得輕)
(取信民不冤濫為吏若此國家何所患哉不顧天子之詔救上之失逹君之聽使四海)
(情必虐煢獨而畏高明君子反是向無胄之言則唐氏仲友曰書曰無虐煢獨而畏高明盖小人之)
(訓矣其為利害豈淺哉太宗為失刑皆皇極之)
(見用遂移其所以事隋者事唐勸用法律之說愚按封德彛隋之佞人也及唐之興以秘策而)
(觀德彝與戴胄論無忌校尉之罪用捨之間其若行則仁義之效民生不覩扵貞觀之世矣今)
(用人用人豈容輕哉非戴胄執法之公太宗從得失視仁義法律之說未相輕重也為國在扵)
(人者幾希矣善之速其不冤)
貞觀二年太宗謂房玄齡等曰朕比見(鼻比音)隋代遺
老咸稱高熲善為相者(之賢相煬帝以其忠諫為謗相去聲後同高熲字昭玄隋)
(之訕誅)遂觀其本傳(聲去)可謂公平正直尤識治體隋室
安危繫其存沒煬帝無道枉見誅夷何嘗不想見此
人廢書欽歎又漢魏已來諸葛亮為丞相亦甚平直
嘗表廢廖立(蜀為長水使者字公淵武陵人仕)李嚴(仕蜀為中都說字正方南陽人)
於南中立聞亮卒泣曰吾其左袵矣嚴聞亮卒發病
而死故陳夀(三國志晉人撰)稱亮之為政開誠心布公道盡
忠益時者雖讎必賞犯法怠慢者雖親必罰卿等豈可
不企慕及之朕今每慕前代帝王之善者卿等亦可
慕宰相之賢者若如是則榮名高位可以長守玄齡
對曰臣聞理國要道在於公平正直故尚書云(字尚如)
無偏無黨王道蕩蕩無黨無偏王道平平(篇之辭周書洪範)
又孔子稱舉直錯諸枉則民服(對魯哀公之辭錯讀曰措孔子)今聖
慮所尚誠足以極政教之源盡至公之要囊括區宇
化成天下太宗曰此直朕之所懷豈有與卿等言之
而不行也
(說攸聞太宗謂朕每慕前代帝王之善者卿等愚按昔傅說告商宗曰事不師古以克永世匪)
(王之善者若堯舜禹湯文武成康降是則漢七可慕宰相之賢者其有合扵師古者乎前代帝)
(傅周召降是則蕭曹丙魏是已高熲之公平正制之主是已前代宰相之賢者若臯夔稷契伊)
(亮王佐才也誠有古良相之遺風三代而下所直亦可謂賢相矣惜昧扵不可則止之義諸葛)
(帝三王之相不得而見之矣得見如武侯者斯不常見太宗令相臣企慕之亦知人哉嗚呼二)
(矣可)
長樂公主(封長樂郡下嫁長孫沖樂音洛公主太宗第五女)文德皇后所生
也貞觀六年將出降(嫁也謂下)敕所司資送倍於長公主
(長公主乃高祖之女也長音掌後同通鑑作永嘉)魏徵奏言昔漢明帝欲封
其子帝曰朕子豈得同於先帝子乎可半楚淮陽王
(昞皆光武子楚王英淮陽王)前史以為美談天子姊妹為長公主
天子之女為公主既加長字良以尊於公主也情雖
有殊義無等别(切彼列)若令公主之禮(聲令平)有過長公
主理恐不可實願陛下思之太宗稱善乃以其言告
后后歎曰嘗聞陛下敬重魏徵殊未知其故而今聞
其諫乃能以義制人主之情真社稷臣矣妾與陛下
結髮為夫妻曲蒙禮敬情義深重每將有言必俟顔
色尚不敢輕犯威嚴況在臣下情疎禮隔故韓非謂
之說難(刑名之學者韓非戰國時)東方朔稱其不易(朔字曼倩平以䜴切東方)
(時為大夫原人漢武帝)良有以也忠言逆耳而利於行有國有
家者深所要急納之則世治杜之則政亂誠願陛下
詳之則天下幸甚因請遣中使(聲去)賫帛五百匹詣徵
宅以賜之
(娣之袂良盖謂王姬下嫁位雖至貴不事容餙愚按易之歸妺曰帝乙歸妺其君之袂不如其)
(尚禮而不尚餙故其袂不及其娣之袂良以儉也娣媵以容餙為事而衣袂所以為容餙者也)
(雖以后之所生毋乃牽扵愛而不節以制度乎德也太宗扵公主之降敕所司賫送倍長公主)
(聽從而文德皇后又從而褒賞之也若后之德是道之以諭禮越法矣幸魏徵之忠諫太宗之)
(姒邑姜者矣正家而天下定后之謂歟雖漢之隂馬亦不能及可謂無愧周之任)
刑部尚書張亮坐謀反下獄(孫節以䜟有弓長之主亮為相州刺史假子公)
(德告發其謀并言亮養假子五百太宗曰正欲反耳當别都亮自以相舊都弓長其姓隂有怪謀陜人常)
(不自脩乃至此將奈何扵是斬之籍其家遣房玄齡謂曰法者天下平與公共為之公)詔令百
官議之(後同令平聲)多言亮當誅惟殿中少監(制殿中監少去聲唐)
(事少監其貳也掌天下服御之)李道裕奏亮反形未具明其無罪太
宗既盛怒竟殺之俄而刑部侍郎有闕(書之貳侍郎尚)令宰
相妙擇其人(聲相去)累奏不可太宗曰吾己得其人矣
往者李道裕議張亮云反形未具可謂公平矣當時
雖不用其言至今追悔遂授道裕刑部侍郎
(歲餘乃以刑部命道裕太宗可謂能改過道裕可唐氏仲友曰道裕議張亮反形未具太宗不暇省)
(刑矣謂善議)
(除不惟見太宗悔過之心亦足見太宗擇人之愚按因李道裕議張亮之獄遂有刑部侍郎之)
(有過必諫之路也唐之刑部周官司寇掌邦禁術又所以示天下以月慎用刑之意開人臣以)
(陶曰此其選也太宗是舉衆善集焉之職妙擇其人而不輕授帝舜之命臯)
貞觀初太宗謂侍臣曰朕今孜孜求士欲專心政道
聞有好人則抽擢驅使而議者多稱彼者皆宰臣親
故但公等至公行事勿避此言便為形迹古人内舉
不避親外舉不避讎而為舉得其真賢故也但能舉
用得才雖是子弟及有讎嫌不得不舉
(大臣之用人唯其公而已矣苟得其人雖子弟愚按祁奚舉賢不避祁午謝安舉將不避謝玄)
(避形迹斯言當矣異時或告魏徵阿黨親戚太可也况親戚乎太宗謂侍臣但雖舉用得才勿)
(又與斯言相戾矣使非鄭公直言不撓果得以宗命案驗無狀乃使謂徵曰自今宜存形迹則)
(否乎踐斯言)
貞觀十一年時屡有閹宦充外使(去聲後同閹音淹使)妄有奏
事發太宗怒魏徵進曰閹竪雖微狎近左右時有言
語輕而易信(䜴切易以)浸潤之譛為患特深今日之明必
無此慮為子孫教不可不杜絶其源太宗曰非卿朕
安得聞此語自今已後充使宜停魏徵因上䟽曰臣
聞為人君者在乎善善而惡惡(如字後同上烏去聲下)近君子
而遠小人(後同遠去聲)善善明則君子進矣惡惡著則小
人退矣近君子則朝無粃政遠小人則聽不私邪小
人非無小善君子非無小過君子小過盖白玉之微
瑕小人小善乃鉛刀之一割鉛刀一割良工之所不
重小善不足以掩衆惡也白玉微瑕善賈之所不棄
(古賈音)小疵不足以妨大美也善小人之小善謂之善
善惡君子之小過(去聲惡為)謂之惡惡此則蒿蘭同嗅玉
石不分屈原所以沉江(䜛而不見用乃自沉汨羅江屈原名平楚懷王大夫王信)
(死而)卞和所以泣血者也(以為偽刖其足和抱璞而泣卞和楚人得玉璞獻厲王王)
(以血繼之)既識玉石之分又辨蒿蘭之臭善善而不能進
惡惡而不能去(聲上)此郭氏所以為墟(諫篇事見納)史魚所
以遺恨也(蘧伯玉退彌子瑕是吾為臣不能正其君家語曰史魚病將卒命其子曰吾不能進)
(其子從之靈公弔其子以告公公曰寡人之過也命也生不能正其君則死無以成禮我死汝置屍牖下)
(古之諫者死則已矣未有如史魚死而屍諫忠感其殯之客位進蘧伯玉而用退彌子瑕而遠之孔子曰)
(不謂直乎君者也可)陛下聦明神武天姿英叡志存泛愛引納
多塗好善而不甚擇人(後同好去聲)疾惡而未能遠佞又
出言無隱疾惡太深聞人之善或未全信聞人之惡
以為必然雖有獨見之明猶恐理或未盡何則君子
揚人之善小人訐人之惡聞惡必信則小人之道長
矣(後同長音掌)聞善或疑則君子之道消矣為國家者急
於進君子而退小人乃使君子道消小人道長則君
臣失序上下否隔(粃否音)亂亡不䘏將何以理乎且世
俗常人心無遠慮情在告訐好言朋黨夫以善相成
(後同夫音扶)謂之同德以惡相濟謂之朋黨今則清濁共
流善惡無别(切彼列)以告訐為誠直以同德為朋黨以
之為朋黨則謂事無可信以之為誠直則謂言皆可
取此君恩所以不結於下臣忠所以不達於上大臣
不能辯正小臣莫之敢論遠近承風混然成俗非國
家之福非為理之道適足以長姦邪亂視聽使人君
不知所信臣下不得相安若不遠慮深絶其源則後
患未之息也今之幸而未敗者由乎君有遠慮雖失
之於始必得之於終故也若時逢少隳往而不返雖
欲悔之必無所及既不可以傳諸後嗣復何以垂法
將来且夫進善黜惡施於人者也(後同施平聲)以古作鑒
施於己者也鑒貌在乎止水鑒已在乎哲人能以古
之哲王鑒於己之行事則貌之妍醜宛然在目事之
善惡自得於心無勞司過之史不假芻蕘之議巍巍
之功日著赫赫之名彌遠為人君者可不務乎臣聞
道德之厚莫尚於軒唐仁義之隆莫彰於舜禹欲繼
軒唐之風將追舜禹之跡必鎮之以道德弘之以仁
義舉善而任之擇善而徔之不擇善任能而委之俗吏
既無遠度必失大體惟奉三尺之律以繩四海之人欲
求垂拱無為不可得也故聖哲君臨移風易俗不資嚴
刑峻法在仁義而已故非仁無以廣施(字如)非義無以正身
惠下以仁正身以義則其政不嚴而理其教不肅而成
矣然則仁義理之本也刑罰理之末也為理之有刑
罰猶執御之有鞭策也人皆徔化而刑罰無所施馬盡
其力則有鞭策無所用由此言之刑罰不可致理亦
已明矣故潛夫論(節信著書號潛夫論夫如字後漢王符字)曰人君之理
莫大於道德教化也民有性有情有化有俗情性者
心也本也俗化者行也末也(後同行去聲)是以上君撫世
先其本而後其末順其心而履其行心情苟正則姦
慝無所生邪意無所載矣是故上聖無不務理民心
故曰聽訟吾猶人也必也使無訟乎(之辭孔子)道之以禮
務厚其性而明其情民相愛則無相傷害之意動思
義則無畜姦邪之心若此非律令之所理也此乃教
化之所致也聖人甚尊德禮而卑刑罰故舜先敕契
以敬敷五教(有義夫婦有别長幼有序朋友有信契音泄舜臣名五教謂父子有親君臣)
而後任咎繇以五刑也(謂墨劓剕宫大辟也咎繇與臯陶同五刑)凡立法
者非以司民短而誅過誤也乃以防姦惡而救禍患
檢淫邪而内正道(曰納内讀)民蒙善化則人有士君子之
心被惡政則人有懷姦亂之慮故善化之養民猶工
之為麯豉也六合之民猶一廕也黔首之属(曰黔首秦稱民)
猶荳麥也變化云為在將者耳遭良吏則懷忠信而
履仁厚遇惡吏則懷姦邪而行淺薄忠厚積則致太
平淺薄積則致危亡是以聖帝明王皆敦德化而薄
威刑也德者所以循已也威者所以理人也民之生
也猶鑠金在爐方圓薄厚隨鎔制耳是故世之善惡
俗之薄厚皆在於君世之主誠能使六合之内舉世
之人感忠厚之情而無淺薄之惡各奉公正之心而
無姦險之慮則醇釅之俗(俗如酒味之和也醇音淳釅音驗言)復見於
兹矣後王雖未能遵專尚仁義當慎刑䘏典哀敬無
私故管子曰聖君任法不任智任公不任私故王天
下(聲王去)理國家貞觀之初志存公道人有所犯一一
於法縱臨時處斷(下去聲上上聲)或有輕重但見臣下執論
無不忻然受納民知罪之無私故甘心而不怨臣下
見言無忤故盡力以效忠頃年以来意漸深刻雖開
三面之網(篇注見規諫)而察見川中之魚取捨在於愛憎
輕重由乎喜怒愛之者罪雖重而強為之辭(聲強上)惡
之者過雖小而深探其意(同探平聲惡烏去聲後)法無定科任
情以輕重人有執論疑之以阿偽故受罰者無所控
告當官者莫敢正言不服其心但窮其口欲加之罪
其無辭乎又五品已上有犯悉令(聲平)曹司聞奏本欲
察其情狀有所哀矜今乃曲求小節或重其罪使人
攻擊惟恨不深事無重條求之法外所加十有六七
故頃年犯者懼上聞得付法司以為多幸告訐無已
窮理不息君私於上吏姦於下求細過而忘大體行
一罰而起衆姦此乃背公平之道(倍背音)乖泣辜之意
(篇注見封建)欲其人和訟息不可得也故體論云夫淫泆
盜竊百姓之所惡也我從而刑罰之雖過乎當(聲去)百
姓不以我為暴者公也怨曠飢寒亦百姓之所惡也
遁而䧟之法我徔而寬宥之百姓不以我為偏者公
也我之所重百姓之所憎也我之所輕百姓之所憐
也是故賞輕而勸善刑省而禁姦由此言之公之於
法無不可也過輕亦可私之於法無可也過輕則縱
姦過重則傷善聖人之於法也公矣然猶懼其未也
而救之以化此上古所務也後之理獄者則不然未
訊罪人則先為之意及其訊之則驅而致之意謂之
能不探獄之所由(聲探平)生為之分而上求人主之微
旨以為制謂之忠其當官也能其事上也忠則名利
随而與之驅而䧟之欲望道化之隆亦難矣凢聽訟
吏獄必原父子之親立君臣之義權輕重之序測淺
深之量悉其聦明致其忠愛疑則與衆共之疑則徔
輕者所以重之也故舜命咎繇曰汝作士惟刑之恤
(書出虞)又復加之以三訊(中一曰訊群臣二曰訊群吏周禮以三刺斷庶民獄訟之)
(萬民三曰訊)衆所善然後斷之是以為法參之人情故傳
曰(聲傳去)小大之獄雖不能察必以情而世俗拘愚苛
刻之吏以為情也者取貨者也立愛憎者也右親戚
者也䧟怨讎者也(聲怨平)何世俗小吏之情與夫古人
之懸遠乎有司以此情疑之羣吏人主以此情疑之
有司是君臣上下通相疑也欲其盡忠立節難矣凢
理獄之情必本所犯之事以主不敢訊不旁求不貴
多端以見聦明故律正其舉劾之法參伍其辭所以
求實也非所以飾實也但當參伍明聽之耳不使獄
吏鍜鍊飾理成辭於手孔子曰古之聽獄求所以生
之也今之聽獄求所以殺之也故析言以破律任案
以成法執左道以必加也又淮南子(書曰淮南子漢淮南王安著)
曰豐水之深十仞金鐵在焉則形見扵外(現見音)非不
深且清而魚鱉莫之歸也故為者以苛為察以功為
明以刻下為忠以訐多為功譬猶廣革大則大矣裂
之道也夫賞宜徔重罰宜徔輕君居其厚百王通制
刑之輕重恩之厚薄見思與見疾其可同日言哉且
法國之權衡也時之凖繩也權衡所以定輕重凖繩
所以正曲直今作法貴其寬平罪人欲其嚴酷喜怒
肆志高下在心是則捨凖繩以正曲直棄權衡而定
輕重者也不亦惑哉諸葛孔明小國之相(聲去)猶曰吾
心如秤不能為人作輕重(聲為去)況萬乘之主(内之地天子畿)
(故曰萬乘之主方千里出車萬乘)當可封之日(比屋可封唐虞之世)而任心棄
法取怨於人乎又時有小事不欲人聞則暴作威怒
以弭謗議若所為是也聞於外其何傷若所為非也
雖掩之何益故諺曰欲人不知莫若不為欲人不聞
莫若勿言為之而欲人不知言之而欲人不聞此猶
捕雀而掩目盗鐘而掩耳者秪以取誚將何益乎臣
又聞之無常亂之國無不可理之民者夫君之善惡
由乎化之薄厚故禹湯以之理桀紂以之亂文武以
之安幽厲以之危是以古之哲王盡已而不以尤人
求身而不以責下故曰禹湯罪已其興也勃焉桀紂
罪人其亡也忽焉(告魯君之辭左傳臧文仲)為之無已深乖惻隱
之情實啓姦邪之路温舒恨於曩日(上書言獄吏之温舒前漢人嘗)
(害)臣亦欲惜不用非所不聞也臣聞堯有敢諫之鼓
(四岳置諫鼓通曆曰堯定)舜有誹謗之木(立誹謗之木淮南子曰舜)湯有司過
之史(有司直之人淮南子曰湯)武有戒慎之銘(曰敬勝怠者吉怠太公述丹書之言)
(退而爲戒乃書於几鑑盂槃爲銘出大戴禮勝敬者滅義勝欲者從欲勝義者凶武王聞之)此則
聽之於無形求之於未有虚心以待下庶下情之逹
上上下無私君臣合德者也魏武帝云有德之君樂
聞逆耳之言犯顔之諍(洛樂音)親忠臣厚諫士斥䜛慝
遠佞人者(後同遠去聲)誠欲全身保國遠避滅亡者也凢
百君子膺期綂運縱未能上下無私君臣合德可不
全身保國遠避滅亡乎然自古聖哲之君功成事立
未有不資同心予違汝弼者也昔在貞觀之初側身
勵行謙以受物盖聞善必改時有小過引納忠規每
聽直言喜形顔色故凢在忠烈咸竭其辭自頃年海
内無虞遠夷懾服志意盈滿事異厥初高談疾邪而
喜聞順旨之說空論忠讜而不悦逆耳之言私嬖之
徑漸開至公之道日塞往来行路咸知之矣邦之興
衰實由斯道為人上者可不勉乎臣數年以来每奉
明旨深懼群臣莫肯盡言臣切思之自比来(鼻比音)人
或上書事有得失惟見述其所短未有稱其所長又
天居自高龍鱗難犯在於造次(到切造七)不敢盡言時有
所陳不能盡意更思重竭(聲重平)其道無因且所言當
理(聲當去)未必加於寵秩意或乖忤將有恥辱随之莫
能盡節實由於此雖左右近侍朝夕階墀事或犯顔
咸懷顧望況疎遠不接將何以極其忠欵哉又時或
宣言云臣下見事秪可来道何因所言即望我用此
乃拒諫之辭誠非納忠之意何以言之犯主嚴顔獻
可替否所以成主之美匡主之過若主聽則惑事有
不行使其盡忠讜之言竭股肱之力猶恐臨時恐懼
莫肯效其誠欵若如明詔所道便是許其面徔而又
責其盡言進退將何所㩀欲必使乎致諫在乎好之
而已(後同好去聲)故齊桓好服紫而合境無異色楚王好
細腰而後宫多餓死(必有甚之意言上有好者下)夫以耳目之玩
人猶死而不違況聖明之君求忠正之士千里斯應
信不為難若徒有其言而内無其實欲其必至不可
得也太宗手詔曰省前後諷諭(井切省悉)皆切至之意固
所望於卿也朕昔在衡門尚惟童幼未漸師保之訓
(尖漸音)罕聞先逹之言值隋主分崩萬邦塗炭惵惵黔
黎(蝶惵音)庇身無所朕自二九之年有懷拯溺發憤投
袂便提干戈蒙犯霜露東西征伐日不暇給居無寧
歲降蒼昊之靈禀廟堂之略義旗所指觸向平夷弱
水流沙(甘肅今属)並通輶軒之使(輕車也去聲輶)被髮左袵(之人四夷)
(也)皆爲衣冠之域正朔所班無遠不届及恭承寶曆
寅奉帝圖垂拱無爲氛埃靖息於兹十有餘年斯盖
股肱罄帷幄之謀瓜牙竭熊羆之力恊德同心以致
於此自惟寡薄厚享斯休每以撫大神器憂深責重
常懼萬機多曠四聦不達戰戰兢兢坐以待旦詢于
公卿以至隷皂推以赤心庶幾明頼一動以鍾石淳
風至德永傳於竹帛克播鴻名常爲稱首朕以虚薄
多慙往代若不任舟楫豈得濟彼巨川不藉鹽梅安
得調夫五味(作舟楫又曰若作和羹爾惟鹽梅商書高宗命傳說曰若濟巨川用汝)賜
絹三百匹
(強也周公知其後多簒弑夫所貴乎聖賢者以愚按春秋之世衛至弱也季子知其後亡齊至)
(之言曰閹宦雖微為患特深今日之明必無此其見禮知政而前知扵未然之先也善乎魏徵)
(竟以宦者而亂及其末世遂以宦者而亡徵之慮為子孫計不可不杜絶其源厥後唐之中葉)
(著之為令俾後之子孫世世無得使宦者與政明見雖周公季子何遠之有哉太宗斯時正當)
(厥孫謀者邪徵既言閹宦之禍復上䟽數千言可也乃不過停其充使是特一時之計耳豈貽)
(世者則此其最詳者也太宗答詔丁寧寵賜優極陳當時之失史稱徵諫䟽二百餘篇其見扵)
(際何其盛哉渥君臣相與之)
誠信第十七(凡四章)
貞觀初有上書請去佞臣者(聲去上)太宗謂曰朕之所
任皆以為賢卿知佞者誰耶對曰臣居草澤不的知
佞者請陛下佯怒以試群臣若能不畏雷霆直言進
諫則是正人順情阿旨則是佞人太宗謂封德彛曰
流水清濁在其源也君者政源人庶猶水君自為詐
欲臣下行直是猶源濁而望水清理不可得朕常以
魏武帝多詭詐深鄙其為人如此豈可堪為教令謂
上書人曰朕欲使大信行於天下不欲以詐道訓俗
卿言雖善朕所不取也
(身而四海之廣應萬務之衆苟不以至誠與賢而范氏祖禹曰太宗可謂知君道矣夫君以一人之)
(幾何是故人君必清心以涖之虛已以待之如鑑役其獨智以先天下則耳目心智之所及者其能)
(不可欺以輕重者唯其平也繩墨設而不可欺以之明如水之止則物至而不能罔矣夫權衡設而)
(彼以其偽何患乎邪之不察佞之不辦而必行詐曲直者唯其正也我以其正彼以其頗我以其真)
(是故鑑垢則物不能察也水動則形不能見也已以試之哉一為不誠則心且蔽矣邪正何能辦乎)
(能動物乎夫為君而使左右前後之人皆莫測其不明故也且待物以誠猶恐其不動也况不誠而)
(誠則忠直者進而憸邪者無自入矣所為雖欲不欺不可得也唯能御以至)
(佞人殆甚矣佞人之足以喪家國也禹之荅臯愚按昔夫子荅顔淵為邦之問終之曰遠佞人)
(一心攻之者衆一有所偏則䜛邪面䛕之人乘陶曰知人則哲何畏乎巧言令色孔壬盖人主)
(迯吾水鑑矣太宗謂君自為詐欲臣下直是猶隙而進儻君心虛明旁燭無疆則正邪自不能)
(扵天下不欲以詐真王言哉源濁而望水清欲使大信行)
貞觀十年魏徵上䟽曰臣聞為國之基必資於德禮
君之所保惟在於誠信誠信立則下無二心德禮形
則遠人斯格然則德禮誠信國之大綱在於君臣父
子不可斯須而廢也故孔子曰君使臣以禮臣事君
以忠(定公之辭孔子對魯)又曰自古皆有死民無信不立(答子孔子)
(辭貢之)文子(子著書十二篇名之曰通玄真經姓辛名鈃一名計然濮上人師事老)曰同
言而信信在言前同令而行誠在令外然則言而不
行言無信也令而不徔令無誠也不信之言無誠之
令為上則敗德為下則危身雖在顛沛之中君子之
所不為也自王道休明十有餘載威加海外萬國來
庭倉廪日積土地日廣然而道德未益厚仁義未益
博者何哉由乎待下之情未盡扵誠信雖有善始之
勤未覩克終之美故也昔貞觀之始乃聞善驚歎暨
八九年間猶悦以從諫自兹厥後漸惡直言(聲後惡惡烏去)
(同利)雖或勉強有所容(聲強上)非復曩時之豁如謇諤之
軰稍避龍鱗便佞之徒肆其巧辯(聲便平)謂同心者為
擅權謂忠讜者為誹謗謂之為朋黨雖忠信而可疑
謂之為至公雖矯偽而無咎彊直者畏擅權之議忠
讜者慮誹謗之尤正臣不得盡其言大臣莫能與之
爭(諍讀曰)熒惑視聽於大道妨政損德其在此乎故孔
子曰惡利口之覆邦家者盖為此也(聲為去)且君子小
人貌同心異君子掩人之惡揚人之善臨難無苟免
(聲難去)殺身以成仁小人不恥不仁不畏不義唯利之
所在危人自安夫苟在危人則何所不至(後同夫音扶)今
欲將求致理必委之於君子事有得失或訪之於小
人其待君子也則敬而疎遇小人也必輕而狎狎則
言無不盡疎則情不上通是則毁譽在於小人(聲譽平)
刑罰加於君子實興喪之所在可不慎哉此乃孫卿
所謂使智者謀之與愚者論之使脩潔之士行之與
汙鄙之人疑之欲其成功可得乎哉夫中智之人豈
無小惠然才非經國慮不及遠雖竭力盡誠猶未免
於傾敗况内懷奸利承顔順旨其為禍患不亦深乎
夫立直木而疑影之不直雖竭精神勞思慮其不得
亦已明矣夫君能盡禮臣得竭忠必在扵内外無私
上下相信上不信則無以使下下不信則無以事上
信之為道大矣昔齊桓公問於管仲曰吾欲使酒腐
於爵肉腐於爼得無害覇乎管仲曰此極非其善者然
亦無害於覇也桓公曰如何而害覇乎管仲曰不能知
人害覇也知而不能任害覇也任而不能信害覇也既
信而又使小人參之害覇也晉中行穆伯(伯晉卿也中行氏穆)
攻鼓(名城)經年而弗能下餽間倫(後同間去聲)曰鼓之嗇夫
間倫知之請無疲士大夫而鼓可得穆伯不應左右
曰不折一戟(舌折音)不傷一卒而鼓可得君奚爲不取
穆伯曰間倫之爲人也佞而不仁若使間倫下之吾
可以不賞之乎若賞之是賞佞人也佞人得志是使
晉國之士捨仁而爲佞雖得鼔將何用之夫穆伯列
國之大夫管仲覇者之良佐猶能慎於信任遠避佞
人也如此(聲遠去)況乎爲四海之大君應千齡之上聖
而可使巍巍至德之盛將有所間乎若欲令(聲平)君子
小人是非不雜必懷之以德待之以信厲之以義節
之以禮然後善善而惡惡(如字後同上烏去聲下)審罰而明賞
則小人絶其私佞君子自強不息無為之治何遠之
有善善而不能進惡惡而不能去(聲上)罰不及於有罪
賞不加於有功則危亡之期或未可保永錫祚胤將
何望哉太宗覽䟽歎曰若不遇公何由得聞此語(史按)
(六百家故徵上䟽陳事帝手詔嘉答扵是廢眀德宫傳係十一年是歲大雨穀洛溢毁官寺十九漂居人)
(䟽文比此章尤多玄圃院賜遭水者)
(未益厚仁義未益慱由待下之情未盡誠信最中唐氏仲友曰徵論基扵德禮保扵誠信然而道德)
(惟一時乃日新豈至有善始之勤無克終之美哉太宗之病道德仁義禮儻皆以誠信行之則終始)
(者履此理者也而誠信者實此理者也魏徵之愚按天下之理一而巳矣德者得此理者也禮)
(間如文子管仲中行穆伯之言皆出於誠信而諫䟽並舉德禮誠信而言之其要主於誠信其)
(行之則固善始而善終矣何憂於危亡哉徵之言之也夫誠信者實心也有德有禮而以實心)
(知本矣言於是乎)
太宗嘗謂長孫無忌等曰朕即位之初有上書者非
一或言人主必須威權獨任不得委任羣下或欲耀
兵振武懾服四夷惟有魏徵勸朕偃革興文布德施
惠(聲施平)中國既安遠人自服朕從此語天下大寧絶
域君長皆來朝貢(掌長音)九夷重譯相望於道(聲重平)凢
此等事皆魏徵之力也朕任用豈不得人徵拜謝曰
陛下聖德自天留心政術實以庸短承受不暇豈有
益於聖明
(性偏難克為始夫豈徒學者之事為然哉大臣愚按先儒論學問以變化氣質為先論克己以)
(明敏不患其不能為而患其過於為不患其不正君之道亦如是而已矣愚觀太宗天資英武)
(獨運威權或勸其懾服四夷此皆太宗之所已能斷但患其過於斷當貞觀即位之初或勸其)
(偃武興文布德施惠損其有餘益其不及兹非能所謂以水濟水以火濟火者也魏徵獨勸以)
(也不然貞觀之治太宗何以獨歸功於徵哉變其氣質而克其偏者歟甚矣徵之能正君)
貞觀十七年太宗謂侍臣曰傳稱去食存信(去上聲傳去聲)
孔子曰人無信不立(子貢之辭並孔子荅)昔項羽既入咸陽已
制天下向能力行仁信誰奪耶(秦降王子嬰燒秦宫項羽引兵屠咸陽殺)
(而東秦民大失望室收其貨寳婦女)房玄齡對曰仁義禮智信謂之五
常廢一不可能勤行之甚有禆益殷紂狎侮五常武
王奪之(今商王受狎侮五常周書武王誓師之言曰)項氏以無信為漢高
祖所奪誠如聖旨
(修餙也先儒謂此因武帝何修何餙之問而言愚按蕫子曰仁義禮智信五常之道王者所宜)
(為仁若何而為義其修飾之方又孰先孰後也其意雖甚正惜其剖析未明使武帝知若何而)
(臣而玄齡之對謂五常廢一不可誠是已儻能可為仲舒惜今觀太宗猶能以去食存信語群)
(本然全具而各有條理必當反求默識而擴充一一而明辨之使太宗知人之性情心之體用)
(是復為玄齡惜之不亦善乎愚於)
貞觀政要卷第五
貞觀政要卷之六戈直集論
論儉約十八論謙讓十九
論仁惻二十慎所好二十一
慎言語二十二杜䜛邪二十三
論悔過二十四論奢縦二十五
論貪鄙二十六
儉約第十八(章凡八)
貞觀元年太宗謂侍臣曰自古帝王凢有興造必須
貴順物情昔大禹鑿九山(九州之山也如冀州則梁禹貢曰九山刊旅蔡氏注)
(類岐之)通九江(也今沅水漸水元水辰水敘水酉水澧禹貢曰九江孔殷蔡氏注即今之洞庭)
(曰九江漢志所謂九江非是水資水湘水皆合於洞庭故)用人力極廣而無怨讟
者物情所欲而衆所共有故也秦始皇營建宫室而
人多謗議者為徇其私欲(聲為去)不與衆共故也朕今
欲造一殿材木已具遠想秦皇之事遂不復作也(音復)
(缶)古人云不作無益害有益(獒之辭周書旅)不見可欲使民
心不亂(之辭老子)固知見可欲其心必亂矣至如雕鏤器
物(陋鏤音)珠玉服玩若恣其驕奢則危亡之期可立待
也自王公己下第宅車服婚嫁喪葬(聲喪平)準品秩不
合服用者宜一切禁斷由是二十年間風俗簡樸衣
無錦繡財帛富饒無飢寒之弊
貞觀二年公卿奏曰依禮季夏之月可以居臺榭(記禮)
(以遠眺望可以升山陵可以處臺榭仲夏之月毋用火南方可以居高明可)今夏暑未退
秋霖方始宫中卑濕請營一閣以居之太宗曰朕有
氣疾豈宜下濕若遂来請糜費良多昔漢文將起露
臺而惜十家之産(篇注見教戒)朕德不逮千漢帝而所費
過之豈為人父母之道也固請至于再三竟不許
(人主以儉約為先則公卿大夫不敢踰制朝廷以朱氏黼曰財用之贏縮關於侈儉風俗好尚本之)
(物皆尚質崇朴自然家給人足貨財不可勝用矣儉約為先則士庶人不敢越分尊卑上下事事物)
(倣傚天地之生物有限上下之財力有涯烏能周苟或反是則朝廷百官夸多闘靡四方士民歆羨)
(臺不築於是成富庶之功唐太宗監秦人之敝材贍而普足哉漢文帝惜十家之産基址既成而一)
(身者甚微而功利之及一世者甚大窒遏一時之用既具而一殿不為於是成貞觀之治撙節於一)
(本者甚著人主其可不察哉欲者甚微而培養數百年之基)
(巳具監秦皇之侈而亟巳之一閣之營公卿所愚按太宗可謂知化民之本矣一殿之建材木)
(所以致貞觀之富庶也宜哉請慕漢帝之儉而竟不許其)
貞觀四年太宗謂侍臣曰崇飾宫宇遊賞池㙜帝王
之所欲百姓之所不欲帝王所欲者放逸百姓所不
欲者勞弊孔子云有一言可以終身行之者其恕乎
已所不欲勿施於人(論語之辭施平聲後同)勞弊之事誠不可
施於百姓朕尊為帝王富有四海每事由已誠能自
節若百姓不欲必能順其情也魏徵曰陛下本憐百
姓每節已以順人臣聞以欲從人者昌以人樂已者
亡(洛樂音)隋煬帝志在無厭(聲平)惟好奢侈(後同好去聲)所司
每有供奉營造(聲供平)小不稱意(聲稱去)則有峻罰嚴刑
上之所好下必有甚競為無限遂至滅亡此非書藉
所傳亦陛下目所親見為其無道(聲為去)故天命陛下
代之陛下若以為足今日不啻足矣(翅啻音)若以為不
足更萬倍過此亦不足太宗曰公所奏對甚善非公
朕安得聞此言
貞觀十六年太宗謂侍臣曰朕近讀劉聦傅(聦字玄去聲劉)
(冐頓故子孫冐劉姓元海於晉永興中立國是為前明元海第四子本新興匈奴以漢高祖嘗以宗女妻)
(兄自立趙聦殺)聦將為劉后(女為左貴嬪後立為后為去聲后太保劉殷之)起䳨儀
殿廷尉陳元達(人本姓高以生月妨父改姓陳廷尉獄官也元達字長宏後部)切諫
聦大怒命斬之劉后手䟽啓請辭情甚切聦怒乃解
而甚愧之(聦大怒曰吾為萬機主豈問汝鼠子乎將晉載記劉聦將起殿扵後庭陳元達切諫)
(手䟽曰今宫室已備宜愛民力廷尉之言四海之福出斬之時在逍遥園李中堂劉后聞之密敕停刑上)
(下今興工費廣為妾營殿而殺諫臣使天下罪妾妾也陛下宜加封賞而更誅之四海謂陛下如何哉陛)
(謝之曰外輔如公内輔如后朕復何憂更命園曰納何以當之願賜死以塞陛下之過聦覧之命引元達)
(愧賢堂賢園堂曰)人之讀書欲廣聞見以自益耳朕見此事
可以為深誡比者(鼻比音)欲造一殿仍構重閣(聲重平)今
於藍田(属奉元路縣名今仍舊)採木並已備具遠想聦事斯作
遂止
(扵紂之傾宫鹿臺卒致家國不保然亦隋文帝愚按隋煬帝窮土木之工極宫室之麗迨有甚)
(夀之役民不勝困是以後嗣傚之殆有甚焉太有以啓之也文帝興王之君也天下既平而仁)
(事或納人言而止或監前古而止其過隋文遠宗取孤隋殘弊之天下所宜休息幸而營造之)
(勞弊以聖人之所謂恕而推已所不欲勿施扵矣觀其言曰帝王所欲者放逸百姓所不欲者)
(臺為然哉樂聲色也求神仙也關土地也事畋人之心君人者而味斯言也豈惟崇飾宫宇池)
(一言行之祈天永命之道也魏徵之復其君曰獵也肆遊觀也凡非百姓之所欲者一以恕之)
(萬倍過此亦不足此言尤為君人之格言也或陛下若以為足今日不啻足矣若以為不足更)
(盖飛山之作既有魏徵之諫而翠微玉華以有曰太宗之言固善矣飛山翠微玉華之作何居)
(未可以是而求其偹也疾避暑而即其舊以修之)
貞觀十一年詔曰朕聞死者終也欲物之反真也葬
者蔵也欲令人之不得見也(聲令平)上古垂風未聞於
封樹後世貽則乃備於棺槨(衣之以薪葬之中野不易大傳曰古之葬者厚)
(世聖人易之以棺椁封不樹喪期無數後)譏僭侈者非愛其厚費美儉
薄者實貴其無危是以唐堯聖帝也穀林有通樹之
說(穀林通樹之吕氏春秋堯葬)秦穆明君也槖泉無丘隴之處(穆秦)
(雍州槖泉宫祈年觀下公名任好史記注穆公葬)仲尼孝子也防墓不墳(子孔)
(聞古也墓而不墳合葬親於防曰吾)延陵慈父也嬴博可隱(子名扎適吳延陵季)
(嬴博之間不歸鄉里齊而返其子死葬於)斯皆懷無窮之慮成獨決之明
乃便體於九泉非徇名於百代也洎乎闔閭違禮珠
玉為鳬鴈(葬穿土為川積壤為丘銅棺三重澒池六闔閭吳王名葬虎丘山下發士十萬人治)
(玉為鳬鴈尺以黃金珠)始皇無度水銀為江海(山吏徒數十萬秦始皇葬於驪)
(玉水銀為江海人膏為燈燭曠日十年合采金石被以珠)季孫擅魯歛以璵璠(去歛)
(五年季平子行東野還未至卒于房陽虎將以璵璠聲璵音與璠音煩季孫魯大夫季平子也左傳定公)
(吉公山不狃不狃曰彼為君也子何怨焉歛仲梁懷弗與曰改步改玉陽虎欲逐之)桓魋專宋
葬以石槨(游曰昔者夫子居於宋見桓司馬自造石魋音頽桓魋宋向戌之孫為司馬禮記子)
(其靡也死不如速朽之愈也槨三年而不成夫子曰若是)莫不因多蔵以速禍由
有利而招辱玄廬既發致焚如於夜臺(之别名也玄廬夜臺墓)
黃腸再開同㬥骸於中野(之器銀鏤黃腸注云器棺漢梁商薨賜以東園朱夀)
(栢木黃心為槨曰黃腸也也以朱飾之以銀鏤之以)詳思曩事豈不悲哉由此
觀之奢侈者可以為戒節儉者可以為師矣朕居四
海之尊承百王之弊未明思化中宵戰惕雖送往之
典詳諸儀制失禮之禁著在刑書而勲戚之家多流
通於習俗閭閻之内或侈靡而傷風以厚葬為奉終
以高墳為行孝遂使衣衾棺槨極雕刻之華靈輀冥
器窮金玉之飾富者越法度以相尚貧者破資産而
不逮徒傷教義無益泉壤為害既深宜為懲革(之為宜為)
(聲去)其王公已下爰及黎庶自今已後送葬之具有不
依令式者仰州府縣官明加檢察隨狀科罪在京五
品已上及勲戚家仍錄奏聞(終篇今附入此舊本此章在慎)
(其間豈可動哉張釋之對曰使其中有可欲者愚按漢文帝嘗曰以比山為槨用紵絮斮陳漆)
(以破業吾甚不取覇陵山川因其故毋有所改雖錮南山猶有隙也異時文帝之遺詔曰厚葬)
(陵務存隆厚猶文帝初年之意也虞世南諫而斯言也其有感於釋之之言乎唐太宗初作獻)
(嘗合二君之詔觀之則文帝之詔專為己之一不能止十一年之詔豈非世南之言啓之歟愚)
(之歸以免於暴骸之禍此又文帝之所未及也身而已太宗之意則欲使天下之人同為儉約)
岑文本為中書令宅卑濕無帷帳之飾有勸其營産
業者文本歎曰吾本漢南一布衣耳竟無汗馬之勞
徒以文墨致位中書令斯亦極矣荷俸禄之重(聲荷去)
為懼已多更得言産業乎言者歎息而退(下四章並舊本自此)
(附入于此在貪鄙篇今)
(食萬錢謝安之相業而不忘聲色儉約豈可易愚按儉約者人之所難能也何曾之先見而日)
(勇士不忘喪其元士之仕於人之國者唯不忘能哉雖然有其道矣孟子曰志士不忘在溝壑)
(中書令而能不忘其為漢南布衣時兹所以能其貧賤之時則自無侈靡之失矣岑文本身為)
(為唐名相歟不營産業而)
戶部尚書戴胄卒(反子書)太宗以其居宅弊陋祭享無
所令有司特為之造廟(為去聲令平聲)
温彦博為尚書右僕射家貧無正寝及薨(曰薨公侯死)殯
於旁室太宗聞而嗟嘆遽命所司為造(聲為去)當厚加
&KR0608;贈
魏徵宅内先無正堂及遇疾太宗時欲造小殿而輟
其材為徵營構五日而就遣中使(聲去)齎素褥布被而
賜之以遂其所尚(任賢篇此章重出)
(不堪自非為人君者於奢儉之際有以抑此揚愚按奢侈者常情之所同樂儉約者中人之所)
(堪乎戴胄居宅弊濕太宗為之造廟温彦博死彼則為人臣者何憚而去其所同樂趍其所不)
(輟其材而營之三臣之儉德行於下太宗之褒殯旁室太宗為之造正寢魏徵宅無正堂太宗)
(有不聞風興起者哉賞加於上天下之士其)
謙讓第十九(凡三章)
貞觀二年太宗謂侍臣曰人言作天子則得自尊崇
無所畏懼朕則以為正合自守謙恭常懷畏懼昔舜
誠禹曰汝惟不矜天下莫與汝爭能汝惟不伐天下
莫與汝爭功(謨之辭虞書大禹)又易曰人道惡盈而好謙(好惡)
(謙卦彖辭並去聲易)凡為天子若惟自尊崇不守謙恭者在身
儻有不是之事誰肯犯顔諫奏朕每思出一言行一
事必上畏皇天下懼群臣天高聽卑何得不畏群公
卿士皆見瞻仰何得不懼以此思之但知常謙常懼
猶恐不稱天心及百姓意也(聲稱去)魏徵曰古人云靡
不有初鮮克有終(雅蕩篇之辭鮮上聲詩大)願陛下守此常謙常
懼之道日慎一日則宗社永固無傾覆矣唐虞所以
太平實用此法
(蔽之以一言曰畏而已盖惟天子之尊苟以無所吕氏祖謙曰無逸之書稱商三宗之享國而周公)
(自知矣惟能以有畏為心則上焉天心享之下焉畏之心而自恃則治易忘亂安易忘危危亂而不)
(治所以致之者固有其道而大要莫先扵此臣民歸之如是而不安者未之有也太宗貞觀之)
(曰濬哲文明温恭允塞夫堯舜五帝之盛帝也愚按昔史臣贊堯曰允恭克讓光被四表贊舜)
(光明天道而非下濟則亢矣何自而見其光明聖德輝光在謙讓而已易之謙曰天道下濟而)
(之盛德也魏徵於此時不將順其美而舉詩之哉太宗謂天子不當自尊崇正合謙恭此帝王)
(一日唐虞所以太平寔用此法是固有以知太靡不有初鮮克有終望其君謂常謙常懼日慎)
(一時之言也後之人君志於帝王之道者勉之宗之心矣盖以堯舜之所以謙讓終始如一非)
(哉)
貞觀三年太宗問給事中孔穎達曰論語云以能問
於不能以多問於寡有若無實若虚何謂也(子之言論語曾)
穎達對曰聖人設教欲人謙光已雖有能不自矜大
仍就不能之人求訪能事已之才藝雖多猶病以為
少仍就寡少之人更求所益已之雖有其狀若無已
之雖實其容若虚非惟匹庶帝王之德亦當如此夫
(扶音)帝王内藴神明外須玄默使深不可知故易稱以
蒙養正(曰蒙以養正易蒙卦彖辭)以明夷莅衆(明入地中明夷君莅音隷易象傳曰)
(用晦而明子以莅衆)若其位居尊極炫耀聦明以才陵人飾非
拒諫則上下情隔君臣道乖自古滅亡莫不由此也
太宗曰易云勞謙君子有終吉(三爻辭易謙卦九)誠如卿言
詔賜物二百叚
(有善惟恐人之不知故於不矜不伐未能有行焉胡氏寅曰太宗之問疑其不必如是盖其為人已)
(之意則未易曉也夫既能矣不自以為能可也而孔穎達所對亦足以箴之矣雖然吾友從事於斯)
(少彼不能與少者將何益我不幾於偽以下人者又問於不曉既多矣不自以為多可也而又問於)
(一義之不知歉然如飲食之不飽也此何所為而乎是不然惟善學者志不倦心不盈一善之不聞)
(古敏以求之我學不厭誠以道無量理無極而事然哉故曰學然後知不足夫聖如孔子猶曰我好)
(庶乎少進矣無方太宗知之)
(膏肓太宗儻得此道雖帝王可及也惜其資矯拂唐氏仲友曰太宗之夫正在矜伐穎達之對箴其)
(之益亦蹈飾非拒諫之悔也勉強之力故時有用賢納諫)
(問於寡有若無實若虚盖惟知義理之無窮不愚按論語載曾子之言曰以能問於不能以多)
(以為吾友謂顔淵也太宗以天下之君舉此為見物我之有間學者之所難能也故朱子集註)
(進於帝王之德盖以太宗英明之資雄傑之才問而孔穎達因而發明之以聖門為學之方勉)
(謙有終之語穎達其善於格君心歟易致炫耀凌慢之失聞穎達之言有勞)
河間王孝恭(面功寬恕退讓太宗親重之宗室莫比太祖之子也佐高祖多進圖策獨存方)
武德初封為趙郡王累授東南道行臺尚書左僕射
孝恭既討平蕭銑輔公祏遂領江淮及嶺南北皆綂
攝之專制一方威名甚著累遷禮部尚書孝恭性惟
退讓無驕矜自伐之色時有特進江夏王道宗尤以
將略馳名兼好學(去聲將好並)敬慕賢士動修禮讓太宗
並加親待諸宗室中惟孝恭道宗莫與為比一代宗
英云
(才於其子弟族属之間所以昌大其門戶而光愚按自古國家之將興也天必生英傑竒偉之)
(有朱虚東牟降及魏晉六朝盖莫不然唐起晉啓其運祚也周之興也有周公康叔漢之興也)
(將略與李勣齊肩又能好學習禮退讓不伐求陽本支尤盛孝恭之威名與李靖相亞道宗之)
(之才之美其亦康叔朱虚之流軰歟嗚呼盛哉之布素之士有不可多得者雖未可方之周公)
仁惻第二十(凡四章)
貞觀初太宗謂侍臣曰婦人幽閉深宫情實可愍隋
氏末年求採無已至於離宫别舘非幸御之所多聚
宫人此皆竭人財力朕所不取且灑掃之餘更何所
用今將出之任求伉儷(下音麗耦也上音抗敵也)非獨以省費兼
以息人亦各得遂其情性於是後宫及掖庭前後所
出三千餘人(人李百藥上言往年雖出宫人竊聞太按通鑑貞觀二年九月天少雨中書舍)
(隂氣鬱積亦足致旱上曰云云於是遣尚書左丞戴上皇宫及掖庭宫人無用者尚多豈惟虚費衣食且)
(簡出之前後所出三千餘人胄給事中杜正倫於掖庭西門)
(宫者固無其數高祖初入關放離宫之人還親属孫氏甫曰隋煬荒虐自古無比強取良家女置後)
(恣得乎頼聖子承之立矯其過計出三千之衆使此得美事之一節及受禪安然有其後宫欲不荒)
(唐之盛德也天下聳動歌詠)
(嬪二十七世婦八十一御妻矣然未聞千百其數尹氏起莘曰按禮天子立后固有六宫三夫人九)
(亡其國今太宗即位首放宫女三千餘人可謂盛也昔晉武平吳之後掖庭殆將萬人遂殞其軀而)
(之歌詠不一而足也德之事遂使後人流)
(而見於貞觀之初論者謂聖子承統行父之所愚按仁哉太宗之心也兹事不見於武德之初)
(於宫闈此謀臣因以迫之以興師也有天下之未能行誠可謂仁已然司晉陽之管鑰遂犯分)
(能無所幸識者知其智不在小奄奠區宇規摹後安其後宫猶晉陽之心也昔漢祖入秦宫室)
(也太宗其殆庶幾乎宏遠矣非唐祖所及)
貞觀二年關中旱大饑太宗謂侍臣曰水旱不調皆
為人君失德(聲為去)朕德之不修天當責朕百姓何罪
而多遭困窮聞有鬻男女者(賣也鬻音育)朕甚愍焉乃遣
御史大夫杜淹(為文學舘學士及即位召為御史大字執禮如晦叔也材辯多聞秦王引)
(引贏四十人後皆知名夫俄檢校吏部尚書所薦)廵檢出御府金寳贖之還
其父母
(心足以王矣然惜其愛物之心重愛民之心輕愚按齊宣不忍牛之觳觫而就死地孟子曰是)
(四海之廣大而能軫念飢人之子女出御府金欲其舉斯心加諸彼也太宗處九重之崇高撫)
(施濟衆聖人猶病飢人子女豈能人人獲所哉寶以贖之其愛民之心重矣夫萬姓至繁也博)
(之盛孰謂非此心所致乎然是心也足以王矣貞觀)
貞觀七年襄州都督(陽隷河南襄州今為襄)張公謹卒太宗聞
而嗟悼出次發哀有司奏言準隂陽書云日在辰不
可哭泣此亦流俗所忌太宗曰君臣之義同於父子
情發於中安避辰日遂哭之(辛卯襄州都督鄒襄公按通鑑係六年夏四月)
(出次發哀云云張公謹卒明日上)
(臣猶父子義感人心駕馭之略高矣唐氏仲友曰太宗辰日哭張公謹謂君)
(非私恩也盖公義也是故衛之柳莊既死而獻愚按君於卿大夫比葬不食肉比卒哭不舉樂)
(膳宰譏之太宗於張公謹之卒雖辰日不為之公祭弔論者是之晉之荀盈未葬而晉侯飲樂)
(謂賢君乎輟哭可不)
貞觀十九年太宗征高麗次定州(隷腹裏今中山府)有兵士
到者帝御州城北門樓撫慰之有從卒一人(後同從去聲)
病不能進詔至床前問其所苦仍敕州縣醫療之是
以將士(後同將去聲)莫不欣然願徔及大軍回次柳城(營属)
(廢州今)詔集前後戰亡人骸骨設太牢致祭(曰太牢牛羊豕)親
臨哭之盡哀(聲臨去)軍人無不灑泣兵士觀祭者歸家
以言其父母曰吾兒之喪天子哭之死無所恨太宗
征遼東攻白巖城(州今廢唐置巖)右衛大將軍李思摩(族人頡利)
(兄弟賜姓李為化州都督統頡利故部為可汗思摩諸部納欵思摩獨留高祖封和順郡王與秦王結為)
(逼願八保長城太宗詔許之居三年不得其衆入朝遣使謝曰望世世為國一犬守天子北門如延陀侵)
(遼從伐)為流矢所中(聲去)帝親為吮血(粗兖切為去聲吮)將士莫
不感勵
(仁恕也已然遠國強臣雖不義而未至於虔劉愚按太宗親征葬戰亡之骨吮思摩之瘡可謂)
(之制在何至躬率六師乎思遼水之無極慮扈邊鄙也若以偏方不霑王化自有太司馬九伐)
(以已矣惻隱之心何待形於遂事之後乎從之匪輕仁恕一念油然發生於中則可)
慎所好第二十一(凡四章)
貞觀二年太宗謂侍臣曰古人云君猶器也人猶水
也方圓在於器不在於水故堯舜率天下以仁而人
徔之桀紂率天下以暴而人徔之下之所行皆徔上
之所好(後同去聲)至如梁武帝父子志尚浮華惟好釋氏
老氏之教武帝末年頻幸同泰寺親講佛經百寮皆
大冠高履乘車扈徔終日(同從去聲乘平聲後)談論苦空(也佛教)
未嘗以軍國典章為意及侯景率兵向闕(道篇見君)尚書
郎已下多不解乘馬(懈解音)狼狽步走(頰高前廣後狽狼似犬銳首白)
(而行離則蹭故猝遽謂之狼狽狼属生子或欠一足二足相附)死者相繼於道路武
帝及簡文(三子矦景廢之簡文名綱武帝第)卒被矦景幽逼而死(被卒)
(切聿)孝元帝(兵討矦景即帝位名繹武帝第七子起)在于江陵(興路隷荆郡名今中)
(湖)為萬紐于謹所圍(謹將兵五萬入寇攻江陵梁承聖三年元魏遣萬紐于)帝
猶講老子不輟(聞魏師至停講聞報帖然復開講元帝好玄談嘗於龍光殿講老子)百
寮皆戎服以聽俄而城陷君臣俱被囚縶(贄音)庾信(梁為)
(於西魏將軍留)亦歎其如此及作哀江南賦乃云宰衡以干
戈為兒戲縉紳以清談為廟略此事亦足為鑒戒朕
今所好者惟在堯舜之道周孔之教以為如鳥有翼
如魚依水失之必死不可暫無耳
(謂知所去取矣而以為如魚有水鳥有翼失之必胡氏寅曰太宗不好釋氏而好堯舜周孔之道可)
(爾也夫允執厥中者堯舜之盛也而始於道心欲死不可暫無者則未知其誠能然乎抑徒意之云)
(記誦之謂道心之微又與老釋玄妙之言何以别不踰矩者孔子之盛也而始於志學志者非讀書)
(好之者知之如是則能好之矣未嘗知之而以為乎自此而入庶乎其知道矣孔子曰知之者不如)
(把玩而好之也百姓日用而不能離亦猶鳥之有我好堯舜周孔之道云者妄也夫道非有一物可)
(顧不自知耳翼魚之依水)
(行未能無愧者以其嗜學雖篤所講者不過前代真氏德秀曰太宗之言可謂知所擇矣然終身所)
(未之有聞其所親者雖或一時名儒而姦諛小人之得失而於三聖授受之微旨六經致治之成法)
(慕前聖而於道實無得焉其亦可憾也夫亦厠其列安得有佛時仔肩之益故名為希)
(舜之道周孔之教不可暫無斯言也三代而下愚按太宗知老釋之虚無空寂不適於用知堯)
(謂教道者率性而已聖人以此道垂訓於天下君人者所罕聞也中庸曰率性之謂道脩道之)
(教以堯舜之道為教也又曰道也者不可須臾後世則謂之教堯舜之道此道也周公孔子之)
(離者乎太宗未足以進此也而言則然也離也可離非道也不可暫無其不可須臾)
貞觀二年太宗謂侍臣曰神仙事本是虚妄空有其
名秦始皇非分愛好(去聲分好並)為方士所詐乃遣童男
童女數千人随其入海求神仙方士避秦苛虐因留
不歸始皇猶海側踟蹰以待之(厨遲回貌踟音遲蹰音)還至沙
丘而死(男女入海求三神山不死藥始皇從之明年始皇東遊海上方士徐市䓁上書請得與童)
(五年復至海上冀遇仙藥不得還到沙丘崩沙丘在復遊海上後三年遊碣石考入海方士從上郡歸後)
(鉅鹿縣今順德路)漢武帝為求神仙(聲為去)乃將女嫁道術之
人事既無驗便行誅戮(薦方士欒大上見之大悅大漢武帝元鼎四年樂成侯登)
(時上方憂河决而黃金不就廼拜大為五利將軍賜言曰黃金可成河决可塞不死之藥可得神仙可致)
(主妻之後竟坐誣㒺遂腰斬列矦甲第童千人又以衛長公)㩀此二事神仙不煩
妄求也
(怪通扵萬物之情者不可罔以非類太宗深懲愚按漢儒有言明於天地之性者不可惑以神)
(惑扵神怪不罔扵非類者矣然晚年深信婆羅秦皇漢武之失謂神仙虚妄空有其名可謂不)
(之藥則又何所見而然耶門姿婆寐之說使之合長生)
貞觀四年太宗曰隋煬帝性好猜防(聲好去)專信邪道
大忌胡人乃至謂胡牀為交牀胡瓜為黃瓜築長城
以避胡終被宇文化及使令狐行達殺之(狐虜複姓令去聲令)
(時為校尉行達其名)又誅戮李金才(圖䜟謂帝曰當有李氏為名渾為將軍有方士言曉)
(因誣搆之扵是盡誅渾族天子渾與宇文述有隙述)及諸李殆盡卒何所益(子卒)
(切聿)且君天下者惟須正身修德而已此外虚事不足
在懷
(殷道復盛䜟緯之書雖有定數然人君能至誠愚按桑穀生扵朝而大戊以興雉升鼎而雊而)
(君天下者惟須正身修德譏煬帝枉殺李金才修德未有不轉禍為福改妖為祥者也太宗謂)
(王之䜟淫刑及扵功臣則又何邪等其說是也然晩年竟以女主武)
貞觀七年工部尚書(工匠之事尚書其長也唐制工部掌山澤屯田)叚綸(姓叚)
(名綸)奏進巧人楊思齊至太宗令試(聲令平)綸遣造傀儡
戲具(漢祖平城之圍其城一面即冐頓妻閼氏兵強傀古委切儡魯猥切木偶戲也世傳運機子起)
(間閼氏望見謂是生人慮下城冐頓必納遂退軍後扵三面陳平訪之閼氏妬忌造木偶人運機關舞埤)
(戲具翻為)太宗謂綸曰所進巧匠將供國事(聲供平)卿令先
造此物是豈百工相戒無作奇巧之意耶乃詔削綸
階級並禁斷此戲(約篇今附于此舊本此章在儉)
(也朱子釋之曰日省月試以程其能既廩称事愚按中庸曰日省月試既廩称事所以勸百工)
(奏進工人首令試造傀儡非所謂作奇技淫巧以饋其勞則不信度作淫巧者無所容矣叚綸)
(禁斷此戲可謂知所先矣者乎太宗既削綸階級且令)
慎言語第二十二(凡三章)
貞觀二年太宗謂侍臣曰朕每日坐朝欲出一言即
思此一言於百姓有利益否所以不敢多言給事中
兼知起居事(貞觀初以給事中諫議大夫兼之執事唐制起居郎及舍人掌天子起居法度)
(錄記)杜正倫進曰君舉必書言存左史(氏傳也春秋左)臣職當
兼修起居注不敢不盡愚直陛下若一言乖於道理
則千載累於聖德(類累音)非止當今損於百姓願陛下
慎之太宗大悦賜綵百叚
(一言兩得將順正救之美宜乎太宗悦而賜之也唐氏仲友曰太宗言不敢多言意在史筆正倫之)
(之外應之出其言不善則千里之外違之况其愚按易大傳曰君子居其室出其言善則千里)
(善行之當世不惟天下蒙其利後世亦以為訓邇者乎甚矣人君之言尤不可不慎也一言之)
(亦以為戒人君之言可不慎哉太宗之言雖意一言之不善行之當世不惟天下受其害後世)
(君道則甚重也在史筆其關扵)
貞觀八年太宗謂侍臣曰言語者君子之樞機談何
容易(切以豉)凡在衆庶一言不善則人記之成其耻累
(類音)況是萬乘之主不可出言有所乖失其所虧損至
大豈同匹夫我常以此為戒隋煬帝初幸甘泉宫泉
石稱意(聲稱去)而怪無螢火敕云捉取多少於宫中照
夜所司遽遣數千人採拾送五百轝於宫側小事尚
爾況其大乎魏徵對曰人君居四海之尊若有虧失
古人以為如日月之蝕人皆見之實如陛下所戒慎
(乎遠言行君子之樞機樞機之發榮辱之主也愚按易大傳曰言出乎身加乎民行發乎邇見)
(行之不慎尚何望其慎言太宗謂言語者君子可不慎乎盖能知所以慎言則知所以慎行矣)
(魏徵謂人君有失如日月之蝕人皆見之實如之樞機衆庶猶爾況於萬乘可謂知所慎言矣)
(兼慎言慎行之意也陛下所戒慎則足以)
貞觀十六年太宗每與公卿言及古道必詰難往復
(聲難去)散騎常侍劉洎上書諫曰帝王之與凡庶聖哲
之與庸愚上下相懸擬倫斯絶是知以至愚而對至
聖以極卑而對極尊徒思自強不可得也陛下降恩
旨假慈顔凝旒以聽其言虛襟以納其說猶恐群下
未敢對揚况動神機縱天辯飾辭以折其理援古以
排其議欲令凡蔽(聲令平)何階應荅臣聞皇天以無言
為貴聖人以不言為德老子稱大辯若訥莊子稱至
道無文此皆不欲煩也是以齊侯讀書輪扁竊議(公桓)
(所讀者古人之糟魄已夫以臣之事觀之斵輪徐則讀書於堂上輪扁斵輪於堂下釋椎鑿而上曰君之)
(於心口不能言有數存焉古之人與不可傳也出莊甘而不固疾則苦而不入不徐不疾得之於手應之)
(子)漢皇慕古張孺陳譏(之以書曰孺子可教故稱良漢張良嘗匿下邳見老父授)
(其曰昔湯武伐桀紂皆封其後請立六國後王曰善曰張孺項羽圍漢王於滎陽王與&KR1073;食其謀撓椘食)
(陛下事去矣為陳八不可之說見史具以告張良良曰誰為陛下畫此計)此亦不欲勞也
且多記則損心多語則損氣心氣内損形神外勞初
雖不覺後必為累(後同音類)須為社稷自愛(後同為去聲)豈為
性好自傷乎(聲好去)竊以今日升平皆陛下力行所至
欲其長久匪由辯博但當忘彼愛憎慎兹取捨每事
敦朴無非至公若貞觀之初則可矣至如秦政強辯
失人心於自矜魏文宏材虧衆望於虛說此才辯之
累皎然可知(類累音)伏願略兹雄辯浩然養氣(我善養孟子曰)
(之氣吾浩然)簡彼緗圖(圖書也緗淺黃色)澹焉怡悦固萬夀於南
岳(如南山之夀詩曰不騫不崩)齊百姓於東戶則天下幸甚皇恩
斯畢太宗手詔荅曰非慮無以臨下非言無以述慮
比有談論(鼻比音)遂至煩多輕物驕人恐由兹道形神
心氣非此為勞今聞讜言虚懷以改(年上好文學而按通鑑係十八)
(多不能對㳙上書云云上飛白荅之辯敏群臣言事者多引古今以折之)
(處重之地可不戒哉洎每剛直敢言始以受知終張氏九成曰君子以謹密成德而疎直致患而況)
(雖議論及於群臣而是正之語或不容下或往復以速禍盖太宗英明剛武以取天下挾振矜之態)
(之威生殺在手非剛直之徒孰與抗哉而洎遠引詰難或面折其短才辯自逞氣驕於人夫以咫尺)
(奬進言之路觀其所陳若有優柔樂易之性矣及聖人不言大辯若訥深為勸戒所以恢寬厚之德)
(何知之不審始卒有異乎抑疑似之詰有以啓之其發言處身或不自慮夫以太宗之明竟不深察)
(也)
(以鯀之不才堯獨知之然徔試可乃已之論則人唐氏仲友曰上執其謙下輸其直此議論之體也)
(最足以害徔諫之美洎兩言之切中其病孟子所君之言豈務求勝太宗以智辯自居往復窮詰此)
(則太宗自聖之病頗亦難瘳賴洎言之不已使太謂拒人於千里外者也荅詔猶有反覆是非之言)
(一鑑既往獨洎能出此言不亦賢乎宗許以能改不然其去德豈遠乎哉)
(縱天辯未免有輕物驕人之失儻非能尅已自愚按劉洎諫䟽想見太宗以英雄之姿逞神機)
(由此乎生矣今聞讜言虚懷以改其得為賢君勵勉強徔諫則所謂智足以拒諫辯足以飾非)
(哉也宜)
杜䜛邪第二十三(章凡七)
貞觀初太宗謂侍臣曰朕觀前代䜛佞之徒皆國之
帝所殺刑政由是衰壊又隋太子勇(後廢為庶人文帝太子名勇)
撫軍監國(聲監卑)凡二十年間固亦早有定分(聲去)楊素
(為隋相玄感之父)欺主罔上賊害良善使父子之道一朝滅
於天性(文帝於是禁太子勇部分收其黨與楊素舞朝音昭楊素揣知獨孤后意盛言太子不才)
(王廣為皇大子是為煬帝文巧詆以成其獄廢勇立晉)逆亂之源自此開矣隋
文既混淆嫡庶竟禍及其身社稷尋亦覆敗古人云
代亂則䜛勝誠非妄言朕每防微杜漸用絶䜛搆之
端猶恐心力所不至或不能覺悟前史云猛獸處山
林(聲處上)藜藿為之不採直臣立朝廷姦邪為之寢謀
此實朕所望於群公也魏徵曰禮云戒慎乎其所不
睹恐懼乎其所不聞(章之辭中庸首)詩云愷悌君子無信䜛
言䜛言罔極交亂四國(蠅篇之辭詩小雅青)又孔子曰惡利口
之覆邦家(去聲惡烏)盖為此也臣嘗觀自古有國有家者
若曲受䜛譛妄害忠良必宗廟丘墟市朝霜露矣願
陛下深慎之
(能辨也太宗援㩀古今以責望於其臣魏徵敷愚按自古䜛邪之為惑人主非有知人之明不)
(無得而間矣厥後有毁徵阿黨者使温彦博按述經訓以致戒於其君可謂極君臣之契䜛邪)
(顯正其罪固非止䜛之道及徵之卒乃因杜正之雖足以直徵之枉而左右之為䜛者竟不聞)
(徵錄諫辭示史官有賣已直彰君過之意者遂倫之黜復以阿黨疑之疑情一萌䜛言遽入謂)
(無征遼東之悔尚得為明主乎信夫知人之難有停婚仆碑之令何不察之甚邪使太宗它日)
(也)
貞觀七年太宗幸蒲州刺史趙元楷課父老服黃紗
單衣迎謁路左盛飾廨宇修營樓雉以求媚又潜飼
羊百餘口魚數千頭將饋貴戚太宗知召而數之曰
(聲數上)朕廵省河洛(聲省上)經歷數州凡有所須皆資官
物卿為飼羊飬魚(聲為去)雕飾院宇此乃亡隋弊俗今
不可復行(缶復音)當識朕心改舊態也以元楷在隋邪
佞故太宗發此言以戒之元楷慙懼數日不食而卒
(貪鄙篇今附入此子聿反舊本此章在)
(都郡丞迹其邪佞盖與高德儒之指野鳥為鸞愚按元楷仕隋為歷陽郡丞以獻異味超遷江)
(乎異時潜飼羊魚盛飾𪠘宇盖猶以事隋者而無異太宗縱不能誅之豈可復使為民之父母)
(致其罪布告天下咸以為戒豈不尤偉矣乎事唐也太宗數而責之是矣然使能黜其官)
貞觀十年太宗謂侍臣曰太子保傅古難其選成王
幼小以周召為保傅左右皆賢足以長仁(掌長音)致理
太平稱為聖主及秦之胡亥始皇所愛趙高作傅教
以刑法及其簒也誅功臣殺親戚酷烈不已旋踵亦
亡以此而言人之善惡誠由近習朕弱冠(聲去)交遊惟
柴紹(武德初拜左翊衛大將軍累從戰伐而有功字嗣昌臨汾人以任俠聞高祖妻以平陽公主)
竇誕䓁(語昏謬失對以光禄大夫罷外戚也貞觀為宗正卿太宗與)為人既非三
益(友直友諒友多聞論語曰益者三友)及朕居兹寳位經理天下雖不
及堯舜之明庶免乎孫皓高緯之暴(是為烏程侯降孫皓三國吳主)
(後主為周所虜于晉高緯北齊)以此而言復不由染何也魏徵曰中
人可與為善可與為惡然上智之人自無所染陛下
受命自天平定寇亂救萬民之命理致升平豈紹誕
之徒能累聖德(類累音)但經云放鄭聲遠佞人(論語孔遠去聲)
(為邦之辭子荅顔淵問)近習之間尤宜深慎太宗曰善(由近習按自誠)
(章在直諫篇今附入于此已上文重出師傅篇舊本此)
(公與管蔡同處而不為管蔡之所化夫上智不愚按帝堯與共驩同處而不為共驩之所化周)
(懼流言豈恃其資質之美而謂惡人不能染哉移唯堯與周公為能耳然堯猶畏孔壬周公猶)
(俱化者也唐太宗少與柴竇為友而不能昏太下此則善人之芝蘭惡人之鮑魚未有不與之)
(太宗以其資質之過人也其不能進於三代之宗之德世莫不疑焉以愚觀之太宗之所以為)
(尔及其君臨天下雖房杜王魏並居輔相而封君者以柴竇輩為之累也雖然太宗少年之事)
(止於如是也然則太宗所謂不由漸染者其然權宇文之流亦得厠乎其間此貞觀之治所以)
(然乎豈其)
尚書左僕射杜如晦奏言監察御史陳師合(傳史無)上
拔士論兼人之思慮有限一人不可總知數職以論
臣䓁太宗謂戴冑曰朕以至公理天下今任玄齡如
晦非為勲舊以其有才行也(去聲為行並)此人妄事毁謗
止欲離間我君臣(聲間去)昔蜀後主昏弱(主之子名禪先)齊文
宣狂悖然國稱理者以任諸葛亮楊遵彦(前注並見)不猜
之故也朕今任如晦䓁亦復如法於是流陳師合于
嶺外(在貪鄙篇今附入此舊本自此已下三章)
(深知其人可付國事不專任之何以責成功盖專孫氏甫曰人主之任大臣不可不專亦不可專若)
(而專任之苟無成功則有敗事又或竊擅威福有任則責重責重則人必盡其才力也若知人未至)
(機難追矣大宗可謂能審知人之術者也知房杜難制之患二者惟在人主審之不可一失失則事)
(師合以平常之見欲移主意如晦奏其事意似不之賢而付以國事房杜方盡心職事已著功效陳)
(師合之言房杜荷信任如是敢不盡其才力乎此廣然慮小臣間言漸害於事公言之爾太宗不惑)
(可專任而不容人言人主知人未至當審其付任所以成太平之治也然有太宗之明房杜之賢則)
(此為法不可執)
(說見後章)
貞觀中太宗謂房玄齡杜如晦曰朕聞自古帝王上
合天心以致太平者皆股肱之力朕比開直言之路
者(鼻比音)庶知冤屈欲聞諫諍所有上封事人多告訐
百官(結訐音)細無可採朕歴選前王但有君疑於臣則
下不能上達欲求盡忠極慮何可得哉而無識之人
務行䜛毁交亂君臣殊非益國自今已後有上書訐
人小惡者當以䜛人之罪罪之
魏徵為秘書監有告徵謀反者太宗曰魏徵昔吾之
讎秪以忠於所事吾遂拔而用之何乃妄生䜛構竟
不問徵遽斬所告者
(䜛而又罪之可謂至明且遠矣此為君為長之道范氏祖禹曰太宗欲聞百言而惡告訐不惟聖譖)
(魏徵謀反而太宗誅之此可謂明也已陳師合愚按上封事者訐人小惡而太宗罪之䜛人告)
(確論也如晦遽以為譏論臣䓁太宗遽以為毁上拔士論謂一人不可總知數職斯乃天下之)
(合三事而觀之太宗得其二而失其一乎謗離間至流師合於嶺外亦可謂冤也已然則)
貞觀十六年太宗謂諫議大夫禇遂良曰卿知起居
比來(鼻比音)記我行事善惡遂良曰史官之設君舉必
書善既必書過亦無隱太宗曰朕今勤行三事亦望
史官不書吾惡一則鑒前代成敗事以為元龜二則
進用善人共成政道三則斥棄群小不聽䜛言吾能
守之終不轉也
(望史官不書吾惡則有護過之意矣伐遼之監不唐氏仲友曰太宗所言皆君道然謂守而不失亦)
(及佞而游言自解謂守而不失未免自矜也遠而窮兵用魏徵而仆碑扵身後知宇文士)
(不善而著其善此人情之常也為人上者其於愚按善惡直書而義自見此史臣之職也揜其)
(而已史臣直筆吾不知也太宗嘗欲觀史矣而言行之際知善而力行之知惡而力改之在我)
(善而有不善者則削而不書也所行果出於善復問起居所記之行事是欲史臣每有以彰其)
(言雖為君道之善而表襮於起居注之臣則似始終如一史臣豈得而揜其善乎勤行三事之)
(之意矣有矜善)
悔過第二十四(章凡四)
貞觀二年太宗謂房玄齡曰為人大須學問朕往為
(聲去)群兇未定東西征討躬親戎事不暇讀書比來(音比)
(鼻)四海安静身處殿堂(聲處上)不能自執書卷使人讀
而聽之君臣父子政教之道共在書内古人云不學
墻面莅事惟煩(官之辭周書周)不徒言也却思少小時行事
(聲少去)大覺非也
(則改釋者謂見善能遷則可以盡天下之善有愚按夫子於易之益曰君子以見善則遷有過)
(改過學者之所難而太宗定天下之亂處帝王過能改則無過矣益於人者無大於是夫遷善)
(而能改之可謂知為益之道矣充是心也為益之尊乃能知讀書之善而能遷之知少時之過)
(窮際乎之道豈有)
貞觀中太子承乾多不修法度魏王泰尤以才能為
太宗所重特詔泰移居武德殿魏徵上䟽諫曰魏王
既是陛下愛子須使知定分(聲去)常保安全每事抑其
驕奢不處嫌疑之地也今移居此殿使在東宫之西
海陵昔居時人以為不可雖時移事異猶恐人之多
言又王之本心亦不寧息既能以寵為懼伏願成人
之美太宗曰我幾不思量甚大錯誤(平聲幾量並)遂遣泰
歸於本第
(於周官之衣服膳羞之不會者必曰惟王及后愚按古者世嫡之位既定而衆子各有定分觀)
(絶覬覦也太宗之時既知承乾不修法度矣乃世子王及后固也而世子與焉者所以示尊隆)
(殿他日兩廢之事寧非太宗有以啓之也雖以重魏王泰之才固以踰分越制矣又使居武德)
(為矣重天下之本者慎之哉魏徵之言覺大錯誤終非宜)
貞觀十七年太宗謂侍臣曰人情之至痛者莫過乎
喪親也故孔子云三年之喪(後同平聲)天下之通喪(荅宰孔子)
(辭我之)自天子逹於庶人也又曰何必高宗(丁也商君武)古
之人皆然(張之辭孔子荅子)近代帝王遂行不逮漢文以日
易月之制(喪以日易月漢文帝行短)甚乖於禮典朕昨見徐幹中
論(中論二十篇後漢徐幹撰)復三年喪篇義理甚深恨不早見此
書所行大䟽略(聲䟽平)但知自咎自責追悔何及因悲
泣久之
(天子逹於庶人三代共之夫三年之喪者子生愚按孟子曰三年之喪齊䟽之服飦粥之食自)
(年古今貴賤通行之禮也然自漢文短喪以日三年然後免於父母之懷故父母之喪必以三)
(人紀廢壊綱常不明莫甚於此太宗雖不能蚤易月歴代因之恬不知改天子遂無三年之喪)
(亦可以為孝矣後之人君所宜遵復古制以詔遵經訓躬行其禮而能引咎自責追悔悲泣抑)
(文之失貽太宗之悔豈不卓冠千古哉後世俾子孫守之永永無斁罔使蹈漢)
貞觀十八年太宗謂侍臣曰夫(扶音)人臣之對帝王多
承意順旨甘言取容朕今欲聞已過卿䓁皆可直言
散騎常侍劉洎對曰陛下每與公卿論事及有上書
者以其不稱旨(聲稱去)或面加詰難(聲去)無不慙退恐非
誘進直言之道太宗曰朕亦悔有此問難當即改之
(直諫類比此為詳此章重出納諫篇)
奢縱第二十五(章凡二)
貞觀十一年侍御史馬周上疏陳時政曰臣歷覩前
代自夏殷周及漢氏之有天下傳祚相繼多者八百
餘年(主八百六十七年史記注周凡三十七)少者猶四五百年(從禹至史記注)
(殷凡三十一世六百二十九年東西兩漢共二十四桀十七君十四世有王與無王用歲四百七十一年)
(四年見漢書帝凡四百二十)皆為(後同去聲)積德累業恩結於人心豈
無僻王頼前哲以免尔自魏晉已還降及周隋多者
不過五六十年少者纔二三十年而亡(四十五年魏三國蜀二主)
(年南齊七主二十二年蕭梁四主五十六年陳五主五主四十五年吳四主五十九年西晉四主五十三)
(元魏十二主一百一十九年東魏一主十七年西魏二十三年東晉十一主一百三年劉宋八王六十年)
(周五主二十五年隋三主三十七年三主二十二年北齊五主二十八年後)良由創業之
君不務廣恩化當時僅能自守後無遺德可思故傳
嗣之主政教少衰一夫大呼(聲去)而天下土崩矣今陛
下雖以大功定天下而積德日淺固當崇禹湯文武
之道廣施德化(聲施平)使恩有餘地爲子孫立萬代之
基豈欲但令政教無失(後同令平聲)以持當年而已且自
古明王聖主雖因人設教寬猛隨時而大要以節儉
於身恩加於人二者是務故其下愛之如父母仰之
如日月敬之如神明畏之如雷霆此其所以卜祚遐
長而禍亂不作也今百姓承喪亂之後比於隋時纔
十分之一而供官徭役道路相繼兄去弟還首尾不
絶遠者往來五六千里春秋冬夏略無休時陛下雖
每有恩詔令其減省而有司作既不廢自然須人徒
行文書役之如故臣每訪問四五年來百姓頗有怨
嗟之言以陛下不存養之昔唐堯茅茨土階夏禹惡
衣菲食如此之事臣知不復可行於今漢文帝惜百
金之費輟露臺之役集上書囊以為殿帷所幸夫人
(人也慎夫)衣不曳地至景帝以錦繡綦組妨害女工特詔
除之所以百姓安樂至孝武帝雖窮奢極侈而承文
景遺德故人心不動向使高祖之後即有武帝天下
必不能全此於時代差近事迹可見今京師及益州
諸處(舊隷四川益州今仍)營造供奉器物(聲供平)并諸王妃主服
飾議者皆不以為儉臣聞昧旦丕顯後世猶怠作法
扵理其弊猶亂陛下少處人間(處上聲少去聲)知百姓辛苦
前代成敗目所親見尚猶如此而皇太子生長深宫
不更外事(更平聲長音掌)即萬歲之後固聖慮所當憂也臣
竊尋往代以來成敗之事但有黎庶怨叛聚為盜賊
其國無不即滅人主雖欲改悔未有重能安全者凡
修政教當修之於可修之時若事變一起而後悔之
則無益也故人主每見前代之亡則知其政教之所
由喪而皆不知其身之有失是以殷紂笑夏桀之亡
而幽厲亦笑殷紂之滅(名胡皆無道之主周幽王名宫湼厲王)隋帝大
業之初又笑周齊之失國然今之視煬帝亦猶煬帝
之視周齊也故京房(漢東郡人治易京姓房名字君明)謂漢元帝云
臣恐後之視今亦猶今之視古此言不可不戒也往
者貞觀之初率土霜儉一匹絹纔得粟一斗而天下
怡然百姓知陛下甚憂憐之故人人自安曾無謗讟
自五六年來頻歲豐稔一匹絹得十餘石粟而百姓
皆以陛下不憂憐之咸有怨言以今所營為者頗多
不急之務故也自古以来國之興亡不由蓄積多少
唯在百姓苦樂(洛音)且以近事驗之隋家貯洛口倉而
李密因之東京積布帛王世充據之西京府庫亦爲
國家之用至今未盡向使洛口東都無粟帛即世充
李密未必能聚大衆但貯積者固是國之常事要當
人有餘力而後收之若人勞而彊斂之(聲斂去)竟以資
寇積之無益也然儉以息人貞觀之初陛下已躬爲
之故今行之不難也爲之一日則天下知之式歌且
舞矣若人既勞矣而用之不息儻中國被水旱之灾
邊方有風塵之警狂狡因之竊發則有不可測之事
非徒聖躬旰食晏寢而已(日晚也旰居案切)若以陛下之聖
明誠欲勵精爲政不煩遠求上古之術但及貞觀之
初則天下幸甚太宗曰近令造小隨身器物不意百
姓遂有嗟怨此則朕之過誤乃命停之(此與論諸王按史傳通鑑)
(令同一䟽定分刺史縣)
(德而務聚斂者民散而國亡太宗在位寖久將外范氏祖禹曰紂積鉅橋之粟武王發之人主不務)
(而諫欲如初年之節儉可謂順其美而救其惡矣事四夷内治宫室聚財積穀欲以有為馬周先事)
(要曰陛下當隆禹湯文武之業豈得但持當年而胡氏寅曰馬周所言四五事太宗從其一而已其)
(下者皆然皆不知治蠱先甲後申之義前弊未盡已此最太宗之病也豈特太宗凡三代已後得天)
(義太宗嬪御不為稀營造不為少窮兵黷武以牧革而後患已生矣汲黯謂武帝内多欲而外施仁)
(言之帝未改也豈非經濟之術已殫無所可為乎遼略在位十餘年矣年豐食足而百姓怨咨馬周)
(道望之太宗可謂能責難於其君矣夫禹湯文愚按馬周此䟽以三代帝王取天下保天下之)
(政治澤潤生民非可以勉強而為之也太宗為武之道修之於身推之於家國天下而後道洽)
(禹湯文武之道則未之盡也孟子曰王者之民唐賢君謂其行事有合於禹湯文武則可槩以)
(象有間矣幸而因周之言即命停罷其足以保皞皞如也營造器物而百姓怨嗟與皞皞之氣)
(代之基此王者必世後仁之事未能進扵是矣貞觀之盛也以此若夫廣施德化為子孫立萬)
(安者其必有道也夫三代之所以長治久)
貪鄙第二十六(章凡六)
貞觀初太宗謂侍臣曰人有明珠莫不貴重若以彈
雀豈非可惜況人之性命甚於明珠見金錢財帛不
懼刑網徑即受納乃是不惜性命明珠是身外之物
尚不可彈雀何況性命之重乃以博財物耶群臣若
能備盡忠直益國利人則官爵立至皆不能以此道
求榮遂妄受財物贓賄既露其身亦殞實可為笑帝
王亦然恣情放逸勞役無度信任羣小疎遠忠正(去遠)
(聲)有一扵此豈不滅亡隋煬帝奢侈自賢身死匹夫
之手亦為可笑
(必察之以廉甚矣貪之足以禍其身也夫利所愚按周禮天官以聽官府之六計弊群吏之治)
(戒哉然自昔戒貪之言多矣善乎太宗之言曰以資身利積而身敗則利乃所以殞身也可不)
(乃以博財物此可為有官君子之箴終之曰帝明珠身外之物尚不可以彈雀何況性命之重)
(亦以自戒也可不謂賢君乎王亦然是不惟有以戒其臣而)
貞觀二年太宗謂侍臣曰朕嘗謂貪人不解愛財也
(後同觧音懈)至如内外官五品以上禄秩優厚一年所得
其數自多若受人財賄不過數萬一朝彰露禄秩削
奪此豈是觧愛財物規小得而大失者也昔公儀休
(名魯相也公儀複姓休)性嗜魚而不受人魚其魚長存且為主
貪必喪其國為臣貪必亡其身詩云大風有隧貪人
敗類(柔篇之辭詩大雅桑)固非謬言也昔秦惠王(稱王是為惠即秦惠公僣)
(王文)欲伐蜀不知其逕乃刻五石牛置金其後蜀人見
之以為牛能便金(聲便平)蜀王使五丁力士拖牛入蜀
道成秦師隨而伐之蜀國遂亡(蜀記事見)漢大司農(掌諸漢制)
(貨幣之職錢穀金帛)田延年(漢昭帝時為大司農字子賓齊諸田之後)贓賄三千萬
事覺自死(葦諸葬物昭帝大行用度未辦延年奏言時茂陵富人焦氏賈氏以數千萬積貯炭)
(官奏可富人皆怨出錢求延年罪初大司農取民牛豫收不祥物冀疾用以求利非臣民所當為請沒入)
(盜取其半焦賈告其事時議以延年廢昌邑王時嘗車三萬兩為僦車直千錢延年詐增二千凡六千萬)
(議過延年曰我何面目入牢獄遂刎死發大議當以功覆過霍光曰往就獄公)如此之流何
可勝記(聲勝平)朕今以蜀王為元龜卿等亦須以延年
為覆轍也
(禄所以勸士盖分田制禄所以養其愧耻之心愚按書曰凡厥正人既富方穀中庸曰忠信重)
(秩自厚若受財不過數萬其知所以勸矣自以而厲其忠廉之節也太宗謂當時五品已上禄)
(監以贓賄而殞身非特以此戒臣下且以此律蜀王為監以牛金而亡國欲臣下以田延年為)
(者寧不知所懲哉其身則列于庶位)
貞觀四年太宗謂公卿曰朕終日孜孜非但憂憐百
姓亦欲使卿䓁長守富貴天非不高地非不厚朕常
兢兢業業以畏天地卿䓁若能小心奉法常如朕畏
天地非但百姓安寧自身常得驩樂(洛音)古人云賢者
多財損其志愚者多財生其過此言可為深誡若徇
私貪濁非止壊公法損百姓縱事未發間中心豈不
常懼恐懼既多亦有因而致死大丈夫豈得苟貪財
物以害及身命使子孫每懷愧耻耶卿䓁宜深思此
言
(於畏天者豈謂人君尊無與敵借天以壓之哉愚按詩云上帝臨女毋貳爾心自古聖人拳拳)
(傳之大原也太宗自謂常兢兢業業以畏天地盖兢業祗懼是乃天心之所存而堯舜禹湯所)
(天之學矣然太宗之所謂天者蒼蒼之天耳昊又使群臣當如朕畏天地是真能合乎聖人畏)
(非天哉一息之間斷非畏天也一事之作輟非天曰明及爾出王昊天曰旦及爾游衍何往而)
(者純而已矣愚觀太宗之行事知謹刑矣而復畏天也詩曰文王之德之純聖人之所以事天)
(知斷恩矣而復牽愛甚矣其雜而不純也此豈濫殺知尚文矣而復慕武知任賢矣而復聽䜛)
(之實哉足為畏天)
貞觀六年右衛將軍陳萬福自九成宫赴京違法取
驛家麩數石太宗賜其麩令自負出以耻之(聲令平)
(寧有盜臣盖君子寧亡己之財而不忍傷民之愚按大學引孟獻子之言曰與其有聚斂之臣)
(其盜臣之謂乎太宗賜其麩令自負出以愧其力故也陳萬福違法取驛家麩非有取於民者)
(謂寬仁也已心而不加罪可)
貞觀十年治書侍御史權萬紀上言宣饒二州(今爲宣州)
(仍舊並隷江東寧國路饒州今)諸山大有銀坑採之極是利益每歲
可得錢數百萬貫太宗曰朕貴爲天子是事無所少
之惟須納嘉言進善事有益於百姓者且國家賸得
數百萬貫錢何如得一有才行人(聲行去)不見卿推賢
進善之事又不能按舉不法震肅權豪惟道税鬻銀
坑以爲利益昔堯舜抵璧於山林投珠於淵谷由是
崇名美號見稱千載後漢桓靈二帝(志靈帝名宏後漢桓帝名)好
利賤義(賁羽林入錢各有差私令左右賣公卿公千好去聲漢靈帝時開西邸賣官自關内侯虎)
(金印紫綬傳世入五百萬萬卿五百萬又賣關内侯假)為近代庸暗之主卿遂
欲將我比桓靈耶是日勑放令萬紀還第(聲令平)
(節用外謹制度絶權倖抑恩寵無妄費耳官中欲孫氏甫曰太宗所以能斥言利之臣者無它内能)
(之儉將修洛陽殿則聽張玄素之言而遂止嫁送修一殿則想秦皇之過公卿請營一閣則念文帝)
(千此其謹身節用天下已隂受其賜矣而文武官長樂則納魏徵之諫而從薄宫人罷遣而出者三)
(以自給天子惟務德義以致治平薄賦斂以厚風止六百四十三員府兵止六十萬又皆散之農𤱔)
(臣所以不能合也俗而已此言利之)
(小人矣與其有聚斂之臣寧有盜臣故治國不以胡氏寅曰大學之教曰長國家而務財用者必自)
(萬緡非因頭會箕斂而取之山澤似亦未有害者利為利而以義為利也自事言之國家歲得數百)
(為急以桓靈私藏為戒審所取舍明示好惡可為太宗不惟置其利又且黜其人而專以進賢利民)
(法矣人君)
(也觀太宗郤權萬紀銀坑之奏真能不以利為愚按大學曰治國家不以利為利而以義為利)
(諄諄訓下無愧辭也夫表正而景隨源清則流利者盖當是時官室服用每能慎乃儉德是宜)
(是理也是故欲臣下厲廉名當自人君之崇儉清表未正而求正於景源未清而求清於流無)
(始德)
貞觀十六年太宗謂侍臣曰古人云鳥棲於林猶恐
其不高復巢於木末魚蔵於水猶恐其不深復宂於
窟下然而為人所獲者皆由貪餌故也今人臣受任
居高位食厚禄當湏履忠正蹈公清則無災害長守
富貴矣古人云禍福無門惟人所召然陷其身者皆
為(聲去)貪冐財利與夫(扶音)魚鳥何以異哉卿䓁宜思此
語為鑒誡(此章喻貪為切故去彼存此舊本此章重出鑒戒篇今按)
(數矣魚鳥之喻尤其明白痛切令人讀之竦然愚按太宗訓臣下廉潔之為美貪利之為害者)
(志也可不戒哉誠足懲創人之逸)
貞觀政要卷第六
