浙江通志卷五十七
水利(六)
紹興府(山隂會稽二縣附郭)
府河在府東一里跨山會界河之在市其縱者自
江橋南至殖利門北至昌安水門其横者自都泗
門至西郭門中間支河甚多皆通舟楫萬歷紹興
府志府河為市民所侵漸淤隘嘉靖四年知府南
大吉疏闢之後知縣張鑑濬學河民亦便之山隂
縣志崇禎癸酉邑人御史金蘭相視淤淺白於有
司捐資倡諸紳士分董其役踰月而水道悉通舟
楫無阻
國朝康熙五十二年知府俞卿令民開濬深必三尺廣
必及兩岸始於各城門鱗次遞進以一里為程不
一月工竣五十四年又令盡撤城中水閣恐久而
漸弛乃琢石碑二一立於府儀門下一立於江橋
張神祠
山隂縣(城外河道)
西小江在縣西四十五里今為河萬歷紹興府志
明正統十二年詔從山隂人王信奏命蕭山山隂
兩縣起役濬之天順元年知府彭誼建白馬山閘
以遏三江口之潮閘東盡漲為田自是江水不通
於海
運河在府西一里自西興抵曹娥江亘二百餘里
歷三縣界逕府城中嘉泰會稽志晉司徒賀循臨
郡鑿此以溉田弘治紹興府志宋嘉定十四年郡
守汪綱開濬萬歷會稽縣志明嘉靖四年知府南
大吉濬之
新河在府城西北二里唐書地理志元和十年觀
察使孟簡開
鏡湖在府城南三里一名長湖又名大湖亦名鑑
湖沿湖開水門六十九所溉田萬頃跨山會兩縣
周三百五十八里總納兩縣三十六源之水通典
漢永和五年太守馬臻始築塘界湖為二溉田九
千餘頃紹興府志宋祥符後民漸盜為田二湖合
為一(南湖屬山隂境東湖屬會稽境)熙寧中廬州觀察推官江衍
被遣至越不能建議復湖乃立牌於水以牌内之
湖聽民入租為田至郡守王仲嶷又并牌外者盡
田之(占湖為田者二千四百餘頃)今則皆為起科之田湖盡廢
俗呼白塔洋為鏡湖長十五里蓋其一處耳
(謹按山隂諸湖見萬歷府志者一十五而廢者有十鏡湖之𩔖是也鏡湖開自漢以來為會稽一郡)
(水利攸關自唐迄宋日侵月削廢為田者屢矣曾鞏有鑑湖序王十朋有鑑湖三說徐次鐸有復湖)
(議及宋史河渠志會稽志皆欲復湖以為瀦水之區明里人張元忭云曾王徐三公之議非不鑿鑿)
(然昔之為湖特以瀦水蓋山會蕭三縣之水直瀉於海而無渟蓄故也今既設三江閘則鏡湖之瀦)
(水溉田直可稍緩古今異勢緩急異宜略載興廢之由以偹考證其曾王徐三公之文具蛓藝文志)
(中)
菱塘湖在縣西五十里嘉靖山隂縣志湖多菱葑
故名廣三千七百餘畝洪武中築隄建閘溉田一
萬八千餘畝近被侵佔為田水不甚蓄
官塘(跨山會兩縣在山隂者為南塘西自廣陵斗門東抵曹娥江百六十里即古鏡湖塘也束漢太)
(守馬臻築以瀦水水高於田田高於海各丈餘旱則泄湖之水以溉田潦則泄田之水以入海沿塘)
(置斗門堰閘以時啟閉有十一堰五閘今堰閘或通或塞或為橋往往為居民填佔明嘉靖十七年)
(知府湯紹恩改築水滸東西横亘百餘里遂為通衢)中塘(即運道塘自迎恩門起至蕭山)
(唐元和十年觀察使孟簡開宋嘉定十四年郡守汪綱增築之明弘治間知縣李良重修甃以石萬)
(國朝歷間主事孫如法捐資修築十餘里亦甃以石近康熙間邑庠生余國瑞同僧集忠捐資倡修遠)
(樂翰萬餘金閱八年而功成)界塘(在府城西五十里唐垂拱二年始築與蕭山縣分界)
古塘(在縣西南二十五里晉太守謝輶築)昌安塘(在昌安門外直抵三江海)
(口三十里明洪武二十年築)西小江塘(在府城西北三十里宋嘉定間太守趙彦)
(倓築)大江隄(在府城西南一百餘里)
(謹按山隂之堰大率皆在鏡湖今湖廢堰亦不存且具載徐次鐸復湖議中已見藝文此不錄)
麻溪壩(在縣西南一百二十里明成化間知府戴琥築於天樂鄉四十一都之地以捍外水之入)
(而山會蕭三縣水患始息萬歷十六年蕭山知縣劉會加石重建下開霪洞廣四尺每旱則引水以)
(國朝溉田後霪洞淤塞邑紳余煌廣大之姚啟聖修築康熙二十一年壩毁於潮福建總督)
(改洞為三各廣六尺後復圯五十六年知府俞卿重修)臨浦壩(在縣南三十里半屬)
(蕭山明宣德中築以斷西江之水正德以來商舟欲取便乃開壩建閘甚為害嘉靖十三年知縣王)
(聘塞之)
三江應宿閘(在三江所城西門外明嘉靖十六年知府湯紹恩建凡二十八洞亘堤百餘丈)
(蓄山會蕭三縣之水三縣共徵銀若干兩為啟閉費其上有張大帝祠後為湯侯生祠陶諧建三江)
(應宿閘記紹興屬邑有八惟山隂會稽蕭山之田最下霖雨浸霪則陸地成淵民甚苦之昔之賢守)
(置玉山扁拖二閘以泄其水水潦盛日又設策決捍海塘岸數道以疏其流其為水慮悉矣然二閘)
(之口石硤如亹水却行自瀦出浸數百里而田卒汙萊決岸則激湍漂駛決齧流移而田亦淪没其)
(功未全也嘉靖丙申屬篤齋湯公紹恩守兹土相厥地形直走三江江之滸山嘴突然下有石巉然)
(其西北山之址亦有石隠然起者公掘地取驗下及數尺餘果有石如甬道横亘數十丈公曰兩山)
(對峙石脈中聯則閘可基矣遂白其事於巡按御史周公汝員暨諸藩臬長貳僉如議公於是祭告)
(海神又書土方屬賦役規堰瀦授之吏而訪諸同寅孫君全周君表朱君侃陳君讓復命三邑尹方)
(廷璽牛斗暨丞尉等慮財用簡夫數屬工義民百餘十人量事期仞厚薄陳畚挶分任效勞命石工)
(伐石於山且授以方略牝牡相銜煮秫和灰固之其石激水則剡其首使不與水爭其下有檻其上)
(有梁中授障水之板板横側掩之石刻水平之凖使啟閉維時堤築以土其淖莫測先投以鐵繼用)
(箘簵發北山石投之兩旁甃石彌縫峭格周施隄厚且堅水不得復循故道其近閘罄折參伍之使)
(水循涯以行其財用出於田畝每畝科四釐許計三邑得貲六千餘兩其丁夫起於編氓更番事事)
(部序既定興工方始月夕向晦有神燈數十往來於隄若為指示區盡之狀既役工隄再潰決復有)
(豚魚百餘比次上浮衆疑且懼奔告於公適錢公煥在坐曰是易之中孚豚魚吉利涉大川之義也)
(閘其成矣乎衆心始定經始於丙申秋七月六易朔而告成洞凡二十有八以應天之經宿塘始於)
(丁酉春三月五易朔而告成以丈計長四百丈有竒廣四十丈有竒仍立廟以祀元冥計其費數千)
(餘兩有贏羨又於塘閘之内置小閘曰涇漊曰撞塘曰平水以節水流以&KR0640;旱乾云萬歷十二年)
(知府蕭良榦增石修之改其近岸旁四洞為常平閘用洩漲水又置沙田九十二畝草蕩一區徵其)
(租銀於府備異日修治張元忭重修三江應宿閘記前太守富順湯侯之閘三江也蓋舉三邑之水)
(而節宣之其為利甚大至今五十年無以苦潦告者水日夜震盪石漸泐水益走罅中且就圯民始)
(苦旱萬歷癸未蕭侯良幹以戶部郎來守越忭以閘告侯舉狀白兩臺報可遂以通判楊君莊董其)
(事而佐以縣丞鄭日輝千戸陶邦發銀千三百兩有竒始築堰以障水乃視舊甃所罅泐沃以錫令)
(固其内已又發巨石凹凸其兩巔凸以當上流令殺水怒凹以銜舊甃令水不得内攻石每方丈自)
(下而上以次裒之又竅石及其底悉為牝牡相鈎連令水不得外撼又覆石其上令平衍可馳蓋視)
(湯侯所建如車益輔如齒益脣倍壯且久總其費費於築堰者十之六於石若工者十之四凡與直)
(毫髮必躬吏不得有所侵三閱月而事成蕭良幹三江閘見行事宜一閘之啟閉以中田為凖定立)
(水則於三江平瀾處以金木水火土為則如水至金字脚各洞盡開至木字脚開十六洞至水字脚)
(開八洞夏至火字頭築冬至土字頭築閘夫照則啟閉不許稽延時刻仍建水則於府治東佑聖觀)
(并老則水牌上下相同以防欺蔽一閘務俱屬三江巡檢帶管遇水消長即驗則督令閘夫以期啟)
(閉一閘兩旁兩洞向雖設不開蓋二十四洞自足洩水近岸善壞故也今築為常平閘兩邊各二洞)
(以水當蓄處為凖水過則任其流庶有雨而水不漲一閘夫山隂八名會稽三名每名工食三兩遇)
(閏加銀二錢五分水洩後閉閘用土築塞每築一洞工食銀八錢凡放閘務到底不許留板凡築閘)
(務堅密不許滲漏違者扣其工食仍究治一漁戶往時率通同閘夫暗起閘板致洩水利及爭執洞)
(口致有磕損今定漁戶籍名在官止許於大閘裏河扳罾不許近閘口磕損及暗開作弊逮者漁戸)
(閘夫並治罪仍責令修理漁戶定有名籍每名輸銀一錢五分貯司以備整修蓋板之用一附閘沙)
(田一百二畝三分三釐九毫坐落山隂四十四都二啚才字號除撥十畝與湯祠僧種收食用外餘)
(俱與閘夫佃種每年納租二十五兩三錢七分五釐三毫於内納糧差八兩外淨銀一十七兩三錢)
(七分五釐三毫又草蕩一所每年納租五兩其銀二十二兩三錢七分五釐三毫徵收府庫另貯一)
(匣以備異日修閘之費積有多餘止供塘閘取用不許别支崇禎六年知府黃絅重修)
(國朝康熙二十一年福建總督姚啟聖重修姜希轍有記二十四年知府胡以渙置田三十畝以歲入修)
(補閘板鐵環後議改修不果而閘座至今無患)山西小閘(在郡城北五十里明萬歷)
(間知府蕭良榦既修三江閘復於山西設閘為三洞以殺上流水勢補三江之所不足)
(國朝康熙二十九年大水知府李鐸增立二洞共前五洞復置田二十九畝以資歲修後為怒潮所激毁)
(其西二洞五十三年知府俞卿遵舊制修葺三洞洞底曳巨石鞏護屹然如金城前後捐銀五百兩)
(五十四年六月告竣設閘夫四名以司啟閉山隂三名蕭山一名)玉山陡門閘
(在府城東北三十三里唐貞元元年觀察使皇甫政建明弘治間郡守曾䡵重修)
(國朝康熙六十一年知府俞卿重建高輝重建玉山陡門閘記玉山陡門閘跨南北中分為二左三洞右)
(四洞納山會蕭三縣之水以時啟閉而達於海自明太守湯公建應宿閘於三江而陡門之啟閉廢)
(舟楫通行呼曰老閘老閘為三江咽喉上控諸河下趨巨壑故址卑狹民船上下稍不戒輒觸壞歲)
(壬寅郡守俞公議令陞老閘左右各高三尺復去右四洞中一柱合為三以寬水道增葺其壞且缺)
(者俾可永久經始於六月下旬越六月而工竣)扁拖閘(在府城北三十里小江之北其)
(閘有二北閘三洞明成化十三年知府戴琥建南閘五洞正德六年知縣張煥建蔣誼建扁拖閘記)
(山隂會稽蕭山良田千萬頃一遇霪雨則溪水横流勢若建瓴浮梁戴君廷節以御史出守兹土深)
(恤民患以為小江決不可復開磧堰決不可再築故於山隂新竈柘林各置一閘以泄江南之水又)
(於扁拖甲篷各置一閘以泄江北之水復於蕭山之龕山山隂之新河各置一閘以泄湘湖及麻溪)
(之水而後水有所歸三縣之田可以望秋成矣)涇漊閘(在玉山閘北正德六年知縣張)
(煥建)撞塘閘(在玉山閘東明嘉靖十七年建)平水閘(在三江城西門)
(之南明嘉靖十七年建)茅山閘(在麻溪壩外三里先是天樂四都田截出壩外歲被)
(江潮淹没明成化間知府戴琥於茅山之西築閘二洞以節宣江潮久之閘圯水患如故崇禎十六)
(年邑紳劉宗周重建劉宗周築茅山閘記自麻溪築壩而溋湖數萬畝之田遂為甌脱天鄉諸山之)
(水既不得越壩以分其漲而小江之水復挾江潮循茅山以入溋湖汪然巨浸矣賢者憂之於茅山)
(之口建一水門山洪并發則啟以洩之潮汐驟沖則扄而拒之遇歲旱乾溪流枯竭則又節宣湖汐)
(以為數萬畝桔橰地又自茅山至鄭家嘴築大塘使江流不得横溢必逶迤曲折由閘以入而後茅)
(山一閘始屹然孤峙有砥柱之勢天鄉命脈懸於一絲此誠地方一大關鍵歲久傾圯塘水潰決天)
(鄉之無收數十年於兹矣余向者著天鄉水利議及茅山閘議惓惓於移壩改壩實足為三縣興永)
(利有志未逮歲癸未太史余公煌及各長吏走麻溪疏導水源因改修舊壩而廣其霪復顧茅山而)
(謂余曰天樂水利向者先生建三策今不能如其上姑用其中乎請先閘茅山潦則洩旱則灌使三)
(邑之民曉然知茅山之為利而不願麻溪之有壩然後漸開麻溪以興永利不亦可乎余應曰唯唯)
(於是令曰舊置水門二今改開其一皆以尋為度高視舊增四之一而以石甃其上半内外皆設霪)
(門中設板幹務在雄壯是閘也舊通舟楫諸商人惟取便利不顧節宣以致溋湖江海連為一壑今)
(增而高即遇狂潦不致闌入半甃以石使不容船增闢水門則消長迅速然後天鄕之水利興而民)
(無昏墊之苦矣)
(謹按越州古澤國也山會蕭三邑萬壑爭流會於三江設應宿閘以導之乃水利之最大者故詳錄)
(修建之由使後有所考其餘諸閘不過分洩水勢以佐三江之所不及其已廢者見於縣志兹不具)
(錄)
會稽縣(城外河道)
曹娥江在縣東南九十二里即錢塘江上流(詳見山川)
東小江在縣東南九十里亦名小舜江(詳見山川)
樊江在縣東四十里
上竈溪在府城東南二十里萬歷紹興府志嘉靖
初知府南大吉嘗濬之沿溪田甚獲其利(沈弘道濬上竈)
(溪記萬峯之瀑交注於上竈之川既瀉而為石堰又瀉而環禹穴其濱則皆稼穡之地沙塞岸地舟)
(楫莫通桔橰無功正德間耆民趙澄聞於上每輟不為嘉靖三載南侯浚城河浚運渠浚堰浚浦遂)
(㵸川二百餘里懼其將復堙塞乃立累年修理之規且勒石垂之經久焉)
官塘(自五雲門外東至曹娥亘九十二里餘詳山隂)
曹娥壩(在縣東南七十二里曹娥江舊有開又有斗門宋曾公亮宰邑時所置今斗門廢而為壩)
樹潭砩保砩(俱在二十一都)烏口砩長砩黃檀砩
范家砩大砩(俱在二十七都)上馮砩花巖砩袁
村砩官佩砩黃鶯砩王昂砩青衣潭砩
楊村砩安家嶺砩葉村砩花檀砩清水
砩(俱在二十八都)遂安砩清水砩石□砩(俱在二十九都)
葉家磹砩仙公石砩長潭砩若耶溪砩
木橋砩泉井潭砩長灘砩(俱在三十都)
(謹按會稽水利大半藉乎山隂小半藉於境内利在山隂者應宿玉山是也利在境内者海塘運河)
(是也海塘另為一門運河附見山隂不更錄)
蕭山縣
運河起自西興至錢清鎮宋史河渠志西興鎮通
江兩牐近為江沙壅塞舟楫不通乾道三年守臣
言募人自西興至大江疏沙河二十里并濬牐裏
運河十三里通便綱運民旅皆利復恐湖水不定
復有填淤且通江六堰綱運至多宜差注指揮一
人專以開撩西興沙河繋銜及發捍江兵士五十
名專充開撩沙浦不得雜役仍從本府起立營屋
居之嘉靖蕭山縣志嘉定間江綱知紹興府以蕭
山舊有運河西通錢塘東達台寧沙漲二十餘里
舟行苦膠乃開浚八十餘丈復創牐江口使江潮
不得入河水不得洩淤塗則盡甃以達城闉
湘湖在縣西二里周八十里溉田數千頃弘治紹
興府志宋楊龜山宰是邑以民苦旱乃經始為湖
南曰上湘北曰下湘嘉泰會稽志初崇化由化夏
孝昭明長興安養新義來蘇八鄉皆仰食湖利乾
道中知縣顧沖以許賢一鄉距湖水雖差邈亦可
溉及乃合舊約益以許賢為九鄉均其利刻石示
衆曰均水約束嘉靖蕭山縣志明永樂間奸民多
以近山地墾田起科以妨水利宣德中魏文靖公
驥白於有司盡革之著水利事述弘治初御史何
舜賓率耆民清理湖地被奸民搆䧟死十三年其
子庠生何競奏聞先後差法司覈實盡行改正正
德十五年湖民吳瓚等佔種湘湖田時巡撫許光
庭委副使丁沂勘議邑人都御史張嵿備言興廢
改正之由遂榜禁之
國朝康熙二十八年湖民孫凱臣等乘湘湖乾涸私自
築堤架橋南自柴嶺北至湖嶺約三里許捏僧人
萃弘以便商旅往來為稱邑令劉儼督令折毁勒
石永禁
西江塘(在縣西三十里横亘五十里塘外為富陽江受金衢嚴徽四府之水其丄源高勢若建瓴)
(蕭山在其下流賴此一帶之塘捍之明正德十四年鄉官錢玹發倉粟募民修築嘉靖三十八年塘)
(壞山會蕭大困邑人黃九皋以書上巡按傅鳳翔大興塘役山會二邑協力築之基闊七丈收頂三)
(丈高二丈有竒南起𫝊家山嘴北盡四都半爿山横亘二十餘里自是邑人始免水患崇禎十五年)
(國朝江水泛溢道府及山會二縣清勘塘缺督修段修順治十一年塘壞甚多知縣韓昌先集議分)
(築十七年修西江塘自大門臼上落埠至干家池止康熙四年大修江塘十三年項家缺圮周之冕)
(督建凡塘有缺狹處盡行修葺十五年义坍共計一百三十餘丈隨即建築二十年二十一年相繼)
(塘圮福建總督姚啟聖捐貲興工命弟姚鳳督役閱四月工成二十五年西江之張家堰坍毁一百)
(二十餘丈知縣劉儼捐貲修築山會二縣協力助修三十一年三縣各出費築備塘一帶五十五年)
(十一月知府俞卿自大門臼小門臼張家嘴朱前墩聞家堰共築塘四百二十六丈計銀三千五百)
(十四兩山會協助三分之一五十六年十二月工竣)湘湖塘(在縣西二里十七處皆設)
(塘長看守先是湫口洩水未經設閘明崇禎間邑人蔡三樂捐貲建閘又助修西北二塘)黃
竹塘(在縣西南三十五里横亘三里)
(國朝康熙九年邑令鄒勒修築易土以石)横塘(在縣西三里)柳塘(在縣西四里二)
(塘俱屬湘湖塘内)白露塘(在縣南二十里)荻涇塘周家湖
塘(俱在縣南二十里)横塘(在縣南五十里)蘆㢀河塘(在縣北七里貼)
(近海塘)
章家堰(在縣東三里)孫家堰(在縣東二十里)楊新堰(在縣東二十五)
(里)沈家堰衙前堰(俱在縣東三十里)石湫堰蔡
家堰季家堰(俱在縣東四十里)單家堰(在縣東南十五里)
邱家堰(在縣南二十五里明萬歷十四年邑令劉會修築)凑堰(在縣東一里)
大堰磧堰(在縣南三十里)王家堰(在縣西一里)股堰
(在縣西十里元至正間邑人楊伯遠築堰輒潰其妻王氏割股投江遂沙漲而堰成)大堰
(在縣西十里明萬歷十五年邑令劉會改建永興閘)汪家堰聞家堰
吳家堰方家堰周老堰(以上六堰俱沿西江塘)塘子
堰(在縣西十五里)石巖堰(在縣南十五里)秦家堰河墅堰
陳家堰(俱在縣南)
錢清壩(在縣東四十里廢)倪家壩義橋壩新壩(俱在縣南)
(二十五里)盛文壩(即東壩俗名新壩在縣東五里明萬歷四十四年令陳如松於霪頭)
(閘横築一壩以防潮患開雙河堘通運河以便舟楫)
新河閘(在縣東三里)澇湖閘(在縣東十里)麻車閘(在縣東二十里)
許家閘(在縣東三十五里)徐家閘(在縣東南十二里元邑人韯成之建)
(明景泰間縣丞王瑾重修今改橋)螺山閘(在縣東南二十里明天順間知縣梁昉重)
(建以禦小江之水)林家閘(在縣西四百步兩岸多為居民填廣舟不能通明弘治十)
(四年屯田僉事張鸞開浚萬歷十一年邑紳張試重建橋稍廣之)村口閘(在縣西五)
(里)資福閘(在縣西八里)永興閘(在縣西十里俗名龍口閘閘故大堰)
(明萬歴十五年令劉會因石塘工畢以羨銀改堰為閘二以洩諸鄉水澇)吳家閘(在縣)
(南四十里)霪頭閘(在縣北十五里)長山閘(在縣東北十里明成化間知府)
(戴琥建)龕山閘(在縣東北三十里成化問知府戴琥建吳寬建龕山閘記紹興地介)
(於江海之間潮至則海沙漸壅而水不可通故霪雨則江流暴漲而田皆湮没嘗攷郡志有漁浦有)
(磧堰足以障之入海水利莫大於是自堰之廢農人始以為病浮梁戴侯由御史出知紹興二年既)
(相山隂境内置五閘以洩江南北之水他日行蕭山縣令陳瑶以苦水告遂指龕山斷處置閘閘之)
(制為門二中施横木旁立石柱上架石梁起於成化十一年之四月告成於是年之十二月)
黃公閘(在縣南六十里邑人俞种捐貲置閘民受其利又闕家閘謝薦閘俱俞种建)
鳳堰閘(在縣東四百步明弘治七年邑人任邦瑞重修高潤重建鳳堰閘記蕭山襟花溪磧)
(堰西帶錢塘北濱大海霪雨浹旬遂致泛溢高亢彌月即為赤地民多病之宋楊龜山先生來宰因)
(鑿湘湖為瀦蓄之所其溝潢運河皆為堰閘而因時啟閉焉鳳堰閘其一也是堰傾圯田禾湮没邑)
(士任邦瑞出私幣白於縣以甃治之令助以夫力厥功告成)牆裏童閘
(國朝順治十年建)
諸暨縣
縣湖在城内又名學湖紹興府志宋淳熙中知縣
何喬重浚置二閘嘉靖中知縣徐履祥復浚於西
築一堤
浣江在縣南門外經野規略吞婺剡萬溪之水繞
城北流
東江在縣東
下西江從縣南浣江分流七十餘里與東江合弘
治紹興府志元天歷間州同知阿爾斯蘭迪延開浚
俗稱新江
黃白川在縣南十里許劉光復會義橋記上受寳
婺萬山之水而通浣江
泌湖在縣北五十里萬歷紹興府志舊以蓄水不
田故不陞科後沿湖居民漸據為田
白塔湖在東江下六十里通瀝山湖
瀝山湖在縣北六十里紫巖鄉
朱公湖在下西江三十五里
高湖在下東江二十里
大侣湖在縣東五里
七十二湖其名不一並湖之田皆稱湖田
家公堤(在長官橋邊宋縣令家坤翁築)
湖塘(在縣東二里唐天寳中令郭密之築溉田二十餘頃)
楊柳堰(在二十五都黃瑩建)吕浦堰(在孝義溪)巖頭堰孫村
堰(俱在開化溪)街亭堰王村堰(在洪浦江)鴨子堰(在義)
(烏溪)牿牛堰石砩堰洄村堰永昌上堰(在楓)
(溪)永昌下堰鐵石堰丁家堰宣村堰
黃甽堰(俱在楓溪)仕堂堰(在二十七都横家山下黃畿廷立)魚籠
堰石壁堰黃沙堰(俱在千溪)石蟹堰王堰
石井堰祝橋堰跨湖堰(俱在五洩溪)蔣家堰(在真)
(如庵前)便堰(在概浦溪)考溪堰張家堰(在雙溪)
萬定埂七家埂上塘郎埂下塘郎埂廟後
埂官塘埂前山埂包家埂廟前埂丁
家埂麻園埂大園埂黃家井埂金村埂
霪口沙塘埂杜家埂中湖水埂下湖
水埂吳郎莊埂墳塔埂霍家埂橋頭湖
埂(以上皆上江東岸)柘湖埂前湖埂白塘湖埂
宣家湖埂上莊湖埂下莊湖埂安家湖埂
兹橋湖埂五湖埂苧蘿下首埂道士湖
埂(以上皆上江西岸)二十七都小港門前埂祖宅門
前埂關全湖埂上洋湖埂下洋湖埂趙
郎湖埂毛村湖埂蔣村埂(以上皆雙江河岸)婁家
埂陳村埂翁家荷花埂張村埂孫家横
埂大樟樹埂大路埂丁橋埂廟前碑亭
半爿埂上網廟陶家埂(以上街亭河岸)水磨堰埂
黃蘭畈埂石井畈埂卸湖埂西景湖埂
留仁荒湖埂徐家湖埂(以上山後河東岸)牌畈芝麻
埂金家湖埂沙塔湖埂黃家湖埂新湖
埂楊家湖埂馬塔湖埂月塘湖埂朱俞
二湖埂合家湖埂(以上山後河西岸)霪口塘埂黃
家墩埂高湖埂湯家湖埂巉頭湖埂章
家趙家湖埂落星湖埂夀文四十八新湖埂
上竹月湖埂下竹月湖埂木陳湖埂吳
墅湖埂婁家湖埂新大圩埂山後湖埂
孤山湖埂下東埂石米横埂草湖埂新
湖埂金竹唐湖埂馬塘湖埂白塔湖埂
西安鄉埂紫巖鄉埂華家巖埂歴山湖埂
蔣湖忽覩湖埂横山湖埂吳湖埂上金
湖埂下金湖埂新塘裏埂新湖埂吳家
櫃埂下湖埂(以上東江東岸)廟嘴埂北園埂源
滙埂和尚灘埂張家新湖埂戚家湖埂
夀家滙湖埂東横塘湖埂朱家湖埂東黃
家湖埂東京塘湖埂泥湖埂東大兆湖埂
霰漁湖埂西施湖埂魯家湖埂(以上東江西岸)
沙埭埂余村埂大侣湖周村埂楮木湖埂
西横塘湖埂西朱家湖埂西上黃家湖埂
西下黃家湖埂西京塘湖埂何家湖埂
西大兆湖埂黃潭湖埂(以上西江東岸)北莊畈埂
張家畈埂邵家湖埂酈家小湖埂東大湖
埂道士湖埂新亭湖埂黃官人湖埂廟
前湖埂陳家湖埂上蒼湖埂下蒼湖埂
象湖埂黃湖埂郭家湖埂和尚湖埂秀
才湖埂潭湖埂車湖埂張麻湖埂朱公
湖埂上浦埂貫莊湖埂橋裏湖埂連塘
湖埂江西湖埂浦球湖埂湄池湖埂南
湖埂下坂湖埂楓山湖埂神堂湖埂(以上西江)
(西岸經野規略諸暨上山來水下流萬派水由磧&KR3998;一處甚窄兼潮水灌突易於泛漲倘不力救未)
(有不潰敗者救埂之法埂内須多釘牛眠樁埂外護以竹簟草薦低處遇水則閘以門板有漏洞缺)
(口則下草皮或用舊袋或鹽蒲包盛泥塞其口洞方可止水埂倒多在夜間故水發時當令圩長率)
(田戶終夜巡視防救始可無虞)
南門閘(在南門外)縣湖閘馬湖閘茆渚埠閘洋
湖閘關全湖閘黃公閘南湖斗門閘了
山上閘了山下閘五浦閘(在大侣湖以下五閘皆明萬歷間縣)
(令劉光復建)廟嘴埂閘白塔湖埂閘朱公湖埂
閘高湖埂閘
餘姚縣
餘姚江在縣南十步許又名舜江於越新編濱江
田皆賴以灌溉若澇則諸鄉之水咸放而直入於
江
東横河在縣東北二十五里萬歷紹興府志明嘉
靖十五年縣丞金韶浚深之
燭溪湖在縣東北十八里嘉泰會稽志俗號淡水
海周一百五十里深二丈溉田千餘頃東西各有
石閘其西閘易為土門旋廢宋慶元五年知縣施
宿始復其舊更鑿山闢令廣每放湖水勢不柅人
皆便之萬歷紹興府志明成化十三年於湖中築
塘分湖為兩自梅墺湖航渡西山以東俱屬上原
塘以西屬下原嘉靖十四年重修
新海湖在縣西北四十五里弘治紹興府志洪武
二十二年築臨山衛城塞汝仇湖為教場至二十
七年耆民黃原敬上言從湖北濱海地築塘瀦水
為湖以溉田
汝仇湖在縣西北四十里紹興府志南距山又距
喻格堰孟家塘北距海堤周九百七十一頃最為
大今為民佃不能半矣
(謹按餘姚陂湖三十一所俱蓄水灌田今或存或廢詳見山川兹不複載)
大江口壩(在縣西南三十五里雲樓鄉)
運河新閘(在雲樓鄉一都萬歷丙申里人陳有年周思宸請於守道吳獻台立)李家
閘(在通德鄉三都廢)周家埠閘(在通德鄉三都)石堰閘南
湫閘東横河閘(俱在龍泉一都)匡堰閘水霪閘(俱在)
(梅川鄉二都廢)白石堰閘(在上林鄉一都)雙河閘洋浦閘
(俱在上林鄉二都唐景龍元年創二閘於漾塘南曰雙河北曰洋浦宋乾道慶元間皆修治之明永)
(樂初復為石閘今廢)礶山閘(在燭溪鄕三都)白元閘(在梅川鄕二都徐岳)
(徐靈捐資倡建民咸賴之)
菁江斗門(在燭溪鄕)廟山斗門(在梅川鄉)諸郎斗門孫
家斗門(俱在治山鄉)黃莊斗門(在鳳亭鄕)眉山斗門(在雲)
(柯鄉)横河斗門(在雲樓鄕)孫家斗門焦家斗門
孟家斗門(俱在上林鄉)仁風斗門(在孝義溪)沙河斗門
(在龍泉鄉)
上虞縣
運河在縣治前通衢之南東接通明堰西距梁湖
壩綿亘三十里宋史河渠志紹興初高宗次越以
上虞縣梁湖堰東運河淺澀令發六千五百餘工
委本縣令佐監督濬治萬歷紹興府志舊有則水
牌二一在九獅橋側一在姜家橋南今皆湮沒城
内河向為居民所侵明嘉靖三年知縣楊紹芳歸
河南侵地為牽路約廣六尺自通明門抵晝錦門
自後往來舟皆由城内頗稱便十四年知縣張光
祖復歸河北地自通濟橋至水館亭約長五十丈
廣八尺連南者共二丈九尺
新河在縣東北十里萬歷紹興府志明永樂九年
鄞人郟度以通明江七里灘阻塞不便上言將縣
後舊溝開濬名後新河置西黃浦橋直抵鄭監山
堰復舊通明壩又開十八里河直抵江口壩官民
船皆由之路雖不甚便然免候潮之難嘉靖三年
知縣楊紹芳拆西黃浦橋作凳橋舟復由城中行
而黃浦橋東至十八里河則仍郟度迹不改
西溪湖在縣西南二里湖周七里上虞縣志宋令
戴延興為堤七里以障之又名七里湖可溉田二
千餘頃後漸廢元至正間縣尹林希元有復湖議
明仍元舊陞税為田者久之萬歷間縣令朱維藩
修濬諸港湖得稍復猶未能還其故址也
夏蓋湖在縣西北四十里北枕大海周一百五里
萬歷紹興府志湖有三十六溝引灌五鄉十三萬
畝兼有菱芡芙蕖魚蝦之利俗謂日産黃金方寸
宋熙寧中縣尉張漸廢為田元祐四年吏部郎中
章楶奏復之政和中又廢為田建炎四年傅崧卿
守郡餘姚陳槖上書陳利便(陳索上傅崧卿論夏蓋湖書上虞餘姚所)
(管陂湖三十餘所而夏蓋湖最大周回一百五里自來蔭注上虞縣新興等五鄉及餘姚縣蘭風鄉)
(此六鄕皆瀕海土平而水易洩田以畝計無慮數十萬惟藉一湖灌溉之利今既涸之為田若雨不)
(時降則拱手以視禾稼之焦枯耳其他諸湖所灌注皆不下數百頃在餘姚若汝仇牟山燭溪上林)
(餘支千金漁浦黃山樂安等湖所灌田動以數百頃值利人戶倚以為命而乃盡奪之一遇旱暵非)
(惟赤子饑餓僵踣道路而計司常賦虧失尤多雖盡得湖田租課十不滿其三四又況每遇旱歲湖)
(田亦隨例申訴官中檢放與民田等昨見上虞丞言曾蒙上司差委相度湖田利害因點對靖康元)
(年建炎元年湖田租課除檢放外兩年共納五千四百餘石而民田緣失陂湖之利無處不旱兩年)
(計檢放秋米二萬二千五百餘石只上虞一縣如此以此論之其得失豈不較然民間所損又可見)
(矣但當時以湖田租課歸御前與省計自分兩家雖得湖田百斛而常賦虧萬斛嬖佞之臣猶將曰)
(此百斛者御前所得也不剏湖田何以有此省計虧羨我何知哉今湖田租課既充經費則漕臺郡)
(守固當計其得失之多寡而辨其利害夫公上之於民一體也有損於公有益於民猶當為之況公)
(私俱受其害可不思所以革之耶槖見建炎二年春邑民常訴湖田之害於撫諭使者使者下其狀)
(於州縣上虞令陳休錫遂悉罷境内之湖田翟帥以未得朝廷指揮數窘之陳不為變是歲越境大)
(旱如諸暨新嵊赤地數百里農夫無事於銍艾獨上虞大熟餘姚次之其冬新嵊之民糴於上虞餘)
(姚者屬路不絶向使陳令行之不果則邑民救死不暇況他境乎夫以一縣令尚能為之槖之所望)
(於左右宜何如)嘉泰會稽志紹興二年上虞縣令趙不摇
言湖為田不便吏部尚書李光奏一方利害無甚
於湖自政和以來以湖為田者乞復為湖萬歷紹
興府志嘉熙元年或獻於福王府民張康等爭之
得免元元貞間傍湖之民輒於高處填為田至數
十畝至正十二年縣尹林希元定墾田數餘悉為
湖十六年或乘間竊種尹李睿復之十八年或獻
於長鎗軍縣尹韓諫言於督軍郎中劉仁本已之
其水灌上虞之新興等五鄉之田而陳倉堰閘之
水則灌餘姚之蘭風一都四五七九十保之田後
上虞不肯與餘姚同利明洪武六年知府唐鐸悉
復古規令教授王儼作記志其本末
(謹按上虞陂湖甚多惟夏蓋則為湖甚廣為利甚大為一邑水利之最餘雖資以蔭田其名已見山)
(川兹不複載)
孔堰奚家堰(俱在二都)石堰驛亭堰小越堰
河清溝堰蔣家堰皂角堰俞植堰兩貫
珠堰五乂堰(俱在三都)横山堰施家堰楊湖
堰夾堰徐林堰徐少堰杜兼堰柯山
堰(俱在四都)徐滸堰王婆堰丁家堰陳倉堰
李監堰中堰西䃮堰(俱在五都)思湖堰(在六都)
花公堰梅林堰竇堰(俱在七都)黃家堰(在八都)
茭葑堰(在九都)炭堰柯莊堰新建堰百
官堰(舊名龍山堰)穰草堰(俱在十都)
中壩(又名新通明壩在縣東十里鄭監山下宋時在急遞舖側名通明北堰明洪武初鄞人郟度建)
(言開浚移鄭監山下嘉靖間有奸民私置幽窪洩水知縣楊紹芳鳩工堅築焉)通明壩
(在縣東三里二都宋嘉泰元年置)梁湖壩(在十都曹娥江東岸風濤衝激遷徙不常)
(元至元庚辰遷曹娥驛西邑簿馬合麻重建明洪武初設官掌之嘉靖間江潮西徙漲沙約七里縣)
(令鄭芸浚為河移壩江邊以通舟楫)蒿壩(在十一都近蒿山)横涇壩(一在)
(南門外明萬歴五年縣丞濮陽傅重修甃以石此附郭水利之最要者也二十五年縣令胡思伸剏)
(為斗門時其蓄洩一在東門外新安閘南胡思伸造閘仍增拓其址)屈家壩(在十都)
池湖壩(在十四都)
張家閘(在一都)孔家閘(在一都)西陡門閘石堰閘
小越閘(俱在三都)横山閘(在四都)夏蓋山閘陳
倉堰閘(俱在五都明洪武二年置)穰草堰閘洪山湖閘
陡門閘孔涇閘(俱在十都即孔堰牐元至正庚子改堰為之)嵩陡
門閘小陡門閘(俱在十一都與會稽接壤)龍山陡門閘(在十)
(四都閘坐江口截定流水灌田一千餘畝閘廢民甚苦旱明萬歴三十三年縣令徐待聘建)
虞家港閘湖頭閘龍舌閘鄭家閘(俱在二十一都)
(上二閘俱朱維藩建)清水閘(在二十二都宋嘉泰元年尉錢績修建孫應時復清水閘)
(記上虞運渠貫邑而西二十五里屬於曹江其堰曰梁湖地勢高邑東十二里屬於姚江其堰曰通)
(明地勢下水容於兩堤間高於田丈餘而夾堤皆深浦故渠數決為患不小嘉泰之元吳越錢君績)
(為尉詢其故或曰上管有釃水之道曰清水閘渠漲則北洩之於浦今廢數十年而故址則存錢君)
(行視信然乃上創石橋下甃斗門啟閉以時一追舊規又繕治近堤廣五十丈袤二千尺土石堅密)
(渠得不決修後圯府史王永之)孟宅閘(在縣東二十二都宋嘉泰初縣尉錢績修)
(後圯府史王永以舊閘小窄不足防水就故址更加深廣)四水閘(在縣東南二十二都)
(宋縣令袁君儒建)清河坊閘(在二十二都)永濟閘(在二十三都)
新安閘(在縣東五里包村港明萬歷二十四年縣令胡思伸建凡三洞每洞闊一丈餘)
(兩岸皆甃以石置田以資修理定閘夫六名以司啟閉胡思伸新安閘記萬歷丙申子出令於虞考)
(虞疆西截姚江舊滙為沙湖導自運河中通皂李成巨浸可一舍而抵縣治治南水發源自百雲巽)
(溪澌流灌於城内分流而為玉溪郊外舊有横壩閘以障其流而迴波轉注焉久皆湮没無存矣運)
(河而東則由治直達通明去治東半里向南有孟宅閘閘下之水盤旋至包村港實巽水所滙處為)
(江潮之咽喉水口之關鎖而地勢高仰苦瀉直走姚江寧惟一方旱澇是虞實四境風氣攸關則莫)
(如閘包村是急余乃次第經營既為修築沙湖蓄一邑之水源又為更新横壩濬玉溪之壅閼而尤)
(注意於包村僉謂兹水之灌田者畝可萬計不閘時苦旱不登閘則歲可倍收化瘠為腴今第量其)
(承灌之淺深為輸錢之多寡分為三則則無踰二錢於是卜日興工任事者協心悉力殆無遺計而)
(閘事始竣自閘事竣與前二閘鼎峙而後虞之水利可謂大備已閘名新安余新安産也民識不忘)
(倘亦鄭渠蘇隄之比乎)柯家閘(在鎮都又名長壩)韓家閘(在鎮都明)
(洪武七年置宋濂建柯家韓家二閘記上虞有湖名夏蓋渠之下流建二石閘湖並於海鹵水或乘)
(潮而入舊嘗造堤捍其衝至是暴潰洪武辛亥冬臨淮唐侯鐸出守會稽上虞侯視決堤與民共約)
(度田次會粟因口以賦庸鑿石為堤自蓮花池至纂風合萬有三千尺始與故堤屬堤幸成會侯召)
(入為卿太常遂命僚屬集事其柯家閘廣二十有四尺深如廣之數而嬴其一其韓家閘廣減前閘)
(之半深比廣倍之始事於甲寅七月訖於十有二月)
嵊縣
新河在縣東北三里萬歷紹興府志往昔剡溪由
西而北環城出艇湖及後水漲溪南徙不由故道
古溪遺址尚存明隆慶六年知縣朱一栢自東門
外引河流迤北入古溪兩岸築以石堤邑人立石
題曰朱公河萬&KR1318;四年夏知縣譚禮議濬署縣教
諭王天和縣丞林濟卿主簿鄭輅協力治之嵊縣
志萬歷七年提學副使喬因阜檄縣重濬今復淤
何家塘(在縣東十里崇信鄉七都)任帡塘(在縣東二十五里八九十都)嬭
烏塘(在縣東四十里十四都)西山塘(在縣東五十里十五都)清隠
塘(在縣東七十里十六都)愛湖塘(在縣南七里一都)黃塘(在縣南八)
(里二都)洌潔塘(在縣南二十里五十三都)麗湖塘古跡坑
(俱在縣西南十五里五十一都)道塘貴家堰(俱在縣西二十五里四十六都)
新塘東湖塘西湖塘(俱在縣西三十里四十八都)官
塘(在縣西四十里三十六都)普惠塘(在縣西五十里四十二都)蘆塘(在縣)
(西五十里三十七都)沃塘(在縣西五十里二十都)廣利塘(在縣西北二十)
(里界十九二十都二十五都)漢塘(在縣西北二十里二十五都)俞家塘
(國朝在縣北十九里二十都久圮民享其利康熙間縣丞胡玒修濬諸塘)
陳塘砩(在二都)桃花砩吳家砩(俱在三都萬歷三年修築今塞)
大巖砩(在五都)守山砩臨安砩縱枝砩前
花砩(即東郭砩今圯)桃花砩(俱在六都)黃濟渠砩賴石
砩黃澤砩巖頭砩大淺砩(俱在八九十都)許宅
砩任泉砩(俱在十三都)梅林砩(在十五都)于浦砩
曹娥砩(俱在二十二都)油草砩道士砩(俱在二十三都)秋
頭砩黃城砩澄溏砩(俱在二十六都)相家砩黃
巖砩黃石官砩青水砩(俱在二十八都)油草砩(在二)
(國朝十九都明崇禎間湮廢康熙間縣丞胡玒督濬)胡洋砩(在二十九都)下黃
坂砩樣頭砩秋綠砩(俱在三十一都)城後砩黃
家塘砩(俱在三十二都)下齊砩(在三十三都)苦竹大砩(在三)
(十四都)苦竹砩(在三十五都)鐺黃砩(在三十六都)新石
砩石□砩(俱在三十七都)八畝砩白肚砩横溪
砩(俱在三十八都)古砩(在三十九都)沿巖砩(在四十都)前田
砩石古砩苦竹砩(俱在四十一都)通渠砩胡家
砩菖蒲砩(俱在四十二都)泉砩沈郎砩史鐡砩
(俱在四十三都)皂角砩新橋砩(俱在四十四都)宋家砩(在四)
(十五都)康郎砩(在四十六都)俞家砩卑溪砩新
石砩(俱在四十七都)碑石砩戚家砩(俱在四十九都)浩江
大砩石鼓砩(俱在五十都明崇禎間鄉民李嘉夀倡築)
(國朝康熙間典史毛鼎鉉督濬)陳村砩(在五十一都)深林砩潭遏
砩胡塍砩(俱在五十三都)源通砩益通砩(俱在五十四都)
(明萬歷間為洪水衝坍邑人趙明峯修治之)陳大砩(五十五都)
新昌縣
東溪在縣東一里其正派從北流過縣後西北流
為三溪出嵊縣為剡溪嘉泰會稽志其源東南來
自天台石橋瀑布水支派入縣南流西溉田一萬
二千畝
東堤(綿亘三里以捍溪潦宋知縣林安宅所築寶&KR1318;間知縣趙時佺咸淳間知縣吳均佐重修歷二)
(百年又圯明成化十二年知縣李楫修築弘治間知縣唐䕫築大堤邑紳尚書何鑑時為御史實持)
(其議未幾復壞於水知縣楊琛累石重修增築子堤高廣視昔三倍李傑文重修東堤記縣治東南)
(接天姥諸大山溪澗衆水奔注百餘里滙為東溪環於縣東而北折為剡溪一遇霖雨山水暴至則)
(東溪泛溢洶湧勢不可禦宋紹興間水決覆船山壞民田衝縣治時閩人林安宅知縣事築大堤捍)
(之起自小東門逾北門而止又築子堤於外以殺水勢正統間水決虎隊嶺成化丁酉為患彌甚弘)
(治癸丑縣令唐夔築大堤起自龍山接於舊堤計一百六十餘文丙辰夏水潰所築數十文縣令楊)
(君琛累石塞之增築子堤其長視大堤三分之二廣三分之一弘治十三年記嘉靖間水復決推)
(官陳讓知縣吳希孟董役因舊址增築知縣萬鵬成之隆慶間知縣蕭敏道捐金募工修築)
後溪堤(在縣西十里明萬歷間知縣田琯令典史朱琳督工修築以捍水患)
孝行砩(在縣南一里宋知縣林安宅所開長十餘里溉田一萬三千畝民賴其利後知縣凃相宋)
(賢相繼修理之後因水利不均民莫肯修明萬&KR1318;三年歲旱知縣田琯視之得其故乃諭民協力修)
(濬五年復募民增修沿砩加土堅築甃以石板於大佛橋洩水之處設巨石以防旱澇立均水牌以)
(均灌溉)醴泉砩青山砩鼓泉砩(俱在四都)青泉
砩(在五都)谷陳砩(在五六都)梅渚砩(在七都)下意砩
龜巖砩左於砩(俱在八九都)左過砩穿巖砩
(俱在十都)津溪砩染口砩大用砩磕山砩(俱在)
(十二都)練使砩(在十三都)長照砩□嵔砩(俱在二十都)
竒巖砩(在二十四都)中溪砩三坑砩(俱在二十七都)新
澤砩(在二十九都)丹坑砩香林砩小溪砩(俱在三十)
(三都)支淺砩螺螄砩馬郎砩茹葫砩(俱在三十)
(八九都)
(謹按新昌在萬山中地勢欹仄故鮮陂湖溝澮止溪流三派引以溉田其利害所關則惟在東堤與)
(諸砩而已)
浙江通志卷五十七
