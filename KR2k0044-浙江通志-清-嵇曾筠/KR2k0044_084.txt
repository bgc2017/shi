浙江通志卷八十五
鹽法(下)
浙鹽官制
兩浙巡鹽御史一員(詳見職官)
兩浙鹽驛水利副使道一員(詳見職官)
寧紹温台分司運副一員(以下俱詳見職官)
嘉松分司運判一員
經歷一員
將盈庫大使一員
批驗所大使四員
鹽場大使二十五員
行鹽地方
國朝鹽筴之行自兩淮外無廣於浙者東迤海北距揚
子江西盡歙信之域南暨甌閩之交所食者皆浙
鹽也其界三面鄰淮鹽而一面與閩之鹽接故以
省計之曰浙江曰江南曰江西以郡計之十有七
其隸浙江者十一曰杭州曰嘉興曰湖州曰寧波
曰紹興曰台州曰金華曰衢州曰嚴州曰温州曰
處州隸江南者五曰蘇州曰松江曰常州曰鎮江
曰徽州隸江西者一曰廣信以州計之曰太倉曰
廣德並隸江南
批驗所
本朝置松江寧紹温台嘉興四分司督鹽課今併歸二
分司管轄杭寧紹温台分司管杭紹二所嘉松分
司管嘉松二所
一杭州批驗所(在郡城東北艮山門之内瀕東運河新橋南掣廳西向凡商鹽到所由艮)
(山門入泊太平橋候巡鹽御史按掣掣畢放行泊德勝猪圈二壩候程開運運鹽河有二道浙東鹽)
(過壩進武林門由中河出鳳山門過江壩經富陽關桐廬關嚴州關盤驗浙西鹽過壩由官河出北)
(新關至蘇湖二府盤驗)
一嘉興批驗所(在嘉興府春波門外五里掣廳北向前為運河三面有橋北為虹涇橋有)
(柵巡鹽御史按掣時商鹽泊運河橋下封柵候掣畢船鹽俱出虹涇橋堆貯新創鹽倉内四縣票引)
(分别另貯候商領程開運經蘇湖二府盤驗)
一紹興批驗所(在府治西北六十里蕭山縣之東南隅北瀕運河各場配鹽俱從錢清江)
(逹官河或經長山閘抵所候掣掣畢運至新壩義橋堆貯江岸俟領程開運又令於發運處所挨戶)
(編立保甲候商領程開運經富陽等三關盤驗)
一松江批驗所(在府城西南二里南瀕運鹽河商鹽運掣自黃浦入東汊港至所下巡鹽)
(御史臨掣時於小斜涇大張涇橋椊潼橋下俱釘木柵以絶飛渡俟掣畢開放掣過鹽船向皆停泊)
(尤塾散漫難稽康熙六十年詳定於沈埭地方建柵嘉松分司差役巡守并令所官不時稽察候商)
(領程開運)
場竈
杭寧紹温台分司所屬場分
仁和場(仁和錢塘二縣地方煎仁和茶槽倉錢塘倉共五團竈八十三座)
本場額設仁和錢塘二倉向係分縣徵輸分産承辦
中有課蕩稅蕩之不同課蕩者煎鹽辦課之蕩徵
丁而不徵稅稅蕩者其地潮水不上無由刮煎故
祗種花豆徵稅而不徵丁仁和倉竈丁皆給課蕩
樵煎雍正三年奉文丁歸地徵所有丁課攤歸課
蕩按畝均輸其餘蕩地仍照則納稅不加丁課錢
塘倉逼處江濱頻遭坍沒之患惟浮山一帶有地
而非刮煎之土故竈丁不諳煎燒凡課蕩稅蕩皆
種花豆今丁歸地徵故丁課亦同仁和均攤但課
蕩已經坍沒四千四百餘畝因將丁課槩攤課稅
兩蕩之上而各則稅蕩又復坍沒二千五百六十
五畝零缺稅不便虚懸今併同丁課均攤各則現
飭仁和場大使清丈陞出抵除
本場原額課蕩共七萬四千一百八十一畝九分八
釐七毫一絲五忽
本場上中下各則稅地沙蕩共五萬一千五百六十
二畝一分九釐八毫六絲三忽七微七纖四沙五
塵八渺三漠
本場子沙八千四百七十九弓向給竈戶樵煎例不
起稅今撥駐防旗丁牧放馬疋與許村場分年輪
值
本場官塘牛路水浦九十八畝六分三釐二毫六絲
四忽八微係給竈戶車運柴滷亦不徵稅起科
雍正六年仁和場地蕩被海潮衝塌缺課銀一千
七兩六錢一釐一毫零題准自雍正七年起停其
徵收又雍正九年仁和場竈地被潮衝坍一萬二
千三百三十畝除將丈陞加則等稅抵補外實坍
缺課銀五百六兩五錢零題准自雍正十年為始
停其徵收查有各場新漲之地丈陞撥補
許村場(海寧縣地方竈東倉九西倉座共十六團煎一百十五)
本場原額東西横闊課蕩共一萬三千八百八十九
丈三尺六寸二分九釐三毫内分叚丈實草蕩三
萬三千四十二畝八釐八毫五絲又沙垜四千五
百七十八丈三尺五寸九分五釐九毫坍後復漲
故址已失丈見實地九萬三千七百二十畝七分
一釐七毫三絲一忽
本場各則稅蕩稅地共七千七百一畝七分七釐五
毫九絲
雍正十一年七月題准許村場蕩地前被潮坍九
萬八千一百八十六畝三分七釐零共缺課稅銀
一千六百八十六兩六錢九分六釐零於雍正七
年題准自雍正六年為始停其追徵續經清查鮑郎
西興錢清等場新陞銀兩撥抵今該場西倉地蕩
二千七百一十七畝一分二釐零上年四月間復
遭潮患坍海無存額徵課銀一百二十八兩四錢
七分二釐零自雍正十年為始停其催徵俟各場
續報新陞銀兩另行撥抵
(謹按以上仁和許村二場向因附近省城舊隸運司所屬不隸分司雍正七年題改俱歸寧紹分司)
(管轄仍隸鹽道統屬)
西興場(蕭山縣地方裁併錢清場不設煎竈)
本場課蕩七千六百六十九畝三分
本場上中下各則稅蕩六萬七千三百一十二畝一
分九釐九毫九絲四忽
錢清場(山隂蕭山二縣地方座共八團煎竈五十二)
本場辦課灘場七千五百三十二弓六寸
本場上中下各則稅蕩二萬一千七百四十畝八釐
六毫八絲六忽
三江場(山隂縣地方十共八團煎竈二百五一座)
本場辦課灘場一萬六千四百六十六弓又課蕩一
萬七千一百六十七畝八分四釐
本場上中下各則稅蕩一萬二千九百六畝七釐七
毫四絲八忽一微
曹娥場(會稽上虞二縣地方座共七團煎竈六十五)
本場辦課灘蕩一萬八千九百七十八弓
本場上中下各則稅蕩二萬八千五百五十二畝二
分七釐七毫四絲六忽
石堰場(餘姚縣地方八共五團煎竈二十座)
本場上中下各則課蕩七萬七千九百三十七畝三
分五釐二毫六絲七忽
本場上中下各則税蕩一十一萬七千六百七十八畆二
分五釐二毫七絲三忽
鳴鶴場(慈谿餘姚二縣地方共六團煎竈四十座)
本場課蕩二萬六千一百二十三畆一分一釐六毫四絲
本場税蕩二萬五百二十九畆三分三釐五毫二絲八忽
清泉場(鎮海鄞縣二縣地方七共十五團煎竈二百五十座)
本場舊給灘場二萬二千二百四十六弓皆堅硬荒
砂久為廢壤不行攤課其丁銀攤於刮土淋煎之
海灘并竈田地蕩倉基及積年展復地畝之上按
則均辦苐竈田等地畝向經按則完稅復加攤丁
俟有新漲陞課即與抵除
本場辦課海灘三千四百八十七畝七分
本場上中下各則辦稅竈田地蕩四萬一千九百八
十畝五分六釐九毫九絲三忽六微六纖六沙六
塵
龍頭場(鎮海縣地方裁倂清泉場共十三團煎竈七十七座)
本場辦課灘蕩一萬二千九百五十六弓
本場中下各則辦稅竈田地蕩四萬九百三畝六分
七釐二毫二絲七忽四微九纖七沙四塵四埃八
渺四漠
穿山場(鎮海縣地方三共四團煎竈三十座)
本場各則辦稅竈田地蕩一萬六千六百畝五分二
釐七毫六絲四忽
長山場(鎮海縣地方裁併穿山場共七團煎竈六十七座)
本場辦課灘塗一千九百六弓九分
本場辦稅竈田地蕩二萬五千一百八十畝一分四
釐三絲五忽七微八纖四沙七塵七埃三渺
大嵩場(鄞縣地方十共四團煎竈二九座)
本場辦課灘塗草蕩六百五十二弓二分
本場辦稅各則蕩地四萬一千五百七十畝五分六
釐八毫四絲七忽九微二纖
玉泉場(象山縣地方裁併大嵩場共三團煎竈一十六座)
本場辦稅竈田地蕩一萬九千一百九十三畝四分
二釐六毫七絲九忽九微五塵
長亭場(寧海縣地方六共四團煎竈一十座)
本場分山海二竈山竈人居山谷不諳煎燒徒手辦
課海竈居近海濱刮煎是業雖有蕩地山沙俱係
瘠土所有丁課難以均攤現在查陞抵補
本場展復辦稅倉基一所
本場復辦稅山蕩田塔沙地二千一百八十七畝二
分三釐八毫三絲
黃巖場(黃巖臨海太平三縣地方共十一團煎竈五十七座)
本場止有稅蕩並無額給樵煎之地且丁多蕩少難
以攤派仍照舊徵輸惟是徒手光丁艱於辦課俟
有新漲陞課撥抵
本場辦稅地蕩一萬二千一百一十二畝三分六釐
八毫六絲五忽二微六纖
杜瀆場(臨海縣地方裁併黃巖場座共五團煎竈一百二十四)
雍正七年題准杜瀆場復設場官一員與黃巖分
管
本場辦稅地蕩一萬二千一百七十六畝三分三釐
四毫
雙穗場(瑞安縣地方九共五團煎竈二十座)
本場辦課飛雲渡南北兩岸等内地九百八十畝
本場辦稅蕩地一萬三千四百二十三畝七分四釐
九毫八絲八忽七微四纖
長林場(樂清縣地方四共五團煎竈五十座)
本場辦稅坦地一千三百一十四畝三釐一毫九絲
九忽
永嘉場(永嘉縣地方裁併雙穗場共四團煎竈六十九座)
雍正七年題准永嘉另立一場復設場官一員
本場辦課地八百五十一畝五分
本場辦稅地蕩八百九十三畝六分八釐四毫五忽
二微
南監場(平陽縣地方裁併雙穗場不設煎竈)
北監場(樂清太平二縣地方裁併長林場不設煎竈)
本場丁課於展復蕩地及新墾田畝之上均攤外其
白沙岳頭二倉實係無地丁課難以虚懸暫行照
舊輸納俟有漲墾陞課撥抵
嘉松分司所屬場分
西路場(海寧縣地方竈舊倉三新倉座共三十九團煎三百十六)
本場竈地舊分東三圍西六圍康熙六十一年間西
六圍被潮衝沒沙亭三千二百三十三丈九尺并
陞地二畝窮丁失業缺課銀五百五十一兩零巡
鹽御史楊為梓題請攤於同所之海沙蘆瀝二場
代納銀三百八十六兩零餘仍令本場勉力自完
雍正三年奉文丁歸地徵又丈缺東三圍竈地八
千六百七十五畝五分零缺課銀兩本場雖自行
攤納實不得已遵照由單以漲補坍之例俟清查
各場漲墾地畝不拘是何場分先儘劃抵
本場現存東三圍課蕩一千三百四十八畝六釐五
毫六絲一忽
本場現存稅地二十二畝六分
鮑郎場(海鹽縣地方五共一十九團煎竈一百十九座)
本場課蕩一萬二百九十畝三分四釐七毫五絲二
忽又海灘四千三百五十弓一尺二寸
本場各則稅蕩稅地七千六百二十七畝八分三釐
一毫八絲六忽四微
海沙場(海鹽縣地方九共二十一團煎竈一百十九座)
本場代納西路場坍課一百二十五兩零俟西路漲
墾仍自歸辦
本場課蕩二萬四千二百七十五畝六分八釐五毫
七忽又海灘一萬三百九十四弓四寸
本場上中下各則稅蕩三萬九千六百九十八畝八
分八毫四絲七忽
蘆瀝場(平湖縣地方一共十三團煎竈一百十七座)
本場代納西路場銀二百六十一兩零俟西路復漲
仍歸自辦
本場上中下各則課蕩九萬四千三百六畝四分九
釐四毫五絲三忽
本場上中下各則稅蕩五千二百三十八畝五分一
釐九絲三忽七微又各則海灘灰場四千八百七
十八弓
横浦場(平湖縣地方二共五團煎竈五十座)
雍正七年題准横浦場仍歸江南金山縣完課
本場上中下各則課蕩二萬八百七十六畝八分七
釐六毫五微六纖七沙三塵七埃五渺九漠
本場各則稅蕩一萬八千九百七十二畝一分二釐
四毫八絲九忽四微三纖二沙六塵二埃四渺一
漠又沙塗二千八百九十五弓
浦東場(金山縣地方七共三團煎竈二十座)
雍正七年題准浦東場裁併横浦場
本場上中下各則課蕩四萬三千二百二十二畝二
分八釐
本場各則稅蕩三萬三千五百一十三畝七分五釐
六毫三絲四忽三微七纖五沙
袁浦場(華亭縣地方七共十團煎竈八十座)
本場蕩地除見存備荒蕩外其餘課稅兩蕩坍沒僅
存一萬七千有竒今將丁課均攤各則地蕩之上
所有缺額雍正三年鹽臣謝賜履題攤於同所之
青村浦東下砂一二三場代納俟查各場新陞即
予歸抵
本場上中下各則課蕩六千九十八畝九分九釐四
毫
本場各則稅蕩一萬九百一十七畝六分二釐七毫
二絲
青村場(奉賢縣地方百共二十九團煎竈三九座)
本場上中下各則課蕩三萬二千六百五十三畝六
毫二絲五忽
本場各則稅地四萬三千五百五十畝一分三釐六
毫五絲
下砂場(南滙縣地方四共十六團煎竈一百十九座)
本場各則課蕩一十萬五百二十四畝七分九釐八
毫
本場各則稅蕩六萬四千五百五十七畝四釐七毫
又鹽墩四千一百二十三所半
下砂二場(南滙縣地方裁併下砂場不設煎竈)
雍正七年題准南滙縣之下砂二場復設場官一
員緝私督煎
本場上中下各則課蕩一十萬六千八百一十四畝
八分七釐三毫七絲一忽
本場各則稅蕩一萬二千二十五畝一釐二毫一絲
七忽四微
下砂三場(南滙縣地方裁併下砂場不設煎竈)
本場上中下各則課蕩八萬三千七百四十畝八分
九釐二毫九忽六微九纖
本場各則稅蕩六萬四千五百一十九畝三分二釐
四毫二絲七微一纖
(謹按西興等場或因無滷或因坍沙皆先後裁併又或隨時添設雍正七年題准復設松江南滙縣)
(之下砂二場浙江黃巖縣之杜瀆場永嘉縣之永嘉場裁去松江金山縣之浦東場凡場所大使向)
(係未入流今題准給與正八品職銜以重緝私督煎征比竈課之任)
引目
順治元年令寳泉局刊鑄銅板刷印鹽引每引納
紙硃銀三釐附同正課交運司按年解部以供刷
印三年差戶部加䘖侍郎督理淮浙引務駐劄揚
州七年停差督引部員仍令運司官吏赴部關領
十三年令巡鹽御史先領二季鹽引赴任其二季
仍委員赴領康熙十二年令兩浙每年四季鹽引
預支戸部庫銀刷印交新差御史帶往俟解到紙
硃銀補庫
正引原額六十六萬七千一百五十三引一百斤
松江所增一萬四千九百引
計丁加引增一萬八千六百四十五引五分
金華西安常山三縣增一千引
票引原額七萬四千七百五十引
計丁加引增一萬八千九百四十八引
仁和錢塘二縣增七千引
正引派額
杭州所派行引目一十一萬八千六百一十二引
嘉興所派行引目二十六萬四千四百一十五引七
分五釐
紹興所派行引目二十萬六千二百六十引
松江所派行引目九萬一千六百三十三引
温州所派行引目七千九百五十一引
台州所派行引目一萬二千八百二十七引二分五
釐
以上六所正引派額共七十萬一千六百九十
九引
票引派額
嘉興秀水嘉善桐鄉四縣派行引目二萬三千七百
四十二引(嘉所附掣鹽斤與正引同)
仁和錢塘海寧餘杭海鹽石門平湖慈谿鎮海山隂
會稽蕭山十二縣派行引目五萬六千八百四引
(俱肩銷)
奉化嵊縣二縣派行引目一萬一千六百引(俱商銷)
鄞縣象山餘姚上虞四縣派行引目八千五百五十
二引(商肩並銷)
以上票引派額共一十萬六百九十八引
正引分銷
富陽縣年銷正引二百七十九引又計丁加引四百
二十一引(紹所掣銷)
臨安縣年銷正引四千二百一十引(杭所掣銷)
新城縣年銷正引四千五十一引(杭所掣銷五百七十六引紹所掣銷)
(三千四百七十五引)
於潛縣年銷正引三千六百二十二引(杭所掣銷一千四百二十)
(二引紹所掣銷二千二百引)
昌化縣年銷正引四千七百四引(杭所掣銷五百三十五引紹所掣銷)
(四千一百六十九引)
烏程縣年銷正引一萬七千一百八十三引(杭所掣銷四千)
(七百一十三引嘉所掣銷一萬二千四百七十引)
歸安縣年銷正引一萬一千六百六十九引(杭所掣銷三千)
(四百引嘉所掣銷八千二百六十九引)
長興縣年銷正引二萬三千四百七十六引(杭所掣銷六千)
(四百八十引嘉所掣銷一萬六千九百九十六引)
德清縣年銷正引四百六十六引又計丁加引一千
八百八十九引(杭所掣銷)
武康縣年銷正引二千七十引(杭所掣銷)
安吉州年銷正引五千七十七引(杭所掣銷一千三百引嘉所掣銷三)
(千七百七十七引)
孝豐縣年銷正引四千四百五十九引(杭所掣銷一千九百九十)
(五引嘉所掣銷二千四百六十四引)
諸暨縣年銷正引九千七百引(紹所掣銷)
臨海縣年銷正引一千二百七十五引又計丁加引
六百三十三引(台所掣銷)
黃巖縣年銷正引一千八百七十五引(台所掣銷)
寧海縣年銷正引七百五十引又計丁加引一百九
十二引(台所掣銷)
太平縣年銷正引三百八十八引(係計丁加引台所掣銷)
天台縣年銷正引一千二百一十三引(台所掣銷)
仙居縣年銷正引一千九百八十七引(台所掣銷)
金華縣年銷正引一萬五百七十六引又新增三百
三十四引又代銷温引四百引(紹所掣銷)
蘭谿縣年銷正引一萬三千五百四引(杭所掣銷七百五十四引)
(紹所掣銷一萬二千七百五十引)又代銷温引五百八十八引(紹所)
(掣銷)
東陽縣年銷正引九百七十二引五分又計丁加引
七百八十五引五分(台所掣銷)
義烏縣年銷正引六千引(紹所掣銷)
永康縣年銷正引二千二引五分五釐(台所掣銷)
武義縣年銷正引七百五十引又計丁加引四引(台所)
(掣銷)
浦江縣年銷正引二千六百七十六引(紹所掣銷)
湯溪縣年銷正引一千九百三十九引(杭所掣銷四百九十五引)
(紹所掣銷一千四百四十四引)
西安縣年銷正引九千五百五十六引又新增三百
三十二引(杭所掣銷一千二百八十八引紹所掣銷八千六百引)又代銷温
引六百引(紹所掣銷)
龍游縣年銷正引九千七百三十九引(杭所掣銷一千四百五引)
(紹所掣銷八千三百三十四引)
江山縣年銷正引三千六十二引又計丁加引一千
一百八十八引(杭所掣銷七百十七引紹所掣銷二千五百三十三引)
常山縣年銷正引二萬六千四百七引又新增三百
三十四引(杭所掣銷七千九百十九引紹所掣銷一萬八千八百二十二引)又代
銷温引六百八引(紹所掣銷)
上饒縣年銷正引三百引
弋陽縣年銷正引三百引
玉山縣年銷正引五百引
永豐縣年銷正引一百引
鉛山縣年銷正引一百引
貴溪縣(無額)
興安縣(無額)
以上江西廣信府七縣俱分銷常山縣引鹽
開化縣年銷正引三千二百六十引又計丁加引四
百七十三引(杭所掣銷七百三十三引紹所掣銷三千引)
建德縣年銷正引三千八十六引(杭所掣銷二百一十六引紹所掣銷)
(二千八百七十引)
淳安縣年銷正引五千六百八十六引(杭所掣銷三百一十五引)
(紹所掣銷五千三百七十一引)
遂安縣年銷正引四千四百二十六引(杭所掣銷四百七十五引)
(紹所掣銷三千九百五十一引)
夀昌縣年銷正引一千二百一十一引(杭所掣銷四百八十二引)
(紹所掣銷七百二十九引)
桐廬縣年銷正引一千九百七十八引又計丁加引
五百七十五引(杭所掣銷八百四十一引紹所掣銷一千七百十二引)
分水縣年銷正引二千一百八十五引(杭所掣銷三百八十四引)
(紹所掣銷一千八百一引)
永嘉縣年銷正引一千一百六十引又計丁加引四
百五十七引内除改紹行銷一千二百一十七引
實銷四百引(温所掣銷)
樂清縣年銷正引一百引又計丁加引一百引内除
改紹行銷一百引實銷一百引(温所掣銷)
瑞安縣年銷正引一百二十引又計丁加引一百二
十引内除改紹行銷一百四十引實銷一百引(温所)
(掣銷)
平陽縣年銷正引一百二十引又計丁加引一百二十
引内除改紹行銷一百四十引實銷一百引(温所掣銷)
泰順縣年銷正引一百二十引又計丁加引八十九
引内除改紹行銷一百九引實銷一百引(温所掣銷)
麗水縣年銷正引四千引内除改紹行銷一千九百
引實銷二千一百引(温所掣銷)
縉雲縣年銷正引三百引又計丁加引二百七十二
引内除改紹行銷一百七十二引實銷四百引(温所掣銷)
青田縣年銷正引二百引又計丁加引二百五十引
内除改紹行銷二百五十引實銷二百引(温所掣銷)
松陽縣年銷正引四千八十引内除改紹行銷一千
九百五十引實銷二千一百三十引(温所掣銷)
遂昌縣年銷正引四百引又計丁加引一百三十一
引内除改紹行銷二百一十引實銷三百三十一
引(温所掣銷)
龍泉縣年銷正引三千三百六十引内除改紹行銷
一千五百六十引實銷一千八百引(温所掣銷慶元縣分銷)
慶元縣(分銷龍泉縣引鹽二百二十五引)
宣平縣年銷正引四百引内除改紹行銷二百引實
銷二百引(温所掣銷)
吳縣年銷正引二萬五千七十七引(杭所掣銷三千五百三十引嘉)
(所掣銷二萬一千五百四十七引)
長洲縣年銷正引一萬二千二百三十八引(杭所掣銷一千)
(五百二十引嘉所掣銷一萬七百一十八引)
元和縣年銷正引一萬二千二百三十八引(杭所掣銷一千)
(五百二十引嘉所掣銷一萬七百一十七引)
吳江縣年銷正引五千三十七引(杭所掣銷一千二百九十七引嘉所)
(掣銷三千七百四十引)
震澤縣年銷正引五千三十六引(杭所掣銷一千二百九十六引嘉所)
(掣銷三千七百四十引)
常熟縣年銷正引七千六百一十四引(松所掣銷)
昭文縣年銷正引七千六百一十四引(松所掣銷)
崑山縣年銷正引四千七百引(松所掣銷)
新陽縣年銷正引四千七百引(松所掣銷)
太倉州年銷正引五千七百五十引(松所掣銷)
鎮洋縣年銷正引五千七百五十引(松所掣銷)
嘉定縣年銷正引一萬一千三百六十四引(松所掣銷)
寳山縣年銷正引一萬一千三百六十四引(松所掣銷)
華亭縣年銷正引三千八百七十七引(松所掣銷)
奉賢縣年銷正引三千八百七十七引(松所掣銷)
婁縣年銷正引三千三百七十五引(松所掣銷)
金山縣年銷正引三千三百七十五引(松所掣銷)
上海縣年銷正引二千五百八十六引又計丁加引
六百九十一引(松所掣銷)
南滙縣年銷正引二千五百八十六引又計丁加引
六百九十一引五分(松所掣銷)
青浦縣年銷正引五千八百五十九引(松所掣銷)
福泉縣年銷正引五千八百五十九引(松所掣銷)
武進縣年銷正引一萬五千二百九引(杭所掣銷二千一百二十)
(五引嘉所掣銷一萬三千八十四引)
陽湖縣年銷正引一萬五千二百九引(杭所掣銷二千一百二十)
(五引嘉所掣銷一萬三千八十四引)
無錫縣年銷正引一萬七千一十引(杭所掣銷二千一百二十五引)
(嘉所掣銷一萬四千八百八十五引)
金匱縣年銷正引一萬七千九引(杭所掣銷二千一百二十五引嘉所)
(掣銷一萬四千八百八十四引)
江隂縣年銷正引五千一百三十七引又計丁加引
九千一百七十五引(杭所掣銷八百引嘉所掣銷一萬三千五百一十二引)
宜興縣年銷正引二萬三百九十五引(杭所掣銷四千二百九十)
(五引嘉所掣銷一萬六千一百引)
荆溪縣年銷正引二萬三百九十五引(杭所掣銷四千二百九十)
(五引嘉所掣銷一萬六千一百引)
丹徒縣年銷正引四千四百七十二引(杭所掣銷二百七十引嘉)
(所掣銷四千二百引)
丹陽縣年銷正引一萬二千五百一十七引七分五
釐(杭所掣銷七百引嘉所掣銷一萬一千八百一十七引七分五釐)
金壇縣年銷正引一萬三千六百八十九引(杭所掣銷五百)
(五十引嘉所掣銷一萬三千一百三十九引)
歙縣年銷正引四萬四千七百八十三引(杭所掣銷一萬四千)
(一百五十七引紹所掣銷三萬六百二十六引)又代銷温引三千一百七
十六引(紹所掣銷)
休寧縣年銷正引五萬七千七百八十九引(杭所掣銷一萬)
(二千八百五十引紹所掣銷四萬四千九百三十九引)又代銷温引二千五
百七十六引(紹所掣銷)
婺源縣(雍正元年題定分銷休寧縣引鹽無額)
祁門縣(雍正元年題定分銷黟縣引鹽無額)
黟縣年銷正引一萬三千五百一十三引(杭所掣銷三千五百)
(一十三引紹所掣銷一萬引祁門縣分銷)
績溪縣(分銷歙縣引鹽無額)
廣德州年銷正引一萬二千八百八十六引(杭所掣銷三千)
(九十八引嘉所掣銷九千七百八十八引)
建平縣年銷正引一萬四千二百六十四引(杭所掣銷五千)
(三十九引嘉所掣銷九千二百二十五引)
溧陽縣年銷正引二萬四千六百九十九引(杭所掣銷六千)
(三百引嘉所掣銷一萬八千三百九十九引)
以上正引分銷共七十萬一千六百九十九引
票引分銷
仁和縣年銷票引一萬一千五百引
錢塘縣年銷票引一萬一千五百引
海寧縣年銷票引七千一百九十四引
餘杭縣年銷票引六千引
嘉興縣年銷票引八千二百九十五引(附嘉所掣)
秀水縣年銷票引五千九百九十一引(附嘉所掣)
嘉善縣年銷票引五千九百九十五引(附嘉所掣)
桐鄉縣年銷票引三千四百八十一引(附嘉所掣)
海鹽縣年銷票引二千四百五十二引
平湖縣年銷票引二千九百四十九引
石門縣年銷票引五千一百一十一引
鄞縣年銷票引四千三百六十四引
慈谿縣年銷票引三千一十四引
奉化縣年銷票引六千一百引
鎮海縣年銷票引四百引
象山縣年銷票引二百引
山隂縣年銷票引二千九百引
會稽縣年銷票引二千一百引
蕭山縣年銷票引一千六百八十四引
餘姚縣年銷票引二千二百九十七引
上虞縣年銷票引一千六百九十一引
嵊縣年銷票引五千五百引(新昌縣分銷)
新昌縣(分銷嵊縣引鹽無額)
以上票引分銷共一十萬六百九十八引
餘引
餘引原無定額浙江總督(臣)李衞兼理鹽政以來
鹽數溢銷因於雍正七年五月間奏請頒發額外
引目十萬道以備餘鹽配掣又於十二月間再請
餘引二十萬道八年正月又請發十八萬道其引
照例於行銷後截角繳部申明餘鹽原無定數如
有存留仍將生引繳部銷毁不在年額引目之内
殘引
凡引鹽掣過運往各賣地即將鹽引并水程投縣
驗截其肩引計日銷完之後亦將引目投縣驗截
四角俱經截去引為無用之物名曰退引亦曰殘
引恐有商胥從中為奸或鹽到而引不投或引投
而角不截影射重照莫可究詰致賣銷之遲違考
成之分數無憑稽察故律嚴不繳退引之條飭令
各州縣按季造冊責令經承賫繳鹽道核對引數
毋許短少及查到縣日期有無違限沉匿不繳者
按律究問每歲兩起差吏量給路費彙解戸部雍
正八年戸部覆准兩浙嗣後繳銷殘引行令該督
悉照雍正六年(臣)部題定之例遵行至從前遺失
引張浙省向不報部迄今數十餘年莫可究詰自
難責其繳銷應令該督將現在者即行儘數送部
如查係實在遺失者取具該管官不致捏飾印甘
各結送部遺引免其追究倘有扶同捏結等情即
將官商指名題參分别議處治罪
掣摯
本朝順治初年杭嘉紹松等所四季委官掣驗孟起季
竣迨後巡鹽御史奉停巡方鹽皆親掣一季不能
遍歷四所遂定為一歲兩掣每掣兩季首掣以孟
冬月為期次掣以仲夏月為期今兩浙鹽政歸併
總督兼理照依部頒每歲春夏秋冬四季引目按
年行銷期於年清年額定在每歲夏六月一掣冬
十二月一掣以符一年兩掣之限
掣之有摯乃鹽法之權衡也係奉部頒名曰摯子
商鹽浮重者即為額外多觔歴奉嚴禁順治十七
年兩浙巡鹽御史余司仁為鹽法有難清之弊等
事題覆科臣楊雍建疏稱商人赴所秤掣輕重原
自不齊有照額□凖者有浮重一二觔者其承滷
底包或重五六觔及七八觔不等總不外於平則
放行多則割沒之例部議覆准嗣後嚴禁各商如
有多帶至四五十觔即以私鹽律究治又鹺規開
載行鹽事宜惟嚴於走水夾帶之巨奸而寬恤觔
數多寡之小過准令裒多益寡通融牽算每引多
餘五觔免究十觔以裏照舊倍納價銀十觔以外
割沒問罪康熙十六年戶部等為鹽法之積弛等
事會議覆准科臣余國柱條議凡割沒溢觔公罪
名色永行停止遵行在案今間有□配不齊或承
滷底皮重五觔以内者量為發□重至七八觔者
按通船引目科算割觔補引令其納課餘引追銃
若夫不肖奸商影射夾帶者則按律重懲原不徒
事姑息也
課額
兩浙鹽課總額共肆拾貳萬伍千肆拾叄兩玖錢
伍分柒釐柒毫玖忽柒微肆纖叄沙玖塵伍埃玖
渺陸漠
商課
一商人正課等銀壹拾壹萬壹千捌百伍拾壹兩柒
錢玖分
一商人生引價銀伍萬捌千柒百玖兩伍錢捌釐
一溧陽引課銀肆千兩
一小票改引正課引價銀捌千叄百肆拾兩肆錢叄
釐壹毫伍絲
一加引增課銀肆萬伍千陸拾柒兩肆錢玖分伍釐
一台所改嘉松增課銀玖百肆拾肆兩叄錢柒分玖
釐貳毫玖絲叄忽肆微伍塵肆渺肆漠
一松所新增引課價銀肆千肆百玖拾叄兩壹錢柒
分貳釐玖毫柒微柒纖
一紹引改杭嘉松三所陞課價銀捌百陸拾壹兩捌
錢玖分捌釐捌毫捌絲玖忽玖微叄纖貳沙玖埃
捌渺肆漠
一紹引改嘉定縣陞課價銀叄百玖兩陸錢伍分叄
釐陸毫肆絲叄忽伍微壹纖壹沙肆埃
一紹所下則陞上則陞課價銀壹百陸拾壹兩伍錢
壹分肆釐伍毫陸絲貳忽伍微柒沙貳塵
一台引改杭所陞課價銀叄百捌拾陸兩貳錢叄分
一温引改杭所陞課價銀壹千叄百壹拾貳兩貳錢
一松所下則陞中則陞課價銀貳百玖拾柒兩貳錢
肆分伍釐壹毫叄微叄纖
一加增鹽觔引課銀叄萬壹千叄百捌拾玖兩貳錢
陸分貳釐伍毫
康熙十六年科臣條奏部議革除割沒名色每引
加鹽二十五觔按各則分别徵課兩浙應增課銀
陸萬貳千柒百柒拾捌兩伍錢貳分伍釐後於康
熙三十八年
聖祖仁皇帝南巡
特恩豁免一年商人止輸前數
一票引加增陞課銀貳千貳百捌拾肆兩貳錢柒分
伍釐柒毫伍絲柒微肆纖柒沙伍塵柒埃伍渺
一江浙計丁加引增課銀壹萬壹千伍百肆拾陸兩
玖錢肆分伍釐肆毫玖絲捌忽肆沙貳塵柒渺肆漠
一仁錢二縣新加票引增課銀壹千貳百伍拾柒兩
陸錢柒毫柒絲壹忽肆纖陸沙捌塵
一仁錢二縣續加票引增課銀貳百玖兩陸錢壹毫
貳絲捌忽伍微柒沙捌塵
一紹所金華等三縣新增引課銀叄百陸拾玖兩玖
錢壹分玖毫叄微
一紹所下則陞中則陞課價銀壹千肆百肆拾壹兩
叄分伍釐肆毫玖絲伍忽柒微壹纖叄沙肆塵
一温引改紹所陞課價銀壹千壹百柒拾玖兩柒錢
陸分陸釐柒毫壹絲玖忽肆微肆沙肆塵伍渺陸
漠
縣場課
一縣場課稅餘糧銀貳萬伍千叄百叄拾叄兩貳錢
壹分
一縣場水鄉庫價銀捌萬陸千伍百壹拾柒兩伍錢
肆分陸釐柒毫肆絲捌忽捌微貳纖
一京書節省銀壹百貳拾玖兩肆錢
一各縣場新陞蕩地稅銀壹千叄百伍拾貳兩壹錢
伍分陸釐肆絲陸忽
一温台内地開煎新陞稅銀叄百兩壹錢壹分玖忽
一各縣場清丈新陞稅銀伍百玖拾伍兩叄分肆毫
肆絲肆忽陸微叄纖
一各縣場自康熙十六年起至康熙六十一年止逐
年新陞稅銀共貳千柒百肆拾玖兩叄錢叄分伍
釐壹毫貳絲柒忽壹沙貳塵玖埃陸渺貳漠
一雍正元年西興鳴鶴等場新陞稅銀陸兩柒錢捌
分捌釐捌毫叄絲
一雍正二年西興長山海沙等場新陞稅銀貳兩捌
錢肆分陸毫肆絲玖微伍纖
一各縣場自康熙十九年起至康熙六十一年止逐
年展復課稅銀肆千叄百貳拾壹兩捌錢貳分陸
釐肆毫叄絲貳忽叄微肆沙捌塵捌埃貳渺肆漠
一雍正兀年長林雙穗場展復課稅銀陸兩玖錢肆
分捌釐肆毫貳絲捌忽捌微柒纖伍沙肆塵
一雍正元年穿山雙穗等場展復課銀壹拾壹兩壹
錢伍釐陸絲叄忽壹微肆纖肆沙柒塵陸埃陸渺
肆漠
一雍正二年雙穗場展復課銀柒兩柒錢叄分柒釐
肆毫捌絲柒忽肆纖
一定海縣自康熙二十九年起至康熙六十一年止
逐年展復課銀捌百叄拾柒兩陸錢玖分壹釐肆
忽
一雍正元年展復水鄉課銀壹兩叄錢玖分玖釐肆
毫肆絲
一雍正二年展復水鄉課銀肆錢玖分柒釐貳毫捌
絲
一雍正三年展復水鄉課銀壹兩伍錢玖分陸釐
功績
一州縣功績私鹽船物座船水手等銀柒千捌百壹
拾伍兩
雍正八年戶部覆准前項功績等銀六千九百七
十兩五錢九分一釐除將每年實獲船鹽變價罪
贖等銀抵解外其不敷銀兩自雍正八年為始凡
有情願請領餘引商人每引輸銀四分内以六釐
留為紙硃領繳路費以三分四釐交貯驛鹽道庫
補解抵款倘抵解有餘即留為下年凑解如有不
足在於鹽務准留公費銀内暫行墊解次年餘引
充裕仍行扣還補項至此外各州縣編征抵課水
手銀九百二十二兩五錢五分九釐亦自雍正八
年為始令各州縣照編解交藩庫歸入地丁案内
彙算考成造冊題銷
牙稅
一各州縣場鹽牙稅銀捌百柒拾伍兩
包課
一崇明縣向不行引康熙十八年間計丁派引包課
銀柒百肆拾壹兩肆錢壹分柒釐玖毫陸絲柒忽
壹纖捌沙貳塵柒埃陸渺捌漠
一靖江縣廹近淮竈康熙十八年間照崇明例計丁
加引包課銀伍百捌拾玖兩叄分貳釐陸毫玖絲
壹忽伍微捌纖肆沙壹塵玖埃捌渺貳漠雍正十
一年題准浙商行銷加至三千引完課於雍正甲
寅年為始按年徵收將包課銀豁除
一定海縣展復既久康熙三十三年間計丁派引包
課銀肆拾貳兩壹錢肆分伍釐柒毫肆絲捌忽貳
微柒纖壹沙玖塵伍埃貳渺陸漠
雜餉
一扣留裁冗工食銀叄百玖拾肆兩肆錢
一節省備荒雜餉銀壹千柒百捌拾玖兩肆錢玖分
捌釐
滴珠
一額徵滴珠銀肆千貳百捌兩叄錢伍分陸釐壹絲
陸忽玖微貳纖捌沙壹塵伍埃陸渺貳漠
雜徵
一車脚歲徵銀貳千玖百肆拾伍兩捌錢肆分玖釐
貳毫壹絲壹忽捌微肆纖玖沙柒塵玖渺叄漠
一紙硃歲徵銀貳千肆百柒兩壹錢捌分捌釐
一賍罰歲解不等
各項捐解
一銅觔脚價歲捐銀叄萬兩
一河工歲捐銀壹萬兩
一公費每引貳錢伍分歲照掣引定數
一引紙脚價歲定銀伍千陸百兩
雍正三年題准兩浙每年額引八十萬道每引征
收水脚價銀七釐共銀五千六百兩雍正八年題
准餘引係額外之欵已每引輸銀六釐為紙硃路
費應將脚價銀兩免其另輸
一解部分給兩翼前鋒統領等官分用銀一萬兩雍
正五年正月奉
旨着將兩浙鹽課盈餘銀兩動用一萬兩給與兩翼前
鋒統領護軍統領前鋒參領護軍參領前鋒護衞等
官分用欽此欽遵行文在案因查兩浙鹽課項下實
無盈餘惟有巡鹽御史噶爾泰奏明每年充公之
鹽院及筆帖式公費盈餘銀兩自雍正五年為始
每年在内動支解部
浙江通志卷八十五
