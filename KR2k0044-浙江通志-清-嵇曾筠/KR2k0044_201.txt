浙江通志卷二百二
列女(一)
禮記内則首曰后王降德於兆民則室家之範關
乎風教審矣
聖朝明章婦順凡貞淑不貳操者雖極之掘門窮巷日
月逾遠莫不搜幽夜之逸光登之坊表而風聲所
樹至於心松筠竹簡不絶書蓋其盛也為列而次
之而載於前史㳂於舊乘者亦備錄焉志列女
杭州府
三國吳
錢塘縣
孫堅妻吳氏(三國吳志本傳吳主權母也本吳人徙錢塘早失父母與弟景居堅聞其才貌)
(欲娶之吳氏親族嫌堅輕狡將拒焉堅甚慙恨夫人謂親戚曰何愛一女以取禍乎如有不遇命也)
(遂許為婚生四男一女及權少年綂業夫人助治軍國甚有補益建安七年臨薨引見張昭等屬以)
(後事合葬高陵三國志注策功曹魏騰以迕意見譴將殺之士大夫憂恐計無所出夫人乃倚大井)
(而謂策曰汝新造江南其事未集方當優賢禮士捨過錄功魏功曹在公盡規汝今日殺之則明日)
(人皆叛汝吾不忍見禍之及當先投此井中耳策大驚釋騰夫人智略類皆如此)
唐
馮孝女(咸淳臨安志穆宗時人少孤無兄弟母子相依及長不嫁以養母母病篤思肉食刲股為)
(糜以進後母死號慟嘔血既葬結草廬墓下日焚香蔬食刺臂血書佛經捨宅為寺以薦母長慶三)
(年詔賜束帛仍賜寺額曰報恩今錢塘縣有孝女南北兩鄉)
唐醜娘(夢梁錄居孝女南鄉年十三母病刲腹取肝和粥以進母病愈醜娘以創入風而死)
(謹按醜娘未詳何代人因與馮孝女居相近故連及之)
元
輝和爾氏三女(元史本傳家錢塘諸兄遠仕不歸母思之疾三女欲慰母意乃共斷髮誓天終)
(身不嫁以養母同力侍護四十餘年母竟以壽終事上並賜旌異)
楊居寬妻馬氏(元明善節婦馬氏傳参知政事楊居寬繼室錢塘民家女也至元十四年)
(僧格誣居寬等死没入其孥以氏賜衛士氏託狂疾呌呼遺糞溺不可近竟免侵廹楊氏隂贖之歸)
(遂削髮廬墓誓死不嫁後僧格敗事得昭雪而氏以無子乞歸錢塘養其獨親楊氏許之日紡績給)
(食凡十有餘年大德七年十月乳生瘍或曰當迎醫不爾且危氏曰吾楊氏寡婦也寧死此疾不可)
(令男子見竟死年四十餘)
陳孝女(癸卒雜識父業儒居胭脂嶺下乙亥兵火挈家永嘉山中為盜所掠僅留一女十歲攜之)
(丐食以歸故居蕩不復存聞殊勝寺設粥攜女就食僧憐之留供榜疏職時孫元帥下李知事者東)
(平人也欲延一士為友僧以陳薦一見投合館榖加厚女亦得其室之撫誨時届仲春女謂其父云)
(吾母墓在故居久不拜埽矣今值禁烟當一往祭奠父即備牲醴與俱至墓所拜奠罷女悲甚哽咽)
(父勉之還則泣告曰比聞李氏將北歸吾父子必將從之父老子幼南北萬里何日得再至吾母墓)
(下所以痛心遂擗踊呼號聲振林木久而仆地視之死矣因殮而祔於母塜之傍)
曹處女(詩話類編名雪字玉英年十三善鼓琴十五工詞翰母没竭力以葬其母年五十不嫁自)
(誓云死作處女塜至正間錢塘喪亂處女閉戶不食數日餓死楊廉夫弔之詩)
都納(輟耕錄杭城東輝和爾氏女奴也年十九勤敏謹愿主卒某郡官所都納奉主婦日謹主婦亦)
(委以腹心至正壬辰秋寇陷杭劫官民府庫至輝和氏家不得物乃反接主婦柱下拔刀礪頸上諸)
(侍婢皆散走都納獨以身覆主婦請代死且告曰將軍利吾財豈利殺人哉家之貨寶皆我所藏主)
(母固弗知若免主母我當悉與將軍寇允解主母縛乃探金幣帛等散置堂上寇取之竟又欲犯都)
(納身都納持刀欲自屠曰我主二千石我誓不奴他姓况汝賊乎寇驚異捨而去都納泣拜主婦曰)
(棄主貨全主命權也妾受命主鑰今失貨而全身非義也請從此死遂自殺)
黃仲起妻朱氏(元史本傳杭州人至正十六年張士誠寇杭州其女臨安奴倉皇言曰賊)
(至矣我别母求一死也俄而賊驅諸婦至其家且指朱氏母子曰為我看守日暮我當至朱懼受辱)
(遂與女俱縊死妾馮氏見其母子俱死嘆曰我生何為徒受辱耳亦自縊死既而仲起弟妻蔡氏抱)
(幼子與乳母湯氏皆自縊賊至見諸屍滿室執仲起將殺之哀求得脱遂盡掠其家財而去)
夏仁壽妻徐氏(徐一夔夏君墓誌仁壽配徐氏值寇難死於水以貞節聞)
翁氏姊(西湖遊覧志餘年四十不嫁至正間寇陷錢塘與弟忠一家四人誓結袂死於河姊曰河)
(之死者穢矣吾獨尋乾淨水死忠等赴河姊赴城隂古井死楊廉夫弔之詩)
周仲賓妻鄒氏(武林紀事鄒世聞女嫁錢塘周仲賓為贛之瑞金簿非辜就逮鄒氏嘆曰)
(夫必死矣吾出門安從遂投舍後池中而死)
明
席祥妻吳氏(徐一夔席孝婦傳山隂席祥娶錢塘吳氏留錢塘生子未晬而祥沒吳年二十)
(有六曰吾席婦也義不當留父母家惟奉靈櫬葬先塋之次事舅姑以撫吾遺嬰至於成人耳他無)
(所用其心也已而一如所言一日姑患痬痛甚醫者曰此為膿所苦有能吮之者乎吳氏吮之無難)
(色姑遂愈)
胡氏守貞(兩浙名賢錄胡宗信之姊父母長弟相繼物故而宗信年幼未立私念嫁蚤晩無加)
(損誠能輔弟樹立晚嫁無所恨遂經紀其家及宗信長娶婦王氏名志清甫五年而宗信没王時年)
(二十四生子貢暨一女守貞痛曰我終不可以嫁矣於是與志清誓死守存胡氏血食臥起相依貧)
(無以為生每日闔門治女事寒機雙杼一燈欲滅坐至夜分如此者十九年洪武甲子歲守貞年六)
(十卒志清率貢行三年喪)
陳貞女(兩浙名賢錄許聘禮部員外郎孫廸未成婚而廸亡柩返女告其父母衰麻至廸家見翁)
(姑臨柩伏哭盡哀還服三年喪終身不嫁壽踰七十卒於家)
張景忠妻陳氏(成化杭州府志字文婉生一子孩抱而景忠卒甫除服有諷其改志者唾)
(去之舅姑没喪葬貧儉稱禮姻族稱孝)
包謙妻鄭氏(兩浙名賢錄陜西臨潼人父任杭府稅課大使擇錢塘包謙歸之謙舉進士授)
(行人卒於京師鄭時年二十六父聞命子至京迎回臨潼遺孤光弼方五歲氏泣曰予歸侍父兄即)
(包氏宗祀絶矣遂扶柩還杭家屢空勤女紅以自給課子讀書焚膏盈勺竟始就寢誦讀稍怠即抱)
(謙神主哭子亦奮勵應明經選官貴池縣學訓導鄭年八十三卒)
徐泰皓妻陳氏(兩浙名賢錄名妙善年二十歸泰皓越三年泰皓死無子以徐氏宗祧為)
(念勸翁納副室生子嵓妙善慮其孱弱且翁年近七旬盡心撫養以至成立徐氏之宗賴以不絶嵓)
(感嫂恩以母事之及卒嵓行三年喪君子以為宜)
華榮妻王氏(萬歷杭州府志年二十歸杭州右衛千戸華榮為繼室越五年榮死遺孤幼矢)
(志守節至老不渝終日蔬素雖鹽醯不以入口弘治年旌表年九十二)
華氏妙清(兩浙名賢錄杭州右衛千戸榮之女早歲喪母茹素十餘年坐臥儼思恒若有見初)
(榮代伯氏戍彭城永樂間累功拜前官臨没語女曰吾起戰陣出萬死得一生為千夫長期世世及)
(也今中道死子震幼且弱族人利吾官者行將不利於震汝以女子從一年少後母其若之何女哭)
(應曰吾雖孑然孱也請得事我母長我弟令嗣我父勲終不從婚媾去遺父憂矣榮卒女遂一意奉)
(母保護震備至伯之子麟果欲奪震官令人百計誘女嫁女剪髮碎面以示己志旦則為震祈佑於)
(天晝則勤女紅夜分不寐以給衣食竟育震成襲官且教以忠孝終身不嫁繼母王氏受旌女獨不)
(及餘杭鄒榦為著孝烈傳)
(謹按舊通志作葉妙清至載其母王氏則曰華榮妻考萬歷杭州府志亦作華妙清今改正)
何文貴妻范氏(萬歷杭州府志生子二歲而文貴以販鮮被風舟覆沒海中鄰舟歸報越)
(數日矣屍漂泊不知所之氏乃抱其孤號擗水濱凡五日屍隨潮上止淺灘旁穢敗莫識既視其左)
(手有約指在焉文貴物也舁之歸氏年二十三遂守節不變正德年旌表)
陸氏二節(萬歷杭州府志張氏陸鎮妻年二十四鎮沒遺子榮誓死守志鎮弟陸二郎娶倪氏)
(二郎赴京身沒倪氏扶柩回杭竭力營葬同守姪榮成立正德年旌表雙節)
金廣妻孔氏(萬歷杭州府志名妙眞歸廣生二子廷珮方三歲廷瑞方週歲廣卒妙眞年二)
(十七舅姑老紡績供養舅姑繼沒罄家資以營葬訓廷瑞讀書舉進士仕至光祿卿寡居五十年正)
(德年旌表)
高貞女(兩浙名賢錄杭州右衛舍人高恂女許嫁陳文濠濠病夭女聞訃製服往弔比發引又哭)
(送及墓因誓不再適或以未成婚諷之女曰一納陳氏幣即為陳氏婦何得以結褵與否異乃心居)
(七年卒夫家迎其柩合葬焉)
陳經妻勞氏(萬歷杭州府志名妙祥經沒遺三女上無舅姑下鮮兄弟氏年二十七日夕織)
(絍為生教育三女閉戶不出至親罕覩其面守節四十五年嘉靖年旌表)
金模妻呂氏(兩浙名賢錄模客死姑蘇氏年二十七孤寒伶仃衣食不給撫幼子山成立時)
(郡城大火將及其廬氏焚香祝天旋即返風城南萬井煨燼而金氏之廬獨存嘉靖年旌表)
姚經妻蔣氏(萬歷杭州府志經卒氏年二十七孝舅姑撫孤女選於宗屬得子銘為後又不)
(祿以從孫彩嗣之嫠居六十年不窺戶間)
田氏二節(萬歷杭州府志朱氏秀蘭仁和人年十八嫁錢塘田鳳甫二年鳳死無子朱氏躬刺)
(繡以自給日惟蔬素守志四十年朱氏毓秀錢塘人年十九適田鵬五載鵬疾亟朱刲股進竟不起)
(遺孤大年甫三歲撫以成立不窺戶外垂五十年家故饒特蔬食布衣以勵志操並嘉靖年旌表)
凌曰桂妻張氏(兩浙名賢錄夫後於伯氏夫卒舅氏繼没遺孤僅五月氏時年二十六養)
(所後嫠姑備盡孝敬有強宗某者圖攘其室嗾父張欲奪氏志又百計窘侮之氏乃截髮毁容拮据)
(以植遺孤冀其立也命之曰立含哀茹戚六十年如一日孤長登進士官建昌守隆慶庚午二孫登)
(名登瀛同舉於鄉瀛成進士)
宋道弘妻陳氏(兩浙名賢錄道弘挾醫術攜家僑居崇德適海寇至一邑人盡走氏抱持)
(幼子與道弘相失遇賊賊廹之同行紿賊稍寬已置幼子井傍脫雙履投井中而死)
王應奎妻鄭氏(萬歷杭州府志仁和人適錢塘王應奎應奎没氏二十四歲遺二女煢煢)
(孑立誓死守志應奎六昆弟親屬内外皆富盛氏獨甘荼苦晚年王氏家益衰氏就母家及女長乃)
(就養婿家年六十五卒)
何材妻葉氏(萬歷杭州府志仁和人適錢塘何材材父嘗贅居梁氏復稱梁材材没氏年二)
(十五一女在襁褓日夕茹哀已瀕九死所親勸之曰梁何二族皆寡嗣息若幸有女長得善婿庶幾)
(寄烝嘗焉氏為強食女既長贅壻雖同居未嘗燕見年六十二卒)
郎氏元眞(兩浙名賢錄許字高瑞瑞出游不返舅姑辭之父母欲更字氏以死誓一日從容言)
(曰吾向許身為高某妻弗獲嬪於夫家願一識其門而還父母許之至門拜舅姑比晚促之歸氏曰)
(吾今日豈有還理乎婦人内夫家吾當於此代夫奉甘旨耳父母舅姑強之再三不可乃聽之居數)
(歲以孝聞舅姑為之置嗣後有托名為瑞來歸者時姑已亡而舅目雙瞽不能復辨聞其述舊事甚)
(悉喜曰真吾兒也氏曰語言容可偽此當以形體物色之既乃察其無耳後痣非是遂拒之人於是)
(益賢其有貞志偉識云)
李貞女(兩浙名賢錄名京許字王曰可未請期而王死京屏跡一小樓粗衣蔬食鬱鬱苦守八載)
(而病劇他無所言但囑取王生之像一見而訣至則已不及矣生之父雝請從子合葬墓在石屋山)
(之陽)
徐貞女(萬歷杭州府志許聘沈麟為妻麟卒徐甫十九歲泣告父母製服赴喪奉事舅姑以孝聞)
(終年紡績一室不踰戶限内外婣親莫覩其面年七十卒部使者表其門)
秦某妻顧氏(萬歷錢塘縣志秦業醫不售兼病痿廢貧甚為父母所逐無所得食謂氏曰爾)
(與我同餓死無益徒自苦孰若更事他人爾既得所天吾亦賴爾幸少須臾無死氏飲泣不荅居數)
(日秦父母攜酒肴來視其子相屬為耳語氏度其必以已市也因却不飲食比夜呼女出汲井水令)
(返取罌即竄入井死明日出其屍衣裳内外俱紉綴連絡不見體時年二十九)
郎經妻俞氏(萬歷錢塘縣志名敬淑年十六適經五年經没痛哭服滷以救甦撫二幼女繼)
(姑張氏廹之改嫁氏截髮斷指以誓百計窘辱不可奪凡三十九年卒)
朱卓然妻徐氏(萬歷錢塘縣志名淑順年二十適朱三年生子方一月夫亡六年子亦亡)
(姑庇已女時有不堪氏勤愼端恪姑亦化之萬歷年旌表)
毛氏五節(杭州府志陳氏名秀芳十九嫁毛珣踰年珣夭無子守貞五十二年珣姪希仲娶許)
(氏希仲卒許年二十七茹素終身希仲子應鉉應鏞鉉亦早卒續娶婦童氏守節至八十三而没鏞)
(游粤西客死妻孫氏守貞至八十又有毛鴻翰者幼得癎疾脚痿不能行妻查氏扶持左右之鴻翰)
(没查有貞操)
許三姑(萬歷錢塘縣志許聘蔡九經未嫁九經卒許年十七聞喪即持剪刺喉流血救甦奔喪擗)
(踊登姑樓剪髮食淡勤女紅雖至親不覿其面)
高氏三節(杭州府志朱氏高鎧妻年二十三鎧卒守節四十五年子倫妻吳氏年二十七倫卒)
(守節三十五年隆慶年旌又姚氏高自瀛妻年少守節萬歷年旌)
姜縉妻胡氏(舊浙江通志年二十四縉卒族利其貲逼氏再嫁訟之官讞者欲試之語曰爾)
(少二子幼盍早決氏即拔骨簮刺雙目流血盈階目遂瞽卒年九十九)
毛偉妻沈氏(舊浙江通志年二十七而寡家貧拮据饑歲勤女紅哺三子殯翁姑不愆於禮)
(以子文龍晉都督同知贈太夫人)
潘聖姑(名山藏許聘孫登名登名卒聖姑聞訃欲奔喪父母不許遂毁粧垢面服縞斷葷閉門不)
(出富室爭求之輒欲自盡父母救甦久之登名之母死女聞哀毁幾絶密於室中置飯一盂遥奠夫)
(姑遂裂衾自縊鄉人祠之以勵女節貽清堂日鈔烈女父母皆市井庸愚屢欲奪其志不從則大詬)
(罵甚且楚毒俱下女卒不少易以生撤靈之夕閉戶雉經遺語侍婢曰願以骸骨從生地下其中衣)
(縫紉甚密父母憐其志乃歸生合窆焉)
丁㫤妻張氏(舊浙江通志㫤日與酒人游年二十九卒遺孤二家貧謀於母母曰今時重紵)
(絲巾帽若為之庶濟朝夕乃如母言以勤十指萬歷初旌閭)
沈四姑(杭州府志許字萬國彰彰年十五卒四姑固請視殮至則服斬衰稱未亡人守節四十五)
(年卒)
周招姑(杭州府志周友聞女許字郁從善從善訃至招姑欲往視含父母靳之亡何郁母病蠱危)
(甚女欲請往父母默然時方製衣取剪自刺母知不可奪偕往侍姑湯藥刲股和羹以進姑遂愈繼)
(族之宜後者嘆曰吾無憂矣當報死者於九原耳遂絶食數日死時萬歷乙夘年二十三)
凌淑瑛(舊浙江通志年十四受沈九方聘未婚九方死淑瑛欲過沈守制母難之淑瑛曰委禽之)
(先唯與否惟命今日非母所能制也衰絰入門撫棺哭氣幾絶起拜舅姑坐臥一小樓中又二年以)
(病卒)
丁貞娥(杭州府志丁竹崖女魏生聘為繼室方委禽郡守以豪右言置魏獄娥夢黃玉杯墮地坼)
(問父何祥父告以故且曰魏郎病疫危甚奈何娥曰莫如誣服出獄門即不幸得正而斃矣父如言)
(緩其獄出抵家卒娥聞慟哭請往父不許以死請母與俱往至則撫棺擗踊哭幾絶呼其二子前曰)
(余與汝父問名耳然義與之齊豈以生死間哉余誓不出戶守汝父喪服闋教二子成立年六十六)
(卒)
倪朱謨妻沈氏(杭州府志年十八歸謨生子洙龍謨卒氏年十九家貧取給十指值竒荒)
(作粥食姑與子而自㗖糠餅或糜湯度日教洙龍成立郡縣旌門)
葉履貞妻楊氏(錢塘縣志生女一而履貞死族人使改適輒斷髮毁容自誓已而思曰此)
(輩利吾財盡散所有與族人究心内典會壻母沈大白婦趙氏亦早寡撫孤婚嫁事畢樂修淨土與)
(楊兩相得也先是趙有中表姑金幼字李九歲李殀時金父母相繼没遺弟五齡誓不更適教育成)
(立依趙共居一室屏絶人跡者三十年顔其淨修處曰三貞云)
李隆春妻徐氏(黃汝亨李節婦傳十五而嬪越四年而孀葬埋其夫亟赴水幾死矣姑捄)
(之得出泣解之曰新婦欲從吾兒甚烈然從吾兒母吾兒更慰地下節婦為感動自是不言死孝養)
(舅姑姑病羹股肉以進姑竟起從弟富春有幼子因告於宗祏立以為子)
陳氏三節(錢塘縣志高氏陳泰妻年二十二泰亡泰兄謙欲火泰棺廹高他適高截髮自誓乃)
(止孤名宗仁娶於邵舉子六歲而宗仁卒時邵年二十五與姑共撫之高年七十六卒邵年六十一)
(卒後泰孫新娶妻許氏年二十三新亡亦守節五十年卒)
張一賢妻蔣氏(杭州府志夫卒蔣勤機杼不言笑者三十餘年次女適汪茂枝茂枝殀女)
(年二十餘守孤忍死有母風崇禎時旌門)
劉烈女(毛先舒劉烈女傳劉鎮之女吳生嘉諫聘焉待年未行鎮家樓臨南新橋吳俗五月五日)
(蕩舟水嬉劉氏家樓望見之母以命女女不肯行強之乃出里有惡少年張某者從橋下竊見之張)
(素以氣力食閭里侮鎮家貧無所憚夜遂踰劉氏短垣而入女驚以為盜衷衣起大呼鎮及妻皆起)
(擒得之張奴客數人闖入奪去遂為惡言衊女女聞嗚咽曰吾義不辱人言今横被誣即死猶可自)
(明廼投繯死鎮詣府以狀聞是歲崇禎十三年五月七日也張隂行金屬詞丁甲求微文若和姦者)
(七字上府府案鞠曰和也法不當死一日丁甲暴病言曰我劉烈女也惡少年能殺我生爾更汚我)
(死得請於帝矣丁甲頭搶地俱碎食頃死知與不知盡以為烈女果秉節能為神也鄉大夫咸詣中)
(丞言狀下其事司李竟以張抵罪題請起冡祠堂建烈女坊)
顧文秀妻王氏(孫治顧節婦傳始文秀娶於鄭有一子及娶節婦生二子文秀死時婦年)
(十九二子方襁褓謂前子曰汝家上虞故巨族也汝祖徒杭汝父以諸生即世若不早為治生計兩)
(世魂魄不其餒而以遺槖悉畀之且言汝兩弟吾辛勤十指可鞠勿以為念前子乃盡載入京數年)
(以吏選授縣尉道出吳淞遇盜殱焉節婦聞之攜子控當事緝巨魁斬之歸益發憤教子補邑弟子)
(孫大成用薦官中書武林顧氏於是乎始大)
傅氏三節(杭州府志莊氏傅元英繼室明末游騎抵武林元英子與霖奉母莊及妻錢氏弟世)
(禎婦陳氏同避兵於金家塍騎忽至家人競走林樾中莊及錢獨走江邊騎追之莊躍入江錢亦隨)
(之陳稍後一騎猝及陳擲珠串祈免既入槖復以威逼陳大罵被創死人稱傅氏三節)
陳潛夫妻妾二孟氏(舊浙江通志潛夫官御史明亡沈淵死其妻慨然從之妾亦把)
(臂俱沈於河)
沈振傑妻黃氏(孫治黃烈婦傳明末兵至被擄舟出陡門婦躍水死越五日尸出於河不)
(順流東去而西溯至家酷暑中顔色如生其夫撫屍而慟婦兩目忽淚溢焉)
盛我凝妻李氏(錢塘縣志明末戎馬蹂躙氏被劫至武康之下溪灣俟其不備即投溪而)
(死越一日屍浮於溪胸抱大石逆流二十里見者收其骸胸石不解有力者不能脫數日後傳聞至)
(家我凝往拜之石即下)
(謹按宋元以前列女見於諸書者槩從採錄明代節孝舊志所載頗多備列則卷帙太繁缺略則姓)
(氏湮沒故事實卓卓者俱為立傳其守志完貞確符年例而事跡略同者均列姓氏於後各邑倣此)
吳怡妻孫氏王葵妻周氏林萬春妻陳氏
朱登妻錢氏吳博妻殷氏陳綱妻張氏
張把妻錢氏張翥妻朱氏李登勲妻沈氏
李鸞妻陸氏鄒觀妻張氏尚邦寧妻沈氏
李鑰妻彭氏劉萬春妻方氏劉洲妻周氏
沈應科妻高氏胡有慶妻褚氏胡萬鍾妻吳氏
蕭鳳妻唐氏徐彥鯉妻胡氏何應聰妻郎氏
范桂年妻錢氏沈尚友妻徐氏朱□妻顧氏
顧雙橋妻王氏陸三謨妻印氏朱珏妻傅氏
國朝
李士鈐妻蔡氏(舊浙江通志士鈐痛母喪嘔血而亡蔡晝夜悲號竟扼喉以殉順治間奉)
(旨建坊旌表)
汪知元妻王氏(舊浙江通志知元早亡王年二十五奉舅姑訓子卒年五十三)
孫學敏妻楊氏(舊浙江通志年二十三而學敏卒事舅姑孝姑有疾嘗割股以進而愈)
楊士毅妻王氏(舊浙江通志年二十八士毅卒毁容茹素營葬舅姑訓遺孤樹駿成立年)
(旨建五十九卒坊旌表)(以上三氏俱康熙九年具題奉)
王四姑(舊浙江通志王一鳳女字徐天禧未婚禧亡姑方十五歲在室守貞誓不二適舅姑遣媒)
(旨建勸其别字姑憂憤絶食而死康熙十年奉坊旌表)
王之輔妻邵氏(錢塘縣志輔卒氏年二十八敬奉姑嫜姑亡常至姑墓攀木悲號灑淚著)
(旨建樹樹為之枯逾數年復茂人異之康熙十一年奉坊旌表)
盧貞女(錢塘縣志全人聘為繼室未婚全人死過門行三年喪上無翁姑下無子姓孤立守志夫)
(旨建有遺田十畝廵撫范承謨檄蠲其役卒後題請奉坊旌表)
胡萬銳妻姚氏(舊浙江通志萬銳卒姚教子具有法度守節四十年)
沈贊化妻楊氏(錢塘縣志年二十二贊化死僅一女朝韲暮鹽鞠其女歸朱錫九守節三)
(旨建十餘年卒坊旌表)(以上二氏俱康熙十二年奉)
王寅妻茹氏(錢塘縣志寅没於盱眙氏年二十五將娩聞訃擗踊號哭胎應聲而墮則男也)
(已復產一男蓋孿生云家貧苦節教子年六十七卒)
王德隆妻凌氏(舊浙江通志氏盛年守節白首完貞以上二氏俱康熙十七年奉)
(旨建坊旌表)
楊氏三節(題旌冊楊之梃妻陳氏年二十而寡訓其子及孫皆有成立年八十五卒楊之瑛妻)
(朱氏年三十而寡至七十二而卒楊喆繼室朱氏結褵三月而寡毁容截髮誓死守節康熙二十二)
(旨建年具題奉坊旌表)
李士謀妻胡氏(錢塘縣志年二十四而寡事舅姑孝姑病瘵力撫幼叔幼姑後長大分已)
(奩資完嫁娶康熙庚申秋大火比鄰皆灰燼氏號泣籲天即風返滅火人謂孝感所至)
計功妻趙氏(杭州府志二十一歲夫亡生子超甫週歲飲冰茹蘖奉侍兩代舅姑生養死葬)
(教子義方卒年五十七)
程一桂妻趙氏(杭州府志一桂新安人業鹺居錢塘娶氏為繼室氏年二十五夫亡守節)
(妾戴氏一桂遺命改適戴不忍去甘同撫孤氏守節三十七年以上三氏俱康熙二十三年奉)
(旨建坊旌表)
汪起勲妻凌氏(題旌冊年二十七而寡守節三十四年)
沈嗣英妻韓氏(題旌冊年二十三而寡生子兆發纔五月氏撫育藐孤守節六十四年)
孫有光妻包氏(杭州府志年二十二夫亡一子長庚撫訓成立事舅姑生養死葬苦節三)
(旨建十餘年坊旌表)(以上三氏俱康熙二十五年具題奉)
吳維翰妻沈氏(題旌冊年二十六而寡翁姑垂暮子女俱幼氏孝慈兼盡黽勉持家守節)
(二十六年)
李毓連妻季氏(題旌冊年二十一而寡奉舅姑撫孤穉苦節四十三年以上二氏俱奉)
(旨建坊旌表見於舊冊不詳旌表年分)
謝懋俊妻吳氏(題旌冊年二十一懋俊卒遺孤纔五月伯氏欲奪其志終不許事舅姑盡)
(孝子重綸亦以孝稱守節五十年)
汪岳蘊妻馬氏(題旌冊年二十三夫亡氏有娠五月慮男女未卜繼姪紹武為子後生紹)
(良撫育兩子無異視守節二十八年俱康熙三十三年具題奉)(以上二氏)
(旨建坊旌表)
施元龍妻孫氏(題旌冊年二十八而寡遺孤貞珉纔五齡氏奉衰翁甘旨及子讀書脩脯)
(皆晝夜勤十指以給荼苦備嘗氏祖姑徐夫嬸經俱少寡守志人稱一門三節氏守節四十餘年康)
(旨建熙三十五年具題奉旌者有邵之鳳妻謝氏陳林坊旌表時錢塘被)
(苑妻汪氏胡元泰妻吳氏陳愚見繼妻范氏徐恒泰妻蔣氏朱文鏡妻戴氏舊冊無考俱見施節婦)
(節孝錄)
孫秀姑(題旌冊年十五歸楊文龍幼未婚也文龍父鼎元以康熙三十七年攜子負販之衢州秀)
(姑與姑侯氏家居其鄰有閻士積者素無行與其黨胡起龍暴横里中三月八日侯臥病樓居士積)
(突入室將犯之秀姑嚙其指遂負痛逸去六月十六日秀姑獨坐門内士積穴壁持其足秀姑驚走)
(泣訴於姑因并及前事侯氏聞於地總鄰人介士積詣楊謝比至侯憤甚擲茶盌擊士積誤中起龍)
(起龍固袒士積者遂詈侯氏已又與士積踵楊之門辱之士積呼秀姑曰汝晝訴地鄰夜將安訴吾)
(不能致汝者非夫也秀姑飲泣慰姑先燈下自縫紉其衣下及裙袴畢飲滷死則十八日之夜也天)
(方盛暑顔色如生數日不變里甲以貞烈鳴於官廵撫具疏請奉)
(旨建坊旌表士積諭辟)
陳大經妻金氏(題旌冊會稽人年十五歸大經於錢塘甫一載大經賈於粤病卒氏號泣)
(絶粒求死舅姑百方勸諭遂勵志守節立姪學良為嗣至老不廢織絍健持門戶守節四十餘年)
戴永崑妻吳氏(題旌冊年二十而寡觸棺流血不欲生舅姑諭止之苦節三十五年)
金璐妻沈氏(題旌冊年十六歸璐璐以痘死氏孝養翁姑撫繼子守節三十三年)
朱樹勲妻姚氏(題旌冊年十九而寡勤十指奉兩代孀姑甘旨無缺及兩姑繼没力營喪)
(葬守節三十二年)
胡宗稠妻沈氏(題旌冊年二十五宗稠客死氏號慟奔喪擬蹈水以殉姑諭止之乃勵節)
(事姑勤蠶桑自給撫繼子承祧苦節五十年)
楊德宏妻余氏(題旌冊年十六適德宏結褵甫一載母喪未畢繼以姑喪哀痛倍至無何)
(德宏患時症死氏勺飲不入口晝夜哀號而卒距德宏之没十二日以上六氏俱奉)
(旨建坊旌表見於舊冊不詳旌表年分)
沈貞女(題旌冊沈瑞春女許字范國章國章沒有為女執柯者女聞截髮毁容鍵戶自縊以救免)
(祖姑王葺一尼菴居之旬日步歸曰非所宜居也仍依母家獨處一小樓勤蠶織以終老卒年六十)
(旨建三廵撫趙申喬具題奉坊旌表)
武氏三節(題旌冊武孟蔭妻朱氏年二十五夫亡守節二十四年武關義妻李氏年十六歸關)
(義關義客死氏挈幼子奔喪備歷艱險守節四十六年武光祖妻林氏年二十三夫亡事孀姑以孝)
(稱守節三十六年)
費彥甫妻袁氏(題旌冊年十七而寡當明末寇盜充斥流離百折矢死靡他撫姪而姪殤)
(依壻而婿死煢煢無倚守節五十四年)
汪廷樞妻吳氏(題旌冊年二十六而寡訓子啓嘉成立以上五氏俱康熙四十四年具)
(旨建題奉表坊旌)
計貞女(題旌冊許字陳玉桓桓沒於閩訃聞女泣請往奠既至曰今日從一終矣桓家素貧舅姑)
(老且病女日勤操作以供修隨舅姑沒家愈寠或日中未炊女卒無變志年六十餘廵撫黃秉中具)
(旨建題奉表坊旌)
楊蓮原妻俞氏(題旌冊年十九產女方三日夫亡氏椎心絶粒舅姑勸諭乃繼姪為嗣敬)
(事舅姑勤十指自給後室遭回禄囊篋益空子媳孤孫相繼卒煢苦五十餘年)
張裕善妻金氏(題旌冊歸裕善生二女裕善為廬陵丞留氏奉翁姑而已之任得瘵疾氏)
(聞買舟往視而裕善卒扶柩歸里時年二十四已而翁姑皆殁無繼嗣依壻以終守節四十年)
顧濤妻王氏(題旌冊年二十九而寡守節三十年)
柴棟妻孫氏(題旌冊年二十八而寡守節二十七年)
吳欽相妻閔氏(題旌冊年二十四而寡守節三十年)
嚴家鼎妻徐氏(題旌冊年十九而寡守節五十三年以上六氏俱康熙五十年具題奉)
(旨建坊旌表氏時錢塘被旌者又有程密妻傅氏周鍾亮妻何舊冊無考見山隂王時履妻節孝錄)
江榮舉妻凌氏(題旌冊年二十六榮舉卒無子立姪為嗣從襁褓撫育成人拮据娶婦子)
(復殀偕媳王氏矢志苦守凌卒年八十九康熙五十一年具題奉)
(旨建坊旌表其娣鮑氏年二十九而夫江以鼇卒子承甲方週歲三女俱幼氏赤手搘持生養死葬男婚)
(女嫁守節二十四年見題旌冊不詳年分)
張宗儒妻汪氏(題旌冊年十九適宗儒宗儒卒氏取刀自裁舅姑力勸乃止撫子芬成立)
(旨建守節三十年康熙五十三年具題奉坊旌表)
方高矩妻吳氏(題旌冊氏結褵未幾翁與夫暨叔俱遠出死客邸姑病於家氏時年二十)
(五隻身侍奉百計醫藥不遺餘力里黨咸稱之守節三十一年)
范玉珩妻于氏(題旌冊年十八夫亡姑抱病臥牀氏飲泣侍奉歷久不懈守節四十一年)
鄭允中妻孟氏(題旌冊年二十四而寡事舅姑以孝謹稱撫孤子成立守節四十年)
程可發妻朱氏(題旌冊年二十八而寡事舅姑撫遺孤守節二十五年)
吳鑰妻姚氏(題旌冊年二十六而寡布衣蔬食以終其身守節二十八年)
孫煃妻陸氏(題旌冊年二十六而寡勵志苦守足不踰閾守節三十五年)
姚廷益妻鍾氏(題旌冊年二十六而寡奉其舅甚謹撫遺孤宗樞以讀書砥行相勖守節)
(旨建四十年坊旌表)(以上七氏俱康熙六十年具題奉)
沃天麟妻余氏(題旌冊年二十二夫亡絶粒誓死舅姑勸慰乃忍死孝養守節三十一年)
陳映垣妻費氏(題旌冊年二十三夫亡遺孤未晬氏養老撫幼咸取辦十指守節四十年)
江臣五妻黃氏(題旌冊年二十八而寡家貧績麻以供朝夕事孀姑生養死葬靡不盡禮)
(撫孤子有成守節二十五年)
沈文龍妻王氏(題旌冊年二十二而寡舅姑老氏晝夜勤十指以供甘旨及没力完喪葬)
(守節三十一年)
沈勝業妻趙氏(題旌冊年二十九而寡事孀姑以孝謹稱撫訓幼子家聲不墜守節三十)
(旨建三年表以上五氏俱雍正元年具題奉坊旌)
金氏二節(題旌冊金城妻宋氏其弟金培妻梁氏宋年二十二梁年二十八夫相繼亡妯娌最)
(相善冰霜節操彼此交勵宋撫姪錦為嗣梁撫姪祖望為嗣俱以母教成立苦節三十餘年)
朱寶箴妻詹氏(題旌冊年二十八而寡無子姑年老多病氏侍奉左右朝夕不離立繼承)
(祧守節四十一年)
高正妻王氏(題旌冊年二十二而寡家貧藉箴紉以養舅姑訓子守節二十七年)
顧豫中妻朱氏(題旌冊夫客死氏年二十五扶櫬歸里撫訓二子有成持家嚴肅言笑不)
(苟守節一十七年)
王弘曾妻姚氏(題旌冊年二十六而寡二子斆度皆幼氏教以讀書砥行次子度以薦授)
(延川知縣守節四十餘年)
潘起奎妻徐氏(題旌冊年二十四而寡遺孤二氏鞠育稍長即擇師督訓不為姑息守節)
(三十四年)
湯紹武妻吳氏(題旌冊年二十七而寡勤織絍以事舅姑舅姑沒親營窀穸撫遺孤訓以)
(禮義守節五十四年)
朱弘道妻潘氏(題旌冊年二十一而寡無子立繼承祧守節三十餘年)
俞紹曾妻勞氏(題旌冊年十八夫亡無子舅姑老寢疾藥必親嘗撫繼子則織屨縫裳以)
(給膏火守節四十三年)
虞浩妻朱氏(題旌冊年二十三夫亡遺娠生子曰棠恩勤撫育守節三十一年)
余之錫妻王氏(題旌冊年二十夫亡遺孤甫五月健持門戶撫子有成守節四十八年)
沈恒妻王氏(題旌冊年二十八夫亡無子立姪為嗣守節三十年)
沈玉如妻趙氏(題旌冊年二十三夫亡親操井臼撫三齡弱子遭鄰火室廬灰燼無存艱)
(苦備嘗守節六十年)
趙裕妻金氏(題旌冊年二十一夫亡無子撫繼子以續蒸嘗守節三十餘年)
汪□妻吳氏(題旌冊年二十四而寡遺孤殤繼子又殀復繼孫承祧守節三十七年以上)
(旨建十六氏俱雍正二年具題奉坊旌表)
趙荃妻吳氏(題旌冊年二十九夫亡事姑嫜先意承志姑没力營窀穸幷葬其夫撫繼嗣成)
(立守節二十七年)
陳必達繼妻沈氏(題旌冊年二十九而寡撫前室子及己子鞠育教誨無異視家貧力)
(勤女紅守節五十四年)
方餘妻潘氏(題旌冊年二十四而寡遺孤幼舅姑年邁氏朝夕針黹以供饔飱課子讀書有)
(成守節四十一年)
謝聖正妻程氏(題旌冊年十八而寡家貧姑老氏勤女紅奉養没為營葬守節六十四年)
王鼐妻沈氏(題旌冊年二十九而寡事孀姑孝姑嘗病劇氏籲天求代姑病得瘳守節四十)
(一年)
范允欽妻沈氏(題旌冊年二十一而寡無子撫繼子慶治為嗣長娶氏姪女亦早寡氏復)
(偕媳撫孫守節五十一年)
黃右釗妻王氏(題旌冊年二十二而寡無子立繼承祧事舅姑潔供脩瀡及没營葬盡禮)
(守節四十五年)
梁王曾妻莫氏(題旌冊年二十九而寡孝事祖姑雖處窘廹甘旨必備撫三子以養以教)
(守節二十四年)
徐介眉妻楊氏(題旌冊年二十八而寡撫姪為嗣守節四十六年)
蘇授蒼妻裘氏(題旌冊年二十六而寡舅姑没殯殮窀穸之事竭蹶以圖尤刻勵以教其)
(子夜三鼓機杼聲猶與書聲相應也守節二十餘年)
趙躍龍妻姜氏(題旌冊年二十七而寡事姑孝姑病衣不解帶者累月撫遺孤慈嚴備至)
(守節三十六年)
方貽謀妻李氏(題旌冊年二十四而寡奉孀姑二十餘年孝敬不懈撫夫幼弟成立守節)
(二十七年)
趙琦妻吳氏(題旌冊年二十七而寡無子立姪為後嘗割股以療姑疾守節四十七年)
盧麳妻虞氏(題旌冊年二十五而寡姑繼沒兩喪並舉衣貲變易殆盡家益貧荼苦撫孤姪)
(得延一綫守節四十二年)
許弘劭妻俞氏(題旌冊年二十三而寡仰事俯育百計支持以成大志守節四十二年)
陳于王妻周氏(題旌冊年二十九夫亡課子成立舅姑沒旁無伯叔氏獨營喪葬備嘗艱)
(苦守節四十四年)
盧茂妾管氏(題旌冊年二十八而寡父母欲奪其志氏剪髮毁容猶強之不已甚至赴水投)
(繯乃懼而止事其嫡甚謹至老猶晝夜勤機杼不懈守節五十八年)
武德正妻陳氏(題旌冊年二十五而寡遺孤二齡又殤撫姪姪殀復撫姪孫文彬為後守)
(旨建節五十二年坊旌表)(以上十八氏俱雍正三年具題奉)
陳氏二節(題旌冊陳元錫妻邵氏年二十九夫亡陳三錫妻范氏年二十六夫亡俱能孝養翁)
(姑撫子成立守節各五十餘年)
趙承禄妻唐氏(題旌冊年二十九而寡遺二孤皆幼氏侍奉孀姑潔供滫瀡撫子有成守)
(節三十二年)
蔡憲竒妻朱氏(題旌冊年二十九而寡事舅姑孝舅姑沒脫簮珥以完喪葬教子以義方)
(守節二十四年)
屠翼昭妻裘氏(題旌冊年二十五而寡二子俱幼氏上事下撫孝慈兼盡守節四十五年)
章士傑妻朱氏(題旌冊年二十一而寡事舅姑以孝謹稱無子立繼子自襁褓迄於成人)
(劬勞撫訓守節四十五年)
盛肇昌妻包氏(題旌冊年二十八而寡遺娠五月生一子矢志不二撫孤成立守節三十)
(四年)
楊萬鎰妾蔡氏(題旌冊年二十七而寡遺孤洪溥方五齡家貧藉箴紉以給饔飱守節四)
(旨建十六年坊旌表)(以上八氏俱雍正四年具題奉)
羅天彝妻金氏(題旌冊年二十一夫亡遺孤甫十月氏截髮毁容誓死不移事姑盡孝撫)
(子有成守節五十二年)
包紹榖繼妻李氏(題旌冊年二十八而寡家貧奉耄姑甚謹藉十指以供甘旨冬日兩)
(手盡瘃若不知也遺孤濤力不能就外傅身自督課少怠則哭失聲濤用是淬勵後成進士守節四)
(十五年)
葛文楷繼妻吳氏(題旌冊年十九而寡無子舅姑沒竭蹶營葬撫繼子以延似續守節)
(三十三年)
朱紳妻李氏(題旌冊年二十八而寡家貧舅姑俱病勤十指供湯藥三載及沒躬負土以葬)
(并其夫祔焉教子成立守節三十一年)
陸曾錫妻諸氏(題旌冊年二十五而寡家貧紡織養姑姑沒親營窀穸其母黃氏亦早寡)
(氏事之甚孝守節三十七年)
洪雲漢妻李氏(題旌冊年二十九而寡翁年垂暮氏織絍奉養二子幼督令誦讀至午夜)
(不輟守節三十三年)
宋嗣昌妻黃氏(題旌冊年二十九而寡事舅姑撫二孤守節四十六年)
翁爾湘妻傅氏(題旌冊年二十七而寡事孀姑撫嗣子守節四十六年)
陳華玉妻凌氏(題旌冊年二十二而寡事孀姑撫幼子力勤操作守節四十三年)
李兆文妻高氏(題旌冊年二十九而寡家貧歷盡艱辛課子有成守節四十八年)
屠時隆妾張氏(題旌冊年二十六而寡奉養孀姑撫訓幼子守節四十二年以上十一)
(旨建氏俱雍正五年具題奉坊旌表)
任菼妻孫氏(題旌冊年十八夫亡冰霜自矢事舅姑孝教其子家聲不墜守節三十三年)
姚廷誥妻劉氏(題旌冊年二十九而寡遺孤尚幼舅姑没力營葬事健持門戸孤長娶婦)
(生孫而子又殀氏復偕媳撫孤守節三十四年)
朱氏二節(題旌冊朱錫驊妻陳氏朱觀策妻李氏俱二十八而寡事孀姑撫幼子閨門嚴肅至)
(老而足跡皆不出戸外陳守節四十二年李守節二十四年)
章氏二節(題旌冊章金鐸妻駱氏章金鼎妻沈氏娣姒也駱年二十六沈年二十九相繼而寡)
(駱無子沈止一女兩孀交勵名義事舅姑甚孝駱守節二十七年沈守節四十八年)
魏書升妻施氏(題旌冊年二十三而寡織絍育孤孤長督之學亦不廢耕守節三十年)
沈引祖妻邵氏(題旌冊年二十三而寡遺孤又殀立繼承祧守節四十八年)
陳咸妻葉氏(題旌冊年二十五而寡撫孤成立守節五十年)
趙王麒妻吳氏(題旌冊年二十五而寡撫遺孤守節五十年)
田璵妻王氏(題旌冊年二十五而寡撫遺孤守節二十六年)
孫九錫妻丁氏(題旌冊年二十九而寡事衰翁撫遺孤守節四十六年)
汪元善妻邱氏(題旌冊年二十九而寡事舅姑撫孤守節三十一年)
朱官龍妻滑氏(題旌冊年二十九而寡割股以療翁疾鞠子景隆成立守節一十六年卒)
吳德昌妻戴氏(題旌冊年二十八而寡守節一十六年卒)
黃思沛妻吳氏(題旌冊年二十而寡翁姑繼没鬻衣飾營葬繼姪為後守節二十六年)
季子舒妻謝氏(題旌冊年二十六而寡守節三十七年)
邵懷棠妻章氏(題旌冊年三十而寡守節二十一年)
周彊妾潘氏(題旌冊年二十三而寡守節二十九年)
汪健師妾趙氏(題旌冊年二十四而寡守節三十五年)
莫孝女(題旌冊名勝儒性至孝年十三父京病侍湯藥不離左右及没哀毁如成人聞其孝者爭)
(欲締姻勝儒以兄美章遠出母傅氏無侍奉者誓不嫁母再三勸諭知其意堅遂聽之於是屏服飾)
(棄脂粉布衣操作以供母母病衣不解帶藥必親嘗夜則焚香籲天願以身代母卒視含殮畢絶粒)
(求死既而翻然曰父母未葬我未可死乃晝夜紡績銖積數年遂擇地營葬遠近觀者皆以為雖男)
(子不能及也卒年四十一)
徐大姑(題旌冊許字施士標未婚士標没大姑年二十一聞訃欲以身殉父母勸慰遂歸施守制)
(以姪大勇為嗣自歸施後連遭八喪隻身經理備極荼苦守貞三十年以上二十二氏俱雍正六)
(旨建年具題奉坊旌表)
陸宗靁妻章氏(題旌冊年二十七而寡遺子女各一撫教有成守節二十二年卒)
陳茂雄妻沈氏(題旌冊年二十而寡事衰翁撫繼嗣茹素終身守節二十五年)
張基妻金氏(題旌冊年二十七而寡事孀姑撫繼嗣守節一十六年卒)
段志召妻王氏(題旌冊年二十三歸段甫二載翁客死於粤夫奔喪亦卒於旅邸氏甫二)
(十五歲無子以姪為嗣家貧薄田數畝饘粥不給夫之弟又私售於人族衆勸氏鳴官氏曰吾雖餓)
(死不忍以田產細故傷夫手足也守節三十九年)
胡宗模妻陳氏(題旌冊年十七適宗模甫匝月宗模為鳴鶴場大使之任卒於官氏年十)
(八聞訃悲慟絶食舅姑勸慰乃止後舅姑兩叔俱亡本支已絶氏告宗族擇繼承祧守節四十一年)
嚴其肅妻方氏(題旌冊年二十九而寡翁姑早喪子成憲僅三齡宗黨憐其無依勸更適)
(氏誓死不從守節四十年)
袁弘謨妻朱氏(題旌冊年二十九而寡子彤甫四歲訓誨極嚴姑目失明扶掖不離左右)
(守節二十二年)
江國標妻吳氏(題旌冊年二十九而寡翁姑垂暮二子琳倫俱幼家貧氏力供菽水守節)
(二十二年)
孫子範妻張氏(題旌冊年二十九而寡遺一女旁無可繼人有憐其無倚者勸之更嫁氏)
(矢志益堅守節三十三年)
朱小溪妻孫氏(題旌冊年二十七而寡家貧鬻衣飾以完喪葬教育二子守節四十一年)
屠彬妻姚氏(題旌冊年二十七而寡事孀姑教二子一女守節二十六年)
李蓮妻程氏(題旌冊年二十三而寡事繼姑孝無子以姪為嗣守節二十八年)
王廷顯妻陳氏(題旌冊年二十五而寡撫二子守節二十七年)
倪允發妻黃氏(題旌冊年二十二而寡無子立繼守節四十年)
李季元妻謝氏(題旌冊年二十九而寡撫幼子守節三十五年以上十五氏俱雍正七)
(旨建年具題奉坊旌表)
熊天琳妻邵氏(題旌冊天琳以難蔭授瑞安守備值閩變死之氏年二十九在署恐賊至)
(被辱以子女托夫之友令急去而手執白刅以俟幸賊不至遂矢節撫孤每歷陳先人忠烈訓其子)
(子以蔭登仕籍無沗厥職母之教也守節五十三年卒)
裘錫錦妻張氏(題旌冊年二十七而寡事翁孝撫二子有成守節五十四年)
李之發妻徐氏(題旌冊年二十三而寡營葬舅姑及夫撫子延禧成立守節二十三年)
吳景鎮妻姚氏(題旌冊年二十而寡遺腹生子又殤立姪為嗣事姑孝守節二十六年)
沈法妻馬氏(題旌冊年二十九而寡繼姪玖璿為嗣俱有成守節二十年)
朱琦妻胡氏(題旌冊年二十五而寡事翁姑撫遺腹子守節一十六年卒)
孫之騮妻查氏(題旌冊年二十三而寡當于歸時夫已患瘵疾氏茹素禱天願以身代又)
(先撫姪堂為子及夫卒堂始週歲氏鞠育教誨俾至成立事孀姑甚孝守節三十年)
徐文高妻沈氏(題旌冊年十九歸徐未半載夫就幕河南七載而客死氏年二十五撫孤)
(姪映薇為子越五載舅姑繼没歸依母家教子有成守節三十一年)
聞人瑜妻沈氏(題旌冊年二十四而寡三子俱幼家貧棲止一椽日用之需悉出針紉值)
(歲歉竭力以奉舅姑舅姑没二喪並舉荼苦備至教子以義方守節三十七年)
柴榮昌妻周氏(題旌冊年二十七而寡撫二子俱殀僅遺孤孫氏復撫之守節四十一年)
李長吉妻楊氏(題旌冊年二十八而寡家貧事孀姑撫幼子守節三十六年)
盛大熊妻何氏(題旌冊年二十九而寡舅姑繼逝氏力營窀穸撫二子守節二十六年)
王孫楫妻楊氏(題旌冊年二十二而寡家貧勤針黹以養舅姑立姪為嗣守節四十四年)
翁士麟妻沈氏(題旌冊年二十八而寡撫子成立守節三十一年)
王公宇妻馬氏(題旌冊年二十二而寡事姑撫子守節三十二年)
章纘符妻姚氏(題旌冊年二十八而寡事舅姑撫子守節二十四年)
周必昌妻錢氏(題旌冊年二十六而寡無子立姪為嗣守節三十五年)
范汝韓妻蘇氏(題旌冊年二十九而寡撫三子一女守節二十七年)
王宰妻鄭氏(題旌冊年二十八而寡事舅姑撫遺腹子守節五十二年)
蔣王元妻徐氏(題旌冊年二十七而寡事孀姑撫子守節三十二年)
俞申伯妻陸氏(題旌冊年二十四而寡繼姪為子子又殀復撫孤孫承祀守節五十年)
盛文彬妻孫氏(題旌冊年二十七而寡事舅姑撫子守節五十一年以上二十二氏俱)
(旨建雍正八年具題奉坊旌表)
徐萬春妻金氏(題旌冊年二十八而寡家貧遺二子不能就外傅氏親課經書俾各成立)
(壽至九十五兩子年踰七十孫曾林立人謂苦節之報)
沈濓妻朱氏(題旌冊年二十九而寡遺二子貧不能自存氏晝夜勤女紅以供饘粥撫教有)
(成守節四十三年)
李永驥妻丁氏(題旌冊年二十八而夫客死河南姑已早喪祖姑癱瘓氏久奉湯藥無厭)
(倦子甫週歲教育成立守節四十年)
楊日榮妻李氏(題旌冊年二十四而寡遺腹生子娣張氏亦早孀與之共事姑嫜無間言)
(守節二十一年)
毛楷妻馮氏(題旌冊年二十二而寡撫遺孤葬舅姑并告於宗族出所積以葬先世十九棺)
(之暴露者守節四十八年)
林兆哲繼妻楊氏(題旌冊年二十八夫通判平樂卒於官氏扶櫬歸里撫前妻子及己)
(子無異視前妻子殀與媳徐氏共勵冰霜守節三十一年)
胡廷鐸妻范氏(題旌冊年二十七而寡斷髮自誓撫遺孤守節四十二年)
馬謹菴妻朱氏(題旌冊年二十七而寡事衰翁撫幼孤守節五十四年)
王毓竒妻翁氏(題旌冊年二十而寡無子繼姪為嗣守節二十四年)
楊學顔妻柯氏(題旌冊年二十九而夫客死處州事孀姑撫二子一女守節四十年)
汪躍妻胡氏(題旌冊年二十九而寡事兩代孀姑撫幼子棠長娶吳氏亦早孀氏偕媳矢志)
(守節三十二年)
王元信妻汪氏(題旌冊年二十九而寡撫遺孤及幼叔守節四十九年)
王國擯繼妻陳氏(題旌冊年二十六而寡撫二子守節二十八年)
張廷玠妻胡氏(題旌冊年二十六夫亡室廬燬於火氏甘心荼苦事舅姑以養以葬訓子)
(有成守節五十四年)
程賡妻徐氏(題旌冊年二十九夫客死粤東遺子女各一氏事姑甚孝姑没後以母老兄弟)
(又遠出遂歸侍奉其母守節四十五年)
吳汝霖妻沈氏(題旌冊年二十六而寡遺孤二齡姑目瞽翁足廢旁無叔伯氏隻身奉養)
(二老教子讀書守節二十六年)
張文標繼妻姚氏(題旌冊年二十五而寡觸棺暈絶救甦即營葬舅姑及夫與前室而)
(已築壙於旁以示志復遭鄰火室廬蕩然撫姪為子子復殀艱苦備嘗守節三十三年)
沈國瑛繼妻任氏(題旌冊年二十六而寡姑繼没子與媳又殀僅遺孤孫煢煢孑立守)
(節四十六年)
吳一龍妻陸氏(題旌冊年二十九而寡遺子女各一子殀亡立姪為嗣孝事孀姑守節三)
(十六年)
羅大紹妻金氏(題旌冊年十八而寡撫姪為嗣事奉舅姑并父母兩姓咸稱其孝守節三)
(十一年)
錢昭嗣妻徐氏(題旌冊年二十六而寡遺孤甫六月舅老籍十指以給饔飱孝慈兼至守)
(節二十八年)
楊日廣妻張氏(題旌冊年二十七而寡姒李氏亦早孀張無子鞠李之子為嗣守節二十)
(九年)
方吉甫妻宋氏(題旌冊年二十九而寡撫子子殀復撫孤孫守節五十四年)
盛觀華妻馮氏(題旌冊年二十二而寡事孀姑撫繼嗣布衣茹素守節五十六年)
沈俊生妻高氏(題旌冊年二十六而寡事舅姑撫二子守節三十年)
陸元宰妻陳氏(題旌冊年二十五而寡事孀姑撫子守節三十六年)
徐淞妻盛氏(題旌冊年二十八而寡事衰翁撫繼嗣守節三十六年)
茅秀芝妻沈氏(題旌冊年二十八而寡事舅姑撫子守節四十五年)
張繼祖妻沈氏(題旌冊年二十四而寡事孀姑撫子守節四十年)
吳維正妾胡氏(題旌冊年二十九而寡親族以家貧令再醮氏以死自誓事其嫡甚謹嫡)
(無子止氏一子訓之極嚴守節三十二年)
楊二姑(題旌冊楊學顔女生甫彌月而父亡及能言見母柯氏常哭問父何在母告之遂抱母號)
(慟自是母哭未嘗不相對哭也聞其孝者爭欲求婚二姑不許戚黨勸之姑曰吾非母無以至今日)
(母非吾無以終天年人各有志可相強乎遂侍奉其母母死哀毁成疾而卒)
胡貞女(題旌冊許字江承麟未婚承麟卒女年十五聞訃欲殉父母護之謹遂歸江守節孝舅姑)
(立繼嗣貞操三十餘年九年具題奉)(以上三十二氏俱雍正)
(旨建坊旌表)
李祖望妻邵氏(題旌冊年二十三而寡撫族姪為嗣守節四十年)
張起濤妻何氏(題旌冊年二十九而寡撫子守節四十三年)
沈仲新妻李氏(題旌冊年二十八而寡撫姪孫為孫守節五十一年)
范體仁妻吾丘氏(題旌冊年二十八而寡撫子守節三十年)
莫與兆妻唐氏(題旌冊年二十九而寡撫子守節五十三年)
方時澄妻王氏(題旌冊年二十三而寡時澄為孝子聲弘子氏結褵僅四載守節三十一)
(年克循婦道與長姒潘氏並以賢孝著)
婁邦憲妻陳氏(題旌冊年二十八而寡守節五十年)
俞士鳳妻楊氏(題旌冊年二十八而寡守節二十一年)
徐中吉妻湯氏(題旌冊年二十一而寡撫子守節四十八年)
吳嘉曾妻張氏(題旌冊年二十七而寡舅以傷子疾痿氏虔事不敢懈撫幼子守節二十)
(四年)
金紫菴妻沈氏(題旌冊年二十九而寡撫子守節二十四年)
汪濤妻楊氏(題旌冊年二十五而寡事祖舅姑及舅姑殯殮盡禮撫子守節二十九年)
顧佩錕妻沈氏(題旌冊年二十七夫亡孀姑在堂紡織以供甘旨姑病三年親奉湯藥衣)
(不解帶没後奉姑柩與翁合葬并以夫棺祔於旁躬自負土不避風雨哀感行路撫訓遺孤俾得成)
(立守節三十四年)
李志良妻陳氏(題旌冊年二十八而寡撫子守節二十九年)
蔡賜英繼妻陳氏(題旌冊年二十九而寡撫前室子女守節二十四年)
沈仁嗣妻江氏(題旌冊年二十九而寡撫子守節五十二年)
馬紹恒妻蔡氏(題旌冊年二十七而寡事姑撫子守節二十八年)
鮑守恩妻章氏(題旌冊年二十七而寡事舅姑撫姪為嗣守節四十三年)
陳國安妻馮氏(題旌冊年二十九而寡事舅姑撫子守節五十一年)
滑吉登妾陳氏(題旌冊年二十九而寡撫子守節三十年)
蕭元宰妻葉氏(題旌冊年二十九而寡事舅姑一子二女皆殀繼姪為嗣守節二十六年)
陳學尼繼妻陳氏(題旌冊年二十六而寡撫前室子及己子皆成立守節二十五年)
張起鼎妻林氏(題旌冊年二十九而寡事老姑撫子守節二十二年)
沈士芳妻周氏(題旌冊年二十八而寡事舅姑繼姪為嗣復殀繼孫承後守節四十六年)
徐任保妻張氏(題旌冊年二十八而寡撫子守節三十二年)
沈君選妻夏氏(題旌冊年二十二而寡事孀姑撫子守節四十八年)
吳御六妻蔣氏(題旌冊年二十九而寡事舅姑撫子守節三十一年)
馮祐妻張氏(題旌冊年二十九而寡無子積女紅資為翁娶妾生一子週歲即殀氏遵翁命)
(以第三婿莫楷為嗣未幾女卒復為娶婦生子以繼烝嘗守節三十四年)
盧涵妻吳氏(題旌冊年二十四而寡事舅姑撫子守節二十九年以上二十九氏俱雍正)
(旨建十年具題奉坊旌表)
沈祚錫妻朱氏(題旌冊年十九夫亡投繯服滷翁姑救甦勉以大義始進饘粥孝養克盡)
(婦道撫繼子逾於己生勤女紅寒暑不輟長齋終身守節二十八年)
王宗翰妻孫氏(題旌冊年二十九夫亡絶粒不食舅姑曰汝死我亦不能再生乃進饘粥)
(事舅姑凡甘旨必親奉以進没後盡哀盡禮無子撫姪如己出守節四十年)
孔衍昌妻陳氏(題旌冊衍昌力學成疾氏日則調治醫藥夜則禱祈身代夫亡願以身殉)
(氣絶竟日家人救之始甦上有翁姑不以家貧貽堂上憂承懽一如夫在時教遺孤以義方出夫生)
(前所著書以示之且泣且示書有淚㾗子亦號泣捧讀焉守節二十六年)
陳士麐妻鄒氏(題旌冊年二十八夫亡絶粒從死孀姑勉以大義始進饘粥事姑曲盡孝)
(養遺孤二必勖以善事祖母姑没盡鬻嫁時衣以供喪葬二子皆入泮苦節五十三年)
黃章妾施氏(題旌冊章任襄陽知府卒於官氏仰天長號曰上有垂白之嫡下有襁褓之孤)
(奚忍殉死而不身任其事耶遂堅貞自矢嫡素染瘋疾事之如姑一子出繼夫兄未嘗以猶子膜視)
(守節一十七年)
邱智本妻吳氏(題旌冊年十七而夫疾竭力奉湯藥衣不解帶者三年夫没長齋事佛侍)
(奉舅姑曲意承懽喪葬盡禮撫孤慈嚴交至守節四十七年)
章煥如妻張氏(題旌冊年二十四夫沒無子繼姪為子撫教成立勤儉自持守節四十六)
(年)
莫爾吉妻馮氏(題旌冊年二十三而寡念翁姑衰邁強延喘息以代子職迨翁姑相繼逝)
(世竭力以營喪葬無子依女以居守節四十九年)
孫兆龍妻張氏(題旌冊年二十六夫亡一慟幾絶老姑在堂曲意承懽姑每語姻婭曰吾)
(有此媳不為無子姑没喪葬盡禮遺孤復殤擇猶子以續宗祧守節二十九年)
朱應龍妻胡氏(題旌冊年二十一而寡翁姑在堂雖家徒四壁而甘旨無缺皆從十指中)
(出也翁姑先後没喪葬盡禮教遺孤以義方守節四十四年)
許鼎文妻江氏(題旌冊年二十五夫没矢志以殉父諭以舅姑年高因感泣守貞姑患目)
(眚虔禱於神親為餂拭目復明後舅姑相繼没喪葬盡禮守節二十年)
朱維周妻謝氏(題旌冊年二十四夫亡閉戶不食翁姑勉以大義乃繼姪為嗣勤針黹紡)
(織以供菽水守節三十年)
樊長齡妻陸氏(題旌冊年二十三夫亡事堂上能以色養翁姑窀穸之事必身自執役雖)
(冲寒冐雪亦所不顧遺孤婚娶復没撫孫教以成立守節四十七年)
翁元岳妻張氏(題旌冊年二十七歲而夫没時方有娠&KR1143;身自墜樓下久而獲甦後遺孤)
(生徧體青紫蓋腹中受傷所致也姑亡事舅先意承志得其懽心訓二子極嚴均以髫年入泮每逢)
(忌辰縞衣蔬食哀泣如初喪值初度二子稱慶泣誓不受曰身不死尚何祝耶守節二十七年)
仲季超妻金氏(題旌冊年二十八夫亡絶粒欲殉念翁姑在堂飲泣為未亡人事堂上備)
(得懽心翁姑没殯葬不遺餘力無子煢煢孑立立志彌堅守節四十九年)
黃錢昌妻董氏(題旌冊年二十一夫亡哀號絶粒親族勸以撫孤延嗣乃矢志守貞足不)
(踰閾姻婭罕覯其面數十年如一日教子義方毫無姑息守節三十八年)
金慎言妻方氏(題旌冊年二十八夫亡翁抱喪明之痛大病幾危旦夕籲天願以身代翁)
(病尋愈偕老姑在堂孝養以終其天年遺孤一子一女婚嫁之費皆從十指中出守節三十四年)
沈與錄妻計氏(題旌冊年二十二歲夫没號泣暈地死而復甦者再翁亦相繼亡事姑先)
(意承志以供菽水遺孤方在襁褓日勤紡績延師課讀俾得成立守節三十六年)
程鵬瀚妾施氏(題旌冊年二十九歲而夫卒事主婦克盡敬謹主婦没哀痛若喪夫遺孤)
(方幼撫育成人守節二十九年)
沈象新妻孫氏(題旌冊年二十一而寡事舅姑撫子守節三十四年)
吳序昭妻袁氏(題旌冊年二十八而寡事父母以孝稱家貧勤針黹營葬翁姑撫子成立)
(足不踰戶言不出閫苦節二十八年)
張貞女(題旌冊名二姑許字朱聖廸年十九聖廸卒聞訃慟絶屢欲投繯父母防範之不得行且)
(議改適姑誓死不從父母没遂歸於朱舅姑相繼逝生事死葬無失禮守貞三十五年)
徐士鈺妻朱氏(題旌冊年二十七而寡事舅姑撫子守節三十年)
嚴肇文妻沈氏(題旌冊年十八而寡守節三十九年以上二十四氏俱雍正十一年具)
(旨建題奉表坊旌)
唐士竒妻沈氏(題旌冊年二十八夫亡家貧勤女紅以給饘粥雖祁寒盛暑每至夜分不)
(輟教子世科讀書不為姑息守節五十九年)
姜與濓妻諸氏(題旌冊年二十七夫亡事舅姑每食必潔&KR0949;瀡以進甚至衣貲罄盡而於)
(舅姑前笑言相慰勿使聞知撫教幼子有成守節二十八年)
程自康妻吳氏(題旌冊年二十四夫亡孀姑在堂曲盡孝養姑没營喪葬盡禮撫子斯敏)
(慈嚴並至守節四十九年)
孫國鼎妻趙氏(題旌冊年二十二夫亡事舅姑生養死葬教二子以義方守節四十年)
戴恩榮繼妻朱氏(題旌冊年二十五夫亡前室遺七女氏分已奩佐夫嫁其四其三尚)
(幼氏子方孩抱家無期功近親氏隻身教育至男有室女有家并營葬其夫守節三十五年)
陸介蕃妻周氏(題旌冊年二十九夫亡遺腹生一子鞠育教誨嘗泣而告之曰若父不及)
(見若之生若能成人是若父雖死猶生也甫成童而氏卒守節一十六年)
潘大煜妻解氏(題旌冊年二十一夫亡事舅姑孝撫幼子成立守節二十年)
季望妻陳氏(題旌冊年二十六夫亡舅姑老子幼辛勤十指以給薪水舅姑没喪葬皆拮据)
(經營教子能讀書守節二十六年)
鍾尚元妻楊氏(題旌冊年二十九而寡家貧藉女紅以養舅姑撫二子長家稍裕猶不肯)
(一日自逸守節二十八年)
武祐晉妻呂氏(題旌冊年二十九夫亡截髮自誓撫襁褓子至於成立事舅姑養生送死)
(無遺憾守節二十五年)
吳檉妾黃氏(題旌冊檉官濟寧州知州納氏為側室生二子一女檉亡氏年二十五閱二載)
(嫡又亡氏事舅姑每食必親捧盤匜以進疾則衣不解帶侍湯藥没喪葬盡禮教子煜文炯文成立)
(女歸士族守節二十七年)
劉爾昇妻張氏(題旌冊年二十八夫亡遺腹生子兆元氏幼而撫長而教荼苦備嘗俾得)
(成立守節二十四年)
陳元吉妻唐氏(題旌冊年二十九而寡事舅姑撫子守節四十九年)
陳綺章妻諸氏(題旌冊年二十五夫亡事孀姑孝教子有成至老猶勤紡績足不踰戶親)
(戚無識其面者守節三十七年)
俞濤妻沈氏(題旌冊年二十適濤二十三夫亡子甫三歲女未彌月舅姑在堂值歲饑已食)
(糠籺而奉養無缺教子女成立守節三十年)
王朝瑛妻周氏(題旌冊父世傑無子贅朝瑛於家生二子朝瑛亡氏年二十九舅姑早喪)
(遂居家養父母父母卒家益貧窘炊烟嘗絶隆冬猶衣葛處敗屋中遇風雨輒震撼將壓若有護之)
(者已而地忽生藤蔓延屋上盤結交錯天成一竇如戶牖通出入風雨攸蔽屋賴以固氏紡績教子)
(其中遠近異之稱曰王寡婦藤室守節三十年)
謝之鼎妻李氏(題旌冊年二十五夫亡子甫晬舅姑在堂氏上事下撫備極勞瘁舅卒事)
(姑尤孝謹守節二十六年)
吳禹臣妻趙氏(題旌冊年二十九而寡撫子女慈嚴並至薪水之貲取給十指守節三十)
(六年)
周士名妻俞氏(題旌冊年二十四適士名生子殤夫亡氏年二十七遺腹生子又殤繼姪)
(以延夫祀守節四十二年)
姚昌宗妻范氏蔡茂功妻范氏(題旌冊范勝甫女也勝甫無子長女)
(字姚昌宗年十七將遣嫁泣告父曰父膝下無兒女即子也妹尚幼兒去誰為侍奉聞舅有四子夫)
(即出贅猶有三子承懽盍言之父遣媒請贅昌宗於家甫一載昌宗卒無子事父母益孝且時以針)
(黹所入購甘旨以餉舅姑次女適蔡茂功年二十九而寡生二子姑没舅在堂生養死葬盡禮父母)
(卒與姊協力營窀穸以一子繼姊撫教成立為父母後范氏血食賴以不墜長女守節四十一年次)
(女守節二十三年)
奚暠妻陳氏(題旌冊年二十六夫亡遺子五歲氏葬舅及夫事姑孝教子具有法度性好施)
(親族貧乏者多待以舉火守節三十三年)
張守泰妻楊氏(題旌冊年十七適守泰事繼姑甚孝姑亡守泰方依兄平陽官舍氏產女)
(甫三日即起治含殮盡哀盡禮守泰兄以官帑待償廢其公產至無尺椽之庇氏依父家以居略無)
(怨言兄沒復拮据以歸其喪初守泰死氏年二十九號慟幾絶水漿不入口者數日遺孤三俱幼乃)
(強起撫孤日夜課讀俾克成立長子摰尤才俊名動公卿間氏守節三十三年)
傅子厚妻韓氏(題旌冊年二十八夫亡無子止一女事姑孝姑没氏以針黹所入錙銖積)
(累數十年始得營葬并祔其夫於旁守節四十二年)
江光秀妻王氏(題旌冊年二十七夫亡無子養舅姑一十六年取給於紡績者為多舅姑)
(沒負土成墳家益貧窘無依其弟迎養之守節四十三年)
方孝女(題旌冊名閣英父大化官廣西撫標中軍未之任卒於京閣英上有三兄長依婦翁於粤)
(東次就幕入閩季事戎伍閣英獨與母居有欲締姻者閣英曰諸兄遠離膝下兒願效古之撤環瑱)
(至老不嫁者母勸之不從乃聽之事母先意承志母病奉湯藥目不交睫沒則哀毁骨立水漿不入)
(口者三日諸兄歸為父母卜葬閣英悉出所蓄以襄事後有顯者喪偶聞其孝遣媒議姻諸兄欲許)
(之閣英曰吾年逾三十安能復向人作新婦粧且彼宦游無定吾終不忍離父母墳墓也遂依諸兄)
(旨建終其身坊旌表)(以上二十六氏俱雍正十二年具題奉)
吳觀珪妻汪氏(題旌冊觀珪客死嘉定氏年二十五舅七旬失明一女六歲子三歲氏上)
(事下撫備極勞苦舅没事姑尤孝謹母病歸寧值風雨室傾壓瓦礫中人疑為死矣出之無恙遠近)
(異之後為子女營婚嫁心力俱瘁嬰疾不起守節一十六年)
周兆鑑妻江氏(題旌冊年二十六夫亡遺孤幼居廬被火所親悲其困乏氏安於義命守)
(節一十六年卒)
劉于生妻倪氏(題旌冊年十九夫亡無子孝養舅姑舅姑没氏年方艾旁無族屬有勸之)
(他適者氏曰劉氏絶矣我縱不能為身後計然我在則血食猶未斬也貧不自給依母家以終老守)
(節六十五年卒)
潘之謙妻屠氏(題旌冊年二十七夫亡遺孤幼撫之及長教以義方守節一十九年卒)
莊鼎鈺妻張氏(題旌冊年二十九夫亡五子俱幼室廬遭燬舅姑老且病常臥床褥氏拮)
(据湯藥荼苦備嘗舅姑没鬻衣資營葬其夫及夫之昆弟六棺並祔焉守節一十九年卒)
王玉宇妻李氏(題旌冊年二十八夫亡一子幼氏勤織絍教子成立守節三十四年)
蔡煓妻沈氏(題旌冊年二十二夫亡未幾舅又亡事繼姑孝撫姪肇麟為嗣守節二十九年)
蔡樸菴妻朱氏(題旌冊年二十三夫亡一子在抱家貧日夕勤女紅餬口嚴冬酷暑夜漏)
(三下猶不輟守節三十五年)
周璽妻仲氏(題旌冊年二十九夫亡遺二子一女絶無依倚氏矢志不二工蠶歲常倍收有)
(轉貸其種者亦如之自是名聞遠邇爭貿周節婦家蠶種家稍裕遂得撫其子女畢婚嫁守節二十)
(四年)
黃巨源妻蔣氏(題旌冊年二十六夫亡遺腹生子嗣瑗撫之長教以義方為娶婦諸孫繞)
(膝守節三十六年)
龔培和繼妻丘氏(題旌冊年二十八夫亡子女四人前室出者二家素貧復遇歉歲氏)
(上事老姑下撫子女凡虀鹽薪米無不出自十指間守節三十六年)
俞俊妻邵氏(題旌冊年二十夫亡時曾祖姑祖舅姑舅姑三世俱存痛俊蚤殀遺孤孱弱慮)
(氏年幼難自立氏誓不二天閨門整肅三代尊人相繼沒喪葬如禮子長娶婦生孫守節三十八年)
方繹如妻孫氏(題旌冊年二十八夫亡子方週歲家貧衣食不給歸依父母撫訓其子成)
(立守節二十九年)
顧元吉妾馬氏(題旌冊元吉卒氏年二十八正嫡年逾六旬生四女氏一子氏事嫡如姑)
(佐之婚嫁嫡亡哀毁過禮教子有成守節二十三年)
黃獻可妻余氏(題旌冊年二十七夫亡子幼氏撫訓成立事舅姑生則盡養没為營葬守)
(節五十六年)
方尚震妻吳氏(題旌冊年二十四結褵甫三月夫亡立姪肇賢為嗣事孀姑孝姑臥病經)
(年侍奉湯藥無少懈及没力營喪葬不以貧而儉其親守節四十五年)
裘峵生妻陳氏(題旌冊年二十七夫亡子女俱幼勤紡績以事姑完子女婚嫁守節二十)
(六年)
陳昌妻閔氏(題旌冊年二十二夫亡舅姑在堂舅妾生一子氏念夫無後似續惟叔是賴自)
(襁褓至成人皆氏撫訓守節三十八年)
仲貞女(題旌冊仲子亮之女許字吳廷俊婚有日矣廷俊亡女闔戶投繯救甦父母環守之乃縞)
(素奔喪事舅姑能得懽心撫姪為子以延夫祀守貞三十四年以上十九氏俱雍正十三年具題)
(候旌)
(朝教謹按前明列女悉據舊籍登載我人女子皆知勵化日隆表章特著故窮鄉僻壤婦)
(旌典名節敦孝行較之前代尤不勝書凡已邀冊内失者均據題旌冊年次先後備列於前其有)
(載或未經旌表散見志乘文集及由地方官據各學公舉核實申報者均附錄於後至志乘中之事)
(跡略同限於卷帙不能備採立傳者謹紀姓氏如前例)
趙氏二節(錢塘縣志勞氏廣德州守趙景和妻秦氏其妾也值馬士英亂兵沿途殺掠過州景)
(和不納士英怒縦火攻城遂遇害勞欲自剄庶姑朱以藐孤當撫止之崎嶇戎馬間扶櫬歸杭荼苦)
(備至教子蒼璧成進士官御史秦氏聞景和被殺密縫衣裾升樓躍入眢井死州民殮之顔色如生)
章一桂妻高氏(舊浙江通志歸章十月而寡姑徐寢疾厠牏澣濯逾年不厭姑且死執高)
(手曰願來生更為而婦高經理姑喪貧益甚苦節六十年而卒)
施氏二節(錢塘縣志徐氏施繼山妻繼山卒氏年二十遺孤三人家貧以針紉為業每瀝粥為)
(飯飯子而自飲其瀋其次子有坤婦經氏年二十餘夫死守節綽有姑風)
(謹按有坤舊通志府志俱作施士今從施氏苦節錄改正)
張氏四節(杭州府志沈氏張埁副室汪氏張堯彩妻朱氏張翥妻周氏張英妻沈年二十四埁)
(没服滷而死汪年二十二夫故歷四十九載完節而終朱與周其姪婦也朱以翥没屢欲自盡父防)
(之嚴不得死及撫孤稍長遂從容成其初志以瞑周亦早嫠苦節四十餘年人以為一門四節)
許鼎昌妻尚氏(舊浙江通志事姑以孝聞姑死長號曰姑捨我去安往乎一慟而絶)
吳至乙妻姚氏(舊浙江通志結褵期年至乙疾姚刲左臂進卒不起未幾姑疾刲右臂為)
(糜卒亦不起兩臂創甚養疴母家已病且革舁繩牀歸強扶再拜與親訣曰非不知魂魄依父母也)
(顧女有家義不可去仍返吳氏之寢曰得死所矣遂瞑)
汪亢宗妻鮑氏(錢塘縣志亢宗病亡氏欲以身殉舅姑勉以立孤乃止已而二子俱殤氏)
(遂閉戶服滷死)
徐茂芳妻孫氏(舊浙江通志年十七適徐甫五載而茂芳卒遺孤僅六月且茂芳同胞二)
(人皆貧早逝無子孫氏旦夕焚香告天曰徐氏三枝共此一兒願天佑使成立惟教以義方不為姑)
(息長姒趙亦早寡守志有同德焉)
項毓禎妻張氏(杭州府志毓禎覆舟死氏奔赴投江以救得生守節撫孤始終如一迨子)
(景修婚畢遂決意絶食而死其媳何氏夫喪亦矢志茹齋縞素人交頌之)
蔣佺妻徐氏(舊浙江通志佺未婚失明姻戚謂佺無受室理徐聞之曰古人不以婦瞽棄成)
(言吾敢以夫瞽有他志耶誓死嫁佺甫二年佺卒立志守貞以終其身)
顧氏二節(杭州府志蔣氏毛氏妯娌也蔣為顧儒英妻儒英死蔣剪髮明志茹苦食貧教子讀)
(書儒英弟竒英娶毛氏婚十月而竒英没無子女空樓獨處五十三年年七十餘卒)
沈杰妾張氏(杭州府志杰卒張年二十九家貧父母欲奪之不可會豪強強委禽張嚙指出)
(血斷髮自誓晝夜織作以事其嫡嫡疾割股以進杰柩未殯百計營葬教兩孤成立年六十六卒)
張所修妻汪氏(舊浙江通志年二十四所修得疾不起以目視汪曰吾死汝何如汪泣即)
(舉刀斷一指曰設有不虞以此指先殉君地下吾當忍死教孤敢有他志乎所修乃瞑汪後夫三十)
(年卒)
胡雲鵬妻王氏(舊浙江通志年二十三夫没以簪刺喉流血仆地子遵仁八歲痛哭抽簪)
(出乃得甦於是散髮毁面窮居守貞課子成立)
邵周書妻陸氏(錢塘縣志年十九歸周書周書卒時陸方娩身抱孤隕涕曰天如不絶邵)
(氏我當作未亡人十五年聞者弗為意也名孤曰芳迨年十五出應試陸謂曰汝可自立我將報汝)
(父地下矣芳驚訝陸曰戲耳詰旦自縊死製衰絰及遺命皆預存簏中殮之日容色如生)
查梓妾王氏(錢塘縣志梓客秦娶氏年十五挈歸浙中食貧操作者十年梓没氏即服滷死)
吳錫妻戴氏(毛竒齡吳烈婦墓誌錢塘學生吳錫字天與比鄰戴氏女年十歲父死哭泣過)
(哀幾失明人以孝女呼之因聘焉年十六合卺病十八天與鄉試下第遂致病越三年死當天與)
(時戴侍湯藥不脫衣知不治請先死天與曰吾未死而汝死是以死促我也戴泣而止天與將屬纊)
(呼弟鑰曰汝嫂將必死我死囑家人伺之天與死以戴以首觸棺碎首血被面家人環伺之絞以巾刺)
(裙刀凡求死者七最後吞金不得死乃密壞玻璃瓶吞其廉腸斷嘔碧血數升死距天與死時凡四)
(十二日時康熙二十七年某月日也年二十二里人建祠於西湖葛嶺下曰吞金祠)
高良妻童氏(錢塘縣志良傭舂其舅陳四為輿夫傭巨商家瞰甥婦有姿色故虐使良不令)
(與其婦合未逾年良死四隂計欲以氏獻某商為妾氏哭詈彌甚絶粒七日而没未幾四暴疾卒)
翁常節妻孫氏妾滕氏(杭州府志常節没滕絶食死未幾子駿業亦死孫與媳孫)
(氏共厲志守節)
郭貞女(錢塘縣志海寧郭斗山女錢塘吳唐所聘也唐卒氏登門拜姑嫜服衰絰守繐帷厝夫棺)
(於祖墓側翁姑没父挈歸海寧衣縞茹素不聞笑語卒與吴唐同穴)
熊氏二烈(公舉事實熊應鳳妻陳氏及其妾繆氏也應鳳官游擊守溫州磐石營順治十五年)
(海寇陷城應鳳不屈死二氏曰吾夫盡節我二人不死臨難苟免非烈女子也遂相與投繯而絶時)
(陳年三十鏐年二十三)
羅育萬妻楊氏(公舉事實年二十二歸羅三年夫没姑已亡惟翁在堂子甫襁褓氏忍死)
(事翁撫子越四載翁没子痘殤氏泣曰吾所不死者以有子也今已矣遂絶食死時年二十九)
周墀妻俞氏(公舉事實夫亡止一子錚甫離襁褓鬻手以給饘粥子稍長督課甚嚴中雍正)
(癸卯副榜人稱母教云)
徐嘉謨妻金氏(公舉事實性至孝年九歲母疾焚香告天終夜號泣願以身代及歸徐事)
(舅姑先意承志姑嘗患癰醫不能治氏以口吸膿血手奉湯藥衣不解帶者三十七晝夜姑遂瘳翁)
(貧而好施有姚姓以饑鬻子翁憐其幼而不言氏典衣餙以贖之嘉謨卒於京邸柩不能歸氏紡績)
(二年常㸑火不舉而積資以奔喪後長子殁媳龐氏以死殉人稱節孝萃於一門)
張世韺妻姚氏(公舉事實世韺館於外氏事繼姑孔克盡孝敬姑性嚴厲氏委曲承願一)
(饍必察其旨否一寢必時其寒煖先意承志能得其懽姑患乳癰至危篤氏侍湯藥拂拭吮䑛不辭)
(汚穢至痛楚輙籲天求代姑没哀毁逾節相夫力舉三喪宗黨咸稱其孝)
陳氏三節(題旌冊庠生陳嘉起字又虞之妻王氏年十七歸又虞甫七載而寡事舅姑能盡子)
(職歲乙酉潞王竄杭人心煽惑氏奉姑暨母攜孤孥避嚴州建德之大洲村值方馬弄兵抗)
(王師賊首豔氏才色強委幣聘氏曰吾固有以報夫子賊至搴帷視之赫然髮絶容毁血流衣裾矣相顧)
(駭愕戒勿犯而去姑則驚悸不起治棺衾如禮賊平迎喪歸葬又值耄舅大故赤手拮据如禮一如)
(喪姑時守節三十七年子士錄字甄侯婦方氏孫嗣源婦汪氏皆以節孝聞方氏年十六歸甄侯既)
(失所天哀毁幾絶念姑以節烈待旌而哀哀遺孤又一綫千鈞之重非撫以長何以慰吾姑強起教)
(育成立守節二十五年汪氏本世儒家知大義事孀姑盡孝教子以文名而恬恬愉愉能以苦節自)
(甘者守節二十五年長子梓以三氏節孝請題俱得奉)
(旨旌表)
吳士龍妻丁氏吳興周妻馮氏金志遠妻唐氏
金大章妻毛氏裘昌嗣妻徐氏凌克開妻陶氏
朱志達妻車氏楊天驑妻汪氏金萬鈞妻沈氏
姚垣妻陸氏姜士鑑妻徐氏段起鴻妻陳氏
嚴渤妻陸氏吳俊妻侯氏王予賓妻潘氏
曹守紀妻王氏王世祚妻許氏童必昌妻韓氏
張懋德妻李氏徐可大妻嚴氏金祖錫妻張氏
傅相妻路氏沈昭遠妻劉氏陳博學妻陸氏
周羽侯妻馮氏錢彪妻李氏錢俸妻于氏
楊志明妻張氏王英妻許氏梁欲濟妻徐氏
吳果妻高氏潘開暘妻翁氏竇尚璉妻蘇氏
沈起龍妻俞氏吳農復妻章氏吳容妻陳氏
吳爽妻張氏吳望中妻汪氏俞德輿妻章氏
劉廷獻妻程氏妾惠氏王聘妻陳氏
朱穎蕃妻趙氏翁遵厚妻何氏戴原育妻潘氏
馬必科妻李氏李茂芳妻嚴氏蔡岑妻余氏
劉兆選妻吳氏朱南絃妻吳氏周奭妻沈氏
金之翰妻吳氏胡爾橙妻吳氏張昌裔妻趙氏
陸鴻妻俞氏徐實妻陳氏盧程京妻陳氏
吳德同妻程氏徐德厚妻沈氏周攀桂妻黃氏
孔聞韶妻沈氏章茂叔妻屠氏胡雲上妻范氏
鄭淵妻張氏姜與濓妻諸氏潘士第妻汪氏
蘇瓚妻王氏范武音妻朱氏孫淵妻裘氏
宋緒山妻沈氏錢允昌妻湯氏金穎實妻錢氏
鍾卞妻錢氏金建烈妻方氏洪雲渼妻陸氏
孫允昌妻程氏張文治妻汪氏吳賓賢妻程氏
彭繼周妻朱氏陳其善妻徐氏謝天恩妻王氏
查克澂妻徐氏陳煥妻郁氏陳有相妻沈氏
趙啟禎妻金氏潘杓煥妻陳氏潘堯日妻陳氏
盧鴻勲妻邵氏戴允中妻徐氏勞偉妻張氏
汪元璇妻畢氏茹兆之妻顧氏胡承虞妻方氏
浙江通志卷二百二
