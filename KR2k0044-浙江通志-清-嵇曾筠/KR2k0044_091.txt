浙江通志卷九十二
兵制(三)
國朝
各府協鎮城守水師分防
杭協城守營(隸提督管轄)經制額設副將一員中軍都司
僉書一員(原設二員順治七年裁一員舊設守備二員七年裁一員十年裁一員)千
總二員把總四員
外委千總二員外委把總四員(俱於雍正五年添設)
有馬戰兵八十四名(外委千把總六名在内)無馬戰兵一百
五十七名(原額一百六十三名康熙三十五年為欽奉)
(上諭事裁去一十八名又遵兵一十四名内十二名係旨議覆事派添京撥無馬戰)
(各營京撥裁缺二名係本營原設)守兵六百一十六名(原設五百九十五名)
(上諭康熙三十五年為欽奉事裁去七名又為遵)
(旨議覆事派添京撥守兵三十二名内二十八名係各營京撥裁缺四名係本營原設)
各官自備坐馬二十八匹兵丁官給馬八十四匹
駐劄省城副將一員都司一員千總一員外委把總
一員
有馬戰兵六十九名(外委把總在内)無馬戰兵九十四名
守兵二百四十名
各官自備坐馬一十八匹兵丁官給馬六十九匹
分防北新關汛(并八仙石砲臺十座)千總一員外委把總一
員有馬戰兵二名(外委把總一名在内)無馬戰兵十六名守
兵一百八名官自備坐馬二匹兵丁官給馬二匹
分防臨平鎮(兼管新塘白澤廟劉家坂大均舖黃天蕩章婆衖橋司戴家壩天開河翁)
(家埠砲臺十座)把總一員外委千總一員有馬戰兵三名
(外委千總一名在内)無馬戰兵十名守兵七十名官自備坐
馬二匹兵丁官給馬三匹
分防海寧縣(并海口潘家壩等處砲臺十八座詳見海防)把總一員外
委千總一員有馬戰兵五名(外委千總一名在内)無馬戰兵
二十名守兵六十三名官自備坐馬二匹兵丁官
給馬五匹
分防餘杭縣把總一員(原係錢塘水師營管轄後於康熙五十七年為欽奉)
(上諭事將鱉子門歸於錢塘水師營河庄山汛管轄其餘杭縣歸城守營管轄)有馬戰兵二
名無馬戰兵十二名守兵五十八名官自備坐馬
二匹兵丁官給馬二匹
分防臨安縣外委把總一員有馬戰兵一名(即外委把)
(總)守兵二十名兵丁官給馬一匹
分防於潛縣把總一員有馬戰兵一名無馬戰兵
五名守兵三十三名官自備坐馬二匹兵丁官給
馬一匹
杭協錢塘水師營(隸提督管轄)經制額設守備一員(原設左右)
(二營遊擊各一員順治八年裁左營各官改右營為錢塘水師營十年裁遊擊改設守備)千總
二員把總四員
外委千總二員外委把總三員(俱於雍正五年添設)
有馬戰兵六十四名(外委千總二名外委把總三名在内)水戰兵一
百二十三名(原設一百二十四名康熙三十五年裁一十一名雍正七年十月添設十)
(名)水守兵四百六十九名(原設四百五十一名康熙三十五年裁四名雍)
(正七年十月撥添二十六名)
各官自備坐馬一十四匹兵丁官給馬六十四匹
駐劄省城守備一員(雍正九年改錢塘水師營守備街為都司僉書)
馬步戰守兵丁共一百六十六名(内馬戰兵五十一名水戰兵五)
(十四名水守兵六十一名)
官坐馬四匹兵丁官給馬五十一匹
分防鼈子門河莊山(兼管司城一座唬船四隻砲臺一座)千總一員
(原係杭州城守營海寧汛管轄康熙五十六年閩浙總督滿保題請將水師營原防餘杭汛派歸杭)
(州城守營其海寧汛所轄河莊山汛歸水師營輪派千總一員帶兵巡防)外委把總一
員馬步戰守兵丁共八十一名(内有馬戰兵二名外委把總一名在)
(内水戰兵十名水守兵六十九名)官坐馬二匹兵丁官給馬二匹
分防新城縣千總一員外委千總一員馬步戰守
兵丁共二十五名(内有馬戰兵二名外委千總一名在内水戰兵二名水守兵二)
(十一名)
官坐馬二匹兵丁官給馬二匹
分防塘棲鎮把總一員外委把總一員馬步戰守
兵丁共九十五名(内有馬戰兵二名外委把總一名在内水戰兵九名水守兵八)
(十四名)
官坐馬二匹兵丁官給馬二匹
分防錢塘江把總一員外委千總一員馬步戰守
兵丁共一百八十一名(内有馬戰兵四名外委千總一名在内水戰兵二十)
(八名水守兵一百四十九名)官坐馬二匹兵丁官給馬四匹
分防富陽縣把總一員外委把總一員馬步戰守
兵丁共一百八名(内有馬戰兵三名外委把總一名在内水戰兵二十名水守兵)
(八十五名)官坐馬二匹兵丁官給馬三匹
錢塘水師營管轄防守河莊山唬船四隻防守運
河内河快唬船一十一隻錢塘江渡馬船六隻共
船二十一隻
杭協城守水師二營共二十四隊每逢操演日期
會同撫標左右二營齊赴欏木營教場操演武藝
擺列陣勢詳見撫標
城守營器械(鐵盔甲八十四頂副鐵碗盔七百七十三頂棉甲七百七十三身排鎗三)
(百桿大刀二十九把片刀五十把長鎗十桿馬鋼又二十把鈎䥥鎗十桿單刀六口籐牌六十二面)
(五色綢緞旗一十面桿綠緞紅鑲大小旗七十二面桿督陣紅緞旗十二面桿救火綢旗二面桿救)
(火布號掛五十六件帳房五十頂鑼鍋五十三口)
水飾營器械(鐵盔甲六十四頂副鐵碗盔五百六十頂棉甲五百六十身排鎗二百五)
(十桿三眼鎗十四桿弓九張箭二百一十枝腰刀一百二口片刀四十五把馬綱义三十一把鈎䥥)
(鎗十五桿斬馬刀八把單刀四把籐牌五十面五色綢緞旗一十面桿綠緞紅鑲大小旗七十二面)
(桿督陣紅緞旗十二面桿救火綢旗一面桿救火布號掛四十四身帳房三十七頂鑼鍋四十三口)
杭州城守水師二營現存頭號紅衣砲一位(守護城池)
二號紅衣砲二位(守護城池)三號紅衣砲八位(安設海寧縣河)
(莊山砲臺)四號紅衣砲四十三位(内安設鳳凰山砲臺六位存省守護城池)
(三十七位)五號紅衣砲一位(守護城池)銅百子砲二位鐵百
子砲十四位(俱配河莊山唬船)趕征砲十位(守護城池)行營砲
二十四位(施放各轅門并定更號砲應用)劈山砲十二位(給兵操演)又
續報衝出銅砲一位奉裁都司交存威遠砲二位
(存營)行營砲五十三位(存營)净瓶砲三位(存營)劈山砲三
十六位(存營)
雍正七年兵部為遵
旨議覆事議覆浙江總督李衛奏稱浙省自杭州起至
京師沿途設立塘撥兵丁二百四十二名凡閩浙
二省一應京報部文及咨行外省俱各兵晝夜飛
遞此項兵丁其初在浙江各標鎮協營按其衝僻
均勻撥派安設仍給本等糧餉嗣後有事故者皆
北直山東土著人民頂充(臣)查其設立原委順治
三年前浙閩督臣張存仁任内題請設立提塘在
京接抄沿途撥發塘兵常川派守一遇邸抄部文
星速飛傳至今八十餘年維時節制兩省是以連
福建一併傳送再查康熙四十八年兵部議覆原
任川陜總督齊世武請裁陜西塘丁塘騾一案内
開在京各衙門一應外發緊急公文差官從驛遞
馳送尋常公文俱交提塘付塘丁傳遞若將塘丁
盡裁交與驛站馳送驛站必致苦累應將塘兵照
舊留設不動正項錢糧令各該管官捐助支給通
行直省又上年原任山東巡撫塞楞額以東省京
報塘撥兵丁俱係撫標派出請行撤回隨伍差操
經兵部議准令提塘將貼塘銀兩僱募承充均在
案此各省皆有塘丁而動支給發之處則未嘗畫
一(臣)查山東去京尚近浙閩遥隔數省一切兵機
軍務全藉塘撥飛馳呼應極靈若將兵丁盡撤俱
責之驛遞則各站不勝勞苦儻仍復設工食亦令
公捐徒托空言有名無實僱丁安能枵腹勢必久
而星散貽悮匪細在東省原有貼塘銀數千兩可
以凑給浙江並無此欵其各官看報銀兩合省止
有一千八百兩不敷在京在省提塘一切抄寫報
資紙張工本等費豈能以此僱募如許塘兵(臣)細
查京報部文皆有定限遞送一遇遲悮逐塘挨查
立可䆒出若分任他省儻有沉失耽擱既多移咨
轉行之煩難免支飾捏覆之弊此事勢之不可行
也(臣)愚以為東省塘丁獨派撫標以致兵伍缺少
浙江係通省撥出即使撤回每營所添無幾塘務
一有廢弛所關甚重應否將撥兵照舊安設支給
抑或將各營名糧收歸召募補伍仍用現在之人
按照向日所給餉糧米數於
恩賞備公欵内動給之處伏乞
聖主指示欽遵等因應如該督所請將各營原派名糧
照數收歸各營另行募補差操以實營伍其現在
塘撥兵丁應需工食銀兩按照向日所給銀米數
目於
恩賞備公銀兩動給又奏稱杭州省會衝衢差繁汛廣
嘉湖二協皆屬水鄉地方遼闊此塘撥兵丁酌撥
杭協八十二名嘉湖二協各均給八十名使之配
足汛防分派巡緝而兵餉無庸加添要地可資防
範等語亦應如所請照數撥給可也奉
旨依議
雍正八年七月浙江總督管理巡撫事務(臣)李衛
題為敬陳禁城重地等事該(臣)看得杭城週圍四
十餘里地方廣闊向於十城門及水門甕城等處
設有滿洲漢軍綠旗官兵輪班看守而城上未設
暮夜巡邏之兵是以奸巧棍徒每有包攬商稅於
夤夜深更伺巡兵已過將貨物縋城偷漏等弊屢
經拿獲分别究處各在案上年經署將軍臣性桂
條議請於城上派委官兵棲宿專司巡邏稽查酌
動鹽務節省盈餘之銀建造營房等因欽奉
諭旨此項當動用公用銀兩另議具奏欽此咨移到(臣)
遵即行司查估省會十門城上應建營房窩舖除
望江門起至候潮門止中有水門係滿兵看守又
候潮門起至鳳山門止相近未及一里均無庸添
造外其餘惟鳳山清波慶春艮山四門因跨山近
河偷漏較便應於鳳山門起至清波門止共建三
處清波門起至湧金錢塘武林等門各建一處武
林門起至艮山慶春等門各建二處其慶春門至
清泰望江等門各建一處以上共建窩舖一十二
處每處舖房三間竈披一間木坑三口請於雍正
八年
恩賞公欵銀内動支興建現在於此十二處會同將軍
臣阿里袞酌量委官每處派兵八名輪班書夜專
司巡查奉
旨該部議奏部覆應如所請行奉
旨依議
嘉興營(隸總督管轄)額設遊擊一員(原設副將順治十一年改設遊擊駐劄海)
(鹽縣)左營守備一員(駐防府城)千總一員把總四員右營
守備一員(駐防乍浦)千總二員把總四員
(康熙五十年閩浙督臣范時崇題為請酌衝緩等事准改遊擊為副將駐劄府城彈壓七邑左營守)
(備移駐海鹽縣城)
額設馬步戰守兵丁一千三百七十九名(原設一千四百)
(六十九名康熙二十一年為各省保泰之微權事陸續裁減無馬戰兵二十五名守兵二十五名三)
(上諭十五年為欽奉兵三十名守兵一十名現在兵丁事裁去無馬戰)
(共一千三百七十九名内有馬戰兵一百四十二名無馬戰兵二百四十三名守兵九百九十四名)
各官坐馬自備兵丁官給馬五十匹
快唬船共三十隻
駐劄嘉興府城副將一員中軍都司一員(舊設中營都司僉書)
(等官順治七年裁十一年又裁左右營都司僉書各一員雍正七年九月添設中軍都司一員係嚴)
(協右營都司裁補)千總一員把總一員
馬步兵丁共四百三十二名
快唬船五隻
駐防海鹽縣城左營守備一員(康熙五十年奉文移駐)馬步
兵丁共一百七十五名快唬船三隻臺寨九座
駐防乍浦所城右營守備一員千總一員(康熙五十七年)
(將斜塘汛千總一員兵丁二十名歸入乍浦營額内分防西山嘴汛其斜塘汛并餘兵分入嘉善王)
(江涇二汛)馬步兵丁共二百一十三名快唬船二隻(向設)
(臺寨一十九座康熙五十六年閩浙總督覺羅滿保閱視沿海事宜題請增築乍浦天妃宫西山嘴)
(等處砲臺撥兵守禦)
分防澉浦所城把總一員馬步兵丁共一百名快
唬船一隻臺寨九座
分防石門縣城千總一員馬步兵丁共一百一十
名快唬船四隻
分防桐鄉縣城把總一員馬步兵丁共七十六名
快唬船二隻
分防濮院汛把總一員馬步兵丁共六十六名快
唬船三隻
分防新城汛把總一員馬步兵丁共四十名快唬
船一隻
分防平湖縣城把總一員馬步兵丁共九十九名
快唬船三隻臺寨二座(今添築獨山寨砲臺一座撥兵守禦)
分防嘉善縣城把總一員馬步兵丁共七十四名
快唬船二隻
分防嘉興汛把總一員馬步兵丁共六十九名快
唬船一隻
分防王江涇汛千總一員馬步兵丁共五十六名
快唬船三隻
嘉協快唬船共三十隻(雍正八年奉文將十隻仍照舊式修造其二十隻改)
(造中樣巡船二十隻小樣廵船二十隻)
現存紅衣砲四十三位(内安設海平二縣砲臺汛口二十三位海鹽乍浦城)
(二十位)銅砲一位(存營)鐵砲五十五位(内安設海平二縣砲臺汛口二)
(十位澉浦乍浦城十五位存營二十位)蕩宼小砲八十四桿(俱給兵操演)
嘉協營演武場(向在望吴門外二里逼近城埤遷於杉青閘之北以便操演府治西)
(北廣平橋南舊有廢察院行臺其南即副總衙署今營兵習射於此名内教場)
乍浦水師營(隸提督管轄)參將一員守備一員千總一員
把總二員(乍浦原屬定海鎮右營汛地雍正二年閩浙總督覺羅滿保為請更閩浙等事)
(題准添設乍浦水師營歸提標管轄雍正七年浙江總督臣李衛為遵)
(旨議覆事將陸路嘉協右營分防乍浦守備歸乍浦水師營遊擊管轄水師營遊擊聽嘉協副將節制又)
(將嘉協右營原防之西山嘴砲臺天妃宫汛地改歸乍浦水師營撥千總一員輪防九年題准改遊)
(擊銜為參將不屬嘉協副將節制)
外委千總一員外委把總二員(俱於雍正五年添設)
戰船一十隻(係定海鎮標三營撥歸乍浦營其海洋汛界及乍浦口址俱詳見海防)
現存紅衣砲八位(俱配戰船)百子砲四十位(俱配戰船)劈山
砲二位(俱配戰船)
營房五百間(雍正二年於乍浦城南門外教場官地建一百間於乍浦城内兵備道署)
(舊基東首官地建一百問十年為飭行查議事將城内一百間改建於乍浦城南門外教場官地又)
(增建三百間共五百間)
教場(一在乍浦城南門外今蓋造水師營房一在惹山地方離乍浦城五里雍正八年建官廳)
(三間圈柵一座旗臺照墻各一座周圍二十一畝二分零)
雍正二年九月兵部為請更浙閩等事議覆福浙
總督覺羅滿保疏稱嘉興所屬之乍浦與江南洋
面交界最為緊要(臣)擬於乍浦營設兵五百名撥
定海鎮標戰船十隻以副巡防此應設兵五百名
於水陸各營内酌量改撥浙省瑞安營原設馬兵
九十八名鎮海營原設馬兵一百二十六名今既
設為水師毋庸安設馬兵查馬兵月餉二兩馬乾
一兩共三兩戰兵月餉一兩五錢是馬兵一名每
月餉乾可募補戰兵二名請將瑞安鎮海二營馬
兵二百二十四名改為水戰兵四百四十八名除
歸還瑞安鎮海原額二百二十四名外其餘二百
二十四名撥歸乍浦營令其招募配防止須加給
月米毋庸另添兵餉再乍浦營所轄水汛原屬定
鎮右營水汛今既設乍浦營毋庸定鎮右營巡防
乍浦應於定鎮右營撥水守兵一百名連人調赴
乍浦巡防再於浙省陸路各營内撫標二營提標
五營象協二營寧海二營太平營共十二營每營
抽守兵十名大荆營抽守兵五十六名共抽守兵
一百七十六名各原營遇有逃亡事故裁缺不補
歸於乍浦營招募巡防合之乍浦營設水戰兵二
百二十四名水守兵二百七十六名以足五百名
之數等語應如該督所請准其改設抽撥又䟽稱
磐石營原設兵六百八十四名兵數微少今既改
為水師亦不必安設馬兵該營原有馬兵七十三
名今改添為水戰兵一百四十六名則磐石營共
有兵七百五十七名不必添餉銀止添七十三名
兵米其瑞安鎮海磐石三營原有之馬可以分給
有馬各營遇缺填補又疏稱鎮海營既改水師其
原防陸路之穿山崑亭霩&KR1790;各陸汛應就近改歸
浙江提標左營管轄撥千把總三員兵三百二十
名分汛巡防以專責成并磐石營之陸汛改歸樂
清營管轄瑞安之陸汛改歸溫鎮右營平陽營管
轄又疏稱原題象協哨船四隻撥歸磐石營提標
哨船四隻撥歸鎮海營俱請改為唬船其唬船平
底難以出洋毋庸改造等語均應如所請行可也
奉
旨依議
雍正七年怡親王等會同兵部為遵
旨議覆事覆浙江總督李衛條奏水陸營制事宜一摺
内一欵奏稱沿海營汛轄屬宜有統攝也查乍浦
當江浙之衝為海洋要口向有嘉協右營守備駐
劄分防陸汛而水師洋面則係定海鎮右營汛地
相隔遙遠巡防不及雍正二年添設水師營遊擊
誠屬因地制宜但一城之中水陸兩營不相統屬
呼應不靈應以嘉協右營原防之西山嘴砲臺天
妃宫汛地改歸乍浦水師營撥千總一員輪防陸
路弁兵撤回另行派防將嘉協右營守備並聽乍
浦遊擊管轄乍浦遊擊聽嘉協副將節制使彼此
聯屬不致號令兩岐惟選技員弁水陸技藝不同
仍照舊例自行起送再象協陸路則屬黃巖鎮洋
汛則屬定海鎮一營兩轄諸事紛岐且該營陸路
至黃遠而水路至定近應將象協水陸俱歸定鎮
統轄若紹興協向雖統轄於定海鎮而隔遠寧波
聲息難通較之抵黃雖屬陸路而無風波之險應
改歸黃巖統轄則塘汛聮絡調度易周寧波城守
營與提督同城既屬象協管轄復隸黃鎮凡有考
拔文册輾轉呈送亦覺未宜應照江閩二省松江
泉州等營竟歸提督管轄之例畫一改正不但耳
目較近而考拔調遣更免往返遲悮之虞等語查
乍浦原係嘉協所屬向派嘉協右營守備分防西
山嘴砲臺天妃宫陸汛其水汛洋面俱係定鎮右
營將備輪流配船巡哨嗣經乍浦添設水師遊擊
將水汛責之乍浦遊擊陸汛令嘉協右營守備管
轄水陸將備原不相統屬今該督請將嘉協右營
守備原防陸汛改歸乍浦營派撥千把總輪防該
守備並聽遊擊管轄遊擊聽嘉協副將節制彼此
聮屬交相控制似屬得宜應如該督所請准其改
撥管轄至象協副將所屬陸汛去黃巖較遠水汛
去定海較近紹協副將轄於定海遠隔大洋抵黃
陸路與台協接壌自應就近改隸寧波城守營與
提督同城耳目所及更為親切均應如所請將象
協水陸改歸定鎮紹協改隸黃巖寧波城守竟歸
提督管轄庶軍務易於調度而營伍亦無混淆牽
制之弊矣奉
旨依議
湖協城守營(隸提督管轄)經制額設副將一員(舊設中營都司僉書)
(等官順治七年裁)左營都司僉書一員守備一員千總二
員把總三員右營都司僉書一員守備一員千總
二員把總四員
(康熙四十五年五月為詳請裁汰冗員等事裁右營都司一員仍留中營都司一員兼管左右兩營)
(事務)
安吉營守備一員千總一員把總四員
城守兩營外委千總二員外委把總四員安吉營
外委把總一員(俱於雍正五年添設)
額設兵丁共一千二百二名(内有馬戰兵五十名無馬戰兵二百七十)
(三名守兵八百七十九名康熙三十四年十二月奉文裁汰戰守兵六十名實存一千一百四十二)
(旨議名雍正七年十月為遵撥杭嘉湖三協湖協營添覆事裁浙省京撥兵添)
(步戰兵二十一名守兵五十一名并原掛本營步戰兵三名守兵五名共八十名)
各官自備坐馬六十匹(康熙四十五年裁自補馬四匹實存坐馬五十六匹)
兵丁官給馬五十匹
快船并小巡船共五十隻
駐劄湖州府城副將一員中軍都司一員左營把總
一員左營外委把總二員
左右兩營存城馬步戰守兵丁共四百七十六名
快船一十三隻(内在省聽差二隻)
左營分防(内有官大汛五處兼管小汛十三處)
防守東䨇林汛守備一員(係歸安縣地方)步戰守兵丁五
十名快巡船三隻
防守德清縣各汛千總一員協防外委千總一員
馬步戰守兵丁三十四名快巡船四隻
防守新市各汛千總一員(係德清縣地方)步戰守兵丁四
十二名快巡船四隻
防守含山各汛千總一員(係歸安縣地方)步戰守兵丁四
十二名快巡船四隻
防守菱湖各汛把總一員(係歸安縣地方)步戰守兵丁三
十九名快巡船五隻
右營分防各汛(内有官大汛六處兼管小汛十三處)
防守四安汛守備一員(係長興縣地方)步戰守兵丁五十
名快巡船三隻
防守長興縣各汛把總一員協防外委把總一員
馬步戰守兵丁四十四名快巡船二隻
防守武康縣各汛把總一員步戰守兵丁二十名
快巡船一隻
防守馬要汛千總一員(係烏程縣地方)步戰守兵丁二十
名快巡船一隻
防守烏鎮汛把總一員(係烏程縣地方)步戰守兵丁二十
四名快巡船一隻
防守南潯各汛把總一員(係烏程縣地方)協防外委把總
一員馬步戰守兵丁五十八名快巡船六隻
防守菁山妙喜(係烏程縣地方)兼顧郡城千總一員協防
外委千總一員馬步戰守兵丁一十六名快巡船
一隻
安吉營分防各汛(内有官大汛四處兼管小汛七處)
駐劄安吉州城守備一員馬步戰守兵丁共一百
二十九名
防守遞舖兼顧獨松關汛千總一員(係安吉州地方)協防
外委把總一員步戰守兵丁三十八名
防守孝豐縣汛把總一員步戰守兵丁四十三名
防守梅溪各汛把總一員(係安吉州地方)協防外委把總
一員馬步戰守兵丁八十名快巡船二隻
湖協營現存行營砲二位(安設府城東南二門)净瓶砲二位
(安設府城西北二門)馬蹄砲一位(存安吉州城定更應用)百子砲七位
(安設安吉州城一位府城各門六位)蕩寇砲一百桿(内安設府城各門五十桿分防)
(各縣城五十桿)教場(在府治東南定安門内計二十七畝建演武廳二間旗臺一座)
太湖營(隸提督管轄)經制額設遊擊一員(駐劄江南蘇州吳縣甪頭地方)
千總一員把總一員(外守備一員千總一員把總二員康熙二十一年改歸江)
(南管轄)
(上諭雍正二年十一月為欽奉員仍駐劄江南蘇州府事議分江浙營制遊擊一)
(吴縣甪頭地方守備一員移歸江南常州府宜興縣周鐵橋地方千總一員改防浙江湖州府烏程)
(縣大錢地方把總一員改防江南蘇州府吳縣西山地方把總一員改防浙江湖州府長興縣夾浦)
(港地方)
添設守備一員(雍正五年十月為詳請設備添兵等事新設)外委千總
一員外委把總三員(俱於雍正五年十二月添設)
原額江浙戰守兵丁共一千名(内陸續裁減康熙三十五年實存江)
(浙戰守兵丁八百六十九名雍正二年十一月議分江浙營制浙江實存戰守兵丁四百二十五名)
(五年十月為詳請設備添兵事添設戰守兵丁二百三十五名七年十月為遵)
(旨議覆事裁京撥守兵二名歸入杭嘉湖三協募補實存戰守兵丁共六百五十八名内有馬戰兵四名)
(無馬戰兵一百八十六名守兵四百七十二名)
各官自備坐馬一十六匹(内原設坐馬十二匹添設坐馬四匹)
沙快唬船三十二隻(雍正八年十一月奉文將沙湖船二隻改造小巡船二十)
(隻)
駐劄江南蘇州府吳縣甪頭地方遊擊一員
戰守兵丁共一百八十五名
沙快船五隻
分防浙江湖州府烏程縣大錢地方(兼防蔡浦小梅高橋楊瀆)
(石屑港大錢口等六汛)守備一員外委千總一員戰守兵丁
共九十七名沙快巡船九隻
分防浙江湖州府烏程縣伍浦地方(兼防新涇港元通橋楊漊)
(伍浦陸家灣喬漊等六汛)千總一員外委把總一員戰守兵丁
六十九名快巡船九隻
分防江南蘇州府吳縣西山地方(兼防東村後堡鎮下明灣石獅)
(頭甪頭等六汛)把總一員外委把總一員戰守兵丁六十
九名沙快船二隻
分防浙江湖州長興縣夾浦港地方(兼防斯圻敵樓香山夾浦)
(大沉瀆西莊新塘楊夾浦七㘰漾小沉瀆等七汛)把總一員外委把總一
員戰守兵丁一百七名沙快巡船九隻
現存行營砲三位(安設大錢汛砲臺)劈山砲十位(内安設汛口八)
(位砲臺二位)百子砲三十二位(俱配沙唬船)
(雍正六年四月浙江總督管理巡撫事務為詳請設備添兵等事據浙江布政司詳奉福浙總督憲)
(牌准兵部咨開查江浙太湖遼闊八百餘里交衝兩省界連八邑山湖錯雜最易藏奸非防範嚴密)
(難免商民疎失之虞今該督既稱浙江止存遊擊一員千總一員把總二員兵四百二十五名分防)
(陸路二十八汛配駕巡船一十六隻在在兵單實屬顧彼失此擬添兵二百三十五名連原額兵丁)
(合計六百六十名始足分防要汛配搭巡船請於太平縣所屬之金清港洋㠘汛二處歸之太平營)
(就近管轄以太平營所屬之千嶺汛額設輪防之把總一員兵八十八名撤防金清港内撥百總一)
(名口兵二十五名防守洋㠘汛再撥江下汛兵二十名分防千嶺將台協防守金清洋㠘二汛之兵)
(丁撥一百四十五名又於衢協存城額兵内撥出九十名合共二百三十五名添入太湖營則裒多)
(益寡庶得實用等語應如該督所請准其抽撥調度以資防禦其湖内地方原係兩省交會遇有警)
(息仍飭令該遊擊協同江南將備實力搜勦儻有彼此岐視互相推諉者立即題參照不行窮追例)
(嚴加議處又疏稱太湖營既議添兵則一營之兵馬錢糧必須中軍守備為之綜理且大錢汛口為)
(浙省咽喉要道原駐之守備既調歸江省應請添設守備一員以資彈壓其守備員缺聽部銓補等)
(語亦應如該督所請准於大錢汛口照原制添設守備一員以資彈壓湖内遇有警息亦應仍照舊)
(制令該備隨本營遊擊會同江南將備協力搜勦務祈湖干寧謐盗賊潜消其應撥舡兵行令該督)
(酌量派撥仍將該營官兵分防湖口汛地撥防船隻兵丁并將台衢二協抽撥兵丁數目各造細册)
(報部等因奉此該本司查得太湖營制界連江浙沿湖各汛汊港紛岐額設官兵不敷分派巡防先)
(蒙核疏具題大錢汛口添設守備一員於衢台二協抽撥戰守兵丁二百三十五名歸入太湖經制)
(分防奉准大部覆允行令造册報部遵即轉移查取各册去後今准太湖并衢台等協營將分防湖)
(口各汛配駕巡船并抽撥召募兵丁花名年籍細數開造各册前來本司彙造清册現在詳請核咨)
(送部再查抽撥衢協戰兵二十七名守兵六十三名台協戰兵四十三名守兵一百二名共戰守兵)
(丁二百三十五名應支兵餉即於抽撥衢台二協經制額餉内於雍正五年十月初一日彼此收除)
(扣歸太湖兵丁支領銷算但添設大錢汛口守備一員奉)
(旨將本營千總張雲煥補授於十月初六日領劄任事至年終應支俸薪等銀並無原估額設俸乾相應)
(於本營奉撥餉欵下剰銀内支給歸入太湖營雍正五年兵馬奏銷册内造報聽候查核至抽添兵)
(丁營房在所必需前經詳奉批司於解司羡耗公欵内支給已經遵照動支銀一千五百兩給發該)
(營自為建造在案擬合一併詳明統候察核咨部到院為此合咨貴部煩請察照施行)
雍正七年三月浙江總督管理巡撫事務(臣)李衛
題為遵
旨查議事該(臣)看得湖協額設哨船三十隻准部咨發
條奏以湖地情形港窄橋低汛多船少議於修造
時少變其制將船改小每船約省工料又可多造
小船分配各汛以資巡緝等因請
旨交(臣)詳確查議今據布政司布政使高斌詳稱查湖
協額設快船三十隻原係身長三丈九尺板艙重
疊梢篷尾大如遇支河小港橋梁低窄之處勢難
駕馭巡緝議將二十隻減去七尺改為三丈二尺
長巡船即將二十隻節省改小之費添造二丈餘
尺長之小巡船二十隻即或工價稍有不敷增補
亦是無多仍留額設原船十隻共計五十隻照依
原定金字編號分派大小各汛巡查甚為有益應
如條奏所議而行於來歲屇當小修之期給以大
修之價更改拆造以副巡防再查太湖營沙船八
隻原係身長七大在湖面波浪之中乘風迅駛實
為得力一至沿湖漊瀆橋低港窄無風難以動摇
議留沙船六隻為湖中大汛巡防以沙船二隻拆
造之費量增改造二丈四五尺快船二十隻酌量
分防俾太湖邊之通達支河雜港向無設立巡船
之一十九汛均得各派小船分防巡哨并稱嘉協
水港雖較湖協稍寬但支河哨捕情形同屬一體
應於屆修之期查明照例量為更改添造等情詳
請具題前來(臣)詳加確核水鄉哨捕原藉巡船而
因地制宜各隨所用支河窄港非大艘所能遊行
尾大篷高又駕馭不甚靈便若遇逸賊由低橋竄
入小港則大船莫能窮追今即以原設大船修造
之價酌量增補改添小船分派各汛巡防是費不
多加而船可足用又靈捷便駛易於哨巡均應如
議更改添造以資汛防相應具題兵部以應如所
請覆奏奉
旨依議
雍正九年十月兵部為江浙事同一例等事會議
得江南總督高其倬會同浙江總督李衛等疏稱
太湖界連江浙地勢廣遠汛兼水陸盗匪易潛雍
正九年經前任督臣查弼納題請添設江南太湖
左右二營浙江太湖一營及步戰守兵并巡船分
隸巡防於水汛實為周密惟該營陸汛江南則轄
有洞庭東山又兼荆宜無陽四邑地方湖營汛口
俱屬陸地浙江則東自震澤西至荆溪兼洞庭西
山向來盗匪往往潛匿均宜酌量稍設馬兵以資
巡防伏查江南太湖營額設步戰守兵九百三十
名浙江太湖營額設步戰守兵六百五十八名雖
係水師實兼有陸汛請比照浙江定海玉環等營
之例於江南太湖營量添馬兵七十名浙江太湖
營量添馬兵五十名即於各營原設步戰兵内考
拔仍於該營額設守兵拔充步兵以足原設步戰
之數其拔戰守兵之缺毋庸再補以符原額至所
添馬匹請於各營解存司庫朋扣銀内動支購買
其應行增給糧餉及馬乾銀兩於該營扣存建曠
銀内動支造入該年兵馬奏銷册内報銷如此則
江浙兩省太湖營汛巡防益獲兼資之益等因應
如所請准其添設選拔購買馬匹可也奉
旨依議
浙江通志卷九十二
