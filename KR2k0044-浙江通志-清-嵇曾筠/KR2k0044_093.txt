浙江通志卷九十四
兵制(五)
國朝
溫州城守營(隸溫鎮管轄)額設副將一員(原設副將順治十三年裁十八)
(年復設)都司僉書一員千總二員把總四員
(康熙五十年十月為請酌衝緩等事將副將改設遊擊都司改設守備仍駐劄溫州府城)
額設馬步戰守兵丁共八百九十九名(内有馬戰兵九十名)
(無馬戰兵一百七十四名守兵六百三十五名康熙二十四年六月為海氛既靖等事抽撥舟山鎮)
(標有馬戰兵二名無馬戰兵四名守兵十四名又三十五年六月為欽奉)
(上諭事裁減無馬戰兵六十名守兵二十名又雍正六年五月為敬陳查復浙洋等事抽撥玉環營有馬)
(戰兵三名無馬戰兵六名守兵二十二名又七年九月為遵)
(旨議覆事裁去京撥無馬戰兵二名守兵六名歸杭嘉湖三協募補實存馬步戰守兵丁共七百六十名)
(十三年衢協改鎮添兵本協裁溢額馬九匹改步戰兵九名)
官自備坐馬三十匹兵丁官給馬一百匹
駐劄溫州府城遊擊一員守備一員千總二員把總
四員
有馬戰兵八十五名無馬戰兵一百二名守兵五
百七十三名
分防泰順縣把總一員領兵一百五十名防守臺
汛五處(楊府山臺新埭臺烏牛汛共守兵五十名江心寺西洲村共守兵二十名)
平陽協營(隸溫鎮管轄)經制額設副將一員(原設總兵官康熙四十九)
(年閩浙總督梁鼐題准將總兵官移駐處州即以處州副將移駐平陽)左右兩營各
都司一員守備一員千總二員把總四員
外委千總三員把總六員(雍正五年新設仍在有馬戰兵額内)
原額馬步戰守兵丁共一千四百八十名(内有馬戰兵一)
(百四十名無馬戰兵二百二十名守兵一千一百二十名于康熙五十二年十月為遴補營員事將)
(蒲壯鎮下關原管兵二百九十五名撥歸處州又雍正七年為遵)
(旨議覆事將原派塘撥戰兵三名守兵五名開除歸杭嘉湖三協募補實存馬步戰守兵丁共一千一百)
(七十七名十三年衢協改鎮添兵本營裁溢額馬七匹改步戰兵七名)
駐劄平陽縣城副將一員左營都司一員把總一員
(兼防南岸汛務)外委千總一員右營守備一員把總一員
(兼防沙園汛務)外委把總一員
馬步戰守兵丁共三百七十六名
分防江口汛左營把總一員外委把總一員馬步
戰守兵丁九十一名
分防宋埠汛左營把總一員馬步戰守兵丁四十
六名
分防墨城汛左營千總一員馬步戰守兵丁四十
六名
分防南岸汛左營兼防把總一員馬步戰守兵丁
三十五名
駐防蒲壯寨城左營守備一員千總一員外委千
總一員把總一員馬步戰守兵丁共一百四十名
分防鎮下關左營把總一員馬步戰守兵丁四十
六名
駐防金鄉寨城右營都司一員右營千總一員外
委把總一員馬步戰守兵丁共一百六十二名
分防橋墩寨右營把總一員外委把總一員馬步
戰守兵丁六十六名
分防舥艚汛右營千總一員馬步戰守兵丁六十
二名
分防北港汛右營把總一員馬步戰守兵丁三十
四名
分防沙園汛右營兼防把總一員馬步戰守兵丁
二十二名
分防矴埠頭汛右營把總一員馬步戰守兵丁五
十名
(以外題設江口汛砲臺營房巡船詳見海防)
樂清營(隸溫鎮管轄)經制額設副將一員守備一員千總
二員把總四員
額設馬步戰守兵丁共一千一百一十二名(内有馬戰)
(兵一百一十一名無馬戰兵二百一十五名守兵七百八十六名康熙二十四年八月為海氛既靖)
(等事裁有馬戰兵五名無馬戰兵一十名守兵三十五名撥歸定海鎮標又三十五年六月為欽奉)
(上諭事裁無馬戰兵四十六名守兵一十六名又雍正六年十月為敬陳查復浙洋等事裁有馬戰兵一)
(十名無馬戰兵二十名守兵七十名撥入新設玉環營又七年十月為遵)
(旨議覆事裁京撥戰守兵十名歸杭嘉湖三協募補現存馬步戰守兵丁共八百九十名十三年衢協改)
(鎮添兵本營裁溢額馬六匹改步戰兵六名)
駐劄樂清縣城副將一員守備一員(雍正九年改守備銜為都司僉)
(書)把總一員(一年一換)
存城有馬戰兵六十名無馬戰兵五十七名守兵
二百四十三名
分防蒲岐汛(兼轄婁嶴山萬橋口竹嶼牛鼻洞白沙嶺白沙山)把總一員
(一年一換)有馬戰兵一十六名無馬戰兵二十名守兵
九十四名
分防大崧汛(兼轄鏵鍬山下灣山小崧山大崧山三江口)千總一員(一年)
(一換)有馬戰兵五名無馬戰兵一十二名守兵七十
八名
分防清江渡汛(兼轄梅嶴山江巖山清江嶺江巖汛窰嶴嶺)把總一員
(一年一換)有馬戰兵五名無馬戰兵二十名守兵一百
五名
分防後所汛(兼防館頭馬山下印)千總一員(一年一换)有馬戰兵
五名無馬戰兵一十五名守兵六十五名
分防南岸汛(兼轄南岸口南岸山鹽盤沙頭沙頭臺)把總一員(一年一换)
有馬戰兵五名無馬戰兵一十二名守兵七十八
名
(上諭康熙五十六年為欽奉二年為請更閩浙等事將事添設後所汛又雍正)
(磐石營原轄西北館頭汛馬山撥下印撥沙頭汛沙頭墩臺撥歸本營管轄併詳設南岸汛將江巖)
(汛歸入清江渡汛總防)
大荆營(隸溫鎮管轄)額設參將一員守備一員千總二員
把總四員
額設馬步戰守兵丁共八百九十九名(内原額有馬戰兵一)
(百名康熙二十三年裁馬一十匹改入無馬戰兵又三十五年為欽奉)
(上諭事裁無馬戰兵五十二名守兵一十八名又雍正二年為請更閩浙等事裁守兵五十六名歸乍浦)
(營召募又六年為敬陳查復浙洋等事裁有馬戰兵一十名無馬戰兵二十名守兵七十名撥歸新)
(旨議設玉環營又七年為遵八名歸杭嘉湖三協募補覆事裁京撥戰守兵丁)
(現存馬步戰守兵丁共六百七十一名十三年衢協改鎮添兵本營裁溢額馬十四匹改步戰兵十)
(四名)
駐劄大荆寨城(兼管磐山嶺汛黃泥橋汛)游擊一員(雍正二年題改參將為游)
(擊)千總一員外委千總一員(凡外委千把總俱係雍正五年題設)
馬步戰守兵丁共二百四十五名
分防水漲汛(兼管陡門草臺火燒潭草臺北峯嶺墩臺)把總一員外委
把總一員馬步戰守兵丁六十四名
分防巽坑汛(兼管白箬嶺墩臺跳頭山墩臺)把總一員外委把總
一員馬步戰守兵丁六十六名
分防横山汛(兼管大墳要口静底汛)把總一員外委把總一
員馬步戰守兵丁六十六名
分防大芙蓉汛(兼管荆竹嶺水口廟汛西店嶺墩臺海口臺汛珠嶼汛)守備
一員隨防把總一員外委把總一員馬步戰守兵
丁共一百五十名
分防蔡嶴汛(兼管朴頭山墩臺蒲嶴汛蔡嶴山墩臺)千總一員外委
千總一員馬步戰守兵丁七十四名
瑞安水師營(隸溫鎮管轄)副將一員(原設參將康熙十年改設副將雍正二年)
(題改陸路副將為水師副將)左右兩營各守備一員千總二員
把總二員
(康熙四十七年為禀報事將瑞安把總一員調赴大嵐山防守雍正五年為敬陳管見等事設立外)
(委千總二員把總五員仍在有馬戰兵額内)
現存馬步戰守兵丁共九百三十二名(内有馬戰兵七十名)
(無馬戰兵七十七名水戰兵九十八名守兵五百四十名水守兵一百四十三名)
各官自備坐馬三十六匹兵丁官給馬七十匹
戰船九隻
駐劄瑞安縣城副將一員軍守備兼左營事一員
(雍正九年改守備銜為都司僉書)左營千總一員把總二員外委
千總一員外委把總一員右營千總一員把總一
員外委千總一員外委把總一員
馬步戰守兵丁共三百九十二名(内派守停泊協應戰船)
現防江岸汛輪防千把總一員馬步戰守兵丁一
百一十名
現防飛雲北岸輪防千把總一員馬步戰守兵丁
四十名
輪巡各水汛右營守備一員管駕戰船二隻帶領
右營外委把總一員配水戰守兵一百五十名
專防北關汛右營千總一員管駕戰船一隻配水
戰守兵七十名隨巡左營外委把總一員管駕戰
船一隻配水戰守兵七十名
貼防官山汛左營千總一員管駕戰船一隻配水
戰守兵五十名隨巡左營功加一員管駕戰船一
隻配水戰守兵五十名
(瑞安西北陸汛屬溫鎮右營官兵巡防瑞安以南陸汛改歸平陽副將管轄其瑞安所屬各水汛地)
(方詳見海防)
磐石營(隸溫鎮管轄)額設游擊一員守備一員千總二員
把總四員
(雍正二年為請更閩浙等事改為水師營將館頭汛馬山撥下沙撥沙頭汛沙頭墩臺裁歸樂清營)
(管轄將溫州鎮標右營所管海汛撥歸本營巡防改游擊銜為參將又六年為敬陳查復浙洋等事)
(仍改為陸路將本營參將一員守備一員千總一員把總四員調赴新設玉環營巡防本營僅存千)
(總一員撥調衢協右營都司一員把總一員駐劄衛城分防天妃墩臺館頭汛等處)
原額馬步戰守兵丁共六百八十四名(内有馬戰兵七十三)
(名無馬戰兵一百六名守兵五百五名雍正二年將馬戰兵七十三名改為水戰兵一百四十六名)
(又六年將步水戰守兵五百五十名撥入新設玉環營將衢協右營步戰兵四名守兵八十九名撥)
(歸本營又七年裁戰守兵三名歸杭嘉湖三協募補)
復官馬三十匹
駐劄磐石衛都司一員千總一員把總二員
馬步戰守兵丁共二百九十七名
玉環營經制額設參將一員(係磐石營撥調統轄左右兩營)左營守
備一員(係新設)千總一員(係太平營撥調)把總二員(俱磐石營撥調)
右營守備一員千總一員把總四員(俱磐石營撥調)左營
外委把總二員功加官二員右營外委千總一員
外委把總三員功加官三員(俱係雍正六年浙江總督臣李衛題設詳)
(見建置)
有馬戰兵三十五名(内樂清營抽調一十一名大荆營抽調一十名太平營抽)
(調一十二名溫州城守營抽調三名)無馬戰兵八十九名(内樂清營抽調二十)
(名大荆營抽調二十名大平營抽調二十三名溫州城守營抽調六名磐石營抽調二十名)水
戰兵一百四十五名(俱係磐石營抽調本一百四十六名於雍正七年撥一名)
(歸杭嘉湖召募)守兵三百七十三名(内樂清營抽調七十名大荆營抽調七十)
(名太平營抽調八十四名温州城守營抽調二十二名磐石營抽調一百三十名共三百七十六名)
(雍正七年撥三名歸杭嘉湖召募)水守兵二百五十四名(俱磐石營抽調)
戰哨船共一十六隻
左營陸汛官五員帶領有馬戰兵三十五名(外委把總)
(一員在内)無馬戰兵八十九名(外委把總一員功加官二員在内)守兵
三百二十四名八槳船四隻
右營水師官四員帶領水戰兵一百四十五名(外委)
(千總一員把總三員功加官三員在内)守兵四十九名水守兵二百
五十四名戰船八隻快哨船四隻
駐劄楊嶴寨城參將一員(輪流出洋兩月一换)守備一員馬步
戰守兵丁九十八名
分防後□汛(兼轄車首頭里嶴水孔口塘洋口塘洋山石臺東青西青西灘坎門各口)
(址)千把總一員(一年一換)馬步戰守兵丁一百七十名
八槳船二隻
分防楚門汛(兼轄桐林梅嶴楚門口石臺琛浦下灣蘆嶴沙嶴各口址)千把總
一員(一年一换)戰守兵丁九十名八槳船一隻
分防大成嶴汛(兼轄南大嶴普竹連嶼白凳渡大麥嶼大古順小碟鷺鷥灣各口址)
千把總一員(一年一换)戰守兵丁九十名八槳船一隻
(以上俱陸汛官兵雍正六年十月新設)
耑防坎門千把總一員(兩月一換)帶領水戰守兵六十
名管駕戰船一隻
貼防長嶼外委千把或功加官一員(俱係水戰兵兩月一換)
帶領水戰守兵三十四名管駕戰船一隻
貼巡坎門長嶼外委千把或功加官一員帶領水
戰守兵三十四名管駕戰船一隻
輪巡内外洋汛將備一員(兩月一换)帶領水戰守兵六
十名管駕戰船一隻
哨巡烏洋港内洋梁灣内洋黃門内洋沙頭外洋
等水汛各外委千把或功加官一員各帶領水戰
守兵一十五名管駕快哨船一隻
留泊本營江口守備一員千把總二員(俱係輪流出洋)帶
領水戰守兵丁一百八十四名戰船四隻
(以上俱水汛官兵雍正六年十月新設汛地詳見海防)
溫州城守營現存頭號紅衣砲一十二位(守護城池)二
號紅衣砲三十位(守護城池)三號紅衣砲三十五位(内分)
(防泰順縣城三位守護城池三十二位)發熕砲四位(守護城池)行營砲十
位(存營)百子砲一十六位(存營)蕩宼砲五十桿(給兵操演)
平陽營現存發熕砲一十八位(内安設各城寨一十四位守護城池)
(四位)得勝砲三十位(俱安設城寨砲臺)小紅衣砲九位(内安設砲)
(臺五位守護城池四位)劈山砲八位(俱安設砲臺)行營砲七十二
位(内安設砲臺城寨汛口六十六位存營六位)百子砲二十位(内安設砲臺城)
(寨十六位存營四位)
樂清營現存行營砲二十四位(内安設各墩臺一十二位守護城池)
(各門八位存營配隊四位)馬蹄砲五位(内安設後所汛三位存營配隊二位)百子
砲(闕)位(安設蒲岐所城西)紅衣砲三位(守護城門)蕩宼砲五十
桿(給兵演習)
大荆營現存四號紅衣砲三位(守護城池)得勝砲六位
(存營)行營砲二十五位(内安設各墩臺一十八位存營七位)紅衣砲二
位(守護城池)過山鳥十二位(給兵禦用)蕩宼砲四十桿(給兵禦用)
瑞安水師營現存紅衣砲二十八位(内安設兵營三位配船七)
(位守護城池一十八位)發熕砲二十一位(俱配戰船)小發熕砲一
位(安設江岸汛臺)得勝砲五位(俱配戰船)行營砲三十七位(内安)
(設砲臺汛口五位配船二十七位存營演放五位)劈山砲二十五位(内安設砲)
(臺汛口八位配船九位存營演放八位)百子砲二十二位(俱配戰船)蕩宼
小砲一百桿(給兵演放)
磐石營現存紅衣砲五位(俱安設砲臺)鐵發熕砲四位
(守禦寨城)行營砲一十四位(俱安設砲臺)劈山砲五位(守護寨城)
百子砲三位(守護寨城)
玉環營現存行營砲十位(俱配戰船)百子砲一十二位
(俱配戰船)小發熕砲三位(俱配戰船)過山鳥二位(俱配戰船)
溫州府教場(在鎮海門外舊在府治西明嘉靖二十五年遷此地今仍之)
雍正六年三月戸部為敬陳查復浙洋玉環山情
形等事議覆浙江總督管巡撫事李衛疏稱玉環
山地方請設官弁兵丁水陸分防營制等因應如
該督等所請將磐石營參將一員裁去同守備一
員千總一員把總四員兵五百五十名准其移調
玉環營駐劄尚少千總一員兵三百五十名准其
於内地太平營之東嶴千總一員兵一百一十九
名并樂清營抽兵一百名大荆營抽兵一百名溫
州城守營抽兵三十一名俱歸入玉環營以足九
百名之數其從前分隸黃巖磐石兩營防守之陸
路并磐石營原管洋面附近玉環舊隸黃巖鎮標
右營巡防之女兒洞等洋汛俱准其就近歸於玉
環營管轄以沙頭等洋面為黃巖鎮右營汛地西
南洋為玉環營汛地其外洋則以洞正屬之黃巖
鎮標披山屬之玉環為界尚少守備一員行令該
督揀選熟悉水性人地相宜之員具題補授玉環
營既分水陸自應添設馬匹戰船亦應如該督等
所請將樂清等四營所抽三百五十名兵内照依
馬一步九之例抽馬三十五匹歸於玉環左營其
磐石原管戰船八隻盡數撥歸玉環右營令其將
備輪巡至磐石營該督等既稱應仍改為陸路毋
庸再設參遊大員兵數亦當酌減請設都司一員
千總一員把總二員兵三百名防守但該營守備
千把兵丁巳請移調玉環止留千總一員兵二百
七名尚缺都司一員把總二員兵九十三名查有
台協撥防金清洋嶼二汛有撤回千把二員將把
總一員撥入磐石併請裁去衢協右營都司改為
磐石營都司再於該營抽把總一員兵九十三名
合磐石原兵二百七名駐防磐石以内港水陸汛
地責歸都司防範仍歸樂清營管轄新設玉環營
附近歸於溫州鎮統轄再磐石仍改陸路應復額
馬三十匹以資馳驅等語亦應如該督等所請准
其抽撥調度可也奉
旨依議
雍正七年七月怡親王等會同兵部為遵
旨議覆事覆浙江總督李衛條奏水陸營制事宜一摺
内一奏稱溫州鎮左右二營水陸汛地宜歸畫一
也查温州原設寧村一營耑司陸路康熙二十二
年寧村營制奉裁以鎮標左營官兵分防寧村故
有水陸之責雍正二年瑞安磐石二營更改水師
以鎮標右營原防海汛歸於磐石巡查故將右營
改為陸路彼時未將寧村等處與右營陸汛毗連
者一併改歸是以左營既應出洋巡哨復須分守
陸地難於兩顧且寧村地聯右營實属居中扼要
之所請將溫鎮右營遊擊移駐寧村耑司陸路其
左營官兵仍歸郡城與中營一例耑管水師各有
責成巡防不至岐隔等語應如該督所請將右營
遊擊移駐寧村耑司陸汛左營官兵仍歸郡城耑
管水師俾彼此分防各有責成再查右營原管陸
汛八處今將左營所轄之寧村陸汛四處併歸右
營管轄未免汛廣兵單其左營向係水陸兼司原
設有馬戰兵丁應令該督酌量撥歸右營以敷巡
防一奏稱水陸兼防之營額馬宜復也查營伍馬
匹原為平時操練官兵傳報軍情之用在水師全
憑舟楫而有汛兼陸路者非馬則馳驟無資且考
拔營弁無馬何以責其騎射能優今鎮海瑞安二
營原係陸路設有官馬雍正二年前督臣滿保將
二營議改水師馬匹盡行議裁竟未計及二營雖
改水師仍有陸路兼防也况鎮瑞係沿海要地各
百防守縣城并各處要隘設遇要務何以策應且
同案請裁之磐石營經(臣)題請復馬三十匹在案
似應按照通省馬一步九之例鎮海營除改水兵
外尚存陸汛兵丁八百七名應復馬八十匹瑞安
營除改水兵外尚存陸汛兵丁七百名應復馬八
十匹使水有戰船陸有戰馬以備平時防禦操演
等語查鎮海營原設馬兵一百二十六名瑞安營
設馬兵九十八名磐石營設馬兵七十三名三營
俱係陸汛嗣經原任督臣滿保題請改為水師將
三營之馬歸於有馬各營遇缺填補在案續於雍
正六年三月内經該督李衛以玉環新設參將水
陸兼防將磐石參將改設都司仍為陸路留兵三
百名照馬一步九之例於原裁馬數内復馬三十
匹亦在案今查鎮海營分防之招寳山城并笠山
臺龍山所等處瑞安營分防之飛雲北岸并江岸
沿邊墩臺等處俱係沿江陸路汛地並無馬匹該
督既稱鎮瑞二營雖改為水師仍有陸路兼防若
無馬匹遇有傳報公務誠恐濡滯不靈等語亦准
於原裁額馬内照例復設以備操演策應之用可
也奉
旨依議
駐劄處州府城處鎮總兵官下遊擊二員守備一員
千總三員把總五員
外委千總四員外委把總五員(俱於雍正五年新設)
三營馬步戰守兵丁共一千六十七名
麗水營(隸處州鎮管轄)經制額設守備一員(康熙五十二年題設)千總
一員把總一員
外委千總一員把總一員(雍正五年新設)
原額馬步戰守兵丁共四百三十五名(内有馬戰兵四十五)
(名無馬戰兵六十八名守兵一百一十八名雍正七年裁減京撥戰守兵丁四名歸杭嘉湖召募實)
(存兵丁四百三十一名十三年衢協改鎮添兵本營裁溢額馬二匹改步戰兵二名)
駐防麗水城汛守備一員(雍正九年改守備銜為都司僉書)把總一
員外委千總一員把總一員
馬步戰守兵丁共二百六十六名
分防碧湖要汛千總一員(永駐防守)外委把總一員(一年)
(輪防)馬步戰守兵丁一百六十五名
中營分管縣汛
防守青田縣汛把總一員外委千總一員(俱一年輪換)
馬步戰守兵丁一百四十名
防守縉雲縣汛把總一員外委把總一員(俱一年輪換)
馬步戰守兵丁八十名
防守景寧縣汛千總一員外委把總一員(俱一年輪換)
馬步戰守兵丁六十名
左營分管汛地
駐防龍泉縣汛遊擊一員(永駐防守)千總一員把總一員
外委千總一員把總一員(俱一年輪換)馬步戰守兵丁
共三百六十三名
防守雲和縣汛守備一員(永駐防守)把總一員外委把
總一員(俱一年輪換)馬步戰守兵丁共二百名
防守慶元縣汛把總一員外委把總一員(俱一年輪換)
馬步戰守兵丁一百五名
右營分管汛地
防守遂昌縣汛守備一員(永駐防守)千總一員外委把
總一員(俱一年輪換)馬步戰守兵丁共二百九十八名
防守松陽縣汛把總一員外委把總一員(俱一年輪換)
馬步戰守兵丁共一百名
防守宣平縣汛把總一員外委把總一員(俱一年輪換)
馬步戰守兵丁共七十名
麗水營現存紅衣砲九位(内安設砲臺三位府城各門六位)威遠
砲六位發熕砲二十五位(俱安設府城垜口)行營砲四位
劈山砲一位百子砲十位(俱存營)
處州府教場(在府治南明門外東南縱為丈二百有餘衡半之中為將臺右為廳事後)
(為堂翼以兩序而垣周之其外為壕)
麗水縣教場(在栝蒼門外琵琶洲)
雍正六年十二月浙江總督管理巡撫事務(臣)李
衛題為欽奉
上諭事該臣查得欽奉
諭旨每年頒發
上諭及條奏議行事件俱於次年十二月内將如何奉
行已有成效之處聲明緣由繕本具題欽遵在案
今當歲底彙奏之時所有雍正五年(臣)任内奉行
之事理合摘叙緣由耑疏聲明一件為欽奉
上諭事准兵部咨查議政議覆川陜總督岳鍾琪送來
之威遠砲應量各省巡防之處無論馬步兵丁每
一千名設砲十位該部酌量就近兩省各給一位
公同試看挨次遞送令各照式揀選存留若不足
用於近省砲多者移取足數餘剰威遠子母砲解
送來京損壊不堪應用銅鐵砲位盡行查明收庫
有用銅鐵之處報部動用等因奉
旨依議欽此伏查火砲為攻擊之先資實海洋之利器
從前浙省所存砲位内亦有威遠之名(臣)於上年
七月十六日准江西省遞送到川陜解來之砲即
親加試放與舊存者形式大同小異而施用之遠
近便利頗遜於子母砲之功力隨於八月十一日
差員轉解福建去訖一面通查各營兵額酌量分
設數目據各標鎮協營開報各營砲位細數原存
續製情由并查明現在威遠砲止有二十九位不
敷分給繪就各營圖式造册咨請部示派撥理合
聲明一件為欽奉
上諭事
皇上念浙江綠旗兵丁騎射營伍不如陜西
特頒諭旨將陜省各標營兵丁揀選一百名移住浙江
分撥各標教習有能約束訓練者拔補千總此誠
聖主整飭營伍之盛心也續准陜省先後咨送各兵於
上年十月初四日到齊(臣)會同調任提臣石雲倬
預為酌定派撥營分隨到即將家口查明按照人
數多寡路程遠近給與盤費口糧到營之日即撥
給房屋居住補伍各給馬糧咸使得所各兵雖靈
巧便捷之處出自秉質不若浙人而漢仗強健弓
馬熟練高於南方得此時時教習浙江營伍大有
禆益現將勤於教習技藝更優者拔補經制及外
委千把錄用人心無不鼓勵理合聲明一件為恭
懇
聖恩等事准兵部咨宣化總兵官李如栢條奏營伍兵
丁噐械一事奉
旨覽李如柏所奏調换軍噐事宜自從行伍利用起見
該部議奏大凡各處營伍所習武藝所用噐械操演
隊伍向來原無一定之制是以武弁到任往往以己
所好尚及素所熟習者操演所屬兵丁間或學習未
久而接任官員又另有意見將從前所習者更改調
換是兵丁之技藝每視該上司之去留以為轉移非
訓練專精之道也凡事久則生熟熟則生巧宜令各
省將軍督撫提鎮因地所宜酌定規制永遠遵奉除
騎射最為緊要天下通行學習外其餘各種演習悉
着該上司會同通省大員悉心斟酌應如何操練用
何軍噐詳細定議奏聞令各營永遠遵奉而行接任
官員不得擅自更改倘將來有應行變通之處着具
題請旨如此則兵丁各精其業且使一省之中彼此
畫一將來或有調遣會集之處正可相資為用於訓
練營伍大有裨益該部知道欽此(臣)正在分移提督
二臣會同參酌間又一件為特請按兵設噐等事
准兵部咨浙江調任提臣石雲倬條奏按照隊伍
分設鎗砲弓箭牌刀各項等因部議以與李如柏
所奏俱係操演兵丁事宜行令會同(臣)等一併悉
心斟酌詳細畫一定議具題等因續准部咨議覆
每兵一千名内以鳥鎗四百桿列為八隊其威遠
砲長鎗鳥鎗弓箭牌刀等項按兵列隊責令將弁
定限輪操各營現存噐械多寡不齊者陸續製備
酌量撥用水師不必多備副鎗只令操演連環其
火箭等項携帶材料臨時造用至水師船兵分作
四甲通船學習試行有效再為具題等因奉
旨依議欽此(臣)現在遵照部議飭令各營依數派撥按
隊發給輪日操演其缺少之項於奏定公糧内逐
件添補并飭水師各鎮協營於出洋兵船分甲學
習(臣)當不時查騐稽考以副
皇上整飭營伍至意理合聲明一件為欽奉
上諭事准兵部咨子母砲位原係
内製不便通給外省定議
盛京寧古塔近海黑龍江與鄂羅斯接壌三處仍應
照前設立此外各省子母砲位查明送部所有應
設砲位除威遠砲外尚有何項衝擊便利於軍務
有益詳查造册送部酌撥不足者鄰省移取如仍
不足動項製造其沿邊沿海砲臺水師戰船守護
城池舊有砲位照常存留等因奉
旨依議各處應設砲位俟撥給齊備之後將彼地所有
子母砲齎送來京交部欽此(臣)欽遵
諭旨將浙江各營子母砲除續准部文每營止留一位
演習外其餘悉行觧運赴京交部投收但訪之輿
論及老於水師各官俱云海洋戰船風浪高下不
齊實賴子母砲攻擊利便重叠施放不須停留裝
藥栽碾致有遲滯以之防杜奸究追拿匪𩔖實有
裨益可否仰懇
聖恩於海疆酌量留用之處伏乞
睿鑒理合聲明(臣)謹具題奉
旨該部知道
雍正十二年五月兵部為欽奉
上諭事議得浙江總督程元章疏稱各鎮總兵官每年
例應巡查營汛欽奉
諭旨着商請督提具本請
旨等因兹據各鎮呈詳提臣咨會到(臣)查定海一鎮孤
懸海外向例只督巡本營洋面未嘗遊巡内地今
總兵官林君陞呈稱所屬鎮海象協各營汛皆與
本標貼近毗連督巡時可以就近考察於舊例稍
為變通至黃巖鎮係山海交錯水陸兼防向例水
師各營於二月出洋哨捕十月撤巡該鎮督率會
哨時自可便道進口查騐至冬季於所轄紹台二
協巡查一次并會騐寧波船厰修造戰船往返便
捷兵民不擾其溫州鎮前經議定每年夏秋出洋
或冬或春遊巡陸路一年之内共為一周便道察
閱自當循照舊例而行至處州鎮並無督巡洋面
之任當於春冬二季徧歴查察一年之内兩次巡
查各鎮或便道進口或登陸巡查自當減從裹糧
不得稍有滋擾汛防各官亦毋得借名供應勒扣
弁兵如有前弊立即參奏議處等因具題前来查
雍正十一年十一月二十五日奉
上諭嗣後各直省總兵官有巡查營汛之事俱着商請
督提具本請旨欽此欽遵通行在案今應如所請行
令該督轉飭各該鎮遵照奉行可也奉
旨依議
浙江通志卷九十四
