浙江通志卷五十五
水利(四)
湖州府(烏程歸安二縣附郭)
霅溪在安定門内即江子滙是也餘不溪前溪北
流水苕溪四水總會於江子滙謂之霅溪(詳見山川)
苕溪在城西一流入清源門一流從清源門外沿
壕至臨湖門外合霅溪入太湖(互見山川)
横塘在府治南一里在城者謂之横塘城外謂之
荻塘太平寰宇記晉太守殷康所開元和郡縣志
一名吳興塘太守沈嘉之所建灌田二千餘頃吳
興掌故唐開元中烏程令嚴謀達重開荻塘
烏程縣(城外河道)
太湖在府北一十八里廣二百八十三里周回三
萬六千頃連接四郡界弘治湖州府志太湖舊有
沿湖之隄多為漊漊有斗門制以巨木甚固門各
有牐板遇旱則閉之以防溪水之走洩有東北風
亦閉之以防湖水之暴漲舟行有所艤泊官主其
事為利浩博沿湖諸漊三十八俱屬烏程舊志修
湖漊記云湖漊三十六其九屬吳江其二十七屬
烏程惟計家港近溪而闊獨不置牐紹興二年知
州王回修之又改二十七漊名曰豐登稔熟康寧
安樂瑞慶福禧和裕阜通惠澤吉利泰興富足固
益濟皆冠以常字欲其常有是美也久廢不牐明
弘治七年布政司參政周季麟度地為隄通漊港
備旱潦湖不為害(錢福重築湖堤記天子御極之七年延訪能言水利者授工部)
(侍郎徐公貫同巡撫都御史新昌何公鑑經理東南二公既審知東南巨浸在太湖廼巡湖之下流)
(得浦瀆入海者躬督常蘇松三郡疏濬之而以湖之上流授浙江布政司左參政江西周公季麟治)
(之周公乃按湖郡躬歷烏程長興之涯而歎曰是在禹貢所謂震澤者也澤以瀦水而震蕩不定故)
(難為功跨湖蘇松常四郡所瀦既大下流難疏於是得周文襄公所築湖隄故迹而諏衆議興復湖)
(守河南鄭君宏貳守廣東何君文英治農判山西楊君清咸曰此吾守土親民之責也遣長興丞江)
(西胡君健量度地勢自烏程抵宜興界凡七十里咸隄焉其崇為一丈廣與崇仿而加尺者五復竇)
(其隄以通漊港者二十九為石橋於竇二十六旱瀦澇泄不惟不能為害而且為利矣用人力者四)
(千用糧者八百餘石功始於某月落成八年乙夘是歲秋果大有)崇禎烏程縣志
萬歷四十二年知縣曾國禎勘得苕為澤國水多
岐出其衝則漕艘之所經其僻而四散則田間之
所以備旱潦也衆水所滙所稱喫緊者有三十六
漊港除陳漊等十七港深闊如故無容議修其外
應修楊漊等十九處令有田家照畝科派富者出
銀貧者出力疏濬通流築圯補壊陸續完竣
國朝康熙四十七年奉
旨發帑度地建閘開濬支河港蕩巡撫王然委湖州府
知府章紹聖疏濬諸漊港皆使深通除大錢小梅
二港因通舟楫不應建閘外餘各建小閘一所時
其啓閉以備旱澇雍正八年總督臣李衞委湖協
守備范宗堯湖州府知府唐紹祖動給帑銀一千
四百六十五兩有竒修濬大錢小梅石塘并諸港
之間
運河即官河在郡城東
大錢港(在縣北十八里)小梅港(在縣北十八里以上二港最大總苕霅西南衆水以)
(入湖)西金港顧家港官瀆港張家港(一名張婆)
(港)宣家港楊瀆港泥橋港寺橋港計
家港陽漊沈漊羅漊大漊新涇漊
潘漊諸漊謝漊和尚漊(又名上水漊)張港漊
幻湖漊(一名官湖)西金漊東金漊趙漊許
漊楊漊(一名王漊)義高漊陳漊薄漊五浦
漊蔣漊錢漊新浦漊石橋漊湯漊
盛漊(一名成漊)宋漊喬漊湖漊(以上諸港漊俱沿太湖)
峴山漾(即碧浪湖在縣南五里)掩浦(一名項浦在縣東北一十六里)官
瀆(在縣西二十七里)黃浦(一名黃蘖澗在縣西南二十八里後漢司隸校尉黃向於)
(此築陂溉田)梅涇(一名東梅堰在縣西南六十里)西風漾(在縣西十四都)
吳山漾(在縣西北二十一里)大苞漾小苞漾(俱在縣東北十)
(五里)娜兒漾西余漾(並在縣東十八里)諸墓漾(在縣東二)
(十八里)西湖漾上湖漾(俱在縣東塘之北)衡山漾(在縣)
(南一十八里)謝村漾(在縣東南三十六里)夾山漾(在縣西南九里)
棲賢港(在縣西十一里)妙喜港(在縣西南二十五里)黃墅港(在縣)
(西南九里)横涇港(在縣北二十四里)潘店港(在縣西三十里)
(謹按吳興地勢最卑水自天目來者俱會流於此而入太湖其間瀦而為浦瀆滙而為漊港疏壅節)
(流皆所以資蓄洩備旱澇也其興利防害禆益於民者不小故𩔖序其名詳列其方備後之稽考焉)
蘇隄(在縣南峴山寺前蘇軾為守時所築互見山川)
南塘(在碧浪湖西所以障郭西灣之水萬歷三十六年知府陳幼學修築多用青石上植桃柳名曰)
(陳公塘朱長春重修南塘改名通塘記吳興西南諸溪谷水并三道會於城南峴山南湖曰碧浪湖)
(水壯決隄為害久矣萬歷三十三年太守陳公來度塘自山川壇北盡民舍南至百明橋古橋二益)
(設新平橋三凡五内疏支渠廣深之達夾山引漾水瀹分出於五橋外塘辟古之半累高甃石為堤)
(以捍湖溢又南接古峴山橋廢按志疏復之迤盤山又西至峴山寺門止塘凡修二百五十丈有竒)
(廣二丈六尺隄高七尺五寸役五閱月而工竣塘内凡鄉區四田畝四萬七千有竒圩圍四百五十)
(有竒徵為記曰通塘志本利也自城達峴山其南連蘇灣文忠蘇公治故堤在焉兩堤於兩太守不)
(朽矣)新塘(在縣西南自武康山壩達碧浪湖首尾三十里)横渚塘(在縣西境)
(自西而南)謝塘(在縣西四里晉太守謝安開)蒲帆塘(在縣北二里唐刺史)
(楊漢公開)青塘(在縣北三里迎禧門外吳景帝令發民丁三千人開梁太守柳惲重濬易)
(名柳塘又名法華塘元後至元元年縣丞宋文懿修復程郇修復青塘記烏程包圍震澤苕水自天)
(目來瀠紆曲折過青塘門東北與霅水合而入於太湖泛濫洋溢故為長隄數十里西抵長興以絶)
(水勢之奔潰以衞沿隄之良田以通往來之行旅先是土築歲必加葺數十年來失於修治隄外水)
(決往來者病於徒涉而沿隄之田亦成沮洳莫有過而問之者至元再紀元之初真定宋君來丞烏)
(程諏咨利病行視田里顧瞻太息曰此非長民者之責乎乃議易以石甃足支永久首捐己資畚土)
(輦石召匠庀工民歡趨之富者輸財貧者輸力爰築爰削如鑄如埏為橋梁以通水道夏秋漲潦屹)
(有巨防奔轂走蹄旁午於道沿隄之田歲喜有秋郡人伐石以紀成績是役也肇始於至元元年畢)
(工於二年不費於官不奪於農不侵民力刻石紀功可以無愧丞名文懿字德淵)
荻塘(在城南一里南門外轉東環城接運河明萬歷戊子己丑間知縣楊應聘修築三十六年)
(知府陳幼學甃以青石尤為堅固朱國楨修東塘記潯水之利害界以塘甃以石中門支派曲折至)
(多最鉅者東塘自東門盡潯水凡七十里履畝而隄漕道出焉管一州六邑之口故潯雖鎮一都會)
(也自潯而上雖名塘實馳道也内護田廬千萬戊申歲大水風衝波激存者無幾太守陳公於是修)
(東塘凡費一千五百餘金塘成父老列三德以頌曰傭工曰保障曰利涉我湖田疇旱乾水溢之無)
(恙也七十里屹如亘如而不妄用湖之一錢一粒則公之功大矣)
(國朝雍正六年總督臣李衛動帑委員重修石塘自東門外起至江南震澤縣七十里并集居民培築土)
(塘)
(謹按具區為水之所歸苕霅二水奔赴太湖所當急者開淤塞備隄防也水宜宣洩故有漊港以為)
(之引導時防泛溢故設堤塘以為之障禦至淤諸鄉之田則各築圩岸以備旱澇然瀕湖田苦澇尤)
(多自宋迄今言水利者惟在疏其下流而已此沿湖諸漊所當深濬而其要害則又在吳江長橋與)
(寳帶橋二處疏通則程安長德四邑均受其利矣)
康山壩(新舊志俱失載見程郇復壩記云崇禎九年知縣劉沂春復康山壩故存其名)
(附嚴有穀吳興水利源委記吳越之水以具區為歸西北受荆溪宣歙蕪湖溧陽之水西南受天目)
(富陽杭湖諸山溪所奔注自禹分三江以引湖入海具區始有所洩東江婁江吳淞江是也後人為)
(縱浦横塘以分釃之又置閘設堰以蓄洩之其源在溧陽五堰之築使西南諸水不入荆溪以注於)
(江五堰廢則宣歙池陽九江之水不西入蕪湖而東注具區矣宋慶歷間欲便漕道築吳江挽岸八)
(十里直截湖口今長橋在焉自是湖流中錮盖五堰開則來者愈迅湖隄錮則去者復緩三江之水)
(上無湖流衝瀉下有海潮沙淤元時東婁二江遂沒吳淞亦哽噎矣明夏原吉開江自崑山開下界)
(浦掣吳江達劉家河以代婁江自華亭開黃浦掣三泖達范家濱以代東江乃五堰不復挽岸時值)
(水灾屢作大端在三江日壅加以湖盗出没居民隨地置壩沿湖漊瀆處處閉壅故諸江浦之水不)
(能歸湖而浸滛於田畝湖之水不能歸海而泛濫於江浦為患可勝道哉今修水利在上流者長橋)
(百瀆為最在下流者吳淞白茒婁江為最惟先治長橋茭蘆壅滯導太湖之水散入昆承陽城三泖)
(諸湖又濬吳淞婁江及大石起屯諸大浦洩澱山之水以入海又開白茒許浦七鴉福山諸塘以洩)
(陽城昆承之水注於江達海又令各縣分督鄉啚導田間之水悉入小浦小浦悉至大浦則瀦泄無)
(阻官民兩利矣至設壩以限盗艘者易以斗閘以時啓閉既便蓄洩以限往來誠兩利也)
歸安縣(城外河道)
菱湖在縣東南四十二里即陵波塘也唐書地理
志寳歷中刺史崔元亮開(詳見山川)
湖趺漾(在縣東南二十五里)洛舍漾(在縣南八十里)馬林漾(在縣南四)
(十五里)錢山漾(在縣東南十六里)新興漾(在縣東南三十里)
東泊漾(在縣南二十四里)後莊漾(在縣東南三十三里)重兆漾
土山漾(俱在縣東南三十六里)青水漾(在縣東南四十里)龍
開漾(在縣南五十里)和尚蕩(在縣東南一十二里)潘家漾(在二都)
費家漾(在六都)破絮漾(在十一都)十字漾(在十二都)
前漾(在十六都)慎家漾(在十七都)真需漾(在廿一都)三角
漾鯉魚漾天荒漾(俱在廿二都)里墅漾(在廿六都)
雙林漾(在三十一都)
吳興塘(在縣東二十三里)洪城塘保稼塘連雲塘(俱在)
(縣東與吳興塘相接以上俱唐寳歷中刺史崔元亮開)雙林塘(與洪城塘相接在縣)
(東南五十四里)舍山塘(在縣東南九十里)九里石塘(在十九都)
史涇塘(在十八都)和尚塘(一名護浪塘在八里店東)
長興縣
箬溪在縣南五十步長興縣志明初耿炳文築城
開壕遂分流於城外繞過龍潭灣會南溪
國朝康熙十年知縣韓應恒開濬城河併疏決各處溝
瀆其兩傍侵佔之地委主簿鄭世寧責成坊保督
近瀆田主各自挑濬
四安溪在縣治西南三十里
國朝康熙九年知縣韓應恒開濬運河自四安塘口至
鈕店橋每年令維新嘉會二區居民以時疏通
太湖在縣東北三十里(詳見烏程)長興縣志宋皇祐元
年許遵為知縣會有水害民多流移遵於是興修
水利明永樂二年張敏為縣丞修築隄防為民興
利
國朝康熙四十六年巡撫王然委湖州府知府章紹聖
疏濬諸瀆港各建小閘一所雍正八年總督臣李
衞委湖州恊守范宗堯知府唐紹祖修太湖諸港
之閘
西湖在縣西南十五里溉田三千頃塘高一丈五
尺周七十里唐書地理志湖湮廢貞元十三年刺
史于頔復之人賴其利長興縣志舊有水門二十
四引方山泉注之元和元年縣令權達以方山泉
為豪家所堰斥去塘中田決其堰民賴之咸通元
年潘虔為令重修方山泉以興水利民懷其德今
皆成田
西莊漾(在縣東北十五里)大蕩漾(在縣東南四十里)篠浦(在合溪下)
(五里)餘魚浦(在縣東北四十二里)郜浦(在縣東北五里通太湖)蔡
浦(在縣東北四十五里下太湖)斯圻港金村港蔣家港
長大廟港上周港烏橋港謝莊港丁
家港鷄籠港杭瀆港盧瀆港殷南瀆港
金鷄港釡浦港福緣港石瀆港後村
浦竹塘港徐家港百步港新開港花
橋港&KR1296;潑港盧港白茅港竇瀆港逕
山港(俱在縣治東北通太湖舊傳有七十二港吳越錢氏時沿湖有隄港各有閘歲久湮廢所)
(存止此)楊瀆(在縣東五里)防瀆(在縣東南四十里一名范瀆)盛
瀆(在縣東五里)喬瀆(在縣東南四十里)周瀆(在縣西六十里)荆
瀆(在縣西六十三里)大陳瀆(在縣北二十里)紀費瀆(在縣西三十五)
(里)黃墩港(在縣東南三里)方家港(在縣東南)硃砂港(在縣)
(東南十五里)陳王港(在縣西南七里)雁翎港(在縣西南十里)隔
塘港(在縣西南二十里)斜塘港(在縣西南二十五里)何家港(在縣)
(西南三里)金逕港(在縣西南三十五里)下諸港(在縣北五里)生
身港南陽港車渚港(俱在縣北十里)隔山港(在縣北十)
(五里)後墳港(在縣北二十里)壇瀆港(在縣北二十五里)夾浦
港新塘港(俱在縣東北二十里)湯家港王瀆港周
村港霍家港趙家港(俱在縣南二十里)孫瀆港(在縣)
(南三十五里)青山港(在縣南六十里)坍缺港(在縣東北四十五里明嘉)
(靖十六年儀真賀恩以刑部主事謫安吉州同知來署縣因鄉民温良鏜建議於坍缺港口鑿石通)
(子河一道竟達小梅口於湖邊築堤一百餘丈障之舟從子河行商舶頼之無患顧應麟築缺口隄)
(碑記長興東北區地瀕震澤與烏程接壤弁山界乎其間弁之餘曰小梅山迤邐直入湖際舟行者)
(率取道蔡浦循湖而東出入鯨波數里一遇風濤則顛覆沈溺十恒八九不逞之徒因而恣其剽掠)
(為患非一日矣傍小梅之麓有一小港曰坍缺港與烏程三徐漊港口相望二百餘武亂石林立於)
(荒陂萑葦間議者咸謂於此築隄濬一裏河以通舟楫可免昔日之患嘉靖戊戌春秋官主事賀君)
(左遷安吉二守來署邑篆乃以其情達於賀君君毅然即下里胥估工費銀一百五十兩有竒乃命)
(敦匠伐石工甫就緒而去楊君至則又給官帑若干稽其程限八閱月而石隄告成高一丈有竒下)
(廣稱是上廣殺五之二長為丈一百有十内鋪以土外植以葦裏河廣三丈有四尺長如其地濬坍)
(缺港廣準裏河長一百三十丈有竒既而楊君被召賀君復來署邑益以官帑濬徐漊港一百四十)
(丈有竒於是往來舟楫率繇裏河脱險就夷如履平地仍歲僉役丁二人以防崩潰著在令甲勒石)
(以垂永久鏜萬歷改元知縣顧其志重修石隄温良子紹卿紹恩復竭力濬築)
蠡塘(在縣東三十五里相傳越范蠡築)胥塘(在縣南四十五里相傳伍子胥築)
臯塘(在縣東北二十五里相傳臯伯通築以障太湖之水)荆塘(在縣南九十里荆王)
(劉賈築)孫塘(在縣西南八十五里孫皓為烏程侯時築)方塘(在縣南三十五)
(里)周村塘(在縣南四十里)盤塘(在縣西四十里)陶坑塘(在縣)
(西三十里)官塘(在縣南七十里晉太守謝安所築一名謝公塘)七賢塘(在縣)
(南五十里)沙干塘(在縣南七十里)青姥塘(在縣西南三十五里)湖
門塘(在縣北三里)曲塘(在縣北十里)横塘(在縣東北十五里)
山塘弁山塘吕山塘(俱在縣東南二十里)西倉塘(在縣)
(東南三十五里)紅星塘(在縣東南四十里)
(謹按長興水利與烏程略同而長則三面環山一隅濱湖上六區田多高阜旱則苦暵下六區地勢)
(卑下澇則患溢又往往山泉時發浸沒田廬故開溝洫以備瀦泄則高田皆有所賴疏下流以導壅)
(決則低田盡獲其利此濬港瀆築隄防為不可緩也)
德清縣
市河當縣治前即所謂北流水是也
國朝康熙十一年知縣侯元裴濬治民甚便之
内河在縣南三里餘不溪之支流也德清縣志城
南十七都之田於龜溪橋特剏斗門旱則引溪水
入其鄉澇則先下棧木以時隄防
洛舍漾(在縣北三十里)齊眉漾(即洋溪在新市西)苧溪漾(在縣東北)
(三十五里)韶村漾(在縣東北三十七里)蠡山漾(在縣東北十五里)
湖墩漾(在湖墩村西)西葑漾(在縣東三十五里)敢山漾
大海漾王婆漾半段漾(俱在縣東)大麻瀆(在大麻村)
(國朝金鵝鄉年總督臣李衛動給帑銀一百三十兩委雍正七)
(員重修築大麻一帶塘岸)烏山港(在縣東南三里)
石塘(在縣東十八里臨大溪)三里塘(在東門虹橋之東)險塘(在縣南塘)
(東十七都十六都數萬頃之田所賴設十七都地方民夫專守以防衝決謹隄築)俞塘
(在四都)東審塘西審塘(俱在六都)新塘(在八都)秀
王塘(在十四都)南塘下塘(俱在十六都)
南壩北壩(俱在十二都)鄧家壩(在十三都)胖羅壩朱
家壩斗門壩胡家壩劉金壩(俱在十四都)蘇
家壩(在十六都)金龍壩社田壩龜回壩(以上俱在十七)
(國朝都正七年總督臣李衛動給帑銀八百兩有竒委雍)
(員修築龜回壩并勞家陡門)南木壩北木壩(以上俱十七都)潘
家□冷飯□倪家□南舍□金家□(以上)
(俱在十一都今建斗門)
(附胡嘉生清邑水利議清邑西南接壤錢塘餘杭武康每遇霪霖則各邑之山溪野澗一時驟溢百)
(川貫盈遙注於清邑天目餘英天泉莫干諸水倘横流肆虐民其魚矣然則當如何防禦乎邑之西)
(南隅水勢暴漲惟高築圩塘可以堵截顧塘非累石為高立見崩潰無役夫以守亦難永遠今十七)
(都設夫四十名以守險塘其由來久矣然溪塘既築而㘰壩未設則亦旱澇莫救於是立勞家陡門)
(塘京陸門龜回陡門又立朱家壩金龍壩徐家壩以備節宣皆所宜修飭者也邑東南隅地勢分裂)
(星羅碁置港汉錯雜支流實多居民防盗堵塞小港亦有地方射利佃為魚池更有兩岸塌倒因以)
(成地小民侵佔以致阻水不能通流若遇乾旱無以車戽此為今日之積害當細察開復然此特講)
(求在於境内而境外之洪流巨浸不能歸墟赴壑則境内之水患終難寧息清邑西北之水注於太)
(湖者大略出於烏程之三十六漊明洪武年設漊之制每漊有役夫十名鐵鈀十把箕箒兼備守禦)
(所中每年撥一千戶以董事同於長興之三十六漊去淤泥以通水利不獨便舟楫往來也今地方)
(畏盜往往填漊自衞各漊能保無沮乎清邑東北之水向石門歸安由禾郡以注太湖者如吳江城)
(外築隄四十里中開長橋寳帶橋以通太湖長橋歷年既遠其洞門淤塞過半葑菱泥沙悉阻水勢)
(今宜通其遏抑庶無阻絶之虞故疏濬下流為清邑甦民命也)
武康縣
後溪在縣東北一里即縣後之溪也弘治湖州府
志宋慶元間知縣丁大聲募民濬治自龍尾橋至
獅子山長一千二百丈公私便之
新溪在縣東三里自後溪東注弘治湖州府志宋
淳熙三年知縣蔡霖以沙磧漲塞自汊溪口廢舊
港徙水道東北注五里合長安大溪邑人便之號
蔡公溪
五官瀆(在縣北二十里)横瀆(在縣東南十八里)湛星港(在縣東南十里)
直塘(在縣東十九里路出德清)張公隄塘(在縣東明嘉靖間知縣張憲築隄民號張)
(國朝公隄七年總督臣李衛動給帑銀七百兩有竒委雍正)
(員修築張公隄等處塘岸)
白龍堰(在北界)永昌堰烏漊堰(在八都)㪷門堰(在五)
(都)黑龍堰馬頭堰五漕堰青龍堰(在桂枝橋)
(灌一都田)青林堰湖潭堰響潭堰飛(闕)堰
鄭汀堰新溪堰(後溪分流於此)張柵堰(闕)堰
東坡堰劍池堰豸山堰烏程堰(闕)堰
趙家堰瓜橋堰(在十三都)
(謹按武康縣志云陂堰武康水利之急務也凡田之帶山及附郭者咸資灌溉舊有七十二所今存)
(者僅二十有三餘皆莫可考矣至洪武府志所載湖塘堰皆久已湮廢故不錄)
安吉州
五湖州東七里曰五龍湖西南三里曰姚湖南九
里曰獲湖北二里曰西畝湖東二里曰四龍湖皆
有灌溉之功(詳見山川)
馬家瀆(在順安鄉)渾水瀆(在梅溪鄉)寺橋港(在順安鄉)丁埠
港(在崑山鄉)沙埠港(在荆溪鄉)小溪港(在荆溪鄉)
吳塘(在州北一里吳山下)横塘(横亘裏溪之東與吳山相望)朱塘(在州北一)
(里宋嘉定中陳季永率鄉民築是三塘)魏塘(在州北五十里)小山塘(在州)
(東南二十五里銅山中扇眀洪武二十八年開)
石鼓堰(在州北十七里唐聖歷元年縣令鉗耳知命所造長十四里闊五十步溉田百頃)
東海堰(在州北三十里亦鉗耳知命所開)
劉家壩西紹溪壩朱墓溪壩散車壩范埭
壩後干壩羅家壩陸分壩范家埭壩
嚴埭壩楊家壩成村壩烏墩壩(在順零鄉)水
碓壩(順零鄉)簸箕壩(順零鄉)長衖壩朱板橋壩
(順零鄉)横山壩(順零鄉)原潭壩(順零鄉)燈心壩
李山壩堂山壩分水壩長閏壩永豐壩
貴山壩九功壩新塘章山壩(順零鄉)炭塢
壩梅家壩陂壩花潭壩張塔壩(順零鄉)
官路橋壩(順零鄉)下堰壩(順零鄉)黃坑壩(以上三十六壩)
(俱明洪武二十八年置)
(謹按安吉之水發源於龍潭者為景遠至沿干橋分為二流環繞境内注於震澤各鄉俱鑿溝設壩)
(引灌田畝而又高築㘰圩以防溪漲此安吉水利之大略也)
孝豐縣
苕溪在縣西南三十五里(詳見湖州府城)
荻浦亦在縣治西南
廟山塘(在靈奕鄉)龍塘(在西圩)前塘蒲薺壩塘(在天目鄉)
(知縣郭治重修)
廬村壩永豐壩青山壩上青山壩大山壩
五畝壩水碓壩聖堂壩(以上俱在浮玉鄉)百沸
壩小黃干壩倉基壩沙沸壩(以上俱孝豐鄉)
分水壩五山壩石沿干壩(以上俱在靈奕鄉)蒲薺
壩井潭壩上圩壩青碧壩彭家壩仲
塘壩趙塢壩牛軛壩八畝壩比思壩
湖頭壩翁山壩唐廬壩(以上俱在天目鄉)陳安壩
朱家干壩陳碧干壩汪汪壩高家壩
牛皮壩(以上俱在廣苕鄉)走馬壩南埠壩西圩壩
大碧壩寨下壩何村壩荻草壩黃市
壩(以上俱在太平鄉)大坑壩子福壩馬跡壩(以上俱在)
(金石鄉)東塢壩西冲壩經塢壩回車壩
横山壩陳墓壩青山壩里村壩(以上俱在魚池鄉)
(謹按弘治湖州府志孝豐載三十一壩舊省志載三十七壩考之縣志大半不符盖前後稱謂不同)
(古今廢置不一茲照縣志採入)
浙江通志卷五十五
