浙江通志卷二百四十
陵墓
嚴州府
建德縣
晉開國侯宋興墓舊浙江通志在縣東南十里苕
溪之濱(建德縣志元推官宋夢鼎表誌之)
唐孝子何起門墓建德縣志在馬目山麓(傳詳孝友)
宋翊忠侯潘世䧺墓嚴陵志在縣西十五里黃巖
之麓
宋諫議大夫江公望墓建德縣志在三都江村山
麓(傳詳名臣)
宋員外郎喻樗墓萬歷嚴州府志在龍泉庵後(傳詳)
(儒林)
宋戶部侍郎馬大同墓建德縣志在大塘塢(傳詳名臣)
宋推官趙彦肅墓萬歷嚴州府志在拱辰門外(傳詳)
(儒林)
元總管魯顯墓萬歷嚴州府志在拱辰門外鳳凰
山
明侍郎唐宗魯墓建德縣志在八都桐溪之涯(嚴陵)
(志宗魯於洪武四年由通經秀才授工部侍郎以疾乞歸)
明參議魯謙墓萬歷嚴州府志在武定門外社稷
壇前(嚴陵志謙字文讓洪武間由人才授刑部員外郎官至福建左參議)
明參議傅宗墓建德縣志在拱辰門外排子山(嚴陵)
(志宗字本源宣德中鄉舉天順元年陞雲南右參議)
明同知黃建墓建德縣志在十二都江村建初授
絳州知州為民除害民思之祔食富文忠公廟後
遷松江府同知
明副使郎勝墓建德縣志在八都桐溪鄭家塢(嚴陵)
(志勝字汝彬正統七年進士授行人司天順間陞福建按察司副使弘治四年卒壽八十四)
明御史柴文顯墓萬歷嚴州府志在拱辰門外澄
溪院前(嚴陵志文顯建德人正統十年進士授監察御史巡視福建)
明都御史宋旻墓建德縣志在武定門外裴郭塢
(傳詳名臣)
明刑部侍郎徐懷墓萬歷嚴州府志在烏龍山之
陽新廟塢(傳詳名臣)
明孝子徐璠墓建德縣志在大堂塢黃山之麓(傳詳)
(孝友)
明知府郎滋墓萬歷嚴州府志在鄭家塢(建德縣志滋字)
(德潤勝子明成化丁未進士授南京吏科給事中後出為惠州知府未老乞休)
明布政使俞夔墓萬歷嚴州府志在龍山鄉裴郭
塢屏風山(傳詳武功)
明知縣宋澄墓舊浙江通志在拱辰門外(建德縣志澄成)
(化丁酉鄉科)
明僉都御史戴東旻墓建德縣志在城東碧溪塢
(𫝊詳武功)
明兵部侍郎宋賢墓舊浙江通志在縣南鄉(傳詳武功)
國朝
僉事詹惟聖墓建德縣志在裏塘坂惟聖字乃庸
順治壬辰進士歷陞按察僉事視學江西遘疾終
於家
淳安縣
周越王墓明一統志在縣東北六十五里舊志越
王兵敗至此問地名或曰此名角頭因嘆曰吾無
所之矣遂卒其衆負土成墳三隴相連各高十餘
丈(淳安縣志按本縣惟此一鄉至今為越語婦人必環釵重裙與比隣言語不同然三墳不知是)
(何年代亦莫知為何越王也)
漢尚書令黟侯方儲墓明一統志在縣治東南墓
前有靈應廟唐左臺監察御史張文成有記(詳見祠祀)
晉龍驤將軍汪文和墓萬歷嚴州府志在小金山
左知縣嚴貞度重豎碑裔孫汪道昆紀事
晉太宰司馬晞墓嚴陵志在縣西二里舊經據新
安郡記云太宰墳即司馬晞徙於此而薨遂葬兹
地所立三墳高二丈喪後歸並餘空塜
晉尚書洪紹墓嚴陵志在縣東北四十五里天樂
觀後其子纂為始新令因葬焉
晉兵部尚書上虞縣開國公方操墓淳安縣志在
縣東三十里曹湖名杉樹墓(詳見封爵)
陳吏部侍郎何文建墓萬歷嚴州府志在縣東六
十里土名萬程(詳見祠祀)
唐始新令邵坦墓嚴陵志在縣東南二十五里現
鳳山邵仁詳之曾祖也俗名飛沙墓元和四年翰
林學士白居易為記
唐處士邵仁詳墓淳安縣志在縣東南五十里清
平鄉(詳見祠祀)
吳越處士方昊墓嚴陵志在縣東北五十五里上
貴寺前(傳詳隠逸)
吳越太子賓客童頵墓萬歷嚴州府志在縣東二
十里仁壽鄉(傳詳武功)
吳越尚書魯椿墓舊浙江通志在縣北一百二十
里椿仕吳越為銀青光禄大夫今子孫所藏文穆
王手帖及劍笏猶存
宋義軍將軍王□墓淳安縣志在永平鄉環水灣
建炎間擊寇有功吕葵為銘
宋楊宇墓萬歷嚴州府志在遼源巧坑宇本開封
人宋寧宗楊后大父也徙家淳安因葬焉子永陽
郡王楊紀墓祔
宋郡馬余宗華墓淳安縣志在縣東十五里青蒿
塢口
宋承信郎錢嶨墓淳安縣志在縣西七十里嶴坑
夫人墓在蛟池弟觷墓在縣西六十里香油塢(傳詳)
(武功)
宋金紫光禄大夫方誾墓萬歷嚴州府志在茶坡
東北誾卒命殮以金章葬焉(傳詳文苑)
宋祕閣校勘錢時墓明一統志在永平鄉淳安縣
志門人吕人龍誌墓(傳詳儒林吳暾融堂先生墓表記先生既没七十有八年)
(而托體之藏蕪穢浸沒行道嗟傷至治元年少府鄭公來治兹邑屬沿府檄過墓下嘆息追慕亟命)
(汛掃兆域祭以特牲伐石甃級樹以雙表然後里俗羣然知吾道之可尊斯文之不墜也暾雖末學)
(嘗讀先生之書以自淑故不敢讓而為之記先生家邑之蜀阜墓在故居之側至治壬戌十月望日)
(方一夔謁融堂墓詩安東束帛此招賢夢冷冬窩又一年已自無人守墳墓空令過客問山川時方)
(大用文公學士亦深排陸子禪回首蜀天青不盡臨風三酹一悽然)
宋廉訪副使邵源墓淳安縣志在縣西憲司前
宋祕閣校理方恪墓淳安縣志在縣東北二十五
里進賢里鳳鸞墩(傳詳介節)
宋吏部尚書方逢辰墓淳安縣志在縣西八里安
溪資政殿學士文及翁為誌翰林侍講學士黃溍
為表(傳詳儒林)
宋大理卿黃蜕墓淳安縣志在縣東三十里合洋
(傳詳文苑)
宋御史何夢桂墓淳安縣志在縣東北安樂鄉(傳詳)
(儒林)
明布政使宋興墓嚴陵志在太平鄉桃源興字原
仁永樂中歷江南布政使引年歸卒
明吏部左侍郎項文曜墓萬歷嚴州府志在縣東
五十里安福鄉(傳詳名臣)
明太傅諡文毅商輅墓舊浙江通志在縣南十里
仁壽鄉嚴陵志遣官致祭命有司如制營葬尹直
為墓誌(傳詳名臣)
明工部尚書諡莊懿胡拱辰墓萬歷嚴州府志在
縣西普慈坊賜祭葬(傳詳名臣)
明工部尚書諡康懿徐貫墓舊浙江通志在縣西
永平鄉萬歷嚴州府志今改遷屏山(傳詳名臣)
明兵部郎中吳福墓淳安縣志在縣東三十里雲
坡小嵩山下福字天錫景泰二年進士
明貴州按察司副使方中墓淳安縣志在縣東(傳詳)
(循吏)
明廣東參議徐鑒墓淳安縣志在縣西七十里赤
石嶺南石塢(傳詳循吏)
明福建左參政應顥墓淳安縣志在縣南二十里
方村(傳詳武功)
明福建副使周瑄墓淳安縣志在縣西武安橋裏
改遷溪南金鈎形之右(傳詳武功)
明江西右參議方輔墓淳安縣志在縣東茶園花
墳輔字廷臣正統十三年進士
明南京兵部郎中何禮墓淳安縣志在縣東北六
十里文昌郎堨禮字文敬天順丁丑進士
明太僕寺卿方漢墓萬歷嚴州府志在縣東二十
五里進賢里鳳鸞墩諭祭葬(傳詳武功)
明山東參議程愈墓萬歷嚴州府志在仁壽鄉南
塘淳安縣志愈字節之成化辛丑進士
明廣西按察使吳倬墓淳安縣志在縣東龍山鄉
洽陽金釡山之麓(傳詳武功)
明湖廣右參政王宥墓淳安縣志在縣西七十五
里蛟池宥字敬之成化辛丑進士
明貴州左參議方天雨墓淳安縣志在縣東天雨
字濟甫弘治壬戌進士
明廣東布政使王子言墓淳安縣志在縣西七十
里溪口高塘子言字如行弘治丙辰進士
明湖廣按察司僉事吳欽墓淳安縣志在縣東雲
坡四十里合洋金阜塘欽字敬夫正德戊辰進士
明四川參政徐楚墓淳安縣志在蜀阜(傳詳循吏)子應
簧墓在縣西十里
明陜西廉使徐廷綬墓淳安縣志在六都木瓜塢
(傳詳循吏)
明福建副使方學龍墓淳安縣志在縣東三十里
掌坪(傳詳循吏)
明廣東副使吳一栻墓淳安縣志在縣東方塘栻
字德輿萬歴辛丑進士
明湖廣副使方尚恂墓淳安縣志在縣東南四十
里(傳詳循吏)
明吏科給事吳希哲墓淳安縣志在縣東四十里
洒川(傳詳武功)
桐廬縣
漢孫鍾祖墓廣輿記在烏石山上鍾吳大帝祖也
相傳遇仙得葬地即此
宋起居舍人范端臣墓萬歷嚴州府志在釣臺南
岸
宋衢州軍事判官孫潼𤼵墓萬歷嚴州府志在縣東
横河大隠阡(傳詳循吏)
宋處士謝翺墓嚴陵志在縣西三十五里釣臺南
岸方鳳題曰宋處士謝臯羽之墓(傳詳寓賢名勝志翺遊白雲源)
(願即此為葬地及卒友人方鳳如其言葬之墓傍有許劍汐社二亭)
宋處士徐舫墓萬歷嚴州府志在霞川之原(傳詳隠逸)
(宋濓方舟先生墓誌銘至正丙午正月九日方舟以疾卒壽六十八其年二月某日葬於縣東霞川)
(之原君子稽其自號題曰詩人滄江徐方舟墓表其志也余為之銘曰有才不施一𤼵乎詩日星月)
(露草木走飛人事變遷可愕可悲舉無遁情入我範圍咳唾所及皆成珠璣一旦觀化魂無不之非)
(湧醴泉定𤼵靈芝昭德之符千載弗虧)
明廣東按察使羅觀墓萬歷嚴州府志在牛山之
麓修撰曾彦為墓誌銘(桐廬縣志觀字用賓洪武二十二年貢太學永樂初)
(任廣東按察使)
明教授俞深墓桐廬縣志在水濱鄉漆樹嶺修撰
楊壽夫為墓誌銘(傳詳文苑)
明江西參政聞質墓萬歷嚴州府志在鄉關山(桐廬)
(縣志質字仲彬永樂元年鄉試入太學)
明贈少保諡文敏姚夔墓舊浙江通志在金牛山
彭時撰神道碑(傳詳名臣)
明布政使姚龍墓萬歷嚴州府志在舞象山(嚴陵志龍)
(字訥言夔從弟正統七年登進士歴官福建左布政使致仕終於家)
明知府俞藎墓萬歷嚴州府志在孝泉鄉(嚴陵志藎字廷)
(臣桐廬人天順七年進士授監察御史後為知府致仕歸卒於途)
明淮府長史濮瑀墓萬歷嚴州府志在質素鄉龍
頭山之陽(桐廬縣志字彦璧天順七年貢士)
明都御史諡莊襄俞諫墓桐廬縣志在孝泉鄉黃
泥凸之原(傳詳武功)
明濱州知州羅椿枝墓桐廬縣志在質素鄉西村
東阜椿枝字日新嘉靖十四年進士國子監博士
吳世良為墓誌銘
遂安縣
唐交州都督李壽墓新定續志或云李燾在鎮基
山中壽封遂安縣公宋太平興國中郡守田錫以
壽名聞真宗東封詔褒贈前代忠臣於是封壽為
忠勇侯
唐國子司業余詠墓遂安縣志在六都安福寺前
唐遂安丞黃任墓遂安縣志在二都珠墅
宋太尉吳承孫墓萬歷嚴州府志在縣西六十里
龍津鄉
宋吏部侍郎詹儀之墓舊浙江通志在十六都新
橋明月菴後(𫝊詳儒林)
宋直祕閣詹至墓嚴陵志在移風鄉新村(傳詳武功張栻)
(詹公墓銘猗若人之好修兮懷瑾而為美也不隨俗而風靡兮厲秋霜以為志也羌視仇而勿疾兮)
(已獨斯之恥也紛懷生以自營兮子何艱之避也周旋於羽檄之間兮抑將伸其義也凜自信之不)
(疑兮曾習俗之何睨也勒銘以昭之詔後人之興起也)
宋縉雲尉諡忠節詹良臣墓遂安縣志在靈巖遷
十六都西山菴右(傳詳忠臣)
元孝子余丙墓遂安縣志在六都古山坪(傳詳孝友)
明孝子毛存元墓舊浙江通志在十一都葉嶺金
釵形(傳詳孝友張以誠毛孝子墓銘山折而高水滙而長不有困抑胡以為昌少丁家難艱苦)
(備嘗長負竒節志意激昂是啟厥後式穀用光孫枝林立豸繡斯皇以顯其世殆未可量嗟乎東岡)
(使爾遭家庭之不造匪母氏之孤芳孰脱汝于厄迪汝于臧俾爾嗣乃服以啟毛氏之祥是母是子)
(賢哉乎北堂)
明孝子方雲槐墓舊浙江通志在二都金家隴(傳詳)
(孝友)
明總制汪喬年墓遂安縣志在十四都茂灣林(傳詳)
(忠臣毛際可汪公事狀公殉難得旨護喪歸葬道數遇寇剽掠諸從吏謂曰此死襄事廉吏汪公柩)
(也若輩欲尸祝之則請留不然槖中無一物可掠也寇愕然羅拜去)
壽昌縣
唐刺史李頻祖墓萬歷嚴州府志在縣南仁豐鄉
石壁下
宋少保諡忠簡劉珏墓壽昌縣志在縣治南門城
内翁氏宅後珏龍游人宋皇祐間為縣尹大有善
政後仕至少保卒諡忠簡壽民數千迎其柩葬於
萬松山
宋儀真判官胡楚材墓萬歷嚴州府志在縣東三
都(壽昌縣志楚材字公喬慶歷進士)
宋國子監丞鄭彦墓萬歷嚴州府志在縣東一都
岑山(傳詳循吏)
宋吏部侍郎胡嘉言墓萬歷嚴州府志在縣西九
都(嚴陵志嘉言一名彦嘉崇寧中進士)
宋信豐知縣方玠墓壽昌縣志在北門内縣署後
玠字純仲隆興進士
明吉安知府徐誼墓萬歷嚴州府志在縣西十一
都大塘塢(傳詳循吏洪伯章徐公墓銘公之生也世際昇平公之出也實遇聖明平生事)
(業道正心清感上格下據理依經奉親以孝事君以誠恩以恤民禄俸輸徵幸賴聖鑒明於日星知)
(公學術悟公忠貞姦貪傾陷赦令即行公雖棄世不損廉能子孫繹繹聞譽繩繩國有信史宜書公)
(名)
明山西參議徐莊墓壽昌縣志在仁豐鄉水口(嚴陵)
(志莊字敬夫成化丙戌進士歴山西參議致仕卒)
明右副都御史徐節墓萬歷嚴州府志在洪塘山
(傳詳名臣)
明南康府通判翁寵墓壽昌縣志在縣西八都儒
博原寵字世龍正德元年歲貢
明國子助教洪鼐墓壽昌縣志在石郭嶺(傳詳儒林)
分水縣
漢桐柏真人墓分水縣志張天師道陵之父也在
九都生仙外鄉其家譜載在桐廬之西北鄉蓋漢
時未析為分水也
吳九真太守何瑛墓名勝志在縣西北二十五里
勞山俗稱瑛公墓
宋右司諫王縉墓萬歷嚴州府志在縣西十五里
茅山(傳詳名臣張栻王公墓誌銘縉年八十有六卒娶詹氏子二人日休日勤銘曰士或遠實)
(浮華是滋凡厥言行曷據曷依觀公平生惟實之務陳言諫省質直靡嫮有所毁譽皆心所安久而)
(益信是則為難其在郡邑悃幅平夷唯其有常去輒益思其在閨間孝友融怡豈唯其家鄉黨是儀)
(子陵之山千古蒼蒼清芬不磨唯公之藏)
宋參議王日休墓萬歷嚴州府志在縣東對溪茅
岡(傳詳文苑)
宋尚書刑部員外郎王日勤墓萬歷嚴州府志在
縣東五里前灣(分水縣志與兄日休同年進士)
宋中書舍人何逢原墓嚴陵志在縣北二十五里
聖塘(傳詳儒林)
宋國子監丞俞誠一墓萬歷嚴州府志在縣北十
八里後巖村(傳詳介節)
宋太守王知元墓名勝志在縣西延洪寺後山江
公望為墓誌
明長史王輿墓分水縣志在縣西廟後輿字行之
明洪武十三年以薦除司經局洗馬改楚府長史
明副使徐朝宗墓萬歷嚴州府志在縣東三十五
里箕山(嚴陵志朝宗宣德二年進士歷陞副使天順間致仕)
明知府徐球墓分水縣志在縣西八里蠡湖球成
化二十六年鄉舉
明通政何雲鴈墓萬歷嚴州府志在縣北四十里
龍翔寺(分水縣志雲鴈字時賓明嘉靖辛丑進士歷陞南京通政使)
溫州府
永嘉縣
漢東甌王墓明一統志在府城西五里甌浦(萬歷溫州)
(府志王名搖姒姓鄒氏自王東甌為秦所廢漢高帝立為東海王歿葬甌浦)
唐宗室李集墓永嘉縣志在茶山集避亂居永嘉
卒葬於此
吳越錢令公墓萬歷溫州府志失名在西山紫芝
峯
宋孝子仰忻墓萬歷溫州府志在吹臺甸洋(傳詳孝友)
宋監察御史婁寅亮墓永嘉縣志在十一都正嶴
(傳詳名臣)
宋吏部尚書吳表臣墓萬歷溫州府志在十二都
南柳(傳詳名臣)
宋贈端明殿學士張闡墓萬歷溫州府志在瞿溪
(傳詳名臣)
宋敷文閣待制諡忠簡薛弼墓永嘉縣志在太平
山(傳詳武功)
宋寶文閣學士諡文定葉適墓萬歷溫州府志在
城内慈山(傳詳名臣)
宋兵部尚書諡恭翼薛叔似墓永嘉縣志在稽斯
(傳詳名臣)
宋處士包定墓永嘉縣志在象浦定同朱晦菴講
學白鹿洞杜門證道以終其身(傳詳儒林)
宋光禄薛強立墓萬歷溫州府志在華蓋山前(永嘉)
(縣志強立元豐進士)
宋大理正諡文憲薛季宣墓永嘉縣志在慈湖(傳詳)
(名臣)
宋刑部侍郎諡文忠周端朝墓萬歷溫州府志在
渚浦君子峯(傳詳名臣)
宋洗馬陳龜年墓永嘉縣志在雲霞嶴(溫州府志龜年字永)
(昌登淳熙第官太子洗馬)
宋知和州張秀樗墓葉適張公行狀在瑞鹿西岡
(𫝊詳循吏)
宋太常薛紹墓溫州府志在清凉山(葉適薛太常墓誌銘紹字)
(承之登乾道進士第官至太常少卿直祕閣致仕娶洪氏子四銘曰薛氏之塋清凉之麓千尺飛流)
(百尋老木有美一人薜裳笋冠自種小草即山而盤山既深幽草亦茂好人兮不留噫銘是考)
明大學士諡文簡黃淮墓明一統志在大羅山麓
勅葬(𫝊詳名臣)
明狀元周旋墓永嘉縣志在慈湖(傳詳文苑)
明贈太師文淵閣大學士諡文忠張孚敬墓萬歷
溫州府志在黃嶴(傳詳名臣)
明僉都御史王諍墓萬歷溫州府志在丁家嶴(傳詳)
(名臣)
明副使王叔果墓永嘉縣志在石壇(傳詳儒林)
明兵科給事中王良心墓永嘉縣志在黃嶴(傳詳循吏)
明布政使侯一元墓永嘉縣志在郭溪(傳詳文苑)
明四川按察使王繼明墓溫州府志在黃嶴(傳詳循吏)
明按察副使項維聰墓永嘉縣志在郭溪(溫州府志維聰)
(字懋德萬歷戊戌會魁官廣西按察副使卒於家)
明贈太僕少卿王德墓萬歷溫州府志在上朱洋
王世貞撰墓表(傳詳忠臣)
明布政使王維夔墓舊浙江通志在二都金墩(溫州)
(府志維夔字邦佐萬歷己未進士官江西布政使卒於家年八十)
明知州周一奎墓永嘉縣志在郭溪(溫州府志一奎字元六以)
(選貢歷安刑守州人德之)
明右副都御史周應期墓舊浙江通志在瞿溪西
嶴(傳詳名臣)
明鄖襄僉事王瑞栴墓永嘉縣志在茶山(傳詳忠臣)
明右副都御史張天麟墓溫州府志在夾嶼(傳詳武功)
明處士何白墓永嘉縣志在瞿溪金巖(傳詳隠逸)
國朝
陽武知縣謝包京墓溫州府志在十九都宋嶴(傳詳)
(義行)
樂清縣
宋龍圖閣學士諡忠文王十朋墓樂清縣志在左原
梅嶴(傳詳名臣)
宋寶謨閣直學士趙立夫墓樂清縣志在石塘嶴
(傳詳名臣)
宋孝廉錢堯卿墓樂清縣志舊志孝廉居白石有
白石塾在焉郡志則云居龍穴山相傳東八家孝
廉其一也(王十朋挽錢孝廉詩渾金樸玉古淳儒一卷周官用有餘諛墓紛紛琢山骨唯)
(公無媿蔡邕書謹按堯卿墓地舊志俱失考其在白石塾與龍穴山未可定也)
宋著作佐郎錢易直墓樂清縣志在獅巖(葉適錢君墓志)
(君祖堯卿孝友任䘏君字季莊紹熙元年試禮部第一為著作佐郎卒葬孝廉里東偏曰獅巖)
宋藝堂先生湯建墓溫州府志在縣城内東垟(𫝊詳)
(儒林)
宋參知政事諡忠肅劉黻墓萬歷溫州府志在左
嶺(傳詳忠臣)
宋宗學教諭林公一墓溫州府志在縣南沙嶴(樂清)
(縣志公一字道初景定己未廷對第二授興國判官宗學教諭卒)
元祕書監丞李孝光墓樂清縣志在柚樹嶺(傳詳文苑)
明山西右布政使趙新墓萬歷溫州府志在縣東
隅芝障(樂清縣志新字彦銘明洪武中授開封知府陞山西右布政後以翰林院修撰致仕卒)
(年八十一)
明吏部尚書諡恭毅章綸墓樂清縣志在横嶼遣
官祭葬(傳詳名臣)
明刑部尚書諡襄簡高友璣墓樂清縣志在十一
都高嶴溫州府志明弘治中賜祭葬(傳詳名臣)
明刑部左侍郎陳璋墓萬歷溫州府志在一都萬
嶴樂清縣志明嘉靖初賜祭葬(傳詳名臣)
明湖口令章元梅墓樂清縣志在二十一都鉢盂
山(溫州府志元梅字和德弘治乙卯鄉薦授湖口令宸濠亂解官歸)
明大理卿李顯墓溫州府志在湧泉山顯字崇絅
(傳詳武功)
明山西布政使趙廷松墓溫州府志在蓋竹嶼山
(傳詳循吏)
平陽縣
錢王墓萬歷溫州府志在松山
(謹按平陽縣志松山註内有俗傳錢令公入閩五子從行宴此豈錢王即錢令公耶但令公墓已載)
(永嘉縣西山依舊志存疑)
宋布衣朱黻母墓萬歷溫州府志在崇化院後有
石刻宋孺人楊氏墓旁鐫曰蔡沈為孝子朱黻書
(朱彝尊永嘉朱氏紀年總辨序永嘉先生者宋平陽布衣朱黻文昭也陳君舉講學東甌文昭年相)
(差次首著錄門下又與葉正則定交二公出仕文昭奉母楊氏躬耕雁宕山君舉謂其屢不第而業)
(益修謝客深居而士益附續史家之緒撰論不休正則謂其有賢母教以篇章書成百卷母年八十)
(有六而終實教之筆削見正則挽詩詩云文昭有賢母白首教篇章義竝三遷峻書成百卷長古今)
(歸石室筆削記萱堂鹿擾烏馴處森森宰樹蒼)
宋寶謨閣待制諡忠文徐誼墓溫州府志在鳴山
(傳詳名臣葉適徐待制墓銘古之聞道以身為言開乾闔坤圓方如旋後之聞道以言為身因其已行)
(筆舌之陳人實不弘狹而易安公胡早悟嬰此百難紹熙訌訌天作閔凶舉世驚哀莫敢弭鋒公初)
(何營裂肝碎腦公後何成宗國是保彼譖人者不祀忽諸畀爾枕席詒我泥塗生不求榮死不求諡)
(人臣之義惟以自致鳴山高高終風續濤爰居時來助其永號)
明大理卿湯宗墓溫州府志在吳嶴(傳詳名臣)
明山東參政杜整墓萬歷溫州府志在吳嶴(平陽縣志)
(整字思齊戊戌進士)
明雲南左參政陳宣墓溫州府志在一都鳴山(傳詳)
(介節)
明贈太僕少卿吳寶秀墓溫州府志在吳家隴(傳詳)
(循吏明熹宗諭祭文天啟五年七月二十五日諭祭原任江西南康府知府贈太僕寺少卿吳寶秀)
(并妻封孺人陳氏曰維爾磊落才猷嶙峋風節楓庭升俊棘寺持平迨分星渚之符或滿江城之誦)
(屬貂璫之驕横痛萇楚之無知力折虎冠而身甘囊木血傾螭陛而影落長林匡廬憩召伯之棠殿)
(上留朱雲之檻食貧綦縞當年共泣牛衣佐宦羔紽此日遽投雉索為人臣與為人婦義萃一門烈)
(丈夫與女丈夫名芬千古悼惜良深爰加錫寵唯爾英爽尚歆承之)
國朝
贈遊擊熊應鳳墓溫州府志在一都鳳嶴(傳詳忠臣)順
治十五年
賜祭葬
瑞安縣
宋少保高世則楚國夫人周氏墓明一統志在崇
泰鄉世則宋英宗宣仁后姪孫累官至少保出判
溫州卒葬於此
宋知磁州周泳墓萬歷溫州府志在芳山鄉杉坑
里(瑞安縣志宋嘉祐間知磁州卒贈正議大夫)
宋儒志先生王景山墓萬歷溫州府志在芳山鄉
潮漈(傳詳儒林)
宋資政殿大學士諡忠簡許景衡墓舊浙江通志
在帆遊鄉白門(傳詳名臣)
宋祕書省正字周行己墓瑞安縣志在芳山鄉杉
坑(傳詳儒林)
宋知閤門事謝佃墓瑞安縣志在集善鄉謝嶴梅
壟山(傳詳儒林)
宋塘奥先生林石墓瑞安縣志在帆遊鄉(傳詳儒林)
宋敷文閣待制諡文簡宋之才墓瑞安縣志在清
泉鄉周嶴(傳詳儒林)
宋吉州刺史蔡必勝墓舊浙江通志在來暮鄉上
洞(傳詳名臣)
宋寶謨閣待制諡文節陳傅良墓明一統志在帆
遊鄉(傳詳儒林)
宋著作郎項模墓瑞安縣志在來暮鄉戴嶴
宋吏部尚書薛良朋墓舊浙江通志在帆遊鄉李
嶴(瑞安縣志良顯弟字貴益登紹興第見宋史孝義傳)
宋右文殿修撰陳武墓瑞安縣志在帆遊鄉灑嶴
理宗在青宫賜泉山阡三字(溫州府志武字蕃叟慶元初除國子正後)
(兼司業進祕書監左諭德乞補外以右文殿修撰知泉州未幾卒)
明太常卿任道遜墓萬歷溫州府志在清泉鄉焦
石(傳詳介節)
明通政使周令墓瑞安縣志在清泉鄉南嶴(傳詳文苑)
明福建布政使鍾清墓溫州府志在周嶴(瑞安縣志景泰)
(辛未進士以寬博忠謹稱)
明少詹事林增志墓瑞安縣志在帆遊鄉白門吹
臺山(溫州府志增志號任先明崇禎戊辰會魁授蒲圻令特擢翰林院編修歴少詹事後入山)
(為僧終於永嘉密印寺)
泰順縣
唐進士陶喬墓泰順縣志在西隅陶家埠喬字遷
於婺州人長慶辛丑進士孫史登咸通庚辰第
唐祭酒陶史墓萬歷溫州府志在四都洪村雙橋
洋底(泰順縣志字用文仕至國學祭酒)
唐光禄大夫吳畦墓舊浙江通志在三都庫村(傳詳)
(寓賢)
宋朝散大夫董甲溪墓舊浙江通志在縣北俊壟
(泰順縣志甲溪舉論秀科仕至朝散大夫)
宋朝散大夫林待問墓溫州府志在五雷峰下(泰順)
(縣志以兄待聘蔭官朝散大夫)
宋殿前太尉曾光墓溫州府志在八都東溪(傳詳武功)
宋忠訓郎徐震墓泰順縣志在拱辰門外里許(傳詳)
(忠臣)
宋武翊大夫蔡允升墓溫州府志在章峰洋面(泰順)
(縣志以薦舉授武翊大夫)
宋刺史陶璉墓溫州府志在大灣麻車坪下
宋進士毛自求墓泰順縣志在三都茜洲西洋自
求端平乙未進士任泉州惠安簿
處州府
麗水縣
梁詹司馬墓崇禎處州府志在縣西南三十里即
梁時開通濟堰者
唐司馬陳松墓括蒼彙紀在縣西南三十二里琅
其山下松郡人以軍功授司馬乾符二年卒遂葬
於此
吳越太尉章德安祖墓崇禎處州府志在縣西南
三十二里沙溪吳村
宋郡守劉大中墓括蒼彙紀在縣北白雲山紹興
七年知處州府卒葬於此
宋孝子陳茂元母倪氏墓崇禎處州府志在縣西
三十里(括蒼彙紀太守崔愈改所居鄉為孝行鄉管師復表其母墓)
宋孝童周智墓明一統志在府學東(傳詳孝友)
宋贈少師權戶部尚書梁汝嘉墓崇禎處州府志
在十八都石侯村(詳見封爵)
宋給事王信墓舊浙江通志在縣十六都(傳詳名臣)
明縉雲伯胡深墓崇禎處州府志在縣西五里石
獅衕(傳詳忠臣)
明刑部尚書吳公達墓括蒼彙紀在三巖寺邊
明禮部侍郎吳政墓舊浙江通志在縣東十五里
望城嶺下(括蒼彙紀政先名善才由進士官禮部右侍郎)
明刑部尚書薛希璉墓崇禎處州府志在縣北七
里勅葬(傳詳名臣)
明尚書俞俊墓括蒼彙紀在縣南五里巾山下
明參議鄭宣墓崇禎處州府志在望城嶺(傳詳循吏)
青田縣
唐縣令朱匡墓青田縣志在縣南教場巷側匡京
兆人光啟間令勤吏事卒官民不忍其喪去留葬
舊縣治前子孫遂居此以守塜
唐孝婦陶氏墓明一統志在縣南二里李繇作碣
陸羽為文(傳詳列女)
宋神童季申臯墓括蒼彙紀在縣東東廓倉前(青田)
(縣志季大老紹興進士任婺州錄事參軍孫申臯數歲通九經兼試春秋中神童科)
宋成國公趙希懌祖墓崇禎處州府志在石佛山
乾道丙戌勅葬(傳詳寓賢)
宋安撫使陳汝錫墓青田縣志在縣南二里先是
卜兆人王伋過之值天雪有雙鹿伏焉地煖無雪
遂穴於此名曰雙鹿地(傳詳循吏)
宋中書葉謙亨墓青田縣志在錦屏山隆興二年
勅葬(傳詳文苑)
宋徽猷閣待制鄭汝諧墓青田縣志在海口下開
禧元年勅葬(傳詳儒林)
宋禮部尚書諡文恭蔣繼周墓括蒼彙紀在延福
寺後勅葬(傳詳名臣)
宋贈光禄諡文肅陳希點墓崇禎處州府志在慈
明山嘉定二年勅葬
宋節度使陳適孫祖墓括蒼彙紀在縣南十里地
名大蟠龍
元處士王夢松墓崇禎處州府志在浮弋山中(傳詳)
(儒林)
明誠意伯劉基墓崇禎處州府志在夏山(傳詳名臣黃伯)
(生劉公行狀洪武八年三月御製文一通遣使馳驛送歸鄉里居家一月而薨子璉仲璟以是年六)
(月某日葬於其鄉夏山之原娶富氏封永嘉郡夫人繼室陳氏章氏)
明僉都御史陳詔墓崇禎處州府志在竹篠山(傳詳)
(名臣)
明襲封誠意伯劉瑜墓括蒼彙紀嘉靖間勅葬在
八都黃坑
縉雲縣
隋戸部員外梅護墓縉雲縣志在縣北郭
唐道士劉處靜墓崇禎處州府志在仙都山(傳詳仙釋)
唐進士沈師直墓括蒼彙紀在覆鶴山(縉雲縣志沙縣令)
唐銀青光禄大夫施約詮墓崇禎處州府志在黃
龍山(詳見封爵)
梁尚書潛佶父子墓縉雲縣志在潛溪佶後梁兵
部尚書子潛進以司徒出知文州
宋國子博士陶瑜及子德週墓縉雲縣志在十都
大后(括蒼彙紀瑜舉孝弟力田復中宏詞科仕至國子博士德週擢進士官至金紫光禄大夫)
(及卒御贊其像)
宋少保齊國公禮部尚書詹迥墓括蒼彙紀在縣
南十里(傳詳孝友)
宋龍圖閣學士詹適墓縉雲縣志在縣東八里(傳詳)
(名臣)
宋知興化軍黃邦彦墓崇禎處州府志在岱嶺山
(傳詳循吏)
宋銀青光禄大夫封河南郡公趙基墓縉雲縣志
在十都雲塘
宋奉直大夫陶士渠墓括蒼彙紀在九都香爐山
宋資政殿學士趙順孫墓括蒼彙紀在縣東南二
十里(傳詳名臣)
宋戶部尚書潛說友墓括蒼彙紀在縣東十五里
(縉雲縣志說友字君高由淳祐進士歷官戶部侍郎轉尚書)
明孝義陶海陶璽墓崇禎處州府志在九都龜山
(括蒼彙紀海字朝宗洪武初薦明經不赴太史楊守陳為墓誌璽字仕政郡守郭忠表其閭曰世敦)
(孝義周少保南為墓誌)
明刑部侍郎諡清敏李棠墓括蒼彙紀在三里街
東(傳詳名臣)
明兵部侍郎虞瑤墓縉雲縣志在紫金山(傳詳名臣)
明參政樊敬墓縉雲縣志在五都百峰湖(括蒼彙紀敬字)
(公慎由給事中陞江西右參政)
明贈太子少保周南墓括蒼彙紀在縣十一都(傳詳)
(武功)
明廣西左布政李寅墓縉雲縣志在縣南釣臺後
(傳詳介節)
明兵部侍郎鄭汝璧墓崇禎處州府志在瀾口(傳詳)
(武功)
明福建參政樊獻科墓縉雲縣志在太均萬山(傳詳)
(武功)
明四川參政李鍵墓縉雲縣志在十九都儒巖(傳詳)
(介節)
明刑部尚書諡貞肅李鋕墓崇禎處州府志在謝
豹山勅葬(縉雲縣志鋕字廷新萬歴甲戌進士歷官刑部尚書諡貞肅)
松陽縣
王將軍墓(時代未詳)括蒼彙紀在縣西三里
唐葉國重墓崇禎處州府志在縣西南山(名勝志國重乃)
(法善之祖唐時稱有道先生栝州守李邕為撰墓碑并書)
宋直祕閣諡安節程榆墓松陽縣志在南洲福安
寺側陳貴誼撰銘(詳見封爵)
宋廣東西路廉使程樟墓松陽縣志在半紫山梁
大中撰銘(傳詳循吏)
明道士潘自然墓松陽縣志在雲巖山下(傳詳仙釋)
明進士盧璣墓處州府志在項村(傳詳儒林)
明參政詹雨墓松陽縣志在官溪(括蒼彙紀雨字天澤官至廣東)
(參政)
明郎中毛文邦墓松陽縣志在項村(括蒼彙紀文邦字春野嘉)
(靖庚戌進士官至刑部郎中)
明貞女張玉娘墓舊浙江通志在縣西南一里(傳詳)
(列女松陽縣志玉娘葬於附郭楓林舊畜鸚鵡悲鳴死其侍兒翠紅亦死因殉焉名其塜曰鸚鵡)
遂昌縣
宋敷文閣待制周綰墓遂昌縣志在香嚴院後(傳詳)
(介節)
宋朝議大夫張貴謨墓崇禎處州府志在縣治西
門外鳳山之陽(傳詳名臣)
宋處士尹起莘墓舊浙江通志在西翠(傳詳儒林)
宋太常寺丞周述墓括蒼彙紀在十七都香嚴院
後
宋侍郎周綰墓括蒼彙紀在十七都香嚴院後有
勅葬(傳詳介節)
明雲南參議周德琳墓遂昌縣志在上馬突山(傳詳)
(介節)
明處士朱子堯墓括蒼彙紀在盤溪碧秀嶺(傳詳義行)
明處士朱應鍾墓崇禎處州府志在湖山濓塘(括蒼)
(彙紀應鍾字陽仲從王陽明遊年三十二而卒黃中過朱陽仲墓詩江關詞賦舊凌雲何事深山早)
(築墳天上豈真無李賀人今猶自說劉蕡西風歸鶴空留恨落日啼猿不可聞三十年前交誼在獨)
(來披草薦溪芬)
明兵部侍郎贈尚書應檟墓崇禎處州府志在縣
西北四十里(傳詳名臣)
明雲南參政吳孔性墓遂昌縣志在十八都麻陽
字粹卿嘉靖壬戌進士
明江西參政鄭秉厚墓遂昌縣志在五都寶山口
字子載隆慶辛未進士
明應天巡撫項應祥墓遂昌縣志祔葬北城外東
門村父項森墓側應祥字元芝萬歷庚辰進士
明處士包志伊墓崇禎處州府志在唐山(遂昌縣志字惟)
(任讀書唐山無疾而卒葬于山)
龍泉縣
吳越農師季大蘊墓括蒼彙紀在縣境(龍泉縣志大蘊老於)
(農教民播種民感其思吳越表其墓曰農師)
宋絳州刺史瞿禎墓括蒼彙紀在白蓮塘上
宋龍圖閣學士何琬墓舊浙江通志在桐山(傳詳循吏)
宋侍郎張志立墓括蒼彙紀在白蓮塘後
宋司業張洙墓括蒼彙紀在十五都張塢
宋知府張溥墓括蒼彙紀在十七都秦溪(傳詳循吏)
宋開封府少尹張著墓括蒼彙紀在南隅觀行菴
(傳詳循吏)
宋東普知府季籲墓括蒼彙紀在十四都董義山
(傳詳循吏)
宋轉運判官張商卿墓括蒼彙紀在十五都獨田
山(傳詳循吏)
宋處士管師復墓舊浙江通志在縣東隅(傳詳隠逸)
宋知監利縣管師常墓龍泉縣志在十八都白水
(傳詳介節)
宋特進尚書左僕射諡正獻何執中墓崇禎處州
府志在十五都豫章(傳詳孝友)
宋參知政事何澹墓括蒼彙紀在十五都嵬石澹
字自然乾道間中禮部第一歷御史中丞參知政
事
宋司封鮑彪墓括蒼彙紀在三都苦竹源(傳詳文苑)
宋知海州鮑慎由墓龍泉縣志在三都溪塢郭洋
(傳詳文苑)
宋侍郎鮑度墓括蒼彙紀在十七都石佛堂西園
宋侍郎季南壽墓括蒼彙紀在二十都查垣(傳詳循吏)
宋侍郎季鏞墓括蒼彙紀在八都章口(傳詳循吏)
宋龍圖閣學士季質墓崇禎處州府志在十六都
桐山頭
宋太學博士季陵墓龍泉縣志在十七都宏山(括蒼)
(彙紀陵字延仲)
宋資政殿學士陳塏墓崇禎處州府志在十七都
玉峰山(龍泉縣志字子爽淳祐十年進士吏部尚書擢工部禮部尚書事)
宋兵部尚書季可墓舊浙江通志在蜚溪(傳詳文苑)
宋荆湖南路提刑姚恪墓崇禎處州府志在東皇
金繩寺外(龍泉縣志恪字伯願)
元雲樵先生姚棨墓括蒼彙紀在二都鄭山之坳
(傳詳隠逸)
元江浙行省參知政事諡忠愍舒穆嚕宜孫墓龍泉
縣志在十一都嶺南枝塢(傳詳名宦)
明御史中丞章溢墓崇禎處州府志在七都横溪
橋頭(傳詳名臣)
明巴陵簿葉子竒墓括蒼彙紀在縣二十都大沙
巖澤(傳詳儒林)
明主事趙圭墓龍泉縣志在二十都小舍
明孝義女瞿端墓括蒼彙紀在西廂後衕(傳詳列女)
慶元縣
唐馬仙墓慶元縣志在六都百丈山前有古松一
株俯垂若箒隨風蕩埽
宋知府吳轂墓慶元縣志在下管大濟轂景祐進
士仕至濠州知府
宋狀元劉知新墓括蒼彙紀在五都慈照寺前(慶元)
(縣志知新字元鼎大觀庚辰狀元及第出知綿州)
宋禮部尚書陳嘉猷墓舊浙江通志在九都伏石
嶺(傳詳名臣)
明吏部侍郎胡綋墓慶元縣志在東嶽洞後黃堂
崗(括蒼彙紀由監察御史官至侍郎)
明御史吳瑁墓括蒼彙紀在大坑(慶元縣志瑁洪武初選貢仕至)
(山東監察御史)
明主事吳杰墓崇禎處州府志在下管大濟(慶元縣志)
(杰永樂初歲貢仕刑部主事)
明推官吳潭墓慶元縣志在下管大濟潭弘治乙
卯舉人常德府推官
明孝子季叔明墓舊浙江通志在縣七都中村(傳詳)
(孝友)
明貞女葉養姑墓慶元縣志在大濟坑兒灣(傳詳列女)
雲和縣
宋進士柳槱墓括蒼彙紀在縣西角山(雲和縣志槱字薪之)
(任南豐主簿)
元邵武同知柳應龍墓崇禎處州府志在縣西角
山(雲和縣志應龍字起潛)
明布政陳宗銘墓括蒼彙紀在縣北後歷宗銘字
文渭洪武間由賢良授夔郡守擢廣東布政使
明常州同知柳景府墓崇禎處州府志在五爬嶺
明山東副使沈&KR0788;墓括蒼彙紀在縣七都(傳詳循吏)
宣平縣
唐贈越州都督葉法善墓明一統志在府城北一
百二十里未一年棺忽開惟存劍履崇禎處州府
志在縣東隅劍履菴(傳詳仙釋)
景寧縣
宋員外郎潘特竦墓括蒼彙紀在縣東五里特竦
字廷立大觀庚辰進士宣和間擢大理卿尚書右
司員外郎
宋國子學錄湯驥墓崇禎處州府志在縣東北溪
(景寧縣志驥字德甫紹定壬辰進士)
明縣丞梁以孜墓崇禎處州府志在縣南(景寧縣志以孜)
(洪武乙丑進士任永城縣丞有聲以疾致仕卒祀鄉賢)
明興化府知府潘琴墓括蒼彙紀在縣南苞鳳山
(傳詳文苑)
浙江通志卷二百四十
