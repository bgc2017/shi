浙江通志卷六十
水利(九)
嚴州府(建德縣附郭)
東湖在東門内縣治左萬歷嚴州府志明嘉靖四
十年知府韓叔陽因旱澇不常築隄以捍之遂成
巨浸由太平橋遶入西湖建德縣志萬歷四十一
年知府吕昌期華敦復相繼開濬歲久堤潰湖水
盡從東去
國朝康熙十一年知府梁浩然同知金雲鳳通判王興
禹協鎮鮑虎知縣項一經捐俸暨闔邑紳士公助
開濬築壩於湖之左以防水之洩俾水上玉街自
太平橋下遶江家塘直至西湖淺則西湖蓄水漲
則由西湖壩出吕公橋以逹於江康熙二十年復
圮知府任風厚率縣令戚延裔及紳士捐資重築
令邑人宋維藩董役築堤甚堅
建德縣(城外河道)
西湖在縣西南和義門外嚴陵志廣袤五百四十
二丈唐咸通中刺史侯温開宋靖康元年知州凌
唐佐申乞充放生池景定二年秋七月暴雨烏龍
山洪水迸出決湖趨江湖遂涸知州錢可則亟於
冬隙隄之建德縣志明嘉靖間分守參政張子弘
知府張任重修萬歷間知府陳文煥累石成隄榜曰
來賢湖(柳本泰重修西湖壩記嚴州西湖始見於唐書方干集而詳於宋史靖康景定之間)
(作者具載郡志歴元潰廢已久至明修復則自藩參廬陵張公始嘉靖癸亥公旬宣於嚴廣詢民俗)
(銳志復古逮今甫踰一紀而湖之決者再甲戌霪潦春夏為甚烏龍諸山萬壑争流皆下於湖一時)
(衝激壩遂不支太守臨川陳公目擊其壊諗於二守林公三守潘公節推周公遂捐金若干以為傭)
(直日資三守以提其綱公則旬一課之經始於是年十月之吉迄次年春初而厥功告成考其壩視)
(舊進徙若干丈得豎址廣若干丈兩岸無疎土沿隄增築高厚樹以檉柳内外盤錯較昔有加而功)
(垂於永久矣)
國朝康熙十一年知府梁浩然率屬捐俸暨闔府紳士
公助復築長堤濬湖蓄水并開流水埠舊濠以導
去水之勢(何士錦重築東西湖壩序嚴城扼山川之勝枕龍岡面馬目東西湖迴環左右)
(築堤引水逆流宋地師吳景鸞所謂腰帶水明青溪令吳天洪所云復引東湖上御街是也明萬歷)
(大清四十五年太守華敦復濬湖而深之字三十年間鼎興名勝猶存而兩壩崩潰水分八)
(科第罕繼余乃籲之郡守梁公邑尹項公首捐俸為士民倡余與各紳亦相率鼔舞傾囊從事經始)
(於壬子季冬迄癸丑季春甫三月而兩壩告竣舉數十年之淤塞一旦開通故書其顛末以為後來)
(者勸)
石澳谼(在縣西三十五里慈順鄉徐村有曠地數十頃無水不可耕徐氏叟穴山三十丈注水南)
(下遂為良田刻石識崖上蓋宋天聖二年也)
南堤(在城南澄清門外南臨江北負城舊有路為洪水衝坍洗逼城脚地勢傾欹行者患之明成化)
(十一年知府朱暟募舟人運巨石築長堤以禦水患且便行者東抵興仁門西抵税課司為堤三級)
(廣踰四丈袤數百丈堅緻平坦足以障狂瀾而便往來郡人德之)
穿塘(在縣東以下二十四塘並明洪武二十七年遣官修築)白栗塘後塘
(俱在縣東南)蓮塘長塘興福塘山還塘直
塘芙蓉塘項村塘高塘(俱在縣南)二古塘
泉塘卸塘孫塘塢塘張塘(俱在縣西南)横
塘周家塘路口塘朱池塘回龍塘(俱在縣西)
溪西塘(在縣東北)清公塘(在縣北)
後村堰(在縣西以下諸堰並明洪武二十七年遣官修築)川堰麻丘堰
宋岸堰大堰(俱在縣西)大堰(在縣東北)上塘堰
下塘堰莆田堰芝川堰胥村堰(俱在縣東北)
淳安縣
古渠在縣南引西山泉横貫市中而東注嚴陵志
宋元豐淳熙間知縣何友直陳曄皆濬之(方重謀重興古)
(渠記縣之西城舊置暗溝一道引西山泉通注縣渠直東而流不二里而出溪城居之民頗為至便)
(自舊城潰委日月浸遠闤闠地多為民戶請射而耕鑿之家貪其利遂平溝占為巳業泉既不通城)
(中古渠亦從而淤每春夏之交霖雨暴作積水無所決洩衝没街道居民墻壁往往摧壊民甚苦之)
(熙寧丙辰秋著作佐郎何友直出宰是邑下車月餘考圖牒訽訪古跡遂令興工不崇朝果見故道)
(而溝中鐵窗尚存浹辰而畢工又諭臨渠居民各居界分疊石固岸以圖經久衆皆悦從元豐元年)
(記方有開重修古渠記還淳有泉源於北山注為西池亘闤闠以東劚石為渠冶金為窗其來舊矣)
(熙寕中嘗堙塞著作何公按其舊浚治閱四十有五載宣和庚子邑燬於兵泥塗瓦礫弗渫弗治執)
(事者間歲鳩民具畚鍤號呼以渠從事民樂趨之吏輒裒取其傭直以自利淳熙五年令尹陳公為)
(邑究民情所欲决意開導乃闢乃理且為三閘以節其出納焉)淳安縣志明萬歷
甲申知縣蕭元岡濬古渠築二湖陂(汪道昆重濬古渠開東西)
(陂記淳安占始新縣也漢建安中引郭西水渠而東流遶郭若鞶帶廣尋有二唐仍其舊迄宋熙寕)
(淳熙間遞濬如故頃罹寇虐城壊淤堙者什三沒者什七萬歷癸未蕭君下車諸父老上渠便宜君)
(復酌時宜與之更始渠廣僅當疇昔之半隄廣當渠之半隄窮則梁之又以西郭諸山谷水東注如)
(建瓴其盈涸可立待也藉令渠復而水不斷將焉用渠乃闢雉潭為西陂諸山谷水皆來會即龍山)
(之麓□東陂約下流而捍之就西陂築隄一東陂二修廣皆倍西乃籍浮橋田若干畝壇場地若干)
(畝易民田為陂少不足則捐禄入而與之賈鳩工伐石則市閒田以供渠修三百尋有竒為石防者)
(三梁者五冬十月農隙首事明年春正月告成)
魚袋港在縣南一里俗名漏港萬歷嚴州府志明
萬歷十年知縣戴廷槐捐俸修隄(王錫爵重築青溪隄記縣界萬)
(山中據全浙上游水之乘高來者勢若建㼨而會於新安江之源出於新都之浙嶺自西北流遶縣)
(治而東與東溪相合當其湍激之所非設隄以障之則奔潰四溢罔有定極青溪之宜有隄也其議)
(久矣正德以來水寖瀉而南宰縣黎君嘗隄捍之歲久仍圮郡守楊侯議行之而邑令戴君褒其事)
(將底績兩君先後各以事去輟工數載山水時發發則毁廬壊舍邑父老子弟請於新令顧君顧君)
(具牘白於新守郡侯既報可自壬午夏始涉秋乃成顧君别計所需為歲時修築之用以圖久遠蓋)
(賢守令所以養民之意也前守楊侯名守仁今守鄧侯名起宗前令黎君名世傑戴君名廷槐今令)
(顧君名雲程其董役官則典史王學芹吳希忠也)
社塘(在縣東二十一都以下十九塘並明洪武二十七年遣官修築)廟山塘孝
公塘(俱在縣東二十二都)新塘(在縣東二十一都)武翼塘(在縣東二)
(十六都)西塘(在縣東)清塘江家塘卸塢塘
大塢塘(俱在縣東二十九都)祀先塘(在縣東)荷塘(在縣南三十三)
(都)響塘(在縣南)大塘務塢塘(俱在縣南三十五都)湖
塘(在縣南三十三都)赤沙塘(在縣南)博嵩塘泉水塘
(俱在縣北二十都)
貢坂堨(在縣北九都以下九堨並明洪武二十七年遣官修築)寺坂堨傅
沈坂堨新碑坂堨(俱在縣北九都)萬功堨(在縣北十一都)
洪村堨厭口堨(俱在縣北十七都)曹堨塘坂堨(俱在)
(縣北十九都)
官壩(地處上游路當孔道山水衝決日漸傾圮行人病涉)
(國朝雍正八年總督臣李衛委知府張芳重修自浮橋下至香爐石上井禁藉名捕魚致損壩岸)
桐廬縣
白水湖在縣西北二十里嚴陵志有上湖下湖鴉
湖高塘湖共一百三十餘畝白水其總名也鄉民
引水溉田甚廣一境頼焉
縣塘(在縣西五十步)太湖塘(在縣西三十里)鴛鴦塘(在儒學東)鯉
魚塘三十畝塘包家塘麻車山塘施家
塘曹家塘塢口塘(俱在孝泉鄉)金竹塘徐塘
五婆塘前壠塘店前塘孜家塘(俱在金牛鄉)
莊頭塘後山塘范家塘端塘徐家塘
黃泥塘窑塢塘錢家塘(俱在孝仁鄉)陳家塘
牛頭塘沈家塘姚家塘障隴塘茶山
塘官路塘楊家塘水潭塘蓮塘杜家
塘邊下塘深墓塘寺官塘荒塘(俱在水濱鄉)
周家塘瓦窑塘泉井塘菱塘下吳塘
東方塘華家塘黃塘(俱在定安鄉)洋塘(在桐廬鄉)
火家塘(在安樂鄉)乾田塘窑頭塘袁家塘
上店塘下嘴塘唐福塘廟塢塘俞家塘
郭家塘五隴塘(俱在常樂鄉)臨源塘祁家塘
王家塘(俱在質凌鄉)凌上塘龜石塘荒田塘
柴家塘土園塘黃鶯塘方塘白石塘
雞窠塘凍州塘金家塘唐村塘董家
塘石柱塘練家塘金獅塘金萬羅塘
鐘山塘新塘(俱在至德鄉)
(謹按桐廬之塘嚴陵志所載止五十二所大半與縣志不合或古今廢置不一稱謂不同故耳今據)
(縣志詳錄於右)
上堨堰(在孝泉鄉)葛家堰剪溪堰龍潭堰上山
堰方家堰邵家堰大堰金波堰(俱在孝仁鄉)
下舒堰横城堰木杓堰神山堰檢七
堰陸家堰寺後堰華家堰鍾家堰廟
前堰(俱在水濱鄉)擎上堰蓮花堰李家堰雙
溪堰沈家堰馬黃堰(俱在定安鄉)楊家堰大
畈堰清注堰扛谷堰高頭堰大潭堰
十畝堰門前堰章堰(俱在桐廬鄉)石塔堰孫
堰大石堰黃城堰丫义堰楊樹堰黃
潭堰江鎮堰王四八堰張家堰(俱在常樂鄉)
羅博堰赤山堰仁義堰孫家堰石塔堰
後山堰廟山堰(俱在質素鄉)長潭堰俞家堰
墓下堰鄔家堰官塘堰陳家堰楓香
堰鄭家堰滕家堰楚士堰小山堰石
塔堰高柱堰力下堰了溪堰六畝堰(俱在)
(安樂鄉)鄭家堰山門堰湖州堰橋頭堰
孫畈堰青堰沙田堰俞家堰鮑家堰
梅枝上堰沈家堰褚家堰孫堰梅枝下
堰鵝脛堰和尚堰大堰水碓堰下新
堰(俱在至德鄉)落保堰山下堰楊家堰澄清
堰板堰(俱在鍾山鄉)
夏家澳趙家澳(俱在孝泉鄉)大堰澳泉井澳上
澳董沸泉澳蓮塘澳楊梅澳章村澳(俱在)
(水濱鄉)蒲陽澳郭家澳深澳泉塘澳陳
婆澳麻車澳神塘澳(俱在定安鄉)
(謹按嚴陵志只載二十一堰十澳今據縣志詳錄於右)
遂安縣
龍溪在縣東發源淳安出燕源南流至縣東一里
入武彊溪橋(互見山川)
陳公隄(在龍溪東故督亢地明洪武間剏木橋後圮易以石水至常不及洩萬歷間知縣陳泰熙)
(剏築毛一公築陳公隄記邑上流澗谷以十數而武強溪最大其源自邑西至郭南而上流澗谷悉)
(注焉復循郭門東折二里許與龍溪會龍溪之入也從燕源南注迎射婺山婺山者㢲峯也形家嘗)
(言龍溪透入舉子登庸往時吳文翁創合志書院於溪會中流甃臺若砥柱而崛起之士籍甚一時)
(溪東故督亢宜禾麥歲入可當八九上農夫亦一陸海也溪口舊有木橋洪武間創後屢葺屢圮近)
(因易之以石然水暴至常不及洩識者謂不以隄防之不止也丁酉夏五果旁潰不復近射婺山而)
(故督亢地皆殫為河居人即欲茭牧其中弗可得也明年兢吾陳公為邑慨然自臨潰所考量隠括)
(即致甿役作五月而成隄廣二十尺崇三之二延亘千三百餘尺皆楗石令可垂久於是遠近觀者)
(稱陳公隄公諱泰熙吳人也)
大塘(在縣東以下二十六塘並明洪武二十七年遣官修築)
(國朝康熙五十三年知縣陳學孔以大塘為沙所壅捐貲重濬)吳家塢塘眉塘
孫野塘崇塘連塘湖塘姜吕塘前
余塘吳家塘烏石塘(俱在縣東)織女塘貴塘
西村大塘新塘東塘令坑塘木履塘
(俱在縣南)湖洞塘上塢塘(俱在縣西)大塘百節塘
東余塘楊塘却塘山塘(俱在縣北)井塘(在縣)
(北明成化十一年知縣陳福設法修砌民受其利正德四年羅甫又修築之自為記)高塘
慈姑塘姜石塘(俱在縣南)黃塘泮塘從吾
塘鮑塘(俱在縣西以上八塘見縣志)方塘(在縣北明隆慶三年知縣周恪)
(因舊址復之見遂安縣新志)
芹墅堰(在縣東以下六十二堰俱明洪武二十七年遣官修築是堰洪水衝決民失其利者六十)
(年成化八年知縣張瓛開築水甽一百三十丈未就而去十一年知縣朱福縣丞張敏加築水甽百)
(餘丈灌溉始敷民倚頼焉)眉堰浮姑堰赤山堰富道
堰嵩山堰黃堰蛇堰(俱在縣東)馬儀新墅堰
(在縣西南十里舊本二堰元至治間縣尹梁居善始合為一邑人陳泌為記明嘉靖己亥大水壊節)
(推陸愚重築邑人陸應龍記尋圮知縣馬呈鼎重築邑人毛一公記)
(國朝康熙十年典史李守奎督修二十一年大水壊縣丞王時來督修二十四年知縣何偉重修方象瑛)
(重建馬儀新墅堰記吾邑有馬儀潭土人瀦而堰之溉田七百一十畝又支流東北一里許舊傳吳)
(越時邑人王尚書鄔率師過故里役卒浚馬儀餘流曰新墅溉田一千八十畝當時固二堰也元至)
(治三年縣尹梁居善始合而為一明嘉靖萬歷中屢壊屢修距今又百餘年矣順治己丑里人任文)
(學兄弟醵金修築康熙壬戌復大水隄石崩圮日久且有盗石者漁舟上下又去其楗堰遂大壞比)
(年來河流奔瀉春秋之交田畝龜坼農甿重困夏六月兩畈民倡議重建請於邑侯何公報可余命)
(從弟象璠偕姻友余肅徵徐瑞為之綜理經始於七月落成於十二月五十三年壊知縣陳學孔)
(重修)仁堰長生堰板橋堰萬家堰餘盛
堰安洋堰了溪堰寺後堰高公堰富
易堰前塘堰江墅堰蛇祈堰德演堰
富石堰大墅堰孫家堰公山堰乍堰
廟堰(俱在縣南)觀音堰横堰䭾堰塘堰小
堰陸家堰吳家堰秋堰小詹堰大墅
堰(俱在縣西)
(國朝康熙五十三年知縣陳學孔重修)前溪堰後溪堰大甘堰
富來堰後門堰三堰羊堰芳墅堰
甘堰上廟堰下廟堰麻車堰(俱在縣西)䭾堰
宋堰龍堰江堰抵水堰楊堰芮洲
堰(俱在縣北)澄波堰(在縣西)大堰感堰(俱在縣北以上三堰)
(據萬歷縣志增)
夀昌縣
西湖在縣西廣袤二百四十步嚴陵志唐景福二
年縣令戴筠開引其水以灌東郭之田
馬公堤(在縣西門外宋公橋下元縣尹馬勢榮所築明嘉靖中李令增高廣之民稱為李公堤)
(國朝順治間署縣陳一道重修毛鳳彩重修馬公隄記馬公堤在縣西門外大德間馬公為尹因溪水遇)
(春潦則横流入市民苦之遂於宋公橋下壘石架木築土為隄以障之自是邑無水患而馬公隄名)
(焉嘉靖辛酉夏隄潰邑侯李公始增高益廣之民更稱為李公隄至崇禎十三年洪水泛濫衝激城)
(垣浩蕩漫衍時富順阮公來宰捐俸修繕不月告成民之德阮公一如德李公焉然水歲囓隄圮城)
(西屋廬房舍惴惴焉朝不謀夕水至將灌城城且不支會汝南陳公以進士來視邑篆甫下車沿隄)
(俯流曰隄城衝也隄壊城將從之失今不治民其魚乎亟捐俸為倡由是富者輸財貧者效力持牛)
(酒糗粻伐木畚土來者争先焉功成不日民奠厥始居公之明德永垂不刊矣則改陳公隄請自今日)
(公諱一道江夏人)
湖神塘(在縣東一都以下一百一十三塘並明洪武二十七年遣官修築)新塘
瞻塘舊宅塘大塘羅桐塢塘吳塘羅
桐塢裏塘下塢塘何塢塘東剥塘西剥
塘梭塢塘桂塘牛欄塘邵慈塢塘魚
塘(俱在縣東一都)大新塘大柏塘交塘許村塘
清水塘瓦窑塘諸村大塘花塘葉塢
塘(俱在縣東二都)白洋塘葉塢塘柏木塘䭾塢
塘咸塘清水塘交塘嚴塢塘仙池巖
塘新池塘排塘娘鵝塘蘆塘(俱在縣東三都)
檡木塘吟塘黃龍塘古坂塘□塘卸
塘(俱在縣東仁四都)西泉塘寨外新塘方塢塘
東泉塘神塘下蒲塘(俱在縣西夀四都)孟塘瓦
塘後塘上觀塘小師姑塘(俱在縣西五都)石塘
張塘吳塘王塢塘家後塘牛岡塢塘
迎山塘余山塘清水塘(俱在縣西北六都)淡塘
金竹塢塘東塢下塘(俱在縣西北七都)高庵塘
棠塢塘新栅塘葉塢塘(俱在縣西北八都)後塢塘
新塘裏塘榔木塘東塢下塘沙鉢塘
(俱在縣西北九都)吳塘梅塢塘余公塘新塘
海塘西塘(俱在縣西十都)張監塘䭾了塘西壠
塘遂宋塘大麥塘(俱在縣西十一都)施塘胡坂
塘青山塘裏塘原塢塘三塘顧塘
鼓樓塘葛塘邵塘(俱在縣南十二都)牙塘葉塢
塘花塘歡塘岑蒲塘張塢塘西塘
岑塘顧塘上西塘下西塘野鴨塘赤
塘大塢塘(俱在縣南十三都)
淤堨堰(在縣東二都以下二十堰並明洪武二十七年遣官修築)清水堰(在縣東二)
(都)洪家堰(在縣西五都)鄭昌堰寺下堰(俱在縣西北六)
(都)三姑堰城山堰(俱在縣西北七都)峽石堰石
郭堰(俱在縣西北八都)潘堰鶯堰(俱在縣西北九都)高堰
江墈堰富貴堰(俱在縣西十一都)周村堰青山
堰周溪堰蜜山堰子堰(俱在縣南十二都)石泉
堰(在縣南十三都灌白艾田三千餘畝後圮)
(國朝康熙十年知縣羅在位督修)
分水縣
陳家塘(在縣東明洪武三年邑令金師古諭民浚池塘自陳家以下十六塘並洪武二十七年遣)
(官修築)施家塘後路塘周滿塘竹子塘
蓮花塘菱米塘小心塘(俱在縣東)東寺塢塘
南保塘後塢塘井子塢塘山棗塘茶塢
塘凌塢塘槐花塘(俱在縣北)言峯塢塘觀塢
塘(俱在縣西三十里以上二塘見縣志)
竹子塢壩(在縣東四里)桃樹塢壩(在縣東三十里)塘路徑壩
(在縣北三十五里)
長林堰(在縣西梁天監初任昉鎮本郡時令築壩堰以蓄水明洪武三年邑令金師古諭民修堰)
(壩自長林以下十二堰並洪武二十七年遣官修築)柏堰范堰邵舍
堰西村堰花橋堰(俱在縣西)後巖堰雲峯堰
寳山堰殿山堰長風堰新堰(俱在縣北)天
目溪堰(在縣東分水有二溪於潜昌化之水遶而東從尺目山來故云天目溪淳安之水遶)
(而南云白沙溪其後天目溪水至黃潭下奔潰勢若建瓴與南水不會而自飈去明隆慶二年知縣)
(游泮築隄障之遂得稍會於南即科苐蟬聯然卒無成算佹築佹廢萬歷四十一年知縣游之光甫)
(下車復集輿議徑往度之募石工與居民中分而授之策曰潰於東者上游不據也則高而隄不會)
(於南者下壅不濬也則開而喉計日程功不數月兑口塞而坎流會矣)
浙江通志卷六十
