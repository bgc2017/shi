浙江通志卷一百八
祥異(上)
洪範休咎有徵春秋禨祥竝紀漢唐以來五行符
瑞史不絶書而於凝承修省之道尚多略焉
盛朝景運郅隆浙省嘉祥疊見而
聖心常懷乾惕不言瑞應特以天人相感之理
宣諭臣民諄諄誥誡所以迓天庥而儆人事者至深切
矣志祥異
漢
漢書天文志景帝元年正月癸亥金水合於婺女
宋書符瑞志漢高后景帝時會稽人朱仲獻三寸四
寸珠
漢書天文志建平二年二月彗星出牽牛七十餘
日
後漢書天文志永平七年正月戊子流星大如杯從
織女西行光照地
後漢書天文志建初元年八月彗星出天市入牽牛
三度積四十日
後漢書和帝本紀永元六年四月會稽大疫
後漢書天文志元初四年九月辛巳太白入南斗口中
後漢書天文志永建六年十二月壬申客星芒長二
尺餘色蒼白在牽牛六度
後漢書天文志永和二年八月庚子熒惑犯南斗
後漢書天文志永和四年七月壬午熒惑入南斗犯
第二星
後漢書天文志熹平元年十月熒惑入南斗中
三國
册府元龜黃龍三年夏吴興野蠶成繭大如卵由拳
野稻自生十月會稽嘉禾生
宋書符瑞志赤烏五年三月海鹽黃龍見井中二
宋書符瑞志赤烏十二年六月寶鼎出臨平湖八月
癸丑白鳩見章安
三國吴志五鳳元年十一月星茀於斗牛
三國吴志太平元年九月壬辰太白犯南斗
册府元龜永安三年三月西陵赤烏見是歲得大鼎
於建德縣
晉書五行志天璽元年吳郡臨平湖自漢末穢塞是
時一夕忽開除無草
宋書符瑞志吳孫權時靈龜出會稽章安
晉
晉書五行志泰康四年會稽彭蜞及蟹皆化為鼠甚
衆大食稻
宋書天文志晉泰康八年九月星孛於南斗長數十
丈十餘日
通志災祥略泰康九年春正月會稽吴興地震
宋書天文志晉永康元年五月熒惑入南斗
宋書天文志晉永興元年九月太白入南斗
宋書符瑞志永興二年白烏見海鹽
通志災祥略晉永嘉六年秋七月火木金聚於牛斗
之間
宋書符瑞志晉建興三年八月甘露降新昌
晉書元帝本紀建興四年玉册見於臨安
宋書天文志晉大興元年七月太白犯南斗
晉書五行志大興二年吳興東陽無麥禾大饑
晉書五行志永昌二年五月吴興大水
通志災祥略大寧元年夏五月吴興大水
萬歷温州府志大寧元年初立永嘉郡建城時有白
鹿銜花遂名白鹿城三年又有白鹿銜花止於固
安之白巖山
晉書五行志咸和元年十月己巳會稽大雨震電
晉書五行志咸和三年九月二日壬午立冬會稽雷
電
通志災祥略咸和四年秋七月吴興會稽大水
通志災祥略咸和九年春三月丁酉會稽地震
宋書符瑞志晉咸和九年四月甘露降錢唐右鄉東
巷柳樹
晉書五行志咸康元年六月大旱會稽餘姚特甚
宋書符瑞志咸康二年四月甘露降永興縣戊午降
山陰縣又降武康縣庚申又降武康
宋書天文志晉咸康二年九月太白犯南斗因晝見
宋書天文志晉永和六年八月辛夘太白晝見在南
斗
通志災祥略晉太和中六月會稽大旱災火燒數千
家延及山陰倉米數百萬斛炎煙蔽天不可撲滅
晉書五行志太和中會稽山陰縣起倉鑿地得兩大
船滿中錢錢皆輪文大形至眀旦失錢所在惟有
船存
通志災祥略太和六年夏六月吴興臨海大水
晉書簡文帝本紀咸安二年三吴大旱
宋書天文志晉寧康二年正月有星孛於女
宋書天文志晉太元元年四月丙戌熒惑犯南斗第
三星丙申又掩第四星
通志災祥略晉太元十一年春三月客星在南斗至
六月乃沒
晉書五行志太元十五年吴興長城夏駕山石鼓鳴
晉書五行志太元二十年五月癸夘上虞縣雨雹
通志災祥略元興元年夏四月辛亥有流星起斗東
北行到須女
晉書五行志元興二年十月錢唐臨平湖水赤
萬歷紹興府志義熙三年若耶山五色雲見
通志災祥略義熙八年春三月壬寅山陰縣地陷方
四丈
宋
宋書符瑞志永初元年七月戊戌鳳凰見會稽山陰
册府元龜元嘉三年閏正月己丑甘露降吴興
宋書符瑞志元嘉十一年六月海鹽獲白烏以獻
通志災祥略元嘉十二年夏六月吴興大水
宋書符瑞志元嘉十三年甘露降武康董道益家園
樹
宋書符瑞志元嘉十三年九月己酉會稽郡西南向
曉忽大光明有青龍騰躍凌雲久而後滅吴興諸
處並以其日同見
宋書符瑞志元嘉十八年八月庚午會稽山陰獲白
鳩眼足俱赤
宋書符瑞志元嘉十九年四月餘杭獲白龜以獻二
十年四月復獲白龜
宋書符瑞志元嘉二十年七月吴興郡後池芙蓉二
花一蒂
宋書符瑞志元嘉二十一年十月己丑永嘉永寧見
黃龍自雲而下
册府元龜元嘉二十三年嘉興鹽官野稻自生三十
許種
宋書符瑞志元嘉二十四年四月白雀産鹽官民家
七月乙夘木連理生諸曁會稽太守羊元保改連
理所生處康亭村為木連里
宋書符瑞志元嘉二十五年八月辛亥黃龍見會稽
宋書五行志孝建元年八月會稽大水
宋書天文志孝建二年五月乙未熒惑入南斗十月
甲辰又入南斗
册府元龜孝建三年七月庚午嘉禾生吴興武康
宋書符瑞志大明元年二月己亥諸曁縣獻白麂
通志災祥略大明元年夏五月吴興大水
册府元龜大明四年六月戊戌木連理生會稽山陰
宋書符瑞志大明五年四月辛亥甘露降安吉乙夘
又降烏程
通志災祥略大明七年浙江東諸郡大旱
宋書符瑞志永光元年四月己亥白雀見會稽
宋書符瑞志泰始元年嘉禾生會稽
宋書符瑞志泰始二年八月丙辰四眼龜見會稽丙
寅六眼龜見東陽九月烏程獻白烏
宋書符瑞志泰始六年四月木連理生會稽
宋書天文志泰始六年八月壬辰熒惑犯南斗
册府元龜泰始六年九月己巳八眼龜見吴興
宋書符瑞志泰始七年二月戊寅木連理生錢唐
宋書符瑞志泰豫元年四月乙酉醴泉出山陰
宋書天文志元徽三年九月癸夘太白犯南斗第三
星
宋書符瑞志元徽四年十一月乙巳甘露降烏程余
山道人慧獲蒼玉太守蕭惠開以獻
南齊書祥瑞志元徽四年醴泉出昌國白鹿山
宋書五行志昇明二年二月於潜翼異山一夕五十
二處出水漂流民居
宋書符瑞志昇明二年十一月甘露降吳興長城卞山
齊
南齊書祥瑞志建元二年五月白雀見會稽永興上
虞縣楓樹相去九尺合成一榦
南齊書五行志建元二年吴興大水
南齊書祥瑞志永明元年鹽官内樂村木連理
南齊書天文志永明元年八月甲戌熒惑犯南斗第
五星甲申太白犯南斗第四星
册府元龜永明二年五月白雀見會稽永興縣
南齊書祥瑞志永明二年七月烏程陳文則家木連
理
南齊書天文志永明三年八月丁巳熒惑犯南斗第
五星
南齊書祥瑞志永明六年山陰縣孔廣家園檉樹十
二層會稽太守隋王子隆獻之種芳林苑鳳光殿
西
南齊書祥瑞志永明七年六月鹽官縣獲白雀是年
越州獻白珠自然作思惟佛像長三寸又吴郡太
守江斆於錢唐縣獲蒼玉璧一枚以獻又主書朱靈
讓於浙江得靈石十人舉乃起在水深三尺而浮
刻為佛像
通志災祥略永明九年秋八月吴興大水
梁
隋書天文志梁天監元年八月壬寅熒惑守南斗
隋書天文志梁普通六年三月丙午歲星入南斗
梁書武帝本紀中大通三年吴興生野榖堪食
隋書天文志中大通六年四月丁夘熒惑在南斗
通志災祥略梁大同五年冬十月辛丑彗星出南斗
陳
隋書天文志天嘉二年五月己酉歲星守南斗
隋書天文志天嘉三年八月癸夘月犯南斗丙午月
犯牽牛
南史後主本紀禎明二年臨平湖草舊塞忽然自通
隋
通志災祥略開皇六年春二月乙酉浙大水
隋書天文志開皇八年十月甲子有星孛於牽牛
隋書天文志大業九年五月丁未熒惑逆行入南斗
隋書天文志大業十二年九月戊午有二枉矢出北
斗魁委曲蛇形注於南斗
唐
唐書天文志武德二年七月戊寅月犯牽牛
唐書天文志武德八年冬太白入南斗
唐書天文志貞觀十九年七月壬午月掩南斗
唐書五行志貞觀二十二年夏越州水
唐書天文志永徽三年正月壬戌太白犯牽牛
唐書五行志永徽四年夏婺州旱甚
唐書五行志永徽六年婺州水害稼
唐書五行志顯慶元年九月括州暴風雨海溢
唐書天文志顯慶五年二月甲午熒惑入南斗六月
戊申復犯之
唐書五行志總章二年六月括州大風雨海溢
唐書五行志咸亨四年七月婺州大雨山水暴漲
唐書五行志文明元年七月温州大水
文獻通考垂拱四年三月雨桂子於台州旬餘乃止
文獻通考永昌元年明州雌雞化為雄
唐書五行志長夀二年台州蝗
唐書五行志證聖元年六月睦州隕霜殺草
唐書五行志神功元年三月括州水壞民居
唐書五行志神龍二年諸暨縣治東五里木連理
文獻通考神龍二年四月己亥雨毛於越州之鄮縣
文獻通考景龍四年五月丁丑剡縣地震
嘉興府志景雲二年秋嘉興新城鎮夜間異香襲人
有聲如冰雹及旦泥沙中多金因建雨金岳宫
唐書五行志開元十七年八月丙寅越州大水壊城
唐書天文志開元二十二年七月辛丑熒惑犯南斗
萬歷紹興府志天寶五載山陰縣張氏墓側出泉如
醴又産芝二本各九莖
唐書玄宗本紀天寶十四載天有聲於浙西
唐書五行志大歷二年秋浙東西水災
唐書天文志大歷二年九月乙丑熒惑犯南斗六年
有星光燭地長五丈餘出婺女西流入天市垣
唐書天文志大歷十年正月甲寅歲星熒惑合於南
斗
唐書五行志大歷十年七月杭州海溢
唐書五行志貞元六年浙西大旱井泉竭
唐書天文志貞元十九年熒惑入南斗
唐書五行志貞元二十一年夏越州鏡湖水竭
唐書五行志永貞元年秋浙江旱
唐書五行志元和元年夏浙東大疫
唐書五行志元和四年秋浙西旱
唐書天文志元和九年七月太白入南斗至十月乃
出晝見熒惑入南斗因留犯之
唐書五行志元和十一年五月衢州山水害稼深三
丈毁州郭
唐書五行志元和十二年越州台州水害稼
唐書天文志元和十三年三月熒惑入南斗逆留至
於七月大如五升器色赤而怒乃東行
唐書天文志元和十五年八月己夘月掩牽牛
唐書天文志長慶二年十月甲子月掩牽牛中星
唐書五行志長慶四年夏湖州大雨水太湖決溢睦
州山水暴出
唐書五行志寶歷元年秋浙西旱
唐書五行志太和二年越州大風海溢
唐書天文志太和三年十月熒惑入南斗
唐書五行志太和四年十月浙西火
唐書天文志太和五年三月熒惑犯南斗杓次星
唐書五行志太和五年六月兩浙大水害稼
唐書五行志太和六年二月湖州大水春浙西大疫
唐書五行志太和七年秋浙西水害稼
唐書五行志開成三年湖州水溢入城處州平地水
八尺有餘
文獻通考開成四年温台明等州饑
唐書天文志會昌六年二月丙申月掩牽牛
唐書五行志咸通中吴越有鳥極大四目三足鳴山
林其聲曰羅平
唐書五行志咸通十年兩浙疫
唐書五行志咸通十三年四月庚子朔浙東西地震
文獻通考中和二年嘉興馬生角
唐書五行志中和三年三月浙西天鳴聲如轉磨
唐書天文志乾寧元年夏有星隕於越州後有光丈
餘状如蛇
文獻通考光化三年九月浙江水溢壊民廬舍
唐書五行志天復三年三月浙西大雪平地三尺餘
唐書天文志天復三年十一月丙戌太白在南斗去
地五尺許色小而黃至明年正月乃高十丈光芒
甚大
五代
五代史司天考唐天成三年七月乙夘月入南斗魁
閏八月戊申月犯南斗魁
五代史司天考唐長興元年八月己亥月犯南斗
萬歷紹興府志晉天福二年紹興府治東二十五里
文殊巖出醴泉又産芝數本
五代史司天考晉開運元年八月甲辰熒惑犯南斗
五代史司天考漢乾祐元年四月甲午月犯南斗六
月乙未月入南斗
宋
宋史天文志開寶五年填星熒惑合於牽牛
宋史天文志開寶九年六月乙夘熒惑入南斗
宋史五行志太平興國四年温州嘉禾九穗
宋史五行志太平興國五年温州獻芝草五本
宋史天文志雍熙四年十二月丁巳填星歲星合扵
南斗魁
宋史五行志雍熙六年瑞安縣解木五片皆有天下
太平四字
宋史五行志淳化三年二月衢州甘露降
宋史天文志至道三年八月庚子熒惑掩南斗
宋史五行志咸平二年閏二月杭越睦衢婺諸州箭
竹生米如稻時民饑採之充食
宋史天文志咸平四年十二月太白晝見在南斗
宋史五行志景德二年兩浙饑
宋史五行志大中祥符元年四月温州獻瑞竹圖十
二月獻靈芝圖
宋史五行志大中祥符五年閏十月蕭山縣芝生李
樹上
宋史五行志大中祥符七年正月明州茹侯山石上
生芝草一本四莖
宋史五行志大中祥符八年十月衢州甘露降
宋史五行志天禧元年二月兩浙蝗蝻
宋史天文志天禧五年八月庚戌熒惑掩南斗魁第
二星壬戌犯南斗
文獻通考乾興元年湖秀州雨壊民田
宋史五行志乾興元年六月秀州湖田生聖米居民
取以食
宋史天文志天聖元年四月戊午熒惑犯南斗癸巳
又犯南斗距星
宋史仁宗本紀天聖三年十月乙夘太白犯南斗
宋史天文志明道二年十月癸巳太白犯南斗十一
月癸亥朔太白犯南斗
宋史五行志明道四年六月乙亥杭州大風雨江潮
溢岸六尺壊堤千餘丈八月甲申越州大水漂溺
民居
宋史天文志景祐元年九月丙午熒惑犯南斗二年
九月丁亥熒惑犯牽牛三年九月癸巳熒惑犯南
斗
宋史天文志寶元元年八月辛未熒惑犯南斗
宋史五行志康定元年十月始興縣柑兩本連理
文獻通考皇祐二年十一月丁酉夜秀州地震有聲
自西北起如雷
宋史仁宗本紀皇祐四年十月丙子太白犯南斗
宋史天文志皇祐五年八月乙巳熒惑犯南斗
宋史五行志嘉祐三年正月温州火燔屋萬四千間
宋史五行志嘉祐五年七月湖州水災
宋史五行志嘉祐六年七月兩浙淫雨為災
宋史五行志嘉祐八年三月鹽官縣地産物如珠可
食水産菜如菌可為葅饑民賴之
宋史五行志熙寧八年八月兩浙旱
宋史五行志元豐五年七月永康縣生芝九本十一
月復生芝九本
宋史五行志元祐元年杭州民俞舉慶家七世同居
園木生連理
宋史五行志元祐八年兩浙海風駕潮害民田
宋史五行志紹聖元年秋湖秀等州海溢壊田
文獻通考紹聖四年夏兩浙旱
宋史五行志元符二年兩浙水患
宋史五行志元符三年八月丁巳熒惑犯南斗西第
二星
文獻通考建中靖國元年衢信等州旱
宋史天文志崇寧元年五月丁巳熒惑退入南斗魁
戊辰犯南斗西第二星
宋史五行志大觀元年十月湖州水
宋史五行志大觀三年十月癸酉越州承天寺瑞竹
一竿七枝幹相似其葉圓細生花結實詔送秘書
省
宋史五行志政和四年台州槐木連理
宋史五行志政和五年冬台州寧海縣進早禾一粰
二米者凡三石
宋史徽宗本紀重和元年黃巖縣民妻一産四男
宋史天文志宣和三年正月戊申熒惑犯南斗丙辰
又入南斗
嘉興府志建炎元年斗牛間有紫氣十月戊申嘉興
縣丞趙子偁生子於官舍紅光燭天
宋史天文志建炎四年十一月填星歲星合於南斗
文獻通考紹興元年紹興府有牛戴刃突入城市觸
馬裂腹出腸時衛卒多犯禁屠牛者牛受刃而逸
也
宋史五行志紹興元年六月浙西大疫
宋史五行志紹興元年十月乙酉臨安府越州大火
十二月辛未越州大火
宋史五行志紹興二年二月丙子臨安大雨雹五月
庚辰臨安府大火亘六七里十二月甲午又火乙
未旦乃熄
文獻通考紹興二年兩浙饑斗米千錢
宋史五行志紹興三年八月甲申地震湖州尤甚
文獻通考紹興四年四月霖雨至於五月浙東西郡
縣壊圩田害蠶麥蔬□
宋史高宗本紀紹興四年六月熒惑犯南斗
宋史五行志紹興五年五月地震浙東西旱
文獻通考紹興六年春浙東大饑民多流徙
宋史五行志紹興六年六月乙巳夜地震有聲如雷
餘杭為甚十二月臨安火燔萬餘家
文獻通考紹興十年浙東洊饑人食草木
宋史五行志紹興十年十一月温州大火燔州學縣
治及民居千餘
宋史五行志紹興十一年七月婺州大火燔州獄倉
場寺觀幾半
宋史五行志紹興十四年五月丙寅婺州水蘭谿縣
水浸城市
文獻通考紹興十八年冬浙東饑紹興府大饑民之
仰哺於官者二十八萬六千人賑之不給
宋史五行志紹興二十四年衢州饑浙東西旱
萬歷温州府志紹興二十五年十月朔景雲見樂清
縣東塔上其光照耀五色明年王十朋廷對第一
宋史五行志紹興二十七年紹興府大水
宋史五行志紹興二十八年浙東西沿江海郡縣大
風水紹興湖秀為甚
文獻通考紹興二十九年紹興府洊饑
宋史五行志紹興三十年五月久雨傷蠶麥害稼辛
夘夜於潛臨安安吉三縣山水暴出壊民廬及田
桑秋浙郡國旱浙東尤甚十月浙郡國螟蝝
宋史五行志紹興三十二年六月浙西郡縣山湧暴
水漂民舍壊田淮蝗飛入湖州聲如風雨餘杭錢
塘仁和皆蝗
宋史五行志隆興元年浙東西郡國螟害穀八月大
風水紹興湖州崇德為甚紹興大饑
宋史五行志隆興二年夏餘杭蝗七月浙西大雨害
稼
宋史孝宗本紀隆興二年八月己夘熒惑順行犯南
斗
宋史五行志隆興二年湖秀州大水浸城郭壊廬舍
圩田
文獻通考乾道元年春紹興湖秀州大饑台明諸郡
皆饑夏無麥
宋史五行志乾道二年正月淫雨至於四月夏寒浙
郡損稼麥蠶不登八月丁亥温州大風海溢漂民
廬
文獻通考乾道二年十二月庚午夜白氣如帶東西
亘天出女入昴
宋史五行志乾道三年七月己酉臨安天目山暴水
決臨安五鄉民廬八月湖秀州上虞縣水壊田廬
積潦至於九月禾稼皆腐
宋史孝宗本紀乾道四年五月乙亥月入南斗
宋史五行志乾道四年七月壬戌衢州大水壊城漂
民廬孳牧諸暨大水害稼
宋史五行志乾道五年夏秋温台州大水漂田廬害
稼黃巖縣為甚
宋史五行志乾道六年夏浙東旱温台為甚秋浙西
螟為害七年春秀婺州皆旱
文獻通考乾道六年衢州西安縣有物怪雞首人身
高丈餘晝見於野
宋史五行志乾道九年婺處台温州久旱無苗麥九
月温州火經夕燔縣治及民居七千餘家
宋史五行志淳熙元年浙東饑台處為甚七月壬寅
錢塘大風潮決江隄一千六百六十餘丈漂民居
六百三十餘家仁和縣瀕江二鄉壊田圃
宋史五行志淳熙元年秀州民吕氏冰瓦有紋樓觀
車馬人物芙蓉牡丹萱草藤蘿之屬經日不釋
宋史五行志淳熙二年秋浙西郡縣螟
宋史五行志淳熙三年四月癸巳天台臨海二縣大
風雹傷麥八月台州大風雨連日海潮合溪流激
決江岸壊民廬癸未大雨壊德勝北新江漲三橋
及仁和錢塘餘杭三縣田湖秀州害稼浙東西郡
縣多水婺州會稽嵊縣為甚
宋史五行志淳熙四年五月己亥夜錢塘江潮大溢
敗隄八十餘丈庚子又敗隄百餘丈九月丁酉連
日大風雨駕海潮敗隄三百餘丈餘姚縣敗隄二
千五百六十餘丈上虞縣敗隄及梁湖堰運河岸
眀州大風駕潮壞定海鄞縣海岸七千六百餘丈
文獻通考淳熙五年浙西旱
宋史五行志淳熙六年夏衢州水秋温台湖秀等州
皆水壊圩田
宋史五行志淳熙七年八月台州軍民大饑是歲浙
郡縣皆饑
宋史五行志淳熙七年紹興台婺皆大旱自四月不
雨至九月
宋史天文志淳熙八年五月己夘熒惑入南斗
宋史五行志淳熙八年五月壬辰嚴州紹興大水漂
民居十萬餘家田稼盡腐自七月至十一月臨安
府越婺衢嚴湖州皆旱
文獻通考淳熙九年春大無麥於潜昌化人食草木
湖州紹興衢婺嚴明台州饑
宋史五行志淳熙九年六月乙夘飛蝗墮仁和縣界
宋史五行志淳熙十一年二月新城縣深浦雨黑水
終日六月甲申龍泉縣大雨水浸民舍壊杠梁七
月壬辰明州大風雨山水暴出
宋史五行志淳熙十二年十二月台州雪深丈餘
文獻通考淳熙十三年二月庚申錢塘龍山江岸有
大魚如象隨潮汐復逝
宋史五行志淳熙十三年八月戊寅安吉縣棗園村
暴水發漂廬舍田稼殆盡
文獻通考淳熙十四年七月秀州饑臨安府九縣饑
文獻通考淳熙十六年六月甲辰錢塘傍江居民得
魚備五色鯽首鯉身事聞有司令縱之
宋史光宗本紀紹熙二年三月温州大風雨雹田苗
葉果蕩盡瑞安壊屋殺人
宋史五行志紹熙二年七月壬申天台仙居縣大水
連夕漂没民居壊田傷稼
文獻通考紹熙四年夏紹興府無麥
宋史五行志紹熙五年春浙東西郡縣自去冬不雨
至於夏秋七月壬申慈溪縣水漂廬決田乙亥會
稽蕭山餘姚上虞大風駕海潮壊隄傷田八月辛
丑錢塘臨安新城富陽於潜大雨水漂沒田廬安
吉縣平地水丈餘冬無麥苗浙東西皆饑明州為
甚人食草木
宋史五行志慶元元年六月壬申台州屬縣大風雨
海濤山洪並作没田廬溺人無算
文獻通考慶元二年六月辛未黃巖縣大雨水有山
自徙五十里餘聲如雷草木塚墓皆如初而故址
為淵潭時臨海縣清潭山亦自移
宋史五行志慶元三年秋婺州山陰蕭山富陽鹽官
淳安縣嘉興府皆螟
文獻通考慶元四年秋浙東西洊饑道多殣
宋史五行志慶元五年六月浙東西霖雨至於八月
台温衢婺州水漂民廬多溺死
宋史五行志慶元六年五月嚴衢婺州皆大水積五
日漂廬害稼冬燠無雪桃李華蟲不蟄
文獻通考嘉泰元年浙西郡國洊饑嘉興為甚
宋史天文志嘉泰二年正月丁巳填星熒惑歲星合
於南斗
宋史五行志嘉泰四年五月不雨至於七月浙東西
郡國皆旱
宋史五行志開禧元年夏浙東西不雨百餘日越婺
嚴衢州大旱
文獻通考開禧二年紹興府衢婺州無麥
宋史五行志開禧二年五月庚寅東陽縣大水
宋史五行志嘉定元年五月浙江大蝗七月壬辰台
州大風雨駕海潮壊屋殺人
宋史五行志嘉定二年七月壬辰台州大風雨駕海
潮漂二千二百八十餘家
宋史五行志嘉定三年四月甲子新城縣大水五月
嚴衢婺州富陽餘杭鹽官新城諸暨淳安大雨水
圮田廬市郭首種皆腐
宋史五行志嘉定四年四月丙申臨安府梵天寺火
七月辛酉慈溪縣大水圮田廬人多溺者八月山
陰縣海水敗隄漂田四十里斥地十萬畞
宋史五行志嘉定五年五月嚴台州水壊田廬
文獻通考嘉定六年六月丙子嚴州淳安縣地震
宋史五行志嘉定六年六月丙子淳安縣長樂鄉山
摧水湧丁丑淳安縣山水暴出陷清泉寺漂五鄉
田廬百八十里丁亥於潜大水戊子諸曁縣風雷
大雨山洪暴作漂十鄉田廬錢塘臨安餘杭安吉
諸縣皆水十二月餘姚縣風潮壊海隄亘八鄉
宋史五行志嘉定七年六月浙郡蝗
宋史五行志嘉定八年八月浙郡皆旱明台衢婺温
州為甚
宋史五行志嘉定九年五月大水紹興府嚴衢婺台
處等州漂田廬害稼浙東蝗
文獻通考嘉定十年台衢婺州饑台為甚
宋史五行志嘉定十一年六月戊申武康安吉大水
漂官舍民廬人畜九月己巳萬松嶺民居火燔四
百八十餘家
宋史五行志嘉定十二年鹽官海潮衝平野二十餘
里
嘉靖寧波府志嘉定十四年七月十五日象山縣慶
雲見於西山五彩間錯自是五榖豐登
宋史五行志嘉定十四年明台温婺衢等州蟊螣為
災
宋史五行志嘉定十五年七月蕭山縣大水時久雨
衢婺嚴三州暴流與江濤合圮田廬害稼
宋史五行志嘉定十六年浙郡國皆無麥禾
文獻通考嘉定十七年春餘杭錢塘仁和三縣饑
萬歷紹興府志嘉定間新昌俞時中家産芝草白玉
蟾為記
續文獻通考寶慶二年二月壬午太白歲星填星合
於女十一月熒惑填星合於女九月丁夘台州大
水壊屋溺民
續文獻通考紹定元年六月温州火燔六百餘家九
月又燔五百餘家
宋史天文志紹定元年七月戊戌熒惑犯南斗
續文獻通考紹定二年九月台州海溢壊城
宋史五行志嘉禧四年紹興臨安嚴州饑
續文獻通考嘉禧十年八月台州大水十二年六月
台州又大水
續文獻通考嘉禧十三年七月辛丑嚴衢婺台處等
州大水冒城郭溺人
續文獻通考淳祐六年十一月永嘉縣東門大火燔
六百餘家
續文獻通考淳祐十二年十一月臨安大火
宋史理宗本紀寶祐三年五月浙江大水
續文獻通考景定元年五月熒惑入南斗留五十日
宋史理宗本紀景定三年二月臨安安吉屬邑水五
月丙寅雨雹
嘉靖寧波府志咸淳元年天雨鈔於鄞縣姜山陳氏
共二日飛錢盈室名其堂為天鈔堂
萬歷金華府志咸淳五年蘭溪縣純孝鄉産瑞麥
宋史度宗本紀咸淳六年八月甲申瑞安樂清縣嘉
禾生異畝同穎
續文獻通考咸淳六年九月台州大水
宋史度宗本紀咸淳八年八月會稽蕭山諸暨餘姚
上虞大水
元
元史天文志中統元年五月乙未熒惑入南斗留五
十餘日
温州府志至元五年芝草生於温州郡城之松臺山
狀如連雲文彩煜然
元史五行志至元十四年九月湖州長興縣有金沙
泉自唐宋以來不能常有忽瀵然湧出可溉田數
百頃有司以聞錫名瑞應泉
元史五行志至元十八年二月浙東饑
續文獻通考至元十九年麗水縣樟樹生梨可食
元史五行志至元二十二年秋慶元路大水傷人壊
廬舍三千九百九十區
元史五行志至元二十三年六月杭州路水壊田萬
七千二百頃
續文獻通考至元二十五年三月浙西大水杭秀湖
三州壊田稼
元史天文志至元二十五年九月癸夘熒惑犯南斗
十二月乙酉太白犯南斗
元史五行志至元二十七年四月婺州螟害稼忽雷
雨大作螟盡死歲乃大稔
元史五行志至元二十八年浙東水
元史五行志至元二十九年嘉興湖州紹興等路水
續文獻通考至元二十九年十一月温州大火次年
正月又大火
元史五行志元貞二年杭州火燔七百七十家
續文獻通考元貞二年九月温州拱北門火延燎城
市大半
續文獻通考大德元年七月十四夜温州颶風暴雨
海溢浪高二丈壊田四萬四千餘畝屋二千餘區
元史五行志大德六年六月杭州嘉興湖州紹興慶
元婺州等郡饑
元史五行志大德七年六月台州風水大作寧海臨
海二縣溺人
元史天文志大德七年九月辛未熒惑犯南斗乙亥
太白犯南斗
元史五行志大德八年五月杭州火燔四百家
續文獻通考大德九年六月二十八日縉雲縣水壊
民舍
元史五行志大德九年八月海鹽縣蝗
元史五行志大德十年五月嘉興水害稼
元史五行志至大元年春紹興慶元台州大疫
元史五行志延祐元年七月台州饑
續文獻通考延祐二年八月二十七日温州拱北門
火延燎至瑞安
元史五行志泰定元年二月慶元紹興二路饑八月
杭州饑九月紹興又饑十二月鹽官州海溢堤壞
侵城郭以石囤木櫃扞之不止
元史五行志泰定二年四月杭州饑
元史五行志泰定三年八月杭州火燔四百七十餘
家鹽官州大風海溢壊堤廣三十餘里袤二十里
徙民居以避之九月長興州民家牛生一獸鱗身
牛尾口目皆赤墮地即大鳴
元史五行志泰定四年正月鹽官州潮水大溢壊堤
二千餘步四月又壊堤十九里發丁夫二萬餘人
以木栅竹落磚石塞之不止
續文獻通考泰定四年十二月杭州火燔六百七十
餘家
元史五行志致和元年三月鹽官海堤復壊益發軍
民塞之置石囤二十九里
元史五行志天歷元年八月杭州嘉興湖州水沒民
田數千頃
元史五行志天歷二年四月浙西饑八月湖州旱
元史五行志至順元年閏七月嘉興湖州二路大水
壊田萬六千六百餘頃紹興杭州慶元等路水沒
田數千頃
元史五行志至順二年二月嘉興郡饑
元史五行志元統元年三月戊子蕭山縣大風雨雹
拔木仆屋殺麻麥傷人夏紹興旱自四月不雨至
於八月六月甲申杭州火
元史順帝本紀至元元年十月甲寅熒惑犯南斗十
二月太陰犯南斗
元史順帝本紀至元二年三月乙丑太陰犯南斗浙
江旱自春不雨至於八月民大饑
元史五行志至元三年二月紹興大水
元史順帝本紀至元四年正月庚申太陰入南斗太
白犯牛宿
元史天文志至元五年六月甲辰熒惑退入南斗魁
内七月辛酉熒惑犯南斗魁尖星壬戌復如之甲
子復如之
元史天文志至元六年三月壬申太陰犯南斗五月
甲子慶元路奉化州山摧水湧六月西安龍游二
縣大水庚戌松陽龍泉二縣積雨水漲入城深丈
餘遂昌縣尤甚水三丈餘桃源鄉山摧壓民居五
十三家十月丁酉太白入南斗
元史五行志至正元年四月辛夘台州火乙未杭州
火燔官舍民居萬五千七百餘間
元史五行志至正四年七月衢州西安縣大水温州
颶風大作漂民居溺人
元史五行志至正六年慶元奉化州旱
元史五行志至正七年五月庚戌黃巖州無雲而雷
八月壬午杭州浦中午潮退而復至
嘉興府志至正七年嘉興城西有鳥數千營巢於地
圍八尺高五尺已而盜起詔州縣築城自嘉興始
元史五行志至正八年五月乙夘錢塘江潮較八月
更高數丈沿江民皆遷居以避之
元史五行志至正九年六月台州地震
元史五行志至正十年三月奉化州南山石&KR0691;開其
碎而大者有山川人物禽獸草木之形
元史五行志至正十一年十月衢州雨米如黍十二
月台州大雷雨震電
元史五行志至正十二年紹興旱自四月不雨至七
月次年慶元衢州婺州大旱
續文獻通考至正十三年正月十三日湖州黑氣亘
天雷電大雨有物若果核與雨雜下五色間錯光
瑩堅固破開有實食之似松子仁人曰此婆娑樹
子閏月十二日復雨三月十八日杭州亦雨
元史五行志至正十四年春台州大饑十二月乙酉
紹興地震
續文獻通考至正十五年七月檇李城東馬橋有白
龍卧其上盲風怪雨忽闇暗如深夜大木盡拔壞
民居百餘所
元史五行志至正十六年婺州處州大旱
續文獻通考至正十六年温州大風海舟皆吹上平
陸高坡二三十里
元史五行志至正十七年正月己丑杭州降黑雨六
月癸酉温州有龍鬭於樂清館頭江中火光如毬
颶風急雨海水溢十二月丁酉慶元路象山縣鵝
鼻山摧聲如雷
元史五行志至正十八年處州山谷中小竹結實如
小麥民採食之
元史五行志至正十九年正月甲午慶元路地震十
一月台州大雷電
續文獻通考至正二十年二月浙西諸郡震霆掣電
雪大如掌頃刻積尺餘
元史五行志至正二十年夏會稽山陰二縣大疫
明通紀至正二十年異雲見於杭州光映西湖
杭州府志至正二十年錢塘江潮不至
元史五行志至正二十一年明州象山縣竹穗生實
如小米可食温州樂清瑞安二縣饑山谷間竹生
實如榖民採以食明州松樹結實其大有盈尺者
元史五行志至正二十二年山陰會稽二縣大疫
元史順帝本紀至正二十三年七月丁酉有星墜於
慶元路光芒數十丈聲如雷
元史五行志至正二十三年十二月丁巳台州地震
元史五行志至正二十四年黃巖州海溢颶風拔木
禾盡偃
續文獻通考至正二十五年閏十月戊辰太白辰星
熒惑聚於牛宿
元史五行志至正二十六年六月山陰縣卧龍山裂
續文獻通考至正二十七年十月丁夘歲星太白熒
惑聚於斗宿
浙江通志卷一百八
