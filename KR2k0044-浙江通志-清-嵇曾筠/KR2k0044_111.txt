浙江通志卷一百十三
職官(二)
隋
總管
通志職官略隋文帝以并荆益揚四州置大總管其
餘總管府置於諸州(資治通鑑大業元年廢諸州大總管)
隋書百官志州置總管者列為上中下三等總管刺
史加使持節
刺史
隋書百官志上上州置刺史長史司馬錄事參軍事
功曹戶兵等曹參軍事法士曹等行參軍行參軍
典籖州都光初主簿郡正主簿西曹書佐祭酒從
事部郡從事倉督市令丞等員并佐史合三百二
十三人(上中州減上州吏十二人上下州減上中州十六人中上州減上下州二十九人中)
(中州減中上州二十人中下州減中中州二十人下上州減中下州三十二人下中州減下上州十)
(五人下下州減下中州十二人)
隋書百官志煬帝即位三年定令刺史十四人廵察
畿外諸郡從事四十人副刺史巡察所掌六條每
年二月乘軺巡郡縣十月入奏置丞主簿錄事各
一人
郡縣
隋書百官志郡置太守丞尉正光初功曹光初主簿
縣正功曹主簿西曹金戶兵法士等曹佐及市令
等員并佐史合一百四十六人(上中郡減上上郡吏屬五人上下郡)
(減上中郡四人中上郡減上下郡十九人中中郡減中上郡六人中下郡減中中郡五人下上郡減)
(中下郡十九人下中郡減下上郡五人下下郡減下中郡六人)
隋書百官志縣置令丞尉正光初功曹光初主簿功
曹主簿西曹金戶兵法士等曹佐及市令等員合
九十九人(上中縣減上上縣吏屬四人上下縣減上中縣五人中上縣減上下縣十人中)
(中縣減中上縣五人中下縣減中中縣五人下上縣減中下縣十二人下中縣減下上縣六人下下)
(縣減下中縣十人)
隋書百官志開皇三年以州統縣改别駕贊務以為
長史司馬每歲考殿最刺史縣令三年一遷佐官
四年一遷佐官以曹為名者并改為司
隋書百官志煬帝即位罷州置郡郡置太守罷長史
司馬置贊務一人以貳之次置東西曹掾主簿司
功倉戶兵法士曹等書佐各因郡之大小而為增
減改行倉軍為行書佐其後諸郡各加置通守一
人位次太守又改郡贊務為丞位在通守下縣尉
為縣正尋改正為戶曹法曹分司以丞
學官
資治通鑑注隋郡縣皆置博士
資治通鑑仁夀元年州縣學並廢
隋書劉炫傳煬帝即位諸郡置學官
武職
隋書百官志鎮置將副戍置主副其制官屬各立三
等之差
隋書百官志舊有兵處則刺史帶諸軍事以統之至
是别置都尉副都尉領兵與郡不相知
隋職官姓氏
總管
秦王俊(字阿祗揚州總管)賀若弼(字輔伯雒陽人吳州總管)
煬帝(諱廣弘農華陰人揚州總管)楊異(字文殊弘農華陰人吳州總管)
于顗(字元武吳州總管)齊王暕(字世胐揚州總管已上文帝時任)
諸使
蘇威(字無畏京兆武功人持節巡撫江南過會稽)
房彦謙(字孝沖清河人安撫泉括等州)
長孫覽(字休因河南雒陽人持節使於東南道三十八州)
刺史郡守
李德林(字公輔博陵安平人湖州刺史)元胄(河南洛陽人浙州刺史)
蘇孝慈(扶風人浙州刺史)崔曠(浙州刺史)
孫萬安(婺州刺史)沈法興(湖州武康人湖州郡守)
韋元禮(浙州刺史)
(謹按隋書慕容三藏傳亦稱授吳州刺史然開皇九年始平陳而此授在開皇元年地既未入職方)
(官亦恐屬遥授舊杭州府志收入悞今不錄)
唐
諸使
唐書百官志貞觀初遣大使十三人廵省天下諸州
有廵察安撫存撫之名神龍二年以二十人為十道
巡察使按舉州縣再周而代景雲三年置都督二
十四人察刺史以下善惡置司舉從事二人秩比
侍御史當時以為權重難制罷之置十道按察使
道各一人開元二年曰十道按察採訪處置使二
十年分十五道天寶末又兼黜陟使乾元元年改
曰觀察處置使
通典唐分天下州縣制為諸道每道置使治於所部
(即採訪等使)其邊地加以旌節謂之節度使景雲二年
始以凉州都督充節度使其後諸州因同此號得
以軍事專殺外任之重莫比焉
通志職官略本皆兼度支營田使有副使一人行軍
司馬一人申習法令判官二人分判倉兵騎胄四
曹事副使及行軍司馬通署掌書記一人掌表奏
書檄參謀或一人或二人參預謀畫隨軍四人分
使出入開元中凡八節度使後更增加兼改名號
至德以來諸道皆聚兵璔節度使為二十道
舊唐書職官志至德後大郡要害之地置防禦使以
治軍事刺史兼之不賜旌節上元後改防禦使為
團練守捉使有副使判官
通典採訪處置使置於所部之大郡至德之後改為
觀察皆并領都團練使其僚屬隨事增置諸道增
減不恒使名沿革不一舉其職則皆古之刺史云
唐書百官志乾元二年置團練守捉使元載秉政刺
史皆得兼團練守捉使楊綰為相罷之
文獻通考先天二年始有發運使名
唐書第五琦傳天寶中鹽鐵名使自琦始
唐書食貨志初轉運使掌外度支使掌内永泰二年
分天下財賦鑄錢常平鹽鐵置二使
舊唐書食貨志貞元二十一年鹽鐵度支合為一使
浙江西道諸使
唐書方鎮表至德元年置江東防禦使治杭州乾元
二年置浙江西道節度兼江寧軍使領昇潤宣歙
饒江蘇常杭湖十州治昇州尋徙治蘇州未幾罷
領宣歙饒三州副使兼餘杭軍使治杭州二年廢
浙江西道節度使置觀察處置都團練守捉及本
道營田使更領丹陽軍使治蘇州復領宣歙饒三
州上元二年浙江西道觀察使徙治宣州罷領昇
州杭州刺史領防禦使大歷元年浙江西道觀察
使罷領宣歙二州十二年罷領丹陽軍使十四年
合浙江東西道置團練觀察使建中元年分使為
二道二年合浙江東西道觀察置節度使治潤州
尋賜號鎮海軍節度使貞元二年分浙江東西為
二道復置浙江西道都團練觀察使領潤江常蘇
杭湖睦七州治蘇州四年江州隸江西觀察使元
和二年升浙江西道都團練觀察使為鎮海軍節
度使四年廢浙江西道節度使復置觀察使領鎮
海軍使六年浙西觀察罷領鎮海軍使太和九年
復置鎮海軍節度使既而復廢大中十二年復置
十三年廢置都團練觀察使咸通三年置鎮海軍
節度使八年廢十一年又置文德元年置忠國軍
節度使治湖州龍紀元年置杭州防禦使景福元
年賜杭州防禦使號武勝軍防禦使二年升武勝
軍防禦使為都團練蘇杭等處觀察使尋廢徙鎮
海軍節度使治杭州
浙江東道諸使
唐書方鎮表乾元二年置浙江東道節度使領越睦
衢婺台明處溫八州治越州大歷五年廢浙江東
道節度使置都團練守捉及觀察處置等使領州
如故十四年廢浙江東道都團練觀察使以所管
州隸浙江西道建中元年復置浙江東道都團練
觀察使二年廢以所管州隸浙西道中和三年升
浙江東道觀察使為義勝軍節度使光啟三年改
為威勝軍節度乾寧三年改威勝軍節度為鎮東
軍節度
都督
通志職官略唐諸州有總管加號使持節武德七年
改總管府為都督府幷揚荆益為四大都督府其
餘都督並為上中下等前後置制改易不常
舊唐書地理志越州中都督府職官志中都督府督
一人别駕一人長史一人司馬一人錄事參軍一
人錄事二人功曹戶兵法士六曹參軍事各一人
參軍事四人典獄十四人白直二十人市令一人
丞一人佐一人史二人帥二人倉督二人經學博
士一人助教二人學生六十人醫藥博士一人學
生十五人
刺史太守
舊唐書職官志武德改郡為州州置刺史天寶改州
為郡郡置太守乾元元年改郡為州州置刺史
通典州郡史守更相為名其實一也開元中定天下
州府為雄望緊上中下之差至德之後諸州始有
兵鎮刺史皆加團練使其任重矣
通志職官略唐州佐史有别駕長史司馬一人錄事
參軍司功司倉司兵司法司士等六參軍州置一
員參軍事各有差博士一員醫博士一員凡以州
大小而為增減
舊唐書職官志都督刺史掌考覈官吏撫和齊民每
歲一廵屬縣别駕長史司馬掌貳府州之事以綱
紀衆務通判列曹司錄二事參軍掌勾稽功曹司
功倉曹司倉戶曹司戶兵曹司兵法曹司法士曹
司士市令掌市廛經學博士掌教授醫藥博士救
民疾病下至執刀白直典獄佐史各有其職
縣令
通典唐縣有赤畿望緊上中下之差縣令各一人
通志職官略唐縣有令而置七司一如郡制丞為副
貳(如州上佐)主簿上轄(如錄事參軍其曹謂之錄事并司功以下謂之錄事七司)尉
分理諸曹(如州判司)錄事省受符歷佐史行其簿書
文獻通考開元二十六年敕州縣每鄉之内各置一
學仍擇師資令其教授
舊唐書職官志諸縣令之職皆掌導揚風化撫字黎
甿
武職
唐書百官志元帥都統招討使掌征伐兵罷則省都
統總諸道兵馬不賜旌節(天寶末置天下兵馬元帥都統朔方諸道節度)
(使都統之名始於此大歷八年罷黃巢之亂置諸道行營都統天福二年罷諸道兵馬元帥)
舊唐書職官志諸府(凡天下守戍兵不成軍曰牙府有上中下)折衝都尉
各一人(武德中採隋折衝果毅郎將之名改統軍為折衝都尉别將為果毅都尉)左右
果毅都尉各一人别將各一人長史兵曹參軍錄
事各一人校尉五人每校尉旅帥二人每旅帥隊
正副各二人折衝都尉掌領五校之屬總其戎具
資糧差點教習之法令凡衛士二百人為一團以
校尉領之騎射者為越騎餘為步兵團十人為火
火備六䭾三馬每歲十一月以衛士帳上尚書省
天下兵馬之數以聞凡兵馬在府每歲季冬折衝
都尉率五校之屬以教其軍陳戰鬭之法
舊唐書職官志諸鎮(隋始置鎮將鎮副之名)上鎮將一人鎮副
一人倉曹兵曹二參軍中鎮下鎮將一人鎮副一
人錄事一人兵曹參軍一人諸戍(屯兵守境處為戍)上戍
主一人戍副一人佐一人史一一人中戍主一人下
戍主一人
唐職官姓氏
兩浙諸使
李襲譽(字重光金州安康人巡察使高祖時任)
崔知悌(許州鄢陵人知温兄廵撫使)狄仁傑(字懷英太原巡撫使高宗)
(任)李濬(按察使)
齊澣(字洗心定州義豐人採訪處置使已上玄宗時任)
崔渙(博陵安平人採訪使)李希言(採訪使)
韋陟(字殷卿採訪防禦使已上肅宗時任)蕭復(字履初宣慰使)
柳渾(字惟深黜陟使已上德宗時任)王栖曜(濮州濮陽人都知兵馬使代宗)
(時任)吐突承璀(字仁貞閩人行兵招討使)
張子良(兵馬使)李奉仙(兵馬使)
田少卿(兵馬使已上憲宗時任)劉巨容(徐州人鎮遏使)
王郢(鎮遏使已上僖宗時任)王搏(字昭逸咸陽人宣撫使)
高傑(都知兵馬使)阮結(字韜文錢塘人都知兵馬使)
錢爽(監陳使)駱團(遏後使指揮使)
章可周(降將使)唐晟(降將使)
王公備(降將使)崔則(江海遊弈使)
俞浩(指揮使)馬綽(餘杭人指揮使又為浙西營田副使)
梁從晊(指揮使)皮光業(襄陽人兩浙觀察使)
沈夏(浙西營田副使)陳岌(浙東安撫副使)
徐溫王逸(嘉興平望戍副文宗時任)
諸道鹽鐵轉運使
第五琦(字禹珪京兆長安人)吕諲(河東人)
元載(字公輔鳳翔岐山人)穆寧(懷州河中人)
劉晏(字士安曹州南華人再任已上肅宗時任)包佶(字幼正潤州延陵人代宗時任)
元琇(岐山人)韓滉(字太沖京兆長安人)
張滂李衡
王緯(字文卿并州太原人)李錡(淄川王孝同五世孫)
潘孟陽(副使)王叔文(副使已上德宗時任)
杜佑(字君卿京兆萬年人順宗時任)李巽(字令叔趙州贊皇人)
李鄘(字建侯)盧坦(字保衡河南洛陽人)
王播(字明敡揚州人凡三任)程异(字師舉京兆長安人)
柳公綽(字寬京兆華原人已上憲宗時任)王涯(字廣津太原人穆宗時任)
令狐楚(字㲄士德棻孫)李石(字中玉)
楊嗣復(字繼之)杜悰(字永裕京兆萬年人已上文宗時任)
崔珙(博陵人)薛元賞
李執方盧弘正(字子彊河中蒲人已上武宗時任)
馬植(字存之)敬晦(字日彰河中河東人)
裴休(字公美孟州濟源人)柳仲郢(字諭蒙京兆華原人)
夏侯孜(字好學亳州譙人已上宣宗時任)劉鄴(字漢生潤州句容人)
徐商(已上懿宗時任)崔彦昭(字思文清河人)
王凝(字成庶并州晉陽人)高駢(字千里南平郡王崇文孫)
蕭遘韋昭慶
孔緯(字化文已上僖宗時任)崔昭緯
李知柔(宣惠太子業之子)錢鏐(字具美杭州臨安人)
崔允裴樞(字紀聖絳州聞喜人)
柳璨(字炤之京兆華原人已上昭宗時任)
浙江西道諸使
李峘韋黃裳
顔真卿(字清臣瑯琊臨沂人)韋元甫(已上肅宗時任)
李栖筠(字貞一趙人)李涵
李道昌韓滉(字太沖京兆長安人已上代宗時任)
白志貞(本名琇珪太原人)王緯(見前)
李若初(趙郡人)李錡(見前已上德宗時任)
李元素(字太樸)韓臯(字仲聞京兆長安人)
薛苹(河中寶鼎人)李翛(字翛)
竇易直(字宗元京兆始平人已上憲宗時任)李德裕(字文饒穆宗時任後文宗時又再任)
盧簡辭(敬宗時任)鄭朗
丁公著(字平子蘇州吳人)王璠(字魯玉)
路隨(字南式陽平人)崔郾(字廣略貝州武城人)
盧商(字為臣范陽人已上文宗時任)李景讓(字後已武宗時任)
崔瑶(郾之子)崔慎由(字敬止齊州全節人)
敬晦(見前)鄭處誨(已上宣宗時任)
杜審權(字殷衡京兆人)楊收(字藏之馮翊人)
曹確(字剛中已上懿宗時任)趙隱(字大隱京兆奉天人)
裴璩高駢(見前)
周寶(字上珪平州盧龍人已上僖宗時任)錢鏐(見前)
李鋋李師悦(已上昭宗時任)
浙江東道諸使
李希言獨孤峻
王嶼(咸陽人)吕廷之(河中人)
趙良弼(已上肅宗時任)杜鴻漸(字之選濮州濮陽人)
薛兼訓陳少遊(博州博平人)
皇甫溫崔昭
王密(已上代宗時任)韓滉(見前)
元亘皇甫政
李若初裴肅(濟源人)
賈全齊總(副使已上德宗時任)
楊於陵(字達夫順宗時任)閻濟美
薛苹(見前)李遜(字友道)
孟簡(字幾道平昌人)薛戎(字元夫河中寶鼎人已上憲宗時任)
丁公著(見前)元稹(字微之河南人已上穆宗時任)
竇鞏(字友封扶風平陵人副使)陸亘(字景山蘇州吳人)
李紳(字公垂無錫人)高銖
李道樞蕭俶(已上文宗時任)
李師稷元晦(已上武宗時任)
楊漢公李栻(舊唐書栻作柱)
李褒李訥(字敦止)
沈詢鄭處誨(字延美)
鄭祗德王式(揚州人)
盧鄴(副使已上宣宗時任)鄭裔綽
楊嚴王渢
李郢(字楚望)李綰
王龜(字大年揚州人)裴延魯(已上懿宗時任)
崔璆柳瑫
劉漢宏董昌(臨安人)
黃碣(副使已上僖宗時任)錢鏐(見前)
王搏(見前)陳岌(副使已上昭宗時任)
越州都督
龐王(京兆涇陽人)李嘉
闞稜(齊州章丘人)李大亮(京兆涇陽人已上高祖時任)
田德平馮大恩
齊善行(已上太宗時任)王奉慈
于德方叚寶命
唐同仁劉伯英
李孝逸季孝廉
崔承福(已上高宗時任)李思貞
郭齊宗楊元節
李奇容狄知遜
豆盧欽望(雍州萬年人)錢節
蔡德讓竇懷貞(字從一已上天后時任)
龐貞素張合慜
胡元禮姚崇(字元之陜州硤石人)
楊祗本尹正義
王希雋(已上中宗時任)高智周(睿宗時任是後罷都督為刺史)
餘杭郡太守杭州刺足
薛萬徹(咸陽人高祖時任)柳楚賢(襄陽人)
柳沖(蒲州虞鄉人)潘求仁
裴惓宋璟(邢州南和人已上中宗時任)
劉幽求(武強人)皇甫忠
元仁敬張守信
李處幼劉晏(見前已上玄宗時任)
崔渙(見前)李力牧(南鄭人)
薛自勉(汾陰人)侯令儀(已上肅宗時任)
張伯儀(魏州人)杜濟(已上代宗時任)
李泌(字長源京兆人)元全柔
房孺復(琯之子河南人)李錡(見前)
于邵(字相門萬年人)王顔
韓臯(見前)盧元甫(字子望杞之子滑州人)
蘇弁(字元容武功人已上德宗時任)張綱(順宗時任)
相里君(名造)裴常棣(聞喜人)
韋夐(杜陵人)雙士恪(天水人)
楊行矩(上蔡人)崔鄯(武城人)
嚴休復(已上憲宗時任)元藇(河南人)
白居易(字樂天下邽人)姚合(陜西硤石人)
李中敏(字藏之隴西人)李宗閔(字損之已上文宗時任)
韋元禮(京兆萬年人)裴夷直(字禮卿已上武宗時任)
李遠(蜀人)裴珏(聞喜人)
崔彦曾(全節人)崔涓(博陵人已上懿宗時任)
周寶(字上珪盧龍人)路審中
董昌(見前)錢鏐(見前已上僖宗時任)
杜陟陸則(吳縣人)
李幼公(姑臧人)路異
李良(蜀人)獨孤義順
殷亮崔珣(鄭州人)
獨孤嶼(洛陽人)李士挹(一作自挹平棘人)
封亮(渤海人)盧涇
柳德義(河東人)史令卿(建康人)
杜信(京兆人)李構
劉暹(南華人)李幼
張岕(清河人)崔元奬(鄭州人)
竇構(洛陽人)袁滋(明州人)
張祖政(鄭州人)薛瑩(汾隂人)
盧澐(涿人)盧成務(涿人)
陸彦恭(吳人)杜元志
殷踐猷(已上未審其次)
會稽太守越州刺史
王子麟桓臣範(丹陽人)
皇甫忠鄭休達
何鳳張涚(洛陽人)
韋明揚裴鼎
元彦沖敬誠
康希銑秦昌舜
杜庭誡張守信
李虔祐于幼卿(已上玄宗時任)
崔㝢李希言
獨孤峻王嶼(見前)
吕延之(見前)趙良弼(已上肅宗時任)
杜鴻漸(見前)薛兼訓
陳少遊(見前)皇甫溫
崔昭王密(已上代宗時任)
元亘皇甫政
李若初裴肅
賈全(已上德宗時任)楊於陵(見前順宗時任)
閻濟美薛苹(見前)
李遜(見前)孟簡(見前)
薛戎(見前已上憲宗時任)丁公著(見前)
元稹(見前已上穆宗時任)陸亘(見前)
高銖李道樞
蕭俶(已上文宗時任)李師稷
元晦(已上武宗時任)楊漢公
李栻(栻舊唐書作柱)李褒
李訥(見前)沈詢
鄭處誨鄭祇德
王式(見前已上宣宗時任)鄭裔綽
楊嚴王渢
李綰王龜(見前)
裴延魯(已上懿宗時任)崔璆
柳瑫劉漢宏
董昌(見前已上僖宗時任)王摶(見前)
錢鏐(見前已上昭宗時任)于德方
狄知遜(已上未審其次)
(謹按浙東諸使即帶越州刺史故姓名同)
吳興郡太守湖州刺史
孟宣文雲洪嗣(已上高祖時任)
韓思恭徐瑩
竇懷恪劉守敬(已上太宗時任)
陳蹇之于敏直
賀蘭英衛弘敬
韋璋武太沖(已上高宗時任)
鄭休遠趙謹徽
馬建崔瑊
張洽(已上天后時任)侯莫陳沙(中宗時任)
朱宗慶(睿宗時任)蔣挺
徐元之鄭繇(滎陽人)
徐嶠之李祈
韋明敡張景遵
吳從衆鄧武選
閻知言周擇從
韋南金朱峒
韋景先豆盧鄭麟(雍州萬年人)
崔巽(已上玄宗時任)楊蕙(舊志蕙訛作慧)
崔論獨孤問俗
裴清(再任)杜位(已上肅宗時任)
蕭定顔真卿(字清臣琅琊臨沂人)
樊係(已上代宗時任)第五琦(見前)
王密王沔
袁高楊頊
龐詧于頔(字允元河南人)
劉全白王浦
李錡(見前)李詞
田(缺名)顧防永(已上德宗時任)
姚駰辛泌
范傳正(字西老順陽人)裴汶
薛戎(見前)李應
竇楚(已上憲宗時任)錢徽
張仕偕崔元亮(已上穆宗時任)
獨孤邁(敬宗時任)韓恭
李德修庾威
敬昕裴光
楊漢公(已上文宗時任)張文規(弘靖子)
李宗閔(見前)姚勖(字斯勤陜西硤石人)
薛褒(已上武宗時任)令狐綯(字子直)
蘇特杜牧(字牧之京兆人)
郭勤鄭顒
崔凖蕭峴(已上宣宗時任)
鄭彦弘崔芻言
源重高湜
趙濛李超
裴德符張摶(已上懿宗時任)
劉植鄭仁規
杜儒林王鸞
孫儲李師悦(已上僖宗時任)
李繼徽高彦(海鹽人)
屠瓌智高澧(彦之子已上昭宗時任)
錢鏢崔元譽
陸海薛同
竇季安楊鑑(已上未審其次)
餘姚郡太守明州刺史
秦舜昌(玄宗時任)吕延之(肅宗時任)
裴儆崔殷
吳謙王密(已上代宗時任)
趙恒李長
王沐任侗
盧雲李吉甫
李若初(已上德宗時任)孔戣(字君嚴憲宗時任)
韓察應彪(已上穆宗時任)
李文儒于季友(已上文宗時任)
張次宗(武宗時任)李敬方
殷僧辯李休古
王式(揚州人已上宣宗時任)李伉
崔琪(已上懿宗時任)劉文
劉巨容羊僎(一作楊僎)
鍾季文(已上僖宗時任)黃晟(明州鄞縣人昭宗時任)
韋韶鄭審則(已上未審其次)
臨海郡太守台州刺史
趙逵(高祖時任)元修義
嚴德畢操
韋慶房環
閭丘蔭鄭神舉(已上太宗時任)
來濟(揚州人)宋神膺
席義恭高擇言
李元孔禎
趙瓌墨胎知退
李璠梁仁昭
吐突知節竇儀說(已上高宗時任)
裴璡沈福
韋思義成琰
張元瞿韋銳
張思義(已上天后時任)廉璉
卓蔭(已上中宗時任)張詵(睿宗時任)
張嘉貞(猗氏人)李英
楊翌鄭儔
康希詵邵昇
馬襲康神慶
崔叔□韋坦
敬誠裴光庭
吳兢(浚儀人赤城舊志訛作吳沅)賈長源
高繼之李兢
孫踐由袁光孚(已上玄宗時任)
李仲宜李嘉祐(字從一趙州人)
郭英翰(已上肅宗時任)李景宣
李岵郭叙
英瑜韋卿紹
王光胄(已上代宗時任)崔鼎
邢招濟郭符
獨孤汜陳偕
陸滂第五峯
盧國因韋叶(已上德宗時任)
徐裕(順宗時任)李逢
陳岵徐放
焦悱王建侯
柳泌王仲璉
陸質(吳郡人已上憲宗時任)苖藏位
王仲周(已上穆宗時任)韋衡(敬宗時任)
顔顒鄭仁弼
鄭申周魯賓
李文舉滕邁
顔從賢(已上文宗時任)郭詮
喬莊鄭薰(字子漙已上武宗時任)
羅招權韓賓
竇弘餘李肇
裴謨李師望(已上宣宗時任)
奚承芳李虔
吳敬章董賡
袁從姚鵠
譚洙封彦卿(已上懿宗時任)
裴璉崔保
羅虬劉文
杜雄(台州人已上僖宗時任)沈仁琯
駱團李振(已上昭宗時任)
柳大隱(赤城舊志載隋刺史然隋平陳郡廢為臨海縣並無台州刺史)
韋方憲韋元錫
楊元禧(已上未審其次)
東陽郡太守婺州刺史
李子和李元則(已上高祖時任)
崔義元(博平武城人高宗時任)李思貞(睿宗時任)
韋子晉梁猷(一作獻已上玄宗時任)
沈清鄭侹(已上代宗時任)
柳冕鄧挺
閻濟美(已上德宗時任)王仲舒(祁人憲宗時任)
溫璋竇庠(字胄卿平陵人)
胡思齊(京兆人)屈突季將(昌黎人)
敬昕李昌實
李中敏(見前文宗時任)夏侯孜(字好學亳州譙人)
李思忠李弘讓
裴延昕(聞喜人)竇懷玉(洛陽人)
李先(姑臧人)李景祐(趙郡人)
盧廣微(涿人)陸覲(吳人)
薛誇(汾陰人)薛膺(汾陰人)
韋友信(杜陵人)鄭杳(榮陽人)
楊發(字至之馮翊人舊志訛𤼵為法)李蠙
裴翻(已上三人宣宗時任)南卓
裴閔(已上懿宗時任)王慥
蔣瓌黃碣(已上僖宗時任)
王壇沈夏(海鹽人已上昭宗時任)
溫(缺名)袁吉
竇漳陸翹(已上未審其次)
(謹按金華府志刺史有豆盧欽望楊收然考新舊唐書二人本傳俱不云歷此官惟施宿會稽志載)
(欽望由婺州刺史遷越州要不知其何所據也今不錄)
信安郡太守衢州刺史
李禕(睿宗時任開元中乂任)徐堅(長城人)
徐嶠(堅子)李傑(本名務光相州滏陽人)
趙頤李奐
張思欽長孫子哲
賀蘭進明李(缺名陳郡人已上玄宗時任)
殷(缺名肅宗時任)李峴(吳王恪孫禕之子)
徐向崔論(定州安喜人)
韋光輔趙涓(冀州人)
裴郾陳智
李若初(趙郡人)田敦
鄭式瞻齊總
李深(已上德宗時任)陸燮(順宗時任)
陸庶李素
李遜(字友道)元錫
薛戎(見前)徐放
張聿鄭羣(榮陽人已上憲宗時任)
龐嚴(夀春人穆宗時任)盧簡辭(綸之子范陽人)
豆盧署張賈
李欽彝(已上文宗時任)崔耿(武宗時任)
趙璘崔(缺名已上宣宗時任)
孫玉汝(懿宗時任)季彀
陳儒(已上僖宗時任)陳岌
顧全武陳璋
鮑君福(字慶成餘姚人已上昭宗時任)蕭膳
王衆仲李頊
李郈周元善(淮右人已上未審其次)
新定郡太守睦州刺史
方亮(雉山人)范孝禮(桐廬人已上高祖時任)
張後引高擇言
尤如欽高貞行(渤海蓨人士廉子)
張大安路惟恕
長孫誼(已上高宗時任)李上善
婁蘊謝禧
元延夀楊元亨(弘農華陰人已上天后時任)
孫詮馮昭泰
張昭命魏駒(已上中宗時任)
劉幽求(見前)宋璟(見前)
薛瑩韋利器
李仲宣楊承令
裴元明柳齊物(舊志作柳齋訛)
崔景李諒
王審理盧同宰
張愿韋南金
李宷張漸
張胐鄭濟
馮臨盧渙(博陵安平人)
李伯成(已上玄宗時任)閭欽愛
張崇暉(已上肅宗時任)賀若滔
張伯儀(魏州人)賈琛
陶銑李揆(字端卿成紀人已上代宗時任)
王縝杜亞(字次公)
韋儹(舊志訛儹為贊)張彙征
李正臣李□
韋士勛(已上德宗時任)李幼清
鄭膺甫李道古
崔元芳羊士諤
獨孤邁(已上憲宗時任)孟簡(見前)
韋文恪韓泰
葛惟(已上穆宗時任)張聿(敬宗時任)
張公儒王琮
李善白鄭仁弼
吕述薛蘊
滕邁(已上文宗時任)蘇滌
韋有翼杜牧(見前已上武宗時任)
鄭承休許渾(字仲晦潤州丹陽人)
李文舉厲元
崔彖韓曕
牛叢(已上宣宗時任)金仁規
陸墉侯溫
馮巖張極(已上懿宗時任)
許珂柳超
韋諸陳晟(餘杭人已上僖宗時任)
陳詢(餘杭人晟之弟)陶雅
馬綽(見前已上昭宗時任)盧綱
盧國佐孫公乂
孫公彦薛䕫(已上未審其次)
永嘉郡太守東嘉州刺史溫州刺史
許智仁(高祖時任)袁誼
李知仁(已上天后時任)韋昭泰(睿宗時任)
尹隆基李懷護
王晃(太原人)池湛(已上玄宗時任)
戴日用朱和
李臯(已上肅宗時任)路應(代宗時任)
崔溆裴希先(已上德宗時任)
韋宥杜賁
薛乂(已上憲宗時任)張又新(薦子深州陸澤人敬宗時任)
韓襄元晦(已上文宗時任)
韋鏞崔綰
錢鏵(已上宣宗時任)劉利貞
裴閱(已上懿宗時任)魯實
鄭虔育鄭鎰
朱褒(永嘉人已上僖宗時任)朱誕(褒之兄)
朱著朱敖
丁章張惠
盧信周晦
吳章皮光鄰(已上昭宗時任)
縉雲郡太守括州刺史
李邕(字泰和)張守珪(陜州河北人)
苖奉倩韋堅(已上玄宗時任)
裴士淹王縉(字夏卿太原祁人)
第五琦(見前已上代宗時任)齊抗(字遐舉)
李鉛(已上德宗時任)李蘩(泌子)
韋行立(已上穆宗時任)韋紓
李宗閔(見前)邢羣(已上武宗時任)
段成式(字柯古臨淄人)唐枝(已上宣宗時任)
盧約(昭宗時任)崔濟
崔道紀崔周衡
姜還劉元勖(已上未審其次)
五代
五代職官姓氏
節度使
錢元瓘(字明寶武肅王第七子鎮海鎮東兩軍節度使後唐時任)
錢元懿(字秉徽武肅王第五子武勝軍節度使後晉時任)
錢弘偡(字惠達文穆王第八子宣德軍節度使後周時任)
錢昱(字就之忠獻王長子德化軍靜海軍節度使)
錢惟濬(字禹川臨安人鎮東軍節度使)孫承祐(鎮海鎮東兩軍副使已上宋初)
(未納土時任)王輿(浙西節度使)
宋齊丘(浙西節度使已上南唐任)
觀察使
錢元瓘(見前兩浙觀察使後唐時任)錢弘儀(越州觀察使宋初未納土時任)
安撫使
盧約(副使)
鹽鐵使
羅隱(字昭諫新登縣人副使)孫承祐(副使)
制置使
俞浩(處州制置使)錢鉢(明州制置使已上後梁時任)
湖州刺史(宣德軍節度使别見)
錢元瓘(見前)錢傳璙(字德輝)
錢傳璟錢傳璛
錢元球錢元瑾(已上後梁時任)
錢仁捷劉仁玘
鮑君福(已上後唐時任)沈韜文
許彦胡進思
吳仁德錢弘偡(見前已上後晉時任)
錢信
明州刺史(制置使别見)
沈承業錢鏵(字輔軒英顯王第九子)
錢㺷(已上後梁時任)錢元瓘
錢元珦(已上後唐時任)仰詮
闞璠(已上後晉時任)錢弘億(字延世文穆王第十子後漢時任)
台州刺史(臨化軍節度使别見)
駱延訓曹仲達(臨平人)
孫琰張從保
錢鎰(已上後梁時任)吳全義
阮文卿陳卞
錢元暎(已上後唐時任)楊晊
沈承禮潘承規
錢俶(字文德臨安人文穆王第九子)潘審燔(已上後晉時任)
錢元伉(臨安人後漢時任)金訓
吳延福錢弘仰(文穆王第十三子)
陸仕&KR0802;錢惟治(字世和忠遜王子已上後周時任)
婺州刺史(武勝軍節度使别見)
盛師文(一作友)錢元懿(見前已上後梁時任)
曹杲(後唐時任)錢仁倣(臨安人)
錢信(臨安人)劉(缺名已上後周時任)
衢州刺史
陸仁章陸仁燦
吳佑(已上後唐時任)鮑修讓(後晉時任)
錢元瑰錢元偓(字贊堯文穆王第十二子)
錢儼錢弘信
李謙博(已上後周時任)朱仁幹
董詢慎知禮(信安人已上宋初未納土時任)
錢琚(武肅王從弟)陸超(錢塘人)
劉彦琛(安國人已上未審其次)
睦州刺史
錢元璙(字德輝)錢元懿(已上後梁時任)
錢弘儇(字智仁文穆王第二子)吳程(字正臣山陰人已上後梁時任)
錢鐸錢鎮
薛溫(已上後漢時任)錢元瑰(宋初未納土時任)
溫州刺史(靜海軍節度使别見)
蔣渙季廣琛(已上後梁時任)
錢傳瓘(見前)錢元□
錢元珪(已上後唐時任)錢元㺷(後晉時任)
錢元祐(後漢時任)錢弘儇(見前後周時任)
錢仁俊(宋初未納土時任)
處州刺史(制置使别見)
沈承禮(後梁時任)曹仲達(本名弘達臨平人後唐時任)
秀州刺史
錢元弼(崇德人後晉初置州時任)錢郁(吳越忠獻王第二子宋初未納土時任)
兩浙諸軍都鈴轄使
沈承禮(宋初未納土時任)
錢塘縣節度討擊副使
方銖(後梁時任)
吳越國相
沈崧(字吉甫閩人)吳程(見前)
元德昭(字明遠撫州南城縣人)
吳越討軍使
闞璠張筠
趙承泰
吳越大將裨將
章德安李文度
邵可遷(裨將)曹圭(嘉興都將)
吳越内都監
杜昭達
吳越鎮遏使
吳公約(西佳鎮遏使)吳重裕(公約子襲拜西佳鎮遏使兼義)
(和鎮)王逵之(嘉興鎮遏使)
屠龍驤(澉川鎮遏使吳越功臣都指揮使瓌智子)
浙江通志卷一百十二
