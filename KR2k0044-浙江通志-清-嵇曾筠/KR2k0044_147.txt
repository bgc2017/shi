浙江通志卷一百四十八
名宦(三)
總轄
明(下)
孫原貞(湯斌孫原貞傳名瑀以字行德興人永樂進士累官浙江布政使正統未浙閩盜起景泰)
(初原貞圖上方略深入擒其魁而温州餘賊猶未滅拜原貞兵部左侍郎鎮守浙江搗其巢俘斬賊)
(首陶得二等招撫三千六百餘人復分兵勦平餘寇奏析麗水青田地增設雲和宣平景寧三縣建)
(官置戌盜患遂息浙官田賦重原貞請均於民田輕額者賦得以平進兵部尚書鎮守如故未幾移)
(鎮福建已復鎮浙江所至有勞績在浙江尤著)
劉廣衡(獻徵錄字克平祥符人永樂進士正統中以郎中往浙江預備荒政遍歷郡邑區畫得粟)
(數百萬石為四倉以儲之督勸有司築陂塘抑豪強拯困弊事集而民不擾累陞右副都御史景泰)
(時浙江福建民鄭懷冒王孝忠等作亂特勅廣衡馳往督兵捕之廣衡察其嘯聚之故以山有銀場)
(連亘深僻賊得以潛伏其中即命伐山通道具奏設縣治以便巡視患遂息守臣以所獲賊屬俱論)
(逆廣衡覈其實得首惡十人餘悉縦之天順初陞刑部尚書)
賈恪(祥符文獻志字惟恭祥符人正統進士以御史理浙江銀課時處州寇發嚴設備禦民賴以安)
(尋命巡按浙江薦廉能鋤奸頑洗冤澤物克稱其職)
謝鶱(獻徵錄字鵬舉太平人登進士第拜監察御史督察鹽課於浙風紀大振無敢私販者有冢宰)
(子弟怗勢犯之悉置於法時處州盜起躬入賊巢諭散其黨計擒其酋一方遂寧)
白圭(湯斌白圭傳字宗玉南宫人正統進士遷浙江布政使值葉宗留亂後力請奏蠲逋賦浙人以)
(安官至兵部右侍郎諡恭敏)
黃譽(閩書字廷永莆田人正統進士景泰初任浙江按察司僉事時有内官陳姓者至寧波市舶縦)
(其義兒為暴百姓聞譽至皆來赴訴譽捕訊如法立斃杖下尋擢湖廣參政)
鄺彦譽(湖廣通志字美中臨武人英宗時薦舉知錢塘縣歷陞浙江按察司僉事浙飢金華等郡)
(民強發富豪粟官不能禁彦譽便宜發官廩賑之不足則貸於素封民遂帖然太湖賊嘯聚率衆討)
(平之晉廣東按察使)
孫珂(獻徵錄字廷珍福山人景泰進士以御史按浙適歲大比珂監其事宿弊頓革行部一尚威嚴)
(凜然人莫敢犯所至伸冤抑除奸豪官至大理寺丞)
梁楘(獻徵錄字叔車泰和人天順間任浙江左布政使為政不動聲色惟廉惟謹以率之利興害除)
(民仰之如神明尊之如父母述職賜宴禮部卒於官)
邢宥(獻徵錄字克寬海南人正統進士天順時知台州府府吏舊皆僦屋以居而新參者輒入公費)
(金宥即府治東闢地免新參金令自治屋尋以事就逮父老有懷金竊餽者宥曰吾無用此謝絶之)
(後陞浙江右參政擢僉都御史理兩浙鹽罪偽造引私販渠魁數十人官給煎鹽具俾濱海民兼主)
(之山居者出米給焉民兩利之鹽賦無虧)
李顒(獻徵錄字思誠博羅人正統進士授浙江左布政使錢塘江溢衝齧隄岸壞民田廬顒治之人)
(賴以安廉静寡慾歷官中外皆著政績為時所稱)
和維(獻徵錄字振綱河陰人仕浙江按察司僉事販絲民有值劫者亡其刀獨鞘在權貴者遂誣機)
(戸姜等劫曰用絲刧絲維召販者問曰若絲何驗曰嚢上印廣昌郡字於是密遣邏旁邑至海寧插)
(秧人禈上𨼆𨼆有字執訊之具服問刀所在曰在新宫橋下取驗之實販者所亡刀權貴人大慙)
韓雍(嘉靖浙江通志字永熙長洲人正統進士天順未以兵部右侍郎出為浙江參政素望服人在)
(浙興利除害靡不允當仕至右都御史諡㐮毅)
朱紳(陜西通志字公垂河州人景泰進士天順中浙江按察副使巡督海道興學校築海堤立義塚)
(賑貧施藥重名節有靖海蜚聲之譽轉貴州布政使)
梁昉(廣東通志字景熙順德人景泰進士授蕭山知縣禮賢興學治甚有聲三載擢御史遷浙江按)
(察司僉事善擊斷不避權勢發奸摘伏豪猾遠徙卒於官生平廉介不名一錢)
劉孜(湯斌劉孜傳字顯孜萬安人正統進士天順中以右副都御史巡撫江南十府財賦自周忱立)
(法後代者多紛更孜首訪忱遺蹟斟酌行之成化元年杭嘉諸府運糧僉補富戶孜疏請罷焉召拜)
(南京刑部尚書)
劉釪(江西通志字伏和安福人天順進士成化初任浙江提學副使精鑒得士科條肅然儒風丕振)
(遷按察使聽訟明允剖疑發𨼆庭中稱平)
劉璋(閩書字廷信南平人天順進士成化中歷浙江左右布政使歲計欠米二十二萬石軍儲停支)
(皆為棄伍璋為設法補足歲計外餘六萬石仕至工部尚書)
余子俊(嘉靖浙江通志字士英青神堡人景泰進士成化六年為浙江左布政使外和緩而内嚴)
(毅正不詭俗廉不近名御史按浙者咸畏敬斂束凡文移必自起草每夜分方寢尤留心於水利農)
(田民多受益仕至兵部尚書諡肅敏)
夏寅(泳化𩔖編字正夫松江華亭人正統進士任浙江參政適處州民走聚山谷招之不聽曰須夏)
(參政來乃可寅檄至即散還其家信義素聞蓋如此)
李嗣(獻徵錄字克承南海人景泰進士知金華府下車行鄉飲酒禮有司設主席殽核視賓倍遽命)
(撤之由是吏民知風指不敢干以私奏立正學書院祀先儒何王金許四賢重修麗澤書院俾郡人)
(知所嚮以治地僻遠民苦賦役奏請割三郡近地設湯溪縣以便之遷浙江右參政轉左修築長堤)
(以禦紹興寧波海漲二郡民賴其利又上軍政數十事皆行之仕至戶部右侍郎)
張悦(吾學編字時敏華亭人天順進士為浙江提學初糊名校士尋去之曰我且自疑人誰信我請)
(託覬覦屹不為動士皆帖服所奬拔皆聞人)
杜謙(獻徵錄字益之昌黎人景泰進士浙江右參政陞右布政使轉左謙在浙十有三年其建制多)
(可為經久計天下每歲上供綵段唯浙最多有造作不如常度者輒坐閱視官罪每當閱視輒推延)
(以避責有積數年更數人者積久蒸浥損壞以致重造多費謙至閱視凡諸郡累年之積次第閱訖)
(即上進自後閱進以時其為政以忠厚仁恕為本有惠利於人浙之士民稱頌之)
方珪(福建通志字純潔莆田人成化進士巡兩浙鹽課時有權貴之子鬻販私鹽巡撫檄蘇州府代)
(為散給民間收利數倍珪寘諸法因劾其父貪利蠧法都御史附勢剝民知府朋姦不職自是豪猾)
(斂迹)
段敏(分省人物考字維中金壇人天順進士累官浙江參議值峴賊倡亂敏多設疑兵以惑之間道)
(提精銳直搗其巢穴衆皆散解渠魁殱焉敏居官廉謹一介必嚴家無中人之産)
楊瑄(吾學編字廷獻豐城人景泰進士任浙江按察副使定海城北捍海塘縣西走馬堤霩衢所裏)
(外海塘健跳所海鹽海塘皆瑄修築海鹽塘踰二千三百丈工尤巨陞按察使力振憲度察吏奸斷)
(訟明敏無留獄禁官署母蠶桑以争民利諸婦女母入寺觀隳風俗甫半載病亟寮寀問候尚論築)
(海塘法及濬西湖之利無片言及私)
張敷華(名山蔵字公實安福人天順進士成化中浙江右參議監温處二府銀課時景寧礦盜起)
(鎮巡議勦敷華榜示招撫從數十人曉諭之皆聽命陞參政遷右布政使皆在浙凡十餘年不求赫)
(赫聲而境内大治仕至左都御史諡簡肅)
佀鍾(湯斌佀鍾傳字大器鄆城人成化進士授監察御史按浙江力持憲綱凡行臺亭榭舊以備游)
(眺者悉封不視嘗曰小民之不得安於田里者有司虐政害之也彼賣菜傭何能為哉一時墨吏皆)
(望風引疾去仕至戸部尚書)
張穆(獻徵錄字敬之崑山人登進士任浙江右參政清理軍務先是奏者言軍曾補伍久無明文勾)
(補者恐迷匿失伍例解丁就補而涉歷阻修多死於道穆一以移文行查兵民兩便寧違例不顧也)
(掌司事考覈諸司官凡評隲才職之稱否無濫與輕黜)
楊繼宗(湯斌楊繼宗傳字承芳陽城人天順進士成化初擢嘉興知府以一僕自隨時時集父老)
(問疾苦為祛除之大興社學民間子弟八歲不就學者罰其父兄御史孔儒清軍里老多撻死繼宗)
(榜曰御史杖人至死者詣府報名儒怒繼宗入見曰為治有體公但剔奸弊勸懲官吏若比戸稽劾)
(則有司事也儒不能難而心甚銜之瀕行突入府署發篋視之敝衣數襲而已儒慙而去中官過者)
(索錢繼宗即發牒取庫金曰金具在與我印券中官咋舌不敢受入覲汪直欲見之不可憲宗問直)
(朝覲官孰廉直對曰天下不愛錢者惟楊繼宗一人九載秩滿遷浙江按察使時倉官十餘人坐缺)
(糧繫獄至鬻子女以償繼宗欲寬之而無由一日送月俸至命量之則溢原數較他司亦然因悟倉)
(吏缺糧之由將具實以聞衆懼願捐俸代償由是十人者獲釋聞母喪立出止驛亭下盡藉廨中器)
(物付有司惟攜一僕書數卷而還仕至僉都御史)
黃榮(福建通志字儼仁莆田人成化進士浙江按察司僉事濬杭州運河自江干抵北關凡數十餘)
(里居民利之)
王恕(嘉靖浙江通志字宗貫三原人正統進士成化間巡撫南畿兼杭嘉湖等處時中官王敬乘𫝊)
(東南搜索竒玩所至驚懼恕上疏力言敬失人心損國體傷和氣召災沴久之敬等俱收捕下獄中)
(外稱快咸謂其有回天之力仕至吏部尚書諡端毅)
李昊(分省人物考字志遠上元人成化進士歷陞浙江參議值紹興水災民飢告病特寬其逋負湖)
(州改設孝豐縣營治剏建一新嘉興百戸陳輔以衆劫府庫分捕擒之)
舒清(江西通志字本直德興人成化進士除工部主事抽分浙江榷政為民築堤以禦水患號舒公)
(堤居官清約如寒素仕至四川參政)
魏富(獻徵錄字仲禮龍溪人成化進士浙江按察司僉事進副使重舞文告訐之禁有豪猾誣縣令)
(富為直之浙東岸江田為水所齧富命築石隄凡捍田若干頃歲飢賑貧民所活甚多官至刑部侍)
(郎)
彭韶(吾學編字鳳儀莆田人天順進士成化時以刑部侍郎巡視浙江兼理鹽法韶繪煮海貧人曬)
(淋熬負折閱朋償之苦節為八圖以獻仕至刑部尚書諡惠安)
盧廷佐(分省人物考字保竹江寧人天順進士成化中為浙江布政司參議東陽民社春與道士)
(某偽立逋券誣良民逼索之反以誣告廷佐攝至疑之乃各幽一室俾不相通而以所書劵紙互相)
(詰問其誣立白巡衢聞開化江山民為處盜所掠即躬歷二邑廣詢父老修舉隘口砦堡立保甲法)
(復募人捕盜示賞格果於龍泉獲盜屬邑歲均徭編里定則榜示於衆所司匿榜更張而㒺取諸民)
(廷佐創置關防由帖命田老率徭戸審之已而書之由帖唱名而給其弊乃革)
戴珊(吾學編字廷珍浮梁人天順進士成化二十年任浙江按察使德性和粹顧耿耿不苟合奉職)
(守法不為物撓祿仕四十餘年家無餘資官至左都御史諡恭簡)
暢亨(湯斌暢亨傳字文通河津人成化進士御史按浙奏罷上供綾紗等物考察官吏奏免一百餘)
(人弘治元年二月景寧縣屏風山異獸萬餘大如羊色白銜尾浮空去亨請罷温處銀課而寘鎮守)
(中官張慶於法章下所司銀課得減責慶陳状慶因訐亨亨又劾僉事鄒滂滂亦訐亨慶搆之謫涇)
(陽知縣)
劉大夏(嘉靖浙江通志字時雍華容人天順進士浙江左布政勤撫字緩催科移檄郡縣務在節)
(用愛人不許興無名工作郡縣起解銀兩例有秤頭火耗嚴禁吏胥一毫不取歷兵部尚書諡忠宣)
趙寬(獻徵錄字栗夫吳江人成化進士浙江按察司副使提督學政學問淹貫能推所得以變士習)
(經指授者為文皆有程度不以權勢有所軒輊遇人坦率不事表襮浙士愛而重之進廣東按察使)
楊峻(湯斌楊峻傳字惟高進賢人成化進士歷遷副使按察使左布政使皆在浙有報父仇抵死者)
(峻以其孝特釋之鎮守中官恣横峻面數其罪取鐵索欲與之駢鎖詣京勢乃稍戢改南光祿寺卿)
張憲(獻徵錄字廷式德興人成化間進士弘治中浙江右布政使鎮守中官縦左右虐民而攫其財)
(憲廉得其人置於理岳武穆祠在西湖故有祭田二頃為勢家所據憲檢覈畀祠又訪其苗裔使占)
(籍倚郭得食其租入以世其烝嘗交承例閱庫蔵主吏報羡銀若干憲曰杭人方苦筐貢以此助之)
(豈非一分之賜乎吾弗能竊取為自殖計也仍封識責之主吏仕至南京工部尚書)
陸容(獻徵錄字文量太倉人成化進士任浙江右參政究察民𨼆振作士氣行縣至桐廬發漁家兄)
(弟殺於潜丐者夫婦事人傳以為神既乃條列浙中便宜十事悉見施行間因公務入京論漕渠利)
(病語斥權貴蓋容少即有志天下如兵刑水利之類有所得輒手書之冊後多見於用云)
賈錠(獻徵錄字良金安陽人成化進士以御史按兩浙值溫處礦賊陳廣鬍等搆亂提兵𠞰平之轉)
(福建按察司僉事)
韓鎬(獻徵錄字民瞻盧氏人成化進士浙江右參議屬浙大旱金衢飢民劫掠鄉村往來東陽義烏)
(山中鎬遣人諭之曰汝飢民何罪將將賑之宜各散去否則𠞰殺之固不分飢民與盜也聞者悉遁)
(即命各縣發粟賑濟且令鄉村嚴立保伍相糾察由是數郡肅然陞左參政寧紹温台四府濱海歲)
(輸粟於沿海各倉而鄞縣糧長詐稱出洋遇風沈溺復議重徵積弊累年鎬廉得其實衆皆驚服陞)
(右布政使海鹽濱海塘岸崩塌數千丈衆議塞之費無所辦鎬曰塘雖決舊石猶在又海鹽糧長當)
(追餘價數千兩行令每銀若干兩修塘一丈當衝之田亦令若干頃修塘一丈糧長憚於出銀誠得)
(修築則米價雜貨皆可僱役況舊石之外增添不多半歲可塞也不三月而塘成仕至湖廣巡撫)
周孟中(名山蔵廬陵人成化進士任浙江布政使凡先賢遺跡輒崇尚以示向往温州無名之戸)
(二十村僉減織造歲幣十之半)
畢亨(名臣言行錄字嘉會山東新城人成化進士浙江右布政先是歲造官緞二萬貯司年久避咎)
(莫敢驗解亨毅然當之浙中飢出内帑賑給既有為飛語中傷者事白而清操益勵陞右副都御史)
(巡撫甘肅)
雍泰(名山蔵字世隆咸寧人成化進士弘治初浙江右布政使吏部尚書屠滽家衆販私鹽鄉人倣)
(效盜竊横行泰先收屠家衆抵罪同官咸諍泰曰如此為屠公福耶且屠公寧知之屠公不知我為)
(禁治非其助耶仕至南京戸部尚書)
伍符(獻徵錄字朝信安福人成化進士任寧波知府以古循吏自效有豪右怙勢横暴者捕而治之)
(篤意學校課諸生講習所奬拔如聞淵輩為時名卿均徭役治水利減筵宴戒戲劇考察天下知府)
(以符為首嘗歲祲符令民下海網捕為活海道嗾巡按劾逮士民七千餘人赴闕疏符為民得罪之)
(故孝宗釋之擢浙江左參政仕至直隸巡撫)
曺時中(錢福曺時中傳名節以字行華亭人成化間進士歷浙江按察司僉事執法著廉聲以艱)
(歸復補浙江浙人曰是再來生我也未幾又轉浙江副使專巡海道武弁以賄賂為恒曰歲例時中)
(曰此贓也非例也請自我始拒之威令大行旋致仕)
王璟(湯斌王璟傳字廷采沂水人成化進弘弘治十四年以僉都御史理兩浙鹽政賑荒浙省奏行)
(荒政十事多所全活仕至右都御史諡恭靖)
林廷選(閩書字舜舉長樂人成化進士任浙江僉事歷副使為人内明外寬議論依於忠厚在浙)
(久凡官舍所需必遣人市他省觀風使者廉有司強市民物獨廷選無有由是聲名益章仕至南京)
(工部尚書)
徐源(獻徵錄字仲山長洲人成化進士歷浙江右布政凡三蒞場屋浙藩拆卷多儒士御史意欲有)
(所前卻源曰科場所取者文即通榜儒士何傷源溫粹寬仁人稱長者而臨事執守堅定雖當官蒞)
(政未嘗一日去書不觀仕至山東巡撫)
張文(獻徵錄字存簡泰州人成化進士任浙江按察司副使有鹽商李成誣販鹽者為盜轉引至十)
(九人初訊者以為實多瘐死獄中存者僅六人文覆訊疑之審詰得其情六人者幸不死餘平反者)
(尚多在浙踰年大率以洗冤澤物為已任)
范鏞(陜西通志字鳴遠鞏昌衞人成化進士浙江按察僉事蕭山尹鄒魯讐其邑御史何舜賓陷之)
(死鏞廉得其情以魯抵何死進按察副使備兵建昌後浙省因海潮損壊民田民心洶洶朝議以浙)
(東民素服鏞屬鏞撫之修築海塘開濬河道民咸安堵擢操江僉都御史)
林玭(名山蔵字廷珍侯官人天順進士浙江按察僉事弘治庚戌景寧賊吳大兒嘯聚剽掠傍及閩)
(中諸縣勅浙江鎮守等官𠞰捕以事屬玭玭發諸屬縣兵分據要害以精銳千二百人進臨其穴賊)
(出拒破之獲渠魁餘走慶元從間道竄景寧玭復節制諸巡捕官就取之支黨散匿山谷官屬請乘)
(勝殱之玭曰無能為也恐濫及無辜亟出示令降兩省以安時又有遂昌黃巖賊聚衆至萬人各伏)
(所穴未發聞景寧賊破皆自解散陞雲南按察副使)
洪遠(分省人物考字克毅歙縣人成化進士任浙江按察僉事以鋤豪強撫孤煢為先務兩浙飢分)
(賑嘉湖倣朱文公浙東舊法行之二部獨無流殍尋轉副使巡海道仕至南京工部尚書)
張鸞(獻徵錄字應祥咸寧人成化進士弘治中浙江按察副使巡視海道奉璽書巡視者六年倭寇)
(遠遁海道肅清巡按御史先後論薦仕至刑部左侍郎)
周季麟(湯斌周季麟傳字公瑞寧州人成化進士弘治初任浙江參政武康盜起馳入山中撫定)
(之歷右副都御史巡撫甘肅)
謝綬(獻徵錄字朝章朝城人成化進士拜御史按兩浙值歲大飢官織作紈綺費以鉅萬綬奏請裁)
(罷從之晉南太僕少卿)
王瓊(嘉靖山西通志字德華太原人成化進士授工部主事監稅於杭釐革宿弊歸囊不持一物累)
(擢副都御史清理浙江鹽法上鹽政便宜事官至吏部尚書諡恭㐮)
吳原(獻徵錄字道本漳浦人天順進士弘治五年浙東西大水以戶部左侍郎兼僉都御史往視其)
(地宣德意諏民𨼆勸令平糶給米穀三十萬石銀七萬兩蠲累歲逋賦數十萬兩他如修海隄塞銀)
(冶嚴禁溺女中婚禮舊制援古人政迹著為編刊布諸郡民甚德之)
李贊(獻徵錄字惟誠蕪湖人成化進士任浙江布政使浙俗侈靡贊教之敦本實崇儉樸歲飢躬歷)
(郡邑蠲逋負發倉廩拊問存䘏所全活甚多屬劉瑾專横籍故錢都御史家贊憐其無辜調護之瑾)
(銜之勒令致仕杭之老稚遮道泣留不得至留其一履以志思焉)
屈直(韓邦竒屈直傳字道仲華陰人成化進士正德初浙江按察使鞫問糾治一以至公處之菲約)
(自持門無私謁法無枉縦仕至&KR1193;運都御史)
邵寳(嘉靖浙江通志字國賢無錫人成化進士歷陞浙江按察使尋轉右布政郡縣官視若嚴師禁)
(革郡縣解戶秤頭火耗時鎮守中官欲奏開處州銀礦力言其擾民得不償失止之陞南京禮部尚)
(書諡文莊)
袁宗儒(獻徵錄字醇夫雄縣人正德進士授御史按浙江浙俗嫁女費侈或因以貧故多有不舉)
(女者嚴為之禁仍戒諭使節省又多惑風水之說有親死除喪而未葬者諭以人死歸蔵之意又貧)
(民不克葬者多畀諸水火為置義塚民咸賴焉仕至戶部左侍郎)
林瀚(道南源委字亨大閩縣人成化進士累官南京吏部尚書改兵部劉瑾擅政出為浙江右恭政)
(致仕居官潔修為人内柔外溫至方若圓至勇若怯有非意相干者始知其不可犯也贈太子太保)
(諡文安)
白圻(獻徵錄字輔之為浙江參議時劉瑾柄攻有承風旨開處州銀穴者圻曰目前之利小意外之)
(變大乃以贖金充内帑事得已鄞有少年為日本贅婿已乃隨使入貢鄞人執之以聞日本人大噪)
(圻曰少年者予之無損治體奪之或啟釁端縦之逸長興有田齧於水凡八十頃而糧固在民甚病)
(之圻為奏免仕至右副都御史)
彭澤(嘉靖浙江通志字濟物蘭州衞人弘治進士浙江按察副使純誠直諒持憲嚴明好善嫉惡一)
(洗脂韋軟媚之習仕至少保兵部尚書)
陶琰(湯斌陶琰傳字廷信絳州人成化進士弘治中浙江布政正德時江西賊王浩八入衢琰以右)
(都御史巡視浙江浩八聽撫會寧紹瀕海地颶風大作居民漂没琰出帑金賑救而大築堤於蕭山)
(會稽凡五萬餘丈乃奏設兵備道守要害地防浩八黨出没遣將擊斬其渠魁遂城開化常山遂安)
(蘭谿境内以靖仕至南京兵部尚書諡恭介)
張縉(舊浙江通志字元素巴縣人正德中按浙江宸濠置心腹畢真為浙鎮守潛圖策應縉知狀佯)
(示欵好練兵儲粟以備不虞濠反鎮守傳令三司期來日四鼓下操衆疑其為變縉定計以是日出)
(表比禮竟則天已曙謀不得行復與郡守留志淑議先伏兵真府外諸司盡入遂脅真使去諸左右)
(盡得府中蔵甲以屬吏兩浙得安)
席書(吾學編字文同遂寧人弘治進士正德八年按察浙江擒治豪右逐貪酷吏釋冤獄臬政一新)
(陞南京兵部侍郎禮部尚書武英殿大學士諡文襄)
周期雍(雷禮周期雍傳字汝和江西寧州人弘治進士正德中浙江參議分守嘉湖諸郡居官恤)
(民𨼆雖深山窮壌皆親閱履會温處礦賊周六等為亂檄期雍征𠞰期雍先發粟賑貸結民心次行)
(招撫許令自新然後四出遊兵以分其衆直覆其巢遂縛渠魁以功錄廕擢參政仕至刑部尚書)
方良永(名山蔵字夀卿莆田人弘治進士正德中任浙江左布政時錢寧遣僕鬻鈔於浙索銀三)
(萬兩鎮守太監謀欲抑取於民良永疏言國家財賦盡出東南浙居其半民財尤當愛惜今浙東西)
(諸郡自冬徂春雨雹為災蠶麥不和待哺之民嗷嗷千里錢寧攫取民財有司追價急於星火夤緣)
(為奸望急勅巡按御史會同鎮守三司等官將已斂之價盡給還民未斂之數即行停止寧留疏不)
(下遣校尉三人來浙緝捕鬻鈔者而自飾下令散還前價良永遂乞致仕)
李承勛(名臣言行略字立卿嘉魚人弘治進士歷陞浙江按察使事事持大體凡貪墨吏雖親故)
(不曲庇或本廉吏而為毁者所中傷力伸雪之憲紀肅然仕至兵部尚書)
蒋昇(廣西通志字誠之全州人成化進士正德中浙江按察使轉右布政鋤奸薙惡不遺餘力蒞政)
(臨事悉揆之以理少有未安毫髮不敢苟論者謂其居官真無愧於古人云)
王潤(舊浙江通志字敷仁臨潁人正德間按浙鹽課性鯁介恥以公法徇人時劉瑾要賄賂諸道部)
(使者率厚餉之潤獨抗然不撓瑾逮治之覬得重賂或欲為潤稱貸潤曰吾本以耿介忤權豎乃為)
(生死變屈非吾心也聞者歎其毅直繫久得釋瑾誅起擢副使致仕)
黎磐(廣東通志電白人正德舉人任兩浙鹽運司運判時劉瑾索賄諸鹽吏皆謹事之磐獨謂同知)
(羅欽曰豺獸之性飽之無饜判雖微秩天子吏也豈能靦顔喪氣取貂璫懽耶瑾中以禍後瑾敗起)
(官)
劉瑞(四川通志字吉士内江人成化進士正德中浙江按察副使提學較士公明先德行後文藝所)
(行條約切於身心後仕至南京禮部侍郎)
梁材(世法錄字大用南京金吾右衞人弘治進士授德清令刻苦而勤敏一日重囚越獄去材禱於)
(城隍未幾就擒材詰之曰汝既遁何復為我擒賊曰有一緋衣人尾之欲脱不能耳正德六年知杭)
(州杭以繁富名材至愈以清約自勵入覲槖中無一長物尋進按察使會宸濠變起濠去浙邇倚鎮)
(守中人畢真為内應御史張縉謀於材曰事急矣材即就案草檄調兵方略布置一日悉具又自往)
(說真令撤兵衞兩浙以安仕至刑部尚書諡端肅)
戴恩(獻徵錄字子充上海人正德進士授工部都水司主事監浙江抽分事值歲課不登人謂難為)
(之處恩曰吾寧以是獲戾不能效掊克吏也御史王堯封特為奏免)
閻睿(獻徵錄字汝思祁門人弘治進士浙江按察副使奉勅巡視海道海接東南諸夷倭寇乘時劫)
(略勢要開洋覓利睿至水操艦戰豪右斂迹不敢犯海道為之肅清)
劉大謨(獻徵錄字遠夫儀封人正德進士任浙江僉事首革菜戸於私衙既而分巡金衢時宸濠)
(搆變乃勒兵常山先聲四逹兩浙賴以無恐仕至四川巡撫)
高貫(獻徵錄字曾唯江陰人弘治進士正德中浙江按察副使分巡衢嚴署按察司篆數月憲度貞)
(肅中監某在市舶雅敬重貫比遷鎮守意屬心膂而貫顧疏之於是請託之弊不戒而息舉廉黜貪)
(各得其情)
馬卿(獻徵錄字敬臣林慮人弘治進士正德中任浙江按察副使温處兵備歷進浙江右布政使中)
(官張志聰吳勛造幣於杭自擅權利又縦行頭色料既不中程而挾金以逋十年不訖工卿檄杭守)
(查仲道以平價易色料於商他無與也中官奏卿仲道抗命卿謫鶴慶知府後至漕運都御史)
何鉞(獻徵錄字勲伯江寧人正德進士為兩浙巡按至則清理寬滯摘發吏姦嚴禁和買鋤治豪強)
(彈擊貪汙不職者數人藩臬郡邑㒺不敬憚)
許讃(嘉靖浙江通志字廷美靈寳人弘治進士歷陞浙江左布政使不激不隨甚多惠政仕吏部尚)
(書兼文淵閣大學士諡文簡)
留志淑(徐問留志淑墓誌字克全永春人弘治間進士授溫州府推官歷遷杭州知府詰姦理枉)
(厚本節浮作士氣均糧役平物直禁和買杭當要衝王人使客絡繹交道鎮守織舶中官相繼漁獵)
(志淑一切裁正或寘之法移知徽州杭民老幼攀留塞道有垂涕者累轉浙江按察使風聲凜如再)
(轉布政使)
傅鑰(獻徵錄字希準廣寧人正德進士嘉靖初任浙江按察司巡海副使緣海所設守禦衞所錯列)
(大島鑰自乘巨艦擐弓矢出入風濤中懲惰勞勤其修置戰舶收給月糧之法著為條令永可遵行)
(仕至河南巡撫)
李遜學(舊浙江通志字希賢上蔡人成化進士浙江按察僉事提督學政教人寬而有制以敦行)
(尚實為本人才高下甄别不爽其有奔競者裁抑之士習翕然一變累遷禮部尚書)
朱裳(名山蔵字公垂沙河人正德進士嘉靖初浙江按察副使轉左布政使吏私書其案曰清如水)
(難到底裳手續之曰如水清飢殺傖裳妻就館裳敝衣冠執爨收生媼至以為傭也仕至總理河道)
(諡恭簡)
蔣淦(廣西通志字汝潔全州人正德進士嘉靖三年知嚴州府興利革弊四境靖肅暇則進弟子員)
(辨析經義親為論定累擢浙江左布政使清操益厲諭子弟曰他日決不敢挾重資以還柳浦故食)
(無兼味衣無重帛位居方伯無異寒素位至工部右侍郎)
劉節(獻徵錄字介夫大庾人弘治間進士嘉靖初浙江右布政使轉左戊子賓興疏增解額浙藩出)
(納最冗親閱文籍盡革吏弊晉山東巡撫官至刑部右侍郎)
王尚絅(洛學編字錦夫郟縣人弘治進士任浙江右布政使巡按御史李佶傲蹇妄摭論列尚絅)
(曰御史為朝廷耳目官乃怙勢凌人尚可仕乎遂棄官歸吏部奏李佶論事不實復移檄起尚絅於)
(家仍莅浙居官廉以率屬慈以愛民卒於任)
顧璘(世法錄字華玉上元人弘治進士正德中知台州府台州武衞錯居俗悍而喜訐胥吏並緣為)
(姦璘求得利弊次第興除之故事武衞諸城郡為修築費率為主者乾没恒歲一築築輒壤璘鉤得)
(所侵漁悉没入為城費擇人經理故所隸三城特完郡瀕海貧民業鹽自食苦邏卒窘之璘為弛禁)
(俾得負販出郡下而薄其税入往軍餉不時給貧軍多稱貸駔儈得肆侵牟璘支放有期軍皆給足)
(郡南瀕江多水患有中津橋且壤璘修復之因築石堤而樓其上凡數十楹人莫喻其旨已而夏潦)
(猝至居民得依樓以避所活以千計始服璘先見繼起參藩左轄日益練達若賦發科謫調補吏胥)
(皆吏蠧蟠結璘批根絶蔓振剔不少縦)
韓邦竒(名臣言行略字汝節朝邑人正德進士浙江僉事分巡杭嚴二府宸濠令内豎假飯僧聚)
(千人於杭州天竺寺邦竒立散遣之其儀賓託進貢假道衢州邦竒詰之曰入貢當沿江下奚自假)
(道歸語爾王韓僉事不可誑也時中官在浙者凡四人王堂為鎮守晁進督織造崔珤主市舶張玉)
(管營造爪牙四出大為民患邦竒疏請禁止又數裁抑堂且憫中官採富陽茶魚為民害作歌哀之)
(堂遂奏邦竒沮格上供作歌怨謗逮下詔獄斥為民嘉靖初起山東參議)
王璜(舊浙江通志字廷瓉濬縣人正德進士嘉靖中按浙江嚴厲整肅鎮守奸胥有張南者大為民)
(害璜首按致其罪大吏不法璜厲聲色窘挫之吏請悔過乃已由是上下震懾奸貪吏望風引去時)
(永嘉方柄國家人暴横璜以法繩之屬京察奪職去)
張鉞(獻徵錄字文輔江西安仁人正德進士授遂昌令執法平恕獄無冤滯會江西姚源盜蔓入浙)
(境鉞倡勇敢繕守備邑賴以安嘉靖初知金華府民苦赤旱鉞請蠲來年田租復弛鹽禁以活民命)
(屬邑永康義烏俗健訟案牘山積鉞推誠察微澆俗頓革遷浙江海道副使時倭寇為患鉞嚴令申)
(儆奸民以海舶取利乘間為盜入境則倚豪勢為淵藪鉞逮治之悉置於法由是盜賊屏跡仕至南)
(京工部侍郎)
婁至德(獻徵錄字存仁通許人正德進士任杭州知府屬邑海寧多海患至德建築石塘以防之)
(陞浙江布政司參政晉右布政抗歲大祲兩臺下議至德以減餽遺罷宴會為急既出僚吏曰公言)
(兩浙福也復劑量賦役釐為十卷名曰兩浙賦役成規轉福建左布政陞山東巡撫)
黨以平(湯斌黨以平傳字守衡禹州人正德進士為浙江温處兵備副使温處軍素驕因餉不給)
(嘯聚為亂以平單騎諭之衆皆首伏懲其魁桀即日解散督府捕海賊五百人欲以為功訊之皆海)
(中漁者為賊所掠悉縦之曰殺無辜以幸賞吾不為也陞浙江左右布政使)
楊最(吕柟楊最傳字殿之號果齋四川射洪人正德進士授工部主事監税武林正供外錙銖不擾)
(而糾察如神吏胥股栗代日囊槖蕭然擢郎中出守寧波士民畏愛肖像尸祝調黃州擢憲副晉太)
(僕卿詔欲静攝以太子監國抗疏切諫上震怒勅廷杖創甚卒無置棺資各助錢殮所著有公餘吟)
(金華老浪語數十卷隆慶二年贈右副都御史諡忠節寧波府志嘉靖四年知府事攜一敝篋一蒼)
(頭至旦暮治蔬菽啗之布衣屢浣冰蘗之操久而益著勤於聽斷案無留牘性剛介不能媚人勢要)
(深嫉之調黃州父老遮道攀留脱其履以為遺愛見襪盡穿孔皆相向號泣立生祠祀之曰仰德趙)
(昊仰德祠集序為郡時直指按郡不屈直指怒入府檢察但圖書數冊厨下青菜而已直指爽然自)
(失人呼為楊青菜在寧嘗奏減商税)
陳儒(分省人物考字懋學吉水人嘉靖進士浙江按察副使巡視寧紹海道首案文武贓吏捕縣丞)
(藍佐指揮楊淮寘之法軍民惕然浙有衞所屬海外巡視者不至以故多奸儒破浪渡海操閱軍容)
(案其不法者諸衞所憚其威名各自戢改督學以崇經術禁浮靡為已任與諸生約數千言皆以道)
(德實行為先士習翕然時有議建三仁祠者御史許之儒曰中心安仁天下一人三人者豪傑之士)
(未可為仁也御史曰然則易以同仁何如儒曰吾所争者在仁不在三也其事遂止儒識鑒精明士)
(一經品題輒取高第一時稱為得人)
汪文盛(湖廣通志字希周崇陽人正德進士嘉靖時浙江提學副使闡明正學飭修書院禁西湖)
(冶遊訂東淛鄉約品隲無爽文行以興任雲南巡撫)
吳嶽(湯斌吳嶽傳字汝喬汶上人嘉靖進士浙江布政司參政以鎮静得民清望冠一時尚書馬森)
(言平生見廉節士二人嶽與譚太初耳仕至南京兵部尚書諡介肅)
徐階(獻徵錄字子升華亭人浙江按察僉事嘉靖間提督學政以正文體端士習為先既唱第人人)
(為語所以甲乙之故即見斥者得自鳴創浙江通志歷建極殿大學士諡文貞)
朱紈(獻徵錄字子純長洲人正德進士浙江巡撫撫海島倭寇六百餘人悉受約束襲破雙噢賊巢)
(上下連戰皆捷改命巡視處州礦賊起衢州告急亦平之浙省悉定)
王忬(湯斌王忬傳字民應太倉人嘉靖進士倭寇浙直忬提督軍務巡撫浙江才識通敏而寬大善)
(用人時參將俞大猷湯克寬以材勇聞忬推心委任又奏釋在繫都指揮盧鏜尹鳳等分置諸郡犄)
(角應援倭賊汪直結砦普陀乘風憑陵諸郡其黨徐學毛勲徐海彭老等列兵近洋與之呼應忬授)
(策大猷等夜從間道火其巢克寬夾擊之俘馘三百餘焚溺死者無算尹鳳將閩兵邀於表頭北茭)
(諸洋又俘馘三百餘人有蕭顯者尤桀黠屠南沙還逼松江盧鏜掩擊大破之斬其首先後奏捷如)
(採淘港石礅長礁吳淞諸戰俘馘率以千計又擒漳州通倭奸民蘇老等三十餘人誅之其入奏也)
(不自以為功率歸之諸將故人多用命焉)
張經(湯斌張經傳字廷彝候官人正德進士除嘉興知縣累陞兵部尚書嘉靖三十四年改右都御)
(史兼兵部侍郎討倭寇田州瓦氏東蘭諸兵至經以瓦氏兵隸總兵官俞大猷以東蘭那地南丹兵)
(隸遊擊鄒繼芳以歸順思恩兵隸參將湯克寬分屯金山衞閔港乍浦犄角三面以待永順保靖兵)
(之集侍郎趙文華密疏經畏賊不進詔逮經而永保兵已至其日即有石塘灣之捷倭突嘉興經遣)
(參將盧鏜督保靖兵大猷督永順兵由泖湖趨平望以克寬引舟師由中路擊之合戰於王江涇斬)
(賊首一千九百餘級溺死者甚衆自軍興來稱戰功第一經至京備言進兵始末乞賜原宥不納論)
(死隆慶初復官諡襄愍)
胡宗憲(王鴻緒胡宗憲傳字汝徵績溪人嘉靖進士知餘姚縣擢御史三十三年按浙江歙人汪)
(直據五島煽諸倭入寇徐海陳東麻葉等巢柘林乍浦川沙窪張經破倭於王江涇宗憲與有力超)
(擢巡撫倭犯浙東以宗憲為兵部右侍郎任總督初宗憲令客蒋洲陳可願諭日本國王遇汪直養)
(子滶於五島邀使見直宗憲以直同鄉里欲招致之釋直母妻於金華獄資給甚厚直大喜遣子滶)
(歸宗憲厚遇滶令立功滶遂破倭舟山表賜滶等金帛縦之歸滶大喜以徐海入犯來告海引倭分)
(掠慈溪自攻乍浦東葉與俱宗憲壁塘棲與巡撫阮鶚相犄角會海趨皂林鶚走桐鄉賊圍之宗憲)
(遣指揮夏正持滶書邀海降海曰兵三路進不止我一人也正曰陳東已他有約所慮獨公耳海遂)
(疑東而東知海營有宗憲使者大驚由是有隙正乘間說下海海遣使來謝解桐鄉圍東去復巢乍)
(浦初海入犯焚其舟示士卒無還心宗憲使人語海曰若已内附而吳淞江方有賊何不擊之以立)
(功且掠其舸為緩急計海以為然逆擊之朱涇宗憲潛焚其舟海心怖以弟洪來質宗憲因厚遇洪)
(諭海縛東葉海遂縛葉以獻宗憲解其縛令葉以書致東圖海而陰泄其書於海海怒海妾受宗憲)
(賂亦說海於是海復以計縛東來獻率所部降宗憲慰諭之海自擇沈莊屯其衆沈莊者東西各一)
(以河為塹宗憲居海東莊以西莊處東黨令東致書其黨曰督府檄海夕禽若屬矣東黨懼乘夜攻)
(海海挾兩妾走間道中矟官軍圍之海投水死遂俘洪東葉及海首獻京師加宗憲右都御史命兼)
(浙江巡撫事蒋洲在倭中諭主源義長義鎮入貢遣夷目善妙等隨汪直來市至岑港泊焉直遣滶)
(詣宗憲宗憲慰諭遣夏正偕往宗憲嘗預為赦直疏引滶入卧内使陰窺之滶語直乃入謁宗憲令)
(至杭下於獄論死以功加太子太保明年賊悉蕩平加少保)
阮鶚(獻徵錄號函峯桐城人嘉靖進士浙江提學副使得人為盛浙方苦倭寇鶚下令諸生操弓矢)
(習射作忠義之氣省城戒嚴撫臣檄諸司畫地防守鶚當守武林門則列營關外令士女分道入遞)
(至遞開視他守者獨無追迫蹂躪之慘擢右僉都御史巡撫浙江賊攻乍浦追斬之皂林賊奔桐鄉)
(鶚冒重圍入桐鄉賊多方攻擊而鶚隨機應之計窮遁去賊陷仙居鶚又募金台諸郡兵分疑設伏)
(凡三戰大破之而賊首徐海黨與衆盛復集舊巢鶚命竒兵四伏正兵突擊賊遂大敗四竄巨魁陳)
(東庥葉辛五郎皆就擒賊奔據沈莊憑險自固鶚曰不滅海尚留根蔓乎檄諸道分兵四圍夜渡濠)
(薄城柵火其巢自寅至酉力戰俘獲甚衆徐海始就滅鶚人謂諸將曰寧波鴈門久為賊據而舟山)
(餘黨尚在奈何安枕耶遂夜驅水陸兵並進大破於蔡竒山獨山大潭山水戰於清港洋邱家洋直)
(抵舟山擒斬殆盡自是兩浙始得休息士民思鶚德相與立祠)
唐順之(湯斌唐順之傳字應德武進人嘉靖進士倭犯江浙順之為兵部職方郎中命往浙江視)
(師與胡宗憲協謀討賊以禦賊上策當截之海外苟縦使登陸則内地咸受禍乃躬泛海自江陰抵)
(蛟門大洋一晝夜行六七百里從者咸驚嘔順之意氣自如倭泊崇明三沙督舟師邀之海外斬馘)
(一百二十沈其舟十三擢太僕少卿加右通政擢淮揚巡撫諡㐮文)
宗禮(分省人物考字周道其先常熟人隸籍於燕中嘉靖武舉由祖職署指揮僉事任參將奉命禦)
(倭於浙禮提兵掩擊敗賊於新城堡乘勝攻破新場賊遯去總督胡宗憲檄禮隨賊所向追𠞰之連)
(有吳江嘉興之勝至崇德縣探倭至皂林勢且犯杭率兵往皂林迤西石橋止營禦之倭萬餘夾河)
(來戰禮統兵不滿九百人殺傷甚多賊敗去番休來攻三戰三北死傷無算軍大振會石橋前鋒中)
(賊砲橋失守禮被重傷猶裹創奮臂戰以衆寡不敵兼乏食軍無後救力竭仰天呼曰死當滅賊以)
(報國遂遇害事聞贈都督同知諡忠壯建褒忠祠於皂林有司以時饗焉)
俞大猷(名山蔵字志輔世職泉州衞百戸登武舉嘉靖三十一年倭寇浙直都御史玉忬以大猷)
(為浙江左參將時汪直亡命入海為倭嚮導忬議招撫之大猷言招撫之法必大兵壓前賊力不支)
(輸欵求降許以自新若有不悛生死在我徒曰招之權乃在賊請用福建樓船破之遂與參將湯克)
(寬入海擊直敗之大猷議逐倭謂當用樓船入海與戰又倭刦海岸其患小倭入河港其患大浙西)
(川河互錯溝港穿貫難以陸戰莫若先防河港之入一入河港我整搠河船周防戰備撤斷津梁使)
(無所渡徐進逼之待其可戰一鼓乘之更行調海船堅守海港使不得遁忬用其計數以樓船破倭)
(而整搠河船之議不行陞南直副總兵張經為總督調楚粤兵使大猷將之大敗賊於王江涇亦用)
(大猷河船計多所得賊為趙文華所劾奪祖職明年充鎮守浙直總兵連破賊移定海乘雨雪焚舟)
(山寇進署都督僉事明年進署都督同知海上無警者二年總督胡宗憲使蔣洲陳可願入海說汪)
(直直求貢市副總兵盧鏜請許之大猷倡候其至擊之之論宗憲不可使鏜迎直海上大猷陳兵誇)
(示倭從直來者盡殱之官至後軍都督府僉書)
戚繼光(名山蔵字元敬定遠人任浙江都司僉書義烏人故慓勁繼光言於督撫請練為兵許之)
(使募三千試之繼光乃為鴛鴦陣陣十有二人隊長前次夾盾次夾枝兵次四人夾矛次夾短兵樵)
(蘇居後其節短其分數明其步伐合地宜其器互相鬭試既習補浙東參將分部台州嘉靖四十年)
(倭大至寧海告急繼光旦之寧海賊聞繼光至悉遁去謂台州城虚逼之繼光聞警促還昧旦引兵)
(午至台兵行七十里未食守吏謂賊近戒門嚴毋得入兵争門而囂繼光後至呵之曰此汝等争門)
(時耶賊薄城下滅之乃食鼓行而進遇賊花街一賊左挾矛右挾刃壯士朱珏持短兵折其矛再折)
(其刃斬其首賊大潰張翼逐之殺數百人又逐之瓜陵江圻頭賊復焚舟起趨台繼光簡精銳千五)
(百人往賊退次大田東堅壁不出會雨甚間道遁仙居繼光繇大道先之圍之數重四面舉火蓋二)
(旬有九日九戰斬首七百獲器仗三千七百四十有竒是為戚家新兵所至如破竹以參將入閩進)
(副總兵累進左都督加秩少保)
盧鏜(湯斌盧鏜傳字子鳴汝寧衞人嘉靖時由世廕歷官備倭福建遷都指揮擊賊嘉興擢參將分)
(守浙東濱海諸郡與副將俞大猷大破賊王江涇旋督保靖土兵擊賊張莊焚其壘賊出沒台州外)
(海鏜勦擒其酋林碧川等旋擢協守江浙副總兵賊陷仙居趨台州鏜破之彭溪乃與胡宗憲共謀)
(滅徐海宗憲招汪直鏜亦說日本使善妙令擒直直與日本貳卒伏誅擢都督僉事為江南浙江總)
(兵官倭復犯浙東水陸十餘戰斬首千四百有竒宗憲以蕩平聞鏜增俸賚金)
湯克寬(湯斌湯克寬傳邳州衞人世廕歷官都指揮僉事充浙江參將倭犯温州充寬擊敗之賊)
(寇嘉興屬邑克寬至海鹽被圍偕參政潘恩等拒守賊不能克無何陷乍浦城轉掠奉化定海克寬)
(進圍於獨山民家火焚之賊半死餘遁命為副總兵提督海防諸軍浙西參將張深病都御史王忬)
(薦克寬代之總督張經議搗賊柘林令克寬將廣西土兵屯乍浦與副將俞大猷相掎角大戰王江)
(涇斬級三千會趙文華劾經惑克寬言縦倭遂并逮問赦免歷廣東參將總兵官)
周應禎(舊浙江通志中都留守衞人官浙江都司僉書嘉靖甲寅倭寇由澉乍二浦沿海塘據石)
(墩巡司躪袁化市中丞檄應禎統兵禦之龍鳳兩山間為寇出入孔道遂營焉軍令肅然秋毫無犯)
(有卒伐竹一竿刈其耳以徇諜報賊至靈泉山應禎躍馬趨之遇賊力戰斬數十級賊奔追至放雁)
(山圵篠樾蒙密賊伏敗垣中提石擊應禎中首而仆身被數刃馬傷負歸崇教寺越宿而絶馬亦不)
(食三日而死)
劉錦(舊浙江通志温州衞指揮同知嘉靖間擢浙江總督備倭守定海倭入貢争長相讐殺焚掠自)
(寧波直抵紹興錦督舟師追𠞰與倭戰於霍山援兵不至忽戰棚蹋陷士卒多墮水賊遂踴躍過舟)
(錦揮刃奮格力竭亦墮水事聞進爵世襲指揮)
游居敬(福建通志字行簡南平人嘉靖進士浙江按察司僉事歷按察使左右布政使浙中時患)
(倭寇調主客兵數萬計庫無羡贏居敬立辦無悞議者欲練土著汰客兵兵當關而譟督撫令居敬)
(前諭之皆解散在任衣粗食糲一席十年漆枕櫛匣尚青衿時物清節為浙省之冠仕至南刑部右)
(侍郎)
趙炳然(史槩字子晦劍州人嘉靖進士拜御史按浙江累擢巡撫浙罹兵燹之後炳然廉以率下)
(悉更諸政令不便者福建巡撫游震得請浙兵𠞰賊詔發義烏精兵一萬諭炳然協𠞰炳然言福建)
(所以致亂者由將吏撫馭無術民變為兵兵變為盜其由來漸矣今人驅浙兵以赴閩急竊懼浙之)
(復為閩也請令一意團練土著使人各為用家自為守急則兵緩則農然後聚散兩有所歸即不得)
(已而召募亦必先本土後鄰壌庶無釀禍本人條上防海八事俱報可以援𠞰功進右都御史後為)
(兵部尚書諡恭㐮)
潘恩(獻徵錄字子仁上海人嘉靖進士浙江左參政分守杭嘉湖道方按部海鹽而島寇猝至圍之)
(數十匝時城無見兵恩鼓舞吏人晝夜睥睨間不少懈賊知不可破乃解累遷浙江左布政使首革)
(贓吏出納之弊數佐臺使者禁斥貪墨擢右副都御史巡撫河南)
吳桂芳(獻徵錄號白湖新建人嘉靖進士任浙江按察使左右布政使時胡宗憲以兵事泰於財)
(慮不給桂芳為查理積年𨼆没者幾月得十餘萬緡宗憲於座起揖曰公真大材也仕至工部尚書)
(總督河道)
熊逵(西江志字子漸清江人嘉靖進士浙江布政使浙方有兵事帑蔵空虚乃剔貪冒清逋負籌畫)
(有經胡宗憲得罪衆慮客兵為變逵大發芻粟犒之反側以定)
薛應旂(舊浙江通志字仲常武進人嘉靖進士累陞浙江提學副使為文鴻博典贍鑒衡百不失)
(一或一學無高材即從二等錄名甚有從他邑得佳士移領其案者心無私利恒力破文網為之竟)
(中考功法而歸在浙著有嘉靖浙江通志)
舒汀(舊浙江通志字紹安候官人嘉靖中巡按兩浙秉法懲惡肅吏庇民懸令各市中凡官吏抑取)
(常例錢并和買者俾民得執以入告即民畏勢𨼆忍汀恒自知之嘗有一郡倅市彩帛於民一日汀)
(問曰聞昨市帛有之乎倅惶恐對誠有之特平直貿易非敢有侵於民也汀笑曰良然吾偶問及耳)
(自是羣僚相戒毋多遣隸市物勢家習為横恣者一時抑首自戢)
(謹按福建通志作舒汀舊浙江通志訛為舒江今改正)
張憲臣(獻徵錄字敘伯崑山人浙江右參政分守金衢嚴三郡嘗平礦寇大將軍用師閩中多倚)
(義烏人義烏人益驕横竊相從剽攻不休憲臣錄其豪以自隨而餼之躬為訓練成師曰子去盜而)
(為縣官用抑何貴也遷雲南按察使)
唐堯臣(江西通志字士良南昌人嘉靖舉人授湖州府通判陞杭州府同知擢浙江按察僉事備)
(兵台嚴料理軍餉不絶倭至堯臣以戚繼光兵連破之增俸級一等)
劉燾(舊浙江通志天津人嘉靖間倭警起為浙西兵備道燾精竒門風角之術至郡按圖視險選將)
(募兵有乍浦王江涇諸捷著浙西海防稿行於世)
王湘(獻徵錄字太清濟寧人嘉靖進士浙江布政司參政分守金衢汰冗剔蠧興革為多義烏少年)
(多去本業應募從軍湘命長吏加意拊安遇有召募應以浮民毋發閭左壬午杭營之變衢兵聞風)
(將謀不軌湘登壇集衆示以軍法士無敢譁遷本省按察使)
梁廷振(廣東通志字伯綱南海人嘉靖進士浙江左右布政使遇旱禱雨輒應嘗却木商謝金鉅)
(萬人服其廉)
龐尚鵬(湯斌龐尚鵬傳字少南南海人嘉靖進士以御史巡按浙江民苦徭役為舉行一條鞭法)
(所至搏擊豪強吏民震慴浙民以條鞭故德尚鵬立祠奉祀)
林文沛(舊浙江通志字維德長樂人正德進士為工部郎中嘉靖中海溢塘圮勅文沛督修講求)
(遠計築天闕等塘寅出酉入未嘗令有司饋餉勞勩忘疲甫暇進諸生講授經義宛如師友去之日)
(士民攀留不得争赴闕上書)
潘鎰(舊浙江通志字希平婺源人正德進士嘉靖中董北關商税政尚寬簡商旅頌戴查解額外餘)
(課以禆國用)
鄔紳(舊浙江通志字佩之丹徒人嘉靖進士司税北關清省莅職課銀惟主驗解餘無所濡染)
方仕(舊浙江通志字克學固始人正德進士嘉靖中兩浙都運使清操卓勵簡於事上而厚於恤民)
(故於俗寡諧時世宗以節槩勵羣臣命四品以上毋得折腰以見上官仕仰遵上旨不為降禮監司)
(摧抑之仕即時投劾去監司者猶檢束任内所行毫無污衊乃移檄慰留而去已遠矣)
江滙(豫章書字東之進賢人嘉靖進士浙江按察使持法峻整有豪民坐殺人行千金求鬻獄拒之)
(又屬柄相以請不聽竟論死轉河南右布政使)
盧蕙(舊浙江通志字子貞山陽人嘉靖進士浙江按察司副使嚴法肅紀不徇情面屬吏有以賄敗)
(者人多以甲第憐之蕙無所寬貸竟禠其秩仕終副都御史)
李攀龍(舊浙江通志字于鱗歷城人嘉靖進士任浙江副使遷參政初莅浙時長興徐中行餉以)
(夰茶及再晤詢其佳否攀龍曰已賞隸人矣中行為詳數其佳味及烹煎法乃悔曰昔司馬旦以不)
(諧吳俗而罷吳其有俗予安可不諧而違之哉於是體輿情訪耆舊從俗酌宜以決諸事而吳俗大)
(諧咸稱才吏陞河南按察使)
譚綸(名山蔵字子理宜黃人嘉靖進士倭寇東南時台之仙居黃巖新中寇郡兵幾萬人皆巽懦綸)
(為台州知府簡習精卒千人一捷於北嶺一捷於揚沙溪以此知名遷浙江副使為巡海使者悉散)
(諸徵調一意練土著倍餼餉備器械厲威信必誅賞教之三月部士皆争命死敵浙寇平陞參政轄)
(海如故仕至兵部尚書諡㐮敏)
史朝宜(獻徵錄字直之晉江人嘉靖進士浙江布政司參攻分守浙西三郡罷不急之費止無名)
(之徵鋤總書飛灑扣𨼆之蠧掃庶屬煎銷鉛炭之弊仕至湖廣右布政)
王世貞(名山蔵字元美太倉人嘉靖進士浙江參政治吳興三郡吳越新罹兵火供億繁興世貞)
(請汰内府内官大小監冗食及錦衣諸衞寄籍者事雖不行竟得改折漕糧十五萬官至刑部尚書)
莊用賓(福建通志字君采晉江人嘉靖進士浙江按察司僉事直指行部事有不合必與抗論上)
(虞丞倚鹺使私人貪恣不法亟暴其狀黜之寕波學宫壞議修建直指以疏動帑金非便用賓曰移)
(某邑餽某鄉大夫金若干果疏動耶直指變色因報可隨論劾罷歸後因倭寇逼泉率鄉勇直搗寇)
(巢戰没贈太僕少卿)
夏浚(西江志字惟明玉山人嘉靖進士授海鹽令歷陞温處兵備副使時浙東海寇猖獗浚授方略)
(鶚渚平陽慶元金盤相繼奏捷廣右狼兵驕悍浚殱其渠魁軍紀震肅擢廣西參政)
殷邁(獻徵錄字時訓南京留守衞人嘉靖進士穆宗時以按察副使視學於浙掄士一先德行諸生)
(中有以出妻抵誣者獄久滯邁暴其枉釋之夫亡而婦從死議者欲旌其節邁曰婦節以守死不貳)
(為貴從死非中制也議者韙焉歷陞南京禮部右侍郎)
王樵(分省人物考號方麓金壇人嘉靖進士為浙江按察副使以寬簡稱然使人不敢以私干而豪)
(右重犯法職兼治兵西吳故鹽盜藪樵練士厲兵嚴保伍之法捕治劇賊潘榜等兼得其宿豪名猾)
(罪遣之仕至南京右都御史諡恭簡)
顧問(湖廣通志字子承蘄州人嘉靖進士除夀昌令徵拜御史轉浙江僉事蔬食清謹越人有茹菜)
(顧公之稱嘗與王龍溪錢緒山輩講學於崇正書院隆慶中陞福建参政)
黃光昇(道南源委字明舉晉江人嘉靖進士授長興知縣理煩治劇紀綱肅然歷陞浙江僉事遷)
(參政修築海塘築法盡善至今稱肅黃公塘仕至南京刑部尚書諡恭)
劉繼文(分省人物考靈璧人嘉靖進士參政浙江時有妖僧惑衆立除其奸考滿空嚢如洗與海)
(忠介並稱)
徐雲程(西江志字允升清江人嘉靖進士浙江按察副使嘗築麗水隄民賴其利散金衢礦徒以)
(持法忤直指乞歸終養)
徐拭(分省人物考字世寅常熟人嘉靖進士為御史趙文華備倭南中拭劾其罪謫浙江布政司都)
(事累擢浙江按察司僉事監戚繼光兵討賊轉布政司右參議後以僉都撫浙浙西濱海而海鹽有)
(塘以捍之歲久齧甚風濤間作衝決數百里拭庀石鳩工縦横廣厚一以意裁不浹歲而工成濱海)
(田土皆化沮洳為膏沃晉南京工部尚書)
張佳尹(王鴻緒張佳尹𫝊字肖甫銅梁人嘉靖進士萬歷十年浙江巡撫吳善言減月餉東西二)
(營兵馬文英劉廷用等搆黨大噪縛毆善言上以佳尹代善言甫入境而杭民以行保甲故亦亂佳)
(尹問告者曰亂兵與亂民合乎曰未也佳尹喜曰速驅之既至民剽益甚佳尹從數卒佯問民所苦)
(衆益張夜掠巨室火光燭天佳尹召遊擊徐景星諭二營兵令討亂民自贖禽百五十人斬其三之)
(一乃佯召文英廷用予冠帶而密屬景星捕七人并文英廷用斬之二亂悉定優詔襃美尋加右都)
(御史拜戎政尚書諡㐮憲)
李宗魯(湖廣通志字學仲漢陽人萬歷進士浙江按察司僉事為政嚴明而民歌思不絶會浙兵)
(變縛直指宗魯徐諭利害直指得釋心反銜之擬宗魯失律罪巡撫張佳尹執不可曰前定亂者何)
(人也調廣西兵備)
楊道會(道南源委字惟宗晉江人隆慶進士令黃巖息訟緩徵歷遷工部郎中𣙜木南關政寬而)
(税額縮道會如額報不慮縮額商大悦出知台州府仕至湖廣左布政使)
蕭廩(獻徵錄字可𤼵萬安人嘉靖進士以御史按浙吏牘山積立決如神雪冤獄以百數黜墨吏新)
(宋濓方孝孺諸祠又請祀王守仁於學宫累陞副都御史巡撫浙江先是浙兵譟轅門羣不逞效尤)
(為姦大剽城市時議置中軍卒以相防制廩曰卒吾卒耳吾時餉而法馭之何惡之敢生而藉此紛)
(紛為遷南京工部侍郎改兵部)
温純(陜西通志字希文三原人嘉靖進士以兵部右侍郎巡撫浙江改&KR1193;折減織造復陂池人情大)
(悦團操軍聚居會城與居民不相安議者欲出之而畏其悍恐生變純呼而諭之曰爾曹以防汎為)
(家宜移營汎地勿戀此土咸唯唯聽命軍中老弱疾病則勿補遂合九營為七而兵不知汰歷官左)
(都御史諡恭毅)
葉夢熊(獻徵錄字男兆歸善人嘉靖進士萬歷間任浙江海道副使周視形勝悉召境内兵益以)
(海艦令寇至敵於外無俾闌入海波息警會求邊材臺省交薦調承平兵備官至南京工部尚書)
蒙詔(廣東通志字廷綸番禺人嘉靖進士萬歷時擢浙江副使巡視海道歷按察使及左布政使奉)
(宣德意丕釐法紀久任兩浙政聲茂著)
王基(獻徵錄字啟亨益都人嘉靖進士萬歷中浙江布政使浙賦煩而弊多難理基殫精綜核凡租)
(税經費絜為章程擇無害吏主其籍出入纖渺具有可覆無侵蠧者區畫兵食剖決詞訟日不足繼)
(以丙夜雲流刃解政聲大著陞大同巡撫仕至南京戶部尚書)
張文熙(廣西通志字念華臨桂人萬歷進士以御史按浙壬午鄉試主場無考官文熙兼董之得)
(人為盛居官寬猛並濟撫安兵民浙人服其英決建祠祀焉歷官太僕寺卿)
林偕春(獻徵錄字孚元閩縣人嘉靖進士萬歷時任浙江提學副使裁鑒精審請寄無所受每面)
(發試牘至所屬生輒曰某公嘗為若言然若文劣固宜居此間者稱服代者晉江蘇濬兩浙言良督)
(學並稱林蘇焉)
蔡逢時(江南通志字應期宣城人萬歷進士知海鹽縣築海塘禦潮患歷陞温處兵備副使圖畫)
(海防殱倭寇晉四川左布政)
馮時可(舊浙江通志字敏卿松江華亭人隆慶進士分守溫處廉明敦大訟簡刑省自放衙之外)
(庭虚無人尤加意振作士𩔖士民思之)
傅好禮(湯斌傅好禮傳字伯恭固安人萬歷進士巡按浙江歲大祲條上荒政多報可行部湖州)
(用便宜發漕折銀萬兩易粟賑飢民自奏請服擅發罪帝特宥焉進光祿寺少卿)
饒景曜(西江志字廷獻進賢人萬歷進士任浙江分巡道有聲改督浙江學政備兵金衢時值礦)
(賊竊發設方略擒渠魁撫按上其功陞浙江按察司卒於官囊槖蕭然清操最著)
甘士价(舊浙江通志字維藩信豐人萬歷進士巡撫兩浙甫下車首選材官訓標兵裁部差汰冗)
(役禁宴會省靡費躬行儉約創武林書院於中衢講明正學歲大祲請留漕米數十萬石捐助若干)
(兩議米議粥議遠近分賑人議薦紳索封自賑其鄉悉自擘畫巡行郡縣而形神勞悴遂以是得疾)
(卧闥中時當遣汎猶力疾出廳事戒諭之卒時筐篋無存斂以澣衣士民號慟之聲連街逹陌間於)
(朝立祠歲祭)
車大任(舊浙江通志字子仁邵陽人萬歷進士知嘉興府陞浙江按察副使進右參政分守温處)
(慈祥博大平易近人撫士民悉出真誠待僚屬亦寬嚴保宜)
李國士(獻徵錄字汝志亳州人萬歷進士任浙江按察僉事台州大旱國士禱於關忠義侯祠雨)
(隨㴻上虞令蔡叔達為鄉官金某所持鞫問時金謂令與國士為同鄉以語侵國士國士抗聲曰吾)
(為朝廷治亂民不知有鄉官也金伏罪大學士潘晟子復泰幼悍僕與内戚搆擯於外國士置搆禍)
(者於理而入其子潘得有後歷山西左布政使)
郭子章(舊浙江通志字相奎泰和人萬歷進士為湖州知府陞浙江左參政督理漕儲嘗題名於)
(右曰孔子云苛政猛於虎螭游於濁而食於清諸君子交相淬礪寧為螭母為虎也)
鮑道明(獻徵錄字行之歙人嘉靖進士任浙江按察使浙地當輻凑之衝鄉人往來部中趾相錯)
(權豪多關說不避功令道明戒閽者毋入鄉人謁毋入關說者書邱權豪面謁欲有言曾未得啟齒)
(人發臨安故給事中高時奸状械送京師仕至南京戸部尚書)
張淳(黃燦張淳行略字希古桐城人隆慶進士任永康令永邑俗刁胥猾遇告期常蜂塞公庭淳裁)
(決如流標告者名於後堂署其曲直有瀆告者輒以前事笞之民駭服設小釡數十於門外凡告者)
(限日如期至片晷分析即以裹糧爇釡中飽食而去民呼張一包謂裹糧一包可畢訟也永人生女)
(多不舉淳厲為禁貧不振者捐俸量給全活億萬永俗女婢終身不夫著令報匿者賞罪其主有劇)
(盜能飛行白晝攫金省庫撫按集兵圍之須臾遁去十餘年不獲淳甫莅任謁院院曰為我捕盜應)
(曰乞限以三月復請催檄月數十至可必得也至縣適催檄至佯曰此盜遁久矣寢閣不行屢催如)
(前訪知盜通某吏婦密繫吏獄夜召吏謂曰院知某盜通而婦今來拘爾夫婦死矣吏泣請命淳曰)
(惟捕某盜可易爾死吏曰彼狡捷多變幻吏安能捕曰汝可以妻代繫盜聞汝妻繫必來救汝醉以)
(酒可擒也吏如命盜果至乘醉受縛報院僅兩月耳院問故曰盜急則驅之遠出屢催不應者緩之)
(也府囚朱大有已論決淳知其非辜極力洗刷乃得允大有謝無以報淳曰汝滯囹圄久凡有冤抑)
(以實告我乃所以報也授紙筆搜府獄數十人條其實淳按條具辨盡得肆宥遇告人命無朝暮必)
(乘騎按驗按誣坐之自後無偽訟者縣因旱民艱食搶奪公行有搶米五斗者立杖殺之一邑帖然)
(或詢曰何以五斗米殺人曰固生也所殺者死囚耳一富室以女妻諸生生蓋先富而後貧者富室)
(中悔互相執訟淳謂富者曰欲别字而女當以三百金酬生富者欣然從之命鼓吹導貧士至富室)
(促令婚笑謂曰汝憂婿貧得三百金可不貧矣有一巨室死兩子以争産結訟淳擇諸生最篤行者)
(講毛詩之棠棣篇閱七日兩子皆慚愧退譲淳嘗為座右箴曰為宰而教化不行雖事功高千古終)
(俗吏也以故治永必先教化而後刑名以治行第一入覲止一役一僕自隨絶交際杜苞苴因忤宰)
(執意僅授禮曺請假家居七年起建寧太守簡大不事苛屑撫按交薦授杭嚴道浙東先有募兵虚)
(糜糗糧欲汰之軍中偶語將為亂撫按以為患淳曰是憍悍者留則有用散則叵測不若通一軍而)
(去其老弱者如募數則食足而兵強亦不至亂矣撫按是其議事遂定陞陜西臨洮參政以病請歸)
(疏薦凡十四次堅辭不起)
郝杰(獻徵錄字彦甫蔚州人嘉靖進士浙江按察使浙營兵以減餉譟羣擁巡撫於軍中杰疾馳而)
(諭以利害悍卒斂戢杭民以大甲偏累控巡按不得伸構惡少夜縦火燔掠杰勒營卒捕為亂者收)
(繫獄衆乃帖然仕至南京兵部尚書)
荆之琦(舊浙江通志字鴻玉丹陽人萬歷進士以戸部主事𣙜杭州北關甫下車進官吏巡胥與)
(約法犯者立譴責之時吳中大雨又兼徵兵索餉商旅不進或虞其課缺勸加額之琦守初約如故)
(已而賈舟大集復以羡報關南北河壖可十里而遙皆傾圮不治乃鳩工甃石行旅稱康衢焉)
劉一焜(西江志字元丙萬歷進士以僉都御史巡撫浙江織造中官劉成卒一焜慮代屢疏止之)
(已得請會中官吕貴奉命護成遺裴奸人請留貴督織造疏直達禁中一焜與巡按李邦華極論其)
(罪帝卒命貴代之一焜復疏争不報貴既任條行十事多所侵擾一焜疏駁且禁治其爪牙貴為斂)
(威一焜以暇築龕山海塘千二百丈濬復餘杭南湖民賴其利)
李邦華(李忠肅公家傳字孟闇吉水人萬歷進士分巡按浙江兩浙地繁政劇邦華採訪利病)
(六曺為六書某利當舉某害當革條分件繫每按部舉而措之直指供億有贓罰公費二項贓罰坐)
(派郡邑公費取盈協濟邦華歎曰繡衣使者表率百城可以身為谿壑乎亟下檄蠲除屬吏凜然歲)
(當慮囚積案填委夜闌炳燭矜疑閱實運筆如風平反者百餘條法吏莫敢出入一字廷讞之日獄)
(囚盈庭舊使者省覽累日為手版以記事邦華攜冊坐輿中流觀闇記數百人以次決遣姓名訟牒)
(不遺毫髮吏民驚以為神仕至左都御史甲申殉節)
(國朝賜諡忠肅)
蘇濬(舊浙江通志字君禹晉江人萬歷進士浙江提學校士率單車入館中不傍倩於人每卷必閱)
(竟或重閱然後定甲乙所得皆雋材浙榜發七十餘人皆其前茅士也仕至貴州按察使)
葉永盛(舊浙江通志字子木涇縣人萬歷進士為御史按視兩浙鹽務先是三殿災度支告匱謀)
(利者紛言浙餘鹽山積可得餉三十萬中貴倚勢要脅永盛力持之疏五上減至三萬且疏言者罔)
(上罪神宗察其直諫能䘏商愛民報可人心獲安人山陜新安諸商子弟以外籍不得入試永盛惜)
(其才為請於朝得立商籍取入學商人德之)
傅宗龍(舊浙江通志字仲綸昆明人萬歷進士為御史按浙風節自持潔清不染猾胥率皆斂手)
(鎮撫李某其父中後母言屢撻之一日鎮撫醉辨其誣父訴於官坐以罪每遇考核必解衣受笞十)
(有餘年值宗龍按杭州廉得其情愍之乃注平考)
張惟任(陜西通志字希聲潼關人萬歷舉人以御史巡鹽兩浙時鹽法弊滋惟任條議力塞弊竇)
(并劾墨吏之蠧鹽政者又錄方正學後人以勵風節仕至大理寺卿)
楊鶴(舊浙江通志字修齡武陵人萬歷進士以御史按兩浙鹽政鹽法積弊邊商寓浙中至有十餘)
(年不及支者鶴為詢訪咨度通前酌後數月而商稍蘇至期年商乃大蘇)
劉伸(舊浙江通志字叔達廣昌人萬歷進士以工部郎出督抽分時適淫潦漂木沈商擁輿而泣伸)
(與羣商約法所以甦商困者八事往解部餘銀改屬織造府而更其名曰料銀又以大工加税三千)
(有竒甲寅赦書云三分減一伸力争餘銀宜解部不宜飽中涓加税宜盡蠲不宜量減一其辭危厲)
(而司農格不行然商民感其德鑴石誦之)
方大鎮(舊浙江通志字君静桐城人萬歷進士浙江巡鹽御史公廉惠愛卓有樹立疏陳時政切)
(中其弊鹺法自常股存積改為餘鹽商竈交困大鎮一意寬恤四季掣放以疏商引餘鹽充課而鹽)
(價不貴均分塗田以息民争寬私鹽之禁止小票之行商通國裕鹺政大理吳越白糧大為民累具)
(疏乞比漕艘例一切裁革人以水災請改折白糧十萬石有竒)
蘇茂相(舊浙江通志字弘家晉江人萬歷進士巡撫浙江時准山東巡撫王化貞議調浙兵一萬)
(給餉二十餘萬又以歲造改歸中貴李實計費六十餘萬茂相以兵當連濟歲造給邊不可缺而可)
(緩分為二十四運仍請歸有司甚便人請蠲仁錢各縣災籍税停調水兵防海節大婚冗費皆人所)
(不敢言者先是寧波溫台間噪劫屢聞茂相密授方略以次就擒郡縣始安)
周延光(舊浙江通志字斗垣蘄水人萬歷進士知金華府政静民和晉副使提督浙學遷本省左)
(布政凡收筦關支皆躬自閱視主蔵吏抱牘記出納而已宿弊一清)
竇子偁(舊浙江通志字淮南合肥人萬歷進士浙江按察使清貞剛斷斥絶請託一時奸横斂跡)
(進右布政使一日曉闢門有數夫舁巨桶寘於私署子偁詰問對曰此乃羡餘也解京餉畢例宜分)
(送耳其實左藩愍其過清為稍給官厨計子偁勃然曰朝廷正苦餉不足安得有所為羡餘哉掾乃)
(欲汚吾地耶速舁去毋以身試法舁夫肩桶出命取水滌之)
杜喬林(江南通志字君遷華亭人萬歷進士知湖州府地多盜與鄰郡合力擒之陞按察副使遷)
(浙江右參政分巡溫處海寇劉香老入犯圍府城喬林召募勇士畫夜捍禦三戰皆捷)
袁萃(蘇州府志字聖起吳縣人萬歷進士浙江提學僉事織造中官僕曾祖曾為州佐求入鄉賢萃)
(諭守令盡黜舉者巡撫牒數十人寄學立卻還之子僕人子夤緣入學萃怒核所部十一郡盡斥僕人)
(濫入學者二百餘人歷廣東副使)
貢修齡(江南通志字國祺江陰人萬歷進士知東陽縣革羡耗蠲贖鍰撫流亡杜請謁積弊一清)
(薦卓異累陞浙江參政董浙漕陋規鑴削至盡以介直忤漕督歸後起江西參政)
蕭基(舊浙江通志泰和人以諫垣論事出為巡海道副使崇禎初閩盜叛黨周三攻昌國石浦爵溪)
(諸處基親督兵以火器焚其舟三十餘艘復會台師夜襲破之賊遂遠遁)
侯峒曾(嘉定志字豫瞻嘉定人天啟進士任浙江布政司左參政分守嘉湖道政務繁劇不資幕)
(客治官書達旦不寐嚴行保甲匪𩔖潛蹤定漕卒之亂軍民畏服以卓異徵為順天府丞)
華敦復(舊浙江通志字雍明無錫人天啟間分守溫處簡約自持杜絶饋遺屬吏不敢以片禇入)
(門愛民禮士一出至誠會歲大旱步禱烈日之下不張蓋擁扇由處郡至麗陽神祠幾十里晨夕無)
(倦卒得甘雨如注擢總憲)
陸完學(江南通志字鳳台武進人萬歷進士任杭嚴兵備道副使歲飢米價騰踴或議減價完學)
(獨謂吾正欲昂價以來之杭不産米悉資外輓若減價則商裹足矣越數日商舟踵至價果平歷陞)
(浙江巡撫先是濱海颶風大作堤岸如徙完學修築海塘浙民得免海患仕至兵部尚書)
黃鳴俊(福建通志字啟甸莆田人萬歷進士知諸暨縣調繁會稽歷陞浙江提學參議取文不拘)
(一體高竒平淡率歸大雅改杭嚴兵備超擢都御史巡撫浙江甫三月值甲申之難嗚俊慷慨誓師)
(將出討闖賊聞江南馬士英用事解綬歸)
吳阿衡(河南通志裕州人萬歷進士巡按浙江精強堅密通曉吏事大振紀綱貪吏屏跡歷兵部)
(侍郎薊遼總督)
陸朗(江南通志字闇先上元人崇禎進士戶科給事中巡兩浙漕糧剔弊釐奸吏民畏服)
祝徽(舊浙江通志字文柔臨川人天啟進士崇禎間巡浙江鹺務以恤竈為先而次及恤商故商竈)
(皆悦時小票例止肩販積次船載並有禁而奸民數犯屢引竈戸控於徽徽立湔白之治妄引者勒)
(石為厲禁竈民始克安業)
蕭奕輔(廣東通志字翼猷東莞人天啟進士以御史按浙會海寇嘯聚乃倣戈船置勁兵台寧資)
(以保障遇旱禱雨輒隨車㴻晉太僕少卿)
蔡懋德(毛竒齡蔡忠㐮傳字維立崑山人萬歷進士除杭州推官立讞盜讞命清獄法刑平臺使)
(者以為能頒所條定兵事關政鹽法驛𫝊鑄錢救荒諸大政行取擢嘉湖兵備進布政司右參政兼)
(按察副使屠阿尹者湖盜也踞湖有年御史謝某疏請設隘浙直界地增參戎置兵而合浙直諸廂)
(軍𠞰之懋德曰賊可縛致必黷兵擾民何耶密捕窩盜家貰其死散歸湖濱約曰有捕至湖者第舍)
(之假捕卒為估賣兒先後踵至届期而𤇺生尹義兒沈千斤者有驍名捕分趨賊營沈左右救力敗)
(遽趨沈沈大創尹奪氣遁陷水澤中追者生擒之盜平無何以艱歸民留之哭曰還我蔡公復仕至)
(山西巡撫殉節諡忠㐮)
袁一鳳(西江志字鳴岐宜春人萬歷進士浙江按察副使時海塘崩潰一鳳身任其役工成歷湖)
(廣布政使)
宋繼登(舊浙江通志字先之萊陽人天啟進士崇禎中任嘉湖道參政時旱飢斗米千錢貧民棄)
(子女於路者日千計繼登檄郡縣設法賑糴民始安戢)
盧若騰(舊浙江通志字牧洲同安人崇禎進士授寧波海道僉事剔奸弊抑勢豪風裁凜凜值胡)
(乘龍盜起若騰從容指顧句日之間閭井晏然郡民賴之)
傅雲龍(西江志字蒸甫金谿人崇禎進士授浙江按察副使備兵台紹計擒海寇竺武貝學杜等)
(東陽許都倡亂於金華雲龍簡勁卒倍道進以除夕抵城下敗之轉漳南參政)
堵引錫(常州府志字仲緘無錫人崇禎進士以主事司税北關政尚寬簡徵課惟主驗解額足任)
(船篋往來一無所問)
許豸(福建通志字玉史侯官人崇禎進士浙江僉事分巡寧紹增築郡城殱海寇陳竒老等改督學)
(政釐正文體得人為盛時有權璫鎮浙豸抗不為禮士有儒服郊迎者立撻之)
田有年(江南通志字孫若宿松人崇禎進士浙江驛𫝊副使署臬篆疏郵煩理冤獄暇召生童課)
(藝刻大觀集得人甚多入覲乞終養歸)
吳克孝(舊浙江通志太倉人崇禎中分巡嘉湖境内盜賊羣起克孝練技勇廣詗伺厚賞格首捕)
(青腰黨魁黃文姚二等又刦鞘積盜葉六聚衆實繁有張三者負驍勇皆次第就擒梟於市餘黨數)
(千悉焚籍不問遠近獲寧)
左光先(舊浙江通志桐城人崇禎間按浙舉賢懲貪不畏權勢適許都倡亂據蘭溪東陽義烏武)
(義浦江時撫軍直指皆虚席光先命蒋若來賈鴻陽等共擊之連收四邑都退保紫薇山紹興司理)
(陳子龍單騎說其降光先曰三城未破可受都降今窮蹙將就擒柰何欲受降以寬其罪哉執戮之)
(謹按舊通志明名宦總部共一百六十人重加考訂徐大興楊璟當入杭州喻良常入嘉興趙興貴)
(當入湖州楊元杲當入金華夏禋當入衢州郭彦仁當入嚴州馬俊當入溫州賴恩百戶未詳何府)
(劉宜正裴璉胡有恒李叔元鄒希賢衞承芳政績無考潘原明張士誠舊將槩從刪逸而洪承疇梁)
(國朝雲構皆應入明代人於史傳文集及各省通志諸大臣不)
(書廣為採輯合舊志所載共得二百載八十有六人其或有未盡者尚俟續)
浙江通志卷一百四十八
