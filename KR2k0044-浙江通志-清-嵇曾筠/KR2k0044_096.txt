浙江通志卷九十七
海防(三)
杭州府
杭州枕江負海(錢塘縣沿江仁和海寧二縣瀕海)江口兩山夾峙南
曰龕山(屬紹興蕭山縣界)北曰赭山(屬海寧縣界)旁有小山曰
鼈子山謂之海門江流經府西而南東接海寧縣
界出海門以入於海故鼈子門控扼要害乃省會
之鎻鑰而海寧則瀕海為縣東達澉浦南臨大洋
石墩鳳凰黃灣諸山皆沿海必備之險也(石墩山在海寧)
(縣東五十里下有小港外通大洋城鳳凰山直插海中雖為海寧縣之水口實乃省之下關黃)
(灣山在海寧縣東六十五里旁近大海有黃灣浦與澉浦接北通峽石袁花諸處最為險要)
明洪武初置浙江都指揮使司防守郡城其海口特
設錢塘江水兵隸管操都司統轄海寧設千戸所
隸海寧備倭把總統轄
錢塘江水兵領哨官一員巡船二十隻兵二百名
每年春秋二汛出鼈子門赭山海口哨探警息
海寧所(洪武三年建衞二十年改所在縣治東)千戶等官十八員旗
軍六百九十七名轄寨一曰黃灣山寨(在海寧縣東五十里)
臺六曰下館曰松林曰丁家村曰橫山(近海塘)曰潘
家浦曰褚家團烽堠五曰尖山(在海寧縣東六十四里南臨大海)
曰廟前曰巖門山曰赭山曰石墩巡檢司二曰赭
山巡司弓兵一百名(元至正間置洪武三年遷陳橋二十年築城赭山)曰
石墩巡司弓兵一百名(洪武二年於峽石開設十二年徙石墩)
國朝經制額設杭協城守錢塘水師二營城守營副將
統轄都司千把外委等官十三員兵八百五十七
名(俱詳見兵制)除分防内地各汛外兼防海寧縣汛水
師營都司僉書統轄千把外委等官十一員兵六
百五十六名(俱詳見兵制)除分防内地各汛外兼防鼈
子門河莊山汛
鼈子門河莊山汛千總及外委把總輪防駐兵八
十一名領唬船四隻(康熙五十六年福浙總督滿保題請將本營防守運河快)
(唬船十五隻内抽調四隻改為唬船赴本汛巡防雍正五年六月改為大唬船)
(本汛原係杭協城守營海寧汛兼轄康熙五十六年福浙總督滿保題請將本營原防餘杭縣汛歸)
(城守營管轄其海寧汛所轄鼈子門河莊山汛改歸本營管轄)
海寧縣汛把總及外委千總防守駐兵八十八名
轄臺十八潘家壩華家衖將軍殿關帝
殿馬牧港牛皮墩秧田廟廟前臺五
里亭十里亭廿里亭范家堰周家墩
石墩小尖山大尖山談山嶺鳳凰山
(海寧在城駐防初係督標把總康熙十年改城守營千總管轄小亹河南起至談山嶺止沿海十九)
(處烽臺縣設兵二百名河南砲臺設兵十五名河北砲臺設兵十名五條圩至談家嶺每臺設兵五)
(名名尖山順治二年設營中軍都司一員帶兵五十駐守康熙間巡海大人題定海寧縣撥杭州)
(城守營千總一員帶兵二百各分插沿海一帶將尖山經制官撤赴回營)
(本朝謹按防海事宜至綱已具見於前惟衞所兵船烽而大備其全省大)
(堠臺寨與營伍之相攝哨守之相聫俱分各府登載但因時制宜皆取前明之制而損益之故仍列)
(聖朝明制於右以見善云規畫損益之盡)
嘉興府
嘉興地處浙西惟平湖海鹽二縣之境東臨大海南
澉北乍延袤百七十里相望寧紹諸山隱隱列拱
白沙梁莊西海口秦駐山黃道港諸處皆為郡境
之衝而乍浦一關尤稱緊要控據海岸翼蔽金山
外通羊滸大洋實與江省相為脣齒云(白沙灣在平湖縣東)
(南五十三里距乍浦二十里濱海乍梁莊在平湖縣東南四十里東去獨山五里距浦一十五里)
(濱海平西海口在海鹽縣東北五十里南通大洋北近湖浙西之咽喉也秦駐山在澉浦鎮東)
(北十五里山下長隄沿海峙黃道廟港濱海與南岸臨觀二衞相極為衝要)
明洪武初置嘉興千戸所(隸蘇州衞)防守郡城其沿海特
設海寧衞(領乍浦澉浦二所)隸海寧備倭把總統轄
海寧衞(洪武十七年建在海鹽縣治西去海半里乃嘉湖二郡之屏蔽南澉北乍各相去四)
(十里東門龍王塘外即大洋直對浙東臨觀等衞迤南半洋即白塔山賊每泊此登岸而南則侵澉)
(浦西有天寧寺為水陸通衢直抵嘉興此縣城之咽喉沿海之要衝也)指揮以下等
官六十員旗軍(闕)千四十九名轄寨二曰北舖曰
藍田(藍田浦在海鹽縣南三里浦口有寨)臺六曰南臺(去衞六里)曰麥莊
涇曰朱公亭曰北臺曰九里亭曰三間亭烽堠一
曰藍田巡檢司一曰海口鎮巡司弓兵七十名(在海)
(鹽縣東北十八里唐時於縣東一里置寧海鎮元置海沙巡司明初因之在縣東門外洪武十九年)
(徙此地名沙腰村)
乍浦所(洪武十七年建在平湖縣東南二十七里去海半里東援金山西衞海鹽内捍平湖)
(浙西之門戸也)千戶等官二十四員旗軍八百六十名轄
寨七曰獨樹林(過東五里即金山衞界)曰梁莊大寨曰梁莊
舊寨(去新寨三里)曰長沙灣曰蒲山外寨(蒲山在平湖縣東南三十)
(里濱海)曰金家灣曰唐家灣臺七曰獨樹林曰益山
曰西山觜曰蒲西山曰聖妃宫(在陳山)曰惹山(惹山即雅)
(山平湖縣東南十七里)曰東山觜烽堠三曰陳山(陳山平湖縣東三十)
(里)曰高公山(高公山在陳山南一里)曰觀山(觀山一名官山平湖縣東南二)
(十八里)巡檢司二曰乍浦巡司弓兵七十名(在平湖縣東南)
(三十六里舊為顧邑巡司宋元時置於顧邑城内洪武十四年徙置乍浦鎮改今名十九年又移於)
(此)曰白沙灣巡司弓兵七十名(元置蘆&KR0377;巡司於廣陳鎮洪武十九)
(年移於白沙灣改今名)
澉浦所(洪武十九年建在海鹽縣南三十六里之澉浦鎮去海一里山灣潮峻為南路之衝)
千戶等官二十二員旗軍五百二十名轄寨四曰
西山觜曰南海口(在海鹽縣南離海半里與東海口俱為衝要)曰混水
閘曰葫蘆灣(葫蘆山浸海中)臺一曰東園烽堠五曰青山
(青山在澉浦鎮東三里本鎮主山也)曰西山曰秦駐曰牆山(長牆山鎮東三)
(里橫截海濤若渚牆然)曰廟山(廟山在鎮西北三里)巡檢司一曰澉浦
巡司弓兵七十名(在海鹽縣東北十八里秦駐山北初在澉浦鎮洪武中徙於此)
海寧把總統水兵三枝(羊游哨許山哨乍浦守關)駐劄海寧衞隸
分守杭嘉湖參將
羊游哨本總督同總哨官一員部領大小戰船二
十隻兵四百一十四名汛期泊南羊山聖姑礁東
哨至徐公上下川馬蹟等洋(馬蹟徐公上川下川四山並在羊山東)
與定海總官兵會哨南哨至大羊山沙塘嶴衢山
鼠狼湖等洋與定海總北哨官兵會哨西哨至灘
許與游哨官兵會哨北哨至小羊山大小七山蘇
州洋茅草洋與吳淞官兵會哨
許山哨總哨官一員部領大小戰船二十隻兵三
百七十五名汛期泊許山東哨至大小七山蘇州
茅草等洋(大七山小七山並在羊山東北)與直隸官兵會哨南哨
至大羊山沙塘嶴東嶽觜與定海總北左哨官兵
會哨西哨至北漁山(洋面最廣正對錢塘江口西望慈谿後海龍頭山相對)
與臨觀總後哨官兵會哨北哨至白塔港(白塔山在海鹽)
(縣東南二十里海中有港通魯浦名曰白塔潭海舟多泊焉)與本關官兵會哨
乍浦守關總哨官一員部領大小戰船十八隻兵
四百八十八名泊守乍浦西海口外東哨至金山
西哨至海鹽澉浦海寧等處海洋
杭嘉湖參將嘉靖三十八年增設統陸兵四總(前營後營)
(左營右營)水兵一枝(游哨)駐劄海鹽縣海寧一總屬其調
度
前營名色把總一員部領哨官四員兵四百三十
七名屯劄乍浦所城汛期劄守乍浦梁莊東哨至
大營盤地方與南直隸金山參將標兵會哨西哨
至乍浦牛橋地方與後營官兵會哨
後營(官兵同前營)屯劄海鹽操練汛期劄守乍浦海口
東哨至牛橋地方與前營官兵會哨西哨至海鹽
白馬廟地方(白馬廟在海鹽縣北十八里沙腰村)與左營官兵會哨
左營(官兵同前營)屯劄海鹽縣城汛期劄守東門一帶
東哨至白馬廟地方與後營官兵會哨西哨至秦
駐山地方與右營官兵會哨
右營(官兵同前營)屯劄澉浦所城汛期劄守南海口東
哨至秦駐山地方與左營官兵會哨西哨至海寧
黃灣與海寧所官兵會哨
游哨中軍名色把總一員部領大小戰船十九隻
兵二百五十九名汛期隨參將駐白塔山海港巡
哨灘許羊山等洋策應督察各游哨兵船
國朝經制額設嘉協城守營專司陸路兼轄乍澉二城
又設乍浦水師營巡防洋汛滿洲水師營駐劄乍
浦所城彈壓海疆要地
嘉協營副將統轄左右兩營都守千把等官一十四
員兵一千四百五十名(俱詳見兵制)除駐守府城分防
内地各汛外其沿海仍設乍浦澉浦二汛
乍浦所城右營守備防守駐兵一百五十三名快
唬船二隻
澉浦所城兩營撥把總輪防駐兵一百名快唬船
一隻
乍浦水師營參將統轄守備千把外委等官七員兵
五百名(俱詳見兵制)戰船十隻(内水艍船二隻南&KR1620;船四隻哨船四隻)分
防乍浦口址按期酌配官兵編定專汛隨䑸扼守
跟䑸更番出洋巡哨
乍浦口址天妃宫口轄砲臺一(原防嘉協右營兵三十名今撤歸府)
(城汛)西山觜口轄砲臺一(原防嘉協千總一員兵三十名今撤歸府城汛)本
營千總防守駐兵六十名
乍浦海汛游守千把四員駕船四隻輪巡(二月一換)轄
洋面七大羊山小羊山(大小羊山相倚中隔一港三四里許大羊)
(山稍東南小羊山稍近西北正北有小山錯雜交浮洋面正東為上川下川徐公馬蹟東北為大七)
(小七正南雙頭洞姚姓浦長白山正西為滸山灘山西南為大小漁山為東霍西霍閩省商船之收)
(入乍浦者必由東霍西霍之北滸山灘山之南西向入口收入上海者必由大七小七西向入口)
灘山滸山黃盤山(與獨山相對)中四嶼山
筊杯山(乍浦西南與鎮海營接界)
乍浦滿洲水師營副都統統轄協領佐領防禦驍騎
校等官四十二員滿洲蒙古撥什庫等兵一千六
百名綠旗水手兵四百名(俱詳見兵制)戰船二十二隻
(内大趕&KR1620;船九隻小趕&KR1620;船九隻南&KR1620;船四隻)防守乍浦各門兼管西山
觜砲臺與綠旗水師營協同教習水師船務
寧波府
寧波三面際海北面尤孤懸海濱吳淞海門呼吸可
接東出鎮海大洋遼闊南連閩粤西通吳會舟山
突起中洲延袤四百餘里控扼日本諸蕃厥惟咽
喉之地故以要害而論鎮海為寧紹之門戶舟山
為鎮海之外藩海上設備多途寧波當全浙之衝
尤不可不厚集其力也
明洪武初置寧波衞防守郡城其沿海特設昌國衞
(領爵溪錢倉石浦前後諸所)隸昌國備倭把總統轄定海衞(領大)
(嵩霩&KR1790;穿山舟山中中中左諸所)隸定海備倭把總統轄(定海今鎮海)
昌國衞(洪武十二年舟山置千戶所十七年改衞二十年徙象山之東門山二十七年又徙)
(後門山在象山縣西南八十里去海三里本衞坐衝大海極為險要石浦關切近壇頭韭山乃倭舶)
(出没咽喉必由之路懸海南北□等山設舟師往來巡哨以為東路聲援其西象山縣石浦巡司則)
(恃之以為右翼者也懸海金齒八排朱門等處設舟師往來巡哨以為南路聲援其北牛欄基旦門)
(青門茅海竿門則恃之以為門戶者也)指揮以下等官七十六員旗
軍四千四百八十名轄寨一曰南堡(南堡寨在象山縣南三十)
(里近海邊嘉靖中撥本衞并爵溪所兵共八十名委官一員帶領防守)烽堠九曰仁
義曰赤坎曰黃沙(有隘)曰前山(在衞城内)曰後山(後門山在象山)
(縣南一百里本衞跨山而成)曰﨑頭(與海中積谷山相對)曰嵩嶴曰何家
□(與海中旦門相對)曰烏石(烏石山與海中牛欄基相對)
爵溪所(洪武三十一年建在象山縣西五十五里北去府城二百七十里去海一里本所西)
(北阻山東逼大海西並錢倉南以游仙寨為外戶北以象山縣為喉舌亦稱要地)千戶等
官一十三員旗軍一千一百二十名轄寨一曰游
仙(游仙寨在爵溪所南嘉靖中撥昌國衛軍一百名本所軍一百五十名委官一員帶領防守)
烽堠七曰公嶼(在象山縣東十五里與海中鞍子山相對)曰沙嶺曰玉
泉曰屏風(屏風山在象山縣東北三十五里過此為湖頭渡乃鄞奉之境)曰外嶺
(後有鋸門龍洞與游仙寨交界)曰趙嶴曰半路巡檢司三曰爵溪
巡司弓兵一百名(在象山縣西五十五里姜嶼渡舊在爵溪洪武二十年建所徙)
(此)曰陳山巡司弓兵一百名(在象山縣東十三里舊置縣北陳山正統)
(十二年徙此)曰趙嶴巡司弓兵一百名(在象山縣東南七里舊在寧海)
(縣境正統八年徙此)
錢倉所(洪武二十年建在象山縣西北三十里東去海一里至大嵩港約一百里外接竿門)
(浦門等處西北至湖頭渡為大嵩所界乃昌國之藩籬與大嵩相為犄角者也)千戶等官
一十五員旗軍一千一百二十名轄烽堠七曰青
雷(近朱溪中莊一帶)曰東門嶺(後有百畆田)曰蒲門嶺(距象山縣五十)
(里有東西廚山前與韭山相對)曰前山曰中堡樓曰塗茨曰杉木
(離所三十里)
石浦前後二所(洪武二十年遷石浦巡司調昌國衞前後二所築城戍守在象山縣)
(西南百里城下一帶水涯可以棲泊戰船對面冇山即石浦舊城今謂之石浦關關外大洋有山曰)
(壇頭倭盜出没處也翼蔽昌國此為門戶)千戶等官二十四員旗軍二
千二百四十名轄烽堠六曰後山(在所城内)曰前山(近所)
(城後與海中前門下灣門相對)曰大金山曰土灣(左有海中三門碗盞嶼相對)
曰松嶴曰下嶴(與海中後門相對)巡檢司一曰石浦巡司
弓兵三十名(洪武二年建初在昌國城内二十年改置千戶所遷於象山縣南一百二)
(十里之青山)
定海衞(洪武十二年置定海千戸所二十年改衞在定海縣治東今鎮海縣地南臨港口嘉)
(靖中有靖海營團兵操守招寶山高聳海口極為要害山巔築威遠城屯劄軍兵冇犄角之勢)指
揮以下等官九十一員旗軍四千四百八十名轄
烽堠十三曰高山(衞治西北四十里)曰竺山(衞治東南十二里即小港)
(海口)曰小山曰鸕鷥曰候濤山(即招寶山近城)曰打鼓山(衞治)
(東南二十里後有黃茅山)曰張師浦(衞治東南二十五里後有蛟門)曰大尖岡
(衞治東南二十五里後對烈港)曰大魚灣(衞治東南三十五里斜對黃牛礁)曰長
山(衞治東南七十里)曰季嶼曰鸕□曰汪家路巡檢司三
曰管界巡司弓兵一百名(在今鎮海縣西北六十里宋曰水陸管界巡檢)
(寨在縣城内嘉祐中遷蟹浦上洪武二十年徙於縣西四十里與高山烽堠蟹渤山相連)曰甬
東巡司弓兵一百名(在今鎮海縣東南十五里甬東橋旁舊在府東五里甬東)
(隅洪武二十年徙竹山海口與招寶山相對)曰長山巡司弓兵一百名
(在今鎮海縣南四十里舊為海内東寨洪武初徙於長山鹽場之右二十七年徙今所與大碶頭隘)
(相連)
大嵩所(洪武二十年建在今鎮海縣東南百三十里去海三里西北去府城九十里東援霩)
(&KR1790;南連錢倉東南為大嵩港對峙韭山直衝大海)千戸等官一十七員旗
軍一千一百二十名轄烽堠八曰大千(所治東六十五里與)
(梅山港相對)曰崑亭(後有挺子港相對)曰黃嵓(所治東五里後有六橫山相對)
曰尖碕(所治東一十五里前有孝順洋東西兩嶴)曰港口(離城一里)曰橫山
(所治南十五里又有橫山隘在所治西十里)曰慈嶴(所治東二十五里今鎮海縣東南九)
(十里有慈嶴山)曰蛤嶴(所治東二十里與海中溫洲嶼相對)巡檢司一曰塔
山巡司弓兵一百名(在奉化縣塔嶺上)
霩&KR1790;所(洪武二十年建在今鎮海縣東南百二十里去海半里西去府城百八十里濱海孤)
(懸其東南為梅山港東至碕頭大洋南至雙嶼港俱約五十里西至大嵩港約百里北五里為三塔)
(峰最險要)千戸等官一十六員旗軍一千一百二十名
轄臺一曰三塔山烽堠五曰盛嶴(即碕頭洋)曰高山(所治)
(東三里有地名平巖頭為深水要衝)曰梅山(隔海十里北與沍泥港相對乂有梅山隘為戍)
(守要地)曰觀山(所治西五里有梅山港與雙嶼港相對)曰蝦&KR2463;(所治西十里地)
(名深水埠頭近海口)巡檢司二曰霞嶼巡司弓兵一百名(在今)
(鎮海縣南百里舊為海内西寨宋嘉定問徙於縣南洪武初改碕頭巡司正統十三年改今名後有)
(輪港相對)曰太平巡司弓兵一百名(在今鎮海縣南六十里正統十三年)
(置名&KR2463;頭隘左右烏礁山東山相夾易於防守)
穿山後所(洪武二十七年建在今鎮海縣東南九十里西北去府城百五十里東南接霩)
(&KR1790;南接大嵩所東臨黃碕港最為要地)千戶等官十七員旗軍一千
一百二十名轄臺一曰神堂(所治東十五里)烽堠九曰西
山(所治東北五里懸海)曰碶頭(所治西北一里前有大榭山)曰所後曰鍋
蓋曰白峰曰嵩子山曰嶼山曰撩蝦埠曰黃﨑(臨黃)
(﨑港)巡檢司一曰穿山巡司弓兵一百名(在今鎮海縣東南百)
(二十里宋建炎中置白峰巡司紹興中漸徙而南洪武初徙穿山旁改穿山巡司二十八年徙此)
舟山中中中左二所(洪武十三年設舟山守禦千戶所十七年改衛二十年徙)
(衞於象山改置中中中左二所在舟山上)千戶等官三十七員旗軍二
千二百四十名轄寨三曰干□(在今定海縣北三十五里)曰沈
家門(在所東八十里沈家門山外通蓮花洋内有趙嶴南㠗蘆花㠗大㠗去寨三五里以大嶺)
(口為阻截要路七十里至補陀山)曰西碶(唐家山北)臺一曰青雷頭(在青)
(雷頭山地名畢家灣)烽堠二十一曰外湖(地名曉峰)曰石牆山(在石)
(牆墩臨海)曰包家墩(在海口)曰石衕曰鹿頸(鹿頸山在今定海縣西南)
(十五里臨海)曰蒲沙(地名天同㠗在岑江司東南)曰西山(在今定海縣西三十)
(五里)曰碇齒(在所西五十里與烈港相對密邇岑港)曰赤石(赤石山在今定海縣)
(東北五十里)曰接待曰竒嶴(在所西北本名大沙)曰小展(小展山在今定)
(海縣東四十里有小展嶴)曰釣嶼(在岱山巡司西切近海口為汛守要地)曰程家
墩(地名炭山離海四里)曰石墠(與柯梅嶺相連)曰謝浦(謝浦山在今定海縣東二)
(十五里)曰舟山曰沈家門曰郎家碶(在所西北東距竒嶴西距沙嶴)
(與西碶寨相連中為小沙嶴)曰袁家碶(地名沙嶴在岑港之東有長白山兩頭洞其相)
(近者為馬嶴)曰螺峰(所城西南十五里前有丁家礁)巡檢司四曰螺峰
巡司弓兵七百名(在螺頭嶴宋名螺頭元名螺峰)曰寶陀巡司弓
兵一百名(在補陀山)曰岑港巡司弓兵一百名(在岑港距本所)
(東北二十里乃衝要海口也)曰岱山巡司弓兵一百名(在岱山所東南)
(三十里)
昌國把總統陸兵一總水兵三枝(游哨南哨北哨)駐劄昌國
衞陸營名色把總一員部領哨官五員兵五百四
十一名平時屯劄昌國衛操練防守汛期分發各
兵在於沿海衝要地方往來巡邏會哨
游哨本總部領哨官一員大小戰船三十四隻兵
七百三十名汛期本總督同哨官伏截韭山汛地
(韭山象山縣東南百里海中形勢嵯峨島嶼深遠昌國第一險要又東南百里冇大薤山卓然孤立)
(憑據大洋直望日本倭船往來視此為準)東游錢倉爵溪西游昌國石
浦往來巡邏
南哨林門哨哨總官一員部領大小戰船一十二
隻兵二百五十五名汛期外哨金齒(金齒山在象山縣南百六)
(十里島嶼頗多有金齒門港倭舶往來每栖泊於此亦南路要衝也)八排(八排門港在象山縣)
(南百四十里與佛頭山相連港内多腴田地下便於栖泊嘉靖中有兵巡守)等處海洋
南與本區三門哨(三門港在象山縣西南百里港口為石浦巡司及上灣番頭一)
(帶三門去石浦稍遠而與朱門海洋鄰近戍守最切)官兵會哨北與本區下
灣門(下灣門港在石浦所東南外即壇頭大洋内則舊城東門港闊潮急且與火爐頭山對峙)
(又四門入路總會於此此守下灣門要地也)官兵會哨三門哨領哨
官一員部領大小戰船一十隻兵二百二十九名
汛期外哨空山洋白礁茅頭瓦碟嶼大佛頭(大佛頭山)
(象山縣南一百五十里高出海中諸山數百丈周一百餘里其地名南田海中十洲此為第一日本)
(入貢每望此山為嚮道有斗底蝦嶴烏頭青後城壺底等嶴中甚平曠地皆膏腴宜耕稼稍西為台)
(明嶼兩山對峙中流為台明二州分界處)等處海洋南與松海總大佛
頭官兵北與本區林門哨(林門山在朱門之東為金齒朱門之喉舌島嶴)
(亦多)官兵互相會哨下灣門領哨官一員部領大
小戰船八隻兵一百七十一名汛期外哨三坑南
□大沙灣等處海洋内防石浦前後二所城池南
與本區林門哨官兵北與本區牛欄基(牛欄基港在石浦所)
(北為石浦關之後戶外洋必由之隘也有山環抱可避東北颶風分哨南北此為適中之地)官
兵互相會哨牛欄基領哨官一員部領大小戰
船一十四隻兵三百一十四名汛期外哨壇頭(壇頭)
(山即石壇山有南北□壳菜等嶴可以避風泊船與石浦關相隔一潮)北□三嶽(三嶽)
(山係外海懸島乃昌國前後所喉襟最為險要)半邊山(半邊山象山縣東海中三嶽山西)
鎖門(鎖門山象山縣東南海中至半邊山十里)後沙等處海洋内防昌
國衞城池南與本區下灣門官兵北與本區旦門
官兵互相會哨旦門哨(旦門港在昌國衞東北係懸海大洋外有東旦)
(山與韭山相對)領哨官一員部領大小戰船一十三隻兵
二百七十八名汛期外哨東西旦龍洞口大小睦
(大睦山象山縣東南海中一百里小睦山象山縣東南四十里)等處海洋南與本
區牛欄基官兵北與本區青門官兵互相會哨
北哨千門哨(千門港在象山縣西北錢倉所南距石浦關百餘里)哨總官一
員部領大小戰船一十二隻兵二百九十四名汛
期外哨孝順洋東西廚(東廚即東殊山距象山縣東南八十里西廚即西殊)
(山距象山縣東南六十里)亂礁洋等處海洋内防錢倉所城池
北與定海總青龍哨官兵及本區湖頭渡百畆田
官兵互相會哨青門哨(青門港在象山縣西爵溪所東南有山回抱可)
(以避風泊船内接公嶼外衛四礁與韭山相對極為衝要)領哨官一員部領大
小戰船一十一隻兵二百五十六名汛期外哨牛
門鞍子頭白嚴洋等處海洋北與本區百畆田官
兵南與本區旦門官兵互相會哨百畆田哨領
哨官一員部領大小戰船八隻兵一百六十四名
汛期外哨道人山(道人山一名雙泉山象山縣東四十里海中)四礁亂
礁洋等處海洋内防錢倉所城池北與本區千門
哨官兵南與本區青門哨官兵互相會哨湖頭
渡哨(湖頭渡在象山縣東北三十里大嵩所有湖頭關移此自湖頭渡而西百二十里而達奉)
(化渡蓋為三邑要口)領哨官一員部領大小戰船六隻兵九
十五名汛期泊湖頭渡南隅海洋内防象山縣地
方北與定海總青龍哨南與本區千門哨官兵互
相會哨
定海把總舊為定臨觀總於嘉靖二十八年分為二
總(定海一臨觀一)其定海總統水兵三枝(游哨南哨北哨)駐劄定
海與昌國臨觀二總並隸分守寧紹參將
游哨本總部領大小戰船一十六隻兵二百六十
名汛期泊烏沙門(烏沙門在舟山東南白沙港之南)東哨至東霍
山青幫廟子湖(東霍山昌國東北海中青幫舟山外洋西為廟子湖)與寧紹
參將正游左哨官兵會哨南哨至韭山與昌國總
游哨官兵會哨西哨至海閘門溫州嶼與本區南
青南右二哨官兵會哨北哨至鼠狼湖衢東洋由
徐公上下川至羊山與總鎮中游左哨官兵會哨
兼顧落華花腦浪岡海礁茅草蘇州大小七山等
洋仍與直隸浙西二總官兵會哨
南哨青龍左哨哨總官一員部領大小戰船一十
三隻兵三百三十三名汛期泊蹟嶼東哨溫州嶼
與本區青龍右哨官兵會哨仍過洋哨至韭山與
昌國總游哨官兵會哨西哨至湖頭渡南哨至大
麥坑過洋與昌國總千門哨官兵會哨北哨至﨑
頭洋沍泥港與本區南右哨官兵會哨青龍右
哨領哨官一員部領大小戰船一十二隻兵三百
二名汛期泊溫州嶼(溫州嶼山在象山縣東海中)東哨至茶銃
山海閘門與本區南右哨官兵會哨西哨至大麥
坑蹟嶼與本區青龍左哨官兵會哨南哨至韭山
與昌國總游哨官兵會哨南左哨領哨官一員
部領大小戰船一十三隻兵二百九十五名汛期
泊釣魚礁東由順母塗哨至白沙港與本區南中
哨官兵會哨南出烏沙門哨至赤磡山外洋與本
區南右哨官兵會哨西哨至﨑頭洋仍與本區南
右哨官兵會哨北由蓮花洋哨至梁橫山與本區
梁橫官兵會哨南右哨領哨官一員部領大小
戰船十隻兵二百一十七名汛期泊沍泥港東由
石幫港哨至馬順門外海至烏沙門與本總官兵
會哨南由茶銃山過洋至韭山與昌國游哨官兵
會哨西由海閘門白馬礁至溫州嶼與本區青龍
右哨官兵會哨北由﨑頭洋至釣魚礁與本區南
左哨官兵會哨南中哨領哨官一員部領大小
戰船一十二隻兵二百七十三名汛期泊白沙港
(在舟山東南北至普陀)東哨至霍山廟子湖與寧紹參將正
游左哨官兵會哨南哨至烏沙門與本區南左哨
官兵會哨西哨至普陀巡檢嶴與寧紹參將正兵
哨官兵會哨北哨至鼠狼湖與本區北右哨官兵
會哨
北哨北右哨哨總官一員部領大小戰船一十三
隻兵二百九十一名汛期泊鼠狼湖東哨至蒲嶴
與寧紹參將正游右哨官兵會哨南哨至廟子湖
與寧紹參將正游左哨官兵會哨西哨至五爪湖
與本區馬右哨官兵會哨北由徐公上下川哨至
羊山與浙西官兵會哨北左哨領哨官一員部
領大小戰船一十隻兵一百九十二名汛期泊東
嶽觜東哨至礁潭由巧門哨至寨子山(北近大洋山)兩
頭洞(一名雙合山舟山内洋)與臨觀總官兵會哨南哨至五
爪湖與本區馬右哨官兵會哨北哨至沙塘嶴小
衢山與臨觀左哨官兵會哨馬左哨領哨官一
員部領大小戰船八隻兵一百六十一名汛期泊
馬墓港(在舟山北百餘里)東哨至梁橫山與本區梁橫哨
官兵會哨南哨至烈港與臨觀總官兵會哨西哨
至東西二霍山以顧臨觀沿海一帶北由兩頭洞
漁山洋至許山與浙西游哨官兵會哨馬右哨
領哨官一員部領大小戰船九隻兵二百二十四
名汛期泊五爪湖(距舟山約二百餘里)東哨至鼠狼湖與本
區北右哨官兵會哨南哨至白沙港與本區南中
哨官兵會哨西哨至梁橫與本區梁橫哨官兵會
哨北哨至東嶽觜與本區北左哨官兵會哨梁
橫哨領哨官一員部領大小戰船一十二隻兵二
百四名汛期泊梁橫山(舟山内洋)專哨橫大洋東哨鼠
狼湖與本區北右哨官兵會哨南哨至釣魚礁與
本區南左哨官兵會哨西哨至馬墓與本區馬左
哨官兵會哨北哨至五爪湖與本區馬右哨官兵
會哨
寧紹參將嘉靖三十一年設(革備倭都司改設)統水兵三枝
(正兵哨正游左哨正游右哨)駐劄定海(今鎮海)三十五年總鎮移
駐定海本參改駐臨山三十八年又移駐舟山臨
觀昌國定海三總俱屬調度
正兵哨中軍名色把總一員部領大小戰船一十
九隻兵五百名汛畢泊舟山關口汛期泊普陀巡
檢嶴海洋聽本參往來南北海洋巡哨遇警截𠞰
應援
正游左哨名色把總一員部領哨官一員大小戰
船二十九隻兵五百一十名汛畢泊舟山關口汛
期出洋泊廟子湖東哨至李西陳錢浪岡海礁與
總鎮中游左哨官兵會哨南哨至青幫霍山大洋
西哨至烏沙門及白沙港與定海總南中哨各官
兵會哨北哨至三星山鼠狼湖大衢洋與定海總
北右哨官兵會哨仍哨至橫大洋英烈五爪湖與
定海總北右哨官兵會哨
正游右哨名色把總一員部領哨官一員大小戰
船二十九隻兵五百四名汛畢泊舟山關口汛期
出洋泊蒲嶴東哨至李西陳錢壁下浪岡海礁大
洋與總鎮中游左哨官兵會哨南哨至三星東霍
大洋與本區正游左哨官兵會哨西哨至馬蹟潭
徐公上下川南北羊山與浙西直隸二處官兵會
哨北哨至大小七山茅草蘇州等洋與直隸崇明
官兵會哨
總兵管理浙直海防軍務嘉靖三十四年設駐劄臨
山三十五年以定海為諸蕃貢道改駐彈壓標下
統陸兵五總(中左右前後五營)水兵三枝(中軍哨中游左哨中游右哨)
萬歷九年移駐省城汛期仍巡歷海上駐定海四
參六總悉受節制
中營本標坐營官部領哨官四員兵四百名平時
常駐定海(今鎮海)防守本城並本關海口聽備緩急
調遣策應
左營名色把總一員部領哨官四員兵四百名平
時常駐定海操練每年汛時更番發守龍山等處
地方撥兵往來沿海巡哨
右營(官兵同左營)平時常駐劄定海操練每年春汛更
番發守霩&KR1790;等處地方撥兵往來沿海巡哨
前營(官兵同左營)平時常駐定海操練每年春汛更番
發守錢倉等處地方撥兵往來沿海巡哨
後營(官兵同左營)平時常駐定海操練每年春汛更番
發守穿山後所等處地方撥兵往來沿海巡哨
中軍哨名色把總一員部領大小戰船四十六隻
兵七百五十九名泊定海港平時把守關口汛期
本鎮坐統出洋南北往來巡督
中游左哨名色把總一員部領哨官二員大小戰
船三十六隻兵七百一十八名汛畢泊定海港汛
期出洋劄陳錢嶴東哨至浪岡海礁大洋南哨至
大霍山與寧紹參將正游左哨官兵會哨西哨至
蒲嶴與寧紹參將正游右哨官兵會哨北哨至花
腦與本標中游右哨官兵會哨兼顧茅草大小七
羊山
中游右哨(官兵同左哨)汛畢泊定海港汛期出洋泊花
腦東哨日本極東窮洋南哨至陳錢裏西二嶴與
本標中游左哨官兵會哨西哨至落華羊山北丁
興殿前山與直隸官兵會哨北哨至大小七茅草
洋崇明與江北狼山官兵會哨
國朝經制額設提督大臣駐劄寧波府(初駐省城順治十六年移鎮寧)
(波康熙二年復設水師提督於寧改前提督為陸師移鎮紹興七年以海氛漸息罷水師提督并於)
(陸師復由紹興徙鎮寧波)彈壓海疆節制全省水陸官兵仍設
總鎮於定海兼轄象協昌石鎮海三營巡防海汛
要地
提督統轄標下中左右前後五營參游守千把等官
四十員兵四千二百三十五名(俱詳見兵制)除駐防府
城外其沿海仍設穿山霩&KR1790;大嵩所湖頭渡汛又
增設嶦﨑鹽場足頭應家棚諸汛
穿山汛(東五里至黃﨑港海口西六十餘里至育王嶺西與寧波城守營接界又至孔墅嶺)
(與鎮海營接界南至羊洛河與崑亭汛接界北十里至橫水洋海口為界)左營千把總
輪防駐兵一百五十五名轄口址一臺六汛地八
穿山街口址(去所城五里)大漁山臺(三十三里至東堵河臺)
東堵河臺(十二里至林大山臺)林大山臺(十二里至穿山村臺)
穿山村臺(十三里至小門山臺)小門山臺(去所城五里至司前山臺十一)
(里)司前山臺(去官莊汛五里)八鳳洋汛(去大漁山臺六里七里至)
(大碶頭汛)大碶頭汛(十三里至貝家碶汛)貝家碶汛(五里至朱家塘)
(汛)朱家塘汛(八里至霞浦張汛)霞浦張汛(五里至山門汛)
山門汛(二十一里至白峰汛)白峰汛(十一里至官莊汛)官莊汛
(十里至袁家嶺山與霩&KR1790;汛接界)
霩&KR1790;汛(東二十里至岐頭洋海面西至蝦&KR2463;山臺與崑亭汛接界南至梅山港海口北至袁)
(家嶺與穿山汛接界)左營千把總輪防駐兵七十名轄汛地
一臺四&KR2463;頭汛(去蝦&KR2463;山五里)東山臺(去所城十里四里至總臺)
(山臺)總臺山臺(十里至箬雷山臺)箬雷山臺(鎮海縣東南一百三)
(十里本臺十三里至蝦&KR2463;山臺)蝦&KR2463;山臺(十里至東嶴山臺與崑亭汛接界)
崑亭汛(東至東嶴山臺與霩&KR1790;汛接界西至合嶴與前營大嵩汛接界南五里至青龍港海)
(口北至楊洛河與穿山汛接界)左營千把總輪防駐兵九十五名
轄臺四汛地三東嶴山臺(去所城五里十里至菖蒲山臺)菖
蒲山臺(十里至獅子山臺)獅子山臺(十里至廟東山臺)廟東
山臺(去合嶴五里)三山汛(十里至慈嶴汛)慈嶴汛(十里至合嶴汛)
合嶴汛(五里至穿鼻山與前營大嵩所接界)
(本標穿山霩&KR1790;崑亭三汛舊隸鎮海營雍正二年改歸本標管轄)
大嵩所(東十一里至趙家臺與嶦﨑汛接界西十一里至球琳臺與鹽場汛接界南十里至)
(塗邊隔港面十餘里與象山營接界北至狹石嶺十五里與寧波城守營接界)前營游守
千把等官四員永防駐兵三百六名
嶦﨑汛(東五里至合嶴汛之穿鼻山與崑亭汛接界西十一里至大嵩所城南十里至塗邊)
(隔港面二十里與象山營接界北至鄞縣内地與寧波城守營接界)前營把總分防
駐兵一百五十五名轄臺一趙家臺
鹽場汛(東五里至大嵩橋又一里與大嵩所接界西十里至足頭臺與足頭汛接界南十里)
(至塗邊隔港面二十餘里與象山營接界北至鄞縣内地與寧波城守營接界)前營把總
分防駐兵一百六十名轄臺三球琳臺黃牛
嶺臺橫山臺
足頭汛(東七里至黃牛嶺與鹽場汛接界西二里至火爬嶺與湖頭渡接界南五里至塗邊)
(隔港面二十里與象山營接界北至鄞縣内地與寧波城守營接界)前營把總分防
駐兵五十五名轄臺一足頭臺
湖頭渡汛(海面十里東十五里至足頭汛西二十里至風衕口與應家棚汛接界南臨塗)
(邊隔港面十餘里與象山營接界北至奉化縣内地與寧波城守營接界)前營千總分
防駐兵一百七十五名轄臺一長嶺臺領哨
船五隻(康熙十年本汛設哨船十隻二十五年撥三隻給海關巡查二十九年海關呈報巡)
(船失水本汛隨奉文乂撥交哨船一隻實存哨船六隻三十六年海關以哨船大難於駕駛將留用)
(船三隻仍歸原汛本汛實存哨船九隻雍正二年閏四月又撥交鎮海營哨船四隻今本汛現存哨)
(船五隻)
應家棚汛(離奉化縣七十五里隔山有鹿頭懸山順治十八年設寨城戍守後革東三里)
(至楊村汛西五里至黃賢界牌南里許至海塗北里許至大山係奉化縣内地)後營中軍
守備永防駐兵三百名轄汛地三馬頭臺汛(離奉)
(化縣城九十六里)楊村汛(離奉化縣城七十八里)石盆汛(離奉化縣)
(城八十三里)
定海鎮駐劄定海縣(原駐定海即今之鎮海康熙二十二年移駐舟山改為舟山鎮)
(二十五年改舟山為定海仍為定海鎮)總兵官統轄標下中左右三
營游擊守備千把外委等官四十四員兵二千八
百四十一名(俱詳見兵制)戰哨船四十二隻分防沿海
各陸汛按期酌配官兵駕船更番出洋巡哨
中營陸汛鹽倉汛(鹽倉嶴在縣西南與紫薇刈河兩嶴接壤抵南道頭六里東南)
(為螺頭門東北為竹山門定民往來問渡經由之處亦沿海一帶控扼之所)轄臺一
曉峰臺(曉峰山在縣西南六里鹽倉嶴北)
螺頭汛(距縣二十里)轄臺一螺頭臺(鹽倉嶴南)
紫薇汛(自岑港峽門嶺過峽為紫薇嶴南歷溪口嶴澤頭嶴與鹽倉連界北循鄭思嶺以西)
(山與岑港連界)轄臺一天童臺(天童山距縣西北十六里)
大沙汛(大沙嶴在縣極西南連岑港北對外海長白港東界小沙西隣碇齒)轄臺一
郎家山臺
小沙汛(小沙嶴在縣北東通馬嶴西接紫薇北界長白港自大塘至後灣通臨海口)轄
臺一﨑山臺
馬嶴汛(馬嶴山在縣西北四十里東距□□西連小沙南通刈河北界大洋與秀山近)轄
臺二三江臺袁家臺
干□汛(干□嶴距縣二十五里東北距灌門北接馬嶴南鄰白泉)轄臺一干
□臺
左營陸汛甬東汛(甬東嶴在縣東附郭南際道頭東控十六門西連長岡北抵嶺)
(腳西南至竹山門)轄臺一青壘臺(在縣東南七里青雷頭山外臨海洋舟由)
(十六門沈家門出入必取道於此)
吳榭汛(去甬東二十餘里三面遶山南則海波噴激與潮上下築塘捍之)轄臺一
榭浦臺(在縣東二十里烟墩山臨海)
舵嶴汛(舵嶴在縣之極東三面環海外即蓮花洋與普陀桃花諸山南為沈家門)轄臺
一石墠臺
大展汛(大展嶴南接蘆花嶴西連洞嶴東出為黃大洋直接螺門一帶)轄臺二
赤石臺(在縣東北五十里赤石山外臨大洋)塘頭臺
白泉汛(白泉嶴西界干□東接北墠北則沿海口潮水湧入為浦)轄臺一程
家山臺(在北墠嶴北)
道頭汛(在甬東嶴南商舶往來必集之地)轄砲臺一
沈家門汛轄砲臺一
普陀汛(普陀山在縣東二百餘里東通日本西接蓮花洋南至朱家尖石牛港諸汛北距黃)
(大洋凡商舶往來候風於山下謂之放洋盜賊覘伺出没實汛防之要地)
右營陸汛岑港嶴汛(岑港嶴在定海縣西北即橫水洋東界紫薇西距大沙南)
(則雙鴉山小嶴漲齒五窔諸處皆瀕於海)轄砲臺一
中營海汛内洋旗頭汛轄洋面三十三龜山(北距)
(左營道頭汛南至小渠山)小盤嶼吞鐵港(在盤嶼東南)火燒
門(在定海縣西南)大渠山(離定海縣約三十里突峙海中深廣里許)小渠
山(離定海縣約四十里)摘箬山(離定海縣約十里)虎頸頭亂
石港箬帽門(北界右營汛)獅子礁小茅山(離定海縣)
(約三十里北近大渠)猫門糧長嶴升羅山(西距霩&KR1790;北為旗頭)
(山)旗頭洋蝦岐門蝦岐山(離定海約四十里人多網捕於)
(此)稻篷礁插排山沍泥港(係首衝防汛船會哨處)
六橫山(離定海縣約六十里北近蝦岐山)椒潭田嶴缸爿
礁大塗面官山頭朴蛇山(北距霩&KR1790;東近六横)梅
山港上梅山(東至朴蛇山北至霩&KR1790;所)箬帽嶼(梅山南)楊
三山(東達梅山西至黃牛礁)黃牛礁(鎮定兩邑水程往來之半)
内洋青龍汛轄洋面二十五青龍山(梅山東)青
龍港下梅山汀齒港汀齒山(北即青龍山)佛
肚山(西至汀齒南至溫州嶼)溫州嶼(汀齒東)孝順洋蒲
門(係首衝)干門(為錢倉所藩籬)東嶼(北近溫州嶼)西嶼(在東)
(嶼西)鷄娘礁鷄籠山金地袱道人港亂
礁洋饅頭山(定海縣東北十里)將軍帽山(在東嶼南)白
巖山(一名白箬象山北距西嶼南至青門)白巖洋碗盞礁石
擎礁青門宫(山南屬昌石營轄山北屬本營轄)鞍子頭山
中營外洋汛轄洋面六雙嶼山雙嶼港白
馬礁尖倉山五爪山(西距東嶼)四礁頭
左營海汛内洋沈家門汛轄洋面三十七道場
礁十六門(即石衕山定海縣東南)野猪礁鱭魚礁
嵩山拗山(西北水汛屬中營轄)大干山(距定海縣約五十里東至馬秦)
(門)長嶼馬秦門馬秦山老鼠山大佛
頭山桃花山(西南水汛屬中營轄)馬蟻山(距定海縣八十里漁民網)
(捕之處)點燈山(在馬蟻山西)登埠山(距定海縣九十里南為桃花山)
樹次山(距定海縣六十里)雞冠礁烏沙門(係首衝出此門)
(即大洋)盧家嶼(距定海縣六十里北接沈家門山)沈家門藕
頸頭分水礁(登埠山北盧家嶼東)金缽盂山(距定海縣一百里蓮)
(花洋中)順母塗山(距定海縣一百十里漁民網捕之處)石牛港(一名)
(香火礁與馬秦山相近)朱家尖(去定海縣一百里山尖最為聳拔可以瞭遠)
白沙港(白沙山距定海縣八十里港口即曰白沙港)缸爿礁(與金缽盂相連)
蓮花洋(往洛迦必經此洋)普陀山大洛迦山(普陀山東)
洛迦門小洛迦山(北距大洛迦山)羊嶼東閃
西閃
内洋長塗汛轄洋面三十塘頭觜(離定海縣七十里)
幞頭礁筊杯礁(西與蘭山相近)香爐花瓶山黃大
洋(定海縣東北接近灌門最為險要)官山(山南距秀山西北屬右營汛)秀
山(在定海縣北有蘭山綴其中兩山合名為蘭秀周約五十餘里四際皆大洋而西北箬帽山為)
(列屏東南灌門相襟帶)灌門(定海縣東北有大石懸峙中流潮水㢠廻旋衝激可畏)
梁橫山(西距螺門)釣門山(西至灌門北至青黃肚山)青肚山
黃肚山(並在釣門北)螺門(東距梁橫)分水礁(西至竹嶼東至長塗)
(北至栲鼇山)泥礁竹嶼港長塗港(岱山西南㢠廻環周廣與南)
(道頭兩處為第一椗地)栲鼇山(距定海縣一百六十里長塗西)南莊門
東劍山西劍山(距定海縣二十里山東為東劍西為西劍)牧羊
頭東嶽觜山西嶽觜山(並距定海縣一百八十里)衢港
洋(一名半洋一名漢洋春夏漁汛各船俱集於此西界右營鮝篷礁)大衢山(離定)
(海縣三百餘里寬廣百餘里四山環聚地勢平衍宋元時與岱山綂名蓬萊鄉自明初遷遣之後永)
(行廢棄康熙二十八年請復三鄉而蓬萊鄉止復岱山其衢山以地處險遠未經議復仍為禁地)
(山北屬外洋汛山南屬内洋汛)礁潭乍浦門黃沙嶴沙
塘嶴
左營外洋汛轄洋面二十五倒斗嶴莊前竹
癩頭嶼(北至小衢山)小衢山(癩頭嶼北)石子門(定海縣北)
潮頭門(定海縣北)大衢山(山北一帶山頂瞭臺一座)衢東
鼠狼湖(西距大衢山)爛冬瓜山(南至大衢西北至小衢)獅子
礁(西北為鼠狼湖)五爪湖霜子山(小衢山東)環山(小衢山東)
西寨山(東寨山西五爪湖北)東寨山(東南俱大洋)菜花山
(西南鄰東西寨山)黃星山(南臨大洋西距獅子礁)廟子湖(東至青幫)
青幫山三星山(東廟子湖西霜子山)霍山羊鞍山
船礁九礁(山南洋汛屬中營轄)
右營海汛内洋岑港汛轄洋面三十三竹山門
(定海縣西南五里南至盤嶼山)盤嶼(山東南水汛屬中營轄)盤嶼港
大王腳板鴨蛋港寡婦礁(在竹山門西左茅山右螺頭一名點)
(燈礁去定海縣三十里礁石巉巖舟觸立碎)蟹嶼(東距盤嶼北至螺頭)蟹嶼
港螺頭門(定海縣西南二十里出此即橫水洋)洋螺山(距定海縣二十)
(五里)橫水洋(定海縣西約半潮可到潮長則北自海州蘇州諸大洋而趨於南出旗頭)
(退則南自溫台諸大洋而趨於北出西堠桃夭海水奔赴衝激震蕩極為險害舟欲東西而水橫於)
(其中故名)半洋礁(一名碗盞礁在橫水洋之半故名)鳥屙礁(距定海縣)
(約五十里)外釣山(距定海縣五十里)中釣山(距定海縣六十里)
裏釣山(山高十餘丈周廣五里地肥可耕)岑港(定海縣西北四十五里港口南)
(北舟航鱗集為定海要汛)潭頭泥灣(定海縣北五里地窄而腴)黃牛
礁雙尖三山茅礁黃岐港穿鼻港
大榭山(自螺頭過横水洋六十里即抵其地廣亘八十餘里北為覆門大洋東南為旗頭洋)
(東北為大猫洋西與鎮邑穿山所為隣一葦可渡故大榭雖屬懸洲殊近内地)水蛟門
壽門售門白鴨嶼大猫山(南鄰鎮海陸汛西至大榭)
(山)猫港長柄
内洋&KR0377;港汛轄洋面十五&KR0377;港(定海縣北八十里近金塘山)
天打巖金塘山(離定海縣約八十里巨浸海中周百餘里泉甘土肥山田)
(塗蕩數萬畒洵稱沃壤棄之則反為逋逃盜賊淵藪康熙三十七年知縣李侗詳請開墾漸次成熟)
(隸山西水汛鎮海營轄)橫檔山西後門小李嶴刁
柯山(距定海縣一百二十里)魚龍山(距定海縣一百四十里東為刁柯山)
菜花山(距定海縣一百十里)插翅山蘭山(距定海縣九十里與秀山)
(連)桃夭門(定海縣西北為北洋必由之路)繫馬樁爪連山
(距定海縣七十里)五嶼(距定海縣一百里)
内洋岱山汛轄洋面十九岱山(在定海縣北屹峙海中為翁洲)
(之屏背距縣約一百五六十里兩潮可到其地寬廣而窈深東西十五里南北三十五里可耕可廬)
(從此由北洋而上為大衢小衢再上為洋山即與江南接界矣宋時屬蓬萊鄉住劄巡檢司又設寨)
(軍一百二十名戍守)蒲門(山外屬左營轄)高亭南浦五虎
礁(北至岱山東距□山)□山(距定海縣八十里岱山南)峙中山(北近鼈山)
鼈山(峙中山北)龜山(鼈山之北)龜鼈洋(因龜鼈兩山得名)
長白山(龜山南)長白港馬目山(東近長白山南至中營大沙嶴)
(汛八里山周二十餘里一名馬墓)馬目港虎磉頭爪連門
(馬目山北)桃花女山(距定海縣七十里)韭菜塘八斗嶴
右營外洋汛轄洋面十九姚姓浦尖刀頭
售港門(近岱山)東沙角篦箕礁栲門(近岱山)
燕窩山(岱山北)鮝篷礁(又名鐵墪山南至東墾山外屬左營轄)東
墾山(東南近岱山)西墾山(東墾之西)雙合山(又名兩頭洞山頂設)
(瞭臺一座北至西墾西至花菓盒山)分水礁筊杯山(東至雙合山北至花)
(菓盒)花菓山(北距蝦爬礁)蝦爬礁(大羊山在其北)大漁山
(南至練槌山北至大羊山)練槌山(西界本營&KR0377;港汛東霍山)小漁山(東至)
(大漁山西距漁腥腦)魚腥腦山(北與乍浦營接界西距本營&KR0377;港汛西霍山)
象山城守營(順治三年設初隸黃巖鎮雍正七年十月改隸定海鎮)駐劄象山
縣城副將綂轄都守千把外委等官二十五員兵
一千二百六十二名(俱詳見兵制)除内守縣城外餘分
防沿海各汛
錢倉寨汛(距縣城東關五十里故明錢倉所康熙九年改寨)都守輪防駐
兵一百八十名轄臺四鷄報臺(距縣三十里)塗茨
臺(距縣三十里)中堡臺(距縣五十里)蒲門臺(距縣五十里)
爵溪城汛(距錢倉寨六十六里故明爵溪所)千把總輪防駐兵一
百二十名轄臺六田灣臺(距縣三十里)金井臺(距縣)
(三十五里)岳頭臺(距縣二十五里)龍洞臺(距縣二十里)屏風
臺(距縣二十里)長沙臺(距縣二十五里)
關頭汛(距爵溪城七十里)千把總輪防駐兵四十名轄臺
三黃嶴臺(距縣三十五里)烏江臺(距縣五十里)七里臺
(距縣六十一里)
泗洲頭汛(距關頭汛三十五里縣西南三十里)千把總輪防駐兵四
十名轄臺三靈巖臺(距縣四十里)泗洲臺(距縣四十里)
花牆臺(距縣三十里)
西周汛(距泗洲頭汛五十里)千把總輪防駐兵五十名轄臺
一蝦蟇臺(距縣三十里)
海口汛(距西周汛八十八里)千把總輪防駐兵五十名轄臺
二馬嶴臺(距縣三十里)白嶼臺(距縣三十里)
湖頭汛(距海口汛四十里)千把總輪防駐兵一百五十名
領哨船四隻(每隻配水兵十五名)轄口隘一龍嶼口隘(縣西)
(北四十里)
朱溪汛(距湖頭汛三十里)千把總輪防駐兵五十名轄臺
二下章臺(距縣四十里)木瓜臺(距縣四十里)
昌石水師營(雍正八年改水師)都司僉書綂轄千把外委等
官五員兵五百六十五名(詳見兵制)戰船六隻駐防昌
國衞石浦所及分巡新設海汛
陸汛昌國衞汛守備防守把緫隨防轄臺六烏
石山臺(衞東一里臺北十五里至田下嶺臺)田下嶺臺(本臺北十五里至交)
(綰梓樹嶺與象協關頭汛接界二十里至王家灠臺)王家灠臺(北十里至松嶴臺)
松嶴臺(北十里與象協田灣臺接界西南四十里至靈嶴臺)靈嶴臺(西南)
(十里至小太平臺)小太平臺(西南十里至竹山臺)
石浦所汛千總防守轄臺四竹山臺(南十里至厲家坪臺)
厲家坪臺(南十里至井水臺)井水臺(南十里至前山臺)前
山臺(距所城十里)
海汛内洋石浦汛把總及外委千把巡防駕雙篷
䑩船二隻(配兵各五十名)轄洋面十四石浦港銅錢
礁銅瓦門獺鰻觜山(寧台分界北至淡水門南接黃標洋汛)
牛欄基(山頂設瞭臺一座南至秤錘山屬黃標洋汛)金沙灘淡水
門(東為牛欄基南至獺鰻觜)外淡水門鵓鴣觜(淡水門北)半
邊山(南至鵓鴣觜北接鎖門)鎖門(鎖門山南為半邊山)鷄鳴塗
鷄鳴礁裏担門(鎖門北)
内洋淡水門汛巡防石浦汛千把兼管轄洋面十
八中擎山(東至外旦門)外旦門屏峰山(旦門中擎之南)
桃仁桃核山(南至中擎北至珠山)岳頭港鋸門珠
山(西為龍洞口)龍洞口(裏旦門北)大目山(外旦門北東為韭山)
大目洋小目山蝦篰門(東近青門南近牛枙)筊杯礁
棉花礁牛門(西距象山縣十里北近牛枙山)牛扼山(西距爵溪)
(所十五里)青門宫(蝦篰門東山南屬本營轄山北屬定標中營轄)鞍子頭
(青門宫東)
外洋汛守備千總輪巡(二月一換)駕趕&KR1620;船二隻(配兵各六)
(十名)隨䑸快哨船二隻(配兵各三十名)轄洋面五三嶽山
(北近外旦門西距半邊山)將軍帽山(大目山北)南韭山(本汛極東)
九龍港八畝礁
鎮海水師營(順治三年設舊名定海營康熙二十五年更名鎮海本陸師雍正六年改水師)
駐劄鎮海縣城參將統轄守備千把外委等官一
十四員兵一千一百五十五名(俱詳見兵制)除内守縣
城外餘分防沿海陸汛及輪巡新設海汛
陸汛鎮海關口(在縣城南大浹港口汛守要衝也明嘉靖中設指揮一員旗軍五千)
(名盤詰舟航官哨戰船亦泊於此)千把總專防外委千把總協防
(俱二月一換)駐兵一十三名稽查出入船隻
陸汛招寶山(在縣城東北屏翰縣城雄峙海口臨其上可以下瞰城中明嘉靖中建威)
(遠城於山頂汛山下即沿江)外委千把總輪防(二月一換)駐兵一百
五名轄汛地四沿江汛(招寳山下西至滚江汛)滚江汛
(二十里至清水浦)清水浦(二十里至三官堂)三官堂(西南為鄞縣内)
(地)
陸汛笠山城千把總專防外委千把總協防(俱二月一)
(換)駐兵二百一十名轄口次一臺四汛地五小
港口次(小浹港内通東江出穿山所達府城極險要)竺山臺(臺下即小港口)
(次)張師山臺(十里至打鼓山臺)打鼓山臺(六里至路石山臺)
路石山臺(二十里至東港碶汛)東港碶汛(十里至石門汛)石
門汛(七里至慕孝陳汛)慕孝陳汛(西至鄞縣内地)大跳觜(大跳)
(山縣東南十五里五里至青嶼汛)青嶼汛(距打鼓山臺九十里)
(本營原營招寶山城兼顧鎮城滚江龍山所穿山所霩&KR1790;所崑亭寨六汛康熙五十六年改設笠山)
(城汛將滚江汛撥歸招寶山汛管轄雍正二年本營改為水師將穿山霩&KR1790;崑亭三汛撥歸提標左)
(營管轄)
陸汛龍山所千把總專防外委千把總協防(俱二月一)
(換)駐兵一百八十名轄臺八汛地六汪家路臺
(距縣城八里十里至鷺鷥臺)鷺鷥臺(十里至路南臺)路南臺(十里至蟹)
(浦臺)蟹浦臺(蟹浦在縣西北五十里即古之渤澥宋置戍於此十里至青溪山臺)
青溪山臺(青溪港可入金家嶴)石塘臺(距所城四里)伏龍山
臺(縣西北八十里伏龍山一名箬山首尾跨東西兩海門南距所城十里屹臨水際為番舶必由)
(之道公十里至施山臺)施公山臺(縣西北九十里商舶往來地極險要)金
家嶴汛(在所東北與邱家洋相連東對烈港海洋北望洋山三姑大洋最為險要四里至邱)
(家洋)丘家洋汛(三十三里至宣家堰汛)宣家堰汛(三里至松浦汛)
松浦汛(五十里至憩橋汛)憩橋汛(八里至畈底塘汛)畈底
塘汛(西至鄞縣内地)
海汛督巡將備一員專巡千把總一員隨巡千把
外委等官四員(俱二月一換)領哨船八隻(内水艍船一隻趕繒船一)
(隻各配兵八十名快哨船二隻各配兵四十名哨船四隻各配兵三十名)轄洋面十一
鎮海港(在縣城南自蛟門海洋分派為支江向西泝流謂之大浹港)蛟門
山(在縣東去岸約十五里環鎖海口吐納潮汐一名嘉門山出此即大海洋昔人稱蛟門虎蹲天)
(設之險是也洋東係定鎮標右營汛)虎蹲山(在縣東五里海中登岸即小港口次)
搗杵山(北係定鎮標右營&KR0377;港汛)金塘山(山東南北俱係定標右營洋汛)
太平山(障金塘之西北山之東北係定鎮標右營汛)&KR0377;表觜山(東北)
(係定鎮右營汛)後海(後海山縣東南六十五里)東霍(山東北係定標右營汛)
西霍(山北係乍浦營洋汛)七姊妹山(山北係乍浦營洋汛)
浙江通志卷九十七
