浙江通志卷一百十三
職官(三)
宋(上)
節度使
文獻通考宋興節度使事務悉歸於本州知州通判
兼總之節度使無定員宣和末節度使至六十人
中興後諸州升改節鎮凡十有二
觀察諸使
文獻通考宋沿唐制置諸州觀察使防禦使團練使
唐防禦使在團練之下宋升之於上諸州刺史無
定員
都督府
宋史職官志都督府長史左右司馬錄事參軍司戶
司法司士司理文學參軍助教舊制建官如上南
渡後以見任宰相充都督次有同都督有督視軍
馬多執政為之雖名稱略同然掌總諸路軍馬都
護諸將非舊制比也設屬諮議軍事參謀參議並
以從官充書寫機宜文字幹辦官凖備差遣前後
員數不一
制置使
宋史職官志制置使不常置掌經畫邊鄙軍旅之事
中興後置掌本路諸州軍馬多以安撫大使兼之
地重秩高者兼制置大使或置副使以貳之隆興
以後或置或省又有沿海制置使以明州守臣領
之肅清海道節制水軍大使置屬參謀參議主管
機宜書寫文字各一員幹辦公事一員凖備差使
差遣各一員餘隨時勢輕重而增損焉
宣撫使副使
宋史職官志宣撫使不常置主宣布威靈撫綏邊境
及統護將帥督視軍旅之事以二府大臣充其屬
有參謀官參議官機宜幹辦公事宣撫副使掌貳
使事
安撫使
宋史職官志經略安撫司安撫使一員以直祕閣以
上充掌一路兵民之事聽其獄訟稽其錢穀甲械
出納之名籍而行以法若事難專決則具奏即於
機速邊防聽以便宜裁斷其屬有幹當公事主管
機宜文字准備將領准備差使宣和三年詔杭越
州守臣並帶安撫使建炎初李綱請於沿河沿淮
沿江置帥府以文臣為安撫使帶馬步軍都總管
武臣一員為之副許辟置僚屬將佐措置調發其
後詔加裁定員額諸路或隨地輕重而損益焉
嘉泰會稽志初錢氏國除杭守帶鈐轄提舉兩浙路
州軍兵甲賊盜而浙東限濤江議者以為非杭所
能兼領皇祐三年十二月始分兩浙為東西兩路
杭越守臣各兼兩路屯駐兵馬鈐轄而越守自魏
瓘始五朝皆因之至宣和二年有方臘之變五月
己亥臣僚言睦賊已平慮班師之後餘孽尚在乞
以杭越知州並兼本路安撫一方乃詔杭越江寧
守臣並帶安撫使此浙東安撫使之始也
走馬承受
文獻通考走馬承受諸路各一員宋仁宗時置以三
班使臣及内侍充隸經略安撫總管司無事歲一
入奏有邊警則不時馳驛上聞大觀中詔許風聞
言事政和六年改為廉訪使者靖康初復為走馬
承受
發運使
宋史職官志發運使掌經度山澤財貨之源漕淮浙
江湖六路儲廪以輸中都兼制置茶鹽泉寳及舉
刺官吏之事
宋史太宗本紀淳化五年置江淮兩浙發運使仁宗
本紀景祐元年罷淮南江浙制置𤼵運使詔淮南
轉運兼發運事四年復淮南江浙制置𤼵運使
宋史職官志宣和三年方臘初平江浙諸郡皆未有
常賦乃詔陳亨伯以大漕之職經制七路財賦紹
興二年省罷以職事分委漕臣八年再置經制𤼵
運使九年廢乾道六年復置是冬廢其職
轉運使
宋史職官志轉運使掌經度一路財賦以足上供及
郡縣之費歲行所部檢察儲積凡吏蠧民瘼悉條
以上逹及專舉刺官吏之事有軍旅則供饋錢糧
或令本官隨軍移運或别置隨軍轉運使一員或
諸路事體當合一則置都轉運使以總之隨軍及
都轉運廢置不常而正使不廢若副使若判官皆
隨資之淺深稱焉其屬有主管文字幹辦官各一
員文臣準備差遣武臣準備差使員多寡不一
咸淳臨安志太平興國三年始置西南路東北路轉
運使副至道三年分天下為十八路兩浙合為一
獨得視京東西等並置使副或皆為使或皆為副
或為同轉運使或以一員為判官熙寧七年沈括
乞分為兩路於杭州置司詔從之建炎四年於東
西二使外添差一員專一隨行在應辦錢糧又置
隨軍轉運未幾省至紹興二年添差亦罷淳熙初
始置一員或除運副或由判官而升後為定制
宋史高宗本紀紹興二年初置江浙等路都轉運使
撫諭使
文獻通考撫諭使掌慰安存問採民之利病條奏而
罷行之亦不常置或不以使名則稱撫諭官所至
以某州撫諭使為名具宣恩言俾民知德意
提點刑獄
宋史職官志提點刑獄公事掌察所部之獄訟而平
其曲直及舉刺官吏之事
宋史太宗本紀雍熙二年遣使按問兩浙路諸州刑
獄
文獻通考宋淳化二年以十一人分充諸路轉運司
提點刑獄四年省景德四年置諸路提點刑獄公
事天聖二年罷眀道二年復置治平元年罷歸轉
運司熙寧二年復差
宋史職官志舊志參用武臣熙寧初神宗以武臣不
足以察所部人才罷之六年置諸路提刑司檢法
官紹興初兩浙路以疆封闊遠差提刑二員其屬
有檢法官幹辦官
提舉常平司
宋史職官志提舉常平司掌常平義倉免役市易坊
場河渡水利之法皆總其政令仍專舉刺官吏之
事
宋史神宗本紀熙寧二年差官提舉諸路常平廣惠
倉兼管勾農田水利差役元豐元年增置兩浙提
舉官
宋史食貨志元祐元年詔提舉官累年積蓄錢榖財
物盡樁作常平錢物委提點刑獄交管罷各縣專
置主簿
宋史哲宗本紀紹聖元年復提舉常平官徽宗本紀
宣和七年罷提舉常平官屬高宗本紀建炎元年
省諸路提舉常平司紹興五年并諸路提舉常平
入茶鹽司十五年改諸路提舉茶鹽官為提舉常
平茶鹽公事
宋史食貨志隆興二年遣司農少卿陳良弼點檢浙
東常平等倉
提舉茶鹽司
宋史職官志提舉茶鹽司掌摘山煮海之利以佐國
用給賣鈔引通商阜財時詣所部州縣廵歷覺察
禁止私販按劾不法其屬有幹辦官
宋史太宗本紀淳化四年置諸路茶鹽制置使
宋史職官志崇寧三年始别差官提舉茶鹽政和改
元詔江淮荆浙六路共置一員既而諸路皆置中
興後通置提舉常平茶鹽司建炎元年常平職事
並歸提刑司二年復置常平官未幾罷紹興二年
復置主管其後置經制司改常平官為經制某路
幹辦常平等公事未幾經制司罷復為常平官十
五年詔諸路提舉茶鹽司改充提舉常平茶鹽公
事
提舉坑冶司
宋史職官志提舉坑冶司掌收山澤之所産及鑄泉
貨以給邦國之用
文獻通考江淮荆浙閩廣之地皆有監係𤼵運使兼
提點至景祐二年始置江浙等路都大提點坑冶
鑄錢一員元豐二年三司言江浙等路一員廵按
不周欲增一員分路提點從之遂定為兩司在饒
者領江東淮浙七閩在虔者領江西荆湖二廣焉
至元祐元年以坑冶鑄錢通為一司
宋史食貨志政和六年令兩浙漕臣皆領坑冶
宋史高宗紀紹興二十九年復置江淮荆浙等路提
點坑冶鑄錢官
宋史職官志乾道六年倂歸發運司𤼵運司罷復置
提點兩司如初其屬有幹辦公事二員檢踏官六
員秤銅官催綱官各一員
提舉市舶司
宋史職官志提舉市舶司掌蕃貨海舶征𣙜貿易之
事以来遠人通遠物
文獻通考宋咸平二年令杭州眀州各置市舶州縣
兼領元豐中始令轉運司兼提舉(兩浙以轉運副使周直孺兼提)
(舉催行)而州郡不預後專置提舉而轉運亦不復預
矣
宋史徽宗本紀崇寧元年詔杭州眀州置市舶司高
宗本紀建炎元年省兩浙提舉市舶司二年復置
孝宗本紀乾道二年罷兩浙提舉市舶司
文獻通考建炎中興罷兩浙福建市舶司歸轉運司
眀年復閩浙二司乾道二年罷兩浙提舉委知通
知縣監官同行檢視而令轉運司提督
提舉學事司
宋史職官志提舉學事司掌一路州縣學政歲巡所
部以察師儒之優劣生員之勤惰而專舉刺之事
宋史神宗夲紀熙寧二年置諸路學官徽宗本紀宣
和三年罷諸路提舉學官高宗本紀紹興十三年
七月命諸路有出身監司一員提舉學事九月詔
諸州守貳提舉學事縣令佐之管學事
提舉保甲司
文獻通考提舉保甲司掌什伍其民教之武藝元豐
初置於開封府界遂下其法於諸路悉置提舉官
如府界焉
知臨安府尹少尹
宋史職官志臨安府舊為杭州領浙西兵馬鈐轄建
炎三年改為臨安府其守臣令帶浙西同安撫使
時置帥在鎮江府紹興駐驆臨安遂正稱安撫使
置知府一員通判二員簽書節度判官廳公事節
度推官觀察判官錄事參軍左右司理參軍司戶
司法參軍各一員領縣九乾道七年太子領尹事
廢通判簽判職官置少尹一員判官二員推官三
員少尹比知府判官比通判推官比幕職官九年
太子解尹事臨安府知通簽判推判官並依舊置
權知軍州事知府事州軍監通判幕
職官諸曹官教授
宋史職官志宋初分命朝臣出守列郡號權知軍州
事諸府置知府事一人州軍監亦如之掌總理郡
政宣布條教其賦役錢榖訟獄之事兵民之政皆
總焉别其地望之高下與職務之煩簡置之分曺
以理之而總其綱要凡屬縣之事皆統焉
文獻通考宋乾德初始置諸州通判建隆四年大郡
置兩員(杭益等州)餘置一員掌倅貳郡政凡事可否裁
決與守通簽所部官得刺舉以聞建炎初諸州二
員減一員紹興以後旋行申省添置
宋史職官志簽書判官廳公事兩使防團軍事推判
官節度掌書記觀察支使掌禆贊郡政斟酌可否
白於其長而罷行之員數多寡視郡小大及職務
之煩簡
宋史職官志諸曹官舊制錄事參軍掌州院庶務糾
諸曹稽違戶曹參軍掌戸籍賦稅倉庫受納司法
參軍掌議法斷刑司理參軍掌訟獄鞫勘之事
文獻通考慶歷四年詔諸路州軍監各立學學者二
百人以上許更置縣學又置教授以經術行義訓
𨗳諸生掌其課試之事而糾正不如規者委運司
及長史於幕職州縣官内薦或本處舉人有德藝
者充當時未隸朝廷也熙寧六年詔諸路學官並
委中書門下選差至是始命於朝廷矣建炎三年
罷紹興十三年詔諸州軍並置若試教官則始於
元豐添差教授則始於政和
縣令丞簿尉
文獻通考建隆元年天下諸縣除赤畿外有望緊上
中下掌總治民政凡戶口賦役錢糧賑濟結納之
事皆掌之三年始以朝臣為知縣其間復參用京
官或幕職天聖間詔為舉法以重令選自是人重
為令乾道二年非兩任縣令不除監察御史初改
官人必作令謂之湏入慶元後雖宰相子殿試科
甲人無不宰邑者
宋史職官志縣丞初不置熙寧四年縣戶二萬已上
增置丞一員以幕職官或縣令人充崇寧二年縣
並置丞一員嘉定後小邑不置丞以簿兼
宋史職官志開寳三年諸縣千戶已上置令簿尉四
百戶已上置令尉令知主簿事四百戶已下置簿
尉簿知縣事咸平四年後江南諸縣各增置主簿
中興後凡縣不置丞則簿兼丞之事
宋史職官志建隆三年每縣置尉一員在主簿之下
至和二年凡縣不置簿則尉兼之隆興間邑大事
煩則置二尉
武職
宋史兵志神宗元豐四年置團結東南路諸軍共十
三將兩浙西路為第三東路為第四凡諸將各置
副一人東南兵三千人已下惟置單將凡將副皆
選内殿崇班已上嘗歷戰陳親民者充且詔監司
奏舉各以所將兵多寡置部將隊將押隊使臣各有
差又置訓練官次諸將佐元祐元年司馬光言每
將下各有部隊將訓練官等一二十人而諸州又
自有總管鈐轄都監監押設官重復虚破廪祿欲
乞盡罷諸路將官其禁軍各委本州長吏與總管
鈐轄都監等於是稍省諸路鈐轄及都監員仍以
將官兼州都監職事
文獻通考宣和五年御筆諸路將副部隊自今並依
元豐法選差乾道四年詔諸州各置準備將一員
專管日逐訓練
宋史職官志總管鈐轄司掌總治軍旅屯戌營房守
禦之政令凡將兵隸屬官訓練教閱賞罰之事皆
掌之守臣帶提舉兵馬巡檢都監及提轄兵甲者
掌統治軍旅訓練教閱以督捕盗賊而肅清治境
凡諸營各籍賞罰之事皆掌之靖康元年詔諸路
將官掌統所隸禁旅而教習訓練之别其武藝強
者待次遷補凡兵仗器甲之數廪禄犒設賞罰約
束之禁令皆掌焉副將為之貳若屯戌防邊則受
帥司節制
宋史職官志路分都監掌本路禁旅屯戌邊防訓練
之政令以肅清所部州府以下都監皆掌其本城
屯駐兵甲訓練差使之事資淺者為監押建炎初
分置帥府以諸路帥臣兼要郡守臣帶兵馬鈐轄
次要郡帶兵馬都監並以武臣為之副稱副總管
副鈐轄副都監許以便宜行軍馬事辟置僚屬依
帥臣法屯兵皆有等差遇起兵則副總管為帥副
鈐轄都監各以兵從聽其節制紹興三年詔守臣
罷帶兵職其逐路副總管依舊格改充路分都監
為一路掌兵之官其各州鈐轄或省或置不一又
有逐路兵馬都監兵馬監押掌烟火公事捉捕盜
賊
廵檢司
文獻通考巡檢掌巡邏譏察之事中興後凡沿江沿
海控扼要害及地方闊遠處皆置巡檢一員往来
接連合相應援處則置都巡檢以總之皆以才武
大小使臣充各隨所在聽州縣守令節制
宋職官姓氏
節度使
錢宏俶(見前鎮海軍節度使)錢宏儀(鎮東軍節度使)
錢惟治(見前鎮東軍節度使)錢昱
錢宏儞(靜海軍節度使以上並宋初任)
觀察使
錢惟濬(見前浙西觀察使)李顯忠(綏德軍青澗人浙東觀察使)
曾覿(字純甫汴人浙東觀察使)高世則(越州觀察使)
韋淵(明州觀察使)張說(開封人眀州觀察使)
張薿(明州觀察使)藍安石(湖州觀察使)
防禦使
李顯忠(浙東防禦使)趙隆(温州防禦使)
團練使
田欽祚(汝隂人秀州團練使)沈括(字存中錢塘人秀州團練副使)
察訪使
沈括(見前)李承之(字奉世)
劉豫(字彦由阜城人)趙約
趙與擇
廉訪使
李謙亨(曲沃人浙東廉訪使)周伯琦(鄱陽人江東廉訪使)
巡撫使
樂史(字子正宜黃人宋初任)夏侯嶠(字峻極濟州鉅野人)
潘慎修(字成德泉州莆田人副使)邢昺(字叔明曹州濟隂人已上真宗時任)
巡察御史
王子韶(字聖美太原人)顔思曾
陳升卿(字暘叔建陽人)
都督
周瑩(瀛州景城人)趙元份(已上太宗時任)
傅崧卿(字子駿山隂人)朱勝非(字藏一蔡州人)
呂頤浩(字元直齊州人)孟庾(已上高宗時任)
宣撫使
童貫(中官)譚禎(中官已上徽宗時任)
周望郭仲荀(副使)
張浚(字德遠綿竹人已上高宗時任)賈似道(字師憲台州人理宗時任)
王爚(字仲潛新昌人恭宗時任)
經略安撫使
呂頤浩(見前再任)韓世忠(字良臣延安人)
劉光世(字平叔保安軍人已上高宗時任)吳端(光宗時任)
趙與&KR0696;(字德淵太宗十世孫居湖州理宗時任)
馬廷鸞(字翔仲樂平人度宗時任)曾淵子
謝堂(已上恭宗時任)
安撫使
裴莊(字端已閬州閬中人真宗時任)劉寧止(字無虞歸安人)
康允之沈晦(字元用錢塘人)
梁汝嘉(字仲謨處州䴡水人)郉純(已上高宗時任)
陸持之(字伯微金谿人)張虙(字子宓慈谿人)
王邁(已上寧宗時任)翟汝文(字公巽丹陽人欽宗時任)
袁韶(字彦淳慶元府人)沈與求(字必先湖州德清人)
馬光祖(字華父婺州金華人)何夢祥
趙與懽(字悅道)常㮊(字長孺卭州臨卭人已上理宗時任)
李芾(字叔章廣平人)洪燾(臨安於潛人)
黃萬石(已上度宗時在)家鉉翁(字則堂眉州人)
王霖龍(已上恭宗時任)
(謹按此外更有安撫使係臨安紹興守臣帶志不别出)
制置使
錢惟濬(見前宋初任)陳建
譚禎(見前已上徽宗時任)郭仲荀
王淵(字幾道環州人)呂頤浩(見前再任)
陳文彦(副使)程千秋(副使)
周望韓世忠(見前)
張浚(見前)張俊(字伯英成紀人)
劉光世(見前)康允之
仇悆(字泰然益都人)湯東野
李綱(字伯紀卲武人)梁汝嘉(見前)
劉錡(字信叔德順軍人已上高宗時任)厲文翁(婺州人)
吳潜(字毅夫寧國人已上理宗時任)文天祥(字宋瑞吉水人)
張世傑(范陽人已上恭帝時任)
沿海制置使
吕源仇悆(見前)
郭仲荀梁汝嘉(見前)
王彦(副使已上高宗時任)趙子潚(字清卿秦康惠王六世孫)
趙愷范成大(字致能吴郡人)
趙師夔(已上孝宗時任)王介(字元石金華人光宗時任)
吳琚趙彦逾(字德光已上寧宗時任)
胡榘(字仲方廬陵人)趙與&KR0696;(見前)
鄒應龍(字景初)趙善湘(字清臣)
陳愷(長樂人)吳潛(見前)
馬天驥(字德夫衢州人)李曾伯(字長孺覃懷人後居嘉興)
朱熠(温州平陽人)楊棟(字元極眉州青城人已上理宗時任)
葉夢鼎(字鎮之寧海人)王爚(見前)
劉黻(字聲百樂清人已上度宗時任)
兩浙走馬承受公事
劉文質(字士彬保州保塞人)
發運使
錢惟濬(見前宋初任)雷有終(字道成同州郃陽人)
楊允恭(漢州綿竹人)李延遂
王子輿(莒人已上太宗時任)劉師道(字損之開封東眀人)
王嗣宗(字希阮汾州人)邵曅(字日華荆南人)
馮亮孫長卿(字次公揚州人)
楊覃(字申錫浙人已上真宗時任)方偕(字齊古興化莆田人)
劉平(字士衡祥符人)蔣堂(字希魯宜興人)
鍾離瑾(字公瑜合肥人已上仁宗時任)薛向(字師正)
林旦(福州人)任諒(字子諒眉山人)
蔡京(字元長仙遊人已上哲宗時任)曾孝藴(字處善泉州晉江人)
趙霆陳遘(字亨伯永州人)
盧知原(字行之德清人已上徽宗時任)權邦彦(字朝美河間人)
李迨(東平人)李道(字行之相州人)
程邁(已上高宗宗時任)史正志(孝宗時任)
程元鳳(字申甫徽州人)王爚(見前)
趙與&KR0696;(見前)徐鹿卿(字德夫豐城人)
吳淵(字道父已上理宗時任)王鼎(字鼎臣館陶人)
徐的(字公凖建州建安人副使)蔣之竒(字潁叔常州宜興人副使)
陳塏(字子爽嘉興人)張綸
胡則(字子正婺州永康人已上未審其次)
轉運使
周渭(字得臣昭州恭城人太祖時任)楊克譲(馮翊人)
趙齊(副使)劉保勲(字修業河南人)
鄭遜(副使)李繼凝
徐休復(字廣初鄄城人副使)雷德驤(字善行同州郃陽人)
高冕魏羽(字垂天婺源人)
張雍(德州安德縣人)李若拙(字藏用京兆萬年人)
柴成務(字寳臣曹州濟隂人)曾致堯(字正臣南豐人)
任中正(字慶之曹州濟隂人)李建中(字得中京兆人已上太宗時任)
姚鉉(字寳臣廬州合肥人)孫冕(新淦人)
謝泌(字宗源歙州歙人)陳堯佐(字希元閬中人副使)
孫何(字漢公汝陽人)梅詢(字昌言宣城人)
張傅(字巖師譙人已上真宗時任)吳奎(字長文濰州人)
葉清臣(字道卿蘇州長洲人副使)徐奭(建安人)
章祐(浦城人)司馬池(字和中夏縣人)
段少連(字希逸開封人副使)張夏(字伯起雍丘人)
孫甫(字之翰許州陽翟人)江鈞
張從革田瑜(字資忠河南夀安人)
韓縝(字玉汝雍丘人)沈遼(字叡逹錢塘人)
胡宿(字武平晉陵人)王琪(字君玉華陽人)
方慎言(興化人)孫瑜(字叔禮博平人)
鄭向(字公眀陳留人副使)張瓌(字唐公)
范師道(字貫之長洲人)劉夔(字道元建州崇安人已上仁宗時任)
王益柔(字勝之河南人)李肅之(字公儀幽州人)
李復圭(字審言徐州人已上英宗時任)錢暄(惟演子)
沈立(字立之歷陽人)劉彝(字執中福州人副使已上神宗時任)
毛漸(字正仲衢州江山人)葉温叟(西安人)
蔡濛(副使)賈清(韓城人已上哲宗時任)
莊徽(江都人副使)劉既濟
應安道(無為軍人副使)王汝眀
詹度蔣彝
李祉侍其傅
胡□陳建
蘇莊王復(字景仁淄川人)
胡直孺(字少汲奉新人)王仲閎
孟庾李堯夫
曾讜陳昌弼
李弼孺(已上徽宗時任)翁彦國
黃策黃惇書(已上欽宗時任)
劉蒙范沖(字元長蜀人)
王淙(副使)湯東野(丹陽人副使)
成大亨(副使)顧彦成(副使)
陳國瑞(副使)李承運(副使)
徐康國(副使)曾紆(副使)
劉寧止(見前副使)盧知原(見前)
梁汝嘉(見前副使又都使)馬成家(副使)
張致遠(副使)王俁(副使)
吳革(字孚道全椒人副使再任)宋縡(副使)
李迨(見前都使)向子諲(字伯恭臨江人都使)
張澄張滙(副使三任)
汪思溫(字汝直鄞人副使)蔣璨(宜興人副使)
王㬇(華陽人副使)張叔獻(副使)
李椿年(副使)王鉄(副使)
趙伯牛(副使)吳坰(副使)
錢端禮(字處和臨安人副使再任)湯鵬舉(金壇人副使)
沈該(字約父歸安人副使)唐遵(一作道副使)
曹泳(副使)趙不羣(字介然太宗六世孫副使)
陳璹(副使)張偁(副使)
李邦獻(副使)趙子潚(見前副使)
湯沂(副使)黃仁榮(副使再任)
吕廣問(副使)林安宅(副使)
王時升(副使)龔濤(副使已上高宗時任)
朱夏卿(副使)薛良朋(副使)
王炎(字晦叔婺源人副使)姜詵(副使)
周淙(字彦廣長興人副使)沈复(字德之德清人副使)
胡堅常(字秉彝晉陵人副使)吳琚(副使)
朱佺(副使)景秉(副使再任)
張杓(字定叟綿竹人副使)錢沖之(副使)
邱崈(字宗卿江隂人副使)鄭汝諧(字舜舉青田人副使)
潘景珪(副使已上孝宗時任)沈詵(副使再任)
黃黼(字元章餘杭人副使已上光宗時任)王溉(副使)
趙師□(字從善副使)趙善悉(太宗後副使)
趙善堅(字子固太祖十一世孫副使)沈作賓(字賓王歸安人副使)
葉簨(副使)趙彦勵(副使)
陳景思(副使)史彌堅(慶元人副使)
孟猷(副使)劉彌正(副使)
吳鏜(副使)趙時侃(副使)
章良肱(湖州人副使)趙伸夫(副使)
沈皥(副使)邱夀雋(副使)
朱在(字敬之建安人副使已上寧宗時任)趙崇龢(副使)
衛璞(副使)王埜(字子文金華人副使)
魏峻(副使)袁立儒(副使)
章大醇(副使)余天任(副使)
饒虎臣(字宗召寧國人正使副使)王克仁(紹興人正使副使)
徐㮚(副使)趙孟高(副使)
洪燾(見前副使)
趙與訔(字中甫秀安僖王五世孫副使正使已上理宗時任)
魏克愚(卭州人副使)潛說友(字君高縉雲人副使)
常楙(字長孺同之曾孫副使正使)曹元𤼵(副使)
趙與稙(副使已上度宗時任)許自漸(副使恭帝時任)
馬尋(項城人)元綘(字厚之錢塘人)
朱鈜(建安人副使)楊日嚴(字垂訓河南人副使)
杜杲(字子昕邵武人)劉伯正(餘干人)
呂沆(字叔朝)杜把(字偉長常州無錫人)
費昌衡(獲鹿人)陳太素(字仲華河南緱氏人)
喬惟岳(字伯周陳州南頓人已上未審其次)
浙江通志卷一百十三
