浙江通志卷九十一
兵制(二)
國朝
八旗駐防官員
大清會典杭州設滿洲將軍一員副都統二員八旗每
旗協領一員佐領四員防禦一員驍騎校四員左
翼漢軍副都綂二員四旗每旗協領一員參領一
員防禦五員驍騎校五員
(順治五年遣固山額真金礪來杭駐防掌平南將軍印有梅勒夾喇牛彔等官康熙初年改固山額)
(真為將軍都統梅勒為副都統夾喇為參領牛彔為佐領康熙十三年原設將軍一員副都統四員)
(將軍筆帖式四員滿洲八旗每旗協領一員佐領二員驍騎校二員蒙古八旗每旗佐領一員驍騎)
(校一員漢軍四旗每旗協領一員參領一員防禦三員驍騎校二員本年八月二十一日奉)
(旨滿洲八旗每旗添放防禦一員十七年十二月二十二日奉)
(旨滿洲八旗每旗添放佐領一員驍騎校一員漢軍四旗每旗添放防禦二員驍騎校三員三十年五月)
(旨滿二十一日奉添放防禦一員三十七年五月二十洲八旗每旗)
(旨滿四日奉凡有佐領陞協領者其佐領歸與協領兼洲八旗)
(旨蒙管雍正元年九月初二日奉管本旗佐領六年九古八旗添放協領一員仍兼)
(旨副月十九日奉兵駐劄乍浦都統傅森領)
杭州現在將軍一員滿洲副都統一員漢軍副都統
二員滿洲八旗協領八員佐領一十六員防禦一
十四員驍騎校二十四員筆帖式四員蒙古八旗
協領一員佐領七員防禦二員驍騎校八員漢軍
四旗協領四員參領四員防禦二十員驍騎校二
十員
駐防甲兵馬匹
大清會興杭州駐防滿洲馬兵一千五百六十四名漢
軍馬兵一千四百三十六名步兵七百名
官員馬九百四十二匹兵丁馬九千二百七十五
匹
(康熙十三年額設滿洲蒙古八旗馬兵九百六十六名鐵匠四十八名弓匠二十四名步兵七百名)
(漢軍四旗馬兵一千零三十一名鐵匠三十七名步兵三百四十七名滿漢共倭爾布七百六十名)
(旨革十七年四月奉六十四名添馬兵一千名内滿洲退倭爾布七百)
(八旗添五百六十七名漢軍四旗添四百三十三名十八年正月滿洲八旗每旗添弓匠二名鐵匠)
(旨漢二名十九年閏八月奉六十名步兵三百四十七軍四旗共撥馬兵六百)
(名著副都綂胡起元帶往福州駐劄自閩撥馬兵六百六十名步兵三百名著副都綂吕雲相帶往)
(杭州駐劄内撥步兵五十名給滿洲八旗二十二年十月奉)
(旨滿洲八旗額兵内放暫委前鋒二百名二十三年八月奉)
(旨革退滿洲八旗步兵三百名三十年五月奉漢軍四旨添馬兵二百名内滿洲八旗添兵六十四名)
(旗添兵一百三十六名滿洲共馬兵一千六百名漢軍共馬兵一千六百名滿洲額兵内撥出二百)
(名漢軍額兵内挑出八百名教習鳥鎗三十一年十一月奉)
(旨漢軍四旗添砲手十六名五十八年奉添補兵一千旨滿洲八旗派兵一千名往雲南出兵隨)
(旨滿名六十年六月奉千如遇事故缺出即行汰除至洲八旗所添兵一)
(雍正七年八月共汰除兵六百二十六名其餘未汰兵三百七十四名撥往乍浦水師數内)
杭州現在滿洲兵一千二百名弓匠二十四名鐵
匠四十八名步兵三百六十五名蒙古兵四百名
弓匠八名鐵匠十六名步兵八十五名漢軍兵一
千六百名鐵匠三十七名步兵二百五十名砲手
十六名
駐防城(在浙江省城内西俗呼滿洲城繚以磚垣四圍設大小營門順治五年及七年建内)
(圈仁和縣東西南北啚及右衛中所屯地共計徵地一百四十畆零基地五百二十畆四分零蕩七)
(畆零屯地一百一十七畆零又圈錢塘縣南北啚西壁坊及前衛屯地共計徵地二畆四分零基地)
(二百二十畆六分零屯地二十七畆二分零又於順治十六年續園界墻外錢塘縣南壁啚西壁坊)
(徵地七十五畆七分零基地三百二十五畆七分零)
駐防營砲位(向存三號紅衣砲八位雍正四年奉文鑄造子母砲四十八位)
演武場(在錢塘門内西倚城東南三面繚以垣地廣三百一十六丈東南為門二中為演武)
(堂堂左右為廳各二堂後為火神廟南北盡處為營房)
駐劄乍浦水師營
滿洲右翼副都綂一員協領四員蒙古協領一員佐
領一十一員防禦八員驍騎校一十六員筆帖式
二員左右兩營滿洲蒙古撥什庫等共兵一千六
百名(内左營八百名自杭州移駐右營八百名自江寧移駐)
綠旗水手兵共四百名(内定海鎮抽兵一百五十四名黃巖鎮抽兵六十六)
(名温州鎮抽兵五十名瑞安營抽兵二十八名鎮海營抽兵四十二名乍浦營抽兵六十名撥歸滿)
(營教習)
滿營戰船共二十二隻
營房共三千二百間又綠旗水兵營房四百閒
演武場(在乍浦城東門内計六十二畆建演武廳三間耳房二間鼔亭二座旗桿一根照墻)
(一座)
雍正六年四月鎮守杭州等處將軍鄂彌達等題
為欽奉
上諭事准兵部咨開雍正五年十月議政王大臣内閣
九卿奉
上諭滿洲兵丁弓馬技勇均屬優長人莫能及惟於水
師向來未曾練習是以朕令天津地方設立水師營
以教習之今思杭州駐防兵丁既在濱江沿海之地
亦當令其學習水師之事著鄂彌達李衛悉心商酌
應於何處設立營房如何布置期於妥協若照潼關
之例於杭州駐防之壮丁中挑選充補令其練習似
於兵丁有益而國家亦得水師之用不知杭州壮丁
中足敷挑選否亦令鄂彌達李衛酌量欽此欽遵移
咨到(臣)隨咨會督臣李衛細加酌議查浙省沿海
之地寧波府屬之鎮海縣洋面雖廣而城垣窄小
居民稠穰城外亦無閒隙之地可以建造營房且
距定海鎮僅二百餘里寧波府僅隔六十餘里提
臣鎮臣俱有重兵駐劄又黃巖之海門與台屬前
所相對中隔椒江雖為南北要衝從前設有總兵
後經改駐黃巖海門僅隔黃巖鎮三十餘里又寧
海之健跳所東臨大洋山㠗層疊港路寬深但與
杭省窵遠陸路則山徑﨑嶇行走甚難兼有兩江
之隔呼應不靈健跳形勢太孤亦無可設營房之
地惟嘉興府屬平湖縣之乍浦地方係江浙接壤
東與江南松江之提臣海道遥遠南隔寧波提臣
海道四百餘里此地間於二處之中與省城海口
之鱉子門甚近(臣)等相度地勢情形雖内港不甚
寬廣然此地實為江浙兩省海道咽喉通達外洋
諸國最關緊要且離杭州止二百八十餘里水陸
俱通往來甚便與省城駐防滿兵聲勢聯絡首尾
照應該處駐劄滿洲水師官兵實有禆益至乍浦
城週圍九里三分距平湖縣僅三十里城垣新經
修理堅固城内有民間菜園稻地可買甚是寬闊
且尚有零碎官基堪以凑建衙署營房民情無不
樂從本年二月二十七日副都統臣偏圖
陛辭回浙宣奉
皇上詢及浙省添設水師兵數臣偏圖
奏對浙省添設水師兵須得一千名隨奉
聖諭一千似乎兵單須得二千纔好欽此(臣)等查得康
熙五十八年駐杭滿洲蒙古兵内奉調往雲南進
藏時杭州添補滿洲蒙古兵一千名曾准部咨遇
有事故缺出汰除不補等因在案今尚存未汰兵
四百八十名將滿洲蒙古八旗另戶通數兵丁内
挑選少年精壮者四百八十名再將滿洲蒙古八
旗另戶壮丁内少年精壮者挑選三百二十名合
為八百名之數俟乍浦地方營房建造完竣之日
先令帶領前往學習水師之事水師營額兵内事
故缺出若無隨帶子弟頂補將杭州閒散壮丁挑
選少年精壮者頂補杭州額兵内事故缺出即將
杭州壮丁選補如杭州乍浦兩處兵内或有老病
退甲伊等父子願就養膳俱聽從就養其新設立
水師營應添設官員兵丁或於京城或於江南調
撥來浙之處恭候
皇上欽定候
旨遵行(臣)等管見杭州已派兵八百名作為一營抑或
京城江南調撥八百名來浙共一千六百名分為
兩營演習時一營存城看守一營帶領操演輪流
習學始能熟練至奉
諭旨設立二千名其所少四百名之數(臣)等查得乍浦
綠旗水師兵五百名係雍正二年於請更閩浙等
事案内部議特行添設自乍浦海口以及大小羊
山一帶令其永遠巡防奉
旨依議欽遵該營海汛與提標右營分界直至江南洋
面在營兵丁各有哨巡海洋把守汛地墩臺城寨
之責難以移動其浙省沿海水師各營兵丁每年
配船出洋者水性船務自必諳練若全於一處抽
調恐悞彼處洋汛巡防請於各營内按兵數多寡
均勻派定挑選四百名改為新設滿洲水師營之
捕盜頭舵繚手阿板舢板椗手水手等項之用共
合二千名之數其各營兵額仍令募充補足於沿
海巡防仍可無悞此外如有尚不敷用者暫著地
方官另行僱募照例給與工食俟滿洲水師熟練
之後將僱募之捕盜等仍行發回以節錢糧其乍
浦水師營弁遇非哨巡在洋之時即可令其帮同
旗員教習滿兵水務庶省隔汛另調之煩其杭州
選撥水師共八百名共議編為八個佐領内滿洲
每旗七十五名共六百名編為六個佐領設協領
二員即著仍兼管佐領只須添設佐領四員防禦
三員驍騎校六員每佐領下小撥什庫六名蒙古
每旗二十五名共二百名編為兩個佐領添設蒙
古佐領二員防禦一員驍騎校二員每佐領下小
撥什庫六名或京城或江南挑撥官員兵丁亦照
依杭州先行派定之數駐杭原有滿洲蒙古漢軍
兵三千二百名將軍一員滿洲副都統二員漢軍
副都統二員伏祈
皇上或就於本省四員副都統内
欽點一員前往綂轄或於京城另選賢能大臣綂轄應
給關防及隨印筆帖式二員設理事同知一員管
理旗民事務其官員俸餉米石并撥什庫錢糧俱
照天津水師營之例支給每兵每月給錢糧一兩
五錢米三倉斗官兵俸餉米石即於嘉興府屬之
解司錢糧米石内就近撥解乍浦城按月支給至
於官兵房屋應照天津水師官兵之例給副都統
房二十間協領房十五間佐領房十二間防禦房
八間驍騎校房六間筆帖式房三間兵丁房二間
恭候
命下之日(臣)李衛選擇能幹文職官員支領錢糧於乍
浦地方將勘定處所官基民地分别丈撥購買造
設營房工完核實報銷所有水師營船隻照天津
水師兵配駕之例大號趕&KR1620;船每船應用捕盜一
名舵工二名繚手一名椗手二名阿板二名舢板
二名水手二十名小號趕&KR1620;船每船應用捕盜一
名舵工二名繚手一名椗手二名阿板一名舢板
二名水手十二名查天津水師營大號趕&KR1620;船每
隻堪容八十餘人小號趕&KR1620;船堪容五十餘人每
船需大砲五位小砲酌量配用海内水勢深淺風
勢大小不一若兼造大小二號趕&KR1620;船隻不拘風
勢大小水之深淺俱可撐駕共需用大號趕&KR1620;船
十隻小號趕&KR1620;船十隻每船應隨帶小舢板一隻
以足二千名兵丁之用再查乍浦洋面附近江南
之處多係沙塗更與别處洋面不同若盡用趕&KR1620;
則駕駛不甚便利應於大小趕&KR1620;船數内各減去
一隻改造南&KR1620;船四隻則洋面可以適用俟
命下之日即行動項辦料興工其船隻及船上所需棪
木舵枷櫓木棕椗繩繚索等項係屬緊要應行地
方官務須悉心料理堅固其官兵應用器械仿照
天津設立俱為鳥鎗水師巡防出哨火箭籐牌挑
刀等項船上所用旗纛及演習所用藥彈俱照海
洋趕&KR1620;船内配用數目照例交地方官製造給發
應用杭州官兵俟
俞允起行之日交鹽驛道備辦船隻送往乍浦水師營
兵操演之時該(臣)等每年春秋二次分班前往查
看操演俟演習精熟之日停其往查(臣)等識見淺
陋伏乞
皇上勅部議覆施行經議政王大臣等會議應如鄂彌
達等所請覆奏奉
旨依議
雍正七年三月十四日奉
上諭(恭紀首卷)加恩各省駐防兵丁杭州賞銀二萬兩乍浦
賞銀一萬兩交與該將軍都統等營運生息如兵
丁家有古凶之費將息銀量給以濟其用
總督標兵
大清會典舊設總督浙江福建軍務一員標下設中左
右三營官(順治十五年裁康熙八年復設九年裁)
總督浙江軍務一員標下設中左右三營官(康熙八年裁九)
(年復設二十三年裁)
水利道一員標下守備一員(順治七年裁)督糧道一員
標下守備一員(順治十年裁)分巡道五員(杭嚴嘉湖金衢温處紹台)
標下守備各一員(順治十八年裁)分守道四員(金衢温處寧紹嘉湖)
標下守備各一員(順治十八年裁)寧紹巡海道一員標下
守備一員(順治十八年裁)
(康熙九年原設督標中左右三營副將一員參將二員守備三員千總六員把總十二員續增前後)
(二營參將二員守備二員千總四員把總八員守馬戰兵共五百七十名步戰兵共九百三十名)
(兵共一千五百名耿逆據閩叛總督李之芳奉康熙十三年三月)
(命移駐衢州大破賊於仙霞嶺十五年秋碩康親王凱王師由浙入閩閩逆迎降十九年八月和)
(旨班旋二十一年李之芳奉尚書二十三年浙江總督師仍駐杭州内陞兵部)
(奉裁標下存兵一千七百八十二名題准撥添衢州協鎮營二十六年復設閩浙總督駐劄福州府)
(督標營兵屬福建管轄)
巡撫標兵
大清會典提督浙江軍務巡撫一員標下左右二營(原設)
(撫標順治十八年裁康熙十三年復設)左營遊擊一員守備一員千
總二員把總四員右營遊擊一員守備一員千總
二員把總四員巡撫標下經制兵共一千五百名
内馬兵一百五十名步兵一千三百五十名
(上諭康熙十三年三月為欽奉舊管兵設左右二營官事浙江巡撫照甘肅例仍)
(十六員兵一千五百名兩營官兵係全省應援之師俱駐劄杭州府省城三十四年十一月為欽奉)
(上諭事兩營裁戰兵一百名三十八年十一月為咨明事案内欽奉)
(上諭江南浙江江西督撫標兵無用不便遽裁有缺不補其附近營伍缺出將督撫標兵撥補欽此陸續附)
(撥杭嘉湖嚴紹各協營馬戰守兵丁五百九十四名右營遊擊一員陞缺不補歸左營遊擊兼管右)
(營千總二員左營把總一員缺出不補四十二年巡撫張泰交為請)
(旨事題請仍留現存遊擊一員守備二員千總二員把總七員兵八百零六名内馬兵八十一名戰兵三)
(百四十八名守兵三百七十七名五十一年巡撫王度昭為題請酌補標員等事五十二年三月題)
(准左營千總二員内酌撥一員補入右營左營添補把總一員每營各設千總一員把總四員雍正)
(二年四月總督滿保為請更閩浙等事每營抽出守兵一十名赴乍浦營補額兩營撥赴乍浦營守)
(兵二十名現存額兵七百八十六名五年七月内為敬陳管見等事兩營設外委千總二員把總四)
(員因撫標差使繁多不敷委用咨請多設把總四員共外委千把總一十員六年四月總督臣李衛)
(為敬陳鹽政銅弊等事題准設立巡鹽千總一員百總一名領旗四名戰兵四十五名守共五十名)
(駐劄杭州府海寧縣長安鎮屬左營管轄於海寧海鹽平湖桐鄉等縣及嘉湖要汛接壤江南之處)
(巡查)
撫標兩營現設參將一員(雍正九年改撫標中軍遊擊銜為參將)守備
二員千總二員把總八員外委千總二員外委把
總八員
兩營馬步戰守兵丁現在額設共七百八十六名
(雍正十三年衢協改鎮添兵本標裁溢額馬三匹改步戰兵三名)
官員馬四十四匹兵丁馬一百五十匹
兩營操演隊伍(馬兵弓矢二隊步兵弓矢四隊步兵京鎗八隊籐牌兵丁二隊大砲)
(兵丁二隊共一十八隊每逢操期至欏木營操演)
兩營操演陣法(初演梅花陣次演三疊陣三演太極陣四演兩儀陣五演八門陣六)
(演六花陣七演青龍出水陣八演得勝安營陣)
(以上行陣與城守水師四營合操畢較射馬步弓矢火器演放鉛子打準及連環進步并籐牌長鎗)
(等技)
兩營軍器砲位數目(弓二百六十三張戰箭六千枝京鎗二百八十桿籐牌七)
(十二面腰刀七百八十六口大砲二十位内劈山砲一十七位過山鳥砲一位子母砲二位)
火藥庫(原在錢塘學宫左側因民居稠密不戒於火乃移慈雲寺前康熙二十四年巡撫趙)
(士麟於教場後買地三畆有竒建東西火藥庫各五問前官&KR0550;三間乂頭門三間内外重築圍墻)
欏木營教場(在省城候潮門外基地二百一十八畆除建造營房外餘為開操之所)
雍正九年九月兵部為請定武職陞選等事議得
浙江總督李衛疏稱接准部咨協標中營并左右
營遊擊協標中軍守備及耑營守備一槩改為都
司僉書令各省督撫提鎮確查題明等因查浙省
台協樂清瑞安副將中軍俱係守備職小未稱均
請改為都司僉書其耑營守備内如錢塘水師麗
水營昌石汛各守備均請改為都司僉書庶官職
稍重可資彈壓至撫標中軍遊擊改為參將誠為
至當唯浙江參將耑任水師者止有鎮海一缺而
水師遊擊則有十員查乍浦界連江浙逼近洋面
從前設兵僅五百名是以止用遊擊管轄今滿營
水師舵水四百名俱係綠旗兵丁現屬乍浦遊擊
管東操練兵數已多似應將乍浦水師遊擊改為
水師參將其陸路在乍之備弁兵丁并本城内外
地方仍聽其兼轄遊擊既改參將毋庸聽嘉協副
將節制等因應如所請准其改設應給傳
勅關防并都司關防行文禮部鑄造換給可也奉
旨依議
提督標兵
大清會典浙江提督一員駐劄寧波府標下中左右前
後五營統轄全省中營參將一員守備一員千總
二員把總四員左營遊擊一員守備一員千總二
員把總四員右營遊擊一員守備一員千總二員
把總四員前營遊擊一員(駐劄大嵩所)守備一員千總
二員把總四員後營遊擊一員守備一員千總二
員把總四員(舊設旗鼔都司一員順治十五年裁)提督標下經制兵
共一萬三千二百七十五名内馬兵一千二百一
十三名步兵一萬二千六十二名
提鎮標官員馬共一千二百八十六匹兵丁馬共
三千八百八十匹
(標下原轄杭州城守營錢塘水師營其額設官員兵馬船隻俱詳杭州府)
(嘉興城守營乍浦水師營其額設官員兵馬船隻俱詳嘉興府)
(湖州城守營太湖水師營其額設官員兵馬船隻俱詳湖州府)
(嚴州城守營舊隸提督管轄雍正十三年衢協改鎮本營改隸衢鎮)
(寧波城守營舊隸黃巖鎮於雍正七年奉文改歸提督標下管轄)
(衢州城守營原屬提標管轄康熙四十九年改隸處州鎮雍正十三年為請)
(旨事改協為鎮其城守都司歸衢鎮管轄員千總一員浙閩楓嶺營原係提督親標遊擊一)
(把總二員屬浙提管轄守備一員千總一員把總二員屬福建管轄雍正十三年衢協改鎮本營官)
(兵歸衢鎮管轄為欽奉康熙三十五年)
(上諭事裁減步兵四十四名守兵七名雍正二年為請更浙閩等事提標五營共減守兵五十名撥歸乍)
(浦營募補五年為敬陳管見等事添設外委千總一十三員外委把總二十員仍在有馬戰兵額内)
(旨改六年為請遊擊一員千總一員把總二員中營守設事右營)
(備一員千總一員把總二員改為水師輪流出洋巡查)
提標中左右前後五營現設參將一員遊擊四員守
備五員千總十員把總二十員外委千總一十三
員外委把總二十員
駐劄寧波府城參將一員左營遊擊一員右營遊擊
一員後營遊擊一員中營守備一員左營守備一
員右營守備一員中左右後千把總共二十一員
五營兵丁現在額設共四千二百三十五名(内有馬戰)
(兵四百五十九名無馬戰兵一千七十九名水戰兵六十名守兵二千四百九十七名水守兵一百)
(四十名雍正十三年衢協改鎮添兵本標裁溢額馬三十六匹改步戰兵三十六名)
官坐馬一百三十二匹兵丁官給馬四百五十九
匹
駐防大嵩所城前營遊擊一員前營守備一員前營
千總一員前營把總一員
馬步戰守兵丁共三百六名
哨船五隻
分防嶦﨑汛把總一員馬步戰守兵丁一百五十
五名
分防鹽場汛把總一員馬步戰守兵丁一百六十
五名
分防穿山所城汛左營千把一員
分防霩&KR1790;所城汛左營千把一員
分防崑亭寨城汛左營千把一員
(穿山霩&KR1790;崑亭三汛向係鎮海營原轄汛地雍正二年十月内為請更浙閩等事撥防本營官兵三)
(百二十三員名)
分防應家棚後營守備一員馬步戰守目兵三百
名
提督標現在紅衣砲一十位(存營)行營砲一百零三
位(内安設大嵩城一十二位砲臺四位存局八十七位)鐵百子砲一百三十
四位(内安設應家棚汛三十一位存局一百三位)蕩宼砲一千位(俱給兵操)
(演)又收陳尚義寄局銅砲一位(存營)鐵熕砲一十三
位(存營)穿山砲三位(存營)百子砲二十四位(存營)
雍正五年兵部為敬陳管見事議覆福浙總督高
其倬疏稱外委千把於各營之中每凡額兵二百
名許外委把總一名額兵四百名許外委千總一
名協同經制千把管辦汛守其外委千把聽各營
將官俱於馬步兵丁内考驗操防勤慎及漢仗弓
馬好者秉公選擇不得冐濫仍報明督撫提鎮驗
看給與劄付於年終造册報部如能巡防勤慎地
方寧謐令該管督撫提鎮遇有經制把總缺出即
行拔補以示鼔勵等語應如該督所題可也奉
旨依議
黃嚴鎮標
大清會典鎮守黃嚴總兵官一員駐劄黃巖縣標下中
左右三營管轄台州營象山營寧晦營寧波城守
營太平營(原設水師右路總兵官康熙八年改為黃巖總兵官調駐平陽九年調寧晦總)
(兵官為黃巖總兵官十五年裁十八年復設)中營遊擊一員守備一員
千總二員把總四員左營遊擊一員守備一員千
緫二員把總四員右營遊擊一員守備一員千總
二員把總四員(舊設黃巖城守營參將等官康熙二十三年裁)黃巖鎮經
制兵共一萬一百二十三名内馬兵一千十二名
步兵九千一百一十一
(黃巖鎮標下台協營寧海營太平營其額設官員兵丁俱詳見台州府)
(象山協營舊陸路隸黃巖鎮洋汛隸定海鎮雍正七年題准統歸定海鎮管轄)
(寧波城守營舊隸黃巖鎮雍正七年題准改歸捉督管轄)
(紹興協營舊隸定海鎮雍正七年題准改隸黃巖鎮其額設官員兵丁詳見紹興府)
黃巖鎮標下駐劄黃巖縣城中營遊擊一員左營遊
擊一員左右二營守備二員三營千總六員三營
把總一十一員(其右營遊擊一員中營守備一員左營把總一員駐防海門衛)
外委千總六員外委把總一十一員(俱於雍正五年添設)
三營馬步戰守兵丁舊額二千五百七十五名現
存二千二百三十一名(雍正十三年衢協改鎮添兵本標裁溢額馬十一匹)
(改步戰兵十一名)
戰哨船二十五隻(詳見海防)
現存大小紅衣砲九十三位(内安設砲臺六位配船五十五位守護城)
(池三十二位)得勝砲一十六位(俱配戰船)行營砲二十二位
(内安設砲臺四位海門衛三位守護城池一十五位)馬蹄砲八位(内安設砲臺七位海)
(門衛一位)劈山砲五十位(俱配戰船)穿山砲八位(俱配戰船)百子
砲七十一位(俱配戰船)蕩寇小砲六十桿(俱給兵配船)又詳
撥台協百子砲一百二十一門(内已領六十門俱配戰船未領六十)
(一門現在赴領配船)
雍正八年七月十六日奉
旨黃巖鎮標兵丁著賞銀一萬兩令該鎮會同督撫提
督料理營運以備賞給之用歲㡳將一年生息及賞
過若干報明該督撫提督查核該部知道
定海鎮標
大清會典鎮守舟山鎮總兵官一員駐劄舟山標下中
左右三營管轄紹興城守營定海城守營(原設定海總兵)
(官順治十六年調駐京口又調隨征福建總兵官駐定海改為定海總兵官十七年移駐台州改為)
(寧紹台總兵官康熙八年移水師左路總兵官駐定海二十三年移駐舟山改為舟山鎮總兵官二)
(十六年舟山改設定海縣舟山鎮改名定海鎮二十七年定海城守營改名鎮海營)中營遊
擊一員守備一員千總二員把總四員左營遊擊
一員守備一員千總二員把總四員右營遊擊一
員守備一員千總二員把總四員定海鎮經制額
設兵共五千八百七十名内馬兵三百八十七名
步兵五千四百八十三名
(紹興城守營舊隸定海鎮雍正七年題准改隸黃巖鎮)
(象山協營陸路舊隸黃巖鎮雍正七年題准與水汛統歸定海鎮管轄其額設官兵船隻俱詳寧波)
(府波城守營舊隸象山協營雍正七年改歸提督寧)
(管轄城守營雍正二年改為水師營其額設官兵鎮海)
(船隻詳見寧波府)
定海鎮標中左右三營現設遊擊三員守備三員千
總六員把總一十二員
外委千總六員外委把總一十四員(俱於雍正五年添設)
三營兵丁現在額設二千八百四十一名(内馬戰兵一百)
(名步戰兵五百八名水戰兵二百三十三名步守兵一千三百二十三名水守兵六百七十七名)
各官自備坐馬八十二匹兵丁官給馬一百匹
戰哨船四十二隻(其大小船式内外洋汛詳見海防)
現存紅衣砲一百五十一位(内安設各砲臺汛口二十七位配船一百)
(位守護城池二十四位)得勝砲六位(守護城池)馬蹄砲四位(守護城池)
淨瓶砲七位(守護城池)劈山砲四位(守護城池)百子砲四百
二十二位(内配船三百七十五位守護城池四十七位)蕩寇砲七百七
十七位(俱給兵操演)掘獲銅砲一位又續報查出銅百
子砲七門
雍正八年七月奉
旨定海鎮標兵丁著賞銀一萬二千兩令該鎮會同該
督撫提督料理營運以備賞給之用歲底將一年生
息及用過若干報明該督撫提督查核該部知道
温州鎮標
大清會典鎮守温州緫兵官一員駐劄温州府標下中
左右三營管轄温州城守營金華城守營處州城
守營大荆營樂清營磐石營中營遊擊一員守備
一員千總二員把總四員左營遊擊一員(駐防寧村寨)
守備一員千總二員把總四員右營遊擊一員守
備一員千總二員把總四員(舊設旗鼔守備一員順治十五年裁右營)
(遊擊駐防寧村寨雍正七年將右營遊擊移駐寧村專司陸汛其左營官兵撤回與中營一例專管)
(水師)涖州鎮經制兵共八千六百五十二名内馬兵
八百六十五名步兵七千七百八十七名
(順治十三年設立温州鎮統轄本標三營兼轄温州城守營并處州金華衢州瑞安樂清大荆磐石)
(各協營至康熙四十九年八月内為謹陳地方情形等事改故處州總兵官本標金衢二協改歸處)
(州鎮管轄温州鎮標下温州城守營大荆營樂清營磐石營其額設官員兵丁俱詳温州府)
(平陽協營康熙四十九年以處州副將移駐平陽歸温州鎮管轄其額設官員兵丁詳見温州府)
(瑞安營原設參將康熙十年改設副將隸平陽鎮後隸處州鎮於雍正二年閩浙督臣滿保題准以)
(瑞安營陸路副將改為水師隸温州鎮其額設官兵船隻詳見温州府)
(康熙二十一年本標三營額設馬步戰守兵丁二千九百五十名内於二十二年為請)
(旨班師事陸續奉裁戰兵五十一名守兵一百二十一名又於本年六月為各省保泰之微權等事奉裁)
(戰兵四十七名守兵四十六名三十二年九月内為請定歲終等事裁征馬二十七匹改馬戰兵為)
(上諭戰兵三十五年六月為欽奉守兵裁減四十名雍事將戰兵裁減一百一十名)
(旨議正七年十月為遵二名守兵五名撥撥杭嘉湖三覆事將京撥戰兵)
(協召募操防年本標戰船共二十七隻内中營分康熙二十六)
(管戰船十隻左營分管戰船八隻右營分管戰船九隻雍正二年八月為請更閩浙等事右營題改)
(陸路瑞安營改為水師將本標右營所管戰船九隻撥歸瑞安營管駕巡防六年五月為敬陳查復)
(浙洋等事撥快哨船四隻歸入本標中營管駕二隻左營管駕二隻)
温州鎮標中左右三營現設遊擊三員守備三員千
總六員把總一十二員
外委千總六員外委把總一十二員(俱於雍正五年添設)
三營兵丁現在額設共二千五百二十八名(内中營有)
(馬戰兵九十名無馬戰兵七十一名水戰兵六十五名守兵四百七十四名水守兵一百四十三名)
(共八百四十三名左營有馬戰兵八十九名無馬戰兵七十三名水戰兵六十二名守兵四百七十)
(二名水守兵一百四十七名共八百四十三名右營有馬戰兵八十九名無馬戰兵一百三十六名)
(守兵六百一十七名共八百四十二名雍正十三年衢協改鎮添兵本標右營裁溢額馬四十匹改)
(戰守兵四十名)
中營各官自備坐馬三十八匹兵丁官給馬九十
匹左營各官自備坐馬二十二匹兵丁官給馬八
十九匹右營各官自備坐馬二十二匹兵丁官給
馬八十九匹
中左二營戰哨船共二十二隻(内中營管戰船十隻快哨船二隻左)
(營管戰船八隻快哨船二隻其分管汛地詳見海防)
現在紅衣砲一十一位(内安設寧村城四位梅頭汛一位存局六位)發
熕砲五十九位(内安設砲臺四位配船五十五位)得勝砲三十三
位(俱配戰船)劈山砲三十二位(俱配戰船)百子砲一百二十
七位(俱配戰船)行營砲七十九位(内安設城寨砲臺共三十八位演擺陣勢)
(三十位存局十一位)過山鳥砲五位(内配船四位存局一位)又續報踹
獲銅百子砲三位
雍正二年兵部為請更閩浙兩省水師等事議覆
福浙總督覺羅滿保疏稱閩浙兩省均係濱海地
方水師將領非生長水師者不能勝任但水師副
將參將缺少水師遊擊有善於水師者不能及時
陞轉等語應如所請將浙省温鎮所屬瑞安一出
港口即是大海應將陸路副將改為水師副將令
其哨巡南洋磐石逼臨大海應將磐石營陸路遊
擊改為水師參將令其哨巡北洋鎮海營坐臨大
海應將鎮海陸路參將改為水師參將令其哨巡
鎮海關大荆營參將汛地無多應改為大荆營遊
擊再疏稱温鎮海洋有瑞安磐石及鎮標中左二
營水師洋而足資巡防所有温鎮右營官兵改為
陸路令其巡防瑞安西北陸汛瑞安以南陸汛應
歸平陽副將管轄磐石西北陸汛應歸樂請副將
管轄等語應均如所請將瑞安磐石各汛令各營
官兵分佈巡防管轄至該督又請嘉興所屬之乍
浦洋面與江南洋面交界最是繁劇向撥千總巡
查恐微員不足彈壓應於定海鎮右營將備内每
半年輪撥一員帶兵配船防守乍浦羊山一帶海
汛以資彈壓等語查浙江嘉興所屬乍浦地方面
臨海洋為閩廣兩省及浙江本省寧紹二府船隻
收泊之處逼近大小羊山海口緊要向於定鎮三
營内派沙船四隻撥右營弁員巡查而千總微員
不足以資彈壓今以將備帶兵防守雖屬允當但
半年輪防弁兵未免往返勞苦且定海鎮離乍浦
甚遠彼此更換之際沙船候風又未免遲悞日期
查乍浦地方原有嘉興協所轄之守備一員千總
一員帶兵二百餘名駐劄分防今應再專設遊擊
一員守備一員千總一員把總二員駐劄乍浦就
近帶兵配船巡查洋面自乍浦海口以至大小羊
山一帶令其永遠巡防毋庸再撥定海鎮弁兵所
有應設兵丁若干或應另行添設或於近營派撥
令該督酌定題報再查設立戰船原資水師營員
出洋巡查之用今該督既請將温鎮右營官兵改
為陸路則右營水師遊擊守備等缺俱應准其改
為陸路而右營等戰船亦俱應改撥令水師營員
配兵巡防可也奉
旨依議
雍正八年八月初三日奉
旨温州鎮標兵丁著賞銀一萬兩令該鎮會同該督撫
提督料理營運以備賞給之用歲底將一年生息及
賞過若干報明該督撫提督查核該部知道
處州鎮標
大清會典鎮守平陽總兵官一員駐劄平陽縣標下中
左右三營管轄瑞安營中營遊擊一員守備一員
千總二員把總四員左營遊擊一員守備一員千
總二員把總四員右營遊擊一員守備一員千總
二員把總四員(康熙八年設鎮守平陽總兵官四十九年閩浙督臣梁鼐奏准以平)
(陽一鎮移駐處州改為處州總兵官兼轄金衢二協其瑞安營副將於雍正二年閩浙督臣覺羅滿)
(保題准改為水師營歸温州鎮管轄)鎮標經制兵共四千三十名内
馬兵四百三名步兵三千六百二十七名
(標下麗水營康熙五十二年間閩浙督臣范時崇題設其官員兵丁詳見處州府)
(金華城守營其額設官員兵丁詳見金華府改隸衢州城守營舊隸處州鎮雍正十三年題准)
(衢州鎮管青縉景三縣汛左營分管龍雲慶三縣中營分)
(汛右營分管遂松宣三縣汛其餘分防詳處州府康熙四十九年八月内平陽移帶兵丁一千五百)
(一十五名又處協收回兵丁一千一百一十六名共馬步戰守兵丁二千六百三十一名五十二年)
(旨議撥給麗水營一百四十名雍正七年為遵覆事裁京撥守兵八名)
處州鎮標中左右三營現設遊擊三員守備三員千
總六員把總一十二員
外委千總六員外委把總一十二員(俱於雍正五年添設)
三營馬步戰守兵丁現在額設共二千四百八十
三名(雍正十三年衢協改鎮添兵本標裁溢額馬二十九匹改步戰兵二十九名)
現在行營砲三十五位(存營)劈山砲一十九位(存營)百
子砲五十九位(存營)
康熙四十九年兵部為敬陳地方情形等事議覆
福浙總督梁鼐疏稱浙江處州一府管轄十縣除
附郭外其餘各邑歷來未有城郭皆在深山之中
險要之處甚多該地設一副將其額兵共止一千
一百一十六名以之分防十縣併各處塘汛每覺
稽察難周莫若將平陽一鎮移駐處州即以處州
副將移駐平陽彼此實屬相當查平陽鎮標額兵
共二千九百九十五名今該總兵移駐處州除處
協現在兵一千一百一十六名外該總兵再帶兵
一千五百一十五名共足二千六百三十一名之
數其遊守等官俱帶往照舊管轄所有金華衢州
二副將俱歸處州總兵統轄其平陽所存兵一千
四百八十名即將處州副將移駐管轄改為平陽
協處轄原官帶往該協營聽温州總兵統轄如此
一轉移間地方兵制各適其宜巡防周密裨益似
非纖少等因應如該督所請更調可也奉
旨依議
康熙五十二年兵部為遴補營員事議覆福浙總
督范時崇疏稱處州一郡兵單汛廣稽察難周前
督臣梁鼐題請將平陽一鎮移駐處州即以處州
副將移駐平陽是以原防守蒲壮鎮下守千把三
員兵二百九十五名久經歸入平標額内改協設
鎮之時原應一併移調處州以符經制而原題疏
内有該總兵再帶兵一千五百一十五名遊守等
官俱帶往之語是以官來處郡兵在平陽兹查平
陽一縣前設兵一千四百八十名今將蒲壮鎮下
原管兵丁二百九十五名撥歸處州尚存兵一千
一百八十五名足可分防而設防麗水碧湖守千
把三員前經本標三營分撥兵一百四十名今將
蒲壮鎮下原管兵丁二百九十五名撥歸處州共
合四百三十五名設為麗水專營分防碧湖要汛
而兵得實用營制得定并請鑄給關防以專責任
等因查康熙四十九年經原任福浙總督梁鼐奏
請將平陽一鎮移駐處州處州副將移駐平陽除
處協現在兵一千一百一十六名外該總兵再帶
兵一千五百一十五名共足二千六百三十一名
之數其遊守等官俱帶往照舊管轄平陽所存兵
一千四百八十名即將處州副將移駐原官俱帶
往照舊管轄等因奉
旨依議欽遵在案今該督既稱平陽鎮兵丁定額二千
九百九十五名今改處鎮止有兵二千六百三十
一名尚缺額兵三百六十四名處州城守兵丁原
額一千一百一十六名今調平陽副將現有兵一
千四百八十名是重地設立總兵兵又減於原額
緩地改設副將兵復溢於曩時大非改協設鎮之
初心今將蒲壮鎮下原管兵丁二百九十五名撥
歸處州麗水碧湖守千把三員本標三營分撥兵
丁一百四十名共合兵四百三十五名設為麗水
專營分防碧湖要汛兵得實用營制得定等語應
如該督所請可也奉
旨依議
雍正八年八月初十日奉
旨處州鎮標兵丁著賞銀九千兩令該鎮會同該督撫
提督料理營運以備賞給之用歲底將一年生息及
用過若干報明該督撫提督查核該部知道
衢州鎮標
鎮守衢州總兵官一員駐劄衢州府標下中左右三
營管轄衢州城守營嚴協城守營浙閩楓嶺營金
協蘭谿汛
中營遊擊一員守備一員千總二員把總四員
左營遊擊一員守備一員千總二員把總四員
右營遊擊一員守備一員千總二員把總四員
(順治三年設總兵官五年裁改設副將一員中左右三營各都司僉書一員守備一員千總二員把)
(總四員雍正六年五月為敬陳查復浙洋等事將衢協右營都司一員把總一員撥入温州磐石營)
(十三年仍改為衢州鎮)
外委千總四員外委把總十員
額設馬步戰守兵丁共二千三百名(衢協原額兵二千六百名)
(上諭康熙三十五年六月為欽奉又四十七年九月為事裁戰守兵共二百四十名)
(禀報事撥衢協馬兵一十二名戰兵二十四名守兵八十四名歸入紹協右營分防大嵐山等處又)
(雍正五年十一月為詳請設備添兵等事抽撥戰兵二十七名守兵六十三名歸入太湖營六年五)
(月為敬陳查復浙洋等事抽調戰兵四名守兵八十九名歸入磐石營七年九月為遵)
(旨議覆事將三營京撥戰兵五名守兵十二名開除撥歸杭嘉湖三協召募實存兵二千四十名十三年)
(改協為鎮增兵三百名歸城守都司仍隸鎮標管轄)
衢州鎮標下駐劄衢州府城中營遊擊一員都司一
員右營守備一員都司守備一員千把一十二員
外委千把一十二員兵共九百六十六名
分防龍游縣城中營守備一員千把一員兵一百
八十名(外委一員帶兵二十名駐龍游驛前)
分防龍游溪口汛中營千把一員兵五十五名
分防樟樹潭汛(兼管張碓港盈川安仁埠等撥)千把一員兵三十
五名(又帶外委一員兵二十一名分駐排門安仁街洋村後方等撥)
分防大洲汛(兼管黃壇坑口前王等撥)外委千把一員兵三十
四名
分防常山縣城左營遊擊一員千把一員兵一百
八十名
分防華埠汛左營守備一員千把一員兵一百一
十名
分防七都球汛左營千把一員兵四十八名
分防草萍汛左營千把一員兵三十八名
分防開化縣城左營千把一員兵九十名(又帶外委一員)
(兵二十名分駐馬金汛)
分防江山縣城(兼防公埠汛)右營遊擊一員千把一員
外委一員兵二百四十名
分防鳳林汛右營千把一員兵四十五名(又帶外委一員)
(兵一十名分防官溪撥)
分防杜澤汛右營千把一員兵八十名(又帶外委一員兵十)
(八名分防上方雲溪二撥)
分防西安溪口汛(兼管十五里項家橋百靈街百靈埠後溪街蔓青九都嶺嚴剝)
(關等撥)右營千把一員兵七十五名
分防蘭溪汛(兼管湯溪沿河伍家&KR1657;葉灣洋港三塘)中營千把一員
外委一員兵九十二名(本汛原屬金協右營千總一員兵一百二十七名防)
(守雍正十三年改隸衢鎮撥兵九十二名餘三十五名仍歸金協本汛將城守都司下千把酌撥一)
(員歸於中營帶兵九十二名駐守就近歸駐劄龍游之中營守備兼轄)
雍正十二年十二月兵部為請
旨事議覆協理内閣大學士事務工部尚書徐本浙江
總督管巡撫事程元章疏稱衢州一府為福建江
南江西三省門戶順治三年設立總兵一員嗣將
浙閩總督移駐衢州復改駐福建而衢州祇存副
將一員但衢州汛地遼闊副將僅轄都司二員守
備三員千總五員把總十一員馬步兵二千四十
名殊有鞭長莫及之勢(臣)等細察形勢悉心斟酌
請將衢協副將一缺改為總兵官以資彈壓查總
兵營制例設遊擊三員守備三員衢協原有都司
二員將一員改為中營遊擊一員改為城守都司
請添左右兩營遊擊各一員其原設守備三員一
員改為中營守備一員改為都司中軍守備一員
改為右營中軍守備再添左營中軍守備一員城
守都司即令衢鎮就近管轄查守備標下各有千
總二員把總四員今議設守備四員應有千總八
員把總十六員除原設千總五員把總十一員尚
少千總三員於平陽營嚴州金華二協各裁一員
補入再少把總五員另行添設原設兵既屬不敷
應於通省簡僻營内抽撥補足又嚴州一協楓嶺
一營向屬提轄金華協之蘭谿汛向屬處鎮兼管
查其道里離衢甚近請就近歸衢鎮管轄一轉移
間聯絡聲援大有裨益等語應如所請副將仍改
為總兵添設左右兩營遊擊再添左營中軍守備
把總五員其兵於通省簡僻營内抽撥至提屬之
嚴協楓嶺營并處鎮屬之蘭谿汛均應歸衢鎮管
轄可也奉
旨依議
海防兵備道營
海防左右兩營額設守備二員千總四員把總八員
(雍正八年為恭報勘明海塘等事題設千把總二員十一年為備陳塘工等事題准添設守備二員)
(千總三員把總七員分為左右兩營左營駐劄海寧之東右營駐劄海寧之西屬海防兵備道統轄)
(海防同知兼轄詳見海塘門内)
外委千總八員外委把總八員
有馬戰兵六十名無馬戰兵一百六十名守兵七
百八十名(雍正八年為恭報勘明海塘等事題照河營兵丁之例設兵二百名常川做工)
(看守内馬戰兵六名步戰兵十四名守兵一百八十名十一年為備陳塘工等事題准添設八百名)
(共一千名)
防守鎮海汛(自海寧縣南門外東起至念里亭止并兼防一帶堡房)守備一
員把總一員有馬戰兵一十名無馬戰兵二十名
守兵九十二名
防守念里亭(自念里亭起至殳家廟止兼防一帶堡房)千總一員有馬
戰兵六名無馬戰兵一十四名守兵七十名
防守尖山汛(自殳家廟起至談山嶺止兼防一帶堡房)把總一員有馬
戰兵五名無馬戰兵一十四名守兵七十名
防守海鹽澉浦汛(自談山嶺起至二寨止兼防一帶堡房)把總一員
有馬戰兵三名無馬戰兵一十名守兵四十八名
防守二寨(自二寨起至平湖縣行素菴止兼防一帶堡房)千總一員有馬
戰兵三名無馬戰兵一十二名守兵六十六名
防守行素菴(自行素菴起至江南金山縣交界止兼防一帶堡房)把總一員
有馬戰兵三名無馬戰兵一十名守兵四十四名
防守翁家埠(自華家衖起至四潮神廟止兼防一帶堡房)守備一員把
總一員有馬戰兵八名無馬戰兵二十名守兵一
百名
防守靖海汛(自海寧縣南門外西起至戴家石橋止兼防一帶堡房)把總一
員有馬戰兵四名無馬戰兵一十一名守兵五十
六名
防守老鹽倉(自戴家石橋起至關帝廟止兼防一帶堡房)千總一員有
馬戰兵五名無馬戰兵一十四名守兵七十名
防守關帝廟(自關帝廟起至華家衖止)把總一員有馬戰兵四
名無馬戰兵一十三名守兵六十二名
防守章家菴汛(自潮神廟起至宣家埠止)千總一員有馬戰兵
六名無馬戰兵一十三名守兵六十三名
防守宣家埠(自宣家埠起至八仙石止)把總一員有馬戰兵三
名無馬戰兵九名守兵三十九名
浙江通志卷九十一
