浙江通志卷二百三十九
陵墓
金華府
金華縣
吳留氏墓金華府志在縣西南十里相𫝊為留贊
家墓
宋東陽太守蔡興宗墓萬歷金華府志在迷村(𫝊詳)
(名宦)
吳越清海節度使判婺州錢元懿墓萬歷金華府
志在縣東北六里(名勝志地名沙溪墓有巨碑未刻而石羊虎之𩔖凡十餘頭)
宋秦國長公主墓金華縣志在仙洞側
宋趙抃祖墓明一統志在縣北五里碑文尚存
宋待制趙桓墓舊浙江通志在天王寺側桓洛陽
人宋紹興間帥廬州死酈瓊之難子孫居婺之梵
嚴寺因殯焉後郡守孟猷為葬兹土
宋馬將領墓金華府志在天皇寺西南渡初潰卒
任士安犯城將領拒戰於藕塘衆潰被執死之葬
此
宋徽猷閣待制潘良貴墓金華縣志在縣北二十
里(傳詳名臣)
宋資政殿學士鄭剛中墓名勝志在招福原(傳詳名臣)
宋贈資政殿學士葉衡墓金華縣志在縣東南十
里(傳詳名臣)
宋少師諡文定王淮墓金華府志在縣西北十里
宋提刑唐仲友墓金華府志在寶華寺側(傳詳儒林)
宋崇政殿說書王師愈墓金華縣志在白沙鄉朱
文公撰墓誌(傳詳循吏)
宋端明殿學士王埜墓萬歷金華府志在東彌塘
側(傳詳武功)
宋北山先生諡文定何基墓萬歷金華府志在殿
講山循理鄉油塘之原正德十年郡守劉&KR0581;修復
(𫝊詳儒林劉&KR0581;請復何文定墓地碑記北山先生以咸淳五年己巳十二月壬申葬金華縣南山油)
(塘之原豪右據而有之子孫莫之能直正德甲戌春正月知府事劉&KR0581;率同官展修祀事墓已夷且)
(陷惟趺獨存商生大輅復廉得完碑於油塘匿孔尚無恙乃繩其豪於法還其碑於趺正其田於籍)
(歸其佃甲於隣壤伐巨石以封若堂而縈之以垣牆豎享堂四楹旁建連甍以處佃丁規制粗備庶)
(幾有司崇儒重道礪世磨俗之萬一焉)
宋贈承事郎諡文憲王柏墓金華縣志在婺女鄉
金村之原(𫝊詳儒林)
元白雲先生諡文懿許謙墓金華府志在婺女鄉
許官山歲久荒圮明成化間推官林沂重為立石
弘治間同知薛敬之題道左曰處士許白雲之墓
(𫝊詳儒林)
元昭勇將軍張英勇墓萬歷金華府志在縣北五
里元戊戌年從越國公定婺有功辛丑年征紹興
陣亡葬此
明越國公胡大海墓金華府志在生薑隴(𫝊詳名宦)
明歸全先生葉儀墓萬歷金華府志在東塘之原
(𫝊詳儒林)
明純孝先生范祖幹墓金華府志在赤山之原(𫝊詳)
(儒林)
明衢州教授胡翰墓金華府志在智者橋東(𫝊詳儒林)
明布政使章聰墓金華縣志在西峯寺側(𫝊詳循吏)
明僉都御史錢學孔墓金華縣志在鳳凰山側(𫝊詳)
(名臣)
明工部郎中姜絅墓金華縣志在白竹(𫝊詳介節)
明贈右副都御史周鳳岐墓永康縣志在後鄭明
崇禎間賜祭葬(傳詳忠臣)
國朝
總督河道兵部尚書朱之錫墓義烏縣志在孝順
街(𫝊詳名臣)康熙年間
賜祭葬
蘭谿縣
唐刑部侍郎舒元輿墓蘭谿縣志在惠安寺側(𫝊詳)
(文苑)
宋贈少傅蘇遲墓萬歷金華府志在靈洞棲真寺
之側(傳詳寓賢)
宋香溪先生范浚墓金華府志在寶惠寺側(𫝊詳儒林)
宋龍圖閣待制徐良能墓萬歷金華府志在太平
鄉界嶺(傳詳介節)
宋左丞相諡文肅范鍾墓萬歷金華府志在惠安
寺傍(𫝊詳名臣)
宋葉臻墓蘭谿縣志在清江里應氏塢(吕祖謙葉君墓誌始)
(予道蘭谿葉君介其子來見視其貌恢然長者也進之語質樸少雕琢意雖浮湛閭里而協族輯隣)
(若嘗知書者家故窘縮衣嗇食資其子學甫收一科以養而君不能待也銘曰置也饁之簋也奪之)
(罔極之酬匪爵是縻)
宋知貴州章如愚墓萬歷金華府志在八石谿(𫝊詳)
(儒林)
元仁山先生諡文安金履祥墓蘭谿縣志在純孝
鄉仁山後壠(傳詳儒林許謙挽仁山先生詩德粹身嘗潤時艱志莫舒治安曾獻策私)
(淑幸遺書方寸涵千古襟懷湛太虛哲人今已矣吾道竟何如統緒𫝊朱子淵源繼魯翁誨人沛時)
(雨對客藹春風志立修身本誠存作聖功遺言猶在耳一慟閟幽宫)
元禮部郎中吳師道墓金華府志在銅山鄉中徐
(𫝊詳儒林)
元大司徒銀青光禄大夫陳萍墓萬歷金華府志
在甘棠鄉青山(傳詳武功)
明副都御史邵玘墓慈谿縣志在純孝鄉花塘(傳詳)
(名臣)
明禮部尚書諡文懿章懋墓萬歷金華府志在竹
塘(𫝊詳儒林)
明工部尚書諡恭惠章拯墓金華府志在黃大山
(𫝊詳名臣)
明吏部尚書諡文襄唐龍墓蘭谿縣志在浩然觀
(傳詳名臣)
明贈太常少卿陸震墓蘭谿縣志在瑞山鄉胡磡
督學胡瑞表曰皇明忠直之臣(傳詳忠臣)
明太僕少卿鄭本立墓金華府志在平渡西北梅
堂山都御史徐栻撰墓誌
明贈太傅諡文懿趙志臯墓蘭谿縣志在横山鄉
清湖堡(傳詳名臣)
東陽縣
漢張掖太守韓晏墓萬歷金華府志在馬鞍山下
(傳詳循吏)
漢合浦太守陳修墓金華府志在張墓山蘭谿童
品記(傳詳介節)
吳廷尉斯偉墓成化東陽縣志在孝義塘(東陽縣志偉本)
(姓史仕吳為廷尉)
吳孝子斯㪟墓萬歷金華府志在後吕村(傳詳孝友樓鑰)
(斯許二孝子墓碑跋束陽在婺為壯縣議者以東鄉曠遠别置一尉余里人姚宣伯師虎為之以書)
(來曰管内有許斯二孝子墓許墓在藍硎村所居孝順里及其親塜尚有識者斯墓在後呂村地名)
(孝義塘事并見圖經二人皆常表其門閭今不復存欲立巨石以表其墓且各刻其事於碑隂以詔)
(邑人使慕焉其書之余既書其碑又以此勸宣伯并刻之)
晉孝子許孜墓東陽縣志在藍硎保坐東向西宋
熙寧六年知縣王都官給憑紹興元年立石碑(𫝊詳)
(孝友)
(謹按名勝記云此乃孜營其親墓也孜墓在縣東北五十里資福院側見王象之輿地紀勝象之東)
(陽人其言當必有據錄之以備參攷)
樓湛然墓(未詳時代)名勝志在白兆村
梁僕射杜曉墓名勝志在縣西五里曉字明遠昭
宗時痛父讓能死非其罪晦迹不出後仕梁官至
尚書卒于難贈右僕射
唐容州刺史厲文才墓金華府志在馬蹄坑(傳詳循吏)
宋知處州賈廷佐墓金華府志在廣由寺(傳詳寓賢)
宋沖素處士張志行墓東陽縣志在張公山(傳詳隠逸)
宋趙彦棫墓金華府志在花牆塢
宋工部尚書諡端獻葛洪墓東陽縣志在寶山寺
後府志云在縣南五里者當是其先墓也(傳詳名臣)
宋贈朝散大夫李誠之墓東陽縣志在七星墩(傳詳)
(忠臣)
宋監察御史喬夢符墓金華府志在縣西七里(傳詳)
(循吏東陽縣志據本宗譜云在六十四都坊前去縣二十里)
宋贈太師諡文惠喬行簡墓萬歷金華府志在泗
渡之原(傳詳名臣)
宋刑部尚書李大同墓東陽縣志在黃山(傳詳名臣)
元國史院編修胡助墓金華府志在漕塘(傳詳文苑)
明副使馬廉墓東陽縣志在十八墩(傳詳介節)
明尚寶少卿陳顯道墓東陽縣志在東黃之原(傳詳)
(武功)
明給事胡澤墓金華府志在西□峯下(東陽縣志澤字叔霖)
(永樂乙未進士初授行人陞兵科給事中)
明副使杜瑄墓金華府志在師姑洞下(傳詳循吏)
明御史陸永安墓金華府志在林塢
明布政使金淛墓東陽縣志在大地塔即其宅居
之後是也淛字汝東嘉靖進士以河南布政司引
疾歸卒
明贈光禄少卿盧洪春墓東陽縣志在象山之陽
與父懷莘同葬天啟初遣使諭祭(𫝊詳名臣)
義烏縣
秦孝子顔烏墓明一統志在義烏縣東四里萬歷
金華府志在崇德鄉其西三步孝子父墓也宋大
觀間徐秉哲為建亭紹興間知縣黃袤立石以表
之乾道間知縣林元仲修塋域後魏了翁又為篆
題表之曰秦顔氏烏傷墓(傳詳孝友何恪顔孝子墓碑記永嘉林侯元仲)
(宰義烏下車未遑他事首訪顔孝子之墓曰邑由孝子名長吏宜致敬焉即束帶趣駕出邑之東四)
(里展拜墓下禮容甚肅見二冢纍然蔽叢棘中狐兔交跡樵牧不禁侯愀然易色曰何以底民孝哉)
(越明年政成將去部刺史列其治狀上於朝侯於是證圖牒盡反民所侵地繚以崇墉嚴扃鑰以限)
(薪槱畜蹂蒔松檟數十百株表顔孝子墓四大字於道周使過者必式之庀工於乾道丙戌秋七月)
(閱月而就黃溍過顔孝子墓詩丹青像設始何年翁仲遺墟自古𫝊時有北人來下馬不知秦樹幾)
(啼鵑牧童解指看碑路野衲分耕祭墓田回首長安西日外茂陵松柏正蒼烟)
吳東海太守朱桓晉臨海太守朱汎墓金華府志
並在雙林鄉蜀山里之下宋昇明初子孫招魂遷
葬
梁侍郎樓偃墓義烏縣志在香山
唐臨海丞駱賓王墓名勝志塜記云墓在義烏縣
東三十里上楓塘(傳詳文苑)
宋平昌刺史劉豪墓成化金華府志在平山(義烏縣志)
(明隆慶戊辰裔孫尚恭重修墓碑掘數尺見墳臺臺上有磗方尺許刻晦庵卜墓數云天聖戊辰葬)
(此邱蔭十八紀出公侯子子孫孫垂不替繩繩武武永無休五百四十一年損十六七世裔孫修戊)
(辰戊辰新一石重修重修千百秋吕祖儉為之記云右數八句為卜劉公之墓天聖六年十月三日)
(卜葬東平山先塋之原公諱豪字有開裔出漢光武封太孫於烏傷國除因家縣治南遂為烏傷人)
(迨晉寧公萬章始為王官歴唐曰珊者翰林學士公以文學遷平昌刺史致仕曾孫輝熺同登乾道)
(進士並游東萊晦庵二先生門故晦庵卜其祖墓之蔭有裔衍家昌千歲之久余因識大略於臺上)
(以俟後日之騐云)
宋學士樓瑤墓義烏縣志在蜀山青龍崗
宋寶謨閣待制諡文清徐僑墓萬歷金華府志在
智者鄉五雲山智度寺後(𫝊詳儒林連一鳴徐公墓碑記公在趙宋時為)
(寶謨閣待制文章理學彪炳朝野晚而退老於林泉時探五雲之勝賦詩見志蓋有甚樂於此者子)
(孫成其初志殁葬於兹山而肖像於寺所有田地山俾僧時其祭祀數百年來守而不失今者寺日)
(毀田日蕪賦日逋僧且去之惟恐不速公之雲仍懼先澤之湮没也質諸令令曰田屬諸寺祭責諸)
(僧有舊章在無事更張惟愼擇住僧急為整頓毋旁撓毋朘削籍歲之所入供賦税奉烝嘗敗棟頽)
(垣以時修葺則名賢俎豆藉以長存因勒於石以貽來禩)
宋吉州守樓圖南墓義烏縣志在東溪
宋錄事參軍何恪墓金華府志在和溪(傳詳文苑)
宋太常丞喻良能墓義烏縣志在智者鄉
宋太常少卿朱質墓萬歷金華府志在雙林鄉巖
庵
宋朝議大夫虞復墓金華府志在水磡溪西之原
(𫝊詳儒林)
宋侍郎龔應之墓義烏縣志在馬拗嶺下
宋朝散大夫黃夢炎墓金華府志在上者塘之原
元進士戚仲咸墓萬歷金華府志在雙林鄉下仲
咸永康人黃文獻溍銘墓(傳詳儒林)
元進士王炎澤墓義烏縣志在湖陽山(傳詳儒林黃溍王先)
(生墓誌銘南稜先生至順三年八月十三日以疾卒享年八十十月十日葬縣南崇德鄉湖陽山先)
(墓之次銘曰婺女之墟孝子之里以儒起家肇自王氏世科世禄恒不乏人重珪疊組萃於一門是)
(似是續蟬聯十葉復抱遺經修其世業先生承之弗墜益振如木有本如水有源教施於鄉佩衿濟)
(濟道之將行乃止不仕尚克有子而又有孫餘潤所蒙有才彬彬趾美於前休垂於後嗚呼先生是)
(謂不朽)
元侍講學士諡文獻黃溍墓明一統志在東埜山
之原(傳詳儒林楊維楨黃文獻墓銘大星煜煜兮繡水穆穆兮文之毓兮大星翳兮繡水㙪兮)
(文之逝兮唯文之鳴兮大音在廷爾鏞爾筦兮我瑟我笙㭊之甹兮會之成兮氣一并兮有元氏之)
(聲兮吁嗟今默默兮孰見古人之渢渢□響以上馳兮膏吾車其昌從)
元丹溪先生朱震亨墓金華府志在朱山郭頭庵
(傳詳方技宋濓丹溪先生墓銘濂洛有作性學復明考亭承之集厥大成化覃荆揚以及閩粤時雨)
(方行區萌畢達世裔之正實歸金華綿延四葉益燦其葩有美君子用世不利孚惠家邦庶亨厥志)
(仁義之言繩繩勿休昭朗道真釋除欲仇旁溢於醫亦昭絶躅開闡元微功利尤博斂其豪英變為)
(殺弘所以百為度越於人世途方冥正資揚燎夢夢者天使埋其耀精神上征定為長庚與造化遊)
(日光焞焞表德幽墟遵古之義僉曰允哉是詞無媿)
元金涓墓萬歷金華府志在金庵山
明贈學士諡忠文王褘墓明一統志在青巖之象
鼻岡萬歷金華府志褘死節雲南子紳孫稌招魂
以葬子綬紳皆祔(傳詳忠臣)
明侍讀樓璉墓義烏縣志在智者鄉張塘之原(傳詳)
(忠臣)
明都給事諡忠愍龔泰墓義烏縣志在崇德鄉置
馬塘山(傳詳忠臣)
明禮部侍郎龔永吉墓萬歷金華府志在置馬塘
山(金華府志永吉字天民泰子永樂庚子舉人以南京禮部侍郎致仕金幼孜撰墓表王驥為誌)
(銘)
明孝子龔曇墓義烏縣志在繡湖西山(傳詳孝友)
明侍郎虞守愚墓義烏縣志在河花心守愚字惟
明嘉靖癸未進士歴刑部侍郎隆慶間賜祭葬
明刑部尚書吳百朋墓金華府志在青龍山義烏
縣志萬歷間諭祭葬(傳詳武功)
明侍郎金世俊墓義烏縣志在龍旗山世俊字孟
章萬歴丁未進士歷工部侍郎加尚書服俸
國朝
贈光禄寺卿金漢蕙墓義烏縣志在城北孝子門
右(傳詳忠臣)康熙元年
諭祭
永康縣
宋孝子文應均父墓萬歷金華府志在縣東三十
七里
宋兵部侍郎胡則墓舊浙江通志在履泰鄉范文
正公有銘
(謹按范仲淹胡公墓誌云寶歷二年六月十八日尚書兵部侍郎致仕胡公薨於餘杭郡之私第明)
(年二月十有一日葬於杭之錢塘縣南山履泰鄉龍井源而黃溍南山題名記亦云婺之宦學於杭)
(者每歲暮春必之南山展謁先達故宋兵部侍郎胡公墓據此則墓自在杭州舊志以則為永康人)
(皆云在縣之履泰鄉未知何據或亦祇葬衣冠之所也)
宋知封州胡邦直墓萬歷金華府志在倉口塘
宋吏部侍郎章服墓永康縣志在芙蓉山(傳詳名臣)
宋端明殿學士諡正惠林大中墓金華府志在火
爐山之南(傳詳名臣)
宋贈少師應孟明墓永康縣志在縣東三十五里
(傳詳名臣)
宋徐木墓永康縣志在霞嶺木字子才乾道丙戌
進士
宋吕皓墓永康縣志在密浦山
宋狀元諡文毅陳亮墓萬歷金華府志在龍窟之
原(傳詳文苑&KR1324;行簡為永康陳亮請諡疏亮以特出之才卓絶之識而究王伯之略期於開物成)
(務酌古準今蓋近世儒者所未講平生所交如朱熹張栻吕祖謙陸九淵皆稱之曰是實有經世之)
(學當渡江積安之後勸孝宗以修復藝袒法度為恢復中原之本將以伸大義雪仇恥其忠蓋與漢)
(諸葛亮本朝張浚相望於後先尤不可磨滅擬合令太常定議賜諡永康縣志卧龍山陳龍川墓)
(國朝康熙十年間東陽人冐認宗支發塚竊葬人莫知之忽山木號鳴震動連日其後裔驚覺控之制府)
(邑令徐同倫親往勘視掘起四棺盜葬者服辜古墓得安昔龍川為母黃夫人墓誌云後千百年猶)
(不廢其為陳氏之墓則必遇君子長者之人為之護成蓋成讖兆云)
宋兵部侍郎應純之墓永康縣志在官山(傳詳忠臣金華)
(府志純之戰死朝廷遣使葬祭求其首不得為鑄金以葬焉)
宋秘書監李恃墓永康縣志在前倉安濟橋東後
山
宋朝議大夫胡能墓永康縣志在太平鄉汪牆衖
郭塘
宋方峯先生程梓墓舊浙江通志在方巖嶺上
宋義勇章堉章塈墓萬歷金華府志在縣南官山
(𫝊詳忠臣)
元昌國州學正聞人夢吉墓萬歷金華府志在郭
公巖下義烏王褘銘(傳詳儒林)
明知府朱仲智墓永康縣志在金釣山大項仲智
字大智洪武中以人材舉授江西吉安知府後改
重慶
明侍郎徐讚墓萬歷金華府志在金豚山
明廣東參政給事徐沂墓永康縣志在澆塘山(傳詳)
(名臣)
明工部主事李滄墓永康縣志在端頭
明贈禮部尚書諡文恭程文德墓萬歷金華府志
在合盤(𫝊詳名臣)
明兵部侍郎王崇墓永康縣志在縣西二十三里
(傳詳名臣)
明御史黃卷墓永康縣志在霞裏山子一鵾墓在
厚兆(傳詳名臣)
明左副都御史王世德墓永康縣志在金鼓源崇
禎時賜祭葬
明贈僉事徐學顔墓金華府志在鷄鳴山永康縣
志今改阡本邑四十三都倉凸山崇禎間諭祭葬
(傳詳忠臣)
明刑部主事徐可期墓金華府志在縣西界嶺(𫝊詳)
(介節)
武義縣
晉鎮南將軍阮孚墓名勝志在明招山上有惠安
寺蠟屐亭
宋尚書右丞吕好問墓萬歷金華府志在明招山
宋參知政事諡襄靖樓炤墓金華府志在太平鄉
(傳詳名臣)
宋錄事參軍鞏庭芝墓武義縣志在福聖寺傍孫
臨安知縣鞏豐祔葬葉適撰墓誌銘
宋國史院編修諡忠亮吕祖謙墓明一統志在武
義縣東十五里石刻宋東萊先生吕伯恭之墓朱
文公書(傳詳儒林徐俟召謁吕成公墓記躡山半始登穴得拜於墓前有古碑四道巍然聳)
(列字跡明滅相半大約朱夫子陳同甫諸先生所撰墓記與宋理宗明憲宗賜祭誥勅也覽之肅然)
(起敬焉)
宋太府寺丞吕祖儉墓萬歷金華府志近東萊墓
石刻云宋愚叟吕公之墓亦文公書也(傳詳儒林)
宋安定郡王趙伯翔墓金華府志在來蘇鄉八仙
源
宋文華閣待制楊大法墓武義縣志在明巖山(傳詳)
(名臣)
宋宗正少卿章徠墓金華府志在來蘇鄉牛欄山
(𫝊詳名臣)
宋寶謨閣待制諡文肅徐邦憲墓萬歷金華府志
在縣西湖山麓(𫝊詳名臣)
宋朝請大夫劉墉墓武義縣志在泉溪西山學士
原墉以父滂䘏典授温州樂清尉歴朝請大夫吕
祖謙撰誌銘
宋贈龍圖閣學士諡文簡楊邁墓萬歷金華府志
在長壽鄉西普寧寺後(武義縣志邁字德夫嘉泰癸亥入太學補鎮江教授)
(歴寶謨閣待制致仕卒贈龍圖閣學士正議大夫諡文簡)
宋參知政事諡莊敏馬光祖墓萬歷金華府志在
太平鄉(𫝊詳名臣)
宋提點浙西刑獄諡文忠徐道隆墓武義縣志在
花園廟左(傳詳忠臣)
明少卿嚴繼先墓武義縣志在東山頂隴之原繼
先永樂進士官至太僕寺卿
明郎中徐貴墓武義縣志在縣南三里貴成化辛
丑進士歴刑部郎中
明四川提學副使潘璋墓萬歷金華府志在場弄
源(傳詳循吏)
明贈兵部尚書潘希曾墓萬歷金華府志在牛山
湛若水為誌銘(傳詳名臣)
浦江縣
漢交州刺史楊扶墓萬歷金華府志在縣西北十
五里(傳詳循吏)
漢諸暨令張敦墓金華府志在縣東四十里(傳詳循吏)
交州刺史蔣邵墓浦江縣志在朱村邵字景倩縣
人為益陽令遷洪撫二州刺史禳虎却蝗轉交州
刺史
鄂州刺史傅柔墓浦江縣志在縣東十五里鶴塘西
柔字仲席縣人為宣城令遷鄂州刺史
(謹按洪遵東陽志蔣邵漢洪撫二州刺史傅柔漢鄂州刺史宋濂作浦陽人物記以為兩漢時洪撫)
(二州為鄣郡鄂為江夏郡及隋平陳始置洪撫鄂三州則邵柔當是隋以後人今從人物記列於宋)
(前仍闕其時代以俟考訂云)
宋孝子陳大竭父武鼎墓萬歷金華府志並在通
化鄉
梁處士何千齡墓金華府志在縣東三十里
宋屯田員外郎于房墓萬歷金華府志在左溪山
側(傳詳儒林)
宋贈光禄大夫方資及子揚遠墓金華府志在仙
華山下
宋贈資政殿學士梅執禮墓浦江縣志在通化鄉
或云祇葬衣冠之所(傳詳忠臣)
宋布衣倪樸墓金華府志在石陵之原(浦陽人物記樸字文)
(卿唐侍郎若水之後贊曰樸以一布衣之微非有爵號之榮禄賜之厚乃能赤心憂國吐其耿耿直)
(欲叩帝閽上之雖其書不能進其視賈廷佐之二疏陳亮之三書俊快朗烈照耀後先如樸者豈非)
(人傑也哉)
宋黃景珪墓萬歷金華府志在縣北八里其父昉
墓在縣西十五里昉乃黃廷堅之從父元學士義
烏黃溍九世祖也
宋沖素處士鄭綺墓萬歷金華府志在白麟溪(傳詳)
(孝友)
宋尚書右丞毛洪墓浦江縣志在毛庵塘左
宋容州文學方鳳墓浦江縣志在化城縣側(傳詳文苑)
元黃景昌墓萬歷金華府志在縣東南華塘之南
(𫝊詳儒林)
元翰林待制柳貫墓萬歷金華府志在通化鄉梅
塢(𫝊詳儒林黃溍柳公墓表公之先自杭徙婺之浦江家烏蜀山歴官至江西等處儒學提舉秩)
(滿歸杜門不出者十有餘年以國史院編修官起於家到官僅七閱月以疾卒於寓舍至正二年十)
(一月九日也夫人盛氏累封浦江縣君前公十二年卒以三年十二月二十二日合葬于縣西通化)
(鄉荆山之原公之葬也中丞張公起巖既為之銘納之壙中復奉門人宋濓之狀屬溍為之表揭於)
(冡上其詞曰柳君河東為時望宗從宋南遷再世外官公生其季逮今盛際以文易武承考之意延)
(祐初元朝多俊賢公遊其間翺翔後先于于而來列於庶位詩書禮樂孰非吾事由中而外退也委)
(蛇遺世獨立一紀於兹國之老成日益淪謝鋒車在門公不俟駕有懷欲陳堯舜吾君輪當次對乃)
(以訃聞乘化而歸公乎奚憾士林盡傷失其一鑒斯文未喪儀型具存表以石章刻在墓門)
元應奉翰林文字陳公舉墓金華府志在磊石之
原(金華賢達傳公舉字正臣善屬文以薦應奉翰林文字甫兩月卒)
元集賢院學士吳直方及子處士吳萊墓浦江縣
志直方在後吳山徐塢萊在盉塢(直方傳詳名臣萊傳詳儒林)
明尚書鄭沂墓金華府志在松溪山(金華賢達傳沂字仲與洪)
(武丙子應召赴京拜禮部尚書)
明知縣謝沚墓浦江縣志在花山沚建寧人永樂
間知浦江縣卒於官
明觀察副使張元諭墓浦江縣志在五路嶺
湯溪縣
漢龍丘萇墓萬歷金華府志在龍游鄉龍丘山(傳詳)
(隠逸)
漢輔國將軍盧文臺墓金華府志在白沙源墳前
有雙穴深如井
宋邵彦榮夫婦墓湯溪縣志在縣之節義村(文彦博節)
(義坊碑記彦榮龍邱人以孝行著於鄉徵授青州郡判時元昊叛環慶告急奉勅禦寇偵者訛傳軍)
(潰而主帥亡邵妻胡氏方少艾權貴子欲強娶之觸刃而隕邵聞之棄職結廬九峯之原終身不娶)
(有司摭實以聞天子旌䘏之立坊褒贈廬陵歐陽永叔嘉其事乞碑文於余余惟邵君舉於孝完節)
(義於夫婦之間為之序令與峴山之跡同志不朽云)
宋楊與立墓湯溪縣志在石坑(傳詳寓賢)
國朝康熙四十七年里人張祖年重立墓碑題曰宋儒
船山先生之墓
明鴻臚寺卿胡森墓湯溪縣志在九峯之南麓森
字秀夫正德辛巳進士
明南昌太守胡公廉墓萬歷金華府志在寶興寺
之西即羅氏故址公廉字介卿嘉靖壬辰進士叔
胡森有銘
國朝
知縣胡擢標墓湯溪縣志在盛村擢標字濟英康
熙壬子科舉人任江南建平知縣
衢州府
西安縣
晉信安侯陳弘墓天啟衢州府志在府治西北百
步(傳詳寓賢)
晉光禄大夫鄭平墓衢州府志在嘉慶鄉鄭氏子
孫至今常拜其墓(名勝志平戍崢嶸鎮咸熙元年以功遷左光禄大夫新昌郡公)
(食邑信安年九十三卒葬於此)
晉征西將軍毛璩墓名勝志塜廟記云在信安縣
南一里璩乃寶之孫也本傳云自寶至璩三世皆
擁旄節(傳詳武功)
吳越侍郎陳備墓西安縣志在縣西二里備事錢
王鏐王俶國除不食以卒葬此
宋資政殿學士諡清獻趙抃墓明一統志在欽化
鄉(傳詳名臣蘇軾趙清獻公神道碑公致仕時年七十二七年八月訃聞贈太子少師十二月乙)
(酉葬西安蓮華山娶徐氏封東平郡夫人子二長𡵻次㞦銘曰蕭望之為太傅近古社稷臣其為馮)
(翊民未有聞黃霸為潁川治行第一其為丞相名不逮昔孰如清獻公無適不宜邦之司直民之父)
(師其在官守不專於寬時出猛政嚴而不殘其在言責不專於直為國愛人掩其疵疾蓋東郭順子)
(之清孟獻子之賢鄭子産之惠晉叔向之言公兼而有之不幾於全乎)
宋知晉寧軍諡忠壯徐徽言墓天啟衢州府志在
清平鄉楊家壠(傳詳忠臣)
宋司諫王珉墓西安縣志在濟下珉字中玉建炎
初寓衢官臺諫卒高宗賜田一頃令衢長吏葬焉
宋衍聖公孔玠墓衢州府志在金溪隴(西安縣志玠端友子)
(字錫老紹興中襲封終通直郎)
宋寶謨閣直學士劉穎墓葉適劉公墓誌在靖安
鄉巖山(傳詳名臣)
宋知汀州徐霖墓衢州府志在臨江鄉石塘里(傳詳)
(名臣)
宋參謀王椿墓西安縣志在浮石鄉師姑隴
明兵部侍郎鄭辰墓西安縣志在浮石溪西側正
統九年賜葬(傳詳名臣)
明提學方應祥墓在明果寺鉢盂山(傳詳儒林)
國朝
鄭烈婦徐氏墓西安縣志在朝京門外康熙三十
六年知縣陳鵬年詳請建祠立墓(傳詳列女)
龍游縣
周姑蔑子墓明一統志在東華山下(龍游縣志其崇纍纍百餘)
(皆其疑塚宋慶元間為人所𤼵古物充牣隨即灰滅惟數瓦缶不壞貯水滿其中)
宋丞相郇國公諡忠肅余端禮墓衢州府志在靈
山石壁之源(傳詳名臣)
宋資政殿學士諡文靖劉章墓萬歷龍游縣志在
靈山下(傳詳名臣)
宋光禄大夫諡壯敏余嶸墓萬歷龍游縣志在縣
南三十里嶸字景贍淳熙進士歴敷文閣直學士
兼兵部尚書以光禄大夫致仕贈少師諡壯敏
宋樞密信安郡侯馬天驥墓龍游縣志在西寺右
天驥字德夫端平初進士寶佑中拜端明殿學士
同簽書樞密院事封信安郡侯
宋戶部侍郎胡大昌墓天啟衢州府志在金龍寺
前(傳詳名臣)
宋安鄉令劉愚墓葉適劉靖君墓誌在仁塘原(傳詳)
(儒林)
元處士趙緣督墓萬歷龍游縣志在鷄鳴山
明潯州知府尹燾墓龍游縣志在西京塢老鷹巖
明烈女徐蓮姑墓衢州府志在縣北四里(傳詳列女)
常山縣
吳越海州判官江景房墓常山縣志在馬尫林頭
吳越鎮東軍節度使詹堯臣墓常山縣志在脱沙
隴下
宋修靖王趙希錧墓舊浙江通志在查瀨鳳山
宋寶文閣待制王渙之墓衢州府志在牛路抱口
(傳詳名臣)
宋丞相諡忠簡趙鼎墓明一統志在縣北定陽鄉
三十五里(傳詳名宦汪應辰趙公祭文惟公兩登上宰皆值阽危之時一斥南荒遂為死)
(生之别莫非命也豈有他哉事既定於蓋棺恩特榮於歸骨僅脱鯨波之險獲至於斯孰為馬鬛之)
(封未知所向昔任昉無漬酒之彦而劉峻廣絶交之書吁嗟此風何獨今日念嘗遊於幕府忍自比)
(於路人奠以告哀言不盡意歐陽哲趙忠簡墓碑予讀宋史嘗慕公之為人正統九年行部衢州閱)
(郡志載墓在常山縣北定陽鄉石門詢之士民無有識者明年自開化經墓下郵長導予視焉翁仲)
(石獸俱仆在地樹木蒙翳命從者翦除之乃至其所墓雖尚存而甎甓人盡取去矣郵長告余有二)
(孫在亟呼視之俱孱弱不給墳山已屬於邑人徐公遠為業為之惻然至常山適通判朱善在焉乃)
(命經理之培其墓為起翁仲石獸之仆者伐山取道規制宛然仍復其舊皆善之力徐公遠已殁其)
(子普濟亦持券還趙氏始公南來嘗避地常山永年寺故遂葬於此子孫因家焉公殁僅三百年而)
(子孫衰微墓已毁壞如此因記其事鏡諸墓石與我同志者庶有考焉)
宋贈光禄大夫諡襄愍徐幸隆墓天啟衢州府志
在護國山(常山縣志幸隆字德盛雒陽人舉制科補右正言擢淮東節制副使領河陽軍)
(節鉞宣和間辭疾居常山靖康間金人再入率所部鏖戰死贈銀青光禄大夫開府儀同三司諡襄)
(愍)
宋侍郎江鎬墓衢州府志在漁&KR0377;
宋諫議大夫司馬康夫人張氏墓常山縣志在十
三都容車山東
宋太史范沖墓明一統志在縣北二十五里(傳詳寓賢)
宋安撫魏矼墓衢州府志在登封鄉宅山(傳詳寓賢)
宋端明殿學士汪應辰墓常山縣志在石潭頭應
辰玉山人其母魯氏殁葬於此故依焉(傳詳名宦)
宋尚書右丞樊清墓天啟衢州府志在賢良峯下
明尚書徐恢墓舊浙江通志在左坑(常山縣志恢字伯弘元末)
(登進士洪武時拜都御史累官戶部尚書退休卒)
明贈太子太保諡清簡樊瑩墓衢州府志在博望
鄉華堂里正德十四年賜葬(𫝊詳名臣趙州弔樊尚書詩尚書幽宅繡)
(溪原華表嶙峋石獸蹲一代典型唯直道三朝風力有清論山雲長護蛟龍蜕宰木深知雨露恩還)
(化至今八十載令人起敬儼如存)
明廉使何永芳墓天啟衢州府志在吳家塢(傳詳循吏)
明兵科給事中鄭林墓天啟衢州府志在埠儻溪
之西(傳詳名臣)
江山縣
葛王墓天啟衢州府志在縣西三十五里不知何
代人舊有碑田夫斵為磨一日雷震碎之有取花
磗者雷復震今莫敢動
唐祝奢墓江山縣志在景星山下武德九年封妻
陳氏為懷德縣君詔合葬(傳詳忠臣)
唐衢州刺史周美墓天啟衢州府志在江郎山下
留春塢(傳詳寓賢)
宋樂清令周穎墓衢州府志在五里原(傳詳儒林)
宋梁忠獻公王(失名)墓江山縣志在縣東北崇善鄉
嚴豅公世居汴梁宗澤辟參軍機累遷至樞密副
使金人攻揚州被執不屈遂遇害子僎時年十六
尋父屍於野廬其旁事聞賜葬於此
宋武略將軍趙善孚墓舊浙江通志在縣九都峯
下
宋逸平先生徐存墓衢州府志在南塘景里鄉明
嘉靖二十二年知縣黃綸訪得之立碑曰宋大儒
徐逸平先生墓又訪裔孫成章纔周歲令著守祠
仍置田六畝以供祭祀黃綸撰墓碑記(傳詳儒林)
宋刑部侍郎徐復殷墓衢州府志在九都出青山
内翰渙之孫正節公應鑣之祖也(傳詳文苑)
宋殿中侍御史柴瑾墓天啟衢州府志在毛村石
壁寺後(傳詳循吏)
宋刑部侍郎周自強墓天啟衢州府志在禮賢鎮
圓覺菴勅葬(傳詳義行)
宋國史編修柴望墓江山縣志在長臺高齋(衢州府志)
(望字仲山淳祐中伏闕上書下獄以趙汝愚申救放歸端宗立授國史院編修)
宋進士柴隨亨墓衢州府志在櫸林九磜口(江山縣志)
(七歲能文登文天祥榜進士知建昌軍)
宋柴蒙亨墓衢州府志在秀峯下南安寺後(傳詳文苑)
明孝子何倫墓舊浙江通志在墳前山(傳詳孝友)
明刑部尚書諡端簡毛愷墓衢州府志在景星山
徐階為墓碑(傳詳名臣)
明廣東布政使徐霈墓衢州府志在縣之上溪(傳詳)
(名臣)
明右僉都御史趙鏜墓江山縣志在懷玉祝家山
鏜字仲聲號方泉江山人嘉靖丁未進士歴官右
僉都御史
開化縣
唐魏氏塜天啟衢州府志在縣西里許魏鄭公家
塜或以為魏謩所葬土人耕犁得古器如鐺而有
足一鑼如有文者
唐淮南招討使張自勉墓天啟衢州府志在玉山
鄉石丘姜坂(傳詳武功)
吳越錢王祖墓衢州府志在雲臺鄉闐子坑(名勝志相)
(傳吳越王祖錢氐微時為人負擔至此其主人曰此水九曲列岫如屏葬者子孫當興因取枯竹標)
(識明日令錢往視竹已生根遂伐去而紿其主以失所在潛以父母骨葬之今猶有倒生藤蔓根下)
(垂如掃云)
吳越江氏墓天啟衢州府志在縣北百步五代時
江氏聚塜景房景諧躋溥萬里皆其後初為墓時
未置縣有善隂陽者謂葬後當出斗粟官及置縣
官為留地四十畝自五代至宋躋世科者九十九
人
明刑部侍郎吾紳墓開化縣志在縣北鍾山下永
樂時官刑部侍郎宣德間勅葬
浙江通志卷二百三十九
