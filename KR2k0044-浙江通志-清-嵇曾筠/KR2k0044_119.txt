浙江通志卷一百二十
職官(十)
國朝官制
文職(上)
總督部院巡撫都察院
大清會典都察院右都御史右副都御史右僉都御史
俱不專設但為直省總督巡撫兼銜遇補授應兼
職銜吏部議擬具題請
旨要皆因事設裁隨地分并歷年員額不一
總督浙江等處地方軍務兼理糧餉一員
康熙八年裁九年復設二十三年改併福浙總督
雍正五年以浙江巡撫(臣)李衛陞授浙江總督兼
兵部右侍郎六年加兵部尚書晉太子少保十年
以安徽巡撫(臣)程元章陞授浙江總督仍兼兵部
右侍郎其福浙總督專轄福建一省十二年冬仍
設福浙總督
巡撫浙江等處地方提督軍務兼理糧餉一員
雍正五年以浙江巡撫授為浙江總督兼兵部右
侍郎管理巡撫兼右副都御史事十二年冬浙江
總督(臣)程元章以總督銜專管巡撫事
觀風整俗使
浙江等處觀風整俗使右僉都御史一員
雍正四年内閣九卿奉
上諭專遣一官前往浙江省問風俗稽察奸偽勸導懲
治務使士庶歸於謹厚以彰一道同風之治其應給
何等之銜著九卿詳議具奏欽此欽遵會議得唐貞
觀八年置觀風整俗使分遣李靖等巡省天下觀
風俗之得失今奉
命前往浙江省問風俗稽察奸偽應授為浙江等處觀
風整俗使以原銜兼都察院右僉都御史奉
旨依議嗣於雍正八年奉
旨浙江風俗已漸改移又有總督李衛善於訓導不必
再遣觀風整俗使欽此停差
提督學政
提督兩浙等處學政一員
大清會典順治九年題准提學官須正已潔操矢公矢
愼務得眞才不許曲徇情面考試生員必嚴加校
閱童生入學遵定名數考取或遇人才偶乏寧缺
額毋濫收又題准提學奉
勅專督學政各撫司官不許侵伊職掌行事提學巡歷
所屬不許泛受民詞歲科兩考定以三年内報完
十八年議准提學有積習十弊嗣後考核時俱註
剔除十弊字樣方許回院
大清會典康熙二十三年議准提督浙江學政改用翰
林官於侍讀侍講諭德洗馬中允贊善内開列職
名送吏部具題
巡按御史
巡按浙江監察御史一員
大清會典順治元年直省各差巡按御史一員一年一
次更替七年題准巡按暫行停止八年題准復差
巡按御史一年六個月差滿更替十年議准巡按
概行停止十二年題准復差巡按於各部院衙門
内不分新舊理事官郎中以下吏部都察院會同
考選才能清廉品望素優者授為御史差遣十五
年議准巡按所屬地方應巡歷周徧以訪民生利
害有司賢否十八年議准停差
巡鹽御史
巡視兩浙鹽漕御史一員
大清會典順治元年定兩浙差御史一員巡視鹽課八
年題准巡鹽御史一年一次更差十年停差責成
各運司督理鹽務十二年議准仍差御史巡視康
熙六年議准巡視鹽課於六部郎中員外郎及監
察御史内選擇賢能官各一員差遣八年議准停
六部官員差遣仍差御史十年議准巡鹽御史不
拘滿漢每處止差一員十一年議准停差御史稽
察題報事宜歸併巡撫十二年議准巡撫事務殷
繁鹽差勢難兼理仍差御史巡視
雍正二年以副都御史謝賜履管理兩浙鹽務四
年吏部以兩浙鹽務員缺開列具題六月初九日
奉
旨兩浙鹽課事務著巡撫李衛兼理九年交署總督李
燦署理十年著總督程元章管理十三年七月奉
旨兩浙鹽務交浙江布政使張若震管理
織造府
督理杭州織造一員
大清會典杭州有織造局歲織内用縀疋並制帛誥勅
等件各有定式順治三年差官督理織造事務年
終將用過工料錢糧造冊報部奏銷十一年令制
帛誥勅駕衣着各該布政司織解其餘暫停二年
各差撤回十三年復差官督理織造順治初織造
事務并錢糧俱屬戶部管理八年題准織造事務
歸工部管理康熙三年織造錢糧俱歸戶部
督關
督理杭州北關一員
大清會典本朝設關𣙜稅歴年建革不一有徵商税者
有徵船料者有兼徵船料商税者所收課税解歸
戶部凡差官監督順治元年題准各關專差戶部
漢司官一員照例撰給
勅書精微批文四年題准杭州關差兼差滿洲漢軍漢
官八年定各關專差漢官一員康熙四年題准各
關税俱交地方官管理北新關歸浙江布政使徵
收税課七年題准北新關改隸兩浙運使八年覆
准各關仍令六部滿漢官員論俸掣差十四年議
准選差賢能官員十八年覆准仍論俸差遣凡關
差一年為滿到任回部俱量地遠近限定日期
康熙五十五年奉
旨杭關錢糧著交與該撫監收雍正七年總督(臣)李衛
題准北關税務交與杭州織造兼管
督理杭州南關一員
大清會典國家𣙜税屬工部者一曰杭關逓年差官督
理順治初差工部漢司官一員四年歸併戶部八
年仍歸工部十二年添差滿司官一員康熙四年
歸併地方官管理八年復差滿漢司官六部兼差
十一年題准杭關不拘滿漢止差司官一員
康熙五十五年奉
旨杭關錢糧著交與巡撫監收雍正七年總督(臣)李衛
題准將南關税務交與杭州織造兼管
督理兩浙海關一員
大清會典康熙二十四年覆准浙江省設滿漢海税監
督一員筆帖式一員
康熙六十一年奉
旨以巡撫兼理今俱由巡撫題委監收
承宣布政使司
大清會典布政司正官布政司參政參議
布政使一員
大清會典舊設左右布政使各一員康熙六年裁一員
改稱為布政使
經歷一員照磨一員
理問一員廣濟庫大使一員
廣濟庫副使一員
舊有都事一員檢校一員副理問一員司獄一員
寳源局大使副使各一員後裁
大清會典參政參議舊設左右康熙六年止稱參政參
議各省員數因事添革不一凡參政參議名曰守
道
督理全浙糧儲道一員
大清會典順治初年設漕儲道一員專轄糧運十年裁
漕儲道添設浙江糧道一員輪徵輪解凡督徵漕
糧修造船艌僉運交兑督押鈐束領運官丁俱係
糧道職掌别衙門不得干預十二年覆准漕運錢
糧盡歸糧道專管十五年裁浙江糧道一員復設
漕儲道一員十六年覆准漕儲道催重儹空糧道
專司僉選追比督運諸務十七年覆准糧道不得
别委使專司漕務毋悞職掌康熙四年裁漕儲道
(詳見漕運)
庫大使一員
(謹按糧儲道舊以參政參議繫銜今為副使道查舊浙江通志叙於布政司之後各守道之前今仍)
(之)
分守杭嘉湖道一員
康熙六年裁九年復設二十四年又裁
分守寧紹台道一員
康熙六年裁
分守金衢嚴道一員
康熙六年裁九年復設三十九年又裁四十九年
復設五十七年又裁雍正十二年題請復設改為
分巡道
分守温處道一員
康熙六年裁
提刑按察使司
大清會典按察司正官按察使副使僉事提學道
按察使一員
經歷一員照磨一員
司獄一員
大清會典副使僉事各省員數因事添革不一凡副使
僉事名曰巡道
提學道一員
大清會典或副使或僉事無定銜
浙江提學道於康熙二十三年議准改用翰林官
為提督學政
清軍驛傳道一員
大清會典直省設有驛傳專供往來公差員役持奉兵
部勘合火牌驗明照數應付其需用馬驢車船人
夫什物等項因地衝僻酌量設置或設驛丞專管
或屬州縣官兼管或令武職官帶管俱責成各該
督撫驛道稽察懲治(詳見驛傳)
康熙元年裁十二年復設四十九年題准驛站事
務歸併運司改運司為鹽驛道
分巡杭嚴道一員
康熙六年裁十三年復設二十一年為海宇已寧
等事又裁
分巡嘉湖道一員
康熙六年裁
巡海道一員
康熙六年裁
分巡寧紹道一員
康熙九年設二十三年改為寧紹台道
分巡紹台道一員
康熙六年裁
分巡寧台温海道一員
康熙六年裁紹台道改設
分巡台海道一員
康熙十一年改寧台温海道設康熙二十四年改
為分巡寧台道
分巡寧台道一員
康熙二十四年改台海道為寧台道雍正四年併
為寧紹台道
分巡金衢道一員
康熙元年裁
(謹按以上分巡各道皆舊設已奉裁改其現在復設增設及原設者並列於左)
分巡杭嘉湖道一員
雍正四年内閣大學士朱軾奏請於杭嘉湖三府
總設巡道奉
旨准行
分巡寧紹台道一員
舊為分巡寧台道雍正四年内閣大學士朱軾奏
請將紹興一府改屬寧台道管轄奉
旨准行
分巡金衢嚴道一員
雍正十二年題設
分巡温處道一員
康熙六年裁九年復設
鹽驛水利道
兩浙都轉鹽運使司兼理驛傳水利道一員
勅修兩浙鹽法志兩浙都轉鹽運使司管鹽法道事運
使一員隸浙江全省江南蘇松常鎮徽五府江寧
溧陽一縣及廣德州江西之廣信府屬康熙四十
九年戶部覆准將浙江驛傳道裁併運使兼管改
為鹽驛道
雍正四年浙江巡撫(臣)李衛題請將所屬水利責
成該道統轄等因吏部議覆奉
旨依議
寧紹温台分司運副一員
舊有温台運判一員康熙二十四年奉裁將寧紹
運副改為寧紹温台分司
嘉興松江分司運判一員
舊有松江分司運同一員康熙十六年裁四十三
年部議將松江分司事務交與嘉興分司運判接
管
經歷一員將盈庫大使一員
杭州鹽倉批驗所大使一員
紹興鹽倉批驗所大使一員
松江鹽倉批驗所大使一員
嘉興鹽倉批驗所大使一員
仁和場鹽課大使一員許村場鹽課大使一員
袁浦場鹽課大使一員青村場鹽課大使一員
下砂場鹽課大使一員下砂二場鹽課大使一
員(雍正六年題准復設)錢清場鹽課大使一員
三江場鹽課大使一員曹娥場鹽課大使一員
石堰場鹽課大使一員鳴鶴場鹽課大使一員
清泉場鹽課大使一員大嵩場鹽課大使一員
穿山場鹽課大使一員西路場鹽課大使一員
鮑郎場鹽課大使一員海砂場鹽課大使一員
蘆瀝場鹽課大使一員横浦場鹽課大使一員
雙穗場鹽課大使一員永嘉場鹽課大使一員
(雍正六年題准復設)長林場鹽課大使一員
長亭場鹽課大使一員黃巖場鹽課大使一員
杜凟場鹽課大使一員(雍正六年題准復設)
舊有知事一員温州批驗使一員仁和場副使一
員玉泉場大使一員南監場大使一員北監場大
使一員下砂三場大使一員西興場大使一員長
山場大使一員節次奉裁雍正六年題准場員并
庫大使批驗所大使俱於候補候選同知通判州
縣等官内家道殷實者管理
海防兵備道一員
雍正十一年四月工部等為備陳塘工等事會覆
内大臣海望等奏稱浙省海塘添設官兵宜專責
成議設道員一員請加以海防兵備副使道職銜
凡海塘文武官兵俱聽其調用沿海地方州縣等
官亦令兼轄等語應准其新設海防兵備道鑄給
關防撰給傳勅以昭職守奉
旨依議
杭州府(領縣九)
知府一員東西海防同知一員(駐劄)
(海塘)捕盜同知一員
理事同知一員督糧水利通判一員
舊有船政同知一員雍正二年奉裁舊有通判三
員一管糧一水利一局糧今併為一舊有推官一
員康熙六年裁
儒學教授一員訓導一員
舊有訓導二員康熙四年並裁十五年復設一員
(以下十府並同)
經歷一員知事一員
照磨一員司獄一員
税課司大使一員城南税課司大使一員
城北税課司大使一員江漲税課司大使一員
武林驛丞一員吳山驛丞一員
舊有倉大使三員織染局大使一員裁
錢塘縣
知縣一員縣丞一員
舊有主簿一員順治三年裁
儒學教諭一員訓導一員(康熙四年裁十五年復設)
(以下八縣訓導同不複載)典史一員
浙江驛丞一員西溪税課司大使一員
安溪奉口税課司大使一員
仁和縣
知縣一員縣丞一員
舊有主簿一員順治三年裁
儒學教諭一員訓導一員
典史一員
橫瑭臨平税課司大使一員
海寧縣
知縣一員縣丞一員
舊有主簿一員順治三年裁
儒學教諭一員訓導一員
赭山司巡檢一員典史一員
舊有巡檢二員康熙三十八年裁一員
富陽縣
知縣一員縣丞一員
儒學教諭一員訓導一員
典史一員會江驛丞一員
餘杭縣
知縣一員縣丞一員
儒學教諭一員訓導一員
典史一員
臨安縣
知縣一員
舊有主簿一員順治三年裁
儒學教諭一員訓導一員
典史一員
於潛縣
知縣一員儒學教諭一員(康熙四年裁十)
(五年復設以下二縣同)訓導一員
典史一員
新城縣
知縣一員儒學教諭一員
訓導一員典史一員
昌化縣
知縣一員儒學教諭一員
訓導一員典史一員
嘉興府(領縣七)
知府一員海防總捕同知一員(駐劄)
(乍浦)乍浦理事同知一員(雍正)
(六年題設)總捕同知一員(駐劄王江涇雍)
(正十二年題設)通判一員
舊有推官一員康熙六年裁
儒學教授一員訓導一員
經歷一員照磨一員
司獄一員税課司大使一員
西水驛丞一員
舊有織染局使一員倉大使一員裁
嘉興縣
知縣一員縣丞一員
儒學教諭一員訓導一員(康熙四年裁十五年復以)
(下六縣同)管糧主簿一員(順治三年裁九)
(年復)典史一員
秀水縣
知縣一員縣丞一員
儒學教諭一員訓導一員
管糧主簿一員王江涇巡檢一員
典史一員
舊有杉青閘巡檢一員康熙三十九年裁
嘉善縣
知縣一員縣丞一員
儒學教諭一員訓導一員
管糧主簿一員典史一員
海鹽縣
知縣一員縣丞一員
儒學教諭一員訓導一員
典史一員
舊有主簿一員順治三年裁九年復康熙三十九
年又裁
石門縣
知縣一員
舊有縣丞一員康熙三十九年裁
儒學教諭一員訓導一員
主簿一員典史一員
皂林驛丞一員
平湖縣
知縣一員縣丞一員
儒學教諭一員訓導一員
管糧主簿一員白沙灣巡檢一員
乍浦巡檢一員典史一員
桐鄉縣
知縣一員縣丞一員
儒學教諭一員訓導一員
青鎮司巡檢一員典史一員
舊有主簿一員順治三年裁九年復康熙三十九
年又裁
湖州府(領州一縣六)
知府一員
同知一員(駐劄烏鎮)管糧通判一員
舊有同知二員通判二員各裁一員有推官一員
康熙六年裁
儒學教授一員訓導一員
經歷一員照磨一員
司獄一員
舊有驛丞一員倉大使一員並裁
烏程縣
知縣一員縣丞一員
儒學教諭一員訓導一員(康熙四年裁十五年復以)
(下五縣同)主簿一員(順治三年裁九年復下三)
(縣同)後潘村巡檢一員
大錢湖口巡檢一員典史一員
歸安縣
知縣一員縣丞一員
儒學教諭一員訓導一員
主簿一員璉市司巡檢一員
典史一員
長興縣
知縣一員縣丞一員
儒學教諭一員訓導一員
主簿一員四安司巡檢一員
典史一員
舊有巡檢二員順治十六年裁一員
德清縣
知縣一員
舊有縣丞一員康熙三十九年裁
儒學教諭一員訓導一員
主簿一員新市司巡檢一員
典史一員
武康縣
知縣一員縣丞一員
儒學教諭一員訓導一員
典史一員
舊有主簿一員康熙三十九年裁
安吉州
知州一員通判一員
舊有州同知一員康熙三十九年裁
儒學學正一員訓導一員
吏目一員天目山巡檢一員
孝豐縣
知縣一員縣丞一員
儒學教諭一員訓導一員
典史一員
寧波府(領縣六)
知府一員
同知一員(駐劄大嵩所)糧河鹽政通判一員
舊有通判二員順治七年裁一員有推官一員康
熙六年裁
儒學教授一員訓導一員
經歷一員司獄一員
四明驛丞一員
舊有巡檢二員倉大使一員車廏驛丞一員照磨
一員並裁
鄞縣
知縣一員縣丞一員
儒學教諭一員訓導一員(康熙四年裁十五年復以)
(下四縣同)杖錫司巡檢一員
典史一員
舊有主簿一員順治三年裁(以下四縣同)有甬東巡檢
一員康熙三十九年裁
慈谿縣
知縣一員縣丞一員
儒學教諭一員訓導一員
松浦司巡檢一員典史一員
舊有向頭巡檢一員康熙三十九年裁
奉化縣
知縣一員縣丞一員
儒學教諭一員訓導一員
塔山司巡檢一員典史一員
舊有巡檢二員康熙二年裁一員
鎮海縣(舊名定海縣康熙二十七年改今名)
知縣一員縣丞一員
儒學教諭一員訓導一員
管界司巡檢一員穿山司巡檢一員
長山巡檢一員典史一員
舊有巡檢四員裁一員
象山縣
知縣一員
舊有縣丞一員雍正二年裁
儒學教諭一員(康熙四年裁十五年復設)
訓導一員(順治十六年裁康熙四年復設)石浦司巡檢一員
趙嶴司巡檢一員典史一員
定海縣(本昌國衛康熙二十七年立縣改名定海)
知縣一員儒學教諭一員
訓導一員岱山巡檢一員
沈家嶴巡檢一員典史一員
舊有寳陀司巡檢一員雍正二年裁
紹興府(領縣八)
知府一員清軍總捕同知一員(駐劄)
(大嵐山地方)鹽政水利通判一員
舊有推官一員康熙六年裁
儒學教授一員訓導一員
經歷一員照磨一員
司獄一員蓬萊驛丞一員
舊有倉大使一員裁
山隂縣
知縣一員縣丞一員
儒學教諭一員訓導一員(康熙四年裁十五年復以)
(下四縣同)白洋司巡檢一員
典史一員
舊有三江巡檢一員康熙三十九年裁
會稽縣
知縣一員縣丞一員
儒學教諭一員訓導一員
典史一員東關驛丞一員
蕭山縣
知縣一員縣丞一員
儒學教諭一員訓導一員
漁浦司巡檢一員典史一員
西興水驛丞一員
諸暨縣
知縣一員縣丞一員
儒學教諭一員訓導一員
典史一員
餘姚縣
知縣一員縣丞一員
儒學教諭一員訓導一員
三山司巡檢一員廟山司巡檢一員
中村司巡檢一員典史一員
舊有眉山司巡檢一員康熙三十九年裁
上虞縣
知縣一員縣丞一員
儒學教諭一員訓導一員
梁湖壩巡檢一員典史一員
舊有黃家堰巡檢一員康熙三十九年裁
嵊縣
知縣一員
舊有縣丞一員康熙三十九年裁(下新昌縣同)
儒學教諭一員(康熙五年裁十五年復下新昌縣同)
訓導一員典史一員
新昌縣
知縣一員儒學教諭一員
訓導一員典史一員
台州府(領縣六)
知府一員
同知一員糧捕通判一員
舊有推官一員康熙六年裁
儒學教授一員訓導一員
經歷一員
舊有照磨一員司獄一員赤城驛丞一員倉大使
一員並裁
臨海縣
知縣一員縣丞一員
儒學教諭一員訓導一員(康熙四年裁十五年復以)
(下五縣同)典史一員
黃巖縣
知縣一員縣丞一員
儒學教諭一員訓導一員
長浦司巡檢一員典史一員
天台縣
知縣一員儒學教諭一員(康熙四年裁十)
(五年復以下二縣同)訓導一員
典史一員
仙居縣
知縣一員儒學教諭一員
訓導一員典史一員
寧海縣
知縣一員縣丞一員
儒學教諭一員訓導一員
典史一員
舊有巡檢五員朱家嶴驛丞一員並裁
太平縣
知縣一員縣丞一員
儒學教諭一員訓導一員
典史一員
舊有巡檢三員並裁
金華府(領縣八)
知府一員糧捕通判一員
舊有同知一員康熙五十九年裁推官一員康熙
六年裁
儒學教授一員訓導一員
經歷一員
舊有照磨一員司獄一員倉大使一員雙溪驛丞
一員並裁
金華縣
知縣一員縣丞一員
儒學教諭一員訓導一員(康熙四年裁十五年復以)
(下三縣同)典史一員
蘭谿縣
知縣一員縣丞一員
儒學教諭一員訓導一員
典史一員
舊有平渡司巡檢一員雍正二年裁瀫水驛丞一
員康熙四十一年裁
東陽縣
知縣一員縣丞一員
儒學教諭一員訓導一員
典史一員
義烏縣
知縣一員儒學教諭一員
訓導一員典史一員
永康縣
知縣一員縣丞一員
儒學教諭一員(康熙四年裁十五年復以下三縣同)
訓導一員典史一員
舊有驛丞一員裁
武義縣
知縣一員儒學教諭一員
訓導一員典史一員
浦江縣
知縣一員儒學教諭一員
訓導一員典史一員
湯溪縣
知縣一員
舊有縣丞一員康熙三十九年裁
儒學教諭一員訓導一員
典史一員
衢州府(領縣五)
知府一員同知一員(康熙三十九年裁雍正十)
(二年題請復設分防青湖峽口仙霞等處駐劄峽口)通判一員
舊有推官一員康熙六年裁
儒學教授一員訓導一員
經歷一員照磨一員
司獄一員上航埠水馬驛丞一員
舊有倉大使一員裁
西安縣
知縣一員縣丞一員
儒學教諭一員訓導一員(康熙四年裁十五年復設)
(龍游縣同)典史一員
舊有嚴剝巡檢一員康熙三十九年裁
龍游縣
知縣一員縣丞一員
儒學教諭一員訓導一員
湖鎮司巡檢一員典史一員
亭步水馬驛丞一員
江山縣
知縣一員縣丞一員
儒學教諭一員(康熙四年裁十五年復以下二縣同)
訓導一員仙霞關東山司巡檢一
員典史一員
廣濟渡水馬驛丞一員
常山縣
知縣一員縣丞一員
儒學教諭一員訓導一員
典史一員
開化縣
知縣一員縣丞一員
儒學教諭一員訓導一員
金竹嶺巡檢一員典史一員
嚴州府(領縣六)
知府一員同知一員
舊有通判一員康熙三十九年裁推官一員康熙
六年裁
儒學教授一員訓導一員
經歷一員富春驛丞一員
舊有照磨一員司獄一員康熙三十九年裁倉大
使一員裁
建德縣
知縣一員縣丞一員
儒學教諭一員訓導一員(康熙四年裁十五年復以)
(下二縣同)典史一員
淳安縣
知縣一員
舊有縣丞一員康熙三十九年裁(以下四縣同)
儒學教諭一員訓導一員
典史一員
遂安縣
知縣一員儒學教諭一員
訓導一員典史一員
壽昌縣
知縣一員儒學教諭一員(康熙四年裁十)
(五年復設以下二縣同)訓導一員
典史一員
桐廬縣
知縣一員縣丞一員
儒學教諭一員訓導一員
典史一員桐江驛丞一員
分水縣
知縣一員儒學教諭一員
訓導一員典史一員
温州府(領縣五)
知府一員
清軍海防總捕同知一員鹽捕通判一員
舊有通判二員裁一員推官一員康熙六年裁
儒學教授一員訓導一員
經歷一員司獄一員
舊有照磨一員康熙三十九年裁有嶺店驛丞一
員雍正六年裁改玉環巡檢有倉大使一員裁
永嘉縣
知縣一員縣丞一員
儒學教諭一員訓導一員(康熙四年裁十五年復)
典史一員
舊有象浦驛丞一員裁
瑞安縣
知縣一員
舊有縣丞一員康熙三十九年裁
儒學教諭一員(康熙四年裁十五年復以下三縣同)
訓導一員典史一員
舊有巡檢一員裁
樂清縣
知縣一員縣丞一員
儒學教諭一員訓導一員
典史一員窰嶴嶺驛丞一員
舊有驛丞三員裁二員有巡檢二員並裁
平陽縣
知縣一員縣丞一員
儒學教諭一員訓導一員
典史一員
舊有巡檢二員裁
泰順縣
知縣一員儒學教諭一員
訓導一員典史一員
處州府(領縣十)
知府一員同知一員
舊有通判一員康熙三十九年裁有推官一員康
熙六年裁
儒學教授一員訓導一員
經歷一員括蒼驛丞一員
舊有照磨一員司獄一員康熙三十九年裁有倉
大使一員裁
麗水縣
知縣一員縣丞一員
儒學教諭一員訓導一員(康熙四年裁十五年復以)
(下九縣同)典史一員
縉雲縣
知縣一員
舊有縣丞一員康熙三十九年裁
儒學教諭一員訓導一員
典史一員
舊有驛丞一員裁
青田縣
知縣一員縣丞一員
儒學教諭一員(康熙四年裁十五年復以下七縣同)
訓導一員(順治十六年裁康熙四年復)典史一員
舊有驛丞一員裁
松陽縣
知縣一員儒學教諭一員
訓導一員典史一員
遂昌縣
知縣一員儒學教諭一員
訓導一員典史一員
舊有巡檢一員裁
雲和縣
知縣一員儒學教諭一員
訓導一員典史一員
龍泉縣
知縣一員
舊有縣丞一員康熙三十九年裁
儒學教諭一員訓導一員(順治十六年裁康熙四年)
(復以下三縣同)典史一員
舊有巡檢一員裁
慶元縣
知縣一員儒學教諭一員
訓導一員典史一員
景寧縣
知縣一員儒學教諭一員
訓導一員典史一員
宣平縣
知縣一員儒學教諭一員
訓導一員典史一員
玉環
温台玉環清軍餉捕同知一員(雍正六年設)
巡檢一員(雍正六年設)
武職
舊浙江通志駐防杭州固山額眞掌平南將軍□順
治五年任八年奉裁十六年以昂邦章京鎮守杭
州等處將軍(詳見兵制)
大清會典凡天下要害地方皆設官兵鎮戍其統馭官
軍者曰提督總兵官其總鎮一方者曰鎮守總兵
官其協守地方者曰副將次曰參將又次曰遊擊
曰都司曰守備或同守一城或分守專城下及千
總把總亦有分汛備禦之責皆量地形之險易酌
兵數之多寡其間隨時度務因革不一(詳見兵制)
大清會典國家軍旅之事專任武臣其在直省者以文
臣監督曰總督曰巡撫曰副使道僉事道歷年裁
復不一
(謹按武職官制額設員數及歴年裁改添設分汛撥防事宜詳見兵制志内兹不複見)
浙江通志卷一百二十
