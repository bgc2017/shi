浙江通志卷九十八
海防(四)
紹興府
紹興北乃海之支港北流薄於海鹽東極鎮海之蛟
門西歷龕赭入鱉子門抵錢塘所屬山會等五縣
並皆邊海(蕭山去海二十里山陰去海四十里會稽去海二十里上虞去海六十里餘姚)
(去海四十里)自三江至龍山延袤三百餘里中有宋家
漊蟶浦臨山泗門勝山古窰松浦均為要衝之地
(曹娥錢清浙江三水所會謂之三江海口在府東北港口深闊直通大洋稍東有宋家漊若從此趨)
(陡門一帶海塘則竟抵郡城若越港而北趨浙西則赭山其關鍵也蟶浦在府東北四十里北對)
(浙西石墩南至府城通連大海由沿江塘路至百官梁湖直抵上虞東自稱山西至宋家漊接山陰)
(界凡二十六里西泗門港為餘姚縣東北之喉襟越港而北為浙澉浦勝山即懸泥山在餘姚)
(縣東北七十里北浸於大海俗呼為勝山港深而廣倭舶可乘潮以入)
明洪武初置紹興衞防守郡城其沿海特設三江所
(隸紹興衞)臨山衞(領三山&KR0377;海二所)觀海衞(領龍山所)並隸臨觀備
倭把總統轄
三江所(洪武二十年建在府東北三十七里浮山之陽去海一里去省城八十里海上有警)
(烽火於此通焉東南即宋家漊防維最切北冇三江鎮為東海之門舊冇小城嘉靖二年增築置兵)
(以備倭)千戶等官二十一員旗軍一千三百五十二
名轄臺一曰蒙池山(在府東北四十里與浮山並峙)烽堠六曰航
塢山(在蕭山縣東四十里)曰馬鞍山(在山陰縣西北四十里)曰烏峯山
(一名龜山又名白洋山)曰宋家漊曰周家墩曰桑盆巡檢司
二曰三江巡司弓兵一百名(在府北四十里浮山北麓小江經其前大)
(海浸其東與三江所南北並峙)曰白洋巡司弓兵三十二名(在府西北)
(五十里白洋山上濱海緣山築城)
臨山衞(洪武二十年建在餘姚縣西北五十里初置廟山上後徙上虞縣故嵩城戍守去海)
(三里並海築城東接三山西抵&KR0377;海北有臨山港直衝大海海口曰烏盆隘化龍隘為汛守要地衞)
(東又有泗門港最為險要)指揮以下等官九十一員旗軍五千
六百名轄臺一曰羅家山烽堠九曰趙港曰烏盆
曰廟山曰荷花池曰方家路曰道塘(在山陰縣西北一十里本)
(運道塘)曰周家路曰泗門曰夏蓋山(在上虞縣西北六十里南臨夏)
(蓋湖北枕大海西近三江口)巡檢司一曰廟山巡司弓兵一百
名(初在廟山後改置衞城因徙於上虞之中堰在餘姚西北八十里仍曰廟山巡司築城戍守)
三山所(洪武二十年建住餘姚縣東北三十五里滸山下一名滸山所去海十五里界於臨)
(觀之間西以聲援臨山東以策應觀海以蔡山金山破山並峙而名其東為勝山港)千戶等
官十五員旗軍一千一百二十名轄烽堠七曰歷
山(在餘姚縣北三十五里)曰眉山(在餘姚縣西北三十五里海中望之如修眉然宋置)
(寨兵一百人)曰徐家路曰撮嶼曰蔡山(北有望海巖)曰吳家
山(在餘姚縣東北六十里北面大海)曰滸山巡檢司二曰三山巡
司弓兵三十四名(初在金山後移於破山有小城戍守仍曰三山巡司)曰眉
山巡司弓兵三十四名(在餘姚縣西北四十里闕山闕地名湖海頭)
&KR0377;海所(洪武二十年建在府東北七十里纂風鎮去海里許東衞臨山西捍黃家堰近海岸)
(有施湖隘四滙隘為戍守要地)千戶等官十一員旗軍一千一百
二十名轄臺一曰西海塘烽堠三曰槎浦(在上虞縣西六)
(十里)曰胡家池曰槤樹巡檢司一曰黃家堰巡司弓
兵一百名(在府東北八十里會稽上虞之界曰纂風鎮有西會渚為防禦要地)
觀海衞(在慈谿縣西北七十里西南去餘姚縣八十里去海五里三山為右翼龍山為左翼)
(居中節制應援地屬慈谿而轄於紹興犬牙勢也)指揮以下等官九十五
員旗軍五千七百四名烽堠六曰向頭(在慈谿縣西北八十)
(里向頭山山亦名西龍尾東望伏龍山與龍頭相向龍頭以東屬定海龍尾以西屬餘姚二山捍潮)
(其中漲塗漸與山接)曰爪誓(在慈谿縣西北七十里大海中)曰西隴山曰新
浦曰古窰曰西龍尾巡檢司一曰向頭巡司弓兵
一百名(在慈谿縣西北向頭山宋置向頭寨元改為鎮明初改巡司洪武二十年遷於司東)
(之洋浦三十三年革正統十四年復置於舊所)
龍山所(在寧波府北七十里西南至餘姚縣一百二十里去海二里有伏龍山控臨海際相)
(去僅十里許為臨觀二衞之門戸也)千戶等官一十六員旗軍一千
二百六十三名轄臺一曰龍山烽堠五曰龍頭曰
龍尾曰石塘(在慈谿縣西北四十五里)曰青溪曰施公山巡檢
司一曰松浦巡司弓兵一百名(明初置於浦東洪武二十六年移於)
(浦西為戍守要地)
臨觀把總舊為定臨觀總於嘉靖二十八年分為二
總(定海一臨觀一)其臨觀總駐劄臨山統陸兵三總(前營左營)
(中營)水兵三枝(游哨左哨後哨)與定海昌國二總並隸分守
寧紹參將
前營總哨官一員部領哨官五員兵五百四十一
名平時屯劄臨山汛期分二哨防守觀海衞巡哨
古窰東山平石吳家山諸處與總鎮防守龍山所
官兵會哨又分二哨防守三山所巡哨勝山蔡山
徐家路諸處與防守臨山衞官兵會哨又分一哨
協守臨山衞巡哨周家路泗門烏盆趙港夏蓋山
荷花池諸處與防守&KR0377;海所官兵會哨
左營(官兵同前營)平時屯劄紹興府城汛期分發防守
三江所東哨宋家漊蟶浦諸處西哨龕山諸處
中營(官兵同前營)平時屯劄臨山衞汛期分發一哨協
守觀海衞一哨協守三山所二哨防守臨山衞又
分一哨防守&KR0377;海所巡哨槎浦西海塘蟶浦西滙
嘴諸處與防守三江所官兵會哨(西滙嘴邊海緊要)
遊哨總哨官一員部領大小戰船十四隻兵三百
名汛期駐泊烈表港(烈港為臨觀之門戶初議設三江蟶浦臨山勝山古窰五)
(港以衞臨觀後因各港沙硬水淺難泊改調烈港出哨)遊哨漁山兩頭洞臨
觀一帶海洋東哨至馬墓與定海總馬左哨官兵
會哨南顧七里嶼由山定海大小港口沿海一帶
西哨至蠏渤山海洋北哨漁山羊山大小七山海
洋與浙西海寧把總官兵會哨
左哨哨官一員部領大小戰船十三隻兵三百名
汛期駐泊兩頭洞東由鯗篷礁哨至小衢山沙塘
嶴東岳嘴與定海總北左哨官兵會哨南哨至馬
墓與定海總馬左哨官兵會哨西哨至火熖頭青
嶼北漁山與本總後哨官兵會哨北哨至羊山與
浙西海寧總官兵會哨
後哨哨官一員部領大小戰船十三隻兵三百三
名汛期駐泊北漁山東哨至兩頭洞與本總左哨
官兵會哨南哨至蠏渤山烈表港與本總遊哨官
兵會哨西哨至許山與本總官兵會哨北哨至大
小七羊山與浙西官兵會哨
國朝經制額設紹協城守營(順治六年設)副將統轄左右兩
營都守千把外委等官三十一員兵一千八百七
十二名(詳見兵制)除駐守府城分防内地各汛外其沿
海仍設臨山觀海二衞三江&KR0377;海二所又增設夏
蓋山周巷等汛
三江所(東至偁浦三十里與&KR0377;海所接界西至行伍山四十五里與蕭山縣汛接界南至羊)
(望村市東村一十里與山隂縣汛接界北至海塘十里抵海)左營千把總輪防
駐兵五十名(康熙二年提督改駐紹興府城紹協副將移防三江所八年提督移駐寧)
(波府紹協副將仍舊駐府城其三江所撥右營都司防守後改設千把分防)轄臺五口
次一龜山臺(龜山即烏峯山一名曰白洋山在山陰縣西北五十里濱海東至黨)
(山臺五里)黨山臺(黨山一名碧山在山陰縣西北四十八里東至蒙池臺二十里)
蒙池臺(東至宣港臺十里)宣港臺(東至桑盆臺十里)桑盆臺
(東至偁浦五里)偁浦口次(康熙五十六年增設東渡偁浦江十里與&KR0377;海所接界)
(本所原設烏峯宋家漊鎮塘馬鞍四臺於康熙五十六年奉裁又龕山一臺改歸蕭山縣汛)
&KR0377;海所(東至上虞縣六都二十里與夏蓋山汛接界西至會稽縣三十三都抵海南至上虞)
(縣七都偁浦江與三江所接界北至會稽縣三十三都半里抵海)左營千把總輪
防駐兵九十四名(原係右營都司駐防康熙四十七年都司移駐臨山衞以原防)
(滸山所把總移駐本所改歸左營管轄)轄臺二口次一北門臺(東十)
(里至踏浦臺)踏浦臺(東五里至萬壽菴與夏蓋山汛接界)西滙嘴口
次(康熙五十六年增設東至本所城五里西北抵海)
(本所原設判官新砲二臺於康熙五十六年奉裁)
夏蓋山汛(東至上虞縣五都陳倉堰與臨山汛接界西至上虞縣六都萬壽菴與&KR0377;海所)
(汛接界南至上虞縣雁埠南塘三十里與餘姚縣汛接界北抵海)右營千把總輪
防臨山守備兼轄駐兵二十九名轄臺二荷花
臺(本臺倒入海中)顧家臺(東至黃家路十里烏盆地方與臨山汛接界西至夏蓋山)
(十里)
臨山衞(東至徐家路十五里與周巷汛接界西至陳倉堰十五里與夏蓋山汛接界南至長)
(霸四十里與餘姚縣汛接界北抵海)左營中軍守備防守駐兵一百
四十四名(原係都司駐防康熙四十七年都司改駐餘姚縣以原防&KR0377;海所守備移駐本)
(衞)轄臺二口次一謝家臺(東至方家臺十里)方家臺
(東至道塘臺與周巷汛接界西至謝家臺十里)黃家路口次(康熙五十六年增設)
(東二十里至謝家臺)
(本衞原設周家路一臺於康熙五十六年奉裁)
周巷汛(東至餘姚縣破山五十里與觀海衞汛接界西至徐家路二十里與臨山汛接界南)
(至李港河十五里與餘姚縣汛接界北抵海)右營千把總輪防駐兵九
十九名轄所城一臺五許山所城(原係千把總專防康熙四)
(十七年原防把總移駐&KR0377;海所改歸左營管轄本所併歸周巷汛東北至勝山臺二十里)
勝山臺(西至趙家臺十里東至曲塘臺十里與觀海衞接界)道塘臺(西至方家)
(臺十里與臨山汛接界東至周巷十里)墊橋臺(西至周巷十里東至崔家臺十里)
崔家臺(西至墊橋臺十里東至趙家臺十里)趙家臺(南至滸山城二十里)
觀海衞(東至慈谿縣松浦閘橋二十五里與鎮海營龍山所接界西至破山二十里與周巷)
(滸山所接界南至慈谿縣土湖嶺三十里與慈谿縣接界北抵海浙之重地在寧紹而紹之重地)
(在觀海觀海安則自餘姚上虞會稽山陰蕭山以抵錢塘海寇難於出没故衞城為二郡之重地)
右營千把總輪防駐兵一百十九名轄臺七曲
塘臺(西至勝山臺十里與周巷汛接界東至鳴鶴場二十五里)東山臺(東至下寶)
(臺三里)下寶臺(東至□浦臺十里)□浦臺(東至旗山臺十里又至古)
(窰臺五里)旗山臺(西至□浦臺十里東臨海)古窰臺(東至松浦臺五里)
松浦臺(東至閘橋半里與鎮海營龍山所接界)
(本衞原設新浦一臺於康熙五十六年奉裁又本衞所轄龍山所改歸鎮海營統轄)
台州府
台州三面阻山一面濱海南自溫州蒲岐北抵寧波
昌國海岸五百餘里臨黃寧太之間四塞孤懸七
港錯列論適中之地在新河論形勢之急在海門
由海門而上直薄府城增設兵船嚴禦港口與桃
渚健跳松門分守合備當不在隨汛出洋之例矣
(海門港一名椒江渡港水流入二十里之中一分台州城下一分黃巖城下為台郡之咽喉論者謂)
(海門之防視鎮海為急鎮海水港既狹港外連山遠近皆可泊船分哨今海門港一潮之遠止有三)
(山一座形小勢弱並無隱蔽港外四望汪洋更無山㠗回抱且西去府城僅九十里故其所係甚重)
(也門松門港紆縈屈曲東岸為朱門山乂東為搗米積谷山及下洋大陳㠗諸處外即大洋直抵)
(日本北至化嶼龍王堂鯉港橫門大潭深門諸處與新河三汊港接南至鷄臍釣棚峒嶕鹿頭爿嶼)
(驪洋邳山諸處與靈門接隘頑在其南隘頑冇急此港責守也靈門港東近海中鷄臍山與松門)
(港接南接楚門洋坑下接峒嶕山中中州港南出海中茅堰山與蒲岐港接北出海邳山與靈門)
(港接諸桃渚港外接大海北達健跳有鹽塘除下仙巖海灣健跳港有長洛渡闊四百餘丈出)
(海往茅頭大洋上接海中茶盤山至練陀等處下接海中青嶼黃毛□至牛頭桃渚諸處新河港)
(港口淺狹大船難入)
明洪武初置台州衞防守郡城其沿海特設松門衞
(領隘頑楚門二所)海門衞(領前千戸新河桃渚健跳四所)並隸松海備倭
把總統轄
松門衞(洪武二十年建在太平縣東五十里西北去府城百八十里去海一里本宋松門寨)
(改置衞東即松門港)指揮以下等官五十二員旗軍二千二
十五名轄臺一曰小高烽堠十曰甘嶴(左與海中石塘山相)
(對)曰蒼峯曰烏沙(在烏沙浦距太平縣四十里南一里抵海)曰車路(在車)
(路浦)曰沙角曰磊石(在磊石山南距海與海中銅嶕山對)曰荒嶴(與海中片)
(嶼相對)曰蛤浦(與海中深竹山對)曰盤馬(盤馬山在太平縣南三十八里海上)
曰松門寨巡檢司二曰沙角巡司弓兵八十名(在太)
(平縣南二十五里洪武二年設於岐頭山下二十年徙此)曰盤馬巡司弓兵八
十名(在太平縣東南四十里)
隘頑所(洪武二十年建在太平縣南三十里衞西南五十里去海一里北衞太平南阻楚門)
(城外四面皆山高插天表東北有慢遊嶺為松門之阻隘)千戸等官一十四員
旗軍五百六十七名轄臺一曰白嵓(與靈門對)烽堠九
曰長沙(所城東北山下面水可以屯泊)曰岐門(近城)曰驪頭曰後灣
曰江館(與驪頭相連)曰靈門(直衝靈門海洋)曰長山(與水桶嶴相連)曰
曾篷曰雀海坑巡檢司一曰小鹿巡司弓兵八十
名(在太平縣西南四十里)
楚門所(洪武二十年建在太平縣西南六十里衞西南百二十里去海三里對岸為溫州蒲)
(岐南隔一小港為玉環山西北有東門港由所城至太平溫嶺江之道也沿山濱海而行山林茂密)
(水港出入又十五里高山環海為南灣嶺)千戶等官九員旗軍五百六
十七名轄堡寨一曰楚門漩(漩門山西南距海前與玉環九嶼相對)
烽堠十五曰漁井(切近深海)曰洋坑(前與海中派爿山對)曰梅嶴
曰泥湖(與前山相對)曰楚門(前與大鹿山對)曰丫髻(在玉環鄉地名山外)
曰石橋(前與海中黃坎門對)曰清港(清港渡在太平縣西南三十五里為三山楚門)
(往來衝要)曰東門曰西門(前與茅堰山對闕海闕玉環山)曰苔山(在樂清縣)
(東南七十里海中)曰塔山曰小青山曰大青山(並在玉環海中)曰
馬鞍山(在太平縣南四十里又十里至玉環山)巡檢司一曰三山巡
司弓兵八十名(在太平縣西三十里前與玉環山對)
海門衞(洪武二十年建在府東南九十里去海里許衞北即海門港三面阻水為浙東門戶)
(水陸重鎮濱海散漫無險可依有三山峙立椒江南岸為衞境之望)指揮以下等官
五十四員旗軍六百八十三名轄臺二曰東中(在城)
(内)曰中鎮烽堠一曰外水(在山上左與郁江相對可瞭新河)巡檢
司一曰長浦巡司弓兵一百名(在黃巖縣東南四十里本界首巡司)
前千戸所(洪武二十八年建在衞城北七里去海二里南臨椒江與衞城僅隔一水兩城)
(對峙勢若輔車交扼互援均為重地東北有連盤港港深而長背山面水健跳桃渚二港皆會於此)
千戶等官一十四員旗軍一百九十六名轄臺一
曰畫眉山(與外海擔門山相對近陳嶴)烽堠四曰中山(左對擔門山)
曰長沙曰輕盈(前對上下竹)曰磊石(左對大勘頭)
新河所(洪武二十年建在衞南五十里去海十里去松門隘頑黃巖各五十里所謂適中之)
(地也東南即新河港陸冇藤嶺及横山諸處俱為戍守要地)千戶等官一十八
員旗軍八百六十三名轄烽堠四曰洋嶼(前對海中東西)
(洛山)曰霓嶴(左與三山相對)曰淨應(左對深門)曰新場(左對狼機山)
桃渚所(洪武三十年建在衞東北五十里為衞城府治之藩翰東即桃渚港東北十里有昌)
(埠港昌埠嶺南有肯埠嶺北有白蓮嶺東有安聖寺諸處皆為衝要)千戶等官一十
七員旗軍四百一十一名轄臺一曰桃渚頭(右對大磡)
(頭)烽堠十二曰石柱(近所城)曰停嶼(臨桃渚港)曰長跳曰
涸井(右對開海八達門地名鹽塘)曰昌埠(在東北昌埠嶺)曰大荆山曰
獅子山(在寧海縣南九十里近牛頭山)曰嶼頭曰舥孛頭(山下即牛頭門)
曰下舊城(與東江隘磊石相連)曰望火樓(去牛頭七磡三里)曰中舊
城巡檢司一曰蛟湖巡司弓兵一百名(在府東一百二里)
健跳所(洪武二十年建在寧海縣南一百二十里衞東北一百十里去海五里三面阻山皆)
(羊腸鳥道惟東南山前距海東即健跳港)千戶等官一十一員旗軍二
百四十一名轄臺一曰高灣(左有長洛港)烽堠五曰茅
頭(近裡嶼)曰拆頭(與武典隘相連)曰後沙(近所城)曰小漁西曰
大漁西(與開海頭陀山相對)巡檢司五曰曼嶴巡司弓兵一
百名(在寧海縣南七十里)曰竇嶴巡司弓兵一百名(在寧海縣東南)
(八十里)曰越溪巡司弓兵一百名(在寧海縣東二十三里)曰長
亭巡司弓兵一百名(在寧海縣東百里)曰鐵場巡司弓兵
一百名(在寧海縣北六十里海口)
松海把總統水兵十二枝(游哨漩門靈門鹿頭猫頭深門海門關主山東西磯)
(牛頭門靜寇門大佛頭)駐劄海門衞隸分守台金嚴參將
游哨本總親統大小戰船四十一隻兵八百五十
三名汛期泊大陳游哨各外洋山島有警會合本
參游哨兵船及策應所在汛地協勦無事巡督各
汛地兵船哨防
漩門哨哨官一員部領大小戰船八隻兵二百三
十四名汛期泊漩門東南哨至大鹿海洋與金盤
總黃坎門官兵會哨東北哨至邳山派爿與本區
靈門官兵會哨
靈門哨哨官一員部領大小戰船九隻兵二百四
十七名汛期泊靈門東南哨至邳山派爿與本區
漩門哨官兵會哨北哨至峒礁外洋與鹿頭哨官
兵會哨
鹿頭哨總哨官一員部領大小戰船一十四隻兵
四百六名南哨至峒礁與靈門官兵東北哨至釣
棚與猫頭哨官兵各會哨
猫頭哨哨官一員部領大小戰船七隻兵一百九
十七名東南哨至釣棚與鹿頭官兵北哨至狼機
山與深門官兵各會哨
深門哨哨官一員部領大小戰船八隻兵二百三
十五名泊深門汛地南哨至狼機山橫谷山等處
海洋與松門猫頭官兵北哨至三山海洋與關口
官兵各會哨
海門關口哨哨官一員部領大小戰船七隻兵一
百八十八名泊關口汛地南哨至三山與深門官
兵東北哨至旦門與主山官兵各會哨
主山哨總哨官一員部領大小戰船一十四隻兵
二百六十八名泊主山汛地南哨至東洛與深門
官兵會哨西哨至旦門與關口官兵會哨北哨至
技人沙嶴與牛頭門官兵會哨
東西磯哨哨官一員部領大小戰船七隻兵一百
十五名泊東西磯汛地與大陳山主山官兵會哨
牛頭門哨哨官一員部領大小戰船六隻兵一百
二十九名泊牛頭門汛地南哨至北澤技人沙嶴
等處海洋與主山官兵會哨東北哨至漁西沙堰
等處海洋與靜宼門官兵會哨
靜寇門哨哨官一員部領大小戰船六隻兵一百
七十名泊靜宼門汛地南哨至漁西沙堰海洋與
牛頭門官兵會哨東北哨至昏山五嶼海洋與大
佛頭官兵會哨
大佛頭哨哨官一員部領大小戰船七隻兵一百
九十四名泊大佛頭汛地西哨至昏山與靜宼門官
兵東北哨至渚門金齒門與昌國總官兵各會哨
台金嚴參將嘉靖三十八年設統陸兵四總(左營前營中營)
(右營)水兵一枝(游哨)駐劄台州府松海把總專屬調度
左營名色把總一員部領哨官五員兵五百四十
一名平時屯劄隘頑所汛期分布汛地兼顧楚門地
方一哨住守漩門與洋坑官兵會哨一哨住守洋
坑南與水桶嶴北與後灣官兵會哨一哨住守靈
門南與後灣北與蒼山官兵會哨
前營(官兵同左營)平時屯劄新河所汛期分布汛地兼
顧松門衞城池一哨住守蒼山南與後灣北與甘
嶴官兵會哨一哨住守甘嶴南與蒼山北與松門
寨堂會哨二哨住守松門寨堂南與蒼山北與盤
馬官兵會哨外應猫兒頭汛地兵船聲援一哨住
守盤馬南與松門寨堂北與新河椿頭官兵會哨
中營(官兵同左營)平時屯劄海門衞汛期分布汛地兼
顧海門衞城池二哨住守新河椿頭南與盤馬北
與海門關口官兵會哨二哨住守海門關口分布
岳頭長浦南與椿頭北與水寨官兵會哨屯守海
門水寨南與岳頭長浦官兵會哨北應前所陳嶴
官兵聲援
右營(官兵同左營)平時屯劄海門關口汛期分布前所
各沿海汛地兼顧前所城池二哨與中營官兵住
守海門水寨南與椿頭北應輕盈官兵會哨一哨
住守前所陳嶴南與關口聲援北與輕盈官兵會
哨一哨住守長河南與輕盈北應桃渚所沿海地
方哨禦
游哨中軍名色把總一員部領大小戰船二十八
隻兵五百六十一名汛期泊釣棚海洋游哨邳山
大鹿等處外洋南接金盤總游哨北至大陳山與
松海總兵船互相會哨
國朝經制額設黃巖總鎮兼轄台協寧海太平各協營
巡防海疆要地
黃巖鎮駐劄黃巖縣城(順治十一年調定海鎮駐黃巖十四年改為寧紹台鎮駐)
(府城康熙二年移右路水師鎮駐黃巖八年改設黃巖協移寧紹台鎮駐寧海九年裁寧海鎮改黃)
(巖協為寧台總鎮十五年改為水師提督十九年復為寧台鎮尋復改黃巖鎮)總兵官統
轄標下中左右三營遊擊守備千把外委等官四
十二員兵二千五百七十五名(俱詳見兵制)戰哨船二
十五隻(内水艍船三隻犁&KR1620;船四隻中犁&KR1620;船一隻□&KR1620;船一隻雙篷艍船三隻雙篷䑩船)
(十隻八槳哨船三隻)分防海門衞陸汛按期酌配官兵駕船
更翻出洋巡哨
海門衞汛右營遊擊中營守備防守左營把總協
防駐兵三百名領大巡船二隻哨船一隻轄臺六
牛頭頸砲臺(係新設有官一員兵五十名巡船一隻南一里至本衞)家
子汛砲臺(係新設有官一員兵十六名巡船一隻西五里至棚浦臺)棚浦
臺(西五里至三山臺)三山臺烽堠臺(北三里至牛頭頸臺)界
牌頭臺(去烽堠臺五里)
(康熙五十六年福浙總督滿保巡閱海疆題設牛頭頸砲臺本標三營輪撥把總一員本汛撥兵五)
(十名在臺瞭望巡船一隻派兵十名巡防雍正七年署浙江總督性桂巡視海道於海門添設大巡)
(船二隻各配兵十名添設家子汛砲臺一座本標撥外委把總一員本衞撥兵十名在臺瞭望巡船)
(一隻撥兵十名巡防)
中營海汛内洋主山汛轄洋面七主山(府東南一百七)
(十里紀青山東座山頂設砲臺一)黃礁門(西至深門)深門(東北為三山)
三山(西北至海門口東北距老鼠嶼)老鼠嶼(東距川礁娘娘宫)川
礁娘娘宫(東北為紀青山)紀青山(東即主山)
中營外洋汛轄洋面四大陳山(中右二營方界)鳳尾
山東箕山西箕山
左營海汛内洋牛頭門汛轄洋面五牛頭門(白岱)
(門北)白岱門(東南距米篩門)米篩門(南為聖堂門)聖堂門
(南屬本標中營汛)靖寇門(北屬寧海營健跳汛)
左營外洋汛轄洋面五鵝冠山雀兒嶴東
嶼西嶼大漁山
右營海汛内洋鱟殼嶴汛轄洋面七鱟殼嶴(山頂)
(設砲臺一座)沙鑊門(西南至龍王堂)龍王堂鷄臍山(東南)
(為楊柳坑)楊柳坑(東至石塘山)石塘山(山頂設砲臺一座安兵七名)
榔機山(北屬本標中營汛)
右營外洋汛轄洋面三釣棚螭洋洞正山
(西南屬溫標玉環營汛)
台協城守營副將統轄中左右三營都守千把外委
等官三十六員兵二千七十三名(俱詳見兵制)除駐劄
府城内守縣城外餘分防沿海各汛
關頭寨汛(東距府城一百里)右營千把輪防駐兵八十五
名轄臺三門傑臺(寨北七里至本臺又北四里至栅下臺)栅下
臺(北八里至金家臺)金家臺(北十里至浬浦汛)
浬浦汛(距府城一百二十里)右營把總輪防駐兵四十三名
轄臺一浬浦臺(本汛北三里至本臺又東十里至赤磡汛)
赤磡汛(距府城一百三十里係海口稽查船隻要隘處所西北十五里至田嶴山臺與寧海)
(營汛接界)右營把總永防駐兵八十五名
吳都汛(距府一百二十里)中營千總輪防駐兵三十六名
小雄寨汛(距府查百二十里係海口稽船隻要隘處所)中營把總輪防
駐兵八十五名轄臺四昌埠臺(去寨十里)高湖臺
(去寨三里北十里至蝦蟆臺)蝦蟆臺(北至吳都汛九里)上鄭臺(去吳)
(都汛三里)
泗淋汛(距府一百二十里係海口稽查船隻要隘處所)中左二營把總輪
防駐兵三十名
梅嶴汛(係海口稽查船隻要隘處所)左營把總輪防駐兵三十
名
桃渚寨汛(距府一百二十里係海口稽查船隻要隘處所)左營守備永防
把總輪防駐兵二百二十名轄臺六上長臺(北十)
(里至千山臺)千山臺(北十里至石柱臺)石柱臺(北至桃渚寨二里)
手爐臺(在桃渚寨北二里)張司嶴臺(在梅嶴汛北五里本臺北六里)
(至太平臺)太平臺(北五里至泗淋汛)
墾埠汛(距府城一百二十里)左營千總輪防駐兵四十八名
三石汛(距府城一百三十里)中營把總輪防駐兵三十六名
前所寨汛(距府城一百二十里係海口稽查船隻乏要隘處所南臨椒江與海門對峙)
右營都司中營守備永防駐兵四百五十名轄臺
六畫眉臺(北十里至岸頭臺)岸頭臺(北十里至三石臺)三
石臺(西至三石汛一里)竹嶼臺(在三石汛東北九里)新亭砲臺
(係新設中營外委把總領兵十六名在臺永駐瞭望小巡船一隻在江面巡邏本臺二十里至章安)
(臺)章安臺(係新設右營外委把總領兵十六名在臺永駐瞭望小巡船一隻在江面)
(巡邏本臺東十里至本寨)
小圓山砲臺(距府城一百二十一里南通大海西至前所寨南渡江十里至海門衞)
中營把總永防駐兵五十名
寧海營駐劄寧海縣城參將統轄左右二營守備千
把外委等官二十員兵一千一百七十三名(俱詳見兵)
(制)除内守縣城外餘分防沿海各汛
石橋汛(東與台協赤磡汛接界)左營外委千總防守駐兵十
九名轄臺一田嶴山臺(西距本汛十里)
西廓汛(距縣城一百一十里北十里至大橫渡汛)左營千總輪防駐兵
二十三名轄臺二白嵓臺(東十里至咽喉臺)咽喉山
臺(南距本汛五里)
大橫渡汛(距縣城一百里)左營把總輪防駐兵十九名轄
臺二大山臺(東距本汛十里西南二十里至火燄臺)火燄山臺
(東至千闕坭二十里與健跳汛接界)
竇嶴汛(距縣城七十里健跳汛北二十里)左營把總輪防駐兵三
十名轄臺一竇嶴司臺(在健跳汛西三十里)
海游寨汛(距縣五十里)左營千總永防駐兵四十四名
轄臺三竇嶴山臺(北十五里至風坑山臺)風坑山臺(北距)
(本寨十五里)老鼠山臺(在本汛北二十里東二里至曼嶴汛)
曼嶴汛(西二十里至東嶴汛)左營百總防守駐兵二十九名
東嶴汛(距縣城三十里)左營把總輪防駐兵二十六名轄
臺三牛腿山臺(在本汛南十里東五里至牛腿汛)爛頭山臺
(在牛腿汛東二十里)王見山臺(在東山汛東十里)
牛腿汛左營外委把總防守駐兵三十二名
東山汛(西距爛頭山臺四里)左營外委把總防守駐兵三十
六名
越溪寨汛(距縣城二十里)右營千總永防駐兵一百名轄
臺一石牆頭臺(西距本汛十里東二十里至柘浦汛)
柘浦汛(距縣城五十里)右營把總輪防駐兵四十名轄臺
一柘浦山臺(西北距本汛二里東三十八里至胡陳汛)
胡陳汛(距縣城八十里)右營千總輪防駐兵五十五名轄
臺三楊梅山臺(在本汛南十里西十里至桐嶴山臺)桐嶴山臺
(東十里至香花山臺)香花山臺(西十五里至大胡汛)
大胡汛(距縣城一百一十里)右營把總永防駐兵一百二十
四名轄臺三山頭馮臺(在本汛南十里南逼大海)車嶴山
臺(在本汛東十五里東南十里至松嶴山臺)松嶴山臺(南臨海)
溪下應汛(距縣城五十里)右營把總輪防駐兵四十六名
上下浦汛(在溪下汛北三十里)右營外委把總防守駐兵九
名
缸窰汛(上下浦汛北十里)右營外委把總防守駐兵二十
名
海口汛(缸窰汛北十里)右營外委把總防守駐兵二十名
西墊汛(海口汛北十里距縣城六十里)右營把總輪防駐兵四十
四名
健跳汛(距縣城一百五十里雍正七年改水師)左營守備永防領把
總一員兵二百五十名戰哨船六隻(内水艍船二隻係黃鎮標)
(撥入八槳哨船四隻係定鎮標撥入)汛期酌配兵船出洋巡哨
健跳海汛轄洋面二十一靖寇門(南屬黃標左營汛)
狗頭門茶盤洋五嶼門滿山寧台嶼
三門羅漢堂玉夷長山門九龍港石
浦所(北屬定標中營汛)林門南田山大佛頭羅
源珠門(南屬黃標左營汛)急水門花嶴青門
迷江山
太平營駐劄縣城參將統轄守備千把等官六員兵
七百七十五名(俱詳見兵制)除内守縣城外餘分防沿
海各汛
松門衞守備永防千總協防駐兵二百九十一名
轄臺寨八塘汛口址五平六都臺(衞北十三里本臺北十里)
(至盤馬山臺)盤馬山臺(北三里至盤馬山寨)盤馬山寨(北十里至)
(林家浦臺)松門山臺(距縣五十里東南抵海)林家浦臺(北十里至)
(七都灣臺)七都灣臺(北五里至金清汛張鳥滙)烏沙浦臺(北五里至)
(六都臺)六都臺(北五里至淋頭塘)淋頭塘(係新設北八里至蒼山口)
(址)猫兒河塘(係新設烏沙臺西五里)蒼山口址(係新設東北八)
(里至河頭口址)河頭口址(東南三里至松門臺又東三里至干嶴口址)干
嶴口址(北八里至本衞)
隘頑寨汛把總永防駐兵一百三十七名轄臺四
汛地口址三白巖山臺(北距寨城五里)沓嶺山臺(寨北)
(十里東十里至石橋後山臺)石橋後山臺(東十三里至沙角口址又東十里至)
(四都臺)四都臺(西十里至沙角口址)沙角口址河頭口
址(西十五里至大塢根汛)大塢根汛
江下汛把總輪防駐兵一百十一名轄臺寨五口
址三下婁山臺(西南十五里至青嶼臺)青嶼山臺(西五里至)
(大麥山臺)大麥山臺(西南至平頭山臺)平頭山臺(北半里至干嶺)
(寨)干嶺寨青龍山口址(本汛東五里又東五里至小塢根口址)
小塢根口址湖霧口址(十里與溫州大荆營汛接界)
金清汛把總輪防駐兵八十八名設小巡船二隻
轄臺四汛地二金清臺(本汛東五里又東六里至洋嶼臺)洋
嶼臺(東八里至雙橋臺)雙橋臺(東五里至洪家場臺)洪家場臺
洋嶼汛(洋嶼臺東三里)張鳥滙(本汛南六里)
溫州府
溫州襟帶大海(府東九十里有雙崑海口内控郡城外連島嶼為郡境之門戸)北毗
台寧南連閩粤(北至台州府三百三十里自海道而南至福州府二百二十里)延
袤四百餘里深洋最多自流江至鎮下門江口飛
雲海安黃華蒲岐諸港止所在水路衝達外則霓
嶴三盤南麂南龍均為海山之要害而玉環島嶴
孤懸水陸交錯實溫台之門戶全浙之藩籬戒備
尤不容以不密也
明洪武初置溫州衞防守郡城其沿海特設海安瑞
安平陽三所(俱隸溫州衞)金鄉磐石二衞(金鄉衞領蒲門壯士沙園)
(三所磐石衞領寧村蒲岐後千戶三所)並隸金磐備倭把總統轄
海安所(洪武二十年建在瑞安縣東北三十里去海十里)千戶等官十七
員旗軍一千二百五十一名轄寨三曰前岡(相連梅頭)
(前與二礁東洛雙礁等山相對)曰後岡(後岡極衝逼臨深水洋有梅頭堡)曰丁田
(在所東為戍守要地)烽堠四曰埭頭曰長橋(近城一里)曰鮑田(離城)
(五里)曰店嶴(離城十里)
瑞安所(洪武二十年建在瑞安縣城内去海五里)千戸等官二十員旗
軍一千二百六十名轄寨二曰上□曰東山(在所東北)
(與上□東西分峙為犄角之勢坐臨海濱與悔頭巡司相連前有鳳凰山停泊兵船東為東山港)
臺一曰白塔烽堠一曰錢家埠(前與海中銅盤山相對)巡檢
司一曰梅頭巡司弓兵一百名(瑞安縣東五里有海口為戍守要地)
平陽所(洪武二年建在平陽縣城内去海十里)千戶等官十八員旗
軍一千二百三十二名轄寨三曰烽火曰江萊曰
汶路口(在平陽縣東三十里東臨海洋洋嶼門南援江口水寨北援眉石南北二寨地勢險)
(要)臺二曰山頂曰蔡家山烽堠三曰福泉曰半嶺
(近海)曰峯瑞(近海)巡檢司二曰江口巡司弓兵一百名
(初在下埠正統五年徙於江口渡頭在平陽縣南)曰仙口巡司弓兵(一一)百
名(初在平陽縣東仙口山洪武二十年徙於縣南十里陌城山)
金鄉衞(洪武二十年建平陽縣南七十里金舟鄉北至府城百八十里去海七里東北江口)
(舥艚炎亭海洋直衝南麂外洋並為險要)指揮以下等官九十七員旗
軍四千九百二十八名轄寨十一曰廟背曰嶼門
曰舥艚(在平陽縣東南八十里寨東北兩面皆濱海又有舥艚堡嘉靖中置)曰大嶴
曰炎亭(在平陽縣南衛東七里西南十里為大嶴海口)曰大濩曰小濩(大濩)
(在衞東有大濩海口與海中千山相對南為小濩寨近蒲門所西臨海北鎮山與龜峯巡司相連)
曰石塘(石塘山在平陽縣西北十五里)曰石坪曰小漁埜曰大漁
埜(二寨在衞東南聯坐海隅最為衝要)烽堠十五曰半塘曰尖山(左與)
(琵琶山相對可瞭長窰五樹諸山)曰白﨑曰馬蹟曰鳳凰(近炎亭)曰
猫頭曰上洋(前與南臯嘴相對近連大嶴)曰畢灣曰東岡(近海)曰
嶺門(有嶺門隘)曰東山(近海與小濩相連)曰蒙灣(前與洋蓀門相對)曰
蘭頭(近海)曰舥艚門曰奠山巡檢司二曰舥艚巡司
弓兵一百名(近海前冇綠鷹官嶴等山相對)曰龜峯巡司弓兵一
百名(在平陽縣東南九十里嘉靖中廢置龜峯堡)
蒲門所(洪武二十年建在平陽縣南百二十里去海里許有上下魁隘城門隘俱臨海口東)
(南即鎮下門官嶴洋蓀門直衝臺山外洋與福建烽火門接界)千戶等官十四員
旗軍一千二百三十二名轄寨二曰菖蒲洋(在所東海)
(濱有菖蒲隘三里即流江)曰程溪(在所東南南至海西抵鎮下門水寨蒲門之要區也)臺
一曰水竹(可瞭流江南鎮諸處)烽堠三曰懸中(前與鎮下門相對)曰
四表(去城四里)曰南堡(去城三里又五里與福建接界)
壯士所(洪武二十年建在平陽縣東北五十里隆慶初併入蒲門)千戶等官十
五員旗軍一千二百三十二名轄臺一曰高洋(地名)
(上魁下魁城門隘在高洋總路)烽堠三曰雷嶴(近海)曰尖山(近海)曰時
家墩
沙園所(洪武二十年建在瑞安縣東南二十里去海一里)千戶等官十三
員旗軍一千二百五十名轄寨四曰陡門曰眉石
北(在所東東至大海南會陌城北會陡門西至平陽所極為衝要之地)曰仙口(在所南近)
(平陽之仙口山相接宋埠)曰眉石南(在所東南東濱大洋鳳凰山嶴一潮可至西抵仙口)
臺一曰眉頭烽堠四曰冷水舖(前有齒頭山相對)曰宋埠
曰仙口(有仙口堡)曰烽火(與烽火寨相連)
磐石衞(洪武二十年建在樂清縣西南五十里去海一里)指揮以下等官
四十九員旗軍二千一百五名轄臺一曰黃華(在黃)
(華山前對竹嶼山切近大嶴)烽堠七曰章嶴(前對海中三盤大門)曰雙峯
(在雙峯山上前與觜烏相對)曰沙角(前對大黃嶴)曰三嶼曰池嶴(在山)
(上前對黃裙山)曰洋田曰日團巡檢司一曰舘頭巡司弓
兵一百名(在樂清縣西南五十里舘頭江口)
寧村所(洪武二十年建在府東五十里去海一里)千戸等官一十六員
旗軍一千一百七十五名轄寨三曰沙溝(前對大夔山)
曰沙村(前對壇頭山)曰長沙烽堠六曰黃石浦曰沙溝
曰沙村曰七甲曰長沙曰九甲巡檢司一曰中界
巡司弓兵一百名(在府東青澚山東後遷於永昌堡)
蒲岐所(洪武二十年建在樂清縣東北三十里去海五里)千戶等官一十
員旗軍九百四名轄臺二曰高嵩(在樂清縣東四十里高嵩山上)
(為所境之鎖鑰)曰下堡(離所城一里)烽堠八曰東山曰南浦(前對)
(分水山)曰後塘(與蒲岐巡司相連)曰鏵鍬(前對橫門山離所城三里)曰婁
嶴(離所城三里)曰下山頭(前對大小馬山)曰前塘曰雙陡門(外有)
(清港)巡檢司一曰蒲岐巡司弓兵一百名
後千戶所(洪武二十年建在樂清縣東三里去海五里去蒲岐所三十里)千戶等
官八員旗軍八百一十五名轄寨一曰白沙灣(在樂)
(清縣東五里有白沙嶺為水陸要害)烽堠三曰岐頭(前對大巖頭薛頭嶴近白龍港)
曰平山(離所城五里南接嶼山北接白沙為樂清之唇齒)曰嶼山(臨海口前對麥)
(園頭)
金盤把總統水兵五枝(游哨黃華飛雲江口鎮下)駐劄金鄉衞隸
分守溫處參將
游哨本總部領哨官二員船四十八隻兵一千二
百五十五名汛期屯泊南麂海洋專禦南龍長瀨
竹嶼南漩綠鷹迤江流江南鎮一帶外海南與福
建烽火關北與本參中軍游哨各官兵會哨為鎮
下江口二關外藩
黃華關(在磐石衞東三十里東接大海大小門霓嶴南枕港口溫州之咽喉也)總哨
官一員部領哨官一員船一十九隻兵四百二十
名汛期屯泊梁灣海洋哨守橫坎門石河雙排大
鹿分水楚門漩一帶與台州塔山哨下接東洛遊
兵哨南接飛雲關各官兵交相會哨專禦樂清磐
石後蒲寧村一帶地方
飛雲關(飛雲渡橫截南北往來者必出於此東為飛雲水寨南臨海港外接鳳凰山内逼府)
(城郡境之要衝也)總哨官一員部領哨官一員船一十八
隻兵四百五十六名汛期屯泊鳳凰海洋哨守銅
盤長瀨齒頭南龍長腰一帶北接東洛南麂遊兵
哨各官兵交相會哨專禦海安瑞安沙園宋埠仙
口一帶地方
江口關(在平陽縣南二十五里下臨橫陽江為往來衝要又有江口水寨在金鄉衞東南臨)
(大海控五嶼等嶴外接琵琶長腰陌城洋嶼等大洋為平陽門戶)總哨官一員部
領哨官一員船一十九隻兵四百五十五名汛期
屯泊洋嶼海洋哨守舥艚炎亭石坪五嶼一帶南
與鎮下關北與飛雲關下接南麂遊兵哨各官兵
交相會哨專禦金鄉平陽仙口陌城一帶地方
鎮下關(在平陽縣東南百四十里坐臨大海設水寨戍守其東即官嶴)總哨官一
員部領哨官一員船一十七隻兵四百三十六名
汛期屯泊官嶴海洋哨守洋蓀大嶴竿山潼頭一
帶北與江口關南與福建烽火門下接南麂遊哨
各官兵交相會哨專禦蒲壯金鄉迤南大小濩一
帶地方
溫處參將嘉靖三十八年設統陸兵九總(標營左營右營中營)
(前營後營蒲岐營珠明營炎亭營)水兵二枝(遊哨隨征)駐劄溫州府金
磐把總專屬調度
標營名色把總一員部領哨官五員兵四百九十
六名屯劄黃華關浦東岐頭衝要海口專禦磐石
洋田章嶴一帶地方南與後營官兵北與右營官
兵會哨
左營名色把總一員部領哨官四員兵四百九十
四名屯劄蒲壯上下魁衝要海口專禦鎮下門流
江一帶地方南與福建交界北與中營官兵會哨
右營(官兵同左營)屯劄石□衝要海口專禦樂清後所
一帶地方南與標營官兵北與蒲岐營官兵會哨
中營(官兵同左營)屯劄金鄉大小濩衝要海口專禦大
漁埜七溪石塘一帶地方南與左營官兵北與珠
明營官兵會哨
前營(官兵同左營)屯劄平陽仙口衝要海口專禦宋埠
陌城眉石陡門一帶地方南與炎亭營官兵北與
後營官兵會哨
後營(官兵同左營)屯劄海安眉頭前後岡衝要海口專
禦寧村長沙七甲一帶地方南與前營官兵北與
標營官兵會哨
蒲岐營(官兵同左營)屯劄蒲岐下堡衝要海口專禦竹
嶼前後塘一帶地方南與右營官兵北與台州交
界各官兵會哨
珠明營(官兵同左營)屯劄珠明衝要海口專禦金鄉一
帶地方南與中營官兵北與炎亭營官兵會哨
炎亭營(官兵同左營)屯劄炎亭衝要海口專禦舥艚一
帶地方南與珠明營官兵北與前營官兵會哨
遊哨中軍名色把總一員部領哨官二員大小戰
船五十二隻兵一千一百八十名汛期屯泊三盤
東洛麥園頭海洋哨守雙排齒頭門馬耳嶴一帶
海洋南與金盤總遊哨北與台州松門兵會哨為
黃華飛雲二關之外藩
本參隨征領哨官一員部領大小戰船八隻兵二
百四名汛期屯泊黃大嶴海洋以顧南北有警應
援
國朝經制額設溫州總鎮駐劄溫州府城(順治二年設副將至十三)
(年改設總鎮)兼轄平陽瑞安樂清大荆磐石玉環各協
營(原管處金衢三協康熙四十九年八月設處州鎮處金衢三協改歸處州鎮管轄玉環營雍正)
(六年新設)巡防海疆要地
溫州鎮統轄標下中左右三營遊擊守備千把外委
等官四十二員兵二千五百二十八名(俱詳見兵制)戰
哨船二十二隻(原管二十七隻雍正二年八月奉文右營題改陸路瑞安營改為水)
(師右營分管戰船九隻撥歸瑞安營管駕雍正六年五月奉撥快哨戰船四隻歸中營二隻左營二)
(隻今現在船共二十二隻)分防沿海各汛按期酌配官兵駕船
更番出洋巡哨
中營陸汛千石汛千把輪防(一年一換)駐兵三十名轄
汛地一羅浮汛
狀元橋汛千把輪防(一年一換)駐兵三十名轄烽墩三
座
左營陸汛寧村寨城遊守駐防駐兵八百四十三
名轄臺寨口次十一茅竹山寨(去寨城二十里十里至龍灣山)
(臺)龍灣山臺(東北即海隔海二十餘里對磐石營)後陳隘口(一里)
(至黃石山觜)黃石山觜臺(四里至藍田臺)藍田臺(一里至新臺)
新臺(五里至沙村臺)沙村臺(十里至老城堡)老城堡(五里至七)
(甲臺)七甲臺(十里至四甲臺)四甲臺(十里至大梅頭山臺)大梅
頭山臺(五里與本標右營汛接界)
(寧村寨康熙八年設寧村營官兵防守至二十三年奉裁題歸本營管轄)
右營陸汛梅頭汛(原屬瑞安營)兼轄海安所
蔣嶺汛(係新設)轄汛地五白塔霧前陶山
大嶨街嶨口
曹村汛(係新設)兼轄寶鄉汛
(本營汛雍正二年八月為請更閩浙等事案内題為陸營將瑞安原管梅頭汛并白塔寶鄉二汛改)
(歸本營管轄)
中營海汛轄洋面七霓嶴(在府東百餘里東南風可以泊船)
三盤(四周皆小山南北風可以泊船)長沙黃大嶴(與黃華港直衝)
大門鹿西(據海道之衝)雙排
左營海汛轄洋面七鳳凰山(山高大四面皆海可以泊船)
大丁山小丁山(皆鳳凰山傍)銅盤(近南龍可寄椗取水)南
龍(南龍山在霓嶴東北)白腦門(與中營汛接界)北麂(共有三嶴可以泊船)
(樵汲)
(本標中營原管海汛内三盤霓嶴大門黃大嶴鹿西長沙白腦門銅盤大衢南龍各汛左營原管)
(海汛内鎮下關北關金鄉南麂官山琵琶鳳凰大丁山小丁山北麂各汛右營原管海汛内横址)
(梁灣小門雙排茅硯烏洋大巖頭方江嶼大青山小青山黃門坎門車首頭各汛以上三營海汛)
(於雍正二年八月為請更閩浙等事題改右營為陸路瑞安磐石並為水師將三營海汛自南至北)
(分作四股起南洋一股自鎮下關與福建烽火門海汛接壤北關官山金鄉琵琶南麂北至大四)
(嶼與左營海汛交界止歸瑞安營管轄鳳中段一股南自大四嶼與瑞安營海汛接壤起皇大丁)
(山小丁山銅盤南龍北麂北至白腦門與中營海汛交界止歸左營管轄又中段一股南自左營)
(白腦門海汛接壤起霓嶴三磐長沙黃大嶴大門鹿西雙排北至鹿西橫址與磐石營海汛交界止)
(歸中營管轄大北洋一段南自鹿西横址與中營海汛接壤起巖頭梁灣黃門坎門烏洋大青山)
(小青山茅硯山方江嶼北至車首頭與黃巖鎮標海汛交界止歸磐石營管轄雍正六年為敬陳)
(查復浙洋等事題設玉環營為水師將磐石營改仍為陸路其磐石營所管各海汛歸玉環營管轄)
平陽營駐劄平陽縣城副將統轄都守千把外委等
官二十五員兵一千一百七十七名(俱詳見兵制)除内
守縣城外餘分防沿海各汛
江口汛左營把總防守外委把總協防駐兵九十
一名
宋埠汛左營把總防守駐兵四十六名
墨城汛左營千總防守駐兵四十六名
南岸汛左營把總兼防駐兵三十五名
蒲壯寨城左營守備千總防守外委千把協防駐
兵一百四十一名
鎮下關左營把總防守駐兵四十六名
金鄉寨城右營都司千總防守外委把總協防駐
兵一百六十二名
橋墩寨右營把總防守駐兵六十六名
舥艚汛右營千總防守駐兵六十二名
北港汛右營把總防守駐兵三十四名
沙園汛右營把總兼防駐兵二十二名
矴埠頭汛右營把總防守駐兵五十名
瑞安營駐劄瑞安縣城副將統轄左右兩營都司僉
書千把外委等官十七員兵九百三十二名(俱詳見兵)
(制)戰船九隻(四隻内洋巡哨五隻外洋巡哨)除内守縣城外餘巡
防水陸海汛要地
陸汛江岸汛(係要衝東臨大海南臨江口西十二里至瑞安縣城北至蜈蚣橋河與鎮)
(標右營梅頭汛接界)把總防守駐兵一百一十名轄臺四
東山臺(建海邊山頂十里至江岸臺)江岸臺(海口首衝近本汛)上
□臺(距本汛五里)北岸砲臺(海口首衝)
飛雲北岸汛(東十二里至江岸汛南過江五里與平陽營南岸汛接界西五里至扶人)
(嶴與鎮標右營白塔汛接界北五里至北湖嶺平與鎮標右營汛接界)把總防守駐
兵四十名
海汛守備領千把總輪巡轄洋面六北關官
山金鄉琵琶南麂(南麂山北接鳳凰山山嶴闊大坐臨深海海外)
(皆大洋别無山嶴乘潮御風直抵飛雲渡)大四嶼(與鎮標左營汛接界)
樂清營(順治十五年設)駐劄樂清縣城副將統轄都司僉書
千把等官七員兵八百九十名(俱詳見兵制)除内守縣
城外餘分防沿海各汛
蒲岐汛(東五里至鏵鍬汛與大崧汛接界西三十里至三鳳橋與後所汛接界南三里抵海)
(北二里至河與大崧汛接界)把總輪防(一年一換)駐兵一百三十名
轄臺六婁嶴山臺萬橋口臺竹嶼臺牛
鼻洞臺白沙嶺臺白沙山臺
大崧汛(東十里至龍潭嶺與清江汛接界西二十里至賈嶴與蒲岐汛接界南七里至岳頭)
(抵海北三十五里至左原嶺與清江汛接界)千總輪防(一年一換)駐兵九十
五名轄臺五鏵鍬山臺下灣山臺小崧山
臺大崧山臺三江口臺
清江渡汛(東十里至東澤嶺與大崧汛接界西三十里至石岱山與大崧汛接界南三里)
(至渡口北二十里至窰嶴嶺與大荆營汛接界)把總輪防(一年一換)駐兵一百
三十名轄臺二汛地三梅嶴山臺江巖山臺
清江嶺江巖汛窰嶴嶺
後所汛(東二里至三鳳橋與蒲岐汛接界西五十五里至館頭口與溫州城守營接界南五)
(里至三塘浦與南岸汛接界北三里抵縣城)千總輪防(一年一換)駐兵八十
五名轄汛地三館頭汛馬山撥汛下印撥
汛
(本汛康熙五十六年增設館頭馬山下印三汛原隸磐石營雍正二年改歸本汛)
南岸汛(東五里至三塘浦與後所汛接界西三十里至柳市與磐石營汛接界南三十里至)
(後橋與磐石營汛接界北五里至石馬橋與後所汛接界)把總輪防(一年一換)駐兵
九十名轄臺四汛地一南岸口臺南岸山臺
鹽盤臺沙頭臺沙頭汛
(本汛雍正二年增設)
大荆營(康熙元年設)遊擊統轄(原係參將雍正二年改遊擊)守備千把
外委等官十三員兵六百七十一名(俱詳見兵制)分防
沿海各汛
大荆城遊擊防守千總隨防駐兵二百四十五名
轄汛地二盤山嶺汛黃泥橋汛
水漲汛把總及外委把總防守駐兵六十四名轄
臺三陡門臺火燒潭臺北峯嶺臺
巽坑汛把總及外委把總防守駐兵六十六名轄
臺二白箬嶺臺跳頭山臺
(本汛原管放牛垣要口雍正二年奉裁)
橫山汛把總及外委把總防守駐兵六十六名轄
汛地二大墳要口靜底汛
(本汛原管下塘渡口雍正二年奉裁又大井頭汛雍正六年奉裁)
大芙蓉汛守備防守把總及外委把總隨防駐兵
一百五十名轄臺二汛地三西店嶺臺海口
臺荆竹嶺水口廟汛珠嶼汛
(本汛原管荆竹孔汛西沿汛陌西臺雍正六年奉裁)
蔡嶴汛千總及外委千總防守駐兵七十四名轄
臺二汛地一朴頭山臺蔡嶴山臺蒲嶴汛
(本汛康熙二十七年增設朴頭山蔡嶴山臺蒲嶴汛原隸芙蓉汛雍正六年改歸本汛)
磐石營駐劄磐石寨城都司統轄千把等官三員兵
二百九十七名(俱詳見兵制)分防沿海各陸汛
陸汛千把總分防轄臺汛十四天妃墩臺西
山臺洋田臺池嶴臺曹田臺岐頭臺
地團臺西一舖東一舖大橋汛黃華關
百華舖地團汛翁垟汛
(本營自康熙九年復設寨城分防天妃臺館頭汛馬山撥下印撥西一舖木臺西山臺東一舖木臺)
(洋田臺大橋汛池嶴臺曹田臺黃華關寨城岐頭臺百華浦汛地團汛地團臺翁垟汛沙頭汛沙頭)
(臺於雍正二年間為請更閩浙等事案内本營改水師將館頭汛馬山撥下印撥沙頭汛沙頭臺裁)
(歸樂清營管轄將溫州鎮標右營所管海汛自小門起至車首頭止汛内所轄梁灣大巖頭黃門坎)
(門烏洋港大烏山小烏山茅峴山方家嶼等汛撥歸本營巡防於雍正六年間為敬陳查復浙洋等)
(事案内本營仍改歸陸路將前轄海汛俱歸新設玉環營巡防本營仍分防天妃臺西一舖西山臺)
(東一舖洋田臺大橋汛池嶴臺曹田臺黃華關岐頭臺百華浦地團汛地團臺翁垟汛)
玉環營(雍正六年新設)參將統轄左右兩營守備千把外委
功加等官十九員兵八百九十六名(俱詳見兵制)戰哨
船一十六隻(左營八槳船四隻内二隻在後□汛沿邊巡查一在楚門汛沿邊巡查一)
(在大成嶴汛巡查嶼右營戰船八隻内一隻專防坎門汛一貼防長一貼巡坎門長嶼一輪巡内)
(外洋汛四留泊本營江口一快哨船四隻内一隻哨巡烏洋港一哨巡梁灣哨巡黃門一哨巡沙)
(頭)巡防水陸海汛要地
左營陸汛楊嶴寨城參將及守備防守駐兵九十
八名汛期輪巡洋汛(二月一換)
後□汛千把總輪防(一年一換)駐兵一百七十名轄口
址九車首頭(離城三十五里)裏嶴水孔口塘洋
口塘洋山臺(離城十五里)東青山(東青山半在城内)西
青山(西青山在城外)西灘坎門
楚門汛千把總輪防(一年一換)駐兵九十名轄口址八
桐林梅嶴楚門口楚門山臺琛浦(離城)
(二十五里)下灣蘆嶴沙嶴
大城嶴汛千把總輪防(一年一換)駐兵九十名轄口址
八南大嶴普竹連嶼白磴渡大麥嶼
大古順小碟鷺鷥灣
右營海汛内洋坎門汛千把總專防(二月一換)領戰船
一隻兵六十五名轄臺七坎門大巖頭梁
灣烏洋港大烏山小烏山方家嶼
内洋長嶼汛外委千把貼防(二月一換)領戰船一隻兵
三十四名轄洋面九車首頭分水山女兒
洞乾江沖擔沙頭洋嶼大鹿披山
(已上二汛别有外委千把一員領戰船一隻兵三十四名輪巡)
内洋烏洋汛外委千把輪巡(二月一換)領哨船一隻兵
十五名
内洋梁灣汛外委千把輪巡(二月一換)領哨船一隻兵
十五名
内洋黃門汛外委千把輪巡(二月一換)領哨船一隻兵
十五名
外洋沙頭汛外委千把輪巡(二月一換)領哨船一隻兵
十五名
浙江通志卷九十八
