浙江通志卷二百五
列女(四)
嘉興府
秀水縣
明
常士昌妻隋氏(嘉興府圖記文登人適秀水常士昌士昌守雷州卒於官隋年二十六間)
(關扶櫬萬里歸葬教其子皆成立垂五十年如一日萬歴嘉興府志又裔孫常淇妾金氏常禾妻張)
(氏常策妻高氏皆少年守節人稱世節云)
蔡士能妻趙氏(弘治嘉興府志名真年二十八喪夫誓死自守未嘗聞笑語聲後以次子)
(濟任遼東苑馬寺主簿迎往就養卒於遼東夀八十五)
包愈妻陳氏(嘉興府圖記年二十一歸愈期而寡遺腹生子方晬翁姑亦相繼殁陳畢力喪)
(葬撫孤事死不違其則子長為娶婦患危疾復不起乃收從子為後苦志不渝有司奏旌之)
俞貞女(嘉興府圖記同邑高岑聘之未歸而岑亡父母别為擇壻貞女斷髮以死自誓父母憐其)
(志不復強之)
施普妻陳氏(萬歴秀水縣志年十九歸施甫三載施卒時年二十一斷髮自誓奉翁姑以孝)
(聞)
陳貴妻李氏(兩浙名賢錄甲寅倭變李抱幼女走倭追及遂跳身入水倭急持其髻李&KR0946;倭)
(手濡血倭怒以刃抉其首擠之水詰旦母女相持浮出水次)
陶氏二節(萬歴秀水縣志陶託妻王氏年二十三歲而寡其妾錢氏年二十八兩人厲志苦節)
(屏居一室教二子有成)
張貞女(明列女傳年十四受劉伯春聘伯春少負才名必欲舉於鄉而後娶未幾卒女號泣截髮)
(自為詩祭之持服三年不踰閾不茹葷服闋即絶飲食旬日而卒甫年二十舅姑迎柩合葬焉)
項貞女(萬歴嘉興府志項元沂女許聘同郡聞人濓未婚而濓故時年十六聞訃即晝夜悲痛請)
(濓衣履供奉樓居四十六年足不履地終身不施笄總)
徐孝女(萬歴嘉興府志徐全之女早失恃事父恭慎父疾醫藥罔效遂刲左股以療之父得愈女)
(痛楚幾殞後亦愈)
項貞女(明列女傳國子生道亨女許字吳江周應祁精女工解琴通列女傳事祖母及母孝年十)
(九聞周病瘵謂乳媪曰未嫁而夫亡當奈何曰未成婦也改字無害女正容曰昔賢以一劍許人猶)
(不忍背況身乎及訃聞父母祕其事然女聞吳江人來已喻祖母屬其母入視女色甚温母釋然去)
(夜俟諸婢熟睡獨起以素絲約髮衣内外悉易以縞而紉其下裳檢衣物當勞諸婢者標之名列諸)
(床上大書於几曰上告父母兒不得奉一日懽今為周郎死矣遂自縊兩姓父母從其志遂合葬焉)
李傳妻崔氏(萬歴嘉興府志年十七適李成婚七日夫遘厲疾而殁崔矢死苦守時有謀娶)
(之者崔輒求自盡而止貞守五十四年)
金應元妻徐氏(萬歴秀水縣志歸金二載夫亡每欲自縊柩側其姑防衞得免撫從子九)
(成如已出晝夜紡績五十年如一日奉旌)
包氏季女(萬歴嘉興府志李生委之禽母兄嫌李貧議他適女遂憤懣不食者七日長姊力持)
(匕箸瀹季女口未及咽而卒)
徐貞女(兩浙名賢錄居王江涇許字鼎室子其父以醫致富父死而産落無立錐地父啖壻罷婚)
(壻亦甘焉女潛知之問父計奩金幾何予我當從命父授以百金輒呼鼎室子與之抵暮自經後父)
(以其柩歸鼎室子)
沈貞女(兩浙名賢錄字淑貞沈澤之女姊妹二人其姊嫁盛實早世議聘淑貞以續舊姻淑貞辭)
(曰姊之夫非妹之匹也遂誓終身不適人以處女終)
丁鳳鳴妻楊氏(朱國祚丁烈婦傳歸丁年僅十五越二載夫卒舅姑火其屍當烟焰薰灼)
(之時婦捐軀赴之賴救得免既而聞有欲奪其志者乃自刎刎而不死更加創焉傅之藥輒揮去竟)
(以身殉聞者傷之)
顧四相妻陳氏(萬歴嘉興府志陳金之女年十八歸顧甫二載夫病劇割股和藥以餌獲)
(甦又二載夫死於疫自經至再家人救免時年二十二翁姑欲奪其志乃剪髮矢志茹蔬終身年七)
(十歲)
楊氏二節(萬歴嘉興府志賀氏楊和之繼室年二十四和卒子道昇娶媳韓氏年二十道昇亦)
(亡姑媳共勵相與苦守)
程之遠妻周氏(秀水縣志周履靖女將結䄜而程疾篤家人難之氏白父母請踐期父嘉)
(其志為笄櫛而往獨行廟見之禮即躬侍湯藥越二十五日之遠卒氏以貞節自矢孝事翁姑撫姪)
(燦為後卒年七十有二)
徐世淳妾趙氏倪氏徐肇樑妻張氏(秀水縣志世淳守隋州闖)
(賊陷城不屈死妾趙氏亦罵賊死妾倪氏匿叢篠中得免已而寇去氏出赴屍所慟哭棺殮扶櫬以)
(歸年僅二十七苦節三十餘年世淳殉難血衣什襲如故每一展對輒嗚咽流涕年六十卒世淳子)
(肇樑殉父難妻張氏寡居於家乙酉城破密縫衣襦閉戶自經)
張某妻沈氏(秀水縣志年二十一適張未半載遇亂避兵陶墩遭掠持刃自殺守者奪之乘)
(間投河越數日雷雨屍浮至門顔色如生而上下衣縫紉牢密夫感其義遂為僧)
袁烺妻吕氏(舊浙江通志明季兵亂竊烺七首佩之一日舟行遇兵遂赴水兵以鈎攬其髮)
(吕出佩刀截髮乃没更三日屍浮烺取葬焉)
錢淳妻曹氏(舊浙江通志明季兵亂淳往鄉隣婦拉氏以逃氏曰我寧死耳遂抱幼女赴水)
(越五日淳歸得屍面如生抱女不釋淳感泣不復娶)
黃季瀚妻胡氏(嘉興府志同夫避難氏被掠投河死又蕭某妻投井死錢世茂妻陳氏鄒)
(之屏妻孫氏俱赴水死俞瑞宇妻張氏自殺)
徐先忠妻沈氏張桐妻諸氏
顧闛妻任氏徐有孚妻戚氏
夏周妻項氏施曰俞妻項氏
夏璧妻張氏鍾一竒妻張氏
吳中和妻徐氏濮相妻楊氏
姚鈳妻項氏黃鶴年妻張氏
馮坤妻夏氏馬秦川妻孫氏
吳引泰妻沈氏周純初妻懷氏
陳三洲妻吳氏錢竒英妻繆氏
唐昊妻姚氏施泮妻俞氏
沈鳳妻馮氏卜長生妾沈氏
沈天慶妻陸氏吕竑妻施氏
卜象先妻項氏吳楨妻王氏
曹嵋妾侯氏周鏡妻沈氏
金澄之妻卜氏
國朝
金光奎妻徐氏(嘉興府志年十六歸金兩月而夫亡慟視含殮從容就縊俄而復甦更六)
(旨建閱月而死督撫具題奉坊旌表)
金善鎔妻鍾氏(秀水縣志年十七夫亡屏居一小樓四塞窗牖足不履地值歲飢散財以)
(旨建活戚族之餓者冰操四十餘年康熙十年具題奉坊旌表)
卜兆龍妻伍氏(舊浙江通志年二十適兆龍撫前子如己出明年舉一子兆龍殁氏哀毁)
(旨建屏鉛華獨居康熙二十年具題奉坊旌表)
孫耒妻曾氏(題旌冊父元良無子贅壻於家早卒氏年二十九矢志撫孤食貧苦守歴四十)
(旨建一年教子王孫成進士康熙二十三年具題奉坊旌表)
鍾貞女(題旌冊鍾楚竒女受金鼎聘未婚鼎遇兵被害女年十七即請於父母歸金守節夀七十)
(旨建有七康熙四十三年具題奉坊旌表)
翟貞女(嘉興府志許字楊煥未婚煥殁女年十九聞訃奔喪號慟欲絶遂留事舅姑曲盡婦道舅)
(姑卒歸母家守志歴三十九年康熙五十三年具題奉)
(旨建坊旌表)
屠秉坤妻沈氏(題旌冊年二十八而寡養姑撫子守節四十載夫弟秉貞夫婦相繼殁氏)
(鬻産經紀其喪鄉黨稱之)
胡潢妻鄭氏(題旌冊年十八適胡姑患疽氏親為吮拭久而不倦夫殁時年二十八事舅甚)
(孝守節二十五年具題奉)(以上二氏俱康熙五十九年)
(旨建坊旌表)
郭大娜(部咨案驗農人郭聖嘉女年十九未字康熙六十年八月十七夜大娜執爨厨下事畢出)
(闔門戶傭人仲二匿暗中欲犯之大娜堅拒大呼父母繼至哭訴憤恨父母隣里咸勸慰之大娜隨)
(旨建入房自經死仲二依律究擬大娜節烈捐軀奉坊旌表)
陳善妻徐氏(題旌冊年二十六而寡家貧勤十指以仰事俯育慘苦備嘗年六十六而殁勵)
(旨建節四十一載雍正四年具題奉坊旌表)
許氏二節(題旌冊董氏陳氏許天行之妻妾也天行殁董年二十九止育一女陳年二十四遺)
(腹生一子二氏交撫之情同姊妹董守節二十五年先卒陳守節四十八年)
汪曜臨妻姚氏(題旌冊年二十九夫亡勤織維以養舅姑撫遺孤至於成立姑病衣不解)
(帶者累月姑殁殮畢一慟而絶守節二十三年)
盛王譽妻倪氏(題旌冊年二十八夫亡遺孤紹植生甫九月翁年七十餘旁無伯叔氏事)
(翁存殁盡禮教子有成守節三十四年)
張萬鍾妻衞氏(題旌冊年十八歸張二十八而寡孝事舅姑撫孤成立蓬首素服不出戸)
(庭者五十八年而卒題奉)(以上五氏俱雍正六年具)
(旨建坊旌表)
沈振宜妻吳氏(題旌冊年二十而寡事姑撫姪為嗣守節四十八年)
王逸古妻范氏(題旌冊年二十六而寡夫弟欲奪其志氏毁容力拒葬舅姑及夫棺食蔬)
(衣縞無子依母以居守節三十四年)
魯斌妻楊氏(題旌冊年二十七而寡遺子女各一氏自甘荼苦足跡不出戶庭撫教子女有)
(成守節三十四年奉)(以上三氏俱雍正十年具題)
(旨建坊旌表)
陶宗凱妻屠氏(題旌冊年二十三而寡事舅姑撫繼子守節三十八年雍正十一年具題)
(旨建奉旌表坊)
顧允昭妻沈氏(題旌冊年二十七夫亡事姑孝姑病痢氏衣不解帶厠牏澣濯必身親之)
(姑卒脱簪珥治含殮撫一子至長為娶婦早死遺兩孫氏偕媳矢志煢煢艱苦教育成立守節三十)
(旨建五年雍正十二年具題奉坊旌表)
張棠妻金氏(題旌冊年二十九夫亡姑唐喪夫時年猶盛至是子又夭遺孤幼穉家日落痛)
(不欲生氏多方勸慰以養姑撫子自任為人緣履每兩受值九文日可數兩隆冬丙夜手指皸瘃不)
(能持鍼線以水温之復作少頃手復僵以燈油和醬敷創處痛刺心痛已指稍伸又作不已親黨有死)
(喪雖不能備冥鏹必遣子往拜曰禮缺貧耳拜不可廢也姑没營喪葬率子親持畚鍤守節四十四)
(年雍正十三年具題候旌)
姚貞女(舊浙江通志姚遂昌女許字王景直年十三父遘危疾女禱三晝夜得藥丸於衣裾間父)
(服之愈十七而景直殁女過門謁舅姑成服立嗣未幾翁亡子亦殤女截髮誓死督學谷應泰旌之)
丁元德妻周氏(秀水縣志元德卒氏哀毁目盲終喪即絶粒死)
高貞女(秀水縣志母早亡事父鴻最孝許配王氏子未結褵而壻幾陷獄氏驟聞而投杼曰我少)
(失恃今又失所天不若從母於地下矣遂閤戶自經)
陳琦標妻沈氏(秀水縣志年十八歸琦標甫六載夫死越七日遺孤復殤乃拜别翁姑囑)
(伯叔以孝養姑驚而防護之翌辰姑少懈遂闔扉自經年二十有三)
袁福生妻李氏(秀水縣志年十八適袁九月而福生卒氏痛哭投繯救甦七終蔵滷一罌)
(急仰之灌救得不死未幾嘔血數升歸别父母父母強留療治疾篤曰兒欲歸死於表起而仆嘆曰)
(不能歸矣奈何遂卒)
嚴氏三節(嘉興府志嚴嘉訓繼妻仲氏年十六夫亡撫前妻子禧守節四十五年嘉訓弟嘉祚)
(聘姚氏未婚而夭時姚年甫十三聞訃哀泣奔喪依姪禧以終後禧亦早卒妻潘氏年二十五子甫)
(五齡撫而教之歴四十九年時稱一門三節)
仲晉妻金氏(嘉興府志晉殁氏年二十九誓以身殉號慟不已絶粒七日而死)
丘永侯妻顧氏(嘉興府志喪夫無子紡織養姑一十六年里豪張某糾黨謀娶氏佯允諾)
(梳粧整衣閉戶自經邑令任之鼎給扁曰節烈可風)
金惟恭妻毛氏(秀水縣志惟恭卒氏年二十二撫子泳之年三十一又夭遺孫自南復撫)
(育之自南又没自夫至孫三世夭絶境愈苦而節彌堅年七十二而終)
高隆翔妻金氏(秀水縣志年二十四夫亡遺孤甫週歲或勸之更適氏泣指庭前黃楊曰)
(此我夫子手植也作黃楊操以矢志年六十八卒葬黃楊亭側里人稱為黃楊亭節婦云)
周英妻吳氏(秀水縣志年十九夫亡無後事姑孝敬姑女暨姑女之女俱贅夫於家貧無以)
(給氏奉姑遺命膳養二十餘年後四人相繼殁氏殯葬之以是家産悉廢處濠上河濱破屋中里人)
(罕見其面)
鍾貞女(嘉興府志未婚守節巡撫各司道旌奬)
蕭貞女(嘉興府志許字朱鳴盛未婚而殁蕭聞訃易服登朱門衰絰擗踊姑憐其志以長子之子)
(為之後事姑撫子茹荼二十載年四十卒)
沈貞女(嘉興府志沈琛之女方二歲許配姚正宗年十四而夭氏未婚守節至二十六歲父欲更)
(締姻氏憂忿而卒)
謝貞女(嘉興府志錢塘人幼字秀水卜叔明貧不能娶旋夭氏聞訃即歸卜守志父怒遂絶往來)
(艱苦一生以卒)
仲世隆妻吳氏(嘉興府志年二十一而寡操家苦節耄不見齒遺腹女適徐王昱亦二十)
(一而寡母女相依冰操益著)
沈光裕妻項氏(嘉興府志歸沈四載夫病篤以死自誓夫亡哭臨畢扃戸服滷死)
范介如妻某氏(嘉興府志夫病瘵劇氏泣告曰倘有不測願即相從地下夫旋殞號痛絶)
(粒而亡時年二十四雙棺並舉遠近嗟異)
盛重妾張氏(嘉興府志名繡年十五歸重未二十而重殁與嫡相依事姑撫繼子服闋姑令)
(改適不從又數年其母欲其别嫁百方勸誘終不為動既而家益落繼子亦亡繡盡力紡績以佐晨)
(昏煢煢嫡妾凄然相對者三十年有兄鄉居其嫂來探之極相得然終不一至其家)
周明雅妻謝氏(嘉興府志年二十四夫亡無子族嫗動以微言輒涕泣詬詈後年五十九)
(值歲荒餓死)
陳向高妻虞氏(嘉興府志向高卒虞年甫十八屢欲自經舅姑曲諭之乃佯應諾終日涕)
(泣不離殯所未幾竟絶食死)
顧貞女(嘉興縣志幼喪父隨母嫁於邱許字長興王某氏未婚而寡誓不再嫁既而母改許沈氏)
(女整衣裳服滷死年二十四將死密戒隣母曰我死無受沈姓片楮汚我及死沈果來唁隣家羣起)
(却之時康熙已亥正月十九日也)
吳熙妻虞氏(公舉事實年二十六而寡無子撫三歲姪攀麟為嗣家貧不舉火者嘗一二日)
(氏晝夜紡績易糠麩作餅充飢教其子成立苦節三十三年)
馬鑰妻陸氏(公舉事實年十九而寡無子閱三月姑生小叔姑即患病氏力撫幼叔侍湯藥)
(五載無懈繼姪為後又夭哭泣喪明復繼姪孫為後守節六十四年)
王逸古妻范氏(公舉事實年二十六而寡無子有叔不𩔖逼之嫁氏毁容力拒未幾其叔)
(暴卒姑亦隨亡氏歸依母家紡績度日守節三十四年)
葛君英妻范氏(公舉事實年二十一而寡遺一子復殤有幼叔寄養他姓攜歸撫養為娶)
(婦生子氏即育之為子葛氏之緒賴以不墜守節三十一年)
胡氏三節(公舉事實關氏胡關得妻錢氏王氏其妾也關氏素瘵疾醴尩羸不能妊子請於舅)
(為夫納二妾各舉一子夫殁舅繼卒三氏年俱二十七家日落錢善織關與王善紡日成二布以易)
(米薪寒暑無間事舅姑暨本生庶姑孝撫二子長令就學有成立關與錢先卒王守節四十年)
徐開燾妻石氏卜祖學妻陸氏
姜懋芳妻周氏吳永嘉妻袁氏
楊秀峯妻潘氏朱文朝妻秦氏
朱茂昞妻賀氏陸元燾妻徐氏
戴長治妾李氏毛麟瑞妻浦氏
邵宗彝妻薛氏鄭典妻宋氏
韓肇禎妻唐氏卜淇妻屠氏
錢昇妻俞氏王希導妻陳氏
項全斌妻王氏吕化龍妻黃氏
項奕顯妻沈氏項克鞏妻顧氏
范睦妻吳氏顧文進妻王氏
錢必選妻李氏王期妻浦氏
岳繼忠妻范氏顧良升妻魏氏
俞晉叔妻吳氏周恭先妻范氏
金世瀜妻喬氏曹穎浩妻吳氏
羅有極妾朱氏金黃妻施氏
沈芸暉妻鄒氏方道仲妻李氏
姚夢爵妻歸氏仲學海妻姚氏
黃季翁妻朱氏陳德基妻蔣氏
朱崖妻徐氏倪元璧妻胡氏
曹曾錫妻王氏沈烽妻陸氏
陸賓來妻湯氏張心琴妻胡氏
朱顧遠妻張氏吳邦彦妻張氏
仲大年妻邵氏屠子莊妻仲氏
邵瑢妻徐氏章天錫妻王氏
屠有禧妻董氏邱廉遠妻于氏
吳大木妻龔氏沈衍曾妻吳氏
鍾應枚妻沈氏顧天銘妻屠氏
徐正域妻祝氏黃元璧妻吳氏
沈永年妻周氏曹繼登妻沈氏
仲學曾妻金氏曹大宗妻陸氏
程子哲妻沈氏杜元鎮妻沈氏
張康侯妻沈氏吳望妻張氏
蔣鉞妻何氏邵嘉生妻程氏
陸望之妻胡氏蔣鼎臣妻王氏
王文殊妻黃氏汪子賢妾馮氏
汪福生妻蔡氏沈世佳妻徐氏
陳志發妻沈氏鍾贊夔妻陳氏
金中和妻錢氏沈春妻吳氏
錢燀妻沈氏傅大溶妻張氏
陸交泰妻仲氏沈衡妻張氏
周胥原妻張氏徐綱妻陳氏
卜史妻屠氏卜定命妻張氏
陳升之妻王氏陳紱麟妻陸氏
曹公度妻吕氏張君揚妻許氏
陶宗愷妻屠氏朱承溪妻陸氏
周㫤妻陸氏程學江妻鍾氏
張鉞妻許氏袁守誠妻朱氏
嚴重華妻孔氏江公潤妻沈氏
朱某妻陳氏張羽修妻陳氏
萬人偉妻胡氏周國榮妻吳氏
吳洪芳妻戴氏萬兆卿妻吳氏
高鉉妻宋氏陳旬麟妻于氏
潘懋妻沈氏鍾朱甲妻聞人氏
鄭聖孚妻徐氏
嘉善縣
明
薛宗永妻沈氏(弘治嘉興府志適魏塘薛宗永洪武初舉孝廉拜監察御史以失朝被黜)
(而卒沈年方二十孀居事姑甚謹以紡績為業終無二志姑卒盡賣其衣資以營葬鄉里稱之)
李文遠妻張氏(弘治嘉興府志文遠卒張年二十八父母將改嫁之氏誓且泣曰吾聞婦)
(人以貞為貴夫死而易其操禽獸不若也父母感其言乃止孀居二十八年詔表其門復其家)
徐孝女(明列女傳徐遠女也年六歲母患臁創甚女問母何以得愈母謾曰兒吮之乃愈女遂請)
(吮母難之女悲啼不已母從之數日果愈)
俞傑妻周氏(嘉興府圖記名桂蘭年二十七傑亡家貧子幼殊不可存父欲奪其志哀慟不)
(從撫教其子澤舉進士)
陸衍妻糜氏(正德嘉善縣志年二十衍卒初衍病革注目於氏者久之氏作色曰君疑我耶)
(遂毁容變服誓無他志既而遺孤亦夭乃與婦周煢居無聊者二十餘年時人謂之雙節)
莫佐妻周氏(嘉靖浙江通志名嘉平鼎之孫女年十六適佐甫七月遺妊而佐死妊生又女)
(也姑重憐之諷使再適氏誓曰有不從姑終身者不出此戶嫠居六十餘年而終)
陸孝女(嘉興府圖記陸澄女名喜真澄疾喜真嘗刲股愈之澄疾又作喜真乃剖胷刳肝作羹以)
(進澄覺之不食疾輒愈喜真亦無恙)
(謹按正德嘉善縣志萬歴嘉興府志俱作陸喜真舊通志訛嘉真)
周阿香(嘉興府圖記農家婦也正德庚午飢夫與姑欲賣以自活阿香誓不從數箠楚之遣有日)
(矣前一夕赴水死鄉人具棺葬焉)
郁自魯妻馮氏(萬歴嘉善縣志年二十六夫殁哀慟絶食願以身殉親戚強慰諭之泣曰)
(夫亡無嗣求生何為死能完名無所恨舅姑謹防之居數月手書辭父兄乘夜沐浴更衣從容自縊)
(及旦視之衣盡聯綴面如生)
葉烈女(萬歴嘉善縣志葉雷之女許聘錢氏未婚嘉靖甲寅母子為倭所執欲辱其母女時年十)
(七紿以身代求釋母賊捨母得脱遂罵賊投水死嘉善縣志更有曾巖妻張氏遇倭不辱亦投河死)
沈春雷妻張氏(萬歴嘉善縣志少值倭亂舉家避難甫出門即遇寇執春雷之父將刃之)
(春雷泣請代遂遇害時張在舟中手抱一孩倉皇泣曰吾死兒安歸然吾不能以此身為賊人汚也)
(竟赴水死時遇難死節者有孫三妻郁氏亦不受辱投河)
許應鯉妻何氏(嘉善縣志嘉靖甲寅倭亂夫婦與嬸母馮氏同出遇倭何年十九馮年三)
(十俱赴水死應鯉得脱終身不娶萬歷中巡按御史旌其墓石)
卞理妻顧氏(萬歴嘉興府志年二十二夫卒撫遺孤鑄娶媳徐氏鑄復死與媳並守稱雙節)
閔塾妻孫氏(兩浙名賢錄年十九塾死無子兄欲奪其志嘆曰兄所利者財也悉以奩田歸)
(之矢心守節立族子為後年五十三值歲飢而死知縣于業葬之)
孫言妻王氏(萬歴嘉興府志年十九夫卒以死自誓繼姑病悲號累日願以身代夜夢神女)
(曰念汝孝錫汝姑百歲以慰汝心姑果年九十五而終)
陳坤妾王氏(襃祀編順天人年十六歸嘉善陳坤越六年生子諴甫週歲坤臨卒囑嫡子遣)
(嫁氏大慟剪髮矢死嫡子待不以禮氏甘下之撫諴成立没之日族黨悉為流涕)
袁柏妻趙氏(兩浙名賢錄年二十八夫亡孤在襁褓家貧甚日紡績自給每引兒至夫座前)
(課讀稍踰度輒跪責之夀五十九忽一日呼兒曰吾以半生事爾父半生守爾今日是爾父亡日我)
(將往從地下矣無疾而逝)
季昕妻唐氏(嘉興府志結褵九月而昕亡氏年二十一遺腹子練族人以貧故欲其再適氏)
(斷髮誓志奉姑盡孝當盛暑猶夜處帳中勤女紅以給饔飱苦節六十餘年)
孫承祖妻嚴氏(兩浙名賢錄年二十二夫亡止一女欲以身殉念姑老乃孝奉天年及女)
(嫁曰吾事畢矣遂不食死)
蔣元颺妻盛氏(懿行編年二十七元颺殁繼子甫週歲辛勤堅守同妾王氏朱氏共理家)
(政内外肅然夀俱六十餘)
許貞女(舊浙江通志父評許字陸允孝年十九允孝卒議改適女截髮毁容以死自誓依母紡績)
(終身天啟間旌)
任貞女(嘉興府志許配莊世植未娶世植疾亡女年十九依寡姨顧氏冰蘖自守邑令申請巡按)
(旌之)
陸時顯妻陳氏(嘉善縣志年十八而婚婚十八日時顯業漆匠經商曲周久而不還兄念)
(弟往尋亦不返家貧無子姑與姆俱年老氏紡績膳養後姑與姆相繼没氏拮据殯葬垂白無依年)
(八十而逝里人捐資建碑邑令李陳玉表墓)
許可遂妻吳氏(嘉興府志年二十二適可遂遂父娶繼室凌虐非常婦事益虔後可遂浴)
(於河溺死無嗣氏絶食不死旋服滷而卒)
朱君達妻顧氏(嘉善縣志縣役催科睭君達遠出突入竈下舉手加氏頸氏旋入内室泣)
(曰此頸可汚乎遂縊死)
顧貞女(嘉興府志受李碩果聘暴病夭女痛不欲生奔喪守義孝養翁姑二十七年)
陳時經妻吳氏(嘉興府志歸時經生一子時經遊學在外聞母疾馳歸中道而殞柩歸而)
(姑亦逝氏泣謂娌程氏曰方寸裂矣我子猶娌子幸善視之程泣慰之吳唯唯夜自經死年二十七)
孫鉞妻盛氏(嘉善縣志鉞二十而夭氏絶粒九日而死)
徐爾穀妻孫氏(檇李往哲續編爾穀為石麟恩撫子以湖寇波及死於江寧孫氏聞穀死)
(一女在抱棄之赴水立而不仆死)
魏學洢妻嚴氏(襃祀編學洢父大中忤璫死獄學洢以哭父死氏年二十七截髮毁顔終)
(身蔬食事姑錢淑人孝先姑卒淑人曰夫為忠臣兒為孝子媳為節婦我何憾焉氏子允柟隠居博)
(學鄉里推重之)
錢棅妻陳氏(懿行編年二十七棅殉節震澤柩歸氏泣謂翁曰亂兵槍攘棺中真贋難明必)
(求啟視及啟慟幾絶遺孤痘殤撫姪曅為嗣曅殀復以從孫維城嗣之兩世鞠孤艱辛備歴)
錢氏二節(襃祀編鄒氏錢熙妻年二十四熙亡子未週熙弟默妻魏氏年二十六默逃方外無)
(子與鄒氏共保一孤人稱雙節)
郁震妻顧氏陸禮妻張氏
浦潤妻朱氏倪塤妻路氏
吕孟端妻郁氏沈鎰妻彭氏
沈嗣興妻朱氏姚彦曾妻李氏
陳樸妻李氏于暄妻張氏
夏光覲妻陸氏孫麒妻陳氏
何寅妻朱氏魏珊妻沈氏
沈勲妻毛氏陸墀妻李氏
陸培妻萬氏陸繼淵妻沈氏
沈于道妻顧氏錢簣妻沈氏
沈杲妻尤氏孫□妻黃氏
郁守宗妻朱氏張雲鳳妻方氏
張榜妻陸氏徐賞妻李氏
卞璵妻唐氏支大綸妻張氏
錢吾孝妻岳氏沈心愚妻李氏
程振宇妻張氏孫完樸妻鍾氏
郁環妻宋氏郁纉妻沈氏
程志道妻懷氏胡皆妻朱氏
陳志道妻許氏錢繼仍妻朱氏
董良史妻唐氏錢天與妻陳氏
沈文沼妻宋氏郁調元妻韓氏
吳志逵妻陸氏沈剛中妻張氏
卞栻妻姚氏江寅妻顧氏
陸律妻毛氏卞森妻支氏
周宗侯妻顧氏沈萬春妻夏氏
顧衷藹妻王氏蔣宰妻顧氏
王祀妻魏氏莊有仁妻丁氏
孫中珍妻鍾氏包亭山妻曹氏
沈君嗣妻倪氏錢廣昌妻毛氏
郎階妻馬氏沈憶淵妻蔣氏
周士龍妻夏氏顧慕良妻趙氏
徐大節妻石氏毛士鷺妻沈氏
程武魁妻張氏郁復周妻李氏
周宗榮妻錢氏曹其仁妻徐氏
沈明道妻蔣氏張明威妻孫氏
李聖龍妻金氏柏廷蘭妻莫氏
崔造妻王氏袁萃祉妻沈氏
盧茂春妻章氏顧文進妻王氏
王嘉賓妻夏氏胡士毅妻張氏
袁墨妻沈氏陸晉山妻丁氏
王繼芳妻陸氏蔡萬春妻朱氏
盛聰妻沈氏邱果妻李氏
錢霽妻魯氏吳晟妻孫氏
任揆妻浦氏柯蕃妻沈氏
倪孟懷妻葉氏朱勤妻莫氏
高材妻蔣氏姚滔妻朱氏
吳榆妻朱氏吳濓妻孫氏
妾華氏張炳妻任氏
夏宣傑妻項氏姚誾妻江氏
卞錫妻吳氏
國朝
趙晉妻蔡氏(嘉興府志年二十八晉卒於京邸氏欲自經者再翁姑諭止教子武鞏成立康)
(旨建熙十二年具題奉坊旌表)
葉曰桂妻吕氏(題旌冊年二十七而寡事舅姑盡孝撫子如琛如珪俱能成立冰操凛守)
(旨建家政肅然年七十三卒康熙四十九年具題奉坊旌表)
劉氏二節(懿行編金氏劉士龍妻年三十而寡娣陸氏劉士麟妻年二十三而寡家極貧同撫)
(三孤紡績自給順治初隣人失火環舍皆燬二氏所居樓獨存衆驚異顔其樓曰顯節)
蕭敬明妾吳氏(襃祀編年二十七敬明卒率婢阿秀辛勤力作有次女適錢仁之錢死於)
(兵歸依吳氏鄉居遇劫掠氏偕次女及秀婢抱錢幼子俱投河死)
葉舒芑妻錢氏(懿行編亂兵泊汾湖氏駕舟匿蘆葦度不免遂赴水死僕婦張亦從死)
王貞復妻戈氏(懿行編年二十四而寡乏嗣或諷改適自經者再坐卧小樓矢節三十年)
(撫二女出嫁預知逝期沐浴更衣而殁)
朱雲妻李氏(懿行編年二十二雲卒遺孤四齡有脅之改適者氏引刀𠢐面家園蕭索紡績)
(自甘教孫映璧膺鄉薦蔵有授經圖)
倪貞女(嘉興府志倪穎銳女許字孫宸樞年十九未婚夫亡女矢死以殉父母勸阻乃至夫家苦)
(守蓬首素服三十餘年如一日)
陳顧二貞女(嘉興府志陳氏許配蔡純仁純仁殁女聞訃即欲奔喪父母勿許女投繯繩斷)
(救甦乃白其舅姑迎歸終喪竭盡孝道撫前妻子如己出貞操三十餘年顧氏許字郭宏宏早世訃)
(聞女痛哭絶粒三日父母勸之則曰往郭視殮後方可食耳遂歸郭食貧苦守終身不改顧與陳為)
(中表姊妹時稱蘆川雙節)
顔烈女(嘉善縣志少失怙恃依兄嫂許配嘉興顧氏子顧貧康熙甲寅夏就婚於顔其兄索財禮)
(不已留顧寝外室夜不施帷蚊蚋攅嘬甚楚女憐之伺顧他往解帷置其榻兄見之辱詈女自傷將)
(不得為顧婦遂戴顧氏簮髻衣顧氏衫𥜗自經死)
陸烈女(懿行編父宦僕資饒許字蘇州庠生張某後援良賤不婚例退聘改適納采日女密縫衣)
(裾自縊張感其義終身不娶)
孫貞女(嘉興府志孫衍女也許字錢廷銓年十六未婚夫殀女泣告父母往錢守節與嫠姑同起)
(居侍奉深得歡心後營夫殯以疾卒)
張貞女(嘉興府志張王典之女許配沈治豐王典遠任山西治豐往就姻卒於途女年十九誓不)
(更字抑鬱踰年成疾臨危曰吾身許沈從一之義守死不渝願合葬沈氏之墓父母許之遂逝邑中)
(士夫皆賦詩以誄巡撫朱軾給扁旌奬)
龔貞女(嘉興府志受吳宗昌聘未娶宗昌殀父母議更字女毁容斷髮以死自誓茹齋縞素静處)
(一室年二十七病革請舅姑面訣且欲以骸骨歸吳許之乃瞑邑令莫大勲旌之)
褚貞女(嘉興府志受錢鐄之聘未娶鐄亡女即衰絰奔喪守制立鐄姪源為後勤紡績力營夫葬)
(苦節十七載而卒)
徐階荃妻金氏(襃祀編年二十三適階荃年餘而階荃亡鞠遺孤於襁褓哭泣三年決志)
(殉節夫服除次日自經死)
柯弘本妻朱氏(嘉善縣志秀水人適弘本年二十五夫卒氏痛不欲生念上有舅姑下有)
(幼子朝夕含淚曲盡孝慈時門第鼎盛氏治女紅不輟教二子煜炳成名煜舉雍正癸卯科進士)
顧氏二節(懿行編朱氏顧衞伯妻年二十六夫亡貧無以殮賴賻布乃克成禮居恒鍵戶織絍)
(撫嗣子或餽升斗輒峻却之曰未亡人豈宜以殘喘累姻婭耶矢節三十三年卒盛氏顧疇妻衞伯)
(弟婦也年三十而寡撫孤成立娶媳不數年媳亡復撫穉孫荼苦五十年夀七十九)
丁陟臣妻王氏(懿行編年二十七夫亡守節三十三年陟臣之亡也兄采臣嫂金氏弟宿)
(垣弟婦龔氏相繼即世并其祖考妣三世十二棺俱未葬采臣陟臣並無子惟宿垣遺孤繼業纔八)
(歲是時氏以荏弱嫠婦撫髫齡孤姪支持門戸殘燈敗帷瀕於死者屢矣後十餘年繼業少自立乃)
(克葬其三世之未葬者人咸謂丁氏一綫猶存遺骸得厝皆氏完節撫孤之力也)
沈濓妻卓氏(公舉事實年二十歸濓為繼室撫前子女如已出二十三夫亡家貧紡織以養)
(舅姑父母憐而迎之辭曰老邁翁姑舍我孰承菽水竟不肯歸子能讀書氏親課之守節至七十一)
(而終)
孫曰楓妻曹氏(公舉事實年二十九而寡事翁姑孝撫子嶸成立守節至六十一歲而殁)
李翰妻卞氏(公舉事實年十七歸翰二十六翰卒兩子皆髫齡氏教以識字習幼儀稍長赴)
(塾從師夜則篝燈紡績令侍側讀書寒暑不輟年八十五卒子復䕫康熙丁酉舉人)
程元祐妻吳氏(公舉事實年二十七夫亡事翁姑孝撫二子成立守節二十六年紡績自)
(給)
薛佑蕃妻姚氏(公舉事實年二十三而寡遺孤念祖甫三歲後翁姑繼殁庶姑在堂母家)
(以貧而無倚招之使歸氏不從早夜操作以奉其庶姑教幼子守節至七十二歲而卒)
王國珍妻張氏(公舉事實年二十六而寡遺子女五人家徒壁立翁姑年垂暮氏勤十指)
(事上撫下守節三十四年卒)
許澄原妻朱氏(公舉事實年二十六而寡事祖姑翁姑至孝撫八月遺孤有成守節二十)
(六年)
朱岸登妻錢氏(公舉事實年三十而寡長子一蜚甫六齡次子紹周在襁褓一子在腹氏)
(欲從死父諭以撫孤大義始感動嘆曰當再思之因名遺腹子曰再思遂晝夜操作以養以教守節)
(二十年積勞成疾而卒)
孫氏二孝婦(公舉事實孫衍妻李氏子慎機妻馮氏兩世俱能孝事舅姑人稱孫氏家法又)
(夏慥妻陳氏與孫為姻婭亦以孝稱於時蓋感二氏之風而興起者)
魏學洙妻夏氏葉南柱妻王氏
錢象儀妻徐氏錢燾妻葉氏
莊允燦妻吳氏周丕承妻余氏
龔君求妻柯氏孫允登妻郁氏
楊隆妻潘氏孫澐妻李氏
汪昌祖妻楊氏吳濤妻陸氏
唐天錫妻沈氏葉鋐妻夏氏
沈郊妻王氏沈伯亨妻茅氏
吳自厚妻柯氏翁萃和妻浦氏
錢繼葵妻徐氏王貞所妻馮氏
楊景新妻朱氏王璈妻金氏
施鑒藺妻毛氏蔣仲堪妻朱氏
李承章妻朱氏沈天華妻姚氏
孫瑤臺妻霍氏柏方來妻鄭氏
錢體恒妻吳氏吳維翰妻周氏
錢之芳妻郁氏吳安之妻陳氏
夏權妻葉氏孫蕖妻龔氏
張振遠妻陳氏李仙枝妾王氏
張芝惠妻葉氏孫序皇妻蔣氏
韓懋德妻張氏孫復煇妻陳氏
朱盈泉妻郁氏張學詩妻陳氏
唐晉妻袁氏陸韜妻沈氏
倪子瞻妻袁氏薛仲璋妻沈氏
孫廷鑾妻王氏蔣抒雯妻何氏
高衞繼妻盛氏吳濟宇妻王氏
劉藻繼妻馮氏潘魯菴妻錢氏
王觀化妻金氏蔣昌陲妻顧氏
錢振元妻蔣氏俞某妻孟氏
錢素綸妻金氏錢念永妻蔣氏
夏君韜妻季氏吳敬亭妻許氏
朱肇嘉妻丁氏汪楷妻迮氏
王悦範妻朱氏蔣鼇妻陳氏
海鹽縣
元
魯烈婦(海鹽文獻志某氏適海鹽東城外魯某生子彌晬元至正間倭船泊海濱攻劫海鹽城外)
(居人逃散烈婦獨存度不免置兒於路傍哭曰天乎不使魯氏無享或有收者是幸也遂投海死)
明
陳思恭妻莊氏(徐一夔陳節婦敘泉南人思恭以商于泉南遂贅焉踰年而得子思恭去)
(海上三年不返人以為死諷之嫁莊峻斥之又二年而思恭果還未幾復去竟死於海前諷者復來)
(曰今固可以嫁矣莊指其孤曰吾夫雖死所以遺我者固在此也時年二十五教育其孤至於成立)
(子寶生構貞節堂宋濓為記)
沈裕妻王氏(弘治嘉興府志名妙貞年二十嫁裕未有子夫卒時年二十一以禮葬夫奉舅)
(姑克盡愛敬舅姑卒殯葬俱不違禮卒年六十有二)
楊彦璋妻魯氏(嘉興府圖記名淑清永樂丙申夏倭犯海鹽抄掠男女淑清亦在擄中抱)
(一子未晬泣而委之路旁曰幸天活我兒潮至遂躍入水死時年二十一同時有與淑清同溺而不)
(詳其姓名者淑清所棄兒卒全無恙)
姚&KR1352;妻周氏(張寧姚烈婦傳名福蓮周孟經女年二十一嫁澉浦姚&KR1352;甫四年&KR1352;死生女名)
(孝家甚貧數值荒歉孟經因促歸與繼母諸嫂處氏念姑老行時檢篋中故衣服悉遺&KR1352;妹意甚依)
(戀有富人求為婦者孟經許之難為言一日方聚食孝女適啼婦遽前撫之孟經愠曰勿啼不久當)
(送還汝家婦凄然動色退謂嫂曰頃見父言事決矣我命如此此足肻再踏他人門限耶遂抱女不)
(復置是夜與女同溺死翌日具棺殮方焚木既然有蝶從烟熖中出文采爛然向祖墓飛去見者驚)
(異孟經拾氏遺骨與&KR1352;同葬姚氏先塋時年二十七弘治戊申二月九日也)
劉璽妻陸氏(弘治海鹽縣志名妙端年十七適璽十年璽往河南客死時舅姑與伯母俱老)
(二子俱幼歲復洊飢無以為生陸紡績組繡以奉舅姑後舅姑與伯母繼殁氏竭力營喪葬二子俱)
(克成立孀居四十餘年屢經多故終始一節)
胡繼海妻駱氏(弘治海鹽縣志名玉潤繼海殁氏年二十七子女俱幼父欲奪其志誓死)
(不從勤女工以教其子寬與宏皆能承父業年八十終)
李政妻某氏(張寧李烈婦傳政為海寧衞戍卒妻名三女年十六適政舅早殁姑再嫁氏生)
(一子名雲弘治乙卯四月政病疫自外歸卒婦已六日不寝食強起殮殯送至郭門外政妹適葉者)
(欲寬其哀指其子謂曰嫂無憂我當今此甥侍嫂婦曰寡婦猶可倚甥為伴耶因籍箱篋遺物以雲)
(托政妹曰我即死幸顧念此兒勝生受恩德因紿政妹曰我飢甚姑家有粥宜可急得妹往取粥返)
(已閉門縊絶矣年三十六)
沈端妻陳氏(弘治海鹽縣志生子珩而端殁時年二十四有以子幼年少風之者輒悲泣不)
(自勝奉親教子孀居四十年)
沈珉妻陳氏(海鹽文獻志名玉瓊年十七適珉二十四而珉卒遺孤基纔二齡二女俱幼躬)
(執麻枲勤撫育至長婚嫁以時自初喪至晚年志操如一日)
徐璧妻馮氏(弘治海鹽縣志孝事舅姑姑嘗罹疾弗愈與璧同刲股煮粥以進即獲差後又)
(患疽親為吮之璧早喪不事容飾躬織紡以教其子三十年足未嘗履戶外)
張寧妾高氏李氏(嘉靖浙江通志高氏名寒香李氏名晚翠年皆十四五相繼事寧者)
(三年寧疾革囑嗣子必嫁之二妾聞而悲慟不自勝寧殁相與孀居既三年寧妻劉氏令二氏釋服)
(二氏驚問故劉泣謂曰主公臨終之言不在耳乎二氏大慟曰妾荷主公恩恨不即死以從敢有他)
(志遂皆剪髮誓死同居一樓者三十九年家人罕見其面後相繼殁有司以聞詔旌曰雙節嘉興府)
(圖記寧女名恒清適海寧衞姚麟亦早寡守志無二)
陳氏二節(嘉興府圖記陳立妻錢氏妾屠氏立死錢年二十五妾年十八同心守節)
王廉妻許氏(嘉興府圖記歸廉未幾廉死後得遺腹兒衆謂許年少遺兒安保其成不如更)
(嫁許不聽卒撫兒自完)
向升妻王氏(鹽邑志林年十六歸升甫一年而升卒氏殞地幾死設一榻柩旁朝夕坐卧其)
(上欲縊者屢為姑所止日以鍼黹自遣不復茹葷姑閔婦少欲奪其志氏號泣引斧斷足以誓居一)
(年姑以從子某來為升後氏念以叔為子焉能混處遂決意求死至晚伺姑寢沐浴整衣縊於柩側)
(時嘉靖戊戌冬十一月五日也年十八)
步橋妻朱氏(海鹽縣圖經海寧朱天弘女嘉靖三十五年正月遇倭寇欲汚之不從抱幼子)
(投虞溪橋下倭以槍引之起朱罵不絶口倭輪槍戳之貫其額顱母子同死)
錢萱妻孫氏(嘉興府志萱為儀部郎謫粤東遘疾殁于官氏慟不欲生勉扶櫬歸葬與妾嚴)
(氏共守三十餘年貞節並著)
錢烈女(海鹽縣圖經半邏錢君儀之女許聘於陳陳初裕後貧其姑不自檢嘉靖庚寅冬將婚矣)
(烈女嘆曰盟不可變義不可辱吾有以死謝耳先期三日自縊死)
沈烈女(海鹽文獻志名雲年十七許字同邑張生未嫁張病瘵死邑中聞其工容且賢争來求聘)
(父母將許之雲覺投河死嘉靖丁酉二月也)
姜應熊妻徐氏(萬歴嘉興府志夫患瘍疾兩家欲更議氏不肻歸四年應熊死氏即絶粒)
(誓守夫塋仍自揭一聫於楣間云貞節存心擬與孤燈對明月義方教子願期玉樹長芳林吳御史)
(旌其門)
沈國相妻王氏(萬歴嘉興府志王銓之女嫁沈逾年國相死於倭氏年十七有欲更娶之)
(者氏剪髮毁容矢天終守子女俱無苦節四十餘年巡按題准建坊)
鍾氏二節(錢芹鍾節婦傳沈氏名妙智年十八嫁鍾昇昇卒時年二十九有娠方四月後六月)
(子景辰生自是麤糲不充事育交迫或諷以改適執志不回年九十三終後四十年又有徐氏者名)
(季貞年十八嫁鍾思孟景辰曾孫也勤學搆瘵病卒徐氏絶而復甦嘔血數升即剪髮一握置夫手)
(中一握嚢盛之懸臂間卒合葬甘泉鄉)
張宏妻盧氏(萬歴嘉興府志二十四歲夫亡生子甫三月家極貧矢志撫孤繼姑欲奪其志)
(盧斷髮不從躬織絍曲事之年八十三而卒)
陸孝女(萬歴杭州府志海鹽捕卒應雲女也應雲謫戍嶺南留妻女於杭應雲道卒女時年十四)
(聞父喪晝夜號泣不絶聲遂不食數日卒貧不能殮里人義之為捐資殮焉)
徐烈女(海鹽縣圖經學掾鳳之女許字千戸胡獻竒獻竒領漕入都約明年竣役成婚客死訃至)
(徐慟哭不食數日縊死時萬歴甲申冬十月也)
姚貞女(海鹽縣圖經許字崇德潘氏子潘貧姚父欲絶婚氏時年十九聞父言即日扃一室中不)
(復出守至五十五歲死)
吳貞女(海鹽縣圖經吳泮林女許字徐尚臣之子某年十五而某死女欲赴喪父不可女紿曰姑)
(一視了我心至則誓必終守而尚臣子多不便同居父迎歸聽其守節焉同時平湖王昌祚女許字)
(鹽人吳中宰未嫁中宰死亦過中宰家守制)
沈弘逵妾金氏(嘉興府志年二十而夫死母欲奪其志堅執不從弘逵之女嫁朱萬言三)
(年而寡即屏居一小樓絶不歸寧萬歴中並旌)
陸堯俊妻顧氏(嘉禾徵獻錄堯俊幼孤不自檢家遂破尋卒無子女氏苦守以堯俊弟子)
(為子節孝無愧云)
沈九疇妾王氏(海鹽縣圖經九疇艱於子娶氏生子夢融方四歲九疇病革語其嫡曰王)
(氏年少我死必嫁之氏曰我必不嫁九疇固以為言王取刀割其舌擲地示信九疇殁與其嫡相依)
(艱苦操作撫夢融成立)
陸貞女(舊浙江通志陸維寧之女許字朱祥符未婚而祥符死女年十四聞訃慟哭幾絶易服誓)
(守久之以淚枯失明年二十二卒朱氏迎其柩合葬焉)
劉世埏妾沈氏(舊浙江通志生子祖鍾未週而世埏殁時嫡徐氏操家柄氏内自持而外)
(曲事之得保遺孤身衣補綴至老不去體年六十二有司奏旌)
張廷錄妻莊氏(舊浙江通志年二十二夫亡備歴凶荒教子源成源思讀書源思成進士)
(崇禎間奉旌)
吳氏三節(嘉興府志吳棟妻蔣氏年十九棟卒遺孤文煒僅七月辛勤撫育文煒娶戴氏年二)
(十一文煒卒子麟振方二歲戴氏與姑同心撫育子麟振娶沈氏麟振卒時子甫及方四歲沈事太)
(姑及姑俱盡孝嚴於訓子不為姑息子成進士人稱三世苦節)
舒葵妻吕氏(嘉興府志年十七嫁葵踰年葵卒子笙甫三月其姑張氏招壻女共居傾橐授)
(之復睥睨其産吕寄兒母家奉姑惟謹既而姑之女與壻俱死氏拮据養姑教子成立年八十九)
劉煤妻周氏(舊浙江通志年二十煤卒子垔甫三歲守志撫孤垂六十年垔繼室姚氏亦早)
(寡教己子與前妻子俱有成苦節四十七年)
徐乾貞妻朱氏(舊浙江通志明末避兵豐山乾貞他走朱病不能行婢商氏顧氏掖之伏)
(林莽中兵見執之誓不辱露刃脇之罵愈厲遂見害二婢亦不屈死)
黃一卷妻崔氏(嘉興府志明末避亂石馬山聞兵至先投幼女於池與長女躍入水死一)
(卷受創危急忽見氏撲面迎刃得不死越七日屍浮於水面傷刀痕人咸嘆其靈異顔色如生)
郭乾妻何氏(舊浙江通志年十九夫亡苦節二十年明末兵亂邑人盡室以行挈何俱去不)
(可曰死則死耳去此將安之未幾兵至拒戶自經死)
吳上舍妻童氏(嘉興府志結褵一年上舍殁苦節三十餘年避亂聞兵至投河死又干氏)
(女遇執不屈被害又小康橋節婦與姑俱被執婦不行抱橋柱大罵受箭沈水死又陳悃妻蔡氏被)
(執投河死)
褚泰亨妻周氏萬衡妻沈氏
費逵妻向氏劉世坊妻項氏
丁麟妻蔣氏徐潮妻王氏
張鎮妻王氏魏全妻林氏
王軏妻陳氏王軒妻黎氏
吳孟完妻胡氏吳允昂妻楊氏
劉鎮妻邵氏胡偉妻陳氏
趙子龍妻王氏周東妻吳氏
陳用龍妻王氏蔣杰妻翁氏
馬如雲妻王氏張桂妻任氏
何文謂妻王氏姚弘妻吳氏
朱學行妻錢氏顧槃妻祝氏
劉浩妻董氏徐重臣妻曹氏
馬孟俊妻李氏陳昌允妻董氏
朱守謙妻楊氏王廷璧妻孫氏
朱映璧妻葛氏錢與映妾康氏
吳士妻周氏仇士魁妻吳氏
王應麟妻鍾氏朱應箕妻屠氏
李諶妻吳氏王復昌妻朱氏
朱佐妾陳氏陸郡妻潘氏
陸部妻周氏吳儒妻蕭氏
吳桃妻儲氏朱玘妻吳氏
胡憲仲妾仇氏胡彭述妻劉氏
童尚斌妻周氏徐乾元妻仇氏
賀玠妻徐氏思坡妻徐氏
朱伯嚴妻王氏王聖龍妻祝氏
國朝
錢楨妻葉氏(嘉興府志夫亡屢自經姑曲慰之曰吾兒一綫之緒在汝遺腹奈何殉小節而)
(斬宗祀耶葉飲泣勉從孝奉孀姑備極誠敬撫繼子燔與遺腹子焞慈愛無異康熙十五年具題奉)
(旨建坊旌表)
俞貞女(題旌冊海寧俞宣琅女許字海鹽張芳濚合卺有期芳濚卒訃至氏慟哭欲奔喪或阻之)
(遂絶粒母憐其志乃令至張守節所處樓中懸夫像朝夕上食身布衣蔬食後更茹淡其堅苦有人)
(旨建所難堪者年二十九卒康熙三十五年具題奉坊旌表)
祝懋功妻許氏(題旌冊海寧人年十七歸懋功懋功卒氏年僅十八子甫數月舅姑已先)
(殁祖姑在堂氏孝養二十年祖姑以夀終經營再世窀穸撫子成立守節五十八年卒葬時有白鶴)
(旨建翔繞人因稱鶴來墓康熙五十二年具題奉坊旌表)
戴子亭妻朱氏(題旌冊年二十三美姿容持身甚謹康熙六十一年五月初十日夫入城)
(市姑朱氏抱病卧床氏晨起執爨傭人王雲卿瞷室無人強欲汚之氏堅拒罵詈雲卿以刃斫之死)
(子亭弟二寳尚幼聞聲出視亦被害俄而里隣環集雲卿度不能脱遂自剄事)
(聞奉坊旌表旨建)
張鴻妻朱氏(題旌冊年二十四夫亡氏絶粒求死翁姑勸止之遂屏腥羶却絲縷茹齋服布)
(益勤紡織迨翁姑繼殁氏竭蹷營葬祔夫於墓側男女婚嫁備極辛勤守節五十七載雍正五年具)
(旨建題奉表坊旌)
步驗霖妻謝氏(題旌冊年十六歸驗霖以紡績佐姑甘旨人稱其孝生子女各二姑殁未)
(幾夫又卒氏年二十七所親微諷之以死自誓乃不敢言二子皆躬自訓讀及長俱為諸生雍正六)
(旨建年具題奉坊旌表)
畢國璋妻錢氏(題旌冊年十九而寡無子繼姪為嗣撫長又殀姑媳煢煢撫孫成立守節)
(旨建四十二年雍正八年具題奉坊旌表)
孫彭年妻陸氏(題旌冊年二十六歲而寡家業蕭然舅姑在堂竭力以供菽水殁後經營)
(喪葬盡哀盡禮延師課子俾得成立守節二十五年)
朱揚妻陸氏(題旌冊年二十夫亡投繯數次俱因救甦翁姑未葬脱簮珥以襄窀穸以夫祔)
(其側春秋饗祀事死如生祖墓祭産甚薄捐田二十畝以助撫姪為嗣守節二十七年)
劉貞女(題旌冊許字許漸嘉未婚漸嘉病殁女年十七聞訃即服滷以身殉母力救得免過門成)
(服獨居一室縞衣茹蘖親戚罕覯其面撫夫之幼弟成立紡績營葬父母守貞四十九年)
朱貞女(題旌冊許字徐禹未婚而禹病亡女年十九聞訃悉將所製嫁衣首飾納還繼母足不下)
(樓者五年翁以禮迎歸布衣蔬食事翁盡孝撫姪為子守貞三十二年)
巴維藩妻汪氏(題旌冊年二十而寡事姑撫姪為嗣守節三十六年以上五氏俱雍正)
(旨建十一年具題奉坊旌表)
沈廷揚妻郁氏(題旌冊年二十七夫亡子在襁褓氏事舅姑三十年生養死葬咸盡禮子)
(長教以讀書敦行氏律身嚴謹足不踰戶親族黨罕見其面守節三十七年)
朱貞女(題旌冊朱倫之女許字吾定仁未婚定仁卒女年二十三聞訃易素服往夫家不返奉夫)
(遺像相對一室中為夫營葬已亦穿礦於旁志同穴也舅姑知其意堅以兩幼孫為之後撫教成立)
(守貞一十八年卒)
張貞女(題旌冊張容書女許字葉仙芝仙芝卒女年十九未婚也聞訃服滷父母救免始議奔喪)
(舅姑以家貧氏幼恐矢志不終辭之女號泣剪髮詣夫家守繐幃舅姑乃為之立繼盡心撫教後舅)
(姑兩喪相繼竭蹷經營遂致病曰吾事畢矣戒其子勿進醫藥卧床一月而卒守貞三十年以上)
(旨建三氏俱雍正十二年具題奉坊旌表)
仇士毅妻朱氏(題旌冊年二十八夫亡勤儉持家至於子復生子已出就外傅氏猶不肻)
(自逸鳴機課讀不輟守節三十二年雍正十三年具題候旌)
張國柱妻徐氏(嘉興府志國柱卒氏屢欲身殉姑姒密防之後數月防者稍疏遂乘閒投)
(井死越五日蓋棺顔色不變後其孫時中舉康熙甲午解元人謂貞烈之報)
潘文昇妻孫氏(嘉興府志紫雲村農女也適潘力農自給生一子纔二歲文昇死氏年二)
(十二矢志撫孤夫有叔日升與氏比屋居貪而無賴潛許鍾氏子氏瞷知即績麻為繩匿之一日日)
(升來曰吾憐汝少已善為汝地今夕當娶汝氏默不應設杯羹奠其夫自縊死有頃日升偕娶者至)
(披其幃氏已氣絶矣去文昇死纔一月)
印鴻玉妻徐氏(舊浙江通志甫及笄締姻鴻玉父為人所殺鴻玉驚痛成癎疾人事惘然)
(來議罷婚氏堅守從一之義告父歸印調其飲食寒煖不愈事之彌篤生不同衾死期同穴執姑之)
(喪三年營厝五棺郡縣督學皆有旌表宜興陳維崧為作海鹽女歌)
朱仍坦妻韓氏(舊浙江通志年二十八夫死子幼伯叔欲奪其志韓嚙臂自誓終無二志)
(苦節五十年康熙五年學使旌之)
鄭琮妻朱氏(嘉興府志年十七于歸數月琮卒無子氏以死自誓琮有三兄惟仲氏舉一子)
(名旦復又客死氏至中年撫旦復次子藻又殀再撫藻姪士槤甫成立而氏卒苦節五十餘年)
錢光綬妻朱氏(嘉興府志年二十一夫亡無出氏自縊者再獲救而甦足不越閫勤女紅)
(以佐薪水翁姑年老伯叔俱亡氏親操井臼孝養備至苦節三十餘年)
徐同貞妾趙氏(嘉興府志同貞卒時氏年二十餘布衣蔬食守貞不嫁或勸以無子不妨)
(再適氏嘆曰守志在我何論有子無子耶聞者莫不動容後年九十二卒)
朱氏二節(嘉興府志朱泓妻項氏泓殁氏年二十六撫妾曹氏子之棨成立年七十而卒曹年)
(亦二十六勤苦守志至六十八而終)
曹貞女(嘉興府志幼許字朱乘未婚而乘殁女年二十三矢志貞守縞素終身立嗣以延夫祀卒)
(年六十二歴奉旌奬)
洪𤦺妻徐氏(公舉事實年二十五夫亡遺腹生子田鈞氏欲以死殉曰孤雖小洪氏族人猶)
(能撫以成立第舅姑未葬子道有虧未亡人之責也於是葬舅姑既畢召族人托以家事及孤至夜)
(自經死距夫殁時纔八月)
倪天池妻許氏(公舉事實年十歲許字天池閱二年而父母亡天池染瘋疾翁辭婚族人)
(將許之氏曰吾父母九原之下知有倪氏耳誓死不從十八歸倪侍夫湯藥衣不解帶甫五月天池)
(卒越數年翁又逝夫兄魏恭迫氏嫁糾里豪張某率衆劫之氏呼天投水隣里驚救得免後又率衆)
(至門氏毁面據井以待曰有入吾門者吾死此矣衆畏而退時内外無倚饔飱不繼族衆月給薪水)
(以膳之卒年八十二)
許雄妻孫氏(公舉事實雄孝事父母氏佐夫奉甘旨舅姑殁積女紅所得佐夫營喪葬鄉黨)
(咸稱之)
孫氏二節(公舉事實朱氏孫宗堯妻張氏宗堯子成勲妻也朱年二十二宗堯亡撫孤有成年)
(六十三卒張年二十七成勲亡張事孀姑撫二孤蟹筐蠶績不憚勤勞年七十一歲猶躬親操作不)
(自暇逸云)
蔡承宣妻何氏蔡之翰妻莊氏
葉芳䔲妻馬氏戴思育妻徐氏
盧思恩妻朱氏馮春暉妻沈氏
陸文熙妻何氏鄭交孚妻王氏
陸梁妻朱氏顧惟貞妻祝氏
巴應奎妻汪氏劉諴伯妻周氏
李維楨妻張氏朱從龍妻項氏
祝宗籙妻曹氏張然明妻黃氏
馮日宣妻陸氏徐玉林妻馬氏
陳遇錫妻李氏鄭沆妻吳氏
曹廷鑑妻徐氏
石門縣
元
吳守正妻禹氏(元史本傳名淑靖字素清紹興人至元十六年徙家崇德之石門嘗從容)
(謂守正曰方今羣盜蜂起萬一不測妾惟有死而已不使人汚此身也是年夏盜陷崇德淑靖倉皇)
(攜八歲女登舟以避有盜數輩奔入其舟將犯淑靖乃抱幼女投河死)
(謹按舊浙江通志吳守正妻重見寧紹二府今以死節處及墓地為斷載入嘉興餘並刪)
明
錢昇母(嘉興府圖記崇德人佚其姓及夫名年二十而寡養姑教子詔旌之朱逢吉著節婦詞)
周璵妻朱氏(兩浙名賢錄名玉蓮妊七月璵亡時年二十明年生男舅姑又相繼死身舉三)
(喪撫育遺孤煢煢寡居至親亦罕覩其面已而夫妹嫁為費遜妻歸一年遜死年十九喪葬畢歸與)
(玉蓮同居自名曰繼貞誓死無他里豪葉友文慕繼貞賄其族周安謀娶之不可得友文乃與大黠)
(朱勝謀勝為証訟於有司訊得其情坐友文而襃繼貞卒與玉蓮同完其節)
譚弘妻沈氏(嘉興府圖記年十七歸弘三載弘卒遺孤方晬姑陸氏在堂氏前子婦也素不)
(蒙愛至是親子婦益間之氏有奴老而狡為陸謀去氏又謀其孤氏託父家鞠焉而身與羣婢力作)
(父母憐而欲歸之氏不可久之陸悟棄奴收婦而還孤析産與親子婦等氏年八十餘而卒)
方瑄妻沈氏(嘉靖浙江通志名淑寧海鹽人歸瑄十八日而瑄死淑寧屢絶而蘇極力營葬)
(服訖舅姑貧乏令歸依其母母以其少無子勸之改適不從母乃潛以許人淑寧覺之紿其母往告)
(外氏母行遂沐浴更衣自縊而死)
丐烈婦(續文獻通考湖州人莫詳姓氏正德初湖飢婦與其夫及姑走崇德石門市乞食婦有殊)
(色市人欲桃之與之食不顧與之財亦不顧寓東高橋上伺夫與姑不至及三日聚觀者益衆乃從)
(橋躍入水中死)
衞蘭妻趙氏(嘉靖浙江通志名静端年二十七而寡家貧遺孤在襁褓或勸之嫁氏指井誓)
(曰此井可改妾心不可改勿妄作說躬勤蠶織孝養舅姑舅姑亡極力營葬苦節四十餘年)
周經妻范氏(正德崇德縣志適經為繼室經亡時年二十五無所出未幾翁與前妻子若婦)
(相繼殁氏殯四喪依姑朱氏育所遺襁褓孫貧不能存竊計自盡姑覺而止後姑殁亦具葬寡居六)
(十年始終一節)
蔡烈婦(嘉靖浙江通志蔡天錫之女許嫁何鶴齡鶴齡無行兩家父母已俱議改婚婦誓死不從)
(遂歸鶴齡鶴齡日事賭博為偷兒婦輒泣諫不聽憤懣自經翁姑覺而解其繫翁死鶴齡不為理喪)
(婦罄衣資治喪葬鶴齡反朝夕敺迫令婦從娼婦知不免乃沐浴更衣自經而死)
朱阿妹(萬歴崇德縣志市民朱潮女被倭劫至城隍廟橋朱紿曰吾偕祖母來有金可取倭信之)
(乘間投河頭觸石柱死祖母陸亦隨溺焉)
姚菊香(萬歴崇德縣志市民姚縉義女聞倭至言笑自若衆嗤之菊香曰若輩第怕死耳死何怕)
(之有及倭至抱其子自沈於河數日屍浮水面母子相抱如生)
陸道弘妻朱氏(萬歴崇德縣志年二十七抱三歲遺孤匿一樓為倭所獲劫之行氏紿倭)
(令抱其孤下樓投井死)
(謹按姚菊香嘉興府志作蘭香陸道弘舊浙江通志作陳道弘均未詳孰是今從萬歴志)
朱貴妻范氏(兩浙名賢錄倭犯境夫妻走避猝與倭遇倭揮刃殺貴氏厲聲奮臂爪倭面倭)
(怒剖其腹罵不絶口而死)
吳鑾妻戴氏(萬歴崇德縣志年二十五被倭執將汚之以死力拒身被數刃而死)
俞楫妻丁氏(萬歴嘉興府志父無嗣贅楫楫死時年二十九父黨有利其産者構豪右脅之)
(嫁氏斷髮毁容即返夫家市書課子以苦節終其身)
費貞女(萬歴嘉興府志費霆女名金菊許字范氏未婚而夫卒女號慟欲往父母阻之隨有議婚)
(者女泣曰吾心已死身豈再適其父潛許嚴姓者納聘之日自經死殮時面如生)
姜鍾妻屠氏(萬歴嘉興府志鍾卒氏年二十家貧内外無倚遺孤幼荒歲枵腹竟日晏如也)
沈懋學妻朱氏(萬歴嘉興府志夫亡氏年二十九家貧如罄宗人欲奪其志氏觸柱自絶)
(隣母救免族姑周以升斗堅却不受自甘飢餓四十餘年)
金梁妻陸氏(萬歴嘉興府志梁卒氏年二十生一女家貧翁勸之更適泣曰生存一日亦一)
(日金門婦也何他之為翁亦感泣苦節終身)
朱氏二節(萬歴嘉興府志吳氏朱琪繼室琪殁時年十八育前妻子禟長娶凌氏禟卒凌年二)
(十八家日索紡績孝養吳年八十餘而終凌年七十一而終)
徐棟妻葉氏(萬歴嘉興府志棟卒時年二十七堅貞自守撫孤女年十六贅壻黃鈺婚甫八)
(月鈺卒女亦矢志守節女尋卒煢煢五十餘年終始如一)
吕燮妻張氏(萬歴嘉興府志燮卒氏年二十五翁姑繼殁翁有遺孤二十日臨終時囑婦育)
(之張撫如已出夫之所遺雖片紙隻字不敢廢棄一以畀孤)
張貞女(石門縣志許字吳玠未歸而玠亡女乞視殮既至毁容斷髮死守吳門父母弗能強玠有)
(妹與嫂相激勵亦没齒不適人)
沈伯潛妻費氏(嘉興府志歸四月而伯潛卒無子氏坐卧樓上與一老婢織絍自給後樓)
(廢止豕圈旁婢行乞斃於道氏未幾卒)
陸蘭甫妻何氏(嘉興府志年二十七而寡以鐵束左肱誓不變志歲飢枵腹孝養舅姑卒)
(年七十五)
陸嘉會妻朱氏(嘉興府志名純貞結褵十八日而夫亡號痛赴水陸諸母救之謂曰舅老)
(無他子若死誰養氏韙其言後舅舉子喟然曰我今可以死矣會有疾謝藥不服遺命以縞素殮與)
(嘉會同穴時年甫三十)
郁佩妻陳氏(石門縣志年十九夫亡遺子甫半歲家貧無依氏忍死自誓姑老不能食嘗以)
(已乳乳之備嘗艱苦卒年七十歲)
茅煥妻錢氏(嘉興府志年二十三煥殁遺孤方六月撚麻苧以食身衣蘆絮五十餘年卒)
徐玉峯妻蔡氏(嘉興府志明末巨寇劫掠鎮中氏奔避不及寇驅之至祇樹菴大罵不屈)
(寇以刃剜其胸舍之去未幾卒)
祝守道妻姚氏(石門縣志事姑盡孝明末氏家臨運河亂兵猝至倉皇出門追逼者將及)
(路旁有池遂奮身躍入死)
祝聖世妻王氏費敏妻勞氏
沈恒德妻俞氏郭彦昭妻孫氏
吕榶妾胡氏嚴璠妻姚氏
錢琦妻沈氏李世妻杜氏
周楠妻吕氏王良佐妻張氏
周滂妻陸氏沈世英妻張氏
胡嶤妻周氏鍾若初妻姚氏
胡清妻徐氏祝允勲妻葉氏
周鑾妻盧氏胡岱妻顧氏
沈曰都妻鍾氏沈大化妻張氏
王錫妻陸氏郁維周妻馬氏
姚吉妻沈氏張國諭妻沈氏
沈喬妻莊氏趙良周妻沈氏
胡其久妾張氏徐大經妻朱氏
胡獻忠妻吕氏譚濟妻吳氏
平禄妻陸氏范學詩妻周氏
丘秩妻姚氏沈敬妻朱氏
范尚見妻樂氏沈棟妻徐氏
葉承光妻徐氏范光宸妻朱氏
張國瑜妻周氏
國朝
范學醇妻陸氏(嘉興府志年二十四夫亡毁容截髮誓無二志勤機杼以養舅姑舅姑殁)
(喪葬盡禮教二子有成守節五十八年)
黃中色妻楊氏(嘉興府志年十九而夫卒遺腹生子策有覬其家業欲謀害其孤者氏防)
(護備至卒能撫孤成立横逆亦皆愧服守節四十一年以上二氏俱康熙十一年具題奉)
(旨建坊旌表)
朱元凱妻費氏(嘉興府志年二十五而寡止一女矢志不二事舅姑以孝聞撫姪雯為嗣)
(教之讀書舉進士守節四十二年)
姚寅麟妻梁氏(嘉興府志年二十四而寡子斌甫六歲撫訓成立又卒復撫孫琅長為安)
(慶守矢節五十六年具題奉)(以上二氏俱康熙十七年)
(旨建坊旌表)
史廷驌妻湯氏(題旌冊年二十七而夫亡氏堅貞矢志事舅姑生養死葬無失禮方廷驌)
(卒時長子正甫四歲次子標纔四月氏殫心教育卒能成立康熙四十五年具題奉)
(旨建坊旌表)
田方耒妻印氏(題旌冊年二十一而寡夫前妻遺二于俱幼氏撫育成立守節四十三年)
(旨建雍正八年具題奉坊旌表)
鍾氏二節(題旌冊鍾信瑞妻馬氏信瑞亡氏年二十五無子繼姪虞傳為嗣撫長娶媳陳氏未)
(半載虞傳亦亡陳年二十二孀姑寡媳一室煢煢相依至老馬氏守節三十五年卒陳氏守節二十)
(八年)
沈驊妻王氏(題旌冊年二十七而寡遺孤二長僅四齡次甫三月中遭回禄室廬盡燬艱苦)
(茹荼守節六十二年題奉)(以上三氏俱雍正九年具)
(旨建坊旌表)
趙學恕妻王氏(題旌冊年二十五歸學恕甫二載而夫亡遺孤襁褓翁以家貧年幼諭令)
(更適氏矢死不二事翁孝教子嚴翁亡親負土以葬苦節三十七年雍正十年具題奉)
(旨建坊旌表)
胡尊經妻吳氏(題旌冊年二十八夫亡上有兩世尊嫜下有二孤儒門寒素氏力勤紡績)
(佐薪水迨祖翁姑及姑殁喪葬之事無不盡心經理事舅益孝謹教子家瑞家修俱有聲黌序守節)
(二十七年)
田㴻妻王氏(題旌冊年十九適澍二十三而寡無子乃請於舅姑擇襁褓兒撫育承祧守節)
(三十八年)
葉金枝妻鄭氏(題旌冊年二十八夫亡遺子二氏勤女紅養舅姑舅姑殁力營窀穸延師)
(訓子俾克成立今子復生子家業稍裕守節二十五年以上三氏俱雍正十二年具題奉)
(旨建坊旌表)
沈昂妻吳氏(題旌冊昂家貧授徒於外氏家居事舅姑姑殁鬻簪珥殯殮夫以哀毁卒舅悲)
(傷致疾又卒氏年二十七疊遭三喪衣資罄盡服闋攜孤至母家紡織自給子長始歸守節五十三)
(年雍正十三年具題候旌)
夏承啟妻周氏(嘉興府志順治初氏被兵掠將逼汚之堅拒不從罵不絶口而死)
金貞女(嘉興府志錢林里農家金明和女順治六年間里中盜猖獗父無力遷避是年十月盜沿)
(村劫掠女被執欲汚之時年十五罵拒不屈投水死)
聞氏二節(石門縣志聞昌言妻沈氏年二十四昌言卒弟昌允妻魏氏年二十二昌允卒妯娌)
(和敬事舅姑俱孝教子咸有義方魏氏子僅百日而能令成立其荼苦更甚)
俞文表妻傅氏(嘉興府志嫁俞七載夫亡誓以身殉親戚勸止之氏曰我若有子死則負)
(夫今無子夫兄弟四人止一姪并無可繼不死何待殮之夕哭絶復蘇至曉自經死年二十五又吕)
(懿緒妻徐氏夫亡服滷死吕懿業妻戴氏夫亡服闋吞耳環死)
沈貞女(嘉興府志年十四許字姚濓濓貧不能娶以病卒父母匿不以告氏聞哀號不輟求往夫)
(家父母力止不從絶粒吞錢求死乃許歸姚進以銷錢之藥得不死遂縞素而往乞青衣見舅姑畢)
(即易衰絰請繼姪為嗣終喪三年閉戸服滷嘔出復以刀刲喉血流不死家人救甦巳而絶粒至三)
(十二日復吞錢十餘枚乃死年二十三)
顔雪姑(嘉興府志顔志曜女許字同邑陸某陸未婚卒姑矢志守貞四十餘年同時陸自顯女許)
(聘沈某亦未婚而殀陸往視殮即留其家閉門茹素終其身)
施貞女(嘉興府志農人施裕泉女許聘魏君瑞未嫁而君瑞以遠商卒於道時施年二十一斷髮)
(自誓勤紡織以奉母歴四十餘年)
馬毓奎妻王氏(公舉事實年二十五夫亡氏撫屍慟哭即於是夜扃戶自經死)
沈思忠妻陳氏胡秉忠妻鍾氏
姚榮祖妻王氏吳爾壎妻徐氏
吳爾篪妻翁氏沈橘妻李氏
陳文龍妻俞氏張世禄妻孫氏
俞振麟妻談氏吳爾壯妻沈氏
沈起龍妻衞氏范期隆妻許氏
勞俶昭妻虞氏何繼源妻李氏
沈神鑒妻游氏沈師孝妻張氏
胡爾明妻劉氏勞永嘉妾許氏
平海妻蔡氏黃國俊妻張氏
顧鏡妾楊氏魏國榮妻周氏
吳□妾徐氏李炳妻陳氏
沈大源妻朱氏章城妻顧氏
魏廷妻談氏徐允升妻沈氏
姚鍔妻范氏沈培芳妻朱氏
沈天錫妻范氏吳學洙妻邱氏
姚之臣妻唐氏姜序妻宋氏
沈調元妻陳氏吳湘妻俞氏
衞武妻張氏宋灝妻茅氏
沈㫤妻薛氏胡煋妻沈氏
孫登明妻葉氏沈全麟妻李氏
吳尚思妻沈氏胡明遠妻沈氏
徐鑣妻孫氏勞佑銘妻許氏
勞于銓妻徐氏陸秀公妻孫氏
胡燮妻蕭氏勞祖勲妻曹氏
郭升采妻吳氏朱仙培妻吳氏
沈國泓妻茅氏吳汸妻費氏
吳漢妻沈氏吳濤妻王氏
曹有基妻沈氏吕琦妻陸氏
朱灝妻吳氏朱之陞妻曹氏
沈銓妻施氏謝永昌妻宋氏
鍾起鵬妻朱氏勞佑錦妻徐氏
顧函三妻黃氏沈廷桂妻楊氏
邵啟棠妻徐氏胡鳴陽妻田氏
吳雲龍妻金氏張霱妻楊氏
浙江通志卷二百五
