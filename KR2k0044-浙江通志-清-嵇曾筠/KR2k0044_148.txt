浙江通志卷一百四十九
名宦(四)
總轄
國朝
張存仁(舊浙江通志號完眞鑲藍旗人順治二年隨大軍定浙江授巡撫擢總督先是鎮江敗卒)
(竄走浙濱南屏白墖居民多被刦掠城中率走避村落存仁至傳集薦紳士民撫諭安定之方國安)
(據險立栅江中存仁與戰於五雲山白墖嶺累勝之乘勢逐北國安東走明年三月存仁集艨艟於)
(江中肄習水戰六月從七條沙渡江江東遂定後兼轄福建調直隸山東河南總督贈太子太保諡)
(忠勤)
李際期(舊浙江通志字庚生河南孟津人進士順治二年任浙江參議督理學政時値鼎新際期)
(立意振興學校培養人材論文以理脈清眞爲主屏去一切靡縟故所貢拔皆一時名流士風丕振)
(擢參政備兵寧台釐姦剔弊振紀肅綱勵精案牘訟無冤抑歷陞兵部尚書諡僖平)
王顯(兩浙鹽法志字純伯直隸曲周人前丁丑進士順治二年任兩浙巡鹽御史時)
(國朝立法創始顯首請禁私販以通商定經制以起課特旨允行又疏陳鹽政要務在招商恤竈二事前朝已)
(掣鹽觔分散各府州縣概以私鹽繩之則商本虧而不來槩以引鹽寬之則國課缺而非法惟見鹽)
(計引按引徵税既不虧商又不缺課而商可漸次招徠竈戸水鄉草蕩或被勢豪侵佔或苦課稅重)
(疊逐一清查蠲减而竈可次第復業申明掣驗之規分别銃毁之法規制井然具有條理皆見施行)
佟國器(名宦畱祀册奉天人順治二年任嘉湖兵備道禾郡西連太湖東亘三泖萑苻多匿姦國)
(器悉心巡察勦禦擒僞長興伯吳日生僞都察院朱天定招撫白腰黨陸汧等合勦陳萬良等巨寇)
(悉平再任浙江按察使時浙東初定叛獄繁多平情讞鞫釋枉矜疑全活無算後陞江西巡撫復調)
(任浙江熟悉瀕海情形抵任即招降僞都督廖明旗勦滅海逆阮六等海疆寧謐浙民賴之)
蕭起元(杭州府志字復初遼東錦州人順治三年由常州知府陞僉都御史巡撫浙江時江南初)
(定起元一意撫綏與民休息而嘉湖薦紳家僕或借通海一事挾制其主控告逮繫者甚衆起元知)
(其誣多寘之重刑保全善𩔖人心獲安八旗官兵鎮守省城軍民雜處)
(詔禮工二部擇建駐防營起元定於城西一隅築城以居由是旗民判不相擾)
張杰(舊浙江通志字前川遼東人順治三年浙東初定以總兵鎮守定海時海寇盤踞舟山與内地)
(山賊相煽杰勦撫並行復會勦舟山克之移鎮黃巖率温州水師出海從寧海大將軍恢復舟山有)
(功調防京口康熙元年爲浙江水師提督加太子少保)
朱思義(舊浙江通志遼東義州人順治五年任巡海道僉事時浙東初定武弁縦恣思義嚴飭士)
(卒痛懲告訐之風民得安堵思義形狀短小風裁卓立毅然以鋤強扶弱爲已任後病卒人皆惜之)
杜果(杭州府志字登聖江西新建人順治進士八年巡按兩浙時浙東雖平而吏胥貪黷之風未絶)
(果入境先去其太甚者嘗謂人曰古者以法治吏教而後誅朝為豺狼夕遷改焉則為麟鷟可也其)
(行事剛正而不暴如此)
熊維傑(杭州府志號奇宇遼東鐵嶺人順治八年爲浙江按察使爲政簡而周剛方而不劌杭城)
(兵民雜處常多訐訟望見旌節讙呼曰熊公來事當白矣維傑平情斷决俾兵民兩服而去省城近)
(大江凡貨物乘潮而下艤舟即須腳力肩負遲則爲洪濤所撼肩負者故遲應以索高値維傑繩以)
(法出示嚴禁姦遂息)
張儒秀(杭州府志號英寰遼東人順治九年任浙江左布政使公明威斷其尤著者則有開銷軍)
(國朝儲移解馬價二事軍儲者明季徵以給軍者也力裁軍爲民田皆隸於有司部咨按籍全督儒秀)
(請具陳析官用民欠軍費名目而軍儲之賠累一清馬價者舊例驛遞差使南馬協濟歲徵幾數十)
(萬中飽難稽儒秀請於督撫曰馬價多寡莫定由各省支給遂那移影射耳莫若解部部定其値凡)
(諸省馬價在本處地丁錢糧内開支由是積弊始豁時患私鑄盛行儒秀以為錢本輕則私鑄多官)
(錢壅乃請重其制又西湖兩堤各插水簾以漁利或巧借官佃以爲名儒秀盡去其水簾杖懲之始)
(相戒不敢犯僅數月遷去杭民思之)
張元璘(舊浙江通志遼東遼陽人進士順治十年任金衢道衢爲八閩孔道海氛未靖檄在衢養)
(馬前驅已至元璘單騎詣軍前備陳地方艱苦狀得移養省城衢民安堵)
李率泰(杭州府志字夀疇遼東人順治十一年以兵部侍郎總督浙閩駐節衢州有方略善用兵)
(士卒營壘未成不先就舍甘苦與同故偏裨已下多畏愛之時山陬海澨尚餘寇孽聞率泰智勇皆)
(歛矛戟投冶鑄中或鑄爲鎛耜父老咸慶太平矣後專督福建累官少保兼兵部尚書諡忠襄)
杜漺(王士禎杜漺傳字子濂山東濱州人順治進士十三年任分守温處道參議處在萬山之中俗)
(僻陋而溺女淹喪錮婢三事尤爲民病漺朔望集士民反復開諭喪葬婚嫁之禮一從儉約女婢滿)
(二十歲責其擇配俗爲之變遷副使備兵通薊康熙四年復補巡視寧紹海道時初改文武相見禮)
(往往相抗不下漺至即交歡大帥兵民帖帖亡詬誶者官至河南驛傳鹽法道)
李兆乾(舊浙江通志陜西階州人順治十四年以參政分守杭嘉湖道太湖連接蘇常素稱盗藪)
(官兵捕則遁去退則剽掠居民兆乾設立水栅簡練兵卒隄防要害躬率屬員設伏搜捕盜賊駭散)
(三郡以安湖民健訟兆乾身行教化裁抑豪強摘伏姦僞諸不直者皆屏息歛跡焉)
趙國祚(名宦畱祀册遼東人順治初任浙江固山額鎮駐劄温州時海氛未靖國祚預備戰艘乘)
(風破浪搗其巢穴賊皆披靡驚遁民始得安十五年任浙江總督兼節制江西廣信一府凡鹽筴兵)
(政民隱賊情及地方阨塞無不悉心究畫値米價騰貴發帑平糶并移檄鄰省無得遏糴士民德之)
李嵩陽(處州府志河南封邱人舉人順治十五年任分守温處道嚴毅率下屬吏凜若神明民瘼)
(尤加體恤甫下車會閩寇猖獗援兵蜂屯本郡嵩陽每日單騎詣營調劑有方民賴安輯已亥夏旱)
(結壇内署籲天祈禱甘霖大沛歲藉有秋又嘗改增雉堞豎立砲臺綢繆防禦厥功多焉)
袁一相(杭州府志字輔宸遼東人順治十七年任浙江左布政使州縣吏與司掾暱凡起運錢糧)
(解多投少而印批不以時發迨發覺州縣並罹參罰一相倡爲循環法每遇起解連前數彙書於批)
(令一覽瞭然而侵蝕之弊遂絶南米歲入廣豐諸倉而厫少不足貯常露積以竹葦覆之多紅腐不)
(可食一相捐俸創建六十餘所司掾請勒其事於石一相曰此藩臣職耳不足錄也後卒於官)
張膽(公舉事實徐州人順治二年以副將劄付隨征任浙江督標中軍副將討平朱橋范村地方寇)
(逆會勦江東方馬叛兵而叛兵復渡江肆虐膽於五雲山奮勇克捷斬賊衆首級三千餘顆生擒僞)
(副參遊守等官丁五百六十人殲厥渠魁安撫餘黨地方寧謐浙江總督張存仁叙功特薦七年調)
(河南督標中軍致仕以長子道祥貴晉階光祿大夫)
趙廷臣(杭州府志字君鄰遼東人康熙元年以兵部右侍郎總督浙江寬和端静不爲赫赫名而)
(人自率服聞度支不足廷臣以二十四監久停疏請鼓鑄得報許諸監復鑄泉源貫輸不絶時海濱)
(尚多餘孽聞廷臣寬大解甲來歸七年扺閩甫數月偕大臣巡海從福寧入寧波卒於途累加太子)
(少保兵部尚書諡清獻)
朱昌祚(杭州府志字雲門滿洲籍山東高唐人順治十八年以工部侍郎巡撫浙江清廉沉毅爲)
(政務持大體時浙中寇盜未息設方略平之且導以歸順之利黨羽解散適裁撤巡方重案悉歸巡)
(撫牽連逮繫者數干人昌祚數月間完結矜全省釋不可勝計温台等郡無徵銀糧疏請蠲豁積困)
(爲之一蘇値閩海交訌沿海居民内徙昌祚發帑給田以瞻之大將軍督師征海昌祚捐資厚犒諸)
(將大申軍令所至秋毫無犯并嚴飭有司不得因軍興之際苛征於民陞直隸山東河南三省總督)
(兵部尚書諡勤愍)
梁鳳鳴(名宦畱祀册遼東人康熙元年任浙江糧儲道漕頃本折錢糧積逋甚多力請具題蠲免)
(以蘇民困僉點運弁不徇情面糧艘得依限扺通至徵收漕米禁苛取絶餽遺官民德之)
顧如華(兩浙鹽法志字西巘湖廣漢川人順治進士康熙二年以御史巡鹽兩浙時商竈交困疲)
(商貰債納課如華行已潔清一切舊例陋規皆釐革焉及代囊橐蕭然左右或憂之如華曰蘑菇線)
(香古人所戒况朝多廉明君子豈以餽遺有無爲厚薄哉入都果以稱職聞轉温處副使)
范承謨(杭州府志字覲公奉天遼陽州人順治士辰進士康熙八年由翰林歷遷都察院副都御)
(史巡撫浙江清廉寡欲人不敢干以私衢台處三府多山田沙礫薄收積荒者十餘萬畝其初荒戸)
(賠荒戸逃則派鄰族漸及同區田戸力不勝相率逸去州縣每受參罰承謨奏蠲之白糧最爲嘉湖)
(重役而銀米數皆參錯承謨悉心籌畫條議减免杭嘉諸郡三載洊饑民幾聚萑苻爲盜承謨借庫)
(銀遣官出糴平價散市最貧者得附老小例肩鹽給朝夕駐防逃人牽連誣害承謨疏請分别新舊)
(另定處分民始安堵遷福建總督士民號泣擁車不得行乃乘深夜單騎啓關以去至閩會耿精忠)
(謀逆未發承謨欲出海嶠簡鎮兵以遥制之未及行逆請議事至則露刃脅降承謨罵不屈拘之幽)
(王師室械繫二年後欲殺之以滅口承謨從容就義一破仙霞逆計窮)
(時同死者自幕友嵇永仁等下及隸卒凡五十三人事)
(聞贈太子少保兵部尚書諡忠貞子時崇浙閩總督陞都察院左都御史)
塞白理(杭州府志奉天鐵嶺人康熙八年以都督同知提督浙江全省軍務駐札寧波紀律嚴明)
(與士卒同甘苦文武協和愛養百姓寧郡邊海海賊朱飛熊等結連鄭錦盤踞爲患塞白理勦撫兼)
(施十三年吳逆反於滇耿逆反於閩浙中盜賊四起塞白理列三桂逆狀移檄各省鼓勵官兵以期)
(滅此朝食身與總督李之芳密籌方略調兵四援之芳督軍衢州塞白理督軍台州勦除逆氛招撫)
(流亡浙賴以安十四年以勤勞卒於任兵民立祠於寧波府城内)
胡尚衡(舊浙江通志字階平江南涇縣人順治進士康熙十年視學浙江按臨諸郡輒進諸生詔)
(之曰今之習舉業者剽耳傭目更不理會修身行已是何事徼倖弋獲即廢棄書卷一切理學淵源)
(朝家典制漫不省究非國家之所望於通儒也其所取士務以通經學古爲尚一時稱月旦評焉)
劉昌臣(舊浙江通志字公弼湖廣武陵人順治進士康熙十一年任浙江糧儲道除革一切輸運)
(旗丁姦弊耿逆叛閩大兵駐衢進勦昌臣署藩篆夙夜措畫轉餉不絶復署臬司不猛不寬讞獄務)
(得其情以勞瘁卒官士民巷哭)
李之芳(舊浙江通志字鄴園山東武定州人順治丁亥進士任金華推官浙省向苦解茶蠟之芳)
(請兌折色又輯賦役全書縷晰條分瞭如指掌迄今奉爲準則十五年以巡鹽御史蒞浙洞悉鹽政)
(利弊凡不便於商竈者悉除之康熙十二年出督浙閩閩逆據險仙霞逆黨分踞衢温台處等州縣)
(之芳遣將分禦移鎮三衢親冐矢石出奇應變尋逆勢猖獗衆議棄衢退守獨之芳堅持不可日夜)
(勵戰守之策不數年逆窮授首大兵長驅入閩東南半壁得安袵席張玉書李文襄墓誌康熙十二)
(年以兵部侍郎總督浙江十三年三月閩逆告變之芳檄諸路將士分守要害遣副將王廷梅等力)
(堵仙霞關五月自杭趨衢州七月賊軍數萬攻衢之芳進擊於坑西礟聲震地流矢如雨左右請少)
(避之芳曰今日以兵勝敗爲吾死生可稍怯耶諸將鼓勇直入賊遂却顧賊黨猶熾温處金嚴各屬)
(煽亂之芳以計招降僞將韓斌王得功生擒賊首汪磐繆國英等十五年夏之芳建議直搗仙霞關)
(言進取之路不在温處而在三衢今賊勁卒屯衢此賊一破則諸賊駭亂迸散雖僞將馬九玉等抗)
(拒河西大溪灘而江山常山間有間道可襲我軍進擊使賊首尾受敵河西安能獨完八月進軍克)
(大溪灘復江山縣九玉冀繞道奪仙霞關而諸軍受之芳檄急據關口夾擊賊將金應虎等迎降大)
(兵遂入閩踰年浙東底定捷聞進兵部尚書之芳念賊平之後當急行蠲恤疏請豁金衢嚴温處五)
(郡十六年以前額賦貧民陷賊來歸者悉罵區畫衣廩又設糜於通衢賑往來饑民一百二十二萬)
(有奇流移者盡復故土論功授拖沙喇哈番二十一年秋還杭州入爲兵部尚書三十三年進文華)
(殿大學士兼吏部尚書卒謚文襄)
田逢吉(名宦畱祀册山西人順治乙未進士巡撫浙江當三藩變逆軍興旁午籌餉調兵動合機)
(宜訓練將士嚴行保甲萑苻絶跡計典黜陟賢否悉愜輿情潔巳自矢凡耗羡餽獻盡皆屏絶暇則)
(與諸生講學論文多所造就)
李月桂(兩浙鹽法志字含馨遼東人康熙十二年任兩浙都轉運鹽使時鹽法阻滯正引不行衆)
(皆咎肩引欲更之而不知釐正之法蓋浙鹽有二大弊一在山窩一在水口秤手紹興路通金華衢)
(處而山窩多在諸暨若無窩則三府路絶而弊清嘉湖以東皆澤國凡水口有秤手預期以待姦販)
(一至即爲分市月桂盡知其弊嚴諭胥捕而隂察之二弊遂革)
陳丹赤(福建通志字獻之侯官人順治舉人分巡温處道攝臬司篆入覲歸適平陽叛弁司定猷)
(勾耿精忠兵逼瑞安縣丹赤獨居城上泣諭父老誓共此城存亡時鎮弁祖弘勲擁兵郡城大觀亭)
(志在叛降邀丹赤議事弘勲厲聲曰兵餉俱無何以出戰丹赤曰提兵前鋒已集計有半萬何謂無)
(兵糧可給至六月何謂無餉封疆之臣守死封疆不知其他也弘勲知不可回目左右執斧者劈其)
(聞贈臂丹赤罵聲不絶即挾出兵刃交下而死事道通政使諡忠毅子一夔廕生歷任浙江督糧)
郭之培(杭州府志字生洲直隸任邱人丙戍進士康熙十二年任浙江按察使吏抱牘於前之培)
(次第批答悉中人隱吏驚以爲神事畢退署默然静坐門下士餽書及詩箑者悉謝却之以病卒官)
楊應魁(台州府志號斗垣四川人康熙十三年爲台紹副使時賊帥曾養性等䧟黃巖土寇蜂起)
(寧紹路塞衆議欲棄台川適應魁兼程至倡言於衆曰台爲寧紹門戸台失則浙東非我有矣悉力)
(拒戰賊潰遁郡東沿海十數郡有私與賊往來者郡帥請悉置之法應魁曰大兵未到之先民爲身)
(家計無他心也悉原之以焦勞卒於任)
成其範(名宦畱祀冊字愚崑山東樂安人順治進士康熙十九年以御史巡鹽兩浙斥姦蠧用老)
(成禁加派疏壅引商竈兩利每於政事閒暇集諸生考論文藝恒舉魏劉獻之之言曰四科以德行)
(爲首若能入孝出悌忠信仁讓不待出戸天下自知倘不能然雖下帷針股躡屩從師止可博聞多)
(識於立身之道有何益乎内陞京卿歷官兵部右侍郎)
門可貴(殉難冊遼東海州人任撫標右營遊擊康熙十五年閩逆煽亂隨師援勦嚴衢三月十七)
(日與賊戰於開化縣華埠地方死之同日陣亡者本營兵李國林李龍沈定功白守忠陳士強趙德)
(聞)(王秀事)
(賜卹廕拜他喇布勒哈番)
高永(殉難冊河南歸德人任撫標左營干總耿逆寇嚴衢奉檄援勦康熙十五年題補瑞安營守備)
(未抵任三月十七日戰於開化縣華埠死之本營兵蔣榮俞虎俱陣亡)
齊龍(殉難冊直隸眞定人本姓李由行伍値閩變隨師進勦以功拔撫標左營千總康熙十六年三)
(月三十日與賊戰於邵武光澤縣之打茶碑寨砲傷而殞時隨勦本標右營兵王得勝孫四何來並)
(陣亡)
王國安(名宦畱祀冊奉天蓋州人康熙二十一年授浙江巡撫整飭漕務清理𣙜税革鹽政之陋)
(規建河道之隄閘訓兵息民具有條制杭城兵民雜處營債素爲重累國安捐俸代償焚劵息爭民)
(間焚香頂祝陞浙閩總督晉兵部左侍郎)
石琳(名宦畱祀冊字瑯公滿洲人康熙六年任兩浙都轉運鹽使杜絶陋規恤商惠竈二十年遷浙)
(江布政使時耿逆初平浙東衢屬被兵尤甚戸口逃亡者多里甲以賠累丁糧爲苦琳查實詳免之)
(通省軍需浩繁積欠未楚琳才猷肆應凡軍供未給應補應銷者悉爲一清藩司衙門陋例革除殆)
(盡常云革民間一分火耗便可完一分正供以是嚴檄各屬力除耗贈凡州縣起解錢糧司庫隨到)
(收兌從無守候之勞嚴禁南米重價折徵給放時以官斛爲準兵民兩便歷任兩廣總督)
趙士麟(杭州府志字玉峰雲南河陽人進士康熙二十三年以副都御史巡撫浙江蒞任初民爲)
(營債所苦釀成大案士麟移咨將軍掣繳票約捐資代償浙中豪右衙蠧驕悍不法廉得其狀悉置)
(之法強暴歛跡省城内河淤塞幾百年士麟下令治河半載訖工水道疏通舟楫利便以次繕治城)
(隍修葺學校凡講學興賢重農務本諸政無不具舉而陋例亦革除殆盡未幾移撫江蘇兵民於西)
(湖敬一書院肖像祀之官至吏部左侍郎)
張鵬翮(杭州府志字運青遂寧人順治庚戍進士康熙二十八年以僉都御史巡撫浙江屏絶各)
(官餽遺革除一切陋例於吏治精密謹嚴事無巨細親爲裁决用法公而不私寬厚有斷情理既得)
(則始終持之確如也嘗曰理政之道以教化爲先雖政事殷繁而宣講)
(聖諭及課督士子必躬親訓迪嘗築書院於萬松嶺廩餼諸生極厚而自奉則蔬食菜羹而已四川鄉賢)
(冊鵬翮涖浙六載兵民相安地方寧謐陞兵部右侍郎行李蕭然官至文華殿大學士諡文端)
蔣毓英(名宦畱祀冊奉天蓋州人官生初任温州府同知値閩變郡接賊巢毓英撫綏黎庶嚴行)
(保甲大軍駐衢轉運糧餉一無違悞康熙三十一年陞浙江布政使訪知台州衞屯糧荒歉無徵即)
(爲詳請蠲免明年浙省旱灾買米平糶勸諭郡縣倡捐米穀散賑加給育嬰堂口糧民咸頌德)
查木楊(名宦畱祀冊滿洲人康熙三十三年鎮守浙江將軍約束八旗兵丁不得生事擾民每月)
(上諭朔望宣講知忠孝大義支放錢糧以官斛量收無俾兵民咸)
(浮滿旗厮牧馬禁殘傷禾稼踐踏墳塋軍牌不時巡緝毋許放營債以剝民利毋許縱扒手以滋民)
(害卒於官士民建祠西湖諡敏恪)
顔光斆(公舉事實字學山山東曲阜人復聖裔康熙戊辰進士由庶常授翰林院檢討三十三年)
(督學浙江杜交遊絶請托往例提調官薦儒童一二人自光斆涖任無敢以私干者丙夜衡文搜羅)
(寒畯不遺餘力杭郡代倩特甚取歲進新生扄戸另題覆試得文理荒謬與原卷迥異者黜之并黜)
(代倩保結之人所刻試牘風行海内垂三十餘年士林誦習不異於初試竣入都行李惟圖書敝簏)
(而已既祀名宦浙江士復念之不巳專祀西湖春秋致祭)
趙申喬(名宦畱祀冊字松伍江南武進人康熙庚戌進士以刑部員外郎里居辛巳春授浙江布)
(政使受事三日首革南糧布袋之弊他若加平餽獻兵餉挂發一切禁止時届編審下令均山陰坊)
(鄉田畝以絶差徭偏枯寧波黠民倡照地派丁之說與巨室相持申喬草片檄諭之無敢譁者藩庫)
(舊有貼解費在任積二千金有奇將受代封識以付新司武進距杭甚邇家人來輒載米數十斛以)
(給饔飱未踰年陞浙江巡撫自藩遷署器什惟襥被一肩書數簏而已錢塘江逼近杭城潮汐晝夜)
(拍岸者再舊塘傾圯申喬躬親相度地當衝齧者易土以石鎔鐵貫其中築子塘護焉嘗諭吏役曰)
(吾無幕客案牘皆手理汝曹若相欺能保一事不敗乎答言如公者尚相欺天良何在非惟不敢抑)
(命往亦不忍是年大比請增額視江南旋奉戸部尚書湖南會審鎮筸紅苗改偏沅巡撫歷官)
(旨建諡恭毅雍正元年加贈太子太保十年奉賢良祠入祠致祭)
郎廷極(名宦畱祀冊字紫衡遼東人康熙三十一年任浙江都轉運鹽使恤竈惠商善政頻舉大)
(計特薦四十一年任浙江布政使北關監督時議慮商民間道偷越疏請移務增税廷極議曰北新)
(杭關也豈可遠越湖紹稽徵苟能輕耗省費驗放以時商旅孰肯舍近逸就勞遠哉督撫允議疏入)
(報可壬午提調鄉闈增設號舍士咸德之陞江西巡撫歷漕運總督諡温勤)
姜橚(山西鄉賢冊字仲端保德州人康熙乙丑進士以鴻臚寺少卿提督浙江學政文取清眞一變)
(膚膩浮詭之習間不足額則訪錄前代忠孝理學之裔以補之有薦於朝者曰姜橚一錢不要一情)
(聖祖仁不聽蓋公論也四十二年皇帝南巡)
(御書廉靜二字以賜之歷陞吏部右侍郎卒馳驛歸葬恩賜褒卹)
張泰交(名宦畱祀冊字公孚山西陽城人康熙壬戍進士四十二年以兵部右侍郎巡撫浙江)
(聖祖仁皇帝南巡額居官清正仁恕表率羣僚尤畱意兵御賜推誠遇人扁)
(民重務每逢大閱躬詣羅木營整飭隊伍訓練官兵繕甲胄修器械而尺籍隱冐之弊以除浙省濱)
(海玉環東洛南麂諸山賊艘所出入也編保甲謹斥堠俾絶盜源修江塘易土以石立廟鎮之運使)
(高熊徵開書院於紫陽别墅泰交親至督課與諸生講諭經史大義并倡行鄉約於朔日宣講)
(上諭士民翕然向風乙酉以疾請告於孤山特遣中書存問卒於官浙人肖像祠)
高熊徵(兩浙鹽法志字渭南岑溪人順治副榜康熙十三年吳逆搆亂蔓延粤西熊徵倡義率鄉)
(兵拒之補桂林府教授調思明土府陞井陘令四十年超擢浙江都轉運使官商陋例概行革除一)
(切公費自爲捐解於正課外不派分毫前官存引幾八萬熊徵設法疏銷一清逋欠通商恤竈轉輸)
(自足更以造士爲心捐建紫陽别墅督課諸生振興文教兩署臬篆惟允惟平卒於官蕭然旅櫬商)
(民有嘆息泣下者)
彭始摶(河南鄉賢冊字直上南陽鄧州人康熙戊辰進士選庶吉士授檢討改御史旋復入翰林)
(四十五年提督浙江學政衡文一本經史老成績學操劵而售丙夜一燈吚唔弗輟未嘗就枕惟隱)
(几交睫而已逾年鬚髮盡白嘗曰庠序至肅名器至重墨者懦者癖者惰者衡文之賊也人以爲名)
(聖祖仁言帝南巡皇)
(御書公明盡職四字以賜任滿還朝歸舟莫辦附糧艘至京擢内閣學士兼禮部侍郎假歸卒浙士思之建)
(祠西湖曰南陽書院)
吳開圻(公舉事實字果亭陜西寧夏人康熙戊辰一甲第三名武進士授喜峰口遊擊卓異)
(賜蟒服陞昌平州參將隨圍應制賦詩將捐製旗幟盔賜泥金御書四十五年擢杭協水師副)
(甲并鳥鎗藤牌又捐造沿江巡船緝禦盜賊閭閻安枕搜勦大嵐山匿匪擒賊衆張念一等調台協)
(副將署黃巖總兵官督提會題保舉調衢州副將署處州總兵官所至明飭紀律訓練士卒簡閱隊)
(伍軍容整肅兵民帖然五十六年調雲南元江副將署鶴麗總兵官擒獲白龍厰譚八等雍正元年)
(聖特頒皇帝御用弓矢祖仁)
(賜之以疾歸卒子進義亦官台協副將調杭協陞黃巖總兵官)
楊宗仁(名宦畱祀冊字天爵遼東人康熙五十三年任浙江按察使清節自持有冷面寒鐵之概)
(遇命盗大案審察至再然後定讞獄無冤濫而豪強巨猾廉訪得實痛懲禁斃未嘗少縱於有司詞)
(訟嚴禁濫差悉令自拘民無擾累浙風俗浮靡力崇節儉婚喪務遵典禮五十四年丁艱歸歷廣東)
(巡撫湖廣總督)
段志熙(公舉事實字百惟河南濟源人康熙五十二年任浙江布政使以先任寧台道凡浙中山)
(川風土民生利弊靡不洞悉藩庫相沿陋規盡行裁革收發賦餉躬親驗兑吏胥不得上下其手間)
(遇水旱輒多方賑恤務獲安全杭城地居省會民廬稠密向多火灾形家言北關拱宸橋圯水不制)
(火志熙即捐俸倡修歷五載訖工城内大小諸河自前撫趙士麟疏濬後歲久復淤志熙力爲開濬)
(計工授食民不勞而事集海寧海塘數為風潮衝激汕刷大為民病志熙親詣海堧躬授指畫督修)
(海晏河清民安物阜八字號塘三千七百餘丈尤加意學校時巡撫朱軾重建敷文書院集諸生肄)
(業遠邇向風至者日衆歲費廩餼千金志熙力任其事捐俸資給士風振起)
何世璂(公舉事實字坦園山東新城人康熙己丑進士庶吉士授檢討改御史雍正元年督學浙)
(江夤緣請托一不得行弊竇剔除殆盡而不以苛刻爲明整飭士習每與諸生講誠意無欺之學學)
(租悉以散給貧生無毫髮染指試未竣轉兩淮鹽運使擢貴州巡撫以吏部右侍郎署直隸總督卒)
(於官贈禮部尚書諡端簡)
方覲(公舉事實字覲文江都籍歙縣人康熙己丑進士由庶吉士授編修累遷戸科給事中雍正六)
(年擢浙江按察使嘗謂盜之不弭吏爲之市也嚴地方抑勒諱匿之禁絶捕役豢養尅贓之弊設窩)
(藏科别懲創之條盜遂衰止辨色而起夜秉燭治官書每案牘紛拏符檄填委目覽手答咄嗟立辦)
(老吏無所竄其手遷陜西西安布政使挾病就道至六合卒於途)
(上聞其疾亟遣醫調治諭止弗行)
(賜人參訃聞贈太常寺卿)
杭州府
後漢
陳渾(咸淳臨安志熹平二年爲餘杭令開上下湖溉公私田一千餘頃)
三國吳
陸遜(吳志本傳字伯言吳郡吳人本名議年二十一始仕幕府歷東西曹令史出為海昌屯田都尉)
(並領縣事縣連年亢旱遜開倉穀以賑貧民勸督農桑百姓蒙賴時會稽山賊潘臨歷年不禽遜召)
(兵討治所向皆服拜定威校尉權以兄策女配遜數訪世務會稽太守淳于式表遜枉取民人愁擾)
(所在遜後詣都言次稱式佳吏權曰式白君而君薦之何也遜對曰式意欲養民是以白遜若遜復)
(毁式以亂聖聽不可長也權曰此誠長者之事顧人不能爲耳黃武元年拜輔國將軍領荆州牧封)
(江陵侯赤烏七年代顧雍爲丞相)
周魴(吳志本傳字子魚吳郡陽羡人少好學舉孝廉為寧國長錢唐大帥彭式爲寇以魴為錢唐侯)
(相旬月之間斬式首及其支黨遷丹陽西部都尉)
晉
范甯(晉書本傳字武子少篤學多所通覽為餘杭令在縣興學校養生徒潔已修禮朞年之後風化)
(大行自中興以來崇學敦教未有如甯者也在職六年遷臨淮太守拜中書侍郎)
庾羲(晉書庾亮傳亮次子為吳興内史時穆帝頗愛文義羲至郡獻詩頗存諷諫因上表曰事役殷)
(曠百姓凋殘以數州之資贍四海之務其為勞疲豈可具言臣受恩奕世思盡絲髮受任到東親臨)
(所見敢獻丹愚方見授用而卒)
王珣(萬歷杭州府志字元琳導之孫繇侍中為吳國内史在郡爲士庶所悦徵爲尚書左僕射)
南北朝
何叔度(宋書何尚之傳叔度廬江潛關人爲金紫光祿大夫吳郡太守加秩中二干石太保王弘)
(每稱其清身潔已)
劉損(南史劉粹傳字子騫元嘉中爲吳郡太守成化杭州府志東土殘飢太祖遣揚州治中沈演之)
(東入賑恤以損綏撫有方稱爲良守按損沛郡蕭人)
劉眞道(册府元龜爲錢唐令元嘉十三年東土飢上遣揚州治中沈演之巡行所在演之表薦眞)
(道政績爲治民之良宰帝嘉之賜穀千斛以爲步兵校尉)
劉道錫(萬歷杭州府志元嘉間令餘杭與錢唐令劉眞道咸用治最為使者沈演之所薦同賞穀)
(千石而演之疏中尤稱道錫能率先吏民築塘捍水著異績云)
張祐(宋書王歆之傳祐高平人歷臨安武康錢唐令並著能名宋世言長吏者以祐爲首)
蕭赤斧(南齊書本傳南蘭陵人宋大明初攻戰有勳封永安亭侯除晉熙王撫軍中兵參軍出為)
(錢唐令治政為百姓所安吏民請畱之時議見許後遷給事中太子詹事)
孫謙(南史本傳字長遜東莞莒人齊初爲錢唐令御煩以簡獄無繫囚及去官百姓以謙在職不受)
(餉遺追載縑帛以送之謙辭不受每去官輒無私宅借空車廐居焉梁天監九年以老徵爲光祿大)
(夫謙自少及老歷二縣五郡所在廉潔居身儉素牀施籧篨屏風冬則布被莞席夏日無幬帳而夜)
(卧未嘗有蚊蚋人多異之)
何洵(富陽縣志永明三年任冨陽令定寇亂集散亡邑以治稱)
王籍(南史本傳字文海臨沂人仕齊爲餘杭令政化如神善於擿伏目下莫能欺又爲錢唐縣下車)
(布政咸謂數十年來未之有也梁天監中為輕車湘東王諮議參軍)
(謹按王籍舊浙江通志作陶籍并云張景之子誤今據南史正之)
丁遵(成化杭州府志天監初爲臨安令性恬淡薄於名利嘗於餘杭建橋以濟不通邑人德之)
張充(梁書本傳字延符吳郡人天監中除雲麾將軍吳郡太守下車恤貧老故舊莫不欣悦以疾自)
(陳徵為散騎常侍金紫光祿大夫)
何敬容(梁書本傳字國禮廬江人尚齊長城公主普通四年以吏部尚書出為招遠將軍吳郡太)
(守爲政勤恤民隱辨訟如神視事四年治為天下第一吏民詣闕請樹碑詔許之後為吏部尚書加)
(侍中改太子中庶子)
謝舉(梁書本傳字言揚覧之弟也大同三年爲雲麾將軍吳郡太守先是何敬容居郡有美績及舉)
(爲政聲迹略相比六年入爲侍中中書監)
蕭濟(陳書本傳字孝康東海蘭陵人少好學博通經史解褐梁祕書郎世祖即位授侍中歷守臨安)
(等郡所在皆著聲績太建初入為禮部尚書加給事中)
王沈(南史傳琰傳沈字彦流東海人歷錢唐山隂秣陵令南平長沙太守清廉戒愼身恒居祿而居)
(處日貧死之日無宅可憩故吏爲營棺柩)
劉允恭(咸淳臨安志陳時爲餘杭令治事詳明臨下清簡囹圄屢空田野開闢百姓爲立德政碑)
唐
柳楚賢(唐書柳沖傳沖蒲州虞鄉人父楚賢大業中爲河北縣長高祖兵興楚賢自歸授侍御史)
(貞觀中歷杭州刺史有名)
郝砆(宣德富陽縣志貞觀初年任富陽令十二年開陽陂湖以蓄水兼造水閘溉田萬頃惠利在民)
(唐書地理志令郝砆開南七十步有堤登封元年令李濬時築東自海西至於莧浦以捍水患貞元)
(七年令鄭早又增修之)
丁表(咸淳臨安志字元章麟德中爲於潛令有政績邑人爲立德政碑)
陳允升(萬歷杭州府志上元二年爲餘杭令有碑以頌德政)
裴惓(萬歷杭州府志中宗時以清德為巡察使所薦遷杭州刺史爲政有美譽)
宋璟(舊唐書本傳字廣平邢州南和人少耿介有大節弱冠舉進士累轉鳳閣舍人神龍中歷杭州)
(刺史在官清嚴人吏莫有犯者遷吏部尚書尋出爲睦州刺史開元初徵拜刑部尚書遷尚書右丞)
(相贈太尉諡文貞)
張擇(白居易張擇神道碑字無擇登明經第補弘文館校書郎調杭州錄事參軍前後詰僞制補吏)
(者三十八人駮假年侍老者二十人舉而正之人服其明遷曹州别駕)
袁仁敬(明一統志開元中杭州刺史時元宗自擇諸司長官以仁敬刺杭詔宰相諸王御史以上)
(祖道洛濱賜詩親書以寵其行仁敬治郡之暇嘗種九里松)
李泌(舊唐書本傳字長源居京兆天寶末拜銀青光祿大夫掌樞務出爲杭州刺史以理稱咸淳臨)
(安志泌徙杭州刺史有風績引西湖水入城為六井民利之)
崔士元(萬歷杭州府志士元爲富陽令在職以文風善政有稱永泰元年重建學宫蓋爲政知所)
(重者)
李復(成化杭州府志大歷四年復爲餘杭令有善政民立碑載其事)
杜詠(明一綂志貞元中爲於潛令嘗開紫溪河溉田又鑿渠以通舟楫民蒙其利)
崔涓(唐書本傳涓性開敏爲杭州刺史受署未盡識卒史乃以紙各署姓名傅襟上過前一閱後數)
(百人呼指無誤終御史大夫)
白居易(唐書本傳字樂天其先太原人徙下邽貞元中擢進士補校書郎元和元年召入翰林爲)
(學士遷左拾遺穆宗好畋游獻續虞人箴俄轉中書舍人匄外遷爲杭州刺史始築堤捍錢塘湖鍾)
(洩其水溉田千頃復浚李泌六井民賴其汲會昌初以刑部尚書致仕)
常師儒(萬歷杭州府志長慶二年為餘杭令時縣有虎師儒爲文告神以遣之)
歸珧(咸淳臨安志寳歷中爲餘杭令因陳渾故蹟置上下湖又開北湖溉田千餘頃及築甬道通西)
(北大路高廣徑直百餘里行旅無山水之患人稱賢令餘杭縣志珧作溪塘時洪水衝決功用勿成)
(珧與神誓曰民遭水溺而不能救是珧之職也神矜民亦何忍視其災隄由是就)
趙訥(成化杭州府志咸通十四年爲富陽令嘗築城富陽縣志訥能文章知政體)
五代
聞人凝(十國春秋天寶十六年爲富春令重建縣治有興廢功)
宋
張去華(宋史本傳字信臣開封襄邑人建隆初舉進士甲科眞宗嗣位拜左諫議遷給事中知杭)
(州兩浙自錢氏賦民丁錢有死而不免者去華建議除之景德元年改工部侍郎致仕)
鞠詠(嘉靖仁和縣志字詠之開封人淳化間爲仁和令有聲績郡守王化基入朝首以詠薦)
張詠(宋史本傳字復之濮州鄄城人太平興國進士咸平二年以工部侍郎出知杭州屬歲歉民多)
(私鬻鹽以自給捕獲犯者數百人詠悉寬其罰而遣之官屬請曰不痛繩之恐無以禁詠曰錢塘十)
(萬家饑者八九苟不以鹽自活一旦蜂聚爲盜則爲患深俟秋成當仍舊法有民家子與姊婿訟家)
(財婿言妻父臨終此子甫三歲故見命掌貲財且有遺書令異日以十之三與子餘七與婿詠曰汝)
(妻父智人也以子幼故托汝苟以七與子則子死汝手矣亟命以七給其子餘三給婿人皆服其明)
(斷大中祥符初加左丞轉工部尚書贈僕射諡忠定)
薛映(宋史本傳字景陽家於蜀進士及第景德初以右諫議大夫知杭州映臨決鋒銳庭無畱事轉)
(運使姚鉉移屬州當直司母得輒斷徒以上罪映即奏徒流笞杖自有科條苟情狀明白何必繫獄)
(以累和氣請詔天下凡徒流罪於長吏前對辨無所異聽遣決之朝廷施用其言映爲治嚴明吏不)
(能欺每五鼓冠帶黎明據案決事雖寒署無異)
李陟(王安石李陟神道碑字元昇少以進士舉太學淳化中知秀州嘉興縣浙江堤壞不可治詔江)
(淮荆浙發運使舉可用者以陟通判杭州堤成度用財力甚省而完且可久當時以爲材召除御史)
(未及而卒)
胥致堯(歐陽修胥致堯墓誌世爲燕人徙家合肥端拱咸平間再舉進士監温州天富鹽監曰吾)
(親老敢擇祿耶凡治鹽三歲增其舊二百餘萬斛監杭州排岸司浚浙江龍山二閘廢河堰以通漕)
(杭人便之遷左班殿直)
王濟(宋史本傳字巨川饒陽人景德四年知杭州郡西有錢塘湖溉田千餘頃歲久淤塞濟命工濬)
(治增治斗門以備潰溢之患仍以白居易舊記刻石湖側民利之大中祥符三年徙知洪州兼江南)
(西路安撫使屬歲旱躬督官吏爲糜粥全活甚衆)
章得(成化杭州府志景德中爲餘杭令建學崇儒教化大行)
張若谷(宋史本傳字德繇沙縣人進士及第眞宗擢知處州歷江淮制置發運使累遷右諫議大)
(夫知應天府改龍圖閣學士徙杭州會歲饑斥餘廩爲糜粥賑救之累官至尚書左丞所至有循良)
(跡不激訐取名)
楊偕(歐陽修楊偕墓誌字次公大中祥符元年進士拜著作佐郎累官至工部侍郎嘗知杭州有能)
(績爲人廉潔剛直少屈而難犯仁心愛物至其有所能容人多不及)
戚綸(咸淳臨安志字仲言楚邱人大中祥符三年以樞密直學士戸部郎中知杭州綸與轉運使陳)
(堯佐言浙江潮壞岸漸逼州城望遣使自京師部埽匠濠寨赴州工役詔從之令馳驛而往命轉運)
(使更互檢校遂以埽岸易柱石之制)
馬亮(宋史本傳字叔明廬州合肥人舉進士遷殿中侍御史眞宗即位知杭州先是江濤大溢調兵)
(築堤而工未就詔問所以捍江之策亮褏詔禱伍員祠下明日潮為之却出横沙數里堤遂成入爲)
(御史中丞拜尚書以太子少保致仕)
俞獻卿(咸淳臨安志字諫臣歙州人以集賢院學士知杭州一日暴風江潮溢決堤勢不可禦獻)
(卿鑿西山石作堤數十里民用便之賜詔褒諭)
李紘(宋史李昌齡傳紘字仲綱進士及第試祕書省校書郎知於潛剡縣有惠愛歷天章閣待制進)
(龍圖閣直學士紘方介有吏材篤於交游與劉顏爲友顔死移任子恩官其子)
孫錫(王安石孫錫墓誌字昌齡眞州人天聖進士知杭州仁和縣籍取兇惡戒以不改必窮極案治)
(而治其餘一以仁恕縣人畏愛之官至尚書度支郎中)
李及(東都事略字幼幾鄭州人舉進士以樞密直學士知杭州時内侍江德元居中用事其弟德明)
(奉使過杭及待之薄僚佐曰江使者兄弟榮枯大臣如反掌耳今不加禮待雖不求福獨不畏其爲)
(禍乎及曰待之如是足矣既而德明謂僚佐曰李公春秋高何不求閒郡以自處而居杭繁劇之地)
(耶僚佐走語及笑曰及老矣誠得閒郡以自逸庸何傷既而德明亦不能傷也時人重其操守及資)
(性清介治尚簡嚴喜慰薦下吏而樂道人之善忌杭風俗輕靡未嘗事宴游一日微雪遽出郊衆謂)
(當命賓朋爲高會及獨造林逋清談至暮而歸在杭未嘗市物惟置白樂天一集而已)
朱公綽(萬歷杭州府志景祐四年爲鹽官令有惠政蘇夢齡撰記略云公綽自校祕書陟涖兹土)
(勤宣惠澤究察民瘼建鹽法損茭輸省茶税清田畛兹更葺縣署因擇其尤善者紀之)
司馬池(東都事略字和中山西夏縣人舉進士以天章閣待制知河中府徙杭州江鈞張從革爲)
(兩浙轉運使惡池捃摭其事條奏之降知虢州池未謫聞吏有盗官銀稱爲鈞償私費而從革之婣)
(犯税隂遣人私請或謂可以此報池獨不較人以爲長者子光位宰相)
鄭戩(宋史本傳字天休蘇州吳縣人舉進士通判越州以資政殿學士知杭州錢塘湖溉民田數十)
(頃錢氏置撩清軍以疏淤填水患既納國後不復治葑土堙塞爲豪族僧坊所占冐湖水益狹戩發)
(屬縣丁夫數萬闢之民賴其利事聞詔本郡歲治如戩法進戸部侍郎資政殿大學士拜奉國軍節)
(度使贈太尉諡文肅)
方偕(咸淳臨安志字齊占莆田人慶歷五年自淮南江浙荆湖制置發運使徙知杭州偕本以吏事)
(進而杭訟牒素煩決遣無畱事)
周濤(王安石周濤墓誌字幾道海陵人慶歷六年進士歷知杭州錢塘縣爲政壹自急飭視民疾如)
(在已不肯釋事實爲名聲要利所在民愛譽甚於士大夫治平三年授簽書梓州判官)
范仲淹(咸淳臨安志字希文蘇州人舉進士皇祐元年自鄧州移知杭州加尚書禮部侍郎二年)
(吳中大饑仲淹發粟及募民存餉爲術甚備吳人喜競渡日出宴湖上自春至夏居民空巷出遊又)
(諭諸寺主首曰饑歲工價至賤可以大興土木之役於是諸寺工作鼎興又新厫倉吏舍日役千夫)
(監司奏劾杭州不恤荒政嬉遊不節及公私興造傷耗民力仲淹乃自條敘所以宴遊興造皆欲發)
(有餘之財以惠貧者貿易飲食工技服力之人仰食於公私者日無慮數萬人荒政之施莫此爲大)
(是歲兩浙惟杭州宴然民不流徙遷戸部侍郎)
張方平(王鞏張方平行狀字安道世家睢陽明道二年舉茂材異等科以校書郎通判睦州後知)
(杭州錢塘氣俗輕侈貨利湊聚號煩劇難治方平下車訟庭肅然修救荒之政人無失所杭州地當)
(衝會賓客畱泊百姓積苦廚傳之擾方平命典庖晨一㸑而已民以各安其業謂僚屬曰利害於人)
(不繫細大歸於簡便此政術也大者畏之小者忽之何有於民也郡城溝瀆自吳越納土未嘗疏浚)
(瀦渟穢濁人戸滌灌皆用之方平視江閘方潮退時高下甚遠因暑雨集舟百餘艘蕩諸穢水發閘)
(瀉出之乘潮納新水溝瀆一清城中相慶凡諸施為舉從便利錢塘人著之風謠至今誦詠)
李兌(宋史本傳字子西許州臨潁人登進士第爲殿中侍御史仁宗擢天章閣待制知諫院出知杭)
(州書安民二字以寵徙越州歷守名郡為政簡嚴老益精明積官尚書右丞轉工部尚書致仕)
孫洙(咸淳臨安志字巨源廣陵人仁宗時爲於潛令歐陽修包拯吳奎三人交舉洙應賢良方正科)
(遷編校祕書閣載籍)
(謹按萬歷杭州府志云洙在邑之政無考而三人俱一時名賢合辭交薦則洙之仕學並優可想見)
(矣)
蘇頌(宋史本傳字子容泉州南安人父紳葬潤州丹陽因徙居之第進士皇祐五年授祕書監知通)
(進銀臺司吳越饑選知杭州一日出遇百餘人哀訴曰某以轉運司責逋市易緡錢夜囚晝繫雖死)
(無以償頌曰吾釋汝使汝奉衣食之餘悉以償官期以歲月而足可乎皆謝不敢負果如期而足頌)
(宴客有美堂或告將兵欲亂密使捕渠領十輩荷校付獄中迨夕曾散坐客不知也紹聖四年拜太)
(子少師致仕)
梅摯(宋史本傳字公儀成都新繁人進士通判蘇州二浙飢官貸種食已而督償頗急摯言借貸本)
(以行惠乃重困民詔緩輸期慶歷中擢殿中侍御史進龍圖閣學士知杭州帝賜詩寵行累遷右諫)
(議大夫摯性淳静不爲矯厲之行政迹如其爲人平居未嘗問生業有奏疏四十篇)
胡宿(歐陽修胡宿墓誌字武平其先豫章人後徙常州之晉陵舉進士中天聖二年乙科遷湖州爲)
(政有惠愛築石塘百里捍水患大興學校學者盛於東南自湖學始英宗即位拜尚書吏部侍郎觀)
(文殿學士知杭州為政不略細故或謂大臣不宜自勞宿曰此民事也吾不敢忽以是民尤愛之除)
(太子少師致仕)
余良肱(宋史本傳字康臣洪州分寧人第進士通判杭州江潮善溢漂官民廬舍良肱壘石堤二)
(十里障之潮不爲害時王陶爲屬官常以氣犯府帥吏或訴陶帥挾憾欲按之良肱不可曰使陶以)
(罪去是以直不容也帥遂已後陶官於朝果以直聞)
蔡襄(咸淳臨安志字君謨仙遊人治平二年以端明殿學士禮部侍郎知杭州爲政精明吏不能欺)
祖無擇(嘉靖浙江通志字擇之上蔡人進士高第累官直集賢院出知袁州歷杭州所至治行著)
(聞無擇為人好義以政事文章爲時名卿與王安石不合放棄不振士論惜之)
晁端友(成化杭州府志字君成鉅野人熙寧中爲新城令有善政蘇軾序其詩謂清厚靜深如其)
(爲人)
陳襄(武林紀事字述古福州人熙寧中知杭州杭爲都會賓旅之衝朝廷使客相繼襄外應賓客内)
(撫循人民州不知擾杭雖水鄉然皆斥滷之地討其源流命工修復故井民遂獲濟)
刁璹(成化杭州府志字景純熙寧中爲於潛令蘇軾倅杭行縣爲賦野翁亭詩有我來觀政問風謠)
(皆云犬吠足生㲠之句後與蘇軾毛國華並祠於浮江之上)
楊時(宋史本傳字中立南劒將樂人熙寧進士河南程顥與弟頤講孔孟純學於熙豐之際時調官)
(不赴以師禮見顥於潁昌又見程頤於洛聞理一分殊之說歷知餘杭蕭山皆有惠政民思之不忘)
(時安於州縣未嘗求聞達而德望日重四方之士不遠千里從之號曰龜山先生除邇英殿侍書兼)
(國子祭酒高宗即位除工部侍郎以龍圖閣直學士提舉杭州洞霄宮致仕卒謚文靖)
崔遹(咸淳臨安志元豐間爲於潛令有遺愛嘗興元豐塘爲邑人利至今呼崔長官塘)
鄭獬(宋史新編字毅夫安陸人進士第一歷官知制誥神宗時召拜翰林學士嘉靖浙江通志獬徙)
(知杭州極言青苗之害引疾乞閒提舉鴻慶宫卒)
毛國華(嘉靖浙江通志爲於潛令値歲早蝗國華勤於捕蝗梅聖俞至其邑作詩贈之曰宦遊逢)
(此歲年惡飛蝗來時蔽天黑羡君禾稻熟如雲蝗自識人人不識)
蘇軾(宋史本傳字子瞻眉山人嘉祐二年試禮部寘第二復以春秋對義居第一殿試中乙科復對)
(制策人三等熙寧二年通判杭州高麗入貢使者發幣於官吏書稱甲子軾却之曰高麗於本朝稱)
(臣而不稟正朔吾安敢受使者易書稱熙寧然後受之時新政日下軾每因法以便民民賴以安元)
(祐元年除翰林學士兼侍讀拜龍圖閣學士知杭州既至杭大旱饑疫並作軾請於朝免本路上供)
(米三之一復得賜度僧䐑易米以救饑者又减價糶常平米多作饘粥藥劑遣使挾醫分坊治病活)
(者甚衆杭本近海地泉鹹苦居民稀少唐刺史李泌始引西湖水作六井民足於水白居易又浚西)
(湖水入漕河自河入田所溉至千頃民以殷富湖水多葑自唐及錢氏歲輒浚治宋興廢之葑積爲)
(田水無幾矣漕河失利取給江潮舟行市中潮又多淤三年一淘爲民大患六井亦幾於廢軾見茅)
(山一河專受江潮鹽橋一河專受湖水遂浚二河以通漕復造堰牐以爲湖水蓄洩之限江潮不復)
(入市以餘力復完六井又取葑田積湖中南北徑三十里爲長堤以通行者且募人種菱湖中葑不)
(復生收其利以備修湖取救荒餘錢萬緡糧萬石及請得百僧度牒以募役者堤成植芙蓉楊柳其)
(上望之如畫圖杭人名爲蘇公堤浙江潮自海門東來勢如雷霆而浮山峙於江中與漁浦諸山犬)
(牙相錯洄洑激射歲敗公私船不可勝計軾議自浙江上流地名石門並山而東鑿爲漕河引浙江)
(及谿谷諸水二十餘里以達於江又並山爲岸不能十里以達龍山大慈浦自浦北折折小嶺鑿嶺)
(六十五丈以達嶺東古河浚古河數里達於龍山漕河以避浮山之險人以爲便奏聞有惡軾者力)
(沮之功以故不成軾二十年間再涖杭有德於民家有畫像飲食必祝又作生祠以報六年召爲吏)
(部尚書)
陳師錫(萬歷杭州府志字伯修建陽人令臨安有善政蘇軾薦於朝改宣義郎)
許仲蔚(成化杭州府志字子均爲新城令以文學名新城縣志仲蔚少博學有志用世嘗條時務)
(請建義倉置營田行鄉飲藉田復制科興學校仁宗嘉之擢令新城能以素所自許者推行之政平)
(民乂有卓茂之名時蘇軾守杭知仲蔚尤禮重之)
孔文仲(宋史本傳字經父臨江新喻人舉進士擢第一調餘杭尉恬介自守不事請謁轉運使在)
(杭召與議事事已馳歸不詣府人問之曰吾於府無事也再轉台州推官元祐初召爲祕書省校書)
(郎遷中書文仲與弟武仲皆以文聲起江西時號三孔舍人)
陳軒(萬歷杭州府志字元輿建陽人紹聖靖國中兩知杭州有善政禱雨獲應)
張閣(宋史本傳字臺卿河陽人第進士崇寧初爲翰林學士蔡京免相閣當制歷數其過京復相以)
(龍圖學士知杭州浙部和買絹杭獨居十三戸有數百匹者閣請均之他郡杭久闕守閣經理有叙)
(去惡少年之爲人害者州以理聞召拜兵部尚書後爲學士)
徐鑄(嘉靖浙江通志字元君年少入官有能名政和初提舉兩浙常平越四年除轉運副使明年以)
(徽猷閣待制知杭州及代以杭人安其教令特除延慶殿學士)
李偃(萬歷杭州府志政和五年以徽猷閣待制知杭州嘗奏湯村巖門白石等處並邊錢塘江與大)
(海通日受兩潮漸至侵齧乞依六和寺岸用石砌疊詔從之後徙河南尹)
黃珪(海寧縣志字元功侯官人政和中辟鹽官縣丞時經方臘亂後給復三年并停鹽法後復舉行)
(値歲飢帥府以之屬珪珪曰急疲民以悦上官我何能爲於是盡呼邑之父老諭之曰有司持此以)
(供公上吾將寬若程督免若追胥若曹亦樂輸耶咸感泣踰月而辦秩滿屢薦除大理寺卿紹興中)
(擢監察御史遷吏部郎)
(謹按舊志作王珪未詳孰是)
王昞(萬歷杭州府志字子華華陽人政和七年令鹽官鹽官濱海號稱難治期年吏畏民安詞息鹽)
(饒政有條理其除弊革故不勞而成蓋吏之以敏幹著者)
胡紡(富陽縣志宣和元年知富陽縣政治有方四野樂業建秦望樓四年築縣城)
方懋德(萬歷杭州府志字元相宣和三年起家冑監授鄂州刑曹改武康尉邑有丐者死於沈氏)
(之門或以誣沈獄已具懋德辨而釋之後遷錢塘令府牒索磚五十萬懋德持不可立庭下屹不去)
(卒罷之)
江袠(咸淳臨安志宣和間爲餘杭令有水利記其績父老相傳袠掘地決獄政稱神明蓋當時賈人)
(瘞劵以誣寺僧得其情也又黃頡黃中亦賢令之尤者二黃相繼中面黑頡面白邑人以黑白别之)
錢冰(成化杭州府志宣和中爲昌化令有政績重建縣治置雙溪館)
李迎(周必大李迎墓表字彥將河陽濟源人欽宗時以恩補將仕郎調婺州都税院發運使後知臨)
(安府錢塘縣歲旱畱運河水溉民田會金國使至漕臣諭迎撤壩通舟迎固請畱其曹怒捃摭無所)
(得至用前政陳炳事劾迎坐是罷起知婺州金華縣)
歐陽珣(海寧縣志字令美吉之廬陵人舉進士爲鹽官令有惠政以薦召入官京師靖康初議割)
(三鎮以和金珣力爭不可忤時相命使於金爭益力遂見殺)
鄭瑴(嘉靖浙江通志字致剛建州人知杭州高宗至杭瑴奏曰陛下南渡出於倉卒省臺寺監百司)
(之臣獲濟者鮮當擢吳中之秀以爲用况天下賢俊多避地吳越宜令守臣體訪境内寄居待闕及)
(見任宫觀等京朝官以上各具姓名以聞拔簡任使庶幾速得賢才以濟艱危詔從之)
章誼(宋史本傳字宜叟建州浦城人崇寧進士授杭州通判建炎初陳通寇錢塘城閉部使者檄誼)
(聚杭州七縣弓兵以張聲勢會王淵討賊誼隨淵得入城賊平旋加撫定人皆德之遷二秩擢倉部)
(員外郎)
劉誨(咸淳臨安志建炎二年金人犯杭守臣康允之棄城保赭山寺誨自楚州赴召在城中衆因推)
(之以守城陷死之贈直龍圖閣)
刁廱(萬歷杭州府志丹陽人紹興五年爲鹽官令學宫毁廢廱重建焉胡珵記曰廱治尚簡靖察姦)
(不苛訟獄衰息皆實事也)
王綸(宋史本傳字德言建康人紹興五年進士歷臨安府教授權國子正時初建太學亡舊規憑吏)
(省記吏緣爲姦綸釐正之弊稍革遷勅令所删定官兼權兵部郎官言孔門弟子與後世諸儒有功)
(斯文者皆得從祀先聖今闢庠序修禮樂宜以其式頒諸郡縣爲監察御史與秦檜論事忤其意罷)
(知興國軍檜死召爲起居舍人兼崇政殿說書尋兼權禮部侍郎除資政殿大學士卒諡章敏)
邵文炳(成化杭州府志紹興間爲於潛令大興水利又减山鄉折米之直民懷其德政與葉丞相)
(衡同祠縣南號二賢祠)
張澄(萬歷杭州府志紹興八年知臨安府時任同京邑澄有治劇之才請浚治城中二河更不調夫)
(興工惟兩浙諸州城北廂兵千人赴役尋除戸部侍郎復再知郡浚臨安運河)
徐端輔(富陽縣志紹興十五年知富陽縣修學校置學田建稽古閣邑士爲之振起)
趙公預(萬歷杭州府志字仲謙常熟人進士爲仁和令居官廉正常言吾求爲循吏不求爲健吏)
(仕至寶謨閣待制)
周必大(嘉靖浙江通志字子充廬陵人紹興進士又中博學宏詞科歷官觀文殿學士進少傅先)
(是監臨安府和劑局失火延燒民居其發火之家皆繫獄必大曰豈惜一官而不救人乎乃自誣服)
(衆遂得釋)
李祥(宋史本傳字元德常州無錫人隆興進士爲錢塘縣主簿時姚憲尹臨安俾攝錄參邏者以巧)
(發為能每事下有司必監視鍜鍊囚服乃巳嘗誣告一武臣子謗朝政鞫於獄祥不使邏者入門既)
(而所告無實尹驚曰上命無實乎祥曰即坐譴自甘憲具論如祥意上曰朕幾誤矣卿吾爭臣也歷)
(遷國子司業宗正少卿以直龍圖閣致仕諡肅簡)
薛良朋(成化杭州府志隆興二年以兩浙轉運副使知臨安府警戢盜賊究心職事除直龍圖閣)
施師點(歷代名臣奏議字聖與上饒人乾道元年爲臨安府教授用陳康伯薦賜對言歷年屢下)
(詔恤民而惠未加浹陛下軫念惟恐一夫失所郡邑搜求唯恐財賦不集母惑乎日降絲綸恩不霑)
(被細民既困於倍輸又困於非法重以歲惡室且垂罄租不如期積多逋負今明堂肆赦戸自四等)
(以下逋自四年以前願悉除免上曰非卿不聞此言詔從之)
耿秉(萬歷杭州府志江陰人乾道中爲新城令勵廉隅勤政事興學校和民人省繁役蠲重賦爲一)
(時循吏冠邑人爲立生祠仕至侍郎)
趙希言(宋史本傳字若訥惠王令懬元孫淳熙十四年登第調衢州司戸合郡民以計表其坊里)
(標其戸數爲圖獻於守守才之會嚴州請復烏龍嶺税場檄希言往訪之希言力陳不當復漕怒曰)
(衢已復孔步章戴二場何烏龍獨不可復希言謂二場當併罷去漕不能奪二場竟亦廢用薦授臨)
(安府司法知臨安仁和縣闢學宫四百餘畝適大旱蝗集御前蘆場中亘數里希言欲去蘆以除害)
(中使沮其策希言驅卒燔之臨平塘隄決希言督役親捧土投石兵民爭奮隄成又築重隄後不復)
(決民病和買絹折錢重希言節公費代其輸累遷祕書丞著作郎卒贈資政殿大學士封越國公)
蔡戡(咸淳臨安志字定夫晉陵人紹熙四年以前朝大夫試司農卿兼知臨安錢塘縣志補歲澇糴)
(艱戡急請發倉民賴以濟)
周章周堪(成化杭州府志紹熙慶元間章爲餘杭令有政績修築溪湖塘岸以防水患民)
(得安居堪爲昌化令鑿義井建慈濟院以便行者)
范之柔(萬歷杭州府志蘇州人慶元中知富陽縣督勵諸生躬行課試三年不倦士擢第者皆出)
(其講席下一時稱儒吏云)
胡衞王日益(成化杭州府志衞嘉泰開禧間爲於潛令興學勸農置郵立堠甚有政績)
(日益開禧嘉定間爲令有惠政嘗言能使民安其生物得其所斯無愧矣)
吕昭亮(萬歷杭州府志嘉定初知富陽縣邑歲被行都掾買石板之役數以千計甚苦其擾前令)
(樓潚欲爲民蠲之而未暇昭亮先托所知參政路君備陳利病於宰執前已而率民投牒都堂即獲)
(除免慮久或湮冺勒漕臺帥府所頒二帖於石)
曾治鳳(萬歷杭州府志字君輝清源人嘉定間爲富陽令修胡鼻山夾道石闌為義役法又請秋)
(苖折價民皆德之嘗有瑞麥産於境)
趙師恕(餘杭縣志嘉定八年爲餘杭令因雨澤愆期地多荒白上書於朝請勸民雜種麻粟豆麥)
(之屬以備歲儉謂專種稻一遇水旱則一年之望絶矣雜種先後參差此失則彼得多少亦足以救)
(目前急朝命從之)
趙希暨(成化杭州府志紹定中爲昌化令仁厚愛民時有徵楮漆於民希暨爲劄論之極言邑民)
(生理之薄遂罷徵仕至端明殿學士)
陳旼(萬歷杭州府志端平間令新城時民困於茶租錢旼爲疏請特與蠲二千八百貫不強其所無)
(以困民力)
吳革(嘉靖浙江通志江州人淳祐中爲錢塘令南渡以來錢塘地多爲王宮公府而税賦尚存民以)
(爲病革爲奏免尋通判臨安府)
帥寶(杭州府志字仲珍濠州人咸淳中授鹽官丞著聞清廉擢昌化令勸農課士聽訟咸得其情後)
(卒於官畱葬焉)
元
申屠致遠(元史本傳字大用東平壽張人宋平焦友直楊居寬宣慰兩浙舉爲都事轉臨安府)
(安撫司經歷爲杭州路總管府推官宋駙馬楊鎮從子玠節富於貲守藏吏姚溶竊其銀懼事覺誣)
(玠節隂與宋廣益二王通獄具致遠讞之得其情杭人金淵者欲冐籍爲儒儒學教授彭宏不從淵)
(誣宏作詩有異志揭書於市邏者以上致遠察其情執淵窮詰罪之屬縣械反者十七人訊之蓋因)
(寇作以兵自衞實非反者皆得釋西僧楊璉眞伽作浮圖於宋故宫欲取高宗所書九經石刻以築)
(基致遠力拒之乃止大德二年僉淮西江北道肅政廉訪司事卒致遠清修苦節恥事權貴聚書萬)
(卷名曰墨莊家無餘産)
海壽(元史特濟格傳壽伊實雅爾子也由宿衞世祖朝累官至大中大夫杭州路達嚕噶齊招復流)
(民有恩惠卒贈翰林直學士封范陽郡侯諡惠敏)
梁曾(元史本傳字貢父燕人大德元年除杭州路總管戸口復者五萬二千四百戸請禁暮夜鞫囚)
(游街酷刑朝廷是之著爲令十年召爲中書參議皇慶元年仁宗以曾前朝舊臣持授昭文館大學)
(士)
阿珠丹(萬歷杭州府志大德初爲昌化達嚕噶齊至民元間邑燬於紅巾寇阿珠丹力任舉廢公署)
(廬多所興建災亂之餘百姓允賴)
善榮(餘杭縣新志字子華大德間爲餘杭縣尹時永安寺僧構結豪家倚勢壓鄉民榮在任每挫辱)
(之一日江浙省平章伊蘇岱爾因獵至其寺僧譖之遂使辱榮榮抗辭以對左右皆懾由是名重一)
(時)
常濟(成化杭州府志大德十一年爲餘杭縣尹時歲饑民多流亡濟請於江浙行省以本縣儲糧賑)
(之活民萬數)
伊德寧古爾(萬歷杭州府志延祐間爲昌化達嚕噶齊作士勸農政教兼舉建義倉增學廩)
(百廢以興稱爲才令)
王昌(成化杭州府志字子榮益都人延祐初爲餘杭尹時臨安民許椿赴闕言各縣田税不均命平)
(章張閭經理昌力辨之事得白惠及旁邑政績著聞轉徽州路推官及卒還葬餘杭觀國山民立石)
(頌功且塑像祠之)
趙璉(元史本傳字伯器至治進士除杭州路總管強毅開敏精力絶人浙右病於徭役民充坊里正)
(者皆破其家朝廷令行省召入郡守集議便民之法璉獻議以屬縣坊正爲僱役里正用田賦以均)
(之民咸以爲便有盜誘其同惡持刃出市斫人以索金市民乃戸歛以予之人無敢言者璉曰此不)
(可長也遣卒掩捕之盡戮諸市踰年召拜吏部侍郎杭人思之刻其政績於碑)
李憼(萬歷杭州府志至元四年知海寧州修瓦石堰重設車注之具民皆利之)
張傑(楊維禎張令禦寇碑字漢臣世家濟南爲於潛縣令至元乙未賊起安吉東抵縣境傑以義結)
(民爲伍乘法修門隍理器械立旗色號凡若干伍傑申令今日與民共死生若輩偷生令以伍乘法)
(殺若輩吾偷生若輩亦以伍乘法殺令即夜統衆二千人跡賊所往殺其魁及從十人賊望風奔潰)
(明年賊又自徽突抵昌化昌化去縣治僅三十里居民皆荷擔謀徙傑餔牛酒呼民復以伍乘法矢)
(如初賊素聞傑名皆遁去縣訖安堵如故仍調鄉夫守禦四門畫理縣事夜巡縣境以爲常夏四月)
(淫雨三麥垂稔而腐傑疏諸岳祠痛自責者三而天大霽)
齊光祖(成化杭州府志字起宗大興人至正丙申以紹興路錄事爲昌化縣尹時四境有兵光祖)
(乃糾民兵爲團保計邑賴以安後苗軍至邑築城獷悍可畏每有需索於民光祖力拒之人稱其剛)
(果)
王輔(海寧縣志字正卿冀寧人至正丙申知海寧州塔心存嫗育有所徵輸於民恒涕泣命之時納哈)
(取宜興楊諤勒哲克大麻強通討華亭後皆鎮禦州境民苦供億輔曲加綏戢俾無逋亡杭州路總管)
(咬住爲作王州守安民碑)
蔣文煥(萬歷杭州府志字彥章蒙城人至正庚子爲於潛尹時當兵凶疾疫之餘專以招徠撫字)
(爲務)
孫彥卿(萬歷杭州府志句容人由人材累官杭州路總管廉愼有爲部中鎮静以疾卒於官)
特穆爾魯斯(嘉靖浙江通志字周賢喀喇人至正十三年守杭屬蘄黃寇犯郡廟學鞠爲瓦礫特)
(穆爾魯斯以學校教化所繫乃謀興造基址舊窄隘因購禮拜寺地以充廣之)
常額森(成化杭州府志爲餘杭縣尹增築南湖塘又增縣西官塘十八里迄今免水溢之患民懷)
(其惠)
曹忠(楊維禎曹尹惠政碑字惟良燕人爲富陽尹下車首以敦本厚俗爲先務屬孔子廟壞乃捐圭)
(田之入率士籍之優饒者以建立爲事廟既成聘名師招俊民而教養之不數月絃歌禮讓之風達)
(於郊鄙繼新三皇之宫社稷之祀皆煥然可觀下至郵驛河梁百廢具興歲六月不雨禾將槁忠走)
(祈山川甘雨隨注馬山有虎白晝傷人忠投檄山靈虎尋去)
張光祖(海寧縣志知海寧州以旱禱妙智閣下甘雨隨澍明年復大旱光祖復禱一雨三日又嘗)
(治長安三閘秩滿日劉基作序送之)
夏思忠(嘉靖浙江通志字仲信高郵人授江浙行省郎中改杭州路總管思忠開敏無滯碍遇事)
(勇於有爲杭學兵燹之後前守特穆爾魯斯興造甫完守廟者不戒於火悉焚之思忠慨然以興復爲)
(已任基址廣袤廟宇嚴整爲浙右之冠)
明
朱夢炎(萬歷杭州府志字仲雅進賢人故元進士吳元年任浙江按察司經歷明初萬事草創而)
(夢炎守官不怠法紀自張)
王興福(成化杭州府志隨州人知杭州時杭初附民心未安興福明於大體撫輯多方寬簡不苛)
(大慰民望吳元年四月不雨至六月興福致禱立應歲獲有年建山川壇於鳳凰山下滿秩百姓遮)
(畱再三諭遣而後行民以彩旗送出境興福謝曰非我之政能惠爾民爾民能奉教條以體我之心)
(尋陞吏部尚書)
嚴德(萬歷杭州府志字君輔當塗采石人從太祖以平江浙有功授海寧衞指揮同知守禦杭州統)
(軍取台州力戰死追贈賜祭葬西湖之北山)
楊璟(嘉靖浙江通志濠州定遠人歲乙未從太祖於和陽充先鋒扈蹕渡江克太平南臺鎮江常州)
(諸處丙午隨大軍征浙西克湖州嘉興洪武元年從徐達常遇春北伐有功班師陞杭州衞指揮僉)
(事尋陞本衞指揮同知)
孫虎(嘉靖浙江通志壽州人剛勇善戰嘗爲義兵長以功授千戸領兵守建德從大軍克新城攻桐)
(廬略富陽遂克餘杭取杭州陞海寧衞指揮副使嘉興盜起率兵捕斬之)
袁思謙(杭州府志洪武元年知臨安時當兵燹之後闢草萊以開縣治建官署學校壇廟招撫流)
(亡日以矻矻稱爲幹吏秩滿陞山西布政司理問)
楊敬(杭州府志麻城人洪武初知富陽縣時初闢草萊開縣治建置殷繁敬行政寬猛得宜民感其)
(惠)
徐弼(萬歷杭州府志英德人洪武初為新城知縣縣治學宮皆其創建撫民有方)
王德宣(成化杭州府志饒州德興人洪武五年知杭州約已以廉字民以義崇儒重道作興士𩔖)
(捐俸置書六百二十七冊藏於府學崇文閣以畀士子習讀)
梁初(萬歷杭州府志溧陽人洪武七年知餘杭縣時邑初附民尚逃匿邑里荒蕪初多方導民開墾)
(曠土盡闢虎白晝傷人禱於城隍祠患遂息撫字有法民樂耕桑數年雞犬相聞井邑蕃殖且孜孜)
(興飭學校人士稱之)
楊卓(史槩字自立一字子淵南昌人洪武辛亥進士授吏部主事踰年改杭州府通判爲政豈弟杭)
(民兄弟爭田各有私親教唆主持累歲不決卓至悉屏私親獨召兄弟兩人曉譬深切皆感悟相讓)
(歷官皆繁劇躬涖勤敏未嘗有滯事)
李可立(萬歷杭州府志洪武間爲新城知縣建宣聖廟兩廡明倫堂齋舍請貸種食撫民愛士人)
(稱爲秀才李)
褟銘德(嘉靖海寧縣志南雄保昌人由監生任海寧縣丞治民無擾爲政有方繕葺學校陞寧國)
(知府)
邱子強(成化杭州府志永豐人洪武十八年爲餘杭丞簡重有威吏非押文書不得升廳公庭肅)
(然示民以信賦税科差與民期約曉以利害量力取辦未嘗給帖遣吏胥虐鄉里)
張浩(成化杭州府志巴陵人任新城縣學教諭生員屢次詣闕保畱凡在任二十九年募塑聖賢像)
(砌泮池作櫺星門一以公平絶去已私)
李發(成化杭州府志胙城人洪武二十八年爲餘杭丞剛明廉直教民有方有父子異居分財者以)
(五教五刑勸善懲惡之道諭之民感悦而化)
劉頤(萬歷杭州府志洪武三十一年知臨安縣賦役均平民無横擾陞任去久衆猶懷之)
韶頀(嘉靖仁和縣志陜西岐山人洪武三十一年任仁和居官能幹為政不苛獄無畱滯吏民畏而)
(愛之)
黃信中(錢塘縣志洪武間知錢塘縣奉職循理勤公恤下爲治以廉約著稱秩滿當去會知府員)
(缺部民詣闕懇請即擢知杭州府保釐有方時稱循吏)
林源(萬歷杭州府志福建長樂人永樂元年知餘杭縣首興學校修大成殿造明倫堂朔望勸課生)
(徒咸知感勵賦役均平催科不擾凡部使者行縣詢吏賢否至林令皆以公勤廉敏對)
盧玉潤(成化杭州府志江西新淦人由吏員歷杭州知府勤愼愛民刑不苛暴吏服其明陞廣東)
(參政)
葉宗行(分省人物考華亭人永樂中知錢塘縣爲定役法俾民自占甲乙書於冊循次而呼之役)
(遂以均詞訟亦簡不逾年翕然稱治一日廳事前有蛇蜿蜒若有所訴者宗行曰若豈有冤乎吾爲)
(汝驗之蛇返入餅肆中爐下發之得屍乃肆主人利其財殺而埋此遂伏誅又嘗江行忽舟重不能)
(進視之一屍挂柁下有石乃里中人殺而沉之者亦伏誅縣多虎暴爲文祭之虎遂歛迹按察使周)
(新尤重之嘗候宗行出潛至其舍視之惟笠澤銀魚乾一封新攜少許去明日召以食曰此君家物)
(也飲之至醉人呼爲錢塘一葉清)
劉秉(萬歷杭州府志獲鹿人永樂中由太學生知新城縣在任袪虎患一十有八邑之折桂鄉有魚)
(池潭與祥禽鄉鄰界水雖歸聚於潭而順流東下勢不久蓄又南屏隔山田畝每畢不能灌溉秉躬)
(度地形率民夫千名鑿山通道築堰二十餘丈又爲閘以愼防蓄泄仍立堰長司之自堰下流至於)
(龍山下注石頭及宦塘路口上下溉田二千餘畝化爲膏腴後人立廟以祀)
易輗(萬歷杭州府志高安人永樂九年爲杭州府通判廉幹勤敏政理公平倅郡數年鋤強革弊民)
(爲謠曰易打鬼清如水擢高州知府)
胡勉(萬歷杭州府志字志學鹽城人永樂十一年擢杭州知府精勤敏決抑豪右摧姦宄吏不得肆)
(至窮閻細甿保愛矜恤惟恐傷之勸學興禮敦崇文儒士風丕振以憂去)
熊以淵(成化杭州府志南昌靖安人初任蕭山縣丞以廉能薦陞杭州府通判專治農務躬歷田)
(野率民具畚鍤築堤瀹河濬導溝洫堤堘之傍樹以桑柳俾水旱有備民蒙其利秩滿陞泰安州知)
(州)
陳復(名山藏懷安人永樂甲辰進士知杭州府治尚簡易獄訟减少日惟端坐堂上與羣吏講讀法)
(令愼職守而已卒於官貧無以歛按察使軒輗倡爲賻贈其子盡却之曰吾父清白敢没而汚之假)
(貸歸喪)
(謹按舊志作陳福未詳孰是)
陳嘉(成化杭州府志長樂人宣德七年爲海寧主簿縣與海寧千戸所錯處軍縱官馬戕民稼及巡)
(夜生事嘉乞巡夜自著有司官馬害稼戳傷勿論由是民庶獲安)
吳堂(富陽縣志樂平人永樂辛丑進士宣德九年知富陽宿弊盡釐庭稀訟牒嘗繪楊震却金故事)
(於退食所以自勵與部使者不合解秩去父老詣闕乞畱復職一邑驩呼如再覩父母在任築春江)
(隄復東觀山關奏减白綿貢修飭庠校建譙樓廣城隍廟新子陵祠修富春志此政績之最著者秩)
(滿民立祠名曰報功)
聶大年(堯山堂外紀號東軒臨川人景泰間爲仁和訓導一時達官顯人皆禮重之歷官九年不)
(以家眷自隨天順初被徵修史卒於京邸嘉靖仁和縣志大年以明經訓仁和士有貧不能自存者)
(捐俸周之陞教諭教思益弘大有成就)
侯昌(成化杭州府志山東魚臺人由監生正綂元年授杭州府同知貯米穀以備賑濟修陂塘以備)
(旱澇民賴之陞處州府知府)
許璞(嘉靖仁和縣志字玉卿鳳翔人發解舉首正綂六年薦陞仁和縣公平廉愼輕徭薄歛卒官貧)
(無以歛民爭賻之)
郭郊(嘉靖海寧縣志直隸肥鄉人由進士正綂十一年任海寧縣廉介過人明威得體陞南京戸部)
(主事)
段信(萬歷杭州府志陜西三原人正綂丙辰進士任杭州府推官明習憲章精聽斷持法不務深文)
(而姦宄卒無縱舍召拜御史仕至僉都御史)
鄭循初(萬歷杭州府志字子初莆田人正綂十二年鄉薦授餘杭訓導嚴條約以身先之祁寒暑)
(雨必衣冠端坐爲諸生講解竟日無怠容仕終秦府右長史)
羅能(海寧縣志吉水人正綂甲子任海寧學教諭課士分三等鷄鳴而起夜分不倦時師道嚴士皆)
(絃誦於泮宫倡率不倦明代以儒官列爼豆者能爲之首)
楊達(成化杭州府志合肥人襲杭州右衞前所正千戸以廉能稱正綂十三年隨軍征勦金華處州)
(盜賊至武義縣首先禦賊殁於陣贈指揮僉事)
江永(成化杭州府志望江人襲杭州前衞指揮僉事正綂十三年隨軍征勦衢州府盜賊至江山縣)
(奮勇䧟陣亡贈指揮同知)
脱剛(仁和縣志列伯之孫任杭州前衞指揮同知果銳善戰每摧鋒䧟陣爲士衆先正綂十四年征)
(勦處州劇寇時賊兵圍城造火車攻城風急火熾城幾陷天忽反風火爇敵車賊衆敗走剛開門追)
(之手揮二劍縱橫如飛追奔數百里斬首數百級益務深入賊合圍蹶其馬剛下馬步鬭猶手刃數)
(十人衆爭刺之遂遇害景泰間贈官賜御祭)
張隆(萬歷杭州府志雲南建水人正綂中由監生任杭州府知事蔚有賢聲景泰元年以言者薦擢)
(本府通判尋進知府患杭俗侈汰躬爲節儉以矯正之身所服御僅同寒素靡俗爲之少變厭俗吏)
(苛急政尚寬簡有古循良風以母喪去行李蕭然人服其介)
張杲(萬歷杭州府志長洲人正綂間由舉人爲新城知縣凡邑中所辦弓張歷日水夫驢站等料咸)
(减價利民)
張禧(分省人物考字公錫靈壁人景泰甲戍進士令餘姚邑有水怪虎患僖爲文祭之遂息陞杭州)
(知府値歲飢設法賑濟全活六萬餘戸晉湖廣參政未行卒杭人祠之)
馬偉(成化杭州府志直隸瀛海人景泰間以舉人為杭州府同知爲政簡易尚文雅修岳武穆墓廟)
(奏與廟額曰忠烈加一祭以春秋仲月行事陞處州府知府)
胡濬(魏驥胡濬傳字源淵鉛山人登進士天順改元知杭州府躬行屬邑察民利病時值久旱行次)
(新城見田疇乏水灌溉濬登山周視見五里之外有水可引為濟召其主諭以引水開渠田遂得水)
(是歲大熟民感其惠名渠曰胡公渠次富陽田之水猶新城相其地上可引山泉下可引江水乃召)
(民致牐一所而時其蓄洩民亦名其牐曰胡公牐新城有許遠廟錢塘有白居易蘇軾林逋三賢祠)
(歲久傾圯倡率修建以聳士民之瞻仰)
張敏(萬歷杭州府志直隸蠡縣人天順五年由舉人知餘杭縣事惠庇善弱威制豪強居二年事治)
(民安治績稱最以母憂去士夫作青天歌以送之)
唐子昌(萬歷杭州府志湖廣會同人由舉人歷桐廬教諭天順四年擢臨安知縣不事苛察民有)
(爭訟者呼至案前曉以禮法戒以禍福皆感服曰眞吾父母也鼎新學林橋修葺學宮官署城隍廟)
(宇煥然聿新九載秩滿遂占籍臨安)
江湖(萬歷杭州府志潼關衞官生成化元年由舉人任新城縣清廉勤政遇有旱災設法勸相賑濟)
(饑困崇重學校士民頌之)
黃昇(昌化縣志號與竹番禺人舉鄉試由肥鄉學擢昌化令嘗六月祈雨芒履出禱入則焚香私第)
(密禱如外三禱三雨邑中虎爲民害以文禱於神虎去)
陳榮(顧璘陳榮傳字仲仁上元人中成化舉人知仁和縣仁和財賦重困且附省城榮戴星出入案)
(無停判篤意愛民不以毁譽禍福置慮歲旱請减民租什五監司曰二亦足矣榮曰災應如此奈何)
(厲民卒守前議方冬發民築海堤民多凍死榮曰邀遠利以蹙近害民何以堪遂罷役踰年政成乃)
(興庠序之教建社學十許所禮教日振御史歲巡罔不旌禮之)
陳讓(獻徵錄字德光大河衞人由進士知杭州府息嚚訟均賦役抑驕侈境内大治時海勢漸内徙)
(逼海寧城羣策莫能治乃請去城一里支河築内堤延袤十里以寬制猛不與海爭利海果至堤而)
(止省城姦人多托權勢家避匿糧差悉查覈歸正無敢怙終者)
梁萬鍾(仁和縣志字天錫四川温江人成化戊戍進士知仁和興利舉廢斷獄明愼冤滯者多所)
(平反擢知杭州浚西湖以瀦水使旱澇有儲新岳武穆王祠政尚寬簡陞兩浙鹽運使乞休逆瑾持)
(摭代民償逋負三千金盡鬻已産輸官恬不介慮)
鄭軾(萬歷杭州府志字式之江西永豐人成化十五年由進士知餘杭清白自持下車即詢訪民情)
(釐革夙弊夏秋二税皆預與民爲期鄉無吏跡而輸納者嘗先他邑母老隨任以疾卒棺歛不備有)
(以賻奠饋者却之不攜一物以行民無老幼皆流涕後陞監察御史)
方早(萬歷杭州府志歙縣人成化問由舉人任臨安御吏方嚴聽訟明允尤重學校敬禮士夫創造)
(竹林長橋一座以便往來)
鄧淮(富陽縣志吉水人弘治二年知富陽縣有惠政畱心學校移廟學於西以造士子崇重先賢敦)
(尚風教訪俞膺遺文表章之復優恤其子孫)
余本釗(萬歷杭州府志字應明江夏人弘治五年以舉人知錢塘縣有治績爲時所稱歙人張良)
(寓杭爲人所誣當具獄爲昭雪之良深感德繪像以示子孫)
李璧(嘉靖仁和縣志字白夫武緣人弘治八年領鄉薦授蘭谿教諭改仁和居官不苟取予士子有)
(貧不能養生送死者出俸資之學宮文物有廢缺者奮然修舉仁和縣志部使者欲移石經抗顏執)
(爭竟莫能奪士林爲之語曰白夫先生今之胡瑗也仕終南京戸部員外郎)
嵇鋼(萬歷杭州府志字汝堅安東人弘治壬戌由舉人知於潛縣愛民好士興學校鋤強梗案無畱)
(牘以才名調海鹽兩地之民思之)
李頎(仁和縣志河南考城人弘治乙酉舉於鄉初任海鹽改知於潛歷署仁和餘杭縣事以廉愼著)
(稱)
陳祥(萬歷杭州府志福建永安人弘治十五年以監生授餘杭縣主簿涖官清愼境内橋道圩岸時)
(加修理不歛民財而事自辦憫孤窮好賢士)
楊孟瑛(萬歷杭州府志字温甫四川酆都人成化丁未進士弘治十五年知杭州當事敢任如奏)
(安溪竹木關却福建進貢之借艘於杭减免旱災糧七萬石定水馬驛夫之徵皆便民美政其浚復)
(西湖俾水有蓄洩利益下塘諸田尤漙)
王翔鳳(嘉靖臨安縣志遼東舉人弘治間任臨安廉而有爲追積年侵欺之税糧禁豪猾鼎建文)
(廟歷官三載囊槖蕭然百姓戴之如父母朝覲赴京致仕)
承天秀(常州府志字鍾之靖江人正德丁卯鄉舉授錢塘知縣歷任九載會織造内監畢眞有逆)
(謀約翌日黎明發兵時漏下二鼓天秀偵得其實乘夜集兵城上張燈發砲畢驚怒聚衆鼓譟見守)
(禦已嚴即解散事聞置畢於法)
彭辨之(分省人物考霍山人字問夫正德戊辰進士知餘杭縣時逆瑾舞權浙省苦於織造力裁)
(之邑得不擾擢工部主事出補饒州府進山東參政)
喻江(餘杭縣志字朝之藤縣人正德十二年知餘杭性廉介樂易愛人至有利害關一邑則果於有)
(爲毅然無所畏憚葺孔子廟庭舊名宦鄉賢無祠擇學舍東偏構祠以祀)
吕夔(萬歷杭州府志字祖邦永豐人正德間知杭州府惠愛旁洽吏民安之迨歸攀輿泣而送者塞)
(路)
王正宗(嘉靖臨安縣志固安人正德十三年由進士任臨安縣俗尚邪術悉禁止之毀淫祠以正)
(人心凡把持官府牙行私報竹木茶筍糧里多科違例取索之害禁革殆盡尤作興學校修理兩廡)
(齋號及坊表政暇即詣學講書考文始終不倦去時行李蕭然陞御史)
查仲道(萬歷杭州府志字文夫寧州人正德甲戌進士除兵部主事嘗力諫武廟南巡被杖嘉靖)
(初爲杭州知府時織造中官肆暴於民仲道及右使馬卿每事抗之為所媒孽與卿同時械捕至京)
(謫福建運司同知後陞汀州知府)
王確(餘杭縣志字介夫潁上人嘉靖五年由舉人知餘杭縣有民孫棨者被誣成獄確爲力辨得減)
(死邑有成化志僅抄本確特成之邑之有志自此始)
錢瀾(萬歷杭州府志字希孟阜城人嘉靖六年任杭州運司同知性高潔恥以財利自汙司鹺政者)
(八年冰蘖之操始終無玷兩浙廉吏稱最著者咸謂項城婁志德與瀾爲無愧云)
方舟(富陽縣志號柳溪婺源人嘉靖九年進士知富陽能以文學飾吏治修學宫建觀山鐘樓修縣)
(志)
王惟孝(富陽縣志字希曾上元人嘉靖十二年由鄉舉知富陽縣初涖邑即賑民饑為政敏幹慈)
(祥砥勵清操嘗具疏奏本縣驛站衝繁難給江潮漲折易淹歷日偏累三里漕米獨異浙東乞將漕)
(糧改入嘉湖納米本縣代彼解銀下部議覆不果行居數年以卓異薦爲御史)
嚴寬(海寧縣志丹徒人嘉靖十二年由進士任海寧縣時因捍海塘之役建議準海鹽例歲儲均徭)
(役銀以備修築自後寧邑設海塘夫一百五名年儲役銀三百兩著爲令自寬始也)
華文南(舊浙江通志無錫人嘉靖中任昌化令諳治體悉民情詳革會江驛就役抵解銀兩及除)
(本縣遞送夫馬)
蔡銳(萬歷杭州府志字抑之南京畱守衞人嘉靖中由舉人知河南通許縣以抗直忤上官謫杭州)
(府學教授為人方毅端嚴得師儒之體談經授藝皆令歸諸身心諸生皆嚴事之守已廉貞雖生徒)
(歲時常饋不受一生以私姦敗行持百金求解立白於督學使者黜之又一生爲父訟不孝銳曰是)
(不難黜恐爾父子中悔柰何乃召生立庭下聲大義責之父子俱泣謝而去)
張應亮(餘杭縣志字汝龍高淳人嘉靖間由舉人知餘杭縣廉明若神時倭告警督撫命以戎務)
(監千人以行應亮奏凱而還擢御史)
周易(昌化縣志字少東句容人嘉靖中以鄉薦知昌化縣嚴毅明敏剖發如神上官以其廉幹兩委)
(海寧縣昌化民為之立望來亭)
李鵬舉(萬歷杭州府志字圖南廣東歸善人嘉靖中由舉人任餘杭教諭改建學宮申明教條親)
(授諸生課業且以士相見禮使之習肄置善惡二簿俾知懲勸士皆彬彬振興後任台州府同知風)
(介益厲)
伊敏生(臨安縣志吳縣闕常以計止闕)(害知臨安縣民咸戴之)
李義壯(仁和縣志字稚大廣東南海人嘉靖癸未進士知仁和縣前令以詿誤去丞署邑久吏緣)
(為姦義壯至勾檢略盡御之以法下吏抱案牘至前脅息莫敢仰視片言輙决老吏勿如不爲峭刻)
(而亦無縱舍請託不行歲賦丁役皆親自訂定胥吏毫不得與凡奉臺省勘議事關民瘼者務在惠)
(利小民恥從順以希知遇遇士大夫以禮然憚其方嚴無敢以私干之以是獄訟無枉仕終右僉都)
(御史)
馬逢伯(舊浙江通志六合人嘉靖中知昌化首葺文廟建學齋邑役三倍錢塘乃懇言上官蠲二)
(大戸及會江驛庫等役又申除糧道例扣銀并冊書飛灑諸弊歲省糧數百金有爲盜殺於路者逢)
(伯為文禱城隍遂獲眞盗)
蔡潤宗(餘杭縣新志號東洛福建晉江人由舉人嘉靖二十三年知餘杭縣䘏民禮士連歲邑大)
(歉小民艱於輸將潤宗寬歲限令得徐徐輸納舊例糧過三月不解者降二級縣吏持以白潤宗不)
(爲改去之日士民為立碑)
羊修(新城縣志儋州人嘉靖二十七年為新城令詢鞫必得其情催科亦以次辦無搒掠期限一時)
(豪右歛戢去之日行李蕭然)
周之冕(餘杭縣志字元服湖廣黃岡人由舉人嘉靖二十九年任餘杭縣勸農桑勤教化凡詞案)
(悉置祕室吏胥無所售其姦催科調其緩急尤崇奬孝義節烈)
何善(舊浙江通志知新城邑田畝夾山夏秋雨漲害稼善躬往相度築堤濬溝適歲歉不待報出粟)
(賑飢吏難之曰苟活民吾何畏罪公署學校以次興修)
陳仕賢(萬歷杭州府志字邦憲福清人嘉靖進士知杭州府清操愈勵衣不重綵食無兼味務瘠)
(已以肥百姓水旱祈禱輒效當官不務操切而事簡政平吏民樂其不煩)
范永齡(舊浙江通志新城令清介質直之官不攜家人人不敢干以私貧窮者每優恤之屬倭亂)
(築城計民貧無經費乃籍富豪之寄莊者築其半城成民不知擾)
袁澤(舊浙江通志知新城雄於才略悉民之隱令行禁止人不敢欺學校塘堰修葺一新)
陳善道(仁和縣志景陵人杭州前衞指揮僉事時寇起海上巡撫命善道率兵走七十里戰赭山)
(下敗死報至其父鳳問創在背乎抑前也報者曰前負傷死鳳曰若是則死忠矣吾奚痛為事聞賜)
(䘏)
鄭伯興(杭州府志嘉靖三十二年知海寧縣島寇犯海徼監司欲以糧勸民伯興持不可曰貧民)
(尚逋常賦欲以兵授民又持不可曰不忍驅白徒以膏島寇至以利害怵之伯興不爲動邑人得安)
桂軏(富陽縣志號信齋安仁人嘉靖三十四年以舉人知富陽縣明察能斷務以振作飭靡人咸敬)
(畏之建置縣城設法區處計丁均辦刻日成功)
魏希古(臨安縣志臨桂人知臨安縣剛介有爲嘉靖三十四年倭寇杭州至臨安希古躬親矢石)
(爲兵民先築土垣以資捍禦民賴之)
吳徵芳(新城縣志號木峰湖廣澧州人由鄉貢宰新城才略敏決建學宮濬城濠附郭田沾灌溉)
(焉)
施陽得(富陽縣志號中川無錫人嘉靖四十四年知縣愛民禮士事舉政成重造恩波橋易木爲)
(石閎整壯固易名永濟)
石應潮(餘杭縣新志字思吾上海人由舉人嘉靖四十四年任餘杭樹蔬而食家繅而衣買水而)
(飲邑為之謠曰米載雲間白泉沽苕水清潮聞之曰石使君名與苕水並𫝊生平之願足矣)
黃正色(仁和縣志字士尚江隂人嘉靖進士令仁和果敢有大節臨事立斷無所屈撓而中懷樂)
(易民愛敬之呼之爲父盈庭執競徐以温言省諭狡僞者率多愴悔以憂去後官御史)
李承式(錢塘縣志字敬直大同人嘉靖末由進士知錢塘縣時值災祲救賑不遺餘力有大徵發)
(咄嗟立辦)
謝紹芳(海寧縣志字劍緒福建甌寧人為海寧令設誠力行與民休息遇誣命者應時剖析溝瀆)
(無冤民几案無畱牘所全活不可勝數後擢南臺御史)
許天贈(海寧縣志黟縣人由進士知海寧縣隆慶元年奉檄丈田天贈精勾股法於弓步中照畝)
(通攤徵額無虧而官田官地偏枯之累坍江空號虧田之患及姦胥那移飛灑之弊一時盡剔其法)
(有原造丈量册有魚鱗冊有原造業主冊有歸戸實徵冊其丈田有鈔弓有木弓有竹篾弓鈔弓以)
(鄉尺六尺為準木弓以鈔弓二弓為準田之短者用之篾弓以鈔弓二十弓爲準田之闊而長者用)
(之以田準税以税乘田闔邑便之)
劉紹恤(臨安縣志安樂人進士知臨安嚴明廉敏吏畏如神尤加意學校拓宫牆濬泮池力增科)
(舉額破格禮士所著有臨安集)
林大輪(舊浙江通志字西峰莆田人隆慶間知餘杭縣一意撫循適觀察使徐某巡縣取篆函意)
(在得賄吏以此白大輪叱曰觀察之謂何乃以空函進凡數易函竟不納賄)
黃從律(舊浙江通志為杭州通判浙西水災發賑銀三千餘又准各府錢糧蠲停改折畱抵賑荒)
(佐郡守分賑足徧村聚親自散給民賴以全其他發姦擿伏尤不勝計)
姜召(舊浙江通志四川廣安州人萬歷初令錢塘剖決若神接縉紳以禮一千以私辭色俱厲均徭)
(清賦立鄉約置義倉百廢具舉)
劉元瀚(海寧縣志貴州新貴人由鄉薦爲杭州府同知寧邑海塘隨築隨圯三臺咸臨相視屬元)
(瀚董其役以庚午四月受事擇能吏五六人分督之時時躬巡海上課勤惰為殿最其法以木櫃盛)
(巨石鱗次櫛比復用木樁夾持内外工稍就緒七月初海水復溢不為民害)
蘇湖(海寧縣志太和人萬歷四年任海寧令時海鹽海嘯寧塘盡圮漂廬舍溺人無算巡撫徐栻議)
(修築而難其人湖適至即委之湖定議擇本縣官民之廉幹者令各認丈尺編字號酌難易為裒益)
(尅期興作懸賞格以課督之三月而役竣事半工倍焉)
鄭日休(舊浙江通志字舒軒閩縣人萬歷初任海寧教諭旬試月會尤重行實諄諄勸勉見士以)
(非公溷有司者召而訶之或遭枉抑必力爲白訓導没於官貧不能喪日休為之殮他若賑貧士婚)
(葬輒割俸予之)
唐際盛(舊浙江通志字士瑩福建莆田人萬歷中知杭州時治中别駕及令長多不自檢際盛以)
(威稜接御之為政馭吏者什九馭民纔一二誦聲徧野陞杭嘉湖道錢塘令以妄取市物民不從拘)
(於獄將夜斃之適際盛入省市民歡呼曰得重生矣令聞解印綬去)
陳堯典(舊浙江通志蒼梧人萬歷間任於潛潔已愛民士貧不能試者輒資給之邑南浮溪宣歙)
(孔道也每山水驟漲行旅艱阻堯典捐俸置渡田)
楊偉(餘杭縣新志號鼇山福建晉江人由舉人萬歷十年任餘杭歲饑請以預備穀賑民不待報輒)
(發倉守難之偉曰饑者待餔能須臾緩耶督學來試偉爭餘杭人材多而取數少請復未汰時額從)
(之)
管九皋(富陽縣志字鶴野廣德人萬歷十一年以舉人知富陽縣催科不擾民自樂輸斷獄片言)
(豪強歛迹修學宮勸民樹植修築隄堰皆利及百年擢監察御史)
鄔明昌(舊浙江通志湖廣漢陽人令錢塘沉毅寡言笑與客就坐嘗三易茶賓主不交一言而退)
(先是編役蠧胥為姦以貧下充見年一月三受笞而豪富者不納如故明昌每一戸給單一凡丁若)
(干田地蕩若干銀若干分為四限納一限則截單一角謂之截角單不納者執單聽比掾胥豪猾之)
(弊一清)
朱光祚(仁和縣志湖廣江夏人萬歷乙未進士令錢塘攝仁和才氣睿敏遇事片言立斷又得以)
(其餘接賢士大夫課諸生月有試試文夕入晨出殿最不爽催征示以限有先限及限輸者令無造)
(比鄉民安堵薦擢吏部司封郎)
樊良樞(仁和縣志字致虚江西進賢人萬歷甲辰進士令仁和與人推誠開肺腑無所隱徵比以)
(大義勸之不事笞扑民亦感其悃愊爭先輸納歷遷浙江提學以不作魏璫祠碑解印綬歸)
聶心湯(舊浙江通志新淦人萬歷中令錢塘事至即決庭無畱牘與臺使者言利害可否必得請)
(乃已適南湖水溢錢邑欽賢諸鄉被災最烈於是建化灣塘次築閘次議濬南湖次建捍江塘民思)
(其德)
黃鼎象(臨安縣志南安人以舉人任臨安令愛民重士纂修邑志時歲歉申請當道題准改折漕)
(糧)
季概(富陽縣志六合人萬歷二十二年由貢生知富陽縣長厚有幹才多行善政崇學校疏鹽引革)
(税弊民蒙其利)
林恭章(福建通志字爾肅莆田人萬歷進士知海寧縣邑苦解糧大戸營脱輒令小戸當之恭章)
(議津貼法令民計畝入錢役遂得均歷湖廣右布政使)
任才欽(富陽縣志晉江人萬歷二十八年由鄉舉知富陽縣釐剔賦税宿弊敦崇名教闢說約堂)
(與諸生講道課業邑中節孝者旌禮之以勵風俗)
劉洪謨(仁和縣志南昌人萬歷乙未進士選嚴州建德令調仁和士民奉法聽約束無敢怠故事)
(撫軍牙旗及繩歲一易曹吏以告洪謨曰吾且視之曰旗與繩俱未敗浣而新之可也税事起一日)
(市民鼓噪欲犯中貴人幾釀大變洪謨輕車出諭以利害輒散去中貴人亦德之每事就折斷焉)
程汝繼(餘杭縣志字敬承婺源人由進士萬歷三十年知餘杭吏慴其威民愛其慈儒學乃法喜)
(寺故址外高内陷特為高其基重建之陞南刑部主事)
岳方(昌化縣志南充人以大理評事出知昌化縣時礦事擾民方力請上司議將門市額税永為規)
(則作礦息事寢民賴以安)
王橋(富陽縣志字榮予夷陵州人萬歷三十二年知富陽縣明敏練達重士體抑豪強徵輸有方胥)
(吏懾服重造學宫修城隍廟清理沙地號能吏歷貴州按察使)
姚之蘭(舊浙江通志字汝芳桐城人萬歷中由進士知杭州丰裁卓然訟無畱獄接士以禮煦然)
(如坐春風中一時稱為冰鑑去之日郡人立德馨祠於吳山及西湖兩處)
戴日強(餘杭縣新志號兆台蒙城人由舉人萬歷三十八年任餘杭邑南湖自嘉靖後塘堰漸圯)
(爲姦民盜決漲塞爲平陸佔佃者蟠結種植其中天目諸山水驟發湖不能受南鄉十八里之民漂)
(溺幾半而錢塘延被其害日強至悉置豪猾以重法釐舊疆躬率民盡闢湖址縱橫十字培原隄各)
(五里亘湖中既令土之出有所容而亦藉堤之力以暫緩洪波衝激之勢於是陡門函堰之制畢周)
(各設壩夫守之而湖復故)
余猶龍(昌化縣志字敏初廣東順德人由舉人萬歷四十四年任昌化專以惠恤民民有爭訟諭)
(以忿恚可忍當思縣門不可入訟者感悟悉罷去每農月課勸農蠶俾婦女毋往廟寺遊觀邑野清)
(静)
周宗建(仁和縣志字李侯吳江人萬歷癸丑進士選知德清縣調仁和十年一審役主者多不平)
(譁然爭於廷宗建適涖事父老竊相語曰侯仁且廉讆言徒自譸張耳盍議定而後入衆皆曰諾及)
(入宗建語曰役均乎皆應曰均第二里三里皆對如前宗建喜顧掾釃酒插父老花旌之其後此者)
(役舛錯未善也顧間日而議定及期盡三百餘里役無不均者擢拜福建道御史忤魏璫詔獄瘐死)
(崇禎初贈太僕寺少卿諡忠烈)
楊春枝(富陽縣志雲南人萬歷四十六年以舉人知富陽縣持大體練達有斷吏不敢欺修城池)
(治街道政聲大著)
龐承寵(舊浙江通志字星易吳江人天啟間知杭州和易近人坐堂斷事或民懦氣懾口格格不)
(能吐承寵令其盡言無畏或姦宄巧詆喋喋利言勝人則整威嚴以臨之嘗言周禮五聽氣聽為微)
(正欲聽其氣耳有兄弟訟者髮垂白承寵詰曰異母弟昆耶對曰一父之子也承寵曰今訟當非汝)
(兩人心必中婦言迺至此兩人驚悔皆叩頭謝罪而去仕至江西布政使)
顧謙服(杭州府志字民服天啟三年為昌化令課農桑興學校値歲飢多方勸諭設糜粥飢民賴)
(以存活里民解公帑抵府為庫吏所蝕藩司嚴檄督縣謙服抗辭陳守請逮吏嚴訊守恚曰知縣何)
(不代訊耶謙服受命請刑具立鞫於府廳傍即從吏家追獲原帑解司咸服其神)
馬用錫(餘杭縣志字晉和晉江人天啟三年由舉人知餘杭縣夏大旱步禱甚勤凡再旬不雨用)
(錫以為吾方爲民籲帝而尚督徵施笞朴豈克謹天戒意耶停徵三日而大雨歲遂以有年)
岳虞巒(舊浙江通志武進人崇禎間知杭州善聽訟不事鈎距而事必得情及去郡有坐獄於庭)
(者稍不得理即曰使岳侯在當不至此)
董葵陽(舊浙江通志威海衞人任杭州通判崇禎中署富陽篆凡徵收條賦令民自函投匭吏胥)
(不得上下其手知里催差催擾民盡革去其法檄本人自催間有三催後期者始發役追之更不得)
(額外立加耗名)
林垐(海寧縣志字子野侯官人崇禎進士授海寧令邑之袁化鎮有李刁三者故大家奴素以黠稱)
(乘間煽諸毒怨於諸大家者揭竿起其勢洶洶垐降牒某日詣鄉約所講約密縳刁三至庭下立杖)
(殺之曉諭通衢以元兇既除餘悉不問一邑安堵民來訢事或對簿必告勉以孝弟廉讓久之民以)
(及垐訟庭為恥去之日陳其裝於庭藥裹書籖而外惟絹素四端而已)
繆九鳳(舊浙江通志如皋人崇禎中任於潛下車即問民疾苦釐剔夙弊先是潛設里役凡官司)
(徵發皆取給焉既久吏緣為姦民甚苦之九鳳作放里歸農錄甚便操守嚴介門無私謁)
韓鼎新(昌化縣志字又銘江都人崇禎間任昌化諭值徽郡寇亂躙入官舍苛索金帛欲強繫以)
(去自刎死)
郭光詹(舊浙江通志晉江人崇禎間知於潛廉威特著讞獄率多破械歲編丁田皆自衡定催科)
(以漸生平一介不苟常鬻家田以自給其清介如此秩滿遷湖廣黃州府判)
楊梯(舊浙江通志四川嘉定人崇禎中任於潛居官明斷時山邑盗賊竊發梯廉得首惡數人立斃)
(諸市民賴以安)
顧咸建(舊浙江通志崑山人崇禎中令錢塘先歲大祲司農以粟入為殿最催科如東濕薪値糧)
(限者比戸懸罄往往雉經倉門外猶捕子弟抵償咸建下車分兩税爲十限貼於門令同甲提諭之)
(終不以符屬胥吏民緩徵得生後以節著)
唐自彩(臨安縣志四川人崇禎間以貢士知臨安嚴明廉介後殉節)
國朝
嚴正矩(湖廣通志字方公孝感人明崇禎癸未進士順治初授嘉興推官判決明允庭無滯牘捐)
(俸糴粟以活飢民陞杭州知府禁暴安良保全屬邑士民戴之歷戸部左侍郎致仕歸杭州府志正)
(矩號絜菴知杭州慕蘇文忠為政名其齋曰雪堂郡有女尼出入豪貴為姦每出兩袖籠香時人稱)
(曰香姑正矩廉其狀寘諸法)
李人龍(昌化縣志字光宸深澤人順治三年由舉人知昌化先是昌化陷於寇以徽人帥應璧行)
(縣事人龍至寄署臨安西墅檄諭昌民曰爾等故稱向順為一時叛寇脅從第能協心遵化他無所)
(恐由是士衆趨附餘賊猶依據山頂人龍親帥兵壯討捕諸受撫者令各歸農業邑境遂安嘗為民)
(申免寇逋田賦什九行取禮科給事中辛卯典試浙江)
張文光(錢塘縣志字譙明祥符人明崇禎戊辰進士順治三年令錢塘浙閩初平山藪未靖協勦)
(之兵絡繹旁午少不合意則譁文光撤公座設酒饌首宣)
(朝廷用兵之意徐及小民困苦之形詳為開諭多歡飲而去民賴以安奏最擢吏科給事中)
費國暄(餘杭縣志字松崖無錫人進士順治八年知餘杭縣性温雅慈愛然持法峻有犯者未嘗)
(少貸閭里豪黠相戒遠避先是邑承明季之亂姦宄嘯聚山藪南北兩鄉有賊首盛貴章賢等聚黨)
(數千白晝焚掠國暄部署丁壯八鄉勢相聯絡凡盗欲有所刧者輒預知之捍禦有備同防將王鼎)
(新相機堵勦搜斬甚衆民始獲安)
秦嘉系(海寧縣志字公緒湖廣京山人順治九年由貢生知海寧發姦摘伏綱紀肅然先是里中)
(夙蠧巨憝抗賦窩訪通洋窩盜實繁有徒嘉系窮其根株翦其羽翼民害始息開浚市河修學校葺)
(邑乘建義塚清豪佔吏治稱首云)
岳鍾淑(江南通志字天濤武進人武穆後裔順治壬辰進士授仁和令省會衝疲鍾淑力栽供億)
(積困以甦擢吏部主事陞比部郎假歸舊浙江通志鍾淑令仁和日召父老詢之曰長單法善乎曰)
(甚便其稱不便者獨掾役耳往時每比責現年顧現年一身力不能代伏地受笞花戸逍遙罔聞是)
(以長單為便鍾淑遂力行之官民皆利)
洪有度(新城縣志字子汪山西人順治十年由吏員授新城尉勤於職事辛丑三月白頭賊自淥)
(川抵縣刦掠富室有度聞警出追至母子嶺賊分竄潛匿山谷至夜復前後擁圍有度奮力禦敵被)
(害其妻撫棺痛哭不食而死)
習全史(舊浙江通志陜西同官人順治間任杭州府同知漁臨關姦宄與關蠧通籍交關噬民全)
(史下車即爲剖禁諸暨某持兩斷足訐告不休全史曰此必夜行私竊爲失主所折奈何誣人某驚)
(服投兩足於江訟遂息以解軍儲至衢勞瘁卒無以爲殮總督李率泰分俸給之始克歸櫬)
虞毓粹(昌化縣志字含美東明人進士順治十三年知昌化率先課士簡刑勸農昌邑向取本山)
(木造屋無税各蠧勾連關差踵門科屋税輿馬徧邑中造屋數十金税費且倍蓰毓粹力請兩院永)
(革之民賴以寧令昌邑十載陞工部虞衡司主事)
朱永盛(富陽縣志號泰寰陜西城固人己邜舉人授富陽知縣攜二僕襆被至官以清釐宿弊為)
(己任胥吏憚之堂事畢輒與士民諮訪利弊令至必行數年間修城隍署廨開北城河立永濟渡修)
(恩波橋築三墩以捍之時山寇未靖以恩惠招徠之納降者無算審役之期均編有法貧民賴以息)
(肩卒於官邑人為衰服三日柩歸白衣冠送者數千人)
戈珽(舊浙江通志山西平陽人康熙四年知杭州府潔已愛民強毅精敏人服其明尤以崇儒重道)
(爲已任與士子講學不倦)
梁允植(錢塘縣志字承篤眞定人以恩貢生知錢塘有幹濟才時杭郡之患惟逃人營債爲最急)
(二者皆不逞之徒為之勾引允植廉得之於是嚴保甲以察窩家令自首貰其罪營債則專責之勾)
(引之人民乃蘇甲辰閩變總督李之芳移鎮三衢巡按田逢吉督兵城守咸以允植為才命佐軍興)
(調兵食支應滿漢大兵解餉及火砲鉛彈軍器前後運用船隻計萬有八千餘號夫役不計其數俱)
(出召僱民無怨咨遷袁州府同知題畱以同知攝縣事事平擢延平府知府)
許三禮(海寧縣志字酉山河南安陽人順治辛丑進士任海寧令修濬城隍立社倉建義塾濬四)
(境塘河通漕資溉公私賴之特闢莊婆堰一帶塘路至石門界以通輓運建正學書院朔望率紳士)
(講學其中凡地方應行事宜無不實心舉行以循卓内擢官至禮部侍郎)
靳襄(名宦畱祀冊遼東人康熙二十二年任杭糧通判舊有開倉樣米及杯盤諸陋費盡行革除恪)
(遵官收官兌以甦民困嚴押弁丁糧艘依限抵通陞理事同知綂馭有方尤重文學在任七年與諸)
(生課試論文捐俸以資寒士登賢書者接踵他若禦火灾贖難民掩遺骸施丹藥善政不一)
孫毓珩(名宦畱祀册遼東人康熙二十二年令新城潔已奉公杜絶請托延接諸生必以禮首懲)
(豪惡犯法者裁革里胥陋規却茶商餽送新文廟設義學每朔望率師生及里之老幼咸集公所宣)
(聖諭講復傳聽講人等再四諄復一時士風丕振民俗畢)
(敦龐又新邑山峻地狹水源易涸難以灌溉田禾乃於農隙之時親往督修舊堰以便蓄洩永昌一)
(鄉向因少堰每苦旱毓珩相度形勢開渠引水傾囊助工築砌堰壩民因號為孫公堰西關火毓珩)
(於街市叩天祈止火遂息遇亢旱屏輿從曝赤日中徒步行數十里雨立沛不及避衣盡溼因冐寒)
(成疾卒於官民肖像祀之至今舁像禱雨無不應者)
浙江通志卷一百四十九
