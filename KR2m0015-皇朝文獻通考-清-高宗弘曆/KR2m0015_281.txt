皇朝文獻通考卷二百八十一
輿地考(十三)
湖南省
(臣)等謹按禹貢荆州先之以江漢朝宗而即繼之
九江孔殷水經謂九江在長沙下雋縣西北楚地
記謂巴陵瀟湘之淵在九江之間至宋儒胡旦及
朱子等皆以為即洞庭湖蓋長江為四瀆之長古
稱天塹實當今之湖北境洞庭為五湖之長古稱
天險實當今之湖南境必九江治而後荆之全境
始底於作乂湖南與湖北之並為要地也久矣漢
時荆州刺史治漢夀即在湖南常德府劉宋以後
湘州與荆郢諸州往往分治至唐廣德初於荆南
節度之外分置湖南觀察使以領諸州嗣後宋分
湖南北為兩路元分湖南北為兩道明代雖總隸
於湖廣布政使司而萬歷年間仍别置偏沅巡撫
至
本朝康熙三年遂定湖南與湖北為兩省蓋荆楚之
間幅員最廣畫疆而理固撫馭之道然也抑又論
之禹貢荆州以衡陽為南界其時衡山左右錯處
諸蠻已非内地王制所謂南不盡衡山者也殷周
之時荆蠻漸為邊患屢加征伐逮楚悼王南并蠻
越遂有洞庭蒼梧之地秦昭王伐楚略定蠻夷置
黔中郡此湖南之始通歟漢興稍增置州郡而長
沙五溪諸蠻時起為寇唐宋以後若猺若獠之屬
猶未能使之盡遵約束我
朝德教流行若永順一府及乾州永綏鳳凰營諸廳
並以生苗内附列於郡縣斯固古昔盛王所鄙為
化外之民甚且以為是膺懲者今且俗易風移無
不共歸休養
聖化之覃敷又寧有涯量哉
湖南明湖廣布政使司共領府十五州二其長沙
岳州常德衡州永州寳慶辰州七府靖郴二州為
今湖南省地又置都指揮使司領長沙等衛澧州
等千戸所及各宣慰宣撫等司萬歷二十八年始
置偏沅巡撫治偏橋鎮
本朝初為湖廣省康熙三年分湖廣右布政使司駐
長沙又增置按察使司並移偏沅巡撫駐長沙府
分領長沙岳州等七府及郴靖二州六年改右布
政為湖南布政使司雍正二年改偏沅巡撫為湖
南巡撫七年改永順土司為永順府升澧州為直
隸州八年升沅州為直隸州十年升桂陽州為直
隸州乾隆元年升沅州為府凡領府九直隸州四
各衛所以次裁併入州縣其存者專司漕運不治
民事東西距一千四百二十里南北距一千一百
五十里東至江西南昌府寧州界二百八十五里
西至貴州銅仁府銅仁縣界一千一百三十五里
南至廣東連州界七百六十五里北至湖北荆州
府監利縣界三百八十五里東南至廣東韶州府
仁化縣界七百九十里西南至廣西平樂府恭城
縣界九百五十五里東北至湖北武昌府通城縣
界六百四十里西北至四川酉陽州界九百里在
京師西南四千五百五十里
長沙府為省治東西距一千里南北距五百九十
里東至江西袁州府宜春縣界三百五十里西至
常德府沅江縣界六百五十里南至衡州府衡山
縣界二百三十里北至岳州府巴陵縣界三百六
十里東南至江西吉安府永新縣界五百三十里
西南至寳慶府新化縣界三百八十里東北至江
西南昌府寧州界二百八十里西北至常德府沅
江縣界二百里自府治至
京師四千五百五十里明初改為潭州府洪武五年
改為長沙府
本朝初屬湖廣省康熙三年分為湖南省移偏沅巡
撫駐此雍正二年改為湖南巡撫凡領州一縣十一
長沙縣(附郭治府西北境)
善化縣(附郭治府東南境)
湘潭縣(在府西南一百里)
湘隂縣(在府北一百二十里)
湘鄉縣(在府西南二百十里)
寧鄉縣(在府西一百里)
益陽縣(在府西二百里)
瀏陽縣(在府東一百五十里)
安化縣(在府西北二百六十里)
醴陵縣(在府東南二百九十里)
攸縣(在府南二百八十里)
茶陵州(在府東南四百八十里)
岳州府在省治東北三百二十里東西距三百八
十里南北距三百二十里東至湖北武昌府通城
縣界二百里西至澧州安鄉縣界一百八十里南
至長沙府瀏陽縣界二百九十里北至湖北荆州
府監利縣界三十里東南至江西南昌府寧州界
三百六十里西南至常德府龍陽縣界三百十五
里東北至武昌府嘉魚縣界二百十里西北至荆
州府石首縣界二百里自府治至
京師四千二百五十里明洪武二年為岳州府旋降
為州十四年復為府共領州一縣七
本朝初屬湖廣省後分屬湖南省雍正七年升澧州
為直隸州分安鄉石門慈利三縣往屬今領縣四
巴陵縣(附郭)
臨湘縣(在府東北九十里)
平江縣(在府東南二百四十里)
華容縣(在府西一百八十里)
常德府在省治西北六百七十里東西距四百二
十里南北距二百十里東至長沙府益陽縣界一
百六十里西至辰州府沅陵縣界二百六十里南
至長沙府安化縣界一百二十里北至澧州界九
十里東南至長沙府益陽縣界一百三十五里西
南至沅陵縣治三百八十里東北至岳州府治四
百五里西北至澧州府石門縣治二百二十里自
府治至
京師三千九百八十里明為常德府
本朝初屬湖廣省後分屬湖南省凡領縣四
武陵縣(附郭)
桃源縣(在府西八十里)
龍陽縣(在府東八十里)
沅江縣(在府東南二百七十一里)
衡州府在省治南三百六十里東西距四百里南
北距二百九十里東至江西吉安府永寧縣界二
百八十里西至寳慶府邵陽縣界一百二十里南
至桂陽州界一百六十里北至長沙府湘潭縣界
一百三十里東南至郴州治三百里西南至永州
府治三百五十里東北至吉安府治八百七十里
西北至長沙府湘鄉縣界一百六十里自府治至
京師四千二百二里明為衡州府共領州一縣九
本朝初屬湖廣省後分屬湖南省雍正七年升桂陽
州為直隸州分臨武藍山嘉禾三縣往屬乾隆二
十年增置清泉縣今領縣七
衡陽縣(附郭)
清泉縣(附郭本衡陽縣地衡本朝乾隆二十一年折置清泉縣與陽縣並為府治)
衡山縣(在府北一百里)
耒陽縣(在府東南一百五十里)
常寧縣(在府西南一百二十里)
安仁縣(在府東一百五十里)
酃縣(在府東三百里)
永州府在省治西南六百六十里東西距三百四
十里南北距五百九十里東至衡州府常寧縣界
二百里西至廣西桂林府全州界一百四十里南
至廣西平樂府富川縣界四百二十里北至寳慶
府邵陽縣界一百七十里東南至桂陽州治三百
五十里西南至平樂府治六百三十里東北至衡
州府治三百五十里西北至寳慶府治三百八里
自府治至
京師六千八百八十里明為永州府降道州為屬州
本朝初屬湖廣省後分屬湖南省凡領州一縣七
零陵縣(附郭)
祁陽縣(在府東北一百里)
東安縣(在府西九十里)
道州(在府南一百五十里)
寧遠縣(在府東南一百八十里)
永明縣(在府西南二百二十五里)
江華縣(在府南二百二十里)
新田縣(在府東少南二百八十里)
寳慶府在省治西南四百八十里東西距四百四
十里南北距三百九十里東至衡州府衡陽縣界
一百二十里西至靖州綏寧縣界三百二十里南
至永州府東安縣界一百十里北至辰州府溆浦
縣界二百八十里東南至永州府治三百里西南
至廣西桂林府全州治四百二十里東北至長沙
府治四百五十里西北至辰州府治二百里自府
治至
京師五千里明為寳慶府降武岡州為屬州
本朝初屬湖廣省後分屬湖南省凡領州一縣四
邵陽縣(附郭)
新化縣(在府北一百八十里)
城步縣(在府西南四百二十里)
武岡州(在府西南二百八十里)
新寧縣(在府西南三百十里)
辰州府在省治西六百里東西距四百八十里南
北距四百三十里東至常德府桃源縣界一百四
十里西至沅州府麻陽縣界三百四十里南至寳
慶府武岡州界二百五十里北至永順府永順縣
界一百八十里東南至寳慶府新化縣界三百四
十里西南至沅州府治二百三十里東北至岳州
府慈利縣界一百五十里西北至永順府永順縣
界一百八十里自府治至
京師六千三百四十里明為辰州府共領州一縣六
本朝初屬湖廣省後分屬湖南省康熙四十三年開
置乾州廳及鳳凰營廳雍正八年開置永綏廳又
升沅州為直隸州分黔陽麻陽二縣往屬乾隆元
年升沅州為府今辰州府凡領縣四廳三
沅陵縣(附郭)
瀘溪縣(在府南一百十里舊盧溪縣本朝改為瀘溪)
辰溪縣(在府南一百七十里)
溆浦縣(在府南二百七十里)
乾州廳(在府西南二百八十里本草邊紅苗地知本朝康熙四十三年以生苗向化置同)
(治其地)
鳳凰營廳(在府西南二百八十里本草邊紅苗地本朝康熙四十三年以生苗向化置)
(通判治其地)
永綏廳(在府西三百里本六里紅苗地治本朝雍正八年以生苗向化置同知其地)
沅州府在省治西六百七十里東西距五百六十
里南北距三百四十二里東至辰州府溆浦縣界
三百二十里西至貴州鎮遠府界二百四十里南
至靖州會同縣界一百九十里北至辰州府鳳凰
廳界一百五十二里東南至寳慶府武岡州界二
百四十里西南至貴州鎮遠府天柱縣八十里東
北至辰州府瀘溪縣界一百二里西北至貴州思
州府玉屏縣界一百三十里自府治至
京師四千六百十里明洪武初為沅州府八年降為
沅州以盧陽縣省入屬辰州府
本朝初因之雍正八年升為直隸州以黔陽麻陽二
縣來屬乾隆元年升為府又增置芷江縣凡領縣
三
芷江縣(附郭宋置盧陽縣明初省入沅州為本朝乾隆元年升州為府以州地置縣府治)
黔陽縣(在府東九十里)
麻陽縣(在府西一百三十里初屬辰州府雍正八年分屬沅州乾隆元年屬府)
永順府在省治西北六百里東西距五百里南北
距六百五十里東至辰州府沅陵縣界二百里西
至四川酉陽州界三百里南至辰州府乾州廳界
三百里北至湖北宜昌府鶴峰州界三百五十里
東南至辰州府沅陵縣界一百四十里西南至辰
州府永綏廳界二百三十里東北至澧州安福縣
界三百里西北至湖北施南府來鳳縣界三百里
自府治至
京師四千八十里明洪武六年為永順等處軍民慰
司屬湖廣都司
本朝初因之雍正七年以苗人向化願設流官比於
内地改為永順凡領縣四
永順縣(附郭明為永順宣慰司治治本朝雍正七年改置縣為府)
龍山縣(在府西一百二十里明白崖洞長官司治本朝雍正七年改置龍山縣)
保靖縣(在府南一百四十里明保靖宣慰司地本朝雍正七年改置縣)
桑植縣(在府北一百二十里明桑植安撫司地本朝雍正七年改置縣)
靖州在省治西南一千二百里東西距四百五十
五里南北距三百七十里東至寳慶府武岡州界
二百六十里西至貴州黎平府永從縣界一百九
十五里南至廣西柳州府融縣界一百九十里北
至沅州府黔陽縣界一百八十里東南至城步縣
治二百五十里西南至黎平府開泰縣界八十五
里東北至黔陽縣界二百九十里西北至黎平府
天柱縣界三十里本州境東西距一百四十五里
南北距一百五里東界綏寧縣西界開泰縣南界
通道縣北界會同縣自州治至
京師六千里明洪武三年升靖州府九年改為直隸
州以州治永平縣省入萬歷二十五年增置天柱
縣
本朝初屬湖廣省後分屬湖南省雍正四年以天柱
縣改屬貴州鎮遠府今領縣三
綏寧縣(在州東一百十里)
通道縣(在州南八十里)
會同縣(在州北九十里)
澧州在省治西北七百十里東西距四百四十五
里南北距二百五里東至岳州府華容縣界一百
二十五里西至永順府永順縣界三百二十里南
至常德府武陵縣界一百二十里北至湖北荆州
府公安縣界八十五里東南至常德府沅江縣界
一百四十里西南至常德府桃源縣界二百五十
五里東北至公安縣界八十里西北至荆州府枝
江縣治三百六十里本州境東西距一百四十里
南北距二百五里東界安鄉縣西界石門縣南界
武陵縣北界公安縣自州治至
京師三千四百七十八里明洪武初為澧州府二十
九年降為州以州治澧陽縣省入屬常德府明年
改屬岳州府
本朝初因之雍正七年升為直隸州以安鄉石門慈
利三縣來屬又增置安福縣十三年又增置永定
縣凡領縣五
安鄉縣(在州東八十里初屬岳州府雍正七年分屬澧州)
石門縣(在州西六十里初屬岳州府雍正七年分屬澧州)
慈利縣(在州西南一百四十里初屬州府雍正七年分屬澧州)
安福縣(在州西南一百七十里明置九溪永定二衛本朝雍正七年改置安福縣)
永定縣(在州西二百里明時為永定衛地置本朝雍正七年為安福縣地十三年析永定)
(縣)
郴州在省治東南六百八十里東西距三百三十
五里南北距二百四十五里東至江西吉安府龍
泉縣界二百九十里西至桂陽州界四十五里南
至廣東韶州府乳源縣界一百二十里北至衡州
府安仁縣界一百二十五里東南至江西南安府
治三百里西南至廣東連州治二百五十里東北
至吉安府永寧縣界四百里西北至衡州府治三
百里本州境東西距八十五里南北距九十五里
東界興寧縣西界桂陽州南界宜章縣北界永興
縣自州治至
京師四千一百十二里明洪武初為郴州府九年降
為直隸州以州治郴陽縣省入
本朝初屬湖廣省後分屬湖南省凡領縣五
永興縣(在州北八十里)
宜章縣(在州南九十里)
興寧縣(在州東六十里)
桂陽縣(在州東南一百八十五里)
桂東縣(在州東二百七十里)
桂陽州在省治東南六百三十里東西距二百二
十七里南北距二百五十里東至郴州界三十里
西至永州府江華縣界一百九十七里南至廣東
連州界一百八十里北至衡州府來陽縣界七十
里東南至郴州宜章縣治一百五十里西南至永
州府新田縣界八十里東北至郴州永興縣界六
十里西北至衡州府常寧縣界一百里本州境東
西距九十里南北距一百十里東界郴州西界藍
山縣南界臨武縣北界常寧縣自州治至
京師四千四百七十二里明洪武九年為桂陽州以
州治平陽縣省入屬衡州府
本朝初因之雍正十年升為直隸州以臨武藍山嘉
禾縣來屬凡領縣三
臨武縣(在州南一百四十里初屬衡州府雍正十年分屬桂陽州)
藍山縣(在州西南一百五十里初屬衡州府雍正十年分屬桂陽州)
嘉禾縣(在州西南一百十里初屬衡州府雍正十年分屬桂陽州)
皇朝文獻通考卷二百八十一
