欽定四庫全書
皇朝文獻通考卷一百五十八
樂考(四)
律吕制度一
(臣)等謹按禮運五聲六律十二管旋相為宫自漢
以後律學不明旋宫之義失傳我
聖祖仁皇帝親製律吕妙協宫商清濁分均辨隂陽之相
配管絃同度明應和之各殊夫而後五聲二變之
用悉貫通於十二律吕之中而古樂復昌明於
盛世謹輯錄律吕正義取音用律旋宫辨調諸論作律
吕制度考
康熙三十一年
訓諭羣臣定律吕
上御乾清門召大學士九卿等至
御座前
上取五聲八音八風圖展閱指謂諸臣曰古人謂十二律
定而後被之八音則八音和奏之天地則八風和而諸
福之物可致之祥無不畢至其言樂律所關如此其大
而律吕之所從出不可不知如律吕新書所言算數專
用徑一圍三法此法若合則所算皆合此法若舛則無
所不舛矣朕觀徑一圍三之法用之必不能合蓋徑一
尺則圍當三尺一寸四分一釐有竒若積累至百丈所
差至十四丈有竒等而上之其為舛錯可勝言耶因取
方圓諸圖
指示諸臣曰所言徑一圍三止可算六角之數若圓圍則
必有竒零其理具在目前甚為明顯朕觀八線表中半
徑勾股之法極其精微凡圓者可以方算開方之法即
從此出逐一騐算無不脗合至黃鍾之管九寸空圍九
分積八百一十分是為律本此舊說也其分寸若以尺
言則古今尺制不同自朕觀之當以天地之度數為凖
至隔八相生之說聲音高下循環相生復還本音必須
隔八此一定之理也隨命樂人取笛合瑟次第審音至
八聲仍還本音
上曰此非隔八相生之義耶以理推之固應如是
五十二年改造樂器審定黃鍾之度為今營造尺
七寸二分九釐
五十三年
御製律吕正義成
律吕正義黃鍾轉生律吕篇曰律吕始黃鍾終應
鍾止於十二者聖人審音制律其生聲之理不得
不止於十二且稽之於度三分損益上下相生其
成形之數尤不得不止於十二也至𬎼賓之生大
吕漢志主下生通典主上生朱子儀禮經傳通解
亦取上生蓋𬎼賓下生則三分損一僅得大吕之
半必倍之始得其全上生則三分益一適得大吕
之全其數立黃鍾太蔟之中而聲界黃鍾太蔟之
交與其下生而得其半孰若即用上生之直截簡
當耶此以聲音度數言之而宜用上生者也黃鍾
一陽復始為十一月之律三分損一下生林鍾為
六月之吕此陽生隂宜下生也林鍾三分益一上
生太蔟為正月之律此隂生陽宜上生也至𬎼賓
之生太吕復用上生者蓋自黃鍾十一月之律一
陽始生而大吕十二月之吕二陽相繼位雖居隂
而氣實應乎陽𬎼賓五月之律一隂始生位雖居
陽而氣則屬乎隂故𬎼賓之生大吕實以隂生陽
而宜上生者也自𬎼賓一隂生而夷則七月之律
無射九月之律氣皆為隂自黃鍾一陽生而夾鍾
二月之吕仲吕四月之吕氣皆為陽是皆緣𬎼賓
上生而然此以隂陽理氣言之而宜用上生者也
古之聖王制為十二律吕以配十有二月一皆本
乎隂陽隂陽之辨精則理明而數備故三分損益
上下相生之法誠千古不易之至理也
又審定十二律吕五聲二變篇曰三分損益乃制
律之則也凡金石之厚薄絲竹之短長皆依以定
焉隔八相生乃審音之法也審音之法必取首音
與第八音叶和同聲以為之凖即首音八音之間
區而别之以為五聲二變則清濁之相應高下之
相宣皆頼以生焉但五聲二變有施於管律者有施
於絃度者其生聲取分各有不同自漢唐以後皆
宗司馬氏淮南子之說以三分損益之術誤為管
音五聲二變之次復執管子絃音五聲度分而牽
合於十二律吕之中故管律絃度俱不可得而明
如旋宫圖黃鍾為宫太蔟為商姑洗為角𬎼賓為
變徵林鍾為徵南吕為羽應鍾為變宫至半黃鍾
復為清宫大吕為宫夾鍾為商仲吕為角林鍾為
變徵夷則為徵無射為羽黃鍾為變宫而半大吕
復為清宫夫正律為宫至半律而仍為宫正律為
商至半律而仍為商則宫商一定而旋宫之義已
失且陽律而雜以隂吕隂吕而雜以陽律隂陽相
雜而取聲之原亦未為得是蓋各守所𫝊固執一
理而未始備制律吕之管以審音也間嘗截竹為
管詳審其音黃鍾之半律不與黃鍾合而合黃鍾
者為太蔟之半律則倍半相應之說在絃音而非
管音也明矣又黃鍾為宫其徵聲不應於林鍾而
應於夷則則三分損益宫下生徵之說在絃度而
非管律也明矣是知古聖人審定律吕隂陽各六
陽則為律隂則為吕意固有在也是以即隂陽之
各分者言之則陽律從陽隂吕從隂各成一均而
不相紊故今所定黃鍾為首音宫聲次太蔟為二
音以商聲應姑洗為三音以角聲應𬎼賓為四音
以變徵聲應夷則為五音以徵聲應無射為六音
以羽聲應半黃鍾為七音以變宫聲應此陽律之
五聲二變也至半太蔟為清宫而與黃鍾應則陽
律旋宫之義見焉如定大吕為首音宫聲則夾鍾
為二音以商聲應仲宫為三音以角聲應林鍾為
四音以變徵聲應南吕為五音以徵聲應應鍾為
六音以羽聲應半大吕為七音以變宫聲應此隂
吕之五聲二變也至半夾鍾為清宫而與大吕應
則隂吕旋宫之義見焉所謂隂陽以類相從而不
雜者此也若夫以隂陽唱和而合用之則一律一
吕折中取聲使隂陽之氣得以相兼故黃鍾之宫
為濁宫大吕之宫為清宫濁者不得揭之使高清
者不得抑之使下惟定宫聲在黃鍾大吕之間而
可濁可清始能兼律吕之用黃鍾大吕既合而為
宫則太蔟夾鍾合而為商姑洗仲吕合而為角蕤
賓林鍾合而為變徵夷則南吕合而為徵無射應
鍾合而為羽至半黃鍾半大吕合而為變宫是又
隂陽唱和律吕合用者也騐之於樂器排簫鍾磬
各一十有六正隂陽之分用者也今簫與笛一孔
而兼律吕一音而能高下正隂陽之合用者也至
於簫笛之最上一孔適當出音孔上第一孔之半
而聲低一字即宫聲之半不應宫聲而變為宫者
也按其體推其數製以器審以音莫不確然有據
而無纖毫之可疑則五聲二變運於十二律吕之
中誠有一定不易之至理也
又審定十二律吕高低字譜篇曰十二律吕生聲
之理陽律六音而繼以半律隂吕六音而繼以半
吕各得七聲至八而原聲復是律吕雖有十二而
用之止於七也五聲二變合而為七而正宫之半
即為變宫是聲雖有七而體又止於六也每一律
一吕各自為宫其相應之聲自有高下或一律一
吕合而為宫其相應之聲能兼清濁此按律取聲
之定理也近代皆用工尺等字以名聲調宋史載
燕樂書黃鍾用合字大吕太蔟用四字夾鍾姑洗
用乙字夷則南吕用工字無射應鍾用凡字各以
上下分為清濁其仲吕𬎼賓林鍾不可以上下分
仲吕用上字𬎼賓用勾字林鍾用尺字黃鍾清聲
用六字大吕太蔟夾鍾清聲各用五字而以上下
緊别之緊五者夾鍾清聲也夫旋宫之法黃鍾大
吕宜得一聲止分清濁耳燕樂書既失律吕相配
之義且據上下緊别之文又似言絃音者嘗用縱
黍横黍之尺制為黃鍾之管與今現行管樂相較
横黍尺所制之黃鍾於簫應工字孔於笛應四字
孔(簫之工字孔與笛之四字孔名雖不同而聲則一)縱黍尺所制之黃鍾
於簫應乙字上字之間於笛應工字凡字之間夫
燕樂書以黃鍾為合字其所為黃鍾者既非横黍
尺所制之黃鍾又非縱黍尺所制之黃鍾果何代
尺度之黃鍾耶察其所配律吕之字蓋以琴之一
絃定頭管與笛之合字得徵分者誤為黃鍾之宫
其餘諸聲字遂皆以律吕之名配之故十字與十
二律吕按分不能均而考聲亦不能協也然所載
十字雖分配十二律吕及四半律而勾為低尺合
為低六四為低五是字雖有十而音實止於七固
與五聲二變有相通者矣今按横黍尺所制之黃
鍾正應簫之工字而今之簫制實由古排簫而作
安知字譜所傳工字非即宫字之聲乎以工字為
宫則凡字應商六字應角商字凡字皆平聲韻角
字詩皆叶禄古多作龣與六同音至於五應變徵
乙應徵上應羽五字乙字上字與徵羽二字同為
上聲尺字樂工皆讀為車亦應變宫同為平聲則
七字與七聲可配也審之律吕黃鍾為低工字大
吕為高工字太蔟為低凡字夾鍾為高凡字姑洗
為低六字仲吕為高六字𬎼賓為低五字林鍾為
高五字夷則為低乙字南吕為高乙字無射為低
上字應鍾為高上字半黃鍾為低尺字半大吕為
高尺字至半太簇仍為低工字與黃鍾應半夾鍾
仍為高工字與大吕應則七字與十二律吕可配
也然則字譜之七字與五聲二變實相表裏者也
又十二律吕同徑倍半生聲應五聲二變篇曰律
吕之見於史志者其說不一有主同徑者有主不
同徑者夫惟徑之同乃得其長短之異而聲字之
清濁賴之以辨使徑不同而長短又異則成同形
十二律吕皆如一黃鍾矣故同徑之說乃十二律
吕之定論也又史志所載言律吕者正律之外又
有倍律半律變律之名夫律有倍半所以助正律
而成旋宫之用至於變律乃始自京房因仲吕還
生黃鍾不及原數别名執始轉生四十八律後世
因之遂有變律之說嘗以京房所定律數細較之
仲吕生執始比黃鍾止少一分二釐有竒自執始
至第三十七之質末比大吕止多九釐有竒至於
謙待本𬎼賓變律而數弱於林鍾未知本大吕變
律而數弱於太蔟白吕本夷則變律而數弱於南
吕南授本夾鍾變律而數弱於姑洗分烏本無射
變律而數弱於應鍾南事本仲吕變律而數弱於
𬎼賓其編次各遷就於相近律吕數下且黃鍾大
吕同一聲字止分清濁而執始至質末總未出黃
鍾大吕範圍之内豈能比黃鍾大吕别生一音耶
是故按其數不得至六十之多審其音不得成六
十之用苟不實被之聲律則於倍半正變之名有
未詳而施之於用亦未當矣夫正律為宫至半律
則為變宫而或誤以半律為與正律應乃未達半
律之為變聲也仲吕還生雖不及黃鍾原數而所
差甚微故不能自成一聲又烏可自名一律乃或
别名之為變黃鍾轉生十二變律合半聲而用之
是未知變律之猶未離乎正聲也至於倍律之說
古人亦嘗用之而傳記並無明文但以正律對半
律言謂之倍不知倍律對正律言乃真倍律也夫
自黃鍾而下欲用聲之更低者則有律吕之倍體
自應鍾而上欲用聲之更高者則有律吕之半體
先審正律正吕之協於五聲二變者以為之準然
後大而推之倍律倍吕細而及於半律半吕其清
濁之遞降高低之相應正變之屢遷按之聲音字
譜無一不叶此旋宫之用所以成也配以七聲則
黃鍾大吕為宫聲工字而分清濁太蔟夾鍾為商
聲凡字而分清濁姑洗仲吕為商聲六字而分清
濁𬎼賓林鍾為變徵五字而分清濁夷則南吕為
徵聲乙字而分清濁無射應鍾為羽聲上字而分
清濁至於大而推之倍律倍吕則倍無射倍應鍾
共為尺字即宫聲之右有變宫而分清濁者也倍
夷則倍南吕共為丄字即變宫之右有下羽而分
清濁者也倍𬎼賓倍林鍾共為乙字即下羽之右
有下徵而分清濁者也細而推之半律半吕則半
黃鍾半大吕共為尺字即羽聲之左有變宫而分
清濁者也半太蔟半夾鍾共為工字即變宫之左
又有少宫而分清濁者也半姑洗半仲吕共為凡
字即少宫之左復有少商而分清濁者也倍仲吕
而上聲抑而啞半𬎼賓而下聲噍而促故倍體半
體亦止於六此古樂之所以有起下徵而終清商
者以其協聲音之正而得備於用也
又旋宫起調篇曰古旋宫之法合竹與絲並著之
而自隋以迄於今獨以絃音發明五聲之分律吕
旋宫遂失其傳夫旋宫者十二律吕皆可為宫立
一均之主各統七聲而十二律吕皆可為五聲二
變也聲調者聲自為聲調自為調而調又有主調
起調轉調之異故以轉調合旋宫言之名為宫調
五聲二變旋於清濁二均之一十四聲則成九十
八聲此全音也若夫八十四聲六十調實皆生於
絃度以絃音七聲之位遞配以十二律吕之分則
為八十四聲除二變不用止以五聲之位遞配以
十二律吕之分則為六十調此乃按分以命聲調
非旋宫轉調之法也主調起調皆以宫位為主故
曰宫調然調雖以宫為主而宫又自為宫調又自
為調如宫立一均之主而下羽之聲又大於宫故
為一調之首即國語之宫逐羽音也羽主調宫立
宫一均七聲之位已定則當二變者不起調而與
調首音不合者亦不得起調蓋以羽起調徵在其
前變宫居其後二音與羽相近得聲淆雜故不相
合而變徵為第六音亦與羽音淆雜不合此所以
當二變之位與五正聲中當徵位者俱不得起調
也至於止調亦取本調相合可以起調之聲終之
當二變與徵位者亦不用焉今樂工度曲七調相
轉之法四字起四為正調(樂工轉調皆用四字調為準以四字當羽位為)
(起調處故云四字起四為四字調)乙字起四為乙字調上字起四
為上字調尺字起四為尺字調工字起四為工字
調凡字起四為凡字調合字起四為合字調(此皆以笛)
(孔言)四字調乙凡不用乙字調上六不用上字調尺
五不用尺字調工乙不用工字調凡上不用凡字
調合尺不用尺字調五工不用按近代皆以合字
為黃鍾宫聲則當以某字當合為某宫今不取起
合而取起四則是以四字為主而非以合字為主
矣且不曰某宫而曰某調則是以四字名調而非
以四字為宫矣如以四字為宫則四字調之乙字
凡字適當商羽之位何故不用惟以四字為調首
當羽位則乙字當變宫凡字當變徵故乙凡不用
而知其為四字調也又四字調乙字凡字不得起
調而六字亦不得起調即羽聲當羽位主調二變
不得起調而徵音亦不得起調也七調之七字相
轉即五聲二變之旋相為宫是故宫調聲字實為
一體析而言之則有四科一曰七聲定位以五聲
二變立一定之位自下羽以至正羽共列為八顯
明隔八相生之理欲知某宫之某調於下羽位視
其聲字律吕則知其為某宫之某調矣欲知某調
之某宫於宫位下視其聲字律吕則知其為某調
之某宫矣欲知聲字律吕之當避者於二變位下
視之即知某聲字某律吕之當避矣二曰旋宫主
調以五聲二變旋於七聲定位之下亦分為八位
如羽聲立下羽之下宫聲立宫位之下則為宫聲
立宫而羽聲主調也如宫聲立下羽之下則商羽
立二變之下乃為角聲立宫而宫聲主調也又如
商聲立下羽之下則變徵立宫位之下角與變宫
立二變之位則為變徵立宫而商聲主調也三曰
和聲起調以十二律吕兼倍半以備用按所生之
音各隨其均序於旋宫之下仍以調主相和之聲
所起各調註本律本吕之下以正各調之名如黃
鍾立宫則倍夷則立下羽之位以主調倍無射正
𬎼賓當二變之位不起調正夷則立徵位亦不起
調故用倍夷則起調者為正羽調起黃鍾宫聲為
正宫起太蔟商聲為正商起姑洗角聲為正角此
正宫之四調也如大吕立宫則倍南吕立下羽之
位以主調倍應鍾正林鍾當二變之位不起調正
南吕立徵位亦不起調故用倍南吕起調者為清
羽調起大吕宫聲為清宫起夾鍾商聲為清商起
仲吕角聲為清角此清宫之四調也其餘立宫主
調皆依此例四曰樂音字色以律吕簫笛所命字
色隨聲調而序其次列於律吕之下如黃鍾為工
字而簫應黃鍾者為工字笛應黃鍾者為五字皆
注於黃鍾本律之下大吕為高工字而簫之高工
字笛之高五字亦皆注於大吕本吕之下其立羽
位之字即為主調其立宫位之字即為立宫其當
二變之位則不用當徵位者亦不以起調焉以此
四科列為圖譜則旋宫轉聲主調起調之理自顯
然而無遁情矣
黃鍾宫聲立宫倍夷則下羽主調為上字調
(七聲定位)(旋宫主調)律管簫笛起調
下羽下羽倍夷則上凡正羽調
變宫變宫倍無射尺合(不起調)
宫宫黃鍾工四正宫
商商太蔟凡乙正商
角角姑洗合上正角
變徵變徵𬎼賓四尺(不起調)
徵徵夷則乙工(不起調)
羽羽無射上凡同調首
大吕清宫立宫倍南吕清下羽主調為高上調
(七聲定位)(旋宫主調)吕管簫笛起調
下羽清下羽倍南吕上凡清羽調
變宫清變宫倍應鍾尺六(不起調)
宫清宫大吕工五清宫
商清商夾鍾凡乙清商
角清角仲吕六上清角
變徵清變徵林鍾五尺(不起調)
徵清徵南吕乙工(不起調)
羽清羽應鍾上凡同調首
太蔟商聲立宫倍無射變宫主調為尺字調
(七聲定位)(旋宫主調)律管簫笛起調
下羽變宫倍無射尺合變宫調
變宫宫黃鍾工四(不起調)
宫商太蔟凡乙商宫
商角姑洗合上姑洗商
角變徵𬎼賓四尺商角
變徵徵夷則乙工(不起調)
徵羽無射上凡(不起調)
羽變宫倍無射(半黃鍾)尺六同調首
夾鍾清商立宫倍應鍾清變宫主調為高尺調
(七聲定位)(旋宫主調)吕管簫笛起調
下羽清變宫倍應鍾尺六清變宫調
變宫清宫太吕工五(不起調)
宫清商夾鍾凡乙清商宫
商清角仲吕六上仲吕商
角清變徵林鍾五尺清商角
變徵清徵南吕乙工(不起調)
徵清羽應鍾上凡(不起調)
羽清變宫倍應鍾(半大吕)尺六同調首
姑洗角聲立宫黃鍾宫聲主調為工字調
(七聲定位)(旋宫主調)律管簫笛起調
下羽宫黃鍾工四宫調
變宫商太蔟凡乙(不起調)
宫角姑洗合上角宫
商變徵𬎼賓四尺角商
角徵夷則乙工夷則商
變徵羽無射上凡(不起調)
徵變倍無射(半黃鍾)尺六(不起調)
羽宫黃鍾工五同調首
仲宫清角立宫大吕清宫主調為高工調
(七聲定位)(旋宫主調)吕管簫笛起調
下羽清宫大吕工五清宫調
變宫清商夾鍾凡乙(不起調)
宫清角仲吕六上清角宫
商清變徵林鍾五尺清角商
角清徵南吕乙工南吕角
變徵清羽應鍾上凡(不起調)
徵清變宫倍應鍾(半大吕)尺六(不起調)
羽清宫大吕工五同調首
𬎼賓變徵立宫太蔟商聲主調為凡字調
(七聲定位)(旋宫主調)律管簫笛起調
下羽商太蔟凡乙商調
變宫角姑洗合上(不起調)
宫變徵𬎼賓四尺變徵宫
商徵夷則乙工變徵商
角羽無射上凡變徵角
變徵變宫倍無射(半黃鍾)尺六(不起調)
徵宫黃鍾工五(不起調)
羽商太蔟凡乙同調首
林鍾清變徵立宫夾鍾清商主調為高凡調
(七聲定位)(旋宫主調)吕管簫笛起調
下羽清商夾鍾凡乙清商調
變宫清角仲吕六上(不起調)
宫清變徵林鍾五尺清變徵宫
商清徵南吕乙工清變徵商
角清羽應鍾上凡清變徵角
變徵清變宫倍應鍾(半大吕)尺六(不起調)
徵清宫大吕工五(不起調)
羽清商夾鍾凡乙同調首
夷則徵聲立宫姑洗角聲主調為合字調
(七聲定位)(旋宫主調)律管簫笛起調
下羽角姑洗合上角調
變宫變徵𬎼賓四尺(不起調)
宫徵夷則乙工徵宫
商羽無射上凡徵商
角變宫倍無射(半黃鍾)尺六徵角
變徵宫黃鍾工五(不起調)
徵商太蔟凡乙(不起調)
羽角姑洗六上同調首
南吕清徵立宫仲吕清角主調為高六調
(七聲定位)(旋宫主調)吕管簫笛起調
下羽清角仲吕六上清角調
變宫清變徵林鍾五尺(不起調)
宫清徵南吕乙工清徵宫
商清羽應鍾上凡清徵商
角清變宫倍應鍾(半大吕)尺六清徵角
變徵清宫大吕工五(不起調)
徵清商夾鍾凡乙(不起調)
羽清角仲吕六上同調首
無射羽聲立宫𬎼賓變徵主調為四字調
(七聲定位)(旋宫主調)律管簫笛起調
下羽變徵𬎼賓四尺變徵調
變宫徵夷則乙工(不起調)
宫羽無射上凡羽宫
商變宫倍無射(半黃鍾)尺六羽商
角宫黃鍾工五羽角
變徵商太蔟凡乙(不起調)
徵角姑洗六上(不起調)
羽變徵𬎼賓五尺同調首
應鍾清羽立宫林鍾清變徵主調為高五調
(七聲定位)(旋宫主調)吕管簫笛起調
下羽清變徵林鍾五尺清變徵調
變宫清徵南吕乙工(不起調)
宫清羽應鍾上凡清羽宫
商清變宫倍應鍾(半大吕)尺六清羽商
角清宫大吕工五清羽角
變徵清商夾鍾凡乙(不起調)
徵清角仲吕六上(不起調)
羽清變徵林鍾五尺同調首
倍無射變宫立宫夷則徵聲主調為乙字調
(七聲定位)(旋宫主調)律管簫笛起調
下羽徵夷則乙工徵調
變宫羽無射上凡(不起調)
宫變宫倍無射(半黃鍾)尺六變宫宫
商宫黃鍾工五變宫商
角商太蔟凡乙變宫角
變徵角姑洗六上(不起調)
徵變徵𬎼賓五尺(不起調)
羽徵夷則乙工同調首
倍應鍾清變宫立宫南吕清徵主調為高乙調
(七聲定位)(旋宫主調)吕管簫笛起調
下羽清徵南吕乙工清徵調
變宫清羽應鍾上凡(不起調)
宫清變宫倍應鍾(半大吕)尺六清變宫宫
商清宫大吕工五清變宫商
角清商夾鍾凡乙清變宫角
變徵清角仲吕六上(不起調)
徵清變徵林鍾五尺(不起調)
羽清徵南吕乙工同調首
又管音絃音全半應聲不同篇曰管律絃音生聲
取分有不可比而同者全絃與半絃之音相應而
半律較全律則下一音此聲之出於自然而不容
強者也蓋絃之體實賴用人力鼓動而生聲絃之
長者其音緩絃之短者其音急全絃長故得音緩
半絃短故得音急長短緩急之間全半相應之理
生焉今以全絃為三十六分則半絃為一十八分
其全絃鼓動一次之分則半絃必鼓動二次全絃
鼓動一次半則半絃必鼓動三次兩絃鼓動之分
恰相值於一候是以相應而同聲也管之體虛其
内周空圍假人氣之入以生聲與絃體實者不同
故管之徑同者其全半不相應求其相應則徑亦
必減半此所以正黃鍾與黃鍾八分之一之管相
應同聲也嘗依正黃鍾之長九寸徑三分二釐八
毫畫一管式復截其長與徑之半畫一小管式則
此小管體為大管體之八分之一而小管式為大
管式之四分之一(線面體得分不同線二則面四面四則體八管之徑與長皆半)
(之則空圍面積小得大之四分之一而中容體積小得大之八分之一也)乃以二管式
之長皆平分為九分則大管式每分為一寸小管
式每分為五分各依其分之長短以斜線界二管
内周則大管式之一寸為度者自吹口至管底凡
九折而界線抵一邊則聲之自邊出者視此矣小
管式以五分為度者自吹口至管底亦九折而界
線亦抵一邊平分之分既同而界線所抵又同此
所以相應同聲也若夫正黃鍾與半黃鍾不相應
者取正黃鍾管式平分之為半黃鍾之度其正黃
鍾九寸之度自吹口至管底九分九折而抵一邊
者值半黃鍾之四寸五分而界於九分之四分五
分之間與界線所觸内周整分之度不合是以其
音不應而半太蔟之四寸正值黃鍾之九分之四
與界線所觸内周之第四分度恰合故其聲轉與
正黃鍾相應也至於半黃鍾之應倍無射者以倍
無射之九寸九分八釐八毫之式平分為九分每
分為一寸一分零九毫八絲亦以斜線界之其第
四分乃四寸四分三釐九毫二絲比半黃鍾之四
寸五分止差六釐相去無幾其聲之應實由於此
大凡絃度無論長短其全半聲必相應管律同徑
者亦無論長短但取其九分之四則聲相應也
又管律絃度五聲二變取分不同篇曰凡絃音之
變宫變徵至正宫正徵各為半分故七音之度隨
其全絃首音而各分移焉管律則諸分皆同黃鍾宫
至太蔟商太蔟商至姑洗角姑洗角至𬎼賓變
徵𬎼賓變徵至夷則徵夷則徵至無射羽無射羽
至半黃鍾變宫半黃鍾變宫至半太蔟宫俱為全
分即倍𬎼賓下徵至倍夷則下羽倍夷則下羽至
倍無射變宫倍無射變宫至黃鍾宫黃鍾宫至太
蔟商太蔟商至姑洗角姑洗角至𬎼賓變徵𬎼賓
變徵至夷則徵亦俱為全分要之管律首音至第
八音得七全分而絃度首音至第八音實得六全
分(五全分合二半分共計之為六全分也)二者七音之得分即不同
矣若夫絃度以管律定其聲音則各律各吕所定
之絃其每絃所得之分亦各不同依律吕而定絃
音則絃度之分隨之暗移依絃度之分命為七音
之次則聲音宫調不得與律吕相協絃度得隂吕
之分者有與管音陽律相應絃度得陽律之分者
或又雜入管音隂吕其理蓋由管律絃度全半生
聲之不同而致也明矣今以絃音定黃鍾之律得
羽絃之分者與夫定姑洗之律得宫絃之分者定
倍無射之律(即今笛與頭管之合字)得徵絃之分者皆依黃
鍾之九寸立法其首音至八音間各自所成五聲
二變之分與每分所應之聲所合之度詳載其數
以列表焉
全絃九寸定黃鍾之律
首音(聲應黃鍾之律度合黃鍾之分)得羽絃之全分
二音(聲應太蔟之律度合太蔟之分)得羽絃之變宫
三音(聲應姑洗之律度合夾鍾之分)得羽絃之宫位
四音(聲應𬎼賓之律度合仲吕之分)得羽絃之商位
五音(聲應夷則之律度合林鍾之分)得羽絃之角位
六音(聲應無射之律度合南吕之分)得羽絃之變徵
七音(聲應半黃鍾之律度合無射之分)得羽絃之徵位
八音(仍應黃鍾之律度合黃鍾之分)得羽絃之半分
全絃九寸定姑洗之律
首音(聲應姑洗之律度合黃鍾之半)得宫絃之全分
二音(聲應𬎼賓之律度合太簇之分)得宫絃之商位
三音(聲應夷則之律度合姑洗之分)得宫絃之角位
四音(聲應無射之律度合𬎼賓之分)得宫絃之變徵
五音(聲應半黃鍾之律度合林鍾之分)得宫絃之徵位
六音(聲應黃鍾之律度合南吕之分)得宫絃之羽位
七音(聲應太簇之律度合應鍾之分)得宫絃之變宫
八音(仍應姑洗之律度合黃鍾之半)得宫絃之半分
全絃九寸定笛之合字
首音(聲應倍無射之律度合黃鍾之分)得徵絃之全分
二音(聲應黃鍾之律度合太簇之分)得徵絃之羽位
三音(聲應太簇之律度合姑洗之分)得徵絃之變宫
四音(聲應姑洗之律度合仲吕之分)得徵絃之宫位
五音(聲應𬎼賓之律度合林鍾之分)得徵絃之商位
六音(聲應夷則之律度合南吕之分)得徵絃之角位
七音(聲應無射之律度合應鍾之分)得徵絃之變徵
八音(仍應倍無射之律度合黃鍾之半)得徵絃之半分
又絲樂絃音清濁二均之度分篇曰絃之長短同
者分音於巨細(如琴有七絃是也)絃之巨細同者分音於
長短(如瑟設柱以别其長短是也)而絲樂之中用絃之多寡又
各不同故必按各器之體製而定其取分之大小
焉(如瑟二十五絃體為九倍黃鍾之數而絃為六倍黃鍾之數琴七絃體為四倍半黃鍾之數而)
(絃為四倍黃鍾之數又如琵琶三絃月琴之類其體雖無一定之制而絃之取分或以商或以徵以)
(羽亦與雅樂相為表裏)總之以各絃全分之音與各絃内所
分之音互相應合為準是以不外乎十二律吕所
生之七音也夫審絃者無論某絃之全分定為首
音因而半之平分為二其聲既與首音相合而為
第八音矣次以首音之全分因而四之去其一分
而用其三分其聲應於全分首音之第四音此度
乃全分首音與半分八音之間又平分為二分之
度是即管子所謂凡將起五音凡首先主一而三
之四開以合九九者也先主一而三之者以全分
首音一分之度為主而以三因之其數大於全分
之度為三倍也四開以合九九者以三倍全分之
數四分之而取其一以合九九八十一之度為宫聲
之分也小素云者素白練乃熟絲即小絃之謂言
此度之聲立為宫位其小於此絃之他絃皆以是
為主故曰以是生黃鍾小素之首以成宫也以八
十一三分益一為百有八為徵乃此絃首音全分
之度也於是以百有八三分去一為七十二是為
商商三分益一為九十六是為羽羽三分去一為
六十四是為角管子徵羽之數大於宫者用徵羽
之倍數所謂下徵下羽者也若以宫之八十一取
其四分之三則為六十分(小餘七五)比宫之變徵五十
六則大比宫之角六十四則小此所以絃音之度
必起於下徵而理始明也今列清濁二均之絃各
九皆始下徵而終正羽(絃音之用不過於五今列為九者取二徵二羽共二)
(變以列位)備載五聲二變之清濁以定絃音各分之等
差按宫商而列表使分類以相從後之覽者亦將
有所折衷焉
首絃首音起於下徵全度一百八分
二音為下羽得全度一百八分之九十六
三音為變宫得全度一百八分之八十五(小餘三三)
四音為正宫得全度一百八分之八十一
五音為正商得全度一百八分之七十二
六音為正角得全度一百八分之六十四
七音為變徵得全度一百八分之五十六(小餘八八)
八音為正徵得全度一百八分之半(為五十四)
首絃首音起清下徵全度一百一分(小餘一三)
二音清下羽得全度一百一分(小餘一三)之八十九(小餘)
(八九)
三音清變宫得全度一百一分(小餘一三)之七十九(小餘)
(九一)
四音為清宫得全度一百一分(小餘一三)之七十五(小餘)
(八五)
五音為清商得全度一百一分(小餘一三)之六十七(小餘)
(四二)
六音為清角得全度一百一分(小餘一三)之五十九(小餘)
(九三)
七音清變徵得全度一百一分(小餘一三)之五十三(小餘)
(二七)
八音為清徵得全度一百一分(小餘一三)之半(為五十小餘五)
(六)
二絃首音起於下羽全度九十六分
二音為變宫得全度九十六分之八十五(小餘三三)
三音為正宫得全度九十六分之八十一
四音為正商得全度九十六分之七十二
五音為正角得全度九十六分之六十四
六音為變徵得全度九十六分之五十六(小餘八八)
七音為正徵得全度九十六分之五十四
八音為正羽得全度九十六分之半(為四十八)
二絃首音起清下羽全度八十九分(小餘八九)
二音清變宫得全度八十九分(小餘八九)之七十九(小餘)
(九一)
三音為清宫得全度八十九分(小餘八九)之七十五(小餘)
(八五)
四音為清商得全度八十九分(小餘八九)之六十七(小餘)
(四二)
五音為清角得全度八十九分(小餘八九)之五十九(小餘)
(九三)
六音清變徵得全度八十九分(小餘八九)之五十三(小餘)
(二七)
七音為清徵得全度八十九分(小餘八九)之五十(小餘五六)
八音為清羽得全度八十九分(小餘八九)之半(為四十四小餘)
(九四)
三絃首音起於變宫全度八十五分(小餘三三)
二音為正宫得全度八十五分(小餘三三)之八十一
三音為正商得全度八十五分(小餘三三)之七十二
四音為正角得全度八十五分(小餘三三)之六十四
五音為變徵得全度八十五分(小餘三三)之五十六(小餘)
(八八)
六音為正徵得全度八十五分(小餘三三)之五十四
七音為正羽得全度八十五分(小餘三三)之四十八
八音少變宫得全度八十五分(小餘三三)之半(為四十二小餘)
(六六)
三絃首音起清變宫全度七十九分(小餘九一)
二音為清宫得全度七十九分(小餘九一)之七十五(小餘)
(八五)
三音為清商得全度七十九分(小餘九一)之六十七(小餘)
(四二)
四音為清角得全度七十九分(小餘九一)之五十九(小餘)
(九三)
五音清變徵得全度七十九分(小餘九一)之五十三(小餘)
(二七)
六音為清徵得全度七十九分(小餘九一)之五十(小餘五六)
七音為清羽得全度七十九分(小餘九一)之四十四(小餘)
(九四)
八音清少變宫得全度七十九分(小餘九一)之半(為三十九)
(小餘九五)
四絃首音起於正宫全度八十一分
二音為正商得全度八十一分之七十二
三音為正角得全度八十一分之六十四
四音為變徵得全度八十一分之五十六(小餘八八)
五音為正徵得全度八十一分之五十四
六音為正羽得全度八十一分之四十八
七音少變宫得全度八十一分之四十二(小餘六六)
八音為少宫得全度八十一分之半(為四十小餘五)
四絃首音起於清宫全度七十五分(小餘八五)
二音為清商得全度七十五分(小餘八五)之六十七(小餘)
(四二)
三音為清角得全度七十五分(小餘八五)之五十九(小餘)
(九三)
四音清變徵得全度七十五分(小餘八五)之五十三(小餘)
(二七)
五音為清徵得全度七十五分(小餘八五)之五十(小餘五六)
六音為清羽得全度七十五分(小餘八五)之四十四(小餘)
(九四)
七音清少變宫得全度七十五分(小餘八五)之三十九(小餘)
(九五)
八音清少宫得全度七十五分(小餘八五)之半(為三十七小餘)
(九二)
五絃首音起於正商全度七十二分
二音為正角得全度七十二分之六十四
三音為變徵得全度七十二分之五十六(小餘八八)
四音為正徵得全度七十二分之五十四
五音為正羽得全度七十二分之四十八
六音少變宫得全度七十二分之四十二(小餘六六)
七音為少宫得全度七十二分之四十(小餘五)
八音為少商得全度七十二分之半(為三十六)
五絃首音起於清商全度六十七分(小餘四二)
二音為清角得全度六十七分(小餘四二)之五十九(小餘)
(九三)
三音清變徵得全度六十七分(小餘四二)之五十三(小餘)
(二七)
四音為清徵得全度六十七分(小餘四二)之五十(小餘五六)
五音為清羽得全度六十七分(小餘四二)之四十四(小餘)
(九四)
六音清少變宫得全度六十七分(小餘四二)之三十九
(小餘九五)
七音清少宫得全度六十七分(小餘四二)之三十七(小餘)
(九二)
八音清少商得全度六十七分(小餘四二)之半(為三十三小餘)
(七一)
六絃首音起於正角全度六十四分
二音為變徵得全度六十四分之五十六(小餘八八)
三音為正徵得全度六十四分之五十四
四音為正羽得全度六十四分之四十八
五音為少變宫得全度六十四分之四十二(小餘六六)
六音為少宫得全度六十四分之四十(小餘五)
七音為少商得全度六十四分之三十六
八音為少角得全度六十四分之半(為三十二)
六絃首音起於清角全度五十九分(小餘九三)
二音清變徵得全度五十九分(小餘九三)之五十三(小餘)
(二七)
三音為清徵得全度五十九分(小餘九三)之五十(小餘五六)
四音為清羽得全度五十九分(小餘九三)之四十四(小餘)
(九四)
五音清少變宫得全度五十九分(小餘九三)之三十九
(小餘九五)
六音清少宫得全度五十九分(小餘九三)之三十七(小餘)
(九二)
七音清少商得全度五十九分(小餘九三)之三十三(小餘)
(七一)
八音清少角得全度五十九分(小餘九三)之半(為二十九小餘)
(九六)
七絃首音起於變徵全度五十六分(小餘八八)
二音為正徵得全度五十六分(小餘八八)之五十四
三音為正羽得全度五十六分(小餘八八)之四十八
四音少變宫得全度五十六分(小餘八八)之四十二(小餘)
(六六)
五音為少宫得全度五十六分(小餘八八)之四十(小餘五)
六音為少商得全度五十六分(小餘八八)之三十六
七音為少角得全度五十六分(小餘八八)之三十二
八音少變徵得全度五十六分(小餘八八)之半(為二十八小餘)
(四四)
七絃首音起於清變徵全度五十三分(小餘二七)
二音為清徵得全度五十三分(小餘二七)之五十(小餘五六)
三音為清羽得全度五十三分(小餘二七)之四十四(小餘)
(九四)
四音清少變宫得全度五十三分(小餘二七)之三十九
(小餘九五)
五音清少宫得全度五十三分(小餘二七)之三十七(小餘)
(九二)
六音清少商得全度五十三分(小餘二七)之三十三(小餘)
(七一)
七音清少角得全度五十三分(小餘二七)之二十九(小餘)
(九六)
八音清少變徵得全度五十三分(小餘二七)之半(為二十六)
(小餘六三)
皇朝文獻通考卷一百五十八
