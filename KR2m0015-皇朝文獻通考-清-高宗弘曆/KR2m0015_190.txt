皇朝文獻通考卷一百九十
兵考(十二)
直省兵
雲南
貴州
綠旗營
雲貴總督一人(駐劄雲南府)統轄本標官兵兼節制撫
標二提標二鎮標十三
(臣)等謹按順治十六年設雲貴總督兩省互駐康
熙元年分設兩省總督以雲南總督駐雲南府貴
州總督駐安順府四年仍為雲貴總督駐貴陽府
兼轄雲南二十二年移駐雲南府仍轄二省雍正
七年又定雲貴總督兼轄廣西十三年停轄廣西
乾隆元年又分設兩省總督十二年復為雲貴總
督
督標中營中軍副將一人中軍都司一人千總二
人把總四人兵七百九十二名左營遊擊一人中
軍守備一人千總二人把總四人兵七百九十二
名右營遊擊一人中軍守備一人千總二人把總
四人兵七百九十二名
雲南城守營參將一人(駐劄雲南府)中軍守備一人千
總二人把總四人兵一千一百六十二名
竒兵營參將一人中軍守備一人千總二人把總
四人兵一千名
雲南巡撫一人(駐劄雲南府)統轄本標官兵
撫標左營兼中軍參將一人中軍守備一人千總
二人把總四人兵六百三十二名右營遊擊一人
中軍守備一人千總二人把總四人兵六百三十
二名
雲南提督一人(駐劄大理府)統轄本標官兵兼節制鎮
標九
提標中營中軍參將一人中軍守備一人千總二
人把總四人兵七百七十二名左營遊擊一人中
軍守備一人千總二人把總四人兵七百七十二
名右營遊擊一人中軍守備一人千總二人把總
四人兵七百七十二名
大理城守營都司一人(駐劄大理府)中軍守備一人千
總二人把總四人兵七百五十九名
曲尋協副將一人(駐劄曲靖府)左營兼中軍都司一人
守備一人千總二人把總四人兵九百七十四名
右營守備一人千總二人把總四人兵九百七十
四名
楚雄鎮遊擊一人(駐劄楚雄府)中軍守備一人千總
二人把總四人兵七百七十六名
尋霑營參將一人(駐劄宣威州)中軍守備一人千總二
人把總四人兵九百六十二名
武定營參將一人(駐劄武定州)中軍守備一人千總二
人把總四人兵九百五十二名
臨元鎮總兵官一人(駐劄臨安府)統轄本標官兵及分
防二營
鎮標中營中軍遊擊一人中軍守備一人千總二
人把總四人兵七百七名左營都司一人中軍守
備一人千總二人把總四人兵七百六名右營都
司一人中軍守備一人千總二人把總四人兵七
百六名
元江營參將一人(駐劄元江府)中軍守備一人千總二
人把總四人兵八百三十三名
新㠄營參將一人(駐劄新平縣)中軍守備一人千總二
人把總六人兵一千一百六十二名
開化鎮總兵官一人(駐劄開化府)統轄本標官兵及分
防二營
鎮標中營中軍遊擊一人中軍守備一人千總二
人把總四人兵七百七十三名左營都司一人中
軍守備一人千總二人把總四人兵九百七十四
名右營遊擊一人中軍守備一人千總二人把總
四人兵九百七十三名
廣羅協副將一人(駐劄廣西州)中軍都司一人千總二
人把總四人兵一千一百六十二名
廣南營參將一人(駐劄廣南府)中軍守備一人千總二
人把總四人兵一千六十四名
昭通鎮總兵官一人(駐劄昭通府)統轄本標官兵及分
防二營
鎮標中營中軍遊擊一人中軍守備一人千總二
人把總四人兵一千八十名左營遊擊一人(駐劄大關)
(城)中軍守備一人千總二人把總四人兵一千八
十名右營遊擊一人(駐劄永善縣)中軍守備一人千總
二人把總四人兵一千七十九名前營遊擊一人
(駐劄凉山)中軍守備一人千總二人把總四人兵一千
七十九名
東川營參將一人(駐劄東川軍民府)左營兼中軍守備一
人千總一人把總三人兵七百三十名右營守備
一人千總一人把總三人兵七百三十名
鎮雄營參將一人(駐劄鎮雄州)左營兼中軍守備一人
千總一人把總三人兵五百八十名右營守備一
人千總一人把總三人兵五百八十名
鶴麗鎮總兵官一人(駐劄鶴慶州)統轄本標官兵及分
防二營
鎮標中營中軍遊擊一人中軍守備一人千總二
人把總四人兵七百七十三名左營都司一人中
軍守備一人千總二人把總四人兵七百七十三
名右營都司一人中軍守備一人千總二人把總
四人兵七百七十三名
維西協副將一人(駐劄維西)左營兼中軍都司一人千
總一人把總二人兵九百六十名右營守備一人
千總一人把總一人兵五百十八名
永北營參將一人(駐劄永北廳)左營兼中軍守備一人
千總二人把總四人兵七百七十三名右營守備一
千總二人把總四人兵七百七十三名
劍川營都司一人(駐劄劍川州)千總一人把總二人兵
四百七十四名
騰越鎮總兵官一人(駐劄騰越州)統轄本標官兵及分
防三營
鎮標中營中軍遊擊一人中軍守備一人千總二
人把總四人兵七百七十三名左營都司一人中
軍守備一人千總二人把總四人兵七百七十三
名右營都司一人中軍守備一人千總二人把總
四人兵七百七十三名
永昌協副將一人(駐劄永昌府)中軍都司一人千總二
人把總五人兵九百六十四名右營守備一人千
總二人把總四人兵九百六十四名
龍陵協副將一人(駐劄龍陵營)左營兼中軍都司一人
千總一人把總三人兵六百六十二名右營守備一
人千總一人把總三人兵六百六十六名
順雲營參將一人(駐劄順寧府)中軍守備一人千總二
人把總三人名七百六十三名
普洱鎮總兵官一人(駐劄普洱府)統轄本標官兵
鎮標中營中軍遊擊一人中軍守備一人(駐劄通關哨)
千總二人把總四人兵八百七十六名左營遊擊
一人中軍守備一人(駐劄威遠府)千總二人把總四人
名八百七十六名右營遊擊一人中軍守備一人
(駐劄思茅營)千總二人把總四人兵八百七十七名
景蒙營遊擊一人(駐劄景東廳)中軍守備一人千總二
人把總四人兵七百六十四名
順治十六年設雲貴總督標中左右前四營中營
設副將以下將領八人左右前三營各設遊擊以
下將領八人兵共四千名設雲南巡撫標左右二營
各遊擊以下將領八人兵共一千五百名
十七年設臨元澂江鎮曲尋武霑鎮永順鎮總兵
官鎮標中左右三營各設遊擊以下將領八人每
鎮兵二千四百名設尋霑營遊擊元江協騰越協
副將以下將領各八人兵各一千名
十八年裁雲南巡撫標左右二營遊擊以下官兵
康熙元年設雲南提督標中左右三營各遊擊以
下將領八人兵共三千名
六年設開化鎮總兵官鎮標中左右三營各設遊
擊以下將領八人兵共二千四百名
七年設鶴麗鎮永北鎮總兵官鎮標中左右三營
各設遊擊以下將領八人每鎮兵三千名又設北
勝協副將以下將領八人兵一千名
八年設雲南城守營參將以下將領八人兵一千
名駐楊林所
十九年增設雲貴總督標後營遊擊以下將領八
人兵一千名合原設中左右前為五營共副將以
下將領四十人兵五千名
是年復設雲南巡撫標左右二營各遊擊以下將
領八人兵共一千五百名
二十一年移永北鎮總兵官駐楚雄府改為楚姚
景義鎮鎮標中左右三營各設遊擊以下將領八
人兵共二千四百名改原設北勝協副將為永北協
副將移原駐楊林之雲南城守營參將駐雲南府
增兵二百名合原設兵共一千二百名又設劍川
協副將以下將領八人兵一千名廣羅協副將以
下將領八人兵一千二百名武定營參將以下將
領八人兵九百九十名廣南營遊擊以下將領八
人兵八百名順雲營新㠄營守備以下將領各七
人兵各五百名
二十四年增設雲南巡撫標兵三百名合原設兵
共一千八百名增設提標前後二營各遊擊以下
將領八人兵共一千名合原設中左右為五營共
參將以下將領四十人兵五千名又設援𠞰左協
副將以下官兵駐尋甸州設援𠞰右協副將以下
官兵駐羅平州
二十七年設順雲營守備以下將領七人兵五百
名
三十一年裁永北協副將仍設永北鎮總兵官鎮
標中左右三營各設遊擊以下將領八人兵共二
千四百名裁洱海營兵并撥鶴麗鎮標兵二百名
尋霑營兵二百十名充額其鶴麗鎮標減存兵二
千八百名尋霑營減存兵七百九十名又設大理
城守營遊擊以下將領八人兵一千名撥提標兵
充額其提標減存兵四千名
三十七年增設新㠄營參將一人兵五百名即以
原設之守備改為中軍守備共將領八人兵一千
名撥撫標兵二百名臨元鎮標兵二百名廣羅協
兵一百名充額
三十八年撥曲尋鎮標兵二百名入東川營其曲
尋鎮標減存兵二千二百名
雍正四年設東川營(原屬四川是年改隸雲南)參將以下將領
八人兵一千二百名設鎮雄營參將以下將領八
人兵一千二百名設景蒙營參將以下將領八人
兵八百名
六年設維西營參將以下將領八人兵一千名撥
鶴麗鎮標兵四百名永北鎮標兵四百名劍川協
兵二百名充額其鶴麗鎮標減存兵二千四百名
永北鎮標減存兵二千名劍川協減存兵八百名
裁援剿右協兵六百名撥入曲尋鎮標合原設兵
共二千八百名又裁援𠞰左協兵撥入東蒙雄威
鎮標設中左右三營遊擊以下將領各八人兵共
三千三百名
七年裁尋霑營遊擊改設參將以下將領八人兵
七百九十名改普威營設元普沅威鎮總兵官改
元江協設元江營遊擊又撥元江營兵二百名大
理城守營兵二百名俱入元普沅威鎮標其元江
營大理城守營各減存兵八百名
八年增鎮雄營兵二百名東川營兵五百名
九年設竒兵營參將以下將領八人兵一千名撥
督標兵八百名撫標兵二百名充額其督標減存
兵四千二百名撫標減存兵一千四百名改元普
沅威鎮為普洱沅威鎮總兵官鎮標中左右三營
各設遊擊以下將領八人兵共二千四百名改東
蒙雄威鎮為昭通雄威鎮總兵官增設前營遊擊
以下將領八人兵一千一百名合原設中左右三
營將領共三十二人兵共四千四百名
十年增普洱鎮兵三百名新㠄營兵二百名元江
營兵四百名又增廣羅協兵一百名廣南營兵三
百名
乾隆元年增普洱鎮兵三百名元江營兵四百名
新㠄營兵二百名
二年增尋霑營兵二百十名合原設兵共一千名
東川營兵三百名合原設兵共一千五百名
七年裁雲南督標提標兵各一百名撫標兵四十名
臨元曲尋開化楚姚永順鶴麗永北昭通普洱九
鎮兵各五十名廣羅騰越維西三協雲南城守大
理城守元江新㠄尋霑武定廣南劍川東川鎮雄
景蒙竒兵十二營兵各三十名順雲營兵二十
名
二十七年改雲南各鎮協營藤牌兵以七分為鳥
鎗手三分為弓箭手
三十五年裁雲南督標遊擊二人守備一人千總
四人把總八人
是年設龍陵營遊擊一人守備一人千總二人把
總四人
是年改永北鎮為永北營裁總兵一人遊擊一人
都司一人守備一人千總二人把總四人設參將
一人又改楚姚鎮為楚雄協裁總兵一人遊擊三
人守備一人千總二人把總四人設副將一人又
改曲尋鎮為曲尋協裁總兵一人遊擊二人守備
一人千總二人把總四人設副將一人
三十八年裁元江營守備一人把總二人又裁景
蒙營參將一人守備一人改設都司一人
四十年改龍陵營為龍陵協增設都司一人把總
二人
是年改騰越協為騰越鎮增設都司一人守備二
人千總四人把總六人改永順鎮為永昌協裁遊
擊一人都司一人守備一人千總二人把總四人
又改楚雄協為楚雄營裁副將一人守備一人千
總二人把總四人設遊擊一人
四十二年裁景蒙營都司一人改設遊擊一人
四十四年裁永昌協守備一人增設維西協守備
一人
貴州巡撫一人(駐劄貴陽府)統轄本標官兵及分防各
營
撫標左營兼中軍參將一人中軍守備一人千總
二人把總四人兵七百五十名右營遊擊一人中
軍守備一人千總二人把總四人兵七百五十名
古州營守備一人(駐劄古州屬古州道兼轄)千總一人把總一
人兵二百名
都江營把總一人(駐劄都勻府屬都勻府通判兼轄)兵五十名
貴州提督一人(駐劄安順府)統轄本標官兵及分防各
營兼節制鎮標四
提標左營兼中軍參將一人中軍守備一人千總
二人把總四人兵七百名右營遊擊一人中軍守
備一人千總二人把總四人兵七百名前營遊擊
一人中軍守備一人千總二人把總四人兵七百
名後營遊擊一人中軍守備一人千總二人把總
四人兵七百名
安順城守營都司一人(駐劄安順府)中軍守備一人(駐劄)
(舊州)千總二人把總四人兵四百九十七名
大定協副將一人(駐劄大定府)左營兼中軍都司一人
千總二人把總四人兵四百八十六名右營守備
一人千總二人把總四人兵四百八十六名
黔西協副將一人(駐劄黔西州)左營兼中軍都司一人
千總二人把總四人兵五百五十名右營守備一
人千總二人把總四人兵五百五十名
平遠協副將一人(駐劄平遠州)左營兼中軍都司一人
千總二人把總四人兵五百名右營守備一人千
總二人把總四人兵五百名
遵義協副將一人(駐劄遵義府兼轄仁懷營)左營兼中軍都司
一人千總二人把總四人兵五百名右營守備一
人千總二人把總四人兵五百名兼轄仁懷營都
司一人(駐劄仁懷舊縣)千總一人把總二人兵二百五十
名
定廣協副將一人(駐劄定番州兼轄新增營)左營兼中軍都司
一人千總二人把總四人兵五百二十名右營守
備一人(駐劄大塘營)千總二人把總四人兵五百二十
名兼轄新增營都司一人(駐劄貴定縣)千總二人把總
二人兵三百六十名
長寨營參將一人(駐劄長寨)中軍守備一人千總二人
把總四人兵七百名
貴陽城守營遊擊一人(駐劄貴陽府)中軍守備一人千
總二人把總四人兵七百五十名
歸化營遊擊一人(駐劄威遠府)中軍守備一人(駐劄宗池汛)
千總二人把總四人兵六百名
安籠鎮總兵官一人(駐劄南籠府)統轄本標官兵及分
防各營
鎮標中營中軍遊擊一人中軍守備一人千總二
人把總四人兵五百九十八名左營遊擊一人(駐劄)
(黃草壩)中軍守備一人(駐劄捧鮓汛)千總二人把總四人
兵五百九十八名右營都司一人中軍守備一人
(駐劄新城汛)千總二人把總四人兵五百九十九名
安南營遊擊一人(駐劄安南縣)中軍守備一人千總二
人把總四人兵四百五十名
長壩營遊擊一人(駐劄永豐州)中軍守備一人(駐劄册亨汛)
千總二人把總四人兵五百七十名
永安營都司一人(駐劄郎岱)千總一人把總二人兵二
百六十名
普安營都司一人(駐劄普安州)千總二人把總四人兵
四百四十名
古州鎮總兵官一人(駐劄古州)統轄本標官兵及分防
各營
鎮標中營中軍遊擊一人中軍守備一人千總二
人把總四人兵六百五十名左營遊擊一人中軍
守備一人千總二人把總四人兵六百五十名右
營都司一人中軍守備一人(駐劄滚縱汛)千總二人把
總四人兵六百五十名
都勻協副將一人(駐劄都勻府)左營兼中軍遊擊一人
(駐劄八寨汛)中軍守備一人(駐劄府城)千總二人把總四人
兵八百七十七名右營遊擊一人(駐劄獨山汛)中軍守
備一人(駐劄府城)千總二人把總四人兵八百七十八
名
上江協副將一人(駐劄來牛塘兼轄荔波營)左營兼中軍都司
一人中軍守備一人千總二人把總四人兵六百
九十二名右營遊擊一人(駐劄定旦汛)中軍守備一人
(駐劄來牛塘)千總二人把總四人兵六百九十三名兼
轄荔波營遊擊一人(駐劄荔波縣)中軍守備一人千總
二人把總四人兵七百六十名
黎平營參將一人(駐劄黎平府)左營兼中軍守備一人
千總一人把總三人兵三百名右營守備一人(駐劄)
(永從縣)千總一人把總三人兵三百名
朗洞營參將一人(駐劄朗洞)左營兼中軍守備一人千
總二人把總四人兵四百二十五名右營守備一
人千總二人把總四人兵四百二十五名
下江營遊擊一人(駐劄蘇洞)中軍守備一人千總二人
把總四人兵六百名
鎮遠鎮總兵官一人(駐劄鎮遠府)統轄本標官兵及分
防各營
鎮標中營中軍遊擊一人中軍守備一人(駐劄玉屏縣)
千總二人把總四人兵六百九十八名左營遊擊
一人(駐劄八弓汛)中軍守備一人(駐劄府城)千總二人把總
四人兵六百九十八名右營都司一人中軍守備
一人(駐劄勝秉汛)千總二人把總四人兵六百九十九
名
清江協副將一人(駐劄鎮遠府清江營)左營兼中軍都司一
人中軍守備一人(駐劄白索汛)千總二人把總四人兵
七百九十七名右營遊擊一人(駐劄柳霽汛)中軍守備
一人(駐劄府城)千總二人把總四人兵七百九十八名
銅仁協副將一人(駐劄松桃)左營兼中軍遊擊一人(駐劄)
(銅仁府)中軍守備一人(駐劄松桃)千總二人把總四人兵
八百九十七名右營遊擊一人(駐劄臭腦營)中軍守備
一人(駐劄松桃)千總二人把總四人兵八百九十八名
丹江營參將一人(駐劄都勻府丹江汛兼轄凱里營)左營兼中軍
守備一人千總二人把總四人兵四百七十名右
營守備一人(駐劄雞講汛)千總二人把總四人兵四百
七十名兼轄凱里營都司一人(駐劄凱里)千總一人把
總三人兵五百名
台拱營參將一人(駐劄台拱)左營兼中軍守備一人千
總二人把總四人兵五百五十名右營守備一人
千總二人把總四人兵五百五十名
平越營遊擊一人(駐劄平越府)中軍守備一人千總二
人把總四人兵六百名
思南營遊擊一人(駐劄思南府)中軍守備一人千總二
人把總四人兵五百名
天柱營都司一人(駐劄天柱縣)千總二人把總四人兵
三百五十名
石阡營都司一人(駐劄石阡府)千總一人把總二人兵
二百七十名
黃平營都司一人(駐劄黃平州)千總一人把總二人兵
四百名
威寧鎮總兵官一人(駐劄威寧州)統轄本標官兵及分
防各營
鎮標中營兼中軍遊擊一人中軍守備一人千總
二人把總四人兵八百九十七名右營都司一人
中軍守備一人千總二人把總四人兵八百九十
八名
畢赤營遊擊一人(駐劄畢節縣)中軍守備一人千總二
人把總四人兵六百五十名
水城營遊擊一人(駐劄大定府水城)中軍守備一人千總
二人把總四人兵五百名
順治十五年設貴州巡撫標左右二營各遊擊以
下將領八人兵共一千五百名
十六年設貴州提督標左右前後四營左營設參
將以下將領八人右前後三營各設遊擊以下將
領八人兵共三千名並以次設大定鎮黔西鎮鎮
遠鎮威寧鎮總兵官鎮標中左右三營各設遊擊
以下將領八人每鎮兵二千二百二十名設平遠協
定廣協銅仁協平越協安南協貴陽城守協等處
副將協標左右二營各設遊擊以下官兵設思南
營等處參將設畢赤營等處遊擊設普安營黎平
營石阡營盤江營等處守備各分統官兵
十八年裁貴州巡撫標左右二營遊擊以下官兵
康熙二年設安籠鎮總兵官鎮標中左右三營各
設遊擊以下將領八人兵共二千二百二十名
四年裁安南協副將改設遊擊以下將領八人兵
五百名裁黎平營守備改設黎平協副將以下將
領八人兵一千名
六年以貴州提督自貴陽府移駐安順府
七年裁鎮遠鎮總兵官改設鎮遠協副將左右二
營各設遊擊以下將領八人兵二千四百名
八年裁平越協副將改設遊擊以下將領八人兵
七百四十名裁貴陽協副將改設遊擊以下將領
八人兵九百名
十九年復設貴州巡撫標兵左右二營各設遊擊
以下將領八人兵一千五百名
二十三年裁黔西鎮總兵官改設黔西協副將左
右二營各遊擊以下將領七人兵共一千八百名
又裁平遠協標兵四百二十名左右二營亦設遊
擊以下將領七人兵共一千八百名
二十四年裁安籠鎮標兵七百二十名銅仁協兵
一百名定廣協兵三百四十名黔西協平遠協兵
各六百名貴陽營兵三百名平越營兵一百四十
名
三十八年撥黔西協平遠協兵各一百名往東川
營其兩協標各減存兵一千一百名
四十三年增設銅仁協標遊擊一人守備一人千
總二人把總四人兵五百六十名合原設副將以
下將領共十七人兵共一千二百名分左右二營
雍正三年裁大定鎮總兵官改設大定協副將左
右二營各設遊擊以下將領八人兵共一千五百
名裁平越營兵二十名仍設遊擊以下將領八人
兵五百八十名裁平伐營石阡營新增營兵各十
名仍各設都司以下將領四人兵二百七十名
五年設長寨營參將以下將領八人兵八百七十
名撥撫標兵一百二十名提標兵二百五十名大
定協兵五百名充額其撫標減存兵一千三百八
十名提標減存兵二千七百五十名大定協減存
兵一千名設安順城守營遊擊以下將領八人兵
七百名又撥提標兵三百二十名充額其提標減
存兵二千四百三十名裁威寧鎮總兵官改設威
寧協參將以下將領八人存兵一千名裁定廣協
左右二營止設副將以下將領八人兵六百六十
名又以廣西泗城府西隆州地為永豐州改隸貴
州設長壩營遊擊以下將領五人兵八百名以湖
廣天柱營改隸貴州設參將以下官兵
六年裁天柱營參將改設都司以下將領六人兵
六百八十三名
七年設古州鎮總兵官鎮標中左右三營各遊擊
以下將領八人兵共一千七百名設都勻協副將
左右二營各遊擊以下將領八人兵共一千八百
名以四川之遵義協改隸貴州左右二營各設守
備以下將領七人兵共一千二百名裁黎平協副
將改設遊擊以下將領十一人兵一千名
八年撥長寨營兵二百二十五名往歸化營設遊
擊以下將領八人兵八百名其長寨營減存兵六
百四十五名撥遵義協兵二百五十八名黎平營
兵四百名仁懷營兵四十二名往古州鎮合原設
兵共二千四百名其遵義協減存兵九百四十二
名黎平營減存兵六百名仁懷營減存兵一百五
十八名撥平越營兵一百名往丹江并裁凱里營
都司改設參將以下將領十五人駐丹江兵一千
二百名其平越營減存兵四百八十名又撥天柱
營兵四百名石阡營兵一百名往清江協設副將
以下將領十七人兵二千名其天柱營減存兵二
百八十三名石阡營減存兵一百七十名
九年增設大定協標兵五百名合原設兵共一千
五百名改盤江營為永安營裁守備改設都司以
下將領四人兵二百八十名自盤江橋移駐毛家
口河渡裁威寧營參將改設威寧協副將增兵五
百名合原設兵共一千五百名撥遵義協兵三十
名往仁懷營減存協標兵九百十二名
十年增設貴州提標兵三百七十名合原設左右
前後四營參將以下將領三十二人兵共二千八
百名增設遵義協兵一百八十八名合原設副將
以下將領十五人兵共一千一百名增設銅仁協
兵八百名合原設兵共二千名裁黃施營遊擊改
設黃平營都司以下將領五人兵五百名又以廣
西荔波縣改隸貴州設荔波營遊擊以下將領八
人兵八百名
十一年設上江協副將左右二營各設遊擊以下
將領八人兵共二千二百名又設下江營遊擊以
下將領八人兵八百名裁普安營守備改設都司
以下將領四人兵二百八十名裁仁懷營守備改
設都司以下將領四人兵一百八十八名
十三年增設安籠鎮標兵三百名合原設兵共一
千八百名增設定廣協兵一百四十名合原設將
領八人兵共八百名裁思南營參將改設遊擊以
下將領八人兵五百名
乾隆元年增鎮遠協平越營兵各三百名都勻協
長寨黃平二營兵各二百名長壩思南天柱石阡
四營兵各一百名
二年增貴州撫標兵二百二十名合原設兵共一
千六百名增貴陽營兵二百名合原設兵共八百
名以安順城守營兵四百名撥還提標合原設兵
共二千八百名仍分左右前後四營兵各七百名
裁安順城守營都司改設遊擊一人守備一人增
兵四百名合原設兵共七百名以遊擊統兵四百
名駐安順府以守備統兵三百名駐安順舊州又
增歸化營兵一百七十五名合原設兵共八百名
增設定廣協守備一人兵二百名合原設兵共一
千名以左營都司駐定番州右營守備駐高寨後
山增平伐營兵三十名合原設兵共三百名增長
寨營兵一百五十五名合原設兵共八百名增畢
赤營兵一百名合原設兵共七百名又移大定協
左營遊擊一人兵五百名增千總一人把總二人
設為水城營其大定協仍補設遊擊一人兵二百
名合原設兵共一千二百名增黔西協兵一百名
合原設兵共一千二百名又增設平遠協守備一
人與原設都司分左右二營增普安營兵二百二
十名合原設兵共五百名增安南營兵一百名合
原設兵共五百名增永安營兵一百二十名合原
設兵共四百名移都司駐郎岱山地方其千總仍
駐毛家口河渡增長壩營兵三百名合原設兵共
八百名增遵義協兵一百名合原設兵共一千二
百名增仁懷營兵一百十二名合原設兵共三百
名增新增營兵三十名合原設兵共三百名增平
越營兵一百二十名合原設兵共六百名
是年裁上江協兵四百五十名
四年裁鎮遠協副將改設鎮遠鎮總兵官鎮標中
左右三營各設遊擊以下將領八人兵共二千四
百名
七年裁貴州撫標兵一百名安籠鎮標兵一百五
十名威遠鎮標兵二百名鎮遠鎮標兵三百名大
定協兵二百名平遠協兵一百名黔西協兵一百
名定廣協兵一百名遵義協兵二百名清江協兵
二百名銅仁協兵二百名上江協兵二百五十名
長寨營兵一百名丹江營兵二百名台拱營兵二
百名朗洞營兵二百名貴陽營兵一百名畢赤營
兵五十名長壩營兵一百名安南營兵五十名歸
化營兵二百名下江營兵二百名安順城守營兵
二百名水城營兵一百名天柱營兵五十名永安
營兵四十名普安營兵六十名仁懷營兵五十名
黃平營兵一百名凱里營兵一百名古州道屬兵
一百名古州八寨清江丹江台拱都江各廳屬兵
共三百名共裁把總及外委千總把總五十四人
十年裁古州鎮標兵三百名上江協兵一百五十
名朗洞營兵一百名下江營兵五十名清江協兵
三百名台拱營兵一百名丹江營兵六十名都勻
協分防八寨城兵四十名又古州台拱八寨清江
丹江各廳屬千總把總及原額兵一百名内減存
兵各五十名俱裁
是年增安籠鎮標兵一百五十名仍足原額每營
六百名增貴陽城守營兵五十名仍足原額兵八
百名即裁平伐營兵二百名撥一百五十名入安
籠鎮五十名入貴陽營又增設水城營守備一人
兵一百名
二十七年改清江上江二協中軍遊擊為都司
二十九年裁大定協右營都司左營守備各一人
三十五年裁古州鎮標兵一百五十名撥荔波營
兵四十名入上江營撥朗洞營兵五十名入下江
營
皇朝文獻通考卷一百九十
