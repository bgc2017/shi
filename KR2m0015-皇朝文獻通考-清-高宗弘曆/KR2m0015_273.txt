皇朝文獻通考卷二百七十三
輿地考(五)
山西省
(臣)等謹按禹貢叙冀州於九州之首而晉陽平陽
之間伊耆氏實先後都之所謂惟彼陶唐有此冀
方者也冀州三面距河當時闢龍門鑿吕梁至於
壺口既載而西河以治此施功之最大者然則今
之山西固禹迹所首經之地矣周禮職方氏河内
曰冀州正北曰并州其霍恒二山及諸州浸多在
今山西境内地利之勝自古而然戰國時趙韓魏
以三晉遺墟争雄大國逮乎十六國南北朝時諸
雄並起割據相尋率以此為用武之地蓋其界隣
朔塞東據太行而西薄大河形勢最為險要明代
自邊墻以外為元裔所逼處築城架屋號曰板升
侵軼之患無歲無之終明之世大同宣府之間倚
為重鎮又以雁門寧武偏頭為外三關列戍分屯
控防孔亟我
朝邊境敉寧各衛所之地俱已改為朔平寧武等郡
縣至於長城之外蒙古各部久為臣僕若歸化城
綏遠城及豐鎮寧遠諸廳並以王官臨治其奉令
禀教視内地無異焉於以拱護
帝京峙為右輔固不僅區區焉畫郊圻固封守之為矣
山西明置山西等處承宣布政使司治太原府
領太原平陽潞安大同四府汾澤沁遼四州又置
山西都指揮使司領太原左右等七衛保德等四
守禦千戸所又置行都指揮使司領大同等十三
衛二所萬歷中又升汾州為府
本朝初因之設山西巡撫及布政使司按察使司皆
駐太原府復仍明制設宣大總督駐大同府之陽
和城順治十三年裁宣大總督改置山西總督康
熙四年併為山陜總督駐西安府兼轄山西十四
年復專設山西總督十九年裁山西總督雍正元
年增置歸化城同知廳分理邊外蒙古民人交涉
事務二年升太原府屬之平定忻代保德四州平
陽府屬之蒲解絳吉隰五州俱為直隸州三年增
置朔平寧武二府六年升蒲州澤州俱為府乾隆
四年增置綏遠城同知廳與歸化城廳並直隸於
歸綏道二十五年於歸化城綏遠城所屬地方又
增置五通判廳分理邊外事務三十五年升平陽
府屬之霍州為直隸州仍以吉州還屬府凡領府
九直隸州十道所轄之廳七各衛所俱以次裁併
入州縣東西距九百三十五里南北距一千七百
八十三里東至直隸正定府贊皇縣界四百三十
里西至陜西綏德州吳堡縣界五百五里南至河
南陜州界一千二十三里北至殺虎口邊墻七百
六十里東南至河南衛輝府輝縣界八百五十里
西南至陜西同州府朝邑縣界一千一百五里東
北至直隸宣化府懷安縣界六百七十里西北至
陜西榆林府府谷縣界八百八十里在
京師西南一千二百里其北自得勝口邊外為豐鎮
寧遠二廳界東西距二百七十餘里南北距二百
八十餘里自殺虎口邊外為歸綏七廳界東西距
四百餘里南北距三百七十里
太原府為省治東西距五百七十里南北距七百
三十里東至平定州夀陽縣界一百七十里西至
汾州府永寧州界四百里南至沁州沁源縣界四
百七十里北至代州崞縣界二百六十里東南至
遼州榆社縣界二百四十里西南至汾州府平遥
縣界二百五十里東北至忻州定襄縣界一百八
十里西北至保德州界五百里自府治至
京師一千三百里明太原府共領州五縣二十
本朝初因之雍正二年升平定忻代保德四州俱為
直隸州以樂平等九縣分屬四州乾隆二十八年
省清源縣入徐溝縣今領州一縣十
陽曲縣(附郭)
太原縣(在府西南四十里)
榆次縣(在府東南六十里)
太谷縣(在府東南一百二十里)
祁縣(在府南少西一百四十里)
徐溝縣(在府南八十里)
交城縣(在府西南一百二十里)
文水縣(在府西南一百六十里)
岢嵐州(在府西北三百二十里)
嵐縣(在府西北二百六十里)
興縣(在府西北四百十里)
平陽府在省治西南五百六十里東西距二百三
十五里南北距三百六十里東至澤州府沁水縣
界一百五十五里西至隰州蒲縣界八十里南至
絳州界一百十里北至汾州府介休縣界二百五
十里東南至絳州垣曲縣界一百九十里西南至
絳州稷山縣界一百十五里東北至沁州沁源縣
界一百五十三里西北至隰州界一百五十里自
府治至
京師一千八百里明平陽府領州六縣二十八
本朝初因之雍正二年升蒲解絳吉隰五州俱為直
隸州以臨晉等十七縣分屬五州乾隆三十五年
仍以吉州及鄉寧縣還屬升霍州為直隸州以趙
城靈石二縣屬之凡領州一縣十
臨汾縣(附郭)
洪洞縣(在府東北五十五里)
浮山縣(在府東南八十里)
岳陽縣(在府東北一百二十里)
曲沃縣(在府南一百二十里)
翼城縣(在府東南一百二十里)
太平縣(在府西南九十里)
襄陵縣(在府西南三十里)
汾西縣(在府西北一百八十里)
鄉寧縣(在府西南二百二十里十本朝雍正二年分屬吉州乾隆三五年還屬)
吉州(在府西一百七十里舊屬府縣本朝雍正二年升為直隸州領鄉寧蒲二九年以蒲縣)
(改屬隰州乾隆三十五年還屬)
蒲州府在省治西南一千一百里東西距九十五
里南北距二百二十里東至解州界九十里西至
陜西同州府朝邑縣界五里南至同州府潼關廳
界六十里北至絳州河津縣界一百六十里東南
至解州芮城縣界一百十五里西南至潼關廳界
六十里東北至絳州稷山縣界一百二十里西北
至朝邑縣界三十里自府治至
京師二千二百里明為蒲州省河東縣入州屬平陽
府
本朝初因之雍正三年升為直隸州以臨晉等四縣
来屬六年升為蒲州府增置永濟縣八年增置虞
鄉縣凡領縣六
永濟縣(附郭明初省入蒲州置本朝雍正六年升州為府以州地改永濟縣為府治)
臨晉縣(在府東七十里)
虞鄉縣(在府東六十里元省入臨晉縣本朝雍正八年復置)
猗氏縣(在府東北一百十里)
榮河縣(在府東北一百二十里)
萬泉縣(在府東北一百六十里)
汾州府在省治西南二百二十里東西距四百三
十里南北距一百里東至太原府祁縣界一百四
十里西至陜西綏德州吳堡縣界二百九十里南
至霍州靈石縣界六十里北至太原府文水縣界
四十里東南至沁州治二百六十里西南至隰州
治二百七十里東北至祁縣治一百二十里西北
至陜西榆林府葭州治三百九十里自府治至
京師一千三百八十里明初為直隸汾州萬歴二十
三年升為汾州府
本朝因之領州一縣七
汾陽縣(附郭)
孝義縣(在府南少東三十五里)
平遥縣(在府東八十里)
介休縣(在府東南七十里)
石樓縣(在府西少南二百五十里)
臨縣(在府西北三百二十里)
永寧州(在府西北一百七十里)
寧鄉縣(在府西一百四十里)
潞安府在省治東南四百五十里東西距三百十
里南北距二百八十里東至河南彰德府林縣界
一百七十里西至平陽府岳陽縣界一百五十里
南至澤州府高平縣界八十里北至遼州界二百
里東南至河南衛輝府輝縣治三百三十里西南
至澤州府沁水縣治二百五十里東北至彰德府
涉縣治一百七十里西北至沁州治二百十里自
府治至
京師一千三百里明洪武九年為直隸潞州嘉靖八
年升為潞安府共領縣八
本朝因之乾隆二十九年以平順縣省入潞城黎城
壺關三縣凡領縣七
長治縣(附郭)
長子縣(在府西少南五十里)
屯留縣(在府西北六十里)
襄垣縣(在府北少西九十里)
潞城縣(在府東北四十里)
黎城縣(在府東北一百十里)
壺關縣(在府東南三十里)
澤州府在省治東南六百二十里東西距四百六
十里南北距二百四十五里東至河南衛輝府輝
縣界二百四十里西至平陽府翼城縣界二百二
十里南至河南懷慶府河内縣界一百十里北至
潞安府長子縣界一百三十五里東南至輝縣界
二百三十里西南至絳州垣曲縣界一百九十里
東北至河南彰德府林縣界二百三十里西北至
翼城縣界二百二十里自府治至
京師一千八百里明澤州洪武初省州治晉城縣入
州屬平陽府九年升為直隸澤州共領縣四
本朝初因之雍正六年升為澤州府增置鳳臺縣凡
領縣五
鳳臺縣(附郭本晉城縣明初省入州臺本朝雍正六年升州為府以州地置鳳縣為府治)
高平縣(在府北少東八十五里)
陽城縣(在府西八十里)
陵州縣(在省東北一百二十里)
沁水縣(在府西北一百七十里)
大同府在省治北六百二十里東西距六百六十
里南北距二百四十三里東至直隸宣化府懷安
縣界二百十里西至朔平府左雲縣界五十里南
至代州繁峙縣界一百六十里北至得勝堡邊墻
八十三里東南至直隸宣化府蔚州界二百五十
里西南至左雲縣界一百二十里東北至新平堡
邊墻二百六十里西北至破魯堡邊墻五十里自
府治至
京師七百二十里明洪武五年置山西行都指揮使
司七年改為大同府共領州四縣七
本朝初因之順治六年移大同府治于陽和城八年
仍還故治雍正三年改置陽高天鎮二縣以朔州
及馬邑縣往屬朔平府六年以蔚州往屬直隸宣
化府十一年以廣昌縣往屬直隸易州乾隆十一
年增置豐鎮廳凡領州二縣七廳一
大同縣(附郭)
懷仁縣(在府西南七十里)
渾源州(在府東南一百二十里)
應州(在府南一百二十里)
山隂縣(在府西南一百四十里)
廣靈縣(在府東南二百四十里)
靈邱縣(在前東南二百七十里)
陽高縣(在府東北一百二十里明洪武三十一年置陽和高山二衛本朝順治十三年以)
(高山衛并入陽和衛為陽高衛雍正三年改為陽高縣)
天鎮縣(在府東北一百八十四里明洪武三十一年置天城鎮遠二衛本朝順治十三年)
(以鎮遠衛并入天城衛為天鎮衛雍正三年改為天鎮縣)
豐鎮廳(在得勝口外三十餘里明為邊外地於本朝康熙十四年遷察哈爾部衆分駐此)
(雍正十二年以口外開墾地畆生聚日衆置豐川衛及鎮寧所乾隆十五年裁衛所設立理事通判)
(管理邊外官地及察哈爾正黃半旗正紅一旗並附近各扎薩克部落蒙古民人交涉事務仍屬于)
(大同府)
朔平府在省治北六百七十里東西距三百里南
北距三百六十里東至大同府大同縣界一百七
十五里西至邊墻一百二十五里南至寧武府寧
武縣界三百四十里北至殺虎口邊墻二十里東
南至大同府山隂縣界二百七十里西南至寧武
府偏關縣界一百四十里東北至威魯堡邊墻二
十里西北至阻虎堡邊墻三十里自府治至
京師九百六十里明洪武二十五年置定邊鎮朔二
衛後省永樂七年移置大同左右二衛于此正統
間徙邊外玉林衛併入右衛名右玉林衛徙邊外
雲川衛併入左衛名左雲川衛成化時又置平魯
衛
本朝初因之雍正三年改右玉林衛為朔平府置右
玉左雲平魯三縣又以大同府之朔州馬邑縣来
屬乾隆十五年增置寧遠廳凡領州一縣四廳一
右玉縣(附郭明洪武時置定邊衛永樂時改置大同右衛正統時併置右玉林衛本朝雍)
(三年改置右玉縣為府治)
左雲縣(在府東南七十五里明洪武時置鎮朔衛永樂時改置大同左衛正統時併置左雲)
(川衛改本朝雍正三年置左雲縣)
平魯縣(在府西南一百十五里明成化時置平魯衛本朝雍正三年改置平魯縣)
朔州(在府南二百四十里初屬大同府雍正三年改屬朔平府)
馬邑縣(在府東南二百四十里初屬大同府雍正三年改屬朔平府)
寧遠廳(在殺虎口外六十里明為邊外地於本朝康熙十四年遷察哈爾部衆分駐此雍)
(正十二年以口外開墾地畆生聚日衆置寧朔衛及懷遠所乾隆十五年裁衛所設立理事通判管)
(理邊外官地及察哈爾鑲黃鑲藍二旗並附近各扎薩克部落蒙古民人交涉事務仍屬於朔平府)
寧武府在省治北少西三百四十里東西距一百
五十里南北距一百七十七里東至朔平府朔州
界二十五里西至太原府岢嵐州界一百二十五
里南至代州崞縣界七里北至水泉營邊墻一百
七十里東南至崞縣界九十五里西南至忻州静
樂縣界一百四十里東北至朔平府平魯縣界二
百里西北至保德州河曲縣界一百十五里自府
治至
京師九百五十里明初置寧化守禦千戶所屬山西
都司成化二年置寧武關與偏頭關及代州之雁
門關稱外三關為重鎮
本朝初為寧武營雍正三年改置寧武府領縣四
寧武縣(附郭明初置寧化守禦所府本朝雍正三年改置寧武縣為治)
神池縣(府北三十里明嘉靖十八年置神池堡本朝雍正三年改置縣)
偏關縣(在府北一百八十里明成化二年置偏關所本朝雍正三年改置縣)
五寨縣(在府西一百里明嘉靖十六年置五寨堡本朝雍正三年改置縣)
沁州在省治東南三百十里東西距四百二十里
南北距四百里東至潞安府黎城縣界二百十里
西至霍州界二百十里南至潞安府襄垣縣界七
十里北至太原府太谷縣界三百三十里東南至
襄垣縣界八十里西南至平陽府岳陽縣
界一百七十里東北至遼州榆社縣界八十里西
北至汾州府平遥縣界一百五十里本州境東西
距九十里南北距一百十里東與北並界武鄉縣
西界沁源縣南界襄垣縣自州治至
京師一千七百里明洪武初省州治銅鞮縣入州九
年升為直隸沁州萬歴二十四年改屬汾州府三
十二年復為直隸州
本朝因之領縣二
沁源縣(在州西少南一百二十里)
武鄉縣(在州東北六十里)
遼州在省治東南三百四十里東西距三百三十
里南北距二百三十里東至河南彰德府武安縣
界一百四十里西至太原府太谷縣界一百九十
里南至潞安府黎城縣界一百里北至平定州樂
平縣界一百三十里東南至黎平縣界一百里西
南至沁州武鄉縣界一百二十五里東北至直隸
順德府邢臺縣界一百十里西北至太原府榆次
縣界二百里本州境東西距一百四十五里南北
距一百四十五里東界武安縣西界榆社縣南界
黎城縣北界和順縣自州治至
京師一千二百里明洪武初省州治遼山縣入州九
年升為直隸州
本朝因之領縣二
榆社縣(在州西九十里)
和順縣(在州北九十里)
平定州在省東南二百七十里東西距二百七十
里南北距二百九十五里東至直隸正定府井陘
縣界九十五里西至太原府榆次縣界一百七十
五里南至遼州和順縣界八十五里北至代州五
臺縣界二百十里東南至正定府贊皇縣界一百
八十里西南至榆次縣界九十五里東北至正定
府平山縣界二百三十里西北至太原府陽曲縣
界二百十里本州境東西距一百五十里南北距
八十五里東界井陘縣西界夀陽縣南界樂平縣
北界盂縣自州治至
京師八百七十里明屬太原府
本朝初因之雍正二年升為直隸州領縣三
樂平縣(在州東南五十里初屬太原府雍正二年分屬平定州)
夀陽縣(在州西一百里初屬太原府雍正二年分屬平定州)
盂縣(在州西北一百里初屬太原府雍正二年分屬平定州)
忻州在省治北一百里東西距三百四十五里南
北距一百里東至平定州盂縣界一百二十五里
西至太原府嵐縣界二百二十里南至太原府陽
曲縣界四十里北至代州崞縣界六十里東南至
陽曲縣界六十五里西南至汾州府永寧州界三
百三十里東北至代州五臺縣界七十五里西北
至寧武府五寨縣界二百八十里本州境東西距
一百三十五里南北距一百里東界定襄縣西界
静樂縣南界陽曲縣北界崞縣自州治至
京師一千三百里明洪武初省州治秀容縣入州屬
太原府
本朝初因之雍正二年升為直隸州領縣二
定襄縣(在州東五十里初屬太州原府雍正二年分屬忻)
静樂縣(在州西一百八十里初屬太原府雍正二年分屬忻州)
代州在省治東北三百二十里東西距三百七十
六里南北距三百四十里東至大同府靈邱縣界
二百三里西至寧武府寧武縣界一百七十三里
南至平定州盂縣界二百二十里北至大同府山
隂縣界一百二十里東南至直隸正定府平山縣
界二百四十五里西南至忻州界一百四十里東
北至大同府渾源州界一百九十里西北至朔平
府朔州界一百四十里本州境東西距七十五里
南北距一百三十里東與南并界繁峙縣西界崞
縣北界山隂縣自州治至
京師七百七十里明為代州屬太原府
本朝初因之雍正二年升為直隸州領縣三
五臺縣(在州東南一百四十里初屬太原府雍正二年分屬代州)
繁峙縣(在州東六十里初屬太原府雍正二年分屬代州)
崞縣(在州西南八十里初屬太原府雍正二年分屬代州)
保德州在省治西北四百六十里東西距三百三
十里南北距二百二十里東至寧武府五寨縣界
一百二十里西至太原府興縣界一百十里南至
太原府岢嵐州界七十里北至邊墻一百五十里
東南至岢嵐州界一百六十里西南至興縣界一
百里東北至寧武府偏關縣界一百八十里西北
至邊墻一百四十五里本州境東西距八十里南
北距九十一里東界河曲縣西與北並界陜西榆
林府府谷縣南界興縣自州治至
京師一千七百十五里明屬太原府
本朝初因之雍正二年升為直隸州以河曲縣及興
縣来屬八年仍以興縣還屬太原府今領縣一
河曲縣(在州東北六十里初屬太原府雍正二年分屬保德州)
解州在省治西南九百五十里東西距二百二十
五里南北距九十里東至絳州垣曲縣界二百五
里西至蒲州府虞鄉縣界二十里南至河南陜州
靈寳縣界六十里北至蒲州府猗氏縣界三十里
東南至陜州界一百里西南至陜州閿鄉縣界一
百二十里東北至絳州聞喜縣界一百二十里西
北至蒲州府臨晉縣界三十里本州境東西距五
十五里南北距五十里東界安邑縣西界虞鄉縣
南界芮城縣北界猗氏縣自州治至
京師一千四百五十里明洪武初省州治解縣入州
屬平陽府
本朝初因之雍正二年升為直隸州以安邑夏平陸
芮城垣曲五縣来屬八年以垣曲縣改屬絳州凡
領縣四
安邑縣(在州東北五十五里初屬平陽府雍正二年分屬解州)
夏縣(在州東北一百里初屬平陽府雍正二年分屬解州)
平陸縣(在州東南九十里初屬平陽府雍正二年分屬解州)
芮城縣(在州西南七十里初屬平陽府雍正二年分屬解州)
絳州在省治西南七百十里東西距一百三十五
里南北距一百里東至平陽府曲沃縣界十里西
至陜西同州府韓城縣界一百二十五里南至解
州夏縣界八十里北至平陽府太平縣界二十里
東南至曲沃縣界二十里西南至蒲州府榮河縣
界一百四十里東北至太平縣界四十五里西北
至吉州鄉寧縣界五十里本州境東西距四十里
南北距五十里東界曲沃縣西界稷山縣南界聞
喜縣北界太平縣自州治至
京師一千八百里明洪武初省州治正平縣入州屬
平陽府
本朝初因之雍正二年升為直隸州以太平襄陵河
津稷山四縣来屬七年以聞喜絳二縣来屬仍以
太平襄陵二縣還屬平陽府八年又改垣曲縣来
屬凡領縣五
聞喜縣(在州南七十里初屬平陽府雍正七年分屬絳州)
絳縣(在州東南八十里初屬平陽府雍正二年分屬絳州)
稷山縣(在州西五十里初屬平陽府雍正二年分屬絳州)
河津縣(在州西一百里初屬平陽府雍正二年分屬絳州)
垣曲縣(在州東南二百十里初屬平陽府雍正二年分屬解州八年改屬絳州)
隰州在省治西南五百五十里東西距二百五十
里南北距二百九十五里東至平陽府汾西縣界
九十里西至陜西延安府宜川縣界一百五十里
南至吉州界一百三十里北至汾州府寧鄉縣界
一百六十里東南至平陽府臨汾縣界一百五十
里西南至延安府宜川縣界一百五十里東北至
汾州府孝義縣界一百十里西北至汾州府石樓
縣界五十里本州境東西距一百四十里南北距
二百二十里東界汾西縣西界永和縣南界大寧
縣北界寧鄉縣自州治至
京師一千七百里明洪武二年省州治隰州縣入州
屬平陽府
本朝初因之雍正二年升為直隸州以汾陽大寧永
和三縣来屬九年又改蒲縣来屬仍以汾陽縣還
屬平陽府凡領縣三
蒲縣(在州東南一百十里初屬平陽府雍正二年分屬吉州九年改屬隰州)
大寧縣(在州西南九十里初屬平陽府雍正二年分屬隰州)
永和縣(在州西九十里初屬平陽府雍正二年分屬隰州)
霍州在省治西南五百里東西距八十里南北距
二百二十五里東至沁州沁源縣界五十里西至
汾州府汾西縣界三十里南至平陽府洪洞縣界
七十里北至汾西縣界一百五十五里自州治至
京師一千五百五十里明省霍邑縣入州復屬平陽
本朝初因之乾隆三十五年升為直隸州凡領縣二
趙城縣(在州南二十五里初屬平陽府乾隆三十五年分屬霍州)
靈石縣(在州北五十里初屬平陽府乾隆三十五年分屬霍州)
歸綏七廳在殺虎口外直隸于歸綏道東西距四
百餘里南北距三百七里東至鑲藍旗察哈爾界
西至鄂爾多斯界南至邊城界北至四子部落喀
爾喀右翼茂明安各蒙古界歸化綏遠二城至
京師一千一百八十餘里明初于故豐州東南置玉
林衛西南置雲川衛又於故勝州地置東勝左右
二衛設兵戍守永樂初俱内徙宣德初復置玉林
雲川二衛正統以後移治於大同其故地遂廢為
蒙古諸部駐牧地嘉靖間察哈爾小王子之族曰
諳達始築城於豐州灘屢為邊患隆慶間封為順
義王名其城曰歸化是為西土默特
本朝天聰八年
太宗文皇帝親征察哈爾駐蹕歸化城土默特部衆悉降
後編為二旗設都統等官管轄雍正元年以口外
地方生聚日衆設立歸化城理事同知乾隆元年
於歸化城東北增建綏遠城四年移建威將軍駐
其地又設立綏遠城理事同知後因地方遼闊增
設協理通判分管六年設歸綏道駐綏遠城以各
同知通判隸之後又增至七協理通判乾隆二十
五年裁協理通判二員改為五廳與兩同知共為
七廳凡口外官地及土默特並附近各扎薩克部
落蒙古民人交涉事務俱歸五通判分理由兩同
知核轉並屬歸綏道管轄
歸化城同知廳(在殺虎口北二百里雍正元年設同知治此管理民人事務乾隆二)
(十五年定各地方歸五通判分管其刑名事務由歸化城同知核轉)
綏遠城同知廳(在歸化城東北五里乾隆元年建城四年設同知治此管理蒙古民)
(人事務二十五年定各地方歸五通判分管其錢榖事務由綏遠城同知核轉)
歸化城通判廳(初以筆帖式協理通判乾隆二十五年定設通判治此分管蒙古民)
(人事務)
和林格爾通判廳(初以筆帖式協理通判乾隆二十五年定設通判治此分管蒙)
(古民人事務)
薩拉齊通判廳(初以筆帖式協理通判乾隆二十五年定設通判治此分管蒙古民)
(人事務)
清水河通判廳(初以筆帖式協理通判乾隆二十五年定設通判治此分管蒙古民)
(人事務)
托克托城通判廳(初以筆帖式協理通判乾隆二十五年定設通判治此分管蒙)
(古民人事務)
皇朝文獻通考卷二百七十三
