皇朝文獻通考卷八十七
職官考(十一)
八旗駐防
(臣)等謹按順治二年遣八旗官兵駐劄順德濟南
德州臨清徐州潞安平陽蒲州等處此設駐防之
始也厥後鎮守險要增派駐防特設將軍都統大
臣專轄之職任綦重歷年更置增設員額不等今
依現行經制而類次之
將軍奉天吉林黑龍江山西綏遠城兼轄右衛江
南江寧兼轄京口(初京口江寧各一人乾隆二十二年裁併)福建福州
浙江杭州兼轄乍浦湖廣荆州陜西西安寧夏廣
東廣州各一人
都統烏嚕木齊一人察哈爾一人直隸天津一人
副都統奉天三人吉林六人黑龍江三人山海關
熱河各一人察哈爾一人直隸天津一人山東青
州一人山西歸化城一人右衛一人江寧二人京
口一人福建福州二人浙江杭州一人乍浦一人
湖廣荆州二人陜西西安二人寧夏二人凉州一
人四川成都一人廣東廣州二人
(臣)等謹按伊犁等處亦設有副都統因係新疆自
為一門故此不載
城守尉奉天八人黑龍江直隸保定滄州山東德
州山西太原河南甘肅莊浪各一人
(臣)等謹按太原河南等處城守尉乾隆二十一年
五月改歸巡撫節制管轄
協領奉天十三人吉林十七人黑龍江十六人山
海關二人熱河六人直隸天津六人山東青州四
人山西綏遠城十人右衛五人江寧八人京口二
人福州九人杭州九人乍浦五人荆州十人西安
十四人寧夏六人凉州二人成都六人廣州九人
總管黑龍江十人察哈爾八旗各一人張家口一
人
參領吉林黑龍江各一人察哈爾八旗各一人西
安八人
副參領察哈爾八旗各一人
總管黑龍江十人熱河圍場一人察哈爾八人
副總管黑龍江二十六人
防守尉奉天三人昌平良鄉寳坻固安東安霸州
雄縣采育里永平順義三河玉田古北口獨石口
冷口喜峰口各一人
佐領奉天一百三十人吉林一百十三人黑龍江
二百四十八人察哈爾一百有九人山海關八人
熱河二十人直隸天津三十二人山東青州十六
人山西綏遠城二十人右衛十人河南十人江寧
三十二人京口十四人福州十八人杭州二十三
人乍浦十一人荆州四十六人西安三十八人寧
夏二十四人凉州六人四川十八人廣州十八人
防禦奉天百有二人吉林六十三人黑龍江二十
四人山海關八人直隸保定四人天津三十二人
滄州四人昌平良鄉寳坻固安東安霸州雄縣采
育里永平順義三河玉田冷口喜峰口古北口獨
石口千家店各二人張家口三人熱河二十人圍
場八人山東青州十六人德州四人山西太原四
人綏遠城二十人右衛十人歸化城二人河南開
封十人江寧四十人京口十六人福州十人杭州
二十人乍浦八人荆州五十六人西安八十八人
寧夏二十六人凉州八人莊浪四人成都二十四
人廣州三十四人
驍騎校奉天二百有六人吉林一百二十人黑龍
江二百三十三人山海關八人察哈爾八旗一百
有五人直隸保定四人天津三十二人滄州四人
昌平良鄉寳坻固安東安霸州雄縣采育里千家
店順義各一人永平三河玉田羅文峪獨石口各
二人張家口六人古北口喜峰口各四人冷口三
人熱河二十人圍場八人山東青州十六人德州
四人山西太原四人綏遠城二十人右衛十人歸
化城六十四人河南開封十人江寧四十人京口
十六人福建福州二十二人浙江杭州三十二人
乍浦十六人湖廣荆州五十六人陜西西安八十
八人甘肅寧夏二十四人凉州八人莊浪四人四
川成都二十四人廣東廣州三十八人
護軍校黑龍江二人察哈爾一百有七人
前鋒校山西歸化城二十人
管水手官吉林六人黑龍江十三人
京營
(臣)等謹按八旗禁旅已詳載九門提督下舊設中
南北三營管轄綠旗官軍原屬督捕衙門兼理康
熙三十年改歸九門提督統轄復於三營中分撥
兵弁巡防
禁苑等處乾隆四十六年七月將巡捕三營添改五
營設二十三汛茲據新改經制序列於左
提督九門步軍統領所屬
中營副將一人遊擊一人
圓明園汛副將兼管中軍都司一人千總二人把總
四人外委六人
暢春園汛守備一人千總二人把總四人外委六人
樹村汛守備一人千總二人把總四人外委六人
静宜園汛守備一人千總二人把總四人外委六人
樂善園汛守備一人千總二人把總四人外委六人
南營參將一人遊擊一人
西珠市口汛都司一人千總二人把總四人外委
六人
參將中軍守備兼管東珠市口汛一人千總二人
把總四人外委六人
東河沿汛守備一人千總二人把總四人外委六
人
西河沿汛守備一人千總二人把總四人外委六
人
花兒市汛守備一人千總二人把總四人外委六
人
菜市口汛守備一人千總二人把總四人外委六
人
北營參將一人遊擊一人
德勝汛都司一人千總二人把總四人外委六人
參將中軍守備兼管安定汛一人千總二人把總
四人外委六人
東直汛守備一人千總二人把總四人外委六人
朝陽汛守備一人千總二人把總四人外委六人
左營參將一人遊擊一人
左安汛都司一人千總二人把總四人外委六人
參將中軍守備兼管河陽汛一人千總二人把總
四人外委六人
東便汛守備一人千總二人把總四人外委六人
廣渠汛守備一人千總二人把總四人外委六人
右營參將一人遊擊一人
永定汛都司一人千總二人把總四人外委六人
參將中軍守備兼管阜城汛一人千總二人把總
四人外委六人
西便汛守備一人千總二人把總四人外委六人
廣寧汛守備一人千總二人把總四人外委六人
(臣)等謹按舊中營海子墻守備等員今更改營汛
裁汰
直省提鎮
(臣)等謹按綠旗兵陣列之法訓練之方詳載兵考
茲謹詳載官爵職守次第直省督撫司一省之軍
政所轄標員悉彙載以昭體制河標之司汛工統
於總河漕運之司趲運統於總漕所轄副將員弁
悉從武職編次直省駐防將軍都統所轄協領以
下係旗員載八旗駐防中副將以下係漢缺亦分
載此編至衛所之設或屯邊或領運積年裁汰過
半今就現在衛守備等官依次備載
提督職掌軍政統轄諸鎮與直省督撫並稱封疆
大吏直隸駐古北口一人(雍正元年設)江南駐松江府
一人福建水師駐厦門陸路駐泉州府各一人浙
江駐寧波府一人湖廣駐常德府一人陜西駐西
安府一人(原設駐固原乾隆二十九年改駐)甘肅駐蘭州府安西
駐烏嚕木齊(原駐安西尋移駐巴里坤乾隆二十八年改駐烏嚕木齊)各一人
四川駐成都府一人(原設勦撫提督順治五年裁十七年復設提督)廣東
駐惠州府一人廣西駐柳州府一人(原設随征總兵官順治八)
(年改設提督十七年裁本年復設)雲南駐大理府一人貴州駐安
順府一人山東(康熙二十一年裁今巡撫兼理)山西(康熙七年裁十三年復設)
(三十年復裁今巡撫兼理)河南(康熙七年裁十三年復設十八年裁今巡撫兼理)江西
(康熙七年裁十五年復設二人各分管六府十八年歸併通省提督二十一年裁今巡撫兼理)
(臣)等謹按提督初皆左右都督銜今停又直隸駐
河間府一人康熙七年裁江南駐江寧一人順治
十八年裁陜西駐寧夏一人康熙十五年設二十
年裁駐凉州一人康熙十五年設二十二年裁湖
廣駐鄖陽一人原設總兵改副將康熙十三年改
設提督二十年裁廣東水師駐龍門一人康熙七
年裁
總兵官掌一鎮之軍政管轄營協將弁為重鎮大
臣仍受提督節制直隸泰寧正定天津馬蘭關宣
化各一人山東登州(原設參將改副將順治十八年移臨凊總兵官駐登州)
兖州(原設參將雍正二年改設)各一人山西太原(原設副將康熙十一年改)
(設)大同(順治六年裁十一年復設)各一人河南河北南陽各一
人江南蘇松狼山(原設副將順治十八年改設)夀春(乾隆十年設)各
一人江西南瑞(原設九江總兵官康熙十七年改南瑞十九年裁二十二年復設)
南贑各一人福建海壇(原設援勦左鎮總兵官康熙十九年改為海壇鎮)
金門(原設援勦右鎮總兵官康熙十九年改為金門鎮)臺灣福寧建寧汀
州(原設副將康熙三十六年改為鎮)漳州(原設左路總兵官裁改不一康熙二十七年定)
各一人浙江黃巖(原設水師右路總兵官康熙八年改黃巖鎮十五年裁十八年)
(復設)定海温州處州(原設副將康熙四十九年改為鎮)衢州(順治五年裁尋)
(復設)各一人湖廣襄陽宜昌衡永(原設參將改副將康熙九年改設總)
(兵官)鎮筸(原設參將改副將康熙三十八年以杭州總兵官移駐鎮筸)各一人陜
甘興漢(初為興安總兵官康熙二十二年改為興漢)延綏西寧(原設副將順治)
(十五年改總兵)寧夏凉州(以上二鎮俱康熙十五年改提督二十年復設總兵)肅州
(原設營參將順治四年改協設副將康熙三十年改鎮設總兵官)巴里坤(初設哈密移駐)
(烏嚕木齊乾隆二十九年移駐巴里坤)各一人四川川北(初設保寧順治十年)
(改為川北)重慶建昌松潘各一人廣東左翼(駐劄廣州虎門)右
翼(駐韶州)碣石(康熙三年裁八年復設)潮州高雷廉(原設副將順治十二)
(年改設總兵官)瓊州南澳(兼閩澳)各一人廣西左江(原設右翼總兵)
(官康熙元年改為左江)右江(原設泗城協副將雍正五年改右江總兵)各一人雲
南臨元澂江(原設臨元廣西總兵順治十八年裁康熙元年復設九年改臨元澂江)
曲尋開化楚姚(一名楚雄康熙六年裁二十一年復設三十一年裁雍正三年復設)
永順鶴麗永北(初設北勝副將康熙二十一年改為永北)昭通(兼滇黔)普
洱各一人貴州安籠(原設遊擊康熙四年改總兵官)古州鎮遠(康熙)
(七年裁八年設副將尋改總兵官)威寧各一人
(臣)等謹按總兵官直隸柳溝一人順治二年裁薊
州一人順治四年裁密雲一人順治五年裁山海
關通州各一人順治七年裁山東膠州一人順治
十一年裁沂州一人康熙二十一年裁山西寧武
一人順治二年裁援勦營一人康熙十四年裁河
南開歸一人順治十三年裁援𠞰河南一人康熙
十四年裁江南江寧一人康熙七年裁京口右路
一人康熙二十三年裁廣德一人順治八年裁池
州徽州各一人順治十六年裁随征右路左路各
一人康熙三年裁江西南昌水師一人康熙十九
年裁随征右路一人康熙十四年改饒州二十一
年裁随征左路一人康熙十五年改九江袁臨一
人康熙二十一年裁福建同安一人康熙五年裁
泉州一人康熙六年裁閩安水師一人康熙八年
裁隨征左路一人順治十六年裁右路一人康熙
六年裁中路左翼右翼各一人俱康熙十六年裁
隨征左鎮右鎮前鎮後鎮各一人俱康熙十六年
裁海澄厦門銅山各一人康熙二十三年裁興化
一人康熙三十七年裁浙江金華一人順治十三
年裁金衢援勦一人康熙十六年裁平陽一人康
熙四十九年裁湖廣益陽祁陽各一人順治十六
年裁長沙鄖襄各一人順治十八年裁荆州一人
康熙五年裁武岡均房各一人康熙十九年裁陜
西西安一人雍正三年設尋裁西大通一人雍正
五年設尋裁咸寧一人雍正五年裁四川龍安成
都雲陽各一人順治八年裁叙州遵義各一人順
治十年裁䕫州一人順治十年裁十五年改設重
慶康熙八年仍改䕫州十年裁廣東肇慶一人康
熙元年裁海豐一人康熙五年裁饒平左路水師
右路水師韶州各一人康熙八年裁援勦雄安一
人康熙十七年裁中鎮一人康熙十九年裁潮州
水師廉州各一人康熙二十三年裁順德一人康
熙四十二年裁廣西隨征一人順治八年裁左翼
一人順治十八年裁全州一人康熙元年裁潯梧
一人康熙十八年裁水路一人康熙二十一年裁
雲南大鶴麗永一人康熙元年裁廣羅一人康熙
二十一年裁貴州黔西一人康熙二十二年改副
將平遠一人康熙八年改副將定廣一人康熙六
年改副將大定一人原設大方鎮康熙五年改大
定雍正三年改副將湄潭一人康熙四年裁思南
安順各一人康熙四年裁甘肅河州一人乾隆二
十九年裁改副將
副將為提鎮分守險要者曰協標參遊以下胥隸
焉為總督職司關防統理軍務者曰督標中軍為
總河督理河員並稽核工汛者曰河標中軍為總
漕催護漕船督率官弁者曰漕標中軍直隸八人
督標一人山東三人河標一人山西二人江南五
人將軍標二人督標一人河標二人漕標一人江
西二人福建七人福州將軍標一人浙江十一人
督標一人湖廣十二人督標一人陜甘十八人督
標一人四川四人督標一人廣東十四人督標一
人廣州將軍標一人廣西七人雲南三人督標一
人貴州九人
參將或專城守分守或同守一城皆有分汛備禦
管轄將弁之責其為撫標中軍提標中軍者亦如
之直隸七人提標一人山東八人撫標一人山西
十四人撫標一人河南四人撫標一人江南十三
人撫標二人提標二人河標二人漕標一人閩浙
十六人撫標二人提標三人湖廣十人撫標二人
提標二人陜甘十七人撫標二人提標二人四川
七人提標一人兩廣十五人撫標二人提標二人
雲貴十六人撫標二人提標二人
遊擊職守與參將同充各鎮中軍官直隸二十三
人山東七人河標二人山西八人河南三人兩江
三十人江寧將軍標三人河標三人漕標四人閩
浙六十一人福州將軍標一人湖廣三十二人陜
甘七十二人四川二十二人兩廣四十四人廣州
將軍標三人雲貴五十五人
都司僉書職守與參遊同充副將中軍官直隸六
十一人山東十二人河標二人山西二十七人河
南六人兩江四十六人江寧將軍標二人河標三
人漕標五人閩浙四十二人福州將軍標一人湖
廣二十一人陜甘八十二人四川三十一人兩廣
五十一人廣州將軍標一人雲貴三十六人
營守備管理營務職掌糧餉悉聽各提鎮管轄充
參遊中軍官直隸六十八人河標一人山東二十
一人河標六人山西二十八人河南十七人兩江
七十人江寧將軍標三人河標二十四人漕標六
人閩浙一百二十人福州將軍標一人湖廣六十
人陜甘一百有九人四川四十三人兩廣一百一
十人廣州將軍標三人雲貴一百有六人
衛守備直隸一人山東四人兩江十九人江西三
人浙江七人湖廣十人甘肅六人四川二人
臣等謹按初設有直隸延慶陜西大通四川越嶲
雷波四衛乾隆二十五年六月兵部吏部奉
諭旨議准將四衛裁汰分隸州縣誠以衛所專司徵屯
此四衛並無漕政不宜以武弁而膺民社之寄也
其他專司領運及有訓練屯丁之責者仍循舊制
營千總直隸一百三十八人河標八人倉場二人
山東四十七人河標十二人山西六十三人河南
二十九人兩江一百三十六人江寧將軍標九人
河標二十六人漕標十二人閩浙二百五十一人
福州將軍標四人湖廣一百三十六人陜甘一百
九十七人四川一百有四人兩廣二百三十七人
廣州將軍標八人雲貴二百三十人
守禦所千總山東湖廣各一人江西八人浙江三人
(浙江嘉湖二所乾隆二十五年裁併杭嘉二衛守備管理)甘肅一人四川四人
衛千總直隸四人山東三十九人兩江一百二十
八人江西十七人浙江三十七人湖廣十二人貴
州九人甘肅五人(山東德州左右二所乾隆二十五年裁併德州衛守備管理)
把總直隸三百十八人河標十五人倉場二人山
東一百人河標十九人山西一百三十六人河南
六十人兩江二百八十六人江寧將軍標十七人
河標五十人漕標二十六人閩浙五百有六人福
州將軍標八人湖廣二百七十五人陜甘四百十
五人四川二百有三人兩廣四百五十五人廣州
將軍標十六人雲貴四百六十九人
(臣)等謹按初設都司分天下為十五都所設有掌
印都司僉書衛守備千總所千總經歷等官皆以
次裁汰又順治元年在京設三十二衛分轄屯地
七年併為十衛康熙三年又併十衛為六衛每衛
設守備千總經歷各一人二十六年六衛俱裁
又按副將以下等官各隨提鎮增設有因事設官
如隨征營援勦營之類迨事平則隨裁又如江防
海防邊塞苗疆各重地亦有因事通變度地改置
者其建置沿革於提鎮詳考之其餘營制悉詳兵
考茲不具載
皇朝文獻通考卷八十七
