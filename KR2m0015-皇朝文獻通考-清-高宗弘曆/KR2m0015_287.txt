皇朝文獻通考卷二百八十八
輿地考(二十)
廣西省
(臣)等謹按馬考以全州入古荆州域餘並列為南
越蓋以五嶺為荆揚之南限其萌渚越城二嶺與
廣西接壤故廣西自全州灌陽縣及興安縣以南
實在古荆州之外自秦遣史禄鑿靈渠導湘灕二
水始開其地逮秦併天下略取陸梁地為桂林象
郡史記索隱謂嶺南之人多處山陸其性強梁故
曰陸梁則其地之荒僻而難治可知已兩漢而降
郡縣日增編戶設官等於内地顧自通都大邑之
外谿峒深阻若猺若獞若獠若仡若狑人&KR2829;人狪
人山子之屬性習獷悍馴服為難唐始置土州縣
官其酋長使世領之薄其徵入寬其文網然猶依
嶮負固叛服靡常自宋訖明若儂氏之亂大蕂峽
田州之役蔓延數世久而後定蓋勤師征者屢矣
終未能使之服教畏神傾心效順也自登我
朝版籍以來風俗移易民物諴和凡深林密箐重岡
複嶺之區向之憑阻而梗聲教者今且熙熙皥皥
共樂太平蠻烟瘴雨並洗濯於光天化日之下蓋
聖朝德化之漸摩其入人也深矣
廣西明廣西等處承宣布政使司治桂林府領桂
林平樂梧州潯州柳州慶遠思恩南寧太平鎮安
思明十一府歸順田州泗城思陵向武都康龍州
等七州又置廣西都指揮使司領桂林等九衛全
州等十守禦千戶所
本朝初因之設巡撫及布政使司按察使司皆駐桂
林府與廣東共一總督降歸順田州思陵向武都
康龍州為屬州順治十五年升泗城州為府雍正
三年升鬱林州賓州為直隸州五年升西隆為直
隸州八年仍降為屬州九年降思明府為州十二
年降賓州為屬州凡領府十一直隸州一各衛所
俱以次裁併入州縣東西距二千八百十里南北
距二千九百六十五里東至廣東肇慶府廣寧縣
界一千二百六十里西至雲南廣南府土富州界
一千五百五十里南至廣東廉州府靈山縣界二
千四十五里北至貴州黎平府永從縣界九百二
十里東南至廣東高州府石城縣界一千一百八
十里西南至安南國界二千三百十里東北至湖
南永州府東安縣界三百四十五里西北至貴州
南籠府永豐州界一千三十六里在
京師西南七千四百六十里
桂林府為省治東西距五百五十五里南北距五
百里東至湖南永州府零陵縣界三百四十五里
西至柳州府融縣界二百十里南至平樂府荔浦
縣界一百八十里北至湖南寶慶府城步縣界三
百二十里東南至永州府永明縣界三百七十里
西南至柳州府雒容縣界二百五十五里東北至
寶慶府新寧縣界三百六十里西北至柳州府懷
遠縣界二百十里自府治至
京師七千四百六十里明為桂林府
本朝因之領州二縣七
臨桂縣(附郭)
興安縣(在府東北一百三十里)
靈川縣(在府東北五十里)
陽朔縣(在府南少東一百五十里)
永寧州(在府西一百四十里)
永福縣(在府西南一百里)
義寧縣(在府西北八十里)
全州(在府東北二百五十里)
灌陽縣(在府東三百二十里)
(臣)等謹按桂林八樹在賁隅東桂水出焉始見於
山海經厥後秦置桂林郡唐書謂江源多桂不生
雜木故立為郡其治在今鬱林州境是時統地甚
廣故今桂林府境亦在所屬逮三國吳復置桂林
郡治武安為今柳州府象州境晉徙治潭中為今
柳州府境宋徙治中溜為今潯州府境齊徙治武
熙亦為今象州境梁復徙治潭中至隋而廢皆無
與於今之府境也梁天監六年置桂州元和志謂
在蒼梧鬱林之境因桂江以為名大同六年始移
於今治後遂因之舊唐書地理志以臨桂當秦之
桂林郡蓋未之深考云
平樂府在省治南少東一百八十里東西距九百
四十里南北距二百七十里東至廣東連州連山
縣界五百六十里西至潯州府平南縣界三百八
十里南至梧州府蒼梧縣界二百六十里北至桂
林府陽朔縣界十里東南至梧州府懷集縣界二
百里西南至梧州府藤縣界四百七十里東北至
湖南永州府永明縣界一百里西北至陽朔縣界
六十里自府治至
京師七千六百三十里明為平樂府
本朝因之領州一縣七
平樂縣(附郭)
恭城縣(在府東北六十里)
富川縣(在府東少北二百六十里)
賀縣(在府東南三百七十里)
荔浦縣(在府西少南七十五里)
修仁縣(在府西少南一百二十里)
昭平縣(在府南一百二十里)
永安州(在府西南一百八十里)
梧州府在省治東南八百里東西距二百三十里
南北距六百三十五里東至廣東肇慶府封川縣
界四十里西至潯州府平南縣界一百九十里南
至廣東高州府信宜縣界四百二十里北至平樂
府賀縣界二百十五里東南至廣東羅定州西寧
縣界二百六十里西南至鬱林州北流縣界三百
九十八里東北至廣東連州陽山縣界四百八十
里西北至平樂府昭平縣界一百五十里自府治
至
京師八千五百三十二里明為梧州府降藤容二州
為縣共領州一縣九
本朝初因之雍正三年改鬱林為直隸州以博白北
流陸川興業四縣往屬凡領縣五
蒼梧縣(附郭)
藤縣(在府西六十里)
容縣(在府西南三百二十里)
岑溪縣(在府西南一百八十里)
懷集縣(在府東三百六十里)
潯州府在省治西南九百五十里東西距四百十
里南北距五百二十里東至梧州府藤縣界一百
九十里西至南寧府横州界二百二十里南至鬱
林州界一百九十里北至柳州府象州界三百三
十里東南至鬱林州北流縣界二百八十里西南
至鬱林州興業縣界二百二十里東北至平樂府
永安州界二百六十里西北至柳州府來賓縣界
二百八十里自府治至
京師八千四百十里明為潯州府降貴州為縣共領
縣三
本朝初因之雍正八年以武宣縣來屬凡領縣四
桂平縣(附郭)
平南縣(在府東一百里)
貴縣(在府西南一百四十里)
武宣縣(在府西北二百里初屬柳州府雍正三年分屬賓州八年改屬潯州府)
柳州府在省治西南三百七十里東西距四百二
十五里南北距八百三十里東至平樂府修仁縣
界二百六十五里西至慶遠府宜山縣界一百六
十里南至潯州府貴縣界二百七十里北至湖南
靖州綏寧縣界五百六十里東南至潯州府武宣
縣界一百八十里西南至思恩府遷江縣界一百
二十里東北至桂林府永寧州界一百三十里西
北至貴州黎平府永從縣界五百六十里自府治
至
京師七千八百六十里明為柳州府共領州二縣十
本朝初因之雍正三年升賓州為直隸州以來賓遷
江上林武宣四縣往屬十二年仍為屬州與遷江
上林改屬思恩府以武宣改屬潯州府以來賓仍
來屬凡領州一縣七
馬平縣(附郭)
雒容縣(在府東北六十里)
羅城縣(在府西北一百九十里)
柳城縣(在府西北八十里)
懷遠縣(在府北三百十里)
融縣(在府西北二百五十里)
象州(在府東南一百三十里)
來賓縣(在府南一百八十里雍正三年改屬賓州十二年還屬柳州府)
慶遠府在省治西南五百七十里東西距四百七
十里南北距二百九十里東至柳州府柳城縣界
四十里西至貴州都勻府獨山州豐寧下土司界
四百三十里南至思恩府上林縣界一百二十里
北至柳州府羅城縣界一百七十里東南至柳城
縣界七十里西南至思恩府安定土司界一百六
十里東北至羅城縣界五十里西北至都勻府荔
波界三百二十里自府治至
京師八千八十里明為慶遠府領州四縣五土司三
本朝初因之雍正十年以荔波縣改屬貴州都勻府
凡領州二縣三土州二土縣一土司三
宜山縣(附郭)
天河縣(在府北少東一百十里)
河池州(在府西二百五十里)
思恩縣(在府西北一百五十里順治九年移縣北境十五年復還今治)
東蘭州(在府西南四百二十里雍正七年改設流官)
那地土州(在府西南三百四里)
南丹土州(在府西北三百四十里)
忻城土縣(在府南少東九十里)
永定長官司(在府東南六十里)
永順正長官司(在府西南三百里)
永順副長官司(在府東北四十里)
南寧府在省治西南一千七百六十里東西距四
百三十里南北距三百三十五里東至潯州府貴
縣界三百四十里西至太平府羅陽土縣界九十
里南至廣東廉州府欽州界二百七十里北至思
恩府武緣縣界六十五里東南至廉州府靈山縣
界五十里西南至南安界三百六十里東北至思
恩府賓州界一百二十里西北至思恩府白山土
司界三百十里自府治至
京師八千三百十二里明為南寧府以横州為屬州
領州七縣三土司二
本朝初因之雍正十年以下雷土州及湖潤寨土司
改屬鎮安府凡領州三縣三土州三土司一
宣化縣(附郭)
新寧州(在府西七十里)
隆安縣(在府西北二百四十里)
横州(在府東南二百四十里)
永淳縣(在府東二百里)
上思州(在府西南二百里)
歸德土州(在府西北二百六十里)
果化土州(在府西北二百四十里)
土忠州(在府西南一百九十里)
遷隆峒土司(在府西南二百四十里)
思恩府在省治西南一千一百五十里東西距九
百九十五里南北距三百七十里東至柳州府來
賓縣界二百八十五里西至雲南廣南府土富州
界七百十里南至南寧府宣化縣界一百三十里
北至慶遠府永定土司界二百四十里東南至宣
化縣界一百三十里西南至太平府龍英土州界
六百二十五里東北至慶遠府宜山縣界三百六
十里西北至慶遠府東蘭州界二百四十五里本
府境東西距二百十里南北距三十五里東界上
林縣西界下旺土司南界武緣縣北界興隆土司
自府治至
京師九千四百里明初以思恩州屬田州府永樂三
年改為直隸州正統五年升為思恩府尋改為軍
民府七年移治今府北境白山土司界弘治末改
設流官為正府嘉靖七年始移今治萬歷以後領
州二縣二土司十其田州為直隸州賓州改屬柳
州府
本朝康熙初以鎮安泗城二土府及直隸田州歸順
向武都康諸土州來屬五年又以西隆州西林縣
來屬雍正五年改泗城為正府改西隆為直隸州
以西林縣往屬七年改鎮安為正府以奉議歸順
二州向武都康上映三土州小鎮安土司往屬十
二年以賓州及遷江上林二縣來屬凡領州一縣
三土州二土司九
武緣縣(在府南七十里)
賓州(在府東一百五十里初屬柳州府雍正三年升為直隸州領遷江上林來賓三縣十二年)
(改屬思恩府)
遷江縣(在府東少北二百八十里初屬柳州府雍正三年分屬賓州十二年改屬思恩府)
上林縣(在府東一百八十里初屬柳州府雍正三年分屬賓州十二年改屬思恩府)
上林土縣(在府西南二百七十里舊治今縣東境順治十八年移今治)
土田州(在府西四百五十里康熙三年改屬思恩府)
白山土司(在府東北八十里舊治今司西南境明末移西境本朝康熙十八年移今治)
古零土司(在府東北八十里)
安定土司(在府東北一百六十五里)
興隆土司(在府北七十里)
那馬土司(在府西北九十五里)
舊城土司(在府西北一百五十里)
定羅土司(在府西一百四十里)
下旺土司(在府西二百十里舊治今司東北境順治五年移今治)
都陽土司(在府西北六十里)
太平府在省治西南二千五十里東西距四百八
十里南北距二百八十五里東至南寧府宣化縣
界二百三十里西至安南界二百五十里南至南
寧府土忠州界七十里北至南寧府歸德土州界
二百十五里東南至南寧府遷隆峒界二百里西
南至安南界二百七十五里東北至南寧府隆安
縣界二百六十里西北至鎮安府都康土州界二
百二十五里自府治至
京師一萬四百二十五里明初為太平府設流官自
萬歷以後領州十九縣四
本朝初以思明土府及憑祥州暨直隸思陵州龍州
來屬康熙二十八年省陀陵縣入永康州五十八
年思明州改設流官雍正三年廢龍州為上龍下
龍二司七年裁下龍土巡司移通判管轄九年降
思明土府為思州十一年改思明州為寧明州裁
思城土州移崇善縣丞駐守凡領州四縣一土州
十七土縣二
崇善縣(附郭)
左州(在府東北一百里)
養利州(在府北一百五十里)
永康州(在府東北一百八十五里康熙二十八年以陀陵縣省入)
寧明州(在府西南一百二十里康熙五十八年改設流官雍正五年以思明府同知管州事)
(十一年改為寧明州仍設知州屬太平府)
上下龍司廳(在府西一百八十里明洪武初為直隸土龍州本朝改屬太平府雍正)
(三年廢龍州析其地為上龍下龍二司各設土巡檢七年裁巡檢移通判治此)
太平土州(在府西北一百十里)
安平土州(在府西北一百三十七里)
上下凍土州(在府西二百二十里)
萬承土州(在府東一百五十里)
茗盈土州(在府東北一百七十里)
全茗土州(在府北少東一百六十里)
龍英土州(在府北二百里)
結安土州(在府東北二百二十里)
佶倫土州(在府東北二百三十里)
都結土州(在府東南三百八十里)
鎮遠土州(在府東北三百二十里)
上石西土州(在府西南一百七十里)
下石西土州(在府西一百六十里)
土江州(在府南二十五里)
思陵土州(在府西南二百四十里明為直隸土州本朝改屬太平府)
土思州(在府南一百二十里明洪武元年升為思明土府本朝改屬太平府雍正元年改)
(為土思州)
憑祥土州(在府西南二百三十里明永樂二年為憑祥縣成化十八年升為州屬思明府)
(屬本朝改太平府)
羅陽土縣(在府東北二百里)
羅白土縣(在府東南五十里)
鎮安府在省治西南一千三百五十五里東西距
三百四十一里南北距二百十里東至思恩府土
田州界一百五十一里西至雲南廣南府土富州
界一百九十里南至太平府龍英土州界一百二
十里北至土田州界九十里東南至土田州界一
百三十五里西南至安南界二百二十里東北至
土田州界九十里西北至土富州界二百里自府
治至
京師一萬一千四百九十五里明為鎮安土府
本朝康熙二年設流官通判管府事屬思恩府雍正
七年設知府以奉議等州來屬十年以下雷土州
來屬乾隆三年增置天保縣三十一年改置小鎮
安廳凡領州二縣一廳一土州四土司一
天保縣(附郭乾隆三年以府地置縣為府治)
奉議州(在府東北二百里初屬思恩府雍正七年改屬鎮安府)
歸順州(在府西南七十二里初屬思恩府移今治雍正七年改設流官屬鎮安府)
向武土州(在府東南百六十里初屬思恩府雍正七年改屬鎮安府)
都康土州(在府東南一百九十里初屬思恩府雍正七年改屬鎮安府)
上映土州(在府東南一百五十里初屬思恩府雍正七年改屬鎮安府)
下雷土州(在府南少東一百六十里初屬南寧府雍正十年改屬鎮安府)
小鎮安廳(在府西一百五里明設土巡司設本朝初因之乾隆三十一年裁土司通判)
(治此)
湖潤塞土司(在府西南一百八十里設土巡司鎮本朝初屬南寧府雍正十年改屬)
(安府)
泗城府在省治西南二千四十里東西距六百五
十里南北距五百二十里東至慶遠府東蘭州界
二百里西至貴州南籠府普安州界四百五十里
南至思恩府土田州界一百五十里北至南籠府
(著薦為太子中允監察御史襄行前後進說神宗以正心窒欲求賢育才為言務以誠意感動主上)遼南
面官左春坊有太子中允(聖宗太平五年見太子中允馮若谷)金無此官
元至元中立詹事院有中允一人順帝至正時宫傅府
同明左右春坊左右中允各二人(太祖洪武初趙文授教諭歴任岳州府學)
(教授成祖時詔選老學之士能講說者尚書蹇義以文名上成祖召至御前面諭授左春坊左中允賜宴俾輔)
(仁宗於東宫文進講經史敷繹明盡應制有作悉寓箴規睿旨嘉奬)
司議郎唐置二人掌侍從規諫駮正啓奏宋無此官遼
南面官左春坊有太子司議郎金不設元儲政院有司
議二人明左春坊有左司諫二人右春坊亦如之皆不
常設掌箴誨鍳戒以拾遺補過凡有啓事於東宫與司
直清紀執筆紀令旨規正其偽謬者
中舍人唐置二人貳右庶子掌侍從獻納啓奏皇太子
監國下令書則畫日至春坊右庶子宣傳中舍人奉行
宋至道天禧時置中舍人一人神宗欽宗升儲亦置寧
宗嘉定初除二人遼南面官右春坊亦有太子中舍人
金元明皆無
十里南北距二百九十里東至梧州府容縣界六
十里西至廣東廉州府合浦縣界一百九十里南
至廣東高州府化州界一百七十里北至潯州府
桂平縣界一百二十里東南至化州界二百二十
里西南至合浦縣界一百四十里東北至潯州府
平南縣界八十里西北至潯州府貴縣界九十五
里本州境東西距七十里南北距一百四十里東
界北流縣西界興業縣南界陸川縣北界潯州府
桂林縣自州治至
京師八千七百四十里明洪武中省州治南流縣入
州屬梧州府
本朝初因之雍正三年升為直隸州以博白北流陸
川興業等縣來屬凡領縣四
博白縣(在州西南九十里初屬梧州府雍正三年分屬鬱林州)
北流縣(在州東四十里初屬梧州府雍正三年分屬鬱林州)
陸川縣(在州南七十里初屬梧州府雍正三年分屬鬱林州)
興業縣(在州西六十里初屬梧州府雍正三年分屬鬱林州)
皇朝文獻通考卷二百八十八
