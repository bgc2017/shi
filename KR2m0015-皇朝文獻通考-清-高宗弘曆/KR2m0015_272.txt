皇朝文獻通考卷二百七十二
輿地考(四)
山東省
(臣)等謹按自禹貢區州為九後世分省不能盡依
古州之限或兼及他州邊境而止若乃跨越兖青
徐三州而又錯出於豫州者惟山東為然古兖州
之界曰濟河徐州之界曰海岱及淮而青州居兖
徐之中大約兖以河為北界徐以淮為南界濟水
自菏澤而下中絡其間以會汶而入海故兖徐與
豫之交又必以濟分界自大河屢徙已南合於淮
而溢滎之濟水支脉久湮三瀆之分流者俱經更
易他如九河之既道大野之既瀦故迹沈淪迄無
定處是禹跡之難詳在東省為尤甚鄭樵所謂山
川千古不易者又未可概論矣夫山東以一隅而
兼唐虞數州之地則其田野之闢與民生之聚固
自古而然春秋齊魯之間稱為上國兩漢而下仍
分置兖徐諸州而疆理各殊至唐時河從千乘入
海故以此為河南河北道宋時建都於汴故以此
為京東路至金改為山東路厥後遂有山東之名
蓋其負山踞海當水陸孔道以環衛
神京實為南北之鎻鑰至於
巡方之典首重岱宗崇聖之儀獨隆闕里地鄰畿甸霑
被
光華此尤左輔之勝區非他省所得而同者矣
山東明山東等處承宣布政使司治濟南府領濟
南兖州東昌青州登州萊州六府又置山東都指
揮使司領濟南等十六衛東平等五所
本朝初因之設山東巡撫及布政使司按察使司皆
駐濟南順治五年定山東與直隸河南共一總督
十五年裁三省總督康熙四年復設三省總督仍
駐直隸之大名府八年復裁雍正二年分濟南府
之泰安武定濱三州兖州府之沂曹濟寧三州為
直隸州四年設河東總督駐河南開封府兼轄二
省八年以濟寧還屬兖州府又分兖州府之東平
州東昌府之高唐州濮州青州府之莒州為直隸
州十二年升武定州沂州為府以濱州改屬武定
府以莒州改屬沂州府仍以高唐州還屬東昌府
十三年升泰安州曹州為府以東平州改屬泰安
府以濮州改屬曹州府又裁河東總督專以山東
巡撫管理乾隆三十九年復升兖州府之濟寧州
東昌府之臨清州並為直隸州凡領府十直隸州
二各衛所以次裁併入州縣其存者俱專司漕運
不治民事東西距一千六百四十里南北距八百
十里東至海一千三百里西至直隸大名府元城
縣界三百四十里南至江蘇徐州府沛縣界五百
七十里北至直隸河間府寧津縣界三百四十里
東南至江蘇海州界六百八十里西南至河南歸
德府商邱縣界六百八十里東北至海四百二十
里西北至直隸冀州南宫縣界三百十里在
京師南八百里
濟南府為省治東西距三百六十里南北距二百
八十里東至青州府臨淄縣界二百五十里西至
東昌府高唐州界一百十里南至泰安府泰安縣
界一百四十里北至武定府商河縣界一百四十
里東南至青州府博山縣界二百三十里西南至
東昌府荏平縣界一百三十里東北至武定府惠
民縣界一百八十里西北至直隸河間府景州界
三百里自府治至
京師八百里明濟南府領州四縣二十六
本朝初因之雍正二年升泰安武定濱三州為直隸
州以長清新泰萊蕪三縣往屬泰安州以陽信海
豐樂陵三縣往屬武定州以利津霑化蒲臺三縣
往屬濱州雍正八年又分平原禹城臨邑陵四縣
往屬直隸高唐州十二年升武定州為府以濱州
及所屬縣隸焉又分青城商河二縣往屬武定府
十三年升泰安州為府復分肥城縣往屬改長清
縣還屬濟南府其直隸高唐州改屬東昌府以平
原等四縣還屬濟南府凡領州一縣十五
歴城縣(附郭)
章邱縣(在府東一百十里)
鄒平縣(在府東一百六十五里)
淄川縣(在府東少南二百二十里)
長山縣(在府東一百九十里)
新城縣(在府東北二百十六里)
齊東縣(在府東北一百五十里)
濟陽縣(在府東北七十里)
齊河縣(在府西四十里)
德州(在府西北二百六十里)
德平縣(在府北二百五里)
平原縣(在府西北一百八十里雍正八年分屬高唐州十三年還屬濟南府)
禹城縣(在府西北一百十里雍正八年分屬高唐州十三年還濟南府)
臨邑縣(在府北一百四十里雍正八年分屬高唐州十三年還屬濟南府)
陵縣(在府西北二百里雍正八年分屬高唐州十三年還屬濟南府)
長清縣(在府西南七十里雍正二年分屬泰安州十三年還屬濟南府)
泰安府在省治南一百八十里東西距四百三十
里南北距一百七十里東至青州府博山縣界一
百八十里西至兖州府陽榖縣界二百五十里南
至兖州府寧陽縣界六十里北至濟南府長清縣
界一百十里東南至沂州府蒙陰縣界二百十里
西南至兖州府汶上縣界一百里東北至博山縣
界一百九十里西北至東昌府荏平縣界一百八
十里自府治至
京師一千二百里明初以泰安州屬濟南府以州治奉
符縣省入降東平路為州屬兖州府
本朝初因之雍正二年升泰安州為直隸州以長清
新泰萊蕪三縣屬之八年又升東平州為直隸州
以東阿平陰陽榖壽張四縣屬之十三年升泰安
州為府增置泰安縣以東平州及所領東阿平陰
二縣隸焉其原領之陽榖壽張二縣仍還屬兖
府又以濟南府之肥城縣來屬泰安府以長清縣
還屬濟南凡領州一縣六
泰安縣(附郭元以前為奉符縣明省入州縣本朝治雍正十三年升州為府以州地置為府)
新泰縣(在府東南一百五十里初屬濟南府雍正二年分屬泰安州十三年屬府)
萊蕪縣(在府東一百二十里初屬濟南府雍正二年分屬泰安州十三年屬府)
肥城縣(在府西七十里初屬濟南府雍正十三年分屬泰安府)
東平州(在府西一百四十里初屬兖州府雍正八年升為直隸州十三年改屬泰安府)
東阿縣(在府西北二百十里初屬兖州府雍正八年分屬東平州十三年改屬泰安府)
平陰縣(在府西北一百九十里初屬兖州府雍正八年分屬東平州十三年改屬泰安府)
(臣)等謹按古青州西南據岱其與徐分界處說者
以為當自齊之長城故阯管子謂長城之陽魯也
長城之陰齊也括地志謂長城西北起濟州平陰
縣歴泰山北岡上經齊州淄州東至密州瑯琊臺
入海今自泰安府東阿平陰二縣始與徐分界又
東為肥城縣及泰安縣又東南為萊蕪新泰二縣
又東為青州府之博山臨朐至諸城縣界為古青
州境其東南為沂州府之蒙陰沂水縣及莒州界
為古徐州境
武定府在省治東北二百里東西距二百八十里
南北距二百七十里東至青州府樂安縣界一百
四十里西至濟南府德平縣界一百四十里南至
濟南府齊東縣界八十里北至海一百九十里東
南至青州府博興縣界一百五十里西南至濟南
府臨邑縣界一百六十里東北至海二百十里西
北至直隸河間府南皮縣界一百四十里自府治
至
京師七百里明洪武時改棣州為樂安州以州治厭
次縣省入宣德元年又改為武定州與濱州並屬
濟南府
本朝初因之雍正二年武定與濱州並為直隸州以
陽信海豐樂陵三縣屬武定州以利津霑化蒲臺
三縣屬濱州十二年升武定州為府增置惠民縣
以濱州及所屬三縣隸焉又分濟南府之青城商
河二縣來屬凡領州一縣九
惠民縣(附郭元以前為厭次縣明初省縣入武定州本朝雍正十二年升州為府以州地)
(置縣為府治)
陽信縣(在府東四十里初屬濟南府雍正二年分屬武定州十二年屬府)
海豐縣(在府東北六十里初屬濟南府雍正二年分屬武定州十二年屬府)
樂陵縣(在府西北九十里初屬濟南府雍正二年分屬武定州十二年屬府)
青城縣(在府東南六十里初屬濟南府雍正十二年分屬武定府)
商河縣(在府西南九十里初屬濟南府雍正十二年分屬武定府)
濱州(在府東九十里初屬濟南府雍正二年升為直隸州十二年改屬武定府)
利津縣(在府東一百五十里初屬濟南府雍正二年分屬濱州十二年改屬武定府)
霑化縣(在府東北七十里初屬濟南府雍正二年分屬濱州十二年改屬武定府)
蒲臺縣(在府東一百二十里初屬濟南府雍正二年分屬濱州十二年改屬武定府)
兖州府在省治南三百二十里東西距五百十里
南北距二百六十里東至沂州府費縣界一百六
十里西至曹州府濮州界三百五十里南至江蘇
徐州府沛縣界一百五十里北至泰安府肥城縣
界一百十里東南至沂州府蘭山縣界三百三十
里西南至曹州府曹縣界三百十里東北至泰安
府泰安縣界一百八十里西北至泰安府東平州
界一百六十里自府治至
京師一千二百三十里明洪武初以兖州屬濟寧府
十八年升為兖州府䧏濟寧為州以屬之共領州
四縣二十三
本朝初因之雍正二年升沂曹濟寧三州為直隸州
以郯城費二縣往屬沂州以曹定陶二縣往屬曹
州以鉅野嘉祥二縣往屬濟寧州八年升東平州
為直隸州以東阿平陰陽榖壽張四縣往屬又以
濟寧州還屬兖州府其鉅野嘉祥二縣增屬曹州
十三年以東平州及所屬東阿平陰二縣屬泰安
府而以陽榖壽張二縣還屬兖州府又分單城武
鄆城三縣增屬曹州府而以嘉祥縣還屬乾隆三十
九年復升濟寧州為直隸州以金鄉魚臺嘉祥三
縣往屬凡領縣十
滋陽縣(附郭)
曲阜縣(在府東三十里)
寧陽縣(在府北五十里)
鄒縣(在府東南五十里)
泗水縣(在府東少北九十里)
滕縣(在府南一百四十里)
嶧縣(在府東南二百六十里)
汶上縣(在府西北九十里)
陽榖縣(在府西北三百里雍正八年分屬東平州十三年還屬兖州府)
壽張縣(在府西北二百四十里雍正八年分屬東平州十三年還屬兖州府)
沂州府在省治東南六百六十里東西距五百二
十里南北距五百十里東至海三百里西至兖州
府泗水縣界二百二十里南至江蘇淮安府宿遷
縣界一百四十里北至青州府臨胊縣界三百七
十里東南至淮安府海州界一百里西南至兖州
府嶧縣界一百五十里東北至青州府諸城縣界
三百里西北至泰安府新泰縣界二百六十里自
府治至
京師一千六百五十里明沂州洪武初屬濟寧五年
改屬濟南府十八年以沂州屬兖州府以莒州屬
青州府
本朝初因之雍正二年升兖州府之沂州為直隸州
以郯城費二縣屬之升青州府之莒州為直隸州
以蒙陰沂水日照三縣屬之十二年升沂州為府增
置蘭山縣以莒州及所領三縣隸焉凡領州一縣六
蘭山縣(附郭元以前為臨沂縣地明初省縣入沂州本朝雍正十二年升州為府以州地)
(置縣為府治)
郯城縣(在府東南一百六十里初屬兖州府雍正二年分屬沂州十二年屬府)
費縣(在府西北九十里初屬兖州府雍正二年分屬沂州十二年屬府)
莒州(在府東北九十里初屬青州府雍正二年升為直隸州十二年改屬沂州府)
蒙陰縣(在府北二百里初屬青州府雍正二年分屬莒州十二年改屬沂州府)
沂水縣(在府北一百二十里初屬青州府雍正二年分屬莒州十二年改屬沂州府)
日照縣(在府東二百四十里初屬青州府雍正二年分屬莒州十二年改屬沂州府)
曹州府在省治西南五百八十里東西距一百九
十五里南北距二百八十里東至兖州府濟寧州
界一百六十五里西至直隸大名府東明縣界三
十里南至河南歸德府考城縣界一百十里北至
大名府南樂縣界一百七十里東南至江蘇徐州
府碭山縣界一百六十五里西南至大名府長垣
縣界七十五里東北至兖州府滋陽縣界一百六
十五里西北至大名府清豐縣界二百十里自府
治至
京師一千二百里明曹州屬兖州府以濮州屬東昌
府降單州為縣
本朝初因之雍正二年升兖州府之曹州為直隸州
以曹定陶二縣屬之八年升東昌府之濮州為直
隸州以范觀城朝城三縣屬之又以鉅野嘉祥二
縣增屬曹州十三年升曹州為府增置菏澤縣以
濮州及所領三縣隸焉又分兖州府之曹城武鄆
城三縣來屬其嘉祥縣仍還屬兖州府凡領州一
縣十
菏澤縣(附郭宋以前為乘氏縣地金改置濟陰縣元省入曹州本朝雍正十三年升州為)
(府以州地置縣為府治)
曹縣(在府東南一百里初屬兖州府雍正二年分屬曹州十三年屬府)
定陶縣(在府東南四十里初屬兖州府雍正二年分屬曹州十三年屬府)
單縣(在府東南一百五十里初屬兖州府雍正十三年改屬曹州府)
城武縣(在府東南一百里初屬兖州府雍正十三年改屬曹州府)
鄆城縣(在府東北一百二十里初屬兖州府雍正二年分屬濟寧州八年改屬曹州十三年)
(屬府)
鉅野縣(在府東一百四十里初屬兖州府雍正二年分屬濟寧州八年改屬曹州十三年屬府)
濮州(在府北一百二十里初屬東昌府雍正八年升為直隸州十三年改屬曹州府)
范縣(在府北少東一百六十里初屬東昌府雍正八年分屬濮州十三年改屬曹州府)
觀城縣(在府北一百七十里初屬東昌府雍府正八年分屬濮州十三年改屬曹州)
朝城縣(在府北二百十里初屬東昌府雍正八年分屬濮州十三年改屬曹州府)
(臣)等謹按古兖州東南據濟其與豫分界處當自
曹州府與徐分界處當自兖州泰安二府與青分
界處當自濟南青州二府古濟水自陶邱而下東
至於菏考菏澤在今曹州府定陶縣境經繋諸豫
雷夏澤在今曹州府濮州境經繋諸兖故二澤之
間為兖豫之界濟水又東北流經今范縣鄆城縣
南鉅野縣北又東北流經兖州府壽張縣陽榖縣
南嘉祥縣汶上縣北乃濟汶會流處是為兖徐之
界其西北為古兖州境東南為古徐州境自泰安
府東阿縣以下至濟南府歴城縣北為今大清河
所經自章邱縣以下至青州府樂安縣北為今小
清河所經即古濟水所行之故道是為兖青之界
其北為古兖州境其南為古青州境
東昌府在省治西二百十里東西距二百二十里
南北距二百八十里東至濟南府長清縣界一百
里西至直隸大名府元城縣界一百二十里南至
兖州府陽榖縣界三十里北至直隸河間府故城
縣界二百五十里東南至泰安府東阿縣界九十
里西南至大名府開州治二百六十里東北至濟
南府齊河縣界一百八十里西北至直隸冀州棗
強縣治二百五十里自府治至
京師九百四十里明東昌府共領州三縣十五
本朝初因之雍正八年升濮州為直隸州以范觀城
朝城三縣往屬又分高唐州為直隸州於濟南府
分平原等四縣屬之十二年以高唐州還屬東昌
府十三年以濮州與所屬縣俱改隸曹州府乾隆
三十九年升臨清州為直隸州以邱夏津武城三
縣往屬凡領州一縣九
聊城縣(附郭)
堂邑縣(在府西四十里)
博平縣(在府北四十里)
清平縣(在府北七十里)
荏平縣(在府東少北六十里)
莘縣(在府西南七十里)
冠縣(在府西一百里)
館陶縣(在府西北一百二十里)
高唐州(在府東北一百十里雍正八年升為直隸州十二年還屬東昌府)
恩縣(在府東一百八十里)
青州府在省治東三百三十里東西距二百七十
五里南北距三百四十里東至萊州府濰縣界九
十五里西至濟南府淄川縣界一百八十里南至
沂州府沂水縣界一百五十里北至武定府利津
縣界一百九十里東南至海五百里西南至兖州
府治四百二十里東北至海一百八十里西北至
武定府治二百三十里自府治至
京師一千里明青州府領州一縣十三
本朝初因之雍正八年升莒州為直隸州以蒙陰沂
水日照三縣往屬十二年以莒州及所屬縣改隸
沂州府十三年增置博山縣凡領縣十一
益都縣(附郭)
博山縣(在府西南一百八十里雍正十二年析益都縣及濟南府之淄川縣泰安府之萊蕪)
(縣地置縣)
臨淄縣(在府西北五十五里)
博興縣(在府西北一百十里)
高苑縣(在府西北一百五十里)
樂安縣(在府北少西九十里)
壽光縣(在府東北七十里)
昌樂縣(在府東七十里)
臨朐縣(在府南少東四十五里)
安邱縣(在府東南一百六十里)
諸城縣(在府東南二百八十里)
登州府在省治東北九百二十里東西距五百六
十里南北距三百五十三里東至海四百里西至
萊州府掖縣界一百六十里南至萊州府即墨縣
界三百五十里北至海三里東南至海三百九十
里西南至萊州府二百四十里東北越海至奉天
金州界旅順口五百里西北至海四十里自府治
至
京師一千八百六十里明登州屬萊州府洪武六年
升登州為直隸州九年升為府以寧海州為屬州
共領州一縣七
本朝初因之雍正十三年增置海陽榮城二縣凡領
州一縣九
蓬萊縣(附郭本黃縣地)
黃縣(在府西南六十里)
福山縣(在府東少南一百三十五里)
棲霞縣(在府東南一百五十里)
招遠縣(在府西南一百四十里)
萊陽縣(在府南二百五十里)
寧海州(在府東少南二百十里)
文登縣(在府東南三百三十里)
海陽縣(在府東南二百二十里本萊陽縣地明置大嵩衛本朝雍正十二年升為海陽縣)
榮城縣(在府東四百六十里本文登縣地明置成山衛本朝雍正十二年升為榮城縣)
萊州府在省治東北六百八十里東西距二百九
十里南北距四百三十里東至登州府招遠縣界
六十里西至青州府壽光縣界二百三十里南至
海三百五十里北至海八十里東南至海三百五
十里西南至青州府諸城縣界二百六十里東北
至招遠縣界八十里西北至海七十五里自府治
至
京師一千四百里明洪武元年升萊州為府
本朝因之領州二縣五
掖縣(附郭)
平度州(在府南少西一百里)
濰縣(在府南少西一百二十八里)
昌邑縣(在府西一百十里)
膠州(在府南二百二十里)
高密縣(在府南少西一百五十五里)
即墨縣(在府南少東二百五十里)
濟寧州明初為濟寧府尋降為州屬兖州府以州
治任城縣省入
本朝初因之雍正二年升為直隸州領鉅野嘉祥二
縣八年還屬兖州府乾隆三十九年復升為直隸
州凡領縣三
金鄉縣(在州西南九十里舊屬兖州府寧本朝初因之乾隆三十九年分屬濟州)
魚臺縣(在州南一百十里舊屬兖州府州本朝雍正二年分屬濟寧州八年改屬曹十三年)
(還屬兖州府乾隆三十九年復分屬濟寧州)
嘉祥縣(在州西五十里舊屬兖州府曹本朝雍正二年分屬濟寧州八年改屬州十三年)
(還屬兖州府乾隆三十九年復分屬濟寧州)
(臣)等謹按古徐州西境與豫州分界處當在濟淮
之間北自曹州府之鉅野縣即古之大野為徐兖
豫三州分界處自鉅野而南為濟寧州嘉祥金鄉
魚臺縣入江蘇徐州府界為古徐州境其北為曹
州府之定陶城武單縣入河南歸德府界為古豫
州境
臨清州明臨清縣孝宗時升為州屬東昌府
本朝因之乾隆三十九年升為直隸州領縣三
邱縣(在州西南四十里舊屬東昌府州本朝因之乾隆三十九年分屬臨清)
夏津縣(在州東四十里舊屬東昌府清本朝因之乾隆三十九年分屬臨州)
城武縣(在州北七十里舊屬東昌府清本朝因之乾隆三十九年分屬臨州)
(臣)等謹按二東之名肇見於詩齊魯之間稱為東
也久矣而其以山東為名則實始於金蓋古之所
稱山東者往往各隨所指管子謂楚為山東之強
國史記引賈生言謂秦并山東三十餘郡後漢書
陳元傳謂光武不當都山東皆指函谷關以東而
言此以華山之東為山東者也唐杜牧謂山東之
地禹畫九土曰冀州馬考於冀州部内亦分引山
東山西之土俗此以太行山之東為山東者也自
金改宋之京東為山東遂專指齊魯之地而言其
後遂因之不改云
皇朝文獻通考卷二百七十二
