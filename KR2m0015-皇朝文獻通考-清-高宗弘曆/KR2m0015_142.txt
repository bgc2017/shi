欽定四庫全書
皇朝文獻通考卷一百四十二
王禮考(十八)
皇太后
皇后妃嬪首飾服章制度(福晉以下至命婦附)
(臣)等謹按周禮内司服掌王后及内外命婦之服
其别有禕衣揄翟鞠衣展衣緣衣素沙追師掌王
后之首飾其别有副編次追衡笄漢制太皇太后
皇太后入廟服紺上皂下蠶服青上縹下皆深衣制
而首飾則有假紒步搖簮珥之名魏晉以降首飾
有䥖有花釵以多少為品秩隋制皇后服四等褘
衣鞠衣之外别有青衣朱衣唐制命婦之服自翟
衣而外别有禮衣公取半袖裙襦大袖連裳之類
宋制皇后常服有龍鳳珠翠霞帔盖歷代之制不
同如此誠以損益因乎時毋取沿襲也
國朝定制
皇太后
皇后冠服有朝服吉服二等金約領約朝珠綵帨皆有
制度
皇貴妃以下及公主諸王福晉命婦各以品秩為差
等今據
皇朝禮器圖式具載於左
皇太后
皇后朝冠
冬以薰貂為之夏以青絨為之上綴朱緯頂三層
貫東珠各一皆承以金鳳飾東珠各三珍珠各十
七上銜大東珠一朱緯上週綴金鳳七飾東珠各
九貓睛石各一珍珠各二十一後金翟一飾貓睛
石一小珍珠十六翟尾垂珠五行二就中間金銜
青金石結一飾東珠珍珠各六末綴珊瑚冠後護
領垂明黃縧二末綴寶石青緞為帶
皇太后
皇后吉服冠(皇貴妃貴妃同)
薰貂為之上綴朱緯頂用東珠
皇太后
皇后金約
鏤金雲十三飾東珠各一間以青金石紅片金裏
後繫金銜綠松石結貫珠下垂五行三就中間金
銜青金石結二每具飾東珠珍珠各八末綴珊瑚
皇太后
皇后耳飾
左右各三每具金龍銜一等東珠各二
皇太后
皇后朝褂(妃皇貴同)
色用石青緞紗單袷惟其時片金緣領後垂明黃
縧繡文或前後立龍各二襞積四層相間上為正
龍各四下為福夀文或前後正龍各一要帷行龍
四中有襞積下幅行龍八或前後立龍各二中無
襞積下幅八寶平水
皇太后
皇后朝袍(妃皇貴同)
色用明黃緞紗單袷惟其時披領及袖俱石青片
金緣冬加海龍或紫貂緣上下襲朝褂處亦加緣
領後俱垂明黃縧繡文或金龍九間以五色雲中
無襞積下幅八寶平水或前後正龍各一兩肩行
龍各一要帷行龍四中有襞積下幅行龍八或中
無襞積繡行龍下為八寶平水披領俱行龍二袖
端俱正龍各一袖相接處俱行龍各二
皇太后
皇后龍褂
色用石青棉袷紗裘惟其時繡文五爪金龍八團
兩肩前後正龍各一襟行龍四或加繡下幅八寶
立水袖端行龍各二
皇太后
皇后龍袍
色用明黃領袖俱石青棉袷紗裘惟其時繡文或
金龍九間以五色雲福夀文或五爪金龍八團兩
肩前後正龍各一襟行龍四下幅俱八寶立水領
前後俱正龍各一左右及交襟處俱行龍各一袖
俱如朝袍
皇太后
皇后領約
鏤金為之飾珠十一間以珊瑚兩端垂明黃縧二
中各貫珊瑚末綴綠松石各二
皇太后
皇后朝珠
朝服御朝珠三東珠一珊瑚二吉服朝珠一隨所
御佛頭記念背雲大小墜雜飾各隨其宜縧皆明
黃色
皇太后
皇后綵帨(妃皇貴同)
綠色繡文為五穀豐登佩箴管縏袠之屬縧皆明
黃色
皇太后
皇后朝裙(以皇貴妃下並同)
上用織文紅緞下用石青行龍粧緞皆正幅有襞
積夏以紗為之片金緣冬加海龍緣
皇貴妃朝冠
冬以薰貂為之夏以青絨為之上綴朱緯(以貴妃下制)
(皆同後不具載)頂三層上銜大珍珠一翟尾垂珠三行二
就中間金銜金青石結飾東珠珍珠各四(餘如后皇)
(朝冠之制)
皇貴妃金約(同貴妃)
鏤金雲十二飾東珠各一間以珊瑚紅片金裏後
繫金銜綠松石結貫珠下垂三行三就中間金銜
青金石結二每具飾東珠珍珠各六末綴珊瑚
皇貴妃耳飾(同貴妃)
左右各三每具金龍銜二等東珠各二
皇貴妃龍褂(貴妃妃同)
色用石青棉袷紗裘惟其時繡文五爪金龍八團
兩肩前後俱正龍襟及袖端俱行龍下幅八寶立
水
皇貴妃龍袍
色用明黃領袖俱石青棉袷紗裘惟其時繡文金
龍九間以五色雲福夀文下幅八寶立水領前後
正龍各一左右及交襟處行龍各一袖端正龍各
一
皇貴妃領約
鏤金為之飾珠七間以珊瑚兩端垂明黃縧二中
各貫珊瑚末綴珊瑚各二
皇貴妃朝珠
朝服用朝珠三蜜珀一珊瑚二(餘如珠之皇后朝制)
貴妃朝冠
護領垂金黃縧二(餘如冠皇貴妃朝之制)
貴妃朝褂(嬪妃同)
領後垂金黃縧(餘如褂之皇后朝制)
貴妃朝袍(同妃)
色用金黃領後垂金黃縧(餘如袍之皇后朝制)
貴妃龍袍(同妃)
色用金黃(餘如袍皇貴妃龍之制)
貴妃領約(嬪妃同)
縧用金黃色(餘如約皇貴妃領之制)
貴妃朝珠(同妃)
縧用金黃色(餘如珠皇貴妃朝之制)
貴妃綵帨
綠色繡文為五穀豐登結佩惟宜縧皆金黃色
妃朝冠
頂二層貫東珠各一皆承以金鳳飾東珠共九珍
珠各十七上銜貓晴石朱緯上週綴金鳳五飾東
珠各七珍珠各二十一後金翟一飾貓晴石一小
珍珠十六翟尾垂珠三行二就中間金銜青金石
結一飾東珠珍珠各四末綴珊瑚冠後護領垂金
黃縧二末綴寶石青緞為帶
妃吉服冠(同嬪)
薰貂為之上綴朱緯頂用碧䃁㺨
妃金約
鏤金雲十一飾東珠各一間以青金石(餘如金皇貴妃約)
(之制)
妃耳飾
右右各三每具金龍銜三等東珠各二
妃綠帨
綠色繡文為雲芝瑞草結佩惟宜縧皆金黃色
嬪朝冠
頂二層貫東珠各一皆承以金翟上銜&KR3560;子朱緯
上週綴金翟五飾東珠各五珍珠各十九後金翟
一飾小珍珠十六垂珠中間金銜青金石結飾東
珠珍珠各三(餘如之妃朝冠制)
嬪金約
鏤金雲八垂珠中間金銜青金石結二每具飾東
珠珍珠各四(餘如之妃金約制)
嬪耳飾
左右各三每具金龍銜四等東珠各二
嬪朝袍
用香色(餘如之貴妃朝袍制)
嬪龍褂
色用石青棉袷紗裘惟其時繡文兩肩前後正龍
各一襟䕫龍四
嬪龍袍
用香色(餘如袍皇貴妃龍之制)
嬪朝珠
朝服用朝珠三珊瑚一蜜珀二(餘如之貴妃朝珠制)
嬪綵帨
綠色不繡花文結佩惟宜縧皆金黃色
皇子福晉朝冠(親王福晉固倫公主同)
頂鏤金三層飾東珠十上銜紅寶石朱緯上週綴
金孔雀五飾東珠各七小珍珠三十九後金孔雀
一垂珠三行二就中間金銜青金石結一飾東珠
三末綴珊瑚冠後護領垂金黃縧二末亦綴珊瑚
青緞為帶
皇子福晉吉服冠(下至輔國公夫人鄊君並同)
薰貂為之上綴朱緯頂用紅寶石
皇子福晉金約(親王福晉固倫公主同)
鏤金雲九飾東珠各一間以青金石紅片金裏後
繫金銜青金石結貫珠下垂三行三就中間金銜
青金石結二每具飾東珠珍珠各四末綴珊瑚
皇子福晉耳飾(下至輔國公夫人鄊君並同)
左右各三每具金雲銜珠各二
皇子福晉朝褂(下至郡王福晉縣主並同)
色用石青片金緣繡文前行龍四後行龍三領後
垂金黃縧
皇子福晉朝袍(下至郡主福晉縣主並同)
用香色披領及袖俱石青片金緣冬加海龍緣肩
上下襲朝褂處亦加緣領後俱垂金黃縧繡文前
後正龍各一兩肩行龍各一襟行龍四披領行龍
二袖端正龍各一袖相接處行龍各二
皇子福晉吉服褂
色用石青繡五爪正龍四團前後兩肩各一
皇子福晉蟒袍(下至郡王福晉縣主並同)
用香色通繡九龍
皇子福晉領約(下至郡王福晉縣主並同)
鏤金為之飾東珠七間以珊瑚兩端垂金黃縧二
中各貫珊瑚末綴珊瑚各二
皇子福晉朝珠(下至郡王福晉縣主並同)
朝服用朝珠三珊瑚一蜜珀二吉服用一縧皆金
黃色
皇子福晉綵帨(下至郡王福晉縣主並同)
月白色不繡花文結佩惟宜縧皆金黃色
親王福晉吉服褂(世子福晉固倫公主和碩公主郡主並同)
色用石青繡五爪金龍四團前後正龍兩肩行龍
世子福晉朝冠(和碩公主同)
頂鏤金二層飾東珠九朱緯上週綴金孔雀五飾
東珠各六不飾珍珠(餘如冠皇子福晉朝之制)
世子福晉金約(和碩公主同)
鏤金雲八(餘如約皇子福晉金之制)
郡王福晉朝冠(郡主同)
頂鏤金二層飾東珠八朱緯上週綴金孔雀五飾
東珠各五後垂珠中間金銜青金石結不飾珠(餘如)
(世子福音朝冠之制)
郡王福晉金約(郡主同)
垂珠中間金銜青金石結不飾珠(餘如世子福晉金約之制)
郡王福晉吉服褂(縣主同)
色用石青繡五爪行龍四團前後兩肩各一
貝勒夫人朝冠(縣主同)
頂鏤金二層飾東珠七金孔雀飾東珠各三(餘如郡王)
(福晉朝冠之制)
貝勒夫人金約(縣主同)
鏤金雲七(餘如郡王福晉金約之制)
貝勒夫人朝褂(下至輔國公大人鄕君並同)
繡四爪蟒領後垂石青縧(餘如褂皇子福晉朝之制)
貝勒夫人朝袍(下至輔國公夫人鄕君並同)
藍及石青諸色隨所用繡四爪蟒領後垂石青縧
(餘如袍皇子福晉朝之制)
貝勒夫人吉服褂(郡君同)
色用石青前後繡四爪正蟒各一團
貝勒夫人蟒袍(下至輔國公夫人鄕君並同)
藍及石青諸色隨所用通繡九蟒
貝勒夫人領約(下至輔國公夫人鄕君並同)
縧用石青色(餘如約皇子福晉領之制)
貝勒夫人朝珠(下至輔國公夫人鄉君並同)
縧用石青色(餘如珠皇子福晉朝之制)
貝勒夫人綵帨(下至輔國公夫人鄉君並同)
縧用石青色(餘如帨皇子福晉綵之制)
貝子夫人朝冠(郡君同)
頂鏤金二層飾東珠六(餘如貝勒夫人朝冠之制)
貝子夫人金約(郡君同)
鏤金雲六(餘如貝勒夫人金約之制)
貝子夫人吉服褂(郡君縣君同)
繡四爪行蟒(餘如貝勒夫人吉服褂之制)
鎮國公夫人朝冠(縣君同)
頂鏤金二層飾東珠五(餘如貝勒夫人朝冠之制)
鎮國公夫人金約(縣君同)
鏤金雲五(餘如貝勒夫人金約之制)
鎮國公夫人吉服褂(輔國公夫人鄉君同)
色用石青繡花八團
輔國公夫人朝冠(鎮國公女鄕君同)
頂鏤金二層飾東珠四(餘如貝勒夫人朝冠之制)
輔國公夫人金約(鎮國公女鄉君同)
鏤金雲四(餘如貝勒夫人金約之制)
輔國公女鄉君朝冠
頂鏤金二層飾東珠三(餘如貝勒夫人朝冠之制)
輔國公女鄉君金約
鏤金雲三(餘如貝勒夫人金約之制)
民公夫人朝冠
冬以薰貂為之夏以青絨為之前綴金簮三飾以
珠寶護領縧用石青色(其制下逹命婦皆同後不具詳)頂鏤花金
座中飾東珠四上銜紅寶石吉服冠用珊瑚圓頂
民公夫人金約
青緞為之紅片金裏中綴鏤金火焰飾珍珠一左
右金龍鳳各一後垂青緞帶二亦紅片金裏(其制下逹)
(命婦皆同)
民公夫人耳飾
左右各三每具金雲銜珠各二(其制下逹命婦皆同)
民公夫人朝褂
色用石青片金緣繡文前行蟒二後行蟒一領後
垂石青縧(其制下逹命婦皆同)
民公夫人朝袍
藍及石青諸色隨所用披領及袖俱石青片金緣
冬加海龍緣繡文前後正蟒各一兩肩行蟒各一
襟行蟒四中無襞積披領行蟒二袖端正蟒各一
袖相接處行蟒各二後垂石青縧(其制下逹奉國將軍夫人及三)
(品命婦皆同)
民公夫人吉服褂
色用石青繡花八團(其制下逹命婦皆同)
民公夫人蟒袍
藍及石青諸色隨所用通九蟒皆四爪(其制下逹奉國將軍)
(夫人及三品命婦皆同)
民公夫人領約
鏤金為之飾紅藍小寶石五兩端垂石青縧二中
各貫珊瑚末綴珊瑚各二(其制下逹命婦皆同)
民公夫人朝珠
朝服用三吉服用一珊瑚青金綠松蜜珀隨所用
雜飾惟宜縧用石青色(其制下逹五品命婦皆同)
民公夫人綵帨
月白色不繡花文雜佩惟宜縧皆石青色(其制下逹命婦)
(皆同)
民公夫人朝裙
上紅緞下石青行蟒粧緞皆正幅有襞積夏以紗
為之片金緣冬加海龍緣(其制下逹奉國將軍夫人及三品命婦皆同四)
(品命婦以下上綠綴緣不加海龍餘制同)
侯夫人朝冠
頂鏤花金座中飾東珠三上銜紅寶石吉服冠用
珊瑚圓頂
伯夫人朝冠
頂鏤花金座中飾東珠二上銜紅寶石吉服冠用
珊瑚圓頂
子夫人朝冠(鎮國將軍夫人與一品命婦並同)
頂鏤花金座中飾東珠一上銜紅寶石吉服冠用
珊瑚圓頂
男夫人朝冠(輔國夫人夫人與二品命婦並同)
頂鏤花金座中飾紅寶石一上銜鏤花珊瑚吉服
冠用鏤花珊瑚圓頂
奉國將軍夫人朝冠(三品命婦同)
頂鏤花金座中飾紅寶石一上銜藍寶石吉服冠
用藍寶石圓頂
奉恩將軍夫人朝冠(四品命婦同)
頂鏤花金座中飾藍寶石一上銜青金石吉服冠
用青金石圓頂(五品命婦用水晶六品命婦用碑磔七品命婦用素金)
奉恩將軍夫人朝袍(四品以下命婦並同)
藍及石青諸色隨所用披領及袖俱石青片金緣
繡文前後行蟒各二中無襞積後垂石青縧
奉恩將軍夫人蟒袍(四品至六品命婦並同)
藍及石青諸色隨所用通八蟒皆四爪(七品命婦五蟒餘制)
(皆同)
奉恩將軍夫人朝裙(四品以下命婦並同)
上綠緞下石青行蟒粧緞皆正幅有襞積
皇朝文獻通考卷一百四十二
