皇朝文獻通考卷二百六十二
象緯考(七)
五星
(臣)等謹按前史天文志胥言五星行度而明晳莫
逾晉志凡伏見留退遲疾順逆各有定率可為後
代考驗之凖元史益詳步術惟繁簡疎密之不同
也我
朝用西法推七政每頒來歲之朔則經緯躔度並有
成書持以驗諸懸象皆無差忒兹據乾隆九年以
後七政時憲書約陳綱領分詳節目並述推步之
法焉
五星近太陽則伏遠太陽則見星體大黃道正升
正降緯度在北則速見遲伏星體小黃道斜升斜
降緯度在南則遲見速伏
五星之體金星最大木水二星次之土星又次之
火星最小星體大則太陽在地平下之度少即可
見星體小則太陽在地平下之度多方可見土星
當地平太陽在地平下十一度可見木星水星當
地平太陽在地平下十度可見火星當地平太陽
在地平下十一度三十分可見金星當地平太陽
在地平下五度可見
五星行上弧順輪心行自西而東為順為疾行下
弧逆輪心行自東而西為退為遲
五星距地有遠近次輪有大小上弧之度多於下
弧其多少又各不同土木二星輪小而距地遠上
下弧不甚懸殊土星上弧一百九十二度有餘下
弧一百六十七度有餘木星上弧二百度有餘下
弧一百五十九度有餘火金水三星輪大而距地
近上弧之度愈多下弧之度愈少火星上弧二百
八九十度下弧七八十度金星上弧二百七十度
下弧九十度水星上弧二百二十二度下弧一百
三十八度
五星與太陽同度太陽在星與地之間星為太陽
所掩伏而不見是為合伏土木火三星能距太陽
半周地在星與太陽之間星與太陽正相對照如
月之望是為衝金水二星常繞太陽行不能相距
半周星在太陽與地之間於次輪下半退行正當
太陽之下如月之朔是為退伏土木火三星合伏
後漸遠太陽則晨見順行先疾後遲遲極而留為
留退初退行先遲後疾距太陽一百八十度為退
衝旋夕見退行先疾後遲遲極而留為留順初順
行先遲後疾漸近合伏則夕不見金水二星合伏
後漸遠太陽則夕見順行先疾後遲遲極而留為
留退初退行先遲後疾漸近太陽則夕不見復與
太陽同度為合退伏漸遠太陽則晨見退行先疾
後遲遲極而留為留順初順行先遲後疾漸近合
伏則夕不見
土星合伏後約踰二十五日移三度餘晨見東方
順行約踰一百日移七度餘為留退初退行約踰
六十日移四度餘為退衝次日夕見約踰七十日
移四度餘為留順初順行約踰一百日移九度餘
夕不見約踰十五日移二度餘復為合伏
木星合伏後約踰十五日移四度餘晨見東方順
行約踰一百十日移十七度餘為留退初退行約
踰五十五日移五度餘為退衝次日夕見約踰六
十日移五度餘為留順初順行約踰一百十日移
十五度餘夕不見約踰十五日移四度餘復為合
伏
火星合伏後約踰三十七日移二十餘度晨見東
方順行約踰二百七十日移一百四十餘度為留
退初退行約踰二十五日移五度餘為退衝次日
夕見約踰三十日移六度餘為留順初順行約踰
三百三十日移二百八十餘度夕不見約踰四十
七日移三十餘度復為合伏
金星合伏後約踰二十五日移三十餘度夕見西
方順行約踰二百四十日移二百三十餘度為留
退初退行約踰十二日移七度餘夕不見次日移
一度為合退伏又次日移一度晨見東方約踰二
十日移七度餘為留順初順行約踰二百二十日
移二百六十餘度晨不見約踰二十日移二十八
度餘復為合伏
水星合伏後約踰十二日移二十餘度夕見西方
順行約踰二十八日移二十餘度為留退初退行
約踰二日移一度夕不見約踰四日移三度餘為
合退伏約踰六日移四度餘晨見東方約踰七日
移二度餘為留順初順行約踰二十日移二十餘
度晨不見約踰十五日移二十餘度復為合伏
推土星法
求積年同推日躔法
求中積分同推日躔法
求通積分同推日躔法
求天正冬至同推日躔法
求積日同推月離法
求土星年根以積日與土星每日平行一百二十
秒六二二五五一相乘滿周天一百二十九萬
六千秒去之餘為積日土星平行加土星平行應
宫度分秒微得土星年根上考往古則置土星平
行應減積日土星平行得土星年根
求最高年根以積日與土星最高每日平行十分
秒之二又一九五八三相乘得數為積日最高
平行加土星最高應宫度分秒微得正交年根上
考往古則置土星最高應減積日最高平行得最
高年根
求正交年根以積日與土星正交每日平行十分
秒之一又一四六七二八相乘得數為積日正交
平行加土星正交應宫度分秒微得正交年根上
考往古則置土星正交應減積日正交平行得正
交年根
求土星日數以所設日數與土星每日平行一百
二十秒六二二五五一相乘得數為秒以度分
收之得土星日數
求最高日數以所設日數與土星最高每日平行
十分秒之二又一九五八三相乘得數為秒以
分收之得最高日數
求正交日數以所設日數與土星正交每日平行
十分秒之一又一四六七二八相乘得正交日數
求平行以本星年根與本星日數相加得本星平
行
求最高平行以最高年根與最高日數相加得最
高平行
求正交平行以正交年根與正交日數相加得正
交平行
求引數置本星平行减最高平行得引數
求初均數均輪心自本輪最高左旋行引數度次
輪心自均輪最近點右旋行倍引數度用兩三角
形法求得地心之角為初均數引數初宫至五宫
為减六宫至十一宫為加隨年次輪心距地心之
邊為求次均數之用
求初實行置本星平行加减初均數得初實行
求星距日次引置本日太陽實行减初實行得星
距日次引
求次均數星自次輪最遠點右旋行距日度用三
角形法以次輪心距地心線為一邊(即求初均數時所得次輪心距)
(地心之邊)次輪半徑為一邊星距日度為所夾之外角
(過半周者與全周相减用其餘)求得地心對次輪半徑之角為次
均數星距日初宫至五宫為加六宫至十一宫為
减隨求星距地心之邊為求視緯之用
求本道實行置初實行加減次均數得本道實行
求距交實行置初實行減正交平行得距交實行
(距交實行者次輪心距正交之度故置初實行減正交平行得距交實行也)
求升度差以半徑一千萬為一率本道與黃道交
角度分之餘弦為二率距交實行之正切線為三
率求得四率為黃道之正切線得黃道度與距交
實行相減餘為升度差距交實行不過象限為減
過象限為加過二象限為減過三象限為加
求黃道實行置本道實行加減升度差得黃道實
行
求初緯以半徑一千萬為一率本道與黃道交角
度分之正弦為二率距交實行之正弦為三率求
得四率為初緯之正弦得初緯
求星距黃道線以半徑一千萬為一率初緯之正
弦為二率次輪心距地心線為三率求得四率即
星距黃道線
求視緯以星距地心線為一率(即求次均數時所得星距地心之邊)
星距黃道線為二率半徑一千萬為三率求得四
率為視緯之正弦得視緯距交實行初宫至五宫
為黃道北六宫至十一宫為黃道南
求黃道宿度同推月離法
推木星法
求積年同推日躔法
求中積分同推日躔法
求通積分同推日躔法
求天正冬至同推日躔法
求積日同推月離法
求木星年根以積日與木星每日平行二百九十
九秒二八五二九六八相乘滿周天一百二十九
萬六千秒去之餘為積日木星平行加木星平行
應宫度分秒微得木星年根上考往古則置木星
平行應減積日木星平行得木星年根
求最高年根以積日與木星最高每日平行十分
秒之一又五八四三三相乘得數為積日最高平
行加木星最高應宫度分秒微得最高年根上考
往古則置木星最高應減積日最高平行得最高
年根
求正交年根以積日與木星正交每日平行百分
秒之三又七二三五五七相乘得數為積日正交
平行加木星正交應宫度分秒微得正交年根上
考往古則置木星正交應減積日正交平行得正
交年根
求木星日數以所設日數與木星每日平行二百
九十九秒二八五二九六八相乘得數為秒以宫
度分收之得木星日數
求最高日數以所設日數與木星最高每日平行
十分秒之一又五八四三三相乘得最高日數
求正交日數以所設日數與木星正交每日平行
百分秒之三又七二三五五七相乘得正交日數
求平行同推土星法
求最高平行同推土星法
求正交平行同推土星法
求引數同推土星法
求初均數同推土星法
求初實行同推土星法
求星距日次引同推土星法
求次均數同推土星法惟次輪半徑用數不同
求本道實行同推土星法
求距交實行同推土星法
求升度差同推土星法惟黃道交角度分秒用數
不同
求黃道實行同推土星法
求初緯同推土星法惟黃道交角度分秒用數不
同
求星距黃道線同推土星法
求視緯同推土星法
求黃道宿度同推土星法
推火星法
求積年同推日躔法
求中積分同推日躔法
求通積分同推日躔法
求天正冬至同推日躔法
求積日同推月離法
求火星年根以積日與火星每日平行一千八百
八十六秒六七三五八相乘滿周天一百二
十九萬六千秒去之餘為積日火星平行加火星
平行應宫度分秒微得火星年根上考往古則置
火星平行應減積日火星平行得火星年根
求最高年根以積日與火星最高每日平行十分
秒之一又八三四三九九相乘得數為積日最高
平行加火星最高應宫度分秒微得最高年根上
考往古則置火星最高應減積日最高平行得最
高年根
求正交年根以積日與火星正交每日平行十分
秒之一又四四九七二三相乘得數為積日正交
平行加火星正交應宫度分秒微得正交年根上
考往古則置火星正交應減積日正交平行得正
交年根
求火星日數以所設日數與火星每日平行一千
八百八十六秒六七三五八相乘得數為秒
以宫度分收之得火星日數
求最高日數以所設日數與火星最高每日平行
十分秒之一又八三四三九九相乘得數為秒以
分收之得最高日數
求正交日數以所設日數與火星正交每日平行
十分秒之一又四四九七三三相乘得正交日數
求平行同推土星法
求最高平行同推土星法
求正交平行同推土星法
求引數同推土星法
求初均數同推土星法
求初實行同推土星法
求星距日次引同推土星法
求本天高卑差以火星本輪全徑命為二千萬為
一率本天高卑大差二十五萬八千五百為二率火
星均輪心距最卑之正矢為三率(引數與半周相減即均輪心距)
(最卑之度其距最卑過九十度則為大矢以半徑與餘弦相加即得)求得四率即本
天高卑差
求太陽高卑差以太陽本輪半徑命為二千萬為
一率太陽高卑大差二十三萬五千為二率本日
太陽引數之正矢為三率(引數過半周者與全周相減用其餘)求得
四率即太陽高卑差
求次輪半徑置火星最小次輪半徑六百三十萬
二千七百五十加本天高卑差又加太陽高卑差
得次輪半徑(火星次輪半徑時時不周故須加本天高卑差及太陽高卑差)
求次均數同推土星法惟次輪半徑用數不同
求本道實行同推土星法
求距交實行同推土星法
求升度差同推土星法惟黃道交角度分用數不
同
求黃道實行同推土星法
求初緯同推土星法惟黃道交角度分用數不同
求星距黃道線同推土星法
求視緯同推土星法
求黃道宿度同推土星法
推金星法
求積年同推日躔法
求中積分同推日躔法
求通積分同推日躔法
求天正冬至同推日躔法
求積日同推月離法
求金星年根以積日與金星每日平行三千五百
四十八秒三三五一六九相乘滿周天一百二
十九萬六千秒去之餘為積日金星平行加金星
平行應宫度分秒微得金星年根上考往古則置
金星平行應減積日金星平行得金星年根
求最高年根以積日與金星最高每日平行十分
秒之二又二七一九五相乘得數為積日最高
平行加金星最高應宫度分秒微得最高年根上
考往古則置金星最高應減積日最高平行得最
高年根
求伏見年根以積日與金星伏見每日平行二千
二百一十九秒四三一一八八六相乘滿周天一
百二十九萬六千秒去之餘為積日伏見平行加
金星伏見應宫度分秒微得伏見年根上考往古
則置金星伏見應減積日伏見平行得伏見年根
求金星日數以所設日數與金星每日平行三千
五百四十八秒三三五一六九相乘得數為秒
以宫度分收之得金星日數
求最高日數以所設日數與金星最高每日平行
十分秒之二又二七一九五相乘得數為秒以
分收之得最高日數
求伏見日數以所設日數與金星伏見每日平行
二千二百一十九秒四三一一八八六相乘得數
為秒以宫度分收之得伏見日數
求平行同推土星法
求最高平行同推土星法
求伏見平行以伏見年根與伏見日數相加得伏
見平行
求正交平行置最高平行減一十六度得正交平
行(金星正交恒距最高前一十六度故置最高平行減一十六度得正交平行也)
求引數同推土星法
求初均數同推土星法
求初實行同推土星法
求伏見實行置伏見平行加減初均數得伏見實
行初均為減者則加初均為加者則減(伏見平行為星距次)
(輪平遠之度伏見實行為星距次輪最遠之度其相差之較即初均數而加減相反)
求次均數星自次輪最遠點右旋行伏見實行度
用三角形法以次輪心距地心線為一邊次輪半
徑為一邊伏見實行度為所夾之外角求得地心
對次輪半徑之角為次均數伏見實行初宫至五
宫為加六宫至十一宫為減隨求星距地心之邊
為求視緯之用
求黃道實行置初實行加減次均數得黃道實行
(金水二星本道即黃道故置初實行加減次均數即黃道實行無升度差)
求距交實行同推土星法
求距次交實行(星距次輪正交之度)以伏見實行與距交實
行相加(加滿全周去之用其餘)得距次交實行(伏見實行為星距次輪最)
(遠之度而次輪最遠距次輪正交之度與次輪心距本道正交之度等故相加得距次交實行)
求次緯以半徑一千萬為一率次輪面與黃道交
角度分之正弦為二率距次交實行之正弦為三
率求得四率為次緯之正弦得次緯
求星距黃道線以半徑一千萬為一率次緯之正
弦為二率次輪半徑為三率求得四率即星距黃
道線
求視緯以星距地心線為一率星距黃道線為二
率半徑一千萬為三率求得四率為視緯之正弦
得視緯距次交實行初宫至五宫為黃道北六宫
至十一宫為黃道南
求黃道宿度同推月離法
推水星法
求積年同推日躔法
求中積分同推日躔法
求通積分同推日躔法
求天正冬至同推日躔法
求積日同推月離法
求水星年根以積日與水星每日平行三千五百
四十八秒三三五一六九相乘滿周天一百二
十九萬六千秒去之餘為積日水星平行加水星
平行應分秒微得水星年根上考往古則置水星
平行應減積日水星平行得水星年根
求最高年根以積日與水星最高每日平行十分
秒之二又八八一一九三相乘得數為積日最高
平行加水星最高應宫度分秒微得最高年根上
考往古則置水星最高應減積日最高平行得最
高年根
求伏見年根以積日與水星伏見每日平行一萬
一千一百八十四秒一一六五二四八相乘滿周
天一百二十九萬六千秒去之餘為積日伏見平
行加水星伏見應宫度分秒微得伏見年根上考
往古則置水星伏見應減積日伏見平行得伏見
年根
求水星日數以所設日數與水星每日平行三千
五百四十八秒三三五一六九相乘得數為秒
以宫度分收之得水星日數
求最高日數以所設日數與水星最高每日平行
十分秒之二又八八一一九三相乘得數為秒以
分收之得最高日數
求伏見日數以所設日數與水星伏見每日平行
一萬一千一百八十四秒一一六五二四八相乘
得數為秒以宫度分收之得伏見日數
求平行同推土星法
求最高平行同推土星法
求伏見平行同推土星法
求引數同推土星法
求初均數同推土星法
求初實行同推土星法
求伏見實行同推金星法
求次均數同推金星法惟次輪半徑用數不同
求黃道實行同推金星法
求距交實行置初實行減最高平行加減六宫得
距交實行(水星正交恒與最卑同則最高平行即中交平行故置初實行減最高平行又)
(加減六宫方為距正交實行)
求距次交實行以伏見實行與距交實行相加(加滿)
(全周去之用其餘)得距次交實行初宫至五宫為黃道北
六宫至十一宫為黃道南
求交角距交實行九宫至二宫星在黃道北交角
為五度零五分一十秒星在黃道南交角為六度
三十一分零二秒(距交實行九宫至二宫為次輪心在正交前後故其交角用次)
(輪心在正交當黃道南北交角)距交實行三宫至八宫星在黃道
北交角為六度一十六分五十秒星在黃道南交
角為四度五十五分三十二秒(距交實行三宫至八宫為次輪心在)
(中交前後故其交角用次輪心在中交當黃道南北交角)
求交角差以半徑一千萬為一率大距交角較化
秒為二率(距交實行九宫至二宫星在黃道北大距交角較為二千零九十秒星在黃道)
(南大距交角較為三千零六十二秒距交實行三宫至八宮星在黃道北大距交角較為二千二百)
(一十秒星在黃道南大距交角較為二千六百六十八秒)距交實行之正弦為
三率求得四率即交角差距交實行九宫至二宫
星在黃道北為加星在黃道南為減距交實行三
宫至八宫星在黃道北為減星在黃道南為加
求實交角(本日星在次輪周所當次輪面與黃道斜交之角)置交角加減
交角差得實交角(水星次輪面與黃道斜交惟次輪心在大距其南北交角皆為)
(五度四十分此外則黃道南與黃道北不同而正交與中交又不同次輪心在正交其黃道北交角)
(最小距正交漸遠則交角漸大而黃道南交角最大距正交漸遠則交角漸小次輪心在中交其黃)
(道北交角最大距中交漸遠則交角漸小而黃道南交角最小距中交漸遠則交角漸大故先以次)
(輪心距正交前後或距中交前後及星在黃道南北定其交角然後加減交角差方為實交角也)
求次緯以半徑一千萬為一率實交角之正弦為
二率距次交實行之正弦為三率求得四率為次
緯之正弦得次緯
求星距黃道線同推金星法
求視緯以星距地星線為一率星距黃道線為二
率半徑一千萬為三率求得四率為視緯之正弦
得視緯
求黃道宿度同推月離法
皇朝文獻通考卷二百六十二
