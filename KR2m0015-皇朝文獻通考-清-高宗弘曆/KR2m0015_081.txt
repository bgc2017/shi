皇朝文獻通考卷八十一
職官考(五)
戸部
戸部掌天下戶口土田之籍一切經費出入悉統
理焉尚書滿洲漢人各一人(順治七年增滿一人十年裁康熙六年復)
(增八年裁)左右侍郎滿洲漢人各一人右侍郎兼管錢
法
其屬有十四清吏司曰山東曰山西曰河南曰江
南曰江西曰福建曰浙江曰湖廣曰陜西司四川
曰廣東曰廣西曰雲南曰貴州
山東清吏司郎中滿洲二人漢人一人員外郎滿
洲三人漢人一人主事滿洲漢人各一人掌稽山
東布政使司及
盛京民賦收支奏册兼覈長蘆等處鹽引疏銷
(臣)等謹按十四司職掌與舊會典互異今據現行
則例編入
山西清吏司郎中滿洲漢人各一人員外郎滿洲
蒙古漢人各一人主事滿洲漢人各一人掌稽山
西布政使司民賦收支奏冊兼覈游牧察哈爾地
畆
河南清吏司郎中滿洲漢人各一人員外郎滿洲
二人漢人一人主事滿洲漢人各一人掌稽河南
布政使司民賦收支奏冊兼覈游牧察哈爾及圍
場捕盜官兵俸餉
江南清吏司郎中滿洲漢人各一人員外郎滿洲
三人漢人一人主事滿洲漢人各一人掌稽江寧
蘇州安徽三布政使司民賦收支奏冊兼覈江寧
蘇州織造支銷奏冊
江西清吏司郎中滿洲漢人各一人員外郎滿洲
二人漢人一人主事滿洲漢人各一人掌稽江西
布政使司民賦收支奏冊
福建清吏司郎中滿洲二人漢人一人員外郎滿
洲五人漢人一人主事滿洲蒙古漢人各一人掌
稽直隸福建二布政使司民賦收支奏冊兼覈直
屬
内府莊田及游牧察哈爾地畞
浙江清吏司郎中滿洲漢人各一人員外郎滿洲
二人漢人一人主事滿洲漢人各一人掌稽浙江
布政使司民賦收支奏冊兼覈杭州織造支銷奏
冊
湖廣清吏司郎中滿洲二人漢人二人員外郎滿
洲二人漢人一人主事滿洲漢人各一人掌稽湖
北湖南二布政使司民賦收支奏冊
陜西清吏司郎中滿洲蒙古漢人各一人員外郎
滿洲三人漢人一人主事滿洲漢人各一人掌稽
西安甘肅二布政使司民賦收支奏冊并行銷茶
引兼覈在京漢官俸廪外藩俸幣及巡捕五營俸
餉各衙門經費
四川清吏司郎中滿洲漢人各一人員外郎滿洲
二人漢人一人主事滿洲漢人各一人掌稽四川
布政使司民賦收支奏冊兼覈本省關税及在京
入官戶口
廣東清吏司郎中滿洲漢人各一人員外郎滿洲
三人漢人一人主事滿洲漢人各一人掌稽廣東
布政使司民賦收支奏册兼覈八旗繼嗣歸宗更
正戸口
廣西清吏司郎中滿洲漢人各一人員外郎滿洲
四人漢人一人主事滿洲漢人各一人掌稽廣西
布政使司民賦收支奏冊兼覈京省錢局運銅鼓
鑄及内倉支放供應芻豆
雲南清吏司郎中滿洲二人漢人一人員外郎滿
洲三人漢人一人主事滿洲漢人各一人掌稽雲
南布政使司民賦收支奏冊兼山東河南江南江
西浙江湖廣等省歲運漕糈京通倉及江寧水次
六倉收支考覈
貴州清吏司郎中滿洲漢人各一人員外郎滿洲
三人漢人一人主事滿洲漢人各一人掌稽貴州
布政使司民賦收支奏冊兼覈各關各口徵收税
課
(臣)等謹按蒙古郎中初設四人康熙三十八年俱
裁五十七年復設一人漢軍郎中初設二人康熙
三十八年裁蒙古員外郎初設五人康熙三十八
年俱裁五十七年復設一人漢軍員外郎初設六
人康熙三十八年裁滿漢主事每司初各設三人
順治十一年各裁一人康熙六年復裁江南浙江
江西湖廣福建河南陜西廣西四川貴州司各一
人三十八年復裁山東山西廣東雲南司各一人
堂主事滿洲二人掌八旗編審滿洲二人漢軍二
人掌酌撥賞銀校勘奏章司務滿洲漢人各一人
筆帖式滿洲百人(初設一百三十五人乾隆十三年裁三十五人)蒙古四
人漢軍十六人分隸各司視事之繁簡為額
寳泉局監督滿洲漢人各一人(無專員於司官内揀任)掌鑄
造制錢收納銅課大使滿洲五人(於筆帖式遴委)分理匠
役工料
總理三庫大臣(於大臣内員簡用無定)總稽庫藏節制出
納銀庫郎中一人員外郎二人大使二人司庫一
人段疋庫郎中一人員外郎二人大使一人司庫
二人顔料庫郎中一人員外郎二人大司一人司
庫二人分掌銀幣物料解納收支堂主事一人掌
稽覈文移筆帖式十五人庫使二十六人分隸三
庫(三庫各官俱滿洲缺)
(臣)等謹按雍正元年以親王大學士兼理部務鑄
管理三庫銀印責有專重所以慎國用也三年復
增設稽察按卷滿主事一人司庫三人
總督倉場侍郎滿洲漢人各一人總稽歲漕之入
以均廩禄以儲軍餉各省漕艘京通倉廪悉隸焉所
屬坐糧廳滿洲漢人各一人掌通濟庫收支錢糧兼
覈漕船程限大通橋監督滿洲漢人各一人分掌掣
驗漕糧京通十四倉監督滿洲漢人各一人分掌漕
白糧出納筆帖式四人收掌文書内倉監督滿洲二
人掌支放外藩朝貢及各學教習官役廩粟坐糧廳
於各部司官内揀任大通橋京通各倉監督於各衙
門屬員内揀任内倉監督專隸本部於司員内揀任
(臣)等謹按順治九年五月設漢軍倉場侍郎一人
尋裁去康熙七年裁漢侍郎止設滿侍郎一人八
年定滿漢侍郎各一人
禮部
禮部掌五禮之秩序學校貢舉之法尚書滿洲漢
人各一人左右侍郎滿洲漢人各一人
其屬有四清吏司曰儀制曰祠祭曰主客曰精膳
儀制清吏司郎中滿洲二人漢人一人員外郎滿
洲三人漢人一人主事滿洲漢人各一人掌嘉禮
軍禮凡
朝廷典禮具上其儀頒式於諸司學校貢舉並隸焉
祠祭清吏司郎中滿洲二人漢人一人員外郎滿
洲三人蒙古漢人各一人主事滿洲漢人各一人
掌吉禮凶禮凡祭祀其列在祀典者則稽其實日
月交食移諸司救護有災異則奏聞喪祭貴賤有
等皆定其程則頒行凡術數醫卜音樂及僧道並
籍領之
主客清吏司郎中滿洲蒙古漢人各一人員外郎
滿洲二人主事滿洲漢人各一人掌賓禮凡貢必
省閱之然後登
内府若藩國嗣封則遣頒
冊於其國
精膳清吏司郎中滿洲漢人各一人員外郎滿洲
二人主事滿洲蒙古漢人各一人掌五禮宴享之
宜凡光禄寺所供饈饍悉會其出納之數及牛羊
館品數出納並兼轄之
(臣)等謹按滿郎中初設四人順治十八年增二人
蒙古郎中初設蒙古章京四人康熙九年裁二人
一改郎中一改員外郎三十八年俱裁五十七年
俱復設漢軍郎中初設八人康熙九年裁七人雍
正五年並裁滿員外郎初設六人順治十二年增
四人蒙古員外郎初設一人漢軍員外郎初設五
人康熙三十八年裁二人雍正五年並裁主客精
膳二司順治元年初設漢員外郎各一人二年裁
堂主事滿洲三人漢軍一人司務滿洲漢人各一
人筆帖式滿洲三十四人蒙古二人漢軍四人分
隸各司視事之繁簡以為額
堂子尉八人均滿員
鑄印局員外郎漢人一人(初設滿員外郎一人後裁)大使漢人
一人筆帖式署主事一人(二年稱職陞主事)掌鑄造
金璽及内外百官之印信
提督會同四譯館兼鴻臚寺少卿一人大使漢人
一人序班漢人二人掌按待諸藩朝貢使人朝鮮
通事八人掌通朝鮮國語言治館舍委積(初設通事十二)
(人乾隆二十三年裁四人)
(臣)等謹按四譯館初隸翰林院兼大常寺卿後改
今銜以禮部郎中兼攝三年更代
樂部典樂(無專員以本部尚書暨各部院堂官知樂者兼)掌五音六律以
合隂陽之聲
和聲署署正滿洲漢人各一人署丞滿洲漢人各
一人(以本部暨内務府司官兼之)侍從待詔供奉供用(無定員以本部)
(内務府太常寺鴻臚寺司官充攝)
(臣)等謹按初制有教坊司奉鑾一人左右韶舞各
一人左右司樂各一人協同官十人俳長無定員
雍正七年改為和聲署裁奉鑾韶舞司樂等官
兵部
兵部掌中外武職銓選簡覈軍實凡廕襲鎮戍軍
功郵傳之政令咸督理焉尚書滿洲漢人各一人
(順治元年滿漢尚書無定五年定滿漢各一人)左右侍郎滿洲漢人各一
人
其屬有四清吏司曰武選曰車駕曰職方曰武庫
武選清吏司郎中滿洲三人蒙古漢人各一人員
外郎滿洲四人漢人二人主事滿洲漢人各一人
掌滿漢武職銓選封廕及預保註冊推陞降調告
病丁憂終養諸事咸隸焉凡銓選直省自副將以
上列名具疏請補參將以下按月分班選用八旗
一二品官由部列名奏補自鑾儀衞使以下官以
應用之人奏補在京參領以下駐防協領以下由
八旗揀選應陞應用之人咨部按月彙題註冊凡
武職封贈各按品以定制
車駕清吏司郎中滿洲三人漢人一人員外郎滿
洲二人蒙古一人主事滿洲漢人各一人掌驛傳
郵符中外馬政凡
鹵簿儀仗遇大典禮辨其物數以授所司至
慈寧宫中宫之鹵簿東宫親王之儀仗亦如之凡郵傳在
京師曰會同館在外曰驛曰遞運所皆以符騐關
劵行之
職方清吏司郎中滿洲四人漢人二人員外郎滿
洲三人蒙古漢人各一人主事滿洲蒙古各一人
漢人二人掌天下輿籍凡遠近邊腹疆界俱有圖
三載一報與官軍車騎之數偕上凡武職議叙議
處並五年軍政則叙覈功過以明賞罰悉如例
武庫清吏司郎中滿洲二人漢人一人員外郎滿
洲蒙古各一人主事滿洲漢人各一人掌兵籍戎
器鄉會武科之事凡有征伐移工部給之器仗籍
紀其數凡議叙戰功則計功牌以為等攻城則按
先後以為叙水戰則騐船之大小以為次定議後
移咨吏部授職至京察職專舉劾編發則於刑部
定議後按道里遣發
(臣)等謹按滿郎中初設八人順治十二年增三人
雍正五年增一人蒙古郎中初設四人康熙三十
八年裁五十七年復設一人滿員外郎初設八人
順治十二年增五人康熙三十八年裁三人蒙古
員外郎初設四人康熙三十八年裁五十七年復
設三人武選司漢員外郎初設一人雍正五年增
一人職方司漢郎中初設一人雍正五年增一人
車駕武庫司初各有漢員外郎一人順治十一年
裁
堂主事滿洲二人掌文案滿洲二人漢軍一人掌
章奏司務滿洲漢人各一人筆帖式滿洲六十二
人蒙古漢軍各八人分隸各司視事之繁簡以為
額
馬館監督滿洲漢人各一人(由本部司官奏委)
(臣)等謹按順治十一年設滿督捕左侍郎一人漢
督捕右侍郎一人掌捕政所屬有滿漢左右理事
官各一人滿漢司務各一人滿員外郎七人十二
年增設每旗各一人漢軍八人漢人一人滿漢主
事十人漢司獄二人筆帖式五十人俱於康熙三
十八年裁
又八旗武職選授處分之法舊隸銓曹康熙三年
始改隸兵部
又京城九門步軍及中南北巡捕三營初以兵部
職方司漢主事一人總司之後歸提督衙門
刑部
刑部掌天下刑名讞斷之政凡官吏軍民麗於法
者權其大小之比以定獄其有收贖寬䘏赦令諸
事皆掌焉尚書滿洲漢人各一人(順治七年增滿洲一人十年裁)
左右侍郎滿洲漢人各一人
其屬有十八清吏司曰直隸曰奉天曰江蘇曰安
徽曰江西曰福建曰浙江曰湖廣曰河南曰山東
曰山西曰陜西曰四川曰廣東曰廣西曰雲南曰
貴州曰督捕
直隸清吏司郎中滿洲漢人各一人員外郎滿洲
蒙古各一人漢人二人主事滿洲漢人各一人掌
直隸及八旗游牧察哈爾左翼所屬(正黃東半旗鑲黃正白鑲)
(白正藍四旗)刑名案牘
奉天清吏司郎中蒙古漢人各一人員外郎滿洲
漢人各一人主事滿洲漢人各一人掌
盛京黑龍江吉林將軍及奉天府所屬刑名兼宗人
府理藩院關白之事
江蘇清吏司郎中滿洲漢人各一人員外郎滿洲
二人漢人一人主事滿洲漢人各一人掌江蘇所
屬刑名
安徽清吏司郎中滿洲漢人各一人員外郎滿洲
漢人各一人主事滿洲漢人各一人掌安徽所屬
刑名兼鑲紅旗文移關白之事
江西清吏司郎中滿洲漢人各一人員外郎滿洲
漢人各一人主事滿洲漢人各一人掌江西所屬
刑名兼正黃旗文移關白之事
福建清吏司郎中滿洲漢人各一人員外郎滿洲
漢人各一人主事滿洲漢人各一人掌福建所屬
刑名兼戶部戶科鑲藍旗文移關白之事
浙江清吏司郎中滿洲漢人各一人員外郎滿洲
一人漢人二人主事滿洲漢人各一人掌浙江所
屬刑名及都察院刑科文移關白之事兼司本部
條奏彙題及各司爰書駁正者會其成比一年奏
湖廣清吏司郎中滿洲一人漢人二人員外郎滿
洲二人漢人一人主事滿洲漢人各一人掌湖北
湖南所屬刑名
河南清吏司郎中滿洲漢人各一人員外郎滿洲
二人漢人一人主事滿洲漢人各一人掌河南所
屬刑名兼禮部詹事府太常寺光禄寺國子監鴻
臚寺禮科正紅旗文移關白之事凡夏令熟審則
告各司頒行天下欽䘏如例
山東清吏司郎中滿洲漢人各一人員外郎滿洲
二人漢人一人主事滿洲漢人各一人掌山東所
屬刑名兼兵部太僕寺兵科文移關白之事凡步
軍營捕獲盜窩歲登其功請叙
山西清吏司郎中滿洲漢人各一人員外郎滿洲
漢人各一人主事蒙古漢人各一人掌山西及八
旗游牧察哈爾右翼(正黃西半旗正紅鑲紅鑲藍三旗)建威將軍
及右衞等處刑名兼内閣翰林院
起居注中書科内務府奉宸苑武備院上駟院欽天
監鑲紅旗文移關白之事
陜西清吏司郎中滿洲一人漢人二人員外郎滿
洲二人漢人一人主事滿洲漢人各一人掌陜西
甘肅所屬刑名兼大理寺文移關白之事並稽囚
糧出納俾無侵冒
四川清吏司郎中滿洲漢人各一人員外郎滿洲
漢人各一人主事滿洲漢人各一人掌四川所屬
刑名兼工部工科文移關白之事秋審則序次直
省之爰書稽覈之(總辦秋審滿漢司官各四人於通部司官内簡委)
廣東清吏司郎中滿洲漢人各一人員外郎滿洲
二人漢人一人主事滿洲漢人各一人掌廣東所
屬刑名兼鑾儀衞正白旗文移關白之事
廣西清吏司郎中滿洲漢人各一人員外郎滿洲
漢人各一人主事滿洲漢人各一人掌廣西所屬
刑名兼通政司文移關白之事及以時發給囚衣
朝審則序其爰書稽覈之
雲南清吏司郎中滿洲漢人各一人員外郎滿洲
漢人各一人主事滿洲漢人各一人掌雲南所屬
刑名兼太醫院鑲黃旗文移關白之事
貴州清吏司郎中滿洲漢人各一人員外郎滿洲
漢人各一人主事滿洲漢人各一人掌貴州所屬
刑名兼吏部吏科正藍旗文移關白之事
督捕清吏司郎中滿洲漢人各一人員外郎滿洲
一人主事滿洲漢人各一人掌中外旗人逃亡之
事
(臣)等謹按初設漢軍郎中四人雍正五年裁蒙古
員外郎順治十八年設八人康熙元年裁五十七
年復設一人漢軍員外郎初設十二人雍正五年
裁漢郎中每司初設各一人雍正五年江南湖廣
陜西三司各增一人漢員外郎每司初設各一人
雍正五年浙江山東二司各增一人湖廣廣西雲
南廣東四司漢員外郎順治十五年裁雍正三年
復設四川陜西貴州河南四司漢主事順治十五
年裁雍正三年復設
堂主事滿洲二人掌文案滿洲三人漢軍一人掌
章奏司務滿洲漢人各一人掌巡察出入約束胥
隸凡直省解囚投文登其數給以批迴訟者收其
狀呈堂分司聽之筆帖式滿洲百有五人蒙古四
人漢軍十五人分隸各司視事之繁簡以為額
提牢主事(於額外及試俸主事中簡派滿漢各一人掌之戚周更代)掌稽覈罪
囚出入所屬司獄滿洲四人漢軍二人漢人二人
分掌南北監禁官醫二人療囚疾病
贓罰庫司庫一人庫使二人(皆滿員)掌見審贓贖銀
兩
工部
工部掌天下工虞器用辦物庀材其有
陵寢
宫府城垣倉庫諸大事則各率所司分督監理尚書
滿洲漢人各一人左右侍郎滿洲漢人各一人右
侍郎兼管錢法
其屬有四清吏司曰營繕曰虞衡曰都水曰屯田
營繕清吏司郎中滿洲四人蒙古漢人各一人員
外郎滿洲五人漢人一人主事滿洲二人蒙古一
人漢人二人掌繕治
壇
廟宫府城郭倉庫廨宇營房之役凡物料各貯一厰籍其
數以供修作之用
虞衡清吏司郎中滿洲四人漢人一人員外郎滿
洲四人蒙古漢人各一人主事滿洲三人漢人二
人掌山澤採辦陶冶器用修造權衡武備
都水清吏司郎中滿洲五人漢人一人員外郎滿
洲五人漢人一人主事滿洲四人漢人二人掌水
利河防橋道舟車劵契量衡之事水利曰轉漕曰
灌田以時修其閘壩圩堤以謹畜洩備旱澇
屯田清吏司郎中滿洲四人漢人一人員外郎滿
洲五人漢人一人主事滿洲三人漢人二人掌修
繕
陵寢並屯種抽分夫役墳塋之事凡築造樹碑開窑鑿石
悉司其禁令
(臣)等謹按滿郎中初設八人後增八人内一人管
節慎庫雍正五年增一人蒙古郎中初設一人康
熙十八年裁五十七年復設漢軍郎中初設二人
雍正五年裁滿員外郎初設九人順治十二年增
八人康熙五十七年增一人雍正四年增一人蒙
古員外郎初設三人康熙三十八年裁五十七年
復設一人漢軍員外郎初設六人康熙三十八年
裁四人雍正五年並裁滿主事初共七人康熙二
十二年每旗各增一人營繕司漢郎中初設二人
内管理三山物料錢糧一人順治十五年裁十八
年復設康熙元年仍裁虞衡司漢郎中初設一人
順治十六年增一人管製造庫營繕虞衡都水三
司漢員外郎初各設二人順治十五年各裁一人
康熙十一年都水司漢員外郎增二人一管京城
内外河道一管玉泉山河道共三人三十八年裁
二人營繕司漢主事初設三人順治十四年增三
人十六年裁二人康熙元年裁一人六年裁一人
虞衡屯田司漢主事初各設三人康熙六年各裁
一人都水司漢主事初設十一人順治十五年裁
一人康熙六年裁四人十二年裁四人
堂主事滿洲二人掌文案滿洲一人漢軍一人掌
章奏司務滿洲漢人各一人筆帖式滿洲九十三
人蒙古二人漢軍十二人掌繙譯清漢章奏文籍
節慎庫郎中滿洲一人(司官中簡委歲一更代)員外郎滿洲
一人司庫二人庫使十有一人掌出納金錢
製造庫郎中滿洲二人漢人一人(司官題補)司匠滿洲
二人司庫滿洲二人庫使二十二人掌攻治金革
寳源局監督滿洲漢人各二人(司官中簡委二歲更代)大使
滿洲二人掌鼓鑄泉布
琉璃窑監督滿洲漢人各一人(司官中簡委歲一更代)掌大
工陶冶
料估所滿洲漢人各三人(司官中簡委)掌審曲面勢以
鳩百工
街道廳御史滿洲漢人各一人本部司員一人步
軍統領衙門司員一人掌平治道塗經理溝洫(初制)
(御史一人參用滿漢乾隆五十年定制派滿洲漢人各一人)
皇木厰監督滿洲一人(司官中簡委歲一更代)掌稽收運木
木倉監督滿洲漢人各一人(司官中簡委二歲更代)掌儲木
材
柴薪監督滿洲正副各一人(正監督一年期滿以副作正别簡司官副)
(之)
煤炭監督滿洲二人(一以本部司官兼攝一以内務府司官兼攝皆歲一更代)
掌採取薪炭以供
宫府之用
(臣)等謹按初設有營繕所正副各一人順治十五
年裁丞二人一管清江厰一管臨清磚厰順治十
五年裁一人雍正四年並裁又有文思院廣積庫
柴司通州抽分竹木局大使各一人後俱裁其事
分隸各司
皇朝文獻通考卷八十一
