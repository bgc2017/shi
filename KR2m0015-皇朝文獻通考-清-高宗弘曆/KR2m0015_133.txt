欽定四庫全書
皇朝文獻通考卷一百三十三
王禮考(九)
冊立(冊封附)
(臣)等謹按納后之禮著於春秋臨軒冊命載於後
漢志東晉升平初講求納后禮儀始詳唐開元禮
有納后及冊命皇后儀後世多采用之馬端臨以
納后册后禮儀附見帝系考今據
本朝會典通禮所述
大婚
冊立之儀載於王禮考而
冊封
妃
嬪儀注以次附見焉
崇德元年四月
冊立中宫嫡妃為
皇后是日設黃幄於
清寧宫前設黃案於幄内王公百官朝服序立
崇政殿前
太宗文皇帝御殿閱冊寳
命正副使持節至
清寧宫宣讀
冊文行
册立禮禮成正副使持節復命
皇后率公主王妃命婦於
太宗文皇帝殿前行六肅三跪三拜禮諸
妃率公主王妃命婦詣
中宫行六肅三跪三拜禮
上御殿諸王大臣進滿洲蒙古漢字三種表文次第宣讀
行慶賀禮
賜王公百官宴
順治八年八月戊午
冊立科爾沁卓禮克圖親王吳克善女為
皇后行大婚禮前期題定
大婚納采用馬十匹玲瓏鞍十副甲胄十副緞百疋布二
百疋金茶筒一銀盆一大徵用金二百兩銀萬兩
金茶筒一金盆一銀桶一銀茶筒一銀盆一緞千
疋布二千疋馬二十匹玲瓏鞍二十副䭾甲二十
副常甲三十副
賜后父母金百兩銀五千兩緞五百疋布千疋金茶筒一
銀桶一銀盆一上等鍍金玲瓏鞍二副常等玲瓏
鞍二副漆鞍二副馬六匹冬夏朝衣各一襲冬夏
衣各一襲貂裘各一領上等玲瓏帶一刀一撒袋
一副弓矢具甲胄一副
大婚前一日遣官一人祭告
天
地
太廟屆日質明設
皇后儀仗於卓禮克圖親王邸設黃案一於院中一於東
側以受
冊寳盖置中黃案
大駕鹵簿全設
太和殿前設黃案一於
殿中置
冊寶綵亭二於
太和門外階下内院禮部官俱朝服以次捧
冊寳由中道入置
殿中黃案上
上朝服出御太和殿視
冊寳畢内院官捧
冊寳授冊封使臣使臣跪受自
殿中由中道捧出禮部官前導至
太和門外置
冊寳於綵亭校尉舉綵亭
冊亭在前
寳亭在後由
協和門出詣
皇后邸是日先遣兩親王奏請
皇太后至位育宫
皇太后乘輦出宫設儀仗作樂至
協和門儀仗停止
皇太后輦由中道入
上出宫步迎至
太和門内
皇太后由太和殿入宫冊封使臣既至
皇后邸卓禮克圖親王等朝服出迎置
冊寳綵亭於門外
皇后同母妃及格格等朝服迎於院中序立内院禮部官
捧
冊寳由中道入置東側黃案上讀冊内院官於東側西向
立讀
冊寳文畢以
冊寳授女官二女官跪受獻
皇后
皇后跪受授侍立女官跪受置中黃案上
皇后興望
闕行六肅三跪三叩禮畢
皇后升輦女官捧
冊寳蓋仍置綵亭内儀仗鼓樂前導至
協和門儀仗停止二女官捧
冊寳前行
皇后輦由中道入至
太和殿階下
皇后降輦由中道入宫和碩親王以下有頂帶官員以上
朝服集朝會所固倫公主和碩福晉以下一品命
婦以上悉集宫内已刻禮部堂官奏請
上御中和殿多羅郡王以上於
太和殿階上立多羅貝勒階下立固山貝子以下有
頂帶官員以上俱於
太和殿丹陛内排立
上率諸王入宫於
皇太后前行三跪九叩禮畢
上復御中和殿諸王出立殿外階上
皇后率諸王妃朝見
皇太后行六肅三跪三叩禮畢還宫諸王妃入侍
皇太后
上出御太和殿賜諸王及察哈爾額駙阿布鼐親王土謝
圖親王卓禮克圖親王等並貝勒文武羣臣宴畢
上回宫
皇太后乘輦還宫
上送至
太和門内乃還次日
御太和殿諸王貝勒文武羣臣上表行慶賀禮
頒詔天下
詔曰朕惟聖化始於二南作配協鳳鳴之盛天庥垂於萬
世于歸廣麟趾之祥正位中宫勤宣風教朕纉承鴻緒
祗荷丕基慎擇淑儀覃延後嗣邇者
昭聖慈夀皇太后特簡内德用式宫闈仰遵
睿慈謹昭告
天
地
太廟於順治八年八月十三日冊立科爾沁國卓禮克圖
親王吳克善之女為皇后貞順永昭奉尊養之令典敬
恭匪懈應天地之同功爰合德於隂陽期錫類於仁孝
詔告天下咸使聞知
十一年六月甲戌
冊立科爾沁鎮國公綽爾濟女博爾濟錦氏為
皇后行大婚禮前期
諭禮部諏吉日擬定儀注及
大婚之日
御太和殿閱冊寳宣
制命正副使持節詣
皇后邸行
冊立禮有司具儀駕鹵簿奉迎
皇后升輦入宫大婚禮成次日
上御太和殿文武羣臣上表行慶賀禮賜宴
頒詔天下
詔曰帝王應天顯命洪敷化理必肇自宫壼乃達家國以
訖於萬方即躬備令德恒資内助弼成雍穆故慎簡厥
始用介有終所以承宗廟敦孝養崇化源茂本支也朕
祗纘鴻緒篤敬彛倫
聖母昭聖慈夀恭簡皇太后深惟内治期遴懿淑以襄朕
躬必得賢媛乃正中宫俾儀天下兹欽遵
慈命虔告
天
地
宗廟於順治十一年六月十六日冊立科爾沁鎮國公綽
爾濟之女博爾濟錦氏為皇后惟朕躬暨后克迪厥德
邦其永孚於休用紹徽我
聖善邇睦宫庭乃錫祉於爾多方丕協熙治布告天下咸
使聞知
康熙四年九月辛夘
聖祖仁皇帝大婚
冊立内大臣噶布喇之女赫舍里氏為
皇后前期一日行大徵禮屆日
上御太和殿閱冊寳畢授冊封使臣捧
冊寳至
皇后第宣讀
皇后謝恩行禮畢鑾儀衛陳儀仗車輅鼔樂前導
皇后由大清中門行
御道入中宫
上具禮服詣
太皇太后宫
皇太后宫行禮還宫行合卺禮畢
上陞太和殿賜
皇后親屬及諸王百官筵宴
皇后詣
太皇太后宫筵宴諸王以下免行禮公主王妃以下免會
宴次日
皇后詣
太皇太后
皇太后宫行朝見禮癸巳
御太和殿王以下文武各官上表朝賀
頒詔天下
詔曰帝王承天立極作民父母使四海同倫萬方向化匪
獨外治蓋亦内德茂焉故政教弘敷肇先宫壼所以共
承宗廟助隆孝養綿本支睦九族甚鉅典也朕祇纉鴻
基篤念倫紀兹者
聖祖母昭聖慈夀恭簡安懿章慶敦惠太皇太后深惟婚
禮為天秩之原王化之始遴選賢淑俾佐朕躬正位中
宫以母儀天下欽遵
慈命虔告
天
地
宗廟於康熙四年九月初八日冊立内大臣噶布喇之女
赫舍里氏為皇后朕躬暨后允修厥德夙夜敬勤期克
紹於徽音庶俾薄海内外丕協倫常洽被仁恩聿臻上
理布告天下咸使聞知
十六年八月丙寅
冊立妃鈕祜禄氏為
皇后前期遣官祗告
天
地
太廟後殿
聖祖仁皇帝親詣
奉先殿告祭屆日設
節案於
太和殿正中設
册寶案於左右
上御太和殿閱冊寶王公百官咸朝服按翼序立乃宣
制命正副使持節行
冊立禮正副使至
景運門内監接奉
節
冊寶入宫
皇后受冊寶行禮如儀(行)(貴妃冊封嬪各禮)内監出至
景運門以
節授正副使正副使還至後左門復
命
上率王公大臣詣
太皇太后
皇太后宫行禮次日
皇后禮服詣
太皇太后
皇太后宫
皇帝前行禮各如儀公主福晉命婦免隨行禮越三日
上御太和殿王公百官上表行慶賀禮如儀免公主福晉
命婦詣
中宫行禮
頒詔天下
詔曰帝王仰膺
天眷撫育羣生爰溯治理之隆莫不肇自宫闈達於海宇
故必慎選賢媛用資内助承
宗廟之重敦風化之原甚鉅典也朕祇纉丕基篤念倫紀
兹者
聖祖母昭聖慈夀恭簡安懿章慶敦惠温莊康和仁宣太
皇太后深惟内治攸關特遴淑德作配朕躬正位中宫
母儀天下欽遵
慈命虔告
天
地
宗廟於康熙十六年八月二十二日冊立公遏必隆之女
妃鈕祜禄氏為皇后惟朕躬暨后共勗敬勤克迪厥德
庶其上紹徽音敷宣盛化以貽子孫臣民億萬年無疆
之祉布告天下咸使聞知
二十八年七月癸卯
冊立皇貴妃佟氏為
皇后是日遣官告祭
天
地
太廟行册立禮
頒詔天下
詔曰帝王受
天明命撫御萬方莫不端本宫闈化行海宇矧承奉宗廟
敦睦本支皆於内助是賴兹者
聖母仁憲恪順誠惠純淑端禧皇太后以坤教不可久虚
壼政必資懿德皇貴妃孝敬性成淑範素著鞠育衆子
備極恩勤宜立為皇后正位中宫母儀天下欽遵
慈命虔告
天
地
宗廟於康熙二十八年七月初九日冊立領侍衛内大臣
舅舅佟國維之女皇貴妃佟氏為皇后尚其聿修令範
益篤教勤仰嗣
徽音永綿福祉肇化原於倫紀溥仁惠於寰區布告中外
咸使聞知
雍正元年十二月丁卯
冊立嫡妃那拉氏為
皇后前期遣官告祭
天
地
太廟
社稷至是日行
冊立禮
御太和殿宣
制命正副使持節將事
皇后受冊寶行禮俱如儀惟慶賀典禮得
旨俟三年後補行次日
頒詔天下
詔曰朕惟乾施坤成迺布和於四序日明月儷並臨照於
萬方故王者建邦必正宫庭之位聖人作則先隆冊命
之文所以理叙人倫輔修内治也朕丕纉鴻基欽承大
業奉
皇妣孝恭仁皇后諭旨以嫡妃那拉氏誕秀高門禀貞華
胄淑恭中度懿範性成孝敬盡於晨昏承顔養志柔嘉
著於宫壼惠下肅躬令德克全徽章允稱宜册立為皇
后洎
慈闈失恃典禮久稽而宗事聿嚴正名斯亟兹敬遵
慈訓載考舊儀祗告
天
地
太廟
社稷於雍正元年十二月二十二日冊立那拉氏為皇
后俾承光於軒耀式正號於長秋大禮既成湛施應溥
於戲祉貽璇室宏昭式榖之原福備椒庭廣錫敷恩之
典布告天下咸使聞知三年十月庚午
御太和殿王以下文武大臣官員進表補行慶賀
冊立
皇后禮禮畢
御乾清宫
皇后率
妃
嬪行六肅三跪三叩禮次
妃
嬪率公主王妃命婦詣
皇后宫行慶賀禮均如儀
乾隆二年十二月丁亥
冊立嫡妃富察氏為
皇后先是雍正十三年十二月癸未
諭禮部欽奉
皇太后懿旨倫常攸重肇始坤元風化由基恒資内輔禮
昭王制聿隆褕翟之儀詩首關雎爰啟肅雝之治典至
鉅也皇帝嫡妃富察氏恭淑性成柔嘉素著宫庭視膳
篤敬順以承歡壼掖傳徽昭勤儉而宣敬動符禮度化
洽賢慈宜正位於中宫用光襄夫宸極應立為皇后以
崇内治以裕嘉祥欽此朕祗遵
慈命立嫡妃富察氏為皇后應行典禮爾部詳察具奏乾
隆元年二月禮部擬定典禮具奏得
旨冊立皇后典禮著於二十七月後舉行及二年十二
月始行
冊立禮前期遣官告祭
天
地
太廟
社稷至是日
御太和殿宣
制遣使
皇后受
冊寶行禮均如儀次日
上率王公大臣詣
皇太后宫行慶賀禮畢
御太和殿王公百官上表稱賀如儀
皇后率
貴妃
妃
嬪詣
皇太后宫行慶賀禮畢内監請
皇帝御内殿
皇后率
貴妃
妃
嬪行禮畢還宫
貴妃率
妃
嬪及公主王妃命婦詣
皇后宫行禮是日
頒詔天下
詔曰朕惟位明天地乾行與坤順同功治洽家邦壼政
與朝章並肅詩紀睢麟之盛禮隆䄖翟之榮所以秩
彛倫而承禋祀也燦乎鉅典炳有成規朕纉紹丕圖
統綏羣服御極之初恭奉
聖母崇慶皇太后懿旨以嫡妃富察氏秀毓華門禮嫻内
則柔慎秉扵粹性温恭著于令儀殫誠敬以事庭闈
孝同孺慕抒恪勤而式禁掖德懋純修和平敷芣苢
之仁澣濯比葛覃之儉淑儀咸備景福維新允宜冊
立為皇后時值永懷方切大禮有稽兹當即吉之辰
用定中宫之位祗遵
慈諭載考鴻章謹告
天
地
宗廟
社稷於乾隆二年十二月初四日冊立嫡妃富察氏為
皇后俾得敬承璽紱並佑清寧璇宫之慶典斯彰寰
宇之恩施宜沛於戲日明月儷祥徵泰祉之符巷舞
衢歌喜協敉寧之瑞布告天下咸使聞知
十五年八月壬申
冊立攝六宫事皇貴妃那拉氏為
皇后先是十三年七月癸未
諭大學士等朕躬攬萬幾勤勞宵旰宫闈内政全資孝
賢皇后綜理皇后上侍
慈母皇太后承歡朝夕純孝性成而治事精詳輕重得體
自妃嬪以至宫人無不奉法感恩心悦誠服十餘年
來朕之得以專心國事有餘暇以從容冊府者皇后
之助也兹奉
皇太后懿旨皇后母儀天下猶天地之相成日月之繼照
皇帝春秋鼎盛内治需人嫻貴妃那拉氏係
皇考向日所賜側室妃人亦端莊惠下應效法
聖祖成規即以嫻貴妃那拉氏繼體坤寧予心乃慰即皇
帝心有不忍亦應於皇帝四十歲大慶之先時已過二
十七月之期矣舉行吉禮嘉兒嘉婦行禮慈寧始愜予
懷也欽此朕以二十餘年伉儷之情恩深誼摯遽行冊
立於心實所不忍即過二十七月於心猶以為速但
思皇后大事上軫
聖母懷思久而彌篤歲時令節以及定省温凊朕雖率諸
妃嬪及諸孫問安左右而中宫虛位必有顧之而愴
然者固宜亟承
慈命以慰
聖心且嬪嬙内侍掖庭之奉職待理者甚衆不可散而無
統至王妃命婦等皆有應行典禮久曠不舉亦於禮
制未協冊立既不忍舉行可姑從權制考之明太祖
淑妃李氏寧妃郭氏相繼攝六宫事國朝順治十三
年冊立
皇貴妃
皇曾祖世祖章皇帝陞殿命使翌日頒詔天下典至崇重
今應倣效前規冊命嫻貴妃那拉氏為皇貴妃攝六
宫事於以整肅坤儀上奉
聖母襄助朕躬端模範而迓休祥順成内治有厚望焉至
是年七月壬子奉
諭旨朕恭奉
皇太后懿旨皇貴妃攝六宫事那拉氏孝謹成性德著椒
塗乾隆十三年值孝賢皇后大事内治需賢即諭皇帝
宜敬循
祖制以嫻貴妃那拉氏繼體坤寧皇帝秉禮準情不忍遽
行冊立粤從權制冊命嫻貴妃那拉氏為皇貴妃攝事
六宫閱今二載嬪嬙效職壼政茂修兹逢皇帝四十大
慶所當舉行冊立皇后典禮以愜予懷以符成命欽此
朕惟宫庭為基化之原人倫攸始皇貴妃攝六宫事
那拉氏自
皇考時賜朕為側室妃二十餘年以來持躬淑慎禮教夙
嫻暨乎綜理内政恩洽彤闈用克仰副
皇太后端莊惠下之懿訓允足母儀天下既臻即吉之期
宜正中宫之位敬遵
慈命載考彛章冊命皇貴妃攝六宫事那拉氏為皇后於
以承歡
聖母佐孝養於
萱闈協贊坤儀儲嘉祥於蘭掖所有應行典禮大學士會
同禮部内務府詳議以聞尋大學士等擬定儀注具
奏得
旨報可
冊立之前一日遣官告祭
天
地
太廟
社稷至是日
御殿遣使受
冊寳暨慶賀行禮諸儀均與乾隆二年同
大婚儀凡
大婚之禮
制下禮部偏布諸司供備諏納采大徵奉迎吉日以
聞會工部製金
冊金
寳翰林院撰
制冊文進呈
欽定送内閣恭鐫如儀(詳后儀册)
右諏日鐫冊寳
納采之禮内務府官備文馬十(鞍轡具)甲胄十幣百
布二百以竢將屆期禮部奏請
命尚書一人充納采使内務府總管一人充副使屆日
黎明禮部鴻臚寺官設節案一於
太和殿内正中東西肆内閣官自閣奉
節陳於案退内務府官以龍亭分載甲胄布帛陳于丹
陛上左右陳文馬于丹陛下左右正副使入祗竢
於丹墀東鴻臚寺序班二人立使者之右少後授
節大學士一人立殿東檐下宣制鴻臚寺官一人
立大學士之右少後均朝服西面鳴贊二人朝服
分立殿外東西柱前東西面欽天監官報吉時屆
鳴贊贊齊班序班引使者就丹墀東班拜位立北
面西上贊進少進贊跪叩興行三跪九叩禮興序
班引使者升東階至丹陛北面立鳴贊贊有
制使者跪宣制官進至
殿中門之左西面宣
制曰
皇帝欽奉
皇太后懿旨納某女某氏為后命卿等持節以禮納采宣
畢大學士進
殿左門詣案奉
節由中門闑左出至丹陛以授正使受
節偕副使興前行䧏中階左内務府官率校尉舁禮物
龍亭隨䧏衛士牽文馬從御㐲前導由
太和中門出詣
皇后邸第
右傳制遣納采
是日后父飭子弟潔掃邸第有司豫設案於廳事
正中南向左右案各一東西向使者持
節至邸將及門下馬后父朝服出迎於大門外道左跪
候過興使者入中門升中階登堂陳
節中案偕副使退就案東西面立龍亭隨入至儀門外
止内務府官奉甲胄布帛入登堂陳於左右各案
衛士以馬入陳於庭左右訖后父升自西階詣中
門外北面跪使者少進西面傳
制納采復位后父聽
制行三跪九叩禮興受諸禮物使者詣案奉
節出副使從后父跪送於大門外如初内務府官皆出
使者乘馬復
命還
節有司
右使者傳制納采
納采禮成有司詣
皇后邸設燕
皇帝特命公主大臣命婦燕后母於内
命内大臣侍衛八旗公侯以下滿漢二品以上官燕后
父於外外燕朝服后父為賓席東上内燕常服后
母為賓席西上序坐行酒三巡如常燕儀
右納采筵宴
次行大徵禮所司備黃金二百兩白金萬兩黃金
茶器一白金茶器二盆二幣千文馬二十(鞍轡具)閑
馬二十䭾甲二十備
賜后父后母黃金百兩茶器一白金五千兩茶器一盆
一帛五百布千馬六(鞍轡具)甲胄一弓一韔矢一服
朝服各二襲衣各二稱皆冬一夏一貂裘各一帶一備
賜后兄弟及從人服物有差屆日有司陳大徵禮物於
丹陛上陳
賜物於丹陛下禮部奏請
命使傳
制授
節於
太和殿儀如納采使者承
制持
節詣
皇后邸執事官陳禮物於堂陳
賜物於階上陳䭾馬於庭中使者傳
制后父聽
制行禮如納采之儀傳
制訖后父降階率子弟詣庭東向
節行三跪九叩禮畢豫往大門外祇竢后母率諸婦出
詣庭西向
節行六肅三跪三叩禮畢退使者持
節出后父以下跪送使者復
命還
節退
右大徵
及
大婚前一日遣官各一人祗告
天
地
太廟
奉先殿如常儀
右祗告
屆日行
冊迎禮禮部奏請
命大學士一人充
册迎使尚書一人副之所司豫疏列内外執事官奏請
命内大臣十人侍衛十人充扈從官
命二品以上命婦四人充前導七人充後扈十人充恭
侍其日内鑾儀衛設
皇太后儀駕鹵簿樂懸於
慈寧宫常次如儀禮部鴻臚寺官設節案冊寳案於
太和殿内設龍亭於内閣門外鑾儀衛陳
法駕鹵簿樂部和聲署陳樂懸各依常次如式又陳
中宫車輅於
太和門階下陳
儀駕鹵簿於
午門外内務府官陳冠服於車輅之南黎明内閣禮
部官自閣奉
金冊
金寳及宣讀
冊文
寳文分設龍亭内禮部侍郎奉
節同詣
太和殿恭陳各案王公文武百官記注糾儀執事各
官朝服陪位冊迎使序立於丹墀東扈從内大臣
侍衛在其後授節大學士宣制鴻臚寺官舉冊寳
案内閣禮部官序立於
殿檐下均朝服欽天監官報吉時屆禮部尚書侍郎
詣
乾清門奏時遂前導
駕
皇帝禮服乘輿出宫前引後扈如常儀由
隆宗門至
永康左門降輿入立於
慈寧門外東位西向内監轉奏
皇太后陞
慈寧宫寳座禮部尚書侍郎恭導
皇帝就正中拜位北向行三跪九叩禮畢
皇太后還宫
皇帝自永康左門乘輿仍入
隆宗門由
保和殿北門出
御太和殿
午門鳴鐘鼓作樂鳴鞭序班引正副使就拜位行禮
畢升東階北面跪宣讀官宣
制詞曰
皇帝欽奉
皇太后懿旨納某氏為皇后兹當吉月令辰備物典冊命
卿等以禮奉迎宣大學士授
節於正使偕副使興執事官舉
冊寳案隨降中階設龍亭内以次出
太和門
皇帝還宫鳴鞭作樂並如
冊后遣使之儀冊迎使出扈從内大臣侍衛從出至
太和門外冊迎使持
節在前次
冊寳亭次
中宫車輅冠服
儀駕鹵簿遂行詣
皇后邸
右臨軒遣使冊迎
是日步軍統領飭所部清蹕除道自
大清門至於后邸宫殿監督領侍率内監備
交泰殿内外鋪陳恭侍命婦朝服豫詣
殿外祗竢導從命婦贊引侍儀宣讀女官朝服及給
事后邸内監彩服均詣
皇后邸祗竢有司設節案一於邸第内堂正中南設香
案均南向設冊寳案於東西各一東西向設
皇后拜位於香案前北向宣讀女官二人立東案之南
西面侍儀女官四人立拜位左右東西面内監於
外堂階下承應使者持
節至邸下馬后父率子弟朝服出迎於大門外如前儀
使者入升巾階立於外堂之東副使在其左均西
面
册寳亭隨入權設於外堂左右内務府官奉冠服授内
監齎入轉授女官以進
皇后内鑾儀校陳鳳輿於階上正中陳車輅
儀駕鹵簿於階下左右至大門内樂部和聲署陳導迎
樂於大門左右后父升自西階詣外堂中門外正
中北面跪使者西面傳
制復位后父聽
制行三跪九叩禮興退至階西内監入轉奏
皇后御禮服贊引女官恭導出閣門外道右竢后母及
諸婦朝服詣外堂門内道右正使授
節於内監副使自龍亭奉
冊寶以授内監均奉自中門入后母以下跪候過興
皇后立候過隨入内監奉
節
冊寶陳於各案退贊引女官引
皇后就拜位跪宣讀女官次第宣
冊宣
寶
皇后受
冊受
寶行禮均如宫中
冊立儀内監奉
節出授使者
皇后及母祗送如初贊引導
皇后入閤少憩女官奉
冊寶仍授内監分設於龍亭
右受冊寶
冊禮既成欽天監官報陞輿吉時屆内鑾儀校進鳳輿
於内堂階下正中南向前導命婦恭導
皇后出閤後扈命婦翼擁降階后母率諸婦送至輿前
皇后陞禮輿后母及諸婦少退冊迎使持
節出乘馬先行后父跪送如初興少退次導迎樂(陳而不作)
次
儀駕鹵簿車輅次
冊寳亭次
皇后鳳輿啟行出大門命婦乘騎導從内監步行左右
持輿内大臣侍衛在後乘騎護從由
大清門中門入至金水橋冊迎使下馬持
節入
皇后輿至午門外鳴鐘鼓
儀駕鹵簿止九鳳曲蓋前導執事命婦下馬步行導從
内大臣侍衛於金水橋步從由
午門
太和門中門入
中左門
後左門至
乾清門龍亭止冊迎使復
命還
節偕内大臣侍衛各退内監奉
冊寶於亭前行恭導命婦導
鳳輿入
乾清中門至
乾清宫階下轉啟
皇后降輿詣
交泰殿導從命婦退恭侍命婦祗迎
皇后入中宫内監奉
冊寳授守寳内監退合卺吉時屆宫中設合卺燕監督
領侍具奏
皇帝禮服御中宫行合卺禮給事宫人恭侍命婦皆退
右合卺
翼日尚膳潔具
皇后盥饋
皇太后御席又具
皇太后醴饗
皇后御席内監侍豫設朝見拜位於
慈寧宫内正中北向又設醴位於東西南向質明
皇太后儀駕鹵簿樂懸陳設如常儀内監轉啟
皇后行朝見禮
皇后禮服出中宫乘輿導從如儀詣
慈寧宫降輿引入丹陛上西位東向立内監轉奏
皇太后禮服出内宫中和韶樂作
陞座樂止贊引命婦引
皇后詣正中拜位行六肅三跪三拜禮興少退立尚食
進席於
皇太后前
皇太后舉酒嘗食贊引命婦引
皇后復行二肅一跪一拜禮興引詣醴位坐尚食進席
於
皇后前
皇后舉酒嘗食畢興内監侍徹贊引引詣拜位行禮如
初少退西向立
皇太后降座作樂還宫贊引引
皇后出乘輿還中宫執事命婦皆退
右朝見
越日
皇帝率羣臣詣
皇太后宫行禮乃
御太和殿王公百官上表稱賀
頒詔宣示天下直省文武官各進表箋稱賀
皇后詣
皇太后宫行禮詣
皇帝前行禮公主福晉命婦詣
皇后宫行禮均如
冊后之儀午刻樂部和聲署陳樂懸於
太和殿常次尚膳供
御膳羞光禄寺備燕席
皇帝御太和殿
賜后父及其族屬燕王公百官咸與后父布席於
殿内王公之末其族屬按翼於本旗序品列坐
駕陞寳座時王公以下陪位如常后父率其族屬詣丹
墀東北面行三跪九叩禮畢均引入班就位坐陳
席奏樂行酒如
太和殿筵宴儀
皇太后御慈寧宫
賜后母及其親屬燕公主福晉夫人大臣命婦咸與内
監陳樂懸内務府官供饌具后母布席於夫人之
末其親屬按品布席於命婦之位
皇太后陞寳座時公主以下陪位后母率其親屬詣丹墀
東北面行六肅三跪三拜禮畢均引就位坐陳席
奏樂行酒如
慈寧宫筵宴儀
右禮成慶賀筵宴
冊立
皇后儀凡
冊立之禮
制下禮部尚書一人赴内閣承
制乃諏吉以
聞徧布諸司供備豫期禮部工部官會製
冊
寳於内務府恭送内閣鐫
冊文
寳文内閣大學士學士禮部工部尚書侍郎朝服行禮
如儀
右諏日具冊寳
屆期禮部奏請
命大學士充
冊立使尚書充副使
右命使
前一日遣官各一人祗告
天
地
太廟後殿
奉先殿如常儀
右祗告
至日五鼓所司詣
太和殿内正中設一案南向左右各設一案東西向
設龍亭二於内閣門外鑾儀衛陳
法駕鹵簿仗馬步軍五輅馴象鼓吹常朝象樂部和聲
署陳樂懸各依常次王公文武百官記注糾儀執
事各官朝服陪位如常儀漏未盡工部官以
節送内閣禮部自内閣奉
金冊
金寳及宣讀
冊文
寳文各陳於亭内禮部侍郎奉
節鑾儀校舁亭禮部官十人前引導以繖仗由中路降
升至
太和殿階下亭止導引官皆止内閣禮部官奉
金冊
金寳隨
節升中階入
殿中門陳
節中案陳
冊左案陳
寳右案退鑾儀校迴亭南向質明冊使副使衹竢於丹
墀東鹵簿之南大學士一人立殿東檐下西面宣
制鴻臚寺官一人立大學士後舉册寳案内閣禮
部官分立東西檐下東西面均朝服欽天監官報
吉時已屆禮部尚書侍郎詣
乾清門奏時遂前導
駕
皇帝禮服乘輿出宫前引後扈如常儀
午門鳴鐘鼓至
太和殿後階降輿入中和韶樂作奏隆平之章(樂辭與常)
(朝同後仿此)
皇帝陞座樂止鑾儀衛官贊鳴鞭丹墀内三鳴鞭丹陛
大樂作奏慶平之章鴻臚寺鳴贊官贊齊班序班
引正副使就丹墀東班拜位立北面西上贊進少
進贊跪叩興行三跪九叩禮興樂止序班引正副
使升東階至丹陛北面立鳴贊官贊有
制正副使跪宣制官進至
殿中門之左宣
制曰某年月日冊立某妃某氏為皇后命卿等持節行
禮(如奉奉曰欽)(皇太后㦤旨則皇太后㦤旨)宣畢大學士進
殿左門詣中案奉
節由中門闑左出至丹陛以
節授正使正使受
節偕副使興内閣禮部官進
殿左右門舉
冊寳案出中門正使持
節前行副使從以次降中階内閣禮部官奉
冊寳設龍亭内鑾儀校舁行導引如初由
太和門出
皇帝賜王公大臣茶如常儀畢
皇帝降座鳴鞭如初中和韶樂奏顯平之章
皇帝還宫樂止王公百官咸退
右臨軒遣使
是日内鑾儀衛陳
儀駕鹵簿於
皇后宫階下及宫門外内監設丹陛樂於
宫門内設節案一於
宫内正中南為香案均南向設冊寳案於東西各一
東西向設
皇后拜位於香案前北向女官四人立拜位左右東西
面宣讀女官二人立東案之南西面宫殿監率内
鑾儀校豫候於
景運門冊使既受
命出由
協和門至
景運門外西面立正使奉
節授内監内監持
節内鑾儀校接舁
冊寳亭至
皇后宫門外亭止内監奉
冊寶詣
皇后宫
皇后具禮服出内宫丹陛樂作贊引女官二人引
皇后迎於宫門内道右候過隨行入宫内監奉
節陳於中案奉
金冊
冊文
金寳
寶文陳於東案退贊引女官引
皇后就拜位北向立樂止贊跪
皇后跪贊宣
冊宣冊女官就案奉宣讀
冊文西面立宣畢授侍右女官跪接贊受
冊女官以
冊奉
皇后
皇后受冊授侍左女官女官跪接奉以興陳於西案次
宣
寳受
寶亦如之樂作
皇后行六肅三跪三拜禮畢少退東向立樂止内監進
至中案奉
節出贊引女官引
皇后送於宫門内道右候過還宫内監奉
節至
景運門授冊使正使持
節副使從詣
後左門復
命
册立禮成還
節有司各退
右受冊
翼日
皇帝率羣臣詣
皇太后宫行禮乃
御太和殿受賀如三大節之儀
頒詔宣示天下
皇后詣
皇太后宫行禮詣
皇帝前行禮
貴妃
妃
嬪公主福晉命婦詣
皇后宫行禮均如三大節儀
右禮成朝賀
冊封
皇貴妃儀凡
冊封
皇貴妃
命下禮部諏吉以
聞乃徧布諸司供備先期工部製
冊禮部製
寳均以金送内閣鐫字行禮如儀
右諏日具冊寳
届期禮部奏請
命正副使各一人正使以大學士尚書充副使以侍郎
内閣學士充
右命使
先一日遣官各一人祗告
太廟後殿
奉先殿如常儀
右祗告
至日五鼓禮部鴻臚寺官設節案於
太和殿正中設冊案於左寶案於右鑾儀衛官設采
亭於内閣門外内閣禮部官奉
節
冊寶出陳於亭内鑾儀校舁行導以繖仗禮部官前引
至
太和殿階下亭止奉
冊寳隨
節以升設於
殿内各案質明大學士一人朝服立節案之東正副
使朝服立丹墀之東均西面欽天監官報吉時已
屆正使由東階升副使從至丹陛左北面跪大學
士詣案奉
節由
殿中門出授正使正使受
節偕副使興所司舉
冊寳案從降中階仍設亭内導引如初以次設
皇貴妃宫
右遣使發冊
是日内鑾儀衛設
皇貴妃儀仗於本宫門外内監設節案香案於宫内
正中設冊寳案於東西正副使既受
命由
協和門至
景運門外正使西面授
節内監内監奉
節舁
冊寳亭至宫門奉
冊寳隨
節詣
皇貴妃宫
皇貴妃禮服出迎於宫門内道右立候過内監奉
節
冊寳陳於各案退引禮女官引
皇貴妃就拜位北面跪女官宣讀
冊文
寳文
皇貴妃恭受
冊寳行六肅三跪三拜禮畢送
節於宫門内道右均如
皇后受冊之儀内監持
節出
景運門授正使正使持
節副使從詣
後左門復
命
冊封禮成還
節有司各退
右受冊
翼日
皇貴妃詣
皇太后宫行六肅三跪三拜禮乃詣
皇帝前行禮次詣
皇后前行禮並如儀
右禮成朝見
冊封
貴妃儀
命下所司供備製
冊寳均以金既諏吉奏請
命使遣官祇告
太廟後殿
奉先殿至日遣使發
冊並如
冊封
皇貴妃之儀是日内鑾儀衛設
貴妃儀仗於本宫門外宣
冊寳受
冊寳及朝見儀與
皇貴妃禮同
冊封
妃儀
命下所司製
冊印均以金奏請
命使祗告
太廟後殿
奉先殿至日遣使發
冊如
冊封
貴妃之儀是日内鑾儀衛設
妃采仗於本宫門外宣
冊印受
冊印及朝見儀俱與
貴妃同
冊封
嬪儀
命下所司製
冊以金奏請
命使(不遣官祇告)至日發
冊(不設印案)如
冊妃儀是日内鑾儀衛設
嬪采仗於本宫門外設
冊受
冊暨朝見儀均與
妃同
皇朝文獻通考卷一百三十三
