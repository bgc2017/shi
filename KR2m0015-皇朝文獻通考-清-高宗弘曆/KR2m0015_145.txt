欽定四庫全書
皇朝文獻通考卷一百四十五
王禮考(二十一)
皇太后
皇后妃嬪車輿儀仗
(臣)等謹按周禮王后之五路重翟厭翟安車翟車
輦車亦掌於巾車之職漢制太皇太后皇太后皇
后法駕皆御金根車其非法駕則御紫罽軿車唐
制重翟厭翟翟車安車之外又有四望車金根車
鹵簿則減大駕之半宋制與唐略同明時中宫車
輅儀仗較之前代差簡馬考有后妃命婦以下車
輦鹵簿一門蓋唐宋后妃儀仗通稱鹵簿
國初定
皇太后
皇后前陳設者曰儀駕
皇貴妃
貴妃所陳設者曰儀仗
妃
嬪陳設者曰采仗兹按
皇朝禮器圖式敬謹編次標題不云鹵簿者遵
今制也公主王妃命婦車輿儀從則别見於後云
皇太后儀駕龍鳳輿一儀輿二龍鳳車一儀車二拂塵二
提鑪二香合二盥盆一唾壺一水瓶二馬杌一交
椅一九鳳曲蓋一九鳳蓋十花蓋四方繖四龍鳳
扇八鸞鳳扇八金節二龍鳳旗十臥瓜四立瓜四
吾仗四
龍鳳輿木質髤明黃通高七尺穹蓋二重高一尺
五寸五分上為八角各飾金鳳下方四隅飾亦如
之冠金圓頂七寸二分鏤雲文銜以雜寶簷縱五
尺横三尺七寸六分明黃緞幨上深三尺下深一
尺一寸皆銷金龍鳳四柱各高四尺七寸縱四尺
上横二尺九寸下二尺三寸五分皆繪金龍鳳櫺
四啓青紃網之前為雙扉高二尺六寸闊二尺一
寸啓扉則舉櫺懸之内髤淺紅中置朱座高一尺
七寸倚高一尺八寸坐具明黃緞彩繡龍鳳前加
撫式亦髤明黃繪金龍鳳直轅二各長一丈七尺
二寸五分大横杆二各長八尺中為鐵鋄金鳳相
向小横杆四各長三尺肩杆八各長五尺一寸皆
髤明黃横鉆以銅縱加銅鋄金鳳首尾舁以十六
人
儀輿木質髤明黃通高六尺一寸上為穹蓋高七
寸冠銀圓頂塗金高六寸五分簷縱四尺九寸横
三尺八寸四隅繫黃絨紃屬於直轅明黃緞幨深
一尺二寸四柱各高四尺八寸縱四尺二寸横三
尺一寸門高三尺九寸闊二尺七寸明黃緞幃黃
裏中置朱座高一尺七寸倚髤明黃高一尺八寸
繪金龍鳳坐具明黃緞亦繡龍鳳直轅二各長一
丈五尺六寸横杆二各長七尺八寸中為鐵鋄金
雙鳳相向肩杆四各長五尺三寸俱髤明黃兩端
鉆以銅鋄金舁以八人
龍鳳車木質髤明黃通高九尺五寸穹蓋二重高
一尺七寸上繪八寶八角各飾金鳳下繪雲文四
隅飾亦如之冠金圓頂八寸五分鏤雲文銜以雜
寶簷縱四尺九寸横四尺明黃縀幨上深三寸下
深一尺一寸蓋明黃絡四隅繫明黃絨紃屬於軫
四柱各高三尺三寸縱四尺八寸横三尺一寸左
右及後皆繪金龍鳳中各啟櫺青紃網之門高三
尺闊一尺八寸五分上鏤金龍鳳相向明黃緞幃
黃裏坐具明黃緞彩繡龍鳳輪徑各四尺九寸各
十有八輻轅二各長一丈七尺五寸鉆以鐵鋄金
軫長六尺二寸闊三尺三寸駕馬一
儀車木質髤明黃通高九尺九寸穹蓋上圓下方
高一尺冠銀圓頂塗金高七寸七分簷縱五尺六
寸横四尺二寸五分四隅繫明黃絨紃屬於軫明
黃緞幨深一尺二寸四柱各高二尺九寸縱四尺
八寸横三尺三寸不加繪飾裏髤淺紅明黃緞幃
黃裏坐具明黃緞彩繡龍鳳輪徑各四尺各十有
八輻轅二各長一丈五尺九寸鉆以鐵鋄銀軫長
五尺九寸闊三尺五寸駕馬一
拂塵朱氂為之長二尺三寸結於木柄髤以金上
飾鏤金鳳首銜小金環以綴拂下飾鏤金鳳尾通
長二尺六寸八分末鏤金錢形垂朱緌
提鑪笵金為之通高八寸六分深四寸五分口徑
三寸二分腹圍一尺六寸七分蓋高二寸一分環
鏤芙蕖下垂雲葉頂為立鳳項鏤花文雙鳳為耳
三足各高一寸五分提以金索三上冠雲葉旁繫
索以屬蓋提杆攢竹髤朱長三尺九寸兩端飾金
鳳首尾上綴金鉤於雲葉提之陳設時承以八角
盤口徑一尺一寸二分底徑九寸七分通髤朱繪
金龍鳳置方几上几高一尺五寸七分上徑一尺
四寸六分下徑一尺四寸八分四足鏤螭首虎爪
承以圓珠下周横距通髤以朱面繪龍鳳周繪行
龍
香合笵金為之橢圓有蓋通高五寸二分口縱七
寸二分横四寸二分蓋高一寸三分面為立鳳周
為翔鳳四口為回文下深一寸二分亦鏤雲鳳回
文間以火珠足高四分
盥盆笵金為之形圓十二棱高三寸九分口徑一
尺二寸九分邊鈒花文八寶底徑一尺一寸鈒花
文中立雙鳳
唾壺笵金為之通高六寸七分口徑四寸六分鈒
雲文回文蓋高二寸頂為立鳳高二寸五分旁為
流雲下深一寸八分底徑二寸二分座高四寸五
分徑三寸三分四足鏤螭首虎爪承以圓珠下周
圓距
水瓶笵金為之大小各一大者通高一尺五寸五
分深一尺三寸口徑四寸鈒花文腹圍二尺七寸
七分鈒雲鳳火珠下為如意雲文耳為螭首銜環
底徑六寸蓋高一寸徑六寸頂為立鳳高二寸七
分小者通高一尺四寸五分深一尺一寸口徑三
寸四分腹圍二尺五寸七分底徑五寸四分蓋高
一寸徑五寸七分形制花文皆同自香合至水瓶
陳設時盤及几俱如提鑪之制
馬杌木質塗金高一尺六寸方一尺九寸面繪金
龍鳳間以流雲中為火珠四角飾鏤金花文四足
為螭首虎爪承以圓珠下周横距雜繪八寶
交椅木質塗金交足横距貫以鐵樞雙疊舉之通
高二尺九寸五分縱一尺一寸五分横二尺二寸
四角飾鏤金花文座面織明黃絲縧倚刻龍鳳踏
几高三寸三分縱九寸五分横一尺八寸六分亦
塗金
九鳳曲蓋明黃緞為之黃裏通高一丈二尺二寸
蓋徑五尺三寸繡流雲上冠金頂七寸五分垂幨
三層各深一尺三寸繡彩鳳九間以花文旁垂彯
帶二長三尺五寸闊二寸九分如蓋色亦繡彩雲
曲柄為木質塗金龍首二徑二尺三寸上下攢竹
髤朱上長三尺七寸下長五尺三寸
九鳳蓋以緞為之五色各二鳳及雲文花文皆銷
金直柄長一丈一尺餘制同九鳳曲蓋
花蓋明黃緞為之彩繡八寶雜花柄同九鳳蓋
方繖紅緞為之方五尺垂幨三層不施繡文旁垂
彯帶二柄同九鳳蓋
龍鳳扇以緞為之明黃色紅色各四通高一丈九
寸扇圓徑三尺三寸繡龍鳳各一間以流雲周為
襞積中貫柄處飾以藍上下約以金花翠葉中鏤
鳳背亦如之柄攢竹髤朱長七尺五寸
鸞鳳扇以緞為之明黃色紅色各四通高一丈一
尺九寸扇上橢下方徑三尺四寸五分上闊二尺
九寸五分下闊二尺五寸五分繡五彩鸞鳳各一
間以花文綠緣闊四寸七分周繡孔雀翎上下約
以金花翠葉下綴横木高四寸一分髤黑繪金鸞
鳳柄攢竹髤黑長七尺八寸五分
金節朱紃貫朱旄八下繫朱緌屬於杆韜以黃紗
長八尺圍二尺九寸繡五色龍鳳蓋高九寸徑一
尺二寸綠緞羃之紅緣垂幨黃紅二重杆攢竹髤
朱長一丈上為曲項加塗金鳳首銜鐶屬銅蓋繫
節通高一丈一尺二寸
龍鳳旗以緞為之五色各二斜幅銷金龍鳳各一
間以流雲縿徑四尺七寸斿徑六尺斜徑八尺二
寸杆攢竹髤朱長一丈三尺三寸首冠鏤金火燄
頂注朱旄鐏以鐵塗金通高一丈四尺九寸
臥瓜雕木為之長六寸九分圍一尺五寸六棱有
蒂刻雲文卧置柄首塗金柄攢竹髤朱長五尺九
寸鐓以銅鋄銀高一寸六分通高七尺五寸
立瓜雕木為之長七寸圍一尺四寸形如臥瓜立
置柄首柄長五尺七寸八分如臥瓜之制通高七
尺八寸
吾仗攢竹為之圍四寸三分髤朱兩端繪金雲通
高六尺九寸
皇后儀駕鳳輿一儀輿二鳳車一儀車二拂塵二提鑪
二香合二盥盆一唾壺一水瓶二馬杌一交椅一
九鳳曲蓋一九鳳蓋十花蓋四方繖四龍鳳扇八
鸞鳳扇八金節二龍鳳旗十卧瓜四立瓜四吾仗
四
鳳輿木質髤明黃通高七尺穹蓋二重高一尺五
寸五分上為八角各飾金鳳下方四隅飾亦如之
冠金圓頂七寸二分鏤雲銜以雜寶簷縱五尺横
三尺七寸六分明黃緞垂幨上深三寸下深一尺
一寸皆銷金鳳四柱各高四尺七寸縱四尺上横
二尺九寸下二尺三寸五分皆繪金鳳櫺四啟青
紃網之前為雙扉高二尺六寸闊二尺一寸内髤
淺紅中置朱座高一尺七寸倚髤明黃高一尺八
寸繪金鳳坐具明黃緞繡彩鳳前加撫式亦髤明
黃繪金鳳直轅二各長一丈七尺二寸五分大横
杆二各長八尺中為鐵鋄金雙鳳相向小横杆四
各長三尺肩杆八各長五尺皆髤明黃横鉆以銅
縱加銅鋄金鳳首尾舁以十六人
儀輿木質髤明黃通高五尺九寸上為穹蓋高六
寸七分冠銀圓頂塗金高六寸三分簷縱四尺七
寸横三尺六寸四隅繫黃絨紃屬於直轅明黃緞
幨深一尺一寸四柱各高四尺七寸縱四尺横三
尺門高三尺七寸闊二尺五寸明黃緞幃紅裏中
置朱座高一尺五寸倚髤明黃高一尺六寸繪金
鳳坐具明黃緞繡彩鳳直轅二各長一丈五尺五
寸横杆二各長七尺七寸中為鐵鋄金雙鳳相向
肩杆四各長五尺二寸兩端鉆以銅鋄金舁以八
人
鳳車木質髤明黃通高九尺五寸穹蓋二重高一
尺七寸上繪八寶八角各飾金鳳下繪雲文四隅
飾亦如之冠金圓頂八寸五分縷雲銜以雜寶簷
縱四尺九寸横四尺明黃緞幨上深三寸下深一
尺一寸蓋明黃絡四隅繫明黃絨紃屬於軫四柱
各高三尺三寸縱四尺八寸横三尺一寸左右及
後皆繪金鳳中各啟櫺青紃網之門高三尺闊一
尺八寸五分上鏤金鳳相向明黃緞幃黃裏坐具
明黃緞繡彩鳳輪徑各四尺九寸各十有八輻轅
二各長一丈七尺五寸兩端鉆以鐵鋄金軫長六
尺二寸闊三尺三寸駕馬一
儀車木質髤明黃通高九尺五寸穹蓋上圓下方
高九寸冠銀圓頂塗金高七寸簷縱五尺五寸横
四尺一寸四隅繫明黃絨紃屬於軫明黃緞幨深
一尺二寸四柱各高二尺八寸縱四尺七寸横三
尺二寸不加繪飾裏髤淺紅明黃緞幃黃裏坐具
明黃緞繡彩鳳輪徑各四尺各十有八輻轅二各
長一丈五尺鉆以鐵鋄銀軫長五尺八寸闊三尺
四寸駕馬一
拂塵朱氂為之長二尺二寸結於木柄髤以金上
飾鏤金鳳首銜小金環以綴拂下飾鏤金鳳尾通
長二尺六寸五分末鏤金錢形垂朱緌
提鑪笵金為之通高八寸二分深四寸三分口徑
三寸二分腹圍一尺六寸七分蓋高二寸一分環
鏤芙蕖下垂雲葉頂為立鳳項鏤花文雙鳳為耳
三足各高一寸三分提以金索三上冠雲葉旁繫
索以屬蓋提杆攢竹髤朱長三尺八寸兩端飾金
鳳首尾上綴金鉤於雲葉提之陳設時承以八角
盤口徑一尺一寸二分底徑九寸七分通髤朱繪
金鳳置方几上高一尺五寸七分上徑一尺四寸
六分下徑一尺四寸八分四足鏤螭首虎爪承以
圓珠下周横距通髤以朱面繪鳳周繪流雲
香合笵金為之橢圓有蓋通高五寸二分口縱七
寸二分横四寸二分蓋高一寸三分面為立鳳周
為翔鳳四口為回文下深一寸二分亦鏤雲鳳回
文間以火珠足高四分
盥盆笵金為之形圓十二棱高三寸六分口徑一
尺二寸邊鈒花文八寶底徑一尺鈒花文中立雙
鳳
唾壺笵金為之通高六寸六分口徑四寸五分鏤
雲文回文蓋高二寸頂為立鳳高二寸三分旁為
流雲下深一寸八分底徑二寸二分座高四寸三
分四足鏤螭首虎爪承以圓珠下周圓距
水瓶笵金為之大小各一大者通高一尺五寸三
分深一尺一寸六分口徑四寸鈒花文腹圍二尺
七寸七分鈒雲鳳火珠下為如意雲文耳為螭首
銜鐶底徑六寸蓋高一寸徑六寸頂為立鳳高二
寸五分小者通高一尺四寸三分深一尺三分口
徑三寸四分腹圍二尺五寸七分底徑五寸四分
蓋高一寸徑五寸七分形制花文皆同自香合至
水瓶陳設時盤及几俱如提鑪之制
馬杌木質塗金高一尺六寸方一尺九寸五分面
繪金鳳間以流雲中為火珠四角飾鏤金花文四
足為螭首虎爪承以圓珠下周横距雜繪八寶
交椅木質塗金交足横距貫以鐵樞雙疊舉之通
高二尺九寸五分縱一尺一寸五分横二尺二寸
四角飾鏤金花文座面織明黃絲縧倚刻鳳踏几
高三寸三分縱九寸五分横一尺八寸六分皆塗
金
九鳳曲蓋明黃緞為之黃裏通高一丈二尺蓋徑
五尺二寸繡流雲上冠金頂七寸四分垂幨三層
各深一尺二寸繡彩鳳九間以花文旁垂彯帶二
長三尺五寸闊二寸五分如蓋色亦繡彩雲曲柄
為木質塗金龍首二徑二尺二寸上下攢竹髤朱
上長三尺六寸下長五尺二寸
九鳳蓋以緞為之五色各二鳳及雲文花文皆銷
金直柄長一丈一尺餘制同九鳳曲蓋
花蓋明黃緞為之繡八寶雜花柄同九鳳蓋
方繖紅緞為之方五尺垂簷三層不施繡文旁垂
彯帶二柄同九鳳蓋
龍鳳扇以緞為之明黃色紅色各四通高一丈九
寸扇圓徑三尺二寸五分繡龍鳳各一間以流雲
周為襞積中貫柄處飾以藍上下約以金花翠葉
中鏤鳳背亦如之柄攢竹髤朱長七尺五寸
鸞鳳扇以緞為之明黃色紅色各四通高一丈一
尺八寸扇上橢下方徑三尺四寸五分上闊二尺
九寸五分下闊二尺五寸五分繡五彩鸞鳳各一
間以花文綠緣闊四寸七分周繡孔雀翎上下約
以金花翠葉下綴横木高四寸一分髤黑繪金鸞
鳳柄攢竹髤黑長七尺八寸五分
金節朱紃貫朱旄八下繫朱緌屬於杆韜以黃紗
長七尺九寸圍二尺七寸繡五色龍鳳蓋高九寸
徑一尺一寸綠緞羃之紅緣垂幨黃紅二重杆攢
竹髤朱長一丈上為曲項加塗金鳳首銜環屬銅
蓋繫節通高一丈一尺
龍鳳旗以緞為之五色各二斜幅銷金龍鳳各一
間以流雲縿徑四尺七寸斿徑六尺斜徑八尺二
寸杆攢竹髤朱長一丈三尺一寸首冠鏤金火燄
頂注朱旄鐏以鐵塗金通高一丈四尺七寸
臥瓜雕木為之長六寸八分六稜有蒂刻雲文臥
置柄首塗金柄攢竹髤朱長五尺七寸鐓以銅鋄
銀高一寸四分通高七尺三寸
立瓜雕木為之長七寸形如臥瓜立置柄首柄長
五尺五寸五分如臥瓜之制通高七尺五寸
吾仗攢竹為之圍四寸髤朱兩端繪金雲通高六
尺八寸
皇貴妃儀仗翟輿一儀輿一翟車一儀車一拂塵二
提鑪一香合一盥盆一唾壺一水瓶二馬杌一交
椅一七鳳曲蓋一花蓋六瑞草蓋四鸞鳳扇四團
扇四金節二鳳旗六彩旗四臥瓜二立瓜二吾仗
二
翟輿木質髤明黃繪飾彩繡皆金翟横杆中為鐵
鋄銀雙翟相向翟首鋄金凡杆皆縱加銅鋄金翟
首尾肩杆四舁以八人餘如
皇后儀駕鳳輿之制
儀輿木質髤明黃倚繪金翟坐具繡彩翟横杆中
為鐵鋄銀雙翟相向翟首鋄金餘如
皇后儀駕之制
翟車木質髤明黃蓋飾金翟左右及後繪金翟門
上鏤金翟相向坐具繡彩翟轅鉆以鐵鋄銀餘如
皇后儀駕鳳車之制
儀車木質髤明黃坐具繡彩翟餘如
皇后儀駕之制
拂塵朱氂為之柄兩端飾金翟首尾餘如
皇后儀駕之制
提鑪笵金為之蓋頂為翔翟耳為雙翟提杆兩端
飾金翟首尾盤及几面皆繪金翟餘如
皇后儀駕之制
香合笵金為之面為翔翟周為花草下亦鏤花草
回文盤及几面皆繪金翟餘如
皇后儀駕之制
盥盆笵金為之中立雙翟盤及几面皆繪金翟餘
如
皇后儀駕之制
唾壺笵金為之頂為翔翟盤及几面皆繪金翟餘
如
皇后儀駕之制
水瓶笵金為之大小各一腹鈒雲翟頂為翔翟盤
及几面皆繪金翟餘如
皇后儀駕之制
馬杌木質塗金面繪金翟四角飾銅鏤雲文塗金
餘如
皇后儀駕之制
交椅木質塗金倚銅質鏤翟餘如
皇后儀駕之制
七鳳曲蓋明黃緞為之黃裏繡彩鳳七曲柄為木
質塗金龍首一徑一尺八寸餘如
皇后儀駕九鳳曲蓋之制
花蓋明黃色紅色藍色各二直柄長一丈一尺餘
如
皇后儀駕之制
瑞草蓋紅色黑色各二繡瑞草餘制同花蓋
鸞鳳扇以緞為之紅色黑色各二通高一丈一尺
七寸扇上橢下方徑三尺上闊二尺九寸下闊二
尺五寸繡五彩鸞鳳各一間以花文綠緣闊四寸
五分上下約以金花翠葉下綴横木高四寸髤黑
繪金翟柄木質髤黑長七尺五寸
團扇雲緞為之明黃色紅色黑色各二通高一丈
一尺七寸扇圓徑三尺五寸不施繡周為襞積中
貫柄處飾以藍上下約以金花翠葉背亦如之柄
木質髤朱長七尺五寸
金節朱紃貫朱旄八下繫朱緌屬於杆韜以紅紗
長七尺六寸繡五彩翟蓋紅緞羃之綠緣杆上曲
項加塗金翟首餘如
皇后儀駕之制
鳳旗以緞為之明黃色紅色黑色各二斜幅中銷
金鳳一縿徑四尺斿徑六尺斜徑八尺杆攢竹髤
朱長一丈三尺首冠塗金銅頂注朱旄通高一丈
四尺五寸
彩旗雲緞為之紅色黑色各二斜幅不繡餘制同
鳳旗
臥瓜立瓜吾仗俱如
皇后儀駕之制
貴妃儀仗翟輿一儀輿一儀車一拂塵二提鑪一香
合一唾壺一盥盆一水瓶二馬杌一交椅一七鳳
曲蓋一花蓋六瑞草蓋四鸞鳳扇四團扇六金節
二鳳旗四彩旗四臥瓜二立瓜二吾仗二
翟輿木質髤金黃蓋幨坐具皆用金黃緞餘如
皇貴妃儀仗之制
儀輿木質髤金黃幨幃坐具皆用金黃緞餘如
皇貴妃儀仗之制
儀車木質髤金黃幨幃坐具皆用金黃緞餘如
皇貴妃儀仗之制
拂塵提鑪香合唾壺盥盆水瓶俱如
皇貴妃儀仗之制
馬杌木質髤金黃飾以銅餘如
皇貴妃儀仗之制
交椅座面織金黃絲縧餘如
皇貴妃儀仗之制
七鳳曲蓋金黃緞為之餘如
皇貴妃儀仗之制
花蓋金黃色紅色黑色各二餘如
皇貴妃儀仗之制
瑞草蓋鸞鳳扇團扇金節俱如
皇貴妃儀仗之制
鳳旗紅色黑色各二餘如
皇貴妃儀仗之制
彩旗臥瓜立瓜吾仗俱如
皇貴妃儀仗之制
妃采仗翟輿一儀輿一儀車一提鑪一香合一盥盆
一唾壺一水瓶二馬杌一交椅一七鳳曲蓋一黃
蓋二花蓋四團扇四金節二鳳旗四臥瓜二立瓜
二吾仗二
翟輿冠銅圓頂塗金直杆加銅髤金翟首尾肩杆
鏤翟首尾髤以金餘如
貴妃儀仗之制
儀輿冠銅圓頂塗金肩杆二以四人餘如
貴妃儀仗之制
儀車冠銅圓頂塗金坐具繡彩翟餘如
貴妃儀仗之制
提鑪香合盥盆唾壺水瓶皆銀質飾以金餘如
貴妃儀仗之制
馬杌交椅七鳳曲蓋俱如
貴妃儀仗之制
黃蓋金黃雲緞為之不施繡通高一丈二尺蓋徑
五尺二寸上冠金頂七寸四分垂幨三層各深一
尺二寸旁垂彯帶二長三尺五寸闊二寸五分直
柄攢竹髤朱長一丈一尺
花蓋紅色黑色各二繡八寶雜花餘制同黃蓋
團扇紅色黑色各二餘如
貴妃儀仗之制
金節鳳旗臥瓜立瓜吾仗俱如
貴妃儀仗之制
嬪采仗翟輿一儀輿一儀車一提鑪一香合一盥盆
一唾壺一水瓶二馬杌一交椅一七鳳曲蓋一花
蓋四團扇二金節二鳳旗二臥瓜二立瓜二吾仗
二
翟輿儀輿儀車提鑪香合盥盆唾壺水瓶馬杌交
椅七鳳曲蓋俱如
妃采仗之制
花蓋金黃色紅色各二餘如
妃采仗之制
團扇紅雲緞為之餘如
妃采仗之制
金節如
妃采仗之制
鳳旗紅緞為之餘如
妃采仗之制
臥瓜立瓜吾仗俱如
妃采仗之制
皇朝文獻通考卷一百四十五
