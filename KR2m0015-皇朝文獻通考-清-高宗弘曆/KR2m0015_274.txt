皇朝文獻通考卷二百七十四
輿地考(六)
河南省
(臣)等謹按禹貢荆河為豫而爾雅職方並稱河南
為豫州盖禹貢兼指南北界言之爾雅職方專指
北界言之河南之名由來久矣今之河南半為古
豫州地豫州南至荆山而今自南陽府外不及荆
者二百餘里豫州北距河水而今自開封府外兼
有河南地者數百里豫州東北以菏澤與兖分界
而今自歸德府外即為直隸山東境豫州東南以
淮水與揚分界而今自陳州府外即為安徽境此
則古今建置之異也夫兩戒山河迺天地自然之
形勢而豫州實居天下之中古稱風雨所會隂陽
所和者於是乎在自太皥神農建邦兹土其開闢
獨先於他州逮乎商周作邑舊蹟相傳東漢以迄
於宋金洛汴二州每遞為都會苐以四逹之區地
形平坦加之大河入境盪决靡常三代而還屢經
南徙地脈之遷移有非可執古形勢以論者我
朝定都於燕處上游以制六合而以河雒為畿南之
雄輔盖居高以馭規模宏遠矣
河南明置河南等處承宣布政使司治開封府領
開封歸德彰德衛輝懷慶河南南陽汝寧八府汝
州一州又置河南都指揮使司領宣武等十二衛
及穎上守禦千戶所
本朝因之設河南巡撫及布政使司按察使司皆駐
開封順治五年定河南與直隸山東共一總督十
六年裁三省總督十八年專設河南總督康熙四
年仍設三省總督八年復裁雍正二年升開封府
之陳許鄭禹四州及河南府之陜州汝寧府之光
州並為直隸州五年改河南巡撫為河南總督六
年並轄河南山東二省為河東總督十二年升陳
州許州為府仍降鄭州禹州為屬州十三年裁河
東總督仍設河南巡撫乾隆六年改許州府為直
隸州凡領府九直隸州四各衛所俱以次裁併入
州縣東西距一千二百二十里南北距一千二百
九十里東至江蘇徐州府碭山縣界三百六十里
西至陜西同州府潼關廳界八百六十里南至湖
北黃州府黃安縣界八百五十里北至直隸廣平
府成安縣界四百四十里東南至安徽穎州府阜
陽縣界五百六十里西南至湖北襄陽府襄陽縣
界八百二十里東北至山東曹州府曹縣界二百
里西北至山西遼州界七百四十里在
京師西南一千五百四十里
開封府為省治東西距三百七十里南北距三百
三十六里東至歸德府睢州界一百四十里西至
河南府鞏縣界二百三十里南至陳州府西華縣
界二百三十六里北至衛輝府滑縣界一百里東
南至陳州府太康縣界一百四十里西南至河南
府登封縣界三百十五里東北至歸德府考成縣
界一百五十五里西北至懷慶府温縣界二百六
十五里自府治至
京師一千五百八十里明洪武初建為北京尋罷京
仍為開封府改鈞州為禹州共領州四縣三十
本朝初因之雍正二年升陳許鄭禹為直隸州以商
水西華項城沈邱四縣屬陳州臨隸襄城郾城長
葛四縣屬許州滎陽滎澤河隂汜水四縣屬鄭州
密新鄭二縣屬禹州復以延津縣改屬衛輝府原
武縣改屬懷慶府十二年以鄭州及滎陽等四縣
還屬以太康扶搆二縣往屬陳州府乾隆六年又
以禹州及密新鄭二縣還屬二十九年省河隂入
滎澤縣四十八年以封邱縣改屬衛輝府以陽武
縣改屬懷慶府凡領州二縣十五
祥符縣(附郭)
陳留縣(在府東少南五十里)
把縣(在府東一百里)
通許縣(在府東南九十里)
尉氏縣(在府西南九十里)
洧川縣(在府西南一百五十里)
鄢陵縣(在府南一百六十里)
中牟縣(在府西七十里)
蘭陽縣(在府東北九十里)
儀封縣(在府東北一百二十里)
鄭州(在府西少南一百四十里)
滎陽縣(在府西二百十里)
榮澤縣(在府西一百四十里雍正二年分屬鄭州十二年還屬開封府乾隆二十九年以河)
(隂縣省入)
汜水縣(在府西二百五十里雍正二年分屬鄭州十二年還屬開封府)
禹州(在府西南二百九十里雍正二年升為直隸州十二年改屬許州乾隆六年還屬開封府)
密縣(在府西二百八十里雍正二年分屬禹州十二年改屬許州乾隆六年還屬開封府)
新鄭縣(在府西二百里雍正二年分屬禹州十二年改屬許州乾隆六年還屬開封府)
歸德府在省治東二百八十里東西距四百七十
里南北距三百二十里東至江蘇徐州府蕭縣界
二百九十里西至開封府把縣界一百八十里南
至陳州府淮寧縣界二百五十里北至山東曹州
府曹縣界七十里東南至安徽鳳陽府宿州界二
百二十五里西南至陳州府太康縣界一百三十里
東北至山東兖州府單縣界一百十里西北至開
封府儀封縣界一百七十里自府治至
京師一千八百里明初降為歸德州屬開封府嘉靖
二十四年復升為府以睢州為屬州
本朝因之乾隆四十八年以考成縣改屬衛輝府凡
領州一縣七
商邱縣(附郭)
寧陵縣(在府西六十里)
鹿邑縣(在府南一百二十里)
夏邑縣(在府東一百二十里)
永城縣(在府東南一百八十里)
虞城縣(在府東北七十里)
睢州(在府西一百十里)
柘城縣(在府西南九十里)
彰德府在省治北三百六十里東西距三百二十
里南北距二百里東至直隸大名府清豐縣界一
百五十里西至山西潞安府壺關縣界一百七十
里南至衛輝府淇縣界一百三十里北至直隸廣
平府磁州界七十里東南至衛輝府濬縣界六十
五里西南至山西澤州府陵川縣界二百三十里
東北至廣平府成安縣界九十里西北至山西遼
州界四百四十里自府治至
京師一千二百里明彰德府領州一縣六
本朝初因之雍正三年以直隸大名府之内黃縣來
屬四年以磁州改屬直隸廣平府凡領縣七
安陽縣(附郭)
湯隂縣(在府西南四十五里)
臨漳縣(在府東北七十里)
林縣(在府西南一百二十里)
武安縣(在府西北一百六十里)
涉縣(在府西北二百二十里)
内黃縣(在府東一百十里初屬直隸大名府雍正三年改屬彰德府)
衛輝府在省治西北一百六十里東西距三百九
十里南北距一百七十八里東至直隸大名府東
明縣界一百八十里西至山西澤州府陵川縣界
二百十里南至開封府陽武縣界七十三里北至
彰德府湯隂縣界一百五里東南至大名府長垣
縣界一百五十五里西南至懷慶府修武縣界一
百十里東北至彰德府内黃縣界一百八十里西
北至彰德府林縣界一百四十里自府治至
京師一千四百里明衛輝府領縣六别改大名府屬
之濬滑二州為縣
本朝初因之雍正二年以開封府之延津縣來屬三
年以直隸大名府之濬滑二縣來屬五年省胙城
縣入延津縣乾隆四十八年以歸德府之考城縣
開封府之封邱縣並來屬凡領縣十
汲縣(附郭)
新鄉縣(在府西南五十里)
獲嘉縣(在府西南九十里)
淇縣(在府北五十里)
輝縣(在府西六十里)
延津縣(在府南七十里初屬開封府雍正二年衛輝府五年以胙城縣省入)
濬縣(在府東北一百十里初屬直隸大名府雍正三年改屬衛輝府)
滑縣(在府東南九十里初屬直隸大名府雍正三年改屬衛輝府)
考城縣(在府東南三百里初屬歸德府乾隆四十八年來屬)
封邱縣(在府東南一百里初屬間封府乾隆四十八年來屬)
懷慶府在省治西北三百里東西距三百九十里
南北距一百三十五里東至衛輝府獲嘉縣界一
百四十里西至山西觧州垣曲縣二百五十里南
至河南府孟津縣界七十里北至山西澤州府鳳
臺縣界六十五里東南至開封府滎澤縣界一百
五十里西南至河南府洛陽縣治一百四十里東
北至衛輝府輝縣治二百里西北至山西澤州府
治一百二十里自府治至
京師一千八百里明懷慶府降孟州為縣共領縣六
本朝初因之雍正二年以開封府之原武縣來屬乾
隆四十八年復以陽武縣來屬凡領縣八
河内縣(附郭)
濟源縣(在府西七十里)
修武縣(在府東北一百二十里)
武陟縣(在府東一百里)
孟縣(在府西南五十里)
温縣(在府東南五十里)
原武縣(在府東一百八十里初屬開封府雍正二年改屬懷慶府)
陽武縣(在府東二百里初屬開屬封府乾隆四十八年來)
(臣)等謹按唐宋以來河南與河北各自分部自眀
以彰德衛輝懷慶三府屬河南於是河南遂兼有
河北之地今考彰德等三府皆在古冀州域惟内
黃濬滑延津原武五縣禹迹本在大河東南濬即
古黎陽縣滑即古白馬縣延津即古酸棗縣原武
即古卷縣古冀州東河與兖分水故内黃濬滑三
縣當為兖州地冀州南河與豫分水故延津原武
二縣當為豫州地盖禹河自孟津以下至今濬縣
大伾山西即折而北經今彰德府界入今廣平府
界左右衡漳經所謂北過洚水者也自周定王時
禹河初徙失宿胥口故道而内黃在河北漢時禹
河再徙失長夀津故道而濬又在河北金明昌時
河決陽武隄而滑又在河北元至元時河決新鄉
出陽武南而延津又在河北明天順時河決原武
而原武又在河北矣馬考既以禹九州為綱然如
内黃黎陽二縣在唐則入之冀州在宋則入之兖
州酸棗一縣在唐則入之兖州在宋則入之豫州
乃未免參差錯見今既一以
本朝郡縣為主自無容於一郡之地互為分裂至於
内黃濬滑自直隸改屬河南者則以瀕近衛河地
當運道所以便漕輓而紓民力斯又因時制宜之
道矣
河南府在省治西三百八十里東西距三百六十
里南北距五百十五里東至開封府汜水縣界一
百六十里西至陜西界二百里南至南陽府南陽
縣界五百里北至懷慶府孟縣界十五里東南至
開封府禹州界一百八十里西南至陜西商州商
南縣界五百三十里東北至孟縣界七十五里西
北至山西觧州平陸縣界二百里自府治至
京師一千八百里明河南府領州一縣十三
本朝因之雍正二年升陜州為直隸州以寳靈閿鄉
二縣往屬十二年復以盧氏縣往屬凡領縣十
洛陽縣(附郭)
偃師縣(在府東少北七十里)
宜陽縣(在府西南七十里)
新安縣(在府西七十里)
鞏縣(在府東北一百二十里)
孟津縣(在府東北四十五里)
登封縣(在府東南一百二十里)
澠池縣(在府西一百六十里)
嵩縣(在府西南一百六十里)
永寧縣(在府西南一百九十里)
南陽府在省治西南六百十里東西距五百八十
里南北距三百五十里東至汝寧府遂平縣界二
百八十里西至湖北鄖陽府鄖陽縣界三百里南
至湖北襄陽府襄陽縣界一百八十里北至汝州
魯山縣界一百七十里東南至汝寧府信陽州界
三百八十里西南至襄陽府均州界二百五十里
東北至許州襄城縣界二百七十里西北至陜西
商州商南縣界四百二十里自府治至
京師一千一百四十里明南陽府降唐州為縣
本朝順治十八年省南召縣入南陽縣雍正二年復
置領州二縣十二
南陽縣(附郭南境)
南召縣(附郭北境順治十六年省入南陽縣雍正十三年復置並為府治)
泌陽縣(在府東二百里)
桐栢縣(在府東南三百里)
鎮平縣(在府西七十里)
鄧州(在府西南一百二十里)
淅川縣(在府西南二百四十里)
新野縣(在府東南五十里)
内鄉縣(在府西一百九十里)
裕州(在府東北一百二十里)
舞陽縣(在府東北二百七十里)
葉縣(在府北一百三十里)
汝寧府在省治南四百六十里東西距二百四十
五里南北距五百九十五里東至陳州府項城縣
界七十五里西至南陽府泌陽縣界一百七十里
南至湖北黃州府黃陂縣界四百八十里北至陳
州府西華縣界一百十五里東南至光州息縣界
一百八十五里西南至湖北德安府隨州界三百
七十里東北至陳州府項城縣界八十里西北至
許州郾城縣界一百九十里自府治至
京師二千三百里明汝寧府共領州二縣十二
本朝初因之雍正二年升光州為直隸州以光山固
始息商城四縣往屬凡領州一縣八
汝陽縣(附郭)
正陽縣(在府南一百二十里舊真陽縣雍正二年改為正陽)
上蔡縣(在府北七十里)
新蔡縣(在府東南一百四十里)
西平縣(在府西北一百二十里)
遂平縣(在府西北九十里)
確山縣(在府西南九十里)
信陽州(在府西南二百七十里)
羅山縣(在府南二百三十里)
(臣)等謹按古豫州南境以荆山與荆分界今信陽
州羅山縣之西依山為阻與湖北臨漳縣之荆山
準望相直故信陽羅山當為荆州地
陳州府在省治東南三百里東西距一百九十里
南北距一百八十里東至歸德府鹿邑縣界四十
里西至許州臨潁縣界一百五十里南至汝寧府
上蔡縣界一百里北至開封府把縣界八十里東
南至安徽鳳陽府太和縣界一百九十里西南至
許州郾城縣界一百三十里東北至歸德府柘城
縣界五十里西北至開封府尉氏縣界二百十里
自府治至
京師二千一百里明陳州屬開封府
本朝初因之雍正二年升為直隸州以商水等四縣
來屬十二年升為府以太康扶溝二縣來屬增置
淮寧縣凡領縣七
淮寧縣(附郭舊宛邱縣明洪武初省入州淮本朝雍正十二年升州為府以州地置寧縣)
(為府治)
商水縣(在府西南七十里初屬開封府雍正二年分屬陳州十二年屬府)
西華縣(在府西北八十里初屬開封府雍正二年分屬陳州十二年屬府)
項城縣(在府南一百二十里初屬開封府雍正二年分屬陳州十二年屬府)
沈邱縣(在府東南一百五十里初屬開封府雍正二年分屬陳州十二年屬府)
太康縣(在府北五十里初屬開封府雍正十二年改屬陳州府)
扶溝縣(在府西北一百二十里初屬開封府雍正十二年改屬陳州府)
汝州在省治西南四百九十里東西距二百二十
里南北距二百二十里東至許州襄城縣界一百
三十里西至河南府洛陽縣界九十里南至南陽
府南陽縣界一百八十里北至河南府登封縣界
四十里東南至南陽府葉縣界一百四十里西南
至南陽府南召縣治二百十里東北至開封府禹
州治一百七十里西北至河南府洛陽縣界九十
里本州境東西距一百里南北距八十里東界郟
縣西界伊陽縣南界寳豐縣北界河南府登封縣
自州治至
京師一千九百里明初省州治梁縣入州成化十二
年改為直隸州
本朝因之領縣四
魯山縣(在州西南一百二十里)
郟縣(在州東南九十里)
寳豐縣(在州東南九十里)
伊陽縣(在州西南九十里)
許州在省治西南二百五十里東西距九十里南
北距一百三十里東至開封府鄢陵縣界四十里
西至開封府禹州界五十里南至南陽府舞陽縣
界六十里北至開封府新鄭縣界七十里東南至
汝寧府上蔡縣界一百五十五里西南至南陽府
葉縣界一百二十里東北至開封府洧川縣界三
十五里西北至開封府禹州界九十里本州境東
西距九十里南北距六十五里東界鄢陵縣西界
禹州南界臨潁縣北界洧川縣自州治至
京師一千七百九十里明省州治長社縣入州屬開
封府
本朝初因之雍正二年升為直隸州以臨潁等四縣
來屬十二年升為府以禹州及密新鄭二縣來屬
又增置石梁縣為府治乾隆六年復為直隸州以
禹州及密新鄭二縣還屬開封府仍省石梁縣入
州凡領縣四
臨潁縣(在州東南六十里初屬開封府雍正二年分屬許州)
襄城縣(在州西南九十里初屬開封府雍正二年分屬許州)
郾城縣(在州東南一百二十里初屬開封府雍正二年分屬許州)
長葛縣(在州西北五十里初屬開封府雍正二年分屬許州)
陜州在省治西六百八十里東西距三百三十里
南北距五百四十里東至河南府澠池縣界一百
五十里西至陜西同州府潼關廳界一百八十里
南至南陽府内鄉縣界四百八十里北至山西觧
州芮城縣界六十里東南至河南府永寧縣界九
十六里西南至陜西商州雒南縣界二百二十里
東北至觧州平陸縣界四十里西北至觧州治一
百里本州境東西距一百五十里南北距一百里
東界澠池縣西界靈寳縣南界永寧縣北界平陸
縣自州治至
京師二千一百里明省州治陜縣入州屬河南府
本朝初因之雍正二年升為直隸州以靈寳閿鄉二
縣來屬十二年以盧氏縣來屬凡領縣三
靈寳縣(在府西六十里初屬河南府雍正二年分屬陜州)
閿鄉縣(在州西南一百二十里初屬河南府雍正二年分屬陜州)
盧氏縣(在州西南一百四十里初屬河南府雍正十二年分屬陜州)
光州在省治南八百里東西距二百四十五里南
北距二百里東至安徽潁州府霍邱縣界一百二
十五里西至汝寧府羅山縣界一百二十里南至
湖北黃州府麻城縣界一百二十里北至汝寧府
新蔡縣界八十里東南至黃州府羅田縣界一百
八十里西南至黃州府黃安縣界二百十里東北
至潁州府潁上縣界一百六十里西北至汝寧府
汝陽縣界一百三十里本州境東西距一百里南
北距一百十里東界固始縣西界光山縣南界黃
州府麻城縣北界息縣自州治至
京師二千四百里明為光州降息州為縣初屬鳳陽
府後仍屬汝寧府
本朝初因之雍正二年升為直隸州以光山等縣來
屬凡領縣四
光山縣(在州西南四十里初屬汝寧府雍正二年分屬光州)
固始縣(在州東一百四十里初屬汝寧府雍正二年分屬光州)
商城縣(在州東南一百二十里初屬汝寧府雍正二年分屬光州)
息縣(在州西北九十里初屬汝寧府雍正二年分屬光州)
(臣)等謹按古豫州東南境以淮水與揚分界今息
縣在淮北光州及光山等三縣在淮南故息為豫
州地而光州别為揚州地
皇朝文獻通考卷二百七十四
