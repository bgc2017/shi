皇朝文獻通考卷二百七十五
輿地考(七)
江蘇省
(臣)等謹按禹貢以揚州次徐州之後而職方氏辨
九州之地首列揚州殆以其幅員廣遠有迥越乎
他州者歟今之江蘇安徽江西浙江福建五省皆
古揚州地所謂北距淮而東南距海者惟江蘇省
實兼之其在古者厥土塗泥厥田下下自漢以後
財賦漸擴今且為九州之上腴矣其民風土俗在
周以前號曰勾吳春秋而降文物肇興今則郁郁
彬彬復為海内稱首蓋風氣之轉移其來已久而
培養調爕薰陶漸漬因有所以益其盛而美其備
者我
朝厚澤深仁覃敷遐邇而三吳繁富之地彌切民依
自
列聖相承殷勤南顧凡夫河渠之奠定水利之疏通靡不
備舉至於特免浮糧頻除正賦
温膏稠疊江表之霑被為尤多是以民生日厚民俗日
淳為寰宇之名區而
國家之奥府實有非他省所得而絜衡者至於每省
各一會城而兹則江寧與蘇州並為都會良由土
沃人殷孳殖寖廣故政事條目日以益繁斟酌變
通因時立制固經野之道則然矣
江蘇明初為應天府嘗置江南行省尋罷永樂時
改建北京正統時定北京為京師以建康為南京
仍設部科寺院以各府州直隸南京共領府十四
州四其應天蘇州松江常州鎮江淮安揚州七府
徐州一州為今下江地又置南京五軍都督府及
中都留守司領諸衛其蘇州松江之蘇州金山等
二十一衛十一所又别隸於北京之中軍都督府
本朝定江南改應天府為江寧府罷南直隸改設江
南布政使司按察使司駐江寧府設江寧巡撫駐
蘇州領江寧蘇州松江常州鎮江五府别設鳳廬
巡撫駐淮安領淮安揚州及鳳陽廬州四府徐州
一州至安徽等五府三州則又以操江兼巡撫事
領之順治四年設江南江西河南總督亦駐江寧
府五年令專轄江南江西六年以漕運總督兼巡
撫事轄淮揚等四府一州十六年仍設鳳廬巡撫
十八年移右布政使司駐蘇州府轄江蘇松常鎮
五府其左布政使司仍寄治江寧轄安徽寧池太
盧鳳淮揚九府徐滁和廣德四州康熙元年以操
江軍務歸並總督專設安徽巡撫三年分設兩按
察使司一仍駐江寧轄江蘇等五府及淮揚等四
府一州其一移駐安慶轄安徽等五府三州五年
裁鳳廬巡撫以淮揚徐二府一州歸併江蘇巡撫
以鳳廬二州歸併安徽巡撫其布政按察二司領
地各如巡撫之數六年停左右布政之名定為江
蘇安徽兩布政使司各不相統十三年總督停轄
江西二十一年仍轄江蘇安徽江西三省雍正二
年升蘇州府之太倉州揚州府之通州淮安府之
海邳二州並為直隸州八年移江蘇按察使司亦
駐蘇州府十一年升徐州為府仍改邳州為屬州
乾隆二十五年定江蘇設兩布政使司一駐江寧
領江淮揚徐四府海通二州一駐蘇州領蘇松常
鎮四府太倉一州以安徽布政使司還治安慶江
蘇省凡領府八直隸州三各衛所俱以次裁并入
州縣其存者俱專司漕運不治民事東西距九百
五十里南北距一千一百六十里東至太倉州崇
明縣大海七百七十里西至安徽和州界一百八
十里南至寧國府宣城縣界二百五十里北至山
東沂州府郯城縣界九百十里東南至松江府金
山縣海岸九百三十里西南至安徽太平府當塗
縣治一百三十五里東北至山東沂州府日照縣
界八百三十里西北至河南歸德府虞城縣界九
百四十里在
京師南二千四百里
江寧府為省治東西距三百四十里南北距三百
八十里東至鎮江府丹陽縣界一百六十里西至
安徽和州界一百八十里南至安徽寧國府宣城
縣界二百四十里北至安徽泗州天長縣界一百
四十里南至鎮江府溧陽縣界一百九十里西南
至安徽太平府當塗縣界一百三十五里東北至
揚州府儀徵縣治一百三十五里西北至安徽滁
州界一百四十里自府治至
京師二千四百四十五里明初建都於此改為應天
府永樂二年以為行在正統六年定為南京置府
如故共領縣八
本朝改為江寧府初為江南省城後分江蘇省此為
江蘇安徽江西三省總督治雍正八年以溧陽縣
往屬鎮江府乾隆二十五年分置江寧等處布政
使司領江寧淮安揚州徐州四府海通二州治江
寧府與蘇州府並為省會之地凡領縣七
上元縣(附郭治府東北境)
江寧縣(附郭治府西南境)
句容縣(在府東九十里)
溧水縣(在府東南一百四十里)
高淳縣(在府東南二百四十里)
江浦縣(在府西北四十里)
六合縣(在府北一百二十里)
淮安府在江寧府北五百里蘇州府西北七百五
十里東西距四百四十里南北距二百六十里東
至海州界二百三十里西至安徽鳳陽府虹縣界
二百一十里南至揚州府寶應縣界八十里北至
海州沐陽縣界一百八十里東南至揚州府泰州
治四百九十里西南至安徽泗州治一百八十里
東北至海一百八十里西北至徐州府宿遷縣界
一百九十里自府治至
京師一千九百七十五里明為淮安府直隸南京降
安東州為縣共領州二縣九
本朝初屬江南省後分屬江蘇省雍正二年升海州
邳州為直隸州以贛榆沐陽二縣屬海州宿遷睢
寧二縣屬邳州九年增置阜寧縣凡領縣六
山陽縣(附郭)
阜寧縣(在府東北一百六十里雍正九年析山陽鹽城二縣地置縣)
鹽城縣(在府東南二百四十里)
清河縣(在府西少北三十里宋以淮陰縣地置清河縣舊治大清河口元泰定時移治於甘)
(羅城天歷元年復移小清河口明宋又移甘羅城本朝初復還黃河北岸舊治乾隆二十五年移)
(於清江浦為今治)
安東縣(在府東北六十里)
桃源縣(在府西一百二十里)
揚州府在江寧府東北二百十里蘇州府西北四
百四十五里東西距四百七十里南北距三百里
東至海岸接通州如臯縣界三百六十里西至江
寧府六合縣界一百十里南至大江接鎮江府丹
徒縣界四十里北至淮安府山陽縣界二百六十
里東南至通州泰興縣界八十里西南渡江至江寧
府治二百十里東北至海岸三百里西北至安徽
泗州盱眙縣界二百五十一里自府治至
京師二千三百七十五里明初改揚州路為淮海府
又改維揚府尋為揚州府直隸南京降真州為儀
徵縣高郵府為屬州共領州三縣七
本朝初屬江南省後分屬江蘇省康熙十一年省海
門縣雍正二年升通州為直隸州以如臯縣及泰
興縣往屬九年增置甘泉縣乾隆四十年增置東
臺縣凡領州二縣六
江都縣(附郭治府東境)
甘泉縣(附郭治府西境雍正九年析江都縣地置縣與江都並為府治)
儀徵縣(在府西南七十里舊儀真縣雍正元年改儀徵縣)
高郵州(在府北少東一百二十里)
興化縣(在府東北一百六十五里)
寶應縣(在府北二百四十里)
泰州(在府東一百二十里)
東臺縣(在府東二百四十里乾隆四十年析泰州地置)
徐州府在江寧府西北七百三十里蘇州府西北
一千二百里東西距三百五十里南北距二百四
十里東至海州沐陽縣界一百四十里西至河南
歸德府虞城縣界二百十里南至安徽鳳陽府宿
州界一百二十里北至山東兖州府滕縣界一百
二十里東南至鳳陽府靈璧縣治一百九十里西
南至歸德府永城縣治二百二十里東北至兖州
府嶧縣治一百四十五里西北至兖州府魚臺縣
治二百里自府治至
京師一千一百六十五里明為徐州屬鳳陽府後直
隸南京共領縣四其邳州别屬淮安府
本朝初屬江南省後分屬江蘇省雍正二年升邳州
為直隸州十一年升徐州為府增置銅山縣又以
邳州及所領宿遷睢寧二縣來屬凡領州一縣七
銅山縣(附郭雍正十一年升州為府以州地置縣為府治)
蕭縣(在府西五十里)
碭山縣(在府西北一百六十里)
豐縣(在府西一百五十里)
沛縣(在府西北一百二十里)
邳州(在府東北一百五十里舊治今州西南境雍本朝初屬淮安府康熙二十八年移今治)
(正二年升為直隸州十一年改屬徐州府)
宿遷縣(在府東一百里初屬淮安府雍正二年分屬邳州十一年改屬徐州府)
睢寧縣(在府東南一百二十里初属淮安府雍正二年分屬邳州十一年改屬徐州府)
(臣)等謹按古徐州南以淮水與揚分界今自清口
以下黃河所行即導淮會泗沂入海之故道故自
徐州府外若淮安府之桃源安東二縣海州及所
屬贛榆沐陽二縣並在淮北當為古徐州地
海州在江寧府東北八百二十里蘇州府北一千
一百三十里東西距二百七十里南北距三百五
里東至大海一百二十里西至山西沂州府郯城
縣界一百五十里南至淮安府安東縣界一百五
十里北至沂州府日照縣界一百五十五里東南
至海二百里西南至徐州府宿遷縣界一百六十
里東北至海一百里西北至沂州府治二百四十
里本州境東西距一百七十五里南北距一百九
十里東界高公島大海西界郯城縣南界安東縣
北界贛榆縣自州至
京師一千七百里明初省州治朐山縣入州復為海
州屬淮安府
本朝初因之雍正二年升為直隸州以贛榆沐陽縣
來屬凡領縣二
贛榆縣(在州北八十里初屬淮安府雍正二年分屬通州)
沐陽縣(在州西南一百二十里初屬淮安府雍正二年分屬海州)
通州在江寧府東五百三十里蘇州府北二百里
東西距四百七十七里南北距二百三十里東至
海一百九十二里西至鎮江府丹徒縣界二百八
十五里南至蘇州府昭文縣界一百四十里北至
揚州府泰州界九十里東南至海一百四十里西
南至大江七里東北至海一百十里西北至泰州
界一百七十里本州境東西距一百三十八里南
北距七十八里東界海南界大江西北界如臯縣
自州治至
京師三千六百九十五里明初省州置静海縣入州
屬揚州府
本朝初因之康熙十一年以海門縣省入州雍正二
年升為直隸州以泰興如臯縣來屬凡領縣二
如臯縣(在州西四十五里初屬揚州府雍正二年分屬通州)
泰興縣(在州西二百四十里初屬揚州府雍正二年分屬通州)
蘇州府東西距二百二十里南北距二百五十里
東至太倉州界一百二十里西至常州府宜興縣
界一百里南至浙江嘉興府嘉興縣界一百里北
至大江通州界一百五十里東南至松江府青浦
縣界一百二十五里西南至浙江湖州府長興縣
界一百三十里東北至通州界一百五十五里西
北至常州府江陰縣界一百六十里自府治至
京師二千七百二十里明為蘇州府直隸南京領州
一縣七
本朝初屬江南省後分江蘇省此為江蘇巡撫及布
政按察兩司治雍正二年升太倉州為直隸州以
嘉定崇明二縣往屬復增置元和震澤昭文新陽
四縣乾隆二十五年改江蘇布政司為蘇州等處
布政使司領蘇州松江常州鎮江四府太倉一州
仍治蘇州府與江寧府並為省會之地凡領縣九
吳縣(附郭治府西南境)
長洲縣(附郭治府東北境)
元和縣(附郭治府東南境雍正二年析長洲縣地置縣並為府治)
吳江縣(在府南少東四十五里)
震澤縣(在府南少東四十五里雍正二年析吳江縣地置縣與吳江縣同城治西南境)
常熟縣(在府北九十里)
昭文縣(在府北九十里雍正二年析常熟縣地置縣與常熟縣同城治東北境)
崑山縣(在府東少北七十二里)
新陽縣(在府東少北七十二里雍正二年析崑山縣地置縣與崑山縣同城治西北境)
(臣)等謹按蘇州等府新縣之分始於雍正二年及
雍正九年誠以各府地廣人稠尤稱繁劇非舊設
之縣所能兼綜也如蘇州府之元和震澤昭文新
陽四縣常州府之陽湖金匱荆溪三縣太倉州之
鎮洋縣揚州府之甘泉縣悉附治舊城松江府之
奉賢金山南滙三縣太倉州之寶山縣淮安府之
阜城縣或以瀕連大海或以控近黃河並與舊縣
分城而理蓋又量地制邑之道云
松江府在蘇州府東南一百二十里江寧府東南
六百二十里東西距一百六十里南北距一百五
十二里東至大海一百里西至蘇州府吳江縣界
六十里南至大海七十二里北至蘇州府崑山縣
界八十里東南至大海一百十里西南至浙江嘉
興府嘉善縣界五十里東北至太倉州嘉定縣界一
百十里西北至蘇州府長洲縣界一百里自府治
至
京師二千九百五十里明為松江府直隸南京增置
青浦縣共領縣三
本朝初屬江南省順治十三年增置婁縣康熙六年
分屬江蘇省雍正二年增置奉賢金山南匯福泉
四縣乾隆八年仍省福泉縣入青浦縣凡領縣七
華亭縣(附郭治府府東境)
婁縣(附郭治府西境漢婁縣在今蘇州府崑山縣境劉宋以後省此為唐華亭縣本朝順治)
(十三年析置縣與華亭並為府治)
奉賢縣(在府東九十里雍正二年析華亭縣地置縣)
金山縣(在府西少南三十年雍正二年析婁縣地置縣舊治今縣東南境乾隆二十六年移)
(於朱涇鎮為今治)
上海縣(在府東北九十里)
南滙縣(在府東一百二十里雍正二年析上海縣地置縣)
青浦縣(在府西北五十里雍正二年析置福泉縣乾隆八年仍省入青浦)
常州府在蘇州府西北二百八十里江寧府東南
二百七十里東西距一百九十里南北距二百八
十五里東至蘇州府常熟縣界一百四十里西至
鎮江府丹陽縣界五十里南至浙江湖州府長興
縣界二百里北至大江北岸通州泰興縣界八十
五里東南至蘇州府長洲縣界一百四十里西南
至安徽廣德州界二百三十里東北至通州如臯
縣界一百七十里西北至揚州府江都縣界一百
二十里自府治至
京師二千五百三十五里明為常州府直隸南京降
江陰宜興為縣共領縣二
本朝初屬江南省後分屬江蘇省雍正二年增置陽
湖金匱荆溪三縣凡領縣八
武進縣(附郭治府西境)
陽湖縣(附郭治府東境雍正二年析武進縣地置縣與武進縣並為府治)
無錫縣(在府東南九十里)
金匱縣(在府東南九十里雍正二年析無錫縣地置縣與無錫縣同城治東境)
江陰縣(在府東七十里)
宜興縣(在府南一百二十里)
荆溪縣(在府南一百二十里雍正二年析宜興縣地置縣與宜興縣同城治西南境)
靖江縣(在府東北一百五十里)
鎮江府在蘇州府西北三百七十里江寧府東少
北一百八十里東西距二百二十里南北距一百
三十六里東至常州府宜興縣界一百六十里西
至江寧府句容縣界六十里南至常州府武進縣
界一百八里北至揚州府江都縣界二十八里東
南至宜興縣界二百十里西南至安徽廣德州建
平縣治三百七十里東北至常州府靖江縣界一
百二十里西北至揚州府儀徵縣界七十里自府
治至
京師二千三百三十五里明初為江淮府尋為鎮江
府直隸南京領縣三
本朝初屬江南省後分屬江蘇省雍正八年以江寧
府之溧陽來屬凡領縣四
丹徒縣(附郭)
丹陽縣(在府東南七十里)
金壇縣(在府南一百六十里)
溧陽縣(在府西南二百四十里)
太倉州在蘇州府東少北一百二十里江寧府東
南五百六十里東西距二百十里南北距一百有
六里東至崇明縣東大海二百里西至蘇州府新
陽縣界十里南至松江府上海縣界六十六里北
至蘇州府昭文縣界四十里東南至上海縣界一
百二十里西南至松江府青浦縣界六十里東北
至海七十里西北至蘇州府常熟縣治一百里本
州境東西距一百六里南北距四十一里東界海
西界新陽縣南界鎮洋縣北界昭文縣自州治至
京師二千八百四十里明初置太倉衛洪武十二年
又置鎮海衛弘治十年始置太倉州屬蘇州府
本朝初因之雍正二年升為直隸州以嘉定崇明縣
來屬又增置鎮洋寶山縣凡領縣四
鎮洋縣(雍正二年析太倉州地置縣與太倉州同城分治南境)
嘉定縣(在州南三十六里)
寶山縣(在州東南九十里雍正二年析嘉定縣地置縣)
崇明縣(在州北五十七里)
皇朝文獻通考卷二百七十五
