皇朝文獻通考卷二百六十
象緯考(五)
日月行道
(臣)等謹按馬端臨考日月行道載漢書天文志日
有中道月有九行之說似古今無異矣然並載宋
中興天文志謂日行黃道每歲有差古今不同又
謂九道因日月之行名之以别算位非實有九道
則考今之日月行道詎可泥於前志歟兹以
御製歷象考成後編
欽定協紀辨方書所列數度為準而備詳推步之法焉
太陽每日平行三千五百四十八秒小餘三二九
八九七周天三百六十度入算化作一百二
十九萬六千秒七政諸行自度以下皆以六十遞
析將度分化為秒數入算微纖忽芒則以六十與
一百為比例收為秒之小餘
黃赤大距二十三度二十九分二至太陽距赤
道最遠之度以測夏至午正太陽高度得之
日躔星紀宫初度冬至日出辰初一刻十分日入
申正二刻五分晝三十六刻十分夜五十九刻五
分
日躔星紀宫十五度小寒日出辰初一刻七分日
入申正二刻八分晝三十七刻一分夜五十八刻
十四分
日躔元枵宫初度大寒日出辰初初刻十二分日
入申正三刻三分晝三十八刻六分夜五十七刻
九分
日躔元枵宫十五度立春日出卯正三刻十二分
日入酉初初刻三分晝四十刻六分夜五十五刻
九分
日躔娵訾宫初度雨水日出卯正二刻九分日入
酉初一刻六分晝四十二刻十二分夜五十三刻
三分
日躔娵訾宫十五度驚蟄日出卯正一刻五分日
入酉初二刻十分晝四十五刻五分夜五十刻十
分
日躔降婁宫初度春分日出卯正初刻日入酉正
初刻晝四十八刻夜四十八刻
日躔降婁宫十五度清明日出卯初二刻十分日
入酉正一刻五分晝五十刻十分夜四十五刻五
分
日躔大梁宫初度穀雨日出卯初一刻六分日入
酉正二刻九分晝五十三刻三分夜四十二刻十
二分
日躔大梁宫十五度立夏日出卯初初刻三分日
入酉正三刻十二分晝五十五刻九分夜四十刻
六分
日躔實沈宫初度小滿日出寅正三刻三分日入
戌初初刻十二分晝五十七刻九分夜三十八刻
六分
日躔實沈宫十五度芒種日出寅正二刻八分日
入戌初一刻七分晝五十八刻十四分夜三十七
刻一分
日躔鶉首宫初度夏至日出寅正二刻五分日入
戌初一刻十分晝五十九刻五分夜三十六刻十
分
日躔鶉首宫十五度小暑日出寅正二刻八分日
入戌初一刻七分晝五十八刻十四分夜三十七
刻一分
日躔鶉火宫初度大暑日出寅正三刻三分日入
戌初初刻十二分晝五十七刻九分夜三十八刻
六分
日躔鶉火宫十五度立秋日出卯初初刻三分日
入酉正三刻十二分晝五十五刻九分夜四十刻
六分
日躔鶉尾宫初度處暑日出卯初一刻六分日入
酉正二刻九分晝五十三刻三分夜四十二刻十
二分
日躔鶉尾宫十五度白露日出卯初二刻十分日
入酉正一刻五分晝五十刻十分夜四十五刻五
分
日躔壽星宫初度秋分日出卯正初刻日入酉正
初刻晝四十八刻夜四十八刻
日躔夀星宫十五度寒露日出卯正一刻五分日
入酉初二刻十分晝四十五刻五分夜五十刻十
分
日躔大火宫初度霜降日出卯正二刻九分日入
酉初一刻六分晝四十二刻十二分夜五十三刻
三分
日躔大火宫十五度立冬日出卯正三刻十二分
日入酉初初刻三分晝四十刻六分夜五十五刻
九分
日躔析木宫初度小雪日出辰初初刻十二分日
入申正三刻三分晝三十八刻六分夜五十七刻
九分
日躔析木宫十五度大雪日出辰初一刻七分日
入申正二刻八分晝三十七刻一分夜五十八刻
十四分
(臣)等謹按古法以周天為三百六十五度四分度
之一太陽每日行一度故十五日有奇行十五度
有奇為節為氣今法以周天為三百六十度十二
分之為十二宫各三十度二十四分之日行十五
度為節為氣冬至至小寒止十四日有餘夏至至
小暑則十六日不足此節氣與日躔宫度相應者
也其交節氣時刻每年加減不同
京師與各省亦不同兹以
京師日出入晝夜時刻載列而凡各省及蒙古回部
之不同者詳後極度偏度
太隂每日平行四萬七千四百三十五秒小餘
二三四八六同太陽平行入算法
最大黃白大距五度十七分二十秒
最小黃白大距四度五十九分三十五秒
黃白大距中數五度八分二十七秒三十微
黃白大距半較八分五十二秒三十微
實行與太陽同宫同度為合朔限
實行距太陽三宫為上弦限
實行距太陽六宫為望限
實行距太陽九宫為下弦限
月離元枵宫十五度至大梁宫十五度為正升
月離大梁宫十五度至鶉首宫初度為斜升
月離鶉首宫初度至析木宫初度為横升
月離析木宫十五度至星紀宫初度為斜升
月離星紀宫初度至元枵宫十五度亦為斜升
(臣)等謹按古法定太隂每日行十三度十九分度
之七出入日道不逾六度東漢賈逵始言月行有
遲速至劉洪列為差率元郭守敬乃定為轉分進
退時各不同而出入日道之大距則仍恒為六度
西法以朔望之行有遲疾兩弦不同於朔望兩弦
前後又不同於兩弦為經度之差朔望交行遲而
大距近兩弦交行遲而大距遠為緯度之差考成
上編仍其說後刻白爾奈端噶西尼又以實測獲
創解詳前總論篇兹僅列其大略焉
推日躔法
求積年(本年天正冬至距法元天正冬至之年數)自法元某年距所求
之年共若干年減一年得積年(因本年初交天正冬至尚在歲前故)
(減一年如甲子至癸亥計六十年而癸亥初交天正冬至止五十九年也下推將來則順推上考往)
(古則逆溯其法皆同)
求中積分(本年天正冬至距法元天正冬至之日分)以積年與周歲日
分相乘得中積分
求通積分(本年天正冬至距法元天正冬至前甲子日子正初刻之日分)置中積
分加氣應日分得通積分上考往古則置中積分
減氣應得通積分
求天正冬至(本年天正冬至距冬至前甲子日子正初刻之日分)置通積分
其日滿紀法六十去之餘為天正冬至日分上考
往古則以所餘(距冬至後甲子日子正初刻之日分)轉與紀法六十
相減餘為天正冬至日分自初日甲子起算得天
正冬至干支以一千四百四十分通其小餘得天
正冬至時分秒
求年根(本年天正冬至次日子正初刻太陽距冬至之平行經度)以周日一萬
分為一率太陽每日平行三千五百四十八秒三
二九八九七為二率以天正冬至分(不用日)與周
日一萬分相減餘為三率求得四率為秒以分收
之得年根(天正冬至分乃冬至距本日子正初刻後之分數與周日一萬分相減餘為冬)
(至距次日子正初刻前之分數故與每日之平行為比例得次日子正初刻太陽距冬至之平行經)
(度)
求紀日(本年天正冬至次日之干支)以天正冬至干支加一日
得紀日
求值宿(本年天正冬至次日之宿)置中積分加宿應日分為通
積宿其日滿宿法二十八去之外加一日為值宿
日分上考往古則置中積分減宿應為通積宿其
日滿宿法二十八去之餘數轉與宿法二十八相
減外加一日為值宿日分自初日角宿起算得值
宿
求日數(本日子正初刻距天正冬至次日子正初刻之平行經度)自天正冬至
次日距所求本日共若干日與太陽每日平行三
千五百四十八秒三二九八九七相乘得數為
秒以宫度分收之得日數
求平行(本日子正初刻太陽距冬至之平行經度)以年根與日數相加
得平行
求最卑平行(本日子正初刻最卑距冬至之行度)以積年與最卑每
歲平行六十二秒九九七五相乘得積年之行又
以日數與最卑每日平行十分秒之一又七二四
八相乘得日數之行兩數相併與最卑應度分秒
微相加得最卑平行上考往古則置最卑應減積
年之行加日數之行得最卑平行
求引數(本日子正初刻均輪心過本輪最卑之行度)置平行減最卑平
行得引數(平行乃本輪心之行度自冬至起初宫引數乃均輪心之行度自最卑起初宫)
(故置本日平行減本日最卑平行得引數)
求均數(平行與實行之盈蹜差)以二千萬為一邊倍兩心差
三三八為一邊引數為所夾之角(六宫内引數即)
(為所夾之角六宫外引數與全周相減餘為所夾之角)用切線分外角法求
得對倍兩心差之角倍之為撱圓界角又以撱圓
小半徑九九九八五七一小餘八五為一率大半
徑一千萬為二率引數(即前所夾之角)之正切為三率求
得四率為撱圓之正切得度分秒與引數相減餘
為撱圓差角最卑前後各三宫與撱圓界角相加
最高前後各三宫與撱圓界角相減(一二宫為最卑後九十)
(十一宫為最卑前三四五宫為最高前六七八宫為最高後)得均數引數初宫
至五宫為加六宫至十一宫為減
求實行(本日子正初刻太陽實在之行度)置平行加減均數得實
行(平行乃本輪心之行度而太陽實在均輪之周其加減差即均數故以均數加減平行得實行)
求宿度(本日子正初刻太陽所躔之黃道宿度)以積年與歲差五十
一秒相乘得數與法元某年黃道宿鈐相加得本
年宿鈐察實行足減某宿度分則減之餘為某宿
度分(實行自冬至起算宿度自各宿初度起算故於實行内減本年黃道宿鈐某宿度餘為太)
(陽躔某宿之度)
推月離法
求積年同推日躔法
求中積分同推日躔法
求通積分同推日躔法
求天正冬至同推日躔法
求積日(法元天正冬至距所求本年天正冬至之日數)置中積分加氣應
分(不用日)減本年天正冬至分(亦不用日)得積日上考往
古則置中積分減氣應分加本年天正冬至分得
積日(日躔自天正冬至起算故止用天正冬至不用積日月離自天正冬至次日子正初刻起)
(算故必兼用積日)
求太隂年根(本年天正冬至次日子正初刻太隂距冬至之平行經度)以積日
與太隂每日平行四萬七千四百三十五秒二
三四八六相乘得數滿周天一百二十九萬六
千秒去之餘以宫度分收之為積日太隂平行加
太隂平行應宫度分秒微得太隂年根上考往古
則置太隂平行應減積日太隂平行得太隂年根
求最高年根以積日與最高每日平行四百零一
秒七二二六相乘得數滿周天一百二十九
萬六千秒去之餘以宫度分收之為積日最高平
行加最高應宫度分秒微得最高年根上考往古
則置最高應減最高積日平行得最高年根
求正交年根以積日與正交每日平行一百九十
秒六三八六三相乘得數滿周天一百二十九萬
六千秒去之餘以宫度分收之為積日正交平行
於正交應宫度分秒微内減之(正交應不足減者加十二宫減之)
得正交年根上考往古則置正交應加積日正交
平行得正交年根(加滿十二宫去之)
求太隂日數以所設日數與太隂每日平行四萬
七千四百三十五秒二三四八六相乘得數
為秒以宫度分收之得太隂日數
求最高日數以所設日數與最高每日平行四百
零一秒七二二六相乘得數為秒以宫度分
收之得最高日數
求正交日數以所設日數與正交每日平行一百
九十秒六三八六三相乘得數為秒以度分收之
得正交日數
求太隂平行以太隂年根與太隂日數相加(滿十二宫)
(去之)得太隂平行
求最高平行以最高年根與最高日數相加(滿十二宫)
(去之)得最高平行
求正交平行置正交年根減正交日數(不足減者加十二宫)
(減之)得正交平行
求一平均以太陽最大均數一度五十六分一十
三秒化作六千九百七十三秒為一率太隂最大
一平均一十一分五十秒化作七百一十秒為二
率本日太陽均數化秒為三率求得四率為秒以
分收之為太隂一平均太陽均數加者為減減者
為加又以太陽最大均數六千九百一十三秒為
一率最高最大平均一十九分五十六秒化作一
千一百九十六秒為二率本日太陽均數化秒為
三率求得四率為秒以分收之為最高平均太陽
均數加者亦為加減者亦為減又以太陽最大均
數六千九百一十三秒為一率正交最大平均九
分三十秒化作五百七十秒為二率本日太陽均
數化秒為三率求得四率為秒以分收之為正交
平均太陽均數加者為減減者為加
求二平行(子正初刻用時之太隂平行度)置太隂平行加減一平
均得二平行
求用最高置最高平行加減最高平均得用最高
求用正交置正交平行加減正交平均得用正交
求日距月最高置太陽實行減用最高得日距月
最高(不及減者加十二宮減之)
求日距正交置太陽實行減用正交得日距正交
(不及減者加十二宮減之)
求日距地心數以半徑一千萬為一率太陽實引
(太陽平引加減太陽均數為太陽實引)之餘弦為二率倍兩心差三
三八為三率求得四率為分股又以半徑
一千萬為一率太陽實引之正弦為二率倍兩心
差三三八為三率求得四率為勾以分股
與全徑二千萬相加減(實引初一二九十十一宫加三四五六七八宮減)
得勾弦和為首率勾為中率求得末率為勾弦較
與勾弦和相加折半為弦以弦與全徑二千萬相
減得日距地心數
求立方較以太陽距地心數自乘再乘得立方積
與太陽最高距地心數一一六九自乘
再乘之立方積一五一五六二相減餘為立方
較
求二平均以半徑一千萬為一率太陽在最高時
之最大二平均三分三十四秒化作二百一十四
秒為二率日距月最高倍度之正弦為三率求得
四率為秒以分收之為太陽在最高時日距月最
高之二平均又以半徑一千萬為一率太陽在最
卑時之最大二平均三分五十六秒化作二百三
十六秒為二率日距月最高倍度之正弦為三率
求得四率為秒以分收之為太陽在最卑時日距
月最高之二平均乃以太陽高卑距地之立方大
較一一四一為一率本時之立方較為二率
所得高卑兩二平均相減餘化秒為三率求得四
率為秒以分收之與前所得太陽在最高時日距
月最高之二平均相加為本時之二平均日距月
最高倍度不及半周為減過半周為加
求三平均以半徑一千萬為一率最大三平均四
十七秒為二率日距正交倍度之正弦為三率求
得四率為三平均日距正交倍度不及半周為減
過半周為加
求用平行置二平行加減二平均再加減三平均
得用平行
求最高實均以最高本輪半徑五五五五為
一邊最高均輪半徑一一七三一五為一邊日距
月最高之倍度與半周相減餘為所夾之角(日距月最)
(高倍度不及半周者與半周相減過半周者減半周)用切線分外角法求得
小角為最高實均日距月最高倍度不及半周為
加過半周為減
求本天心距地數以最高實均之正弦為一率最
高均輪半徑一一七三一五為二率日距月最高
倍度之正弦為三率求得四率為本天心距地數
(即本時兩心差)
求最高實行置用最高加減最高實均得最高實
行
求太隂引數置用平行減最高實行得太隂引數
(不及減者加十二宮減之)
求初均以半徑一千萬為一邊本時兩心差為一
邊(即本天心距地數)太隂引數與半周相減餘為所夾之
角(引數不及半周者與半周相減過半周者則減半周)用切線分外角法求
得對兩心差之小角與前所夾之角相加復為所
夾之角仍以前二邊用切線分外角法求得對半
徑之大角為平圓引數乃以半徑一千萬(即撱圓大半徑)
為一率本天心距地之餘弦(以本天心距地數為正弦對其餘弦即撱)
(圓小半徑)為二率平圓引數之正切線為三率求得四
率為正切線得實引與太隂引數相減得初均數
引數初宫至五宫為減六宫至十一宫為加
求初實行置用平行加減初均得初實行
求月距日置初實行減本日太陽實行得月距日
(不及減者加十二宫減之)
求二均數以半徑一千萬為一率太陽在最高時
之最大二均數三十三分一十四秒化作一千九
百九十四秒為二率月距日倍度之正弦為三率
求得四率為秒以分收之為太陽在最高時月距
日之二均數又以半徑一千萬為一率太陽在最
卑時之最大二均數三十七分一十一秒化作二
千二百三十一秒為二率月距日倍度之正弦為
三率求得四率為秒以分收之為太陽在最卑時
月距日之二均數乃以太陽高卑立方大較一
一四一為一率本時之立方較為二率前所得
高卑兩二均數相減餘化秒為三率求得四率為
秒以分收之與前所得太陽在最高時月距日之
二均數相加得本時之二均數月距日倍度不及
半周為加過半周為減
求二實行置初實行加減二均得二實行
求實月距日置月距日加減二均得實月距日
求太陽最高置太陽最卑平行加減六宫得太陽
最高
求日月最高相距置太隂最高實行減太陽最高
得日月最高相距(不及減者加十二宫減之)
求相距總數以實月距日與日月最高相距相加
得相距總數(加滿十二宫去之)
求三均數以半徑一千萬為一率最大三均二分
二十五秒化作一百四十五秒為二率相距總數
之正弦為三率求得四率為秒以分收之為三均
數總數初宫至五宫為加六宫至十一宫為減
求三實行置二實行加減三均得三實行
求末均數以半徑一千萬為一率兩弦最大末均
日月最高相距一十度為六十一秒二十度為六
十七秒三十度為七十六秒四十度為八十八秒
五十度為一百零三秒六十度為一百二十秒七
十度為一百三十九秒八十度為一百五十九秒
九十度為一百八十秒用日月最高相距度比例
得兩弦最大末均為二率(兩弦最大末均以十度為率日月最高相距有)
(零度者用中比例法求之如十度為六十一秒二十度為六十七秒十五度則為六十四秒是也)
實月距日之正弦為三率求得四率為秒以分收
之為末均數實月距日初宫至五宫為減六宫至
十一宫為加
求白道實行置三實行加減末均得白道實行
求正交實均以正交本輪半徑五十七分半為一
邊正交均輪半徑一分半為一邊日距正交之倍
度為所夾之外角(日距正交倍度過半周者與半周相減用其餘)用切線
分外角法以邊總五十九為一率邊較五十六為
二率日距正交之正切線為三率(即半外角切線日距正交過一)
(象限者與半周相減過半周者減半周過三象限者與全周相減)求得四率為正
切線得數與日距正交相減餘為正交實均日距
正交倍度不及半周為加過半周為減
求正交實行置用正交加減正交實均得正交實
行
求月距正交置白道實行減正交實行得月距正
交(不及減者加十二宫減之)
求交角減分以半徑一千萬為一率日距正交倍
度之正矢為二率(凡日距正交倍度過半周者則與全周相減餘為距交倍度凡)
(距交倍度不及九十度則用正矢以餘弦與半徑相減過九十度則用大矢以餘弦與半徑相加)
黃白大距半較八分五十二秒半化作五百三十
二秒半為三率求得四率為秒以分收之得交角
減分
求距限置最大距限五度一十七分二十秒減交
角減分得距限
求距交加差以半徑一千萬為一率日距正交倍
度之正矢為二率最大兩弦加分二分四十三秒
折半得八十一秒半為三率求得四率為秒以分
收之得距交加差
求距日加分以半徑一千萬為一率實月距日倍
度之正矢為二率距交加差折半化秒為三率求
得四率為秒以分收之得距日加分
求黃白大距置距限加距日加分得黃白大距
求黃道緯度以半徑一千萬為一率黃白大距之
正弦為二率月距正交之正弦為三率(月距正交過一象限)
(者與半周相減過半周者減半周過三象限者與全周相減)求得四率為距緯
之正弦得黃道緯度月距正交初宫至五宫為北
六宫至十一宫為南
求升度差以半徑一千萬為一率黃白大距之餘
弦為二率月距正交(白道度也)之正切線為三率求得
四率為黃道度之正切線得月距正交之黃道度
與月距正交相減餘為升度差月距正交初一二
六七八宫為交後為減三四五九十十一宫為交
前為加
求黃道實行置白道實行加減升度差得黃道實
行
求黃道宿度依日躔求宿度法求得本年黃道宿
鈐察黃道實行足減宿鈐内某宿度分則減之餘
為某宿度分
求月孛宿度察最高實行足減本年黃道宿鈐内
某宿度分則減之餘為月孛宿度
求羅㬋宿度置正交實行加減六宫足減本年黃
道宿鈐内某宿度分則減之餘為羅㬋宿度
求計都宿度察正交實行足減本年黃道宿鈐内
某宿度分則減之餘為計都宿度
皇朝文獻通考卷二百六十
