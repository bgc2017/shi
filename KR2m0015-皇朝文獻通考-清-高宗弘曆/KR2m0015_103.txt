欽定四庫全書
皇朝文獻通考卷一百三
郊社考(十三)
告祭
(臣)等謹按馬端臨立告祭門於郊社考而告宗廟
者亦附載又於後略述告陵及告岳瀆山川宫觀
神祠之儀蓋告祭云者因事而告其舉也無常期
故别為一門而告郊為告禮之所先系告祭於郊
社考義固可順而賅且於宗廟則先事以起例也
我
國家定制有大典必先期祭告於
圜丘
方澤
太廟
奉先殿
社稷及
陵寢或
親詣或遣官
列聖以來事
天事
地事
祖之心隨時協宜聿昭誠敬夫固有愈備而愈盛者矣兹
恭紀於編至祭告
嶽鎮海瀆
歴代帝王陵寢
先師闕里則自具本門
天命元年正月壬申朔
太祖高皇帝受
覆育列國英明皇帝
尊號行焚香告
天禮
天聰十年四月壬午
太宗文皇帝以乙酉受
寬温仁聖皇帝
尊號建國號曰大清改元崇德先期祭告
天
地
崇德元年十一月癸卯以征明克城敗敵遣官祭
告
太廟
是月乙丑冬至以太牢祀
天於
圜丘並告征朝鮮之由復祭告
太廟
二年六月丙辰以再征朝鮮臣服其國及克明皮
島捷音
親告
太廟
四年五月乙丑以征明大捷
親告
太廟
七年七月癸未以克取明錦松塔杏四城並擊敗
援兵大捷遣官祭告
太廟
八年正月丙申朔
太宗文皇帝聖躬違和遣官祭告
太廟
八月丙戌
世祖章皇帝即位遣官祭告
圜丘
太廟
九月辛亥以
大行皇帝山陵寳城宫殿告成擇日
梓宫發引奉安遣官祭告
圜丘
太廟
順治元年四月甲子以出師征明遣官祭告
太廟並告
大行皇帝
七月癸巳以中原平定遷都於燕遣官祭告
圜丘
太廟
福陵
越日甲午月祭
大行皇帝並告遷都
十月乙卯朔
世祖章皇帝登極祭
天
地
太廟
社稷是日
世祖章皇帝以定鼎燕京
親詣
南郊祭
天
地即
皇帝位仍用大清國號順治紀元遣官祭告
太廟
社稷
辛酉以恭上
大行皇帝
尊諡遣官祭告
圜丘
方澤
太廟
社稷並祭告
大行皇帝
甲子以加封宗室諸王遣官祭告
太廟
十一月甲辰以冬至大祀
天於
圜丘
親詣
太廟祗告
丁未以
南郊禮成還告
太廟
二年六月己未以平定江南遣官祭告
圜丘
方澤
太廟
社稷
閏六月辛夘以蕩平流寇遣官祭告
三年十一月戊辰以平定浙東全閩遣官祭告
四年正月丁卯以平定四川遣官祭告
四月丙子以平定廣東遣官祭告
右皆如二年六月禮
五年十一月乙丑以冬至恭奉
太祖武皇帝配享
圜丘追尊
肇祖原皇帝
興祖直皇帝
景祖翼皇帝
顯祖宣皇帝恭奉
神主奉安
太廟遣官祭告
圜丘
方澤
太廟
社稷
七年二月丙戍以恭上
大行皇太后
尊諡及諏吉發引奉安
梓宫於
昭陵遣官祭告
圜丘
方澤
太廟
社稷
八年正月丙寅以恭奉
孝端文皇后神主升祔
太廟遣官祭告
圜丘
方澤
太廟
社稷
二月丁亥以
親理大政恭上
昭聖慈夀皇太后尊號遣官祭告
圜丘
方澤
太廟
社稷
八月丁巳以
大婚遣官祭告
圜丘
方澤
太廟
甲子以
大婚禮成加上
昭聖慈夀皇太后
徽號曰
昭聖慈夀恭簡皇太后遣官祭告如二月禮(後皆同)
九年十月丙寅以
尊封
皇考懿靖大貴妃
康惠淑妃遣官祭告
太廟
十年閏六月甲戌以
昭聖慈夀恭簡皇太后臨御慈寧宫遣官祭告
太廟
十一年六月癸酉以
册立
皇后遣官祭告
圜丘
方澤
太廟
己卯以
冊立
皇后禮成加上
昭聖慈夀恭簡皇太后
徽號曰
昭聖慈夀恭簡安懿皇太后遣官祭告如禮
十二年正月丙午以營建
乾清宫
景仁宫
承乾宫
永夀宫遣官祭告
圜丘
方澤
太廟
社稷
十一月己酉祭告
圜丘
是月乙巳冬至
郊祀畢奉
諭朕自即位凡
郊祀大典必誠必敬問有遣代亦必如禮致齋今冬至
祀
天遣額爾克戴青恭代但因駐蹕南苑致齋日期爾部未
經題明内院諸臣亦未奏知偶失記憶忽然猛省不勝
悚惕朕為
天之子昭事當虔既有疎忽何敢自隱即選擇吉日祗申
祭告於是以後四日己酉遣官申告
十三年七月辛亥以
臨御乾清宫遣官祭告
圜丘
方澤
太廟
社稷
十二月戊寅以
冊封
皇貴妃遣官祭告
太廟
丙申以
冊封
皇貴妃禮成加上
昭聖慈夀恭簡安懿皇太后
徽號曰
昭聖慈夀恭簡安懿章慶皇太后遣官祭告如禮
十四年正月丁未以初行
祈榖壇禮奉
太祖武皇帝配享遣官祭告
圜丘
方澤
社稷戊申遣官祭告
太廟
庚午以營建
奉先殿遣官祭告
圜丘
方澤
太廟
社稷
三月戊申以恭奉
太宗文皇帝配享
圜丘
祈穀壇遣官祭告
圜丘
方澤
太廟
社稷
辛亥以恭奉
太祖武皇帝
太宗文皇帝配享
方澤遣官祭告如戊申禮
十五年正月以
昭聖慈夀恭簡安懿章慶皇太后聖體康豫
親行告謝禮先是十四年十二月
世祖章皇帝諭禮部
皇太后聖體違和荷蒙
天
地
祖宗
社稷眷佑今已康寧朕心欣慶應躬行告謝禮爾部擇
吉以聞尋部臣議奏於是以正月戊午謝
圜丘己未謝
方澤辛酉謝
太廟
社稷
十六年九月丁夘以滇黔底定遣官祭告如禮
十七年正月以
省躬
親行祭告先是戊午
諭禮部朕荷
天眷佑纘承
祖宗鴻緒統御天下夙夜乾惕圖所以乂安海内永底昇
平十有七年于兹乃民生尚未盡遂貪吏尚未盡改積
習相仍未臻丕變且滇黔雖入版圖而伏莽未靖征調
猶繁焦思竭力治效未孚負
上天之簡畀愧
祖宗之寄托虚
皇太后教育之恩孤四海萬民之望非朕未嘗勵精求治
實由涼德所致反覆循省罔敢即安兹欲引咎自責祭
告
天
地
太廟
社稷布告中外爾部即擇期具奏庚申禮部奏擬正月
十一日甲子奉
諭宜間日行禮於是以丙子告
圜丘丁丑告
方澤己夘告
太廟
社稷
四月戊申以
大享殿合祀遣官祭告
壇
廟
十八年正月己未
聖祖仁皇帝登極遣官祭告
圜丘
方澤
太廟
社稷
三月壬申以恭上
大行皇帝
尊謚遣官祭告
圜丘
方澤
太廟
社稷
十月甲子以恭上
皇曾祖夀康太妃尊號遣官祭告
太廟先是順治十七年十月庚戌
世祖章皇帝諭禮部仁夀宫
太祖妃年長行尊向來未進名封禮宜舉行所有應封名
號應行典禮爾部即詳察具奏至是
聖祖仁皇帝登極始舉行
十一月戊戌以恭奉
世祖章皇帝神主升祔
太廟
奉先殿遣官祭告
圜丘
方澤
太廟
奉先殿
社稷
康熙元年三月乙酉以明桂王朱由榔就擒
親告
世祖章皇帝遣官祭告
圜丘
方澤
太廟
社稷
福陵
昭陵
四月乙夘以恭改上
太祖武皇帝
孝慈武皇后
尊謚加上
太宗文皇帝
尊謚
親告
圜丘遣官祭告
方澤
社稷
十月壬寅以恭上
聖祖母昭聖慈夀恭簡安懿章慶皇太后
尊號加上
徽號曰
昭聖慈夀恭簡安懿章慶敦惠太皇太后恭上
母后皇后
尊號曰
仁憲皇太后
母后
尊號曰
慈和皇太后遣官祭告
圜丘
方澤
太廟
社稷
二年四月戊午以奉移
世祖章皇帝梓宫於
孝陵遣官祭告
圜丘
方澤
太廟
社稷
五月癸巳以恭上
大行慈和皇太后
尊謚遣官祭告如禮
六月己亥以奉安
世祖章皇帝梓宫於
地宫
孝康章皇后梓宫同日奉安遣官祭
圜丘
方澤
太廟
社稷
四年九月庚寅以
大婚遣官祭告如順治八年禮
丁未以
大婚禮成加上
昭聖慈夀恭簡安懿章慶敦惠太皇太后
徽號曰
昭聖慈夀恭簡安懿章慶敦惠温莊太皇太后
仁憲皇太后
徽號曰
仁憲恪順皇太后遣官祭告如元年十月禮(後皆同)
六年十一月丙午以恭奉
世祖章皇帝配享
圜丘遣官祭告
圜丘
方澤
太廟
社稷
乙夘以恭奉
世祖章皇帝配享
方澤遣官祭告如丙午禮
丙辰以
親理大政加上
昭聖慈夀恭簡安懿章慶敦惠温莊太皇太后
徽號曰
昭聖慈夀恭簡安懿章慶敦惠温莊康和太皇太后
仁憲恪順皇太后
徽號曰
仁憲恪順誠惠皇太后遣官祭告如禮
八年十一月壬子以修建
太和殿
乾清宫告成遣官祭告如順治十二年禮
九年正月戊戌以上辛
親祭
祈穀壇遣官祭
太廟
庚子以恭奉
世祖章皇帝配享
祈穀壇遣官祭告如六年禮
四月以五月丙辰朔恭奉
孝康章皇后神主升祔
太廟
奉先殿癸丑遣官祭告
圜丘
方澤
太廟
社稷乙夘遣官祭告
奉先殿
八月丙申以恭奉
太皇太后恭謁
孝陵
親詣
太廟祭告
壬子
駕回京
親詣
太廟告至
十年二月戊戌以
經筵開講
親詣
奉先殿祭告(嗣後歲或遣官)
九月庚戍以寰宇一統恭
謁
福陵
昭陵展祭行告成禮
親詣
太廟祭告
十一月庚戍
駕回京
親詣
太廟告至
十一年二月乙未以
耕耤遣官祭告
奉先殿(嗣後歲以為常)
十三年六月己未以
册諡
仁孝皇后遣官祭告
太廟
十四年正月戊寅以
仁孝皇后神主升祔
奉先殿遣官祭告
奉先殿
十二月乙丑以
册立皇太子允礽遣官祭告
圜丘
方澤
太廟
社稷
十五年正月癸巳以建儲加上
昭聖慈夀恭簡安懿章慶敦惠温莊康和太皇太后
徽號曰
昭聖慈夀恭簡安懿章慶敦惠温莊康和仁宣太皇太后
仁憲恪順誠惠皇太后
徽號曰
仁憲恪順誠惠純淑皇太后遣官祭告
圜丘
方澤
太廟
奉先殿
社稷以次
尊封
皇考恭靖妃
淑惠妃
端順妃
寧慤妃同告
太廟
奉先殿
十六年八月乙丑以
册立
皇后遣官祭告
圜丘
方澤
太廟
奉先殿以次
册封
貴妃同告
太廟
奉先殿
十七年閏三月庚申以
册諡
孝昭皇后遣官祭告
太廟
五月庚戌以修
皇穹宇兩廡拜臺遣官祭告
圜丘
方澤
太廟
社稷
十八年四月壬申以
孝昭皇后神主升祔
奉先殿遣官祭告
奉先殿
五月以改營
奉先殿遣官祭告
圜丘
方澤
太廟
社稷
二十年三月
仁孝皇后梓宫
孝昭皇后梓宫自沙河
殯宫奉移至
陵戊午以奉安
地宫遣官祭告
圜丘
方澤
太廟
奉先殿
社稷
孝陵
十二月丁酉以蕩平滇逆遣官祭告
圜丘
方澤
太廟
社稷時將申祗告内閣翰林院撰擬寰海昇平告祭文
以進
聖祖諭曰吳三桂反叛以來勞師動衆兵民困苦已極若
以為推枯拉朽容易成功則辭過其實惟此艱難之故
全賴
天地鴻庥
祖宗覆庇乃能奏績其以此意撰擬朕將親覽焉
戊戌以
册封
皇貴妃
貴妃
惠妃
宜妃
德妃
榮妃遣官祭告
太廟
奉先殿
壬寅以滇逆蕩平加上
昭聖慈夀恭簡安懿章慶敦惠温莊康和仁宣太皇太后
徽號曰
昭聖慈夀恭簡安懿章慶敦惠温莊康和仁宣弘靖太皇
太后
仁憲恪順誠惠純淑皇太后
徽號曰
仁憲恪順誠惠純淑端禧皇太后遣官祭告如禮
二十一年二月壬辰以雲南底定海㝢蕩平恭
謁
永陵
福陵
昭陵遣官祭告
奉先殿
二十二年十二月庚戌以平定海逆遣官祭告
圜丘
方澤
太廟
社稷又遣官祭告
陵寢
二十七年四月奉移
大行太皇太后梓宫至
陵享殿遣官祭告
孝陵奉安
梓宫於
孝陵之南為
暫安奉殿遣官祭告
孝陵
十月甲寅以恭上
大行太皇太后
尊諡遣官祭告
圜丘
方澤
太廟
奉先殿
社稷
庚申以恭奉
孝莊文皇后神主升祔
太廟
奉先殿遣官祭告如禮
二十八年七月癸夘以
册立
皇后遣官祭告如禮
九月甲寅以
册諡
孝懿皇后遣官祭告
太廟
十月己夘以奉安
孝懿皇后梓宫於
地宫遣官祭告如二十年三月禮
十一月庚申以
孝懿皇后神主升祔
奉先殿
親詣
奉先殿祭告
十二月乙丑以
寧夀宫成恭奉
仁憲恪順誠惠純淑端禧皇太后臨御新宫遣官祭告
太廟
三十四年二月丁巳以崇建
太和殿遣官祭告
圜丘
方澤
太廟
奉先殿
社稷
六月丁酉以
冊封皇太子妃遣官祭告
太廟
奉先殿
三十五年二月癸丑以
親征噶爾丹遣官祭告
圜丘
方澤
太廟
奉先殿
社稷
三十六年七月乙丑以平定朔漠大功告成遣官
祭告如初禮
丙申以
太和殿成丁酉
臨御新殿遣官祭告如初禮
三十九年十二月甲戌以
册封
貴妃遣官祭告
太廟
奉先殿
四十七年九月辛夘以廢皇太子允礽遣官祭告
時
聖祖仁皇帝親撰告
天文告
方澤
太廟
社稷文略同
四十八年三月庚辰以復
册立皇太子允礽遣官祭告
圜丘
方澤
太廟
社稷
五十一年十一月乙未以復廢皇太子允礽遣官
祭告如前
五十二年
聖祖仁皇帝六十萬夀聖節遣官祭告
圜丘
方澤
太廟
社稷
五十七年三月庚申以恭上
大行仁憲恪順誠惠純淑端禧皇太后
尊諡遣官祭告如禮
庚午以奉移
孝惠章皇后梓宫至
陵享殿遣官祭告
圜丘
方澤
太廟
社稷至
陵日遣官祭告
暫安奉殿
孝陵
四月辛巳以奉安
孝惠章皇后梓宫於
孝東陵地宫遣官祭告如禮
十二月戊午以恭奉
孝惠章皇后神主升祔
太廟
奉先殿遣官祭告如禮
庚午以
册封
宣妃
和妃
成妃遣官祭告
太廟後殿
奉先殿
六十年二月乙未以
御極六十年大慶遣官祭告
圜丘
方澤
太廟
奉先殿
社稷
是月以
御極六十年大慶恭謁
孝陵丁酉啟
鑾乙夘旋
蹕皆遣官祭告
奉先殿
六十一年十一月乙未祭告
奉先殿甲午
聖祖仁皇帝上賓
世宗憲皇帝自
暢春園
親奉
大行皇帝黃輿還
乾清宫奉安越日遣官祭告
奉先殿
辛丑
世宗憲皇帝登極庚子遣官祭告
圜丘
方澤
太廟
奉先殿
社稷
雍正元年二月戊辰以恭上
大行皇帝
尊諡遣官祭告
圜丘
方澤
太廟
奉先殿
社稷
三月癸夘以奉移
聖祖仁皇帝梓宫於
景陵遣官祭告
圜丘
方澤
太廟
社稷至
陵之前一日遣官祭告
奉先殿至
陵日遣官祭告
陵寢
六月辛未以
追封
皇考敬敏皇貴妃遣官祭告
太廟
奉先殿
七月以加上
列祖
列后
尊諡前期五日甲辰遣官祭告
圜丘
方澤
社稷
八月戊午以恭上
大行仁夀皇太后
尊諡遣官祭告如禮
甲子以奉移
孝恭仁皇后梓宫於
景陵遣官祭告如禮
丙子以奉安
聖祖仁皇帝梓宫
孝恭仁皇后梓宫於
地宫遣官祭告
圜丘
方澤
太廟
奉先殿
社稷
陵寢
(臣)等謹按
敬敏皇貴妃祔葬
地宫前期一日遣官祭告
太廟
奉先殿遣官詣
聖祖仁皇帝梓宫前祭告
九月丁丑以恭奉
聖祖仁皇帝神主
孝誠仁皇后神主
孝昭仁皇后神主
孝懿仁皇后神主
孝恭仁皇后神主升祔
太廟
奉先殿遣官祭告
圜丘
方澤
社稷同日祭告
太廟中殿
後殿
奉先殿十一月庚子以恭奉
聖祖仁皇帝配享
圜丘遣官祭告
圜丘
方澤
太廟
奉先殿
社稷
十二月丙寅以
册立
皇后
親詣
奉先殿祭告遣官祭告
圜丘
方澤
太廟後殿以次
册封
貴妃
齊妃
熹妃同告
太廟後殿
奉先殿
二年正月庚辰以恭奉
聖祖仁皇帝配享
祈穀壇遣官祭告如元年十一月禮
二月壬戌以
耕耤遣官祭告
奉先殿(嗣後歲以為常)
三月丙申以平定青海遣官祭告
圜丘
方澤
太廟
奉先殿
社稷
閏四月癸未以獻俘遣官祭告
太廟
社稷
壬寅以恭奉
聖祖仁皇帝配享
方澤遣官祭告如元年十一月禮
六月庚辰以
尊封
皇考皇貴妃
貴妃
密妃
定妃
通嬪遣官祭告
太廟後殿
奉先殿
三年二月己夘以祫祭即吉遣官祭告
太廟
奉先殿
是月
昭西陵啟土奉安
孝莊文皇后梓宫於
享殿前期三日遣官祭告
太廟
八月以
御經筵
親詣
奉先殿祭告(嗣後歲或遣官)
十一月以
聖祖仁皇帝三週年
親詣
景陵致祭前期一日遣官祭告
奉先殿
駕回京次日遣官祭告
奉先殿
十二月庚午以奉安
孝莊文皇后梓宫於
昭西陵地宫遣官祭告
圜丘
方澤
太廟
社稷
陵寢
乙亥以
册諡
敦肅皇貴妃遣官祭告
太廟後殿
奉先殿
四年正月丁未以革允禩等黃帶除其宗籍遣官
祭告
奉先殿先是辛丑
諭允禩等不可留於宗姓之内此朕灼知確見者今撰文告祭
奉先殿可將祭文宣示諸王大臣等或朕之所見如此而
仰體
列祖之心稍有不慊於朕諸王大臣不妨直言各出所見
回奏此事關係重大朕既切加詢問諸王大臣等若有
所見而不直行陳奏則大不忠矣諸王大臣等覆奏允
禩等罪大惡極
列祖必不願以此等逆天犯法之人為子孫昭告
奉先殿除其宗籍實為允協
七年四月以征厄魯特策妄阿喇布坦之子噶爾
丹策凌壬寅
親詣
太廟祭告
九年八月辛亥以大學士忠達公撫遠大將軍馬
爾賽啟行征噶爾丹策凌
命
皇四子皇上御名祭告
奉先殿
十三年九月己亥
皇上登極遣官祭告
圜丘
方澤
太廟
奉先殿
社稷
十一月丙午以恭上
大行皇帝
尊諡遣官祭告
圜丘
方澤
太廟
奉先殿
社稷
乙夘以恭上
孝敬憲皇后
尊諡遣官祭告如丙午禮
十二月丁丑以恭上
聖母
尊號曰
皇太后
徽號曰
崇慶皇太后遣官祭告
圜丘
方澤
太廟後殿
奉先殿
社稷
乾隆元年正月己未以
謁
陵遣官祭告
奉先殿
三月丙申以加上
列祖
列后
尊諡遣官祭告
太廟
奉先殿庚子祭告
圜丘
方澤
社稷
十月丁酉以奉移
世宗憲皇帝梓宫於
泰陵遣官祭告
圜丘
方澤
太廟
奉先殿
社稷
十一月辛夘以
尊封
皇祖夀祺皇貴妃
温惠貴妃
順懿密妃
純裕勤妃遣官祭告
太廟後殿
奉先殿
甲午以
崇慶皇太后臨御慈寧宫遣官祭告
太廟後殿
奉先殿
十二月丙寅以
尊封
皇祖襄嬪
熙嬪
謹嬪
靜嬪
穆嬪遣官祭告
太廟後殿
奉先殿
二年二月丁丑以奉移
孝敬憲皇后梓宫於
泰陵遣官祭告如元年十月禮
丁亥以奉安
世宗憲皇帝梓宫
孝敬憲皇后梓宫於
地宫遣官祭告如雍正元年八月禮
三月庚寅以恭奉
世宗憲皇帝神主
孝敬憲皇后神主升祔
太廟
奉先殿遣官祭告如禮
四月癸酉以恭奉
世宗憲皇帝配享
圜丘遣官祭告
圜丘
方澤
太廟
奉先殿
社稷
五月庚戌以恭奉
世宗憲皇帝配享
方澤遣官祭告如四月禮
七月乙巳以修
奉先殿興工
親詣
奉先殿祭告遣官祭告
圜丘
方澤
太廟
社稷(工竣告同互見宗廟考)
八月甲戌以恭
謁
泰陵遣官祭告
奉先殿(回)(鑾又告嗣後恭遇詣或謁官皆如陵祗告奉先殿或親遣是行)
九月丙戌朔以
尊封
皇考貴妃
謙妃遣官祭告
太廟後殿
中殿
十月丁亥以
謁
陵
親詣
太廟祭告
十一月丙子以祫祭
太廟釋服即吉遣官祭告如雍正三年二月禮
十二月丙戌以
冊立
皇后
親詣
奉先殿祭告遣官祭告
圜丘
方澤
太廟後殿以次
冊封
貴妃
嫺妃
純妃
嘉嬪同告
太廟後殿
奉先殿
癸巳以
冊立
皇后禮成加上
崇慶皇太后
徽號曰
崇慶慈宣皇太后遣官祭告如雍正十三年十二月禮(後皆)
(同)
三年正月庚申以恭奉
世宗憲皇帝配享
祈穀壇遣官祭告如二年四月五月禮
庚辰以諏吉二月甲申興工修
太廟
親詣
太廟祭告遣官祭告
圜丘
方澤
奉先殿
社稷(上竣告同互見宗廟考)
三月丙午以
御經筵
親詣
奉先殿祭告(嗣後歲或遣官)
庚申以
耕耤遣官祭告
奉先殿(嗣後歲以為常)
六年十一月壬午以
冊封
嘉妃
愉嬪
怡嬪
舒嬪遣官祭告
太廟後殿
奉先殿
八年八月
駕詣
盛京躬謁
祖陵啟
鑾回京皆
親告
奉先殿(嗣是十九年四十三年四十八年恭謁盛京祖陵祗告禮同)
十一月乙巳
尊封
皇祖温惠皇貴妃遣官祭告
太廟後殿
奉先殿
十年四月甲子以乙丑
冊諡
慧賢皇貴妃庚午
冊諡
哲憫皇貴妃遣官祭告
太廟後殿
奉先殿
十一月癸未以
冊封
貴妃
貴妃
愉妃
令嬪遣官祭告
太廟後殿
奉先殿
十三年五月癸卯以
冊諡
孝賢皇后遣官祭告
太廟
奉先殿
十一月冬至遣官祭告
奉先殿時
皇上命於祭文中增叙入大學士傅恒經略金川啟行
之期以謹告
十四年三月癸亥以平定金川遣官祭告
圜丘
方澤
太廟
奉先殿
社稷
陵寢
四月辛巳以
冊封
皇貴妃攝六宫事遣官祭告
圜丘
方澤
太廟
奉先殿
社稷以次
冊封
貴妃
令妃
舒妃
婉嬪同告
太廟後殿
奉先殿
甲申以平定金川舉行
慶典加上
崇慶慈宣皇太后
徽號曰
崇慶慈宣康惠皇太后遣官祭告如禮
十五年八月辛未朔以
冊立
攝六宫事皇貴妃為
皇后遣官祭告
圜丘
方澤
太廟後殿
奉先殿
社稷
壬申以
冊立
皇后禮成加上
崇慶慈宣康惠皇太后
徽號曰
崇慶慈宣康惠敦和皇太后遣官祭告如禮
十六年正月乙卯以修
皇乾殿
祈年殿興工遣官祭告
圜丘
方澤
太廟後殿
奉先殿
社稷
閏五月戊辰以修
方澤
皇祇室興工遣官祭告如正月禮
十一月甲申以恭遇
崇慶慈宣康惠敦和皇太后六十萬夀加上
徽號曰
崇慶慈宣康惠敦和裕夀皇太后遣官祭告如禮
十七年十月甲午以
孝賢皇后神主升祔
奉先殿
親詣
奉先殿祭告
丁酉以奉移
孝賢皇后梓宫於
萬年吉地辛亥以奉安
地宫遣官祭告
圜丘
方澤
太廟後殿
奉先殿
社稷
陵寢
十二月己丑以修
圜丘
皇穹宇興工遣官祭告如十六年正月閏五月禮
十八年十一月辛未以
南郊
北郊大工告竣遣官祭告如初禮
二十年六月癸卯朔以平定準噶爾
親詣
太廟祭告遣官祭告
圜丘
方澤
奉先殿
社稷
陵寢
戊申以平定準噶爾大功告成加上
崇慶慈宣康惠敦和裕夀皇太后
徽號曰
崇慶慈宣康惠敦和裕夀純禧皇太后遣官祭告如禮
己未以獻俘遣官祭告
太廟
社稷
十月丁巳以獻俘遣官祭告
太廟
社稷
十二月丁巳以
冊諡
淑嘉皇貴妃遣官祭告
太廟後殿
奉先殿
二十一年三月庚午以修
社稷壇興工遣官祭告
圜丘
方澤
太廟後殿
奉先殿
七月甲午以恭請
大社
大稷神牌還位遣官祭告如三月禮
二十二年六月乙亥以
社稷壇工竣遣官祭告如初禮
二十四年十一月庚戌以平定回部大功告成即
於冬至大祀
上帝親告
圜丘壬戌
親告
太廟遣官祭告
方澤
奉先殿
社稷
陵寢
十二月癸巳以
冊封
貴妃
慶妃
穎妃
豫嬪遣官祭告
太廟後殿
奉先殿
二十五年正月戊午以獻俘遣官祭告
太廟
社稷
四月甲申以
冊封
皇貴妃遣官祭告
太廟後殿
奉先殿
五月己未以
冊諡
純惠皇貴妃遣官祭告
太廟後殿
奉先殿
八月甲申
皇上五十萬夀聖節
親詣
奉先殿行禮
二十六年十一月己未以恭遇
崇慶慈宣康惠敦和裕夀純禧皇太后七十萬夀加上
徽號曰
崇慶慈宣康惠敦和裕夀純禧恭懿皇太后遣官祭告如
十六年禮
三十三年十月庚辰以
冊封
皇貴妃
容妃
順嬪遣官祭告
太廟後殿
奉先殿
三十六年十一月辛酉以恭遇
崇慶慈宣康惠敦和裕夀純禧恭懿皇太后八十萬夀加
上
徽號曰
崇慶慈宣康惠敦和裕夀純禧恭懿安祺皇太后遣官祭
告如二十六年之禮
三十九年十一月乙丑
冊封
惇妃遣官祭告
太廟後殿
奉先殿
四十一年四月戊辰以平定兩金川獻俘遣官祭
告
太廟
社稷
五月辛未以平定兩金川加上
崇慶慈宣康惠敦和裕夀純禧恭懿安祺皇太后
徽號曰
崇慶慈宣康惠敦和裕夀純禧恭懿安祺寧豫皇太后遣
官祭告如禮
十月戊午
冊封
順妃
誠嬪
循嬪遣官祭告
太廟後殿
奉先殿
四十二年三月辛巳以恭上
大行皇太后
尊諡遣官祭告
圜丘
方澤
太廟
奉先殿
社稷
四月癸丑以奉移
孝聖憲皇后梓宫於
泰東陵遣官祭告如二年二月禮
庚申以奉安
孝聖憲皇后梓宫於
地宫遣官祭告如二年二月禮
五月乙丑朔恭奉
孝聖憲皇后神主升祔
太廟
奉先殿丙寅遣官祭告如二年三月禮
九月丙子恭謁
泰陵
泰東陵遣官祭告
奉先殿
四十三年正月癸未恭謁
泰陵
泰東陵甲申詣
泰東陵行大祭禮遣官祭告
奉先殿
十月甲申
尊封
皇考裕皇貴妃遣官祭告
太廟後殿
奉先殿
四十四年正月丁未恭謁
泰陵
泰東陵戊申詣
泰東陵行大祭禮遣官祭告
奉先殿
四月壬申恭謁
泰陵
泰東陵癸酉詣
泰東陵行釋服大祭禮遣官祭告
奉先殿
四十五年
皇上七十萬夀聖節遣官祭告
圜丘
方澤
太廟
奉先殿
社稷
五十年正月辛亥朔元旦
恩詔以紀元五十覃慶神人遣官祭告
圜丘
方澤
太廟
奉先殿
社稷
因事祗告儀
因事祗告
圜丘遣親王一人將事及執事官致齋一日豫期翰林院
具祝文(隨事撰擬)太常寺送内閣恭書奉諸
南郊神庫潔備器陳至日五鼓設
神座幄於
圜丘陳鹿脯鹿醢兔醢棗榛葡萄桃實蓮實鑪一鐙六爵
墊一幄南中設一案少西北向供祝版司祝一人
立於案西東面東設一案西向陳告祀制帛一香
盤一尊一冪勺具爵三司香司帛司爵各一人立
於案東西面糾儀御史二人一人東位西面一人
西位東面太常寺典儀一人立第二成午階上之
東掌燎立燎鑪東南隅雞初鳴遣官豫竢於
昭亨門外贊引太常寺贊禮郎二人豫竢於外壝南右
門外均朝服黎明太常寺卿率屬詣
皇穹宇奉請
皇天上帝神位入壇恭設座上如儀遣官入
昭亨右門至外壝南右門贊禮郎引入詣
圜丘升西階至第三成午階上典儀贊就位執事官各共
迺職(凡禮儀節次皆典儀唱贊後同)贊禮郎引遣官就拜位北面
立典禮贊迎
神司香奉香進至案前祗竢贊禮郎贊升壇引遣官升西
階就香案前立贊跪遣官跪贊上香司香跪進香
遣官上炷香次三上瓣香興贊復位引遣官自西
階降復位立贊跪叩興(凡遣官升降行禮皆贊皆引後同)遣官
三跪九叩興贊行初獻禮司帛奉篚司爵揭尊冪
勺挹酒實爵以次進至案前祗竢遣官升
壇詣
神位前跪司帛跪奉篚遣官受篚拱舉奠於案司爵跪奉
爵遣官受爵拱舉奠於墊中興贊讀祝遣官降自
午階之左至第二成當階北面跪司祝詣祝案前
跪三叩奉祝版跪案左讀祝畢奉安
神位前篚内跪叩如初退遣官行三叩禮興仍降西階復
位次亞獻獻爵於左次三獻獻爵於右儀同贊送
神遣官行三跪九叩禮興贊奉祝帛香送燎司祝奉祝司
帛奉篚皆三叩司香奉香以次降午階遣官避立
西旁竢過復位贊望燎遣官降西階出内壝南右
門詣燎所望燎贊禮郎告禮畢引由外壝南右門
出太常寺卿率屬恭請
上帝神位還
御如儀各退
因事祗告
方澤遣親王一人將事凡致齋具祝文潔備器陳至日設
神座幄陳祭品幄北中設一案少西南向供祝版西設一
案東向陳尊爵香帛與告
圜丘禮同司香司帛司爵司祝各一人立西案西東面糾儀
御史一人東位西面一人西位東面太常寺典儀
一人立第一成子階下東面掌瘞立瘞坎西北隅
雞初鳴遣官豫竢於
壇北門外贊引太常寺贊禮郎二人豫竢於外壝北左門
外均朝服太常寺卿率屬詣
皇祇室奉請
皇地祇神位入壇恭設座上如儀遣官自
壇北左門至外壝北左門贊禮郎引入詣
方澤子階下典儀贊就位執事官各共迺職(凡禮儀節次皆典儀唱贊)
(後同)贊禮郎引遣官就拜位立典儀贊迎
神贊禮郎贊跪叩興遣官行三跪九叩禮興贊初獻司香
奉香司帛奉帛司爵奉爵以次進至案前祗竢贊
禮郎贊升壇引遣官升西階就香案前(凡升降行禮皆贊皆)
(引後同)跪上香次詣
神位前跪奠帛奠爵如儀興贊讀祝遣官降子階之右至
第二成當階面南跪司祝讀祝如儀退遣官行三
叩禮興仍降西階復位亞獻三獻暨送
神望瘞儀並與告
南郊同禮畢引遣官由外壝北左門出太常寺卿率屬恭
請
皇地祇神位還
御如儀各退
因事祗告
太廟欽天監諏吉日以
聞下所司供備先一日
皇帝致齋於大内陪祀王公及執事各官咸致齋翰林
院具祝文(隨事撰擬)太常寺卿送内閣恭書受而奉諸
神庫乃率屬入
廟潔掃藉以㯶薦工部司官張黃幄於戟門鑾儀衛官設
洗於幄外至日太常寺卿率屬入
廟恭展
中殿神幄每案薦鹿脯鹿醢兔醢棗榛葡萄桃實蓮實
鑪鐙具設案一於殿中少西供祝版司祝立於祝
案西東面設案二於殿内左右分奠香帛尊爵如
時饗之數司香司帛司爵各立於案後太常寺典
儀一人立殿東檐下西面掌燎官率燎人立燎鑪
南陪祀王公朝服祗竢於廟街門外候
駕至隨行不陪祀王公百官朝服集
午門外屆時太常寺卿赴
乾清門奏時
皇帝御祭服乘輿出宫前引後扈如常儀
午門嚴鼓百官跪送
駕入
太廟街門左門至神路右降輿右贊引左對引太常寺卿
二人恭導
皇帝至
太廟南門入左門詣戟門幄次少竢太常寺卿奏請詣
中殿行禮
皇帝出次盥洗鑾儀衛官跪奉盥奉巾如儀入戟門左
門司拜褥官豫布拜褥於
中殿門内正中贊引對引恭導
皇帝由
前殿東循墻陞
中殿東階進殿左門就拜位前北向立執鑪鐙官止東
階下夾階左右立侍衛僉立東西陛隅前引大臣
分立殿檐下東西面後扈大臣隨侍陪祀王公按
翼立殿門外左右典儀贊執事官各共迺職(以下禮儀)
(節次皆典儀唱贊)贊引奏就位
皇帝就位立左右司香奉香盤以次進至各案前恭候
贊引奏詣香案前暨對引官恭導
皇帝詣
太祖高皇帝香案前對引至祝案前止立司香跪贊引奏
跪
皇帝跪奏上香司香進香
皇帝上炷香三上瓣香興以次詣
太宗文皇帝
世祖章皇帝
聖祖仁皇帝
世宗憲皇帝香案前上香儀同贊引奏復位暨對引官恭
導
皇帝復位立贊引奏跪拜興
皇帝行三跪九拜禮王公均隨行禮畢乃奠帛爵行初
獻禮有司揭尊冪勺挹酒實爵左右司帛以次進
至各
神位前司帛跪獻篚奠於案三叩興司爵立獻爵奠於
墊中各退司祝詣祝案前跪三叩興奉祝版跪案
左贊引奏跪
皇帝跪王公皆跪贊讀祝司祝讀祝畢興奉祝版跪安
神位前篚内三叩興退贊引奏拜興
皇帝率王公行三拜禮亞獻奠爵於左三獻奠爵於右
均如初儀既終獻贊引奏跪拜興
皇帝率王公行三跪九拜禮興司祝司帛詣
神位前咸跪三叩司祝奉祝司帛奉篚興司香跪奉香以
次恭送燎所
皇帝轉立拜位旁西向司拜褥官徹拜褥王公退立階
下東西面竢祝帛過(仍布拜褥)
皇帝復位立贊引奏禮成暨對引官恭導
皇帝仍由原入之門出至神路西陞輿還
宫翼扈如來儀
午門鳴鐘百官跪迎王公隨
駕入至内金水橋恭候
皇帝還宫皆退是日並遣官祭告
後殿陳設及行禮儀節如大祫前告之儀
右親告
遣官祗告之禮承祭官及執事官均致齋一日豫
期翰林院具祝文(隨事撰擬)太常寺卿送内閣恭書受
而奉諸
神庫至日率屬入
廟設祝案尊案薦脯醢果實具鑪鐙恭展
神幄屆時承祭官上香讀祝行三獻禮執事官贊襄厥事
如大祫前告之儀
後殿
中殿祗告同
右遣官祗告
因事祗告
奉先殿前期致齋進祝版如儀屆日所司入
後殿明鐙設祝案尊案薦脯醢果實如
太廟中殿祗告儀内監啟
神龕設盥盤司拜褥官布拜褥均如儀掌儀司官詣
乾清門奏請
皇帝補服乘輿出宫導引翊衛如儀
駕至誠肅門降輿贊引對引恭導入
奉先門循
前殿東至
後殿左階下前引大臣侍衛均止立
皇帝盥内監奉盥奉巾如儀畢恭導
皇帝陞左階入
殿左門詣拜位前北向立後扈大臣僉立於後乃行祗
告禮迎
神上香讀祝奠獻望燎行禮儀節均與
親饗同惟不設樂懸樂舞禮成贊引對引恭導
皇帝由
奉先左門出至
誠肅門外陞輿還宫内監闔門衆各退
右
親告
皇帝遣
皇子暨王公大臣祗告
後殿出入由右門升降均由西階内務府官贊禮讀祝
與遣官致祭
前殿禮同餘均如
親告儀
右遣官祗告
因事祗告
社稷遣官一人將事凡致齋具祝文備器陳均如儀至
日五鼓太常寺官設
太社
太稷神座於壇上陳祭器鑪鐙階下中設一案少西北
向供祝版司祝一人立於案西東面右設一案西
向陳香盤二左設一案東向陳禮神制帛二尊一
冪勺具爵六司香司帛司爵各一人立於案後糾
儀御史左右各一人立於案北東西面太常寺典
儀一人立於壝北左門東面雞初鳴遣官豫竢於
街門内贊引太常寺贊禮郎二人竢於壝西隅均
朝服黎明太常寺卿率屬恭請
太社
太稷神位入壇恭設座上如常祭儀遣官由街門入南
門循壝西行盡壝贊禮郎二人引詣壝北門外拜
位前立典儀贊就位執事官各共迺職(凡禮儀節次皆典儀)
(唱贊)贊禮郎引遣官就位立贊迎
神司香奉香升東西階分詣香案前祗竢贊禮郎贊升
壇引遣官升北階詣
太社位前立贊跪遣官跪贊上香司香跪進香遣官上
炷香次三上瓣香興(凡遣官升降行禮皆贊皆引後同)次詣
太稷位前上香儀同贊復位引遣官自北階降復位行
三跪九叩禮興贊初獻司帛奉篚司爵揭尊冪勺
挹酒實爵以次升北階至
神案前司帛跪奠帛於案三叩興司爵奠爵墊中皆退
司祝詣祝案前跪三叩興奉祝版升北階至壇上
正中少西跪遣官跪司祝讀祝畢興奉祝版詣
太社位前跪安篚内三叩興退遣官三叩興亞獻奠爵
於左三獻奠爵於右均如初贊送
神望瘞並同常祭儀禮畢引遣官仍由南門出太常寺
卿率屬恭請
太社
太稷神位還
御如儀各退
皇朝文獻通考卷一百三
