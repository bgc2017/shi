皇朝文獻通考卷八十四
職官考(八)
在京武職衙門文官
鑾儀衛主事滿洲一人經歷漢人一人筆帖式滿
洲七人漢軍三人
三旗領侍衛内大臣所屬主事滿洲一人筆帖式
十二人
步軍統領衙門員外郎滿洲二人主事滿洲二人
司務滿洲一人筆帖式十二人
(臣)等謹按武職衙門所轄文員仍隸吏部選授
王府屬文官
親王府管領四人典膳一人馬羣牧長二人司庫
二人司匠四人牛羣牧長羊羣牧長各一人郡王
府管領三人典膳一人馬羣牧長一人司庫二人
司匠四人牛羣牧長羊羣牧長各一人守護
陵寢文官
(臣)等謹按各官除授陞轉之制内務府官員由内
務府具題禮部工部等官由本部咨送吏部題補
永陵掌關防官一人副掌關防官二人筆帖式二人(隸京盛)
(禮部)
福陵
昭陵掌關防官各一人副掌關防官各二人尚茶正尚膳
正各一人内管領各一人筆帖式各四人
昭西陵禮部郎中一人内務府郎中一人禮部員外郎二
人内務府員外郎一人尚茶正尚膳正各一人内
務府主事一人内管領一人讀祝官二人贊禮郎
四人禮部筆帖式四人内務府筆帖式二人總管
衙門筆帖式二人
孝陵掌關防禮部郎中一人掌關防内務府郎中一人禮
部員外郎二人内務府員外郎一人尚茶正尚膳
正各一人内務府主事一人内管領一人副内管
領一人讀祝官二人贊禮郎四人禮部筆帖式四
人内務府筆帖式二人總管衙門筆帖式二人
孝東陵内務府郎中一人禮部員外郎二人内務府員外
郎一人尚茶正尚膳正各一人内務府主事一人
内管領一人讀祝官二人贊禮郎四人禮部筆帖
式四人内務府筆帖式二人總管衙門筆帖式二
人
景陵掌關防内務府總管一人禮部郎中一人禮部員外
郎二人内務府員外郎一人尚茶正一人尚膳正
二人内務府主事一人内管領一人副内管領一
人讀祝官二人贊禮郎四人禮部筆帖式四人内
務府筆帖式二人總管衙門筆帖式二人
景陵皇貴妃園寢内務府員外郎一人讀祝官二人贊禮
郎三人
景陵妃園寢讀祝官二人贊禮郎三人禮部筆帖式二人
總管衙門筆帖式一人
東陵工部郎中一人員外郎四人筆帖式四人
東陵總理内外事務衙門主事二人筆帖式二人
泰陵掌關防内務府總管一人禮部工部郎中各一人禮
部工部内務府員外郎各一人尚茶正尚膳正各
一人禮部工部内務府主事各一人内管領一人
副内管領二人讀祝官二人贊禮郎四人禮部筆
帖式四人工部内務府總管衙門筆帖式各二人
泰陵妃園寢讀祝官二人贊禮郎三人
西陵總理内外事務衙門主事一人筆帖式二人
孝賢皇后陵寢禮部郎中一人掌關防内務府郎中一
人禮部員外郎二人内務府員外郎一人尚茶正
尚膳正各一人内務府主事一人内管領副内管
領各一人讀祝官二人贊禮郎四人禮部筆帖式
四人内務府總管衙門筆帖式各二人
純惠皇貴妃園寢尚茶副尚膳副各一人副内管領
一人讀祝官二人贊禮郎三人
端慧皇太子園寢副内管領一人讀祝官二人贊禮
郎三人
聖賢後裔世職
先師後裔太常寺博士一人國子監學正一人尼山
書院學錄一人洙泗書院學錄一人孔顔曾孟四
氏學教授一人學錄一人南宗五經博士一人元
聖周公述聖子思子復聖顔子宗聖曾子亞聖孟
子先賢仲子閔子冉子伯牛冉子仲弓端木子言
子卜子顓孫子有子周子明道程子伊川程子張
子邵子後裔五經博士各一人朱子後裔五經博
士二人先儒韓氏後裔五經博士一人關氏後裔
五經博士三人
孔廟執事官
執事官三品二人四品四人五品六人六品一人
七品八人八品九品各十人司樂一人管勾一人
典籍一人
(臣)等謹按順治元年議定衍聖公襲封由長子承
襲主子思子祀事五經博士由衍聖公次子承襲
主聖澤書院祀事太常寺博士由衍聖公三子承
襲顔曾孟仲五經博士程朱五經博士俱以嫡派
子孫承襲國子監學正亦照衍聖公咨送題請承
襲九年定南宗孔氏五經博士由嫡派子孫承襲
康熙二十四年定周公後裔世襲二十六年定宋
儒張子後裔世襲二十九年定宋儒朱子閩派嫡
孫世襲三十九年定閔子端木子後裔世襲四十
年定宋儒卲子後裔世襲五十一年定言子後裔
世襲五十八年定關氏後裔世襲雍正二年定顓
孫子後裔世襲乾隆二十一年改曲阜世襲知縣
為世襲六品執事官
盛京官
盛京於
國初建立順治元年定鼎燕京
盛京官不備設十四年置
盛京戶禮刑工四部設侍郎以下等官康熙三十年
增置兵部各掌其事
戶部侍郎一人掌
盛京賦税之出納
其屬經會司郎中員外郎主事各一人糧儲司郎
中員外郎各一人主事二人農田司員外郎二人
主事一人銀庫掌關防監督郎中員外郎各一人
堂主事二人司庫二人倉監督正副各一人管官
屯六品官二人筆帖式二十一人漢軍二人
禮部侍郎一人掌
盛京朝祭之典禮
其屬左右二司郎中各一人員外郎各二人
堂主事一人讀祝官八人贊禮郎十六人管千丁
六品官一人七品官一人
鳳凰城迎送朝鮮官三人助教四人筆帖式十人
兵部侍郎一人掌
盛京武備及郵驛邊防之政
其屬左右二司郎中各一人員外郎各二人主事
各一人
堂主事二人驛站監督正副各一人筆帖式十二
人
刑部侍郎一人掌
盛京旗民之獄訟
其屬前司郎中一人員外郎二人主事一人後司
郎中一人員外郎二人主事一人左司郎中一人
員外郎二人主事一人右司郎中主事各一人蒙
古郎中主事各二人
堂主事滿洲一人漢軍一人贓罰庫司庫一人司
獄漢人一人(雍正五年設)筆帖式滿洲二十四人蒙古
二人漢軍五人
工部侍郎一人掌
盛京營作之事
其屬左右二司郎中各一人員外郎各二人主事
各一人
堂主事二人四品官五品官各一人六品官二人
銀庫司庫二人管理琉璃窑官二人筆帖式滿洲
十六人漢軍一人
(臣)等謹按初設五部理事官各一人康熙六十年
裁雍正五年裁刑部漢軍員外郎主事增設戶刑
工三部漢郎中各一人員外郎各二人主事各一
人乾隆八年定五部司官仍專用旗員舊設工部
製造庫司匠一人乾隆二十九年裁
管理威遠堡等六關口事務侍郎一人(即以五部侍郎内一)
(人兼理)所屬威遠堡英額門鹻厰汪清靄哈鳳凰城
守口官各一人筆帖式各一人
奉天府府尹掌一府之政令兼轄錦州府府尹一
人兼管府尹一人(以奉天侍郎兼)府丞一人掌府屬之學校
其屬治中一人理事通判一人經歷一人儒學教
授一人
(臣)等謹按
國初設立遼陽府順治十四年改今名舊設推官一
人康熙六年裁乾隆二十八年以奉天案牘申奏
諸事俱應會同奉天將軍辦理旋停止
凡田賦應徵銀米供地方祭祀官役俸廪之用餘
解
盛京戶部歲終彙疏達戶部覈銷凡獄訟由所在州
縣審訊上其事於府尹定讞焉旗民交訟之事地
方官會所在理事官審詳府尹會
盛京刑部共定其讞仍各分别造册解刑部覆奪凡
盛京設立宗學教習七人分教宗室覺羅子弟由府
尹會
盛京將軍稽察期滿分别叙用凡奉天所屬滿洲蒙
古漢軍及民籍童生由府丞考取入學歲科試及
廩貢條規與直省學政同
京縣一承德縣知縣一人(品視外縣令加一等)典史一人司
獄一人巨流河巡檢一人
外州二遼陽州知州一人學正一人倉官吏目各
一人復州知州一人學正一人吏目一人外縣六
海城縣知縣一人訓導一人巡檢典史各一人盖
平縣知縣一人訓導一人典史一人寧海縣知縣
一人教諭一人倉官典史各一人開原縣知縣一
人訓導一人典史一人鐵嶺縣知縣一人訓導一
人典史一人
錦州府知府一人理事通判一人教授一人經
歴一人寧遠州知州一人巡檢一人學正一人
吏目一人義州知州一人學正一人倉官吏目各
一人錦縣知縣一人巡檢典史各一人廣寧縣知
縣一人訓導一人巡檢倉官典史各一人
(臣)等謹按寧遠州舊有中後所州判一缺乾隆四
十一年裁改設巡檢一員即駐中後所又錦州舊有
教諭一缺乾隆三十七年裁改設巡檢一員駐鳳
凰城
又謹按奉天州縣各官向俱滿洲漢人兼用乾隆
十六年以奉天案牘關涉旗民者多彈壓稽察俱
應專用滿員四十一年復以奉天地方旗人居處
者多旗員在彼不無沾涉親故嗣後奉天各州縣
缺出仍以滿洲漢人通用
盛京將軍衙門主事一人筆帖式十一人牛莊開原
遼陽錦州盖州金州熊岳寧遠廣寧義州等處倉
官各一人清河河莊口白土厰彰武臺新臺松嶺
法庫明水塘寬邦九關臺等處邊門並中後所筆
帖式各一人
吉林將軍衙門主事一人助教一人筆帖式一人
寧古塔錦州驛站官各二人寧古塔倉官二人白
都訥拉林倉官各一人筆帖式各一人
黑龍江將軍衙門主事三人筆帖式二人黑龍江
齊齊哈爾墨爾根城等處驛站官各一人黑龍江
齊齊哈爾墨爾根城呼蘭等處倉官各一人打牲
烏拉筆帖式二人辦倉厫事筆帖式二人倉官一
人
熊岳錦州副都統衙門筆帖式各二人
興京遼陽復州義州岫巖金州開原鳳凰城城守
尉衙門筆帖式各一人
牛莊盖州防守尉衙門筆帖式各一人
旅順口水師營廣寧寧遠協領衙門筆帖式各一
人
各省筆帖式
(臣)等謹按外省督撫將軍等衙門筆帖式仍屬京
官具詳於左其止給月廩不食禄者不載
江寧杭州凉州綏遠城寧夏青州福州廣州將軍
衙門天津水師營都統衙門各三人直隸雲南總
督西安將軍京口副都統衙門各一人陜甘四川
總督衙門各二人山西巡撫杭州將軍衙門
各二人陜西巡撫衙門一人山海關衙門各三人
熱河乍浦右衛四川凉莊副都統衙門各二人保
定滄州德州太原開封城守尉衙門各一人永平
三河玉田防守尉衙門各一人獨石口古北口冷
口防守尉衙門各二人喜峯口防守尉衙門一人
羅文峪防守尉衙門二人張家口總管衙門二人
察哈爾都統衙門四人
皇朝文獻通考卷八十四
