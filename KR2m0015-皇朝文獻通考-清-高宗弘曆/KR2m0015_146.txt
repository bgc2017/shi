皇朝文獻通考卷一百四十六
王禮考(二十二)
親王公卿以下車輿儀從
(臣)等謹按古者以鹵簿為儀從之通名葉夢得引
史所載御史中丞建康令皆有鹵簿是也又宋史
儀衛志大駕鹵簿導駕官開封令開封牧太常卿
司徒御史大夫兵部尚書謂之六引以上各用本
品鹵簿是以馬考有公卿以下車輦鹵簿一門元
明以來鹵簿之名不施於臣下而尊卑儀從具有
差等今據
大清會典所載王公以下儀衛及文武各官儀從輿馬
之制具著於篇
親王儀衛明轎一木質灑金不施幰蓋通高三尺
三寸倚高一尺六寸座高一尺七寸縱一尺八寸
横二尺二寸直轅二各長一丈五尺横杆二各長
六尺二寸肩杆四各長五尺皆髤朱飾金舁以八
人暖轎一銀頂金黃蓋幨紅幃緞氊隨時通高六
尺餘制與明轎同五龍繖一紅羅三幨繡龍五曲
柄髤朱花繖二紅羅繡雜花瑞草繖二紅羅銷金
瑞草皆直柄髤朱花扇二紅羅繡雜花孔雀扇二
青羅繡孔雀柄皆髤朱豹尾槍四鐵刃竹柄首冒
以木通髤朱繪雲龍注朱旄懸豹尾旗槍十雲羅
直幅(色各從本旗纛亦如之)長三尺廣一尺三寸杆如豹尾
槍大纛二雲羅斜幅繡金龍緣為火燄形直徑三
尺三寸斜徑七尺五寸杆攢竹髤朱首冠塗金銅
頂注朱旄條纛二雲羅直幅長二丈廣二尺四寸
五分餘如大纛吾仗四木質髤朱長七尺骨朵四
刻木為香草六瓣旁綴圓珠承以龍首皆飾金柄
攅竹髤朱卧瓜立瓜各四皆刻木髤金柄如骨朵
儀刀四鐵刃木鞘輓綠皮飾以銅
郡王儀衛明轎一(凡制同前者不復詳)暖轎一紅蓋幨幃四
龍繖一瑞草繖花扇孔雀扇豹尾槍各二旗槍八
條纛二吾仗四骨朵卧瓜各二立瓜四儀刀二(自郡)
(王以上轎夫執事人均用繡團獅綠緞衣)
貝勒儀衛明轎一暖轎一紅蓋青幨紅幃瑞草繖
花扇各二旗槍六條纛一吾仗骨朵卧瓜立瓜各
二(自貝勒以上舁轎俱以八人)
貝子儀衛明轎一暖轎一紅蓋幨青幃瑞草繖一
花扇二旗槍六條纛一吾仗骨朵立瓜各二
鎮國公儀衛明轎一暖轎一皂蓋紅幨皂幃瑞草
繖孔雀扇各一旗槍六吾仗骨朵各二
輔國公儀衛明轎一暖轎一青蓋紅幨青幃瑞草
繖孔雀扇各一旗槍六吾仗骨朵各二(自貝子至輔國公舁)
(轎俱用四人轎夫執事人用索綠緞衣自王以下公以上轎夫執事人均用黑氊帽綴紅絨纓插紅)
(翎繫紅布帶)
固倫額駙儀衛紅繖一雲羅不施繡青扇二飾以
方金四豹尾槍二旗槍十紅棍四(執事人青帽插紅翎青衣紅帶)
(和碩額駙執事人員紅帽插綠翎青衣紅帶)
民公儀衛(和碩額駙同)杏黃繖二雲羅不施繡青扇二
飾以方金四旗槍十紅棍四
侯儀衛(郡主額駙同)杏黃繖一青扇二飾以方金三旗
槍十紅棍四
伯儀衛杏黃繖一青扇二飾以圓金四旗槍十金
黃棍四
子儀衛杏黃繖一青扇二飾以圓金四旗槍八金
黃棍二
男儀衛杏黃繖一青扇二飾以圓金三旗槍八金
黃棍二
鎮國將軍儀衛(輔國將軍縣主額駙同)杏黃繖一青扇一旗
槍六
奉國將軍儀衛(奉恩將軍郡君額駙同)青扇一旗槍六(鎮國將軍)
(以下凡宗室轎夫執事用青布衣黑氊帽上插綠翎繫綠鐶紅帶)
縣君額駙儀衛青扇一旗槍四
鄉君額駙儀衛青扇一旗槍二
自親王以下儀衛遇大典禮及出使全設常日在
京師親王前引十後從六世子郡王前引八後從六
乘馬俱用金黃韁貝勒長子前引六後從六貝子
前引四後從六乘馬俱用紫韁公侯伯子固倫額
駙和碩額駙郡主額駙前引二後從八男鎮國將
軍縣主額駙前引二後從六郡君額駙前引二後
從四輔國將軍奉國將軍前引一後從四縣君額
駙後從二鄉君額駙後從一乘馬俱用青韁凡蒙
古親王銷金紅繖二條纛二旗槍十郡王銷金繖
一條纛一旗槍八貝勒紅繖一條纛一旗槍六貝
子鎮國公輔國公紅繖一旗槍六遇行圍出師俱
用之馬韁不得用金黃色紫色
京官儀從
一品杏黃繖一青扇二飾以圓金四各用清漢文
書銜旗槍八杏黃色火燄緣金黃棍四
二品杏黃繖一青扇二飾以圓金三旗槍六金黃
棍二
三品杏黃繖一青扇二飾以圓金二旗槍六金黃
棍二
四品杏黃繖一青扇二灑以金旗槍四五品以下
青扇一
常日在
京師惟用扇一品前引二後從八二品前引二後從
六三品前引二後從四文官三品以上用甘蔗棍
二武官三品以上用㯶竹棍二四品以下不用前
引
直省文官儀從
總督杏黃繖青扇飛虎旗兵拳雁翎刀獸劒金黃
棍桐棍槊迴避牌肅静牌各二旗槍四青旗八河
道漕運總督並同
巡撫杏黃繖青扇獸劒金黃棍桐棍槊迴避牌肅
静牌旗槍各二青旗八學政鹽政織造暨各
欽差官由三品以上者並同
布政使杏黃繖青扇金黃棍槊迴避牌肅静牌各
二青旗六學政鹽政織造暨各
欽差官由四品以下者並同按察使亦同
道杏黃繖青扇各一桐棍槊迴避牌肅静牌各二
青旗四知府同
府佐貳藍繖青扇各一桐棍槊各二肅静牌二青
旗四知州知縣並同
縣丞藍繖一桐棍二
學官藍繖一
雜職竹板二
直省武官儀從
提督杏黃繖青扇飛虎旗兵拳雁翎刀獸劒刑杖
迴避牌肅静牌各二旗槍四青旗八
總兵官杏黃繖青扇飛虎旗大刀獸劒迴避牌肅
静牌旗槍各二青旗八
副將杏黃繖一青扇二金黃棍迴避牌肅静牌各
二青旗六參將遊擊都司青扇一青旗四餘並同
守備杏黃繖青扇各一金黃棍二青旗四
京官滿洲文武均乘馬一品文官年老疾病不能乘
馬者許乘轎漢人文官乘轎三品以上頂用銀幃
蓋用皂在京舁夫四出京舁夫八四品以下頂用
錫舁夫二出京四
直省文官乘轎督撫舁夫八司道以下教職以上
舁夫四雜職乘馬餘同京官總督河道漕運視總
督學政鹽政織造暨各
欽差官三品以上視巡撫四品以下視兩司武官乘馬
將軍副都統提督總兵官有年老不能乘馬者聽
其奏聞請
旨文三品武二品官以上用引馬文武四品官以上馬
繫繁纓
順治九年題准公侯伯都統尚書内大臣大學士
及漢文官三品以上
皇城外許乘四人暖轎願乘馬者聽
康熙元年題准滿漢公侯伯都統内大臣鎮國將
軍精竒尼哈番輔國將軍護軍統領前鋒統領副
都統阿思罕尼哈番大學士尚書左都御史侍郎
副都御史鑾儀衛通政使大理寺卿以上在
皇城外許乘四人暖轎願乘馬者聽
乾隆十五年
諭本朝舊制文武滿漢大臣凡遇朝會皆乘馬並不坐
轎從前滿洲大臣内有坐轎者是以降旨禁止武大
臣坐轎未禁止文大臣今聞文大臣内務求安逸於
京師至近之地亦皆坐轎若謂在部院行走應當坐
轎則國初部院大臣未嘗坐轎此由平時不勤習技
業惟求安逸之所致也滿洲大臣尚思本朝舊制遵
照奉行似此並不演習乘馬倘遇緊急官差將何如
耶嗣後文大臣内年及六旬實不能常乘馬者照常
坐轎其餘著禁止再王公等不分老幼一槩坐轎亦
非古道嗣後長朕一輩之王公等照常坐轎其餘王
公内有高年者亦許坐轎餘皆乘馬王等既有儀衛
除年節列儀衛坐轎朝賀外平時皆著乘馬將此通
行傳知倘禁止後有坐轎者著查旗御史即行查參
若御史不參奏經朕訪聞一併治罪斷不寬宥又
諭前因諸王及滿洲大臣等皆互尚安逸行動坐轎並
不乘馬經朕降旨禁止坐轎是令伊等嫻習武藝勿
致廢弛滿洲舊制之意並非謂大臣等不應坐轎也
近聞王大臣内有坐車者試思坐車與坐轎何異視
此乃王大臣等全未識朕欲挽回滿洲舊制之意轉
似有心致朕降旨亦覺赧顔誠不知伊等是何居心
也朕思王大臣早起來圓明園連朝奏事或身有疾
病坐轎亦未為不可嗣後諸王及滿漢文職一品大
臣如早起來圓明園或身有微疾者照常坐轎王大
臣等不識朕意仍總不乘馬專坐轎者經朕察出必
懲數人以為衆戒伊等各宜仰體朕體卹之意勿致
廢弛滿洲武藝應乘馬之處照常乘馬黽勉向上再八
旗大臣以不應坐轎久經禁止近聞有坐車者伊等
有何勞苦官差亦尚安逸坐車耶且伊等既有教訓
官兵之責理宜為衆表率嗣後八旗大臣及部院二
品以下堂官倘有坐車之人著御史等即行指名題
參朕必將違禁之人治罪斷不寬宥
二十一年
諭今王公大臣之轎夫開設賭場者甚多不獨將旗人
引誘以失生理殊為可憫致令旗人流於匪僻無所
底止關繫尤重是以朕從前降旨諸王一品文大臣
及年老之文大臣生轎其餘概不准坐轎者一則不
致廢弛乘馬二則為旗人計將轎夫開設賭場之事
清理之意今年少官卑人員皆行坐轎應將伊等察
出從重處分但為日已久又無專委察參之人此次
朕不深究嗣後惟准親王郡王大學士尚書坐轎其
貝勒貝子公都統等皆不准坐轎從前因年老之二
品文官皆令坐轎是以年少之大臣等亦照伊等坐
轎嗣後二品文大臣及京堂等無論年老與否概停
坐轎仍令坐轎之王大臣等將轎夫加意管束倘有
令其遠居開設賭場者將該王大臣等一併議處此
次降旨以後仍有私行坐轎縱令轎夫開設賭場者
著步軍統領及該衙門該旗御史等即行參奏從重
議處若不嚴察以致懈弛仍蹈舊習將失察之衙門
官員一併治罪斷不輕恕
二十二年
諭外省駐防將軍及綠營之提鎮出行則皆乘輿夫將
軍提鎮有總統官兵之責若養尊處優自圖安逸亦
何以表率營伍而作其勇敢之氣况旗人幼習騎射
即綠營中亦必以其弓馬優嫻始歷加陞用乃一至
大僚轉致狃於便安忘其故步此豈國家簡擢之意
耶京師都統副都統既皆乘馬而滿洲侍郎則無論
年逾六旬亦皆不得乘輿即朕巡省所至尚每日乘
馬而行乃外省武職獨相沿陋習此甚非宜嗣後將
軍提鎮概不許乘輿其編設轎夫並著裁革如有仍
行乘坐者照違例治罪可通行傳諭知之又
諭前因外省將軍提鎮有表率行伍之責出皆乘輿恐
致狃於便安是以特行禁止但此内宣力已久之年
老大員又未可一概而論嗣後如年逾七十不能常
行乘馬者令該員自行酌量奏聞請旨餘不得假藉
四十二年
諭從前不准滿洲侍郎坐轎者特令其不廢弛滿洲舊
規服習勤勞也但伊等既已年老仍令時常騎馬恐
伊等力不能支嗣後滿洲侍郎等年至六十歲著加
恩概准坐轎
公主王妃命婦車輿儀從
固倫公主儀衛(親王福晉同)暖轎一朱輪車一皆金黃
蓋四角紅緣金黃幨紅幃轅杆軫輪均髤朱花繖
三曲柄者一直柄者二皆紅羅繡雜花花扇二皂
羅繡雜花孔雀扇二紅羅繡孔雀黑纛二雲羅斜
幅紅仗二攅竹髤朱骨朵卧瓜立瓜各二親王福
晉同惟暖轎朱輪車紅蓋四角皂緣(自親王以下各側室均降)
(一等)
和碩公主儀衛(世子福晉同)暖轎一朱輪車一皆紅蓋
四角金黃緣金黃幨紅幃花繖三孔雀扇黑纛紅
仗骨朵卧瓜立瓜各二世子福晉同惟暖轎朱輪
車蓋四角皂緣
郡主儀衛(郡王福晉同)暖轎一朱輪車一皆紅蓋四角
皂緣紅檐幃花繖二皆直柄孔雀扇黑纛紅仗骨
朵立瓜各二郡王福晉同惟暖轎朱輪車皂幨
縣主儀衛(貝勒夫人同)暖轎一朱輪車一皆紅蓋四角
青緣青幨紅幃紅繖紅仗立瓜各二貝勒夫人同
惟暖轎朱輪車蓋四角皂緣紅幨皂幃
郡君車(貝子夫人同)朱輪紅蓋四角青緣紅幨青幃
縣君車(鎮國公夫人同)朱輪皂蓋四角紅緣紅幨皂幃
鎮國公女鄉君車(輔國公夫人同)朱輪皂蓋四角青緣紅幨
皂幃(自公夫人以上蓋幨幃均用雲緞鎮國將軍夫人以下用素緞)
輔國公女鄉君車(鎮國將軍夫人同)朱輪皂蓋紅幨青幃
輔國將軍夫人車朱輪青蓋紅幨青幃
奉國將軍淑人車(奉恩將軍恭人同)朱輪皂蓋皂幨皂幃
民公夫人車黑轅輪綠蓋四角皂緣綠幨皂幃
候伯夫人車綠蓋四角青緣餘同民公夫人
子夫人車(一品命婦同)皂蓋四角青緣餘同候伯夫人
男夫人車(二品命婦同)皂蓋不緣餘同子夫人
三品命婦車皂蓋不緣皂幨餘同男夫人(自三品命婦以)
(下蓋幨幃均用布)
四品命婦車皂蓋不緣皂幨青幃餘同三品命婦
五品以下命婦車蓋幨幃俱用青
凡朝賀許侍女隨入固倫公主五親王福晉和碩
公主世子福晉俱四郡主郡王福晉縣主俱三郡
君貝勒夫人俱二縣君以下俱一
皇朝文獻通考卷一百四十六
