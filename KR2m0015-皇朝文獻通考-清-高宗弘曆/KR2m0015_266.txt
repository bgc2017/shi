皇朝文獻通考卷二百六十六
象緯考(十一)
月五星凌犯
(臣)等謹按馬端臨考月五星凌犯咸據諸史列占
應今欽天監於月星相距之度分皆可預推蓋由
行度遲速經緯遠近得之則端臨所謂史氏記述
豈足憑姑述故事廣異聞者無庸仍其例也兹闡
明夫凌犯之數理焉
太隂與五星恒星相距十七分以内曰凌十八分
以外曰犯兩緯同度曰掩
以本日太隂經度在星前次日太隂經度在星後
為入限緯度在北為上在南為下如同在黃道北
遠者為在上近者為在下同在黃道南近者為在
上遠者為在下太隂在上者以二度為距限太隂
在下者以一度為距限
五星自相距及與恒星相距三分以内曰凌四分
以外曰犯兩緯同度曰掩
以本日此星經度在彼星前次日此星經度在彼
星後為入限緯度無論在上在下皆以一度為距
限五星自相距以行速者為凌犯之星行遲者為
受凌犯之星如遲速相同而一順一逆則以順行
者為凌犯之星逆行者為受凌犯之星
太隂與五星皆循黃道右旋皆得相距
太隂行黃道南北不過六度填星行黃道南北不
過三度歲星行黃道南北不過二度熒惑行黃道
南北不過五度太白行黃道南北不過十度辰星
行黃道南北不過四度故太隂每凌犯五星五星
每自相凌犯
恒星在黃道南北三度以内者太隂五星皆得與
相距四度以内者太隂填星熒惑太白辰星得與
相距五度以内者太隂熒惑太白辰星得與相距六
度以内者太隂熒惑太白得與相距七度以内者
太隂太白得與相距十度以内者太白得與相距
紫微垣諸星皆在黃道北二十度外太隂五星莫
得犯之
太微垣右執法星右上將星左執法星左上相星
長垣第三星第四星靈臺三星明堂第一星第二
星在黃道南北三度内太隂五星皆得犯之長垣
第一星在黃道北四度内太隂填星熒惑太白辰
星得犯之内屏第二星謁者星在黃道北五度内
太隂熒惑太白辰星得犯之内屏第一星第三星
右次將星長垣第二星明堂第三星在黃道南北
六度内太隂熒惑太白得犯之五帝座第五星三
公第一星第三星内屏第四星右次相星左次相
星在黃道北十度内太白得犯之其他諸星在黃
道北十度外莫得犯之
天市垣左垣牆宋星在黃道北十度内太白得犯
之其他諸星在黃道北十度外莫得犯之
角宿角第一星平道二星進賢二星在黃道南北
三度内太隂五星皆得犯之天門第二星在黃道
南六度内太隂熒惑太白得犯之角第二星天門
第一星在黃道南北十度内太白得犯之
亢宿亢第一星第四星在黃道北三度内太隂五
星皆得犯之折威第六星第七星在黃道南七度
内太隂太白得犯之亢第二星折威第二星第三
星第四星第五星在黃道南北十度内太白得犯
之其他諸星在黃道南北十一度外莫得犯之
氐宿氐第一星第二星在黃道南北三度内太隂
五星皆得犯之第三星在黃道北五度内太隂熒
惑太白辰星得犯之第四星天輻二星在黃道南
北十度内太白得犯之其他諸星在黃道南北十
度外莫得犯之
房宿房第三星第四星鍵閉星鈎鈴二星東咸第
三星第四星日星在黃道南北三度内太隂五星
皆得犯之罰第三星西咸第三星第四星東咸第
二星在黃道北四度内太隂填星熒惑太白辰星
得犯之房第一星在黃道南五度内太隂熒惑太
白辰星得犯之東咸第一星在黃道北六度内太
隂熒惑太白得犯之西咸第二星在黃道北七度
内太隂太白得犯之房第二星罰第二星在黃道
南北八度内太白得犯之其他諸星在黃道南北
十三度外莫得犯之
心宿心第一星第二星在黃道南四度内太隂填
星熒惑太白辰星得犯之第三星在黃道南六度
内太隂熒惑太白得犯之其積卒二星在黃道南
十二度外莫得犯之
尾宿天江第三星第四星在黃道南三度内太隂
五星皆得犯之第二星在黃道南四度内太隂填
星熒惑太白辰星得犯之第一星在黃道南五度
内太隂熒惑太白辰星得犯之其他諸星在黃道
南十一度外莫得犯之
箕宿第一星第二星糠星在黃道南六度内太隂
熒惑太白得犯之其他諸星在黃道南十一度外
莫得犯之
斗宿南斗第二星第三星天籥第一星至第六星
建第一星至第三星天雞第二星狗第二星在黃
道南北三度内太隂五星皆得犯之南斗第四星
天籥第七星建第四星狗第一星在黃道南北四
度内太隂填星熒惑太白辰星得犯之南斗第一
星第五星天籥第八星建第五星在黃道南北五
度内太隂熒惑太白辰星得犯之天雞第一星狗
國第一星第二星在黃道南北六度内太隂熒惑
太白得犯之南斗第六星建第六星狗國第三星
第四星在黃道南北七度内太隂太白得犯之其
他諸星在黃道南北十二度外莫得犯之
牛宿牽牛第四星第五星第六星羅堰第二星在
黃道北二度内太隂五星皆得犯之羅堰第一星
第三星在黃道南北四度内太隂填星熒惑太白
辰星得犯之牽牛第一星在黃道北五度内太隂
熒惑太白辰星得犯之第二星天田第四星在黃
道南北七度内太隂太白得犯之牽牛第三星天
田第二星第三星在黃道南北九度内太白得犯
之其他諸星在黃道南北十一度外莫得犯之
女宿周二星秦二星代第一星越星鄭星在黃道
南三度内太隂五星皆得犯之趙二星在黃道南
四度内太隂填星熒惑太白辰星得犯之齊星楚
星在黃道南五度内太隂熒惑太白辰星得犯之
代第二星魏星韓星在黃道南六度内太隂熒惑
太白得犯之晉星燕星在黃道南七度内太隂太
白得犯之婺女第一星第二星在黃道北九度内
太白得犯之其他諸星在黃道北十一度外莫得
犯之
虛宿哭二星泣二星天壘城第四星至第七星在
黃道南北三度内太隂五星皆得犯之天壘城第
二星第三星第八星第九星在黃道北四度内太
隂填星熒惑太白辰星得犯之第十星第十三星
在黃道北五度内太隂熒惑太白辰星得犯之第
十一星第十二星在黃道北六度内太隂熒惑太
白得犯之虛第一星在黃道北九度内太白得犯
之其他諸星在黃道南北十三度外莫得犯之
危宿虛梁第四星在黃道北三度内太隂五星皆
得犯之第三星在黃道北四度内太隂填星熒惑
太白辰星得犯之第一星第二星在黃道北五度
内太隂熒惑太白辰星得犯之墳墓第一星至第
三星在黃道北九度内太白得犯之其他諸星在
黃道北十度外莫得犯之
室宿壘壁陣第三星至第十星羽林軍第十七星
至第二十二星第四十星至第四十三星在黃道
南三度内太隂五星皆得犯之壘壁陣第一星第
二星羽林軍第一星第十六星第二十三星第二
十四星第三十七星至第三十九星在黃道南五
度内太隂熒惑太白辰星得犯之壘壁陣第十一
星第十二星羽林軍第二星第十五星第二十五
星在黃道南六度内太隂熒惑太白辰星得犯之
羽林軍第三星第十三星第十四星第二十六星
第二十七星第三十六星在黃道南十度内太白
得犯之其他諸星在黃道南北十度外莫得犯之
壁宿雲雨第二星第三星在黃道北三度内太隂
五星皆得犯之第一星第四星土公第二星在黃
道北四度内太隂填星熒惑太白辰星得犯之霹
靂第二星第四星第五星土公第一星在黃道北
七度内太隂太白得犯之霹靂第一星第三星在
黃道北九度内太白得犯之其他諸星在黃道南
北十二度外莫得犯之
奎宿外屏第一星至第四星在黃道南北三度内
太隂五星皆得犯之第五星在黃道南五度内太
隂熒惑太白辰星得犯之第六星第七星在黃道
南九度内太白得犯之其他諸星在黃道南北十
二度外莫得犯之
婁宿右更第三星第四星左更第三星至第五星
在黃道南北三度内太隂五星皆得犯之右更第二
星第五星左更第二星在黃道北五度内太隂熒
惑太白辰星得犯之婁第二星左更第一星在黃
道北七度内太隂太白得犯之婁第一星第三星
右更第一星天倉第一星在黃道南北十度内太
白得犯之其他諸星在黃道南北十五度外莫得
犯之
胃宿天囷第五星在黃道南五度内太隂熒惑太
白辰星得犯之第四星第六星天廪第一星在黃
道南六度内太隂熒惑太白得犯之天廪第二星
在黃道南七度内太隂太白得犯之天廪第三星
第四星天囷第三星第七星在黃道南十度内太
白得犯之其他諸星在黃道南北十度外莫得犯
之
昴宿月星天隂第一星第三星第四星在黃道南
北三度内太隂五星皆得犯之礪石第三星天隂
第二星第五星在黃道北四度内太隂填星熒惑
太白辰星得犯之昴七星礪石第二星在黃道北
五度内太隂熒惑太白辰星得犯之礪石第四星
在黃道北七度内太隂太白得犯之天阿第一星
礪石第一星在黃道北九度内太白得犯之其他
諸星在黃道南北十一度外莫得犯之
畢宿畢第一星第二星天街二星天高四星諸王
第二星至第六星天關星在黃道南三度内太隂
五星皆得犯之畢第三星諸王第一星在黃道南
北四度内太隂填星熒惑太白辰星得犯之畢第
四星至第七星附耳星五車第五星在黃道南北
六度内太隂熒惑太白得犯之天節第一星至第
三星在黃道南七度内太隂太白得犯之畢第八
星柱第七星至第九星天潢第三星天節第四星
至第六星參旗第一星第二星在黃道南北十度
内太白得犯之其他諸星在黃道南北十度外莫
得犯之
觜宿司怪第一星第二星在黃道南北三度内太
隂五星皆得犯之第三星第四星在黃道南四度
内太隂填星熒惑太白辰星得犯之其他諸星在
黃道南北十三度外莫得犯之
參宿諸星皆在黃道南十六度外太隂五星莫得
犯之
井宿東井第一星第二星第五星至第七星鉞星
天罇三星積薪星水位第四星在黃道南北三度
内太隂五星皆得犯之東井第八星五諸侯第三
星至第五星北河第三星水位第三星在黃道南
北六度内太隂熒惑太白得犯之東井第三星水
府第三星第四星在黃道南七度内太隂太白得
犯之水府第一星第二星五諸侯第二星北河第
一星水位第一星在黃道南北十度内太白得犯
之其他諸星在黃道南北十度外莫得犯之
鬼宿輿鬼第一星第二星第四星積尸氣星在黃
道南北三度内太隂五星皆得犯之輿鬼第三星
爟第二星在黃道北四度内太隂填星熒惑太白
辰星得犯之爟第一星在黃道北六度内太隂熒
惑太白得犯之第三星第四星在黃道北九度内
太白得犯之其他諸星在黃道南十七度外莫得
犯之
柳宿酒旗第一星第二星在黃道南北三度内太
隂五星皆得犯之第三星在黃道南六度内太隂
熒惑太白得犯之其柳八星在黃道南十一度外
莫得犯之
星宿軒轅第十四星至第十七星在黃道南北三
度内太隂五星皆得犯之第十三星在黃道北六
度内太隂熒惑太白得犯之第八星第九星第十
二星在黃道北九度内太白得犯之其他諸星在
黃道南北十四度外莫得犯之
張翼軫三宿諸星皆在黃道南十度外太隂五星
莫得犯之
皇朝文獻通考卷二百六十六
