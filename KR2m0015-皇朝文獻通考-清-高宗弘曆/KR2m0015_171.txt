欽定四庫全書
皇朝文獻通考卷一百七十一
樂考(十七)
樂歌三
行幸鐃歌大樂章
乾隆七年定
大清朝第一
大清朝景運隆肇興俄朵奄有大東鵲啣果神靈首出
壹戎衣龍起雲從(一解)雷動奏膚功舉松山拔杏山
如捲秋蓬天開辰白雲地蹙凌河凍混車書山河
一統聲靈四訖萬國來修貢(二解)
皇宅中垂統瓜瓞唪唪
聖繼
聖功德兼隆昇平頌怙冐如天恩澤濃(三解)人夀年豐時雍
風動荷天之寵慶
宸遊六龍早駕一朵紅雲捧扈
宸遊六師從幸萬里歡聲共
四時仗第二
御勾芒春載陽震位峙東方順時令駕蒼龍驂吉
良見垂虹青蓱漸芳行慶施惠恩波浩蕩(一解)御祝
融晷正長南極星輝朗駕朱路萬騎騰驤贊俊傑
遂賢良(二解)蓐收節露華初降金風乍凉兊列西方
載白旂乘戎路移天仗萬寶告成
一人有慶天垂貺(三解)顓帝司方水泉始涸天際彩虹藏
乘元路駕鐡驪雲衢晃瀁萬叠明霞捧太陽四時
節物邀歡賞(四解)
皇謨
聖德欽無兩舜日光天壤花明彩仗齊雲暖龍旂颺際
昌時咸翹企仙輿降際昌時咸翹企仙輿降
承天眷第三
承
天眷際風雲萬國車書奉
一人衣冠快覩唐虞盛九域抒丹悃殊方重譯盡來庭
和氣召嘉禎(一解)稽古訓溯昌辰元首明哉勵股肱
一心敬怠丹書儆宵旰不遑寕日新又日憲湯銘
翼翼更欽欽(二解)端不為繁華麗錦繡春端不為玉
樹菁䓤太液澄喜今日調和玉燭烽煙靖不敢忘
百年有備軍容整那辭得陳師鞠旅擁旄旌
皇衷切憂盛更危明(三觧)泰階爽奕璣衡正功業麟兮炳
千春清宴歌億載登豐慶喜金支紛旖旎蓬山境
喜金支紛旖旎蓬山境
貢琛球第四
琛球輸貢外藩歸化隸版圖正朔咸尊奉樂浪郡
在海東安南國粤嶠闢蠶叢日本國畏威震悚琉
球國奉朝請與内臣同(一觧)萬邦虎拜咸修貢干羽
何須用東風入律吹干吕青雲湧海安瀾更上獻
河清頌海安瀾更上獻河清頌
錦繡乾坤第五
錦繡乾坤佳麗御世立綱陳紀四朝輯瑞徵師濟
盻皇畿雲開雉扇移黎民引領鑾輿至安堵村村
颺酒旗恬熙御爐中靉靆瑞烟霏恬熙御爐中靉
靆瑞烟霏(一解)鸞聲嘒嘒來雲際九奏韶鈞沸觀光
仰赤球扈從盈朱芾奉
皇歡晝三接
天顔喜奉
皇歡畫三接
天顔喜
中天盛世第六
中天盛世鬯安寧瑞麥嘉禾表歲成騶虞白象出
郊坰共祀吾
皇聖嵩岳欣傳萬歲聲葱籠佳氣滿都城萬里黃圖鞏
帝京衣冠文物際時亨海隅寧謐無邊警巷舞衢
歌樂太平喜今日金甌一統萬年清徧閭閻撡縵
歌風絃誦興更郊原野蠶成繭拓隂輕(一解)時和歲
稔調金鼎鳳扆花相映青疇麥兩岐黃隴禾同穎
屬車臨喜萬歲聲遥應屬車臨喜萬歲聲遥應
奉宸歡第七
奉
宸歡天單厚風光輦路浮遐阡邇陌都是黃雲覆羽蓋
春旗斒□似繡正田家作苦勸耕時休馳驟金鐙
鞭敲豹尾懸車後藏富於民於民藏富
晴開五雲第八
晴開五雲移翠輦臣庶咸歡忭載見兮載見懷遠
復懷遠
聖人朝縵雲歌復旦(一解)際中天一氣鴻鈞轉習習和風
扇龍津燕影低柳栢鶯聲囀望龍旌迢遞過晴巘
望龍旌迢遞過晴巘
瑞雲籠第九
彩仗瑞雲籠度晴巒幾重金爐高擁香煙浮動杳
靄大夫松和鸞到處和鸞到處百靈從玉檢金泥
編珠毓貺不數漢家封
駕六龍第十
駕六龍御翠華
帝德光天下薄海内總一家四徼外正朔加這聲靈赫
濯被四表暨荒遐
扈翠華第十一
扈翠華兮載馳御帝車兮載脂命風伯兮叱雲師
灑道兮如絲清飈兮應時
四時念第十二
仲春時司馬教振旅喜韶和緣荑芳草滋平楚執
鐃執鐸兼賁鼓盤旋處如組還如舞(一解)念春日萬
彙初榮膴况田家負耒牽牛方作苦解罝去絡仍
弛罟天心祐應節彌甘&KR0584;(二解)仲夏時司馬教茇舍
暢恢台銛蘆茂草披平野名州名邑驅征馬行圍
罷落日征袍卸(三解)念夏日赤輪炎似炙况我民體
足霑塗泥没踝&KR0808;風沐雨無晨夜休嚴駕冲默居
臺榭(四解)仲秋時司馬教治兵喜颯爽金風初勁角
弓鳴載旗載旐孑旜旌戢軍營萬寶正秋成(五解)念
秋日氣爽又風清况郊原農事方終稼已成用遵
周禮詰戎兵望龍旌壺漿父老迎(六解)仲冬時司馬
教大閱正平郊獸肥草淺寒威冽建旗樹表疏行
列多歡悦誰道裘如鐡(七解)念冬日一陽初動胍况
南郊陶匏明水將誠潔草甲方萌芽未茁居金闕
萬國來朝謁(八解)
壯軍容第十三
壯軍容威四方礪戈矛森甲仗剖文犀七屬爛如
銀帶鮫函璀璨難名状這的是金城保障(一解)有純
鈎巨闕和盤郢魚腸更有湛盧紫電承影含光又
豪曺似水素質如霜賽莫邪干將(二解)官笴最精良
象弭魚服竹箭弧桑更紅翎白鏃飲羽危梁控弦
徹扎有猿臂軍中飛將(三解)潤銛鋒鸊鵜初瑩鎔堇
錫龍雀成雙文似靈龜象侔白虎是靈寶亦曰含
章比昆吾切玉百練純綱(四解)垂氏弦木檿弧斯創
冬幹春膠鳥號繁弱明月當堋朗九合既成二弓
交韔(五解)振金鐃鳴金鐲盡閣悠揚月明時風靜夜
清吹還三唱踴躍軍心壯似鳳鳴又如鶴唳更籌
響刁斗傳千帳(六解)表和門旌旆揚象七星建九斿
置九章錯翡翠鸞鳳煒煌曳招搖韜素錦黃龍大
纛在中央(七解)鏤衢鞍翠羽蹙金梁珊瑚鞭瑪瑙勒
靡麗非常啟譁囂盛朝不尚但推轂求良將雲行
雷動正正堂堂(八解)
日初昇第十四
日初昇雲先曉旌旗暖龍鱗耀望雲山紫翠千重
度耕隴桑麻隠約黎民歡樂道餘糧棲畝又長嘉
苗(一解)不讀書知忠孝作與息耕和鑿玉泉流膏雨
千塍晴雲歛炊烟萬灶黎民歡樂道餘糧棲畝又
長嘉苗(二解)景融怡風料峭太和會豐年兆嗿其饁
士女媚依鎛斯趙曾孫迎勞黎民歡樂道餘糧棲
畝又長嘉苗(三解)食
君恩深難報願
聖夀如山岳稼既同跂脚高眠戶不閉官清訟少黎民
歡樂道餘糧棲畝又長嘉苗(四解)翠華臨霓旌導遵
平陸登仙嶠但只見蔀屋衡茅一個個體温腹飽
不知不識日上眠方覺惟祝吾
君真有道厪痌瘝薄賦輕徭敷教澤愛親敬老黎民歡
樂道餘糧棲畝又長嘉苗(五解)
嘉祥曲第十五
溯嘉祥華平朱草毓中唐龍圖授龜書畀擾澤馬
駕騰黃延喜玉從天貺屈軼草階前長(一解)睹榮光
白麐赤雁與芝房游河渚赤文綠字舒蘭葉五色
成章仙蓂葉葉滋春圃瑞羽鏘鏘鳴女床亦有祥
麟一角和鳳鳴在高岡(二解)日重光戴冠抱弭出扶
桑月重輝星重潤玉繩轉南極熒蝗竹葦露甘如
釀蒲萐風如秋爽(三解)舞鸞凰非烟樓閣繡衣裳寶
鼎現騶虞出浮沆瀣泛天漿稽往牒探珊網陳瑞
物難名状(四解)惟我
皇不矜異物與殊祥闢四門明四目求俊乂顯賢良愛
稼穯垂旒纊措吾民春臺上(五解)
練吉日第十六
練吉日兮撰佳辰百僚具兮輿衛陳屏醫弭節兮
玉字無塵煌煌兮帝車奕奕兮天輪(一解)命太常兮
奉牲用昭告兮百神潔粢盛兮肅明禋將展軨兮
效駕行下觀兮勤民(二解)甸師清畿兮縟草如菌野
廬掃路兮香霧承輪封人設枑分左墄右平掌舍
具儀兮爰象太宸玉輦兮鏘鏘屬車兮隠轔(三解)扇
微颸兮清幰扈細靄兮朱輪備天官兮周衛盛輿
服兮時巡虎賁兮肅肅徒旅兮駪駪(四解)前驅兮按
部後隊兮如鱗徵萬玉兮警途詔弭策兮八神(五解)
軼浮景兮騰青霄駟蒼螭兮驂絶塵凌高衍兮嵱
嵷陟蠻阜兮輪囷(六解)仰皇輿分肅震岳獻圖兮川
貢珍若湛露之晞朝陽兮儼列宿之拱北辰(七解)蔭
華蓋兮翊勾陳綃紈綷䌨兮旟旐逡巡配帝居之
陳表朱兮離位植皂兮元冥飛縞兮象兌峙青兮
陳表朱兮離位植皂兮元冥飛縞兮象兌峙青兮
直震(九解)流星旄電燭兮盻坱圠以無垠九旗紛而
揚旆兮五輅委蛇以接軫盛天下之壯觀兮將豐
鎬之是遵頌高山之荒作兮仰
一人之饗
親(十解)
謁珠丘第十七
謁
珠邱杳靄松楸展几筵敬仰
先猷國家積累惟忠厚篤公劉(一解)緬音容霜露春秋設綴
衣大貝天球愾聞懓見如親覯溯前庥(二解)奉犧尊
旨酒思柔覲羹墻蘋藻初羞萬方玉食尊親久無
湏效漢代衣冠月出游(三解)
寢園展祀尊堂構
文謨
武烈光前後蔥蘢佳氣浮縹緲祥雲繡億萬載升恒景福
從天祐(四解)高山天作扶輿秀遼海環其右鍾祥瑞
氣蟠翊運靈光茂萬斯年永奠定天同夀萬斯年
永奠定天同夀
御黻座第十八
御黻座肅朝儀沛公法駕陳元會雲深處天門詄蕩太
極崔巍(一解)九賓設彤闈啟扶桑初擁曈曨日傳臚
句羣僚濟濟百辟師師盡呼嵩冠帶委蛇(二解)獻琛
球圖王會呼韓稽顙瞻雲日無中外雕題鑿齒烏
弋黃支慶躬逢盛世威儀(三解)中天華闕浮佳氣締
造經營萬載基世德念豳岐天澤陳冠履看到處
祥颸晻藹羽蓋葳蕤看到處祥颸晻藹羽蓋葳蕤
長白山第十九
長白山遠峙開原冠高峰峻極於天巉巖兮插漢
千里兮㠝岏(一解)考山經曾傳不咸稽志地亦號商
堅唐名兮太白有潭兮在巔(二解)闥門潭萬頃廻湍
鼔天風㶑灧文瀾源深兮流廣三江兮出馬(三解)鴨
綠江流自山南混同江北海之源愛滹兮東注萬
折兮千盤(四解)毉無閭縹緲雲端桃花洞下有飛泉
嚴冬兮不冰常煥兮無寒(五解)木葉山石磴盤桓華
表山鶴影蹁蹮乳峰兮懸溜井冽兮寒泉(六解)石門
谿屹立巖前儼雙扉雲壑連綿廻合兮諸峰窈窕
兮羣巒(七解)松花江波影澄鮮北流兮竝海西旋混
同兮合流自古兮長川(八解)遼河兮泙湃汪瀾遼澤
兮泥淖蹣跚布土兮為橋既成兮孔安(九解)飛瀑巗
瀑布常懸翠雲屏雲影連蜷聖水兮傾盆萬松兮
晝寒(十觧)平壤城箕子名藩太寧城漢曰新安演範兮
兮陳疇帶礪兮河山(十一解)鍾扶輿虎踞龍蟠植靈
基天作高山拱衛兮陪京永奠兮萬年(十二解)
布爾湖第二十
布爾湖明如鏡庫里山秀列雲屏風來千頃碧雨
過數峯青萃扶輿淑氣是天地鍾靈(一解)有天女兮
降生池畔吞朱果兮玉質晶瑩珍符脗合爰生
聖(二解)神靈始生即能言睿知聪明不待學徇齊敦敏至德
莫能名(三解)日角珠庭稽古帝握褒履已更龍顔戴
干荷勝岐嶷摠天生(四解)當是時厥有三姓角雌雄
亂靡有定蠻觸互相爭(五解)汲清泉言至河濱見
真人如日如雲稽首共來迎(六解)覩堯眉衆姓咸驚是非常
天不虛生葵藿早輸誠(七解)念吾曺原非好爭今有
主得荷生成從此戢戎兵(八解)定三姓尊為貝勒似
岐州虞芮質成荒度始經營(九解)溯從來誕聖厥多
瑞徵華胥履跡青雲繞身樞星照野虹流太清瑶
光貫月元鳥承罌載稽典籍辭難罄肆皇清
至人首出乾坤篤生自羲昊軒農瑞籙祥經莫與京(十解)
建遼陽第二十一
建遼陽爰築崇墉矗金城兮萬雉控列辟兮朝宗
遠邇兮歸懷庶邦兮是同(一解)懾
天威爭執鞭弭歌孔邇願受帡幪興朝正朔咸尊奉遂荒
大東(二解)有哈逹首鼠兩端數渝盟自外陶鎔天兵
一舉咸驚悚似草從風(三解)有輝發反覆不常外生
成夜郎自雄六師迅發如雷動棄甲投弓(四解)有烏
喇包藏禍心逞螳臂欲試車衝弋鋋一指雕弧控
似掃蚍蠓(五解)有葉赫凴陵負隅似游鱗翔洋釜中
狡焉潜結朝鮮衆朝夕羽書通(六解)有朝鮮僻處海
濱與葉赫狼狽交通蛩蛩甘草相承奉結壘似屯
蜂(七解)閔明季陽九方丁如懸罄杼軸其空朝鮮葉
赫相愚弄勢蹙不知窮(八解)四路兵犄角來侵無紀
律誰識為雄一時烏合無拳勇號令馬牛風(九解)五
十萬封豕長蛇肆貪狼非不恟恟只緣逐利非心
奉臨事各西東(十解)恣侵陵師出無名我天朝用詰
兵戎堂堂八陣
天威聳落葉掃秋風(十一解)一戎衣為救黎元曾不費蒿矢
桃弓遼陽建後金湯鞏王業首岐豐(十二解)
瀋陽城第二十二
瀋陽城王氣所鍾氤氲五采縹緲如龍信佳哉鬱
鬱葱葱(一解)析木津箕尾之東上連天弁右抱神宫
濟津梁霄漢垂虹(二解)近北極象逼穹窿元莬置郡
都護安東越金元頻建畿封(三解)我
皇朝氣運方隆此惟與宅用恢厥功相隂陽宅土之中
(四解)惟廣寕仡仡崇墉石梯連磴香水春溶十八盤
萬樹青松(五解)若旅順臨海居衝番彛麕集估舶雲
從轉南漕天庾斯充(六解)取廣寕唇齒圻封維兹旅
順亦是率從啟鴻圖駿烈豐功(七解)左朝鮮右際雲
中卜惟洛食龜筮斯從叶天人是為大同(八解)帶渾
河滄海朝宗白山控峙石柱雲封是神臯俗厚民
豐(九解)遶西南遼水漴漴襟環東北黑水混同壮聲
靈鎬京辟雍(十解)擴與圖北暨烏龍牧羝舊部使犬
遺戎震
天威罔不祗恭(十一觧)念中原民力困窮殫輸將比屋皆空
干戈充斥民無控拯其塗炭出水火中會清明四
海來同(十二解)
鐡嶺山第二十三
鐡嶺山峰如削燔白石不消鑠遼陽之東鼓槖籥
(一解)繡嶺山萬花谷間松塢連雲壑海城之南氣磅
礴上有三泉甘可酌(二解)平頂山雲漠漠車曾駐盆
可浴上有積水冬不涸(三觧)木查嶺如劍鍔峻而坦
寬以博查水發源巖際落(四解)降龍山神所託勢蜿
蜒如拏攫風雨欲來光景爍(五解)水泉山滋乳酪清
且美用烹瀹萬斛珍珠瀉簾箔(六解)南雙山巨靈拓
左陽峰右陽壑青天秀削芙蓉萼(七解)是諸山互聮
絡忽低昂而岝萼羊腸宛轉緣蜂閣鳥道窮兮搆
略彴(八解)聚葱嵏儼齦齶嵌&KR2886;峒鬯寥廓蔽虧日月
愁猱玃可喜可驚兼可愕(九解)地呈符天開鑰孕靈
秀阜飛攫巨木如林纖草弱茂對乘時萬物育茂
對乘時萬物育(十解)
孕嘉産第二十四
孕嘉産厥族滋蕃悉數之更僕為煩山經爾雅空
排纂略疏梗概用告司原(一解)有於莬蒼質元斑吼
腥風林葉摧殘霧中元豹尤虓悍異名同族艾葉
金錢(二解)熊似豕穴處空山善摶人春出冬蟠羆文
黃白仍修幹力能拔木不畏戈鋋(三解)有野馬形質
輕獧走深山不服鞍韉日行五百如奔電野騾似
馬亦産遐邊(四解)扶輿鹿性喜林泉獐無胆力心常
戰惟&KR1892;惟&KR1892;類族殷繁(五解)狼白頰前高後寬或蒼
或黑皆膘健豺尤猛厲祭獸秋原(六解)一封駝肉自
為鞍頸修蹄曲耽芻絭力能任重用祭軍饘(七解)狐
性疑狸愛安眠毛深温厚為裘煖貉能求食富則
資貛(八解)兔婆娑亦稱比肩鼢鼯五技徒蒙訕鼠名
艾虎亦屬戔戔(九解)貂似鼠其質龐然食松苗以栗
為饘紫毫豐毳服之孔安(十解)馬牛羊閭巷喧闐白
頭豕用給盤餐居民比屋充常膳不湏臚列以免
詞煩(十一解)是熙朝茂育功宣致物産滋盛春田四
靈為畜麟遊甸殊詳上瑞多載青編(十二解)
毓靈禽第二十五
毓靈禽五色名翬虞人歲捕供時祀沙雞無趾出
青林亦貢丹墀(一解)有舒鳬洵腴且肥家鵝舒雁仍
甘美青&KR1860;次之信天緣鵜鴣之類(二解)鳴九臯元裳
羽衣鸛鳴於垤丹其喙秃鶖長頸在水之湄剪霜
翎用飾忘歸(三解)鵜在梁載咏風詩淘河吸盡蹄涔
水斑鳩性拙縮脖高飛並翺翔適性忘機(四解)燕于
飛下上差池善營巢秋去春歸曙色纔分最好是
數聲乾鵲簷頭報喜(五解)啄木兒利口如錐蠧蟲穴
樹藏身固緣木而求必得之在衆禽中號為多智
(六解)黑龍江爰有深池雁來初湛淡羽儀鶬鷄□鴰
羣游戲汎清波卯息繁孳(七解)到春來田鼠為鴽考
之爾雅黃鷃是倉庚鳴矣夏日遲遲柳隂中好音
流利(八解)遼河鷹松兒朵兒海東青性尤猛鷙天鵝
禠魄狡兔何施虎斑雕差可肩隨(九解)萃羽族深林
茂林飲與啄惟性所宜太和洋溢民物恬熙奏箾
㲈鸞鳳來儀(十解)
蕃珍樹第二十六
便蕃珍樹籠谿覆隝爰有蕭艾香蒲春雨後叢生
幽渚紅杏緋桃紅杏緋桃兔絲葶藶連岡被楚藥
籠儲馬簡知時節紅藍茜不如(一解)松釵雙股是爾
雅篇中所著惟有神京秀鍾扶輿歲寒姿其針獨
五八千歲為春八千歲為秋大椿齡綿綿萬古被
光華含雲隠霧瑶光降斗樞三椏五葉滋靈草地
産竒珍洩秘符地産竒珍洩秘符(二觧)
建皇極第二十七
建皇極司徒度廣輪壮皇居太史陳圭臬端徑遂
三塗達九逵相隂陽百堵依繩尺(一解)南德盛當陽
離向明東撫近出震青陽闢西懷遠金行靖甲兵
北福盛象緯通天闕(二解)前天佑高明法健行後地
載博厚符坤德左内治訏謨綏廟廷右外攘聲教
敷重譯(三解)表雙闕艱難念武功致太平垂拱思文
德崇政殿穹窿憲紫垣鳳凰樓樸素無雕飾(四解)詄
蕩蕩天門闢九重扇巍巍雲際開金闕盛與服衣
冠拜冤旒肅威儀羽衛陳刀戟(五解)夜漏盡猶傳衛
士飱曉鐘鳴遽進雞人幘規久大朝廷多直言謀
萬全殿陛無遺策(六解)援禮經郊壇建國南考彛章
展敬陳蒼璧禋閟宫春秋厪孝思重宗盟宗正司
宗祏(七解)得天心謳歌獄訟歸孚人意鎬洛聲靈赫
定中原鴻圖萬載基作陪京巡幸朝羣辟(八解)
鑠皇清第二十八
鑠
皇清景命隆成天平地永宅中
聖繼
聖纉豐功制作定世符御天乘六龍(一解)樂昭德禮備容覃
敷文教八方通道德一風俗同
皇威馳海徼仙仗過崆峒(二解)詠芹藻歌辟廱崇德黜惡
發羣矇蛾有術瞽有宗夀考而作人棫樸其芃芃
(三解)嗟保介咨臣工犁雲耕雨勞厥功繪無逸圖豳
風率育配彼天倉箱裕我農(四解)種咨川桑戾風禕
衣東向明婦功肅壇壝比先農父老歡德化耕桑
帝所崇(五解)整屏翰屹金墉得人則治簡
帝衷甘棠芾黍苗芃廢墜罔不修萬里咸提封(六解)闢二
宅達四聪旁招俊乂秉至公霧豹蔚雲龍從曰舉
爾所知名字書屏風(七解)省耕歛寬租庸神倉百萬
備荒凶胥保惠振貧窮暑雨與祁寒咸化為春風
(八解)畎澮濬軌涂通誕疏地脉淀與谼水攸利年自
逢浩浩乎恩波匪今頌屢豐(九解)什一税惟正供求
民之莫飭司農免溝壑樂飱饔損上以益下
皇王儉德共(十解)海蕩蕩水朝宗日東月西出其中旦復
旦無終窮涵乾而納坤何所不包容(十一解)斡璇璣
走靊霳嘉生繁植蕭艾空沛然雨薰兮風至諴契
天心無為而允恭(十二解)稽典禮命秩宗釋回增美
惇且庸筠其竹心其松本天以殽地夙夜襄䕫龍
(十三解)由心生與政通作樂崇德應八風舞蹲蹲鼔
逢逢勸之以九歌還相為其宫(十四解)師出律萃除
戎包戈衅甲百年中戒不虞慎厥終有嚴講武事
大閱張軍容(十五解)鴞食葚泮林中小人革面順以
從嘉胏閑囹圄空訟庭有青草獄吏服儒風(十六解)
蘭有秀桂有叢白駒空谷豈時雍無遺賢胥在公
天工人其代六合臻郅隆(十七解)屏藩寄盤石宗本
支百世五等崇式分玉匪剪桐天潢流且長詎曰
陜西東(十八解)繩
祖武紹
宗功於
皇繼序克履中震主器乾飛龍
聖聖亶相承凝旒仰篤恭(十九觧)祥繞電瑞流虹於萬斯年
聖緒洪麟振姒乙造娀文子復文孫千億紀無窮(二十觧)
休滋至昭有融樂胥受祜龐且鴻醴泉溢膏露濃
升階協貞吉萬物泰而通(二十一解)時巡狩朝會同淑
旂綏章鞗革冲珪贄集鞮譯從聲靈震夷夏四海
仰
皇躬(二十二解)凛帝謂敷帝衷萬年遐福聿來同周墮嶽漢
呼嵩籙圖天不老治化日方中(二十三解)樂九成歌三
終一游一豫盛德同臣矢音瞍奏公時邁戞箾磬
金石間笙鏞(二十四解)
行幸鐃歌清樂章
九龍旃第一
九龍旃旌旂列宿懸龍角天田見箕翼常舒展龍
尾更連蜷牽牛近帶房心建東壁耀星躔(一解)婉孌
奎文麗日天階現參旗曳九旒玉井珠駢柳七星
曲曲如鉤卷和門啟萬幕褰(二解)
鬯皇威第二
鬯
皇威好山如障翠屏圍凝樹色烟成縷鎖嵐光雲漸低
回峻嶺絲韁徐按度崇岡玉勒輕提龜背鎧滲金
盔月明風曳素綃旗(一解)靖邊陲為思將師鼔征鼙
孄八陣齊九伐用三驅式九圍撼山岳風雲動色
固封疆鸛鶴爭竒驅騕褭跨纖離日輪高擁杏黃
旗(二解)奠鴻基百年不用是王師在園囿麟和鳳貢
琛球航與梯因農隙講求獮狩際時和訓練熊羆
獅蠻帶錦襕圍晴雲不動絳紅旗(三解)太平時狼烟
不設羽書稀四郊外無烽壘四民中多夀耆枌榆
社我田我稼羽林郎如虎如貔短後服曼胡垂遠
山一抹蔚藍旗(四解)綠隂中凱奏歌聲美蘆管清笳
沸四海樂昌期萬國國王會馬如龍迤邐車如水
馬如龍迤邐車如水
整貔貅第三
整貔貅順天因地依山建壘制勝爭竒鄭鵝越雁
鸛鶴兼魚麗箕翼張舒常山形勢用神機太乙隂
符秘先天遁甲竒牝牡方圓縱横斜銳變化從心
起左銛戈右雄戟朱繒丹羽去忘歸朝陽舒畫旗
柳葉貼青驪車書萬里同文軌
河清海晏第四
河清海晏花村犬不喧講武訓戎旃幕府多雄健
韜鈐有秘傳虎旅列戈鋋邨炊靄暮煙鉦鼔競喧
闐郊原自晏然轟雷掣電端的是有征無戰有征
無戰
輦路平第五
輦路平錦隊開寶纛懸日麗風和瑞氣鮮前旌載
鳴鳶春旗曳柳烟遥聽處喚晴鳩啼杜鵑寶劍雕
弓繽紛在後先氣雄邊花飄柳葉韉鞭敲錦連錢
鉦鼓聲隊隊悠揚出遠天農夫自力田村童自笑
喧望前驅早度夕陽川望前驅早度夕陽川
景清明第六
景清明萬彙蘇雲物煥皇圖集禎符羽儀絡繹在
春田駐羽儀絡繹在春田駐
聖武光昭第七
聖武兮光昭玉燭兮調秋獮冬狩建旌旄曳紅旓四方
永定樂清朝琱弧久已櫜龍泉久已韜勾陳翊衛
天樞耀兩階干羽格有苗掃盡欃槍舞舜韶中天
泰交文教敷敷文教
皇風泰第八
皇風泰景物妍元虬奕奕辰旒建靡畫旃行爐靄
細煙落花香印馬蹄圓落化香印馬蹄圓
慶雲呈第九
慶雲呈霞光絢晴鳥蹄芳甸柳芊綿風來絮顛柔
絲罥盛世多清晏頌堯年祝堯年
象天行第十
象天行玉輦金根扈宸遊萬騎雲屯角弓笳鼓聲
相競美車攻之子於征簡車徒有聞無聲(一解)際昇
平清甽芳塍慶三農百室盈寕羽旗芝蓋參差映
念民依還厪
皇情樂清時盡載
皇仁(二解)
虹流華渚第十一
虹流華渚星輝電繞樞慶長庚燦爛祥光氾濩鞏
皇圖永固非煙非霧非煙非霧東海扶桑日裏金烏蕭
索輪囷樓臺殿宇天酒凝甘露煙雲杳靄中廣樂
鈞天盡向風前度時清每賜酺時清每賜酺民樂
還蠲賦喜隨天仗蹌蹌濟濟幾多鵷鷺
皇都無外第十二
皇都無外更日月光輝一統車書祥麟在藪鳳來儀貢
筐篚玳瑁文犀聞說青雲干吕島嶼平夷是中土
聖主當陽喜輦下還將八景題(一解)蘆溝月曉更西山雪
霽瑞色熹微金臺夕照曳斜暉太液池萬頃玻璃
還冇居庸疊翠峻嶺崔巍崔巍玉泉虹瓊島春雲
薊門外空濛煙雨飛(二解)
夏諺歌第十三
夏諺歌聲徧九垓又見山重複水瀠廻相風高指
静塵埃這的事萬國春臺歌元首明哉歌股肱良
哉懋哉庶事康哉喜鑾輿到來喜鑾輿到來靡魚
湏桑麻罨靄度高原龍旗沛沛鬯
宸襟周覽徘徊鬯
宸襟周覽徘徊識民心愛戴民俗和諧華封人祝三多
紅日近堯階從今後祝
皇圖千秋萬載
芳塍曲第十四
看取芳塍錦甸長楸古道細柳清泉風來霹靂拓
弓弦日華組甲飛晴練吟猿落雁垂楊已穿紅陽
紫燕蟻封又旋軍容煜燿如雷電(一解)畋獵無非習
戰車攻四牡王制三田五豝曾詠召南篇七騶用
戒司徒演獸肥草淺龍旗有虔批頤扼顙虎賁載
旋駕言行狩遵先典(二解)
渥洼曲第十五
渥洼中珠霧氤氲天産龍媒苑蓄祥麟命臧圉辨
其物色時其芻秣萬騎駪駪曈夾鏡竹批耳峻權
協月風入蹄輕綠蛇衛轂紫燕駢衡騁長途人馬
相得如聖主之得賢臣
美留都第十六
美留都崇儉法陶唐大政當陽十署雁分行諮諏
政事肅官常飾㮰檻無煩刻鏤列棼橑無取焜煌
珊瑚琳碧何似茅茨土墻符帝車太乙運中央紀
元建號承天貺啟
皇圖居尊馭極從民望靈臺雲物紀嘉祥五緯麗文昌
覃四國迄八荒瞻雲就日成歸向詠德歌風夀且
康(一解)金墉屹立平原曠佳氣
皇居壮天文屬尾箕地脉開蓬閬鬱葱葱與柱軸同輪
廣鬱葱葱與柱軸同輪廣
溯興京第十七
溯興京實
帝鄉艱難開剏奠中原覆萬方太平休養水源木本繼
序不忘我受命溥將率由舊章勤祀典不愆不忘
無怠無荒維新舊邦輯瑞玉載弁奉璋來享來王
一輪紅日擁扶桑廣樂記鏗鏘歌燕鎬蒞明堂雲
移北斗成天象酒近南山作夀觴覃四國迄八荒
瞻雲就日咸歸向詠德歌風夀且康(一解)周岐漢沛
寕相讓綠水環青嶂龍興氣蜿蜒牛渡波濚漾覲
天顔和日霽胥瞻仰覲
天顧和日霽胥瞻仰
格皇天第十八
格
皇天順民心聲靈赫濯雲霓望明丁百六餘分閏位穢濁
天常肅
天威一掃欃槍定兩翼列旌旗分八行黃白紅藍如砌錦
東西兩次自北而南如山嶽各為一行握竒經天
元地黃四竒四正包羅造化洞隂陽風雲離合無
恒象縱横八卦變化無方握神機位在中央法河
鼔先登上將左九星如珠斯貫右九星屈曲如匡
中權玉斗安牙帳礪戈矛器甲精良勲臣功績在
旗常焚伐藉鷹揚廟算長軍容壮指揮大定牛辭
皂棧歸桃野馬脱金羈卧華陽(一解)師貞協吉天成
象
聖武兵湏講威加四海清恩逮千夫長看中林罝肅肅
干城將看中林罝肅肅干城將
大淩河第十九
大凌河爽塏高明被春臯細草敷榮擢纖柯苜蓿
秋來盛(一解)溜春泉琮琮玉聲滙廣澤水淨沙明注
遼河一𣲖澄如鏡(二解)曠平夷颯爽風清際朱明暑
退凉生謝炎囂飛蚊知避境(三解)宜畜牧牡馬在垌
甘水草虻蚋不驚歲蕃孳芻秣無違性(四解)選龍媒
曜采何精翻紫燕聳鬛長鳴或乘流沂淺過沙汀
(五解)志俶儻産自幽并控奚官首絡黃金或輕獧萬
里志長征(六解)或蹄齕憑驕恕生或偃卧豐草長林
或就浴㶑灩玻璃淨(七解)或繫樹身間體輕或俯齕
沙肥草馨或驚馳似畏珊鞭影(八解)或舉足遲回未
行或競步浮雲共征或驂驔躑躅青莎徑(九解)或權
竒高顙露晴或深穏步遠視明或擕駒汗血天池
孕(十解)喜昌時澤馬效靈十二閑並毓房精駕鼔車
遠方還納賮(十一解)萬年基海宇清寕皂飛黃鸞輅
和鳴巡遊不貴騊駼駿(十二解)
狩于原第二十
狩于原素節商秋日華宣月金波山川如繡曳明
月靡魚湏用三驅載馳載驟(一解)騕褭驂如舞逵衢
去若流亭童羽葆遵靈囿月滿烏號勁沙融露草
柔(二解)師執提工執鼓夏苗迄春蒐鷇麛穨贙猛愁
太白其左天狼右夙駕于原殱禽殪獸(三解)言觀其
旂參偃風斿言觀其馬乘翳玉虯摐戟孑帣紲韝
獸驚人怒聲啾啾獵圍日落風悠悠(四解)雨獸風禽
貫脇摏喉目電閃腥雲浮濡繻一吷吹劍首序屬
三秋嚴凝氣揫木葉山寒翠幄稠(五解)孰矢箙之於
維繁弱弓孰縻噉之於維屈盧矛以作六師繄豈
從禽謀亶帝德煥神猷泰階奕奕綜乾紐(六解)紅雲
隨過輦紫氣傍行輈山似黛水如油清切鳴笳馬
上謳伊州凉州華鯨撞處靈䕫吼(七解)習五戎命七
騶司徒搢扑施車罦揚清鞞著岑年獸臣拜賀同
于狩一歲三田昭典禮豳歌狐貉為公裘(八解)雲峰
繞宸幄稠壹發五豝奉時辰牡儦儦俟俟如山阜
面傷禽不獻蹄掩跡斯求貴仁賤勇垂王猷(九解)馳
深鼓利檝趨險鶩飛輶塞蠮螉城箜篌既長既溥
肇公劉震赫萬國鞏千秋(十解)苞枿兌矣析木之陬
於穆
原廟皇矣
珠邱時祭涓孝饗對揚錫宏休薦芳還講武玉輦統貔貅
(十一解)鴨綠之江綠波流長白之山白雲浮于京斯
宅東序陳天球法駕蒞陪都飍矞颺道游湯網開
三面騶虞化可侔(十二解)丸丸百尺松鬱鬱千章楸
蛟龍奚遁藏豺兕供貙膢天閑上駟來庭廐來庭
廐造父執靶王良挾輈睥睨周朝八駿遊(十三解)温
都魯幘溝婁量衡王度式膏澤帝功流永千禩光
六幽星分箕尾揭蚩尤靈威震叠兔罝肅肅皆公
侯(十四解)午酉吉日諏金德常剛大火流王之士盡
好仇王之佐升大猷鳳儀廷兮麟在藪獻之
天子萬邦其楺(十五解)
日上扶桑第二十一
日上扶桑
皇風鬯日上扶桑
皇風鬯湛露濊金莖仙掌
聖天子正當陽丕顯丕承六合中恩膏廣舟車至盡來
王舟車至盡來王覩一統太平真有象(解)叶車攻
詠時昌一朵紅雲六龍降簇千官鷺序萬隊鵷行
爭戞擊鉦鐲丁東紛飍矞旌旗搖漾鴻龐兆姓
天顔仰齊道是春臺上齊道是春臺上(二解)翳華芝排仙
仗擁貔貅萬騎驣驤煇煌從龍應列象紛羃䍥環
衛鈎陳隔御光紛羃䍥環衛鈎陳隔御光
皇威朗夏諺祝吾王遊豫周官紀天子巡方(三解)王路砥
驟康莊除道清塵坦而蕩似觀河刻玉比蹤陶唐
敷教化
帝德郵傳奉琛贄臣心葵向鴻龐兆姓
天顔仰齊道是春臺上齊道是春臺上(四解)調玉燭乾坤
清朗幸遭逢時巡狩恩施浩蕩波翻翠㶑灔皺銀
塘壓黃雲葳蕤搖繡壤同歡慶豐年綏萬邦(五解)屬
車相望屬車相望選勝倘徉靈風薦爽引鸞旗引
鸞旗轉龍□飄揚擁耆民歡心合掌天庥和暢稽
首頌九如章鞠&KR0957;晉萬年觴(六解)乍洽
宸襟延
睿賞喜遥臨玉輅翠幌喜遥臨玉輅翠幌康衢畔擊壤
交賡唱
聖夀無疆億舜日矢櫜弓韔萬堯年鳳舞麟翔道敷天
道衰時令典煌煌風行地筮省方懷柔柔時邁其
邦省耕歛萬井蒙休養省耕歛萬井蒙休養猗歟
慶熙朝奉
聖皇(七解)表裏山河鴻圖廣洵莫敢不來享鞗革和鸞旌
旆央央化日高懸正舒長天可參地可兩天可參
地可兩(八解)合相輕漢武横汾上示從禽懲舍往旃
以為轅蘭以為防飭司徒厲飾軍容壮不以火田
不獻面傷駕龍文騰空曠(九解)列斯青廬還開玉帳
秩山川同衡量沾錫賚咸旉暢旌霓旃虹(叶音絳)奉
皇歡休徵叠貺奉
皇歡休徵叠貺(十解)縈瑞氣天和釀到處是上林春滿望
花傍輦若含嚬含嚬傾珠囊洗塵鞅奏韶韺典太
常霏霧雨罨靄爐香真遍世界恩流德洋看雕題
漆齒咸稽顙懸知紹
聖緒邁前王(十一解)昇平宇宙年豐穰勤補助天工人亮遥
聽嵩呼萬歲長
九五飛龍第二十二
九五飛龍慶時乘九五飛龍久萬里錦江山歸大
一統今
皇紹
皇緒克纉豐功望如雲望如雲就是日垂裳端拱寅亮天
工寅亮天工盡梯航咸來朝貢(一解)萬象闢鴻濛超
軼姬風殷頌修文偃武履
帝位明目達聰卑唐跨宋億萬年大寶金甌鞏糺縵縵
沆瀣霏微豔晶晶旭日昭融(二解)閱五載禮成巡狩
叶車攻閱五載禮成巡狩叶車攻練時日鹵薄盛
威儀盛威儀未央月曉度疎鐘徐張雉扇漫啟銅
龍紛雜沓千官前導鸞旗聳師師濟濟萬靈呼擁
奉
皇歡五色雲車動從于邁恩澤紀龐鴻從于邁恩澤紀
龐鴻(三解)時雍萬福聿來同侍臣弭筆從容勻勻禹
甸幾多甘雨和風
天顔有喜煥
宸章揮灑騰麟鳳若雲漢倬彼昭回墨寶千秋珍重(四解)
或有時甘露珠垂或有時甘露珠垂或有時醴泉
玉湧或有時澤出金車或有時山開山開得這銀
甕惟
至聖足有臨兮足有容誠不顯而篤恭上雲峰鸞輅輕
移上雲峰鸞輅輕移凌日觀鞗鶬載咏(五解)香爐傍
日温屬車瑞雲湧看野栢黍禾如梁積祝無疆躋
堂豳人頌敷德化民風沕穆喜到處時和也更年
豐編氓遍沾膏雨聽歡呼自南自北自西東(六解)規
制度衡量同式震叠琛球貢率遐邇北暨恒山率
遐邇北暨恒山西至流沙南被交邕典禮咸修棠
華胥叶聲靈神悚信長此獻嘉符振麟儀鳳(七解)百
職猗歟式序百禄亶其式總於繹哉永綏民於皇
哉允執中時巡幸虎賁扈從從律奏聲諧八風從
丕冐彼彼提封編氓遍沾膏雨樂饔飱自春自夏
自秋冬(八解)重熙累洽如天永蕩蕩巍巍臻郅隆翠
輦行來紫氣擁
聖德巍巍第二十三
聖德巍巍洽九天大啟文明會景福綿熙和民物更鮮
妍麗紫垣策星夜動鸞旆發郊原(一解)河清海晏王
道正平平思
文謨
武烈丕承丕顯締造巍然監於成憲其永無愆(二解)萬方賓
服仁風扇義問昭宣雕題鑿齒重譯來朝獻東風
便黃支鳥弋識時先更白狼元莵金馬朱鳶盡入
版輿遠(三解)聲教無邊亘九垓控八埏陟堯封過禹
甸撫殷土歷周原漸被暨訖仰清光北斗高懸(四解)
崆峒山色翠如烟訪道人非遠姑射有神仙飲風
吸露綽約嬋娟乘雲氣御青天有虞氏親巡徧(五解)
薰風拂五絃養恬樂利到處桑麻鷄犬含哺鼓腹
風光堪羡吉蠲採風問俗排法駕清蹕税桑田(六解)
遊河五老蹁蹮紫極光連䄂裏圖書一卷齊向丹
陵獻八駿踏雲烟飛雷掣電黃竹詩篇瑶池清宴
(七解)稽古想前賢端垂玉冕屬車香裏曉發衝開宿
霧天霓旌卷蘭生殿佳氣滿平川(八解)岱嶽齊天七
十二君曾駐輦泰山梁父云亭肅然崇封禪金泥
印綠文玉檢留丹篆(九解)羽林周衛錦袍鮮萬騎驂
驔隠見黃雲馬足白日松顛葱舊貝葉三花石芝
五色搖漾拂寒烟(十解)䖵旃彩仗五雲邊柳映旌門
在鎬承周宴鳴鸞幸代旌蓋横汾中流簫鼓振樓
船(十一解)乘乾位在德之元八卦陳九疇衍皇極居
中建聖帝明王一遊一豫芳躅古今傳(十二解)昇平
無事歲三田臨之王制考之風雅冬狩秋獮先期
戒事虞人掌焉後道游前皮軒璧貫珠聮(十三解)訓
典昭然時巡是五年雲沙輦路草芊芊德音騰赤
縣驪龍作馬日月為旗霜原玉作田盤營風軟鐃
歌一闋霓舞大羅仙(十四解)
蹀躞游龍第二十四
蹀躞游龍亭童羽葆莅止青野翠郊看蕩漾朱旗
金瑵五色瑞雲飄選吉日正麗景含韶好青春是
朝廷有道好青春是朝廷有道颷輪電燭映星旄
洽
宸襟詩歌蓼蕭雲標寶翰摛天藻皇衢慶靄籠霄(一解)恩
威闓澤敷八表百昌萬類咸荷鈞陶西被東漸聲
靈遠耀用觀民而設教元良頌凡有血氣者罔不
孚尊親戴甘露降榮光繞五雲中盡瞻天認赭袍
(二解)長路波廻兮峯遶航海梯山匭包茅烏弋黃支
絶域齊來到荷
天恩涵大造婆娑起舞歡欣醉飽舌人重譯感天怙冒
一遊一豫民歡樂招音作徵與角(音皎)君臣賡歌仰
熙朝(三解)騎竹童扶鳩老萬年清晏匝恩膏回輦深
恩承細草
慶皇圖第二十五
慶
皇圖肇域燕都重熙累洽
聖化覃敷玉燭調金甌固巡方兮繼迹有虞(一解)
聖人之生首出庶物握乾符應寶籙載歌天保何福不
除升恒兮日月居諸(二解)宏九有入三無惠蒸民膏
澤涵濡遷善不知衢歌巷舞嘉祥兮磅礴扶輿(三解)
惟天之瑞慶雲甘露日有重光星有連珠惟地之
瑞澤馬山車醴泉兮噴若醍醐(四解)惟草與芝或紫
或朱惟鳳與麟或七或五金船銀甕遊于王所嵩
高兮萬歲長呼(五解)於皇樂胥撫兹疆宇思武之烈
思文之謨念彼車攻載于石鼔吉日兮申用三驅
(六觧)禮官整儀羽騎星敷有旗有旐有旜有旟為龜
為蛇為熊為虎振振兮匪疾匪徐(七解)習習祁祁和
風甘雨稷翼翼黍與與屢惟豐年食我農夫農夫
兮瞻望乘輿(八解)翠華斯舉香惹御爐白雲出封青
雲千吕欃槍為闉明月為堵塵清兮環衛周廬(九解)
惟春有補惟秋有助所其無逸以遊以豫圭璧金
錫思我
皇度皇皇乎一統車書(十解)相彼東山啟我土字奄有四
海纉禹舊服
聖聖相承似䔍清祜卜年兮無疆之祚(十一解)鳳輦所經瀼
瀼湛露五行式序庶草蕃廡帳殿從容鼔吹和愉
虎拜兮箕疇歛福(十二解)
萬國瞻天第二十六
萬國瞻天慶歲稔時昌燦祥雲舜日麗中央翕河
喬嶽紀詩章附與執靶標星象胥藝極復陳常王
恩威克壮奉金根陟向奉金根陟向帝心昭格
皇仁廣和鈐戞擊和鸞響德化風行草上刑措兵銷績
熙工亮(一解)春省秋省軫吾
皇軫吾
皇鈎陳肅穆出瑶閶叢花繚繞時和盎時和盎閃龍旗
淠淠揚揚閃龍旗淠淠揚揚羽林挾轂驟雲驤式
顒卭玉琢金相(二解)村村繪出昇平象豐亨原野裕
倉箱一自龍輿降九閽談蕩仰龍光風淳俗美泉
水都廉讓都廉讓成功奏遐軌邁陶唐(三解)蒞春郊
鳥啼花笑税桑田晨正農祥繁華觸處豔青陽省
耕助洵匪幾匪康(四解)序入朱明當盛長雨肥梅還
釀清隂麥風凉矞雲翔眷言萬彙咸敷暢芰荷香
帶御爐香御爐香
聖情悦豫堪延賞(五解)瞻秋原秋氣爽導鑾輿黃菊香初
放躋公堂稱兕觥金風玉露葉湑棠萬夀祝無疆
(六解)乾亥風剛㢲辰日朗禮垂冬狩排仙仗時納慶
歲迎祥時納慶歲迎祥沛殊恩沾浩蕩玉輅聽鏘
鏘酒醴笙簧飲堯樽歌舜壤(七解)以豫以遊引恬引
養黃童白叟欣瞻仰聲教訖被遐方亶馨香紛肸
蠁八駿盡調良雲錦鋪張統車書同衡量統車書
同衡量(八解)
宸遊
睿藻來天上覃闓澤恩波演漾喜起遘明良雝喈相協
響
昊天命第二十七
昊天有成命受此丕基
武烈
文謨式穀是貽亹亹我
皇克纉鴻規敷天裒對罄無不宜(一解)欽若
昊天敷時繹思求民之莫夙夜其咨迄用康年維星協畢
與箕既富且穀廸彼秉彛聖敬日躋帝命式于九
圍(二解)憲憲令德抑抑令儀綱紀四方涵泳聖涯率
由前模惠澤勤施民之攸暨如取如擕如塤如箎
廸教不違
皇帝聖神天錫英姿聽聰視明法式生知并包蓄養解
愠絃揮仁滂施厚元氣淋漓千秋萬歲復覯姒與
姬(三解)百姓昭明五典慎徽澣濯甄陶沁骨浹肌如
彼田矣亦既敷菑如彼室矣亦塗暨茨
皇心統天品物咸資維嘉維時樂矣魚麗(四解)翩翩之鴻
言漸于逵皜皜之鷺言集于湄藹藹王多吉士赤
芾祁祁束修其躬慎乃樞機左右
天子盍簮勿疑(五解)嶐然雙闕晏然三陲端拱明堂默運
璿璣禮陶樂淑俗易風移金儀測象玉律定時四
野八荒洵不遐遺淀有蘺隰有葹對時育物萬邦
是綏省方設教用致雍熙無封靡于爾邦惟日孜
孜(六解)咨我三公及爾庶司豈敢怠安無平不陂建
國親侯王者無私卜云習吉昆命元龜農事告成
秋以為期倬彼雲漢奎畢井觜揆文奮武營壘車
騎象緯昭回
聖人法之以補以助上繼姚媯億萬斯年夀考惟祺整
法駕揚華旗六軍雷動萬馬星飛白山嵃嵃綠水
澌澌騶虞至鳳凰儀于疆于理
皇心則怡(七解)渺渺川原坦然逶迤遺秉滯穗如京如坻
各峙乃粻以饗我師鳥獸充牣碩大蕃滋莫不震
叠永藉保釐七騶既馭萬衆咸隨鍧鍧鼓鐸幡然
旌麾逐獸追禽大戟長鉟為鐃為鐲載常載旗五
律石鉞平于有司瞻彼翠華朱英蕤蕤星旗月鈒
錦韉珠戣禮百神奠四維王用三驅勿競厥威我
求懿德永王保之(八解)張皇六師如虎如羆天休震
動周道馳驅策勲在廟莫不寅威戢干韜矢說禮
敦詩
天子是毗(九解)灼灼芙蓉花毿毿楊柳枝旜旐婀娜畫龍
與螭干盾騰拏逐豹與麋湛湛甘露酌以玉巵
陛下千萬歲撫御萬國歸銜羈(十解)王會有圖天葩芬竒
爻閭赤奕元繚碧基文蜃大蠏孔鳥臯鷄隃冠尊
耳露犬星施白鹿黃騏獻其貔皮在彼澤宫璧水
瀰瀰樹爾侯矣射熊與貍槐宸高聳棘路明熹鳴
葭駐䍐麗日和颸四牡騤騤以車伾伾飲至言歸
(十一解)驂四鸞駕六螭彤雲分五老珠露浥三峗訪
姑射拜希夷執衡與規循理應資昭假遲遲恭已
無為(十二解)誕敷文德懷柔神祗天命靡諶念兹在
兹周原稼穯小民之依蠲租賜復王言如絲裁成
輔相於鑠純禧首山之陽毋采爾薇商山之顔母
采爾芝三老五更惠和宣慈有馮有翼爾性爾彌
袒而割牲謙謙是撝示我周行瑟鼓笙吹(十三解)矗
矗恒山幽冀之治綘雲紫霞岐岐嶷嶷青書綠笈
神所護持包王孕帝駕軒鑠羲元泉神草瑞勒豐
碑爰命太常爰詔后䕫式祀
上帝享以騂犧獻琮璧奏咸池奎聮璧合星斗陸離洞簫
玉管鳳羽麟差(十四解)中澤有葵南山有桋豈弟君
子佩玉履&KR0722;遭逢明盛文煥功巍三墳五典煌煌
麗辭願續雅頌永鎮厜㕒(十五解)
平西凱旋郊勞鐃歌大樂章
二十五年定
帝效
天
天符
帝
天心所在
帝默契暘雨若風霆明呼吸感應通以誠龔天罰誅譎
詭
聖人之兵不得已武功成王道昌順我者存逆者亡
皇威所訖周遐荒億千萬載德莫量錫慶長功符兩大
垂榮光
右帝效天一章十六句
爍月竁震日淵掃凖夷開屯田式擴自伊犁地大
物&KR1977;若大宛及娑夷勃律咸慕思弗諼曰中國有
聖人願隸塞垣遂及亥章之步网䍚之鄉莫不奉正朔
備我外藩
皇帝愷樂錫福垓埏俾各康爾性壽爾年
右爍月竁一章十七句
振王鈇天西極蠢爾回久拘縶繭之蠶禈之蝨出
爾水火登袵席俾畋爾田宅爾邑亭毒煦嫗沐我
化澤鷹胡飽颺猘反嚙搆逆煽亂其曷可弗殛振
王鈇威稜赫
右振王鈇一章十五句
庫車言言我兵既攻有狡而伺其來如風兩殱醜
徒蜂矢蝟鏃搴厥&KR0624;纛賊頸朘縮鄂根之河鯨鯢
横波賊懵就斃圈牢自薖惟彼僨轅勿戒伏莽烏
啼於幕魚漏於網
右攻庫車一章十六句
厥角稽乃自易將速進師所向龔伏弗梧弗枝𠢐
面膜拜涕泗連洏曰惟我戎首突豨張鴟哀我憚
人肌瘡痍蚍蜉之撼寧不自知斨不缺鏃不遺遂
直抵乎大荒之西
右厥角稽一章十四句
黑水之戰騎危脊懸軍深入為所搤蜂屯螘附聚
矢石我馬雖憊人無敵立成壁壘奮戈戟賊來薄
攻相距尺瞋目一呼盡辟易鉛丸著樹助我擊靈
泉火米資炊汲重圍三月莫敢迫古來誰與比奇
績萬賊之中兵四百
右黑水戰一章十二句
援兵來來自天矯躡景迅掣烟援兵來賊回顧奮
螳當脹蛙怒援兵來堅轉戰人裹血馬流汗援兵
來前軍回推虎穴蹴蟻堆援兵來若神助數月前
奉詔赴
右援兵來一章二十句
阿克蘇何高旋軍暫以休蓄銳淬戈銎選堅製兜
鍪名駒千隊來霜蹄籋雲浮以布易彼粟篚筐為
乾餱士飽馬亦騰氣已無諸酋
右阿克蘇一章十句
鹿斯奔威所鑠兵再入批亢郤扼吭弗噬犄角斯
搏鵌□並窮駏蛩偕躩攟載輜重棄老弱走險假
息神錯愕火燎毛風卷籜
右鹿斯奔一章十四句
回城降式歌舞王師入各安堵約法數章爾摩爾
撫賦視賨布泉式圜府噢咻爾民久墊若蕃爾畊
牧釋爾刀斧昔穴巢今版宇煌煌
御碣昭萬古鴻荒以來此地獉狉雎呿豈曾隸中土
右回城降一章十六句
伊西弭兩馬不得驅賊殱不盡此負嵎自言一夫
當關萬夫莫踰偏師薄之忽驚潰倒戈降百千軰
賊酋顧之心胆碎獨跳而走惟其喙伊西洱功不
刊誰與侔格登山
右伊西洱一章十四句
和門開軍容壯大荒西喁内向傳檄索伏隍諸羌
聞之弗敢藏地犴畫天網張驚絃既隕觸藩復以
戕遣使詣獻屍已僵和門開旌旆揚滿營笳鼓歡
聲長
右和門開一章十四句
黃河千年而一清
聖人千年而一生曠古之事衆所驚惟
天有斷斷乃成握神符貫元精二萬餘里雷霆行密勿
指授六合清以寧
天斷成巍巍之功莫能名
右天斷成一章十四句
皇式有告覲于
列祖兢兢業業誕受
天緒綏此武功式廓是新守成剏業兼於
一人鑒彼下國立爾烝民凡有血氣者莫不尊親大孝
承命錫嘏以純
慈宫稱慶天地忻忻
右皇式一章十六句
辟廱水流湯湯爛然五色昭文章豐碑告功峙宫
墻鐘鏞鼖鼓同鏗鏜皎如日月中天光鴻庸鉅製
相得彰包舉要義重闡揚崇論開惑示萬方羣蒙
洞豁祛疑障願壽琬琰揭講堂觀摩雒誦垂無疆
右辟廱一章十一句
帝圖鞏鞏以大率土之族延頸面内登三咸五昌期會
羣臣請上尊號
皇帝譲弗許益持盈而保泰欽承
天命夙夜匪懈方論功行賞卹士卒問民疾苦無出明年
租税天之所覆恩皆沛於胥樂兮千萬歲
右帝圖鞏一章十二句
平西凱旋郊勞凱歌樂章
睿謨獨運武功成天柱西頭奏永清候月占風傳自昔
試聽今日凱歌聲(其一)往歲伊犁振旅回名王尺組
就俘來天西月竁咸星拱戎索遙戎昧谷開(其二)狼
狽相兼弟與昆膚庭久縶兩花門九天忽遇王師
下破械先施再造恩(其三)賜歸舊部寵榮多俾撫殘
戎釋網羅但使祁連山作礪不教蒲類海揚波(其四)
何期鷹眼終違化翻肆鴞音煽逆塵朔草並霑天
上露黃沙偏負塞垣春(其五)恢恢天網本來寬稔惡
誅鋤務欲殫宵旰從容宏
廟略偏師重進取兇殘(其六)梯衝烈烈庫車垣逋寇倉皇
竟欲奔那識降人曾獻欵亡巢儌倖漏遊魂(其七)虎
符伸命下丹霄壁壘旌旗煥一朝頓覺三門新氣
象元戎更拜霍嫖姚(其八)一軍早定沙雅爾百堵旋
收阿克蘇萬早風馳還電掃大兵直壓賊城孤(其九)
蟻結蜂屯三閱月熊蹲虎踞一當千如山軍勢原
難撼醜類空教倒戟旋(其十)槖囊不待褁糧行早喜
因糧在敵城奇應何湏驚雨粟地留火米待神兵
(其十一)天漿那挹斗杓盈陸海茫茫疎勒城忽報靈
泉隨井渫滿營歌舞拜王明(其十二)鼯鼠從知技已
窮著林飛礟響隨風鉛丸拾得還殱宼翻為
天朝助火攻(其十三)天廐飛騰萬騎來追風已過拂雲堆
更蕃士卒符神算恰作奇兵援壘回(其十四)六城唇
齒振和闐一夕降旗因壘傳五里何妨迷涿野轉
乘霜霧靖狼烟(其十五)羣番秉令盡從風聮步扶携
厥角同重譯獻來回字表喜為臣僕象胥通(其十六)
繡旗乍捲銳師分戈壁風沙結暮雲半夜賊營齊
破胆驚從天上下將軍(其十七)腹背交攻攻並力爪
牙盡挫挫安逃天風吹蕩蚍蜉陣伏穴潜藏似犴
牢(其十八)葉爾奇木門洞達哈什哈爾城崔嵬此間
風景古未識祇今惟有天兵來(其十九)纏頭夾道拜
旌旗涸澤揚沙久赫曦最是神奇迴造化雨師今
亦迓王師(其二十)久傳婦子望雲霓今聽歡呼應鼓
鼙跪捧雕盤争獻菓葡萄蒟醬比難齊(其二十一)殊方
何幸戴堯天從此坤城列市㕓薄賦但教供苜蓿
同文先為易金錢(其二十二)勁師分道襲刀環轉戰經
時草木殷入夜窮追聲影絶山頭明月一弓彎(其二)
(十三)萬衆争先虜氣消呼聲天半落盤鵰至今人過
伊西洱猶覺轟霆撼碧霄(其二十四)舊聞天宇原知向
今讋神鋒不可攖一一顤䫜盡泥首夜來刁斗静
無聲(其二十五)陣合將軍飛羽箭戰酣勇士掣琱戈降
戎奉檄皆鷹犬兔走山前得脱麽(其二十六)殘生暫保
齊那爾狡窟難尋罕布孩白鵲旗高圅逆首都丸
親奉凱書來(其二十七)蟣胏蜣肱自不支親離衆叛欲
何之輕刀斫陣蹂輕騎又報分張貳負尸(其二十八)奏
捷星馳絶域書御園雲物小陽初葭灰未動春先
到應瑞花争四照舒(其二十九)送喜璇閨晝正長共
邀
慈福樂時康武成敬頌無疆壽錫類同瞻日月光(其三十)山
川競說方輿記風土争傳王會圖此日西維逾二
萬崑崙猶自在東隅(其三十一)默伽樂國舊曾誇豈謂
還成井底蛙自此天方增喜色真教土宇屬天家
(其三十二)旭日曈曨元象開八紘七政在璇臺嚕斯納
默知欽若同向蓂階奉朔方(其三十三)萬古冰山雪巘
間盡教職貢附朝班落梅何處春風笛一路筠冲
接玉關(其三十四)獻馘膚功紀泮林
天章更勒遠山岑祇看雲漢昭中外字字唐虞二典心
(其三十五)功成始仰
廟謨神測海捫盤見未真崇論昭宣聾昧覺共欽至理
析天人(其三十六)
泰壇琮璧陳天貺
清廟圭璋告大猷盛典輝煌羣祝嘏
皇心肅穆自凝庥(其三十七)日麗風暄敞鳳樓九霄丹詔瑞
雲浮敷天湛露恩施溥奏凱聲中愷澤流(其三十八)駿
烈都從
睿斷成登三咸五總難名只今尺箠收天外歲籥纔看
第五更(其三十九)舞羽櫜弓偃六師策勛飲至拜丹墀
小臣願譜鳴笳曲珥筆慙無朱鷺詞(其四十)
御製平定兩金川凱歌
乾隆四十一年定
廿四中秋夜丑時木蘭營裏遞紅旗本來不寐問軍
報孰謂今宵宛見之(其一)七千里外路迢遥向十餘朝
兹八朝可識衆心同一志嘉哉行賞自宜昭(其二)賊巢
最是勒烏圍甲襍小連噶喇依破竹勢成應不日速
傳捷信願無違(其三)行營半夜那來喧却是紅旗到叙
門五載勤勞同上下鴻勲集總沐
天恩(其四)紅燈一點引紅旗頃刻行營人盡知舊部新藩同
賀喜古來報捷可如斯(其五)成言原有付兒行一見紅
旗即奏將雖是
慈心早知喜更馳侍衛報山莊(其六)一破賊巢飛騎馳未遑
詳悉盡陳之將軍宣力應優賜先示端倪加勉宜(其七)
前次受降惟戢斧今番報捷乃犁庭敬承
天眷能無慰未至武成心未寧(其八)宵衣惟吾理合然喜而
不寐那能眠乃知屐齒事誠有較彼殊猶高下懸(其九)
三捷盼來一月間此時軍務正相關執渠掃穴歌耆
定佇待郊臺奏凱還(其十)甲午桃花寺蹕停軍書正此
俯窗櫺幸哉今日仍憑處綠柳中飛一點星(其十一)勒
圍報捷夜行營重值上
陵晝返程一刻萬人齊色喜光明日月永銷兵(其十二)三穴
猶延一月餘六軍奮勇豈饒渠周遭火器熾攻處早
爛區區釡底魚(其十三)旬餘棧驛八朝至一片旗紅萬
馬飛來路羣番喜且懼國之慶也國之威(其十四)險惡
山川靖梟獍邪深機阱絶根株從今番部都安堵強
食奸欺自此無(其十五)蠶叢絶險隠妖氛百戰功成古
未聞鼜鼓冬冬聲凱獻羌兒稽首送將軍(其十六)堅碉
林立萬重山破險衝鋒歷盡艱奏績都資軍將力紅
旗一道入桃關(其十七)姜維征處號維州豔羡戎人謠
語留今日勒圍為内地無憂城果是無憂(其十八)盼捷經冬復
入春垂成偏覺意厪頻今宵料得方安枕明告慎哉用
武人(其十九)流離此日穴巢傾耆定從兹可罷兵
歌凱莫教容易聽五年功幸一朝成(其二十)郊臺仍是
此郊臺何幸重修盛事來漫謂數年經契闊精神
注似日相陪(其二十一)勲臣率拜列靈旗軍士鳴螺赫武
儀樂奏鐃歌行抱見詰戎
家法萬年垂(其二十二)己巳班師本受降庚辰郊勞典鴻厖
放牛歸馬予素志凱獻何期此見雙(其二十三)準部回城定
五年金川小寇亦如前嘉予將士久敵愾不覺對之
增惻焉(其二十四)地險加之衆志堅林碉步步戰而前小
於昔事難過倍慰意恒因意&KR0832;然(其二十五)鑿穴而居避
火器終於面縳出蕃城貪生螻蟻固如此聚族將焚
語豈誠(其二十六)倏經于役五春秋棧道﨑嶇似坦郵夾
路花紅復柳綠阿誰致悔覓封侯(其二十七)脱却戎衣换
吉衣龍章示奬特恩稀同心戮力還掄最便解天閑賜
六飛(其二十八)兵洗金川永不波潢池跋扈竟如何良鄉近遠
多黎庶歡喜都來聽凱歌(其二十九)凱歌亦豈易為聞五
歲辛勤勞衆軍我實未曾安五夜幾多憂慮與平
分(其三十)
平定兩金川凱旋郊勞鐃歌
聖略宣
皇威鬯風行電激物震盪物震盪聲靈馳靡堅不破高
不摧曩西域版圖廓二萬餘里我疆索兩金川敢
抗干自作不靖適自殘五載底績除兇頑春風吹
鐃入桃關奏凱還虎臣羆士皆歡顔
右
皇威鬯一章十六句
索諾木僧格桑貙生羆狽附狼始蠻觸相尋奚事
斧斨越數歲益蠶食鄰境遂各罹其殃矧聞維州
之謠禍心包藏浸假約束是偕
恩德是忘勢在不得已而我戎行師出以慎動罔勿臧
用乃聲厥罪懲厥狂
右慎行師一章十七句
赫斯怒雨軍指巴朗拉從風靡取達圍克資哩西
路角之南路犄約咱既得卡了敉革布什咱復其
疆里險如達烏安足恃鉦擊析應俾狂魄震禠夾
擊威洊雷駛
右犄角攻一章十五句
小金之屏曰僧格宗猱攀不度堅碉如叢我軍先
登摧枯振籜罙入其阻直抵美諾布朗底木追圍
窮林厥子喙走厥父就擒汗牛板昭傳檄帖伏儹
拉悉平軍聲赫濯
右儹拉平一章十六句
促浸酋為逋逃藪罪惡尤鞠旅移指討厥比周徑
阻雪積我軍遲留彼潜伺徼&KR1224;逞其狡謀降番應
之紛相投屹然南路整衆還輈新璧壘厲鋋矛遂
進次乎日隴之陬
右討促浸一章十四句
簡我禁旅勇且健七千其衆一敵萬統以將軍旗
鼔建定西印授西路進南路是副聲並震奬率趫
材馳敢戰搴旗摩壘士氣奮履險如夷兵不頓有
若熊虎懾鼯鼹儹拉全境薙株蔓曾不旬日收復
徧虩虩如霆一何迅
右迅霆復一章十二句
八旗兵來如風西路入谷噶通南之隘克馬尼(去聲)
拉窠卡大如礪釃三路心力齊一阻險功在西喇
穆山日則口據默格斷其後八旗兵勇可賈綠營
衆悉鼓舞
右八旗勇一章二十句
我軍馳先聲醜徒志以離竄渠伏冥誅械獻貳負
尸七圖及蒙固縳之如連雞系孥側累來檻致於
京師咄哉窮猿僵禍速焚林貽
右窮猿僵一章十句
北路險曰宜喜賊死守限尺咫絨布移兵循塗西
指綽斯請留願效驅使出竒制勝賊披靡冒雨揚
兵兵為洗扼山梁築吾壘
右扼宜喜一章十二句
乘勝攻賊拒遏堅碉矗重壕掘康薩爾山徑險且
崒鹿角如麻憑阻轇輵我軍薄之若排闥曷深曷
巍一躍而越踞厥巔蹂厥穴木思工噶取如掇臨
高壓之下視巉巖蒙茸氣吞力隨拔
右越重壕一章十六句
河之西穢棘不可窮元戎決勝合力攻俾賊顛不
得顧趾不得容日旁以右羅寨栅棄而逃羸豕蹢
火其崖垠照熻赫五十里間地為赤賊潜喘餘燼
灰飛將軍從天來
右河之西一章十四句
夾河陳軍相望風雲通氣益壯噶爾丹既攻建瓴
注之扼彼衝清後路勝算雄狙伏為患惟遜克爾
宗梯牆研穴如抉䕺後路清賊勢窮世臣繼勇勲
名崇
右後路清一章十四句
昆色爾高騎脊危拉枯下瞰烈焰飛菑則大海鞭
一揮竒謀百出克勒圍八月中夜半時月光鏡膽
寒妖魑狡有三窟一窟固已摧磨盾木木蘭八日
來紅旗
右一窟摧一章十一句
西里既剗卡角斯折彼頑不靈螳斧當轍索隆科
布屢摧其堅安布魯木迅掃其孱舍齊暮𢷬雍中
朝搴盡撤藩以入巢幕岌焉賊境日蹙百纔一存
釜底羣聚遊魂曷延
右釜底魂一章十六句
賊負固噶喇依困獸猶鬭四面圍批其腹心外不
支甲離獨松潰河西馬邦拾芥彼自隳陸罝水罟
會我師環以巨礟焦灼期計窮乞命俘渠魁罪人
斯得逮旄倪穴蟻迅掃無留遺定以百戰誠若斯
右穴蟻掃一章十二句
武功蕆
珠邱告禮成
駐蹕露布適報策勲懋賞下
明詔遂奉
慈輦東狩還舉
郊勞儀獻纍俘於
社
廟崇善歸美尊上
徽號
親製紀功碣勒太學第功臣次宴紫光圖其貎屯師設
鎮洽聲教億千萬禩安笮徼
右
武功成一章十六句
皇朝文獻通考卷一百七十一
