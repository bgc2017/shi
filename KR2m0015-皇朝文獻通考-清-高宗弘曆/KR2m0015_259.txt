皇朝文獻通考卷二百五十九
象緯考(四)
三垣二十八宿
(臣)等謹按漢書仿史記天官書之體作天文志後
代史家咸襲其名然三垣列宿獨分晰於晉隋宋
三史而他史皆從略焉豈不以次舍有常無復詳
求歟馬端臨通考肇上古迄宋嘉定而其詳三垣
列宿也據丹元子步天歌鄭樵通志宋兩朝中興
諸志蓋又以測驗之密後勝於前也我
聖朝璣衡精審數理周詳康熙十三年監臣南懷仁撰
恒星經緯度表以十二宫臚一千八百七十餘星
皇上御極之九年
命監臣戴進賢等據新測以證舊經名同步天歌者一
千三百十九星增列一千六百十四星並近南極
一百五十星積數三千有八十三星凡黃赤經緯
去極入宿之度釐然可考視昔益密矣馬氏謂古
今志天文者名義大略相同但能言其去極入宿
度為異兹依馬氏之例紀去極入宿度並詳黃赤
道十二宫俾稽天者通其條貫云
紫微垣
北極五星一曰太子二曰帝三曰庶子增星三四
曰后宫五曰天樞黃道在鶉火鶉首宫赤道在大
火壽星宫太子星去極十四度四十七分入柳宿
十一度十一分帝星去極十七度二分入柳宿二
度五十六分庶子星去極十八度三十五分入鬼
宿二度三十六分后宫星去極十九度三十分入
井宿二十七度二十五分天樞星去極二十二度
五十七分入井宿十一度二十六分
四輔四星增星一黃道在鶉首宫赤道在鶉尾鶉
火宫距西星去極二十五度九分入井宿三度十
七分
勾陳六星增星十黃道在鶉首實沈宫赤道在星
紀析木大火實沈降婁娵訾宫距大星去極二十
三度五十六分入參宿三度五十三分
天皇大帝一星黃道在實沈宫赤道在娵訾宫去
極二十一度五十八分入畢宿十二度十六分
天柱五星增星六黃道在實沈大梁宫赤道在元
枵星紀宫距南星去極十八度二十六分入畢宿
五度五十八分
御女四星增星一黃道在鶉首實沈大梁宫赤道
在星紀析木宫距西星去極九度二十分入胃宿
八度八分
女史一星增星一黃道在鶉首宫赤道在析木宫
去極五度三十分入參宿八度五十九分
柱史一星增星二黃道在實沈大梁宫赤道在星
紀宫去極五度九分入畢宿二度四十八分
尚書五星增星二黃道在壽星鶉尾鶉火宫赤道
在析木宫距西北星去極三度九分入柳宿十六
度一分
天牀六星增星二黃道在鶉尾鶉火宫赤道在析
木大火宫距西南星去極二十度四十八分入柳
宿十五度二十一分
大理二星增星一黃道在鶉火鶉首宫赤道在壽
星鶉尾宫距西星去極二十五度四十八分入井
宿二十四度十分
隂德二星增星一黃道在鶉首宫赤道在鶉尾宫
距西星去極三十一度四十九分入井宿二十一
度十二分
六甲六星增星一黃道赤道在鶉首實沈宫距中
星去極三十三度四十二分入參宿九度
五帝内座五星增星二黃道在實沈宫赤道在大
梁降婁宫距中星去極三十二度十三分入畢宿
七度十一分
華蓋七星黃道在大梁宫赤道在降婁宫距東北
星去極三十四度三十五分入昴宿二度二十二
分
杠九星增星一黃道在實沈大梁宫赤道在大梁
降婁宫距東南星去極四十度二十六分入畢宿
六度九分
右垣墻七星一曰右樞二曰少尉增星二三曰上
輔增星二四曰少輔增星一五曰上衛增星三六
曰少衛增星一七曰上丞增星三黃道在鶉尾鶉
火鶉首實沈宫赤道在壽星鶉尾鶉火鶉首實沈
大梁宫右樞星去極二十三度三十九分入張宿
一度三十九分少尉星去極二十八度十七分入
柳宿五度五十三分上輔星去極三十二度四十
七分入鬼宿四度三十四分少輔星去極三十八
度四十六分入井宿二十一度四分上衛星去極
四十四度入井宿一度五十二分少衛星去極四
十六度四十分入畢宿十二度二十七分上丞星
去極四十四度四十九分入昴宿八度二十七分
左垣墻八星一曰左樞二曰上宰三曰少宰四曰
上弼五曰少弼六曰上衛增星三七曰少衛增星
八八曰少丞增星一黃道在壽星鶉尾大梁宫赤
道在元枵星紀析木大火降婁娵訾宫左樞星去
極十八度五十六分入翼宿十一度六分上宰星
去極十五度三十四分入軫宿五度五十八分少
宰星去極十一度三十三分入軫宿三度二十八
分上弼星去極五度十三分入翼宿九度十二分
少弼星去極六度四十八分入胃宿三度三十二
分上衛星去極十四度四十一分入胃宿四度二
分少衛星去極二十四度二十七分入胃宿六度
三十九分少丞星去極三十度十九分入昴宿十
分
天乙一星黃道在鶉尾宫赤道在壽星宫去極二
十四度三十八分入星宿七度三十三分
太乙一星黃道在鶉火宫赤道在壽星宫去極二
十五度四十七分入星宿一度五十三分
内厨二星增星二黃道在鶉火宫赤道在壽星宫
距西星去極二十八度五十六分入柳宿十二度
三十三分
北斗七星一曰天樞增星三二曰天璇增星八三
曰天璣四曰天權增星三五曰玉衡六曰開陽增
星二七曰搖光黃道在鶉尾鶉火宫赤道在壽星
鶉尾鶉火宫天樞星去極四十度二十分入柳宿
四度五十一分天璇星去極四十四度五十四分
入柳宿九度五分天璣星去極四十二度五十三
分入星宿三度五分天權星去極三十八度二十
分入星宿三度四十三分玉衡星去極三十五度
四十分入張宿三度九分開陽星去極三十三度
三十七分入張宿九度五十四分搖光星去極三
十五度三十五分入翼宿三度七分
輔一星增星三黃道在鶉尾宫赤道在壽星宫去
極三十二度十九分入張宿十一度二十三分
天槍三星增星四黃道在壽星鶉尾宫赤道在太
火壽星宫距西星去極三十一度五分入翼宿六
度十分
元戈一星增星二黃道在壽星宫赤道在大火宫
去極三十五度二十一分入翼宿十三度十一分
三公三星黃道在鶉尾宫赤道在壽星宫距東星
去極三十九度八分入翼宿三度三十六分
相一星增星三黃道在鶉尾宫赤道在壽星宫去
極四十一度五十四分入張宿二度四分
天理四星增星一黃道在鶉火宫赤道在鶉尾宫
距西星去極四十度四十三分入柳宿八度二分
太陽守一星增星一黃道在鶉尾鶉火宫赤道在
鶉尾宫去極四十八度二十八分入星宿六度二
十二分
太尊一星黃道在鶉火宫赤道在鶉尾宫去極五
十四度二十八分入星宿一度三十一分
天牢六星增星二黃道在鶉尾鶉火宫赤道在鶉
尾宫距西星去極五十六度五十七分入柳宿十
六度十二分
勢四星增星十六黃道在鶉火宫赤道在鶉尾宫
距西北星去極六十六度五分入柳宿十六度七
分
文昌六星增星八黃道在鶉火鶉首宫赤道在鶉
火宫距北星去極四十三度五十一分入井宿二
十八度二十一分
内階六星增星十黃道在鶉首宫赤道在鶉火宫
距西南星去極四十九度四十七分入井宿十七
度四十三分
三師三星增星一黃道在鶉首宫赤道在鶉火宫
距西星去極四十二度五分入井宿十八度四十
一分
八榖八星增星三十四黃道赤道在鶉首實沈宫
距東南星去極五十九度十一分入參宿五度十
四分
傳舍九星增星四黃道在實沈大梁宫赤道在大
梁降婁娵訾宫距西北星去極三十度五十九分
入婁宿八度五十四分
天厨六星增星二黃道在降婁宫赤道在元枵星
紀宫距中北星去極七度七分入壁宿八度十六
分
天棓五星增星十黃道赤道在析木宫距北星去
極九度四十分入尾宿八度四十五分
(臣)等謹按宋史天文志北斗第七星右有弼星宋
兩朝志詳紫微垣星去極入宿度不及弼星與步
天歌合今凖
欽定儀象考成列步天歌之一百六十三星測增之一
百七十七星焉
太微垣
五帝座五星增星三黃道赤道在鶉尾宫距中大
星去極七十七度四十三分入張宿十五度五十
五分
太子一星黃道赤道在鶉尾宫去極七十二度四
十二分入張宿十三度十五分
從官一星黃道赤道在鶉尾宫去極七十二度二
十二分入張宿十一度八分
幸臣一星黃道赤道在鶉尾宫去極七十二度十
二分入張宿十六度十七分
五諸侯五星增星七黃道赤道在壽星鶉尾鶉首
宫距北星去極六十四度四分入翼宿十二度三
十八分
九卿三星增星九黃道在壽星鶉尾宫赤道在壽
星宫距北星去極七十六度二十七分入翼宿十
一度四十四分
三公三星黃道赤道在壽星宫距西南星去極八
十一度十分入翼宿十二度三十七分
内屏四星增星六黃道赤道在鶉尾宫距西星去
極八十三度五十四分入張宿十七度三十六分
右垣墻五星一曰右執法二曰上將三曰次將四
曰次相增星三五曰上相增星二黃道赤道在鶉
尾宫右執法星去極八十九度十九分入翼宿三
度十九分上將星去極八十八度十九分入張宿
十二度五十九分次將星去極八十三度五十五
分入張宿十一度四十九分次相星去極八十度
二十分入張宿七度四十二分上相星去極七十
五度四十一分入張宿五度三十三分
左垣墻五星一曰左執法增星一二曰上相三曰
次相增星一四曰次將增星三五曰上將增星二
黃道赤道在壽星宫左執法星去極八十八度三
十八分入翼宿十一度四分上相星去極八十七
度十一分入翼宿十六度二十五分次相星去極
八十一度二十二分入軫宿四十四分次將星去
極七十三度四十七分入翼宿十六度十一分上
將星去極六十七度一分入翼宿十五度十二分
郎將一星增星二黃道在鶉尾宫赤道在壽星宫
去極五十九度四十八分入翼宿六度三分
郎位十五星增星三黃道在鶉尾宫赤道在壽星
鶉尾宫距北星去極六十一度三十六分入翼宿
五分
常陳七星增星六黃道在鶉尾宫赤道在壽星鶉
尾宫距東星去極四十九度五十三分入翼宿四
十六分
三台六星一曰上台二星增星七二曰中台二星
增星三三曰下台二星增星二黃道赤道在鶉尾
鶉火鶉首宫上台距西星去極六十度二十五分
入井宿二十七度三十三分中台距西星去極六
十度八分入柳宿九度十五分下台距北星去極
六十三度五十二分入張宿五十五分
虎賁一星黃道赤道在鶉尾宫去極七十三度十
四分入張宿四度四十四分
少微四星增星八黃道在鶉尾鶉火宫赤道在鶉
尾宫距北星去極七十一度四十六分入張宿一
度五十四分
長垣四星增星九黃道赤道在鶉尾宫距西北星
去極八十五度二十七分入星宿七度十分
靈臺三星增星八黃道赤道在鶉尾宫距北星去
極八十八度四十分入張宿八度四十八分
明堂三星增星六黃道赤道在鶉尾宫距北星去
極九十度三十四分入張宿十五度四十七分
謁者一星增星二黃道在鶉尾宫赤道在壽星宫
去極八十四度五十六分入翼宿九度三十五分
(臣)等謹按宋兩朝志詳太微垣星去極入宿度不
及少微長垣靈臺明堂今凖
欽定儀象考成列步天歌之七十八星測增之九十三
星焉
天市垣
帝座一星黃道赤道在析木宫去極五十二度四
十一分入尾宿六分
侯一星增星五黃道赤道在析木宫去極五十四
度七分入尾宿六度二十二分
宦者四星增星五黃道赤道在析木宫距西北星
去極五十三度十八分入心宿四度四十三分
斗五星增星十四黃道在析木大火宫赤道在析
木宫距北星去極五十四度四十七分入氐宿十
六度二十八分
斛四星增星三黃道赤道在析木宫距北星去極
五十七度二十八分入心宿二度四十九分
列肆二星增星四黃道在析木大火宫赤道在析
木宫距西星去極六十七度四十四分入房宿二
十九分
車肆二星增星二黃道赤道在析木宫距西星去
極七十七度入房宿二度二十一分
市樓六星增星一黃道赤道在析木宫距中北星
去極七十四度四十四分入尾宿八度三十一分
宗正二星增星三黃道赤道在析木宫距北星去
極六十二度二分入尾宿九度十七分
宗人四星增星四黃道赤道在析木宫距北星去
極六十二度九分入尾宿十四度一分
宗二星黃道赤道在星紀宫距北星去極四十六
度三十二分入斗宿四度三十七分
帛度二星增星三黃道赤道在析木宫距西星去
極四十四度五十五分入尾宿十四度二十二分
屠肆二星增星三黃道赤道在星紀析木宫距東
星去極四十四度五十三分入箕宿六度三十二
分
右垣墻十一星一曰河中二曰河間增星一三曰
晉增星三四曰鄭五曰周增星十四六曰秦七曰
蜀增星二八曰巴增星四九曰梁十曰楚十一曰
韓黃道赤道在析木大火宫河中星去極四十七
度十七分入氐宿十五度五十八分河間星去極
四十九度五十八分入氐宿十四度五分晉星去
極五十二度四十五分入氐宿十度三十四分鄭
星去極五十四度四十分入氐宿七度三十六分
周星去極五十五度三十八分入氐宿四度五十
分秦星去極六十一度六分入氐宿三度十四分
蜀星去極六十四度二十八分入氐宿六度五十
六分巴星去極六十五度五十八分入氐宿九度
十二分梁星去極七十二度四十三分入氐宿十
七度十一分楚星去極七十三度三十二分入房
宿三十四分韓星去極七十八度三十五分入心
宿一度二十五分
左垣墻十一星一曰魏增星八二曰趙增星三三
曰九河增星一四曰中山增星七五曰齊增星八
六曰吳越增星七七曰徐增星四八曰東海增星
四九曰燕十曰南海十一曰宋增星二黃道赤道
在星紀析木宫魏星去極四十二度十六分入心
宿六度五十五分趙星去極四十度四十分入尾
宿三度四十七分九河星去極三十八度四十七
分入尾宿九度十分中山星去極三十七度四十
六分入箕宿一度二十五分齊星去極四十五度
五十二分入斗宿六度五十三分吳越星去極五
十三度四十六分入斗宿九度三十八分徐星去
極六十三度五分入斗宿五度三十五分東海星
去極六十九度二十八分入箕宿四度三十五分
燕星去極七十六度十七分入尾宿十三度四十
一分南海星去極八十二度一分入尾宿八度二
十九分宋星去極八十二度四十六分入尾宿一
度五十五分
天紀九星增星十四黃道在析木大火宫赤道在
析木宫距西星去極三十八度三十三分入氐宿
十度七分
女牀三星黃道赤道在析木宫距西星去極三十
度二十四分入心宿四度十二分
貫索九星增星十三黃道赤道在大火宫距西北
星去極三十九度三十分入亢宿七度四十分
七公七星增星十六黃道在大火壽星宫赤道在
析木大火宫距北星去極二十度二十六分入氐
宿四度十六分
(臣)等謹按晉書天文志不載斗斛列肆車肆市樓
帛度屠肆諸星宋景祐乾象書女牀屬箕貫索屬
房七分屬氐宋史天文志天市垣宗正三星今凖
欽定儀象考成宗正二星列步天歌之八十七星測增
之一百五十九星焉
角宿
角二星增星十五黃道赤道在壽星宫距南星去
極九十二度二分去軫宿距星十三度五分
平道二星黃道赤道在壽星宫距西星去極八十
八度十五分入軫宿七度二十八分
天田二星增星六黃道赤道在壽星宫距西星去
極七十七度二十七分入軫宿九度三十八分
周鼎三星黃道在壽星鶉尾宫赤道在壽星宫距
東星去極五十七度三十一分入翼宿十度四十
分
進賢一星增星九黃道赤道在壽星宫去極八十
七度三十八分入軫宿四度二十七分
天門二星增星十一黃道赤道在壽星宫距西星
去極九十七度五十三分入軫宿十二度
平二星增星三黃道在大火壽星宫赤道在壽星
宫距西星去極一百有三度四十三分入角宿三
度十二分
庫樓十星增星一黃道赤道在大火壽星宫距東
南星去極一百二十二度五十二分入亢宿十度
二十八分
柱十一星黃道赤道在大火壽星宫距東南星去
極一百二十度五十一分入氐宿十五分
衡四星黃道在大火宫赤道在壽星宫距西星去
極一百一十八度十三分入亢宿六度三十六分
南門二星增星二黃道在大火宫赤道在大火壽
星宫距西星去極一百二十九度三十分入氐宿
二十五分
(臣)等謹按步天歌柱十五星晉書天文志天門庫
樓南門平柱衡在二十八宿之外宋兩朝志詳角
宿星去極入宿度不及進賢柱衡今凖
欽定儀象考成柱十星列步天歌之四十二星測增之
四十七星焉
亢宿
亢四星增星十二黃道在大火宫赤道在大火壽
星宫距南第二星去極八十七度四分去角宿距
星十度四十分
大角一星增星一黃道在壽星宫赤道在大火宫
去極五十九度三分入角宿二十三分
右攝提三星增星三黃道赤道在壽星宫距北星
去極六十一度五十二分入軫宿八度三十三分
左攝提三星增星三黃道在大火壽星宫赤道在
大火宫距北星去極五十八度四十三分入角宿
八度五十七分
折威七星增星六黃道赤道在大火宫距西星去
極一百二度四十六分入亢宿六度三十四分
頓頑二星增星一黃道赤道在大火宫距南星去
極一百七度七分入氐宿十二度二十三分
陽門二星黃道赤道在大火宫距南星去極一百
一十度五十五分入氐宿四度五十一分
(臣)等謹按晉書天文志折威頓頑在二十八宿之
外宋景祐乾象書右攝提屬角折威陽門兼屬角
宋兩朝志皆列亢宿與步天歌合今凖
欽定儀象考成列步天歌之二十二星測增之二十六
星焉
氐宿
氐四星增星二十九黃道赤道在大火宫距西南
星去極八十九度三十七分去亢宿距星十度三
十六分
亢池四星黃道在壽星宫赤道在大火壽星宫距
北星去極六十一度三十三分入角宿一度四十
分
帝座三星增星一黃道赤道在壽星宫距東星去
極五十四度十九分入軫宿九度十七分
梗河三星增星五黃道在大火壽星宫赤道在大
火宫距東星去極四十九度二十二分入角宿四
度十四分
招搖一星黃道在壽星宫赤道在大火宫去極四
十度二十七分入軫宿六度五十二分
天乳一星增星三黃道赤道在大火宫去極七十
三度四十四分入氐宿十度五十分
天輻二星增星一黃道赤道在大火宫距北星去
極九十八度二十八分入氐宿十三度三十分
陣車三星增星二黃道赤道在大火宫距西星去
極一百有一度三分入氐宿三度二十二分
騎官十星黃道赤道在大火宫距東北星去極一
百一十一度十一分入氐宿十六度二十一分
車騎三星黃道赤道在大火宫距東星去極一百
二十二度四十六分入氐宿十五度三十五分
將軍一星黃道赤道在大火宫去極一百一十九
度三十六分入氐宿十四度三十二分
(臣)等謹按步天歌亢池六星騎官二十七星宋兩
朝志詳氐宿星去極入宿度不及天輻陣車將軍
今凖
欽定儀象考成亢池四星騎官十星列步天歌之三十
五星測增之四十一星焉
房宿
房四星增星六黃道赤道在大火宫距南第二星
去極九十五度二十六分去氐宿距星十七度五
十分
鈎鈐二星黃道在析木宫赤道在大火宮距北星
去極八十九度四十四分入房宿四十五分
鍵閉一星黃道在大火宫赤道在析木宫去極八
十八度十九分入房宿一度四十三分
罰三星增星三黃道在大火宫赤道在析木宫距
北星去極七十七度十三分入房宿三十二分
西咸四星增星二黃道赤道在大火宫距北星去
極八十度四十四分入氐宿十六度十二分
東咸四星增星一黃道赤道在析木宫距北星去
極八十四度四十五分入心宿五十二分
日一星增星一黃道赤道在大火宫去極八十九
度五十八分入氐宿十二度四十分
從官二星增星一黃道赤道在大火宫距西星去
極一百有四度三十四分入氐宿十六度十五分
(臣)等謹按宋景祐乾象書東咸屬心不列房宿今
凖
欽定儀象考成列步天歌之二十一星測增之十四星
焉
心宿
心三星增星八黃道赤道在析木宫距西星去極
九十三度五十九分去房宿距星四度五十二分
積卒二星黃道在析木宫赤道在大火宫距北星
去極一百有五度三十分入房宿三度七分
(臣)等謹按步天歌積卒十二星晉書天文志積卒
在二十八宿之外宋景祐乾象書積卒屬房不列
心宿今凖
欽定儀象考成積卒二星列步天歌之五星測增之八
星焉
尾宿
尾九星增星一黃道赤道在析木宫距西中星去
極一百有五度二十五分去心宿距星八度十五
分
神宫一星黃道赤道在析木宫去極一百有九度
五分入尾宿五十四分
天江四星增星十一黃道赤道在析木宫距西南
星去極九十三度五十四分入尾宿三度四十四
分
傅說一星黃道赤道在析木宫去極一百有三度
三十七分入尾宿十一度五十三分
魚一星黃道赤道在析木宫去極一百有一度二
十五分入尾宿十二度四十一分
龜五星黃道赤道在析木宫距西北星去極一百
二十度十四分入尾宿三度三十三分
(臣)等謹按晉書天文志傅說魚星龜星在二十八
宿之外宋兩朝志詳尾宿星去極入宿度不及神
宫天江今凖
欽定儀象考成列步天歌之二十一星測增之十二星
焉
箕宿
箕四星黃道赤道在星紀析木宫距西北星去極
九十六度五十六分去尾宿距星十五度十二分
糠一星黃道赤道在析木宫去極九十六度三十
四分入尾宿六度四十七分
杵三星增星一黃道赤道在析木宫距北星去極
一百一十三度有五分入尾宿九度二十一分
(臣)等謹按晉書天文志糠一星杵三星在二十八
宿之外宋兩朝志列亢宿與步天歌合今凖
欽定儀象考成列步天歌之八星測增之一星焉
斗宿
斗六星增星四黃道赤道在星紀析木宫距中星
去極九十三度五十五分去箕宿距星八度五十
五分
天籥八星增星四黃道赤道在析木宫距東星去
極九十一度二十四分入尾宿十二度四十八分
天弁九星增星五黃道赤道在星紀宫距西星去
極七十五度一分入箕宿七度四十五分
建六星增星八黃道赤道在星紀宫距西星去極
八十八度十八分入斗宿三度十八分
天鷄二星增星三黃道赤道在星紀宫距北星去
極八十四度四十九分入斗宿十四度二十九分
狗二星增星六黃道赤道在星紀宫距東星去極
九十三度十三分入斗宿十一度四十分
狗國四星黃道赤道在星紀宫距西南星去極九
十五度二十三分入斗宿十五度三十九分
天淵三星黃道赤道在星紀宫距南星去極一百
一十二度二十七分入斗宿五度三十五分
農丈人一星黃道赤道在星紀宫去極一百有二
度二十八分入箕宿七度五十一分
鼈十一星黃道赤道在星紀宫距西南星去極一
百一十二度三十六分入箕宿三度五十一分
(臣)等謹按步天歌天淵十星鼈十四星宋景祐乾
象書天籥農丈人屬箕不列斗宿今凖
欽定儀象考成天淵三星鼈十一星列步天歌之五十
二星測增之三十星焉
牛宿
牛六星增星九黃道赤道在元枵星紀宫距中星
去極八十五度二十三分去斗宿距星二十三度
五十三分
天桴四星增星二黃道在元枵星紀宫赤道在星
紀宫距東星去極七十一度十四分入牛宿五十
二分
河鼔三星增星九黃道赤道在星紀宫距南星去
極六十三度十六分入斗宿二十二度十六分
右旗九星增星十二黃道赤道在星紀宫距北星
去極六十一度十七分入斗宿十六度三十七分
左旗九星增星二十九黃道赤道在元枵星紀宫
距西北星去極五十一度十分入斗宿二十度五
十四分
織女三星增星四黃道赤道在星紀宫距大星去
極二十八度十四分入斗宿五度六分
漸臺四星增星六黃道赤道在星紀宫距南星去
極三十度三十八分入斗宿十一度三十一分
輦道五星增星九黃道在元枵星紀宫赤道在星
紀宫距北星去極二十三度四十七分入斗宿十
五度四分
羅堰三星增星一黃道赤道在元枵宫距北星去
極八十六度三十七分入牛宿四度十五分
天田四星黃道赤道在元枵宫距東南星去極一
百度五十六分入女宿三十二分
九坎四星黃道赤道在元枵宫距東星去極一百
一十一度三十分入牛宿六度四十二分
(臣)等謹按步天歌天田九坎各九星宋景祐乾象
書左旗織女漸臺輦道九坎屬斗不列牛宿今凖
欽定儀象考成天田九坎各五星列步天歌之五十四
星測增之八十一星焉
女宿
女四星增星五黃道赤道在元枵宫距西南星去
極八十一度五十三分去牛宿距星七度四十分
離珠四星增星一黃道赤道在元枵宫距東南星
去極七十四度二十八分入牛宿六度五十一分
敗瓜五星增星一黃道赤道在元枵宫距西南星
去極六十度五十四分入女宿二度十分
瓠瓜五星增星五黃道赤道在元枵宫距西北星
去極五十六度五十七分入女宿五度三十九分
天津九星增星三十八黃道在娵訾元枵宫赤道
在元枵星紀宫距西北第二星去極三十二度五
十一分入虛宿一度二十九分
奚仲四星增星七黃道在元枵宫赤道在星紀宫
距北星去極十六度十分入女宿三度十四分
扶筐七星增星四黃道在元枵星紀宫赤道在星
紀宫距西南星去極十二度六分入斗宿十九度
五十三分
十二國十六星一曰周二曰秦皆二星三曰代二
星增星二四曰趙二星五曰越六曰齊七曰楚八
曰鄭九曰魏十曰韓十一曰晉十二曰燕皆一星
黃道赤道在元枵宫周星距南星去極九十二度
五十八分入女宿一度二分秦星距西星去極九
十度三十三分入女宿二度八分代星距北星去
極九十一度二十分入女宿五度五十八分趙星
距北星去極九十三度三十七分入女宿二度一
分越星去極九十度二十八分入牛宿七度三分
齊星去極九十四度三十一分入女宿一度三十
四分楚星去極九十四度三十分入女宿三度十
九分鄭星去極九十一度五十一分入女宿十分
魏星去極九十五度十七分入女宿五度十分韓
星去極九十五度二十分入女宿五度四十四分
晉星去極九十六度三十二分入女宿五度五十
一分燕星去極九十六度五十八分入女宿五度
十三分
臣等謹按步天歌離珠五星宋景祐乾象書離珠
瓠瓜屬牛敗瓜屬斗又屬牛天津西一星屬斗中
屬牛周越齊趙屬牛皆不列女宿今凖
欽定儀象考成離珠四星列步天歌之五十四星測增
之六十五星焉
虛宿
虛二星增星八黃道赤道在元枵宫距南星去極
八十一度二十一分去女宿距星十一度四十分
司命二星黃道赤道在元枵宫距南星去極七十
六度四十八分入虛宿三度四十七分
司禄二星增星二黃道赤道在元枵宫距東星去
極七十四度五十三分入虛宿六度三十六分
司危二星黃道赤道在元枵宫距南星去極六十
八度五十七分入虛宿二度三分
司非二星增星二黃道赤道在元枵宫距西星去
極六十四度四十七分入虛宿二分
哭二星增星四黃道赤道在元枵宫距西星去極
九十度三十九分入虛宿二度二十五分
泣二星增星二黃道在娵訾元枵宫赤道在娵訾
宫距東星去極八十七度三十六分入危宿四十
分
離瑜三星增星三黃道赤道在元枵宫距西南星
去極一百有七度二十分入牛宿六度三十二分
天壘城十三星黃道赤道在元枵宫距東北星去
極八十四度一分入虛宿四十三分
敗臼四星增星一黃道在元枵宫赤道在娵訾元
枵宫距西北星去極一百一十二度五十九分入
女宿五度四十一分
(臣)等謹按宋景祐乾象書司命司禄司危司非屬
女泣星敗臼屬危皆不列虛宿今凖
欽定儀象考成列步天歌之三十四星測增之二十二
星焉
危宿
危三星增星十一黃道在娵訾元枵宫赤道在元
枵宫距南星去極七十九度十九分去虛宿距星
九度五十八分
墳墓四星增星四黃道赤道在娵訾宫距中星去
極八十一度八分入危宿五度三十三分
蓋屋二星黃道赤道在元枵宫距南星去極八十
度四十九分入虛宿八度四十三分
虛梁四星黃道赤道在娵訾宫距西星去極八十
五度三分入危宿五十分
天錢五星增星四黃道赤道在元枵宫距東北星
去極一百有六度五十二分入女宿十度四十四
分
人四星增星四黃道在娵訾元枵宫赤道在元枵
宫距北星去極五十三度五十分入危宿四十八
分
杵三星增星二黃道在娵訾宫赤道在娵訾元枵
宫距北星去極四十五度三十五分入室宿三十
三分
臼四星增星五黃道在娵訾宫赤道在娵訾元枵
宫距西北星去極五十度二十八分入危宿七度
六分
車府七星增星十九黃道在降婁娵訾宫赤道在
娵訾元枵宫距東星去極四十四度二十六分入
室宿十二度五十六分
造父五星增星五黃道在降婁宫赤道在娵訾元
枵宫距西南星去極三十度二十七分八壁宿八
度二十九分
天鈎九星增星十六黃道在大梁降婁宫赤道在
娵訾元枵宫距北星去極十五度五十三分入壁
宿十度六分
(臣)等謹按步天歌人五星天錢十星宋景祐乾象
書車府西四星屬虛不列危宿今凖
欽定儀象考成人四星天錢五星列步天歌之五十星
測增之五十星焉
室宿
室二星增星七黃道赤道在娵訾宫距南星去極
七十度三十五分去危宿距星二十度七分
離宫六星增星八黃道赤道在娵訾宫距西北星
去極六十一度十二分入危宿十九度四十二分
螣蛇二十二星增星十四黃道在降婁娵訾宫赤
道在娵訾元枵宫距中南星去極三十六度四十
三分入室宿十四度四十三分
雷電六星增星八黃道赤道在娵訾宫距西星去
極七十二度十八分入危宿十二度四十七分
土公吏二星黃道赤道在娵訾宫距北星去極六
十九度八分入危宿八度三十六分
壘壁陣十二星增星七黃道赤道在娵訾元枵宫
距西南第二星去極九十四度四十九分入女宿
九度五十五分
羽林軍四十五星黃道赤道在娵訾元枵宫距西
北星去極九十四度三十七分入虛宿三度二十
一分
天綱一星黃道在元枵宫赤道在娵訾宫去極一
百一十三度三十六分入虛宿八度四十六分
北落師門一星黃道赤道在娵訾宫去極一百一
十一度五分入危宿二十七分
鈇鉞三星增星二黃道赤道在娵訾宫距西星去
極一百有四度四十一分入危宿十五度八分
八魁六星黃道在娵訾宫赤道在降婁娵訾宫距
中星去極一百有五度十六分入室宿二度四十
八分
(臣)等謹按步天歌八魁九星宋景祐乾象書螣蛇
西十六星屬尾屬危羽林軍西六星屬危天綱屬
危鈇鉞屬奎皆不列室宿今凖
欽定儀象考成八魁六星列步天歌之百有六星測增
之四十六星焉
壁宿
壁二星增星二十三黃道在降婁宫赤道在降婁
娵訾宫距南星去極七十七度二十五分去室宿
距星十五度四十一分
天廏三星增星一黃道赤道在降婁宫距北星去
極五十六度三十七分入壁宿十二度二分
土公二星增星十一黃道在降婁宫赤道在降婁
娵訾宫距西星去極八十二度二十八分入室宿
十度三十分
霹靂五星增星八黃道赤道在娵訾宫距西星去
極八十度五十七分入危宿十五度十四分
雲雨四星增星九黃道赤道在娵訾宫距西北星
去極八十五度三十四分入危宿十九度三十三
分
鈇鑕五星黃道赤道在降婁宫距西星去極一百
一十八度三十八分入壁宿二度三十二分
(臣)等謹按步天歌天廏十星宋兩朝志詳壁宿星
去極入宿度不及土公今凖
欽定儀象考成天廏三星列步天歌之二十一星測增
之五十二星焉
奎宿
奎十六星增星二十二黃道赤道在降婁宫距西
南星去極七十四度五分去壁宿距星十三度十
六分
王良五星增星五黃道在大梁宫赤道在降婁娵
訾宫距西北星去極三十八度四十六分入婁宿
一度十分
策一星黃道在大梁宫赤道在降婁宫去極四十
一度十二分入婁宿十度一分
附路一星黃道在大梁宫赤道在降婁宫去極四
十五度十八分入婁宿一度十分
軍南門一星黃道在大梁宫赤道在降婁宫去極
五十三度四十分入婁宿二度三十分
閣道六星增星五黃道赤道在大梁降婁宫距東
北星去極四十一度五分入昴宿二度五十九分
外屏七星增星十五黃道赤道在降婁宫距西星
去極八十七度五十分入壁宿四度五十九分
天溷四星增星六黃道赤道在降婁宫距北星去
極一百有三度二十四分入室宿十五度二十九
分
土司空一星黃道在娵訾宫赤道在降婁宫去極
一百一十度四十七分入室宿九度四分
(臣)等謹按步天歌天溷七星宋景祐乾象書王良
外屏西一星皆屬壁不列奎宿今凖
欽定儀象考成天溷四星列步天歌之四十二星測增
之五十三星焉
婁宿
婁三星增星十五黃道在大梁降婁宫赤道在降
婁宫距中星去極八十一度三十二分去奎宿距
星十一度三十二分
天大將軍十一星增星十六黃道在大梁宫赤道
在大梁降婁宫距東中星去極六十二度十四分
入婁宿十度十八分
右更五星增星五黃道赤道在降婁宫距北星去
極八十度三十八分入奎宿四度三十九分
左更五星增星七黃道赤道在大梁宫距北星去
極八十三度五十二分入婁宿十度十一分
天倉六星增星十八黃道在降婁娵訾宫赤道在
降婁宫距西星去極一百度二分入室宿七度二
十六分
天庾三星增星三黃道在降婁宫赤道在大梁降
婁宫距西星去極一百二十八度五十二分入壁
宿八度四十二分
(臣)等謹按晉書天文志天倉天庾在二十八宿之
外宋景祐乾象書天倉屬奎不列婁宿今凖
欽定儀象考成列步天歌之三十三星測增之六十四
星焉
胃宿
胃三星增星五黃道赤道在大梁宫距西南星去
極七十八度四十三分去婁宿距星十二度五十
八分
大陵八星增星二十黃道赤道在大梁宫距北星
去極五十一度二分入胃宿七度九分
積尸一星黃道赤道在大梁宫去極六十八度十
八分入胃宿六度五十九分
天船九星增星九黃道在實沈大梁宫赤道在大
梁宫距西北星去極五十二度三十三分入胃宿
十一度四十九分
積水一星增星一黃道在實沈宫赤道在大梁宫
去極六十一度九分入畢宿一度十八分
天廩四星增星二黃道赤道在大梁宫距北星去
極九十五度五十七分入胃宿六度三十九分
天囷十三星增星二十黃道赤道在大梁降婁宫
距東南星去極一百有三度三十七分入婁宿十
度二十一分
(臣)等謹按晉書天文志天廩天囷在二十八宿之
外宋景祐乾象書天囷五星大陵西三星屬婁不
列胃宿今凖
欽定儀象考成列步天歌之三十九星測增之五十七
星焉
昴宿
昴七星增星五黃道赤道在大梁宫距西星去極
八十五度五十一分去胃宿距星十二度二十九
分
天阿一星黃道赤道在大梁宫去極八十一度十
五分入胃宿二十一分
月一星增星一黃道赤道在大梁宫去極八十八
度四十七分入昴宿四度二分
卷舌六星增星六黃道在實沈大梁宫赤道在大
梁宫距北星去極六十七度五十三分入昴宿四
度二十五分
天讒一星黃道赤道在大梁宫去極七十七度七
分入昴宿三度三分
礪石四星黃道在實沈宫赤道在實沈大梁宫距
西北星去極八十二度五分入昴宿五度五十二
分
天陰五星增星四黃道赤道在大梁宫距東南星
去極九十度有五分入胃宿九度十一分
芻藁六星增星五黃道在降婁宫赤道在大梁宫
距西南星去極一百一十五度十六分入奎宿七
度十六分
天苑十六星增星十六黃道在大梁降婁宫赤道
在大梁宫距東北星去極一百二十三度十四分
入胃宿六度五十六分
(臣)等謹按晉書天文志不載月礪石天陰芻藁諸
星天苑在二十八宿之外宋景祐乾象書芻藁屬
婁卷舌西三星天苑西八星屬胃皆不列昴宿今
凖
欽定儀象考成列步天歌之四十七星測增之三十七
星焉
畢宿
畢八星增星十三黃道赤道在實沈大梁宫距東
北星去極九十二度三十六分去昴宿距星九度
三分
附耳一星增星一黃道赤道在實沈宫去極九十
六度十三分入畢宿二度二分
天街二星增星四黃道赤道在實沈宫距北星去
極八十九度三十分入昴宿八度四十七分
天高四星增星四黃道赤道在實沈宫距中北星
去極九十一度十五分入畢宿八度二十分
諸王六星增星四黃道赤道在實沈宫距西星去
極八十五度四十二分入參宿三度四十九分
五車五星增星十八黃道赤道在實沈宫距西南
星去極七十九度三十五分入畢宿八度十二分
柱九星黃道赤道在實沈宫距西北星去極六十
九度六分入畢宿十度二十三分
咸池三星黃道赤道在實沈宫距北星去極七十
一度二十六分入畢宿十四度三分
天潢五星增星二黃道赤道在實沈宫距中星去
極七十九度十四分入畢宿十三度七分
天關一星增星六黃道赤道在實沈宫去極九十
二度十四分入參宿五分
天節八星黃道赤道在實沈宫距中北星去極九
十六度五十七分入昴宿七度五十二分
九州殊口六星增星十黃道赤道在實沈大梁宫
距西南星去極一百二十度五十七分入胃宿十
二度二十五分
參旗九星增星十一黃道赤道在實沈宫距北星
去極九十八度十六分入畢宿五度一分
九斿九星增星五黃道赤道在實沈宫距北星去
極一百一十度五十四分入昴宿八度三十一分
天園十三星增星六黃道在大梁降婁娵訾宫赤
道在實沈大梁降婁宫距西星去極一百四十三
度三十四分入危宿二十度六分
(臣)等謹按步天歌九州殊口九星宋景佑乾象書
天園西八星屬昴五車東二星及三柱屬參皆不
列畢宿今凖
欽定儀象考成九州殊口六星列步天歌之八十九星
測增之八十四星焉
觜宿
觜三星黃道赤道在實沈宫距北星去極一百有
三度二十五分去畢宿距星十五度十四分
司怪四星增星六黃道赤道在實沈宫距北星去
極八十七度三十二分入參宿四度五十分
座旗九星增星十一黃道赤道在鶉首宫距北星
去極六十四度二十分入井宿三度二十一分
(臣)等謹按宋景祐乾象書座旗司怪屬參不列觜
宿今凖
欽定儀象考成列步天歌之十六星測增之十七星焉
參宿
參七星增星三十七黃道赤道在實沈宫距中東
星去極一百一十五度二十分去觜宿距星一度
伐三星增星二黃道赤道在實沈宫距北星去極
一百一十八度十分入畢宿十四度三十四分
玉井四星增星二黃道赤道在實沈宫距東星去
極一百二十一度三十四分入畢宿六度四十五
分
軍井四星增星一黃道赤道在實沈宫距西北星
去極一百二十四度四十六分入畢宿七度十九
分
屏二星黃道赤道在實沈宫距北星去極一百二
十九度五分入畢宿六度五十七分
厠四星增星七黃道赤道在實沈宫距西北星去
極一百三十一度六分入畢宿十二度五十七分
屎一星黃道赤道在實沈宫去極一百四十五度
四十二分入參宿三分
(臣)等謹按晉書天文志不載屏厠屎諸星宋景祐
乾象書玉井軍井屬畢不列參宿今凖
欽定儀象考成列步天歌之二十五星測增之四十九
星焉
井宿
井八星增星十七黃道赤道在鶉首宫距西北星
去極九十度五十一分去參宿距星十度三十六
分
鉞一星增星一黃道赤道在實沈宫去極九十度
五十六分入參宿八度四十五分
水府四星增星八黃道赤道在鶉首實沈宫距西
南星去極九十八度四十二分入參宿七度九分
天罇三星增星九黃道赤道在鶉首宫距東北星
去極八十七度四分入井宿十三度二十四分
五諸侯五星增星五黃道赤道在鶉首宫距西星
去極七十九度一分入井宿五度五十分
北河三星增星四黃道赤道在鶉首宫距西星去
極八十度十五分入井宿十三度四十七分
積水一星黃道赤道在鶉首宫去極七十五度三
十二分入井宿十一度三十二分
積薪一星增星三黃道赤道在鶉首宫去極八十
六度五十八分入井宿十八度二十二分
水位四星增星十一黃道赤道在鶉首宫距西星
去極九十九度四十五分入井宿十六度五十九
分
南河三星增星十黃道赤道在鶉首宫距西北星
去極一百有二度三十七分入井宿十六度二十
二分
四凟四星增星六黃道赤道在鶉首宫距東北星
去極一百有一度四十九分入井宿九度二十六
分
闕邱二星增星七黃道赤道在鶉首宫距西星去
極一百一十度三十二分入井宿七度三十分
軍市六星增星五黃道赤道在鶉首宫距西北星
去極一百三十一度十八分入井宿一度五十五
分
野鷄一星黃道赤道在鶉首宫去極一百三十二
度二十一分入井宿六度二十八分
天狼一星增星五黃道赤道在鶉首宫去極一百
二十九度三十二分入井宿八度五十一分
丈人二星黃道赤道在實沈宫距東星去極一百
四十七度二十四分入畢宿十三度四十三分
子二星增星一黃道赤道在實沈宫距北星去極
一百四十七度十六分入參宿二度四十一分
孫二星增星四黃道赤道在鶉首宫距西星去極
一百四十八度三分入井宿一度十一分
老人一星增星四黃道赤道在鶉首宫去極一百
六十五度五十分入井宿九度四十八分
弧矢九星增星二十四黃道在鶉火鶉首宫赤道
在鶉首宫距西北星去極一百三十八度三十分
入井宿十八度六分
(臣)等謹按步天歌軍市十三星宋景祐乾象書水
府四星丈人二星子二星屬參不列井宿今凖
欽定儀象考成軍市六星列步天歌之六十三星測增
之一百二十四星焉
鬼宿
鬼四星增星十八黃道赤道在鶉火宫距西南星
去極九十度四十八分去井宿距星三十度二十
七分
積尸氣一星增星三黃道赤道在鶉火宫去極八
十八度二十九分入鬼宿一度二十八分
爟四星增星十一黃道赤道在鶉首宫距西南星
去極八十四度四十一分入井宿二十三度五十
七分
外厨六星增星十七黃道赤道在鶉火宫距西南
星去極一百一十二度三十分入鬼宿四度二十
一分
天紀一星增星二黃道在鶉尾宫赤道在鶉火宫
去極一百四十五度五十二分入張宿五度二十
七分
天狗七星黃道在鶉尾鶉火宫赤道在鶉火宫距
南星去極一百四十八度十五分入星宿四度四
十八分
天社六星增星五黃道在壽星鶉尾鶉火宫赤道
在鶉火宫距西星去極一百五十四度二十七分
入星宿五分
(臣)等謹按宋景祐乾象書天狗六星天社西一星
屬井天紀一星天社末一星屬柳皆不列鬼宿今
凖
欽定儀象考成列步天歌之二十九星測增之五十七
星焉
柳宿
柳八星增星十黃道赤道在鶉火宫距西星去極
一百有二度二十六分去鬼宿距星四度三十四
分
酒旗三星增星五黃道赤道在鶉火宫距北星去
極八十九度四十分入柳宿十三度十一分
(臣)等謹按宋景祐乾象書酒旗屬星不列柳宿今
凖
欽定儀象考成列步天歌之十一星測增之十五星焉
星宿
星七星增星十五黃道赤道在鶉火宫距中星去
極一百一十二度二十五分去柳宿距星十六度
五十九分
天相三星增星十二黃道在鶉尾宫赤道在鶉尾
鶉火宫距西南星去極一百有八度二十六分入
張宿一度五十五分
軒轅十七星增星五十七黃道赤道在鶉尾鶉火
宫距西北星去極六十六度十八分入井宿三十
度
内平四星增星十一黃道在鶉火宫赤道在鶉尾
鶉火宫距東星去極七十度四十九分入柳宿十
三度四十八分
(臣)等謹按步天歌星宿内有天稷五星宋景祐乾
象書軒轅西八星屬柳末屬張天稷西二星屬柳
天相三星屬軫内平四星屬張皆不列星宿今凖
欽定儀象考成無天稷星列步天歌之三十一星測增
之九十五星焉
張宿
張六星增星四黃道赤道在鶉尾鶉火宫距西第
二星去極一百六十六度五分去星宿距星八度
二十六分
(臣)等謹按步天歌張宿内有天廟十四星今準
欽定儀象考成無天廟星列步天歌之六星測增之四
星焉
翼宿
翼二十二星增星七黃道在壽星鶉尾宫赤道在
鶉尾宫距中西第二星去極一百一十二度四十
二分去張宿距星十八度三分
(臣)等謹按步天歌翼宿内有東甌五星今凖
欽定儀象考成無東甌星列步天歌之二十二星測增
之七星焉
軫宿
軫四星增星五黃道在壽星宫赤道在壽星鶉尾
宫距西北星去極一百有四度二十九分去翼宿
距星十六度五十九分
右轄一星黃道在壽星宫赤道在鶉尾宫去極一
百一十一度四十四分入軫宿一度三十分
左轄一星黃道赤道在壽星宫去極一百有一度
四十分入軫宿三度五分
長沙一星黃道赤道在壽星宫去極一百有八度
十七分入軫宿三度四分
青邱七星增星三黃道在壽星宫赤道在鶉尾宫
距東南星去極一百二十一度二十八分入軫宿
二度三十九分
(臣)等謹按步天歌軫宿内有軍門二星土司空四
星器府三十二星今凖
欽定儀象考成無軍門土司空器府星列步天歌之十
四星測增之八星焉
近南極星
海山八星黃道在大火壽星宫赤道在鶉尾宫距
南極三十度七分入角宿六度二分
十字四星黃道在大火宫赤道在壽星宫距南極
四十二度十五分入亢宿二度十五分
馬尾三星黃道在壽星宫赤道在壽星鶉尾宫距
南極四十六度三十分入角宿七度三十一分
馬腹三星黃道在大火宫赤道在壽星宫距南極
四十五度五十六分入氐宿八度四十一分
蜜蜂四星黃道在大火宫赤道在壽星宫距南極
三十四度四十九分入氐宿五度三分
三角形七星黃道在析木宫赤道在析木大火宫
距南極四十一度五十八分入心宿一度三十五
分
異雀九星黃道在析木宫赤道在析木大火宫距
南極四十五度二十七分入箕宿六度二十分
孔雀十五星黃道在星紀析木宫赤道在元枵星
紀析木宫距南極四十八度三十二分入箕宿三
度十九分
波斯十一星黃道赤道在元枵星紀宫距南極五
十七度三十五分入斗宿九度一分
蛇尾四星黃道在星紀宫赤道在降婁娵訾元枵
宫距南極二十五度二十九分入牛宿三度二十
三分
蛇腹四星黃道在娵訾元枵宫赤道在大梁降婁
宫距南極十八度二十七分入危宿一度十八分
蛇首二星黃道在娵訾宫赤道在大梁降婁宫距
南極二十五度五十分入危宿八度三十二分
鳥喙八星黃道在元枵宫赤道在降婁娵訾宫距
南極四十四度三十二分入女宿二度十六分
鶴十四星黃道在元枵宫赤道在娵訾宫距南極
五十七度九分入女宿四度七分
火鳥十一星黃道在娵訾元枵宫赤道在降婁娵
訾宫距南極五十八度二十分入危宿三度五十
一分
水委三星黃道在娵訾宫赤道在降婁宫距南極
三十度四十一分入室宿八度二十分
附白二星黃道在元枵宫赤道在大梁宫距南極
十三度十四分入女宿一度二十分
夾白二星黃道在降婁娵訾宫赤道在實沈大梁
宫距南極四度三十五分入室宿六度二十八分
金魚六星黃道在析木大梁降婁宫赤道在鶉首
實沈宫距南極十九度四十八分入婁宿二度三
十六分
海石八星黃道在壽星鶉尾宫赤道在鶉火宫距
南極十七度二十一分入翼宿初度三十七分
飛魚六星黃道在大火壽星宫赤道在鶉火鶉首
宫距南極十七度四十九分入角宿三度十六分
南船六星黃道在大火壽星宫赤道在鶉尾鶉火
宫距南極二十七度二十五分入角宿三度四十
八分
小斗十星黃道在析木大火宫赤道在壽星鶉尾
鶉火鶉首宫距南極二十六度二十四分入房宿
二度二十四分
(臣)等謹按
欽定儀象考成於三垣二十八宿之外紀近南極星一
百五十謂中國所不見仍西測之舊蓋自康熙十
三年南懷仁始列表前此未有考焉其去北極甚
遠故以距南極度析之
皇朝文獻通考卷二百五十九
