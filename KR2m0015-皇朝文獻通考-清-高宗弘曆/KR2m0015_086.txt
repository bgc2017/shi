皇朝文獻通考卷八十六
職官考(十)
武職
領侍衛府
國朝以八旗將士平定海㝢鑲黃正黃正白三旗皆
天子所自將爰選子弟命曰侍衛用備周廬環衛之列
統以勲戚大臣視周官虎賁旅賁職綦重焉領侍
衛内大臣六人(三旗各二人)内大臣六人散秩大臣無
定員掌統領侍衛親軍以先後
宸御左右翊衛焉一等侍衛六十人二等侍衛百五十
人三等侍衛二百七十人藍翎侍衛九十人親軍
校四十五人三旗宗室侍衛一等九人二等十八
人三等六十三人每十人各設什長一人
御前侍衛
乾清門侍衛皆無定員(於三旗侍衛内簡擢)隨印協理事務
侍衛班領十二人(於班領署班領什長内選用)漢侍衛無定員
(分一二三等及藍翎侍衛同)
凡宿衛更番輪直凡六班班分兩翼各設侍衛班
領一人署班領一人侍衛三十人宿衛
乾清門(為内班)散秩大臣一人侍衛親軍十人宿衛
中和殿侍衛什長三人侍衛親軍三十人宿衛
太和門(為外班)以領侍衛内大臣一人總統之内大臣
散秩大臣二人隨班入直
行幸駐蹕宿衛一如
宫禁之制
凡陞除領侍衛内大臣員缺除奉
特旨補授外將滿洲都統内大臣散秩大臣前鋒護軍
統領暨各省滿洲將軍職名開列具奏恭候
簡命内大臣員缺以散秩大臣暨都統前鋒護軍統
領各省滿洲將軍職名開列亦如之散秩大臣
多由
特恩補授或人員不敷於宗室鎮國輔國公鎮國輔國
將軍宗室一等侍衛暨公侯伯子男内簡選引
見或授散秩大臣或署散秩大臣恭候
欽定漢一等侍衛以一甲一名武進士補授二等以
一甲二名三名武進士補授三等於二甲内簡選
藍翎侍衛於三甲内簡選
凡習射三旗侍衛按期於該旗侍衛教場騎射二
次步射六次領侍衛内大臣暨侍衛班領察驗凡
閱軍器之年更番擐甲胄騎射親軍按期習騎
射於侍衛教場協理事務侍衛班領及親軍校察
驗
鑾儀衛
鑾儀衛職掌
乘輿供奉鹵簿之事掌衛事内大臣一人鑾儀使滿洲
二人漢軍一人(初設二人康熙三十一年裁一人)所屬左右中前
後五所分鑾輿馴象擎盖弓矢旌節旛幢扇手斧
鉞戈戟班劍十司馴象一所分東西二司旗手一
衛分左右二司
(臣)等謹案順治元年置錦衣衛設指揮使等官二
年改為鑾儀衛四年罷指揮使等銜改為鑾儀使
副使等名五年復罷副使以内大臣掌衛事康熙
七年定鑾儀衛使為正二品
左所冠軍使滿洲一人雲麾使滿洲三人漢軍二
人治儀正滿洲四人漢軍四人整儀尉滿洲二人
漢軍九人掌輦輅
右所冠軍使滿洲一人雲麾使滿洲三人漢軍一
人治儀正滿洲三人漢軍三人整儀尉滿洲三人
掌繖盖儀刀弓矢槍殳戟
中所冠軍使滿洲一人雲麾使滿洲三人漢軍一
人治儀正滿洲三人漢軍三人整儀尉滿洲二人
漢軍二人掌麾氅旛幢纛幟節鉞仗馬
前所冠軍使滿洲一人雲麾使滿洲三人漢軍一
人治儀正滿洲三人漢軍五人整儀尉滿洲二人
漢軍二人掌扇拂爐盒盂盤几椅星御仗引仗椶
薦静鞭品級山
後所冠軍使滿洲一人雲麾使滿洲三人漢軍二
人治儀正滿洲三人漢軍三人整儀尉滿洲二人
掌旗瓜吾仗
馴象所冠軍使滿洲一人雲麾使滿洲三人漢軍
一人治儀正滿洲三人漢軍二人整儀尉滿洲一
人漢軍一人掌儀象寳瓶騎駕鹵簿鐃歌鼓吹
旗手衛冠軍使滿洲一人漢軍一人雲麾使滿洲
二人治儀正滿洲一人漢軍二人整儀尉滿洲一
人漢軍二人掌金鉦鼓角鐃歌大樂
陪祀冠軍使漢軍二人(所屬有主事經歷二人載前文職中)贊鳴鞭
八人
凡本衛官除授掌衛事内大臣員闕由領侍衛府
以領侍衛内大臣内大臣列名疏請補授滿鑾儀
使員缺於冠軍使及一等侍衛内簡選冠軍使於雲
麾使内簡選雲麾使治儀正於治儀正治儀尉内
簡選如選不得人移領侍衛府簡選三旗三等侍
衛擬補雲麾使藍翎侍衛擬補治儀正整儀尉於
滿洲蒙古世爵及佐領内簡選均由衛引
見補授漢鑾儀使員闕由兵部以直省提督總兵官本
衛漢冠軍使列名疏請補授冠軍使雲麾使治儀
正於雲麾使治儀正整儀尉内以次簡選整儀尉
於漢軍領催驍騎閑散人内簡選均由衛引
見補授
凡軍尉儀刀弓矢殳戟用親軍豹尾槍仗馬用護
軍蒙古畫角用蒙古鳴角軍奉輦擎執各校尉由
内府選充者為旗尉五城選充者為民尉奉輦旗
尉百六十八人民尉六十人各執事旗尉二百四
十六人民尉三百二十二人左右中前後五所民
尉計千三百二十八人馴象所民尉二百有六人
八旗漢軍更夫四十人
八旗都統(滿洲蒙古漢軍各編八旗)
(臣)等謹案
國初設立八旗曰鑲黃正黃正白正紅鑲白鑲紅正
藍鑲藍分八旗為兩翼左翼曰鑲黃正白鑲白正
藍右翼曰正黃正紅鑲紅鑲藍又以鑲黃正黃正
白為上三旗各以王貝勒等統之每旗各分滿洲
蒙古漢軍為三旗共二十四旗今謹依會典編次
而守
陵寢官及世職等官並備列於後
滿洲八旗旗各都統一人副都統二人掌宣布教
養整詰戎兵以治旗人所屬參領五人副參領五
人掌頒都統副都統之政令以達於佐領佐領(所治)
(以三百人為率人戶滋生則增設佐領蒙古漢軍旗同今以見數計之)鑲黃旗八十
五人正黃旗九十三人正白旗八十六人正紅旗
七十四人鑲白旗八十四人鑲紅旗八十六人正
藍旗八十四人鑲藍旗八十七人驍騎校每佐領
一人掌稽所治人戶田宅兵籍以時頒其職掌
蒙古八旗旗各都統一人副都統二人所屬參領
二人副參領二人佐領鑲黃旗二十八人正黃旗
二十四人正白旗二十九人正紅旗三十二人鑲
白旗三十一人鑲紅旗三十二人正藍旗三十人
鑲藍旗二十五人驍騎校每佐領一人(以上職掌與滿洲八)
(旗同)
漢軍八旗旗各都統一人副都統二人所屬參領
五人副參領五人佐領鑲黃正黃正白三旗各四
十人正紅旗二十八人鑲白旗三十人鑲紅旗二
十九人正藍旗三十人鑲藍旗二十九人驍騎校
每佐領一人(以上職掌均與滿洲八旗同)
(臣)等謹案
國初凡有率所部來歸及戰陣有功賞賜人口編為
佐領者為原管佐領其有宣力國家人材服衆俾
管佐領世世相傳者為世管佐領其有能任佐領
之事能惠佐領之人是以簡用者為公中佐領
兩翼前鋒統領(滿洲蒙古各編八旗)
前鋒統領左右翼滿洲蒙古各總設一人前鋒參
領每旗二人前鋒侍衛每旗二人委署前鋒參領
每旗一人(虚銜無專員)前鋒校每旗十二人
護軍統領(滿洲蒙古各編八旗)
護軍統領滿洲蒙古每旗各一人護軍參領滿洲
每旗十人蒙古每旗四人副護軍參領如參領之
數委署護軍參領每旗七人(虛銜無專員)護軍校每
佐領下一人(護軍參領雍正二年增設)
提督九門步軍統領
提督九門巡捕五營步軍統領一人掌管門禁鎻
鑰統率八旗步軍五營將備以肅清
輦轂左右翼步軍翼尉各一人八旗步軍協尉副尉
各二十四人掌董率守衛巡警掃除步軍尉每旗
滿洲二十四人蒙古漢軍九人委署步軍尉每旗
滿洲各五人蒙古漢軍各二人掌分汛警夜清道
詰姦捕盜步軍尉滿洲每旗各三人蒙古漢軍每
旗各一人緝捕盜賊稽察奸宄領催二千三十一
人步軍萬七千八百四十七人城門領内九門每
門二人外七門每門一人城門吏同(所屬參將以下官載後京)
(營所屬員外以下官載前文職)
(臣)等謹案
京師重地禁旅宜嚴初制屬兵部職方司漢主事專
管康熙十三年始設提督九門步軍統領又
特簡八旗大臣綜理其事至三十年兼巡捕三營乾隆四
十六年復兼巡捕五營則制愈詳而責愈重矣
火器營(白塔信礮附)
火器營總統六人(以王公領侍衛内大臣都統前鋒護軍各統領兼任)
八旗鳥槍護軍參領十六人鳥槍驍騎參領二十
四人司鳥槍司礮散秩官九十六人(八旗通志載聞散旗員每)
(旗七人管礮旗員每旗五人合計之共九十六人按會典管鳥槍散秩五十六人管礮散秩四十人)
(數亦相符)鳥槍護軍校一百十二人鳥槍驍騎校一百
十二人管礮驍騎校四十人八旗滿洲蒙古每佐
領下鳥槍護軍校三人鳥槍驍騎四人礮驍騎一
人(以上鳥槍護軍參領為該營專設官餘均以八旗滿洲蒙古官兵兼任)
(臣)等謹案火器營康熙三十年設先是二十八年
設漢軍火器兼練大刀營衙門每翼總管一人以
現任副都統兼管每旗協領參領各一人操練尉
驍騎校各五人三十六年停止
白塔信礮總管一人司信礮官旗各一人
圓明園等營(南苑附)
圓明園總統無定員(王公大臣兼任)掌翊衛之政令營總護
軍參領八人每旗各一人副護軍參領十六人旗
各二人署護軍參領三十二人旗各四人護軍校
一百二十八人副護軍校一百二十八人護軍三
千六百七十二人教養兵四百八十人
健銳營
健銳營總統無定員(王公大臣兼任)翼領左右翼各一人
前鋒參領旗各一人副前鋒參領如參領之數署
前鋒參領十六人前鋒校五十人副前鋒校四十
人什長五十人前鋒千人委前鋒千人
虎槍營
虎槍營總統一人(以公侯領侍衛内大臣兼任)總領六人(以内大臣)
(都統前鋒護軍統領副都統侍衛參領簡補)三旗虎槍六百人旗各二
百人虎槍長旗各七人副長七人
南苑總尉一人防禦八人
内府三旗
三旗護軍統領各一人護軍參領副護軍參領驍
騎參領旗各五人佐領鑲黃正黃二旗各三十五
人正白旗三十六人前鋒校旗各二人護軍校旗
各三十五人驍騎校每佐領下一人
(臣)等謹案初設佐領每旗滿洲三人旗鼓四人康
熙三十四年各增二人正黃旗又增朝鮮佐領二
人乾隆二十五年正白旗增回人佐領一人護軍
統領雍正元年增設
圓明園護軍營總一人護軍參領副參領旗各一人
署參領如參領之數護軍校旗各三人
王公府屬武官
親王各設長史一人散騎郎四人(以世爵領之)護衛一
等二等各六人三等八人典儀從四從五從六品
各二人親軍校無定額世子長史一人散騎郎三
人護衛一等六人二等五人三等六人典儀從四
品一人從五從六品各二人
郡王長史一人散騎郎三人護衛一等六人二等
四人三等五人典儀從五從六品各二人長子長
史一人護衛一等二人二等四人三等六人典儀
從五品二人從六品一人
貝勒司儀長一人護衛二等六人三等四人典儀
從五品一人從六品二人
貝子三等護衛六人典儀從六品一人從七品二
人
鎮國公輔國公三等護衛各四人典儀從七從八
品各一人
五旗王公府屬參領每旗五人佐領每旗七人驍
騎校每佐領下一人
守護
陵寢武官
永陵
福陵
昭陵總管各一人翼領各二人司工匠各一人防禦各十
六人
昭西陵防禦十六人驍騎校二人
孝陵總管一人翼領二人防禦十六人驍騎校二人
孝東陵防禦十六人驍騎校二人
景陵總管一人翼領二人防禦十六人驍騎校二人
皇貴妃園寢防禦四人驍騎校一人
妃園寢防禦八人驍騎校一人
泰陵總管一人翼領二人防禦十六人驍騎校二人
妃園寢防禦八人驍騎校一人
孝賢皇后陵寢總管一人翼領二人防禦十六人驍騎
校二人
純惠皇貴妃園寢防禦八人驍騎校一人
端慧皇太子園寢防禦八人
世職
一等公二等公三等公
一等侯二等侯三等侯
一等伯二等伯三等伯
一等子二等子三等子
一等男二等男三等男
一等輕車都尉二等輕車都尉三等輕
車都尉
騎都尉雲騎尉恩騎尉俱無定員
凡滿洲蒙古漢軍官員襲職天聰五年定他國貝
子當太平無事舉國來歸者或陣亡或病故子孫
准與世襲罔替危急來歸者陣亡准襲五次病故
准襲三次若每戰身先有功及一二次首先攻克
城池者或陣亡或病故各照原官世襲罔替仍察
其舊日有無罪過另行酌奪有出首叛逆大罪者
量授官職准襲六次又自他國太平無事有孑身
來歸者陣亡准襲四次病故准襲二次有臨難危
急而孑身來歸者陣亡准襲二次病故准襲一次
至於無職之人或首先登城或當先戰死者准給
官爵襲二次拿獲姦細授職者陣亡准襲一次病
故不准襲十年定准襲次數有越十五次以上者
世襲罔替順治八年定凡遇
恩詔其原有襲次者俱准世襲罔替給與
誥命其原無襲次官員今
恩詔中准授騎都尉者亦給與
勅書陣亡准襲病故不准襲其效力軍前所得雲騎尉准
襲一次九年定已得誥命之人又得官職者准其
添給其襲次有過十次以上者即准世襲十八年
定一等子襲十四次二等襲十三次三等襲十二
次一等男襲十次二等襲九次三等襲八次一等
輕車都尉襲六次二等襲五次三等襲四次騎都
尉襲二次雲騎尉襲一次康熙三十四年定凡參
贊大臣一等公陣亡照例給與騎都尉又一雲騎
尉令伊子承襲四十年定三次
恩詔所加雲騎尉遇承襲時銷去此承襲之通例也
(臣)等謹案
國初計功授爵凡漢人與旗人同例故靖海海澄諸
人旋皆編入漢軍旗分
世宗憲皇帝推恩勝國朱之璉亦原隸鑲白旗惟衍聖公
仍宋明之舊
列朝重道崇儒
恩綸優渥其體與一等公無異故不另載漢人積有軍功
勞績或陣亡者亦予世職如八旗例
皇朝文獻通考卷八十六
