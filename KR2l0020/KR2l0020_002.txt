晝簾緒論跋
愚守栝之明年親友陶雲翔寄晝簾緒論一編來曰
子前二十載遺我先君使善治邑香谿者也我謹蔵
不敢墜今子統邑七治之皆善不善子之事盍還以
淑諸愚閱之矍然既而劃然大笑有客在傍慫慂因
又慨然曰教玉人琢玉愚所不敢也與吾寮宷同歸
於振職寡過愚所深願也敬聞命筆吏尋以謄繕煩
猥告乃傳諸梓寳祐改元仲夏吉日天台胡太初識
