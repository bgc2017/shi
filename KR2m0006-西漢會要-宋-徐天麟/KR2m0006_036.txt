西漢會要卷三十六
宋徐天麟撰
職官六
特進
王譚位特進領城門兵(外戚傳按漢雜事諸侯功德優盛朝廷所敬異者賜位特進位)
(莽三公上秩)
王商位特進領城門兵置幕府得舉吏如將軍
傅喜位特進奉朝請
薛宣加寵特進位次師安昌侯給事中視尚書事
張禹以列侯朝朔望位特進見禮如丞相置從事史五
人(並本傳)
領尚書事
霍光霍山以大將軍領尚書事
張安世以車騎將軍領尚書事又以衛將軍領尚書事
師丹以左將軍領尚書事
蕭望之以前將軍領尚書事
王鳳大司馬領尚書事
鄭寬中以光禄大夫領尚書事(張山拊傳)
孔光光禄勲領尚書事
張禹光禄大夫領尚書事
霍山奉車都尉領尚書事(並本傳)
周堪光禄大夫領尚書事(劉向傳)
車騎將軍王音内領尚書外典兵馬(毋將隆傳)
史高以外屬為大司馬車騎將軍領尚書事(匡衡傳)
平尚書事
于定國光禄大夫平尚書事
張敬中大夫平尚書事
領他官
桑弘羊為治粟都尉領大農(食貨志)
東邪咸陽孔僅為大農丞領鹽鐡事(食貨志)
霍山奉車都尉侍中領三輔胡越騎(本傳)
孔光為帝太傅領宿衛(本傳)
王譚王商位特進領城門兵(元后傳)
金涉為侍中騎都尉領三輔胡越騎(本傳)
鍾元為尚書令領廷尉(何並傳)
劉向以故九卿召拜為郎中領護三輔都水(本傳)
息夫躬以左曺光禄大夫使持節領護三輔都水(本傳)
馮參為諫大夫領護左馮翊都水(本傳)
劉向為光禄大夫領校中五經袐書
劉歆河平中受詔與父向領校袐書(本傳)
兼官
張安世車騎將軍光禄勲又遷右將軍光禄勲
宣帝徙度遼將軍未央衛尉范明友為光禄勲
宣帝拜蕭望之為前將軍光禄勲
趙充國權為後將軍兼水衡都尉征匈奴還為後將軍
少府
王莽為右將軍衛尉
右將軍典屬國常惠馮奉世
王尊轉守槐里兼行美陽令事(並本傳)
行(官闕則卑者攝為之曰行)
張湯韓安國並㠯御史大夫行丞相事
平陽侯曺窋行御史大夫事(吕后本紀八年劉攽刊誤曰校表及張蒼傳高后四)
(年窋為御史大夫誅諸吕後免則非行也疑此紀誤)
太僕臣賀行御史大夫事(三王世家)
行太常事大中大夫劉歆(孝平王后傳)
汾陽侯靳石為太常行太僕事
韓延年為太常行大行令事(功臣表)
行大鴻臚事少府樂成
太子少𫝊臣安行宗正事
少府忠行廷尉事
王温舒為右輔行中尉
留侯張良行太子少傅事
黃霸廷尉監行丞相長史事
蓋寬饒遷諫大夫行郎中戶將事
王尊守京輔都尉行京兆尹事
劉德宗正行京兆尹事
翟義南陽都尉行太守事
王尊轉守槐里兼行美陽令事(本傳)
守(如淳曰諸官初加皆試守一歲延為真食全奉)
朱雲以六百石秩守御史大夫
光禄大夫劉辟疆守長樂衛尉
守少府蕭望之
蕭育泰山太守入守大鴻臚
執金吾任宏守大鴻臚(哀紀)
御史臣光守尚書令(三王世家)
趙廣漢京輔都尉守京兆尹
龔勝光禄大夫守右扶風
王訢為右輔都尉守右扶風武帝出駐車拜訢為真
薛宣入守左馮翊滿歲稱職為真
朱博㠯高第入守左馮翊滿歲為真(並本傳)
守丞相長史邊通(張湯傳)
守軍正丞胡建
守廷史路温舒
張敞守大原大守
王尊守京輔都尉(並本傳)
茂陵守令尹公(原涉傳)
華陰守丞嘉(朱雲傳)
假(假攝也)
漢二年拜曺參為假右丞相入屯兵關中(本傳)
假稲田使者燕倉
趙充國以假司馬從貳師將軍(本傳)
軍候假丞杜勲(陳湯傳)
宿衛
漢二年六月漢王還櫟陽令諸侯子在關中者皆集櫟
陽為衛(高紀)
高帝崩陳平畏讒固請之得宿衛(陳平傳)
高后二年齊哀王遣弟章入宿衛於漢封朱虚侯四年
封章弟興居為東牟侯皆宿衛長安
文帝入未央宫有謁者十人列戟衛端門(周勃傳)
武帝時董仲舒對策曰使諸列侯郡守二千石各擇其
吏民之賢者歲貢各二人以給宿衛(本傳)
終軍曰得列宿衛食禄五年(本傳)
王臧上言宿衛累遷一歲至郎中令(本傳)
張安世輔政宿衛十有三年封為富平侯(本傳)
昭帝時燕王旦上書願歸符璽入宿衛
宣帝地節二年詔曰博陸侯宿衛武帝三十餘年
陽城侯劉德親親行謹厚以德得官宿衛者二十餘年
魏相奏張安世子延壽重厚可以為光禄勲領宿衛臣
楊惲與孫會宗書曰幸頼先人餘業得備宿衛
馮參為黃門郎給事中宿衛十餘年
孔光為帝太傅位四輔給事中領宿衛
成帝詔曰車騎將軍王音宿衛忠正勤勞王家
元后益封孔光詔曰博陸侯光宿衛四世世為傅相光
禄勲豐宿衛三世奉車都尉甄邯宿衛勤勞建議定策
待詔
尚方待詔(郊祀志)
待詔金馬門(公孫弘劉向馮商張子喬華龍柳宫)
待詔公車(東方朔朱買臣谷永)
待詔承明之庭(揚䧺)
待詔殿中(韓生以易召待詔殿中)
待詔五柞宮(執金吾廣意)
待詔丞相府(劉德)
待詔官者廬(東方朔蘇武劉向翼奉)
待詔黃門(李尋梁邱賀)
武帝詔求能為韓詩者召蔡義待詔
伍宏㠯毉待詔
吾邱壽王㠯善格五待詔
宣帝詔見王褒以為待詔(何武傳)
魏相奏言知音善鼓雅琴者趙定龔德皆召見待詔
本草待詔(郊祀志)
成帝時言祭祀方術者皆得待詔(郊祀志)
上計
孝武元封五年三月至泰山增封因朝諸侯王列侯受
郡國計(本紀師古曰若今之諸州計帳也)
太初元年春受計於甘泉(紀下同)
天漢三年三月行幸泰山修封祀明堂因受計
太始四年三月行幸泰山因受計
孝宣黃龍元年詔曰上計簿具文而已務為欺謾以避
其課御史察計簿非實者按之使真偽毋相亂(本紀臣天麟謹)
(按通典云漢制郡守歲盡遣上計掾史各一人條上郡内衆事謂之計簿)
嚴助願奉三年計最(本傳如淳曰舊法當使丞奉計今助自願入奉也)
京房為魏郡太守自請歲竟乘傳奏事天子許焉(傳)
張蒼為計相一月更以列侯為主計四歲蕭何為相國
令蒼以列侯居相府領郡國上計者(本傳)
司隸校尉奏丞相衡位三公領計簿而顓地盗上(本傳)
郝賢坐為上谷太守入弋財物計謾免(表)
西漢會要卷三十六
