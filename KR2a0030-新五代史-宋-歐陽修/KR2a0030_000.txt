五代史記序
建安陳師錫
孟子曰三代之得天下也以仁其失天下也以不仁自
生民以來一治一亂旋相消長未有去仁而興積仁而
亡者甚哉五代不仁之極也其禍敗之復殄滅剥喪之
威亦其效耳夫國之所以存者以有民民之所以生者
以有君方是時上之人以慘烈自任刑戮相高兵革不
休夷滅構禍置君猶易吏變國若傳舍生民膏血塗草
野骸骼君民相眎如髦蠻草木幾何其不胥為
夷也逮皇天悔禍真人出寧易暴以仁轉禍以德民咸
保其首領收其族屬各正性命豈非天邪方夷夏相蹂
兵連亂結非無忠良豪傑之士竭謀單智以緩民之死
乃堙沒而無聞矣否閉極而泰道升聖人作而萬物覩
指揮中原兵不頓刃向之滔天巨猾搖毒煽禍以害斯
人者蹈鼎鑊斧鑕之不暇豈非人邪天與人相為表裏
和同於無間聖人知天之所助人之所歸國之所恃以
為固者仁而已非特三代然也堯舜之盛漢唐之興秦
隋之失魏晉之亡南北之亂莫不由此也五代距今百
有餘年故老遺俗往往垂絶無能道說者史官秉筆之
士或文采不足以耀無窮道學不足以繼述作使五十
有餘年間廢興存亡之迹姦臣賊子之罪忠臣義士之
節不傳於後世來者無所攷焉惟廬陵歐陽公慨然以
自任蓋潛心累年而後成書其事迹實錄詳於舊記而
褒貶義例仰師春秋由遷固而來未之有也至於論朋
黨宦女忠孝兩全義子降服豈小補哉豈小補哉
五代史目錄正史類
宋歐陽修撰
徐無黨注
本紀一十二卷
列傳四十五卷
考三卷
世家年譜一十一卷
附錄三卷
本紀
卷一
梁本紀第一
太祖上
卷二
梁本紀第二
太祖下
卷三
梁本紀第三
末帝
卷四
唐本紀第四
莊宗上
卷五
唐本紀第五
莊宗下
卷六
唐本紀第六
明宗
卷七
唐本紀第七
愍帝
廢帝
卷八
晉本紀第八
高祖
卷九
晉本紀第九
出帝
卷十
漢本紀第十
高祖
隐帝
卷十一
周本紀第十一
太祖
卷十二
周本紀第十二
世宗
恭帝
列傳
卷十三
梁家人傳第一
太祖母文惠皇后王氏元貞皇后張氏
陳昭儀李昭容
末帝妃張氏妃郭氏
太祖子友裕友珪
友璋友雍
友徽友孜
友文兄全昱
全昱子友諒友能
友誨兄存子友寧
友倫
卷十四
唐家人傳第二
太祖劉太妃貞簡皇后曹氏
莊宗神閔敬皇后劉氏淑妃韓氏
德妃伊氏太祖子存美
存霸存禮
存渥存乂
存確存紀
太祖弟克讓克修
克修子嗣弼嗣肱
克恭克寧
克寧子瓌莊宗子繼岌
繼潼繼嵩
繼蟾繼嶤
卷十五
唐家人傳第三
明宗和武憲皇后曹氏昭懿皇后夏氏
宣憲皇后魏氏淑妃王氏
愍帝哀皇后孔氏明宗子從璟
從榮從益
姪從璨從璋
從温從敏
卷十六
唐家人傳第四
廢帝皇后劉氏子重吉
重美
卷十七
晉家人傳第五
高祖皇后李氏太妃安氏
出帝皇后馮氏高祖子重信
重義重英
重進重睿
重杲高祖叔父萬友
萬友子敬威敬贇
萬詮萬詮子敬暉
高祖兄敬儒高祖弟敬德
敬殷重胤
出帝子延煦延寳
卷十八
漢家人傳第六
高祖皇后李氏高祖弟崇
信高祖子承訓
承勲姪贇
卷十九
周家人傳第七
聖穆皇后柴氏淑妃楊氏
貴妃張氏德妃董氏
子侗信
姪守愿奉超
遜
卷二十
周家人傳第八
柴守禮世宗貞惠皇后劉氏
宣懿皇后符氏後立皇后符氏
世宗子誼誠
諴熙讓
熙謹熙誨
卷二十一
梁臣傳第九
敬翔朱珍
李唐賓(附)龐師古
葛從周霍存
張存敬符道昭
劉捍寇彦卿
卷二十二
梁臣傳第十
康懷英劉鄩
牛存節張歸霸(歸厚歸弁)
王重師徐懷玉
卷二十三
梁臣傳第十一
楊師厚王景仁
賀瓌王檀
馬嗣勲王虔裕
謝彦章
卷二十四
唐臣傳第十二
郭崇韜安重誨
卷二十五
唐臣傳第十三
周德威符存審
史建瑭(子匡翰)王建及
元行欽安金全
袁建豐西方鄴
卷二十六
唐臣傳第十四
符習烏震
孔謙張延朗
李嚴李仁矩
毛璋
卷二十七
唐臣傳第十五
朱弘昭(馮贇附)劉延朗
康思立康義誠
藥彦稠
卷二十八
唐臣傳第十六
豆盧革盧程
任圜趙鳳
李襲吉張憲
蕭希甫劉贊
何瓉
卷二十九
晉臣傳第十七
桑維翰景延廣
吳巒
卷三十
漢臣傳第十八
蘇逢吉史弘肇
楊邠王章
劉銖李業
聶文進後贊
郭允明
卷三十一
周臣傳第十九
王朴鄭仁誨
扈載
卷三十二
死節傳第二十
王彦章裴約(附)
劉仁贍(附)
卷三十三
死事傳第二十一
張源德夏魯奇
姚洪王思同
張敬達翟進宗
沈斌王清
史彦超孫晟
卷三十四
一行傳第二十二
鄭遨張薦明(附)
石昂程福贇
李自倫
卷三十五
唐六臣傳第二十三
張文蔚楊涉
張策趙光逢
薛貽矩蘇循(杜曉附)
卷三十六
義兒傳第二十四
李嗣昭嗣本
嗣恩存信
存孝存進
存璋存賢
卷三十七
伶官傳第二十五
敬新磨景進
史彦瓊郭從謙
卷三十八
宦者傳第二十六
張承業張居翰
卷三十九
雜傳第二十七
王鎔羅紹威
王處直劉守光
卷四十
雜傳第二十八
李茂貞韓建
李仁福韓遜
楊崇本高萬興
温韜
卷四十一
雜傳第二十九
盧光稠譚全播
雷滿鍾傳
趙匡凝
卷四十二
雜傳第三十
朱宣瑾
王師範李罕之
孟方立王珂
趙犨馮行襲
卷四十三
雜傳第三十一
氐叔琮李彦威
李振裴迪
韋震孔循
孫德昭王敬蕘
蔣殷
卷四十四
雜傳第三十二
劉知俊丁會
賀德倫閻寳
康延孝
卷四十五
雜傳第三十三
張全義朱友謙
袁象先朱漢賓
段凝劉玘
周知裕陸思鐸
卷四十六
雜傳第三十四
趙在禮霍彦威
房知温王晏球
安重覇王建立
康福郭延魯
卷四十七
雜傳第三十五
華温琪萇從簡
張筠(弟籛)楊彦詢
李周劉處讓
李承約張希崇
相里金張廷藴
馬全節皇甫遇
安彦威李瓊
劉景巖
卷四十八
雜傳第三十六
盧文進李金全
楊思權王弘贄
劉審交王周
高行周(行珪)白再榮
安叔千
卷四十九
雜傳第三十七
翟光鄴馮暉
皇甫暉唐景思
王進常思
孫方諫
卷五十
雜傳第三十八
王峻王殷
劉詞王環
折從阮
卷五十一
雜傳第三十九
朱守殷董璋
范延光婁繼英
安重榮安從進
楊光遠
卷五十二
雜傳第四十
杜重威李守貞
張彦澤
卷五十三
雜傳第四十一
王景崇趙思綰
慕容彦超
卷五十四
雜傳第四十二
馮道李琪(兄珽)
鄭珏李愚
盧導司馬頲
卷五十五
雜傳第四十三
劉昫盧文紀
馬胤孫姚顗
劉岳馬縞
盧損崔居儉
崔梲李懌
卷五十六
雜傳第四十四
和凝趙瑩
馮玉盧質
呂琦薛融
何澤王權
史圭龍敏
卷五十七
雜傳第四十五
李崧李鏻
賈緯段希堯
張允王松
裴皥王仁裕
裴羽王延
馬重績趙延義
考
卷五十八
司天考第一
卷五十九
司天考第二
卷六十
職方考第三
世家年譜
卷六十一
吳世家第一
卷六十二
南唐世家第二
卷六十三
前蜀世家第三
卷六十四
後蜀世家第四
卷六十五
南漢世家第五
卷六十六
楚世家第六
卷六十七
吳越世家第七
卷六十八
閩世家第八
卷六十九
南平世家第九
卷七十
東漢世家第十
卷七十一
十國世家年譜第十一
附錄
卷七十二
四夷附錄第一
卷七十三
四夷附錄第二
卷七十四
四夷附錄第三
(徐無黨曰凡諸國名號梁本紀自封梁王以後始稱梁唐本紀自封晉王以後始稱晉自建國號唐)
(以後始稱唐各從其實也自傳而下於未封王建國之前或稱梁稱晉稱唐者史官從後而追書也)
(唐嘗稱晉而石敬瑭又稱晉李昪又稱唐劉龑巳稱漢而劉旻又稱漢王建已稱蜀而孟知祥又稱)
(蜀石晉自為一代不待别而可知唐漢蜀則加東南前後以别其世家梁初嘗封沛東平南唐初嘗)
(稱齊三號當時巳不顯著故皆略而不道五代亂世名號交雜而不常史家撰述随事為文要於理)
(通事見而已覽者得以詳焉)
(臣)等謹案五代史七十四卷宋歐陽修撰李
廌稱其最得春秋之法雖司馬子長無以復
加晁公武稱其以繼劉向班固人不以為過
然疎略紕繆亦所不免司馬光通鑑所列五
代事蹟與史多所異同薛居正舊史雖失之
繁猥或猶可參考他若尹洙之五代春秋王
禹偁之五代史闕文皆足以備旁通不無小
補今刻本兼採諸家證訂訛缺實為完本云
乾隆四十年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
五代史目錄
