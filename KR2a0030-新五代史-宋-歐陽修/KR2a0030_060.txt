五代史卷六十
宋歐陽修撰
職方考第三
嗚呼自三代以上莫不分土而治也後世鑒古矯失始
郡縣天下而自秦漢以來為國孰與三代長短及其亡
也未始不分至或無地以自存焉蓋得其要則雖萬國
而治失其所守則雖一天下不能以容豈非一本於道
德哉唐之盛時雖名天下為十道而其勢未分既其衰
也置軍節度號為方鎮鎮之大者連州十餘小者猶兼
二四故其兵驕則逐帥帥彊則叛上土地為其世有干
戈起而相侵天下之勢自茲而分然唐自中世多故矣
其興衰救難常倚鎮兵扶持而侵凌亂亡亦終以此豈
其利害之理然歟自僖昭以來日益割裂梁初天下别
為十一南有吴浙荆湖閩漢西有岐蜀北有燕晉而朱
氏所有七十八州以為梁莊宗初起并代取幽滄有州
三十五其後又取梁魏博等十有六州合五十一州以
滅梁岐王稱臣又得其州七同光破蜀已而復失惟得
秦鳳階成四州而營平二州䧟于契丹其增置之州一
合一百二十三州以為唐石氏入立獻十有六州于契
丹而得蜀金州又增置之州一合一百九州以為晉劉
氏之初秦鳳階成復入于蜀隱帝時增置之州一合一
百六州以為漢郭氏代漢十州入于劉旻世宗取秦鳳
階成瀛莫及淮南十四州又增置之州五而廢者三合
一百一十八州以為周宋興因之此中國之大略也其
餘外屬者強弱相幷不常其得失至於周末閩已先亡
而在者七國自江以下二十一州為南唐自劒以南及
山南西道四十六州為蜀自湖南北十州為楚自浙東
西十三州為吳越自嶺南北四十七州為南漢自太原
以北十州為東漢而荆歸峽三州為南平合中國所有
二百六十八州而軍不在焉唐之封疆遠矣前史備載
而羈縻寄治虚名之州在其間五代亂世文字不完而
時有廢省又或陷于外域不可考究其詳其可見者具
之如譜
州梁唐晉漢周
汴都有(宣武)都都都
洛都都都都都
雍有(永平)都有(晉昌)有(永興)有
兗有(泰寧)有有有有(罷)
沂有有有有有
密有有有有有
青有(平盧)有有有有
淄有有有有有
齊有有有有有
棣有有有有有
登有有有有有
萊有有有有有
徐有(武寧)有有有有
宿有有有有有
鄆有(天平)有有有有
曹有有有(威信)有(罷)有(彰信)
濮有有有有有
濟有(太祖置)
宋有(宣武)有(歸德)有有有
亳有有有有有
單有(輝州)有(改曰單州)有有有
潁有有有有有
陳有有有(鎮安)有(軍廢)有(復)
蔡有有有有有
許有(匡國)有(忠武)有有有
汝有有有有有
鄭有有有有有
滑有(宣義)有(義成)有有有
襄有有有有有
均有有有有有
房有有有有有
金有蜀(武雄)有蜀有(懷德尋罷)有有
鄧有(宣化)有(威勝)有有有(武勝)
隨有有有有有
郢有有有有有
唐有有有有有
復有有有有有
安有(宣威)有(安遠)有(罷軍)有(復)有(罷)
申有有有有有
蒲有(護國)有有有有
孟有(河陽三城)有有有有
懷有有有有有
晉有(初曰定昌後曰建寧)有(建雄)有有有
絳有有有有有
陜有(鎮國)有(保義)有有有
虢有有有有有
華有(感化)有(鎮國)有有有(罷軍)
商有有有有有
同有(忠武)有(匡國)有有有
耀岐(義勝)有(崇州靜勝)有(復曰耀州改順義)有有有(罷軍)
解有(隠帝置)有
邠岐(靜難)有有有有有
寧岐有有有有有
慶岐有有有有有
衍岐有有有有有
威有(高祖置)有有(改曰環州)
鄜岐(保大)有有有有有
坊岐有有有有有
丹岐有有有有有
延岐(忠義)有有(彰武)有有有
夏有(定難)有有有有
銀有有有有有
綏有有有有有
宥有有有有有
靈有(朔方)有有有有
鹽有有有有有
岐岐(鳳翔)有有有有
隴岐有有有有
涇岐(彰義)有有有有
原岐有有有有
渭岐有有有有
武岐有有有有
秦岐(雄武)蜀(天雄)有有有有
成岐蜀有有有有
階岐蜀有有有有
鳳岐蜀(武興)有有有有
乾岐(李茂貞置)有有有有
魏有(天雄)唐有(鄴都)有(鄴都)有(鄴都)有(罷都)
博有唐有有有有
貝有唐有有(永清)有有
衞有唐有有有有
澶有唐有有(鎮寧)有有
相有(昭德)唐有有(彰德)有有
邢有(保義)唐有(安國)有有有
洺有有有有有
磁有(改曰惠州)唐有(復曰磁州)有有有
鎮有(武順)唐有(成德)有(順德)有(成德)有
冀有唐有有有有
深有唐有有有有
趙有唐有有有有
易有唐有有有有
祁有唐有有有有
定有(義成)唐有有有有
滄唐(横海)有有有有
景唐有有有有(廢)
德唐有有有有
濱有(世宗置)
瀛唐有契丹契丹有
莫唐有契丹契丹有
雄有(世宗置)
霸有(世宗置)
幽唐(盧龍)有契丹契丹契丹
涿唐有契丹契丹契丹
檀唐有契丹契丹契丹
薊唐有契丹契丹契丹
順唐有契丹契丹契丹
營唐有(契丹)契丹契丹契丹
平唐有(契丹)契丹契丹契丹
蔚唐有契丹契丹契丹
朔唐(振武)有契丹契丹契丹
雲唐(大同)有契丹契丹契丹
應唐有(彰國)契丹契丹契丹
新唐有(威塞)契丹契丹契丹
媯唐有契丹契丹契丹
儒唐有契丹契丹契丹
武唐有契丹契丹契丹
寰有(明宗置)契丹契丹契丹
忻唐有有有東漢
代唐(鴈門)有有有東漢
嵐唐有有有東漢
石唐有有有東漢
憲唐有有有東漢
麟唐有有有東漢
府唐有有(永安)有(罷軍)有(永安)
幷唐(河東)有(北都)有有東漢
汾唐有有有東漢
慈唐有有有有
隰唐有有有有
澤唐有有有有
潞唐(昭義)有(安義)有(昭義)有有
沁唐有有有東漢
遼唐有有有東漢
揚吳(淮南)吳南唐南唐有
楚吳吳南唐南唐有
泗吳吳南唐南唐有
滁吳吳南唐南唐有
和吳吳南唐南唐有
光吳吳南唐南唐有
黃吳吳南唐南唐有
舒吳吳南唐南唐有
蘄吳吳南唐南唐有
廬吳吳南唐南唐有(保信)
壽吳(忠正)吳南唐(清淮)南唐有(忠正)
海吳吳南唐南唐有
泰吳吳南唐南唐有
濠吳吳南唐南唐有
通有(世宗置)
潤吳吳南唐南唐南唐
常吳吳南唐南唐南唐
宣吳(寧國)吳南唐南唐南唐
歙吳吳南唐南唐南唐
鄂吳(武昌)吳南唐南唐南唐
昇吳吳南唐南唐南唐
池吳吳南唐南唐南唐
饒吳吳南唐南唐南唐
信吳吳南唐南唐南唐
江吳吳南唐南唐南唐
洪吳(鎮南)吳南唐南唐南唐
撫吳吳南唐南唐南唐
袁吳吳南唐南唐南唐
吉吳吳南唐南唐南唐
虔吳吳南唐南唐南唐
筠南唐(李景置)南唐南唐
建閩閩南唐南唐南唐
汀閩閩南唐南唐南唐
劒南唐(李景置)南唐南唐
漳閩閩南唐(留從效)南唐(留從效)南唐(留從效)
泉閩閩南唐(留從效)南唐(留從效)南唐(留從效)
福閩(武威)閩吳越吳越吳越
杭吳越(鎮海)吳越吳越吳越吳越
越吳越(鎮東)吳越吳越吳越吳越
蘇吳越吳越吳越吳越吳越
湖吳越吳越吳越吳越吳越(宣德)
温吳越吳越吳越(靜海)吳越吳越
台吳越吳越吳越吳越吳越
明吳越吳越吳越吳越吳越
處吳越吳越吳越吳越吳越
衢吳越吳越吳越吳越吳越
婺吳越吳越吳越吳越吳越
睦吳越吳越吳越吳越吳越
秀吳越(元瓘置)吳越吳越
荆南平(荆南)南平南平南平南平
歸蜀南平南平南平南平
峽蜀南平南平南平南平
益蜀(成都)有後蜀蜀蜀蜀
漢蜀有後蜀蜀蜀蜀
彭蜀有後蜀蜀蜀蜀
蜀蜀有後蜀蜀蜀蜀
綿蜀有後蜀蜀蜀蜀
眉蜀有後蜀蜀蜀蜀
嘉蜀有後蜀蜀蜀蜀
劒蜀有後蜀蜀蜀蜀
梓蜀(劒南東川)有後蜀蜀蜀蜀
遂蜀(武信)有後蜀蜀蜀蜀
果蜀有後蜀蜀蜀蜀
閬蜀有(保寧)後蜀蜀蜀蜀
普蜀有後蜀蜀蜀蜀
陵蜀有後蜀蜀蜀蜀
資蜀有後蜀蜀蜀蜀
榮蜀有後蜀蜀蜀蜀
簡蜀有後蜀蜀蜀蜀
卭蜀有後蜀蜀蜀蜀
黎蜀有後蜀蜀蜀蜀
雅蜀(永平)有後蜀蜀蜀蜀
維蜀有後蜀蜀蜀蜀
茂蜀有後蜀蜀蜀蜀
文蜀有後蜀蜀蜀蜀
龍蜀有後蜀蜀蜀蜀
黔蜀(武泰)有後蜀蜀蜀蜀
施蜀有後蜀蜀蜀蜀
䕫蜀(鎮江)有後蜀蜀蜀蜀
忠蜀有後蜀蜀蜀蜀
萬蜀有後蜀蜀蜀蜀
興蜀有後蜀蜀蜀蜀
利蜀(昭武)有後蜀蜀蜀蜀
開蜀有後蜀蜀蜀蜀
通蜀有後蜀蜀蜀蜀
涪蜀有後蜀蜀蜀蜀
渝蜀有後蜀蜀蜀蜀
瀘蜀有後蜀蜀蜀蜀
合蜀有後蜀蜀蜀蜀
昌蜀有後蜀蜀蜀蜀
巴蜀有後蜀蜀蜀蜀
蓬蜀有後蜀蜀蜀蜀
集蜀有後蜀蜀蜀蜀
壁蜀有後蜀蜀蜀蜀
渠蜀有後蜀蜀蜀蜀
戎蜀有後蜀蜀蜀蜀
梁蜀(山南西道)有後蜀蜀蜀蜀
洋蜀(武定)有後蜀蜀蜀蜀
潭蜀(武安)有後蜀蜀蜀周行逢
衡蜀有後蜀蜀蜀周行逢
澧蜀有後蜀蜀蜀周行逢
朗楚(武平)楚楚楚周行逢
岳楚楚楚楚周行逢
道楚楚楚楚周行逢
永楚楚楚楚周行逢
邵楚楚楚楚周行逢
全楚(馬希範置)楚周行逢
辰楚楚楚楚周行逢
融楚楚楚南漢南漢
郴楚楚楚南漢南漢
連楚楚楚南漢南漢
昭楚楚楚南漢南漢
宜楚楚楚南漢南漢
桂楚(靜江)楚楚南漢南漢
賀楚楚楚南漢南漢
梧楚楚楚南漢南漢
蒙楚楚楚南漢南漢
嚴楚楚楚南漢南漢
富楚楚楚南漢南漢
柳楚楚楚南漢南漢
象楚楚楚南漢南漢
容南漢(寧遠)南漢南漢南漢南漢
邕南漢(建武)南漢南漢南漢南漢
端南漢南漢南漢南漢南漢
康南漢南漢南漢南漢南漢
封南漢南漢南漢南漢南漢
恩南漢南漢南漢南漢南漢
春南漢南漢南漢南漢南漢
新南漢南漢南漢南漢南漢
高南漢南漢南漢南漢南漢
竇南漢南漢南漢南漢南漢
雷南漢南漢南漢南漢南漢
化南漢南漢南漢南漢南漢
韶有南漢南漢南漢南漢南漢
藤南漢南漢南漢南漢南漢
白南漢南漢南漢南漢南漢
廉南漢南漢南漢南漢南漢
欽南漢南漢南漢南漢南漢
廣南漢(清海)南漢南漢南漢南漢
横南漢南漢南漢南漢南漢
賓南漢南漢南漢南漢南漢
潯南漢南漢南漢南漢南漢
惠南漢南漢南漢南漢南漢
鬱林南漢南漢南漢南漢南漢
英南漢(劉龑置)南漢南漢南漢
雄南漢(劉龑置)南漢南漢南漢
瓊南漢南漢南漢南漢南漢
崖南漢南漢南漢南漢南漢
儋南漢南漢南漢南漢南漢
萬安南漢南漢南漢南漢南漢
羅南漢南漢南漢南漢南漢
潘南漢南漢南漢南漢南漢
勤南漢南漢南漢南漢南漢
瀧南漢南漢南漢南漢南漢
辨南漢南漢南漢南漢南漢
汴州唐故曰宣武軍梁以汴州為開封府建為東都後
唐滅梁復為宣武軍晉天福三年升為東京漢周因之
洛陽梁唐晉漢周常以為都唐故為東都梁為西都後
唐為洛京晉為西京漢周因之
雍州唐故上都昭宗遷洛廢為佑國軍梁初改京兆府
曰大安佑國軍曰永平唐滅梁復為西京晉廢為晉昌
軍漢改曰永興周因之
曹州故屬宣武軍節度晉開運二年置威信軍漢初軍
廢周廣順二年復置彰信軍
宋州故屬宣武軍節度梁初徙置宣武軍唐滅梁改曰
歸德
陳州故屬忠武軍節度晉開運二年置鎮安軍漢初軍
廢周廣順二年復之
許州唐故曰忠武梁改曰匡國唐滅梁復曰忠武
滑州唐故曰義成以避梁王父諱改曰宣義唐滅梁復
其故
襄州唐故曰山南東道唐梁之際改曰忠義軍後以延
州為忠義襄州復曰山南東道
鄧州故屬山南東道節度梁破趙匡凝分鄧州置宣化
軍唐改曰威勝周改曰武勝
安州梁置宣威軍唐改曰安遠晉罷漢復曰安遠周又
罷
晉州故屬護國軍節度梁開平四年置定昌軍貞明三
年改曰建寧唐改曰建雄
金州故屬山南東道節度唐末置戎昭軍已而廢之遂
入于蜀至晉高祖時又置懷德軍尋罷
陜州唐故曰保義梁改曰鎮國後唐復曰保義
華州唐故曰鎮國梁改曰感化後唐復曰鎮國
同州唐故曰匡國梁改曰忠武後唐復曰匡國
耀州本華原縣唐末屬李茂貞建為耀州置義勝軍梁
末帝時茂貞養子温韜以州降梁梁改耀州為崇州義
勝曰靜勝後唐復曰耀州改曰順義
延州故屬保大軍節度梁置忠義軍唐改曰彰武
魏州唐故曰大名府置天雄軍五代皆因之後唐建鄴
都晉漢因之至周罷大名府後唐曰興唐晉曰廣晉漢
周復曰大名
澶州故屬天雄節度晉天福九年置鎮寧軍
相州故屬天雄軍節度梁末帝分置昭德軍而天雄軍
亂遂入于晉莊宗滅梁復屬天雄晉高祖置彰德軍
邢州故屬昭義軍節度昭義所統澤潞邢洺磁五州唐
末孟方立為昭義軍節度使徙其軍額于邢州而澤潞
二州入于晉方立但有邢洺磁三州故當唐末有兩昭
義軍梁晉之爭或入于梁或入于晉梁以邢洺磁三州
為保義軍莊宗滅梁改曰安國
鎮州故曰成德軍梁初以成音犯廟諱改曰武順唐復
曰成德晉又改曰順德漢復曰成德
應州故屬大同軍節度唐明宗即位以其應州人也乃
置彰國軍
新州唐同光元年置威塞軍
府州晉置永安軍漢罷之周復
幷州後唐建北都其軍仍曰河東
潞州唐故曰昭義梁末帝時屬梁改曰匡義歲餘唐滅
梁改曰安義晉復曰昭義
廬州周世宗克淮南置保信軍
壽州唐故曰忠正南唐改曰清淮周世宗平淮南復曰
忠正
五代之際外屬之州揚州曰淮南宣州曰寧國鄂州曰
武昌洪州曰鎮南福州曰武威杭州曰鎮海越州曰鎮
東江陵府曰荆南益州梓州曰劒南東西川遂州曰武
信興元府曰山南西道洋州曰武定黔州曰黔南潭州
曰武安桂州曰靜江容州曰寧遠邕州曰建武廣州曰
清海皆唐故號更五代無所易而今因之者也其餘僣
偽改置之名不可悉考而不足道其因著于今者略注
于譜
濟州周廣順二年置割鄆州之鉅野鄆城兖州之任城
單州之金鄉為屬縣而治鉅野
單州唐末以宋州之碭山梁太祖鄉里也為置輝州已
而徙治單父後唐滅梁改輝州為單州其屬縣置徙傳
記不同今領單父碭山成武魚臺四縣
耀州李茂貞置治華原縣梁初改曰崇州唐同光元年
復為耀州
解州漢乾祐元年九月置割河中之聞喜安邑解三縣
為屬而治解
威州晉天福四年置割靈州之方渠寧州之木波烏嶺
三鎮為屬而治方渠周廣順二年改曰環州顯德四年
廢為通遠軍(五代置軍六皆寄治於縣隷於州故不别出監者物務之名爾故不載於地理皇朝)
(軍監始自置屬縣與州府並列矣)
乾州李茂貞置治奉先縣
磁州梁改曰惠州唐復曰磁州
景州唐故置弓高周顯德二年廢為定遠軍割其屬安
陵縣屬德州廢弓高縣入東光縣為定遠軍治所
濱州周顯德三年置以其濱海為名初五代之際置榷
鹽務於海傍後為贍國軍周因置州割棣州之渤海蒲
臺為屬縣而治渤海
雄州周顯德六年克瓦橋關置治歸義割易州之容城
為屬尋廢
霸州周顯德六年克益津關置治永清割莫州之文安
瀛州之大城為屬
通州本海陵之東境南唐置靜海制置院周世宗克淮
南升為靜海軍後置通州分其地置靜海海門二縣為
屬而治靜海
筠州南唐李景置割洪州之高安上高萬載清江四縣
為屬而治高安
劒州南唐李景置割建州之延平劒浦富沙三縣為屬
而治延平
全州楚王馬希範置以潭州之湘川縣為清湘縣又割
灌陽縣為屬而治清湘
秀州吳越王錢元瓘置割杭州之嘉興縣為屬而治之
雄州南漢劉龑割韶州之保昌置治保昌
英州南漢劉龑割廣州之湞陽置治湞陽
開封府故統六縣梁開平元年割滑州之酸棗長垣鄭
州之中牟陽武宋州之襄邑曹州之考城更曰戴邑許
州之扶溝鄢陵陳州之太康隷焉唐分酸棗中牟襄邑
鄢陵太康五縣還其故晉升汴州為東京復割五縣隷
焉
雍丘晉改曰杞漢復其故長垣唐改曰匡城
黎陽故屬滑州晉割隷衛州
葉襄城故屬許州唐割隷汝州
楚丘故屬單州梁割隷宋州
密州膠西故曰輔唐梁改曰安丘唐復其故晉改曰膠
西
渭南故屬京兆周改隷華州
同官故屬京兆府梁割隷同州唐割隷耀州
美原故屬同州李茂貞置鼎州而治之梁改為裕州屬
順義軍節度後不見其廢時唐同光三年割隷耀州
平涼故屬涇州唐末渭州陷吐蕃權於平涼置渭州而
縣廢後唐清泰三年以故平涼之安國耀武兩鎮置平
涼縣屬涇州
臨涇故屬涇州唐末原州陷吐蕃權於臨涇置原州而
涇州兼治其民後唐清泰三年割隷原州
鄜州咸寧周廢
稷山故屬河中唐割隷絳州
慈州仵城呂香周廢
大名府大名唐故曰貴鄉後唐改曰廣晉漢改曰大名
滄州長蘆乾符周廢入清池無棣周置保順軍
安陵故屬景州周割隷德州
澶州頓丘晉置德清軍
博州武水周廢入聊城
博野故屬深州周割隷定州
武康故屬湖州梁割隷杭州
福州閩清梁乾化元年王審知於梅溪場置
蘇州吳江梁開平三年錢鏐置
明州望海梁開平三年錢鏐置
處州長松故曰松陽梁改曰長松
潭州龍喜漢乾祐三年馬希範置
天長六合故屬揚州南唐以天長為軍六合為雄州周
復故
漢陽故屬鄂州周置漢陽軍
汊川故屬沔州周割隷安州
襄州樂鄉周廢入宜城
鄧州臨湍漢改曰臨瀨菊潭向城周廢
復州竟陵晉改曰景陵
監利故屬復州梁割隷江陵
唐州慈丘周廢
商州乾元漢改曰乾祐割隷京兆
洛南故屬華州周割隷商州
隨州唐城梁改曰漢東後唐復舊晉又改漢東漢復舊
雄勝軍本鳳州固鎮周置軍
秦州天水隴城唐末廢後唐復置
成州栗亭後唐置
自唐有方鎮而史官不錄於地理之書以謂方鎮兵戎
之事非職方所掌故也然而後世因習以軍目地而沒
其州名(若今永興本節度軍名而今命守臣遂曰知永興軍府事而不言雍州京兆是也)又今
置軍者徒以虚名升建為州府之重此不可以不書也
州縣凡唐故而廢於五代若五代所置而見于今者及
縣之割隷今因之者皆宜列以備職方之考其餘嘗置
而復廢嘗改割而復舊者皆不足書山川物俗職方之
掌也五代短世無所遷變故亦不復錄而錄其方鎮軍
名以與前史互見之云
五代史卷六十
