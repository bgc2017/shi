欽定四庫全書
欽定勝朝殉節諸臣錄卷六
通諡節愍諸臣上
遊擊竇永澄贊理通判董爾礪守偹江萬春籍
貫俱未詳萬歴四十六年隨兵偹僉事潘宗顔由
開原出三岔口與
大兵戰於斐芬山全軍敗没(按潘宗顔見明史明諡節愍及輯覧)
撫順千總王命印籍貫未詳萬歴四十六年
大兵克撫順命印死之(見明史及輯覧)
都司陳尚仁王崇信籍貫俱未詳天啓元年
大兵破西平與副總兵羅一貫仝守禦死之(見明史及輯覧)
都司徐國全籍貫未詳天啓元年
大兵破遼陽聞副使何廷魁死自經於公署(按何廷魁明諡忠愍
見明史)
分守遼海道左參政顧頥博興人天啓元年
大兵破遼陽王化貞棄廣寧逃頥力屈自經死(見明史及輯覧)
開原兵偹簽事崔儒秀陜州人天啓元年
大兵圍遼陽分守東城矢集如雨兵潰自經死(見明史及輯覧)
自在知州叚展涇陽人天啓元年
大兵破瀋陽與轉餉同知陳輔堯同死節(見明史及輯覧)
瀋陽參將夏國卿同知陳柏籍貫俱未詳天啓元
年
大兵破瀋陽死節(見明史及輯覧)
寧遠通判金啓倧義烏人起小吏勤敏有志略天啓
六年
大兵攻寧遠啓倧以燃礟死(見明史及輯覧)
鎮守永平薊鎮總兵官朱國彦籍貫未詳駐劄三屯
營崇禎二年
大兵破城偕妻張氏縊死(見明史及輯覧)
廵撫順天右副都御史整飭薊州邊偹王元雅太原
人崇禎二年任廵撫方數月
大兵破遵化自縊死(見明史及輯覧)
保定推官李獻明壽光人崇禎二年
大兵臨遵化獻明以察盤官庫駐城中拒守東門城破
不屈死(見明史及輯覧)
署薊州事永平推官何天球增城人崇禎二年方理
遵化軍餉分城拒守城破死(見明史及輯覧)
遵化知縣徐澤㐮陽人崇禎二年
大兵至澤涖任七日城破被執不屈死(見明史及輯覧)
遵化知縣武起潛進賢人治縣有聲崇禎二年方解
官侯代守城死節(見明史及輯覧)
薊鎮遵化遊擊彭文炳沂州籍吉水人崇禎二年
大兵臨遵化力戰不支陣亡母顔氏與妻韋氏俱殉弟
文炯文彩及子遇颺遇飈俱同時陣亡(見山東通志)
香河知縣任光裕霍州人崇禎二年
大兵破香河死之(見明史及輯覧)
永平道標中軍守偹(一作都司)程應琦(一作應奇)山陰人崇禎
三年與兵偹鄭國昌同守永平
大兵破城猶巷戰勢不支因自殺妻亦殉節(見明史及輯覧)
永平推官盧(一作羅)成功高要人綜核兵餉三輔倚以
為重崇禎三年陞興化同知督師留之永平破冠
帶自縊死(見明史及輯覧)
督師軍前監紀永平推官鄭感民寧夏人崇禎三年
城破闔家死難(見甘肅通志)
三屯營副總兵焦延慶盧龍人崇禎三年
大兵破永平分守南城陣亡(見明史及輯覧)
東勝左衛指揮僉事張國翰(一作國瑞)本衛人崇禎三年
永平破自縊死妻韓氏從之(見明史及輯覧)
中書舍人廖(一作唐)汝欽盧龍人崇禎三年永平破死
之(見明史及輯覧)
得勝堡參將李全籍貫未詳崇禎七年
大兵入大同攻拔得勝堡全自縊死(見明史及輯覧)
保安知州閻生斗汾西人崇禎七年
大兵臨保安生斗集吏民固守城破死之(見明史及輯覧)
靈邱知縣蔣秉采全州人崇禎七年
大兵入靈邱募兵堅守力屈投繯死闔門殉之(見明史及輯覧)
靈邱守偹于世奇籍貫未詳崇禎七年靈邱破死之
(見明史及輯覧)
茨溝守偹張脩身籍貫未詳崇禎七年城破不屈死
(見一統志)
戶部主事趙悦籍貫未詳崇禎九年以公事赴昌平
大兵破城死之(見明史及輯覧)
保定通判王禹佐蕭山人崇禎九年攝昌平州事嬰
城拒守城破不屈死子宣國殉之(見明史及輯覧)
昌平守偹咸(一作戚)貞吉籍貫未詳崇禎九年昌平破
死之(見明史及輯覧)
順義知縣上官藎曲沃人治縣廉執有聲崇禎九年
大兵下順義率衆拒守城破自經死(見明史及輯覧)
順義遊擊冶國噐都指揮蘇時雨籍貫俱未詳順
義破同時殉節(見明史及輯覧)
寳坻知縣趙國鼎山西樂平人崇禎九年
大兵下寳坁城破死之(見明史及輯覧)
安肅知縣鄭延任臨清人崇禎九年
大兵破安肅延任死之妻李氏自縊死(見明史及輯覧)
大城知縣武維周太谷人崇禎九年
大兵下太城誓死守城中流矢死(見山西通志)
安州知州崔維葎平度州人崇禎九年
大兵下安州城破巷戰被執觸階死妻牟氏及子婦陳
氏俱縊死(見山東通志)
蘭州知州薛一鶚定興人里居崇禎九年
大兵至與同里太常卿鹿善繼固守城破死之(按鹿善繼明諡
忠見明史節及輯覧)
總督薊遼保定軍務兵部右侍郎右僉都御史吳阿
衡裕州人廵按浙江大振風紀崇禎十一年守密雲
大兵入墻子嶺被執不屈死(見明史及輯覧)
任邱知縣白慧元清澗人以鎸秩未行崇禎十一年
大兵下任邱新令李廉仲縋城遁慧元極力拒守城破
一門俱死(見明史及輯覧)
慶都知縣黃承宗威海衛人崇禎十一年
大兵至慶都率士民守城城破與子朝鍹俱力戰中流
矢死妻劉氏自縊(見明史及輯覧)
文安知縣王鑰武功人崇禎十一年
大兵至文安守城殉節(見明史及輯覧)
戶部員外郎李崇德文安人(一作青縣)倡義守城城破死
節(見明史及輯覧)
蠡縣知縣王采澤州人崇禎十一年
大兵至蠡縣守城殉節(見明史及輯覧)
新河知縣崔賢代州人崇禎十一年
大兵至新河守城殉節(見明史及輯覧)
故城(一作固安)知縣王九鼎潜山人崇禎十一年
大兵破故城戰死城上(見明史及輯覧)
青縣(一作興濟)知縣張文焕掖縣人崇禎十一年
大兵至青縣守城殉節(見明史及輯覧)
興濟(一作青縣)知縣錢珍籍貫未詳崇禎十一年
大兵至興濟守城殉節(見明史及輯覧)
淮安同知周霖雨行唐人崇禎十一年
大兵至行唐兄弟同誓死守城城破死節(見畿輔通志)
安平知縣孔聞俊籍貫未詳崇禎十一年
大兵破安平中流矢死(見畿輔通志)
趙州知州王端冕江陵人廉惠得民崇禎十一年
大兵破城被執不屈死(見明史及輯覧)
慶雲知縣陳緘(通志作箴)清流人崇禎十一年
大兵破慶雲守城死節(見明史及輯覧)
靈壽知縣馮登鰲膚施人崇禎十一年
大兵至靈壽率民守城城破死節(見明史及輯覧)
吏部考功司員外郎耿蔭樓靈壽人乞假歸里崇禎
十一年
大兵破靈壽死之子参同殉節(見明史及輯覧)
知州馬士偉靈壽人延綏廵撫馬從聘子崇禎十一
年
大兵破靈壽從父自縊死弟官生士慤生員士通俱從
死(按馬從聘見明明諡介愍史)
尚寳司丞孫鑰高陽人曉兵事善騎射崇禎十一年
從父大學士承宗守城觧裘血戰死於城下子之
瀗同死節(見明史及輯覧)
尚寳司丞孫之浩(一作洁)中書舍人孫之沆(一作沅)高
陽人俱大學士承宗孫之沆鎬子之浩鋡子崇禎
十一年同戰死於高陽(見明史及輯覧)
鄒平知縣魏克家高陽人為令有善政後里居崇禎
十一年
大兵破高陽死節(見明史及輯覧)
塩山知縣陳誌籍貫未詳崇禎十一年
大兵破塩山城破自經死(見明史及輯覧)
濟南推官陸燦平湖人崇禎十一年
大兵下濟南與張秉文等同守城城破死之妻孫氏妾
王氏及子凡同死者三十七人(見明史及輯覧)
山東分廵濟南道參政周之訓黃岡人崇禎十一年
大兵臨濟南與張秉文等同守城力屈死之妻劉氏妾
楊氏王氏同死闔門皆殉(見明史及輯覧)
山秉提學副使翁鴻業錢塘人崇禎十一年與張秉
文等分守濟南東城城破投火死(見明史及輯覧)
山東都轉塩運使唐世熊灌陽人崇禎十二年
大兵臨濟南分守西門被殺(見明史及輯覧)
濟南同知苟好善醴泉人崇禎十一年由湖廣道御
史左遷濟南破死之(見明史及輯覧)
濟南同知陳虞孕雲南昆明籍上元人崇禎十一年
濟南破死之(見明史及輯覧)
濟南通判熊烈獻黃陂人崇禎十一年城破與二子
俱死(見明史及輯覧)
署臨清州事山東布政使理問姜道元餘姚人崇禎
十二年濟南被圍募壯丁守禦城破見殺妻來氏
投湖死子廷樑從之(見浙江通志)
歴城知縣韓承宣蒲州人大學士爌孫崇禎十一年
濟南破與妻妾同死(見明史及輯覧)
邱縣知縣高重光清苑人為栢鄉訓導有全城功擢
為令崇禎十一年
大兵破邱縣抱印投井死(見明史及輯覧)
署武定州事濟南通判馬嗣煜同州人崇禎十二年
大兵破城殉節死(一云在濟見陕西南殉節通志)
臨邑知縣宋希堯長治人崇禎十二年
大兵破臨邑死之(見明史及輯覧)
博平知縣張烈宿籍貫未詳崇禎十二年
大兵破博平死之(見明史及輯覧)
茌平知縣黃廷(一作建)極武功人崇禎十二年
大兵破茌平死之(見明史及輯覧)
武城知縣李承(一作永)芳籍貫未詳崇禎十二年
大兵破武城死之(見明史及輯覧)
鉅鹿知縣郭司南安塞人崇禎十二年
大兵破城自刎死僕張爾璋同殉(見陜西通志)
兵偹道張斗姚恭王之禎副總兵江翥(一作汪翥)
饒勲(一作陳勲)籍貫俱未詳崇禎十五年率兵援松
山之圍
大兵破松山皆被執死之(見明史及輯覧)
整飭覇州道副使趙煇河津人崇禎十五年
大兵入覇州督士民固守城破冠帶自盡子琬(一作埝)同
死節全家殉之(見明史及輯覧)
覇州知州丁師羲楚雄人崇禎十五年分城固守城
破被執不屈死(見明史及輯覧)
湖廣右布政使李時茪(一作蕘)覇州人里居崇禎十五
年
大兵下覇州守城死之(見明史)
戶部主事馬嗣烋同州人嗣煜從弟崇禎十五年以
管薊鎮粮儲死節於薊州母薛氏同死(見陜西通志)
兵科給事中周而淳掖縣人崇禎十五年分督畿輔
城守事至河間分兵守城破不屈死(見明史)
分廵登萊道兵偹僉事邢國璽長葛人有治績崇禎
十五年畿輔戒嚴率山東兵入衛至龍岡猝遇
大兵戰敗墜馬死二子俱戰歿妻袁氏聞之及二媳皆
自盡(見明史)
河間同知姚汝明夏縣人孝友好義崇禎十五年
大兵破河間殉節死妾任氏同殉(見明史及輯覧)
㐮陽知縣(一作推官)賈太初河間人以艱歸里崇禎十五
年
大兵攻河間城破死之女亦抗節死(見明史)
柏鄉知縣丁茂桂壽光人崇禎十五年城破殉節死
(見山東通志)
阜城知縣吕大成萊蕪人崇禎十五年
大兵入阜城死之(見明史)
台州知府傅梅邢臺人知登封有善政家居崇禎十
五年
大兵臨順德知府吉孔嘉分守南城城破不屈死(見明史及輯覧)
文華殿中書舍人孟魯鉢張鳳鳴俱邢臺人崇禎
十五年
大兵破順德同死節(見明史及輯覧)
定州知州唐鉉祥符人崇禎十五年
大兵破定州死之(見明史)
黃州推官侣鶴舉清豐人家居崇禎十五年
大兵攻清豐城破死之(見明史)
富陽知縣杜斗愚清豐人家居崇禎十五年城破死
之(見明史)
平鄉知縣杜前鹿邑人崇禎十五年
大兵破平鄉死之(見畿輔通志)
山東廵撫兖西道僉事李恪安邑人崇禎時偹兵曺
州十五年
大兵破城死之(見山西通志)
臨清總兵官劉源清濟寧人澤清之弟崇禎十五年
嬰城偹禦城破死之(見明史)
總督宣大兵部侍郎右副都御史張宗衡臨清人里
居崇禎十五年佐有司守城
大兵破臨清死之(見明史及輯覧)
戶部員外郎邢泰吉臨清人里居崇禎十五年臨清
破死之(見明史)
臨汾知縣尹任臨清人里居崇禎十五年佐守城比
破死之(見明史)
大常寺少卿張振秀臨清人落職歸崇禎十五年
大兵圍臨清佐有司合力偹禦城破死之(見明史)
陽信知縣張予卿武進人崇禎十五年
大兵破陽信殉節死(見明史)
鄒平知縣朱迥(一作溱)添潞安人崇禎十五年
大兵下鄒平全節死(見明史)
武城知縣任萬民曲陽人獻救時八議守城十二策
當事果得其用治縣有聲崇禎十五年
大兵破武城殉節死(見明史)
兖州同知譚絲籍貫未詳同知曾(一作曺)文蔚泗州
人通判(一作運河同知)閻鼎(一作調鼐)臨汾人崇禎十五年
大兵破兖州同死節(見明史及輯覧)
兖州推官李昌期永年人常監軍破土寇萬人衆推
其才崇禎十五年兖州破死之(見明史)
魯府左長史俞起蛟錢塘人擊盗有功崇禎十五年
兖州破魯王被難率親屬二十三人殉(見明史及輯覧)
滋陽知縣郝芳聲忻州人治縣有聲崇禎十五年兖
州破死之(見明史)
滕縣知縣瞿騫上海人崇禎十五年
大兵破城死之(見江南通志)
兵部車駕郎中劉宏緒滕縣人里居崇禎十五年
大兵破城不屈死(見明史)
萊蕪知縣馮守禮猗氏人居鄉敦友義為平定州學
正課士有法崇禎十五年
大兵破萊蕪自殺子攄奇拱奇(一作據奇振奇)同死(見明史及輯覧)
戶部主事楚煙曺州人觧職歸崇禎十五年
大兵破曺州抗節死妻趙氏觸柱死子鳳苞以身翼父
被殺(見明史)
兵部職方司主事劉大年廣昌人奉使南京還朝道
過歴城適城破被執抗節死(見明史)
東阿知縣吳汝宗寧洋籍龍岩人崇禎十五年
大兵下東阿死之(見明史)
高苑知縣周啓元黃岡人崇禎十五年
大兵破高苑啓元朱衣坐堂上死之(見明史)
豐縣知縣劉光先廣東人崇禎十五年
大兵破豐縣光先自刎死(見明史)
沭陽知縣劉士璟(一作燝)復州人有強幹才崇禎十五
年
大兵至竭力捍城城破死之(見明史)
壽光知縣李耿大興籍江陰人崇禎十五年
大兵下壽光自縊城下(見明史)
莒州知州景淑範蒲州人崇禎十五年守城
大兵破莒州殉節死(見山西通志)
武邑知縣鄭集命延長人崇禎十五年
大兵南下城破死節(見山西通志)
六合知縣郭凝鼎汶上人崇禎十五年在籍
大兵破汶上死之(見山東通志)
淮安通判劉文蔚新河人
大兵臨城文蔚率家人竭力守禦城破巷戰被執死之
(見畿輔通志)
山東副使申為憲永年人里居崇禎十五年
大兵破永年抗節死(見明史)
萊陽知縣陳顯際真定人守萊陽崇禎十六年與紳
士守城比破死之(見明史)
吏部稽勲司郎中宋應亨萊陽人落職歸崇禎十六
年
大兵破萊陽被執不屈死(見明史)
内閣中書舍人趙士驥萊陽人崇禎十六年守萊陽
城破死之(見明史)
沙河知縣項易禹州人崇禎十六年城破死之(見山西通志)
遼東寧前衛副總兵陶宗儀密雲人崇禎十六年城
陷同弟宗顔姪熊家皆死之(見畿輔通志)
濱州知州王道隆江都人崇禎十六年城破身被重
創不屈死家屬十餘口同殉(見江南通志)
自在州知州周繼謨朔平右衛人
大兵破遼東繼謨死之(見山西通志)
三關遊擊邵定左衛人守關被圍食盡死(見山西通志)
前屯衛總兵李鳴鳳寧遠總兵王定震前屯衛
副總兵羅文耀俱遼東人同時拒守城破死之(見盛京通志)
薊州兵備道鞠思讓文登人城破死節(見山東通志)
汝寧府通判王爾俊盧龍人
大兵破城不屈死(見畿輔通志)
真定知縣高知彰海豐人初知南宫有惠政後歸濟
寧城破死之(見畿輔通志)
任縣知縣李唐解州人崇禎時城陷殉節(見山西通志)
衡州同知鄭奉先邠州人永平道國昌子繼父殉節(見明史及輯覧)
以上封疆殉節諸臣一百四十九人(附入祠士民十八人)
定遠侯鄧文明虹縣人寧河王愈十一世孫崇禎十
七年闖賊陷京師殉節(見明史)
鎮遠侯顧肇迹江都人夏國公成十一世孫都城陷殉節(見明史)
西寧侯宋裕德定遠人鄆國公瑛九世孫都城陷殉節(見明史)
清平侯吳遵周遼陽人梁國公成八世孫都城陷殉節(見明史)
陽武侯薛濓膠州人鄞國公禄九世孫都城陷殉節(見明史)
彭城伯張光祖永城人彭城侯麟十世孫都城陷殉節(見明史)
恭順侯勲衛吳汝徵凉州人邠國公允誠七世孫都城陷自縊死(見明史)
寧遠伯李尊祖鐵嶺衛人成梁之孫京師陷遇難(見明史)
錦衣衛指揮同知許達允靈寳人尚書進五代孫世
襲錦衣千戶以功加職都城陷罵賊不屈死(見明史)
順天通判張凝和忻州人山西撫標都司宏業子闖賊
陷都城分守北門死之(見山西通志)
提督順天學政福建道監察御史陳純德零陵人廵
撫山西屢陳時弊言多剴切都城陷賊令百官入
見衆攝純德入還邸慟哭自經死(見明史)
戶部員外郎寗承烈大興人京城陷自經於官廳(見明
史)
貴州道御史廵視山海居庸二關愈志虞新昌人平
寇有功闖賊陷都城不食坐露地梓宫出東華門
志虞往慟哭自縊死於新昌會舘(見浙江通志)
内閣中書舍人宋天顯華亭人京城陷為賊所執逼
書偽詔罵賊觸階死(見明史)
光禄寺署丞于騰雲(一作騰蛟)大興人京城陷服命服與
妻妾俱投繯死(見明史)
右都督方履泰全椒人南和伯一元子京城陷自刎
死(見明史)
錦衣衛千戶李國禄豐城人京師陷自縊死(見明史)
錦衣衛指揮同知李若珪籍貫未詳闖賊陷京師作
絶命詞自縊死(見明史)
濮州知州馬象乾順天人罷官里居京師陷率妻及
子女五人自縊死(見明史)
大同總兵官朱三樂籍貫未詳崇禎十七年闖賊陷
大同死之(見明史)
密雲副總兵吕應蛟保定右衛人謝事歸崇禎十七
年佐守保定城晝夜戮力城陷短兵鬭殺十餘賊
而死(見明史)
保定左衛指揮文運昌劉洪恩戴世爵劉元
靖吕九章吕一照(一作李照)俱保定人李(一作吕)
一廣嶧縣人崇禎十七年俱以守保定城戰死運
昌妻宋氏赴井死(見明史)
光禄寺少卿張羅彦清苑人被誣落職歸崇禎十七
年與兄羅俊隨邵宗元守城出家貲佐軍分守西
北募鄉勇捍禦殺賊甚多城陷縊死於園中井亭
妾宋氏錢氏及女俱投井死子生員晉及妻師氏
並投於井及婦女死義者二十三人(見明史)
廣靈知縣阮泰洛陽(一作祥符)人觧職歸聞京師陷衣冠
望闕拜不食死妻朱氏從之(見明史)
邠州知州韓東明安肅人崇禎十七年守保定城及
陷服命服望闕再拜投井死(見明史)
南宫知縣彭士宏錦州籍廬陵人崇禎十七年及賊陷
城被執罵賊為所殺(見畿輔通志)
中書舍人王永隆太康人甲申遇變不食死(見河南通志)
錦衣衛指揮使蕭偲延安人以父如薰蔭襲職京師
陷死節(見陕西通志)
戶部郎中葛凝秀平定人家居聞都城陷北向哭拜
投繯死(見山西通志)
工部郎中寇可教應城人都城陷罵賊不屈而死(見湖
廣通志)
兵部主事楊會英寧鄉人闖賊陷京師被執引頸就
刃死(見一統志)
沈邱知縣李昌齡咸寧人為令有聲以被誣下刑部
獄闖賊陷都城釋之不食死(見江西通志)
太醫院吏目楊元大興籍衢州人都城陷與妻楊氏
同縊死(見畿輔通志)
真定督標遊擊陳三捷臨清人賊逼真定總督徐標
被害三捷投繯死(見山東通志)
光禄監事胥自脩江寧人聞流寇陷北都具冠服肅
拜絶粒死(見江南通志)
湖南督學道僉事周大啓長洲人闖賊至辰州率兵
逆之賊不敢犯甲申聞變不食死(見江南通志)
猗氏知縣李樹聲岐山人有德政以憂歸闖賊陷京
師遣人招之不從死(見陕西通志)
濟南僉事劉世芳英山人聞流賊陷北京慟哭嘔血
死(見江南通志)
定海知縣朱懋華南陵人聞闖賊陷北京自縊死(見江
南通志)
潮州司理李毓新嘉興人與閩寇姜世英等戰先後
十餘次屢捷有功行取未赴明亡遂遇害次子禎
先抱父屍死(見浙江通志)
歸德通判張垣崇徐州人明亡以身殉節(見江南通志)
虎賁左衛參軍李正光龍游人崇禎甲申闖賊陷京
闔門盡節(見浙江通志)
左都督劉繼祖任邱籍海州人新樂侯文炳之叔分
守東安門京師陷與妻左氏妾李(一作季)氏董氏同
日投井死(見一統志)
錦衣衛都指揮馬國瑊靈壽人廵撫從聘孫以蔭襲
職京師陷殉節(見一統志)
吏部郎中張檉芳通州人都城陷為賊所執不屈遇
害(見畿輔通志)
戶部員外張三傑魏縣人闖賊陷京師被執不屈死
(見畿輔通志)
錦衣衛指揮使張養所定興人世襲順天衛官都城
陷被執不屈死(見畿輔通志)
虎賁右衛世襲指揮使劉一松宛平人都城陷與妻
王氏二女皆自縊死(見畿輔通志)
錦衣衛指揮張國維大興籍湖口人都城陷被執不
屈死(見畿輔通志)
戶部主事陳貞達宜興人闖賊陷京師被執罵賊不
屈而死(見江南通志)
錦衣衛指揮高甲順天人都城陷同妻許氏媳王氏
女高氏弟婦劉氏姪女高氏皆縊死(見畿輔通志)
北鎮撫司都指揮使梁清宏順天人都城陷不食死
(見畿輔通志)
商城知縣張國光大興人聞都城陷整衣冠北向拜
自經死(見畿輔通志)
儀封知縣陳三益山陰人崇禎甲申寇陷都城偽使
至同官勸出迎碎所佩印不屈死(見浙江通志)
大同總兵官都督僉事汪登瑞餘姚人屢著戰功乞
休歸甲申聞變絶粒死(見浙江通志)
榮陽知縣徐兆任大興人家居都城陷與妻張氏及
幼子自縊死(見畿輔通志)
呈貢知縣黃卷鍾祥人家居聞京城失守北向長號
不食死(見湖廣通志)
布政使參議王若之益都人僑寓金陵甲申聞變不
食嘔血死(見山東通志)
臨漳知縣梁希阜龍泉人由訓導擢臨漳令未赴聞
京師陷痛哭不食死(見江西通志)
天津兵偹道陳六韐漳平人在天津築興濟城增肅
寧垜浚交河為畿南保障後死甲申之難(見福建通志)
刑科給事中李汝璨南昌人抗疏下獄尋赦歸聞國
變衰絰向北拜絶粒死(見江西通志)
御史鄭封祥符人時出使廣西聞京師陷與子庚錫
遁深山封不食死庚錫亦死舉家殉之(見河南通志)
兵部主事尹詔石城人上疏忤時相遣歸甲申聞變
不食卒(見江西通志)
永平通判韓上桂番禺人崇禎甲申京師陷上桂號
泣而卒(見廣東通志)
知縣毛恊恭武進人明亡投水死(見江南通志)
西寧道副使李豫郾城人聞闖賊陷京師慟哭不食
死(見河南通志)
樂亭知縣施溥華亭人時由順天經歴陞任未行北
京陷仰樂死(見江南通志)
戶部員外郎范方同安(一作長樂)人都城陷被繫不屈死
(見福建通志)
慱羅知縣徐有度平和人闖賊陷京師罵賊不屈遇
害(見福建通志)
平凉同知郭寅日同安人闖賊陷京師不屈與二子
皆死(見福建通志)
廵撫甘肅右僉都御史楊汝徵睢州人崇禎十七年
由井陘兵偹僉事代林日瑞為廵撫次林縣聞京師陷
帥壯士討林縣偽官遇賊被害(見明史及輯覧)
延綏總兵宋偉人同山陰人多勇略崇禎初移鎮關
門甲申服鴆死(見山西通志)
保定知縣楊珮濟寧人有政績時陞鄧州未行路入
保定死之(見山東通志)
監察御史王與印諸城人謫歸甲申聞變與子士初
拒戶自經妻于氏縊死(見山東通志)
太常少卿傅鍾秀高密人甲申聞變日夜號泣鬚髮
一夕盡白與主事單崇謀起義為賊所執大罵不
屈死之子禀初以翼父並殉(見山東通志)
劉河遊擊李中孚上海人世以忠勇著甲申戰殁(見江南通志)
以上甲申殉節諸臣八十二人(附入祠士民五人)
儀封知縣周室瑜崑山人與里人固守城破死之子
朝曠同死(見明史)
兩淮都轉塩運使楊振熙(一作時熙)臨海人監餉知縣
吳道正餘姚人江都縣丞王志端(一作志瑞)孝豐人
副總兵汪思誠貴池人俱在楊州從史可法守
城城破死之(見明史)
楊州同知(一作監軍道僉事)王纉爵鄞縣人楊州破死之(見明
史)
江都知縣羅伏龍新喻(一作餘干)人代周志畏甫三日城
破死之(見明史)
泗州援將侯方巖籍貫未詳乙酉四月
大兵下旴𣅿方巖全軍敗殁(見明史)
福山副總兵魯之璵蘇州衛人蘇州破率千人入城
戰於南園兵敗死(見明史)
江陰訓導馮厚敦金壇人城破冠帶自縊於明倫堂
妻王氏及娣結袵投井死(見明史)
常熟知縣王鐵籍貫未詳乙酉
大兵至死之孫道煥同殉(見江南通志)
武英殿中書舍人文震亨吳縣人大學士震孟之弟
南都亡絶粒死(見江南通志)
兵部職方主事(一作杭州同知)王道焜錢塘人都城陷微服
南還杭州破投繯死(見明史)
兵部職方主事高岱會稽人紹興破絶粒死子朗亦
躍入海中死(見明史)
兵部主事葉汝蘅(一作□)會稽人聞紹興破出居桐塢
墓所與妻王氏赴水死(見明史)
戶部郎中劉成治漢陽人南都破趙之龍將出降封
戶部庫成治手搏之還寓自縊死(見明史)
中書徐念祖華亭人大學士階元孫以諸生投中書
松江破與妻張氏妾陸氏李氏皆自縊死(見江南通志)
戶部主事吳嘉允華亭人奉使出都聞城破還謁方
孝孺祠自縊死(見明史)
中書舍人龔廷祥無錫人南都破衣冠步至武定橋
投水死(見明史)
欽天監博士陳于階上海人以史可法薦為慱士南
都破冠帶自縊死(見明史)
青陽知縣龐昌允西充人南都破走九華山謀舉兵
事洩被執死(見明史)
遊擊王一斌寧都人都司張良佐王廷佐守
偹劉統俱上元人並從左懋第出使
本朝以不降死(見明史)
都司酆某籍貫未詳乙酉七月與諸生司石同起兵
事敗死之(見明史)
羅源知縣章簡松江華亭人募兵守南門城破死之
(見明史)
工部員外華允誠無錫人明亡後被執不屈受戮死
從孫尚濓同死(見明史)
廣德知州趙景和錢塘人南都亡馬士英至景和拒
不納士英攻破之為所殺(見明史)
河南勸農總兵官劉洪啓西平人闖賊至洪啓屢戰
有功後以戰死(見明史)
左都督周斌晉海人事母至孝聞闖賊死
大兵且至曰向不死者賊未討耳今可從先帝地卞矣
遂自刎(見福建通志)
浙江知縣韓鼎新江都人城破公服死堂上(見江南通志)
指揮高一麟江都人城破死之(見江南通志)
遊擊朱賢蕭縣人分防徐邳城破死之(見江南通志)
參將孟振邦安慶衛人左兵陷城罵死(見江南通志)
安慶同知王治心忻州人居官多政績左兵破城遇
害(見一統志)
孝陵參將杜學伸東陽人歸里明亡死節于天寧寺
中(見浙江通志)
南昌知縣劉曙長洲人由進士授官未行金陵失守
死之(見江南通志)
薊遼守偹項嘉謨嘉興人家城破率二子翼心及妾
張氏投天星河死(見浙江通志)
湖廣糧儲道右參議王喬棟雄縣人乙酉夏闖賊據
武昌喬棟時駐興國州城陷自經城樓上(見明史)
九江府監紀同知郭之麟威遠衛人前知真寧縣保
城有功尋以不從左夢庚殉節(見山西通志)
福建通判傅宏祖德化人致仕歸乙酉左兵至遇害
(見江南通志)
東流知縣程九程湖廣人乙酉楊么兒破縣死之(見一
統志)
世襲指揮僉事徐可行九江衛人左兵陷城自經死
母任氏妻周氏子婦陳氏投井殉之(見江西通志)
九江推官余士瑋黃岡人左兵至直入其營大罵麾
之去號慟而死(見湖廣通志)
銅陵知縣胡鯤化鹿邑人左兵破城被害(見一統志)
以上福王殉節諸臣四十六人(附入祠士民六人)
欽定勝朝殉節諸臣錄卷六
