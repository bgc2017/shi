欽定四庫全書
欽定勝朝殉節諸臣錄卷二
通諡忠烈諸臣
薊遼總兵官杜松崑山人右都督桐弟奮勇敢戰歷
著邊功萬歷四十六年率兵出撫順關與
大兵戰於薩爾滸山歿於陣(見明史及輯覧)
遊擊龔念遂與李希泌籍貫俱未詳萬歷四十六年
隨總兵杜松等率兵出撫順與
大兵戰於幹琿鄂謨地殁於陣(見明史及輯覧)
遼東總兵官都督僉事馬林蔚州人萬歷四十六年
與
大兵戰於尚間崖軍敗死之子燃熠俱隨父殉節(見明
史及輯覧)
遊擊喬一琦上海人萬歷四十六年監朝鮮兵出寬
佃道與劉綎並禦
大兵於阿布達哩岡軍敗自縊死(見明史)
遼東總兵官張承蔭榆林衛人都督臣子積有邊功
萬歷四十六年
大兵拔撫順承蔭赴援力戰死(見明史)
瀋陽總兵官都督僉事賀世賢榆林衛人勇敢善戰
天啓元年
大兵薄瀋陽力戰中矢死(見明史及輯覧)
援遼總兵官楊宗業(一作仲業)籍貫未詳天啓元年援兵
赴援遼陽與
大兵戰敗父子俱死之(見明史)
西平副總兵羅一貫甘州人天啓元年
大兵攻城一貫率三千人悉力拒守力竭自刎死(見明史及
輯覧)
山海總兵官左都督掛平遼將軍印趙率教陜西人
崇禎元年
大兵由大安口南下率教馳援三晝夜抵三屯營戰于
遵化中流矢死(見明史及輯覧)
薊鎮總兵官孫祖夀昌平人崇禎二年
大兵薄都城祖夀散家財招回部曲從經略滿桂戰死
(按滿桂明諡□愍見明史)
兵部右侍郎協理京營戎政劉之綸宜賓人由庶吉
士超擢侍郎督京營兵崇禎三年
大兵自永平趨三屯營之綸發礟炸軍亂嚴鼓力戰死
矢四集死於陣(見明史及輯覧)
鎮守東江總兵官都督僉事黃龍遼東(一作南昌)人屢著
戰功崇禎六年
大兵破旅順力戰不勝自刎死(見明史及輯覧)
戶部主事王一桂黃岡人崇禎九年以督餉至昌平
分扼南城城破被執死之妻姚氏妾邱氏陳氏各
抱子女投井家衆二十七人悉赴井死(見明史及輯覧)
江西道御史巡視山海居庸二關王肇坤蘭溪人崇
禎九年
大兵入喜峰口力禦不敵退保昌平援不至城破被四
矢兩刃而死(見明史及輯覧)
兖州知府喬若雯臨城人為部曹時抗疏言事有直
聲出守剔除姦弊以疾歸崇禎十一年
大兵破臨城端坐按劔而死(見明史及輯覧)
山西按察使李禎宁臨城人罷歸崇禎十一年
大兵薄臨城佐有司固守城破率家衆格鬭中槊死一
門死者數人(見明史)
巡按山東御史宋學朱長洲人嘗抗疏論事時論壯
之崇禎十一年行部章邱聞
大兵下山東馳還與布政司張秉文議守城連章告急
明年正月城潰戰死(見明史)
寧遠團練總兵官署都督同知金國鳳宣府人崇禎
十二年
大兵攻寧遠率親兵鏖戰移時矢盡力竭與二子俱死
(見明史)
山東東協總兵官左都督曹變蛟大同人關中勦賊
功最多才勇冠時從洪承疇救錦州戰敗保松山
崇禎十五年
大兵破城被執死之(見明史)
河間知府顔孕紹曲阜人復聖六十五代孫剿寇有
功撫循饑民歷著循聲崇禎十五年
大兵臨河間率衆堅守援兵不至賊破闔門同焚死(見明
史)
吏科給事中范淑泰滋陽人崇禎十五年典試事竣
還家值
大兵圍兖州竭力固守城破不屈死(見明史)
滕縣知縣吳良能蓋州人崇禎十五年
大兵至滕縣城將破盡殺家屬拜母出力戰死(見明史)
以上封疆殉節諸臣二十三人(附入祠士民二人)
新城侯王國興東平人孝和太后弟昇子崇禎十七
年闖賊䧟城自焚死(見明史)
神樞營副總兵部督僉事賀讃保定人總兵虎臣子
勇敢有父風闖賊薄京師率所部迎擊于高梁橋
奮勇大戰為亂箭射死弟生員誠賊䧟保定家人
勸易衣遁叱曰吾忠臣子若逃何以見先將軍地
下偕妻高氏及女投井死(見明史及輯覧)
保定同知邵宗元碭山人有治行崇禎十七年攝府
事闖賊至真定遊擊謝嘉福迎賊投書誘降手裂
之賊欲奪其印不與被斷指而死(見明史及輯覧)
大寧都司後指揮同知劉宗嗣清苑人崇禎十七年
分守東城力不支先縊殺妻毛氏媳王氏及妹女
城䧟被執罵賊奪刀殺二賊支觧死(見明史及輯覧)
以上甲申殉節諸臣四人(附入祠士民一人)
兵部右侍郎沈猶龍松江華亭人崇禎時巡撫福建
討賊有功福王召未起南京亡募兵守松江城城
破中矢死(見明史及輯覧)
援剿圑練總兵官右軍都督府左都督劉肇基遼東
籍贑榆人初剿流寇屢有功史可法檄防河赴援
揚州守北門城破率所部巷戰死(見明史)
金山衛指揮使功加參將侯承祖(一作玉音一作懷玉)本衛人
大兵至竭力固守城破巷戰力盡被執諭降不從死子
世祿巷戰中四十矢被獲死之(見明史及輯覧)
英德主簿閻應元順天通州人初為江陰典史以禦
海賊功遷職未赴南京破率江陰人守城竭力捍
禦者三月
大兵入城衆猶巷戰應元赴水被執不屈死(見明史及輯覧)
以上福王殉節諸臣四人(附入祠士民一人)
巡撫山東右僉都御史邱祖德成都人罷官後流寓
寧國舉兵應金聲兵敗被獲磔死(見明史及輯覧)
徽州府推官温璜烏程人練徽州民兵為保障計復
與金聲相犄角轉餉其軍城破刃其妻茅氏及女
自刎死(見明史及輯覧)
都督蔣若來長洲人善騎射屢破賊有功後守金華
援絶先焚其妻子巷戰經日力盡自刎死(見明史及輯覽)
巡按上游四府仍兼巡關監軍御史鄭為虹儀徵籍
歙縣人扼守仙霞關
大兵入關被執不降戮死(見明史)
總兵周之藩井研人時追兵將及唐王于汀洲之藩
衛主巷戰矢集其身而死(見福建通志)
東閣大學士兼禮部尚書傅冠進賢人崇禎時入閣
性簡易罷職歸唐王時起原官督師江西後致仕
大兵下福建被執不屈死(見明史)
吏兵二部尚書兼右副都御史總理軍務郭維經龍
泉人孤介強立崇禎中在南臺劾温體仁以直聲
著唐王命率師援贑州城破入嵯峨寺自焚死(見明
史)
兵部左侍郎詹兆恒永豐人崇禎時為南京御史有
殊績福王時嘗劾阮大鋮唐王命佐黃道周守廣
信尋奔懷玉山攻開化兵敗死於陣(見明史)
以上唐王時殉節諸臣八人
禮部尚書兼右都御史吳鍾巒武進人從魯王至舟
山往來普陀山中聞
大兵至寧波急渡海入昌國衛之孔廟積薪自焚死(見明
史及輯覧)
東閣大學士兼兵部尚書張煌言鄞縣人初以舉人
奉表迎魯王至紹興監國復以兵從至海外後桂
王遥命為大學士聞滇南平散遣部曲遁居懸嶴
為
大兵所襲執諭降不從死(見明史)
以上魯王殉節諸臣二人
吏部尚書李若星息縣人為御史劾發魏忠賢客氏
姦討貴州餘孽有功桂王時召為尚書武岡破自
刎死(見明史及輯覧)
總督各路兵馬兵部右侍郎兼翰林院侍讀學士張
同敞江陵人大學士居正曾孫總督軍務每戰輒
為諸將先
大兵至桂林被執諭降不從整衣冠就刃顔色不變而
死(見明史)
總督江西兵部尚書兼右副都御史揭重熙臨川人
事唐桂二王屢率兵攻撫州邵武不克為
大兵襲執送建寧不屈受戮(見明史及輯覧)
兵科給事中陳邦彦順德人起兵謀復廣州不克入
清遠
大兵破城被執不降戮死(見明史)
貴州布政使張耀(一作燿)三原人知聞喜慈惠撫民孫
可望攻貴州耀至定番州率家衆乘城拒守城䧟被
執勸降不屈被殺並家屬十三人同死(見明史)
巡按雲南御史羅國瓛嘉定州人孫可望攻曲靖國
瓛方按部其地嬰城拒守城䧟被執不屈攜至昆
明自焚死(見明史及輯覽)
以上桂王殉節諸臣六人
鎮守寧夏鎮總兵官賀虎臣保定人破賊有功崇禎
六年偕總兵曹文詔等破賊甘泉會察罕合套寇
薄靈州奮勇擊賊援絶殁於陣(見明史及輯覧)
分巡河西道僉事郭應響福清人崇禎五年寧塞流
賊襲鄜州應響仗劍領家丁拒北關手刃十五賊
繼又突至手刃三賊力屈死(見明史及輯覧)
整飭固原兵備道參政兼副使陸夢龍浙江山隂人
屢勦流賊斬獲甚衆崇禎七年流賊陷隆德提兵
赴援至綏德遇伏搏戰被執罵賊攅刺死(見明史及輯覧)
孤山副總兵加署都督僉事艾萬年米脂人由武學
生從軍積功大小數十戰皆捷崇禎八年與闖賊
戰襄樂鎮斬賊數百䧟伏力竭被執不屈死(見明史及
輯覽)
陜州知州史記言當塗人事母以孝聞崇禎八年闖
賊犯陜練兵殺賊甚多力守三月賊乘夜雪䧟城
被執罵賊剸胷裂腹而死(見明史及輯覧)
真陽知縣王信陜西寧州人以孝聞崇禎八年率衆
禦賊力竭被執賊欲挾以賺城大罵斷頭剖腹死
(見明史及輯覧)
鎮守延綏總兵官左都督俞沖霄靖邊衛人崇禎九
年闖賊犯綏德拒戰竟日殺獲甚多中伏援絶殁
於陣(見明史及輯覧)
昌平總兵官署都督僉事湯九州石埭人以故總兵
從軍自效崇禎九年率兵勦賊從嵩縣深入因左
良玉援軍中道而回遂陣歿於九龍山(見明史及輯覧)
辰沅副總兵鄧祖禹蘄水人嘗以遊擊入衛京師力
戰盧溝橋崇禎九年檄援應城血戰殺賊甚多䧟
重圍被執勸之降罵賊剖腹死(見明史及輯覧)
鎮守四川總兵官左都督侯良柱叙南衛人初討奢
寇復遵義城崇禎十年闖賊自陜西趋四川廣元
縣大敗之賊至益衆戰於綿州力竭死于陣(見明史及
輯覧)
安慶副總兵潘可大江寧人崇禎十年賊犯太湖與
程龍等禦賊鄷家店多殺傷會天雨甲重不得出
力戰月餘矢盡粮絶戰死(見明史及輯覽)
房縣知縣郝景春江都人前攝黃安縣堅守八日賊
解去羅汝才等降景春立意主勦總制熊文燦不
從崇禎十二年獻賊等叛攻房縣景春請援于文
燦十四往不報督兵固守力不支為所執說降不
從被磔死其子生員鳴鑾力敵萬人嘗詣羅汝才
勸降知其偽授兵登陴固守城將崩灌以熱油又
擊傷獻賊左足入壘識其卧帳將襲擒之指揮張
三錫導賊至被殺僕陳宜同死(見明史及輯覧)
永寧知縣武大烈臨潼人崇禎十三年闖賊攻城戰
守三晝夜殺賊甚多力竭城䧟被執索印不予燔灼
死(見明史及輯覧)
巴縣知縣王錫新建人屢著戰功崇禎十七年獻賊
穴城錫熱油灌之賊多死遂發大礮陷城被執罵
賊備極刑而死(見明史及輯覧)
鎮守川北副總兵張令藺州人永寧宣撫司土目忠
勇善戰所至竭力守禦崇禎十三年獻賊至重慶
令年七十馬上能用五石弩與女將秦良玉扼於
竹箘坪大殺賊乘勝前進中伏弩死(見明史及輯覧)
大梁道兵備僉事李乘雲高陽人知浮山擊賊却走
崇禎十四年闖賊寇禹州誓死固守賊以十萬衆
陷城執使跪罵賊縛於樹攅射之支解死(見明史及輯覧)
保定提督三關總兵官劉光祚榆林人累戰有功崇
禎十四年闖賊覆傅宗龍兵乘勢攻南陽唐王邀
與守城用計殺賊精銳血戰七晝夜城破短兵巷
戰大呼衝擊血盈袍䄂為賊揕死(見明史及輯覧)
南陽知府顔日愉上虞人初令葉有惠政崇禎十四
年獻賊攻城設守具賊冒雨登城擊殺幾盡賊引
去城獲全日愉被一矢二刃死(見明史及輯覧)
太康知縣魏(一作衛)令望武鄉人崇禎十四年流賊攻
城嚴加守備賊憤甚力攻城陷巷戰死闔門自焚
(見明史及輯覧)
舞陽知縣潘宏(一作宏道)淮安山陽人數討土寇有功崇
禎十四年闖賊至固城守發礟擊賊諸生潜降賊
縛宏以獻索印不予大罵不屈支觧死子澄瀾投
井死(見明史及輯覧)
鄢縣知縣劉振之慈谿人剛方敦行崇禎十四年闖
賊至嬰城固守城陷賊縳置雪中三日夜罵不絶
聲支觧死(見明史及輯覧)
翰林院檢討馬剛中商城人省覲歸崇禎十四年闖
賊至分城守募義勇搏戰城陷不屈支觧死(見明史及
輯覧)
瀘州知州蘇瓊石埭人崇禎十四年獻賊陷瀘被執
罵賊磔死妻舒氏自刎一家從死者七人(見一統志)
鎮守南陽總兵官猛如虎榆林人驍果善戰屢著勞
績崇禎十五年闖賊攻南陽疽發背力疾奮戰以
計破賊礟傷其精銳城陷持短兵巷戰䄂血淋漓
賊臠殺之(見明史及輯覧)
保定河北山東總督中軍總兵官姜名武保德州人
慷慨有才略守昌平論功加秩崇禎十五年闖賊
圍開封往援左良玉兵先退諸軍皆潰獨名武堅
壁固守與賊血戰力竭被執罵賊磔死麾下無一
人降者(見明史及輯覧)
睢陳道兵備副使關永傑蒲州籍鞏昌衛人為紹興
推官強立不阿崇禎十五年闖賊攻陳州勵卒守
城賊遣使說降斬之懸于城上賊攻益急力竭城
陷格殺數賊中亂刃死(見明史及輯覧)
總督陜西三邊軍務兵部右侍郎右副都御史汪喬
年遂安人清正自持有才武嘗檄米脂令邊大綬
發掘李自成祖父塚崇禎十五年攻闖賊襄城觧
左良玉郾城之圍率先登陴禦七晝夜矢石俱盡
良玉兵不赴援城陷巷戰力竭自刎未殊被磔死
(見明史及輯覧)
總督保定河北山東軍務兵部右侍郎右副都御史
楊文岳南充人嘗擒斬闖賊梟將於開歸陳許間
崇禎十五年在汝寧闖賊來攻文岳率兵悉力守
禦賊衆環攻礟矢雨下力竭城潰被執罵賊賊以
大礟擊之洞胷糜骨而死(見明史及輯覧)
三邊總督中軍副總兵黨威神木人初與闖賊大小
十七戰頗得勝崇禎十五年總督汪喬年被困襄
城率兵衝突當者披靡力漸竭城中食盡援不至
身被數十創自刎死(見明史及輯覧)
郟縣知縣李貞佐(一作李貞)安邑人以學行著訓民有方
前令李可灼守城遇害邑被焚掠至則練鄉兵守
城邑崇禎十五年闖賊復陷城被執大罵賊斷其
舌支觧死母喬氏亦罵賊死(見明史及輯覧)
防守汝寧總兵官虎大威榆林人嫻將略扼賊數有
功崇禎十五年隨總督楊文岳援河南大敗賊於
汝寧乘勝逐北中飛砲死(見明史及輯覧)
分巡汝南道僉事王世琮達州人初為河南府推官
善殺賊嘗矢貫耳不為動人號為王鐵耳崇禎十
五年闖賊陷汝寧被執大罵賊以礟擊之肉糜而
死(見明史及輯覧)
總兵官左都督孫應元籍貫未詳善戰所至有功崇
禎十五年擊賊羅山乘勝逐北孤軍無援死之(見明
史及輯覧)
宜城知縣陳美新建人安輯流亡擊賊敗去崇禎十
五年闖賊攻城悉力守禦相持八晝夜賊以大礟
攻擊城遂䧟被執罵賊支觧死(見明史及輯覧)
新安知縣陳顯元蘄縣人城經摧頽率民入保闕門
寨碎賊偽檄崇禎十五年賊來犯守月餘力竭寨
䧟罵賊支觧死(見明史及輯覧)
撫治商雒道副使黃世清滕縣人崇禎十六年賊犯
商州有降賊者發礟斃之憑城守士民效死礟石
盡婦人掘街砌繼之城䧟罵賊與一家十三人同
遇害僕朱化鳳願與主同死罵賊被殺(見明史及輯覽)
整飭榆林中路按察司副使(一作布政使)都任祥符人性
剛方多忤物崇禎十六年闖賊䧟西安任集軍將
流涕諭以大義憑城死守殺賊甚衆連十三晝夜
城䧟士卒不逃巷戰三日罵賊自刎全家縊死(見明
史及輯覧)
署領榆林鎮原任延綏總兵官都督僉事李昌齡鎮
番衛人崇禎十六年闖賊犯榆林倡義與副使都
任等守城&KR0377;血誓師用礟擊賊死者無算七晝夜
城摧撤屋為重垣比䧟巷戰無一人降者昌齡被
執罵賊磔於市(見明史及輯覧)
山海關南部總兵官王世欽榆林人乞飬在家崇
禎十六年闖賊犯榆林與副使都任等分城拒守
出戰屢勝援絶城䧟被執械至西安罵賊死之妻
高氏投井死(見明史及輯覧)
延綏撫標參將劉廷傑綏德州人崇禎十六年闖賊
犯榆林率衆激以大義分城固守殺賊甚多城䧟
被執罵賊支觧死其弟廷䕫收兄屍亦自投閣死
(見明史及輯覧)
延綏鎮中協副總兵惠顯清澗人以忠義自許崇禎
十六年闖賊犯榆林與副使都任等嬰城死守城
䧟被執罵賊磔於市(見明史及輯覧)
寧夏總兵官侯世禄綏德州人勇敢精悍屢著戰功
里居崇禎十六年闖賊犯榆林募敢死士縋城擊
賊分城拒守城䧟死之(見明史及輯覧)
巡撫大同右副都御史焦源溥三原人為御史抗疏
直言巡按真定為崔文昇所忌引疾歸崇禎十六
年闖賊䧟城罵賊拔其舌支觧死(見明史及輯覧)
甘肅西協副總兵郭天吉榆林衛人崇禎十六年闖
賊犯甘州城陷巷戰不屈被磔(見明史及輯覧)
甘肅總兵官馬爌蔚州人總兵林子崇禎十六年甘
州城䧟焚妻子媵妾戰死僕馬兒亦自刎死(見明史及
輯覧)
鍾祥知縣蕭漢南豐人有廉名崇禎十六年闖賊薄
城登陴拒守五晝夜突圍出護獻陵城遂䧟被執
拘之吉祥寺自刎死(見明史及輯覧)
分守河西道參議段復興陽榖人闖賊陷西安遣使
三至勸降皆斬之簡精銳城守發礟石殺賊滿濠
崇禎十六年賊盡銳力攻四日不能支遂自刎母
田氏與妻楊氏妾牛氏宗氏張氏及女同焚死家
人單周及妻李氏殉焉(見明史及輯覧)
工部尚書南居益渭南人少勵操行撫閩時屢平海
患奪職歸崇禎十六年闖賊入關誘之降加以炮
烙終不屈死之(見明史及輯覧)
巡撫湖南御史劉熙祚武進人為縣令有善政崇禎
十六年獻賊寇長沙督水寨兵以禦力不支遣部
將護吉惠二王赴廣西而已還守永州戰敗茅栗
舖被執說降不屈受極刑死(見明史及輯覧)
長沙推官蔡道憲晉江人廉明有才略崇禎十六年
獻賊薄長沙時道憲署府事慷慨登陴誓死固守
獻賊至城下呼與語道憲大罵挽強弩射之賊穿
地道攻城三日城䧟被執百計勸降罵益厲先殺
其健卒脅之不屈被磔死其卒瘞之南郊醴陵坡
(見明史及輯覧)
監軍分守上湖南道副使陳璸漳浦籍鎮海衛人令
永嘉有治聲為袁州推官拒楚賊有功守湖南討
平八排賊崇禎十六年督衡永等兵誓師鰲山舖
與獻賊戰乘勝深入血戰六十里被執罵賊斷手
足剖肝而死(見明史及輯覧)
湖廣糧儲道參政許文岐仁和人鎮静有謀歷著勲
略崇禎十六年由左江道擢任當行獻賊攻蘄州
發礟斃賊甚衆夜大雪賊破西門文岐巷戰被執
謀襲賊事覺見殺(見明史及輯覧)
分守武漢黃三府參將加副總兵崔文榮海寧人崇
禎十六年獻賊攻漢陽文榮自武昌夜襲賊營斬
賊六百餘勸主將守漢水不聽賊遂渡河䧟武昌
文榮出戰殺賊賊攅槊刺之洞胷死(見明史及輯覧)
分守上荆南道兵備參政周鳳岐永康人崇禎十六
年獻賊來攻分守澧州孤城援絶城䧟被執勸降
罵賊剖腹而死(見明史及輯覧)
棗陽知縣郭裕新淦籍清江人崇禎十六年獻賊將
至率精兵守城殺賊七百餘人賊盡銳來攻明年
元旦城䧟被執罵賊支觧死闔門殉之(見明史及輯覧)
陜西監軍道僉事李新蘄州人乞養歸崇禎十六年
獻賊䧟城盡殺其家人脅之新抱父屍罵賊被殺
(見明史及輯覧)
沔陽州同知馬飈蔚州籍同官人世為將家有膽智
崇禎十六年闖賊寇州城奸民通賊飈出逆戰殺
賊甚衆力竭被執罵賊以鎗洞腹而死(見明史及輯覧)
巡撫甘肅贊理軍務右副都御史林日瑞詔安人為
寧紹道浙江按察使並有政聲崇禎十七年闖賊
犯甘州乘城守禦會大雪寒甚賊夜襲城被執罵
賊磔死(見明史及輯覧)
巡撫四川提督軍務右僉都御史陳士竒漳浦籍鎮
海衛人崇禎十七年獻賊破涪州衆百萬至城下
日夜登陴以礟擊死賊無數城䧟被執脅降罵賊
支觧死(見明史及輯覧)
巡按四川御史劉之勃(一作渤)寳雞人崇禎十七年力
守成都城陷被執賊以同鄉百計誘降瞋目大罵
被攅射死從子生員文郁抱屍痛哭觸樹死(見明史及
輯覧覧)
兵部右侍郎李含乙渠縣人以憂歸崇禎十七年獻
賊䧟成都含乙破家募兵恢復廣安州後與賊戰
馬蹶被執罵賊死(見明史及輯覧)
重慶知府王行儉宜興人崇禎十七年獻賊至率民
死守城䧟被執不屈臠割而死(見明史及輯覧)
華陽知縣沈雲祚長洲人崇禎十七年獻賊陷䕫門
亟謁蜀府畫守禦策勸出帑藏募士不從城陷被
執幽於大慈寺誘之降罵賊為所殺(見明史及輯覧)
資陽知縣賀應選丹陽人崇禎十七年獻賊陷城罵
賊死闔門十七人皆被害(見江南通志)
山西撫標中軍副總兵應時盛慈谿人世居遼陽崇
禎十七年從巡撫蔡懋德守城巷戰殺賊力不支
先殺妻子縊死懋德屍側(見明史及輯覧)
河内知縣丁泰運澤州人著廉直聲崇禎十七年誓
死守南城巷戰被執罵賊爇以鐵索終不屈磔死
(見明史及輯覧)
以上寇難殉節諸臣六十六人(附入祠士民四人)
右自杜松以下共一百十三人或血戰捐軀或竭
力守土或闔門赴義或抗論輕生義烈較著俱通
諡忠烈
欽定勝朝殉節諸臣錄卷二
