欽定四庫全書
欽定勝朝殉節諸臣錄卷九
入祠職官
遼海衛經歴張竒策觀城人天啓元年
大兵破開原竒策死之(見盛京通志)
遼東左衛經歴朱櫻平魯人天啓元年
大兵破遼陽死節(見山西通志)
山海關千戸嚴大寬永平人崇禎元年
大兵南下從總兵趙率教援遵化戰死(見畿輔通志)
良鄉教諭安上逹貴州安順人崇禎二年
大兵破良鄉闔門殉節(見明史及輯覽)
良鄉訓導李廷表典史史之棟(一作之諫)固節驛丞
楊其禮籍貫俱未詳崇禎二年城破死節(見明史及
輯覽)
良鄉千戶蕭如龍何秉忠百戶李廕俱良鄉人
崇政二年城破同時死節(見明史及輯覽)
山海衛千戶蔡國勲山海衛人崇禎二年率師與
大兵戰遵化陣殁(見畿輔通志)
山海衛把總楊開泰百戶楊廷棟俱山海衛人崇
禎三年
大兵破永平開泰等率兵至榆關戰死(見畿輔通志)
盧龍教諭趙允殖遼陽人崇禎三年
大兵破永平殉節死(見明史及輯覽)
城守中軍房應祥千總石可玩梁壯威胡承
祚卜小峯張學閔仇耀先牛星耀俱永
平人崇禎三年
大兵破永平死之(見畿輔通志)
醫官陸橘永平人城破死之(見畿輔通志)
旅順將項祚臨樊化龍張大禄尚可義籍貫
俱未詳崇禎六年皆從黃龍戰死于旅順(見明史及
輯覽)
保安州判李師聖隆谷人吏目王本立訓導張
文魁籍貫俱未詳崇禎七年
大兵破保安同時死節(見明史及輯覽)
靈邱把總陳彦武馬如豸典史張標教諭路
登甫籍貫俱未詳崇禎七年
大兵破靈邱並戰死(見明史及輯覽)
昌平州判胡惟忠(一作維宏)徽州人崇禎九年
大兵破昌平惟忠殉節(見明史及輯覽)
昌平州吏目郭永學正解懷亮訓導常時光籍
貫俱未詳昌平破同死之(見明史及輯覽)
順義訓導陳所藴籍貫未詳崇禎九年
大兵破順義殉節死(見明史及輯覽)
寳坻主簿樊樞典史張六師訓導趙士秀籍貫
俱未詳崇禎九年
大兵破寳坻同時殉節死(見明史及輯覽)
定興教諭熊嘉志灤州人崇禎九年
大兵破定興殉節死(見明史及輯覽)
安肅教諭耿三麟靈夀人崇禎九年
大兵破安肅殉節死(見明史及輯覽)
臨城訓導張純儒新安人崇禎十一年
大兵至臨城率諸生拒守城破殉節死(見明史及輯覽)
鉅鹿教諭唐一中全州人崇禎十一年
大兵破鉅鹿被執不屈死(見明史及輯覽)
蠡縣訓導(一作教諭)馮大緯膚施人靈夀知縣登鰲之從
父崇禎十一年
大兵破蠡縣殉節死(見明史及輯覽)
深州訓導吴恂安平人崇禎十一年
大兵破城不屈死(見畿輔通志)
潼川州同知周時雨行唐人崇禎十一年兄弟守禦
大兵破行唐死之(見畿輔通志)
鹽山教諭孫璜三原人崇禎十一年
大兵破鹽山自縊死(見陜西通志)
揚州府經歴馬從龍靈夀人巡撫從聘弟崇禎十一
年
大兵破靈夀與子士祿同從聘死節(見一統志)
文安主簿安衡典史湯國紀訓導郭養性籍貫
未詳俱崇禎十一年
大兵破文安死節(見一統志)
從官李祿籍貫未詳崇禎十二年從楊振援松山被
執振令祿語城中堅守祿至城下致振語被殺(見明
史及輯覽)
任邱教諭張夢齡平鄉人崇禎十三年
大兵破任邱死之(見畿輔通志)
臨清州同知路如瀛陵川人州判徐應芳臨川人
吏目陳翔龍蕭山人俱崇禎十五年
大兵破臨清死節(見明史及輯覽)
齊東教諭張日新浙江建德人崇禎十五年
大兵圍齊東登陴拒守力屈死妻方氏自刎死子光裔
殉之(見明史及輯覽)
臨淄訓導申周輔(一作周翰)屯留人崇禎十五年
大兵破城與知縣文昌時同殉節(見明史及輯覽)
趙州學正陳廣心元城人崇禎十五年
大兵破城衣冠危坐被殺(見明史及輯覽)
趙州訓導王一統(一作之統)成安人居家多義行崇禎十
五年城破死節明倫堂(見明史及輯覽)
永清典史李時正(一作時欽)籍貫未詳教諭邸(一作鄒)養
性東勝衛(一作昌黎)人訓導(一作鄉官)劉維蕙籍貫未詳
(一作永清人)崇禎十五年
大兵破永清同死節(見明史及輯覽)
清豐教諭曹一貞宛平人訓導董調元安肅人崇
禎十五年
大兵破清豐死節(見明史及輯覽)
河間訓導馮運隆灤州人崇禎十五年
大兵破河間力戰被執不屈死之(見畿輔通志)
平鄉教諭潘希明訓導李愈芬閻慎行籍貫俱
未詳崇禎十五年
大兵破平鄉死之(見福建通志)
深州訓導劉名言唐縣人吏目熊國俊籍貫未詳
崇禎十五年城破死之(見畿輔通志)
訓導張肇祚長清人致仕在家崇禎十五年城破殉
節(見山東通志)
把總劉漢臣赤城人崇禎時隨副總兵楊德澤援遼
與子國登孫科俱陣殁(見畿輔通志)
韓城縣丞趙懋誠新河人崇禎末
大兵臨城分守西門城破死之(見畿輔通志)
以上封疆死事職官共七十七人(附入祠士民三人)
北城兵馬司副指揮姚成餘姚人崇禎十
七年闖賊陷京城自縊死妻袁氏與十
三歲幼子逢元俱殉有老僕亦從之(見明史及)
(輯覽)
錦衣衛千戶高文彩宛平人闖賊陥京師同妻妾一
家十七人皆自縊(見明史及輯覧)
鴻臚寺鳴贊石永昌單人甲申之變從指揮李若璉
同殉節於京邸(見山東通志)
東城兵馬司陳愫芮城人闖賊陥京師殉節(見山東通
志)
昌平州守禦任之華大興人方歸家都城陷自縊死
(見畿輔通志)
涇陽訓導劉彰本保安人時銓授未行京師陥縊死
京城之涇陽會舘(見陕西通志)
保定中衛鎮撫管民治(一作智)千戸楊仁政李尚忠
紀動(一作勲)趙世貴劉本源(一作源)侯繼先
張守道百戸劉朝卿劉悦田守正王好
善強忠武王爾祉把總郝國忠申錫俱
保定人崇禎十七年以守保定城同戰死之(見明史及
輯覧)
完縣教諭時躋舜長垣人崇禎十七年在籍城陥與
妻李氏二子泰壯俱死(見畿輔通志)
材官王遵義醫官吳(一作吕)國賓王鑛王之
琯俱保定人崇禎十七年城陥皆死節(見畿輔通
志)
清苑典吏沙潤民(一作順明)籍貫未詳崇禎十七年保定
陥死之(見畿輔通志)
安肅訓導張文浩博興人崇禎十七年城失守死之(見山
東通志)
海豐教諭厲必中日照人聞京師陥不食死(見山
東通志)
千戸陳應鵾定海人甲申聞闖賊之變自縊死(見浙
江通志)
孝陵衛董啟明籍貫未詳甲申聞變自經死(見江南通
志)
嘉定訓導劉芳遠和州人聞闖賊陥北都哀慟整衣冠
向北拜畢坐明倫堂自刎死(見江南通志)
興安州同覃天明太平人致仕歸聞闖賊陷都城不
食而死(見四川通志)
訓導陸士鉉平湖人性至孝甲申聞變大慟絶粒死
(見浙江通志)
和陽(一作陽和)衛經歴毛維張吳江人闖賊破彰儀門逼
降罵賊死(見江南通志)
以上甲申殉節職官三十六人(附入祠士民三人)
華亭教諭眭(一作陸)明永丹陽人松江破題詩明倫堂
自縊死(見明史及輯覧)
江隂訓導潘文先丹徒人罷官後
大兵破城與訓導馮厚敦同死(見江南通志)
太平訓導王明德徐州人兵入城偕其妻赴泮水死(見江南通志)
秀水教諭董(永作襲)用圓嘉定人與里人守城城破投水
死(見明史及輯覧)
湖廣都司經歷張龍德秀水人里居城破與妻侯氏
俱死(見浙江通志)
臨安訓導過俊民無錫人乙酉城破縊死功臣山(見江南通志)
福建巡道副中軍王國佐清流人流寇逼上杭隨朱
大典力戰面帶三矢死(見福建通志)
太湖教諭沈鴻起訓導婁懋履典史陳知訓籍
貫俱未詳乙酉五月與知縣李盛英同守城死之
(見明史及輯覧)
九江衞經歷彭永春武陵人左良玉兵至冠帶焚署
與男女六人俱死之(見一統志)
蘄水教諭鄒孕孝臨川人左兵至罵賊遇害(見江西通志)
湖口主簿成起應天人左良玉至湖口被執不屈死
(見一統志)
銅陵典史胡國瑨餘姚人城破與胡鯤化同死(見一統志)
銅陵訓導張緯安東人左兵破城被害(見江南通志)
督師部將陳安(一作陳坦公)籍貫未詳舊隸盧象昇麾下
乙酉與中書盧象觀起兵戰敗死(見明史及輯覧)
以上福王殉節職官共十六人
金華訓導潘大成新昌人城破父子同死之(見浙江通志)
吉安丞葉向榮金華人
大兵下浙東投項村崖死(見浙江通志)
浦城訓導王兆熊建寧衛人福建破入山寺不食死
(見福建通志)
把總張天威莆田人漳浦告警赴援力戰死(見福建通志)
百戶閔時汀州衛人唐王入閩
大兵追之時方守麗春門騎矢發洞胷死(見福建通志)
廣信府訓導廖汝健贑州人黃道周督師委汝健
守貴溪城破被執死(見江西通志)
贑州教授黃廷柱歸化人福建破北向冄拜而死(見福
建通志)
南康典史宋本忠山陽人殉難死
以上唐王殉節職官八人
臨安教授譚三謨昆陽人流寇破城闔家自縊死(見雲
南通志)
廬江訓道李兆旗昆陽人流寇陷城被執不屈死其
子淳亦罵賊死(見雲南通志)
嶍峨訓導陸九衢保山人流寇陷城衣冠坐明倫堂
罵賊遇害(見雲南通志)
巴縣教授楊一忠河西人流寇攻城分門扼守城陷
罵賊被害其子名嗣亦被殺(見雲南通志)
廣東按察使經歴王道淑儀徵人廣州破殉節死其
子棫瑞從之(見江南通志)
千戶劉飛漢灌陽人時廣西破飛漢以世受明恩自
詣城下請死並其二子殱焉(見廣西通志)
千戸錢士用南寧人流寇入滇罵賊被殺(見一統志)
太和縣丞王士傑籍貫未詳沙賊圍城殫力捍禦城
陷死于城上(見明史及輯覽)
大理府教授段見錦經歴楊明盛司獄魏崇治
籍貫俱未詳沙定洲反守大理城同死節明盛子
一甲亦死之(見明史及輯覽)
大理衛千戶關維翰土官楊淇皆大理人沙賊之
亂以殺賊死節維翰子大忠亦殉(見雲南通志)
大理衛千戶楊昌印王象乾鮑洪皆大理人沙
賊陷城皆率妻子闔戶自焚死(見雲南通志)
禆將徐高遷雲南人沐天波之將沙賊叛糾衆援剿
事不濟闔戶自焚死(見雲南通志)
百戶黃恩右衛人沙賊叛率家丁巷戰衆寡不敵被
殺(見雲南通志)
通海典史單國祚會稽人沙定洲反陷通海城罵賊
不屈死(見明史及輯覽)
定番州學正尹大任陸凉人孫可望入滇時冠帶謝
祖考望闕自縊死(見雲南通志)
定番州訓導徐鑣吏目安紹祖廣順州吏目周
齡六俱籍貫未詳孫可望寇定番與知州陳新第
同時殉節(見一統志)
鄉官顧人龍定番州人家居流賊來犯率士民拒守
城陷罵賊死妻李氏縊死子大元抱父母屍哭不
去賊並殺之(見明史及輯覧)
教授艾養中定番州人流賊孫可望攻陷州城養中
赴火死州人同時守禦殉節者按察司司獄陳
玉環自經死把總許華宇土官程民悦韋
帝臣土舍韋之福俱巷戰死鄉官尹思民賦
詩壁間投筆引䋲死黎維坦城上督戰死胡
允中冠帶庭中叱賊受刃死土官龍在田土
舍龍起潜龍飛俱血戰死(見貴州通志)
定番州前衛千戸蔣薦百戸向宸流寇至俱闔門死節(見雲南通志)
定番州百戸向琪左衛人聞流寇至一家十六口皆縊死(見雲南通志)
桂陽州判殷尚聲通州人孫可望偽師郝成忠寇城城
破俱死之(見江南通志)
以上桂王殉節職官四十人(附入祠士民六人)
中部縣丞朱(一作劉)光元(一作光先)延慶州人崇禎二年流
寇薄城力戰被創自焚死(見明史及輯覽)
汝寧教諭李賢中部人以老歸里崇禎二年(一作十四年)
寇陷中部被執罵賊死(見陜西通志)
千總劉自安澤州人崇禎五年與參政張光奎同禦
賊于本州戰死(見明史及輯覽)
垣曲典史秦宗文武陽人崇禎六年督鄉勇勦賊至
聞喜力戰死(見明史及輯覽)
澠池教諭羅世濟平利人素以剛正聞崇禎六年澠
池陷力戰被執不屈死之子得鴻練兵守平利殺
賊甚多城破與妻子俱死(見陜西通志)
濟南教授高第閿鄉人在籍崇禎六年流賊陷城投
崖死子齊岡亦死(見河南通志)
陰陽官許煇靈寳人崇禎六年賊犯靈寳為所掠罵
賊死(見明史及輯覽)
武安主簿吴應科蕭山人崇禎六年流寇犯境率民
兵赴敵死(見明史及輯覽)
花馬池營千總蔡應昌寧夏中衛人崇禎七年統兵
勦賊血戰死(見甘肅通志)
鳳縣教諭李之蔚籍貫未詳崇禎七年城陷不屈死
(見明史及輯覽)
鄉官魏炳鳳縣人史不詳其爵秩崇禎七年與李之
蔚並不屈死(見明史及輯覽)
竹溪訓導王紹正籍貫未詳崇政七年獻賊陷城不
屈死(見明史及輯覽)
霍邱縣丞張有俊籍貫未詳崇禎八年賊自固始至
城陷死之(見明史及輯覽)
霍邱訓道何炳若河南人崇禎八年賊陷霍邱被執
不屈死妻潘氏自縊死(見明史及輯覽)
安府教授田既庭霍邱人里居崇禎八年霍邱城
破死之(見明史及輯覽)
潁州衛經歴胡士定廣濟人流賊陷城被執罵賊死
其子玉成亦殉難(見湖廣通志)
潁州衛千戶孫升(一作百戶)田三震(一作俊一作百戸田之振)中
所百戸羅元(一作光)慶田得民王之麟(一作麒一作千
戶)前所百戸汪檀俱潁州人衛隸河南崇禎八
年乘城戰死(見明史及輯覽)
候選經歴汪邦弼潁州人崇禎八年流賊陷城死之
(見江南通志)
䕫州府訓導丁(一作于)嘉遇(一作運)潁州人家居崇禎八
年潁州城破死之(見明史及輯覽)
鳳陽千戶陳宏祖(一作宏道)陳其忠(一作其志)金化龍
盛可學俱鳳陽人崇禎八年與留守朱國相守陵
以兵逆賊多斬獲賊大至俱殁於陣(見明史及輯覽)
鳳陽衛經歴胡尚綵淳安人崇禎八年流賊犯境獨
擊却之後賊復至被執不屈死(見一統志)
鳳陽府照磨蕭懋烈歸化人崇禎時流寇破鳳陽提
兵殺賊援絶被執罵賊死(見一統志)
太湖訓導扈永寧霍邱人崇禎八年與知縣金應元
同殉節(見明史及輯覽)
霍山訓導姚允恭盱眙人崇禎八年賊至被執罵賊
死(見明史及輯覽)
和州學正康正諫祁門人崇禎八年獻賊陷城赴泮
池死妻汪氏子婦章氏同投井死(見明史及輯覽)
和州訓導趙世選(一作光遠)籍貫未詳城陷被執不屈死
(見明史及輯覽)
和州判官錢大用籍貫未詳城陷與妻妾子婦同死
(見明史及輯覽)
和州吏目景一高籍貫未詳城陷被創死(見明史及輯覽)
把總魯一惠和州人崇禎八年城陷角巾儒服赴城
東池水死妻王氏從之子生員可為被執不屈死
(見江南通志)
鴻臚寺序班張元禎(一作元貞)和州人里居崇禎八年獻
賊攻城分守北門城陷被殺子生員宏門伏父尸
痛哭躍入水死(見江南通志)
浦口守禦姚九疇江寧人崇禎八年闖賊犯江浦援
五戰皆捷窮追陷賊圍不屈死(見江南通志)
候選運判馬如蚪和州人崇禎八年與兄御史如蛟
等同戰死(見明史及輯覽)
澄城主簿李可受青陽人崇禎八年賊至守城比陷
不屈死(見江南通志)
宏農衛百戶明完璧本衛人崇禎八年禦賊死(見河南通
志)
陜州鎮撫陳三元靈寳人崇禎八年陜城陷力戰死
(見明史及輯覽)
陜州訓導王誠心籍貫未詳崇禎八年與知州史記
言同死節(見明史及輯覽)
教諭張敏行姚良弼俱陜州人崇禎八年陜城陷
俱與知州史記言同殉節(見明史及輯覽)
滎縣典史周崇禮山陰人崇禎八年流賊入境守小
西門城破巷戰被執罵賊死(見河南通志)
寧羌衛鎮撫曹雲梯本衛人崇禎八年寇陷城分守
東角樓殺賊被執罵賊死(見陜西通志)
延長教諭譚恩驛丞羅文魁籍貫俱未詳崇禎八
年與知縣萬代芳同守城死節(見明史及輯覽)
南陽經歴張程延長人終養家居城陷以大義諭賊
為所殺(見陜西通志)
扶風主簿夏建忠典史陳紹南教諭張宏綱
訓導陳繻籍貫俱未詳崇禎八年並與知縣王國
訓禦賊不屈死(見明史及輯覽)
階州學正孫仲嗣膚施人崇禎八年當事委以城守
賊至盡瘁守城城破與妻子十餘人並死(見明史及輯覽)
太原照磨趙明盛階州人闖賊陷階州登屋以瓦擊
賊焚屋端拱北面死(見甘肅通志)
漢陽教諭孟宗孔階州人闖賊陷城自縊死(見甘肅通志)
羅田教諭吴鳳來漳浦人訓導盧大受邵陽人崇
禎八年俱從知縣梁志仁死節(見明史及輯覽)
羅田典史單思仁(一作志仁)籍貫未詳崇禎八年城陷不
屈死(見明史及輯覽)
廣濟教諭曾發祥鍾祥人崇禎八年流寇陷城不屈
死(見湖廣通志)
應城訓導張國勛黃陂人崇禎九年與知縣張紹登
分城守比賊焚文廟投之烈焰中死全家殉節(見明
史及輯覽)
錦衣衛千戸徐晤可應城人崇禎九年城破罵賊死
(見湖廣通志)
應城教諭李之經永興人賊破城率民同守拒之子
應泰亦以身殉(見明史及輯覽)
武舉功授把總陸王猷宿松人力能扛鼎崇禎十年
守酆家店殺賊甚多賊恨之合圍生擒臠分其肉
而死(見明史及輯覽)
鎮江衛千戶王定遠鎮江人崇禎十年禦賊宿松奮
勇殺賊死(見明史及輯覽)
蘇州府訓導任之豪蕭縣人里居寇陷城死之(見一統志)
金堂典史潘夢(一作孟)科籍貫未詳崇禎十年闖賊陷
城死之(見明史及輯覽)
郫縣主簿張應竒義烏人崇禎十年闖賊陷城死之
(見明史及輯覽)
劍州吏目李英俊籍貫未詳崇禎十年隨知州徐尚
卿擊賊兵敗死之(見明史及輯覽)
鄧州同知薛應齡福清人崇禎十年與知州孫澤盛
禦賊同戰死(見明史及輯覽)
紫陽典史何宗孔北直通州人崇禎十一年流賊冄
陷城死之(見一統忠)
商南典史賈儒秀籍貫未詳崇禎十一年城陷罵賊
不屈死(見明史及輯覽)
房縣遊擊部將張見炫籍貫未詳崇禎十二年賊陷
城與房陵知縣楊道選同不屈死(見湖廣通志)
房縣主簿朱邦聞籍貫未詳崇禎十二年賊陷城被
執脅降罵賊死全家殉難(見明史及輯覽)
房縣典史某守備某佚其姓名崇禎十二年獻賊
使羅汝才說郝景春降不從遂殺二人以恐之(見明
史及輯覽)
山東禆將王修政福建人崇禆十二年從左良玉擊
賊至唐縣戰死(見明史及輯覽)
順天京衛經歴勝九萇徐州人由縣丞陞任回家崇
禎十三年流賊陷城死之(見明史及輯覽)
南陽教諭李獻吉寳豐人崇禎十三年闖賊陷南陽
罵賊被害(見河南通志)
永寧百戶孫世英籍貫未詳崇禎十三年與知縣武
大烈同殉節(見明史及輯覽)
永寧主簿魏國輔籍貫未詳教諭任維清絳縣人
崇禎十三年闖賊陷城俱罵賊死(見明史及輯覽)
潛山典史沈所安籍貫未詳崇禎十四年城陷不屈
死子殉之(見明史及輯覽)
臨潁千總賈蔭序籍貫未詳崇禎十四年守城城陷
死之(見明史及輯覽)
鄧州吏目李國璽豐縣人崇禎十四年與知州劉振
世同抗節死(見明史及輯覽)
鄧州守所千戸余承廕李錫俱鄧州人崇禎十四
年城陷抗節死(見一統志)
汝州吏目朱任卿徽州人崇禎十四年城陷殉難死
(見一統志)
汝州世襲百戶梁翰臣汝州衛人崇禎十四年流賊
陷城守節不屈死(見河南通志)
南陷主簿門迎恩遼東人訓導楊氣開虞城人崇
禎十四年與知府顔日愉同殉節(見明史及輯覽)
陳留典史邵大濟陜西人崇禎十四年闖賊陷城抗
節不屈賊臠之舉家赴井死(見河南通志)
陳留訓導楊道升安陽人崇禎十四年流賊至分城
守比陷手刃數人與子並死(見河南通志)
鞏縣教諭劉文耀陳留人崇禎十四年由寳豐訓導
陞任未行赴省事竣還家流寇破陳留罵賊不屈
死子福潁從之(見河南通志)
商城教諭曹維楨典史吕維顯籍貫未詳崇禎十
四年流賊陷商城死之(見明史及輯覽)
教授段增輝商城人薦舉賢良方正除教授未謁選
崇禎十四年佐有司守城城陷罵賊死(見明史及輯覽)
信陽州訓導李逢旭程所聞籍貫未詳崇禎十四
年與知州高孝誌同殉節(見明史及輯覽)
光山典史魏光遠籍貫未詳崇禎十四年闖賊陷城
死之(見明史及輯覽)
長葛教諭歐陽植褒城人崇禎十四年賊至分城拒
守城破巷戰被殺一作罵賊觸柱死(見陜西通志)
長葛典史杜復春(一作林復泰)籍貫未詳崇禎十四年城
陷死之(見明史及輯覽)
泌陽武職王衍范(一作範)錢紀功海成籍貫俱未
詳崇禎十四年與知縣姚昌祚同殉節(見明史及輯覽)
泌陽主簿熊天倫直隸人崇禎十四年賊破城被執
不屈罵賊全家死(見河南通志)
泌陽典史雷進暹籍貫未詳崇禎十四年率鄉兵拒
賊與知縣姚昌祚同戰殁(見明史及輯覽)
新野主簿江潮瀛(一作朝明)歙縣人崇禎十四年陞任未
行闖賊破城罵賊死(見河南通志)
新野典史惠永貞朝邑人崇貞十四年賊陷與主簿
江潮瀛俱死(見河南通志)
鎮平典史杜日泰陜西人崇禎十四年闖賊陷城與
知縣鍾其碩同死(見河南通志)
翰林院孔目(一作待詔)郭顯星洛陽人崇禎十四年由許
州學正陞任未行闖賊陷城被執不屈死(見明史及輯覽)
登封典史王大璧籍貫未詳崇禎十四年流賊至與
知縣鄢廷誨同死(見一統志)
伊陽訓導(一作教諭)任中蛟洛陽人崇禎十四年城破死
之(見河南通志)
巴州同知張連曜建德人崇禎十四年獻賊圍城晝
夜死守及陷罵賊死(見浙江通志)
東安典史周志躍直隸人崇禎十四年流賊犯境率
民禦敵殁于陣(見四川通志)
舒城教諭楊廷璧江都人崇禎十四年獻賊至分守
南門城陷被執遇害子生員濟之亦死(見江南通志)
興山典史張逹籍貫未詳崇禎十四年獻賊自蜀來
攻興山城破被執罵賊不屈死(見一統志)
廬州衛經歴鄭元綬浙江人崇禎十五年與通判趙
基等分守南薰門力戰死(見江南通志)
霍邱巡檢吴某佚其名崇禎十五年賊至與知縣左
相申同戰死(見明史及輯覽)
山東寧海州同李士標嘉興人崇禎十五年州城被
圍力疾守城死妻沈氏一門二十三人同殉(見浙江通
志)
曲阜訓導吴静明西平人崇禎十五年以罵賊死節
(見明史及輯覽)
材官張映奎任光裕載友仁李棲鳳籍貫俱
未詳崇禎十五年從總督孫傅庭擊闖賊于南陽
力戰死(見明史及輯覽)
南陽衛百戸錢勲吾籍貫未詳崇禎十五年流寇薄
南陽城勲吾悉力拒守城陷自刎死(見河南通志)
新蔡教諭王俊贑榆人崇楨十五年流賊陷城坐明
倫堂手劍殺數賊死之(見河南通志)
尉氏教諭董牖光州人崇禎十五年城陷賊強之仕
自刎死(見河南通志)
項城教諭王多福息縣人致仕家居崇禎十五年闖
賊招授偽職不從投繯死(見明史及輯覽)
材官李可從盩厔人崇禎十五年從總督汪喬年戰
死襄城(見明史及輯覽)
馬帥某佚其名籍貫未詳崇禎十五年從總督汪喬
年戰死襄城(見明史及輯覽)
商邱主簿鄒光祚山隂人崇禎十五年城破罵賊死
姪宗道亦被殺(見浙江通志)
商邱教諭夏世英祥符人崇禎十五年持刀罵賊死
于明倫堂妻石氏縊死(見明史及輯覽)
泌陽主簿余國柱籍貫未詳崇禎十五年城陷死之
(見河南通志)
偃師縣丞白世祿訓導劉恒驛丞陳光斗俱籍
貫未詳崇禎十五年與知縣徐日泰同守城罵賊
死之(見明史及輯覽)
萊州府教授(一作蓬萊教諭)趙良棟陜州人寓居澠池崇禎
十五年寇陷城罵賊死子德易挺身罵賊殉之子
婦及孫投井死(見明史及輯覽)
宜城訓導田世福陽城人崇禎十五年與知縣陳美
同殉難(見明史及輯覽)
開封庫庫大使閻生白籍貫未詳崇禎十五年賊陷
城死之(見明史及輯覽)
開封軍儲倉大使徐陞籍貫未詳崇禎十五年城陷
死之(見明史及輯覽)
郟縣主簿陳惟孝紹興人崇禎十五年城陷被執不
屈死(見明史及輯覽)
郟縣典史胡士竒江西人崇禎十五年城陷死之(見一
統志)
道標營中軍周世忠祥符人崇禎十五年擊賊被執
罵賊磔死(見河南通志)
守禦所百戸陳鼐林縣人崇禎十五年叛將任國竒
掠水冶鎮被執挾至城下欲因以襲城鼐厲聲罵
賊呼城上戒嚴為賊所殺(見河南通志)
新鄭訓導談王道江寧人崇禎十五年賊至分守東
城城陷賊索印被殺并及其子(見江南通)
千戶楊心赤劉璿璣董文璽俱汝寧人崇禎十
五年守城死之(見河南通志)
荆州訓導撖君錫綘縣人崇禎十五年闖賊陷荆州
湘陰王殉難君錫罵賊死(見明史及輯覽)
荆門州學正張郊芳黃州人訓導程之竒黃岡人
崇禎十五年與攝荆門州事盧學古同死節(見明史及
輯覽)
閿鄉教諭田鴻圖籍貫未詳闖賊陷閿鄉合家投井
死(見河南通志)
襄城訓導張信輝縣人典史趙鳳豸綘州人崇禎
十五年並禦賊不屈死(見明史及輯覽)
宜陽訓導張道脈籍貫未詳崇禎十五年城陷死節
(見明史及輯覽)
訓導曹自強息縣人由恩例授職崇禎十五年流寇
襲城登陴拒守力屈死(見江南通志)
汝寧府照磨張大道宜都人家居崇禎十六年流賊
據城團練義兵二千餘人攻城為賊所襲父子五
人俱力戰死(見湖廣通志)
禆將陳竒傑袁明籍貫俱未詳崇禎十六年與賊
戰寳雞之賈村為賊所截敗死(見明史及輯覽)
潼關衛千戸袁化龍潼關衛人分城守力竭死之(見陕
西通志)
潼關教授許嗣復井陘人崇禎十六年闖賊入關分
守上南門城陷力戰被執罵賊死妻女皆自殺(見明
史及輯覽)
商邱教諭王佩珂臨潼人歸里賊入關絶粒死(見陜西通
志)
白水教諭魏箴(一作歲)沁州人典史劉進籍貫未詳
崇禎十六年與知縣朱迥滼同殉節(見明史及輯覽)
禆將文經國西寧人崇禎十六年分守榆林城中督
清街道城陷死之(見明史及輯覽)
渭南(一作蒲城)縣丞姚啓崇沁源(一作沁州)人崇禎十六年與
知縣楊暄同守城死節(見明史及輯覽)
秦藩右護衛旗官徐應魁長安人崇禎十六年城陷
絶粒死(見陜西通志)
城固訓導竇汝器富平人崇禎十六年闖賊至戮力
拒守城陷不屈遇害(見陜西通志)
華亭教諭鄒邦榮(明史不著其名)籍貫未詳訓導何相劉
乾州人崇禎十六年賊至率諸生共守城陷皆殉
節(見明史及輯覽)
陜西按察司經歴楊于邦保安州人賊破城于邦不
受偽職杖死(見畿輔通志)
兵道中軍柳永年榆林人崇禎十六年分守榆林東
南樓力戰死(見明史及輯覽)
榆林世襲千戶賀世魁榆林人崇禎十六年悉力城
守及陷偕妻柳氏縊死(見明史及輯覽)
材官李光裕榆林人有勇略崇禎十六年城陷趣家
人先死遂自刎(見明史及輯覽)
材官李耀(一作耀宇)榆林人以善射名崇禎十六年捍城
矢盡自刎死(見明史及輯覽)
右營掌標官張天叙榆林人崇禎十六年城破焚其
積聚自縊死(見明史及輯覽)
榆林千戸黃廷用百戸黃廷弼俱榆林人崇禎十
六年兄弟守城力戰死(見明史及輯覽)
道標中軍官劉光祐(一作光裕)榆林人崇禎十六年力戰
罵賊死(見明史及輯覽)
千總劉燦甘州衛人崇禎十六年甘州破與父副總
兵國棟同焚死(見甘肅通志)
靖遠衛教授童志道甘州衛人闖賊陷城衣冠端坐
遇害(見甘肅通志)
百戸鄧德寧夏人與王風木等謀舉義兵謀洩不屈
死(見甘肅通志)
百戶徐承斌岷州人崇禎四年領兵赴秦州勦流寇
没于陣(見甘肅通志)
陜西苑馬寺監正游之雲廣濟人崇禎十六年流寇
圍城死守七日不食死(見湖廣通志)
照磨朱國楨(一作吴國楨)環縣人里居崇禎十六年被執
紿城臨城呼使固守賊怒殺之(見甘肅通志)
武邑典史張宏道環縣人崇禎十六年賊至赴敵死
(見甘肅通志)
沐陽訓導陳濟世五河人歸里崇禎十六年流賊破
城同妻趙氏罵賊死(見河南通志)
武昌衛經歴汪文熙江夏巡檢戴良瑄籍貫俱未
詳崇禎十六年武昌城陷罵賊不屈死之(見明史及輯覽)
蘄水縣丞吴文奕福建人崇禎十六年流寇襲城比
陷遇害賊焚其尸於明倫堂(見湖廣通志)
蘄水教諭孫瑋鍾祥人崇禎十六年城陷朝服坐明
倫堂罵賊死(見湖廣通志)
蘄水訓導童天申施州衛人崇禎十六年獻賊陷城
死節(見明史及輯覽)
歸州千戸吕調元歸州人崇禎十六年賊至招降不
屈率義勇戰死(見明史及輯覽)
黃岡縣丞吴文爕(一作英)福建人崇禎十六年獻賊陷
城守汛地不去死之(見明史及輯覽)
武昌教授王會篇漢陽人崇禎十六年城陷闔門三
十餘口殉難(見湖廣通志)
衡山教諭彭允中分宜人崇禎十六年獻賊陷城死
節(見明史及輯覽)
邵陽教諭王紱貴州人崇禎十六年獻賊陷城不屈
死(見湖廣通志)
京山典史張自新分宜人崇禎間統民兵往𠞰流賊
死于羅漢嶺(見江西通志)
隨州吏目沈元鑑金壇人獻賊犯隨防守兩月援不
至被執脅降不從死(見江南通志)
益陽教諭賴大雅(一作天耀)贑州人崇禎十六年賊陷城
脅從不屈罵賊被害(見湖廣通志)
汝寧守禦所千戸劉懋勛楊紹祖袁永(一作守)基
及子世廕百戶葉榮蔭張承德李衍夀
閻(一作關)忠國俱汝陽人崇禎十五年分城固守比
陷皆力戰死永基母王氏投井死(見明史及輯覽)
新總營將陳宗朱援汴將白亮采梁魏都籍貫
俱未詳崇禎十七年俱與闖賊戰死于汴(見河南通志)
山西巡撫標將牛勇朱孔訓把總王永魁籍貫
俱未詳崇禎十七年俱從巡撫蔡懋德戰死(見明史及
輯覽)
遼州吏目曾淑尼江南人崇禎十七年流寇破城殉
節(見一統志)
晉府羣牧所千戶王德新典仗官樊子英籍貫俱
未詳崇禎十七年闖賊陷太原並不屈死德新母
李氏聞之亦自盡(見明史及輯覽)
太原千戶(一作百戶)彭鯤陽曲人以父參將振雲陣亡廕
職崇禎十七年闖賊陷城力竭被殺(見山西通志)
蒲州學正孫祦陽曲人崇禎十七年城陷投井死(見山
西通志)
太原前衛千戶司鼎忻州人崇禎十七年賊犯太原
協守北城比陷死于城樓(見山西通志)
沁州所正千戶張運亨沁州人崇禎十七年調征河
曲與賊力戰死(見山西通志)
朔州副千戶史朝顯朔州人闖賊陷城脅從不屈一
門遇害(見山西通志)
文水典史趙希壯富平人崇禎十七年流寇集城下
固守力屈死(見一統志)
大寧教諭左(一作王)中道籍貫未詳崇禎十七年流寇
破城殉難(見山西通志)
大寧訓導高錫巡檢陳國俊籍貫未詳崇禎十七
年獻賊至並知縣高日臨死節妻女皆死(見明史及輯覽)
禆將湯名揚瀘州人崇禎十七年流寇入蜀苦戰殺
賊被磔死(見四川通志)
大足教諭高仲選汶川人崇禎十七年獻賊攻汶川
携子女投江死(見四川通志)
内江教諭姚思孝遂夏人崇禎十七年獻賊陷城被
執大罵不屈死(見四川通志)
綿竹典史卜大經丹徒人崇禎十七年獻賊至與其
僕俱縊死(見明史通志)
郫縣主簿趙嘉煒山陰人崇禎十七年獻賊至守都
江堰脅降不屈投江死(見明史及輯覽)
太湖城守王培基潛山人城陷被執死之(見江南通志)
巢縣訓導奐緯西固所人崇禎末闖賊破巢死之(見甘
肅通志)
安慶訓導柳鳴鳳鳳陽人流寇破城被害(見江南通志)
南京羽林衛經歴蘇良貞寳坻縣丞蘇良輔上
林教諭蘇良臣俱思恩人崇禎十七年寇入思恩
兄弟率鄉勇拒戰被害(見廣西通志)
考城訓導王臣榆次人流寇陷城被執不屈死(見河南通
志)
泌陽訓導李本實永平人崇禎末城陷死節(見河南通志)
唐縣主簿譚聖言臨川人崇禎末流寇破城被執不
屈死(見河南通志)
唐縣典史藺起龍華州人城破被執不屈死(見河南通志)
唐縣教諭王深澤林縣人崇禎中闖賊陷城執之罵
賊被殺(見河南通志)
總河旗牌官劉士俊嘉祥人數殱巨盜乘勝追逐中
伏被賊刺脅死(見山東通志)
新城訓導邢熿柘城人城陷殉節死(見河南通志)
懷慶衛千戸李世藩懷慶人崇禎末禦賊靈寳中伏
弩死(見河南通志)
陽信教諭蘄斗安邑人崇禎時城陷罵賊不屈死孫
麟衍麟振赴井死僕薛國興張引自刎死(見山西通志)
開州吏目聶禁籍貫未詳與黃嘉雋同時殉難死(見一
統志)
茶陵州訓導龔國瑄天柱人崇禎末流寇破城自縊
死子宏盛亦被害(見貴州通志)
英德典史黃岳寀同安人崇禎中流寇犯城督兵戰
死(見福建通志)
祁門訓導陳學良望江人歸里罵賊死(見江南通志)
莊浪衛教授陳士逹永夀人流寇破城被執罵賊遇
害(見陜西通志)
寧羌訓導韓一麟蘭州人崇禎末流寇陷城殉節(見甘
肅通志)
百戸崔宏宇鞏昌人流寇薄郡城宏宇獨出扺禦乘
勝追殺矢盡遇害(見甘肅通志)
威縣經歴邱繼武嘉定人時以解糧為賊所執謾罵
死(見江南通志)
霍州判官來宏道崇信人里居遇亂同邑令龐瑜殉
節(見甘肅通志)
黑水監正常道行保德州人闖賊陷城不屈死(見山西通
志)
柳州訓導蔣秉芳全州人流寇犯柳州不屈死(見廣西通
志)
世職百戶朱紫永定衛人闖賊破灃率兵拒之被執
罵賊磔死(見一統志)
夀光縣丞王國興靖遠人闖賊之變殉難死(見甘肅通志)
鄒縣典史徐應龍雅州吏目徐應鰲俱華州人崇
禎末年流寇劫掠被執不屈死(見陜西通志)
寧番經歴陳冊金壇人流寇陷城罵賊死(見江南通志)
濬縣典史李華貴新城主簿王者佐郯城典史
李嘉賓皆華州人陷城不屈死(見陜西通志)
肇慶把總鄒世斌清流人崇禎末戰殁于臨武田螺
村(見福建通志)
把總鄧天禄萬縣人賊陷太平天祿擊賊被磔死(見四
川通志)
千總吴加增陽武人與流寇力戰屢捷乘勝窮追馬
陷被獲不屈死(見河南通志)
黎州守禦所千戶馬京(一作金)弟馬亭千戸李華
宇通使白某俱黎州人血戰殺賊陣亡白某子
寰翠亦戰死(見四川通志)
即墨教諭俞應登含山人獻賊破邑不屈死(見江南通志)
武弁趙雲永新人獻賊攻吉安隻身挺刃力戰死(見江
西通志)
巴縣縣丞覃文應柳城人崇禎十七年獻賊陷城與
子懋德□投井死(見廣西通志)
何教授失其名獻賊破成都夫婦並縊死(見四川通志)
保定府教授曹璿高唐州人闖寇圍保定登陴守禦
城陷罵賊見殺(見山東通志)
肅王府侍書温楏藺州人闖賊入城閤門縊死(見甘肅通
志)
萍鄉主簿陸天祚浙江人獻賊陷萍鄉死之(見浙江通志)
滋陽訓導梁善政泰安州人流賊犯徐兗善政與同
邑生員李肖白同死于難(見山東通志)
冀州州同陳士性楚雄人崇禎末流寇陷城不屈死
(見雲南通志)
副千戶韓印勲蒲州人太平寇警戰還殿後被創死
(見山西通志)
通江巡檢郭纉化籍貫未詳崇禎間禦賊死于陣(見明
史及輯覽)
黃縣典史吴兹明武昌人崇禎五年李九成等陷城
死之(見湖廣通志)
百戸劉師古福山人崇禎五年孔有德圍萊州率鄉
勇拒賊戰死(見山東通志)
新城訓道王協中籍貫未詳崇禎五年與知縣秦三
輔禦賊李九成死之(見一統志)
黃縣縣丞張國輔(一作國翰)籍貫未詳崇禎五年李九成
等陷城死之(見一統志)
千總王身極遼州人崇禎時城陷殺賊力竭死(見廣東通
志)
江西德安教諭洪希懋湯溪人流賊王瘦子之亂巡
撫命帶兵守城城陷被害(見浙江通志)
平江主簿楊如雲紹興人賊陷城授以偽官大罵不
從賊投之石璧潭死(見一統志)
山東撫標千總張國儁寧海州人從征白蓮賊于岡
山深入雕巢後援不至被執罵賊死(見山東通志)
通渭典史侯仲舉齊河人崇禎間與流賊戰敗被執
子承恩馳救賊合圍攻之父子俱被害(見山東通志)
浙江常山教諭戴震馬平人明末為土寇所執不屈
死(見廣西通志)
郟縣典史劉名揚湖廣人土寇武剛陷城死之(見一統志)
教授王世定安福人崇禎末賊犯攸縣率鄉兵禦之
戰死(見一統志)
金山巡檢章自孝山陰人海寇横劫率鄉勇拒之不
克死(見浙江通志)
團練把總鍾運捷永平人流寇犯境招義勇擊賊至
永平寨陷陣死弟元捷雲捷同戰死(見一統志)
福州衛千戶徐必登福州人崇禎間檄署守備討武
平寇單騎力戰死時武平廖希賢同戰殁(見一統志)
武平所千戸祝禧百戸王國耀邱泰俱崇禎中
廣寇據永平寨力戰死(見福建通志)
武平所百戸陶志學徐治王道垣藍塘之戰俱
殁于陣志學子鉁同死(見福建通志)
海澄營把總蔡以藩泉川人崇禎時賊入寇與戰援
絶而死(見一統志)
哨長程可正以永平寨戰死(見福建通志)
把總賴思養上杭人崇禎中廣寇薄城募義勇殺賊
後賊驟至偕族人頼君選與戰于高梧死之(見一統志)
永州教授萬國寧常德人賊至責以大義見殺(見湖廣通
志)
鎮撫彭應時山陰人奉檄擊賊蕭顯于乍浦為賊所
揜墜馬死(見浙江通志)
河州營千總黃命臨洮人征四川流賊于五丁峽力
戰死(見甘肅通志)
蒼溪教諭詹嘉言松陽人流賊猝至被執不屈死(見浙
江通志)
署碣石衛世襲千戸任宗武惠州人生平敦孝友崇
禎四年河源巨寇猖獗宗武連戰皆捷陷伏中死
(見廣東通志)
正定鎮標官陳滿堂鉅鹿人土寇陷城不屈死(見畿輔通
志)
廉營哨官朱子連合浦人海寇薄州城率兵與戰伏
發遇害(見山東通志)
以上寇難殉節職官三百十八人(附入祠士民二十四人)
按明季殉節諸臣除京職已給謚外至在外文
武職官如佐雜員弁品秩較微今核其中義烈
炳著死事尤勇及署印守城以身殉土者仍分
别給與通謚以示闡揚外其他文官自教職州
縣佐貳以下武官自千把總千百戸以下及史
乘原文但稱將稱官而不詳某職應行存疑者
自張竒策以下至朱子連止共四百九十五人
均予入忠義祠其附見士民三十七人同予祠
祀
欽定勝國殉節諸臣錄卷九
