欽定四庫全書
欽定勝朝殉節諸臣錄卷七
通諡節愍諸臣中
兵部尚書長興伯吳易吳江人初為史可法監軍徵
餉江南後募兵屯長白蕩師敗被獲死父承緒投
水死妻沈氏及女亦殉(見明史及輯覽)
監紀推官江天一歙縣人金聲門人與聲舉兵被執
不屈死(見明史及輯覽)
江山知縣方召宣城人聞金華被屠封印冠帶向北
拜投井死(見明史及輯覽)
中書舍人夏完淳松江華亭人吏部主事允彛之子
被執送江寧不屈死(見明史及輯覽)
嘉興知府鍾鼎臣新會人
大兵至浙自縊死(見一統志)
巡撫金衢二府兼督學御史加太僕寺少卿王景亮
吳江人衢州破自縊死(見明史及輯覽)
衢州知府伍經正安福人衢州破赴井死(見明史及輯覽)
衢州同知(一作推官)鄧巖忠江陵人衢州破自縊死(見明史及
輯覽)
都督洪祖烈吳江人從唐王走浦城
大兵至被執不屈死(見福建通志)
東閣大學士兼禮部尚書馬思理福建長樂人
大兵平福建自縊死(見福建通志)
懷遠知縣江振鵬泰寧人福建破不食死子白龍懷
龍同殉(見福建通志)
中書舍人鄭羽儀閩縣人福建破殉節(見福建通志)
戶部主事劉之謙上杭人廷標子福建破死於難(見福
建通志)
建陽知縣崔攀龍臨穎人福建破殉節(見福建通志)
遊擊張兆鳳長汀人福建破投井死(見福建通志)
永定守備李國英汀州衢人有𠞰寇功城破殉難死(見福建通志)
處州知府汪宗明(初名景宋)泉州人初官戶部主事奏繳
太倉庫羡八千餘守處日討平山寇家居起兵兵
敗投水死仲子載殉之(見福建通志)
守備元體中邵武人屢有戰功殉節死(見福建通志)
汜水知縣胡海定南昌人南都亡走平樂率鄉勇與
黃道周師合力戰不勝被執不屈死(見江南通志)
福建督糧道參議傅雲龍籍貫未詳
大師入漳死焉(見福建通志)
兵科給事中郭符甲晉江人建寧兵敗身被數創抵
永春自經死(見福建通志)
龍溪知縣凃世名新城人令龍溪
大師入漳被執死焉子常吉同死僕黃錫黃羊王亨蔣
三殉之(見江西通志)
閩清知縣陳其禮西安人城破被執不屈死子龍玉
媳吳氏婿徐應宜皆從死男女死者十五人(見浙江通
志)
副使知興化府事劉永祚武進人御史熙祚弟嘗擒
賊曾旺有功
大兵破城仰藥死(見江南通志)
延平知府王士和金谿籍臨川人唐王走汀州命之
居守城將䧟從容正衣冠閉戶投繯死(見明史及輯覽)
新城知縣李翔邵武人由貢生唐王擢為令擒殺叛
黨邑境頼以靖
大兵破城兵敗死(見明史及輯覽)
監察御史徐伯昌新城人與李翔守新城兵敗死之
(見明史及輯覽)
漳州同知金麗澤武進人廉静有為
大師入漳死之(見福建通志)
巡撫江西右僉都御史曠昭遂寧人初棄南昌走臨
江後退屯萬安
大兵破城被執不屈死(見明史及輯覽)
兵科給事中胡夢泰鉛山人唐王時奉使旋里
大兵至夢泰傾家募士守廣信城破夫婦俱縊死(見明史及
輯覽)
巡撫廣信右僉都御史周定礽南昌人守廣信數月
城破死之(見明史及輯覽)
署都督僉事充御營總兵官胡上琛閩縣人唐王被
執奔還福州從容正衣冠與其妾劉氏同飲藥酒
死(見明史及輯覽)
兵部員外郎萬文英南昌人唐王命監黃道周軍協
守廣信兵敗鉛山舉家赴水死(見明史及輯覽)
湖東道副使胡竒偉進賢人守廣信兵敗死之(見明史及
輯覽)
廣信同知胡甲桂崑山人會黃道周以募兵至同守
廣信兵敗力竭城破被執諭降不從自縊死(見明史及
輯覽)
兵部員外郎盧觀象贑州人在籍贑州破悉驅男婦
大小入水遂自沉死(見明史及輯覽)
太常寺卿兼江西左布政使管南贑嶺北道事彭期
生海鹽人守贑州城破冠帶自縊死(見明史及輯覽)
吏部騐封主事龔棻(一作芬)南昌人贑州破投水死(見明
史及輯覽)
贑州府學訓導加銜監紀同知程必進松陽人與萬
元吉守贑州城破死之(見浙江通志)
内閣中書龍嘉震太和人楊萬守贑州辟為參謀城
䧟自經死(見江西通志)
巡按廣東監軍御史姚竒允錢塘人令南海有善政
後與郭維經同援贑州城破肅衣冠縊於文廟子
端死節於柳州(見浙江通志)
湖東道姚生文仁和人於贑州殉節死(見江西通志)
贑榆知縣高瀌膠州人城破衣冠自縊死(見山東通志)
監紀推官吳世安歸安人事母以孝聞與楊廷麟等
守贑州城破死之(見福建通志)
副總兵徐(一作劉)必達南昌人守吉安與
大兵戰敗赴水死(見明史及輯覽)
袁州同知署府事李時興福清人極力城守袁州破
自縊於萍鄉官舍一僕從死(見明史及輯覽)
撫州同知署府事高飛聲長樂人黃道周督師邀與
偕守
大兵下撫州遣家人懷印走謁王而已居守城破死之
(見明史及輯覽)
撫州訓導桂有煃石埭人
大兵入城自經死(見一統志)
萬安知縣梁于涘興化人能文負大節叛將白之裔
入萬安正衣冠投水死(見明史及輯覽)
監軍道副使孫臨桐城人監楊文驄軍兵敗被執不
屈死(見明史及輯覽)
東閣大學士兼禮部尚書顧錫疇崑山人寓居温州
江心寺唐王命以故官督師為總兵賀君堯所殺
(見江南通志)
署兵備僉事彭錕寧都人寧都圍急與其妻李氏自縊死
(見江西通志)
雲南臨安府通判楊燧寧都人里居城破冠帶自縊死(見江西通志)
以上唐王殉節諸臣共五十三人(附入祠士民八人)
浙江副總兵黃斌卿莆田人從戎有功甲申率舟師入
援為馬士英所沮後在舟山為張名振所殺(見福建通志)
兵部郎中(一作河南道御史)朱養時江隂人舟山破抗節死(見明史及輯覧)
戸部主事林瑛(一作之瑛)福建人江用楫蘇州人俱舟山
破殉節死妻皆自縊(見明史及輯覧)
禮部主事董元會稽人舟山破自縊於學宫(見明史及輯覧)
兵部主事(一作職方員外郎)朱萬年福建人舟山破死之(見明史及輯覧)
兵部主事顧珍長洲人李開國臨山衛人俱舟山破
殉節死開國母縊死(見明史及輯覧)
工部主事顧宗堯長洲(一作寧波)人舟山破同母死之(見明史及輯覧)
中書舍人蘇兆人蘇州人舟山破自縊死(見明史及輯覧)
工部營繕所正戴仲明覲縣人舟山破殉節死(見明
史及輯覽)
兵部給事中鄢正畿御史林逢經俱永福人並里
居邑城破投水死(見明史及輯覽)
御史王恩及長樂人邑城破服毒死妻李氏同死(見明
史及輯覽)
中軍都督府左都督義興侯鄭遵謙會稽人以諸生
倡衆起兵從魯王至鷺門投海死(見明史及輯覽)
通政使(一作通政司參議)鄭遵儉會稽人舟山破殉節死(見明
史及輯覽)
給事中(一作禮部精膳司員外郎)林嵋莆田人興化破自縊死一
云被執下獄死(見明史)
莆田知縣都廷諫杭州人興化破死之(見明史及輯覽)
海澄知縣洪有文籍貫未詳海澄破死之(見明史及輯覽)
督運清察糧務江西道御史沈履祥慈谿人魯王監
國奉命督餉台州城破死節(見明史及輯覽)
給事中陳士京浙江人隨魯王之閩死於同安之鼓
浪嶼(見福建通志)
翰林院編修徐復儀上虞人浙東破泣奔蹲山投空
谷以死一云拒抗死(見浙江通志)
江西道御史傅巖義烏人為朱大典監軍
大兵破金華被執不屈死子齡熙齡發死之(見畿輔通志)
職方郎中荆本澈丹陽人初為温體仁所怒免官後
監下江軍殁於浙東(見江南通志)
延安推官顧咸正崑山人與吳勝兆通謀事洩被執
死於金陵二子天逵天遴先以藏匿陳子龍死(見江
南通志)
監軍兼攝海寧縣事俞元良海寧人
大兵破城與兄元禮同殉節死(見浙江通志)
以上魯王殉節臣共二十六人(附入祠士民五
人)
總督兩廣軍務兵部右侍郎林佳鼎莆田人迎立
桂王率兵拒聿&KR2045;戰海口不勝被殺(見明史及輯覧)
兵科給事中彭耀順德人為桂王奉使諭聿&KR2045;於廣
州被殺(見明史及輯覧)
主事陳嘉謨籍貫未詳為桂王奉使諭聿&KR2045;於廣州
被殺(見明史)
長沙僉事道趙廷璧内鄕人武岡破及妻吉氏子燝
死燝妻馬氏殉(見河南通志)
荆南僉事邱𢡟樸新淦人遇難死(見貴州通志)
岳州知府周二南蒙化人闖賊餘黨突至長沙率兵
迎戰敗死(見明史及輯覧)
分守下湖南道布政司參議劉佐嶍峨人
大兵破寳慶死之(見一統志)
武岡總兵官王景熙攸縣人
大兵下湖南抗節死之(見一統志)
署臨武事教諭李興瑋巴陵人戊子岳州破同父請
兵母止之不顧一家遇害後隨廵撫章曠圖恢復
死節於衡陽(見明史及輯覧)
肇慶同知趙三薦全州人由瑞昌令擢任未行城破
死之(見廣西通志)
廣州衛指揮使加京營指揮楊可觀廣州人
大兵入廣州結陳子壯謀為内應事洩被殺(見明史及
輯覧)
左州知州梁若衡順德人初授永福令為政有聲後
擢任不赴
大兵定廣州陳子壯謀舉兵若衡應之事洩被執死(見廣
東通志)
蒼梧知縣巫如衡寧化人為令有惠政
大師平粤持印不納死之(見福建通志)
廵按王基固推官費長統籍貫俱未詳
大兵下粤東同死節(見一統志)
遂西知縣喻萃慶四川人有聲政
大兵至死之(見一統志)
行人梁萬爵番禺人
大兵破廣州赴水死(見明史及輯覧)
國子監祭酒梁朝鍾南海人廣州破自縊死(見明史及
輯覧)
新城知縣廖翰標龍門人為令以廉名
大兵破龍門從容自縊死(見明史及輯覽)
光禄寺少卿汪皥歙縣人桂林破投水死(見明史及輯覽)
和平知縣李信(一作長信)揚州興化人城破死之子泓遠
淑遠同殉(見明史及輯覽)
南韶參將王猷義烏人廣東破殉節死(見浙江通志)
兵部郎中周官臨川人以諸生在粤西薦
諸路召募義勇城破死之(見江西通志)
廣西巡按御史楊鍾吉水人柳州城破死之(見江西通志)
蘇松兵備道參政余昆翔(一作監軍御史余鯤)辰溪人與總督
汪碩德等同在廣西被獲死節(見江南通志)
工部郎中饒元珙進賢人解組歸避兵鶴山峯被執
死之子宇柟不屈死(見江西通志)
南川知縣楊樹烈昆明人里居流寇䧟城北面再拜
自經死(見雲南通志)
戸部主事劉摭昆明人流寇招之授偽職不屈罵賊
死(見雲南通志)
參將劉昌應右衛人流寇入滇倡義兵屢戰不克為
賊所執不屈遇害(見雲南通志)
銅梁知縣皇甫信羅平人致仕歸流寇䧟城與其子
俱被害(見一統志)
光禄寺少卿高勣紹興人從桂王入緬死難(見明史及輯覽)
兵部職方司郎中金簡山隂人從桂王入緬死難(見明
史及輯覽)
江西道御史任國璽福建人從桂王入緬死難(見明史及
輯覽)
禮部侍郎楊在餘姚人從桂王入緬死難(見明史及輯覽)
左軍都督府掌府事華亭侯王維恭華亭人從桂王
入緬死難(見明史及輯覽)
吏部侍郎(一作尚書)鄧士廉安州人從桂王入緬死難(見明
史及輯覽)
御史鄔昌期都勻人由柳州同知擢任從桂王入緬
甸殉節(見貴州通志)
防守武定府參將高其勲曲靖人由世襲指揮陞任
沙定州反守禦武定力竭城䧟服毒死(見明史及輯覽)
永昌(一作大理)同知蕭時顯籍貫未詳丙戌沙定州作亂
方陞任以道阻未行城䧟自經死(見明史及輯覽)
寧州土司禄永命沙州人沙賊作亂攻州城永命守
土戰死(見明史及輯覽)
寧州知州朱家梁江寧人沙定州之亂罵賊殉節(見雲
南通志)
知府陳爰謀昆明人致仕家居沙賊破城逼降不屈
死(見雲南通志)
都司沐天澤雲南人黔國公天波弟沙賊叛率兵巷
戰被執不屈死(見雲南通志)
指揮邵元齡陸凉人有能名沙賊叛其餘黨攻陸凉
城䧟罵賊不屈死(見雲南通志)
巴縣知縣陳于宸蒙化人致仕歸沙賊䧟城死之(見雲
南通志)
應州知州王來儀昆明人流寇入滇罵賊死之(見雲南通
志)
知縣陳昌裔富民人時在籍李定國䧟富民不受偽
職死之(見明史及輯覽)
巡按貴州御史郭承汾晉江人在官有能聲孫可望
劫降不屈羈民舍餓死(見福建通志)
寧前道兵備參議石聲和平壩衛人時在籍孫可望
䧟安順闔門死之子生員吉同殉(見明史及輯覽)
分守安平道副使曾益臨川人主事亨應之叔孫可
望寇定番州與張耀集衆拒守城䧟自經死(見明史及
輯覽)
定番知州陳新第長夀人孫可望寇定番州新第誓
衆監守殺賊數百城破縊死(見一統志)
陜西關西道副使李公門知州李世甲俱貴陽人
率兵拒孫可望被執不屈死(見貴州通志)
副將曹英籍貫未詳與巡撫馬乾守重慶孫可望兵
至戰敗死於江(見明史及輯覽)
雅州指揮阮士竒籍貫未詳孫可望䧟雅州死之(見四
川通志)
掛征討將軍印忠國公王祥綦江人守遵義孫可望
遣賊將白衣文攻之兵敗被殺(見明史及輯覽)
僉都御史朱夀□魯府宗室遇孫可望兵脅降不從
題詩於壁旋被殺(見明史及輯覽)
南京戶部主事劉琯貴陽人在籍孫可望攻貴陽戰
敗被執不屈死(見明史及輯覽)
同知楊元瀛貴陽人孫可望攻貴州時在籍與興寧
令吳子騏同敗賊於滴清橋賊悉衆至被執不屈
死(見明史及輯覽)
永昌通判劉廷標上杭人攝府事孫可望等入雲南
馳檄諭降賦詩三章自經死(見明史及輯覽)
永昌推官王運開夾江人攝金騰道事孫可望等招
之降自經死弟舉人運閎時孫可望因重劉廷標
及運開死節聘之行至潞江投水死(見明史及輯覽)
平越知府黃應運歸化人有平苗功孫可望攻平越
城䧟不屈死(見福建通志)
都司陳徵常州人孫可望破定番州與張耀禦之被
執罵賊遇害(見明史及輯覽)
曲靖推官署道事夏衍虞江津人孫可望䧟滇衍虞
貽廵按羅國瓛書共討賊事覺闔門遇害(見四川通志)
威遠衛守備陶世顯籍貫未詳孫可望攻定番州世
顯屢戰克捷後以賊衆師寡血戰而死(見一統志)
姚州知州何思籍貫未詳孫可望等逼姚安思與席
上珍起義兵城破被執不屈死(見明史及輯覽)
呈貢知縣夏祖訓秀水人孫可望䧟城死之(見明史及輯覽)
御史李升德西充人桂王時孫可望䧟嘉定與兄經
略乾德同赴水死(見明史及輯覽)
兵科給事中廖履亨建水州人孫可望等䧟建水冠
帶赴水死(見明史及輯覽)
河間同知蔣勸善清鎮人在籍城破為孫可望所執
不屈死(見貴州通志)
鄖陽同知張朝綱廣通人解職歸孫可望䧟城與妻
馮氏同自經子生員耀□親畢亦縊死(見明史及輯覽)
曲靖知府焦潤生上元人修撰竑子孫可望䧟城同
御史羅國瓛被執不屈死(見明史及輯覽)
南寧知縣陳六竒上元人孫可望䧟曲靖與知府焦
潤生同被執闔門遇害(見江南通志)
指揮陳夢熊騰越人孫可望據滇其黨楊武廹脅夢
熊不屈將杖之子世培懇以身代父子皆死於賊
(見雲南通志)
以上桂王殉節諸臣共七十五人(附入祠士民八人)
整飭榆林中路道僉事郭景嵩籍貫未詳崇禎四年
流賊䧟葭州死之(見明史及輯覽)
甘泉知縣郭永固(一作允圖)綘縣人崇禎四年流賊䧟城
死之(見明史及輯覽)
副將張宏業籍貫未詳崇禎四年從總兵曹文詔與
流賊戰於中部死之(見明史及輯覽)
遊擊李明輔籍貫未詳崇禎四年從曹文詔與流賊
戰於中部死之(見明史及輯覧)
甘峪遊擊商從龍籍貫未詳崇禎四年流盗犯涇陽
被殺(見明史及輯覽)
山東右參政張光奎澤州人里居崇禎五年流賊至
與士民固守八日援不至城䧟死之(見明史及輯覽)
守備張光璽澤州人參政光奎兄崇禎五年流賊至
澤州與兄固守城䧟同死(見明史及輯覽)
刑部主事張友程遼州人里居崇禎五年流賊至佐
知州李呈章守城被執不屈死之(見明史及輯覽)
行人楊于楷遼州人崇禎五年奉使過家流賊至倡
義守城城䧟被執罵賊死(見明史及輯覽)
沁水知縣焦(一作崔)鰲籍貫未詳崇禎五年流寇至督
士民固守力屈死(見一統志)
褒城知縣安明大寧人崇禎五年城䧟被執不屈死
之(見山西通志)
武進士署商州防守事閻調化商州人崇禎六年奉
檄入雒勦賊被執不屈死(見陜西通志)
整飭昌平道兵備副使樂(一作藥)濟衆和順人里居崇
禎六年流賊䧟和順被執不屈投井死(見山西通志)
松江通判楊泰初隆德人里居崇禎六年賊䧟城與
子生員善俱赴井死(見甘肅通志)
參將(一作遊擊)陶希謙籍貫未詳崇禎六年與闖賊戰武
安墜馬死(見明史及輯覽)
四川石砫土司馬鳳儀忠州人崇禎六年率兵從討
闖賊以孤軍戰没於侯家莊(見明史及輯覽)
參將楊遇春籍貫未詳崇禎六年邀賊於林縣中伏
死(見明史及輯覽)
遊擊丁孔應寧夏人崇禎七年闖賊逼之不屈遇害
(見甘肅通志)
指揮李學牧寧夏人崇禎七年賊授以官不屈與王
風木等謀舉義事洩北向再拜受刃(見甘肅通志)
署麟遊知縣董時和陽武人崇禎七年以扶風縣丞
署任守城比䧟遇害(見陜西通志)
守備史大勲長安人崇禎七年率兵赴難殺賊馬蹶
被執為所殺(見陜西通志)
昌平鎮將凌元機胡良翰籍貫俱未詳崇禎七年
從總兵湯九州討賊河南賊侵閿鄉元機等率兵
搜山悉敗殁(見明史及輯覽)
姚安知府簡而可遂安人崇禎七年賊䧟城死之(見湖
廣通志)
房縣知縣黃從貴元城人崇禎七年寇盗出没獨守
城比䧟罵賊死(見湖廣通志)
䕫州同知何承光鎮遠人崇禎七年攝府事獻賊由
荆州來犯各官遁走承光率民固守力竭城䧟賊
殺之投於江(見明史及輯覽)
鳳陽通判趙士寬掖縣人理穎州崇禎八年正旦詣
郡聞流賊至一日夜馳三百里返州城䧟率家人
巷戰力竭投烏龍潭死妻李氏携三女登樓自焚
僕王丹亦罵賊死(見明史及輯覽)
穎州衛指揮同知李從師指揮僉事王廷俊皆穎
州人衛隸河南崇禎八年流賊至俱以守城戰死
(見明史及輯覽)
中書舍人(一作大理寺副)田之穎光禄寺署正李生白俱
穎州人崇禎八年州城破同死節生白妻韓氏從
之(見明史及輯覽)
光禄寺署丞李元白隸州人州城破與妻王氏同殉
節(見江南通志)
黃岩知縣(一作封黃岩知縣)劉道遠隸州人里居崇禎八年
州城破死節(見明史及輯覽)
會寧知縣楊南隸州人崇禎八年殉寇難(見江南通志)
福州通判戴廷對霍邱人里居崇禎八年城潰死之
(見明史及輯覽)
徐州知州陳桂楝隣水人崇禎八年闖賊圍州城殉
節(見四川通志)
無為知州張化樞雲南永平人崇禎八年流寇䧟城
被執罵賊死(見雲南通志)
太湖守備趙廕吳江人崇禎八年賊襲營被執不屈
死(見江南通志)
太湖守備趙繼春籍貫未詳崇禎八年與獻賊戰於
洪家嶺無援死之(見江南通志)
濟源知縣楊于階保德州人崇禎八年闖賊䧟城不
屈死
四川總兵楊玉振籍貫未詳崇禎八年統兵來雒𠞰
寇所殺甚多後兵潰遇害(見四川通志)
山陽(一作鎮原)知縣董三謨黎平人署商州事崇禎八年
闖賊䧟城與父嗣成弟三元俱死之其妻李氏攜
子女亦同死(見明史及輯覽)
永城知縣王廷賓澄城人有治行里居崇禎八年賊
䧟城被執不屈死(見陜西通志)
永夀知縣薄匡宇籍貫未詳崇禎八年流賊䧟城為
所殺(見明史及輯覽)
前鋒中軍劉宏烈籍貫未詳崇禎八年與流賊戰陜
西之亂馬川被執死之(見明史及輯覽)
隴州知州胡爾純山東人崇禎八年闖賊至率民固
守五十餘日賊䧟城自縊死(見明史及輯覽)
咸陽知縣趙躋(一作際)昌解州人崇禎八年闖賊䧟城
為所殺(見明史及輯覽)
延長知縣萬代芳遼東人崇禎八年流賊攻城晝夜
堅守城破死之妻劉氏妾梁氏俱從死(見明史及輯覽)
扶風知縣王國訓解州人崇禎八年賊犯城固守兩
月餘援絶城䧟罵賊死(見明史及輯覽)
鄖西知縣曹同(一作同升)巢縣人崇禎八年城䧟賊索印
大罵不與賊擊之骨肉糜爛以死(見江南通志)
署上津縣事湖廣都司經歴龔懋澤閩縣人崇禎八
年攝上津篆闖賊至極力捍禦城䧟死之(見福建通志)
麟游知縣吕鳴世龍溪人撫民有恩崇禎九年闖賊
䧟城不忍加害絶粒六日死(見陜西通志)
總兵官解進忠籍貫未詳崇禎九年撫賊於淅川被
殺(見明史及輯覽)
滎陽知縣王恒言慈谿人有惠政崇禎九年流賊逼
境城守援絶脅降不屈死(見浙江通志)
知府饒可久應城人初知大興縣以請更三朝要典
謫光祿簿後累官知府以艱歸崇禎九年獻賊䧟
城妻程氏及女先自縊可久被執不屈遇害(見明史及
輯覽)
昭化知縣王時化江陵人崇禎十年闖賊䧟城死之
(見明史及輯覽)
澠池知縣李邁林完縣人崇禎十年流賊䧟澠池城
死之(見明史及輯覽)
崇寧知縣劉旋江寧人崇禎十年獻賊從廣元寇蜀
誓死守城被執大罵剜目剔腎而死(見江南通志)
鹽亭知縣李紹先廣昌人崇禎十年流寇䧟城不屈
死(見四川通志)
守備寇士元上津人由諸生題授崇禎十年上津䧟
力戰死(見一統志)
寧羌知州周應泰麻城人崇禎十年流寇䧟城以匿
印罵賊遇害(見陜西通志)
隨州知州王㦞崑山人嘗殱滅土寇李良橋崇禎十
年禦賊擊斬三百餘人賊攻益力援絶城䧟自縊
死(見明史及輯覽)
瓊州通判江襟楚潛山人解組歸崇禎十年流寇執
之不屈死(見江南通志)
劍州知州徐尚卿南平人崇禎十年闖賊至守城援
絶繋印於肘自縊死(見明史及輯覽)
鄧州知州孫澤盛掖縣人崇禎十年獻賊䧟城戰殁
(見明史及輯覽)
上津知縣屠紹臯寧國人崇禎十年獻賊䧟城被執
不屈死(見江西通志)
鄖西知縣劉元伯籍貫未詳崇禎十年流賊攻城城
䧟死之(見湖廣通志)
冀北道參議鍾希賢清河人歸里崇禎十一年闖賊
亂城䧟不屈死(見畿輔通志)
靈璧知縣王茂遠清河人崇禎十一年與鍾希賢同
殉節(見畿輔通志)
沙河知縣鄧永清平陽人守城有功崇禎十一年城
䧟罵賊被害全家俱殉(見山西通志)
保康知縣楊鏡四川人崇禎十二年流賊破城自經
死(見湖廣通志)
鄖西知縣王元會遼東蓋州人崇禎十二年獻賊等
夜襲城死之(見湖廣通志)
河南遊擊羅岱籍貫未詳崇禎十二年為左良玉中
軍追獻賊至羅猴山中伏被執死之(見明史)
荆門守將羅安邦籍貫未詳崇禎十二年楊嗣昌檄
救彛陵由祚峪深入遇賊香油坪被圍援絶軍覆
死之(見明史及輯覽)
湖廣副將汪之(一作雲)鳳籍貫未詳崇禎十三年獻賊
圍張令于柯家坪為所困之鳳力解其圍賊悉銳
來攻戰久山行飲水卧血凝臆而死(見明史及輯覽)
竹溪知縣李孔效(一作孔效)遼陽人崇禎十三年闖獻二
賊先後圍城悉力捍禦城䧟被執不屈死(見湖廣通志)
威遠知縣(一作嘉定知州)張宏廬江人崇禎十三年流賊至
遣長子振祚請援兵不至城䧟被執死子振祚被
殺(見江南通志)
順天府治中張讚永寧人四川巡撫論從父崇禎十
三年家居與論同捍禦論盡瘁卒闖賊䧟城與子
國學生祚延同死節(見明史及輯覽)
永寧守備王正己籍貫未詳崇禎十三年與知縣武
大烈禦賊殉節(見明史及輯覽)
宜陽知縣唐啟泰掖縣人崇禎十三年闖賊䧟城不
屈被害(見明史及輯覽)
分守河南道副使王蔭長(一作允昌)吳橋人由河南知府
擢任崇禎十四年闖賊至叛兵勾引來攻城䧟不
屈死(見明史及輯覽)
河南知府亢孟檜臨汾人為洋縣令有治績崇禎十
四年城䧟死之(見明史及輯覽)
通許知縣費曾謀鉛山人少師宏之裔崇禎十四年
闖賊攻城懷印投井死(見明史及輯覽)
尉氏知縣楊一鵬河津人為令有聲崇禎十四年闖
賊䧟城不屈死(見明史及輯覽)
陳州衛指揮孫紹武本衛人崇禎十四年奉檄守沈
邱城䧟死之子璉赴授亦死(見一統志)
商水知縣王化行河西人崇禎十四年城䧟被殺(見明
史及輯覽)
商水知縣姚文衡鍾祥人崇禎十四年前令王化行
守城被害文衡代甫數月賊復䧟城攜印赴井死
(見明史及輯覽)
太僕寺卿魏持衡密縣人里居崇禎十四年闖賊䧟
城死之(見明史及輯覽)
許州知州王應翼京山人崇禎十四年闖賊䧟城被
殺子國同死節(見明史及輯覽)
許州都司張守正籍貫未詳崇禎十四年與知州王
應翼同殉節(見明史及輯覽)
登封知縣鄢廷誨永福人崇禎十四年流賊破城抗
節死(見福建通志)
靈寳知縣朱挺籍貫未詳崇禎十四年城䧟不屈死
(見河南通志)
汝州知州錢祚徵掖縣人拊循警備屢降賊魁崇禎
十四年闖賊驟至固守月餘礟炸樓焚城遂䧟罵
賊死(見山東通志)
汝州世襲指揮使錢繼美汝州人崇禎十四年流寇
䧟城守節不屈死(見河南通志)
郟縣知縣邵可(一作子)灼建德人崇禎十四年闖賊䧟
城不屈死(見明史及輯覽)
新野知縣韓醇四川人崇禎十四年闖賊䧟城不屈
死(見明史及輯覽)
葉縣知縣張我翼涇陽人崇禎十四年闖賊破城死
之(見明史及輯覽)
南陽知縣姚運熙籍貫未詳崇禎十四年闖賊攻南
陽與知府顔日愉同殉節(見明史及輯覽)
泌陽知縣姚昌祚臨晉人崇禎十四年前令王士昌
為賊所害昌祚代之獻賊再䧟城手斬數賊力不
支死之子在紳姪在鈞同殉(見明史及輯覽)
鄧州知州劉振世豐潤人崇禎十四年闖賊再䧟城
不屈死(見明史及輯覽)
内鄉知縣龔新南昌人崇禎十四年闖賊䧟城被執
至葉縣自縊死(見明史及輯覽)
臯平(一作樂平)知縣吕維祮河南新安人時居洛陽崇禎
十四年城䧟與兄維祺同盡節(見明史及輯覽)
行人王明洛陽人里居崇禎十四年城䧟殉節(見明史及
輯覽)
辰州知府(一作同知)楊萃洛陽人里居崇禎十四年城䧟
死之(見明史及輯覽)
平陽推官常克念洛陽人居官有聲以艱去崇禎十
四年闖賊䧟城抗節死(見明史及輯覽)
邯鄲知縣韓金聲洛陽人里居崇禎十四年城䧟死
之(見明史及輯覽)
昌樂知縣劉芳奕洛陽人慷慨負智略解官歸崇禎
十四年闖賊至傾資募義勇守城比䧟縊死西城
戍樓(見明史及輯覽)
臨汾知縣張質商水人丁艱家居崇禎十七年賊至
抗節死(見明史及輯覽)
静海知縣張映宿信陽人里居崇禎十四年獻賊䧟
城死之(見明史及輯覽)
南召知縣尚用光平度州(一作膠州)人崇禎十四年闖賊
䧟城執至南陽設讌待之不食大罵而死(見山東通志)
襄陽通判祝錫範嚴州人流賊蹂&KR1011;中原廷議遣使
招撫崇禎十四年盧象昇使錫範往賊反勸之降
遂自縊於錫莪山(見雲南通志)
石阡推官余士泰昆明人崇禎十四年上計次襄陽
值獻賊至城䧟死之(見雲南通志)
榖城知縣李大覺金谿人崇禎十四年署襄陽縣事
聞變繫印於肘縊死堂上(見湖廣通志)
隨州判官佘塙銅陵人崇禎十四年三月賊至知州
徐世淳殉節七月賊再至塙署州印城䧟罵賊死
(見明史及輯覽)
德陽知縣龔之安灃州人崇禎十四年賊寇蜀死守
遇害(見一統志)
墊江知縣荆偉丹陽人崇禎十四年獻賊䧟城不屈
死(見江南通志)
清流知縣周敏中益州人家居崇禎十四年賊䧟城
被執不屈罵賊死(見一統志)
澤州知州韓洪鼎瀘州人致仕家居崇禎十七年獻
賊破瀘州父子罵賊死(見四川通志)
以上寇難殉節諸臣一百十八人(附入祠九人)
欽定勝朝殉節諸臣錄卷七
