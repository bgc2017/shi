郭造卿曰圖邊疆者難乎哉余十年居塞上閱舊圖多矣以總理
之綜核獨此未成而去沿邊五六易稿邊外未見之也既余伯子
遇卿奉軍檄圖薊及昌今吳武學京所刻是也原任王總兵嘗圖
之矣大致阨塞未曲盡矛盾猶不免焉其人率不盡躬閱而取成
于邊史且致期有稽未嘗優以歲月故賢者亦不免塞責豈盡奉
檄之罪也與哉余薊略乎圖特異不敢示以駭人兹第於故圖稍
𥙷正以傋觀耳如但執彼以校此不翻以余為不信乎若内外撥
故無全圖釐之自余稿亦五六易焉嗟呼余之為此矻矻視奉檄
者何如耶
碣石叢談
山川之經雖稍條之其名古今殊而多從俗為便水經諸書如難
濡灤夷語相近而轉其亦以世益殊耳若灤之為瀘隋為瀘河鎮
本水經盧水合灤瀘河即灤河若渝之為榆臨渝至為臨閭也或
以為洋河城則其音義非矣今柔顏謂商都水者乃元之上都水
耳皆音相近夷語通焉其有名異而實同者箭笴嶺者奚離䓁所
㩀而金史為盧龍嶺如晉書密雲山則盧龍塞在此矣乃叚遼之
所奔而魏書為平岡山是違盧龍不遠耳密雲為郡縣自魏始名
同而山異志縣引之誤矣遼㩀乎遼西是之謂平岡今石門碣石
一帶其以雲名山多矣遼為石虎所攻而避之東徙耳今密雲未
郡縣乃趙之薊北遼豈避此就禽况烏得入而避哉此名雖彼此
同事則古今别也
碣石自禹貢山海經及漢魏地理志水經皆稱驪城而郭璞曰驪
城海邊山漢地理志註為大碣城而郭東南水經註以碣石在參
縣王莾之選武縣并屬臨渝王莾為憑德大碣石在驪城縣西南
王莾改為碣石則跨三郡三邑余方覧經具之矣今昌黎乃古三
邑城其為碣石自昌黎北撫寕南皆是矣而兹為大碣石今人第
因天橋柱指之剖名支分余為釋其要如此
孤竹封域今不可考但㩀𬋩子諸書有卑耳之溪焉齊世家西伐
大夏涉流沙束馬懸車登大行至卑耳山而還國語踰大行與辟
耳之谿卑耳辟耳為山為谿異皆大行北境伐北戎之所至焉蓋
委在遼西而原于上谷洄游為濡或亂為隰水出雁門隂舘縣東
北過代桑乾縣南又東過涿鹿縣北注有清夷水西南得桓公泉
桓公北伐過孤竹西征束車懸馬上卑耳之西極故水受斯名也
水源出沮陽縣東西而北流入清夷水清夷水又西逕沮陽縣故
城北秦始皇上谷郡治此&KR0726;傳王次仲居大夏小夏山今謂之落
翮山在沮陽北六十里是為證也然辟耳之谿其昔濡而後灤乎
遼史以灤州本古黃洛城灤河環繞在盧龍山南桓公見俞兒即
此則其去太行遠矣禹貢太行恒山至於碣石述征記曰太行山
首始于河内自河内北至幽州凡有八陘軍都陘在幽州昌平縣
北十里太行北陉盡於此實未盡也慱物志太行山而北去不知
山所限極處亦如東海不知所窮盡碣石東北皆太行矣皆懸車
束馬之地豈自河内乃然耶
元許有壬圭塘集載喜逢事今關名喜峯失厥義矣其与丁文苑
同科為哀詞曰文苑移官山北山北置大寕古曰霫地去京師東
北尚八百里陸不可以挈家水縈紆五千里扶病擁幼殆不能為
謀即斯辭也豈舟可通乎按史將由灤通漕於上都造船視爲不
可而止矣今灤河之滸尚有繫䌫鐡樁或以爲繋浮梁或以爲繫
行舟正德初年漁人獲一鐡䌫予重三百餘斤則昔灤或深於今
矣豈亦以繫浮梁者哉元通漕艦或不可至上都豈其不容刁以
逹於大寧乎若召閩中清流之舟之手今必可逹小喜峯而至大
寕亦未可知也
邊方营寨稱谷称莊請命設官者李家谷提調漢兒莊遊擊也然
谷有兩音南人呼榖切以古禄北人呼育切以余六此原有兩音
故欲俗字竝從谷而不妨兩音也其土人書加山爲峪而音義無
異焉若莊無異音六逹路爲康莊亦舍也從士監本從土誤南北
音同但書有作庄或以爲俗書其實庄音平而爲别音别字矣
南北呼山川音義有同異北凢山頂曰梁故兵乘高瞭望曰架梁
不必如論語山梁邢氏觧亦非韓愈荅張籍詩註石絶水為梁也
梁涼同音而義不相通
元白湛淵續演雅十詩發揮其一灤人薪巨柗童山八百里世無
奚超男惆悵度昜水者取松煤於灤陽即今上都去上都二百里
即古松林千里其大十圍居人薪之將八百里也蓋在松亭關外
與境外地同關内有灤陽营及驛而皆上都之委此詩則為上都
作云將八百里今為胡守中所伐又自隆慶來薊北脩邊臺橋舘
萬役今千里古松盡矣凢元臣咏灤江灤陽詩皆上都非此也當
辨
祖宗法嚴禁不私親防不忽微于地方二條今視若緩實切焉洪
武三十年七月以郭駙馬使遼回私帶榛子三扛沿途擅用驛夫
逓送事覺令自備鈔貫給還役人工食仍勑兵部于山海松亭䓁
關古北旅順口懸掛榜文凢公差人員不許稍帶松搸䓁物進口
渡海違者一二斤三五兩俱分屍號令所過官司縦容一體治罪
時歐陽以私茶於陜西賜死其嚴如此山海關禁今大弛矣此法
所當申明者永楽六年令軍民子弟僮奴自削髮為僧者并其父
兄送京師發五臺山做工畢日就北京為民種田及盧龍牧馬寺
主僧擅容留者亦發北京為民種田今京東犯者不如京西盧龍
馬政既廢其自削髮則各屯社與寺院往來者賀之而以酒食相
勞矣
國初洪武二年命郡縣立學三年開科八年立社學選國子分教
北方十一年選武臣讀書國子監十四年頒五經四書于北方學
校為久䧟于夷而廣同文治也至十五年正月丙戌命彙編華夷
音語上以前元素無文字號令但借高窗書制為蒙古字以通天
下言至是乃命翰林侍講火原潔與編修馬沙亦黑䓁以華言譯
其語凡天文地理人事物類服食噐用靡不具載復取元秘史紐
切其字以諧其聲既成詔刊行之自是使臣往復朔漠皆能通逹
其語矣
孫世芳宣府志序高皇帝光復軒虞治
區憫四百年染夷甿庶徙居庸關南舊郡
邑守宰盡罷其戍居兵卒武吏馭之要亦
一時權宜已爾文望帝乘三駕餘威圖復
郡邑舊制西鼎成之亟淵慮未紓向微仁
宣二宗命憲臣來監即政教號令有所不
行又何敢以一方文獻責介胄也
秦始皇帝二十六年分天下為三十六郡其一
上谷漢高帝五年分上谷郡地為涿郡各置
郡守(關南曰涿北曰上谷)武帝元封元年分天下為十三
部郡屬幽州縣曰沮陽(今保安衞)泉上(今懷來阪泉北)潘(今懷)
(來衛)軍都(保安東南後移昌平)居庸(今為關)雊瞀(今鎮城北)夷輿
(今懷安衛)寧(今永寧北雲州東)昌平(今隷順天)廣甯(今延慶州)涿鹿(今保安州)
且居(元開平地今棄境外)茹(棄興和地)女祁(今雲州北)下落(今鎮城)又
置陽原(今順聖西)楨陵(今萬全左右衛)代(今蔚州衛)廣昌(今置千戶所)别
屬代郡云光武十五年徙上谷吏民居庸東
避匈奴增調屯兵備之二十六年歸所徙吏民
以昌平居庸南屬廣陽(今順天府)其泉上夷輿且
居茹女祁並省餘八縣存晉武帝太康元年
分郡地置廣甯郡以沮陽居庸縣屬上谷下
落涿鹿縣屬廣甯餘為鎮分屬魏高祖太
和元年合上谷廣寗為東燕州改下落曰文德
陽原曰長寧餘仍舊後又扵長寧東置安塞
軍(今順聖東城劉守光破晉王軍于此)齊顯祖天保九年改東
燕州為北燕州置長寧永豐二郡(涿鹿西屬長寧東屬永豐)
隋文帝開皇七年名易州為上谷郡省北燕
州以諸縣屬涿郡尋增置油雲陽壽開陽三
縣附焉(三縣今北路地)唐高祖武德元年改郡稱州
七年高開道誅改懷戎(懷來)復為北燕州(開道據懷戎以)
(突厥入寇劉世讓禦之因虜盛進保武州虜壞城世讓栅拒免至是開道將張金樹誅開道歸正云武州)
(唐置漢下落今鎮城正統間葛峪人穴地得遺碣謂為武川是也若偏關漢武州縣則去此遠矣)太宗
貞觀八年復改北燕為媯州其武州西没扵突
厥者咸取之屬河北道高宗永徽元年置狼
山都督府(今懷來西永樂間王師駐此改良山)玄宗天寶二載改
媯州為媯川郡以山後諸縣屬其武州仍領縣
文德(倚郭)穆宗長慶二年改媯川郡復為媯
州領縣一懷戎(鎮四曰堆北曰白陽度曰雲治曰廣邊俱今東北路)改涿鹿為
新州領縣四永興(倚郭)礬石(軍都)龍門(今衛)懷安(今衛)
改廣寗為儒州領縣一縉山(今永寧衛古縉雲氏所都)屬盧龍
道尋改屬河東武宗會昌年置山北八軍武
州曰雄武新州田武定(後唐同光年改威塞軍)媯州曰清平儒
州曰縉陽長寧曰横野蔚州曰忠順其彰國順
義二軍西屬應朔後唐天祐十一年契丹入宼
武新媯儒州以次陷遂改武為歸化州媯為可
汗州新為奉聖州餘仍舊次年晉王存勖命李
金太宗天會六年改弘州博寧軍為保寧尋
廢軍存州領縣仍二其永寧改曰襄隂順聖如
故其鎮曰陽門(員祐二年改縣今懷安地)大羅世宗大定七
年改歸化州為宣化州領縣宣德(倚郭今鎮城)柔遠
(在德勝口即今萬全右衛)尋省德州以所屬縣來屬章宗
明昌三年陞柔遠縣為撫州置上刺史主承安
二年陞節鎮名鎮寧軍領縣柔遠集寧(今懷安西)
北豐利(今興和地)烕寧(懷安東北)仍置昌州(即蕁蔴林今訛為洗馬云)
并寳山縣(今八寳山)來屬明昌六年置植州威遠
軍(雲州東北舊開平地即金蓮川)降節度為刺史領縣清
塞衛紹王大安元年陞奉聖州為德興府置
尹領縣德興(倚郭更永興名)媯川(今懷來衛)縉山(更儒州名)望雲
(今雲州)礬山(今礬山堡)割宣德之龍門縣屬大安三年
元兵徇桓撫二州因陷德興媯川縉山弘州
至寧元年元陷宣德改宣寧州置山東路總
管府元世祖中綂元年
丘濬大學衍義𥙷曰臣聞雲谷一帶其設墩臺以守候也有大
邊有小邊大邊以謹斥堠小邊以嚴守備今誠於大邊墩臺之
間空缺之處因其崖險隨其地勢築爲城牆以相聯綴實爲守
邊長久之計高閭所謂六鎮不過千里一夫一月之功可成三
步之地強弱相兼不過十萬人一月可就臣竊以謂今山後沿
邊之地東起永寧之四海治西抵保德之河壖自東而西計其
所長一千三百二十里而已其間墩臺相望遠者十數里近者
數里就其空處而加築塞之功延引以相連接亦無甚勞費者
昔人謂一月可就臣謂以三年爲期遇夫邊方無警之秋米穀
豐登之歲孟夏仲秋天氣温凉之候量撥騎兵以爲防護借十
萬人之工力費十數萬之貲糧三年之中僅勞一百八十日成
此千百年莫大之功夫然則邊城寇盗永清國家藩籬益厚高
閭所謂五利者彼徒託之空言而我今日實享其利矣又曰斥
堠以遠為宜以高爲貴以簡為便蓋近則緩不及事低則候不
及遠繁則人少而費多臣請以今日邊事言之且如宣府一處
腹裏墩口二百七十二所沿邊共四百五十六所卽此一處以
例其餘其城寨之設皆當要害之處固無容議但墩臺之類則
恐失之太多矣臣愚以爲設墩臺以候望也其相去之遠近當
以火光可見礮聲可間爲限夫以方丈之土堆十數之孤卒持
一二日之水米出於數百里之外其孤危甚矣苟非地險而逕
迂勢高而食足其乘障者幾何不為虜持首去如狄山也哉臣
竊以為宜遣行邊大臣會同守邊將帥躬行邊地相其時勢審
其形便於凡舊日墩臺可省者省之可增者增之可併者併之
大抵主於簡而遠聲聞可相接目力可相及處則立為一墩及
於衆墩之間要害處立為一堡使之綂其附近諸墩有事則相
為接應墩綂於堡堡綂於城如臂指之相使如氣脉之周流於
外墩之二三十里以次通報於城中其墩
之制高必極望墩之下於二三里間四週俱築爲土牆高四五
尺長七八尺許横斜錯亂彼此相入人須委曲然後可行使虜
馬不能侵近其墩之上除候卒自持口糧外常畜一月水米以
防不測若夫熢燧之制古人晝則燔燧夜則舉熢偶遇風勁則
煙斜而不能示遠値霖雨則火鬱而不能大明宜於墩臺之上
立為長竿分為三等上懸紅燈以燈數多寡爲虜緩急衆寡之
候所謂紅燈者煆羊角效魚魫爲之而染以紅遇夜則懸以示
遠數百里之間舉目可見矣
宣府鎮志關隘東路永寕城韓家口石墻口水泉口井泉口柳
溝口張家口東灰嶺口西灰嶺口塔兒峪口大紅門口小紅門
口懷來城合河口石盤口佛峪東口石岩寺口佛峪西口水峪
西口水峪總口水峪東口盤道口(右凢處像北山邊口)板橽峪口水峪觀口
大關王嶺口棒槌峪西口大山口大石嶺口棒槌峪東口東
崖口小門王嶺口(右九處係南山隘口)保安舊城美峪關(在城西南六十里今廢)保安新城
井兒&KR3652;口(城東北三十里)麻峪口(城東北三十里)寺兒溝口(城東北二十五里)西洪贊口(城東北五)
(十里)窑子頭口(城東北二十里)棗兒溝口(城東北十五里)東水泉口(城西北八里)隆慶州城
居庸關(在城南五十里兩山夾峙一水中流關灣南北四十里懸崖峭璧最為險要)南路順聖川東城興寕口(城東)
(北二十里)柳溝口(城西北二十里)蔚州衞隘關關(城西南三十里今名石門口通靈丘廣昌)唐山口(城西南七)
(十里通繁峙崞縣)美峪口(城東北一百二十里舊美峪關山水秀麗多異鳥通保安州)九官口(城東南三十里通易州淶水)
鴛鴦口(城東北七十里通宣府)神仙口(城北五十里通順聖州)林關口(城西南九十里通代州迤西諸縣)
直峪口(城西南六十里通五臺代州)北口(城南三十里又名龜峪口通廣昌)東五岔口(與西五岔口俱在城西北三十)
(里通西城)柗子口(城東六十里通東五臺)金河口(城東七十里)廣昌所倒馬關(城南七十里通唐縣相傳)
(楊彦朗過此馬仆因名西十里有岳嶺口)白石口(城南二十五里接白石山通唐縣景泰三年修築石墻塞之)寕静口(城東南三)
(十里通易州)浮圖峪口(城東三十里通紫荆關)西路萬全左衛德勝口關(城北三里)野狐嶺
關(城西北三十里)柴溝堡東洋河口(在堡西北十里)張家口堡張家隘口關(在堡北五里通境外)
北路龍門衞湯池口(在城南四十里)蝦䗫口(在城南三十里)長安所施家口三岔口
中路龍門關(宣德五年設高二丈東西中門三重城楼三座)八寳山埧口湯池埧口蝦䗫口
香爐石埧口常峪埧口
墩臺東自四海冶鎮南新墩起至西陽河南土山天城界止沿邊共遠一千
八百六十五里五十九步共墩臺九百八十四座守瞭官軍共該六千八百八
十八員名附郭腹裏臺一十九座四衞所分守鎮城腹裏墩臺二十三座守
瞭官軍共該一百一十五員名泥河臺(在城東十五里)東勝臺(在城東四里)青山臺
(在城北二十里)洋河臺(在城南四里)娘子山臺(在城南三十里)榆林臺(在城南六十里)十八盤臺
(在城南八十里)清水河臺(在城西二十里)草場平定臺(在城西五里)草場新立臺(在城西十五里)
磨兒山臺(在城北二十里)鷂兒領臺(在城東二十里)西高山臺(在城北五里)煙洞山臺(在城北十)
(五里)䨇山兒臺(在城北七十里)東沙嶺臺(在城北十五里)西沙嶺臺(在城西二十里)榆林海兒
凹臺(在城北三十里)新興臺(在城東十里)預防墩預瞭墩預報墩預偵墩東
路永寕城東自鎮北墩起西至懷來界止地遠二百九十五里沿邊墩臺一十
一座守瞭官軍七十七員名腹裏墩二座守瞭官軍一十員名鎮北墩關
北口墩蕨菜冲墩關北口接墩馬道墩荆子村東墩平梁墩梁
山墩千家店墩獨山墩交界墩(俱係永寕衛)擒胡墩鎮口墩三岔墩
總接墩(右係隆慶左衛)預置墩預豎墩懷來城東自盤道口起西至保安紅
贊口界止地遠一百七十四里五十步沿邊墩臺一十五座守瞭官軍一百五
員名盤道墩黃栢寺西墩水峪總墩佛峪西墩懷來墩狼山墩
土木墩平砲墩乾石河墩(李沿邊墩九座属懷來衛)西巖寺墩張家營墩佛峪
東墩石盤墩東洪贊墩(右邊墩六座属隆慶右衛)棒槌峪墩(係腹裏)保安舊城腹裏墩
臺一十二座守瞭官軍共六十員名東南角墩小箭口墩灰窑東嶺墩
北尖山墩西孤山墩美峪站南墩三岔口墩石塔墩紅橋梁墩
鳳凰山墩水泉墩西高山墩保安新城東自西洪贊口起至宣府前衞
八宝山埧口止地遠一百四十里五十步共墩臺一十五座守瞭官軍七十六
員名西洪贊墩麻峪裏口墩麻峪小尖山墩麻峪外口墩井兒窐
墩窑子頭墩永安墩石門墩雷家站墩東水泉墩(右十座属保安衞)西水泉
墩鷄鳴山墩威鎮墩小尖山墩南柴墩(右五座属美峪所)四海冶堡東自
鎮南墩起西至永寕界止地遠一百里共墩二十九座守瞭官軍夜不收一百
二十三員名鎮南新墩鎮南口墩鎮東北口墩鎮東北口接墩鎮
南口接墩將軍嶺東墩將軍嶺中墩四海冶口墩四海冶新口墩
高山墩長城嶺墩長生口外山墩長生口墩大石嶺二墩大石嶺
墩寕川墩倉房溝墩隆平墩永城墩鎮遠墩中順墩鎮虜墩
常寕墩鎮南墩靖邊墩大石嶺三墩寕靖墩安邊墩高山墩
南路順聖川西城腹裏墩臺共一十五座守瞭官軍共八十五員名黃花
梁破臺子張見臺孤山臺一吐泉臺西新庄臺一柳营营臺
柳樹竈臺回回村臺白家泉臺大峪溝台黃羊坡臺嚮水溝臺
順聖臺預澗臺樺山臺順聖川東城腹裏墩臺共一十一座守瞭官軍
共五十五員名鰲魚口臺寕川臺菜山臺東黃花梁臺高逹子梁
臺盤道山臺水峪口臺大蠎溝臺叚家庄臺臺子庄臺靠河墩
蔚州衞腹裏墩臺一十四座守瞭官軍共七十員名直峪墩許家营墩
石門望川墩渡口河墩樺澗嶺墩殷家庄墩暖泉墩七里河墩
古家疃墩南新庄墩黃梅寺墩袁家作墩神仙嶺墩玉皇廟墩
廣昌所腹裏臺共五座守瞭官軍二十五員名東嶽廟臺韓村臺玉
皇廟臺石門臺豊山臺西路萬全右衛東自張家口起西至洗馬林止
共墩臺六十五座守瞭官軍共三百九十員名萬載臺野狐嶺關西臺
靖寕臺野狐嶺西空小臺寕遠臺德勝臺野狐嶺西第二臺紅崖
臺永安臺擒胡臺平虜臺小尖山臺虞臺嶺西空小臺防邊臺
虞臺嶺東第二臺鎮安臺暖嶺臺石山新臺永固臺大勝臺虞
臺嶺東第一臺永鎮臺水溝東臺石嘴山臺威鎮臺(右沿邊臺二十二座腹裏三座)
(属新開口守備官轄)尖山臺水溝臺水泉臺水溝西臺虞臺嶺臺西空小臺
虞臺嶺西嶺絶胡臺西河口臺鎮静臺鎮胡臺鎮邊臺西河
口西臺新河口小臺新河口大臺東塞臺鎮口臺制虜臺新立
臺威虜臺威勝臺中塞臺高山臺桃山臺(右沿邊二十一座腹裏二座属新河口守備官)
(轄)鎮塞臺德勝口關臺夏家口溝臺石嘴山臺三岔口臺遠靖臺
永靖臺静寕三墩平清墩鎮堡臺宣寕墩鵰山臺(俱係腹裏属萬全右衛守)
(備官轄)萬全左衛沿邊墩臺共一十三座守瞭官軍夜不收共八十一員名
黑山臺石門兒臺吕家庄臺東寨山臺瓦窑山臺没皮山臺石
嘴兒臺白腰山臺大王山臺柳溝臺興寕領臺興寕嶺南口臺
三都澗臺懷安衞城腹裏墩臺共一十三座守瞭官軍共六十五員名沙
坡臺團山臺人頭山臺白草梁臺石山臺閻家臺馬家臺平
風塞臺黃土梁臺土山臺小石山臺栲栳臺平頂山臺〇柴溝堡
東自洗馬林平虜西臺起西至西陽河馬頭山止地遠四十三里一百八十步
共墩臺三十九座守瞭官軍夜不收共一百八十七員名平虜西空小臺
中高山東空臺中高山臺紅山臺中高山西空臺威勝東空小臺
威勝臺南高山東空臺寺溝臺南高山臺平胡臺東大山東空臺
紅山五臺平胡四臺石山西空臺東大山臺東北山石臺東洋
河口臺永昌臺湧勝臺水關臺萬丈崖臺寕靖臺沙嶺兒臺
靖邊臺西大山臺小尖山臺制虜臺平頂山臺牛心山東空臺(以上)
(属柴溝堡)牛心山臺牛心山口臺永威臺盤道溝臺牛心小四墩靖虜
二墩靖虜四墩靖虜墩大尖山墩(以上属渡口堡)預靖臺洗馬林堡東自新
河口中塞臺起西至柴溝堡平虜小臺止地遠四十七里二百一十四步共墩
臺六十二座守瞭官軍三百六十二員名鎮安臺威靖臺西寨臺安
邊臺西小臺西小石臺東孤山臺東孤山東臺滅胡臺東孤山
東空臺東孤山西臺鎮邊臺鎮寕臺鎮虜東臺鎮胡臺鎮虜東
空臺鎮虜臺鎮虜西空臺鎮虜西臺西孤山臺西孤山東臺永
安東臺永安臺永安西空臺永安西臺青山臺牛心山臺杏溝
臺兔兒臺紅梁臺黃土梁臺威遠東臺威遠臺拒虜臺紅山
臺永寕臺舊堡臺沙嶺東臺沙嶺臺䨇山臺鎮口臺北高山
東臺北高山臺平虜東臺平虜西臺石山臺白美臺破虜臺
土山臺虎山臺洗馬林總臺古城臺永寕臺沙嶺兒東空臺沙
嶺兒西臺洗馬林護水臺高山臺永寕東空臺馬鞍山臺水泉墩
關西墩黑龍臺西陽河堡東自柴溝堡起西至天城止地遠五十三里三
百五十步沿邊墩臺四十一座守瞭官軍二百八十七員名腹裏墩一座守瞭
官軍五員名馬頭山臺盤道山臺大尖山臺東箭豁臺中箭豁臺
西箭豁臺秦寕臺東石山臺總制臺永平臺東小石臺境門臺
寕靖臺鮑家屯臺石山頭臺西小山石臺雅兒崖臺西陽河臺
桃山臺鎮口臺靖塞臺花山臺西陽河中臺黑堰臺西河臺
制勝臺鎮河臺永寕臺中土山臺静虜臺南土山臺陽河五
墩鎮西一墩守河一墩守河二墩守河三墩鎮西二墩西界墩
鎮谷墩威勝墩鎮西墩黑溝墩張家口堡東自東高山臺起西至
野狐嶺止地遠五十四里五十三步墩臺共四十七座守瞭官軍共三百二十
三員名東高山臺克虜臺張家口東臺西高山臺張家口西臺
張家口護門臺紅崖臺乾河口臺乾河口東臺水泉臺大乾河口
臺小乾河口臺永安臺拒虜臺平頂山臺鎮關臺鎮川臺大
尖山臺小尖山臺平頂嶺臺平頂嶺北臺鎮寕臺長安臺野狐
嶺東三臺新寕臺黑山臺東塞臺野狐嶺東二臺平夷臺野狐
嶺東一臺制勝臺水泉三墩鎮口臺水泉五臺平山臺平静臺
野狐嶺關臺石花墩境門墩護關墩鎮虜墩紅崖墩乾河二
墩水泉墩(右係沿邊)威靖臺護水臺(右係腹裏)防寇墩北路開平衛東自雲州起
西至馬營止地遠一百三十九里一十六步沿邊墩臺共六十一座守嶛官軍
四百六十一員腹裏墩四十四座守瞭官軍二百三十一員名小柗林墩
寕虜墩鎮安門墩青石嵯墩接嵯墩青泉墩鎮虜墩接連墩
安寕墩安静墩上韭菜墩平定墩樺林墩鎮胡墩正韭菜墩
小尖山墩尖山墩水泉墩永護墩鎮北墩鎮嶺墩䨇盤道墩
瞭川墩平静墩安慶墩平戎墩威虜墩深溝墩東凉墩韭菜
南墩永豐墩西凉墩瞭遠墩青遠墩羊川墩鎮寕口墩鎮寕
墩䨇望墩正盤道墩永寕墩偏嶺兒墩永鎮墩鎮門大墩鎮
門墩柳河墩棠梨墩永慶墩鎮邊墩望海墩鎮海墩永定墩
平虜墩平胡墩寕静墩鎮虜墩鎮川墩高山墩賽峯墩石嵯
墩新安墩望川墩(右係沿邊)碁盤山墩鎮寕墩槐家衝墩東平墩總
高東勝墩平夷墩青山墩鎮衝口墩白塔兒墩山泉墩寕鎮墩
境寕墩舊莊墩氊帽山墩鎮塞墩滅胡墩接胡墩永静墩
保安墩窑子頭墩寕塞墩境安墩西寕墩火石溝墩北山墩
永安墩東北栅子墩東北山墩東山墩常勝墩鎮口墩分嶺墩
總接墩沙嶺墩兔兒墩敵勝墩西衝墩大嶺墩獨石墩三
山墩長寕墩西山墩石廠墩(右係腹裏)馬營堡東自獨石界起西至赤城
界止地遠一百二十二里三十步沿邊墩四十六座守瞭官軍二百八十八員
名腹裏墩三十四座守瞭官軍一百四十六員名鎮疆墩孤石墩鎮遠
小墩望川墩香臺墩鎮遠大墩三臺墩五臺墩大石磋墩鎮
門墩十臺墩小石門墩雷山墩盤道墩舊小石門墩八臺墩
九臺墩兔鶻嵯墩威遠墩沙嶺墩小尖山墩水泉墩漫嶺墩
十四臺墩石糟墩静虜墩十七臺樺林墩䭾腰墩樺皮嶺墩
二十臺墩小團山墩䨇盤道墩大團山墩漫嶺新墩三十臺墩
大莾崖墩厦兒嶺墩青石磋墩三十四臺墩獅子墩三十六臺墩
磨兒嵯墩三十七臺墩三十九臺墩磨臺嵯新墩(右係沿邊)沙溝墩東山
墩三岔口墩柴溝墩石塘墩三岔口東墩西梁墩中高墩卞
家堡墩紅山墩鎮口墩三盤碾墩四望墩總望墩刁家梁墩
鷹窩墩王英墩柗樹堡墩撞胡墩陡嶺墩鎮虜新墩總高墩
羊房墩金家梁墩鎮寕墩西寕墩東北角墩水口墩窑上墩
南菜園墩圓頭墩西南角墩西北角墩北菜園墩(右係腹裏)雲州所北
自獨石界起南至隆門所界止地遠九十二里八十步沿邊墩臺二十四座守
瞭官軍一百二十四員名腹裏墩臺二十三座守瞭官軍七十四員名鎮界
墩鎮胡墩駝腰墩小柗林墩新鎮墩大柗林墩大柗林臺鎮
北墩鎮北口墩虎山墩陸文冲墩平頂墩盤道墩尖山墩定
遠墩平朔墩盤道口墩静東墩三岔墩鎮邊墩鎮虜墩三岔
口墩擒胡墩鎮遠墩(右係沿邊)鎮堡墩打羅墩望遠墩鎮口墩盤道
嶺墩駝房墩窑子口墩龍門口墩廟後墩站後墩金閣觀墩
䨇護墩孫化墩大庄窠墩葦子墩總鎮墩煙梁墩鎮川墩鎮
嶺墩清遠墩打羅栅墻墩永安墩(右係腹裏)赤城堡北自馬營界起南至
龍門衛界止地遠四十里二百三十步沿邊墩一十九座守瞭官軍一百員名
腹裏墩三十三座守瞭官軍八十九員名擒胡臺偏頭山墩鎮虜墩
小石磋墩小石嵯新墩野雞山墩野雞山新墩鎮寇墩野雞山門
墩紅石嵯墩玉石溝墩静西墩玉石墩鎮夷墩寕月墩小平
頂墩常嶺墩新安墩柗林墩(右係沿邊)石門墩鎮遠墩真武廟墩紅
山嘴墩舊後所墩鎮路墩瞭遠墩平梁墩盤道墩鎮門墩柴
家墩鎮西墩黃土梁墩永興墩趙家梁墩分鎮墩柴家新墩
寕静墩黃土山墩將軍廟墩柳河墩袁家墩城北東墩青山墩
堂子口墩西衝中墩總鎮墩湝門墩青羅墩鎮川墩磨石梁
墩紅石窑墩沃麻坑墩(右係腹裏)龍門衛北自赤城柗林墩界起至宣府八
角臺界止地遠五十六里三百三十六步沿邊墩二十八座守瞭官軍夜不收
二百八十六員名腹裏墩三十三座守瞭官軍一百一十八員名盤道墩
威鎮新墩威鎮墩制勝墩静遠墩人頭草墩總鎮墩太平等墩
平梁墩鎮静墩北高山墩䭾腰墩安邊墩北新墩鎮虜墩
鎮彊墩東高山墩石門墩鷹窩墩車頭溝墩鎮寇墩制虜墩
鎮西墩楊家冲墩鎮邊墩黑山兒墩永安墩分鎮墩泰安墩
東梁墩(右係沿邊)乾柴嶺墩交界墩總照墩平頂口墩永平墩鎮寕墩
剪子峪北墩石嵯墩起風口墩塔兒頂墩䨇頂墩塔兒領墩
鎮安墩鎮胡墩大嶺墩下剪子峪墩䨇望墩水泉墩閻文道梁
墩盤道墩大木梁墩剪子峪南墩老王溝墩許家衝墩永定墩
楊家衝墩總接墩城北墩城西墩城南墩城東墩(右係腹裏)龍門所
北自雲川界起南至鵰鶚界止地遠一百一里一百八十步邊墩四十八座守
瞭官軍二百四十九員名腹裏墩三十五座守瞭官軍九十六員名䨇泉口
墩滅胡墩滅胡口墩白塔兒墩鎮寕墩白塔兒口墩七峯口墩
七峯墩鎮胡墩青峯口墩青峯墩鎮遠墩鎮夷墩關子口墩
鎮夷口墩沙溝口墩中勝墩張鎻住冲墩堂子口墩正東墩
正東口墩獅子墩獅子口墩朝陽墩朝陽口墩接連墩靖寕墩
威鎮墩磨石口墩石峯墩石峯口墩平胡墩平胡口墩三岔
墩孤石口墩柗林墩柗林口墩鎮邊墩鎮虜墩昇平墩昇平
口墩慶陽墩盤道墩慶陽口墩亂泉寺墩總制墩亂泉寺口墩
鎮靖墩(右係沿邊)北高山墩三十九號墩䨇井兒墩窑子冲墩接邊墩
鎮江墩關子口墩鷹窩墩沙溝墩盤道墩堂子口墩舊莊墩
平虜墩黑峪中口墩永安墩䨇盤道墩瞭遠墩總接墩鎮戎
墩雲州嶺墩羊房墩西山嵯墩西北角墩鎮安墩東北角墩
北柵子門墩東南角墩南栅子門墩西北角墩接嵯墩(右係腹裏)鎮冲二
墩鵰鶚堡自大嶺暗砲起至永寕界止地遠一百四十一里墩二十六座守
瞭官軍七十三員名腹裏墩十座守瞭官軍四十二員名石墻兒墩盤道
嶺墩許家冲新墩鎮口墩高陵口墩許家冲舊墩接嵯墩盤道
嶺二墩酒務頭墩高陵栅口墩七號墩䨇望墩袁矮子舊墩東
安墩平定口墩大屯墩靖胡墩青羅口墩馮家冲墩馮家冲二
墩靖虜墩鎮北墩青白口墩寕塞墩寕界墩靖川墩(右係沿邊)三岔
口墩正北墩大鵰鶚墩倉上舊墩倉上新墩西北角墩西南角
墩東北角墩東南角墩(右係腹裏)長安所自石盤口起至鵰鶚界止地遠五
十二里沿邊墩四座守瞭官軍一十七員名腹裏墩十一座守瞭官軍三十四
員名東山廟墩李老峪墩䨇尖山墩石盤口墩(右係沿邊)東山墩西山
墩護城墩截路墩鎮泉墩護水墩平山墩鎮安墩鎮門墩
柗山墩鎮遠墩(右係腹裏)中路東自美峪所界起西至張家口界止地遠一百
九十二里二百四十三步沿邊臺九十五座守瞭官軍六百六十五員名腹裏
臺十三座守瞭官軍六十五員名光葫蘆山臺八寳山北臺湯池口南
臺湯池口新臺湯池口中臺湯池埧口臺湯池口北臺蝦䗫口新
臺蝦䗫口南臺蝦䗫口北臺龍門關大臺龍門關南臺龍門關北
臺娘子山臺娘子山西臺埧口臺埧口東臺埧口西臺新立臺
六臺子小盤道臺鎮蕃臺柗樹溝東臺黑臺總隘臺(右沿邊二十一座腹)
(裏四座属龍門關把總官轄)柗樹溝四臺靖虜臺五臺子永安臺小埧口臺永
寕臺埧口新立臺四臺子安邊臺東盤道臺鎮邊臺三臺子
永靖臺小尖山臺靖虜臺新立臺埧口臺永勝臺二臺子總
瞭臺頭臺子永平臺永平二臺平安臺總鎮臺總埧臺(右沿邊二十二)
(座腹裏三座属宣府前衛把總官轄)葛峪小臺葛峪中臺寕靖臺寕靖二臺葛峪大臺
(右沿邊臺五座属興和所轄)預築臺(係葛峪堡沿邊)長安臺鎮虜臺小尖山臺大定臺東
高山臺常峪口臺常峪埧口臺小常峪口臺常峪新埧口臺常峪
臺西高山臺西高山西空臺平頂山臺寕遠臺平頂山西空臺
寕遠西空臺盤道臺石义山臺石义山西空臺饅頭山臺舊饅頭
山臺青邊口新臺青邊口大臺葛峪新立臺鎮北臺(右沿邊二十三座腹裏二座属)
(宣府左衛把總官轄)青邊口西臺青山臺西高山臺擒胡臺何家堰臺何家
堰子臺鎮夷臺小何家堰臺平虜臺平山臺總振臺柳溝臺
破虜臺破虜西空臺新立臺滅胡臺永寕臺水泉臺水泉西空
臺定安臺東高山臺石山臺接邊臺平安臺平遠臺䨇山臺
(右沿邊臺二十二座腹裏臺四座属宣府右衛把總官轄)
大學衍義𥙷
今山前山後皆吾中國之地山前七州今為畿内之地太行西來連岡疊嶂環
而繞之東極乎醫巫閭之境以為内之籓籬山後諸州自永寧四海冶以西歴
雲代之境重關列戍以為外之籓籬苟委任得人守禦有法可保其無外患也
惟昌平以東蓮化永平一帶往者有大寧都司興營義會䓁衛山在之後以爲
外障其後移入内地以此之故京師東北藩籬單薄之甚異時卒有外患未
必不出於此天天下之患往往出於意料之外然能謀畫於未事之先而豫有
以防備之則所患者消泯於無迹矣請下大臣議居庸以東歷黃花鎮古北口
直抵山海關山之後皆荒漠無人之境非如居庸以西大小邊鎮兩層可以防
備若何可以善其後而使之永無外患必有奇謀宏略出於其間必不得已而
臣有一見請將洪武中大寧都司後移保定者立于永平或遵化或薊州以為
重鎮凡舊所屬衛所移於沿山要害相為聲勢仍於山之後去山五里或十里
或三四十里量其地勢因其形便築爲墩臺就其空缺之地接連以為邊墻就
於其間擇一要地設為關鎮屯軍守備以為兀良哈入貢之道一以衛都城
一以護陵寝此誠千萬年之遠謀也不然國家養銳儲材俟吾力有餘而其
機可乘仍復洪武中山後帥閫之舊俾與宣府大同列為三鎮直逹遼東之境
則是國家之險要既失復得蕃籬厚而無可乘之隙根本固而無意外之患
矣惟伏聖明當此太平無事之時思患預防有以爲國家萬年無窮之慮
舊大寕蔡鼎
大寕居遵化之北一百里沿山海以逮獨石一墻之外皆其地也
獨石山海離京皆七百里與大寕正相等
國初建谷寕遼三王與代朔勢若連雞以藩屏東北為計深矣自
成祖割大寕與夷宣遼從此不通而京畿之脊背单寒潘家喜峰
河川古北黃花四海冶諸口遂為當夷要衝且軄貢往来諳熟京
關當
成祖之世已煩駕馭厥後更為叵測正統已已嘉靖庚戍諸虜入
犯皆從此至則陽順隂貳卧搨鼾睡故也
世廟以前籌邊者議築居庸至山海為袤以拒虜而三衛興兵尺
寸不可得有迨崇禎戊辰三衛插漢半從西徙半歸東奴而大寕
一土遂為狐嗥兔窟之墟是我復大寕而通宣遼之時也且都邑
二酋叩關求附甚窮獸之依人撫而用之精卒可得數萬以其人
固其圉中國稍為厝置觧結事半功倍其候也
天子方銳意復遼當事苦無大識夫取弱虜之所棄與取強奴之
所守孰易孰難拓咫尺之肩背與𣸪千五百里外之河東孰緩孰
急使當時計或出此何至大安口之突犯而京畿之縻爛耶及奴
退而
天子决計𣸪遼愚謂𣸪遼不如𣸪寕之急以遼𣸪而重遼未若寕
復而守寕之易委河東以與奴其&KR0852;遠而小委大寕以與奴其禍
逼而大乘勤王之師無征調之勞其事逸藉大寕之築為京薊
之衛其防週難者曰得之易守之甚難今日復河東遂可易守手
不者奴入大寕而我之薊東宣昌𣸪可易守耶謂宜令薊宣將士
遠哨外出以斬為𣸪寕之舉而司農告出宣大舊軍日談裁汰關
薊援卒亦多蕳遣名曰進寸寔甚退尺而
天子弗寤也嗣是大凌河不守奴騎漸入大寕逼山後矣自此東
頋犯薊西頋犯宣南策而犯京陵皆不遇一二百里所以次且未
前稽延至今者虞插之議其後也故先逐插過宣藉束以挾賞扵
張家口插遁遂入宣雲矣今則拘插妻子降插部落併套虜而攻
之且再入忻代矣緣彼窟穴扵大寕與薊宣僅隔一墻故東西馳
驟朝發暮及非如向日由瀋鐵而海盖三岔以漸次入内邊之千
有餘里也今此而欲為𣸪大寕之舉是又争強奴之所守彼且淂
族束插套東西牽制以乘我是我一不敵而欲四敵棄不取而欲
戰取其非計之便審也
漢書
右北平郡(秦置莽曰北順屬幽州)戶六萬六千六百八十九口三十二萬七
百八十縣十六平剛無終(故無終子國浭水西至雍奴入海過郡二行六百五十里師古)
(曰浭音庚即下所云入庚者同一水也)石城廷陵(莽曰鋪武)俊靡(灅水南至無終東入庚莽曰俊靡師古曰)
(灅音力水反又音郎賄反)薋(都尉治莽曰裒睦師古曰音才私反)徐無(莽曰北順亭)字(榆水出東)土垠(師古曰垠)
(音銀)白狼(莽曰伏狄師古曰有白狼山故以名縣)夕陽(有鐵官莽曰夕隂)昌城(莽曰淑武)驪成(大揭石山)
(在縣西南莽曰揭石師古曰揭音桀)廣成(莽曰平虜)聚陽(莽曰篤睦)平明(莽曰平陽)
遼西郡(秦置有小水四十八并行三千四十六里屬幽州)戶七萬二千六百五十四口三
十五萬二千三百二十五縣十四且慮(有高廟莽曰鉏慮師古曰且音子余反慮)
(音廬)海陽(龍鮮水東入封大水封大水緩虚水皆南入海有塩官)新安平(夷水東東塞外)柳城(馬首山在西南)
(參柳水北入海西部都尉治)令支(有孤竹城莽曰令氏亭應邵曰故伯夷國今有孤竹城令晉鈴孟康曰支音秪師古曰令)
(又音郎定反)肥如(玄水東入濡水濡水南入海陽又有盧水南入玄莽曰肥應劭曰肥子奔燕燕封扵此也師古曰濡音乃)
(官反宋祁曰入玄當作入畜)賓徒(莽曰勉武)交黎(渝水首受塞外南入海東部都尉治莽曰禽虜應劭曰今昌黎師古)
(曰渝音喻)陽樂狐蘇(唐就水至徒河入海)徒河(莽曰河福)文成(莽曰言虜)臨渝(渝水首受白狼東入)
(塞外又有侯水北入渝莽曰馮德師古曰馮讀曰憑)絫(下官水南入海又有揭石水賓水皆南入官莽曰選武師古曰紫音力追反)
後漢書
右北平郡(秦置雒陽東北二千三百里)四城戶九千一百七十口五萬三千四
百七十五土垠徐無俊靡無終
遼西郡(秦置雒陽東北三千三百里)五城戶萬四千一百五十口八萬一千七
百一十四陽樂海陽令支有孤竹城(伯夷叔齊本國)肥如臨渝
(山海經曰碣石之山編水出焉其上有玉其下有青碧水經曰在縣南郭璞曰或曰在右北平驪城縣海邊山也)
遼東屬國(故邯鄊西部都尉安帝時以為屬國都尉别領六城雒陽東北三千二百六十里)昌遼故天遼
屬遼西(何法盛晉書有青城山)賓徒故屬遼西徒河故屬遼西無慮有
醫無慮山險瀆(史記曰王險衛滿所都)房
魏書
營州(治和龍城太延二年為鎮真君五年改置永安末䧟天平初復)領郡六縣十四戶一
千二十一口四千六百六十四
昌黎郡(晉分遼東置真君八年併冀陽屬焉)領縣三戶二百一口九百一十
八龍城(真君八年併柳城昌黎棘城屬焉有堯祠榆頓城狼水)廣興(真君八年併徒何永樂燕昌屬焉有鷄鳴)
(山石城大柳城)定荒(正光未置有鹿頭山松山)建德郡(真君八年置治白狼城)領縣三戶
二百口七百九十八石城(前漢屬右北平後屬真君八年併遼陽路大樂属焉有白鹿山祠)
廣都(真君八年併白狼建德望平屬焉有金紫城)陽武(正光末置有三合城)冀陽郡(真君八年併昌黎武)
(定五年復)領縣二戶八十九口二百九十六平剛柳城
營丘郡(正光末置)領縣二戶一百八十二口七百九十四冨
平(正光末置)永安(正光末置)平州(晉置治肥如城)領郡二縣五戶九百七
十三口三千七百四十一遼西郡(秦置)領縣三戶五百三
十七口一千九百五肥如(二漢晉屬有孤竹山祠揭石武王祠令支城黃山濡河)陽樂
(二漢晉屬真君七年併今支合資屬焉有武歴山覆舟山林榆山太真山)海陽(二漢晉屬有横山新婦山清水)北平
郡(秦置)領縣二戶四百三十口一千八百三十六朝鮮(二漢)
(晉屬樂浪後罷延和元年徙朝鮮民扵肥如復置屬焉)新昌(前漢屬涿後漢晉屬遼東後屬有盧龍山)
隋書
北平郡(舊置平州)統縣一戶二千二百六十九盧龍(舊置北平郡領新昌朝鮮二縣)
(後齊省朝鮮入新昌又省遼西郡并所領海陽縣入肥如開皇六年又省肥如入新昌十八年改名盧龍大業初置北平郡有長城有)
(關官有臨渝宫有覆舟山有碣石有玄水盧水涅水閠水龍鮮水臣梁水有海)遼西郡(舊置營州開皇初置總管府大)
(業初府廢)統縣一戶七百五十一柳城(後魏置營州扵和龍城領建德冀陽昌黎遼東樂浪營丘)
(等郡龍城大興永樂帶方定荒石城廣都陽武㐮平親昌平剛柳城冨平等縣後齊唯晉建德冀陽二郡永樂帶方龍城大興等縣)
(其餘並廢開皇元年唯晉建德一郡龍城一縣其餘並廢尋又廢郡改縣為龍山十八年改為柳城大業初置遼西郡有帶方山秃)
(黎山雞鳴山松山有渝水白狼水)
唐書
平州北平郡下初治臨渝武德元年徙治盧龍土貢熊鞹蔓荆實
人葠戶三千一百一十三口二萬五千八十六縣三(有府一曰盧龍有盧龍軍)
(天寳二載置又有柳城軍永泰元年置有温溝白望西狹石東狹石綠疇米磗長楊黃花紫蒙白狼昌黎遼西等十二戍爱川周爱)
(二鎮城東北有明關鶻湖城牛毛城)盧龍(中本肥如武德二年更名又置撫寕縣七年省)石城(中本臨渝武德七年)
(省貞觀十五年復置萬歲通天二年更名有臨渝關一名臨閭關有大海關有碣石山有温昌鎮)馬城(中古海陽城也開元)
(二十八年置以通水東北有千金冶城東有茂鄉鎮城)
營州柳城郡上督督府本遼西郡萬歲通天元年為契丹所䧟聖
曆二年僑治漁陽開元五年又還治柳城天寳元年更名土貢人
葠麝香豹尾皮骨&KR1633;戶九百九十七口三千七百八十九縣一(有平)
(盧軍開元初置東有鎮安軍本燕郡守捉城貞元二年為軍城西四百八十里有渝關守捉城又有汝羅懷遠巫閭㐮平四守捉城)
柳城(中西北接奚北接契丹有東北鎮醫巫閭山祠又東有碣石山)
安東上都護府緫章元年李勣平高䴡國得城百七十六分其地
為都督府九州四十二縣一百置安東都護府扵平壌城以統乏
用其酋渠為都督刺史縣合上元三年徙遼東郡故城儀鳳二年
又徙新城聖曆元年更名安東都督府神龍元年復故名開元二
年徙于平州天寳二年又徙于遼西故郡城至德後廢土貢人葠
(有安東守促有懷遠軍天寳二載置又有保定軍)
宋史
平州隋置後唐時爲契丹所䧟改●遼興府以營灤二州隷之宣
和四年賜郡名漁陽升撫寕軍節度五年遼將張覺㩀州來䧏尋
爲金所破縣三盧龍(賜名盧城)石城(賜名臨關)馬城(賜名安城)
營州隋置後唐時爲契丹所䧟宣和四年賜郡名曰平防禦縣一
都城(賜名鎮山)
尹耕地里考論
立國宰物畫野分疆蓋自五帝始矣然上世
即人以為治從化以為俗不以幅員較廣狹也
逞侈勤遠其秦皇漢武乎是故論治者戒之
然嘗謂秦制有始之秦者有不始之秦者始皇
漢武之經營有可以傳之後世者有不可傳之
後世者始之秦者罷侯置守銷兵徙豪傑是也
不始之秦者啓上谷雲中九原並隂山歷高闕
以為塞也不可傳之後世者封泰山祠汾隂望海
待邊是也可傳之後世者斥匈奴嚴隘塞增北
戍實新秦是也而後世之君志荒者師其弊溺宴
者忽其經隋煬極力于高麗唐玄殱良于黔南
德宗受維州之降則以守信為上真宗聞靈州之
破則以不棄為悔乃至光武潘美忍于徙民劉琨
石敬瑭敢于割地扵戲是可慨也故嘗謂輿地大
勢東南日闢而西北漸淪人事大較東南易墾而
西北難競何者財貨之所出奇玩之所供得之者
足以上䛕其君下厚其殖而又風氣孱弱士馬僅
支進有勝敵之名退無蹙境之患故歲幣輸于
匈奴而尉佗之使不廢襄鄧隳于蒙古而瓊崖
之竄如歸好逸惡勞茹柔吐剛中人之常而不知
地形有首領人事有機要捐首領失機要將有
敗壊四出不可捄藥者矣間嘗舉天下論之而證
之以往跡無不符節合者也蓋上谷廣甯雲中九
原之門戶不固則晉冀青齊河雒之堂宇日閧
晉冀青齊河雒之堂宇日閧則吳越湖襄川閩
之室奥必至矣扵戲此地里之所以考也此秦制
所以有不始于彼而始皇漢武之經營有可以傳
之後世者也
尹耕革命說
孔子傳易之革曰湯武革命順乎天而應乎
人湯之有慙德也曰恐後世以台為口實是言放
伐自湯始也考之外紀神農氏衰黃帝与榆罔戰
于阪泉勝之則似不始于湯也孔子何以云然而
口實必于湯邪嗟夫此可以意論矣上古之時有
君長而無氏姓也及其有氏姓而無國號也有國
號而無帝稱也君臣上下之分未大嚴也天子諸
侯之等未大明也各君其地各子其民其明德者
則羣走而質成之扵是乎有來享之賓其所質
成者不敢安其居也則徧走而撫視之扵是乎有
出狩之典逮其德之衰也則質成者莫來而撫視
者弗能舉矣所謂有德易以王無德易以亡也其
王也不必以傳子其亡也亦往往就其諸侯之位以
不失其先之所世守是故有改號而無絶國有易
主而無弒君也德足以服人而天下自服之則爲
太昊爲炎帝爲黃帝德不足以服人而力争之則
爲共工爲蚩尤力争者爲戮于垂成而天下無惜
辭德服者奮起于一旦而天下無難色此古之所
以爲古也黃帝阪泉之役以榆罔之侵暴也戰而
勝則諸侯免侵暴之虐天下之志得而黃帝之
志亦得矣尚何有他說也外紀稱黃帝三戰得志
遂滅榆罔今考之炎帝子孫傳祀者數國則外
紀為可信邪嗟夫不求其意而泥其跡則置尸
而祭嫌于黷倫釐降二女近于無别矣豈獨阪
泉之役哉余于外紀所言黃帝習用干戈教熊
羆貔貅貙虎与炎帝戰之類咸無取焉懼惑
人也
黃帝作合宫
嗟夫德至黃帝可謂極矣易稱垂衣裳而天
下治又曰通其變使民不倦神而化之使民宜
之其斯之謂極乎方術所言採銅鑄鼎攀髯
墮事世主莫不甘心而詩書不道固附會之辭
也又其言曰地有九州黃帝皆治之後世德薄止
治神州神州者東南一州也其言甚放無可取者
雖然亦有說焉上古事簡而民純黃帝德盛
而制備是混沌之始開人文之大同也其所威服
自應及遠外紀曰得百里之國萬區疑有之焉
夫東至于海南至于江亦為狹矣而曰萬國則
西北所至遐邈矣乎以今觀之涿鹿東北之極陬
也而以之建都釡山在懷來城北而以之合符則
當時藩國之在其西北者可知也秦漢以來匈奴
他部如爾朱宇文之類往往祖黃帝稱昌意後
亦一證也扵戲德盛者流光其黃帝之謂乎我
朝都邑与涿鹿同先儒所謂天地間大事千百
年無人理會者一旦有之矣空幕北之腥羶
進中國之禮樂是當不遠期也
舜都潘說
天舜濮人也而曰生于冀都蒲也而曰在于潘
此千載所疑也然考之舜生于姚墟其側微也
耕稼陶漁在于雷澤河濱壽丘負夏率皆魯
衛之境又濮州有歷山山下有姚城則舜實濮
人也二女所降是曰媯汭禹貢媯水出雷首則
冀州者舜所遷也而謂舜為冀人史誤之矣夫
舜既濮人則濮之有歷山是而濟南之有歷山
青州之有歷山吾媯州之有歷山皆非也堯之都
也史曰平陽舜之都也亦曰平陽又曰蒲阪斯近
之矣而曰都潘則又非也然余有疑焉太史公云
古未遠也其言曰余北過涿鹿長老皆往往稱黃
帝堯舜之處張守節曰媯州涿鹿城在山側黃
帝堯舜之所都也皇甫謐曰舜所都或曰潘今
上谷也夫豈無故而為是言哉嘗謂古人營都
与後人異即其生聚之繁託之以出號令宜則
居之無有常也是故環轅為衛視虎豹九關
為甚便土階茅茨視殿闕盤鬱為甚易内官
周于御外官不備惟其人視屬車法從千乘萬
騎為甚省一歲而五嶽之狩徧焉一朝而方内之
政舉焉固無後世之繁也故自五帝以來遷徙
不常各有都邑異其國氏以彰明德夫涿鹿
蚩尤之故墟黃帝之卜守也雖之既徙實則名
都合宫釡山遺跡具在五載之廵豈不時至
故僭為之斷曰舜都蒲阪無可疑也平陽者堯
都也受終之廟在焉涿鹿者黃帝之都也合符
之山在焉皆舜所必至焉者生而戴之没而祠
之理之常也而或者遂曰都焉百世不忘之義
也其曰歴山舜井則後人因而附益之也扵戲是
可以觀德矣
上谷考
或問春秋戰國之時燕未置郡上谷為何曰楼煩
據之也何知曰穆王之伐犬戎也荒服不至各相雄
長往往兼并其最強大者則山戎東胡樓煩林
舜禹之際也而三苗負其固成康之衰也而玁狁
肆其毒久矣荒服之難服也降至穆王棄德觀
兵窮欲以逞由是樹惇之性離終王之職廢歷
年吞併四部遂強古人曰德隆後服德洿先叛
是之謂乎嗟夫西北諸戎先王所建以為荒服
者也薰陶未久漸及凉德由是中州不幸而遭
其侵軼之患彼亦不幸而不覩夫禮義之俗不
亦重可傷哉不然則周室既衰夷狄漸熾薄
伐不修異類南剥若黃帝所逐之葷粥者來
據斯土其部落有山戎東林胡之稱也然則兹
土也黃帝而後燕秦而前已淪異類為一大
變矣扵戲武靈胡服而雲中廼開昭王用間
而上谷始置千載而下要當知所慎也
馭戎論
夫馭戎之道有三弘大公之度以開其向化之
心蓄不測之威以消其先事之詐嚴必然之防
以懲其窺伺之禍是故在盛世則王會可圖
在繼世則國守不失其來也則撫之有道而怨
憤之心不興其去也則防之有常而慢侮之釁
不作古先聖王之所以馭戎者不過如斯而已
夫先王之世固有山戎諸夷雜處于侯伯曰
之中者矣非故欲其如此也開闢以來種類雜間
或依山水之險或以草木之蕃自限一隅未
教然先王不閉糴曲防以病之也不草薙禽獮
以殄之也朝會也与之通貢賦也為之節其所以
待之也公矣都鄙廬井以養民比閭族黨以成
賦方伯連帥以制兵大司馬三令九伐以懲不恪
其所以威之也不測矣楚越富土不踰子爵秦
代盛馬僻在邊鄙有會同而無與盟有聘問而
無交質其所以防之也嚴矣是故等分之既明
則狂悖之莫肆摩染之既久則習俗之漸移以
故彼時諸戎夷至今無復存者白狄赤狄潞
鮮陸渾之類率以頑嚚就誅吳楚扵越秦代
邾淮之國悉列衣冠同于中國矣先王仁義之冶
文德武功之施其效固如此也逮至後世所患者
北胡南越疆外之醜而已夫欵塞求貢其来可許
也而轉東千乘疲勞中國賜賞濫越位諸王上
其所以待之者失矣納貢請更其可通也而
都護一出兵行糧從嗣繼與奪恩怨蝟作其
所以震之者瀆矣烏桓之始也分置塞下南匈
奴之附也罷斥邊關甚者雜處于閭閻宿衛于
朝宁其所以防之者替矣由是烏桓匈奴為患
于漢羌氐鮮卑稔亂于晉唐室之雜夷宋人之
不競源皆此也扵戲非我族類其心必異煦之
以恩恩極則䙝投之以利利盡則争始為我役
終必至扵相輕曲為彼謀究必成乎自斃其端
甚多不可不察也
舊唐書宋慶禮傳初營州都督府置在柳城控帶奚契丹則天時都督趙
文翽政理乖方兩蕃及叛攻䧟州城其後移於幽州東二百里漁陽城安
置開元五年奚契丹各𣢾塞歸附玄宗欲復營州於舊城侍中宋璟固爭
以為不可獨慶禮盛陳其利乃詔慶禮及太子詹事姜師度右驍衛將軍
邵宏等充使更於柳城築營州城興役三旬而畢俄拜慶禮御史中丞兼
檢校營州都督開屯田八十餘所追拔幽州及漁陽淄青等戶并招輯商
胡為立店肆數年間營州倉廪頗實居人漸殷七年卒太常博士張星議
曰宋慶禮太剛則折至察無徒有事東北所亾萬計所謂害於而家凶於
而國案謚法好巧自是曰專請謚曰專禮部員外即張九齡駮曰慶禮在
人苦節爲國勞臣一行邊陲三十年所戶庭可樂彼獨安於傳遞稼穡爲
艱又能實於軍廪莫不服勞辱之事而匪懈其心守貞堅之規而自盡其
力有一於此人之所難况營州者鎮彼戎夷扼喉斷臂逆則制其死命順
則爲其主人是稱樂都其來尚矣往緣趙翽作牧馭之非才自經隳廢便
長寇孽故二十年間有事東鄙僵屍暴骨敗將覆軍蓋不可勝紀大明臨
下聖謀獨斷恢祖宗之舊復大禹久迹以數千之役徒無甲兵之強衛指
期遂往禀命而行於是量畚執築鼛鼓親總其役不愆所慮俾柳城為金
湯之險林胡生腹心之疾蓋爲如此也尋而罷海運收歲儲邊亭晏然河
朔無擾與夫興師之費轉輸之勞較其優劣孰爲利害而云所亾萬計一
何謬哉及契丹背誕之日懼我犄角之勢雖鼠穴白固而駒牧無侵蓋張
皇彼都繄賴之力也安有踐其跡以制其實貶其謚以徇其虚採慮始之
謗聲忘經遠之權利義非得所孰謂其可請以所議更下太常庶素行之
迹可尋易名之典不墜者也星復執前議慶穆兄子辭玉又詣闕稱冤乃
謚曰敬
大明清類天文分野書
開平府
親領縣一開平
禹貢冀州之域星分尾宿漢(靈獻之際為上谷漁陽之北境)唐(迭為奚契丹所據)金(置桓)
(州)元(中綂元年爲開平府至元二年置留守司五年陞上都路)本朝未立
開平縣
元(至元二年置先是府有東陽古城至元元年嘗置爲縣三年省入興州七年割其地屬關平縣)本朝未立
宣德府
親領縣三宣德宣平順聖
禹貢冀州之域星分入尾周(戰國時屬燕)秦(為上谷郡地)漢(為下落縣地屬幽州)三
國(因之)晉(爲馮跋所據)元魏(道武帝都雲中舊西京也於此置文德縣)後周(因之)唐(陞爲武州仍置縣僖宗改)
(為毅州)五代(後唐復為武州明宗又改為毅州廢帝仍曰武州)遼(改名歸化末年改爲德州)金(天眷二年改宣德州)
(隸大同府大定七年改宣化州又明年復改爲宣德州)元(初爲宣寧州乙未年改為山西東路中綂元年改爲宣德府屬上都)
本朝未立
宣德縣
元魏(道武於此置文德縣歷代因之)元(改為宣德縣倚郭)本朝未立
宣平縣
金(本宣德縣之大新鎮承安二年以大新鎮為宣平縣)元(移治於縣界之辛南莊置)本朝未立
順聖縣
隋(本古安寨軍)唐(因之)五代(廢爲永興縣地石晉時地入契丹後因高勲鎮幽州分永興縣置順聖縣)金(屬弘州)
元(割以來屬)本朝未立
奉聖州
親領縣三永興懷來縉山
禹貢冀州之域星分入尾周(戰國時屬燕)秦(爲上谷郡地置涿郡)漢(因之)三國晉
(入于北燕)元魏(平慕容氏)唐(改新州)五代(後唐同光二年爲威塞軍節度石晉割賂契丹)遼(會同元年改爲奉聖)
(州)金(大安元年陞爲德興府)元(至元四年改宣德府屬上都留守司後復改奉聖州屬宣德府)本朝未立
永興縣
秦(本涿鹿之野爲上谷郡地)漢(置涿鹿縣)唐(改爲永興縣於縣置新州)遼(改爲奉聖州縣如故)金(大安元年陞爲德興)
(府縣居郭下)元(至元四年改奉聖州屬宣德府縣如舊)本朝未立
懷來縣
周(本幽州之境春秋戰國時竝屬燕)秦(為上谷郡地)漢(爲潘縣地)晉(屬廣寗郡)元魏(罷之)北齊(置北燕郡)
後周(置郡去北字改潘縣爲懷戎縣)隋(開皇三年以縣屬燕州大業三年屬涿郡)唐(武德初為可汗州七年還置北燕州)
(貞觀八年改爲媯州長安二年移理舊濟夷軍天寳元年改爲嬀川郡又析置嬀川縣尋廢乾元元年復以爲州)五代(屬遼)
(州州罷改爲懷來縣)金元(竝因之屬奉聖州)本朝未立
縉山縣
漢(廣寗縣地屬上谷郡)唐(天寳未置川縣尋廢唐末於此置儒州)五代(石晉割燕雲十六州地賂遼此其一也)金(皇綂)
(三年罷州爲縉山縣取縣北山爲名)元(初因之至元三年省入懷來縣五年復置屬奉聖州)本朝未立
興州
親領縣二興安宜興
禹貢冀州之域星分尾宿漢(女祁縣地屬上谷郡又為東部都尉治莽曰祁至東漢迭為諸侯所)
(據)唐(爲奚地屬王府號北州治興化縣)金(初州罷爲興化郡屬北京泰和間復陞爲興州)元(因之屬上都路)本
朝未立
興安縣
遼(本奚所據北安州之郭下興化縣)金(初州罷縣存屬北京泰和間於縣置興州)元(初州存縣罷至元二年始於州復置)
縣本朝未立
宜興縣
金(泰和元年置尋廢)元(至元二年復置屬興州)本朝未立
松州
漢(遼西郡之文城縣地)遼(爲松山州)金(爲松山縣屬北京大定府路)元(中綂三年屬上都路)本朝未立
桓州
金(古上谷郡地於此置桓州屬西京威遠軍節度使)元(初罷至元二年復置桓州隸上都路)本朝未立
雲州
五代(古望雲川地其地屬契丹)遼(開泰二年始築城郭爲望雲縣)金(因之屬奉聖州)元(中綂四年陞爲雲州冶望雲縣)
(至元三年州存縣罷二十八年割宣德府之龍門來隸上都路)本朝未立
隆興路
親領縣四高原懷安天成威寧
禹貢冀州之域周(春秋戰國時爲北國地)秦漢晉北魏隋(屬代郡)唐(屬新州)五
代(屬威塞軍石晉初入契丹是爲遼壤)金(置柔遼鎮大定十年陞爲縣置宣德州明昌三年陞為撫州屬西京承安三年陞州)
(之新城鎮爲威寧縣其年又陞為鎮寧軍)元(中綂初立高原縣三年以郡爲内輔地陞爲隆興路)本朝未立
高原縣
金(置柔遠縣屬西京貞祐兵後改屬撫州)元(中綂二年置高原縣隸宣德府三年來屬爲倚郭縣)本朝未
立
安懷縣
周(戰國時屬燕)秦(隸上谷郡)漢(爲夷輿縣地)三國隋(並爲遠人所據)唐(初廢爲荒鎮後置新州仍領永興礬)
(山壞安四縣)五代(屬契丹)金(因之屬西京)元(初隸宣德府中綂三年來屬)本朝未立
天成縣
周(本戰國趙雲中地)秦(屬雲中郡)漢(爲遠服)元魏(道武徙都平城以其地爲廣牧縣)唐(武德五年置定襄縣其地)
(屬焉)遼(於此置天成縣)金(屬西京)元(初屬宣德府中綂三年來屬)本朝未立
威寧縣
金(本新城鎮初屬宣德府大安初與西京平地縣同置承安三年陞新城鎮爲威寧縣)元(初隷宣德府中綂三年來屬)
本朝未立
遼東都指揮司(舊遼陽路)
支郡二懿州蓋州
親領縣一遼陽
舜爲營州之域尾箕之分秦(於此置東郡屬幽州)漢(初脩遼東故塞至浿水為界以限朝鮮郡)
(領縣八遼東居其一東漢以郡屬青州後還屬幽州及漢未公孫度自號平州牧及其于康據有其地)三國(魏置東夷校尉)
(居襄平而分遼東昌黎等五郡爲平州復後合爲幽州)晉(武帝咸寧二年析五郡置平州改遼東郡為國太元十年北燕慕容)
(垂據有遼東郡)元魏(仍爲遼東郡)隋(初職貢不廢叛服無常)唐(太宗親征得蓋年城置蓋州得遼東城置遼州)五
代(契丹神冊四年脩遼陽故城曰東平郡後號南京律耶德光改南京爲東京)金(因之於此置遼陽府領縣二)元(初爲)
(東京路至元六年置東京總管府二十五年改東京曰遼陽路)本朝立遼東都指揮司及定遼
五衛州縣皆未立因其舊名屬於本司
遼陽縣
漢(本舊縣屬遼東郡東漢安帝分屬玄菟郡)五代(晉以後淪人高句麗爲句麗縣後屬渤海爲常樂縣遼神冊四年脩遼陽)
(故城以所俘漢民渤海戶實之德光天顯中徙東丹國王居於此)金(改為金德縣大定中改名遼陽縣)元(至元六年以鶴)
(野併入遼陽)本朝未立
懿州
遼(太平三年越國公主創置慶義軍後更名廣順隷上京清寧七年復更爲昌寧縣)金(以其所居闤闠遂置懿州領順安靈)
(山同昌等縣屬咸平府)元(初隸省府至元六年省靈山同昌二縣入順安後罷順安以州隸東京路二十五年改東京為遼陽)
(路而州屬焉)本朝未立
蓋衛州(舊州)
唐(本高麗蓋年城太宗親征得城置蓋州後改為辰州)五代(契丹陞爲長平軍)金(皇綂三年改刺史省寧州入焉明昌)
(四年陞大寧鎮爲秀巖來屬後復改蓋州屬東京)无(初陞爲蓋州路至元六年省秀巖入遼陽縣八年併建安入州十七年改隷)
(東京路二十五年復改東京曰遼陽縣而州屬如故)本朝置蓋衛州
海衛州(舊澄州)
唐(本海州南海府沃沮故地高麗卑沙城唐李勣攻卑沙城卽此)遼(太平九年於此置遷民縣又移澤州民仍爲南海府)金
(皇綂三年改曰海州天德三年以山東有海州改為澄州)元(初罷癸丑年復置至元六年併入遼陽縣)本朝置海
州衛
復州衛(舊復州)
遼(本遷民縣屬黃龍府後置復州號永寧軍節度改縣曰永寧又更爲永康省豐水扶羅入焉)金(因之)元(初州罷而縣存)
(至元六年併入遼陽縣後復置)本朝置復州衛
金州衛
元(本大寧路榆林之地)本朝置金州衛
南京千戶所本朝以遼陽等處軍戶隷之
草河千戶所本朝以草河等處軍戶隸之
東寧千戶所本朝以舊東寧瀋陽等處軍戶隷之
女直千戶所本朝以舊開元路等處直女軍戶隸之
毛憐千戶所本朝以毛憐等處軍戶隸之
大寧路(未立)
支郡九興中州建州惠州義州利州川州
錦州高州瑞州
親領縣七大寧和衆富庶金源惠和武平
龍山
禹貢冀州之域星分尾周(春秋時為山戎之地)秦(分其地爲遼西郡)漢(新安平縣地在)
(營州之北潢水之南後部奚據之)三國(魏武征三部破烏桓遂平其地)元魏(其部族復盛於此建牙帳自號庫眞奚後)
(滅遼西其地屬焉)後周(爲齊高寳寧所據)隋(開皇寧年討平高寳隸平營)唐(初其地屬營州貞觀中太)
(宗於此置饒樂都督府復置東夷都護府其地叛服不常唐未分為五部及契丹阿保機強盛遂服屬之)
五代(石晉以鴈門幽薊之地賂契丹由是矣族隷之尋與東奚皆爲所并)遼(綂和二十四年即奚王創置城闕號曰)
(中京大定府)金(初因之誨陵貞元元年遷都於燕遂改此爲北京大定府)元(初爲北京元九年復府至爲大寧)
(路)本朝未立
大寧縣
漢(新安平縣地)五代(契丹阿保機強盛室韋屬之此爲白霫)遼(建中京置大定赤縣)金(爲北京治此)
元(中綂二年省長興入焉至元十九年改為大寧縣)本朝未立
和衆縣
漢(本臨渝地後隸右北平之驪城縣)晉(燕北擾攘各爲所據)隋(始取之)唐(初為愼州之地載初二年析其地置黎州)
(屬營州都督神龍初又改屬幽州天寶初奚據之)五代(地屬契丹建榆州治和衆縣)金(州罷縣存)元(仍其舊)
本朝未立
富庶縣
漢(本新安平縣地)遼(開泰二年析宗州之民於山子川以其地沃壤置富庶縣人多力田北屋豐富故以爲名)金(因之)元
(省入興中州尋復置屬本路)本朝未立
金源縣
漢(本徒河縣地在營州東北)唐(屬青山縣)遼(開泰二年徙其部落於涿州范陽縣)金(置金源縣取金甸子以為名)元
(因之)本朝未立
惠河縣
唐(本歸義州地總章中有海外數百部落降附於此置歸義州以居之隷幽州都督後爲奚所據)遼(徙漢民數百戶於上京東)
(兔兒山下創城以居之號曰惠州)金(天輔五年州罷為惠和縣承安二年復置治神山縣)元(復改爲惠和縣隸本路)
本朝未立
武平縣
唐(本沃州地)遼(太租俘漢民散居以其地不可耕植因建城池以遷之號曰新城宣帝綂和八年更爲武安州)金(罷州為武)
(平縣)元(因之)本朝未立
龍山縣
漢(本交黎縣地)元魏(契丹方興置松漢部落散居於此)唐(貞觀二年隸營州都督其地卽古靜蕃戍地)
遼(開泰二年建爲潭州)金(皇綂間改爲龍山縣屬利州)元(割屬大定府至元四年還屬利州其年復以來屬)本
朝未立
興興中州
禹貢冀州之域舜爲營州之境星入尾度商(孤竹國)周(春秋時入於山戎戰)
(國屬燕)秦(爲遼西郡地)漢(遼西郡柳城卽此地也東漢爲遼西郡而柳城其地尋爲烏桓鮮卑蹋頓所據)晉(爲慕容皝)
(所據改柳城爲龍城後北燕所都)元魏(滅之復於平州界立遼西郡屬平州)隋(開皇三年討平寳寧及以其地置營州焬)
(帝初罷又置柳城郡)唐(武德元年改營州以柳城爲都督府天寳元年更名柳城郡乾元間復爲營州)遼(號霸州置彰武軍節)
(度使後陞爲興中府)金(省州縣改營丘爲洪寧縣)元(至元二年縣皆省降府爲州尋復爲興中府七年降爲州屬大寧路)
本朝未立
建州
禹貢冀州之域星分尾宿周(春秋時山戎所據戰國屬燕)漢(爲遼西郡柳城之地東漢爲烏)
(桓鮮卑蹋頓所據)三國(魏平之隷遼西郡)晉(慕容氏據有其地後爲北燕馮跋所奪)元魏(平之立遼西郡)後
周(爲高寶寧所據)隋(始平之)唐(武德元年屬營州都督五年置昌樂縣後復置柳城其地屬焉天寳元年以宗州屬柳城)
(乾元初復改柳城爲營州)五代(自燕北擾攘其地荒廢契丹既盛完葺故壘號曰建州)遼(置永覇永康二縣)金(省後)
(置縣曰建平)元(省建平入州仍隸大寧路)本朝未立
惠州
禹貢冀州之域星分尾度漢(右北平土垠縣地)晉(為北燕所據)北齊(置東北道行臺)
後周(立總管府竝以也郡兼領其地)唐(屬無終縣天寶置焉監於此後為丨奚所據以為西郡開泰中改爲澤州)金
(天輔元年州罷改為惠和縣承安二年復置惠州治神山縣)元(初因之&KR0605;亥歲縣並省仍隷大寧路)本朝未立
義州
禹貢冀州之域星分尾宿秦(分置遼西郡爲絫縣)漢(因之東漢末其縣爲山戎所)三國
晉(皆為戎)唐(貞觀十九年太宗征高麗嘗駐軍于此遂建城號宜州崇信軍上節度使)金(天德三年州)
元(仍其舊)本朝未立
利州
禹貢冀州之域星分箕尾周(春秋戰國屬燕)秦(爲賓從縣地屬遼西)漢(東漢末爲東夷所據)
晉唐(武德五年分饒樂郡都督於奚部落置鮮州屬營州後遷於青州神龍中改隸幽州天寳後爲)
(奚所有)五代(契丹平奚其地建城綂和四年置阜俗縣十六年更為利州開泰元年領阜俗縣)金(因之)元(至元二年)
(降州爲利城縣四年復置割龍山縣隸大定府阜俗縣併入本州仍隸大寧路)本朝未立
川州
禹貢冀州之域星分尾度唐(本青山州地)遼(會同三年置白川州天祿五年改白川州領咸)
(康等三縣後省)金(天眷二年陞州爲刺史屬懿州大定初州罷隸成平府承安二年復置川州仍屬懿州)元(以縣併入州屬)
(北京路至元二年省入懿州尋復置川州仍隸大寧路)本朝未立
錦州
禹貢冀州之域星入尾宿周(春秋屬燕)秦(遼東縣地)漢(因之)三國(魏武帝伐烏桓即其)
(地也)晉(爲北燕所據置西樂郡)隋唐(其地空虚及唐末入契丹)遼(以其地實衝要廼以所俘漢民居之號錦州臨海軍)
(中節度)金(因之陞爲臨海軍節度)元(至元三年以錦州省入義州尋復置隸大寧路)本朝未立
高州
禹貢冀州之域星分尾度唐(本信州地萬歲元年置契丹失活部屬營州都督兵亂遷置青州神)
(龍初還隸幽州)遼(開泰中伐高麗降三韓之人遂建城邑以居之故名高州)金(天眷中省州存縣承安三年復置州析武平松)
(山等縣來屬)元(甲戌歲陞爲興勝府丙子歲仍改高州隸大寧路)本朝未立
瑞州
禹貢冀州之域星分尾度商(為孤竹國地)周(春秋入於山戎戰國隸幽州)秦(屬遼西郡)
(爲遼州地)漢(因之)晉(慕容皝置集寧縣)隋(煬帝復爲遼西郡)唐(貞觀十年於營州界置營州都督咸亨初改爲瑞州)
(萬歲通天二年遷於宗州神龍初還隸幽州)五代(州邑竝罷)遼(開泰初女眞五部歸焉遂建城以居之號曰來州置來貞)
(縣)金(天德三年改爲宗州太和六年復改瑞州)元(至元六年縣竝省)本朝未立
廣寧路
親領縣二所四
閭陽縣望平縣
廣寧舊千戶所鍾秀舊千戶所
凌川舊千戶所遼鎮舊千戶所
舜營州之境星分尾度秦(遼東郡地)漢(郡屬州無慮縣爲西部都尉治所莽廢和帝永元十六年)
(於遼東復置西部都尉無慮仍屬焉漢末為公孫度所據)三國(魏置護東夷校尉居襄平以綂之)晉(咸寧二年復分遼東)
(等郡置平州後為慕容廆所據)後周隋(高句麗略有遼東)唐(高宗始平之置巫閭守捉城)遼(阿保機取其地大聖)
(會同二年建顯州奉先軍節度)金(天會七年改爲廣寧府天眷三年改遼西路轉運司領廣寧望平閭陽鍾秀四縣)元(克平)
(遼東辛丑歲更爲行軍民總管府辛亥改爲軍民萬戶府中綂元年復改萬戶府爲總管府至元六年降爲散府十五年陞爲廣寧)
(寧路總管府)本朝未立
閭陽縣
漢(本無慮縣地)遼(大聖會同二年建顯州奉先軍又於州西南七里置乾州廣德軍節度立奉陵縣後改曰閭陽)金(大定)
(七年徙閭陽治南州後隸廣寧府)元(壬寅年改縣爲閭陽千戶所至元六年改千戶所爲縣十五年又以縣爲行千戶所事)
本朝未立
望平縣
漢(望平地)遼(爲山東縣因割永豐縣西之民為陵戶以其地在閭山之東而名焉)金(初因之置梁魚務大定二十九年改)
(爲望平縣復漢舊名)元(至元六年省鍾秀入焉十五年割出鍾秀治望平縣兼行千戶所事)本朝未立
廣寧
漢(無慮縣地)遼(於巫醫閭山之東南建乾州奉先軍仍置奉先縣以爲附庸邑)金(天會七年改曰廣寧縣隷廣寧府)元
(壬寅歲改縣爲千戶所辛亥歲隸廣寧路至元六年併本所入閭陽縣十五年復析置廣寧千戶所)本朝未立
鍾秀
遼(奉先縣地)金(天眷年置鍾秀府)元(壬寅歲省縣陽辛亥歲復置千戶所隸廣寧路至元六年省入望平)
(縣十五年復析置鍾秀千戶所)木朝未
凌川
金(本新茂州)元(辛亥歲始置千戶所取凌川爲名至元六年併入閭陽縣十五年復析置千戶所)本朝未立
遼鎮
遼(爲西州)金(天會七年廢州爲遼鎮)元(壬寅歲置遼鎮千戶所辛亥歲隸廣寧路至元五年省入廣寧十五年立遼鎮)
(十戶所仍隷廣路寧)本朝未立
瀋陽路
古(挹婁故地也)唐(渤海大氏建定理府都督瀋定二州管領定理平丘等九縣北為瀋州地也)遼(定州與縣竝罷卽瀋)
(州爲興遼軍節度)金(改爲昭德軍節度大定中又改曰顯德軍領樂郊等五縣)元(丙子歲高麗神騎都領洪福源率西京都)
(護龜州四十餘城來降壬寅歲高麗國復叛明年洪福源引衆拔歸乃徙民散居遼陽瀋州初創城郭置司僑治遼陽故城中綂二)
(年改爲安撫高麗軍民總管治瀋州元貞二年併兩司為瀋陽等路安撫高麗軍民總管府仍治遼陽故城)本朝未
立
開元路
古肅愼氏之地元魏(時始見中國號曰勿吉)隋(曰黑水靺鞨)唐(武德五年酋長阿固郎來朝貞)
(觀年置黑水府以部長爲都督刺史十四年黑水都督幽州都督咸通年間渤海王玄錫強盛以粛)
(愼故地爲上京號龍泉府)五代(唐同光問黑水兀兒及獨鹿皆遣使朝貢其地東瀕海南界高麗西北與契丹接壤卽大金也)
金(始祖部落初號女眞後改曰女直太祖烏古打旣滅遼卽上京設都皇綂間都於燕正隆二年改為會寧府置上京留)
(十年陞爲上京治會寧置曲春二焉)元(癸已年師至開元東土悉平於建州故城行路事轄女直)
(等戶至戶府治黃龍府二年開元路屬遼東道宣慰司)
本朝屬女直千戶所
咸平府
營州東(天下朝鮮畏秦襲朝)
(服屬焉秦以屬遼東郡外及秦末燕人衛滿略眞番朝鮮置吏築鄣塞)漢(以其地遠難守復修遼東政塞至浿水為界封)
(盧綰爲燕王與朝鮮接壤後綰叛衛滿聚黨破朝鮮而自王武帝元封三年析其地置真番臨屯樂浪玄菟而朝鮮浿水二縣屬樂)
(浪東漢因之漢未公孫度據有遼東自號平州牧其地屬焉)三國(魏分樂浪等五郡為平州復合於幽州)晉(分樂浪等)
(郡置平州以慕容廆爲刺史後爲所據朝鮮仍屬樂浪後高句麗侵其地慕容寶郎以高句麗王安爲平州牧復置銅山郡)唐
(滅高麗置安東都護以綂之尋爲渤海大氏所據)遼(平渤海開泰八年遂招置平營流民建城居之號咸州安東軍節度亦曰)
(咸平)金(為咸州天德二年陞爲咸平府)元(屬開元路後復割屬遼東道宣慰司)本朝未立
東寧路
支郡都護府定遠府黃州德州朔州宣州
成州熙州孟州靈州延州雲州慈州嘉州
順州殷州宿州郭州昌州撫州渭州鐵州
泰州价州龍州博州鳳州谷州
親領縣二鎮一
土山縣中和縣
鐵化鎮
古朝鮮地星分箕宿漢(本平壤城又號長安城樂浪也武帝元封二年滅朝鮮置玄菟郡以高麗爲縣)
(屬焉)晉(安帝義熙後其王高璉始居平壤城)唐(太宗親征攻拔二城高宗又遣李勣攻拔扶餘平壤高麗遂平垂拱中立高寳)
(元爲朝鮮王)五代(唐同光元年高麗遣使來朝長興二年王權建知國事遣使者來明宗拜建黃州都督充大義軍使封高)
(麗國王逮傳子孫以平壤爲西京)元(至元六年李延齡等以十城來歸八年改西京為東寧府十三年陞為路仍領二府二)
(縣一鎮二十六州)本朝高麗王脩職為臣州縣並因其舊
土山縣沿革已見本路
中和縣沿革已見本路
鐵化鎮沿革已見本路
都護府
古朝鮮幽州之域星分箕宿唐(高宗總章元年李勣平高麗國得城百七十其地爲都督府置)
(安東都護府於平壤以綂之開元二年徙于乎州天寳二年又徙于遼西改郡城自唐之季地入高麗)元(至元六年李延齡等)
(以其地來歸此爲都護府領府州縣鎮六十餘城雖因唐舊而無其實仍存舊名隷東寧路)本朝因之
定遠府
古朝鮮國舜為幽州之地星分箕宿元(其地舊為高麗所有列置郡邑此爲定遠府至)
(元六年李延齡等以其地來歸仍存舊名隸東寧路)本朝因之
德州
親領縣四〇鎮三
江東縣永清縣通海縣順化縣
寧遠鎮柔遠鎮安戎鎮
古朝鮮國舜幽州之地星分箕宿元(舊爲高麗之壤列置郡邑此爲德州舊有縣鎮沿革)
本朝因之
昌州安義鎮沿革見前(已下州縣竝同)
鐵州定戎鎮
泰州
价州
鳳州
谷州
博州遂安縣
黃州安岳縣三和縣龍岡縣咸從縣江西縣
長命縣
雲州
慈州
嘉州
順州
殷州
宿州
朔州
宣州寧朔鎮蓆㠀鎮
成州樹德鎮
熙州
孟州三登縣椒㠀鎮椵㠀鎮寧德鎮
延州陽巖鎮
雲州
郭州
撫州
渭州
龍州
大金國志
許奉使行程錄
宋著作郎許亢宗為賀金主登位使時太宗嗣立之次年往宋為宣和六年也自
䧺州起直至金主所都會寕府共二千七百五十里是時金國禮南使甚厚猶未渝
盟今自臨安府餘杭門起至䧺州三千二百七十里又自䧺州至上京會寕府二千七百五
十里通計六千零二十里
第一程自䧺州六十里至新城縣
離州三十里至白溝巨馬河源出代郡淶水由易水界至此合流東入于海河闊止十
數丈深可二丈南宋與契丹以此為界舊容城縣附䧺州歸信縣寄里自壬寅
年冬于河北岸創築容城縣新壘以鉄騎五千敗之于新城即此地舊為契
丹邊面自與宋朝結好百餘年間楼壁僅存
第二程自新城縣六十里至涿州
涿州古涿郡黃地與蚩尤戰于涿鹿之野即此地昔為契丹南寨邊城楼壁
并存及郭藥師舉城内属不經兵火人物冨井邑繁庶近城有涿河李河合范
河東流入海故名范陽
第三程自涿州六十里至良鄉縣
良鄉縣乃唐莊宗時趙德鈞銀鎮也幽州歲若契丹侵鈔轉餉乃于塩溝置
良鄉縣即此地置燕山府自經兵火之後屋舍居民靡有孑遺帥臣復加修築
楼壁燁然更新離良鄉三十里過蘆溝河水極湍激每候水淺深置小橋以渡
歲以為常近年都水監輙于此河兩岸造浮梁建龍祠宫傍佛如黎陽三山
制度
第四程自良鄉六十里至燕山府
燕山乃古冀州地舜以冀州廣遠分置幽州以其地在北方幽隂之地東有
朝鮮遼東北有楼煩白西有雲中九原南有滹沱昜水唐制范陽節度
臨制奚契丹自晉割賂建為南京又有燕京析津府戶口按堵人物典庶州
宅用契丹舊大内壮䴡&KR1509;絶城北有市陸海百貨萃于其中僧居佛寺冠于
北方錦綉組綺精絶天下𬞞蓏菓實稲梁之類靡不畢出桑柘麻麥羊豕
雉兔不問可知水甘土厚人多技藝民尚氣節秀者讀書次習騎射耐劳苦
既城後遠望數十里宛然如帶回環繚繞形勢䧺傑真用武之國也國初更
府名曰燕山軍額曰青青周圍二十七里接壁高四十尺楼計九百一十座池
塹三重城開八門
第五程自燕山府八十里至潞縣
潞縣東半里許有潞沙曹操征烏丸袁尚等鑿渠自滹沱由派水入潞沙即
此地也
第六程自潞縣七十里至三河縣
三河縣隷薊州後唐德鈞于幽州東置三河縣以護轉輸即此
第七程自三河縣六十里至薊州
薊州乃漁陽也因問天寳禄山舊事人無能知者
第八程自薊州七十里至玉田縣
玉田縣之東北去景州百二十里自甲辰年金人雜奚人直入城内劫據每邊人
告急四月之内凡三至盡軍民一而去宣撫使王安中創築北縣後改為經州
第九程自玉田縣九十里至韓城鎮
鎮有居民可二百家並無城
第十程自韓城鎮五十里至北界清州
出韓城鎮東行十餘里至金國所新立地界並無溝塹惟以兩小津堠高三
尺許其兩地界東西闊約一里許内兩界人戶不得耕種行人並依奉使契丹
條例所至州僃車馬護送至界首前期具國信使副職位姓名關牒北界
僃車馬人夫以待彼中亦如期差接判副使于界首伺候兩界各有幕次行
人先令引接賫國信使副門状過彼彼亦令引接以接伴使副門收回示仍
請過界于例三請方上馬各于兩界心對馬立引接互呈門状各虚鞭虚揖如
儀以次行馬四十里至清州各相劳問州原是石城縣金國新改為清州兵火之
後居民纔百餘家是晚酒五行進飯其食品不可向口自此以東過館頓或宿
程其供應人旋于民漢兒内選之每遇迎南使則給銀牌入主幹者各懸一枚
于腰間名曰銀牌天使
第十一程自清州九十里至滦州
滦州古無之唐末天下亂阿保機攻䧟平营劉守光㩀幽州暴虐民不堪命
多迯亡(依阿)保機為主築此以居之州處平地負麓西崗東行三里許亂山重疊
形勢險峻河經其間河面闊三百步亦控扼之所也水極清泚臨河有大亭名
曰濯清為塞北之絶郡守將迎于此回程錫宴是州
第十二程自滦州四十里至望都縣
民既入契丹依阿保機即于所居處創立縣随其來處鄉里各之故有望都安
喜之號唐莊宗以鉄騎五千退保望都即此縣也
第十三程自望都縣六十里至营州
营州古柳城舜所築也乃殷之孤竹國漢唐遼西地金國討張㲄是州之民
屠戮殆盡存者貧民十數家是日行入館于周宅古屋十數楹庭有大木十數
株枯腐蔽野滿目凄凉使人有吊古悼亡之悲州之北有六七里間有大山數
十其來甚遠高下皆石不産草木特立州後如营衛然恐州以此得名
第十四程自营州一百里至潤州
離营州東行六十里至渝關並無堡障但存遺趾有居民數家登高回望
東自碣石西徹五臺幽州之地沃野千里北限大山重巒中有五關居庸可以
行大車通轉餉松亭金坡古北口止通人馬不可行車外有十八路盡兔徑鳥
道止能通人不可行馬山之南地則五糓百菓美木良材無所不有出關未數
十里則有山童水濁皆瘠鹵彌望白茅白草莫知其極盖天設此以限南北也
兹以來類皆如此更不再叙
第十五程自潤州八十里至遷州
彼中行程並無里堠但以行徹一日即記為里數是日行無慮百餘里金人居常
行馬率皆奔軼此日自早飯罷行至暝方到道路絶人烟不排中頓行人饑渴甚
自兹以東類皆如此
第十六程自遷州九十里至習州
遷州東門外十數步即古長城所築遺址宛然
第十七程自習州九十里至來州
無古跡
第十八程自來州八十里至海雲寺
離來州三十里即行海東岸俯挹滄溟與天同碧窮極目力不知所際是寺
去海半里許寺後有温泉二池望海中有一大島楼殿萃堵波之上有龍宫
寺見安僧有數十人是夜行人皆野盤
第十九程自海雲寺一百里至紅花務
此一程盡日行海岸紅花務乃金人煎塩所去海一里許至晚金人餽海魚
數十枚烹作美味極珍
第二十程自紅花務九十里至錦州
自出渝關東西路如平掌至此微有登陟徑由十二山下
第二十一程自錦州八十里至劉家莊
是夜行人皆野盤
第二十二程自劉家莊一百里至顯州
出渝關以東南行瀕海北限大山盡皆分鹿惡不毛至山忽峭拔摩空蒼翠
萬仞金類江左乃醫巫門山也成周之時以醫巫閭作鎮其遠如此
第二十三程自顯州九十里至兔兒渦
第二十四程自兔兒渦六十里至梁魚務
離兔兒渦東行即地勢卑下盡皆萑苻沮洳積水是日凡三十八次渡水多被
溺名曰遼河瀕河南北千餘里西二百里北遼河居其中其如此隋唐往高䴡
路皆由此秋夏多蚊虾下分晝夜無牛馬能致行以衣被包褁胸腹人皆重裳
而披衣坐則蒿草薰烟稍能免務基依水際居民數十家環繞彌望皆荷花
水多魚排徊久之頗起懷鄉之思
第二十五程自梁魚務百单三里至没咄寨
離梁魚務東行六十里即過遼河以舟渡闊狹如淮過河東亦行淀五十里
舊廣州惟古城有貧民三五家是夜宿没咄寨
第二十六程自没咄寨八十里至瀋州
第二十七程自瀋州七十里至興州
契丹阿保機破渤海國建為東京路自此所至屋宇雖皆茅茨然居民稍
盛食物充是離興州五十里至銀州中頓又四十里至咸州
第二十八程自興州九十里至咸州
未至咸州一里許有幕屋數間供帳皆備州守出迎禮如制就坐樂作有
腰鼓芦笛管琵琶方響筝笙箜篌大鼓拍板曲調與南朝一同酒五行樂作
迎歸館次日早有中使撫問别一使賜酒果一使賜宴赴州宅就坐楽作酒九行
食品雜進名曰茶飯金國再賜宴必貴臣押伴是日押伴貴臣僃酒轍大言
說金國之強控弦百萬無敵于天下使長折之曰宋有天下二百年幅員三萬
里勁兵百萬豈為弱耶其啣命遠來賀大金皇帝登寳位大金皇帝止令太
尉來伴行人酒食何常令大言以相罔也辭氣俱厲押伴者氣懾及賜宴畢例
有謝表曰祗造隣邦中使讀之曰使人輕我大金也表辭不當用邦字論語
云蠻貊之邦使長正色而言曰書不云乎恊和萬邦詩不云乎周雖舊邦皆邦
字而中使止誦此一句以相問表不可換須到闕當與讀書人理會中使無多言中
使無以答使長許亢宗饒之楽平人以才被選為人醖釀似不能言者臨事敢
發如此金人壮之
第二十九程自咸州九十里至同州
自咸州四十里至肅州又五十里至同州離咸州即北行州平士也壤居民所在
成聚落新稼殆遍地宜穄黍東望大山金人云此新羅山山内深遠無路可通
其間出人参白附子深處與高麗接界山下至可行路三十里
第三十程自同州三十里至信州回程錫宴于此
第三十一程自信州九十里至蒲里孛堇寨
第三十二程自孛堇寨四十里至黃龍府
契丹阿保機初攻渤海射黃龍于此地即建為府是日州守迎迓如儀有中
使撫問賜酒果錫宴一如咸州制自此東行
第三十三程自黃龍府六十里至托撒孛堇寨
府為契丹東寨當契丹強盛時擒獲異國人則遷徙散處于此南有渤海北
有鉄離吐渾東南有高䴡靺鞨東有女真室韋北有島舍西北有契丹回紇党
項西南有奚故此地雜諸國俗凡聚會處諸國人語言不通則各為漢語以
證方能辯之
第三十四程自托撒九十里至漫七離孛堇寨道傍有契丹舊益州賓州皆空城
第三十五程自漫七離一百里至和里閑寨
離漫七里行六十里即古烏舍寨寨枕混同江湄其源來自廣漢之北遠不可
䆒自此有南流五百里接高䴡鴨綠江入海江面闊可半里許寨前高岸有
柳樹沿路設行人幕次于下金人尤師李靖居于是靖累使宋朝此排中頓
由是飲食精細絶佳時當仲夏藉樹隂俯瞰長江颷拂面槃薄少頃殊忘
鞍馬之劳過江四十里宿和里閑寨
第三十六程自和里閑寨九十里至句孤孛堇寨
自和里閑寨東行五里即有潰堰断擊自北而南莫如遠近界隔甚明乃契
丹昔與女真兩國古界也八十里直至來流河行終日無寸木地不産泉人携
水以行豈天以限兩國也來流河闊三十餘丈以船渡又五里至句孤寨自此
以東散處原隰間盡女真人更無異族無市井賣買不能錢惟以物相貿易
第三十七程自句孤寨七十里至逹河寨
第三十八程自達河寨四十里至蒲撻寨是日金使前來排辨祗候
第三十九程自蒲撻寨五十里至館
行二十里至元寶郎君宅接伴使副具状辭館伴使副于此始見如接伴禮金
國每差接伴館伴送伴客省使必于女真渤海契丹人物白晢詳緩能漢語者
為之𣸪有中使撫問腸酒果宴如常儀畢又行三十里至館館惟茅舍數十間
堂室皆帟幕武夫守護甚嚴此去北庭尚十里次日賜酒果次早館伴同行馬
可五七里一望平原曠野間有居民千餘家星羅帟布更無城廓里巷率皆背
隂向陽又三里命去傘近闕北作百步有阜宿圍繞三數頃並高丈餘云皇
城也至以宿門就龍臺下馬歇定酒三行少頃聞鞞鼓聲人歌引三奏楽作
閤門使及祗候班引入即捧國書及陳禮物于庭下傳進如儀贊通拜舞抃蹈
訖使副上殿以次就坐餘並退山棚之左曰挑源洞右曰紫微洞中作大曰翠微
宫高五七丈建殿七棟甚壮榜額曰乾元殿階高四尺階土壇方闊數丈名曰龍墀
殿内以兵數千人人分兩壁六四面興築架屋數千百間金主御座前施朱漆銀装
金几案果楪酒器皆金玉酒味食美皆珍美楽部二百人乃契丹教坊四部也
酒五行食畢合賜襲衣袍帶使副以金餘人以銀謝畢歸館次早中使賜酒果
𣸪賜餼以綿帛折充次日再謁北庭赴花宴並如儀酒三行楽作鳴鉦百鼓百
戲出場酒五行各起就帳戴色絹花各二十餘枝謝罷𣸪坐酒七行歸館次日又
有中使賜酒果𣸪有貴臣就賜併伴射于舘内庭下設楽作酒三行伴射貴
臣館伴使副國信使離席就射三矢弓弩從便用之勝負各有差就賜襲衣
鞍馬次日朝辭儀如見時酒果畢就殿上捧國書請下殿賜使副襲衣物帛
鞍馬三節人物各有差拜辭訖就館酒行楽作名為惜别之會又曰換衣燈
宴酒三行各出衣服三數件或幣帛交遺常相聚惟勸酒食不敢多言至
此夜語笑甚欵下計其巡以醉為度皆舊例也次日回程起發至兀室郎君
宅館伴使副展状辭送使副于此相見如儀有中使撫問賜酒果皆如來時
至信州滦州同此回程更不再叙至清州將出界送伴使副夜具酒食亦為惜
别之會出衣服數件或幣帛交遺情意甚勤次早發回至界有幕次下馬而
望我界旗幟甲馬車輿帟幕以待人皆有喜色少頃楽作酒五行上馬𣸪送
至兩界中彼使副回馬對立馬上一杯換所執鞭以為異日之記引展接状舉鞭
揖各則背馬回顧少頃進數步躊躇為不忍之状如是乃行彼中人情皆悽惻
為之揮淚南人無之
