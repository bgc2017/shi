編印例言
一本書爲未成之稿原不分卷四庫總目一百卷坊刻一百二
十卷黃氏題詞謂俱不足信並據原書面葉所標某省府決
爲原分三十四册第十四册已佚今卽遵用原編册數其原
闕者亦仍其舊
二原編册數未有次第黃氏定爲起自北直而蘇松常鎮江寧
廬州安慶鳳寧徽淮徐揚河南山東山西陜西四川浙江江
西湖廣福建廣東廣西雲南貴州交阯西南夷九邊四夷而
止今卽從之以第先後
三原編册數厚薄不均且第十四册已闕循是分册數必間斷
殊有未宜後人析爲六十册裝本亦嫌過薄今併附注及亭
林年譜編爲五十册冀稍勻整非於原編册數有所變更也
四原本山東河南二省起處各闕數葉黃氏就傳寫本各爲補
錄今江西省篇帙獨少與傳寫本刻本相對闕形勝水利二
篇雲南省亦闕形勝一篇貴州省闕總輿圖記疆域二篇今
悉據傳寫本景補亦黃氏非敢僞爲補所當補意也
五顧氏自序言有得卽錄故每篇多自爲起訖書非原裝凌亂
尤甚例如北直隸遼鎮形勢當與昌鎮形勝相接者原編乃
誤隔十五葉湖廣省有宮殿名稱一篇當屬於承天府者原
編乃誤置全省圖經之下葉旁編注號碼必後人改裝時所
爲未敢認爲原定次第故均略爲訂正
六原稿隨手撮錄紙有餘幅亦往往廁入他文並非同出一書
而性質又不相合者茲均別爲一葉但仍以類相從不令先
後歧錯
七顧氏手稿多作蠅頭小楷密行細字驟視幾難辨析今攝照
槪加展放排比時原行過長者析一行爲數行過短者併數
行爲一行
八校注之字或在行間或在上下闌外其爲添補遺漏塗改訛
誤或於文義必須加入始能明曉者仍以原字或展放之字
留於原位其在闌外者則移至行間適當之地其爲補充事
實訂正疑異者無論文字多寡槪作附注卽於行間原位或
其適當之地旁標注幾字樣另印附注一册以免擁擠兼便
對觀
九附注編號每原編一册各爲起訖並記明所在葉數
十校注之字亦有非顧氏手書者編印附注不敢強爲分別黃
氏謂某省某府以及備錄二字其爲亭林手書與否任人以
字蹟辨之吾於校注亦云
十一校注之字大小原不一致攝照更見參差附注或用原字
或用展放之字且緝自各册排列成行尤爲錯落不齊閱者
鑒之
十二原稿塗改甚多除改筆加蓋字身致攝照後點畫模胡難
於辨認者間就所改修正外其餘悉仍原式以存眞相
原編册次
第一册北直隸上
第二册北直隸中
第三册北直隸下
第四册蘇上
第五册蘇下
第六册蘇松
第七册常鎮
第八册江寧廬安
第九册鳳寧徽
第十册淮安
第十一册淮徐
第十二册揚州
第十三册河南
第十四册原闕
第十五册山東上
第十六册山東下
第十七册山西
第十八册陜西上
第十九册陜西下四川
第二十册四川
第二十一册浙江上
第二十二册浙江下
第二十三册江西
第二十四册湖廣上
第二十五册湖廣下
第二十六册福建
第二十七册廣東上
第二十八册廣東中
第二十九册廣東下
第三十册廣西
第三十一册雲貴
第三十二册雲貴交阯
第三十三册交阯西南夷
第三十四册九邊四夷
亭林先生博學通儒所譔述行世者皆
有關扵世道風俗非僅以該洽見長唯天
下郡國利病書未有栞本外間傳寫以
意分析失其元第然猶珍為枕中之祕頃
蕘圃孝購淂傳是樓舊蔵本卅四冊
識是先生手蹟蝇頭小楷密比行間想
見昔賢用心專勤不肯假手鈔胥能
卓然成一家言也蕘圃其善蔵之壬子
十月卄四日竹汀居士錢大昕題
乙卯舂再閱扵讀未見書齊其中仍不
士目鈔胥手者而朱筆校改皆先生手定
予向所題識未免觕之題年月以自
大又記
崑山顧亭林先生著作富矣予所見栞本惟左傳杜
解補正九經誤字石經考金石文字記音學五書吳
才老韵補正日知錄譎觚十事昌平山水記山東考
古錄京東考古錄救文格論雜著詩集文集數
餘種而已其傳寫行世者自天下郡國利病書外不
多見間讀其文集有天下郡國利病書序肈域志
序竊疑兩書何以一存一佚書之顯晦殆有幸有不
幸耶乾隆己酉九秋友人張秋塘以天下郡國利病書原
稿示余共三十四冊蝇頭小楷密綴行間楮墨具有古氣秋
塘謂余曰此亭林眞蹟也盍寳之余畱閱一夕至山東省
見卷首部頁不全書中文義亦有殘闕遂掩卷就寝
而罷眀晨秋塘索書甚急因還之然余猶不忍舍是
書也往晤秋塘秋塘備述是書原委云是傳是樓舊
物而徐後歸諸顧顧後歸諸王此書廼淂自王蓮涇家
盖蓮涇素藏書而健菴係亭林之甥其為原稿無疑即
有殘闕安知非即亭林序中所云亂後多有散佚者乎
重詢是書已歸蔣春皋處余方悔前此之不即歸之也
閱歲至壬子春有五桺居書友携是書耒余且驚且喜
叩其故知以古帖從春皋易淂方悟人各有所好春皋
所好在古帖而是書不甚惜予所好在古書而行書淂
復来遂以白鏹數十金易之是書本數与蘇州府志藝
文門所引子衍生曰今傳寫本三十四冊之說相合每本旁有
小數自一至三十四惟缺第十四本茲之強分十五為十四
者定係後人偽作每本部頁標某省或某府字樣
序次先後起自北直而蘇松常鎮江寕廬州安慶鳳
寧徽淮徐揚河南山東山西陜西四川浙江江西湖廣
福建廣東廣西雲南貴州交趾西南夷九邊四夷而
止他省不分府南直獨分者盖亭林籍隷南直紀載
加詳與省府有下中下之别恐卷帙繁重故分之也每
本有備錄字姑猶未淂其解覆案肈域志序有
云本行不盡則注之旁旁又不盡則别為一集曰備
錄則此書與肈域志相出入亦未可知否則如利
病書序所云有淂即錄共成四十餘帙一為輿地
之記一為利病之書兩書本合而存之與至扵府志
載是書為一百卷而外間傳寫本又強分一百二十
卷今觀原稿竝無卷次則分卷之說俱不足信且各
省先後傳寫本不𣸪如原稿次第故取對多所不
同即所缺之第十四本或居十三本河南省之後而
所缺在河南或居十五本山東省之前而所缺在
山東皆不淂而知之也今十五本從新店淺云云起
決非完書取傳寫本相對山東省有起妻數頁河南
省亦扵起處多兩頁余為錄入非敢偽為也亦𥙷其所
當補耳他若每本部頁&KR0662;仍其舊至某省某府以
及備錄二字某為亭林手書與否任人以字蹟辨之
可也本數多寡已分三十四為六十有原稿部頁別之
仍可弗亂噫古来地理書何限地理書之不全而
仍寳扵世者又何限後魏&KR1073;道元之水經注唐李
吉甫之元和郡縣志宋樂史之太平寰宇記王存之
元豐九域志元岳璘所修之一統志皆是也何嘗必
求其全也㦲向使如外間傳寫之本強分卷數以託扵全
幾如無縫天衣已失廬山面目殊不思亭林自序中原
以為初稿未即成完書也烏乎可余今淂是書以還
亭林之舊觀以正俗本之訛謬余有之抑豈惟余之
幸邪敢不寳而蔵之以俟後之能讀是書能用是
書者
乾隆歲在元黓困敦陽月上弦前一日聽松軒主人書
序
崇禎已卯秋闈被擯退而讀書感四國之多虞恥
經生之寡術於是歷覧二十一史以及天下郡縣
志書一代名公文集間及章奏文册之類有得即
錄共成四十餘帙一爲輿地之記一為利病之書
比遭兵火多有散佚亦或增𥙷而其書本不曾先
定義例又多往代之言地勢民風與今不合年老
善忘不能一一刊正姑以初藳存之篋中以待後
之君子斟酌去取云爾
壬寅七月望日亭林山人書
晉書裴秀傳秀為司空以職在地官以禹貢山川
地名從來久遠多有變易後世說者或強牽引
漸以昧於是甄擿舊文疑者則闕之古有名而
今無者皆隨事注列作禹貢地域圖十八篇奏
之藏扵祕府其序曰圖書之設由來尚矣自古立
象垂制而賴其用三代置其官國史掌厥職暨
漢屠咸陽丞相蕭何盡收秦之嗗藉今祕書既
無古之地圖又無蕭何所得唯有漢氏輿地及括
地諸雜圖各不設分率又不考正準望亦不備載
名山大川雖有麤形皆不精審不可依據或荒
外迓誕之言不合事實於義無取大晉龍興混一
六合以清宇宙始扵庸蜀深入其岨文皇帝乃命
有司撰訪吴蜀地圖蜀土既定六軍所經地域遠
近山川險易征路迂直校驗圖記罔或有差今上考
禹貢山海川流原隰陂澤古之九州及今之十六州郡
國縣邑疆界鄕陬及古國盟會舊名水陸徑路
為地圖十八篇制圖之體有六焉一曰分率所以辨
廣輪之度也二曰準望所以正彼此之體也三曰道
里所以定所由之數也四曰高下五曰方邪六曰迂直
此三者各因地而制宜所以校夷險之異也有圖象
而無分率則無以審遠近之差有分率而無準望
雖得之扵一隅必失之扵他方有準望而無道里則
施于山海絶隔之地不能以相通有道里而無高下
方邪迂直之校則徑路之數必與遠近之實相違
失凖望之正矣故以此六者參而攷之然遠近之實
定扵分率彼此之實定扵道里度數之實定扵
去下方邪迂直之筭故雖有峻山鉅海之隔絶域殊
方之迴登降詭曲之因皆可得舉而定者準望之
法改正則曲直遠近無所隱其形也(周禮大司馬正義有)
(三若據鳥飛直路則周之九服亦止五千若隨山川屈曲則禹貢亦萬里)
元忠傳有左史盩厔人江融撰九州設險
圖備載古今用兵成敗之事
元十七年十月辛未宰相賈耽上海内莘夷圖及古今
郡國縣道四夷𫐠四十卷
耽嗜觀書老益勤尤悉地理凡四夷之使与
使四夷還者見之必從詢索風俗故天下地土區産山
究知之方吐蕃盛強盗有隴西異時州縣遠
近有司不復傳耽乃繪布隴右山南九州河所經受
洮湟甘凉屯鎮額籍道里廣狹山險水原
為别錄六篇河西戎錄四篇上之詔賜幣馬珍器又
夷廣三丈從三丈三尺以寸為百里并撰古
今郡國縣道四夷述其中國本之禹貢外夷本班固
古郡國題以墨今州縣以朱刊落䟽舛多所釐
正帝善之賜予加等或指圖問其邦人咸得其真又
元十道錄以貞觀分天下隷十道在景靈為
按察開元為採訪廢置升降備馬
