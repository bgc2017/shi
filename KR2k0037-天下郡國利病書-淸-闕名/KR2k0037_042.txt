廣東通志
猺獞
南蠻下要服一等島夷在唐虞猶與之要質故曰要服蠻則預于夷矣以
荒憬不可與語故置諸荒服以遠之夏商之時漸為邊患暨于周世黨衆
彌盛故詩曰蠢爾蠻荆大邦為讐至楚王時蠻與羅子共敗椘師殺其將
屈瑕楚師𣸪振遂属于楚及吳起相悼王南并蠻越遂有洞庭蒼梧之地
按水經泿水出武陵鐔城縣北界沅水谷(水出辰州府黔縣故鐔城也)南
至欎林潭中縣與鄰水合(今謂之移溪)又東至蒼梧為欝溪又東至高要
縣為大水(即今江西)蠻越之衆自此踰嶺而居溪峒分猺獞二種乃蠻荆
獞則舊越人也
猺本盤瓠之種産於湖廣溪洞間即古長沙黔中五溪之蠻是也其後生
息蕃衍南接二廣右引巴蜀綿亘數千里椎髻跣足衣班襴布褐各勻遠
近伍刀耕火種食盡一山則移一山俗喜讐殺猜忍輕死又能忍飢行闘
左腰長刀右負大弩手長鎗上下山險若飛戰則一弩一鎗相將而前執
鎗者前却不常以衛弩執弩者口㗸刀布手射人敵戓冐刃逼之鎕無所
施釋弩取口中刀奮擊以救度險整其行列遁去必有伏弩主軍弓手革
與之角技藝争地利往往不能决勝也兒始能行燒鉄石烙其跟蹠使頑
木不仁故能履棘茨而不傷其頑獷幼已成性不啻如野獸然喪葬則作
樂歌唱謂之暖喪其情乖戾可知矣
獞性質粗悍露項跣足花衣短裙鳥言夷面自耕而食又謂之山人出湖
南溪洞溪稍入廣西古田等縣佃種荒田聚衆稍多因逼脅田主占據鄊
村遂蔓延入廣東其初来尚以聽招名色佃田納租與猺人種類不同時
相讐殺有司及𬋩田之家頗賴其力以捍猺人及後勢衆亦與猺人無異
肇高廉三府與雷州之遂溪縣廣州之新會四會清遠暨連州在在容有
之征之則罔功招之則致悔於仐誠有可慮者矣
本朝洪武十二年瀧水縣猺人劉第三者自元末為害已非一日是年𣸪
聚衆寇掠朝廷命指揮劉備討平之十六年廣東猺亂命申國公鄧鎮
討之語在事紀二十八年命將討平廣東譚源諸峒三十一年西山猺人
盤窮腸為暴官兵擣其巢穴設立猺首統領撫猺甲搃每歲来朝賜之鈔
幣自是回面向化潮州亦有稱畬長者永樂四年春三月高州府信宜縣
六毫峒下水三山猺首盤貴等朝貢方物上嘉其慕義賜齎遣還仍勅有
司免其賦役自後猺首猺總来朝貢者皆如之六月高州肇慶二府猺首
趙第二盤貴来朝(先是化州吏馮原泰陳志寬言天黃大帽曹連茶峒石)
(東諸山猺人素未歸順今有嚮化之心遂遣人賫勑同原泰等往撫諭之)
(至是第二等籍其属二千五百餘戶凡七千五百餘口來朝賜鈔幣襲衣)
(命原泰為瀧冰縣丞志寬為信宜主簿專撫諸猺)五年冬十一月畬蠻雷
文用等來朝(初潮州府衛卒謝輔言海陽縣鳳凰山諸豦畬遁入山谷中)
(不供徭賦乞與耆老陳晚往招之於是畬長雷文用等凡百四十九戶俱)
(願渡業至是輔卒文用等来朝命各賜鈔三十錠綵幣表裏紬絹衣一襲)
(賜輔晚亦如之)六年夏四月甲申德慶州猺首盤永用来朝(先是州民陳)
(朵朵招撫永用等至是来朝貢方物賜鈔幣及紬絹衣)八年二月德慶州
新落山猺首駱第二来朝(初令瀧水縣丞馮原泰招諭向化計戶百六十)
(口五百餘至是来朝賜鈔幣襲衣)十年春二月信宜縣根竹峒猺首陸仲
八等来朝(貢方物賜衣及鈔)夏六月陞瀧水縣丞馮原泰為德慶州判官
以其善撫諸猺也十一年春二月庚午新興縣猺首梁福夀等来朝(肇慶)
(府學增廣生廖謙招携新興縣山峒猺首梁福壽来朝貢方物凡招猺人)
(五十餘戶以謙為新興典史以撫之賜福等衣鈔)十三年秋八月丙辰德
慶州猺首周八十来朝(貢方物賜衣鈔)十四年冬十一月癸巳高要縣猺
首周四等來朝(籍其属八十七戶男女二百二十四口碩入版籍供賦役)
賜鈔遣還十五年夏四月信宜縣猺首盤龍福等来朝(貢方物賜鈔幣)冬
十月化州猺首黃應廣等来朝(貢方物賜鈔幣襲衣)十七年五月電白縣
佛子等山猺首黃蒲山等六十人来朝(貢降香等物賜鈔幣遣還)宣德間
賜諸猺勅諭數十年間稍得休息其作亂則始自正綂間鎮守内臣阮能
因其朝貢多索方物知其所畏惟逹舍狼兵乃與兵部尚書陳汝言交通
凡上官統領狼家者百端剥削襲廕必湏厚賂又奏將逹官盡數取回既
而科道諸臣議以煩擾不便乃止於是寇賊四起十一年瀧水猺賊趙音
旺與德慶猺鳳廣山作亂鳳廣山聽撫趙音旺合諸山叛猺大肆殺掠都
御史馬昂調廣西狼兵及獞人直抵猺巢斬獲甚衆餘黨語見事紀廣東
舊無總兵參將名目景泰初始設以分捕民猺寇賊景泰三年左都御史
塩山王翶總督兩廣軍務威望素重猺賊聞其至大懼聽撫奏用招撫猺
老獞老人等令其歸峝生理而整兵以防之於是嶺海肅清天順元年四
月瀧水猺賊鳳弟吉作亂攻掠縣治廵撫都御史葉盛討平之(先是瀧水)
(縣逍遥等山猺賊鳳廣山恃險為惡官兵莫能制廣山死弟佶其子也襲)
(父之悪偽稱鳳二將軍招集各山賊首猺蛮編為旗手殺手刦掠鄊村攻)
(圍城邑殺害人民敵殺官軍燒燬房屋禾倉搶虜牛羊牲畜不可勝計䧟)
(殺指揮等官陳廣聚等官軍至是盛等會調兩廣大軍水陸並進于連灘)
(立為摠营節制號令督行都指揮胡英在陽春魚子水韓瑄在岑溪思慮)
(新樂徐昇在鷄骨嶺韋俊在羅傍水口各進兵副總兵歐信左參將范信)
(各親督兵斬箐伐木開通道路齊力夹攻直搗巢穴各賊累次近敵官軍)
(奮勇擒斬首從賊徒鳳弟吉等三百四十五名顆殘黨多各餓死招撫脅)
(從回山住種及於附近营堡添兵固守而以弟吉等十五名献俘于京)
(師地方始平)秋七月河源縣猺首梁志山等來朝(貢方物賜鈔及綵帛表)
(裏襲衣有差)九月清遠等縣撫猺把總袁珍等来朝(貢方物賜絹紗)二年
四月陞肇慶衛指揮使田積為署都指揮僉事分督屯田從副總兵翁信
奏也五月陽江縣南河都官峒等山猺首彭震等来朝(貢方物賜綵幣紗)
(絹有差)五月昌化縣故土官縣丞符應乾弟元春来朝(貢方物賜綵帛紗)
(絹)六月太傅安遠侯柳溥奏即令虜寇侵掠邊境調軍征勦而凉州莊浪
二處倉儲甚少宜召商中塩納粮以俻戶部議宜允其請納凉州廣儲倉
糧者廣東塩一斗五升納莊浪倉糧者廣東塩二斗五升秋七月龍川縣
猺首陳萬通等陽江縣猺首黃勝冨等高要縣猺首鄧鉞等俱来朝(貢方)
(物賜鈔反練幣表裏有差)三年夏四月瀧水縣逍遥山猺賊鳳弟佶紏合
廣西流賊刦虜人民敵殺官軍廵撫右僉都御史葉盛討平之己而雞籠
嶺獞賊合廣西流賊攻破開建縣殺知縣等官劫庫而去命副總兵歐信
等勦賊六月瀧水縣猺賊鳳光山等七人偽稱總管焚燬衙門刦掠鄊村
殺虜人財被擒械送至京法司坐凌遅處死從之秋七月英德縣猺首夏
永安來朝(貢方物賜鈔及綵帛段表裏等物有差)秋七月乙己翁源縣撫
猺總全善清等来朝(貢方物賜紗幣有差)四年秋九月壬寅翁源縣撫猺
頭盧振成来朝(貢方物賜紗幣有差)成化初猺賊犯雷州官軍不能禦會
僉都御史韓雍至恩威並著猺人畏服郡縣頼之以安後立秋調法用狼
兵雕勦肇慶自羅旁綠水至懷集高州自西山茂名石城至欝林欽廉等
州以及廣西山賊皆䂊先哨探其巢穴及出刦道路而又移檄嚴督守廵
及參將把總守俻等官時加訓練兵快防守要害賊或出没即時雕勦或
搗其巢穴或截其歸路俾出無所得入無所歸策至良也雍去法廢迄弘
治以後賊益猖獗至正德初則狼兵亦不聽調兵(督府與鎮守總兵後多)
(貪賄狼兵每遇調輙以賂免田州土官岑猛每忿且笑之曰三堂正如三)
(隻狗以片肉殁之即去矣吾何憚焉今之狼兵非𣸪王韓之時矣有警則)
(用打手禦之又支給不時屯膏吝賞亦為盗)正德七年分廵嶺西道僉事
汪鎡督兵進討以石綠獞子為向導獞潜與猺謀引入深險被傷甚衆始
知為其所賣自是不敢言用兵矣正德十年白飯坑耽坂嶺等猺截路殺
人刦財知縣黃冤率卿夫討滅之始通人行十六年封川開建賀縣猺乱
提督都御史蕭翀總鎮太監王堂總兵官撫寕侯米麒討平之先是封川
縣石硯大和雞峒山猺龐古子盤古義紏合開建縣大玉小玉大臺賀縣
峒金上峒下峒山猺大肆流刦殺虜人畜敵傷官軍至是翀等調集漢逹
官軍土兵一萬三百十員名分犬哨中哨副總兵張祐副使張祜左哨
左參將趙丞序左參政章拯僉事陳綱右哨都指揮卜玉許英僉事楊必
進分道討之俘斬六百一十九名顆地方始平嘉靖三年四月參政羅僑
榜示禍福招出猺目梁烏皮等三百餘家𣸪業七年分廵僉事李香臨縣
招出投猺二千餘人還新興陽江新會各處𣸪業邑頼以安八年封川石
硯等山猺亂提督兵部右侍郎兼右僉都御史林富總鎮太監張賜總兵
咸寕仇鵉討平之先是石硯都羅雞峒勒根廖峝都混歸源山賊首盤古
子侯弟晚等恃險負固荼毒生靈地方受害至是冨等議遣副總兵張祐
督調漢達官軍土兵執古子等誅之九年石硯斷藤峽七都板塘古雍古
風蠻弗靖總督兵部侍郎兼都御史林冨討平之廣西桂林之七都板塘
邊山平樂之府江樊家屯梧州之東安長行潯州之斷藤峡龍山柳慶之
古雍古風荔枝三都廣東肇慶之西山羅旁綠水石硯廣州之會寕白水
長塘等處俱係稔悪賊巢先是有事思田未暇加兵以致前賊猖獗肆行
摽掠哨捕官司報警不絶至是冨會同總鎮太監張賜總兵官咸寕侯仇
鵉行委副總兵張祐勦石硯參將張經勦断藤峡副總兵李璋勦七都板
塘參將沈希儀勦古雍古風共俘馘首虜千有餘級餘黨俱畏威聽撫寇
患暫息䟽聞賜金帛有差十年賊首趙林花黎廣雄等一千七百餘徒
攻䧟高州提督都御史陶諧同總兵仇鵉請兵七萬分部督進誓師於正
月十五日奏凱於四月十五日巢穴迅掃種類無遺而又實以良民一千
餘家田賦一百三十九頃九十一𤱔餘猺田雲廉山田稅米一十石
一斗五升參峝山田稅米二十石七斗北河峝田稅米一十石
二斗五升黎滂峒田稅米九石二斗九升通根山田稅米三石
四斗霽倒山田税米五石三斗三升增城瓦寨田税米二十七
石八斗那刁雙峝高嶺南埇等田稅米一十六石四斗三升那位
那到那林雙敢田稅米一十七石大龐峝田稅米十三石七斗
下雙田稅米六石七斗八升吊澗東水山田税米七石三斗五升
古牛田税米一十七石中療山田稅来八石湖峝田稅米
二十六石三斗七升相思峝田稅米五石一斗鉄峝山田稅米
一十三石五斗小龐峝田税米二石蒙村峝田稅米一十五石
合水峝田稅米十石木欄山謝腮峝田稅米一十一石五斗
唐逕峝田稅米五石謝存峝田稅米二石八斗四升雙害峒田
稅米十石五斗千歲峒田稅米二十六石二斗七升許容峒田
稅米九石五斗丹峒田税米二十三石五斗一升寨脚峝田
稅米八石七斗九升旱峒田稅米十石峒尾峝田稅米六石
那銅腰蒙峒田稅米五石八斗那寕峒田稅米五石一斗山仔
龐峒田稅米八石黃稿大小水茶場峒田稅米六石四斗五升
西岸峒田稅米八石三斗上瀧田稅米二十四石六斗小水大
萌陳村峒田稅米八石四斗四升大湴峒田稅米三石石橋峒
田稅米四石二斗二十四年封川猺民亂提督右都御史張岳總兵平
江伯陳圭討平之封川縣歸仁文德二鄊大滑腦洪秋南吉大貨黑石麒
麟白馬蓮花等巢山徑多岐崖峒延袤深林疊嶂窮險莫測自古為猺獞
所居至是賊首蘇公樂張公蕊李公請陳公黨左公珠聚衆為乱時出鄊
村攻刦岳等調集漢逹官軍土兵四萬八千六百餘名分為左右二大哨
勦之俘斬二千五百餘名顆二十七年提督軍務都御史歐陽必進嚴山
禁照淂國家通山之禁法制甚嚴今查各處報到賊情皆係鄊村奸民為
之倡率嚮導又各賊盔甲噐械俱各齊俻䆒其所自皆由营堡官軍與地
方人等縱容㚥民與之往来通同分利如上年肇慶府蘇祥之事是也又
有招主相信隱匿官廪透引奸商為之影射又有守土掌印廵捕守俻等
官假以饋送上司名色取討貨物或以脩理衙門為由濫派竹木如此則
山禁安淂不疎猺人安得不肆若使守土廵捕官知嚴禁地方哨守廵司
官知嚴禁軍兵無一奸民敢與相通魚塩布貨之利非聽撫者不得相濟
則導率無人兇噐無俻魚塩布貨之利又足以制其生命又安有猖獗之
患耶三十年提督都御史周延撫定嶺南等道先是歐陽必進討平海南
黎那等賊民有調運之困至是嶺南海南嶺西郡縣凶荒糴貴民之疾苦
流離者甚衆時延適入鎮悉心撫處賑恤有方猺獞屏息明年海豊平海
寇乱又討平之時賊首何亞八等聚徒數萬乘大艦刦掠于平海海豐間
聲勢猖獗濱海諸城門閉不敢開村郭騷擾生民奔竄或脅從者遠近嚮
應有司告急令作戰艦乃簡指揮王沛面受方略率募兵利水戰者數百
一鼓而俘斬二百名顆餘黨多溺水死亞八僅以身免嶺東洋海既靖時
強寇紏合猺賊流刦香山涌聞風宵遁嶺表黎庶咸頼更生地方底寕三
十八年提督都御史鄭絅廵按御史潘季馴用肇慶通判劉用章議稅德
慶猺山楠&KR0238;等物以𥙷虛糧民以為便德慶州南山田地多被猺人侵占
粮累民賠用章掌州事詢民疾苦查得猺山産有楠&KR0238;每年納數萬石官
不抽稅俱属奸民妄冐經紀每担抽銀五分每價銀一兩又稅銀三分今
擬每&KR0238;一石稅銀五分以禆㮣州虚粮之額出示曉諭不許奸民仍冐經
紀名色重𣸪索騙晉康鄕田土向被猺占失業除己奏請蠲粮并准納
輕賫外尚有徭占失業荒粮四百三十二石三斗零未經申准折納輕賫
歲派小民賠貱不能完納巳行查勘明白随據廂鄊呈稱猺山出産不止
楠&KR0238;此外尚有砂仁黃蠟蜂糖皮張黃藤竹木等項花利呈乞申請併抽
以𥙷荒粮嶺西道行府竅實於瀧水江口聽物貨自至帶同商人到州投
单委官盤騐照例抽納具數登記循環按秀繳道稽查及令該州印給號
票商人執照使上下水廵司收騐如無號票即係私通按問如律撫按詳
允施行然種類既多每乘時竊發攻城邑掠吏民縛男女以需收贖或旬
月屯聚不復畏惮其久為患敢恣肆者乃本境交通之流賊也既行僉事
李香之法魚塩質市嚴禁交通之人又倣成化間故事命參將駐劄石城
往來廵督高肇雷廉地方則有以扼各府之咽㗋而絶猺獞必經之道路
於新興及胥江廵司如丘文莊公所論立營駐劄以捍蔽廣城之要害與
石城鼎立分界而守三十九年用肇慶同知吕天恩議移廣肇參將府於
新興縣塘宅堡先是三十六年平扶羅大賊後肇慶府通判吕天恩議以
培宅堡地方乃新會新寕新興恩平各縣適中之地四面崇山峭壁盗賊
淵藪先年大征魯建置衛門駐劄便於區處墻圍公𪠘尚存規模宜令官
往守估計砌磚城一圍建置參將衙門專坐分守高肇韶廣參將官在彼
駐劄過有警報會寕新恩各縣守土官兵并地方千百長排年鄉夫人等
悉聽木官訓遣殺截母分嶺西嶺南彼此牽制推調其日遂合用廪給口
粮俱於附近獨鶴驛支應賞功花紅等項查淂塘宅堡舊有牛判觔角銀
兩就於此項夫應至于随捕官兵行粮週年共米一千六百餘石就彼建
立倉厫逓年專委新興縣常豊倉倉官一員督徵帶管將新會恩平新興
三縣沠定存畱倉米分撥附近長居静德照會䨇橋登明古博等都啚責
成徵運前該倉收貯月終就令本官放支按秀造册繳查則官不必俻事
無肘掣淂就近制馭之宜而盜賊或可消弭具呈分守參政王國禎會議
查淂先因韶廣高肇四府地方多盗議設參將一員令其遇警往来截殺
且建立衙門於肇慶府城駐劄但查清遠大羅德慶瀧水等處雖曰群醜
出没靡常然二道兵俻駐劄各該地方己足控制參將衙門𣸪設該府似
未適中今通判吕天恩奉委軍前親歴其地方相度事勢謂宜于該堡改
建參將衙門控扼要害兵馬粮餉假以事權便於調遣不懽四邑殘寇可
以坐弭而本參將往来各府提調亦淂利便况責任不分事机不失緩急
俱益委為扼吭柑背保障長策呈奉提督府會同摠兵官具奏乞勅該
部再加查議令該府縣查支官銀創建城垣衙門公館行令分守高肇韶
廣地方左參將專一在彼駐劄上令兵部覆議看得所議新興縣塘宅
堡地方為廣肇二府喉舌之衝猺賊出没之地先年調募軍兵二百名委
武職一員在彼防守緣賊衆兵稀不能控制遂致滋蔓禍延四境近雖動
兵勦平然久安長治之策尤當預處乞要將塘宅堡舊址修築城垣創建
衙門行令分守高肇韶廣參將鍾坤秀屯兵一千餘名有警督調該堡官
兵并地方千百長鄊夫人等併力截殺其官軍廩粮賞功花紅等項悉如
議處未盡事宜務要從長區畫以為地方經久之規毋淂虛飭目前致遺
後議奉旨准擬時天恩以功己陞同知至是始营建築城嶺東將鎮亦
方建議云
廣州府清遠縣猺山一百有六自東南至從化縣白水坑界猺水三十三
瓢湖新巢三坑巢躭竹平巢低徑巢鷄公坎巢西坑巢風
門巢香蘆坪巢楊梅坑巢大茅坪巢由柞田巢小水巢滴
水岩巢車頭逕巢忠岡巢走馬畉巢黃華岡巢狗犬坑巢
逕口巢乾坑巢老人松巢黃坭坎巢大塘艮村新占扛板嶺巢
水逕巢青龍岡巢大塘尾巢梅坑巢三畉田巢良峒二巢
朱溪巢下巢蕉坑巢自北至連州界猺山三十八宿沙坪巢
飛橋坑巢上坑巢打鼓坑巢下逕巢黎頭觜巢石巢長
流水巢龍潭巢西坑巢蔡坑巢樟峒山巢文峒山巢黃藤
峡巢黃坑巢雙坑巢白樓巢蒲溪巢羊橋坑巢蘇榔巢
黃皮四巢斗獞巢黃岐塘巢黃妮塘巢隴下巢新峒巢
西坑巢羅地坪巢鉄坑山巢横水山巢新村獞巢黃田巢
古磉坑巢張坑巢坎頭嶺巢水巢&KR3469;楜巢麋石坑巢自西
北至四會縣界猺山三十五南田巢丙水巢黃湴榔巢大姨坑巢
小夷坑巢减竹坪巢豺狗坑巢白水巢龍脛巢大巢
大荒巢小荒巢大小荒巢白茫&KR0985;巢葫蘆坑巢天塘&KR0985;巢
上下板峒巢鵝呌山巢均坑山巢石川坑巢白茫山巢篱
梗坪巢芋莢塘巢蛇坑巢白藤坑巢南涌巢新峒巢黃竹
水巢梅子坑巢大客山巢小鷂山巢大鷂山巢羊子寨巢
封坑山巢大山巢
從化縣猺山三十五烏石山巢牛屎分巢苦襖伯巢仙羊溪巢
東桃山巢東峒巢永安峒巢北坑巢咄溪巢苦竹脚巢麋
石坑巢斗潭巢膳溪巢硃砂坑巢玉溪巢黃竹田巢風竹
榔巢聖堂前巢相公峒巢&KR2567;碓坑巢鶴門巢沙羅窩巢
大姨巢小姨巢東圃巢惡源水巢蘇峒巢車頭巢車頭
巢白沙田巢大圃巢開口石巢官塘歴巢大水邊巢鍾峒
巢
新會縣猺山一皂幕山多向化猺人居之
連州并四會縣界猺山十二馬鷯塘巢川石村巢河田村巢黃峒
巢連水獞巢下浦坑巢上浦坑巢南坑巢魚潭巢丹竹園
巢白花蘭巢白花榔巢
韶州府曲江縣猺山四幽溪烈溪葵溪西山
英德縣猺山二杉木角流猺黃茶山猺盤姓者三十餘家别姓者百餘
人永樂間猺首陳朝亮以殺流賊功除猺官世襲
惠州府龍川縣山猺猺人俱别境来者居深山中聽征調納貢献有官長
為之無領
潮州府畬猺民有山輋曰猺獞其種有二曰平鬃曰崎鬃其姓有三曰盤
曰藍曰雷依山而居採獵而食不冠不履三姓自為婚有病没則并焚其
室廬而徙居焉俗有類于夷狄籍隷縣治歲納皮張舊志無所考我朝
設土官以治之銜曰輋官所領又有輋輋當作畬賓錄謂之畬蛮
肇慶府高要縣猺山九林田山近都踦都西至德慶州悅城廵檢司界
大乪山近思辨都西至德慶州一百里陸湖山近楊柳都西至
德慶州一百里花頂山近都幕都西至本縣白坭埠界石狗山
近楊柳都西至德慶州一百里牛嶺山近都騎都西至德慶州一百
里大臺山近楊柳都西至德慶州一百里悦城廵司界攬坑山
近椂源都北至四會縣一百二十里羅坑徑界老香山近横崗都南
至新興高明界
四會縣自北至清遠縣界猺山一十有五深坑山黃竹塘山冷水山
黃崗山葵峒山蒙坑山黃峒山三連山小逕山銀坑山
大逜山石羊山白山東漏山茶峒山近大路營自西北至
懷集縣界猺山一十有二峡頭山三宿山清水山桂木山茶尞
山高望山水源山源坑山大朝山白花山黃牛嶺山大
貝山自東至石康縣界猺山三十有一蘆荻坑山那禾村平坡村
水表村木蔴村張公村白沙村蒲村新莊村到勾村
横塘村雲巢村木頭村繞平村旱峝村柰何村竹蒙村
石預團村西林村蘇村弼村楓木村李村六才村六
難村賈村大菓村那圍村土地塘村夹口村木村
新興縣自西路連德慶州界猺山二十有八雲齊山關村舊村石
碧山雲無山歐峝山思雲獞村葫蘆山鉄場上圍鉄場山
鉄場中圍鉄嶺山鉄場下圍黃三坑下攬山叮嚀山大洞
山馬頭崗黃沙山小那山攬埇山小洞山雲挾山馬頭
山沙木塘山石人背山到掛平山下攬山西坑山自西北連
德慶州界猺山七下洞岐山降底山長烏崗山冷水猺山上洞
岐山烏蛇山竹&KR0985;路自西至横茶橋界猺山三龍骨山三洒山
白石燈掛山自東至倉步水界猺山四大胡山大帝山窩頭山雲
簡山自東南至獨鶴驛界猺山七東坑山西坑山賢嶺山曹田山
閂門山肇慶田山蔡坑山自南至陽春縣界猺山四筆架大山
侣洞山雲敏山雲魁山自南西至東瓜嶺猺山一下禮山
陽春縣自西北方界連瀧水猺山九黎涝村北河村雙王白鶴峒
通根山木槎嶺路雲廉鷄六峒十二鷄頭嶺參峒山那性山
自正西方連瀧水賀山界猺山六十有二栗子山横石山豹村山
林列山北合山車田村&KR0238;水山大田村瓦寨村那刀村
雙峒村高峒山都面村䨇敢山那到村那位村那驢村
淡蕩山吉洞山高嶺山湖峒山雲霧山坐雲山相思山
錢鑿嶺大河山麻侯山南埇山横嶺百踏坑雙牌嶺&KR1190;
砂山大埇山古弼埇文埇塘埇山坐邏山硖石山山龐
峒合水山寕水山蒙村廟廊山鉄峝山石川山那陳山
國埇山黃沙山東戈山峡頭山雙牌嶺上下攬下雙山
古牛山十二峒中寮山那吊澗山高田村大龐峒自
西南方界連電白縣猺山二十有三陳村石坡山饅頭&KR0985;村崗觜
峒那象角塘尾大蓢等三村茶場西岸山上雙蛮婆峒小水
雲峒大湴那寕山白坭山石忠青湖黎𡵻謝腮山塘&KR0985;
山許容丹峒旱田寨脚千歲山榕木山黃麖山
陽江縣猺山十有三隋峒山翼峒山馬&KR0742;山那湖山香爐山
蘇峒山南坑山三龍山接恩平界猺人約六十七徒杏峒山
接恩平界猺人約八九十徒濕&KR0985;山近陽春樂安驛界猺人約五六
十徒
恩平縣猺山七君子山去縣西北三十里山甲盤一通猺總莫朝圭
大人山去縣西三十里山甲方宗貴猺總莫朝圭良車田去縣南
三十里山甲唐仙猺總梁汝安白鶴水去縣東北八十里山甲雍静
山猺總謝文恭天路山去縣北七十里山甲盤觀山猺總吴明達
鳳凰山山甲唐仙
德慶州金林鄕猺山三十有七大雅山師姑山白沙山跂嶺山
和埇山薄竹山天堂山井埇山金斗山西演山青容山
雲浪山平地山崗底山大或山大柱山馬山周埇山
大降山埇袍山飯題山斗子山龍教山大塘山蘭金山
高嶺山石脚山蔞埇山埇坎山三禮山籃吊山平埇山
藜嶺山茶嶺山美蓉山界頭山石羊山悅城鄊猺山十有二
猺山崗腦山大水山柑石山雲峒車峒山清水車牛山金
坑山蘆荻山高山小峒山惟山翁山都城鄊猺山二十
有八埇黨山鳥蓉山羊欄山金叢山何禄山村背山栳榔
山都榔山埇箭山野鴨山高坐山都合山古楼山䨇埇
山石埇山何埇山竹埇山黃埇山踏嶺山胡獨山叠村
山大力山竹山埇聽山埇祿山埇分山文政山藜蘺
山晉康鄊猺山七十有五牛嶺山南蛇山大嶺山風門山清水
山火燒山古模山柴坑山大臺山北埇山黑尖山三江
山水山打鼓山峒村山木衣山山栢山峒袍山丹竹山
石狗山逍遥山該路山筋竹山楂埇山不漏山太平雙埇
山平臺山道州山婆黎曾對山深湾山白石山崩塘山
藜蘿山崩塘山水源山木梗尖鼻山埇黃山下袍山金星
山煙底塘埇山山塘佛子山金布山山塘佛仔山石村美草
山冷水山蓮塘山下峒黃沙山藍清山馬頭峒山譚公山
蔡嶺山鄧四山桑峒山伏峒黃山甘塘山周埇色埇山埇
兒粤振山溪水退埇山大林蘆荻山羅夷古螺山雲稍大地山
大散破脚山黃九黃埇山黃嶺沉返山南埇上霍山雲龍埇
譚山黃五白土山黃弟埇虎山大船雲秀山䨇櫓箇篓山譚
炭上狄山竹塘梅崗山柴背平埇山大塘趙嶺山
封川縣猺山二石硯山猺人盤古地種類歸仁鄊獞人陳公某種
類
瀧水縣自東南至高要縣新興縣界猺山十平䓣山思賀山十二界
頭山雲羅山參峒山雲濂山埇岑獞寨陳逢嶺界分山
水綗山自南至電白縣界猺山七乾坡山排步山抱峒山下風山
平荳山葵峒山乾埇山自西南至信宜縣界猺山一十有二清水山
雲濟山金龍山竹峒山北永山黃連山分界山温丨湯
山羅磨山石碑山羅蛇山深底山自西至廣西梧州府岑溪縣
界猺山二十有三上頼山天子馬頭嶺龍屈山金斗山下頼山
茶湯山新蓉山緩水山運粮山黃嶺山亟墨山雲致山
都門山山心山上河山埠合山排步山石埇山平地山
譚草山天荒山天井山黃茅山自西北至連城岑溪界猺山六思
盧山雙荳山車田山白玉山竹塘山梅崗山自北至本州大
湾村界猺山三十有三大合山百片山陳化山天平山龍腦山
埇便山大傍種寨白梅山新樂山北梨山陳觀埇山黃五
山鷄暴山譚添山趙龍山譚眉山金青山路畫山石羊
厦山高楼山陳賊山康猺山黃九山雲稍山佛子嶺羅
夷山井峒山兩月山揭羅山下霍山觀田山獨竹山茅
尖山自東北至本州新興縣界猺山一十有六鎮峒山揭種山上霍
山大傘山上抱下抱山容草山埇黃山永信山黃沙山
歴峒山黃麖山下圍獞寨沙田獞寨奄羅獞寨自東至陽春縣
界猺山一十有一紅豆山缺場山葵峒山雲清山魚子寨陂
心寨大湾寨里陂寨大峝寨獨竹寨譚蒙寨
開建縣一都猺山八似龍山招埇山圓珠山小王山大王山
大王號源山蓮塘山圓塘山二都猺山一十有三九源山圍塘山
梅塘山黎水山大王黃坭山大主山勒塘山廟水山廟塘
山入步山觀冲山私木山黃泥山三都猺山四野埇山大水
山箕水山羊梯山四都猺山十聖埇山譚白蓮山象源山羅
山羅西山鳥禄山南令山大埇山金石山圓塘山
高州府所属州縣山猺依捿山箐有聽招有背招有險惡每山有總有甲
領其兵目聽招者有相信撫猺領之聽招者調之攻守納粮當差與民為
一謂之良猺背招者勢窮則降稍利則攫險惡者賊不可與化化州聽調
猺共五十一山撫猺三名領兵約五百二十四名門村山兵九名北埇村
山兵十三名水車山兵十五名牛埠山兵七名高棖山兵十一名排村山
兵十名水口山兵九名山底山兵十二名南頭山兵十三名麻子山兵十
名白石山兵十五名含牛山兵十八名揖良山兵九名羅霧山兵九名全
埇山兵十三名謝凌山兵二十一名北峒山兵十五名平陽山兵十三名
清水山兵八名謝半山兵十三名木脚山兵十名山扶山兵十六名風村
山兵十三名謝護山兵二十名關塘山兵十八名山田山兵九名黎山兵
十三名六龍山兵二十名香山兵十六名塘蓬山兵八名平斜山兵七名
多荔山兵七名大鷄山塘落村兵六名黃那山兵五名那僕山兵五名文
黎山呆數住兵五名天井大嶺兵五名大嶺那僕兵五名六王山兵六名
羅霧山兵四名竹子山兵四名文弄璋埇山兵五名那平蘇村兵五名北
南山兵三名南埇山兵五名六王山兵九名清水山兵十名運塘村兵九
名尖崗村兵十名大塘村兵十名甘村兵十名茂名聽招猺共三十一山
撫猺七名領兵五百三十五名端黎山兵七名雲盧山兵四十四名南清
山兵三十六名楊坑山兵二十九名以上撫猺一名凉垌山兵九名譚坑
山兵八名藤水山兵八名陶井山兵十一名黃坑山兵六名週&KR0985;山兵六
名張坑山兵十名以上撫猺一名木梨山兵十一名白飯山兵六名羅平
山兵七名火煙山兵八名郭埇山兵十三名高嶺山兵十一名馮岸山兵
二十七名車田山兵六名彭峒山兵六名大峒山兵六名石碑口兵十名
碗窰大峒兵七名以上撫猺二名北昊山兵七十名里道山兵二十七名
調馬山兵二十名蒙村山兵二十六名以上撫猺一名雙覩山兵二十名
撫猺一名背招猺共十三山撫猺三名亦兼領之約兵一百四十一名寕
坑山兵七名蘇坑山兵十一名石脚山兵六名張村山兵十一名石栗山
兵四名那蓬山兵八名曹連山兵十五名以上撫猺一名龍湾山兵十二
名馬例山兵五名大凌山兵七名馬匱山兵十二名周坑湴峒山兵二十
名以上撫猺一名玄石峒三角湾地界山兵十五名撫猺一名信宜聽招
猺共十五山撫猺二名領兵二百三十名大花山兵十七名塩田山兵十
名六蒙西村山兵十七名高陂山兵二十名黎沙山兵二十名石平山兵
二十名沙湾山兵二十名觀山兵十二名黎峒山兵八名狂峒山兵二十
名未&KR2472;山兵十二名六猫蓬甕山兵三十名盛峒山兵十七名沙底山兵
十名竹瓦山兵五名背招猺共十二山撫猺二名領兵三百五十二名十
三峒山兵五名木格山兵二十名白石山兵二十名大塘山兵二十名桄
榔山兵二十名石峒山兵三十名北峒山兵二十二名錢牌山兵一百名
掘峒山兵七十名校峒山兵二十名雲黎山兵十名甘依山兵一十五名險
惡猺共五十八山約兵一千三百八十五名校杯山兵十名坡峡山兵十
名亟口山兵十名塩田山兵十名林水山兵十名雲雷山兵七名合水山
兵十名坡脚山兵十名貴子山兵十名甘&KR2472;山兵十五名莆&KR2472;山兵十五
名南&KR2472;山兵十名東&KR2472;山兵十名莆合山兵五名牌埠山兵三百名隂&KR2472;
山兵五名容垌山兵三十名勃垌山兵一百名雲卓山兵一百名竹峒山
兵十名蛇灘山兵二十名牛垌山兵三十名大謝山兵三十名羅林山兵
九名佛水山兵五名在頭山兵十名文子山兵三十名兜勾山兵五十名
羅湖山兵十名雲誓山兵十八名灘山兵二十名龍化山兵十名常川
山兵三十名埠頭山兵四十名青翠山兵十名背嶺山兵二十名六回山
兵十五名古同山兵十三名鷄夘山兵十名黃沙山兵十名石根山兵十
五名良山兵十五名黃峒山兵九名㰖頭山兵十名扶龍山兵十名六
義山兵十名山心山兵二十名番稿山兵六名風垌山兵六十名古了山
兵九名東埇山兵九名洪官山兵十五名坡頭山兵十名平田山兵十名
小徤山兵十五名付曹山兵十名燕古山兵十名候垌山兵十名電白聽
招猺共二十一山奮志附近猺山四曰河峒山曰高簡山曰青水山曰石
狗山接茂名縣界猺山一曰水底山撫猺三名領兵九百四十二名望夫
山兵十五名蛟潭山兵十名甘坑山兵十名大水山兵五名花山兵四十
六名黃淡山兵五十六名河村山兵三十八名石窟山兵二十八名大石
山兵四十九名埇原山兵三十七名石洒山兵三十八名水頭山兵三十
八名花山兵三十八名大籬山兵一百零三名浮山兵七十五名蕨莱山
兵六十八名大水山兵五十七名茶山兵六十八名高簡山兵四十八名
浮山兵四十九名東随山兵四十五名舊志附近猺山三河峒山青水
山石狗山其接茂名縣者一曰木底山
信宜縣猺山四十有一自北至岑溪縣接欝林州界浦頭山石弗山
古角山那林山禾欄山黃橋山掘峝山相思山勾頭山
掘水山玉掌山志絽山丢鷄山青山竹峝山南思山
千歲山錢牌山六朴山右邏山東瓜山王狗山鷄卵山
石鈎山藤犂山甘草山校杯山林伍山大帽山那零山
天堂山下木山斷竭山馬櫃山大凌山白石山六卜山
佛水山羊屎山公鷄山石羊山
廉州府東北路抵欝林州猺人二種曰白花猺離本府約四百餘里此處
白化猺人團結住山路險峻人烟稀少僅可結步相通曰六隆猺
靈山縣猺村二十六俱在東連石康縣界盧庄村那和水村平波
村水表村水麻村張家村白沙村蒲村黑泥村新庄
村到勾村横塘村黃巢村茶山塘統平村旱塘村柰子
村六財村六難村價村大菓村那圍村地塘白
石村大員田落村俱係向化猺獞所在
見今為患山巢德慶州西山羅傍等處地方
石圭等山巢約四十餘處石圭埇莱埇凍埇塞玉埇埇豆
百片峒尾思侓護木神塘所底雲好蓉艸鎮峒崩
塘下抱水源金嶺大蓢都局金叢都大&KR1125;水白石
埇虎三田源踏嶺只邏馬鞍埇戮箭埇風楼車教
埇琴河埇破白埇強沙頭埇連冷水等山巢約五十餘處
冷水塘埇雙坡欄凳龍掘龍馬雙境埇境埇掘
埇埇傍逕口野護小源黃埇泊竹護埇石硤大力
古樓崢半嶺水瓜馮一源塘表桃枝倒峒深湾地
煉右逢小信逍遥都鵝黃埇大葵駱窩楊梅筋竹
改路木衣牛欄塞峒藍清崩塘下抱水源金嶺
力峒李冷黃埇鷄埇
瀧水縣古種山巢九松栢上橋蓮塘底石頭黃沙三楞
白泥大塘永信山巢十二官田峒尾甘塘决莱木京望天
蘆荻大埇沙冷上雙大水石才雲稍山巢六分界大地
黃九山心大散南埇新樂山巢十六白梅天平譚羅大
峒雙荔水尾平地埇便六合木護雲就黃伍䓣村
鷄暴疎底天賊思盧山巢二十一長桑沙上雙墳河义
譚槽雙櫓趙就黃沙果乪木古蘆荻馬寮譚碌譚
崩土瓜白竹司背高樓竹塘田了梅峒金青山巢四
譚&KR0238;譚眉路畫石埇欽底山巢七上河都門南山鎮南
排步雲陽洞看新容山巢七雙利橋頭坎崩譚禘林河
龍屈車籬雲致山巢六雲致黃嶺暖水陂頭埠合山
心亟口山巢六羅磨金斗茶塘上頼下頼六都紅豆山
巢云雲青勒巨四大村沙瀝馮埇深埇鉄場山巢二鉄場
沙䓣
德慶州東山南鄊新興縣黃三坑地方東山巢三十二葵嶺譚翁東
涌石牛大崩清水石狗弼黎道州思藥上下臺赤
土歐塘柴坑太平古模火燒山下埇蓮塘背雲洋
南蛇丹竹大嶺大水封門牛嶺大崗頭茆坑楊樹
桐村伏芋塘邊竹根南鄊山巢二十一交埇山猪木衣
大竹根半峥椀榔埇角北埇黃沙上三江下三江大
四冷水白雲大降大臺水尾大黃底崩塘大水石
背三坑山巢二十石壁黃沙大郭坑裏雲石峡四㰖埇
沙木塘龍骨降底三洒燈掛西坑長鳥崗馬頭崗竹
峒木乍坑山諫崩塘坑牛湖崖流
信宜縣甘埇等山巢約一百三十餘處甘埇沙底隂峒坡陕古
了付曹小徤峒紅官燕古鳥壦頂坑蒲駝塩田平
田廉峒木嶺牛峒勃峒大洞口那冨雲誓埠合風
峒容峒甘衣喉垌雲犂坡頭六義艸遶李吾番碻
南埇羅譚雲卓錢牌大破梭垌六難六龍木格六
猫木統犂沙桄榔白石大塘石垌六卜竹峒蛇灘
沙底嶺脚盛垌西村六毫垌尾大花塩田高卑上
掘垌下掘垌誑峒犂垌觀山里民沙湾石平上下北
垌白鷄嶺脚扶龍雲羅十里廟背蝦塘茅田六域
平欄六蒙六稍佛水雙峒仙垌埠頭黃藤龍代雙
底石求雲墨漏村大聖垌大謝古伴燕水背嶺山
右同棠梨萬料茶山雲特歐&KR2472;鷄卵山石根山流湖
山横垌山龍化山常川亀門澗白羅林山載頭山交
杯亟口合水雲雷冷水河口攬頭硃砂第六峒根竹
大雙山蚊子鳥村尖山兜勾青翠六回大水表山
六舌浃頭山
狼獞者高州府所属州縣先年節議招取廣西耕守狼兵共一百三十一
村察兵一千七百六十三名獞九寨兵二百二十名化州狼共二十村招
主二名領兵一百九十四名文弄村兵七名平曲村兵九名蒼坡村兵十
一名羅婆村兵七名平禾村兵七名羅甕村兵六名張平村兵十名那畱
村兵十二名大樜村兵十八名那良村兵十四名西屯大寨村兵十名那
德村兵九名雷嶺村兵九名木格村兵九名謝路村兵九名牌界村兵九
名茂名狼二十七寨招主三名領兵八百三十九名石壁寨兵三十二名
東岸寨兵二十名李觀二寨兵八十二名白鶴寨兵二十名平圃寨兵二
十名大雙寨兵五十一名甘竹寨兵三十一名黎峒寨兵二十名馬子寨
兵三十一名井埇寨兵二十名牛皮寨兵三十一名大朝寨兵五名以上
招主一名潘龍寨兵三十二名平眠寨兵十一名高嶺寨兵二十一名黃
嶺寨兵十名金坑寨兵十四名以上招主一名䨇花二寨兵一百零三名
黃塘寨兵五十一名周垌寨兵五十一名清湖寨兵五十名以上招主一
名大乪寨兵二十一名洗坑寨兵十名大屯寨兵四十一名竹寨兵十
名水坑寨兵五十一名獞七寨招主二名領兵約八十五名桐油寨兵十
三名永安寨兵十一名以上招主一名博馬寨兵十六名張村寨兵十一
名東瓜寨兵十一名馮村寨兵十二名觀珠寨兵十名以上招主一名
信宜狼四十七寨招主六名領兵約一千三百一十七名銅鼓寨兵五十
六名西村寨兵四十四名南曹寨兵三十五名登邏寨兵十八名六哨六
嬰陳村寨兵三十五名部參寨兵三十九名何峒寨兵三十三名以上招
主一名甘雪寨兵三十九名䨇峒寨兵三十一名都黎寨兵二十一名譚
利寨兵三十八名七里寨兵三十九名譚坡寨兵二十九名那貢寨兵三
十八名石寨兵七十一名六觀寨兵六十二名歐坑寨兵五十三名古
樓寨兵二十五名高城寨兵十九名佛垌石聖寨兵二十五名龍山安寕
寨兵四十九名以上招主一名木定寨兵十四名招主一名長樂寨兵三
十二名積基寨兵十一名平山寨兵十三名萬峒寨兵二十三名羅卧二
寨兵三十二名以上招主一名六蒙寨兵二十五名黎峒寨兵二十八名
莊峒寨兵二十五名部峒寨兵三十二名以上招主一名石馬寨兵二十
二名招主一名金峒寨兵四十三名聖積寨兵十一名坡腰寨兵二十三
名南屯寨兵二十五名以上招主一名六&KR2472;寨兵十六名石嘴峒寨兵
二十三名軍田寨兵八名六糞寨兵九名六寨兵十一名石鳳寨兵二
十四名高仰寨兵十四名白花寨兵十九名石槽寨兵二十一名思漏寨
兵一十四名電白獞二寨獞目三名領兵約一百三十五名羅霍屯兵一
百一十四名獞目二名博馬屯兵二十一名獞目一名信宜流猺共一百
二十五名龍山大棹山兵十一名那馬良坑山兵十三名以上撫猺一名
領之嶺底寨兵九十五名聽調防守本寨猺總一名領之
峒獠
峒獠者嶺表溪峒之民古稱山越唐宋以来開招䆮廣自邕州以東廣州
以西皆推其雄長者為首領籍其民為壮丁其餘不可羈縻者則依山林
而居無酋長版籍亦無年甲姓名以射生物凡活蟲豸能蠕動者皆取食
之謂之山獠虞衝志所謂蠻之荒忽無常者也其酋長有版籍者頗知婚
姻每以奴婢各一人為聘無則以銅鏡當之攻剽山獠及博買嫁娶所淂
生口男女相配給田便畊教以武伎世世隷属謂之家丁以漸役于馬前
牌總謂之峒丁淳化中馮拯知端州奏允盡括諸路隱丁更制版籍于是
嶺西之獠多為良民而廣州以西時𣸪生乱有司加意招徠雖暫向化但
終亦荒忽無常云
周命楚子熊惲鎮定夷越其後吴避越越避椘其子孫皆遂蛮獠而居至
于南武城遂為揚粤之都秦并天下略定揚越置東南一尉西北一候開
南海以謫徙民故粤人遂避中縣華風西與巴渝南與駱越相合漢置交
趾部吴分廣州其治去南武城五十里曰番禺縣漢書所謂浮牂牱下灕
津同會番禺盖乘斯水西入越也公孫述時牂牱大姓龍傳君董氏與郡
功曹謝暹保境為漢乃遣使從番禺江奉貢晉刺史鄧築垻以杜牂牱
之水今漢洞東南近海有沙湾紫坭蛮獠恃冨稱峒主每睚眦忿起輙帥
衆執人烹之謂之湯投其骨于海盖廣州諸山並俚獠種類繁熾前後屡
為侵累歴世患之故有二水其一水南入者欝州分派逕四會入海其一
即川東别逕番禺城為古埧所遏隋末南平獠猶通番禺為患節度使或
封南平王以鎮之宋元時或合西山為寇本朝永樂中置鎮守内臣正
統末武職亦多侵漁諸峒盗發景泰初副總兵董興參將武毅多受賊賍
獠益猖獗都御史王翶討平之正德中紫泥港黎野航等為峒首總領殺
人作乱官軍擒之雖有衣冠雜處不能化也村氓與蛮獠相雜有士夫之
家亦不能制東北山谿綿亘介乎增城清遠之間其上山諸峒赤著峒
咄溪料安峒沙羅窩東峒大小茅平水尾峒寶鴨潭隺門稿
木平鱉坑苦竹脚亜姨寨黃龍醋峒箭竹聖堂前楊梅坑相公垌
槽碓坑楓木望黃竹田陳峒茶嶺仙羊溪長基萊平上一溪牛
屎分烏塔平地茅田下寮上下禾峒土肚湾三條橋辣菜坑斗潭石碓
坎馬口寨下山諸峒松子冬瓜田杮樹下苦菜塘南海縣溪峒西南有
十三村有綠柳浦尖角遠等名餘不能悉記蠻獠出入行刦有盧包水為
捷徑遇春夏則三江水巴由水皆汎入其中漲溢可行舟至清遠减一日
之程冬則乾涸難渡村民連結横潭諸峒弘治初蛮首譚觀福作乱既討
平後立從化縣治于上游始在横潭後徙馬場田近下山諸峒正德初胥
江附近居民猶被盗侵掠乃置指揮一員以都指揮行事領兵二千守把
盧包水十四年我師勦平之後餘黨悉就招撫其所居巢穴在上下山者
悉皆革面於是盧包水革去官軍哨守惟令百戶一員兼同胥江廵司駐
劄廵邏嘉靖中布政使徐乾檄所属州縣舉行所定保甲之法使鄊村相
為聲援亦防禦之一端也而諸山新民則督撫猺里長令其旬朔一至縣
庭禀度法令俾其自相約束無淂侵犯其碩就民居者亦聽其移徙則狙
獷之習可以少变而地方亦奠枕矣
東筦縣大奚山在縣南大海中有三十六嶼周三百餘里舊志云居民不
事農桑不隷征徭以魚塩為生宋紹興間招降其人来祐等選其少壮者
為水軍老弱者放歸立寨寨水軍使臣一員弹壓官一員無供億寬魚塩
之禁謂之醃造塩慶元三年塩司峻禁遂嘯聚為乱遣兵討捕徐紹夔等
就擒遂墟其地經略錢之望與諸司請于朝歲季&KR1911;摧鋒水軍三百以戍
秀一更之然兵戍孤遠久亦生亂慶元六年復請减戍卒之半屯于官冨
場後悉罷之今有姓萬者為酋長因名為老萬山過其境者悉與魚塩云
蒼梧軍門志
新會縣潮居都白水諸峒自正綂七年春正月盗起剽掠鄉村時巡按三
司官遣指揮朱端知縣陶啟招撫不能息𣸪遣指揮王英領軍勦捕賊首
周義長温覩彩等繫官後竟以賄賂詭計獲釋由是諸賊益熾水陸攻刦
無所忌惮十四年春二月文章都大嶺村賊首黃汝道起兵應之五曰之
間衆至三千餘剽掠船頭石灑上冲等十二村是時人心洶惧計無所出
率東舟逃竄日則海洋中夜則泊岸既而辟盗益熾岑子華起鉄爐坑譚
保起陂頭黃三起南坑白大蛮起那西各統兵二三千竟往陽江諸縣剽
掠本地稍息浮船者漸次還家四月十二日鎮守安鄕伯張安遣僉事宮
安知府聶好謙把總指揮席斌領官民兵合三千餘水陸勦捕僉事宮安
屯舟斗峝滘指揮席斌進兵紫霞海時賊首黃三等據大柴等山險阻
立砦席斌等統平分三哨在抵賊巢賊人依險衮水飛石軍士不能敵左
右三哨千戶李霖楊盛畏縮不前軍遂敗斌與旗甲邢端九人俱被殺檄
聞僉事宫安等皆大惧廼進兵上塘督令各民兵悉力擒賊前後約獲八
百餘人即杖殺之黃三等依險為固衆軍懲前敗終英敢進取是年八月
十八日遇赦各官遂引還席斌之冤竟不能雪因此賊益猖獗師還不數
日悉下山剽掠時黃蕭飬偽稱東陽黃三周義長黃阜匠等俱受偽命封
為侯伯總督都元帥等官各據山立寨煽惑諸村愚民罔不摇動思𣣔為
乱秋各間下山剽掠村落屋宇燒燬殆盡鷄犬為之一空自後賊益猖獗
景泰元年春正月參政黎璉等往守新會招撫而還二年春各賊𣸪起縣
民劉顥等奏請勦捕三年春二月鎮守廣東戶部左侍郎揭稽及廵按三
司奉
命往新會討勘官以寕靖報竟坐奏者以罪民大失望夏五月僉事蔣敬
出兵捕之至松栢山賊乃遁去景泰元年春正月朔周義長李丙統賊三
百餘徒圍冲翼村掳張凱張寅妻子盡殺之寅妻蘇氏有美色周義長𣣔
留妻之蘇氏不從竟罵賊投水而死聞者哀之閏正月初八日賊首區蚤
家黃三温觀彩駕船五百餘艘泊曺婆渡從獅子山刦掠參峒村居民俱
走薛公巖時總甲曺桂林設策密令家各置薬酒俟賊入飲之纔行統衆
追之賊人藥發山路險阻不能走死者二百餘人時參政黎璉都指揮張
玉己於正月間統軍一千守新會城候大軍未發城外居室先為區蛋家
燒燬人民奪竄入城鄊村迯难至城者俱無止踵流離不可言多叛從賊
受偽官攻城刦村大肆猖獗二月初四日黃蕭養既攻廣城殺死指揮王
清敗没安鄊伯官軍遂秉勝連本縣賊首王三等船一千餘艘衆至三萬
餘急攻新會城欲取之黎張二公勢廹廼開城門引兵出汾水岡與賊大
戰數合互有傷敗官軍死者六十餘人賊鋒大衂死傷者不計由是稍退
四月十一日都督董與綂在京江西兩廣等處都指揮武毅姚麟等官軍
三萬餘敵至廣城遂率諸軍乘船五百餘艘由波羅廟蜆&KR1905;至州前海
面與賊交鋒賊既為黎張所挫銃氣頓沮至是遂大敗斬馘渰木者不計
舍人董宗千戶譚賢軍人黃建德生擒黃蕭養回至五羊驛而死斬首觧
京餘賊遁散五月二十九日指揮馮英等官統兵至新會仍属參政黎
璉提督時既殺黃蕭養各官意怠諸賊縱詭計行間緩兵主者遂蹈其策
乃以拓撫爲名遷延不進至六月十二日諸軍徐至獨崗斗峒等處仍行
招撫至十九日始進兵百鋒山下塘田等處官民兵共六萬五千餘分劄
十二營其時諸賊黃三等各潜入大柴型等山立寨連日抵巢招撫七月
初九日惟黃三受招下山其餘諸賊劉積温觀彩等竟不服招八月十三
日各官皆引還民間相傳以爲黎璉納其賄遺故不加兵云景泰二年春
各賊𣸪彂晝夜剽掠居民不勝荼毒劉顯伍崇長等一百六十名赴京具
奏十二月准行勦捕景泰三年二月鎮守廣東戶部左侍郎揭稽弄廵按
御史三司等官親臨新會時衆議山原險與難以用兵革問宼竊勝之
不武矣反傷威由是遂令官吏林炟等虛作寕靖保結抵罪奏人而返民
人含冤諸盗縱横日甚時有重謠云壓倒生民入於貝我人死不顧虚鎮
廣東是年夏前賊𣸪作往陽江縣剽掠時廵按御史王瑾見其猖獗日甚
不淂已乃遣僉事蔣敬都指揮胡英領兵合諸縣民兵四千餘勦捕五月
二十九日進兵直抵松栢山那&KR1050;等處攻圍上下二峒悉力擒捕賊徒盡
數勦戮捉獲人畜無笄由是各處盗賊聞風遁散時蔣敬意在剪除間忽
因都督董興遣人追回議事遂各引還是時諸村少平聽招諸賊𣸪出剽
掠景泰五年冬十二月總督軍務都御史馬昂命將大征七年春始破黃
坭型等寨遂圍白水洋冲二峒奏捷而還縣丞陶魯立鄊老以約束之於
是新會乃平景泰五年春前賊𣸪作都御史馬昂𣸪遣都指揮徐恭參議
朱吴副使顧侃等親臨擒捕各官猶踵前失惟住新會城遣人招撫間衆
賊𣸪剽掠鄊村殺害葉宥奴等人口六十餘本縣亦𣣔息兵竟匿不聞各
官不知又親抵巢招撫由是諸賊狎玩略無畏忌受招未幾旋𣸪剽掠自
春至冬十月之間官兵往返縣鄊旋招旋叛者五人民荼夀官府疲于奔
走勢不能巳方大圖征勦十二月初二日都督翁信率三司等官統廣東
軍駐新會僉事成功等統廣西等軍駐蜆崗都指揮張通等駐材峒參議
朱英等駐天湖蓢刻期進兵分據各賊要害塘田油步等處大小三十
餘营官軍土兵計一十餘萬戰船及運粮船隻共四千餘艘景泰七年正
月初四日遣都指揮干羽胡英等統領各軍進山先破黃坭型等山寨生
擒劉三仔父母妻子及各賊妻子又破曲承圍鱉塘等處山寨是時賊勢
大挫雖有木石排柵險固之設驚見軍威各自潰散束手就擒斬獲賊首
劉三仔等首級盡收其妻子資財器械十六日都指揮胡英圍白水洋冲
二峒斬獲賊首張陳保曹四古等首級一百餘盡獲其資財無筭都指揮
馬圍蔣峒等村斬獲賊首温三廣温康二湿祖奴等首級二十餘及況水
渰死生擒人口不計渠魁既盡各官乃解軍引還尚遺殘寇畱指揮王英
新會縣丞陶魯相機剿獲及安撫諸村良民是年七月魯遍歴諸村設立
鄕老置木牌開寫各戶丁口逐月開報諸村動息每五十家仍立摠甲一
名管束出入互相勸戒自是盗賊欽跡居民始獲安堵云天順元年三月
賞新會縣斗峝等處官軍民壮人等一千四百七人綵幣表裏布絹鈔錠
以本地殺賊有功也弘治十二年設新寕縣後猶出峒為盗正德十五
年春兵俻副使王大用討之斬獲羊公逕上下平山諸賊各賊𣸪圍城嘉
靖二年夏撫按調集狼逹官軍四出剿之破連堂石鼓等寨擒斬無筭振
凱而還餘黨𣸪聚弘治十二年設縣以後温邊白石諸村小民猶習故為
盗正德間寇刦浸甚知縣張文造設鄕村長以約之朔望關報其村之動
静有為非輙覺察擒獲時頗畏服踰年張卒盗如故是後益横正德十五
年三月兵俻副使王大用綂兵勦捕以盗攻盗諭以功贖罪由是先殄其
甚者羊公逕上下平山盗賊授首餘皆喪胆捕人至即自授歸官無敢亡
命前後捕獲凡六千餘人大用見其烕易行𣣔畫圖温邊白石不克十二
月初五日遂至圍城數日既而招撫散兵典史鄭翶獨守孤城自後賊首
許事保起於白石陸四起於大蓢声勢大肆剽掠鄊村歲無寕日居民逃
竄流離猶甚景泰間貧而不能自存亦併起爲益猖獗日甚時知縣胡綸
初任勢力不能支曲就招撫嘉靖元年六月知府簡沛率生員張茂才刘
慶祖沿村招撫藤峒狗&KR0985;諸寨人跡所不能到者皆親至其地俻歴險阻
悉心撫諭終不能服剽掠如故撫按官具奏以聞嘉靖三年閏四月廼
調集土兵合官民兵一萬餘右布政使章拯駐新會參政葛浩參將李璋
駐新寕副使王大用駐恩平知府簡沛駐海晏遣兵四出剿捕先是累年
征剿只用民兵諸賊坑習無忌及是狼兵已至賊猶未知先抵連堂八帶
羊公&KR0985;石鼓山諸寨各賊妻子戲咲自若咸相呼出寨曰今日看殺這民
壮仔以故狼兵突至淂盡戮諸賊妻子遂乘勝追殺温邊白石等處群盗
望風喪胆竄走百鋒山諸處藏匿時章在新會凡獲盗令於路中識劉同
類随賊所指即執而戮之沛在海晏亦多殺戮渠魁陸四兵敗亡命沛輒
指平民藏匿因緣為利凡客居海晏者咸受其辜惟葛浩用兵有紀叔慝
詳明民多頼之時有諺云過葛李則生逢章簡必死後陸四竟不獲旋師
之後知縣胡綸始用盗羅九之計以老人岑益入寨為質誘出殺之當是
之時各寨渠魁授首黨與幾盡所餘者惟陸四數人而巳使能少止期月
則禍端可絶惜其旋師太驟不旋踵餘孽陸策等𣸪作招集各鄕逃叛及
通西山賊入境圍村捉擄人口殺人報仇尤慘於前五年兵俻副使徐度
遣縣丞林應總統民兵征捕不能平猖獗猶故七年冬兵俻副使徐乾復
臨寨招撫亦不能息十年兵俻僉事莫相乃獲調狼兵入境剿戮時西方
大隆等處己平而東方黃坭型猶不能克上下亦壓苦于兵遂散師招撫
令各該𬋩里長領帶随鄕要插分給牛種其己經征剿空絶都里乃招貧
民畊種其田立為民屯之法自是漸次寕悤賊首許文盛等竊發有司捕
盗有獲者指使攀䧟良民由此賊益淂志嘉靖十五年新會賊首許文盛
鄺悅敬等潜㩀張邊紏合背招賊徒鄒田等並起東瓜冲冷水坑等處剽
掠刦殺歲無寕日十七年夏五月兵俻僉事李文鳳發吳剿捕遂平張邊
而東瓜冲冷水坑等寨許鄺諸賊俱逃竄姑從千戶劉晃計撫安秋七月
許鄺背拓𣸪乱知縣劉曉計獲首賊許鄺殺之群黨屏息數歲盗復竊發
二十五年正月恩平鄭文遠橋頭黃谷峒口黃聖任鉄冲吴孔清良含伍
良佐五百餘衆捉擄人口上錐木頂金鷄諸山為質而取財典史洪鎰千
戶劉晃率領軍吳及嶺西哨土兵屢攻不克曲就招下竹源村安插實肆
刦如故假令控御有方猶可苟安知縣王臣去任署印增城主簿何汲典
史洪鎰倚盗害民每捕一盗到官指使攀䧟良民數十夤緣媒利竹源諸
賊日入城市捉局取財下村尤甚莫為鈐制自是玉懷陳孔荣陳孔宜簕
冲區文嶺軰聞風效尤聚黨響應那西方鼓等寨隂行交通大肆剽掠二
十六年春兵俻僉事諸敬之調指揮余德千戶江祖洪領打手五百来縣
哨守夏四月諸賊刦蓢尾都斛等村洪鎰領民壮鄉夫江余領打手劉冕
領軍餘起集招撫新民遇敵夺北劉冕墜馬為賊所執勒銀三百兩䆁歸
後新民各歛銀倍其數以償刘二十七年署印順德縣丞李明貪黷與
洪鎰無異𣸪踵前弊民皆怨曰捕盗而反為盗云時顧以招撫平寕中報
以故賊益肆無忌二十八年春知縣張國噐知指板延禍不小盡行痛革
但禍胎己成不可支吾兵俻僉事王德設鄉團保甲之法鄕間善悪清雜
竟不能遵行夏四月吴孔清區文嶺及恩平伍崖風新會何老猫鄧四等
蜂起二千餘徒流刦蜆崗驛官吏財物廵撫張經兵俻陳梧嚴飭各哨守
官員住俸戴罪平賊通判王輅出令但執渠魁脅從罔治知縣張國噐置
牌數面書令其中遣民壯執牌沿寨曉諭自是竹源寨殺賊首區文嶺石
鼓寨殺賊首許松林生縛黃谷數人觧官二十九年秋新會知縣尹照督
同典史吴一鶚總甲鍾英學計誘吴孔清伍良佐等出寨殺獲四十餘級
知縣張國器乘机督同典史洪鎰千戶劉冕百戶王永爵龐人傑等統兵
夜抵竹源寨生擒雷子隙等十二名斬獲黃應任等三十餘級俘獲賊属
四十六名并其牛馬稻穀入于官自是竹源寨獲平當此時石鼔那西苔
村諸寨正可請剿措因循不舉以致諸寨復起招納亡叛及因板陷破家
者亦併起為盗嘉靖三十一年春二月首賊陳赦招集三百餘衆屯據上
峒鷄頭鈑籮崗立寨陳孔榮陳孔宜招集四百餘衆屯據苔村懷寕立寨
鄭文遠陳蕩國招集五百餘象屯據盈峒大塘立寨新會首賊李朝興挺
石鼔寨自稱兵俻上橋聞元亮自稱西山侯曾黃九自稱都堂石鼓鄧汝
安自稱知府冷水坑葉尾自稱把海指揮筋竹坑李以祥張邊朱子漬楊
&KR0985;白子冨各立名號互相應稱声勢聮絡聚衆四千有餘立寨八十有七
晝夜流刦甚至掘塚穵棺質贖以致各有喪之家停棺不葬或聚居城市
或流移異縣貧冨俱不淂其所三十一年提督軍務都御史應檟廵按御
史郭文周議行征剿兵俻僉事杜聰目覩賊勢猖獗恐難成功計誘李朝
興何老猫數賊觧報厥議遽寢民失所望嗣後盗賊潯志黨類益滋遠近
無頼之徒日見烏合上至東莞增城下至新興陽江陽春揚旗肆刦白日
横行官兵束手莫展一等危城破堞獨寄蛮隅賊寨之中邑治陸況城門
晝鎻已而里排蔡基等具呈當道委官緝弭卒未能静嘉靖六年新會新
寕民賊亂都御史姚鏌總鎮太監鄭潤總兵撫寕侯朱麒討平之先是新
寕新會蓼塘塘長塘等處民雷骨子林子祥湯李等聚衆流刦地方蒙
禍嘉靖癸未曾經大征漏誅𣸪出流刦斗峒大巷潮透等鄉村至是鏌等
行委嶺南道守廵副使徐夔左參議周震督俻都指揮王蘭督領打手一
千三百餘名分道夾攻俘斬三百七十名顆餘黨始平九年會寕民賊𣸪
亂提督兵部右侍郎兼右僉都御史林冨總鎮太監張賜總兵咸寕侯仇
鵉討平之先是會寕各巢劇賊據險有年流毒無極正德之末猖獗尤甚
嘉靖二年徵兵大舉斬獲首級雖以萬計而那潮墩寨康挹藤峒九逕雷
坑大隆山賊首曾友冨丘區長廖悌奴林仲貴長塘平田相峝賊首宗英
方長皆未透兵𣸪聚衆流刦鄊村為乱歲久至是冨等調集漢逹土官軍
兵三萬一千九百餘員名分為二大哨分道進剿俘斬一千八百九十名
顆餘黨招安𣸪業三十五年夏六月提督都御史談愷始討平之是年二
月八十七寨賊起刦掠鄕村逼近城市勢不可遏知縣江汝珪乃激切上
懇廵撫鮑象賢廵按部文周會同三司具奏准議調兵征勦時以江浙倭
寇有警方募兵北援二廣兵食不継未即舉事嘉靖三十三年三月三十
日廵按御史郭文周題據分廵嶺南道僉事杜聰查勘淂廣州府所属會
寕二縣除賊巢小者未計其大者如石鼓茅舍苔村石人型峒横嶺蓮塘
羊公逕倉下那西冬瓜冲上峒飯蘿崗雞頭懷寕等寨賊首李朝興陳孔
荣陳赦林紹綂許君禄白于富林蝦等所統賊衆約四千百餘且與嶺西
之恩平新興陽江陽春等縣巢穴相聮盤據流刲節年爲害不時突越擾
掠東筦順德䓁縣地方殺人市威提人取贖群徒肆志節年爲害覇據山
峒分列頭目偕稱侯將覇王督兵指揮破陣將軍統督大將兵備等號擅
竊服餙置造兵噐蓄買硝磺火藥開張旗牌放打銃炮攻刦鄊村禍延肆
志流毒一方戮毁民居姦辱婦女其爲荼毒有不忍言誠神人之所共怒
天討所當必加者也譬之疽癰之在人身若不及時攻治必至潰肺腹其
勢有不淂不亟爲之啚者痛思民患深求病源盖如昔人所謂盗賊之日
熾由于招撫之太濫返禍未艾往鍳可徵故職不敢爲再撫之說以譔地
方即今會寕之民莫不願大舉征剿以快一朝之忿䟽上奉旨准擬行
令勘議征勦已而提督軍務兵部右侍郎兼㑒都御史談愷會司總兵官
調取漢達土官狼目軍兵打手人等分定哨道行委兩廣三司等官監督
總領刻期抵巢進剿嘉靖三十四年十一月首賊曾黃狗陳赦陳尚錦葉
尾朱仕清等各率其黨八百餘徒流刦海晏殺死塩場署印經歴秦卿刦
擄日肆警報夜傳遠近騷動皆不自保提督府乃密檄知縣江汝珪召貢
士陳善道排年蔡基赴軍門詢訪時机善道等各陳當剿之状于是議定
以三十五年正月十四日下令誓師啟行分爲嶺南嶺西二哨西哨出恩
平新興南哨出新會新寕越十九日兵俻副使畢竟容寔總會寕之兵駐
節境上以便宜行事參將鍾坤秀統兵一萬自南海直抵新會壁山寨都
指揮王麟統兵二萬自石門直抵苦艸&KR0985;又分左右翼一略百鋒十二寨
一略石故十五寨旁午移兵攻黃沙坭倉下寨殺獲五十餘級夜進茅舍
梅樹崗等寨殺獲一百餘級獲財畜甚多賊大敗突圍走牛角乘勝追
殺又獲三百餘級俘獲賊属一千名口越數日屯營督哨搜山摇巢甫一
月計八百餘級惟時土民利賊貲貨子女乘机窩藏竟容偕汝珪出令許
其殺獲觧官准罪自是窩家惧罪各生縛賊首曾黃狗鄧汝安刘継宗觧
辰官兵又追殺賊首余五雷世雄等一百餘級間有隱蔽殺死者不可勝
計三月初三日王麟進剿盈峒大塘諸寨鍾坤秀進剿那西上橋諸寨又
分兵自牛眠沙進勦苔村懷寕諸寨所向無阻群賊授首惟上橋數寨賊
乘夜潰圍奔入那西諸山于時山蹊險絶草蔓蔽寨迨曉追捕無獲次日
王麟移兵羊公逕三合水鍾坤秀移兵那西山坂譚身先士卒載緝載弭
各有所獲已而軍門分委通判汪應奎下縣發奸摘伏緝獲到官治之如
法其有為人所誣者亦盡開䆁六月十二日班師諸將奏凱而還大慰民
望乃設立更鼓那西三合金鷄頭諸營各署千百戶一員并畱報效目兵
分方防守至十一月間乃有賊首陳赦朱仕清風擺柳刘不憂等一百餘
名竊據大隆百鋒諸山出沒為患刲擄新會遠近𣸪震知縣潘相乃令相
時緝捕生擒賊首朱仕者又用秀計生擒陳赦解赴軍門前後獲賊黨一
百餘人渠魁相継就縛脅從亦已撫綏於是新寕乃平
新會縣西南近海有古兜大山水陸四達渦田環繞蠻獠聚焉順德東筦
群盗附之西與香山新寕為隣南則聮接瀧水鄊諸村氓多與之交通出
没為盗民有群不逞者將投賊謂之入山指古兜石鼓諸峒也嘉靖三十
一年春嶺西新寕賊首譚進等刦掠淂行登名古博石碑等都㩀白石
之險官軍討之無功而還乃招撫進等各安插于古劳宅村碌子坑聽招
之後仍復為盜不時出没皆屯劄五坑逕或石璧尖觜等山兵俻僉事王
德至縣議在古博都水口山擇地立中軍營設一總制官使之西控蜆岡
長沙塘東控良村等营又於五坑&KR0985;遊魚山鬼子窟金釵牛仔闌等處立
為小營𣸪𣣔擇崑崙常德二鄕界中立一大營總扼平康登名二都之衝
以為山南諸村保障淂親督官軍民兵戰于白石無功遂還廣城所立
中軍營既無定說而小營諸兵畏勢孤難守遂圖别調五坑逕等營遂鞠
為賊巢自是賊每一駐其地動經旬月數都居民殆無寕宇被害不可勝
言夏五月嶺西賊刦掠平康等都僉事杜璁遣兵戰于北獵山破之三十
二年賊首李朝卿等伏誅是時歲饑盗起猾賊李朝卿假以招撫為名調
用於官潜通古兜山寨反為賊耳目璁至縣誘朝卿而誅之併戮其黨四
十餘人邑民稱快於是賊乃屯于璧山府通判汪應奎署縣事調集兵食
出千戶周紹武於獄授以方略帥官軍民兵二千七百人以往三十三年
元旦兵抵壁山下賊方燕飲不虞兵至放佛郎機銃擊中穿紅賊首一人
其夜賊遁先是外海村民陳文伯等假以報效為名自俻工食充打手總
甲有司信之每戰繫白帶為先鋒謂之白帶義勇謝邊村有奸吏謝大用
為賊首作亂文伯恊同五坑逕鬼子窟等营兵破之于金鷄頭大山斬大
用已而平康之楼岡民何二與恩平鄭清等為盗據長潭文伯帥兵又破
之斬何二累以功自矜癸丑大饑文伯煽動饑民為亂擁衆海上肆行刦
掠官兵捕之反為所殺應奎令人賫榜往諭不聽乃選精卒千六百有竒
令典史馬卿造神機銃螺螄箭合諸邑兵五千有奇帥舟師往討之戰方
合文伯中銃死餘黨皆降賊勢益孤三十五年正月提督都御史談愷乃
舉大征出師南由新會趋新寕越新興而北𣸪轉而南會于恩平界又西
由恩平望陽江歴新寕而南𣸪轉而北會于新會界敗賊於石鼓又敗之
于關村以至牛角懷寕古餘入于巢窮追于山凡破寨二十有竒斬獲
萬級有竒餘悉面縳以降𣸪命撫之
增城縣甘泉都與東筦縣二十都為隣洪武中湛菜峒獠蘇友輕反攻刦
增城官軍累為所敗久乃克之正綂中增城峒獠多稱苗兵作逆經赦乃
散大抵增城龍門與清遠皆連接賊巢云
連州北連荆湖西通臨賀多峒落蛮獠陽山猶甚洪武中南雄侯趙庸討
平潭洞諸寨天順四年十二月廵按廣東監寨御史吕益奏廣西流賊四
千餘徒越境攻破連山縣戕殺官軍已而𣸪刦殺陽山縣及連州諸村寨
兵部請令兩廣摠兵官武進伯朱瑛都督同知歐信等調兵剿捕從之五
年連山縣被賊占據都御史韓雍既平大藤峡遣偏師會湖南兵討之知
縣孔鏞撫輯流移脩𣸪縣治民以安業六年冬賊破清遠縣城擄去守俻
等官右布政使張瑄督軍自潮惠還聞之徑往四會邀賊歸路奪回所擄
移守三水明年春朝廷聞賊勢猖獗慮官軍弗用命特遣錦衣千戶金
璋往督戰瑄偕都督歐信往四會擊敗賊衆還守三水八月賊攻破新會
外郛瑄往援賊退督修其郛濬池湟周圍數十里城守益固先是賊據陽
江之黃江屯者七八年雷廉高瓊路阻往来由海道遭溺益衆廵撫等官
奏會廣西官軍土兵剿之瑄𣸪往從事甲申正月自肇慶彂哨冐雨雪兼
程而進寒甚衆多凍餒死者而土兵恣横總戎事不能戢瑄力諭利害稍
知警惧追殺黃江屯賊斬首千餘瑄单騎行陣數犯危險所過掩骼埋胔
問民疾苦人人感悅值滛雨上淋下浸如是者五十餘曰由肇慶至陽江
神電高州化州石城石康廉州靈山道出廣西横州諸郡縣皆被賊殘破
供餽缺之饑飽勞逸感而致疾三月始回司八月西賊𣸪出瑄乃趋肇慶
德慶一帶督兵守禦十一月偕總戎梧州會兵還至四會聞賊破梧州𣸪
還守肇慶成化乙酉賊越過始興瑄急趋韶州截其歸路賊退還司正德
五年連山賊首李公旺以獠兵攻州城知州張書鯉禦之乃退十二年秋
八月峒賊龔福全等流刦連州連山樂昌及郴桂諸處㩀險負固殺官刦
縣廵撫都御史陳金與廵按三司會奏命兩廣漢逹官軍進剿斬獲四千
餘級餘黨遁歸諸寨十三年連州峒獠羅冨喜作乱參政蔣曙等奉命討
平之十六年夏六月連山賊首吳萬山抄掠鄊村兵俻副使王大用調勦
大捷賊黨遁歸于峒嘉靖三年春三月連山賊首蘇政蘇晚等寇掠三省
知州徐相撫勦乃散十四年春三月莫廷舉等聚衆作乱提督都御史陶
諧與廵按三司會奏奉命集漢逹狼兵遣參將守廵等官攻破六寨平之
冬十月連州賊文興隆等乱提督兵部左侍郎兼左僉都御史陶諧討平
之先是江西客人在于連州揚旗白頭楊柳大帽東坪岩塘等寨放債逼
利興隆與馮隆林宗福林晚仔陳昂等聚衆殺之惧官追捕因合流徒僣
稱名號團結一十六营嘯聚三千餘衆擁入青梅二水占據村峒為乱凡
五六年屢撫屡捕不能平至是諧調漢逹官軍土兵二萬八百餘員名討
之俘獲二千餘名顆餘黨悉平二十六年連山賊首李金等作亂提督都
御史張岳命分守嶺東參議朱憲章都指揮梁希孔帥師討之遁去議者
謂陽山連山二縣峝獠多交通桂陽上猶郴州等盗又多江西人在地方
放債害人激变良民甘於從盗禁諸未彂之先庶可弭也
韶州府仁化縣洪武末賊首鍾均道紏合諸峒蛮作乱韶湘多被剽掠既
降𣸪叛官軍竟莫能獲翁源縣僻居東南多惠潮流賊有六關隘將軍逕
綿竹洞猿膝&KR0985;馬蹄寨佛子隘麻沙隘皆獠區也永樂二年四月甲午勅
諭廣東都司布政司按察司官曰往歲都督韓觀奏鍾均道已死朕即不
𣸪䆒理今布政司言其尚在𣣔調兵剿捕事之未明不足深䆒爾等但盡
撫綏下人之道無為多事以擾害之夫上有愛民之實將下無失所之民
民既淂所自為不患且人孰不碩為善亦有出于不淂己者既能改過亦
務容之無絶其自新之路若此人果在能不為非即聽其安生楽業不必
究問今九夷八蛮自昔未歸附者皆来朝貢随其大小授以名爵若鍾均
道果不死能幡然悔過来歸朕亦謹遵
太祖高皇帝待杜回子之道處之豈忍使其終身栖栖偷生山林而不在
吾化育之内哉鍾均道建文中嘗作乱尋遁去及是有言其未死者然終
無實騐云
南雄府境聮二省常為贑賊所擾始興與龍南相邇關隘若東則花腰石
猪子峡沙口西則楊子坑堠斥不嚴則龍南寇至矣洪武末峒獠李仲可
嘯聚郡民多流徙避之當時有副千戶葉荣提兵擒之府知事歐文通於
龍南等縣招回二邑流民六百餘戶往事可豫防也今之守禦千戶所固
在官軍老羸其可用乎
惠州府惟長楽近南贑多立關隘始自弘治時峒賊黃恭長等相聚爲盗
立羊角山蓮塘包漢塘坑等四寨主簿楊文典史危楚帥兵擊破之遂設
整飾嶺南道兵備兼分廵僉事于長樂十六年猺寇起于興寕大帽山調
大兵勦平之正德三年峒賊𣸪彂七年春正月提督都御史周南集各道
兵夹攻大帽山諸巢賊平之時江西閩廣三省交界山谷賊首張番壇李
四仔鍾璁刘隆黃鏞等聚徒數千流刦鄊村攻䧟建寕寕化石城萬安諸
縣支觧平民提擄官吏僣號稱王福建鎮廵等官請征之于是以都御史
周南廵撫四省諸郡南至密調集兵粮刻期於是月甲子江西兵從安遠
入攻破巢穴七曰丹竹樓曰淡地曰䨇橋曰黃竹湖曰頂山曰寒地曰甑
背擒斬賊首何積欽羅淂清黃璘弄其從一千五百一十三名廣東兵從
程鄕入攻破巢穴九曰大帽山曰大障曰甕瀆曰五子石曰十二曰香
爐障曰鸕鷀角曰軍山筆曰圓子巖擒斬賊首李四仔張番壇黃鏞張玉
瓉黃櫪保并其從二千七百一十九名福建兵從武平入破巢穴八曰岩
泉曰上赤曰中赤曰下赤曰懸䋲峰曰掛坑障曰黃沙曰大劉畬擒斬賊
首謝淂珠等二千四百一十九名總計擒斬首從七千有奇俘獲賊属一
千八百有奇奪回良善一百四十有竒贓仗一千一百有奇捷聞頒賞存
差秋七月大帽山殘寇犯龍川等縣參政方良節往捕大捷大帽山殘寇
侯景秀藍廷福等竄入南雄及惠州龍川河源等縣方良節督官兵捕之
盡獲其衆三百四十五名十年冬𣸪寇海豊等縣官兵剿平之十月癸亥
大帽山之寇雖平然逋黨猶時出寇鈔至是𣸪與他寇聚剽海豊揭陽官
署民家散歸縣命民壮分捕之生擒斬級共四十餘中渠魁三四曰林滿
山者有妖術嘗偽稱御史衣命服馳文書行事事露而遁人稱為假御史
久在逋籍至是獲斬之并淂偽製司府縣印三十二年南贑都御史王守
仁行十家牌法立鄊約語在鄕禮十三年春正月都御史王守仁執浰頭
峒獠池仲容遂發兵剿滅之乃立和平縣龍南龍川接壌之所曰浰頭水
其旁皆崇山絶壑諸不逞者盤據其間正德以來有酋池仲容者俗呼大
鬢兇悪尤甚其次者四十餘人皆有徒數百四出鈔掠而龍川翁源始興
龍南信豊安遠會昌以迹巢受毒最數丁丑守仁至首征漳寇詹師冨等
威名大著龍南宿盗黃金巢等各震怖投招仲容聞之亦遣弟仲安赴焉
十月桶岡之役仲容遣仲安以其徒二百人助師功成還至上猶縣適龍
川民盧珂狀仲容風悪守仁佯怒珂械繫贛獄仲安大喜乃紿之曰汝随
征有功彼乃汝嫉耳宜急持予符去呼汝兄及凡為珂誣者偕来當為汝
白之仲容信爲卛其衆四十餘人以閏十二月二十一日至皆珂所訟渠
首也守仁乃密檄諸省以期會兵乃諭贑賊平宜大張樂戲為樂使人管
伴仲容等觀之以遅其歸明年正月三日乃入仲容等于庭令以序受犒
後先出出至路折處灰其目而鑚之乱以金鼓俾不相聞湏臾賊盡殱焉
七曰率兵詣浰而諸省兵己集遂摇其巢滅之嘉靖改元僉事施儒始居
守於長樂夷險阻遏乱略儒之功居多二年夏四月儒討平惠潮流賊賊
首梁八尺聚衆四百餘人潮之海陽惠之歸善龍川並受其害至是提督
都御史張嵿檄儒等進攻誅之嶺東始寕三年割海豊地主惠東縣是年
儒與分守參議徐度討平歸善峒賊李文積文積歸善桃子園居民招集
奸宄習武藝市戰馬偽作關防擅用儀仗流刦鄕村奪占民田官民捕之
久弗克至是都御史張嵿等詞漢逹官軍鄉夫七千餘委嶺東參議徐度
僉事施儒等往剿之俘斬千餘賊始平四年流賊江文生等作乱提督都
御史姚鏌討平之惠潮二府與福建汀漳江西南贑延袤數千餘里自昔
流逋為患文生等本烏合之黨白晝流刦饒平潮陽長樂諸縣並受其害
乃檄僉事施儒參議汪思督兵討之擒文生餘黨遁去歸善撫盗頼貴叛
伏誅貴本李文積之黨文積誅貴率其黨降至是𣸪叛都御史姚鏌乃督
指揮高英等擒貴斬之賊始平六年和平撫盗平先是池大鬢等倡乱浰
頭都御史王守仁討平之奏立和平縣至是賊黨曾䡐子虚源鬼吹角黃
尚琦等背招倡乱流刦河源翁源諸鄊村都御史鏌乃檄嶺東嶺南守廵
及惠潮南韶守備督兵會南贑官軍夾攻之俘斬六百三十有九巢悉平
七年歸善民王基等作乱提督兵部右侍郎兼右僉都御史林冨討平之
先是基與王眷王曇皆歸善縣民始以賭滛蕩産竊盗其兄王三戒之為
所殺自此日肆獷猂聚徒奪占據一方既而私造兵噐張旗為號流刦上
察沙瀝黃田心&KR0699;步鷓鴣塘董屋湴沅平湖等村二縣地方受其荼毒至
是冨等督行嶺東道兵俻守廵僉事刘喬右參議汪思守俻都指揮程鍳
嶺南兵俻守廵僉事徐乾吴廷翰左參議宗明集兵討之俘斬二百二
十四名顆餘黨觧散
潮州府饒平縣多山峒惟絃歌都𣸪有蛮獠弘治十四年鳳凰村民蘇孟
凱自稱斗老聚衆千餘作乱縣丞倪禄往捕被殺孟凱亦死其子隆尤善
戰兵俻副使凃昇督兵往討隆以計送賂昪納之班師而歸十五年分守
參議馮良輔継至遣兵破其巢穴隆敗走歸峒猶時出肆掠三年義民余
文重獲隆誅之大埔之隘凡二十有竒皆山海要區枕吭撫背之防未可
一日緩者惟黃崗廵司隷饒平通福建詔安政和峒谷䆳險兩地肘掣营
堡罔濟議者𣣔于潮增設捕盗通判挈家駐之環以墩戍兼鎮南北而裁
饒丞及諸冗員以易之一舉固三淂矣若小靖山獠今大靖隘永樂六年
百家畬恃險奔突騷擾属邑命監察御史謝孚與都指揮趙德勦捕孚乘
傳至潮先行招諭𣸪徵惠潮官軍勦捕畬盗遂平成化間曾秉寬等為乱
知府謝光捕獲之初秉寬及鄭金龍鄭金牛皆小靖土民搆衆百十人據
岩峒嘗出没流刦饒平黃崗等村知府謝光見其勢日猖獗乃檄廵檢魏
志率摠甲盧仕雍鄊約正饒永九統引鄕兵擒獲渠魁九十餘名觧送總
督府誅之地方稍寕正德二年上漳溪盗朱秉瑛作亂官軍討平之初秉
瑛與林李傅共為竊盗淂志遂聚黨與刘掠鄕村燒燬神泉市廬舍驅擄
婦女入山中殺傷鄉夫三年督府檄僉事胡恩等率兵征討悉滅其黨六
年清遠山獠張白眉等作亂官軍討平之初白眉及其黨雷震頼英蔡成
温火燒等數百人起自本都平迴進灌𣸪與連境漳浦流賊合延蔓作乱
依山谷結营壘分隊流刦漳泉等州潮揭等縣各郡乃上其事于監司正
德十二年參議張簡等約兵征剿生擒張白眉等首悪五人凌遲于三河
市其黨悉平十一年山寇曾鈀頭作亂潮陽知縣宋元翰平之山寇曾鈀
頭擁衆千餘流刦州縣出没無常江西閩廣三省挨捕不獲正德十一年
刦掠潮陽縣鄕都劄營北山驛時驛阻絶官民惶怖軍民莫敢抗敵潮陽
知縣宋元翰雇募土兵分截要害四面夾攻斬俘首長及諸賊徒數百賊
遂駭散多被各處捕獲知府張景暘上其功當道牒呈有云曾釲頭之平
雖收功于程鄉實破巢于潮陽民至今思之嘉靖四年流賊執致仕知州
饒金至三河驛而還金居大背湖村庄筀竹寨及程贑流賊數百人繞出
大背湖山遂圍繞金它獲金虜船至三河𣸪登東門埔村大肆刦掠焚廬
舍格殺數人新寨社總甲急集鄊夫追至萬江峡中賊示𣣔殺金以挾鄉
夫不敢擊與守至夜分賊乃釋饒金而走次日大麻村被掠尤甚後過長
楽旗譚地方遇官兵滅之二十一年小靖獠賊謝相傳大滿作乱二十二
年知縣曾廣翰捕送軍門斬之初謝相以驍悍知書為鄕人所推遂與傅
大滿聚衆據險屢令其黨四出流刦是年自率衆潜寇福建地方冬十二
月走歸小靖巢永定典史莫住追至箭竹凹被鎗死謝相傳大滿等遂遁
二十二年春總督府移檄本縣擒捕時署縣事教諭刘寓春奉檄提獲賊
黨二十餘人械送寘法謝相猶未成擒及知縣曹廣翰到任毅然以除元
悪為已青設法稽謀緝捕愈急于是謝相就縛傳大滿及餘黨十數亦随
捕獲俱械繁解送軍門斬之其地悉平廣翰乃為設社學教訓其鄕子弟
𣸪立隘于神泉市點鄕兵輪直守扼以塞筀竹寨賊路縣境無虞都御史
虞守愚嘉其功高屢行樊異及手書劳勉為二十三年秋九月坑看牛
坪盗劉全等率其黨来降先是上杭縣三啚筀竹寨民世習為寇我埔
坃看牛坪二處延袤與隣亦多其人雜居漸染作乱勢相犄角至是三圖
賊首楊世聦被擒其黨又聚衆臨程鄕縣境挾取事聞督府𣣔興兵勦之
知縣廣翰慮其引誘二處宿盗成其羽翼先整飾武俻僉點鄊夫以為䂊
防之計乃遣人詣其巢諭以禍福利害宣布威信于是劉全等率其衆數
百人来伏庭下稱不敢𣸪叛尤碩竭力以禦三圖南侵有事則用命曾公
𣸪慰諭迎劳遣還其黨與使改過自新又立保甲法使相紏勸其衆感激
悅服地方少安
肇慶府龐峒等獠大率與猺賊同徒惟陽春為浪賊所害盖依山險阻出
没不測轉掠靡常吾民歲苦侵暴天順二年獠賊出没廵撫兩廣僉都御
史葉盛奏守備德慶州都指揮同知馬震數肆貪冐以致獠寇命廵按廣
東御史白侃執震問之成化五年值廣西流賊攻破邑城兵備僉事陶魯
率兵来援殺傷甚衆餘黨逃遁弘治四年瀧水後山賊亂總督右都御史
秦紘總鎮太監王敬總兵官伏羌伯毛銳討平之先是後山諸賊為患有
年乍服輙叛監司議謂彼速天誅罪不可宥紘等乃調取漢達官軍土兵
義勇民壮行委湖廣按察使陶魯綂領時魯帶管嶺西道用事軍門魯誓
於衆曰先平瀧水而後後山可破也即行參得陳皥都指揮白玉馬義統
督各官兵進攻瀧水捨舟登陸深入石狗紅荳雲陽白梅火燒風門鉄䲧
諸山分守要害擒斬首從戰徒五百三十九名顆奪回被擄男婦三十一
名口俘獲賊属一百四十名口賊從噐仗三百六十七件瀧水悉平自是
順流而東駐劄太平營魯行廣州府知府林泮勘畫地圖給領旗榜魯遣
都指揮馬義李敬何清率領指揮孫壁李寅謝謙楊玉等官軍并土官目
兵分為四哨攻破野鴨山員魚坑藍糞山青芒黃峒鉄峝白雲禾谿乍坪
小長江金坑黃竹長坪等擒斬首從賊人首級一千八百七十四名顆俘
獲賊属一百五十七名口奪回被擄男婦二百零七名口脅從盡釋地方
始平五年猺賊八十餘竊入城中燒毁縣治刦掠庫藏總旗徐洪奮身出
戰死之其後賊勢益猖獗鄉村被害尤甚正德十四年恩平賊蘇萬里等
亂總督都御史楊旦總鎮太監王堂總兵官撫寕侯朱麒討平之先是萬
里與陽江縣賊馬文廣等合夥數百流刦恩平陽江陽春新寕諸縣地方
屯聚蓮塘樂安之間道梗不通守廵該道右參政章拯僉事陳綱議調肇
慶陽春新興思平府縣民壮打手鄕獞兵委知府黃瑗都指揮卜玉通判
毛鶂余龍推官金鴞指揮黑明費銘知縣黃冤等督領分道勦之擒斬九
百七十名顆俘獲賊属二百八十四名口地方始平嘉靖二年陽江賊首
嚴阮聚衆侵掠本境十一月兵備副使王大用追于龐峒擒之十二月監
督參政羅僑率兵継至斬獲甚衆嗣後屢犯屡遁卒無寕歲十二月陽春
新興德慶賊亂提督兵部左侍郎兼左僉都御史陶諧鎮守總兵咸寕侯
仇鵉討平之先是陽春縣西山雲廉參峒湖峒坐羅下雙茶場賊首趙林
花唐覌政唐朝用盤勝富郭安富何總𬋩禍文安黎廣雄德慶州東山南
鄕葵嶺賊首鳳二全師安盤僧堂新興黃三坑石壁等巢賊首盤晚太鄧
大弟盤世寬皆恃山險聚衆剽掠鄊村殺擄男婦嘗攻高州城庫敵殺官
兵居民被其騷擾巳數十年至是諧等調兵六萬三千分為三大哨分道
並進攻破巢寨一百二十五處擒斬三千七百九十九名顆俘獲賊属三
千七百二十名口他物稱是三十三年浪賊麥長裙攻刦陽春縣知縣謝
𣸪生討擒之先是長裙及黎汝誠顧本通等越刦思良等村知縣謝𣸪生
躬自督捕奪四被擄男婦餘人𣸪立賞約計令招主嚴群玉密同猺
人眼等抵巢擒獲長裙送軍門誅之當道各加勸奬三十四年頋本
通𣸪仇仍從黃三坑越刦順陽思良等村𣸪生仍督南韶兵追捕𣸪請兵
備道彂遣指揮舒喚帥狼逹官軍勦散三十五年春新恩賊亂提督軍務
兵部右侍郎兼左僉都御史談愷總兵安遠伯王瑾討平之先是新恩黎
潭沙峒諸猺賊紏結浪賊剽掠要明新恩地方勢極猖獗廵按御史鄗文
周䟽其罪以聞命討之至是愷至决策調集漢土官兵萬計以兵俻僉事
林應奎為監軍分守參政王國禎督粮賞既而應奎聽調去國禎兼領之
諸將分布哨道咸有成畫正月克黎源沙峒等巢餘賊走雙石頂據險以
拒厓石壁立兵不敢入忽嵐霧四塞我師扳厓援磴直抵巢穴二月克塘
茶四月攻良塘拔之凡斬獲以數千計兵威大震我師乘勝𣣔盡勦背招
諸賊勒兵以請乃檄通判吕天恩知縣陸湯臣詣營議剿撫方略天恩湯
臣誘觧青藍布平十四村賊首僣號靖江侯朱奀遊天王鄭仕明缺蛇將
軍馮貴等以城降六月振旅還而新興平三十六年都御史談愷發兵討
扶溪大羅山諸賊大敗其衆夏兵部右侍郎兼僉都御史王鈁継至平之
四會縣扶溪頋水等山寨與清遠縣大羅山相連接巖峒深峻之木翳阻
延袤數百里西北通湖廣東南逹廣西峒落綿亘星分棋布人不敢入窅
然一幽曠寰宇也成化弘治間衆未盈千歲一流刦謂之借塩布民久苦
之嘉靖中生齒日繁歸附漸盛恣肆出没為患撫之則陽從而隂畔勦之
則東突而西奔壬子冬賊首馮天恩李汝端詐稱天書降還移檄自號羅
扶二山應天承命左右都元師指斥乘輿諭民從乱以陳汝高李子厚羅
國相陳日進為副以陳仕魁蘇朝泰為破陣先鋒大羅山酋長則莫天亮
鄧祖勝龍國育歐勝清等皆稱公侯將軍先有渠魁陳世豪者属龍潭大
巢嘗偕號中山王陽就招撫自比撫猺峒長然性實桀黠隂則招集徒
衆督府論令自新負固不服擁衆萬餘虔劉人民焚蕩盧舍廻岐廵檢楊
慶驛丞戴以文破刦而虜殺其家属覇耕民田八千餘石屠掠之慘無月
無之於是致仕知州李道全及里耆士民朱正色盧世用蘇伯簡數百人
具狀聞于守廵中請軍門興師征討提督都御史談愷會同搃兵靖遠伯
王瑾奏聞報可乃調廣西鎮安思恩泗城向武各府州土官目兵併選
調兩廣漢逹官軍嶺西嶺南各分左右二大哨由四路以進嶺西則左參
將鍾坤秀右參將朱昪分領兵三萬六千有竒僉事鄭東白監之分十小
哨以攻挾溪磨刀鄧坑螺殼葵峒梅峒大水坑黃茅坪禾倉坪茶坑嶺嶺
南則遊擊將軍鄒継芳都指揮王麟分統兵四萬六百有竒僉事賀鏤監
之分十小哨以攻大羅山龍潭何峒石砍蕉坑黎峒陳峒興仁鄊池水尾
歌坐村豫行蒼梧道及湖廣該道防遏惟謹適廵按御史徐仲楫至𣸪委
分守嶺西參政王國禎嶺南參政張英督餉按察副使林懋舉紀功肇慶
府通判吕天恩恊理軍務兼把截儹運凡經畫運筹皆其謀猷地方頼之
三月甲子四哨並發期以丙寅兵抵賊巢夘時奉行開刀之令嶺西左哨
朱昇督指揮何懋及中軍指揮姚允參二哨直抵上下峒賊近戰敗之
追至禾倉坪斬獲頗多指揮馬懷信連破數巢追入扶溪至鄧坑斬獲一
百七十級賊敗走奔聚螺殼運花心等山會都指揮宋俊攻陂頭磨刀
汶水賊亦敗逋已而千戶楊式督田州目兵至併力攻之時值風雨賊巢
三山鼎峙自固兵阻溪漲作筏以渡奪據高崗賊奔入排栅五童我兵次
第破之已而宋俊攻破蓮花心式兵亦至共斬獲百餘級懷信哨𣸪攻
破螺殼中巢斬馮天恩賊失大酋恇惶失措何𢡟哨合俘䤋益多宋俊哨
亦斬賊酋鄧財銀馮天禄盧宗富於是賊遁聚螺殼山頂周圍峻壁惟有
石門中通一隙我兵連日挑戰置辦竹笆潜探路徑傳諭各官兵有能透
頂破巢定以竒功論賞鎮安府土官男岑綠計令族目岺伯岱等選精兵
由後壁菁崖扳藤潜奪頂寨以銃為號四面伏兵齊攻各賊滚放標石各
兵力戰數合賊陣敗乱諸哨合擊之斬二百餘級墜崖死者不可勝筭右
哨鍾坤秀兵方發時中途峽徑遇賊即擊走之丙寅都指揮楊燁攻葵峒
斬獲頗多指揮盧金攻梅峒遇大雨賊據高山兵由溪徑山水漲溢奮前
急擊之思恩官目黃達斬其執旗者賊皆退走斬獲十餘級指揮孫廷槐
攻大水坑黃茅坪賊擁衆出戰千戶慕宏奮前衝之被賊摽死軍士郭振
往救亦死中軍指揮武尚文麾兵應援適指揮舒焕督領東蘭州目兵由
石仁逕進恊同楊燁諸哨入葵峒大破之斬其大首李汝端及先鋒陳仕
魁蘇朝泰等乘勝連破六丁茶坪嶺所向皆捷煥遂進剿梅峒諸巢皆殱
之會鄭東白以考察調任改委僉事經彦寀監督申明軍令十小哨益多
斬獲嶺南左哨鄒継芳前進勦何峒石坎賊先璩險主栅累石聚衆迎敵
所部指揮馬鎮先破何峒遂至白石坑泗城州土官岑嵩先登䧟陣斬獲
頗多指揮鄭金程從龍破石坎次之麟右哨方進而賊奔遊大巢所部指
揮陶金督同向武土官知州黃仲金探淂其處取路直上絶嶺擊之賊昂
縋下斬獲十餘人值雨待霽追至扶溪飛橋又斬獲十數人夾擊分戰目
兵有陣亡者李守破黎峒尹紹德破陳峒斬獲皆數人而巳逹官楊寬破
蕉坑斬獲首從一百有竒賊氣少奪且戰且走馬鎮岑嵩追主黃峒口斬
獲又十餘人鄭金等小哨乘之賊衆奔入天堂黃峒諸阻鎮嵩急攻之斬
獲首從四百有竒鄭金擒斬副酋李子厚餘哨陶金等陸續斬獲凡一千
五百有竒四月愷報罷詔以提督南贑都御史王鈁代之即申嚴號令
督責成功於是經彦寀報二哨近日斬獲二百餘級合前凡二千二百有
竒賀&KR0866;躬督二有分兵窮追斬獲凡一千六百有奇五月乙丑前督府起行
給賞諸有功者官軍感奮勇氣盡倍嶺西左哨斬獲一百八十餘級右哨
一百五十餘級肇慶府通判吕天恩等各督把截官兵共擒斬賊人賊級
并窩主共二百九十九名顆大羅山陳世豪陽稱願招鏤知其詐亦陽聽
之賊乃立栅四重屯聚十餘里&KR0866;與継芳諭知縣何應宿誘世豪擒之其
黨未知也乃密示尅期分遣馬鎮哨衝其前陶金等哨遏其後鄭金哨翼
其左楊寬哨擊其右丁丑入大羅山已夘攻龍潭賊聞銃声乃覺出戰皆
敗於是連破芋莢塘仙始蓢石橊花等栅獲賊首歐勝清龍國育斬之鏤
與継芳誘陳汝高至又斬之官軍歴克二百七十餘巢併清遠撫猺渴紀
等生擒賊首何南陽及各把截擒斬凡一千四百有竒凡嶺西俘馘三千
有奇嶺南俘䤋四千有竒奪回被虜人口及獲賊牛馬噐械無筭所至巣
穴擒絶賊属殘黨悉平捷聞兵部奏行陞賞詔王瑾廕一子爲錦衣衛
百戶王鈁廕一子送監續書談愷陞右都御史致仕賀鏤陞二級經彦寀
鍾坤秀陞俸二級吕天恩陞本府同知照舊捕盗三十七年春提督都御
史王鈁廵按御史徐仲楫用肇慶知府盧璘議令同知吕天恩往勘四會
縣分設縣治于潭圃璘言前代南綏州今在柑㰖都右澗村領縣四化蒙
縣在於太平都東鄊村新招縣在於柑欖都新招村化注縣在今柑欖都
綠水村化穆縣在於大圃都康殼村厥後併為四會縣九十二里緣山多
地廣政令不及遂為猺㩀令僅存四十二里以此觀之必增立縣治方為
久安之計於是撫廵行藩臬會議既定乃令吕天恩徧歷諸巢以縣南一
百三十里地名潭圃地勢平衍山水環抱民居稠聚四方道路又適其中
諸于附近太平柑欖大圃三都分割太平一圖三圖四圖五圖十圖十三
圖十四圖圃三圖共十一圖戶口田粮俱據黃冊扣筭其北五十五里有
龍口水最為要害立屯田千戶所以為守禦專令居中策應保障以護耕
種肇慶衛前所中所原有屯田細粮五百餘石各將屯軍二百名盡撥依
屯耕守免其差調其有空餘屯田聽從民往開耕居住以助兵威此一舉
而軍民兩便也東八十里有雙車圃界連清遠切近葵梅諸峒移金溪廵
檢司居之掣青艸大逕大坑三營兵二百六十六名恊同守禦其南綏一
營在龍口水東五里雙車西五十里乃盗賊出入之衝宜仍其舊掣黃沙
古灶二營兵二百九十一名奏入戌守使西應龍口東接雙車肇勢既張
雖南綏有急亦有所時而自固矣龍口西三十里有扶落口乃白芒鵝呌
扶黎顧水諸巢咽喉也移扶溪廵檢司居之鷺鷀坪在扶落口三十里接
近蓮花心螺殼山及廣西懷集諸悪峝若𣣔扶溪安枕先於此立營招
回原被逼出慣戰鄊兵二百名墾田居住月給行粮四斗五升以資耕守
侯田𤱔成熟乃止移出黃桐峡逕寉爪三營兵壯一十五名合營併勢以
壮軍威而扶落一帶耕守可以無虞凡此乃形依唇齒勢成犄角以後公
署建而道路自開墟市立而商賈自驟開墾盛而流移自𣸪惟在上者加
意而己矣於是守廵定議分割十一圖大小人戶一千一百有竒官民米
共四千六百三十八石九斗九升五合五勺厲其統轄後有清出賊田開
荒餘土俱附入併管官属照裁減衙門事例縣設知縣典史學設教諭訓
導各一員仍隷肇慶府統轄布按掌印信官詢謀僉同適總兵官豊潤伯
曹松廵按御史潘季馴継至乃題奏以聞奉旨該部知道秋八月遣
官軍及那地等州狼兵往剿德慶高要等州縣賊首盤永賢劉世正梁德
業等至雲扶大山平之新興縣紅嘴山四會縣扶溪山諸賊己平所遺者
尚有德慶瀧水陽吞高要高明新興恩平等州縣連界黃三坑鉄場石人
背山棗坪等巢盤㩀萬山之中岩谷險峻林箐叢密賊首盤永賢刘世正
梁德業等皆稔悪渠魁招集浪徒流毒無己嘉靖癸未及壬辰兩次大征
官兵失利故久不征剿是年調廣西那地等州狼兵往潮州恊剿倭寇同
知吕天恩多方蹤跡各賊淂其所在及取有鄕導見在因言狼兵自高要
入惟一百餘里自德慶入亦不滿二百里&KR0742;枚疾走一夕可到出其不意
賊可成擒軍門行嶺西道會同綂督參將鍾坤秀分定所部為三哨令監
統右哨都指揮蔡禎由瀧水江沙田登陸進剿山棗坪五巢中哨都指揮
胡有名由肇慶南岸登陸剿石人背巢仍起集鄊夫打手民壮猺丁獞夫
及行陽春瀧水高明等縣多集鄉夫於賊行私路裝伏以防奔逸分布周
匝督率三哨官兵尅期以八月初三曰抵巢開刀撲剿時賊壘石插箛據
險迎敵官兵攻破之擒斬七十七名顆賊奔集雲扶大山豎栅自衛又督
兵併勢攻之斬獲賊首盤永賢刘世正等一百二十八名顆裝伏兵夫共
擒斬二百六十九名顆俘獲賊属及奪回被擄男婦數多奏凱而還三十
八年秋九月詔於潭圃立廣寧縣戶部覆議所奏得四會縣分割十一
圖於潭圃立為縣治官員印信銓選鋳給仍將守禦四會後千戶所官軍
并肇慶衛中前二所屯軍移置龍口水依屯耕守立為屯田千戶所免其
差調鋳換印信及移金溪廵檢司於扶落口無非先事預防杜殘猺萌孽
之漸議勘相同必相度淂宜詢謀已定地方有頼民心樂從者也所據縣
名與做廣寕欽此改調茂名知縣韋弁知縣事知府徐鷁方經营之
高州山峒接近廣西景泰二年廣西強賊越境流刦化州嘗奏營守高州
府知府楊柳譽奏照淂景泰二年十二月日期不等節據化州弄梁廵
檢司及茂名吴川二縣申該民里老李永中等告稱節被廣西強賊越境
前来打刦州縣陵羅銘信等鄊地名馮塘登教等村燒燬房屋殺擄人口
即刻通報都指揮僉事孫旺指揮同知黑爽李福操守指揮僉事劉靖等
速調官軍及委檢校蘇芳部領民丁土獞協同官軍剿捕近今景泰三年
正月十三日據檢校蘇芳呈稱典賊交鋒對敵殺獲賊級九顆餘賊散入
大山去訖呈送功級通行梟掛賊路續據圯州并茂等縣申景泰二年
十一月日期不等節被廣西北流陸川等縣羅下等里民賊波河等猺賊
紏引潯州等府大藤峡炭山等處強賊各從北流等縣地方竹聽白米
文黎扶來等山村越過梁家沙白梅竹山等营堡地方入境分宗流刦州
縣鄊村累報各該守哨官軍不能設巢截敵強徒淂勢兇暴猖獗殺人敢
火提擄男婦有銀者贖脫無銀者虜回去訖見今駐屯原居山峒不散人
民驚疑遠避久無𣸪業等因到府除節次俻呈廵按廣東監察御史布按
二司等處及仰州縣存恤被賊人民今其𣸪業安居量免差役外臣等切
思廣西陸路接通本府地方俱有軍堡廵司截把又有哨捕官軍縦容強
徒連年越過通合北流等縣交通民猺顯是前賊在於該管衙門扶同捏
稱生理别故照過搆集為盗及本府原設梁家沙白梅竹山等堡俱奉議
調神電并高州等衛所軍三百二百不等各有指揮千百戶等官郭禎等
督俻守把廣西賊行要路今却往往躱避任賊越入境内照淂被刦大并
等村俱各附近信宜電白高州化州寕川神電等衛所各處又有委官指
揮黑奏等官在彼守俻俱属都指揮僉事孫旺總督各官職專其事明知
累報強賊不肯親自領兵止使承調官軍敵捕遇賊無謀罷陣退走殺害
軍民強賊淂肆民遭荼毒存者驚散難以安生若不設法剿除固守恐後
搆集遂成大患貽累邊方城池殘害生靈實难保備如蒙准奏乞勃廣
東西總兵鎮守撫按三司官計議合無趁今強賊未散惟俟秋晴多調精
銃官軍尅期抵巢盡數剿滅絶其根尊兩廣交界原設营堡照舊存晉仍
乞添撥官軍守把今將緣由具本專差典史曾禄親賫具奏時化州知州
鄧敏茂名縣丞廖清亦各有奏通政司俱奏奉聖旨兵部知道景泰三
年按察副使項忠按部高州諜報賊携男婦數百流刦村落請彂兵忠曰
琉賊無携家理順無妄殺及訊其俘果皆良家被掠者盡釋之成化元年
九月流賊及峒獠寇高肇雷廉等府都御史韓雍遣副將范信布政使張
瑄合漢逹三廣官軍勦之時高肇雷廉為流賊所刦掠百里無人烟督府
調湖廣茅岡土兵號鉤刀手與廣西田州泗城土兵不律尤甚往往殺擄
平人報功希重賞收匿被擄人口不彂督府遣瑄偕信將之瑄痛加裁抑
間諭以善言夷性雖生拗亦皆愧服其弊盡革賊衆狡黠東西出沒不常
瑄隨同官軍往来奔走陽江新興獨寉神電高州諸處不啻數千里率以
三鼓行营晡時而止新興長居静德等三村民鄧李保等作耗刦殺人幾
二十年瑄與信𣣔乘此兵力剿除議者二三其說瑄言去悪不力是謂貽
患𣸪往潯州督運紀功丁亥四月回司九月𣸪往梧州戊子三月回司四
司轉左布政已丑十一月滿九載未滿前數月廵撫廵按總兵鎮守合䟽
保晉自是始專任司事又三年始以遷秩去而賊終不能平後知府孔鏞
始平之成化二年廣西流賊殘破高州以連山知縣孔鏞爲試知府討平
化州叛賊招諭峒獠相率来歸特陞按察司副使仍守其地賜璽書褒奬
之士民主生祠祀鏞紀其功爲六事其一招茅峒賊茅峒去高州城十里
許四山環合中有隙地平衍可以藏兵昇平時有居民之廬舍焉當山缺
處一逕逶迤通神電以西諸路成化二年春有賊首鄧公長者率衆萬餘
来劄山間公長于群盗中最稱劇賊嘗跳梁新會陽江諸處墮城殺將其
来也氣𦦨甚熾時公新到郡城中軍民數不滿十百又皆喪敗之餘無可
禦敵者上下惶惶無人色公從容無異平日人莫測其所為既而不謀諸
寮友不告諸妻于呼疲卒舁肩輿直抵賊營前此守倅以境内多賊之故
雖平時擁衆千百不敢出近郊忽報太守来賊衆大驚且喜迎之入營至
定公乃為陳禍福傾營拱聽公長恃其常勝之威有驕蹇不服意公知其
不可回乃廵歴营中遍訪賊倅之豪者而諭之人人感悟下泣以為遇公
之晚遂與約降護公出營既歸是夜漏下四鼓忽見賊营中火起火𦦨燭
天光明照城軍民戒嚴武將擐甲嬰城公笑曰無慮可待旦開門納降止
湏費府庫財賞劳耳平明果䆁甲納鎗刀求乞降者近萬人開門近之公
長大衆己散勢难孤立亦降系以詩云成化天開第二春蛮方猶未治克
仁忽驚五馬宣威德十為豺狼頃刻馴又詩云郡守賢劳何處尋忠誠開
布賊傾心抵今茅峒山邊過已有鷄鳴桑柘隂其二平梁定賊梁定者化
州降賊胡公盛黨也𣸪叛聚徒五百餘西向剽掠參將王英以大軍于雷
州敗失所部將及摩下不勝計未几賊𣸪入化州西北界勢甚猖獗參政
黃公檄公部領所招降向化會丁恊同都指揮滕漢討賊屯兵畬禾嶺與
賊相值賊憑高據險公與膝公計曰賊先淂地勢且專一面以拒我其鋒
不可當宜分其勢乃可取勝乃兵為兩翼而進賊亦分哨来敵公領會丁
衝其中賊衆大敗時梁定先以走他所為官軍所殺餘黨悉散乘以詩云
遺孽偷生己半年更將殘命送皇天黃堂建策功尤異白羽揮兵勝
全又云假息遊魚自納生笑持銅虎彂州兵捷声雋報畬禾嶺奏凱歸来
平定營其三敗曉賊馮曉者亦降賊黨也既而殺胡公威叛入廣西山中
聚黨近千餘時出化州西北界為寇此賊乃遁地𣸪叛州人多為之耳目
公淂報秘不彂伹召兵詭吉俻他盗至夜勒兵潜進星行四十里去賊營
半里許止遣部下蒙浩率敢死二百潜行遠出賊後期炮響前後夹政時
漏下四鼓賊睡不覺蒙浩等於山後舉火前軍應之賊衆大驚失措弃妻
子衣甲器械而遁俘擒無筭幾獲馮曉而州人之為耳目者脫之乃繫其
妻子以歸系以詩云千山殺氣夜凄凄猛士&KR0742;枚馬不嘶驀地一声山下
炮賊投湯火命如鷄又云奇兵勒進五更初醜類酣眠尚自如陡覺奉頭
皆鼠竄那能回首顧妻孥其四攻遊魚寨遊魚寨北流山中土人避賊
之處為賊鄧辛酉所據時出侵擾高州属邑公領句化會丁随同僉事陶
公進之由信宜進抵其巢自兵興以来廣東軍民兵未有踰廣西界殺賊
以故賊不虞全火在寨中忽聞官兵至彼皆劇賊又知死地人人必死戰
官軍林立環祀無敢犯寨門者時日過午稍延入夜則有衝突之患勝負
未可知矣陶公急募先登䧟陣及能焚營寨者重賞卒無一應高州會搃
林雄首應先登陶公即卸身甲授之公亦自脫頭鑿與之雄奮勇鏖戰而
前勢若崩山殱其渠魁七人雄亦身被數十鎗賊氣少歛三軍乘之遂克
寨門以入神機火亦自營中起烟𦦨障天賊皆焚死雄亦死于陣是捷也
人以高州兵為首功都憲韓公有親製祭林雄文今見第六卷系以詩云
連營烈火𦦨騰騰戰鼔如雷士氣增全勝歸来功賞遍我民誰念最先登
又云桓桓漢逹萬官軍狼頋狐疑倚寨門獨有我兵先䧟陣官軍随踵策
奇勲其五招馮曉賊馮曉既失妻子之後為無頼賊遇人即殺化州西北
一帶甚苦之失畊業者二年先摠戎政者以窮寇不與較騰負按兵以圖
全勝而未淂其機便被其欺侮者數焉公知其不可卒滅乃存恤其妻子
以招徕之成化四年夏曉寇石城公與分廵僉憲陳公議持都憲韓公榜
文躬親詣營撫諭賊皆羅拜因詢其妻子無恙乃公恩德不可負遂降淂
衆五百人系以詩云金印當年掛總戎書生談笑却收功化城西北今安
枕民棄干戈只務農又云宣布臺臣招撫誠頑兇觧甲頓輸情勲劳次第
無人識只羡軍門賞賚榮其六却侯大賊候大六者博白叛賊其宗最強
盛成化四年冬擁衆千餘屯信宜界声言東攻高州公率所部禦之時兵
少見賊衆不敢進公呼部下議之會總符瓊云大六始叛即来高州意在
輕我必不為俻宜因其始至而挫其鋒彼則氣奪不然相持日久使彼淂
以覘我之虚實為患大矣公恐瓊時勇輕進急趋後兵來瓊於是夜私戒
所領百人&KR0742;枚潜抵賊營時夜五鼓賊方酣眠瓊卒百人突入營中就枕
殺八十人被傷者甚震賊大驚潰符瓊亦為乱兵所殺始有賊首十人是
夜殺死五人賊懲創遠遁云系以詩云半夜曾提一旅兵直探虎穴搗連
營只今賊遁深山去隺唳風声也自驚又云五更老醜睡如羊首殞刀前
葉殞霜近向蛮中訪消恩每論兵勢說高凉刻錄以傳鏞後累遷至工部
右侍即成化四年神電衛指揮馬貴奏遷電白縣治附衛城中詔從之
自是徭賊出入之路官兵不能控制嘉靖十二年西山賊首趙材花遂刦
府庫大征既平廵按御史戴璟奏言舊電白縣址已立為堡宜𣸪置高梁
縣併割神電衛一所以附之詔議不果行高郡之地東北西三面聮属
猺山而獅于坡舊電白及信宜中道亟口等處實為要害自漢設高梁縣
梁置電白郡國初仍宋元之奮建電白縣以控制猺人出入之路彼時
兵威尚振以故李馬斌唐文清等賊勢雖強終不敢長驅徑入府城者惧
此縣之躡其後也孔鏞既去神電衛指揮馬貴奏得縣治遷附衞城中以
寬目前之愛於是百姓謂官兵遠避我何敢居乃多逃竄自此田野不闢
人民不聚至是趙林花直指府庫如履無人之境矣東北一帶雖有獅子
電白二堡而兵方單弱不能救援及大征西山諸賊推己頗定而數十里
人烟斷絶遺黎一二在途織草爲苦而巳信宜雖有驍勇守城而西通博
白北極陽春萬山聯絡賊黨日蕃矧舊電白雖立爲堡地廣人稀猺賊出
入如紼若非擁強兵開重鎮以遏之他日螳螂鼓臂斬關而入如趙林花
者不能保其必無也廵按御史戴璟至郡策問諸生吴守貞等時謂舊電
白亟宜忝設縣治以控西山三路咽喉鎮以得府併擣信宜近境巢穴爲
地方至要於是會守廵兵俻等官僉謀皆恊乃奏清分割義名電白二縣
地共八里增設縣治仍于神電衛四所官軍内割一所遷附以守之如漢
高梁縣属高州府管轄後不果行
廉州府自漢元鼎六年置合浦郡與交趾郡爲隣境建武十六年春二月
交趾女子徵側及合浦蛮應之安帝元初以後合浦蛮反遂合交趾烏滸
為逆及交趾及又與合浦相讐殺晉武帝時會兵合浦以擊交趾自是兵
集則民受擾害而諸峒亦多為寇劉宋大明中合浦大帥陳檀歸順拜龍
驤將軍檀乞官軍征討未附乃以檀為高興太守遣前朱提太守費沈龍
驤將軍武期南伐并通朱崖道並無功輙殺檀而反沈下獄死語在事紀
隋末南平獠西接南州有寗氏世為南平渠帥陳末以其帥猛力為寕越
太守陳亡自以為與陳叔寶同日而生當代為天子乃不入朝隋兵阻瘴
不能進猛力死子長真襲刺史及討林邑長真出兵攻其後又率部落數
千從征遼東焬帝召為鴻臚卿授安撫大使遣還又以其族人寗宣為合
浦太守隋乱皆以地附蕭銑長真部越兵攻兵和於交阯者也武德初以
寕越欝林之地降自是交愛數州始通高祖授長真欽州都督寗宣亦遣
使請降未報而卒以其子純為廉州刺史族人道明為南越州刺史六年
長真献大珠昆州刺史沈遜融州刺史歐陽世普象州刺史秦元覽亦献
筒布高祖以道遠勞人皆不受道明與高州首領馮暄談殿據南越州反
攻姜州寗純以兵授之八年長真䧟封山縣昌州刺史龐孝恭椅擊暄等
走之明年道明為州人所殺未幾長真死子㩀襲刺史馮暄談殿阻兵相
掠群臣請擊之太宗不許遣員外散騎常侍韋叔諧員外散騎侍郎李公
淹持節宣諭暄等與溪洞首領皆降南方遂定德宗貞元十年黃峒首領
黃少卿反䧟欽州語在事紀德宗遣中人招諭不從自是叛服不常元和
問又有黃承慶黃少度黃昌瓘継起長慶初以嚴公素為經略使𣸪上表
請討韓愈以貶潮州刺史移袁州継入為祭酒上黃家賊事宜狀以三事
為請略謂見往来過客并諳知嶺外事人所說其賊並是夷獠亦無城郭
可居依山傍險自稱洞主衣服人語都不似人尋常亦各营生急則屯聚
相保比緣邕管經略使多不淂人德既不能綏懷威又不能臨制侵欺虜
縛以致怨恨蛮夷之性易動難安遂至攻刦州縣侵暴平民或復私讐或
貪小利或聚或散終亦不能為事近者征討起于裴行立陽旻此兩人者
本無遠慮深謀意在邀功行賞前後所奏殺獲計不下一二萬人儻皆非
虛賊巳尋盡今賊猶依舊足明欺罔百姓怨嗟如出一口陽旻行立相継
身亡人神共嫉以致殃咎今所用嚴公素者亦非撫御之才不能别立規
模依前還請攻討如此不己臣恐嶺南一道未有寕息之時也三事者其
一併邕客兩管為一道深合事宜其二比者所彂諸道南討兵馬例皆不
諳山川不伏水土遠鄊羈旅疾疲殺傷今所存者四分纔一若令于邕容
側近召募添置千人便割諸道見供行營人數粮賜均融充給所費既不
增加而兵士又皆便習長有守備不同客軍守則有威政則有利其三自
南討已來賊徒亦甚傷損察其情理厭苦必深大抵嶺南人稀地廣賊之
所處又更荒僻假如盡殺其人盡淂其地在于國計不為有益容貸羈糜
比之禽獸来則捍禦去則不追亦未虧損若因改元赦其罪戾遣一郎官
御史親往宣諭必望風降伏讙呼聽命仍為擇選有村用威信諳嶺南事
者為經略使處置淂宜自然永無侵叛之事宋太宗太平興國中討交趾
兵由廉州而欽廉二州迭為所䧟南渡以後頗為寕静淳熙元年交趾
入貢由欽州路以歸迄元至正十二年兩江峒賊黃聖許反寇欽州欽州
路總管府記賊攻略州城及靈山安遠二縣時羅貼浪七峒人民亡散殆
盡大兵征討賊竄入深峝本朝洪武中廣州衛指揮僉事楊景討賊至欽
州語在事紀安南由廣東入貢却之自是貢路由廣西憑祥縣永樂二十
年伐交趾轉運欽廉二州粮餉宣德二年棄交趾布政司欽州澌凛峒黃
金廣等以四峒民丁叛附安南欽州時羅貼浪如昔都七峒接連左右兩
江溪峒并接交阯界宋元以来設立峒長專一管束峒丁保守疆境元世
祖時因峒主黃世軍等殺賊有功始授以金牌印信充七峒長官職事子
孫承襲及至我祖洪武元年平章廖永忠參政朱亮祖統兵取廣東雷
廉等處大小衙門俱送印信赴朱參政軍門役𣢾給授新印彼時以七峒
地方人民不多不𣸪給與新邱革去長官職事仍𣸪天稱峒長以故峒長
内懷觖望至宣德二年𣸪封安南國黃金廣等以思廪羅浮古森葛原等
四峒一十九村二百七十戶叛附安南邀求官職黎氏詩黃金廣為經略
使經略同知僉事等官世襲仍令把守本峒地方属彼國萬寕州金廣死
子黃進襲進死子無害襲無害死子伯銀襲奮略將軍經略僉事正綂五
年九月廵按御史朱鑑奉璽書率都布按三司至欽州揭榜招叛民黃
金廣黃寬黃子嬌黃建等不至乃還時鑑同三司官至時羅都登灘凌山
建黃旗揭榜招黃金廣等俱不至𣸪命于朝亦未有處分景泰四年思
牙峒長黃應朝等又以其事奏聞行戶部未能議處天順二年二月陞
雷廉等處都督僉事歐信為都督同知充副總兵鎮守廣東時廵撫兩廣
右僉都御史葉盛極言信廉勇民獠率眼故有是命尋坐與侍郎揭稽交
惡罷之召還四年廣西流賊充斥高肇雷廉南韶間而瓊賊邵宣因採珠
之擾乘機作乱督府命官軍次第討平之五年蛮賊流刦廉州府知府饒
秉鑑禦之大敗其衆是府居兩廣交界之中軍民久受廣西流賊之害秉
鑑因令所属州縣人民編立火夫委官督領以待賊至是賊一千五百餘
徒分投刦掠百勞大埇等村鑑督率所編前後斬獲七百餘級廵撫右僉
都御史葉盛以其事聞于朝旌異之成化三年流賊寇石康八年併石
康入合浦十五年安南與老撾讐殺国王黎灝將兵七萬自往滿刺加邀
擊殺其衆三萬有敗卒奔至欽州者十六年征剿八寨諸賊至弘治中猶
出没為乱正德三年八寨賊首黃師苟稱寇僉事鄧㮣討平之自天順三
年負固奏勦後餘黨猶未平至是稍戢七年賊首廖公廣寇靈山合浦僉
事李志剛誘而擒之八年秋安南入寇偹倭官軍禦之敗子淡水湾十一
年冬安南賊𣸪登岸刦掠廉州衛指揮范鎧率兵敗之嘉靖十六年安南
莫登庸作乱黎太陽黃父命父群三人來奔十九年登庸来降歸欽州四
峒侵地二十一年六月收𣸪四峒民丁歸籍貼浪貼浪峒在貼浪都思牙
村宋為長官司黃令鑑為峒主元世祖時兩江峒賊黃聖許反其孫黃世
華討賊有功授以金牌印信國朝收印罷官仍為峒長時羅峒在時羅
都宋黃令岳為峒主今收印罷官仍為峒長如昔峒在如昔都思勒村宋
時黃令德為峒主令收印罷官仍為峒長宣德間為交趾所侵置金勒千
戶所移住那蘇隘嘉靖二十一年𣸪歸欽州博是峒在如昔都丫葛村宋
時黃令欽為峒主今收印罷官仍為峒長宣德間其孫黃建叛降安南授
以經略使嘉靖二十一年其孫黃音率民𣸪歸版籍澌凛峒在貼浪都澌
凛村宋黃令謝為峒主今收印罷官仍為峒長宣德間其孫黃金廣叛降
安南授以經略使嘉靖三年其孫黃伯仁率民𣸪歸版籍鑑山峒在如昔
都羅浮村宋時黃令宣為峒主今收印罷官仍為峒長宣德間其孫黃子
嬌叛降安南授以經略使嘉靖二十一年其孫黃資卛民𣸪歸版籍古森
峒在貼浪都宋時黃令祚為峒主今收印罷官仍為峒長宣德間其孫黃
寬叛降安南授以經略使嘉靖二十一年其孫黃福添率民𣸪歸版籍時
休峒在管界廵檢司地世傳有禢純旺者從馬援征交趾有功賊平晉守
邕欽二界然歴年既遠意亦如宋時時羅七峒耳水楽時羅峒長以事革
其孫褟貴成始移世守時羅峒按欽州七峒叛附安南者四其一爲安南
所侵今僅存貼浪時羅二峒而己然以中国故地没入於夷盖百二十餘
年矣兹者莫登庸納欵割四峒以還我朝則文明之化敷冠裳𣸪舊生
民其大幸矣
雷州府乃五嶺極地秦漢以来夷越居三面距海或罹黎賊颶風之灾惟
北連高州峒獠時至頃𣸪寕息宋始築城鎮以澄海兵元設廉訪司以統
海北海南六路三軍一州爲一道而宣慰司都元帥亦分道以治海南至
元時同知元帥東安張温以兵革偃息乃令軍士浚梁築堤以俻寇盗迨
延祐中廣西猺賊寇掠都元帥賈閭相機制禦雷民賴之時有平河門軍
校王成者以奮勇戰死軍民塑像祠之成素饒勇號帽兒廣西猺賊侵境
成常戴皮帽破陣衝擊當其鋒者必潰人或有戴其帽臨陣者賊亦驚駭
挫銳至正壬辰猺賊侵境元帥張不兒罕孛温領兵出境邀擊而賊乃間
道徑至成下攻擊燒犯西門甚爲猖獗城己危矣官軍還追近城十餘里
前賊出敵成持刀先馳運斬數馘賊知爲成即時大潰城賴以安成時勝
卸甲不意餘賊藏伏彂毒矢中成而死軍民塑其像立祠于黑神堂之側
後黑神堂廢其祠亦随廢矣至正末盗賊並起海北海南宣慰司府僉都
元帥張成山西萬泉人彂兵擒其酋賊徒皆潰時賊首有稱掃地綂兵者
寇掠郡境屯于西山坡成夜伏兵西湖橋下比曉出與賊戰俾敗引賊渡
橋伏兵齊彂擒賊首烏馬沙等三十名衆賊皆潰去後海寇麦伏来寇城
成脩葺城池於東南城外樹立排栅選精銳守之民賴無恐然大勢垂亡
一人不爲力矣本朝洪武元年雷州衛指揮同知張秉彛湖廣石首人招
&KR1880;撫諭歸附曰蕃間有餘寇竊彂𣸪率千戶王清擒斬七十餘人四年收
捕高州叛賊羅子然由是海北安集無事開築城池建主衛所分列屯
营剏砌濠橋皆東&KR0595;功也八年陞水軍衛指揮使遮晉載道其後指揮僉
事采石楊豫右所鎮撫鳳陽陶鼎俱俻倭有功成化元年博白猺賊胡公
威流刦至雷文爐大桂山賊継至千戶王璲率軍日戰夜守以功陞指揮
僉事賊聚日久城中疫作死亡者十之七正德十一年賊刦遂溪縣并虜
官民嘉靖三十一年五月番賊海寇嘯會瓊雷水陸阻塞官軍討平之
古昔伊尹正南方獻令有所謂里焉里者蛮之别落後漢時謂之俚人
南裔異物志謂俚在廣州之南俗呼俚為黎義取山嶺則生黎自古居
瓊崖之中者是也質性朴悍善弓矢據險好殺然而慎許可重契約麕
儦豕趋棧居蓬處其猶有太古淳龐之遺質乎但錯處郡邑時出入以
虔劉我民人熟黎從而釁焉其孽滋甚固有鳴劍抵掌而𣣔殄滅之無
遺育者矣君子曰王者一視同仁然則黎亦吾中國髮膚也昔人有合
胡越為兄弟者由余子臧是也况吾廣為仁邦而𣣔傾無量之費役無
辜之兵以快射狼之憤可乎孟子至誠未有不動者又曰仁者無敵吾
取以為法焉是故勞之来之柔之誨之敷惠彌深覿德彌厚縱有野心
難馴而畏威者懾慕德者至矣其或不悛然後整旅殱魁拔木通道就
其中建為帥府以時撫綏焉則仁明義立文不匱而武不弛雖羅施鬼
國之為貴州亦可引冀也是在擇於二者而已矣雜蛮類附其後
俚戶
漢武帝元封元年始略地爲儋耳珠崖郡民皆服布如单被穿中央爲貫
頭師古曰著時從頭而貫之男子畊農種禾稻紵麻女子桑蚕織績亡馬
與乕民有五畜師古曰牛羊豕鷄犬山多麈麖師古曰麈似鹿而大麖似
鹿而小兵則矛盾力木弓弩竹矢或骨爲鏃漢地里志
珠崖嫁娶皆湏八月引戶人民集會之時男女自相可適乃爲夫妻父母
不能止吳薛䋡傳
黎峒唐故瓊管之地在大海南距雷州泛海一日而至其地有黎母山舊
名俚婺黎人居焉内爲生黎外爲熟黎范成大虞衡志曰黎海南四郡﨩
土蛮也﨩直宵州出徐聞渡半日主﨩之中有黎母山諸蛮環居四傍號
黎八其山極高常在雲霧中黎人白鮮識之久晴海氛清廓時或見翠尖
浮半空下猶洪湪也山水分流四郡熟黎所居已阻且深生黎之巢外人
不𣸪有蹟黎母之顛則雖生黎亦不能至相傳其上有人夀考逸樂不與
世接虎豹守險無路可攀但覺水泉香美絶異爾蛮去省地遠不供賊役
者名生黎耕作省地供賦役者名熟黎方輿志生黎各有峒主嚚頑無
知不識姓名貝布為衣兩幅前後為裙長闊不過一尺掩不主滕兩腿俱
露椎髻額前鳥言獸面結茅為屋如覆盆状上居人下居畜射獵為常事
男文臂腿女文身面用貝綿紡線以色絲網成若錦縫成圈套從頭穿下
至腰結住為裙名曰黎桶是迹不履民地而自相讐閗居民入其地仗熟
黎以塩魚貿易惟儋崖萬有之在瓊則少熟黎相傳其先本南思藤梧高
化人多王符二姓言語皆近彼處鄉音因從征晉居長子孫焉峝各有主
父没子継夫亡婦代性習凶横讐殺無親若制服淂宜則不為變否則聚
兵作乱其男子着短衫花幔纏頭圍腰戴藤六角帽或兩耳垂環懸雙帶
如刀状垂裙兩幅婦人帶花篛蓑文領露胸老糿坐無尊卑病則搥牛祀
鬼喪&KR0830;則斬牛待客春則鞦韆會鄰峒男女粧餙来遊携手並肩互歌相
荅名曰作劇有乘時為婚合者父母率從無禁㛰姻不避同姓各以所邇
分隷瓊儋萬崖四郡皆椎髻跣足弓刀未嘗去手豪富兼并役属貧弱時
出與郡人在市虞衡志常插銀銅錫釵腰繚花布執長靶刀長鞘弓以竹
為弦荷長槍跬步不捨去熟黎能漢語變脤入州縣墟市日晚鳴角結隊
以歸婦人綉面服緦綆績木皮為布陶土為釜噐用瓠瓢人飲石汁又有
椒酒以安石橊花着甕中即成酒婦人高髻釵上加銅環耳墜垂肩衣裙
皆五色吉貝無袴襦但繫裙數重製四圍合縫以足穿而繫之群浴于川
先去上衣自濯乃濯足漸升其裙至頂以身串入水浴巳則裙𣸪自頂而
下身亦出水綉面乃其吉礼女年將及笄置酒會親属女伴自施針筆湼
為極細蟲蛾花卉而以淡粟紋徧其餘地謂之綉面女婢獲則否女工紡
織淂中國練帛拆取色絲和吉貝織花所謂黎錦黎革及鞍搭之類精粗
有差海槎餘錄黎悋男女週歲即文其身自云不然則上世祖宗不認
其為子孫也身穿花厚布衣露腿赤足頭戴&KR0238;帽傍贅尺許雉毛二莖披
肩頷間可耻也男子家富者兩耳𣸪贅盞口大銀圈十數為冨侈此所以
為雕題離耳之国也寰宇記有嚴皮橊花酒居有欄房定婚折箭卜葬以
卯藏物以殷虞衡志居處架木兩重上以自居下以畜牧婚姻折箭為定
聚會亦椎鼓歌舞親死不哭不粥飲惟食生牛肉以為哀痛之至葬則舁
櫬而行令一人前行以鷄子擲地鷄子不破處即為吉穴海槎餘錄凡
深黎村男女衆多必伐長木兩頭搭屋各數間上覆以艸中剖竹下横上
直平鋪如楼板其下則盧焉登涉必用梯其俗呼曰欄房遇晚村中糿男
士盡驅而上聽其自相諧偶若婚姻仍用講求不以此也自婺嶺以北有
一種遐黎習俻又與黎大異居常以椰瓢蔽体更闌習弓矢父母年過五
十則烹食之尤人不忍聞者若尋常黎俗藏置酒米乾肉衣布之属不于
其家必擇一高坡之地離家百步内外以艸樹略加繚繞廻護輦置其中
名曰殷雖村家叢雜亦不混間有盗之者每犯輙獲法曰距痕即足跡
也余初不信因彼自服而後然之善財好闘性喜報讐虞衡志客來未相
識主人先于陳間窺之客儼然矜莊始遣奴布席于地客即坐又移時主
人乃出對坐不交一談少焉置酒先以悪臭穢味嘗客客食不疑則喜継
設酒中遂相親否則遣客不𣸪與交會飲未嘗捨刀三杯後各請弛俻雖
解器械猶置身傍也一語不相能則起而相戕性喜讐殺謂之捉拗所親
為人所殺後見仇家人及其洞中種類皆擒取以荔枝木械之要牛酒銀
瓶乃釋謂之贖命海槎餘錄參人善射好聞積世之讐必報每會聚親
朋各席地而坐飲酣頋梁上弓矢遂奮報讐之志而衆論稱焉其弓矢盖
其祖先有幾次閗敗之耻則刻箭幾次于梁上以記之故云飲醉鼓衆𣸪
飲相與呌號作狗吠声輙二三夜自云本係狗種𣣔使祖先知而庇之也
以次則宰羊肉臠裱散就近村落無不踴躍接受尅日起兵讐家閗之亦
如此法募兵應敵臨陣過有州縣公差人役楽請觀戰兩家婦女亦各集
本營當退食之際婦女爭出营認箭兩不拘忌其俗云男子讐只結于男
子面上若及婦女則其父母家更添讐怨矣其勝敗追奔亦各有程度不
少踰之數中罹鋒鏑死者密瘞之父母妻子諱不悲泣怒敵知其不武也
借貸責償人不敢欺貿易射獵以利為喜虞衡志土産沉水蓬萊諸香漫
山悉檳榔椰子木亦産小馬翠羽黃蠟之属與省地商人博易甚有信而
不受欺詒商人有信則相與如至親借貸有所不吝歲望其一来不来則
數數念之或負約不至自一錢以上雖數十年後其同郡人擒之以為質
枷其項關以横木俟前負者来償乃䆁負者或遠或死無辜被繫累數月
至死乃己𣸪伺其同郡人来亦加繫之被繫家人往負債之家痛詬責償
或鄕黨率歛為償始解凡負錢一緍次年倍責兩緍倍至十年乃止本負
一緡十年為千緍以故人不敢負其一錢客或誤殺其一鷄則鳴鼓告衆
責償曰某客殺我一難當償一閗一閗者雌雄各一也一雄為錢三十一
雌五十一閗每生十子五為雄五為雌一歲四産十雞併種當為六閗六
閗當生六十雞以此倍計展轉十年乃己誤殺其一雞雖冨商亦償不足
客其家無敢損動其一毫閩商值風水蕩去其資多入黎地耕種不歸官
吏及省民經由村峒必舍其家恃以安海槎餘錄黎村貿易處近城則
曰市場在鄊曰墟場又曰集場每三日早晚二次會集物貨四境婦女擔
負接踵于路男子則不出也其地殷實之家畜妻多至四五軰每日與物
本令出門貿易俟回收息或五分三分不等獲利多者為好妾異待之此
黎獠風俗之難变也二月十月則出獵當其時各峒首會遣一二人赴官
告知會但出每數十村會畱壯兵一二十革守舍男婦齊行有司官兵及
商賈並不淂入入者謂之犯禁用大木枷頭及手足置之死而不顧何其
愚獵時土舍峒首為主聚會千餘兵網百數番帶犬幾百隻遇一高大山
嶺隨遣人周遭伐木開道遇野獸通行熟路施之以網更參置弓箭熟閑
之人與犬共守之擺列阮成人犬齊奮呌閙山谷應声獸驚怖向深嶺藏
伏俟其定時持鉄砲一二百犬幾百隻密向大嶺舉砲彂喊縱犬搜捕山
岳震動獸驚走下山無不著網中箭肉則歸于衆皮則歸于土官上者為
麋皮次者為鹿皮再次為山馬皮山猪食肉而己文豹則間淂之也熟黎
之地始是州縣大抵四郡各占隝之一陲其中黎地不可淂亦無路通朱
厓在隝南陲既不可取徑則𣸪桴海循隝而南所謂再涉鯨波也四郡之
人多黎姓盖其裔族而今黎人乃多姓王生黎質直獷悍不受欺觸不服
王化亦不出為人患熟黎貪狡湖廣福建之姦民亡命雜焉侵軼省界常
為四郡患云文献通考下同
珠厓黎氏三世保險不賓德宗朝嶺南節度使杜佑討平之
咸通五年命辛傳李趙四將部兵擒黎峒蔣璘省于瓊山南境今定安西
南黎峒中置忠州
宋李崇矩太平興國間為瓊崖儋萬四州都廵檢使時黎賊擾洞崇矩悉
抵洞穴撫慰以己財遺酋長衆皆懷附
至和中黎人符護者邊吏嘗獲其奴婢十人還之護亦嘗犯邊執瓊崖州
廵檢慕容允則及軍士至是以軍士五十六人與允則来歸允則道死詔
軍士至者貸罪
政和間筦帥郭曄乞置澄遇西峯寨臨高定南寨以隘阻黎人由是道路
無梗
乾道二年從廣西經略轉運司議詔海南諸郡倅守慰撫黎人示以朝廷
恩信俾歸我省地與之更始其在乾道元年以前税賦之逋負者盡赦免
之能来歸者𣸪其租五年守倅能慰安黎人及收復省地者視功大小為
賞有差失地及民者有重罰史蛮夷傳文献通考乾道二年廣西經略
轉運司言𣣔下瓊管及三軍守倅措置訖諭收𣸪者量功立賞任内有侵
犯省地或迯失省民亦重責罰其先省民迯居黎洞之人守臣招誘𣸪鄊
蠲其稅赦詔從之
六年黎人王用休為亂權萬安軍事同主管本路廵檢孫滋等招
降之
九年八月樂會黎賊刻省民焚縣治為乱黎人王曰存王承福陳顔招降
之文献通考云九年樂會縣黎賊刦省民焚官舍瓊管安撫請于朝黎人
王曰存王承福陳顔等招降𣸪寨有功借補官資弹壓边面義兵統制黃
文廣屢戰於功並𣣔推賞以澄邁縣廵檢權移駐劉樂會縣控制黎人其
省民久陷歸業蠲賦巳責從之
淳熙元年詔承節郎王日存等許子孫承襲以瓊州言其祖父居蔭元係
入貢又自宣和以来能撫諭諸黎弹壓有勞也十月五指山生黎洞首王
仲期率其傍十洞丁口千八百二十歸化仲期與諸洞首王仲文等八十
一人詣瓊管司管司受之例詣顯應廟研石㰱血約誓改過不𣸪鈔掠犒
賜遣歸瓊守圖其形状衣製上經略司
八年六月瓊管司言承襲宜人二十六峒統領王氏稱其祖本化外州皇
祐熙寕間歸順弹壓三十六峒捍禦隘口正係瓊管咽喉之地三世受朝
廷告命至母黃氏承襲弹壓邊界用寕紹興間又說諭化外黎人各安生
業莫肯從乱乾道七年受告封宜人今年老無男有一女𣣔依例承襲詔
王氏襲其後又以王氏之姪黃間補守寨弹壓黎峒嘉定九年詔𣸪許宜
人王氏吳氏承襲虞衡志王二娘者瓊州熟黎之酋有夫而名不聞家饒
財善用衆能制服辟黎朝廷封宜人瓊管有號令必下王宜人無不帖然
二娘死女能継之其餘三郡強名小壘實不及江浙間一村落縣邑或為
黎人據其廳事治所遣人說謝始淂還前後邊吏端不敢言
九年管師韓璧出入阡陌勞来不倦期年成化黎人感慕願供田
稅
十二年正月樂會縣白沙洞黎人王邦佐等率賊衆五百為寇殺掠官軍
保義郎陳升之撫降其衆俘獲林智等瓊司上其功
淳熙末崖守周遣&KR0836;黎人諭招撫淂五十餘洞每遇寅酉曰出城市貿
易
慶元初通判劉漢脩崇郡學講明道要激勸生徒創建社學延師訓導損
帑廪給黎獠獷悍亦知遣子就學衣裳其介鱗踵至者十餘人
端平初劉椿知萬安軍買扶諸峒黎以椿紹定間曾平黎寇聞風相率至
瓊納歎願随土貢献
咸淳三年二兇盗陳公彂陳明甫竊據崖州臨川鎮潮惠廣欽廉雷化歲
被刦掠瓊黎乘乱出峒為盗六年犯邊廹近城堞憲司薦欽州守馬成旺
征之成旺偕子撫機来間關數十戰恢拓省地八年秋詔以成旺顓筦寄
乃命撫機諸將戍邊諜黎情偽截其出没諸峒惕息不敢肆
元設黎兵萬戶府綂十三翼兼管民兵黎峒萬千百戶俱以土人為之致
黎乱終元之世
至元十六年朱國寳為海南四州宣慰使更弊政訓兵息民黎人降者三
千戶蛮洞降者三十所十八年招降居亥番亳銅鼓博吐桐油等十九
洞
二十八年本路安撫使陳仲逹諸闕陳平黎策五月戊戌授以海北海南
道宣慰使都元帥命同廉希恕等將蒙古漢軍順化軍七千史誤作二千
二百人世祖紀至元二十八年五月戊戌以參知政事廉希恕為湖廣等
處行省右丞行海北海南道宣慰使都元帥瓊州安撫使陳仲逹海北海
南道宣慰使都元帥湖廣行省左右司郎中不顔于思别十八里副元帥
王信並同知海北海南道宣慰司事副元帥並佩虎符將二千二百人以
征黎蛮獠属皆從仲達辟置十月丁丑渡海益民兵一萬四千收諸黎所
未附兵將集而卒十一月壬子行湖廣行省平闊里吉思以分省督師
至命仲逵子謙亨領萬戶綂諸兵副元帥王信伯顏于思萬戶教化孫韓
旺楊顯祖副使林應瑞副萬戶秦彪千戶蔡有閶鎮撫高祐廣西宣慰楊
廷璧等分兵統剿自本月庚午發師至又明年癸己七月辛酉被召還朝
乃以餘賊付都元帥朱斌綂兵深入人跡不到之處黎巢盡空明年甲午
春刻石五指黎婺而還是役凡三歴年勦平各州縣清水等峒符十九符
察陳萃梁六犢王郎王嗣陳子淵黎福平等渠魁降附者不可勝數淂峒
六百戶口二萬三千八百二十七招收戶口一萬三千四百九十七從省
幕烏古孫澤議立寨學訓諭諸峒奏置屯田府主定安會同二縣萬全一
寨唐胄論曰是役也自開郡以来所未有然計兵僅二萬一千二百人計
特雖二十六月然實用兵纔十三閱月爾專島蠢醜已無遺穴人言瓊黎
黨渙易剗信然使継制之以良材則瓊今日尚有黎乎柰何以統制休之
駑毒土人僅數年間餘黨王文河王應嘉𣸪起釀成至順之禍先沿乱以
俟元亡痛哉史世祖紀載命廉希恕别十八里將兵同征而舊志及碑文
皆不及豈非以他故不果来故允仲逹在道之請而速督之以闊里吉思
歟
天曆初瓊山黎多招引亡命為嚮尊時出行刦主簿譚汝楫詣于大府歛
鄊兵淂五千人討之軍次居洞有賊二千突出𣣔戰以方樹栅令士卒
皆觧鞍縦馬卧賊疑不敢進乃引去遣兵五百乘之賊伏彂遮其後𣸪遣
千人之弗能前乃自以兵擊走賊拔出其衆射中其首腹賊遂退𣸪徵近
地兵萬五千人賊有九峒而居野居中為最大周回百二十里艸木蒙密
不可入汝楫先令萬人除道周其山暮𣸪以萬二千人&KR0742;枚圍之夜樹栅
三重為壁壁外布竹釘以防奔突内五步編竹為屏伏卒以避流矢明日
出萬人赭其山布陳以待漸移柵近之十日圍逼居野止三十里八洞之
蛮盡入據之𣸪益栅數十重以守賊窮蹙不知為計乃縱兵夷之淂其酋
六十一人以歸
天曆二年海島生黎叛服不常海北海南道宣慰使按攤威望素著夷人
帖服生黎王高等二十餘洞皆願輸貢
至順元年黎撩既陷三軍王官福等𣸪寇乾寕界總兵都鎮撫譚汝楫沿
江自南建至番誕渡置堠障與司帥及萬戶劉其分守之明年賊數萬寇
石山新村梁陳渡汝楫與子康力戰康遇害三年賊寇乾寕西山界都元
帥關關軍水尾失利汝楫與别將拜住擊敗之後賊衆汝楫𣸪敗關關不
援遂䧟澄邁王六具亦寇臨高逼南寕界軍判羅伯龍結村援兵禦賊敗
明年春六具遣其徒王吾數千人掠北關伯龍義兵誅之乘勝遂退斃
傷者不可勝紀夏官福賦五萬𣸪由東入寇汝楫渡江出救守將阿刺護
世之圍大敗賊斬首四十一級獲軍噐輜重不可勝紀
元綂元年南寕軍達魯花赤特穆實招降江花落基諸峒首符冨等一百
九十名向化
是年秋七月詔行參知政事完澤會諸道兵進討瓊黎初至順元年黎賊
王馬同反䧟會同楽會萬州文昌王六具寇臨高澄邁王觀福據定安東
西諸黎皆應僅存瓊州民王用紏亦率十九峒作乱二年秋七月乃命湖
廣行省右丞劉耳刺領江西湖廣二省兵九月𣸪詷廣東福建兵共討之
以耳刺武功未集而卒至是始命澤督諸道兵及廣西撞兵討之譚汝楫
請先死戰以絶其根株澤因下受賊金以間竟納降而歸
二年十月湖廣行省咨海南僻在極邊南接占城西隣交阯環海四千餘
里中盤百洞黎獠雜居宜立萬戶府以鎮之中書省奏准依廣西屯田萬
戶府例置黎兵萬戶府
本朝洪武元年大將南征師駐廣東遣使開諭海南諸部南寕軍土酋陳
薦官等望風降附先元至正十八年土豪吉天章逼昌化縣尹黃半山奪
其印自尹其縣二十二年薦官稱元帥始追出縣印令其下曾洪山據之
至是乃降
二年永嘉侯朱亮祖師擣雷州威聲所至民黎首目絡繹奔走聽諭惟楽
會小踢峒首長王官泰頓兵不散亮祖統指揮耿天璧等將大軍抵其地
敗走其衆招諭諸賊迎降自歸附後各峒熟黎屡效順出官附籍認供租
稅惟深峒生黎尚恃險阻未歸継而萬州卑紐黎&KR1760;等峒熟黎王賢保王
賢俊王琪王觀保王觀禄等𣸪梗花儋之大村峩低七方新場等峒黎首
符均勝符鳳符方抄等崖之抱懷多簡千家等村羅豈羅跪等瓊山之符
進福王觀磨文昌之王伯琪澄邁之王四官王觀平臨高之番縵居&KR1760;等
村符陳符九等黎賊又𣸪不時竊彂廣東都司及海南衛官旗節次領軍
收捕之
洪武初盡革元人之弊土酋主郡者元帥陳乾富以降免罪徙爲廣西平
楽通判以縣各另除官不用土人兵屯子孫盡革爲民以峒管黎
六年指揮張仁收平儋州黎寇初洪武二年已酉諸黎歸附之後文昌抵
萬州黎峒嘗梗化累征討不服至是儋州亦陷仁始領軍削平大村七方
等峒又方輿志洪武初指揮張信收捕儋之黎首符那欽及平峩底落梅
新洋等峒
十年會同等縣及感恩抱束等峒十七年崖州多簡等村二十五年會同
麻白等處偽千戶蔡斌古鎮州等黎迭亂官軍随即討平二十七年澄邁
多簡等村儋州新洋等峒𣸪乱指揮牛銘曹源等討平之
二十八年崖州千家村定安光螺樵木文昌白延等處黎乱廣東都指揮
花茂同本衛指揮石堅牛銘千戶崇實等討平之
二十九年昌化淳鵝峒黎賊符公魂等乱指揮石堅率儋州千戶徐真統
軍討平時萬州鷓鴣啼王淂隆亦寇乱随收捕之
軰除庚辰三月壬辰廣東公差大理寺丞彭與民等奏言瓊州府所属周
圍俱大海内包黎峒民少黎多其熟黎雖是順化上納秋粮各項差役俱
係民當其生黎時常出没刦掠連年出鎮征剿為害不息仐詢訪各處熟
黎俱有峒首凡遇公差役微納秋粮有司俱憑峒首惟辦官軍征捕亦憑
峒首指引今所属各有防黎及偹倭廵檢司如將各處峒首選其素能撫
服黎人者授以廵檢司職事其弓兵就于黎人内僉點應當令其鎮撫熟
黎當差招撫生黎向化如此則黎民貼服軍民安忽矣詔如所請明年五
月十一日瓊州府寕遠縣藤縣廵檢司添設副廵檢黃旗通遠廵檢司添
設副廵檢黎讓十月十一日萬寕縣蓮塘廵檢司添設副廵檢王錢陵水
縣苗山廵檢司添設副廵檢符森其瓊永楽中雖𣸪洪武官制獨兩廣及
荆南土人為副廵檢者仍權晉云
永楽二年各十月太學生崖人潘隆本建言据黎頂讀行十二月授隆
本以知縣職名齎勅撫府黎峒生黎
三年春三月隆本引本土人邢萬勝等赴京𣸪同領勅招撫勅諭黎峒民
人朕奉天明命嗣守太祖皇帝四夷萬國悉来朝貢尚念爾等以蕞
爾之地連處海南州郡之中仰慕声教盖亦有年第因有司不能招撫無
由自連仐特遣知縣潘隆本土人邢萬勝陳㣧符添成蒲幹符忝慶黃歪
頭賫勅往諭爾等休联廣爱之心共相議讓數人同使臣来朝朕即須給
賞賜俾回田里以安爾衆使爾子子孫孫永享太平之福故諭夏四月辛
夘廣東都司奏瓊州府属縣七方等八峒生黎八千五百人崖州抱有等
十八村一千餘戶俱已向化惟羅活諸峒生黎向未歸附上命禮部已
歸附者令有司善撫綏未歸附者仍遣人招諭禮部遂奏遣梧州府通判
劉銘賫勅往諭之秋七月廵按廣東監察御史汪俊民言瓊州府周圍皆
海中有大小五指黎母等山皆生熟黎人所居比歲軍民間有迯入黎峒
甚至誘引黎人侵擾居民今朝廷遣使招諭臣愚以爲黎性頑狠招諭
之人非其同類未易信從又山水峻悪風氣亦異中國之人罹其瘴毒鮮
能全活臣訪淂宜倫縣熟黎峒首王賢祐舊嘗奉命招諭黎民信從歸化
者多况其服習水土不畏瘴癘臣請追還使命仍召賢祐至京量授以官
俾招諭未服黎人戒約諸峒無納逋迯其熟黎則令随産納稅一切差徭
悉與蠲免生黎歸化者免其産稅三年峒首則量其所招民數多寡授以
職事如此庶幾黎民順服從之
四年三月瓊州属縣生黎峒首羅顯許志廣陳忠等三十人來朝初以生
黎多未向化遣通判劉銘賫詔招撫至是向化者萬餘戶顕等從銘来朝
且乞銘撫其衆上從之授銘瓊州府知府專職撫黎仍授顯等知縣縣
丞廵檢等官賜冠帶鈔幣遣還自是諸黎感悅相継来歸仍勅陳忠等歸
諭村峒人民免其供應差發勅諭瓊山縣南歧村首黎陳忠等恁每都是
好百姓此先只為軍衛有司官吏不才苦害悉上頭恁每害怕了不肯出
来如今聽淂朝廷差人来招諭便都一心向化出來朝見都賞賜了回
去今後恁村峒人民都不要供應差發從使安心樂業享太平的福但是
軍衛有司官吏軍民人等非法生事擾害恁的便將着這劾諭直到京城
来訖我將大法度治他故諭夏四月戊子瓊山臨高諸縣生黎峒首王罰
鍾異王琳等来朝命罰等為主簿廵檢賜冠帶鈔幣
六竿春二月瓊州府撫黎知府劉銘率生黎峒首王賢祐王惠王存禮等
来朝貢馬命賢祐為儋州同知惠存禮為萬寕縣主簿賜冠帶幣鈔俾專
撫黎人先是封川歐可誠以吏員遥授縣丞随梧州通判劉銘委差撫黎
尋陞銘為知府可誠為推官銘卒以刑部郎中黃重代之
七年秋八月庚寅萬州萬寕縣土官主簿王惠等率其峒首来朝招諭生
黎四百二十四戶賜鈔幣
十一年春正月庚子瓊山縣言東洋都民周孔珠招諭包黎等村黎人王
觀巧等二百三十餘戶願附籍為民從之秋七月甲申黎首王聚符喜来
来朝臨高縣民黃茂奉命招諭黎峒那呆等二十四峒生黎至是率黎首
王聚符喜等來朝貢馬黎人來歸者討戶四百有奇盖自初至仐招撫諸
黎來歸者千六百七十處戶三萬有奇
十三年二月瓊州府生黎峒首羅廣夀等来朝籍其属歸附凡三百三
十七戶七百五十九口賜廣壽鈔幣有差
十四年夏六月乙亥儋州土官同知王賢祐率生黎峒首王撒黎佛金等
来朝貢馬賜幣鈔遣還上謂行在礼部臣曰黎人遠處悔南棄不霑王
化仐慕義来歸而廟貢頻繁殆得困之非常撫之意自今生黎土官峒首
俱三年一朝著為令
十五年秋八月乙未感恩縣土官知縣樓吉福等率生黎峒首来朝貢馬
及方物賜之鈔幣
十九年春正月寕遠縣土官縣丞邢京率生黎峒首羅彬等来朝貢方物
賜鈔及文綺有差
二十一年瓊州府土官縣丞符添慶等率諸峒黎首来貢方物賜幣帛有
差唐胄論曰撫黎土官其百餘年之禍根乎永楽初勃諭不給於招者
而給於所招之黎戰名之加則專一撫綏不得與州縣事皆防微杜漸之
渾意及来歸後果詒奪其勅以威已列銜座以敵縣皆踰制命矣此
程莹奏革所以爲便也然土官雖革而土舍渡養成悪逆犯數多不
可以不裁抑明矣然唐之首願宋之峒首統領皆以黎人主黎故其侵郡
也乘其哀而後彂今之土官則以郡之奸人爲之故其掠郡也皆在盛時
而不惮土舍縱肆於己革土官之後張威如其祖考苟爲不問終干天討
則宗祀且不能保况糊口之小利乎此兵憲之責也
洪熙元年定安黎賊王觀苟等叛燒燬縣治都指揮程昶率指揮黃瑀等
督軍討平之継移兵征楽會等縣上郎等村王莫等寇随平
宣德四年以峒黎侵擾不利軰去撫黎流官
正綂五年瓊州府知府程莹奏革撫黎土官黎人自是總歸于府民黎
稱便
十年知府程莹指揮陳英諭撫崖州黎首符危向化招回迯民羅討等四
十八名
成化五年儋州七方黎符那南叛都指揮王璲討平之初那南等與土舍
王賦搆乱二年春都御史韓雍以平大藤峡蛮賊俱剥皮抽腸凌遲處死
曉諭令改過自新各安生業俱免其死掛榜通衢恬不為意後賊𣣔侵那
南等地逐出同伊弟弼居住諸黎蓄恨乘賊往臨高祭掃迯回刻箭截殺
賊敗走於地名河洛舖駐劄那南因散擄刦自號南王十一月都指揮王
璲統軍征剿賊憑險阻屢敗我軍相持月餘後乘雨夜夾擊十二月乙亥
始破上下多邦山口寨那南敗走明年正月丁酉追至落賀峒平之因剗
餘黨姜花等峒符英等三月壬午擒之戊申班師
八年署都指揮王璲委指揮李泰督萬州楽會綂軍招撫鷓鴣啼太平等
六十七村峒生黎巴旺巴島等五百八十七名向化
十一年儋州落窑峒黎符那推亂兵俻副使凃棐都指揮李祐綂漢逹官
軍及黎兵機快進討軍法嚴整土舍趙瀧領兵来遅斬于軍門風聞王道
乾漏机亦出將斬賴州衛為辯叔而釋十一月壬戌攻破窠穴明年二
月平之
十二年副使徐棐都指揮李祐招撫千家村古鎮州黎賊符那王等
向化
二十二年瓊州府通判丘瑞同指揮李泰招撫加凌等村黎那允等一百
四十四村向化
弘治三年陵水縣黎亭等峒黎陳邦洋等作乱冬十月兵俻副使陳英參
將姚英統漢達官軍進討甲辰抵加枕山十一月丙辰至大播山與賊對
敵平之乙亥班師
十五年冬十二月癸亥儋賊符南蛇平南蛇者七方峒黎也先成化初土
舍王賦𣣔㑝七方致符那南之乱官軍平後其姪符那月者率南蛇父族
定欽等諸黎皆告出州供徭役吞㑝者裔悪其異已且惧所部或效之十
四年七月丁未以官役頻繁事唆南蛇等讎殺那月不獲賊因刦殺作耗
刻箭傳傳逓諸州縣黎峒聞風響應閏七月丙申擁衆萬餘圍儋指揮周
遠嬰城固守八月丙辰圍昌化千戶王韶大開門受敵賊惧不敢攻鄊落
逃難者淂入依附九月丙戌分兵攻臨高指揮張詡孤守危甚丁亥都指
揮湛鉞聞急奮援賊大敗而退諸黨喪氣未幾卒賊𣸪肆出十二月庚子
省軍抵儋州都指揮河清駐劄于州之保吉孤营無俻甲辰為賊所刦兵
不淂列戰參議劉信遇害死者不可勝計自是賊威益熾郡城為之驚動
至是伏羌伯毛銳以兩廣總兵綂漢逹官軍狼土兵十萬至儋甲子嚴令
誓師黎將馬澄等用命分軍進擊破其中堅丙寅南蛇獨擁精銳出敵指
揮周遠奮戰督家人周賀周紀斬賊將先鋒二人氣奪小却南蛇中箭赴
水死餘黨以次削平州縣大安
正德二年崖州千家村峒黎恣横為害三月甲子副使王倬親領儋昌崖
軍上兵討之賊倉皇奔竄無敢禦者遂焚巢穴而歸勅旁峒無淂匿逋次
日纍送軍門者無數倬憫其衆盡釋之州境大安民為立祠報祀之
七年春兵備副使詹璽征萬州黎賊初儋賊符南蛇叛萬州諸黎皆響應
後儋既平萬未經過師故鷓鴣啼龍吟等峒黎鄭那忠巳休等𣸪出至弘
治甲子殺督備指揮谷泰後愈搆楽會縱横斬對陵水黎亭嶺脚等黎會
應勢日昌熾督府因被害民王昕等奏聞至是始委壐綂官軍快黎等
兵約五千征剿三月癸未遣指揮三琥等四路分進期癸亥會哨于中地
艸唱為土舍泄機賊多屯匿于楽會縱横峒壇口村大連山麓乃故導西
哨指揮趙槃由曲坂難兵地昡賊惧之金哨因曳兵走出熟黎長沙村逗
遛不進東南二哨指揮高煥周世英千戶王韶等是日亦止遠营于地名
太平村随征指揮陳振入覓空村見數賊先馳歸倩随旗軍王佐吳朝京
等衆遇害既夕賊乘刦民兵等营殺傷數多焕等遂掣往南山路出惟北
哨指揮王琥如期抵會所見賊空巢焚之時璽駐劄于地名張牙市聞太
平營為賊所刦遂散師而歸唐冑論曰嗚呼黎賊連年肆寇然時或少惧
者以大軍之末臨也今而此舉命不能用之於得師反驚散于賊黔驢枝
露而猛乕愈無所忌矣孰若不征之為愈也今言黎患多歸罪于弘治末
年之備兵者由此觀之則所以積大而釀長之者豈皆彼之罪
哉
嘉靖元年督府鵰勦羅活峒群黎皆望風屏竄有官𣣔專功者緝賊所
在躬督部下窮搜賊憤怒襲殺我軍數十人甲胄噐械滿野為賊所淂自
是賊知軍弱始無忌惮自是鵰剿遂不足恃
二年己誅賊符南蛇從子崇仁文龍爭立起兵讎殺囙而扇動諸黎隂助
作逆兵備副使胡訓執二人繫獄命儋州同知顧玠撫之事寕玠善事督
府掩為已功奏聞玠陞二級淂擢南安府通判海槎餘錄棄靖初符蚺蛇
從姪符崇仁符文龍争主起兵讎殺日而扇動諸黎隂助作逆余適拜官
蒞其境士民皆憂危蹙額道其故余荅曰可徐撫之未幾崇仁文龍弟男
相継率所部来見劳遣之餘知二酋已獲繫獄故黃問曰崇仁文龍何不
親至衆戚然曰上司收獄正嚴余荅曰小事行得保回安生衆欣然曰謝
郡士民聞之駮然曰此軰寬假即漁肉我民矣余不荅既而閱獄縱繫囚
二百人州人咸賞我冤大之度彼黎衆見之盡闔首祝天曰我軰冤業當
散矣余随查該峒粮俱無追納示喻黎老各出長計轉請海道明示黎衆
争相告乞辜保其主余諭之曰事當徐徐此番先保各泛完粮次保其主
何如衆曰諾己而淂請從黎俱縱回前此土官每石粮徵銀八九錢余𣣔
收其心先申達上司將該峒黎粮品搭見徵無徵均照京價二錢五分徵
收示各黎俱親身赴納因其来歸人人撫諭籍其名氏編置十甲辦粮除
排年外每排另主知數恊辦小甲各二名又總置總甲黎老各二名共有
百餘人則掌兵頭目各有所事楽于自專不顧其主矣日久寝向有司余
密察識其情却得諸首悪五十餘名觧至省獄二千里外相継牢死大患
潜消后落窰峒黎開風向化亦告編版籍粮差訖州倉積存聽徵粮斛准
作本州官軍俸粮敷散地方平妥余后𣸪從事西廣竟有加俸二級恩命
檄未下而己轉官南安矣
十三年三月瓊山縣沙湾居林等峒渠酋黎福二作乱夜刦守兵营殺死
典史千百戶各一員并殺擄兵士甚衆知府蕭晚聞于督府都御史陶諧
總兵咸寕侯仇鵉會廵按御史戴璟檄同諸司勘處於是晚謀諸兵俻副
使游璉設捄虜繫誅渠魁威群醜三策乃令經歴顔吉縣丞高明督土舍
許承宣招降旁酋出虜者皆至晚厚賞授以方略俾誘渠酋設伏擒之璉
遂督指揮王守臣集兵七月分哨抵巢群醜皆遁乃焚其聚落奪其穀畜
屯兵搜捕適時霖潦泛溢軍亦疾疫乃下撫令群醜願月朔赴道聽令九
月旋師磔福二于郡市餘黨悉平瓊州續志
十八年萬州鷓鴣啼峒大抵村黎酋那紅那黃叔姪爭田叔不勝乃投陵
水軍堡村庄千戶萬人傑為報怨人傑率兵以捕獵為名襲大抵村盡奪
其妻孥資産而有之黎酋積憤紏合黎停嶺脚二峒陳任等攻刦陵水縣
九十六村掠奪殆盡惟存附郭港坡一村賊屡合攻知州黎㢲屢敗之人
傑頗有謀勇用計䜛巽罹罪去士論大拂㢲訴冤人傑亦被逮仰藥而死
於是賊益猖獗
二十年崖陵郎温黎酋陳那任那紅等紏結萬崖諸黎搆乱州邑虜掠村
民寇陵水縣時督府適有事安南未遑也官軍年月以前虛声致討北哨
至既招又剿既降又誅誅又𣸪招威信不立賊不𣸪聽招惟肆攻掠海南
衛指揮僉事張世延帥兵禦之戰於多崩河兵敗被殺都御史蔡經奏請
征討命下會師十萬與安遠侯柳珣駐雷陽令參政周襗運餉九月分
兵爲三哨參將程鍳所部四萬五千人爲中哨參政張岳監之參將董廷
玉所部三萬一千人爲左哨副使陳茂義監之都指揮武銮所部二萬六
千人爲右哨僉事商大節監之參將劉經提餘兵設伏張翼中左二哨先
進賊偽遯設伏戰頗不利大節持重武銮引兵合程鍳躡左哨後己而分
界俟其矢石少息乃超距爭先鄧嵒大敗之賊漬所破峒二百七十有奇
斬五千五百餘級登黎婺山顛而還十二月凱旋官軍頗亦傷折右哨頗
完捷聞進經爲兵部尚書珣加太保
二十八年崖州止強石訟等村黎酋那燕那撁符門欽等作乱判官黃本
静科索無厭燕等遂逼崖州圍感恩先是崖陵那紅諸黎甫平而知州葉
應時都御史歐陽必進總兵平江伯陳圭奏請討之受命調兩廣狼獞漢
逹官軍十萬餘令副總兵沈希儀督守廵兵備等官分三大哨直抵巣穴
俘斬首從五千三百有竒悉剿平之
三十七年分廵海南道惮涉鯨波駐于雷州峒黎始無忌惮三十九年分
廵𣸪至黎乃𣸪寕
瓊山村峒凡一百二十六
居碌村居林村居碌南槀村牛皮三家村加品村新&KR1760;村
加卯村新寨村加西抵灰下村死蛇村南吉平兆村南蛇村
籬竹村南記村黃綠村林雷村燒鹿周㪟村湾頭村三
家村岑&KR1760;村水尾村加地村加黃典村平兵村嶺俉村
上下沿江村南細村加林村黃昏村三家村孫喝村始社
大社村番陀村包没村低灰村長秀村多雷村黎東村
勘寨村墨弯村鹿壮村南盈村南犀村南岐峒盤荅村
南壚居㪟村下水坡村大嶺村南般村盧廸田頭村黎瓊村
藤寨村南坤村南陀村白頭迦遶村塘心村居完村頭
平峒嶺平峒荔枝村陶良村黃泥村莫村茅坡村白嶺
村水綿根村齒錯村尋村大塘村木械根村埇嶺村羅
村山田村猫舌村北岸村苦藤村沙件村湴鉄村荔枝
榔扶南村鴨塘村䔍牛村瓦屋村石并村藤村沙坡村
檻埇村龍教村獨田村曹村東衡村坡薕村塘石村邁
葛村南椰村尖嶺村張村龍天村石化村鴨塘村嶺上
村水泡白石村山口村張村大木根村加凱村宋寨村
胡換村墨&KR1760;村江邊加般村深梵村番六村居癸村田邊
新村山口村山深村坡尾村黃竹村岑村六窩村馮家
丁寨村周村多剿村李瓜村南䰙多加村黃家大
峒村
澄邁村峒凡一百三十七
探都村湳吕村新村陶弄村大小白石村居透村瓊鎻村
上田村居坎村田尾村山坡村求地裏村黑臉村相思根
村白水母村東西嶺村甘謟村如忽村村舊村湳凍
村大嶺村落峒村窮詣村石描村居白村落咀村泰魯
石嶺村大田村檀木村湳羅村居潤村求執村泉眼村
居眼村下水村坡飬村牛窩村内絞村茅坡村崖村落
血村潘徑村居鳳村居寉村求池村觀遠村八温村南
絞村大塘村脚猫村十五寨一村湳初村毛巴村透龍村
湳坑村宋覩村宋&KR2412;新村大江村竹根裏村北乖村居岸
村窮蘭村北絞中廪村大小居疊村黎献村下水村居洪
村湳堀村南茂村淺石村嶺下村大小嶺村判甕村大
小居蔽村荔枝眼村莊罕村山吕村山尾村花嶺岸村玭
玘村石嶺上村南濫上水村細嶺村耀瓦村黎村道眼村
上賈村南藝村加俸村嶺邊村南突村溪口村擎洒小村
大鵲坡村及崖村和句村提湳村充遥村麻戀其村棲存
村那郎村冲潮村杶罰村番大村催村番乍村番那村
番奴村雅崖村番多羅村雅包村雅义村譚漢村雅近村
譚湳上下村乂縣舊村屯後村反陣村波路村黎祭村番
寨村番縵乍田村番佛村從記村番定村大那永村績縵
江村居湳村甘痛村居潤祚村高嶺村
臨高村峒凢二百三十九
南逢大村南逢小村姑堤村南逢村敗大村婆貝村
敗小村石若村譚章村羅便江頭村堤把村南順村提南
村番任村番奠村從遶村捕投村重加村傑和村番縵
那崔小村番奧村湳雜村番乱村那附律村江高村買愁
村婆傑村湳又村略閃村遷栲村番濁村那丢村番又
湳村番忍村番吾村番油亞村那拗村符效村羅勇村
白瞻村南甫村推峯村茶談大村茶談小村推方大村推
方小村潜藏村低流村高地村羅畔村峒村郎秋村
南暴村郎忌村郎墨村道貪郎遊村番京村武丁村㪟
木村郎来村坎首村初呼村武戴村即武頓武小武左村
郎藍村多舍村羅屯村計央遠史村周白村武丁村打治
村郎巖村郎憐村誕村重羅村提来村羅便村南恨
村張义村符具村重白村羅徧墳壹村那打符圖村那打
重而村那打甲衣村武陳村武述村那打道羅村我然獌村
墳曺獌村那否村曹獌小村番衙陳村獌那頼村墳曹門小
村茶藍村番佛村武曹村插胡村湳軍村番蒲村那邑
村那舖村那又村番獌紅邊村南謀村白華村郎管村
神白村番獌村買傑村屯建村番獌打蛇村略屯村道探
村低樓村道圖村墳曹村道夀村羅也村亥迦頓墨村
番獌王周小村大安村南善村居著村神白小村武頑小村
郎管小村羅盆村武銀村郎貫村具沙村道搜村大江
坎村居門嶺低村恒南村郎巖番閃村番佐橋良環村居投
番在村番打崇村陳受村從賀路奏村波没村夹具村番
迍村番軸村那客村白麻村白牛村棲簪村夏炎村番
移嶺背村番袍陳村夏江爐村番玄大村番玄小村居&KR1760;
村
安定村峒凡一百一十二
庠換村茅夹村山村沙湾村山廖村麻根村南墩村大
木村南峯村新掃村對峯村居匪村竆欄村金救村居
倫村新廖村下泥村驚介村外匪村沙田村高臺村沙
波村坡村嶺掘村筒奏村石嶺村間浪村榕木村下水
村下榕木村萬延村那凑村坎村婆村奴計村坡村
蘇量村李寨村居谷村竹根村居啟村居烈村李鷄村
客木村居蓼村籬竹村長塘村居階村山村林遍村居
堕村麻根村嶺村烈口村石麻村紛雲村玉奴村蛇寨
村仐抱村郎戊村黃茅村黃口村蓼頭村墨揆村水表
村羅旦村南號村山村嶺脚村居章村丹臘村大火村
透冷村南迍村居鄧村樵木村斬彩村高嶺村番透村
山心村上塘村郎戊村黃弯村黃禄村黃坭村嶺背村
大郎村北籐村呌降村歛萬村黑石村中心村南吞村
坤骨村黎秋村曹掘村夢細村保加村崖陀村南汶村
南川村長安村居坐村馬透村大坡村大付村大水村
黎討村平山村水平村山村居馬村
文昌村峒凢三十五
陂底村雷珠村白壇村荔枝村黃艸除玖村麻陂村爽寨
村斬脚村拐根爽村山烏村斬脚尾村沙埇曺家爽村多
習村多客戶村多餘村楊村郭村苦竹村白沙村大埇
村湴陂長田村買車村水西大陂村杵村何嚴村黃家埇
村偷狗村唐來村大寨村李村荔枝莫寨村馬嶺寨脚村
墳楟村買陂村下寨苦蕂村
樂會村峒凢五十三
縱横上村羅雲前村雲羅後村葵根上村葵根下村石橋村
上坡村下坡村加略上村加略下村三令村賀頼南村賀
頼北村小郎村坡尾村坡題村黎新村石盤東村石盤南
村秤溪村油梅村新寨東村新寨西村露懷村南杯村
官梅村竹根小村大郎村縦横大村墨石村竹根大村皮
沙村清安村皮英村羅環村嶺坻村羅梅村上搖村下
摇村新寨大村新寨小村上石朴村南茅村大水村小水
村加歴村茗呆村斬對東村斬對西村加石上村加石下
村黎磨村水口村
儋州村峒凢二百九
煙莪峒途何峒峩郎峒過甘峒過吟峒大羅村牛頭村
水尾村峩好村過洋村那江村坤雄村和橋村甘根村
免拷村落禍村苗村那瓦村峩郎村峩娘村峩楼村過
茫村差泮村婆包村羅不村考磪村打金村可卜村係
抱村婆媒村峩邦村峩南村峩加村峩爹村可妙村可
邦村上過潭峒下過潭峒途邦峒蓬萊峒同横峒山口峒
過邦峒夫底峒新洋峒過譚大刺峒火落窰峒富盆峒
差番村落隷村徒板村落勿村落閑村英豪村桃華村
徒雜村大小落蔓村墟坊村逢邦村冨雙村落臺村南村
那羅村和奉村過陀村徒邦村徒欽村南丹村浮峩村
落苗村落深村大落賀村小落窰村差横村甘㭩村墳
村南華峒那板峒潺白峒那横峒雲渠峒那檐村皮
那邊村那喃村番真村羅條村那横窰村那順村憤横村
那父爹村南新村小墳旦村陀横大村陀横小村懷巢村
催誌村副濯村擇催村曹奴那續村催風上村催風下村
催風中村曹縵上村曹縵中村曹縵下村那勞大村那劳村
南絹州村催勿村冨濁上村冨濁下村冨濁中村冨賀大
村冨賀小村冨寕村甘弓村那茶村冨孚村波字村從
加重伯那針村從加重伯那六村從加重伯那村從加重伯那
論村從加重伯那白吾村從加重伯那機村從加重伯那賞村
禽讃村冨居村路忍村白吾大村白吾小村番登大村番
登小村墳該村銀村抱嵩村落條村條貧村那村那
崩村南統村南勞村茅密村喉白村峩勾村峩律村小
頭小尾村婆眉村磨凌村過仰村峩那夏村歲雅村車同
村過邦村峩横村浮荣村峩玉村㒘沽村浩不吼村那
富峒蓬峩村保平峒冨催村横村布曹村那訥白沙村
投蓬打村多坤村白姑村番輕村貪瑶村那吉村那洒村
牙西村牙番村牙歴村晚吉村石村惟圖村白勿村
牙成村白平村坎陶村白風村湳鹿村逢陀村絶湳村
弟茶山牙秋村牙麻村墳不勿村通三村婆骨村南勞村
正顔落乍村番洋村落横村妻抱催查村落便村落閑村
烏鴉村妻玉村墳臻村痴歇村那便村
昌化村峒凢三十三
峩高村峩掠村居炭村陀外村磨庵村居律奪村那邊村
陀蛮村峩淡村居喝村包泊村盤嫌村那憐村包橋村
峩吟村峩娘村陀查村哥炭村徒蘂村無飄村南保村
峩義村初血村群白村峩表村餘雍村峩俺村廣香村
峩旺村峩哥村上下恊村峩爹村峩玉村
萬州村峒凢九十三
龍弯村居勞村黃籬村僊家村坡頭村四馬村番根村
芭芒村催臻村爹寨村妻蛮村白包上村白包下村孚陀
村孚陀小村墳旦村牙密村牙巴村墳盡村潘即白村
那根村白包村番花村那打調機村那堅村浮徒村白包
村符花村番墳村千敲村那爹村番奴村番陳村冨孝
村牙南村甫貪番閏村那甫白村麻江壞村墳餘村小曹
慢村落乍村那班村番仴村那班白村從化村磨思印村
貪貝村番蓉村峩沙村番文村番論村牙殺村閏儂村
防村那随村遐貪閑村剛華村千斬村那甫村冨郡村
小冨群村符番村那喃村卑孕村平石村窮頭村居引村
南頭村加村卑休村郭村陳婆&KR1760;村青塘村居狄村
加村橋顕村北大水村菩提村高石寨村北嶺脚村番
鳳村加扶村南對村排𥙷村水尾村西大水村買猛村
大翁村新村石水村西嶺村晉禮村
陵水村峒凢三十
多龍村港娄村多艾村港莫村羅渺村湳侯村艾村多
旺村加錢村多賢村湳油村正站村多麗村艸宇村低
富村多莫村加除村加皂村多昧村七帶村到奏村五
指村保坎村保白村羅信付鈔鍋村北羅村低
岐村湳鼎村
崖州村峝凢九十二
羅活峒龍湾村鷓鴣啼村大娄村長沙村南丘村黎看村
唐村木綿皮村太平村提底村大䖝村羅村胡南村水
表村良薑村塩服村羅圍村加拜村正站村多累村羅
宇村黑梅村多梅村加間村加訓村提提村案信村頂
對村抱班村石松村抱勸村抱好村多併村金契村多
間村南滛村抱井村抱覇村抱懷村枕横村抱毫村盈
僯村抱也村抱貧村大擁康村黃侯村節落刀村抱耶村
小擁康村多爹村抱柞村佛棲村侯到村返歆村抱到
村大抱侯村小龍村多傑村多於村多鑿村抱改村抱
継村多港一村遷家一村湳略布打村龍村浮村嶺村
日村透村村村碩村講紺村翁俸村布那二村
多頭村講學村而盈村布那下村瑟体村羅縵村蒌禎村
猪母村多近村那打村足親村多来村嶺頭村
碍吾村
感恩村峒凢四十一
峩茶村拂顯村峩顯村那邊村峩陸村陀皓村雅也村
陀寕村抱道村也皓村皓首村抱白村大定村抱透村
陀牙村羅横村峩詐村峩勤村抱蔓村陀横村抱陀村
北鮓村北言村也&KR0647;村陀累村北道村抱萬村抱匪村
大道觧村陀頼村符若村陀逵村湳張村陀淺村曹咬村
陀烈村也道村小抱村觧村淺一村峩傾村抱道
村
