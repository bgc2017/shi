頖宫禮樂疏卷九
明李之藻撰
啓聖祠祀儀疏
按叔梁紇氏之封爵自祥符封禪幸宅始其進公而王
而稱啓聖也自勝國始其專祠徧天下而祀也則自國
朝嘉靖始尊聖師並尊聖師之父蓋報本錫類莫盛乎
此矣羲軒堯舜禹湯師也而君祀不及於所生文武周
公師也而君而相能追王上祀而不能俾萬世為之祀
其追王上祀也而達孝則吾夫子之爲達孝也達乎百
世以下者也堯學於君疇舜學於務成昭禹學於西王
國湯學於伊尹文王學於鬻熊武學於師尚父未聞推
恩自出如是之隆而我世宗肅皇帝誦法遺書祀典之
隆若是則我肅皇帝之達孝達乎百世以上者也於乎
懿已其木主暨陳設視四配其以顔路曾晳伯魚孟孫
氏配也儀視十哲程朱蔡四氏之從祀也儀視配而少
殺有程朱蔡則不得不躋周氏錫類之道則然矣主祭
或司成或郡守大抵以所在長官之次或學博充之期
隨春秋丁祭子夜行禮取不先父食之義云
陳設目
正壇
羊一豕一
鉶二
籩八實以形鹽藁魚棗栗榛
菱芡鹿脯
豆八實以菁菹鹿醢韭菹醓醢兔醢
筍菹魚醢芹菹
簠二實以黍稷
簋二實以稻梁
篚一實以帛爵三(壇東南西向)
設罍洗盥盆一
東西配位
豕首二豕肉四塊篚二
每位簠簋各一籩豆各四爵三
東西從祀
豕首二豕肉二塊篚二
每位簠簋各一籩豆各四爵各三
正壇東配二壇西配二壇東從祀西從祀
各設案爐一燭二已上共設酒罇三
儀注(省牲與前祭同)
典儀唱執事者各司其事分獻官各就位導引引
獻官盥贊引唱詣盥洗所贊搢笏盥手訖贊出笏
引至拜位贊就位典儀唱迎神贊鞠躬拜興拜興
拜興拜興平身分獻官同四拜典儀唱奠帛行初
獻禮執事者各捧帛進爵立於神位前贊引贊陞
壇贊詣
啓聖公孔氏之位前贊引贊搢笏執事者以帛跪進於
獻官贊奠帛執事者以爵跪進於獻官贊獻爵贊
出笏贊詣讀祝位讀祝者取祝跪於獻官左贊跪
贊讀祝讀訖贊俯伏興平身讀祝者捧祝進於神
位前贊詣
先賢顔氏之位前贊搢笏執事者以帛跪於獻官贊
奠帛執事者以爵跪進於獻官贊獻爵贊出笏贊
詣
先賢曾氏之位前儀同贊詣
先賢孔氏之位前儀同贊詣
先賢孟孫氏之位前俱同前禮贊復位典儀唱亞獻
禮執事者各捧爵自獻於神位前訖典儀唱終獻
禮儀同亞獻禮典儀唱徹饌執事者詣神位前徹
饌訖典儀唱送神贊引贊鞠躬拜興拜興拜興拜
興平身分獻官同四拜典儀唱讀祝者捧祝掌祭
者捧帛饌各詣瘞位典儀唱朢瘞執事各捧祝帛
饌由中門出至朢瘞所贊引贊詣朢瘞位禮畢
祝文
維某年歲次某甲子某月朔某日某甲子某衙門
某官某等致祭於
啓聖公孔氏之神曰惟公誕生至聖爲萬世王者師功
德顯著兹因仲(春秋)特用祭告以
先賢顔氏
先賢曾氏
先賢孔氏
先賢孟孫氏配尚饗
名宦鄉賢祠祭儀疏
周禮大宗伯以吉禮事邦國之鬼神示所謂人鬼則宗
廟之祭而已矣非其族也其神弗歆乃祭法法施於民
則祀之以死勤事則祀之以勞定國則祀之能禦大災
捍大患則祀之瞽宗之祭設於學校鄉先生之賢者殁
而祭之於社諸皆崇德報功示民不忘且以風勵來兹
典甚重巳我太祖高皇帝登極之元年首詔郡縣訪求
應祀神祇聖帝明王忠臣烈士久有功於國遺愛及民
者載諸祀典明年詔有司祠祀典神祗其不在祀典而
嘗有功德於民者即不祭存其祠宇又令天下學校各
建先賢祠左祀賢牧右祀鄉賢春秋仲月亦得附祭廟
庭後乃更名名宦鄉賢世宗肅皇帝令天下有司學校
備查名宦鄉賢果有遺愛在人鄉評有據未經表彰即
立祠祀若原祠傾頽及未追戴者聽民間建祠崇祀隆
慶六年秋今上登極覃敷恩詔於此亦惓惓焉夫牧先
惠政賢重清修必無媿於宫墻斯有光於俎豆若果甘
棠思永鴻漸風高蓋棺論定司風教者自宜亟取而崇
祀焉奚俟象賢之陳乞膠序之推揚而後可與於斯位
哉今漸不然非有華胄必不易得其得之也不必其賢
甚則去思專祠不必良牧鄉賢濫舉或參匪人而祀典
幾於不足重此眞教化之所關而有司者奈之何其不
留意也
儀注
名宦鄉賢祠迎送神各再拜獻帛三獻爵讀祝皆
立提調官行禮
名宦祝文
卓哉羣公懋修厥職澤被生靈功垂社稷
鄉賢祝文
於惟羣公孕秀兹邦懿德卓行奕世流芳
鄉飲酒禮疏
庠序首善之地尊賢養老行禮於斯以申孝弟之義主
之以鄉大夫州長黨正州黨皆統於鄉是故通曰鄉飲
其事有四三年興舉賢能飲而賓之其一鄉大夫飲國
中賢者其二州長習射飲酒其三黨正蜡祭飲酒其四
賓興者三年一飲大比之禮也州則一年再飲春秋習
射而飲黨則一年一飲歲十二月大蜡於學子貢觀蜡
是也古者貢士於其君必以正月故今之鄉飲亦用正
月其飲之以十月也自漢始也周十二月即夏十月取
黨正之文也唐禮樂志季冬之月正齒位百官志縣令
每歲季冬行鄉飲酒禮則仍十二月矣至於鄉貢試已
長吏以鄉飲酒禮會僚屬設賓主陳俎豆備管弦牲少
牢而歌鹿鳴與耆艾序少長焉蓋猶然賓興鄉飲之遺
意乎宋政和遂改鹿鳴宴為鄉飲酒紹興令州縣以科
舉年行之庠序則三年一舉之飲至宋尚存也射飲之
廢久矣石渠禮論尚有鄉射合樂之說鄭玄儀禮注亦
稱今郡國行此禮於季春漢而後鮮有行者政和雖定
貢士射儀而旋遭喪亂未及施用今之鄉飲一舉於十
月之朔而非蜡再舉於正月之朢而非賓賢能其大比
别稱鹿鳴不涉鄉飲所謂鄉飲别舉於庠則尚賢尚齒
鄉大夫飲賓之禮也嘗合儀禮王制鄉飲酒義而繹之
主人就先生而謀賓介選德也主人拜迎賓於庠門之
外入三揖而後至階三讓而後升所以致尊讓也盥洗
揚觶致潔也拜至拜洗拜受拜送拜既致敬也禮隆於
賓主略於介更略於衆賓貴賤之等也設俎豆備禮樂
肴熟而不咀酒清而不飲徹俎而後坐稅屨進胾而無
算爵無算樂義惠盡也賓主象天地介僎象隂陽三賓
象三光讓之三象月之三日而成魄四面之坐象四時
賓者接人以義坐於西北主人接人以德厚坐於東南
坐僎於東北以輔主人坐介於西南以輔賓六十者坐
五十者立侍以明尊長六十三豆七十四豆八十五豆
九十六豆所以明養老皆所謂習鄉尚齒者也他如饗
用餚蒸見於毛傳樂縣笙磬籩俎見於應邵注祀聖師
牲以犬紀於後漢志則又禮經未載而儀節可以互徵
者其事不過飲食之節鄉黨之會而所關乎教化風俗
者則甚鉅所以伏湛奏舉於建武田錫獻議於建中鄭
樵譔圖於紹興雖古制湮没而朔餼猶存漢唐盛時郅
惲得以舉汝南之觥李忠藉以變丹陽之俗裴耀卿行
之於宣州歌白華華黍由庚南陔諸詩而民聽之有泣
下者蓋禮樂之進物也速而謙讓之服人也深觀祭獻
之嚴而知報本睹蘋藻之薦而知貴誠見賢者為主而
知懋德之可尊視老者為賓而知高年之當敬閱揖讓
拜起之式而莊敬之志自生聞雅頌和平之音而淫慝
之心自息聽南陔白華之詩而父母之孝養自篤窮鄉
僻郡之民烏知禮樂惟示之以鄉飲之禮樂而觀感興
起覺亦有所不容已者以此知先王之禮真足以移風
易俗而所禆於陶世之具非淺也先王之世非特行之
有司而已月令孟冬大飲蒸注謂天子諸侯與羣臣飲
酒於大學乃至總干袒割執爵執醬屈天子而躬養老
之義逮漢之永平晉之泰始咸寧臨雍拜老猶或踵行
當時傅玄作賦束晳補詩膠庠之儀彬彬如矣晚世雖
不行於天子而郡縣長吏一歲兩行業已著為律令無
敢墜曠惟是禮多綿蕞樂曠登歌甚者故事徒修賓選
不肅秩秩賓筵而匪人干之志行之賢或鑿坏而羞與
為耦有司者亦曰吾以飾吏治完功令而已矣嗚呼此
禮教所以不興而民風不免於日澆者乎有宋銳意講
求蘇易簡撰樂章三十四具鹿鳴南陔嘉魚崇邱關雎
鵲巢諸篇林保修定鄉飲酒矩範其禮有主賓僎介三
賓有肅賓序賓祭酒主獻賓賓酬主人主人酬介介酬
衆賓脩爵無算沃洗揚觶拜送拜既及約束十九事而
當時固未盡行近鄭世子亦譜鄉樂其武舞奏以兔罝
文舞奏以羔羊又備帗舞人舞皇舞羽舞旄舞干舞諸
圖法上之用以助流教化追隆古始亦未施用令甲所
頒僅載其略有司推行不無漸失禮意今考禮經時制
論次儀節佐以登歌笙歌間歌合樂要於簡要可行無
取繁縟若兼六舞更備聲容賢守相毅然任之亦不難
行事似迂而實切禮有剏而實因不曰吾從先進乎哉
從之此其始矣
賓詁
儀禮主人就先生而謀賓介注主謂鄉大夫先生鄉中
致仕者賓介處士賢者古者致仕大夫名曰父師士名
曰少師常知鄉人之賢者是以大夫就而謀之賢者為
賓其次為介又其次為衆賓而與之飲酒然則致仕大
夫猶晉魏間之中正操人倫之鑒而評舉大賓非必其
躬為大賓者也所謂大賓則年高德邵之處士平日韜
光掩采如祥麟瑞鳳欲望見而不可得至此而鄉大夫
物色焉以光盛典蓋尊賢與養老兼焉若謂第延鄉紳
則貴有重於齒者所謂一命齒於鄉里再命齒於父族
三命不齒豈俟以禮屬民而與之飲酒於序然後正其
齒位乎會典洪武十六年刊定大賓以致仕官為之弘
治十七年改定今後鄉飲酒延訪年高有德為衆所推
服者一人爲賓其次爲介則亦不拘致仕官矣所患處
士中或難其選然當虚心延訪崇禮潛德以示風教之
原尚齒尚德不兼尚爵有爵之人官評鄉評必已久著
豈必臨期延訪而後知其賢哉
僎詁
僎儀禮作遵注云遵者謂此鄉之人仕至大夫者也來
助主人樂賓主人所榮而遵法者據此則僎固鄉先生
為之唐制以鄉飲賓興有主賓介而無僎宋高閎草定
其儀僎介之位不盡合古晦庵所定儀位主以州守縣
令位於東南賓以里居年高及致仕者位於西北僎則
州以倅縣以丞若簿位東北介以次長位西南學者多
從其說大明集禮因之然非古也舊會典所載亦不然
洪武六年刊定僎賓鄉里年高有德之人弘治十七年
定今後遇鄉飲如本縣有以禮致仕官員主席請以為
僎夫謂之僎賓義殊參佐况會典儀注主人率僚屬迎
賓庠門之外以入揖讓行禮畢又率僚屬出迎僎夫僚
屬即佐貳以下也既率僚屬又迎僚屬於義為贅及其
獻賓禮畢又詣僎前獻爵交拜夫守令正官固無率屬
以迎僚友之禮况禮名鄉飲而正官與佐貳獻酬交拜
於黌序之堂置介置衆賓於度外是何義耶然則佐貳
必不可以充僎故僎必致仕鄉紳有齒德可遵法者然
後合禮亦不必拘定三人禮有三賓無三僎儀禮經文
云若有遵者夫曰若有則僎在或有或無之間疏云以
其無常或來或不來夫有無來否之未必而尚何三僎
之拘耶會典迎送設席並不及於三僎惟圖式列之當
由佐貳充僎佐貳不止一人故編纂者因訛混列遂若
以三僎配三賓者不知僎無取於充數多或二人三人
所謂諸公大夫舉觶乃入者固非一人如值其乏則一
人亦無不可
介衆賓司正詁
儀禮主獻衆賓繼以介酬衆賓記言五十者立侍聽政
後又言少長以齒終於盥沃賈氏所謂鄉人有學識者
皆來觀禮皆與堂下之飲則是觀養老之禮者皆得謂
之曰賓也經言拜受者三人此三賓之說也衆賓辯有
酒脯此衆賓之說也衆賓以齒介則以賢不拘於齒矣
唐禮樂志鄉飲禮刺史為主人先召鄉致仕有德者謀
之賢者為賓次為介次為衆賓此即古者謀賓介於先
生者也而明經秀才進士孝弟旌表者咸與焉則所謂
賓者亦衆矣至其季冬正齒位則縣令為主人鄉老六
十以上有德望者一人為賓次為介為三賓為衆賓大
抵如鄉飲酒禮云唐之所謂鄉飲者為貢士也尚賢也
介與衆賓輔賓行禮者也大抵辯賢之意重於序齒惟
正齒位於季冬而養老之禮行焉尚齒尚賢重不在爵
故賓若介皆得以未仕之耆碩而晉與令長為禮而衆
賓亦濟濟焉第所謂司正者不可考矣古者由介以至
衆賓禮有詳略主人親速賓及介而衆賓自從至於門
外主人拜賓及介而衆賓自入揖讓獻酬繁於賓略於
介至於衆賓升授坐祭立飲不酢則又略均賓也而貴
賤隆殺則大有辨焉介者介於賓主之間者也僎有巽
入之義介有剛辯之義鄉飲有介鄉射無介射賓禮略
也鄉飲迎賓一相樂正告備將留賓乃使相為司正者
酒清肴乾賓主百拜而怠倦生焉於是乎監之以司正
司正者以禮法正人所以使之和樂而不流者也其人
則衆所推服者以副主人然而受命於主人以通賓主
之情故鄉飲之司正即鄉射之司馬選重而其任則勞
兹州縣以學博充焉猶之可也郡以推官可以副不可
以命賓筵之肅也而揚觶致辭繩愆示誡或以贊者代
焉此其去古道更遠矣古之司正禮行樂備而後設今
之司正夙戒而立專官毖專席然而古必舉其職今僅
存其名是不若俗飲之酒監立於酣暢之後必欲勝其
任而愉快也所謂禮失而求之野者乎今鄉飲之為介
者一人為司正者一人三賓之外衆賓無算朱子禮儀
相及贊用士之熟於禮者頒行圖例亦用老成諸生必
擇容止端詳聲音和暢者讀律一人及賓主贊引亦如
之
主賓僎介席位詁
禮載四面之坐象四時先儒謂坐有四方者禮不主於
敬主欲以尊賢故其位賓主不相對而坐僎於其間以
見賓賢之義也所謂主坐東南者坐東近南而面西記
曰主人必居東方東方者春春之為言蠢也産萬物者
也主人者造之其所以偏於南者天地温厚之氣始於
東北而盛於東南主人者接人以仁以德厚者也故坐
於東南也賓坐西北者坐北近西而面南也記曰賓必
南向南方者夏夏之為言假也養之長之假之仁也其
所以偏於西者天地嚴凝之氣始於西南而盛於西北
此天地之尊嚴氣也賓者接人以義者也故坐於西北
也主西向賓南向所謂賓主不相對者此也若主居東
南隅向西北賓居西北隅向東北是相對矣是禮主于
敬主矣非尊賢之義也介輔賓者也坐賓於西北坐介
於西南南者賓之南也坐西面東非坐西南隅也記曰
介必東向介也者間也坐賓主之間所以間之尊賓也
僎輔主者也坐主於東南坐僎於東北北者主之北也
坐北面南非坐東北隅也賓象天主象地僎象日介象
月經之以天地緯之以日月而可無正歟且夫三賓衆
賓司正僚屬俱正向而主賓僎介又各隅向是八面之
坐非四面以象四時也席不正不坐首善之地而有不
正之坐民奚觀焉嘉靖四年蘇守胡公改正其位立榜
學堂藻守澶淵亦未敢徇俗隅坐蓋舊刻會典圖式原
皆正坐萬歷重刊乃始更之或亦纂修者一時之誤耳
又按會典社飲禮設賓席於堂中稍西向南設主席於
堂東南向西此亦可以類推今取會典舊圖參酌典禮
爲圖附後以俟酌行
鄉樂詁
獻酬禮畢則進樂以樂賓禮樂不相離也工入升歌三
終主人獻之笙入三終主人獻之間歌三終合樂三終
賓出至於階奏陔皆所以備樂也其獻之尊先王之樂
也升歌者鼓瑟而歌瑟先歌後其升堂之序也歌鹿鳴
美嘉賓也四牡辭親從王事於此乎始也皇皇者華將
爲天子使也古者賓興而行鄉飲之禮故有四牡皇華
之章次則笙入而奏於堂下奏南陔孝子相戒以養也
奏白華孝子之潔白也奏華黍時和歲豐宜黍稷也既
乃一歌一吹相間而作歌魚麗笙由庚歌南有嘉魚笙
崇丘歌南山有臺笙由儀魚麗美萬物盛多也嘉魚太
平之君子有酒樂與賢者共也南山樂得賢也由庚萬
物得由其道也崇丘萬物得極其高大也由儀萬物之
生各得其宜也既乃合而奏周南之關睢葛覃卷耳召
南之鵲巢采蘩采蘋而樂於是稱備矣關睢后妃之德
葛覃后妃之職卷耳后妃之志鵲巢夫人之德采蘩夫
人之不失職采蘋卿大夫之妻能循法度蓋夫婦之道
生民之本而王化之端故君卿大夫以及四方之賓燕
皆用之以合樂焉用之鄉人用之邦國通上下者也賓
出奏陔陔夏也陔之言戒也終日燕飲以戒為節明無
失禮也既醉之詩是也或曰即南陔也樂用登歌四人
二人瑟二人歌也笙四人三笙一和而成聲三人吹笙
一人手舂牘歌而和之磬一人鼓鞉一人摶拊一人合
則堂上之歌瑟與夫堂下之笙磬合而奏此二南而舊
註以為瑟歌關睢則笙吹鵲巢合之歌葛覃則采蘩合
之歌卷耳則采蘋合之夫此數詩者逓奏則不可為合
如曰合奏則音調既殊章句亦異何自而合焉蓋堂上
堂下並奏謂之合周南召南逓奏亦謂之合而以為取
彼詩合此詩則不通之論也惟是升歌三詩十三章笙
入三詩九章間歌六詩二十四章合樂六詩十九章音
節繁多行禮既久奏樂復遲雖強有力者或將乘以勌
心而和敬之有忒儀禮曰鄉樂惟欲注謂周南召南六
篇之中惟所欲作義避國君則省鹿鳴魚麗禮存尚齒
則皇華四牡之詩不作可焉或於歌笙間合每詩摘取
首章而餘詩用於無算爵無算樂之時量晷之永短客
之多寡而酌用之朝不廢朝莫不廢夕夫亦不失古人
之意矣登歌間奏漢猶用之廟祀其合奏有鍾磬則謂
鄉樂無鍾磬則古房中之樂也今世所行之禮近所號
為近古者獨一鄉飲而其儀尚參雅俗又不備樂誠為
闕典好古君子加意振舉更取鄭世子樂譜六舞之節
擇童子而肄習焉公私燕會俱用雅音風俗當亦丕變
且奚必俳優靡曼導欲增悲之具而後足以適耳耶
牢醴詁
養老用醴設兩壺於房戶間以備執爵之酳也設玄酒
不忘始也祭嚌肺周人尚肺也薦用脯薦脯五挺辯有
酒脯尚腵脩也烹狗於東方祖陽氣之發生於東也方
氏曰植物皆地産養人之隂動物皆天産養人之陽天
産不特狗也烹狗以祖陽氣者陽窮於戌戌屬狗狗者
至陽之畜也漢永平郡縣行鄉飲於學校祀先聖先師
周公孔子牲以犬則犬之為用有自來矣亦養老所當
具也牲體賓用肩主人用臂介用胳者前貴於後尊者
俎尊骨卑者俎卑骨也必設俎豆重其禮也徹俎而後
坐而後旅酬所以盡賓主之歡也酒則漿人掌之酒人
共之然亦有異焉漿人六飲水漿醴凉醫酏而酒正四
飲則清醫漿酏不及水醴至其飲於賓客醫酏而外又
有糟焉内則醴清糟酏漿醷濫無水凉醫玉藻水漿酒
醴酏亦無凉醫鄭氏曰清醴之泲者則酒正之清即漿
人之醴也泲曰清不泲曰糟内則稻醴清糟黍醴清糟
梁醴清糟則三醴之用皆有清有糟也醫即醷也釀粥
為之凉即濫也以糗飯雜水曰凉酏薄粥也水者煮酏
為之味薄而澹故謂之水其釋漿謂之酨漿則有不可
曉者玄酒醴齊用以祀醫酏糟清醴用以燕賓西漢之
時尚設穆生之醴今則大官法醖已殊古制賓筵秩秩
㮣用市酤成禮而已經言祭酒啐酒不言所用何酒然
則與鄉人飲隨其鄉俗亦未甚拘也至於薦脯醢設折
俎獻以爵酬以觶祭脯醢祭肺祭酒主賓介禮存隆殺
而俎豆之觀坐祭之儀莫之或廢焉禮不甚勞而今皆
裁省不知何故疑自近世筵用案酒其俎豆無所用之
因而併廢祭禮但禮重報本似宜補入儀注不知可否
此禮既以行於學宫飲前一謁先師尤不可已古者將
行鄉飲必祀先聖先師朱子禮儀質明主人率賓以下
先釋菜於先聖先師退各就次以俟肅賓蓋其徵也
儀禮鄉飲古文解
主人就先生而謀賓介(主人鄉大夫也先生此鄉致仕大夫賓介處士中道藝優者其)
(次為介)
主人戒賓賓拜辱主人答拜乃請賓賓禮辭(句)許(句)主
人再拜賓答拜主人退賓拜辱(拜辱者以送謝之)介亦如之
乃席賓主人介(句)衆賓之席皆不屬焉(夙興往戒歸而敷席賓席牖前)
(南面主人阼階上西面介席西階東面衆賓在賓席西不與相聯)尊兩壺於房戶間斯
禁(兩壺醴尊也斯禁亦名棜禁所以置尊者)有玄酒在西設篚於禁南東肆
(陳之日肆首西向東)加二勺於兩壺設洗於阼階東南南北以堂
深(設洗之所假如堂深二丈則洗去堂廉亦二丈)東西當東榮(屋翼曰榮)水在洗東
篚在洗西南肆(設酒尊於東房之西室戶之東在賓主之間蓋酒雖主人所設而賓亦以酬主)
(人故取賓主共之之義北面設尊玄酒在左是在酒尊之西地道尚右玄酒在西貴其質素且教民不忘本也)
(斯禁者切地無足者也設洗於庭當屋翼示主人潔以事賓也水在洗東取水有所歸之義祖夫地之左海也)
(以上紀陳設)
羹定(肉熟也)主人速賓賓拜辱主人答拜還賓拜辱介亦
如之
賓及衆賓皆從之主人一相(相者主人之吏擯贊也)迎於門外再
拜賓賓答拜拜介介答拜揖衆賓(拜介揖衆賓皆西南面)主人揖
先入(揖賓也先入門而面西)賓厭介入門左介厭衆賓入衆賓皆
入門左北上(推手曰揖引手曰厭今文通作揖)主人與賓三揖至於階
三讓主人升賓升(主人先升者是主人先讓於賓賓不俱升者賓客之道進宜難也)主
人阼階上當楣北面再拜賓西階上當楣北面答拜(拜至)
(以上迎賓)
主人坐取爵於篚降洗(將獻賓)賓降(從主人)主人坐奠爵於
階前(句)辭(重以巳事煩賓也古人坐以膝着地凡言坐倣此)賓對(答也)主人坐取
爵興適洗南面坐奠爵於篚下盥洗(致潔敬也)賓進東北面
辭洗(進東行示情也初立序南東向今行至東而南向以辭蓋洗在南也)主人坐奠爵於
篚興對(句)賓復位當西序東面
主人坐取爵(句)沃洗者西北面(沃洗者主人之佐助沃盥薦俎者)卒洗
主人壹揖壹讓升(同賓升也)賓拜洗主人坐奠爵遂拜(賓拜洗故)
(主人答拜)降盥(再盥)賓降主人辭賓對復位當西序卒盥揖讓
升賓西階上疑立(仡立也)
主人坐取爵實之賓之席前西北面獻賓(初進酒)賓西階
上拜主人少退(避賓之拜)賓進受爵以復位主人阼階上拜
送爵賓少退(句)薦脯醢(主人有司薦之)賓升席自西方乃設折
俎(牲體支解節折在俎)主人阼階東疑立
賓坐(坐於席上)左執爵祭脯醢奠爵於薦西興(將取肺故興少儀云取俎)
(進俎不坐)右手取肺卻左手執本坐(句)弗繚(句)右絶末以祭
(大夫繚祭士絶祭言繚祭者以手從肺本循之至於末乃絶以祭絶祭則直絶之禮略也)尚左手嚌
之(嘗至齒)興加於俎坐挩手遂祭酒興席末坐啐酒降席
(席西)坐奠爵拜告旨執爵興主人阼階上答拜(就告旨時同拜)賓
西階上北面坐卒爵興坐奠爵遂拜(坐而遂拜不必起)執爵興
主人阼階上答拜(就答卒爵之拜也按此祭薦祭酒敬禮也嚌肺嘗禮啐酒成禮也敬主)
(人之物故祭薦祭酒嚌肺皆在席中啐酒則入於已故在席末也在席上貴禮也在席末賤財也飲食財之類)
(也人所以有爭者無禮而志於財也如知貴禮而賤財先禮而後財則民興敬讓不爭矣啐纔始入口尚在席)
(末言是席之正非專為飲食也卒爵者盡爵中之酒也遠在西階上則愈後愈謙矣郊特牲曰祭肺貴氣也蓋)
(祭貴馨香肺為氣主陽氣所鍾馨香出焉故獨祭之也以上皆主人獻賓)
賓降洗(將酢主人)主人降(立阼階東西面)賓坐奠爵(西階)興辭主人對
(句)賓坐取爵適洗南北面主人阼階東南面辭洗賓坐
奠爵於篚興對(句)主人復阼階東西面賓東北面盥坐
取爵卒洗揖讓如初升主人拜洗賓答拜興降盥如主
人禮
賓實爵主人之席前東南面酢主人主人阼階上拜賓
少退主人進受爵復位賓西階上拜送爵薦脯醢主人
升席自北方設折俎祭如賓禮不告旨(薦俎嚌肺啐酒皆與賓同不告)
(旨酒已物也主人凡升席自北方降自西南方)自席前適阼階上北面坐卒爵
興坐奠爵遂拜執爵興賓西階上答拜主人坐奠爵於
序端阼階上北面再拜崇酒賓西階上答拜(北面再拜崇酒崇重)
(也謂賓乃幸崇重已酒不嫌其薄而飲之於其來酬而拜謝也儀禮圖亦曰拜崇酒舊注崇充也非是以上賓)
(酬主人)
主人坐取觶於篚(將以導飲酬賓)降洗賓降主人辭降賓不辭
洗(以其將自飲也)立當西序東面卒洗揖讓升賓西階上疑正
(立以待主人之自飲)主人實觶酬賓(句)阼階上北面坐奠觶遂拜
執觶興賓西階上答拜(與奠觶同拜)坐祭(主人祭)遂飲卒觶興
坐奠觶遂拜執觶興賓西階上答拜(凡酬賓之禮主人欲酬賓先自飲于)
(阼階上以導之)
主人降洗賓降辭如獻禮升不拜洗(酬殺於獻)賓西階上立
主人實觶賓之席前北面賓西階上拜主人少退卒拜
進坐奠觶於薦西(賓已拜而主人遂奠其觶)賓辭(以主人復親酬已故辭)坐取
觶復位主人阼階上拜送賓北面坐奠觶於薦東復位
(酬酒奠而不舉不盡人之歡也記言凡奠者于左將舉者于右以上主酬賓)
主人揖降(將獻介)賓降立於階西當序東面(主人將與介為禮賓謙不)
(敢居堂上)
主人以介揖讓升拜如賓禮
主人坐取爵於東序端降洗介降主人辭降介辭洗如
賓禮升不拜洗(介禮殺也)介西階上立
主人實爵介之席前西南面獻介介西階上北面拜主
人少退介進北面受爵復位主人介右北面拜送爵(主人)
(拜於介右降尊以就卑也)介少退主人立於西階東薦脯醢介升席
自北方設折俎祭如賓禮不嚌肺不啐酒不告旨(禮下於賓)
自南方降席北面坐卒爵興坐奠爵遂拜執爵興主人
介右答拜(以上主人獻介)
介降洗(將以酢主)主人復阼階降辭如初(介辭主人從已降主人辭介為已洗)
(皆如賓禮)卒洗主人盥(尊介也當為介酌)介揖讓升授主人爵於兩
楹之間(尊在兩楹之北今授爵於尊南也酒賓主共之賓親酌以酢主人此不親酌介卑也)介西
階上立主人實爵酢於西階上介右(主人自實酒於爵)坐奠爵
遂拜執爵興介答拜主人坐祭遂飲卒爵興坐奠爵遂
拜執爵興介答拜
主人坐奠爵於西楹南(將以獻衆賓也)介右再拜崇酒介答拜
(以上介酢主人)
主人復阼階揖降(復位)介降立於賓南
主人西南面三拜衆賓(賓衆故以三拜為禮)衆賓皆答壹拜(不升拜賤)
(也)主人揖升坐取爵於西楹下降洗升實爵於西階上
獻衆賓衆賓之長升(句)拜受者三人(賓不止三而拜受惟三則堂下衆賓)
(不拜也)主人拜送坐祭立飲不拜(句)既爵(句)授主人爵降
復位(卒爵不拜立飲立授賤也凡坐卒爵者則拜既爵其立卒爵者不拜既爵)衆賓獻則不
拜受爵坐祭立飲(此衆賓乃三人下之賓也禮益簡)每一人獻則薦諸
其席衆賓辯有脯醢(有獻則隨以脯醢薦之辯今文作徧)
主人以爵降奠於篚(不復用爵)揖讓升賓厭(揖)介升介厭衆
賓升衆賓序升即席(以上主獻衆賓)
一人洗升舉觶於賓(自此以下皆用觶一人者主人佐吏贊者也舉觶者代主人再行禮)
實觶西階上坐奠觶遂拜執觶興賓席末答拜(拜將受觶)坐
祭(舉觶者祭)遂飲卒觶興坐奠觶遂拜執觶興賓答拜降洗
升實觶立於西階上賓拜(句)進坐奠觶於薦西賓辭坐
受以興(句)舉觶者西階上拜送(句)賓坐奠觶於其所(賓奠)
(觶於薦西俟作樂後將取此以酬主人)舉觶者降(事已以上舉觶)
大夫若有遵(僎)者則入門左主人降(迎僎)賓及衆賓皆
降復初位(門内東西)主人揖讓以大夫升拜至大夫答拜
(以上迎僎此下四條鄉射禮文以補飲僎之禮此篇不言僎禮者僎不必備下文所云若有遵者是也)
主人以爵降大夫降主人辭降大夫辭洗如賓禮席
於尊東(尊東明與賓夾尊也不言東上統於尊也)升不拜洗(大夫尊故不拜洗)主
人實爵席前獻於大夫大夫西階上拜進受爵反位
主人大夫之右拜送大夫辭加席主人對不去加席
(大夫禮當再重席故不去加席其辭之者不以已尊加於賓也)乃薦脯醢大夫升席
設折俎祭如賓禮不嚌肺不啐酒不告旨西階上卒
爵拜主人答拜(以上主人獻僎)
大夫降洗(將酢主人也大夫若衆則偏獻長乃酢)主人復阼階降洗如
初卒洗主人盥(將受大夫之爵故盥明不敢䙝)揖讓升大夫授主人
爵於兩楹間復位主人實爵以酢於西階上坐奠爵
拜大夫答拜坐祭卒爵拜大夫答拜主人坐奠爵於
西楹南再拜崇酒大夫答拜主人復阼階揖降(以上僎酢)
(主人)
大夫降立於賓南(雖尊不敢加賓)主人揖讓以賓升大夫及
衆賓皆升就席
設席於堂廉東上(為工設席也西階上少東)工四人二瑟(句)瑟先(句)
相者二人(衆賓之少者為相)皆左何瑟(句)後首挎越(句)内弦(句)
右手相(句)樂正先升立於西階東工入升自西階北面
坐相者東面坐遂授瑟乃降工歌鹿鳴四牡皇皇者華
卒歌主人獻工(不洗)工左瑟一人拜不興受爵主人阼階
上拜送爵薦脯醢使人相祭工飲(句)不拜既爵(句)授主
人爵衆工則不拜受爵(句)祭(句)飲(句)辯有脯醢不祭(爵雖)
(不洗亦祭脯醢則不祭賤也)大師則爲之洗賓介降主人辭降工不
辭洗(此言若有大師則為之洗尊之也賓介降以從主人)
笙入堂下磬南北面立樂南陔白華華黍主人獻之於
西階上一人拜盡階不升堂受爵主人拜送爵階前坐
祭立飲不拜既爵升授主人爵衆笙則不拜受爵坐祭
立飲辯有脯醢不祭
乃間(句)歌魚麗笙由庚歌南有嘉魚笙崇丘歌南山有
臺笙由儀
乃合樂周南關睢葛覃卷耳召南鵲巢采蘩采蘋工告
於樂正曰正歌備樂正告於賓乃降(立西階東北面以上樂)
主人降席自南方(將燕賓也)側降(賓介不從)作相為司正(禮久恐怠故立)
(司正監之相即迎賓之相作使也)司正禮辭許諾主人拜司正答拜主
人升復席
司正洗觶升自西階(句)阼階上北面受命於主人主人
曰請安於賓(留賓)司正告於賓賓禮辭許司正告於主人
主人阼階上再拜(拜賓之許)賓西階上答拜司正立於楹間
以相拜皆揖復席
司正實觶降自西階階間(兩階之間)北面坐奠觶退共(拱)少
立(少立自正慎其位也)坐取觶不祭遂飲卒觶興坐奠觶遂拜執
觶興洗北面坐奠觶於其所退立於觶南(洗觶奠之示潔敬立於其)
(南以察衆)
賓北面坐取俎西之觶(初起旅酬也俎西之觶即前一人所舉之觶)阼階上
北面酬主人主人降席立於賓東賓坐奠觶遂拜執觶
興主人答拜不祭立飲(賓先自飲而禮皆從殺)不拜卒觶不洗實
觶東南面授主人主人阼階上拜賓少退主人受觶賓
拜送於主人之西賓揖復席(以上賓酬主人)
主人西階上酬介介降席自南方立於主人之西如賓
酬主人之禮主人揖復席(以上主人酬介)
司正升相旅(助旅也升自西階北面)曰某子受酬受酬者降席司
正退立於序端東面(立於西序東面)受酬者自介右衆受酬者
自左(為首一人由介右其自次二人以下由左)拜興飲皆如賓酬主人之禮
辯卒受者以觶降坐奠於篚司正降復位(觶南之位相旅畢也以上)
(司正旅酬)
使二人舉觶於賓介(將行無算爵也)洗升實觶於西階上皆坐
奠觶遂拜執觶興賓介席末答拜皆坐祭遂飲卒觶興
坐奠觶遂拜執觶興賓介席末答拜逆降洗升實觶皆
立於西階上賓介皆拜皆進薦西奠之(言皆進者一人至賓所奠觶於)
(薦西一人至介所奠觶於薦南)賓辭坐取觶以興介則薦南奠之介坐
受以興退皆拜送降賓介奠於其所(奠而不飲)
司正升自西階受命於主人主人曰請坐於賓(前此立而行禮)
(人皆勞倦故此請坐於賓)賓辭以俎(不敢以殺禮當俎之貴)主人請徹俎賓許
司正降階前命弟子俟徹俎司正升立於席端賓降席
北面主人降席阼階上北面介降席西階上北面遵者
降席東南面(遵今作僎此鄉之人仕至大夫來助主人樂賓主人之所遵法者也)賓取俎
還授司正司正以降賓從之主人取俎還授弟子弟子
以降自西階主人降自阼階介取俎還授弟子弟子以
降介從之(皆復就初入東西階之位)若有諸公大夫則使人授俎如
賓禮(以上坐賓徹俎)
衆賓皆降說屨(前此堂上行禮不脫屨今將燕坐乃脫屨)揖讓如初升坐乃
羞(鄭注所羞而進者狗胾醢也鄕設骨體所以致敬今進羞所以盡愛也敬之愛之所以厚賢也)無算
爵(爵行無數)無算樂(或間或合盡歡而止)
賓出奏陔(陔夏)主人送於門外再拜(以上終飲送賓)
明日賓服鄉服以拜賜主人如賓服以拜辱主人釋服(更服)
(玄端)乃息司正(勞賜之)無介(句)不殺(句)薦脯醢(句)羞唯所有
徵唯所欲以告於先生君子可也賓介不與鄉樂唯欲
(徵唯所欲昨日正行飲禮不得召親故今禮食之餘惟所欲召先生君子不以筋骨為禮者此日亦可告)
(而召焉惟昨之賓介則不再預不敢凟也鄉樂者周召二南之樂惟所擇而用也)
記鄉朝服而謀賓介皆使能不宿戒(此下總記儀節若凡例也鄉鄉大夫)
(也朝服冠玄端緇帶素韠白屨)
蒲筵緇布純(筵席也藉之曰席鋪陳曰筵純緣也音凖蓋以緇布為之)尊綌幂賓至
徹之其牲狗也亨於堂東北(祖陽氣之所發)
獻用爵其他用觶(爵尊不䙝用)
薦脯五挺横祭於其上出自左房(挺鄉射作膱膱長尺有二寸祭半膱東曰)
(左陽主養也房饌陳處)俎由東壁自西階升賓俎脊脅肩肺主人
俎脊脅臂肺介俎脊脅胳肺(解見牲詁)肺皆離(㨒離之不絶中央)皆
右體(周人貴右)進腠(膚理曰腠)
以爵拜者不徒作(拜既爵則不徒起起必酢主人)坐卒爵者拜既爵立
卒爵者不拜既爵
凡奠者於左(不飲者不欲其妨)將舉於右(便其舉飲)
衆賓之長一人(句)辭洗如賓禮(主人為衆賓降而洗觶三賓中惟一人辭洗其)
(二不辭若堂下衆賓則主人不洗)
立者東面北上若有北面者則東上(衆賓立於堂下東面北上若賓多而)
(東面不盡即立於門西而北面以東為上)
樂正與立者皆薦以齒(尊樂正與堂下衆賓齒有飲必薦)
凡舉爵三作而不徒爵(獻賓獻介獻工皆有薦)
樂作大夫不入
獻工與笙取爵於上篚既獻奠於下篚其笙則獻諸西
階上磬階間縮霤北面鼔之(縮縱也霤以東西為縱鼔者擊也)
主人介凡升席自北方降自南方
司正既舉觶而薦諸其位(薦司正之脯醢於其觶南)
凡旅不洗不洗者不祭既旅士不入
徹俎賓介遵者之俎受者以降遂出授從者主人之俎
以東(藏於東方)
樂正命奏陔賓出於階陔作
若有諸公則大夫於主人之北西面
主人之贊者西面北上(句)不與(不獻酒)無算爵然後與(燕乃)
(及之)
經文古奥讀者但覺其禮之繁也故略解之如右
其節次不過三段始自迎賓拜至之後主人獻賓
賓酢主人主人酬賓主人獻介介酢主人主人獻
衆賓而其中拜洗拜受拜送拜既有辭有對或祭
薦祭酒嚌肺啐酒或備或否或坐飲或立飲主人
酬賓不酬介衆賓不酢主人則其禮有隆殺焉此
第一段乃鄉飲正禮也次則舉觶而樂作矣樂有
升歌笙入間歌合樂四節為第二段所謂鄉樂次
乃立司正以留賓賓又酬主主又酬介司正升相
旅酬坐賓徹俎而進羞爵無算樂無算以盡賓主
之歡此為第三段禮和而樂更備焉鄉飲之禮只
此三段則亦不可謂繁若果繁縟何以謂朝不廢
朝暮不廢夕安燕而不亂乎哉第其數拜數坐禮
節似繁緣古者席地而坐坐則膝着於席類今之
跪維時尊篚在禁爵在篚俎豆在席坐地而俯就
之跪拜最便所以終日百拜而不以為勞今則不
然踞高坐而下奠爵於階於篚又下而拜焉其誰
能僕僕爾乎故遂謂古禮難行若稍裁拜跪之文
但禀獻酬之節坐或為立拜或為揖由今之儀其
所宜增亦不過洗爵以致潔薦祭以報本備樂以
崇雅旅酬以周惠而其去古道也不遠矣夫使民
知敬老尊賢以興孝弟之義而又漸習於古禮古
樂之化教成國安而三代之隆可幾故曰觀於鄉
而知王道之易易也至於賓以處士則潛德光焉
僎以致仕大夫則儀刑肅焉謀賓介於先生則老
生濫舉之竇塞焉此尤可以救末流之敝事皆師
古而總亦不悖於功令此古禮古樂所以必可復
而不爲迂也
會典儀注
一各府州縣每歲正月十五日十月初一日於儒學
行鄉飲酒禮酒殽於官錢酌量支辦務要豐儉得宜
除僎賓外衆賓序齒列坐其僚屬則序爵
前一日執事者於儒學之講堂依圖陳設坐次司正
率執事習禮
至日黎明執事者宰牲具饌主席及僚屬司正先詣
學遣人速僎以下比至執事者先報曰賓至主席率
僚屬出迎於庠門之外以入主居東賓居西三讓三
揖而後升堂東西相向立贊兩拜賓坐執事又報曰
僎至主席又率僚屬出迎揖讓升堂拜坐如前儀僎
賓介至既就位執事者唱司正揚觶執事者引司正
由西階升詣堂中北面立執事者唱僎賓以下皆立
唱揖司正揖僎賓以下皆報揖執事者以觶酌酒授
司正司正舉酒曰恭惟朝廷率由舊章敷崇禮教舉
行鄉飲非為飲食凡我長幼各相勸勉為臣盡忠為
子盡孝長幼有序兄友弟恭内睦宗族外和鄉里無
或廢墜以忝所生讀畢執事者唱司正飲酒飲畢以
觶授執事執事者唱揖司正揖僎賓以下皆報揖司
正復位僎賓以下皆坐唱讀律令執事者舉律令案
於堂之中引禮引讀律令者詣案前北向立唱僎賓
以下皆拱立行揖禮如觶儀然後讀律乃讀大誥鄉
飲酒禮叙長幼論賢良别姦頑異罪人其坐席間高
年有德者居於上高年淳篤者並之以次序齒而列
其有曾違條犯法之人列於外坐同類者成席不許
干於善良之席主者若不分别致使貴賤混淆察知
或坐中人發覺罪以違制姦頑不由其主紊亂正席
全家移出化外讀畢復位執事者唱供饌案執事者
舉饌案至賓前次僎次介次主三賓以下各以次舉
訖執事者唱獻賓主席起北面立執事斟酒以授主
主受爵詣賓前置於席稍退贊兩拜賓答拜訖執事
者又斟酒以授主主受爵詣僎前置於席交拜如前
儀畢主退復位執事者唱賓酬主賓起僎從之執事
者斟酒授賓賓受酒詣主前置於席稍退贊兩拜賓
僎主交拜訖各就位坐執事者分左右立介三賓衆
賓以下以次斟酒於席訖執事者唱飲酒或三行或
五行供湯又唱斟酒飲酒供湯三品畢執事者唱徹
饌候徹饌案訖唱僎賓以下皆行禮僎主僚屬居東
賓介三賓衆賓居西贊兩拜訖唱送賓以次下堂分
東西行仍三揖出庠門而退
右儀注洪武四年所定鄉飲以禮法會民故先之
揚觶讀誥律以肅衆志然後賓主獻酬而就坐焉
獻酬在前坐飲在後與古禮尚有合者惟是獻賓
之後不及介而及僎亦不及衆賓其三僎充以佐
貳然不以輔主而以輔賓酬主則與古異弘治更
定或者其有嘅於是也方今見行儀注讀律後即
坐飲酒三行進饌再讀律再飲徹饌然後賓酬主
主酬賓交拜而退此以古禮參證似有安賓以後
之酬而無拜至洗爵之獻主不獻賓而賓先酬主
終席而若介若僎若衆賓曾無一觶以相加遺也
而可乎則其所當議亦非特洗薦啐嚌之文笙磬
登歌之樂而已者古人旅酬之惠終於盥沃今日
勸酬之禮不徧於介與衆賓况夫行禮於學宫而
先聖先師主若賓不一展謁尤為闕典鄙意謂謀
賓必於鄉紳大賓必延處士禮必設夫尊俎樂必
具夫管弦質明而先釋菜羹定而後迎賓拜至就
坐揚觶讀法諸凡令甲所已載者固當恪遵而此
後即宜先行獻酬如洪武故事則主人降洗賓拜
洗主人奠爵賓拜爵主人拜送賓祭酒脯啐酒於
席末卒爵於西階固皆主人獻賓所未可或廢之
禮也而賓之酢主主之導飲以酬賓與夫獻介獻
衆賓一一皆當按據儀禮始雖覺煩久習自便况
係朝廷盛典儻亦不必以遵古為勞否獻酬已畢
乃始迎僎鄉射禮文固可考據而洪武舊禮先迎
賓次迎僎則賓僎原非同至亦非率僎迎賓何得
混舉衆官出迎令主伯亞旅之無别耶獻僎之禮
與獻介同僎既酢主再申律誥于是乎揖讓就坐
而登歌而笙入而間歌而合樂可次第而作焉鄉
飲之樂有瑟無琴有笙無簫篴塤篪有磬無鍾其
磬有特縣無編縣樂之略者也瑟二人歌二人笙
歌四人工之易備者也而先之以播鼗繼之以應
鞞堂上節以拊堂下節以舂牘奏雅頌之音於興
賢尚齒之地蓋既舉古禮則亦宜具古樂禮與樂
均之不可斯須去身者也進湯供饌具有常儀獻
工獻笙禮不遺賤登歌三終笙入三終而司正安
賓相拜此其會矣于是繼以間歌司正舉觶為奏
魚麗賓酬主人為笙由庚主人酬介為歌南有嘉
魚主人酬僎為奏崇丘主人酬衆僎為奏由儀而
堂上堂下合樂以後則司正相旅二人舉觶至於
徹俎皆似有自然之節族寓焉禮既綢繆樂依操
縵全詩俱用日恐不給故每詩先及首章餘俟留
賓進羞無算爵無算樂之頃而更迭奏之其必更
迭奏之者晷短則止賓勌則止鄉樂惟欲非必俟
其篇之竟也而禮成樂備于既醉之詩則威儀之
儆錫類之澤又申之以景福景命君子萬年之頌
以延祝于吾君教孝教忠此鄉飲酒禮所以通極
乎王道而首善之地所必不可苟焉以塞者乎不
揣竊取儀禮列圖附注與同志共講求焉抑亦習
射于庠先行鄉飲者之所必用至于孟冬之朔孟
春之朢原有頒行定規不當輕議顧未知其可采
與否也
羹定禮生奉命速賓賓介衆賓及門擯者報賓至(擯報)
(訖退立東階下西向)通贊唱迎賓(主人與擯一人出門外迎賓賓西主東對立此儐者即通)
(贊其賓主介各有引贊二人)通唱主拜賓隨唱賓答拜引唱鞠躬
拜興拜興平身通唱王拜介隨唱介答拜引唱鞠躬
拜興拜興平身引唱揖衆賓(主與衆賓揖訖稍先入門左面西賓揖介介揖)
(衆賓俱入門由右面東相對)引唱揖(至中道)引唱揖(及階)引唱揖三讓
(賓主介衆賓三次揖訖主讓賓云請賓云不敢如是者三)引唱升階(主先升一等賓皆隨之至)
(堂上楣前俱北面)通唱拜至引唱鞠躬拜興拜興平身(賓主交拜)
(介以下西序面東立俟)
以上迎賓(遵見行儀注則此後即當立司正揚觶讀誥律俟學禮者酌之)
通贊唱主人獻賓引唱降洗(引主人取爵由東階降亦引賓從西階降主辭賓云)
(免降賓答云不敢不降引主人適盥洗所南面立洗爵賓就盥洗之南北面立辭云免洗主答云不敢不洗賓)
(退就西階東面立俟主人洗訖)引唱揖升階(賓主一揖一讓同升)通唱拜洗引唱
鞠躬拜興平身(賓主各原位一拜訖)引唱降盥(主人奠爵於篚下階盥手賓亦降主)
(辭云免降賓立於西序東面主盥手訖揖讓如前賓西階上面東立)通唱主人進爵(引主人取)
(爵於篚司尊者斟酒)引唱詣賓席前(引主人西北向賓席奠爵賓西階上北面拜手進受爵主)
(人退東階上亦拜手送爵)通唱薦脯醢設折俎(執事者進豆進俎)引唱坐祭
(賓就席跪左手執爵右手取豆中之醢以祭又奠爵於席左手取俎中之肺右手摘少許以祭)引唱嚌
肺(賓左手取肺嚌之還於俎挩手)又唱祭酒(祭訖)又唱啐酒(賓舉爵啐酒告主人曰旨)
(酒遂詣西階拜手主亦拜手)引唱卒爵(賓北面飲爵進)通唱拜既引唱鞠躬
拜興平身以上主人獻賓
通贊唱賓酢主引唱降洗(引賓執爵由西階降亦引主人東階降賓辭云免降)
(主人云不敢不降引賓向東至洗之南向北而洗主人向南而辭賓云不敢不洗主人西面立賓盥手隨)
(洗爵訖)引唱升階(主賓一揖一讓升拜洗又降盥如初乃升)通唱賓進爵(賓取)
(爵於篚司尊斟酒)引唱詣主席前(引賓東南向主席奠爵主人東階上北面拜手進受)
(爵賓退西階上亦拜手送爵)通唱薦脯醢設折俎(執事者進俎豆)引唱坐
祭(主就席跪祭如賓禮)引唱嚌肺祭酒啐酒(主嚌肺訖又祭酒啐酒)引唱
卒爵(主人飲訖奠爵拜手賓亦拜手)通唱再拜崇酒(主人揖賓云崇酒)引唱
鞠躬拜興拜興平身(闕)以上賓酢主人
通贊唱主人酬賓引唱降洗(引主人取觶于篚詣盥洗亦引賓降如前主人)
(辭降賓不辭洗賓立西階東面主人洗訖)引唱升階(主賓揖讓升賓西階立)通唱主
人實觶(主人執觶執事者斟酒于觶)引唱揖(主東賓西俱北面揖)引唱祭酒
卒觶(主人跪祭酒卒飲訖)引唱鞠躬拜興平身引唱降洗(引主人降)
(賓降主人辭降如獻禮)引唱升階(揖讓升賓不拜洗西階上立)通唱主人進
觶(主執爵執事者斟酒于觶)通唱詣賓席前(主人詣賓席奠于席西賓西階上拜手主)
(人退于東階上拜手)引唱復位(賓復位將觶奠于席東不飲)引唱降階(引主人揖)
(降亦引賓揖由西階降立于西序)(闕)以上主人酬賓
通贊唱主人以介升引唱揖三讓(揖讓升如賓禮)引唱升階
通唱拜至引唱鞠躬拜興拜興平身通唱主人獻介
引唱降洗(引主人降介隨降主人辭降主人取爵于篚洗介辭洗如賓禮)引唱升階
(揖讓升訖不拜洗介西階上東面立)通唱主人進爵(司尊者斟酒)引唱詣介
席前(主人西南面向介席奠爵介北面拜手進受爵主人于介右亦拜手送爵訖立于西階東)通
唱薦脯醢設折俎(執事者進俎豆)通唱坐祭(介升自席北跪祭如賓禮不嚌)
(肺不啐酒不告旨自南方降)引唱卒爵(介飲既奠爵)引唱鞠躬拜興平
身(介拜主人于闕介右同拜)以上主人獻介
通贊唱介酢主引唱降洗(一引介西階降一引主東至阼階降介辭降介取爵)
(洗主辭洗介卒洗如賓禮)引唱降盥(主人降階盥訖)引唱升階(主介一揖一讓升)
通唱介授爵(介以空爵授主人于兩楹之間主人受爵介立于西階上司尊者斟酒主人于)
(介右拜手介亦拜手)引唱坐祭卒爵(主人跪祭飲盡觶拜手介亦拜手)通唱再
拜崇酒引唱鞠躬拜興拜興平身引唱復位降階(主人)
(復位由東階降亦引介闕從西揖降立于賓南)
以上介酢主人
通贊唱主拜衆賓衆賓答拜引唱鞠躬拜興拜興拜
興平身(主就阼階下西南三拜三賓其三賓以次每人答一拜)引唱升階(主人揖三)
(賓升主人取爵于西楹下)引唱降洗(主人洗訖)引唱升階(主人升)通唱主
獻三賓(司尊者酌酒三爵授主人送三賓薦于席三賓受爵拜手主人于三賓右亦拜手)通
唱薦脯醢引唱坐祭(三賓跪祭酒)引唱興卒爵(三賓立飲訖以爵授)
(主人)引唱復位(三賓降復位)通唱主獻衆賓(司尊者酌衆賓爵授主人徧送)
(堂下衆賓各受訖)通唱徧薦脯醢引唱衆賓坐祭(衆賓祭酒如三賓)
引唱興卒爵(衆賓立飲既俱以爵授主人奠于篚)引唱升階(主揖賓一揖一讓賓)
(揖介介揖衆賓升)
以上主獻衆賓
通贊唱一人舉觶(禮生一人取下篚之觶就洗洗訖執事者酌酒由西階升)引唱
揖(舉觶者揖賓席西答揖)引唱坐祭卒觶(舉觶者跪祭飲盡)引唱興揖
(執觶者揖賓答)引唱降洗升(執觶者由東階降西階升)引唱詣賓席前(執事)
(者酌酒執觶者奠于賓席之西賓受之舉觶者退立于西階)引唱揖(賓南面揖云免賜舉觶者)
(北面揖)引唱奠觶(賓仍將觶奠于席西)引唱復位(舉觶者降)
以上一人舉觶
擯者報僎至(擯報訖退立阼階下西面)通贊唱迎僎(僎入門右若有衆僎皆隨)
(入主人降賓介衆賓皆降復門内之初位)引唱揖(三揖三讓如迎賓)唱升階(升訖)贊
唱拜至(拜訖)又唱主人獻僎(主人降洗僎從之主辭降僎辭洗主人卒洗揖讓升)
(僎不拜洗主人實爵西北面獻僎僎拜手主人于僎右拜送俱如介禮)通唱加席(僎辭云請)
(去加席主人云禮有加席)贊唱薦脯醢設折俎(僎祭酒祭肺如賓禮不嚌肺不啐酒)
(不告旨如介禮)引唱卒爵(飲訖)通唱拜既(如介禮介衆賓西階上東面俟)
通唱僎酢主(其禮與介酢同若有三僎則主人次第獻之不洗餘與獻僎同行禮畢)引
唱升階(主人以賓升賓揖僎僎揖介介揖衆賓俱隨升)引唱復位
以上迎僎主人獻僎僎酢主人
通贊唱以樂樂賓隨唱升歌(執事者設瑟席于西階堂廉上稍東樂正先升瑟二)
(人隨之歌二人又隨之拊一人位其西)樂正唱工歌鹿鳴(鼓瑟歌訖)唱工歌四
牡又唱工歌皇皇者華(各歌一章訖)通唱主人獻工(執事者酌酒于)
(爵以授主人主人南面獻工)引唱拜受爵(瑟長一人跪受爵遂拜)引唱主人拜
送(主人阼階上拜手)引唱薦脯醢(薦訖執事者隨送衆工酒及脯醢)唱祭脯醢
(瑟一人祭)又唱祭酒又唱飲酒(衆工俱跪祭酒飲酒訖)唱授爵(瑟一人以爵授)
(主人餘以爵授執事者)唱興通唱笙入(笙三人舂牘一人同入立于磬縣之南北面)樂
正唱笙奏南陔(奏訖)唱笙奏白華又唱笙奏華黍(以次奏訖)通
唱主人獻笙(酌酒如前獻之於西階)引唱拜受爵(一人拜盡階不升堂)引唱
主人拜送又唱薦脯醢(徧有脯醢)唱祭脯醢(一人祭)又唱祭酒
飲酒(衆笙俱跪祭飲訖)引唱升授爵(一人升授主人餘階下授執事者此時通贊唱)
(立司正安賓相拜復位訖)通唱間歌樂正唱詩歌魚麗(歌訖正舉此時司觶)
唱笙奏由庚(奏訖酬此時賓主)又唱詩歌南有嘉魚(歌訖酬此時主介)
又唱笙奏崇丘(奏訖酬此時主僎)又唱詩歌南山有臺(歌訖主此時)
(酬次僎以下)又唱笙奏由儀(奏訖)通唱合樂(此後司正相旅)樂正唱樂
奏周南關睢(堂上下合奏訖)又唱樂奏召南鵲巢又唱樂奏周
南葛覃又唱樂奏召南采蘩又唱樂奏周南卷耳又唱
樂奏召南采蘋(此時二人舉觶訖以上俱次第合樂)樂正唱正歌備(樂正)
(降)
以上樂賓獻工獻笙備樂(自獻笙以後即立司正其間歌合樂與旅酬以後之)
(禮同時樂以侑食非久俟終樂然後勸酬也鄉射之飲第有合樂所奏周南召南六詩重在射不暇升歌)
(奏笙間歌)
通贊唱立司正引唱主人降階(主由東階降詣擯者前請云吾子為司正)
(儐辭云某不能主人云莫若吾子儐云敢不惟命遂就中庭北面立)通唱主人拜隨唱
司正答拜引唱鞠躬拜興平身復位(主人西面拜司正北面答拜訖)
(主人東階升)通唱司正舉觶引唱洗觶(司正取觶詣洗所洗訖)引唱
升階(由西階升)又唱詣主人前(詣阼階北面主人揖云請安於賓司正揖云諾)引
唱安賓(司正詣西階北面告賓曰敢請賓安賓曰諾)唱復命唱相拜(司正告主)
(人云賓許遂立於楹間以相賓主之拜)通唱主賓交拜(主人阼階賓西階上俱北面拜)
引唱鞠躬拜興拜興平身唱復位(司正揖賓主使復位乃少進及此時)
(間歌魚麗)引唱酌酒(司尊酌酒於觶)唱降階(司正降西階中庭北面立置觶於几拱立)
唱卒觶(司正飲訖)唱奠觶(揖平身)又唱洗觶(執觶詣洗)唱涖酒(司正)
(奠觶立於其南)
以上司正揚觶
通贊唱行旅酬禮又唱賓酬主(此時笙由庚)引唱詣主席
前(賓興取俎西之觶詣阼階主人興立於賓前)引唱揖(主賓北面揖)唱卒觶(賓飲)
(訖)唱實觶(執事者斟酒賓東南面授主人)唱受觶(主人受之飲訖)唱揖(同在阼階)
(北面揖)唱復位(賓回席)通唱主酬介(此時歌嘉魚)引唱詣介席
前(主人詣西階介降立主人之西)唱卒觶(主人飲訖)唱實觶(主人西南面授介)唱
受觶(飲訖)唱揖唱復位通唱主酬僎(此時笙崇丘若有三僎則次第行禮)
(如前歌南山笙由儀)通唱司正升相旅(司正升自西階立于西面北命衆賓曰某酬某)
(子)通唱受酬者降(三賓以次降由介之東司正立西序東面一賓酬次賓次賓酬三賓)
(三賓酬堂下之賓皆受酬西階如賓酬主人之禮卒受者以觶降奠于篚此旅酬時合奏堂上堂下之樂)
引唱司正復位(司正降復觶南之位)以上旅酬
通贊唱二人舉觶於賓介(合樂將終之時禮生二人洗觶由西階升)引唱
揖(二人北面揖賓南面介東面各答揖)唱祭酒唱卒觶(二人祭飲訖)唱揖(揖如)
(前)唱降洗(西階降)唱升唱實觶(執事以酒各實於觶)一唱獻賓一
唱獻介(各以觶奠其席右)唱揖(揖如前賓介舉觶仍奠于其所二人復位)
以上二人舉觶
坐飲無算爵無算樂(不另圖即同前位)
通贊唱行坐飲禮(司正升自西階東詣主人主人揖云請坐于賓司正詣賓云請就坐)
(賓云不敢褻俎司正揖反命于主人曰請坐于賓賓辭以俎主人云請徹俎司正西階上面賓曰主人請)
(徹俎賓曰惟主人命司正揖降自西階命賓之弟子曰弟子俟徹俎)通唱徹俎(司正升立賓席)
(西賓介僎主俱興主賓介俱北面僎西南面俟弟子升受俎)通引同唱取俎降(賓取)
(俎授司正司正以俎自西階降賓從之降立階西南面司正以俎出授從者主人亦取俎授弟子弟子受)
(俎降自西階授從者主人降自阼階西面立僎取俎授弟子弟子降自西階出授從者僎從之降立于賓)
(南介衆賓皆取俎同前降立于僎南少退北上)通唱升席坐飲引唱揖升階
(主人揖賓賓揖介僎介僎揖衆賓俱升)引唱就坐唱進羞無算爵樂正
唱奏無算樂(此後勸酬交錯俱不贊前舉觶二人立西階上以俟賓介取前所奠觶飲卒觶)
(各以虚觶授二人司尊者各斟酒以賓觶之主人以介觶之僎以僎觶之次賓以主人觶之次僎俱卒觶)
(不拜徧飲訖其執觶二人降東階前西面立卒受者興以旅在下者于西階衆賓之末飲而酬主人之贊)
(者僎大夫之末飲而酬賓黨其執觶者皆與旅卒受者以虚觶降奠于篚執觶者洗升實觶反奠于賓介)
(又以相酬如前醉乃止俟賓興擯者請于主人曰送賓主及僎介俱興降及階)樂正唱奏陔
(合奏既醉之詩主人由阼階賓介衆賓由西階至庠門外僎止于西階下俟)引唱鞠躬拜
興拜興平身(賓介先退擯報云賓不顧矣主人與衆賓揖衆賓退主人入門僎出主送之)
引唱鞠躬拜興拜興平身(僎退主人反位)贊唱禮畢
升歌三終譜
律吕清濁高下之節見第七卷今所譜者長短之節
也依十六字操縵法首一字擊磬間一字摶拊一聲
八節而止不用從頭再作
呦林黃林林林黃林林林黃林林林黃林林
呦蕤應蕤蕤蕤應蕤蕤蕤應蕤蕤蕤應蕤蕤
鹿姑應姑姑姑應姑姑姑應姑姑姑應姑姑
鳴黃林黃黃黃林黃黃黃林黃黃黃林黃黃
食應蕤應應應蕤應應應蕤應應應蕤應應
野林黃林林林黃林林林黃林林林黃林林
之南姑南南南姑南南南姑南南南姑南南
苹林黃林林林黃林林林黃林林林黃林林
我姑應姑姑姑應姑姑姑應姑姑姑應姑姑
有黃林黃黃黃林黃黃黃林黃黃黃林黃黃
嘉南姑南南南姑南南南姑南南南姑南南
賓林黃林林林黃林林林黃林林林黃林林
鼓姑應姑姑姑應姑姑姑應姑姑姑應姑姑
瑟林黃林林林黃林林林黃林林林黃林林
吹姑應姑姑姑應姑姑姑應姑姑姑應姑姑
笙黃林黃黃黃林黃黃黃林黃黃黃林黃黃
吹姑應姑姑姑應姑姑姑應姑姑姑應姑姑
笙黃林黃黃黃林黃黃黃林黃黃黃林黃黃
鼓姑應姑姑姑應姑姑姑應姑姑姑應姑姑
簧林黃林林林黃林林林黃林林林黃林林
承應蕤應應應蕤應應應蕤應應應蕤應應
筐林黃林林林黃林林林黃林林林黃林林
是南姑南南南姑南南南姑南南南姑南南
將林黃林林林黃林林林黃林林林黃林林
人南姑南南南姑南南南姑南南南姑南南
之林黃林林林黃林林林黃林林林黃林林
好姑應姑姑姑應姑姑姑應姑姑姑應姑姑
我黃林黃黃黃林黃黃黃林黃黃黃林黃黃
示姑應姑姑姑應姑姑姑應姑姑姑應姑姑
我黃林黃黃黃林黃黃黃林黃黃黃林黃黃
周南姑南南南姑南南南姑南南南姑南南
行林黃林林林黃林林林黃林林林黃林林
右一終
四林黃林林林黃林林林黃林林林黃林林
牡姑應姑姑姑應姑姑姑應姑姑姑應姑姑
騑南姑南南南姑南南南姑南南南姑南南
騑林黃林林林黃林林林黃林林林黃林林
周南姑南南南姑南南南姑南南南姑南南
道林黃林林林黃林林林黃林林林黃林林
倭姑應姑姑姑應姑姑姑應姑姑姑應姑姑
遲黃林黃黃黃林黃黃黃林黃黃黃林黃黃
豈姑應姑姑姑應姑姑姑應姑姑姑應姑姑
不林黃林林林黃林林林黃林林林黃林林
懷南姑南南南姑南南南姑南南南姑南南
歸林黃林林林黃林林林黃林林林黃林林
王姑應姑姑姑應姑姑姑應姑姑姑應姑姑
事林黃林林林黃林林林黃林林林黃林林
靡姑應姑姑姑應姑姑姑應姑姑姑應姑姑
盬黃林黃黃黃林黃黃黃林黃黃黃林黃黃
我姑應姑姑姑應姑姑姑應姑姑姑應姑姑
心林黃林林林黃林林林黃林林林黃林林
傷南姑南南南姑南南南姑南南南姑南南
悲林黃林林林黃林林林黃林林林黃林林
右二終
皇林黃林林林黃林林林黃林林林黃林林
皇姑應姑姑姑應姑姑姑應姑姑姑應姑姑
者黃林黃黃黃林黃黃黃林黃黃黃林黃黃
華林黃林林林黃林林林黃林林林黃林林
于應蕤應應應蕤應應應蕤應應應蕤應應
彼林黃林林林黃林林林黃林林林黃林林
原南姑南南南姑南南南姑南南南姑南南
隰林黃林林林黃林林林黃林林林黃林林
駪南姑南南南姑南南南姑南南南姑南南
駪林黃林林林黃林林林黃林林林黃林林
征姑應姑姑姑應姑姑姑應姑姑姑應姑姑
夫黃林黃黃黃林黃黃黃林黃黃黃林黃黃
每林黃林林林黃林林林黃林林林黃林林
懷南姑南南南姑南南南姑南南南姑南南
靡姑應姑姑姑應姑姑姑應姑姑姑應姑姑
及林黃林林林黃林林林黃林林林黃林林
右三終(升歌已竟主人獻工)
笙入三終譜
笙詩之義載於毛詩小序遭秦滅學其文遂亡而或
謂元初有聲無辭非也夏侯湛束晳皆有補作湛詩
僅存南陔一首見劉孝標世說註晳作具載文選今
以操縵譜之十六字只是一長聲暗藏節奏
循南南南南南南南南南南南南南南南南
彼姑姑姑姑姑姑姑姑姑姑姑姑姑姑姑姑
南林林林林林林林林林林林林林林林林
陔南南南南南南南南南南南南南南南南
言姑姑姑姑姑姑姑姑姑姑姑姑姑姑姑姑
採南南南南南南南南南南南南南南南南
其林林林林林林林林林林林林林林林林
蘭太太太太太太太太太太太太太太太太
眷林林林林林林林林林林林林林林林林
戀姑姑姑姑姑姑姑姑姑姑姑姑姑姑姑姑
庭林林林林林林林林林林林林林林林林
闈南南南南南南南南南南南南南南南南
心黃黃黃黃黃黃黃黃黃黃黃黃黃黃黃黃
不林林林林林林林林林林林林林林林林
遑姑姑姑姑姑姑姑姑姑姑姑姑姑姑姑姑
安太太太太太太太太太太太太太太太太
彼太太太太太太太太太太太太太太太太
居林林林林林林林林林林林林林林林林
之潢潢潢潢潢潢潢潢潢潢潢潢潢潢潢潢
子南南南南南南南南南南南南南南南南
罔黃黃黃黃黃黃黃黃黃黃黃黃黃黃黃黃
或姑姑姑姑姑姑姑姑姑姑姑姑姑姑姑姑
游南南南南南南南南南南南南南南南南
盤林林林林林林林林林林林林林林林林
馨姑姑姑姑姑姑姑姑姑姑姑姑姑姑姑姑
爾林林林林林林林林林林林林林林林林
夕姑姑姑姑姑姑姑姑姑姑姑姑姑姑姑姑
膳太太太太太太太太太太太太太太太太
絜南南南南南南南南南南南南南南南南
爾姑姑姑姑姑姑姑姑姑姑姑姑姑姑姑姑
晨林林林林林林林林林林林林林林林林
餐南南南南南南南南南南南南南南南南
(磬)(牘)(牘)(牘)
樂正倡贊笙奏白華
白姑姑姑姑姑姑姑姑姑姑姑姑姑姑姑姑
華林林林林林林林林林林林林林林林林
朱應應應應應應應應應應應應應應應應
萼南南南南南南南南南南南南南南南南
被南南南南南南南南南南南南南南南南
於林林林林林林林林林林林林林林林林
幽姑姑姑姑姑姑姑姑姑姑姑姑姑姑姑姑
薄林林林林林林林林林林林林林林林林
粲姑姑姑姑姑姑姑姑姑姑姑姑姑姑姑姑
粲應應應應應應應應應應應應應應應應
門南南南南南南南南南南南南南南南南
子林林林林林林林林林林林林林林林林
如南南南南南南南南南南南南南南南南
磨林林林林林林林林林林林林林林林林
如南南南南南南南南南南南南南南南南
錯蕤蕤蕤蕤蕤蕤蕤蕤蕤蕤蕤蕤蕤蕤蕤蕤
終南南南南南南南南南南南南南南南南
晨太太太太太太太太太太太太太太太太
三姑姑姑姑姑姑姑姑姑姑姑姑姑姑姑姑
省林林林林林林林林林林林林林林林林
匪南南南南南南南南南南南南南南南南
惰林林林林林林林林林林林林林林林林
其太太太太太太太太太太太太太太太太
恪姑姑姑姑姑姑姑姑姑姑姑姑姑姑姑姑
右二終
黮林林林林林林林林林林林林林林林林
黮應應應應應應應應應應應應應應應應
重南南南南南南南南南南南南南南南南
雲林林林林林林林林林林林林林林林林
習林林林林林林林林林林林林林林林林
習姑姑姑姑姑姑姑姑姑姑姑姑姑姑姑姑
和南南南南南南南南南南南南南南南南
風蕤蕤蕤蕤蕤蕤蕤蕤蕤蕤蕤蕤蕤蕤蕤蕤
黍太太太太太太太太太太太太太太太太
華姑姑姑姑姑姑姑姑姑姑姑姑姑姑姑姑
陵林林林林林林林林林林林林林林林林
巔南南南南南南南南南南南南南南南南
麥汰汰汰汰汰汰汰汰汰汰汰汰汰汰汰汰
秀應應應應應應應應應應應應應應應應
丘林林林林林林林林林林林林林林林林
中應應應應應應應應應應應應應應應應
靡太太太太太太太太太太太太太太太太
田姑姑姑姑姑姑姑姑姑姑姑姑姑姑姑姑
不林林林林林林林林林林林林林林林林
播應應應應應應應應應應應應應應應應
九太太太太太太太太太太太太太太太太
穀南南南南南南南南南南南南南南南南
斯姑姑姑姑姑姑姑姑姑姑姑姑姑姑姑姑
豐林林林林林林林林林林林林林林林林
右三終(笙竟主人獻笙)
間歌三終譜
魚林黃林林林黃林林林黃林林林黃林林
麗蕤應蕤蕤蕤應蕤蕤蕤應蕤蕤蕤應蕤蕤
于姑應姑姑姑應姑姑姑應姑姑姑應姑姑
罶黃林黃黃黃林黃黃黃林黃黃黃林黃黃
鱨應蕤應應應蕤應應應蕤應應應蕤應應
鯊林黃林林林黃林林林黃林林林黃林林
君南姑南南南姑南南南姑南南南姑南南
子林黃林林林黃林林林黃林林林黃林林
有姑應姑姑姑應姑姑姑應姑姑姑應姑姑
酒黃林黃黃黃林黃黃黃林黃黃黃林黃黃
旨南姑南南南姑南南南姑南南南姑南南
且姑應姑姑姑應姑姑姑應姑姑姑應姑姑
多林黃林林林黃林林林黃林林林黃林林
右歌一終
蕩仲仲仲仲仲仲仲仲仲仲仲仲仲仲仲仲
蕩南南南南南南南南南南南南南南南南
夷太太太太太太太太太太太太太太太太
庚仲仲仲仲仲仲仲仲仲仲仲仲仲仲仲仲
物太太太太太太太太太太太太太太太太
則仲仲仲仲仲仲仲仲仲仲仲仲仲仲仲仲
由林林林林林林林林林林林林林林林林
之太太太太太太太太太太太太太太太太
蠢黃黃黃黃黃黃黃黃黃黃黃黃黃黃黃黃
蠢太太太太太太太太太太太太太太太太
庶仲仲仲仲仲仲仲仲仲仲仲仲仲仲仲仲
類林林林林林林林林林林林林林林林林
王潢潢潢潢潢潢潢潢潢潢潢潢潢潢潢潢
亦南南南南南南南南南南南南南南南南
柔林林林林林林林林林林林林林林林林
之仲仲仲仲仲仲仲仲仲仲仲仲仲仲仲仲
道仲仲仲仲仲仲仲仲仲仲仲仲仲仲仲仲
之林林林林林林林林林林林林林林林林
既仲仲仲仲仲仲仲仲仲仲仲仲仲仲仲仲
由太太太太太太太太太太太太太太太太
化南南南南南南南南南南南南南南南南
之林林林林林林林林林林林林林林林林
既仲仲仲仲仲仲仲仲仲仲仲仲仲仲仲仲
柔林林林林林林林林林林林林林林林林
木潢潢潢潢潢潢潢潢潢潢潢潢潢潢潢潢
以南南南南南南南南南南南南南南南南
秋仲仲仲仲仲仲仲仲仲仲仲仲仲仲仲仲
零林林林林林林林林林林林林林林林林
草仲仲仲仲仲仲仲仲仲仲仲仲仲仲仲仲
以太太太太太太太太太太太太太太太太
春仲仲仲仲仲仲仲仲仲仲仲仲仲仲仲仲
抽南南南南南南南南南南南南南南南南
獸林林林林林林林林林林林林林林林林
在太太太太太太太太太太太太太太太太
於仲仲仲仲仲仲仲仲仲仲仲仲仲仲仲仲
草林林林林林林林林林林林林林林林林
魚黃黃黃黃黃黃黃黃黃黃黃黃黃黃黃黃
躍仲仲仲仲仲仲仲仲仲仲仲仲仲仲仲仲
順林林林林林林林林林林林林林林林林
流仲仲仲仲仲仲仲仲仲仲仲仲仲仲仲仲
右笙一終
南林黃林林林黃林林林黃林林林黃林林
有姑應姑姑姑應姑姑姑應姑姑姑應姑姑
嘉南姑南南南姑南南南姑南南南姑南南
魚林黃林林林黃林林林黃林林林黃林林
烝應蕤應應應蕤應應應蕤應應應蕤應應
然林黃林林林黃林林林黃林林林黃林林
罩南姑南南南姑南南南姑南南南姑南南
罩林黃林林林黃林林林黃林林林黃林林
君南姑南南南姑南南南姑南南南姑南南
子林黃林林林黃林林林黃林林林黃林林
有姑應姑姑姑應姑姑姑應姑姑姑應姑姑
酒黃林黃黃黃林黃黃黃林黃黃黃林黃黃
嘉姑應姑姑姑應姑姑姑應姑姑姑應姑姑
賓黃林黃黃黃林黃黃黃林黃黃黃林黃黃
式蕤應蕤蕤蕤應蕤蕤蕤應蕤蕤蕤應蕤蕤
燕南姑南南南姑南南南姑南南南姑南南
以姑應姑姑姑應姑姑姑應姑姑姑應姑姑
樂林黃林林林黃林林林黃林林林黃林林
右歌二終
瞻太太太太太太太太太太太太太太太太
彼潢潢潢潢潢潢潢潢潢潢潢潢潢潢潢潢
崇仲仲仲仲仲仲仲仲仲仲仲仲仲仲仲仲
丘林林林林林林林林林林林林林林林林
其太太太太太太太太太太太太太太太太
林仲仲仲仲仲仲仲仲仲仲仲仲仲仲仲仲
藹南南南南南南南南南南南南南南南南
藹林林林林林林林林林林林林林林林林
植林林林林林林林林林林林林林林林林
物仲仲仲仲仲仲仲仲仲仲仲仲仲仲仲仲
斯太太太太太太太太太太太太太太太太
高仲仲仲仲仲仲仲仲仲仲仲仲仲仲仲仲
動太太太太太太太太太太太太太太太太
類仲仲仲仲仲仲仲仲仲仲仲仲仲仲仲仲
斯南南南南南南南南南南南南南南南南
大林林林林林林林林林林林林林林林林
周仲仲仲仲仲仲仲仲仲仲仲仲仲仲仲仲
風林林林林林林林林林林林林林林林林
既南南南南南南南南南南南南南南南南
洽林林林林林林林林林林林林林林林林
王黃黃黃黃黃黃黃黃黃黃黃黃黃黃黃黃
猷林林林林林林林林林林林林林林林林
允南南南南南南南南南南南南南南南南
泰太太太太太太太太太太太太太太太太
右笙二終
南林黃林林林黃林林林黃林林林黃林林
山姑應姑姑姑應姑姑姑應姑姑姑應姑姑
有黃林黃黃黃林黃黃黃林黃黃黃林黃黃
臺林黃林林林黃林林林黃林林林黃林林
北姑應姑姑姑應姑姑姑應姑姑姑應姑姑
山黃林黃黃黃林黃黃黃林黃黃黃林黃黃
有姑應姑姑姑應姑姑姑應姑姑姑應姑姑
萊林黃林林林黃林林林黃林林林黃林林
樂南姑南南南姑南南南姑南南南姑南南
只林黃林林林黃林林林黃林林林黃林林
君姑應姑姑姑應姑姑姑應姑姑姑應姑姑
子黃林黃黃黃林黃黃黃林黃黃黃林黃黃
邦應蕤應應應蕤應應應蕤應應應蕤應應
家林黃林林林黃林林林黃林林林黃林林
之南姑南南南姑南南南姑南南南姑南南
基林黃林林林黃林林林黃林林林黃林林
樂南姑南南南姑南南南姑南南南姑南南
只林黃林林林黃林林林黃林林林黃林林
君姑應姑姑姑應姑姑姑應姑姑姑應姑姑
子黃林黃黃黃林黃黃黃林黃黃黃林黃黃
萬林黃林林林黃林林林黃林林林黃林林
壽姑應姑姑姑應姑姑姑應姑姑姑應姑姑
無南姑南南南姑南南南姑南南南姑南南
期林黃林林林黃林林林黃林林林黃林林
右歌三終
肅姑姑姑姑姑姑姑姑姑姑姑姑姑姑姑姑
肅應應應應應應應應應應應應應應應應
君南南南南南南南南南南南南南南南南
子太太太太太太太太太太太太太太太太
由林林林林林林林林林林林林林林林林
儀南南南南南南南南南南南南南南南南
率太太太太太太太太太太太太太太太太
性姑姑姑姑姑姑姑姑姑姑姑姑姑姑姑姑
明南南南南南南南南南南南南南南南南
明林林林林林林林林林林林林林林林林
后應應應應應應應應應應應應應應應應
辟南南南南南南南南南南南南南南南南
仁姑姑姑姑姑姑姑姑姑姑姑姑姑姑姑姑
以林林林林林林林林林林林林林林林林
爲黃黃黃黃黃黃黃黃黃黃黃黃黃黃黃黃
政姑姑姑姑姑姑姑姑姑姑姑姑姑姑姑姑
右笙三終
合樂三終譜
樂正倡贊合樂關睢
(牘搏)(拊)(牘搏)(拊)(牘搏)(拊)(牘搏)(拊)
(播牘)(鞉)(第牘)(一)(通牘)(止)(牘)
(搏播)(拊鞉)(搏第)(拊二)(搏通)(拊止)(搏)(拊)
(牘搏)(拊)(牘搏)(拊)(牘搏)(拊)(牘搏)(拊)
(播磬)(鞉拊)(第搏)(三拊)(通搏)(止拊)(搏)(拊)
關姑應姑姑姑應姑姑姑應姑姑姑應姑姑
關蕤應蕤蕤蕤應蕤蕤蕤應蕤蕤蕤應蕤蕤
睢應蕤應應應蕤應應應蕤應應應蕤應應
鳩南姑南南南姑南南南姑南南南姑南南
在應蕤應應應蕤應應應蕤應應應蕤應應
河南姑南南南姑南南南姑南南南姑南南
之蕤應蕤蕤蕤應蕤蕤蕤應蕤蕤蕤應蕤蕤
洲姑應姑姑姑應姑姑姑應姑姑姑應姑姑
窈黃林黃黃黃林黃黃黃林黃黃黃林黃黃
窕姑應姑姑姑應姑姑姑應姑姑姑應姑姑
淑黃林黃黃黃林黃黃黃林黃黃黃林黃黃
女南姑南南南姑南南南姑南南南姑南南
君蕤應蕤蕤蕤應蕤蕤蕤應蕤蕤蕤應蕤蕤
子姑應姑姑姑應姑姑姑應姑姑姑應姑姑
好黃林黃黃黃林黃黃黃林黃黃黃林黃黃
逑姑應姑姑姑應姑姑姑應姑姑姑應姑姑
(牘搏)(拊)(牘搏)(拊)(牘搏)(拊)(牘搏)(拊)
(&KR0615;牘)(牘)(應牘)(牘)
(搏鼓)(拊)(搏)(拊)(搏應)(拊)(搏)(拊)
(牘搏)(拊)(牘搏)(拊)(牘搏)(拊)(牘搏)(拊)
(鼓牘)(牘)(應牘)(牘)
(搏鼓)(拊)(搏)(拊)(搏應)(拊)(搏)(拊)
樂正倡贊合樂葛覃
(牘搏)(拊)(牘搏)(拊)(牘搏)(拊)(牘搏)(拊)
(播牘)(鞉)(第牘)(一)(通牘)(止)(牘)
(搏播)(拊鞉)(搏第)(拊二)(搏通)(拊止)(搏)(拊)
(牘搏)(拊)(牘搏)(拊)(牘搏)(拊)(牘搏)(拊)
(播磬)(鞉拊)(第搏)(三拊)(通搏)(止拊)(搏)(拊)
葛姑應姑姑姑應姑姑姑應姑姑姑應姑姑
之黃林黃黃黃林黃黃黃林黃黃黃林黃黃
覃蕤應蕤蕤蕤應蕤蕤蕤應蕤蕤蕤應蕤蕤
兮姑應姑姑姑應姑姑姑應姑姑姑應姑姑
施蕤應蕤蕤蕤應蕤蕤蕤應蕤蕤蕤應蕤蕤
于姑應姑姑姑應姑姑姑應姑姑姑應姑姑
中應蕤應應應蕤應應應蕤應應應蕤應應
谷南姑南南南姑南南南姑南南南姑南南
維應蕤應應應蕤應應應蕤應應應蕤應應
葉南姑南南南姑南南南姑南南南姑南南
萋蕤應蕤蕤蕤應蕤蕤蕤應蕤蕤蕤應蕤蕤
萋姑應姑姑姑應姑姑姑應姑姑姑應姑姑
黃南姑南南南姑南南南姑南南南姑南南
鳥姑應姑姑姑應姑姑姑應姑姑姑應姑姑
于蕤應蕤蕤蕤應蕤蕤蕤應蕤蕤蕤應蕤蕤
飛姑應姑姑姑應姑姑姑應姑姑姑應姑姑
集蕤應蕤蕤蕤應蕤蕤蕤應蕤蕤蕤應蕤蕤
于姑應姑姑姑應姑姑姑應姑姑姑應姑姑
灌應蕤應應應蕤應應應蕤應應應蕤應應
木南姑南南南姑南南南姑南南南姑南南
其應蕤應應應蕤應應應蕤應應應蕤應應
鳴南姑南南南姑南南南姑南南南姑南南
喈蕤應蕤蕤蕤應蕤蕤蕤應蕤蕤蕤應蕤蕤
喈姑應姑姑姑應姑姑姑應姑姑姑應姑姑
(牘搏)(拊)(牘搏)(拊)(牘搏)(拊)(牘搏)(拊)
(&KR0615;牘)(牘)(應牘)(牘)
(搏鼔)(拊)(搏)(拊)(搏應)(拊)(搏)(拊)
(牘搏)(拊)(牘搏)(拊)(牘搏)(拊)(牘搏)(拊)
(鼓牘)(牘)(應牘)(牘)
(搏鼔)(拊)(搏)(拊)(搏應)(拊)(搏)(拊)
右合樂一終(每奏一章先播鞉三通搏拊節之奏畢則&KR0615;鼓應鼓相間為節後倣此)
樂正倡贊合樂卷耳
采姑應姑姑姑應姑姑姑應姑姑姑應姑姑
采黃林黃黃黃林黃黃黃林黃黃黃林黃黃
卷蕤應蕤蕤蕤應蕤蕤蕤應蕤蕤蕤應蕤蕤
耳姑應姑姑姑應姑姑姑應姑姑姑應姑姑
不蕤應蕤蕤蕤應蕤蕤蕤應蕤蕤蕤應蕤蕤
盈姑應姑姑姑應姑姑姑應姑姑姑應姑姑
頃應蕤應應應蕤應應應蕤應應應蕤應應
筐南姑南南南姑南南南姑南南南姑南南
嗟應蕤應應應蕤應應應蕤應應應蕤應應
我南姑南南南姑南南南姑南南南姑南南
懷蕤應蕤蕤蕤應蕤蕤蕤應蕤蕤蕤應蕤蕤
人姑應姑姑姑應姑姑姑應姑姑姑應姑姑
寘南姑南南南姑南南南姑南南南姑南南
彼姑應姑姑姑應姑姑姑應姑姑姑應姑姑
周蕤應蕤蕤蕤應蕤蕤蕤應蕤蕤蕤應蕤蕤
行姑應姑姑姑應姑姑姑應姑姑姑應姑姑
樂正倡贊合樂鵲巢
維姑應姑姑姑應姑姑姑應姑姑姑應姑姑
鵲黃林黃黃黃林黃黃黃林黃黃黃林黃黃
有姑應姑姑姑應姑姑姑應姑姑姑應姑姑
巢南姑南南南姑南南南姑南南南姑南南
維蕤應蕤蕤蕤應蕤蕤蕤應蕤蕤蕤應蕤蕤
鳩姑應姑姑姑應姑姑姑應姑姑姑應姑姑
居應蕤應應應蕤應應應蕤應應應蕤應應
之南姑南南南姑南南南姑南南南姑南南
之應蕤應應應蕤應應應蕤應應應蕤應應
子南姑南南南姑南南南姑南南南姑南南
于蕤應蕤蕤蕤應蕤蕤蕤應蕤蕤蕤應蕤蕤
歸姑應姑姑姑應姑姑姑應姑姑姑應姑姑
百蕤應蕤蕤蕤應蕤蕤蕤應蕤蕤蕤應蕤蕤
兩南姑南南南姑南南南姑南南南姑南南
御蕤應蕤蕤蕤應蕤蕤蕤應蕤蕤蕤應蕤蕤
之姑應姑姑姑應姑姑姑應姑姑姑應姑姑
右合樂二終
樂正倡贊合樂采蘩
于姑應姑姑姑應姑姑姑應姑姑姑應姑姑
以黃林黃黃黃林黃黃黃林黃黃黃林黃黃
采蕤應蕤蕤蕤應蕤蕤蕤應蕤蕤蕤應蕤蕤
蘩南姑南南南姑南南南姑南南南姑南南
于應蕤應應應蕤應應應蕤應應應蕤應應
沼南姑南南南姑南南南姑南南南姑南南
于蕤應蕤蕤蕤應蕤蕤蕤應蕤蕤蕤應蕤蕤
沚姑應姑姑姑應姑姑姑應姑姑姑應姑姑
于蕤應蕤蕤蕤應蕤蕤蕤應蕤蕤蕤應蕤蕤
以姑應姑姑姑應姑姑姑應姑姑姑應姑姑
用應蕤應應應蕤應應應蕤應應應蕤應應
之南姑南南南姑南南南姑南南南姑南南
公蕤應蕤蕤蕤應蕤蕤蕤應蕤蕤蕤應蕤蕤
侯姑應姑姑姑應姑姑姑應姑姑姑應姑姑
之黃林黃黃黃林黃黃黃林黃黃黃林黃黃
事姑應姑姑姑應姑姑姑應姑姑姑應姑姑
樂正倡贊合樂采蘋
于姑應姑姑姑應姑姑姑應姑姑姑應姑姑
以黃林黃黃黃林黃黃黃林黃黃黃林黃黃
采蕤應蕤蕤蕤應蕤蕤蕤應蕤蕤蕤應蕤蕤
蘋南姑南南南姑南南南姑南南南姑南南
南蕤應蕤蕤蕤應蕤蕤蕤應蕤蕤蕤應蕤蕤
澗南姑南南南姑南南南姑南南南姑南南
之蕤應蕤蕤蕤應蕤蕤蕤應蕤蕤蕤應蕤蕤
濱姑應姑姑姑應姑姑姑應姑姑姑應姑姑
于蕤應蕤蕤蕤應蕤蕤蕤應蕤蕤蕤應蕤蕤
以姑應姑姑姑應姑姑姑應姑姑姑應姑姑
采應蕤應應應蕤應應應蕤應應應蕤應應
藻南姑南南南姑南南南姑南南南姑南南
于應蕤應應應蕤應應應蕤應應應蕤應應
彼南姑南南南姑南南南姑南南南姑南南
行蕤應蕤蕤蕤應蕤蕤蕤應蕤蕤蕤應蕤蕤
潦姑應姑姑姑應姑姑姑應姑姑姑應姑姑
右合樂三終
(工告樂正)正歌備(此係坐告告畢不起)
(樂正告賓)正歌備(此係立告告畢乃降)
無算樂譜
前奏未盡之詩古詩十二篇補詩六篇其四十六章
當隨客多少日早晚擇而用之此後有樂無贊
鹿鳴(首章已見升歌後同)
呦(林尺)呦(蕤勾)鹿(姑一)鳴(黃合)食(應凡)野(林尺)之(南工)
蒿(林尺)我(姑一)有(潢六)嘉(南工)賓(林尺)德(南工)音(林尺)
孔(姑一)昭(林尺)視(應凡)民(林尺)不(南工)恌(林尺)君(姑一)
子(黃合)是(林尺)則(姑一)是(南工)傚(林尺)我(南工)有(林尺)
旨(姑一)酒(黃合)嘉(姑一)賓(黃合)式(蕤勾)燕(南工)以(姑一)
敖(林尺)
呦(林尺)呦(蕤勾)鹿(姑一)鳴(黃合)食(應凡)野(林尺)之(南工)
芩(林尺)我(姑一)有(潢六)嘉(南工)賓(林尺)鼓(姑一)瑟(林尺)
鼓(姑一)琴(黃合)鼓(蕤勾)瑟(南工)鼓(姑一)琴(林尺)和(南工)
樂(林尺)且(姑一)湛(林尺)我(南工)有(林尺)旨(姑一)酒(黃合)
以(姑一)燕(南工)樂(林尺)嘉(姑一)賓(黃合)之(南工)心(林尺)
四牡
四(林尺)牡(姑一)騑(南工)騑(林尺)嘽(南工)嘽(林尺)駱(姑一)
馬(黃合)豈(姑一)不(林尺)懷(南工)歸(林尺)王(姑一)事(林尺)
靡(姑一)盬(黃合)不(林尺)遑(姑一)啓(南工)處(林尺)
翩(林尺)翩(姑一)者(黃合)鵻(林尺)載(南工)飛(林尺)載(姑一)
下(黃合)集(應凡)于(林尺)苞(南工)栩(林尺)王(姑一)事(林尺)
靡(姑一)盬(黃合)不(林尺)遑(姑一)將(南工)父(林尺)
翩(林尺)翩(姑一)者(黃合)鵻(林尺)載(南工)飛(林尺)載(姑一)
止(黃合)集(應凡)于(林尺)苞(南工)杞(林尺)王(姑一)事(林尺)
靡(姑一)盬(黃合)不(林尺)遑(姑一)將(南工)母(林尺)
駕(林尺)彼(姑一)四(南工)駱(林尺)載(南工)驟(林尺)駸(姑一)
駸(黃合)豈(姑一)不(林尺)懷(南工)歸(林尺)是(南工)用(林尺)
作(姑一)歌(黃合)將(林尺)母(姑一)來(南工)諗(林尺)
皇皇者華
我(林尺)馬(姑一)維(南工)駒(林尺)六(南工)轡(潢六)如(南工)
濡(林尺)載(南工)馳(林尺)載(姑一)驅(黃合)周(林尺)爰(姑一)
咨(南工)諏(林尺)
我(林尺)馬(姑一)維(南工)騏(林尺)六(南工)轡(潢六)如(南工)
絲(林尺)載(南工)馳(林尺)載(姑一)驅(黃合)周(林尺)爰(姑一)
咨(南工)謀(林尺)
我(林尺)馬(姑一)維(南工)駱(林尺)六(南工)轡(潢六)沃(南工)
若(林尺)載(南工)馳(林尺)載(姑一)驅(黃合)周(林尺)爰(姑一)
咨(南工)度(林尺)
我(林尺)馬(姑一)維(南工)駰(林尺)六(南工)轡(潢六)既(南工)
均(林尺)載(南工)馳(林尺)載(姑一)驅(黃合)周(林尺)爰(姑一)
咨(南工)詢(林尺)
魚麗
魚(林尺)麗(蕤勾)于(姑一)罶(黃合)魴(應凡)鱧(林尺)君(南工)
子(林尺)有(姑一)酒(黃合)多(南工)且(姑一)旨(林尺)
魚(林尺)麗(蕤勾)于(姑一)罶(黃合)鰋(應凡)鯉(林尺)君(南工)
子(林尺)有(姑一)酒(黃合)旨(南工)且(姑一)有(林尺)
物(林尺)其(蕤勾)多(姑一)矣(黃合)維(蕤勾)其(姑一)嘉(南工)
矣(林尺)
物(林尺)其(蕤勾)旨(姑一)矣(黃合)維(蕤勾)其(姑一)偕(南工)
矣(林尺)
物(林尺)其(蕤勾)有(姑一)矣(黃合)維(蕤勾)其(姑一)時(南工)
矣(林尺)
南有嘉魚
南(林尺)有(姑一)嘉(南工)魚(林尺)烝(應凡)然(林尺)汕(南工)
汕(林尺)君(南工)子(林尺)有(姑一)酒(黃合)嘉(姑一)賓(黃合)
式(蕤勾)燕(南工)以(姑一)衎(林尺)
南(林尺)有(姑一)樛(南工)木(林尺)甘(南工)瓠(潢六)纍(南工)
之(林尺)君(南工)子(林尺)有(姑一)酒(黃合)嘉(姑一)賓(黃合)
式(姑一)燕(林尺)綏(南工)之(林尺)
翩(林尺)翩(姑一)者(黃合)鵻(林尺)烝(應凡)然(林尺)來(南工)
思(林尺)君(南工)子(林尺)有(姑一)酒(黃合)嘉(姑一)賓(黃合)
式(姑一)燕(林尺)又(南工)思(林尺)
南山有臺
南(林尺)山(姑一)有(黃合)桑(林尺)北(姑一)山(潢六)有(姑一)
楊(林尺)樂(南工)只(林尺)君(姑一)子(黃合)邦(應凡)家(林尺)
之(南工)光(林尺)樂(南工)只(林尺)君(姑一)子(黃合)萬(林尺)
壽(姑一)無(南工)疆(林尺)
南(林尺)山(姑一)有(南工)把(林尺)北(姑一)山(潢六)有(南工)
李(林尺)樂(南工)只(林尺)君(姑一)子(黃合)民(應凡)之(林尺)
父(南工)母(林尺)樂(南工)只(林尺)君(姑一)子(黃合)德(林尺)
音(姑一)不(南工)已(林尺)
南(林尺)山(姑一)有(南工)栲(林尺)北(姑一)山(潢六)有(南工)
杻(林尺)樂(南工)只(林尺)君(姑一)子(黃合)遐(應凡)不(林尺)
眉(南工)壽(林尺)樂(南工)只(林尺)君(姑一)子(黃合)德(林尺)
音(姑一)是(南工)茂(林尺)
南(林尺)山(姑一)有(南工)枸(林尺)北(姑一)山(潢六)有(南工)
楰(林尺)樂(南工)只(林尺)君(姑一)子(黃合)遐(應凡)不(林尺)
黃(南工)耉(林尺)樂(南工)只(林尺)君(姑一)子(黃合)保(林尺)
艾(南工)爾(姑一)後(林尺)
關睢(首章已見合樂後同)
參(姑一)差(黃合)荇(應凡)菜(南工)左(蕤勾)右(南工)流(蕤勾)
之(姑一)窈(黃合)窕(姑一)淑(潢六)女(南工)寤(應凡)寐(南工)
求(蕤勾)之(姑一)求(姑一)之(黃合)不(蕤勾)得(姑一)寤(應凡)
寐(南工)思(蕤勾)服(姑一)悠(蕤勾)哉(姑一)悠(應凡)哉(南工)
輾(蕤勾)轉(姑一)反(黃合)側(姑一)
參(姑一)差(黃合)荇(應凡)菜(南工)左(姑一)右(蕤勾)采(黃合)
之(姑一)窈(蕤勾)窕(南工)淑(應凡)女(南工)琴(蕤勾)瑟(姑一)
友(黃合)之(姑一)參(姑一)差(黃合)荇(應凡)菜(南工)左(蕤勾)
右(南工)芼(蕤勾)之(姑一)窈(黃合)窕(姑一)淑(潢六)女(南工)
鍾(應凡)鼓(南工)樂(蕤勾)之(姑一)
葛覃
葛(姑一)之(黃合)覃(蕤勾)兮(姑一)施(蕤勾)于(姑一)中(應凡)
谷(南工)維(應凡)葉(南工)莫(蕤勾)莫(姑一)是(蕤勾)刈(南工)
是(蕤勾)濩(姑一)爲(蕤勾)絺(姑一)爲(應凡)綌(南工)服(應凡)
之(南工)無(蕤勾)斁(姑一)
言(姑一)告(蕤勾)師(姑一)氏(南工)言(蕤勾)告(南工)言(蕤勾)
歸(姑一)薄(應凡)汙(南工)我(蕤勾)私(南工)薄(蕤勾)澣(姑一)
我(黃合)衣(姑一)害(蕤勾)澣(姑一)害(應凡)否(南工)歸(應凡)
寧(南工)父(蕤勾)母(姑一)
卷耳
陟(姑一)彼(黃合)崔(蕤勾)嵬(姑一)我(南工)馬(姑一)虺(蕤勾)
隤(姑一)我(黃合)姑(姑一)酌(應凡)彼(南工)金(蕤勾)罍(姑一)
維(南工)以(蕤勾)不(姑一)永(黃合)懷(姑一)
陟(姑一)彼(黃合)高(蕤勾)岡(姑一)我(南工)馬(姑一)玄(蕤勾)
黃(姑一)我(黃合)姑(姑一)酌(應凡)彼(南工)兕(蕤勾)觥(姑一)
維(南工)以(蕤勾)不(姑一)永(黃合)傷(姑一)
陟(姑一)彼(黃合)砠(蕤勾)矣(姑一)我(南工)馬(姑一)瘏(蕤勾)
矣(姑一)我(黃合)僕(姑一)痡(蕤勾)矣(姑一)云(應凡)何(南工)
吁(蕤勾)矣(姑一)
鵲巢
維(姑一)鵲(黃合)有(姑一)巢(南工)維(蕤勾)鳩(姑一)方(應凡)
之(南工)之(應凡)子(南工)于(蕤勾)歸(姑一)百(蕤勾)兩(南工)
將(蕤勾)之(姑一)
維(姑一)鵲(黃合)有(姑一)巢(南工)維(蕤勾)鳩(姑一)盈(應凡)
之(南工)之(應凡)子(南工)于(蕤勾)歸(姑一)百(蕤勾)兩(南工)
成(蕤勾)之(姑一)
采蘩
于(姑一)以(黃合)采(蕤勾)蘩(南工)于(蕤勾)澗(南工)之(蕤勾)
中(姑一)于(蕤勾)以(姑一)用(應凡)之(南工)公(應凡)侯(南工)
之(蕤勾)宮(姑一)
被(姑一)之(黃合)僮(蕤勾)僮(姑一)夙(蕤勾)夜(南工)在(蕤勾)
公(姑一)被(蕤勾)之(姑一)祁(應凡)祁(南工)薄(應凡)言(南工)
還(蕤勾)歸(姑一)
采蘋
于(姑一)以(黃合)盛(蕤勾)之(姑一)維(南工)筐(姑一)及(蕤勾)
筥(姑一)于(蕤勾)以(姑一)湘(應凡)之(南工)維(應凡)錡(南工)
及(蕤勾)釜(姑一)
于(姑一)以(黃合)奠(蕤勾)之(姑一)宗(蕤勾)室(姑一)牖(黃合)
下(姑一)誰(應凡)其(南工)尸(蕤勾)之(姑一)有(黃合)齊(姑一)
季(蕤勾)女(姑一)
南陔
循(南工)彼(林尺)南(姑一)陔(林尺)厥(林尺)草(姑一)油(林尺)
油(太四)彼(林尺)居(應凡)之(潢六)子(南工)色(蕤勾)思(林尺)
其(姑一)柔(林尺)眷(姑一)戀(林尺)庭(南工)闈(姑一)心(汰五)
不(應凡)遑(南工)留(林尺)馨(林尺)爾(應凡)夕(太四)膳(姑一)
絜(林尺)爾(姑一)晨(林尺)羞(南工)
有(南工)獺(應凡)有(姑一)獺(林尺)在(姑一)河(林尺)之(姑一)
涘(太四)淩(蕤勾)波(姑一)赴(林尺)汨(南工)噬(汰五)魴(應凡)
捕(南工)鯉(林尺)嗷(應凡)嗷(南工)林(姑一)鳥(林尺)受(太四)
哺(姑一)于(南工)子(林尺)養(應凡)隆(林尺)敬(姑一)薄(南工)
惟(姑一)禽(林尺)之(姑一)似(南工)勖(太四)增(姑一)爾(南工)
虔(林尺)以(南工)介(林尺)丕(太四)祉(南工)
白華
白(姑一)華(林尺)絳(南工)趺(太四)在(汰五)陵(應凡)之(南工)
陬(林尺)蒨(姑一)蒨(應凡)士(林尺)子(太四)湼(姑一)而(林尺)
不(南工)渝(林尺)竭(南工)誠(林尺)盡(南工)敬(蕤勾)亹(姑一)
亹(林尺)忘(太四)劬(姑一)
白(姑一)華(黃合)玄(林尺)足(太四)在(太四)丘(林尺)之(南工)
曲(姑一)堂(南工)堂(林尺)處(姑一)子(林尺)無(姑一)營(林尺)
無(姑一)欲(太四)鮮(應凡)侔(南工)晨(林尺)葩(姑一)莫(太四)
之(姑一)點(林尺)辱(姑一)
華黍
奕(林尺)奕(姑一)玄(南工)霄(林尺)濛(南工)濛(林尺)甘(應凡)
霤(汰五)黍(林尺)發(南工)稠(應凡)華(林尺)禾(太四)挺(姑一)
其(林尺)秀(南工)靡(林尺)田(南工)不(姑一)殖(林尺)九(林尺)
穀(汰五)斯(南工)茂(林尺)
無(林尺)高(應凡)不(南工)播(姑一)無(林尺)下(姑一)不(林尺)
植(南工)芒(林尺)芒(南工)其(姑一)稼(林尺)參(汰五)參(應凡)
其(林尺)穡(南工)稸(應凡)我(南工)王(姑一)委(林尺)充(林尺)
我(黃合)民(姑一)食(林尺)玉(太四)燭(姑一)陽(林尺)明(南工)
顯(太四)猷(林尺)翼(應凡)翼(林尺)
由庚
四(仲上)時(太四)遞(林尺)謝(仲上)八(潢六)風(南工)代(太四)
扇(仲上)纖(林尺)阿(仲上)按(太四)晷(黃合)星(仲上)變(太四)
其(林尺)躔(仲上)五(南工)緯(仲上)不(南工)愆(林尺)六(仲上)
氣(太四)無(黃合)易(仲上)愔(潢六)愔(南工)我(仲上)王(林尺)
紹(仲上)文(林尺)之(太四)跡(仲上)
崇丘
漫(太四)漫(南工)方(潢六)輿(林尺)迴(仲上)迴(太四)洪(黃合)
覆(仲上)何(黃合)類(仲上)不(太四)繁(黃合)何(林尺)生(林尺)
不(南工)茂(林尺)物(太四)極(仲上)其(太四)性(林尺)人(南工)
永(林尺)其(潢六)壽(太四)
恢(太四)恢(潢六)大(南工)圓(林尺)芒(林尺)芒(太四)九(黃合)
壤(仲上)資(林尺)生(仲上)仰(太四)化(仲上)于(仲上)何(林尺)
不(南工)養(林尺)人(太四)無(仲上)道(林尺)夭(仲上)物(林尺)
極(南工)則(潢六)長(太四)
由儀
魚(姑一)游(太四)清(林尺)沼(南工)鳥(應凡)萃(林尺)平(姑一)
林(林尺)濯(姑一)鱗(林尺)鼓(姑一)翼(黃合)振(林尺)振(南工)
其(姑一)音(林尺)賓(應凡)寫(南工)爾(林尺)誠(南工)主(林尺)
竭(南工)其(林尺)心(姑一)
時(姑一)之(林尺)和(太四)矣(姑一)何(林尺)思(南工)何(林尺)
修(南一)文(林尺)化(姑一)内(南工)輯(林尺)武(黃合)功(林尺)
外(南工)悠(姑一)
賓出奏陔樂譜
樂正倡贊奏陔(播鼗三通舂牘起節如前)
既(潢六)醉(林尺)以(姑一)酒(黃合)既(應凡)飽(林尺)以(姑一)
德(林尺)君(姑一)子(潢六)萬(南工)年(林尺)介(南工)爾(姑一)
景(南工)福(潢六)(&KR0615;應鼔應舂牘終節如前次章播鼗再起)
既(潢六)醉(林尺)以(姑一)酒(黃合)爾(姑一)殽(林尺)既(南工)
將(林尺)君(姑一)子(潢六)萬(南工)年(林尺)介(南工)爾(林尺)
昭(姑一)明(潢六)
昭(潢六)明(林尺)有(姑一)融(林尺)高(應凡)朗(林尺)令(南工)
終(林尺)令(姑一)終(潢六)有(姑一)俶(林尺)公(南工)尸(林尺)
嘉(姑一)告(潢六)
其(潢六)告(林尺)維(南工)何(林尺)籩(應凡)豆(林尺)靜(南工)
嘉(林尺)朋(姑一)友(黃合)攸(南工)攝(林尺)攝(南工)以(林尺)
威(姑一)儀(潢六)
威(潢六)儀(林尺)孔(姑一)時(林尺)君(姑一)子(黃合)有(姑一)
孝(南工)子(林尺)孝(應凡)子(林尺)不(南工)匱(林尺)永(姑一)
錫(林尺)爾(南工)類(潢六)
其(潢六)類(林尺)維(南工)何(林尺)室(南工)家(林尺)之(姑一)
壺(潢六)君(應凡)子(林尺)萬(南工)年(林尺)永(姑一)錫(林尺)
祚(姑一)胤(潢六)
其(潢六)類(林尺)維(南工)何(林尺)天(姑一)被(南工)爾(姑一)
祿(林尺)君(應凡)子(林尺)萬(南工)年(林尺)景(姑一)命(林尺)
有(南工)僕(潢六)
其(潢六)僕(林尺)維(南工)何(林尺)釐(姑一)爾(黃合)女(姑一)
士(林尺)釐(應凡)爾(林尺)女(姑一)士(林尺)從(南工)以(林尺)
孫(姑一)子(潢六)
頖宫禮樂疏卷九
