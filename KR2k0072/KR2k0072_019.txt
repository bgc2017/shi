河源紀略卷十一
質實三
羅布淖爾正東偏南有哈拉淖爾
哈拉淖爾(回語哈拉黑色也淖爾水黑故名)有三源並出安西州南
山東源蘇勒河(蒙古語河名)出玉門縣東衣馬爾山(蒙古語山)
(名)一支東為察罕那木哈水(蒙古語察罕白色那木哈水名也)西為
昂倉口水(蒙古語地名)合北流經結爾恭台口(蒙古語地名)至
玉門縣南分二支一支經玉門縣之東西音木堡(蒙古)
(語地名)之西東北流至哈沙圖境(蒙古語哈沙圖木圍墻也山形似之故名)
為達布遜淖爾亦名花海子瀦不流長一百六十里
一支經玉門縣西北流分二支八十里而合至舊柳
溝衛北為蘇勒河值北境布魯敦(蒙古語山名)諸山折而
西有頭道溝至十道溝水出達里岡西拉部特爾(蒙古)
(語地名)自南來會之又分二支北支西流經一顆樹(蒙古)
(語地名)南南支西南流會昌馬河水(蒙古語水名)昌馬河水
有二源一源出阿里塔克(蒙古語山名塔克石也)有五泉合而
南流有長馬山水來會之至蘇爾河(蒙古語水名)一源出
長馬巴欽山(蒙古語山名)經巴彦山(蒙古語巴彦富蘇也山形高大故名)曲
曲北流至蘇爾水而合北流經小沙塔口之西商達
里圖(蒙古語地名)之東至都爾伯爾山(蒙古語部落名以部落名其山也)
口會東來之蘇勒河蘇勒河源處極三十六度八分
西十八度六分昌馬河源處極三十八度二分西十
九度二分至北各三百六十里合西南流經安西和
屯北三十里有布隆吉爾多罕水(蒙古語布隆吉爾渾水也多罕渡口)
(也渡口水濁故名)出蘭泉山北流來會之行二十里有窟窿
河(蒙古語窟窿栗色馬也水色似之故名)北流來會之窟窿河南有他
西水(蒙古語水名)哈布堡海(蒙古語水名)在山中不流二水合
西流經薩拉胡魯蘇南安西城北又經雙城北經庫
庫沙克沙(蒙古語地名)南又經額秋爾雅巴爾(蒙古語地名)南
欣坎布城(蒙古語地名)北計三百四十里有黨河水來會
之黨河有四源一源出西爾哈爾近色欽(蒙古語水名)流
三十里會烏蘭嶺水西北流經西噶爾近(蒙古語水名)其
東有伊克水(蒙古語伊克大也此水于衆水中較大故名)黑布拉近古嶺
水(蒙古語山名)衮招哈水(蒙古語衮深也招哈灶坎也地有深坎故名)搜集水
(蒙古語搜集馬骨也為此水舊名未詳其由)紅果爾和勺水(蒙古語水名)巴爾
口水(蒙古語巴爾虎也山形如虎水從之出故名)在山中不流黨河流經
烏蘭布拉克西有依漢水(蒙古語水名)出哈瑪爾嶺(蒙古語哈)
(瑪爾鼻子也形似之故名)自南來注之折而北有隂得爾圖哈達
森水(蒙古語隂得爾圖高地也哈達森椿也高地立椿以居人故名即以名其水也)自西來
一百二十里流注之北流經黨城西舊沙州和屯東
有柳樹泉出巴顔穆倫(蒙古語穆倫山脊梁也山脊高厚故名)北流來
注之折東北流經敦煌縣南有黃墩堡水自北來注
之折西北流有布巴口水(蒙古語地名)來注之至欣坎布
城會蘇勒河此水行七百里源處極三十八度西十
度五分依漢水西有察罕水蘇巴哈哈爾當水(蒙古語水)
(名)和通水(蒙古謂回人為和通地有回人居之故名)舊沙州和屯西有二
水亦名隂得爾圖水哈達蘇水停不流三水合正西
曲曲流經察罕托輝(蒙古語察罕白色托輝臂灣也水灣色白故名)南呼魯
蘇台(蒙古語謂地有蘆葦也)北又經納鄰哈納水(蒙古語納鄰細也哈納謂)
(蒙古包之牆也水流故名細而有山圍之如牆)伊克烏蘇台(蒙古語地有大水之稱)至巴
哈鄂羅蘇台(蒙古語巴哈小也鄂羅蘇絲麻也地之舊名未詳其由)南滙為哈
拉淖爾此河共流一千二百里而伏哈拉淖爾東西
八十里南北三十里極三十九度八分西二十二度
六分至二十三度去羅布淖爾東八百里
羅布淖爾東又南有色爾騰水
色爾騰水(蒙古語水名水出山中瀦為小海也)有數源出安西州南山
支峯之麓其可名者一出巴哈哈爾當一出和通之
境一出克都肯哈拉哈達(蒙古語哈拉黑色哈達山峯也)皆西北行
數十里隨山勢伏流來趨之周圍三百里極三十九
度西二十二度去羅布淖爾東南九百里色爾騰水
之西有噶順池又西百里有阿集格色爾騰水(蒙古語阿)
(集格小也小色爾騰海也)周圍百六十里又西二百里有察罕齊
老圖六池(蒙古語察罕白色齊老石也圖有也地多白石以名其池焉)錯列如星
宿當瑪海戈壁(回語沙磧中地名)之北極三十九度四分西
二十四度又西有哈達圖水(蒙古語有山峯也)長三十里當
孔道南北又西為噶斯淖爾(蒙古語噶斯地名即以為池水名也)去羅
布淖爾二百里
按蘇勒昌馬黨河之源其山自嘉峪關南至阿里
塔克崛起大山為巴顔山為牛尾山一支北出為
黑布拉近古嶺又一支南騖為拜生圖嶺又南為
古爾班琿裁山自巴彦山至琿裁山南行六百里
揆其形勢證之星度與青海之鄂敦他臘諸山南
北相隔纔三百里此諸山以東之水俱入積石大
河西出之水中途停蓄俱滙歸羅布淖爾而哈拉
淖爾色爾騰水之瀦流向西尤為形蹟顯著其西
出近北支峰為哈瑪爾嶺又北行為克都肯哈拉
達又北行為巴顔穆倫博羅鄂博至阿集格色爾
騰水盡於沙磧其又一支自哈瑪爾嶺西出為伊
克柴達穆伊遜齊老巴哈柴達穆至瑪海戈壁盡
於沙磧此諸山大較也謹依
欽定輿地全圖道里方位詳訂其說此以前為羅布淖
爾東境諸山水序次皆自東而西此以後為羅布
淖爾東南伏流諸處水序次皆自西北而東南各
循其實條貫井然覽者得以詳考云
羅布淖爾既會東北諸境水其東南為沙磧諸山斷處
大河潛流其中一千五百里有諸水
羅布淖爾合受東西諸山水其潛入青海之孔道正
當淖爾東南隅山磧交錯條理可尋共一千五百里
其東南百里有泉為弩齊圖嶺水南流百里而伏又
東南有庫布水(回語水名)自弩竒圖杭阿塔里木山東流
百里而伏又南有噶斯淖爾周廣三百餘里有三源
自西境磧中山流出來注之噶斯淖爾極三十九度
六分西二十六度五分去羅布淖爾東南二百里其
東為烏蘭托羅海(回語山峯赤色也)水其南為察罕得勒蘇
水(蒙古語察罕白也得勒蘇草色如玉也地有草如白玉故名)又南有噶克察科
爾二池又南有烏爾騰水(蒙古語長也水長故名)有札喀納木
哈水(蒙古語水名)又南有烏爾圖穆倫水(蒙古語穆倫山脊梁也山脊甚)
(長水出其間故名)東出瑪海戈壁之右西出磧中西來之大
山有一池周三十餘里東西交貫為哈濟爾察罕水
(蒙古語哈濟爾水名察罕白色也)此水共長三百里極三十八度西
二十五度又東南有噶順水有貝布水又東有招哈
水(蒙古語招哈竈坎也謂坎水)自羅布淖爾至此七百里
河水伏流又東南有察罕托輝水
察罕托輝水(蒙古語托輝臂灣也水灣曲如臂而白色故名)東源出巴哈柴
達穆(蒙古語巴哈小也柴達穆平敞之謂地小而平敞故名)西境山南流百里
折而北經額古敦呼魯蘇(蒙古語額古敦門也呼魯蘇蘆葦也地形有崖如門)
(多蘆葦故名)南又北值瑪海戈壁之南一百四十里西源
出托羅伊(蒙古語地名)地北流經得布特里(蒙古語地名謂水草肥美)
(也)折而南經達蘭圖爾根(蒙古語達蘭七十數也圖爾根水流急也地多泉源)
(而迅急故名)北又北流會於察罕托輝此水曲折蛇行四百
里極三十八度西二十三度至二十四度去羅布
淖爾九百里其西大山中有一水長二百里無名在
山中伏不流
又東南有達布遜淖爾
達布遜淖爾(蒙古語鹽海也)源在羣山中其北山為哈瑪爾
嶺(蒙古語鼻子也山形似之故名)其南山為巴爾布哈山(蒙古語巴爾虎也布)
(哈野牛也山有虎及野牛故名)其東為拜甡圖嶺(蒙古語拜甡居民也地多居民故名)
淖爾發源其西麓瀦為布隆吉爾淖爾(蒙古語布隆吉爾水渾濁)
(也謂渾水海)周圍六十餘里自西方流出為布隆吉爾水
經西巴爾托羅海(蒙古語西巴爾泥水也托羅海頭也地多泥水故名)巴噶巴
爾呼(蒙古語巴噶小也巴爾呼遠望瀰漫之象地小而多瘴霧故名)伊克巴爾呼(蒙古)
(語伊克大也地與巴噶巴爾呼相連而較大故名)綽爾集布拉克(蒙古語泉水名以泉)
(名其山)諸山之南曲曲西流經達彦貝勒阿爾巴圖所
居(蒙古語人名分駐于此即以名其地焉)之北阿爾巴圖所居羣山中
一大部落長五百餘里廣二百餘里布隆吉爾水繞
其北行六百里至那謨克特格里克(蒙古語地名)境有札
克多渾水(蒙古語多渾渡口也札克謂催生木也以為渡名)自南來注之札
克多渾水源出札克圖(蒙古語謂有催生木也)山麓西流三十
里分為二支其北行一支西北流二百里有西拉圖
魯舍里(蒙古語地名)水及西哈爾噶山(蒙古語山名)水合流來
注之又西北流四百里有淖爾水西偏流出二百四
十里自東來注之又北一百二十里有烏蘭水(蒙古語謂)
(紅色也)自阿爾巴圖所居南境西流來注之又行百餘
里合布隆吉爾水流四十里入達布遜淖爾布隆吉
爾水長六百里源處極三十七度五分西十九度札
克多渾水長一千一百里源處極三十五度七分西
十八度達布遜淖爾周廣三百里極三十八度西二
十二度去羅布淖爾九百六十里札克圖山源水分
支處一支南行為柴達木水南行四十里至西勒珠
爾格塔拉(蒙古語塔拉山間平甸也西勒珠爾格平甸之名)之北分為二支
東滙於庫勒舍里山(回語庫勒池水也山有池水故名)麓為札孫淖
爾(蒙古語水名)西滙於阿拉克淖爾(蒙古語阿拉克花木也謂花海子也)東
西平如一字共長二百四十里自此而南扺拉布拉
克嶺(蒙古語嶺上有泉水也)特們胡珠嶺(蒙古語特們胡珠駱駝□子也山形似之)
(故名)隔山之南即青海境也兩淖爾皆極三十五度西
淖爾西十九度東淖爾西十七度五分去羅布淖爾
一千七百里
按達布遜淖爾一水源流千有餘里西北望羅布
淖爾無連山之隔東南窵入直至拉布拉克嶺南
去青海相間止有一嶺謹依
欽定輿地全圖星度計之相去僅三十餘里此亦南山
中斷大河伏地從此流入之明證特札孫阿拉克
兩淖爾所滙之處隔山相值轉在鄂敦他臘下流
百有餘里不正值阿勒坦郭勒之源蓋達布遜淖
爾非即大河全源特其旁支之循山東出可作伏
流左驗者耳又可知羣源相貫之無往不通矣
又東南有舒合水庫庫塞水
舒合水(蒙古語水名)出古爾班洮賴山(蒙古語古爾班三數也洮頼兔也有)
(三山似兔故名)東南流五百里瀦為淖爾庫庫塞水(蒙古語水名)
出烏蘭得錫山(蒙古語烏蘭紅也得錫山名)西北流長八百里至
訥木齊圖山(蒙古語山名)之北瀦為淖爾二水相並一西
流一東流首尾相錯極三十七度至三十八度舒合
水源西二十三度庫庫塞水源西十九度五分去羅
布淖爾一千三百里正當阿勒坦郭勒之北隔嶺二
百里
按羅布淖爾東境諸山水至此而盡西與淖爾相
值者和闐東來沙中諸山已見前卷自弩齊圖嶺
水至此皆河水潛流之靈蹤歕涌或隱或見者也
計此地沙漠緜亘從古不入版圖雖有窮探之使
無由得至故僅知蒲昌海之伏流入中國而不知
所以伏流者為衆沙之故又不知其伏而仍行者
亦以連山斷為沙磧故河水得以潛入其間恭逢
皇朝大一統之盛疆理西域不異赤縣神州伊古部落
不居人蹟罕到之區敘以經涂測以彛器道里分
寸皆可揆算圖志明晰如指諸掌於是推伏流之
實蹟破千古未決之疑誠哉山川靈異必有待於
神聖而後開也
