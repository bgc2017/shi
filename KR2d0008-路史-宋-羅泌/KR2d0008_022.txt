路史卷二十二宋羅泌撰
後紀十三
䟽仡紀
夏后氏
帝禹(齊鎛□□□□□古書㠳雲臺&KR0034;嘯堂集古有夏禹印正□□)夏后氏(夏籍文&KR0034;夏□書夏)
(盄鍾夏□隸&KR0034;□夏后用之)姒姓名禹(按禹廟謚議云或曰禹桀皆易名周人革民視聽故以行)
(為謚追夏始祖與末王而加之夏商之世諱忌未行臣子呼君父名無嫌猶朕尊卑得共稱之大禹之名飛在)
(金烏前懸于玉光上大荒咅而必作億載聞而亦新而開元禮祭夏王云敢昭告于夏王禹瀆矣)一曰
伯禹(按禹一曰伯禹亦曰大禹者尊其爵為稱也羅疇老云禹之功至水平而後大故於禹成厥功之後)
(始稱大禹湯之功至克夏而後成故于湯歸自夏之後始稱成湯然則果謚乎抑字號也)是為文命
(孟子曰放勲乃徂落知放勲者號也王安石曰放勲堯號見之孟子則重華文命為舜禹之號明矣梁武祠像)
(碑堯曰放勲舜曰重華而禹不著故文命之說為迂詳發揮非謚辨)其先出于高陽高陽
生駱明駱明生白馬生(海内朝鮮記)是為伯&KR1360;(傳記&KR1360;為高陽玄孫故世)
(族譜譏之按漢律志及帝系三統歴皆謂為高陽五世孫世本等以為高陽生&KR1360;失其世矣)字熙汶
山廣柔人也(見子雲蜀記今之茂洲後周汶山郡汶川縣漢廣柔也故縣城在其西)姱直
敗數帝使治水稱遂共工之過廢帝之庸九載亡功(墨云)
(伯&KR1360;帝之元子廢帝之德庸既乃剕之羽之郊此親而不善者楚辭云鯀婞直以亡身蘇軾云盖剛而犯上者)
(若小人也安能以變四夷哉左氏之言後世流傳之過)逮帝禪舜熙怒于帝曰得
天之道者帝得地之道者王公胡為□論意欲自以為
公彷徨于野以患帝乃遏之羽山(書殛于羽山殛者致之死地而不返云爾)
(經云鯀竊息壤以垔洪水帝怒命祝融殺之羽郊故天問云永遏羽山歐文忠云鯀殛羽山慙而斃羽山海之)
(羽山縣獨㞐山也元和志縣西北百二十寰宇九十臨沂東南百十高四里周公里蓬萊南十五俗呼懲父山)
(南百步外有淵水常清牛羊不敢飲曰羽淵淵上多細柳鳥獸不敢踐有羽潭羽朐音同)三年而死
是為羽淵之神(山海經云南望禪渚禹父之所化今陸渾東有禪渚即鯀化之所河南密亦有)
(羽山鯀化羽淵一或在此神則無不在也子産云其神化為黃熊事詳晉語或云黃龍或云玄魚云能鼈有說)
(别見)寔為□郊三代舉之(見晉語按鯀以殛死墓今在臨沂東百里惟神化爾歸藏啓筮)
(云殛死三歲不腐副之以吳刀是用出啓寓㖖也)初鯀納有莘氏曰志(帝系有莘氏之)
(子謂之女志傳□有㜪女娡故記多□女嬉失之)是為修已(一作紀)年壯不字獲
若后于石紐(秦宓云禹生石紐今之汶山郡乃今茂之汶川縣石紐山也在西蕃界龍冡山之原)
(青城記㖖生于石紐起于龍冡者世紀□石㘭雒書云有人出石夷随巢子謂禹生崑石皆指此也越春秋云)
(女嬉于岷山得薏苡盖石苡薏流星之為盖桓玄母馬氏之類故禮緯云祖以感薏生按書帝命驗云白帝以)
(星感修紀山行見流星貫昂感生姒戎文命禹注星金精姒禹氏成生戎地名文命也又孝經鈎&KR1179;訣云命星)
(貫昴脩紀夢接生禹注命使之星故世紀云脩已山行見流星貫昂夢接意感生禹于石紐)服媚之
而遂孕歲有二月(遁甲開山圖榮氏注云女狄莫及石紐山下泉中得月精如雞子愛而吞)
(之遂孕十四月生夏禹)以六月六日(今淮南俗尚以六月六日為禹王生日蘇軾游塗山廟詩)
(自注云是日數萬人)屠疈而生禹(蜀本紀云禹生石紐禹母吞珠孕之折副而生世紀云吞神珠)
(折胷而生故仲舒繁露云禹生發於背契生發于胷屈原云勤子屠母)于僰道之石紐鄉
所謂刳兒坪者(孟子云禹生石紐華陽志郡國志生于石紐村寰宇記今在茂之汶川縣北四)
(十任豫益州記廣平之石紐林者今其地名刳兒坪蜀本記作痢兒畔夷人共营其地方百里不敢處及畜牧)
(有罪者逃之捕者不逼三年則原之畏禹之神亦猶窮山不敢西畏軒轅之丘也十道記紐為秦州地名随巢)
(㖖禹生碣石之東斯繆矣禹生在&KR1360;未出用之前十數載則其在𤏡道矣)長於西羌西夷之
人也(青城記云禹生于石紐起于龍冡龍冡江源岷山也有禹廟填許山上廟平八十畆每朔望池自漏)
(繼有水給千口)身長九尺有只虎鼻河目&KR0008;齒烏喙耳三屚(世紀)
(長九尺二寸耳參鏤本作漏一云九尺九寸)載成鈐㐮玉斗(鄭注雒書靈凖聽云有人出石)
(夷掘地代戴成鈐懷玉斗注姚氏云禹胸有墨如北牛鄭謂懷璇璣玉衡之道戴鈐謂有骨表如鈎鈐星也)
玉骭履已(世紀云鈐胸有玉斗首戴鈐虎&KR0008;大口足文復已董繁露云足昕疾行先左隨以右)聲
為律身為度稱以出(司馬索隱云聲與身為律度則權衡亦自身出故云稱以出非也盖)
(稱量而出之用權之道如巽卦以㢲竹權而云巽稱而隠隠微也其次為天秤本此)亹亹穆穆為
綱為紀(家語支子云每子云為綱為紀)敏給克勤其德不違其仁可親
(大戴禮)師于大成摯(作覽作摯新序作執)暨墨如子高(百成子高)學於西
王悝(西王&KR0008;也新序作西王國白虎通義曰國先生繆也)實懋聖德夢自湔于河
西四岳舉之舜進之拜治水土爵司空(易林云舜生大禹石夷之野進)
(詣王庭拜治水土傅子云荀仲豫稱禹十二為司空按舜攝時&KR1360;殛既死而禹用攝時盖年十四後代守中多)
(矣傳云大司空按建武詔契為司徒禹為司空皆無大名)乃握括命(書中侯云伯禹在庶師舉荐之)
(帝堯握括命不試爵授司空)暨虞余度人徒以傅土(傅敷布之謂略分布之定州土)
(之形然後施工天問云降省下土四方即荀作溥即云□治非也)悼前人之非度乃勞
身焦思輕尺璧而憐寸隂志勤天下左凖繩右規矩纚
長風沭甚雨攝從三子履四時乘四載(四載多說書注說文准南注皆)
(以舟車獨克獨尸子塗以楯險以攆山樏沙軌宜是有說别見)行山表木斬高喬下(管刑)
(勢云禹斬高喬下以致民力)定高山大川(廣谷大川風俗之所以異九州之所以分故推其高)
(大者先正之然後九州可别如大山定而山之西為兖大河定而河之南為豫此分畫之要也孔云岳瀆差秩)
(失之)疏停道滯鍾水豐物身&KR0034;芨以為人先(禹功記云禹治水其功暨)
(成今江河淮海之神曰魚鼈盛衰随世安危自是之後年必小减其物逓增其價以食晚末之民應天意也)
堯之水河之患為甚泲次之淮次之江漢次之濁河所
被冀兖重而雝輕泲之所被則徐輕而兖青冀重兖之
流皆自其東北走海而冀又上京故治水之急先於河
(自上而下有治水先後說見發揮舊說自下而治上非是)于是發迹壺口治梁及岐
(吕覽淮南子禹時龍門未闢吕梁未鑿河出孟門之上大溢逆流無有丘陵高阜滅之曰洪水禹道之為孟門)
(水尸子云吕梁未闢河出孟門為二寰宇記吕梁在離石北以東可三百餘里今石之定胡龍門在壺西南梁)
(山在馮翊則龍門之南岐山在扶風夏陽則在其西差遠水溢孟門時皆墊溺故始于壺口乃治梁山方及岐)
(所謂既載壺口猶俶載也)南至于華隂東至底柱□孟津梳三門以
奠西河(既修太原至于岳陽覃懷底績孟門既開二地出于水從而治之漢志以為二山蘇軾以為河)
(患上及之水經禹鑿砥柱以通河水謂之三門今在陕一曰閼流地記河水東流貫柱触于流者在南河水峻)
(害舟一十九灘勢三陿所言龍門下駃如竹箭者鴻嘉中楊焉言底柱於遠成帝使鎸沒水鑿之不能去水益)
(怒至今伯禹為萬世慮豈有可鑿留以俟焉者西河觸華山之北故妄者遂謂巨靈分山遂有二華之說)斯
二渠(史記斯留二渠而北載之高地二渠謂濟漯漯川出貝丘今大河之所流周漢移改非古河也舊謂)
(今河與北瀆亦非漯川王莽所塞書無二渠之說太史公易禹北山川言水行地中禹無載之高地事)過
洚水至大陸&KR0008;為九河合為逆河以入海(九河始元城今大名縣西)
(三里故瀆也新論王平仲云西南河間涇渭漆沮伊洛瀍澗衆流輻凑昏墊常先聖人故于冀兖間逆設為河)
(以防暴至之患未至則不妨于民耕既至則不隳民舍周譜定王五年河徙故道今禹穿)猶未暇積
石也(自壺口至積石三千里水無甚害始壺口者以水患極于冀冀之水患在壺口也其功之所施見下)
(石曺說)冀州既乂於是凖地之勢自北而南兖青徐為東
偏雝高於豫豫高于青徐雝豫餘流由鞏洛而入河揚
下于荆荆下于梁梁荆之水東自揚而入海故東南次
兖青又南次徐四州治而河患息又南沉於揚又西次
于荆以放江淮江淮乂而洪水定瀹泲漯决汝漢引南
河以通淮泗排淮泗而注之海(南河汴也道元云大禹塞滎澤開汴以通淮泗)
(有汴說别見沂從下邳入泗泗至淮隂入淮書云東會于泗沂入于海孟子言排淮泗注之江非也故李翺来)
(南錄云自淮㳂流至高郵乃沂至于江併引孟子謂淮泗嘗入江禹之舊迹也熙寧中遣使按圖求之見故道)
(宛然但江淮已深無復能至高郵所謂故道者果耶傳云雝豫洪流由青徐而入海尤妄)于是由荆
而北次于豫由豫而西次于梁由梁而北次于雝以奠
江河之上流(謂道積石此治九州餘浸者舊云水自下而治上魏幾道論禹貢豫㞐九州之中與)
(兖徐接境何自徐之揚頋以豫為後乎盖順五行而治之冀為帝都在所先而地㞐東北于五行為水水生木)
(木東方故次之兖青徐木生火火南方故次之揚荆火生土土中央故次之豫土生金金西方故終之梁雝所)
(謂彛倫攸敘盖本于王安石冀地下而在北方水所始之言洪紫微愛之非也冀由有治水先後說見發揮)
櫛泉瀪以汳諸術濬畎澮以距諸川汨九川以距諸海
九州滌厡九山封崇九澤始陂(子晉云封崇九山决汨九川陂障九澤豐植九)
(藪汨越九原宅㞐九隩合通四海太史公云禹漸九川國語云曲九防謂陂障也澤如靁夏既澤大野既瀦之)
(類川如恒衛既從濰淄其道之類山如蒙羽其乂蔡蒙旅平之類川不可使之堙澤不可使其散故或導之使)
(行或鎮之使止順其自然)暨伊益奏庶鮮食暨伊稷播庶艱食奏庶
鮮食阜通有亡化居蒸民乃粒萬邦作乂(上鮮食肉食鳥獸也下鮮)
(食魚鼈也山林與益同之行川澤與稷同之水功方興必先圖食于時五榖不殖食鮮而已黍稷之類水時施)
(功尤難得以播之化居者懋遷阜通貨賄之謂有則懋使之遷以濟無無則懋使之遷以從有故士農不斵削)
(而械用足工商不耕稼而榖粟充物不可積故使之化化之所以為貨可積以待財使之居居之所以為賄此)
(有無化㞐之利也)始禹之治水七年矣傷功未就愁然沈思于
是上觀于河河精授圖(書中候云伯禹曰臣觀于河伯人首魚身出曰吾河精也授臣)
(河圖&KR0034;入淵伯禹拜辭注即括地象也&KR0034;去也今孟津淘河)乃北見六子獲玉匱之
書以從亊(所謂鳴天下經詳予福地記)受黑書于臨洮得綠字于濁
水乃駐江山棲桐柏受策鬼神之書乃得童律狂章鴻
蒙之徒制其水怪(水怪無攴祈事詳岳瀆經集仙錄晉天志云昔大禹觀濁河而受綠字寰)
(瀛之内可得而言也有支祈說别見)乘龍降之乃命范成光國哀御以通
原(天問云鴟龜曳銜&KR1360;何聽焉順欲成功帝何刑焉王逸以為&KR1360;殺羽山飛鳥水蟲曳銜而食之柳子爰有)
(鴟龜肆喙之語洪注不能正有應龍說别見)聞宛委黃帝書乃吉䄢刲白馬
三月庚子登覆鬴探穴獲五符知治水要(仙靈符會稽紀會稽委宛)
(曰石簣昔禹治水功未就發石簣得金簡玉字以知三河體勢于是疏導百川各盡其宜大霄琅書及四極明)
(科云夏禹于陽明洞天感太上命繡衣使者降授五符以治水檄召萬神後為紫庭真人陽命洞會稽也餘詳)
(福地記)於是復岳下龍門受玉簡以揆地(拾遺記禹鑿龍門至空巖得伏)
(羲玉簡長尺有二寸及八卦圖開山圖又云游龍門八神採玉簡授之長尺二寸禹執簡平定水土開山圖云)
(禹游東海得玉圭碧色長尺二寸光如日月禹以自照洞達幽明按張衡傳即洞視玉版也)遂周行
天下主名山川以利于民(張揖云禹為堯司空辨九州名山别草木禮云夏禹主名)
(山川也)山川理脉土地所宜風炁所生畢究其政草木企
走蜚動蟲魚俾益疏之以為岳瀆山海二經(越春秋云禹按黃帝)
(經見聖賢所記在九疑東南天柱號曰宛委承以文玉覆以盤石其書金簡青玉為字編以白銀瑑其文禹乃)
(東廵登衡山求之赤綉文衣男子自稱玄夷蒼水使者来候令齋三日受求禹乃齋三日登宛委得金簡通治)
(水之理遂廵周行天下四瀆所至名山大川召問其神使益疏之為山海經王充别通云禹治水益主記異物)
(海外山表無遠不至以所聞見傳山海經非禹行遠山海經不造仲舒觀重常之鳥子政識二負之尸以見經)
(也)東造絶跡西延積石南逾赤岸北過寒谷而裴回乎
昆侖察六扈青泉赤淵分八洞穴金匱玉符以鎮川瀆
(禹功記云道河之際沉秘景符以鎮五方水患後人頼焉昔王原引杜暹下浙江觀禹玉匱事見紀聞)當
是時也晝不暇食夜不獲寢以與萬民同務焼不及撌
濡不給扢冠罣而弗顧屐税而弗納(淮南子禹身執虆臿以為民先剔九)
(河而道九岐鑿江而通九路辟五湖定東海當此時焼不暇撌濡不給扢死陵者葬於陵死澤者葬于澤故節)
(財薄葬簡服生焉韓子云身執耒臿充云禹决江河不鍤東鑃異矣)躬操橐㭒而九雜天
下之川(見莊子御覽作九滌集韻作鳩籴非也)居外三十年三過門而不
入東至榑木日出九津青羌之野攅樹之所㨉天之山
鳥谷青山之鄉窮髮帶方之地南至交趾孫濮續樠之
&KR3120;丹栗沸水之際南娭黃支之堵不死之望西過三危
之阨巫山之下飲露之民竒肱三面北至太正之谷夏
海之窮祝栗之界禺強之里積冰積石之山未嘗暇息
勤考之勲憂其黔首身解陓之河(即陽紆經所言縱極之淵也括地圖咅河)
(水乂出于陽紆陵門之山者穆王之所至然爾雅云秦有陽紆在今扶風汧縣之西周書周禮以為冀州妄)
外鑿二十䖟□十七湛䟽三江道四涇通十有二渚(並管)
開峽口(川陕璞江賦云巴東之陕夏禹所鑿故杜甫云早知乘四載䟽鑿控三巴唐)闢伊闕
鑿轘轅破碣石(伊闕即今龍門在伊陽縣是為河津巨靈之迹水經云禹决梁山所謂龍門孟)
(津河口廣八十步岩際鐫迹遺功尚存又云風山西四十里河水南出孟門山與龍門對即龍門之上口黃河)
(之巨厄此經禹鑿廣岸深崖穆王西出孟門九州之澄者河出两山之門最湍悍故鑿之今韓城有禹廟寰宇)
(記云禹治水至龍門今夏陽縣是禹廵遶至遶山即此龍門山即龍門關極險司馬彪云吕梁即龍門又鄉寧)
(西南北五礨石城據嶺臨谷西南俯河龍門之上口號倚梯中有禹廟魏孝文至立碑)伐山封仂
以載厥功(王子年云禹治水所穿鑿皆以青泥封記之龜印其上十洲記禹至鍾南山經諸五岳使)
(工刻其石識其里數高下其字科斗文載厥里數皆禹明書也不但刻劘五岳諸名山亦皆有之亦見雲笈二)
(十六)而矩數行矣(周脾經商高語周公積矩之法禹所以治天下者也數之所生也趙語云禹治)
(洪水决流江河望山川之形定高下之勢除滔天之災使東注海無浸溺之患此句股之所由生也)泄流
沙于西隅决弱水于北漢青流沇之下地下而上䟽故
鬟九河于緡&KR1570;道五水于東北爰虚其處及時水至而
得以縱逸(濟口碑云姬氏之所常蹙崇&KR1360;之所不能治漢長水校尉高並言河决率于平原東郡左)
(右其地形下而上疏惡也聞禹治水本空此地以為水隈盛則放溢少損自索察秦漢河决曺衛之域不過百)
(八十里可空此地勿以為民室漢古河决瓠子云熙寧十年秋大决曺村下埽及澶後派為一一會南清河入)
(淮一合北清入海乃故瓠子地上詔築堤石十四里孫洙作記皆九河故道所致)功之所施名
川三百支流三千而弗自功惟心劋形瘵以趣事手不
瓜腓亡然儀色黴支不遂跳不相及竅息不通勞而不
居以勤于民而中帝心古人云明德遠矣微禹之功吾
其魚乎其功之施于下世者如此其深且著也年三十
娶于塗山氏(舜攝之十五年吕春秋云禹年三十未娶行塗山恐時莫失制曰娶必有應乃有白)
(狐九尾造焉禹曰白者五服也九尾者陽數也于是娶于塗而天問曰焉得彼塗山女而通之于台枽世紀云)
(塗山氏合昏于台枽之地塗山鍾離西七十里五塗山也即平河之當塗縣太康地記云古當塗國也漢當塗)
(縣随為塗山縣)曰趫(世本廣雅作嬌繆)是為攸女(連山云禹娶塗山之子名曰攸女生啓故)
(世本禹納塗山氏是為攸女也)辛壬癸甲行十月而生啓啓見其父呱
呱而泣而弗皇子也(劉向說苑及孔晁云出先人書家語國語同吕氏云禹娶于塗不以)
(私害公自辛至甲越四辰而復往治水或謂辛壬癸甲為四年然後有啓太史公言辛壬娶癸甲生啓繆矣或)
(云癸甲下缺文俱妄夫娶與生子乃自二事其娶止以辛壬癸甲四日一也子生啼而不暇子之二也吳越春)
(秋云娶于塗山辛壬癸甲禹行十月而生子是啓十月而生也列女傳言娶四日而去治水啓既生&KR0561;&KR0561;是矣)
(王逸言辛酉日娶甲子日去而有啓故說文云九江當塗氏以辛壬癸甲之日嫁娶而水經亦言汝淮之俗至)
(今以辛壬癸申為嫁娶日也)稱&KR0034;築賦□蘧程土后(吕氏云禹之决水也令民埾瓦)
(礫事已成功已立為萬世利者禹之所見遠而民莫之知也淮南齊俗云禹時天下大雨令民埾土積薪擇丘)
(陵處之)略兹基平版榦坯城郭謹關遂以御寇攘使民知
閭&KR2243;屋室之築(城池古有禹作郭爾傳云處士東里槐□禹亂天下禹乃退而作三章強者攻)
(弱者守敵者戰故城郭由禹始而淮南子言&KR1360;作三勺之城諸侯背之禹乃壊城平地散財物禁甲兵施之以)
(德海外賓服會諸侯于塗山執玉帛者列萬國故機械之心藏于胸中則純白不粹在身不知何遠之能懷其)
(為說之為異如此)謂人亡食則不能使也不利於人則不能勸
也故鬟河而定之九牧鑿江而㳙之九路疏五湖而定
東海民勞矣而不怨利于民也故不自言其信而信諭
矣(外紀云通九派疏五湖鴻水漏中州乾率然語也三江九江四瀆沇濟並詳于福地記)人阻饑
而儥子者取歴山之金制幣賣之羡餘胥給以均諸侯
(高道穆表禹遭大水以歷山之金鑄錢救人之困湯遭大旱以莊山之金鑄錢贖人之子事本管子傳言夏以)
(貝)乃商九州之高下相其原隰及山川之便利任其&KR0008;
膌格肕胗其殖□剽怸沙桀作其畦畛正其疆界以杜
争奪(傳言禹經啓九道畫為九州禹貢九州之畫寔在治水之後盖因治水悉地勢之分斷皆出自然不)
(可十二乃復為九爾)九州之土有常而物有次五沃之土五粟為
長五臭所毓凡彼草木有十二襄(此以壤邑辨盖如周施草人糞種之法劉)
(氏以大司徒十二土為十二州之土如職方所掌職方從時王大司徒因上古如十二壤每上有十二之别若)
(草人醉剛之九土而益以青黎塗泥其說非是)上土廣舄黃壌赤䐈中土黑墳
白壤墳壚下土青驪塗泥品居庶彙而正九賦(随食志云禹制)
(九等而康歌興九州以土色定田皆有定賦惟冀豫梁揚錯出冀豫荆青徐雍兖揚梁為次然雍兖皆六六而)
(無九)一夫履地五十而貢(井田古法孫毓以為井邑丘甸為周制禹治水未暇及丘甸妄)
(也語云盡力溝洫書云濬畎澮此井制也詩亦有云惟禹甸之何云未暇)乃復定其九貢沇
之漆絲織文青之鹽絺海物惟錯岱畎絲枲鉛松怪石
萊夷厭絲徐之色土羽畎夏翟泗濱浮磬繹陽孤桐淮
夷之玄纖縞班珠及魚(禹貢之匪三出于夷傳不之别玄纖縞三物古今訓纖物為細)
(亦非)揚荆三金齒革羽毛惟木揚之摇關筱蕩島夷卉服
織貝橘櫾錫貢(卉今之黃草具今之吉草代亦弗知說文班夏書從賓從虫宋弘云淮水出班)
(珠珠之有聲者)荆之杶幹栝栢厲底砮丹及&KR1642;簬楛玄纁璣組
包軌菁茅(茅生巴陵祥符東荆惟一老人識之)豫之漆枲絺紵纖纊磬錯
梁之熊羆狐猍璆鐡銀鏤砮磬雝之球琳琅干東海魚
湏魚目南海魚革璣珠大貝西海骨幹脇北海魚石魚
劒出瑱擊閭(古貢必以用物如怪石微物亦適用然後貢魚石魚頭石魚刀魚劒魚兵如刀劒者)
(與魚革脇皆以餙小東纏兵室羽葆者旄牛尾樂舞用非甚切故禹貢不著出瑱如凝膏浮水上擊閭如鮐大)
(五六尺可治劒周書言閭似隃冠隃冠竒魚出揚州注射禮以閭為射器鄉射注以為獸謂似驢妄)大都
□魚魚刀河蚖江蟬五湖元唐鉅野之芰鉅定之嬴治
中膽諸孟諸九江大龜隆谷玄玉歲咸會于尚方以俟
其工之需上農捇土出金上工䃣石出玉各以土産任
土作貢(貢者夏賦之總名别九州賦九等貢九等聖人敘之云任土作貢不云賦者九州之物惟貢入)
(于王賦歸諸侯也任土者随土所出不以所無若所難得者也鄭志云凡所貢匪皆以税物随時價市之其地)
(之所有以當邦賦盖圻外侯不以致遠故也龍子曰莫不善于貢然則貢非禹之法乎此禹之後世禹之時法)
(已有助安有不善後乃知其有不善爾)畿不貢榖米兵車是之取百里賦
納總二百里納銍三百里鞂服四百里粟五百里米邇
重而遠輕凡五里為甸服(甸佃也總當是薪芻成束者銍是所刈至即納之戞服槀)
(蒙之属如云寝衣之總為槀穟銍所刈穟秸為槀非惟顛倒是内反輕矣冀不貢者以其入榖而入州地遠榖)
(重難致故先王制為之貢此仁政也是則貢者在九等田賦之内以其多寡為賦之常非九等賦之外有貢也)
(經文納銍而上特加一賦字則貢賦出于田可知矣侯服以下不及所輸物惟可見也)甸外率五
百而為侯綏要荒侯服之内采男諸侯隸焉(卿大夫衆在六百里)
(内男小國七百里内侯大國在千里内不言四百五百里皆侯也以大庇小故在外懼小陵大故在内)綏
服之内以揆文教以奮武衛(此外諸侯綏之而已千三百里之内使揆文以教千)
(五百内使奮武以衛武衛如今邊地右軍武略文藝)要服之内夷蔡屬焉荒服之
内蠻流屬焉示其遠為之紀(蠻夷三百里流蔡二百里此之里州長短與畿内侯)
(甸殊夷蔡在要服蠻流在荒服夷性近人蠻遠人也古者流蔡以王圻定遠近今以逐處論異矣流共工蔡蔡)
(叔此五宅三居之二)視數歲之豐約酌以為常上下足以相輔然
後禮成而教行取之有制而其所以垂法也九州攸同
九隩咸宅四海會同六府孔修庶土交正致重財賦咸
則三壌成賦中邦(九州二千四百三十萬八千二十四頃定賦九百一十萬八千二十四頃)
(不墾者千五百萬有二千頃)冀流廣而河濟盛水既退而民作多故
作十有三載而後同(十三載止為冀兖二州舊說天下共十三載或止以為兖州馬融康)
(成穎達更以為併禹&KR1360;之九年舜攝元年九州始畢繆也按洪範&KR1360;殛死禹乃與&KR1360;喪三年禹乃娶今云禹治)
(三年八州平故堯以為功而禅舜是十二年八州平十三年而兖州平在舜受終之年穎逹因之誤矣高唐隆)
(云治洪水前後二十二載以&KR1360;之至禹言之也然水未平豈得行廵狩哉八年之外特記過門不入之年而已)
乃命豎&KR0008;步經大章行緯暢於八極方以為國十國而
有長長有師五長而一師師五十國州十有二師州有
牧牧禀命于上京(州十二師百二十長孔氏謂州十二師為三萬人非也豈州等三萬庸哉)
(此不過所謂承以大夫師長者商周之連帥卒正也薛氏以為兵制或然)弼成五服至于五
千(兵民之法皆自此始故有比卦漢八月按比是也伏生以入聲讀爾)外迫四海咸建五
長小比大卑承尊故入趍事而赴功小大之國内外之
侯三正之所用者盖七千矣(綏服内三千里九州舊說州十二師為六百國十二)
(州為七千二百國詩箋謂禹弼成五服方萬里以七千里為九州方千里者四十九八州各得千里者六百)
(國一師州十二師八州計九千六百國圻内以子男僃數為萬國之號康成謂夏縣内四百國然在王制又以)
(縣内九十三國為夏制俱繆百國一師不出典記益難取信且禹之功在于平水土不在于拓疆境豈有土地)
(三倍于二帝而傳無聞者無信可也淮南子云定千七百國亦妄盖因商家有千七百七十三國之說)得
齒千百五十五萬四千(三千九百二十三)男耕女織不奪其時
釐改制量象物天地比䫫百則義之民而度之羣生故
天亡伏隂地亡散陽水亡沈氣火亡灾燀神亡間行時
亡逆數民亡濫心物亡害生率帝之功而度之儀軌近
遠通其明以佑不逮東漸于海西被于流沙北逾碣石
南越衡山咸暨聲教汔于四海(浸而入之者漸加而覆之者被暨言及之遠汔)
(言至之盡南亦海不言漸北亦沙不言被有不盡矣聲教及之而已治水定力堯舜世事著之此見禹所以得)
(天下而謂之夏書也)禹錫玄圭告厥成功夏后氏尚黑職由此始
(玄者水之德圭者君之瑞嘗意治水之時從禹于外堯以是假之俾之便宜馭衆而不由中履介令功既畢則)
(前之所假當以歸之君而告其成錫如納錫錫帝之錫而記皆以為天錫若堯錫之是錫亦非禹錫也)封
之高密以處于擽是為有夏曰夏伯(密今密之高密禹之初封故世本云)
(鯀生高密是為禹宋云禹之封國櫟今之許昌陽翟漢属潁川唐隸河南有禹山禹故城及鄭之櫟邑昔武王)
(至周曰吾其為有夏之居乎遂營洛邑謂櫟也世紀云夏今陽翟即此地志云陽翟夏禹國或云都之非也故)
(汲古文云聞不居陽翟寰宇記鄧州引漢志穎川南陽本夏禹國周為申國按志潁川陽翟夏禹國南陽故苑)
(今南陽為申錯陽翟言之兩誤王充云堯以唐侯嗣位舜以虞地得逹禹由夏而起湯自商而興皆本興昌之)
(地為號重本不忘始也或云封在虹虹今宿丘縣輿地志云堯封夏禹為伯邑于此即位徙都陽于翟漢為夏)
(丘縣北齊為夏丘郡世紀又以高密為禹字益繆)初&KR1360;以崇伯事帝(連山易云鯀封于崇)
(故國語言崇伯今在鄂東熙寧五年議廟事王安石以為禹非因&KR1360;受封故揚雄云禹以舜作土謂前代固有)
(不待有國王天下者禹是也上曰&KR1360;治水或有封不可知安石曰据書傳封于有夏曰有夏曰有姒者禹也無)
(豫于&KR1360;妄矣)帝為洚水之患訪于四岳求能治之者四岳稱
&KR1360;帝曰方命圯族岳曰舉哉試之不可乃已乃以命鯀
鯀筮之於歸藏得其大明曰不吉有初亡後&KR1360;障水汨
陳其五行水不閠下上帝震怒不畀洪範九疇彛倫攸
斁(&KR1360;障水故有鯀隄在相之安陽鯀築以捍孟門今謂三两城又歴高東三十五又清河西三十自宗城界)
(來而澶之臨河西十五&KR1360;隄自黎陽界入堯命鯀治水築之以障故無功又澶瀤清軍城東南五十有堯隄過)
(飛狐界古長城即堯遭洪水命鯀築之者經云洪水滔天&KR1360;竊帝之息壌以闉洪水帝令祝融殺之羽淵淮南)
(之說本此息壌生息之壌也有息壤說見餘篇)逮帝授歷&KR1360;則殛死禹乃嗣興
從而道之百川順流天乃錫以洪範九疇彛倫攸敘所
謂洛書者也(九疇即臯陶所陳者言鯀逆之所以凶禹順之所以吉帝怒不畀如云天誘其衷若)
(鬼神予奪之者潤下者水之性而鯀垔之以拂其性此五行所以亂彛倫所以敗禹能修之得其性故五行攸)
(敘自漢儒泥河圖洛書之說以天錫禹者其文自洛出禹因次之自初一曰六十五字皆龜背所負者或云三)
(十八字或云二十七字怪哉事出于理之自然非人力私智所致者古人必重而歸之天洪範概發明彛倫敘)
(非由數起)帝崩舜為天子命為司徒代典百揆内輔虞位外
行九伯(百揆衆職之尊禹以功德盛極岳薦乃授雖未禅而意己見蘇軾以為司空之異名盖以左氏)
(使主后土揆百事與四岳薦語誤之不知熙帝載非司空之事而周官水土乃司徒職且禹為司空在舜攝初)
(至是已六十載岳薦之語殆今如制首敘功勤爾或以為若魏晉之相國有禅之漸則除者無是)三十
有三載帝以教期劵劇(時帝年九十三期如字)受命以位(堯將用舜以試)
(之娶二女矣又歴試諸難舜禅禹不加試者六府三事之治已效也)曰汝惟弗倦總朕師
遜于伯益臯陶不可則拜稽首固辭重弗獲命正月朔
旦受命于神宗(堯授舜告于祖舜授禹告于宗一云神宗堯也)率百工如帝之
朔(如虞故事璿璣齊七政類帝禋宗巡狩之類皆行之)帝告禹曰予告汝九術五
勝之常可以克之汝能從之師徒其興(見河圖握矩紀)乃治六
師以征不序始歲三驅以柬車徒三載有苗弗共奉辭
誓伐三旬而苖逆命益贊于禹乃班師而苗格(詳虞紀及帝鴻)
(紀禹治水汔四海各迪有功苖獨頑不肯即功故禹勸帝念哉欲帝念其事備伐之三旬逆命乃贊帝修德班)
(師于此見禹于兵弛張之道一月已久何八月而師還哉随巢子云昔三苗大亂天命禹于玄宫有神大面烏)
(身降而輔之司禄益食而人不飢司金益富而國家寔司命益年而民不夭四方歸禹乃克三苗而神人不違)
(墨子云三苗大亂天命殛之雨血三朝龍生于廣天哭于市金匱言三苗之時三月不見日論衡言三苖之亡)
(五穀變種鬼哭于郊紀年墨子言龍生廣夏水雨血地圻及日夜出晝不見皆異說也)于是四海
之内咸戴帝舜禹駢三聖乃興九招命臯陶為夏龠足
鼔龍簨&KR1607;八佾六列皮弁素積九成而功昭曰大夏(使四)
(海之内咸戴帝舜之功于是禹興九韶之樂致異物鳳凰來翔故孔融傳言禹興九韶之樂致異物淮南子云)
(禹樂夏龠九成六佾六列六英九成九變也明堂位云皮弁□積裼而舞大夏祭統云八佾以舞大夏天子之)
(文舞也内則傳云在干戈既文武俱備春秋元命苞云禹之時民大樂其駢三聖相繼故名大夏大司樂注謂)
(德能大中國非也)十有五載帝將陶真冷禹曰戒之哉形莫若
緣德莫若率緣則不離率則不勞不離不勞則不求文
以待形不求文以待形固不待物欽哉慎乃有位敬修
其可願四海困窮天禄永終惟口出好興戎朕言不再
(冷曉也言用此真教命大禹也夫堯命舜不戒而舜命禹丁寧戒之如此恐其矜功矣)帝崩禹即
真(越春秋云堯崩禹服三年氣不屬聲舜崩又服三年朝夕旒位形體枯槁盖因孟氏之妄)王以金
成都陽城(瓉云世本禹都陽城在大梁之南今陳留俊儀故寰宇記登封古郜城引地理志穎川陽)
(城為禹都非也乃澤之陽城堯舜皆都河東北不居河南故說者又謂禹避商均于此皆非夫堯不聽舜譲受)
(終二十八載舜不聽禹辭受命已十七年歴數已决豈復方為區區匹夫之遜避哉此孟氏之妄)太原
(即晉陽世紀云禹自安邑徙晉陽漢志自平陽遷安邑後徙晉陽通典并州太原禹所都注云禹都或為今太)
(原或為今平陽或為河東安邑或云今河南陽翟不一也)安邑(世紀云或居安邑今陕之夏縣魏太和元)
(析安邑置以禹都名北十五有夏宫夏故城夏禹臺十道志云縣有夏禹宫夏静與洛下書云安邑禹舊宫有)
(石殿隂戶丹庭紫房俗名驪姬故房臺在縣西北十五十三州志云塗山氏思本國築以望之基猶在夏城南)
(安邑塗山臺俗謂青臺上有禹祠縣東南五十五中條山有望川夏后避夏離宫之所地形志河北有北安邑)
(縣漢晉属河東又有南安邑注太和十一置元和志今安邑地太和十一别置十八年為夏縣寰宇記置胱誤)
革正朔奠服色以日至六十日為正色尚黑(樂稽躍嘉及元命苞)
(云夏以十三月為正息卦受泰注云物之始其色黑以寅為朔商以十二月周以十一月所謂三統淮南云服)
(尚青非)其祀戶祭先心社用松牲用黝大事斂用昏戎事
乘雒驪(雒為黑鬛)尚明水而旂緌(明堂位有虞氏之旂夏后氏之緌)山罍揭
豆琖斝四槤以施之宗廟(孔氏夏四璉殷六瑚山罍夏后之尊也哀十一年瑚簋注)
(夏曰瑚商曰簋虞祭尚陶夏尚匠盖虞以陶得人心故尚之周禮云夏后氏尚匠所謂反其所自生虞氏尚陶)
(泰尊以瓦則山罍亦瓦矣)玄堂世室九階三階厥用亡文(玄堂夏之明堂夏尚)
(黑也猶周尚赤而曰明堂說苑墨子曰古之無用文者禹是也土階三等衣裳細布當此之時黼黻無所用也)
(黃圖義云明堂夏后益之為世室堂之大百四十有四尺坤之策屋圓徑三百一十六尺乾之策九階者周禮)
(注南三東西北各二賈馬等以為九等非也禮傳周堂九尺商三尺夏一尺相三數也佑云禹卑宫室為一尺)
衣裳細布牟追玄冕(記毋追夏后氏之道白虎通追大也其體最大輿服志夏毋追長七)
(寸高四寸廣五寸後廣二寸制如覆桮前高廣後卑銳商章甫即牟追今之委貎委以緌言追以笄□言周禮)
(言追笄□是矣其制相比漆布為殼緇縫其上前廣四寸高五寸後高二寸五經通義云夏冕黑白赤組旒獨)
(斷云明帝來尚書臯陶及周禮以定冕皆廣七寸長尺二寸緌白玉珠其端凡十二旒郊特牲言商冔夏收故)
(夏收而祭三王共皮弁素積為弁不易也然堯黃收夏后因之爾雅云收言收歛髮純黑前小後大商因曰冔)
(黑而微白前大後小)衮衣而山&KR0008;(環濟要略云夏后氏山&KR0008;取其仁也)立尸而卒祭
(有事則坐)祭以其闇明日而復祚(復祚繹祭商曰融)盖貴爵而尚齒
(七十者皆引年)養國老于東序養庶老于西序燕衣而以饗禮
以教民之孝弟(卒食燕衣玄端玄端注黑衣裳)襲堯爵行堯道脩五等
以賞諸侯(舜之禅集五瑞禹政由舊列爵為五自唐至周五等一也鄭釋王制謂商殷夏三等無子)
(男)追&KR1360;父(國語禹云豈伊多寵也云三王之後注禹郊&KR1360;而追王之)褅黃帝而封丹
朱唐商均之子于虞作賓王家(天子弗臣謂不以臣禮責君臣之義固定故云)
(作賓者異于諸臣矣而議者或異亦闇于大義哉)立三公九卿百二十官(三公此在)
(九卿外佑云三公以下百二十此夏時也記云官倍則宜二百四十不然者唐虞清要三代不變其餘稱事為)
(之爾)三妃九嬪以為内治(春秋說天子娶十二佑云夏時制)三歲而攷績
五歲而定政惡旨酒好善言好予而不取好緣而惡駔
亦上信而賤文必度其正為政先禄而後威先賞而後
罰故能敬德面稽天若(召誥言面攷天心而順之)承安繼治任賢使
能(充云禹引失承安繼治任賢使能共已無為而天下治)繕賞不罰而民不負言
(慎子云有虞氏不賞不罰夏后賞而不罰商罰而不賞周賞且罰)亡廢功亡蔽財自眡
觔如(淮南王術)愉易平静以待之使夫自得之因然而然之
使夫自寧之不求葡不大望于民是故剴精神明耳目
龥俊尊帝以故黑風會紀而明明在朝(詩舍神霧云大禹之興黑風會)
(紀注黑力墨風風后皆黃帝臣禹伯禹當其至也)勞身以治天下迪知恂于九
德之行故民承寬厚而亡懷薄立三年而百姓以遂焉
勤求賢士以及方外見山仰之見谷俯之以䓒道秉德
之士存焉(董子)適于郊芴焉遇其縳于路謖降拊而泣之
左右曰彼則不刑于王何痛焉曰天下有道民不離幸
天下亡道罪及善人堯舜之民以堯舜為心朕為民辟
百姓各以其心是用矜之(吳越春秋云計于蒼梧而見縳人陳蕃傳云禹廵蒼梧見)
(市殺人下車而哭曰萬方有罪在予一人故其興也勃然淳化四年閏十月上謂輔臣曰孟昶于刑獄優游不)
(斷以為夏禹泣辜竊效之不明古聖之旨朕深味其理盖大禹止能行王道自悲不及堯舜致人死法所以下)
(車而哭之今犯罪之人情理難恕朕固不容可謂異世而同仁矣)立諫幡陣建鼓(太公金匱)
(云禹居人上慄慄如不滿日乃立建鼓管子云舜有告善之旌而主不蔽禹立建鼔于朝而備辭訟何敞傳云)
(禹致敢諫之幡故光武詔云舜居人上兢兢如履薄冰禹居人上慄慄如不滿日敬勝怠則吉義勝欲則昌日)
(謹一日夀終無殃也)不矜不伐不自滿假投一饋而七起一沭而
三捉髮曰予惟四海之士須于門而四方之民弗至也
諸侯朝覲而親報之士月見而躬接之曰諸侯能亡以
予為驕乎諸大夫能亡以予為汰乎其驕若汰而不予
榖是逢君之惡而教寡人之殘也是以天下大治諸侯
萬人而一知其體則能以愿為之也故未施于民而民
敬之(賈誼新書云禹猶大恐諸侯朝則問于諸侯云云朔日士見則問于士云云敬者禮之本禮者忠信)
(之薄老氏言道其中有信有虞時大道未隱故未施信而民信之夏后時道隱而未喪故未施敬而民敬之此)
(哀公所以問新書作民信之誤)命伯封叔及昭明作衍歴歲紀甲寅鈐
天行施敬授人時人事是重故建首寅而後冬夏正春
斤不升山夏罟不趣淵以宛生長而專民力乃布令曰
九月除道十月成梁故其時儆曰收而場功偫乃畚梮
營室之中土工其始火之初見其于司里速畦堘之就
而執成男女之功故生不失宜而物不失性人不失事
天得時而萬財成焉昔孔子觀夏道得其四時之書者
是矣(歴象堯舜之法三代以來未始可廢而書不著者法已成于堯舜後王守而用之故不之復錄大聚)
(云禹之禁春三月山林不登斧斤以成草木之長夏三月川澤不入網罟以成魚鱉之長禮云夏不田以生長)
(之時也鄭謂夏禹以仁讓得天下觸其夏名故不田此運斗樞之文)謂土少則民失業土
多則内亡守于是有不稱之災故其箴曰中不容利民
乃外次又曰小人亡兼年之食遇天饑妻子非其有也
大夫亡兼年之食遇天饑臣妾輿馬非其有也國亡兼
年之食遇天饑百姓非其有也故諸橫生盡以養從生
盡以養一人不殺胎不夭奥不隳時十年而王道固乃
立祈祥以固山澤立器械以使四國破增藪楚沛澤以
立三幣而撡其重策以守國榖存&KR0034;丘立駢守以為民
饒以人御人逃戈刃而高仁義乘天固以安已而民心
一政德既成而聽于人矇誦于朝史箴于位官獻使勿
兜采臚言于市攷百事于廷耆艾脩之以聞其缺而斟
酌之行善而備敗是以事行而不悖天下復璞(文中子舜禹繼)
(軌而天下璞桀承之而天下詐)有君民之大德有事君之小心(禮記)是以
神勞五岳形瘦九州而不以為苦攝位行政攷之于天
是以克勤于家克儉于邦而盡敬于神故孔子曰禹吾
無間然矣菲飲食而致孝鬼神惡衣服而致美黻冕卑
宫室而垂意溝洫禹吾無間然矣(諸侯王表云舜禹受禅積德累仁功洽于)
(百姓攝位行政攷之于天下數十年然後在位)越在先時閼伯火正實事唐虞
及是更以相土居之商虚入為王官出長諸侯有勤于
民以食于味(裏云相土就契封商妄)命任奚為車正(文子堯以奚仲為工師淮)
(南子堯治天下以后稷為大匠任奚為工)子吉光暨相土佐之昇物以時五
財皆良乃剙鉤車(記云鈎車夏后氏之路作勾輅同今戎車也商曰寅車周曰元戎元良也)
(儒者因謂典興傳玄子云夏后輦曰余車故通典云夏末代制輦人所輦晉志商曰胡奴周曰輜車司馬法夏)
(后余車二十人輦商胡奴十八人周輜輦十五人)建綏旆(明堂位夏后之綏綏最短亦曰旐又云有)
(虞之綏夏后氏之綢練檀弓亦云綢設旐夏記旐謂之綏也曲禮武車綏旌注綏無旄所謂大麾周禮王建斗)
(尾于袵首大麾以田者也)相土始乘肇用六馬于是登降有數(五子歌言)
(六馬天子用六久矣記言禹駕四妄)乃封奚仲于薛(今徐之薛城南二十五有奚公山奚仲冡)
(楊曄徐州記云仲造車處)謂政衰于唐虞而民于昔始政肉刑(梁武祠堂)
(畫贊云夏禹退為肉刑應氏云三皇結繩五帝畫像三王肉刑非也肉刑蚩尤之法穆王曰苖民作五虐之刑)
(爰始滛為劓刖掾黥亦未原其始也嗟夫肉刑政之本也後世以為不忍而去之者誠不仁矣君子曰小仁者)
(大仁之賊也以肉刑為當除是亦志于仁而未知仁之術也故荀卿班固曺操鍾繇陸紀諸葛曺彦之徒皆欲)
(復之而祖訥以漢文為非聖誠有見矣彼孔融王朗之論亦已淺哉論見國名記)謀面用丕訓
德則乃宅人乃三宅亡義之民(大罪宥之四裔次九州外次中國之外)罪
疑從輕死者千鐉中罪五百下鐉二百罰有罪而民不
輕罰輕而貧者不致于散故不殺不刑罰弗及彊而天
下治(大傳甫刑傳云禹之君民也罰弗及強而天下治一鐉六两鄭云所出金鐡也死罪出三百七十五)
(斤用財少爾)命孟涂為理刑正訟從以為神主(經云夏后啓之臣孟涂是)
(司神于邑巴人訟于孟涂之所其衣有血者軌之是為主)乃備祭用簠簋嶡爼雞彛
龍勺(賀云直有脚曰梡脚中央横木曰嶡有虞上質未有&KR0008;飾始有四足夏漸文横木為矩于足中也)
雕勒粉澤流髹其上蔣席袡鞇頗緣觴酌有采籩豆有
踐而當時之不内者三十有三國(韓子云禹作食器墨染其外朱畫其内縵)
(帛為䄄蒋席頗緣觴酌有采尊爼有飾康成云赤多黑少為髹韋云刷漆為髹墨子云禹造粉繆也唐虞已有)
(粉未矣)為喪灋曰死于陵者葬于陵死于澤者葬于澤桐
棺三寸制喪三日亡得而逾(見尸子淮南子云禹之時天下大水死陵者㘸陵死)
(澤者葬澤節財也故節財薄葬簡服生焉又云以洪水之患陂塘之事故朝死暮葬所以因時偶變見形施宜)
(也)祝餘鬻(以生事親祝徹鬻餘飯)飯九具作葦茭(通典夏后氏金行初作葦茭言)
(氣所交也商人水德以螺首謹閉塞也周木德以桃為梗風俗通萑葦有叢吕春秋言湯祓伊尹以萑葦欲子)
(孫蕃不失類也)而牆置翣綢練設旐立凶門用明器有金革則
殯而致事而人于死者益以致(王肅要記云魯哀公葬其父孔子問曰設表門)
(乎公曰夫表門起于禹禹治洪水故表其門以紀其功吾父無功何用焉孔琳之議曰凶門杓装不起自末代)
(宜罷故禮論云改葬立凶門不蔡謨曰改葬若停喪有凶門是惟喪事用之故韋弘與蔡謨牋問父在母喪及)
(與父别止立凶門不曰禮命士以上父子異宫故卑私之喪皆别凶門范堅答問謂凶門薄帳不出禮文有懸)
(重于庭以席覆之形似于此後世于門外表喪由是)命扶登氏為承夏之樂歌九
敘以樂其成是謂九夏(六府三事所謂九功九功惟敘九敘惟歌此禹之九夏也鐘師)
(以鐘鼓奏九夏即大夏也大宗伯奏九德之歌九韶之舞瞽師掌九德之歌以娛太師故左氏曰九功之德皆)
(可歌也謂之九歌猶言舜之韶謂之九韶爾烝民以王者為君九夏以王夏為首豈偶然)設五器于
庭(一作門)而詔于&KR1607;曰有以道憲我者聲鼔以義告我者
鳴鐘以事詔者振鐸以憂聞者發磬以獄復者揮鞀政
天下于五聲後世寳用至于追蠡(鬻子禹治天下以五聲聽治門懸鐘鼓磬)
(鐸而置鞀以得四海之士為銘于筍&KR1607;云云淮南汎論注五聲宫商之属妄矣)作棧鐘于會稽
以定奏(王澄云夏商之政九州貢金以定奏晉世剡縣民于田得鐘長七寸口徑四寸銘曰棧小案爾)
(雅鐘之小者棧音盞)遠方圖物貢金九牧鑄九鼎于紫金條荆之
山鼎之為物左氏嘗言之人得藉口(舊云九鼎者所謂九州鼎寔則一鼎)
(又别有九鼎圖九州之方物也)使人知神姦入川澤而不逢不若魑魅
罔閬莫能逢之鼎成而太白見者九日(瑞圖云金銅之精知吉凶存亡)
(不㸑自沸不汲自盈不舉自藏不遷自行日移五步自郏鄏來日東南移今不知所孫暢之述書云道人商行)
(傳云今在剡賓神怪之說然今深山大澤往往有之晉陽秋咸康回榖城門外有光取得九鼎一湘潭縣興唐)
(寺在磯上泉流莫測石嵌旁入及法堂下有大鼎南遷錄以為禹迹)帝女儀翟醖釀稷麥
以為酒醴醪變五味進之帝飲而甘之折額而嘆後世
必有以酒亡國者遂䟽儀翟(戰國策云魯君語梁王昔帝女令儀狄作酒而美進)
(之禹飲甘之䟽儀狄絶旨酒或云初作酒非虞酒養老而岐雷有醪醴黃帝内傳王母之酒而神農為醴酪其)
(來尚矣本草夏禹仙經取昌蒲玄酒封百日綠葉色投黍米十四日出飲之去三十六種風不自後世)于
是舉臯陶而薦之將畀之政辭乃封之六其仲子克世
使襲六奉其祀(文王之使編云編之太祖疇為禹占得臯陶繇比于此見六韜)宅立一
十有五歲七表承風化制殊類青縈九陽竒怪之所際
莫不内拱八風循通而百榖用成木榮冬敷天雨稻蜚
莵應(瑞圖云蜚莵日行三萬里禹治水土勤勞歴年天應其德而至駃蹄者后土之獸自能語言王者仁)
(孝于民則出禹治水有功而來)騊駼出(即駃蹄見孫氏瑞應圖)方澤出馬(随巢子禹方興)
(時)靈龜穴庭(宋書志玄龜者天符也德至淵泉洛出龜書)玄龍御雲(孔演圖云天命)
(之見候期門靈龜穴庭玄龍御雲注靈龜虛虎也穴庭者星入太微)故孔子曰巍巍乎舜
禹之有天下也而不與焉于是大宣教化(省方宣教化制殊類玄云)
(五年一巡者虞夏之制虞五載一巡狩夏后因之)歸元勲祠上帝(河圖云禹治水功大天帝)
(以贅文火字賜禹佩免北海溺水之難故方朔十州記云禹治洪畢乘蹻度弱東至鐘山祠上帝于北阿歸功)
(九天)乃大計治道外美州靡息慎之功内演龍德以當天
心撰玄要集天書(道學傳云夏禹撰真靈之玄要集天官之寳書以南和繪封以金英涵檢)
(以元都印原禹之先得玄女之法標其二五九跡之術承舜命鑿龍門開九江遇巨石則施之一鳴其術石立)
(銷金呼禹步修神仙之術開鑿洞天盡立五岳名山形撰靈寳文)以藏南浮之洞(即宛委衡)
(山也詳于福地記禹功記云渡江河者以朱書禹字佩之免風濤保安吉)遂致羣臣于鍾山
(即會稽前山一曰揀山越絶書云揀猶鎮也中茅傳云禹詣鍾山行九真此也亦曰茅山晉灼言會稽茅山是)
(矣故越絶書越春秋皆言禹登茅山朝羣臣乃更名曰會稽即苖山矣今會稽有禹村禹虚然九江當塗界當)
(塗故城云禹會處故塗山亦有會稽之名宋之問云朝王泉兮何地聲存而處亡杜預以為會在夀春之塗妄)
(矣)以觀其用執玉帛且萬數(執玉諸侯帛者小國之君禹之初進而受命者七千)
(國左云萬國者號數爾齊王斶云大禹之時諸侯萬國非安石云不遇東方諸侯有天下皆會非也)防風
氏後至戮之以徇于諸侯伐屈驁攻曺魏而萬國定(舜之)
(初正四罪末年分三苖禹初治水誅相繇至是四十年戳一防風天下可大治盖始之刑以立我之綱後之誅)
(以立後世之紀後代聖王不可不知也)初來南塗山之女作歌以候其伯
姬曰候人兮猗而南言自此始至周之君臣取風焉寔
為周南召南正始之道王化之基也(南樂名胥鼓南以雅以南若象箾南)
(籥是也豈得謂之風有樂有舞故曰人而不為周南召南其猶正牆面而立也未至于舞大夏知不特誦其詩)
(而已周南天子之事故繫之周周王室也召南諸侯之事故繫之召召諸侯之伯也豈周公召公哉周自太王)
(爰及姜女王季太任思媚周姜太姒嗣徽音世有賢妃之助文王刑于寡妻以御于家邦故詩以后妃夫人之)
(德為二南之首寔取效于塗山)自塗山南省南(南今之江陵秦昭㐮二十九年使白起拔鄢郢)
(以漢南置南郡周書云南國名是也非南方)舟濟于江黃龍負舟人甚恐帝
清議亡易龍顧弭鱗而逝(事見吕春秋淮南子水經地記等誠有兹事矣說詳餘論)
(中)乃巡大越見耆老納詩書審銓衡平斗斛立典則以
貽子孫(見越絶書禹救水至大越上茅山大會計及其王乃狩大越云云所謂關石和鈞者)焚戈
甲而夷人附(崔融四鎮議神農修德而夙沙至夏禹焚戈甲而夷人附舜舞干戚而苖民舉)追
思覆鬴之書復會諸侯于江南(盖九江浙江今所在古迹如杭之餘杭即秦故)
(謙之之吳興記始皇二十七年上會稽塗山此因立縣杭即航也史記亦明圖經不之知然郡國志以為夏禹)
(東行舍舟航登陸于此盖乘海舍航皆在是董遒不知以為杭州當用所部属潁川音抗)作刀劍(刀劍)
(錄云高密在位十年以庚戌八月鑄一劍藏之秦望山腹上面刻二十八宿比記山水日月)伐靡山
而邑之(塗山之會禹志也非常之會傳謂禹望九山之南苑宛中者則意在此久矣故特為是會)尋
崩因葬之(只即會稽山詳予福地說天問何勤予屠毋而死分竟地補注云折副而産有之死分竟)
(地未必然竟地猶言竟天今叚成式言從分竞地用此語)絞衾堲周葛以繃之其坎
深不邸水上不通臭收壌為墳廣終畆木不改列畬不
易畆(世紀云衣衾三領桐棺三寸墨子云桐棺三寸絞衾三通其言大率如墨之儉本于大禹之致孝鬼)
(神美黻冕故莊周曰禹堙洪水親&KR0757;裳耜沐甚雨櫛疾風置萬國禹大聖也而形勞天下如此後世墨者多以)
(裘褐為衣履蹻為服日夜不休以自為極曰不如此非禹道也不足為墨)年百有六實祀于
社(淮南子禹勞天下而死為社漢興立官仕復立官稷以禹配社以稷配稷)亦謂白帝(王符五德)
(云少昊其後白帝見流星意感生白帝文命)后趫生啓及均塗山于是獨明
教訓而致其化乃立庶子之官嗟乎天下之命懸太子
若塗山可謂知所本矣(趫世本世紀廣雍列女傳皆作嬌帝係作文憍属本紀云禹母)
(坼疈生禹後于塗山娶妻生子名啓于塗山有禹廟亦為其母立廟寰宇記塗山在渝州巴縣東南八里冺江)
(南岸華陽國志以娶塗山為江州塗山皆非)后趫死葬陽城(倦游錄三門禹廟神儀侍衞極)
(嚴肅後殿為一胡人氊冠夷服侍衞皆胡人云禹婦翁俗有此)均生固固生伎來伎來
生循鞈是殺綽大帝念之(大荒經固作國伎或作役)其裔居兜牟山
北人號突厥寳(匃奴别種代居金山城状如兜鍪兜鍪俗呼突厥因號之先狼種也故施金狼)
(頭于纛衞上曰附離夏言狼也)歴魏晉十代而属蠕蠕是為阿史那德
那最為長宇文末滅蠕蠕百餘年暨處羅蘇尼先始歸
北號阿史那至開元為史氏帝之支子或封于辛辛甲
事紂七十五諫不從文王以為史封之長子(見劉向别錄)昭
王南征辛繇靡為御右拯王而俱溺封其子西翟有辛
氏計氏司空氏宇文氏(周賜辛弁)普屯氏(魏賜辛威随皆復)崇後滅
于周文王(有崇危虎崇危)帝崩而啓立
贊曰
相彼夏后天地功深纂脩前緒載惜分隂斬高喬下纚
風沐雨身解揚口為百神主克勤克儉菲食惡衣奏&KR0008;
艱鮮手足腁胝捉髮投饋為綱為紀河洛興思明德遠
矣
天下公器不可得而私也主之必有道而處之也必
有義主之不以其道則亂處之不合于義則争是故
君天下為甚易而授天下為甚難丹朱商均不足以
託天下而舜禹者可以託天下于從而授之時無舜
禹之有可傳而啓可傳則從而授之啓是聖人之意
矣戰國之士不知乎此乃謂禹不勝其私而傳子知
啓之不足以任天下而私意勝陽以天下授益而盡
以啓人為吏禹崩啓連黨而攻益取之(此鹿毛夀等為蘇代設辭)
(以喻子噲使巽之子之者韓子外傳亦有此說)故子車曰禹崩益避啓于箕
隂而益佐帝之日淺澤未洽于天下天下之人不歸
益而歸啓矣益暨禹同事唐虞而同功于水佐帝之
日不為淺矣功施于人者不為不久矣且啓之德固
無以尚于益而謂天下不歸益而歸啓其然乎(符子云禹)
(遜天下于竒子竒子曰君之佐舜勞矣鑿山川通河濟首無髮股無毛故舜也以勞報子我生而逸不能)
(為子之勞矣乃從去之而墨子云禹舉益于隂方之中授之以政而九州成夫益雖壽年亦有禹死矣無)
(從避啓辨見發揮)六經之存聖人固不以纖芥疑後世也堯
受終舜受命一于文祖一于神宗而禹之末無是舉
也堯曰汝陟帝舜曰汝陟后而益之初無是語也禹
之傳盖天下之不復昔也(王充問孔云書言無若丹朱傲惟慢游是好故帝舜)
(勑禹無與不肖子也舜重天命恐禹私其子故引丹朱以刺戒之禹曰予娶若時辛壬癸甲啓&KR0561;&KR0561;而泣)
(予弗子此陳己行之事以推來見己之不私不肖子也夫若是則舜逆禹之將傳子故諗之而禹之卒傳)
(子也有是哉毋若丹朱乃禹之誥誡舜語)始堯為世使民心親民有為其
親殺其殺而民不非也舜之為世使民心競故子生
三月而言不至于孩而時誰而人始天也及禹治天
下使人心變人有心而兵有順殺盗非殺而人自為
釋矣盖三聖之季功美漸去而其世且然爾禹初嘗
以天下巺於竒子伯益竒子伯益辭焉而死矣啓可
傳而傳之顧可以私召亂名啓争哉子不可傳乃蔽
於親愛之私而必傳子可傳或貪於巽禅之名而不
傳均非天下之公行也方帝之授禹也柏成子臯擿
語禹曰堯舜之治天下舉天下傳它人至無欲也擇
賢而與之其位至公也以至公至無欲之行示天下
是以不賞而勸不罰而畏今君賞罰而民欲且多百
姓知之德自此衰貪争之端自此始矣然則啓之傳
禹顧任其私哉承百代之流而會其變不得而不然
也子可傳而傳不失于公人不可傳而必傳不免於
私聖人者知可不可傳而已何計夫私若公與子之
有天下末之思爾子孫雖不肖猶以必傳為有後且
人心天命既已俱去而且展轉惴息而不肯瞑苟不
以祸敗奪則不止顧不謂大哀乎孔子曰巍巍乎舜
禹之有天下而不與焉匹夫而有天下真可謂大異
事矣然以道觀之舜自舜禹自禹天下自天下果何
與天與賢則與賢天與子則與子吾固因天而已與
賢與子子車顧知之矣避啓之言殆為辯士設也
路史卷二十二
