欽定大清會典卷三十三
禮部
儀制清吏司
儀衛
凡儀衛親王紅羅繡五龍曲柄繖一紅羅繡四
季花繖二紅羅銷金瑞草繖二紅羅繡四季花
扇二青羅繡孔雀扇二立瓜卧瓜骨朵吾仗各
四大纛二條纛二旗槍十(各依本旗色)豹尾槍四儀
刀四馬六匹世子紅羅繡四龍曲柄繖一紅羅
銷金瑞草繖二紅羅繖一紅羅繡四季花扇二
青羅繡孔雀扇二立瓜吾仗各四卧瓜骨朵各
二大纛一條纛一旗槍八豹尾槍二儀刀二馬
六匹郡王紅羅繡四龍曲柄繖一紅羅銷金瑞
草繖二紅羅繡四季花扇二青羅繡孔雀扇二
立瓜吾仗各四卧瓜骨朵各二條纛二旗槍八
豹尾槍二儀刀二馬六匹以上執事人轎夫用
繡團獅綠叚衣親王以下入八分公以上轎夫
執事人均黑氊帽綴絨纓上安銅管插紅翎繫
紅布帶長子貝勒紅羅銷金瑞草繖二紅羅繡
四季花扇二立瓜卧瓜骨朵吾仗各二條纛一
旗槍六馬四匹貝子紅羅銷金瑞草繖一紅羅
繡四季花扇二立瓜骨朵吾仗各二條纛一旗
槍六鎮國公紅羅銷金瑞草繖一青羅繡孔雀
扇一骨朵吾仗各二旗槍六輔國公與鎮國公
同以上執事人轎夫用素綠叚衣鎮國將軍杏
黃繖一旗槍六輔國將軍同奉國將軍旗槍四
鎮國將軍以下至宗室轎夫執事人均黑氊帽
上安裹錫木頂插綠翎用青布衣繫綠鑲紅布
帶遇元日
萬夀聖節冬至朝賀之期各儀衛全設常日在
京師親王用曲柄繖一紅羅繖扇各二立瓜卧瓜
骨朵吾仗全馬四匹引導十人世子減曲柄繖
及引導二人餘視親王郡王馬二匹餘視世子
貝勒繖一立瓜卧瓜骨朵吾仗全引導六人貝
子用立瓜骨朵吾仗引導四人鎮國公用骨朵
吾仗引導二人輔國公同鎮國將軍用前引二
人後從六人輔國將軍前引一人後從四人奉
國將軍後從同若因事出京王以下均全設如
儀固倫公主紅羅曲柄繡寳相花繖一紅羅
繡寳相花繖二青羅繡寳相花扇二紅羅繡孔
雀扇二黑纛二立瓜卧瓜骨朵吾仗各二引導
十人和碩公主減寳相花扇及引導二人餘視
固倫公主郡主減曲柄繖卧瓜引導二人餘視
和碩公主以上執事人衣帽與親王同縣主寳
相花繖一寳相花扇二立瓜吾仗各二引導二
人以上執事人衣帽與貝勒同親王福晉視固
倫公主世子福晉視和碩公主郡王福晉視郡
主貝勒夫人視縣主遇朝賀日固倫公主許隨
入侍女五人親王福晉和碩公主世子福晉四
人郡主郡王福晉縣主三人郡君貝勒夫人二
人縣君貝子夫人鄉君公夫人各一人固倫
公主額駙紅繖一豹尾槍二旗十紅仗二執事
人青帽銀頂插紅翎青衣紅帶和碩公主額駙
杏黃繖二旗十紅棍四大小扇二各飾方金四
執事人紅帽銅頂插綠翎青衣紅帶郡主額駙
杏黃繖一旗十紅棍四扇二各飾方金三縣主
額駙杏黃繖一旗六郡君額駙旗如之縣君額
駙旗四鄉君額駙旗二公視和碩公主額駙侯
金黃棍四餘視郡主額駙其有加級者棍得用
紅伯扇二各飾圓金一餘視侯子繖一旗八棍
二扇二各飾圓金四男旗六扇二各飾圓金三
餘視子京官一品視子二品視男三品扇二各
飾圓金二餘視二品四品旗四扇二各灑以金
餘官均用素扇一宗室覺羅之有職者各從其
品其扇柄及棍均髤以朱各儀衛出京外得全
設在
京師不得用旗繖黃棍公以下三品官以上得用
前引二人後從一品官八人二品六人三品四
人四品二人五品以下一人文官三品以上得
用甘蔗棍二武官三品以上得用椶竹棍二自
一品至九品均得用扇扇各用清漢字書銜若
進
皇城内大扇棍及前引人均不得入直省官文
官總督旗八飛虎旗黃繖扇兵拳鴈翎刀獸劍
黃棍桐棍槊各二槍四迴避牌二肅静牌二巡
撫槍二減飛虎旗兵拳鴈翎刀餘視總督布政
使按察使旗六減獸劍桐棍槍餘視巡撫道知
府旗四黃繖扇各一桐棍槊迴避肅静牌各二
府倅知州知縣藍繖一減迴避牌餘視知府縣
佐藍繖一桐棍二學官藍繖一雜職竹板二總
督河道漕運視總督學政鹽政織造三品以上
視巡撫四品以下視兩司武官提督刑杖二
減桐棍槊棍餘視總督總兵官槍二大刀二減
兵拳鴈翎刀刑杖餘視提督副將旗六黃繖一
扇二黃棍迴避肅静牌各二參將游擊都司旗
四扇一桐棍二餘視副將守備減牌餘視都司
駐防將軍視内都統副都統以下官均與京官
同
凡輿馬王公乘明轎親王世子郡王貝勒輿夫
八人貝子公四人暖轎親王金黃盖金黃幨紅
幃世子紅盖金黃幨紅幃郡王紅盖紅幨紅幃
貝勒紅盖青幨紅幃貝子紅盖紅幨青幃鎮國
公皂盖紅幨皂幃輔國公青盖紅幨青幃均用
銀頂馬韁親王世子郡王用金黃貝勒貝子用
紫公用青公主親王世子郡王福晉用金黃長
子貝勒貝子夫人用紫公主以下縣主以上
乘轎及車郡君以下乘車幃盖幨均用繒固倫
公主金黃盖四角緣紅和碩公主紅盖四角緣
金黃均紅幃金黃幨郡主紅幨盖角緣皂縣主
青幨盖角緣青均紅盖紅幃郡君青幃紅盖四
角緣青縣君皂幃皂盖四角緣紅均紅幨鎮國
公女鄉君皂盖四角緣青皂幃紅幨輔國公女
青幃盖去緣飾餘視鎮國公女王福晉以下貝
勒夫人以上乘轎及車貝子夫人以下乘車郡
王長子福晉以上得用朱轅奉國將軍淑人以
上均得用朱輪幃盖幨均用繒鎮國將軍夫人
以下繒用素親王福晉金黃幨世子福晉紅幨
郡王福晉皂幨均紅盖紅幃盖角緣皂貝勒夫
人盖角緣皂皂幃貝子夫人盖角緣青青幃均
紅盖紅幨鎮國公夫人盖角緣紅輔國公夫人
盖角緣青均皂盖皂幃紅幨王以下公以上各
側室均降適一等鎮國將軍一品夫人皂盖輔
國將軍夫人青盖均青幃紅幨奉國將軍淑人
幃盖幨均用皂奉恩將軍恭人如之閒散宗室
青幃餘亦如之京官滿洲文武均乘馬一品
文官年老疾病不能乘馬者許乘轎漢人文官
乘轎三品以上頂用銀幃盖用皂在京舁夫四
出京舁夫八四品以下頂用錫舁夫二出京四
直省文官乘轎督撫舁夫八司道以下教職
以上舁夫四雜職乘馬餘同京官總督河道漕
運視總督學政鹽政織造暨各
欽差官三品以上視巡撫四品以下視兩司武官將
軍副都統提督總兵官視督撫副將視兩司協
領參游以下均乘馬文三品武二品官以上用
引馬文武四品官以上馬繫繁纓各品官命
婦乘車輪轅均用黑色民公夫人盖角緣皂侯
伯夫人盖角緣青均綠盖皂幃綠幨子一品夫
人皂盖四角緣綠餘視伯男夫人去緣飾餘視
子品官命婦一品視子二品視男三品皂幨餘
視二品四品青幃餘視三品五品以下均青盖
餘視四品三品以上命婦頂用銀餘均用錫幃
盖幨二品以上命婦用素繒餘均用布
欽定大清會典卷三十三
