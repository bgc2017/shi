欽定大清會典卷八十一
都察院
左都御史滿漢各一人左副都御史滿漢各二
人掌察覈官常整飭綱紀右都御史右副都御
史(均為督撫兼銜)經歴滿漢各一人都事滿漢各一
人筆帖式十人
給事中滿漢各十有二人掌傳達
綸音稽考庶政吏科掌印給事中滿漢各一人給
事中滿漢各一人分稽銓衡注銷吏部順天府
文卷戸科掌印給事中滿漢各一人給事中
滿漢各一人分稽財賦注銷戶部文卷禮科
掌印給事中滿漢各一人給事中滿漢各一人
分稽典禮注銷禮部宗人府理藩院太常寺光
禄寺鴻臚寺國子監欽天監文卷兵科掌印
給事中滿漢各一人給事中滿漢各一人分稽
戎政注銷兵部太僕寺鑾儀衞文卷刑科掌
印給事中滿漢各一人給事中滿漢各一人分
稽刑名注銷刑部通政使司大理寺文卷工
科掌印給事中滿漢各一人給事中滿漢各一
人分稽工程注銷工部文卷筆帖式吏科戶
科兵科刑科各十有五人禮科工科各十人
監察御史滿漢各二十八人(宗室二人蒙古二人在滿御史額内)
掌糾劾官邪條陳治道京畿道掌印監察御
史滿漢各一人監察御史滿漢各一人分理院
事及直隸
盛京刑名稽察内閣順天府大興宛平縣河南
道掌印監察御史滿漢各一人監察御史滿漢
各一人分理河南刑名照刷部院諸司卷宗稽
察吏部詹事府步軍統領五城江南道掌印
監察御史滿漢各一人監察御史滿漢各三人
分理江南刑名稽察戶部寳泉局宣課司左右
翼監督在京十有二倉總督漕運磨勘三庫月
終奏銷之籍浙江道掌印監察御史滿漢各
一人監察御史滿漢各一人分理浙江刑名稽
察禮部都察院山西道掌印監察御史滿漢
各一人監察御史滿漢各一人分理山西刑名
稽察兵部翰林院六科中書科總督倉場坐糧
廳大通橋監督通州二倉山東道掌印監察
御史滿漢各一人監察御史滿漢各二人分理
山東刑名稽察刑部太醫院總督河道催比五
城命盜案牘緝捕之事陜西道掌印監察御
史滿漢各一人監察御史滿漢各一人分理陜
西刑名稽察工部寳源局覈勘在京工程湖
廣道掌印監察御史滿漢各一人監察御史滿
漢各一人分理湖廣刑名稽察通政使司國子
監江西道掌印監察御史滿漢各一人監察
御史滿漢各一人分理江西刑名稽察光禄寺
福建道掌印監察御史滿漢各一人監察御
史滿漢各一人分理福建刑名稽察太常寺
四川道掌印監察御史滿漢各一人分理四川
刑名稽察鑾儀衞廣東道掌印監察御史滿
漢各一人分理廣東刑名稽察大理寺廣西
道掌印監察御史滿漢各一人分理廣西刑名
稽察太僕寺雲南道掌印監察御史滿漢各
一人分理雲南刑名稽察理藩院欽天監貴
州道掌印監察御史滿漢各一人分理貴州刑
名稽察鴻臚寺筆帖式京畿道江南道各三
人河南浙江山西山東陜西湖廣江西福建四
川廣東廣西雲南貴州道各二人
廵視五城分中東南西北每城給事中或御史
滿漢各一人(於六科十五道内奏委二年更代)掌彈壓地方釐
剔姦弊其屬兵馬司指揮副指揮吏目各一人
凡憲綱左都御史給事中御史皆許風聞言事
事關
朝政得失民生利弊大臣徇私骩法不飭簠簋並
聽據實陳奏摭拾陳言及瑣屑傷治體者不得
瀆告官民冤枉所司不受理及受理不得伸
者許赴院陳愬鞠實大事奏請
上裁小事立予昭雪奏章奉
旨後給事中錄送吏科御史錄送京畿道封貯如奉
旨褒奬或經
訓飭備著於冊三年一次進
呈
凡科鈔中外疏章既上
旨下内閣日以給事中一人詣内閣祗領分致各科
備錄
諭旨及原疏發所司奉行豫定注銷日期事涉數衙
門者以主稾衙門為正鈔會稾及應關白之衙
門為外鈔鈔畢别錄二通敬謹校對鈐蓋印信
一送内閣曰史書一貯科垣曰錄書歲終還原
疏於内閣
凡封駮奉
旨事理確有未便施行者封還執奏閣臣擬
旨批答字句舛錯部院督撫疏章事有謬誤者並聽
駮正
凡頒給
勅書直省總督廵撫由吏科總督漕運總督倉場坐
糧廳監督各關監督各鹽政由戶科學政由禮
科提督總兵官由兵科總督河道及各關監督
之隸工部者由工科均於
午門外授本官祗領如由外任升轉給該省提塘
官齎往任滿各送科繳内閣
凡掌察部院諸司所治之事以六科十五道分
掌稽察月以已結未結之數兩次具冊分送注
銷月終各具題直省督撫題達之案具揭各
科道察覈事有難結者歲終彙題罣漏及易結
不結者劾宗人府以宗室御史二人内務府
以滿御史二人專司稽察别給印信注銷具題
同八旗各以滿給事中或御史一人稽察月
一注銷月終奏
聞滿洲蒙古漢軍同八旗暨九卿奉
旨會議之事以滿漢御史各一人稽察無故不到者
劾廵視五城科道審理之事歲委滿漢御史
各一人督催月具冊申院送刑部者兩月具題
五城振濟平糶左都御史左副都御史分城
親察以絶弊端
凡考覈中外文武官三歲京察大計五歲軍政
均由本院吏科兵科京畿道會吏兵二部覈實
具疏宗人府吏部有奉
旨議處之事由院咨取職名定議各關監督任滿
由戶科考覈鹽政任滿由京畿道考覈驗
視月選官列掌印給事中御史名咨吏部奏請
簡命滿漢各二人隨班察覈文職司道以下武職
副將以下由吏兵二科給與赴任文憑違限者
劾五城司坊官三年俸滿堪列薦剡者廵城
科道詳具政蹟申院覈實咨吏部引
見
凡監試順天鄉試禮部會試外場以滿漢御史
各二人外簾同内簾各一人
殿試各二人順天武鄉試兵部會試外場兼外簾
滿漢御史各二人會試内簾一人
殿試各二人考校見任筆帖式考取中書官學教
習各館謄錄生選拔貢生
朝考貢監生考授職銜均滿漢御史各一人有潛
通關節懷挾及傳遞文字冒名代考武場選入
好字號覆校技勇不符者並劾順天府考試
文童滿漢御史各一人會府丞審音劾冒籍者
凡讞獄重囚審案
勅下三法司會覈定擬者虚公擬斷期於明允或所
見不同往復詳議以歸一是若始終不能畫一
許兩議並陳恭候
上裁不得一衙門為一議及用夾單申明前議指駮
後議刑部見審之犯罪應死者承審司官錄
初供移知該道定期滿漢御史各一人至刑部
會大理寺官公審既定讞左都御史左副都御
史會刑部大理寺堂官詳審覈擬具題不得據
稾定擬草率從事秋審給事中御史皆與議
御史不掌印者則分省與議
朝審給事中及各道之掌印者與議(京畿道不掌印亦與)秋
審勾決由各道具題刑科覆奏
朝審勾決由京畿道具題刑科三覆奏均候
命下各道御史齎本授刑部施行
朝審決囚刑科給事中監視行刑熱審期内薄
刑小罪院道皆與議刑部獄囚及各門枷犯
每月滿漢御史各一人稽察
凡侍儀
朝會
御殿左都御史左副都御史均於
殿檐下西第三柱序立
躬祀
壇
廟滿漢各一人於西南隅序立
凡糾儀
朝會
御殿以滿御史十有四人漢御史八人
皇帝率羣臣詣
皇太后宫行禮以滿御史四人漢御史六人
御門給事中御史滿漢各二人
御經筵給事中御史滿漢各一人
車駕出入午門
耕耤
常朝坐班
天安門宣
詔
午門
頒朔
頒賞中式舉人進士詣
闕謝
恩均滿漢御史各二人有紊越班行言語喧譁威儀
不肅者劾
壇
廟祭祀以滿漢御史各四人告祀各二人救護
日
月食各四人祈雨報祀各二人祭祀宰牲監視各一
人有臨事不共牲幣不潔或刑餘喪服有隱疾
之人濫與祀典齋期有違戒令齋宿不於其所
及行禮失儀者並劾
凡差遣廵視鹽政長蘆河東兩淮各一人均給
勅書一年更代廵察
京師通州十有四倉每倉給事中或御史一人一
年更代廵視漕運以給事中或御史瓜儀濟
寧每處一人楊村通州每處二人(舊駐淮安今移瓜儀舊駐)
(天津今移楊村)歲以次奏請各給關防事竣復
命濟寧廵漕兼理疏濬運河之事廵察
盛京吉林黑龍江各以滿給事中或御史一人福
建臺灣府以給事中或御史滿漢各一人均閱
三年奏請候
旨差遣事竣復
命稽察宗人府銀庫理藩院内外館銀庫鄂羅斯
來京貿易各以滿給事中或御史一人銀庫三
年期滿奏請更代餘事竣即還給事中御史奉
旨離任在一年外者題請署理一年内者由院委署
先奉差不離任繼奉别差離任其任其差署
理亦如之
凡升遷給事中御史三年内升滿漢各一人外
轉(宗室不與)各一人由院覆無降革事故者序俸列
疏並彙其任内敷陳奏章繕冊進
呈候
旨簡用六科給事中員闕由院列御史無降革事
故者咨吏部引
見簡用科道掌印六科及京畿河南兩道由院於
給事中御史内簡選正陪疏請補授餘以本道
見任資深者轉補
凡五城地方各以廵視科道為統轄官指揮為
專管官副指揮吏目為分管官各治一坊中城
中西中東二坊東城崇南朝陽二坊南城東南
正東二坊西城宣南關外二坊北城日南靈中
二坊
凡條教每月朔望廵城科道率司坊各官集衆
於公所令鄉約一人宣講
聖諭孝父母敬長上睦鄉里教子孫各安生理毋作非
為
凡辭訟司坊各官分職而理各依限審訊錄供
詳報應觧審者觧犯送本城覆審定議完結事
有疑竇駮令再審不得草率結案徒罪以上槩
送刑部每月二次以已結未結之數造冊申院
注銷
凡禁令首嚴邪教傳造妖言私銷私鑄聚衆開
窰燒炭及書吏招搖骫法役滿逗遛寺院坊店
容留行蹤詭秘之人廵城科道率所屬隨時稽
察以儆姦邪至於使酒罵街見即逮治不得以
地非所屬過而不問
凡平糶五城各設厰二遇米價騰貴由戶部奏
請酌撥京倉成色米分給各城減價平糶廵城
科道率指揮副指揮經理其事
凡振濟歲於十月初一日至次年三月二十日
每城各設厰二日支京倉米二石柴薪銀一兩
煮飯以振貧民廵城科道率指揮副指揮吏目
經理其事
凡棲流所中東南北城各一西城二流民無依
及衢巷卧病者總甲即報指揮悉令入所日給
薪米病給醫藥冬給絮衣布被病故者給棺木
廵城科道以時親察勿致屯膏
凡承追承緝承變承驗傷痕並内外問刑衙門
行提人犯或逓觧回籍及各公事差委令副指
揮吏目分任驗屍專委指揮
通政使司
通政使滿漢各一人副使滿漢各一人參議滿
漢各一人掌達天下章奏經歴滿漢各一人
知事滿二人掌出納文移筆帖式滿六人漢
軍二人掌繙譯登聞鼓筆帖式滿一人漢軍一
人
凡内外臣工封事許自達其陳事之疏在京徑
送内閣在外皆郵逓至司移送内閣進
呈
御覽
凡疏章定式每幅六行行二十格平行空二格
疏語稱
宫殿者上一格稱
皇帝
上諭稱
旨稱
御者上二格稱
天地
宗廟
山陵
廟號
列祖諭旨者逾格一字首列官銜姓名末書年月日鈐
以印别紙摘錄疏中要語黏於疏尾曰貼黃
凡疏章不拘字數期於辭達其頌而諛繁以支
者禁之
凡上疏陳事在内由部院堂官在外由將軍督
撫提鎮餘令上司官代奏毋得越職陳事
凡接受疏章設案於堂正中經歴知事二人左
右侍立通政使或副使參議一人出聽事至案
側齎奏人奉疏及霤跪經歴恭接陳案上退廼
校閱封送内閣五日後以隨疏齎到之牒應致
各部院者授提塘官分投
凡馳奏程限由具疏官計程刻日登注文内鈐
印申司覈驗違限者罪坐所由失注日期者並
劾之如雨潦阻行致逾定限由所在官司具結
申司者免議
凡封發疏章篋内汚損議處具疏之官篋外汚
損有專差者罪奉差官吏無專差者罪驛逓官
役其錯誤遺漏及不合體式者由司勘明重則
參處輕則請
旨飭行
凡軍民實有冤抑所司不受理擊登
聞鼔陳訴者(初專設登隸本聞鼔院後裁司)由司覈實奏
聞得
旨下所司昭雪誣控越訴者論如法
大理寺
卿滿漢各一人少卿滿漢各一人掌平反重辟
以貳邦刑
左寺正滿一人漢軍一人漢一人評事漢一人
右寺正滿一人漢軍一人漢一人寺副漢一人
評事漢一人分掌
京師五城順天府屬直省府州縣衞死罪之刑
堂評事滿一人掌文案司務滿漢各一人掌
收發文移筆帖式滿四人漢軍二人掌繙譯
凡直省重辟寺受各省牒下其事於左右寺司
讞者凖律定讞卿受其中竢刑部簡正既孚致
辭於寺迺參覈焉議合者弊之不合者反之刑
部重辟囚以左右寺司讞者暨御史會刑司察
其辭辨其死刑之罪而要之致辭於卿廼詣刑
部暨都御史會聽之各麗其法以議獄議合者
弊之不合者覆之必盡合廼會疏互異者各疏
所見以
聞
凡秋審直省候決之囚刑部會其獄成寺受而
覈之歲以八月會九卿詹事科道於
天安門外察於獄辭之麗而求其情别其情實者
緩決者矜疑者會疏以
聞以為處決畱繫減等之差
凡
朝審刑部候決之囚歲以霜降後旬日出囚於
天安門外會九卿詹事科道察於獄辭之麗而質
訊之别其情實緩決可矜疑者與秋審同
凡熱審每歲小滿後旬日刑部小大之獄以左
右寺官暨御史會刑司聽之質其成於卿笞者
免杖者折減荷校者暫釋竢立秋浹旬一會疏
俾夏暑無留獄至立秋前一日廼蕆事
欽定大清會典卷八十一
