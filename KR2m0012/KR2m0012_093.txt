欽定大清會典卷九十三
鑾儀衞
掌衞事内大臣一人鑾儀使滿二人漢一人掌
乘輿供奉秩序鹵簿所屬左右中前後五所馴象一
所旗手一衞左所冠軍使滿一人雲麾使滿
三人漢二人治儀正滿四人漢四人整儀尉滿
二人漢九人掌輦輅右所冠軍使滿一人雲
麾使滿三人漢一人治儀正滿三人漢三人整
儀尉滿三人掌繖蓋儀刀弓矢槍殳戟中所
冠軍使滿一人雲麾使滿三人漢一人治儀正
滿三人漢三人整儀尉滿二人漢二人掌麾氅
旛幢纛幟節鉞仗馬前所冠軍使滿一人雲
麾使滿三人漢一人治儀正滿三人漢五人整
儀尉滿二人漢二人掌扇拂鑪合盂槃几倚星
御仗引仗椶薦静鞭品級山後所冠軍使滿
一人雲麾使滿三人漢二人治儀正滿三人漢
三人整儀尉滿二人掌旗瓜吾仗馴象所冠
軍使滿一人雲麾使滿三人漢一人治儀正滿
三人漢二人整儀尉滿一人漢一人掌儀象騎
駕鹵簿鐃歌前部大樂旗手衞冠軍使滿一
人漢一人雲麾使滿二人治儀正滿一人漢二
人整儀尉滿一人漢二人掌金鉦鼔角鐃歌大
樂贊鳴鞭八人(於滿冠軍使以下各官内委用)陪祀冠軍
使漢二人主事滿一人經歴漢一人筆帖式十
人
凡鹵簿
皇帝大祀
南郊乘
玉輦陳
大駕鹵簿前列導象四民尉二十八人次寳象五
民尉八十人雲麾使一人治儀正二人次静鞭
四民尉十有四人治儀正一人次前部大樂大
銅角四小銅角四金口角四和聲署史十有二
人次革輅駕馬四民尉三十二人木輅駕馬六
民尉三十二人象輅駕馬八民尉三十四人金
輅駕象一民尉四十四人玉輅駕象一民尉四
十四人雲麾使一人治儀正二人次鐃歌大樂
金二金鉦四鈸二鼓二點二篴四雲璈二管二
笙二金口角八大銅角十有六小銅角十有六
金鉦四紅鐙二畫角二十四掆鼓二十四紅鐙
二篴十有二拍版四仗鼓四金二掆鼓二十四
紅鐙二署史四十八人民尉百八十八人冠軍
使一人整儀尉二人次引仗六御仗十有六吾
仗十有六立瓜十有六臥瓜十有六星十有六
鉞十有六出警入蹕旗各一旗尉九十人民尉
六十七人五色幟四十旗尉三十人民尉四十
人雲麾使一人整儀尉二人次翠華旗二金鼓
旗二門旗八日月旗各一五雲旗五五雷旗五
八風旗八甘雨旗四民尉七十二人列宿旗二
十八五星旗五五嶽旗五四瀆旗四神武朱雀
白虎青龍旗各一民尉九十二人天馬天鹿辟
邪犀牛赤熊黃羆白澤角端遊麟彩獅振鷺鳴
鳶赤烏華蟲黃鵠白雉雲鶴孔雀儀鳳翔鸞為
旗二十民尉四十人五色龍纛四十前鋒纛八
護軍纛八驍騎纛二十四旗尉四十人民尉百
二十人雲麾使一人治儀正二人整儀尉二人
次黃麾四儀鍠氅四金節四進善納言敷文振
武旌各二褒功懷遠行慶施惠明刑弼教教孝
表節旌各二民尉五十六人龍頭旛四豹尾旛
四絳引旛四信旛四羽葆幢四霓幢四紫幢四
長夀幢四民尉六十四人雲麾使二人治儀正
二人整儀尉二人次鸞鳳赤扇八雉尾扇八孔
雀扇八單龍赤扇八單龍黃扇八䨇龍赤扇八
䨇龍黃扇二十夀字黃扇八旗尉二十四人民
尉百二十八人雲麾使一人治儀正二人整儀
尉二人次赤素方繖四紫素方繖四五色花繖
二十間以五色九龍繖十旗尉三十人民尉八
十四人九龍黃盖二十紫芝蓋二翠華蓋二九
龍曲柄黃蓋四旗尉三十人民尉八十四人鑾
儀使一人雲麾使一人治儀正二人整儀尉二
人次戟四親軍八人殳四親軍八人豹尾槍三
十護軍六十人弓矢三十儀刀三十親軍各六
十人雲麾使一人治儀正二人整儀尉四人次
仗馬十護軍二十人冠軍使雲麾使二人次金
方几一金交倚一金缾二金盥槃一金盂一金
合二金鑪二拂二旗尉二十二人雲麾使一人
治儀正二人次九龍曲柄黃華蓋一執蓋武備
院掌蓋司蓋四人前引佩刀大臣十人提鑪二
執鑪侍衞二人
玉輦在中左右奉輦鑾儀使二人扶輦冠軍使一
人雲麾使一人治儀正二人整儀尉二人旗尉
民尉各十有八人後扈佩刀大臣二人豹尾班
執豹尾槍侍衞十人佩儀刀侍衞十人佩弓矢
侍衞二十人領侍衞内大臣一人侍衞班領二
人次後管散秩大臣一人前鋒護軍統領一人
給事中御史二人各部郎中員外郎四人侍衞
班領一人署侍衞班領一人侍衞什長二人次
黃龍大纛二領侍衞内大臣或散秩大臣一人
司纛侍衞什長二人建纛親軍四人佩鳴螺親
軍六人禮成
回鑾乘禮輿(大駕鹵簿同)扈從大臣侍衞從官均自
午門外乘馬至祀所門外止(各祭祀同)大祭
北郊乘
金輦陳
法駕鹵簿前列導象次寳象次静鞭次前部大樂
次五輅與
大駕同民尉署史雲麾使治儀正數均如之次鐃
歌大樂大銅角八小銅角八金鉦四角二十四
掆鼓二十四篴十有二拍版四杖鼔四金二掆
鼔二十四(署史十有二人民尉百八十八人間以紅鐙從以冠軍使整儀尉同)次
引仗御仗吾仗立瓜臥瓜星鉞各六出警入蹕
旗各一五色幟二十次翠華金鼔門旗日月雲
雷風雨列宿五星五嶽四瀆神武朱雀白虎青
龍天鹿天馬辟邪犀牛赤熊黃羆白澤角端遊
麟彩獅振鷺鳴鳶赤烏華蟲黃鵠白雉雲鶴孔
雀儀鳳翔鸞各旗如
大駕之數五色龍纛二十前鋒纛八護軍纛八驍
騎纛二十四次麾氅節旌旛幢次鸞鳳赤扇雉
尾扇孔雀扇單龍赤扇單龍黃扇雙龍赤扇夀
字黃扇均如
大駕之數雙龍黃扇八(民尉百二十八人從以雲麾使治儀正整儀尉皆同)
次赤素紫素繖各四五色花繖十間以五色九
龍繖十(民尉六十四人)九龍黃蓋十紫芝翠華蓋各二
九龍曲柄黃蓋四(民尉五十四人從以鑾儀使雲麾使整儀尉同)次戟
殳如
大駕之數(親軍同)豹尾槍二十護軍四十人弓矢二
十儀刀二十親軍各四十人次仗馬如
大駕之數(護軍同)次几倚缾槃盂合鑪拂(旗尉同)次九
龍曲柄黃華蓋(執以掌蓋司蓋同)前引佩刀大臣十人
提鑪二執鑪侍衞二人
金輦在中左右奉輦鑾儀使二人扶輦冠軍使雲
麾使各一人治儀正整儀尉各二人旗尉民尉
各十有四人後扈佩刀大臣豹尾班執豹尾槍
佩儀刀佩弓矢侍衞領侍衞内大臣侍衞班領
後管散秩大臣前鋒護軍統領給事中御史郎
中員外郎侍衞班領署侍衞班領侍衞什長黃
龍大纛領侍衞内大臣散秩大臣司纛侍衞什
長建纛佩鳴螺親軍均與
大駕同饗
太廟祭
社稷不設前部大樂祭
堂子朝
日夕
月
耕耤饗
先農
親饗
前代帝王
先師乘
禮輿(乘禮輿則并陳玉輦金輦)餘均與
郊大祀同
朝會
御殿陳
法駕鹵簿華蓋在
太和殿門外正中拂鑪合盂槃缾在
殿檐東西儀刀弓矢豹尾槍殳戟在丹陛東西九
龍曲柄黃蓋翠華蓋紫芝蓋九龍黃蓋五色九
龍繖五色花繖自丹陛三成相間達於兩階階
下静鞭仗馬在甬道東西紫素赤素繖扇及幢
旛旌節氅麾纛旗幟出警入蹕鉞星瓜仗在丹
墀東西玉輦金輦在
太和門外五輅在
午門外寳象在五輅之南鐃歌大樂在寳象之南
朝象(卽導象)在
天安門外從官旗尉民尉及各執事均與前同
御樓受俘陳法駕鹵簿設丹陛鹵簿於
午門外左右兩觀下設丹墀鹵簿於
闕左右門至
端門北設仗馬於兩角樓前設步輦五輅寳象於
天安門外設静鞭於兩角樓前夾御道左右設前
部大樂於
午門下設金鼓鐃歌大樂於鹵簿之南
駕出鳴
午門鐘
廵幸皇城内陳
鑾駕鹵簿前列御仗四吾仗四立瓜四臥瓜四星
四鉞四次五色幟十五色龍纛十雙龍黃扇十
九龍黃繖十(均旗尉擎執)次九龍曲柄黃華蓋一
乘輿在中前引後扈大臣豹尾班執豹尾槍佩儀刀
如常儀
時廵省方陳
騎駕鹵簿前列鐃歌大樂金二金鉦四鈸二鼔二
點二篴四雲璈二管二笙二金口角八大銅角
八小銅角八次御仗六吾仗六立瓜六臥瓜六
星六鉞六次五色幟十五色龍纛十單龍赤扇
六雙龍黃扇六五色花繖十次豹尾槍弓矢儀
刀各十次九龍曲柄黃華蓋一
御騎在中(間乘步輿)前引後扈大臣左右侍衞均佩刀屬
櫜鞬豹尾班侍衞殿於後以領侍衞内大臣一
人侍衞班領二人率之次黃龍大纛領侍衞内
大臣司纛侍衞什長建纛佩鳴螺親軍均與
大駕同扈從内大臣侍衞及親軍護軍均乘馬擎
執用旗尉乘馬亦如之駐宿
御營每朝鳴角每夕奏鐃歌樂(起請)(鑾前旨)恭遇
大閱陳騎駕鹵簿於
行宫門外
駕出奏鐃歌大樂開操時率鳴角軍鳴畫角于臺上
回鑾奏鐃歌清樂
皇太后宫陳
儀駕(均内監擎執後同)拂二金香鑪二金合二金槃一金盂
一金缾二金方几一金交倚一次九鳳曲柄黃
蓋一節二黃花繖四赤素方繖四五色九鳳繖
十龍鳳黃扇四龍鳳赤扇四黃雉尾扇四赤雉
尾扇四五色龍鳳旗十臥瓜四立瓜四吾仗四
明黃八人儀轎二儀輿二十六人鳳轎一鳳輿
一
皇后宫陳
儀駕同(惟旗扇繪繡均用鳳文)
皇貴妃儀仗拂二金鑪合槃盂各一金缾二金方
几一金交倚一次七鳳明黃曲柄蓋一節二明
黃赤黑花繖各二赤黑瑞草繖各二金黃赤黑
素扇各二赤黑雉尾扇各二金黃金鳳旗二赤
黑金鳳旗各二赤黑素旗各二卧瓜立瓜吾仗
各四明黃八人儀轎一儀輿一八人翟轎一
貴妃儀仗減金黃赤黑素扇各二金黃金鳳旗二
赤黑素旗各二臥瓜立瓜吾仗各二七鳳曲柄
蓋花繖及轎輿色用金黃餘與
皇貴妃同
妃綵仗拂二銀鑪合槃盂各一銀缾二銀方几一
銀交倚一次金黃七鳳曲柄蓋一節二金黃素
繖二赤黑花繖各二赤黑素扇各二赤黑金鳳
旗各二卧瓜立瓜各二吾仗二四人儀轎一儀
輿一金黃八人翟轎一
嬪采仗減拂二金黃素繖二黑花繖二黑素扇二
黑金鳳旗二增金花繖二七鳳曲柄蓋色用赤
餘與
妃同
凡朝會執事
皇帝御
太和殿受朝賀及慶典筵燕先一日司椶薦官鋪
椶薦於
殿陛至日五鼓陳設鹵簿委官率校尉自禮部舁
表箋亭陳於
午門外冠軍使等官立於丹陛西階三成每成二
人傳贊鳴鞭
駕出宫
午門嚴鼔鳴鐘
皇帝御殿三傳鳴鞭禮成傳鳴鞭如初
頒詔設雲盤黃蓋於
太和殿丹陛下設龍亭引仗於
午門外
詔至三成階下承以雲盤張黃蓋出
午門載以龍亭校尉舁亭引仗前導至
天安門宣讀畢金鳳銜下仍設龍亭由
大清門出送至禮部
殿試榜舁出
長安門餘同
御經筵講書
臨軒策士考選庶吉士御史主考
廷試博學宏辭庶吉士散館均委官率校尉執事
凡祭祀執事冬日至大祀
圜丘孟春
祈榖孟夏
常雩先一日
皇帝恭閱祝版玉帛香委官率校尉舁香亭龍亭詣
太和殿竢禮成舁至祀所
神庫安設夏日至大祀
方澤先一日設亭於
午門外竢太常官奉祝版出納於亭校尉舁至祭
所(下由太太廟以常寺)是日陳設鹵簿
皇帝詣
齋宫
午門鳴鐘鹵簿前導前部鐃歌大樂設而不作祭
日請
神位委官率校尉恭舁
神亭
皇帝於大次前盥手以冠軍使雲麾使恭奉盥盤進
帨巾禮成
回鑾作前部鐃歌大樂陳鹵簿鳴鐘如初時饗
太廟
駕出
午門嚴鼓
回鑾鳴鐘春秋祭
社稷朝
日夕
月祭
堂子饗
前代帝王
先農
先師
駕出
午門鳴鐘陳設鹵簿盥手進盤巾
回鑾作樂鳴鐘均如前儀謁
陵
駕出入
午門均鳴鐘
行幸出入
午門鳴鐘亦如之
凡本衞官除授掌衞事内大臣員闕由領侍衞
府以領侍衞内大臣内大臣列名疏請補授滿
鑾儀使員闕於冠軍使及一等侍衞内簡選冠
軍使於雲麾使内簡選雲麾使治儀正於治儀
正整儀尉内以次簡選如選不得人移領侍衞
府簡選三旗三等侍衞擬補雲麾使藍翎侍衞
擬補治儀正整儀尉於滿洲蒙古世爵及佐領
内簡選均由衞引
見補授漢鑾儀使員闕由兵部以直省提督總兵官
本衞漢冠軍使列名疏請補授冠軍使雲麾使
治儀正於雲麾使治儀正整儀尉内以次簡選
整儀尉於漢軍領催驍騎閒散人内簡選均由
衞引
見補授大計軍政届期均由衞注考冠軍使以下
密咨兵部主事以下密咨吏部彙疏以
聞
凡軍尉儀刀弓矢殳戟用親軍豹尾槍仗馬用
護軍蒙古畫角用蒙古鳴角軍奉輦擎執各校
尉由内府選充者為旗尉五城選充者為民尉
奉輦旗尉百六十八人民尉六十人各執事旗
尉二百四十六人民尉三百二十二人左右中
前後五所民尉計千三百二十八人馴象所民
尉二百有六人八旗漢軍更夫四十人
凡譙漏
神武門及鐘鼓樓每夕委官率校尉直更
廵幸
駐蹕率更夫直更亦如之恭遇
大閱前夕於
行宫門前鳴角鼔鼜
欽定大清會典卷九十三
