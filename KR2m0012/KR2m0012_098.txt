欽定大清會典卷九十八
前鋒統領
統領左右翼各一人(或以王公大臣兼領)掌本翼四旗前
鋒之政令前鋒參領前鋒侍衛左右翼各八人
署前鋒參領各四人掌督率前鋒警蹕宿衛每
翼隨印協理事務前鋒參領侍衛各一人前鋒
校二人筆帖式二人
凡營制鑲黃正白鑲白正藍為左翼正黃正紅
鑲紅鑲藍為右翼前鋒校左右翼各四十八人
每旗十有二人為一隊鳥槍什長左右翼各二
十四人隊長如之前鋒八旗滿洲蒙古每佐領
二人本旗教場操演步射月六次騎射歲二次
或四次三年考驗一次又於左右翼内各分前
鋒之半兼習鳥槍月演十次均由統領督率參
衛校長如法訓練以定黜陟
凡卡倫距
御營一二里外安設立前鋒旗二以為門戸左右以
次列帳日則瞭望夜則守衛以前鋒參領前鋒
侍衛共八人前鋒校前鋒共百二十人董其役
犯卡倫者坐以軍法
凡升除統領由兵部列名奏請
簡命筆帖式由吏部補用外前鋒參領員闕於本旗
護軍參領一二等侍衛宗室將軍一二等侍衛
前鋒侍衛内遴選六人或七人前鋒侍衛員闕
以署前鋒參領一人列於前再於本旗二三等
侍衛護衛副護軍參領前鋒校内遴選五人或
六人署前鋒參領員闕於本翼前鋒校内遴選
正陪前鋒校員闕於本旗鳥槍什長隊長内遴
選正陪若闕多人少於前鋒内每闕遴選四人
或五人均由統領引
見補授協理事務前鋒參領侍衛員闕於本翼前鋒
參領侍衛内各遴選正陪引
見補授隨印前鋒校闕於本翼前鋒校内選委前鋒
烏槍什長闕於本旗隊長隊長闕於本旗前鋒
各遴選充補
凡拔補前鋒由統領會本旗護軍統領於護軍
驍騎執事人教養兵閒散壯丁内遴選補用
凡兩翼前鋒統領遇一人奉差外出者即以未
出差之人兼攝如二人均差奏請
簡署
護軍統領
護軍統領每旗一人掌護軍之政令護軍參領
每旗滿洲十人蒙古四人内司鑰長署司鑰長
各一人副護軍參領如參領之數護軍校署護
軍參領每旗七人隨印協理事務護軍參領副
護軍參領各一人護軍校各二人筆帖式各二
人門筆帖式鑲黃正黃正白三旗各十人護軍
校八旗滿洲蒙古每佐領各一人護軍每佐領
各十有七人
凡宿衛
景運門統領一人司鑰長一人護軍校三人門筆
帖式二人閱門籍護軍(即巴克什)一人護軍十有七
人
隆宗門協理事務護軍參領一人護軍參領二人
護軍校三人門筆帖式一人閱門籍護軍一人
護軍十有七人
後左門
後右門各護軍參領一人護軍校三人門筆帖式
一人閱門籍護軍一人護軍十有二人
左翼門
右翼門各護軍校二人閱門籍護軍一人護軍八
人
中左門
中右門各護軍校二人閱門籍護軍二人護軍八
人
太和殿
體仁閣
弘義閣
昭德門
貞度門各護軍校二人護軍八人
太和門左右門各親軍校二人親軍八人
協和門
熙和門各護軍校二人護軍八人
中和殿護軍校二人護軍三人東廊西廊各護軍
校一人護軍四人
蒼震門護軍參領一人護軍校三人閱門籍護軍
二人護軍十有二人
啓祥門護軍參領一人護軍校三人閱門籍護軍
一人護軍十有二人
吉祥門西北隅銀庫各護軍參領一人護軍校二
人護軍八人
凝華門
中正殿後門東北隅東南隅
文華殿箭亭
紫禁四門内磴道柵闌各護軍校二人護軍八人
防範火班護軍校一人護軍七人
午門護軍參領一人左門閱門籍護軍二人左右
門各護軍校三人護軍十有二人
東華門
西華門
神武門各護軍參領一人護軍校四人閱門籍護
軍二人護軍十有六人
北上門護軍校二人護軍八人恭遇
車駕巡幸東華門西華門神武門各增統領或協理
事務前鋒護軍參領一人以鑲黃正黃正白三
旗官軍按日分班直宿每班五百二十五人
闕左門司鑰長一人護軍校一人護軍九人
闕右門護軍參領一人護軍校一人
端門
天安門
大清門各護軍參領一人護軍校二人護軍十有
八人
紫禁城外周環十六堆舖各參領一人護軍校一
人護軍九人四柵闌各護軍校一人護軍九人
以正紅鑲白鑲紅正藍鑲藍五旗官軍分班直
宿每班三百有一人統隸於
景運門直班統領稽察曠誤者論如法
凡禁門啓閉各以其時
車駕出入啓中門以
景運門直班統領率
隆宗門參領祇承其事並令護軍清蹕每夕
景運門直宿司鑰長自
後左門後右門
中左門中右門
左翼門右翼門
太和門
昭德門
貞度門以次驗視扃鐍
午門以
隆宗門護軍參領
東華門以
蒼震門護軍參領
西華門以
啓祥門護軍參領
神武門以
吉祥門護軍參領分視扃鐍畢各遣護軍校納鑰
於司鑰長司鑰長受驗諸門鑰彙貯於篋復加
扃鐍詰朝各門校以次領鑰啓門
紫禁城外各門啓閉由
闕左門司鑰長委護軍參領一人驗視扃鐍
紫禁城内
景運門
隆宗門
東華門
西華門
神武門各
頒隂文合符如遇夜間有
旨啓門
大内出陽文合符該護軍參領即取隂文合符驗
明啓鑰其
蒼震門
啓祥門等門報統領齎隂文合符至門與陽文合
符比驗迺啓均於次日奏
聞
凡門禁百官執事人出入
紫禁城門皆凴門籍籍内備書爵秩姓名於經由
之門各置一通擅入及縱入者並論
凡禁門軍器
紫禁城内各門各堆舖及
午門
東華門
西華門
神武門外班房均陳列櫜鞬弓矢長槍之屬弓日
令弓人張弛矢旬日簡視必利必整槍及弢歲
終皆易以新櫜鞬以八年弓矢以十年槍以十
五年移文武備院更換一次損失者論
凡扈蹕恭遇
親祀
壇
廟統領一人同内大臣侍衛於豹尾班後管束
駕宿齋宫
南郊
輦路清蹕護軍參領三十二人護軍校護軍八百人
神樂署周圍清蹕護軍參領八人護軍校護軍
八十人
圜丘外清蹕參領二人護軍校護軍二十人門五以統
領一人協理事務參領二人護軍參領五人司
鑰長二人護軍校護軍百人宿衛設十四堆舖
以護軍參領六人護軍校護軍百五十四人巡
守
北郊
輦路清蹕與
南郊同
壇外清蹕護軍參領十有一人護軍校護軍百有十人
門四以統領一人協理事務參領二人司鑰長
二人護軍參領四人護軍校護軍八十人宿衛
設十一堆舖以護軍參領八人護軍校護軍百
有十人巡守
車駕經行城内以上三旗官軍城外以八旗官軍衛
道清蹕均由
景運門直班統領計程遠近隨時酌委以統領一
人率護軍參領一人稽察
回鑾亦如之
凡
行在宿衛扈蹕以統領三人營總三人掌其政令
御營宿衛網城三門以上三旗護軍參領六人護軍
校護軍六十人設九堆舖以上三旗護軍參領
九人護軍校護軍九十人外連帳四門以下五
旗護軍參領八人護軍校護軍八十人設四堆
舖以下五旗護軍參領四人護軍校護軍四十
人警蹕以八旗護軍參領八人護軍校護軍百
二十人頓營守衛以護軍參領二人護軍校護
軍四十人每日扈從及合圍官軍並於八旗内
酌簡
凡訓練月以初二初六十一十六二十一二十
六等日步射六次歲以春秋擐甲胄騎射各一
次或二次三年考驗一次均由統領督率參校
軍士如法訓練以嚴黜陟
凡升除統領由兵部列名奏請
簡用筆帖式咨吏部考取補用外協理事務參領員
闕於護軍參領内司鑰長署司鑰長員闕於護
軍前鋒鳥槍參領内護軍參領員闕於本旗驍
騎參領冠軍雲麾使一二等侍衛護衛前鋒侍
衛副護軍參領宗室一二等侍衛鎮國輔國等
將軍子男輕車都尉等官内選六人或七人副
護軍參領員闕以署護軍參領一人列於前再
於本旗副驍騎參領雲麾使治儀正二三等侍
衛護衛宗室二三等侍衛奉國奉恩將軍佐領
騎都尉雲騎尉等官内選二人並於護軍校内
選一人署護軍參領員闕於本旗護軍校内均
由該統領會本翼四旗統領遴選正陪引
見補授護軍校員闕於本佐領下前鋒親軍護軍領
催及食四兩餉銀之執事人内遴選二人擬定
正陪由該旗統領會同本翼四旗統領引
見補授
凡拔補護軍由該統領會同本旗都統於本佐
領下驍騎執事人教養兵步軍閒散壯丁内遴
選善於國語弓馬嫻熟人材壯健者補用
凡官員親隨兵養廉支借俸銀官軍優䘏均與
八旗驍騎營同
嚮導
總統無定員以前鋒統領護軍統領八旗副都
統兼理於八旗前鋒營護軍營内選參領侍衛
四人前鋒校護軍校前鋒護軍六人佐之恭遇
時巡省方以嚮導總統一人先期率官校詣
車駕經行之地周覽山川通橋梁夷險隘計程入告
駕行佩櫜鞬前導既駐
蹕以次日程塗及駐
蹕之所奏
聞交
行在兵部曉諭闔營
回鑾亦如之駐蹕
御營及頓營看城均由嚮導總統先期指示飭所在
有司修築營盤
欽定大清會典卷九十八
