欽定大清會典卷七十五
工部
都水清吏司
器用
凡表函
皇帝恭進
皇太后表文函高三寸長尺有六寸廣六寸杉木質黃
髤繪金雲龍文上
皇太后奏書函高二寸一分長尺有一寸五分廣五寸
八分杉木質糊以黃雲龍綺王公百官恭進
皇帝表文函高六寸長尺有八寸廣五寸五分杉木
質糊以黃綾恭進
皇太后表文
皇后箋文同
凡尊藏
實錄金匱高四尺五寸廣四尺一寸五分縱二尺二寸
枏木質裹以銅塗金琢雲龍文内貯格四及裹
均糊以黃繒
凡尊藏
玉牒匱廣四尺深三尺九寸箱廣三尺一寸深尺有九
寸高視卷帙以為度每屆纂修之年各依成式
增高六寸杉木質黃髤者匱二箱四朱髤者匱
二箱六均繪金雲龍文
凡歲藏
記注匱高二尺長二尺五寸廣尺有六寸松木質
朱髤
凡啣
詔金鳳高二尺一寸五分承以朵雲廣三尺四寸均
銅製塗金
凡
詔
勅均用黃紙
詔書表裏二層
勅書三等龍香箋表裏四層畫龍箋三層印龍箋二
層
殿試金榜與
詔書同
凡世襲佐領印軸黃紙製表裏二層高尺有五
寸五分長數丈至數十丈有差四周作螭文緣
以色綾軸端用紫榆木
凡功牌五等均白紙製表裏二層一等功牌長
三尺六寸五分二等三尺三寸五分三等三尺
有五分四等二尺八寸五分五等二尺六寸五
分均高尺有五寸五分餘制與印軸同
凡糊飾
太和殿
保和殿
中和殿
文華殿窗牖用朝鮮貢紙歲一糊飾博縫用黃綾
二年一糊飾各
壇
廟窗牖路鐙由太常寺移文外藩王公外國貢使館舍
由禮部理藩院移文到部委官糊飾
凡設案
朝會慶賀諸典禮設
表案
經筵設
御書案講案
頒賞設賞案
賜燕設食案考試設閱卷案準各該衙門移文供用
凡簪花進士赴
恩榮燕用金飾銀花一枝采花五百枝各筵燕及安
吻上梁需用銀花均準禮部移文置造供用
凡公署館舍日用器物及
欽差官恭齎
詔
勅筩箱鎖鑰之屬均詳具明目由部覈給造作器
用需用竹木砂石由部行直省出産州縣採買
解送
織造
凡祭帛七等曰郊祀制帛曰告祀制帛其色青
黃曰奉先制帛色白曰禮神制帛青赤黃白黑
五色曰展親制帛曰報功制帛均色白各制帛
名皆織清漢文於帛端曰素帛無文歲由江寧
織造入貢輸部以供太常祭祀之用
凡誥勅軸
誥曰奉天誥命
勅曰奉天勅命皆織清漢文於軸端繞以龍文
誥命四品以上用五色紵絲五品以下三色
勅命用白綾一品玉軸鶴錦面二品犀軸螭錦面三
四品裹金軸五品角軸均花錦面六品以下軸
同五品小團花錦面
凡校尉服色供
壇廟及
宫殿之役者服遜衣舁輦輿用紬執事用絹色赤
織團花文
凡采繪織染五色以供
國家慶典
耕耤
親蠶祭祀筵燕及各公署典禮張幔結采之用
關稅
凡天下關津𣙜務戸部掌之其隸工部者專稅
竹木商旅輻輳之地間𣙜船貨皆因地制宜
凡直省工關應徵木稅悉收折色惟
盛京寧古塔或十五取一以供工作或十取其一
變價解京
凡工關稅額以乾隆十八年奏銷册計之歲入
二十七萬千五百四十六兩有奇潘桃口七千
六百四十五兩古北口千十有二兩殺虎口七
千六百四十六兩武元城千二百三十一兩寧
古塔輝發穆欽等處三百七十兩各有奇甎版
牐四千五百七十二兩(臨清關兼管)龍江關五萬七
千六百有七兩(西新關兼管)宿遷關四萬八千八百
八十四兩(淮關兼管)瓜儀由牐七千六百六十六兩
(揚關兼管)蕪湖關七萬一百四十六兩南新關三萬
二百四十七兩(北新關兼管)荆關萬七千十有九兩
辰關萬二千五百兩渝關五千兩(䕫關兼管)
凡工關解餉潘桃口古北口殺虎口歲入節慎
庫餘輸戸部歲要其成定殿最以
聞
凡司𣙜務或戸關并攝或由部疏請京差監督
或督撫奏
聞委官專司或以將軍織造兼管制如戸部
凡竹木經過關津驗量得實各按時地以權徵
𣙜之平部頒科則規條諸關刊榜昭示俾吏不
能欺有匿稅者論如法
凡司關歲領部册曰循環簿親填簿稽考簿皆
排次月日按實備書條析無遺歲終申部以待
覆覈法與戸部各關同
欽定大清會典卷七十五
