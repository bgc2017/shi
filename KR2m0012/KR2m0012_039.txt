欽定大清會典卷三十九
禮部
祠祭清吏司
升配
凡
列聖升配之禮
勅工部敬製
升配神牌
南郊於
昭亨門外
北郊於
壇北門外
祈年殿於
壇西門内之左各設恭製
神牌黃幄内閣翰林院官書字大學士二人上香行禮
既成先配
南郊後配
北郊均前期分遣官祗告
天
地
宗廟
社稷如儀升配
圜丘先一日太常寺官豫設
升配青幄寳座几案於
壇鑾儀衞設龍亭黃蓋御仗於
昭亨門外之左恭製
神牌黃幄前是日
皇帝詣
南郊齋宿先詣
皇穹宇上香行禮詣
圜丘視
壇位迺詣
齋宮大學士二人朝服詣恭製
神牌處太常寺官設香燭大學士上香行禮飾青畢禮
部尚書恭奉
升配神牌安奉於黃案上香行禮各退祀日王公祗竢
於降輦處至時太常卿奏請
皇帝御祭服出
齋宮乘輦前引後扈如儀
皇帝出廣利門至
昭亨門右降輦盥洗贊引太常卿恭導
皇帝入黃幄左門詣
神位前行一跪三拜禮興進前跪恭奉
神牌興由中門出安奉於亭跪三拜興避立左側校尉
舁亭前列黃蓋御仗禮部太常寺官十人左右
導引前引大臣贊引官恭導
皇帝於龍亭後行陪祀王以下内大臣侍衞等均於
黃幄外北面跪候亭過隨行龍亭至外壝門百
官均跪迎於次北上東西面候過興龍亭至内
壝左門外止
皇帝詣亭前跪三拜興奉
神牌入内壝左門至
圜丘三成階下黃蓋御仗退贊引官恭導
皇帝奉
神牌陞
壇太常官豫設
神位拜席於正中設
皇帝拜位於後太常卿跪奏
廟號皇帝祗見
皇天上帝
皇帝恭奉
神牌跪安於拜席退就拜位奏跪拜興
皇帝恭代行三跪九拜禮畢太常卿跪奏請
陞座
皇帝進前跪奉
神牌興跪安於
配幄退至幄外香案前行一跪三拜禮贊引官恭導
皇帝詣二成拜位立迺舉大祀禮如儀升配
方澤豫設
升配黃幄寳座於
壇設鳳亭黃蓋御仗於
壇内垣北門之左恭製
神牌幄前
皇帝恭奉
神牌升
壇恭代
神位行祗見
皇地祇禮迺安奉
神位於黃幄一如
圜丘儀升配
祈年殿豫設
升配寳座於
祈年殿設龍亭黃蓋御仗於
壇西門内之左恭製
神牌黃幄前
皇帝恭奉
神牌由左階升入
祈年殿左門安奉
神位於寳座大祀如儀
欽定大清會典卷三十九
