姑蘇志卷二十明王鏊撰
橋梁下
崑山縣橋一百六
太平橋州東橋(同在縣治東跨東市河)
普通橋(縣治西)張家橋(王鎮坊内)
平橋酒坊橋(舊名致和人名夢感日新坊内)
陳老橋(片玉坊)秦廸橋(已上同在縣治南武寧)
北倉橋(安定坊西)山溪橋(馬鞍山後)
衆安橋(柴巷内)許墓塘橋(縣治北)
會僊橋(清真觀前)黃家橋(山溪橋東)
泗安橋(同在縣治比跨山塘涇)蓴萊橋(餘慶坊西)
通濟橋(朝宗坊内)唐家橋(厚俗坊内)
寳月橋通闠橋(貴德坊内)
興福橋(安奉坊東)甫庫橋(積善坊内)
茅家橋(儒學坊内)東城橋(興仁坊北)
羅漢橋(安榮坊北)採蓮橋(舊名永福已上在縣治東南)
惠政橋(景德寺前)進福橋(儒學東)
舞雩橋(儒學東)高平橋(報國寺西)
迎仙橋(延福菴東)景德寺橋(已上在縣治西南)
無不利橋(永懷寺西)戊巳橋(樓豐坊内)
富春橋(一名高板橋跨至和塘)望山橋(富春橋南)
萬壽橋(跨東市河)安定橋
流慶橋(旌孝坊内)奚婆橋(已上俱在縣治東北跨木人涇)
全相橋清風橋
明月橋(已上在縣治西北跨西市河)半山橋(跨至和塘)
見山橋鼇峯橋(俗名樂輸半山橋南)
香花橋(舊名慧聚寺前橋)楊家橋(俱馬鞍山前跨山塘涇)
板橋(馬鞍山前北已上俱在縣治西屬城内)
金童橋(在大西門外)駟馬橋
太原橋(同在小西門外)玉虹橋(東門外跨至和塘)
迎恩橋(迎恩坊西跨小虞浦)榮陽橋(太原橋西)
通文橋(玉峯倉東南)阜民橋(玉峯倉南)
應山橋(玉峯倉後)東盈橋(玉峯倉東北)
西盈橋(玉峯倉西北門)利民橋(北門外)
蝦蟇橋(正南門外)廣惠橋(東南門外)
普濟橋(近廣惠橋)新漕橋(廣惠橋東)
草堂橋(普濟橋南)須浦橋(舊超化院西)
香花橋(舊超化院前)秦浦橋(吕巷村)
九里橋(即尤涇橋在縣西十里)真義橋(縣西二十里跨真義浦)
狀元橋(縣東南石浦鎮宋祥符元年衛文節公建元至元二年邑人胡道茂修)
接官亭橋(縣東南石浦鎮宋祥符元年衛文節公建)
淞南第一橋(干墩浦)中正法華橋(縣南洼浦)
行孝塘橋(縣東南)永安橋
保安橋(同在兵馬鎮)南夏駕橋(縣東南三十二里)
廣順橋(趙靈興福寺前)郎浦橋(盛蕩村)
濟衆橋衆安橋(同在陳墓村跨界浦)
天寧橋(陳墓村)南石橋(泗橋鎮)
安里橋(十八里塘)井亭橋(鍾家涇上)
道褐浦橋(縣七十二里)涇浦橋(縣南二十五里)
諸家橋(張潭浦)三墩橋(三橋相向在縣南二十三里)
刁家橋(沈巷村)東宿浦橋(縣南三十六里)
西宿浦橋(縣南三十六里)望江橋(縣東南三十七里跨金龜浦)
石浦橋(縣東南三十里)陸虞浦橋(縣東南七十里)
永寧橋(縣西南二十里)武成橋(縣西北三十六里)
張莊漊橋(縣西北三十六里)虹橋(縣西北二十里跨温焦涇)
阜康橋(巴城村)壽安橋(縣西二十二里)
新瀆浦橋(縣西南一十五里)唐涇橋(縣北十八里)
新塘橋(縣北十八里)
常熟縣橋一百三十四
縣橋(縣治前元名州橋)沈家橋(縣治西南又名染子橋)
市曹橋(在沈家橋西舊有市司故名)跨塘橋(舊名信義在縣治直南宋淳熙十年)
(縣令曾棨建吉州司理參軍曹緯記弘冶間學士李傑建坊於此因名學士橋跨塘橋記琴川去京畿八)
(驛而近境大壤平舟車走集東吳之望邑也東吳澤國千涇萬瀆悠然逝隤然止而皆瀦于三江浮于震)
(澤縈帶而下至琴川分為五浦而後入于海其經絡于闤闠之間旁江而側出者乃其一也舊有橋曰跨)
(塘凡迎肅朝廷之命令接勞四方之賓客摩肩總轡憧憧于逵路者莫不由斯歲籥綿稔雨隳澇毁來往)
(患之邑人欲更為石梁久矣上之人獄訟是務踵武怗視莫肯一屑意淳熙癸夘邑大夫曾公為政之明)
(年也歲物豐成閭里康阜縉紳父老合辭以請公曰衆之所欲苟憚其勞是委民寄于草莽也其可乎然)
(役鉅費夥非號召能集要當以身先乃出公帑之餘為之倡於是遠近士民靡不咸勸協議畢力克伸僝)
(功故材不賦而羡工不發而多曾不逾時汔湊成績公謂是橋之新也玉虹蜿蜒直縣數百步實西南取)
(道之首一境阡陌之會名其可以不稱乃以邑之地名之曰琴川自公改斵蒼珉結址監固而高廣有加)
(也登焉引見則千里在睫晨霏夕靄春穠秋瘠征帆&KR1476;見飛鳥明滅瓌竒萬態間見層出騷人高士過之)
(心景宜會則停驂嘯傲躧步微吟江山之樂自適於意之表雖簮纓之風臺月榭僊釋之紆巖繚壑兼得)
(之也真所謂處喧囂而接遐曠者歟何向晦而今顯自非公之精識逸韻其能經營裁畫之如是邪且橋)
(梁之興廢先賢以是觀人之政豈細事哉子産以乘輿濟人於溱洧而孟子譏其惠而不知為政公成梁)
(於暇日民無褰裳濡軌之患過子産遠甚濟川之功兆於此矣公天資純粹以文學世其家於書無所不)
(窺施於有政則應機立斷鈎隠察伏洞見精密而歸于忠厚凡民五過麗刑缿筩投辭有至于庭者涉筆)
(批觧而人無不得其情不以吏追民不以政為吏施設見於日用者先定其規模而後從事庭廡肅如也)
(至若通漕渠而貫艦得以貿遷浚福山白茒二浦溉荒蕪為膏腴興學校而子弟知為善之可樂若是者)
(未易一二而詳大凡天下勝處非人莫傳滁山之林泉以醉翁亭而傳西湖之景物以蘇公隄而傳此橋)
(以公之善政遂為一方之超觀將振耀而傳無窮也邑人求文以識其事公之治績赫赫不可掩何)
(待骩骳之辭蓋人之嚮慕傾戴而不足者非刻之金石無以垂不冺而慰邑人之拳拳也故為之書)
迎恩橋(在縣治東宋建中靖國元年建弘治九年知縣楊子噐重修)
文學橋(在縣治東北子游巷口舊名言偃橋又名醋庫橋宋慶歷五年錄事夏秀建洪武初里人)
(陳貞重建按舊圖經言偃橋在縣東一百五十步文學橋在縣東北一里前志併二橋為一未詳何謂郡)
(人黃士毅撰銘魯鄒而降道為絶學千五百年起濓續洛寥寥閩派久幾復絶再起滄洲教修日揭無極)
(二五在人一源故不同地時生聖賢吳通上國公即游魯胡然歷世莫踵公武覩跡亦昧吁方肇祠是用)
(作記意嚴灑而嗟予小子世閩産吳敢誦所自滄洲之徒登橋而思刻銘述記期我同心如水洊至能令)
(後學本末易明偽行不作踵公自今)
通濟橋(縣治東北俗云坊橋因其接福山塘通大江故名)
瞿橋(縣治東北知縣楊子噐重修舊志有隱仙和風二名尚存以方隅步數度之二橋疑是)
廣惠橋(縣治東北舊名通泰紹興間錢氏新之少卿陳掞名曰廣惠俗名通江)
慶僊橋(縣治西南舊傳為徐神翁昇仙之地故名)
昇僊橋(與慶僊橋對俗名八字橋)迎僊橋(去前二橋稍南)
望僊橋(迎僊橋南事跡同上)顯星橋(縣治東南二百五十步宋慶元三年縣令)
(孫應時建舊傳星墜港中化為石故名)善利橋(縣治西其地多貨易故名)
孩兒橋(縣治西北)順民橋(順民倉北弘治間重修今名倉橋)
何家橋(縣治西舊名和嘉橋)東何家橋(縣治東北舊名和豐)
太平橋(縣治東南因太平巷名)鎮橋(縣治南慶元二年縣令孫應時建)
焦家橋(縣治東南舊名通利)魚行橋(縣治西南寳慶四年王文雍建)
草橋(縣治西南元至正乙亥建)中和橋
寳慶橋龔家橋
范公橋(俱在縣治西南)廻龍橋(焦尾溪上)
廣義橋(焦尾溪上舊名米粞)王家橋(俱在縣治西)
黃栢橋(市心街北)天心橋
金家橋包家橋
俞家橋(俱在縣治西北)小洋子橋(在邵巷北)
小虹橋(縣治東南俗呼洞橋)紅板橋
清和橋保安橋(俱在縣治東北元至正間建)
承流橋(縣治南門成化間知縣鄧珙建)宣化橋(縣治北門)
行春橋(縣治東門元至正間建)秋報橋(縣治西門今廢)
介福橋(縣治北水門外成化間知縣鄧珙建名拱辰)
富安橋(小東門外路通東倉宣德間縣丞李子廉建成化間知縣甘澤重建改名阜安學士范安)
(記)豐樂橋(南門外路通南倉宣德間李子廉建)
(正統間廵撫侍郎周文襄重建)殿橋(秋報門外跨山塘)
迎春橋(行春橋東元至正間知州盧鎮建成化間知縣鄧珙甃石重建改名熙春)
練墩浜橋(縣治南三里)徐涇橋(縣治南六里)
莫門塘橋(縣治南九里)斜橋(縣治南十里)
魏涇橋(縣治南二十里)廟塘橋(縣治南二十一里)
潭塘橋(縣治南二十四里)顧涇塘橋(縣治南三十里)
吳塔橋(縣治南三十五里已上九橋弘治間重建)
黃土塘橋張港涇橋(俱在縣治南三十里因塘得名)
小山湖橋(縣治西十八里弘治十一年新建)
塘頭橋(縣治西南二十里)沈店橋(縣治西四十里)
墅橋(縣治西北二十五里)報慈橋(望海門外二里)
濟民橋(北水門外二里正統間周文襄建弘治間僉事伍福重修)
順民橋(通江門外四里弘治間都御史佀鐘建)
茅塘橋(望海門外十二里)尚墅濟民橋
廣利橋福民橋(俱通江門外二十里)
禄莊橋(通江門外二十四里)崔浦橋(通江門外五十里)
永安橋(莫城南元延祐間建)五瞿橋(阜安門外五里)
戈莊橋(縣治東接昆承湖)任陽橋(縣治東南六十里)
上社橋(縣治東六十五里)杏花橋(縣治東南七十里)
塘橋(昆承湖南跨時涇)轉河橋(福山鎮南弘冶間建)
香花橋(一在罟里村一在第四都一在四十都)
尖口橋(迎春門外四里)新橋(迎春門外十二里)
壽慈橋(迎春門外十五里)習善橋(俗名黃石皮)
月河橋永慶橋(俱梅李鎮)
僊人橋(縣治東北三十六里)登津橋(縣治東南五十里)
柴涇橋(尚湖南)羅㻻橋(尚湖南四里)
九折橋(縣治西北十五里)東義橋(跨清水港)
西義橋(跨避湖涇)尚塘橋
河陽橋(俱第九都)坊橋(十二都)
湯家橋(二十一都宣德間湯氏所建)葛墅橋(元至正間建)
聚寳橋(俱二十二都)塢丘山橋(二十四都宣德間巡撫侍郎周)
(文襄建今廢)虹橋(跨梅李塘)
前港橋(俱二十五都)大陸涇橋
珍門橋寺涇橋
長毫橋陶公橋(洪武間建)
楊塘橋嚴舍橋(俱宋端平間建)
江門橋(宋淳祐間建)天打石橋(俱二十七都)
貴涇橋(在二十八都延祐間建)賀勝橋(在二十九都東接許浦通大海宋紹)
(興間金人入侵直抵許浦軍左軍李寳駕樓船水戰大勝獻捷於此因建橋云)
黃涇橋(三十三都)孩兒橋(元至正間建)
萬石橋東虹橋
西虹橋(俱三十七都)横瀝塘橋(三十八都)
平昌橋(在四十都元至順間謝總管建)釋子石橋
興信橋(與上橋相對俗呼八字橋)賨寳橋(俱淳熙間建)
四丫口橋語廉涇東橋(俱四十二都)
富安橋三塘橋(俱成化間建在四十三都)
馬涇橋妳婆橋(俱四十四都)
朱涇橋(正統間建)張公橋(寶慶間建)
洞涇橋(洪武間建)廟橋(永樂間建俱四十九都)
吳江縣一百三十一
垂虹橋(縣東門外一名利往又名長橋慶歷八年縣尉王廷堅建以木為之東西千餘尺橋)
(中有垂虹亭治平三年知縣孫覺重修紹興間敵人侵淮有建議焚橋者郡守洪遵持不可而縣民)
(相與聚哭圯下不果焚奉定二年判官張顯祖甃以石下開七十二洞洪武元年知州孔克中正統五年)
(廵撫侍郎周文襄相繼修治成化十七年重修學士錢溥記宋錢公輔利往橋記出姑蘇城南走五十里)
(民屋數百撮然沙渚之上者今吳江縣也東湖之流貫城之中隔限南北横可以渡者今吳松江也隱然)
(長虹截湖跨江便來濟往安若復道者初作利往橋也橋本無有慶歷七年冬大理寺丞知縣事李問縣)
(尉王庭堅嗟邑民之陋鮮慕學者將改立至聖文宣王廟侈大黌舘以進延諸生乃呼富民譬曉以奉釋)
(氏不若助縣官興學民始聽且駭居一日心曉意觧驩然從命遂輸緡錢數百萬未幾詔禁郡縣不可新)
(立學二人胥與謀曰民既從財既輸矣倘不能作一利事以便人吾何以謝百姓遂合傭僝工橋役興焉東西)
(千餘尺市木萬計聞者異之沮議百端不兩月功忽大就即橋之心侈而廣之搆宇其上登以四望萬景)
(在目曰垂虹亭並橋之兩涯各翼以一亭而表橋之名於其下使往而來者可指以稱曰此某橋也初縣)
(城為江流所判民半居其東半居其西晨莫往歸事無纖巨必舟而後可故居者為不利縣當驛道川奔)
(陸走者肩相摩櫓相接也卒然有風波之變則左江右湖漂泊無所故行者為不便及橋之成行者便而)
(忘嚮所謂不便居者利而忘嚮所謂不利議者皆舌強不敢發噫賢人君子措一意興一役豈直為遊觀)
(之美登賞之樂哉往往有悅其景物清絶脫落人世頃者若居之利行之便則茫乎其莫稱也雖然湖光萬)
(與天接白洞庭薦碧雲烟戰清月秋風夏囂滅埃斷牛謳漁吟喑鳴間發榜聲棹歌嘔唖互引后盻前晲)
(千里一素是亦有足樂焉庭堅之字曰世美精敏沈毅顧其胷中不止乎佐一邑李丞仁原通雅喜其有)
(能而信從之視事幾數月塗巷室閭新然一變若是橋利大功博可傳可記者餘固不可以一二書也余)
(觀今世人平居燕議時孰不欲求位以伸道試縻以一職則曰職小位隘吾無以伸惟齪齪奉法保己之不)
(暇若世美盡力其任不以小隘自縶者余未見也始則欲設庠序恢教本使民知堯舜周孔之尊及)
(詔條尼之遂能合財力興功利為久久之便其周旋進退無一不中於道噫豈常人而能至哉世美余友)
(也欲余之文以信本末余嘗學春秋太史氏法乃書曰慶歷八年六月二十八日蘇州吳江縣初作利往)
(橋成元袁桷重建長橋記震澤東受羣川汪洋巨浸至吳江尤廣衍地為南北衝千帆競發駃風怒濤春)
(激噴薄一失便利卒莫能制唐刺史王仲舒築石堤以順牽挽宋慶歷八年邑宰李明始建長橋繇是各)
(舍舟以途來往若織水嚙木腐歲一始葺蓋為民病泰定元年冬州判張君顯祖始蒞事曰茲實首政稽)
(工程財莫知攸出當謀於民民有調役維浮屠善計度長衢廣殿瞬息以具吾語諸衆有獲廣濟僧崇敬)
(實來敬言木為梁弗克支遠易以石其迄有濟參知政事瑪蘇庫以督運至吳乃采其議周詢以籌首捐)
(貲以勸敬復曰作事謀始不可不慎冇善士姚行滿嘉興人能任大工役必屈必委繪圖相攸經畫畢具)
(咸服姚議於是參政委郡守郭侯鵬翼役未興丞相達爾罕公朝京師回道繇吳江郡白橋議丞相曰吾必首)
(倡即捐萬緡而府縣士民相胥以勸平章高公貫廼繇湖廣江西來江浙力屬張均俾終是工杜侯真來守是)
(土亦曰張之言然二年閏正月建橋明年二月橋成長一千三百尺有竒捷以巨石下達層淵積石既高環若半)
(月為梁六十有二鎮以剽悍廣中三梁為尺三百席以通巨舟層欄狻猊危石贔屭甃以文甓過者如)
(舊有亭名垂虹週遭嵳峩因名以增榮觀焉是役也敬師鳴徒輸財實三之二羸財十萬復以為寳帶橋)
(助姚緫其綱張均首議出於政事有脗合而是州興役見知於丞相誠出天幸厥今運舟相聫驛使旁午)
(咸曰丞相謀猷經遠張均美績猶是得書將永遠無極繋之以詩茫茫禹甸昔隣於魚維四載功兹為具)
(區有矢其防羣嗷喁喁曰維李侯搆兹虹梁經始孔難任負陽陽歲老水□臨履若驚張均蒞官飭我以政兹)
(橋匪修涉者益病召維耆老貨市莫竟相國之來六㘘徐徐詢行審宜以究以圖割其民錢俾民樂輸橋)
(既成矣虹飛于江千柱承宇郡流迴矼儼兮層城爛其軒䆫張均籌思相國成之彼清淨士克式承之千)
(載永頼庸以銘之蘇舜欽中秋對月詩月晃長江上下同畫橋横截冷光中雲頭熖熖開金餅水面沈沈)
(臥彩虹佛氏觧為銀色界僊家多住玉華宫地雄景勝言不盡但欲追隨乘曉風王安石三江五湖口地)
(與天不隔日月所蔽虧東西渺然白漫漫浸北斗浩浩浮南極誰投此虹蜺欲濟兩澗阨中流雜蜃氣欄)
(楯相承翼初疑神所為滅沒在頃刻晨興坐其上傲丸至中昃獨憐造化功不謂因人力今君持酒漿談)
(笑顧賓客頗誇九川物壮麗此無敵熒煌丹砂柱璀璨黃金壁中間不慮始助我皆豪殖喟予獨不可還)
(當采民力鄭獬三百闌干鎖畫橋行人波上踏靈鼇插天螮蝀玉腰闊跨海鯨鯢金背高路直鑿開元氣)
(白影寒壓破大江豪此中自與銀河接不必仙槎八月濤蘇轍六月長橋斷不收朱闌初喜映春流虹腰宛轉)
(三百尺鯨背參差十五舟人市樵蘇看絡緯歸家鹽酪免遲留病夫最與民同喜夘酉匆匆無復憂劉斯)
(立路隔臨潢鳥倦飛行人恐犯女星機長虹出浪無冬夏老蜃浮空半是非兩岸履聲雲内合三洲帆影)
(月邊歸闌干獨立秋風早豈待鱸魚始拂衣林景熙國地坼東吳海脉連畫橋兩道跨晴川影翻河漢蛟龍)
(勢壓江湖螮蝀天幾處征帆浮日月四州譙角隔江烟三高遠矣荒祠在一笛闌干夕照邊附垂虹亭詩陳瓘)
(三年為吏住江濱重到江頭照病身滿眼碧波輸野鳥一簔疎兩屬漁人隨船曉月孤輪白入座羣山數)
(點春張翰英靈應笑我綠袍依舊惹埃塵米芾斷雲一葉洞庭帆玉破鱸魚霜破柑好作新詩繼桑宁垂)
(虹秋色滿東南楊絳垂虹臨絶景仙隠寄人間遠水吞平野歸雲補斷山空明寬眼界透迥破天慳深羡)
(鴟夷子扁舟竟不還姜䕫自作新詞韻最嬌小紅低唱我吹簫曲終過盡松陵路回首烟波十四橋倪瓚)
(虚閣春城外澄湖暮兩邊飛雲忽入戶去鳥欲朝天林屋青西映吳淞碧右連登臨感時物快吸酒如川)
僊里橋(縣治東世傳陳昉于此僊去故名下有僊人洞宣德五年知縣賈忠重建張達明詩蓬島)
(徒遼遠瑶池更渺茫波間有林屋只此是僊鄉)庶寧橋(在縣門右縣初為州年又稱州橋元大德六)
(判官王英重建張達明詩比屋連甍鱗腥棟居民庶且寧早來漁市散終日敗)看波橋(縣門左)
利民橋(至正十四年建)吳興橋(至正二十年建)
六子橋(洪武三年重建)通利橋(至正七年建)
淳安橋(洪武十七年知縣張紀重建)享利橋(洪武十四年知縣饒毅重建)
濟民橋(已上俱在縣治後)永定橋(至治元年知縣陳壁重建)
永安橋(洪武八年建)歸明橋(縣治東南泰定二年建)
醋坊橋(太湖廟前永樂九年重建)永濟橋(正統四年重建)
三里橋(北門外倉場左泰定元年建天順六年重修)七里橋(北門外慶歷七年縣尉王庭堅建)
通濟橋(西門外正統七年建)楊家橋(俱在西門外正統七年建)
三江橋觀瀾橋
惠政橋(俱泰定初建)廟涇橋(至正間建)
大明橋(儒學西跨運河劉嘉謨詩東望扶桑路迢迢幾萬程滄浪將盡處忽見大明生)
萬頃橋(至正間建劉嘉謨詩巨浸漭無極聊為萬頃看世無黃叔度君試倚闌干)
定海橋(至正間建劉嘉謨詩昔日松江上潮翻漲海來而今舊橋水不到半江回)
三山橋(泰定元年建)甘泉橋(又名第四橋其水甚清洌在水品第)
(六倪瓚詩松陵第四橋前水風急猶須貯一瓢熟火烹茶歌白苧怒濤翻雪少停橈王逢阻風有作)
(虹梁雪灘光明滅風著岸脇冰鱗生空郵天晚亂木葉太湖日寒多雁聲馬周斗酒足自慰龜蒙扁)
(舟冇餘情囊中青錢不滿百聊買小鮮來就烹)通津橋(延祐間建)
龔家橋(至正間建自三江橋俱在石塘)徹浦橋(至正間建)
水濠橋(泰定間建)翁涇橋(元貞初建)
盛墩橋(至正間建)裊腰橋(至正間建)
南六里橋(洪武間建)北六里橋(至正間建)
洪水橋長湖橋
黎涇橋鯫魚橋
上匯橋市涇橋(自洪水橋至此俱洪武間建)
七星橋南䨇利橋
北䨇利橋(三橋至正間建)七里橋(永樂九年間建)
泄水橋(至正間建)楊橋(永樂九年重建)
太平橋(洪武九年建)順濟橋(至正間建已上在上塘)
中濟橋(洪武二年建)西吳橋(洪武八年建)
百步橋(至正間建)三里橋
斜路橋周涇橋
新路橋張灣橋
楊定橋(自三里橋至此俱洪武問建)馬賦橋
蠡思橋曹村橋(三橋至正間建)
馬路橋(洪武間建)通安橋(宋致和元年建)
大明橋(宋紹興間建)登瀛橋(洪武間建已上十六橋在荻塘)
天津橋(范隅上鄉柳胥村至治三年建)永濟橋(范隅上鄉陸巷)
前莫橋石家橋(同在莫舍村洪武間里人奚氏重建)
明月橋(大德三年重建)永安橋(至正間重建)
黃水匯橋(泰定元年建)壽寧橋(至順元年重建)
雍熙橋(至正二年重建)直瀆橋(洪武二年建)
安定橋福安橋(同在二都南俱正統三年建)
韭谿橋(范隅上鄉三都西永樂間建)環秀橋(至元三年建)
嘉會橋(洪武十四年建)登春橋(大德三年建)
福海橋(洪武二十七年建)永昌橋(至正九年建)
連雲橋(延祐四年建已上在澄源上鄉)駟通橋(水樂十一年重建)
豐登橋(永樂十二年建)安富橋(至大四年建)
種德橋(洪武二十八年重建)招賢橋(至大四年建)
大通橋(洪武四年建已上在澄源下鄉)永福橋(在姚溪洪武三十四年建)
永安橋(永樂十年重建)永昌橋(洪武十六年建)
和豐橋(永樂五年重建已上在蘆墟村)大有橋(莘塔村)
思本橋來秀橋
長春橋(同在久詠鄉)安德橋(宋慶元三年建楊誠齋詩云亂港交)
(穿市高橋過得桅)長老橋(成化六年知縣王廸重建)
賽安橋大通橋
積善橋(宋淳熙十年建)興平橋
圓明橋(宋淳熙十年建)下湖橋(正統六年廵撫侍郎周文襄重建)
寺橋(正統十三年建)百星橋
望僊橋(在平望成化間驛丞崔勝重建)長春橋(黃家豀宣德間建)
越溪同壽橋柳塘橋(䨇楊村)
底定橋(震澤鎮有石刻題宋淳祐二年重建元至大己酉廣濟寺僧又為募建雄跨荻塘)
會源橋(宋嘉定間建)思范橋(至正二十三年建)
安慶橋(洪武九年建)富潤橋(洪武間建已上同在震澤鎮)
中新橋(正統十三年建)東新橋(舊名東溪至順元年建成化三年里)
(人重為移建故名)慶榮橋(至正十三年建)
普安橋(洪武二年建)飲馬橋(洪武間建)
永興橋(永樂二年重建)斜橋(永樂間重建)
昇平橋(正統十三年重建)湯家橋
永昌橋(成化間重建)得春橋(成化間重建已上十一橋在同里鎮)
嘉定縣橋九十四
登龍橋(在縣市心稱州橋淳祐五年知縣王選建)
普濟橋(舊名東市)寳慶橋
德富橋(永樂間重建同在横瀝上)熙春橋(城隍廟南嘉定間教諭瞿仲淵建)
廣平橋(在新巷咸淳四年建)孩兒橋(呈瑞坊南致和中趙儀曹建)
萬安橋二(一在縣治西南泰定間建一在玄壇廟西泰定三年建)
廟涇橋(合浦門内嘉定十五年建)保安橋二(一在崇文坊一在留光寺後俱)
(紹定元年建)賓興橋(儒學東淳祐九年知縣林應炎建)
顯慶橋(留光寺東淳熙十年僧得謙建)耆英橋(儒學後嘉定間教諭瞿仲淵建)
永安橋(圓通寺東)拱星橋(圓通寺西嘉定十年知縣高衍孫建)
大德橋(舊名千秋)永寧橋(圓通寺東至元間建)
通津橋(舊名望京)倉橋(端平元年知縣鄭士穎建)
清境塘橋(西隠寺東泰定間建)清河橋(新巷内泰定間知縣高衍孫建)
衆安橋(護國寺前)項涇橋(護國寺西俱梁天監中建)
河門橋(澄江門外嘉定間建)六和橋(鹽鐵塘上泰定元年建)
福壽橋(至順四年建)太原橋(鹽鐵塘上)
永福橋(陳涇上延祐三年建)吉祥橋(縣治西北至元三年建)
廣壽永安橋(縣治西北二十里至元三年建)
黃家橋(米門涇至元三年建)黃姑塘橋(黃姑塘上永樂八年建)
楊家橋(吉涇塘至正九年強珇建)張涇橋(張涇上屬崑山界至正九年建)
紅橋(永樂三年建)孫店橋(洪武四年建)
香花橋三(一在羅漢寺前洪武間建一在真如寺前嘉定間建一在保安寺前永樂間建)
陸皎浦橋(吳塘廵檢司東永樂間建)陸家橋(至正二年建)
葛倪橋(永樂元年建)馮家橋(永樂元年建已上同在黃渡鎮)
華亭涇橋(縣治東北至正九年建)通津橋(顧涇上淳祐十一年建)
嚴泗橋(安定鎮洪武七年建)稅鎮橋(縣治西南延祐二年建)
朱門橋(縣治西北紹興三年建)鳳凰橋(縣治東南洪武三年建)
來福橋(洪武二年建)清溪橋(吳淞江東至正五年建)
衆安橋(吳淞江東洪武間建)太平橋(吳淞江守禦千戸所城内洪武二十)
(四年建)練祁塘橋(晏海門外永樂間建)
永安橋(縣治東南洪武十二年建)集慶橋(縣治南洪武十一年建)
石堈門橋(縣治南永樂二年建)馬陸橋(馬陸村洪武十五年建)
顧涇橋(縣治東洪武十六年建)五嶽塘橋(縣治東洪武間建)
黃姚港橋(縣治東至正間建)太平新橋(縣治西南永樂三年建)
顧浦橋(縣治西南永樂四年建)吳塘橋(縣治西南永樂元年建)
桑浦橋(縣治西南永樂七年建)大盈浦橋(縣治西南永樂四年建)
衆福普濟橋(寳華寺前至正二十三年建)
胡陸灣橋(縣治東南永樂十年建)普濟橋(縣治東南洪武三年建)
普安橋(江灣鎮東洪武間建)楊涇橋(縣治東洪武二十二年建)
牛橋(狄涇上洪武十三年建)馬路橋(縣治東洪武十九年建)
官橋(縣治東永樂七年建)邵家橋(狄涇上洪武元年建)
支家橋(縣治東南洪武五年建)廣壽衆安橋(張堈門塘洪武十七年建)
僊槎橋(南翔鎮至正十一年建)報濟橋(南翔寺前景祐四年建)
華家橋(南翔寺後至治四年建)德澤橋(大德寺前至正十八年建)
祝家橋(東嶽廟前洪武九年建)五福橋(五聖廟前洪武十六年建)
槎浦橋(東嶽廟西永樂二年建)感夢橋(南翔市心洪武二十年建)
金家橋(槎浦上洪武三十年建)于杜橋(真聖廟北泰定四年建)
衆安橋(永樂七年建)義濟橋(同在大場鎮西至元四年建)
新涇橋(縣治東南至元五年建)廣濟橋(縣治西南至正三年建)
福德鞏固橋(縣治西北永樂四年建)
太倉州橋六十八
海門第一橋(即用涇橋在景祥坊至順元年郟道富建)
安福橋(晝錦坊南天歷二年僧崇福建俗名三洞橋太倉陳門二塘之水至此交會東出海門第)
(一橋以入于海)致和橋(儒學後成化十年重建)
武陵橋(舊名惠安鎮海衛前至和間建)稅務橋(武陵橋西)
興福橋(西城橋東元統二年里人郭普濟建俗名郭道橋)
西城橋(大西門内至正三十年建)香花橋三(一在大西門外興福寺前僧慧)
(暕重建一在城隍廟前至正壬辰道士殷元善建一在廣安寺前紹興間僧了悮建)
望僊橋(大西門外已上跨太倉塘)登英橋(舊名章家橋以木為之今在儒學前)
(景泰五年百戶程順重建易之以石教授李亨改今名)
長春橋(名宦廟前至正四年郟道亨建)登瀛橋(長春橋西至正五年建)
包家橋(小西門水關外)新板橋(小西門外新涇港口天順間建)
永安橋(靈慈宫前至元六年僧智慧建)北周涇橋(仁厚坊東泰定間建)
清平橋(吉利橋東泰定戊辰建)東安橋(安福橋東泰定間建)
普安橋(東門北)太平橋(普安橋東俱泰定間陸義建)
集福橋(城隍廟東至正十年杭仁建)仁義橋
仁禮橋(同在集福橋至正十一年建)樊村涇橋(嶽廟南至順四年丁文彬建)
玄通橋(玄壇廟西至順四年建)鼓樓橋(武陵橋東至正二年建)
木行橋(北旱涇橋東至正二年建)北旱涇橋(北巷内至正十年建今廢)
旱涇橋(大南門内天歷十年湯文勝建)錦雲橋(豐積坊西舊名戴家橋成化十二年)
(參政陸㫤重建因跨錦雲溪上故名)廣寧橋(甘泉巷内至正三年張道榮建)
聖福橋(崇文坊東天歷二年湯文勝建)慶安橋(崇文坊東大統三年鍾道亨建)
古塘橋(城東吳元年建)通濟橋(太倉衛後洪武十年建)
南板橋(太倉衛東三橋俱指揮朱文建)德濟橋(鹽倉西至正五年張成禮建)
剪巾橋(海寧寺前至和元年朱信建)富安橋(即八浦橋鼓樓橋東至元六年建)
天歷橋(天歷間建故名即杜賣香橋)永福橋(南門外洪武二年建俗名三里橋)
迎僊橋(城西洪武十年吳子巾建)張涇橋(城南至元九年強珇重建今廢)
福濟橋(古塘上)陳涇橋(洪武二十四年楊壽四建)
太平河橋(永樂十四年張添祥建)壽山橋(朱虎妻墓前同在城北)
吳塘橋(西門外宣德四年高道人建)陳家橋(小北門外至正庚午春年卿建)
舍家浜橋(大西門外)姚涇橋(吳塘橋東景泰間重建)
平昌橋(至順四年謝總管建)木行橋(洪武間建)
孩兒橋(塗松市跨七浦塘)白米橋
三里橋(二橋在塗松市跨白米涇)劉家橋(凢劉氏所建已廢成化間重修)
中市橋(在中市故名已上在䨇鳳鎮)迎僊橋(䨇鳳鎮跨徐涇元道籙周静修建)
菴橋義濟橋
通津橋陳團橋(已上四橋在沙頭鎮)
青石橋(穿山北至正十六年建)塘橋(沙頭鎮北四里)
保安橋
崇明縣橋八十二
鍾秀橋(寧洋門内)積善橋(安順門内)
通泗橋(儒學西)慈濟橋(慈濟寺東)
太平橋(儒學西北)接引橋(城西南隅)
寧洋橋(東城壕)迎薰橋(南城壕)
承恩橋(西城壕)安順橋(北城壕)
潭子橋陳富橋
黃篐桶橋朱叔安橋
丁家橋(已上同在潭子港)杭家橋(縣南五里)
彭家橋(縣南關外)白橋
花家橋(同在蝦港)楊家橋(縣西北五里)
宣家橋(滑港)倉基橋(縣西北一十五里)
徐梢橋(沈匾港)黃德橋(縣西北二十里)
陸廉橋(新開河)鍾家窊橋(在縣東北七里)
陸皮橋(縣西北)張家橋(陸季沙)
低泥橋(新開河上)會聖橋(奉聖寺東相檜會異人處)
高橋(長沙營)長沙橋(長沙濱)
南大港橋(東沙)福利吐橋(三沙巡檢司南)
長橋(三沙洪)陳家橋(三沙)
馬家浜橋(三沙)陸師廟橋(南大港)
張行橋(潭子巷)徐通橋(縣西南七里)
葛家橋(天賜場東南)焦家橋(天賜場東南)
胡家橋(天賜場東南)窑橋
袁家橋泥橋
馬路橋(同在海兒港)王家橋
孫客橋李家橋(同在潭子港稍)
通濟橋(後舊州城内)茅家橋(鍾家窊港)
仇家橋顧家橋
朱吾橋(同在潭子港)花家橋(蝦港)
陳殊港橋嚴家橋(滑港)
史匠橋(滑港)永安橋(永安港)
迎恩橋(曾姚港)徐家橋(張家港)
陶家橋(富民港)陸弘愷橋(丁家港)
張寬橋(弔爽港)安民橋(三沙巡檢司北)
陳銕橋(長明港)岳廟橋(施家港)
子華橋(楊樹港)威武橋(軍營港)
吳留橋(通營港)長樂橋(太平堂橋)
通進橋(蝦港)八字橋(千家港)
新河橋(蝦港)通濟橋(三沙)
崇善橋(壽安寺前正統九年建)垂虹橋(西沙垂虹港百戸駱顯建)
玉帶橋(興教寺前僧文奎建)通濟橋(界溝)
道安橋(新港)通賢橋(巡檢司南)
姑蘇志卷二十
