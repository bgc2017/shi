欽定四庫全書
八旬萬夀盛典卷八十五
歌頌(五)
萬夀恭擬念雅十章(謹序)
大學士(臣)王杰
欽惟我
皇上躋敬日彊安仁益夀歛時五福慶衍無極今歲恭
逢
聖夀八旬䔍膺
天佑歡騰宙合慶溢臣民
皇上特鐫八徵耄念之寳並
御製記文以示𠡠幾凝命之至意淵哉穆乎非愚臣所
能究宣也竊以治道莫備扵尚書禹陳六府三事
善政養民而先之曰帝念哉傳者以為重其詞誠
以自古帝王撫時出治宰世子民莫不本諸一念
之誠周乎四海之廣所謂心法為治法之原一以
貫之也而念之大者莫如洪範雨暘燠寒風之庶
徵盖
昊天以隂陽五行之運亭育萬物寒暑迭應品物咸彰所
以主宰之者理也
聖人覆燾民物有與
天合契之德則必能荷
天寵錫悠久無疆所以凝承之者念也且念用為洪範之
次八而九疇全體實無不包涵綜貫扵其中故五
者之徵本乎地則為水火木金土應乎人則為貎
言視聽思形扵治法則八政以是舉三德以是治
達扵天道則五紀有由協稽疑有由同皇極既建
五福備臻惟敬念有以致之(臣)恭讀
御製讀洪範篇曰疇雖有九無不關扵為君者之一身
一心盖云念也又曰春雨冬雪無不先時忖度切
切扵懷盖云念庶徵也大矣㦲
膺福凝禧與
泰清
泰寧同其恒久者其見扵此矣惟
聖人以一人之福錫為天下臣民之福則天下臣民咸
願以億萬萬人之夀仰增
大聖人之夀此又理所固然誠所必至者也
皇上駿德鴻猷純熙浃乎海㝢以臣之愚詎能頌述
高深扵萬一惟是近
聖人之光至親且久竊見
皇上念念不忘者大之若齋肅以承
昊眷寅恭以紹
祖烈旰宵以勤
幾務修和以播
仁恩以至
觀文而至教敷
經武而鴻勲集而且藴之為
聖學發之為
奎製或先天而篤感召之原或奉時而盡裁成之用要
無一時一事不與庶徵之念相維繫而
睿念鞏謙孜孜惕惕方
鐫寳以自勵禎符會合瑞應昭彰盖
大德超乎皇王
福慶逾扵羲昊矣葵藿之忱竊用歡欣舞蹈不能自己
敬依念用庶徵之義緝為
念雅十章稽首頓首以
進其辭曰
昊眷維
清膺圖發祥我
皇曼夀曰篤不忘寅奉
天縡眀旦皇皇
健法
天行不息自強(行無皇上懋膺息乙巳)(臨雍天眷昕夕欽承健暨前後經筵御論)
(屡以乾卦大象發明自強不息之義)歲三
大祀必
躬必莊凝承
鴻貺上達馨香(詣行皇上極誠敬南北郊大祀必今閱親禮備自御極至數)
(十年益昭虔恪)自民視聽回旋義詳(世宗傳聖祖用敬)
(天勤民之寳旋協皇上御製四言詩扵視聽惟民廻應之理三致意焉)
論開羣蒙順
天者昌(西師告成闡發御製開惑論特揭信理天主人順天者昌之)惟
天扵民若時雨暘暨燠寒風五叙有常
嘉庥滋至
皇逾不敢康不可言報承之以蘉(成熱御製平臺灣告河文廟碑文)
(有云子扵父天地者天子之父母母不可言報)奉時斂福敬荅
顥蒼(錫御製八徵耋念之寳記有云予之所寅承政與羡當何如亦曰體天愛民誠心勤)
(洪範五之斂錫八之念徵孜孜惕惕日進無彊云爾)
欽念以忱
純佑無疆(右)(昊眷章第一)
祖烈
顯承
聖聖綏祜
䔍祐我
皇紹庭上下(叶)以守為創神眀規矩(恭讀成難御製創業守易說敬)
(仰)(烈皇上覲身兼創光揚任實以一守之)煌煌盛烈紀薩爾
滸(之戰御製文惓惓太祖大破眀師扵薩爾滸山書事扵凝命鞏圖示億萬)
(年子孫臣庶無忘難焉祖宗創業之艱)
實錄虔誦百千萬數(興恭皇上敬承實錄一前烈每日夙覽卷始出視事)
大訓恪遵矞皇
天府(射懍遵祖宗寳訓每恭述以宣示臣工如衣冠騎舊制肄勤勞崇儉樸訓示不啻再三)
䋲
武六廵海河式叙(叶)(皇上聖祖仁皇帝廵江南者六次敬䋲祖武自辛未至)
(甲辰六舉周而南廵之典扵凡察吏安民行慶施惠澤靡不海塘河防親承睿略訓定者)
(為尤大定清口水誌扵壬午改遷陶莊引河扵丙午改築浙江石塘扵庚子接築石塘扵甲辰高堰)
(則增卑易薄徐州則接築石堤規畫周詳萬世永賴)歲
位山莊綏藩覲武(地)(聖祖締搆山莊為柔遠詰戎重皇上自辛酉以来歲必)
(臨莅仲秋行獮木蘭輳環訓武頒惠新舊各藩部順時展覲輻轃撫綏備至)
陪亰慤臨懋集
純嘏(詠皇上四廵歌述)(盛亰䔍念祖德念)(天前猷著之世眷允為萬)
(法程)紀
恩訓懸羹墻如覩(邇年皇上冲齡膺受扵圓眀園及)(避署聖祖䔍眷山莊皆有)
(紀之自扵恩堂記扵受恩山莊紀)(御園紀受蹟恩之)唯
至孝根
心丕顯
宏緒(本而皇上聖孝誠䔍永言維則實為眀天察地之孝之大者尤在纂前烈育黎元垂億)
(萬年無疆之慶伏讀紹承御論有云人君之孝與庶人不同而競競以先烈為重此所)
(以光纉無極也訓謨繼䋲)萬姓暑寒八方風雨漠瀛来宗
覆育同㝢周頌有言
念茲
皇祖(右)(祖烈章第二)
時幾在勤正位凝
命咸速恒久
億齡仰
聖幾不啻萬因心緯經(此幾御論一日二日萬幾有云應訓心而不訓事事之来)
(扵外者非以心應之扵内乎心藴扵中無一息之停則其思慮有不啻以萬計者)無逸
揭屏(周書無逸一篇莅政皇上御書數四如屏圓眀園静宜園引見之所御皆揭是)
(萹)久道在
敬(言足御製讀召誥文以曷其奈何弗敬一蔽全書實千古讀尚書者所未及)拓統振綱
表勵庶正大吏
親掄百僚日
覲(悉由皇上簡任官僚内自閣部九卿外而封畺大吏宸鑒掄擢因材委任每日引見内外)
(官員黜陟勸勵備盡随材器使之道)燭秉章披
綸宣猷定民隠周知桴發響應(咨畺皇上勤恤民隠周吏凡地方事宜有)
(可以厚民生遂民性者之淹訓示允行未嘗有晷刻)
斷必先機
鑒惟圓鏡
紫殿巍峩額顔辰映(我以朝自幾務為列祖創業以来尤勤飭亟皇上扵)
(書静宜圓額實本)(避暑山莊題聖祖)(臨御之地皆以勤政瀛臺世宗題)
(園圓明之制)懿
列祖以来
訓勤錫慶觧雨應節巽風依令兩曜均眀四時為柄惟
耄益勤
念哉善政(右)(時幾章第三)
仁恩育物
皇世如春吟德懷和依我
大君錫以多福泰平夀人
帝厪耕作四推
躬親(下自皇上夀逾古稀尚臨御以来)(親躬耕耤田以勸率天耕之典凡舉行二十)
(八次)
帝軫食天民糓數陳(順治初年天下民數一千六十三萬口近来增至二萬八千餘萬口)
(乾隆初年各省倉糓三千五百餘萬石近年四千二十一萬石)野溥甘澤馳驛是
詢(形)(皇上念切雨暘凡甘霖時玉問夜占星屢吟詠或雨澤稍稽即驛詢地方大吏)
(得諭以毋諱飾)倄易和難
至論亟申(而惟御論正德利用厚生謂惟倄可以由己和不能由己必求隂陽之和雨暘以時)
(亦惟祈年慎德饑溺在懷而尤重扵察民隠不諱灾斯為致和之道)偶歉偏隅
蠲賦截囷(大偶皇上軫恤黎元綏豐疊奏即以四海之或一隅偏灾必亟命蠲賑並施常)
(賑之外每扵新正加夫不恩展賑總期澤沛生民無一得其所)疊
沛殊澤正供免頻(乾隆丙辰庚寅丁酉三次普免天下正供每次計免二千七百餘萬兩丙)
(戍己亥兩次普免七省漕粮皆令輪年停翰五載而徧)欽奉
鴻慶湛闓
恩綸(今歲恭逢旨各八旬萬夀普天同慶復扵元旦頒降恩省正供普免一周曠典隆恩亘古)
(罕遘)積數萬萬藏富生民上稔康樂協氣和誾有孚
弗問(御論有孚惠心謂不當問民而施惠又論有孚惠我德謂不當計及人之愛戴)
(不獨闡揚經義寔為萬世君臨之要)
在懷惟諄諄(曰一御製八徵耄念之寳記有日未息肩萬民恒在懷)
念敬我衆大哉
鴻鈞
觀文化成覺世善俗
夀宇作人以陶以淑六經榘訓百氏聫軸乃編四庫卷
盈六六(中大欽定四庫全書卷以三萬六千計其義宏綱皆經睿覽裁定書成庋)
(藏於津大内文淵閣溯閣御園文源閣加避暑山莊文閣盛京文並命覆校核悉)
(臻精善)攬厥精醇薈要著錄(要一欽定四庫全書薈萬二千卷共繕二)
(部一藏園大内摛藻堂一蕆御味腴書屋)曰瀾滙宗
頒從天祿(四庫全書告成後頒庋扵揚州)(文特發帑金續繕三分滙閣金山文宗閣)
(杭州鈔文瀾閣俾東南士子傳肄習以廣文教)
圜雍海流(癸卯學之命詳稽古制肇建成辟雍圜水扵太彛倫堂前乙巳告皇上)
(親臨釋奠講學多士環橋聽瞻備深榮幸)
特科廣目(乾隆丙辰壬申庚辰庚寅己亥皆以逢國大慶特開恩科至己酉庚戌特開)
(試八句萬夀恩科譽髦之慶亘古未有耆儒鄉會完場者分别賞給編修檢討學正及舉人)
(副榜有差)上塞新邊弦歌比屋(西陲平定以後安西鎮西廸化等新建府州各)
(設學官弟子熱河承德府建立新文廟並各予鄉試中額弦誦之廣日月盛)
斟定禮制
郊
壇恭肅允飭彛倫典章儀服(備具皇上欽定禮制典物宏載大清通禮並審)
(訂禮器繪圖秉式垂訓萬禩圖式序有云自郊)(御製皇朝禮器壇祭器及鹵簿)
(儀杖輦輅以次釐正冠服以彰物采樂器以備聲容觀象臺儀器武備器什皆是笵是程進)
(御審定)
釐正元聲宫商肇復(宫商皇上以俗工但知工尺不知即角徵羽之五音命樂部大)
(臣扵樂章内駢注宫商俾遵循肄習以復扵古)一字一音全詩譜續(皇上)
(以古樂皆注一字一音虞書依永和聲祗扵一句之數字内分抑揚高下不得扵一字一音之内參)
(以曼聲因既堙心之謬)(命訂正明朱載堉樂譜闢其煩手命經筵歌抑戒之詩瓊林應揚)
(二宴歌棫樸干城之詩復以三百篇全詩未有譜定者並命詳加訂正被之宫商書成名曰詩)
(經樂譜全書)同節同和調時玉燭
念廸有功
大文炳煜(右)(觀文章第五)
經武維揚求是扵
天征非得已纉
烈承
先(扵)(御製薩爾滸山之戰書事云我略用成太祖求是天親胃矢石授方鴻勲又)
(藏御製非窮)(得堂記有云子欽承皇祖征朔漠服衛也不得已也先志擴土)
(兼遠非敢恃亦惟是不得)(之強將之略而用之耳)
功成九次
景略洪宣平凖(達瓦齊阿睦爾撒納)定回(兩和卓木)二萬幅員儧拉促
浸靖兩金川(索諾木僧格桑)朱波乞臣(緬甸)南交申虔(安南)潢
池竊弄刈茅菅然(王倫田五蘇四十三林爽文之属)惟師有本
四知額懸(彰知御製四知書屋記以知微知柔知剛為熙政詰戎之本)勒銘濛徼
(如平皇上平定西陲並格登御製碑文鎸石示遠凖噶爾部則伊犁山平回部則葉爾竒)
(木伊西洱庫爾淖爾平金川則美諾勒烏圍噶喇依盛烈鴻勲景鑠濛極)告成
璧圓(平伊犁回部金川並御製御製碑文告成太學戊申平臺灣有告成熱河文廟碑)
(文)法
祖實勝穹碑
特鐫(金川之役成功命設石碉扵西山簡佽飛之士肄習攻碉既因建寺曰實勝立為雲梯健銳營)
(眀十御製碑記云昔我山之間太宗嘗以偏師破三萬衆扵松山杏歸而建實勝寺扵)
(其盛京以紀其烈識弗忘一也)習武以豫應機以遄用如時雨
綏萬慶駢候律占風八極跂延
念茲戎功
景貺乾乾(右)(經武章第六)
聖學淵粹勵寅維嚴
叡齊篤心
祺夀益覃
抑齊表額顧諟義諴(潔治皇上自冲齡居實重華宫書室名曰抑齋為藏修)
(典學之所是題御極以来製記御園行館所置書室無不以額御闡明陳天)
(命謹屋滿凛顧諟欽幾微之義至為詳切)丹書頊受泰策羲占惟
聖希
天太極函三主静立極一氣是咸(中正御論聖人定之以仁義而主静云賢)
(希聖聖希天等而上之雖聖人亦無可止之功又謂人與物胥歸於中正仁義則人極立而太極復)
(本一氣也)
察倫眀物不遺微纖載考天時月令候拈(十二御製七候詩如)
(化工賦物各盡精理而辨訂詳審多前儒所未窺)載察地緯川瀆精探
(河源皇上俯察地理考核詳明河考御製四瀆詩簡眀語淮源考濟水考熱灤河濡水源)
(考証涇清渭濁紀實皆精騐當今之實蹟訂正前古之訛傳)下逮羣彙動植飛
?不求甚觧淵眀論芟(陶?有讀書不求甚觧之語御製文屢正之謂)
(在彼隠居之士則可非所語扵帝王之學也)春温秋肅四氣備兼
性道之合一貫萬含
念典于學與
天地参(右)(聖學章第七)
奎製宣昭元氣景鑠乾苞坤符日星河嶽
大範式彰参兩磅礴
精探性命
鴻闡政略上研羲姚下周垠堮
夀世立言理大物博
文製盈千典謨渾噩(百餘御製文初集丙辰至癸未五萹二集甲申至乙巳幾五百)
(萹與丙午後末刻者彙計共一千一百餘萹)
詩成四萬邁韺逾勺(千一御製詩初集丙辰至丁卯四百餘首二集戊辰至己夘八)
(千四百餘首三集庚辰至辛夘萬一千七百餘首四集壬辰至癸夘九千七百餘首甲辰至今恭編)
(五集者又五千餘首彙之以四萬餘計)
天縱多能
幾餘偶託精理道心化工同籥(涉翰皇上萬幾之閒研墨御書)
(宸畫造化同工皆本之精理道心非操觚家所可窺見)
彛訓攸垂經程是作時玉甘霖春耕秋穫
天道民事感孚時若(敷言皇上御製詩文本事大皇極之垂為彜訓凡大政建置無)
(不民事親灑宸翰闡揚精藴尤以述穫未嘗天道勤為亟即如課雨占晴報霖報不申)
(之而形歌詠盖會千古聖王之心法治法集其大成諸奎製洵非管蠡之見所能讃頌也)
念哉
聖謨訓行六幕(右)(奎製章第八)
大德是基繼
天立極
位祿名夀惟
聖必得(好德御製五福頌序謂五福皆受之扵天而攸則倄之扵人中庸言位祿名夀必推本扵)
(大德正蒙謂德者福之基福者德之致故扵攸好德頌反覆申明詳著其義)
法宫大寳敬臨萬國(大寳御製負扆銘有云大德曰生曰位負扆荅陽天以)
(民寄又思以國朝傳寳云有云人君承凝受宗付寄永膺斯寳謂夫日新厥德)(祖)
(皇天大寳命則德足重寳而寳以愈重仰見天九重之上無日不以寅敬之懷欽承)
(位)美利不居黎民穰積(書義御製讀易繫辭上傳云鼔萬物而不與應)
(作一句如舜禹有天下而不與之與春生夏長秋收冬藏天地實不居其功又五福富頌有云)
(有天下者其富若無然亦有焉乃在民乎仰見聖人不侈言四海之富維以萬民豐穣為)
(得祿之大)
巍巍蕩蕩名言奚測(論語稱堯德之大民無能名可見者惟成功文章至我皇上功)
(巍文焕凡在臣民竭頌揚之忱無能想像萬一盖不獨德盛難名即事蹟之顯著者亦非名言)
(所能測也)
智仁相資萬世引翼(其夀御論知者樂仁者夀云其樂豈一己之私哉實冺彼此該)
(物我樂以天下夀以萬世盖于仁聖人大德躋一世扵仁夀實躋萬世夀矣)在昔虞
舜重華被格端福賅四符我
帝德(云五御製攸好德頌有云福何由生端在于德又福之四賅彼四則與中庸大德得福之義實)
(相表裏)
德之廣孚綏猷允塞漠洱會同竁濛順則東西朔南循
軌合轍(八旬皇上至德廣被無遠勿至恭逢西蔵萬夀遠近藩服自蒙古喀爾喀)
(青海暨四衛拉特回部伯克哈薩克使臣先期鱗集而安南國王阮光平親覲祝釐朝鮮緬甸)
(南掌暹羅諸陪臣抒悃行未慶之盛合四海為一家實為伊古有)太和洽翔雲景
輝赩雨節風調保極是錫
念德不忘
曼齡萬億(右)(大德章第九)
福慶自
天率土歡臚角亢會次(爾雅夀星角亢也實為八月所躔之次)五十衍圖(皇上)
(肇登大寳時二十有五每至紀年逢五則為天地旬慶若紀年逢十則聖夀適又逢五盖演之)
(數惟五與十與易之大衍自然符合有不期然而然者)泰皇成鳩萬八千俱
五福五代輝耀寰區(甲辰景福皇上慶得五代元孫因於宫及避暑山莊皆以)
(五福五代顔堂並製記文欽迓)(天御貺)百九四家榮承慶譽三
千髮華垂
恩賜酺(奏至皇上命直省督撫查有五代同堂者以聞共計百九十四家嗣後陸續奏報共二百)
(餘家乙巳百五國慶遵入晏者聖祖成典重舉千叟晏自一歲以下三千餘人其未經)
(入晏蒙千餘恩賞賜者又人)律琯應候景緯彰符勿言祥瑞
藻飾是祛(史所皇上崇實斥浮於凡甘露慶雲前稱為嘉祉者屏而弗道惟以時和)
(歲稔昇平仁夀為上瑞昨歲因各省諸臣謝賜御製太常仙蝶詩特申誡諭)綏豐
遥陲
夀宇同娱(邇年寰宇之大屢報慶豐即如西陲新疆二萬餘里屯政日開儲獲殷富與内地盈寧無)
(異)咸躋春臺並祝康衢
擇言鐫寳
奎記特攄凝承
䔍祜箕疇斂敷(念庶御製八徵耄念之寳記云耄而敬徵仍古稀猶日孜孜之志也亦五)
(福五代堂之記所謂皇極斂錫之志也)
天子萬年
幬載穹輿敬繹
帝念
建極鴻模(右)(福慶章第十)
萬夀雅九章(謹序)
原任大學士(臣)蔡新
(臣)新稽首頓首言欽惟我
皇上握乾樞昭恒治區㝢飫化山川納祿五十有五年
歲在上章
昊天純佑親德饗道
五代慶加
八旬錫羡泰元神䇲增受益算鴻範丕祉敷錫来紀
特命鐫八徵髦念之寳并
御撰記文以示斂福凝命之意維時四海之内六幕以
外圜顱方趾跂行喙息緩耳雕題繩度接飲之倫
莫不陸抃水躍䴢至鱗集並矢衢謳載占景見臣
久侍
内廷備叨
恩養晉直綸扉愧乏涓埃報稱旋以衰憊仰荷格外
鴻慈許歸田里恭逢
慶節祝釐赴
闕獲遂依
光之願私心慶幸莫可名言臣在田野間飫聞擊壤之
歌稱觥之祝孚于遠邇臣親沐
德輝宜率先歌咏謹攟拾經義比附雅章以伸慶悃伏
念
皇上自御宇以来克敬
上天肸蠁豐融每歲三舉
大祀虔禮
方澤
躬詣
壇陔
親奉圭瓚契
昊縡協
坤靈此欽若之念敬信之原所由受天監而懷多福也我
祖
宗以謨烈肇基功德顯赫用敷遺後人休維
皇上繼序紹聞以一身兼創守之任覲
光揚
烈仰
穆率
昭欽承
彛訓如見羹墻此聰聽之念纉
緒之
本所由繩
祖武而昭来許也若夫
臨御之處署書勤政
行在之所秉燭徯章
御門厪勅幾之思待旦作晏眠之歌疇咨尠晷昃之暇
疏奏無一夕之淹慎重弼教審克惟允以萬幾之
恒勅徵百度之用貞所由求厥寧而觀厥成也至
於孩養黎元所重民食勤耕耤於四推咨雨暘於
三時金堤虹繚河出榮光石防雲亘海不溶波復
軫如傷之懷普非常之
賜免正供四豁漕糧二其它蠲積逋加賑䘏者不可以
數計此固非南山禹甸嘉糓稷播所得睎其萬一
者也若乃秉知人之哲開博選之路釐毛攬翮抽
淪掇沈察京宷計外吏崇實政重親民用能衆績
咸熙吏治烝烝雅有之曰維君子使言奉職盡力
也又曰維君子命言不失職也故文德則紬四庫
跱七閣建辟雍舉特科觀乎人文以化天下雖棫
樸菁莪南有嘉魚不足為其光華彪炳也武功則
平凖噶爾定兩金川撻回部犂烏什徕𬗟甸靖臺
灣大勲九集拓地二萬雖六月采芑江漢常武不
足為其扵鑠震疊也禮制則輯會典圖禮器秩從
祀繪勲臣宴千叟表百官經曲之等軌物之度㦽
㦽份份莘莘濟濟雖皋門應門肆筵授几食飲君
宗不足為其纖悉備具也樂律則編律吕譜詩歌
奏中和舞慶隆銘鐘磬備回番驤咸騰䪫符韶節
濩雖靈臺樅鏞鹿鳴笙簧不足為其廣大清眀金
聲玉振也
聖德之懋聰眀亶智勇錫則廣運邁于緝熙
聖學之粹盤論日新扆繪無逸
經筵誦抑
臨雍講德則念典崇于臨保
聖治之大五福誕旉八粃由弭蕩候休德鏡清砥平攸
暨之美百倍泂酌
聖製之備文集千有餘萹詩編五萬餘首闡史鑑以擥
綱考同文以統均大成是集美富具并德音秩秩
民辟之紀至若
六龍于狩
清蹕展義
四詣盛京𬗟懷
豐芑
六幸江浙以觀民風燔柴泰山殷祀少室
登五臺以柔遠
適津門而問俗山莊諺夏木蘭獮秋武
閱香山文徵
闕里以休以助無非事者時邁之舉又非陟巘降原夹
皇溯過所得嫓其裒對也于是泰階告平信星昭
見玉燭調乎四時珠囊叶于五緯休徵丕應畢萃
人事
八旬曼夀
五葉餘慶譜牒所錄繩繩振振
聖瑞也大法小廉悃愊無華夙夜寅恭忠愛自藎臣瑞
也耆英觀光稽古榮榮文武襃然三為舉首士瑞
也數世同爨義門樹聲百年皤髮元孫加膝民瑞
也忠厚成福行葦無以過太平飽德既醉不能加
貞符嘉貺莫此為盛是以殊方慕義絶徼来享哈
薩克拔達山布魯特安集延痕都斯坦廓爾喀之儔
咸企王會朝鮮冠帶以納賮琉球航棧以朝正暹羅
遵軌以獻悃南掌梯徼以懷憓越在安南匪惟内
首禀朔其名王至不憚萬里之遠蛾伏
闕廷焉以視徐方来庭北國奄受侈陳王猷之塞誠
不足擬于我
朝之盛也
皇上乃聖不自聖猶日孜孜以
念用庶徵為建極錫福之本鐫諸昭華以迓億萬年無
疆之休臣竊不自揆慕召康公尹吉甫之流願附
于羣雅之末謹撰雅一篇凡九章章十二句以效
拜颺之義焉
維
清承運景福孔新我
皇纘服純嘏載申維
天有命維
皇其寅之維
祖有訓維
帝其宣之受祿于
天宜祚于
前(臣)拜稽首
天子萬年(一章)
皇圖厥政罔或不蘉乃慎乃省乃勅幾康
皇愛厥衆以莫不嬴乃疆乃畎乃恭生生民之寧矣政
之成矣(臣)拜稽首
天子萬齡(二章)
皇有
天職疇叙有秩
皇有
天祿疇不家食藹藹萋萋廸簡在
皇室言告于
天言爵于
祏以弼以翼以亮
皇安邦國(臣)拜稽首
天子萬福(三章)
文命溥將
文思廣被爰雝爰備爰蔚爰賁匪惟賁之又果毅之匪
惟蔚之秉
德畏之九成丕告式侯式尉(臣)拜稽首
天子萬歲(四章)
於昭
聖德允翕
帝縡學以緝熙克自敬止敬乃用乂萬國樂愷大哉
皇言如山如海貢歌正範典謨布在(臣)拜稽首
天子萬載(五章)
皇于省方四海齊軌匪紹匪遊吉五十里或補春祺或
助秋祉乘石之洗民之燕壴
翠華之莅民之倚恃(臣)拜稽首
天子萬紀(六章)
肆
皇天降康元符載協維嘉有禾維仙有蝶維彼吉帛匪瑞
應之飾
宗枝芘本
天潢流浹曾曾元元仍仍雲雲曼衍于玉牒(臣)拜稽首
天子萬葉(七章)
東踰泰遠西越蒙汜幽都交阯聲教攸暨道路如
砥山河如矢貢其每牛雖馬象兕乃
命舌人其體委之(臣)拜稽首
天子萬禩(八章)
洪惟我
皇
德冠來寓
績邁往宙
天無私覆
地無私載
祖
宗無私佑千億百禄庶徵輻凑式永念之俾凝承于
純佑(臣)拜稽首
天子萬夀(九章)
八旬萬夀盛典卷八十五
