欽定四庫全書
八旬萬夀盛典卷一百四
歌頌(二十四)
萬夀頌十六章(集文選句并序)
翰林院侍讀(臣)德昌
(臣)聞天生烝人樹之以君莫不開元於太昊伊
昔有皇勲超䆳古伏羲始君軒轅承紀禀仰太和
多歷年所上獲千餘歲下可數百年然詩書所載
鴻荒朴略不能究其精詳且希世之所聞前聖靡
得而言焉揆厥所元於茲為盛維
清緝熙誕隆
駿命
天子受四海之圖籍宅中拓宇含
至德之和平
勖自強而不息
斟洪化酌憲典休徵自至
念茲在茲是以萬邦凱樂躋俗於仁夀之地蹈德詠仁
莫不抃儛於康衢皇皇哉此天下之壯觀未有如
今日之盛者也
聖皇穆穆順時立政昭事
上帝聿修
祖宗之志訪萬機振民隐通旦忘寐昃晷忘餐體三才之
茂兼聖哲之軌
盛德大業至矣哉乃崇禮官考文章又有天祿石渠典
籍之府并包書林上庠肆教
辟雍海流道德之富大備茲日
文德既昭
武節是宣王者之師有征無戰龔行天罰
諭以威德於彼西疆罙入其阻南夷之君歛袵魏闕殊
方異類喁喁然皆嚮風慕義是以六合之内莫不
陸讋水慄神應休臻喟然相與歌曰
皇朝以治定制禮功成作樂詠
世德之駿烈率由嘉則乃整法服搢紳濟濟嘗以此為
國家之大務禮不愆器可得披圖而校詩三百篇作
畫一之歌抗五聲極六律良自然之至音各守一
以司應乃今日發矇廓然已昭矣
天子乃撫玉輅遵
皇衢決江疏河交渠引漕亦所以省風助教勸稼穡於
原陸當斯之
勤不可勝數夫黃河清而聖人生西盪河源呼吸萬里
有自來矣涇渭之川罕能精古今之清濁乃研精
而究其理信而有徵往者綴學之士靡得而詳焉
今邊境乂清若斯之盛
疇咨熙載小大畢力翼翼邕邕無懈于位興廉舉孝刑
簡枉錯□□黔首豈不美歟於是
皇澤豐沛茂育羣生普天所覆莫不沽濡流春澤之
渥恩展三時之宏務
仁聖之事既該而
帝王之道備矣於斯之時海内同悦曰五十之年賦詩
稱
夀鮐背之叟授几肆筵於今五稔
夀考無疆更宜
膺受多福涓吉日協靈辰稱
萬夀以獻觴貽宴好會下獻南山之夀將絣萬嗣揚洪
輝於是
聖上覩萬方之歡娛夜郎滇池朝鮮昌海烏滸狼荒夫
南西屠莫不蹻足抗首具惟
帝臣似衆星之拱北辰也當是之時宗固磐石備言
錫命
盛烈光乎重葉
威靈震乎無外柔遠鎮邇安於覆盂
國風所禀弓矢斯御翼乎徐至於
上蘭示武懼荒所以固本也是以雍雍穆穆萬祥必
臻日月聫璧風雨玉燭瑰異日新應圖合牒犀象
競馳白質黑章煒煒煌煌殚所未見奉常之號靈
物咸秩翩翩然有以自樂也於是乎鯢齒眉夀皤
皤然被黃髮者嘗被
君之渥洽保延夀而宜子孫豈不盛乎然而
聖上猶孜孜靡忒
作範垂訓妥綏天保恭惟永圖
受厚福以浸黎元地久天長固萬葉而為量者也(臣)之
愚蔽無有游觀廣覽之知遠慕鹿鳴君臣之宴雍
容揄揚潤色鴻業允答
聖王之德曠千載而流光也頌曰
顯朝維
清
發祥流慶
大人長物對揚
成命功君百王
聖德隆盛徠祗
郊禋天祿保定(一章)
率作興事防儉於逸夙興以求夕惕若慄率民耕
桑惟穀之恤洪縻在
手恊風應律(二章)
闡揚文令天下衆書萬流仰鏡味道之腴
辟雍湯湯勵精羣儒驤首天路應會
皇都(三章)
耀我
皇威恢拓洪業合為一家附麗
皇極九有雍熙五方率職施德百蠻
皇猷四塞(四章)
體元立制憲章稽古品式周備纂承
基緒治定作樂黃鐘為主一音稱物設宮分羽(五章)
省方廵狩時乘
六龍江河既導言戾
舊邦泝洛背河登岱勒封
德洋恩普草偃風從(六章)
申命羣司
帝迹懸衡課職責咎簡良授能視民如傷敬法䘏刑將
寘於理貴露下情(七章)
肅承
明詔皇皇
帝祜元澤滂流普天率土惠此黎民澤如時雨家給年
豐於皇樂胥(八章)
皤皤國老如熙春陽人永其夀齒算延長式宴嘉
會娱樂無疆人瑞又明
德溥化光(九章)
四隩入貢冠帶之倫中外禔福既陶既鈞越裳重
譯抗手稱臣回首面内入覲
天人(十章)
大化隆洽爰考休徵天地交泰品物咸亨嘉禾垂穎玉
燭陽明圖以百瑞
皇慶攸興(十一章)
族茂麟趾充我
皇家作藩作屏我榮我華
天子校獵射中獲多於時肄射其儀可嘉(十二章)
恢恢
皇度穆穆
聖容如淵之量如嶽之崇巍巍弗與
茂德淵沖孕虞育夏允執厥中(十三章)
考之前載箕子造周永錫洪算洪範九疇
理宣其奥六府孔修
天瑞之徵協氣横流(十四章)
大化既洽王猷允泰道之既由
恩無不逮緝熙
皇圖功鈞天地以隆
德聲無為而治(十五章)
一人有慶百姓歡欣塗歌邑誦下泝八埏聿懷
多福子子孫孫
天錫難老綴以
萬年(十六章)
萬夀恭擬連珠三十首
翰林院侍讀(臣)曹城
(臣)聞大横協於卦象八十度遷其歲差留熟會於
月躔十三徽應於鍾琯是以地天交泰章蔀胥統
夀元律吕相生億萬彌增
福算
(臣)聞雲和孤竹禋天神以告虔纁幣黃琮致地祇
而展敬是以
昊縡申命
德合位祿名夀之符坤靈貺嘉數衍億兆京垓之慶
(臣)聞瑞呈圭璧庇蔭者嘉器用陶匏笵模於古是
以
常雩定禮加玉而制穀蒲
右壇親儀考象而設尊俎
(臣)聞顯謨承烈啓佑後人衣德紹聞繼光先志是
以
棟雲崇殿雒誦
實錄之編松風舊齋兩作
紀
恩之記
(臣)聞涿鹿阪泉之戰六師定兩戒河山火龍藻粉
之施三正革九章文質是以
特書戰事述
光烈以無忘肇立卧碑遵
訓典而罔失
(臣)聞喬嶽懷柔昊天其子泉流相度公劉于豳是
以&KR1574;發祥於白山
開國一統念毓瑞於朱果
陪都
四巡
(臣)聞飭幾莅政庶績其凝稱事用材知人則哲是
以勤於
帝治總工虞水火之成
勖以官箴有風雨露雷之别
(臣)聞三階布政御六幕於乾行五夜披章揭重輪
於離照是以
覲班聯於日昃旰食傳餐
待封事於嚮明宵衣秉燎
(臣)聞璿璣運乎斗車星環紫極金鋄籋乎雲駕旗
耀翠華是以嵩洛臺懷
天子所至謂之幸海塘淮甸
聖人之德無以加
(臣)聞漸江濤湧隄堆淛海之錢瓠子波寬楗下淇
園之竹是以中亹築石
帝收敷土之功高偃
廵河民享安瀾之福
(臣)聞東方羣物之始瑞啟登封
聖人百世之師典隆修祀是以徧羣神而先望
廵守至岱宗合一揆而同符
釋奠於
闕里
(臣)聞木蘭上塞古為甌脱之區崖口興桓今是周
阹之境是以秋獮大狩
出鹿柴門而行圍
天健自強
御虎神鎗而服猛
(臣)聞羲畫開圖天地由之經緯虞歌賡拜時幾會
其明良是以
文成初二編闡經史為訓誥
詩臻五萬首括道德與典章
(臣)聞偃波垂露掞鳳藻以長新玉版銀&KR1498;護虬文
而不泐是以
臨池而銘机鑑齊楣題
敬勝之書列璧以置琳瑯墨妙萃淳化之刻
(臣)聞寳簡琅函羣玉貯西崑之府丹書綠字文星
耀東壁之躔是以
聖世右文書羅萬千竹冊
幾餘典學
詩題數百芸編
(臣)聞坐論道德講席分陪禮集縉紳圜橋環列是
以
御經筵而陳傳疏闡六經四子之文
建辟雍而闢注箋
製三老五更之說
(臣)聞包葱嶺而築三城悉是受降之地破花門而
分兩道盡歸都護之司是以削平四部凖夷在二
十五騎之克捷俘馘兩和卓木陋三十六國之羈
縻
(臣)聞幅&KR0695;既長&KR0907;疆紀於釋地土宇孔厚周索載
於職方是以瀛海數十邦皆為臣僕流沙二萬里
胥隸土疆
(臣)聞狼貪蠶食罔知覆幬之恩螳斧蝟鋒敢恃山
川之固是以俘促浸與䟎拉
功成五年取美諾及葛依地開三路
(臣)聞且甌通乎海南嚮風孔亟尉佗役乎駱越慕
化匪遥是以屋鼇社番畏
天威而入覲南交藩服感
聖德以親朝
(臣)聞西域卅六番統隸烏斯之藏南蠻八百社近
連阿瓦之城是以廓喀獻金經敂關通欵緬文貢
花象望
闕輸誠
(臣)聞占風測水鞮譯偕來航海梯山竁淵並集是
以西崑入貢萃西北之共球南掌咸賓萃東南之
玉帛
(臣)聞辨磬號鐘應昌期而器出編詩定樂播盛德
而音和是以刻玉鑄金十二律盡諧節奏流宫振
羽三百篇皆入聲歌
(臣)聞龍觚兕敦千年尚有吉金鳥篆蟲書三代不
多貞石是以周器
特賜用儕宅壁之琴石鼓
重排同列橋門之戟
(臣)聞螽斯麟趾持慶其蕃昌瓜瓞椒聊彌敦其親
愛是以
聖能繼
聖萬世之業卜
萬年
孫又生
孫
五福之堂增
五代
(臣)聞太平之世多夀仙集彭佺化國之日以長年
躋安羡是以大衍五十稽
家法以開筵有臣三千拜
天恩而賀讌
(臣)聞會常賦於度支承恩斯賚效正供於天庾逢
慶乃蠲是以
普賜算緡沭
洪仁者四次再停轉漕溥
惠澤於八埏
(臣)聞青袍射策願奮甲科絳縣引年試參亥宇是
以重開蕊榜簮裾咸被殊榮特沛
綸音金粟同邀
寵賜
(臣)開堯符五字聿傳延喜之章舜璽雙文曾致昭
華之玉是以
古稀說著
萬斯年慶洽珠囊
耄念記昭八庶徵時調玉燭
(臣)聞矩執乾樞蘿圖錫羡仁符帝縡寳籙徵祥是
以蓂數二十九千旬
八旬有慶椿齡一萬六千夀
萬夀無疆
萬夀七言律詩十六首(謹序)
翰林院侍讀(臣)陳嗣龍
(臣)聞中庸舉至誠之效特推悠久之徵尚書陳惠
迪之謨首厪修和之念兼覆載成而御世撰合無
疆薈府事功以勸歌德原廣運蓋斟元闡繹體上
帝之心為心斯保極提釐後天下之樂而樂昌祺
炳著景貺丕臻欽惟我
皇上治洽紘埏
福敷疇範
撫五辰而凝績致水火金木土榖之咸宜正四選以
調元彰雨晹燠寒風時之備叙寰宇溥春臺之樂鬯
闓澤於衢尊神臯開
王會之圖燦&KR1444;輝于
宸極粤在上章仲秋之吉恭遇
八旬萬夀之辰
寳籙延洪
瑶籌錫羡玉劵輯十華之瑞茂衍
昌禔
福庭臚
五代之&KR1444;駢增
介祉敷天率土沐日月而騰懽梯嶂航瀛集共球而稱慶於是
俯俞籲懇廣沛
恩施
特科則兩牓重開惟正則九寰
普錫屆元日而韶宣
舜琯進羣工而宴飫
堯厨
嘉千百國之来同布廿二條之
孚惠專官分
命告虔升岳瀆之儀
寵誥優頒晉秩徧鵷鸞之侣玉鳩杖
賜示
隆渥于引年金鳳
書銜播
寬仁于肆𤯝凡蒙燾覆共戴
崇鴻復於二月之初懋舉
東廵之典
秩岱宗而
展敬
詣闕里以升馨時則
元化覃敷太和翔洽貢來緬甸既獻表以請
封欵納生番亦嚮風而覲
闕維日南之遠徼接嶺外之蠻方感切
恩慈衷深欣忭率臣民而奉朔長依屬國之班遵冠帶
以朝
天乞作降王之長至有地更遥於後藏古不逹於中朝
慕
仁聲義問之洪宣悦蠕動翾飛之各得獻琛納賮趋蹌
争叩乎
九閶合掌誠心敬奉願同乎三寳斯蓋由我
皇上法
天不息率
祖攸行
履豐亨豫大之昌辰㿽
廑敕
命膺
累洽重熙之景運彌
惕守成隂
量晴
籌躋羣生於&KR0907;阜
衣宵食旰劭屢省於幾康綜内外而
簡掄辨材總期於熙績叙法廉而
董正察吏即所以安民
聖治懋勤
文思光被賅帝典王謨而
著訓富有日新本
對時育物以
攄吟金聲玉振
奎章表正
游孔藝於臨池
寳繪含元
示稷思於司牧蒐羣書而大備啟
七閣以分儲建圜雍而
澤廣四瀛排獵碣而
藻摛十鼓新疆上塞並增黌序以
甄陶禮器樂章悉
御丹毫而釐正既崇宣夫
文德復疊告夫
武功合天山二部以登圖統雪嶺兩金而蕆績氛消雁
磧千屯恊豐稔之占颶息鯨波三月奏凱旋之喜
胥荷
睿謨之燭遠式揚
聖武以綏猷用彰有截之勲遹播大同之治至若濬䟽
九𣲖禦鞏金隄
籌度三亹流恬碧海刻玉而功昭順軌楗石而績㡳安
瀾大美利於不言繄平成之攸頼况復
四蠲常賦
再免全租俾蒼黎㿽慶盈寕使遠邇均臻饒裕所以養
恬普浃熙皥偕遊三千叟耆耋駢肩盛紀
彤墀之宴二百家曾元接武榮邀
藻翰之褒十世同居型仁講讓期頥千計泳澤含和詎
惟咸五而登三信是超圖而溢牒
皇上猶復勵寅承于
鴻貺昭
敬德於
寳文爰
著記以抒
懷庸
作歌而攄
志嘉徵恊應倍深
求莫求寧
宸念維殷恒凛曰明曰旦自此
道愈光而
福愈厚龐褫極暢泝之洪洵宜
德彌懋而
估彌隆
純嘏裕京垓之遠(臣)學疎蛾術
恩荷蓬山叨陪
講殿之班行與記
聖人之言動恧未工乎茟札敢云擬天保之萹竊有願
於𢋫颺欣共效華封之祝謹撰七言律詩十六章
拜手稽首以獻
昌祚延禧
夀宇崇瑶墀獻斝慶來同貞符奕葉開
羲策鈞樂重霄暢
舜風
四得備膺
穹昊貺
八徵猶廑
聖人衷舊藩新部齊軒舞巍蕩難名
帝德洪
景命凝承式九圍
至誠昭事契淵微燔柴禮必
圜壇詣禱雨文還
寳翰揮本以
健行符
昊縡恒
廑敬勝敕時幾共欣
萬福申
純佑久照長瞻
聖日輝
耿光大烈典章留䋲
武心勤播遠猷頻
詣陪都懷
創業欽觀
實錄溯
詒謀崇規騎射期嫺習
成憲衣冠
訓率由上塞詰戎
家法久諸藩歲歲覲
宸旒
懷保頻邀異數繁
聖心長自軫黎元
賜租至再徵藏富
蠲賦曾三更沛
恩歌徧黍與兼稷翼頌臚叟壤逮童轅要知八表綏豐
象隴畆春生挾纊温
教育寰區荷
大鈞特開
恩牓命重申茅茄泰象占征吉薪槱周詩誦作人文體
諭頒崇雅屢耆儒榮拜
賜銜新&KR0636;濡定致翹材盛騰茂蜚英
誼軌遵
亭育鴻施盎太和昇平人瑞紀駢羅引年
詔讌三千叟
疊
韻章賡八伯歌上夀榮之坊表盛元孫見者姓名多繁釐
徧錫由
禔福
五代堂中慶有那
璧沼新開一水紆
六飛臨講
聖言敷周亰鐘鼓儀瞻備漢史橋門語闢誣義取海流
㴠
雅化
訓申廷獻勖真儒諸生槐市争誇說黃髮人看百歲踰
羣書四庫貫洪&KR0655;
七閣重教
盛軌瞻名繼淵源津溯
錫部森甲乙丙丁籖湖山秀挹瑶林勝江甸輝分璧府
占萬億蘿圖延
寳算五雲多處祝籌添
三千禮樂待
昌期
德盛功崇百度釐圖器
特教頒典則譜經
親與訂歌詩
常雩肇祀當龍見特磬和聲叶鳳儀制作自來同幬載極
天蟠地仰
鴻禧
東南六度
駐鑾輿
相度頻劳
睿慮攄蜜砌魚鱗安海澨暢流竹箭定河渠榮登薇省
掄材典
澤徧茅檐
給復書
蹕路耆民胥抃頌熙春化日本寬舒
兩金川繼凖回平更喜天南淨洗兵萬里雲帆澄
線路重洋蔗稻復畬畊
贊標紫閣三圖像
文勒蒼珉五告成
天貺神庥皆助順
皇衷彌自凛持盈
生番島外徧騰懽入覲榮霑
湛露漙曾助
軒弧平蟻穴新瞻
虞舞學鴻磐途經海澳風潮遠身到
天階宇宙寬自是
甄陶溥羣彙依
光亦觧慶瀾安
滇南𬗟甸獻蠻賨&KR0636;泳
皇仁效敬恭馳使早呈金葉表披誠來請
紫綸封&KR1444;占鳳律還雲吕瑞輯春朝與夏宗尺地寸天
都納欵訢誾
醲化洽時雍
南交新宅
德威宣鞠&KR0957;來
庭效順虔率土之濱咸戴
聖因材而䔍本同
天初正
頒朔珠崖外此日稱觥
玉案前汜濩
仁恩綏遠徼宴餘
渥賚更駢闐
㾗都安集貢
瑶除又見殊方隸象胥沙度繩行西藏外葵傾芹獻
北辰居伻來恭順瞻
天近膜拜皈依奉佛如無量
福增無量
夀大千世界衆歡臚
帝念勤民
記寳章
福徵來備叶康彊
時廵東岱山齊
夀極拱南弧曜應昌導
輦衢歌和氣洽祝
釐梵唄吉雲颺(微臣)欲奏純常頌寸管窺
天詎易量
八旬萬夀盛典卷一百四
