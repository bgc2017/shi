八旬萬夀盛典卷七十
恩賚(九)(本年)(恩科一)
(臣)等欽惟我
皇上元化陶甄羣倫普被
教育五十餘年之久天下士子蒸蒸向風莫不思敦實
學勵真材以副
聖天子籲俊旁求之德意自
龍飛首祚肇舉丙辰科鄉會試越壬申庚辰庚寅已亥
皆以
國慶之年叠開
恩榜兹逢
耋夀膺禧預
宣綸綍載舉特科
有道亨期
作人盛治於斯為至仰惟
聖澤&KR0636;濡屢廣登進之途以振興士類前者
欽定文武兩闈
賜宴樂章殷然
屬望於棫樸之英干城之選冀叶慶以得人是以俊髦
蔚起士氣奮揚比年來玉關之遥亦登解額者齡
之衆羣切觀光斯
鴻鈞之鼓物於不自知而實際會之所未嘗覯者也(臣)
等或身蒙
任使或快覩遭逄窃謂自漢制賢良孝廉諸科剛毅勇
猛諸選以來取士之盛無如
今日育才之盛亦無如我
皇上者易曰聖人久于其道而天下化成又曰拔茅茹
以其彙征吉夫孰非
恩敷多士炳耀無窮之茂軌也歟
皇上以八旬萬夀
詔開恩科於乾隆五十四年秋舉行鄉試五十五年春
舉行會試以光作人鉅典
乾隆五十二年十月初一日奉
上諭前據王公大臣及直省督撫大吏等以乾隆五十
五年朕八旬慶節請舉行萬夀慶典朕以内外臣工等
臚歡祝嘏出自積誠是以降旨允行朕臨御五十餘
年夀躋上耋五世一堂篤慶錫光歡騰率土宜沛特
恩用光鉅典除恩詔條欵届期頒發外所有下届鄉
會試正科著于五十三年八月五十四年三月預先
舉行五十四年秋舉行恩科鄉試五十五年春舉行
恩科會試以示朕樂育敷恩夀世作人至意
五十四年己酉
萬夀科鄉試禮部按道里遠近先期密題請差主考
皇上以次遣官分典試事中式如額
禮部題奉
欽點兵部尚書孫士毅工部右侍郎鄒奕孝内閣學士
兼禮部侍郎圖敏為順天主考官取中舉人二百
三十二名副榜四十一名内閣學士兼禮部侍郎
胡高望吏部考功司主事賀賢志為江南主考官
取中舉人一百十四名副榜二十二名大理寺卿
趙佑翰林院編修錢樾為江西主考官取中舉人
九十四名副榜十八名禮部侍郎竇光鼐翰林院
編修程昌期為浙江主考官取中舉人九十四名
副榜十八名翰林院侍讀陳嗣龍工部都水司主
事劉青照為福建主考官取中舉人八十五名副
榜十七名翰林院修撰史致光吏部文選司員外
郎恭泰為湖北主考官取中舉人四十七名副榜
九名翰林院檢討徐鑑鄧再馨為湖南主考官取
中舉人四十六名副榜九名翰林院編修裴謙陳
萬全為河南主考官取中舉人七十一名副榜十
三名戶科掌印給事中馮應榴戶部廣西司主事
陳廷慶為山東主考官取中舉人六十九名副榜
十三名翰林院編修秦承業右春坊右庶子李潢
為山西主考官取中舉人六十名副榜十二名吏
部稽勲司郎中江濬源詹事府洗馬周興岱為陕
西主考官取中舉人六十名副榜十二名翰林院
編修温汝适禮部精膳司主事劉若璪為四川主
考官取中舉人六十名副榜十二名刑部四川司
郎中金光悌工部都水司主事陳學穎為廣東主
考官取中舉人七十一名副榜十四名禮部主客
司郎中方維甸翰林院編修崔景儀為廣西主考
官取中舉人四十五名副榜九名翰林院編修馮
集梧檢討劉錫五為雲南主考官取中舉人五十
四名副榜十名戶部雲南司員外郎薩彬圖兵部
武選司郎中王錕為貴州主考官取中舉人四十
名副榜八名共中式一千四百八十名
十月
萬夀科武鄉試兵部奏請一體舉行
兵部題奉
欽點多羅儀郡王永璇多羅定郡王綿恩禮部尚書常
青都統公阿克東阿兵部左侍郎伊齡阿戶部右
侍郎汪承霈為順天武鄉試監射大臣翰林院侍
讀學士平恕編修朱攸為主考官取中武舉一百
五十一名各直省照例以總督廵撫監臨主考兩
江總督書麟取中江蘇安徽武舉六十三名江西
廵撫何裕城取中武舉四十四名浙江廵撫覺羅
琅玕取中武舉五十名福建廵撫徐嗣曾取中武
舉五十名湖北廵撫惠齡取中武舉二十五名湖
南廵撫浦霖取中武舉二十四名河南廵撫梁肯
堂取中武舉四十七名山東廵撫覺羅長齡取中
武舉四十六名山西廵撫海寧取中武舉四十名
陕西廵撫覺羅巴延三取中武舉五十名陕甘總
督勒保取中武舉甘肅五十名四川總督李世傑
取中武舉四十名廣東廵撫郭世勲取中武舉四
十四名廣西廵撫孫永清取中武舉三十名雲南廵
譚尚忠取中武舉四十二名貴州廵撫陳步瀛取
忠武舉二十三名共中式六百六十八名
五十五年庚戍三月
萬夀科會試天下舉人於禮部
欽定知貢舉總裁同考等官并八旗直省中式額數
禮部題奉
欽點禮部右侍郎鐵保刑部左侍郎姜晟為知貢舉官
大學士王杰吏部右侍郎朱珪工部左侍郎鄒奕
孝為總裁官翰林院侍讀學士陸伯焜侍講學士
陳崇本侍讀陳萬青詹事府洗馬周瓊左春坊左
贊善羅修源編修俞廷棆吴錫麒甘立猷吴樹本
邵玉清吏部稽勲司主事史國華刑部浙江司員
外郎王奉曾工部虞衡司主事樊士鑑掌江南道
監察御史黃瀛元河南道監察御史王春煦國子
監助教沈維坤為同考官
三月二十七日禮部題中式額數奉
旨這會試滿洲蒙古取中三名漢軍取中一名直隸取
中十一名奉天取中一名山東取中十名山西取中
六名河南取中五名陕西取中二名江南取中二十
八名浙江取中八名江西取中七名湖北取中三名
湖南取中三名福建取中四名廣東取中三名廣西
取中一名四川取中三名貴州取中二名雲南取中
一名共中式一百二名
九月
萬夀科會試天下武舉
欽定知武舉監射較射總裁同考等官并八旗直省中
式額數
兵部題奉
欽點和碩嘉親王永琰多羅定郡王綿恩禮部尚書常
青戶部右侍郎慶成為監射大臣兵部尚書慶桂
劉峩兵部左侍郎趙鍈右侍郎虔禮寳為較射大
臣刑部左侍郎姜晟為知武舉官内閣學士兼禮
部侍郎翁方綱詹事府少詹事平恕為主考官刑
科掌印給事中查善長禮科掌印給事中王鍾健
吏部考功司郎中宋㴻禮部主客司主事王璸為
同考官
九月十七日兵部題中式額數奉
旨這考試漢軍取中二名直隸取中七名陕西取中六
名廣東取中五名河南取中一名山東取中四名江
南取中二名山西取中三名湖北取中一名湖南取
中一名四川取中一名廣西取中一名福建取中一
名浙江取中二名江西取中一名雲南取中一名貴
州取中一名共中式四十名
四月二十一日
皇上策試天下貢士朱文翰等於
保和殿
禮部題奉
欽點大學士公阿桂大學士伯和珅吏部尚書彭元瑞
吏部左侍郎金士松禮部右侍郎鐡保署禮部左
侍郎沈初刑部左侍郎姜晟内閣學士兼禮部侍
郎玉保為讀卷官
是日早諸貢士赴
保和殿
殿試
皇上賜策問
奉
天承運
皇帝制曰朕祗承
大寳命仰荷
燕翼貽庥御㝢久長日慎一日惟是納隍馭朽厪于子惠
兆民上答
昊縡恩德今幸年躋八旬康強勤恁未敢高自頥飬抑非
術致駐延孜孜不息久習而安用致五代逢吉四裔
向風保赤誠求鮐倪愛戴然猶仔肩罔怠思欲持敬
宅心鑑古出治千倉藏富六計勵官而集思廣益貴
乎周逮廼詢爾多士以佇昌言洪範九疇五福騐之
人八徵騐之天而總原于五事之敬用故主敬者天
人之合也尚書道政事賅帝王五代心𫝊萬世治要
其中深切著明惟曷其奈何弗敬一語足蔽全書向
曾于讀召誥篇闡厥義宗矣若夫耆媯子姒之臨其
下禹皋伊旦之貢其君六體十例中與斯言互為發
明者可臚舉歟易詩禮春秋可旁通歟大戴禮逸周
書管子晏子荀卿成相淮南主術亦有紬繹斯語者
歟帝範帝學大寳丹扆二箴大學衍義飬正國說或
言主敬或不言主敬而義相印事相彰者可指述歟
能以此揚明廷抑用資宥密也以古為鑑可知治忽
編年之體通鑑謙不敢繼春秋而託于繼左傳其平
生精力書局自隨同譔者何人分代者何属採取者
正史外何書略而為目錄㭊而為甲子紀年訂而為
考異别而為稽古錄體例可敶歟分而冠之以綱為
綱目盡出朱子之意歟遠而追之于古曰前紀徵引
盡軌于正歟續當代者長編五朝九朝有全帙歟建
炎以来朝野雜記不少約歟續後代者宋元通鑑兩
家之作孰優歟然且紀統紀年不出至公紀事紀辭
或嫌失實炎興存宋宣光黜元黃帝國畫萬區后啟
鼎鑄九賦釋兵權者詫竒謀躭晏安者夸至孝火牛
燧象虎渡蝗遷昔備之鑑評尚無愆于春秋之義乎
蠲貸之政惠澤攸先損上益下惠心元吉易義可繹
歟昔人謂古者畫井受田故無蠲政然帝王因利利
民周官之職左傳之文其制亦相近者歟除民田租
史昉漢文有蠲半者有蠲十之三者有免逋者有免
酒課坊税者有廵幸而蠲有封禅而蠲有幸舊宅而
蠲有軍所過而蠲有優聖人林廟而蠲皆能指其年
代稽其事實歟寬緩之令宋人謂之倚閣或且廹于
私衷累于破限甚至有黃紙放白紙收者當時章奏
剴陳之能言其弊歟至於放民租而以内庫撥還非
示人私歟因免賦而及私債不擾民歟朕課晴問雨
為民亟三時布闓敷醲為民謀四鬴自乾隆五十年
以前蠲貸已二千萬萬積歲有加焉本年以大慶普
蠲天下錢糧三年而徧冀裕盈寧而廣和樂民力其
有紓歟奉行其盡善歟多士自田間来盍讜陳之善
為政者安民必先察吏堯典重乎允厘舜歌戒其叢
脞其要在先事後食勿欺而已周官太宰受其會正
其治聽其政事歲月日皆有期會能詳之歟三載考
績三考黜陟幽明又有十二年之廵狩大明黜陟立
法之意可徵諸說經家歟唐考流外官四等宋考百
官三等皆以勤為上能列其目歟城隍修理為二十
七最之一窃盗十一而得十為中考能舉其故事歟
官箴百官箴之所規政經之所尚斷章可取歟戒石
本有全辭節鐫公庭何時所頒發歟朕耄念殷求出
則秉燭待章居則宵衣鮮寐以盡負扆之職盂水方
圓之謂何何猶有延玩庇餙者率作興事慎憲省成
法猶未盡良歟凡此立敬則不忒法古則不愆孚惠
則不屯其膏莅勤則不懈于位書之簡策為治譜庀
之朝夕為躬行予曷敢不亹其孰敢勿蘉上下交修
予一人藉報
帝載鴻貺之隆爾萬方更勝公堂兕觥之祝家修廷獻明
道敷言毋諱毋膚朕將親遴焉
二十五日
皇上御太和殿
賜諸貢士等進士及第出身有差
是日早讀卷等官并諸王以下文武百官各具朝
服赴
太和殿前侍立禮部官捧黃榜置于
丹陛正中黃案上鴻臚寺官𫝊
制唱名
奉
天承運
皇帝制曰乾隆五十五年四月二十一日策試天下貢
士朱文翰等一百二名第一甲賜進士及第第二甲
賜進士出身第三甲賜同進士出身故兹誥示
十月十六日
皇上策試天下武舉魏廷魁等於
太和殿
兵部題奉
欽點吏部尚書彭元瑞禮部右侍郎鐵保都察院副都
御史陸錫熊詹事府詹事伯麟為讀卷官
是日早諸武舉赴
太和殿
殿試
皇帝賜策問
奉
天承運
皇帝制曰朕撫御寰宇五十有五年先幾克詰奄致敉
寧遠服嚮風靈臺偃伯惟是簡蒐訓整誠豫謀成不
敢以無事而去兵致啟恬嬉之漸凡稽查縻冒綏靖
海隅申嚴警衛者皆宜講求之裕國家軍制磐石八
旗有勇知方度越前代而健銳火器兩營屢成大凱
實為得力惟綠營虚額占差名糧殊為積弊近已給
武弁飬廉釐兵丁實額矣夫兵法最重虚實臨事之
虚實在情形平時之虚實在訓練有額無兵與無額
同冇兵不練與虚額同宜何如而使實額皆成實用
歟古疆域以海為界今則海表多入輿圖商舶興販
往来生計攸繫重洋寧帖所以裕生民也頋盗案時
聞聚匪宜飭于是有更制海船之議既以輕剽未可
舉行又有搜島焚藔之說則未利民而先厲民更為
未善夫沙嶼非盡可耕聚居必資口食禁米出洋舊
有成例或奉行嚴密即可渙其羣歟禁虣安良譏察
出入居者以保甲行者以口票船照法綦明矣頋違
禁貨物或有透漏出疆私越驀渡者公行而兵以為
奸弁以為利且有逃人積匪至十數年而若罔聞知
者遇事整飭自宜猛知懲戒矣將何如而使悉知盡
心盡力俾莠稂除而肥我善稼歟此皆戎政常行不
容稍有懈弛者多士如有所見其縷陳之毋浮毋隐
朕將親覧焉
十八日
皇上御紫光閣較射十九日復
御紫光閣
親試技勇
二十日
賜諸武舉等進士及第出身有差
是日早讀卷等官并諸王以下文武百官各具朝
服赴
太和殿前侍立兵部官捧黃榜置於
丹陛正中黃案上鴻臚寺官𫝊
制唱名
奉
天承運
皇帝制曰乾隆五十五年十月十六日策試天下武舉
魏廷魁等四十一名第一甲賜武進士及第第二甲
賜武進士出身第三甲賜同武進士出身故兹誥示
