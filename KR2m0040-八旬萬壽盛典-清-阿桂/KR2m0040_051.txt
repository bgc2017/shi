八旬萬夀盛典卷五十一
典禮(二)(慶祝二)
乾隆五十五年七月初九日内外扎薩克諸蒙古
汗王貝勒貝子公額駙台吉等恭赴
避暑山莊慶祝
皇上八旬萬夀二十四日
宣命都爾伯特土爾扈特霍碩特烏梁海等部落回游
牧其扈
駕進京者從之餘各遣所属稱祝如禮
理藩院謹
奏為奏
聞事本年恭逢
皇上八旬萬夀大慶查得内外扎薩克各蒙古汗王貝
勒貝子公額駙台吉等俱於七月初旬先後趋至
熱河
行慶慶祝
萬夀臣等擬於初九日帶詣
依清曠殿一同敬謹瞻覲
天顔理合
奏
聞謹
奏
科爾沁和碩卓里克圖親王貢格喇布坦和碩
逹爾漢親王旺扎勒多爾濟喀爾喀圖什葉圖
汗車登多爾濟車臣汗齊旺多爾濟土爾扈
特汗策凌納木扎勒都爾伯特汗瑪克蘇爾扎
布喀爾喀親王固倫額駙拉旺多爾濟齊巴
克多爾濟土爾扈特親王策林烏巴什巴林
親王品級郡王巴圖喀喇沁親王品級郡王多
羅額駙滿珠巴咱爾阿拉善親王多羅額駙旺
沁班巴爾科爾沁郡王喇什端羅布羅布桑
占三喇什嘠爾當奈曼郡王拉旺喇布坦
敖漢郡王齊默特魯瓦蘇尼特郡王策凌衮布
阿巴噶郡王喇特納錫第喀爾喀郡王雲端多
爾濟桑齋多爾濟德木楚克扎布土爾扈
特郡王舍楞都爾伯特郡王那旺索諾穆科
爾沁貝勒三音察衮土默特貝勒索諾木巴勒
珠爾翁牛特貝勒濟克濟扎布阿魯科爾沁
貝勒阿爾逹錫第扎嚕特貝勒嘠爾桑烏珠
穆沁貝勒旺楚克喀爾喀貝勒衮布多爾濟
阿裕爾青海貝勒濟克穆特伊什霍碩特貝
勒德勒克烏巴什土爾扈特貝勒默們圖都
爾伯特貝勒巴桑逹瓦品爾科爾沁貝子錫
第巴林貝子和碩額駙德勒克喀喇沁貝子
丹巴多爾濟敖漢貝子桑濟扎勒德威多爾
濟翁牛特貝子圖們巴彦阿巴喀納爾貝子
逹克丹彭楚克鄂爾多斯貝子拉什逹爾濟
永瓏多爾濟喀爾喀貝子索諾木旺扎勒多爾
濟土爾扈特貝子沙拉扣肯科爾沁鎮國公
薩木丕勒扎木素郭爾羅斯鎮國公固魯扎布
敖漢鎮國公納木扎勒多爾濟翁牛特鎮國
公逹瓦錫里喀爾喀鎮國公額林沁多爾濟
科爾沁輔國公色璫嘠瑪勒哈逹喀喇沁輔
國公瑪哈巴拉輔國公喇扎布温篤爾瑚
郭爾羅斯輔國公貢格喇布坦蘇尼特輔國公
額林沁阿巴噶輔國公拉旺多爾濟青海輔
國公垂忠扎布喀爾喀輔國公車登逹什拉
蘇瓏多爾濟巴圖濟爾噶爾科爾沁公品級
頭等台吉拉旺林沁多爾濟丹怎旺布巴林
公品級頭等台吉索特納木多爾濟賽尚阿
喀爾喀公品級頭等台吉敏珠爾多爾濟薩蘭
多爾濟扎哈沁公托克托巴頭科爾沁和碩
額駙敏珠爾多爾濟雅里木丕勒喀喇沁和
碩額駙永庫爾忠索納木巴勒丹端岳特多
爾濟克什克騰扎薩克頭等台吉根敦逹爾扎
霍碩特扎薩克頭等台吉諾海青海扎薩克
頭等台吉沙拉布提里科爾沁頭等台吉敏珠
爾多爾濟色楞丹巴奈曼頭等台吉巴勒楚
克喀爾喀頭等台吉固木扎布車登扎布
烏爾占扎布霍碩特頭等台吉騰特克布顔
克什克額魯特頭等台吉舍楞土爾扈特頭
等台吉德爾德什科爾沁多羅額駙索諾木雅
木丕勒巴林多羅額駙丹津翁牛特多羅額
駙班珠爾喀喇沁多羅額駙扎密揚多布丹
額魯特總管碩通察汗烏巴什阿爾太烏梁
海散秩大臣布顔德勒克敖漢二等台吉巴勒
珠喇布坦濟克濟扎布喀爾喀二等台吉策
凌扎布翁牛特二等台吉巴彦巴圖爾哈斯
巴圖爾哈喇沁固山額駙喇特納吉爾第土
爾扈特二等台吉庫奎喀喇沁固山額駙扎南
吉爾第敖漢固山額駙扎勒瓦阿爾太烏梁
海總管碩博克哈薩克敖漢三等台吉察克
多爾扎布鄂爾多斯四等台吉拉旺多爾濟
額魯特四等台吉貢楚克納木扎爾土爾扈特
四等台吉顔德勒格爾喀爾喀協理台吉衺
楚克扎布八十六巴咱爾
回子王公伯克及哈薩克汗台吉之子弟於是月
初七十二等日恭覲於
避暑山莊仍随扈至京慶祝
萬夀如禮
哈密郡王品級貝勒額爾德錫爾喀什噶爾四
品伊什罕伯克貝子邁哈默特鄂三庫車三品
阿竒木伯克輔國公邁瑪第敏伊犁三品阿竒
木伯克公品級頭等台吉鄂羅木咱布吐魯番
頭等台吉丕爾敦阿克蘇二等台吉伊薩克
喀拉沙爾所属布古爾三品阿竒木伯克瑪瑪逹
布拉葉爾羌五品阿竒木伯克博巴克沙阿
克蘇所属賽里木五品噶咱那齊伯克愛默特
庫車所属沙雅爾五品噶咱那齊伯克岳果布
喀什爾密圖瓦里伯克阿布都瓦伊斯葉爾
羌六品色德爾伯克阿布都拉伊木喀什噶爾
六品明伯克博巴克和闐所属哈拉哈什六品
哈資伯克愛瑪爾霍卓阿克蘇六品伯克阿布
都爾咱克伊犁五品回子色瑪特伯克布古
爾伯克瑪瑪逹布拉之子六品回子伊斯瑪伊爾
哈薩克汗杭霍卓之弟爾齊副使唐噶拜
庫聘逹爾濟穆拉特巴圖爾台吉博
普之弟庫庫岱副使塔什特穆爾薩賽阿
勒塔拜保伍博克台吉阿體勒之子薩體巴
勒逹副使玻勒瑚魯木蘇扎逹克之弟佳
拜副使布庫木拜阿勒逹克圖爾圖勒鄂
拓克哈薩克阿哈拉克齊圖博特
新封安南國王阮光平(載)(賜封始末㭟聖功門)躬詣祝
釐是月初九日恭覲於
避暑山莊仍入京隨班稱祝如禮
乾隆五十五年正月二十二日奉
上諭本年朕八旬萬夀安南國王阮光平赴闕祝釐先
至熱河瞻覲於三月中自該國起身進關距八月萬
夀之期尚有數月該國王初入内地道路遥遠著傳
諭福康安計算程期令阮光平於七月二十一二日
前抵熱河俾途中行走從容以示朕體恤遠人至意
新封安南國王(臣)阮光平奉
表言(臣)昨欽奉
硃批謝
恩表内
玉諭云相見在即同此殷念也欽此仰承
天語温存
奎文炳煥
聖恩之隆重
聖心之眷注真曠世希逄之遇(臣)以猥陋祇叨
異寵榮逾分外感激無涯(臣)母復奉
特賜上葠謹即九&KR0596;恭領榮施萱背感切葵衷竊喜今
秋正逢
皇上八旬萬夀聖節吉祥盛會慶滿寰瀛航海䑯山共
球悉集(臣)節次籲請躬詣
闕廷祝
釐展覲仰邀
恩俞不勝雀躍昨因臣回富春省親於三月望後甫旋
乂安兹諏吉本月二十九日起程并擬携帶(臣)陪
(臣)吴文楚潘輝益武輝瑨武名標阮進祿杜文功
等六員員從叚阮俊橋文權潘文典黎文碧枚文
東謝文昇范文生陳有和等九員符印郎李致和
一員行人九名伶工十二名護衛三十名從人四
十六名等俱於四月十五日進關北上遥憑
天慶坦步
雲衢何幸来遊
夀宇随閫節以驅馳亟願親見
聖人奉
綵觴而鞠&KR0957;以忠為孝惟
訓是行臣有母有身報荅仰憑於
洪造
君為師為父成全深冀於
隆霑(臣)無任瞻
天仰
聖欣戴企望之至謹奉
表以
聞
(臣)福康安等謹
奏為奏
聞事竊(臣)帶同阮光平進京恭祝
萬夀節經奏蒙
聖鍳兹於五月初六日行至廣東省城泊舟登岸該國
王與將軍廵撫副都統監督等一同接晤叙談極
稱感激
天恩舉動甚為謙謹西洋夷人争来觀看俱以外藩親
自叩祝
聖夀千載罕聞靡不鼓舞欣羡初七日在廵撫署設宴
大堂恭排香案(臣)等率領該國王及陪臣員從等
與將軍以下各官先行望
闕叩頭謝
恩行禮宴畢而退(臣)随帶該國王開船前進計自廣州
至京途中䟎程行走七月初十日以前儘可行抵
熱河
行在恭與
王會趨赴慶祝之期理合恭摺
奏
聞謹
奏
安南國王(臣)阮光平
奏言(臣)叨荷
龍光情殷瞻就謹於前月先具表
奏明䟎程趨
覲拭目
五雲馳神萬里進關以後重蒙
恩旨體恤一路供頓備極豐隆(臣)所經兩粤之間江山
秀麗總在
恩霑風物繁華無非
聖澤觀光之願誠知慰足現奉總督公福康安與(臣)護
伴事事仰體
聖主覆載鴻慈曲為照料逮進廣州省城江樓接晤溢
車騎之香塵賓館延留藹門闌之瑞彩旋奉
頒給筵宴笙簧雅韻綵幣繁儀仰
膏澤之沛来撫葵衷而增感(臣)承霑獨渥向化維虔現
從粤東進程惟祝早早瞻
覲獲慰微忱(臣)下情無任銜感激切之至謹具
奏
聞
御製安南國王阮光平至避暑山莊陛見詩以賜之(庚戌)
瀛藩入祝值時廵初見渾如舊識親伊古未聞来象國
勝朝往事鄙金人(明正德間安南黎譓之臣莫登庸逼逐其主明興師討之踰年師不出登)
(庸進代身金人遂封為都統其後譓孫維潭奪莫茂洽都統亦進金人復封為王是明代即不能致彼入朝而)
(為金人以代兼有黷貨之譏其行事殊為可鄙)九經柔遠祇重譯嘉會於今勉
體仁武偃文修順
天道大清祚永萬千春
朝鮮國王李祘遣陪(臣)慶祝
萬夀是月十一日恭覲於
避暑山莊仍入京随班稱祝如禮
乾隆五十五年正月二十七日奉
上諭本年朕八旬萬夀萬國臚歡凡属庶邦君長同忻
祝嘏今朝鮮國王於年例正貢之外復備物先期呈
進具見恭謹悃忱著即賞收並准作次年萬夀正貢
以示體恤
朝鮮國王(臣)李祘奉
表言竊(臣)僻處海隅厚沐
皇上東漸之
化禮遇迥超諸藩
眷顧罔間内服
隆恩殊渥簡策所曠(臣)每一承奉徒積銘鏤瞻
天祝
聖報荅無階廼者恭遇本年八月十三日慶為
八旬介齡
萬夀聖節千載一有溥天同歡梯航雲集充溢
廷陛(臣)與一國臣民不勝抃躍頌禱謹遣正使(臣)昌
城尉黃仁點副使(臣)禮曺判書徐浩修恭執土物
奉
表稱
賀者(臣)祘誠懽誠忭稽首頓首上
賀伏以
如升日之高齡載膺
純嘏之錫當流虹之令節丕振
長發之祥盛軼百王騰歡九牧欽惟
皇帝陛下
念徵八庶
福備十成
敬勤罔懈之動法
祖宗茂
晠化者五十餘紀悠久無疆之合撰
天地履
夀考以億萬斯年肆當庚穣酉熟之亨期備臻川效嶽
修之駢瑞伏念(臣)夏貢荒服殷師舊封處日出逖
矣之鄉莫覩塗山之執玉詠天保定爾之什每祝
海屋之添
籌幸遘
皇禧恭修侯度箕疇久庇於
協居徧荷
歛錫之福葵忱爰效於獻悃用祝
曼衍之庥伏乞
天慈俯垂
聖鍳俾伸小邦殫誠事
大遇
慶稱
夀之懇誠不勝萬幸(臣)無任瞻
天仰
聖欣喜祝頌之至謹奉
表稱
賀以
聞
南掌國王召温猛遣陪(臣)慶祝
萬夀是月十一日恭覲於
避暑山莊仍入京随班稱祝如禮
御製雲貴總督富綱奏報南掌國王遣陪臣進貢祝八
旬大慶詩以誌事(庚戍)
南掌由来古越裳十年一貢例遵常(按大清一統志南掌古越裳氏地雍)
(正八年奉表入貢後五年一貢乾隆七年念其道遠定為十年一貢嗣自恪遵朝典依期遣使慈據富綱奏南)
(掌國王召温猛遣陪臣叭整烘等賫表貢象並稱貢期本在来年因今歲欣聞大皇帝八旬聖夀敬於職貢之)
(外另具蒲業表文一道子象二隻以申祝悃等語因先將表文譯出馳奏)乃知八月八旬慶
虔祝九如九頌章(南掌表文有云欣聞庚戌八月大皇帝八旬萬夀慶洽普天歡騰中外小)
(臣遠居南徼未獲親赴闕廷泥首十叩謹具表文象隻遣使叩祝伏願常調玉燭萬載清寕使小臣得永荷渥)
(澤曷勝頌禱云云情辞極為恭懇)所遇何修
貺有獨𠡠幾撫萬敬無遑昌黎歌&KR0757;思深義益凛孰治
(平聲)與孰荒
按昌黎越裳&KR0894;曰我何意於彼為言無意求遠也又
曰孰荒於門孰治於田言當勤内治也所以頌先周
訓後世其意深遠矣昔曾選之唐宋詩醇嘉其措辭
簡而當兹南掌即古越裳於雍正八年始入貢盖即
韓愈所云厥臨孔威者耶至於不享其贄不臣其人
雖閉關預防之意乎然以今時勢論之殊方畢來誠
以祝釐却之不受豈不寒遠人之心嗇中國之氣既
非招致厚往薄来可也予昔評韓&KR0894;意有所未盡故
並識於此
雲貴總督(臣)富綱等謹
奏為恭報南掌國遣使祝
釐仰祈
聖鍳事(臣)等接據普洱鎮朱射斗迤南道宣世濤禀稱
探得南掌國王恭聞本年
大皇帝八旬萬夀虔偹表文馴象遣使祝
釐并附進明年應進例貢不日即可抵邊等語仰見
皇上恩覃九有
德及萬方是以異域抒誠莫不争先恐後(臣)接閱之下
不勝欣抃現飭該鎮道等即行赴邊等候接收好
為照料送省一切宴賞欵待悉從優厚計到省日
期亦與緬甸貢使前後相等俟分起前後䟎程務
於七月二十以前同抵
熱河共沾
聖澤所有南掌國遣使慶祝緣由合具奏
聞謹
奏
南掌國王(小臣)召温猛恭
奏
天朝大皇帝陛下伏以
聖德㴠濡化行禹貢山川而外
皇仁浩蕩人在堯天雨露之中四海共慶
昇平萬民咸歌樂利此真自有天地以来亘古帝王
中所未覯者也欣聞庚戌年八月恭逢
大皇帝八旬聖夀慶洽普天歡騰中外(小臣)累世蒙
恩倍深欣躍祗以遠居南徼未獲親赴
闕廷泥首千叩謹&KR0146;具蒲葉表文一道子象二隻敬
差當事頭目叭整烘等赴京叩祝伏願我
大皇帝常調玉燭萬載清寕使(小臣)得以永荷
鴻庥仰沾
渥澤曷勝頌禱(小臣)召温猛臨表無任瞻
天仰
聖遥祝之至謹具
表以
聞
新封緬甸國長孟隕(載)(賜封始末恭聖功門)遣陪(臣)慶
祝
萬夀是月十一日恭覲於
避暑山莊仍入京随班稱祝如禮
雲貴總督(臣)富綱等謹
奏為緬甸遣使祝
釐𣲖員伴送恭摺
奏
聞仰祈
聖鍳事竊(臣)等前聞緬甸國長虔備表貢於本年正月
二十日以内專遣頭目賫送起程進京恭祝
萬夀當經馳摺
奏
聞并擬於該貢使人等到關添𣲖委員護送欽奉
諭旨緬甸國長孟隕前年遣使輸誠敂關納貢業經恩
准内附賞賚回國此次敬備表貢致潔告虔遣使来
京祝釐請封實係好事該督等於該貢使抵關後務
宜遴委妥員護送前来等因欽此先經(臣)等札飭騰
越鎮總兵定住知州屠述濓赴邊祇候一俟貢使
到關即好為欵待收接兹於三月十四日據禀緬
甸國長差老官屯頭目孟幹同貢使大頭目四人
一名便居未駝一名便居覺抓一名細例覺抓一
名南逹佳蘇率領小頭目及跟役二百餘名齎送
金葉表文一道長夀聖佛一尊萬萬夀佛經一部
紅黃檀香四十筒花象一隻馴象六隻象牙五對
孔雀屏十對緬錦四十疋緬布八十疋紅呢三板
於三月初四日至鐡壁關當即逐一查明收接進
關随從優筵宴給賞無不歡欣叩謝頂頌
皇仁(臣)等現擬添派妥員伴送起程務令行走從容以
仰副
聖主體恤遠人至意再該頭目孟幹感仰
天恩優渥極欲進京叩祝因該國長令管官屯蠻暮地
方今既到關稟逹國長感激誠敬之意並令先回
報信當即從優犒賞遣令出關所有緬甸貢使到
關日期謹恭摺馳
奏并分繕貢物貢使清单同譯出表文敬呈
御覽伏祈
皇上睿鑒謹
奏
管轄緬甸地方(小臣)孟隕謹
奏
大皇帝寳殿(小臣)前歲遣目投誠納欵仰蒙
鴻慈允准實属萬分僥倖
恩德如天將何圖報欣聞今年八月恭逢
大皇帝八旬萬夀萬國来朝(小臣)已經歸附
天朝理應進表祝慶叩謝
皇恩今虔具金葉表文竒異花象並小國土産物件差
心腹頭目便居未駝便居覺抓細例覺抓南逹佳
蘇等叩關求請總督代為
奏明伏願
大皇帝夀如山海
萬年吉慶(小臣)不勝瞻
天祝
聖歡欣頌禱之至謹具
表以
聞
八旬萬夀盛典卷五十一
