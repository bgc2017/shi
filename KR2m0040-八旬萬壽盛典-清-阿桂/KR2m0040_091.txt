八旬萬夀盛典卷九十二
歌頌(十二)
萬夀九如闡福對
工部尚書(臣)福長安
歲上章月在酉十有三日大吉祥之辰恭逄
八十歲聖夀大慶歡浹瀛禆慶彌高厚百順為福萬古
尠偶先是中外臣民籲舉
盛典
上沖愻再三而弗受僉同申請益用悦茂
嘉答諄慇
詔可其奏於時寰㝢之紳纓耆舊黃髮眉叟暨職貢之
邦國棧航之裔胄喁喁于于望
闕下而奔走風舉雲矞駢聚輻輳
上乃於七月十四日
錫宴
避暑山莊之澹泊敬誠殿越十日熱河旋
蹕諸蒙古回部生身人跽送於廣仁嶺右而朝鮮南掌
安南諸國土司生番人等逮西北各部落之扈從
入都者先驅後乘&KR1786;軫合趨鱗賑殷阜臣以不文
日扈
屬車之九九麗矚洞觀目眩神瞀行至
天閶之旁康馗之首見夫巖隠丈人談道文學屬國
之使者下車聫襼逡廵前行揖珥筆大夫而問曰
懿鑠哉
聖人之福之大也几蘧炎黃荒遠遼邁自伊耆氏以來
四千餘年萬祥億瑞圖史具載雖散見而迭出未
足嫓
今日之大備蒙聞德為福基&KR1943;應罔外
聖人之德何以累高積厚致斯龐禠之沛艾曠䆳古而
一會子大夫近侍
禁衛日親
幾要庶幾罄溟量測景繪振蟄壤之聞根擴井蟲之眼
界誠歡誠忭願奉良誨大夫作而對曰傎哉問乎
殆猶欲管闚昊穹錐指柔祇耳乾之易坤之簡
皇極之體紛紛翼翼日燾冐游衍乎其中莫能名其所
以顧子含真抱淳殚思極軌僕久玷侍從幸依
天咫敢不就所見聞略述愚恉夫
聖人之德先
敬
天而
勤民
齋眀其心
潔齊其身
泰壇八觚
南郊肇禋大報日至
祈榖上辛常雩龍見必
躬必親鳴雞求衣辨色
御宸居
九重之晬穆常
慮周乎畇畇雨寸雪尺
批章是詢有事祈禱
荃宰為紃㦯偏隅之告歉必貸粟而賑均
元會
行慶滲漉重申是以察九鳸調四鱗月令正夏田功歌
豳合殥絃之億兆熙熙然如享太牢而登春丈人
曰大夫挈領提綱博我以皇道廸我以真聞願更
乞
奉若時憲之義揭
太平之道真大夫曰
參贊化育沕穆之精厥彰厥微名非常名仰
廣運之不息元得一而常貞
萬幾握符璣懸鑑平
釐政親民冬繩夏衡
帝車杓指中央運行
南廵狩六自河迄瀛建塘甃石引溜刷清
祖光
宗烈
興京
盛京
鑾輿四謁祭畢香升
弓劍石馬肅然容聲擥津躔於析木秩岱望於云亭拜
金絲之禮器瞻鐵佛之巖扃泝
仙莊而進柴媕攻同而肄兵匪徒飾觚稜以逭暑陋
仁夀與冷陘是以山靈效祉川后揚靈包星宿為
襟帶絡松漠為金城如四時日月錯行代明不言
而歲功成文學曰善某知其大矣願子條舉件繋
侔揣夫巍煥之流形焉大夫曰斟元培化
文盛
道光晨露湯詠緼瑟虞裳日排歲課集曰
宸章五采繢作八體毫翔
石渠寳笈翠琬鐫芳五經為肴籑百史為笙簧輯要
評鑑萃經
顔堂纂職官之㳂革辨聲韻之微茫仿荀勖之部分衰
永樂之典藏蒐遺籍於璧扃巖鐍給官札於天禄
琳瑯計策則三萬六千披幐則朱綠元黃其外若
陪都王基天寧佛場金焦之麓橋竺之旁
詔流傳於逢布乃並弆夫囊箱如奎星圜曲之麗天漢
靡涯角而弗彰文學曰此詩書之教澤而未及禮
樂之明昌也大夫曰則又
頒禮器制圖式
爵宗支修
玉牒
實錄戰圖
詒謀是
勅建三雍之上儀
臨圜橋之講席考中聲於一字播雅奏於三百補廣微
之笙詩訂載堉之宫律箾韶復興岑華既斥采貞
珉於鴻都排殘字於吉日娟娟籕文亭亭周碣辨
半滿之梵音遵
圖書而重譯是以祥嗈協和民庶闓懌儒館獻歌禮
官惇節如虞夏商之渾噩兼東西京之潤飾為文
事之極則文學&KR0787;貽色駭唯唯側立使者前曰某
等僻在遐裔冰瀛雪磧久矣仰
聖武而讋慄請覼縷而申說大夫曰灝氣成物金事主
西康居萬里逹乎渠犂谷量載馬屯迾鳴雞掃攙
槍於井絡釁玉壘之鼓鼙淬蘭錡之步伐摧雪碉
與雲梯黃圖凱唱
紫閣名題蘭隴石峯隕蘀摶泥海人不憓風濤隔暌
屢
授策而易帥權遲速而應徯殱魁及黨芋田薯畦憺
威稜於廓爾喀定洪教於三佛齊古之聰明睿智神武
而不殺者有如是兮使者曰然則土宇販章之厚
屏翰屬籍之盛可得而稽與大夫曰大漠之北青
海之濆四十八部星布雲屯采勃律而産致探崐
崚而源分遥遥戎索嶪嶪花門茸裘駞褐菉幣&KR0008;
彬復有中山之裔東海之民魚鶼鳥鰈歲見行人
南極丹徼驃國歸
仁瑤光之獸兹白之文西踰衛藏恒沙無垠銀函象牒
護持轉輪撫交阯之壤社憫黎伯之僮昏景風
錫爵扶桑&KR0008;氛爰款關而入
覲鄙代身之金人貢任樂以祝
嘏請法服之章身藻扈詩作職貢圖陳衣冠俶詭不可
殫論窮章亥之測笇曾莫知其涯津如北極之居
所萬二千恒星拱衛而向辰使者竦然動客肅然
正色曰此皆
聖主柔遠之效應如草澤如春吾儕幸會極而近
光猶
滋液之駢轃不知中土耆庶又何如沐
膏而戴
恩大夫曰
夀人夀世
蕃釐延洪梨眉鮐背鶴髮鳩笻際五十年之
國慶
宴三千叟於
廷中
彤扉晝敞湑露春融豐貂文綺
加禮優隆
詔制科之兩試遴皓首而經窮或搴榮於桂譜或
錫紱於逵鴻
眷卿僚之耆艾
許馳道以花驄
嘉黃閣之領䄂會聞喜之重逄春官入告
天筆褒崇而且
懋興黌舍
釐正文風浮豔必黜清真居宗
念詩書易禮春秋之五籍戒墨守而專攻仿黃初之課
試闡紫陽之折衷科逓輪夫甲乙經兼洽乎大中
爰開
特牓廣額泮宫匪直拔十而得五期畯良之並庸魁芒
爥野景緯昭穹如偓佺羡門之屬涉仙壺而下閬
風其樂也雍容矧今兹際
大慶之嘉會更
錫福之滂釀三子者皆曰願子大夫一一敶之大夫曰
天門詄蕩
王路蕩平
鴻禧無量
鳳綍傳宣文階武格秩級一遷就新除而
錫命俾
寵誥於光前卿貳以下愆尤畢湔丁租普免逋牒既㸐
毋收租税及爾佃田茨椽蔀屋益裕囷㕓肆眚宥
赦
欽恤民天高年翟茀寒燈青氊鰥孤惸獨困躓顛連月
展大官之米春給水衡之錢凡草野耆民老婦五
代一堂登
奏剡者數百家靡不
旌門綽楔
賚予便蕃是以民不疵癘田無虸蝝跂行蝡動咸若秩
然如造化之澤物不遺一類焉三子曰富哉大夫
之言盛哉
聖人之德蟠際燾載何能導美於萬一宜
受福之緜緜至於億萬斯年大夫曰然而
聖人猶乾乾不已麗密純懿保泰持盈含和吐氣
勅時幾於朝常
勵端平於羣吏甄育綿區陶埏庶彙浮曲河之榮光翔
齋房之仙翅
詔中外之封章戒勿言夫符瑞惟是法
天時
劭民事開延喜之華
采姒書之義兆休徵於惟時
厪五者之來備以
八袠應八疇為嚮用之所自是曰
八徵耄念之寳繼
古希而刻璽
立彛訓之敷言掞
天藻而作記兹者桂序月盈
椿華日麗
堂開五代觴稱
萬歲共球駿龐月竁日際猶復
惇節儉
戒藻繢
儲祉無疆
申錫滋至千聖百王疇能擬議盖
聖人之德如天如地而
福量亦隨以積累者也於是三子者眉飛色舞扺足額
手相謂曰吾儕戴天而不知高履地而不知厚辱
高論之發蒙窺
至誠之悠久
福
德相因貞固純茂竭愚賤之聞知實編載所未有何幸
生
熙洽之朝厠簮笏之後向
闕庭而九拜願我
皇萬夀萬萬夀闢
寳祚之洪庥汜元氣乎宇宙言竟三揖而退意欣欣如
有獲其愛戴頌揚之誠不啻若是其口出(臣)少直
禁廷涵濡
帝則欲勃發以導揚正葵忱之洋溢適道聽而塗說謹
述聞而摭實如天保之九如覺喻巧而言拙敢拜
獻乎
彤墀惟
大聖人之采擇
萬夀恭紀七言律詩三十首(謹序)
工部尚書(臣)金簡
皇帝御極之五十五年歲在庚戌秋八月辛酉恭逄
聖夀八旬垓㝢鬯禧耆庶臚頌䆳皇以來圖牒罕儷矧
乃乾符闡坤珍闢山盈川沖風循雲矞凡纓笏之
士巖谷之叟臮夫東西□南之國莫不欵塞來享
躋堂稱觥
天子俙然於念用嚮用之原德澤滲漉靡遠勿轃天人
之間含真抱和此其篤祜延休雖億兆亰秭鳥能
播笇而測哉(臣)以弇陋近隸
禁籍蒙
皇上教飬生成至今(臣)年七十幸遇此
萬古未有之盛典竊如華封人之祝堯有不能已於言
者謹次上下平韻成七言律詩三十首以獻
八八籌添五五中祥風和氣萬方同健行體與羲
爻叶敷錫疇因姒範通禆海有泉皆道酈瀛山無
嶽不呼嵩
古稀天子孜孜日又見星周斗柄東
基福由來備
九重敬勤心與旰宵容靈臺察鳸功成歲輅木扶犁典
劭農
孝事
郊壇
仁事
廟雨咨夏旱雪咨冬久徵悠遠誠無息普作寰中大化醲
河海南天作紀雙
六&KR1741;屢省淛緣江勢因南北分坍漲流釃清黃誌簍椿
雁堵從今廬井晏鯨波不獨澨隅降
機宜指授神懷疊水國朝宗闓澤龐
瀋遼左右肇豳岐
展謁常殷繼序思樂府新題全韻體周原舊事土風詩
桐枝雪枉封因紹葛本分榮秩有差
謨烈五朝尊
實錄
皇圖奕&KR1124;福多綏
杓運中央式九圍
帝車歲歲厪民依臺懷峯朗參雲鷲淀渚堤完鞏日畿
岱畎宜春嗤漢檢
霞莊夏凊載虞旂珠嚢照灼瑤光下荃宰環流奉弗違
天筆為章麗藻舒排吟日課
萬機餘神明創觧珠船獲根柢真詮學海儲上泝元音
葛天闋旁通羣籍惠施車
觀文久道爰成化不為詞華競子虚
石渠故事
詔文儒芸轄搜羅璧府腴盡許道山抄秘本肯令學港
陋方偶桃萊柳丣讐岐說宗滙淵源總合趨
聖教同文繙象載大千一覽護
文殊
正始中和䆳古稽一聲一字五音齊詩歌操縵先
風雅月律旋鐘應攝提譜按開元增美備圈訛載
堉闢沉迷莖雲扶耒前無論
虞軫祥嗈復旦兮
文章六藝始根荄破碎紛綸後起乖世出相臺傳
刻本
帝因萃室錫名齋制科甲令兼程課輪試申重按次排
經訓菑畬崇翼教萬流涵泳
聖人涯
鴻都十石峙崔嵬篆古曾同吉日推籕史
字原存約略歐陽集錄費疑猜秦權足正
莆田誤周雅重編獵鼓開若使昌黎生見此羲娥
今日煥昭回
游藝何非茹道真畫禅書聖見精神銀&KR1498;刻向三
希續蠒紙翻騰八柱新
松陛雲飛兼作繪蕊毫花盎便為春李家粉本雞雛飼
一片如天
曠蕩仁
天弧讋慄掃欃雲至教雷霆武翊文白屋丁屯生計足
金城戊尉地形分渠犁已拓伊循域葱雪曾銘定
遠勲回準悉歸
燾㝢内相將板楯化苑芹
金川大小本同源僰道西行寨口繁吠犬心甘外
燾幕連雞勢欲突籬籓碉樓挫險無堅壘槃瓠開
疆有列屯科布索隆傳檄定鞮鞻凱樂在和門
曼衍紅綃蜃市漫將軍横海策材官旗常彪炳丹
青閣里社搜除黑白九薯舍咸知懸耜樂花番亦
效執殳歡
時中聖算權遲速不獨神兵虎旅桓
邊徼無端起觸蠻
睿謨早已燭神姦星連海外占風角人自天西覲
日顔一一妖氛揮霧市千千世界淨花鬘帝中
帝釋佛中
佛願以須彌祝
夀山
日南郡外有山川祇坐孱庸損國權節帥臨江仗
蒼兕邊城洗瘴定朱鳶風雲阻絶形如此叔伯靡同
勢已然
帝謂厭黎因立阮廢興絶續總承
天
上服光榮珥漢貂敂關來赴會同遥春風璽册馳
封粤暑驛籖符護度遼離紀作屏桑扈篤
需恩嘉宴鹿苹邀式微舊緒兼存䘏世世簮纓尺五朝
木邦化外弹丸抛謝罪歸誠志弗淆六詔山川徠
累譯卅年雨露保危巢斑雲香象其文蔚貝葉金
絲厥貢包律吕從知
聲教訖百蠻奚啻狀南交
瞻
天部落各分曹祝
嘏歡騰望
闕高松漠宴開筵詐馬錦韉䭾至道通獒稱觥願切歌
三雅扈獵才嫺講六韜尉候直連青海外年年納
賮到
神皋
逖矣人來海不波齊天樂上
萬年歌尋橦豈止都虞國采玉休誇勃律河露犬紈牛
圖菉幣庶車閑馬頌卷阿自來瑞牒真希有六帝
登三未足多
沮漆緜緜瓞有瓜一堂
五代盛争誇江鱗送喜當
春狩潢玉鍾靈炳夜華宇宙承流凡幾輩帝王備福古
誰家
奎章繩
武垂書額世世雲仍詎有涯
川嶽滂洋效祉長紛紛嘉瑞入封章瓊禾被野連
雙穗瑶草當春見九光同氣産如周士半耆年書
比絳人強
彤庭宴上三千叟又領佺期介
夀臧
慶典難逄宙合并龐鴻溥鬯徧埏紘風清俗濯歸金鑑
夏矩春規報玉衡元會朝正敷令甲夀星在歲應
由庚
絲綸鳳口初銜出太史雲占五色明
紫垣縟緯燭奎星甲乙科連繼丙丁儒館淵源先
造士文風釐正首明經曲江再宴迎三夀黃閣耆
英啟九齡特牓
宏開賢路闊蒼牙含煦扇逵蓱
田功
夙夜民依切惟正輪蠲粒我蒸倉廯萬邦豐告屢&KR1856;茨
寸壤歲輸曾魚鱗舊牒全逋豁雁啄窮檐上鬴登
總自雨暘寒燠備康年明賜叶休徵
官方澄叙握
宸謀釐政親民簡厥修黜陟考如虞典肅循良書比漢
廷優鵷行進秩加
三錫
鳳誥褒封逮九流豢飬
思深卿月上湔除吏牘舊瑕尤
星軺四出告山林迓
福承
釐祝
佛心頒賚水衡榮翟茀貢名黌市廣青襟月麋扈粟豐
享久春樹雞竿
解宥深上界神仙齊翊衛歡音大地動雷吟
堯襟舜抱劇沖涵珥筆無湏第頌談延喜華開丹篆刻
訓彛義取綠圖含康強逄吉孚繇兆正直剛柔配
兩參好德端歸
皇作極和甘玉燭四時覃
上塞為停秋獮禮回
鑾行慶荅輿僉九天韶頀徠轅壤萬國共球集鰈鶼
思浥玉盤仙掌渥
福隨金粟月輪添丹幐記實宜流絢
盛典(臣)慚槖筆兼
身依
天咫著朝衫
眷舊蒙榮屢進銜
寧夀宫基恢
景福
無量佛界侍香嚴
乾強不息庥蕃晉益動旡疆效感咸小草願承
椿算日如升獻頌意猶緘
八旬萬夀盛典卷九十二
