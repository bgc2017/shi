八旬萬夀盛典卷第七十五
恩賚(十四)(賞賚二)
乾隆五十五年原任大學士蔡新尚書曹文埴詣
闕恭祝
皇上萬夀先年
詔福建安徽督撫察其能否遠來并令𫝊
旨告之曲示體恤至是咸預稱慶
特賜蔡新詩一章以寵其行復
命沿途酌給舟輿
加賞上葠以資頤養曹文埴之母並
賜如意貂緞
乾隆五十四年八月十四日奉
上諭明年朕八旬萬夀前經俯允王公大臣之請舉行
慶祝在籍大學士蔡新尚書曹文埴自必進京祝嘏苐
念蔡新年逾八旬而曹文埴之母則年已望九若屆
期蔡新精神矍鑠曹文埴之母亦復體履康強伊二
人自當前詣闕廷以伸慶祝之誠倘蔡新精力未能
如舊曹文埴之母亦漸形衰老則高年䟦涉斷非所
宜而曹文埴遠涉京師不獲朝夕侍養伊母子亦未
免彼此懸戀在蔡新曹文埴俱係大臣心殷葵向必
不肯以私情上達因思福建安徽督撫近在同省見
聞較切務宜留心體察如蔡新曹文埴有不能遠来
之勢該督撫即應力為阻止倘伊二人以朕萬夀未
得與在廷臣工共伸慶祝即令在籍望闕行禮均足
以展其忱悃也著該督撫將此旨告知蔡新曹文埴
以示朕優加體恤至意
御製予告大學士蔡新來京祝夀詩以賜之(庚戌)
八旬幸我身猶健九望憐卿會膝前祇問蒼生待悉告
相看白髮尚依然六千里豈江山隔一片心原上下聯
摛藻誌予終始意臨&KR0008;忍賦送行篇
乾隆五十五年八月十四日奉
上諭予告大學士蔡新年逾八旬䟦涉遠來抒誠祝嘏
具見悃忱召見筵宴時看其精神步履矍鑠如前朕
心深為嘉慰現在慶祝後自應令其仍回原籍但念
自京至閩道路較遠著經過沿途各地方官酌偹船
隻肩輿俾得行程安頓並給給人參一斤以資頥養
示朕優眷耆臣恩加無已至意
(臣)蔡新謹
奏為恭謝
天恩事竊(臣)恭際
椿禧獲伸葵向仰
聖躬之純固慰洽頻年承
慶賚之便蕃
恩優三接荷
佩嚢之親解奉
宸翰之寵頒兹復以臣歸程較遠命沿途酌給舟輿復
賜上葠一斤以資頥養(臣)跪誦
綸音感深肌體欽承
優賜倍切兢惶伏念江湖
魏闕
昌辰多眷戀之私珍餌蒲輪皓首感
生成之德捧
奎章之下賁
俯聯一片(臣)心效華祝以上酬長頌
九如天夀六千里忍言遽去
億萬年冀
許頻來歸偕測海之人共話太平琅嶠誠結瞻
天之願屢隨
王會於彤庭所有(臣)感激依戀微忱謹具摺恭謝
天恩伏乞
睿鑒謹
奏
(臣)曹文埴謹
奏為恭謝
天恩事本月十三日蒙
恩賞(臣)母如意一柄又十四日内閣奉
上諭曹文埴之母賞給大緞一疋貂皮十張欽此(臣)跪
捧恭領感激難名伏念本年恭逢
皇上八旬萬夀中外臣民臚歡洽慶(臣)得趨詣
闕廷瞻
天祝
嘏偹觀
慶典屢奉
隆施實為千古遭逄之至幸(臣)母年高不能親申叩祝
以抒欣戴積忱遥望
九重方深悚仄乃蒙
渥澤優加
恩光下賁浮筠煥采琢芝朵以延齡珍木多文鎪檀枝
而布馥蔚豐貂之氄温毳丰茸展文綺之華吉雲
燦爛荷
熙辰之異數悉
内府之竒珍捧歸而獻南陔欣博慈顔悅豫拜受而依
北闕感邀
聖德高深刻骨銘心頂戴無量謹繕摺恭謝
天恩伏乞
睿鑒謹
奏
一百十歲國子監司業銜郭鍾岳恭祝
萬夀
恩加鴻臚寺少卿銜
隆隆五十五年八月初五日内閣奉
上諭司業銜郭鍾岳現年一百十歲自福建原籍詣闕
祝釐精神矍鑠步履康強洵為昇平人瑞著加恩賞
給鴻臚寺少卿銜用示朕優老引年至意
加鴻臚寺少卿銜(臣)郭鍾岳謹
奏為恭謝
天恩事本月初五日奉
上諭郭鍾岳著加恩賞給鴻臚寺少卿銜欽此竊(臣)八
閩下士百歲期齡生長太平祝
聖人願多夀身遊
化㝢荷
天子許近光數庚甲之迎
鑾瞻
五巡與
六巡之盛迨乙巳之開
宴預千叟中一叟之榮補書淡墨微名非儒生之夢想
所及
俯念寒氊䔍志更國子之
恩秩特頒凡皆九十九歲以後之竒逄况際五十五年
無疆之
大慶扶鳩詣
闕擕來仙屋之籌稱兕介
釐託在
皇人之榖乃復
宣鳳綍以晉階儼鴻臚之參佐質慚蒲謝何期冄拜頭
銜蔭仰
椿榮惟冀常抒額祝歸話
朝廷異數
恩復加
恩幸延耉老長年夀還增
夀所有感激微忱謹具摺恭謝
天恩謹
奏
署江西巡撫姚棻入
覲祝
釐
恩賜其母貂縀
署江西巡撫(臣)姚棻謹
奏為恭謝
天恩事本月十七日蒙
恩賞(臣)母方氏大緞二疋豐貂六張(臣)謹叩頭祇領伏
念(臣)母於乾隆五十年五十四年蒙
特賜
御書扁額大緞貂皮屢被
恩施時深感戴欣逄
慶典咸覲
天顔隨鵷序以嵩呼近
龍光而爵喜仰沐
聖慈之錫類復頒
内府之殊珍彩煥層霄文綺賁魚軒之色温生愛日
豐貂增翟茀之華&KR1574;曩時
雲漢為章久荷褒榮於
鳳藻慶此日
絲綸下賁迭膺
寵錫於蘭陔拜自
彤庭憶績室鳴機之夜歸陳子舍幸慈闈設帨之期
臚歡實切於全家銜感愈深於
慶節所有(臣)感激下忱理合繕摺恭謝
天恩伏乞
睿鑒謹
奏
(臣)等謹案朝廷禮遇大臣恩加耆碩或且錫類
及於所生此非特一身一家之私慶也盖
一人躬備諸福爰敷福於羣工
聖鑒俯垂體恤周至有臣下所不敢覬幸萬一者仰
惟
九重殷注預止高年跋涉之勞曲體人子晨昏之養
洵
恩優而誼篤焉迨觀夫矍鑠來朝愈以
情聫上下趨蹌晉祝兼之
寵賁庭闈且使期齡膺加秩之榮疆史拜駢珍之賜
遭逄至此朝野同懽何其沾被之溢於分外也
乎當斯時也聞
命者詫為竒遘旁觀者播為美談因以知
皇上夀祺之貞固皆
純龐之慶澤有以推衍於無窮咸願受祉悠長閱十
年而重逄
曼羨益忭頌於無已焉爾
滿漢罷職文武各官建設經壇共申
嵩祝
恩賜錄用給銜者七百五人其候補候選等各有職人
員均加一級
(臣)阿桂等謹
奏為
奏聞請
旨事恭查向來建設經壇廢員革職之文武大員開列
名單進呈除奉
旨扣除外俱賞給降二等職銜其餘文武廢員由軍機
處詳核案情將情節輕者带領引
見其餘均分别給銜原銜及降等職銜其休致候補候
選降調之員各加一級歷来遵辦在案本年恭逄
皇上八旬萬夀普天同慶凡在京及各省在籍人員共
效嵩呼建設經壇虔申祝
嘏今據廣通寺夀福禪林雙關帝廟慈獻寺四處經壇
名册開送前来與本年春間直隸新城山東靈巖
建設經壇接
駕各廢員一并核辦(臣)等謹將革職各員内在京文職
三品京堂以上武職副都統以上在外武職將軍
提鎮文職巡撫等大員開列名單案由進呈應否
加恩之處伏候
欽定其餘革職文武各員(臣)等詳核原案除留緝人員
毋庸置議外所有文職知縣以上武職守偹以上
各員酌加核定分為三等擇其情節尚輕者列為一
等三十九員開叙案由請
旨带領引見列為二等者一百七十八員酌擬
賞給原銜列為三等者一百六十九員酌擬降一等
賞給職銜此内如從前已給原銜者毋庸冄予加銜其
應降等給銜之人從前已經得過降等職銜者此
次仍按等加給如有軍流以上餘罪雖經納贖此
次應得原銜者仍降一等其應得降等職銜者冄
降一等無可遞降者文武俱量予從九品職銜其
革去職銜者均降二等給予職銜至刑部司獄五
城吏目苑副覺羅學副管長護軍校兩司道府各
衙門首領佐雜教職千把外委差官等員人數既
多毋庸另分等次均酌擬
賞給降一等職銜凡級無可降之員仍各給予原銜至
例應加級人員除現任職官外其降調告病告養
休致候補候選捐銜及揀選截取就職凡有職銜
人員均各加一分者免其處分毋庸加
級所有應行給銜加級人員恭候
降旨後將經壇原册及直隸山東建設經壇名册一併
發交吏兵二部逐一按名核對遵照辦理冄未經
揀選就職之舉人貢監生員等及文武新科進士
已蒙
特開
萬夀恩科共沾
渥澤毋庸冄議已革之舉人生監等多係緣事及覆試
斥革情節較重應毋庸議謹將(臣)等核辨廢員緣
由酌擬具
奏並分繕清单恭呈
御覽謹
奏十月十三日奉
上諭朕八旬夀辰中外臣工同申歡慶所有滿漢緣事
罷職各員會集京師建設經壇共伸祝嘏本年春間
巡幸山東該員等亦有在新城靈巖等處設壇頂祝
者自應分别加恩覃敷慶澤兹據軍機大臣將吏兵
二部册開各員案由情節分别等第開列清單核議
具奏朕詳加披閱核其情節較輕尚堪錄用之范衷
穆克登泰常愷文瑞晉仰馥邊廷掄福保凌廣赤沈
世燾豐紳福参泰李燦舒慶雲李振文郭繼儀范清
漋常德徐坤陳務本劉鰲劉得榮文祿趙增陳元善
陳純士荆自新張昉郝文星丁雲銘宫慕超扎爾杭
阿盧芝田藍玉皂五保梁煥哈芬布時興李步崇李
棨俱著交吏兵二部带領引見其革職文武内外各
大員三全李友棠謝溶生敦福任承恩安麟富珠禮
托賓泰何俊施國麟亦著一併带領引見候朕冄降
諭旨其餘應行賞銜加級分别辦理之處著照軍機
大臣所議行俾得共膺品服之榮以示朕錫慶施恩
闓澤均沾至意
吏部於十月初五日帶領引
見奉
旨李友棠謝溶生俱著賞給三品職銜回籍范衷著以
主事用其革職之案带於新任穆克登泰晉仰馥俱
著賞給降二等銜文瑞著仍以員外郎用常愷著仍
以内管領用其革職之案各带於新任凌廣赤福参
泰俱著以主事用其革職之案带於新任福保沈世
燾俱著賞給降二等銜休致豐紳著賞給降三等銜
休致舒慶雲李振文郭繼儀李燦俱著發往各原省
以同知用其革職之案俱著带於新任范清漋常德
著發往各原省以通判用徐坤陳務本著發往各原
省以縣丞用其革職之案俱著带於新任劉鰲著賞
給䧏二等銜休致趙增陳純士著仍以知縣用其革
職之案各带於新任劉德榮文祿張昉陳元善郝文
星丁雲銘宫慕超俱著賞給原銜休致
兵部同日帶領引
見奉
旨三全著賞給三品頂帶休致安麟著在頭等侍衛上
行走托賓泰著在二等侍衛上行走何俊著賞給三
品頂带休致扎克杭阿著賞給四品頂帶休致皂五
保著在三等侍衛上行走田藍玉著發往福建以守
備補用梁煥著以守偹用哈芬布著在三等侍衛上
行走時興著在藍翎侍衛上行走李步堂著賞給千
總頂带休致任承恩著交巡捕營以參將補用施國
麟著賞給三品頂帶休致
吏部議列二等官原任翰林院編修祝堃待詔朱
玉衡詹事府左庶子九十四御史鄭澂郎中靈毓
主事張為裘内務府管領得勝保郎中四福理藩
院員外郎齊克坦國子監助教吉清布政使永慶
富明安按察使巴尼琿糧道初之朴巡道觀祿文
德劉光昱知府觀亮恒豫袁鑒張思振廷毓倬令
阿李心耕何文耀彭時清韓永同知周道隆李炳
夏家瑜許祖堯沈霽劉長松諾明阿孔繼棟提舉
吳昇通判楊朝炳李英柳遂夏葛應淳丁時勤蕭
應錩張正仁運判汪寳善知州書明阿興德戴書
紳王鴻譽李祖直黃廷鏞張埛宋鑣陳良翼莫和
元知縣沈絢吕奎曜沈可培李璜蒋振閶唐汝風
張秉越舒元灝劉立詮楊復鍾廷英張□袁錫衡
潘衡俞潮何霈霖李𣗳德蒋大綸興德魯光訓朱
兆煓金仁覺羅永慶黃宗伊查浩王露張燮鼎黃
叔𫝊羅拔陳士鳳舒展李嵩喬葉夢齡蕭虞單湘
楊震春何秉權胡京王孚鏞汪斌郭德平梁世祿
陸鳴梧潘成章李文起陳愷馬良騏洪星煥張其
昺余芳吳廷竒田登徐志鼎陳寳田徐藩李敬敏
徐秉文馬崇信程&KR0008;胡守業朱潜發巴精阿以上
一百十六員俱係緣事革職並無餘罪列入二等
應給原給又主事廖占鰲張旭齡大理寺寺丞劉
秉恮通判王烈知州沈長春亢依祿金垍王葆元
知縣捐陞知州許承志知縣李策歐陽樹韓為霖
熊起磻陳士駿談清趙椿齡以上十六員俱係革
職後擬問徒杖應降一等給銜又員外郎業成額
按察使王廷燮糧道王均巡道朱瀾知府王汝璧
張燮同知徐聫奎通判施雲漢知州景椿知縣李
名揚孫震李光萬吳蘭榖邊士堪以上十四員俱
係革職後問擬軍流應降二等給銜議列三等官
原任鴻臚寺卿劉墫國子監司業黃夀齡郎中吾
祖望袁鎬富森捐郎中銜范李員外郎王訒主事
王肇成李洵周嘉猷李静淵趙溶王德潤内閣中
書康儀鈞張位筆帖式保住誠德明寳德增萼副
指揮王棻徐恩巡道邊學海知府任溥施誠同知
羅美睿劉望齡吳鐄饒九嶷通判張源曾土州同
捐陞通判泰山知州厲學沂張純高暎侯雲漢多
澤厚賡景明知縣施峻任作又任惠涂寧先王炳
耀李椿田嘉種劉鳳鳴雷墫楊秉彛張慶綰胥䋲
武張道昌周愛蓮劉業俊姚龍光孫功烈曹思鑑
馬文灝馬衍宗高虞祥張埰曹學詩宋維翰劉元
鼎才彙征夏至選王辛李舒乙牛敬一洪煦丁履
仁賀永瑞胡焜持莊張挺汲沈遠標葉橒焦式沖
以上七十五員俱係革職後並無餘罪列入三等
應降一等給銜又員外郎彦方筆帖式咸和福存
副指揮金&KR1551;鹽法道周廷俊知府牛繩祖同知鄭
邦柱李洗心葉潞提舉吳燧知州于煌吳鳳来瞿
朝宗知縣顧永中翟建屏王秉正張士凱王其緒
吳巘王惺邱龍標徐延翰富森布米錦趙廷樞江
繩黃德齡張潤王志楷李孝㴻孔毓檀金序瑑李
恩宜趙淳丁鐘戈雲錦李世侽李天英劉光第夏
侯錡以上四十員俱係革職後問擬徒杖應冄降
一等給銜又給事中葛鳴陽郎中宋國瑽員外郎
圖山布李闊按察使吳之黼鹽運使沈𣗳聲張萬
選糧道鄭澐巡道俞成王麗馬權周升桓知府弓
養正方林范思敬馮埏李華鍾程夢元張官五鄭
廷望同知景晊楊先儀席纉湯廷芳通判李叙知
州楊奞永錫陳珏成胡錦曹麟開知縣孔昭烜馮
汝為劉瑨王家幹張景運侯秉鈞王猶龍林瑯奉
鄧謙利以上三十九員俱係革職後問擬軍流應
冄降二等給銜又員外郎永善苑副明慶副管長
廣慶博士陸新應降一等給銜司務愛仁阿應降
二等給銜筆帖式銜定德應降三等給銜知州陳
煥應降一等給銜知縣明德布應降三等給銜佐
貳教職李寳裔祝汝弼沈驥雲勵世求劉天綸黃
燦魏翼于庚李世龍柴中榆魏九倫于紹曾邱思
永黃冠軍毛敬昭楊照丁觀堯張廷獻聶瑜朱桐
黃珩吳士謹邱德孚劉焜王起元劉大吕沈元欽
汪兆鼎黃時和孟大年湯汝梅陸昌曾屈振甲梁
烜宋思謙萬祚彬周志禮張曾翥孫鈵吳曙雲張
裕柱胡尊仁楊孟虔王千里潘元振李炳霞陳雯
張述宗張士俊歐煥奎程瀛登王德華吳彬鄭其
鳳張應綵張廷樞周天錫查潜宋宗璟王令份梅
曰瑚周謨揚諸葛移莊汝明孫廷拔潘河黃良柱
盧嶠何琳石雙南朱龍耀陳照張士璟鄭琯吳元
陞徐燦高夀王錫正趙萬年俞觀旭王瑜陳廷照
劉濬劉照書徐如洪丁名敬丁名敇唐寳𣗳辛開
一程學韓薛天佑王錦文曺學周崇高李憲祖包
大鶴孔昭錦孫濤姚昉朱懷玉單國榮叚雲龍徐
維則程元鼎盧輝增楊朝玉宋天夀繆湘以上一
百零八員應降一等給銜佐雜張學英李勁楠查
桐蕭濬洪基陳英棟高其梅楊占先朱惇德黃元
泰屠士林邵宗堯蕭斐章蕭應鎮王鑙張濓周禮
周佳士王岳揚沈玉麟李景劉必逵陳應恩馬昶
李廷選陸兆元吕岐翥劉庚生張培郭堤嚴文珍
梁士璋高秀升徐岱吳超龍熊芳姚應龍姚承裕
張應選謝用鴻謝詔銓周世珏朱浩閻逄源鍾式
金陳嘉謨王文華諶孝曾利緯周鏜趙連璧馮繼
先羅恩深曹文裕馬麟書陸吉韓曰煌李大均沈
大宇錢廉張藻曾馬廷鑑張錫誠張保模徐德華
王明福張寳材丁文濱王恒伯金廷佐袁士元趙
萬清李烜戈豳丁啓元繆廷琨李從龍王赤南顧
基胡烱董漢亮唐崶謝元發顧德煒茹鳳鳴王錫
圭朱照遠周徹李奉珽陳箎李琳王維新俞邦彦
錢堃王槐宋熠張玉吳景照沈如高奕孝朱葵寗
祖慰陳文煥陳開甲孟兆濬秦永寧史積琳李先
甲謝世蘭周邦賢李培單應璜單煟吕曠懷周維
清劉勛李星橋吕浩王煥蘇以泰劉人傑何光曙
馬元泰蘇錫章何致慶張藺誠黃文杰盧文耀汪
鏻周相容吳瓏湯泰生孫良奕蔡文彬馬泰謝際
運韓書陸之璽牛緒祖方珠李若虚程拱宗曹鑄
韓昌宋枚黃應元陳廷錦丁蔭榮屈芳琇何錫韓
朱鑾趙士璜何重謙黃鳳周嗣業盧玉成張兆鯤
惲毓秀劉心法張琪趙存焯曾灝蒋攸鍌宋之黻
趙世昌陳大鳳陸執玉蒲滋馨任廷梅王廷瓚余
啟鰲張治張裕福朱大用馮灝張大鵬張霖查宜
芳程兆勝史宗朝卞潮鈕正緗李萬春陳錫文陸
廷颺倪文煥黃鶴邱奎射吳敬臣蒋世煥施作梅
程繕杜報恩張增琛駱鶴年陳以湜葛崇仁胡禮
模安宇樂馮允欽李雲棠濮師惲一清田含初趙
萬年鄭熥劉尚恕朱載鑑史泰孟廷璽徐銘標樊
鈺王秉彛胡章溥申譓魯恕棨杜杰穆士濓張拱
辰姚益佩賈希朱陳曾楣陶淦王繼棕胡堯棟何
兆玉姚承華胡瑛金城喬峒莫玉紱孫錫純杜安
邦任廷弼王士端邵嗣榖陳其道狄培沈鈺李蕙
周德沛袁樂昌洪嵩年劉暟楊念槐張南至以上
二百四十六員應降一等給銜查該員等俱係無
級可降微員應各給與原銜以上共六百六十二
員俱分别等第給銜奉
旨如所議行
八月二十六日奉
上諭編修周厚轅前因大考休致今来京祝嘏進獻詩
册復命出題考試所作詩句文理尚順且該員因繕
寫越幅列入四等休致並非文理荒䟽尚可加恩錄
用周厚轅著仍以編修用
(臣)等謹案盛王之世人無棄材大易著无咎善
補過之占周官垂冄宥曰過失之典有深意焉
我
皇上愛惜人材拔幽起伏不以微瑕偶累致廢斥之
自甘是以
甄錄頻施曲示成全於格外兹遇
熙辰行慶大小偕来悔前此曠官之失感平昔受
恩之隆藉申匍叩祝
釐冄瞻
天日斯亦振奮騰躍不能自己之悃忱迺
皇上特申新命引對
彤廷或舊秩之復除或降資而量授務各遂其圖
報之私至夫加級給銜陟新階而榮命服寔羣
沾夫
浩蕩焉慶賞為德有如斯之洪纖畢暨也哉
