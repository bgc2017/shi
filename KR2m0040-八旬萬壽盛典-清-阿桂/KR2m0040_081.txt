欽定四庫全書
八旬萬夀盛典卷八十二
歌頌(二)
萬夀錦屏賦一首
大學士九卿(臣)嵇璜等
璇霄斡運珠緯回旋鴻絧㗵吸元氣緜緜惟
天行健惟
聖憲
天惟誠無息惟無逸永年道合符乎
帝縡自齊夀乎大圜天根月&KR1208;迭起貞元六甲五子萬萬
周環維
八旬之初屆荷
申錫之便蕃諸福備臻
洪筭彌延四瀛陳祝六幕臚歡琛賮合遝歌頌駢闐伊
簮毫於丹地日三接乎
龍顔咸攄忱而掞藻已臯拜而颺言惟三槐與九棘叨
卿月之崇班際升恒之
久照均涵育於
陶甄譬春鶊之應律亦羣囀而迎暄雖駢坒
繁禧推莢不能以殚𢾗馨香
至治罄牘莫得而備傳然天不可窮而可測以七政之
晷度池不可盡而可紀以兩戒之山川尺木所量
亦黃祗之片壌寸管所見亦丹曦之一躔
懿綱醲化經緯萬端外彌綸乎四海内總隸扵六官各
分職而率属奉
綸綍之所宣殚知識以闚測亦或得一二扵萬千扵是
(臣)巴延三(臣)瑪興阿(臣)保成拜手言曰澄叙吏治
天官所掌考績維嚴程材期廣我
皇上提挈天綱道無偏黨
舜尺刌度
軒銅規朗登崇俊又慎周典之論材辨别神姦垂禹鼎
之鑄象一黜一陟弗濫弗枉均賞罰之自招類形
聲之影響卿尹暨於庶僚岳牧逮乎令長趨
紫垣而輪對登
彤墀而瞻仰
親詢事而考言恒
求衣于昧爽五十五載居今溯曩信
強固而精明軼三五而無兩卜
萬夀之延洪可取徵扵既往(臣)諾穆親(臣)蔣賜棨(臣)慶
成暨臣蘇凌阿(臣)劉秉恬拜手言曰總持會計
職在司農合千萬億之賦制三十年之通體國經
野酌儉籌豐我
皇上樽節愛飬地寳恒充權衡
國用圖度田功再停轉粟四蠲正供
天膏滋液
恩波瀛溶若夫金穣木饑占星所主箕風畢雨視月所
從或隂陽之偶沴適氣數之相逄並資
帝力代補
天工經營其賑貸寬减其租庸雖累萬累億無辭糜費一
方一隅亦繫
宸衷盖屢加而靡已實縷數而難終是以澤霑壌叟惠
浹衢童飲伊耆之蜡籥豳國之風歌唫響答祝獻
華封知
至仁之必夀衍鳳紀於無窮(臣)常青(臣)紀昀(臣)德明(臣)
鐵保拜手言曰帝媯三禮秩宗是職
茂典恭逄儀章肅飭繼
文祖以重光咸遵循乎舊迹惟令主客古典屬國貢集八
夤路通九譯兹
夀㝢之宏擴彌梯航之絡繹靈鮫效賮於東瀛神鹿呈
圖于西域驃國之樂合奏於琅璈越裳之使旅登
於瑤席梁元之所未繪顔籕之所莫識更有丹徼
名王抒忱吐臆遠從桂管之南遄趨松州之北奉
瓊斝而稽首稱
堯齡之萬億自攝提以至今曾未覿諸史籍至于鳴豫
導和象功昭德溯泠綸之截筩稽后夔之附石三
百五篇定風雅之宫商一十二管通隂陽之翕闢
於以見
制作之典則禮樂陶冶詩書膏澤魯泮博采其芹藻周
雅增求其樸棫文明有象而奎躔吐耀
夀考作人而雲漢絢色於以見
教思之培植
鴻造涵育羣生滋息一門集其曾元千叟聚於京邑五
老之榜耆耉覲夫
天光百齡之瑞耕鑿歌夫
帝力於以見太和之洋溢若夫禮祀精誠百神感格登
黍稷以升香奏韶韺而薦璧(臣)德瑛(臣)李臺親瞻
昭事之無斁雲上於天象符羲易鹿鳴饗以笙簧
天保祝以松柏(臣)武隆阿(臣)蒋曰綸親見燕飲賡
歌之愉懌盖浹中外之歡心均本
斂福之敷錫(臣)劉峩(臣)吉慶(臣)趙鍈拜手言曰夏官司
馬實統六師恭逄
軒帝親握戎機
坐黼扆而制勝燭萬里之嶮巇九天九地一正一竒神
明變化妙用莫窺迨策勲而註籍始仿彿其端倪
西征碎葉迅縛昆彌貮負右桎再舉参旗花門熸
熖復飲月支遂拓宇二萬包絡濛池吐蕃九姓妖
鳥羣飛削平二竪震我靈䕫雞籠鹿耳漲海無涯
神謨獨斷亦剪鯨鯢劖樂石以勒績几四樹乎盤螭山
左隴右藴崇芟夷雖尅期蕩滌螗蝟視之已駕軼
乎方叔之江漢裴度之淮西盖
睿籌若是之無遺也然而精練貔虎慎簡熊羆申明紀
律警戒恬嬉乘金天而大獮尚
親臨松漠以馳驅至天育驃騎騋牝蕃兹五花六印蹀
&KR1923;權竒(臣)世魁(臣)秦清稽覈贏縮岡敢嬴疲亦惟
一人之宵旰能振舉其綱維(臣)胡季堂(臣)穆精阿(臣)姜
晟(臣)玉德(臣)王昶拜手言曰一温一肅天道之經
一發一歛物理之恒惠則雨露威則雷霆隂陽互
濟四序乃成故重華垂裳而庭堅明刑我
皇上勤求民隠曲察獄情秉玉衡以揆理澄冰鏡而鍳
形期酌裁以求當無姑息以近名然而雞竿肆
赦廔
宣綸而布澤狴扉釋繫恒减重而歸輕檢書以除籍體
蒼昊之好生恒仰承乎
天語悟仁義之兼行(臣)舒常(臣)巴彦學(臣)哈福納(臣)陸錫
熊暨(臣)慶齡掌烏臺以司憲参鳩律以持平亦同
聲以颺贊曰惟允而惟明(臣)金簡(臣)德成(臣)鄒奕
孝(臣)阿必逹(臣)張若渟拜手言曰溯典蒼姬冬官
居六五材並飭百工咸属括舉宏綱略厥細目大
者河渠次則土木蕩潏黃流千里一曲禦風濤之
剽悍次防隄之修築或驚湍之涌溢迅搴茭而湛
玉靈胥怒潮龕赭所束滉瀁銀海
天臨親矚營石埭以屹立鎮魚龍而馴伏楚江澎湃日
浴月沐鯨波衝擊蟻穴渗漉藉
神謨之指授還南荆于平陸莫不度支浩繁轉運相續
青趺朱提連檣擊轂恒溢量而多贏
睿慮尚虞其不足至於
軒皇合符
舜帝廵岳屢
省方而觀民恒誡奢而尚樸
輦路惟資夫洒掃
行殿無崇乎華縟舟梁取濟乎車徒薪芻不侵乎樵牧
咸供頓之有程
慮或擾乎蔀屋信
仁心之為質宜備迓乎天福别有
天潢司籍蓬山講藝周隸宗伯今分為二同作頌聲
繼乎其次臣孟邵拜手言曰本支百世公族公姓
序其昭穆掌其教令溯源從
祖篤親惟
聖豐其廪禄溢于熙寧之所請辨其章服榮于嘉靖之
所定詠行葦之勿踐知周京之積慶既醉備乎五
福綿嘉祥于無竟(臣)伯麟亦拜手言曰古之宫僚
今為翰苑即春官之外史惟圖籍之是典仰見我
皇上天藻日新道源奥衍闡苞苻于玉宇燿儀璘于金
版越十載而一編允範金而垂遠天禄石渠蒐蘿
秘簡積六千帙溢八萬卷皆
聖鑒所
親裁付儒臣而編纂日綜理乎庶績悉禀承於
睿算尚乙夜之懋勒
親琅函與金管倚
剛健之神明實古今之所鮮至於外納章奏内徵
詔旨綸閣銀台職相表裏則有(臣)夢吉(臣)汪承霈暨(臣)
玉保(臣)多龍武(臣)扎郎阿(臣)鄭際堂(臣)翁方綱(臣)
李潢拜手言曰虞命納言始惟龍作唐置侍郎是
為鳳閣掌綈囊之出入備
披牘而
批諾分下六曹紛綸浩博咸立判其從違更無勞于揆
度鏡屢照而不疲矩從心而奚酌信
志氣之如神恒臨機而湛若復有禁籞深藪近依
秘殿周隸天官明歸内宦今制酌中四曹别建據所
徵窺陳詞以贊則(臣)伊齡阿(臣)舒文拜手言曰官
禮雎麟同條共貫化起二南風被九縣燕閒亦謹
乎
起居暇豫不忘乎
宵旰
年彌高而彌劭信
精勤之無倦雖&KR0591;御之末微亦得側聞而仰見若夫典
守郊圻統司都邑雖綰郡符實挂朝籍亦矢其音
敷陳
帝澤則(臣)吴省欽拜手言曰三輔之首近
光之地雖于六職無所附麗興諸曺司事則相繫宣布
恩綸奉行
德意(臣)典赤縣最先承
制萬井提封六鄉六遂婦孺歌舞之情閭閻和樂之氣
擊轅之律迭奏鼓腹之圖可繪朝臣所不及見聞
者(臣)皆得而睹記昔栢梁聯句京兆尹侍(臣)效詠
歌竊附斯例敢代甸服之民稽首而呼
萬歲斯時也前唱後和逓陳互舉名言不足以形容稠
叠不能以覼縷愧挂一而漏萬方拾遺以續補(臣)
嵇璜整肅冠裳正容而語曰述治法者可臚其目
窺心源者宜溯其綱天何以圓地何以方岳瀆何
以融結日星何以晶光春夏何以雨露秋冬何以
冰霜有太極之動静乃生兩儀之隂陽也故百福
之集德操其感應萬機之宰心司其弛張元元本
本厥理可詳我
皇上幬載合契川岳效祥
五代昌熾
八㐮夀康而
軒銘
堯誡咨警無忘鐫
寳璽之璘㻞摛
奎藻之煒煌傳帝學於箕子溯天錫扵姒王嫓瑤圖而
並重同金鑒之在旁盖範演九疇而敬用居其次
二數尊五位而皇極立乎中央惟天符之類應准
人事而相當知息息之默感用孜孜而不遑繄百
度之咸熙繫
一念之有常是曰
聖敬是曰
乾剛是曰於穆不已是曰悠久無疆惟恭則夀實騐彰
彰是
遐齡所以貞固而
景祚所以延長是為天人之叶契而非華藻之頌揚是
為斂敷之有本而非術數之測量於是回環跪誦
紬繹
天章悟
基命于有密惟莊敬之日彊信多福之
自求非臣鄰所贊㐮拜手稽首鳬趨雁行惟闡演
耄念之
聖志以敬上
萬年之觴
萬夀錦屏恭擬
八徵耄念之寳頌十二章(敬集)(御製文句)
大學士伯(臣)和珅
巍巍
聖皇大寳曰位凝命敕幾合德扵天地在德不在寳斯
引福紀五福夀最
八旬初暨
八旬萬夀萬萬夀無疆苞符延洪用撫天下萬萬邦用
克上協
天心純佑命扵日引月長八十曰耄紀曲禮之年
聖人至德聖人即
天天行健君子終日乾乾夙興夜寐一日未息肩心永念
之在兹弗懈益虔(其一)
緬惟尚書心法治法箕疇凡九叙彛倫時其圖衍
疇策洪範有言舉水火金木土俾我民其永利利
始貎終思敬恭將事由食貨庶政分司而用乂敬
授民時協乎五紀維皇建極玩五皇極之辭蕩蕩
平平為下民君師好是正直迭用柔剛子孫其逄
吉身其康彊斂時五福或名其堂景鑠哉
皇帝致治衍繹範言心源符契八惟庶徵以徵信實而
寶以愈重以詔示無斁(其二)
心乎肅肅作肅惟恭敬
天尊
祖
郊
廟明禋必親必躬雖八十年一哉
皇衷旁秩百祀肸蠁斯通欲得五風十雨虔禱扵
宫中萬物致飬上下交而其志同渙汗其大號心&KR0008;
占農鏐租漕糈王政所崇輪蠲各省賦税籌之無
窮凢有水旱發内帑賑恤轉歉為豐藏富在民實
實隆隆如澤之潤浸以醇釀對時雨兮無私則公
(其三)
從斯作乂裒然文顯
德日進
文日多本末共貫
聖學高深灑為奎翰炳如日星而章雲漢修辭立其□
景撰悠遠誕興東土恭
天成命監
成憲敬奉
神器著為令典虞夏以來至明代為得半而失半約以
皇度罔或偭隃尺寸
幾暇怡情吮毫搆韻發聲為律澤於古以餘潤次第甲
乙厥數無萬有典有則用之
絲綸曰惟久照咸切尊親曰晹如日之升康乂我民人
(其四)
明哲煌煌静虚動燭雖隔九重九有咸矚既明且
哲
前典斯劭每觀
實錄先劬心扵問燎
黼衮端穆辨色出
視朝能察之能執之政治規條簡任公卿百執事明四
方之目弼成教化式敬爾由獄坐悉情偽雷霆亦
福
天鑒恢恢萬民恒在懷燠沐垂温躋之春臺(其五)
廣運於上蘉哉負扆兼善于謀隨宜
指示
皇耆其武闢疆二萬餘里金川平定與諸土司齒西師
建勲平定凖噶爾四大回部疆界厥地後平定兩
金川事弗可已南奠臺澎南盡交阯緬甸歸順廓
爾喀南掌等國兹以其麇至遊扵化宇罔不忭喜
天以為聰亦又何求
智勇深沈無不籌度咨諏無寒則萬物不成斯謀斯猷
(其六)
惟睿作聖明者明理章志貞教莫善乎禮功成作
樂中和大備歲事
秋獮柔遠寧邇以教以安惟民所止翼翼
鸞輅不宴息深宫六度
南廵愷澤龐鴻運道民生莫大於河工海之有塘壩爰
以成功覃齊浹魯遂躋岱宗夀相臺懷忻展呼嵩
陪京甸服慶忭攸同惟聖時憲民欲天從惟庶民
從者其名為風(其七)
王者敬歲亭育博其愛協氣汜濩相推相代雖屢
豐見告勿謂豫大
省歲
省成兆民永賴扵時為春杏花菖葉乃亦有秋則萬
寳咸實寒暑靡間命直省旬月奏報雨雪以主歲
功實訢藹所浹百辟卿士取法自然占氣候扵十
有二月道在節宣出入自爾師虞無曠庶官日慎
一日明晦無愆徵諸庶民一人是主而衆星共之
而顧兹寰宇有宿有統好從乎風雨(其八)
百榖用成敬兹降祥歲
舉耕耤之典斯穡事之孔良百昌之緐廡緜緜穣穣民
安郡縣我倉我箱屯豐濛汜守禦相望惟后非賢
不乂其德曰明以正官方吏治蒸蒸賢否清濁立
判旌廉擢能文武並勵心可于城其職官各賜飬
廉而曲體其情詰戎習衆實稱其名宏綱鉅目各
有所成(其九)
籲俊興賢倬為章於
夀考棫樸誦詩蔚為德造文明燕喜秩如彬如兩試仍
恩推蕊榜彙吉茅茹老而益壮棘院耆儒陳詩而獻頌
者故廣其登進之途
親臨辟雍右文稽古篆籀之蹟而新為十鼓文淵文源
若津若溯輯四庫書都為四部分為三類方以類
聚
避暑山莊曰承德府學校既設俾欽俾慕是以
作人左右萬流景附(其十)
皇之人多夀一人孩之合中外為家一人裁之
五代同堂爾乃吉祚大來奕葉雲礽久矣悠哉
五福堂者福海大環支蕃五世盖摺奏浩緐前後凡二
百祝頌闐歡仰
聖祖之徽猷九寰㪺醲乎衢尊式燕且喜稱觴獻
夀扵其間門旌人瑞
恩澤旁覃越百歲以扶鳩以飬以恬六合一家而康而
安(其十一)
八之
念徵身為表儀天人之際永欽識之寳于有德
天庥是滋率由舊章用以其時
信天主人夫何然疑
古稀天子今古誠稀及
耄而三念兹在兹
正夀之慶懷福履綏和闐瑞珍既琢既追豐紐重臺蟠以
文螭乾圓坤方夐乎煒而嘉應在庶徵庶徵之八
用迓
鴻禧為萬世法程視此頌辭(其十二)
萬夀錦屏恭賦(敬集)(御製文句)
大學士(臣)王杰
泰鴻環均寳算盈積元氣昭融斂時敷錫自古帝
王位禄名以夀彌昌必推本扵大德
皇帝致治諴民阜物葆
法宫以協時符帝車扵太乙昭萬年之有道亘千古而
鮮匹
正夀之慶欣開
八袠顯名丕揚吉語臚實維時遠邇欣愉口億聲一我
大清蒙
天眷祐應運而興洪惟我
列祖
列宗締造維新
大孝備矣彛憲是承勅明旦凛紹庭单心繼序儼然
天
祖之式憑也金&KR1195;氣霽恭逢
誕聖之辰七政比躔以摛耀九寰㪺醲乎衢尊以延
鴻算以燕
聖人至扵熙皥之世膺禔孔厚時雍恊和輔相左右(叶)
浸以醇醲亦曰悠久底區宇扵和恒願
福祿之永茂(叶)
治化翔洽神游扵太和洋溢之世者實為從古所未有
亦惟
虔鞏孜孜建中表正秉莊敬以日強體貞元而凝
命亶
聰明睿智之資際
累洽重熙之運(叶)總萬有之紛綸運中天之璣鏡
文德武功外王内聖省方問俗正心勑政匪居匪康其
難其慎昭晰乎
上天降監之原以篤我
國家無疆之慶是以
璿流毓慶介禧錫羡
五世曾元瓜綿瓞蔓用此
顔堂灑為
奎翰厥彰祥源金輝玉燦
皇之人多夀萬億基算門旌人瑞爛若霞電綺眉𥅆耳
熾昌式燕擊壌聽歌靈臺時憲用叶
崇禧歲萬又萬由是天人恊應羲和增錄八風體政四
方從欲
省歲祈年巖廊睟穆時暘時雨偉兆郁郁躋一世扵仁
夀藻華昌乎姬籙
擇言鐫寳盖莫若洪範八徵之念所以承
天之福是宜廣宣
湛闓布德孔時履端撓甲魚鑰曙開
綸綍是宣雨露垂滋嘉與九有臣民慶駢豐施蠲惟正
者萬千垂一代之
鴻規沐以膏澤躋之春臺偉
嘉禎之薈萃璣籥撙總以迓
釐凡百有位叠奉嘏詞
特榜興賢域樸誦詩國之耆耉與夫士民慶豫之忱亦
皆歡欣踴躍聯軫偕來若乃車書南北萬國朝宗
外逮四裔君長咸徠獻
夀興其肅恭
山莊秋廵内外札薩克自舊隸蒙古喀爾喀青海王公
凖部回城哈薩布露條支之東若安集延若拔逹
克山不約而同瀛壖炎島藩服星拱(叶)緬甸歸順
西旅底貢(叶)安南雖南瀛小邦耶榮號崇封來覲
行殿彌暢
皇風煌煌
帝京景集雲從逖光函其愷悌臚歡訖扵瀛濛綿綿穰
穰實實隆隆俾緝熙于
純嘏垂
景祐于無窮故乃持盈保泰益凛
天寵(叶)致
巍乎煥乎之盛美持不矜不伐之
淵沖圖于王會
盛典矞皇(叶)同
天所燾固不能以言語形容猗歟盛矣自黃虞以來疇與
絜崇
八旬萬夀盛典卷八十二
