八旬萬夀盛典卷六十七
恩賚(六)(本年蠲賦三)
福建廵撫(臣)徐嗣曾謹
題為恭謝
天恩事據布政使伊轍布詳據福州府知府成寧等會
詳據閩縣等各州縣詳據在籍大學士蔡新等僉
呈稱欽惟我
皇上
德洽羣生
恩周寰宇
天庥滋至久
保合於太和
聖敬日躋用
緝熙於純嘏歌
盛治而已欣熙皥
念民依而尚厪盖蔵遡自
御極以来叠荷
皇仁之被家給人足再蠲惟正之供
慶行惠施三奉
温綸之沛固已陬澨咸安耕鑿黔黎久慶昇平恭逢
八秩昌辰重荷
元正曠典
一人有慶兆民賴而率土歡騰
萬夀無疆九有同而普天
澤廣
綸書特下全蠲秸銍之徵
温旨遙頒並免租庸之納一十七省共戴
尊親億萬斯年長沾樂利丹山碧水
湛恩與膏雨偕流白叟黃童喜氣與頌聲俱暢民安作
息三山之兊澤彌亨年慶豐登七月之豳風如繪
康衢尊獻含哺稱
介夀之觴海屋籌添食
德上
長生之籙所有感激下忱謹合詞呈請轉詳代
題恭謝
天恩等情據此該署閩縣知縣吉夀等詳稱伏惟
聖德懋昭
皇仁廣被呼嵩祝華延
夀㝢於無疆扇景濩甘荷
殊恩於莫外有年頻紀早覘庾積廪盈常賦特蠲更見
衢歌巷舞三山喜溢十郡歡騰躋萬姓於春臺信
億齡之嘉會
堯階日麗
愷澤覃敷
禹甸風遙
湛恩屢沛青疇綠壤億萬里銍秸並除白叟黃童十七
省笙歌齊奏南山北斗仰
黼座以呈祥十雨五風共
康年而獻祝兹據該紳士蔡新等僉呈謝悃理合轉詳
等情據此該福州府知府成寧等欽惟
帝德覃敷
皇仁叠沛和風甘雨涵濡於侯甸要荒
文德
武功震耀於東西南朔
太和醖釀
一人肇錫蕃釐
化日舒長六合咸登
夀宇夫耕婦織屢兆豐年巷舞衢歌欣逢
盛世信
熙朝之極軌誠
郅治之休風仰維
乾德無疆
泰辰伊始騰
恩詔於
八旬萬夀共慶盈寧蠲正賦於五十五年盡沾樂利阜
財觧愠如被南薰千倉萬箱獨饒滄海長申燕喜
永載
鴻熙據此該布政使伊轍布欽惟
軒紀洪延玉燭恒調於六宇
堯仁廣被
璇圖久協夫萬邦補助頻施數已逾於億秭丁糧普免
惠更越以再三兹荷元日
恩綸為普
八旬慶典該紳士等優游
夀宇沐浴
仁膏蒙
申錫之有加荷
推慈於無極凡納緫納銍納秸全弛度支合杖鄉杖國
杖朝感臚樂利仙霞益夀枌榆之食
德何窮南海稱觴葵藿之傾心自切理合據情轉詳察
核具
題等情到(臣)據此該(臣)欽惟我
皇上
仁孚九有
道洽三無
問俗省方時厪知依之念
阜財制用屢勤若保之求閭閻久享盈寧蒼赤咸歌熙
皥兹欣逢
皇上
寳集八徵
論抒四得特霈始和
詔旨普免天下錢糧春膏無遲速之區
惠澤逾尋常之格豳風可籥禹甸胥畇沐三次之
鴻慈於今而四頌
萬年之景運自古無雙
九陛承流三山齊舞歌康衢之黎老惟頌
昌期耕瀛海之生番亦申
嘏祝允
聖朝之盛事盖前代所罕聞(臣)不敢壅於
上聞謹會同閩浙總督(臣)覺羅伍拉納合詞具
題伏祈
皇上睿鑒謹
題奉
旨該部知道
湖北廵撫(臣)惠齡謹
題為恭謝
天恩事據布政使陳淮等詳據武昌等十府轉據江夏
等州縣衛所士民呈稱欽惟我
皇上
仁育萬方
澤周四表瑞符協應兆五風十雨之祥民氣恬和享千
倉萬箱之慶固已薄海久安於熙皥羣黎共樂夫
盈寧茲乃恭逢
萬夀八旬之期欣邀千載一時之典
特頒綸綍普免賦租統十八省而均荷
皇慈合億萬人而咸霑
聖德
仁同一視遐陬無不被之方隅期以三年次第有因時
之良法
殊施稠叠
生成厪切於小民
渥澤滂洋
高厚直逾於大造幸際方中之
景運億載蒙
庥難酬莫大之
鴻恩同聲祝
嘏所有感激微忱理合恭籲轉詳
題謝
天恩等情由府轉詳到司欽惟我
皇上
德含覆載
仁並生成
念厪於箕風畢雨之情
勤施於旰食宵衣之際
殊恩遍布已邀
錫賚之三週
温詔下頒還幸
恩膏之四洽恭逢
萬夀八旬之盛
賜復九州百姓之家賦稅全蠲草野之蓋蔵尤厚遐陬
普被閭閻之康樂為書經
國計而均以三年法良意美合寰宇而仁同一視室盈
婦寧
恩諭從天懽聲動地江深漢廣莫名
聖澤之汪洋日升月恒幸際
昌時之熾盛仰
北辰而抒悃受
福無疆聽南紀之呼
嵩普天同慶茲據武昌等十府詳據江夏等州縣衛所
士民人等籲詳代
題等情理合據情會詳查核具題到(臣)欽惟我
皇上
德協清寧
恩同覆載
健行不息易占六位之成
茀祿維康詩頌九如之句兹當
八旬萬夀忻看
五世一堂慶集
宫庭懽騰海宇
特沛初春之膏澤普蠲直省之金錢躋萬姓於春臺開
八荒之夀宇江永漢廣難名
帝德之高深巷舞衢歌彌戴
皇仁之浩蕩從此京秭垓壌慶比戶之皆盈南朔東西
集萬方而来賀(臣)謹會同湖廣總督(臣)畢沅合詞
恭疏
題謝伏乞
皇上睿鑒施行奉
旨該部知道
湖南廵撫(臣)浦霖謹
題為恭謝
天恩事據布政使王懿德詳據長沙等府會詳據各州
縣廳衛詳據紳士羅典耆民鄭永清等呈稱欽惟
我
皇上
德懋健行
化成久道八紘霑
闓澤普蒙樂利之庥六合徧淳風聿著皥熙之象固涵
濡之普被已淪浃之難名茲者欣逢
萬夀慶洽
八旬備名位祿夀之全必歸
大德統南北東西之廣咸被
鴻庥引飬引恬富已久蔵於庶納㥎納秸賦頻惟正之
蠲合直省以輪年先周瘠土减輸租於業戶更廣
深仁(典)等生際
昌期恭逢
曠典泳遊
夀㝢順
帝則於不知不識之天渙汗
恩綸樂豐年於多黍多稌之日益臻康阜莫罄歡欣循
出作入息之常敢忘
帝力效擊壤呼嵩之祝仰答
天恩伏乞詳請
題謝等情由府州轉詳該布政使王懿德等會看得
世際
郅隆賴
一人之有慶民安豐樂欣萬國之咸寧兹者恭逢
皇上衍慶八旬集禧
五代聽十行之𫝊
詔正賦全蠲分三載以輪年歉區先及
湛恩汪濊匝瀛嶼以咸周
闓澤覃敷溯瀟湘而渥被
堯天篤慶彌仰延洪禹甸騰懽益臻安阜耕田鑿井羣
欣有脚之春剥棗稱觥願上無疆之頌茲據士民
合詞籲請
題謝等情到(臣)據此該(臣)看得鳩民昭
郅治皡皡成風
鳳闕下
恩綸元元徧
德覩盈寧之益著宜歌頌之難名欽惟我
皇上
至仁丕冒兩大無私
愷澤旁流萬年有祜恭慶
八旬之萬夀齊呼
萬歲於八紘
軒籙誕膺
堯天共戴綿延瓜瓞萃
五世於一堂小大共球來萬邦之重譯實古來所罕覩
共仰
光華更望外之有加廣宣
綸綍綜丁田之賦遍九域以全蠲量出入之均别三年
以遞免歲亦無恙既蠲緩之攸分富以其鄰更佃
租之並减序後先而廣被昭裒益之平施胥蒙
睿慮之周益見生民之厚十行
詔布統海内以騰歡三楚地偏望
日邊而銜戴(臣)等依光
北極供職南邦歲屢豐而共慶承庥
恩彌渥而益徵蔵富衢歌巷舞已遍瀟湘七澤之鄉
受禄宜民願上松柏九如之頌臣謹代抒下悃敬達
上聞會同湖廣總督(臣)畢沅合詞恭疏
題謝伏祈
皇上睿鑒施行奉
旨該部知道
河南廵撫(臣)穆和藺謹
題為恭謝
天恩事據布政使景安等詳據開封等九府四直隸州
轉據祥符等一百三州縣士民呈稱欽惟我
皇上
仁育萬方
恩敷九有
堯尊普酌符願
聖人夀之辭
舜軫常調致阜吾民財之盛
福徵備於時若風風人而雨雨人
善政篤於厚生衣衣我而食食我頻年緩徵賜復廣露
積於閭閻到處登榖告穰比崇墉於囷廩大河南
北久流
浩浩之仁二室東西曷喻
巍巍之德茲逢
八旬萬夀欣際千載一時
詔沛雞竿
恩頒燕席並元辰之
特旨
布諭宣恩免直省之正供
奉時行慶當家給人足之會
勤施四次普蠲洵法良意美之圖量予三年遞及欣聞
巽命幸沃
豐膏徧河聲嶽色之間雲蒸喜氣同日升月恒之久山
祝
聖齡伏乞申請
題謝等情由府州彙詳到司由司轉詳到(臣)欽惟我
皇上
夀富熾昌
聖仁博濟
洪禔普錫洽慶於東西南朔之區
時憲省成協順於歲月日星之軌六合躋春臺之上民
氣恬熙
八旬欣
夀宇之開
帝期曼羡維中州之宅土本宜沃野深耕相小民而
知依恒共逢年力穡茲荷
恩綸蠲賦一寬令甲之常更籌良法輪年盡免地丁之
入奉宣
德意共樂豐年山農澤農地農每幸催科之無擾五榖
九榖百榖自饒高廩之多儲地告河清詎俟千年
而一人齊嵩祝咸呼
萬歲者三(臣)不敢壅於
上聞謹具疏代
題恭謝
天恩伏祈
皇上睿鑒奉
旨該部知道
山東廵撫(臣)覺羅長麟謹
題為恭謝
天恩事據布政使繆其吉等詳據濟南等府州轉據歴
城等州縣衛所紳士呈稱竊思九賦為經國之常
夙垂令典什一廼中正之法久奉成規上地下地
辨其方恒用一而緩二納秸納&KR1469;殊其制每耕三
而餘三欽惟我
皇上
德協羲軒
仁同姚姒
溥祥和於宙合共沐生成
敷愷惠於田功羣安恬養固已士民被澤化國之日舒
以長耕鑿蒙庥康衢之民作而息萬邦告屢豐之
慶
億齡欣有道之長方殷惟正之供敢覬有孚之惠茲值
五世一堂之慶恭際
八旬萬夀之期
特降諭旨將乾隆五十六年錢糧通行蠲免
澤如雲行而雨施
德已髓浹而肌淪當
翠華之七廵荷
綸音之叠沛
宸衷籌邦本深知稼穡之艱難
睿慮念民依益廣閭閻之儲蓄鮮一夫之不獲期三年
而有成常邀樂利於昇平咸享安恬於
盛世含哺鼓腹皆由
帝力之生成巷舞衢歌一本輿情之歡愛惟是下懷愚
悃無由上達
宸聰伏祈轉詳據情
題奏等情據此該歷城等縣查得草野急公之願每
樂輸將
國家惟正之供久垂令典欽惟我
皇上
德𢡟堯階
仁周禹甸
廣春秋之補助屢兆豐穰
知稼穡之艱難尤敦儉樸固已昇平共享樂利咸臻矣
兹復邀賦額之全蠲沛
恩施而通免山陬海澨既致慶於盈寧魯甸齊郊更荷
恩而豐裕讀十行之
丹詔
深仁偕渤海同流齊
萬歲之山呼
聖夀與岱宗並峙茲據各紳士公籲前来轉請具
題以甲謝悃等情據此該濟南府知府等會看得維
正偹度支之需自有成則薄歛渥閭閻之惠叠布
深仁欽惟我
皇上
宵旰精勤
仁慈普覆
知周稼穡常願百室盈寧
念切雨暘惟冀三時不害固已羣登熙皡歌浩蕩於昌
期共沐安康樂生成於盛世兹復承普天同慶之
日施率土廣被之
恩免億萬之丁糧
異數夐超今古逾再三之
申命
殊恩迭沛寰區分次第於三年魯甸齊郊咸歌樂利遍
和甘於四海山陬海澨悉沐豐盈所以
夀總歸
仁羣效華封之祝民惟徧
德咸歌天保之章屢荷
鴻庥均登
夀宇雖戶安耕鑿難名
帝德之無疆而世際亨嘉莫喻輿情之交忭兹據歷城
等州縣衛詳請
題謝等情到司據此該布政使繆其吉看得
夀宇鴻開仰光華於舜日
恩施特沛沐雨露於堯天欽惟我
皇上躋
八旬萬夀之昌期備
五世一堂之盛事普天同慶薄海騰歡誠史冊所希聞
實古今所罕覯伏念
愛民如子
錫福同天平時
軫念蒸黎每不惜萬千之帑藏此日
舉行慶典更普施億兆之
恩膏承
異數之頒遠及於山陬海澨被
至仁之育近周乎魯甸齊郊本年之歲額全蠲數載之
舊徵盡豁憶自正供全貸迄今已四免輸將即此
分郡停徵統計而三年溥徧
皇仁廣布億萬家鼓腹含哺
丹詔遥𫝊十八省民安物阜梯山航海集萬國之共球
巷舞衢歌極兆人之頌祝理合轉詳具
題等情到(臣)該(臣)看得茅簷蔀屋久安耕鑿於昇平
魯甸齊郊咸享豐亨而愛戴欽惟我
皇上
乾行合撰
泰運重熙
年三登而闡帝期歲豐人樂
夀八旬而躋仁宇詠
德含淳當
翠華之七廵荷
綸音之叠沛已無一夫不獲欣看萬姓咸寧兹恭逢
八旬萬夀之昌期普天同慶快覩
五世一堂之盛事率土騰歡伏念
帝德醲敷頻施和煦
皇仁廣浃復免徵輸十八省之歲額全蠲次第而計期
三載億萬家之舊徵盡貸今茲而已免四輪三齊
長沐涵濡十郡同深頌祝是以輿情歡忭齊呼
聖夀之無疆
慶祉延洪共感
天恩之大賚兹據布政使繆其吉詳據濟南等府州縣
衛所轉據紳士萬斯年等合詞叩謝恭懇代
題等情前来(臣)不敢壅於
上聞謹代
題恭謝
天恩伏祈
聖鑒謹具
題
聞奉
旨該部知道
