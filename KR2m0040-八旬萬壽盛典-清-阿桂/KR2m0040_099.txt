欽定四庫全書
八旬萬夀盛典卷一百
歌頌(二十)
萬夀恭擬連珠三十二首(謹序)
内閣學士(臣)玉保
粤惟太極函三布懿純于夀宇乾元用九昭茂育
于貞符累洽重熙照世炳洪暉之耀含淳詠德垂裳
光久道之謨欽惟我
皇上衍緒承庥綏猷建極光昭
泰運瑞集
昌辰綿
寳構于中天閎區曼夀鞏金甌于萬&KR1124;慶會凝禧匝㝢歸
仁敷天裒對夏諺普由庚之祝
春祺沛令甲之頒聿瞻景度于璿璣聲昭遹駿爰紀嘉
祥于金鑒化洽龐鴻欣兹周伯徵符軒紀增
八旬之算况復堯階臚頌箕疇備
五世之堂臣依景
貞圖攄忱
夀牒偕歌衢于率土謹攦韻以連珠其詞曰
(臣)聞四時為柄體元同蕩蕩之天三辰昭華負扆
厪孜孜之日是以苞符介景並悠久于兩儀圖䇲
延洪協康寧於
八袠
(臣)聞位育中和玉燭炳無疆之治春秋温肅瑶樞
彰廣運之方是以
健法
天行瀛宇胥歸怙冐寅孚
昊眷
淵衷彌凛幾康
(臣)聞承
天之祜寳系儲庥率
祖攸行璿圖膺祚是以冠裳由舊崇燕翼于
英謨騎射宣勤式
鴻儀于記注
(臣)聞矩法規圖劼毖周於總宙天臨海鏡孚惠徧
於蕃畿是以聽玉漏以
披章深宵達匭啟銅扉而
&KR0681;政未旦求衣
(臣)聞安民則惠爰徵四達之庥大德曰生式溥中
孚之化是以雨暘時若沛
闓澤以如春政事懋哉彰休和扵有夏
(臣)聞天璣甄度柏梁肇始宸章帝範崇謨玉海先
編御集是以丹書翠箧
經綸高金鏡之篇嚳詠唐歌
巍煥軼雲珠之笈
(臣)聞黼座陳謨三接廣延扵晉晝金華顧問四聰
上達夫璇穹是以道原於天
銓鑑仰奎文之煥言衷諸
聖高深欽
皇道之融
(臣)聞書倉縑素義海文河册府編摹天包地絡是
以蘭臺排架侔縣圃以三成芝檢充厨峙神州之
七閣
(臣)聞溯雕鏤於長興鈔胥比捷盛挍刊於端拱剞
氏相沿是以槧仿荆溪石室
記五經之萃珍儲
天禄書林廣萬本之傳
(臣)聞蘭亭八柱羅墨妙而星輝瓊笈三希排寳章
而錦纂是以寓
璇題於石墨綏豐標快雪之堂啟璚箧之琳瑯篆額陋
停雲之館
(臣)聞蕭斧衮章筆削䋲乎玉尺芸籖縹帙權衡協
以金模是以鳳紀提綱翠牒正編年之統麟書衍
緒
丹毫垂經世之圖
(臣)聞刻玉遊河風雲翊乎宸駕披圖巡洛衛仗拱
以鉤陳是以
命倌展儀鷲嶺則閣名領要
入疆咨岳龍泉之堂署行春
(臣)聞秋補春原習祥邰室雲瞻日就視典堯亭是
以泮水文壇杏参天而布藻臺懷佛域蓮迓
蹕以含馨
(臣)聞三亹消息潮起伏於鹽官九曲支流漲渦盤
於淮甸是以連排鷹齒海塘鞏屹以梅樁宣洩龍
門河軌安趨其竹箭
(臣)聞陶邱利導濟緣伏見而為滎㶚滻分流涇本
澄清而别渭是以辨菏汾之分派遠箴桑杜之訛
訂孔鄭之微言始别淄澠之味
(臣)聞蒲昌之海河乃導其重源桐柏之山淮匪潛
于雙井是以槎尋博望崑侖伏鹽澤之流經注道
元豐水析胎簮之嶺
(臣)聞天山北界廣徵兀格之言震旦西通重譯支
那之義是以龍沙式廓葉爾羌志乃同文象教洪
宣土伯忒經曾受記
(臣)聞輯瑞嵞山叙渠搜於禹會獻琛蕃國來西旅
扵周京是以凖隸衞拉布岵圖
錫伊緜之號藏通宗喀廓爾喀展歸順之誠
(臣)聞有征無戰如時雨之行師惟斷乃成儼衝風
之振籜是以石峯電掃威螗斧以
天弧鹿港𤇺銷靖鯨波于海若
(臣)聞驃樂狼歌道通鳥譯鱗趨鳬集状献鴻臚是
以遠奉龍函戞里則齋心日域虔朝
鳳闕富良則稽首星樞
(臣)聞編弇山之玉簡版進益疆臚宛委之銀文圖
呈括地是以
宸居星拱黃輿增度邑之篇亥步區分赤縣廣元和之
志
(臣)聞發言為詩三類諧夫頌器德音謂樂九韶譜
以中聲是以連類含章按譜悉睢麟之意象容表
慶升歌皆鸞鳳之音
(臣)聞堯韭禹糧粒食豐于四融白苞丹虋農祥卜
以千倉是以
再豁漕儀藏富倍九年之積
四蠲丁賦屡豐
鍚萬寳之穰
(臣)聞韶華虞館左制肇乎環林纉武岐陽獵碣森
乎璧沼是以
觀文成化三雍拓豐鎬之規釐舊增新十鼓燦
星雲之藻
(臣)聞連科錫羡茅茹共拔扵新恩特奏升名椿算
咸成夫茂典是以雲章倬漢作人徵
夀考之祥蕊榜引年造士廣春秋之選
(臣)聞歌風解阜撫五辰而庶績咸熙思日贊㐮綜
六典而百官以治是以鵷班懋賞署銜榮進夫升
階
鸞誥馳封鈿軸
恩推乎錫類
(臣)聞歌駿發以祈年神猷協契美鴻釐而薦祀令
序登豐是以
望秩燔柴瓊乎遍懷柔之
德先河後海
琳壇報率育之功
(臣)聞龢神舒亹三夀集于福衢齯齒鼚愉千叟翔
乎仁路是以歡騰人瑞耄耆祝
軒頊之年義闡
天言更老訂星辰之誤
(臣)聞鶼林鰈水職方呈土訓之書颿海繩山王會
集爻閭之幣是以
龍光萬國稱觥則樂奏雲門鰲抃千班奉賮則人来月竁
(臣)聞春臺皥皥與物咸熙綿宇誾誾諸福畢至是
以承
暉光而訢藹義門萃族姓之居洽協氣以遹翔慶牒
錫曾元之瑞
(臣)聞三象騰輝升恒頌夫天保九功攸叙莊敬昭
其日強是以
皇極歛敷螭璽鏤
八徵之篆
昌辰樂愷鴻圖申
五福之堂
(臣)聞乾闓坤懌晏粲
皇儀河慶山呼駢蕃
夀祉是以三三積黃鐘之數以莫不增五五符大衍之
圖自今伊始
萬夀恭擬
八徵耄念頌九篇二十八章(謹序)
内閣學士(臣)翁方綱
皇帝御極之五十有五年恭逢
八旬萬夀慶辰
皇上
御製八徵耄念之寳記
錫訓敷言推本箕子陳疇之旨與前此
古稀天子之寳
猶日孜孜之義
五福五代堂之義相為經緯表裏光煒炳煥照耀天地
皇哉丕天之大律䆳古以來所未臻已(臣)謹案尚
書正義曰庶衆也徵念也王者用九疇為大中五
氣各以時來所以為衆事之騐也蔡沈書傳曰庶
徵曰念所以省騐也林之竒尚書解曰五者各以
時至無過無不及各得其多寡先後之序盖疇範
之精微托本于
君德以
皇極為九疇之中而以
念徵為九疇之實事也然自古傳注諸家逓相推衍義
蕰以為禹傳于箕箕傳于武而己未有
躬行實踐
親履厥祜
親敷厥訓如我
皇度越千聖貫疇福之大原者也先是有
御製讀洪範
著論深切發明兢惕敬誠之旨盖
皇上敬
天法
祖
勤政
受民翕受单厚諸福之物可致之祥莫不備至
文教之宣
武功之暢
教養之經綸
膏澤之優渥與歲增多與時增集
恩言春煦
綏多祜于衆兆民復
詔普蠲正供
開鄉會恩科龐鴻協氣浹于海表遠藩歸仁稽首
闕下懽忭之誠四遠市應九寰承流蔀屋夀民年逾期頤
暨䔍慶曾元者各以千百計駢叠受祉遶
慶霄而騰喜氣
皇上猶復兢兢戒慎求寧求莫黜繁文崇寔政
宵旰精勤
六飛巡涖
鏗泗水之鐘琴
勒辟廱之籀鼓
元音夀牒
寳典瑶章貞符叶貫珠躔璧合自有書契以來丹甲秘
寳所紀于
今徵實矣臣竊嘗綜研諸儒洪範解詁無若朱子之
言曰人君履天下之至中有天下之純德立至極
之標凖故必順五行敬五事以修其身厚八政協
五紀以齊其政然後至極之標凖卓然有以立乎
天下之大中使夫四方輻輳面内而還觀者莫不
于是取則焉此蓋皇極之所以建五福之所以歛
而即庶徵之所以念用也(微臣)伏思聖經疇範攸
叙之旨今于
聖人
躬行之實事徵之自古諸儒或得窺見其理而不能恭
逄其事(臣)之愚陋得恭逄
聖人而不能闡揚萬分之一(臣)實慙悚不敢安敬繹範
疇之義撰頌九篇仍于每篇之首謹為小序依九
疇之次
(臣)謹案箕子陳疇始于一五行我
皇上聖德同
天天德之要
念徵之本為疇叙所資始謹撰頌四章
欽惟
聖皇體
天錫極洪鈞一氣
萬福是式體信達順各以其職
萬福之會會于
至德(一章)
惟和惟脩彙于六府惟功惟叙
五德斯溥
至德
至誠旋宫應吕太和保合承
天之祜(二章)
斗為帝車運乎中央節均四序昭被萬方中和位
育玉燭道光
延釐申之
曼夀無疆(三章)
受釐熙載載
撫五辰日用飲食
錫福庶民
至誠之徵
健行日新得
天久照
萬福長春
右頌第一篇四章章八句
(臣)謹按箕疇次二敬用五事以敬為主合于
聖人致福之本實為
念徵之劵謹撰頌四章
聖德之基
聖敬主之
聖學之本
聖敬聚之
聖祜之源
聖敬溥之
敬用之實惟範疇叙之(一章)
聖敬日躋敬
天法
祖
聖心勤民
無逸作所以貫萬事以凝
萬祜
執兩用中圓規方矩(二章)
惟律惟度至精斯鏡惟物惟則大中斯慶疇範之
要基于
作聖
聖祜之䔍闡于
用敬(三章)
九思四勿魯論歸仁千祥萬善
聖祜日新道之大原推本于
修身福之大本合撰于
天人(四章)
右頌第二篇四章章八句
(臣)謹案箕疇次三農用八政孔安國傳曰農厚也
馬融注曰農為八政之首故以農名二義蓋兼資
焉
皇上念切民依為
念徵之本務謹撰頌三篇
帝念阜農康功田功惟
醇化時醲惟
湛恩時庸黎民時雍教養攸同既聚而豐百司百工備挈于
皇衷耕鑿胥從胥叶扵大中
萬福攸崇(一章)
帝綏百福
帝總百禄三農九榖萬寳時熟黍稷穜稑禾麻麥菽疆
遂畛瀆利甿以膏沃
帝咨于司牧宅里善俗則民用親睦胥戬榖是䔍(二章)
正供
普蠲屢遍于普天
帝心浹于農田土宜胥便歲功聿宣畎涂山川畊讀誦
絃里豆庠籩考藝興賢
覈實凛其權
化工陶甄
多祜萬年(三章)
右頌第三篇三章章十二句
(臣)謹案箕疇次四協用五紀孔傳曰協和也蔡傳
曰五紀曰協所以合天也
皇上念徵熙績協
天人之應謹撰頌二章
帝念福之徵
帝挈紀之成
錫極均平以
握璣衡四序時行百嘉時榮百度時貞庶績時凝一本于
至誠
行健元亨品物流行利貞性情
六位時乘萬物由庚
茀禄茂承
經緯升恒(一章)
斗樞珠光挈魁戴筐節度隂陽
六飛集祥
協時月日之章
協律度衡之常熙春澤滂律筩鏘鏘吹布于萬方岱宗
蒼蒼大海泱泱洙泗之鄉金絲之堂
奎文矞皇慶歲豐穣胥樂歌
夀康(二章)
右頌第四篇二章章十六句
(臣)謹案箕疇次五建用皇極曰皇建其有極
念徵之建也曰歛時五福用敷錫厥庶民
念徵之錫也曰皇極敷言是彛是訓
念徵之訓也敬惟
乾坤之容
日月之光非語言文字所能繪也謹撰頌一章
昔唐虞之治曰執中用中惟
聖合揆
心法攸同而
聖心之精一益仰叶於
昊穹惟
聖念徵惟
天比崇
念念疇叙
於穆昭融是以立大中之極至觀彛範之會通高明博厚
悠久延洪會極保極釐工亮工杓建星拱海滙風
從河洛會于中五律吕統于黃鍾五行總于大極
五福萃於
皇躬萬里會原萬川朝宗
萬福偕來萬國呼嵩
右頌第五篇一章二十六句
(臣)謹按箕疇次六乂用三德傳謂乂以治民也敬
惟
皇上乂安海宇為
念徵之實用謹撰頌二章
帝念徵無頗
建極中和台垣峩峩萬象包羅剛柔弗過正直弗阿
大化漸摩慶民有那瀼瀼
恩波
祜偹且多
奉三同科吹萬載歌(一章)
帝念徵無斁
中和錫極納民範式軌物咸則平康正直剛柔弗忒無
偏無側規矩䋲尺惠此萬國純嘏千億以釐
萬福以乂三德(三章)
右頌第六篇二章十二句
(臣)謹案箕疇次七明用稽疑曰康強曰逄吉蓋
聖人心與
天通為
念徵之實騐謹撰頌二章
帝念
天之諶
心
天之心鑒銘規箴
顧諟惟欽
至誠照臨
帝謂聞音接以
精忱切民隐之深和氣所歆
錫嘏壬林民氣樂湛遍海澨山岑(一章)
帝念
天之載致
天之瑞豐穣滂沛
景福攸介
精誠所會肸蠁如對
萬福來會與
穆清一氣
慶祺薈萃
醇膏普賚光被周暨環薄海内外
右頌第七篇二章章十二句
(臣)謹按箕疇次八念用庶徵傳釋詳矣未有以
聖人履
天位
篤慶
念徵如我
皇上
德福兼備者也謹撰頌五章
惟
聖念徵惟
聖至誠
至誠之
念與
天合并召律調風寒暑雨晴貞恒之驗久道之成以時來叙訢合于
昇平(一章)
惟
聖念徵惟
聖念敬庶徵之念驗于庶政
綏猷
綏祜单厚保定
五代同堂八方同慶
曰敬用之實功
曰肅乂哲謀聖(二章)
惟
聖念徵惟
聖念典
日月光華
乾坤合撰
手釐四庫
道賅萬卷岐陽籕鼔其光大闡郁郁增新煌煌
寳篆(三章)
惟
聖念徵惟
聖念用以
熙庶績以綏萬衆撫字柔懷同文一統捧觴喜氣普天
來共
長春瑞靄普天合頌(四章)
惟
聖念用惟
聖念徵煌煌
寳篆惟
天慶之承
奎文作記惟寅惟兢
夀牒瑶章霞蔚雲蒸
道光蟠際與歲日月俱增(五章)
右頌第八篇五章章十句
(臣)謹按箕子陳疇摠括於九五福
聖天子
五福名堂
八徵篆寳質之經義
心印揆合
天作慶符謹撰頌五章
聖皇錫福
聖皇錫德
五德之崇
五福之則
五福堂開
多福增益胥于範之錫胥于
德之積是九疇之本是
萬福之式(一章)
聖皇錫福
聖皇錫政
實福之本
實政之應
五福探原四時為柄一氣環瀛粹精如鏡是攸叙之凖
是
念用之證(二章)
聖皇錫福
聖皇錫訓
讀範敷言
兢業戒慎
惟日孜孜
健行益進惟
錫訓之式行惟經義之協順惟疇範之會歸惟
帝德之廣運(三章)
聖皇錫福
聖皇錫瑞
科詔
蠲詔
沛綸
沛惠夀民夀世萬祥來備梯山航海環踵拜
賜呼嵩之聲盈乎天地(四章)
聖皇錫瑞
聖皇錫疇
五福之藴
隂隲所酬禹以傳箕箕以傳周
聖皇兼之
敷訓綏猷於萬斯年
萬古是遒(五章)
右頌第九篇五章章十句
八旬萬夀盛典卷一百
