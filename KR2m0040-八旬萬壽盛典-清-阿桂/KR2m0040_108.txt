欽定四庫全書
八旬萬夀盛典卷一百九
歌頌(二十九)
萬夀八徵頌(謹序)
翰林院編修(臣)秦泉
乾隆五十五年歲在上章月届仲秋恭遇
皇上八旬萬夀聖節維時寰瀛内外億兆臣民翹趾樹
頷悉吐誠素願申祝
嘏喁喁㗁㗁不能自已蔚然盎然並轃嘉會乃
聖懷沖挹方
詔中外勿以彌文侈進獻而
惠育黎元膏澤下逮一時若蠲賦開科靡不
洪施優渥布濩八區
天人協氣蒸為太和甘&KR0584;景風百昌豐殖皥皥如也粤若
稽古頌禱之辭莫善於詩既醉燕飲也則&KR0640;五福
之頌天保感恩也則有九如之禱矧今
昌期翔洽化被埏紘我
皇上事
天之誠法
祖之敬愛民之仁與夫
膚功偉略奮武揆文
國家典制之隆聲容之盛萬邦和會寅迓
蕃釐可謂萃百王之大成曠千古而罕覯者矣(臣)又伏
覩
宵旰勤求孜孜惟日苞符萬品契合庶徵
親製寳篆曰
八徵耄念之寳至矣哉宥密緝熙之全功撫辰凝績之
實效化成久道流衍無窮暨乎
洪暉普慶上理懋臻照景飲醴期頥愉樂扶杖而觀聽
者咸含和而食德稱曰盛哉乎斯世(臣)愚以為
聖德莫隆於敬
天勤民敬用五事即推人事以騐
天心
聖人為
天之子
天子子萬世萬民而躋之仁夀之宇厥庶民胥保惠胥
教誨無一夫不獲其所則荷
天之龍亦必以萬世萬民夀為
聖人夀而
聖人又推
天之所以降福者穰穰簡簡用敷錫厥萬世萬民是以延
洪曼羡增受神筴周而復始罔有紀極宜乎
福嘏日溶高明博厚自強不息日進無疆不息則久久
則徵無疆惟休休徵丕應
夀與
天齊也臣職在詞垣敬獻
八徵頌八章仰陳
黼扆導下忱於萬一其辭曰
天篤景祜
叡哲欽承含宏翕受萬福是膺三神浃歡五辰時撫乾
苞坤符懿鑠
純嘏
皇帝誠敬履盛撝謙蜵蜎蠖濩明旦維嚴
紺殿
紫壇迎長南兆靁鼔雲門煉薪緼燎祈春雩夏祗肅
躬親豐融肸蠁至今
八旬寳貺駢羅温颸甘㴻霞蔚雲增陽蓲隂煦
蕃釐戢孴庶績康哉庥徵迭遘書瑞靈臺(其一)
維
清緝熙奄有四海元會運世契叶
昊縡導揚
祖烈累洽重熙
列聖逓傳鞏此丕基
帝武纉純愓勤夙夜考絢
丹縢用光穠化周邠胥宇漢沛歌風作堂紀
恩陟降伊通
四詣
陪都典崇報本僾見愾聞芮鞫原巘昭兹来許
全韻成章紹衣劼毖繼序弗遑遹駿
前寧在
帝左右暘雨時徵以佑
眉夀(其二)
於穆蒼蒼萬靈所仰俾作
君師引恬引養
皇帝愛民恫癏乃身龐鴻累積
厚德深仁
蠲賦惟四
蠲漕惟二詄蕩泰符節宣協氣
繁禧孔賁豫大豐亨綿隄鉅萬河海底平總總林林桑
麻給足十雨五風休龢沐浴
帝厪寒燠茅蔀周諮損上益下民莫能知人力普存蟬
聯祉祚厥有祥徵邦綏豐屢(其三)
浩如淵海萬派趨東全書薈萃聿禀折衷甲乙丙
丁芸㡡四庫
皇帝睿聖輝映策府分建
七閣津逮南邦瑯嬛委宛富美無䨇三萬六千丹文
綠字綈几琅圅鑠乎大&KR0640;證經訂史議禮審音焜
燿
奎藻沾溉儒林頒列黌宫
璇題渾噩元氣淋漓日星廻薄菑畬謨典
聖學崇高景徵懿顯髦士
甄陶(其四)
羲易知幾
皇帝神武厚屬櫜鞬有赫斯怒凖噶爾部一戰耆平兩
和卓木五稔勲成洞燭樞機咸欽
睿斷籌運萬全勢&KR0894;勝算南交入
覲𬗟甸輸誠薄来厚往詎限禆瀛偃伯靈臺圖形
紫閣
鍚命酬庸豐珉崿崿五十五載四極和同馨烈彌懋殷
地呼嵩區㝢乂寧蒸黎順則定保眀徵我
皇威德(其五)
嘉禮咸備秩祀孔眀
皇帝時邁率
祖攸行
六廵南方
龍驤沛艾捍海籌河劭農省耒為民介景泰岱升香寧
成樂利
福祿溥將輯瑞封山東魯展禮盥薦孚顒蹌蹌濟濟
崇頒十事古藻璘彬殷彜夏勺黃瓦丹楹吉日車攻
重排石鼓周雅籀文光嫓岣嶁旼旼穆穆美備如斯丕
徵文郁威儀孔時(其六)
大樂同和元音布濩
皇帝乘乾聲律身度
綏猷建極戬榖罄宜中和韶奏獸舞鳳儀三百葩經夙
疑同律樂譜
親裁八音克一鳴球戞擊玉産和闐西江古韻鏄鐘鑄
焉
清廟明堂比隆虞舜純如皦如金聲玉振遠逮西藏番人
回人揄揚
聖澤縵舞畢陳磬管鏘鏘簫韶繹繹金石有徵鼓吹六
籍(其七)
先庚
皇覧
景貺宣轃
乾行六幕離照重輪恒蔭松椿載圓月桂繡甸臚驩芳
塍普惠蓂敷軒戺時殷仲秋
湛恩汪濊以竚
豫遊
五代一堂誕&KR0574;
帝祉鞠&KR1743;綵觴
天顔燕喜内由卿尹外逹藩王鯢齒鮐背髦譽膠庠雅
頌京都昇平化宇擊壤謳衢軒舞鼚鼔圖範際地
輿盖蟠天夀徵南極
皇帝萬年(其八)
萬夀恭擬樂府十六章(謹序)
翰林院編修(臣)余集
(臣)聞太和布濩衡正階平協氣嘉生中外禔福象
容表慶均禧九垓蹈德詠仁大樂斯作(臣)伏見
皇帝陛下㪺元馭籙
典學敕幾健法
乾行寅孚
昊眷紹
聞衣言䋲䋲繼繼盖五十五年如一日而道洽政治澤潤
寰㝢樂華禮葉延美大光
純嘏緝熙嘉符懋燦未有如
今日之盛兹盖伏遇
八旬萬夀聖節南瑜東賮駢蕃王會謌頌之作徧及朝
野(臣)以菲材職在編修仰覩
鴻規誠歡誠忭敬按樂府譜辭十六章以當康衢之謠
華封之祝謹拜手稽首而獻詞曰
天子當陽盛德在金以殷仲秋試從風騐律祥通夤極
占雲按節徵應圖疇人捧葵心天將桂酒璧月清
光盈殿頭瞻南極有觚棱瑞靄蓊鬱
皇州絲綸大小共球任鼇抃千官擁八騶比羲珠農
玉駢蕃介祉虞絃唐萐逴躒徽猷聞嶽呼三維天
錫五玉藻朱紘十二旒
乾行健又宣和𨗳順篤懋
鴻庥(夀星明)
受
天之命何
天之龍承
天之祜綜庶績兢兢業業夙夜齋心閟瓊宇擇元日向
南郊北面蒸蔚薪燔燎炷漸調起雲和琴瑟都應靁鼗靁
鼓
彛訓嘉言能晰數廸前庥明昭式序將一代登庸制作丕
鞏兹億年基緒又底事取文華金匱方謂昭兹来
許仰思成紹庭上下俾緝熙于純嘏凡此肅肅雝
雝早共見敬
天法
祖慶隆平萬國咸寧與百神爾主行幾遍雷霆風雨出震
流虹渚邁振古書載惟幾自昔詩歌下武(寳鼎現)
東郊平秩仲月
臨耕耤黛耜舉青犁出三推陳冒橛百辟均衡石新雨
過蒼龍玉軑輕烟濕畆畆春波溢井井秋成得
瑞麥秀嘉禾殖九州因地利六府先民食
天語至三農齊戴寅賓日(千秋歲)
玉几横經正春在南榮日麗東閣鵷鷺蟬貂萬玉鏘鳴
帷幄濟濟桓班諮度更穆穆嚴徐儼恪守四字觀
易陳詩
御爐烟滿金鶴
醲化盈廷霑渥况考言詢事司勲申約九品官人都入
三年計𣙜本是揚清激濁定無有虚縻好爵統天
下經濟文章範圍咸就規彠(萬年歡)
樂善堂開翰墨研珠玉洒雲天五箴題笏三傑著瑶篇
刪盡丹圅翠藴紫庭黃竹白麐朱鴈自譜南薰入
舜絃酉山負扆甲觀陳編三餘静紀長年書磥
硌石刻更金填幾處奎章高閣風動碧牙籖(長生)
(樂)
五福陳疇念八徵叙彛倫雨暘寒燠寳同登紫泥蒸
石鼓新排收&KR1946;趩字磷磷車攻吉日句重增古何
能(太平時)
聰明神武允矣赫赫王師震拓盡西羌邊竟收咫尺榆
關葱嶺宛馬貢葡萄進却漸與酒泉分濬聽月下
一曲伊涼都奏昇平答忠信後時更有金川𬗟
甸居國西南相近看撫定燉煌萬里牂河四面卭
筰為州郡堅碉陡磴正密密橦花交映滿滇南天
氣如春碧雞先警(征部樂)
性相通西極巴勒布婆羅密玉龍頷下金神仗外
天魔都屈將珠林法苑重翻譯九部獻三車集五
祴去千燈出自頂蓮花皈佛文軫接安南認桂
嶺濃烟如拭
勅命阮光平質館通朝謁對輝煌
天書冊號臚歡膜拜慈雲慧日海水知歸處東風吹畫
鷁(塞垣春)
璧水橋門初幸展
星駕勾陳駐景雍雍西序東膠
命矇瞍大昕鼓振合聲頒樂和鸞應陳禮器曲臺新
峻從今四術毋荒教國子六書聲韵(上林春)
五經六藝垂文字省試兩次三科取士紅綾賜杏
花十里長安市養高年適饌省醴先貴齒餘及
行糜授几東榮洗服官伊始拖金紫(瑶池燕)
青旂二月
廵方出萬國統車書頒
恩澤繡滿五色芳塍上與琮璜辨蒼赤
天子命輶軒陳詩入望祀遠近山川岱宗親覿恍如
縣圃開仙閭闢
舉趾日觀峯頭秦松漢柏亭亭碧絲竹壁中聞文宣宅
(春草碧)
振廩何湏敷奏早是蠲租新舊三司錢貸無差漏
樾蔭同登仁夀秋霜不比春雲厚赦天下鶴軿
鸞輳王三宥棘木三公左右(秋蘂香)
神中四瀆河為大天險從教漭瀁淮浦風恬江流
月湧都視此間消長澄清如掌似現出榮光圖書
日朗高堰修隄江南秋水碧于紡海塘近多則
壤漸胥江越壑禹門寧浪亥既珠擎支祁鎖静子
午靈濤相向臨平山外有一帶清湍鴐鵝人放
天慶安瀾與
恩波共廣(齊天樂)
湛露初歌鹿鳴先奏還賡棠棣詩萹外饔司掌酒
正禮無愆錫爾腵修肥羜中心貺降福于天羣公
外宗人合食鄉老國中賢
堯厨同醉飽
示慈命宴飾喜加籩幸延英門啟
萬歲觴連不數漢廷賓服春正月来飲甘泉簮裾盛金
匏在席葆佾舞瓊筵(滿庭芳)
一堂五世千秋紀慶邦家燕喜自今以始緜緜瓜瓞施
于孫子載稽唐宋徵前史詎六家能儗敷天之
下凡周之士時純熙矣(賀聖朝)
五德生王千靈啟聖
九重閶闔秋清率土謳歌天人同聽和聲蓬壺高轉蓮
旗影躋重光玉律金衡驗貞符如日之升如月之
恒封中鼎上嘉祥遍見頳莖碧毳紫脱華平於
萬斯年巍巍蕩蕩難名(微臣)願效南山頌愧纖音
下里巴人祝無疆
福禄来崇
福禄来成(慶春澤)
萬夀徵符萹(謹序)
翰林院編修(臣)卲晉涵
(臣)晉涵稽首頓首言欽惟我
皇上篤祜延熙化融久照五十有五載歲在上章恭届
八旬萬夀聖節和雝桄被煥焯珍符薄海臣民咸戴景
承煇翺祥忭豫爕欱驩歈詠揚於
仁夀之宇(臣)竊惟唐臣柳宗元作貞符萹言受命休符
不於祥於其仁詞恉甚瓌然當時尠功德可紀語
皆蹈虚(臣)遭逄
盛世備員史館親見
洪猷懋績景鑠於前古炳耀乎来兹謹推天人感應之
原撰徵符一萹用顯著
大德受命必得之符諶見諸實徵禕炳奕禩其詞曰粤
若
昊蒼篤祐我
聖清撰合
德肖化久勰成我
皇上御宇初載太歲在辰實惟唐典伊耆踐祚之歲肇
嘉運於上元沖漠宣厥繇引翼厖鴻廼若默感兆
於
睿衷曰予一人寅承茲
丕丕基劭纉
祖武恪修圖羕予惟是䋲厥
貽謀持久以孜孜爰翊亮
天工信飭庶采
命四方大吏毋奏祥瑞廼昭事
欽若諲禮於
圜丘
方澤秩於上下羣祀
親奉瓉幣祁寒盛夏惟無斁廼
紹德言嚴
對越禴祠蒸嘗奉灌薦秬芬芬苾苾
寳訓
實錄雒誦周環煜顯茲
謨烈廼
諏詢於庭廣集益圖敉寧其各敷陳講義軌正史闡常
經迺
躬行節儉任九職以均九式安陶唐之階尚夏后之食
廼
董正邦治
批章展牘晷發無遺
召卿寺以瞻對覲岳牧以
周咨廼
勤小民之依榖數民數司農歲稽偶遘偏隅薄沴
恩膏醲沃給餔給糜廼
詔大小臣工毋偏厥黨毋毗厥私毋飾術以嘗巧毋名
浮而實漓其勤恁乃職蠲絜乃忱汝或有纖曲之
隠疇克揜於
旭日之照臨維時翔洽茂豫鏡榮燭和潤殷賑於阜庶
昭玉律與金科叶以鼚乎之舞颺以康哉之歌春
孳夏楙凱養㴻濡五十餘年之間六合之内融融
皥皥衎衎如也
皇帝淵然篤念撫茲懋圖曰惟
天惟
祖宗肸蠁豐融
嘉况幠告曷敢不肅迓
鴻庥仔鉅俶乂以紹茲久道且夫鉅典之允叙非其時
弗舉偉略之克登非其人弗承盛業之用襄非其
道弗彰今既秩祜修和厖禠錫羡矣尚克持之以
恒行之以漸寧或不竺虔寧或不蘉勉爰於重光
恊洽之春肇舉
南廵之典先期
給内府緡錢平治路衢隴安其耔市樂其估祗掃除乎
郊陌冺絲毫之供輸
天子廼登禮名山釐治惇俗進資滌垢優老給復造士
陳詩詰戎載韣愉歌夾道
闓澤霑霮若丑若午若酉
籌河
觀海計萬姓以敉恬
躬臨相度至再至三亦粤十五載&KR0008;子及辰河澄展鏡
海静鋪鱗歸德則增隄掔硈范塘則甃石嶙峋普
東南之美利民應草而莩春
澤益覃焉
惠彌厚焉前後凡三十有四年
六廵之典懋焉西師初舉衆論持疑
宸謨獨斷算握前幾鼓致果於勁旅策兼程於援師或
宣之圖或授之筴凖部則摩壘犁庭回部則衝圍
駢捷凍觧於雪山烟澄於月&KR1208;用以昭助順於
天心揚洪輝於
前烈五年而大功告蕆桓桓焉翼翼焉天山環遶瀚海廻
旋我田我牧我井我泉徕驈騜於西極貢璆琳於
和闐繄金川之負固也始荷觧網之寬終恃負嵎
之險冰合箐迷懸崖側厂
王師進討削砦平碉毚薰其窟鳥硩其巢計周詳之區
畫禀
睿算之持堅凱還奏績亦聿五年地過乎三危威悛乎
九姓土司喁喁更番歲覲
大武所由昭耆定也
聖代右文集成今古汁光耀於東壁之躔掞精華於羣
玉之府遹廣藝苑之獻書或挈之籝或連以軸遹
披永樂之叢萹則澄其金則簡其礫恢恢囷囷麟
麟焯焯紛羣言以孴薈若奫潫瀖泋欱百谷以滙
歸㩁揚潜隐研覈矕華咸折衷於
聖裁綴零編與散帙胥璧合而琲排弁卷端而
題咏宣
至論以昭垂釐以四部儲以
四閣青綘素黔應時辨色淵津源溯瀠潢會極綜其
分帙積十四萬而贏四千溯觀成於肇廸計程期
以十年劉向輯略之錄荀勖中經之簿孝緒七錄
之編方斯隘矣夐惟五三六經之傳
顯道惟彰稽則承翼冠德卓猷者申戬崇慶疇則云㚃煴
質闇而洌浮奥沈閟兆以鬱乃詡揚也昭兹
帝縡相時監裁成以茂對蟠濯祺嘉亘古一會絣穆郃臧
將朗敷夫
閎業迭運行於逡躔必引以舒長之養日
大聖人至誠周洽成功之歲月每炳乎幾先
滂仁協義持恒引久傒應乎
天庸煥懿鑠庸翊洪延是則施以
渥澤久廼镾浹纂以
武功久廼益崇矢以
文教久廼愈劭記曰久則徵徵則悠遠亶哉忱矣
大聖人之德之純亦如
燾載之融以淳耀也
皇帝祉偕春茂德與日新伸符
仁夀溥
錫福於兆民藏冨閭閻墉崇櫛比正賦全
蠲益三而為四臺海寧瀾社番内首式廓戰圖
武成告九
嘉惠南邦增峙三閣
詔許傳鈔鳬趨爵躍爰建辟雍璧合水圓流古香於芹
藻俌上善於成均列岐陽之獵碣結瓊彩於籀文
煥
鴻章於集錦詞擷舊而為新爰表百官令章維則文釐
厥司武定其秩爰究河源闡訛都實淮井濟滎通
情四凟爰備中和
審定樂章鏄鐘特磬球雍璆梁慶隆進舞棽䴡焜煌爰
訂全詩爰
調古樂七均攸龤八能遞作譜合於南豳雅頌律協於
重敏迭經風醇俗懋感人和平斯悠遠之徵所為
浸潭逢涌磅礴埏&KR3357;哉月正元日誕布
温綸
醲恩廣惠
巽命重申廼
東廵於泰岱象司春而
溥仁溯泉林以
釋菜緬合揆而同規洵生民以来所未有茲乃道&KR0640;於
君師
聖天子強固精明之體純純常常法健行以不息延厚
德以無疆裕
五世之慶開
五福之堂圖陳
王會合宙騰驤貝函象譯徼棧瀛航西踰天竺東指榑
桑而南交之君長亦依
光入覲請
錫冠帶陪寮寀鞠&KR0957;以上
萬年之觴皇哉煒哉乾符坤珍燦著融光嘉徵彙至抨
圜顱方距跂行喙息之倫僉懌然於
郅瑞之彰
天子製八徵耄念之寳猶亹亹於敬事醲政演疇歛福
肅乂哲謀彙
聖猷而時若爰茲八表雍睦協氣薰蒸瑞人駢接濟濟
䋲䋲孿生四乳庶兆日增合居九世提抱雲仍揚
輝戴曝為升為恒潤和
夀宇是為至順之徵
萬夀頌二十章(恭集)(御製文句并序)
翰林院編修(臣)嚴福
(臣)聞鴻化烟煴萬億基算協氣汜濩八千為秋凝
禧集瑞開萬世之太平扇景濩甘躋一世於仁夀
鳳翽麟遊不可勝紀梯航重譯莫不来同隆古以
来史册所傳未有盛焉者也我
國家受
天眷命
列聖垂庥深仁厚澤累洽重熙以茂衍億萬年無疆之祉
敷之
彛訓者盖不可殫述矣
皇帝繼序建極綏猷道兼創守
德洋恩溥涵浹羣生瀛壖炎島大漠蠻陬日月所照血
氣之屬咸切尊親皇哉何化理之神也歲庚戍秋
八月
八袠爰開
百福備致然帝王之福本諸身徵諸庶民推而放諸四
海嘉應在庶徵盖莫若洪範八徵之念念庶徵即
所以念萬民以是為敬
天之本以迓
天庥以是為法
祖之規欽承
祖德天德王道無不一以貫之也
臨御以来常如一日洎乎
七十萬夀之年鐫
古稀天子之寳煥為
宸章灑為
奎翰以云古稀今古誠稀而繼之曰猶日孜孜
聖學高深執精一之中&KR0757;治平之要亦於斯可覩矣爾
乃
吉祚大来箕範
敷錫新茲
景福瑞疊祥駢有德者之得其位得其祿得其名夀上
自羲軒罕有及者
正夀之慶中外歸忱咸徕獻
夀羣臣例當進獻詞賦顧惟寡昧扣槃捫籥無能企逮
萬一載晉長言駢彰
夀牒是猶繪日月星辰以象天無俟繁稱矣
聖人之情匪文莫闡凡
御製詩文頒布天下炳如日星實與典謨訓誥相輝映
天下之文章孰有大於此者乎莊誦繹思衍義綴
詞竊擬南山之頌其詞曰
體乾之元克臻
郅隆巍乎煥乎
文德武功薄海内外喁喁向風
八旬初暨
萬福来崇(一章)
皇清開國
列聖肇興以
聖繼
聖業業兢兢宵衣旰食地平天成極建維五得一以凝(二)
(章)
肸蠁昭融曰惟百神儀具禮洽敢有弗欽薦馨
郊
廟尤厪
聖心致齋致慤必
躬必親三章
五代同堂斯引
福紀子孫䋲䋲麟振其趾
慶駢豊施苞符介祉以和召和如是如是(四章)
衍繹範言箕疇凡九八之念徵資福以受
聖人體
天是以恒久
錫福庶民國之耆耉(五章)
翠華廵省展義觀風於樂南國樂與民同覃齊浃魯遂
躋岱宗聞呼者三喬嶽維嵩(六章)
河奏安瀾溯源會極吴越海塘厥有成績以䟽以
瀹
指示經畫孰與並隆禹之眀德(七章)
勤恤民隐凡茲林林暑雨祁寒心更難諶
賜復蠲租出内帑金數逾千萬深入人心(八章)
熙績寧人
訓勅有位無曠庶官頋名思義率循舊典良法美意吏
治蒸蒸弗替厥志(九章)
辟雍鐘鼓璧水環之圜橋首善棽麗
六飛行釋奠禮祗謁
先師心源符契斯文在茲(十章)
作人棫樸
教思無窮敦崇實學廣勵士風秩如彬如浸以醇醲朝
陽鳳翽慶忭攸同(十一章)
煌煌
聖訓因文以傳無體不備載在簡編
勅幾摛藻意在筆前金輝玉燦如日麗天(十二章)
稽古右文文教彰眀四庫之輯次第進呈抉疑示的
幾暇怡情廣大精微遹觀厥成(十三章)
洞契元聲
親考律吕萹章音節亦惟其所既製鎛鐘泗濱同拊金
聲玉振
功垂萬古(十四章)
在古周宣覲光揚烈因事成什而泐之石約文申
義重撫其蹟炳炳麟麟以宣
偉績(十五章)
習武木蘭後法
先垂歲事秋獮絡繹羽儀選徒屬鞬殪虎洞麋詰戎保
泰鞏我
丕基(十六章)
皇耆其武赫濯撻伐迅奏膚功犁庭埽穴開疆二萬策
勲按籍止戈拓邊畋田宅宅(十七章)
疆宇安晏向南定之雷霆亦福乃霈
恩施畀以爵秩夙夜是祗来京祝
嘏咫尺
天威(十八章)
西藏頻来南掌等國無遠弗届海隅出日慕義獻
琛輻輳鱗集統一萬邦
恩威所及(十九章)
上儀具舉若網若綱圖于王會
盛典矞皇羣工士庶抃手稱
慶吉語臚實
萬夀無疆(二十章)
