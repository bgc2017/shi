欽定四庫全書
八旬萬夀盛典卷一百二十
歌頌(四十)
萬夀頌(集洪範字二十四章)(謹序)
原任兵部主事舉人(臣)周嘉猷
(臣)惟尚書一編為帝王治天下之要而敷言福德
精騐天人尤莫備於洪範我
皇上執中建極久道化成凡敬
天法
祖愛民勤政之心積五十五年如一日巍巍乎三皇不足
四五帝不足六
全德全福
夀身夀世為自古史牒所未有猶復
謙衷彌劭稽古立訓伏讀
御製景福宫五福頌發明帝王之福乃天下之公非一
身一家之私而於讀洪範篇中備論不能去三日
憂之義大哉
王言於洪範三致意焉近以
夀躋八旬製八徵耄念之寳
御書寳記石刻
頒賜中外今歲
重華宫茶宴即以
命題聫句仰見我
皇上凝承寳位孜亹日新誠求保赤之懷靡間夙夜凡
庶徵之雨暘寒燠風與
帝德之肅乂哲謀聖無不以時相應真所謂德者福之
基福者德之致
聖夀無疆億萬斯年受
天之祜實基於此兹際
大慶昌期普天歡戴臣草茅下士敬效嵩呼謹就洪範
之文綴集成頌拜手稽首以獻頌曰
皇帝聖哲則
天之行日疆以敬
俊德克明康乂八極協正三辰恒于其道上下平成一
章
聖
聖洪謀恭
天成命惟
皇一心聰聽
彛訓建厥三無稽之百行敷聞在下以明庶政(二章)
我
皇聽政惟日惟時事豫則立政行不疑無僣于大無斁
于微若金受範
訓汝庶司(三章)
惟
帝知人擇能而使司土司稼司木司水同心協恭以為
民紀用相
國家其惟吉士(四章)
為父為母
聖人憂民思其好惡聽其上陳吉光福草
王心不賓民無疾苦
王心則寧(五章)
食為民天占于星土五日一風十日一雨我稼既
同穡人為叙三時不&KR0675;惟
皇鍚予(六章)
二月初吉
帝乃省方風陳下士知柔知剛訪事考言正隲其邦我
王一豫義行德章(七章)
帝念聖人立人倫極司寇攸居龜蒙之側
玉路方來祀事不&KR1135;師道用章四方為則(八章)
歲徵俊乂
聖夀作人近
光日下占協用賓德成而上言惟有倫師師者士
皇路共遵(九章)
庶邦惟正
帝曰無徵榖蕃歲有富俾斯民冬日之燠夏日之隂
天高德大
聖人成能(十章)
帝命士師敬而聽之無辜弗虐惟貎有稽明其曲直用
休用威革心悔咎民各有知(十一章)
人之夀考
國之乂寧八十九十歲歲賓興乃保厥居乃康其身
帝鍚之福三夀作朋(十二章)
富有
王言言歸有德一日百章風行水立金玉其光日星其
色惟
天聰明惟
帝時克(十三章)
吉日之章既同既好百家聞知疇能守道洪惟
睿思歲月稽考三百十言明徵是保(十四章)
七德不違六師有備
睿訓皇皇明視無外頗側既平金革不事内寧外静風
光月霽(十五章)
帝念水邦時用稽謀沈陻其乂震蕩無憂隂隂夏木驛
驛平疇既從既作八方蒙休(十六章)
天叙有則厥惟五倫
聖人在上使民興能歸于一德子子臣臣保受
王命光大高明(十七章)
天子建極四國是正
德協九成作者謂
聖五色八風金貞玉潤為事為民不違
天聽(十八章)
光天之下政一道同士恒為士農恒為農惟正是乂惟
吉是從
聖有恒訓草上之風(十九章)
大德受命福備于身我
皇貞範蕩蕩明明保
夀者相立
聖人心時乃
天道無為而成(二十章)
帝嗣蕃昌
帝身康吉若木敷光五星從德福備
天家及于邦國皇初以來
一人立極(二十一章)
時惟八月星夀于箕三呼協吉庶民子來近邦嚮
德外蕃畏
威紀成王會天下同歸(二十二章)
歲以日成三百有六克一
皇心無日不肅敬
天保民雨暘寒燠占事知來休徵協卜(二十三章)
八徵是念作為
天章于時保之邦乃大昌
福高五帝
道範三王共
天無極曰
夀而康(二十四章)
萬夀恭擬柏梁體詩二百韻
舉人(臣)梁承雲
符開
聖紀象握乾辰樞汁度循璣璿挺桐庶彙均受甄色羅
九勲相鈎聫庶徵有兆
冲念宣寳華照爛丹書鐫歛時鍚福蕃祉駢
八旬算演椿八千幬覆歡臚和蘭荃輸曝獻觥馳祝延願
億萬載金甌堅矢音稽&KR0596;敶諸篇維
皇尊
祖敬且虔羹牆對越時仔肩山高長白勢蜿蜒江澄鴨綠
波潺湲源流推闡核實詮如堯伊耆周澗瀍如日
黃道星紫躔字頭十二龍連卷編年紀月溯所沿
自東唘宇定鼎燕
寢廟翼翼桷有梴
四勤象載揚虹旃卬維
世澤垂杯棬薦珍蒲海温則瑄瑶光一氣騰珠櫋
堂開五福
五代傳緜緜瓜瓞孫曾元馨香答
貺彌勤拳維
皇懋學通神淵貫通百代如珠穿春風進講開
經筵雅歌抑戒已事竣乾元
闡旨提愚顓自然自勉理畢硏
天心炯炯月在川子莊輔嗣猶言筌躡根理窟文運旋
炳哉
謨典中天懸煌哉
雅頌五緯連茂時對物逸興遄頫仰上下參魚鳶指
鴻筆如修椽維
皇文治輝八埏駢羅四庫□遺跧史抽乙乙經便便側
稽子集紛丹鉛小善初不遺諓諓綵毫垂露春花
娟掃除落葉秋風扇
皇言舄奕砭拘攣河海可納細不捐淵源津溯深奫潫
更三閣建目共撋四羊三豕誰結悁太乙下視青
藜然光明勝入多寳船維
皇神武算萬全山川險要聚目前制勝券握韜鋒鋋通
三萬里揮霓鞭憫彼螳臂張空弮蠢爾蜃室嘘腥
涎衆頑跂跂百足蚿我徒增增疾惡鸇將軍鎻甲
馳青&KR1516;一聲霹靂鳴弓弦禽不得瞥獸不猭欃雲落
地消連蜷洗兵雨過戰血湔回帆風送紅旗還俘
則獻之組可□服則徠之刃可眠銅銘高勒山谸
谸名王目懾斿滇滇簫勺羣慝昏嚚悛
神明淵默曕
九天維
皇重士崇畯賢文星藻聚密織緶上雍考度繩櫨枅湯
湯璧海波洄㳬榱華倒影垂鬘鬋井文交綺鱗蜿
蟬大昕鼓奏鼉鼘鼘
帝勤瑶軫□雲軿胥鼚胥㒇戞珮瓀祁祁嶽嶽衣同褰
圜橋萬目齊佪儃旁徵獵碣岐陽畋左驂旛旛右
騝騝矕文亮在周宣年宇文之說卑戔戔
元音絡繹珠更編戢孴星斗移樞璇摩挲雒誦手欲腁
醇風所&KR0008;逮井廛子矜緣督袪便儇衡文使者相
馬歅盡收綠駬青驪駽菁莪雅化基儒氊
一人丕振斯文權維
皇優老曲賜憐七十八十異豆籩非肉不飽加肥牷非
帛不煖加純棉
恩周千叟藻席挻投壺算合東王純彫觴翠樽來仚仚
文縑齒杖歸翩翩儒生亦樂幸華顛三條燭盡
帝憫焉一第慰汝窐衡邅一官償汝詩書專春風入顔
紅兩顴再拜
陛下歌蕩平維
皇省俗觀風愆葩瑵指路民嘕嘕克諧往寗疾苦痊風
人雨人善日遷惟春之褀韶且姸函蒙祉福闤闠
闐翠鱸折溜河水漣蒼靈放&KR1820;騰藻韉岱宗嶤嶷
鑿巗岍膋蕭肅&KR0778;升中煙石函竊陋金泥填
宸襟自企
尼山巔苾芬展敬
臨廟堧緇壇文杏花緜芊圍以杞梓松楠楩時中妙契
歡&KR1715;&KR1715;物華咸樂舒新嫣沂童亦荷
恩膏徧浩蕩直到春波邊維
皇立政籌幾先陽開隂闔神為鍵規之萬之超輪扁端
衡密㝣東西銓中樞統攝内外員絲毫但懼民生
朘百萬那惜水府錢江河屢厪
聖慮煎剔鬟表裏區汙沺芟除臠積通濺濺波神來往
珠耀蠙安瀾永息雷風祅
策功疾不待步鋗
旰食景每趖花磚維
皇劭農重力田
親祈年榖垂紘綖柳絲過雨青仟仟紺轅綴耜洪縻搴
自上下下服爾犍餘從同同列町[田耎]芸夫亦各趨
陌阡蛻龍軋軋秧馬騫西風壓畆盈霜秈千斯萬
斯富廪廯豐年不待瓊茒篿吉夢更復盈魴鱣公
堂和樂人獻豜
君王猶恐民不饘十七省賦同日蠲抵元化日真宰咽
黍膏濃厚慈雲躔維
皇至仁及蠕蠉但遺一物心孔㾓恤孤存問矜瘼瘨憫
嫠表楔榮女媊協氣旁達非滳涓菢雛亦染
天毫鮮綵蝶亦化齋房仙世登成鳩俗蹎蹎風氣初似
開漁佃時無凄寒無炎燀民不夭札田不蝝羣仰
至德名無緣維
皇德膏流潺潺維
天戬榖垂緜緜&KR1977;然大戞彌幅&KR0695;圖橅王會驚愚孱衣
魚吹角䰅髮鬈花象穹鼻垂蜵蜎日南慕
德如慕羶俶奉冠帶衯𥚹&KR1862;天西佛子黃教禪祝
釐合十袈裟揎觚稜金雀飛翾翾龍象岋嶫盈玉磌
堯厨萐護瓊漿汧液池波薆敖漢蓮扶榆左見儛偓佺
駢田右聽歌彭籛九龍越契津莫舷六帝慙德徒
跼踡龐禠璣貫光揚焆衢尊滿㪺太極泉歸昌竒
律鳴䵿絃九如願補康成箋
萬夀恭集千字文九言古詩(擬柏梁體謹序)
生員(臣)施鸞坡
欽惟我
皇上統紹乎
三祖
二宗慶衍於
一堂
五代功懋以
武成九次道隆於
耄念八徵
治開稽古右文則獵碣十章秘書七閣
恩溥對時育物則正供四免
法駕六廵人瑞斯百歲普旌
國夀既千耆合宴盖惟萬事萬理獨操萬化
洪鈞是用萬國萬民共仰
萬年天子兹五十有五載秋八月慶
八旬
五福膺圖八風告瑞
鍚庶民保極時若歲月日時肆
上帝降康兆積京垓億兆有大則豫得全者昌(臣)陋玷單
辭惶疏半觧荷
恩施之再造復名厠於諸生三千里虔叩
皇都
八萬歲欣逢
聖節莫窺
萬善當萬方祝
嘏之期重次千文代千佛名經之頂文遵
令甲虚一而大衍周環韻誌先庚戴九乃當陽叶律
成一百一十一句敬歌
一德一心計九百九十九言勉效
九如九頌其辭曰
臣聞化鈞調斡分隂陽河圖洛書妙義傳羲黃重
五位得乃天生地成(叶)是故宙合若此乎靈長操
為員規布則矩絜方自禅通後
景祐集我
皇歲枝奄茂厥德曰上章仰惟
帝年履八之巨慶微垣耀暉列宿映珠囊川阜納禄率
土欣乂康
歡侍色笑並聚來昆將
福增比嶽
御墨懸深堂禹洪
念用刻玉謙尊光
燕貽夙受赤子
心靡忘煒哉
盛朝辰拱鍾
業煌
基
命立極
治政可具詳崑珍設
寳策牒嚴守蔵
所無逸維知稼而劭農(叶)奈何弗敬
讀召愛二公叶每初正及冬夏
馨祭嘗
恭鞠感
謝壁枇(卑履切)謹竭承(叶)雨佳時惠累寸煩悚聽(叶)
推杷執縻踐籍染游場已饑慼稷昃食濟銀糧兩釋轉
運男婦居充箱
仁施密散既富猶惻傷於兹四沛直省舍稅丁(叶)奏牋
手答丹筆審慮精(叶)黜浮杜競絲髮洞
鑑衡(叶)誡古左右近戚毁譽登(叶)壹任賢郡邑佐誰市
聲(叶)弊
察去甚渠(其據切)在弦觧更(叶)
慈悲隠切實慎條法刑(叶)
翫易師
孔樹
論筵對經(叶)
幾閒悅志庸作歌雲卿(叶)信夫詩者足以發性情(叶)箴
銘辨說即物理寓誠(叶)碑辭
威遠持約懼虧盈(叶)過藍善本豈止逼束笙(叶)鼓磨貞
碣字次周非秦(叶)語
研漢晦渭退涇宜升(叶)貴耳卑目士也姑面牆毛韓糟
魄譏令羣疑亡
定史誅背晚閏矜孤忠(叶)
篤親表號晉虢嫡嗣蒙(叶)璧府舊蹟
大内多勒楹(叶)肆收墳簡才俊躭
淵英(叶)中和吹律淡漠儀鳳鳴(叶)音移工尺琴指歸嵇
牀特縣制美
假(歌赫也)
廟存其相
殿池環水俶建星麗匡力田孝弟文學起遼荒輶車
路
遣芥取意熱腸戶聆紡績友睦扇廉讓(叶)畫鷄貎李母
育
勅趙張斯千
養老膳飫資事兄(虚黃切)谿磻寂釣東綺皆離商華顛尹
傳㒺催凌早霜
沈機默攝務宰寵辱平(叶)翦彫滅殆息判匪好兵(叶)伊
回寥野庶牧最肥良西宇杳邈形要摩甘凉恬眠
飽飯兒女唱岫岡滿伐(閥通)世仕帶甲超外營(叶)官
弁
優給積罪終莫當坐唘戎索攸往利軍行(音杭)問孰嘯惡
盗倫投火烹(叶)林賊顰效霸據空羊羊鳥疲獸困
捕逐敢云抗(叶)遥秉堅節躬桓
賞殊功(叶)骸姿矯異
紫闕續寫容(叶)歴舉
南幸曲盖因親民(叶)改陶䟽引抽薪誚宣房别有鹹州
鱗石
顧眺寧(叶)皋園榮植梧漆翳槐棠餘諸果實菜叔(菽通)荷
筍薑家安人適覆畆穡從横(叶)松根桐葉席藳結
短亭(叶)
步瞻岱宗禮器祀
素王
陪都敦俗頗
詠燭照穅
慕想翠流白領(嶺通)真魏唐巖阿凊暑陟口
臨塞莊下體雁賓魚妾少熟身(叶)委羽達賴伯克恥恃
盟(叶)木蘭
帷帳射獲飡等城(叶)動連矢的獨巧紛恐驚(叶)勸遐振
武
習勞
猷訓并
宫門鉅象俠
輦陳絳庭(叶)勿侈禽孟邇亦隨頓顙(叶)晝徘夕徊垢浴
求
盤湯宅交談助陋彼寡弱眀(叶)欲招竟不能致虚見金
(叶)弔黎厭禍
封阮扶必興(叶)盖使
陛階拜稽懷畏傾(叶)冠纓潔楚遵
勉綏嘉名(叶)
璇霄静處淑氣潜鬱蒸(叶)斬新吉采丙夜緣青冥(叶)仙衣
飄且颻焉出奉常樓端落紙
曠典被
神京(叶)轂馳軻接屬國騰服羌露紈璣組職貢羅
脩廊尋塗入
會驢犢駒驘驤劍丸巾瑟百藝輕鵾翔謂
君父豫羔酒稱杯觴
温言再造黍谷逍寒芒草莽賤愚寐思祗駭惶九如讃
雅爵躍俯道旁伏願
聖主萬載駕飛龍(叶)似旦日始高秋月澄朗(叶)緜恒沙
廣隸首難盡量永與薄海同樂
垂虞裳
右(臣)等恭輯
八旬萬夀盛典編次八門弁首敬錄
宸章而以羣(臣)所獻書屏繕册諸文仰邀
乙覽者釐為歌頌一門附登卷末(臣)等伏惟
聖夀七旬之年
御製古稀說
申闡頌不忘規之訓著眀
敇幾毖敬
鞏謙受福之本懷是以(臣)等敬錄庚子後
宸章即以是
說為冠以見兹編
盛典之非徒事揄揚已也慶逢
大耋增齡膺從古帝王未有之洪祉則亦竭天下臣
民贊頌之愚而愈無以效菲誠於萬一也然而繪
日摹天雖窮遠識候蟲時鳥莫閟發音際兹
多夀同文之世親見
大聖人郅德垂於穹表
豐功耀於海寰而又
嘉瑞駢彰
稠恩渥逮一時禮儀告備圖史徵祥億禩昌期疇如
今日則夫稍知字義皆當有以發抒愛戴敷寫語
言以共鳴厥盛矧荷
聖澤陶鈞久涵
至教藉此摛毫紀實尤臣子微分所宜然書稱賡颺
拜手雅誌矢詩遂歌有同情也夫此歌頌之獻
臣工恪遵
睿訓惟務修辭立誠愳蹈騁博見才之失且焉敢以
辭章末萟妄託扵鋪張揚勵之為然或誌遭逄
之幸申切感以寫愉組經集之陳備實徵而隸
事或服膺
御製剏珥筆之所無或援攷方言代舌人而有𫐠攄
忱晉祝情至文生與本年
恩蠲布詔農民亦獻謝詞賀表譯書外域皆臚吉語
其言萬殊而其欣頌之私揔歸一致焉自是閱
十年而重賡
曼夀
皇多彛訓
福衍敷言豈啻帝媯歌詠題九萬之瓊牋益竢臣向
編摩廣三千之寳牘不其偉歟
八旬萬夀盛典卷一百二十
