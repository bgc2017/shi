八旬萬夀盛典卷四十七
盛事(二十三)(收成分數二)
乾隆五十二年直省收成分數
直隸省二麥七分有餘秋禾九分有餘江蘇省
二麥九分有餘秋禾八分有餘安徽省二麥秋
禾八分有餘江西省二麥早稻晚稻八分有餘
浙江省二麥春花九分有餘蚕絲九分早禾晚
禾九分有餘福建省二麥九分早稻晚稻七分
湖北省二麥早稻中晚二稻八分有餘湖南
省早稻八分有餘中晚二稻九分有餘河南省
二麥秋禾九分有餘山東省秋禾九分有餘
山西省二麥八分秋禾八分有餘陕西省夏禾
八分有餘秋禾九分有餘甘肅省夏禾秋禾八
分四川省夏熟八分有餘秋禾九分有餘廣
東省早禾晚禾七分廣西省二麥早稻晚
稻七分有餘雲南省豆麥秋禾九分有餘貴
州省夏禾秋禾九分有餘伊犂各屯二十八分
零塔爾巴哈台一十八分零喀喇沙爾各屯
一十五分至一十七分零鳥什各屯二十分零
烏嚕木齊巴里坤各營屯一十五分零哈密
各屯一十五分至一十六分零吐魯番各屯一
十四分至十六分零
御製河南廵撫畢沅奏甘雨普霑並麥收分數詩以誌
慰(丁未)
前年豫齊歉齊輕而豫重豫蓋已洊飢(前乙巳歲山東河南均因缺雨)
(成灾而河南則旱久連歲不登較之山東偶被偏灾者尤重至上年兩省雨水充足二麥秋禾俱獲豐稔合計)
(收成約均在八九分以上去冬今春豫省雨澤優渥而山東則不能一律普霑是以現在麥收情形又覺豫勝)
(於齊也)齊則灾偏降(叶)昨歲胥登秋吾民受恩總冬春豫
霑膏齊乃不齊並(叶)屢接豫撫章優渥各屬統茲約報
麥收九分有餘綜覽之為欣羡此何向隅恐(節次據畢沅奏報豫)
(省各屬春夏以來雨水應時兹因會勘河工由省渡河而東於四月十六日起至十八日止甘雨淋漓優施兩)
(晝夜省城及開封衛輝歸德彰德各屬均報同日甘膏渥沛遠近普霑不但麥粒飽綻各項雜糧俱淂滋培長)
(飬其已經刈麥之區又可翻犂播種秋榖並據彙報通省一百八廳州縣二麥約收分數合計九分有餘日擊城)
(鄉市集到處歡闐糧食充盈價日平賤等語)麥價日以賤秋田胥佈種更稱
贖迴地十之八九返(叶山上年畢沅奏豫省灾區地畆有西富民放債凖折之事節經)
(申曉諭示减利聽其迴贖畢沅辦理得宜上年節次奏稱八月以前贖過地三十萬五百餘畆又自九月至十)
(月復贖過地二十六萬三千一百餘畆茲又據奏自十一月至正月底又贖過地四萬一千九百餘畆統計贖)
(過地共六十萬五千餘畆約有十之八九覽奏為之欣慰)額手慶民蘇元氣庶復鞏
惟是近山左繾念愁心孔
御製安徽廵撫書麟奏晴雨應時麥收豐稔情形詩以
誌慰(丁未)
前年灾重昨偏灾(前歲安徽省各屬旱灾甚重為之預食籌截留漕米賞給口糧籽種以裕民)
(昨年通省内惟定遠等十七州縣中有被水之處其餘各屬統計收成約有八九分亦屢經飭諭大吏加意撫)
(恤)徽歙南瞻刻繋懷大麥收完小麥逮八分不啻九分
皆(兹據書麟奏安徽省今春多屬雨水霑足四月間晴霽旬餘大麥收割將畢淂資曝曬小麥漸次黃熟早)
(秧插蒔已齊彌望青葱其已割大麥之田塘堰均有蓄水又各乘時翻犂播種市集糧食充盈價值平减各屬)
(開報二麥約收七八九分不等實為豐稔等語覽奏為之欣慰)宜暘割穗羣資曬潤雨
插秧又正佳慶慰吾民獲蘇濟㿽深敬畏戒盈乖
御製署湖南廵撫舒常奏報二麥有收詩以誌慰(丁未)
乙巳深憐湖北飢幸逄丙午有秋資雖然元氣豈易復
為(去聲)是農功恒繋思却喜飛章行館到報收二麥八分
披(舒常奏湖北省二麥收成分數九分者十三州縣八分有餘者一縣八分者五十州縣七分有餘者二縣)
(七分者二州縣統計通省六十八州縣實八分有餘)更稱時若秋堪卜敢以滿期
以敬期
御製總督李世傑奏三省麥收詩以誌慰(丁未)
徽歙麥登早悉知(五月初據書麟奏安徽晴雨應時麥收豐稔統計通省收成約有八九分)
(等語)江南江右報豐隨(茲據李世傑奏三江麥收分數稱江蘇省麥收九分有餘江西省亦)
(八分有餘糧價日見平减民人樂業披閱之餘不勝欣慰)市鄽糧價日平减高下田
功普沃滋馳望能無增慰慶盟心惟有勵虔寅邇來左
近炎歊熾思淂甘霖渥潤之
御製湖廣總督舒常廵撫姜晟奏報早稻收成八分有
餘並請酌動倉榖運閩省偹糶詩以誌慰即用楚
省二麥有收詩韻(丁未)
最憐前歲楚逄飢幸遇昨年秋穫資二麥復收早稻熟
此封遂切彼疆思(五月間據舒常奏湖北省二麥收成八分有餘茲又會同姜晟奏湖北早)
(稻收成亦八分有餘並稱臺湾逆首尚未就擒所有軍需糧米雖浙江江西等省預備充足但恐賊匪肆擾附)
(近郡城耕作或多曠悞湖北省雨晹時若早稻豐收查淂隣近水次州縣貯倉榖石共有四十餘萬公同籌酌)
(擬動支榖二十萬石碾米一十萬石遴委道府一員為總運由江西一路運至閩省又舒常奏湖南省年歲亦)
(卜有秋即日鞫案前往擬與撫臣浦霖酌議亦動榖碾米運閩以資備用各等語足見體國急公深堪慰悦隨)
(令交部議叙以示嘉奬)濟粮遥備軍儲用運榖茲欣奏牘披體國
如斯知政樂得人不負素心期
御製河南廵撫畢沅奏秋收九分有餘詩以誌慰(丁未)
豫壤昨年已有收今春麥稔榖登秋慶稱通省九分慰
(據畢沅奏豫省一百八廳州縣除歸德屬之商邱寧陵二縣被灾不計分數外其睢州永城鹿邑柘城高阜處)
(所及距河較遠地方仍屬有收約計收成十分者祥符等五十二廳州縣九分有餘者杞縣等三十一州縣九)
(分者通許等十八州縣八分有餘者永城等五州縣合計通省約收九分有餘豫省兩年以來連獲豐收殊深)
(慶幸)仍切一隅萬姓憂(夏間睢汎漫工商邱等五縣被淹輕重不等綜計通省未及百分中)
(之一二雖據奏稱目下糧價平减民情歡悦然即此一隅灾黎深堪憫念慰勿抵愁此為君之所以難也)雖
曰相資平米價莫忘獨歎墊居愁南瞻慰勿抵憂甚是
即為君難所由
御製山東廵撫長麟奏報秋成九分有餘詩以誌慰(丁未)
齊郊春澤究稱偏積欠曾教緩歴年(三月間據長麟奏山東省雨澤未淂)
(深透因即降旨將歴城等五十三州縣及衛所上年緩徵糧米并前次未經分年帶徵之項俱著緩至本年秋)
(收後分作二年帶徵其應帶徵積年欠項亦分别展限以舒民力詳見前作命緩徵山東歴年積欠錢糧詩注)
幸得尺膏霑夏月普茲碩穗熟秋田九分以計稔逄歲
(茲據奏稱東省登州萊州沂州兖州濟寧臨清六府州屬大田播種較早高梁榖子長發亦極暢盛至青州武)
(定濟南東昌泰安曹州六府屬淂雨稍遲所種晚榖豆子等項亦屬野無隙地自六月以後雨晹時若其早種)
(高梁等項俱已豐登其晚榖黍稷等項至八月底亦可一律全收計登州沂州兖州臨清四府州屬收成約有)
(十分清州武定濟南東昌四府屬收成約有八分合計通省收成約九分有餘較之豫省麥收雖覺少遜然秋)
(成淂此已足惬副所望)萬寳胥登恩沭
天較比齊疆麥收遜慰中自哂太求全
御製署陕甘總督勒保奏報秋田八分收成詩以誌慰
(丁未)
邇歲甘省未報灾向連歲灾因作弊(甘省自壬寅年李侍堯奏通省秋收)
(九分以後連歲俱未報灾前至王亶望等每歲報灾冐賑浸蝕監糧及大加懲創後歲亦屢稔可知吏治肅清)
(自可仰邀天貺也)審知亦勿罪愚民惟罪欺天之惡吏今年春
夏雨澤稀督臣先事已奏至(本年春夏之交據督臣福康安奏報甘省雨澤短少)
(時深厪念及五月中旬連淂透雨後六七八月晹雨均調秋成仍可望有收)後經淂雨仍有
收署督臣茲陳次苐被霜雹者乃偏灾緩徵借榖胥按
例各府州收雖不同合省總以八分計(因福康安勦滅臺湾逆賊令勒)
(保往署督印茲據奏安西一州暨所屬收成七分蘭州平涼甘州涼州四府并肅州直隸州所屬除被霜雹地)
(畆外各收成七分有餘鞏昌慶陽寧夏西寧四府并秦州階州涇州三直隸州所屬除被雹地畆外各收成八)
(分有餘通省統計收成八分有餘其先經偏被雹旱補種晚稻及霜信較早秋田徽有受傷之處收成雖在五)
(六分以上不致成灾但秋收未免歉薄請將本年正借錢糧及舊欠緩至來歲徵收用紓民力仍察看今冬明)
(春情形如有缺籽乏食之戶分别酌借倉糧以資接濟等語當即批令督屬妥辦俾受實惠)額手吾
民免飢饉並飭妥辦俾受惠惠民掃逆胥實政惟盡吾
心仰
天賜
乾隆五十三年直省收成分數
直隸省二麥八分秋禾九分有餘江蘇省夏收
秋收九分有餘安徽省夏收八分有餘秋收七
分有餘江西省二麥早稻晚稻八分有餘浙
江省春花蚕絲九分有餘早禾九分晚禾九分有
餘福建省二麥七分有餘早稻晚稻八分有餘
湖北省二麥八分有餘中晚二稻七分有餘
湖南省二麥八分有餘早稻中晚二稻九分有餘
河南省二麥秋禾八分有餘山東省二麥七分
有餘秋禾九分有餘山西省二麥七分有餘秋
禾九分有餘陕西省二麥九分秋禾八分有餘
甘肅省夏禾秋禾八分有餘四川省夏熟秋收
八分有餘廣東省早禾晚禾八分有餘廣西
省二麥七分有餘早稻晚稻八分有餘雲南省
豆麥秋收稻榖雜糧九分有餘貴州省夏收秋
收九分有餘伊犂各屯一十八分至二十八分
零塔爾巴哈臺各屯二十一分零喀喇沙爾
各屯一十五分零烏什各屯二十分零烏嚕
木齊巴里坤各營屯一十五分至一十八分零
吐魯番各屯一十二分至一十五分零哈密各
屯一十五分至一十六分零
御製廣東總督孫士毅奏報春雨霑足麥收豐稔情形
詩以誌慰(戊申)
東粤近隣閩賊平民氣誾(當林爽文等滋事時粤東就近多徵調兼緝捕逸匪不無)
(繹騷茲兇逆胥已捕誅海疆平靖彼處民氣亦可安恬矣)澤需歲惟首霖霈月終旬
(據孫士毅奏粤東入春以來地土微乾旋於正月廿二日潮州府一帶密雨淋漓自宵逹旦頗為霑透至二月)
(初九日方始開霽二麥淂此結實飽綻現已有刈穫者可卜一例豊收至早禾俱已翻犁二月下旬即可栽插)
(又廣州省城及肇慶惠州嘉應各府直隸州淂雨情形遠近相同糧價日就平减覧奏深為欣慰惟北省望雨)
(仍不免懸切耳)繼此時優霔起耕遍隰畇披章寧不慰望雨此
憂頻
御製兩江總督書麟江蘇廵撫閔鶚元各報麥收分數
詩以誌慰(戊申)
總督知三省撫臣悉一方安徽總督報(據書奏奏上下江各州縣二麥)
(約收分數已經報到者七八九十分不等向例奏報收成分數撫臣應各詳悉專奏茲書麟時以會勘秋錄正)
(在江蘇故安徽撫臣尚未奏至而總督就各屬所禀先行具奏大概耳)吳下撫臣詳(閔鶚元奏)
(大江以南所屬二麥已經黃熟以次登場據江寧蘇州松江常州鎮江太倉各屬禀報麥收均有九分十分不)
(等其大江以北所屬氣候較遲二麥亦將次成熟據各屬陸續禀報亦約有八九十分等語)八九十
分穫北南中普臧(江南省以大江分南北在江以南者蘇松常鎮等府屬在江以北者淮徐)
(通海等府州屬其江寧楊州等府則介於中故云)同民慶逄歲㿽敬待秋長
御製湖北廵撫姜晟報二麥收八分餘詩以誌慰(戊申)
優霑春雨夏初晴二麥正資結穗成通省八分有餘穫
諸商各價自然平(姜晟奏湖北省春夏雨暘應時四月中旬以後幸值晴霽二麥及時刈穫)
(現已一律登場查核通省九分收成者六州縣八分有餘者二縣八分者五十六州縣七分有餘者二縣七分)
(者二州縣總計收成實在八分有餘等語際此夏收豐稔不特糧價日平而民間日用所需亦可無虞踊貴)
屢綏幸繼昨年稔時若更期秋稼盈(湖北去歲豐稔茲又麥秋告稔元氣)
(可復况據稱省城復於五月二十六七日甘霖渥沛濕雲濃羃遠近定必圴霑現在分秧蒔插之際淂此應時)
(雨澤是該省秋成更堪預卜)手額南瞻曷勝慰慰餘虔鞏敬彌生
御製江西廵撫何裕城奏二麥收成八分餘詩以誌慰
(戊申)
麥收南省早於北四月中旬已報登各屬都臻八九際
(江西省冬雪優霑春雨透足茲據何裕城奏通省産麥各屬内收成八分者二十四州縣九分者四十九廳州)
(縣統計收成八分有餘南省氣候和暖二麥登場較早四月中旬已據報登洵堪欣慰)湖南較尚半
分增(昨據浦霖奏湖南省麥收分數内九分者三縣八分有餘者十一州縣七分有餘者一縣七分者一)
(縣通計亦有八分然江西九分者倍於八分則較之湖南為更優矣)青黃不接價無長(上聲)
衣食之源計有憑甲子元正多卜稔(羣芳譜云元日值甲榖賤通書以正)
(月上旬子日占歲事亦有甲子豐年之語故農家以元旦逄甲子尤為歲美之徵今歲元正干支適合實兆首)
(禧)適逄惟幸亹欽承
御製河南廵撫畢沅報二麥收成分數詩以誌事(戊申)
大河界南北收麥頓相殊南率八九上北惟四五俱(畢沅)
(奏豫省一百八廳州縣二麥約收分數内十分者南陽南召鄧州内鄉確山正陽新蔡光山固始九州縣九分)
(有餘者新野浙州西平遂平信陽羅山淮寧西華商水項城沈邱太康扶溝許州臨穎襄城堰城長葛十八州)
(縣九分者鹿邑虞城夏邑鎮平桐柏汝陽上蔡光州息縣商城十州縣八分有餘者堰師孟津宜陽登封永定)
(新安嵩縣唐縣泌陽裕州舞陽葉縣汝州魯山十四州縣八分者祥符尉氏鄢陵禹州蜜縣商邱寧陵永城睢)
(州柘城洛陽郏縣陕州靈寳閿鄉盧氏十六州縣七分有餘者把縣通許蘭陽鄭州榮澤滎陽汜水新鄭鞏縣)
(渑池寳豐伊陽十二州縣七分者陳留洧川中牟儀封廳四廳縣至河北之河内濟源孟縣温縣臨漳武安六)
(縣尚六分有餘安陽林縣涉縣考城輝縣武陟六縣尚有六分其滑縣濬縣延津封邱四縣則僅有五分湯隂)
(内黃汲縣新鄉獲嘉淇縣原武陽武修武九縣則僅四分有餘南北祗距一河而豐歉頓殊雖豐者十之七而)
(歉者猶十之三不能不為之軫念耳)嗟哉灾後民逄歲昨甫蘇元氣尚未
復洊臻嘆向隅(河北連年被旱惟昨歲始报收九分元氣尚未全復今又麥收歉薄窮黎其何)
(以當)糴豐以濟歉補苴權急圖(前令畢沅在本省麥價半减處所採買十萬石預為)
(河北平糶之用今幸河迤南新麥稔收惟有糴豐濟歉急籌補救并飭地方大吏毋稍諱飾庶灾民不至于失)
(所移粟救荒救目前之急耳)孟子對梁王其言良非誣然果如言行
遂能無旱乎救荒無善政思艱蒿目吾
御製陕西廵撫巴延三奏報麥收九分有餘詩以誌慰(戊申)
北南風氣異秦以麥為秋六十八州縣九分餘稔收(陕省)
(各屬最重麥收去冬濃沾雪澤春夏甘㴻應時茲屇二麥成熟之候據巴延三奏六十八廳州縣約收分數其)
(十分者咸寧長安高陵鄠縣渭南涇陽三原鳳翔宝雞郿縣城固華隂十二縣九分有餘者孝義川藍田興平)
(耀州盩厔富平扶風岐山大荔郃陽安康白河淳化乾州武功商州十六廳州縣九分者五郎關咸陽臨潼隴)
(州褒城西鄉華州潼關澄城蒲城朝邑石泉三水商南雒南鎮安十六廳州縣八分有餘者醴泉麟遊寧羌南)
(鄭洋縣沔縣韓城白水紫陽長武永夀山陽鄜州宜君十四州縣八分者同官鳳縣留壩略陽平利洵陽中部)
(七廳縣七分有餘者汧陽邠州洛川三州縣統計收成九分有餘覽奏深為欣慰)沿邊候惟冷
待穫報從頭(其沿邊之膚施等十九州縣地氣寒冷收穫較遲例歸實在收成分數内題報是以)
(尚未奏及然揆其情形當亦相仿)西望誠欣慰戒驕慎自籌
御製浙江廵撫琅玕奏報春花蚕絲收成豐稔詩以誌
慰(戊申)
麥之苗秀資雨哉麥之結實頼晴矣作繭繅絲喜晴暄
適逄其會成雙美(浙省各府俱種春麥而杭州嘉興湖州三府尤以春蠶為重茲據琅玕奏)
(二麥陸續刈穫春蠶亦俱繅絲其二麥約收分數杭州嘉興紹興温州四府屬俱收九分有餘寧波台州金華)
(嚴州四府屬俱有九分湖州衢州處州三府俱有八分其蠶絲收成分數嘉興府屬九分有餘杭州湖州二府)
(屬俱有九分大概春花春蠶當收成之際最宜曝晒幸遇天氣晴朗一律稔收可稱雙美云)衣食之
源吾所厪而絲之源惟浙爾兩收胥穫九分餘額手同
民幸遇此昨知兩江報麥收(前據上下兩江督臣撫臣奏二麥收成分數俱九分)
(有餘浙江界其南故麥收相仿更南則為閩粤當亦無殊惟日盻奏至以慰厪念而奏到略遲耳)風氣
至浙南迤邐更南則為閩粤疆均似茲平一心企
御製署福建廵伍拉納奏雨水田禾情形詩以誌慰(戊申)
兵後多凶年此語古所有臺湾雖海外省同應共受以
此恒關心為祝逄年阜春雨早報霑麥收七分富(叶省閩)
(天氣融和麥收較早前據護撫伍拉納奏報三月杪已屇二麥成熟之後各屬除臺湾一府尚未據報到外其)
(内地六十州縣收成八分有餘者連江羅源寧化歸化夀寧等五縣八分者長樂福清屏南永福仙遊將樂沙)
(縣尤溪永安建陽崇安松溪政和邵武光澤建寧泰寧長汀清流連城上杭武平永定福鼎直隸永春州並所)
(屬德化大田直隸龍岩州並所屬漳平寧洋等三十州縣七分有餘者安溪一縣七分者閩縣侯官古田閩清)
(莆田晉江南安惠安同安龍溪漳浦海澄南靖長泰平和詔安南平順昌建安甌寧浦城霞浦福安寧德等二)
(十四州縣合計通省麥收七分有餘該省當臺湾用兵之後收成㿽為厪念茲雖未成上熟猶屬中豐仰沐)
(昊慈實深感謝)茲復馳奏章時若利田畆禾苖愈長發蔬薯胥
暢茂(茲又據奏時届首夏高阜地畆因晴霽半月又在望雨隨於四月十五十六等日連穫優霑禾苖愈)
(見滋長園蔬番薯亦俱暢茂覽奏真堪慶幸)南瞻慶同民不禁頻額手納稼
其尚遥慎戒滿招咎
御製兩江總督書麟奏報二麥收成分數及雨水情形詩
以誌慰(戊申)
約報已曾逹奏書茲陳收定九分餘(前據書麟奏兩江各屬麥秋約收豐)
(稔情形已悉其概茲以閔鶚元入覲來京書麟兼署江蘇巡撫因循例奏江蘇各屬實在麥收分數内十分者)
(長洲元和吳縣吳江震澤常熟昭文崑山新陽太湖廳華亭奉賢婁縣金山上海南滙青浦武進陽湖無錫金)
(匱江隂宜興荆溪靖江太倉州鎮洋嘉定宝山崇明等三十州縣廳九分及九分有餘者上元江寧句容溧水)
(高淳江浦六合丹徒丹陽金壇溧陽清河高郵東臺江都甘泉興化寳應銅山海州沭陽海門廳等二十二州)
(縣廳八分及八分有餘者山陽阜寧桃源安東塩城泰州儀徵豐縣沛縣蕭縣碭山邳州宿遷睢寧贛榆通州)
(如臯泰興一十八州縣合計江蘇通省二麥收成九分有餘其安徽省麥收實在分數書麟另摺亦稱八分有)
(餘是兩省二麥俱屬有收矣)更霑透雨孟仲夏可計秋登高下畬(江蘇)
(安徽二省於四月下旬及五月初旬節次均淂透雨又據書麟奏常州鎮江江寧一帶於五月十三十五等日)
(復淂雨三四五寸不等現在二麥刈穫完竣早插秧苖青葱長發其收割少遲之處亦上緊栽種池塘溝堰積)
(水充盈高下田疇秋成仍卜豐稔等語批閱之下既為農慶而予之感沐鴻貺亦覺倍切敬寅耳)民
樂自應深慶爾時和當識㿽兢予尾批欣慰頻額乎幸值
天庥敬以居
御製湖南廵撫浦霖奏報早稻收成分數詩以誌慰(戊申)
湖南七十四州縣早稻九分報穫俱溆浦華容水雖被
晚禾補種歲無虞(據浦霖奏湖南省本年雨澤充足田禾暢茂通省七十四廳州縣早稻收)
(成實有九分有餘内惟永綏桂東二廳縣不種早稻又溆浦華容等縣因五六月間雨多湖河水溢低田間有)
(被淹之處現在已將涸出者補種晚禾雜糧俟中晚二稻收成時再加確查等語)築埸納稼農
家慶價减市平民氣娛却繾北隣昏墊者未成灾處似
茲乎(又據奏湖南省城現在早稻業已刈穫中稻即可以次登場其餘各府州屬築埸納稼雖略有後先)
(總不出七月之内高原下隰實屬一律豐稔六月分各處米價較之五月分又復遞减轉瞬新糧入市時價自)
(㿽平賤覽奏為之欣慰惟繾念湖北省除荆州被水成灾地方外其各屬亦有被水及未被水之分其秋成能)
(似此普獲豐稔否尚未據奏到佇盼馳章以慰厪注)
御製直隸總督劉峩奏報通省秋收九分有餘詩以誌
慰(戊申)
常年關外勝關内今歲内收較外勝下隰高原各例異
截長補短九分稱(直隸春夏之交永平遵化二屬淂雨較優迨四月二十以後順天保定正)
(定河間天津宣化順德等府及易州等各直隸州所屬均亦次第獲沛甘霖禾苖長發惟廣平大名二府於六)
(月初旬始淂霑透然此後雨晹時若早晚禾稼亦皆暢茂秀實茲届成熟之期據劉峩奏永平保定河間天津)
(正定遵化易州趙州深州定州十府州屬均約收九分有餘順天承德宣化冀州四府州屬均約收八分有餘)
(順德大名二府屬并口北道所屬之張家口獨石口二廳均約收七分有餘廣平府屬約收七分合計通省秋)
(收約九分有餘等語各屬雖有淂雨較遲之所亦幸有秋截長補短尚獲上豐實屬仰蒙昊貺欣慰之餘)
(㿽增乾惕)幸茲宵旰愁而得㿽用惕乾默以增披覽奏章信
云慰慰隣驕矣戒猶仍
御製山東廵撫長麟奏報通省收成九分有餘詩以誌
慰(戊申)
山東春旱麥非穰入夏以來若雨晹粱下黍高胥稔穫
幸斯(秋收)補彼(春旱)足灾償(山東去歲豐收冬雪又渥是以今春種麥頗廣不謂歴城等五)
(十四州縣春澤愆期麥收歉薄幸自入夏以來淂有透茲雨大田一律普種嗣後暄潤得宜各屬田苖無不暢茂)
(據長麟奏高梁黍榖業已登埸晚禾雜糧亦于八月内俱可收穫約計秋收分數泰安東昌沂州登州四府臨)
(清濟寧二直隸州屬俱有十分萊州濟南兖州三府屬俱九分有餘武定府屬約有九分青州曹州二府屬俱)
(八分有餘合計通省約共九分有餘等語欣茲秋稔春歉可償覽奏深為農慶)價平自是娛黔
赤榖賤應教計蓋藏慰以為慙默忖處祈年外政鮮竒
方
御製浙江廵撫琅玕奏報早禾收成分數詩以誌慰(戊申)
南方所重稻禾亦佐民餐况復收之早分成九以寬(據琅)
(玕奏浙省除杭州府屬之海寧仁和錢塘三州縣及嘉興湖州二府屬向不種植早禾其餘各縣並玉環一廳)
(本年入夏以來雨澤調勻所種早禾均屬暢茂茲查明約收分數杭州府屬之富陽等六縣寧波紹興温州三)
(府屬約九分有餘台州金華二府屬約有九分嚴州處州二府屬約八分有餘衢州屬約八分内惟遂安淳安)
(開化西安四縣各僅七分有餘而被水涸出之處不過通省一隅補種雜糧尚可一律有秋統計通省早禾收)
(成共有九分民間糧價本自平减早禾又即登埸民情更為寧謐)築埸齊納後(謂粳稻及雜糧)
比戸可期安豈不為之慰繼思保泰難
御製署河南廵撫梁肯堂奏報通省收成八分有餘詩
以誌慰(戊申)
八分亦可稱中稔春旱深虞此望無所幸夏霖霑甫畛
因逄秋熟慶農夫(豫省本年彰德衛輝懷慶三府春雨未能霑透時切綢繆嗣於夏間甘霖)
(大霈農民均即赶種茲據署撫梁肯堂奏稱現屇秋成三府所屬一律有收所有一百八廳州縣内約收十分)
(者光山固始二縣九分以上者新安等二十六州縣八分以上者祥符等四十五廳州縣七分以上者通許等)
(二十八縣六分以上者林縣等七縣通計約收八分有餘等語迴憶春間深慮未能得此秋穫幸稱中稔既慰)
(㿽勵虔寅)截長補短合省計九遜七饒報歲輸榖穫價平民
氣豫慰哉惟與敬為俱
御製湖北廵撫惠齡奏報通省早稻收成七分及糧價
情形詩以誌慰(戊申)
江陵逄重灾餘屬亦行潦嗟嗟吾赤子恫瘝切在抱(叶)
茲覽撫臣奏各府收早稻截長以補短仍得七分報(湖北)
(以本年五六月内大雨時行伏汛盛漲不獨江陵水势漫溢其附近内江外河各屬低窪田畆多被淹浸然高)
(阜處所均屬有收茲據惠齡奏通省六十八州縣除應山等六縣向來不産早稻其餘州縣據報九分有餘者)
(一州九分者四縣八分者四十八州縣七分有餘者二縣七分者七縣合計通省早稻收成共七分有餘現在)
(市價中平等語是各屬雖有偏灾而早稻尚屬中稔足資接濟况又據稱江水漸落雨晹應時中晚二稻瞬即)
(陸續登埸閭閻生計㿽當充裕覽奏為之稍慰)麥收早穫豐市價中平校佇待
中晚收仍可平减糶南望稱稍慰慰豈勝慙悼
御製上下江廵撫各報收成分數詩以誌事(戊申)
兩江各報收成數(去聲)上乃七分下九分(前因書麟奏兩江地方刈穫中)
(晚二禾情形未經分晰叙明因傳諭閔鶚元等將各該處收成分數確查速奏以慰厪念茲據陳用敷奏安徽)
(通省合計收成七分有餘閔鶚元奏江蘇通省合計收成九分有餘)近北因教潦水被(安徽)
(沿江濱湖州縣既已水勢漲發間被淹浸收成未能豐稔至江蘇淮北一帶亦因六七月間雨水較多河湖盛)
(漲並有開放閘壩之水下注以致淮安徐州海州三屬窪下地畆被淹是以收成亦覺稍歉)遠南欣
淂稔秋聞(其蘇州松江常州太倉四府州屬則收成十分揚州鎮江二府屬則收成九分有餘實堪)
(欣慰)界隣幸可通融濟轉壑實無飢饉紛(又據閔鶚元奏淮北一帶被水)
(地方其退涸較遲未能一律豐收之區合通省而計不過百分中之三四分而各處麥收俱稔商販通融糧價)
(尚屬平賤)仍恐向隅有獨嘆緩徵喻吏撫綏勤(淮北瀕臨河湖一帶本係)
(積歉之後今歲被水田畆殊堪軫念即降旨今將蕭縣碭山豐縣沛縣安東清河桃源海州江寧上元句容江)
(浦六合十三州縣新舊錢糧漕米概予緩徵其山陽塩城阜寧三縣雖有薄收而新舊錢糧並徵亦未免拮据)
(並令將舊欠緩至明年秋成後徵收以紓民力俾免向隅之嘆)
御製署山西廵撫海寧奏通省秋收八分有餘詩以誌
慰(茂申)
八分餘穫稔之中春澤北遲欠普豐(海寧奏晉省秋禾約收分數泰谷等)
(十九州縣約九分有餘陽曲等二十三州縣約九分泰原等八縣約八分有餘榆次等三十四廳州縣約八分)
(祈縣等約八廳州縣約七分有餘石樓等九州縣約七有分豐鎮等三廳縣約六分有餘汾陽等六州縣約五分)
(餘合計通省約收八分有餘等語晉省各屬本年雨晹時若大田均慶有收惟大同府屬春間得雨稍遲未獲)
(普豐然總計通省八分有餘尚稱中稔)却已閭閻繾飢饉幸教場圃致盈
充更欣秋雨隰原渥争播甫田麰麥同奚藉重申餘九諭
由來知儉是唐風
御製陕西廵撫巴延三奏報秋禾雨澤及約收分數詩
以誌慰(戊申)
各數足秋雨收成約八分(前據巴延三奏陕省入秋以來雨水霑足茲又奏稱八月)
(初十十一日蜜雨連朝所種榖糜及各色雜糧正當結實之際淂此雨澤顆粒㿽加飽滿其各屬約收分數九)
(分有餘者墊厔等七州縣九分者紫陽等八縣八分有餘者孝義二十四廳州縣八分者富平等十五州縣七)
(分有餘者鄠縣等十五廳州縣七分者咸寧等十廳州縣六分有餘者甘泉等四州縣六分者醴泉等四州縣)
(統計八十七廳州縣秋禾約收八分等語邇日正屇築埸納稼之時豐盈有慶民情欣悦可知)寧惟一
心慰實為(去聲)萬民欣盗賊自當鮮(足衣食則鮮盗賊)蓋藏仍合
勤更希冬雪渥宿麥利耕耘
御製湖南廵撫浦霖報中晚稻通省收成九分有餘詩
以誌慰(戊申)
湖南六州縣被水祗低田涸地補種遍高區仍穫全九
分餘計省(浦霖奏報湖南通省七十四廳州縣内除溆浦華容安鄉灃州武陵龍陽六州縣因夏間)
(雨多低田有被淹之處水涸後補種晚禾雜糧現在逐加確勘外其餘各屬及溆浦等六州縣境内未經被水)
(之田中晚二稻均已登埸收成九分有餘者三十廳州縣九分者三十六廳州縣八分有餘者四縣八分者四)
(縣通省計有九分等語)萬姓幸逄年南望能無慰念其北㿽憐
御製湖北廵撫惠齡奏通省中晚二稻收成七分有餘
並積水消退糧價平减詩以誌慰(戊申)
湖北今年重沴行恫瘝赤子旰宵縈謂將何以度冬月
不料猶稱穫七成(湖北省因夏季雨水較多伏汛盛漲以致沿江傍湖低田多被淹浸前據)
(惠齡奏該省早稻收成尚有七分茲𣸪據奏所有勘不成災地方及未曾被水各屬民屯田合計通省六十八)
(州縣併算中晚二稻收成共七分有餘現在市販充裕價值中平所有武昌鄖陽施南各府屬及蒲圻等三縣)
(並較上月稍减等語是實仰蒙昊貺誠始念不及此也)通省計雖稍意慰一隅
嘆尚切心怦漲消宿麥勸耕普(又據惠麟奏稱被水田地間有涸退稍遲之處)
(雖未及補種雜糧正可乘此翻犁佈種二麥其未經翻種處所一律借給資本俾令及早種麥以待春收)翹
籲春秋救萬氓
御製護理福建廵撫印務伊轍布奏報雨水收成分數
詩以誌慰(戊申)
寅亮誠憐舊督賢(李侍堯歴任總督素稱能事上年因剿捕臺湾逆匪調任閩浙駐劄厦門)
(辦理軍儲一切俱能迅速周妥隨即加恩賞還伯爵以示寵眷詎意春間以肩背生瘡遂爾溘逝深為憐惜)
撫臣海外未言旋(福建廵撫徐嗣曾上年渡臺湾經理糧餉事務既大功告藏所有善後事)
(宜雖經福康安於回京以前俱已立定章程然臺湾甫經平定不可無大員在彼安輯撫綏據奏年前可旋省)
(而此時則尚未内渡也)即真新簡方登道(前因李侍堯病勢未能即痊已命福康安馳往)
(暫行署任嗣淂李侍堯之信因念海疆甫定非簡用重臣不可而福康安威名已著即令補授閩浙總督實於)
(地方有禆但登途未及一月計程尚未至彼耳)護理因之得奏箋(藩司伊轍布現在護理撫)
(篆地方事務例淂陳奏)禾稻秋收八分上原田雨澤七閩全(伊轍布奏)
(福建省自九月十二三日以後連次淂雨各屬亦俱霑渥並奏報收成分數九分有餘者永安等四縣九分者)
(順昌等十二州縣八分有餘者屏南等十三縣八分者閩縣等三十一州縣七分者福清等四縣核計通省實)
(在八分有餘糧價平减民情深為恬適)總戎安渡鹿仔港乃繋苞桑釋遠
牽(七月間命奎林往代普吉保為臺湾鎮總兵已經數月總未淂接到任之信為之繾念不置茲據伊轍布)
(奏奎林初次放洋後將抵鹿仔港被風吹回在永定澳登岸由陸路赴崇武澳守風嗣於十月初九日放洋十)
(一日已扺鹿仔港登岸等語渡海守風亦事之常但奎林不即據實奏聞以慰厪懷殊屬不曉事體今淂確信)
(且慰且飭之)
御製署陕甘總督勒保奏甘肅收成八分有餘詩以誌
慰(戊申)
弊行每歲報灾被弊去連年遇稔頻(甘省因王亶望等冐賑侵蝕監糧是)
(以每歲虚報灾以市利及大加懲治之後據歴任督臣李侍堯福康安奏報屢歲稱豐)惟以實
陳飭諸吏弗因逭賦問於民(冐賑開捐弊固在官而歴年免徵民亦隂沾其)
(利然予止懲貪官之罪而弗忍追問貧民此治民之要也)中豐固幸安老幼偏歉仍
教賑弱貧正值督臣同閱奏慰中增惕我君臣(茲據署督臣勒)
(保奏甘省秋未統計收成八分有餘雖有偏被雹旱之平凉華亭武威平番莊浪臯蘭金縣狄道八州縣及被)
(水之平羅縣屬以收成稍歉請將本年應徵正借錢糧及舊欠銀糧草束緩至來歲徵收以紓民力然數處秋)
(收尚在五六分以上不致成灾而通省俱獲中豐實堪慶幸茲督臣福康安自臺湾成功來京留之尚未赴任)
(同閱此奏自深欣慰也)
八旬萬夀盛典卷四十七
