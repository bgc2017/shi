欽定四庫全書
八旬萬壽盛典卷一百十一
歌頌
萬壽頌十二章(集五經并序)
翰林院編修(臣)曹振鏞
(臣)聞之(春秋傳)德者本也(禮記)聖人作而萬物覩
(易)與天地合其德(易)其感人深(禮記)是以自天祐
之實受其福(易)於萬斯年(詩)恒久而不已也(易)
帝德廣運(書)承
天而時行(易)
天行健(易)
聖人則之(易)以自強不息(易)
聖人在上(春秋傳)五十有五(易)一日二日萬幾(書)罔不
惟民之承(書)道洽政治(書)百姓休和(春秋傳)而歲習其
祥(春秋傳)受
天百禄(詩)將於此乎在(春秋傳)至治馨香(書)以敬事
上帝(書)
齊之日(禮記)雝雝在
宫(詩)時厥民(書)以致其禋祀(春秋傳)以
祈國實(禮記)
饗
帝於郊(禮記)必
躬親之(禮記)
大雩(春秋)治定
制禮(禮記)必
身親莅之(禮記)
帝曰欽哉(書)祀國之大事也(春秋傳)羣神羣祀(春秋傳)
歲徧(春秋傳)執事有恪(詩)敬之至也(禮記)德之基
也(易)是謂承
天之祜(禮記)紹聞衣德言(書)追孝於前
文人(書)䋲其
祖武(詩)於穆穆
清廟(詩)
王命作
冊(書)
寳(春秋傳)以球玉(禮記)有事於
太廟(禮記)必
敬視之(禮記)右
社稷(禮記)陳尊爼列籩豆(禮記)玉曰嘉玉(禮記)用玉氣
也(禮記)惇叙九族(書)於是乎有
享宴之禮(春秋傳)
論譔其先祖之有德善功烈勲勞慶賞聲名列於天下
(禮記)
賞延于世(書)
社稷
宗廟(書)庸勲親親(春秋傳)德之本也(易)是謂大順禮(記)
政以治民(春秋傳)煦嫗覆育萬物(禮記)而加之以共(春)
(秋傳)發號施令(書)班朝治軍(禮記)考禮正刑一德
(禮記)夙夜罔或不勤(書)
詢事考言(書)乃日覲四岳羣牧(書)周爰咨諏(詩)示情也
(禮記)執燭(禮記)坐以待旦(書)爾有嘉謀嘉猷書舉
而措之(易)示德也(禮記)厥眀(禮記)
聽政(禮記)於南門之外(禮記)示事也(禮記)君子所其無
逸(書)以徵於書(春秋傳)而治道備矣(禮記)推而行
之(易)德之修也(易)此之謂大當(禮記)
皇帝清問下民(書)保合太和(易)
命農勉作(禮記)帥三公九卿諸侯大夫
躬耕
帝籍(禮記)以為民祈福(禮記)以庶邦惟正之供(書)以萬民
惟正之供(書)大賚于四海(書)崧高維嶽(詩)
王乃時廵(書)南廵守(書)自南河至於江(禮記)沿於江海
(書)東廵守至於岱宗(書)西廵守(書)如初(書)
行慶施惠(禮記)問百年者就見之(禮記)鄉飲酒之義(禮)
(記)度德而處之(春秋傳)以相成也(春秋傳)禮之經
也(春秋傳)五十年(書)乙巳春秋(傳)
帝曰俞(書)予有臣三千(書)黃髮台背(詩)
宴以示慈惠(春秋傳)率乃
祖攸行(書)美之至也(易)德之裕也(易)此之謂盛德(禮記)
天子視學(禮記)必
釋奠於
先聖先師(禮記)則有獻捷(春秋傳)在泮獻功(詩)頖宫
周學也(禮記)
天子曰辟雍(禮記)古之制也(春秋傳)大哉
王言(書)量功命日春(秋傳)略基址春(秋傳)不日成之(詩)
上丁(禮記)
親往視之(禮記)乃
講學之(春秋傳)崇德也(禮記)鼓(禮記)介于石(易)周詩有
之曰(春秋傳)我車既攻我馬既同(詩)其辭文(易)其
道甚大(易)因重而撫之(春秋傳)多之為美(禮記)錯
綜其數(易)
文以足言(春秋傳)天下誦而歌舞之(春秋傳)乃修祭典
(禮記)於成均(禮記)祀事孔明(詩)惟兖州(書)祭
先師先聖焉(禮記)
敬致(書)至于再至于三(書)德之地也(易)夫是之謂至隆
(禮記)作者之謂
聖(禮記)
聖謨洋洋(書)修辭立其誠(易)大矣㦲(易)觀乎
天文(易)純粹精也(易)導河(書)弱水既西(書)導淮自桐栢
(書)導渭自鳥鼠同穴(書)涇以渭濁(詩)或源也或委
也(禮記)言以考典(春秋傳)而觀其會通(易)
眀之以文章(春秋傳)
天文也(易)
詩言志(書)其旨遠(易)故能彌綸天地之道(易)妙萬物而
為言者也(易)皆可歌也(春秋傳)書同文(禮記)
天子之閣(禮記)凡七(書)是故大備(禮記)天下文明(易)德
之聚也(易)此之謂德音(禮記)射之為言者繹也(禮)
(記)唯
天子受命于
天(禮記)手(弓禮記)抽矢(春秋傳)射之(春秋傳)則射中矣(禮)
(記)秋獮(春秋傳)
駕言行狩(詩)以數軍實(春秋傳)以習五戎(禮記)不惟逸
豫(書)所以示也(易)
帝光天之下(書)越在外服(書)莫不率從(詩)其或不恭(書)
則武震以攝威之(春秋傳)西被于流沙(書)啓其疆
土(春秋傳)不寧惟是(春秋傳)西戎即叙(書)推而放
諸南海而準(禮記)獻俘受馘(春秋傳)舍爵策勲焉
春(秋傳)宅南交(書)師徒不勤(春秋傳)懷服如歸(春)
(秋傳)入
覲于王(詩)稱彼兕觥(詩)
禮之加燕好(春秋傳)同福禄來遠人(春秋傳)德之柄也
(易)是之謂大同(書)
德至矣㦲大矣(春秋傳)蔑以加矣(春秋傳)順氣成象(禮)
(記)
皇則受之(書)
文子
文孫(書)
適曾孫
適元孫
五世其昌(春秋傳)振振兮(詩)繩繩兮(詩)綿綿瓜瓞(詩)大
有慶也(易)所謂福也(春秋傳)如此之謂備(禮記)歲
(書)庚戍書秋八月(春秋)辛酉(春秋)
天子萬壽(詩)
八十(禮記)春王正月(春秋)
天子乃以元日(禮記)重㢲以申
命(易)
命祀山林川澤(禮記)懷柔百神(詩)
賞公卿大夫於朝(禮記)降德于衆兆民(禮記)年自七十
以上(春秋傳)有加禮焉(春秋傳)前此者(春秋傳)烝
我髦士(詩)曰選士(禮記)曰造士(禮記)必取賢歛才
焉(禮記)小大之臣(書)羣黎百姓(詩)僉曰(書)
天子作民父母(書)仁孰大焉(春秋傳)吉孰大焉(春秋傳)
帝曰(書)予思日孜孜(書)乃化成天下(易)八庶徵(書)其道
大光(易)
念兹在茲(書)以為
寳(禮記)其文炳也(易)故
記曰(禮記)五皇極(書)歛時五福(書)用敷錫厥庶民(書)其
義一也(禮記)懋哉懋哉(書)
帝念哉(書)
聖人久於其道而天下化成(易)必得其
夀(禮記)其此之謂歟(禮記)敢再拜稽首(春秋傳)作頌曰
(春秋傳)
維
清緝熙(詩)惟
聖時憲(書)剛健篤實輝光(易)
敬修其可願(書)有孚惠心(易)萬邦黎獻(書)故物無不懷
仁(禮記)亦克用勸(書)(右一章)
稱秩元祀(書)用咸和萬民(書)以共
皇天上帝(禮記)夙夜惟寅(書)罔不祗肅(書)徧于羣神(書)惟
聖人為能饗
帝(禮記)能歆神人(春秋傳)(右二章)
佑我
烈祖(書)罔有不欽(書)大告武成(書)厥貢惟球琳(書)
命作
冊虔(書)來獻其琛(詩)以親九族(書)克廣
德心
朝夕
臨政(春秋傳)朝夕而行之(春秋傳)不敢自暇自逸(書)惟
日
孜孜(書)弼我丕丕基(書)百志惟熙(書)(右四章)
專而農民(禮記)曰篤不忘(書)
天子三推(禮記)豐年穰穰(詩)
時邁其邦(詩)其益无方(易)求民之莫(詩)而照之以
天光(春秋傳)
錫爾純嘏(詩)俾爾壽而臧(詩)其車三千(詩)濟濟蹌蹌(詩)
飲酒樂豈(詩)民說旡疆(易)(右五章)
釋奠於其
先聖
先師(禮記)肅肅雍雍(禮記)鼓舞當於五聲(禮記)其大
有顒(詩)而玩其辭(易)而擬諸其形容(易)節奏合以
成
文(禮記)詔之瞽宗(禮記)(右六章)
為章于天(詩)
王敬作所(書)遂成天地之
文(易)昭之來許(詩)
帝庸作歌(書)與四時合其序(易)說禮樂而敦詩書(春秋)
(傳)惟
帝時舉(書)遹觀厥成(詩)各以其叙(書)噐而藏之(春秋傳)
天子所予(詩)(右七章)
天子之功(詩)增其式廓(詩)大動以威(書)用戒戎作(詩)莫
敢不來王(詩)莫敢不諾(詩)及彼南夷(詩)
天子是若(詩)以來會時事(春秋傳)
萬壽攸酢(詩)以近
天子之光(書)洵訏且樂(詩)(右八章)
如日之升(詩)如
天之
福(春秋傳)吉事有祥(書)景命有僕(詩)及而
元孫(春秋傳)以綏後禄(詩)本支百世(詩)振振公族(詩)
(右九章)
天子萬壽(詩)以殷仲秋(書)正月朔旦(書)
敷政優優(詩)
天子布德行惠(禮記)允升于大猷(書)四方來賀(詩)百禄
是遒(詩)(右十章)
不息則久(禮記)故受之以恒(易)
聖人之大寳(易)曰
念用庶徵(書)思其艱以圖其易(書)庶績其凝(書)萬民靡
不承(詩)(右十一章)
惟我
君之德(禮記)四方于宣(詩)嚮用
五福(書)而和樂興焉(禮記)是用作歌(詩)昭回于
天(詩)以介
眉壽(詩)惟曰欲至于
萬年(書)(右十二章)
萬壽詩十章(集文選并序)
翰林院編修馮馮集梧
(臣)聞歌以詠言沭浴福應則寄言以廣意粤若稽
古堯稱則天華封致乘雲之拜周風既洽登壇有
降火之祥統和天人其歸一揆若夫應感之會雍
容垂拱含至德之和平元符靈契永錫洪算六籍
闕而不書窮神觀化固未能縷形其所由然也盖
以一人治天下惟精惟一運自然之妙有而不有
其功然後精誠通於神明是以祥光總至福應尤
盛保延壽而宜子孫故曰福所以興惟人所召美
哉邈乎休徵之所偉兆則五帝三王之道其疇能
亘之哉伏惟
聖朝受命于
天保大全祚
世有
哲聖重熙而累洽百有餘年矣今
陛下遵
天之道操斗極握乾符儀刑
祖宗紹隆
前緒懸衡天下既陶既甄和理日濟萬物咸得其宜乃貞
吉之元符允集兹日
天錫難老上膺
萬壽發祥流慶受之自然且夫王者非徒聰明神武豐
茂世之規永年之術以成其福禄者也是惟熙載
翼翼矜矜参天地而施化恢惟宇宙以翔鴻業以
介丕祉誠千載之嘉會是以其詳可得而言伏惟
陛下欽翼
昊天
敬躬祀典必先齋戒黍稷馨香供
禘郊之粢盛竭誠盡敬
拜起
靈壇以為萬姓請命于
皇天於是隂陽交和風雨玉燭二儀烟煴應之如響夫國
家之道農為正本致敬在
祈年于時也協風應律時至氣動肆覲
天宗司農撰播殖之噐
躬三推于天田盖用昭明寅畏順時立政烝民於農桑
是以感而應之厥初生民啟靈篇兮披瑞圖炳炳
麟麟
德茂存乎
六世至于
經緯乾坤
體元則大為萬世規信
聖祖之蕃錫時惟我
皇承聿懷之福是凖是儀有所造作必酌之于故實求
榘矱之所同所以致孝也傳曰有開必先詩曰永世克孝
然則
聖人所以為聖者有自來矣
陛下以聖明統世昧旦丕顯夜寐以思雖一日萬幾事
無大小日經
聖聽敬惟無怠爾乃嶢榭迎風俛臨烟雨關外一區此
焉清暑而
皇情眷眷動攝羣會綜覆精裁若乃
順時節而蒐狩射中獲多
犒勤賞功勸之以弗怠亦所以永安也
皇輿整駕
廵乎岱岳
純化既敷則
惠存江南亦所以
省風助教不遑遊宴歴年滋多莫之課而自厲其勤若
此盖聞聖主之養民也勸穡以足百姓百姓不足
若已納之于隍是以嘔咐受之若羣雛之從母也
今
聖上慮深求瘼亮稼穡之艱難每勞來而安集之故恤
貧緩富發倉廩布
德惠應時而蠲動以萬計盖不可勝數屢下
明詔
慈仁殷勤施暢春風飽于
盛德譬猶鷇卵飛且鳴矣其令州縣因形設象俾若神
對振平惠以字小人而生生之理足矣昔之為文
者摛藻下筆徒以賞好異情雖睿發于巧心而知
德者鮮矣
陛下睿聖考論文義吟咏情性著於竹帛
說數十餘萬言研道德之元奥金玉淵海五曜霄映增
煇日月
富有之業書籍未見郁郁乎煥哉
天經地緯斧之藻之宜其為大也次有天禄石渠圖書
之淵陳農所未究衆獻而儲校文講義之官教使
刊定使綴學立志得煇乎光明此亦天下要言妙
道也當今
皇帝盛明掩四海而為家雍部之内回而昧之者結儔
附黨
天子命上宰翼而鷹揚素旄一麾回首内向故制勝于
廟算役不二時皆取定俄頃于彼西疆地方幾萬里靡
有兵革之事
洪規遠略此非其效與於廓靈海島嶼緜邈一夫揮戟
其會如林於是
天子知頑素之迷惑
耀威靈而講武事不可以已乃
命上將親奉
成規樓船萬艘撇波而濟水是以義兵雲合猛氣紛紜
登飛梁斬叢棘蹷嶄巖赴洞穴潛達旁通剖彼窟
宅呼吸萬里洗兵海島兵舉而
皇威暢天下晏如也
帝嘉茂庸大啟爵命進以顯秩車服有輝並圖青史銘
功景鍾勛績維光隆于
今日矣是以異人慕響東震日域西盪河源南諧越裳
北臨沙漠目極四裔蹶角受化思稟正朔喁喁如
也聖王作制規同造物所以篤俗訓民宣和情志
禮樂在是矣盖損益隨時文質相濟前事之不忘
作者之師也
聖神紀物禮典舊章大備茲日盛三雍之上儀
皇帝親臨講論乎六藝引而申之足以
垂世立教非鑽仰者所庶幾也左制辟雍引流激水長
為委輸周環回復于是天下學士鱗集仰流真神
明之式也昔周之宣岐陽之蒐讐校篆籕式銘盤
石陽文隂縵厥迹猶存于是
聖上以錯文見義綴而序之古文畢發十恒八九深略
緯文復存于
聖世矣其奏樂也尋變入節曲折合符雷同相從自古
而然然未盡其理也
皇帝體膺上聖
神心所受觀法于節奏赴曲之音各守一以司應左箎
右笙百頼羣鳴一音稱物風動神行宫判始辨聆
清和之正聲非純德之鴻圖亦未達禮樂之情也
聖德欽明尊事黃耉存問高年乃
申舊章涓吉日貽晏好會三千景附皤皤然被黃髮者
罔不具集降
至尊以訓恭貴賤以班愔愔醧讌于是
皇澤豐沛
恩隐周渥
洪德施
壽觴舉
賦詩申懷屬而和者和樂怡懌此亦欵誠之至也才為
世出利用賓王總禮官之甲科不激而自遇矣至若齒
危髮秀之老驤首
天路求之曠年於是不售
陛下明並日月
曲留降鍳
加非次之榮
擢自羣萃獨化于
陶鈞之上年過九十非止恒授軿青紫升之霄漢舒蓄
思之悱憤咸含和而吐氣蓋
天子穆然盤桓毓養
元化滂流躋俗于
仁壽之地是以耆儒碩老暉映先達以為美談非遇其
時其孰能與于此乎且夫天下大噐也答三靈之
蕃祉膺多福以安悆不可以虛詞借也
皇帝御天下五十五年歲躔奄茂八月辛酉
誕節令圖良時在兹是日也三光宣精慶雲扶質
天帝運期而會昌參象乎
聖躬若合符契夫
修德以錫符仁洽道豐受兹
介福萬邦愷樂下獻
南山之壽觀聽之所踴躍也猶
謙讓而未俞也于時纓緌之徒三事九司僉爾而進曰
陛下以至聖之德大庇生民
盛烈光乎重葉故有一切之壽為天下
主則聞長世之善經率土咸序以貢忠誠故乃萬世一
時也于是
天子稀然改容曰念哉仰膺
乾頋祇承怵惕年其逮耉宇内康寧
天瑞之徵賜朕休實一人有慶當與天下共之乃
申之以烱戒曰上下通情皆奉觴上壽宴喜之樂無使
名過實
天子乃御玉輦
登明堂承以正月令辰
對揚天人總
神靈之貺佑于是天清日晏萬流仰鏡周軒中天用朝羣
辟
陛戟百重九賓相儀自上下下鴈行有序肅肅焉濟
濟焉彰
聖主之威神第從臣之嘉頌斯
受命者之典業也是以六合之内遐方疏俗金鄰象郡
之渠皆響風慕義襁負執贄重譯而至覿
天皇于瓊宫填庭溢闕稱
萬壽以獻觴于是庭實千品綺錯鱗比白象逸駿獻状
絳闕丹青圖其珍瑋不可盡識猗歟偉歟此天下之壮
觀
疇德瑞聖之符焉于斯時也聞
王會之阜昌美
盛德之形容歡欣踴躍莫不憂游以自得因稱詩曰穆
穆
天子兆民頼止又曰愔愔我王
夀考無疆或云上壽百二十福履既所綏
聖心眷嘉節與
天享巍巍由斯言之
帝圖宏遠則黎元與之同慶誠可喜也夫符瑞之表授
之者天也惟德動天所從來遠矣盛哉
皇家
帝世
天啟其心物極其性
膺期誕德符采照爛况瓜瓞所興殷
五代之純熙神降之吉期應紹至光我
帝典樂我
皇道汪汪乎
丕天之大律方四三皇而六五帝自開闢以來未之聞
也然則歌詠所興又惡可以已乎哉(臣)家承素業
謬得升降承明之闕媿無以稱職
洪聖啟運辰晷重光千載一會遘茲多幸誠思畢力竭
情舒音而詠
至德昧道懵學不足自宣每觀才士之所作蔚矣其文
選義按部有應風雅不勝慺慺采摭羣言比其義
類集而讃之抑不足以揄揚
宏美亦欲以究
天人之際而抒情素陳詩展義第一至第十為如干帙
係之篇末詩曰
顯朝惟清
世有明聖
聖皇紹祚夤威
寳命
帝載緝熙天下歸仁百年上壽萬祥必臻(一章)
元祀惟稱惟
帝惟
祖徠祇
郊禋有秩斯祐
天地無心感而遂通玉燭陽明造化為工(二章)
理有大歸
運鍾下武
聖哲所施貽我高矩率由舊則
念茲在茲永言配
命維清緝熙(三章)
聖朝乾乾
勞謙日昃
惠訓不倦永世貽則我
皇實念洪範九疇休徵自至何思何修(四章)
生民之命所寳惟榖
皇澤廣被何生不育毛羽産鷇託之丹青
殷勤之
旨民樂其生(五章)
至人攄思天臨海鏡斧藻
至德日新為盛乃撰四部啟發篇章
韻與道合文以化光(六章)
王師薄代
神略獨斷擁旄萬里
廟勝之算
帝疇爾庸厥庸孔多服爵
帝典勒銘山阿(七章)
天秩有禮大予恊樂
德博化光
大人有作禮儀孔明音容選和陶化染學下舞工歌(八)
(章)
聖帝德流淵旋雲被禀仰
太和枯條以肄鯢齒眉壽策名
清時永
錫難老萬物熙熙(九章)
皇慶攸興用集
寳命
得一奉宸麗哉
神聖光明顯融
道隆自
天
延年益
壽永永
萬年(十章)
