欽定四庫全書
八旬萬壽盛典卷一百十二
歌頌(三十二)
萬夀徵闡篇(謹序)
翰林院編修(臣)盧蔭溥
皇上御宇之五十有五年歲在上章奄茂恭屆
八旬萬夀聖節翕祜融庥騰懽㪉愷仰惟
皇帝陛下誕膺
昊天眷畀者厚
寅承斂錫褒大澤於天下
蠲丁糧開
恩牓
詔書所列百禮肹飭羣生澍濡二月
時巡東嶽以畣靈繹自百辟卿士以及吮毫握牘之倫
莫不思竭葵藿詠歌
景鑠先一載廷臣駢章掔籲恭循
聖祖仁皇帝茂矩編緝
萬夀盛典一書得
詔報可謹按
聖德
聖功
宸章盛事分類臚載
皇上敬
天法
祖勤政愛民揆文奮武剏制顯庸五十五年實心實政桄
被於薄海内外重㢧䝯帙猶惵罣漏(臣)職業文字
晝夜屏營思約要摛辭恐不足揚㩁萬一竊惟戴
穹窿者徒藻繢日星之焴爚雲漢之昭回而不原
乎於穆不已之命悉數不能罄也恭誦
御製八徵耄念之寳記至哉
聖言天人格應之理至矣帝王欽崇之事備矣伏惟郅
治之隆莫大於雨暘時若年穀順成三靈之薈萃
諸福之權輿天之詔相惟是之不假易帝之慎省
惟是之不敢康
皇上念兹在兹
夀身壽世端本於此然而
聖情虔鞏撝抑讓德於
天襲盛美而不居臣不揣黭陋抒管蠡之見作為徵闡一
篇推廣
大聖人敬念之心與
天合撰迪萬萬年無疆之慶其辭曰於赫
昊乾惟德為丕應監觀祇爍以集禧降祉量視小大曰予
是庸顯徵粤若太昊皇初之首洎乎陶姚子姒以
逮蒼姬功德被乎生民雖殊尤絶迹罔嫓爰兹絣
躬膺夀耈受福孔明亞斯之代綜千八百餘祀紛
綸百四十帝齒及耄者三君眇蘭陵與天水鄙哉
其無足述蒙古開拓之辟史號英喆然艾年踐阼
而統緒迄乎四葉亦未極帝者之盛懿洪惟
上帝之縡貞恒昭察孴元符神契蕃釐介祓藴隆遏蓄以
傒鴻運用相
聖神文武之君而全與畀惟我
皇上德備功穹御圜則大呼吸感通謂德大者褫茂業
豐者祚隆
丕眷篤棐匪日月之笇覆載之量四時之運山嶽之體則
保之佑之申之之命為弗亶俾何以興百代之闕
遺而錫宙合之龐鴻方今
純嘏在
躬宫廷五世太和曼羨滭渤沕潏寰㝢敉寧民物昌阜
耆氓逾期頤者千餘衆撫曾元者二百戸嘉&KR1279;再
穗四男駢育徽章儀軌亦以時復藪瑯函祕籍扵
府闢璧池鏡流於廱叶歌詩重敏之譜次岐邍車
攻之什墜靡佚而不匡徵奚瑣而莫舉雪嶺廓&KR0008;
金川置堠
聲威憺讋日益日附臺海生番徕於南驃甸花象底於
西巴勒布效譓而首經阮光平晣昧而面
陛暀暀皇皇奄邁方策彼甘露靈草之祥儀鳥獸角
之瑞哆敶譎詭竒偉不亦恧乎且夫風聲者知自
望景者遡光
天不愛道時諒徵也
皇自敬德徵自召也姒王觀洛受圖肇垂大法箕衍為
疇明於長事事以儷行作之者匪聲以色備之者
率昔鮮聞
聖人作肅敬
天格
祖
圜壇歲三祀祼鬯必親齋精對越一日罔弗忱
寳訓
寳錄晙晨
盥讀
展謁僾愾迪
光祇遹臮春
御筵以惇誨秋于獮以覲藩
端黈垂裳雲日輝煥都哉渙汗
德音肆順民心
迪爾臣若震聲之警蒙䘏爾氓若恫瘝之在身漕輸蠲
再租賦弛四
滂仁汪惠乂孰甚焉
聖人之明日月炳燭不踰戸闥觀火扵六宇之逷
開惑行師决策萬舍障澥回灉定橅一矚洞䆳古之隆
替剖百家之譌讆惟哲無有覆闢門達聰
聖謨洋洋日樞臣歲畺吏時見百執事
六巡南邦亦越東嶽西臺
省方&KR1258;俗邇言罔攸伏執兩用中天下觀成一日二日
萬幾靡有或間之
卓邁惟思囊括垓埏蟠際極維
智與年劭
神運精彌蜵蜎不自逸孔思周情
詩四萬
文千有竒匪
睿聖疇其能之是故膏液㵕漉順澤也景曜昭融光治
也陽氣函煦放察也萬寳&KR1195;嗇象成也條龢畼達
叶化也劉向五位司月之說轇轕悂繆安石訓若
如似之辭瞀誣怠忽灼觀虔體
穹貺匪若事著物告厥敷冒於下土召休去咎均雨潤日
暄雷動風散之功秩發生長嬴收成安寧之序玉
燭通正五十五年靡有僭忒荒衛甸邑百稔一歉
機餘縑廯溢粟沴厲弭協氣塞庸能庶寀釐其府
事萬靈安其亭毒以之敷文而廞熙百廢以之詰
戎而大武九成以之錫惠而流泉不匱以之徠遠
而占雲景從瑞圖靈寳期應紹至故愚者測委智
者&KR1574;流聖者導源神者鑑脈惟
帝時念服
景命於前劼
昭事於後也仰(臣)又聞
聖人之著論也受福單厚而勤恁者敷錫繹思於疇無
能去憂夫恐致福損受益圖步機示大鈞轉圜將
積萬禩羕
寳算熲
洪翼純純常常延延與天無極豈億兆京垓所能戩摩
醯隸首所及怸哉侯其偉哉
萬夀八徵歌五章(謹序)
翰林院編修(臣)程嘉謨
乾隆五十五年庚戌秋八月
皇上八旬萬夀慶節臣工羣進嘏詞(臣)恭讀
御製八徵耄念之寳記悦服尋繹研求萬一(臣)竊考三
正之說黃鍾為天正天數二十有五林鍾之衝為
地正地數三十太簇寅為人正以八為數陽氣大
奏地而達物是為正月之律班志所謂正月乾之
九三萬物棣通太簇為人統伏羲氏所以順天地
通神明類萬物之情者也又所謂三五相包而生
天地之正也所謂太極運三辰五星扵上元氣轉
三統五行於下其於人皇極統三德五事者也由
是千之則莊子所謂大椿以八千歲為春也乘百
十而四之則孔子所謂萬有一千五百二十當萬
物之數者也今年
皇上八旬萬夀在人統之數初周扵旬而自
御極以来紀年五十有五乃初協天地之數
帝者如春日之方午法
天
祖以治臣民惟誠惟勤數十年如一日伊古聖王所能致
力之處造極而有過之而日單心扵古聖王不能
致力之處
特鐫璽文曰八徵耄念之寳(臣)伏念洪範曰八庶徵曰
雨曰暘曰燠曰寒曰風曰時又曰休徵曰肅時雨
若乂時暘若哲時燠若謀時寒若聖時風若又曰
王省惟歲欽惟我
皇上龍德正中
至誠無息而於天下所望於
天之事適於洪範休徵為
天錫自然之符
皇帝奉
天以肅乂哲謀聖之德
天錫
皇帝以時雨時暘時燠時寒時風之休何也
皇帝作肅以亮
天之功夙夜宥密昭事不回之
心以
郊以
雩以
祈穀凛然承
帝謂於
圜壇之上焉時饗
太廟
敬亦如之以正朝廷正百官正萬民自
宫庭苑囿逮
廵幸山莊
宵旰時幾
乾綱獨攬休徵時若之肅肅以此也
皇帝作乂以理
天之事河淤得淮而刷海塘用石而固江防去洲而暢治
地也引
見不遺於一縣
朝讞不冤於一民
秋獮不間扵一年庶獄不略扵一案治吏治民治兵也
休徵時暘若之乂乂以此也
皇帝作哲以熙
天之載正麈角解扵經辨虎渡河扵史補鄉飲之奏於雅
駁商聲之謬於詩審羅㬋計都之次於天考淮水
黃河之源扵地定三老五更之誤扵漢官傳三百
三十二字之石鼓文扵
國學
天佑下民作之
君師休徵時燠若之哲哲以此也
皇帝作謀以勅
天之幾
運籌九重决勝千萬里外定準部回部平大小金川以
及臨清甘肅臺灣之尅期蕆事
睿算神謨燭照數計誠至而
前知不逆億而
先覺休徵時寒若之謀謀以此也肅乂哲謀具而聖在
其中矣尚書大傳鄭注引孔子說休徵云聖者通
也兼四而明
皇帝作聖以體
天之撰又有非肅乂哲謀所能該者水旱偏灾銀米並賑
則舉含生之衆而被
澤者也正供四免全漕再蠲則溥天下之大而邀
恩者也
頒祕閣四庫之書扵江浙兩省紹
聖祖千叟之宴扵乙巳正月則天下紳士耆老振古未有
之榮遇也鑒緬甸之誠納安南王阮光平之悃敂
關奉表來同
京師恭慶
萬壽則跂行喙息所惕然不敢自必於如天之福者也
休徵時風若之聖至矣蔑以加矣
皇帝之肅乂哲謀聖日以
天之心為事也
皇帝念雨暘燠寒風之徵日以
天之事為心也皆所以奉
天也
皇帝以天下所望扵
天之事為心
天以天下所望扵
天之事時而應之以夀
萬年有道之
天子(臣)故曰
皇帝奉
天以肅乂哲謀聖之德
天錫
皇帝以時雨時暘時燠時寒時風之休徵事有必至理
有固然也竊維鄭康成以庶徵揆五行木氣為雨
金氣為暘火氣為燠水氣為寒土氣為風按水火
金木土為禹謨九歌之五九歌則卻缺所謂九功
之德皆可歌也鄭衆以周禮大司樂職九德之歌
者也(臣)謹本康成之說作頌五章以仰贊
昇平之治謹拜手稽首而獻曰
辰為龍星震方是舍沛澤如春自上下下
皇自敬德匪居匪康
德洋恩普
帝勤省方四
詣陪京六
廵吳越懷柔翕河典禮無闕奄觀東魯率俾析津登臺
調幕屢綏兆民嵩洛臺懷會同有繹
慶惠覃敷鴻龐舄奕(右徵肅第一)
金穰叶德曰暘而暘萬民成熟扵音為商
道契珠囊
治闡金鏡拊本引綱
御門聽政六府既修三事允治無逸作所猶日孜孜稽古
右文辟雍立學
論著經筵牖民先覺高岡翽羽中沚菁莪
夀考作人式廣禮羅(右徵乂第二)
平秩南訛暑以養物羣生啿啿四方無拂
皇仁喣育長之養之遊扵
化宇夀考維祺百九四家曾元蕃衍幸際
昌期聿光
盛典
熙朝篤慶
五代一堂延釐受祜申錫無疆如日中天臚歡洽宙合
萬萬人祝
萬萬夀(右徵哲第三)
猗歟
睿謨久靖不庭拓地二萬新疆敉寧戊已開屯遂一尉
候土爾扈特歸順恐後雁臣鱗集北漠東瀛亦有
南掌獻賮傾誠重譯来朝有巴勒布懷德畏威延
頸企慕凡兹
廣運覆燾&KR3357;埏五氣順序用協冬權(右徵謀第四)
歲在上章日德重光介福單厚
聖節迎長王會圖陳萬方来賀從律同風衢歌樂播先
庚後庚五位十成京垓演策用溥寰瀛惟
聖合
天惟
天佑
聖八袠肇開
一人有慶
聖敬日躋德又日新衍籌譯範萬福駢臻(右徵聖第五)
萬夀恭紀五言排律一百二十韻
翰林院編修(臣)邵玉清
羲畫重三唘箕疇次八陳陽純行自健徵庶
念尤諄憶自
乘乾始於今閱紀頻
文昭兼武震
德盛亦功神經緯輝三曜聲名溢八夤端居恭作肅靜
御
夀敦仁夙夜嚴明旦馨香格
昊旻牲陳容必恪龍見節惟諲曙色迎蒼輅條風拂皂袀
縣和笙籥奏鬯縮桂椒申
善繼
丕基纉虔維衣
德紉
徽稱尊
太室
實錄課昕晨騎射
前模凛衣冠
祖訓循綠江蟠渺㵿白嶺鬱㟒嶙水木追思遠關山展謁
親報隆深僾愾法久益精純太學恢
皇制
淵衷服道紃瓦鋪金熀爛碣樹碧璘珣十器頒周舊三
雍建璧新芹香初出水檜古復榮神
御幄勞宣講儒官敬助禋鼓徵交秩秩幣獻各齗齗
雅化張綱紀旁求列佩紳叠章
丹管答羣吏綠籖甄威嚮書欽洛農桑圖繪豳朱紘端
亥日黛耜耤元辰率作勤千畞乘時亟萬畇甌窶
人共祝土葦俗殊誾蔀屋
仁咸被
深宫慮未泯雨晴時
顧問
宵旰軫吟呻既截通河漕還頒内府緡謄黃蠲賦貢保
赤責宣旬湛露寧枯蘖汪波不涸鱗何須歌集雁
豈復賦懸鶉皞皞安耕鑿雍雍講睦婣剛柔隨所
克道路信咸遵闈試分經義鄉賓重介僎堅心松
有節比禮竹生筠
大造洪陶鑄羣倫乘穆忞墨題龍虎壯黃甲李桃蓁四
庫搜殘簡詩家入聚珍訂訛如掃葉去穢等披榛
宛曲千函出琳琅七閣輑三希名共寳八柱迹無
磷鼓撰周辝賸經存岳板真庸歌
天掞藻著論
聖傳薪
睿學深難測
宸章續未竣奎光争敬仰鴻略復遐振
清問通鞮象雄圖靖鼓錞
廟堂籌密運師旅氣同瞋蔥嶺風烟息桃關戊巳填車
螳殱漯博穴蟻掃澎閩纛展擒渠長蹄驅竄藪侲
義征原載史威𦕈果如荀服化分投首懲頑衆閉
狺勲看銘鼎鐸戈偃理鉏&KR1689;
贊象光麟閣
頒貂陋鹿巾共沾
恩浩浩彌矢志恂恂祇以東南重頻煩歲月
廵夹車招訓氏練日問占人豹尾穿低柳雞翹踏軟塵
雲油天擁盖雨織地舒茵齊魯通門戸江淮接齒
脣黃頭擎畫槳青雀下烟津常膳炊蒸玉行廚膾
斫銀
賜衣榮艾耋錄秩起沉湮
大閱鷹揚賚宏才鳳翽掄丁男霑澤普甲戶效
嵩均喜氣侵烏榜懽聲蕩白蘋飛潜偕暢遂冠盖走頒
斌機要隨宜授封疆取次臻龍堂恬赭嶺
鳳輦度湖漘堤築雲根固潮通石壁峋
鑾回黃瀆岸舟漾汛波粼祀典崇
金簡豐功紀翠珉桃花新漲穏竹楗舊防因伊水隨䟽瀹
陶莊引泛淪
宸遊工畢舉
帝省利無垠每歲木蘭獮迎凉濡水瀕風高驅朔馬塞
遠布修罠叢薄時穿虎環山亦射㕙滿開弓似月
巧喻蝨如輪
御箭欣連中羣材奮莫逡蕃侯叨醴酪侍從餉䴥麕勞
習貔貅旅詞摛鵷鷺倫
裁成無棄物
宥密轉洪鈞元氣浮閶闔雙丸麗柍振拂絃財共阜運
掌世臻淳如保芸情洽時敷
帝惠奫極惟
皇所建
德與福為隣
衍慶徵綿瓞
延洪比大椿範開文琢
璽抑奏韵諧籈懋懋幾康意
安安斂錫身頭銜加碩彦漏院宴耆臣洛杜鬚眉皓香
山屨杖彬
熙朝人瑞集
嘉節物情旼元日開黃道祥烟護
紫宸條章羅典制
施惠煥
絲綸位育涵中外
帡幪徧士民蠲糧沿戶口豁稅按畦畛讞决囚從減瑕
湔志獲伸貤封官誥叠遣祀使臣侁
登岱觀雲日
升階緬鳳麟交誠文必肅已事衆方踆
禄享山川納
膏敷雨露勻南弧麗丁丙西顥值庚辛增受泰元筴臚
歡率土濱緯稱陽壯酉詩詠日升寅桂苑林飄馥
蘭觴液泛醇英韶調簡簡玉帛會莘莘交趾親輸
欵朱波利用賓梯航齊萬國筐篚塞重闉和韻傳
陪吏同文誌醜甡漫誇来白雉屢見貢青驎吉帛
琳宫曳春駒樂寺馴太和祥靉靆上瑞彩蚡蜦嘉
頌羅枚馬(微臣)愧&KR1063;駰近
光依
朵殿分俸仰天囷葵藿同懷悃芻蕘亦備詢
鴻禔延
五福
億萬祝恒春
萬夀恭紀七言律詩一百韻
翰林院編修(臣)陳萬全
維
皇建極凝蕃祉
八秩宏開瑞應孚
壽自
天增全四得
福由
德政奉三無
重華啟運恢綱紐元液含淳浹壤壚
至健行從乾象闡庶徵
念用範言敷曰明曰旦
衷嚴翼時雨時暘景泰幠郅治彌綸參覆燾昇平歌詠
邁唐虞
五朝醲化周帡宇億禩丕基紹
鼎模昔溯火流烏紀赤今徵果熟鵲銜朱溟長嶽固鍾伊
始電繞虹流摭尚膚
聖有徇齊敦敏性人歸正直蕩平途
躬膺乃眷惟時憲
帝謂予懷實畀俞禮擇元辰
親耒耜樂先首夏肄笙竽
泰元穆穆迎長至殷薦洋洋舞
吉雩四季焄蒿虔以肅
一人對越慤而愉明禋不隔馨香達熙載難忘櫛沐劬
儼晤羹牆披
實錄欽繩
光烈定訏謨紀
恩堂迥梠楣耀述
訓碑穹騎服摹薩爾滸涯森衛尉吕梁山側耀戈殳肇稱
姬籙依瀍澗長發商家奠亳姑全韻
詩皆該本末
陪都俗必備
諮諏式瞻
清廟思無射胥視
崇壇敬不渝長此寅恭持夙夜幾曾劼毖間斯須呈來驛
奏封連匭聽到雞籌漏滴壺澄飭官聯先刈莠慎
銓司牧為求芻朝紳延晷
咨機要台耉凌寒緩恪趋大計判隨年黜陟殊褒那被
例攣拘鞫分枉縦尤詳讞箴儆風愆首辨巫薄眚
懲還優廩餼微猷錄豈置枅櫨職官修表權名實
月令諧
吟軫菀枯董勸歌宣賓蜡里畢箕情念受㕓夫上生下
澤覘穜稑卑隰高原望杏蒲雨報均霑方誌
喜租逢儉穫便蠲逋農陳耕器還兼纖
畫仿雞塒正引雛春在閭閻饒樂利化行陬澨弭雈苻
庶而加富彌勤矣
教以觀文益進夫歲啟
經筵崇實學家徵博士奉先儒芳徽壁
契音絲竹雅範堂陳器璉瑚廣額庠升鄒魯彦拔尤賦
試馬枚徒黌宫傑構興邊塞璧水圜流溯泗洙版
合相臺傳藝圃楹恢
祕殿列籖廚編年特筆嚴司馬輯覽公平折董狐續
簡三通新竒劂羣書
七閣富珣玗聚珍井井輪排綴掃葉紛紛細抺塗縹
帙
親蒐詞散佚
丹毫手抉義含糊折衷
御論超千古題識
宸章播九隅物向麈麋窮&KR1120;角川從涇渭析錙銖
國書譯篆蝌侔古經館翻音貝截腴
敬勝珉鐫躔炳宿蘭亭柱嵌萼承跗鍾王翰墨抛窠
臼顧陸丹青避染濡臚叙
多能寧罣漏僉驚
神勇詎揚鋪旌旃奕奕聯貙貐組練行行搢鏷&KR2255;移頓
秋郊行梐肅周阹塞峪獮程紆鬃翻綠耳憑馳埜
箭帶扵菟失負隅眼疾俄揚鷹矯矯鳴長侍哨鹿
麌麌懽騰諸部庖分炙飫徧名藩酪點酥
纉武惟宜嫻獵射好生原不務征誅都緣螳奮當車臂
遂使㕙投匝地罦初定準夷窮廣漠繼平回部及
岷瀘革鴞食椹頑堪憫佩犢安屯困廼蘇沙磧勻
添臺迤邐碉樓改置屋屠㢝氛銷濟泊株槯朽浪
靜閩洋鼓息桴總倚
宸謀先指授胥關
睿斷弗踟蹰
威弧耆定還蔵纛武帳高懸待受俘像繪鄂褒何颯爽
庸酬弓矢是彤旅鏗鏘宫徵黃神樂曼衍河山白
□圖秋水撈闐羅縹玉天開徕皂相宛駒乘軺肆
覲
恩隨輦徯
后時廵望擁騶首
涖吉林詹鞞琫徐由左輔歷闉闍清涼禮佛周嵩泰沂
兖
觀風逮越吳溜引陶莊疏瀹暢潮回龕嶺漲坍殊培隄
料豈斤論稭磡石工須億計帑頓爾厮離奔竹箭
自然較鞏寘新蘆百川澎湃恬歸壑萬國共球肅
會嵞蔀屋盈寧同厥樂郵椽靡飾戒其毋習流金
鎧材争捷委地銀牌拜用膜榮賁堂坊歆醴鬯慶
行畺&KR0908;闢榛蕪宜蠶天氣桑垂岸近淀人烟柳映
郛
翠䍐雲齊環甲帳
雕艫颿轉卸丁沽四方
臨御如旋斗六合安恬等覆盂瑶譜支綿瓜有瓞金穰
戸足黍兼稌錦貂鏐杖優
頒賚安羨彭佺大
賜酺蝶戀神州分沆瀣繒飄窣堵現毘盧玉裁磬叶中
和奏金鑄鏞開造化鑪排
詠鐙詞羲卦準補栞獵碣籀文俱攸芋
寧夀翬飛棟多吉朝陽鳳集梧旦復旦咸歌喜起孫生
孫共協祥符籥豳宛覩熙熙也罄牒難名蕩蕩乎
長荷
眷貽宏
壽宇疊宣
綸綍惠寰區
鑾回
闕里薰風至
蹕駐仙莊廣嶺踰照宇鏡圓秋皎潔登臺牢享衆懽娛
銀蟾馥颺蟠根桂瓊島波明綻萼芙萬六
椿祺贏積笇再三嶽瑞效齊呼龍陀會卓真如錫鷲嶺
來參定慧珠域外名王通桂管
御前優秩比金吾章身頓釋衣冠陋賡什仍陪宴樂需
小部韶成迎
綵仗右平景綴接銅衢旭升暘谷纏黃道星耀弧垣
傍紫樞祝
嘏班隨螭陛舞躋堂酒願兕觥㪺
康強逢吉恭承
祜
曼羨延洪頌匪䛕侍學(微臣)依
禁近操觚歲歲賦臺楰
萬夀賦(恭集)(御製文句并序)
翰林院編修(臣)汪廷珍
我
大清奉
昊天撫薄海兆庶
五后纘承佑唘
聖哲
皇帝繼序斂時敷錫建中表正萬國咸寧凝
命𠡠幾兆民攸賴自
御極以後敬
天法
祖勤政愛民禮序樂和文經武緯省方觀民河清川翕制
作侔造化穢澤洽人心茂登上理以成久安長治
之業巍乎煥乎古昔帝王未有躋此崇隆者也爾
乃吉祚大來介祉錫羨鐫
古稀天子之寳于兹又浹旬矣兹者屆
延洪之八袠
寳算盈積率土稱慶臚歡祝
嘏敬上無量
夀羣臣例當進獻詞賦(臣)自愧無文無能仰喻
高深齋肅披閱
聖人之言仰見義藴之淵洪炳日星而章雲漢實與典
謨訓誥相輝映謹拜手稽首莊誦繹思事以類分
言以條舉竊擬南山之頌敬為賦以紀之其辭曰
神聖首出敷錫八埏治化翔洽謨烈丕宣兆綏
洪算厥彰祥源茀禄多益京垓紀年吉語臚實祝頌闐
歡祥呈合璧慶溢敷天欨愉大同亘古今而莫不
仰焉皇矣
上帝日監在兹
信
天主人夙夜是祇爰主
郊禋陟降格思必躬必親唯瞻唯依不可言報奉三無私
無為而不息
聖人則之粤我
列祖
天人協應披觀
實錄如親聽
命於薩爾滸之戰克敵制勝紀其緣起賴
天耆定載
涖陪都用展孝敬撫草創之鴻圖&KR1574;鍾祥而衍慶法
祖是勖殿曰勤政紀
皇祖之恩以
聖繼
聖一切衣冠典禮仰紹
先型以昭大一統之盛修明庶政整肅官方
批發奏摺累牘連章未明求衣匪居匪康引
見官吏濟濟蹌蹌察吏求賢綱舉目張課晴問雨宵旰
不遑運萬㝢於几席乃潛揆夫陶唐齋名敬勝兮
厪肯構而勿㤀茅茨土階兮豈其飾榱橑之焜煌
期無逸以勤恤子卜百世之靈長摠摠林林唯此
嘉師凡有水旱
皇帝曰咨蠲逋賑恤有德孔時
親載耒耜先之勞之
皇風播其徽恩勤大其慈每遇重囚屢
飭法司肆赦緩刑亂獄無滋用昭畫一之守率乂于民
棐彝然後能兼容並育而冀百姓之恬熙禮時為
大乃天之經按器譜圖必考必精儀仗輦輅著為
章程
行釋奠禮大昕鼔徵三雍育材遹觀厥成石鼓之文法
物修明非作伊述彪炳日星功成作樂諧協六同
金聲玉振元氣昭融瑞出西江既製鏄鐘琅磬鏘
韻條理始終範器識年辛巳乾隆研窮律本萌柢
佟筩皆主一字一音則律吕還為宫復推闡為樂
問定變化之宗俾四始六義之文皆可歌詠炳焉
與三代同風猶復表章經術興其德以立教荒略
之區也率置郡縣立學校廣勵士風蔚有德造文
治光昭日月所照作人棫樸倬為章于夀考(叶)右
文稽古前典敬劭蒐四庫之書乃下
明詔分四閣以庋之於以窮道德之閫奥嘉與海内學
者勤聖學而談王道(叶)習武木蘭是匡是飭陳我
冰嬉戎兵是詰(叶)準夷昔強二酋背德彼&KR0624;不量
罪深惡極師出于京二月卜吉(叶)闢疆二萬運資
衆力粤有金川始亂為賊王旅嘽嘽羽林神策見
幾而作
指示經畫聲罪致討連戰皆克南奠臺澎奏捷頃刻緬
甸之歸順也筐篚備陳庭之實(叶)而於安南之事
復不戰而成功為遐陬圖寧謐(叶)圖功臣像英姿
奕奕是盖
天佑我
皇清以成茂勣也武成九次以休以息也煌煌
聖訓實紀其詳悉(叶)也省方問俗虞夏以来六度
南廵敬仰
前規
御安福艫濟河涉淮
駕言徂東祇謁
先師天中嵩洛夀相臺懷
巡覽海淀解愠&KR0008;財展義示度調幕登臺駢肩接踵扶
杖而觀者擁佳氣於蓬萊河之來子自積石徑豫
徐陶莊之土屢挑屢淤下河七州縣歲苦沮洳關
係民命城郭田廬一一
履視測度河臣禀受
聖謨詳議築塞令鑿引渠黃流順軌大溜直趨
開示方略周於海隅盡改石工凛懷永圖濱海之民有
那其居民無昏墊遠邇忻愉江鄉父老藹然親愛
於山川清晏之餘
訏謨大訓王言如綸悉出
睿裁代
天覺民
講論經義不尚虚文
為詩古文賦炳炳麟麟數逾千萬富有日星考訂得失
詳悉宣論(叶)舉江淮河濟無不各得其源褒貶予
奪衮鉞照然圓頂方趾之衆語言文字之傳無不
通其文解其意精研聲律之元
奎章寳翰覃被海宇信乎有德者必有言也
恩紀渥洽肫然慈母蠲惟正者萬千推澤敦厚樂生遂
性
皇之人多壽以三千餘人松蒼花茂(叶)肆筵設席愉敫
酌斗
特榜興賢颺言拜手
宗室天潢之胄垂黻佩玖秀眉黃髮國之耆耉或禄
成均或續賢書繄皇古以来所未有開萬年有道
之長希周家卜世之久是篤
昊縡之佑緯兆郁郁三代以下古稀天子纔得六兹逮
八十羲和增錄三夀頌眉四序佇馥
身體康強巖廊睟穆五世曾元一堂雍肅百穀以成四
方從欲門旌人瑞支蕃五世不一而足天數諧乎
掛揲藻華昌乎姬籙忻逢
萬夀之期共晉九如之祝巍巍
聖皇保泰持盈久而彌篤
擇言鐫璽和闐良玉庶徵之八所謂致中和而天地位
萬物育念兹在兹以綏後禄惟體
列祖之心以為心而合億兆人之福以為福祝
嘏延洪伊古之制梯航重譯慕
義斯至咸来獻
壽自京畿達於四裔瀛壖炎島大漠蠻陬並西蔵青海
等地雲集景從眉列掌示畢獻方物圖於王會且
於
山莊燕賚禮儀隆備合萬國之懽衡質文之紀(叶)譜
韶韺之歌叙堂廉之誼達萬國之虔悰偉嘉徵之
薈萃際
重熙累洽之盛續虞廷賡歌之義九垓布大順之休六
幕蒸太和之氣金根兆祉弧南表瑞鳳翽麟遊雲
蒸霞蔚臚歡訖於鴻濛狄光含其愷悌九有輸誠
百福備致小大稽首唯曰欲至于萬世
八旬萬壽盛典卷一百十二
