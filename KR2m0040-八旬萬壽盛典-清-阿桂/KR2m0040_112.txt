欽定四庫全書
八旬萬夀盛典卷一百十三
歌頌(三十三)
萬夀九有九如萹(謹序)
翰林院編修(臣)劉鳳誥
(臣鳳誥)言(臣)以西江下士備職詞館隨蹈舞之末
恭祝我
皇上八旬萬萬夀(臣)敬仰
皇上膺位禄名之極盛而以
大夀統輯諸福保右
天命之純即殚兆億人之誠莫效稱揚于萬一且悉京秭
垓壤之數曷闡其紀顧循繹我
皇上之祗事
元穹馨承
三祀與夫紀
恩述
訓誦
錄裁章無逸以知依屡豐而歡穡普蠲振貸鏐糈五十五
年中之
郅德善政周洽萬㝢皆從来求治者所孜孜而未遑若
夫
睿謨覃敷徹微彰柔剛之藴
武成九奏笇遲速致信孚徕服者納降隸屬者綏順無
不勞
旰宵之籌畫動恊美全是以拓土二萬里而遥凡鐫銘
紀績之區多亥步所未之屆者至如
御文二集
詩五集治與道所合并
講筵敷言書庫萃秘經發微而史惇實禮修器而樂訂
音塞域之設庠圜璧車攻之泳澤
恩榜作人凡兹六度唐哉皇哉集
大文之成以宏
德教實軼姚思姒命而上之以至
清蹕屡勤讓慶交舉
莅陪都者四
幸江浙者六而嵩而岱而臺麓瀛津山國聲呼水鄉恬
景矧衍
天家五代之上祥叟讌三千之積算頻歲以見曾元告
者躋期頤告者絫世同居告者拜
恩賚彌有加益天苞地符會萃時合罄頌禱之所弗及
徧舉無弗徧者允為軒轅甲子四千四百八十七
年以来乍遘之鴻軌也兹者在廷儒臣在野憲老
下及轅童衢叟情知窮於摹繪臚忭之不已而(臣)
殖庳詞陋奚克揄揚
隆典申頌我
皇上萬萬年無疆之庥竊惟
聖哲天縦同文盛治久矣
鑒羣方之殊習
訂重譯之正音今集爻閭門者北踰額濟勒西底霍罕
東朱蒙而南駱越奔走偕来懷風稱祝一視内地
臣民其類不一其寫愉誌慶則同其樸野或未能
胥稱文言其歡誠則無不可通諸體委以備謳誦
斯又周官土訓象胥所弗具詳者矣爰為原其方
俗貌其聲情時則有若蒙古回部安南朝鮮南掌
緬甸以暨金川臺灣之番衆呼圖克圖之化人復
藉以誌臣忻幸之私綜之曰九有九如萹釐之為
賦一為詩一為頌六為集範一為詞三為祝辭一
為鼓吹曲八為謠四為讚一謹拜手稽首以獻
蒙古塞宴賦
天臨四宇圓幕高張金&KR1195;日麗玉葉雲凉清商節
物朔漠庭障駝圖馳於廣埜(蒙古地馳驛皆以駝)毳服集於
賓行屬鞬執役奉幣来王
皇帝方駐清暑之宫倚承華之盖日隨月侍星拱辰會
地匝周盧天高行旆中施帳殿旁唘旌門三秋上
塞
萬樹芳園(山莊張幄賜宴地)千二百騎之圍(蒙古每歲備圍以一千二)
(百騎為例)四十九旗之屬譜内扎薩克之藩盟多倫諾
爾之族(喀爾喀部)海西市駿(青海部)蔵外熬茶(詣西蔵熬茶為蒙古)
(要務)員渠尚存衛拉(都爾伯特部)烏孫不限羅义(土爾扈特部)
霍碩(霍碩特部)生身(諸部未出痘者率曰生身)烏梁(烏梁海部)丁戶循扎
穆(蒙古語謂路)以偕徕望伊綿(舊名布祐圖昂阿乾隆三十六年以衆蒙古全)
(不遺一類因名伊綿峪猶漢語會歸意也)而競赴于是華茵錯逮繡芾
威蕤響遅行漏塵肅穹帷酥凝特默(駝)酮熟和尼
(羊)雞寒纖屑牛胾調胹陳筵愷樂授几威儀既羅
三醴之馨爰敞六閑之地駭谷鎗聲行空馬戲(進宴)
(時列名馬數百去羈韀用孩童馳之以鎗聲為節謹按御製塞宴四事詩具詳蒙古舊俗臣擬)
(斯賦皆恭夲語詩意及觧題)摩哩(馬)綰&KR1058;積蘇(馬毛色)弛轡驫
賊飍矞騰卓犇墜解拉鐡而發蹝籋浮雲而疾至
至只孫呈俗(只孫即蒙古所云積蘇仍元御詩有只孫古俗想像中句雖人舊稱)
(已于解題正其誤)什榜(樂名)侑尊春風一曲朔吹全番(御詩)
(解題指楊萬里全番長笛横腰鼓一曲春風出塞聲句謂塞外樂曲名番今俗所謂十番因此)箏
絃手語笳管脣翻渾撥四之柱促火不思之節繁
雁飛隂磧花落關門起舞則清歌未闋轉喉則古
韻猶存既乃壮土挽褠健兒揎䄂布克爭雄(俗重相樸)
(戲蒙古語謂布克與國語布庫同)廣場迸就跮踱後先扲掑左右
乍撇捩而奮身俄踞蹋而控首席次頡頏酒邊勝
負(以蹶為負勝者賜巵酒)少焉執竿豪選教駣良家(馬三歲為)
(駣蒙古習教駣法驅生馬命子弟特尋丈竿繫革繮其上以為控縶謂之騎額爾敏逹驆)䮃驌
驦之萬錦罥䮂䮧之千花追&KR0008;趫趒放驏紛拏泉
寒城窟草淨塵沙馴毛龍與逸虎曳飛虹與流霞
時也蕃長扈班名王獻斝兒孫則冊次承
顔(蒙古侍宴今皆為年巳皇上孫曾軰獻宴則自乾隆六年至五十四四十次屡見御製詩)賓
客則九邊介雅物賚分紅(蒙古謂紅色為物賚所獲獸多稱阿巴見)
(顔和樂御製巴行闈詩)
恩袍映赭欣燕
頒三爵之同願
夀晉
萬年之嘏
回人底貢詩
皇圖開西濛
鴻化天方亶
慎德昭咸賓并包詎勤遠逖哉彼和通久釋厄魯限(厄魯)
(特謂冋人曰和通急呼為厄魯)鄂爾圖玉兹(哈薩克左右部有三玉兹如衛拉特之稱)
(其左部玉茲曰鄂圖爾)行國異冷暖噶克义莫朵膜拜枝宛
轉(回神樹名鄂哷引噶克又莫朵如蒙古鄂博過其下者必膜拜)初時請内附佉
盧表誠懇五王康居封四駿阿特(馬)選阿比里斯
汗西駐塔什罕(右部汗曰阿比里斯居其境西塔什罕城)布魯鄂拓克
(布魯特東西部急呼為布魯回稱汗之部屬曰鄂拓克)先後軍門欵牛驅喀
拉(牛)場羝呼哲楞(羊)圈驛呈玉匕首寒芒月芽偃
布哈爾迤東遊牧事豐衍(布魯特内屬以布哈爾東二十萬衆並供游牧)
霍罕長四城(霍罕亦布魯特種東為瑪爾噶朗又東為安集延又東北那木干)帕
爾西語辨(帕爾西回語三種之一)鶻斯(鷹)喀察海(海青)繡韝致
縧綰問獲龍泉(謂宋龍泉窯器)材古盤色沉隠有来安集
延靶握水晶短瑪爾噶朗隣那木干(回語謂河)河近送
喜騰神驄(拔逹克山八駿馬之一名送喜驄)傾心接素坦(汗名素爾坦沙)
(急呼為素坦)寳刀錯斧函鋒銛瑩鶻眼小部博洛爾(拔逹)
(克山東境)利器秋毫斷長劒雙玉欛佩之水可翦愛鳥
罕龍駒伯時畫圖展(畫愛命撫字公麟五馬圖法鳥罕四駿見御製)
(詩)武庫開匣蔵銀鏤雪舒卷㾗都天竺間(㾗都斯坦為北)
(印度交界見度考御製天竺五卬訛)喀嗎(回巧匠)國工善水磨擎都
丸(掌貨税者)花趺粲瓶盌平回回悉平境落盛圖版(乾隆)
(二十四年回部平圓志命纂輯皇輿西域)線天磧地寬萬里服耕墾
雪苗滋塔哩(回語謂黍曰曰塔哩克)風蔓芳喀衮(瓜)丹椹餐屯
軍竒蜜登
禁苑(竒石蜜食綠蔔萄種急呼為竒蜜曾移植禁中)貢金麟褭成(回部貢金)
(命鑄麟趾褭&KR4003;肖麟趾五出状)奉寳騰格算(回錢制以百普爾為一騰格平定後加鑄)
(乾隆通寳于面而其幕附回字城名)大纛圖克搴(圖克嗎呢回語謂大纛旗)重器
噶愛篆(唐回銅器篆有噶愛字)陀犁繙史書(陀犁克回史書名)阿渾
敬經典(通經典者曰阿渾)玉圭㗶嚕匜祝嘏善稱引(回玉圭㫄)
(行篆吉語㗶嚕篘匜屬元回銅器鏤文悉祝嘏辭)即今上風郵花門樂恬
晏紀歲摩和爾一歲一環轉(回語謂印曰摩和爾篆文紀年閱歲遞加)
(之)年班列燈筵(伯克輪燈覲賀正率與節宴)舞技按琴管(回樂琴曰)
(喀爾奈管曰巴拉滿之屬命扵燕饗兼設)更以祖國名新鐫哈什(玉)
産(回制刻年分于玉次紀祖國相傳名自派噶木巴爾至今凡一千二百有四年本年製玉獻祝)
(益萬夀即用此式算無疆)詘膝效捧觴吉語臚歡悃(本年哈密)
(郡王品級額爾德錫爾各部落汗王子弟伯克台吉等至山莊並詣京慶祝)恭惟
大皇帝
夀齊阿思滿(回語謂天曰阿思滿)
安南冠裳襲慶頌
昊天錫貺佑順我
皇威鬯溟徼化亶炎荒虞都明宅周制蠻方析圭示寵
偃伯徵祥用輯
聖武定功煌煌
仁義中正微彰柔剛(用兵貴决先幾乃易象介石貞吉之道也御製四知書屋記)
交南舊邦拜封
鼎卜七世共球十王典屬(安南黎氏自順治十七年歸化百三十年以来凡七世十王)
維
帝承
天栽培傾覆
恩洽懷新
義申舍服仇爾婚媾(黎阮世為婚媾一居黎城一居廣南素無統屬)歸我臣僕
天垂遠燾
聖廣亭育(安南始末詳見文御製書事記)
臺崇昭德(鎮南關内昭德臺與關外仰德臺對)關唘畏天(入訶&KR3342;柱右要路)
已搘銅柱不下樓船沙縈白鶴(江名在三帶州)霧刷朱䳒
(漢交距屬縣)来蘇江(黎城東北境)廣順化城(即順化府轄順州化州)連
居風(漢九真屬縣今清葉府)瘴息北景(漢日南屬縣)暉延維十三
道(地有東西都分十三道)慎守聿虔
帝有恩言俾宅維鎮肇造圖寧克恭表信
綸綍大文吉祥新印(太命撰勅書鑄吉祥金塗印于和殿前頒賜齎回宣封)
(阮光平為安南國王)上爵爾膺崇班爾晉固爾疆圉職爾貢
覲
寵命載綏屏藩丕振
爰表方物有徕族親(上年遣其姪阮光顯賫表貢乞恩蒙賜覲扵)
(山莊)
嘉讌入繪(安南戰圖末繪光顯入覲賜宴之圖)
賚予迭申
崇封世賞逮爾子身(子先恩封光平長纘為世子)奉朔奉
詔萬里陽春(光平懇體正並一)(頒時憲書本年元賜萬夀恩詔)三沐瞻
藻(詩章御製以賜)九&KR0596;頌
仁矢心敂
闕稱
夀世臣(奉表有云逢而有之恭)(聖天子天生至德位錄名夀兼八旬萬夀同效華封之祝實)
(為至願之優詔許)
夀世之臣允賓于國(見待諭督撫相以賓禮)謁
帝威儀近
聖顔色(瞻覲時天顔准行抱見請安禮謝表有睟穆僅似五旬之語)卷阿獻歌
(親擕樂人演所進祝嘏詞十章捧觴上)(夀)湑露
賜食章采殊榮冠裳奉則(光平乞遵寳石天朝衣冠孔特賜紅帽頂三眼)
(雀翎黃褂金黃色蟒袍四圑龍補服復制申命到京朝賀仍用該國衣冠以昭體)朱邸
亞班(列郡命班王上)
紫微捧極襲
慶延
恩願祝
萬億
朝鮮集範
惟天隂隲下民惟
皇建極曰
念用庶徵(本年副寳以)(御製八徵耄念之八旬開袠之慶)曰
予攸好德歛時五福而康而色以為天下王王道正直
皇極之敷言睿作
聖(幾未御製寳記有云一日萬形智哀不可不自勉)天乃錫禹洪範九疇于
帝其訓六三德乂用昏不明(六帝登八旬者三梁武宋高尤為失德惟元世祖差)
(賢見文記)
王省惟歲日月之行土爰稼穡曰休徵百榖用成既富
方榖歲月日時無易汝則
錫之福(又曰記文云民物之養不可不心存敬念庶徵即皇極歛錫之福)
謀及卿士卿士惟月人之有能有為人無有比德卿士
從俊民用章乂用明
明作哲而邦其昌
無偏無黨有猷有為于其無好德惟辟作
威八曰師彊弗友剛克是之謂大同歸其有極
王道蕩蕩王道平平于汝極錫汝保極是訓是行
相恊厥居敬用五事庶民惟星恊用五紀
天子作民父母
身其康強
皇建其有極斂時
五福
嚮用五福(堂額皇上慶得五代同堂因增書五福五代並鐫五福五代堂古稀天子寳兹)
(八徵耄念之寳仍以嚮用五福為副)
家用平康彛倫攸叙時人斯其惟
皇之極用
敷錫厥庶民子孫其逄吉(上年得有恩諭朝鮮國王李祘俟子嗣即奏明冊為)
(世子兹奏本年六月得子乞暫緩冊封表稱以願大堯夀富多男之盛寫洪範敷錫庶民之意)
(待其稍長以不方来之福皆我皇上生成萬物終始之恩)
惟辟玉食無有作好(朝鮮貢覲以時本年正貢外復備物先期呈進恩諭)
(朝鮮國王並准作次年萬夀正貢)以近
天子之光遵王之道八庶徵用靜吉曰雨曰暘曰燠曰
寒曰風曰時(騐又記文云雨暘之時不可不常曰念庶徵即所以念萬民)九
五福一曰夀
皇則受之
南掌進象詞
丹徼炎荒有越裳遺裔今之南掌(大清一統志南掌古越裳氏地)
久矣鞮鞻載在周官籍上誰識文身酋長刀線歹
曾通來往又何事宣慰羈縻中疎蠻國歸嚮(明永樂中)
(刀線歹入貢始置軍民民宣慰使後不復至)
聖朝天廣一從叭猛花夷使初謁
仙仗金冊呈函特地瑶階投顙(本朝雍正八年部長素馬喇薩遣頭目叭)
(猛花始奉金表入貢)萬里都歸馴養申吚唱一心虔仰猶然
是獻雉餘風朝
天人解騎象(萬年歡)
十年例貢
皇恩許(南掌貢道遥遠乾隆七年定為十年一貢)百獸前頭舞熊熊南極夀
星明輝映瑶光齊吐洗經香海來經重譯蹋到中
華土
大平真象憑看取品料
鑾儀所騶虞
仁育上林多未要撾家(南掌老撾夷民俗呼為撾家)調拊㲲巾頷飾
珠鐺耳玩七就朱纓組(御街行)
崇班金馬門前曳韶箾兩階排比五色香烟百花
琱輦早入昇平圖繢真依
象魏見象與人馴人知象意舞蹈蠻奴懷風上慶
大皇帝(本年南掌國王召温猛遣陪臣叭整烘等賫蒲葉表文一道子象二隻虔申祝悃)
大皇帝夀無量備
威德更備
福祥之至名馬文皮生犀翠羽遠物何曾稱貴生生世
世願咸若駢珍咸賓集瑞
萬載清寧(表文云遣使叩慶伏願永荷大皇帝常調玉燭萬載清寧使小臣渥凙云云)萬
方呼
萬歲(齊天樂)
𬗟甸金葉祝辭
(臣)聞炎皇治壃際日月之表軒帝推筴登甲子之
鴻希風漢代三歌稱主長夀徵典唐宫九奏演佛
大乘伏惟
大皇帝萬歲萬萬歲
廣大宅中
駿龐服遠無私覆私載私照山海諧諧正同軌同文同
倫蠻夷戢戢遄上滇池之使乞通驃國之朝(乾隆五十)
(三年益隕恩准𬗟甸國長投誠納貢)種呼十𬗟(𬗟族有得楞普澣洞吾擺古等十種)
香焚阿瓦(王所居城名)城中路進八關(𬗟境有銅壁鐡壁虎踞天馬等)
(八關)馬渡金沙江(對阿瓦城)上在昔新街輸欵曾来祝髮
之人(乾隆三十一年新街受降各頭目遵制薙髮御製𬗟甸詩有最先乃新街歸附髮已)
(薙句)至今錫刺(𬗟兵名)護邊不擾邦牙(即元邦牙軍)之籍西
孟養北孟密(其地西至孟養北至孟密分㸑𤏡為界)㸑奴之箐落無
驚大昭禄小昭綱(𬗟俗稱宣慰為昭把事諸目為昭禄昭綱)酋長則箠
鞭可使悉吐嚕(吐嚕無知也)一生之衆為噠喇(噠喇猶言公道)
(主人)諸部之尊天迴氣候摩勒知春土告豐腴野蒲
消瘴處處屋廬舟筏漫稱漢三彛七之風家家茶
布鹽錢兼擅四庄五苗之利(緬用貝數一貝為庄四庄為手四手為苗)
(五苗為索)聚如鳥雜竒到象花(地産竒異花象本年呈進)洪惟
中朝大順從来
武不勤矣異域来同益信
仁能馭外幸附
天庭之職貢適逄
帝夀之洪延偕種人香花蠡鼓(𬗟制以八月十五日盛陳香花蠡鼓為朝會節)
北面而祝
長生遣把事錦衣革鞮中國而瞻
至聖(本年差心腹頭目便居未駝等赴京叩祝表文云願大皇帝夀如山海萬年吉慶云云)
恩光如暘谷日升(臣)躬受卜剌浪(𬗟人呼其王之稱)之號(本年)
(恩封孟隕為𬗟甸國王)
福德比恒河沙算佛說獻坎扒窪(本年佛呈進萬萬夀經名之)之經
仰企
彤墀俯呈金葉無任歡呼抃蹈誠感誠頌之至
金川番鼓吹曲
吐嚕番居西服遥山行烏道水䋲橋
天家新得降人用(四川甘肅各住牧屯練降番屡經從戰立功獲備天朝勁旅)樂
府休誇蠻子朝
生成身手練精彊萬衆都教隸護羌勇觧擒生智
擒賊報
恩特許就戎行
鳴鉦攂鼓從官軍諸堡爭先束矢勤憑仗
皇威占得勝紅旗高掣陣前雲
俊鶻攀山越嶮重令行苞枿翦戈鏦千家板屋辭
金塔(肅州金塔寺)十日煙塵掃石峯(四十六年從𠞰石峯堡逆回)
河上簞醪洗甲来樓船萬里次平臺(五十四年從𠞰臺灣逆匪)
西人膽壮爭飛渡又築鯨鯢海上回
巴圖魯錫效忠身(授散秩大臣四川土守備穆塔爾加贊巴巴圖魯屯練二等侍)
(衛丹巴錫拉布加多布蔵巴圖魯屯練守備阿忠加扎克布巴圖魯等號)第賞論功
寵命新何幸邊方備材武也隨畫像入麒麟(紫命入光閣)
(圖像之列並製贊)
累世長官承號紙先春土舍覲年班(各土司世受國恩遵)
(例輪覲夲年克給旨命七月内同回城伯驛来京)時平遠寨安無事歲
歲貔貅隊裏閑
都京蠻館集鱗多獻賮虔擕蕃目羅榮奉
至尊翔
慶輦凱歌新譜
萬年歌
臺灣生蕃渡海謠
臺灣平内山傀儡收蠻兵薩豉宜(鐡響器以繫手腕)響㪣
丁丁鵝管教冊書左行(習紅毛字者曰教冊削鵝毛管注墨横書)箬箭
囊鐡鏃藤弓綰苧䋲飄颻麻達(番人之捷走者插雉尾于首)雙
雉翎伊珊頌祖語(俗有頌祖歌謂祖曰伊珊)礁巴勸番名(番以祖父)
(稱名遞傳為姓有甲礁巴乙礁巴之稱)還家語曡腰眉聲(腰眉勇往自負之謂)
臺灣平番車伊軋牛畊春做田密呪其斗寅(番語謂年)
沙螺(麻)轆鎖(米)登竹囷起向(謝雨曰起向)謝神雨聽鳥
知豐年(俗以鳥卜)黍粒如豆萁如薪霞籃迦喇巴(編籐竹為)
(籃以供槩量)瑯袍卓戈紋(番布為短衣)挽手嘻嘻樂天民
臺灣平番人敬官如父母花輿竹綠迎左右螺錢
(如古貝式)輸税網袋取(以網袋貯物首戴以行)哨望貓逹(竹樓)中社
餉出草(捕鹿)後蟒甲(獨木舟)射魚粉咂酒蠻唱簫按鼻
(簫以鼻吹)漢塾書上口(番童肄經書者曰上漢塾)麻丹畢(壮夫稱)服
王化久
臺灣平番民忻睹
天日光(生番隨同剿平逆匪後屋鼇等社曾于乾隆五十三年臘月入覲兹獅子等十二社番頭)
(目復至京慶祝萬夀)東南一髮浮扶枽蛟龍窟宅飛帆檣
亞班(占風望向者)占風信香公(迎神者)拜潮王沙更線路
婆娑洋(名山蔵所謂華嚴婆娑洋即今臺灣)望蟾秋正好(俗不知紀年每以月)
(圓為一月)獻鹿
夀無央海屋添籌祝
聖皇
呼圖克圖無量夀讚
爾時哲卜尊丹巴呼圖克圖暨噶爾丹錫勒圖呼
圖克圖衆扵彼庫倫(所居廟地)聞
國大慶合辭恭敬願以隆教安生正派(乾隆二十一年加封哲卜)
(尊丹巴呼圖克圖為隆教安生國師)及慧悟智宗(雍正十二年始封噶爾丹錫勒圖為)
(慧悟禅師)廣演法輪来至
帝所頂禮我
佛長夀無量真實寶相圍繞祝
釐膜拜萬遍而作讚曰
敬禮我滿珠是常喜世界萬佛擁一
佛無量
夀最尊統攝四天下咸悉登夀宇
康彊久御世真足大福力普福利衆生蕃盛而愛樂善
思議菩薩乃不可思議塞土黃金色羅漢師峯圍
百部諸賢王来蔭如意樹禽禽唱梵樂香象
寳輦承
佛所經遊地種種妙莊嚴綵幢華蓋中行至快樂園是為
最勝場大雲吉祥聚
夀佛示現日金殿開
九重諸天歡喜緣一一朝宫闕無量夀無量各滿大願
心發願之所宏天地無終極日月常輪轉大衆修
讚唄格隆班第䓁(扎薩克大喇嘛徒衆日格隆如僧中受五戒者曰班第司役使)
(者)隨喜參秘乘功德無有邊芬郁旃檀聞迦陵轉
微妙結無量夀會諷無量夀品無量
夀如是非算數可知算數所不知云何供慶祝上奉丹
舒克(番名慶祝禮)獻五色哈逹(吉祥製帛之稱)佛座牟尼珠金
經八吉祥銀塔及滿逹蔵香氆氌屬以此陳祝願
拈花盡無際無量如是
夀更有無加量示悟無量者
佛福德智慧備扵
長夀身我聞阿含經由旬城高下滿中貯芥子百年取
一芥芥盡劫不盡又聞樓炭經大石四十里百歲
諸来天羅縠衣拂石石盡劫不盡以此讚無量勝
彼恒河沙一沙一萬年
聖夀逾沙數亦勝尼拘類歲收實數萬萬萬積有數
聖夀積無量是為大勝果自小千中千三千暨大千惟
願
聖夀延
聖夀即
佛夀
夀統諸善佛從上諸佛證上亦無等等了了正見知人
天皆護持凡在佛土中三身仰
一德超劫長圓滿善哉同一聲
夀世真無量敬讚
長夀佛
八旬萬夀盛典卷一百十三
