欽定四庫全書
八旬萬夀盛典卷九十一
歌頌(十一)
萬夀恭頌九章(謹序)
兵部尚書(臣)慶桂
(臣)聞籙秉皇時緜萬八千齡之夀策推昊歲肇京
垓億禩之祥調元大埏埴之功闡貞符於玉冊提
象應斗樞之曜章奥祉於雲書並溯祥源式揚馨
業然而詩稱單厚未聞幬載之同流書美嚴恭罕
覯曾元之衍慶善芳竒幹祇潤色於夸辭鳳水龍
山僅鋪張夫瑞應信暢垓泝埏之有待何超圖溢
牒之可言必茂實允協乎
昊穹斯繁釐備徵於景運欽惟我
皇上福敷禹範命敕堯幾煥珠囊而平叶三階朗金鏡
而照臨萬㝢調四選於通正熙衆登春均六氣於
咸和陳常時夏蓋地緝蘿圖之祉
澤溥飫夫衢尊敷天依
藻黼之光歡徧騰乎軒舞茲届五十五年之紀恭遇
八旬萬夀之辰
寳牒延洪
瑶籌錫羨歲直上章之次景鬯由庚月輪留熟之占義
符益壮設蔀則十居成數乘十而
策衍方長闡苞則五位中宫重五而
袠開無量律生隔八風諧舜琯之音算積由旬卦肇羲
圖之畫
德基福致
五代一堂星拱
辰居萬方同軌時則生番嚮化胥鞠&KR0957;以趨
朝𬗟甸歸誠特拜章而請
冊南交親覲身章請
賜衣冠西極偕徕頂禮虔
呈唄夾
郅治孚於翔泳和氣暢其訢誾斯盖由我
皇上至健法
天𢡟勤繩
武
衣宵食旰叙府事於修和
問雨占晴溥田功於懷保
行殿惕寸隂之競恒秉燭以待章品官逮初試之微
必簽名而引對鞏兩隄於萬禩安瀾貽樂利之庥
勤四載於
六廵孚惠入豫遊之諺
劭農則三推親舉藏富則二賦頻蠲徧瀛漠以
敷文炳典謨於
渙藻賅内聖外王而
示訓歲華偕
寳篋俱增綜經天緯地以
成章政化與
鴻篇並永
揭敬明之精義治本從
心闡遲速之大原時中惟
聖一百六部之
披宣治道述
光烈而全史兼羅七十二候之
抒寫化工備行生而
大鈞在握
奎題耀采盎元氣於簡端
寳繪攦華暢天倪於
幾暇
訂元音於七始葩經薈樂譜之全標正雅於六篇
藻詠補笙詩之闕四籖廣集藝林更播以聚珍
七閣分儲文府勝探乎羣玉建黌宫於上塞邊陲並
仰夫
宣風規璧水於周京獵碣還瞻夫
集古
天文光被
聖武丕昭合凖回二部以登圖統大小兩金而底績開
疆拓土訂方輿於數萬里之遥掃幕犁庭窮分野
於廿八躔而外
威弧遠指靖鯨波而奏凱維三
宸翰頻裁勒翠石而
告功次五所以烏孫别種率属來庭暹斛名王踰瀛獻
賮六符輯瑞三千宴佺羡之倫十體聮吟八伯頌
星雲之旦惟
大德之祿位名夀申保佑于自
天皆
至誠之博厚高明徵悠久以成物粤
軒甲初周之歲未許觴稱迨
古稀介景之年尤殷葵向兹
俞籲懇遹沛
恩言特科則甲乙宏開正供則庚壬輪復屆元日而韶
宣鳳琯進羣工而宴
賜仙厨覃敷六幕之春廣播十行之
詔升馨嶽瀆崇儀
特命乎專官氾
澤簪纓
寵命咸邀乎
申錫耆耉荷粟縑之
賚鳩杖分榮祥霄空貫索之躔
鵠書布惠凡蒙覆露共戴
高深爰于二月之初懋舉
東廵之典
謁素王而展敬聿彰尊
聖崇儒
登泰岱以告虔祗是為民
祈福神人洽慶中外臚歡
皇上猶復厪駿業之仔承
揭寳文之深旨
聖徵時若疇當八位之乘
帝念在茲治倍
耄勤之惕
福隆嚮用益晴籌隂量以靡寧
德勖自強彌虔鞏持盈之是劭從此演圖布
算千百國共慶
純常允宜保極延
禧億萬年長瞻
仁夀(臣)世叨
宸澤欣侍
恩暉愧髫齓未讀父書依豢飬更承
聖教雖未工乎詞賦附嵩呼華祝以同聲竊有願於賡
颺偕叟壤童轅而志忭謹撰頌九章拜手稽首以
獻
維
天隂隲下民保合各正惟
聖憲
天闡繹凝
命祗承翼翼民視民聽
撫茲五辰衷於一敬惟
南郊
北郊
祈榖上辛龍見而
雩歲歲
躬親豈惟
躬親
皇心孔寅
著論篆寳曰
信
天王人禱雨告風
祝文親製感不旋日甘霖徧被馨香攸通曰惟
至治
至誠格
天斟元司契頊書之銘曰恭則夀範陳作肅膏雨叶候我
皇敬
天嘉祉增茂於萬斯年永膺
純佑(其一)
我
大清受
命累洽重熙
肇域彼四方
寳訓攸貽峩峩史宬敬藏
實錄
宸興嚮晨回環披讀
四詣陪都
欽瞻
弓劍創業艱難時厪
聖念薩爾滸之戰
國威斯張
文以記之
大烈丕揚衣冠是遵騎射是習
申戒毋忘碑亭
文述秋獮詰戎冰嬉勵武
家法祗承因時逓舉
仁皇眷
聖執中允傳
羹墻追慕堂
題紀
恩
聰聽作謀厥應時寒
舊章率由丕基鞏磐(其二)
六府三事政在飬民愛育黎元厥惟
聖人
蠲租者再
蠲賦者四藏富於民不言所利民生
聖時豐豫繁衍偏隅偶歉
發帑數百萬展賑常賑滋液滲漉
蹕路所經申之
給復東南
六幸相度河海磡石安瀾楗茭順軌潤下既鬯稼穡咸
宜民益殷阜啿啿春熙
帝心周至籌民萬全
思睿作聖時風應焉大德曰生實體
昊乾
敦仁綏夀純嘏洪延其(三)
皇極敷言是訓是行因
言見道脩辭立誠
詩五集編
文千餘首煥乎文章日新富有
幾餘灑翰
奎畫焜煌
正心作則函括三倉既
游孔藝亦
作虞繪
天筆發生含元陶彙
聲教四訖薄海同文安西承德咸寘學官圜橋
教澤辟雍肇建
講學親臨敷宣至論十鼓
重編星輝雲縵載籍極博四庫旁羅
聖鑒釐定别贋訂訛
言從作乂時暘攸應
文治離光南弧朗映(其四)
皇仁如天燾育八極除蟊殖苗
用威成德維凖噶爾暨兩和卓木蟻聚狼貪乃世其惡
王旅嘽嘽悉臣其部族開屯鑄幣家給人足金川二酋
恃險偕
恩摧碉掃穴五載蕆勲臺員荒徼遠在重洋生番糾錯
匪徒竄藏
天戈一揮瀛堧永靖蔗田蕷畦綏豐洽慶曰師武臣力
咸禀
聖謨
幾先燭遠四知義抒
作哲惟明曰時燠若闓陽普煦民大和樂(其五)
畇畇禹甸九州限之殷土芒芒亦惟曰九圍我
朝幅員職方未經我
皇式廓以莫不增宛馬在閑闐玉充庭土爾扈特昔阻
羅义來依
仁宇式舞且歌曰安集延曰痕都斯坦負暄獻芹通誠
納欵後藏之外曰廓爾喀古不通中國嚮風願附
敬奉
大皇帝如三寳佛膜拜貝葉自請薙髮緬甸夀經南掌
象子懷
德畏
威肱車越雉安南底定戴我
皇慈稟朔易服親獻
夀巵騐風占雲粤載曩編歲月日時無易盛軌斯全會
極歸極
王道蕩平共球輯瑞
天子萬年(其六)
化民成俗必由禮樂百年後興待
聖人作
常雩肇禋惟民是福用玉
右壇庇蔭嘉榖鉶籩師古咸秩有倫禮器圖式郁郁乎文
周笵十器
文廟是陳教民孝弟鄉飲典循鏄鐘特磬協于韶律
親定樂章笙奏補佚工尺譜興宫商義闕
訂音駢注全詩昭揭制度之大莫如
寳章
曰八徵耄念猶惕幾康彛倫攸叙此之謂大同極天蟠
地
聖夀崇鴻(其七)
聖風播淳不言符瑞
至德感孚祥徵自薈我
皇提釐麟振衍慶
五福五代
天題紀盛
玉牒百億秀瓞緜緜
乾清曲宴行葦歡聮臚叟三千耆筵
廣錫隆禮廸
光珍頒舄奕百歲夀民以千餘計見曾元者百九十四耆
儒
賜第優給華資多躋大耋或逾期頥伊布魯特有百九
歲婦二萬餘里效誠獻
夀惟
皇嚮用五福用敷錫庶民民祝
夀祺㪺海為樽(其八)
恒稱不已益繋无疆體乾立極曰惟自強我
皇緝熙基命宥密
殿揭勤政屏
書無逸無逸作所
念切兆人首先察吏要舉安民
御門聽政
臨軒召見執兩用中省成慎憲仲春之月
四廵東方
觀民設教
恩紀滂洋
惠遠詰武歲
莅山莊鴻臣就瞻晉
萬年觴
性彌體貞
德劭福厚
莊敬日強不息則久近
天子光咸拜稽首疇圖衍羨
保樂洽夀(其九)
萬夀恭紀七言律詩三十首(謹序)
刑部尚書(臣)胡季堂
(臣)聞
皇極居中
帝錫九疇之五
聖人在上山呼萬歲者三既叶應夫嘉祥自臚歡於億
兆欽惟我
皇上
堯仁溥被
舜夀延洪
記親著夫八徵
聖日益聖
堂增
題夫五代
孫又生孫茲歲籥聿啟乎庚金廼
帝眷益隆夫申錫惟
天為大誠蕩蕩乎無能名與物皆春舉欣欣然有喜色
實罕聞乎往牒更卜慶於來章乾坤之榮萬一千
當兹數也登封之君七十二方斯恧焉臣不揣禱
昧爰發康謠用切葵忱欣增
椿笇上下平為二韻體歸乎歌叙平成三十幅共一轂
義取乎景禧輻湊
維
清景命式延洪
元后乘乾允執中
聖世
天高兼
地厚
皇圖
祖德與
宗功
八旬曼夀八徵念(徵耄皇上八旬萬夀特鐫八念之寳御製記文)
五代同堂五福崇寰海臚歡歌
錫羨欣随華祝效呼嵩(右總叙)
於穆
穹圓盖九重信
天夙夜矢嚴恭(西師蕆功因鐫信天主人之寳)
郊
雩
祈榖虔三祝牲玉升禋告
六宗璇運
自強乾法健(今年春明自皇上御經筵製論發勉自然之義)碑鐫言報觀孚
顒(戊申平臺灣子父御製告成熱河可文廟碑文有天地者天母子於父母不言報之論)
順昌著論心欽若(順御製開天者昌語惑論中)
純佑緜緜福祿從(右敬)(天)
猗歟
列祖秉麾幢
神武何勞因壘降
大烈䕫鳴薩爾滸
肇基龍躍混同江
五朝玉檢輝前古
四駕金輿謁舊邦
繩
武紹庭兼創守(恭讀實以御製剏業守成難易說一身兼創守之任)九鴻元氣固
敦龐(右法)(祖)
琴奏南薰叶翠媯
克勤庶政敕幾時牋
批鳳諾㸐銀燭匾
署鸞書牓綵楣(凡夀山臨御之所如有避暑山莊殿萬静宜園皆勤政)
晨起寅階常聽漏
晏眠丙夜待搴帷(製晏皇上御眠詩)深宫丹扆
書無逸(數四皇上於無逸一篇處皆御書凡莅事引見揭之)萬里駸駸化
若馳(右)(勤政)
浩蕩
皇仁徧九圍應圖瑞草茁靈葳紅菌借夏人
頒粟綠埜
行春馬觧騑(申戒皇上清蹕所至毋得稍躪禾稼)補助金捐中府帑雨
暘穡寳小民依雞雛待飼
心重念得飼欣看天下肥(右)(愛民)
文教光昌達象胥鴻儀麟炳此權輿庠膠序學三雍制
津溯淵源四庫書已向瓊林歌棫樸每從經囿
勖菑畬幸逢合璧聯珠會羣繞
薇垣拱
帝居(右)(文教)
於鑠
皇威被海隅
四知睿照仰神謨(前歲籌畫臺灣軍務微知皇上先知如神有合於繫詞知彰知柔知)
(剛之義因額四山莊之後室曰知)西征雨降東瞻蜺南伐風馳北
貢駼
廟告九成開紫閣田屯八表展黃圖(平定西郵之後屯政大開)於今卧
鼓櫜弓後耆定清寧合六符(右)(武功)
緜蕝相沿百代稽
折衷義疏述宣尼千官合表傳青簡(職官欽定表)六典封
函檢紫泥(大清欽定通禮)周禮鉶籩陳水陸(皇朝欽定禮器)
(圖式)漢京輿服壹東西(諭立卧碑述服太宗訓守冠)試觀器
運份份盛文物聲明孰與齊(右)(定禮)
元音全不費安排律吕
精研韺濩儕(義後皇上御纂律吕正編復備器數之用)梵唄貫珠三合統
(同文欽定韻統)葩經振玉一音諧(皆可皇上以三百篇絃歌主一字一)
(音之說)
新編白體庭儀鳳(府用御製新樂白居易題)舊
訂朱書井笑蛙(朱載堉樂律全書之繆御論斥其一字數音)韶樂中和慶
隆舞更成
德勝有虞階(右)(正樂)
殿名惇叙五雲開未許高陽擅八才神鵲遠銜朱果
下星潢遥挟綠江来
金枝
錫慶分桐册(官頂上諭宗室王公子弟給閒散宗室給四品頂帶)
瓊葉聯吟採栢臺(丙寅梁惇叙殿效栢體聯吟)
子梓
孫蓀歌茂豫(我二朝宗室合十一世現已逾千人自古無此繁衍)鬱葱佳氣
望蓬莱(右)(睦宗)
懽悰喜氣浹嘉辰近自宗枝及薦紳(乾惇叙殿清宫)
(賜宴宗室)
傑閣繪圖容列座(宴紫光閣外藩)
仙瀛俯鏡許聯茵(宴瀛臺廷臣)斝斟
萬夀恩融旦(元旦十太和殿賜宴年一舉)茗捧
重華例賞春共飫大官欣飽德從来
湛露被無垠(右)(錫燕)
虞廵周邁舊傳聞
清蹕頻瞻瑞靄紛
芝盖香飛三竺雨(祖六皇上法以慰喁聖次南廵望)
翠旂晴拂五臺雲(臺者廵五四)灤陽
避暑歌陳諺(台吉皇上歲幸熱河俾蒙古五十三旗均霑闓澤)雒上
觀圖範羾文(南者廵河一)幾度升香東岱下不教封禪侈
亭云(四)(廵山東者方右廵)
夏禹無隄細討論(貢無御製詩有禹隄字之句)
功高砥柱暨崑崙桃花瓜蔓河如帶(辛未增築高堰五壩淮安石隄丁丑)
(易徐州護城土隄為石壬午定清口出水誌濬六塘下游庚子加高徐州石隄改築韓家山至奎山)
(石隄)鮷渚鱘沙海作門(庚子老鹽頒旨大興海塘工作於倉等處改築石塘)
(指示皇上親臨萬年水賴)虹架湖梁通月窟(洪湖微弱黃有倒漾之慮)
(上敕河臣多方籌度復以消息盈虛申戒各工加意熟籌以防漲溢)鰲擎江柱束
雲根(荆州被水賑恤皇上命大臣馳往查勘發帑并改建城垣衙署)春帆秋稼
都安稳萬頃汪洋頌
聖恩(右)(治水)
治最都將猛濟寬願為保障各修完衝繁難計旬
宣吏清慎勤箴内外官榮衮嚴鈇憑自取春華秋
實各参觀(自陳皇上循名責實京察則屏虛文大計必核優劣實跡)
至人心鏡同懸象好矢微忱一寸丹(右)(察吏)
審克寬嚴枉縱間(舊制秋審牘朝審皆三次覆奏覽止皇上恐案繁多轉致不能詳)
(令一次覆奏又行批命勾到時將原本進呈覆閱再發以昭慎重)
好生心每念恫癏(理由皇上謂求其生者乃詳酌情其自取以辯明歐陽修之說)堯
刑五服咨流宅漢約三章守入關鳳髄龍筋勤
乙判(中疑皇上矜慎庶獄每鞫多指示案竇命大臣詳所昭雪)金科玉律重
申頒(加編皇上簡命大臣取律文及逓年奏定成例重輯為四百三十六門千有餘條凡四十七卷)
(頒發各省以昭畫一)爰書入告權銖兩
仁夀敷恩到九寰(右)(詳讞)
糺縵光華復旦年枕經葄史快争先天開龍榜
恩如海(自丙辰至己酉六開進恩科鄉會試以廣登)人預鵷班望若仙
(廵蹕所至入彀者)(欽召試諸生錄取賜内閣中書)枝選碧梧卿月外
(如明通榜大挑舉人拔貢以小京官用皆属曠典)花探紅杏矞雲邊(辛丑甲戌)
(得文武三元為百年来科名盛事)
五明洞闢虞廷扇夔拊皋颺喜並肩(右)籲(俊)
南極星輝燭九霄華顛叠獻太平謠秋来聽鹿歌鳴埜
春宴扶鳩許杖
朝
入學五更分介席
臨雍三老辯圜橋耆英更比芝英茂屢有河圖告
帝堯(右)(優老)
甘雨和風遍樂郊
躬推
帝耤軫方苞(近八皇上親舉耕耤典二十八次去歲以年旬始命自後遣官行禮實古所未)
(有)稻旁省穡歸禾穎花外敦耕望杏梢勾盾弄田
晴緯耒索綯乘屋晝搴茅(演耕皇上於豐澤園行禮田家風景時縈)
(宸念)四民月令農家諺繪入
宸吟義曲包(詩)(御製七十二候右劭農)
仰流久已集犀&KR0729;
垂拱長懷汗馬勞火器連營蹲鐡獸冰嬉結隊抃金鰲
嵎攖猛虎鎗摩刃(鎗一上嘗親御弧矢或用虎神日中數虎射鹿數十)
(天威神技憺懾中外)館射飛熊矢建櫜(聖祖皇上侍熊於永時嘗射)
(安湃)
睿武飭戎兼
耀德羽林鳬藻肄兵韜(右)(訓武)
昇平綏屢得嘉禾
斂福敷民受福那腰米再蠲船漕夥口錢四免鏹輸多
餘糧粒粒分紅稻美飯家家裹綠荷擊壤羣知歌
帝力寰區汪濊湛
恩波(右)(蠲免)
閭閻生計在桑麻
宫府諄諄戒泰奢三十年通籌歲杪南東畆稔算禾
秅籍稽負版邨千戶名協司商姓萬家(順治初各省民數一)
(千六十三萬餘口近年增至二萬八千餘萬口是加二十餘倍)
節儉論殊鹽鐡論(節儉御製論)教行富庶又何加(右積貯)
耳食由来等面墻仰憑
剏義發天光老更衆說
定於一(老五御製三更說)河濟諸源
考特詳(御製欽定河源紀略淮源考濟水考)二至鹿麋訛早訂(時憲書改麋角)
(觧為麈角觧)五明門扇典原彰(扇引御定五明扇為門虞書闢門為證)
從容
指點真詮出正使諸儒愧未遑(右)(正訛)
淵純
聖性本天成刪定從来仰
至精經史一時登秘刻(三武英殿刻十經二十三史)薛歐雙列允公
評(五代命輯薛居正史入正史)金陀細校歸
温室(校核岳珂五經記作五經萃室)石鼓
重排付上黌千載闡微垂
聖治廣微應愧補吹笙(詩)(御製補笙古右訂)
九牧金鑱不若形擴清九宇讋
威靈(國戰圖開)西陲勝績新披鑑(西師戰圖)烏什䧺圖古鑄型
(烏什戰圖)冰嶺雪碉摩地險(金川戰圖)鯨波鼉窟繪天刑(臺灣)
(戰圖)交南
旌勇明培覆(安南戰圖)徧
錫諸藩炳日星(圖)(賜諸國戰右刊圖)
宸章美富與川增
謨烈煌煌丕顯承
文焕六經垂宇宙
詩明五際麗升恒丹青壁府暉金策翰墨
奎光貫玉繩書契以来真未有藝林欣播剡溪藤(右聖)
(製)
非烟紛郁景星稠寳道都随灝氣浮
上夀元符臻上理中天景運集中秋九宗合爨真人瑞
五葉駢茵賴
帝庥禾穗芝莖諸福物彙呈
嘉貺滿皇州(右)(庥徵)
德威緜宇戴咸臨職貢昌圖冠古今六幕車書同會極
萬方玉帛並輸忱紈牛露犬陳
王會卉島花門入
睿吟(製職皇上御貢圖詩)式廓况踰重九譯尊親長此輯龍琛
(右職貢)
鳳篆由来抑埴諳
四言詠璽義包函(之寳皇上紹用敬四言詩天勤民並御製闡義)
古稀秘印三光焕
耄念貞符萬福涵既夀永昌殊
國寳
自強不息與
天参(之寳皇上既鐫八徵耄念即副以自強不息璽)交龍作紐金泥匣
摛藻焜煌教遠覃(右鐫)(寳)
夀星見丙德星占四表歡騰暨被漸廓爾喀懷真
唄讚屋鰲社捧祝籌添朱波金表求符篆銅柱名
王效鰈鶼同獻九如歌十有箕疇
錫夀喜
恩霑(右臚慶)
瑞席蘿圖應
至諴珠囊玉燭吐機緘梯山車順寰中軌測水航来海
上帆璿運窺星暉
寳籙金穰占歲燦琅函(微臣)稽首申虔祝
萬夀無疆萬國咸(右獻頌)
八旬萬夀盛典卷九十一
