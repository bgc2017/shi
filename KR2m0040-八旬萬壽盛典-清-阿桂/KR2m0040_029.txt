八旬萬夀盛典卷二十九
盛事(五)(數世同居)
(臣)䓁謹案同居共爨之盛前代典重旌門然亦不
過寬其繇役賜之粟帛以為宅里之榮已耳我
皇上治洽同風
教惇睦族
天家之慶羡先扵
篤厚本支下逮編氓微賤亦咸以幸際
昇平聚族久長為樂故若歲時蜡社里閭尚罄其歡
愉矧在一門之近分誼相接恩義尤親其雍睦宜
有倍摯者焉臣䓁敬維
盛世祥和浃扵區㝢凡家庭之萃順皆荷
朝廷教化用徵
泰運郅熙是以講譲型仁無不思以民彛之率冀仰承
旌淑之恩謹就十年来直省牒報民間數世同居者彙
著扵編藉彰
錫福大同之實事而
聖人善善從長之義亦扵斯可見焉矣
乾隆四十八年
旌表陕西長安縣民張洲七世同居
禮部謹
題為題請
旌表事據陕西廵撫畢沅疏稱長安縣民張洲一門孝
友奕世循良食舊德而服先疇羣安耕鑿飲廉泉
而居讓谷共勗慈和會食百人無間言于父母昆
弟同居七世率教典于任恤睦婣洵稱
盛世之嘉祥宜作里閭之矜式(臣)䓁查與定例相符應
令該撫轉飭該地方官給銀三十兩聽本家自行
建坊其忠義孝弟祠内題名之處照定例遵行奉
旨依議
乾隆四十九年
旌表河南偃師縣民任天篤九世同居
禮部謹
題為題請
旌表事據河南廵撫何裕城奏稱世際
重熙海宇沐平章之化時逄
交泰閭閻徵聚順之庥兹有偃師縣民任天篤䓁誼敦
同氣法善齊家安作息而遊手無聞合内外而間
言不起代𫝊九世依然張氏之同居丁及百餘宛
似鄭門之合食良規足式
褒典宜加奉
上諭據何裕城奉偃師縣民任天篤䓁自伊四世祖任
光玉至四世孫任瑞豊九世同居洵為郅治庥徵請
旨旌表䓁語任天篤家庭聚順雍睦可風宜推旌淑
之恩益廣型仁之化兹親製詩一章並書匾額以賜
其應賞給緞疋建坊旌表之處該部照例具題欽此
應行該撫轉飭該地方官給銀三十兩聽本家自
行建坊其忠義孝弟祠内題名之處照定例遵至
恩賞縀疋由内務府領出交該省提塘賫送該撫轉給
祗領可也奉
旨依議
御製河南廵撫何裕城奏報河南府偃師縣民任天篤
九世同居詩以賜之(甲辰)
三詠同居率西陕(乾隆己夘年陕西乾州民寗爾強家八世同居乙酉年陕西涇陽縣貢生)
(張璘家七世同居丁亥年陕西三水縣民趙資家八世同居均經該撫奏聞建坊旌表並製詩書扁以賜用示)
(優奬兹河南巡撫何裕城奏河南府偃師縣民任天篤九世同居尤為罕覯除勅部照例予旌外復親製此什)
(並御書義門敦族匾額賜之以彰太平盛事)兹吟九世乃天中清時自是稱
盛事豫土由来敦厚風八寗七張今過一陳牢楊爨古
齊公任隣孝友適為姓彰表應教篤慶崇
御書匾額
義門敦族
旌表江西萬載縣民周耀德六世同居
禮部謹
題為題請
旌表事據江西巡撫伊星阿疏稱萬載縣民周繼德六
世同居一門敦睦合炊烟于累代食德飲和聚丁
口者百餘型仁講讓宜邀
旌典以樹風聲臣䓁查與定例相苻應令該撫轉飭該
地方官給銀三十兩聽本家自行建坊其忠義孝
弟祠内題名之處照定例遵行奉
旨依議
乾隆五十年
旌表福建侯官縣職員許王臣七世同居
禮部謹
題為題請
旌表事據福建廵撫雅德奏稱
聖澤宏敷寰宇召祥和之氣
皇仁普被海濱昭雍睦之風兹有侯官縣職員許王臣
支綿七世丁衍百餘弓冶箕裘奉詩書而延世澤
菑畬播穫本孝弟以振家聲宜賜
褒旌式彰
聖化奉
上諭據雅德奏侯官縣職員許王臣自曾祖許友至伊
曾孫同居七世丁衍百餘洵為盛世庥徵請旨旌表
䓁語許王臣家庭聚順雍睦可風宜推旌淑之恩益
廣型仁之化兹特親製詩章御書匾額以賜其應賞
給縀疋建坊旌表之處該部照例具題欽此應請令
該撫轉飭該地方官給銀三十兩聽本家自行建
坊其忠義孝弟祠内題名之處照定例遵行至
恩賞縀疋由内務府領出交該省提塘賫送該撫轉給
祇領可也奉
旨依議
御製福建侯官縣職員許王臣家七世同居詩以賜之
(乙巳)
數世同居弗一足(向年陕西乾州民寗爾強八世同居涇陽縣貢生張璘七世同居三水縣)
(民趙資八世同居福建百歲夀民沈起龍夫婦齊眉五世同居河南偃師縣民任天篤九世同居均經該撫請)
(旌並製詩書扁以賜兹福建廵撫雅德奏侯官縣職員許王臣家自曾祖許友與許賓弟兄共㸑至王臣已經)
(歴四𫝊迨其曾孫凡經七世百有餘人累葉同居科第蝉聯詩書孝友洵為盛事䓁語因飭部照例旌表並賜)
(匾額題詩以旌雍睦)總緣
恩沐累熙朝詎惟表戶金帛賜合與題萹姓氏昭和睦
允稱惇史鮮(上聲)孝廉漫憶漢家嘲欲長善善應嘉予匪
詡昇平教化調
御書匾額
海國醇風
旌表陕西大荔縣捐職州同李朝恩七世同居
禮部謹
題為題請
旌表事據護理陕西廵撫圖薩布疏稱大荔縣捐職州
同李朝恩家𫝊孝弟世守醇良士恒士而農恒農
聚順垂百年之久田𡭗田而宅𡭗宅貽謀至七葉
而遥勖四世之孫曾咸遵祖訓萃百餘之子姓共
率民彛下可維桑梓之淳風上可騐行葦之
雅化允宜闡揚懿媺潤色雍熙(臣)䓁查與定例相苻應
令該撫轉飭該地方官給銀三十兩聽本家自行
建坊其忠義孝弟祠内題名之處照定例遵行奉
旨依議
乾隆五十四年
旌表山東商河縣武生白可任八世同居
禮部謹
題為題請
旌表事據山東廵撫覺羅長麟奏武定府商河縣武生
白可任秉性醇良𫝊家孝友一門會食衍瓜瓞以
長繁八世同居紹箕裘于勿替實
昇平之盛事宜
褒典之榮邀奉
上諭據長麟奏商河縣武生白可任八世同居懇請旌
奬䓁語白可任家門雍穆子姓蕃昌累世同居共敦
親誼允宜加恩褒奬以為民俗儀型著賞給御書扁
額所有應行旌表之處該部察例具題欽此應請行
令該撫轉飭該地方官給銀三十兩聽本家自行
建坊其忠義孝弟祠内題名之處照定例遵行奉
旨依議
御書匾額
義睦𫝊家
旌表河南魯山縣生員𫝊麟瑞七世同居
禮部謹
題為題請
旌表事據河南廵撫梁肯堂奏魯山縣生員傅麟瑞誼
篤本支居無異㸑男正外而女正内百年之堂構
如新子言孝而父言慈七世之繼䋲克守庶邀
旌淑以廣時雍奉
上諭據梁肯堂奏河南魯山縣生員傅麟瑞七世同居
子孫一百五十餘人懇請旌表䓁語傅麟瑞一門式
好七世同居子孫衆多共敦婣睦洵為盛世休徵特
製詩章並御書匾額以賜所有應行旌表之處著該
部照例具題欽此應行令該撫轉飭該地方官給銀
三十兩聽本家自行建坊其忠義孝弟祠内題名
之處照定例遵行奉
旨依議
御製河南廵撫梁肯堂奏魯山縣生員傅麟瑞七世同
居子孫一百五十餘人詩以賜之(己酉)
中州夙號民風古麟瑞(𫝊)今聞實可嘉七世同居如許
(王臣)氏(向年福建撫臣奏侯官縣職員許王臣家七世同居科第蟬聯詩書孝友洵為盛事曾有詩旌奬)
百人共㸑勝楊(播)家(魏書楊播一家之内百口同㸑庭無間言兹傅麟瑞百五十餘人七)
(世同居實属遠邁前聞因勑部照例旌表並御書扁額特製詩章以旌敦睦)雍雍敦睦倡鄊
里藹藹致祥表近遐敢曰休徵因泰運安民調化敬惟
加
御書扁額
敦睦𫝊家
乾隆五十五年
旌表山西太平縣候選知府王協七世同居
禮部謹
題為七世同居請
旨旌表事據山西廵撫海寕疏稱講譲型仁親睦著教
民之典移風易俗熙雍彰
郅治之苻兹有太平候選知府王協世業詩書家傳孝
友闔門八十餘口彛訓聪聽同居二百餘年家風
恪守宜荷
旌閭之寵用徵
盛世之祥奉
旨該部議奏欽此(臣)䓁查與旌表之例相苻應行令該
撫轉飭地方官給銀三十兩聽本家自行建坊其
忠義孝弟祠内題名之處照定例遵行奉
旨依議
旌表甘肅固原州監生陳蕣十世同居
禮部謹
題為題請
旌表事據陕甘總督勒保奏稱敦叙
恩隆式篤&KR0034;宗之誼睦婣
化洽允苻表宅之文兹有固原州監生陳蕣合族同居
一門集慶上祖禰而下子姓緜延已十世之遥友
昆弟而撫孫曾蕃衍在百丁以外宜膺
茂奬以勵淳風奉
上諭據勒保奏甘肅固原州監生陳蕣十世同居一門
男婦大小一百三十餘人䓁語陳蕣合族同居業經
十世兄弟歡愉孫曾蕃衍洵為盛世休徵特製詩章
並書匾額以賜所有應行旌表之處著該部照例具
題欽此應請行令該督轉飭該地方官給銀三十兩
聽本家自行建坊其忠義孝弟祠内題名之處照
定例遵行奉
旨依議
御製陕甘總督勒保奏固原州監生陳蕣十世同居一
門一百三十餘人詩以賜之(庚戌)
去歲肯堂七世報新春勒保更三加(上年河南廵撫梁肯堂奏魯山縣生)
(員傅麟瑞七世同居曾御書扁額並製詩章賜之兹勒保奏陳蕣十世同居男婦大小一百三十餘人更為過)
(之)古楊今許已稱盛(魏書載楊播一家百口同㸑庭無間言至向年福建巡撫奏侯官縣)
(職員許王臣家七世同居科第蝉聯詩書孝友浚光輝暎已属史冊所罕覯)昨豫兹甘較匪
遐(兹相隔一年河南有𫝊麟瑞甘肅又有陳蕣一門雍睦泃為昇平盛事因𠡠部照例旌表亦即書額製詩)
(以賜)弗以多辭欣俗厚肯稱祥即信時嘉載咨大小長民
吏崇實相將漫瑞誇
御書扁額
聚順延祺
(臣)䓁謹案史傳所載數世同居者唐則有張公
藝宋則有李罕澄許祚陳競胡仲堯裘承詢姚
宗明元則有張閏鄭文嗣芮世通向存義丁煦
明則有鄭濓王應王燾每代不過數人而史冊
已稱其閨門雍睦近于淳古矜為僅見之事我
朝化洽敦龐純熙懋緝
皇上敷郅教之隆播時雍之治鏡六宇以榮和融為
家瑞前此乾州之甯爾強涇陽之張璘三水之
趙資既各
旌門
賜什矣惇行順德接踵連閭自癸夘至今諸大吏封
章入告累世合居者又若干人且有至十世者
焉盖舉前史所謂百年創見者駢集于一時斯
非和調玉燭宣景耀以抒豫順有因時而迭見
者歟仰惟
慶澤滂施備承
優奬建坊
賜額璀璨
天書而任天篤䓁兼蒙
御賜詩章炳天經而光人紀
褒逾華衮祉逮雲礽奬勵之方卓越乎前古家修婣
睦戶尚輯和又豈唐宋元明所能希及哉
八旬萬夀盛典卷二十九
