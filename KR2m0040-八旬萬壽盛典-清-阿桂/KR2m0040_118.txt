欽定四庫全書
八旬萬夀盛典卷一百十九
歌頌(三十九)
萬夀頌十二章(謹序)
湖南學政内閣侍讀(臣)張姚成
(臣)聞錫福敷言皇極覘庶徵之應緝熙永禄聖猷
騐成命之孚惟不息允恊乎乾樞斯旡疆彌益乎
坤紀泰元推筴貞符衍萬八春秋章部增年夀籙
紀三千甲子寰㝢躋春臺之樂雲物頻書都幾集
王會之圖星躔式序欽惟
皇帝陛下
治隆廣運
化洽重熙以
作君而兼
作師建中學懋本法
天而為法
祖奉若心精
文德誕敷彙琳瑯而
集成鴻笈
武功丕炳訖象寄而威耀龍斿溯自
說著古稀一二日萬幾㒺暇迄今
記成耋念八十載庶事彌勤先甲而咨布
德音扵大丙撫辰則治鬯淳化于由庚
㢲命重申銀烏調翰
兑德為悦木鳳銜綸稽農籍而普免租庸丁戶樂登場
之業
詔春官而榮除耄耋甲科增題塔之人
惠我有孚敷
天同慶减三居於嘉石胏石仁下
禹車廣十賚于
賜粟
賜縑歌傳
堯壤
時邁載遵夫岱岳太龢早洽於神州
三雍則璧沼流輝膏醰榛楛千畆則籍田獻賦澤溢倉
箱麟趾開
五代之堂慶逮苑檐二百家曾元衍福鳩杖萃
元旦之讌歡騰皤髮三千叟更老凝祥箕畢從風繪披
圖于巡洛角亢垂曜紀刻玉于游河
譜元會而義備燈辭勒鴻模而蹟超獵碣番徕鼇社長
鯨恬鹿耳之波地本越裳子象貢雕題之瑞佛藏
合掌心而膜拜暹羅刻新印以受封馳金葉於滇
池奉表效南荒大長靖炎風於雒鼓輸誠趨北戶
名王鰈泳鶼翔洵竹書所罕覯岳輸川效更史牒
所未聞乃太平雖邁乎周成而懿戒尚敶夫衛武
先勞無倦軼六帝而
宵旰彌殷
莊敬日強
念八徵而雨暘時厪惟
乙心秉昭融之美健法
天行用
申錫徵曼羡之符顒孚
昊貺五元十夀演垓運于羲圖月琯日徽叶旋宫扵軒律
弧呈秋旦騎接氐南
姚紀延洪
盛典光昭扵史冊
軒齡篤祐
禕儀偏播乎瀛寰(小臣)素切葵忱兢持冰尺願籥兕觥
之什潤色難工竊慚蠡管之能敷揚莫罄謹拜手
稽首而獻頌曰
帝德廣運
帝車環轂
齋受頊書慶延
軒籙無易乃康
嚮福錫福於萬斯年受
天百祿(其一)
天數五地數五五位相得受
天之祐五十有五&KR1124;合符乎上古
歲紀長庚
天子萬夀初元肇祚
布德孔厚
惠爾耄耋章爾俊秀海隅蒼生如飲醇酧皆自我天
覆以老老幼幼(其三)
五世其昌五福有堂𬗟兹
羹墻惟
一人之慶寳紐龍章子孫䋲䋲以衍厥祥(其四)
皇之訓言圭組球璧化工斧斤元氣融液
皇之掞畫琮璜璋珀大海波瀾雲漢機石(其五)
文德既炳
武功載赫車書一統聲教四訖回面内向頖林鴞集露
犬紈牛貢珍
彤闕(其六)
民亦寧止稌黍盈埸北綏南屢浃于邊甿(叶)四蠲
租賦萬戶悦康師師民畜斯饇斯漿繄我
皇之澤
降福穰穰(其七)
帝曰欽哉惟刑之恤惟
天子有慶爾𤯝則釋烏赦夜傳雞竽曉揭枯荑春生
湛恩滭渤(其八)
慱厚高明以幬以覆
聖人偹德必得其
夀上下訢合百昌在宥塔飄吉帛蝶舞僊褎弗侈祥徵
和盎宇宙(其九)
聖人大寳八徵鎸辭爻畫凖虙範疇演箕中天紐文交
龍盤螭
帝樂燕酺
重華賡詩以介乎景祺(其十)
先庚元日臣工上言願輯
威儀以光大文雕鏤羲娥規矩地天巍巍蕩蕩
帝祉洪延(其十一)
金&KR1195;酉仲觜蠵旦中幹技交際象緯恊從維
聖人夀萬方来同抒愉詠歡普翔仁風祝
萬萬歲仰嫓
昊穹(其十二)
萬夀恭紀九言詩一百韻
禮部主事(臣)宋鳴琦
庚戌
皇帝八旬萬夀歲(臣)謹拜手稽首陳聲詩
握符闡珍五十有五載敬
天法
祖於緝維雍熙大哉至哉資生以資始乃憲乃成惟時而
惟幾
帝躬萬善駢羅集景福
皇家五世綰綽崇繁禧是時秋陽方中月華滿煥若卿
雲有爛天章竒爰有親王上公列爵五織文綃金
之蟒霞錦翍内大小臣外大小臣等跪進無極無
量南山巵自臣孩提&KR2443;粥所聞見洎(臣)釋褐通籍
瞻就時甬龠鼓舞萬一效臚祝仰戴蕩蕩莫載名
言為惟
帝精誠
郊祀動
天鑒享用燔柴圭璧純牲犧瑑用信
天主人之寶玉曰有成命
昊天其子之休徵曰時暘若時雨若十十五五風雨無愆
期
烈祖
太宗
冊寶及
彛訓諷誦紀實端拱同靈蓍宗藩庸勲
賜爵復其始
鍚之鞏帶榮被
天潢枝
帝用推恩鍚類洽嘉貺
幬載臣鄰師濟民黔黎
天門九重晴開麗詄蕩肆
覲百辟辨色咸威遅魚湏羔裘班趨青瑣闥峩冠委珮
細駐爐烟絲周文無逸
御書遍
行殿封事入告
睿燭無纖遺龍光燕譽樂只詠既醉蓼蕭湛露不足陳
其辭民生繁殖歲登有負版尤
厪水旱
咨詢勤邦基
書詳快雪堂帖表霙瑞樹羽黑龍潭水
親虔祈四蠲率土正賦累億萬再豁
天庾漕粟寬耘耔自餘偏灾議留議撫息遠郊近輔
餔啜皆瓊麋李圖雞雛待飼亦偶爾遭遇
聖鑒
臨賜千春垂棉花之圖耕織互刻畫
龍章載煥暖靄敷茅茨始知大法小廉有至道隐如淪
浃骨髓連膚肌始知尊親愛戴關至性捷如鼗&KR2855;
響應援枹槌允哉聖神文武
帝惟偹上掩循蜚巢燧軒轅羲
仁惟如天乃裕如淵
智惟
念典學
念切惟民彛克勤克儉
申論開衆惑讀誥讀範
乙夜
勤搜披
文成大千
詩積數萬首賡之明良喜起高伊耆校十三經二十有
三史刊為
武英殿本精毫釐更揭禮家義䟽正偭錯頓使周官
戴記還矩規遼金元史國語合繁會天使人事
朗鑒窮鬚眉抱硜守義節取
賜省錄天包地藴海納無成虧貳臣之傳
創制劃雷電四生有象
吟詠彯龍彲扶輿磅礴
皇覽大一統河淮濟瀆渙釋同冰澌淹中稷下竒侅尚
體要四庫萬卷
祕閣開葳蕤版名聚珍
天德潤斧藻若畫方罫磊閜攅星棋
重排車攻馬同邁周鼓俛睨韓潮蘇海同涔蹄瞻彼木
天東璧倬雲漢家有
賜書寳氣猶淋漓遂
幸棘闈
宸翰沛沾灑區别寸心得失殊雲泥楩楠杞梓歲貢實
靈囿科第甲乙
恩許爭磨治内流外銓驅策盡羣力干城免置
皇路交驅馳敷天廣大頑苗或梗化兩階干羽屢舞煩
疇咨蠢兹凖噶爾烏什回部金川大小齒鑿言侏&KR0867;師
于所涖庭穴忽迅掃大凱既奏鐃鐲旋旌旗郊勞
之臺
殊禮慶再至
紫光之閣圖象凡三施昨者毘舍一灣沸魚釡澎湖
鹿耳浩蕩迎
王師寧謐海鏡指顧靖南服熱河
文廟告成如西陲&KR1575;成銘詞圖成司馬法合并九伐
焜燿
昭来兹森森勝纛翕赫藏
䆳殿纍纍俘器鎮伏同支祁惟
帝揆文奮武光奕葉永用
制禮作樂扶綱維禴祠烝嘗大典有必飭正簿祭器藻
繪
頒彤墀遍存往祀忠孝衍廟食椒馨畢逹縹緲生歡怡
聖惟大成宫用有閟侐
帝彰至德覆以黃琉璃
頒周彛器嚴重載十事
讚誦生民未有峩豐碑
辟雍
臨幸觀聽以萬衆
經筵講讀左右趨臯䕫方春始和農祥告晨正青紘
黛耜染履方
三推膠宫虞庠教胄軼三代旁逹鄉飲酒禮豳風吹每
從
鑾輿羽衛冠劍側細耳鈞天廣樂迴輕颸典隆
朝覲搏拊每聞作樂經
釐定章句無参差鐘磬鏄特次第登簴業中和韶舞苞
彩来凰儀
補諧笙詩厖洪被倫物陋彼束晳眇小無聞知國風雅
頌五聲正舊譜翕純皦繹一律歸咸宜鹿鳴苹野
之秋杏林宴多士繞筵傾聽来如麋稽古桓榮魚
雅就班列預聆抑戒講燕承
恩私是時番回兩部拂格舞伊唲黠戞拍恊和天倪溯
由伶倫造律際斯盛可括大濩大武包咸池象功
昭德感通最微妙阜財解愠民物羣遨嬉
盛京豐邑今古匹亨裕
六飛四駕坦蕩遵莊逵於冀於魯吳越梁魏晉納總納
秸侯甸要荒綏于時
省方補助問風俗何止夏諺遊豫安腁胝佳哉周原禹
甸眺葱鬱但覩掎裳連襼相扶攜斑者白者負者
戴者𨗳髫者丱者奉者持者隨爛銀之牌草衣卉
服叟簇擁
五雲華盖天杠芝
詔增弟子員以廣厲士復
召試良士以登其楣記經
規畫河海效順處好山一一環抱江瀰瀰
行慶施惠勾股莫布算合峙
福夀崇閣臻須彌蔵經金字翻譯總梵筴普陀宗乘妙
相尊菩提大瀛海中大九州之内王會職貢圖乘
容參稽暹羅恭謹泥首膺
玉冊𬗟甸獉狉革面安耕犂生番雕題環耳来踵接土
爾扈特戢角隨肱麾㾗都斯坦東西布魯特拔逹
哈薩安集氓蚩蚩廓爾喀及南掌普入貢安南鍚土
受爵親祝
釐羣伏
天可汗真
大皇帝仰諦
天日表具龍鳳姿荒服謭陋文字罔測識震驚
神武豁逹含
仁慈
山莊駐
觀稼穡辨種種螟蟊息喙麻麥青猗猗高秋校獵講武
數軍實前後哨鹿
賦筆盤雲螭
御鎗中虎
御矢疊中鵠萬目萬首舒悃如舒葵昔誦
古稀天子說至道今屆
八徵耄念鐫瑶脂
寧夀宫成萬事本鍾律
皇極殿宴千叟酣酴釄累數百人鮐背見五代布魯特
婦跪請皆期頤纉成
天家
玉牒十一世自昔荷
天百祿歌維祺螭頭
沛恩羣生福啿啿鳳觜銜
詔十色烟霏霏吉帛仙蝶瑞應盎元氣六十四卦燈字
神扶持是年
帝乃東巡岱宗首
親詣
闕里涵泳於泗涯徐迴
鑾輿向離
覲岳牧其神蓐收屆節安衡司衢謳巷舞
堯尊而
舜酒眷佑擁護交下交神祗(小臣)職隸儀部親
盛典九首獻頌忭舞依階資
萬夀恭紀原福一篇(謹序)
内閣中書(臣)丁榮祚
乾隆五十五年
皇上八旬萬萬夀於時天澄地寧氣調憲平中外禔福
自侍從之臣封疆之吏以逮儒館之彦旄穉之氓
咸歡喜踴躍歌謠舞蹈溢於衢路臣謹按祁姚氏
至德光宅稽古同天史臣作二典以紀盛績自時
厥後頌揚之體代有區殊大要主乎恢文殚意以
極鋪張揚厲之盛伏惟我
皇上聖德郅治自蜚提以来所未有遊扵
仁夀之宇者不識不知莫能名言其所以然恭讀
御製詩有大德之徵四胥得之句(臣)細繹
聖言乃知古者三皇五帝福備扵身而施及于天下必
有所以致之之由謹竭慮抒誠撰為原福一篇以
濡泳
睿緒敷鍚
純嘏上祈
聖天子覆載之長山岳之固億萬萬年無極其辭曰
懿夫福之宗也其惟天其惟聖人乎天職生覆動
化從新執大同之制調泰鴻之氣嘔生吹落而不
可罄節章光愛神明而不可竭若是者何也曰行
健而已矣聖人以其自強不息者法天之行健紀
綱八極經緯六合覆露照𨗳普氾無私皇兮將兮
以延其美大之光兮是故聖人先天而天弗違後
天而奉天時與天同德即與天同夀所以立人道
之極而為百福之主也洪惟
皇帝包元履德榮鏡㝢宇
睿周乎萬品
道洽乎四垠
萬夀八旬
一堂五世
膺受多祉光矅上下逮於萌生則有與耆老之
恩宴者三千人民間五代同堂者二百家其中百年以
上者什率得七八九其舉子八十九十以上
賜科第及官春秋兩試重赴鹿鳴棫樸之宴者先後相
望妙應寺之吉帛太常之仙蝶祥徵疊見昭融普
徧
一人夀而天下之民物無不偕夀斯
聖人之夀矣斯
聖人之福矣在昔姒氏之興也天鍚龜書厥疇有九其
次九為五福五福之一曰夀其居中者為五皇極
皇建其有極用敷鍚厥庶民其次八曰庶徵曰雨
曰暘曰燠曰寒曰風曰時五者来備各以其叙若
然福之原根於皇極而八徵應之是故天之顯仁
藏用以成此富有日新之化是天之極也即天之
福也聖之盡性致命以致此盛德大業之符是聖
之極也即聖之福也凡夫隂陽之和風雨之時嘉
穀之登人民之阜跂蠕之蕃息天以是為降福
以是為敷福天之命不已聖人之德亦不已其為
福之原則一而已矣曰若稽古泰始成鳩之道其
治萬八千歲其制下究上際周洎徧照豨韋氏得
之以挈天地伏羲得之以襲氣母其德上及泰清
下及泰寧中及萬靈品式周備衆祥畢具閱世既
邈書缺有間矣其詳不可得聞也亦越大撓紀甲
子以後躬蹈至德天胙為之神明主者自勲華而
外無能比儷豈天之勒福抑所以承之者未至也
盖天地之氣相因相昷重襲藴積者四千餘年而
後扵
今日乃萃而發之是天福之會而
聖人受福之極軌抑古帝者未有之禕儀也揆厥所元
盖有數者焉於穆
淵體敇
天之命祗承
大祀嚴恭寅畏斯伊耆氏欽昊之盛褱也
懿綱美法
祖武是䋲昧爽丕顯肅稽
聖錄斯有虞氏紹堯之令典也且堯舜瘦癯黴黑若腊若
腒清微其身以聽視天下而求民利瘼
皇帝簡心庶政一日萬幾秉燭待章引
見庶僚至扵籌酌民食累蠲正供賑貸無算
厪念雨澤
垂心耕穫盖
勤政
愛民仁溥恩洽也如此
皇帝典學緝熙
御製詩文積千萬首禮器樂譜隨時
釐定乃至
武義璜璜自凖部回部之屬小征大匡百蠻震疊延頸
舉踵顒顒詘膝盖
文德
武功偹制作宣義問也如此此所以粒食之生粲如晏
如滋液渗漉汦汦含育葳蕤感而蒙牙翔泳懷而
孚信茂矣美矣德莫尚也治莫加也福之原其在
是矣以德致福以福引夀惟天地先之惟
皇帝恭之夀者福之致也福者德之致也此自然之理
不繫乎運數之說與夫延𨗳之方故庶類含生之
屬皆有自然之氣以應之不言而同然不自知其
所以然自大小臣工下而至於億兆之民外而至
於蕃服之君長無不誠歡誠喜忭舞而稱曰
皇帝萬萬夀盛乎哉
福其至矣乎
德其至矣乎
萬夀恭紀五言排律一百韻
内閣中書(臣)朱承寵
極北
宸端扆弧南瑞耀芒
八旬開夀㝢五位正中央糺縵卿雲爛帡幪化日長普
天調玉燭奕世鞏金湯
昊眷申無已
乾行愓未遑
贊参宏茂育
宵旰敕幾康
鳳紀丙辰始
鴻猷庚甲張風霆
宣教捷雨露
沛恩瀼若保心懷赤如臨念凛
蒼春臺和氣洽夏診頌聲洋吁咈咨
廷陛衣冠拜
闔閶時聞歌喜起復詔舉賢良
制作追姚姒規模陋漢唐稽田勤寳穡詒榖兆餘慶
祖烈恢逾大
皇圖拓更昌一家中外合萬國
德威揚方跡圓顱族雕題鑿齒鄉抒忱咸式化欵塞競
来王誰復頑同梗重煩掃以槍
聖心恒宥罪天
討必誅狂首定凖夷險旋披回部猖分符陳虎旅建纛
署龍驤
睿算&KR0757;千勝元戎啟十行雉攻墉仡仡蛇布陣堂堂罙
入深無阻堅摧勇莫當追奔看僕鹿效順許牵羊
莽木雲屯蟻金川雪弄蜣竽梟驚電煽礟獮震雷
硠一例軍旋凱三邊地盡疆鐃歌賡競病圖畫溢
縑緗蠢爾萑苻類藐兹濟漯傍益憐同鼠伏不戰
自蠶僵弓掛天山月煙澄瀚海狼洗兵韜鐡甲挽
水瀉銀黃仍厪恬嬉念何曾&KR0640;禦忘順時秋習獮
校射騎飛繮雁塞張鵝鸛
鸞輿駕驌驦于田嫻甫草獻賦薄長楊
緯武功誠赫
經文治更彰
垂謨開禹服
端拱象虞裳作所
懷無逸勤修矢益蘉日星昭
帝德雲漢倬
天章萬有咸包孕三才允發皇
集成編緯曜卷富浩琳琅四庫搜金匱千函彙石倉汗牛
䭾計輛辟蠧貯連箱蓬觀經讐向蘭臺鼎說匡
閣凡經七建館又列三廂今古大成集
多能天縦將
國書垂字母樂譜正聲綱獵碣岐陽舊蝌文籀史詳
圜池週㶑灔新鼓卧竒礓響是鐘鏞叩章還金玉
相儒林均沐浴禮教信輝煌猶日孜孜敕惟思贊
贊襄法廉懲大小
威福恊柔剛
裁制無留牘樞機慎括囊
鑒微心鏡徹
容大度波汪特與清蟊蠧毋令長莠稂拊循及鰥寡通惠
列工商莆萐
堯厨扇薰絃
舜陛鏘重農恒積穀阜俗并勤桑鹿町鳴鳩婦蠶家祀
馬孃
省耕行衍壤占候應晨祥
昭事先祈穀
殷籌屢發棠
深仁宏解網虚譽斥吞蝗澤國東瀕海河堤北界漳波
翻防浸溢濤湧駭撞搪瓠子宫誰築鹽官宅慮
荒
六巡親相度萬姓起痍傷不惜捐金富頻教建牐忙雲
根排砐硪竹楗借蒼筤沿岸環居屋輕帆稳渡航
筈流長任脱弩射不湏強清晏人争頌盈寧戶盡
償貞符彌宙宇瑞應獻巖廊
大典時頒舉
隆儀秩有常
郊壇尊
泰畤
齋宿衛嚴装璧斝宵升奠羶蕭&KR0778;合薌鏗鍧繁樂奏煥
赫百靈翔
宫廟輝丹雘春秋肅禘嘗當年存
劔舃
列聖見羹墻
陵自東西謁庭還
陟降望
孝思深懓愾盥薦鬱馨香
天
祖誠昭格神人福降穰
八徵疇衍範雙琥篆分璜
耄念何曾倦
成謨未易量元正
朝百辟
㢲令渙三陽東岱崇
躬祀南交許
覲光
孔林
頒卣敦魯璧聽絲黃
恩榜珊張網文星斗戴筐祥看麟集囿吉覩鳳鳴罔
曠典還稠叠
洪慈溥霈霶老更
釐漢制粟帛
賚虞庠
宥眚雞竿下
蠲租雀啄場嵩呼喧
帝陛華祀徧康莊
寵誥泥封紫盈廷手捧黃階榮蓬戶煥彩舞佩聲&KR2010;世
沐
龍墀
眷清分鶴俸糧迎
鑾邀
簡擢拜
闕效趨蹌心喜承
膏露才慚策跛眻敬成千字頌恭上
萬年觴
萬夀恭擬柏梁體詩一百韻(謹序)
國子監助教(臣)謝登儁
洪惟
皇上夀唘升恒
福覃垠堮
恩俞愷懇
特舉
八旬萬夀慶典
頒詔天下惠液優渥芸生啿啿祈頌
億齡咸欽
德邵禧凝左契斯握懿鑠哉
敬禮
昊乾
祗承
前烈斟化敕幾顯猷融道恢廓九㝢惠康品類煥文鑠武
制禮作樂浸潯衍溢五十五年之久
日新不已是以紹
五朝之熙洽
撫五葉之蕃衍總宙豐穰寧謐頤性飬夀享期頤列曾
元穰産同財至十餘世疆吏時時入告至扵飲化
歸仁梯棧絡繹皆不待招徕而自至新封之安南
國王禀
正朔請襲冠服成職貢圖效華封祝
大一統無外之模
萬斯年無疆之慶
治道之隆
福嘏之茂軒頊以来扵
今始遇
皇上聖德淵沖益懋虔鞏
御製八徵耄念之寳記
昭示垓極誠為
健運之貞符由斯以推京垓億兆
寳籙曼延召
嘉貺而滙嘉祥皆
皇自敬德有以致之也(臣)偹員
醲化屢荷
覃禧兹逢
聖夀延洪敷天合慶臣不揣微賤固陋願附於衢世歌
詠上祝
萬萬年謹效柏梁體敬成百韻拜手稽首以獻詩曰
斗樞幹運歸璣璿夀星珠燦弧南躔
八旬秩啟貞元旋林林愛戴祈頌虔
帝曰俞迺
綸音宣函香搢鬯軺車遄
鸞誥載鍚高級遷正供悉免丁男錢甲乙榜增文武便
課弛積分弟子員耆老粟帛忻攀牽雞竿肆赦圜
扉湔遊
夀㝢者情殷&KR1715;億萬衆祝
億萬年維
帝郅治周寰埏久安馴致滋
體乾
圓壇
矩澤吉日㳙
躬瞻珠熉聽玉鋗
時祫
太室豐粢牷羣祀咸秩簠豆籩維
帝祗遹寅仔肩
龍興駿烈方策編木厨
戰績超阪泉
締營堂□功茂焉
訓申萬葉典則沿難責守成至理詮周書尤契無逸篇
求衣問燎中勤拳日
咨輔弼月慎銓吏尚悃愊嚴削朘
批章浩瀚丹毫挻若䋲凖規衡矩權獄無枉縦無頗偏
愛飬億庶敷惠鮮至再至三
恩普蠲帑庾賑貸厰粥饘罷催逋帖舒腁孿
三推加一耕叱犍華黍芃麥覘陌阡曰暘曰雨時結悁
文如雲漢章于天
詩包詩聖鎔詩仙
論史上下年四千
評斥曲筆鍼膚孱
乙覽四庫精校研纂刊羣籍羅蘭荃
羲畫法出於自然宋元搨收翼若蟬十鼓
重紀周宣畋三百十字闕若全圖
詠耕織與木棉
仿李迪畫生矝憐
大勇十發的九穿
策决玉帳麾戈鋋筰徼再捷俘馘駢北紘略定渠搜邊
蒲昌葱嶺列居鄽三月迅掃安臺壖
紫光繪像標凌煙磨崖
奎藻輝層巔烏孫慕義兆伊綿大宛貴山途蜿蜒西竺
金經𬗟金箋屋鼇番語聲蜒蟬安南古郡名朱鳶
其王鞠&KR1743;輸忱堅服
天朝服榮𥚹&KR1862;盡所燾冐歡依緣
事待時舉規拓前丁承丙象曰心傳綠瓦易黃新陶甄
周笵十器苔斑纏
創建璧水波洄㳬塞垠袀服誇青氊壬林百禮圖貫
聫一字一音
揮虞絃興桓
翠蹕歲往還
詰戎秋獮風鳴弦
巡方茂舉揚旌旃軌順河定恬海㽭展親
賜秩開廣筵始封咸復
襃勲賢千叟醧醼排彭籛
昇平人瑞顔屋櫋期頤台耉圖曾元下逮蠕動長蠉
蜷匝宇蕩蕩而平平登春臺者情為田&KR0877;生樂勝
如願船甘液渗漉和風扇庶徵
厪念
芝璽鎸
至誠久道純以專
慶辰卿矞呈員&KR1570;中和雅奏陳宮縣香烟馥郁聞鳴鞭
臚愉羾喜班後先
夀踰赫胥超驪連
誕受
昊貺来駢闐
福茂松柏
釐增川
億齡慶衍
鴻禔延
八旬萬夀盛典卷一百十九
