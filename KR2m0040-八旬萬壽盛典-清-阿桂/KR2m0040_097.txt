八旬萬夀盛典卷第九十八
歌頌(十八)
萬夀雅九篇(三十六章)(謹序)
工部左侍郎(臣)鄒奕孝
(臣)聞祁姚氏之世封人有祝八伯有歌逮乎成周
大小雅之材翼然大備天保詠九如召虎誦萬夀
其旨歸扵導揚盛美期願永福故得播諸樂章垂
示永久乾隆五十五年
皇上八旬萬萬夀中外臣民踴躍歡喜普天同慶(臣)竊
綜采古義集詩經成句為
萬夀雅九篇伏惟我
皇上聖德郅治上超三五雖恢意單辭莫可得罄(臣)今
所撰集商周治世之語譜
昇平太和之音誠知萬分未得一端亦欲以對揚
敷錫抒寫歡愉比扵古者詩人之義恭呈
乙覽(臣)誠歡誠喜舞蹈以竢
皇矣敬
天也
上法
天健行乾乾惕若屢見扵
御製詩文每歲
三大祀
親詣行禮精誠昭格實為諴民致福之本
皇矣
上帝日監在兹保兹
天子昭假遲遲假哉
天命於穆不已
天命匪觧民之攸塈(一章)
雝雝在宫扵緝熙敬止不顯亦臨
聖敬日躋將受厥明思
皇多祜以綏後禄以榖我士女(二章)
我將我享
龍旂承
祀其香始升以洽百禮禮儀既備既多受祉應候順德
福禄如茨(三章)
如茨如梁維
天其右之綏我眉夀我應受之受禄于
天萬福來求洽此四國四國是遒(四章)
天作法
祖也
上率
祖攸行每晨恭讀
實錄
命編開國方略圓明園避暑山莊皆
御題紀
恩堂額
天作高山長發其祥
三后在天休有烈光允也
天子率由舊章繩其
祖武遹觀厥成(一章)
訏謨定命無競維烈
繼序其皇之昭哉嗣服不愆不忘夙夜基
命宥密萬邦作孚下土之式(二章)
我受
命溥將正域彼四方四方為綱介爾昭明以孝以享則篤
其慶降福穣穰
萬夀無疆(三章)
夙夜勤政也
上所臨御處皆有
勤政殿每晨秉燭待章
硃筆批諭
召見文武大臣引
見文武員弁每歲春
御經筵
御製論宣講秋獮於木蘭各觀冰嬉以習勤行賞
夙夜敬止遹求厥寧匪居匪康不顯不承鷄既鳴矣以
莫不興維其有章矣以奏爾時我視謀猶庭燎晣
晣朝夕不暇逸豫無期(一章)
文武維
后維民之則平平左右率由羣匹髦士攸宜秉文之德
嗟嗟臣工共武之服朝既盈矣心焉數之或肅或
乂
天子予之(二章)
春日遲遲敷時繹思俾筵俾几烝我髦士載纉
武功發彼有的射夫既同用戒戎作鑿冰沖沖薄言觀
者不敢怠遑庶幾夙夜(三章)
維
清愛民也
上軫念民依庶徵協應虔恭祈謝普免錢糧者四普免
漕糧者再遇偏災即
詔蠲賑
巡幸所至皆蠲免正供積欠
維
清緝熙德音是茂有嚴
天子民之父母惠此京師迄用康年日靖四方四方于
宣(一章)
寤寐求之求民之莫
福履綏之以綏四國教之誨之日用飲食肆其靖之
永錫爾極(二章)
祈年孔夙稼穡匪觧既齊既稷既種既戒三事就緒爰
得我所蓋云歸處(三章)
籥舞笙鼓以祈甘雨靈雨既零既優既渥既安且
寧播厥百榖實函斯活(四章)
時邁其邦既景乃岡允猶翕河綱紀四方四方為則干
禄百福
萬夀攸酢(五章)
維天有漢廣文教也
上右文典學
御製詩文積數萬首
大備
維天有漢不顯其光維此
聖人其德克明克明其德日就月將(一章)
秩秩
大猷其詩孔碩朝夕從事時萬時億展也大成矢其文
德(二章)
先民有作古訓是式受言蔵之綿綿翼翼乃覯于
京四方爰發(三章)
我車既攻先民有言
聖人莫之為章于天匪今斯今扵萬斯年(四章)
於樂辟廱孔曼且碩譽髦斯士既飽以
德無小無大無思不服(五章)
式禮莫愆有壬有林樂具入奏鼓瑟鼓琴百禄是
總以矢其音(六章)
嘉種揚武功也
上平定凖噶爾回部烏什兩金川臺灣
聖武布昭大功耆定
誕降嘉種去其螟螣回遹其德苞有三蘖明明
天子赫赫業業宣昭義問孔淑不逆四方以無拂(一章)
進厥虎臣徒御無斁我徒我御不測不克不留不處匪
疚匪棘執訊獲醜一月三捷則莫我敢曷(二章)
質爾人民是穫是畆維彼不順是伐是肆敷天之下式
歌且舞以燕
天子(三章)
令德化藩服也
上撫馭外藩德威昭著土爾扈特緬甸安南廓爾喀哈薩克拔達
山歸順安集延痕都斯坦南掌入貢文軌無外為前古所未有
顯顯令德烝烝皇皇肆于時夏用逷蠻方薄言震之莫
敢不來享四國于蕃曰求厥章(一章)
此邦之人居國南鄉烝然來思依其在京來獻其
琛來游來歌正是國人俾臧俾嘉(二章)
赫赫厥聲聞于四國因時百蠻莫不震叠有倬其道于
時廬旅獻其貔皮
天子之所(三章)
翩彼飛鶚載好其音鴥彼飛隼依彼平林福禄既
同四方來賀匪且有且溥天之下(四章)
烝民惠耆老也
上循舊典舉千叟宴夀民夀婦五代同堂以至布魯特
夀婦有
加賜焉又
賜年老舉子科第職銜有差
天生烝民俾爾夀而富有覺德行自求伊祜降之
百福孔惠孔時今此下民夀考維祺優哉游哉樂
且有儀(一章)
黃髮台背于京斯依以引以翼其車三千
帝命率育或肆之筵旨酒欣欣式飲庶幾燔炙芬芬式
食庶幾(二章)
偕偕士子夀胥與試呦呦鹿鳴芃芃棫樸式燕且
譽以似以續如云不克誨爾序爵則不我遺
天被爾禄(三章)
外大國是疆裒時之對懿厥哲婦眉夀無有害道
之云遠謂我來矣同我婦子維其偕矣其類維何
爰衆爰有既登乃依迺慰迺止(四章)
南山誦
聖福也
上八旬萬萬夀
五世一堂
德備
福全普天同慶妙應吉帛太常仙蝶祥徵叠見本年元
旦
恩詔錫福延庥讙謳載路
南山有臺佛時仔肩
君子至止瞻彼溥原如南山之夀
天子萬年三夀作朋稱彼兕觥如坻如京
惠我無疆(一章)
曾孫來止亦既抱子子孫繩繩用錫爾祉萬億及
秭自今以始昭兹來許有秩斯祜
上帝是
皇降福無疆(二章)
飄風自南萬夫之望其帶伊絲無曰高高在上如
彼飛蟲我行永久屢舞僊僊亦集爰止自
天降康申錫無疆(三章)
順彼長道民胥傚矣不顯維德神所勞矣神之聽
之福禄艾之獻之
皇祖中心喜之四國是
皇受福無疆(四章)
萬夀恭擬範引一篇(謹序)
工部右侍郎(臣)張若渟
(臣)聞堯舜書曰典禹曰謨而禹敷文命承天瑞錫
洛書法而陳之則曰範範釐九疇根柢皇極行事
政紀極所由見三德稽疑天人變化而省躬之縡
莫若庶徵雨暘燠寒風協氣致祥實基五福皇極
所由歛敷與六㝢同慶夀富康寧者斯道得也上
章奄茂恭逢
皇上八句萬萬夀紀年為五十五演袠為八數符大衍
而書之五居中以運十者又適符
旬慶(臣)伏讀
御製八徵耄念之寳記仰見
皇上勵精建極
行健自彊欽承
鴻庥光纘
駿烈時幾密勅至敬至誠于洪範三致意五之歛錫九之
三憂八之念徵孜孜惕惕日進無疆蓋天時民事
皇心念之百榖成乂用明俊民章家平康臶福翼祺靡弗
臻茂曩者
論著洪範斯以
上耄之年彌垂彛訓
延鴻勒
寳鞏意萬載丕丕基夐乎遐哉剖判以來蒼牙通靈乾
出天苞坤流地符于斯萃為盛會以絣億葉之暉
烈三五之蹤八九之跡未之有也時臣工籲請慶
釐久而廼
俞停貢獻之繁文禁郡邑之私祝天下黃耉駘背熙熙
盱盱擊壤撫塵嬉乎春臺二百餘家曾元在抱數
百餘姓期頤過歲睇三千叟之開筵傳一十世之
合㸑庥和晏粲不可殫紀迺邇者遊原遠者泳沫欽
聲教之覃敷大
德威之無外羣藩拱向航海棧山凖夷回部䟎拉促浸
震叠
膚功罔不協順石峯萌掃赤嵌波馴緬甸函表而來衛
藏皈風而至朝鮮琉球暹羅南掌諸國納琛獻賮
畢修享王比南交君長慕
化近
光親拜
闕下輸誠奉朔喁喁欵忠心悚乎
聖神感啣乎
恩愷周家王會之篇唐室職貢之圖馳驅趢趗方斯狹
矣當首歲迎禧舉行
元會盛典昉自庚午歲
四旬大慶洎今
八旬之庚戌歲庚庚協兆熙輯光明二月
東巡狩祉洽惠章少皥司秋
雲莊宣慶藩王暨各國陪臣並年班來
覲之呼圖克圖都爾伯特土爾扈特霍碩特烏梁海哈
薩克等俱鞫&KR1743;趨風合歡介
景南吕之月玉衡指酉日躔于角弧南星耀拱應
斗樞
帝乃御殿受朝庥對天下合八紘之抃舞同萬國之尊親
五代一堂慶垂奕禩
錫禧曼羡懿鑠崇隆所謂歛福敷錫訓行近光蕩蕩平
平會極歸極者實宣洪範之珍符焉而
皇上淵冲毖德萬幾宰心敬念庶徵勤思民瘼不以臚
懽而一念弛也懷保下方貸賑緩除有加無已而
天下惟正之供履端宣
詔普蠲億萬萬至三至四滋液渗漉無微不軫無物不
綏欽
帝廣運之神凡經文緯武修禮備樂察吏勤政諸大端
悉與
天同體臻于久道化成耶
詩文懋學亦關訏謨典要所由暢垓泝埏旁魄四塞彰
雨暘寒燠之應紀歲月日時之成箕畢從星
福夀備吉衍範之五皇極而推至于京垓億兆而浩無
極也臣伏念漢班固有典引之作謂堯之常法能
紹其緒紳而長之固雖稱相如靡而不典自以為
得典實顧掞藻攄華猶近符瑞即效忠悃亦侈而
鮮要今
熙朝功德不特遠軼炎漢實&KR0694;唐孕虞育夏前后無兹
盛軌(臣)陋固之侈諛采固引伸之旨伏讀
御製寳記窺知
聖治上光洪範
聖夀永演福疇節取典引舊體敬撰為範引一篇不揣
檮昧稱述萬分之一不敢溢媺思以記實謹拜首
稽首以獻曰
泰元之始循蜚因提呿呿吁吁沕穆氣齊柱州龍
門天地開闢逮于人皇三才啟焉喬齡之享一萬
八千歲四萬五千六百歲羲畫八卦乾坤數衍軒
轅設紀始定章蔀紀元繇千四百四十氣以暨無
窮運世循環時從辰惠然求厥治理繩契荒邈末
繇殚而述也五帝之德唐虞卓絶丹陵孕瑞諸馮
毓華金符玉牒鴻算多齡或在位七十載或得夀
百十歲自姚暨姒平成績懋牧金鑄鼎九道攸通
諸侯嵞山四方鞀磬神靈錫洛第疇衍範出入典
謨已然而流星貫昴石紐臻夀範禹衍之禹體之
自時厥後闡繹斯難求剖判之盛會貞元之昌期
皇極歛敷庶徵協應德以基福福以基夀者其生
民來未易遇乎惟
大清凝命鍾叡震方白山綠江奄有區宇
文祖
神宗蘿圖熙洽星尾輝度常羊耀維汁三靈而嬗運撫五
辰而凝績洪惟
皇上&KR0694;元履德日煥山巍
璇穹體化
珠邱承烈真
一心司炁開篤祜配京之原也埢垣潔秘登降峛崺
郊壝肆秩必親肸蠁扵以知
帝敬
天之誠絳宇玉堂肇禋迄用縮茅欝鬯
九廟升香于以知
帝纘
祖之敬問夜求衣關衷民瘼豊綏屢告時豁租庸暑雨祁
寒痌&KR1986;在宥普蠲正賦至三而四于以知
帝愛民之仁夕惕朝乾所其無逸懸旌馭朽萬幾簡心
批章晷移召問漏永勵精體道夜寐夙興于以知
帝勤政之義班朝涖官羣策羣力撫綏保障畺臣是毗
曰郡曰縣安良戢宄慎簡乃司展采錯事于以知
帝察吏之明經緯萬端金聲玉振鉤貫鑿㡯搜討符珍
壁府富藏奎垣羅纂載籍海河淵源津逮迺復鑑
古西清森圖禮器和闐琢琯臨江采鐘禮修樂備
銖錙百代于以知
帝光宅之文廟算千里神機獨斷天山月竁拉朽摧枯井
絡印崃闢叢掃箐鹿耳門通屋鰲社靖苟或不譓
罔弗底定貫&KR1208;穿域壓壘踰墉風聲所震南北西
東于以知
帝德威之武舄奕乎彌綸三才籠絡萬有有滭浡沕潏
之量靡矢敦奮麾之容用宏厥化豈不神明哉若
夫嶞山裒對展義習祥康度河渠疇咨溟嶼樹舍
吴會夹車岱宗露灑旐旗風移筦鍵此所以
大時邁而宣慶惠焉古北塞垣興安漠嶺歲親訓旅秋
舉行圍詐馬草夷教駣霜肅樹堋决拾風勁弓鳴
所以承
家法而重獮典焉武列湜湜錘峯峩峩高啟
雲莊萬方和會鶼邦鰈國蛾伏麕至霞開山積瑰異旅
呈近
天子光祝
聖人夀所以
廣懷柔而洽藩部焉碧漢垂雲銀潢潤水隆凖殊常麟
振邁遠
五福
五代卜世卜年靈祉蝉聯延庥億萬山鞏川溶凝
祥
錫羡所以
厚貽燕而綿神筴焉家傳曼齡世增耆碩千叟秩筵十
世同室旌里揚輝
賜章闡懿皓齒龐眉三朋樂易簪管而書莫能殫誌所
以
熙春祺而普引翼焉若此景鑠苟得二三足以鏡區㝢
禔品物煦燾天下昭登于無已而
皇帝絣而綜之兼而&KR0694;之匪開一匱之跡實運萬鈞之
模蟠上際下鬯溢九鴻雲靡風移存神過化日月
之華容光必照江河之流有坎畢洊蕩蕩乎平平
乎會歸于維
皇之極景從于大同之盛富夀康寧普于庶民縡於
一人至誠不息日進無疆其疇能亘之哉且夫德富
道宏淵渟海流崇化也為辟雍講禮以示之考聲
定律鏄宣磬收集成也為全詩譜樂以風之車攻
馬同于苗勒碣布績也為石鼓補文以永之真文
滿字溯軌傳燈設教也為梵經譯法以鑽之為隆
譽髦也則開科廣額之制宏為榮稽古也則予秩頒
第之澤盛為翹才匠秀也則上塞邊陬之風遠為拔
尤舉萃也則區途分類之用彰外運乎渾元内霑
乎毫芒兼綜條貫順性循物本
無逸之精神感斟酌而肴覈三五六經載籍之傳考斯
光烈蔑以加矣至矣且繹
幾暇之游藝秉
天亶之聰明
垂文二集
垂詩五集如日月星辰之麗天如江淮河海之行地罔
非民生
國計流示
敷言又非典謨所能盡範所能殚者已窺管測蠡引申
萬一重稼穡五行順也精思睿五事通也食貨養
民祀崇
天
祖賓柔遠人師昭偉略八政協也歲月日星時和邦稔五
紀效也平康正直人才進退三德彰也卿士庶民
大同徯應
身其康健子孫逢吉稽疑定也風雨從星咸蕃庶草康
寧好德茂臻
夀富則八徵念用實基五福也福所繇歛所繇敷錫則
全本于
皇極建中作民父母為天下
王以綿景祚于億萬斯年也範不能殚而實挈範之奥
藴祥源福緒璣貫璇循峻極之
鴻規口無以名心知其意鳬藻歡忭不能已也金秋之
仲旦觜觹中日在夀星之次
皇上八旬萬萬夀恰應珠嚢天地之符五五遞衍黃鍾
之數八八相生䌰紀積算浩乎無極統六幕以呼嵩
裕
萬祚而祝嘏中外禔福昇平有象歟彼金泥玉牒刻石
封壇鏤迹燻今鐫德麗遠鄗黍江茅紛綸詭譎天
門窔遼侈迎嘉貺固
熙朝所撝斥即山川器圖蟲鳥之屬駢集靈符亦弗侈
靡黃河清吉帛垂仙蝶告何預
天子道德之原哉極以
錫福範貫典謨兢業業即
仁夀無量必单心敬誠斯則博厚高明悠久貽萬萬世
丕丕基也泰乙成鳩以來卓乎不可尚也已
萬夀樂府十八章(謹序)
内閣學士江蘇學政(臣)胡高望
(臣)聞行健者自然之運也至誠者不二之道也執
大同之制調泰鴻之氣鈞旋轂轉悠久無疆物之
所以成也夫大德曰生太和謂道徇齊敦敏而推
準循繩延美大光而周徧溥博懿綱醲化規矩乾
坤累洽重熙潤澤豐美春臺夀宇統輯羣黎邇陿
游原迥恬泳沬誠閎區之上軌而建極之嘉徵也
我
國家
景貺昭融延洪錫羡慶綿萬禩化㝢日長泰運元辰時惟
會萃先是歲紀庚子為
皇上七旬萬夀之辰
綸詔叠宣
鉅典隆茂緝熙純嘏敷錫兆民&KR0877;生遂性之倫優游
幬載飲和蹈豫莫不思歌九如而頌三多
聖德謙冲抑而弗許萬物熙熙懷而慕思願伸其祝嘏
臚歡之志者十年如一日也洪惟五十五年恭逢
皇上八旬萬夀
俯鑒顒忱俞允衆請猶復
㢲命重申毋得踵事增華於同樂之時寓持盈之意嚴
恭寅畏孚應
天心百昌用豐駢蕃集祉四方來賀
天子萬年里忭塗歡羣聲和會何其盛歟(臣)伏見
皇上欽若
昊天䋲其
祖武允廸厥德建中於民引見臣工披覽章奏兢兢業業
以日以年運而不息也子惠元元勤恤民隐豁丁
賦蠲漕庾不一而足偏隅偶歉賑恤必周雨雪之
期民榖之數莫不隨時奏報上逹
宸聰煦嫗覆育無一物不得其所也且
天縱之聖齋心典學虞歌禹牒朗耀星雲
御製文二集詩五集周情孔思會六經而為言者也至
於蘭臺金匱册府圖書述古崇文彌綸無外一道
德于辟雍昭至教于
闕里觀文成化而麗乎正也
聖策風行
神威電發海隅日出懷德畏威西域之底定也金川之
蕩平也澎湖擊楫而安瀾日南歸誠而奉義煌煌
乎九伐行而聲靈震也若夫
鸞旗寳軑
展義觀民近自泰嵩逮于吴會舳属艫翹灌輸斟酌雲
梯宣洩竹箭安流鞏堰屹塘束淮障海順動過化
無為而成也惟時
五代同堂榮鏡宇宙庥徵翕習逢涌原泉升中展幣河
嶽薦馨告精禋也秋賦春闈蜚英擢秀登俊良也
增秩加粻布澤推仁惠寮寀也衢尊賚酺蕊牓升
耆優高年也程軍吏簡師徒加儲胥恤戎士也蠲
年也程軍吏簡師徒加儲胥恤戎士也蠲懸逋免戶
課復廢籍廣赦宥補不足而予自新也協氣嘉生上
蟠下際巍乎煥乎盖無得而名也臣聞𨗳和以樂宣
德以詩伶簫詠歌象容鳴盛夀人安世自古為然我
朝同律協音上侔韶護慶平和平之奏番部回部之
章隸在太常化動翔泳而𨗳揚
聖節尤宜依永和聲引而伸之以昭極盛之軌臣不揣檮
昧謹撰樂府十有八章曷勝踴躍顒忭之至其詞曰
元會世曼夀祚我
聖清
皇帝萬萬歲久道化成三光昭融兮中外禔福二儀絪
緼廣運大亨(右第一章)
仰夀星兮景弧南
建其有極
湛恩覃
八袠肇開億算維
皇咸五登三(右第二章)
勑
天之命萬幾惟日夙興以求屏書無逸(右第三章)
率
皇祖之攸行紹庭陟降精誠夙夜宥密統百度以惟貞(右)
(第四章)
八方視如戶牗
勤政日惟孜孜敷言於
帝其訓並觀公聽勤
堯咨(右第五章)
劭農食為本
帝耤親耕殷于民全蠲算億萬錫慶施惠古無倫(右第)
(六章)
霆威奮
神武嫓虞陛干羽二萬里新疆
文教啟黌宇(右第七章)
建櫜偃伯波恬鹿耳悠悠富良其流順軌(右第八)
(章)
宸章闡盛藻卿靄森寳翰獵碣句重新光華瞻復旦(右)
(第九章)
論定史宬兼三才
帝璣甄度思深哉典册祕書四庫開
壁府藻耀照九垓(右第十章)
昌辰演
福疇
龍綸膏澤周貞符介景錫類揚庥(右第十一章)
酺讌
賚千臾老更闡
天言&KR1715;&KR1715;敐敐會陽澤慶裕流水之原(右第十二章)
省方
咨牧時巡
鑾輅岱嶽升香嘉會表祚(右第十三章)
寳賢
舉典開
恩榜矣瓊班優秩曰懋賞矣(右第十四章)
九功叙兮四和華封人作歌鳬趨而鱗集擊壤兮
婆娑(右第十五章)
車書王會駢闐共球自八埏同太平兮舞蹈樂相
兮延年(右第十六章)
皇極歛錫蕃昌惟
帝八徵耄念引且長
自彊不息曰恒久丕庥其應時雨暘(右第十七章)
咸池雲門理八風賡颺喜起
夀㝢同惟
天鴻貺眷
聖躬
萬年有道
景運隆(右第十八章)
八旬萬夀盛典卷九十八
