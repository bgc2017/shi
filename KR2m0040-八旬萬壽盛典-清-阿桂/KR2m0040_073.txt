八旬萬夀盛典卷七十三
恩賚(十二)
(臣)等謹案燕以示慈惠詩小雅鹿鳴以下五章皆
君燕臣之詞而臣子祝報之忱必以詒福徧德為
善頌至如南山蓼蕭諸什每歌夀豈並譽德音蒸
蒸然衎衎然願承歲飫時宴之樂誠澤及四海慶
流千載之嘉會也我
皇上福祿来成上下交泰斟元氣而頤太和不啻堯樽
禹膳之普渥矣欣兹
介齡八表
恩溢寰㝢當元日令辰晨参晝會一時贊拜稱
萬歲肆筵合樂禮洽慶融無有小大内外之臣咸得蹈
舞班行捧觴上
夀需雲之吉湛露之濃盛矣溥矣莫與京矣越若秋七
月獻祝
山莊迭開
蝦宴以待
御園布幄同樂訢誾綵舞娱奉扵
乾清鴻藻鋪陳於
寧夀極溟杯嶽豆之列無以喻
聖渥之高深盖視漢唐酺樂之會布德猶未及旬即豳
風公堂兕觥之舉亦不過一國臣民藉抒忠愛而
已豈如我
皇上五代臚驩萬方均賜堂簾喜起胥蒙
俶祉而忭
鴻施益惟申籲於無疆之床也哉
乾隆五十五年正月初一日
皇上御太和殿
賜内外王貝勒貝子公台吉塔布嚢伯克及文武大小
官員朝鮮琉球暹羅廓爾喀四國使臣等筵宴
御製元正太和殿賜宴紀事二律(庚戌)
晨参午會慶元正幸復浃旬一舉行(庚午予年四旬始始於元正賜宴太)
(和殿以後每至十年禮臣稽典先期奉請自庚子至今歲庚戌又十閱年慶登八袠世際重熙元正朝會依例)
(舉行用洽羣情實昭景貺)四十肇臻八成十午庚旋值戍臨庚帝
蒙
天眷為獨厚夕惕朝乾所戒盈和共百工承
鍚羡難斯罷也矯予情
十五推年五十逄(予年二十五歲踐祚自後紀年逄五則為正夀紀年遇十春秋又恰逄五)
(五與十皆成數而今歲五十五年又值天地之數自然會合循環相望未可思議昊倉眷祐予若有獨厚)
(者然)欽膺
天數惠偏鐘歸誠適值正(平聲)而賀(廓爾喀在西藏之西萬里歸誠適扵歲内)
(嘉平望到間京元正亦随班末行禮得瞻朝會典儀自必倍加欣幸)祝夀兼知貢以重(暹羅)
(本年值例貢之期專遣使臣並賫萬夀貢品至朝鮮歲有慶祝例貢今歲因八旬萬夀復增貢一分非重其物)
(嘉其愛戴之忱可謂明於大義)玉爵屠蘇百禮洽金猊瑞靄萬祥濃撫
時幸值承平會泰九三思凛益恭
是日夘時内外王貝勒貝子公台吉塔布囊伯克
克等俱朝服在
太和門齊集文武大臣有頂帶官員俱朝服暨朝鮮
琉球暹羅廊爾喀来使在
午門外齊集鑾儀衛設
法駕鹵簿於
太和殿前至
午門外樂部和聲署設中和韶樂於
太和殿簷下設丹陛大樂於
太和門内東西兩旁俱北向領侍衛内大臣禮部理
藩院内務府堂官共視設席内務府尚膳正内管
領預設
皇上御宴桌於
寳座前設黃凉棚反坫於丹陛
御道南正中設内外王公及一二品王公大臣台吉塔
布囊伯克等席於
殿内東西各七行均東西相向
寳座左右設後扈大臣席少後僉向
寳座前左右設前引大臣席東西相向又西設
起居注日講官席均僉向
殿門外西簷下設都察院堂官席東向東簷下設理
藩院堂官席西向丹陛下設二品以上諸世爵暨侍
衛暨三品以下文武各官外國来使等席左右各
三行東西相向左翼又東設喜起舞大臣席西向
禮部帶慶隆舞大臣一員席於黃凉棚之左又帶
慶隆舞大臣一員及内務府大臣席於黃凉棚之
右陳設畢鴻臚寺官理藩院官引内外王以下文
武大小官員俱入内外王貝勒貝子公在丹陛排
立台吉塔布囊伯克文武大臣及大小官員外國
来使在丹墀内排立已刻禮部堂官奏筵宴齊備
請
皇上陞太和殿
午門鳴鐘鼓中和韶樂作奏元平之章
皇上御太和殿陞
寳座樂止鑾儀衛官贊鳴鞭階下三鳴鞭鴻臚寺官理
藩院官引内外王貝勒貝子公並一二品文武大
臣以及台吉塔布囊伯克等在
殿内按翼依次各於本位行一叩禮坐引二品以上
世爵並侍衛及三品以下各官在丹陛上各於本
位行一叩禮坐引朝鮮等國進貢使臣於右翼班
末行一叩禮坐護軍恭領尚膳正内管領等恭進
宴桌於
皇上御前退各歸班立尚茶正進茶丹陛清樂奏海宇
昇平日之章
皇上進茶王以下文武大小官員各於本位跪行一叩
禮茶畢仍坐侍衛及内務府官員等分賜王貝勒
貝子公大臣官員外國来使茶俱就位次行一叩
禮飲畢復行一叩禮樂止展席羃掌儀司官入黃
羃内由反坫上一員奉壺一員奉爵一員執金巵
以次進至
殿中門閾外之左西面立丹陛清樂作奏玉殿雲開
之章進爵大臣離席釋補服王以下皆興進爵大
臣進前跪王以下咸於坐次跪掌儀司官舉壺實
酒於爵由中門入西面跪授爵興退進爵大臣奉
爵興由中陛升至
御前當右北面跪恭進
皇上酒興由右陛下至原跪處行一叩禮王以下俱隨
行一叩禮進爵大臣興由右陛升跪接爵仍由中
陛下
殿奏蒙古樂曲次掌儀司官引朝鮮斛斗伎人回部
伎人金川番子番童等陳百戲畢俱退内外王等
以下公以上台吉塔布囊伯克文武大臣及各官
員外國来使各於坐次行一跪三叩禮丹陛大樂
作奏慶平之章鑾儀衛官贊鳴鞭陛下三鳴鞭中
和韶樂作奏和平之章
皇上還宫樂止衆皆出禮成
(臣)等謹案元正朝會賀祉開筵自我
皇上四旬大慶肇舉斯典閱庚辰庚寅庚子俱循舊
例本年元旦載闡上儀際雲日之呈祥集冠裳
而式序時也履端布惠
康爵普斟允百禮之具洽焉遠至重譯遠人四瀛賀
介亦獲趨附末班觀儀有秩尤伊古未有之盛
(臣)等徧沃
恩膏備瞻鴻典欣幸莫能名言盖從兹
夀稱春斝慶佇秋弧循次類舉將京垓億兆不能紀
數矣
秋七月
駕駐避暑山莊初九日張樂為始内外王大臣等咸
賜入坐(每日坐次俱載本賞賜服食器皿諸珍品分門賞賚)
十一日
賜王大臣蒙古王公哈密汗土爾扈特都爾伯特哈薩
克来使安南國王緬甸南掌國陪金川土司臺
灣生番等入坐
十四日
御澹泊敬誠殿
賜王大臣蒙古王公都爾伯特哈密汗哈薩克来使安
南國王緬甸南掌國陪臣金川土司臺灣生番等
一百七十一人筵宴晚並
賜萬樹園觀煙火
御製山莊錫宴祝嘏各外藩即事(庚戌)
八旬夀亦世常𫝊慙愧稱釐内外駢六帝中間三合古
(自漢以来帝王登古稀者惟漢武帝梁武帝唐明皇宋高宗元世祖明太祖六帝其中惟梁武帝宋高宗元世)
(祖年登八十而三帝之中惟元世祖可稱賢主然亦未能如予之五代一堂詳見八徵耄念之寳記)一堂
五代獨蒙
天何修而得誠惕若所遇不期審偶然益慎孜孜待歸
政(祗餘五年然適百里者半九十正是此時不敢不勉又不敢自必)或當頥老飬餘
年
山莊
皇祖此柔遐無减提封實有加(綏藩皇祖締搆山莊為惠遠之地予仰承)
(川近前烈自西陲底定拓地二萬餘里既又平定兩金年緬甸及廓爾喀諸國亦先後歸化且安南國王)
(親身祝嘏東西朔南會為一家提封式廓寔為亘古所無予惟益凛鞏謙以敬答佑貺耳)屢舉華
筵欽憶
烈近臨
神御默應嘉南瀛北漠通諸國西蔵東麗會一家消息
盈虚理豈爽益謙損滿鑒寧賖
是日
皇上手賜巵酒者二十三人
阮光平貢格喇布坦旺扎爾多爾濟拉旺
多爾濟車登多爾濟齊旺多爾濟策林納
木扎勒齊巴克多爾濟策林烏巴什巴圖
滿珠巴咱爾喇什端羅布喇旺拉布坦
雲端多爾濟舍楞納旺索諾木索諾木巴
爾珠爾濟克默特伊什德勒克烏巴什桑
濟扎爾沙拉扣肯卓爾齊庫庫岱
十七日十九日二十日
賜入坐如前
(臣)等伏見是年敷天臚慶雲集祝
釐西北諸藩如額魯特霍碩特都爾伯特土爾扈特
烏梁海哈薩克及各回城伯克等皆先期踵至
来與王會
皇上垂念生身者多即於
山莊宴賚其東南諸國如安南國王阮光平及朝
鮮緬甸南掌各國使臣金川臺灣生番亦相繼
羅典屬因於十四日
特舉華筵一體
敷惠越日
命迤北諸部歸游牧盖悉遵
皇祖時綏藩舊典也
皇上撫兹大順猶惕小康(臣)等載繹
御詩益欽仰
顯承志切
福畀攸同而来朝錫予視昔大蒙太平空同丹穴以
為四極者未底斯盛至若蹌舞之翩聯魚龍之
曼衍闐沓殷軫逹於
京師真耳所未聞目所未覩之鴻慶矣
是月三十日
皇上迴蹕至
圓明園八月初一日
命於同樂園張樂為始
(臣)和珅謹
奏為奏
聞事八月初一日同樂園開戲看守之王大臣額駙侍
衛軍機大臣及安南國王回子番子各國来使等
俱擬長班進内其餘王大臣蒙古王公外省大臣
等分為兩班每分三十餘人更換入内並常入内
者每日約共一百二十餘人繕寫紅綠頭牌二分
進
呈
御覽為此請
旨謹
奏
十二日
皇上進大内於
重華宫張樂十三日慶
萬萬夀
御乾清宫家宴
皇子皇孫曾孫元孫以次舞綵稱
慶禮成仍
命張樂於
寧夀宫之閱是樓
御製乾清宫家宴得句(庚戌)
質明慶賀聯時宴風日晴和
天錫禨著論近慙四之得(位祿名夀原於大德予荷躋天祖眷佑幸得夀)
(八旬自視祗覺欿然惟有益凛萬幾以答嘉貺近著四得論申明其義)勅懷益凛萬惟
幾八旬開袠春秋永五代同堂今古稀(帝王五代同堂者史牒未聞今)
(日正夀家宴座中五代臚歡寔為非常鴻慶然亦不敢蕼然自足也)敬識滿謙招受除曰
欣不及惕依依
(臣)等欽惟我
皇上祉備三多前此增
題五福五代堂已占初祜開先行衍来晜仍雲之祝
上年十一月以新歲為
八旬正夀
諸皇子禀承家法孝道克循
特命進封親王貝勒崇示恩禮兹者
鴻慶届期爰
錫家宴萃雅瓞風麟之繁盛繞
膝承
歡稱觴舞綵奉
天容之春晬誠非常隆典也恭繹
御什惟凛
勑幾之懷鞏
謙受之福
顧兹慶洽天宗益欽
純佑則又增祥萬葉茂算
億齡之本矣其綵舞製詞譜入樂歌分載典禮門
十六日
駕莅圓明園二十日
御正大光明殿
賜王以下滿漢文武大臣蒙古回部王公土爾扈特来
使安南國王朝鮮安南緬甸南掌各陪臣金川土
司臺灣生番及兩淮浙江長蘆商人等二百二十
三人筵宴
御製賜宴内外藩王文武諸臣即席成什六韻(庚戌)
祝釐雖是衆誠申
天恩諸事蕆(予仰沐中旬天恩夀登八袠固深感幸而自七月於山莊即舉行慶典錫宴外)
(藩及旋京後由御園往還宫禁中間御殿受賀宴賚駢蕃並中外臣民夾道臚歡舞綵届時俱值風日晴和衆)
(情欣洽尤徵益感上蒼䔍愛賜貺彰明凝承之下能不益畏常勵惕乾之意耶)益因時叙一
心寅諸巡撫命還省畢(巡撫中来京祝釐者屢經召見賜宴因念地方緊要於十五日)
(諭遣各回本任)各布按歸歷陛陳(其有巡撫未来而布按来京者盖數十人亦即於十六十)
(七兩日普行召見訓諭並各提鎮皆面諭令其各歸)安惠萬民訓外吏晴和今日
宴朝臣承筐是用將百辟勞(去聲)酒亦惟行一巡因便瀛
藩分散遣(今早錫宴禮成後念蒙古王公諸回部及朝鮮安南緬甸南掌各陪臣並四川臺灣諸番)
(来此已經逾月即於宴次令其各回本部)所嘉戀闕意猶諄(諸藩及各陪臣番衆人等月餘)
(以来扈随瞻就恩誼交孚兹當還階班舞依依不舍之意發自中誠逹於顔面尤堪嘉悦)
内務府等衙門謹
奏為筵宴事本月二十日
正大光明殿
恩賞筵宴是日陳中和韶樂於
殿簷兩傍陳丹陛於
出入賢良門内(臣)等公同看視預設
皇上御宴桌於
寳座前隨桌列於兩傍
賞賜物件在
殿前搭黃棚陳設坫桌金玉器皿在
出入賢良門下陳設開
殿上閣扇宗室王公蒙古王貝勒貝子公回子王公
安南國王及朝鮮安南緬甸南掌使臣土爾扈特
来使土司番子京城文武滿漢大臣衍聖公外省
提督廵撫等俱各按次入坐
御前
乾清門侍衛將儀仗陳立於
御座傍届時奏請
皇上御正大光明殿奏樂
皇上陞座樂止衆行一叩禮坐侍衛等進大宴桌奏樂
尚茶正詣
皇上前進茶衆俱在坐次一叩茶畢侍衛等分賜衆等
茶樂止
皇上前大宴桌撤黃袱掌儀司官高舉壺爵由中路進
奏樂衆皆立執壺爵官員上
殿階在門外東翼向西立斟酒獻爵大臣離席釋補
服向上跪接酒進前跪敬獻
皇上酒行一叩禮獻爵大臣進前接爵下仍接行
一叩禮飲畢仍一叩服補服爵大臣跪接行一叩
禮飲畢仍一叩服補服入班坐衆皆坐執壺爵官
員退
皇上進宴尚膳正等舉肉饌進並分賜兩傍内管領等
進酒桌將次
手賜酒時侍衛等進酒管筵大臣立視侍衛等遞衆人
酒一巡衆皆行一叩禮飲畢再行一叩禮是時什
榜等進前奏曲善撲等按次進前演撲各色承應
人等陳百戲畢撤宴桌衆皆在坐次一跪三叩首
奏樂
皇上還宫樂止衆皆出再入宴王公大臣侍衛執事官
等俱穿蟒袍補服謹將宴圖一併進
呈謹
奏
是日
皇上手賜巵酒者三十九人
睿親王莊親王怡親王阮光平諴郡王
克勤郡王貢格喇布坦旺扎爾多爾濟巴
圖滿珠巴咱爾拉旺多爾濟旺沁班巴爾
拉旺喇布坦索諾木巴爾珠爾桑濟扎爾
雲端多爾濟納斡逹爾濟額爾德錫爾
沙拉扣肯邁哈默特鄂三阿桂和珅嵇
璜王杰福康安海蘭察彭元瑞董誥
孔憲昭朝鮮陪臣二緬甸陪臣二南掌
陪臣三金川土司二
(臣)等謹案燕喜受祉謂天子以燕禮洽臣下而
受福者孔多焉如漢儀之正會止饗近僚唐典
之千秋侈頒令甲未足以光國慶而鬯鴻施矣
欽惟我
皇上勵旰食之恒勤酌衢尊而普被茂登
耋夀共戴
天長自元日以逮
正慶之月叠舉
嘉筵懽飫中外法饌雲漿之賜華鐙廣樂之陳莫
不醉飽太平遠諧愉暢矧以
聖情寫豫式燕又綏
御詩五萬中無一言及酒而
手巵之逮羣下異數頻施彌恩周而誼洽斯時洒如
肅受忭荷
龍光用蘄綽綰
萬年允亘古未逢之慶夫豈特醹醴酌斗引翼維祺
遂足以彰介眉之盛典也乎
