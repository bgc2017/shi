八旬萬夀盛典卷四
宸章(四)
乾隆五十五年
皇上聖夀八十
御製詩文
四詩論
昨自避暑山莊㢠至御園之作有慙德德無稱四
得之句盖引而未發兹乃叙而論之
夫子思引孔子之言以為位祿名夀胥因德而得之則
知有德而得之者為實無德而得之者為虚若予無其
實而得其虚其慙愧可勝言哉盖予之位
天地之所命
宗祖之所授無是二者予因何而得之亦惟栗栗危懼
慮官厥官遑敢自詡其得以傲物哉至於祿則九寓所
同仰萬民所共春豈啻十目十手之視指哉毫釐之失
謬以千里威福玉食一涉私欲之作必致越其始而隕
厥終能保保其得乎若夫名為實之賓實則賓之主也
居九重之上臨百辟之尊孰不以虚言譽之即今八旬
大慶之獻詞頌者不可僂指數則此名也亶其實乎雖
文德武功微有實蹟之可稱然無一不由兢兢業業中
所出且恐具其始而失其終得將不保敢自怡乎兹逮
八旬不可不謂之夀然此夀乃
天地默佑
祖宗延禧予一人幸逢其會敢強顔以為有所致哉且
予五十五年之間無一日因微疾而不理事者求仙素
所鄙即醫理並不識亦惟慎起居節餘食以為養生之
常道耳則又有何術之可得凡此四者皆予所得而實
皆非德之所致也非德之所致則所謂有其名而無其
實忸怩之不暇又何能蕼然自居而不疑方將慎半九
十之懼孜孜矻矻以待五年之歸政可稱全人則惟敬
待
天恩而不敢或必者耳着論自警並以示羣臣之獻詞
頌者
四得續論
近作四得之論非自謙也盖紀身之鮮實德與己
之所實見耳然尚有未盡意者前論切乎已續論
公天下抑亦有所獨者耳
盖中庸苐十七章子曰至子孫保之而止所以戒為天
子者保其位而已此皆夫子之言其下四得之繹則皆
子思之語非夫子之語也以位言之易曰君子思不出
其位則君子之位也又曰聖人之大寳曰位則聖人之
位豈豈必曰天子之位乎堯舜禹有天子之德可謂得
天子之位其餘皆不可謂得天子之位孔夫子有聖人
之德可謂得聖人之位其餘皆不可謂得聖人之位也
孟子所云故益伊尹周公不有天下其心未嘗不羡天
子之位雖欲行其道之意耶然非至言也盖益得益之
位伊尹得伊尹之位周公得周公之位非不得也若孔
子必無是語而朱子註子思此章直以為必受命為天
子是亦孟子之遺意耳予以為後世之亂臣賊子未必
非此言有以啟之然此言非予言之他人不敢言也且
自古至今無一代無天子是皆得其位者乎予不敢以
得位自居實因德不勝而滋懼耳至於祿則自天子以
至百辟卿士皆食祿者也盡其職乃可謂之得鰥厥官
不可謂之得而其本均不出於修德也王禹偁待漏院
之記微見其端矣若夫名乃實之賓實者德之謂也無
其實而有其名不滋愧乎三代以下惟恐不好名予謂
此語亦未臻而清流操室中之戈者非因名有以害之
乎夀則秉來之氣數所不可強盗蹠夀而顔淵天盗蹠
果得夀乎顔淵果不得夀乎古來節以以終者謂之不
能得保其夀可乎兹故申而論之以戒後世之不務修
其德而徒慕四得以反致敗其德且以靖天下後世之
托聖賢之書以妄興其欲有所得之得之心有位與無
位之人可不深思所以自處哉
作是論時引用繋辭聖人之大寳曰位盖亦斷章取
義耳予之意則以為天子有天子之位聖人有聖人
之位分而言之然亦非始予意也盖中庸上節孔子
之言德為聖人尊為天子已區而三之矣既而思之
繋辭本文下即繼以何以守位曰仁何以聚民曰財
理財正辭禁民為非曰義是則天子之事也似繋辭
所指聖人即天子然按諸經從無尊□時天子為聖
人如後代所稱聖君聖主聖上者大禹謨乃聖乃神
為益對舜稱堯之詞微子之命克齊聖廣淵為成王
對微子稱湯之詞皆非稱堂時天子也三代上君臣
之際情親而切質無取乎頌語惟莊子華封人祝堯
使聖人夀使聖人富使聖人多男子為當時語堯因
聖人也然則稱天子為聖人起於用秦之開亦如朕
之字專為天子自及乃昉自秦也十翼為孔子作不
應作繫辭有是語且上繫苐十一章若莫大□憲貴
莫乎乎聖人又分著矣歐陽修以擇之不精繁衍叢
脞近於戰國後語疑十翼為雜取後世講師之說非
孔子所作亦不為無見論成偶思及之并按於後
(臣)等謹按德者得也德為福基一得而無不得
其理可信之
天
皇上正位凝命
茀祿用康
聖筭之延洪與天為量良由
聖人居
天子之位德彌劭而
福日增實於必得之理有符合者乃
淵衷讓美復申以修德致福之原屏頌揚而戒歆慕
恭繹
聖論二萹成已成物彙為一原皆前聖所未發一人
一人之祿祿名夀
敷錫為四海之位祿名夀而
欽承
昊貺日進無疆於中庸之理推之彌廣按之彌深矣
庚午元旦
庚戌三陽又肇春
天恩沐得八之旬七希曾數六誠有三逮應知半未臻
(三代後帝王年登古稀者惟漢武帝梁武帝唐明皇宋高宗元世祖明太祖六帝至於年登八十者又惟梁武)
(帝宋高宗元世祖三帝然搃未五代同堂矧予仰沐天恩備邀諸福尤深感荷)幸值久安戶
孳盛殷懷長治俗還淳自強不息重銘志(予既鎸入八徵耄念之寳)
(副以自強不息亦猶七旬時刻古希天之之寳副以猶日孜孜皆銘乾惕之志也)歸政乾乾待
丙辰
元旦試筆
元旦試茟例成詩秉燭撫箋藻句摛心喜臘逾春肇日
思艱絲貴米昂時由今視昔曾何濟救弊補偏惟勉為
漢武云云汲黯戅非予事祇忸增怩
養性殿即事
例以初韶迓新祉慶開八袠拂吟箋題詞又復逮三歲
(自丁未題詩後逮今又三年矣)歸政仍當候五年栢植假山漸成古梅
稱真樹欲&KR0877;妍有無為裏分心性(丙辰題養性殿詩云養心期有為養性保)
(無欲心動而性静也要之均宜得養)一字總湏養以全
新正重華宫茶宴廷臣及内廷翰林用八徵耄念
之寳聫句復得詩二律
古稀天子未教行登八如前太矯情(庚子年王公及内外臣工奏請慶祝)
(七旬萬夀未即允行前歲復再三懇求於今歲舉行八旬慶典于思藐躬荷膺天眷寔為史冊所罕聞而)
(天下臣民愛戴之忱出於至誠如再為固却轉属矯情因俯允所請仍飭毋得過於華侈致滋縻費)製寳
仍勤庶徵念聫萹惟冀衆規呈較於衛武銘以誠比似
周寧銘以誠機鑑豆觴資日用絲綸况此繋王貞
刻璽由來
祖制遺(臣擬皇祖望七時欲刻一通用小璽命内廷翰文皆無當聖意者乃定戒之在得四)
(字予于七旬時鎸古稀天子猶日孜孜寳及此次鎸八徵耄念之寳不息二寳亦恭倣我皇祖之意藉自)
(儆惕云)兩言戒得緬
宏規作堂前與後為記(避暑山莊戒得堂有前後記二萹)紀袠七過八
及期自幸每因增自慽(予受矢願皇祖眷顧之恩至為優渥亦祇希皇祖享)
(國之年即當歸政今惟餘六載竊幸已躋八袠惟念及皇以幼齡踐阼在位六十一年而夀實未七)
(旬追憶之餘每切愴懷)惟慚那更侈惟怡六春秋閱當歸政獲否
天恩敬俟之
八徵耄念之寳聫句(有序)
紀曲禮之年近期頥而稱耄中庸之之旨誠悠久
以為徵惟有所受之而夀以名且於時保之而寳
乃大盟宿心而寫篆開春首以聫吟時則翰直由
庚枝論奄茂佇月陽之臨橘逮日閏之餘桐是予
震夙之期撫乃乾行之運河圖之合天地重五而
大衍無窮黃鍾為事本根隔八而相生不已歲增
月益予惟調幕之蘉日就雲瞻衆迺稱觥之籲俯
鍳羣情之莫奪勉依慶之之獲申瞬迅轉於駒光
肩仔承於駿業現夀者相□赤子心憶
含飴蒙
&KR0008;於方沖洎受鬯
付遺於未壮幾至萬而京垓億兆指難處於恒沙歲積
旬而二十九千(八十歲凡二萬八千八百日舉成數也)心靡間於刻
漏周伯星之見凡幾華封人之祝漸多豈意宵肝
之尋常遂躋春秋之八十溯自三代以下如前六
帝之中及耄惟三稱賢僅一粤蒙古開基之主當
至元致治之秋建號則三紀未踰卜世則四傳已
訖(考秦漢以來諸帝登古稀者凡六見其中躋八袠者僅三梁□帝宋高宗固不足道惟元世祖)
(可稱賢主而建號祇三十五年𫝊孫成宗訖順帝方四世亦不能如今五代同堂詳見八徵耄念之)
(實記)百代皆為天子從未聞運會之全五福已偹藐
躬總特荷
眷
貽之厚在盛世不言瑞應而皇極宜有歛敷比者屢綏
而稼穡順成允治而海河循軌型仁講讓民聚指
以同居績學抱經士弹冠而賜苐野斟菊液二萬
餘里之老婦問安國衍瓞綿百九四家之元孫在
抱羅斛則新封如礪朱波則底貢厥琛兩番(四川土司)
(臺灣生番)之土目年班四國(朝鮮安南琉球暹羅)之陪臣元會人
遥西極廓爾喀使遣頂經宅定南交阮光平先來
請朔顧惟凉薄躬何德以克轃上賴
洽熙事非常而胥會言之夸矣方懷蹈虎而涉水命不
易哉曷副披圖而刻玉語無徵而不信心永念之
在兹記書忩尋今古之文欽孔壁具帝王之治王
歸自鎬國舊封箕重訪道於胥餘述錫疇於文命
理藴洛書之九位算符洪範之八徵序雨𤾉寒燠
風之時應視聽貎言思之敬惟星惟日惟月惟歲
省勤上下之交用成用明用章用康精騐天人之
際冕端受頊盤浴銘湯是用篆以成章勒之延喜
色華華而質粹道絜矩而形方得夀偕宣鼓之成
計字協羲爻之畫(寳文六字)引之嚮用(引首曰嚮用五福)副以
健行(副章曰自強不息)佩押紐以交龍座侑觴而稱兕淮
南子喻因抑埴模範斯存乾清宫記並尊蔵球圖
埒重不言既夀陋藍田繆篆之鎸即此𫝊心鄙嘉
靖醮章之卬殿諸御茟文足徵而識此長年𫝊予
後人嗣其念而世恒寳用薌之作記絃可賡詩四
七廵母以頌以規千萬歲不在璽在德耳惟亮功
百職卿士師尹彛倫共念於箕疇予尚邀福九齡
夜寐夙興抑戒更徵於衛雅
(御製)逾七幸當開八袠箕疇耄念八徵符鎸琳用此資抑
埴(予于上年長至月因開歲夀躋八袠思復鎸璽以資鈐用宜莫若洪範八徵之念乃命選和闐良玉刻為)
(八徵耄念之寳盖予仰荷一日天庥康強猶昔而勤政愛民固不敢不自勉也)
㪺茗胥教洽
燕酺(新正上八重華宫茶宴為每年例事今歲恭遇歲皇旬萬夀行慶施惠隆儀稠叠際此獻)
(開韶即以八徵耄念之寳幸命題聫句較往歲尢深慶)
天子萬年新酌斝(元旦參晝大和殿筵宴每十年一舉乃神會之典始自庚午皇)
(上四旬大慶迨庚辰庚寅庚子俱循舊例今年元旦復舉上儀示慈惠以洽羣情合中外而稱)
(為開萬夀洵韶盛事)
聖人大寳豫書殳(天子皇上因庚子七旬萬夀鎸古稀之寳又于上冬豫鎸此寳以副)
(位固昌期易繋辭聖人大寳曰與禄名夀同其必得者也)
記爰攄志謙招福(我御朝世際洽熙遠邁前古錫福皇上宇五十餘年以來欲福益)
(躋仁夀日等恭繹自勉御製記猶以寅承錫羡孜孜惕惕進無彊仰見聖懷謙抑彌劭)
(真所謂德者福之基福者德之致也臣阿桂)詩迺載賡頌屏䛕(自古人臣仰賡)
(詩章如尚書所載庸作載歌尚矣二百以後鮮克嗣音我皇上盛德大業為前代史牒所未有)
(臣等所陳皆五十五年之周必實心寳政非如唐張說請製千秋節之疏宋大賀天申節之表)
(徒以虚詞貢䛕也)月琯日徽叶伶侓(叶八萬夀在八月琯音日次十三徽)
(諧琹軫吹律軒皇旋宫協應相召相生恰符無彊嘉兆)五
元十
夀衍羲圖(易大衍之數五十王弼說以五乘十推而演之為萬有一千五百二十為天地自然之數)
(之成皇上誕膺大寳之歲二十有五是紀元逢十數即聖誕逢五之中數聖誕逢十)
(之成數即紀元逢五之中數以羲圖演之萬億京垓正未有艾也)氐南周伯躔隣
騎(宋史天文志景德三年四月伐寅周伯星見出氐南騎官西一度状如半月可以鍳物按太乙)
(占王者制禮作樂内外得宜君上夀考國祚大昌則周伯星出臣嵇璜)秋丙老人位
見弧(晉書天文志老人一星在弧南一曰南極常以秋分之旦見于丙見則治平主夀昌)辰
武寅文中兩聖(周文王生于殷祖甲二十八祀庚寅年武王生于殷帝乙三十二祀)
(壬辰年見楊觀光致知小語我之庚皇上誕于康熙五十年辛夘以六甲次苐輪寅辛夘壬辰)
(適中聖誕之年兩聖而立)我聞予問考諸儒(周書無逸論殷中宗享國七十)
(有五年高宗享國五十有九年祖甲享國三十有三年盖周公所聞如此大戴禮載宰予問黃帝三)
(百年先儒言紀年之久君夀之長者皆引為證據)
山莊羾牘羣依藻(乾隆五十三年八月十三日睿親王淳穎等大學士九卿阿桂等一)
(摺各直省將將督撫提鎮都統學政塩關織造諸臣都爾嘉劉峩等一摺合抒忱悃並據紳士軍民)
(人等陳請恭舉籲申慶典再三皇上始猶未允諸臣環懇至臣和珅)榖旦敶箋
請集蒲(上年正月八日大學士軍機大臣南書房翰林等恭請照康熙萬夀盛典之)
(例編輯章天)(皇上八旬萬夀盛典一書依舊例分聖德典禮恩賚圖繪歌頌六門又)
(增門用聖功盛事二昭美備)
前典典經再旬越(康熙癸已輯成書聖祖六旬萬夀舉行慶典編皇上率)
(至祖攸行後期廿載八旬始展隆禮)
古稀稀又十年踰(杜甫詩以七十為古稀至八十則更稀矣皇上自七旬萬夀刻古稀)
(天子之寳至今信千八旬十年以來勅幾凝命如一日古帝王所希有也)子於父母
洗非腆(戊申文有皇上平定臺灣告成熱河母文廟碑云天地天子之父子)
(於父母不可言報我深仁皇上臨御以來代天子民誠求保赤厚澤浹髓淪肌是)
(皇上以母亦非天地為父母天下臣民以父母皇上為父可言報惟是臣民之家厥慶)
(皆有洗腆用酒之舉况躋堂祝夀載在經義而所謂頌禱者亦惟萬夀無疆之語以申愛戴不)
(容已之忱又豈敢腆以言厚言厚庶幾洗以而已臣王杰)
(御製)予與臣黎惠有孚(請舉慶典固屬臣民祝嘏之忱然予惟普沛恩施以盡為君之道向)
(於經筵著論觧易有孚惠德句以為不應計及人之愛戴即此意也)子歲夀辰原卻矣(庚子)
(歲朕七旬誕辰中外臣民籲誠祝嘏朕未經允行仍頒恩詔開鄉會試恩科輪各省漕粮以洽羣悃)戌年
誕節勉聽夫(今歲八旬正夀朕以羣情難遏勉俞所請苐申諭毋得過事華侈期通上下之情仍)
(寓節儉之旨)庚庚昌吉端蒙
佑(予每逢庚歲為正夀今已閱八庚而智慮未哀惟盖戴昊蒼眷佑之隆耳)
乙乙
心盟更顯
謨(阼之皇上以乙夘歲紹登大寳每宣日默告上蒼若蒙)(天諭廷臣踐眷至紀充)
(六十年乙邜後即當歸政必不敢上同祖仰見我皇上紹廷御宇丕顕)(前皇謨)
(而羹墻之慕每念不㤀祖德)
讀誥
揭屏撰咸合(全書御製讀召誥以曷其奈何弗敬足為一言之敝乃千古讀尚書者所未及)
(又於無逸一萹莅事御書數四如所圓明園屏静宜園之勤政殿引見之御皆)
(揭是萹盖尚書為二帝三王治天下之要而召誥之王敬作所與無逸所稱皇自敬德尤千古帝王)
(祈天永命之實也)三憂五福
訓長敷(曰予御製景福宫五福頌引洪範五皇極之辭攸好德汝則錫之福發明帝王之福乃天)
(下之公而非一身一家之私其徵自與常異而于讀洪範萹中偹論不能去三曰憂之義所謂先天)
(下之憂而憂皇極意焉敷敷言于洪範三致)箕號弗更平壤(周定天下封諸)
(侯先代之後如祝薊杞陳皆名其國即微子亦受封於宋箕為商畿内詩侯之封入周但稱箕子者)
(蔡沈謂陳洪範之後武王封于朝鮮然卒未聞周有朝鮮之國盖箕子義不成周武王亦遂其志而)
(不臣之陳櫟曰雖封朝鮮終稱箕子終不臣周也不臣周所以正萬世君臣之大法陳洪範所以𫝊)
(萬世天人之大法臣彭元瑞)紀祀名終奉亳姑(爾雅商曰祀周曰年泰誓稱維)
(十有三年洪範稱維十有三杞孔安國曰箕子稱祀不㤀本黃度曰不改商家舊制孔穎逹遂謂此)
(萹不是史臣叙述必是箕子既對武王之後退而自撰其事故稱祀然夏氏以為古者史官于人君)
(言動無不書者豈有武王訪箕子其事如此之大史乃不錄而箕子自錄之理陳雅言以此說極是)
(故蔡沈曰祀者因箕子之辭夫周史臣之辭而因因箕子之稱祀正見武王不必箕子為聖人之大)
(也)帝相下民出自洛(孔傳天與禹神亀負文而出列于背有數至九禹遂因而)
(苐之以成九類朱子語類問洪範之書林氏以為洛出書之說不可深信某窃謂易明河出圖洛出)
(書豈得不之信耽蔡沈亦請治水功成洛光呈瑞如簫部作而鳳儀春秋作而麟至亦其理也世戴)
(戴九履一左三右七二四為肩六八為足即洛書之數陳師凱云當補五數居中一句始偹然則範)
(起於數數出於洛水非必如漢儒所說初一以下六十五字列於亀背為洛書本文也)禹循
大法會於嵞(洪大也範法也皆爾雅釋詀文宋薛季宣以篆文書洪範通洪為鴻範為)
(范王充耘曰聖人治天下之大法粲然如指諸掌自禹始禹以洪範治天下聲教四訖執玉帛者萬)
(國大會塗山孔氏正義謂既得九類以後聖王法而行之從之則治違之則亂常道攸斁攸叙由洛)
(書耳)證諸天則徵休咎(洪範以八庶徵属天九五福属人故為次八次九所以貫)
(徹于天人之際也曾鞏謂人極治而通於神明猶不敢自信故故参吾之得失於天臣董誥)
驗在躬凴念聖愚(尚書全觧曰念用庶徵反求諸已之謂庶徵者以已之得失可)
(否騐之于在天時之應者也不可湏臾離故曰念用盖聖狂之分在克念罔念之介耳)穿鑿
機祥藜閣向(洪範但言休徵咎徵尚書大𫝊始分六沴以二月三月司貌四月五月司)
(視六月七月司言八月九司聽聽十月十一月司思十二月正月司皇極已為穿鑿劉向作鴻範五)
(行傳班固本為為五行志每事必有其志支離更甚張晦之深闢其非謂春秋逮戰國秦漢之世學)
(洪範及春秋者以言灾異多為能班固述五行志何休注公春秋凡灾異之起又以時事配之多非)
(其義皆失聖人之意)倒顛簡策草廬吳(元吴澄作尚書纂言分九疇經傳謂八庶)
(徵𫝊下錯入四五紀傳文王柏因之遂作正定洪範以曰王省為歲移按五曰歷數之下彼盖以歲)
(月日星之字與五紀相同故竄改經籍以就已意林之竒曰箕子陳庶徵列雨𤾉寒燠風於上而言)
(五者来偹于下不當于中間又贅以曰時二字與五者並列而為六也盖時者歲月日之時謂之庶)
(徵其騐不一而足雨𤾉燠寒陽之象也歲月日時騐之於陽陽之象也五者來備而下所以申言曰)
(雨曰𤾉曰燠曰寒曰風之義也曰王省維歲而下所以申言曰時之義也之竒之說如此經文非錯)
(簡明矣)往來氣運說宗鄭(尚書全觧隂陽之氣運于天地間往來屈伸有此五)
(者雨與𤾉對燠與寒對風凡氣非風不行猶金木水火非土不處故土氣為風王樵亦謂思為四事)
(之主風行四氣之間土旺四時時之季此自相符臣常青)次苐行生衷折朱
(吴仁傑曰易以坎為水雨以二之則雨為水以離為火日以烜之則𤾉為火詩月初吉又云日月)
(方燠則燠為木漢志引左傳金寒之言顔師古謂金行在西故謂之寒則寒為金語類問舊本謂雨)
(属木吴仁傑說雨属水朱子曰看來雨只属水自分說乂貌言視聽思皆以次苐相属)者或
别𫝊為氏是(王應麟困學紀聞云五者來備史記作五是來備故宋人有以曰時五者)
(來備為一句者以爾雅時訓是也後漢書李尋𫝊得其人則五代來備荀爽傳五韙咸備各以其叙)
(事懷太子注兩引史記一作五一作五是盖氏與是同音韙與是同義皆古籍流傳異文)廡誰
正詁作蕪(孔傳廡豐也疏云釋詁文考古文廡作無而有無之無但作无作亾後人)
(既以無无為有無之無故此徑加广以别之廡乃堂下周屋音同而義異非矣爾雅釋詁郭璞注繁)
(蕪豐盛貌邢昺疏蕪者繁蕪也洪範庶草蕃蕪廡音義同則廡可作蕪許慎說文□字注云豊也从)
(□林則廡又可作無矣)彛倫斁嗣彛倫叙(王元耘曰九疇非始于禹如卜筮起)
(于伏羲甲子始于黃帝是也禹特修明之不然禹以前豈無彛倫耶臣紀昀)
(御製)一極備同一極無(林之竒云聖人雖有致祥召和之道可以取必于隂陽之不乖而其)
(警戒修省之心則不可㤀是以所念不獨休徵而又有咎徵焉隂陽之氣偶失其和則及身自省去其所以咎)
(而反于休則其徵莫不各以其叙矣其言深切著明有合經旨)肅乂誓謀聖奚敢雨𤾉
寒燠風騐殊(庶徵之應本于五事之偹如漢儒之論以為有是事必有是應誠属膠固難通然必)
(如王安石說都不消感應將若字做似字觧作譬喻亦非召和致祥之道宋儒符舜功曰感應之理非謂行此)
(一事即有此一應統而言之一修德則凢德必修一氣和則凢氣必和分而言之則肅者雨之類乂者𤾉之類)
(求其所以然固各有所當其說自較精切)曰明曰旦凛
昭鍳(予幸當重熙累洽之際數十來以來以天下之大地方偏灾或所不免而大槩年榖順成屢豐報慶)
(非敢自謂五事之修要皆曷敢上蒼𢡟眷乃克臻此明旦敬事之恍少懈耳)
有夏有冬旋
斗樞(蔡注觧日月之行則有冬有夏云日有中道極南至于牽牛則為冬至極北至于東井則為夏至孔)
(傳則謂日月之行冬至各有常度君臣政治大小各有常法深得辰居星拱之象)齋受頊
書
諴罔問(帝王傳心之學間知見知各有統緒武王齋戒端冕以受帝顓頊之丹書遠紹心法不必並書)
(洪範九疇禹受之天武受之禹我之機皇上以洪範之文作寳亦如武受丹書銘鑑豆觴)
(皆帝王心法遠宗之要也)
政追舜典實堪摹(孔子刪書斷自唐虞舉凡禮樂政刑兵農水火治天下大經大法皆首見)
(於典遠邁皇上勤修實政五十五年來創制顯庸無不前古臣等謹就管窺所及聖德之)
(協庶徵者謹據實臚陳)雝宫駿廟
心齋一(壇)(皇上法大祀歲天行徤聖敬日躋常如一廟必躬親五十餘年)
(日而于祭朝日精夕月潔帝王廟凡遇親亦必禋鷁近因)(文廟諸中祀夀躋八旬復)
(越寅躬祀一週以申欽慤至於法宫我恭禱雨告風心齋嚴翼此)(垂拱對皇上)
(聖德之恭以作肅也臣慶桂)下澤上生
膏沃濡(管子云如天雨然澤下尺生上尺盖謂聖人之德下逮于人如天降時雨能生萬物我皇)
(上愛育黎元丙寅唐寅丁酉及本年四次普免各省地丁錢糧丙戌巳亥兩次輪免七省漕糧)
(恩施溥博亘古未有至偶遇一隅水早不惜數百萬帑金命各督撫實心賑䘏而且展賑常賑)
(不拘月限總期一夫不致失所其餘豁免積欠動逾數十百萬或蹕路所經又必酌蠲地丁錢)
(糧凡以藏富于民俾臻殷阜此即我皇上曰肅時雨若之一徵也)
著述言先誠必立(立言之盛本諸立德立功我居易皇上文以載道御製仿白新)
(樂府及全韻詩闡述之兢業上自我)(朝發祖德之崇隆昭祥東土及)(列繼聖)
(宏規下逮唐虞以迄勝國得失烱鍳進退百王據事直書而于敬天命守神器三復及之)
(四御製詩自丙辰以來每十二年編為一集初集四千一百五十餘首二集八千四百餘首三集)
(萬有一千七百餘首四集九千七百餘首自甲辰以來現在恭編五集者又幾五千餘首彙之以四)
(萬計自甲御製文自丙辰至癸未編初集者五百餘萹申至乙巳編二集者幾五百編與丙午)
(後未刻者彙之凡千一百餘萹無不可以垂世立教即撫時賦物對景抒懷亦必本于精)
(理道心而不屑為風雲月露易所謂修辭立誠言之有物此我皇上聖德之從以作乂也)
綍絲從後信難渝(中庸贊至聖之德曰言而民莫不信而極其盛至于凡有血氣莫不尊親)
(壤扶皇上詔諭所及深入民隠容光必照遐方僻杖觀聽者煦嫗德化温如春霽而信皦)
(皦日此我之一皇上曰乂時暘若徵也)掌觀紋但端
旈黈(心術皇上燭炳幾先明照萬里于凡人才識否親之誠偽而物無遁形庶獄明慎核讞册之輕)
(重而按無疑竇他若鑑古而審時代評藝而别偽真無不洞若觀火即始見終盖垂拱穆清而)
(六合皆運淵衷此我臣喀皇上聖德之明以作哲也寧阿)背負曝争獻昧
嵎(孔傳解曰哲時燠若謂君能昭哲則時燠順之蔡傳以燠属木而引小明之詩日月方燠以證)
(燠之為春為木按莊子至治之世衆人熙熙如登春臺我皇上照臨所届東及朝鮮西至霍罕)
(無不各安耕鑿來享來王此我皇上口哲時燠若之一徵也)
察邇聽
彛中允執(日夙皇上聰聽興恭覧)(實祖始出視考彛訓每錄事而於)
(察邇祖宗寶訓每述以訓臣民而又如舜之好問臣工建白苟有可採必加俞允至内而)
(部院諸臣外而督撫以及道府下至微員每中權召對諏詢凡以達下情而通民莫而執兩用)
(衡默運此我作謀皇上聖德之作謀也)起元藏用
道如郛(運籌皇上發慮出謀從容中道每當軍書旁午决勝不差累黍而于河道之蓄洩海防之)
(形勢皆成盖親臨相度在事諸臣禀承主以睿算用底厥天以歲寒而成萬物猶人謀而)
(成萬事此之一皇上曰謀時寒若徵曰)待章
宣諭思真睿(孟子言心之官則思思之極則通于微至事事無所不通則作聖矣我皇上時)
(幾𠡠命精一執中每封章所謂批荅綸詔披宣至誠如神先幾立斷正孟子聖而不可知之謂)
(神尤非臣等摹繪揣聽所能形容萬一此又我皇上聖德之睿以作聖也臣胡季堂)易
俗樹聲軌共趨(虞書之俾予從欲論語之無為而治皆言聖人在上教化四逹如風)
(鼓動莫不靡然我我朝法度修明紀綱整勅士習民風蒸蒸日上此皇上白聖時風若之一)
(徵也)左右史登偏挂漏(政所皇上膺圖既久身被聖頌即茅檐蔀屋心)
(知皆能預聞傳說不必待記言記動之史也)
詩文集具詎揚鋪(凡大政大事必有賦咏序記者因御製詩文集具在皆與政通讀言)
(見鋪張聖非臣等之揚厲也)得全者
聖
聖時憲(說所皇上全德全福而言必稱謂惟天聪明惟聖時憲也)(臣福天正傳康安)
(御製)求是於
天
天畀俞(予嘗謂國之將興必有禎祥之賜然禎祥之賜由乎天而致天之之則由乎人每恭)
(讀實錄實錄仰見我集鴻太祖創業艱難求是于年丕天復讎乎祖用勲開基定業大清億萬)
(丕基實肇于此予是以兢兢業業夙夜不遑凛惟休惟恤之戒存監殷監夏之心垂示後世子孫常存此念詳)
(見己未歲我戰書太祖薩爾滸山之之事)隂量晴籌尤謹課(予於四方農時尤深)
(厪念每因各直省督撫及順天府尹奏報晴雨應期必加欣慰或陳奏稍稽傳諭飭查盖深宫五夜籌量靡寧)
(正不敢稍弛警惕也)北綏南屢願頻俱(去年各省奏報秋收分數山東山西陜甘湖南湖北)
(四川福建雲貴等處約九分直隸江南廣東廣西等處約八分屢豊之象南北相同披覧之餘殊深額慶)乾
乾惟是勞王省(右王省惟歲)
坎坎常因懼職孤(右卿士惟月陋臣等幸厠卿士之列自維謭稱職為難每懷)
(詩人坎坎伐檀之譏)鼎鼎尹箴停晷轡(右師尹惟日)師師民畜貫
星珠(右庶民惟星)不惟逸豫圭随𣙗(惟王省歲則卿士師尹各省于日月)
(不敢暇逸而庶民亦各安政教不違其欲上行下效如圭之隨𣙗也臣金簡)必有禎祥
鼔應枹(三代以下每侈言符瑞物康皇上實心行實政惟以年榖順成民阜為重正如)
(洪範所陳百榖用成乂用明俊民用章家用平康皆天人相應之理確有可徵正不必䨇穗三茅始)
(登瑞牒昨因各省諸臣謝誡諭賜御製御製太常仙蝶詩特申)
帝耤
親維秬維秠(年之皇上劭農敬事自即位以來五十四間親舉斯禮已二十八次去歲)
(以年近八旬實為命自後遣官行禮興榖祝豊前古所未有)邊屯報多黍多
稌(年來不獨内地各處豊稔即新彊伊犁烏嚕木齊等處亦屯政日開腹地人民遷居耕種聚落)
(殷盛歲穫迭增嬴羡每陳陳相因右百榖用成)持廉飭法官歸冶(皇上)
(澄叙官方内外大小諸臣随材器使時加瑕瑜訓誨每逢京察大計分别黜陟必核辨功罪不)
(掩以昭大功至正之心冶心天下臣民無不共仰鴻鈞之陶也臣舒常)綱舉目
張王秉鉄(我)(朝内外官制折衷前代已臻美備皇上復因時損益如添設江寧布)
(政使各省驛傳歸按察使設西安承德二府及州縣各官随時改定繁簡等缺添給武職養廉各省)
(坐糧名糧改挑實兵更定武職官階綱舉目張太阿在握正荀子所謂王鉄也右乂用明)
恩榜疊覃苹食鹿(自乾隆丙辰壬申庚辰庚寅已亥及昨歲已酉皆以逢國大慶特開)
(者恩科鄉試會試以廣登進鄉試諸生年逾八十賜舉人七十以上者賜副榜其會試)
(舉人年老者分别太學建立辟雍)(賜以檢討學正等銜又于親臨講學設立承德府)
(文廟置生員並予鄉試中額他如嘉峪關外鎮廸道属亦設學官取士鄉試中式者恩許馳驛)
(會試每逢取入彀者)(巡蹕所至獻賦諸生寫四召試錄欽賜中書及舉人校庫全書)
(弆藏滙四庫外復宗閣命續繕三部分頒重頒揚州文閣金山文杭州文瀾閣及刻淳)
(化閣帖於諸書圖圖書集成佩文韻府於蔵書家武英殿刊經史三通及聚珍版流傳海内嘉惠)
(藝林士子涵濡皆鄉教澤如辛丑文科之錢&KR1658;甲戌武科之顧麟會殿試三元為百年以來)
(科名盛事)羣材廣選鳳棲梧(凡簡用庶官於月選各途外加恩甄錄如壬戌)
(甲戌會試後選遺卷為明通榜壬申辛已丙戌壬辰辛丑丁未會彳後挑選下苐舉人皆口别等苐)
(引見以知縣教職等官錄用每届十二年各省選拔諸生貢入成均朝考後擇其尤者分别以京)
(京官知縣教職錄用士子凡有一材一藝者皆得踴躍功名共遵皇路右後民用章)
家早麟趾咏(我歲喜皇上䔍昨歲辰見元孫)(袩凝庥於甲皇上以)
(皇元孫年已就傳僅六命查四庫全書所載唐宋以來及見元孫者家今各陸續奏到五代同)
(堂者現有張子翼古朝爵等幾二百家太和翔洽繁衍丁黃以宋慶普為國祥推之益廣矣臣)
(李綬)人得歲紛鳩首扶(叟宴入聖祖仁皇帝舉行千宴者千人皇上)
(時在冲齡侍宴親見至乾隆五十年繼舉是典入宴者三千人餘不入宴而被賞賚者又幾千人七)
(言广老賡更執醬韻十體進詩自古養老之典所謂三五割牲者御製屢正之而盛)
(禮之成醲浹渗漉至大吏上奏禮部議旌老民老婦歲不下數十人百歲以外加賞銀幣且賜)
(詩章而福建省夀布欽賜司葉郭鍾岳一百十歲來京就祝嚕特畢班壁特之祖母一百)
(九歲遣孫請者深安太平之世人多夀考其所涵嫗也右家用平廣)洪釋延洪
大圓鏡範通模範
化工鑪姒功𫝊學醰而粹(尚書以念為言不一惟大禹謨所云惟帝念&KR0034;說念所云)
(念終始典於學二語為能分疏内聖外王之藴我皇上取洪範之文以鎸斯寳作君作)
(矣師一以貫之&KR0034;臣金士松)
(御製)荒穆勤姚瑕與瑜(書之言耄者有二吕刑之稱穆王曰耄荒大禹謨舜之言曰耄勤自)
(古君心敬肆之分其幾甚微相去甚遠瑕瑜並列法勤戒荒予滋亹矣)無易乃康祝之耳
(孔安國傳歲月日時無易謂君臣無逸各順其常而家國享平康之福予與爾諸臣共勉之)有惛曰
耄慎哉乎(禮記八十九十曰耄鄭注耄惛㤀也引左傳老將知耄又及之予幸躋八旬而知慮未衰)
(猶然日慎一日也)孜孜以日猶昨志(副章曰自強不息即前者猶日孜孜之意)
虩虩員來豈異途(引首寳文曰嚮用五福盖即八徵耄念之而伸之易震彖傳震)
(來虩虩恐致福也聖人之致福未有不從恐懼修省來者)六字分行爻畫虙(八徵)
(耄念之寳文凡六字正與羲爻相協)四言攦句體規虞(虞書危微精一之訓均以)
(四言成句兹寳文八徵耄念亦四言)乾(丨)交紐中天德(紐為交龍象取龍德中正)
(朱臣珪)坤象開方奠地隅(是寳正方法地縦横四寸高凡三寸七分)太尉
芝泥鈴逞怪(緯書河圖舜以太尉即位與三公臨觀於黃河龍負圖出置舜前黃金柙)
(白玉檢黃金䋲黃芝泥草曰黃章符璽按太尉乃秦官堯時安得有此名盖䜟緯起於西漢之末王)
(莽假符命以圖簒竊故有太尉即位之說至其名物怪誕更不足深闢也)軒轅黃璽䜟
沿膚(春秋運斗樞黃帝時黃龍負圖中有璽章文曰天黃符璽亦即因河圖所載舜事附會又)
(以為軒轅時事可見䜟緯家以此勦說雷同耳)同文所識云石䃭(玉海祥符元年)
(五月甲子詳定所言唐開元中玉匱金匱封訖以受命寳印之又貞觀中議更造玉璽一方一寸二)
(分同受命寳今請别造玉寳方寸二分同受命寳以封金玉匱又開元中石䃭以天下同文印封之)
(舊史無制度請以金鑄大小同御前寳以天下同文之寳為文二寳封畢進内甲申命參知政事馮)
(拯書封禅玉寳金寳臣劉墉)定命雖珍亦珷玞(宋史輿服志徽宗政和七年從)
(於闐得大玉踰二尺色如截肪製為寳文曰範圍天地幽贊神明和合太和萬夀無彊其寳九寸號)
(曰定命寳合前所有寳為九詔以九寳為稱以定命寳為首且曰八寳者國之神器至于定命寳乃)
(我所自製也又詔鎮國受命寳與天皇帝之寳其數有八盖非乾元用九之數比得寳玉於異域受)
(定命之符於神霄乃以範圍天地云云十字字為文縦廣之制其寸亦九號曰定命寳來年元曰祇)
(受又詔差官奏告天地宗廟社稷並御大慶殿受寳百寮稱賀徽宗不知慎守神器徒侈言受命雖)
(材美工巧不啻珷玞之溷玉也)崔彧貢朝由拾得(續文獻通考至元三十年崔彧)
(得玉印于拾得家以為傳國璽獻之明邱濬曰秦璽在漢為元后所擲角有微玷魏文帝刻其旁曰)
(魏受漢傳國之璽今此印非秦所製者明甚疑即宋元符所得于成陽民家者也云云臣等恭讀)
(属御製國朝傳寳記乾隆三年高斌督河時奏進員濬寳應河所得玉璽古澤可愛文與輟耕錄)
(所載蔡仲平本頗朕謂此好事者仿刻所為貯之别殿視為玩好舊器而已仰見聖識高卓足)
(以破千古徼求矜耀之惑)咸熙藏府獲成都(魏志咸熙元年六月衛瓘至成都得)
(璧玉印文似成信字宣示百官蔵於相國府)寳花御押一兒戲(登辛雜識載宋)
(太祖至度宗十五朝御押近示自御製嘉靖玉印記云天子宸章擇言鎸璽以警正也即偶寓)
(别裁然近玩物不足為訓若趙宋之君皆有御押已属不正聖論高明光大臣等誦習不勝欽)
(服初臣沈)詔受欽崇兩史巫(宋真宗天禧元年召輔臣於滋福殿觀新刻皇)
(帝昭受乾符之寳初祭醮祠表皆用御前之寳上以未盡恪恭故改製焉仁宗慶歷八年下學士院)
(定其文别刻皇帝欽崇國祀之寶宰臣陳執中書以代昭受乾符之寳)嘉靖醮章嗤
玉&KR1575;(内府舊蔵玉印一刻為為文皆不能曉于法官劉元斌等辨之稱道家心印用)
(醮籙上章等事非道御製記云此印既刻以玉而其紐復用蹲龍家方士所敢用者知為嘉靖)
(好道乃其修醮飛章之所用較之秦皇漢武益為可鄙)汾隂駕祀妄金塗(建炎)
(以來朝野雜記載淳熙十四年有士人聶愿者獲一古印文曰皇帝駕祀祀汾隂之寳九字重十三)
(兩以為真宗西祀所作時吴琚為淮東總領以五百千賞之取寳獻于朝詔蔵天章閣聶愿以其寳)
(乃金金所鑄償價未足詣御史府訢之蔣世修為中執法請命有司覆實且言祖宗傳寳復歸中禁)
(縦使是銅亦當薄賞務重大體豈校細微事下工部將作監覆騐之果銅耳)建康墾土
空探策(宋書符瑞志晉建武元年建康民虞由懇土得白玉麒麟璽一文曰長夀萬年獻晉)
(王盖元帝假此以為中興之符聳動衆聽亦如劉盆子之探符得立也臣阿必逹)
(御製)靈武召兵等棄繻(玉海六合大同之印唐肅宗靈武召兵所用按是時𫝊國璽尚在蜀)
(中不過以此印號召兵馬雖侈言六合亦如關侯之有契繻不足言寳也)既夀永昌器已幻
(玉璽譜曰𫝊國璽是秦始皇所刻其玉出藍田山丞相李斯篆其文曰受命于天既受永昌又宋鄭文寳玉璽)
(記載𫝊授本末曰秦璽其圍四寸至漢謂之𫝊國璽歷代皆用其名永嘉之後復歸江左者晉璽也太和之末)
(得自西燕更涉六朝至于隋代者慕容燕璽也劉裕北伐得之關中歷晉至隋者姚秦璽也開運間入契丹者)
(石晉璽也當時皆誤以為秦璽實則秦璽之失已久云云向嘗作國朝傳寳記云夫秦璽煨燼古人論之詳矣)
(即使尚存政斯之物何得與本朝𫝊寳同貯善夫唐梁肅之言曰鼎之輕重璽之去來視德之高下位之安危)
(然則人君承守之祖宗付畀思以永膺斯寳引而勿替其非什襲固謂謂夫日新厥德居安慮危凝受)
(則皇天大寳命則德足重寳而寳以愈重然寳固不足重况荆凡得失其事甚幻耶)建中表正
語多誣(續文獻通考建文三年凝命神寳方一尺尺六寸九分帝親定其文曰天命明德表正萬方精)
(一執中宇宙永昌先是帝在儲位夢神人致上帝命授以重寳元年使者還自西得青於雪山山方踰二尺二)
(年春正月帝郊祀宿齋宫夕夢若有覩乃警寤命玉人琢為大璽冬十二月工成名凝命神寳至是以告天地)
(祖宗為文宣示遐邇百官稱賀大宴於奉天門頒賞四夷朝使夫刻璽以為王貞託諸夢寐已失之誣方今和)
(闐春秋底貢美質巨材至九千餘觔不啻倍蓗過之彼區區二尺青玉何足珍重耶)撰辭祇自銘
惕息(予既刻入徵耄念之寳重思執玉持盈𢡟德永圖之意不可不丕播萬姓傳示子孫因作記以寫我)
(心)
取義何嘗寫悦愉(七十御製八徵耄念之寳記首叙年時用杜甫句鎸古稀天子之寳)
(蒙天副天眷佑幸無大隕越於兹乂浹旬矣思有所以八旬開袠之慶鎸為璽以殿諸御茟)
(盖莫若洪範八徵之念云云仰見兩刻皇上兢兢業業日引月長自七旬迄今璽文初不)
(以悦而聖夀益陸稍隣愉有弛乾惕也)周頌仔肩卸尚未(製記御又)
(曰予夙願八十有五滿乾隆六十之之數即當歸政今逮歸政之歲尚有六十一日未息肩萬民恒)
(在懷庶徵之八可不念乎云云仰見於夙皇上凝承寳位孜亹日新胞與之懷真靡間夜也)
舜歌叢脞戒其母(廟之御製記又曰親雨暘壇時不可祀不可不躬之)
(不曰勤民之之養不可不心存苟失其一叢脞隨之則吾豈敢云云仰見皇上萬幾日理鉅細)
(無遺廣運之德所由與姚潙嫓隆也)
康彊適性恒莊敬(御製記又曰兹逮八旬幸賴形天佑身體康彊一日萬幾未)
(智衰不可不自勉也云云仰見湧行皇上覘時問夜秉燭待章控轡雲馳下業泉禮拜跪規矩)
(冲和三推廣畆彌見從容乙夜細書不資靉靆無論耆艾無此矍鑠即少壮亦未有能習勞整暇若)
(此者皆由莊敬日彊正丹書所謂恭則夀也臣鄒奕孝)占關關情厪牧芻
(御製記又曰念庶徵即所以念萬民云云管子有言食者民之天凡雨暘燠寒風天之占騐)
(皆關民之休戚仰見有騐皇上誠求保赤盖善言天者必于人也)
申錫無疆彌曼羡寅承
有昊敢馳驅(為獨御製記又曰予沐深而予之所寅承)(昊乾鴻貺錫羡當何)
(如云云仰見之隆皇上昭事小心茂膺多福益因昊貺倍切祇承之念嘉樂之詩保佑)
(命之自天申之說經者以保佑申三者為重叠輻輳之辭盖天春聖人引無極也)六
三一孰崇閎竝(天子御製記又曰漢唐以來古稀纔得六六之中至八旬者纔)
(得三而三帝之中惟元世祖可稱賢其二則予所鄙也即元祖亦未如予之五代同堂云云按三代)
(以下帝王夀登七十者僅武帝梁武帝唐明皇宋高宗元世祖明太祖六帝其中惟梁武帝宋高宗)
(元世祖年登八十無論梁武帝宋高宗不足言即元世祖大有為之君可稱賢主然踐祚非早建號)
(僅三十五年𫝊孫成宗其諸王世系元史雖無表可稽但計其世次訖順帝不過四𫝊以視我)
(皇上五代同堂聞直御宇五十五年以來康疆逢吉不特古所稀自古未有也臣鄭際唐)
二十五輕玩好娱(為國朝受始用璽寳文)(天命采古制國書嗣又兼)
(用古篆尊藏夀交泰殿中凡三十有九此外復有受命於天既永昌璽及高斌所進寳應玉璽亦)
(附藏内殿殿考正皇上以所貯歷年既久紀載失真且有重複排次定為二十五寳以符天數)
(並申言人君躬膺大寳在德而不在器大哉詳見王言洵足祛漢唐以來諸君侈言符瑞之惑)
(朝藏御製國寳記)
内禁鈐青祛舊載(稱皇御製國朝蔵寳記云會典舊帝奉天之寳即傳國璽)
(謬兩郊大祀及聖節宫中告天青詞用之語尤誕大祀遵古禮用祝版署名不用寳聖節)
(宫中未嘗有告天事或道籙祝釐時一行之亦不不過偶存其教耳未嘗命文臣為青詞亦未)
(嘗用寳盖緣當日修會典諸臣無宿學卓識未曾請旨取裁徒沼明明内監所書冊檔承譌襲)
(&KR0861;遂至於此)翰臣輟擬仰
成模(廷翰林聖祖聖夀望七旬嘗欲鎸通用小璽命内擬文皆無當聖意者乃定用戒之)
(在得四字庚子歲戒得皇上夀躋七旬於避暑山莊新作書堂顔曰即闈聖祖未發之)
(旨今鎸不假八徵耄念之寳遂亦詞臣帖擬也)羹墻額
賜堂添慶(世聖祖御書五福堂匾額及宗恭摹懸之雍和宫)(圓賜園明)
(乾隆丙申之屏皇上葺寧夀宫之上景福宫因作五福頌書問至甲辰皇喜得元孫五)
(代同堂因即暑景福宫增□為五福五代堂而于圓明園及避山莊勤政殿後亦懸是額並鎸)
(五福五代堂古稀天椿子寳以致慶臣達)回凖
功彰論採腴(庚辰西師蕆事凖回兩部盡入版圖而皇上追維用兵之始衆議不無疑阻)
(中睿謨獨斷不五年而大功告成作開惑論以示外設為春秋碩儒臻成大夫往問之詞而折衷)
(於信)(信信)(天主天主人人因鎸也天主人論中語)
什賦勤民民為守(敬皇帝仁)(天勤民之寳皇帝皆聖祖世宗憲以鈐)
(御御書者詩記皇上御茟亦常用之戊辰歲製四言其梗槩推本天民視)
(聽揭以綱綱提要四字心𫝊於千萬葉永矢乾乾矢乾乾之句所以聖子孫萬萬世憲章遵用之凖)
廵攄明理理寧迂(本於御製南廵記發明舉事機宜必敬天明理敬天)
(斯能愛民明理斯能體物因鎸敬天勤民寳寄意)和闐鉅質&KR0729;底旅(寳材以和)
(闐精玉為之考宋徽宗時以和闐産玉遣使索之其國王表稱于闐國偻儸有福力知文法黑汗王)
(書與東方日出處大世界田地主漢家阿舅大官家表中稱所湏大玉一時難得湏俟三四年後採)
(得再進可見當日雖遣使往而而不能必致今和闐久入疆索每歲貢玉入京壊材巨質絡繹捆載)
(以供典瑞之用古稱西旅貢&KR0729;不足言矣臣阿肅)
(御製)察哈
鴻勲朡厥俘(書序湯伐三朡俘厥寳玉作寳寳可見古聖王亦未始不以圭為瑞我太宗文)
(皇帝天聪九年貝勒多爾衮等收復察哈爾林丹汗全部獲歷代𫝊國玉璽明年四月俞諸貝勒大臣及)
(諸外藩䓁之詣以符瑞炳著建寳國號曰大清改元崇德我朝函一區夏雖在德不在太宗特俯徇輿)
(情為應於湯天順人之舉可謂有光矣)宵旰敷倫勖仍已(予仰邀羡延昊佑錫)
(洪得刻此寳以殿御筆並石渠圖籍亦加鈐用非以自幸實隨寓目可藉可以自儆耳)子孫用璽
盼遥吾(後嗣子孫誠能法予念庶徵即以念萬民之心至七旬八旬亦用此寳以鞏我大清億萬年丕)
(丕基庶足慰予祈天永命之願耳)可能符望惟
天貺(予建寧夀宫為歸政後莬裘因於宫内建閣名之曰符望今距乾隆六十一年僅隔六載果能幸邀)
(望為鴻貺則予望克符矣)
直到頤和匪數拘(人寧夀宫有閱頤和軒按曲禮生至百年十載各有稱名)
(若幼弱壮強艾耆老期之類獨耄兼言八十九十陸德明經典釋文謂一本作八十曰耋九十曰耄)
(不知耋亦兼七十八十德明於易釋文復依馬氏作七十曰耋而詩秦風毛傳八十曰耋左僖九年)
(杜注七十曰耋故邢昺爾雅䟽曰耄有七十八十無正文也即耄属八十而許慎說文九十曰耄劉)
(熙釋名則七十曰耄大抵耄自七十至百年為日最長舜年六十受命在位三十有三載則九十三)
(矣而曰耄期若謂九十百年之間衞武公九十有五作抑戒曰亦聿既耄然則期頤以前皆可曰耄)
(由此積數百千萬億京垓秭有隸首不能算摩醯首羅不能知者)
灑墨露垂栞翠版(念之御書八徵耄寳記刻石)
頒函雲捧耀筠觚(刻)(御筆寳記墨頒賜中外)初元肇祚寬騰
詔(今歲行天聖夀八旬敷天同慶於元旦特下歡春恩詔頒下皇上斂時錫福而薄海騰臺)
(普樂誠為盛朝)(熙錢熙朝臣&KR1658;)二富藏氓
普免租(元旦貽庥上以八旬夀辰仰荷重譯祝天來庭祖率土稱慶以至梯航嘏)
(從古史牒實所未覯允宜廣宣湛闓敷錫兆民將乾隆五十五年各直省應徵錢糧通行觸免我)
(沛皇上加惠元元實邁恩綸叠藏富閭閻仁政千古矣)繞膝三安封
錫礪(上年十一月初八日承家上以新年為大慶諸皇子禀法孝道克循)(皇八旬六子)
(進封質親王嘉皇十一子封為成親王貝皇十五子封為嘉王親王皇十七子封為勒)
四國産呈砮(會典載朝國每年遣使入貢琉球國間歲一貢安南暹羅二國俱三年一)
(貢向時依期入貢各國使臣不能相值今歲元旦朝賀行禮四國適會共球鶼鰈之盛自古王會開)
(圖未能有此鉅觀也)南交將覲
堯時授(今歲阮光平親福康覲恭祝光平萬夀先于上年十二月内據安奏阮以安南僻處)
(炎荒請初即天朝頒示正朔朝定皇上以該國王締造之能崇奉天時正朔深可嘉)
(尚因即降發往旨允行諭禮部即將乾隆五十五年時憲書交該督等委員賫至鎮南關令該)
(國鎮目轉交國祇領並數目諭嗣後每年即著禮部照朝鮮請領時憲書發交廣西巡撫照此)
(次之例先期頒給無庸遠使赴京請領臣嚴福)西極還賖
佛拜膜(廓爾喀在後藏外上年歸順遣大頭目巴拉八都爾喀哇斯哈哩薩野二名帶散番二十三名)
(恭賫表文貢物赴京朝寳佛覲表内稱敬奉大皇帝即如敬進奉三合掌誠心皈依)
(大皇帝駕前等語詞意極為恭順于上年十二月抄到京瞻仰天顔優蒙蒙錫賚)帝
發生
山蹕莅(二月東巡禮崇望秩朝於方岳義舉周官原為古聖王不易之典即袁宏漢紀曰東方者萬物)
(之所始山嶽者靈氣之所宅求之物本必于其始取其所必于其宗宗其說亦属可取但後代侈言)
(告功不特剏封禅之儀并專刻寳璽以為金泥玉檢之用最為誕妄我皇上以八旬展敬降)
(為旨今春二月八日啓蹕前詣泰安登瀆岳薦馨民祈福利且副就瞻按慶典本有岳之祭)
(岱宗為五岳之長刻寳躬親禋禮亦宜之非如漢唐宋升中之&KR0034;即亦非供封禅之用也)
素王仁夀
泮旂紆(文皇上崇儒重道統合君師每年春秋釋奠廟或親詣行禮或遣官致祭去祭去)
(歲以慶迓八旬於凡二中祀皆欲以盡為君之職今歲月上丁將)(親祭一周親詣釋奠)
(而於東巡復仁夀躬瞻如闕里蠲潔薦享景仰之懷恰符不僅詩魯頌徒以芹藻鸞旂)
(侈言在泮之盛也)春燈排
詠隂陽復(自乾隆丙寅始每歲丿元俱以來御製燈詞四章六章八章不等自辛未例作八章)
(五十三年戊申章章皇上計至六十年歸政相距八載歲賦燈詞恰符義經全圖因以卦名之)
(平聲二十一宿捭為韻□聲四十三則于詩中蔽入本字今歲所用自隨封□卦剝下起復恰合隂)
(陽生生不已之數臣程昌期)石鼓偕鎸潘薛徒(周宣石鼓向在太學皇上)
(閱近時搨本惜其字跡澷漶所存僅三百十字因親加排次截長補短仍為十章并為之序)
(命新製十鼓列文並列國學又以熱河為每歲惠遠詰戎之地亦命于文廟鎸刻十)
(鼔列于戟門而太學之舊鼓則命下命繚垣以蔽風雨俾永萬世其文宋薛尚功以諸家各有訓)
(釋元潘迪重作音訓刻碑鼔旁因並長為命詞臣依新編鼓文字次苐擇諸家之音訓附)
(刻傳千御製序文碑隂與廸碑並古俾閱者一目瞭然)宿次角亢歡贊華
(爾雅釋天夀星角亢也本年正月初五日值角初六日值亢正逢茶宴)野諧箕畢樂
遊衢(春秋緯云月離于箕則風揚沙詩月離于畢俾滂沱矣是二星本有好風好雨之異而月)
(能各從其好猶庶民之休咎係乎上人之得失也今世際熙和和小民遂生復性真不啻遊康衢而)
(歌耕鑿也)近
光衆效躋稱兕(豳風躋堂稱兕之語為自古介眉數典然曰公堂不過一國臣民共申祝頌而)
(已洪範極之敷言是訓是行以近天子之光曰天子作民父母者為天下王云云觧經者謂之父母)
(者親之之辭謂之天為王者尊之之辭洪範之尊之尊君親上較風更廣大真摯矣臣秦承業)
(御製)好德台殷隙過駒(五福之四曰攸好德宋曾鞏謂福言攸好則致民於善可知故庶民)
(攸好德則錫之福所以勸天下之人使協於中即予記中念庶徵即以念萬民之意此念盖數十年常如一日)
(非自今日始也)篇近夸兮增恧怩視為規也益勤劬虔希五叙
歛五福皇極敷恩遍九區
新正幸御園即事有作
撰吉鑾輿出鳳闉奉時施惠仰流鱗又看御苑為春苑
倏過七旬稱八旬食旰衣宵仍勖已雨量晴較總因民
自疆不息吾宿願耄念寳成繼用(向有自疆不息寳以殿御書庚子年鎸古)
(稀天子之寳副以猶日孜孜兹以夀躋八旬鎸八徵耄念之寳仍副以自疆不息盖經書中自儆之語雖多而)
(象首乾法無踰天行健至為切要者於此語)
唘蹕幸避暑山莊即事
避暑撰良往例循乘輿符望發清晨(每歲幸山莊唘鑾日必來馬常云待)
(八旬然後乘輿亦遵養之道應爾是以丁未詩有擬届八旬罷鞍馬待亦祇剰三年之句今已符望是以清晨)
(即乘肩輿而出)生身祝慶來諸部(蒙古未出痘者謂之生身今歲西北新舊各蒙古以至哈)
(薩克因朕八旬大慶胥請偕來祝嘏情殊難却但念其中生身者頗多若令其進京不習水土必致出痘予心)
(有所弗忍是以令其由口外行走于七月内至山莊行慶宴賫以示體恤遠人之至意)
庥逮八旬無易由逢無曰苟有懷畏滿有增寅山莊侍
祖承恩地赤子心仍不失諄
(臣)等伏惟今歲恭遇
曼夀宫辰中外臚歡莫不情殷慶祝
皇上厪念西北新舊各蒙古及哈薩克多係生身
特命于七月内齊集
避山莊俾得先期展慶就近抒忱兹當撰良
唘蹕即以
惠遠為懷體恤之
恩無微不至其届期燕嚮錫賫諸典詳見典禮門
至避暑山莊即事
露重山田霽曉雲廣仁嶺過意增欣
城隍永籲金甌固(熱河自井里皇祖締搆山莊以來民物恬熙殷富儼成一大暑會壬)
(辰歲命升為承德府依祀典創建祈城隍廟每歲臨幸山莊必先親致辨香以保障)孔廟新排
石鼓文(熱河既升廳為府增定學額並度地建立石文廟至此亦必躬親展謁去冬就冬就太學鼓)
(現存三百十字重排十章親製石鼔立于戟門之前因念此處為惠遠詰戎之地亦命于文廟鎸製排列用)
(以昭武功而光文治)行慶今年萃中外(今歲八旬大慶自應于京城舉行慶典以遂中外祝)
(嘏之城因念西北新舊各蒙古及哈薩克其中生身者頗多令其由口外行走于七月内至山莊慶賀賀俾□)
(忱悃)持盈一已盈憂勤髫齡敢㤀承
恩地
祖訓聰聽尊所聞
登四面雲山亭子
奎章辛邜額垂親誰謂無因却有因(予以康熙辛邜生而亭亦搆于是歲)
(此中夙因不可思議)七月上如七月下(是處為山莊中最高處每歲于七月下旬漸凉爽始)
(一登之今歲以祝釐外藩來兹者多又以下旬即當唘蹕還宫行慶故于上旬即來登亦佳話也)八旬
亭坐八旬人(去歲登此有共汝行將度八旬之句兹來如踐前言)碧天雲净懷同
豁素宇風生興亦新遠望山田秀將實時𤾉若益祝心
寅
避暑山莊迴蹕即事之作
八十初開寳袠新宫中行慶合旋輪(予仰邀旬為昊貺夀躋八從古)
(所罕有俯允臣民所請於宫中行慶因于七月迴迴蹕)鱗瀛列國恩覃遍雁塞生
身宴鍚竣(今歲祝嘏安南等國或親身或遣陪臣皆先期至山莊其見愛戴之忱其迤北生身未出)
(痘者合南北諸藩均于山莊錫宴今早唘鑾即即迤北生身者各回本處亦體恤遠人之意也)撫此庥
嘉惟益惕戒其盈滿敢㤀寅廣仁(嶺名是日雨)雨陟原恒事
多稼芃山利是真
迴蹕御園之作
月餘先昔御園返(往年駐驆山莊於萬夀節後方始行獵九月中旬外乃返御園今年仰沐)
(殿受昊恩夀登八袠禮宜御殿受賀以順羣情旋京較早月餘)迺以八旬慶典諧慚
愧德無稱四得盈虛戒有切中懷沿途看穡昨年勝入
苑尋題秋中佳雖是輿情申祝悃微嫌争美過安排(内外)
(臣工籲請舉行慶典兹自御園至宫沿途排列點綴用申誠悃惟争為美麗未免嫌其繁費耳)
八月十二日進宫行宫旬慶賀禮沿觀内外所備
衢歌巷舞自覺過當因成二律
大慶未教行庚子(庚子七旬未允臣民之請舉行慶典今歲八旬昊恩優錫實亦史冊)
(罕聞如再矯情過却未免阻衆悃忱)
昊恩優錫浃重臻矯情可再衆誠阻予夀願同萬姓均
五十五年天地數八旬八月誕生辰憑輿歷覧訝過當
弗以為愧為愧頻
不惟夹路笙歌沸抑且蔽街樓閣羅增已慚翻心怵惕
幸
天庥賜日晴和(今早進宫沿途羅列景亭競陳歌舞衆情固覺欣躍設遇隂雨物力亦覺可惜)
(昨日微隂幸今天氣清朗夾道臚歡俱得申慶忭之忱是亦仰荷天庥也)詎知踵事華如
許(昔年恭值旬慶聖母六旬七旬八旬藉博過當慈懽今為予八典司事者踵事增華殊嫌雖絰)
(旨諭酌行减徹然好為議論者保無退有後言雖徹然好議論者保無退有後言且予方以不及恭慶皇)
(考六旬暨覩兹聖母九旬為憾兹雖羣情難却而繁費不覺轉益歉懷矣)那免後言滋恁
麽慶典分明成闕典為君難誠語非訛
(臣)等伏見
萬夀慶辰梯航鱗集由
圓明園至
大内衢歌巷舞介
景臚歡又當玉宇舒晴金風薦爽天人愷洽奔走子
來十二日恭迎
聖駕還宫自王公卿尹以逮耆庶外暨朝鮮安南琉
暹羅南掌緬甸各藩服并土司生番等分道班迎
焚香迎焚載道仰覩
天容睟穆深幸萬古以來未有之遭逢而惟以仰承
睿指不敢過事繁華恭繹
奎章感
天休而惜物力期普仁夀於大同所由
元化滋漉龐鴻交鬯莫不奠親從此億兆京垓積而
至於無有窮紀長得近
天子之光祝
聖人之夀固中外臣庶所共為祝幸者矣
宴坐齋中偶爾成詠
忽度八旬本不期論成四得述衷思人之常也已偶遇
天獨哉哉衆所知自夏入秋恒栗栗每隂而霽幸時時
(今歲舉行慶典中外臣工誠悃固不可却然自山莊以及旋京一切朝儀宴享典禮繁多又由御園往回宫禁)
(沿途綴景臚歡未免過于繁費雖早𫝊旨减徹而勢難槩止中設偶遇隂雨不特儀文難整肅物力亦覺可惜)
(故自入夏後即已時深惕慮乃月餘以來凡值行慶之日先期或值濃隂届時俱獲開霽至昨廿一日慶典蕆)
(事百凡可稱順遂今日宴坐回思倍覺其何昊蒼䔍眷洵非易得於此而不益勵寅恭予心忍乎)諸
凡順遂諸儀蕆宴坐閒吟心益䕫
古稀六帝三登八所鄙宋梁所慕元(嘗攷三代下帝王夀登古稱者六而)
(躋八十者惟梁武帝宗高宗元世祖三帝梁宋二帝予所素鄙惟元世一可稱傑出而稱其世次至順帝不過)
(四𫝊亦未能如予之親見五代元孫是予八旬之夀諸福備膺實為從古所未聞自惟藐躬受天鴻貺思)
(有所以副之者又豈言詞所能宣述耶)惟至元稱一代傑遜乾隆看五世
孫自思
昊貺如何受益惕藐躬不盡言或可丙辰幸歸政希之
詎敢必心存
(臣)等欽惟我
皇上建極敷言久道丿化(臣)等伏見
聖袠延增而純固之
神明愈臻於仁熟義精之境是以
丹毫闡繹視昔有加焉兹恭錄為
宸章一門&KR1574;自
七旬開袠以來十一載紀年之作而精微廣大有美
畢涵臣等既幸遭逢
懿鑠獲與編摩尤幸夫
鴻慶備轃
上儀甫輯由是登
期頤以衍章蔀先庚後庚循還迭運嗣此
宸藻紀年與時增盛(臣)等惟當依甸續繕更慶自彊
不息之隆軌焉
八旬萬夀盛典卷四
