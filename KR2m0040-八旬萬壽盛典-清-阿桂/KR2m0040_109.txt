八旬萬壽盛典卷第一百十
歌頌(三十)
萬壽叙徵篇(集五經)
翰林院編修(臣)錢栻
惟天惠民(書)天生民而立之君(春秋傳)奄有九有(詩)
後天而奉天時(易)兼利萬物(禮)聲教訖於四海(書)
日新之謂盛德(易)子民如父母(禮)用能協于上下
以承天休(春秋傳)聿懷多福(詩)福者備也(禮)一曰壽
(書)於萬斯年(詩)位乎天位(易)德莫厚焉(春秋傳)維
清緝熙(詩)光有天下(春秋傳)
皇建其有極(書)參天兩地(易)以致五至而行三無(禮)其
在于今(詩)五十有五易歲(書)庚戍(春秋)仲秋之月(禮)
天子萬壽(詩)八十(禮)南北東西(春秋傳)無遠弗屆(書)四方
來賀(詩)惟曰欲至于
萬年(書)大有慶也(易)
聖人南面而聽天下(禮)
亶聰明(書)崇效
天(易)
繩其
祖武詩臨照百官(春秋傳)而民康樂(禮)
夙夜不敢康(詩)
念用庶徵(書)
德之裕也(易)天之道也(春秋傳)天道至教(禮)三百有六旬
有六日(書)寒暑相推而歲成焉(易)日月星辰(春秋傳)
照臨下土詩鼓之以雷霆(禮)潤之以風雨(易)安且
燠兮詩曰暘(書)書時也(春秋傳)凡厥庶民(書)春秋冬
夏(禮)動在其中矣(易)勤則不匱(春秋傳)爰衆爰有(詩)
若農服田力穡(書)必以時(禮)以介我稷黍(詩)是謂
大順(禮)謂其三時不害而民和年豐也(春秋傳)惟
帝念功(書)親載耒耜(禮)勞民勸相(易)農夫之慶(詩)震東
方也(易)二月
東巡狩(書)東方者春(禮)
有孚惠心(易)如百榖之仰
膏雨焉(春秋傳)泰山巖巖(詩)乃修祭典(禮)羣神羣祀(春秋傳)
必
釋奠于
先聖先師(禮)誕敷
文德(書)譽髦斯士(詩)禮也(春秋傳)
社稷
宗廟(書)必
躬親之(禮)無有不共恪(春秋傳)降福孔皆(詩)萃亨(易)
念兹戎功(詩)師出以律(易)内平外成(春秋傳)逖矣西土之
人(書)悉率左右詩推而放諸東海而凖(禮)朔南暨
(書)無思不服(詩)近者(禮)日南至(春秋傳)來獻其琛(詩)
皇則受之(書)嘉乃勲(春秋傳)車服以庸(書)有加禮焉(春秋傳)
若此則周道四逹(禮)無有遠邇(書)歲事来辟(詩)觀
國之光(易)賦嘉樂(春秋傳)僉曰(書)
萬壽無疆(詩)民說无疆(易)情深而文明(禮)
貺之以大禮(春秋傳)晝日三接(易)陳樽俎(禮)萬舞洋洋(詩)
四方民大和會(書)
德至矣哉(春秋傳)作者之謂
聖(禮)
聖人作而萬物覩(易)
單厥心(詩)
念終始典于學(書)
經緯天地曰文(春秋傳)
詩言志(書)倬彼雲漢(詩)若日月之照臨(書)
德音之為樂(禮)天下誦而歌舞之(春秋傳)作樂崇德(易)八
音克諧(書)五聲六律十二管(禮)以相濟也(春秋傳)
命大師陳詩(禮)律和聲(書)既偹乃奏(詩)凡三百(易)皆可
歌也(春秋傳)鐘(禮)音之器也(春秋傳)用特(書)喤喤厥聲
(詩)大哉(易)鼓咽咽(詩)介于石(易)其周之舊乎(春秋傳)
天子視學(禮)咸與維新(書)其文炳也(易)
聖謨洋洋(書)四方其訓之(詩)
帝德廣運(書)求民之莫(詩)重㢲以
申命(易)大賚于四海(書)發倉廩(禮)至于再至于三(書)教
以紀之(春秋傳)時萬時億(詩)闢四門(書)曰選士(禮)濟
濟多士(詩)拔茅連茹(易)賦菁菁者莪(春秋傳)以近
天子之光(書)說以先民(易)
行慶施惠(禮)熙熙乎(春秋傳)以美利天下(易)則王道偹矣(禮)
昊天其子之(詩)降之百祥(書)必有餘慶(易)嚮用
五福(書)
天子之堂(禮)子孫千億(詩)齊齊皇皇
天降膏露(禮)雲行雨施(易)屢豐年(詩)百榖用成(書)其所以
繁祉老壽者(春秋傳)何施而得斯扵民也(禮)
一人有慶(書)無小無大(詩)實受其福(易)年自七十以上
(春秋傳)百年曰期頤禮分之采物(春秋傳)三壽作朋(詩)
厥孚交如(易)罔不承
德(書)夫是以天下泰平也(禮)
念兹
皇祖(詩)受兹介福(易)有典有則(書)史載筆(禮)德言盛(昜)
天子當陽(春秋傳)率
祖攸行(書)如南山之
夀(詩)慶賜遂行(禮)克篤
前烈所及其遠哉(春秋傳)凡此者(禮)
天行健
聖敬日躋(詩)水火金木土榖惟修(書)德刑政事典禮不
易(春秋傳)
視履考祥(易)
訏謨定命(詩)
知人則哲(書)利以平民(春秋傳)以天下為一家(禮)丕冐海
隅出日(書)允猶翕河(詩)執玉帛者萬國(春秋傳)内和
而外順(禮)廣矣大矣(易)
聖人以是為未足也(禮)朝夕
臨政(春秋傳)一日二日萬幾(書)於穆不已(詩)於時(春秋傳)
念兹在兹(書)追琢其章(詩)以球玉(禮)
聖人之大寳(易)所以達
天道(禮)敬授人時(書)
久扵其道而天下化成(易臣)不敏(春秋傳)拜首稽首颺言
曰(書)
天子萬年(詩)
萬壽頌十六章(集文選并序)
翰林院編修(臣)程昌期
(臣)聞天稱其高者以無不覆惟主創物繼天接聖
一六合而光宅握樞臨極經緯乎陰陽元化所甄
羣生㴠濡皆返中和以美風俗以隆德聲而炳諸
典謨福之上也猗歟偉歟肇自昊穹生民五德初
起紛綸威蕤煥炳可觀羲農有熊亞斯之代莫崇
乎陶唐然記籍所載辨其要趣未有如
今日之盛者也
皇帝體膺上聖
秉籙御天
纉承
基緒
體元則大
德澤洪茂昭景飲醴是以四海之内枝附葉著千品萬
官小大畢力百物殷阜屢惟豐年庶草蕃蕪惠風
廣被東震日域西盪河源莫不蹻足抗首驟山驟
水移珍来亨
覩萬方之歡娱
膺多福以安悆揆厥所元
夤奉
天命
紹隆
前緒
聖孚也
仁洽道豐
禮交樂舉
立教也邊境乂清樂率貢職
定功業也
醇鴻鬯之德
垂仁義之統偹哉粲爛暉光日新然而
聖上猶孜孜靡忒昧旦丕顯夕惕若慓
訪萬幾
勤屢省
酌典憲
考庥徵雲潤星輝風雨玉燭故令斯人揚樂和之聲覩
泰階之平咸在扵此于時秋也少昊司農六合清
朗上膺
萬夀海内同悦懷生之類誠思畢力竭情美
盛德之形容而盡忠孝猶
謙讓而未俞也而公卿大臣因函夏之趣謹拜表以
聞扵是
天子俙然動容曰俞乎乃申舊章發
榮號
對揚
天人奄受敷錫
經緯禮俗
勤恤民隱雲行雨施
湛恩龐鴻光于四表穆穆焉皇皇焉固萬葉而為量者
也(臣)凡庸固陋遭千載之
嘉會美
盛德之形容事以頌宣頌其所見也遂作頌曰
顯朝惟清業光
列聖
皇上纂隆遂重熙而累盛星虹樞電
膺籙受符妥綏天保恭惟永圖(一章)
其恭惟何嚴恭
帝
祖禮上下而接山川有秩斯祜其祜伊何允當
天人用融
前烈
受釐
元神(二章)
一日
萬幾匪遑底寧並
命在位以獻精誠欽哉欽哉
顯猷翼翼
審聽高居總八方而為之極(三章)
條風發歲
肅駕在
祈年惟榖之䘏
躬三推于天田黍發稠華稉稲莫莫家給千豐萬邦愷
樂(四章)
嶢榭迎風飛陛凌虚連閣煥其相徽乃有祕書鳥
策篆素煒煒煌煌
正俗崇文文以化光(五章)
文德既昭
威武紛紜
義征不&KR0008;惟道所存既光厥
武莫不陸&KR0008;水慄却走馬以糞車海外有謐(六章)
既苖既狩以闡
大猷
夏載歴山川爰豫爰游天下安瀾耕穫不愆
封岱勒成
聖上同
天(七章)
於廓靈海乃流辟雍講論乎六藝参象乎
聖躬嘉車攻伐靈鼓
集而讃之各得其所(八章)
昔之為文者宣德以詩為三百篇非
聖人孰能修之大予協樂廣樂四陳觀法扵節奏流管
弦而日新(九章)
聽覽之暇
留思文章敷道德之宏麗光㷔朗以景彰理宣其奥言
以暢神流詠太素煥乎有文(十章)
皤皤國老愔愔醧讌三千景附
仁風内扇以介
丕祉
德博化光沐浴
聖澤稱
萬壽以獻觴(十一章)
景命是膺
皇家
帝世將絣萬嗣
慶流来裔綿綿瓜瓞
族茂麟趾殷
五世之純熙
本枝之盛如此(十二章)
殊方區别同量乾坤皆嚮風慕義蹈德詠仁南夷
之君歛袵
魏闕幸游建德鄉四方無拂(十三章)
斟洪範述易道八象成文謂之大寳
皇慶肇建永錫難老
念兹在兹庥徵之所偉兆(十四章)
月旅太簇吉日良辰宣布
詔書養之如春敀敀率土禀仰太和登春臺之熙熙兮
擊壌之歌(十五章)
時聖道淳
睟容有穆備致嘉祥允懷多福究庥祜之所用惟
德動
天天人合應永永萬年(十六章)
萬壽恭紀七言律詩三十首
翰林院編修(臣)秦承業
寶籙呈符福
聖躬
八旬鏡㝢日輪東
治成耕鑿相忘外
道契清寧合撰中岳貢川珍俱品列年豐物阜是庥風
元正肇
祉咸臚祝雷動歡聲六幕同(其一)
三多有願獻堯封掞藻誰能繪
衮龍念
祖聿修惟黽勉法
天中道自從容大公至正辰維拱戒滿持盈海是宗
德者福基
仁者壽占如箕畢雨風從
歲祀
躬親古莫雙禮隆
大報浹鴻龐陳常自繹周詩正歸福真訾漢政龐
鐫寳不忘銘敬信嚴
禋况復念耕䎫
昊天其子恭承命于萬斯年惠萬邦(其三)
耿光大烈萬年基式廓宏猷
聖所治
肇迹規模真邁古
傳家典則自相師尊藏螭玉承
天統編定雞彛展
孝思
寳錄五朝心法在紹聞惟是凛
晨披(其四)
勤政朝開敞禁闈每趨庭燎有光輝
天顔不隔常朝對
睿畫分緘遠驛飛内廐馬調随步輦衆流籖引覲
垂衣烝烝日奏昇平業無逸
書屏更勑幾(其五)
逮下
深仁保赤如盎然元氣浹
宸居惠鮮最切文三老廣濟寧論禹二渠奏雨封章嚴
大吏書民版籍辨方輿即看祈
澤多神應
親躡丹梯百級餘(其六)
蘭陔唱和協喁喁宜爾欣看接履絇尾宿漫湏占
析木耳孫行復祝懸弧幾家並有曾元見八士寧
惟達适俱
聖世不言符瑞事牧人旟旐即旋圖(其七)
宥密單心
聖敬躋
右文常是邇緗綈禮經舊注威儀盛史例新標日月齊
方語譯来参地志逸書搜得荷
天題巍巍七閣雲霞表氣壓名山二酉低(其八)
偉構難從著作階波瀾根柢富
天懷文成典誥為規矩詩統宫商示爕諧魚藻臣工慚
染翰東西琛賮入吟牌
幾餘妙展翔鸞帖雲朵常凝
敬勝齋(其九)
功巍文煥六經来
進講春風鬯九垓前席集賢
宸極眷說書崇政侍臣陪煌煌
著論卿雲筆抑抑歌詩湛露杯藻繢士林宗雅正不離
典籍選瓊瑰(其十)
國家教飬重成均圜水今看壁沼新俎豆視元昭
敬慎老更從漢闢因循别開廣宴延千叟叠獻膚
功格七旬塞北安西皆學舍四門三鼓况儒巾(其十一)
石鼓重排紀
大勲鴻都車馬日紛紛坡仙缺月行邊字吉甫清風頌
裏文文碣斯碑争入古三希八柱廣流芬溯從尼
父刪詩後寳鼎氛氳陋漢汾(其十二)
鳳鳴何處仿雲門
治定功成是樂原同律舊評周尺短中和今識大賢温
遍翻篇什賡新譜合奏兜離奉
至尊特磬鏄鐘皆地寶宫懸信有太音存(其十三)
羽獵年年出木蘭簡軍上塞地圍寬諸藩部視家
人禮異姓王兼宿衞官銳士洗兵香阜雨浮簁&KR0724;
艦玉湖瀾六㷱雙兔題篇在
神武常從中雋看(其十四)
五十五王欵玉關披圖還笑漢功孱但聞都護屯
沙磧未有農田過雪山馬貢今来邊市賤雁臣随
到戍樓閒闐河西去逢金母一粲當時寳玦環其
(十五)
魚海天根瀛海堧郵亭幾萬道平平冉䮾向外無
番境赤嵌從深盡禹佃冰嶺雪碉銷戰壘鯤身鹿
耳靜潜淵水西流處趨東面可但覘星共此天(其十六)
童叟能知祝
帝堯八鸞常出聽風謠五臺梵樂迎仙仗太室呼聲應
舜韶况是白山懷水木有如皇澗憶舟瑶
祥基物土俱堪賦四度
宸遊過瀋遼(其十七)
津門水闊舞潜鮫岱頂松高架鶴巢
輦下
恩波通斥鹵巖間煙靄合香茅安期瓜棗珍厨進闕里
金絲殿壁交偫糗先時行内府但觀桑稼省農郊
(其十八)
舟臨椘甸泛銀濤民力東南
睿畫勞漢志但憑多發卒水官早署喜渠漕冊羅宿海
探源遠瓴建清淮立凖高一濬陶莊看底定祗今
帆過鼓停鼛(其十九)
吴根越角幾来過錦字鐫題勝處多一水平江經
虎阜六橋花港聽鶯梭南坍舊患潮頻徙東注俄
欣海不波金簡玉書空禹迹紀
功岣嶁較嵯峩(其二十)
野無緡筭籍逋家士有詞章托後車挾纊温生輕
組練賜牌
恩重抵瑶華看回建業千峰棹又過揚州十里花望
幸情殷香案近
駕前羽衛不教遮(其二十一)
中統論年亦小康開天
壽籥紀徽章鎮圭長此封川岳半壁當時隘宋梁
五代鍾祥元凱並
八徵益壯德威揚
帝知兹寳膺
殊貺
詔曰推恩大澤滂(其二十二)
彈冠多際後先庚瑞應魁匡戴斗明六度榜收文
武士萬餘人聽雅歌聲銜加皓首窮經慰額溢黌
宫發軔輕家自三番膺
國慶每聞科
詔寵如驚(其二十三)
荷鋤倚仗鏤心銘桃李垂街戶不扄蠲賦縣門胥
吏靜截漕水驛舳艫停歲功豐告占星紀民氣歡
龤擊壤聽承
輦况當畿輔近新
恩剛奉翠華經(其二十四)
一色朝衫寵秩增五花鸞軸
德音承更逢曲宥生成大却喜微瑕祓濯勝枉縦平衡
端慎讞科條寬減亦知懲欲憑
盛典裁鴻筆罄寫輿情實未能(其二十五)
勃律希聞鑿空遊彈丸𬗟子隔旄牛貝多卷寫遵
龍藏金葉文成覲
冕旒越險不辭懸度遠歸誠豈識瘴巖幽石油樹酒俱
堪獻銘栝惟看職貢修(其二十六)
帝鑒歸藩效棐忱入朝驅馬賦駸駸終軍非待長纓請
許業依然面壁心舞獸招邀来象邑家禽馴擾逐
雞林衣冠
允乞旋
申錫雲日光昭快自今(其二十七)
共球絡繹觧征驂宴賚頻煩
聖澤覃
寶額歸懸瞻斗似
瑶章属和采風参白題黑齒尋相習吉貝兜羅半未諳
右相圖成舌人譯吾
皇萬壽邁彭聃(其二十八)
鑾輿過處曉風恬夾道駢肩快聚瞻曼衍魚龍翻海立
玲瓏樓閣與天粘晨開閶闔簫韶奏曲宴園林雨
露霑正是
御筵當北極弧南星映水晶簾(其二十九)
龍書鶴算正開緘霓羽天街共舞衫自昔光華欽
帝大扵兹曼羡驗民諴詩惟天保臚吟什經有長生轉
誦凾
億萬斯年同此日衢歌播樂奏韺咸(其三十)
萬壽叙疇徵福頌二十四章(恭集并序)(御製文句)
翰林院編修(臣)俞廷棆
皇清荷
天之龍
列聖垂庥
天子以四海為家歛時錫福
八&KR1030;初開延洪錫羡曾元繞
膝小大稽首
思有所以副八旬開袠之慶盖莫若洪範八徵之念采
古製為璽永言保之(臣)聞萬年賡庥
一人有慶箕疇五福福應備臻共兹
大慶罔不忭喜普諸
福緣祝無疆
壽羣臣所頌不可勝紀
聖德廣運莫可名言奉若
天道丕纉
先型勤求治理撫育羣民文教彰明武功赫濯崇示禮秩
貫徹樂義睦親彰善
殊恩榮老廣途銓士察吏求賢
省方觀民蠲租發賑卒伍服習刑章平允
懋敬厥德繹聖析理
宅中圖治吐辭成經吉祚大来梯航重譯永珍世寶慶
忭攸同凡此諸
福無不如
意昭
德之致以莫不增星紀長庚之宿山呼萬歲之聲湛露
升歌弧南表瑞中秋八月匪今斯今洪範九疇
歲萬又萬容保萬國而其
福始大永膺
天祿而其
福始長天然多福惟曰欲至于萬年自求多福惟曰欲
至萬世仰瞻
天藻用輯
繁禧倫叙秩然箕疇凡九明徵定保
景福維祺並悠久於兩儀集衣冠扵萬國臚歡祝嘏欣
逢
萬夀之期錫祉延齡竊擬南山之頌頌曰
維
皇作極欽若
昊天齊政協紀道在節宣
兩郊大祀必
躬必親迎日揆景省歲
祈年自
御極以後弗懈益虔法
天行健歴久彌新
皇圖永緜惟
恭則
壽瑞叠祥駢
福自
天錫用敷錫厥庶民(一章)
篤念
前徽定統建極累洽重熙有典有則禁習漢俗以
詔示無斁每觀
寶錄朝乾夕愓敬繩
祖武興思
手澤
養育宫中紀受
恩之蹟
志切紹聞兢兢業業(叶)
郅福垂裕
念兹弗釋(二章)
殿曰勤政
貽萬世規以
聖繼
聖廣大精微理事引
見未明求衣累牘連章乙夜
手批萬里以外往復周諮勵精圖治弗懈於時
八旬初暨猶日孜孜恒保此
福宵旰攸資(三章)
勤咨民隱知稼穡艱
課晴問雨當食忘餐洪縻縹軛以
身率先萬人之命呼吸相關凡賑助撫䘏俾享安全轉
歉為豐敷錫八埏
惠心勿問
義闡韋編
福國佑民將萬斯綿(四章)
文治光昭與時茂育四庫全書儲之
延閣(叶)廣示藝林心沃身淑
右文
臨雍作人棫撲石鼓之文重加經度
特榜興賢不一而足表彰窮經敦崇實學歛
福用敷矢其文德(叶)(五章)
六師順動攄忠敵愾西域既定疆界厥地永靖筰
巴豐碑並峙瀛壖炎島随宜
指示雖有梗化生擒亦易由
知幾而推為四知無遠勿屆疆闢二萬武成九次
福厚功崇
紫閣形繪(六章)
大聖創制折衷損益自
郊壇祭器禀為程示及
鹵簿儀仗條分縷析至于衣冠祗承
家法(叶)按器譜圖允符定則文經武緯官稱其職一凖會
典萬年惟無斁
福履永綏儀偹禮洽(叶)(七章)
作樂崇
德聲與政通
親定中和韶樂克臻郅隆瑞出西江鑄十二鐘篇章音
節諧協六同依字旁注元氣昭融皆主一字一音
警聽達聰譜以正調肅肅雍雍以介
福釐彌惕
皇風(八章)
敦宗睦族潤盈
玉潢世篤忠貞載在宗盟克昭駿業亮采有邦爰及
苖裔毋忘舊章生聚蕃衍長發其祥重增秩祿榮
號崇封(叶)設席肆筵日吉時良咸得
福慶
帝系緜昌(九章)
天子養老導龢軒樞逢
國大慶兆庶孔愉肆筵設席共味醍醐槐街鄉禄棘
院耆香秀眉黃髮或續賢書並
賜進士綽楔表閭三老五更之
說成洋洋之
聖謨斯引
福紀
德教㴠濡(十章)
知人則哲曰簡賢而用之晝日三接面
命耳提曰
予作君曰
予作師禮樂刑政各有分司慎兹綸綍悉出
睿裁闢四方之門翕受敷施五明之扇厥
義入微
五福歛錫庶績咸熙(十一章)
設監置牧
旌廉擢能惟崇大體匪祗循名爰進大吏
詔之曰無或荒寧承宣表率察其考成誅恣懲貪政肅
風清力加整飭百度惟貞重撫字之勞㴠浹羣生
實受其
福吏治蒸蒸(十二章)
省方問俗匪居匪康六度
南巡涉河渡江治在塘堰風濤是防
巡覽淀海東眺扶桑安瀾之
碩與日俱長於鑠
盛亰無疆惟慶天中嵩洛有蔚清凉
東巡
闕里至于岱宗(叶)用以祝
釐資
福
身其康強(十三章)
德音洋洋普被曰
仁業經三次矣蠲惟正者萬千兹逮
八十特布
恩綸加之宜厚藏富在民
國家荷
天庥百有餘年間遇水旱
湛恩既深際時屢豐慶溢敷天並受其
福合萬萬人(十四章)
歲事秋獮周阹合圍
據鞍策馬殪虎洞麋
聖武布昭哨以出竒班獲行賞四十九旗
閱健銳兵節制之師訓練有素其勇㷱羆維歲之晏陳
我冰嬉長享昇平之
福謹度節時(十五章)
象刑有典法物修明一切獄凖諸人情痌瘝在抱
如
天好生曰欽曰恤必公必平刊布律令著為章程
仁育
義正克協于中(叶屢)
飭法司刑期無刑雷霆亦
福久道化成(十六章)
維
德之純
神聖首出居正臨民均平如一克勤克儉發皆中節
履盛持盈不遑暇逸
禔躬日強敬於
心而達扵物戒得之義
示後有
述欲至于萬年亦惟一日二日是為
福德聚敬勝怠者吉(十七章)
聖學高深全體偹焉外王内聖曰明與新蘉哉負扆無
逸一篇貫串䀭洽周誥殷盤
講論經義一中允得懿戒有訓敬奉成編敬兹九
五衍繹範言
建極斂
福體用一源(十八章)
治化翔洽仁漸義摩諴民阜物各得其宜(叶)醖醲釀厚
六合一家干吕入律擊壤聽歌協氣汜濩萬邦惟
懷(叶)遊于
化宇咸睹光華
昇平累洽凛
懷冰圖(叶)
福利仁化以和召和(十九章)
聖有謨訓發明旨要煥為
宸章符乾嫓昊鎔範羣言道象之妙抉疑
示的無非
至教時及臨池涉筆惟肖
嘉與海内是則是傚倬為章于
夀考同天所燾
五福之義曰惟久照(二十章)
天庥是滋瑞應頻仍屢綏普徧諸事順成珠聮璧合鳳集
麟生畆穗叢岐河色成榮門旌人瑞戶慶盈寧瓜
緜其瓞月益歲增駢彰
壽牒嘉應在庶徵
百福備至曰升曰恒(二十一章)
九有輸誠受小共大共大漠蠻陬莫不来同西旅
底貢自㾗都以東緬甸歸順揚我
仁風衛藏雖徼外實在震旦中安南雖南瀛小邦耶受
命惟崇且扵
山莊宴賚雲集景從
禔福無疆萬國朝宗(二十二章)
擇言鎸璽庶徵之八八惟庶徵洪範疇一時若雨
暘吉語臚實
念兹在兹所其無逸選擇精璆永為定制(叶)繼用此寳
範圍莫越承以髤几用殿諸
御筆嚮用
五福引而勿替(叶)(二十三章)
五世同堂
八旬萬壽舉行
大慶禮膺
禔孔厚莫不来同萬里奔走航澥梯嶂麗天拱斗奉
萬年觴子來恐後猗歟
純禧實為從古所未有
念之哉箕疇之九
萬福來崇以常以久(二十四章)
