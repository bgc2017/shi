欽定四庫全書
八旬萬夀盛典第一百三
歌頌(二十三)
萬夀無疆詞六十首(恭集百萬御製詩句成百夀字)
翰林院侍讀學士(臣)陸伯焜
天與夀因
德與夀
萬年康健福駢膺願將甲子週千億
夀錫寰區百廿增
重熙累洽萬年清
福夀駢臻筭介瀛閭里仁風世仁夀夀籌添擬海山盈
錫羡八旬開寳袠歛時五福恊箕疇南山如
夀惬忱願恒此千春與萬秋
萬六春秋食履綿
位名禄夀德為全敷天
大慶今朝始願共薰風億萬年
介
夀還欣福似川冰輝萬里朗澄鮮籌添南極應無算億
萬人增
億萬年
玉座稱觴夀菊黃
萬年為祝慶方長南山獻
夀方當面桂月光浮
萬夀觴
九州萬物同如意行樂
宫中例萬年一曲昇平萬民慶蟠桃果熟歲三千
夀域鴻禧詄蕩開稱觥曾獻
聖人来福凝東海增芝算
萬夀昌哉更熾哉
惟無量
夀福無量無量夀希與佛同
行慶施恩舉次第萬方民物
照臨中
卜歲大横祝實成光天萬物樂由庚
詔書寬大銜金鳳
夀㝢恩將遍九瀛
禮偹太和萬邦會
大清萬載鞏
天禧一時上瑞蘿圖展玉醴椒芬
萬夀巵
菊泉益夀傳佳話萬樹恒春自在芳正是遠来近
悦候敷天
夀域慶方長
綏猷建極敬惟劭
景福如川御正饒夀酒介眉添鶴算金甌萬禩九瀛朝
萬㝢顒希福轃轃更看仁夀鏡宜人邇来四萬八
千歲稠叠欣增
夀算頻
對時育物
志惟勤實政惟期被萬民百歲熙和九州晏
夀徵福履自駢臻
柏酒擎来獻
夀觥欣逄萬寳慶西成横雲夀嶠萬年夀不盡
萬齡祈祝誠
福並海山增寳帙
命鐫琬琰夀千春仁斯夀寓知惟樂此樂還期萬國均
山光萬夀迎春麗散作園林萬樹花巷舞衢歌申
衆悃稱觴獻
夀自家家
皇清職貢萬方均
夀域宏開茂以新此慶古来應少見九瀛萬物盡皆春
减賦蠲逋施次第莫如千萬與全蠲更期
夀世多黃耋惟
曰保民欲萬年
十成紀歲五常并樂奏
彤墀萬舞呈虔肅祝年永期萬都知獻
夀座前擎
萬年枝是彤墀植
五代一堂
康健身起舞稱觴齊上
夀孫曾躬率綵衣彬
十一代綿瓜瓞永誠惟
萬夀祝康強瑶池桃實三千歲好是團圞獻
夀觴
鶴其性人夀其似
夀世頻開千叟筵延美重
庥垂萬禩
大清國祚萬斯年
康強真是
夀無量隹話
天家貽萬春百九四家慶繁衍便因敷錫萬方民
介
夀祥徵亞歲駢熙春
篤祐萬斯年杯因獻
夀圓浮玉𣲖衍
天潢數萬千
夀為福先語可思南山為
夀獻新詩宜暘宜雨真如願萬廩千倉歲可期
益夀何須九轉丹萬方生計廟廊端翕河察吏
諮民隐四海會同永晏瀾
六度
南巡慶典行禹工萬古仰平成五絲延夀占遐算
萬夀增如大海并
大造無私澤被均萬民瞻就愛情真諸峯獻
夀皆堪指靈夀聽教手握筠
夀民夀婦本恒披
保泰心猶
念在兹戶口歲增逾萬萬
夀增肇祚算無涯
康強福夀誠誰並
宵旰山莊
勑萬幾新捧霞觴介眉夀瀼瀼瑞露湛金巵
舊藩新部扈相將番徼回城畢享王
萬夀字屏金匼匝萬方歡奉
萬年觴
萬民安實
一人福東澥南瀛許並陪玉帛萬方咸奉朔綺筵
夀介紫霞杯
寰瀛真見悦無疆都尉宜禾千萬箱萬里伊犂朝
北極屠蘇延
夀玉為觴
曼殊師利
夀無量萬億無央
錫兆民四海一家萬民子流沙今越海西濱
夀世休徵真是罕靖遐耆定
萬年基萬年循例今年始夀酒翹歌福禄宜
兵洗金川永不波歡欣萬姓氣增和東皇善錫無
量夀祝
夀惟期
萬歲多
海疆耆定誠神速萬國春臺願美全際此繁滋
仁夀世養恬引欲溥垓埏
七聞鴻捷叨
天佑福夀如山自兆釐旗籍綠營維内外詰戎
家法萬年垂
如意惟徵獲十全朱波懷畏靖蠻邊迎
鑾祝
夀陪臣价誌鬯
國威萬里宣
祝
夀外藩兼内吏統惟
天眷
萬年承南交三百餘年國
萬夀稱觴合作朋
稽古右文惟是亟書蒐四庫足研摩鄴侯三萬卷誇富
願作籌添
曼夀多
辟雍新建因遵古
萬夀平眀步輦移
夀世熙民宜賦咏無疆
萬夀永無期
江山介
夀慶如何静對詩書趣更多
四集吟成三萬首
萬年永式省賡歌
恩科萬夀試京師春到人間萬物知
雅化育材欣
夀世
萬年有永祝如斯
智者樂兼
仁者夀八千秋祝
萬千秋太和訢合人心豫獻
夀都為海屋籌
敷天萬物資
仁育寰宇增年耄與倪億兆京垓莫終極岱宗
夀算願同齊
天垂旗翼眀徵夀訢合東皇萬福禔
曼夀益增
體益健如斯實願萬年斯
七旬登夀凡六帝萬六春秋且漫論名夀都緣
大德得
萬幾絜矩一心存
寳閣便成無量夀山圍萬夀倚如屏飛来德夀青
蓮朵
聖夀應增億萬齡
蓮花萬朵葉千萬
萬夀都添海屋籌枝暖萬年曦蓲嫗綵屏延夀玉麟洲
榖登萬寳真成瑞亥字書年
夀世長夀德醇風耀閭里羣仙引進
萬年觴
萬歲千秋申慶疊介眉夀酒正思柔欣徵人夀樽浮柏
箇箇来添祝
夀籌
延夀戩禧輝吉語俯臨萬井樂亨衢六街三市誠
殷富仁夀鏡呈獻
夀圓
樂歲三元慶有餘夀山東障枕長渠
萬年祝願冀如願有願山同
萬夀如
五福箕疇夀居首
萬年祝袠念惟誠重增綺甲普增歲於萬斯年未覺盈
夀同松柏映瑶階獻
夀欣當風物佳嘉夜寳燈輝
萬夀
大清萬載萬民諧
五福中天綿萬福萬斯年例始斯今普天億兆人
同願
夀獻岡陵酒滿斟
端識
福綿
夀益綿
天恩
國慶萬春延稱觴共上南山
夀更祝如斯億萬年
萬夀恭擬久徵頌九章(謹序)
國子監祭酒(臣)韋謙恒
(臣)聞夀以政年則順時敷治為本福在養人則宜
民利物為先粤稽太古神霛三代聖哲紹天闡繹
以康四海往往單厚多益祜篤慶駢若夫政積久
而彌隆化積久而彌浃恩覃澤滂景照醴飲成天
下之亹亹而熙洽臶轃福應總萃闢以来来自
今以始盖千萬世而一遇也洪惟我
皇上大鈞斟化
健運持樞
箕疇&KR0640;五福之堂
軒紀啟八旬之笇中外臣庶藩服長隸鼚鼓軒舞虔祝
萬萬年甚盛典也至於
凝福多夀所由来汦汦含生飫見飽聞詎能殫舉然大
經大法有尤顯著者焉
敬法
天
祖惟時惟幾凡計關民生
籌厥安全洪纖周具
剏立制度禮樂醇偹
文思巍焕
武功顯鑠幅&KR0695;拓於無外柔徕徧乎陬澨蒸蒸然日新
月盛恒久而不已盛乎哉時和歲豐戶封鬴給
怡昇平而康茀禄洵為郅治極軌迺
皇上保泰乘乾敬寅滋懋
鐫璽曰八徵耄念之寳繫以
記文昭示萬禩(臣)尋繹悅服伏思徵者由天而驗之人
也五事修則類應焉中庸曰不息則久久則徵久
積於中徵驗於外其義與洪範相發明
皇上福由德致
仁為夀符充積五十五年之久由是以推
福我烝黎閱億萬年無有紀極至誠不息之久徵於是
乎益信(臣)叨蒙
聖恩屡邀
拔擢職司成均欣際
夀愷洪延偕鼓箧多士涵泳
聖涯沭浴
醲化自揆檮昧不足以稱述萬一惟舉歡騰喜洽之實
徵臚為久徵頌九章恭呈
睿覧(臣)曷任欽戴忻抃之至謹拜手稽首而獻頌曰
聖德如
天旦明祗寅崇
三大祀
志鞏儀彬
圓壇
躬陟牲玉虔陳
天眷
聖德夀世
夀身燭調甌固雨暘普均美利不言萬吉維新
帝心祈嚮孚通翕臻
敬信之徵
保右命申(其一)
大清緝熙
五朝燕翼
寳訓
實錄有典有則
國書國語騎射冠服(叶)
㢲命重申不忘不忒
留都
四莅覲揚
開國仰惟
鴻佑雲礽千億振振䋲䋲如幾如式
繼述之徵丕顯
世德(其二)
勤政
書殿無逸
書屏
萬幾宵旰疇咨在廷
彤扉務理
仙莊蹕停憲平吏察萬里戶庭獮塞歲舉省方叠經
金隄靈瀆石磡滄溟均禧六幕恊氣三靈
劭勤之徵以清以寧(其三)
啿啿群生以食為天
惠鮮懷保藏富田㕓再免艘粟四免丁錢戶帖逋豁庾
帑賑蠲䘏商惠工厥利同焉
鴻禧之宇樂我康年歌衢擊壌生齒溢編百齡五世瑞
叠祥駢
惠孚之徵暢泝垓埏(其四)
事必待時
制度斯啟圖稽品式器詳籩簋周笵兩設周鼓重擬璧
水淵然黃瓦仰止鏄鐘特磬譜復宫徵詩三百篇
洋洋盈耳爼豆庠序徧於邊壘
制作之徵大同倫軌(其五)
天亶徇齊典學敏求經論宣藴史評闡幽
鴻篇三緝
藻什五裒經緯盖輿載道宣猷典册具纂善本廣流四
庫淵積
七閣芸抽士讀中秘古汲綆修
文治之徵雅化旁周(其六)
勇錫武揚算勝
宸衷金川兩捷
德威暢崇
定凖噶爾遠收筠沖闢二萬里古所未通臺瀛氛殄潢
池穴空
天戈所指九奏武功鱗集嚮化麇至遡風
耆武之徵四海會同(其七)
慶基孔固祥凝祚蕃
綸賁十行典臚八門
昌枝五葉舞綵獻罇億兆葵舒遠逮漠崑瀛嶂梯航
有南交藩請襲衣冠曰親曰尊
凝翕萬福彌裕其源
福嘏之徵淪浃厚坤(其八)
禹疇箕演
帝念貞符来叙時若導和昭蘇庶徵歲省億萬數逾是
謂久徵
至誠之孚徵則悠遠用鞏
籙圖
高明慱厚與幬載俱芸生熙皡液滋醲㪺
聖夀之徵
歛福錫敷(其九)
萬夀恭集詩經句三十章(謹序)
通政司參議(臣)馮應榴
皇帝御宇五十五年歲庚戌秋八月
聖夀躋八旬懿爍隆軌從古未有
德施
恩溥紀述靡殚海宇内外臣士庶民罔不舞巷歌衢頌
揚
盛典以抒歡忭慶祝之私臣惟古之言純嘏祝夀耉者
惟詩經為多所謂言之不足故永歌之永歌之不
足不知手之舞之足之蹈之也我
皇上聖德至治既超軼三代
幾餘典學發為
天藻
御製詩文諸集炳炳焉與雅頌同昭又嘗
御書詩經全部藏於
内府盖
宸翰之含咀於三百篇者深也臣不揣檮昧敬就蠡管
之見集詩經句三十章以獻
天作高山東方自出長發其祥夙夜基
命宥密維
清緝熙
三后在天
紹
庭上下於萬斯年(本朝發祥長白萬年鞏累洽重熙章皇上纉紹丕基固基命)
(第一)
民之
父母
昊天其子之必恭敬止
天難忱斯永言配
命休有烈光昭假遲遲降福穣穣(敬章第二天)
苾芬
孝祀
敬恭明神匪
我言耄弗
躬弗
親(皇上夀躋八旬於親詣行郊壇大祀猶必禮)濟濟蹌蹌
天子穆穆既右享之綏以多福(享祀章第三)
天鑒在下求民之莫惠我無疆
天子是若不識不知或歌或㕺欲報之
德
萬夀攸酢(惠民章第四)
奄有九有幅員既長
敷政優優莫敢或遑
訏謨定命日就月將明發不寐曰求厥
章(實皇上每旦恭閱五錄勤政章第)
實畆實籍歲取十千
恩斯勤斯舍旃舍旃(賦四特恩普免天下正次七省漕粮二次)以綏四方
四方有羡婦子寧止言笑晏晏(蠲賦章第六)
祈年孔夙以社以方以祈甘雨農夫之慶嗟我農人稼
穡維寳自
天降康實堅實好(佳歲章第七)
雞棲于塒亦既抱子取譬不遠民亦勞止(筆繪御雞)
(雛待飼圖勖以頒賜中外臣工保赤)百辟卿士
天子是毗
誨爾諄諄鬻子之閔斯(飭吏章第八)
辭之輯矣為
章于天(頒發御製宸章已集詩四集文二)令聞不已四方于宣
秉文之德學有緝熙于光明服之無斁示我周行(天章)
(章第九)
思皇多士克廣
德心允文允武有壬有林遐不作人以任
天子瞻言百里亦云可使(者七特詔開鄉會試後恩科次復屡于會挑選)
(下第舉人其一等者皆膺民社作人章第十)
烝我髦士古訓是式獻于公所其麗不億(文淵等七閣藏)
(書各二十餘萬冊)受言藏之有覺其楹矢其
文德展也大成(藏書章第十一)
瞻彼溥原麀鹿麌麌維熊維羆有貓有虎悉率左
右我馬既同永
錫難老載
纉武功(習武章第十二)
来遊来歌匪居匪康星言夙
駕綱紀四方
登是南邦及河喬嶽
湛湛露斯既優既渥(章第巡幸十三)
瀏其清矣淮水湯湯就其深矣河水洋洋
念彼不蹟修之平之朝宗于海不日成之(河防章第十四)
以薪以蒸雈葦淠淠至于海邦不瑕有害漸漸之
石築之登登其比如櫛以莫不增(浙省海塘以資特命築石)
(鞏固十海塘章第五)
薄伐西戎自彼氐羌實墉實壑外大國是疆于彼
原隰徹田為糧式遏寇虐正域彼四方(西域章第十六)
無小無大如蠻如髦為鬼為蜮載號載呶
王赫斯怒左右陳行仍執醜虜用逷蠻方(金川章第十七)
民之回遹方茂爾悪有嚴
天子用戒戎作如火烈烈執訊連連無思不服其心塞
淵(平回章第十八)
民之罔極在水一方蟊賊蟊疾如蜩如螗
六師及之一月三捷既伏其辜海外有截(臺灣章第十八)
自西徂東奄受北國式是南邦四方之極柔遠能
邇
申錫無疆赫赫業業莫敢不来王(柔遠章第二十)
价人維藩居
國南方
天子萬夀入覲于
王
王親命之衮衣繡裳南土是保為龍為光(安南章第二十一)
於樂辟雍薄采其藻遹觀厥成小子有造于以奠
之孔惠孔時
昭茲来許各敬爾儀(辟雍章第二十二)
呦呦鹿鳴肅肅兔罝樂既和奏亦孔之嘉抑抑威
儀芃芃棫樸以雅以南以似以續(定制文武鄉會試晏歌鹿鳴棫)
(樸干城樂經筵宴歌抑戒詩正章第二十三)
坎其擊鼓白石鑿鑿駕言行狩先民有作有倫有
脊秩秩
德音追琢其章始者不如
今(石鼓章第二十四)
人亦有言涇以渭濁周爰
咨詢
我言維服觀其流泉下土之式
聖人莫之鮮不為則(諸水皇上於河淮濟源武列涇渭皆有考正咨詢章第二)
(十五)
黃髮台背其會如林
孔燕愷弟和樂且湛或獻或酢為酒為醴以介
景福以洽百禮(宴叟章第二十六)
受
天百禄綏我
眉夀自古在昔莫予云覯允也
天子如松柏之茂
萬有干歲靡届靡䆒(第二古稀章十七)
民莫不榖勉勉我
王維其時矣&KR0146;曰式臧(御製八徵耄念之寳記以念庶徵即所以念萬)
(民體孜孜不天愛民誠心勤政息時若昭庥)亦既聿
耄旅力方剛温恭朝夕以
念
穹蒼(徵二十念章第八)
螽斯羽麟之趾克昌厥後既多受祉莫莫葛藟綿
綿瓜瓞
本支百世子孫千億(昌後章第二十九)
聖敬日躋思皇多祜溥天之下式歌且舞四方来賀則
篤其慶大小稽首
萬夀無疆(第三聖夀十)
萬夀恭擬栢梁體一百六十韻(謹序)
光祿寺少卿(臣)阿肅
(臣)聞宥密基命莫崇於德神靈甄貺莫厚於夀故
惇德之朝不陳瑞應而緜算即其至瑞延洪曼羡
川至日增懿乎詎猶是尋常景星卿雲洛符河寳
之偶示庥徵而已欽惟我
皇上御極五十有五年
乾行益健
聖敬彌躋
綏履茂嵩
睿神純固膺
泰元之增䇲運悠久以無疆自開闢来珍貺靈符竒祥盛
瑞靡有逾于斯者矧夫偕一世之民胥躋仁夀之
世數㝢縣以逮蕃服耆黎夀耉逾期頥者絫千見
曾元者絫百其享大耋履耄朞比屋皆是禕矣哉
一人錫祉萬域均禧雖宓犧氏之民侗然自得以獲永
年陶唐氏之民職職植植號稱難老尚未臻兹盛
也又况
夀㝢洪開八紘輻輳麇至鱗集依我樂郊
皇上式廓帡幪遍&KR0636;濡而蓲蘛之盖體覆載之大德以
為德溥覆載之大功以為功即綜覆載之大壽以
為夀浩浩乎亘元會而緜鞏而所謂安如磐石壽
如箕翼更無庸贅頌也已(臣)儤值
内庭夙與賡揚之末欣抒矢音之誠敬成栢梁體詩
一百六十韻言雖不文聊自托於負暄獻芹之義
其詞曰
天眷
皇清畀八維奕葉
聖
聖昌重熙我
皇纉緒光慶基卓蹤冠德軒昊羲
法宫高拱衣裳垂上式乾穹下坤儀照以日月三無私
惟
天祚
聖錫蕃釐祥符顯慶鍾
夀祺惟
聖法
天懋緝熙健行一氣日萬幾五十五載垂于斯龐洪闓澤
漸瀛禆下及跂喙蠉而飛泳遊醲化含甘滋上章
之幹奄茂支六合和會際
昌期籲行
慶典申忻愭
帝曰俞哉衆所祈予兹與爾均祥禧孟陬之月貞攝提
九天詄蕩開閶扉煌煌
丹詔宣綸絲露膏湛渥璚霄霏
元功溥博参神施九州則壌正賦規二千八百萬有奇
嘉爾亞旅力耘耔耕鑿順則無他岐普蠲與衆同
豐綏
壽考作人髦士宜芃芃棫樸薪槱之沭浴
教澤逾芬菲邇者
臨雍開
&KR0688;帷釋奠釋菜衷惟寅圜橋聽覩從祁祁特科甲乙增
兩闈弧南斗北光陸離驊騮得路鴻漸逵既登仕
版崇級資偶有瑕玷亦湔澌
推恩錫類封且貤
龍章螭篆蟠躨跜五花藻采紛葳蕤杖朝杖國崇耉耆
三千叟宴錯履綦夀算往往踰期頥膠庠老宿龐
其眉甿黎恬養胥齒齯閨門貞壽傅蘭幃和氣所
浃咸歡怡一堂五代森孝慈少勤洗腆老含飴可
封之俗戸相比
頒以銀粟旌門楣
恩波普汜無一遺
柔化既洽
英聲蜚洸洸
武義遠邇彌威弧溯昔清西陲
皇耆其武張六師萬全之策發疇咨灼然
天斷决群疑
睿謨恊吉卜與蓍露布曉出天戈麾捷書夜報軍郵馳
凱奏入塞聲凉伊沙磧繩橋平不﨑亦粤金川性
詭随自外
仁宇怙而&KR0008;
天子有命將往治桓桓虎旅搜麏麋隳碉破柵及朝炊
攙搶掃蕩無險巇邊疆稂莠既翦劙二萬餘里歸
藩籬區畫經界如布棋雪山屯戍均畬菑撫制可
操三尺箠遠洗甲兵天漢涯壮士倒載包虎皮繪
圖
紫閣賞有差
駿功偉烈銘豐碑殊方慕義咸招擕康居烏秅族冐耏
重三譯語通嗢咿敂關納賮闐軿輜西来天馬精
權奇葡萄蒟醬盛以瓻九華七采間琉璃蕃樂色
色轟龜兹東耀扶桑西崦嵫南逾交趾古珠厓蛾
伏膜拜趋京畿六詔徼外國旄犛多羅之葉金表
齎赤嵌番種氓蚩蚩欣然受吏占祥颸遵王道路
由坦夷鴻臚典
覲班魚麗舌人賜饗酣醴酏竒樂甬觗觀且嬉襲我冠
帶樂逶迆猗歟盛哉古所稀
帝曰
昊蒼實相台宜以成功告
神祇夙整
龍駕雲騤騤
東巡泰山躋厜㕒
齋宫蠲潔詣壇壝燔柴植璧虔牲犧
鑾輅重臨洙泗湄式瞻車服儼瑰琦正學昌明日月爔
省方問俗舊典稽視民如子拯溺飢塞防發帑數不貲
禹跡所至腁以胝九山既奠澤既陂春郊布榖和
鳴鸝畇畇原隰安耕耚嘉禾垂穎麥秀畦陌上懿
筐日遲遲民情纖悉咸周知玉衡稱量金壺釃淪
浃骨髓及膚肌薰風觧阜
茂對時
琳瑯萬首
奎章題安安
文思如無為
亶聰典學樂不疲
睿裁親秉四庫披百川浩瀚文瀾漪定禮修樂詳鼎彛
諧聲依永授諸䕫中和鐘磬合笙箎如聞大章聽
咸池天和出虛蒸菌芝元氣真洽人心脾八千之
秋少皡司金莖玉露斟天巵重輪復旦星雲輝
天潢五葉蕃金枝彬彬濟濟盈
彤墀干官待漏晨光熹魚龍百歲陳坳螭翹瞻
聖人天日姿拜手稽首前致詞我
皇洪算與天齊
帝曰予惟日孜孜撫兹泰運益保持敬
天勤民
祖訓詒
拳拳宵旰鐫琳琪
建極歛錫範闡箕無逸作所語佩姬庶徵之八
念在兹用答
鴻貺康黔黎仰承
祖武長繩其(臣)殷頌禱心傾葵天窺以管海測蠡栢梁之
體辭竊摛天保雅材敢企而長言敬作
堯衢詩
八旬萬夀盛典卷一百三
