欽定四庫全書
八旬萬夀盛典卷五
聖德(一)(敬德一)
(臣)等謹按稱天子為聖人昉於華封祝堯三辭而
帝典一書史臣首紀之曰克明俊德蓋堯之德無
能名而堯之舜則臣民所共戴而慕焉者巍巍放
勲立極萬古夫豈徒致夀富多男之頒已乎洪惟
我
皇上廣運欽承攸好歛錫五十餘載以來
篤膺
昊貺統輯
夀釐惟修德之日蘉聿用祗迪寸衷運量天下粤若古
稀六帝亦有登八三君而
年彌高
德彌劭如我
皇上者開闢至今
天子而聖人允兼備而尠前聞焉伏惟
御極既久以
宥密之基命昭恒德之日新凡夫
立政敷言不特在庭在外臣隣欽承親炙即薄海億兆
亦所共見共聞臣等恭編
盛典推原
致福之由謹約舉十年近事分類以繋用備寔徵曰
敬德以明昭事曰
孝德以美作求曰
健德以著保躬頤性之原曰
勤德以彰省憲諴民之本
仁孚惠而德心式廣
文起化而德教旁流至今
儉勵還淳
謙尊撝吉神明合撰進修日強夫惟
德如天乃
福亦如天惟曰臻於
萬年與天為無極臣民之誌慶寕有量哉
皇上親歲
郊祀乾隆五十五年
聖夀八旬
躬詣
圜丘
方澤
親祀如初
御製庚戌冬至日
南郊大祀禮成述事(庚戌)
大祀欽承幸八旬三成拾級陟如循長年人感
昊恩篤仰事子蒙
俯育親昆上樵蒸一元燎和鳴薌呹九鈞申禮竣欲退
難為退度度其能籲
貺頻
御製庚戌夏至
方澤禮成述事(庚戌)
厚德資生候一誠執
祀辰
安安蒙貺佑歲歲勖躬親五月符
祥數八旬受
惠身仍祈霈甘㴻與物共含仁
先是乾隆四十四年
皇上以越歲庚子正届
七旬萬夀
定皇子恭代
配壇獻帛爵禮是年十一月初六日奉
上諭朕自踐阼以來恭遇
郊壇大祀一切儀文典禮悉本誠恪之心謹敬將事以期
昭格歷四十四年如一曰弗敢稍有懈弛惟是越歲庚子
朕春秋已届七旬雖自信精力如舊凡升降拜獻尚
可弗愆於儀但迎
神進爵儀典繁重若各
壇位前俱仍親詣轉恐過疲生憊於精意或有未孚非所
以展
精禋而答
鴻貺也因思
正位上香獻爵朕必當躬晉申虔至
列祖
列宗配位上香朕仍親致其獻帛爵諸禮著自今年冬至
南郊為始令諸皇子代陳邇年
郊壇大典令諸皇子敬侍觀禮即所以預教之也庶朕稍
節起跪之勞一心專於祼薦此非所之敢萌怠念也
會典開載
郊壇之祀原可遣親王恭代敬憶
皇祖聖夀六旬以後因步履少艱
大祀雖
遣官恭代仍於
壇門
莊跪以將誠意今朕幸拜登尚可如常祗期省曲節以壹
志
明禋並非躭安逸而倦於對越凡天下臣民皆可諒朕本
懷即
上帝
祖
宗亦必鑒朕悃忱且不特此也嗣是而八旬能常如今日
而不衰必不敢因年歲屢增於
禋祀稍有或佚如蒙
上蒼眷佑得遂朕之初願至八十六歲歸政惟當始終弗
懈以伸朕敬
天法
祖之深衷耳著各該衙門敬遵辦理並通諭中外知之
乾隆五十一年
定於
郊壇讀祝拜位上增偹小幄次一分是年十一月初二日
奉
上諭人君者天之子當以敬天勤民為首務方可以承
昊貺而迓
鴻庥設於對越之事心生懈忽不能敬謹將事是不成其
為
天之子而
昊蒼亦斷不錫之嘉祐也朕臨御五十一年以來恭遇
郊壇大祀無不祗肅躬親冬至
南郊親詣五十一次上辛
祈榖親詣四十九次惟乾隆五年及四十九年因躬躬偶
爾違和遣皇子親王恭代而當臨祀時一切儀文典
禮悉本誠恪之心躬申虔敬以期
昭格近來雖年逾古稀壹志
明禋益勤勿懈是以仰蒙
上蒼鑒朕忱悃得有期頣之夀精神強固猶日孜孜萬幾
親理
郊祀大典俱能肅將祼獻升降周旋勿愆於儀緬維
上天如此篤眷惟有益懋寅恭豈忍以年夀已高稍耽安
逸致精意或有未孚朕世世子孫纉緒膺圖若能以
朕之心為心無刻不以敬
天為念於
郊壇大祀嚴恭寅畏盡敬盡誠自亦必仰邀
昊穹眷顧錫以大年寔我大清億萬載無疆之庥倘不能
凛承朕志永矢虔恭稍萌怠忽即非朕之子孫
天亦斷不錫之以福也向來致祭
郊壇於
壇之二成設有幄次以偹拜跪行禮迎
神上香進爵供胙上
壇行禮畢仍回降至拜次嗣因朕年届六旬恐精力不能
如前將亞獻終獻飲福受胙諸儀改於
壇上讀祝位次行禮以節登陟之勞仍不致或愆儀節此
朕自欲每次躬親祀事是以稍存簡易非敢於
郊祀大典存耽逸之見也惟念將來朕春秋日高誠恐步
履或稍遜於前意欲於
壇上讀祝拜位添設小幄次一分俟朕年至八旬即於此
内行禮設此二三年内遇風雪沍寒亦可稍資蔽禦
如果仰蒙
上天眷佑仍能精力如舊至八旬而不衰尚必照常行禮
所有添設幄次原可偹而不用著軍機大臣會同工
部太常寺敬謹詳勘將應添幄次尺寸比二成之幄
次收小酌擬呈覽再行偹辦此非朕之敢萌逸念也
盖
郊祀大典蠲潔躬承惟期誠意感孚虔申寅恪倘因儀節
繁重或至精力不勝勉強將事或令人恭代則於精
一凝承之意轉有未盡此後
郊壇大祀朕必歲歲躬行至八十六歲歸政時始終勿懈
以伸朕敬
天法
祖之志我子孫若能繼成無斁方可永膺
洪貺垂裕萬年矣
(臣)等謹按
郊禋鉅典儀節嚴重
皇上對越寅恭弗懈益虔
夀逾古稀每歲率
親詣無間仰惟
聖夀彌高精神彌固爰議儀節以壹凝承乃
定
配壇代奠之儀仍修
正幕躬承之敬至于讀祝拜位雖
命增幄次備而弗用益見
聖人健孚恒久積萬年而惟矢一誠是以見諸
訓諭及禮成述事歲有詩篇惟以答
鴻庥凝
眷命兢兢業業三致意焉盖
皇上旦明宥密無事不敬以作所而至於篤
穹輿之嘉貺如
父母之不敢言報尤極小心翼翼之忱當夫
恩鑒式憑欽承
昭事恪恭震肅以通諴感其格契者微其迓
禧者所由悠且久歟
皇上每歲躬舉
祈穀乾隆五十五年
聖夀八旬
親詣行禮如初
御製上辛
祈穀禮成述事(庚戌)
百王孰弗萬方臨
帝眷均蒙藐獨深踐阼年臻
天地數銘盤日勖惕乾心八旬敬得承
祀辛五載勤徯歸政欽秋雨雖優冬雪欠春霙冀渥麥
秧鍼
先是乾隆四十六年
定
祈穀仍用上辛是年正月二十四日奉
上諭本月二十三日禮部具題壬寅各
壇
廟祭祀齋戒日期一本冊内正月十四日次辛祀
祈穀壇所擬甚屬不當天子父
天母
地祗承之義不可稍弛從前雍正七年恭奉
皇考世宗憲皇帝諭旨以定例正月上辛若在初五日以
前則改於次辛但元旦朝賀乃朕躬之禮義若因此而
展祈穀之期於心寔有未安着于上辛行禮煌煌
聖訓寔屬萬世不刊之論朕御極以來遇正月初三日以
以前上辛因必湏隔年齋戒是以改用次辛其有初
四日上辛亦改用次辛行禮者則因
聖母皇太后祝釐初祉朕於元辰躬率王公大臣拜賀
東朝儀節不容稍缺至明歲正月初四日上辛並非禸年
可比矣該部何得亦改次辛况冬至
南郊禮成有於次日受賀者所謂禮緣義起而義以方外
尤必敬以直内如為臣下意在尊君不敢輕易朝正
令典亦當偹查往例具奏請旨乃禮部遽行題逹閣
臣並不細心請旨擬簽必待朕自行看出耶所有禮
部堂官著交部嚴加議處大學士等著交部察議至
祀典本屬吉禮而上辛
祈穀尤歲首鉅典乃該部必於二十三日具題閣臣亦即
於是日呈進朕雖不以此責偹而諸臣疎忽若是可
謂不知仰體朕懷矣所有明歲
祈穀行禮仍用上辛並着為令將此通諭中外知之
是年二月初一日奉
上諭禮莫大乎敬
天義莫隆於
郊祀前以禮部具題壬寅年祭祀
壇
廟各日期將
祈穀行禮改用次辛所擬不當已明降諭旨仍用上辛矣
孟孟
祈穀所以迓陽氣而兆農祥考諸經傳盖指立春以後之
上辛而非元旦以後之上辛雍正年間恭奉
皇考聖諭飭禮臣定議允宜永遠遵守敬思其義若上辛
在立春前舉行與乘陽之義未為精當又上辛設在
正月初三日以前則當於舊臘隔年齋戒而
太廟祫祭寔為合饗大禮即宫中拜
神亦屬國朝定例若於齋戒期内照舊舉行於專一致敬
之道似猶未協其應如何斟酌古今益臻明備並非
世遵守可行之處著大學士九卿詳悉妥議具奏是
是年
定詣
壇
祈穀日於
皇乾殿西垣門外降輦步詣二月初三日奉
上諭朕自臨御以來每遇
郊祀大典無不蠲潔躬承四十六年如一日今仰荷
昊蒼眷佑夀逾古稀仍當躬親行禮而一切登降禮儀步
履究覺稍遜於前若遣官恭代非朕勤於躬親昭事
之初心而勉強將事復于精一凝承之意轉有未盡
因諭該部前往敬視
祈穀宿齋宫詣
壇瞻拜日降輦處兹據福隆安等奏請擬由
皇乾殿西墻門外降輿較為近便等語應如所奏交各該
衙門遵照辦理此朕仰體
上天眷愛朕躬長申寅恪之意將來朕子孫纉緒
凝庥有夀登古稀者亦可欽承朕志於
郊壇大祝歲歲躬行率由此典以上邀
皇天眷顧之隆庶幾無疆惟休永膺
昊貺垂裕萬年將此通諭中外知之
是年十二月十二日奉
上諭明年元旦係上辛祈榖齋戒日期所有元旦應行
拈香各處仍親詣行禮初五日陞殿受賀
(臣)等謹按孟春
祈穀
三大祀之一
皇上斟酌古今折衷禮意仍循
合饗拜神之典朝正之期爰展乘陽之義並昭於以垂
定制而
訓方来允億萬年所當恪守臣等恭查乾隆四十五
年以後頻歲
親承又若孟夏
常雩禮與
郊禋並重欣逄
夀登大耋
躬莅肅將惟矢誠假以召
天和是以
佑命之統因
日躋之敬而彌篤不特綏豐協順有以徵
大聖人孚感之神云爾也
皇上每歲親祀
社稷壇本年
聖夀八旬
躬詣行禮如初
御製庚戍仲春
社稷壇禮成述事(庚戌)
三祭四朝齋(社朝日壇祀文廟為中祀致齋二日三祭稷壇大致齋三日今春分丁戊)
(相連故齋期自初三日為始凡四日云)躬親蕆禮皆蒙
庥仍健旺致敬敢違乖土穀民之命安和心以懷秋膏
雖積潤春澤更
祈佳
(臣)等謹按天子之社為萬方籲福報功我
皇上每遇吉戊祈穣
躬親晉玉歲致精虔本年
夀祉鴻龐時和玉燭登平協奏
履健升馨從來物土兆祥未若兹之
親祈罔懈者也臣等恭編
敬德謹以邇年來
皇上躬承
大祀壹志凝承昭垂定制者載於卷首而若
高齡展恪
中祀一週爰以次臚叙云
八旬萬夀盛典卷五
