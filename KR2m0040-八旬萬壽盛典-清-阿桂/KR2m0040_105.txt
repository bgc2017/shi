欽定四庫全書
八旬萬夀盛典卷一百六
歌頌(二十六)
萬夀恭紀九言詩一百韻
翰林院修撰(臣)汪如洋
乾隆五十五年秋八月
天子八旬萬夀之昌辰東鶼西鰈山梯海航至黃童黎
叟壌詠轅謳陳蘿圖信彰
景運啟綿翼芝檢筴受協氣宣和誾月輪三五正馥廣
寒桂歲籥八千實肇莊周椿仙家壺嶠樓閣布藹
藹樂土禾稼原隰觀畇畇鋪張電樞虹渚已膚未
沐浴跂行喙息咸平均我
皇斂福錫庶民亦福維
帝如春與四時皆春兼名禄位彌信夀必得曰保佑命
悉於
天自申
一人所其無逸毖夙夜片語奈何弗敬通
蒼旻有事於
南
北郊必
躬莅其時則長短至及上辛亦越
雩壇
法駕籲膏澤豈祇工師盛樂和神人既諶
帝心益復懋
祖德永監
成憲且以崇彛倫縹装
實錄義
繹圖訓古綈捧
冊寳瑞琢和闐珍葛燈麻拂示儉昔云有絳紗通天改制
疵非醇勖哉騎射
訓守貞石勒瘁矣
櫛沐想見戎衣塵盡賅
天章百六譜全韻用鞏
丕基億萬無周垠虎貔帳卓整暇香阜隩螭虯艦列照
耀昆湖漘詐馬筵開
柔遠順蕃俗嬉冰隊合奬勇頒官緡
創垂煒煌寧止隘唐宋
撫莅混一肯教岐越秦古我
前皇圖任厥惟政
天有顯道視聽權諸民政由
已正弊必抉稗秕民為邦本
念勿區畦畛紺轅黛耜亥旦賦摛耤男耕婦織
乙夜圖披豳快雪時晴故事繭帖
仿為霖三日妙感
龍潭禋驕懲蜀道既
誡朽索馭藝錄宋苑亦
繪雛雞馴匪宵求衣旰忘食以理彼夏暑雨冬祁寒曷
詢覼覼封章
披閱待秉燭于于牧守
召對來垂紳又必及三狴犴
慎推慮一可儆百簠簋袪緣夤民之所好所惡
絜以矩政有或臧或否糾如神偶聞偏灾中澤起嗸雁
旋
發積帑涸轍蘇窮鱗議蠲議截百計俾膏沃免丁免漕
六届猶循環此蓋數十年來如一日要使大千界
内胥同仁若已推之恐一夫不獲無非事者適諸
侯曰
廵黃流之來滚滚自天上大江以北在在連河身引開
陶莊汗漫以次注誌
定清口堰築隨時竣邇來春濤千里竹箭順不待秋風
三汛輶車轔巍乎
禹功已嫓積石導卑甚漢績徒詡宣房堙海潮海汐信
共蟾魄凖浙東浙西居與鯨波瀕禦以魚鱗陂陀
之演漾束以鼈亹龕赭之嶙峋惟南之坍允矣北
之漲必楗爾石始得屬爾薪自老鹽倉直上走迤
邐凡十一郡安堵除吟呻封疆虔祈於此禀
籌畫湖山小憩詎以娛笑嚬彼都人士則有魚鳥戀謂
仁皇帝澤我雨露頻佽飛前驅野不&KR1011;禾麥屏翳為御路
僅芟荆榛吾
皇來遊維以得休助
繩
祖之武庶共蒙陶甄金焦峩峩天塹劃䧺鎮吳會隠隠上
郡通重闉蜀岡鸎花二月三月暮白堤烟柳千絲
萬絲勻
施先過化優免銍秸總
典舉特試美收楛簵箘詰戎于郊鸛旅甲擐鐵教譲以
齒鶴髮牌懸銀一遊一豫孰不侯度謹
六飛六幸亦厪
詒謀遵粤若白山黑水
源派遠往者金戈銕馬雲雷屯皇澗過澗風物
詠如覩松山杏山戰蹟尋未湮星拱於辰一氣望葱欝
歲周以癸
四度勤遄臻别有文殊師利雪封嶺近則牽牛析木烟
浮津臺躋五層塵境隔鐘梵水轉丁字海客排艑
䑳南瞻齊魯靈區岱宗肅史述云亭詭辨夷吾齗
上公祀秩柴燎燭霄漢
素王肹蠁彛器馨蘩蘋今年東行江漢望彌皜
後聖北面堂廡儀何彬雨膏
屬車繡隴氣潛潤靁動歡祝赤子情俱伸
山莊靚深三島溯宛宛塞垣延繚七萃馳駪駪名仍
避暑武備即斯寓額
紀
恩
祖訓毋忘諄木蘭圍開鎗殪北平虎哨鹿
賦就筆走中山㕙肩隨
帝胃式凛
家法舊膽落藩部倍懾
天威真赫斯
天威豈獨秋講獮讋彼小醜乃如郊竄麇庭犁凖噶爾
既失負固頸係索諾木敢誇狂狺戰圖所廓疆越
二萬里屯政日闢家富三百囷土爾扈特奉版慶
墉&KR0808;痕都斯坦撈玉羅旴珣餘如要荒蠻服無盡
境類為夏商周代所未臣炷香斗米邪孽息盗弄
鯤身鹿耳逆黨殱奸嚚霆飛六詔遂震蘭水外羽
舞七日遠格球江濱唐矜羈縻始侍突厥子漢慎
保障空結單于姻豈如日南名王躬入
覲不異雝西白馬歸作賓
制遵冠裳敬極故生慕班綴梐楯
尊至尤加親南掌文身亦導使臣節暹羅玉冊並奉
王言綸何况化人印度瓔珞現足補妙繪
皇朝職貢新武成大告執玉赴不脛
堯章光被如竹森有筠
文期載道不以華以實
詩取頤性比之
德之純
訂譌袪惑朗朗宿探海民情物候乙乙珠穿蠙鑑
評百王興廢炯於月疏
衷三禮考證磨不磷五車捆載競獻喻芹曝
七閣飛構先覩欣鳳麟萃經
室成佳話合球璧活字書富珍貺逾瓀珉制宏車服
舊式底摹聶律正宫徵古尺奚求荀
重華韻賡軼糺縵喜起抑燕
論闡超洛濂關閩圜疏璧流
座罨槐蔭綠琲貫獵碣畫洗苔紋皴旁通梵言三合譯
微妙下逮笙詩六什搜沉淪
景抒歲朝事陋柏銘庾
福賚除夕體壓雲書郇其他吮毫伸素縱
餘緒擬以畫禪草聖誰堪鄰鵠袍臚歡
恩展幾蕊榜鮐背得第榮過雙蒲輪衍
玉牒兮螽斯羽緝緝
篤銀潢兮麟之角振振孫生孫遂
五代
錫之慶
老吾老亦千叟徠如儐非空非色吉帛現繚繞若蘧若
栩綵袖辭縫紉
作人夀考益助運交泰不言符瑞務俾風還淳
殿開乾清
清祚協
昊撰
宫厰寧夀
夀宇恢
鴻鈞
調玉摛華奥旨演河洛範金告備巨響卑鉦錞元正始
和
温綍十行下南吕中律瑞靄三秋旼
慶諧紘埏嵩嶽氣鳴谷
恩沛寰海
太液波含粼
古稀日孜義匪判今昨庶徵
敬念責詎寬宵晨大哉
敷言皇極本洪範臣也獻歌儒館慚崔駰戩榖之頌以
如岡如阜在藻之樂曰有頒有莘從兹
天夀凝承作元命譬諸佛法紀算窮由旬無疆惟庥不息
則云久
延洪錫羡歲歲依
楓宸
萬夀恭集
御製文句擬序一首
翰林院修撰(臣)錢棨
歲庚戌秋八月恭遇
聖夀八旬開袠之慶
福德並茂瑞應臻至嘉予九有臣民鴻儀重舉盛典咸
昭凡所為祝
釐頌
嘏日就星拱達萬國之虔悰發於不能自已者合萬萬
人奉
萬萬算人一其聲願
福禄之永茂垂燾於無疆猗歟盛矣蔑以加矣寰宇之
鴻庥孰有大於此者乎(臣)聞萬八千歲之朔皇之
人多夀為禎為符積以歲月自黃虞以來書史稱
美莫窮紀撰三代以下為天子至八旬者纔得三
而其時其政古今相去不啻倍蓰若夫同天地保
太和
錫祉
延齡夀世而
夀身舉登安樂夀命世界巍巍
聖皇萬萬千千歲生民以來未有躋此崇隆者也仰惟
聖德健行不息昭晰乎
上天降鑒之原是以
踐阼後炷香告
天爰主
郊禋圖所以永
乾貺其積忱非一日矣兹逮八十實惟申錫
景禧跽獻之禮必
躬必親未嘗少輟欲得五風十雨用舉
大雩虔申對越久而弗敢懈故以事
天之誠敬心
祖
宗之心是訓是行必有其本祗祗乎無敢或踰焉尊藏
五朝冊寳展誦
列祖實錄一一仰法
前徽於薩爾滸之戰而書其
事覘
開國之鴻謨而成方略紀
恩堂之題額而溯其淵源率循舊典而議及衣冠不可改
躍馬抨弧毋忘
家法事事善繼善述斯其大者信乎紹聞衣德以培
國家萬年元氣所為權輿也
今天下重熙累洽茂登上理
皇帝致治佛時仔肩宵衣旰食罔不惟
德之勤德即政政即德顯微無間
樂以天下
夀以萬世所謂適逢其時者歟
殿曰勤政
羹牆得之一日二日萬幾立綱陳紀辨色出
視朝先劬心於問燎
手自裁答章奏綸綍是慎或
咨詢廷議明達必以徧無一事不審其則惟崇大體四
方文武臣僚登明選公
睿鑒所周引見官吏賢否清濁立判知人則哲必各稱
其職而能其事
聖心之所運用慎而又慎如此也召誥王敬作所奈何
弗敬與公旦無逸之訓相發明衛武公作抑之詩
夙夜是祗無逸一篇形諸
心畫而列諸
黼扆以勵此勤
重華宫之抑齋鏡已牖民一以貫之意在斯乎若夫
居
九重之上惟務以深仁厚澤宏濟羣生肫然而無不愛
如膏之沃浸以醇醲無不滿其量亦有所不知其
然而然者課晴問雨扇景濩甘則莫切於時之一
字
命直省旬月奏報雨雪郵函所
咨訪良用殷然普免天下錢糧輪蠲各省賦税鏐租漕
糈蔵富在民偶遇水旱而亟為賑恤緩貸不靳千
百萬帑金以振其乏宫功鼛鼓物給價工給值畮
服紈牛戊巳告豐今一視郡縣屢綏普徧
聖人對時育物無一夫不與被
聖人之澤萬姓樂業俾穣穣綏
夀有孚惠心勿問元吉何其益之大也顧惟
聖作明述擴之而範圍今古或因時而定制事有其義
不尚虚文敬念
右壇為祈報之所用是選擇精璆既追既追歲舉
耕耤之儀式副彛典
宗廟之制名物器數之具爼豆斯陳增祀
歷代帝玉升歆議禮其凖古遷廟觀德遺意隆禮
先師孔子奕奕新廟易覆黃瓦犧尊象尊物有其容
躬詣太學行釋奠禮修復辟雍圜水之制遂
臨雍以落成焉若其
玉寳設
交泰殿中定為二十有五載觀禮器及
鹵簿儀仗輦輅粲乎具列圖以臚之樂器以象聲容
以獲古鏄鐘中和大備球琳其質以命磬叔朝會
燕饗其他諸樂稽圖譜以次釐正而笙詩則以類
相從象舞雍容而志美是以鞮鞻新歌花門小部
秩如彬如蓋嘗深維大順大同之化制定於一時
亘古今而莫不仰焉隆規鉅典咸秩孔修穆乎禮
樂之繽紛也至若敷陳治道必亶
聰明睿智之資立德立功立言嚢括貫串而理臻其極
帝王之學天下之文章胥于是乎繫凡
御製詩文超神入化厥數無萬積有成編而况設局分
曹輯四庫全書分四處以庋之文淵文源若津若
溯皆有精義
勅幾之暇亦時
御丹鉛詳加㩁覈嘉與海内學者分為三類以廣考索
之助乃歲時
經筵講學尤切於尋繹約文
申義曠若發蒙即以書法而言莫不矩矱天成洒為
奎翰垂範墨池化工之所為罕有及者及以
國書譯漢藏經系以華梵合音洪濟羣品教乘演全
恰值
夀辰誠為吉祥事讃歎亦不可究竟近因
閱石鼓文而新為十鼓篆籀之蹟視古人所不能讀者
有加焉猶復表章經術搜羅才俊廣途銓士
特榜興賢是以閩耆牉樂越百歲以扶鳩承德府而玉
門關學校既設萬流景附非徒博右文之名將以
納方俗于會極倬為章於
夀考久道化成喜值文明之晝不亦庥歟
皇清荷
天之龍函括萬邦版圖既綜隸屬國震讋承令豈更樂於
用兵擴土兼遠之不已然
帝王之福順
天者昌武成九次德威並耀猶雷霆霜雪之於
天振肅庶類導氣之滯有弗得已耳前平定金川以救
儧拉四甄齊攻迎降恐後順則撫之凖噶爾平
兩朝志竟前歌後舞朝四部落之衆旃裘毳幕之人各安
遊牧慕義斯至而有土爾扈特全部歸順之事蓋
無一蒙古之非我臣矣若夫定全回䫜面纏頭齊
禦外域不啻偃修羅之弓戟四大得所後平定兩
金川凡經大小數百餘戰登碉奪砦乃並促浸而
掃靖彼蕃徼至臺灣全部平定三月成功安南之
事斯則不勞師而寧衆奉䞇來
朝一心信嚮𬗟甸歸順函貝葉敬上無量
夀此固
皇天助順而號令行於萬里指揮如意
決機於午夜之密勿易曰大君有命利建侯行師盡美
盡善之慶致此豈易得哉
皇帝展義示度而必先之以水土之政於樂南國莫大
於河工詳議築塞胥待
躬親履勘指授方略剔之鬟之浙西地瀕海作塘捍潮
南坍北漲諸形勢以次就治維時春水方涣旋舲
吳會江鄉父老香華載途視各省民人之如何瞻
覲親近也東嶽為五嶽宗五臺按方嶽峙天中嵩
洛聞呼者三陪京甸服形勝之選所在周察民隠
行慶施惠歲
幸木蘭行圍而林衡告獮
避暑山莊來遊來歌不宴息深宫啿啿羣生藹然親愛
於山川清晏之餘熙熙然相忘於無所事事故凡
額手而祝
大齡者合中外為家同遊春臺化宇與太古侔豈循蜚
疏仡時所為者耶爾乃吉祚大來
五代同堂
天使詒穀瓜綿瓞麟振其趾躬舞蹈以稱觴兆千億以蕃
盛福彼蒼赤五世曾元前後凡二百
天子飬老敂愉大同仰
聖祖之徽猷設席肆筵國之耆耉式燕且喜福海大環用
撫天下萬萬邦如
今日者集衣冠於萬國遠至開闢之所未賓咸徠獻
夀圖于王會景鑠哉時其圖衍疇策以斂錫厥庶民八
之
念徵寳于有德是謂承
天之祜斯引福紀繼自今
萬歲添籌歲萬又萬積萬乃無算蓋不可殫述矣(臣)愉
殷酌斗隨稽手于臣工例當進獻詞賦自愧無文
且
鴻稱煌煌固不敢以己見惟殷祈頌用復潔誠披覽著
於
奎文者區區掇拾抄撮成文以質言臚近事挂一漏百
是猶繪日月星辰以象
天蕩蕩乎末由舉似而為言耳謹序
萬夀賦
翰林院修撰(臣)史致光
洪惟重熙累洽之世憲平衡正之懿砥屬浹乎埏
紘泰龢翔乎蠢植蓍莢紀周而申重籌算洪延而
昌熾禕哉鑠乎伊古膺期提象之君斂福未若斯
之賅備也我
大清之肇迹也山鞏神基澤鬯福源逴躒區宇麾搟羣
倫奠清寧於倏眒踐承翼乎靁振偉
謨烈之繼繩感泰一而楫元於時鼓洪鈞揚盛軌扇淳
龐奕斐韡肅義温仁照景飲醴蓋
列聖藴符儲庥百有餘禩而後
昊縡眷焉篤純祜錫蕃釐於我
聖天子延美大光式燾儀載甈剛坯柔繫軨結&KR2506;羌摩
新而恭舊用懲逸而袪泰煥
前猷以發越廓至治於無外郁郁嶷嶷僢僢嶢嶢聰明亶
厚智勇錫超暉儀苞羽律中莖韶單緝熙而益懋
矢劼毖而彌劭崇業若渾穹之巍峻弸文若倬漢
之融昭逷邇寧倫軌壹讋威棱紛來悦靈繹宣轃
貞祺騰溢軒俈之事並苞林烝之道允隲皇哉煒
哉累璇牒於崇基鏤盛大其難亘述粤若冬
丘夏
澤雨禱穀祈觀象察類引
神示
示飭容臺而圭潔
躬壇幕以虔寅閶闔開而迎曜鉤陳轉而肅逵膏雨迎
夕稷雪應期方成田步旋折中規禮繁委而勩勞
罔有問於一載邇執除之簡儀徇籲請乎朝寀
昭事矢於純常殷禮秩其咸在懿夫
詠發寳符
論詮真宰通呼噏於面稽膺
眷鑒兮宜倍於赫
光烈亹祗
纉承兼創守之難易藐三五以咸登啟
寳籙於瑶緘遹
謩訓於瑬縢環循轂轉雒誦晨興佳氣欝葱
陪都神奥溯瀍澗之源流緬岐豐之
締造大建碣於薩滸之山數
莅駕乎同江之隩奉祼瓉而薌升勤僾愾而衣紹章服
式由珉瑊羕告瓞瓝攸綿潢派是導惇宗則
恩㪉需衎
錫爵則典朌□號斯皆根
欽若之上修鑠遏佚之崇效也若廼枋四時斡五行釐
萬幾攝三名逸咨旦儆欽作臯賡
批章應晷
聽政質明廷臣日宣而
諏度庶僚引覲而番更抨展采以信飭董廞積而敏程
孜孜翊紐贊贊廓絣
講幄開而春殿藹
行圍肅而秋塞清敶懿戒之隅德觀什榜之達誠懋
典學與講武握政紀之大經暨乎
液池凝鏡萃士分棚角材練技力均賜平繄時恁而
歲&KR2390;咸垂神而勵精民隠周咨引恬饇燠十雨五
風先穜後稑小夘候期元辰戒宿緯黛耜以鳴鑾
執洪縻而舉玉典劭乎農疇情殷乎蔀屋異鈎盾
之弄田
躬四推其猶若不足間有百稔一歉匭達
詔馳粟留轉運錢貸度支軫納隍之念省耕穡之時蔭
暍人於灌樾竺嘉植以蕃滋
命理官使欽謐權銖兩於聽辭爰有星虚貫索庭茁葳
蕤聯一氣於心體惟
聖人其孩之夫以肸蠁豐融祗若
昊穹唐帝之憲則也
寅恭繩
武垂制垂緒周武之繼述也夙夜
勅幾慎省疇咨有夏后惜隂之實焉遹求寧莫田佃宅
度有姬文懷保之德焉遂乃侔鴻造於兩儀紹心
傳於
三聖垂精神於億葉宏辯章于萬姓兼苞博落登閎專夐
洋洋乎若德
帝者之隆規是用著巍煥而昭極盛爾其
睿謨廣運
大武九成星竁月&KR1208;雲戍雪城沬若之靡因壘烏孫之
掃犁庭列牧則屯包戊巳置守則戶籍男丁徠宛
駒神駿於皂擷闐璧䚡澤之瑛闢輿圖於地軸踰
二萬而為程又若臨水驅氛洮垣翦拚猋激臺海
之波電掣樓船之捷禀籌筆於
九重憺
德威乎赫奕其
敷文也則
詩編有五
文製逾千
味腴汲古
摛藻抽妍標炯鑑而聲類備述
崇規而樂府宣育飬叶薰琴之奏賡歌追柏梁之篇游道
藝之林藪燦奎璧於星躔虎觀崇儒石渠掌故締
淵源津溯而傑構雲連彙經史子集而縹囊彩具
峙三閣以踵增佇南邦之游豫許以傳鈔廣夫流
布掍瀛寓乎車書笵
文思而陶鑄聿瞻
制度懸象為昭裁成百代袚飾
三朝訾茅蕝其已陋聆擊拊以匪遙建典釐其經曲考圖
範厥陶匏
定五輅之儀衛訂九奏之清韶中和備乎雅管慶隆舞
乎象箾於樂
辟雍載疏圜水禮舉上丁聽環胄子優老撰珍飲鄉
尚齒肄陔笙而陋晳辭摩獮碣而采籀史譜南豳
雅頌之什而按歌正重敏經迭之音而祛鄙表旁
行斜上之體以紀官循春禮冬書之教以造士非
沿襲而為功份份乎其洵美廼若涵汪濊濡滂洋
德施普
仁風揚
錫祉殷延賞長㢙惠鮮監允詳蠲逋賦豁餘糧行糜粥
於月令察平會於司商免口算之正供停歲漕之
輸場繄至三而至再殊復半與隅方濟濟薪槱蹡
蹡黌序大選比銓特科頻舉寒畯烝髦耆儒曳組
開上塞之絃歌啟朝正之宴醹化日以舒文露則
湑洎乎肅
鑾輿歌時邁臺麓星津中嵩東岱踵上典乎
舜巡六御龍乎吳會陳詩納賈宥𤯝考最作為便程殷
賑曲賚儲偫軫乎方來供帳戒其已泰章無舊而
勿率施無逖而勿艐矧復恬海翕河隄瀾障汏揵
石排鱗偃流束帶濬築因宜
旰宵躬裁衛澤國之池湟伍井廬以滋溉六府甚修利
普斯大於是豐功集懿教裒明備告樂愷周恢皇
綱而偃伯訓帝文以叙疇官崇卑以儀正濡澥渤
以膏流彪被乎寰區鴻鬯乎垓陬大中正之獨督
紹泰始乎成鳩爾乃福備乎道隆化純乎德博憲
天則純佑疊申率
祖則保饗用酢庶政和而八風平民氣洽而九歌作玉燭
絪緼斗車斟酌三光甄燮五煒昭灼孕人瑞於苞
符鼓物靈於橐籥頌芝露紀虞麟樂
夀寓諴民人邑居展展觴豆莘莘享頤齡於平世集皓
首於熙春蕃駢乳四男之瑞登族居九葉之淳荷
旌門之卓楔允蹈德而詠仁重以
堂開
五代慶萃
九宸肇來晜之振揖徵結珮於宜孫用敷錫乎兆姓盈
二百氏之濡
恩含飴提抱往牒希聞厥有奉常栩化之仙妙應輪懸
之帛方皓質緇文之獸而異象來馴嫓一莖九穗
之禾而嘉&KR1279;旅殖都哉嘉况臻兹所以釗福應而
醻允廸然而
天子方敬勝日躋徤行夕惕協謙吉於六爻或侈美其
必斥且夫抱蜀政修肅允恭也會極訓行乂由從
也炳幾握鑑濬哲彰也紹典詒燕淵謀臧也侔化
参神聖縱將也是以應五行備五韙勰和叙辰翕
張順晷風雨之好攸從寒暑之咨罔&KR0008;納庶民於
大同考庶徵而循軌乃猶省歲時勤
耄念篆
璽章儕銘監
景運鬯新
撝宫亹斂固宜流祺延祚於無疆而旅豫洽懽之克騐
也上章奄茂之歲
八旬啟袠之辰
允祝釐於初載
大施慶乎首春籲俊之門再闢蠲租之澤又均釋輕繫
而期予治錄微瑕而俾自新出縑粟於庶老賁
綸封於士紳度曩規而式備重淪浹以無垠則且載蒼
旂
省青甸登泰嶽以旅望謁泉林而
釋奠
清蹕所經洪施豑徧旋返旆乎川途逓驛籌乎津淀疇
衢尊之勿霑諒春臺之胥羡于斯之時
德霈雨施懽臚雷動士歌於泮農舞於隴驂篠嬉遊鳩
笻忭捧内則例爵叙品彯組峩冠之侣陛墄趨蹌
外則隸部備藩擁旄帶劒之倫塞垣環拱莫不翹
趾而樹頤頌
龐褫之遒總他若葱嶺以西龍沙以北滄海東漸丹崖
南蹠納貢者夐賮憬琛禀朔者杭險棧磧高句麗
集其鴻臣俄羅斯通乎象譯琉球暹羅之君南掌
西竺之國胥逖聽平風聲並輸忱而凛職則有效
逾常之嚮化感苗格於至誠靖朱波兮驃樂羾欵
鹿耳兮卉服毵𬗟甸受封而慫慂生番匍叩而䟃
𧽼巴勒布之遠界越衛藏而未詹肇候律而獻琯
等測海以陳縑至若辰居極北徼列日南周傳雉
瑞漢度鳶阽德懷威畏忻就樂瞻涉萬里而來享
躬致福乎
尊嚴斯尤
仁夀之桄被聲教之幠覃
天顔則愉禮儀用東乃穆賓門乃繕質館或肆之筵載
錫之衮承流仰沫誼隆柔遠覽萬國之鱗集於是
乎坐明堂而納戬紀汁夀光日躔蒼宿金戺班聫
彤墀仗肅
天子御太和之正殿被九龍之法服千官奉表而軒鼚
一人睟容而亹穆九&KR0596;應節三呼動谷典茂乎常朝慶
申乎虔祝大樂備而盛禮暨爰憩
寧夀而臨
景福既乃
乘輿幸乎西苑經乎西華之門王會燦設按圖具陳聳
墆霓乎交衢接斑華於肆㕓山戴鰲以贔屭樹駢
柯以綸連紈牛露犬之彩素暈丹羽之珍四達充
牣萬卉鋪棻竒矞俶詭不可殚論仰
鳳蓋之棽麗覩
鑾旂之綸匝梵貝之誦孔殷鈞天之奏方合爰有衢
歌宣祥籟勰樂含哺以竷壿述
帝德之淪浹一字一音矢口甬協
夀考維祺臣黎胥洽允哉
盛典宜為一書小臣珥筆職效編摩罄形容而莫殫揄
萬一於
聖模奚用上循乎合雒汛覽乎華胥惟
純楙以長世祝
升恒乎九如乃獻頌曰
皇建極兮
天錫福兮得禄位名而
夀彌引繹兮靖外安内治職植兮
念用徵疇歲月日時無易兮
佑命羕申延萬億兮
八旬萬夀盛典卷一百六
