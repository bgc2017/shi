八旬萬夀盛典卷六十五
恩賚(四)(本年蠲賦一)
(臣)等謹按通免天下田賦史不數覯自漢文帝下
詔勸農始見舉行然僅賜租稅之半厥施未溥唐
以後間有擇地量蠲計分遞免之事要亦不過偏
隅之惠及半之施已耳從未有如我
國家履綏全盛制用阜財而猶叠沛
皇仁正供普免至於四次之多者前此歲丙寅庚寅丁
酉荷
闓諭者凡三已極敷施之渥至因時因事截漕發粟展
賑除逋數已百二十萬萬兹際
八袠昌辰
錫福元正復通免天下錢糧二千七百七十萬兩有奇
輪免三年而徧猗歟溥哉臣等仰惟
皇上富增五福之崇祿備四得之應而
乾惕之慮著於
聖訓者恒謂天子安得有已財至於民皆蔵富而
天益示其無私歲本占穰而
皇惟重夫行慶聖仁博濟上軼姚潙豈特漢唐捐租賜
復之詔為無足稱耶若夫減租及於業佃納秸貸
於邊屯寬海濱沙地之額徵停番社苗人之供粟
凡此非常之
鉅澤曲逮靡遺宜乎隂陽協和雨風應候豐膏之所被
胥天下而飫
仁化樂
夀愷之彌殷也乎
乾隆五十五年正月初一日
皇上以慶開八袠
特頒普免天下錢糧之
諭統計各直省額徵款項二千七百七十萬兩有奇全
行蠲免三年一週用溥
錫羨延禧之至意
御製乾隆五十五年八十夀辰普免天下錢糧諭
朕頼
昊蒼眷佑既逾古稀欣開八袠幸得小康時懷大惕自
乾隆十年以迄四十二年特布恩綸普免天下錢糧業
經三次矣今歲屆朕八旬夀辰仰荷
天
祖貽庥率土稱慶以至梯航重譯祝嘏来庭從古史牒
實所罕覩是宜廣宣湛闓敷錫兆民用叶崇禧以答
嘉貺著將乾隆五十五年各直省應徵錢糧通行蠲免
其如何按年輪蠲之處著大學士會同戶部即速核奏
遵行
大學士公(臣)阿桂等謹
奏為欽奉
上諭事本年元旦内閣奉
上諭著將乾隆五十五年各直省應徵錢糧通行蠲免
其如何按年輪蠲之處著大學士會同戶部即速核
奏遵行欽此欽遵臣等恭讀
恩綸仰見我
皇上福錫無疆化成久道查乾隆十年二十五年四十
二年共普蠲過天下錢糧三次
深仁厚澤萬姓均沾兹復仰荷
聖德以
八旬萬夀之昌期際
五世一堂之盛會曠古希聞敷天共慶
蠲租賦而益阜盖蔵
念民依而彌臻康樂始和布令
特沛殊恩
命將五十五年各直省應徵錢糧通行蠲免
鴻施稠叠
聖德彌綸此誠茅簷蔀屋屢沐
恩膏千古罕覯之
盛典也(臣)等謹查乾隆十年乾隆三十五年乾隆四十
二年普免天下錢糧除蘆課漕項例不蠲免外其
地丁錢糧額徵銀共二千七百七十萬一千餘兩
向係按照各省地丁數目均勻搭配分作三年輪
免但查分年輪免各直省邀
恩年分有越至一二年之後者究於
聖德鴻慈一時未能溥徧且各省錢糧多寡不齊而需
用經費各有定制在有餘省分輪免之年自可無
藉協撥其地丁較少之省向值輪免之年所需經
費或全數協撥或撥觧數成必湏另款籌酌轉滋
繁擾(臣)等公同酌議擬將現在蠲免錢糧於五十
六年為始按照各直省實在額徵銀數將所属之
各府直隸州次第均勻搭配分作三次按年輪免
每年應免三分之一仍按上三屆普免之例通計
三年一律蠲免仍令各該督撫府尹查明該年應
免府州先儘五十四年之灾緩各府州作為首次
蠲免分别先後銀數造冊按年具題是一年之内
各直省均得仰沐
鴻慈在小民亦易於周知而於普沾
渥澤之中更少展轉撥觧之繁似較按省輪免尤為允
協至應徵地丁錢糧内随徵耗銀一項係充地方
一切公用並非觧部之款節次普免案内定議照
例輸納此次亦應照舊徵收留充地方公用其有
向年緩徵帶徵之項應於各該年徵收者不便以
正項既蠲再行展限轉致下年新舊並徵應請遇
有緩徵帶徵錢糧省分仍於蠲免之年照例徵收
所有各省歲需經費銀兩或有不敷戶部臨時籌
酌辦理伏候
命下行文各該督撫府尹按照戶部指示情節先行出
示曉諭並即悉心核議具題到部俟部覆到日再
行遵照辦理務使編氓均沾實惠為此謹
奏奉
旨依議此次普免錢糧按照各直省額徵銀數將所属
各府州次第搭配分作三次按年輪免通計三年一
律蠲完較之按省分年輪免各省年分先後不同者
似更覺恩施早被遠近齊沾至一省之中應免府州
當先儘五十四年灾緩之區首先蠲免於灾黎更有
裨益該督撫務湏悉心籌畫妥為分别辦理並督飭
所属實力奉行務使編氓均沾渥澤毋令吏胥從中
影射侵漁稍滋弊混以副朕行慶施惠敷錫兆民之
至意仍令各督撫自行具奏
是月初八日
詔直省地方官示諭紳衿富戶量減佃民地租
内閣奉
上諭今歲朕屆八旬夀辰敷錫兆民普天臚慶特降恩
旨將乾隆五十五年各直省應徵錢糧通行蠲免農
民等皆可均沾惠澤因思紳衿富戶田産較多之家
皆有佃戶領種地畆按歲交租今業主概免徵輸而
佃戶仍全交租息貧民未免向隅應令地方官出示
曉諭各就業主情愿令其推朕愛民之心自行酌量
將佃戶應交地租量予減收亦不必定以限制官為
勉強抑勒務使力作小民共享盈寧之樂以副朕孚
惠閭閻廣宣湛闓至意
二月二十九日
詔免浙江省玉環廳額徵租榖海寧州沙地租銀
内閣奉
上諭本年朕八旬萬夀業經特降諭旨將天下錢糧普
行蠲免浙江省温州府所属玉環廳額徵租榖及杭
州府所属海寧州沙地租銀本不在應免之例第念
此項銀榖按畆輸將實與地丁無異若照舊徵收小
民未免向隅著加恩將玉環廳租榖二萬二千餘石
海寧州沙地租銀二千八百餘兩一體蠲免俾瀕海
黎民均沾實惠該部即遵諭行
三月十二日
詔免甘肅省臨邊各屬番糧草束並免河東河西屯糧
草束十分之三
内閣奉
上諭本年朕八旬夀辰業經降旨將各直省地丁錢糧
普行蠲免甘肅省臨邊各属應徵番糧草束及河東
河西各属應徵屯糧本不在蠲免之例第念該省所
徵糧草較多著照舊徵收小民未免向偶著加恩將
臨邊各属番糧草束一體蠲免其河東河西屯糧草
束亦著照上次之例蠲免十分之三俾邊省民番共
沾渥澤該部即遵諭行
三月十四日
詔免福建臺灣番黎應徵供粟並免官莊租息銀兩十
分之三
内閣奉
上諭本年朕八旬夀辰業經降旨將直省地丁錢糧普
行蠲免臺灣府属有應徵供粟及官莊租息銀兩本
不在蠲免之例第念該省各府州縣錢糧俱已全行
蠲免臺灣瀕臨海外若不獲一體邀恩番黎等未免
向隅著加恩將臺灣府属一廳四縣應徵供粟按照
内地之例分作三年輪免其官莊租息銀兩亦著蠲
免十分之三以示加惠海疆至意該部即遵諭行
三月二十日
詔免烏嚕木齊額徵地糧三分之一
内閣奉
上諭本年朕八旬夀辰業經降旨將各直省地丁錢糧
普行蠲免烏嚕木齊各州縣每年額徵地糧本不在
蠲免之例第念内地錢糧俱已全行蠲免該處若不
獲一體邀恩邊氓未免向隅著加恩將烏嚕木齊所
属各州縣戶民額徵地糧七萬餘石豁免三分之一
以示加惠邊黎至意該部即遵諭行
四月二十九日
詔免山西省太原等屬并口外各廳應徵本色米折銀
兩十分之三又大同等府應徵本色糧石和林格
爾等處牧厰地租各款全行蠲免
内閣奉
上諭山西省太原遼州等十六府州并歸化城應徵本
色及清水河等廳並太僕寺牧厰地畆應徵折色銀
兩著仍照上届之例加恩蠲免十分之三其應徵本
色之大同朔平二府及和林格爾等處新墾地畆應
輸折色並莊頭退出招種地租銀兩又豐寧二廳地
畆折色租銀亦照上届加恩一體蠲免以示朕普惠
羣黎有加無已至意該部即遵諭行
六月初九日
詔免湖南省乾州等廳縣額徵苖民雜糧
内閣奉
上諭湖南乾州鳳凰永綏三廳并城步綏寧二縣每年
額徵苗民雜糧八百六十一石九斗三升著仍照上
届之例加恩一律蠲免随同地丁分年輪豁所有應
徵兵糧等項亦著照上届蠲免苖糧之年另行動款
撥支以示朕普惠邊黎有加無已至意該部即遵諭
行
七月初六日
詔免陜西省應徵本色及學租各款額糧
内閣奉
上諭本年朕八旬夀辰業經降旨普免天下錢糧令各
省按照各府州分年輪蠲陜西省正項錢糧既經輪
免所有各廳州縣尚有應徵本色起存並學租共糧
二十萬五百一十五石草一萬五千六百三十五束
棉花四十九斤零著仍照上届之例加恩一律蠲免
以示朕普惠邊黎敷錫延禧至意該部即遵諭行
十一月三十日戶部具題
恩蠲直省錢糧實數
戶部謹
題為各省分年輪免錢糧事該(臣)等查得本年元旦
欽奉
恩旨普免各直省應徵錢糧當經大學士公阿桂等會
同(臣)部議奏奉
旨依議欽此欽遵辦理在案並節經(臣)部行令各該省
造冊題報今據該督撫等陸續題奏到部(臣)等逐
加查核統計各直省共額徵地丁等項實應蠲銀
二千七百七十萬一千餘兩(臣)部通行各督撫等
一體遵辦謹將奉天等省分年輪免錢糧數目
一併開列恭呈
御覽
奉天省額徵地丁等銀三萬六千五百一十九兩
乾隆五十六年輪免岫巖等一廳四州縣額徵
銀一萬一千九百四十三兩零五十七年輪免
寧遠等四州縣額徵銀一萬二千三百六十六
兩零五十八年輪免遼陽等四州縣額徵銀一
萬二千二百一十兩零
安徽省額徵地丁等銀一百五十七萬五千九百
六十六兩零乾隆五十六年輪免鳳陽等四
府州属額徵銀五十二萬八千六百九十九兩
零五十七年輪免安慶等五府州属額徵銀五
十二萬五千三百五十五兩零五十八年輪免
徽州等四府州属額徵銀五十二萬一千九百
一十二兩零
江西省額徵地丁等銀一百八十萬四千六百五
十二兩零乾隆五十六年輪免南昌等五府
州属額徵銀六十萬二百二十五兩零五十七
年輪免瑞州等四府属額徵銀六十萬四千六
百四十兩零五十八年輪免撫州等五府属額
徵銀五十九萬九千七百八十七兩零
浙江省額徵地丁等項銀二百四十五萬七千一
百七兩零乾隆五十六年輪免杭州等三府
属額徵銀八十萬六千五百四十四兩零五十
七年輪免紹興等三府属額徵銀八十三萬四
千二百二兩零五十八年輪免寧波等五府属
額徵銀八十一萬六千三百六十兩零
湖北省額徵地丁等銀一百九萬三百二十四兩
零乾隆五十六年輪免漢川等一十六州縣
衛額徵銀三十五萬七千九百四十四兩零五
十七年輪免江夏等十五州縣額徵銀三十五
萬八千一百六十一兩零五十八年輪免嘉魚
等四十七州縣衛額徵銀三十七萬四千二百
一十八兩零
湖南省額徵地丁等銀一百一十三萬八千六百
六兩零乾隆五十六年輪免岳州等六府州
属額徵銀三十七萬四千九十五兩零五十七
年輪免衡州等四府属額徵銀三十七萬四千
七百六十兩零五十八年輪免長沙等三府州
属額徵銀三十八萬九千七百四十九兩零
河南省額徵地丁等銀三百萬一千零一兩乾
隆五十六年輪免歸德等四府属額徵銀一百
一十九萬五千九百四十六兩零五十七年輪
免開封等四府州属額徵銀九十三萬二千六
百六十兩零五十八年輪免河南等五府州属
額徵銀八十七萬二千三百九十五兩零
山西省額徵地丁等銀二百九十七萬六千三百
二十四兩零乾隆五十六年輪免大同等八
府州属額徵銀九十九萬四千二百七十五兩
零五十七年輪免太原等六府州属額徵銀九
十八萬三千四百二兩零五十八年輪免平陽
等五府州属額徵銀九十九萬八千六百四十
六兩零又太原等府州并口外各廳清水河
豐鎮額徵本色米折等項欽奉
恩旨蠲免十分之三大同朔平二府額徵本色糧石
和林格爾清水河朔平府豐鎮寧遠等處額徵
牧厰地租清水河廳額徵草折等銀欽奉
恩旨全行蠲免共本色糧六萬三千三百八十六石
零米折地租等銀四萬一千三百五十九兩零
乾隆五十六年輪免大同等八府属并口外
各廳三分本色糧四萬六千七百六十一石零
清水河廳三分米折銀五千一百兩零豐鎮廳
三分改徵銀五千九百三兩零和林格爾清水
河二通判額徵新墾六旗厰地折色應全行蠲
免銀三千二百六兩朔平府同知額徵移駐官
兵空出地基折色應全行蠲免銀三千八百三
十七兩零豐鎮寧遠二廳額徵太僕寺牧厰迤
西地畆折色應全行蠲免銀一萬一千一百七
十七兩零清水河廳草折全行蠲免銀一萬二
千一百三十六兩零乾隆五十七年應免太
原等六府州米豆榖一萬四千二百六十一石
零五十八年應免平陽等三府州米豆榖二千
三百六十石零
甘肅省額徵地丁等銀二十八萬六千七百五十
六兩零乾隆五十六年輪免慶陽等三府州
属額徵銀一十萬五千八百九十五兩零五十
七年輪免鞏昌等二府額徵銀一十萬五千八
十二兩零五十八年輪免蘭州等六府州属額
徵銀七萬五千七百七十九兩零
四川省額徵地丁等銀六十六萬四千八百五十
二兩零乾隆五十六年輪免龍安等七府州
属額徵銀二十二萬七千二百一十一兩零五
十七年輪免重慶等十一府州属額徵銀二十
二萬二千二百六兩零五十八年輪免成都等
五府州属額徵銀二十一萬五千四百三十五
兩零又龍安等府属及松潘等鎮營應徵夷
糧米石并折徵銀兩本折
貢馬折價等項應遵照上兩届之例一體蠲免打箭
爐等處土司三年一次納
貢之本折馬匹亦准其于輪免之年蠲免一次
廣西省額徵地丁等銀三十九萬三千六百一十
四兩零乾隆五十六年輪免桂林等四府属
額徵銀一十二萬六千九百三十五兩零五十
七年輪免思恩府四府州属額徵銀一十三萬
三千三百五十七兩零五十八年輪免梧州等
四府属并崇善縣附徵恩城州田例柴馬等銀
一十三萬三千三百二十一兩零
雲南省額徵地丁等銀一十九萬九千七百八十
四兩乾隆五十六年輪免臨安等九府州属
額徵銀六萬六千九百九十餘兩五十七年輪
免雲南等七府州廳属額徵銀六萬六千四百
七十餘兩五十八年輪免大理等五府州属額
徵銀六萬六千三百九兩零又官庄項下實
餘米折銀八千一百八十三兩零租息折徵銀
九百一兩零學租銀三十六兩零照例將在官
租石免三徵七全免地丁銀兩扣存歸公乾
隆五十六年輪免臨安等六府州属額徵官庄
米折應免三分銀五百六十兩零徵七銀一千
三百八兩零應扣歸公全免地丁銀二百三十
九兩零額徵租息免三銀二百六十四兩零徵
七銀六百一十八兩零應扣歸公全免地丁等
銀一百三十三兩零額徵學租免三銀二兩零
徵七銀六兩零五十七年輪免雲南等五府廳
属額徵官庄米折應免三分銀五百九十八兩
零徵七銀一千三百九十七兩零應扣歸公全
免地丁銀二百一十六兩零額徵學租免三銀
八兩零徵七銀一十九兩零五十八年輪免大
理等四府州屬額徵官莊米折免三銀一千二
百九十五兩零徵七銀三千二十二兩零應扣
歸公全免地丁銀六百四十兩零額徵租息項
下免三銀五兩零徵七銀一十二兩零應扣歸
公全免地丁銀一兩零
貴州省額徵地丁等銀一十二萬一千五百四十
二兩零内銀二萬七千八百二十七兩零改徵
本色米三萬三千六百六十九石零實免地丁
銀九萬三千七百一十四兩零乾隆五十六
年輪免貴陽等四府属額徵銀三萬八千三百
三十二兩零改徵米五千八百五十九石零五
十七年輪免南籠等三府属暨仁懷同知額徵
銀三萬二千二百二十六石零改徵米一萬五
百六十六石零五十八年輪免都勻等六府属
額徵銀二萬三千一百六十八兩零改徵米一
萬七千二百四十三石零
福建省額徵地丁等銀一百二十二萬七千二百
七十四兩零乾隆五十六年輪免泉州等五
府属額徵銀四十一萬五千九百五十六兩零
五十七年輪免福州等二府属額徵銀四十一
萬四千六十二兩零五十八年輪免延平等五
府州属額徵銀三十九萬七千二百五十五兩
零
廣東省額徵地丁等銀一百二萬五千餘兩乾
隆五十六年輪免廣州等三府州属額徵銀三
十四萬二千三百餘兩五十七年輪免惠州等
三府属額徵銀三十四萬七千九百餘兩五十
八年輪免南雄等府州属額徵銀三十三萬四
千八百餘兩
以上十五省經各該督撫府尹造冊題報(臣)部查
與應蠲數目相符
吉林所属額徵地丁等銀六萬一千八百四十二
兩零據該將軍等奏按照地方情形分作三年
自乾隆五十六年起每年蠲免一分銀二萬六
百十四兩零
吉林同知徵銀四萬九千四百八十六兩零每年
應免銀一萬六千四百九十五兩零
伯都訥徵銀一萬二百六十八兩零每年應免銀
三千四百二十二兩零
寧古塔徵銀二千五十二兩零每年應免銀六百
八十四兩零
三姓徵銀二十二兩零每年應免銀七兩零
阿勒楚喀徵銀十一兩零每年應免銀三兩零
山東省額徵地丁等銀三百二十一萬七百五兩
零乾隆五十六年輪免濟南等四府州属額
徵銀一百十萬七千五百九十餘兩五十七年
輪免兖州等五府州属額徵銀一百一十萬五
千八百八十餘兩五十八年輪免武定等三府
属額徵銀九十九萬七千二百二十餘兩又
本年九月内該撫聲請將被水及勘不成灾之
平原等四十一州縣本年錢糧同欽奉
諭旨惠民一縣春收歉薄本年錢糧亦着加恩與各
灾地一體先行蠲免
陜西省額徵地丁等銀一百六十一萬一千四百
一十八兩零乾隆五十六年輪免延安等四
府州属額徵銀四十六萬七千三百二十九兩
零五十七年輪免鳳翔等七府州属額徵銀四
十四萬二千四百二十三兩零五十八年輪免
西安府属額徵地丁等項共銀七十萬一千六
百六十五兩零又額徵民屯本色起存學租
等糧二十萬五百一十五石零草一萬五千六
百三十二束零棉花四十九斤零欽奉
恩旨一律蠲免乾隆五十六年輪免延安等四府
州属額徵民屯本色等糧三萬五千四百八石
零本色草一萬五千六百三十二束零棉花四
十九斤零五十七年輪免鳳朔等七府州属額
徵民屯本色等糧四萬三千六百二十一石零
五十八年輪免西安府属額徵民屯本色等糧
一十二萬一千四百八十五石零
直隸省額徵地丁等銀二百四十四萬七千七百
八十一兩零乾隆五十六年輪免順天等六
府州属額徵銀八十四萬三百八十兩零五十
七年輪免正定等三府属額徵銀七十九萬四
千四百五十兩零五十八年輪免永平等八府
州属額徵銀七十九萬九千九百五十一兩零
江蘇省額徵地丁等銀二百三十五萬九千三百
六十九兩零乾隆五十六年輪免淮安等五
府州属額徵銀八十二萬四千三百三十一兩
零五十七年輪免江寧等三府属額徵銀七十
三萬九千七百八十一兩零五十八年輪免常
州等四府州廳属額徵銀七十九萬五千二百
五十六兩零
以上各省俱由該督撫將軍陸續題報(臣)部查與
應蠲數目相符仍令造具細冊備核等因奉
旨依議
