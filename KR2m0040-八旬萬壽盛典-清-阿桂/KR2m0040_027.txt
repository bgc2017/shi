八旬萬夀盛典卷二十七
盛事(三)(五世同堂一)
(臣)等謹案國家禔福之隆莫茂於延祺奕世聿揚
似續之庥欽惟我
皇上慶益蕃滋
恩深懷保亦既克昌著美衍
一堂五世之祥(臣)等謹編
盛事以
慶得
皇元孫冠簡而民間之仰霑
郅福喜溢抱孫籍以增
堯祝三多之忭者可以次臚紀焉蓋在齊民長飬生齒
繁昌惟知快
夀宇之同躋得共沐
安懷為幸而不謂閭檐賤末亦獲因
國祉之崇洪彰家祥之繁衍既
諭詢之徧及更
御詠之叨榮亘古未有之遭逢至
今日而咸欣親遘又且元辰
宣詔
嘉賜均頒重以夀届百齡歡騰繞膝
牓書示奬
茂典優承盛矣哉
君親之愛胞與同之合四海為一家其篤禧正未有艾
豈惟唐以来簡牒所紀僅載錢朗等六家為引年
鍾慶之彰著者哉
乾隆四十五年
旌表五世同堂百歲以上夀民趙元寅等二人
禮部謹
題為欽奉
上諭事據湖北廵撫鄭大進奏本年正月初一日欽奉
恩詔軍民年至百歲者題名旌表兹查有襄陽縣民趙
元寅現年一百十一歲有子四人長子趙成秀年
八十一歲餘皆年六十五十以上孫五人曾孫四
人元孫一人五世同堂(臣)查趙元寅身際淳熙業
安稼穡𫝊瓞則五華遞演方續慶夫雲仍紀籌則
百度增長將兩週夫甲子惟
重熙際盛躋仁夀于寰區斯聚順呈祥萃庥和于一室
允苻
旌典宜籲
優恩奉
上諭據鄭大進奏襄陽縣民趙元寅年一百十一歲曾
元五世實屬昇平人瑞照例請旌等語趙元寅著照
所請准其旌表並于例賞外著加恩多賞一倍冄行
加賞御筆匾額用昭嘉奬欽此應行令該撫轉飭地
方官給銀六十兩聽本家自行建坊並行文内務府
支取
上用緞二疋銀二十兩并
御筆匾額一併封固交該撫轉給祇領可也奉
旨依議
御書匾額
又
題為題請
旌表事據調任江蘇廵撫楊魁疏稱
億萬增年純嘏備膺于
扆宁垓埏溥澤引恬下逮夫閭閻兹有上元縣夀婦胡
朱氏現年一百二歲膝繞曾元齒逾耄耋
闓澤沐
三朝之久萱樹恒春含飴欣五世之同筠貞貫歲洵昌
時之上瑞宜
渥典之榮邀(臣)等查與定例相符應准其
旌表官給建坊銀三十兩並貞夀之門字樣可也奉
旨依議朱氏著加恩賞給上用縀一疋銀十兩
乾隆四十九年
旌表五世同堂夀民劉棨及其妻王氏
禮部謹
題為懇
恩
特賜雙旌事據山西廵撫農起奏爽惟民迪吉雍熙均
保艾之仁
久于化道成溥率著咸恒之慶期頥聚順允協嘉祥夫
婦偕臧尤稱盛事兹有靈邱縣民劉棨之妻王氏
年一百二歲安貞協吉和順迎祥越花甲于百齡
效倡隨于一室允合引年之
典宜隆表瑞之文至伊夫劉棨年九十六歲翠楔雙旌
雖未符于
令甲玉鳩並倚乃幸際夫
昌辰膝繞曾元慶貽數世眉齊耄耋躬享長年希格
外之
恩榮寵錫特加
曠典庶方来之歲月延長並荷
鴻慈奉
上諭據農起奏靈邱縣民劉棨妻王氏現年一百二歲
劉棨年亦九十六歲夫婦齊眉曾元繞膝可否懇恩
雙旌等語劉棨夫婦年臻大耋唱隨協慶五世一堂
實為吉祥盛事著加恩准其特予雙旌用彰恩錫以
副朕加惠耆齡至意該部知道欽此應照例各給建
坊銀三十兩並建一方給與期頥偕老字樣可也
奉
旨依議
乾隆五十年
旌賞直省五世同堂百歲以上及未届百齡張文聚等
民一百九十五人
禮部謹
題為題請
旌表事據署四川總督保寧奏奉
上諭朕仰承
天眷喜得五世元孫實為從古罕有盛事因思各省紳
士庶民或亦有身及五世同堂者著𫝊諭各督撫遍
行曉諭令其自行呈報朕當加恩賚以昭盛典經督
(臣)李世傑刊發謄黃遍行曉諭令其自行呈報兹據
各屬先後具報五世同堂之士民黃于京等二十
二人除將原冊呈送軍機處彙辦外惟查二十二
家内有逹州民張子翼一人現年一百歲又係五
世同堂尤為昇平人瑞欽惟我
皇上景運重熙昌期篤慶祝萬年之
聖夀仰
古希而進頌無疆
垂五世之孫謀推餘慶而廣敷下土兹以邊隅耆庶亦
呈衍瓞之祥而且上瑞期頥兼得靈椿之歲徧德
受
皇家之福代啓雲礽太和徵
盛世之庥人登仁夀允符
旌典宜荷
褒榮奉
上諭保寧奏四川逹州民張子翼現年百歲五世同堂
一摺張子翼夀享期頥曾元繞膝洵為昇平人瑞宜
加恩賚以示寵榮兹親製詩章御書匾額以賜其應
賞銀兩縀疋及建坊之處著該部照例具題欽此應
行令該督轉飭地方官給銀三十兩聽本家自行建
坊並給與昇平人瑞字樣具
恩賞縀疋銀兩由内務府支取轉給祇領可也奉
旨依議
御製四川逹州百歲夀民張子翼五世同堂詩以賜之
四川特地報嘉祥衍慶頥齡人姓張(署四川總督保寧奏報逹州民張子)
(翼現年百歲有子三人孫八人曾孫六人元孫三人百歲夀民五世同堂尤為昇平瑞應因御書頥齡衍慶扁)
(額並成此什以賜)一老百年登夀袠元孫五代喜同堂太和元
氣
天庥沐寰宇熙春
祖德昌際此繁滋仁夀世益厪懷保念無遑
御書匾額
頥齡衍慶
又
題為題請
旌表事據護理江西廵撫李承鄴奏龍泉縣民古朝爵
上夀百齡同堂五代頌
南山而錫祉室家溱溱依左蠡以㴠
恩子孫蟄蟄童顔台背不須鳩杖之扶繞膝含飴更備
蘭陔之飬洵稱
嘉瑞宜沐
殊榮奉
上諭據李承鄴奏江西龍泉縣民古朝爵現年百歲五
世同堂一摺古朝爵夀享期頥曾元繞膝洵為昇平
人瑞宜加恩賚以示寵榮兹親製詩章御書匾額以
賜其應賞給銀兩縀疋及建坊旌表著該部照例具
題欽此應行令該撫轉飭地方官給銀三十兩聽本
家自行建坊並給與昇平人瑞字樣其
恩賞縀疋銀兩由内務府支取轉給祇領可也奉
旨依議
御製江西龍泉縣百歲夀民古朝爵五世同堂用賜四
川夀民張子翼詩韻賜之
作善應知降百祥江西古並四川張己看躋夀百年袠
復喜歡同五代堂食德飲和
三世永(龍泉夀民古朝爵生于康熙二十四年届今年一百歲子孫曾元並萃一堂兹據該護撫奏報)
(請旌因御書匾額並用昨賜四川夀民張子翼百歲五世同堂詩韻以賜新春集慶頻詠繁禧實為昇年盛事)
夫耕婦織一家昌新春頻詠繁禧句祇益持盈敬或遑
御書匾額
繁頥餘慶
軍機處謹
奏恭查四十九年欽奉
諭旨令各省督撫查明所屬州縣紳士庶民中有身及
五代同堂者詳悉造冊咨送軍機處彙奏加恩賞
賚嗣經(臣)等擬入
恩昭條欵内於本年元旦頒發通行現據各督撫將所
屬紳紳士庶民五代同堂者一百九十四人咨送所
有四川民張子翼江西民古朝爵二人俱年躋百
齡曾元繞膝該督撫等專摺具奏仰蒙
恩賜
御製詩章匾額並照例給予旌表暨縀疋銀兩外謹將
各省咨送五代一堂之紳士庶民等分别年歲開
具清单恭呈
御覽
五世同堂一百歲以上四人
直隸順義縣民郭有英(年一百三歲)山東聊城縣
民張羽(年一百二歲)歷城縣民劉湘(年一百歲)廣西桂
平縣生員鍾君寵(年一百歲)
五世同堂九十歲以上六十二人
盛京復州民張文聚(年九十一歲)直隸覇州生員王
士新(年九十六)河間縣民朱来昇(年九十三)冀州民康希
尹(年九十四)張璧(年九十四)張法重(年九十一)江西盧陵縣
鄉飲羅世法(年九十四)瑞金縣民劉元香(年九十六)浙
江嘉善縣監生姚廷訓(年九十)義烏縣民朱燏(年九)
(十)福建閩縣民林上忍(年九十四)南安縣民黃景
福(年九十三)許伯瑶(年九十三)謝世量(年九十七)惠安縣民陳
昇(年九十)同安縣武生顔敏求(年九十三)龍溪縣民鄭
應南(年九十二)上杭縣監生鍾世弼(年九十二)永定縣監
生胡京春(年九十一)大田縣民林孔諧(年九十)龍巖州
武生吳奮揚(年九十四)湖北蒲圻縣民李進也(年九)
(十三)興國州民石廷彦(年九十七)孝感縣民熊榮九(年九)
(十)蘄水縣軍籍民華廷訓(年九十三)安陸縣民古茂
黃(年九十六)應城縣民王言倫(年九十)德安守禦所軍
籍民董億任(年九十二)湖南慈利縣民蕭登賜(年九)
(十)安鄉縣民樊實維(年九十六)桃源縣民唐之玫(年九)
(十三)衡陽縣民黃俊生(年九十六)衡山縣民汪克俊(年九)
(十七)陳康岐(年九十五)生員陳魁(年九十)酃縣民殷段仁
(年九十五)郴州民曺德緯(年九十八)桂陽縣民朱俊庭(年九)
(十三)長沙縣民羅國服(年九十三)湘陰縣民周騰蛟(年九)
(十五)湘鄉縣民周久有(年九十五)曺令聞(年九十一)巴陵縣
民何建遠(年九十三)龔良玉(年九十三)河南商水縣民谷
飬民(年九十六)太康縣民姜文舉(年九十五)山東濰縣
民丁績(年九十九)山西靈邱縣民劉棨(年九十六)崞縣
民常選士(年九十七)侯傑(年九十一)陜西朝邑縣民王
景合(年九十七)咸寧縣民齊瑜(年九十五)大荔縣民扈士
均(年九十)四川達州民龐汝濤(年九十九)仁夀縣民
周肇昌(年九十四)華陽縣民楊教文(年九十)漢州生員
黃于京(年九十一)金堂縣民李崇文(年九十一)珙縣原任
灌縣訓導袁士鈞(年九十)樂山縣生員劉騰飛(年九)
(十)貴州遵義縣民孫月英(年九十八)
五世同堂八十歲以上九十九人
直隸順義縣生員高志(年八十)大城縣民張明遠
(年八十五)博野縣民周興福(年八十六)彭元德(年八十五)周思
聰(年八十六)肅寧縣吏員李濟民(年八十五)藁城縣民孟
孝德(年八十四)鉅鹿縣民李智(年八十九)武璋(年八十)王之
學(年八十七)磁州民張明龍(年八十一)威縣民范之美(年八)
(十七)大名縣民李蘭(年八十二)李沖(年八十七)長垣縣民郭
榮貴(年八十三)劉普(年八十五)冀州民王曰俞(年八十三)劉琳
(年八十三)饒陽縣民張士英(年八十一)江南績溪縣民
曺國澧(年八十九)懷遠縣民陳維賓(年八十八)江陰縣民
王日新(年八十八)上元縣候選州同談淳(年八十四)江
西分宜縣鄉飲李元斌(年八十八)上高縣民李時彦
(年八十一)黃粤常(年八十七)奉新縣監生王煥(年八十四)貴溪
縣民何子章(年八十二)樂平縣監生王世爵(年八十二)新
昌縣民鍾寧興(年八十八)長寧縣民廖永榮(年八十五)寧
都州民溫揆侣(年八十三)石城縣監生賴其輕(年八十八)
民羅正瑶(年八十一)安樂縣民董永文(年八十三)浙江
仁和縣民趙道生(年八十六)福建龍巖州監生貤
封宣武大夫邱中瑞(年八十九)武平縣貢生鍾鏊(年八)
(十一)上杭縣監生郭崧(年八十七)建寧縣原任貴州永
定州知州陳衍(年八十)光澤縣民鄧貞元(年八十六)詔
安縣貢生沈彦鳳(年八十三)漳浦縣民潘文泰(年八十二)
仙遊縣監生余攀龍(年八十五)湖北京山縣原任貴
州按察使降二等職銜熊繹祖(年八十十九)州民蕭
秩緒(年八十六)湖南安鄉縣生員裴晫(年八十八)龍陽
縣監生高志清(年八十六)桃源縣民張善誘(年八十八)高
殿一(年八十九)零陵縣監生趙宗舜(年八十六)耒陽縣民
樊玉美(年八十五)衡山縣民丁添佑(年八十八)徐宗漢(年八)
(十)生員歐陽謨(年八十二)酃縣民劉炳興(年八十八)臨武
縣民盧舜良(年八十七)桂陽縣生員黃湘(年八十三)長沙
縣民孫上哲(年八十五)羅忠誨(年八十八)生員周質(年八十四)
湘鄉縣監生葛鈺(年八十一)河南虞城縣民張宏
恩(年八十四)山西文水縣民趙大儒(年八十六)大同縣
民王世璽(年八十三)盂縣生員高振業(年八十一)河津縣
民柴可宗(年八十)崞縣民劉益(年八十六)鳳臺監生生
孫晉(年八十)沁水縣生員王淑德(年八十二)忻州生員
郭金錫(年八十六)民漫灝(年八十一)河曲縣民李如竹(年八)
(十)陜西咸陽縣民民蘇士倫(年八十一)劉天秀(年八十)
大荔縣民王維先(年八十六)潼關廳民吳文學(年八十八)
朝邑縣民程錫(年八十四)薛耀(年八十一)翟長仁(年八十六)武
功縣民何敬(年八十九)甘肅狄道州貢生袁璽(年八)
(十六)四州蒲江縣民曺瓊(年八十九)杜開榜(年八十五)石
砫廳生員馬萬振(年八十八)樂山縣民雷正乾(年八十五)
雲陽縣民咼同志(年八十三)洪雅縣民劉金廣(年八十二)
梁山縣民田子溥(年八十八)新寧縣民李尚忠(年八十六)
酆都縣民員許文修(年八十一)大竹縣民王忠謨(年八)
(十一)瀘州民徐子清(年八十)墊江縣捐納正七品知
縣職銜盧天柱(年八十)廣東長樂縣貢生封昭
武大夫李世馨(年八十)雲南禄豐縣民張世賢
(年八十)羅平州民楊自發(年八十)貴州遵義縣民
趙金冠(年八十三)察哈爾原翼長吹扎木素(年八十一)
五世同堂七十歲以上二十七人
直隸博野縣民賈琳(年七十八)大名縣民姜承先(年七)
(十七)長垣遠民崔朝卿(年七十七)元城縣民陳世桂(年七)
(十三)安徽涇縣監生趙攀桂(年七十四)江西樂平
縣監生邵錦德(年七十四)石城縣捐職州同姜大𫝊
(年七十九)民魏道吕(年七十九)浙江金華縣民倪時箎
(年七十八)蘭溪縣民王志昌(年七十)福建建城縣監
生羅晝錦(年七十六)湖南武陵縣民陳儒學(年七十二)
汪郁模(年七十三)衡山縣民李士如(年七十五)清泉縣民
李永昌(年七十八)羅世傑(年七十四)河南固始縣民洪
子瓊(年七十六)山西武臺縣民智天禎(年七十七)興縣
民孫沛民(年七十七)陽曲縣民唐宗湯(年七十六)寧武縣
民殷悟(年七十八)陜西渭南縣民王際飛(年七十四)大
荔縣監生秦謙益(年七十八)蒲城縣民劉年璜(年七十七)
賈軼超(年七十八)四川巴州民周宣惠(年七十一)慶符
縣生員丁啟模(年七十九)
以上五世同堂共一百九十二人
正月十六日奉
上諭朕仰蒙
天眷上年喜得五世元孫嘉慶駢臻恩施宜渥因令各省
督撫查明所屬紳士庶民有身及五代同堂者加恩
賞賚兹據造冊咨送軍機處彙奏共一百九十二戶
内郭有英張羽劉湘鍾君寵四人俱夀踰百齡曾元
繞膝洵為昇平人瑞朕親製詩一章分賞四家並各
御書匾額以賜用示寵榮所有應賞銀兩縀疋及建
坊之處仍著該部照例具題其未届百齡五代同堂
之張文聚等一百八十八人並著各督撫分别年歲
給予匾額賞給縀疋銀兩以昭錫福推恩同登夀宇
之至意
御製據各督撫奏報夀登百齡而五世同堂者復得四
家因仍用賜張子翼前韻成什分書賜之
紀元五十承
天眷述
祖乾清叟宴張彙報遂教来續續(上年因慶得五代元孫命各督撫查民間)
(得元孫者咨報彙奏嗣據四川總督特奏逹州張子翼江西廵撫特奏龍泉縣古朝爵均以百歲夀民五代同)
(堂因親製詩章並御書匾以賜其各省陸續彙咨五代同堂者凡一百九十二人而百歲五世同堂又得四家)
特章豈獨譲堂堂京畿齊粤四氏得(直隸順義縣郭有英山東聊城縣張)
(羽歷城縣劉湘廣西桂平縣生員鍾君寵四人皆夀登百齡曾元五世仍因用前韻成什並各書匾以賜)張
(羽)郭(有英)劉(湘)鍾(君寵)五代昌夀世庥徵真是罕持盈保泰
惕何遑
御書匾額
期瑞繁昌(賜郭有英)
引年鍾盛(賜張羽)
延齡餘慶(賜劉湘)
飬庠衍福(賜鍾君寵)
御製命查各省五世一堂者得一百九十四家喜而成
詠
戶口歲增逾萬萬
天恩五世得同堂因教各省校保甲遂接奏章報吉祥
百九四家慶繁衍(前因慶得五代元孫隨傳詞各省督撫將民間得元孫者查明咨報彙奏)
(續據奉天直隸江蘇安徽福建湖南湖北山東山西四川兩廣雲貴河南浙江江西陜西甘肅各陸續咨報到)
(共百九十四家其中如直隸之張璧湖北之李進也貴州之孫月英廣西之鍾君寵得元孫自八人至四人不)
(等尤徵繁衍為史冊所未有)二旬三史遜蕃昌(昨歲命彭元瑞曺文埴檢閱四庫全書自)
(古見元孫者凡幾據奏三代以上不可考秦漢至隋末三代以上唐錢朗宋張夀元吳宗元明羅恢歸璿文徵)
(明等六人詳見昨歲誌事詩併識語)撫兹極盛益憂盛暇食惟殷敬不遑
戶口豈殊今古懸瑞因版籍按民𫝊黔黎滋盛寧非喜
衣食謀艱厪可憐(戶口滋盛實為從古未有之上瑞而米價諸物因之日貴此保泰之所以)
(難也)增以六家得二百(五代同堂者得百九十四家若冄增六家則為二百矣)較之
四代以天淵(前命查四庫全書内自古見元孫者唐宋元明四朝纔得錢朗等六家蓋彼皆士籍)
(是以記載得及若編戶齊民豈能如今日之按籍而稽此馬遷所以致羡于青雲也然若兹得百九十四家想)
(亦古所未有也)立名誠豈乏閭巷所以青雲羡馬遷
禮部謹
題為題請
旌表事據四川總督李世傑疏稱成都縣夀婦柯花氏
現年一百一歲身安勤儉性協柔嘉沐
聖朝培飬之仁祥鍾閨閫協婦德安貞之吉夀越期頥
春秋既歷百年似續亦延五世洵屬
昇平之盛事宜膺
綸綍之殊榮(臣)等查與定例相符應准其
旌表官給建坊銀三十兩並貞夀之門字樣可也奉
旨依議花氏著加恩賞給上用縀一疋銀十兩
乾隆五十二年
旌表五世同堂百歲以上夀民趙琳等二人
禮部謹
題為題請
旌表事據山東廵撫覺羅長麟奏德平縣民趙琳現
年一百五歲五世一堂性行醇良精神矍鑠大年
克享引弗㬱于曾元餘慶仍多喜增延于甲子皆
由我
皇上乾元保合贊化育而天地與參
皇極斂敷
身康強而子孫逢吉儲瑶齡於玉斗
夀考萬年衍
寶牒於
璿宫本支百世統寰區而
在宥嘉祥由是駢臻近左海以濡
恩繁祉于焉茂錫爰籲
旌揚之典用彰昌熾之符奉
上諭長麟奏德平縣夀民趙琳一百五歲五世同堂請
旨旌表等語趙琳年逾期頥孫曾洽慶洵屬昇平人瑞
特賜御製詩章匾額以示寵榮所有應加恩賞賚及
建坊旌表之處仍著該部察例辦理欽此請照古朝
爵之例由内務府支取縀一疋銀十兩仍令該撫轉
飭地方官給銀三十兩聽本家自行建坊並給與昇
平人瑞字樣可也奉
旨依議
御製山東廵撫長麟奏濟南百歲夀民趙琳五世同堂
詩以紀瑞
西川張氏西江古五代同堂夙詠箋(甲辰春慶得五代元孫因令各直省)
(督撫查詢民間得元孫者咨報彙奏旋據各省奏報共百九十四家此外以百歲而兼得五代同堂者有四川)
(逹州張子翼江西龍泉縣古朝爵二家因御書匾額並各賦詩以賜兹又據長麟奏報山東德平縣夀民趙琳)
(現年一百五歲曾元繞膝五世一堂予惟宫闈衍慶是以寰宇綿熙亦即依例賦什書匾賜之以誌昇平嘉瑞)
賚彼二家示尚齒建兹三事嘉齊肩螽斯衍慶宫闈始
燕翼綿禧寰宇駢夀世熙民宜賦詠或殊麟鳳紀祥篇
御書匾額
頥夀鍾祥
又
題為題請
旌表事據護理陜西廵撫秦承恩奏白水縣民李淵本
秉資醇厚植行敦龐已介景于百齡復緜熙於五
代誌不諼於樂樂利利
昇平躬際
三朝引無極於子子孫孫忠信行聞十室惟
蕃禧之懋輯
延洪統萬億千載而遥斯嘉應之叠彰紀盛在百九四
家而外宜膺
茂渥以示
寵榮奉
上諭秦承恩奏白水縣夀民李淵本現年百歲精神之
鑠五世同堂請旨旌表等語李淵本年臻耄耋慶洽
孫曾洵屬昇平人瑞所有應行建坊旌表加恩賞賚
之處著該部照例具題欽此應照古朝爵之例由内
務府支領縀一疋銀十兩仍令該撫轉飭地方官
給銀三十兩聽本家自行建坊並給與昇平人瑞
字樣可也奉
旨依議
乾隆五十三年
旌表五世同堂百歲夀民寥啓家百歲以上夀婦汪
氏等三人
禮部謹
題為請
旌人瑞事據湖南廵撫浦霖奏稱欽我惟
皇上福備箕疇
慶逾華祝太和翔洽萃百順以
凝禔元氣彌綸統羣生而
錫福四海登於仁夀百齡應其禎祥兹有善化縣夀民
廖啓家現年一百歲質本敦寵家𫝊清白趋庭長
幼皆逾杖鄉杖國之年繞膝曾元分承力學力田
之訓允符上瑞宜荷
榮褒奉
上諭據浦霖奏善化縣民寥啓家現年百歲曾元繞膝
請旨旌表等語寥啓家夀届期頥慶延五世洵屬昇
平人瑞特賜御書匾額並親製詩章以示寵榮所有
應行加恩賞賚及建坊旌表之處仍著該部察例辦
理欽此應請照李淵本之例由内務府支取縀一疋
銀十兩轉給祇領仍行令該撫轉飭地方官給銀
三十兩聽本家自行建坊並給與昇平人瑞字樣
可也
奉
旨依議
御製湖南善化縣百歲夀民廖啓家五世同堂詩以賜
之冄叠前韻
累洽民間多衍祥早聞兩報古和張(乾隆五十年四川有逹州百歲夀民)
(張子翼江西有龍泉縣百歲夀民古朝爵俱五世同堂允稱人瑞各書匾額並製詩章以賜兹據湖南撫臣奏)
(善化縣夀民廖啓家現年百歲曾元繞膝時際昇平嘉祥屢見殊堪慶幸亦即書額並冄叠賜張子翼詩韻賜)
(之)逮兹廖氏朋三夀同彼元孫盍一堂民慶允為國之
慶世昌敢曰化斯昌危明憂盛有成語保泰惟深惕不
遑
御書匾額
期頥衍慶
又
題為題請
旌表事據四川總督保寧奏運際
重熙
天保叶九如之祝祥徵庶錫時雍彰百福之同兹有成
都縣民劉萬迎年一百一歲有子四人孫九人曾孫十
人元孫三人躋歲月之期頥椿枝長茂喜曾元之繞膝
椒實斯繁式符
仁夀之期用表
昇平之瑞奉
上諭據保寧奏成都縣民劉萬迎現年一百一歲五世
同堂曾元繞膝請旨旌表等語劉萬迎夀逾期頥慶
延五世洵屬昇平人瑞特賜御書匾額並製詩章以
示寵榮所有應行加恩及建坊旌表之處著該部察
例具題欽此應由内務府支取縀一疋銀十兩轉給
祇領仍令該撫轉飭地方官給銀三十兩聽本家
自行建坊並給與昇平人瑞字樣可也奉
旨依議
御製四川成都縣百歲夀民劉萬迎五世同堂因三疊
賜逹州夀民張子翼詩韻賜之
由來素性不言祥人瑞難教秘弗張(謂張大其事也)却是今春
閱兩奏幸他西蜀冄同堂(新年湖南廵撫奏善化縣百歲夀民廖啓家五世同堂以)
(冄叠乙巳賜四川逹州百歲夀民張子翼五世同堂詩韻賜之兹又據四川總督奏成都縣夀民劉萬迎現年)
(一百一歲有子四人孫九人曾孫十人元孫三人一省之中期頥再見繞膝曾元洵為昇平人瑞因依例御書)
(匾額並三叠前韻以賜邇值瀛壖報捷生擒逆首慶集春韶頻詠嘉祥益深寅敬)深惟兹殖萬
民樂虔冀綏豐百物昌更值俘兇靖海嶠曰欣曰敬並
無遑
御書匾額
期頥衍慶
又
題為題請
旌表事據河南廵撫畢沅奏獲嘉縣夀婦徐汪氏現年
一百八歲五世一堂貞順含章康強逢吉桑榆駐
景百齡猶未艾之年蘭桂咸芳五世卜其昌之兆
際
楓宸之輯祉福溢緜區肆蔀屋之蒙庥慶承多祜允符
褒典榮俟
恩綸奉
上諭據畢沅奏獲嘉縣民婦徐汪氏現年一百八歲曾
元繞膝五世一堂請旨旌表等語徐汪氏夀逾百齡
慶延五世洵屬昇平人瑞所有應行加恩賞賚及建
坊旌表之處著該部照例具題欽此應由内務府支
取縀一疋銀十兩轉給祇領仍令該撫轉飭地方
官給銀三十兩聽本家自行建坊並給與貞夀之
門字樣可也奉
旨依議
乾隆五十四年
恩賞五世同堂喬文源等二人
奉
上諭前據綿恩奏直隸永年縣生員喬庚辛呈明五世
同堂伊父監生喬文源現年八十五歲等語喬文源
身列成均年登耄耋其子孫五世同堂洵屬昇平盛
事喬文源著交直隸總督查明咨部照例旌賞以示
朕錫福敷恩至意
又奉
上諭何裕城奏寧都州生員曾鏡現年八十歲五世同
居可否給予匾額銀縀等語曾鏡年臻八袠五世同
堂實為昇平人瑞應著該撫給予匾額並賞給縀疋
銀兩以昭錫福推恩至意
八旬萬夀盛典卷二十七
