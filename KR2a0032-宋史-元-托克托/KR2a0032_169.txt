宋史卷一百六十九
元中書右丞相總裁托克托等修
職官志第一百二十二
職官九(叙遷之制)
羣臣叙遷流内銓(流外出官文散官)武散官爵勲
功臣檢校官(兼官試秩)紹興以後階官
文臣京官至三師叙遷之制
諸寺監主簿秘書省校書郎秘書省正字(有出身轉大理評事)
(無出身轉太常寺奉禮郎内帶舘職同有出身后族兩府之家轉太祝)
太常寺太祝奉禮郎(有出身轉諸寺監丞無出身轉大理評事内帶舘職同有出身)
大理評事(有出身轉大理寺丞第一人及第轉著作佐郎無出身轉諸寺監丞内帶舘職同有)
(出身后族兩府之家審刑院詳議刑部詳覆詳斷檢法法直官轉光祿寺丞)
諸寺監丞(有出身轉著作佐郎無出身轉大理寺丞内帶舘職同有出身)
大理寺丞(有出身轉殿中丞無出身轉太子中舍内帶舘職同有出身或轉太子中允后族兩)
(府之家審刑院詳議刑部詳覆詳斷中書堂後官轉太子右贊善大夫)
著作佐郎(冇出身轉秘書丞内第一人及第太常丞無出身轉太子左贊善大夫内帶舘職同)
(有出身特旨轉秘書郎著作郎宗正丞)
太子左右贊善大夫中舍洗馬(轉殿中丞内帶舘職轉太常丞)
太子中允(轉大常丞特旨轉秘書郎著作郎宗正丞)
太常宗正秘書丞著作郎秘書郎(轉太常博士特旨轉左右正言監察)
(御史宗正丞無出身轉國子博士)
殿中丞(有出身轉太常博士無出身轉國子監博士内帶舘職同有出身)
太常國子博士(轉後行員外郎特旨轉左右司諫殿中侍御史)
左右正言(轉左右司諫帶待制已上職轉起居舍人)
監察御史(轉殿中侍御史)
後行員外郎(轉中行員外郎特旨轉起居舍人侍御史)
左右司諫(轉起居郎起居舍人帶待制巳上職轉吏部員外郎)
殿中侍御史(轉侍御史)
中行員外郎(轉前行員外郎)
起居郎起居舍人(轉兵部員外郎帶待制已上職轉禮部郎中)
侍御史(轉司封員外郎)
前行員外郎(轉後行郎中)
後行郎中(轉中行郎中)
中行郎中(轉前行郎中)
右常調轉員外郎者轉右曹(内有出身自屯田無出身自虞部贓罪叙)
(復人自水部轉)水部司門庫部虞部比部
駕部屯田都官職方
任發運轉運使副三司開封府判官侍讀侍講天
章閣侍講崇政殿說書開封府推官府界提點三
司子司主判官大理少卿提點刑獄提點鑄錢監
諸王府翊善侍讀記室中書提點五房公事堂後
官轉左曹(内有出身自祠部無出身自主客堂後官自膳部轉)
膳部倉部考功主客金部
司勲祠部度支司封
任發運轉運使副三司開封府判官左曹轉左名
曹(内無出身只轉祠部度支司封有出身合轉右名曹凖此)任三司副使知雜
修撰修起居注直舍人院轉左名曹
工部刑部兵部
帶待制已上職左右曹右名曹轉左名曹仍隔一
資超轉中行郎中轉左右司郎中(戸部轉左司刑部度支金部倉)
(部都官比部司門轉右司)
禮部戸部吏部
前行郎中(有出身轉太常少卿無出身轉司農少卿内見任左曹衛尉少卿帶待制巳上職轉)
(右諫議大夫)
左右司郎中(帶待制已上職轉諫議大夫左司轉左諫議右司轉右諫議帶翰林學士者轉)
(中書舍人)
衛尉司農少卿(轉光祿少卿帶舘職轉光祿卿)
光祿少卿(轉司農卿帶舘職轉光祿卿)
太常少卿(轉光祿卿任三司副使修撰取旨)
司農卿(轉少府監帶舘職轉光祿卿)
少府監(轉衛尉卿帶舘職轉光祿卿)
衛尉(轉光祿卿)
光祿卿(轉秘書監)
秘書監(轉太子賓客)
中書舍人(轉禮部侍郎)
諫議大夫(轉給事中)
給事中(轉工部侍郎帶翰林學士巳上職轉禮部侍郎)
太子賓客(轉工部侍郎)
工部侍郎(轉刑部侍郎兩府轉戸部侍郎宰相轉兵部侍郎)
禮部侍郎(轉戸部侍郎宰相轉吏部侍郎)
刑部侍郎(轉兵部侍郎兩府轉吏部侍郎宰相轉禮部尚書)
戸部侍郎(轉吏部侍郎宰相轉禮部尚書)
兵部侍郎(轉右丞兩府轉左丞宰相轉禮部尚書)
吏部侍郎(轉左丞宰相轉禮部尚書)
左右丞(轉工部尚書兩府轉禮部尚書)
工部尚書(轉禮部尚書兩府轉刑部尚書)
禮部尚書(轉刑部尚書兩府轉戸部尚書)
刑部尚書(轉戸部尚書兩府轉兵部尚書)
戸部尚書(轉兵部尚書兩府轉吏部尚書)
兵部尚書(轉吏部尚書兩府轉太子少保宰相轉右僕射)
吏部尚書(轉太子少保宰相轉左僕射)
太子少保(轉太子少傅)
右僕射(轉左僕射)
太子少傅(轉太子少師)
左僕射(轉司空)
司空(轉司徒)
太子少師(轉太子太保)
司徒(轉太保)
太子太保(轉太子太傅)
太子太傅(轉太子太師)
太子太師(轉太保)
太保(轉太傅)
太傅(轉太尉)
太尉(轉太師)
太師(大師太傅太保謂之三師太尉司徒司空謂之三公几除授則自司徒遷太保自太傅遷太尉)
(檢校亦如之治平三年翰林學士賈黯奏近者皇子封拜並除檢校太傅臣按官儀自後魏以来以)
(太師太傅太保為三師太尉司徒司空為三公國朝因之六典曰三師三師訓導之官也盖天子之)
(所師法今皇太子以師傅名官於義弗安莫甚於此盖前世因循失於釐正臣愚以謂自今皇子及)
(宗室卑者除官並不可帶師傅之名隨其叙遷改授三公之官䛇候將来因加改正自此皇子及宗)
(室卑行遂不除三師官)
宋初臺省寺監官猶多涖本司亦各有員額資考
之制各以曹署閒劇著為月限考滿則遷慶恩止
轉階勲爵邑建隆二年始以右監門衛將軍魏仁
滌為右神武將軍水部員外郎朱洞為都官員外
郎監察御史李鑄為殿中侍御史以仁滌等掌麴
糵領關征外有羡也自是廢歲滿叙遷之典是後
多掌事于外諸司互以他官領之雖有正官非别
受詔亦不領本司之務又官有其名而不除者甚
衆皆無定員無月限不計資品任官者但常食其
奉而已時議以近職為貴中外又以差遣别輕重
焉
武臣三班借職至節度使叙遷之制
(三班借職以下亦有磨勘轉官法緣未受真命今不具錄)
三班借職(轉三班奉職)
三班奉職(轉右班殿直)
右班殿直(轉左班殿直)
左班殿直(轉右侍禁)
右侍禁(轉左侍禁)
左侍禁(轉西頭供奉官)
西頭供奉官(轉東頭供奉官)
東頭供奉官(轉内殿崇班)
内殿崇班(轉内殿承制)
内殿承制(轉供備庫使有戰功轉禮賓副使特旨東西染院西京作坊副使有戰功並謂曾經)
(轉官酬奬)
供備庫使(轉西京左藏庫副使有戰功轉如京副使)
禮賓副使(轉崇儀副使有戰功轉洛苑副使)
西染院副使(轉如京副使有戰功轉内園副使)
東染院副使(轉洛苑副使有戰功轉文思副使)
西染院使(轉如京使有戰功轉内園使)
東染院使(轉洛苑使有戰功轉六宅使)
西京作坊使(轉文思使有戰功轉莊宅使)
西京左藏庫使(轉六宅使有戰功轉西作坊使)
崇儀使(轉六宅使有戰功轉西作坊使)
如京使(轉莊宅使有戰功轉東作坊使)
洛苑使(轉西作坊使有戰功轉左藏庫使)
内園使(轉東作坊使有戰功轉内藏庫使)
文思使(轉左藏庫使有戰功轉右騏驥使)
六宅使(轉内藏庫使有戰功轉右騏驥使)
莊宅使(轉右騏驥使有戰功轉宮苑使)
西作坊使(轉左騏驥使有戰功轉宫苑使)
東作坊使(轉宫苑使)
左藏内藏左右騏驥宫苑使(並轉皇城使)
皇城使(轉遥郡刺史凡已上使副除皇城係東班餘並西班其東班翰林以下十九司使司雖有)
(見在官及遷轉法並授伎術官)
遥郡刺史(轉遥郡團練使特旨轉正刺史)
遥郡團練使(轉遥郡防禦使特旨轉正團練使)
刺史(轉團練使)
團練使遥郡防禦使(轉防禦使)
防禦使(轉觀察使)
觀察使(轉節度觀察留後)
節度觀察留後(轉節度使)
節度使
武臣自通事舍人轉横班例
通事舍人(轉西上閤門副使其東上閤門副使非特恩不遷)
東西上閤門副使(轉引進副使)
引進副使(轉客省副使)
客省副使(轉西上閤門使)
西上閤門使(轉東上閤門使)
東上閤門使(轉四方舘使)
四方館使(轉引進使)
引進使(轉客省使)
客省使
右内客省使至閤門使謂之横班皇城使以下二
十名謂之東班洛苑使以下二十名謂之西班初
猶有正官充者其後但以檢校官為之或領觀察
使防禦使團練使刺史(&KR1402;祐元年詔副使自今改正使於本額下五資遷之)
(舊無定員慶歷四年詔客省引進四方舘使各一人東西上閤門使共四人閤門引進客省副使共)
(六人閤門通事舍人八人治平二年樞密院奏嘉祐三年詔非軍職當罷横行歲滿當遷及有戰功)
(殊績皆不得除正任當遷則改州名或加檢校官勲封食邑自降詔以来正任刺史以上絶升進之)
(望今欲因知藩要州郡或路分總管如再經改州名或加檢校官勲封食邑巳及十年者與遷官至)
(節度觀察留後止又客省引進四方舘舊置使三員東西上閤門舊置使四員今並增為六員閤門)
(引進客省舊制副使六員今並增為八員閤門舊通事舍人八員今增為十員凡所增置湏見任官)
(當遷及有闕乃補其皇城使改官及七年如曾歴邊任有本路監司總管五人以上共薦者欲除遥)
(郡刺史至遥郡防禦使止詔自今皇城宫苑副使當磨勘者各於本班使額自下升五資改諸司使)
(其自左藏庫副使已上因酬奬及非次改官者聽如舊除皆從樞密院之請初英宗謂執政曰諸司)
(副使改轉使當從供備庫使始今對行升五資太優於是合議條奏而為此例)
宗室自率府副率至侍中叙遷之制
太子右内率府副率(轉太子右監門率府率)
太子右監門率府率(轉右千牛衛將軍)
右千牛衛將軍(轉右監門衛大將軍)
右監門衛大將軍(轉遥郡刺史)
遥郡刺史(轉遥郡團練使繼諸王後見封國公及特旨即轉正刺史)
遥郡團練使(轉遥郡防禦使繼諸王後見封國公及特旨即轉正團練使)
刺史(轉團練使)
團練使(轉防禦使)
防禦使(轉觀察使)
觀察使(轉節度觀察留後)
節度觀察留後(轉節度使特旨轉左右衛上將軍)
左右衛上將軍節度使(轉節度使同中書門下平章事)
節度使同中書門下平章事(轉節度使兼侍中)
節度使兼侍中
内臣自皇城使特恩遷轉例(合該磨勘並臨時用例取旨改轉)
皇城使(轉昭宣使國朝亦有外官為昭宣使者)
昭宣使(轉宣政使)
宣政使(轉宣慶使)
宣慶使(轉景福殿使)
景福殿使(轉延福宫使)
延福宫使(凡不轉昭宣已上五使者並轉遥郡)
入内内侍省内臣叙遷之制
祗候班(雖有轉官法近年無遷轉之人惟叙官者一級當一官内侍省同)
北班内品(轉後苑散内品)
後苑散内品(轉後苑勾當事内品)
後苑勾當事内品(轉後苑内品)
後苑内品(轉把門内品)
把門内品(轉入内内品)
入内内品(轉貼祗候内品)
貼祗候内品(轉祗候小内品)
祗候小内品(轉祗候内品)
祗候内品(轉祗候高班内品)
祗候高班内品(轉祗候高品)
祗候高品(轉祗候殿頭)
祗候殿頭
右係責降及責降人保引
内侍班(轉黃門)
黃門(轉高班)
高班(轉高品)
高品(轉殿頭)
内侍殿頭(轉内西頭供奉官)
内西頭供奉官(轉内東頭供奉官)
内東頭供奉官(東頭供奉官巳上轉官依外官)
内侍省内臣叙遷之制
祗候班
後苑散内品(轉散内品)
散内品(轉北班内品)
北班内品(轉後苑勾當事内品)
後苑勾當事内品(轉後苑内品)
把門内品後苑内品(轉内品)
内品(轉貼祗候内品)
貼祗候内品(轉祗候内品)
祗候内品(轉祗候高班内品)
祗候高班内品(轉祗候高品)
祗候高品
右係責降及責降人保引(亦有非責降由奏薦而除者入内内侍省同)
内侍班
黃門(轉高班)
高班(轉高品)
高品(轉殿頭)
殿頭(轉内西頭供奉官)
内西頭供奉官(轉内東頭供奉官)
内東頭供奉官(東頭供奉官巳上轉官依外官例)
右宋初以來内侍未嘗磨勘轉官唯有功乃遷至
景祐中詔内臣入仕三十年累有勤勞經十年未
嘗遷者奏聽旨猶無磨勘定格也慶歷以後其制
漸隳黃門有勞至減十五年而入仕纔五七年有
勞至高品已上者兩省因著十年磨勘之例而減
年復在其中嘉祐六年樞密院始議釐革乃詔内
臣入仕並三十年磨勘已磨勘者其以勞得減年
者毋得過五年
選人選亰官之制
有出身
判司簿尉七考除大理寺丞(不及七考光祿寺丞不及五考大理評事不及)
(三考奉禮郎)
初等職官知令錄六考除大理寺丞(不及六考光祿寺丞不及三考)
(大理評事)
兩使職官知令錄六考除著作佐郎(不及六考大理寺丞不及三考)
(光祿寺丞)
支掌防團判官六考除太子中允(不及六考著作佐郎)
節察判官六考除太常丞(不及六考太子中允)
無出身
判司簿尉七考除衛尉寺丞(不及七考大理評事不及五考奉禮郎不及三)
(考守將作監主簿)
初等職官知令錄六考除衛尉寺丞(不及六考大理評事不及三考)
(奉禮郎)
兩使職官知令錄六考除大理寺丞(不及六考衛尉寺丞不及三考)
(大理評事)
支掌防團判官六考除著作佐郎(不及六考大理寺丞)
節度判官六考除太子中允(不及六考著作佐郎)
吏部流内銓諸色入流及循資磨勘選格入流
有出身
進士明經入望州判司次畿簿尉
九經入緊州判司望縣簿尉
諸科(五經三禮三史三傳今雖無此科緣見有逐色人)明法入上州判司緊
縣簿尉
學究武舉得班行人換授入中州判司上縣簿尉
無出身
太廟齋郎(舊室長同)入中下州判司中縣簿尉
郊社齋郎(舊長坐同)試銜白衣送銓注官司士文學参軍
長史司馬助教得正官并班行試換文資入下州
判官中下縣簿尉
三色人
攝官入小縣簿尉
進納授試銜入下州判司中下縣簿尉授太廟齋郎
入中州判司中縣簿尉
流外入下縣簿尉
巳上並許超折地望注授
循資
常調
判司簿尉有出身兩任四考無出身兩任五考攝官
出判司三任七考並入錄事参軍但有舉主四人
或有合使舉主二人並許通注縣令流外出身四
任十考入錄事参軍(内係驅使官沿堂五院人只注大都判司大縣簿尉)進
納出身三任七考曹省試下第二任五考入下州
令錄仍差監當
酬奬
判司簿尉初任循一資入知令錄次任二考已上入
正令錄
知令錄循一資入初等職官正令錄入兩使職官
初等職官循一資入兩使職官兩資入支掌防團判
官三資入節察判官
恩例
判司簿尉用祖父五路及廣桂知州帶安撫并知成
都府梓州及川廣轉運提刑等恩例陳乞循入試
銜知縣仍差監當
奏薦
判司簿尉
舉職官有出身四考有舉主三人移初等職官仍差
知縣有出身四考無出身六考注初等職官有出
身六考無出身七考注兩使職官
舉縣令有出身二考無出身四考攝官出身六考有
舉主三人進納出身六考有舉主四人流外出身
三任七考有舉主六人並移縣令内流外人入錄
事参軍
令錄係舉人入任内有京官舉主二人循兩使職知
縣
初等職官知縣係舉人入任内有京官職舉主二人
循兩使職官如願知縣者聽
磨勘
判司簿尉七考知令錄職官六考有京官舉主五人
内一員轉運使副或提刑並磨勘引見轉合入亰
朝官
兩使職官知縣係舉人入併因舉循入任内有京官
舉主二人磨勘引見轉合入京官
令錄流外出身係舉人入任内有班行舉主三人磨
勘引見改換班行
差攝
長史文學兩舉進士三舉諸科
特恩與攝官
已上廣南東路長史文學與舉人中半差攝西路
長史文學七分舉人二分特恩攝官一分
試補
正額及額外攝官並試公案以合格名次高下差攝
内試不中及不能就試者並在試中人之下
解發
入額人一任實滿四年與解發如差監當監稅即以
二年為一任理兩攝並解發赴銓(海北攝官差往海南減一年犯)
(公罪展攝二年監當虧少課利罰半月奉者添攝一任罰一月奉者添攝兩任)
流外出官法
尚書省(書令史都省二十四司禮部貢院吏部流内銓官誥院七選都省敕庫兵部甲庫八選諸)
(司驅使官都省散官十九選貢院散官十八選並補正名後理或酬奬減一等出簿尉)
門下省(白院令史七選畫頭書院甲庫令史贊者八選並補正名後理驅使官九選授勒留官後)
(理並出簿尉)
中書省(白院令史七選甲庫令史八選並補正名後理驅使官九選授勒留後理並出簿尉)
學士院(錄事補正名後理三年出奉職孔目官遇大禮從上出一名不遇大禮七選驅使官遇大)
(禮從上三人並出簿尉不遇恩十選並授勒留官後理)
御史臺(令史七選補正名驅使官九選授勒留官並出簿尉引贊官補正名後遇大禮出錄事参)
(軍試中刑罰人充主推五年出奉職書史五年出借職係諸處取到人充主推八年出借職書史出)
(三班差使)
三司(三部都孔目官三年出西頭供奉官前後行入仕三十年巳上遇大禮從上各出二人前行出)
(奉職後行出借職子司勾覆開拆官五年出左右班殿直前後行出二人同三部衙司都押衙三年)
(出奉職衙佐三年出借職通引官行首司五年出奉職並補正名後理)
開封府(孔目官補正名後理五年出右班殿直左知客押衙六年通引官左番行首七年出奉職)
(並補正名後理支計官勾覆官開拆官接押官出奉職諸司行首前行出借職並遇大禮以入仕及)
(三十年已上者三人出職)
殿前司(孔目官五年出右侍禁通引官行首三年出奉職並補正名後理)
馬步軍司(孔目官五年出右班殿直通引官行首三年出借職並補正名後理)
入内内侍兩省(前後行補正名後理三年出奉職)
大宗正司(勾押官補正名後理三年出借職)
三班院(勾押官補正名後理五年出奉職)
審官院(令史授勒留官後理七年出簿尉)
九寺(府史太常大理寺七選宗正光祿太府太僕衛尉鴻臚司農寺十選驅使官十九選宗正司楷)
(書八選並補正名後理出簿尉)
諸監(都水監勾押官補正名後理三年出奉職少府將作監府史十選國子監八選司天監禮生歷)
(生選少府將作監驅使官十九選並補正名後理出簿尉)
羣牧司(都勾押官補正名後理三年出奉職)
客省(行首補正名後理三年勾押官五年並出奉職承受並驅使官授勒留官後理七選出簿尉)
四方舘(書令史補正名後理八選表奏官驅使官授勒留官後理九選並出簿尉)
閤門(行首補正名後理三年出右侍禁承受授勒留官後理七選出簿尉)
太常禮院(禮直官自補副禮直官後六經大禮出西頭供奉官禮生補正名後理六選出簿尉)
審刑院(充本院書令史後理六選出簿尉)
秘書殿中省(令史楷書並補正名後理八選出簿尉)
起居院(楷書八選驅使官十九選並補正名後理出簿尉)
崇文院(孔目官補正名後理遇大禮出奉職)
三舘(孔目官四庫書直官八選楷書七選書直書庫表奏官九選守當官十選並授勒留官後理楷)
(書補正名後理並出簿尉)
秘閤(典書楷書並補正名後理七選出簿尉)
軍頭引見司(勾押官補正名後理五年出右班殿直)
皇城司(勾押官補正名後理三年出奉職)
内東門司(押司官補正名後理三年出借職)
管勾往来國信所(勾押官補正名後理三年出奉職)
翰林司(專知官三年界滿大將出奉職)
内藏庫(專知官三年界滿出借職)
御藥院(押司官補正名後理三年出借職)
御書院(待詔五年出左班殿直書藝十年出右班殿直御書祗候十五年出借職並補正名後理)
進奏院(進奏官補正名後理十五年遇大禮無過犯從上五人出職有過犯經洗雪曾經決責出)
(借職人數無定限)
御厨(勾押官補正名後理三年出職)
金吾街司仗司(孔目官表奏勾押驅使官並補正名後理十九選出簿尉)
文臣換右職之制
秘書監(換防禦使)
太卿監(換團練使)
秘書少監太常光祿少卿(換刺史)
少卿監(換皇城使遥郡刺史)
帶職郎中(換閤門使)
前行郎中(換宮苑使)
中行郎中(換内藏庫使)
後行郎中(換莊宅使)
帶職前行員外郎
前行員外郎(並換洛苑使)
帶職中行員外郎起居舍人侍御史
中行員外郎(並換西京作坊使)
帶職後行員外郎左右司諫殿中侍御史
後行員外郎(並換供備庫使已上並帶遥郡刺史)
帶職博士左右正言監察御史(換閤門副使)
太常博士(換内藏庫副使)
國子博士(換左藏庫副使)
太常丞(換莊宅副使)
秘書丞(換六宅副使)
殿中丞著作郎(換文思副使)
太子中允(換禮賓副使)
太子左右贊善大夫中舍洗馬(換供備庫副使)
秘書郎著作佐郎(換内殿承旨)
大理寺丞(換内殿崇班)
諸司監丞節度觀察判官(換東頭供奉官)
大理評事節度掌書記觀察支使(換西頭供奉官)
太常寺太祝奉禮郎(換左侍禁)
初等職官知令錄并兩使職官防禦團練判官令錄
未及三考(換左班殿直)
初等職官知令錄未及三考(換右班殿直)
判司簿尉(換三班奉職)
試銜齎郎并判司簿尉未及三考(換三班借職巳上京官至太常丞帶)
(職加一資換)
右文官換右職者除流外進納及犯私罪情重并
贓罪外年四十以下並許試換右職三班使臣補
換及三年差使及五年方許試換已上並召京朝
官或使臣二人委保其文臣待制武臣觀察使巳
上願換官取旨
紹興復脩試換之令淳熙增廣尚左尚右侍左侍右換
官之格列而書之以見新式若中大夫而下文臣換官
仍政和舊制則不書
諸訓武郎至進武校尉不曾犯贓私罪及笞刑經決而
願換文資者聽召保官二員具家狀連保狀二本詣登
聞鼓院投進乞試(外任人候替罷就試文資換武者聽)凖此即授小使臣
後未及三年授進武校尉後未及五年三省樞密院書
令史以下授使臣進武校尉若保甲及試武藝并進納
流外出身不用此令諸武臣試換文資於易詩周禮禮
記各專一經仍兼論孟願試詩賦及依法官條試斷案
刑綂大義者聽
換官尚右訓武脩武郎換宣教郎侍左承直郎換從義
郎文林從政郎(奏舉職官知縣同)換忠翊郎未滿三考成忠郎
從事脩職換成忠郎未滿三考保義郎迪功郎換成節
郎未滿三考承信郎將仕郎換承信郎侍右從義郎換
宣義郎秉義郎換承事郎忠訓郎換承奉郎忠翊郎換
承務郎成忠郎換從事郎保義郎換脩職郎承節承信
郎換迪功郎進武校尉進義校尉換將仕郎蔭補換使
臣承奉郎換忠翊郎承務郎換成忠郎文林郎換保義
郎從事從政迪功通事郎換成節郎登仕將仕郎換承
信郎
文散官二十九
開府儀同三司從一特進(正二)
光祿大夫從二金紫光祿大夫(正三)
銀青光祿大夫從三正奉大夫(正四上階)
中奉大夫正四太中大夫(從四上階)
中大夫從四中散大夫(正五上)
朝奉大夫正五朝散大夫(從五上)
朝請大夫從五朝奉郎(正六上)
承直郎正六奉直郎(從六上)
通直郎從六朝請郎(正七上)
宣德郎正七朝散郎(從七上)
宣奉郎從七給事郎(正八上)
承事郎正八承奉郎(從八上)
承務郎從八儒林郎(正九上)
登仕郎正九文林郎(從九上)
將仕郎(從九)
右朝官階勲高遇恩加八大夫
武散官三十一
驃騎大將軍從一輔國大將軍(正二上)
鎮國大將軍正二冠軍大將軍(正三上)
懷化大將軍正三雲麾將軍(從三上)
歸德將軍從三忠武將軍(正四上)
壯武將軍正四宣威將軍(從四上)
明威將軍從四定遠將軍(正五上)
寧遠將軍正五游騎將軍(從五上)
游擊將軍從五昭武校尉(正六上)
昭武副尉正六振威校尉(從六上)
振威副尉從六致果校尉(正七上)
致果副尉正七翊麾校尉(從七上)
翊麾副尉從七宣節校尉(正八上)
宣節副尉正八禦武校尉(從八上)
禦武副尉從八仁勇校尉(正九上)
仁勇副尉正九陪戎校尉(從九上)
陪戎副尉(從九)
右文朝官階上經恩加一階郎階上京朝官加五
階選人加一階武散官冠軍大將軍使相節度使
起復改授游擊將軍雖中書主事諸司吏人加授
亦無累加法餘不常授已上文武三品已上
服紫五品已上服緋九品已上服綠
元豐寄祿格以階易官雜取唐及國朝舊制自開府儀
同三司至將仕郎定為二十四階崇寧初因刑部尚書
鄧洵武請又換選人七階大觀初又增宣奉正奉中奉
奉直等階政和末又改從政脩職迪功而寄祿之格始
備自開府至迪功凡三十七階
新官舊官
開府儀同三司使相(謂節度使兼侍中中書令或同平章事)
特進左右僕射
金紫光祿大夫吏部尚書
銀青光祿大夫五曹尚書
光祿大夫左右丞
宣奉大夫(大觀新置)
正奉大夫(大觀新置)
正議大夫六曹侍郎
通奉大夫(大觀新置)
通議大夫給事中
太中大夫左右諫議大夫
中大夫秘書監
中奉大夫(大觀新置)
中散大夫光祿卿至少府監
朝議大夫太常卿少卿左右司郎中
奉直大夫(大觀新置)
朝請大夫前行郎中
朝散大夫中行郎中
朝奉大夫後行郎中
朝請郎前行員外郎侍御史
朝散郎中行員外郎起居舍人
朝奉郎後行員外郎左右司諫
承議郎左右正言太常國子博士
奉議郎太常秘書殿中丞著作郎
通直郎太子中允贊善大夫洗馬
宣教郎(元豊本宣德政和避宣德門改)著作佐郎大理寺丞
宣義郎光祿衛尉寺將作監丞
承事郎大理評事
承奉郎太祝奉禮郎
承務郎校書郎正字將作監主簿
承直郎留守節察判官
儒林郎節察掌書記支使防團判官
文林郎留守節察推官軍監判官
從事郎(承直至此四階並崇寧初換)防團推官監判官
從政郎(崇寧通仕政和再換)錄事参軍縣令
脩職郎(崇寧登仕政和再換)知錄事参軍知縣令
迪功郎(崇寧將仕政和再換)軍巡判官司理司法司戸主
簿尉
國朝武選自内客省至閤門使副為橫班自皇城至供
備庫使為諸司正使副為諸司副使自内殿承制至三
班借職為使臣元豐未及更政和二年乃詔易以新名
正使為大夫副使為郎横班十二階使副亦然六年又
增置宣正履正協忠翊衛親衛大夫郎凡十階通為横
班自太尉至下班祗應凡五十二階
新官舊官
太尉(政和新置以太尉本秦之主兵官遂定為武階之首)
通侍大夫内客省使
正侍大夫延福宮使
宣正大夫
履正大夫
協忠大夫(並政和新置)
中侍大夫景福殿使
中亮大夫客省使
中衛大夫引進使
翊衛大夫
親衛大夫
拱衛大夫(並政和增置)
左武大夫東上閤門使
右武大夫西上閤門使
正侍郎
宣正郎
履正郎
協忠郎
中侍郎(並政和新置)
中亮郎客省副使
中衛郎引進副使
翊衛郎
拱衛郎(並政和增置)
左武郎東上閤門副使
右武郎西上閤門副使
武功大夫皇城使
武德大夫宫苑左右騏驥内藏庫使
武顯大夫左藏庫東西作坊使
武節大夫莊宅六宅文思使
武略大夫内苑洛苑如京崇儀使
武經大夫西京左藏庫使
武義大夫西京作坊東西染院使
武翼大夫供備庫使
武功郎皇城副使
武德郎宫苑左右騏驥内藏庫副使
武顯郎左藏庫東西作坊副使
武節郎莊宅六宅文思副使
武略郎内園洛苑如京崇儀副使
武經郎西京左藏庫副使
武義郎西京作坊東西染院禮賓(副使)
武翼郎供備庫副使
敦武郎内殿承制
脩武郎内殿崇班
從義郎東頭供奉官
秉義郎西頭供奉官
中訓郎左侍禁
中翊郎右侍禁
成忠郎左班殿直
保義郎右班殿直
承節郎三班奉職
承信郎三班借職
下班祗應殿侍
元豐官制定有請併易内侍官名者神宗曰祖宗為此
名有深意豈可輕議政和二年始遂改焉凡十有二階
新官舊官
供奉官内東頭供奉官
左侍禁内西頭供奉官
右侍禁殿頭
左班殿直高品
右班殿直高班
黃門黃門
袛候侍禁祗候殿頭
祗候殿直祗候高品
祗候黃門祗候高班内品
内品
祗候内品
貼祗候内品(巳上三名仍舊不改)
政和初既易武階遂改醫官之名凡十有四階
新官舊官
和安成安成(全成和大夫)軍器庫使
保和大夫西綾錦使
保安大夫榷易使
翰林良醫翰林醫官使
和安成和成(安成全郎)軍器庫副使
保和郎西綾錦副使
保安郎榷易副使
翰林醫正翰林醫官副使
凡除職事官以寄祿官品之高下為凖高一品已
上為行下一品為守下二品已下為試品同者否
紹聖三年戸部侍郎吴居厚言神宗官制凡臺省
寺監之制有行守試三等之别元祐中裁減冗費
而職事官帶行者第存虛名而已請付有司講復
舊制從之四年翰林學士蔣之竒言所謂試則非
正官也今尚書侍郎皆正官而謂之試失之矣如
以其階卑則謂之守可也臣請凡為正官者皆改
試為守崇寧中吏部授選人差遣亦用資序高下
分行守試三等政和三年詔選人在京執事官依
品序帶行守試其外任則否宣和以後官高而仍
舊職者謂之領官卑而職高者謂之視故有庶官
視從官視執政執政視宰相凡道官亦視階官云
爵一十二
王嗣王郡王
國公郡公開國公
開國郡公開國縣公開國侯
開國伯開國子開國男
右封爵皇子兄弟封國謂之親王親王之子承嫡
者為嗣王宗室近親承襲特旨者封郡王遇恩及
宗室祖宗後承襲及特旨者封國公餘宗室近親
並封郡公其開國公侯伯子男皆隨食邑二千戸
已上封公一千戸已上封侯七百戸已上封伯五
百戸已上封子三百戸已上封男見任前任宰相
食邑實封共萬戸(嗣王開國郡公縣公後不封)
勲一十二
上柱國柱國上護軍
護軍上輕車都尉輕車都尉
上騎都尉騎都尉驍騎尉
飛騎尉雲騎尉武騎尉
右騎都尉已上兩府并武臣正任已上經恩加兩
轉文武朝官加一轉武騎尉已上京官加一轉朝
官雖未至驍騎尉經恩亦便加騎都尉
功臣
推忠佐理協謀同德
守正亮節翊戴贊治
崇仁保運經邦
右賜中書樞密臣僚(宰相初加六字餘官初加四字其次並加兩字舊有功臣)
(者改賜)
推忠保德翊戴守正
亮節同德佐運崇仁
協恭贊治宣德純誠
保節保順忠亮竭誠
奉化效順順化
右賜皇子皇親文武臣僚外臣(初加四字次加兩字)
拱衛翊衛衛聖保順
忠勇拱極護聖奉慶
果毅肅衛
右賜諸班直將士禁軍(初加二字再加亦如之)
檢校官一十九
太師太尉太傅
太保司徒司空
左僕射右僕射吏部尚書
兵部尚書戸部尚書刑部尚書
禮部尚書工部尚書左散騎常侍
右散騎常侍太子賓客國子祭酒
水部員外郎
右皇子初授官加太尉初授樞密使使相及曾任
宰相樞密使除節度使加太傅初除宣徽節度加
太保宗室初授使相加尚書左僕射特除并換授
諸司使已上加工部尚書諸司副使加右散騎常
侍除通事舍人内殿崇班已上初授加太子賓客
副率巳上并三班及史職蕃官軍員該恩加國子
祭酒四廂都指揮使止於司徒諸軍都指揮使忠
佐馬步都軍頭止於司空軍班都虞候忠佐副都
軍頭巳上止於左右僕射諸軍指揮使止於吏部
尚書其官止遇恩則或加階爵功臣
憲官四
御史大夫侍御史殿中侍御史
監察御史
右通事舍人内殿崇班巳上初除加兼御史大夫
宗室副率巳上初授軍頭等經恩加兼監察御史
餘經恩以次遷入
試秩
大理司直大理評事秘書省校書郎
正字寺監主簿助教
右幕職初授則試秘書省校書郎再任至兩使推
官則試大理評事掌書記支使防禦團練判官則
試大理司直評事又加則兼監察御史亦有解褐
試大理評事校書郎正字寺監主簿助教者謂之
試御有選集同出身例
紹興以後階官
元豐新制以階易官定為二十四階崇寧大觀政和相
繼潤色之紹興舉行元祐之法分置左右文臣為左餘
人為右淳熙初因宗室善俊建言階官並去左右字今
任子雜流惟紐轉通直郎奉直中散二大夫如故若帶
貼職則超資自開府至迪功序次于后
文階
開府儀同三司
特進
金紫光祿大夫銀青光祿大夫
光祿大夫宣奉大夫(大觀新置)
正奉大夫正議大夫
通奉大夫(大觀新置)通議大夫
太中大夫(以上舊為侍從官)中大夫
中奉大夫(大觀新置)中散大夫
朝議大夫(以上係卿監)奉直大夫(大觀新置)
朝請大夫朝散大夫
朝奉大夫(以上係正郎)朝請郎
朝散郎朝奉郎(以上係員郎)
承議郎奉議郎
通直郎宣教郎
宣義郎承事郎
承奉郎承務郎(以上係京官)
右四年一轉無出身人逐資轉有出身人超資轉
至奉議並逐資轉至朝議大夫有止法仍七年一
轉内奉直中散二大夫(有出身人不轉)
承直郎儒林郎
文林郎從事郎
從政郎脩職郎
迪功郎(以上政和更定並係選人用舉狀及功賞改官)
通仕郎登仕郎
將仕郎(以上係奏補未出身官人)
武階
武階舊有横行正使橫行副使有諸司正使諸司副使
有使臣政和易以新名正使為大夫副使為郎横行正
副亦然於是有郎居大夫之上至紹興始釐正其序
太尉
通侍大夫正侍大夫
宣正大夫(政和新置)履正大夫(政和新置)
協忠大夫(政和新置)中侍大夫
中亮大夫中衛大夫
翊衛大夫親衛大夫
拱衛大夫(自翊衛至此並政和新置)
左武大夫右武大夫(以上為横行十三階)
右並政和新置内通侍大夫舊為内客省使國朝
未嘗除人自易武階不遷通侍㳂初意也轉至中
侍無磨勘特旨除
武功大夫武德大夫
武顯大夫武節大夫
武略大夫武經大夫
武義大夫武翼大夫(以上係舊諸司正使八階)
正侍郎宣正郎
履侍郎協忠郎
中侍郎(自正侍至此並政和新置)中亮郎
中衛郎翊衛郎
親衛郎拱衛郎(自翊衛至此並政和新置)
左武郎右武郎(以上舊為横行副使政和更新增益共十)
(二階)
右自正侍至右武舊在右武大夫之下武功大夫
之上今從紹興釐正書
武功郎武德郎
武顯郎武節郎
武略郎武經郎
武義郎武翼郎(以上舊諸司副使八階)
訓武郎脩武郎(以上為大使臣)
從義郎秉節郎
忠訓郎忠翊郎
成忠郎保義郎
承節郎承信郎(以上為小使臣)
右並五年一轉至武功大夫有止法
進武校尉進義校尉
下班祗應進武副尉
進義副尉守闕進義副使
進勇副尉守闕進勇副使(以上無品二校尉参吏部)
(下班参兵部以下並参刑部)
内侍官十二階並政和舊制
醫官政和既易武階而醫官亦更定焉紹興因之特損
其額舊額和安大夫至良醫二十員紹興置五員和安
郎至醫官三十員置四員醫效十員置二員醫痊十員
置一員醫愈至祗候大方脉一百五十員置十五員
和安成和成安成全大夫
保和大夫保安大夫
翰林良醫和安成和成安成全郎
保和郎保安郎
翰林醫正翰林醫官
翰林醫效翰林醫痊
翰林醫愈翰林醫證
翰林醫診翰林醫候
翰林醫學
右醫正而止十四階並政和制餘續增焉
宋史卷一百六十九
