宋史卷一百八十八
元中書右丞相總裁托克托等修
兵志第一百四十一
兵二(禁軍下)
熙寧以後之制
騎軍殿前指揮使(左右班二)内班直(左右班四)散員(左右班四)散指
揮(左右班四)散都頭(左右班二)散祗候(左右班二)金槍班(左右二元祐二年六月密)
(院言元豐七年承旨司傳宣密院殿前指揮使左右班槍手可各以五分爲額餘悉改充弓箭手切詳先爲在)
(京馬軍全廢槍手其諸班槍手有闕無人揀填遂冇此宣旨近因殿前馬步軍司奏諸在京馬軍復置一分槍)
(手諸班槍手並依舊教閱詔元豐七年宣旨更不施行)東西班(及弩手龍旗直招箭總十一中興後)
(東凡五班西凡三班)散直(左右四熙寧九年併南散直隷北散直中興後名招箭班散直)外殿直
(一熙寧五年廢)銀槍班(左右班二中興置)茶酒舊班(中興置)茶酒新班(中興)
(置)鈞容直(國初一班中興因之後廢已上爲諸班直)捧日(并左射&KR1579;直弩手左第五軍總三十)
(五京師三十三雍丘鄭各一熙寧五年捧日三十三併爲二十二廢弩手隷左射餘留二十九元第一十月以)
(左射隷天武二年廢左射&KR1579;直八月廢第五軍雍丘第二南京第一並改為新立驍捷九月詔勿改惟闕勿補)
(俟其少廢併)歸眀渤海(二京師元豐元年撥填拱聖一餘撥隷驍騎右四)拱聖(二十二京)
(師熙寧六年併為十六廢左射中興後副指揮一員)吐渾(五治平中併爲二熙寧二年併爲一元豐元年)
(廢中興後屬步軍)驍騎(二十二京師熙寕六年併爲十四廢弩手上驍騎元豐元年撥在京驍騎左第)
(一隷神勇)驍勝(十熙寕三年廢)寧朔(十京師尉氏各三雍丘滑河陽河隂各一熙寕二年併爲七元)
(豐元年在京第二第三並撥隷第一)龍猛(八熙寕三年併爲六)飛猛(一熙寧二年廢)契丹直
(三咸平棣昌壽各二熙寧九年廢)神騎(十八雍丘十三咸平五熙寕二年併爲十中興後副指揮一員)
步鬭(六尉氏太康各一蔡四元豐元年尉氏太康各一蔡州二皆撥隷步軍司虎翼十一月蔡州二改爲)
(新立驍捷其第二充擒戎第四等四尉氏三太康四第四充擒戎第五太康一元豐元年併尉氏第三隷第一)
(太康第二改驍雄二年尉氏一勿填闕)吐渾直(三太原二潞一熙寧六年廢潞州一七年廢太原二)
(元豐二年太原潞州各一勿填闕中興屬步軍)安慶直(四太原一潞三熙寧六年皆廢)三部落
(一太原熙寕三年廢)清朔(四西京二潁昌汝各一)擒戎(五西京潁昌各二汝一元豐元年蔡州置)
(二)驍雄(舊六治平四年併為四咸平陳各二熙寕初以驍猛第四改充一元豐六年咸平尉氏各一闕)
(勿補)其馬軍行司新軍目選鋒(中興置)神策選鋒軍左翼軍
右翼軍摧鋒軍遊奕軍前軍右軍中軍左軍後軍護聖
馬步軍(中興置)
步軍御龍直(左右二)御龍骨朵子直(左右二)御龍弓箭直
(五)御龍弩直(五中興左右班二)天武(并寬衣&KR1579;直左射總三十四京師三十三咸平一熙)
(寕二年併三十三爲二十三九年廢左射元豐元年併陳留第七軍第一隷咸平第五軍第一十月廢寬衣天)
(武二年廢第五軍咸平第一改雄武弩手九月詔勿改惟闕弗填四年廢&KR1579;直紹聖元年十一月引進副使宋)
(球言自立殿前司以来有寬衣天武一指揮充駕出禁衞圍子常守把在内諸門熙寕中廢并禁圍只差天武)
(皇城諸門更不差人乞復置寬衣一指揮或不欲添置乞將天武本軍内以一指揮為寬衣天武詔禁圍子合)
(用天武人兵令殿前司今後並選定四十已上有行止無過犯不係新招揀到人充遇闕選填)神勇(并上)
(神勇二十一京師熙寧六年併爲十四廢上神勇孝宗初改爲護聖軍)廣勇(四十三每十爲一軍京師)
(五陳留二十二咸平東門太康城南京各二襄邑陽武鄆各一滑三熙寧九年在京增置一元祐二年八月詔)
(在京置左第三軍第一右第三軍第一)神射(五陳留三雍丘二熙寧三年廢)龍騎(二十分三軍京)
(師四尉氏雍丘咸平鄭各二南京陳蔡河陽棣單宿白波各一熙寧二年併爲十三熙寕二年在京第七隷第)
(九)雄勇(八咸平三鄆二潁昌鄭滑各一元豐元年併咸平第二第三隷第一鄆州第五隷第四改曰雄)
(威併管城第七白馬第八潁昌一闕勿補二年咸平一闕勿補)宣威(上下二咸平襄邑各一熙寕三年以)
(咸平一隷廣捷以襄邑一隷威猛四年廢)廣捷(五十六陳留八咸平六雍丘四襄邑尉氏潁昌各三太康)
(扶溝南京亳河陽潁寕陵各二陳五鄭滑曹鄧蔡廣濟榖熟永城襄城莱各一熙寧三年亳州一併廣勇永城)
(縣一併隷亳州元豐元年併管城第四十隷本縣雄勇第七併白馬縣第二十五隷本縣雄勇第八)廣德
(并揀中廣德總十咸平尉氏陽武河陽滄鞏白波各一西京三治平四年併十四爲八熙寧六年廢揀中廣德)
(尉氏揀中廣德第一陽武第二改爲廣德)雄威(十考城襄邑陳留各一南京四陳三治平四年併十三爲)
(十元豐元年以南京第八分隷第三第四第七二年襄邑二闕勿補)勝捷威勝威捷(建炎初置)
(隷殿前司)全捷前軍右軍中軍左軍後軍(自勝捷以下九軍並中興後置)
侍衞司侍衛親軍馬步軍都指揮使副都指揮使都虞
候各一人馬軍都指揮使副都指揮使都虞候各一人
步軍亦如之自馬步軍都虞候以上其員全闕即馬軍
步軍都指揮使等各兼領其務馬步軍有龍衞神衞左
右四廂都指揮使龍衞神衛左右廂各有都指揮使每
軍有都指揮使都虞候每指揮有指揮使副指揮使餘
如殿前司之制其所領騎步軍之額如左
騎軍員僚直(左右四京師二恩冀各一熙寧二年併左直爲一湏人少撥隷如其軍省五年)
(廢恩冀州左右直弗補六年撥隷龍衞元豐三年廢)龍衞(并&KR1579;直左射帶甲剰員四十四京師三十八雍)
(丘尉氏河陽并揀中各一澶二熙寧元年以澶州右第四軍第四隷第三共并爲一九年陳留并帶甲剰員二)
(爲一熙寧元年澶州河陽尉氏就粮四併隷别指揮六年三十九併爲二十八年置帶甲剰員二十年廢亳州)
(一元豐元年陳留帶甲剰員闕勿補二年五月廢&KR1579;直左射八月廢第十軍十月南京第十軍第一改新立驍)
(捷左三六年廢帶甲剰員中興二十)忠猛(一定熙寕五年廢)散員(一定熙寧五年廢)驍捷
(二十六尉氏新立及揀中各一恩十四冀十熙寧元年廢帶甲剰員三年廢揀中五年瀛州三撥隷本州雲翼)
(冀州十恩州十四各併為五莫州二併爲一十年併冀恩驍捷各五各爲四元豐元年太康置新立驍捷一)
雲騎(十五京師十一陳留南京各一鞏縣二熙寧二年併十五爲十三年第一至十二併爲七七月第八)
(撥隷第一第二八年置帶甲剰員一元豐二年闕選雲捷第二軍補之十月雍丘帶甲剰員第一改爲横塞第)
(十中興七)武騎(二十一京師雍丘各六尉氏三陳留考城咸平鄭各一西京二熙寕元年廢咸平帶甲剰)
(員爲剰員二年併二十作十五八年置帶甲剰員一九年以雍丘帶甲剰員一隷雲騎帶甲剰員共爲一十二)
(月在京四併為三尉氏二併為一考城一分隷雍丘寧朔在京二併爲一十年廢帶甲剰員元豐元年併帶甲)
(剰員亳州第一中興三)驍銳(四莫三冀一熙寧五年莫州三併爲二冀州第三虛其闕以存者補捷六)
(年七月莫州第一第二冀州第三並改驍捷是月廢)歸明神武馬(一尉氏熙寕六年改新立驍捷)
(七月廢)飛捷(四雍丘熙寕二年併爲二元豐元年廢)驍武(左右二十北京七眞定三定六相懷)
(洺邢各一熙寕元年廢帶甲剰員二年北京七併為五五年眞定府三併為二定州六併爲四邢州雲翼各一)
(湏人少併爲一十北京五併為四定州四湏人少併爲三元豐七年以忠猛一分入驍武第七第八第九)廣
銳(總四十四太原代并各三汾五嵐石岢嵐各二晉潞慈絳澤隰憲寕化威勝平定火山各一涇原鄜各二)
(秦渭環邠寕各一元豐二年忻嵐州各一闕勿補三年涇州二以下一補上一闕五年置蘭州二中興二十三)
雲翼(分左右廂左三十四右二十二總五十六眞定雄瀛深趙永寕各三定冀各六保五滄北平永静順)
(安保定二莫邢覇各一廣信安肅各四熙寧五年併滄州二爲一冀州六爲三眞定府三爲一趙州三爲二定)
(州六爲四順安軍二為一永安軍三為二北平軍二湏其闕併為一安肅軍第一分隷第三深州三為二保州)
(一分隷他軍十年莫州第十三分隷驍捷眞定府第八分隷驍武定州四湏其闕併為三安肅軍三湏其闕併)
(為二廣信軍四併為三元祐元年桂州二仍不廢中興三十三)有馬勁勇(七太原二代嵐各一磁三)
(熙寕五年磁三併爲一中興五)騎捷(五瀛三莫二熙寕六年廢)廳子(七定二相五熙寧五年併相廳)
(子五為三定廳子馬二為一六年相州廳子三并改廳子馬十年相州廳子馬第三分隸驍武廳子馬中興四)
驍駿(一太原熙寧六年廢)無敵(六定北平各二安肅廣信各一熙寕五年北平二湏人少併爲一撥)
(隷雲翼三廣信軍一撥隷雲翼)忠銳(一廣信熙寕五年廢)威邊(二定保各一熙寕五年廢)克勝
(二潞)飛騎(二麟)威遠(二府)克戎(二并)清塞(一延安熙寧五年廢)武清(一晉熙寕六年)
(廢)萬捷(七相冀趙各二滄一熙寕五年冀二併為一以隷雲翼相二湏人少併爲一中興七)雲捷
(十二尉氏咸平西京北京澶各二汝懷各一)横塞(七雍丘咸平考城襄邑寧陵各一衞二)有馬
安塞(一熙寕五年廢)蕃落(八十三環五延慶各四秦併外砦十七原渭併外砦各十二德順併外砦)
(七鎮戎併外砦十二鳳翔涇併外砦儀保安各二隴一熙寧三年併外砦九為七八月涇原路以新砦所減蕃)
(落隸在州蕃落定額以三萬二千人五年隴州添置招馬軍蕃落一九年併陜西土蕃落渭州八為六原州秦)
(州各五為四元豐四年環州下蕃落未排定指揮並為禁軍五年六月葭蘆砦主乞置一紹聖四年詔陕路增)
(置馬軍十各五百人為額於永興河中鳳翔同華各置二元符元年詔涇原路新築西安州置馬軍一天都臨)
(羌砦各置馬軍一六月詔永興軍等路創置十指揮二年定邊城增置馬軍二烏龍川北嶺新砦各置馬軍一)
(崇寧五年新築安邊城置馬軍一)并州騎射(一熙寧六年太原騎射第一改克戎元豐七年成都)
(府置馬軍騎射一中興後無)有馬雄略(三廣桂邕各一熙寧三年廣桂邕有馬雄略闕勿補十年)
(以邕州住營兩指揮闕額移桂州依舊置紹聖元年沅州增置有馬一元符元年正月詔荆湖南路江南東路)
(各增置有馬一中興二)崇捷(崇寧三年詔於京東京西河北河東開封府界創置馬步軍五萬人計一)
(百七指揮馬軍三十五步軍七十二合三萬六千人馬軍以崇捷崇銳為名步軍以崇武崇威為名)崇銳
(崇寕三年見上以上二軍中興後無)青澗騎射(二)員僚剰員直(以罪謫降者充立)
前軍右軍中軍左軍後軍(以上七軍並中興後置)
步軍神衛(并水軍總三十一京師熙寧二年併三十一為三十三年廢水軍元豐二年廢第九)
(第十南京第一改雄武弩手中興四十六)虎翼(九十六京師九十併水軍一襄邑東明軍各一長葛二熙)
(寧二年除水軍一外併九十五為六十六年廢上虎翼元豐四年詔改差殿前虎翼右一四指揮為李憲親兵)
奉節(并上奉節五京師熙寧二年殿上奉節九月上奉節兩指揮隸虎翼六年十月廢奉節)步武
(六陳)武衞(七十一南京眞定定淄各四北京澶相邢懷趙棣洺德邪道利乾廣濟各一青五鄆徐兗曹濮)
(沂濟單莱濰登淮陽瀛博各二齊密滄各三熙寧四年帝諭文彦博等京東武衞軍素號精勇得力不減陕西)
(兵彦博曰京東之人沈鷙精悍亦其性也五年併滄三為二眞定府各四各為三趙州振武各一共為一六年)
(詔岷州置一元豐三年河州武衞二為一)雄武(并雄武弩手床子弩雄武揀中雄武飛山雄武揀中歸明)
(雄武總三十四京十三太原尉氏南京鄭汝寧陵各二咸平東明雍丘襄邑潁昌曹廣濟榖熟長葛各一熙寕)
(五年廢揀中雄武閏七月併床子弩雄武飛山各五為二六年廢雄武中興後加平海字)飛虎(三陳留二)
(咸平一熙寧三年廢)神銳(二十六太原六潞晉各三澤汾隰平定各二代絳沂遼邢威勝各一元豐二年)
(潞州三闕勿補)振武(八十一北京澶相衞霸莫祁棣趙濱洺保安永寧通利安肅儀各一眞定瀛保恩邢)
(深博永寕乾寕慶涇各二延六邠隴各七鄜寕各五磁四滄原各三熙寕五年瀛州二為一滄州三為二真定)
(府二為一邢州二以一分隷武衞神銳鎮武磁州四為三元豐三年鄜州四為三邠州五以一補上四指揮闕)
(隴州四為三元祐七年詔復置滄州第六十七六十八)來化(一寧陵熙寧七年廢)新立弩手
(二廣濟熙寧六年定陶縣第二軍改雄武隊弩手)懷勇(三雍丘二陳一熙寧三年廢)威寧(一潁)
(昌熙寧二年廢)威猛(上下十襄邑四咸平潁昌長葛各二熙寧三年宣威併入)雄勝(三陕冀濟各一)
(熙寧四年分陜府雄勝隸他軍中興四)歸恩(左右二亳熙寧三年左第一併右第一六年第一改為雄)
(勝)澄海弩手(二登熙寧八年廣西經略司選澄海赴桂州以新澄海為名中興加水軍事)神
虎(二十六永興六鳳翔河中忻隰晉勝各二太原秦延鄜華各一潞三熙寕九年秦州一闕勿補)保捷
(一百三十五永興十二同九秦八河中邠涇各七滑寧耀各六鳳翔延儀華隴解乾各五陜原鄜各四成三慶)
(鳳坊晉鎮戎各二環丹商虢階慶成德順各一熙寧五年鳳翔府添置三六年添置一元豐三年併同州七爲)
(六永興軍九為八五年蘭州置步軍二紹聖四年蘭州金城關置步軍四元符元年新築西安州置步軍一天)
(都臨羌砦各置步軍一又詔於河北路大名府二十二州軍共創置馬步軍步軍二十九指揮以保捷為名二)
(年定邊城置步軍一崇寧五年安邊城置步軍一中興後增置一)捉生(二延紹聖三年環慶州各置一)
清邊弩手(四十三太原九秦五涇四河中隴各三永寧代潞晉各二慶渭環同坊鎮戎慈丹隰汾憲)
(各一熙寧六年并鳳翔四為三八年吉陽併宣毅一來隸九年併秦州四為三元豐三年以河間中清邊弩手)
(將兵一隷本府保捷清邊弩手)制勝(九永興華各二鳳翔耀同乾解各一撥華一隷本州保捷制勝奉天)
(一補其縣保捷闕中興後增一)定功(十永興秦慶原渭涇儀鄜延鎮戎各一)青澗(二中興後隷騎)
(軍)平海(二登)建威(一秦熙寧三年廢)效忠(二十七陳留三太康尉氏襄邑河陽曹合流各)
(二咸平鄭毫衞潁昌單澶磁廣濟河隂寧陵白波各一熙寧九年磁衛各一湏人少與武衞併為一)川效
忠(七南京六寧陵一熙寧二年南京六併隷上三三年十二月南京三併爲二)宣毅(一百七十四隷)
(京東西河北河東淮南江南兩浙荆湖福建九路京東路南京鄆徐曹齊各二青兗密濮沂單濟淄萊濰登淮)
(陽廣濟各一京西路西京滑潁昌河陽陳襄鄭潁蔡汝隨信陽各一鄧二河北路眞定德棣博邢祁恩磁深定)
(洺濱通利永静乾寧永寧各一河東路太原汾各六晉四澤絳石代各三潞嵐忻遼威勝平定各二慈隰憲寧)
(化各一淮南路揚亳各二廬宿夀楚眞泗蘄海舒泰濠和光黃通無爲高郵漣水各一江南路江寧江洪虔吉)
(撫袁筠建昌南安各一兩浙路杭二越蘇明湖婺潤温衢常處秀各一荆湖路潭全鼎各二荆南邵衡永郴道)
(安鄂岳澧復峽歸辰荆門漢陽桂陽各一福建路二福泉南劍漳汀邵武興化各一熙寧三年宿揚廬夀楚眞)
(泗泰一併隷教閱忠節各為一蘄海舒濠和光黃通無為高郵漣水各一闕弗補十二月京東路三十三併為)
(十三荆湖南路道永衡各一潭二撥隷威果全二邵一撥隷雄略郴桂陽各一不充額荆南一撥隷威果鼎二)
(澧岳安復鄂各一皆改教閱忠節荆門漢陽歸峽各一不充額江南東路江寕江南西路虔各一撥隷威果雄)
(略洪吉撫建昌各一皆改教閱忠節筠袁南安各一不充額福建路福一隷威果建二併為一改威果兩浙路)
(杭二越蘇潤各一皆改威果湖婺温衢常處秀各一不充額熙寧五年恩一乾寕永静真定邢洺磁定祁深永)
(寕各一闕弗補八年吉陽軍宣毅一隷清邊弩手潞復置一九年定邢深祁磁永寕永静乾寕各一皆效忠元)
(豐元年博二撥隷他州軍)宣毅床子弩砲手(一岢嵐熙寧三年廢)建安(二府嵐各一)
威果(二十五荆南江寧杭揚廬潭各三洪越福各二虔一宣和三年嚴州增置一)效順(一襄邑熙)
(寧六年改雄武)揀中雄勇(一襄邑)懷順(一霸)歸聖(一雍丘熙寧六年改雄武)順聖
(一鞏中興已後無)懷恩(三荆南二鄂一)揀中懷愛(一寧陵熙寧六年廢)勇捷(左右二十)
(六襄邑北京澶陳夀汝曹宿各二咸平西京南京亳寧陵虹河隂鞏長葛韋城各一熙寧三年併十隸九右十)
(二併右二元豊二年唐汝州各置土兵一)威武(上下總十三西京河陽鄭鄆澶滑濮通利鞏河隂永城各)
(一曹二熙寧三年廢下威武九年澶一隸效忠勇捷)静戎弩手(四河陽澶衛通利各一熙寧七年廢)
平塞弩手(并揀中平塞新立平塞總四咸平亳河隂白波各一熙寧六年廢弩手及新平揀中平塞)
(亳平塞弩手及白波新立平塞咸平揀中平塞並改下威武)忠勇(二成都)寧遠(八戎三遂梓嘉)
(雅江安各一熙寧六年瀘州增置一)忠節(并川忠節教閱忠節總六十雍丘襄邑寧陵各三陳留咸平東)
(明亳河隂永城各二南京五太康陽武潁昌江寧揚廬宿夀楚眞泗泰滁岳澧池歙信太平饒宣洪虔吉臨江)
(興國廣濟南康廣德長葛各一合流四熙寧三年亳州第十四併勇捷川忠節一併忠節十二月添置八五年)
(蔡州置一)神威(上下十三陳留三潁昌鞏各二雍丘考城咸平河陽廣濟白波各一)歸遠(十六陳潁)
(昌亳夀宿鄧襄鼎各一荆南澧潭洪各二元豊五年成州置一)雄略(二十五荆南五潭四鼎澧各三廣辰)
(桂各二許全邵各一熙寧三年衡增置一吉增置三百人及置部軍雄略一崇寧三年荆湖南路置四)招
收(十七保四霸信安各三定軍城砦各二廣信安肅順安各一熙寧五年霸信安各二併為一定二爲一安)
(肅一保二分隷振武招收八年忻以保甲替罷揀充下禁軍)壯勇(七耀解滑各二潁昌一)橋道
(并川橋道十八襄邑咸平陽武各二陳留東明尉氏太康西京河陽濮鄆鞏河隂白波寧陵各一熙寧三年鄆)
(川橋道改橋道隸順化)清塞(十二曹二鄭鄆滑通利鞏河隂白波氾水各一長葛二)崇武(崇寧)
(三年置步軍京東西河東北)崇威(崇寧三年置步軍京東西河東北)敢勇(元祐七年詔河東陕)
(西路諸帥府募敢勇以百人為額宣和四年詔越州招到敢勇三百人撥充兩浙提刑司捉殺差使)靖安
(崇寧元年詔荆湖北路添置禁軍五指揮以靖安為名隸侍衞步軍司)廣固(崇寕三年詔添置廣固兵)
(四指揮以備京城工役政和五年詔於四指揮各增置五百人入額自今更勿差客軍)通濟(政和六年)
(詔增置通濟兵士三千人牽挽御前綱運自崇武至此六軍中興後無)清衞(宣和七年減清衞等軍令)
(步軍司撥填一般軍分)刀牌手(崇寧中立廣西桂州)勁勇壯武静江(自勁勇以下三)
(軍舊隸廂軍中興後隸侍衛步軍)振華(五百人爲一軍)安遠奉先園(四)武寧威
勇忠果雄節必勝(六)前軍右軍中軍左軍後軍(自振華以下十)
(三軍並中興後立)御前忠佐將校並與建隆以来制同散員
(班一)馬直(指揮一)步直(指揮一熙寧四年馬步二直並廢撥隸殿前步軍司虎翼其冇馬者補雲)
(騎)備軍(一千九百六十人熙寧二年罷九百六十人)
皇城司親從官(指揮四政和五年創置第五指揮以七百人爲額)親事官(指揮三元)
(豐五年增置一守奉景靈宮政和五年西京大内官一以五百五十人爲額又增置内園司一以五百一十人)
(為額)入内院子(五百人中興後二百人)快行長行(中興後置一百人)司圊(三人)
曹司(中興置三十人)
將兵者熙寧之更制也先是太祖懲藩鎮之弊分遣禁
旅戍守邊城立更戍法使往来道路以習勤苦均勞逸
故將不得專其兵兵不至於驕惰淳化至道以来持循
益謹雖無復難制之患而更戍交錯旁午道路議者以
爲徒使兵不知將將不知兵緩急恐不可恃神宗即位
乃部分諸路將兵總隸禁旅使兵知其將將練其士平
居知有訓厲而無番戍之勞有事而後遣焉庶不為無
用矣熙寧七年始詔總開封府畿京東西河北路兵分
置將副由河北始自第一將以下共十七將在河北四
路自第十八將以下共七將在府畿自第二十五將以
下共九將在京東自第三十四將以下共四將在京西
凡三十有七而鄜延環慶涇原秦鳳熙河又自列將焉
在鄜延者九在涇原者十一在環慶者八在秦鳳者五
在熙河者九凡四十有二八年又詔增置馬軍十三指
揮分為京東西兩路又募教閱忠果十指揮在京西額
各五百人其六在唐鄧其四在蔡汝元豐二年又增置
土兵勇捷兩指揮於京西額各四百人唐州方城爲右
第十一汝州襄城爲左第十二凡馬軍十二指揮忠果
及土軍共十二指揮四年又詔團結東南路諸軍亦如
京畿之法共十三將自淮南始東路為第一西路爲第
二兩浙西路爲第三東路爲第四江南東路為第五西
路為第六荆湖北路爲第七南路潭州為第八全邵永
州應援廣西為第九福建路爲第十廣南東路為第十
一西路桂州為第十二邕州為第十三總天下為九十
二將而鄜延五路又有漢蕃弓箭手亦各附諸將而分
隷焉凡諸路將各置副一人東南兵三千人以下唯置
單將凡將副皆選内殿崇班以上嘗歴戰陳親民者充
且詔監司奏舉又各以所將兵多寡置部將隊將押隊
使臣各有差又置訓練官次諸將佐春秋都試擇武力
士凡千人選十人皆以名聞而待旨解發其願留鄉里
者勿彊遣此將兵之法也六年熙河路經略制置李憲
言本路雖有九將之名其實數目多闕緩急不給驅使
又蕃漢雜為一軍嗜好言語不同部分居止悉皆不便
今未出戰其害已多非李靖所謂蕃漢自為一法之意
若將本路九將併為五軍各定立五軍將副及都同總
領蕃兵將使正兵合漢弓箭手自為一軍其蕃兵亦各
自為一軍臨敵之際首用蕃兵繼以漢兵必有成效兼
可減併將副及部隊將員於事為便詔從之元祐元年
司馬光言近歲災傷盗賊頗多州郡全無武備長吏侍
衞單寡禁旅盡屬將官多與州郡争衡長吏勢力遠出
其下萬一有李順王倫王均王則之寇乘間竊發攻䧟
郡縣豈不為朝廷憂祖宗以来諸軍少曾在營常分番
出戍蓋欲使之勞筋骨知艱難輕去其家習知山川險
阻也自置將以来惟是全將起發然後與將官偕行其
餘常在本營飲食嬉遊養成驕惰歲月滋久不可復用
又每將下各有部隊將訓練官等一十二人而諸州又
自有總管鈐轄都監監押設官重復虚破廪禄知兵者
皆知其非臣愚欲乞盡罷諸路將官其禁軍各委本州
長吏與總管鈐轄都監等如未置將已前使州郡平居
武備有餘然後緩急可責以守死諫議大夫孫覺亦以
為言於是詔陜西河東廣南將兵不出戍他路其餘河
北差近裏一將更赴河東而諸路逐將與不隷將之兵
並更互出戍稍省諸路鈐轄及都監員仍以將官兼州
都監職事卒不能盡罷將副如光等言其年八月樞密
院言近邊州軍及邊使經由道路而減本處兵官非是
於是邊州及人使經由道路將官仍不兼都監至紹聖
間樞密院言往時軍士犯法將官得專决遣故事無留
滯自州縣官預軍事以來動多牽制不得自裁欲仍依
舊法及諸軍除轉排補並隷將司州縣無得輙預其非
屯駐所在當俟將副巡歴决之餘委訓練官行焉詔從
之至是州縣一無關預兵愈驕無復可用矣元符元年
章楶又請增置涇原第十二將宣和元年詔非救護水
火收捕姦細妖人而輙差將兵者坐之後三年知婺州
楊應誠言諸路屯戍當隷守臣兵民之任一然後號令
不二不然將驕卒横侵漁細民氣壓州郡有不勝其憂
者於是詔自今令隷守臣無何復詔曰將兵遵將官條
教除前隷守臣指揮其後江浙盜起攻䧟州邑東南將
兵望氣逃潰無復能戰事平童貫奏言東南三將類皆
孱弱全不知戰虚費糧廪驕惰自恣平時主領占差營
私大半皆工藝遂致寇盗横行毒流一方重費經畫今
事平之後當添將增兵鎮遏綏馭然南人怯弱素失訓
練終不堪戰今欲於内郡别置三將並隨京畿將分接
續排置使陜西軍更互戍守庶幾東南可得實戰之士
於計為便詔從之其後南渡諸屯駐大軍即舊將兵之
類而其駐劄之所則異於前矣今摭建炎以後將兵列
於屯駐大軍之次而建炎水軍亦附見焉
建炎後諸屯駐大軍武鋒精銳敢勇鎮淮彊勇雄勝
武定江都振武泰熙振武忠勇遊弈淮隂前軍副司左
右軍移戍左軍淮東滁州雄勝安淮青平小雄邊淮東
泰州鎮江左軍淮西廬州彊勇前軍彊勇右軍武定遊
弈忠義雄邊全年淮西濠州武定選鋒軍武定後軍使
效威勝遊擊義士諸軍定遠武定淮西安豐軍武定前
軍武定右軍防城戍軍四色軍淮西無為軍巢縣池司
右軍淮西黃州雄關飛虎軍臨安府屯駐諸軍雄節威
果全捷龍騎歸遠金州駐劄都統司兵成都路安撫副
司駐劄兵四川大制司帳前飛捷軍利州節制司諸軍
金州忠義軍閬州節制司諸軍潼川府制帳踏白軍隆
慶屯駐遊弈軍潼川安撫司忠定軍䕫州節制司軍興
元節制軍事利州都統司兵四川制司帳前信義兩軍
興元都統司屯駐合州軍沔州(乾道三年三百人)㳂江水軍(建炎)
(置)明州水軍(紹興置乾道元年二千人分左右兩將)福州荻蘆延祥砦(紹興)
(置百五十人乾道七年添招凡五千人)鎮江駐劄御前水軍(乾道三年招三百人淳熙)
(五年增招千五百人)㳂海水軍(乾道六年置一千人)潮州水軍(乾道四年置二百人)江
隂水軍(乾道四年置三百人)廣東水軍(乾道五年增至二千人)平江許浦水
軍(乾道七年七千人淳熙五年增五百人)江州水軍(淳熙三年招一千人)池州都統
司水軍(淳熙元年千人嘉定中增至三千人)漳州水軍(紹興元年漳泉共六百人)泉州
水軍(見上)殿前澉浦水軍(開禧元年一千五百人)鄂州都統司水軍
(開禧十五年)太平州采石駐劄御前水軍(嘉定十四年五千人)建康都
統司靖安水軍(元隷都統司嘉定中隷御前)馬軍行司唐灣水軍(元隷)
(馬軍行司嘉定中隷御前)通州水軍(乾道五年置)池州清溪鴈汊控海水
軍(建炎四年置百五十人)兩淮水軍(紹興元年置二千人隆興元年詔諸州斷配海賊刺隷)
宋史卷一百八十八
宋史卷一百八十八考證
兵志二廣勇注東門太康城(臣開鼎)按前卷廣勇注
東門作東明太康城作太原胙城
虎翼注襄邑東明軍各一(臣開鼎)按前卷虎翼注作
襄邑東明單各一此軍字似誤
武衞注北京澶相邢懷趙棣洺德邪道利乾廣濟各一
前卷邪道利作祁通利
宋史卷一百八十八考證
