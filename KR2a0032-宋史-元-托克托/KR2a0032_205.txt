宋史卷二百五
元中書右丞相總裁托克托等修
藝文志第一百五十八
藝文四
子類十七一曰儒家類二曰道家類(釋氏及神仙附)三曰法家
類四曰名家類五曰墨家類六曰縱橫家類七曰農家
類八曰雜家類九曰小說家類十曰天文類十一曰五
行類十二曰蓍龜類十三曰歷算類十四曰兵書類十
五曰雜藝術類十六曰類事類十七曰醫書類
晏子春秋十二卷曾子二卷子思子七卷孟子十四卷
陸善經孟子註七卷王雩註孟子十四卷蔣之竒孟子
解六卷荀卿子二十卷(戰國趙人荀况書)楊倞注荀子二十卷
黎錞校勘荀子二十卷魯仲連子五卷(戰國齊人)董子一卷
(董無心撰)尸子一卷(尸佼撰)子華子十卷(自言程氏名本字子華晉國人中興書目)
(曰近世依託朱熹曰偽書也)孔叢子七卷(漢孔鮒撰朱熹曰偽書也)桓寬鹽鐵論
十卷揚雄太玄經十卷又揚子法言十三卷張齊太玄
正義綂論一卷又太玄釋文玄說二卷宋惟澣太玄經
注十卷王涯注太玄經六卷柳宗元注揚子法言十三
卷(宋咸補注)馬融忠經一卷玄測一卷(漢宋衷解吳陸績釋之)王符潛
夫論十卷關朗洞極元經傳五卷四注孟子十四卷(揚雄)
(韓愈李翺熙時子四家注)王通文中子十卷(宋阮逸注)太宗帝範二卷顏
師古紏繆正俗八卷王涯說玄一卷林愼思續孟子二
卷韓熙載格言五卷眞宗正綂十卷徐鉉質論一卷許
洞演玄十卷刁衎本說十卷王敏太平書十卷賈岡山
東野錄七卷宋咸過文中子十卷又太玄音一卷章詧
太玄圖一卷又太玄經發隱一卷聱隅子歔欷鏁微論
十卷(黃晞撰)邵亢體論十卷周惇頥太極通書一卷司馬
光潛虚一卷又文中子傳一卷集注四家揚子十三卷
集注太玄經六卷(並司馬光集)家範十卷師望元鑑十卷范
鎮正書一卷張載正蒙書十卷又雜述一卷程頥遺書
二十五卷語錄二卷(程頥與弟子問荅)孟子解四卷(程頥門人記)徐
積節孝語一卷(江端禮錄)呂大臨孟子講義十四卷蘇轍孟
子解一卷王令孟子講義五卷龔原孟子解十卷陳暘
孟子解義十四卷張諡孟子音義三卷丁公著孟子手
音一卷孫奭孟子音義二卷劉安世語錄二卷王開祖
儒志一卷游酢孟子解義十四卷又雜解一卷謝良佐
語錄一卷陳禾孟子傳十四卷晁說之易玄星紀譜二
卷陳漸演玄七卷許允成孟子新義十四卷范沖要語
一卷張九成孟子拾遺一卷語錄十四卷張憲武勸學
錄六卷劉子翬十論一卷張行成潛虚衍義十六卷又
皇極經世索隱一卷觀物外篇衍義九卷翼玄十二卷
鄭樵刊繆正俗䟦正八卷文軫信書三卷宋衷解太玄
義經訣十卷(李沂集)馬休刪孟子一卷陳之方致君堯舜
論一卷又削荀子疵一卷徐庸注太玄經十二卷又玄
頥一卷僧全瑩太玄略例一卷王紹珪古今孝悌錄二
十四卷尹惇孟子解十四卷語錄四卷(尹惇門人馮忠恕祁寬呂堅中)
(記)鄒浩孟子解十四卷朱熹孟子集注十四卷又孟子
集義十四卷或問十四卷延平師弟子問答一卷語錄
四十三卷(朱熹門人所記)張栻孟子詳說十七卷又孟子解七
卷蔡沉至書一卷張氏孟子傳三十六卷錢文子孟子
傳贊十四卷王汝猷孟子辨疑十四卷諸儒鳴道集七
十二卷(濂溪涑水橫渠等書)程迴諸論辨一卷近思錄十四卷(朱熹)
(呂祖謙編類周敦頤程顥程頤張載等書)外書十二卷(程顥程頥講學)邵雍漁樵問
對一卷祝禹圭東西銘解一卷蘇籕遺言一卷曾發泮
林討古二卷張九成語錄十四卷胡宏知言一卷麗澤
論說集十卷(呂祖謙門人記)周葵聖傳錄一卷吳仁傑鹽石論
丙丁二卷陳舜申審是集一卷塗近止明倫二卷彭龜
年止堂訓蒙二卷呂氏鄉約儀一卷(呂大鈞撰)李公省心雜
言一卷(不知名)董與幾學政發縱一卷高登修學門庭一
卷劉敞弟子記一卷石月至言一卷(余應求刊其父之言)戴溪石
鼓孟子荅問三卷陳師道後山理究一卷北山家訓一
卷伊洛淵源十三卷聞見善善錄一卷質疑請益一卷
(並不知作者)楊浚韋子内篇三卷又聖典三卷王向忠經三
卷劉餗續說苑十卷法聖要言十卷李琪皇王大政論
十卷高舉帝道書十卷魯大公公侯正術十卷蕭佚牧
宰正術二卷趙瑩君臣政論二十五卷興政論三卷丘
光庭康教論一卷張弧素履子一卷張陟里訓十卷趙
澡中庸論一卷趙隣幾鯫子一卷朱昂資理論三卷何
涉治道中說三十篇(卷亡)龔鼎臣中說解十卷范祖禹帝
學八卷章懷太子修身要覽十卷太宗文明政化十卷
眞宗承華要略二十卷名墨縱橫家無所增益荅邇英
聖問一卷(仁宗書三十五事丁度等荅)顔之推家訓七卷狄仁傑家
範一卷先賢誡子書二卷開元御集誡子書一卷古今
家戒四卷黃訥家戒一卷柳玢誡子拾遺十卷孫奕示
兒編一部
右儒家類一百六十九部一千二百三十四卷篇
河上公老子道德經注一卷嚴遵老子指歸十三卷王
弼老子注二卷又道德略論一卷陸修靜老子道德經
雜說一卷傅奕道德經音義二卷唐玄宗注老子道德
經二卷(有序)唐玄宗道德經音疏六卷成玄英道德經開
題序訣義疏七卷杜光庭道德經廣聖義疏三十卷僧
文儻道德經疏義十卷趙至堅道德經疏三卷張惠超
道德經志玄疏三卷陸氏道德經傳四卷扶少明道德
經譜二卷谷神子註經諸家道德經疏二卷(河上公葛仙公鄭思)
(遠睿宗玄宗疏)李若愚道德經注一卷喬諷道德經疏義節解
二卷道德經小解一卷陳景元道德注二卷蔣之竒老
子解二卷又老子繫辭解二卷張湛列子音義一卷張
昭補注莊子十卷張烜莊子通眞論三卷南華眞經篇
目義三卷李暹文子注十二卷朱玄文子注十二卷
墨布(一作希)子文子注十二卷王源亢倉子注三卷亢倉
子音義一卷范乾元(一作九)四子樞要二卷衞偕(一作稽)白
术子三卷太公等隂符經注一卷張果陰符經注一卷
又陰符經辨命論一卷袁淑眞陰符經注一卷又陰符
經疏三卷陰符集解五卷韋洪陰符經疏訣一卷蔡珪
陰符經注一卷又陰符經要義一卷陰符經小解一卷
張魯陰符經元義一卷李靖陰符機一卷房山長注大
冊黃帝陰符經一卷梁丘子注黃庭内景玉經一卷黃
庭外景經一卷黃庭外景玉經注訣一卷黃庭五藏論
圖一卷老子黃庭内視圖一卷胡愔黃庭内景圖一卷
黃庭外景圖一卷魏伯陽周易參同契三卷參同大易
誌三卷徐從事注周易參同契三卷參同契合金丹行
狀十六變通眞訣一卷鄭遠之參同契心鑑一卷張處
參同契大易圖一卷晁公武老子通述二卷老子道德
經三十家注六卷(唐道士張君相集解)葛玄老子道德經節解二
卷道德經内解二卷(不知作者)老子道德經内節解二卷(題尹)
(先生注)王顧老子道德經疏四卷李榮老子道德經注二
卷李約老子道德經注四卷碧雲子老子道德經藏室
纂微二卷(不知名)老子道德經義二卷老子指例略一卷
(並不知作者)張湛列子注八卷郭象注莊子十卷成玄英莊
子疏十卷文如海莊子正義十卷又莊子邈一卷黃帝
隂符經一卷(舊目云驪山老母注李筌撰)集注老子二卷(明皇河上公王弼王)
(雩等注)呂知常老子講義十二卷李筌陰符經疏一卷隂
符玄譚一卷(不知作者)文子十二卷(舊書目云周文子撰)鶡冠子三卷
(不知姓名漢志云楚人居深山以鶡羽為冠因號云)亢倉子三卷(一名庚桑子戰國時人老子弟)
(子)抱朴子别旨二卷(不知作者)司馬子微坐亡論一卷天機
經一卷道體論一卷無能子一卷(並不知作者)吳筠玄綱一
卷劉向關尹子九卷劉驥老子通論語二卷徽宗老子
解一卷列子解八卷呂惠卿莊子解十卷司馬光老子
道德經注二卷蘇轍老子道德經義二卷趙令穆老子
道德經解二卷李士表莊子十論一卷沈該陰符經注
一卷朱熹周易參同契一卷朱安國陰符元機一卷程
大昌易老通言十卷(右道家類一百二部三百五十九卷)
鳩摩羅什譯金剛般若波羅密經一卷沙門曇景譯佛
說未曾有因緣經二卷玄裝譯般若波羅密多心經
一卷般刺密帝彌伽釋迦譯首楞嚴經十卷佛說一乘
究竟佛心戒經一卷佛說三亭廚法經二卷佛說法句
經一卷佛垂湼槃略說教戒經一卷(四經失譯)馬鳴大師摩
訶衍論五卷起信論二卷僧肇寳藏論三卷彥宗福田
論一卷道信大乘入道坐禪次第要論一卷法林辨正
論八卷(陳子良注)慧海大師入道要門論一卷淨本和尚論
語一卷惠能仰山辨宗論一卷勸修破迷論一卷金沙
論一卷明道宗一卷偈宗祕論一卷(四論不知撰人)法藏心經
一卷惟慤首楞嚴經疏六卷宗密圓覺經疏六卷圓覺
道場修證儀十八卷起信論鈔三卷傅大士寶誌金剛
經贊一卷惠能金剛經口訣義一卷金剛大義訣二卷
大白和尚金剛經訣一卷法深起信論疏二卷忠師百
法明門論疏二卷蕭子良綂略淨住行法門一卷元康
中觀論三十六門勢疏一卷華嚴法界觀門一卷(宋密注)
傅大士心王傳語一卷行道難歌一卷竺道生十四科
元贊義記一卷灌頂國清道場百錄一卷楞伽山主小
參錄一卷道宣通感決疑錄一卷大唐國師小錄法要
集一卷紹修漳洲羅漢和尚法要三卷(持琛)白居易八漸
眞議一卷張雲元中語寶三卷大閬和尚顯宗集一卷
大雲和尚要法一卷(惠海)元覺一宿覺傳一卷魏靜永嘉
一宿覺禪宗集一卷達摩血脈一卷本先竹林集一卷
寶覺禪師見道頌一卷(寓言居士注)道瑾禪師宗理偈一卷
石頭和尚參同契一卷(宗美注)惠忠國師語一卷(冉氏)東平
大師默論一卷義榮天台國師百會語要一卷齊寶神
要三卷懷和百丈廣語一卷綂休無性和尚說法記一
卷惠明棲賢法雋一卷龍濟和尚語要一卷荷澤禪師
微訣一卷楊士達禪關八問一卷(宗美)句令禪門法印傳
五卷淨惠禪師偈頌一卷義淨求法高僧傳二卷飛錫
往生淨土傳五卷法海六祖法寶記一卷壇經一卷卒
崇僧伽行狀一卷靈湍攝山棲霞寺記一卷師質前代
王修行記一卷盧求金剛經報應記三卷賢首華嚴經
纂靈記元偉眞門聖胄集五卷雲居和尚示化實錄一
卷覺旻高僧纂要五卷智月僧美三卷裴休拾遺問一
卷神澈七科義狀一卷夢微内典編要十卷紫陵語一
卷大藏經音四卷眞覺傳一卷渾混子三卷(解寳臧論)遺聖
集一卷菩提心記一卷積元集一卷相傳雜語要一卷
德山集一卷(仰山潙山語)會昌集一卷妙香丸子法一
卷潤文官錄一卷(唐人)迦葉祖裔記一卷釋門要錄五卷
(紫陵以下不知撰人)十朋請禱集一卷瑞象歴年記一卷惟勁禪
師贊頌一卷釋華嚴漩澓偈一卷馬裔孫看經贊一卷
法喜集二卷文益法眼禪師集一卷法眼禪師集眞贊
一卷高越舍利塔記一卷可洪藏經音義隨函三十卷
建隆雍熙禪頌三卷魏德謩無上祕密小錄五卷程讜
釋氏蒙求五卷廷壽感通賦一卷李遵天聖廣燈錄三
十卷呂夷簡景祐寶錄二十一卷僧肇寶藏論一卷又
般若無知論一卷湼槃無名論一卷僧慧皓高僧傳十
四卷僧佑弘明集十四卷僧寶唱比丘尼傳五卷僧佑
釋迦譜五卷甄鸞笑道論三卷僧慧可達摩血脈論一
卷費長房開皇歴代三寶記十四卷又開皇三寶錄總
目一卷國清道場百錄五卷(僧灌頂纂僧智顗修)僧法琳破邪論
三卷又辨正論八卷僧彥琮釋法琳别傳三卷僧慧能
注金剛經一卷又撰金剛經口訣一卷僧慧昕注壇經
二卷僧辨機唐西域志十二卷僧道宣續高僧傳三卷
又佛道論衡三卷三寶感應錄三卷釋迦氏譜一卷弘
明集三十卷僧政覺金沙論一卷僧會神荷澤顯宗記
一卷華嚴法界觀門一卷(僧法順集僧宗密注)僧宗密禪源諸詮
二卷又原人論一卷大乘起信論一卷魏靜永嘉一宿
覺禪師集一卷僧道世法苑珠林一百卷僧慧忠十答問
語錄一卷無住和尚說法二卷(僧鈍林集)僧普願語要一卷
龐藴語錄一卷(唐于頔編)僧神清北山參元語錄十卷僧慧
海頓悟入道要門論一卷僧義淨求法高僧傳三卷僧
元應唐一切經音義一十五卷僧澄觀華嚴經疏十卷
僧紹修語要一卷裴休傳心法要一卷唐六譯金剛經
贊一卷(鄭覃等撰)僧慧祥古清涼傳二卷釋迦方志一卷(唐終)
(南大一山僧撰)僧應之四注金剛經一卷僧延壽宗鏡錄一百
卷僧贊寧僧史略三卷僧道原景德傳燈錄三十卷晁
迴法藏碎金十卷道院集要三卷(不知作者)僧延昭衆吼集
一卷僧重顯瀑布集一卷又語錄八卷僧世冲釋氏詠
火詩三卷僧居本廣法門名義一卷僧慧皎僧史二卷
僧契嵩輔教編三卷僧省常錢塘西湖淨社錄三卷僧
道誠釋氏須知三卷僧道誠釋氏要覽三卷王安石注
維摩詰經三卷朱士挺伏虎行狀一卷僧自嚴行狀一
卷(陳嘉謨撰)李之純成都大悲寺集二卷又成都大慈寺記
二卷僧惟白續燈錄三十卷僧宗頥勸孝文二卷又禪
苑清規十卷蹇序辰諸經譯梵三卷王敏中勸善錄六
卷楊諤水陸儀二卷僧智達祖門悟宗集二卷樓穎傳
翕小錄要集一卷僧宗永宗門綂要十卷僧智圓閑居
編五十一卷僧懷深注般若波羅密多心經一卷僧原
白注證道歌一卷僧宗杲語錄五卷(黃文昌撰)僧慧達夾科
肇論二卷僧應乾楞嚴經標指要義二卷僧靈操釋氏
蒙求一卷僧馬鳴釋摩訶衍論十卷僧闍那多迦譯羅
漢頌一卷僧菩提達磨存想法二卷又菩提達磨胎息
訣一卷頌證道歌一卷(篇首題正覺禪師撰)淨慧禪師語錄一卷
蓮社十八高賢行狀一卷法顯傳一卷諸經提要二卷
五公符一卷寶林傳錄一卷(並不知作者)李通玄華嚴合論
一卷張戒注楞伽集注八卷佛陁多羅譯圓覺經二卷
般刺密諦譯楞嚴經十卷法寶標目十卷(王右編)僧肇譯
維摩經十卷晁迴耄智餘書三卷八方珠玉集四卷(大圓)
(塗毒二僧集諸家禪語)王日休金剛經解四十二卷淨土文十一
卷(王日休撰)語錄二卷(松源和尚講解荅問)普燈錄三十卷(僧正受集)諸天
傳二卷(僧行霆述)奏對錄一卷(佛照禪師淳熙間奏對之語)崇正辨三卷
(胡演撰右釋氏類二百二十二部凡百四十九卷)劉向列仙傳三卷王褒桐柏
眞人王君外傳一卷周李通玄洲上卿蘇君記一卷葛
洪神仙傳十卷馬陰二君内傳一卷上眞衆仙記一卷
隱論雜訣一卷金木萬靈訣一卷抱朴子養生論一卷
太清玉碑子一卷(葛洪與鄭惠遠問荅)二女眞詩一卷(紫微夫人及東華中)
(侯王夫人作)施眞人銘眞論一卷旌陽令許遜靈劒子一卷
黃帝内傳一卷(籛鏗得於石室)東方朔十洲三島記一卷淮南
王劉安太陽眞粹論一卷黃玄鍾蓬萊山西鰲還丹歌
一卷婁敬草衣子還丹訣一卷魏伯陽還丹訣一卷周
易門戶參同契一卷大丹九轉歌一卷華佗老子五禽
六氣訣一卷陸修靜老子道德經雜說一卷五牙導引
元精經一卷黃庭經一卷(其文初為五言四章後皆七言論人身扶養修治之理)
李千乘黃庭中景經注一卷尹喜黃庭外景經注一卷
襄楷太平經一百七十卷李堅東極謝眞人傳一卷王
禹錫海陵三仙傳一卷施肩吾眞仙傳道集二卷三住
銘一卷西都羣仙會眞記一卷長孫滋崔氏守一詩傳
一卷吳筠神仙可學論一卷又形神可固論一卷著生
論一卷明眞辨偽論一卷心目論一卷玄門論一卷元
綱論一卷諸家論優劣事一卷辨方士惑論一卷杜光
庭二十四化詩一卷又二十四化圖一卷神仙感遇傳
十卷墉城集仙錄十卷應現圖三卷仙傳拾遺四十卷
歴代帝王崇道記一卷道教靈驗記二十卷道經降傳
世授年載圖一卷謝良弼中嶽吳天師内傳一卷李渤
李天師傳一卷眞系傳一卷張隱居演龍虎上經二卷
盧潘侯眞人傳一卷沈汾續仙傳三卷尹文操樓觀先
師本行内傳一卷玄元聖記經十卷刁琰廣仙錄一卷
見素子洞仙傳十卷傅元鎮應緣道傳十一卷晞暘子
賓仙傳三卷南嶽夫人清虚玉君内傳一卷范邈南嶽
魏夫人内傳一卷李遵三茅君内傳一卷梁日廣釋仙
論一卷赤松子中誡篇一卷金石論一卷門天老歷一
卷泠然子學神仙法一卷賈嵩陶先生傳序三卷吳先
主孫氏太極左仙公神仙本起内傳一卷華僑眞人周
君内傳一卷劉海蟾詩一卷太乙眞君固命歌一卷(晉葛)
(洪譯)張融三破論一卷陶弘景養性延命錄二卷導引養
生圖一卷神仙玉芝瑞草圖二卷上清握中訣三卷登
眞隱訣三十五卷眞誥十卷華陽道士韋處玄注老子
西昇經二卷魏曇巒法師服氣要訣一卷陳處士同洪
讓書老子道經一卷李淳風正一五眞圖一卷孫思邈
退居志一卷眞氣銘一卷九幽福壽論一卷龍虎亂日
篇一卷李用德晉州羊角山慶歷觀記一卷王元正清
虚子龍虎丹一卷驪山母黃帝陰符大丹經解一卷(房山)
(長集)吳兢保聖長生纂要坐隅障二卷僧一行天眞皇人
九仙經一卷尹愔老子五厨經注一卷周涖潁陽書一
卷昝商導養方三卷李廣中指眞訣一卷僧遵化養生
胎息秘訣一卷高駢性箴金液頌一卷黃仲山玄珠龜
鏡三卷裴鉉延壽赤書一卷張果紫靈丹砂表一卷内
眞妙用訣一卷休糧服氣法一卷大易誌圖參同經一
卷(玄宗與葉靜能一行荅問語)王紳太清宮簡要記一卷康眞人氣
訣一卷盧遵元太上肘後玉經方一卷楊知玄淮南王
練聖法一卷老子元道經一卷(南綂孟謫仙傳授)李廷章中元
論一卷胡微王景内篇二卷黃庭内景五藏六腑圖一卷
(大白山見素女子胡愔撰)王懸河三洞珠囊三十卷王貞範洞天集
二卷捷神子唐元指玄篇一卷中央黃老君洞房内經
一卷黃老中道君洞房内經一卷黃老神臨藥經一卷
太清眞人絡命訣一卷太上老君血脈論一卷靈寶服
食五芝精一卷黃帝内經靈樞略一卷黃帝九鼎神丹
經訣十卷黃帝内丹訣一卷太極眞人風鳴爐火經一
卷紫微帝君王經寶訣一卷太上老君服氣胎息訣一
卷老子中經二卷老子神仙歴藏經一卷王母太上還
童採華法一卷紫微帝君紫庭祕訣一卷茅眞君靜中
吟一卷王茅君雜記一卷陰眞君還丹歌一卷金液還
丹歌一卷元君付道傳心法門一卷徐眞君丹訣一卷
張眞君靈芝集一卷彭君訣黃白五元神丹經一卷太
乙眞君元丹訣一卷陳大素九天飛步内訣眞經一卷
河間眞人劉演金碧潛通秘訣一卷大白山李眞人調
元妙經一卷陳少微大洞煉眞寶經一卷申天師服氣
要訣一卷張天師石金記一卷玄元先生日月混元經
一卷鄭先生不傳氣經一卷建平然先生少來苦樂傳
一卷赤城隱士服藥經三卷臥龍隱者少玄胎息歌一
卷蜀郡處士胎息訣一卷成都李道士太上洞玄靈寶
修眞論一卷務元子混成經一卷務成子注太上黃庭
内景經一卷含光子契眞刊謬玉鑰匙一卷鄧雲子清
虚眞人裴君内傳一卷廣成子靈仙秘錄陰丹經一卷
紫陽金碧經一卷昇玄養生論青霞子旨道篇一卷又
龍虎金液還丹通玄論一卷寶藏論一卷易元子勸道
詩一卷逍遙子内指通玄訣三卷攝生秘旨一卷升玄
子造化伏汞圖一卷潁陽子神仙修眞秘訣十二卷元
陽子金石還丹訣一卷眞一子金鑰匙一卷九眞中經
一卷(赤松子傳)暢元子雜錄經訣尊用要事一卷狐剛子粉
團五卷左掌子證道歌一卷中皇子服氣要訣一卷桑
榆子新舊氣經一卷玄明子柳沖用巨勝歌一卷葉眞
卿玄中經一卷丁少微眞一服元氣法一卷洞元子通
元子通玄指眞訣一卷眞常子服食還丹證驗法一卷
煙蘿子内眞通玄歌一卷獨孤滔丹方鏡源文三卷天
台白雲服氣精義論一卷徐懷遇學道登眞論一卷曹
聖圖鉛汞五行圖一卷張素居金石靈臺記一卷高先
大道金丹歌一卷陳君舉朝元子玉芝書三卷呂洞賓
九眞玉書一卷陶植蓬壺集三卷修仙要訣一卷(華子期授)
(於甪里先生)上相青童太上八術知慧滅魔神虎隱文一卷
碧巖張道者中山玉櫃服神氣經一卷司世抱陽劒術
一卷金明七眞人三洞奉道科誡三卷楊歸年修眞延
秘集三卷陰長生三皇經一卷馬明生赤龍金虎中鉛
鍊七返還丹訣(卷亡)上司翼養生經一卷王弁新舊服氣
法一卷傅士安還丹訣一卷徐道邈注老子西昇經二
卷劉仁會注西昇經一卷張隨解參同契一卷李審頥
神論二卷處士劉詞混俗頥生錄一卷閭丘方遠太上
經秘旨一卷道士張乾森自然券立成儀一卷張承先
度靈寶經表具事一卷玉晨奔日月圖一卷眞秘訣一
卷(寶冠授達磨)僧玄玄疑甄正論三卷王長生紫微内庭秘
訣三卷傳授五法立成儀一卷寒山子大還心鑑一卷
守文居鎡長生纂要一卷莊周氣訣一卷朗然子詩一
卷山居道士佩服經符儀一卷(不知名)蘇登天老神光經
一卷内外丹訣二卷(集王元正李黃中等撰)崔公入藥鏡三卷混
元内外觀十卷張君房雲笈七籤百二十卷樂史總仙
秘錄一百三十卷余卞十二眞君傳二卷李信之雲臺
異境集一卷賈善翔高道傳十卷猶龍傳三卷張隱龍
三茅山記一卷王松年仙苑編珠一卷李昌齡感應篇
一卷朱宋卿徐神翁語錄一卷太宗眞宗三朝傳授讚
詠儀二卷眞宗汴水發願文一卷徽宗天真示現記三
卷陳摶九室指玄篇一卷王欽若七元圖一卷先天紀
三十六卷翊聖保德傳三卷丁謂降聖記三十卷耿肱
養生眞訣一卷青霞子丹臺新錄九卷李思聰道門三
界詠三卷張端金液還丹悟眞篇一卷彭曉周易參同
契分章通眞儀三卷參同契明鑒訣一卷姚稱攝生月
令圖一卷錢景衎南嶽勝槩編一卷謝修通玉笥山祖
記實錄一卷張無夢還元篇一卷純陽集一卷上清五
牙眞秘訣一卷二仙傳一卷成仙君傳一卷劉眞人傳
一卷平都山仙都觀記二卷師譜一卷十眞記一卷仙
班朝會圖五卷賴卿記一卷大還丹照鑑登仙集一卷
斷榖要法一卷裴君傳行事訣一卷太上墨子枕中記
二卷太上太素玉錄一卷太上倉元上錄一卷學仙辨
眞訣一卷洞眞金元八景玉錄一卷五嶽眞形圖一卷
祭六丁神法一卷神仙雜歌詩一卷玄門大論一卷九
轉丹歌一卷太和樓觀内紀本草記一卷老君出塞記
一卷五嶽眞形論一卷黃帝三陽經五明乾羸坤巴訣
一卷正一肘後修用訣一卷正一法文目一卷正一論
一卷正一上元九星圖一卷正一修行指要三卷正一
法十籙召儀一卷正一奏章儀一卷正一醮江海龍王
神儀都功版儀一卷太上符鏡一卷谷神賦一卷黃書
過度儀一卷太上八道命籍二卷靈寶聖眞品位一卷
靈寶飛雲天篆一卷上清佩文訣五卷上清佩文黑券
訣一卷福地記一卷曲素憂樂慧辭一卷皇人三一圖
一卷西昇記一卷胎精記解結行事訣一卷高上金眞
元籙一卷長睡法一卷大洞玄保眞養生論一卷曲素
訣辭一卷太上丹字紫書一卷絶玄金章一卷紫鳳赤
書一卷靈寶步虚詞一卷金紐太清陰陽戒文一卷太
上紫書錄傳一卷度太一玉傳儀一卷奔日月二景隱
文一卷司命楊君傳記一卷回耀太眞隱書一卷思道
誡一卷潘尊師傳一卷三尸經一卷金簡集三卷無名
道者歌一卷大丹會明論一卷太清眞人九丹神秘經
一卷金鏡九眞玉書一卷八公紫府河車歌一卷大還
秘經一卷神仙肘後三宮訣二卷太極紫微元君補命
秘錄一卷老君八純玄鼎經一卷海蟾子還金篇一卷
太清篇火式一卷太一眞人五行重玄論一卷龍虎大
還丹秘訣一卷煉五神丹法一卷太清神丹經一卷神
仙庚辛經一卷紫白金丹訣一卷仙公藥要訣一卷三
十六水法一卷金虎赤龍經一卷玉清内書一卷太上
老子服氣口訣一卷燒煉雜訣法一卷太清金液神丹
經三卷休糧諸方一卷胎息根旨要訣一卷修眞内煉
祕訣一卷上清修行訣一卷大道感應論一卷太上習
仙經契錄一卷回耀飛光日月精氣上經一卷攝生增
益錄一卷神氣養形論一卷服餌仙方一卷鉛汞指眞
訣一卷服氣日月皇華訣一卷神仙藥名隱訣一卷鍊
花露仙&KR0812;訣一卷繕生集一卷道術旨歸一卷按摩要
法一卷醮人神法一卷上清大洞眞經玉訣一卷草金
丹法一卷十二月五藏導引一卷大易二十四篇一卷
服氣鍊神祕訣一卷老君金書内序一卷尹眞人本行
記一卷陶陸問荅一卷諸家修行纂要一卷谷神祕訣
三卷太清導引調氣經一卷大玄部道典論二十七卷
富貴日用篇一卷入室思赤子經一卷餌芝草黃精經
一卷治身服氣訣一卷玉皇聖台神用訣一卷焼金石
藥法一卷神仙服食經一卷三天君烈紀一卷養生要
錄三卷神仙九化經一卷調元氣法一卷太上保眞養
生論一卷神仙祕訣三論三卷元君肘後術三卷山水
穴竇圖一卷養生諸神仙方一卷五經題迷一卷(右神仙類)
(三百九十四部一千二百十六卷)右道家附釋氏神仙類凡七百十七
部二千五百二十四卷
管子二十四卷(齊管夷吾撰)商子五卷(衞公孫鞅撰)愼子一卷(慎到)
(撰)韓子二十卷(韓非撰)尹知章注管子十九卷杜佑管氏
指略二卷丁度管子要略五篇(卷亡)董仲舒春秋决事(一作獄)
十卷(丁氏注黃氐正)李文博治道集十卷張去華大政要錄三
卷
右法家類十部九十九卷
公孫龍子一卷(趙人)尹文子一卷(齊人)鄧析子二卷(鄭人)劉邵
人物志二卷杜周士廣人物志二卷
右名家類五部八卷
墨子十五卷(宋墨翟撰)
右墨家類一部十五卷
鬼谷子三卷高誘注戰國策三十三卷鮑彪注國策十
卷
右縱橫家類三部四十六卷
夏小正戴氏傳四卷(傅崧卿注)蔡邕月令章句一卷杜臺卿
玉燭寶典十二卷唐玄宗刪定禮記月令一卷李林甫
注解月令一卷韓鄂歲華紀麗四卷韋行規月錄一卷
李綽秦中歲時記一卷(一名咸鎬記)李邕金谷園記一卷徐
鍇歲時廣記一百二十卷(内八卷闕)賈昌朝國朝時令集解
十二卷宋綬歲時雜詠二十卷劉安靖時鏡新書五卷
孫岊備閱注時令一卷歲中記一卷十二月纂要一卷
保生月錄二卷四時錄四卷(並不知作者)張方夏時志别錄
一卷又夏時考異一卷許狀元節序故事十二卷(許尚編)
眞宗授時要錄十二卷孫思邈齊人月令三卷宗懔荆
楚歲時記一卷李綽輦下歲時記一卷劉靖時鑑雜(一作)
(新)書四卷岑賁月壁一卷孫翰月鑑二卷嵇含南方草
木狀三卷賈思勰齊民要術十卷則天皇后兆人本業
三卷陸羽茶經三卷又茶記一卷溫庭筠採茶錄一卷
茶苑雜錄一卷(不知作者)張又新煎茶水記一卷韓鄂四時
纂要十卷賈躭醫牛經(卷亾)淮南王養蠶經一卷孫光憲
蠶書三卷秦處度蠶書一卷毛文錫茶譜一卷史正志
菊譜一卷任璹彭門花譜一卷周序洛陽花木記一卷
陶朱公養魚經一卷熊寅亮農子一卷賈朴牛書一卷
王旻山居要術三卷又山居雜要三卷山居種蒔要術
一卷戴凱之竹譜三卷無求子酒經一卷(不知姓名)大隱翁
酒經一卷是齋售用一卷李淳風四民福祿論二卷牛
皇經一卷辨五音牛欄法一卷農家切要一卷荔枝故
事一卷(並不知作者)封演錢譜一卷張台錢錄一卷于公甫
古今泉貨圖一卷侯氏萱堂香譜一卷范如圭田夫書
一卷賈元道大農孝經一卷陳靖勸農奏議三十篇林
勲本政書十卷又本政書比校二卷治地旁通一卷王
章水利編三卷僧贊寧筍譜一卷僧仲林花品記一卷
丁謂北苑茶錄三卷又天香傳一卷歐陽修牡丹譜一
卷蔡襄茶錄一卷沈立香譜一卷又錦譜一卷茶法易
覽十卷丁度土牛經一卷孔武仲芍藥譜一卷張峋花
譜一卷沈括志懷錄三卷竇苹酒譜一卷馮安世林泉
備五卷呂惠卿建安茶用記二卷劉攽芍藥譜一卷王
觀芍藥譜一卷洪芻香譜五卷章炳文壑源茶錄一卷
吳輔竹譜二卷葛澧酒譜一卷高伸食禁經三卷劉异
北苑拾遺一卷宋子安東溪茶錄一卷陳翥桐譜一卷
張宗誨花木錄七卷周綘補山經一卷葉庭珪南蕃香
錄一卷樓璹耕織圖一卷曾安止禾譜五卷曾之謹農
器譜三卷陳旉農書三卷熊蕃宣和北苑貢茶錄一卷
韓彦直永嘉橘錄三卷王居安經界弓量法一卷
右農家類一百七部四百二十三卷篇
鬻熊子一卷呂不韋呂氏春秋二十六卷(高誘注)陸賈新
語二卷賈誼新書十卷淮南子鴻烈解二十一卷(淮南王安)
(撰)許慎注淮南子二十一卷高誘注淮南子十三卷劉
向新序十卷又說苑二十卷仲長綂昌言二卷王充論
衡三十卷邊誼續論衡二十卷應劭風俗通義十卷徐
幹中論十卷蔣子萬機論十卷(魏蔣濟撰)諸葛亮武侯十六
條一卷沈顔聱書十卷傅子五卷(晉傅玄撰)陸機正訓十卷
崔豹古今注三卷周蒙續古今注三卷張華博物志十
卷葛洪抱朴子内篇二十卷人抱朴子外篇五十卷劉
子三卷(題劉書撰)奚克讓劉子音釋三卷又音義三卷湘東
王繹金樓子十卷庾仲容子鈔三十卷顧野王符瑞圖
二卷孫綽子十卷范泰古今善言三十卷沈約袖中記
三卷尹子五機論三卷商孝逸商子新書三卷鄭瑋道
言錄三卷杜正論百行章一卷李文博治道集十卷虞
世南帝王略論五卷劉嚴芻蕘論三卷李賢修書要覽
十卷羅隱兩同書二卷李直方正性論一卷韓熙載格
言五卷又格言後述三卷黃晞聱隅書十卷李淳風感
應經三卷魏徵時物策一卷又祥瑞錄十卷朱敬則十
代興亡論十卷張說才命論一卷楊相如君臣政要論
三卷趙自勔造化權輿六卷元子十卷(元結撰)杜佑理道
要訣十卷皇甫選注何亮本書三卷邵亢體論十卷馬
總意林三卷又意樞二十卷林慎思伸蒙子三卷丘光
庭規書一卷又兼明書十二卷牛希濟理源二卷又治
書十卷朱朴致理書十卷盧藏用子書要略三卷臧嘉
猷史玄機論十卷歐陽浚周紀聖賢故實十卷徐融帝
王指要三卷張輔宰輔明鑒十卷趙湘補政忠言十卷
(卷亡)徐氏忠烈圖一卷孝義圖一卷趙彦衞雲麓漫鈔二
十卷又雲麓續鈔二卷南唐後主李煜雜說二卷劉子
法語二十卷(劉鶚撰)又通論五卷宋齊丘化書六卷又理
訓十卷葛澧經史摭微四卷劉賡稽瑞一卷趙蕤長短
要術九卷吳筠兩同書二卷馬縞中華古今注三卷蘇
鶚演義十卷樂朋龜五書一卷徵微子服飾變古一卷
狐剛子感應類從譜一卷通幽子靈臺隱祕寶符一卷
(扶風隱者)李恂前言往行錄三卷尹子五卷鄭至道諭俗編
一卷彭仲剛諭俗續編一卷黃巖虙犧範圍圖傳二卷
張時舉弟子職女誡鄉約家儀鄕儀一卷李宗思尊幼
儀訓一卷呂本中官箴一卷何薳春渚記聞十三卷王
普荅問難疑一卷徐度崇道却掃編十三卷吳曾漫錄
十三卷魏泰書可記一卷又續東軒雜錄一卷馮忠恕
涪陵記一卷洪興祖聖賢眼目一卷又語林五卷姚寬
叢語上下二卷唐稷硯岡筆志一卷吳箕常譚一卷袁
采世範三卷又欷歔子一卷葉適習學記言四十五卷
項安世項氏家記十卷徐彭年涉世錄二十五卷又涉
世後錄二十五卷坐忘論一卷呂祖謙紫微語錄一卷
葉模石林過庭錄三十七卷李石樂善錄十卷劉鵬縣
務綱目二十卷周朴三教辨道論一卷僧贊寧物類相
感志十卷又要言二卷柳寀藪記十卷王錡動書一卷
宋祁筆錄一卷龍昌期天保正名論八卷胥餘慶瑞應
雜錄十卷刁衎治道中術三卷朱景先默書三卷鄧綰
馭臣鑒古論二十卷王韶敷陽子七卷天鬻子一卷(不知)
(姓名)吳宏羣公典刑二十卷高承事物紀原十卷陳瓘中
說一卷孔平仲良史事證一卷李新塾訓十三卷又欲
書五卷李格非史傳辨志五卷晁說之客語一卷方行
可治本書一卷王楊英黼扆誡一卷何伯熊機密利害
一卷李皜審理書一卷張大檝翠微洞隱百八十卷李
易要論一卷何亮本書三卷劉長源治本論一卷鄭樵
十說二卷潘祖志筌書二卷洪氏雜家五卷(不知名)瑞錄
十卷冗錄一卷治獄須知一卷之官申戒一卷瑞應圖
十卷玉泉子一卷中興書一卷汲世論一卷(並不知作者)東
筦子十卷李子正辨十卷劉潛羣書集三卷成嵩韻史
一卷陳鄂十經韻對二十卷又四庫韻對九十九卷魏
玄成祥應(一作瑞)圖十卷劉振通籍錄異二十卷趙志忠
大遼事跡十卷
右雜家類一百六十八部一千五百二十三卷篇
宋史卷二百五
宋史卷二百五考證
藝文志四張諡孟子音義三卷諡通志作鎰
胡微王景内篇二卷通志黃庭玉景内篇王應作玉
劉子三卷注劉書撰通志劉子三卷梁劉勰撰此書
字誤
韓熙載格言五卷此條複出
宋史卷二百五考證
