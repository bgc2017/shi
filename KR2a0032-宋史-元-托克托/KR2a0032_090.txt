宋史卷八十九
元中書右丞相総裁托克托等修
地理志第四十二
地理五福建路成都府路(潼川府路利州路)夔州路
福建路州六福建泉南劍漳汀軍二邵武興化縣四十
七南渡後升建州為府紹興三十二年戸一百三十九
萬五百六十五口二百八十二萬八千八百五十二
福州大都督府長樂郡威武軍節度舊領福建路鈐轄
建炎三年升帥府崇寧戸二十一萬一千五百五十二
貢荔枝鹿角菜紫菜元豐貢紅花蕉布縣十二閩(望)侯
官(望)福清(望)古田(望唐縣有寳興銀場古田金坑)永福(望有黃洋保德二銀場)長
溪(望有王林銀場及鹽場)長樂(緊有海壇山鹽場)羅源(中舊永貞縣)閩清(中)寧
德(中王審知時置)懷安(望太平興國五年析閩縣置)連江(望)
建寧府上本建州建安郡舊軍事端拱元年升為建寧
軍節度紹興三十二年以孝宗舊邸升府崇寧戸一十
九萬六千五百六十六貢火箭石乳龍茶元豐貢龍鳳
等茶綀縣七建安(望漢縣有北苑茶焙龍焙監庫及石舍永興丁地三銀場)浦城(望有)
(余生蕉溪觔竹三銀場)嘉禾(望本建陽縣有瞿嶺四銀場景定元年改今名)松溪(緊)崇安
(望淳化五年升崇安場為縣)政和(緊咸平三年升關隷鎮為縣政和五年改關隷為政和縣有天受銀)
(場)甌寧(望熙寧三年廢元祐四年復)監一豐國(咸平二年置鑄銅錢)
泉州望清源郡太平興國初改平海軍節度本上郡大
觀元年升為望郡崇寧戸二十萬一千四百六貢松子
元豐貢綿蕉葛縣七晉江(望有鹽亭一百六十一)南安(中)同安(中有)
(安仁上下馬欄莊坂四鹽場)惠安(望太平興國六年析晉江置縣有鹽亭一百二十九)永春(中閩)
(桃源縣有倚洋一鐵場)安溪(下有青陽鐵場)德化(下有赤水鐵場)
南劍州上劍浦郡軍事太平興國四年加南字崇寧戸
一十一萬九千五百六十一貢土茴香元豐貢茶縣五
劍浦(緊舊龍津縣南唐改有大演石城二銀場雷大等五茶焙)將樂(上太平興國四年自建州來隷)
(有石牌安福二銀場)順昌(上南唐升永順場為縣)沙(中有龍泉銀場)尤溪(上有尤溪寳應等九)
(銀場)
漳州下漳浦郡軍事崇寧戸一十萬四百六十九貢甲
香鮫魚皮縣四龍溪(望有吳慣沐犢中栅三鹽場)漳浦(望有黃敦鹽場)龍巖
(望有大濟寳興二銀場)長泰(望太平興國五年自泉州來隷)
汀州下臨汀郡軍事淳化五年以上杭武平二場並為
縣元符元年析長汀寧化置清流縣崇寧戸八萬一千
四百五十四貢蠟燭縣五長汀(望有上寳錫場歸禾拔口二銀務莒溪鐵務)
寧化(望有龍門新舊二銀坑)上杭(上有鍾寮金場天聖二年徙治鍾寮場東乾道四年徙治郭下)
武平(上)清流南渡後增縣一蓮城(本長汀蓮城堡紹興三年升縣)
邵武軍同下州太平興國五年以建州邵武縣建為軍
仍以歸化建寧二縣來屬崇寧戸八萬七千五百九十
四貢紵縣四邵武(望有黃士等三鹽場龍須銅場寳積等三鐵場)光澤(望太平興國六)
(年析邵武置縣有太平銀場新安鐵場)泰寧(望南唐歸化縣元祐元年改為泰寧有螺金場江源銀)
(場)建寧(望有龍門等三銀場)
興化軍同下州太平興國四年以泉州游洋百丈二鎮
地置太平軍尋改戸六萬三千一百五十七貢綿葛布
縣三莆田(望自泉州與仙遊同來隷)仙遊(望)興化(中太平興國四年析莆田置縣)
福建路蓋古閩越之地其地東南際海西北多峻嶺抵
江王氏竊據垂五十年三分其地宋初盡復之有銀銅
葛越之產茶鹽海物之饒民安土樂業川源浸灌田疇
膏沃無凶年之憂而土地迫陿生籍繁夥雖磽确之地
耕耨殆盡畝直寖貴故多田訟其俗信鬼尚祀重浮屠
之教與江南二浙略同然多嚮學喜講誦好為文辭登
科第者尤多
成都府路府一成都州十二眉蜀彭綿漢嘉卭簡黎雅
茂威軍二永康石泉監一仙井縣五十八南渡後府三
成都崇慶嘉定州十一眉鼓綿漢卭黎雅茂簡威隆軍
二永康石泉淳熙二年戸二百五十八萬口七百四十
二萬
成都府次府本益州蜀郡劍南西川節度太平興國六
年降為州端拱元年復為劍南西川成都府淳化五年
降為節度嘉祐五年復為府六年復節度舊領成都府
路兵馬鈐轄建炎三年罷兼利州路紹興元年領成都
路安撫使五年兼四路安撫制置大使十年置宣撫罷
制置司知府帶本路安撫使十八年罷宣撫復制置司
乾道六年又罷併歸安撫司知府仍帶本路安撫使淳
熙二年復制置司罷宣撫司開禧元年置宣撫罷制置
司未幾兩司並置後罷宣撫仍置制置大使嘉定七年
去大字崇寧戸一十八萬二千九十口五十八萬九千
九百三十貢花羅錦高紵布牋紙縣九成都(次赤)華陽(次赤)
新都(次畿)郫(次畿熙寧五年省犀浦為鎮入焉)雙流(次畿)温江(次畿)新繁(次畿漢繁)
(縣前蜀改)廣都(次畿熙寧五年廢陵州以貴平籍二縣為鎮入焉)靈泉(次畿舊名靈池天聖四年)
(改)
眉州上通義郡至道二年升為防禦崇寧戸七萬二千
八百九口一十九萬二千三百八十四貢麩金巴豆縣
四眉山(望隋通義縣太平興國初改)彭山(望)丹稜(望)青神(緊)
崇慶府緊本蜀州唐安郡軍事紹興十年以高宗潛藩
升崇慶軍節度淳熙四年升府崇寧戸六萬七千八百
三十五口二十七萬三千五十貢春羅單絲羅縣四晉
源(望)新津(望唐唐安縣開寳四年改)江原(望唐唐安縣開寶四年改)永康(望蜀析青城地置縣)
彭州緊濛陽郡軍事崇寧戸五萬七千五百二十四貢
羅縣三九隴(望唐縣熙寧二年置堋口縣四年省為鎮入焉有鹿角砦堋口木頭二茶場)崇
寧(望唐昌縣崇寧元年改)濛陽(望)
綿州上巴西郡軍事紹興三年以知州事兼綿威茂州
石泉軍沿邊安撫使節制屯戍軍馬五年川峽宣撫副
使移司綿州六年罷二十一年罷沿邊安撫使嘉熙元
年為四川制置副使治所崇寧戸一十二萬二千九百
一十五口二十三萬四百九貢綾紵布縣五巴西(望)彰
明(望)魏城(緊)羅江(緊)鹽泉(中)
漢州上德陽郡軍事戸一十二萬九百口五十二萬七
千二百五十二貢紵布縣四雒(望)什邡(望)綿竹(望)德陽
(望)
嘉定府上本嘉州犍為郡軍事乾德四年廢綏山羅目
玉津三縣慶元二年以寧宗潛邸升府開禧元年升嘉
慶軍節度崇寧戸七萬一千六百五十二口二十一萬
四百七十二貢麩金縣五龍遊(上宣和元年改曰嘉祥後復故熙寧五年省平)
(羌縣入焉)洪雅(上淳化四年自眉州來隷)夾江(中)峨眉(中)犍為(下大中祥符四年移)
(治懲非鎮)監一豐遠(鑄鐵錢)
卭州上臨卭郡軍事崇寧戸七萬九千二百七十九口
一十九萬三千三十二貢絲布縣六臨卭(望熙寧五年省臨溪縣為)
(鎮入焉併入依政蒲江火井)依政(望)安仁(望有延貢砦)大邑(望有思安砦)蒲江
(上有鹽井監鹽井砦)火井(中開寳三年移治平樂鎮至道三年復舊)監一惠民(鑄鐵錢建炎三)
(年罷)
簡州下陽安郡軍事崇寧戸四萬一千八百八十八口
九萬五千六百一十九貢綿紬麩金縣二陽安(上)平泉
(中)
黎州上漢源郡軍事崇寧戸二千七百二十二口九千
八十貢紅椒縣一漢源(下慶歷六年廢通望縣入焉舊廢飛越縣有博易務)領羈
縻州五十四(羅嚴州索古州秦上州合欽州劇川州輒榮州蓬口州柏坡州博盧州明川州胣䏢)
(州蓬矢州大渡州米川州木屬州河東州諾筰州甫嵐州昌化州歸化州粟川州叢夏州和良州和都州附木)
(州東川州上貴州滑川州北川州吉川州甫萼州化地州蒼榮州野川州卭陳州貴林州護川州牒琮州浪瀰)
(州郎郭州上欽州時蓬州儼馬州橛查州卭川州護卭州脚川州開望州上蓬州北蓬州剝重州久護州瑶劍)
(州明昌州)
雅州上盧山郡軍事崇寧戸二萬七千四百六十四口
六萬二千三百七十八貢麩金縣五嚴道(中有碉門砦)盧山
(上有靈關砦)名山(中熙寧五年省百丈縣為鎮入焉元祐二年復)榮經(中下)百丈(中下)州
城内一茶場(熙寧九年置)領羈縻州四十四(當馬州三井州來鋒州名配州)
(鉗泰州隷恭州畫重州羅林州籠羊州林波州林燒州龍蓬州故川州驚川州禍眉州木燭州百坡州當品州)
(巖部州中川州鉗矣州昌磊州鉗并州百頗州會野州常仁州推梅州作重州禍林州金林州諾林州三恭州)
(布嵐州大馬州羅蓬州論川州讓川州遠南州卑盧州夔龍州輝川州金川州東嘉梁州西嘉梁州)
茂州上通化郡軍事熙寧九年即汶川縣置威戎軍使
以石泉縣隷綿州崇寧戸五百六十八口一千三百七
十七貢麝香縣一汶山(下)砦一鎮羌(熙寧九年置)關一鷄宗
(熙寧九年置)南渡後增縣一汶川(下有博馬場)領羈縻州十(璫州直州)
(時州塗州遠州飛州乾州可州向州居州)春祺城本羈縻保州政和四年建
為祺州縣曰春祺宣和三年廢為城隷茂州壽寧砦本
羈縻直州政和六年建壽寧軍在大皂江外距茂州五
里八年廢為砦宣和三年廢砦為堡又廢敷文關為敷
文堡延寧砦本威戎軍熙寧間所建政和六年湯延俊
等納土重築軍城改名延寧宣和三年廢為砦隷茂州
四年又廢砦及壽寧堡入汶川縣
威州下維川郡軍事本維州景德三年以與濰州聲相
亂改今名崇寧戸二千二十口三千一十三貢當歸羌
活縣二保寧(下唐薛城縣南唐改)通化(下天聖元年改途川景祐四年復治平三年省通化)
(軍隷縣有博易場)領羈縻州二(保州霸州)嘉會砦本羈縻霸州政和
四年建為亨州縣曰嘉會宣和三年廢州以縣為砦隷
威州通化軍熙寧間所建在保霸二州之間政和三年
董舜咨納土因舊名重築軍城宣和三年省軍使為監
押隷威州
永康軍同下州本彭州導江縣灌口鎮唐置鎮靜軍乾
德四年改為永安軍以蜀川之青城及導江縣來隷太
平興國三年改為永康軍熙寧五年廢為砦九年復即
導江軍治置永康軍使隷彭城元祐初復故縣二導江
(望乾德中自彭州來隷熙寧五年軍廢復隷彭州後復於此置有博馬場)青城(望乾德中自蜀州來隷熙)
(寧五年軍廢還隷蜀州不知何年復來隷)
仙井監同下州本陵州至道三年升為團練咸平四年
廢始建縣熙寧五年廢為陵井監宣和四年改為仙井
監隆興元年改為隆州崇寧戸三萬二千八百五十三
口一十萬四千五百四十五貢苦藥子續隨子縣二仁
壽(中)井研(中下)南渡後增縣二貴平(中下熙寧五年廢入廣都乾道六年復)
籍(中下廢復同上)鎮一大安(舊永安鎮崇寧二年改)鹽井一
石泉軍本綿州石泉縣政和七年建為軍割蜀之永康
綿之龍安神泉來隷宣和三年降為軍使縣皆還舊隷
宣和七年復為軍額縣三石泉(下)神泉(上有石關砦)龍安(上有)
(三盤砦及茶場宣和元年改龍安曰安昌後復故寳祐後為軍治所)堡九(重和元年置會同靖安嘉平通)
(津横望平隴陵霄聳翠連雲)
潼川府路府二潼川遂寧州九果資普昌叙瀘合榮渠
軍三長寧懷安廣安監一富順紹興三十二年戸八十
萬五千三百六十四口二百六十三萬六千四百七十
六
潼川府緊梓潼郡劍南東川節度本梓州乾德四年改
靜戎軍置東關縣太平興國中改靜安軍端拱二年為
東川元豐三年復加劍南二字重和元年升為府舊兼
提舉梓州果渠懷安廣安軍兵馬廵檢盜賊公事乾道
六年升瀘南為潼川府路安撫使崇寧戸一十萬九千
六百九口四十四萬七千五百六十五貢綾曾青空青
縣十郪(有三十四鹽井)中江(望隋玄武縣大中祥符五年改有鹽井)涪城(望有四鎮二十)
(七鹽井)射洪(緊有鹽井)鹽亭(緊熙寧五年省永泰縣為鎮入焉有六鹽井)通泉(上有三鐵)
(冶)飛烏(中有五鹽井)銅山(中有銅冶)東關(中下有四鹽井)永泰(中下本尉司南渡後)
(為縣)
遂寧府都督府遂寧郡武信軍節度本遂州政和五年
升為府宣和五年升大藩端平三年兵亂權治蓬溪砦
崇寧戸四萬九千一百三十二口一十萬二千五百五
十五貢樗蒲綾縣五小溪(望隋方義縣太平興國初改)蓬溪(望)長江
(緊端平三年以下三縣俱廢)青石(緊)遂寧(中唐縣熙寧六年省青石縣入焉七年復置)
順慶府中本果州南充郡團練寳慶三年以理宗初潛
之地升府隷劍南東路端平三年兵亂淳祐九年徙治
青居山崇寧戸五萬五千四百九十三口一十三萬三
百一十三貢絲布天門冬縣三南充(望熙寧六年省流溪縣為鎮入焉紹)
(興二十七年復為縣)西充(望)流溪(望)
資州上資陽郡軍事乾德五年廢月山丹山銀山清溪
四縣宣和二年改龍水為資州後復故淳祐三年廢崇
寧戸三萬二千二百八十七口四萬七千二百一十九
貢麩金縣四盤石(緊有一十八鹽井一鐵冶)資陽(緊)龍水(中下)内江(下有)
(六十六鹽井)
普州上安岳郡軍事乾德五年廢崇龕普慈二縣端平
三年兵亂淳祐三年據險置治寳祐以後廢崇寧戸三
萬二千一百一十八口七萬三千二百二十一貢葛天
門冬縣三安岳(中下熙寧五年廢普康縣入焉)安居(中)樂至(下)
昌州上昌元郡軍事崇寧戸三萬六千四百五十六口
九萬二千五十五貢麩金絹縣三大足(上)昌元(上咸平四年移)
(治羅市)永川(上)
叙州上南溪郡軍事乾德中廢開邊歸順二縣本戎州
政和四年改咸淳三年徙治登高山崇寧戸一萬六千
四百四十八口三萬六千六百六十八貢葛縣四宜賓
(中唐義賓縣太平興國元年改熙寧四年省舊奮入僰道為鎮政和四年改僰道為宜賓)南溪(中乾德中)
(移治舊奮城有鹽井)宣化(唐義賓縣太平興國元年改熙寧四年改為鎮隷僰道宣和元年復以鎮為縣)
(改今名)慶符(本叙州徼外地政和二年建為祥州置慶符來附二縣宣和三年州廢併來附縣入慶符)
(縣隷叙州砦五柔遠樂從清平石門懷遠靖康元年廢柔遠樂從二砦隷懷遠)羈縻州三十(建州)
(照州獻州南州洛州盈州德州為州移州扶德州播浪州筠州武昌州志州已上皆在南廣溪洞商州馴州浪)
(川州騁州已上皆在馬湖江協州切騎州靖州曲江州哥陵州品州牱違州碾衞州滈州從州播陵州鉗州已)
(上皆在石門路)
瀘州上瀘州郡瀘川軍節度本軍事州宣和元年賜軍
額乾道六年升本路安撫使嘉熙三年築合江之榕山
再築江安之三江磧四年又築合江之安樂山為城淳
祐三年又城神臂崖以守景定二年劉整以城歸大元
後復取之改江安州崇寧戸四萬四千六百一十一口
九萬五千四百一十貢葛縣三(乾德五年廢綿水富義置上監州治平四年廢)
(羊羝砦元豐二年廢白艻砦三年廢平夷堡於羅池改築安遠砦廢大硐武寧一砦五年復置武寧砦隷長寧)
(軍)瀘川(中)江安(中有寧遠安夷西寧遠南田武寧安遠等砦)合江(中有遥壩青山安溪)
(小溪帶頭使君六砦大觀三年以安溪砦為縣隷純州後廢純州復為砦宣和三年廢遥壩四年復)南渡
後增縣一納溪(皇祐二年納溪復置砦紹定五年升為縣)監一南井城三樂
共城(元豐四年置堡砦四)江門砦鎮溪堡梅嶺堡大洲堡九支城
(大觀二年建純州置九支安溪兩縣及美利城宣和二年廢純州及九支縣為九支城以安溪美利城為砦改)
(慈竹砦為堡)武都城(大觀三年建滋州置承流仁懷兩縣宣和三年廢州為武都城以仁懷為堡承)
(流縣併入仁懷)安遠砦(元豐三年置大觀四年廢政和五年復)博望砦(政和七年置)板
橋堡政和堡(政和六年置)綏遠砦(前隷武都城宣和三年隷州)領羈縻州
十八(納州薛州晏州鞏州奉州悦州思峩州長寧州能州淯州浙州定州宋州順州藍州湊州高州姚州)
長寧軍本羈縻州熙寧八年夷人得箇祥獻長寧晏奉
高薛鞏淯思峩等十州因置淯井監隷瀘州政和四年
建為長寧軍領砦堡六梅洞砦(政和五年置)清平砦(舊隷祥州政和)
(二年建築賜今名宣和三年廢祥州以砦隷軍)武寧砦(熙寧七年置舊名小溪口十年改今名元豐四)
(年廢五年復置政和四年建長寧軍以武寧為倚郭縣宣和二年廢縣為堡四年復為砦)寧遠砦(皇祐)
(元年置三江砦三年改今名宣和二年以砦為堡四年復為砦)安夷砦(熙寧六年置舊名婆娑大觀四)
(年廢政和六年復置)石筍堡(政和五年置初名梅賴後賜今名)南渡後縣一安寧
(嘉定四年升安夷砦為縣有武寧寧遠二砦)
合州中巴川郡軍事淳祐三年移州治于釣魚山崇寧
戸四萬八千二百七十七口八萬四千四百八十四貢
牡丹皮白藥子縣五石照(中魏石監縣乾德三年改)漢初(中)巴川(中)
赤水(中下)銅梁(中下熙寧四年省赤水入焉七年復置)
榮州下和義郡軍事乾德五年廢和義縣端平三年擇
地僑治寳祐後廢崇寧戸一萬六千六百六十七口五
萬二千八十七貢斑布縣四榮德(中下舊名旭川治平四年改熙寧四年省)
(公井縣為鎮入焉有鹽監一端平三年廢)威遠(中)資官(中有鹽井)應靈(中下有鹽井)
渠州下隣山郡軍事寳祐三年徙治禮義山崇寧戸三
萬二千八百七十七口六萬三千八百三十貢綿紬買
子木縣三流江(緊西魏縣景祐三年廢大竹縣入焉紹興三年復分置)隣水(下唐縣乾)
(德四年移治崑樓鎮)隣山(下梁縣乾德三年移治故隣州城)南渡後增縣一大竹
懷安軍同下州乾德五年以簡州金水縣建為軍崇寧
戸二萬九千六百二十五口一十七萬四千九百八十
五貢紬縣二金水(望)金堂(望乾德五年自漢州來隷)
寧西軍本廣安軍同下州開寳二年以合州儂泗新明
二鎮建為軍淳祐三年城大良平為治所寳祐末歸大
元景定初復取之咸淳二年改軍名崇寧戸四萬七千
五十七口一十一萬一千七百五十四貢絹縣三渠江
(中開寳二年自渠州來隷)岳池(緊開寳二年自果州來隷)新明(中開寳二年自合州來屬六年移治)
(單溪鎮)南渡後增縣一和溪(開禧三年升鎮為縣)
富順監同下州本瀘州之富義縣掌煎鹽乾德四年升
為富義監太平興國元年改治平元年置富順縣熙寧
元年省嘉熙元年蜀亂監廢咸淳元年徙治虎頭山崇
寧戸一萬一千二百四十一口二萬三千七百一十六
貢葛領鎮十三鹽井一
利州路府一興元州九利洋閬劍文興蓬政巴縣三十
八關一劍門南渡後府三興元隆慶同慶州十二利金
洋閬巴沔文蓬龍階西和鳳軍二大安天水紹興三十
二年戸三十七萬一千九十七口七十六萬九千八百
五十二
興元府次府梁州漢中郡山南西道節度舊兼提舉利
州路兵馬廵檢事建炎二年升本路鈐轄四年兼本路
經略安撫使後分利州路為東西路興元劍利閬金洋
巴蓬大安為東路治興元階成和鳳文龍興為西路治
興州又置利州路階成和鳳州制置使涇原秦鳳路經
略安撫使乾道四年合為一路興元帥兼領之淳熙二
年復分三年又合五年復分紹興五年再合慶元二年
又分嘉定三年復合崇寧戸六萬二百八十四口一十
二萬三千五百四十貢臙脂紅花縣四南鄭(次赤)城固(次畿)
褒城(次畿)西(次畿至道一年割隷大安軍三年還隷有錫冶一務)茶場一(熙寧八年置)南
渡後增縣一廉水(次畿紹興四年析南鄭縣置以廉水為名)
利州都督府益川郡寧武軍節度舊昭武軍景祐四年
改紹興十四年分東西兩路紹熙五年復合為一慶元
二年復分嘉定三年復合十一年又分端平三年兵亂
廢崇寧戸二萬五千三百七十三口五萬一千五百三
十九貢金鋼鐵縣四綿榖(中)葭萌(中)嘉川(中下咸平五年自鎮州來)
(隷熙寧三年省平蜀縣入焉)昭化(下後周益昌縣開寳五年改)
洋州望洋川郡武康軍節度舊武定軍景祐四年改建
炎以後嘗置蓬巴洋州安撫使尋罷崇寧戸四萬五千
四百九十口九萬八千五百六十七貢隔織縣三興道
(望)西鄉(上)眞符(中)
閬州上閬中郡乾德四年改安德軍節度紹興十四年
隷東路端平三年兵亂淳祐三年移治大獲山崇寧戸
四萬三千九百三十六口一十萬九百七貢蓮綾縣七
閬中(望閬水迂曲繞縣三面故名紹興十八年省玉井鎮入焉)蒼溪(緊)南部(緊)新井
(緊)奉國(中熙寧四年省岐平縣為鎮入焉)新政(中)西水(中下熙寧四年省晉安縣為鎮)
(入焉)
隆慶府本劍州上普安郡軍事乾德五年廢永歸縣隆
興二年以孝宗潛邸升普安軍節度紹熙元年升府端
平三年兵亂崇寧戸三萬五千二十三口一十萬七千
五百七十三貢巴戟縣六普安(中熙寧五年省臨津縣為鎮入焉)梓潼
(上)隂平(中)武連(中)普成(中下)劍門(中下熙寧五年以劍門關劍門縣復隷州有小)
(劍白綿砍糧谷龍聚托溪六砦)
巴州中清化郡軍事乾德四年廢盤道歸仁始寧三縣
咸平五年以清化屬集州熙寧五年廢集州又廢壁州
以其縣來隷建炎三年兼管内安撫嘉熙四年兵亂民
散崇寧戸二萬三千三百三十七口四萬一千五百一
十六貢綿紬縣五花城(中下省集州清化縣為鎮入焉)難江(上舊隷集州)思
陽(中下熙寧三年省七盤縣為鎮入焉)曾口(下熙寧五年省其章縣為鎮入焉)通江(下省壁州)
(白石符陽二縣入焉)
文州中下隂平郡軍事建炎後帶沿邊管内安撫尋罷
隷利西路紹定末置司成都端平後兵亂州廢崇寧戸
一萬二千五百三十一口二萬二千七十八貢麝香縣
一曲水(中下西魏縣有重石毘谷張添磨蓬留劵羅移思村戎門披波綏南十砦水銀務一)
沔州下順政郡軍事本興州紹興十四年為利西路治
所開禧三年吳曦僣改開德府曦誅改沔州崇寧戸一
萬二千四百三十口一萬九千六百七十三貢蜜蠟縣
二順政(中開禧三年改為略陽)長舉(中下)監一濟衆(鑄鐵錢)
蓬州下咸安郡軍事乾德三年廢宕渠縣淳祐三年置
司古渝縣崇寧戸二萬七千八百二十七口五萬一千
四百七十二貢紵絲綾綿紬縣四蓬池(中)儀隴(中)營山
(中唐朗池縣太中祥符五年改熙寧三年省蓬山縣為鎮入焉)伏虞(中下熙寧五年省渠山縣為鎮入焉)
南渡後增縣二良山(中下建炎二年復)相如(望以南有司馬相如故宅而名嘉熙)
(間兵亂寳祐六年自興州來屬)
政州下江油郡軍事本龍州政和五年改為政州紹興
元年復為龍州端平三年兵亂寳祐六年徙治雍村崇
寧戸三千五百二十三口九千二百九十四貢麩金羚
羊角天雄縣二江油(中有乾坡砦)清川(下本馬盤唐改今名康定初增戍兵端平)
(三年兵亂地廢)
大安軍中本三泉縣舊屬興元府乾德三年平蜀以縣
直屬京至道二年建為大安軍三年軍廢縣仍舊屬京
紹興三年復升軍崇寧戸六千七十五口一萬八百九
十一領鎮二金牛青烏南渡後復置三泉縣隷軍
金州上安康郡昭化軍節度前宋隷京西南路惟此一
州未没于金建炎四年屬利州紹興元年置金均房州
鎮撫使六年復隷京西南路九年隷西川宣撫司十年
置金房開達安撫使十三年隷利州路又以商州上津
豐陽兩縣來屬乾道四年兼管内安撫縣六西城(下)漢
隂(中下紹興二年遷治新店以舊縣為鎮嘉定三年升滶口鎮為縣有饒風鎮)洵陽(中)石泉
(下)平利(下)南渡後增縣一上津(中下本平利縣地紹興十六年以鶻嶺關卓䭾)
(平為界)
階州中下武都郡軍事本隷秦鳳路紹興初陜西地盡
入于金惟階成岷鳳洮五郡鳳翔府和尚原隴州方山
原存紹興初以楊家崖為家計砦縣二福津(中下)將利(中下)
同慶府中下同谷郡軍事本成州隷秦鳳路紹興十四
年來屬寳慶元年以理宗潛邸升同慶府縣二同谷(中)
栗亭(中)
西和州下和政郡團練本隷秦鳳路紹興元年入于金
改祐州舊名岷州十二年與金人和以岷犯金太祖嫌
名改西和州因郡名和政云以淮西有和州故加西字
開禧二年又入于金縣三長道(緊)大潭(中)祐川
鳳州下河池郡團練舊屬秦鳳路紹興十四年來隷縣
三梁泉(上)兩當(上)河池(緊)
天水軍同下州紹興初秦州入于金分置南北天水縣
十三年隷成州後以成紀之大平社隴成之東阿社來
屬嘉定元年升軍九年移于天水縣舊治仍置縣一天
水(紹興十五年廢成紀隴西二縣來入)
夔州路州十夔黔施忠萬開達涪恭珍軍三雲安梁山
南平監一大寧縣三十二南渡後府三重慶咸淳紹慶
州八夔達涪萬開施播恩軍三雲安梁山南平監一大
寧紹興三十二年戸三十八萬六千九百七十八口一
百一十三萬四千三百九十八
夔州都督府雲安郡寧江軍節度州初置在白帝城景
德三年徙城東建炎三年升夔利兵馬鈴轄淳熙十五
年帥臣帶歸峽州兵馬司元豐戸一萬一千二百一十
三貢蜜蠟縣二奉節(中)巫山(中下)
紹慶府下本黔州黔中郡軍事武泰軍節度紹定元年
升府紹熙三年移廵檢治增潭元豐戸二千八百四十
八貢朱砂蠟縣二彭水(中嘉祐八年廢洪杜洋水都儒信孚四縣入焉有洪杜小洞界)
(山難溪四砦紹興二年以元隷珍州戸四十九還隷)黔江(下有白石門闌佐水永安安樂雙洪射營右水)
(蠻塜浴水潛平鹿角萬就六堡白水土溪小溪石柱高望木孔東流李昌僕射相陽小村石門茒田木栅虎眼)
(二十九砦)羈縻州四十九(南寧州遠州犍州清州蔣州知州蠻州襲州峩州邦州鶴州勞州義)
(州福州儒州令州郝州普州寧州緣州那州鸞州絲州卭州敷州晃州侯州焚州添州瑶州雙城州訓州鄉州)
(闕州茂龍州整州樂善州撫水州思元州逸州思州南平州勲州姜州稜州鴻州和武州暉州亳州鼓州懸州)
南渡後羈縻州五十六
施州下清江郡軍事元豐戸一萬九千八百四貢黃連
木藥子縣二清江(中下有歌羅永寧細沙寧邊尖木夷平六砦熙寧六年五月省施州永興)
(砦置夷平砦元豐三年七月廢永寧砦置行廊安確二砦)建始(中下有連天一砦)監一廣積
(紹聖三年置鑄鐵錢)
咸淳府下本忠州南賓郡軍事咸淳元年以度宗潛邸
升府元豐戸三萬五千九百五十貢綿紬縣三臨江(中下)
墊江(中江熙寧五年省貴溪縣入焉)南賓(下)南渡後增縣二豐都(下)龍
渠(下)
萬州下南浦郡軍事開寳三年以梁山為軍元豐戸二
萬五百五十五貢金木藥子縣二南浦(下有平雲砦)武寧(下)
開州下盛山郡軍事崇寧戸二萬五千貢白紵車前子
縣二開江(上慶歷四年廢新浦縣入焉)清水(中舊名萬歲縣後改)
達州上通川郡軍事本通州乾德三年改乾德五年廢
閬英宣漢二縣熙寧六年省三岡縣七年省石鼓縣分
隷通川新寧永睦三縣元豐戸四萬六百四十貢紬縣
五通川(中)巴渠(中)永睦(下隋永穆縣今改)新寧(下)東鄉(下)南渡
後增縣一通明(下舊通明院)
涪州下涪陵郡軍事熙寧三年廢温山縣為鎮大觀四
年廢白馬砦咸淳二年移治三台山元豐戸一萬八千
四百四十八貢絹縣三涪陵(下有白馬鹽場)樂温(下)武龍(下宣和元)
(年改武龍縣為枳縣紹興元年依舊)
重慶府下本恭州巴郡軍事舊為渝州崇寧元年改恭
州後以高宗潛藩升為府舊領萬壽縣乾德五年廢雍
熙中又廢南平縣慶歷八年以黔州羈縻南溱二州來
隷皇祐五年以南州置南川縣熙寧七年以南川縣隷
南平軍元豐戸四萬二千八十貢葛布牡丹皮縣三巴
(中有石英峯玉藍溪祈興四鎮)江津(中下乾德五年移治馬騣鎮)壁山(下)羈縻州一
(溱州領榮懿扶歡二縣以酋首領之後隷南平軍)
雲安軍同下州開寳六年以夔州雲安縣建為軍建炎
三年為軍使元豐戸一萬一千七十五貢絹縣一雲安
(望有思問捍技平南三砦玉井鹽場團雲鹽井)監一雲安(熙寧四年以雲安監戸口析置安義縣八)
(年戸還隷雲安縣復為監)
梁山軍同下州高梁郡開寳二年以萬州丕氏屯田務
置軍撥梁山縣來隷熙寧五年又析忠州桂溪地益軍
元祐元年還隷萬州尋復故元豐戸一萬二千二百七
十七貢綿縣一梁山(中下)
南平軍同下州熙寧八年收西番部以恭州南川縣銅
佛壩地置軍領縣二南川(中下熙寧八年省入隆化元豐元年復置有榮懿開邊通)
(安安穩歸正五砦溱川保)隆化(下熙寧八年自涪州來隷有七渡水砦大觀四年砦廢)
溱溪砦本羈縻溱州領榮懿扶歡二縣熙寧七年招納
置榮懿等砦隷恭州後隷南平軍大觀二年别置溱州
及溱溪夜郎兩縣宣和二年廢州及縣以溱溪砦為名
隷南平軍
大寧監同下州開寳六年以夔州大昌縣鹽泉所建為
監元豐戸六千六百三十一貢蠟縣一大昌(中下端拱元年自夔)
(州來隷舊在監南六十里嘉定八年徙治水口監)
珍州唐貞觀中開山洞置唐末没於夷大觀二年大駱
解上下族帥獻其地復建為珍州宣和三年承州廢以
綏陽縣來隷縣二樂源綏陽本羈縻夷州大觀三年酋
長獻其地建為承州領綏陽都上義泉寧夷洋川五縣
宣和三年廢州及都上等縣以綏陽隷珍州遵義砦大
觀二年播州楊文貴獻其地建遵義軍及遵義縣宣和
三年廢州及縣以遵義砦為名隷珍州
思州政和八年建領務川卭水安夷三縣宣和四年廢
州為城及務川縣以務川城為名卭水安夷二縣皆作
堡並隷黔州紹興元年復為思州縣三務川安夷卭水
(宣和四年並廢隷黔州紹興二年復)
播州樂源郡大觀二年南平夷人楊文貴等獻其地建
為州領播川琅川帶水三縣宣和三年廢為城隷南平
軍端平三年復以白綿堡為播州三縣仍廢嘉熙三年
復設播州充安撫使咸淳末以珍州來屬縣一樂源(中有)
(遵義砦開禧三年升軍嘉定十一年復為砦)
川峽四路蓋禹貢梁雍荆三州之地而梁州為多天文
與秦同分南至荆峽北控劍棧西南接蠻夷土植宜柘
繭絲織文纖麗者窮於天下地狹而腴民勤耕作無寸
土之曠歲三四收其所獲多為遨遊之費踏青藥市之
集尤盛焉動至連月好音樂少愁苦尚奢靡性輕揚喜
虛稱庠塾聚學者衆然懷土罕趨仕進涪陵之民尤尚
鬼俗有父母疾病多不省視醫藥及親在多别籍異財
漢中巴東俗尚頗同淪於偏方殆將百年孟氏既平聲
教攸暨文學之士彬彬軰出焉
宋史卷八十九
宋史卷八十九考證
地理志五福建路福州閩清一統志宋為福清
南劔州將樂五代為鏞州
沙按沙先屬汀州
夔州路夔州都督府初置在白帝城景德三年徙城東
(臣宗楷)按老學庵筆記唐夔州在白帝城地勢險
固丁晉公為轉運使始遷於瀼西
宋史卷八十九考證
