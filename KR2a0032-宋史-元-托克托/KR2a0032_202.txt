宋史卷二百二
元中書右丞相總裁托克托等修
藝文志第一百五十五
藝文一
易曰觀乎天文以察時變觀乎人文以化成天下文之
有關於世運尚矣然書契以來文字少而世教日興秦
火而後文字多而世代日降其故何哉蓋世道升降人
心習俗之致然非徒文字之所為也然去古既遠苟無
斯文以範防之則愈趨而愈下矣故由秦而降每以斯
文之盛衰占斯世之治忽焉宋有天下先後三百餘年
考其治化之汚隆風氣之離合雖不足以儗倫三代然
其時君汲汲於道藝輔治之臣莫不以經術為先務學
士搢紳先生談道德性命之學不絶于口豈不彬彬乎
進於周之文哉宋之不競或以為文勝之弊遂歸咎焉
此以功利為言未必知道者之論也歴代之書籍莫厄
於秦莫富於隋唐隋嘉則殿書三十七萬卷而唐之藏
書開元最盛為卷八萬有竒其間唐人所自為書幾三
萬卷則舊書之傳者至是蓋亦鮮矣陵遲逮于五季干
戈相尋海㝢鼎沸斯民不復見詩書禮樂之化周顯德
中始有經籍刻板學者無筆札之勞獲覩古人全書然
亂離以來編帙散佚幸而存者百無二三宋初有書萬
餘卷其後削平諸國收其圖籍及下詔遣使購求散亡
三館之書稍復增益太宗始於左昇龍門北建崇文院
而徙三館之書以實之又分三館書萬餘卷别為書庫
目曰秘閣閣成親臨幸觀書賜從臣及直館宴又命近
習侍衞之臣縱觀羣書真宗時命三館寫四部書二本
置禁中之龍圖閣及後苑之太清樓而玉宸殿四門殿
亦各有書萬餘卷又以秘閣地隘分内藏西庫以廣之
其右文之意亦云至矣已而王宮火延及崇文秘閣書
多煨燼其僅存者遷于右掖門外謂之崇文外院命重
寫書籍選官詳覆校勘常以參知政事一人領之書成
歸于太清樓仁宗既新作崇文院命翰林學士張觀等
編四庫書倣開元四部錄為崇文總目書凡三萬六百
六十九卷神宗改官制遂廢館職以崇文院為秘書省
秘閣經籍圖書以秘書郎主之編緝校定正其脱誤則
主于校書郎徽宗時更崇文總目之號為秘書總目詔
購求士民藏書其有所秘未見之書足備觀采者仍命
以官且以三館書多逸遺命建局以補全校正為名設
官總理募工繕寫一置宣和殿一置太清樓一置秘閣
自熙寧以來搜訪補輯至是為盛矣嘗歴考之始太祖
太宗真宗三朝三千三百二十七部三萬九千一百四
十二卷次仁英兩朝一千四百七十二部八千四百四
十六卷次神哲徽欽四朝一千九百六部二萬六千二
百八十九卷三朝所錄則兩朝不復登載而錄其所未
有者四朝於兩朝亦然最其當時之目為部六千七百
有五為卷七萬三千八百七十有七焉迨夫靖康之難
而宣和館閣之儲蕩然靡遺高宗移蹕臨安乃建祕書
省於國史院之右搜訪遺闕屢優獻書之賞於是四方
之藏稍稍復出而館閣編輯日益以富矣當時類次書
目得四萬四千四百八十六卷至寧宗時續書目又得
一萬四千九百四十三卷視崇文總目又有加焉自是
而後迄於終祚國步艱難軍旅之事日不暇給而君臣
上下未嘗頃刻不以文學為務大而朝廷微而草野其
所製作講說紀述賦詠動成卷帙絫而數之有非前代
之所及也雖其間鈲裂大道疣贅聖謨幽怪恍惚瑣碎
支離有所不免然而瑕瑜相形雅鄭各趣譬之萬派歸
海四瀆可分繁星麗天五緯可識求約於博則有要存
焉宋舊史自太祖至寧宗為書凡四志藝文者前後部
帙有亡增損互有異同今刪其重復合為一志益以寧
宗以後史之所未錄者倣前史分經史子集四類而條
列之大凡為書九千八百十九部十一萬九千九百七
十二卷云經類十一曰易類二曰書類三曰詩類四曰
禮類五曰樂類六曰春秋類七曰孝經類八曰論語類
九曰經解類十曰小學類
周易古經一卷薛貞注歸藏三卷易傳十卷(題卜子夏傳)周
易上下經六卷繫辭說卦序卦雜卦三卷(韓康伯注)鄭玄周
易文言注義一卷王弼略例一卷易辨一卷阮嗣宗通
易論一卷干寶易傳十卷易髓八卷(晉人撰不知姓名)孔穎達
正義十四卷玄談六卷易正義補闕七卷任正一甘棠
正義三十卷關朗易傳一卷王肅傳十一卷陸德明釋
文一卷衞元嵩周易元包十卷(蘇源明傳李江注)李鼎祚集解
十卷史文徽易口訣義六卷成玄英流演窮寂圖五卷
蔡廣成啟源十卷又周易外義三卷沙門一行傳十二
卷王隱要削三卷陸希聲傳十三卷郭京舉正三卷東
鄉助物象釋疑一卷邢璹補闕周易正義略例疏三卷
李翺易詮七卷張弧周易上經王道小疏五卷張韓啓
玄一卷青城山人揲蓍法一卷王昭素易論三十三卷
縱康乂周易會通正義三十三卷隂洪道周易新論傳
疏十卷陳摶易龍圖一卷范諤昌大易源流圖一卷又
證墜簡一卷胡旦易演聖通論十六卷石介口義十卷
冀震周易義略十卷代淵周易旨要二十卷何氏易講
疏十三卷(不名)著陸秉意學十卷古易十三卷(出王洙家)王洙
言象外傳十卷劉牧新注周易十一卷又卦德通論一
卷易數鈎隱圖一卷吳祕周易通神一卷黃黎獻略例
一卷又室中記師隱訣一卷龔鼎臣補注易六卷彭汝
礪易義十卷趙令湑易發微十卷喬執中易說十卷趙
仲銳易義五卷謝湜易義十二卷譚世勣易傳十卷陸
太易周易口訣七卷冀珍周易闡微詩六卷李贊周易
說九卷張杲周易罔象成名圖一卷裴通周易玄解三
卷邵雍皇極經世十二卷又敘篇系述二卷觀物外篇
六卷(門人張湣記雍之言)觀物内篇解二卷(雍之子伯温編)邵伯温周易
辨惑一卷常豫易源一卷徐庸周易意藴凡例總論一
卷又卦變解二卷宋咸易訓三卷又易補注十卷又劉
牧王弼易辨二卷皇甫泌易解十九卷鄭揚庭時用書
十二卷又明用書九卷易傳辭三卷易傳辭後語一卷
陳良獻周易發隱二十卷石汝礪乾生歸一圖十卷鮑
極周易重注十卷葉昌齡圖義二卷胡瑗易解一十二
卷口義十卷繫辭說卦三卷歐陽修易童子問三卷阮
逸易筌六卷王安石易解十四卷尹天民易論要纂一
卷又易說拾遺二卷司馬光易說一卷又三卷繫辭說
二卷鮮于侁周易聖斷七卷蘇軾易傳九卷程頤易傳
九卷又易繫辭解一卷張載易說十卷呂大臨易章句
一卷龔原續解易義十七卷又易傳十卷李平西河圖
傳一卷李遇刪定易圖序論六卷張弼易解義十卷顧
叔思周易義類三卷劉槩易繫辭十卷晁說之錄古周
易八卷晁補之太極傳五卷因說一卷太極外傳一卷
游酢易說一卷耿南仲易解義十卷安泳周易解義一
部(卷亡)陳瓘了齋易說一卷鄒浩繫辭纂義二卷張根易
解九卷周易六十四卦賦一卷(題潁川陳君作名亡)林德祖易說
九卷陳禾易傳十二卷李授之易解通義三十卷朱震
易傳十一卷卦圖三卷易傳叢說一卷張汝明易索十
三卷郭忠孝兼山易解二卷又四學淵源論三卷任奉
古周易發題一卷陳高八卦數圖二卷林儵易說十二
卷變卦八卷變卦纂集一卷凌唐佐集解六卷袁樞學
易索隱一卷夏休講義九卷郭雍傳家易解十一卷沈
該易小傳六卷都絜易變體十六卷鄭克揲蓍古法一
卷吳沆易璇璣三卷李椿年易解八卷疑問一卷李光
易說十卷李衡易義海撮要十二卷洪興祖易古經考
異釋疑一卷張行成元包數總義二卷述衍十八卷通
變四十八卷晁公武易詁訓傳十八卷胡銓易傳拾遺
十卷程大昌易原十卷又易老通言十卷楊萬里易傳
二十卷林栗易經傳集解三十六卷李舜臣易本傳三
十三卷曾穜大易粹言十卷呂祖謙定古易十二篇為
一卷又音訓二卷周易繫辭精義二卷朱熹易傳十二
卷又本義十二卷易學啓蒙三卷古易音訓二卷張浚
易傳十卷倪思易訓三十卷趙善譽易說二卷劉文郁
易宏綱八卷吳仁傑古易十二卷又周易圖說二卷集
古易一卷王日休龍舒易解一卷劉翔易解六卷胡有
開易解義四十卷鄒巽易解六卷鄭剛中周易窺餘十
五卷楊簡已易一卷潘夢旂大易約解九卷麻衣道者
正易心法一卷鄭東卿易說三卷項安世周易玩辭十
六卷程㢠易章句十卷又外編一卷占法古易考一卷
林至易裨傳一卷葉適習學記言周易述釋一卷李椿
觀畫二卷王炎筆記八卷鄭汝諧易翼傳二卷湯義周
易講義三卷樂只道人羲文易論微六卷(姓名亡)宋氏三
宮易一卷(名亡)劉烈虛谷子解卦周易三卷劉牧鄭夫註
周易七卷楊文煥五十家易解四十三卷孫份周易先
天流衍圖十二卷(程敦厚序)劉半千羲易正元一卷馮椅易
學五十卷商飛卿講義一卷周易卦類三卷易辭微三
卷易正經明疑錄一卷易傳四卷口義六卷易樞十卷
繫辭要旨一卷(並不知作者)易乾鑿度三卷易緯七卷易緯
稽覽圖一卷易通卦驗二卷(並鄭玄注)流演通卦驗一卷(不知)
(作者)王栢讀易記十卷又涵古易說一卷大象衍義一卷
曾幾易釋象五卷劉禹偁易解十卷程達易解十卷戴
溪易總說二卷趙汝談易說三卷真德秀復卦說一卷
吳如愚易說一卷李光易傳十卷李燾易學五卷又大
傳雜說一卷朱承祖易摭卦總論一十卷林起鼇易述
古言二卷方實孫讀易記八卷魏了翁易集義六十四
卷又易要義一十卷鄭子厚大易觀象三十二卷(張埜補注)
右易類二百十三部一千七百四十卷(王栢讀易記以下不著錄十九)
(部一百八十六卷)
尚書十二卷(漢孔安國傳)古文尚書二卷(孔安國隷)伏勝大傳三
卷(鄭玄注)汲冢周書十卷(晉太康中於汲郡得之孔晁注)陸德明釋文音
義一卷孔穎達正義二十卷馮繼先尚書廣疏十八卷
又尚書小疏十三卷尹恭初尚書新修義疏二十六卷
胡旦尚書演聖通論七卷胡瑗洪範口義一卷蘇洵洪
範圖論一卷程頤堯典舜典解一卷王安石新經書義
十三卷又洪範傳一卷蘇軾書傳十三卷書說一卷(程頤)
(門人記)孔武仲書說十三卷曾肇書講義八卷陳諤開寶
新定尚書釋文三卷孟先禹貢治水圖一卷尚書洪範
五行記一卷王晦叔周書音訓十二卷司馬光等無逸
講議一卷吳安詩等無逸說命解二卷劉彛洪範解六
卷曾旼等講義三十卷葉夢得書傳十卷張綱解義三
十卷吳孜大義三卷吳棫禆傳十二卷張九成尚書詳
說五十卷洪興祖口義發題一卷陳鵬飛書解三十卷
程大昌書譜二十卷又禹貢論五卷禹貢論圖五卷禹
貢後論一卷晁公武尚書詁訓傳四十六卷史浩講義
二十二卷呂祖謙書說三十五卷黃度書說七卷李舜
臣尚書小傳四卷吳仁傑尚書洪範辨圖一卷陳伯達
翼範一卷朱熹書說七卷(黃士毅集)林之竒集解五十八卷
陳經詳解五十卷康伯成書傳一卷夏僎書解十六卷
王炎小傳十八卷孫泌尚書解五十二卷蔡沈書傳六
卷胡瑗尚書全解二十八卷成申之四百家集解五十
八卷楊王集尚書義宗三卷三墳書三卷(元豐中毛漸所得)尚
書治要圖五卷尚書解題一卷渾灝發旨一卷(並不知作者)
王栢讀書記十卷又書疑九卷書附傳四十卷袁爕書
鈔十卷袁覺讀書記二十三卷黃倫尚書精義六十卷
趙汝談書說二卷卞大亨尚書類數二十卷胡銓書解
四卷李燾尚書百篇圖一卷劉甄書青霞集解二十卷
應鏞書約義二十五卷魏了翁書要義二十卷
右書類六十部八百二卷(王栢讀書記以下不著錄十三部二百四十四卷)
韓詩外傳十卷(漢韓嬰傳)毛詩二十卷(漢毛萇為詁訓傳鄭玄箋)鄭玄詩
譜三卷陸璣草木鳥獸蟲魚疏二卷孔穎達正義四十
卷陸德明詩釋文三卷成伯璵毛詩指說統論一卷又
毛詩斷章二卷張訢别錄一卷毛詩正數二十卷毛詩
釋題二十卷毛詩小疏二十卷鮮于侁詩傳六十卷李
常詩傳十卷魯有開詩集十卷胡旦毛詩演聖通論二
十卷宋咸毛詩正紀三卷又外義二卷劉宇詩折衷二
十卷蘇子才毛詩大義三卷周軾箋傳辨誤八卷丘鑄
周詩集解二十卷歐陽修詩本義十六卷又補注毛詩
譜一卷蘇轍詩解集傳二十卷彭汝礪詩義二十卷趙
令湑講義二十卷喬執中講義十卷毛漸詩集十卷沈
銖詩傳二十卷孔武仲詩說二十卷王商範毛詩序義
索隱二卷王安石新經毛詩義二十卷舒王詩義外傳
十二卷新解一卷(程頤門人記其師之說)張載詩說一卷趙仲銳
詩義三卷游酢詩二南義一卷范祖禹詩解一卷楊時
詩辨疑一卷茅知至周詩義二十卷蔡卞毛詩名物解
二十卷董逌廣川詩故四十卷吳良輔詩重文說七卷
劉孝孫正論十卷吳景山十五國風咨解一卷劉泉毛
詩判篇一卷吳棫毛詩叶韻補音十卷李樗毛詩詳解
四十六卷晁公武毛詩詁訓傳二十卷呂祖謙家塾讀
詩記三十二卷鄭樵詩傳二十卷又辨妄六卷范處義
詩學一卷又解頤新語十四卷詩補傳三十卷朱熹詩
集傳二十卷詩序辨一卷張貴謨詩說三十卷鄭諤毛
詩解義三十卷黃度詩說三十卷吳氏詩本義補遺二
卷(名亡)戴溪續讀詩記三卷錢文子白石詩傳一十卷又
詩訓詁三卷黃邦彦講義三卷鮮于戣詩頌解三卷黃
櫄詩解二十卷總論一卷林岊講義五卷三十家毛詩
會解一百卷(吳純編王安石解義)毛詩釋篇目疏十卷詩疏要義
一卷毛詩玄談一卷毛詩章疏三卷毛詩提綱一卷毛
詩名物性門類八卷義方二十卷釋文二十卷通義二
十卷毛鄭詩學十卷詩關雎義解一部比興窮源一卷
(並不知作者)陳寅詩傳十卷許奕毛詩說三卷李燾詩譜三
卷王應麟詩考五卷又詩地理考五卷詩草木鳥獸蟲
魚廣疏六卷輔廣詩說一部嚴粲詩集一部王質詩總
聞二十卷魏了翁詩要義二十卷王栢詩辨說二卷又
詩可言二十卷高端叔詩說一卷曹粹中詩說三十卷
項安世毛詩前說一卷又詩解二十卷鄭庠詩古音辨
一卷
右詩類八十二部一千一百二十卷(陳寅詩傳以下不著錄十四部二百)
(四十五卷)
儀禮十七篇(高堂生傳)大戴禮記十三卷(戴德纂)禮記二十卷
(戴聖纂)鄭玄古禮注十七卷又周禮注十二卷禮記注二
十卷禮記月令注一卷崔靈恩三禮義宗三十卷成伯
璵禮記外傳十卷(張幼倫注)韋彤五禮精義十卷又五禮緯
書二十卷丘光庭兼明書四卷杜肅禮略十卷陸德明
音義一卷又古禮釋文一卷賈公彦儀禮疏五十卷又
禮記疏五十卷周禮疏五十卷孔穎達禮記正義七十
卷聶崇義三禮圖集註二十卷楊逢殷禮記音訓指說
二十卷上官均曲禮講義二卷歐陽丙三禮名義五卷
魯有開三禮通義五卷殷介集五禮極義一卷孫玉汝
五禮名義十卷余希文井田王制圖一卷胡先生中庸
義一卷(盛喬纂集)李洪澤直禮一卷張詵喪禮十卷禮粹二
十卷(不知作者)王慤中禮八卷程顥中庸義一卷呂大臨大
學一卷又中庸一卷禮記傳十六卷喬執中中庸義一
卷游酢中庸解義五卷王安石新經周禮義二十二卷
王昭禹周禮詳解四十卷陸佃禮記解四十卷又禮象
十五卷述禮新說四卷儀禮義十七卷何洵直禮論一
卷陸佃大裘議一卷郭忠孝中庸說一卷龔原周禮圖
十卷郭雍中庸說一卷陳祥道註解儀禮三十二卷又
禮例詳解十卷禮書一百五十卷陳暘禮記解義十卷
李格非禮記精義十六卷楊時周禮義辨疑一卷又中
庸解一卷喻樗大學解一卷司馬光等六家中庸大學
解義一卷江與山周禮秋官講義一卷馬希孟禮記解
七十卷四先生中庸解義一卷(程頤呂大臨游酢楊時撰)方慤禮記
解義二十卷王普深衣制度一卷夏休周禮井田譜二
十卷破禮記二十卷周燔儀禮詳解十七卷李如圭儀
禮集釋十七卷史浩周官講義十四卷鄭諤周禮解義
二十二卷黃度周禮說五卷徐煥周官辨略十八卷陳
傅良周禮說一卷徐行周禮微言十卷易袚周禮總義
三十六卷朱熹儀禮經傳通觧二十三卷又大學章句
一卷或問二卷中庸章句一卷或問二卷中庸輯略二
卷十先生中庸集解二卷(朱熹序)三家冠婚喪祭禮五卷
(司馬光程頤張載定)吳仁傑褅袷綿蕞書三卷劉彛周禮中義十
卷張九成中庸說一卷大學說一卷戴溪曲禮口義二
卷學記口義三卷司馬光中庸大學廣義一卷錢文子
中庸集傳一卷胡銓禮記傳十八卷又周禮傳十二卷
二禮講義一卷倪思中庸集義一卷汪應辰二經雅言
二卷張淳儀禮識誤一卷俞庭椿周禮復古編三卷黃
榦續儀禮經傳通解二十九卷又儀禮集傳集註十四
卷林椅周禮綱目八卷摭說一卷鄭景炎周禮開方圖
說一卷李心傳丁丑三禮辨二十三卷鄭伯謙太平經
國書統集七卷鄭氏三禮名義疏五卷(不著名)又三禮圖
十二卷江都集禮圖五十卷三禮圖駁議二十卷儀禮
類例十卷周禮類例義斷二卷二禮分門統要三十六
卷禮記小疏二十卷(並不知作者)石墪中庸集解二卷項安
世中庸說一卷又周禮丘乘圖說一卷衞湜禮記集說
一百六十卷楊簡孔子閒居講義一卷鄭樵鄉飲禮七
卷張虙月令解十二卷晁公武中庸大傳一卷楊復儀
禮圖解十七卷魏了翁儀禮要義五十卷又禮記要義
三十三卷周禮折衷二卷周禮要義三十卷趙順孫中
庸纂疏三卷袁甫中庸詳說二卷陳堯道中庸說十三
卷又大學說十一卷眞德秀大學衍義四十二卷謝興
甫中庸大學講義三卷王與之周禮訂義八十卷王應
麟集解踐祚篇一册
右禮類一百十三部一千三百九十九卷(石墪中庸集解以下不著)
(錄二十六部四百二十九卷)
蔡琰胡笳十八拍四卷孔衍琴操引三卷謝莊琴論一
卷梁武帝鐘律緯一卷陳僧智匠古今樂錄十三卷趙
邦利彈琴手勢譜一卷又彈琴右手法一卷唐玄宗金
風樂弄一卷大宗九絃琴譜二十卷琴譜六卷唐宗廟
用樂儀一卷唐肅明皇后廟用樂儀一卷崔令欽教坊
記一卷吳兢樂府古題要解二卷王昌齡續樂府古解
題一卷劉貺大樂令壁記三卷大樂圖義一卷(不知作者)田
琦聲律要訣十卷薛易簡琴譜一卷段安節琵琶錄一
卷又樂府雜錄二卷樂府古題一卷陸鴻漸教坊錄一
卷李勉琴說一卷陳拙琴籍九卷徐景安新纂樂書三
十卷趙惟簡琴書三卷宋仁宗明堂新曲譜一卷又景
祐樂髓新經一卷審樂要記二卷徽宗黃鐘徵角調二
卷沈括樂論一卷又樂器圖一卷三樂譜一卷樂律一
卷馮元宋郊景祐廣樂記八十一卷宋祁大樂圖一卷
聶冠卿景祐大樂圖二十卷劉次莊樂府集十卷樂府
集序解一卷大周正樂八十八卷(五代周竇儼訂論)蜀雅樂儀
三十卷房庶補亡樂書總要三卷眞館飲福等一卷蔡
攸燕樂三十四册范鎮新定樂法一卷崔遵度琴箋一
卷李宗諤樂纂一卷陳康士琴調三卷又琴調十七卷
琴書正聲十卷琴調十七卷琴譜記一卷琴調譜一卷
楚調五章一卷離騷譜一卷李約琴曲東杓譜序一卷
琴調廣陵散譜一卷獨孤寔九調譜一卷齊嵩琴雅略
一卷僧辨正琴正聲九弄九卷朱文齊琴雜調譜十二
卷蕭祐(一作祜)無射商九調譜一卷呂渭(一作濱)廣陵止息
譜一卷張淡正琴譜一卷蔡翼琴調一卷僧道英琴德
譜一卷王邈琴譜一卷沈氏琴書一卷(失名)琴譜調八卷
(李翶用指法)琴略一卷琴式圖一卷琴譜纂要五卷胡瑗景
祐樂府奏議一卷又皇祐樂府奏議一卷阮逸皇祐新
樂圖記三卷陳暘樂書二百卷僧靈操樂府詩一卷吳
良輔琴譜一卷又樂書五卷樂記三十六卷楊傑元豐
新修大樂記五卷劉昺大晟樂書二十卷又樂論八卷
運譜四議二十卷政和頒降樂曲樂章節次一卷政和
大晟樂府雅樂圖一卷鄭樵系聲樂譜二十四卷李南
玉古今大樂指掌三卷郭茂倩樂府詩集一百卷李昌
文阮咸弄譜一卷滕康叔韶武遺音一卷麴瞻琴聲律
二卷又琴圖一卷令狐揆樂要三卷王大方琴聲韻圖
一卷昭微古今琴樣一卷劉籍琴義一卷沈建樂府廣
題二卷馬以良琴譜三均三卷喻修樞阮咸譜一卷吳
仁傑樂舞新書二卷蔡元定律呂新書二卷李如篪樂
書一卷琴說一卷古樂府十卷趙德先樂說三卷又樂
書三十卷歴代樂儀三十卷樂苑五卷琴箋知音操一
卷樂府題解一卷大樂署三卷歴代歌詞六卷律呂圖
一卷倣蔡琰胡笳十八拍(並不知作者)
右樂類一百十一部一千七卷
春秋七卷(正經)杜預春秋左氏傳經傳集解三十卷又春
秋釋例十五卷何休公羊傳十二卷又左氏膏肓十卷
范寗榖梁傳十二卷董仲舒春秋繁露十七卷汲冢師
春一卷(師春純集疏左傳卜筮事)荀卿公子姓譜二卷(一名帝王歴紀譜)劉
炫春秋述議略一卷又春秋義囊二卷孔穎達春秋左
氏傳正義三十六卷公羊疏三十卷楊士勛春秋榖梁
疏十二卷黃恭密春秋指要圖一卷李瑾春秋指掌圖
十五卷陳岳春秋折衷論三十卷春秋災異錄六卷春
秋諡族圖五卷陸德明三傳釋文八卷陸希聲春秋通
例三卷趙匡春秋闡微纂類義統十卷陸淳集傳春秋
纂例十卷又春秋辨疑七卷集註春秋微旨三卷盧仝
春秋摘微四卷楊藴春秋公子譜一卷左丘明春秋外
傳國語二十一卷(韋昭注)柳宗元非國語二卷葉真是國
語七卷馮繼先春秋名號歸一圖又春秋名字同異錄
五卷杜預春秋世譜七卷張暄春秋龜鑑圖一卷馬擇
言春秋要類五卷徐彦公羊疏三十卷葉清臣春秋纂
類十卷孫復春秋尊王發微十二卷春秋總論一卷李
堯俞春秋集議略論二卷王㳂春秋集傳十五卷章拱
之春秋統微二十五卷王哲春秋通義十二卷又皇綱
論五卷丁副春秋演聖統例二十卷春秋三傳異同字
一卷朱定序春秋索隱五卷杜諤春秋會義二十六卷
朱瑗春秋口義五卷劉敞春秋傳十五卷又春秋權衡
十七卷春秋說例十一卷春秋意林二卷蘇轍春秋集
傳十二卷王安石左氏解一卷楊彦齡左氏春秋集表
二卷又左氏蒙求二卷沈括春秋機括二卷趙瞻春秋
論三十卷又春秋經解義例二十卷唐既濟春秋邦典
二卷孫覺春秋經社要義六卷春秋經解十五卷春秋
學纂十二卷晁補之左氏春秋傳雜論一卷劉攽内傳
國語十卷春秋人譜一卷(孫子平練明道同撰)朱長文春秋通志
二十卷家安國春秋通義二十四卷張大亨春秋通訓
十六卷又五禮例宗十卷陸佃春秋傳二十卷又補遺
一卷程頤春秋傳一卷黎錞春秋經解十二卷王裴春
秋義解十二卷張冒德春秋傳類音十卷韓台春秋左
氏傳口音三卷陳德寧公羊新例十四卷又榖梁新例
六卷隂洪道注春秋敘一卷張翰(一作幹)春秋排門顯義
十卷李撰春秋總要十卷袁希(一作孝)政春秋要類五卷
張德昌春秋傳類十卷沈緯春秋諫類二卷郭翔春秋
義鑑三十卷王仲孚春秋類聚五卷黃彬春秋敘鑑二
卷春秋精義三十卷洪勲春秋圖鑑五卷春秋加減一
卷王叡春秋守鑑一卷春秋龜鑑一卷張傑春秋指玄
十卷塗昭良春秋科義雄覽十卷春秋應判三十卷丁
裔昌春秋解問一卷邵川春秋括義三卷劉英春秋列
國圖一卷春秋十二國年歷一卷謝璧春秋綴英二卷
李塗春秋事對五卷(蔡延龜注)春秋扶懸三卷春秋比事三
卷春秋要義十卷春秋策問三十卷春秋夾氏三十卷
李融春秋樞宗十卷姜虔嗣春秋三傳纂要二十卷惠
簡春秋通略全義十五卷元保宗春秋事要十卷鞏叡
(一作潛)春秋琢瑕一卷張傳靖左傳編紀十卷崔昇春秋
分門屬類賦三卷(楊均注)裴光輔春秋機要賦一卷尹玉
羽卿春秋音義賦十卷(冉遂良注)又春秋字源賦二卷(楊文舉注)
李象續春秋機要賦一卷玉霄春秋括囊賦集注一卷
王鄒彦春秋蒙求五卷張傑春秋圖五卷春秋指掌圖
二卷蹇遵品左傳引帖斷義十卷春秋纂類義統十卷
(本十二卷第二)春秋通義十二卷春秋新義十卷春秋十
二國年歷一卷(一名春秋齊年)春秋文權五卷魯有開春秋指
微十卷國語音義一卷宋庠國語補音三卷林槩辨國
語三卷崔表世本圖一卷楊藴春秋年表一卷謝湜春
秋義二十四卷又總義三卷崔子方春秋經解十二卷
春秋本例例要二十卷呂奎春秋要旨十二卷吳元緒
左氏鼔吹一卷劉易春秋經解二卷吳孜春秋折衷十
二卷范柔中春秋見微五卷鄒氏春秋總例一卷謝子
房春秋備對十三卷朱振春秋指要一卷又春秋正名
頤隱要旨十二卷春秋正名頤隱旨要叙論一卷春秋
講義三卷沈滋仁春秋興亡圖鑑一卷陳禾春秋傳十
二卷又春秋統論一卷任伯雨春秋繹聖新傳十二卷
鄭昂春秋臣傳三十卷鄧驥春秋指蹤二十一卷石公
孺春秋類例十二卷王當春秋列國諸臣傳五十一卷
張根春秋指南十卷李棠春秋時論一卷葉夢得春秋
讞三十卷又春秋考三十卷春秋傳二十卷石林春秋
八卷春秋指要總例二卷胡安國春秋傳三十卷又通
例一卷通旨一卷余安行春秋新傳十二卷韓璜春秋
人表一卷范仲春秋左氏講義四卷黃叔敖春秋講義
五卷洪皓春秋紀詠三十卷胡銓春秋集善十三卷鄧
名世春秋四譜六卷辨論譜說一卷劉本春秋中論三
十卷畢良史春秋正辭二十卷環中左氏春秋二十國
年表一卷春秋列國臣子表十卷鄭樵春秋地名譜十
卷又春秋傳十二卷春秋考十二卷周彦熠春秋名義
二卷毛邦彦春秋正義十二卷王日休春秋孫復解辨
失一卷又春秋公羊辨失一卷春秋左氏辨失一卷春
秋榖梁辨失一卷春秋名義一卷董自任春秋總鑑十
二卷夏沐春秋素志三百一十五卷又春秋麟臺獨講
十一卷延陵先生講義二卷呂本中春秋解二卷晁公
武春秋故訓傳三十卷王炫春秋門例通解十卷林栗
經傳集解三十三卷時瀾左氏春秋講義十卷徐得之
左氏國紀二十卷蕭楚春秋經辨十卷胡定春秋解十
二卷林拱辰春秋傳三十卷陳傅良春秋後傳十二卷
又左氏章指三十卷王汝猷春秋外傳十五卷程迥春
秋顯微例目一卷又春秋傳二十卷朱臨春秋私記一
卷春秋外傳十卷王葆東宮春秋講義三卷春秋集傳
十五卷呂祖謙春秋集解三十卷又左傳類編六卷左
氏博議二十卷左氏說一卷左氏博議綱目一卷(祖謙門人)
(張成招標注)左氏國語類編二卷(祖謙門人所編)沈棐春秋比事二
十卷李明復春秋集義五十卷又集義綱領二卷任公
輔春秋明辨十一卷楊簡春秋解十卷戴溪春秋講義
四卷程公說春秋分記九十卷春秋釋疑二十卷春秋
考異四卷春秋加減四卷春秋直指三卷左氏紀傳五
十卷春秋四傳二十卷春秋類六卷春秋例六卷春秋
表記一卷王侯世系一卷春秋釋例地名譜一卷春秋
本旨五卷左氏摘竒十二卷(並不知作者)李浹左氏廣誨蒙
一卷章沖左氏類事始末五卷王栢左氏正傳一十卷
高端叔春秋義宗一百五十卷黎良能左氏釋疑譜學
各一卷沈棐春秋比事二十卷吳曾春秋考異四卷又
左氏發揮六卷方淑春秋直音三卷石朝英左傳約說
一卷又百論一卷黃仲炎春秋通說一十三卷辛次膺
屬辭比事五卷李孟傳左氏說十卷程大昌演繁露六
卷李燾春秋學十卷王應麟春秋三傳會考三十六卷
楊士勛春秋公榖考異五卷陸宰春秋後傳補遺一卷
趙震揆春秋類論四十卷宇文虛中春秋紀詠三十卷
王夢應春秋集義五十卷李心傳春秋考義十三卷魏
了翁春秋要義六十卷陳藻林希逸春秋三傳正附論
十三卷
右春秋類二百四十部二千七百九十九卷(王栢左氏正傳以下)
(不著錄二十三部四百八十八卷)
古文孝經一卷(凡二十二章)鄭氏註孝經一卷唐明皇註孝
經一卷元行沖孝經疏三卷蘇彬孝經疏一卷邢昺孝
經正義三卷司馬光古文孝經指解一卷又古文孝經
指解一卷趙克孝孝經傳一卷任奉古孝經講疏一卷
張元老講義一卷范祖禹古文孝經說一卷呂惠卿孝
經傳一卷吉觀國孝經新義一部(卷亡)家滋解義二卷王
文獻詳解一卷林椿齡全解一卷沈處厚解一卷趙湘
孝經義一卷張師尹通義三卷張九成解四卷朱熹刊
誤一卷黃榦本旨一卷項安世孝經說一卷馮椅古孝
經輯註一卷古文孝經解一卷袁甫孝經說三卷王行
孝經同異三卷
右孝經類二十六部三十五卷(袁輔孝經說以下不著錄二部六卷)
論語十卷(何晏等集解)皇侃論語疏十卷韓愈筆解二卷陸
德明釋文一卷馬總論語樞要十卷陳銳論語品類七
卷論語井田圖一卷邢昺正義十卷周武集解辨誤十
卷宋成增註十卷王令註十卷紀亶論語摘科辨解十
卷王安石通類一卷王雩解十卷孔武仲論語說十卷
呂惠卿論語義十卷蔡申論語纂十卷蘇軾解四卷蘇
轍論語拾遺一卷程頤論語說一卷劉正容重註論語
十卷陳禾論語傳十卷晁說之講義五卷楊時解二卷
謝良佐解十卷范祖禹論語說二十卷游酢雜解一卷
龔原論語解一部(卷亡)呂大臨解十卷尹焞論語解十卷
又說一卷侯仲良說一卷鄒浩解十卷汪革直解十卷
葉夢得釋言十卷黃祖舜解義十卷張九成解十卷吳
棫續解十卷又考異一卷說例一卷喻樗玉泉論語學
四卷張栻解十卷湯烈集程氏說二卷倪思論語義証
二十卷葉隆古解義十卷洪興祖論語說十卷史浩口
義二十卷薛季宣論語小學二卷林栗論語知新十卷
朱熹論語精義十卷又集註十卷集義十卷或問二十
卷論語註義問荅通釋十卷鄭汝解義十卷張演魯論
明微十卷意原十卷錢文子論語傳贊二十卷王汝猷
論語歸趣二十卷徐煥論語贅言二卷曾幾論語義二
卷陳儀之講義二卷姜得平本旨一卷論語指南一卷
(黃祖禹沈大廉明宏辨論)戴溪石鼓荅問三卷東谷論語一卷(不知作者)
陳耆卿論語記蒙六卷孔子家語十卷(魏王肅注)論語玄義
十卷論語要義十卷論語口義十卷論語展掌疏十卷
論語閱義疏十卷論語世譜三卷(並不知作者)王居正論語
感發十卷章良史論語探古二十卷黃榦論語通釋十
卷又論語意原一卷卞圖論語大意二十卷高端叔論
語傳一卷眞德秀論語集編一十卷魏了翁論語要議
一十卷
右論語類七十三部五百七十九卷(王居正論語感發以下不著錄八部)
(八十二卷)
周公諡法一卷(即汲冢周書諡法篇)班固白虎通十卷沈約諡法
十卷賀琛諡法三卷晉陽方五經鈎沈五卷王彦威續
古今諡法十四卷劉迅六經五卷春秋諡法一卷(即杜預春)
(秋釋例法篇)陸德明經典釋文三十卷馬光極九經釋難五
卷章崇業五經釋題雜問一卷僧十朋五經指歸五卷
蘇鶚演義十卷劉餗六說五卷兼講書五卷授經圖三
卷胡旦演聖通論六十卷劉敞七經小傳五卷黃敏求
九經餘義一百卷丘光庭兼明書三卷李肇經史釋題
二卷顔師古刊謬正俗八卷李涪刊誤二卷九經要略
一卷敘元要略一卷諡法三卷六家諡法二十卷(范正周沆)
(編)程頤河南經說七卷又五言集解三卷蘇洵嘉祐諡
法三卷皇祐諡錄二十卷楊會經解三十三卷劉彛七
經中義一百七十卷蔡攸政和修定諡法八十卷楊時
三經義辨十卷王居正辨學七卷鄭樵諡法三卷李舜
臣諸經講義七卷張九成鄉黨少儀咸有一德論孟子
拾遺共一卷張載經學理窟三卷項安世家說十卷附
錄四卷黃榦六經講義一卷六經疑難十四卷(不知作者)許
奕九經直音九卷又正訛一卷諸經正典十卷論語尚
書周禮講義十卷楊甲六經圖六卷林觀過經說一卷
戴勛西齋清選二卷葉仲堪六經圖七卷俞言六經圖
說十二卷張貴謨泮林講義三卷周士貴經括一卷游
桂經學十二卷九經經旨策義九卷(不知作者)姜得平詩書
遺意一卷沈貴瑤四書要義七篇張九成中庸大學孝
經說各一卷又四書解六十五卷張綱六經辨疑五卷
又確論十卷李燾五經傳授一卷王應麟六經天文編
六卷陳應隆四書輯語四十卷劉元剛三經演義一十
一卷(孝經論孟)
右經解類五十八部七百五十三卷(沈貴瑤四書要義以下不著錄九部)
(一百四十六卷篇)
爾雅三卷(郭璞注)孔鮒小爾雅一卷楊雄方言十四卷史
游急就章一卷劉熙釋名八卷許慎說文解字十五卷
孫炎爾雅疏十卷高璉爾雅疏七卷徐鍇說文解字繫
傳四十卷又說文解字韻譜十卷說文解字通釋四十
卷僧雲棫補說文解字三十卷錢承志說文正隷三十
卷張揖廣雅音三卷呂忱字林五卷曹憲博雅十卷顧
野王玉篇三十卷韋昭辨釋名一卷王僧虔評書一卷
梁武帝評書一卷千字文一卷(梁周興嗣次韻)顔之推證俗音
字四卷又字始三卷虞荔鼎錄一卷蕭該漢書音義三
卷陸法言廣韻五卷唐玄宗開元文字音義二十五卷
庾肩吾書品論一卷陸德明經典釋文三十卷又爾雅
音義二卷顔元孫干禄字書一卷李嗣眞書後品一卷
續古今書人優劣一卷王之明述書後品一卷張懷瓘
書詁一卷又評書藥石論一卷六體論一卷古文大篆
書祖一卷書斷三卷顔眞卿筆法一卷又韻海鏡源十
六卷朱禹善書評一卷又有唐名書贊一卷林罕字源
偏傍小說三卷金華苑二十卷張參五經文字五卷李
商隱蜀爾雅三卷顔師古急就篇注一卷虞世南筆髓
法一卷唐玄度九經字樣一卷又十體書一卷張彦遠
法書要錄十卷杜林岳集備要字錄二卷王僧虔圖書
會粹六卷呂總續古今書人優劣一卷蔡希宗法書論
一卷劉伯莊史記音義二十卷裴瑜爾雅注五卷僧守
温清濁韻鈐一卷黃伯思東觀餘論二卷竇儼義訓十
卷崔逢玉璽譜一卷(嚴士元重修宋魏損潤色)郭忠恕佩觿三卷又
汗簡集七卷辨字圖四卷歸字圖一卷正字賦一卷孫
季昭決疑賦二卷徐玄三家老子音義一卷鄭文寶玉
璽記一卷景德韻略一卷(戚倫等詳定)宋高宗評書一卷(亦名)
(翰墨志)邢昺爾雅疏十卷歐陽融經典分毫正字一卷沈
立稽正辨訛一卷唐耜字說集解三十册(卷亡)錢惟演飛
白書敘錄一卷周越古今法書苑十卷祝充韓文音義
五十卷李舟切韻五卷丘世隆切韻搜隱五卷劉希古
切韻十玉五卷胡元質西漢字類五卷陳天麟前漢通
用古字韻編五卷陳彭年等重修廣韻五卷韻詮十四
卷僧師悦韻關一卷丘雍校定韻略五卷韻選五卷韻
源一卷孫愐唐韻五卷天寶元年集切韻五卷釋智猷
辨體補修加字切韻五卷丁度集韻十卷又景祐禮部
韻略五卷墨藪一卷(不知作者)賈昌朝羣經音義三卷夏竦
重校古文四聲韻五卷又聲韻圖一卷司馬光切韻指
掌圖一卷又類編四十四卷劉溫潤羌爾雅一卷宋祁
摘粹一卷歐陽修集古錄跋尾六卷又二卷句中正雍
熙廣韻一百卷序例一卷又三體孝經一卷楊南仲石
經七十五卷又三體孝經一卷燕誨字傍辨誤一卷道
士謝利貞玉篇解疑三十卷象文玉篇二十卷石懷德
隷書賦一卷褚長文書指論一卷李訓範金錄一卷翰
林隱術一卷荆浩筆法一卷韋氏筆寶兩字五卷徐浩
書譜一卷又古跡記一卷宋敏求寶刻叢章三十卷劉
敞先秦古器圖一卷李行中引經字源二卷朱長文續
書斷二卷王安石字說二十四卷米芾書評一卷又寶
章待訪集一卷呂大臨考古圖十卷李公麟古器圖一
卷陸佃爾雅新義二十卷埤雅二十卷蔡京崇寧鼎書
一卷張有復古編二卷政和甲午祭禮器欵識一卷王
楚鍾鼎篆韻二卷吳棫韻補五卷董衡唐書釋音二十
卷竇莘唐書音訓四卷宣和重修博古圖錄三十卷趙
明誠金石錄三十卷又别本三十卷薛尚功重廣鍾鼎
篆韻七卷歴代鍾鼎彛器欵識法帖二十卷張孟押韻
十卷許冠韻海五十卷吳幵童訓統類一卷鄭樵石鼔
文考一卷又字始連環二卷象類書十一卷論梵書三
卷爾雅注三卷書考六卷通志六書略五卷郟升卿四
聲類韻二卷又聲韻類例一卷淳熙監本禮部韻略五
卷劉球隷韻略七卷潘緯柳文音義三卷僧應之臨書
關要一卷呂本中童蒙訓三卷周燔六經音義十三卷
李盛六經釋文二卷黃瓌班書韻編五卷張&KR2115;石經注
文考異四十卷洪适隷釋二十七卷隷續二十一卷史
浩童丱須知三卷朱熹小學之書四卷又四子四卷程
端蒙小學字訓一卷呂祖謙少儀外傳二卷陳淳北溪
字義二卷婁機班馬字韻二卷漢隷字源六卷廣干禄
字書五卷古鼎法帖五卷楊師復漢隷釋文二卷馬居
易漢隷分韻七卷翟伯壽籕文二卷胡寅注敘古千文
一卷呂氏敘古千文一卷慶元嘉定古器圖六卷僧妙
華互注集韻二十五卷羅點清勤堂法帖六卷李從周
字通一卷遼僧行均龍龕手鑑四卷黃伯思法帖刊誤
一卷釋元冲五音韻鏡一卷施宿大觀法帖總釋二卷
又石鼓音一卷蔡氏口訣一卷(名亡)書錄一卷書隠法一
卷筆陣圖一卷西漢字類一卷纂注禮部韻略五卷翰
林禁經三卷臨汝帖三卷筆苑文詞一卷法帖字證十
卷正俗字十卷書斷例傳五卷洪韻海源二卷互注爾
雅貫類一卷諸家小學總錄二卷集古系時十卷蕃漢
語一卷(並不知作者)劉紹祐字學摭要二卷洪邁次李翰蒙
求二卷集齋彭氏小學進業廣記一部王應麟蒙訓四
十四卷又小學紺珠十卷小學諷詠四卷補注急就篇
六卷
右小學類二百六部一千五百七十二卷(劉紹祐字學摭要以下不)
(著錄六部六十九卷)
凡經類一千三百四部一萬三千六百八卷
宋史卷二百二
宋史卷二百二考證
藝文志一沈棐春秋比事二十卷此條複出
張&KR2115;石經注文考異四十卷&KR2115;當作□
宋史卷二百二考證
