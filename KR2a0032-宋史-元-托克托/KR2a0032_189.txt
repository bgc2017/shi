宋史卷一百八十九
元中書右丞相總裁托克托等修
兵志第一百四十二
兵三(廂兵)
廂兵者諸州之鎮兵也内總于侍衞司一軍之額有分
隷數州者或一州之管兼屯數州者在京諸司之額五
隷宣徽院以分給畜牧繕修之役而諸州則各以其事
屬焉建隆初選諸州募兵之壯勇者部送京師以備禁
衞餘留本城雖無戍更然罕教閱類多給役而已景德
四年七月如京使何士宗言詔條禁軍將士依等級並
行伏事之理違者按軍令其廂軍將士等未立條制欲
望約前詔減一等定令帝曰禁衞兵士無他役使且廪
給優厚欲其整肅有所凛畏故設此條禁今以廂軍約
此施行恐難經久況尊卑相犯自有條律不行可也十
二月詔廂軍及諸州本城犯所部决杖訖並移隷他軍
内情理重及緣邊隨軍奏裁大中祥符元年詔應諸道
州府軍監廂軍及本城指揮自都指揮使已下至長行
對本轄人員有犯階級者並於禁軍斬罪上減等從流
三千里上定斷副兵馬使已上勘罪具案聞奏廂軍軍
頭已下至長行準敇犯流免配役並徒三年上定斷只
委逐處決訖節級已上配别指揮長行上名長行決訖
配别指揮下名收管如本處别無軍分指揮即配隣近
州府軍監指揮收管内别犯重者自從重法其諸司庫
務人員兵士有犯上件罪名者並依前項廂軍條例施
行五年二月上諭王欽若等累議老病之兵漸多在京
者令逐司將臣外處者散差諸司使副揀選可指揮所
揀殿前侍衞馬步軍司令先逐指揮自指揮使已下據
見管兵士除堪任披帶征役外其自来懦弱教閱不出
之人及老病不堪者籍其名供申次第管轄處各就逐
營看詳定奪然後繳申逐司與差去使臣同共揀選如
有恊情不當即具始末以聞其廂軍都指揮使已下並
當嚴斷外處揀就糧兵士亦如之又宣示外處就糧諸
軍有捧日天武第七第九第十軍軍額皆是自上軍經
兩三度揀選以其久處禁衞不欲便揀落特設上件軍
額處之朕深慮揀兵臣僚軍頭等同諸軍例更揀配下
軍可徧諭之老病者便放歸農内契丹渤海日本外國
人恐無依倚特與收充本軍剰員又所差臣僚軍頭赴
外處揀人緣軍分指揮及出入次第名目體例甚多令
樞密院具合行條約及施行事件並畫一處分令遵守
施行又殿前侍衞馬步軍司自来揀下披帶禁軍量減
衣賜月糧充剰員並無定額散在逐營拘繫不獲營生
官中所給歲計不少可乘此時一例揀選除老病者放
歸農外據諸軍見管人數額定充看營剰員餘並撥併
一處收管以備令赴諸處祗應既有定額必不敢多揀
充剰員又詔承前遣使取内外軍中疲老者咸給奉糧
之半以隷剰員今可簡閱使歸農其合留者亦據逐營
給役數外别爲營舍處之内契丹渤海日本外國人慮
無所歸且依舊仍令所至州郡並與總管鈐轄閱驗連
書其狀具當去留之數及引視軍校之不任職者附驛
以聞其當從隷軍額即就配近便州郡緣邊者徙于内
地並與本州官吏移牒轉送當停者給與公騐止許居
本州歲申上其籍並給次月奉糧裝錢日食遣之所簡
馬但筋齒弱老病不療者件析以聞在京殿前馬步軍
司有所升退即時具名籍申樞密院未當者悉改正之
當徙者給装錢在道只給糧當停者給一月奉糧勿復
奏裁外州軍士當降以次軍分者所隷州郡聽自擇又
詔廣南東西荆湖南北福建江南京西等七路諸州府
軍監見管雜犯配隷軍人等各差使臣一人馳驛往逐
處與轉運使副或提點臣僚知州通判鈐轄都監監押
同共簡選就近體量人數分配側近州軍本城收管如
年老病患委實久遠不任醫治充役者放令逐便其少
壯者即差人管押赴闕引見當議選配近上軍分如不
願量移及赴闕者亦聽其便仍於軍分量與遷改如地
遠勾抽遲延即馳驛分路簡訖具析以聞七年詔今後
軍回在京者且未編排依例引見内有老疾合配外處
軍分及看倉庫草場神衛剰員并看營剰員等與限歇
洎半月後編排引見仍限五日般移其外處軍廻經過
兵士並依此例引見訖與假十日令移隷所配處八年
詔諸路轉運司殿前侍衛馬步軍軍頭司三司宣徽院
開封府諸司庫務等處人員兵士等如内有殺賊得功
及諸般使喚得力者或因官中取索之時具詣實結罪
供申所轄去處保明申奏天禧元年詔選天下廂兵遷
隸禁軍者凡五千餘人二年詔河北禁軍疲老不任力
役者委本路提點刑獄臣僚簡閱不得庇匿以費廪糧
慶歷中招收廣南巡海水軍忠敢澄海雖曰廂軍皆予
旗鼓訓練備戰守之役皇祐中河北水災農民流入京
東三十餘萬安撫使富弼募以為兵拔其尤壯者得九
指揮教以武技雖廪以廂兵而得禁兵之用且無驕横
難制之患詔以其騎兵為教閱騎射威邊步兵為教閱
壯武威勇分置青莱淄徐沂密淮陽七州軍征役同禁
軍嘉祐四年復詔西路於鄆濮齊兗濟單州置步兵指
揮六如東路法於是東南州軍多置教閱廂軍皆以威
勇忠果壯武爲號訓肄如禁軍免其他役治平初遣使
分募河北河東西京東民爲本城遇就糧禁軍闕即遣
補又陜西州軍悉置壯城如河北以備繕完城壘之役
景祐中本城四十三萬八千逮治平三年乃五十萬熙
寧三年五月詔以禁軍分五部法檢治廂軍其後禁軍
或降剰員或升補皆以備廂軍諸路力役之事間詔募
增而京西轉運司所募多至三萬人陜西減額五千人
亦至三萬人河朔流民寓京東者如舊制招募教閱以
為忠果二十指揮分隸河北總管司以除盜恤饑而河
北及熙河路修城壘河北所募兵五千人熙河亦三千
人修京城以廢馬監兵置廣固保忠凡十指揮亦五千
人湖南猺人平戎瀘軍興洮河轉漕又皆增置焉初樞
密院言京師役兵不足歲取於諸路而江淮兵每饑凍
道斃相屬略計歲所用外軍七千人調發增給不資請
募東西八作司壯役指揮諸司雜犯罪人情輕者並配
隷以次補雜役效役代諸路役兵從之又言諸路廂軍
名額猥多自騎射至牢城其名凡二百二十三其間因
事募人團立新額或因工作榷酤水陸運送通道山險
橋梁郵傳馬牧隄防堰埭若此者事在而名未可廢及
剰員直牢城皆待有罪配隷之人壯城專治城隍不給
他役别為一軍而教閱廂軍亦自為額請以諸路不教
閱廂軍併爲一額餘從省廢其移併如禁軍法奏可遂
下諸路轉運司以州大小高下為序始自某州爲第一
指揮差次至某州凡為若干指揮每指揮毋過五百人
河北曰崇勝河東曰雄猛陜西曰保寧京東曰奉化京
西曰勁武淮南曰寧淮兩浙曰崇節江南曰效勇荆湖
曰宣節福建曰保節廣南曰清化川四路曰克寧八年
詔忻代州諸砦以禁軍代廂軍元豐四年詔升南京青
鄆鄧曹濟濮州有馬教閱廂軍及眞定府北砦勁勇下
環州蕃落未排定指揮並爲禁軍五年三月以西邊用
兵詔諸處役兵並罷令諸路轉運司剗刷京東西河東
北淮南廂軍又令都水監刷河清及客軍共三萬餘人
赴陕西團結十月詔諸路教閱廂軍於下禁軍内增入
指揮名額排連並同禁軍於是馬步排定有馬廂軍二
十二指揮無馬廂軍二百二十九指揮元豐之末總天
下廂兵馬步指揮凡八百四十其爲兵凡二十二萬七
千六百二十七人而府界及諸司或因事募兵之額不
與焉哲宗元祐二年太師文彦博言廂軍舊隷樞密院
新制改隷兵部且本兵之府豈可無籍樞密院亦以為
言乃詔本部自今進冊以其副上樞密院三年詔京西
路廂軍以三萬五百人為額又詔天下州郡以地理置
壯城兵元符元年詔罪人應配五百里以上皆配陕西
河東充廂軍諸路經略司各二千人止三年詔撥陕西
保寧指揮入諸路廂軍額崇寧四年詔諸路廂軍不以
等樣選少壯人招刺又詔廂軍工匠除上京修造外其
餘路所差並放還休息之政和五年廣固四指揮各增
五百人以備京城之役六年三月增置通濟兵士二千
人備御前牽挽綱運於是工役日興增募益廣矣建炎
而後兵制靡定逮乾道中四川廂軍二萬九百七十二
人禁軍二萬七千九百九十二人厥後廢置損益隨時
不同摭其可考者以附見焉其將校則有馬步軍都指
揮使有副都指揮使都虞候馬軍有都指揮使副都指
揮使都虞候步軍亦如之馬步軍諸指揮使有指揮使
副指揮使每都有軍使副兵馬使都頭副都頭十將將
虞候承局押官凡諸州騎兵步兵禁廂兵之類叙列如
左其不同者分爲建隆以来及熙寧以後之制云
建隆以来之制
馬軍騎射(京東路南京青兖鄆曹徐齊濰淮陽京西路西京河陽陳許鄭潁滑河北路北京真)
(定滄澶相恩冀陕西路永興鳳翔河中陕華秦涇鄜荆湖路江陵潭鄂岳復安澧鼎永道郴邵桂陽内青)
(淮陽係教閱)威邊(京東路南京青鄆密徐曹齊濮濟淄登莱沂單内登係教閱京西路西京河陽鄭)
(蔡襄鄧滑潁汝郢均商隨唐信陽光化河北路瀛相邢祁濱霸磁衛趙莫洺乾寕廣信通利河東路澤遼)
(陕西路永興鳳翔河中陕同華耀乾觧虢淮南路亳廬宿荆湖路安)昭武(南京河中)肅戎
(曹)單勇(單)安武(鄆齊)必敵(鄆陕邠)決勝(濟)飛勇(棣)静山(兖宜)勇
敢(沂密)定邊(蔡徐涇)馬鬭(永興宿)安東(登萊)突陣(延定乾懷)廳直(濟滄莫保)
(雄霸定華)保勝(鄜光嵐)歸恩(鳳翔)定戎(涇)安塞(環慶)游弈(許)衙隊(曹陳)
(德永静永隴儀峽)武勝(濠泗)保忠(滑)輕騎(邢)順節(眞定)敢勝(深)飛塞
(環)保節(陜西路州軍)本城馬軍(廣)必勝(慶)定塞(河北路州軍)勁勇
(眞定北砦係教閱)下藩落(環外砦係教閱)武清(晉自此至招收凡十一軍兩朝志無)飛騎
(麟)振邊(儀環)威遠(府)本城廳子(定)克戎(并)清邊(陕西)忠烈(河北)
(鄉兵名神銳後改是軍舊制老病者聽召人承補歸農承補者逃亡復取歸農者充役大中祥符四年詔罷之)
無敵(保安肅廣信軍北平砦)忠銳(廣濟)招收(河北河東舊又有定州揀中廳子易州静塞并)
(州天聖後並廢)飛將(北京亳自此至揀中騎射凡三軍三朝志無)保静(恩)揀中騎射
(淮南路揚廬夀宿泗眞蘄黃濠光海和通舒滁漣水高郵無爲江南路宣撫江吉筠袁歙太平池饒信廣德)
(南康南安建昌臨江興國)步軍武和(開封)武肅(開封)忠静(開封)威勇(定真定冀滄雄)
(博深乾寕内青鄆淄密濟沂淮陽係教閱)左衙(南京鄆晉耀陜通安)平難(亳濠)奉化(京西路鄭)
(許陳蔡滑河北路懷陕西路鳳翔淮南路揚亳廬夀宿濠和通泰楚舒眞泗滁無爲漣水高郵)衙
隊(曹峽)開武(曹)保寧(濟衞)開遠(揚楚泗齊利劍)安平(齊)静邊(棣)六竒
(楚)開山(西京秦)武勇(濰泰)懷安(秦)建安(解府)静海(徐淮陽通)隨身(宿隨)
(唐商)崇順(青階)忠略(淄)安海(登)水軍(京東路登河東路潞保德陕西路秦陕)
(淮南路揚廬夀光海和泰楚舒蘄黃泗漣水高郵無爲江南路江寧洪袁虔宣歙饒信太平池江吉筠撫興)
(國臨江南康廣德兩浙路州軍荆湖路江陵潭衡永郴邵鄂岳復安澧峽鼎歸漢陽桂陽福建路福建)
(漳泉邵武利州路興廣南路廣英賀封建康南雄春廉白邕)寧濟(莱)永安(西安)耀武
(河陽鄧楚秦寧華)橋道(河陽澶夀興)開道(鄭)雄猛(絳)定安(河中)開河(河中)
定遠(鳳復)定邊(涇)壯武(京東路青徐曹兗密濰濟濮登莱淮陽京西路西京陳蔡鄧襄潁)
(汝光化陕西路鳳翔河中同耀華乾解陜西安淮南路揚廬夀黃光海和通蘄楚泰舒滁高郵荆湖路)
(潭岳安復内兗徐濟莱係教閱)寧淮(潁夀澧)忠順(潁夀)崇寧(汝岳)澄海(韶循潮連梅南)
(雄英賀封端南恩春惠桂容邕象昭龔蒙潯貴横融化雷竇南儀白欽鬱林廉崖儋内廣廉高藤梧英賀新蒙)
(龔儋係教閱)保定(均信陽)懷寧(定眞定祁房)宣節(荆湖南路諸州軍監北路岳澧鼎郢)
(荆門諸監)步捷(全)崇化(光化)廣平(虢)勇勝(永興)清邊(永興延渭鄜慶涇儀隴保)
(安)開廣(原同)建武(密鄜環)永清(丹)昭勝(坊)永寧(潞)永霸(澤)弓
箭(秦晉)順安(慈)順霸(隰)崇勇(成)肅清(乾)懷節(澶)崇武(懷)廣
霸(北京)興安(北京)制戎(冀)雄銳(眞定)定虜(深)招收(汾遼澤石潞慈晉絳代忻)
(威勝平定)定和(定)保順(滄)清遠(䧺霸)克勝(瀛滄莫保定)寧邊(乾寕)開邊
(平定)靜勝(揚)寧順(廬)旌勇(夀)備邊(泗)三捷(滁)寧化(舒)保勝
(光)懷仁(蘄黃)武雄(江陵)步驛(襄江陵荆門循賀封梅康南雄潮韶)克寧(成都路成都蜀)
(漢稚卭嘉綿陵彭眉梓州路戎榮普資梓合廬遂渠昌果懷安廣安利州路興元洋利龍劍蓬璧文興安德三)
(泉䕫渝涪萬逹開施忠雲安大寧)威棹(荆湖路江陵歸峡成都路成都嘉眉簡梓州路諸州軍利州)
(路劍安德䕫州路渝涪萬雲安)懷遠(興元)保節(河北路定眞定滄瀛相邢洺冀祁德濱保雄磁博趙)
(深懷衞順安通利信安保安肅永定静邊河東路太原晉絳汾遼澤石潞慈麟府憲代忻隰威勝岢嵐火山)
(保德平定陕西路永興秦邠寧鄜延環慶涇儀丹隴坊鎮戎德順淮南路舒江南路洪虔江池饒信太)
(平吉筠袁撫興國福建路汀南劍荆湖路鄂利州路龍利)懷信(利)廣塞(興元三泉)順
化(興)效勇(江寕廣德)裏運(江寧)貢運(饒)水運(潭泰臨江)廣濟(京城上下鏁陳)
(夀揚宿高郵漣水通利)崇節(兩浙路杭越蘇湖温台衢婺處睦秀福建路福漳泉興化陕西路成)
寧塞(太原汾遼石代忻)牢城(河北河東陕西淮南京東西江南荆湖廣南益梓利夔路諸軍州惟)
(汝處昭保安不置)羅城(成都)水軍奉化(京畿諸縣泰泗)船坊(眀潭鼎)渡船都
(潭)橋閣(龍劍文三泉)採斫(處衢温)梢工都(洪楚眞)防河(成都)捍江都
(杭)船務(杭婺)巡海水軍(廣)雜作都(夀)本城(曹秀常山南安梁山梅)勁
勇(邢太原嵐汾遼澤潞晉憲代忻隰岢嵐平定寕化威勝内眞定北砦係教閱)裝發(真泗楚通利)
寧海(瓊)西懷化(許)新招靜江(邕)南懷化(許)防城(泗均)水軍
橋道(泗)剰員直(亳城)清化(桂容邕象昭梧藤龔蒙貴柳宜賓融化竇高南儀白欽欝林廉)
(瓊儋)江橋院(明)肅寧城(寧)崇勝(真定)碇手(明)揀中宣節(潭澧鼎)
採造(西京秦明)堰軍(長安京口昌城杉青)裝卸(南京亳)中軍將(潭汀)宣武(大名)
(眞定懷衞)順節(磁此下至新立本城凡三十八軍天聖後無)七擒(單)安化(濱)武順
(懷)平海(登)英武(鄜)長劍(滑)長寧(衞)德勝(相)保安(博)興化
(洺)定勇(深)安勝(通利)霜水(䕫)興造(衡潭)水路都(江寧)山場斫軍
(温婺睦)本城馬軍(廣)河東(定眞)本城剰員(諸州並有)蕃落(慶)都竇
水軍(容)新水軍(全)武定(陕西晉絳慈隰)定塞(河北)舊水軍(荆湖江南兩浙)
(淮南)剰員(澧復)下浮橋(西京)東南道巡海水軍教閱澄海橰
手(常)慶成(慶成軍)梅山洞剰員(丹)捉生(延)河清(河隂汴口)宣勇
(河北河東本鄉兵舊名忠勇)保毅(秦鄉軍)新立本城(曹)奉先(會聖宮永熙陵此下)
(至酒務雜役凡六十軍天聖以後置)六軍(京師)御營喝探(京師)揀中窯務(京師)看
船廣德(京師)揀中剰員(雍丘陳留㐮邑咸平)右衙(南京徐鄆曹廣濟晉陜)静海
(徐淮陽通)歸定(河陽)驍勇(邠)感順(慶)拓邊(環)宣猛(威勝)静江(京西路東)
(蔡郢江南路南安荆湖路江陵潭岳鼎衡永郴全廣南路廣韶循潮連梅南雄英賀封端新康春惠桂)
(容邕象昭梧藤龔蒙潯貴柳融宜賓横化竇高雷欽鬱林廉瓊利州路利)三略(陳鼎)静虜(深)
克勝(瀛滄莫保定)武捷(鳳翔秦鳳鄜延涇原儀滑邠寧階坊丹晉絳隰慈)車軍(眞楚常)
會通橋道(西京)司牧(永興秦階原德順)鹽車(泰眞)新招梢工(真泗)拔頭
水軍(泗)造船軍匠(吉)樓店務(杭)造船場(廣)駕綱水軍(廣)
建安(解)省作院(邠)雄勇(火山)屯田(保)清務(杭蘇婺温潭)靜淮(蔡)
捍海(通泰)船坊鐡作(潭)揀中(曹)壯城(京東路青密濰登沂濮莱淄京西路西)
(京蔡汝河北路諸州軍河東路太原遼澤晉絳潞汾石慈麟府憲代忻隰嵐寕化保德火山威勝岢嵐)
(陕西路永興河中涇原儀滑鄜慶陕耀坊華丹同隰解鎮戎德順江南路洪)彊勇(瀛滄懷冀晉絳潞汾)
(遼石慈代忻澤)馬監(北京大名相安陽洺廣平衛淇水鄆東平許單鎮西京洛陽同沙苑鄭原武)城
面(廣端惠循英春賀梅連康新封白潮)戰棹(欽廉)遞角場(雷)安遠(桂)作院(丹儀)
色役(環)雜攢(代)作院工匠(太原)咸平橋道(永興)運錫(循)水磨
(鄭)東西八作(西京)窯務(西京)鼓角將(潤荆門)錢監(江)鐵木匠營
(池)酒務營(池)竹匠營(池)酒務雜役(江寧)諸司庫務清河馬
遞鋪等役卒東西八作司(廣備雜役效役壯役)牛馬司御輦院
軍器庫後苑造作所後苑工匠文思院内弓箭庫南作
坊北作坊弓弩院法酒庫西染院綾錦院裁造院修内
司翰林司儀鸞司事材場四園苑玉津園養象廣德金
明池雜役鞍轡庫醴泉觀萬夀觀集禧觀禮賓院駝坊
内酒坊右宣徽院轉補分隷三司提舉司
河清街道司隷都水監
後苑御弓箭庫作坊物料庫後苑東門藥庫内茶紙庫
御廚御膳廚供庖務内物庫外物料庫油庫醋庫都監
院物料庫西水磨庫東水磨務大通門水磨磁器庫都
茶庫内衣庫朝服法物庫祗候庫榷貨務内藏庫左藏
庫布庫奉宸庫尚衣庫内香藥庫退材場東西窯務竹
木務左右廟店宅務(修造)諸倉(修造)下卸司(東西裝卸)排岸司(廣濟)
左右街司左右金吾仗司西太一宮鑄瀉務開封府步
驛致遠務車營務諸門并府界馬逓鋪分隷三司提舉
司開封府
熙寧以後之制
河北路騎軍之額自騎射而下十有二步軍之額自奉
化而下二十有六並改號曰崇勝凡一百一十二指揮
二萬九千二百七十人橋道(澶)壯城牢城(諸州)馬監(北京相州)
(安陽洺州廣平衛州洪水)騎射(北京真定滄澶相恩冀棣)威邊(瀛相邢祁濱磁衞趙莫洺乾寧廣信)
(通利)飛將(北京)飛虜(棣)突陣(懷)廳直(瀛滄雄霸莫保定)衙隊(德永静)保
静(恩)輕騎(邢)順節(眞定)敢勝(深)定塞(定眞定冀滄雄博深乾寧)奉化(懷熙)
(寧七年京東河北置揀中廂軍懷衞濮各二德博棣齊各一)静邊(棣)耀武(定)懷節(澶)
廣霸(北京)制戎(冀)雄銳(眞定)定虜(深)静虜(趙)定和(定)保順(滄)
清遠(雄霸)克勝(瀛滄莫保定)保節(定眞定滄瀛相邢洺冀祁德濱保雄磁博趙深懷衞順安)
(通利信安保定安肅永定永静)懷寧(定眞定祁)勁勇(邢元豊四年升爲定府北砦勁勇爲禁軍)宣
武(大名眞定懷衞元祐二年在京師置第十三至第十五三指揮)威勇(滄)崇勝(眞定熙寧七年)
(京東河北置揀中廂軍懷濮各一德博棣齊各二)肅寕(肅城)廣濟(通利熙寧八年詔以六分爲額)
(罷所差客軍)屯田(保)寧邊(乾寧)彊壯(邢)宣勇(瀛滄懷冀)廣威(元符元年詔河)
(北路大名府二十二州軍創置馬步軍五十六指揮馬軍以廣爲名)
河東路騎軍之額自威邊而下二步軍之額自左衙而
下十有八並改號曰雄猛凡五十二指揮一萬二千四
百一十人本城(火山)牢城(諸州)壯城(太原遼澤晉絳潞汾石慈麟府憲代忻隰嵐寧)
(化保德火山威勝岢嵐)雜攢(代)作院工匠(太原)威邊(澤遼)保勝(嵐)左衙
右衙(晉)水軍(潞保德)雄猛(絳)永寧(潞)永霸(澤)弓箭(晉)順安
(慈)順霸(隰)宣猛(威勝)招收(汾遼澤石潞慈晉絳代忻威勝平定)開邊(平定)保節
(太原晉絳汾遼澤石潞慈麟府憲代忻隰威勝岢嵐火山保德平定)勁勇(太原嵐汾遼澤潞晉憲代忻隰)
(岢嵐平定寧化威勝)武捷(晉絳隰慈)寧塞(太原汾遼石代忻)廣濟(夀揚熙寧八年以六分爲)
(額減諸路所差防河客兵)宣勇(晉綘潞汾遼石慈代忻澤威勝平定)
陜西路騎軍之額自騎射而下有六步軍之額自左衙
而下二十有九並改號曰保寧凡一百一十一指揮二
萬五百六十三人開山(秦)關河(河中)司牧(永興秦階原德順)省作
院(邠)壯城(永興河中涇原儀渭鄜慶陕耀坊華丹同隴乾解鎮戎德順)牢城(諸州)馬監
(同州沙苑)作院(丹儀)色役(環)咸陽橋道(永興)騎射(永興鳳翔河中陜華陳涇鄜)
安邊(永興鳳翔河中同華耀乾解虢)昭武(河中)必敵(陜邠)定邊(涇)馬鬭(永興)突
陣(延同乾)廳直(華)保勝(鄜)歸恩(鳳翔)定戎(涇)安塞(環慶)衙隊(隴儀)
飛砦(環)必勝(慶)保節(永興秦邠寧鄜延環慶涇原儀渭丹隴坊鎮戎德順)左衙(耀陜)
右衙(陜)保寧(渭熙寧七年詔係役廂禁軍自今權免役專肄習武藝置鳳翔府簡中保寧六指揮)
(三千人專備熙河修城砦元豐五年蘭州置二紹興三年熙河增置四又於涇原創置十元符三年十月詔撥)
(陜西路保寧指揮入廂軍額從知渭州章楶請也)隨身(商)崇順(階)水軍(秦陜熙寧五年)
(鎮洮置一崇寧三年鄯州及龍支城各置二)耀武(寧華)定安(河中)奉化(鳳翔)廣平(虢)
勇勝(永興)清遠(永興延渭鄜慶涇儀保安)開廣(原同)建武(鄜環)招勝(坊)弓箭
(秦)崇勇(成)肅清(乾)寧遠(鳳)壯武(鳳翔河中同耀華乾解陜保安)驍勇(邠)
感順(慶)拓邊(環)崇節(成)武捷(鳳翔秦鳳鄜延涇原儀渭邠寧階坊丹)威勇
(河中)採造(秦元豐四年通遠軍增置一)建安(解)
京東路騎軍之額自騎射而下有三步軍之額自左衙
而下有七並改號曰奉化凡五十四指揮一萬四千七
百五十人壯城(青密濰登沂濮莱淄)馬監(鄆州東平)裝卸(南京)牢城(諸州)騎
射(南京青兗鄆曹徐齊濰)威邊(南京青鄆密徐曹齊濮濟淄莱沂單)昭武(南京)肅戎(曹)
單勇(單)安武(鄆齊)必敵(鄆)決勝(濟)静山(兗)勇敢(密沂元符二年環慶)
(增置二百人)定邊(徐)安東(登萊)衙隊(曹)左衙(南京鄆)右衙(南京徐鄆曹廣)
(濟)開武懷化(曹)保寧開遠(登莱)安平(齊)武勇(濰)静海(徐淮陽)
崇順(青)忠略(淄)安海水軍(登)寧濟(莱)建武(密)壯武(青徐曹兗)
(密濰齊濮登莱淮陽)崇武(濮崇寧三年詔於京西東河東北開封府界創置馬步軍五萬人步軍以崇武)
(為名大觀四年詔四輔州闕額於崇武等軍内撥填)本城(曹)
京西路騎軍之額自騎射而下六步軍之額自奉化而
下二十有五並改號曰勁武凡四十五指揮一萬五千
一百五十人橋道(河陽)開道(鄭)步驛(襄)會通橋道(西京)採造
(西京)牢城(諸州)壯城(西京蔡汝)馬監(許州單鎮鄭州原武西京洛陽)三水磨(鄭)東
西八作(西京)騎射(西京河陽陳許鄭潁滑)威邊(西京河陽鄭蔡襄鄧滑潁汝郢均商隨唐)
(信陽光化)定邊(蔡)游弈(許)衙隊(陳)保忠(滑)奉化(鄭許陳蔡滑潁)懷化
(許潁)開山(西京)隨身(隨唐)永安(西京)耀武(河陽鄧)歸定(河陽)壯武(西京陳蔡)
(鄧襄潁汝光化)静江(陳蔡郢)三略(陳)寧淮忠順(潁)崇寧(汝)澄海(襄)
保定(均信陽)懷寧(房)宣節(郢)崇化(光化)長劍(滑)西懷化(許)防
城(均)威勇(西京)廣濟(陳)靜淮(蔡)
淮南路騎軍之額自威邊而下六步軍之額自左衙而
下二十有七並改號曰寧淮凡一百二指揮四萬一千
二百八十五人橋道(壽)水運(泰)梢工都(楚)雜作都(夀)裝
發(眞泗楚通和)水軍橋道(泗)車軍(真楚)鹽車(泰眞)新招梢工(眞泗)拔
頭水軍(泗)牢城(諸州)裝卸(亳)剰員直(亳永城)威邊(亳廬宿)飛將
(亳)馬鬭(宿)保勝(光)武勝(泗濠)揀中騎射(揚廬壽亳宿泗眞蘄黃濠光海和通)
(舒徐漣水高郵無為)左衙(通)平難(亳濠)奉化(揚亳廬壽宿濠和通泰楚舒眞泗滁無為漣水)
(高郵)開遠(揚楚泗)六竒(楚)武勇(泰)懷安(泰)静海(通)隨身(宿)水
軍(揚廬夀光海和泰楚舒眞蘄黃泗漣水高郵無爲)耀武(泰)壯武(揚廬夀黃光海和通蘄楚)
(泰舒滁高郵)寧淮忠順旌勇(夀)静勝(揚)寧順(廬)備邊(泗)三捷
(滁)寧化(舒)保勝(光)懷仁(蘄黃)保節(舒)廣濟(宿海泰通泗高郵漣水熙寧八)
(年以六分爲額)水軍奉化(泰泗)捍海(通泰)
兩浙路步軍之額自捍江而下三並改號曰崇節凡五
十一指揮一萬九千人水軍(諸州軍)船坊(明)船務(杭婺)車軍
(常)採造(明)樓店務(杭)江橋院(明)堰軍(張安京口呂城杉青)清務(杭蘇)
(婺温)捍江(杭)本城(秀常)鼓角將(潤)
江南路騎軍之額揀中騎射一步軍之額自效勇而下
五並改號曰效勇凡五十三指揮一萬六千六百五十
人水軍(江寕洪虔宣歙饒信太平池江吉筠撫興國臨江南康廣德)裏運(江寕)貢運(饒)
水運(臨江)梢工都(洪)造船軍匠(吉)步驛(江寧)牢城(諸州軍)壯城
(洪)下卸錢監(江)鐵木匠營酒務營竹匠營(池)酒務雜役
(江寧)揀中騎射(宣撫江吉筠袁歙太平池饒信廣德南康南安建昌臨江興國)效勇(江寧廣德)
本城(南安)静江(南安崇寧二年七月召募)武威(江寧)保節(洪虔江池饒信太平吉筠袁撫)
(興國)
荆湖路騎軍之額自騎射而下三步軍之額自左衙而
下二十並改號曰宣節凡四十四指揮一萬一千三百
人步驛(荆門)水軍(潭)船坊(潭鼎)渡船都(潭)清務船坊鐵作(潭)
騎射(江陵潭鄂岳安澧復鼎永道柳邵桂陽)威邊(安)衙隊(陜)左衙(安)水軍
(江陵潭衡永柳邵鄂岳復安澧峽鼎歸漢陽桂陽)寧遠(復)壯武(潭岳安復)静江(江陵潭岳)
(鼎衡永郴全)三略(鼎)寧淮(澧)崇寧(岳)澄江(辰)宣節(南路諸州軍監北路)
(岳澧鼎荆門諸監熙寧七年九月沅置一大觀元年靖置一)步捷(全)威棹(江陵歸峽)保節
(鄂)崇節(潭)威勇(安)牢城(諸州軍)中軍將(潭江)揀中(澧)揀中宣
節(潭澧鼎)鼓角將(荆門)
福建路步軍之額自水軍而下三並改號曰保節凡三
十三指揮一萬一千一百五十人水軍(福建漳泉邵武)保節(建江)
(南劍)崇節(福泉興化)
廣南路騎軍之額自静山而下二步軍之額自水軍而
下十並改號曰清化凡八十二指揮一萬二千七百人
步驛(循賀封梅康南雄潮韶)造船場(廣)駕綱水軍(廣)城面(廣端專循英春)
(賀梅連康新封白潮)逓角場(雷)運錫(循)牢城(諸州)静山(宜)本城馬軍
(廣)水軍(廣惠英賀封連康南雄春廉白邕)静江(廣韶循潮連梅南雄英賀封端新康春惠桂容)
(邕象昭梧藤龔蒙潯貴柳宜賓横融化竇高雷欽鬱林廉瓊)澄海(韶循潮連梅南雄英賀封端南恩春)
(惠桂容邕象昭龔蒙潯貴柳賓横融化雷竇南儀白欽鬱林廉崖儋並於配隷中選少壯者)巡海水
軍(廣)本城(梅)寧海(瓊崇寕四年廣南西路經略司請置刀牌手三千人於桂州置營候教閱)
(習熟分戍諸州)新招靜江(邕)清化(桂容邕象昭梧藤蒙龔潯貴柳宜賓横融化竇高南儀雷)
(白欽欎林廉瓊儀)戰棹(欽廉)安遠(桂崇寧元年十月詔川陜招揀足額)
四川路步軍之額自開遠而下十並改號曰克寧凡一
百一十一指揮二萬三千四百人(自河北路至此凡改號指揮人數並因元)
(豐以前其後增改各隨軍額)橋道(興)橋閣(龍劍文三泉)防河羅城(成都)牢城
(益梓利䕫)開遠(利劍)水軍(興)靜江(利)懷遠(興元)廣塞(興元三泉)克寧(成都)
(蜀漢雅卭嘉綿陵彭眉簡戎榮普資梓合瀘遂渠昌果懷安廣安興元洋利龍劍蓬壁安興文德三泉夔渝涪)
(葛逹開施忠雲安大寕)威棹(成都嘉眉簡梓州路諸州軍劍安德夔渝涪萬雲安)懷信(利)順
化(興)本城(梁山)武寧(元豐七年詔成都府減廢武寧第八指揮置馬軍騎射一)
侍衞步軍司宣效揀中宣效揀中六軍武嚴左右龍武
軍左右羽林軍左右神武軍左右武肅武和忠靖神衞
剰員軍頭司備軍諸司庫務河清馬逓鋪等役卒朝服
法物庫籍田司隷太常寺
東西作坊作坊物料庫東西廣備皮角庫隷軍器監
車營致遠務養象所左右騏驥院左右天駟監牧養上
下監鞍轡庫駝坊皮剥所御輦院隷太僕寺
文思院綾錦院西染裁造院隷少府監
軍器衣甲庫儀鸞司左右金吾仗司左右街司六軍儀
仗司軍器什物庫隷衞尉寺
河清街道司隷都水監
修内司東西八作司竹木務東西退材場事材場東西
窑務作坊物料庫隷將作院
御廚翰林司牛羊司法酒庫内酒坊外物料庫醋庫油
庫隷光禄寺
左藏庫布庫香藥庫都茶庫左右廂店宅務修造榷貨
務祗候庫隷太府寺
修倉司四園苑都水磨排岸司裝卸金明池雜役隷司
農寺
醴泉觀萬夀觀集禧觀西太一宮禮賓院隷鴻臚寺
廣固隷修治京城所
孳生監隷樞密院
府界諸門馬逓鋪隷尚書駕部已上並元豐以前所隷
後皆因之
建炎後禁廂兵威果(安吉嘉興杭平江常嚴鎮江紹興慶元温台婺處隆興江寧國)
(南康潭永衢道邵武建寧南劍全福興化漳汀)全捷(中興立杭婺安吉平江泉鎮江紹興慶元寧國寶慶)
(福)雄節(杭安吉嘉興平江常嚴温鎮江紹興江隂慶元台婺處)武衞(鎮江紹興温婺潭)威
捷(杭温鎮江紹興婺潭)雄捷(中興立紹興)威勝(中興立寶慶慶元)翼虎(中興立隆興)
雄略(中興立吉潭永衢隆興全福廣容)忠節(中興立隆興撫臨江寕國江建昌興國南康)武
雄(撫隆興江建昌吉興國南安袁臨江寧國南康)靖安(中興立全寶慶)静江(桂陽郴衡道金)廣
節(中興立邵武福漳建寧南劍興化汀)廣二廣三指揮(中興立泉)親效(中興立廣)澄
海(廣循連南雄封英德南恩惠潮藤容賀德慶昭高欽雷)
建炎後廂兵武嚴宣效壯役(中興立)備軍(中興立)神衞剰
員(隷侍衞步軍中興隷廂軍)廣豐倉剰員(中興立)廣效(中興有揀中廣效在廣效立)
御營喝探(中興在京師)武和(開封一指揮中興左右二指揮在京)武肅(中興在京師)
忠靖(一指揮開封屬步軍)奉化(屬步軍三指揮中興有揀中奉化在奉化上)勁武(在京)崇
勝(一指揮中興有揀中崇勝在崇勝上)雄猛(一指揮)保寧(中興有揀中保寕在保寧上)寧
淮(中興在淮南)捍江(杭)宣節(中興在寶慶潭永武岡郴衡全桂陽靖道沅)效勇(中興)
(江東西)保節(中興五指揮)克寧(中興四川)寧江(中興立一指揮)清化(中興廣西)牢
城(諸州以待有罪配隷人)崇節(中興杭安吉平江江隂常嚴鎮江温慶元台婺江東西)開江
(中興平江)横江(中興平江杭)寧節(中興台福寧國建寧靖)清務(中興婺)山場(中興)
(婺)效勇(中興隆興撫贑建昌興國南安袁吉臨江寧國南康)靖安(中興立潭永常德)靜江
(二指揮)威果(見禁軍)雄略(中興四指揮)澄海(中興武岡全)豐國監(中興立建)
(寧)駕綱(中興立)長運(中興立)修江(中興杭)都作院(中興杭)小作(中興)
(立杭)清河閘(中興立杭)開湖司(中興立杭)北城堰(中興立杭)西河廣濟(中興)
(立杭)樓店務(中興杭)長安堰閘(中興立杭)壯城(帥府望郡立之)鼓角匠船
務(中興杭)
宋史卷一百八十九
宋史卷一百八十九考證
兵志三克寧注成都路成都蜀漢稚邛嘉綿陵彭眉梓
州路戎榮普資梓合廬遂渠昌果懷安廣安廣輿
記稚作雅廬作瀘
騎射注永興鳳翔河中陜華陳涇鄜(臣開鼎)按陳隷
京西不隷陜西當依建隆騎射注作秦爲是
衙隊注陜(臣開鼎)按荆湖路不得有陜應依建隆之
制作峽
宋史卷一百八十九考證
