宋史卷六十
元中書右丞相總裁托克托等修
天文志第十三
天文十三(流隕四)
建中靖國元年正月癸亥星出西南如盂東北急流入
尾距星没青黑無尾跡明燭地崇寕元年三月庚辰星
出張如金星西南急流至濁没赤黃有尾跡明燭地五
月丁卯星出尾如杯西南慢流入濁没青白有尾跡明
燭地閏六月癸酉星出斗向西南慢流至建没青白有
尾跡數小星從之八月已未星出羽林軍如杯急流至
濁没青白有尾跡明燭地十月壬子星出天船如盂急
流至五車没青黑有尾跡聲隆隆然十二月已卯星出
婁如金星西南慢流至外屏没赤黃有尾跡明燭地二
年正月戊申星出未位如金星急流至北河没青白有
尾跡明燭地六月戊午星出亢如金星西南急流入濁
没赤黃有尾跡明燭地九月辛巳星出牛如杯西南慢
流至狗國没青白有尾跡明燭地十一月甲辰星出參
如金星西南急流至濁没青白有尾跡明燭地十二月
丁未星出大陵如金星至騰蛇没赤黃有尾跡明燭地
三年四月戊申星出軫如杯西北慢流入太微垣内屏
星没赤黃有尾跡明燭地又入太微又入屏星六月丙
午星出氐如金星東北慢流入天市垣赤黃有尾跡明
燭地八月已酉星出建如杯西南急流至鼈没青白有
尾跡明燭地十二月甲子星出天大將軍如盂西北急
流入王良没赤黃無尾跡明燭地四年正月甲申星出
角如盂西南慢流入濁没青白無尾跡閏二月壬申星
出井如金星西北急流入五車没青白有尾跡明燭地
三月庚子星出紫微垣華盖如杯至鈎陳大星没赤黃
有尾跡明燭地五月庚申星出河鼓如盂西北急流入
濁没青白無尾跡十二月甲午星出參如杯東南慢流
入軍市没赤黃有尾跡明燭地五年六月庚午星出西
咸如金星東北急流入天市垣内没青白有尾跡明燭
地六月乙酉星出庫樓如杯向西急流入濁没赤黃有
尾跡明燭地九月癸卯星出天船如杯慢流至諸王没
青白有尾跡明燭地十二月壬戌星出奎向南急流入
天倉没青白有尾跡及三丈明燭地聲散如裂帛大觀
元年二月丁卯星出參如杯西南急流入濁没赤黃無
尾跡明燭地四月辛未星出軫如盂向南慢流入濁没
青白有尾跡明燭地六月乙亥星出尾西南如杯西南
慢流入濁没青白有尾跡明燭地七月庚戌星出箕如
杯西南急流入濁没赤黃無尾跡照地明二年十二月
癸卯星出奎如盂西北急流入造父没青白有尾跡照
地明有聲政和元年四月丙辰星出亢如盂西北急流
至右攝提没赤黃有尾跡照地明五月辛巳日未中星
隕東南二年九月乙卯星出斗如杯西南急流入濁没
赤黃有尾跡照地明三年四月丙申星出心如盂西南
急流至積卒没青白有尾跡照地明四年九月庚子星
出墳墓如盂東南急流入羽林軍没青白有尾跡照地
明七年十二月甲子星出胃東南如盂西北急流至天
大將軍没赤黃有尾跡照地明重和元年九月庚辰星
出斗魁南如盂東南急流至天淵没赤黃有尾跡照地
明宣和元年三月丁卯星出柳如盂東北急流入太微
垣赤黃有尾跡照地明十月戊子星出雲雨如盂西南
慢流入羽林軍内没青白照地明二年六月庚寅星出
氐南如太白東北急流入天市垣無尾跡十二月辛巳
星出奎西南如杯西南慢流至北没赤黃有尾跡照地
明三年七月癸未星出斗如太白東南急流入濁没青
白有尾跡照地明四年十一月丙寅星出王良北如杯
急流至紫微垣内上輔北没赤黃有尾跡照地明五年
二月丙午星出北河東北如杯東南慢流至軫没赤黃
有尾跡照地明六年七月丁酉星出太陽守如盂東北
急流入濁没赤黃有尾跡照地明七年十一月戊子星
出王良北如杯急流入紫微垣上輔北赤黃有尾跡照
地明靖康元年二月丙辰星出張如太白東南急流至
濁没青白有尾跡照地明又星出北河如太白東南慢
流至軫東没赤黃有尾跡照地三月壬辰星出紫微垣
内鈎陳東南如金星東北漫流至濁没赤黃有尾跡照
地五月乙未星出權東北如桃西北急流至濁没青白
有尾跡照地六月癸丑星流大如五斗器衆光随之明
照地起東南墜西北有聲如雷庚申星出紫微垣内華
盖東南如金星向北急流至左樞没二年正月乙未大
星出建向西南急流至濁没赤黃有尾跡照地建炎四
年六月乙酉星出紫微垣鈎陳十月辛未星出壁紹興
元年四月甲戌星出東方晝隕七月乙未朔星出河鼓
八月辛未星出羽林軍十一月庚戌星出婁宿西南丁
巳星出天槍北十二月甲子朔星出大陵西北二年三
月甲午星出紫微垣華盖西南乙卯星出角丁巳星出
紫微垣右樞星戊午星出軒轅大星西南閏四月乙巳
星出太微垣西右執法北五月癸未星出河鼓五年十
月壬戌星出室東南赤黃而大六年十月壬子星出壁
西北七年八月壬寅星隕于外八年十一月乙巳星出
天囷東北九年五月癸未星出房宿東南十七年八月
已未星出危宿慢流至貫索没青白色有尾跡照地明
大如太白一十六年六月乙亥星出東北方光明照地
二十八年六月戊戌星晝隕有尾長三丈至西北没二
十九年八月戊寅星出紫微垣西南約長三尺赤黃色
西南急流至鈎陳大星東北没三十一年六月乙卯星
出右攝提赤白色急流向東南没有尾跡大如歲星丁
巳星出青白色自東北急流向東南没有尾跡大如盞
口甲子星出氐赤黃色慢流至角宿天田没初小後大
如太白後有小星随之九月壬午星晝隕約長三丈隆
興元年六月丁丑星出尾宿青白色向東南慢流没七
月壬寅星出天市垣内赤色向西北慢流至右攝提西
南没炸散小星二十餘顆有聲尾跡大如太白丙午又
出天市垣慢流至氐宿没青白色微有尾跡小如填星
癸丑星出織女急流向貫索西北没青白色明大如土
星照地丙辰星出輦道急流入天棓西南没赤黃色有
尾跡小如土星八月庚申星出羽林軍赤黃色向東南
急流至濁没戊辰星出虛宿赤黃色急流至牛宿西南
没壬申星出天市垣赤青色慢流至西咸西北没癸酉
星出壁宿赤黃色急流犯王良星没如太白丙子星出
羽林軍門青白色慢流委曲行至東南濁没辛巳星出
南斗赤黃色慢流入羽林軍没有尾跡大如金星次有
星一赤黃色有尾跡亦如金星出雲雨星慢流向西南
至女宿之下没戊子星出羽林軍門東南慢流至濁没
青白色有尾跡大如土星又星一青白色出天倉向東
南急流有尾跡小如木星至濁没九月庚戌星出紫微
垣外坐赤黃色向西北急流抵紫微垣内坐尚書星没
十一月庚寅星出軫宿急流向東南騎官星没赤黃色
有尾跡大如木星丁未飛星出天船急流向紫微垣外
坐内厨西北没炸出二小星青白色有尾跡照地大如
木星二年二月辛酉飛星出權星慢流至太微垣内五
帝坐大星西南没青白色微有尾跡大如歲星六月丁
丑星出王良青白色急流犯天津西南没乙卯飛星出
造父急流入紫微垣内鈎陳大星東南没青白色大如
填星辛亥星出天關急流貫入畢口西北没有尾跡照
地明大如太白赤黃色十月丙辰星出趙國向西南慢
流犯趙東星没有尾跡大如填星赤黃色十一月壬午
朔星出卯位慢流至西南没有尾跡照地明大如太白
青白色癸未星出犯弧矢急流至天廟東南没有尾跡
大如太白青白色丁亥星出天苑向西南慢流至濁没
微有尾跡大如太白色赤黃癸卯星出羽林軍慢流向
西南濁没大如太白色赤黃辛亥星出南河向東南慢
流至翼宿没微有尾跡大如太白色赤黃十二月壬午
星出弧矢向東南至濁没有尾跡照地明大如太白色
青白乾道元年三月丙辰星出周國急流至天雞没微
有尾跡大如歲星色黃白甲子星出張宿慢流向西南
至濁没有尾跡照地明大如太白色赤黃五月丁丑星
出河鼓白色向東北慢流至濁没有尾跡照地明大如
太白六月甲辰星出東北慢流向西南没有尾跡音聲
大如太白色赤黃七月壬戌星出西南慢流至東南没
大如歲星色赤黃庚午星出代國慢流至趙國没大如
歲星色青白九月戊申星出王良慢流至尾宿没十月
癸未星出權星東南急流至太微垣没有尾跡照地明
如太白色青白二年二月庚子星出西北方急流至濁
没明大如歲星色青白六月丙子星出角宿急流至軫
宿没有尾跡大如太白色赤黃七月已巳星出織女急
流至天市垣内宗星没有尾跡大如歲星青白色十一
月已未星出急流東南蒼黑雲間没大如歲星色青白
十二月星出天關急流至外屏星没有二小星随之赤
黃色微有尾跡大如歲星三年九月甲午星出卷舌急
流至婁宿没有尾跡大如歲星黃白色又有星青白色
出北斗急流至少宰西北没大如歲星五年七月甲子
星出宗正赤色慢流至女宿没有尾跡照地明大如歲
星九月丙辰星出赤黃色如蛇入天棓没六年九月辛
巳星出狼星入弧矢至濁没微有尾跡大如填星赤黃
色十月庚戌星出天囷急流至濁没有尾跡大如歲星
赤黃色七年七月戊戌星大如拳急流向西北方至濁
没有尾跡照地如雲九月甲午透雲星出急流向西南
方至濁没高丈餘有尾跡照地明大如太白色青白淳
熙三年正月辛未星出狼星急流至濁没尾跡照地明
大如太白四月戊戌星出角宿青白色五年八月乙巳
星出狼星急流向東南没微有尾跡大如太白青白色
六年八月壬辰星出紫微垣鈎陳大星慢流至濁没有
尾跡大如盞口青白色七年五月乙亥星出天市垣内
東海星慢流炸作三小星有尾跡照地大如盞口青白
色八月丁未星出貫索大星西北急流至濁没有尾跡
照地明大如太白色青白十一年四月乙丑星出自中
天慢流向東北方没微有尾跡炸作小星相從有聲明
大如太白色青白十五年二月辛未星出天樽大如盞
口急流至濁没色青白慶元二年九月甲午四年六月
甲午星皆晝隕七月壬寅星出羽林軍下青白色大如
椀九月丁巳星出奎宿向壁壘陣没赤白色大如太白
五年六月丁丑星出東北慢流至西南方没大如歲星
青白色九月壬子星出西南慢流向東北没大如太白
青白色嘉泰二年四月辛巳星出西北急流東北至濁
没色赤十月乙酉星出五車大如歲星四月十一月庚
午星出天津急流入天市垣没開禧元年正月庚子星
出中天赤色大如太白向濁没七月癸亥星出天津入
斗宿東南没色赤大如太白二年六月癸丑星出招搖
入庫樓色赤大如太白嘉定元年六月辛未星出天津
東北慢流向天市垣没二年六月壬午星出織女東南
慢流入天市垣没色赤有尾跡照地明大如太白庚寅
星出中天急流向東北至濁没三年九月巳酉星夕隕
五年七月乙巳星出中天慢流向西南方至濁没六年
五月癸亥星晝隕九月癸卯星夕隕丁巳星晝隕十月
戊戌星出昴宿西南慢流向天廩東南没壬戌星出西
南慢流至濁没青白色十二月壬寅星晝隕七年三月
壬午星出軫宿距星東南慢流至濁没五月辛卯星出
天津西南慢流向心宿西北没八年七月癸未星出室
宿距星東北急流向天倉星西北没乙酉星出織女東
南慢流向牛宿西南没有尾跡照地明大如太白青白
色八月甲辰星出天津西南慢流向河鼓東北没十二
月丙申星出五諸侯東北慢流向天關西南没有聲及
尾跡明燭地赤黃色九年六月乙巳星出牛宿距星東
北慢流至濁没十年五月壬申星出尾宿距星西北慢
流向牛宿距星東南没十一年六月乙卯星出河鼓距
星西南急流向正西至濁没十二年十一月乙亥星出
昴宿東南急流至濁没十三年十二月丁巳星出軫旗
東北慢流至濁没赤黃色十三年二月壬午星出南河
距星東南慢流向西南至濁没赤黃色八月戊午星出
房宿距星急流至濁没有尾跡照地明大如太白赤黃
色十一月甲申星出天倉距星西北慢流向東南方至
濁没赤黃色十六年十一月壬戌星出五諸侯東北急
流向西北至濁没色赤黃隆隆有聲及尾跡照地大如
盞寳慶二年四月辛亥星出大如太白紹定元年六月
已酉星晝隕二年正月庚辰九月壬辰星出大如太白
三年十一月丁未星晝隕四年七月庚戌星出大如太
白九月甲辰星晝隕五年八月甲寅星夕隕閏九月已
酉星出大如太白端平元年六月丙戌星西南行大如
太白有尾跡照地明二年四月戊子星出大如太白六
月庚辰星晝隕七月丁酉星出大如太白辛丑星晝隕
十月辛卯星出大如太白三年五月庚辰星出心宿大
如太白六月癸巳星夕隕嘉熙元年正月壬午星出大
如太白二月已丑星夕隕九月癸丑星出七公西至濁
没十月戊戌星出大如桃二年四月甲子七月辛卯九
月乙未星出大如太白六月甲辰八月癸亥星晝隕三
年三月甲戌星晝隕八月辛丑星出大如太白四年正
月辛巳六月戊午星出大如太白二月辛丑三月癸未
星晝隕淳祐元年六月癸酉星出大如太白已卯星晝
隕三年六月甲戌星出氐宿距星大如太白八月乙卯
星晝隕四年四月丙子星出尾宿距星下大如太白六
月乙未星出畢宿大如太白六年七月癸酉星出室宿
大如太白九月甲子星出斗宿尾跡青白照地大如太
白七年九月丙辰星出室宿八年六月甲辰星出河鼓
大如太白十月丙辰星出角宿距星九年六月壬戌其
日星自南方急流至濁没赤黃色大如太白十月壬申
星出織女十年四月丁酉朔星夕隕十一年七月丁丑
星出畢宿距星赤黃色大如太白八月已丑朔星夕隕
十二年四月庚申星出角宿亢星大如太白八月癸丑
星出角色赤照地寳祐元年四月丁巳星出大如太白
二年七月庚戌星出大如太白三年七月辛酉星出大
如太白十月丁丑星出畢宿距星五年七月丁卯星出
大如桃六年九月戊辰透霞星出開慶元年六月已亥
星出斗宿河鼓急流向東南至濁没赤黃色有音聲尾
跡照地明大如太白景定元年七月丙子星出東南大
如太白十月乙卯星出東北急流向太陰有音聲尾跡
照地明大如桃三年四月甲辰星出大如盞六月已酉
星出大如熒惑九月丙子星出大如太白閏九月丙戌
透霞星出大如太白庚子星出大如太白四年五月戊
戌星出角宿距星六月丁卯星出河鼓八月乙卯星出
天倉五年二月壬戌星出畢宿五月甲午星出河鼓大
星西南急流向西北至濁没赤黃有尾跡照地明大如
太白七月已卯星出右攝提咸淳二年六月甲戌星出
左攝提三年七月庚寅星出昴宿東南急流至濁没赤
黃有尾跡照地明大如太白四年七月戊午星出氐宿
距星西北急流入騎官星没赤黃有尾跡照地明大如
桃五年五月庚申星出斗宿距星東北急流向牛至濁
没六月庚寅星出斗宿七月壬戌星出東南河鼓距星
西北急流至濁没德祐元年四月癸亥有大星自心東
北急流入濁没
妖星
建隆二年五月已丑天狗墮西南紹興十七年正月乙
亥妖星出東北方女宿内小如歲星光芒長五丈二月
丙寅始消淳熙十三年九月辛亥星出大如太白色先
赤後黃白尾跡約二尺委曲如蛇行類枉矢十四年五
月有星出濁際大如日與日相摩盪而入嘉定十一年
五月癸未蚩尤旗竟天端平二年春天狗墜懷安金堂
縣聲如雷三州之人皆聞之化為碎石其色紅咸淳十
年九月壬寅有星見西方曲如蚓德祐元年二月丁亥
有星二闘於中天頃之一星墜
星變
紹興三十一年六月戊午大角星東北生角隆興二年
九月戊戌大角光體搖動十月丙子弧矢九星内矢一
星偏西不向狼星乾道元年八月乙巳大角光體搖動
淳熙元年七月辛亥奎宿生芒
雲氣
乾德三年七月已卯夜西方起蒼白氣長五十丈貫天
船五車亘井宿開寳元年十月乙未旦西北起蒼白氣
三道長二十丈趨東散太平興國四年四月已巳夜西
北有白氣壓北斗雍熙三年正月已未夜赤氣如城四
年正月癸酉夜白氣起角亢經太微垣歴軒轅大星至
月傍散端拱元年十月壬申遲明巽上有雲過中天連
地濃潤前赤黃後黑蒼色先廣後大行勢如截十一月
戊午夜西北方赤氣如日脚高二丈至道二年二月丙
子夜西方蒼白色氣長短八道如彗掃稍經天漢參錯
如交蛇咸平三年十月辛亥黑氣貫北斗十二月庚午
黑氣長三丈餘貫心宿入天市垣抵帝坐久方散四年
三月丙申白氣二亘天十月辛亥黑氣貫北斗五年正
月白氣如虹貫日久而散七月戊戌白氣如陣貫東井
六年四月已巳白氣東西亘天丁丑白氣貫日五月辛
亥白氣出昴至東壁没六月辛未赤氣出貫天丙子白
氣出河鼓左右旗分為數道没七月癸卯白氣如彗起
西南景德元年三月白氣貫軒轅蒼白氣十餘如布亘
天五月乙巳白氣數道如芒帚長七尺許七月辛亥黃
氣出壁長五丈餘十一月癸丑黑氣十餘道衝日二年
正月丙寅黃白氣貫月黑氣環之二月丁丑白氣五道
貫北斗十月丙子白氣出閣東西孛孛有光三年三月
丙辰北方赤氣亘天白氣貫月四月癸卯黃氣如柱貫
月十月甲午黑氣貫北斗魁四年三月已未白氣東西
亘天庚申白氣出南方長一丈許久而不散四月庚午
白氣貫北斗長十丈庚寅白氣如布襲月三丈許甲午
南方有黑氣貫心宿長五丈許十一月已巳中天有赤
氣如掃長七尺在輿鬼南大中祥符九年正月癸亥朔
黃氣出於艮丁丑白氣二東西亘天七月西北方白雲
氣如彗箒三十餘條二年九月戊午黃氣如柱起東南
方長五丈許三年四月丁巳中天黑氣東西亘天十二
月癸亥青赤氣貫太微五年二月壬寅白氣長五丈出
東井貫北斗魁及軒轅七年五月有氣出紫微為宫闕
狀光燭地天禧二年四月黃氣如柱貫月天聖七年二
月已卯夜蒼黑雲長三十丈貫弧矢翼軫明道元年十
月庚子夜黃白氣五貫紫微垣十二月壬戌西北有蒼
白氣亘天景祐元年八月壬戌青黃白氣如彗長七尺
餘出張翼之上凡三十三日不見四年七月戊申夜黑
氣長丈餘出畢宿下寳元二年正月壬子夜蒼黑雲起
西北方長三十尺漸東南行歴婁胃昴畢及火木相次
中天而散三月甲寅夜細黑雲起西北方長三十丈貫
王良及營室康定元年三月丙子夜東南方近濁黑色
横亘數丈闊尺許良久散六月壬子黑氣起心宿西長
五十丈首尾侵濁久之散慶歷元年八月庚辰夜東方
有白氣長十尺許在星宿度中至十日長丈餘衝天相
居星宿大星南九十餘日没壬午夜黑氣起西南長七
丈貫危宿羽林入濁至天津良久散癸卯夜蒼白雲起
西北闊二尺許首尾至濁良久没二年十一月壬申黑
氣貫北斗柄八月甲申白雲貫北斗三年正月戊戌中
天有白氣長二十丈向西南行貫日四月癸卯白氣二
生西北隅上中天首尾至濁東南行良久散七月戊辰
西南生黑氣長三丈許經天而散八月壬子夜白氣貫
北斗魁四年五月甲子夜黑氣起東北方近濁長五丈
許良久散九月辛巳夜中天有氣長二丈許貫卷舌南
河東北少頃散十一月甲子夜蒼白雲起南近濁久方
散八年正月丁酉夜黑氣生首尾至濁漸東行久之乃
散二月辛卯夜西方近濁生黑氣長三丈良久散皇祐
四年十一月壬寅夜黑氣生東方南北至濁貫參宿軒
轅辛酉夜白氣起北方近濁長五丈許歴北斗久之散
治平元年六月戊午夜蒼白雲起東北方長一丈許貫
畢二年二月乙未夜蒼黑雲起西北方長五丈許貫東
井及北斗良久散四月癸巳夜蒼黑雲起西北方長三
十尺西至軒轅大民北抵鈎陳丙午夜西北方有白氣
漸東南行首尾至濁貫角宿移西北久方散九月庚申
夜西北蒼黑雲長三丈許貫營室壁壘陣及天河三年
六月丁未夜東方有蒼白雲長一丈許貫畢四年二月
癸巳夜蒼白雲起南方長三丈闊尺貫南門星三月甲
寅夜西南方起蒼白雲二長三丈闊尺相距二尺貫東
井南河久之乃散閏三月辛巳夜蒼黑雲起南方两首
至濁闊尺貫尾箕斗牛庫樓騎官五月戊寅夜蒼黑雲
起北方長三丈闊尺貫紫微垣王良壬寅夜蒼黑雲起
北方長三丈闊尺貫紫微垣甲辰夜蒼黑雲起東方長
丈闊尺貫天苑五車參旗六月癸亥夜白雲起東北方
長五丈上闊下狹貫天船閣道傳舍紫微垣天棓戊辰
夜黑雲起北方長三丈闊尺貫北斗紫微垣王良八月
乙亥夜黑氣起西北方長丈闊尺貫北斗十月庚申長
黃氣一上下貫月中十一月丙子夜蒼黑雲起南方長
五丈闊二尺東至庫樓北至南河横貫翼十二月庚戌
夜蒼黑雲起南方長三丈闊二尺貫五車東井五諸侯
熙寕元年正月乙酉夜蒼白雲起西南方長四丈闊尺
貫月及南河輿鬼軒轅六月已酉夜蒼黑雲起北方長
二丈闊尺貫北斗魁東貫文昌十月庚申夜蒼黑雲起
北方東西两首至濁貫織女天棓紫微垣北斗魁二年
四月甲辰夜蒼白雲起東南方長三丈闊尺貫天市垣
六月辛酉夜蒼黑雲起西南方長四丈闊二尺貫大角
左右攝提天市垣斗女牛七月甲申日下有五色雲十
一月每夕有赤氣見西北隅如火至人定乃滅三年二
月庚申夜蒼黑雲起西北方長三丈闊二尺貫王良扶
箱天厨六月已未夜蒼黑雲起西北方長丈闊尺貫五
車又起西北長丈餘貫北斗魁文昌五年七月丁亥夜
白雲起南方長丈貫氐房心六年五月庚申夜蒼黑雲
起東北方長五丈闊二尺貫雲雨閣道七年三月壬子
蒼白雲起西南方長二丈闊尺貫日經中天過白氣如
帶四月壬申夜蒼白雲起北方長五丈闊二尺貫北斗
魁鈎陳王良閣道東至奎丙戌夜蒼白雲起西北方長
三丈闊尺貫東井紫微垣鈎陳六月辛未夜蒼黑雲起
天河中長五丈南北两首至濁貫尾箕又蒼黑雲起東
方長五丈貫羽林外屏甲戌蒼白雲起西方長三丈貫
軫角太微丙戌夜蒼白雲起南方長二丈貫危室壁及
八魁丁亥夜蒼白雲起東方長二丈貫月及畢奎婁外
屏又起南方長二丈貫危室壁及八魁壬辰夜蒼白雲
起西南方長二丈貫天棓紫微垣癸巳夜蒼黑雲起東
方長五丈貫牛天倉歲太白卷舌七月庚戌夜蒼白雲
起東方長丈餘貫參旗及參八年二月已巳夜蒼黑雲
起西方長丈貫軫軒轅乙酉夜蒼黑雲起東方長三丈
貫心天市垣列肆宗人五月壬戌夜蒼黑雲起西南方
長二丈貫氐房心癸亥蒼黑雲起西方長三丈貫軒轅
太微垣五帝坐十月庚子夜黑雲起西北方長三丈貫
畢大陵鈎星九年四月庚寅夜白氣起東北方天棓入
天市垣辛亥夜蒼黑雲起南方長二丈貫庫樓騎官積
卒心尾六月乙未夜蒼白雲起東北方長四丈貫室壁
閣道七月已亥夜蒼黑雲起南方長四丈貫軍市天園
十月乙酉夜蒼黑雲起西北方長四丈貫北斗鈎車府
十年六月癸未夜蒼黑雲起南方長三丈闊尺貫龜鼈
天淵乙巳夜蒼白雲起東北方長三丈闊尺貫五車及
畢七月丙子夜蒼黑雲起北方長丈貫北斗魁八月庚
辰蒼黑雲起東北方長二丈貫參井北河五諸侯九月
庚申夜蒼黑雲起北方由北斗魁杓貫紫微垣至天棓
十月辛丑夜蒼黑雲起南方長二丈貫鈇鉞鈇鑕元豐
二年四月戊申夜白雲起南方長三丈貫庫樓積卒龍
尾辛亥夜蒼白雲起南方長三丈貫房五年四月壬申
夜蒼白雲起北方長二丈出太微垣貫五帝坐常陳八
年十月庚申夜蒼黑雲生北方長三丈闊尺貫北斗文
昌天槍元祐三年七月戊辰夜東北方近濁光明照地
如月將出偏西北有白氣經天九月已酉夜赤氣起北
方漸生白氣數道紹聖二年十一月柱陽監慶雲見元
符二年九月戊辰夜赤氣起北方紫微垣北斗星東南
次有白氣十道各長五尺崇寧元年十一月已酉赤氣
隨日没二年五月戊子夜蒼白雲起東南方長三丈貫
尾箕斗政和元年十一月甲戌夜蒼白氣起紫微垣貫
四輔五年四月庚子有白雲自北直徹中天漸成五色
如華盖七年五月乙卯夜赤雲白氣起東北方宣和元
年六月辛巳夜赤氣起北方半天如火七月戊午夜赤
雲起東北方貫白氣三十餘道二年二月戊戌夜赤雲
起東北漸向西北入紫微垣三年九月壬午夜蒼白氣
長三丈貫月四年九月丁丑西方日下有赤氣七年四
月壬子夜有赤雲入紫微垣靖康元年正月丁丑夜赤
白氣起西方九月戊寅有赤氣隨日出九月乙未西方
日下有赤氣十一月乙丑日下有赤氣閏十一月丁酉
赤氣亘天二年正月已亥夜西北隂雲中有火光長二
丈餘闊數尺時時見二月壬午夜白氣如虹自南亘北
漸移西南至東北三月戊子夜白氣貫斗建炎元年八
月壬申東北有赤氣四年五月壬子赤雲亘天中有白
氣十餘道貫之如練起於紫微犯北斗及文昌由東南
而散紹興元年二月已巳白氣亘天七年正月辛未夜
東北赤氣如火出紫微宫二月癸卯又如之十一月癸
卯有赤雲如火隨日入八年九月甲申朔夜有赤氣如
火出紫微垣内十八年八月丁亥西北方赤氣如火二
十七年二月乙酉赤氣出紫微垣十月壬寅赤氣隨日
出三十年正月壬申東北方赤氣一帶五處如火影十
一月甲午西南方白氣自尾歴壁婁昴宿十二月戊申
其夜白氣出尾宿歴心房氐亢角入天市貫太微至郎
位止有類天漢三十一年十二月辛丑其夜白氣出斗
宿歴牛女危至婁止危廣六丈類天漢東西亘天隆興
元年十二月壬午其夜白氣出危宿歴室壁奎胃婁至
昴止二年十一月庚寅其日赤雲氣徧天隨日入乾道
元年正月庚午其夜白氣出奎宿漸上經婁胃昴貫畢
入參宿内止三月戊辰其夜白氣自參宿至角宿止與
天漢相接約廣七丈四月丁酉其夜蒼白氣自西北漸
上東北入天市垣辛丑入北斗魁中及入文昌星乙巳
入紫微垣内至北極天樞中十月巳丑蒼白雲氣長二
丈穿入翼宿十一月丙寅白氣出女宿歴虛危室壁奎
婁胃宿入昴宿止二年十二月庚子白氣亘天六年十
月庚午赤氣隨日出十一月丁丑赤氣隨日入七年七
月壬寅赤氣隨日入十月巳未赤氣隨日出八年十月
乙巳赤氣隨日入丙午隨日出九年十月壬申其日矞
雲見淳熙元年十月戊寅東北方生曲虹三年八月丁
酉赤氣隨日入戊戌隨日出五年十月丁巳生曲虹十
年正月戊子西南有白氣如天漢而明南北廣六丈東
西亘天十四年十一月甲寅赤氣隨日入紹熙四年十
一月甲戌夜赤雲白氣見五年六月壬寅白氣如帶亘
天已酉又如之慶元四年八月庚辰白氣如帶亘天五
年二月癸酉夜白氣如帶亘天八月癸亥又如之嘉泰
四年二月庚申赤氣亘天十一月壬申其日白氣如帶
亘天癸酉虹見嘉定六年十月乙卯赤氣隨日出十一
月辛卯隨日入嘉熙四年二月丙辰白氣亘天淳祐二
年二月癸丑朔白氣亘天十年十一月丁丑虹見景定
三年七月甲申夜白氣亘天如匹布
宋史卷六十
宋史卷六十考證
天文志十三三月星出張如金星(臣召南)按前文俱
云如太白此則依舊史本文未畫一耳後文數處同
建炎四年六月乙酉星出紫微垣鈎陳十月辛未星出
壁(臣召南)按此二條但記出而不言没亦省文之
一法後文數處亦然然與從前體例異矣且但言星
出不又與客星無别乎
雲氣十月丙子白氣出閣東西按閣下當有道字
宋史卷六十考證
