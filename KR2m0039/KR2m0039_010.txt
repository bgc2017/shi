欽定南廵盛典卷六
天章(丁丑)(江南)(山東)(直隸)
詩
自嘉興一日至靈巖駐驆二首
檇李至靈巖一百卅餘里舟行縦順風比至亦晩矣長
隄可跋馬篤速便且駛易馬行逾刻風帆落後已北南
殊所習其别乃若此誰掛翰林帆(布帆有大書翰林者是日所見故戱及之)
晝寢方隐几前行馬及之艤岸行且止(隨行無事之舟率令前行是日)
(昜馬由隄行及之故反落後)謂後落後勞彼喜逸無比飽食倦且眠
夜到亦可耳
易舟寳帶橋取道石湖寺跋馬上方山復行廿里地申
刻至靈巖罨畫峯愈翠坐我臨湖榭太湖在襟袂非歴
半日勞那愜無窮意来往已半月弹指訝何易
再遊寒山别墅
靈巖紆䍐蹕所為遊寒山春曉宿雨收千嶂泮輕煙遵
磴下高峯天平在目前此則姑舍是已悉率戒盤過嶺
不五里别墅爰至焉嶻嶭屏陡壁逶迤枕平巒渟為半
畝地激為千仞湍隨宜置亭閣面勢抱林泉昨去落梅
英今来綻牡丹今昨信幻耳来去亦儻然凡夫果不凡
即境知人仙中心以藏之句留蒼巖間
清暉樓
架木為高閣疏泉得廓池淙聲階下聽秀色坐間披笙
奏新篁籟衣沾宿霧絲景參米氏畫神會謝家詩
聽雪閣疊舊作韻
宧光鑿石處引泉墮潭底其上有别墅我昔聞名耳今
来乃一尋兩竒信並美而此舊所賞亦可稱觀止映心
鏡如朗蠲俗園成喜擬水為雪得水原雪之始請君㤀
耳觀聽可弗聽已
遊獅子林(蘇州府城内)
早知獅子林傳自倪高士疑其藏幽谷而宛居閙市肯
構惜無人久属他氏矣(今為黃姓涉園)手蹟藏石渠不亡頼有
此(石渠寳笈舊藏有獅子林圖為倪高士真蹟)詎可失目前大吏稱未飾(叶)
未飾乃本然益當尋屐齒假山似真山仙凢異咫尺松
掛千年藤池貯五湖水小亭真一笠矮屋肩可掎緬五
百年前良朋此萃止澆花供佛鉢瀹茗談元髓未擬泉
石夀泉石况半毁西望寒泉山趙氏遺舊址亭臺乃一
新高下煥朱紫何幸何不幸誰為剖其旨似覺凡夫云
慙愧雲林子
詣
文廟行禮
文廟建城南相傳錢氏園仲淹得斯捨胡瑗聘還尊惟
是重經術何嘗計子孫(相傳文正得此園形家以為子孫當世世科甲文正乃捨之以)
(為府學云)短長相較量終覺勝于門
過紫陽書院疊舊作韻
書院臨泮宫講學興賢俊斯為儲材地董率尤當慎潛
老宏章寄相讓如廉藺章更閩中人紫陽道應振性理
無竒言躬行敦至訓人已審所為改過要不吝去華以
就實素位惟守分克己苟弗力外染將乘釁適因禮
至聖宫牆仰數仞過兹接諸生為誦勖新進暇當付剡
藤揮毫意以運
蘇州起蹕作
金閭三日略延留鳳艒平明啟蹕郵惠瀑重期清入聽
靈巖迴望翠凝眸豈無餘意民情戀更有殷憂河務籌
况復秣陵亟徯我便當減從一為遊
惠山寺疊舊作韻
峯峯晴色濯新螺紺宇珠宫借巘羅希有秘珍永寳四
率成佳話實堪多春泉石罅淙聲細新竹風前弄影娑
文字禪雖非本分要因淨業悦陀那
題漪瀾堂
一泓清照鏡光新耐可含風漾細淪印滿半輪千古月
入龍鳳影數竿筠題名乍爾懷蘇軾肄業還應憶李紳
笑我匆匆催騎去豈云瀟灑箇中人
若冰洞
我昔撫石甃己愛冽且泚今探若冰洞更識泉在此牝
谷孕靈液乳穴淙神髓九夏其中寒而况三春尾不可
以久立巖齋聊徙倚展書悟為學進步詎可止澄懷對
有源静觀懷無始斯固太古然何乃稱陸子
寄暢園雜韻
水雲佳趣罨簷楹(軒名園中十二景之一)過雨林嵐滿目清也識
舟行紆十里奈他泉石繫崇情
遠峯近巘滴新螺清曠名園一再過異世一家能守業
猶傳鳳谷昔行窩
九人六百有餘歲前度曾因佳話傳碩果今惟四好在
了知夀者相非堅
松篁深處小逍遥紫綻藤花綴幾條今日錫山姑且置
閒閒塔影見高標
自無鍚放舟過丹陽駐蹕方瀆橋之作
廻鑾將幸徐金陵應必至六朝文物邦訪古吾素志寕
無數日留復恐歸期滯無以每趲程原非為遊恣今朝
遇順風早停頗無事宣傳駐方瀆一百卅里地毘陵及
曲阿瞬息度次第衆舟多不及中途瞠乎棄乃悟有快
心即有不如意
駐蹕金山
揚子乘波換綵&KR1956;定光遙見石排峯吳頭越角纔經攬
浪静風恬幸每逢萬古東流目遊恰一時佳景興飛重
往来屈指剛彌月爾許青山兩岸濃
慧居寺八韻
寳華深秀處問路記吾曾是日觀民暇青春佳興乘梵
宫迎馬迎﨑逕破雲登戒井誰當汲蓮池依舊澄六檀
身口意三寳佛經僧淨業遵毘奈禪機謝慧能
璇題千載煥(寺舊名聖化隆昌名皇祖南廵時易今)飴慕一心增小憩催
行轡耽斯理豈應
遊棲霞山
第一金陵明秀山所欣初遇足空前畫屏雲罨紫峯閣
乳竇春淙白鹿泉梵業鐫碑尚隋代淨因捨宅自齊賢
更誰鑿壁名紗帽只恐平原意未然
紫峯閣
一峯傑豎衆崖巔絢靄凝嵐秀撲筵不是匡廬瀑簾側
也應名託李青蓮
春雨山房
山房號春雨雨景一斟酌萬籟静亦悠諸峯翠如濯煙
絲織空羅雲片張油幕農夫早歌舞行路来憩樂囅然
笑子瞻曾是曾弗著
太古堂
水態將山致都觀唐氏詩何當蠲萬慮来度小年時
駐蹕棲霞行宫作
建業路由西棲霞適可棲聲名冠白下樹木見蕭齊一
宿誠多費諸峯率入題山房春雨足(春雨山房是處舊名也)頗望
霽光䨑
面勢延清矚林巒景未藏流銀響琴瑟依綠撫琳瑯藻
繪信何有茅茨覺倍強漫重舉僧紹傲志恐無當
遊攝山棲霞寺用尹繼善沈德潛倡和韻
久聞攝山名秀如玉而冠僧紹小隐處高節古今羡拔
地百卅丈嶤峯凌碧漢衆山皆在下如翁視童丱畫石
及落星歴歴皆可按圖經昔羶薌久矣繫清戀兹来緣
省方乘暇遊禪院蘇民厪解澤對佛愧止觀咨爾肆覲
牧峻宇何須辨
山房號萬松屧步尋深逕孫枝貎已蒼側榦形猶正何
况古喬者孰不見生敬幾赦斧斤刧益凛冰霜性拂星
自成景吐雲應號慶偓佺曾遺堯養真稱戰勝又如商
伯夷乃得清之聖層臺一登臨民瘼當前凭元氣復也
無謖濤何心聽
古人亦有言枕流而潄石不可無此意愛斯淙復峉懸
崖仲璋琢其佛四十尺松撐雲態破竹迸埓形坼盤拏
互轇轕如蓋亦如帟可以謝棟梁永此安巖壁峯迴路
轉處化身更千億既不辨異同誰更分主客渫泉得品
外盤陀聊憩息軒渠笑陸羽未遇此真脈跑曾聞有虎
名得因逢鹿每吐雲英英亦浸月漉漉
其始乃何年太古此澗谷蘚痕石縫間細注纔漩洑聞
自候停蹕階下完成瀑斯事属偶然不必稱更僕儻来
還儻去誰歟享清福迴首與山僧付爾聽真筑(山有白鹿泉日)
(久就淤大吏於此建書室備憩因稍為疏導遂成巨流飛瀑奔注冬夏不竭云)
昂首最高峯巉巖拾級上藥草堪攝生含芳襲人賞北
地見大江顥氣涵漫漭吾懷與之如廓然坦蕩蕩忽憶
東坡翁赤壁曾獨往俯憑夷幽宫長嘯發逸響其氣盖
古今其景融機象斯遊可同乎吾惟企遐想
藉問夏諺中遊豫緣何事江國災祲餘如傷猶未置嗟
爾在位者孰非民攸塈邇来閭閻况略悉巡春騎縦云
免溝壑未稱富蒋芰矧兹乃所見寧無未見際供奉爾
勿勞徒勞亦奚異踏閱便遊山閒挈詩人儷索觀賡其
章匪侈詞華麗(尹繼善入山閱工沈德潛偕往故有此作)
萬松山房
萬松春曉坐山房雨後千峯濯翠光因迥為高步入古
受宜得趣意延涼閒聽倚巘濤翻鬛極眺鋪阡浪擺芒
詎事遊山欣愜賞為民額手慶宜暘
幽居菴
綠雲深夐處結屋號幽居不辨明(僧紹)張(瓌)昔真堪師友
予羣峯圍峭蒨叢桂映扶疎想見伊人致徜徉賦遂初
登最高峯望江放歌
坐井者不可與觀天窺隙者不可與決鬭鵬圖南技窮
於居籠驥空北術乏於見囿得逸於勞見遠於高苟不
造極安識括苞吳頭楚尾雲島風潮上下億計刧東西
萬計里魏吳相割據金宋互興圯一枕覺槐隂渺乎其
小矣謖謖天風拂鬚盪胸濤入耳砰磕鏗&KR2280;收帆息檝
羣避蛟龍孰知坐峯頂者豪吟虚閣之中霽光下照彌
平野菜黃麥綠真宜農
太虚亭
太虚亭縦縱遥目一片晴光千里俱快意不關林壑美
却因農慶憶杭蘇
登燕子磯觀江
峭壁捍長江探竒勝絶䨇目窮空宇合耳駭雪濤淙鴥
鳥瑞殷祖泥駒造宋邦從来稱守德天塹詎斯漎
遊觀山山永濟寺
濱江得初地插漢俯諸天鐵鎻連飛閣金䋲闡福田濤
聲風裏立花色雨中燃默默今何在彼寧非大年(默默和尚)
(向住此寺年過百矣辛未南巡時尚矍鑠出迎今已示寂云)
駐蹕江寧作
龍蟠虎踞古神區展義觀民六轡紆詎彼迤南山水境
曰兹鑒夏帝王都春前耕植羣猶力災後鄽闤氣幸蘇
解澤有何遍黎庶憐他愛戴不謀俱
泛舟後湖攬古
太平門外蒋陵湖春波演漾含新蒲鳴榔煙水入深處
濯清因以為清娱憶昔繁華樂遊苑穿池肄武陳舳艫
熙寧洩水號濟困實與青苗意不殊勝朝乃復事開浚
洲上置庫藏輿圖即今陂沼静無事魚鰕者往同民俱
輕舟自謂忘機矣何乃紛飛鷗與鳬
大報恩寺
南朝四百八十寺惟有建初真最初步長千巷尋覺路
想赤烏年創佛廬放燭天光鎮如彼登凌雲頂記曾予
拾級聳眸姑且置千秋興廢慨憑餘
雨花臺口號
崔巍雨花臺蹟傳梁武帝雲光講經致雨花臺城不救
嗟何濟文殊問訊維摩處乃有天花散天女一之為甚
可再乎著者空搥塗毒鼓
秦淮歌
祖龍東巡壓王氣通淮鑿斷方山埭癡心慮後五百年
詎知亡秦在二世長源因此名秦淮縈紆建業逹江隈
時塞時流異沿革秣陵終免淮為災六朝往事難尋跡
王謝燕飛誰氏宅風流江令倦遊歸惟見秦淮依舊碧
楊吳竊據築金陵清波溶溶乃貫城十六紅橋夾兩岸
蜀嬌越豔揚新聲千金買笑輕一擲纏頭錦是寒女織
會稱盒子鬭新竒薛鴨袁羊飣珍食而今功令禁俳倡
歌楼舞館都荒涼煙花麗景縦遜昔癉邪敦樸誠良方
賦得鴻漸于陸(得時字五言八韻江寧試士子題)
懿彼三同鳥玩兹上九辭陵終莫之勝羽可用為儀胎
産則成幻天冲或有時去容郭瑀指来必季卿隨鳬乙
任呼耳毳毛豈恃其稻粱原得致矰繳底湏施薄漢雁
斯後載旌騎早知寄言觀國者尚勵賁来思
靈谷寺
鐘阜東南尋道林蔚然深秀松森森溪光山色宛其識
鐘聲旛影空(去聲)人心八功德水清且泚梵天震旦何彼
此更聞左側琶琵街鼓掌響應彈絲起非神竒亦非邪
滛世尊早明示其旨乾闥鼓琴山河大地作琴聲迦葉
作舞亦復如是而已矣
閱兵
建業開牙駐禁軍
當年深意守惟勤安時要忘忘危日詰武寧當視具文八
色旗分光耀旭千行士厲氣凌雲方行禹跡無非事
大烈欽承勖□聞
題雞鳴山
元黃剖判初江流山即峙山不自道名名况非其始六
朝稱雞籠或云因形似易謂鳴者誰紛任後人揣漢魏
前無聞時寧未有此或開處士館教授傳經旨或創浮
屠宫清淨演禪理我来暢遠目元武澄見底欲倩揚清
波稱謂一以洗
遊清涼寺
石城禮香界此路舊曾經淨業真稱白好山不改青欲
尋辛未句因上翠微亭觸景成新會清機悦性靈
石城歌
依巖捍江據地利建置緬懷吳大帝舟師風利不得停
一片䧏幡遂由出宋吞齊并相割爭石城幾閱凡與荆
袁粲雖死固未死禇淵儼生何謂生省方偶此經層巘
百雉埤堄猶完善孝陵締搆想當年金川門開瞥轉眼
風雨中晦明宛右顧興悲應不免吁嗟德險守鑒兹及
其守兹則已晩
朝天宫
冶城謁琳宇竹樹欝蒼蒼弔古懷王謝遺風冺宋梁緣
山飛紫閣守汞鎻丹房顧諟吾恒悃寧同尚老莊
牛首山
聊以萬幾暇遊兹䨇闕山丹梯登覺路白業訪禪關鐘
韻響還静吟情搜亦閒隙中窺倒影(寺西側一殿闔䨇扇則闔寺峯形塔)
(影皆倒影入其中實一竒也)塵念此都刪
江寧迴蹕駐棲霞作
三日金陵駐葆旌觀民率己悉民情尊親豈可不羣戴
疏瀹都緣繋别營(將往徐州閱河)襄邑四乘將閱壩攝山一宿
且隨程較農所願收春雨遊景偏欣值午晴
玲峯池
天池一泓峯頂泌旱暵不竭潦不溢豈許凡鱗箇裏藏
時有卿雲波上霱南齊隐者枕潄日那見紅亭崖側出
為幸否乎泉自知俯清聊爾怡神謐
石梁精舍(即明僧紹隐居故址)
高臺迥榭頗宜煙巒攬結幽竒遐想南齊隐士爾時未
必如斯
萬松山房
一逕愜心賞數間容膝安濤聲晴亦雨蓋影夏應寒疎
固宜清寄密寧礙暢觀由来無不可彷彿在田盤(盤山萬松)
(寺為十六景之一)
疊浪崖
海濤稱排山崖容謂疊浪稱謂豈本然名字出想像(叶)
翹首盻層峯誠有翻波状谷神不獨工冰夷宛相向僧
紹昔乘桴依稀於此放
德雲菴
英英靄靄鎮氤氲路轉禪房花木分那共闍黎舉公案
諸峯都見德山雲
九株松
觀象為乾數合陽竒形古貎鬱蒼蒼攝山擬作香山喚
九老居然會會昌
玉冠峯
舊名紗帽峯嫌其近俚適和沈德潛詩得句云久
聞攝山名秀如玉而冠即以昜之
宇宙以来便有此秀拔江南鮮倫比六朝近始著稱物
持以名之豈其理彭澤不折五斗腰科頭散髮常逍遥
假使賁然白駒賦夏收殷冔或可招廻巒沓嶂疊崚嶒
我欲易名難揣稱詩𢋫老沈得竒句神傳機輳真絶勝
僧紹有知應默肯崔琰何人敢爾能
駐蹕金山
棲霞跋馬莅江干恰喜輕風不動瀾舟繫石簰纔過午
級攀雁堵略生寒雲来氣接巫峽遠月湧輪高海嶠寬
饒得蒼巖泐新句他年又作舊題看
觀濤樓
地據江山勝樓臨潮汐竒憑觀悟有術妙理契無為月
鏡光明印風紈澹蕩披驚濤曾未睹允翕幸裒時
渡江駐蹕天寧寺
春江浪息曉風輕片刻瓜洲跋馬行舟易長川廣陵近
岸臨别館午天晴詎緣問景常探勝要為籌河便趲程
舞榭歌臺都不繫繋吾懷者是民情
遊平山堂
卓午行宫頗無事偷閒一再至平山花辭駘蕩紅紛雨
林報清和綠可攀逾月風光易爾許千秋吟咏檢其間
何當向者留新什早泐苕華待我還
命築高郵城外石隄詩示董事諸臣
河水日以高河隄日以起漾舟度高郵城廬見隄底無
計使之與隄平生靈所繋驚心視前度淮城命砌石兹
審緩急略可恃無已下策仍用之糜帑固非所惜己愧
我猶無疏瀹能責人盡職斯非理鞏固崇墉保障資費
期實用而已矣
運河行
運河之水東南流催漕風向西北逓風水胡乃太相&KR1541;
造物節宣有妙意順水行舟南者欣順風揚帆北者遂
是謂天地之大公往来無不資利濟順風復希順水人
不知足矣聽斯議
閱河示總督尹繼善副總河嵇璜
皇祖闢清口啟閉因時制高堰障淮東三壩尾閭置侵循
湖漸寬頗有弗容勢辛未親相度因命增築二其三勢
實危乃得開信智(高堰舊設三壩洪湖資以蓄洩伏秋湖漲至弗能容辛未南巡閱河命增)
(築其二與三壩而五以仁義禮智信為次逓相宣洩智信二壩非漲極弗得輒啟)多洩堰則固
高寳潦必暨其間亘運河諸壩復鱗次車邏及天然昔
人具深意不得已乃宣宣欲有次第而為下河者閉壩
堅持議一再偶獲幸(前河臣高斌堅持保護下河之議高寳田廬初得其利迄以壅閉致)
(潰)未可頻嘗試所以癸酉秋上下咸被沴其心可矜諒
其智誠愚昧設云鍳其轍保隄則了事開壩孰不能災
傷將歲逮審度權節通時刻謹消息(叶)五言慎大端推
行慎所自
恭和
皇祖覽淮黃詩韻
竹箭東流川氣黃清淮交滙癸壬方
六巡勞己無所逸
一念勤民如視傷休息恒關足衣食賑蠲敢靳救災荒宣
防前歲心猶惕即看洪波沸泆湯
閱高堰工有作
癸酉秋之月沴氣行江南濁黃潦日增清淮漲復添清
口不能暢五壩尾閭渰而何膠柱者前議持愈嚴天然
壩弗啟為慮下河漸究之乃大潰匪愛害倍兼高寳危
城郭興塩壊閭閻上下兩俱敗何有修防諳其時河復
決奪溜渾波淹不亟事堵築將慮洪澤占(叶)岌岌數丈
堰水連堰面涵億萬淮揚民殆哉奚忍談立命重臣往
分任各勉擔(是秋洪湖漲决高郵二閘而黃河復決銅山南徙特命舒赫德劉統勲等往来董率)
(堵築)茭楗莫惜費齊鄭助料僉(在工物料皆命山東河南轉輸速濟)其冬乃
合龍同日逹奏凾(二閘銅山均以臘月十二日合龍同日奏至)善後慎在兹
滲漏可視凡培高斲山骨取固灌米泔因工賑災餘庶
民来畚杴閱歲績乃奏緩急庶可諶(叶)崇墉兹臨視咨
度停廵驂終無永逸策忸怩惟益慙
渡河駐蹕行營作
蕆事南廵此渡江五旬餘日白駒過桃花水後全消漲
天后風恬不動波彭沛縈心勞相(去聲)視瀹疏蒿目歎如
何陸程計里應須趲武帳聊欣習慣多
將往徐州閱河命簡親王竒通阿率衆護衛
皇太后先至山東靈巖行宫駐蹕減從登途八韻紀事(有序)
州維禹畫方見雅歌溯開國於大彭指名都於西
楚聿自澶淵既徙遂當黃水最衝比至邇年益為
險要當怒濤澎湃之際束於地狹則勢激而成危
迨濁流濔漫之餘分於力弱則沙渟而致淺中泓
易阻上游受倒漾之災旁出多歧支渠有奪溜之
患頻年告祲勞負楗於公卿鄰壤不登嗟釋来於
黎庶披圖蒿目曾無長策之可施覧奏增夏孰則
成勞之可恃乃者翠華時邁清蹕言旋相望數程
親臨周視惟是經途沮洳掖
輦非宜抑亦繞道遄征輕装取便爰簡親藩而衛從先
駐勝地以憩留民事籌咨計往還者旬日
慈顔載覲奉
色笑於晨昏律諧八韻事述五言
禹蹟久湮廢堯災每大投漢曾通鉅野宋已賦黃樓近
歲溢淤墊乘時欲酌籌
安輿遵故路減從指徐州永逸誠無術預防要有謀策誰
陳賈讓佑獨籲陽侯所恃茭兮楗還虞伏與秋未觀愁
弗置觀亦祗增愁
欽差工部侍郎夢麟總河白鍾山等奏報荆山橋
疏浚工成命議叙董事諸臣詩以紀事
去年秋溢孫家集大事茭楗塞決口餘波泥澱荆山橋
微湖路塞水不受連延數郡被災沴未涸春田農束手
加賑聊以救目前善策亟為籌其後冬官之亞適隨鑾
相度疏排汝其𢡟(叶)南北河臣(江南總河白鍾山河東總河張師載)胥本
責毋分疆界連臂肘集役偹物發帑償守土臣職晉也
就(叶撫安徽巡高晉)同心合力勉宣防豈在清塵供奔走瀹濬
兩月工始成荆山水洩四臣奏(叶)二麥雖已失餅餌大
田庶可播畎畝酬勞奬績爾則應消患致和吾益忸
賜河道總督白鍾山
南巡江國周遭歴不使河干負弩朝嘉爾導疏合優叙
肯因小節課臣僚
安瀾
龍王廟六韻
皇考勤民瘼
龍祠建皂河層甍臨聳壩峻宇鎮迴渦
毖祀精誠逹安瀾永佑歌彭城將往閱宿頓此經過捍
禦方多事平成竟若何所希
神貺顯沙刷輯洪波
舊邳州
艾陽遷業
聖恩留(康熙己巳年始改建州城於艾山南)患自羊山初改流一片白波浮
故壘土人猶道舊邳州
七壩
西来近彭城川狹河益曲曲則名生工搴茭事修築昨
過夏家路七壩兹經復疊葦禦洪濤洞心吁駭目尚聞
水工云如此不一足救急固云可經久誠非淑以官為
家者方藉資津漉譬如人無疾爬搔偶成毒毒已雜方
投禍多鮮見福
所過示總督尹繼善巡撫愛必逹
所過沮洳鄉民艱觸目是入疆覘田野大都荒蕪矣高
地縱種麥或冀半收耳低地麥復澇青黃將安恃翻犁
播禾黍復苦無種子官借雖有例吏胥弊無己罪固孔
距心吾豈徒責己方伯日隨鑾爾我同見此設更無實
政責又將誰委方面逮有司如臂之使指其遍歴窮鄉
民瘼周詳視開倉貸糓種加賑賙流徙惠必使遍霑仍
防螙役技最哉各盡心庶俾瘡痏起
麥田
麥田状不一高下頓爾殊高可望餅餌災後口聊餬下
者春即潦根黃苗半枯哀哉煢煢民食將近奪乎加賑
至夏五倉儲嗟無餘博施古己難况多蠧役徒豈如接
青黃各為足食謀見高固少慰見下增憂吁慰不抵憂
多民艱紛蹕塗
渡河駐蹕徐州作
畫州思禹績建國緬堯封楚漢惟蝸角山川實地衝澶
淵徙以後渤海入無從邇日淤尤甚防秋策預供用爰
紆六轡都大為三農恬浪徐鳴槳洪流高指墉驚心斯
創見著意敢辭慵寧更言多費惟勤救鞠訩石隄築一
律(徐州北面護城有石隄而東西皆土隄命易之以石)葦埽勝千重惟是補偏計
曾無永逸庸黃樓讀昔賦宋代即今蹤謾詡新沙刷(水工)
(云近日城下黃流較前刷深三尺許)寅哉兹偶逢
災餘
災餘癘必行古人言之矣將為徐州行大吏云宜止去
去關民瘼寧忍復避此銅山莅古邑菜色嗟惄視藍縷
鮮完衣踉蹌或無屣實澤果遍及仍然故何以太醫雖
庸醫玉缺珷玞美四鄉分往救所司撥藥耳(叶)斯固子
産惠應勝魏公指視爾傷曷瘳曰予愧無已
彭城河復
蘇公河復昔非復彭城河復今仍河何以謂之復解嘲
聊爾為斯歌漢唐以来通鉅野燒草不属無如何浸滛
吕沛漸多事川狹濤怒騰盤渦然惟宜合不宜散合資
刷沙離渟波斯流雖古有成語徒見其害利則那去歲
奪溜孫家集中泓力緩沙淤多隄旁水誌度分寸泥停
五尺高益加桃汛湯湯已拍岸伏秋轉眼難延俄用是
切切愁弗置紆程歴覧親研摩下策仍惟事修築易石
鞏固周遮羅水工喜稱漸復舊數日頓爾形遷訛三尺
沙刷餘二尺誌在敢飾虚言詑此亦偶然慢過頌靈實
昭矣感不磨
遊雲龍山作
彭城駐輦厪河防咫尺雲龍戲馬旁本意原非是山水
偷閒聊復訪蘇(軾)張(天驥)翠峯夏首關林葉綠野風清泛
麥芒底事今来艱迥句為民籌濟為民傷
大士巖
峯有飛来像豈無色空空色定同殊普門誠切宏慈願
利濟應殷此際夫
試衣亭用蘇東坡韻
甕乏黃虀身缺衣民艱露冕訪斜暉祗餘恧若先憂切
那有軒然逸興飛
放鶴亭歌
水石豈千年羽衣早翩去何来雲龍頂依然有其處疏
軒眺遠棲嶙峋階前亦立胎仙羣坡翁公案一重唱爾
時更有張山人青山綠野古徐州黃河之水東南流本
意登臨豁遠志宣房深計翻增愁
戲馬臺用謝靈運詩韻
謝客昔攬勝摛藻蜚白雪逸志託邱園皜皜秋陽潔西
来為籌河彭城此駐節導俊無良方俾乂資賢哲旋顧
災餘民食乏衣並缺八珍為弗甘寧能暢遊悦雲龍有
蘇蹟秀色城頭列途便臺頭寺(即戱馬古臺也)清詞記一闋放
鶴已憩驂戲馬慢停轍寄言賡佳作伊人所懷别汲古
緬心藏撫今慚治劣
孫家集
去歲霖為災漫灘遂奪溜(上年秋汛後黃河漫溢孫家集是處本無隄工以備盛漲)
(例扵秋汛後補築水衝溝渠而富勒赫漫視之兩年未嘗補築遂致成渠奪溜特命尚書劉統勲督工堵禦河)
(流始復故道)先事防少疎禍致不可救非人用鰥官吾過其
誰售連延淤荆山齊豫胥澇遘用是深厪懷王臣課奔
走捍禦築決口疏瀹通下就今来閱崇隄未雨為綢繆
(叶)層層牢關鍵切切防滲漏此誠燃眉計秋遥奚善後
登黃樓作
岧嶤傑構俯徐城黃堊還存玉局名作鎮千秋彭與沛
祀賢並坐弟和兄(樓中胎塑子瞻子由像)我詩傑句真無就夫子
當年妙獨成(二語櫽括東坡黃樓詩句意)太守為民猶切意况吾飢
溺敢㤀情
再題黃樓用蘇東坡韻
黃樓登不可無說更讀蘇詩引興發上惟青天張幕圓
下有洪川流笏滑脱胎高坐兩賢人便欲拾級嫌塵襪
遐想九日勝賓筵痛飲豪歌鸚鵡呷亦未因樂㤀憂民
隄築王尊督錙鍤我来黃水雖刷沙災後飢民景憐煞
北瞻沛沛開霸圖南望雲龍羅梵刹城頭曾不淖泥侵
河中亦有鳴榔軋即景都弗減愁懷解嘲險韻聊吟壓
泗水無從覓津滴楚山依舊圍&KR1686;齾嗟我羣黎乏衣食
那有千村畜雞鴨違議紆程切痌瘝詎同攬結尋苕霅
(初議至徐州閱河大吏僉以頓次為積雨停潦所侵經途淖濘多方沮止朕以籌河恤災非事遊覧不可中輟)
(排衆議登程連日晴明安驅周覧一如初指)
渡黃河
春巡来往六乘舟總喜風恬濟巨流民務河防予並厪
天禧
神貺衆蒙庥越山吳水别江國齊郡燕畿指陸郵只有
此都人太鞠不堪蹙額望廻頭
荆山橋歌
石橋三里許以長如虹蜿蜒飲兩塘南北咽喉形勝控
春秋節宣計畫良東接睢邳耕桑野西連豐沛王霸鄉
我曾坐照資利涉發帑修築乃如常(乾隆丙寅發帑數萬修橋至丁卯年)
(告成)徐州省方今迴蹕路便因度斯輿梁去歲孫工河奪
溜聞道經此東歸洋一百餘孔不足洩其時水過橋面
強水過沙渟半淤澱微山遂壅趨壑方疇咨督課速疏
浚即今尾閭纔通航吁嗟民艱觸目是善後之策猶茫
茫
入山東境
去去雁鴻減行行雞犬繁一朝渾别省百里易方言對
此慰誠切過来愁尚存亂山合沓處迴首是彭門
韓莊閘
韓莊界微湖蓄水以濟運猶恐春水弱冬令例疏濬去
歲黃瀆溢壅遏湖流順泛溢連運渠無從辨隄堰即令
漫縴道轉漕遲北進荆山近雖剔十未減五分立馬望
湯湯播種待數郡艱矣籌何防恧哉念民困
䧏旨截漕十萬石為徐州鳳陽各郡縣倉儲之備
詩以言志
加賑至夏五民猶未免饑平糶及借種諸政命齊施常
平雖積貯展轉將無遺我身縱北来我心每南馳彭城
實親歴瘟疫方時時不待監門圖目覩嗟流離鳳陽所
属縣聞亦同沛徐(叶)惠但施經見向隅豈其宜夏非截
漕時災重不可泥(叶)分貯補倉缺緩急可賴之與我共
治者寧非良有司體此在抱心推行其善為
麥色
麥色北来日勝前黍禾鋪野潤芊芊含風沃露清和月
逭歉希豐齊魯田境不災荒方講讓戸多絃誦自興賢
蕭豐均是吾民耳鵠面鶉衣劇可憐
詣
闕里瞻拜
去歲躬親奠
素王廻程重謁
廟堂皇誰知獻馘翻成僞(去春以上年平定伊犁親告闕里啟蹕時適得擒獲阿)
(睦爾撒納之報久之乃知策楞等為賊所紿輕信妄奏)遂致餘氛更搆殃(逆賊既未就獲)
(颺竄哈薩克其餘孽尼瑪等復與噶爾藏多爾濟糾結為亂)豈礙告成斯局定曰惟
聲罪不庭方
祖功
聖德胥垂佑在泮行歌載輯章
駐蹕古泮池之作
古泮城東在鳴鑾此日停壁詩宛隔歲(去歲駐蹕於此壁間留題)庭
栢只常青自較氊廬爽况看石沼渟卑宫近思訓切切
志遑寧
皇太后車駕至泰安行營問
安紀事
紆程十日往徐州齊甸言旋傍麥秋趨謁
起居倍常敬慘舒民氣
奏從頭
謁
岱廟六韻
春巡限定程望
嶽寄遥情用趁迴塗便一申肅拜誠震方惟
帝出寅德肇人生仰載無私禱祈年有屏營英雲龍寳殿
佳氣護層城退憩尋環詠(環詠亭在廟西側四壁刻歴代遊人詩)詩裁不
易評
登泰山作
合雲亭度棧縈紆旬歲重教履巘途昔日今時渾不隔
登封䧏禪總無湏儻来憂樂亦矣矣試問山川亦異乎
昂首天門三萬尺到因步步積工夫
壺天閣
迥閣昔經坐今来無復登攀躋緣未暇攬結識吾曾碧
水自深澗白雲指上層勒崖多舊句歴歴可明徵
廻馬嶺
昔人迴馬地進馬跋巖扄夫子有明訓功毋一簣停
朝陽洞
當年題句處灑掃備延停雲棧有翹白岱峯未改青不
教鎮留憩緣是舊曾經率以勞為逸天門即叩扃
十八盤
猶記昔登十八盤坦途高架丈餘寬曾因過費飭方伯
率為趨平奉
大安(戊辰恭奉成坦皇太后安輿登岱有司架木為棧道險竣皆途兹来朕策馬以登不令架木)今
度揮鞭吟馬上不教倣棧闢雲端石梯拾級千層迥却
喜嶤峯本色看
登泰山恭依
皇祖詩韻
春月南巡限程迫題詩興寄碧峯頭設如兩度皆空過
(辛未及今丁丑)終覺一心太率浮謁
聖纔辭曲阜縣登山遂至泰安州乾坤普照
天襟廓景仰
奎章萬古留
瞬息十春巖電影年来憂樂憶從頭誰能石上三生認
且看煙中九點浮幻矣仙蹤謝蓬海憫哉民瘼指徐州
雲巢若問前巡事(岱頂行宫名戊辰三月孝賢皇后得病實扵此)□灑空庭
不忍留
登玉符最高峯得四百字
春廵氣尚寒有興未登眺清和兹返輿日長况早到宇
宙最竒處空過山靈譙設如逢炎暄揮汗亦何要時景
值佳會况鮮幾務告邂逅不可失一暢智仁樂園北啟
便門不必命旌纛肩輿陟崇椒林鳥為前導嶊崣羅疏
峯威紆列層嶠陡壁若無路一綫穿林徼或如田見龍
或如霧隐豹或雄以狰獰或深以窅窱或秀若丹青或
壯若廊廟樹抱石為胎泉飛峽成調山花霏細芳山禽
逓幽噪歴歴所攬結朗朗開懷抱舍輿還進步何藉笻
屐趠初至半室巖厜㕒以柵窖方状儼維摩不著天花
落(叶)為想詩僧逸頓息塵緣閙躡險捫煙蘿洞有白雲
號膚寸一脈起澤應三農禱證盟功德頂調御真古貎
巢鶴最高處仙胎宛可召應接乃無暇竒觀拱四照南
瞻日觀峯是我昨所造北睇鵲華翠雲中辨隠約其東
朝公近疑聽錫聲摽惟西乃豁開来路盤崖隩已覺鮮
其匹便欲觀其竅設匪片時勞安識無窮妙蒼然日色
暮歸路尋舊峭憶昔可公輩别傳西竺教想亦巢許流
林泉寄笑傲侵尋事莊嚴逐末吁可笑其師若有知弗
許頭應掉有為法終幻成壊像相詔猶然冀施檀云有
福田報松隖坐靜觀萬緣信誰覺忘物我未能吟懷且
推敲
恭奉
聖母懿旨啟蹕還京紀事(有序)
徐方時邁
鸞馭暫違曲阜言旋
帷宫載覲迨&KR0681;玉符之勝境泉石蔚其清涼聿奉
鑾輅於名區飲膳調其旨適廼頒
懿訓俾速星言奏小憩以同行未蒙
慈允用首途而遄發仰體
聖懷中宫率嬪御以承
顔親藩整師徒而扈蹕稍稽旬日佇待
起居詩紀五言情抒六韻
南巡三閱月北至近臨期
方澤躬禋祭明庭臚選時皇都程尚遠
慈馭速非宜况
喜名山秀欲
留幾宿頤親藩簡護衛宫眷畢追隨
懿命關勤政前驅
志敬兹
過運河
一水宛分趙與齊浮橋飲練接長隄去纔弱柳含煙嫩
迴看来牟擺浪萋較雨量晴以度耳慰豐愁儉亦紛兮
僕人惟識皇州近揮策誰能惜馬蹄
䧏旨免濟寧魚臺等五州縣積欠詩以紀事
齊南五州縣去歲秋霖傷荆山不能洩率因河為殃春
廵始知然督課疏濬忙兹来問涸土一半纔播秧其餘
尚沮洳安可冀秋糧無收則賦艱災黎焉能償亟應籌
撫䘏詎可言出疆(是日已過德州)加賑至夏五更無施惠方廉
知負逋賦其數十萬強槩與豁徵輸閭閻俾樂康羣赤
庶少蘇努力西成望
紅杏園
簾樹羅紅雨庭莎深綠雲去来原未異春夏若為分榭
較氊廬爽池饒冰沼文田田見蓮葉龜戲誦清芬
駐蹕趙北口作
萬柳跋長隄江鄉景重題誰知今趙北大似向杭西魚
鳥悦人意蘼蕪惜馬蹄渚宫乘爽到雲水盻清淒往来
三閱月瀟灑一憑窗了識隙隂速未能塵意䧏風漪青
草接沙渚白鷗䨇欸乃雲汀外漁舟唱晩腔
新城道中
北来麥益佳黍禾亦日好自此晴雨時西成冀萬寳邇
来頗災蒸土燥埋秧小朝露雖略潤終覺為澤少為之
復望霖因以常年考春旱率成例祈至花開棗麥秋恒
歉登大田尚可保豈能如今歲綠野懷新早蜀望人盡
同欲速詎非躁(叶)自解雖如斯希澤終縈抱江浙晴方
佳燕齊雨滋妙(叶)寰宇九萬里畢願時若報(叶)慰少憂
恒多分應箇中老
良鄉行宫晩坐
停鑾来往近皇都瞥憶南巡此啟途三月光隂誠迅矣
百年久暫豈殊乎
展義從来重豫遊曰休曰助悉心求觀豐未覺饒同樂
視歉惟因切先(去聲)憂
越水吳山攬結餘北來饒得事何如清歡未抵殷憂盛
不在蘇杭在沛徐
甌香研淨值幾閒記里詩篇自改刪却我無心戀江國
是誰有意賦東山
南巡迴鑾駐蹕圓明園之作
麥登秋穣黍全耕喜氣迎鑾逹帝京又此南巡成北返
恰看夜雨值朝晴(是夜微雨)康功災壤憐羣赤勤政明廷接
九卿
懿旨身遵心
膝下所欣旬日近歸程(啟)(皇太后駐蹕靈巖以十九日鑾回京午熱緩行計當遲)
(十餘日)
恭迎
皇太后車駕至暢春園得近體一律
方山佳景似西池
養志因成小憩遲順
旨遄歸勤大政問
安頻遣繫遐思歡迎
鳳輦臨長日恰駐仙園協凊時廿日寸心縈頓釋階萱庭
栢總含怡
