欽定南巡盛典卷三十八
河防
乾隆二十二年二月初六日傅恒等奏言遵
旨將南河河務一事與尹繼善嵇璜等公同酌議現在毛
城舖業經奉
旨堵閉將来黃流順軌直赴下游河身自可漸就疏刷
但徐州南北兩岸當上游之首衝北岸孫家集現
已築有草壩其汕刷支河務湏查勘填築而南岸
隄工更宜迅為加幫以資捍禦至洪湖五壩所以
宣洩湖水其智信二&KR0309;曾經奉有
諭旨非遇盛漲不得遽開但五&KR0309;過水既多而下游承
受僅高郵之車邏等三&KR0309;未免来多去少應於昭
關地方復設渷&KR0309;滚&KR0309;之下開一支河更將南關
舊&KR0309;改建滚水石&KR0309;其規制便與高堰五壩相應
再歸江諸河業於上年開挑現在疏通而范公隄
諸閘之下入海河道應否設立閘座應請一併交
與臣嵇璜會同白鍾山逐一相度情形請
旨遵行奏入
上諭曰知道了著嵇璜明日就去
乾隆二十二年二月二十七日白鍾山嵇璜奏言
竊(臣)同河東河(臣)張師載將銅沛廳屬黃河一帶
應築應堵應疏各工親往逐一查看偹細繕摺具
奏恭請
聖訓辦理(臣)於本月十三日回至徐州工次適副總河
(臣)嵇璜来徐奉
旨河南工務一摺令(臣)閱看會同覆
奏(臣)跪聆
天語洞悉全河機宜無微不燭實為萬世治河不易之
良規竊查洪澤湖五壩共寬三百二十餘丈高郵
車邏等三&KR0309;僅寬不滿二百丈誠如
聖訓来多去少難免壅遏之患自應上下相應方無偏
枯之虞今軍機大臣等所議於昭關&KR0309;地方復設
滚&KR0309;開一支河更將南關舊&KR0309;改建滚水石&KR0309;其
規制與高堰五壩相應計其来源籌其去路實屬
量入為出之道深合機宜至范公隄諸閘之下入
海河道應否設立閘座并令同(臣)逐一相度情形
妥協籌畫請
旨遵行敢不凛遵悉心籌辦仰體
聖主厪念河防之至意但(臣)離南河日久恐水勢河道
情形較前不同未敢懸揣忘議容(臣)將黃河上游
各工辦有就緒星即馳赴下游一帶細加查勘務
期籌酌萬妥恭
奏請
旨遵行抑臣更有請者高寳諸湖上承洪澤湖並天長
六合之水滙歸於運河由運河諸壩分趨下注江
海向来臨湖西岸設有出水港口二三十座導水
入運由港口東趨以資宣洩最為緊要若俟伏秋
大汛洪澤湖水甚漲之時始行開放則五壩齊趨
高寳諸湖勢不能容納往往洶湧奔注盈堤溢岸
穿運而東無怪乎興鹽高寳窪下之處不能容受
即地勢少高之所亦難免淹漫之虞與其蓄之於
平時使湖河之水盈滿莫若預為籌畫陸續宣洩
庶免驟漲之水一時并注為害(臣)前任南河時曾
經
奏明於桃汛時視湖河水勢細察情形如河水足資
濟運毋庸蓄水即先將西岸瀉高寳湖水之港口
預為酌量開放俾湖水日逐宣洩其勢自減而湖
面騰出以待洪湖盛漲五&KR0309;減下之水亦可容納
湖河之水循序滙歸江海不但下河地方不致受
淹且藉此循序下注之水可以插秧種稻較之壅
滯偏高陡然開放一時驟漲迥不相同仰蒙
聖允今可否仍照前例預將出水港口先為開放以資
陸續宣洩之處伏乞
皇上
訓示遵行奏入
上諭曰允行照辦
乾隆二十二年五月初三日夢麟德爾敏尹繼善
白鍾山嵇璜奏言竊照江南黃河至徐州漸窄逼
近城垣北岸蘇家山一帶又復緊束大溜形勢甚
險仰蒙
皇上軫念民瘼親臨閱視指授方略以近城石壩最為
緊要令將從前已有者加帮以培其勢從前所無
者接築以重其防不惜帑項興舉鉅工仰見我
皇上智炳幾先酌籌盡善從此鞏固河防永資利賴徐
州紳耆士庶感激
天恩歡呼動地兹(臣)等率同該道等凛遵
皇上指示機宜逐一詳細查勘東門一帶原無石工之
處自四大王廟迤東拐角樓石磯&KR0008;至人家頭止
應接修石工三叚計長一千三十丈五尺又西門
外奶奶廟迤西至韓家山埽工後止應接修石工
長五百三十四丈五尺共應增建石工一千五百
六十五丈所需石料十一萬餘丈於就近蘇家山
王家山等處採取濟用核計各項工料共約需銀
二十三萬餘兩但此處河身窄狭溜勢湧急必湏
修建堅固始能垂之永久應請照依乾隆十八年
堰盱石工之例加添汁米石灰鐵銷並甎後築打
灰土方足以資捍禦又約估增添銀二萬餘兩通
共約需銀二十六萬餘兩(臣)等已遴選幹員分投
採辦尅期儧運仍多委員弁上緊查催早為預偹
齊全俟九月内霜降水落之時開槽興工一舉集
事其舊石工内有應需收拾粘補者亦即查一明一
併估辦庶大工新舊一律整齊錢糧俱歸實用以
仰副我
皇上慎重河防至意奏入
上諭曰好如議行
乾隆二十二年六月十三日山東巡撫鶴年奏言
竊(臣)等奉
命會查東省兖属積水於五月二十一日抵濟寧随乘
駕小舟遍歷被水村莊由濟寧之牛頭河金鄉之
水田寺魚臺之谷停鎮沙河滕縣之戚城嶧縣之
韓莊並抵沛縣之夏鎮銅山縣之欒旺村周環查
視查得五属地畆界連南陽昭陽微山等湖本属
低窪雨水過多上游曹單鉅嘉等邑之水自西而
来滙聚合流東則汶泗沂洸等河入運之水復洩
入在西之南陽昭陽轉輪透流而總滙於微山一
湖查微山湖出水之路有二一由韓莊湖口閘入
運一由茶城及小梁山一帶會荆山橋入江南運
河向來有此等處去路是以伏秋水勢雖大消落
亦易自黃河北岸石林口漫溢之後茶城一河漸
有沙淤迨上年孫家集黃河全溜直奔荆山橋而
小梁山之河又加淤塞止有湖口一閘藉以消洩
復因孫家集漫流入湖較往年更甚以致湖水益
增倒漾而北兖属等處瀕湖村莊田畆盡被淹沒
兼以運河自石佛閘以下歷年汶泗等河發水亦
大流沙停淤河底漸淺不能容受遂成内外相抵
之勢河湖連為一片積聚難消荷蒙
皇上軫念民依將孫家集来水大加堵築固已截住來
源而消涸有期矣今歲春間復蒙
天恩特發帑金將小梁山至荆山橋口之舊河逐加挑
挖是以高阜地畆漸次涸出現將已涸未涸頃畆
數目(臣)鶴年另列清单恭呈
御覽但查自三月二十八日至今五月之杪湖水僅消
一尺六寸不特東省積水尚多未涸即附近之江
南銅沛二縣地畆亦為湖水所淹未見涸退(臣)等
詳按情形偹訪輿論現今小梁山之河雖已開挖
而荆山橋出水仍未深暢茶城一河現在築&KR0309;挑
濬尚未竣工又聞江南中河之雙閘及駱馬湖六
塘河現因重運經行亦未啓放是以湖水難消不
能暢流(臣)查治水先須下游通利而後上游有所
宣洩必俟茶城開壩流通無阻而六塘河又加疏
濬駱馬湖水得以東下五州縣積潦始得遞次掣
減(臣)等現飭地方官將各涸出之地先行寬裕借
給籽種趕種雜粮其將涸未涸之地俟稍可用功
亦飭酌量情形各開溝塘俾水有所歸而地亦可
漸露惟一片汪洋水勢深廣之區非宣洩有路不
能即行減退(臣)等復集父老細加講求或言利國
驛西欒旺河應挑河九十里歸入江南運河或言
湖口閘之南應挑挖伊河四里仍入韓莊運河或
言韓莊南七八里之伊家河舊有河形應就此河
挑濬入運(臣)等按其所說俱親詣各該處確勘情
形欒旺一路山麓層疊不可開鑿湖口閘南一路
相距運河止四里即便開通亦不能大有宣洩惟
伊家河一路相度地勢較之他處似属有益但茶
城現在興工六塘河亦宜疏濬此兩處將來若能
暢流則湖水之出荆山橋者即無阻滯而運河之
出駱馬湖者又由六塘河傍洩東省積水自當漸
次消涸伊家河一路即可停止毋庸多費工作現
在(臣)鶴年一面飭委布政司會同運河道差諳練
人員測量地勢水面尺寸詳議會核外俟臣裘曰
修查看歸德及宿虹等處事畢仍回東省再行詳
加籌計應否仍需辦理另行會同江南豫東督臣
河臣撫臣熟商妥議具
奏總之於民生地方果有禆益不敢不留心採辦亦
不敢輕舉妄動為有損無益之事所有會同勘過
積水情形謹繕摺恭
奏伏祈
皇上睿鍳
訓示遵行又現今運河淤淺堤岸斷續之處(臣)等正籌
議間適河臣張師載自徐州至韓莊與(臣)等所議
意見相同據云應俟水勢消減即將斷續之堤岸
淤澁之河道確估修治會同(臣)鶴年另行摺
奏合併聲明奏入報
聞
乾隆二十二年六月二十四日江南協辦河道總
督嵇璜奏言竊(臣)凛遵
皇上諭旨前往下河率同何煟悉心詳勘淮揚運河東
堤減入下河之水自邵伯以北者皆歸海邵伯以
南者皆歸江緣邵伯迤東地脉高阜天然限制各
有分途若欲使之向若歸虚必順其就下之性(臣)
查下河歸海之路從前所建各閘丁溪小海地勢
外高不能洩水其草堰劉莊伍祐新興等場皆得
地勢之宜分注闘龍港新洋港等口歸海惟查劉
莊場之大圑閘至新興場之石䃮閘相距五十五
里中間並無一閘應請於伍祐場之沿窪口蔡家
巷地方添建五孔石閘二座開挑上下支河引歸
新洋港入海又查石䃮閘天妃越閘兩牆裹頭尾
土俱已塌卸應請一併修補堅固又各閘下支河
年久淤淺現在比閘底高二三尺至四五尺不等
應請勘估興挑又沿海港口現俱深通惟射陽湖
灣曲太大洩水不暢竟有東西僅隔里許而南北
繞一大灣至數十里者應請勘估挑通俾得徑捷
歸海至於串場河以西河渠甚多其導水順而現
今淤塞者如泰州之孔家涵塩城之岡溝河皮岔
河三處應需疏濬深通以資利導又高寳運河東
堤原設石閘十餘座水大則藉以洩水歸海水小
則藉以灌溉民田甚為有益今查郎兒閘子嬰南
閘并邵伯之三閘年久傾圮應請拆修以利啓閉
以上皆下河歸海之路苐查下河州縣本係水鄉
形如釡底每遇霖雨兼旬即遭渰漫若高郵諸&KR0309;
過水太多盈科漸進方能歸海而下河已不免泛
溢查湖河水勢歸江近而歸海遠歸海紆廻而歸
江徑直多一分入江之路即少一分歸海之水(臣)
查運河歸江之路芒稻閘董家溝石羊溝廖家溝
四處閘&KR0309;共寬八十六丈邵伯以南運河東隄舊
設有金灣六閘金灣滚&KR0309;東西灣&KR0309;鳳凰橋璧虎
橋灣頭閘等處共寬九十餘丈上下相應用以導
水入江今查東隄僅金灣六閘并灣頭閘過水通
計七閘口門止寬十二丈八尺尚不如芒稻東西
二閘之寬鳳凰橋正南木橋過水甚為微細東西
灣&KR0309;面本高金灣滚&KR0309;淤土久積以致運河之水
不能及時宣洩(臣)於五月内
奏明動支帑銀一千兩將金灣滚壩並鳳凰壁虎二
橋抽挖溝槽不過暫為宣洩之計應請俟霜降後
將金灣滚&KR0309;刨低一尺東灣&KR0309;改低二尺五寸鳳
凰壁虎二木橋下淤灘一并挖深比運河底高七
尺為凖再西灣&KR0309;形勢不順毋庸挑挖應請將東
灣&KR0309;添寬十二丈壁虎北木橋之上另開河頭十
二丈添建木橋一座滙入壁虎橋引河内以資宣
洩又金灣閘底尚高應將北閘底改低一尺查上
年已經兩淮運使會同淮揚道估有成數應請照
案辦理東灣鳳凰壁虎等橋&KR0309;外支河應請照所
改&KR0309;眷一律挑深方得湍流無滯又邵伯西岸諸
港口為湖水遞入運河之咽喉内有蔡花港奶奶
廟港陳家港紅橋港久經淤塞(臣)於五月間
奏明疏濬已經完竣惟查邵伯諸湖遞注之引河多
有淺阻不通平時不能暢流每致停蓄積水盈滿
湖中應請將黃子湖通連朱家湖之湯家絆引河
改向西南疏濬寬深再朱家湖通連董家湖之王
家莊地方開挑新引河一道引水直注董家湖以
逹孔家橋形勢灣曲應請於東首另挑引河入尤
家窪下接挑新河一道由蕪城墩後引入越河再
將越河加挑寬深節節引導諸湖積水湍流入運
由鳳凰壁虎二橋出廖家溝等壩歸江又查運河
寳應之竹絡&KR0309;外灘漸高難資宣洩應請於竹絡
&KR0309;之南三里溝地方建設滚水石&KR0309;一座庶山寳
水勢可以平緩以上皆湖河歸江之路至查宣洩
機宜惟在冬春初夏若六月以後江面既高潮汐
又大雖盡開閘&KR0309;而洩減無多且山盱五&KR0309;寬三
百三十丈又益以蔣家壩十八丈而歸江閘&KR0309;止
八十餘丈来水幾五倍於去水必須長年開放寸
寸洩減俾高寳諸湖預留過水之地斯不致壅滯
為患但查芒稻閘河乃兩淮塩艘必由之路若下
板堵&KR0309;以濟塩運則河工坐悮機宜若全開閘&KR0309;
以利湖河則塩船恐致淺阻期於兩不相妨庶可
行之久遠臣悉心諮訪或稱另開運塩河道或稱
於人字河築&KR0309;建閘二說皆不可行臣查灣頭至
丁堰之運塩河道現在深淺不一竟有淺至尺許
者所以芒稻閘一經啓板即虞淺阻應請將運塩
河道勘估興挑以芒稻西閘底水深五尺為度使
運塩河内長存五尺底水則塩船可以遄行而沿
河閘&KR0309;可以長年啓板既有利於河工亦無碍於
塩運再查下河各州縣小港支渠不可數計豈能
普例興挑查康熙年間每歲令下河居民挑濬渠
港著有成效應請責成地方官於農隙之時查明
田間水道有湮塞淺隘之處傳集里民按照地畆
辦理佃戸出力業主給食逐年開挑挑出之土即
堆成圩岸以護田疇是在有司善為督率則地方
日有起色每年將所挑各河造報督撫稽考數年
以後庶渠港通逹旱澇有偹至籌辦應修各工内
歸江者應請列為急工歸海者應請列為緩工其
歸江工程須在九十月間興工方為有益仰懇
皇上勅下督河撫塩諸臣會同確議如果應行興舉即
速確估具題務於秋汛後刻期儧辦以收實效再
各工内所需銀兩有隸属水利應於江蘇藩庫内
動支有隸属塩務應於兩淮運庫内動支隸属河
工應於河庫内動支者統俟會議分别辦理合并
聲明(臣)謹繪圖貼說恭呈
御覽奏入
上諭(恭載於前)
乾隆二十二年七月十六日兩江總督尹繼善奏
言竊(臣)自省起程馳赴徐州於七月初四日接署
撫印即往沛縣查勘該縣地本低窪昭陽微山諸
湖接連環繞東省濟泗汶滕山水奔注滙歸向有
護城堤一道以防水道近緣東省連年雨水坡河
下注過多加以去年孫家集之黃流漫溢倒灌本
年夏間又復隂雨連綿僅恃小梁山茶城入荆山
橋尾閭宣洩来源多而去路少以致水勢不能驟
消現已派委專員酌動庫項多購料物將護城
工加謹修防俟水退後再行奏請動項加帮高厚
以期鞏固惟疏消積水以冀涸復地畆播種春麥
為目下苐一要務查湖水去路除荆山橋外尚有
湖口閘一處與韓莊閘相近雖為蓄水濟運亦係
洩水尾閭向係山東河員經管該閘金門僅寬一
丈數尺現在湖水較前加長濟運已嫌其過多即
閘門長行開放不足以資暢洩(臣)現在咨商山東
河撫諸臣或添設滚&KR0309;或添建閘座使湖水得以
暢出入運庶可望其漸消又小梁山茶城之水俱
由荆山橋流入運河然必運河之中無所壅滯庶
水得以暢流(臣)查山東有沂河一道自北向南流
入駱馬湖近因水大於邳州之盧口向西散漫入
運河之水過多與荆山橋洩下之水相阻不能通
暢似此層層阻遏皆為沛縣受病之由(臣)已委員
前往盧口悉心相度俟可動工即行動項堵築使
沂水不能入運以速湖水去路現在親往各處詳
細查勘通經熟籌凡於洩水有益者另行奏請辦
理所有(臣)酌籌沛縣疏洩事宜謹繕摺恭
奏伏祈
睿覽訓示再淮徐海属等處被灾州縣雖輕重不等俱
係積歉地方辦理不容稍遲(臣)遴委多員分路查
勘并飭道府督率辦理(臣)於勘河之便親往稽察
將極貧戶口照例先行撫䘏一月其應行正賑較
常年早為放給以濟災黎俾無失所奏入
上諭(恭載於前)
乾隆二十二年八月初九日兩江總督尹繼善河
道總督白鍾山奏言乾隆二十二年七月初二日
接准
廷寄欽奉
上諭嵇璜奏湖河宣導機宜并應疏應修各工一摺所
言頗有中要之處已有旨交與尹繼善白鍾山等動
帑辦理著再傳諭該督等於應動工時悉心經理務
於下河諸水多減一分則地方早受一日之益此於
下河民生關係甚鉅該督等須慎重妥辦不得視為
泛常草率了事所需帑項如有不敷即於塩庫項下
動支仍將辦理情形據實奏聞欽此欽遵仰見我
皇上軫念下河民生以期宣洩合宜永慶奠安之至意
(臣)等欽遵
諭旨查照嵇璜原奏歸江工程尤為緊要現在遴委幹
員分段承修并委大員查催督辦於九月内即行
興工尅期儧辦俟急工完竣歸海各工即行接辦
(臣)等於動工時即親往悉心經理所需帑項照例
分别動支如有不敷即於塩庫項下支用臣等凛
遵
聖訓董率属員慎重妥辦斷不敢視為泛常草率了事
一面將應修各工據實確估會
題奏入報
聞
同日兩江總督尹繼善奏言竊查南陽昭陽微山
等湖衆流所歸水勢浩瀚宣洩之路有二一自江
南小梁山茶城等處出口由荆山橋至王母山歸
入運河一自山東湖口閘入運由得勝六里鉅梁
萬年丁廟頓莊候遷臺莊等八閘及江南之河清
河定河成三閘經宿遷桃源過清河之雙閘以抵
楊家莊一由草&KR0309;歸入黃河一由塩河閘壩下注
入海此湖河之來源去路也臣因湖口一閘過水
無多應酌添滚壩使湖水得以暢出前已具摺
奏明并咨商臣張師載鶴年酌辦(臣)又細加籌計自
湖口閘以下因蓄水濟運設有各閘層層關鎖河
身未免窄狭至水大時頼以宣洩者全在各閘之
越河也今查自湖口閘以至黃林莊山東運河長
七十餘里得勝等八閘各有越河以閘門越河并
計較之正河尚不甚窄自黃林莊以至猫兒窩江
南運河長八十餘里現在水面寬二十三四五丈
不等河清河定河成三閘各有越河以閘門越河
并計較正河窄至五六丈不等各閘層層收束原
為蓄水濟運今當急籌宣洩自宜随時變通現在
會商河臣白鍾山將河清河定河成三閘越河委
員估計再各挑寬五丈約需銀三千餘兩則湖口
閘并荆山橋下去之水可以更得暢流再宿遷運
河北岸有王家溝草&KR0309;一處現在駱馬湖水由&KR0309;
口流入運河雖係常年舊制但此時以宣洩微山
湖水為要有此王家溝之水入運横截未免上源
來水被其阻遏已商之白鍾山飭令廳營速將王
家溝機堵閉又查清河縣之雙閘原係草&KR0309;亦有
正河越河漕船過後拆去草&KR0309;已寬三十二丈今
又拆去四丈共寬三十六丈以逹尾閭去路目下
楊家莊口門出水甚暢並有塩河閘&KR0309;一股向東
分流運河下游不致有所阻滯荆山橋一帶欽奉
諭旨仍須廣為疏通責成夢麟再加開濬
聖明指示極為精詳臣親往荆山橋上下遍加查勘從
前橋洞過水十九孔今已過水五十餘孔上下河
身均属通順再加開濬愈暢愈為有益查夢麟原
奏善後事宜摺内亦稱積淤生灘之處應行疏濬
挑切(臣)自當協同夢麟實力辦理并將茶城小梁
山湖口出水處所俟水勢稍落可以煞&KR0309;再行疏
濬深通總之湖水不消時時上厪
睿慮尾閭能多宣洩一分上游即少一分灌浸(臣)悉心
採訪百計圖維凡有關於疏洩機宜無不殫竭心
力黽勉辦理以期民困稍蘇仰副我
聖主愛飬元元之至意(臣)現在由運河各閘前往邳州
查勘沂河將如何減水入運之處詳悉籌畫另行
會商具奏并前往宿遷桃源清河沐陽海州安東
一帶將應修河道親行相度外謹將籌辦運河疏
洩情形繪圖貼說恭請
訓示奏入
上諭曰此奏頗属盡心如所議速行仍恐疏洩不暢應
再悉心講求
乾隆二十二年八月十二日裘曰修高晉奏言竊
(臣)等奉
命查勘宿靈虹積水兹(臣)裘曰修於七月二十日由河
南入安省之宿州境經靈璧虹縣至下江宿遷縣
之歸江集安河口將三州縣積水處所去來情形
週遭相度(臣)高晉先於六月下旬勘災時亦經逐
一查過今在虹縣相晤悉心講求所勘水勢情形
相同伏查宿靈虹等處所有每年被水之由緣豫
省虞夏商永四邑之水畢注於宿州所恃以宣洩
者惟濉河一道查濉河自徐溪口至符離集七十
餘里河淤平岸河形全失自符離集至時村迤下
至靈璧之覇王城一百數十里俱間段淤塞此濉
河現在之情形也再查濉河因毛城舖等處減洩
之黃水累年漫灌水過沙留積漸成淤然尚未至
如今日之甚至上年毛城舖天然閘峯山四閘陸
續開放而毛城舖至本年四月底始行堵閉黃水
直流已經一載是以徐溪口一帶竟成平陸此濉
河上叚之在宿州者現在全行淤墊之故也濉河
既淤不能容納則豫省諸水及宿州四境山水散
流漫衍遂於徐溪口南北分為二股南一股自張
家溝至猪羊山冲斷十五里堡驛路下至時村由
唐溝歸濉河之下叚入於五湖北一股自牛家樓
至大山頭高皇&KR0309;於時村迤下由三村歸濉河之
下叚亦入五湖此兩路所冲均有河形若照舊河
正身挑濬現今徐溪口至符離集底岸淤平實難
施工(臣)等公同商議濉河上叚正身無庸挑挖擬
即就兩旁現在冲出之河形因勢利導分一河為
兩河開至符離集下仍入濉河正身俾上源散漫
之水得以順軌分流其符離集下至靈璧之覇王
城等處河身間叚淤淺之處一律加挑深通以暢
去路再覇王城下即靈璧之五湖濉河界五湖之
中自難於湖中濬河且揚疃土山陵子崔家孟山
等五湖原係各為一湖祗以上下頂阻水行濡滯
年復一年今則五湖連為一湖矣田沉水底民多
遷移(臣)等細勘五湖形勢聯絡其地最窪即多開
溝渠亦属無益不若捐之於水查明五湖内水沉
地畆
題請蠲免將五湖聽其連成一湖以為瀦蓄之道至
虹縣之板橋地方各小河口則濉河之入五湖者
至此復露河形東南一路趨謝家溝經古卞河入洪
澤湖東北一路由烏鴉嶺經宿遷之歸仁閘下安
河入洪澤湖今謝家溝雖属深通但河頭河身俱
覺淺窄應量行開寬而烏鴉嶺之下現有砂礓亦
應挑挖以免阻礙至其餘支河在宿州則有彭家
溝&KR0008;河栢山河靈璧則有斗溝拖尾河沱河虹縣
則有荀家溝岳家河等處皆須一律疏濬以暢分
流之勢虹縣又有潼河一道受水極大向由林子
河經歸仁閘以東之涵洞歸入安河今林子河淤
塞已久亦宜舍舊圖新從潘家山南之徐家冲開
通以逹董家溝歸安河入洪澤湖最為徑捷凡此
皆宿靈虹三州縣積水情形就(臣)等所見酌擬之
辦法也至烏鴉嶺董家溝安河係虹縣泗州宿遷
桃源四州縣壤地相錯之境皆須會同辦理董家
溝在宿遷境内已全行淤墊安河則界連桃源宿
遷泗州三州縣亦間叚淺阻金鎖鎮劉李埂田家
集陡門等處上下八十里為入洪澤之咽喉尤為
緊要皆須逐叚開挖必此處較上游深通而後濉
河一帶之水順流直下逹於洪澤施工次第當由
此起現即行文下江督撫諸臣再行確勘委員詳
估以便及時辦理惟是下游之下復有下游洪澤
一湖以清口為出路前蒙
皇上指示河臣將草&KR0309;拆卸以暢其流江南官民皆仰
頼
聖明照燭於數千里之外但每歲皆須應期開放俾上
來之水随来随去則来者雖多而去者能速不致
壅閼於一時矣若夫濉河雖治仍為每歲減洩黃
水之路必如何始免淤墊之患此又須督河諸臣
通盤籌算熟思審處期於行之無弊而有效者也
除將(臣)等查勘情形及籌辦緣由謹遵
聖訓移咨侍郎臣夢麟督臣尹繼善河臣白鍾山張師
載撫臣陳宏謀鶴年胡寳瑔詳核或應會勘或應
會商公同妥議請
旨遵行再查七月初八日至十七等日毛城舖減洩黃
水下注宿州一帶已涸之地復被漫渰水勢甚大
難以估工現委廬鳳道寳善率同府州縣并調下
江熟於工程人員来安一俟漲水消落即勘明估
計造冊另繪圖貼說具
奏合併陳明奏入
上諭(恭載於前)
欽定南巡盛典卷三十八
