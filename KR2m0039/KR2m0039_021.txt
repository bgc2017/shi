欽定四庫全書
欽定南巡盛典卷十二
天章(乙酉)(江南)
詩
入江南境
雨霽仲春初策驄却輦輿瞻依從衆願(長途雖御輿輦每策馬則民得)
(遂瞻依趨隨幾至萬人亦盛事也)呵禁戒相於(弗令侍衛呵禁羣情益喜竟集鞭鐙左右矣)
麥露含平壠柳烟護遠墟劃圻各迎送分野異青徐民
望真憐彼(江浙之民望幸者多)河防益厪予入疆欣幸者氣象較
前舒(淮徐向為瘠土每歲被災邇年疏濬六塘水有所歸幸逢連歲有收民間氣象較前略蘇為之欣幸)
四依
皇祖示江南大小諸吏韻
士不談王道或致笑樵棷而况任保障民瘼應細剖繄
予巡江國三年隔未久入疆古有慶要務安黔首漢良
二千石召父與杜母政不在催科心惟籌畎畆揚徽彼
居前繼美誰當後其司水土臣金隄在鞏守文武縱殊
途和衷貴相友前度示訓言已勒琬琰夀賡韻重申意
實踐毋虚負
度永濟橋再叠舊韻作歌
長橋卧波如虹迤中泓有水旁無水夏秋淫潦藉此消
前人建議所由起其如六塘填閼多重臣命往悉心視
(湖水由橋下注為六塘河河中尚多閼埂夏秋漲冰宣洩不暢輒漫及田廬前巡經臨籌度命大學士劉統勲)
(等上下履勘定議濬壅培堤俾資利導)土水合穰俾剔導大禁淤田侵河
裏責成則各有司存(六塘舊無專駐之員土人侵占河淤莫知節制又尾閭横經鹽河商)
(利蓄而民利消唘閈所關綦鉅自前巡增設牐壩且簡廳員移駐董事章程始為可守)怠緩從事
將罪爾三年以来頗見效秋禾未致為波毁下民清問
較前蘇乃知事在人經理臨斯上祗切恫瘝善斯後莫
懷矜恃此去淮黃審所行兩言敬畏常銘以
六塘河叠舊作韻
治水無奇術要當使歸海駱馬之下游厥有六塘在疏
斯受利益淤斯受危殆而何久因循弗謀更張改往勘
命諸臣事在壬午載地利相機宜民瘼救吝悔僉同亟
舉後肯作道謀待咉咽與濬通卑薄與培倍鹽河置閘
壩節宣有定楷自兹潦歸壑耕犁得興乃力田免水患
民自以不怠近歲頗穫收閭閻象熙愷詎予獨斷臧實
藉羣言採
順河集行館叠舊作韻
橋過永濟不多程行館西鄰宿預城數宇瓦房樸非舊
周圍布帳制如營(南来行館率簡樸非宫殿比至此處則益令從約内則數宇外列布帳為)
(周廬仍如行營之制)柳絲墻外搖還弱蘭朵階前馥以榮到處懋
勤供研匣捨斯何用遣閒情
賜江南總督大學士尹繼善
綸扉昨已命和羹江國仍資扈蹕行明代稱賢必王(守仁)
石(永)漢家推盛則韋(賢)平(當)封疆幾處皆時望旌節世
年獨老成亦識心殷依北闕待宣入閣贊樞衡
賜協辦大學士刑部尚書仍管江蘇巡撫莊有恭
重教任蘇撫近復擢秋卿豈不輕車藉要資法網平蹕
途暫留扈翰幄自歸并(莊有恭早官待從歷典封疆昨謝陞刑部尚書摺深以仍趨侍)
(内廷為喜)德政吳松在何曾譲畢亨(明畢亨開吳松江大惠民前年莊有恭亦奏請)
(疏治蘇松湖&KR0873;圩蕩各工)
過宿遷縣
大隄臨運水宿預過名城煙火隔隄庶倉箱際歲亨殷
勤詢吏治親切愛民花柳遅何碍寧因攬勝行
隄上四首
淮北由来本瘠土六塘疏治起耕畬迎鑾萬姓休稱頌
為汝宵衣尚愍如
累跡摩肩隄上鋪果看氣象較前蘇寧徒云慰畢吾事駢
駢叠恩綸有後圖
夾隄栽柳為(去聲)河防(河兵例於隄内外種柳以供下楗之用)高下成行護
野塘却是春風不相讓輕搖絲縷半薰黃
大隄内外麥菁蔥食接青黃跂望中趨覲萬民略塵坱
恰欣細雨潤濛濛
過仰化集自警
策馬重過仰化集因之返已深長思三年必世斯已歷
風醇俗美夫何時長官宣訓有典故(每月朔望有司宣聖諭廣訓耆)
(庶環集祗聽以廣教化著在令甲)家喻戶曉誠難其設曰程督俾盡力
矯枉恐益騷擾滋神禹惜隂乃敏德大舜南面臻無為
富猶艱致教豈易顧名安得不忸怩
降旨免宿遷等四縣本年正賦十分之五詩以誌
事
憶我三番曾過此滿目民艱恫瘝視蠲租加賑不少靳
䆒亦無能瘡痏起壬午之歲博咨訪略覺其中悉源委
因之疏剔六塘河果然潦退堪耕耜人事盡而
天貺隨連歲秋收皆穫美兹来殊覺大改觀憑輿歷覽心
生喜戶有蓋藏育鷄豚衣鮮(上聲)褸裂贍婦子不災不賑
奚所加䆒欲加恩念無已因思時巡免正供十分之三
常例耳數縣瘠土應倍憐益三至五斯可矣留有餘用
蘇茒簷減一半惟投縣匭佇看元氣復閭閻庶協以休
以助理
雨(二月初十日)
雲容兩日密鋪空曉霧旋霏細雨濛故識江南此易致
却思移澤遍齊東
賜江南大小諸吏食因示志
負弩概勞勤肆筵恰衆欣聫情交泰陛霈澤叶需雲(是日)
(值雨因各賜帛為霑衣也)後樂吾猶惕先憂誰共分惠鮮端有要所
望莫孤殷
清河道中雜詠
夜雨逹晨曉未晴大隄以上御車行山東塵土江南濘
轉眼如人無定情
迎鑾黎庶聚猶多雨裏那曾笠與蓑愛敬真如子於父
可無惠保計如何
御營將近忽開晴隔岸清河見故城遺跡元明籍可按
孰非保障為民生
和門近對運河濱来往誰何禁不申瞥過風帆信如畫
明朝也是畫中人
閱中河
東西悉屢更惟此協中行
聖制利千古(中河定利皇祖相視所賴無窮)時巡仰
大成黃河南滙近汶水北分清擬命溯洄舫詳觀濟運情
(向来南巡返蹕皆遵陸今年命由水路御舟而還欲以觀運河節宣情形亦要務也)
楊莊牐四依
皇祖詩韻
通漕北南千里餘審形建牐俾紆徐臨黃最以斯為近
虔鞏節宣計漫疎
仲春遲日靄晴絲玉馬觀民轡緩移叠跡摩肩縱瞻就
不訶七萃早羣知
渡黃河六韻
雨霽物熙春風恬波静淪綵棚叩
靈瀆(渡河時有司于北岸具綵棚為躬祀河神之所瓣香展敬始登舟徑度)畫舫發通津
惠濟(祠名)瞻前見
慈寧奉四巡安瀾一川喜彼岸片時臻
天意昭恩佑人情愜愛親自維何以答勤政與仁民
惠濟祠
河畔崇祠金碧煌渡河瞻禮敬誠將代
天敷佑今兮古行地昭靈清與黃利涉往来賴
神貺升香楮帛籲民康敢云
錫羡由昭假慎德惟殷勵不遑
觀清口出水誌叠舊作韻
審悉洪澤患率緣清口壅東西束兩壩惟留一壑送此
固具深意蓄清敵黃縦所以靳拆壩亦半惜費葑然其
勢既盛又當權輕重何必恃五壩(高堰盡處設仁義禮智信五壩以為洪湖)
(尾閭之洩俗所謂天然&KR0309;也一過水而下河無不被災之理向屢有詩)云有尾閭供久度
(入聲)略知要欲救為魚痛獨斷示機宜初不資紛訟尺寸
慎詳計(每壩口水誌增長一尺即令清口拆開十丈凖是為式然後上下節宣歲無嬴縮)拆收
在敬用河臣奉此策年来豫留空五壩未過水幸哉言
偶中計其拆收費帑金數萬動下河連年收曾弗驚&KR0008;
洶損益多少間昭然知者衆觀民與觀河豈可辭倥偬
隄上相咨詢珠勒轡緩控株守亦非佳推行貴錯綜苟
其利吾民慰哉奚勞頌
過清口觀木龍六韻
清口乘舟渡木龍欲審觀試非虚費帑(建一木龍計費至萬金)果
見有淤灘閱罷西涯戀泛迴東岸歡(渡清口而西緣隄閱視木龍四悉其)
(掛淤情形因相度河勢於陶莊積土相對處諭河臣添建木龍一具俾益收桃溜之用事畢旋艤西涯之民有)
(戀意而東岸之民益歡迎)何曾嚴蹕路竟是近隨鞍幸不為民畏由
来以子看河工謀保障安得弗心殫
木龍示總河高晉作
積土陶莊勢久成逼黃恐致漸侵清曰斌重舉木龍製
(此宋陳堯佐法高斌效而為之)汝晉仍於沙渚營南漲北坍雖有效(前巡)
(相度清口允高晉請添建木龍以資利導兩載以来南岸新漲灘二百六十餘丈北岸刷去舊淤一百四十餘)
(丈護工挑溜已著成效)揚湯止沸可無驚河工艱一勞永逸補罅
期輸爾我誠
閱河四依
皇祖詩韻
閱河歷歷仰
堯營挈要云由地裏行稍事調停在清口下河連歲幸收
成(河臣向皆靳拆清口平時節宣未暢下游易遭漫溢壬午春巡定制以高堰五壩水誌高一尺清口即開)
(放十丈為凖下河頻年不受水患歲穫亦慶屡豐)
清江浦
渡河今日莅清江沙岸邊旁艤鳳艭便覺景光非北地
行看佳麗到南邦建牙近守金隄固(總河衙門建于是以近清黃交會堤)
(工最要)置牐永期玉柱杠(惠濟閘為通津最要關鍵)向晚澄波印新月
謐人神思果無雙
賜江南河道總督高晉叠舊作韻
東南稱澤國保障畀雙旌詎在工穿鑿惟應盡敬誠隄
堅幸黃刷口拓暢淮清(年来清口宣洩之法高晉善體朕意於啟閈尺寸一以高堰五)
(壩為程不惜拆清口壩之勞費是以屡年五壩不過水下河田廬並資利益)實爾推行善毋
湏揚頌聲
過淮安府
漂母祠邊暫據鞍射陽城裏徹鳴鑾竟成減從還輕騎
都為民親與俗安縦喜市頭平米價那無簷底嘆衣單
孳生庶更謀生窘不見其熙祗見難
閱淮安石隄再叠前韻
河工於何艱艱惟亘徐海山陽處其中人烟庶更倍所
恃惟一隄因命以石改雖非探本計粗安賴歷載
皇祖有徽猷功同禹乘橇動皆合天人舉必䆒源委藐予
四南巡䋲
先志勤每曰述實非作仍以遵
神楷隄高將埒城詎曰安非殆淮黃苟暢消為魚憂庶罷
顧咨司河臣莫恃兹晏愷常凛一心畏俾免萬民駭
賜漕運總督楊錫紱
内供卿貳外封疆司運今番政最良不必精嚴事皆就
善于驅使衆胥㐮即今水次排南舸弗誤秋来到北倉
(楊錫紱奏今歲南巡漕船於水次分别前後頓置且二月逄閏定當如期抵通)更議僉丁蠲積
習(向来軍籍各戶多攛易規避甚至藉捐銜冐考為巧於詭脱之計楊錫紱條奏立法禁治凡紳衿請托一)
(概除)(屏)不徇流俗審應臧
過寳應縣
鳳舸泊川塘城闉緩控韁欲求萬民晏慎選有司良直
道由来久平安亦自臧(縣志漢時為平安縣至唐上元間因得定國寳改今名)上
元因得寳改縣失荒唐
晴三首
江郊宜雨更宜晴麗景迎㬢嫩暖生催漕(去聲)東南風豈
碍(江南春月多東南風俗謂之催漕北上也)漲添順水送舟輕
東南風旋(去聲)轉西南藉卜開晴有俗談(南方俗諺風西南得晴占)雲
散日輪光尚淡入波疑是玉蟾涵
柳態蕪姿入畫情隄梅又放兩三英似傳鄧尉催人意
却為觀民不䟎程
過高郵州
覆盂城北艤行舟玉勒城中歷覽周建置詎惟圖目覩
資生要欲悉心求下河獨斷幸無澇(前巡審悉河湖形勢因命河臣視高)
(堰五壩過水尺寸□拆清口以洩洪澤之漲連歲下河得免水患並獲有秋)連歲羣稱歌有
秋馬首拜恩亦奚藉哺孩寧復望其酬
車邏壩
車邏諸石壩所以洩狂瀾洩之水猶盛增置東西灣(丁丑)
(南巡以高寳湖河入江未暢因命于金灣加寬引河中閘增置石壩而東灣滚壩則令落低壬午春親莅籌度)
(並令將西灣滚壩落低四尺俾成建瓴之勢)亦謂悉心謀其如多来源洪澤
過五壩厥勢誠滔天詎此所能救坐看潦下田因謀抽
薪計拆壩清口宣為之定尺寸寬窄相衡權(前巡諭暢開清口以)
(洩洪湖視高堰水誌如過水一尺即拆開十丈節宣永為定制)年来守此策洪澤洩漲
前
天恩更未澇五壩無漏泉車邏常封土(清口既暢湖水宣洩有資車邏始得)
(堅閉下河頻年幸不被水遂致屡豐)下河有收連歷覽為額慶吾言中偶
然而此詎敢矜惟益勵惕乾
初遊上方寺
灣頭遥見起平岡聞說精藍有上方雖是徑蹊略紆轉
果然松竹不尋常八禪漫論通其要萬姓尤欣副所望
馬足紛隨定何碍躪蹂惟惜麥抽芒(萬姓隨馬足趍瞻竟有踐踏麥苖者)
(既不忍嚴禁呼令莫履麥田彼乃不聽也)
香阜寺
龍角蜀岡低(香阜俗又謂之小五臺蓋蜀岡盡處如龍之角云)花宫湧地棲浮
樓過運水下馬叩招提三載誠倏爾千秋可例兮天寧
知不遠易舫進前溪
天寧寺再叠前韻作
八會窮源開舍衛三明極地演迦陵雖云蕪郡城北郭
已似四禅天上層馬到門前知路熟鳥来簷下聽經能
昔題著處逢迎是不異今朝惬賞凴
駐蹕天寧寺行宫叠舊作韻
曲徑相通向右邊了知行館最清便綪旌又駐仲春月
香扆何殊壬午年嘉蔭仍看喬柏峙幽芳已有早梅妍
大觀堂裏披書坐無逸當前意悚然
九峰園小憩
觀民緩轡度蕪城宿識城南别墅清縦目軒忩饒野趣
遣懷梅柳入詩情評奇都入襄陽拜(園有九奇石因以得名非山峰也)
舉數(去聲)還符洛社英小憩旋教進烟舫平山翠色早相
迎
蓮性寺
一瓣一不(虞韻)皆具性萬不萬瓣性皆空&KR0724;嚴塔院有如
是無盡光明碧水中
功德林
竺宇平山左厥名功德林石磴雖不高亦足具四臨右
俯適来川絲管猶繁音左挹麥塍綠實覺娱吾心視聽
胥且置一思功德義譬如惠心者勿問孚惠意佛無物
不度度亦不居惠是則功與德二字將何寄微覺調御
笑語言實兒戱
題平山堂
鬱律山堂倚碧嶒建時猶是紀廬陵羶薌佳勝七百載
嘯詠風流四五朋必有真能被民澤不然何以至今稱
重来拱讀
奎章煥旌淑原從漢詔徵
大觀堂叠舊作韻
南巡重莅止寧為恣娱觀展也必由義樂兮敢涉盤何
来此有覺恧若未遑安益勵甄心戒深防適已歡餘閒
聊可棄精藴亦因殚在上思羲象䕫䕫祇見難
降旨免江南熟田未完欠項並將江蘇經過州縣
均免十分之五詩以誌事
唘鑾前免百&KR1852;萬實指災田所欠尾入疆詢知江北多
江南纔三萬而已是則江北被恩重江南無災恩薄矣
因問熟田或有逋亦不過四萬斯止概與蠲之仍覺輕
十分免五惠同視宣尼曾云不繼富蓋於他人非赤子
藏富閭閻信益佳詎曰驩虞博民喜
遊倚虹園
情知名墅郡城西遂艤蘭舟步蘚隄花木正佳二月景
人家疑近武陵溪笙歌隔水翻嫌閙池館藏筠致可題
片刻徘徊還進舫蜀岡秀色重(去聲)相徯
淨香園
雨過淨猗竹夏前香想蓮不期教步緩率得以神傳几
潔待題研忩含活畫船吹笙橋那畔可入牧之篇
趣園即景
多有名園綠水濆清遊不事羽林紛何曾日涉原成趣
恰值雲開亦覺欣得句便前無繋戀遇花且止足芳芬
問予喜處誠奚託宜雨宜𤾉利種耘
水竹居
柳隄繫桂艭散步俗塵降水色清依榻竹聲凉入窗幽偏
誠擅獨攬結喜無雙凴底静諸慮試聽石壁淙(是處本名)
(石壁流淙為平山四十景之一)
題天池(在功德林中)
林中功德池迥自半天披渌水入澄照青山猶古姿魚
衝漪上下花弄影葳蕤一派曺溪味尋源識者誰
題小香雪居
竹裏尋幽逕梅間卜野居畫樓真覺遜茒屋偶相於比
雪雪昌若曰香香淡如浣花杜甫宅聞說此同諸
再遊平山堂即景雜詠八首
曉烟欲泮猶未泮山色如遥却不遥一路名園都可憩
木蘭先泊倚虹橋
纜牽春水拍舟輕戟戟新蒲刺水生夾岸樓臺不知幾
(上聲)飄颻都在鏡中呈
澹蕩輕風静碧淪堤籠絲柳拂船唇沿隄緹騎非嚴蹕
為挈銀牌賜老人
春光滿眼已撩人梅白茶紅倚翠筠屈指長橋過廿四
風流誰是紫微倫
有時屧步有時舟幾暇聊成爛漫遊饒舌咄哉此言失
得閒吾豈樂天流
傍午徂雲忽放晴平山濯翠益分明吾寧徒為(去聲)遊山
計計到田功實暢情
綠竹參天一徑細白梅似海萬株多援毫題曰小香雪
大者浹旬較若何(屈指十朝當至鄧尉)
梅塢西鄰即蜀岡春風依舊坐山堂適来絲管真嫌聒
恰喜松風一掃凉
塔灣行宫四依
皇祖詩韻
乘氣寧關玩物華籌民本計厪禾麻庶繁郡過蕪城市
瀟灑軒依鹿苑家金柳已搖高下縷玉梅都放净娟花
天章賡和知
垂訓蒙業承平意敢奢
微雪(二月十九日)
夜雨晨隂午後凉凝成雪片灑飄揚旋看落地融為水
穡事花期兩不妨
長空細糁漫徘徊六出花飛費剪裁滕六應知别有意
欲因親切較江梅
塔灣行宫三依
皇祖示江南吏韻
載諮大小吏為政有常經恕不妨蒲示節當如竹亭莫
忘恫瘝念恒切怨咨形豈必催科巧逋徵早已停
過瓜洲鎮
江裏洲傳瓜字曾廣陵潮昔有明徵(蔡寬夫詩話潤州大江本與楊子橋)
(對岸瓜洲乃江中一洲耳李紳詩揚州郭裏見潮生自瓜洲以閘為限潮遂不至楊州夫唐時揚州尚見潮何)
(况于漢著述家遷就枚乘賦語俱以曲江觀潮為是杭非揚且謂廣陵舊治甚大錢塘當在所轄之内此與刻)
(舟膠柱之見何異既為之辨復注大意于此)開元以後襟喉要乾道之間城
堡興占地其来亦已久讓川雖妥卒何能去年異漲坍
沙磧幸保安然惕倍增
渡江至金山駐蹕作
南巡又奉
大安舟今日金山此重(去聲)遊昨尚風狂今乍息每逢浪静
信何修
親歡誠益惬深願
祖德思惟勖遠猷浮玉底為新景會筭山對映玉微留(昨夜)
(微雪算山一帶曉猶未融積素更為江天剏觀)
金山寺再依
皇祖詩韻
忽聞江上按雲和仰首方知天籟多我切聰聽在
軒碣三年睫眼訝無何
金山三叠舊作韻
萬頃銀濤百丈青文章大塊善形形誠知
天地此鍾秀敢曰山川特效靈滿月面重瞻相好如冰壺
裏悟流停妙高臺上遊遥目興寄鳶魚徹洞冥
近涯南北春盈地遠派東西水接天想像䋲床參印老
補蔵玉帶證坡仙(寺有坡翁玉帶久缺數版壬午臨幸為補足之曾有詩)拱瞻
羲碣欽
前烈欣奉
任輿悦
大年到處花宫虔祝
嘏誠同蒼赤一心連
觀濤楼歌
傍晚大江略作風逆風者勞順者逸不如山頂坐層楼
勞逸齊觀冺得失䕫然悔此非我談談合漆園寥天一
一物逸我為心惬一物勞我為心疾疾心惬心紛乎中
辭之斯吝安猶吉夫然那免鬢星星擬藉觀濤滌塵沕
遊金山寺四叠蘇軾韻
大江入中國十分到此三分己近海河常有患江無患
偶然亦復有患在去歲荆楚肆難陀尾打浪冠湏彌波
文泉監利被災重賑恤寧靳費帑多瓜洲城下走舟楫
坍砂日甚於一日茭楗保護那可施南望心憂為黔赤
(上年六月湖廣總督李侍堯等奏楚省積雨江漲上游文泉監利迤及黃梅廣濟被災數邑叠行降旨賑恤旋)
(經高晉奏江省瓜洲江水長發丈餘迴瀾壩岸坍嚙至七月汛平加甃碎石江塘復完)漲退城安
定駭魄民色如前澤而黑輕艫重剪江波明為思昨夏
猶餘驚我有恒心民盡識屢巡豈緣攬景物韻春復駐
氐父山強和蘇韻不避頑獨愧詀詀言未己可知既水
弗洗水
自金山放舟至焦山四叠蘇軾韻
兩岸束江深眈眈瓜步在北京口南天塹形勢攬已熟
奚啻曰再與曰三金山放舟纔片刻迥視銀海擎黛蠺
山&KR0694;屋處欠一到隠慮或致焦先慙順流鼔枻意甚快
風浪奚礙心澄潭故知羅巘草木茂枝姿葉態迎春酣
乃復寺旁構行館成事不說何勞談(己見壬午叠韻詩)小憩弗
宿發青雀調御月面空花龕熾然今昔非今昔中邊食
蜜皆甜甘獨是結習寄吟詠屢賡蘇韻寧辭貪八州牧
同五斗祿(見蘇詩)一長老商七不堪呼之欲出難想像但
聞其聲留谷菴(亦用蘇語)
清寄堂
别館精藍側逕幽花木芬棲遲雖覺適供奉略嫌勤古
栢虬蟠影高峰螺皺紋偶然寄清興流水與行雲
竹樓
竹裏書樓架竹為拂筵還入戛風枝恐人強與分賓主
故藉泠然一掃之
海門菴
倚壁為菴對海門絶無塵處閱高奔山僧不用蓮花漏
自有潮頭報曉昏
遊焦山作歌再叠舊作韻
焦山侵尋亦有屋難傲金山獨在腹土為母子木弟兄
世人慣作響應聲太古以来大江水豈知較此與量彼
三詔先生如可起首肯吾言歎止止水流地而雲行空
誰論有是有非是維舟登岸又斯辰如来默坐何修勤
無色聲香味觸法施檀禮足徒紛紜風旛不動自標偈
龍象變見皆成文吾方興属層峯雲下暎江色青氤氲
今新昔故冺芥蔕南疆北界誰區分東瞻海門詄蕩蕩
百川虚受胥平吞蓬莱方丈竟何處祗餘潮聲朝暮聞
甘露寺用張祐韻
心净冺羣象目空無點埃三乘于以閱四度底論来江
色翻禅壁山光落講臺衛公固扄鐍舍利也還開
遠帆樓即景四首
清晨進舫攬焦山甘露紆臨卓午還東望青螺湧玉海
畫如我適在其間
来往帆資一面風舟師破浪實稱工忽思駿馬馳山阪
控縦隨人此或同
舉目雲行與水流廓然俯仰契神投大江東去千秋調
多把黃州誤潤州(寺壁勒明季夏言等大江東去詞蓋皆數典東坡黃州之作)
重閣名同太液池(瓊華島北閣臨液池亦名遠帆)織梭帆影鏡中披即看浮
玉原瓊島外苑何湏異視之
登金山塔頂三叠舊韻
塔頂應湏更有尖碧空在上獨稀兼看兹卓爾禅明示
到此誰能意不恬風物江山原弗異詩篇今昔且由添
了知未似東坡句却喜依他韻屢拈
題鏡治齋
浮玉大江裏行齋浮玉中
堯勲遵露冕禹德慚(去聲)卑宫不到塵埃處真教機象融省
方關治化淵鏡意何窮
金山妙高臺和蘇軾韻
先我問誰登眉山玉局子仕朝七品官辭家六千里屈
信往来間蓋同遊戱耳忽愛浮玉峯嵬㠑江中起義取
華嚴經名此臺如砥比邱擬德雲談禅對棐几了了契
心神朗朗出口齒斯誠迥出塵那更申盟水獨步妙高
間是是非非是效之者計愚似之者法死
策馬過鎮江府
揚子横江片刻過毘陵策騎度逶迱民情較昔尤相熟
馬足趨隨那厭多城有絃歌興禮讓戶無滋擾自熙和
黃童白叟誠繁庶為(去聲)計資生應若何
登城霞閣再叠舊作韻二首
運路襟烟郭横樓帶水衢助休度已義灑掃厪人劬登
攬寧無興安懷要有圖會歸惟北極禮樂盛東吳方抱
一心欿那經萬口呼殷殷祝綏屢庶得四民蘇
詎可揚帆過登臨俯市衢四巡非一歲三義眄千劬西蜀成偏業
南揚贊遠圖深謀艱伐魏遺恨未吞吴紙幣今仍走樓
桑昔罷呼城霞揭妙理勁筆備顔蘇
過艤舟亭不泊
南邦風雨是其常凉迫詢無害麥秧(邇日風雨作凉夜凝微雪恐傷麥苖)
(問地方史稱無害也)避濘漫嫌孤勝境迥舟再艤又何妨
石尤風送雨絲濛駐處猶遲十里通玉局艤舟予進舫
景情雖異地原同
淺水寧關答庵主利風更異趁將軍畫亭舍是非無謂
早到圖休扈蹕羣
寸麥尺水
寸麥尺水猶無妨尺麥寸水亦致殃不是南来諮穡務
似兹委曲那能詳
沈德潛錢陳羣来接因成是什仍各書一通賜之
二仙仍此候河濱三載相暌意更親郭泰李膺一烟舫
(二人同舟而来)沈期錢起兩詩人飄然白髮都還健瞭爾青瞳
自有神筆力年華雖共老載賡知復倍清新
泛舟遊惠山即景襍詠
川路遥看(平聲)見惠山輕雲淡日蔚孱顔遄飛吟興於何
是祗在泉流峯峙間
烟溪暫泊換輕舟兩岸麥苖綠似油致我欣然誠在此
寧徒留意為(去聲)清遊
寄暢園中小憩遲&KR2002;紅梅白鬯春姿林泉别我三年矣
似曰無他祗待詩
精藍西轉有禅庵啜茗聽松(即庵名設竹罏每至必試茗)此最堪疊
韻寧辭綺語過前三三復後三三
寄暢園三叠舊韻
流引惠泉水一灣石橋過處敞軒閒樹遮洞以千年計
瀑出峽分數道潺趣為(去聲)永哉暢非俗樂惟仁者寄於
山飬疴旋里人何在撫境愀然是此間(園為秦氏别業去秋尚書秦蕙)
(田以病請假南還尋即在途不起回溯地是人非為增感者久之)
惠山寺再疊舊作韻
春氣濛濛潤岫螺花宫兼有古松羅青衣童子誰曾見
白足僧人此處多畫卷重教神晤會竹爐一為(去聲)手摩
娑底須今昔頻量檢七識田中幻末那
圓池
圓池方之上堪輿含至理得氣擅清輕應較下為美
方池
方自圓流出非遥品乃低雖然甘不逮猶自勝梁溪
自惠山䟦馬過無錫縣城登輕舟至水營即景襍
詠
錫山雲氣自南濃促返恐防春雨逄䟦馬烟塍不三里
棼絲已是灑&KR1268;&KR1854;
黔黎趨擁喜逾常所惜無端躪麥秧(萬民趨隨夾道竟者有踐蹈麥苗不顧)
雨笠烟蓑都不藉忍教呵禁警龍驤
寧民自視廟堂謨豈繋尋常錫有無比戶安和心實慰
頌言那在謝蠲租
城南盪槳下川郵烟意溟濛勢乍稠前指水營猶十里
倩誰風雨畫歸舟
駐蹕蘇州叠舊韻
試言底事重時巡必在恩敷率土濱到處繼䋲仰
聖祖行春追賞奉
慈親迎鑾不較晴還雨(是日值雨萬姓雨中迎鑾歡呼夾道不避淋潦益為嘉憐不置)賚
老那分富與貧信是民情大可見由来十室有忠淳
賜沈德潛
吳中今古老人科比似徵明定若何書畫雖輸詩勝彼
功名已過夀如他遊山有興仍清健處世無争祗善和
明說九旬有三歲那更年格尚嫌多(德潛老而始過通仕籍時未以真年)
(告故吏部履歷今當以八十九然德潛實康熙癸丑生今應九十三歲此政東南士林宿望亦國家祥瑞何必)
(更以老為嫌故末句調之)
凝懷堂再叠舊作韻
行令駐葩瑵承
歡奉
鞠衣永同天下
飬時勅化工機供帳毋求備情田曲體微
璿題参妙義恒護慶雲輝
獅子林叠舊作韻
每閱倪圖輒悦目重来圖裏更怡心曰溪曰壑皆臻趣
若徑若庭宛識尋足貌伊人惟怪石藉知古意是喬林
何堪摹卷當前展(壬午南巡曾手摹倪元鎮獅子林圖弆藏林園今復擕倪卷来遊相形之)
(下殊覺效顰不當因並書于倪卷及摹圖中)笑似雷門布鼓音
遊虎邱即景襍詠
馬嘶小步出金閶細雨輕風正不妨為愛觀民慢鞭策
湏臾亦復到山塘
河裏龍舟畫鼓鳴布商藉以獻其誠欲思返樸申嚴禁
矯枉兼虞拂物情
為門為逕我曾知若石若泉彼益奇開著雲窗聊俯暢
四郊烟景總宜詩
虎邱雲巖寺
雲巖真是德山雲古樹時花總淨芬求跡無珍誠畫虎
點頭有石似疑黂竹聲繞砌通其響麥色盈窗致我欣
那是司徒志遠處(志在遠遊王珣伯遠帖語)千秋佳話付云云
静觀齋叠舊作韻
静觀猶是
當年額巖壑何曾占迥深却為不交絲竹耳堪知
宏藴地天心
含暉山館
春山多淑氣巖館值来遊缻吐蘭心馥簷開柳眼柔王
祠緬曠逹謝句詠風流信美非吾事吾惟民隠求
虎邱寺四叠蘇軾韻
異哉金寳氣何以化岡嶺千秋鎮姑蘇改邑不改井溪
田帶秀蒨閭里暎清耿春氣入山塘已聞呌蛙黽奇傳
劍三千誰見飛出礦平石坐千人既博勢亦猛生公緬
講堂妙理元言騁葛賢有遺墓奮義志悲哽閱古過雲
烟不異一瞬頃調御趺花宫其心死灰冷我亦合忘懷
言詩興猶永四叠玉局韻聊以答風景聞有陽冰書蒼
苔漶石影後視今猶昔莫更鐫崖請
賜江蘇學政李因培再叠舊作韻
三年滿浙政兩任返吳邦惟是簡英逹將資化駁厖要
存心一敬莫詡手無雙為問羅賢網可曾獲二龐
遊支硎山叠舊作韻
依舊青山與白泉重来過眼又三年發硎那是庖丁刃
招鶴仍参開士禅舞為(去聲)鼓琴同木石甜如食蜜徹中
邊設云佛法全拈出遠矣失之大不然
支公庵
支遁何曾遁硎庵尚有庵迹同羅什北心是慧能南馬
䟦仍山逕鶴歸帶曉嵐不殊覿面者松月映虚龕
寒山别墅
支硎一嶺過咫尺到寒山坐弄流泉潔行尋曲棧閑心
因新霽喜幾趁片時間大吏稱馳驛(遊覽所至略觀大意即行尹繼善比)
(之馳驛看山然過而不留片時閒適足矣謂之馳驛固當)俞哉為(去聲)破顔
綠雲樓即目
便門進即綠雲樓(過支硎小嶺即寒山别墅園墻向由園門入尚紆里許壬午遊憩命從園)
(墻開一門進門不數武即綠雲楼益覺近便)拾級閒登楼上頭蔚翠麥田真
罨畫適来原在畫中遊
飛魚峽再叠舊作韻
石峽龍門似常看魚闖然息原入潭水飛即上雲天或
羡知名士抑希登籍仙留題意何属欲問隠居賢
馳烟驛戱題
高人伏處(去聲)必柴荆那識金根與翠旌萬騎馳烟緣驛
路似為(去聲)斯日設斯名
對瀑再叠前韻
飛瀑恒面壁不言真得髓綺言邇覺多合以摐摐洗
題澄懷堂
借問澄懷處寒泉泉石間落來心與洗渟際俗全刪竹
戛琅玕韻峯開翡翠顔最宜棄閒地摛句卒無閒
清暉樓
書樓宛在水中央簷際波翻㶑灔光自是清暉供(去聲)山
水成詩誰似謝家郎
寒山千尺雪三叠舊作韻
知者樂水仁樂山合妙撰斯惟石泉宦光若可起而問
應以是語為探源拘墟彼此執名象乃舍實道循虚詮
澄懷之堂暫憩息(在寒山别墅中)餘興幽逕仍攀緣曲欄扶者
宛熟路澄潭注處成深淵釃流雖無三千尺同一雪色
鋪岡巒坐令亭臺疑瑶圃平看花木栽銀田香聞蓊濛
不辨色訝至光福望海然聽雪有閣可虚擲便當摘句
於其間
聽雪閣三叠舊作韻
滴水傾於海濕性直到底此雪千古恒其理如是耳溪
閣尚未登早識箇間美既至坐而聽信足稱觀止弗忘
者先憂暫凴者後喜摐摐皚皚中何今復何始邂逅託
有因寤寐良無已
遊法螺寺
千尺雪上心已洗法螺寺中隨法喜肩輿旋轉入菁蔥
萬里之間論尺咫我聞吹螺演三乘又云佛頂螺髻青
色覓聲求盡邪道如見如来能不能
四依
皇祖華山詩韻二首
法螺西䟦馬雲表竺龕深有進亦云到無營孰與侵
昔題猶舞鳳春景入言禽别室青山對凴軒一暢襟
舜歌賡四度彈指歲年深是日盤雲逕春風謖籟侵苔蒼
皴峙栢泉響答鳴禽峯頂孤亭在曾予豁遠襟
駐蹕靈巖三叠舊作韻
三載流隂瞬息中靈巖重禮梵王宫高標穹塔依空住
右轉行廬有逕通虚室還生今日白春花又吐昔年紅
憑欄最喜晴明望綠蔚平疇吴苑東
臨湖榭
峯巔虚榭臨太湖太湖萬頃胸中俱東洞庭山正當檻
青螺一點鏡面扶廓然上下共澄澈遊與造物為清娱
吴顛越躓實蟻鬭水天千古寧差殊少伯扁舟都藉藉
彼何人哉名利徒
靈巖襍詠四叠沈德潛韻
館娃宫
四計惑吳心羅縠教歌舞容步于何習或曰城名土蠡
獻子胥諫弗聽其言杜伊人詠館娃戒之在鑑古
琴臺
七絃實古器斯臺未恰然抑于闔閭代抑在夫差年世
遷猶月白人去餘泉湲但供幽客至曲肱時枕眠
響屧廊
長廊今弗見但餘山洞敞索然怒公孫何能為聲響殺
諫國必亡館娃久榛莽奚稱踏步人足底佳音往
涵空閣
石鼓天平南㠎嶫聳碧空一目可千里具區波㶑風有
名無其閣望若雲中龍豈必拘墟求縦觀憑離宫
吴王井
日東而月西一例噴峯頂不見古人汲猶照今人影詩
雅詠缾罍易象示繘綆却想歸愚翁當年此汲井
研池
研池涌研山一泓清波冷得名盖因境明如銅鏡青詎
緣習揮毫筆陣辨直横其下應何有波伏龍不驚
采香逕
子友為諷諫挟彈履濡露笑愚而不聽先入言有素徒
傳香逕名春風馡錦霧狸卑終見放三津歸日暮
翫花池
德潛老始逹大耋歸棲谷方其未出時此振衣濯足凭
池匪翫花為愛澄波渌八章四叠賡藉擬蘭湯浴
穹窿山上真觀
嶽嶽高居祀
上真抒誠叩必以躬親太湖萬頃在襟袖穹窿億丈凌星
辰不問長生崇羽士所希大有綏農民片刻成吟策返
轡鄧尉香雪猶西鄰
鄧尉村
鄧尉村前萬樹梅半猶含朵半嫣開問他底事不全放
應為今朝待我来
崑軸前旬己見梅心憐鄧尉背人開誰知玉馬尋山處
尚有香風撲面来
鄧尉山恭詠
皇祖松風水月額再叠舊作韻
逕入海為雪寺投寮是松蘇臺巡蹕四鄧尉仰
題重心各水如淡影當春互濃于斯名獨讓曾不介乎胸
右松
既具蓊濛氣何妨淡蕩風擘惟蕾是綠舒或瓣逄紅山
谷雪猶滿僧房春正融一聲清磬度雅思眄崔峒
右風
託根既於岡寫影那辭水態是弄珠人品乃濯纓子逸
格在横斜幽香徹表裏把擬問山僧可似曺溪旨
右水
浮動黃昏間不宿知宜月散采方森沉流香益飛越娟
娟覩神姿青青定仙骨潄潤懷清芬賡吟無厭歇
右月
鄧尉香雪海歌三叠舊作韻
吾家山信誰家吾輿圖府志難考初安名立字各阿好
咄哉史氏多傳誣姑胥省方已三度春風又拂鑾旗舒
尋山問水乃餘事觀民設教有正模雖然詎可負清暇
鄧尉一帶旄騎紆訂訛甄異弗重藉昔詩屢具兹遵途
化人寺亦仍小憩至理村旋(去聲)發前趨不舟而泛香雪
海較之牙檣樂有餘其色真色目止觀(去聲)其香真香鼻
静娱似置滕六于太湖配藜旁魄無同殊筆規墨寫勢
欲輸蘭薰檀爇庸更需清淺水復黃昏月于何浮動致
影疎那更遠憶大庾大了知近勝孤山孤前三後三薈
光福千秋萬歲薌句吳千秋萬歲薌句吳笑我叠韻無
已夫
石湖八絶句和王寵題周臣畫箑頭韻
吳中山水致人憐最愛石湖茶磨前萬頃烟波連震澤
一堤花柳繪春天
参政當年經濟流虚名肯與世沉浮立朝事業誠無忝
寓意聊斯託狎鷗
風静春湖玉鏡開北隣入影是郊臺狐卑雉傲偏誇勢
欲使東流直倒迴
亭子湖心昔日成周遭漪影漾檐輕三經攬景弗一到
弗到中饒不盡情(湖心亭非石湖舊蹟盖丁丑南巡時大吏以備臨眺者然三度石湖曾未)
(一到其地也)
何必牙檣牽錦絲輕舟蕩槳可前移一鳩呌為頻呼婦
雙燕飛還欲乳兒
石湖詎較太湖強(海潮菴後倚巖石泉滙而為池實半畆餘因鐫壁題之曰石湖)湖上
花龕若鳳翔設使山僧斯面壁當前法乳是津梁
一帶春山問景歸(是日自靈巖取道上方山石湖一帶策馬歸蘇城)春雲時作
雨絲飛亂烟忽向峯頭歛迴望靈巖濯翠微
不少丹青鳥與花㨂金驀遇此披沙東郊烟景雅宜句
一例東京說夢華
詣
文廟行禮
雨中歸茂苑
聖廟郡城隅(城文廟在西南隅)
崇像應虔叩(太學神主甚合古禮亦闕里及此乃崇像設然有其舉之莫可廢也)入門
惟敬趨春堂烟織幕古樹露垂珠信曰有如化然而無
有乎
戲題滄浪亭
假山真水傍城闉結搆誠云清絶塵一帶隔溪列公廨
不知誰是濯纓人
過紫陽書院
書院泮宫後菁莪藉地靈學優乃從政身致在明經羣
秀其無忝老人尚有星(沈德潛長書院是日領多士跪接)明知艱步履
卧理足儀型
望晴
兩日剛快霽一半復密雨江國雖其常過甚亦致苦詢
稱弗礙麥恐出慰我語溝渠縱洩水根黃一二覩此豈
非傷潦即晴庶救補到處均赤子為之厪相輔
蘇州唘蹕作
霽景麗天杠水程發畫艭清晨别茂苑巳刻過吳江(縣名)
迎送民情篤郊圻春色摐明將入浙境時邁亦予邦
欽定南巡盛典卷十二
