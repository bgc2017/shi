欽定南巡盛典卷五十七
海塘
乾隆二十六年四月初三日莊有恭奏言竊(臣)看
得海寧縣東塘小文前等處條塊石塘三叚從前
改建大工之時塘身鞏固未議一律改建該工自
雍正八年建築以来已歴年久塘身日漸矬蟄先
經該司道具詳請修經(臣)親往查勘批飭確勘估
報兹據布政司明山杭嘉湖海防道永德詳稱小
文前一叚外無護沙塘根狭淺應改建魚鱗石塘
一十丈塘身拆出舊石修建條石坦水一十丈又
白牆門東一叚地勢稍低舊坦外游塘脚不整應
照本工做法修築條塊石塘四丈拆出條塊石料
添砌坦水一十丈又念里亭盤頭西側條塊石塘
二十五丈面土矬蟄應行一律加高平整并修補
隨塘坦水二十五丈前項各工俱属緊要飭委平
湖縣知縣劉純煒領銀承辦行據東塘同知并海
寧縣估需工料銀三千八十九兩四錢三分六釐
零悉與成例相符所需銀兩請於司庫塘工經費
項下照例給發委員儧辦以禦潮汐工完委驗請
銷合將估册詳送察核具
題(臣)覆核無異除册送部外恭䟽具
題奏入
上諭部知之
乾隆二十六年四月初六日莊有恭奏言竊照杭
州府属之東西兩防塘工緣自上年霜降後江流
弱小不能冲刷南沙以致逼溜北趨將北岸漲沙
大半刷卸經(臣)於詣
闕時繪圖陳
奏仰蒙
睿鑒今(臣)於本年二月十四日旋任詢據司道廳汛禀
自十二月至本年二月上旬北岸新舊沙塗仍多
被刷(臣)隨於十七日馳詣各塘先由西塘境内之
翁家埠老鹽倉馬牧港一帶逐一查勘自(臣)交篆
後至本月望汛止刷去老沙自三十丈至一百三
十三丈不等其東塘境内胡家兜以下新漲沙塗
現據被刷無存其南岸漲沙自蜀山西至文堂山
脚(臣)復委員量驗現存沙寬五百丈至九百七十
丈不等又巖峰山脚漲沙之外復起有中沙一道
量寬二百餘丈其文堂山西脚中沙一道寬長丈
尺較上冬亦有加增以致逼溜日益向北幸自本
月初十至十五十六等日上游各属連得雨澤江
水長發(臣)履勘之時正值望汛大潮竊見江流迅
駛已足抵禦潮頭將来江水旺發若將南沙日漸
冲刷仍可期掣溜向南惟是北岸與巖峰斜對之
老鹽倉為柴石兩塘交接之區雖直出老沙尚有
一千八十餘丈而自柴塘頭斜向東南抵潮溜掃
灣處所僅寬二百七十四丈(臣)往来相度細察情
形大潮由海寧城外逼於蜀山脚下堰溝東北新
漲陰沙潮頭由曹殿盤頭折向西北則老鹽倉實
為潮溜頂冲該處柴塘停修十有六年前因護沙
寬廣未敢輕議拆鑲今去掃灣處所不及三百丈
自應先事預防查二十四年動支引費購柴四百
四十餘萬觔存貯備用除撥鑲韓家池柴塘及三
處盤頭共用柴二百餘萬觔現存柴二百三十五
萬觔不敷應用(臣)已飭司在於塘工經費頂下動
支銀四千兩分發富建桐分四縣採辦柴薪依期
運觧並飭另發銀一千兩飭令西防同知購辦樁
木器具預解工所以資搶護其餘塘坦石&KR0309;内除
緩搶二工有應請分别續修之處另行具摺餘皆
一律稳固所有(臣)旋任後查勘兩塘沙勢情形及
籌備緣由謹繪圖恭摺具
奏奏入報
聞
乾隆二十六年八月二十五日楊廷璋莊有恭奏
言竊照海寧境内之尖塔兩山相去二百丈該處
&KR0309;身底面約高五丈此埧本緣沙漲始得合龍五
丈之下即係積沙非純用簍石築成者可比上年
三月望汛刷去南北兩面護沙七十餘丈&KR0309;邊即
有蹲矬剝落之處應行先事預防是以(臣)莊有恭
請用寬長竹簍填貯塊石三層叠砌以為攩浪護
根之計幸自建築之後旋有新沙漲護經涉伏秋
大汛鞏固無虞今年因五月雨多潮溜盛大又緣
塔山對岸漲有中沙一道大溜為中沙所逼徑薄
大尖山下其洄溜由尖山之麓盤旋迅激還薄&KR0309;
根外沙被刷即底沙亦漸遭搜嚙六月二十内外
將面篓六十三個蹲矬四五六尺不等又經(臣)莊
有恭飭委東防同知張曾肇添做薪篓鳩工填築
於六月二十三日恭摺
奏明今據該廳禀報自七月初一日至初四日新築
竹簍俱有蹲矬&KR0309;之邊石亦多坍落(臣)等因查勘
海寧差務先後赴該&KR0309;親加體勘竊見上年安置
面簍一百八十七箇今次加蓋新簍五十三箇勢
漸外游内外新舊竹簍一百五十餘箇蹲矬下䧟
自數尺至丈餘不等所有&KR0309;旁邊石本係緊貼簍
頭陂陀斜築因竹簍外游下䧟是以邊石一百餘
丈亦多脱卸坍矬(臣)等查該&KR0309;挑溜外行為通塘
障衛前後費帑至六萬七千餘兩所關綦重今&KR0309;
外竹簍雖因底沙搜刷游動低矬而&KR0309;身不至摇
動尚藉此數層竹簍擁護根脚之力今籌保衛之
法惟有即以蹲矬舊簍為基仍照前用長方竹篓
式不計層數逐層加築總以高出水面緊貼&KR0309;身
為度庶保無虞但現在矬䧟之處有深有淺非將
極大塊石先為一律填平遽將竹簍施放不能保
無傾側查前貯塊石四百方除添做新簍之外所
存無幾今與道廳各員在工約略統計堆填盛貯
以及修整&KR0309;邊并存工備用約需塊石三千方現
在就近遴員飭令分頭採辦限日運觧以濟工需
再查上年簍工係前任海寧縣今調平湖縣知縣
劉純煒一手承辦該員頗能不辭勞瘁今仍檄調
該縣即日赴工恊同專管同知上緊辦理謹將現
勘情形及籌辦事宜恭摺具
奏奏入報
聞
乾隆二十六年十二月二十六日莊有恭奏言竊
照海寧縣西塘境内老鹽倉一帶因自上冬至本
年霉伏二汛塘外老沙積多汕刷(臣)因該處柴塘
停修十有六年亟宜先事預防先於本年二月飭
司於塘工經費項下動支銀五千兩分發廳縣購
貯柴薪樁木以資備用嗣於四六兩月先後拆鑲
三百丈以資捍禦節經恭摺
奏聞兹自霜降後(臣)因查閱海寧差務不時往来查
勘竊見柴石兩塘交接之區水已臨塘自此迤西
老沙仍多接續坍落前於請鑲第二叚時該處護
沙尚存四百二十四丈今至本月朔汛僅存二十
九丈向西雖護沙較廣又有堰溝一道貼臨塘脚
潮溜往来長落致將護沙推刷舊塘柴頭間叚呈
露急宜接續加鑲以禦春汛當即諭飭道廳覆加
勘估兹據杭嘉湖道永德會同布政使明山轉據
該廳縣請詳自已鑲二百丈起再行接鑲一百七
十丈估需工料銀三千一百二十六兩九錢零内
除柴薪樁木需銀二千四百六十八兩四錢應即
於貯工備存項下撥用毋庸動項所需夫工雜料
銀六百五十八兩五錢零應請在於塘工經費項
下動支給發委員領辦并造具估冊詳送到(臣臣)
查該工實属緊要估報料工銀數均與成例相符
除即飭委西塘同知董世寧乘此天和水涸先將
接連前工之七十丈上緊鑲辦餘再次第接修并
咨明戶工二部再查東塘境内韓家池柴塘因於
本年七月十八十九等日風潮潑卸應行拆底鑲
築另於風潮案内分案具
題又西塘境内自秧田廟起至普兒兜止均有應建
應修坦水現在飭取確實估冊詳送俟詳到再加
確核分别
奏明辦理奏入報
聞
乾隆二十七年二月初七日莊有恭奏言竊照海
寧縣東塘韓家池柴塘二百八十丈因本年秋汛
潮水頂冲外沙坍卸兼遭風潮潑刷致將柴埽矬
䧟五六尺不等先據該司道詳請拆底加鑲以資
捍衛經(臣)批飭確估興修今據布政使等會核册
開工料銀四千三百二十一兩二錢二分六釐内
應需柴薪銀二千九百六十三兩五錢二分動項
分發新淳等縣辦運解工濟用應需夫工樁木等
項銀一千三百五十七兩七錢六釐照例動支塘
工經費委員領解以禦春汛(臣)覆核無異除冊送
部外恭䟽具
題奏入報
上諭部知之
乾隆二十七年三月初八日大學士公傅恒等奏
言本年三月初二日内閣奉
上諭朕稽典時巡念海塘為越中第一保障比歲潮勢
漸趍北大亹實關海寧錢塘諸邑利害計於老鹽倉
一帶柴塘改建石工即多費帑金為民間永遠禦災
捍患良所弗惜而議者卒以施工難易彼此所見紛
岐昨於行在先命大學士劉統勲河道總督高晉巡
撫莊有恭前往工所簽試樁木朕抵浙次日簡從臨
勘則柴塘沙性澁汕一樁甫下始雖扞格卒復動摇
石工斷難措手若舊塘迤内數十丈許土即宜樁而
地皆田廬聚落將移換石工毁拆必多欲衛民而先
殃民其病甚於醫瘡剜肉矣朕心不忍且并外塘而
棄之乎抑兩存而贅疣可乎以此蒿目熟籌所可為
吾民善後者惟有力繕柴塘得補偏救弊之一端耳地
方大吏其明體朕意悉心經理定歲修以固塘根增
坦水石簍以資擁護庶幾盡人事而荷
神庥是朕所宵旰厪懷不能刻置者至繕工欲固購料
不得不周現在採辦柴薪非河工秫葦之比向為額
定官價所限未免拮据應酌量議加俾民樂運售而
官易集事其令行在戶部會同該督撫詳悉定議以
聞朕為浙省往復咨度之苦心其詳具見誌事一詩
督撫等可并將此旨於工次勒石一通永志遵守毋
忽欽此仰見我
皇上軫念民依於捍衛民生之中寓曲體物情之意俾
厚其值而民樂於從事寬其用而工易於集成誠
保護安全之至計也伏查海寧柴塘工程從前柴
價每百觔部定則例准銷六分乾隆七年
欽差劉統勲會同前督撫(臣)德沛等因柴價不敷購辦
恐悞要工奏請加銀三分每百觔統以九分報銷
經部覆准行是該處料價業已較前加增今蒙
聖恩念及邇日柴價稍昂恐小民購辦裝運或為額定
官價所限不無拮据特沛
恩綸令(臣)等會同酌議加增(臣)等面為商㩁應請於原
定九分之數再加一分每百觔統以一錢報銷以
敷辦工惟是發價運料全在地方承辦之員經理
得宜果能使購運交納民間無守候擾累之煩給
價接收吏胥絶朘剝抑勒之弊則
恩加價值得以實惠在民倘調劑未能妥恊即使倍增
其價亦恐不能悉歸實用(臣)楊廷璋莊有恭當嚴
飭工員實心承辦務使吏無侵漁而工資儲備以
仰副
聖主加惠海疆優卹小民之至意如有浮收短價等弊
即行從重懲治自此加增辦理之後或將来柴價
漸平該督撫即隨時酌减核實報銷勿致稍有浮
收俟
命下(臣)等仍咨明工部一體遵照可也奏入報
聞
乾隆二十七年四月初三日莊有恭奏言竊照海
寧老鹽倉一帶柴塘水臨塘脚工程緊要仰蒙我
聖主厪念民生綢繆未雨
親勤萬乘
面示機宜洞若觀火實切中保衛久長至計(臣)於本月
十五日跪送
鑾輿之後即由便道趍赴海寧十六日辰刻先往塔山
查勘&KR0309;外漲沙勘得原標記第一竹簍自十三日
福隆安努三續勘除增漲外露高一尺一寸五分
者今復增漲六寸五分僅露出竹簍五寸其第二
竹簍續勘除增漲外露高一尺三寸五分者今復
增漲一寸五分尚露出竹簍一尺二寸其臨水之
第六十九簍則仍照前尺寸未有增漲詢之在工
人員據云連日大汛潮水湧急之故(臣)己面諭工
員嗣後五日一報以憑稽考彙奏十七日(臣)即查
勘老鹽倉一帶往復諦視相度其柴塘外護沙日
漸汕刷勢益向西而塘面亦日見蹲矬誠如
聖諭湏以修至觀音堂為度(臣)現在帶同海防道永德
遵奉
聖明指示一一詳悉𫝊述俾令共知遵守興工則自東
而西一面多方集料一面分手程功除(臣)前奏已
修二百七十丈外接修至觀音堂計尚有應拆修
柴塘六百七十五丈(臣)飭令務於秋汛前完工以
資保固至柴塘之下本属活土浮沙若修條塊石
坦水關樁既難施工石料亦易游䧟(臣)自當遵照
諭旨即以竹簍作坦水相水勢之淺深或二層或三層
四層務以保護柴塘根脚不致游矬為度再(臣)查
此處一帶柴塘自乾隆十年停修之後柴朽樁腐
舊料無可添用則此次之拆修實與新築無異一
切工料俱須務求堅固今現在所修柴工底寬一
丈二尺面寬一丈八尺高一丈六尺(臣)覆加細勘
尚嫌单薄所有高寬丈尺及底樁腰樁面樁應用
數目應請仿照雍正十年拆底修築之案再加核
實酌量辦理(臣)已面飭該道永德親督諳練工員
各就柴塘叚落参照雍正十年成案據實確估俟
估報到日另將現在做法恭摺奏
聞一面(臣)即親督工員遵照辦理至前撫(臣)朱軾所修
之舊大石塘四百六十丈蒙
聖諭亦應增條塊石坦水(臣)於潮水退净之復履行塘
下逐叚查勘緣從前俱未建有坦水此時關石樁
及底樁露出者通工自二三尺至四五尺不等且
有底樁向外欹斜空虚須拆開重修計至十丈者
(臣)現在飭令該道率同廳汛各員通盤估計分别
緩急次第興修至應用錢糧(臣)現在行令藩司查
明欵項數目另疏
題請所有遵
旨查勘籌辦緣由謹恭摺具
奏奏入報
聞
乾隆二十七年九月二十七日莊有恭奏言竊(臣)
看得東西兩塘應修應建坦水工程一千六百六
十餘丈先於乾隆二十五年二月間經(臣)會同督
(臣)逐一勘明分别緩急
奏請次第興修欽奉
俞允内除最要坦工七百七十七丈次要坦工一百七
十丈五尺均於乾隆二十五六年等先後趕辦完
固分案
題銷其餘七百一十餘丈本年春間(臣)節次赴工逐
一履勘内有一百三十丈或底沙增刷塘身露高
十五六層或舊有樁石殘缺兵力不能理砌又迤
西另有搶修石塘二十一丈五尺塘身亦現在露
高十五六層舊存塊石不及二分急應一併估辦
又念里亭白牆門兩處舊有盤頭二座積被汕刷
塘根將露應行改建石坦三十一丈以資堅久所
有現在辦理緣由業經恭摺
奏明兹據司道會同詳稱前項應修應建坦水工程
共長一百八十三丈三尺估需銀八千三百四十
五兩零估用工料與例相符除經詳奉派委東防
同知劉純煒等五員分叚承辦工完委驗結覆請
銷外合將送到估冊詳候核
題(臣)覆核無異除冊送部外恭䟽具
題奏入
上諭部知之
乾隆二十七年十二月二十九日浙江巡撫熊學
鵬奏言竊(臣)於十一月初四日自杭州起程查勘
海塘各工從仁和縣八仙石起至江南金山縣界
止計程三百餘里俱係海塘其尖山以西潮頭始
起自北大亹開後汕刷塘根工程較險内老鹽倉
至觀音堂更當冲溜活土浮沙尤属險要仰蒙
睿慮周詳籌畫添建柴塘竹簍坦水等工誠為切中機
宜所有原議工程九百四十五丈俱已告竣續因
塘外護沙日漸刷低水勢漸逼塘根自觀音堂至
翁戴二汛就其水勢臨塘之處經前撫(臣)莊有恭
奏明添建接鑲柴工三百丈(臣)抵任後批飭辦料興
工内一百五十丈已經完竣尚有一百五十丈十
一月底可以告成(臣)入海寧縣界勘至薛家&KR0309;等
處地方海潮自尖山入口斜掃而来以致該地方獨
受其冲本年七月風潮將塘身間叚坍卸前撫(臣)
莊有恭題請改建魚鱗大石塘一百四十三丈七
寸陳文港盤頭改建坦水六十丈一尺及條塊石
塘五丈裏頭四丈八尺工尚未完詢據道廳等各
員僉稱所需石料有採自江南洞庭等山者有採
自浙省羊山大山等山者因船隻運送石料未齊
是以遲緩(臣)查此地雖較老鹽倉等險處稍次然
亦湏加緊籌辦當經嚴飭海防兵備道永德督令
委員多僱船隻加緊辦齊物料務於春汛前工竣
再(臣)東至尖山石&KR0309;周遭履勘此時冬令水涸貼
簍沙高擁護工皆稳固(臣)復循海而北由海鹽至
平湖茅竹寨等處逐一察勘沙係鐡板設遇風狂
浪驟直潑塘面潮不搜根較之尖山以西潮溜直
刷塘根者情形各别其秦駐乍浦諸山山峻沙堅
内惟海鹽以一邑當潮汐之冲該處石塘關係緊
要本年七月風潮坍卸裏外攔石七百餘丈業已
修復完工又平邑獨山石塘五百餘丈今年風潮
坍卸二十餘丈現在修築十二月初亦可完工其
餘本年搶修各工併自東至西石土各塘尚属平
稳間有一二殘缺之處(臣)已指示各廳汛員弁隨
時修補完固以禦春汛(臣)於十六日前往紹興查
灾時先至河莊山文堂山赭山等山登高察看南
大亹雖有赭山脚老沙挖進一百七十餘丈但沙
勢高而廣闊一時南大亹似不能冲破至中小亹
雖現在沙壅其沙勢較之南大亹低至三四尺不
等又看北大亹情形河莊巖峯蜀山各山之北目今老
沙日就坍刷水勢漸向南趨岸北翁家埠至馬牧
港一帶新漲出有嫩沙約寬三四里不等倘於明
年春汛前後得不坍卸漸漲漸堅則水趨中小亹
可望其復開通矣(臣)接莊有恭来札内稱海塘汛
期己過尚無應辦事宜俟新正後春汛將臨當前
詣各塘會同查閱除俟莊有恭到浙會同查閱再
將臨時情形勘明妥議請
旨遵辦外(臣)思現在時值仲冬應將所辦各工上緊赶
辦完竣(臣)一面督飭海防兵備道永德并委員及
廳汛等官弁實力儧辦按旬摺報務於春汛前竣
事(臣)在杭城與海塘甚近仍不時親身前往查驗
督率如有怠玩不力者即時嚴參示懲謹將勘驗
過海塘各工柴土石塘己未完竣及現在儧辦之
處併坍漲沙水情形分繕清单繪具圖說恭呈
御覽奏入
上諭曰汝二人和衷共濟自當仰邀
天佑復歸中亹故道
欽定南巡盛典卷五十七
