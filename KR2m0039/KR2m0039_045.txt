欽定南巡盛典卷三十三
蠲除
乾隆四十五年正月十二日
上諭内閣曰朕巡幸江浙省方觀民鑾輅所經宜施渥
澤用普春祺所有經過直隸山東地方本年應徵地
丁錢粮俱著加恩蠲免十分之三該部即遵諭行
乾隆四十五年正月十三日
上諭内閣曰朕清蹕時巡道經畿輔昨已特沛恩膏將
所過地方本年額賦蠲免十分之三直省昨歲豐稔
民氣恬熙朕心深為欣慰苐念該省尚有節年欠項
皆因從前被災較重時出借今若按律催科民力恐
不無拮据著再加恩將順德廣平大名天津四府屬
所有積年因災出借常平倉榖八萬四千八百餘石
折色銀九萬八千七百餘兩屯粮豆榖一千二百四
十三石零概予蠲免該督其實力稽察妥恊辦理俾
閭閻均沾實惠該部即遵諭行
乾隆四十五年正月二十日
上諭内閣曰朕清蹕時廵道經山左昨已特沛恩膏降
旨將所過地方本年額賦蠲免十分之三兹當入疆
伊始疇咨民瘼該省尚有未完欵項着再加恩將山
東省乾隆四十二三四等年歴城等二十一州縣因
灾緩徵未完地丁銀十三萬四千四百餘兩臨清等
七州縣因灾緩徵未完常平穀二萬六千三百餘石
社穀二千四百餘石麥種合榖三千二百餘石概予
豁免該撫其善體朕意率屬實力奉行俾閭閻均霑
實惠副朕惠愛黎元用普春祺至意該部即遵諭行
乾隆四十五年二月初五日
上諭内閣曰朕因東南黎庶望幸情殷爰舉舊章五廵
江浙兹當入疆伊始慶澤宜敷所有江南浙江水陸
經過地方本年應征地丁錢粮俱着加恩蠲免十分
之三該部即遵諭行
同日
上又諭内閣曰朕翠華南幸慶典時行蹕路所經已降
旨將直隸山東二省累年積欠銀粮概予蠲除江省
為財賦重地兹入疆伊始渥澤宜覃著加恩將江寧
藩司所屬自乾隆十一年至四十四年積欠及灾緩
共未完銀四十五萬二千餘兩未完米十七萬二千
餘石蘇州藩司所屬自乾隆三十九年至四十三年
灾緩未完地丁屯折漕項學租銀二萬三千九十六
兩未完灾緩漕粮漕項兵粮米十二萬九千八百九
十餘石又安徽藩司所屬自乾隆四十三年以前積
欠灾緩地丁漕項等欵共未完銀四十萬七百餘兩
未完米麥榖九萬七千六百餘石俱全行豁免用敷
愷澤副朕行慶施惠之至意該部即遵諭行
乾隆四十五年二月初八日
上諭内閣曰朕此次南廵勤求民隠翠華所過慶典時
行而兩淮竈戶僻處海濱生計殊屬艱苦所有乾隆
三十九四十四十二四十三等年各場因災帶徵遞
緩各未完銀三萬五千六百二十四兩零著加恩普
行豁免以示惠澤
乾隆四十五年二月初九日
上諭内閣曰朕廵行江浙取道維揚因念兩淮竈戶生
計勞苦業經降旨將節年未完應徵積欠銀三萬五
千餘兩全行豁免以示惠恤其兩淮商衆踴躍抒忱
並應一體加恩俾霑慶澤所有應還川餉項内尚有
未繳銀一百二十萬兩著加恩全行豁免又兩淮商
人歴綱提引餘利項内庚子年限應完銀二十七萬
六千餘兩並著展限遞緩一年俾淮揚商衆益資饒
裕該部即遵諭行
乾隆四十五年二月十五日
上諭内閣曰朕廵幸江浙已經降旨將經過地方本年
額賦蠲免十分之三而省會駐蹕之地加恩更宜優
渥着將江南之江寧蘇州浙江之杭州所有附郭諸
縣本年應徵地丁錢粮概予豁免俾近光黎庶無事
輸將共享盈寧之福該部即遵諭行
乾隆四十五年二月三十日
上諭内閣曰朕展義言廵順時行慶浙省輦路所經本
年應徵地丁錢粮已先降旨蠲免十分之三兹當入
疆伊始用宜更沛新恩俾資樂利所有該省歸安等
縣緩征未完地丁漕白各欵銀五萬三千九百餘兩
零並歸安等三縣緩征未完南米四千七百餘石仁
和等三縣未完民借榖一萬八千二百餘石均著加
恩一併豁免以紆民力該督撫等其董率各屬實力
奉行稱朕愛惠黎元至意該部遵諭速行
乾隆四十九年正月二十一日
上諭内閣曰朕廵幸江浙省方觀民鑾輅所經宜施渥
澤用溥春祺所有經過直隸山東地方本年應徵地
丁錢粮俱著加恩蠲免十分之三該部即遵諭行
乾隆四十九年正月二十二日
上諭内閣曰朕清蹕時廵道經畿輔昨已特沛恩膏將
所過地方本年額賦蠲免十分之三第念該省尚有
積年欠項皆因從前偶被偏災較重地方隨時出借
今若按限催科民力恐不無拮据著再加恩將順天
保定河間天津正定順德廣平大名宣化遵化趙州
深州等十二府州屬未完積年因災出借倉榖一十
五萬五千二百四十石概予豁免該督其實力稽查
妥協辦理俾閭閻均霑實惠該部即遵諭行
乾隆四十九年正月三十日
上諭内閣曰朕清蹕時廵道經山左昨已特沛恩膏將
所過地方本年額賦蠲免十分之三兹當入疆伊始
疇咨民瘼該省尚有未完欵項著再加恩將山東省
利津霑化等二十一州縣衛因災出借籽種牛具銀
十一萬八千六百一十九兩零並因災出借倉榖十
萬一千一百餘石概予豁免該撫務須率屬實力奉
行俾閭閻均沾實惠副朕行慶施惠有加無已之至
意該部即遵諭行
乾隆四十九年二月十六日
上諭内閣曰朕因東南士庶籲幸情殷且河工海塘以
次告竣一切善後機宜均湏親臨指示爰循舊典六
廵江浙兹當入疆伊始慶澤宜覃所有江南浙江水
陸經過地方本年應徵地丁錢粮俱著加恩蠲免十
分之三該部即遵諭行
同日
上又諭内閣曰朕翠華南幸慶典時行蹕路所經已降
旨將直隸山東二省因災積欠銀米概予蠲除江省
為財賦重地兹入疆伊始渥澤宜覃著加恩將江寧
藩司所屬積欠地丁漕項等欵未完銀三十六萬七
千五百十兩零民借籽種口粮未完銀一十五萬一
千九百五十九兩零漕粮漕項等欵未完米麥豆一
十八萬九千七百二十六石零蘇州藩司所屬地丁
漕項等欵未完銀四萬五百五十四兩零民借籽種
口粮未完銀一千二百四十八兩零漕粮漕項等欵
未完米豆三萬八千九百六十四石零安徽藩司所
屬地丁等項未完銀三十七萬三千二百十一兩零
民借籽種口粮未完銀六萬一千九百兩零漕倉等
項未完銀八萬三千一百六十三兩零漕粮漕項等
欵未完米麥豆六萬五千七百四十餘石零俱著全
行豁免用敷愷澤副朕行慶施惠之至意該部即遵
諭行
乾隆四十九年二月十七日
上諭内閣曰朕翠華南幸周咨民隠渥澤覃敷蘇州藩
司所屬地丁漕項公田餘租等欵積欠銀粮業經概
予蠲除因思吳縣公田已與民田一例交納條銀漕
米並加徵義租嗣因該縣有積年無着田糧復於公
田徵收餘租米二千二百二十餘石抵補無著虚糧
七百餘石外尚餘米一千四百餘石留為該縣地方
公用歴年均有拖欠民力未免拮据自應特沛恩施
俾閭閻永資樂利所有該縣無著田粮除照舊於此
項餘租徵收抵補其留備地方公用應徵米一千四
百餘石著加恩永免徵收以示省斂惠民有加無已
之至意該部即遵諭行
乾隆四十九年二月二十六日
上諭内閣曰朕廵幸江浙已降旨將經過地方本年額
賦蠲免十分之三而省會駐蹕之地恩膏更宜優渥
著將江南之江寧蘇州浙江之杭州所有附郭諸縣
本年應徵地丁錢粮概予豁免俾近光黎庶無事輸
將益享盈寧之福該部即遵諭行
同日
上又諭内閣曰朕翠華南幸取道維揚兩淮商衆踴躍
抒忱自應特沛恩膏俾霑慶澤所有該商等未完提
引餘利銀一百六十三萬二千七百七十四兩零著
加恩全行豁免俾淮揚商衆益資饒裕該部即遵諭
行
乾隆四十九年二月二十八日
上諭内閣曰朕此次南廵勤求民隠翠華所莅慶典時
行因念兩淮竈戶僻處海濱亦應一體加恩俾得均
沾渥澤所有乾隆四十五四十六等年各場因災帶
徵遞緩未完銀七千九百餘兩著加恩全行豁免以
光惠澤
乾隆四十九年三月十二日
上諭内閣曰朕翠華莅浙愷澤覃敷前已降旨將經過
地方本年額賦蠲免十分之三竝省城駐蹕之仁和
錢塘二縣本年應徵地丁錢粮概予豁免今入疆伊
始周諮民隠再沛恩綸所有杭州嘉興湖州三府屬
本年應徵地丁錢粮共一百九萬餘兩著再加恩普
免十分之三俾近光黎庶益享盈寧以副朕省方問
俗施惠閭閻有加無已之至意
乾隆四十九年閠三月初四日
上諭内閣曰朕鑾輅時廵普施慶惠前長蘆山東商衆
踴躍抒忱自應一體加恩俾沾渥澤所有長蘆應徵
引課銀四十九萬餘兩山東應徵兩年引課銀三十
六萬餘兩俱著加恩分作八年帶徵俾商力益資饒
裕該部即遵諭行
欽定南巡盛典卷三十三
