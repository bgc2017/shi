欽定南巡盛典卷首下
凡例
一恭纂
南巡盛典前編成於乾隆三十三年始因原任两江總
督臣高晉於
四巡旋蹕後輯書呈
覽所纂祗係江南一省經軍機大臣大學士臣傅恒等
奉
命校閱乃請以
幸浙諸大典與經過之直隸山東二省事系
南巡者令高晉等裒為一書於是薈萃成編分門十二
曰
恩綸曰
天章曰
蠲除曰河防曰海塘曰祀典曰
褒賞曰
籲俊曰
閱武曰程途曰名勝曰奏議凡百二十卷自辛未至乙
酉
四巡鉅典俱已敬謹臚載而庚子甲辰两次
南巡各事宜則續纂於两江總督臣薩載其書與高晉
所輯者别為一編雖體例相仿而未能畫一且程
途名勝各門又多與前編重複今臣等遵
旨合纂謹就前後兩編刪節其重複者整齊其未畫一
者參訂彙修期於賅備
一前編
呈進於辛夘之歲仰荷
御製序文冠諸卷首所以規吏職而軫民隱者無微不
燭而河工海塘關係江浙民生尤鉅是以定清口
之水誌培柴塘之坦簍及一切河防隄牐自乙酉
以前之
睿畫固已著在
宸章至若新開陶莊引河改築浙江石塘
咨諏籌度屢省乃成本於敬
天明理者則又備於
御製南巡記今恭錄以冠卷首仍敬列前編
御製序於次盖一著
六巡要旨一為前編弁言並焕簡端益昭美善
一高晉薩載前後所纂各門並列
恩綸於第一
天章於第二盖以
六龍將駕
天語先傳五禮既修
帝歌庸作用是釐為次第依類分編但臣等恭校
欽定諸書裒入四庫者稽其凡例類皆以
天章冠首今是書彙纂進
呈伏俟
欽定後即繕帙装函歸於四庫自應改從畫一爰敬錄
天章於各門之首而謹輯
恩綸以繼之
一高晉等所輯
天章均以薈萃
篇題卷帙宏富為主臣等伏思
御製諸集臚載大全久已昭播寰區炳如星日是編為
省方盛典與
御集體例有别恭繹
南巡記以敬
天法
祖為懷凡翕河奠海察吏安民無時不上厪
宸衷屢形
吟咏今具於卷内敬謹繕錄此外則凡
巡蹕經臨之處名區勝跡法戒所關亦依次編列臣等
敬誦
敷言主於
訓行奕禩不敢僅事抄謄故視原帙較為省約云
一高晉等所輯
天章於
御製詩外兼繕錄
御製文臣等恭讀
閱海塘記浙海神廟碑文陶莊河神廟碑記仰見
睿謩廣運
籌畫安瀾所以審事機乘時會盡人力以奠澤國民生
於康乂者大哉
王言洵可垂之久遠至若
鑒重修之侵冐則有荆山橋記訂千古之疑訛則有濟
水泮池廣陵茅山諸考證又宋孝宗論一篇摩&KR1575;
西湖
行宫者
宣示天子之孝不在承歡小節實萬世倫紀之敷言雖
非專為
省方而作而觀民設教莫大於是臣等敬謹彙輯仍按
年依次編排聿光簡冊
一
恩綸奏議業已分為二門而
諭旨所頒敷陳所及有涉於
蠲除河防海塘祀典
褒賞
籲俊
閱武各門者則分載於各門之内庶俾一事之本末釐
然按條可考其各門内首錄
綸音自辛未迄甲辰按年臚載之後始繼以臣工奏牘
依年附列體例賅詳有條不紊
一我
朝
重熙累洽凡深仁厚澤淪浃於閭閻者幾於日用而不
而
躬勤鑾輅彌復
念切民依免供頓之煩屏浮華之習
詔書屢下大吏訓行宜乎耆庶望
幸之誠無時或已今謹裒輯
恩綸一門
惠此嘉師偹於
㢲命矣至若增鑄泉幣以通財截留漕艘以裕食暨夫
眚災肆赦咸予維新疊被
天恩尤為優渥而以篇帙無多未能分門專帙謹附載
於
恩綸亦事從其類云
一
恩綸
蠲除列為二門
恩綸備錄行慶施惠諸
德音
蠲除專載免逋減額諸
善政雖同為
膏澤下施而體例實各不相混其中亦間有詳略互見
者如
恩綸門載乾隆十六年二月初十日及二十二年四月
初六日两次
上諭均及豁免籽種銀米之處而豁免
恩旨則已備見於
蠲除門盖以
綸綍所頒事有兼及故恭錄時謹遵其舊若
蠲除所載則並無岐出
一
恩綸
褒賞兩門恭載
鑾輅經臨
恩施優渥
蠲租
賜復養老作人萬類芸芸春臺共上而自扈從王公大
臣以逮封疆大吏則時拜白金文綺之
賜文武官弁又咸沾加級開復之
恩且晉銜食俸而耆舊無不蒙庥
賜秩
予銓而廢員咸思感奮恤窮經於皓首特奏科名體趨
事於戎行益敷
優賚下及䋞戶水手誼效烝徒亦靡不上厪
宸懷隨時
頒賜
湛恩周溥
六巡所同載筆敷宣難名
高厚各門中欽遵奉
旨月日依次謹載分年不再分類以昭
皇上涵覆萬有一視同仁之
至意
一治河本末具詳
諭旨及諸臣敷奏中我
皇上相度機宜
指授方略凡規制全河者固已瞭如指掌然按古来地
理之書山川都邑非圖不明故如漢三輔黃圖唐
元和圖志舊皆有書有圖而唐宋州郡之志亦多
以圖經為號况黃河源遠流駛挟沙而行自會淮
以後宣防瀦洩因勢異宜誠非擬議所能懸定曩
者河臣禀承
聖畫節宣利𨗳皆經繪圖具說恭候
睿裁而乾隆四十二年
命改遷陶莊引河開放以來大溜暢達既免黃流倒漾
之虞兼收清水刷沙之益實為治河一大關鍵時
河臣具圖呈
覽往復
指示尤所謂握要執樞利普萬世者矣今恭輯河防凡
清黃湖運諸水堤堰壩閘各工悉据修治以後形
勢繪圖附于本門之末而修治端委則每圖撮叙
要凡綴為圖說用俾爽若列眉按籍如覩至列圖
先後次第一仍前編次編之舊盖高晉薩載皆任
河臣所叙固有條貫無容更訂
一治河尤厪
睿慮臣等伏見
聖謨訓示次第施行俾澤國生民永資利濟者至詳且
備惟是各門體例唯有關于
慶典者始行裒錄故事非
巡幸之年多略而不載若河防所錄
諭旨及河臣敷奏或有在
巡幸之年先後者則所以偹修治之始末且足以見
聖主宵旰勤求無時不以宣防為念而法
祖勤民之盛軌尤極臻兹美偹云
一海塘為浙西巨工衛池湟而厚土榖利至溥也
列代屢有捍衛之方我
朝累洽重熙民生庶富
聖祖仁皇帝親臨指示并
命巡撫朱軾創建大石塘五百丈
世宗憲皇帝復命改建魚鱗大石塘
詔諭屢頒至為周偹我
皇上軫念海疆時勤
法駕既已陸續排摏犍石兼定歲修柴塘添建坦水復
以老鹽倉一帶柴塘究不如石塘之鞏固悠久而
民間日用柴薪採買太多亦易滋昂貴
申命守臣易柴以石凡四千二百丈至四十八年告成
旋奉
諭旨范公塘亦須改建石塘俾老土塘以外頭圍以内
徧野桑麻悉成沃壌而海塘全局經制精詳瀕海
蒼生從此永資樂利是
两朝求寧求莫之
貽謀皆
皇上善繼善述之
鴻緒舉凡
指示規模應自初次
南巡為緣起前建各工則謹附於圖說至范公塘石工
改建雖在
六巡旋蹕之後而
諭旨两頒功成不日謹依次載入用昭溥惠海壖有加
無已之
至意
一海塘沙水情形向例两月繪圖恭
進近則按月
奏報誠以潮隨月盛時有盈虚坍漲靡常難以蠡測
我
皇上念切黎元勤求宵旰圖陳
黼座庶幾仰慰
聖懷乾隆十二年中小亹一夕開通南北塘外漲沙綿
遠咸卜安瀾之慶嗣緣水勢仍向北趨以致屢煩
睿畫迨塘工石壩以次興修即潮水有時逼塘而護沙
旋復增長沙水情形歲難預定謹就四十九年春
宸瞩所及繪圖附說以志
聖人洞燭先幾隄防盡善并預為將来水復中亹之佳
兆鱗塘石坦等圖並附至工料確數浙省别有海
塘志兹不繁叙
一程塗恭載
鑾蹕所經山澤川源若指諸掌法軒轅營衛之義略周
官梐柢之文
龍䑵中流歡騰夹道誠
光被之極則也謹按道里遠近六次約略相同而
行宫
大營以四十九年為凖其視前五次間有改設之處則
偹列簡編以資稽考若夫
視河則高堰也孫家集也老壩口也
臨莅非一時
法駕紆迴至為周悉
觀海則三十年四十五年四十九年皆自石門之迎薰
館進何家橋至海寧州尖山經大石塘而後達杭
州省城先務為急視前三次程塗有别焉
翠䍐經繇均宜敬謹臚叙以昭
聖天子勞心利濟永慶安恬之
盛軌至於
躬詣
禹陵思深明德
親奠
闕里典肅宫墻有一至數至之殊而南鎮東山允宜
偹載以及
拈香
泰岱免搭天橋或舉於
省方之始或行於
旋蹕之時亦就泰安途徑分晰聲叙用著
懷柔之極致謹將高晉薩載等前後編載諸說參酌彙
纂俾免複漏用志吉行
一江浙固多名勝而
時巡展義匪事游觀屢蒙
誡諭有司所經名區勝蹟祇就舊有規模掃除葺繕斷
不可稍涉浮糜致煩民力
聖訓嚴飭至再至三業於
天章
恩綸二門敬謹偹錄是
宸覽之所
垂注者惟在井里恬熙田疇豐茂不在名勝之踵事增
華也但福地神皐欣逢
六飛臨莅慶輝所燭炳耀方輿斯誠山川之厚幸矣高
晉等所纂名勝一門揆諸周官誦訓所掌巡狩夾
車之義亦未始非
盛典攸關臣等薈萃諸說用附方志之義俾林蠻勝景
胥得仰被
光榮焉
一朝岳有明堂之建觀風為行殿之名自古從属
車而操簡筆者類皆備誌珍臺璇館揚厲侈陳而
我
國家所謂
盛典者初不在是仰惟
六巡江浙法
祖攸行崇實黜華悉歸儉約自燕趙而齊而魯
鑾輿所憩大率平陸高原則僅如周禮之設幄張氊供
其舍事即或葺為數椽之屋亦俱樸略無文至於
江浙之間如揚州
行宫則在天寧寺之石江寧棲霞
行宫則在中峯之在杭州西湖
行宫則在聖因寺之右盖東南名勝梵宇雲連本多莊
嚴閎敞恭值
翠華臨幸為大吏者每就琳宫勝地少加修治以肅觀
瞻而實則未嘗特建臣等恭輯
盛典若專列
行宫一門殊乖紀實之體謹志修葺大略附見於名勝
云
一裒輯
盛典每門皆以六次
南巡按序續編然如
恩綸
蠲除河防海塘祀典
褒賞
籲俊
閱武奏議諸門逐條皆冠有年月開卷瞭然固不必於
每卷首注明何次
南巡唯
天章則不可概以此例故謹於每卷首標題下旁注支
干如初次
南巡則注辛未字二次注丁丑字三次至六次倣此庶
幾簡明以便稽檢而
鑾輅所臨又可按地恭載並於每卷首附注直隸山東
江南浙江等字焉
