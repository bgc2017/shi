欽定南巡盛典卷二十三
天章(甲辰)(江南)(山東)(直隸)
詩
迴蹕至蘇州策馬入城之作
膏雨既已渥快晴實愜情進舟速水路策馬入蘇城如
子欣父至駢肩繞膝迎愛之無别法不擾飭官清
重遊寒山得句
蘇城駐信宿乘暇訪名山結習知應捨勝遊緣逮還(將以)
(明日旋蹕)喜看麥穗吐(前駐蹕蘇州時麥苗微覺望雨兹旋蹕重至寒山以農田屢被春膏巳巳)
(吐穗頓改前觀矣)茂錯菜花間大慰從前意新詩那可刪
題澄懷堂
徑入綠琳琅三間别有堂據床引綺思列架發芸香駒
影分明是塵勞頓覺忘澄懷擬何事民務細商量
清暉樓口號
翠峰邏復碧波圍秀入搴帷潤逼衣拾級乍欣得新况
溪樓仍是此清暉
六依
皇祖華山詩韻
理趣將塵遠詩裁與境深步猶堪勝濟鬢不礙霜侵解
舞花經籟能言春入禽五言賡
聖藻六度仰
冲襟
白雲泉六疊白樂天韻
香山昔日對流泉太守公堂一日閒我自先憂天下者
豈能效彼樂斯間
高義園
山北(靈巖)天平路名園久識吾施田本創范(仲淹)作記却因
蘇(軾)桃柳暢春意詩書供静娛載咨由義者莫負舜之
徒
舟過無錫縣
舟過無錫弗艤岸去時策馬已觀民茲來露冕坐闔閭
夹岸跪覲無萬人因思皆資衣食者自當物貴生計貧
幸遇有收尚可活水旱那無饑溺頻以是祈歲厪宵旰
大吏並飭諱災諄展義時邁政因此我豈山水徒遊巡
漪瀾堂三疊前韻
山中喜有水圍堂滉漾楣欄上下光勝處恰宜孟王畫
(庚子前巡以王紱竹罏圖既燬因復檢石渠寳笈所弆王紱溪山漁隠圖賜藏山寺是卷亦有吴寬䟦語與竹)
(罏圖筆墨絶肖郵致名藍俾還舊觀亦為兹山增一叚佳話也)與来還和老蘇章綺紈
那辨文和武(趙州栢林等有吴道子畫文水武水)甘劣休論圓與方(惠山有方)
(圓二池圓者甘而方者較劣)七字捉成壁間&KR1575;笑云付爾樂斯長
若冰洞
牝洞從来具靈氣温冬涼夏不可竒(凡石洞中冬必温而夏反凉大屋亦)
(然不足竒也)題名此曰若冰者應是来當暑月時
便民港紀事
句容道屢經新港初見爾壬寅方始事癸邜成功駛沙
溪拓以寬(自鎮江師古灘逕句容至上元舊有沙溪一道長百里歲久湮塞乾隆四十七年冬間薩)
(載奏請開濬寬深引注江水入新港士商得以舟行至江寧且可越黃天蕩江路之險行旅稱便於四十八年)
(冬竣事奏到賜名曰便民港)泥泉濬而泚别引江漲途潮汐波增瀰和
雇民受利亦非徭役起(是役飭發江省公項給價和雇民夫百姓藉資謀食並無絲毫擾累)
(共用銀十一萬餘兩)安福(御艫名)御以行鏡中風物美大吏乞港名便
民賜名是鎮江及江寧陸路弗通水南方便於舟艱車及
步履考士並賈客自此舟行矣若云勤蹕途吾殊不為(去聲)此
高資港詠古
高資已駐燕兵近孝孺方陳割地謀洪武設非遵古制
應無靖難肆虔劉
按建文君臣庸懦固不足論使洪武弗泥古立皇太孫擇賢而立
燕王為皇太子則必無靖難簒奪慘殺之事矣因經此地並及之
由便民港舟至棲霞山行館即事有詠
發以寅而到以申(舟行由便民港至棲霞山行館水程百里較每日稍遠因以寅刻起行迨申刻即到)舟
行百里未勞身此言訝不當出我執役猶應念衆人漫向青山
論今昔最欣綠水滌精神迎鑾老幼胥懽忭自審如何稱(去聲)便民
題棲霞十景
四隣峭蒨碧峰圍中有行宫據翠微不向攝山尋藥草
古稀過四又何希
右棲霞山
玲瓏峰表滀天池却弗流為瀑布垂一種尋常勝他者
旱乾水溢兩無之
右玲峰池
峰姿㠎嶫照曦紅青石烘成紫亦通惡以奪朱權弗論
千秋永護化人宫
右紫峰閣
山房愛聽謖濤聲却不希他弘景名笑指繞階一溪水
三年前此座中清
右萬松山房
對立雙峰萬古亭中間一線迥含青天開豈費疏鑿力
蜀道空勞笑五丁
右天開岩
巒繞岡遮幽且偏居斯凡骨亦成仙自嫌清蹕来游際
扃岫掩關合致然
右幽居菴
盈溝盈谷蹙花傾是浪而無澎湃聲莫謂斯崖出假借
千秋何物定其名
右曡浪崖
栲栳明珠鏡面呈方塘半畆渫然清玉泉山下湖論頃
大小由他萬斛傾(攝山珍珠泉晶瑩上出半畆澄清為前督臣尹繼善所疏剔然較玉泉之)
(趵突山根蕩漾成湖其倍小泉淙噴而出者不啻萬數實不可同年語也)
右珍珠泉
虹非日照鏡非銅溪徹橋彎值偶同奚必名中辨真假
藉他假幻悟真空
右彩虹明鏡
誰與竺菴號德雲聊欣一炷淨香聞爾時布景恦然憶
馳驛觀山豈漫云(昔遊此山時尹繼善以未盡其美有馳驛觀山之喻予則以為深惬宿懷)
(不留意於物至今猶每追憶其言云)
右德雲菴
白乳泉試茶亭用皇甫曾送陸鴻漸棲霞寺採茶
詩韻
採茶遂試茶弗焙葉猶生(凡採茶其葉必生當焙之然後可烹茗兹皇甫曾送陸鴻)
(漸採茶而遂云野飯石泉清是甫採而即烹茗矣故戱及之)疑舉且喫語(謂趙州和尚且喫茶)
(句)但期此話行(且放此話行亦指月錄中語)羽蹤藉因著曾句亦云
清泉則付無意淙淙千載聲
題太古堂用庚子詩韻
棲霞此重来倏閱四年久是我藏詩所一有無不有拈
花弗關指掃葉底湏帚胥是太古然問堂知是否
武夷一曲精廬用庚子韻
攝山勝以山然亦不乏水命曰武夷曲似㦲而遠矣有
石可枕頭有流可潄齒王武子所云適可用於此然我
憂勤人未宜斯比擬
登棲霞最高峯眺望作歌
我昨進舟来棲霞高峯半天望及至今日徐徐登便民
港水眼底漾由港而江通潮汐舊稱險處黃天蕩避險
就安誠便民兩府(謂江寧鎮江)行舟水無恙不惟兩府歌利
濟通省士庶情俱暢(便民港既成不特鎮江江寧兩府舟行稳順即通省士民往来金陵)
(者免涉黃天蕩江濤之險及陸行䟦履之艱無不稱便也)然而江中仍有舟圖利忘
害憐衆状邇日作炎其熱難堪比及造極爽拂風尖身
既適矣心亦恬於是息江港安險之幻境置魏吴機械
之浮談歌留石碑傍花龕萬劫佑我黎與黔古稀誠老
矣南巡願罷安福帆
得趣樓
攝山趣難僂指數高樓得全隨所取數之既難得何易
數属有意得無意以此知無勝有多山情水態面前羅
而樓不識不知付以寥天一獨欣明日啟蹕後乃無人
過
自棲霞至江寧駐蹕之作
兩日山遊六蹕移古来都會合臨之萬民瞻就情增舊
一已安懷念在兹&KR1354;里輿驄無甚勩六朝興廢有餘思
安南適值陪臣至道左俾觀巡狩儀(安南國王黎維褍遣陪臣黃仲政黎)
(有容阮&KR1723;賫表至京奏謝計程距迴鑾尚遠守候需時因喻令由湖北取道赴江寧於蹕途瞻覲是日易輿乘)
(馬俾觀巡狩之儀仍優予宴賚遣令歸國)
題燕子磯
有石臨江翻若飛久聞燕子用名磯六朝往事誰興廢
幾卷遺編自是非形勢江山如錦繡光春風物已芳菲
而今沙漲興耕作俯瞰青蔥麥壠肥
遊觀音山永濟寺
永濟觀音寺稱名義可循佛仍殷愛物我敢懈勤民景
豈芳菲賞時惟休助巡思堯舜猶病蒿目愧心頻
駐蹕江寧四曡舊韻作
一帶長江南北區古稱天塹勢縈紆星文牛斗輝分野
地利淮揚鞏護都知建業曾傳有趙(鼎)守錢塘那讓其
蘇行官四日于斯駐蹟撫前朝敬畏俱
夜雨(閏三月初八日)
昨自棲霞乘輿来路傍綠麥芃誠好大麥穗長踰二寸
小麥吐穗將齊了惟是陸行略起塵此景南方實所少
(南方地濕無塵有塵則為晴久望雨也)昨来劇熱熾非常其雨解炎望及
早駐輦之晚漸作雲蒸為靈雨霏微巧入夜霈霶遂大
作倒槖傾盆恣汗浩浸種插秧時雖未麥穗灌漿信資
飽以言斯地固堪慰遥憶北方憂更悄(近畿直隸山東河南現均望雨)
(此次是否一律普霑佇待馳奏之至)何當渥澤普徧霑佇待飛章遞驛道
雨中禮報恩寺
夜雨曉略止城南禮梵宫往來限日裏(於江寧祗駐四日故雨略止即)
(出禮寺)&KR1268;雭復途中一例龍和象誰參旛與風寺名曾取
義泚視此相同(凡以報恩名寺多取怙恃之義是以萬夀山建報恩延夀寺即用此寺名昔年)
(南巡於此屢奉愴慈遊今非昔比惟增然)
題明陵用庚子韻
金川不守景隆城(建文四年六月燕王棣渡江犯京師進兵屯金川門谷王橞及李景隆守)
(門登城見棣麾盖開門迎降)叩馬壮哉御史楹(景隆迎降後御史連楹叩馬欲刺棣被殺)
(都門䧟)先謁陵乎先即位楊榮却異姓連情(棣入京編修楊榮迎謁馬)
(首曰殿下先謁陵乎先即位乎棣遽趨謁陵畢羣臣偹法駕迎謁即帝位向批通鑑輯覧以楊榮身為侍從國)
(破君亡迎謁不暇臣節已隳且明請謁陵隂為勸進尤是巧於獻䛕大異連楹之節烈矣)
靈谷寺
建陵故遷寺(鍾山東南舊有道林寺在獨龍阜明初因建陵故遷寺於此改名靈谷)儒釋
典俱違儒固垂忠恕釋仍有是非舊名殊杳杳(自移寺改名靈)
(谷後道林寺舊名遂無稱者)新景自依依暫向匡床坐那看花雨霏
賦得至人心鏡(得無字八韻江南試題)
軒皇造為器莊子喻成謨造則鏡標有喻惟心表無藴
之寸田約照乃萬方俱水火寧資取隂陽自合符將迎
實非也妍醜任呈乎賦一可封(于)著鑒三貞觀殊放彌
擬滿月卷退静融珠望道聊吟此行躬實愧吾
閱江寧旂兵曡庚子詩韻
湔過旌功史重(去聲)光(國初平江南執明福王實豫王之功戊戌春曾降旨申雪前愆復還)
(封號配享前勞太廟以旌)復封陪享偉勲揚祗今江表文風盛憶
昔關東
武德煌一日備寧聽其弛八旗駐實慮猶長偏安南渡原
堪守即境慆滛惡福王
按福王監國江寧勢雖危弱然果能念亂圖存卧薪
嘗膽未嘗不可苟延歲月如宋南渡之偏安而乃信
任馬阮惟聲色是耽以致淪胥莫挽我豫王乘霧渡
江援師悉潰其底滅亡寔自取耳
賦得春雨如膏
甘雨晝兼夜濃雲高復低如膏真是澤沃隴更滋畦詎
止南方被欣酬北省徯(昨劉峩明興何裕城等各奏報得雨南北先後均霑實堪欣慰)
遐思慶優渥近喜得凄迷信已叨盈尺寧惟逮一犁浸
秧稲可種結穗麥將齊豈不對時慰惟殷敬日躋陪臣
稱解詠遂以命為題(時安南國陪臣黃仲政黎有容阮&KR1723;在江寧迎覲詢其能詩適甘膏)
(大霈因以命題詩亦頗可觀)
鷄鳴寺口號
鷄籠此日換鷄鳴(鷄鳴山舊名鷄籠在江寧府城東北又名鷄鳴埭)千古何曾
有定名調御丈夫破顔笑六朝久已幾凡荆
觀象臺
鷄鳴山巔觀象臺元明已来所舊有明至永樂北遷都
元主中原實弗久則此觀象徒虚名挈壺家法無人守
惟我
聖祖巡江寧臨兹即境懷敬授(叶)爾時扈從多儒臣
爰咨有知天文否獨
宣光地(李)載諏論參觜
明示其先後(恭閱丑)(駐皇祖實錄康熙二十八年二月己蹕江寧幸觀星臺召諸臣問)
(有知天文者否因問掌院學士李光地古觜參今為參觜其理云何光地奏未曉上曰以儀器測之參宿)
(至天中確在觜宿之先觀此足信今之不誤)儀器據實斥空言郭守敬法誠
為醜(法言上又問恒星動否光地奏臣不能知惟新敬恒星天亦動但其動微耳上曰郭守)
(儀器不可行於今由不知恒星天動故也自来史志歷法類空言無實如熒惑退舍之說天象垂戒理則有之)
(若果退舍後来以何積算示從上又歷指三垣星座問光地不能盡舉上指官歷歷明晰尚書張玉)
(書圖納等皆欽頌仰窺聰明天縦非臣等所能云)江寧合見老人星
正闢史稱徵仁夀(上又披小星圖指南方近地大星諭諸臣曰此老人星也光地奏據)
(史傳謂老人星見天下仁夀之徵有隠上曰以北極度推之江寕合見是星此豈見也)放勲以
後
第一人自愧未能承
善誘(藴諸皇祖於天文算法貫徹古今書實為萬世法程惜余逮事)(御纂數理精皇祖時年甫)
(十二未獲親承習之訓示至今為愧因命皇子皇孫軰兹頗有通曉者)
遊清凉寺
何山不清凉而此山獨占五臺亦有之新舊原易勘(江寧)
(清凉山在府城西北上有清凉寺本吳之興教寺也唐為清凉道場宋為清凉廣惠寺是清凉之名始於唐也)
(至五臺山亦名清凉寰宇記稱五臺山在代州道經以為紫府山内經以為清凉山又華嚴大疏清凉山即五)
(臺山夏無炎暑故曰清凉五峯聳出故曰五臺云云道蔵釋典均有是山其得名較此為舊云)然湏同
幻名久近何湏騐山名既屬幻寺名益觴濫而在兹言
兹雲林喜蒼淡静室小憩坐藉用消塵念
朝天宫
宋時天慶宫朝天明秀易總以居羽流世改地無革然
思朝天義盖謂飛雲舄流鈐與擲火欝羅謁有赫天在
人人心對越匪朝夕夫豈藉黃冠綠章達心赤
江寧行宫八詠
勤政堂
前殿三楹為咨政覲接之所御苑山莊之以勤
政題額者甚多兹時巡莅止亦以是顔之於展
義尤協
祖訓由來勤政先在宫時邁總應然深居肯祗搆清詠引
見除官取衆便(昨駐蹕江寧凡江省地方文武員弁有應行遷授赴京引見者即就近命行在)
(吏兵二部帶領引見以免其長途往返之勞)
鑑古齋
在勤政堂後庭中海棠四本扶疎古致憩息之
餘睪然遠念不勝殷鑒之思焉
事當鑑古亦其然即境題齋敢不蘉豈必六朝舉往蹟
近看明代此興亡(洪武興於此福王滅於此天命無常吁可畏也)
鏡中亭
斯亭峙水中央南北接以曲折略彴澄光漾影
宛然在鏡中行也
綠水中亭號鏡中旃摩弗藉照恒空妍媸自取都無我
此是人間最大公
彩虹橋
鏡中亭南北邐迤雙橋卧波飲練不啻太白詩
中畫意
曲折雙橋接水亭朱欄倒暎綠波渟試思何以彩虹號
閃影波翻無定形
塔影樓
池北有樓登眺近遠諸景在目宋熙寧賜名普
照寺中鐵塔巋然影落窗牖間因以名之
拾級登樓納遠景巍然塔影入樓忩曰空曰色如何判
此際惟應萬慮降
聽瀑軒
庭下瀑水潺潺跳珠濺雪聽之儼有匡廬天台
之勝正不妨即寓全提爾
平地亦復有高低濺石為聲韻各擕此是八音繁會處
不齊中自有其齊
綠淨榭
園東偏虛榭三間周匝琅玕萬箇綠隂入座几
榻生凉渭川千畆斯得其槩
密圍敞榭令人遠暫坐翻因意與遲最愛琅玕初過雨
雲棲重拂露珠垂
判春室
室前芍藥欲開古梅早謝乘春時邁之意固在
彼不在此也
庭梅結子藥欄開判斷春風著意催八景往年都頓置
七言促就蹕將迴
江寧旋蹕駐棲霞之作
駐蹕三朝諸務成(如引見閱武謁明陵考士之類)言旋恰值朗新晴未
能民意初無戀詎可神情略有縈潤野農功過雨好棲
霞山景向人迎前斯劇熱今薄冷時節何曾有定衡
慧居寺再疊乙酉韻
輕輿趁曉陽古寺逕知常是日弗多路(是日自棲霞至龍潭不及三十)
(里便途至寳華山慧居寺一遊)遊山到上方佛居無住處僧食有緣糧
却守毘尼律殊非棒喝場以斯勤本分亦可度流光小
憩還行館松隂鞭緩揚
留京王大臣飛報得五代元孫之喜詩以誌意
飛章報喜達行軒(十二日駐蹕龍潭行館留京王大臣等由六百里馳報本月初八日皇曾)
(孫奕純慶得皇元孫之喜具摺稱賀)歡動中朝及外藩(予得五世元孫實自古帝王罕有之)
(盛事一時扈從王公大臣及外藩蒙古王公等下逮官員人役聞之無不額手歡忭同聲頌慶)曾以古
稀數(上聲)六帝何期今復抱元孫百男周室非五代三祝
堯封是一言耄耋人多兹鮮(上聲)遇(世之登耄耋者甚多而五代一堂則所鮮)
(覯予今年古稀有四已得五代元孫實為我國家萬禩雲礽之慶上蒼眷佑如此優渥予惟日益孜孜勤)
(政愛民以期仰副耳)獲兹惟益凛
天恩
渡江至金山
金陵巡蹕迴金山行館駐往還纔月餘韶光暗中度落
地有紅英依巖多綠樹流隂迅若斯陶侃語弗誤然自
太古来江天宛如故
過江至天寧寺行宫即事書懷
問夜金山曙景鋪陽候静稳渡江艫老攀幼戀憐誠有
聖水靈巖躭本無瞥眼風光逾一月厪心民物永三吴
南巡六度禮斯蕆佑謝
神明敬感俱
迴蹕於大觀堂得句
觀我觀民義早申(朱註釋觀之九五謂不但觀身之得失又當觀民德之善否是分為二矣)
(余意九五為君象君與民原一體民之治亂係君之得失休戚本相關未有民失其生而君得安其生者詳見)
(昨題大觀堂詩按語)今觀迴蹕以南巡風恬浪静渡靈瀆綠重紅
稀尚閏春北省幸霑膏澤遍(連日留京王大臣及直隸山東河南各督撫俱陸續)
(奏報得雨深透至盈尺不等)元孫適獲喜音新(昨留京王大臣馳報皇曾孫奕純得五代)
(元孫之喜因賜名曰載錫)斯来未負時巡義自審惟增勵悚寅
再遊平山堂
舟依柳岸行行近輿指松巖欵欵登策馬而今慙略少
觀民於昔倍為增幽探適遇其何戀拙速由来我所能
笑指綠疇麥芃處是前度為(去聲)爾愁曾(昨過維揚正在望雨此時迴蹕)
(則雨已透足麥疇芃蔚比前此大改觀矣)
過金灣六閘書事
書事已詳庚子時(壬午南巡時親臨高堰酌定視山旴五壩水誌預開清口東西二壩以洩)
(湖水為釡底抽薪之計其五壩封土不令輕拆詳見庚子書事詩)總因民瘼剔疏施定
其水誌於清口免以潦侵及下陂(清口水誌既定五壩不令輕拆自壬午以)
(後下河得免水患連穫豐收職此之故)戊戍竟仍開五壩其秋幸早穫如
茨(戊戍年因儀封决口黃水由淮入洪澤湖宣洩不及不得已始啟山旴五壩歸之高寳諸湖又以次開南)
(關車邏諸壩歸之下河幸其時下河早禾已收晚禾補種無多未成大灾然可一不可再惟虔祝神佑永保)
(安瀾堅閉五壩及此南關等壩為長策耳)雖然可一不可再虔祝安瀾後莫
為
過車邏壩
丑年黃北决洪澤復流微(辛丑秋河决北岸之青龍岡漫水經由東省金鄉魚臺等三處)
(數百里間蕩漾澄清至南陽昭陽微山三湖即係清水下注邳宿桃清運河出楊莊口門歸海并將駱馬湖牐)
(壩開放由劉老澗下注六塘河歸海又開微山湖下之顧家莊等引渠分洩盛漲恰值洪澤湖水勢平稳得保)
(安恬五壩連年封閉故下河秋穫屢豐)五壩歲連固下河秋穫肥未能胥
績底益用慎民依救弊補偏耳孜孜勅萬幾
洪澤湖六依
皇祖詩韻
高堰培高並補虚甎教易石命為徐(庚子南巡迴蹕渡黃臨視高堰及清)
(口東西壩工據薩載請將三堡六堡等處卑矮甎工加高余以甎工不若石工經久因命再行確核不惜帑費)
(一例改建石工逐叚分年修築以期永遠安瀾嗣據薩載奏先將急修各工於四十六年春間辦竣其次修緩)
(修各工亦於四十八年五月通工一律完竣共用工料銀三十三萬餘兩次苐徐修石工胥蕆)今来歷
閱工胥蕆慶慰吾民微禹魚
閱接築高堰隄工
甎工不若石工堅改築曾教庚子年(庚子南巡迴蹕閱高家堰工據薩載)
(請將三堡六堡等卑矮甎工加高余以甎工不若石工經久因命改建石工不惜多費帑金分年修築以資鞏)
(固兹一律加高培厚改築完整既以衛民兼因代賑瀕河州縣庶冀永遠安瀾云)培厚加高一
律鞏衛民代賑兩謀全亦云救弊補偏耳恒念有孚勿
問焉(易益卦有孚惠心勿問元吉向嘗釋勿問謂加惠於民不問其感德與弗感德以視歷来釋經者謂)
(加惠於民不問可知為元吉之解較為切實)固堰可重隄不可當年
聖訓實昭然
按高家堰為黃淮關鍵淮揚各府藉資保障恭閱
皇祖實錄康熙三十一年十一月工部議覆靳輔高家堰
加築小隄一疏
皇祖諭曰承受洪澤湖大水全惟高家堰是頼將高家堰
之堤築之使其益堅則可其外築一小堤有何益哉
倘高家堰之隄衝决則一小隄能禦之乎此皆靳輔
執其向時意見而行之也先是二十六年靳輔請於
高家堰外另築重隄
特命廷臣會同地方大吏履勘又下九卿詳議罷其事兹
復請加築小隄仍即曩時重隄之見膠執於中是以
聖訓委曲申諭祗宜固高堰捍障淮湖不宜加築重隄也
繼復
命大學士張玉書刑部尚書圖訥二人察視加修高家堰
工以期永遠堅固雍正八年
皇考以治河之道必湏保固高堰隄工使清水力能敵黃
發戶部帑金一百萬兩將隄工險要單薄處加修石
工為永遠之計余昨庚子南巡飭督臣薩載將三堡
六堡舊有甎工改石補高培厚凡皆推闡
聖謨歷巡指示堅築高堰之
訓諭以期金隄鞏固淮揚數郡得保安全因閱高堰接築
隄工謹識如右
六依
皇祖閱河隄詩韻
戌子丑三次(戊戌秋河决儀封南岸之時和驛至庚子春合龍是年夏又决睢寧之郭家渡至秋)
(合龍辛丑秋又决儀封北岸之青龍岡)殷憂切在宫詳籌新路徙(豫省青龍岡屢)
(經堵築功敗垂成因降旨詢問大學士阿桂等於上游南岸相度形勢為改絃更張之計據奏履勘得上游蘭)
(陽三堡至商邱七堡一帶南岸添築大隄内開引渠俾大溜由此掣歸故道入海等語隨勅大學士九卿等詳)
(議僉同降旨允行)遠遣本源窮(壬寅春因青龍岡合龍未就命乾清門侍衛阿彌達告祭河)
(神務窮河源據奏窮至星宿海西南三百餘里得一河名阿勒坦郭勒蒙古語為金河其西有巨石名阿勒坦)
(噶達素齊老蒙古語為北極石其上為天池流泉百道皆作金色入阿勒坦郭勒實黃河真源也)幸底
蘭陽績(癸丑春開放蘭陽引河據大學士阿桂奏報三月初一日開放引河奔騰掣溜十三日辰刻舊)
(河斷流十四日金門合龍棄北取南一舉蔵工實荷天佑神助也)兼資海口通(自癸夘春)
(開放新河大溜東注直達海口一律深通盖緣前歲黃水漫口時由山東金鄉魚臺一帶漫注微山湖入運至)
(清黃交滙以下節次澄清歸海均係清水是以比較往年冲刷寬深尤為暢順)河臣勖敬慎毋
恃此成功
陶莊
河神廟瞻禮
庚子儀封壩合龍
顯佑殊(儀封自戊戍决口至庚子南巡渡黃時尚未合龍二月初十日展謁陶莊河神廟虔誠祈禱)
(十一日儀封兩壩即自行合龍不三四刻立見斷流實由河神顯佑非人力所能到詳見庚子河復記)蘭
陽癸夘口故道順流趨(青龍岡自辛丑决口亦久未合龍因命大學士阿桂履勘上游)
(於蘭陽商邱一帶添築大隄内開引渠掣溜歸故道入海癸夘三月開放引河一舉蕆工又賴神助也)彼
此胥
神貺虔誠謁
廟模北坍會清遠(昨冬據薩載奏黃流形勢於郭家堂老灘正在挑挖引渠間仰邀神佑)
(乘勢塌寬全河大溜北向取直歸中自係善機因傳諭該督及河臣等於南北河灘嚴禁私築隄堰致礙水道)
(俾河流暢順民生均資利益)昭事益欽吾
過宿遷縣
春仲此度鑾潤野較齊好(二月間毓竒迎鑾北上奏途次桃源清河等處得雨入土)
(四五六寸)以近清(河)桃(源)界雨雪已霑早(宿遷與清河桃源境壌相近春仲曾)
(獲略霑雨雪)夏初斯旋蹕未能副望飽南膏弗及兹(三月&KR1354;三四等)
(日浙省甘霖大霈甚為透足薩載亦奏報蘇常江揚等府及上江之太平鳳穎各属均於十四五六等日先後)
(得雨而宿遷一帶以近北未獲優霑渥澤)北澤又離杳(昨據明興奏山東各府属於閏三月初四)
(五日均得雨深透而此地偏南又未及一律霑被)舟行及水路揚塵猶浩浩陸
地自旱乾綠苗將近槁切切為(去聲)望雨中心惄如𢷬一
隅有民人刻豈忘懷保
安瀾
龍王廟四曡舊作韻
子丑寅之歲連年三决河(庚子春時和驛决口甫合龍是年夏秋又决郭家渡張家)
(油房堵合後辛丑秋又决青龍岡閱壬寅至癸夘春始合龍)潰南輕下壑(時和驛郭家渡張家)
(油房均在南岸其漫水由賈魯舊河一帶下注雖於田廬不無淹浸其患尚輕)奪北重停渦(辛丑)
(所决之青龍岡乃在北岸恐水積沙停慮淤微山等湖並致奪運關係更重屢經堵築功敗垂成幸開蘭陽引)
(河始得底績云)幸得蘭陽引稍紓瓠子歌總緣叨惠貺謹以謝
經過
祖
考胥勤是覲揚當若何
奎文昭殿額(廟懸書額皇考御)
永佑願安波
賜河東總河蘭第錫
永定分司久素知慎且勤河東擢開府川奠冀成勲初
任原厪念所為果出羣(蘭第錫由永定河道擢為河東總河因初任尚屬厪念到任後)
(據陳修防事宜及奏請畫定隄旁餘地種柳護根並申禁近隄取土各條所奏竟有定見大慰朕懷因傳諭明)
(興何裕城飭屬協同妥辦以收實效)益當志黽勉副望俾予欣
過伊河入運口
丁丑開伊河其勢尚未暢辛丑河北决洪波三湖放(辛丑)
(青龍崗漫口之水由金鄉魚臺下注南陽昭陽微山三湖)微山居下游浩瀚愁到漾
因大疏伊河冀洩㴞天漲(微山又居三湖下游滙為巨漫其尾閭一由荆山橋河入)
(運一由韓莊牐入運辛丑歲因湖水盛漲開此伊家河長六十九里由韓莊牐下洩入運前歲壬寅因歷時既)
(久從前開挑時山根砂礓未能如式必須大加挑深方資利益因命袁守侗先同何裕城會勘並命大學士阿)
(桂再行覆勘籌定興工大加開挑于十二月工竣比前更覺深寬湖水得暢達入海)終屬補偏策
亟力闢砂礓(叶)幸今河復古運道原無恙過斯有餘惕
愧我無一當
柳泉
登陸至徐州長途逾百里大吏欲節勞中途行館起此
番重南巡禁工作有旨諸凡命依舊新營祇此耳然亦
有軒堂有山復有水信宿之所費中人十弗止遐憶漢
文言惟增恧而已
荆山橋
丁丑過荆橋河過沙淤去路細(荆山橋東接邳睢西連豐沛長三里許乾隆丙)
(寅年發帑重修至丁夘年告成丁丑南巡經過時因丙子秋河决孫家集黃水經此入海橋洞一百五十九孔)
(不足分洩其時水過沙停橋孔半多淤澱去路遂微)壬午過荆橋幸因無事麥浪
翠(壬午南巡時以劉統勲所築河北孤山新土隄成湖河之水由孤山茶城等處經橋下東入運河幸獲無)
(事是以過荆山橋詩有漲波未至春膏足且喜農民獲麥歌之句)乙酉過荆橋督責去沙
沙近積(黃河至徐州而窄河員每持束急易漲之說聽漫水洩歸荆山橋以故河多淤埂微湖趨下之)
(勢不暢茂寅夏遣劉統勲相度議築河北孤山新土隄黃流乃不旁溢湖水亦暢消無阻甲申春撫臣崔應階)
(請濬荆山橋乃命兆惠前来會勘添建新牐使湖水暢流入運其䟽濬荆山橋本為去沙漲計而工員圖省力)
(沙弗遠運積兩傍幾與橋欄齊民因種麥田占河身至十分之六彼時即不以為然有橋建苟非虚河疏功乃)
(捐二者必居一吾心實未安之句詳見乙酉荆山橋記)占河十六同不疏仍以穫
麥陳大吏前年微湖漲水多長橋疏洩猶未利乃及潘
張兩引河歸黃聊救燃眉計(辛丑青龍崗漫口黃水下注由城武金鄉魚臺等處)
(蕩漾澄清滙歸三湖入蘭家山由金山橋下注其時疏洩猶未暢利因命薩載等廣籌去路開挑潘家莊張家)
(莊等引河分洩入黃又啟放駝車壩柳園頭一帶牐壩由漣河六塘河宣洩入海是以癸夘合龍後積水易消)
(然又恐分洩太過復將臨湖各牐壩次苐堵閉收蓄水勢以濟重運几此皆隨時酌劑不惜帑項相機補救然)
(終無一勞永逸之計也)即今河復此無藉更恐洩多謀堵閉荆山
過水仍如前酌劑相機豈惜費終乏一勞永逸策蒿目
平成祗心愧
題黃樓五曡蘇東坡韻
庚子寄題當吟說未至徐州舟竟發其年因未值閏月
迴途期廹槳盪滑(庚子南巡未至徐州以其年無閏計程至五月初九日始迴蹕至京)
(北郊及廷試諸大典為期已廹不及親臨有寄題黃樓四曡蘇軾韻之作)徒遣重臣馳勘踏
王事豈惜勞靴韈(是年命大學士阿桂總督薩載同勘陶莊黃河及雲梯關外入海情形又)
(命尚書嵇璜同薩載勘徐州應添石工)周家莊至韓家山一律石工禦嗋
呷(自周家莊石工起至韓家山靈神廟一帶凡四百三十丈地當徐城上遊久擬一律接築石工至是不可)
(再緩因命嵇璜薩載等前往履勘興工以期永保安瀾不惜帑費也)南北兩岸為次第乘
河未復興鍫鍤(丁丑壬午乙酉三次南巡均至徐城閱視其河南岸既添甃石隄而北岸土隄)
(自大孤山至蘇山則戊寅夏命劉統勲相度議築者兹庚子改築之韓家山石工四百三十丈據勘佑砌石十)
(七層其接連山脚之二十丈地勢較高砌石十二層共佔需銀九萬二千餘兩即令薩載等核實辦料次第接)
(築已於壬寅年大工告竣)壬寅大工已告成萬戶安眠免驚殺今年
通閏有餘暇紆蹕重来叩龍刹况幸癸卯復故道商賈
往來鳴榔軋河南咫尺即徐城城上飛樓埤堄壓下臨
無地水流滔平眺有屏山層齾玉局險韻凡五曡拙速
篆烟消睡鴨詩成依例仍勒壁頗喜文光騰煜霅
題雲龍山行館
庚子徐州實未臨閱隄此重(去聲)舊途尋並山接築曾差
看(庚子南巡未至徐州因遣嵇璜薩載查勘周家莊至韓家山接築石工四百三十丈一律修整于壬寅年)
(已告工竣)易石蕆工此慰心别館雲龍憶昔駐大彭風物入
新吟拈毫會意於何是一瞬廿年仍碧岑
試衣亭四曡蘇東坡韻
欲解衣乎欲着衣猜東坡意立晴暉爾時行志未能也
相共山人(謂張天驥)羡鶴飛
題放鶴亭
處士浙放鶴(林逋)率欲視如子山人徐放鶴(張天驥)未定以
何擬率欲有為法未定無為旨以是相等度此似勝乎
彼重儓笑山莊(避暑山莊亦有放鶴亭故乙酉題雲龍山放鶴亭詩有我亦山莊聊仿作祗虞)
(貽笑彼胎仙之句)更不如林耳
大士巖
招提恒有廢興時廢則蕭條興陸離大士如如巖畔坐
廢興一切付無知
黃茅崗
同於生物殊於所(櫽括東坡答張山人書)白葦黃茅荒瘠宜笑傲
崗頭千古韻此情寧許俗人知
柳泉行宫八景
春靄堂
昨朝甫到頗無暇今日言旋適有閒遊目拈毫詠諸景
一堂春靄接卿班(是堂為行宫前殿駐蹕批摺向軍機大臣發旨及宣召地方大吏咨詢政)
(務之後方一遊目諸景也)
怡神室
樸楹五架額怡神(即寝室也)宵養於斯契静因曰静於斯能
静否片時念及萬方民
知依齋
所其無逸在知依行館幽閒首夏時親切民情盈蹕路
足衣食否為思之
水樂庭
東陽未至杭纔至(東陽杭州均有水樂洞東陽非蹕途所經杭郡水樂洞則甫在杭州經臨)
(題詠)水樂於斯又聽聲謾擬蘇詩舉再三(去聲)世間何事匪
虚名
鳴翠亭
翠流於目鳴聞耳目色由来即耳聲悟得色聲本無著
翠兮何不可為鳴
含漪館
澄鏡溶溶繞砌墀微風不動亦含漪設如畫舫相比擬
若水民情亦可思
俯綠墅
柳泉名以因多柳繞墅更多泉水披一綠雖然分上下
巧看聯接有長絲
漾影橋
月樣横橋鏡樣溪假山斷續接長隄俯看影漾團圞處
七寳廣寒中覓題
命彭元瑞曹文埴檢四庫全書古来見元孫者有
幾據奏自唐迄明凡六人詩以誌事
五世元孫膝上珍(子為膝下至若元孫反當抱之膝上矣)檢兹有幾命儒
臣奏來詳悉翻四庫特出禎祥得六人(四庫全書載唐錢朗宋張燾元)
(吴宗元明羅恢歸璿文徵明六人皆以耆夀得見元孫)恰彼古稀帝同數(庚子年届古稀)
(因查自三代以下帝王年逾七十者漢武帝梁高祖唐明皇宋高祖元世祖明太祖凡六帝然六帝皆未親見)
(元孫也)嬴其家慶我饒臻如斯
天貺叨駢曡忍不勅幾心愛民
昨因慶得五世元孫命彭元瑞曹文埴檢閱四庫全
書自古以耆夀得見元孫者凡幾人兹據奏三代以
上不可考秦漢以後隨以前未有其人惟山堂肆考
載唐錢朗南昌人仕唐官光禄大夫元孫數人皆以明
經為縣宰年一百七十餘歲又周必大平園續藁載
宋張燾饒州人孝宗時參知政事年七十五見元孫
一人又宋濓潛溪集載元吳宗元紹興人不仕年八十
八及見元孫舉觴為夀抱置膝上望者謂神仙中人
又明文衡載明羅恢吉安人永樂時官國子監博士
年八十二見元孫一人又明歸璿常熟人即歸有光
之高祖見有光集璿有高元嘉慶堂顧九和為之記
又明文徵明甫田集載戊午元旦詩有百歲幾人登
耄耋一身五世見曾元之句考徵明年九十有元孫
二人等語臣庶以耆夀得元孫者僅止六人帝王中
臻斯盛者尤未之前聞余叨膺
天貺嘉慶駢蕃若此惟有益深乾惕勅幾愛民以冀仰答
昊蒼純佑耳
微山湖
辛丑河决北事較决南巨金(鄉)魚(臺)雖停沙清水艱他
去三湖以次漲微山下流所(辛丑青龍崗漫口之水滙微山歸南陽昭陽微山三湖而)
(湖尤居下流為衆水所歸汪洋浩瀚與運河連為一片)宵旰勅大吏亟力籌洩路
(叶查辛丑壬寅因青龍崗漫口屢築未成降旨命薩載等勘亟籌去路嗣據奏漫水由微山湖下注邳宿挑)
(清運河出楊莊口門歸海將駱馬湖竹簍牐先行開放其餘各牐壩次苐啟放洩水由劉老澗下注六塘河歸)
(海并開挑微山湖下之顧家莊等引渠分洩水勢為一時權宜補救之計幸而運道河湖得保無虞)然猶
異常盛丈深難計數(下游去路雖多而来源本大湖水猶異常盛漲測量深二丈三四五)
(尺不等)漕船有失事哀哉運丁苦沛縣竟頽城吾民受悽
楚為之切憂煎不靳賑恤普昨歲幸河復微湖潦消屢
(上年漫口未合河湖水勢相連漕船行走有被沉溺之事曾降旨將應賠米石全行豁免以示體恤至沛豐等)
(縣及山東之金鄉魚臺被淹最重而沛縣城垣竟致頽圮節經降旨撫恤並加恩將被水各州縣給予常賑俾)
(灾黎不至失所幸昨歲青龍崗漫口合龍河復故道積潦漸消居民始獲安堵矣)翻慮消太多
濟運漸築堵(自昨歲三月漫口合龍後微山湖水勢陸續消落至八九月湖水止存一丈二尺五)
(寸已符往年定誌又當預為儲蓄因令薩載等將微山湖尾閭五道引河並運河中河各牐壩及藺家山草壩)
(乘時接築堵閉收蓄水勢以濟重運)縴道以次修(濟寧以南運河兩岸工程分作四十九叚前據)
(明興等奏過白露後堤岸均已涸露現在積料鳩工簽樁夯土畚鍤雲集在事各委員及夫役等無不歡欣鼓)
(舞踴躍從事所有堤岸各工均一律興修赶辦於春前完竣)往來利行旅乘勢在待
時罅苴惟漏補敢言希平成悚慚不遑處
過沛縣
我過沛縣境不見沛縣城移城向西北高處謀久恒實
因壬寅潦追憶心猶怦河决青龍崗一片水鋪平埤堄
為之湮老幼為之驚嗟嗟我赤子忍弗救其生蠲租豈
待言賑饑繾遥情那論極次貧踰年周濟增(沛縣自辛丑九月猝)
(被豫省漫口之水下注將護城堤冲塌水由東北直入沛縣壬寅八月又因風大水湧城墻及衙署民房悉皆)
(坍塌節經降旨撫綏并加恩常予賑恤至合龍後復降旨展賑至癸卯六月又以該縣及銅山豐邳等州縣并)
(山東之金鄕魚臺濟寧等處低地未能全涸復降旨再行普展賑五個月以資接濟)即今河雖復
涸地已可耕慮其乏顆粒借種(上聲)資經營(沛縣等低窪地方除展賑)
(外其灾分稍輕地畆并諭令該督撫等酌借籽種俾得趕種春麥)舊城地本窪移建就
高坪(沛縣舊城地本低窪難以修復前經諭令薩載于沛縣境内各鄉履勘高地移建城垣嗣據奏履勘)
(得該縣西南三十里之戚山地勢較高五六尺且南有縷水隄北有太行隄東臨叠路三面攔截可期永無水)
(患該處舊有村莊即為南關形勢亦甚聫絡因飭尅期發帑委員分叚承修責成道府催督於昨歲修建完整)
(閭閻安堵士民同聲歡忭)老幼來謝恩幸少鳩鵠形痛定思事前憐
之慙愧并
運河
自從辛丑河北决踊愁為害無底止三湖雖未受沙淤
(辛丑青龍崗河决北岸即慮淤湖阻運深以為憂不啻三咨五詢節據河東總河及山東巡撫奏報大溜由金)
(鄉魚臺下注蕩漾數百里漸次澄清至南陽昭陽微山三湖即係清水歸邳宿桃清運河出楊莊口門入海三)
(湖運河皆未受沙淤)澄剰清流盡歸爾微山湖更居下游與運連
成一片矣兩岸縴道及牐壩多半弗見見惟水以此亟
求疏洩法不遺餘力不惜費(叶陽微山湖地勢更在南陽昭下游清流灌注與中運)
(河連為一片縴道半沒水中雖微山湖尾閭於丁丑年開伊家河一道長六十九里由韓莊牐下宣洩入運但)
(開挑時山根沙礓未能净盡因命袁守侗何裕城等會勘並命大學士阿桂覆勘比前加挑寬深俾湖水得暢)
(達入運而運河東之駱馬湖竹簍等牐壩多籌去路由劉老澗下注六塘河歸海更開挑微山湖下之顧家莊)
(等引渠俾分洩入舊黃河凡所以洩微湖之漲籌畫無遺)徼幸昨年河復故(青龍崗久未合)
(龍因于蘭陽商邱一帶另挑引河至癸夘三月開放十四日金門合龍河復故道兩載憂勤幸得一舉蕆事)
微湖下流去如駛舊誌蓄水丈二尺後存丈三多無幾
因之陸續兩岸露牐壩次苐工興起本殊民修及官修
亦是從來例如此災餘民力那能兹一概發帑官修耳
(昨夏命大學士阿桂等勘估自濟寧至韓莊三百餘里隄工五萬三千餘丈民堰五萬五千八百餘丈分别估)
(修其民堰因此次被災較重概發官帑修理以甦民困其韓莊大石工并上下牐座橋壩涵洞裏頭等工亦俱)
(勘修復于大石工外估築臨湖圈壩以便興築統計各工需銀五十五萬六千零嗣據蘭第錫奏原派工四十)
(九叚除先修十五叚外其餘均于去年八月普修趕辦又據薩載等奏去歲夏秋以来各湖消水最速微山湖)
(現深一丈三尺較定誌應收之一丈二尺所多無幾又不可不早為儲蓄因查二十二年孫家集漫口合龍後)
(積水至兩年始行消盡此次以廣籌去路是以積水易消今又恐分洩太過無以濟運因將各牐壩次苐堵閉)
(收蓄水勢以濟重運兹来舟行稳順縴道隄岸修復如故益信事在人為也)兹來縴道原如
故安福(艫名)中行平如砥却憶丁丑决孫集積水兩年始
消彼斯乃積多消反速事在人為本至理
命議叙薩載李奉翰蘭第錫何裕城明興等詩以
誌事
辛丑河北决踴懼為運患幸而沙漸停(辛丑河决豫省北岸之青龍崗)
(黃水下注經由東省金鄉魚臺等處蕩漾停淤水色幸巳澄清運河免受淤墊之患)清水三湖漫
(漫口之水滙歸南陽昭陽微山三湖者均属清水是以湖身亦不致淤淺)微湖居下游洪流
實浩汗堤堰那能禦與運連成片癸邜河復故疏剔督
籌辦所幸去路多消迅施工便濟寧至黃林兩岸工分
叚(微山湖在南陽昭陽湖之下游漫水灌注與運河連為一片縴道半沒水中黃河一復故道即命袁守侗)
(何裕城等會勘伊家河加挑寬深俾河水暢達入運復命薩載李奉翰等籌勘去路將微山湖下游之顧家莊)
(引渠開挑寬深及駱馬湖各牐壩次第啟放分洩湖河水勢俾運河兩岸得以迅速興工薩載李奉翰之功亦)
(不可冺復命大學士阿桂勘估自濟寧至黃林莊共重修官堤五萬餘丈官修民埝一萬四千五百餘丈并牐)
(座橋壩涵洞等工分叚𣲖員購料僱夫優給價值即以代賑自上年四月至本年閏三月一律完竣實用銀五)
(十三萬九千餘兩運道頓復舊觀兹御經經過兩岸及縴道橋牐壩座俱各堅實鞏固漕運民船均資利濟其)
(督工則蘭第錫何裕城明興董率有方在事人員亦能奮勉出力因降旨交部分别議叙以示優奬)堤埝
及牐壩次第胥修建和雇弗惜帑代賑功倍半何期一
年中運道復舊觀御舟兹經過如昔牽長縴不惟利漕
艘行旅普稱便勤哉大小吏優叙酬劬倦慙無安晏策
遑惜籌宵旰一勞盡我心永逸祈
天眷
乘輿過濟寧州
清曉乘輿弗策驄古稀遵養合知崇家絃戶誦文風蔚
幼挈老扶物象融百歲熙和非易致萬民親愛不期同
那堪迴首思辛丑(辛丑秋河决豫省青龍岡漫水經由東省之曹單城武金鄉魚臺濟寧等)
(處思及城池民居岌岌乎殆幸昨春河復今覧閭閻無恙且涸出地畆轉為膏壤實出意外也)幸矣斯
邦尚惕衷
登太白樓四曡舊作韻
綪筏旃旌入郭闉青蓮遺跡向傳真千年佳話留詩酒
一代名流稱(去聲)主賓亭北早應賦雲想(謂李太白)池南近可
和(去聲)檐巡(謂杜子美祠在城南池)求賢欲以贊實政此際無資若
輩人
南池襍詠
適纔太白試登樓咫尺南池可罷不一入門心生敬慕
碑亭因是
聖文留(康熙乙丑年建碑亭于此恭勒皇祖閱河隄詩)
幾株古樹護澄池池畔三間老杜祠便弗叩還應下拜
此人詩合是吾師
李杜由來伯仲行吾云旗鼓異相當應知學杜克念聖
學李防其罔念狂
謁分水
龍王廟
地脊原來南北分老人能識果超羣(分水人皆知為白衣老人之力而不)
(知分流濟運乃因地脊自然形勢人不能識老人特能識之耳)水村斯藉䟽宣夥河復
何須議論紛(前歲韓鑅于戴村壩上建挑水壩三道挑溜南趨以洩水勢經工部侍郎德成奏駁)
(嗣何裕城復請于戴村壩改建牐座議論紛如因命大學士阿桂于豫省河工合龍後親至會勘據覆奏牐座)
(雖隨時啟閉但沙隨水入即使建牐後南旺歲修仍未可停况汶水由塩河歸大清河入海年年開放塩河是)
(否能容東平各處民田是否無礙均須逐一詳勘請俟東省運河堤壩各工告竣經歷汛水一兩次後再行請)
(旨辦理所奏為慎重修防起見因允所請)天下本無事如此
明神頼有佑誠云御舟由是順流下登岸應抒瞻拜勤
降旨將明興等奏請捐廉歸還運道工程例外津
貼銀兩並准作正開銷詩以誌事
戶口日以滋物價日騰貴(國家承平百數十年戶口日滋順治初年民數一千六十)
(餘萬乾隆初年已增至一萬六千餘萬近年乃至二萬七千餘萬是戶口增至二十倍物價日昂理勢自然詳)
(見癸夘民數榖數詩)是即保泰難可靳官帑費前年河北决堵(塞口)
宣(引河)策籌備和僱與民價征役弗民逮(壬寅年因豫省青龍崗漫口屢)
(堵弗就議開引河經韓鑅等請撥直隸山東夫役助工朕以隣省助夫非便屢經降旨訓諭停止並令緩至次)
(年挑汎完工隨命大學士阿桂前往督辦和雇本省民夫如期藏事詳見壬寅年助夫詩)然而奏銷
時部原有成例增價例應駁乃有捐廉議(堵築漫工及築隄開渠部)
(中原有一定成例前豫省漫工奏銷時據該撫李世傑奏請酌增夫料價值銀兩分年攤徵朕以為數甚多民)
(力不無拮据特降恩旨將應行攤徵銀九百四十五萬餘兩及上次攤徵未完銀九十四萬餘兩普行豁免兹)
(河復之後修理東省運道各工據明興等奏有例價不敷加用津貼銀五十三萬餘兩請分年捐廉歸欵以免)
(按例攤徵等語)吾豈肯為斯普許官銷賜河復修運道較前本
一事兹勘所築工堅整如鱗比田廬實可衛議叙酬勤
勩(山東運河隄岸各工御舟經過時見其一律完整辦理妥速因降旨將蘭第錫何裕城明興及江省預籌)
(宣洩漫水去路之薩載李奉韓等交部議叙並令該撫查明在事出力人員一體從優議叙以勵勤勞)必
有所增價亦准官銷暨(東省運道工程例價不敷銀兩若按例攤徵固恐民力不給即)
(捐廉亦慮辦公竭蹶因降旨加恩准其一體作正開銷以示體恤臣工惠愛黎民之至意)但弗勞萬
民忍更苦羣吏一二資飯食雖有非大弊(河工官役領帑辦工藉沾)
(餘潤以資飯食在所不免但非有侵蝕大弊姑置弗問亦不為己甚之意也)聚歛及盗臣傳
語吾猶記
登光嶽樓即事四曡舊作韻
九點烟中齊一區大圓鏡裏漫分隅觀風遂以停艫舫
問景權教履陌衢拾級登來霄漢接憑窗望處近遥鋪
載將通志殷勤考光嶽誠斯望嶽無(一統志以望嶽樓在聊城東北今名)
(光嶽樓而東昌府志又稱城東北隅别有望嶽樓兹巡蹕屢經則光嶽樓在東昌府城中而望嶽樓今實無之)
(紀載之不足徵信已詳見乙酉庚子詩并注)
嶽光原在望中區何必兼思東北隅(舊望嶽樓云在城東北隅也)漫
憶吴閶饒水郭奚妨齊野歷烟衢以予視本同庭戶嫌
彼争為盛設鋪四叠欣成十全什合因閣筆復𢋫無
無為觀三曡舊作韻
佛寺道家宫(是處為道觀)胥應致敬崇謁
神匪為(去聲)獨求雨總因公(東省自閠春得雨後大田雖種今復望雨)呵護閭
閻晏敷宣
天地功那忘甲午歲賊燹劇哀鴻(甲午秋夀張逆匪王倫以邪教倡亂佔踞舊城)
(寺廟民居多被殘毁此觀亦重經修整者)
河間道中作
春初此南巡為之望雪愁夏孟斯北旋復因希雨憂其
間雖霈澤(閠三月初四五等日近畿得雨頗為透足是以大田得普種齊全但至今晴又逾月待澤)
(復殷)又隔月餘修禾黍縱吐苗麰麥固失收稚秧廹待潤
遍隴青垂頭邇日纔生雲狂風吹以流西北隂勢重深
冀佳&KR0584;優無過霑二寸(邇日西北雲濃清早甚凉兹據劉峩胡季堂虞鳴球等奏十三)
(日申刻新城縣得雨三寸涿州通州武清順義昌平州等處得雨二寸雖未霑足䆒亦天澤但此處不成)
(分寸仍為憂之)較此勝一籌何當普甘霖近遠胥蒙庥調幕信
無能觀民惟含羞
喜雨(四月十八日)
自我渡河後望雲愁日深誰期近趙北(是日駐思賢村明當至趙北口)
五寸沐甘霖起槁還蘇秀滌眸真慰心豫齊徐被否(自午)
(至申得雨五寸勢甚綿密且四望雲氣廣遠山東河南江蘇等省或同被甘膏因降旨馳詢該督撫令其迅速)
(覆奏)馳驛問佳音
復雨(四月二十日)
前朝思賢村佳&KR0584;霑五寸今日過趙北廿里土乾坋問
以前朝澤稱滋一寸僅為之復增愁傍晚雲生迅作觧
殷雷聲傾盆落雨陣急命劚土看四寸已逮潤勢自直
北來亟盼京畿信
南巡迴蹕至御園之作
六度南巡于邁勤一心惟是為民殷雨雖繼雨仍希望
(自閏三月初四五日得透南後復於四月十八二十一等日連得雨澤蹕途所見禾苗漸次長發但究未透足尚)
(殷顒望耳)孫又生孫亦喜欣日月居諸誠過隙園庭莅止迓
南薰載咨兒輩其聰聽毋易言遊視記文(今歲六巡江浙携諸皇子)
(侍行俾視朕躬之克已無欲以及扈從之奉法官吏之奉公民人之親近有不如此未可言南巡而總不出敬)
(見天明理兩端詳昨所製南巡記)
欽定南巡盛典卷二十三
