欽定南巡盛典卷二十二
天章(甲辰)(浙江)
詩
入浙江境
海塘躬閱此来巡迎送河邊兩省臣疆有其分臨益切
民無不愛見尤親春雲尚覺籠午日宿雨已看清路塵
麥欲滋膏蠶欲霽(江浙三月間麥田欲雨蠶桑欲晴故有種麥要雨採桑要晴之諺)兩
全難矣豈能均
雨(三月十二日)
夜雨曉漸止午雲復霈零急飄迷縴岸密點打篷舲梅
片連飛白麥苗滋蔚青迎鑾憐萬姓冒濕走無停(是日入浙)
(江境夾岸迎鑾老幼冒雨奔趍益見愛戴之忱出于至誠也)
題烟雨樓疊庚子詩韻
春秋三閱喜重(平聲)来雨意烟情鏡裏開承德奚妨摹畫
貌(庚子年南巡旋蹕攜烟雨楼圖歸於熱河倣為之至辛丑工成情景宛肖有攜圖去歲興工始斷手今年)
(蕆事勤之句)嘉興畢竟啟詩材夏中讓彼泛錦芰春季饒兹
對玉梅不擬南巡更臨此鳴榔欲去重(去聲)㣶徊
降旨寬免浙江杭嘉湖三府正供十分之三詩以
誌事
入疆民隐切諏咨積欠概將寬免之(昨入江南境即降旨免江寧江蘇安)
(徽各藩司所屬未完積欠地丁漕項及民借籽種等項共銀米一百三十餘萬全行蠲免)並未逢灾
謝
天估(無灾則無借項)更常完賦慶豐時(雨𤾉時而歲美每年完賦更無欠項)所當嘉
也其風善寧可靳哉我惠施十以免三正供逭(浙省附郭之仁)
(和錢塘二縣本年應徵地丁正項先經降旨槩予豁免外因思杭州嘉興湖州三府蹕途所經復加恩將三府)
(屬本年應徵地丁錢糧共一百九萬餘兩再行普免十分之三計三十餘萬俾近光黎庶益享盈寧之福)幸
兹同樂世雍熙
謁
海神廟瞻禮三疊舊作韻
庚子重来厪晏奠石工一律命堅修(庚子南巡親臨閱視海塘飭該督撫)
(於老塩倉一帶將舊有柴塘一律改添建魚鱗石塘母惜工費仍留舊有柴塘為重門保障嗣據該督撫等於)
(辛丑壬寅等年陸續採辦石料派委誠妥大員勘估建築至癸夘年八月内據富勒渾福崧奏將原辦續辦魚)
(鱗石塘共三千九百四十丈督率司道實力稽查於七月二十四日面石均已砌竣通工一律全完該督撫前)
(往詳勘均屬如法砌築整齊堅實可以永慶安瀾矣)勤劬雖曰不遺力護估仍惟
賴
賜庥
神廟載瞻申九叩
御碑欽仰示千秋敢云塘固民安枕未翕中亹未解愁
駐蹕安瀾園三叠前韻六首
北坍今次永塘尚近洪瀾(海塘沙北漲南坍則塘工鞏固今自壬辰春以来沙痕漸)
(覺北坍至庚子前巡親閱則北岸漲沙盡坍海潮直逼塘根今尚如此實為厪念)春月來觀海
古稀仍據鞍(每於城邑或乘馬便民就瞻也)魚鱗期越固(庚子命於柴塘後為石工)
(飭該督撫等於老鹽倉一帶添築魚鱗石塘凡三千九百四十丈仍留柴塘為重門保障於癸卬七月全功告)
(竣矣)蠶市較蘇寬(蘇州街市頗窄兹海寧衢市較寬)鄉語分疆異民心一
例歡
㙮山近海邊踏勘慰心懸竹簍喜增漲(㙮山壩上當潮汐頂冲向藉竹)
(簍貯碎石三層擁護壩根昨秋據富勒渾等奏護壩竹簍上中兩層現俱露出今自二月後漲沙增長全掩三)
(層竹簍為之稍慰)蟻坯惕漏泉隅園且停憩比戶有歌弦自是
文章邑然當戒藻妍
舊家原有述熟路不須尋世業傳來久國恩受已深翰
林兹挂藉書囿勉繩音(海寕陳氏向多為翰林者今乃寥寥庚子臨此陳善慶以家藏)
(察襄茶錄真蹟呈進念為陳氏家傳墨寳因還之并為題句俾得世守勉紹前聲也)重展蔡襄蹟
依然懸古鍼(蔡襄茶錄筆意秀勁有晉唐懸鍼遺法其自記云草木之微處之得地則能盡其材)
(頗能即小見大故庚子題詩有頌不忘規應著眼處之得地盡其材之句即襄自叙意也)
安瀾詎祇名永祝晏而清明日觀形勢一宵厪慮情前
吟巡壁舊
聖藻額檐明載語世臣者承家在敬誠
是園有紫竹不計歲和年畫格應為創吟情詎可捐松
非自稱直梅亦捨其娟三益於斯盍都因静以延一溪
春水柔溪閣向曾修月鏡懸簷角古芸披案頭去来三
日駐新舊五言留六度南巡止他年夢寐遊
登尖山觀海
尖山迤北弗資塘銕板沙比石猶固尖山迤西乃賴塘
閭閻必藉石為護天時地利自古然人事弗和斯致誤
所謂和亦匪云同盡心籌民保障固我登兹山亦已屢
不為觀瀾暢神遇漲沙靡定不可恃每因蒿目乏良慮
視㙮山誌事三叠舊作韻
兩山(尖山㙮山)接石壩恃竹簍外翼條石未可築潮汐日夜
逼乙酉沙護簍(尖山㙮山之間向有壩工正當潮汐頂冲條石難施惟藉竹簍貯碎石三層護)
(根壬午閱視時沙漲掩簍四尺因命該督撫標記尺寸按月奏報至乙酉歲親莅勘騐護簍沙漲較舊誌增至)
(五尺時咸為壩工稱幸然坍漲無定未可恃也)庚子坍漸急今幸護以全並無
簍露立(庚子前巡閱視㙮山塘山不惟乙酉所見掩簍之漲沙五尺盡坍並三層竹簍已露上一層至)
(癸夘八月上中兩層俱露今甲辰二月以来漲沙增長上中下竹簍三層復全行掩護)北漲期難
望遑此論寸尺乙酉即有言安保無更易(乙酉㙮山沙漲增長尺寸)
(大吏皆謂江海效靈然海沙變易無常豈可深恃是以乙酉視㙮山詩即有效靈漫致頌安保無更易之句)
籲佑未蒙庥誠弗假予責(每閱海塘必詣漸祠虔籲而神佑今沙漲已見增長)
(向稱難以施工老塩倉之活沙兩年間接築魚鱗石塘籌辦江蘇及紹興等處所運石料均能及時應用亦賴)
(惟有天佑誠神助益勉敬耳)接築魚鱗塘工料籌詳悉兹更有後
議(欲擬將范公堤一帶土塘接至省城者都易以石庶乎可恃費帑非所惜也)欲接築堅石
(此次南巡閱視議自搶塘柴工尾斜向西南接至范公塘而于柴塘後添築石塘即留柴塘為重門保障更添)
(建挑水壩兩道以資保護)帑項非所靳然斯亦下策
觀潮四首再疊乙酉韻
鎮海寺傍臨海臺行春觀處正潮来逮今三度詩十二
不擬石塘重(去聲)往迴
詠事酉年信筆随悔愆子歲亦於斯(乙酉觀潮詩有伍胥文種誠司是之)
(二人前更屬誰之句其後北坍南漲潮勢漸逼石塘因悔前詩之見雖高而語似慢故庚子詩反其意云設非)
(之二人司是如是雄威更合誰)謂當鑒我漲沙矣仍看北坍更籲誰
李嵩妙蹟擕行笈相證雄觀信弗差詩讀張(仁近)楊(基)刺
南宋風霜二帝忘行車(石渠寳笈藏李嵩錢塘觀潮圖真蹟有張近仁題云雕闌玉檻)
(照東海貪看秋潮㤀黍離又楊基題句潮水信可定日夕来朝宗人心獨不如而不思兩宫兩宫未雪恥屢下)
(班師旨云云蓋深譏宋高宗之耽晏安而忘國恥也)
一帶石塘工已就(庚子閱海塘命改老塩倉一帶柴塘後為石塘昨歲癸夘八月據富勒渾)
(等奏報石塘三千九百四十丈大工已全行告竣)魚鱗擬築向西仍(老塩倉一帶石塘雖)
(已全竣而章家菴以西惟藉范公土塘衛護形勢单薄恐不足資捍禦兹與該督等悉心籌勘欲一律堅築石)
(塘使闔郡黔黎永資樂利費帑所不惜也)亦惟此日盡人力敢冀他年幾可
乘(海沙南北坍漲原無常自己夘以後潮勢近塘沙痕漸覺北坍今已二十餘年循環往復理之自然當有)
(北漲南坍之幾然朕惟盡人事以待之其時幾可乘固不可必耳)
賜扈蹕王大臣及浙省大小吏食
庚子斯上已清明此甲辰(庚子前巡於三月三日駐蹕安瀾園行宫賜食兹以三月)
(十五日清明節駐此宴賚)需雲宜飲食勝地會臣隣小雨亦為澤(是日)
(小雨即晴)輕烟那論新(清明禁烟傳燭之事後世久不行)遥心綣北省渥&KR0584;
可霑春
賜浙閩總督富勒渾
武林曾昔撫而巡開府兹教綂浙閩祗以迎鑾来隔省
又看閱歲會今春漫勤供奉水及陸應勉調和軍與民
識大體毋苛小節思之莫㤀誨諄諄
賜浙江巡撫福崧
辛丑番回變畫籌甚有方(辛丑春甘省蘇四十三之變福崧時任臬司隨總督勒爾)
(謹前往𠞰賊暫駐狄道勒爾謹怯懦無能幸福崧隨行諸事贊助調度有方以是知其可用旋授甘肅藩司)
因之知可用遂命撫兹杭蠧政頗能剔(壬寅秋擢福崧為浙江巡撫到)
(任後釐剔浙省收漕積弊奏定章程諸事頗能整頓)官箴勉自強掃除斯足矣奢
費戒其王(前庚子南巡時王亶望任用王燧惟務奢費增飾葛嶺瑪瑙寺等處座落所費者塩商之)
(資而伊二人尚於其中作威福以牟利彼時即知其必敗未幾果以甘省冐灾鬻監貪黷營利敗露抵罪浙省)
(大吏所宜引為前鑒也)
賜浙江學政竇光鼐
士習民風首端方繫厥司况兹文盛處所重行(去聲)修時
熟路輕車試(竇光鼐向年曾任浙江學政士習民風是其熟悉也)迪人克已為前
車應鑒已(竇光鼐前任浙江學政時有訓𨗳章知鄴以竇光鼐不准伊進獻詩冊欲捏詞叩閽呈内)
(有西陲用兵久稽成功情愿從軍之語其狂誕亦無可逭以其欲從軍即發往闢展效力嗣復據該處駐劄大)
(臣安奏查奏章知鄴筆札有討奸邪竇光鼐文捏造悖逆之言托諸竇光鼐之口則其居心奸險實為惡逆之)
(尤因即於闢展地方將章知鄴正法以示懲儆然亦竇光鼐平時不能自立約束屬員所致也)自立尚
勤思
夜雨(三月望日)
微雨尖山觀海迴未牌賜食霽光開濃雲入夜欣鋪矣
時雨達辰正霑哉麥綠菜黃胥沃潤老扶幼挈普瞻來
憐他弗惜衣衫濕(十六日早自海寧至杭州夾塗老幼冒雨曕迎不惜霑濕倍見愛戴之誠)
(既欣且憐之)親切民情栽者培
老塩倉一帶魚鱗石塘成命修
海神廟謝貺并成是什誌慰用壬午觀海塘誌事詩
韻
壬午觀海塘無非求民寧並携督撫臣(時總督楊廷璋巡撫莊有恭)
疇咨閱情形憶自庚辰年沙勢已漸更然尚去塘遠未
致大工興壬午至庚子北坍水鋪平略無漲沙意日夕
縈念恒長此其奚窮民生關匪輕戴家橋迤東猶有魚
鱗屏迤西惟柴塘安足護桑耕庚子我重來
崇祠籲佑靈憑輿歷歷觀既觀慮且行其間老塩倉下
樁我所經活沙旋吐樁(海塘自戴家橋迤西皆柴塘不足資保衛因擬改築石塘司事)
(者輒稱老塩倉一帶活沙難于下樁若移内接築又有碍田廬壬午親臨試下木樁始苦沙澁用二百餘觔之)
(硪一築率不及寸許樁下既深又苦沙散不能齧木樁搖摇無著是活沙之說信然彼時既未能即築石塘因)
(藉坦水石簍為固迨庚子南巡沙坍簍露决計接建魚鱗石塘云)蒿目乏計生申命築
魚鱗切念樁難擎然事在人為未可謝不能(老塩倉一帶沙活難)
(以釘樁然事在人為未可遽謝不能庚子南巡復申命改建魚鱗塘初開工時仍有已釘復起之患旋有老翁)
(指點云用大竹探試俟千定沙窩再下木樁加以夯築入土甚易因依法扞築又梅花樁以五木攅作一處同)
(時齊下方能堅緊不致已釘復起試之果有成效迨後跟尋老翁已無蹤跡現據富勒渾福崧等奏詢之盛柱)
(及在員弁兵役等皆稱老人指點傳為並神助請勅修該處潮神廟以答靈貺因俞所請賦詩以紀其)
(事)月月具圖報心懸如目憑大小吏胥勤民夫盡力爭
老塩倉一帶石塘竟築并外仍護柴塘内無害溪阬却
聞夯樁時老翁言信應竹扦試沙窩成效免變驚因下
梅花樁堅緊無欹傾魚鱗屹如峙如峙潮汐通江瀛功
成翁不見詎非
神所營贊
天福萬民竟得鉅工成臨塘新
祠宇榱棟煥支撑肅拜致虔謝五言得行程迤西更易
為仍欲殚吾誠(老塩倉一帶三千九百四十丈鉅工已竣而章家菴迤西僅有范公土塘一道)
(難資衛護因令該督等悉心籌勘一律改築石塘較之老塩倉一帶更易施工亦惟殚吾愛民之誠不惜再費)
(數百萬帑金俾闔郡黔黎永慶安枕耳)
閱海塘四疊舊作韻
己夘以来潮近塘卄餘年未漲沙良(丁丑歲南巡閱視海塘其時海潮大)
(溜尚趍中亹自己夘以後潮漸趍北亹至庚子前巡親臨相度則北岸漲沙盡坍海潮直至塘根矣)雖然
救弊柴易石(先是建請者請易柴塘為石工又有謂老塩倉一帶為活沙不可下樁而内徙更恐)
(有妨田廬壬子親視之果然彼時惟命增添料值專修柴塘其舊有條石各工仍令随宜加甃以偹捍衛亦一)
(時補偏救弊不得已之策耳)尚未護安海變桑縱看魚鱗一律鞏暫
聽額手萬民慶(庚子親臨閱視以柴塘究不若石塘之鞏固因不惜工費飭該督撫等扵老塩)
(倉一帶一律改建照鱗石塘凡三千九百四十丈其舊有柴塘留為重門保障昨癸夘秋八月據該督撫奏報)
(石塘工已全竣浙省永慶安瀾等語今来巡視該處士民歡忭拜舞出于至誠然予宵旰憂勤有加無已之意)
(尚欿然未足也)范公塘更應籌固(老塩倉一帶改築石塘業經告竣惟章家菴以西僅藉范)
(公土塘護衛形勢单薄曾諭富勒渾等悉心籌勘一體改建石塘以資捍衛據富勒渾等奏該處淤沙土性浮)
(鬆即添築柴塘一遇潮汛頂冲亦不足抵禦等語因思柴塘自不及石工之堅固事在人為不可惜費即多費)
(帑金數百萬使闔郡黔黎永慶安枕何樂如此遂明降諭旨一律堅築石塘矣)暇食民艱厪弗
遑
命於新建石塘尾柴塘内接築石塘越范公塘直
抵烏龍廟即以范公塘為外護之土塘詩以誌
事
江南范公堤久傳仲淹義浙省范公塘乃自承謨置(范公)
(土塘乃本朝閩浙總督范承謨所建承謨即仲淹後裔也)一家兩大工先後勤民事
在浙斯言浙石堅土易潰邇年沙北坍迴瀾噭齧恣范
塘東北尾内奰已有事(昨歲癸夘四月據福崧奏范公塘原築埽工自二月以)
(來因迴溜汕刷致有間段矬蟄現用船沉石以護塘根尚属稳固等語朕以該處既是潮水頂冲且回溜汕刷)
(即用石沉船亦係暫時防護非一勞永逸之計因傳諭富勒渾福崧通盤熟籌是否應照老塩倉之例一例添)
(築石塘詳悉繪圖貼說具奏並諭令于所呈圖内硃筆圂處添築挑水石壩以期挑溜南趍仍俟今歲南巡時)
(親臨閱視指示機宜再行定奪)沉舟下石簍幸保目前計塩倉石塘建
繼此誠當議柴塘補范公率以允大吏(該督撫等請于新築石塘工止)
(處之現做埽工柴塘之尾接築柴塘八百餘丈直抵范公塘以為外護即允所請)兹來細斟酌
建石難再遲發帑五百萬分年物料備(兹親臨閱視所建柴塘及范公)
(塘一帶亦必須一律接建石工方于省城足資永遠鞏護因諭令自新建石塘尾起越范公塘直抵烏龍廟止)
(范公塘盡處一體添築石塘撥給部庫銀五百萬兩子限五年自東而西分段陸續修築並諭先行備辦工料)
(擇日興工)一如章菴東外柴内石暨柴即代坦水(庚子前巡諭令將章)
(家菴以束柴塘内普建石工兹来親閱見石塘之前柴塘之後有溝漕一道現存積水並無去路恐致淹渗塘)
(根又石塘上堆積土牛無禆實際諭令將土牛填入積水溝槽之内仍將柴塘後之土順坡斜做並于其上栽)
(種柳樹俾根株蟠結益資鞏固且令外柴内石連為一勢即以柴塘為石塘之坦水且令柴塘亦時見本有坦)
(水也)柴接土塘比(即范公塘)土内石相倚烏龍廟齊至(柴塘石塘中間)
(將土牛填實種柳互相倚恃聫絡鞏護最為得力兹范公土塘後接築石塘直抵烏龍廟范公塘盡處均令照)
(式修築堅固俾海疆永慶安恬民生益資樂利)永矣保杭城千年安晏遂六巡
塘事畢五字始終誌
恭依
皇祖巡幸杭州詩六叠韻
石塘接築俾民安為報功成此歷觀(庚子巡視海塘命于老塩倉上下接)
(築魚鱗石塘為永遠安瀾之計其舊有柴塘仍命留為重門保障昨歲癸夘八月内據該督撫奏報魚鱗石塘)
(三千九百四十丈一律工竣今來躬親歷視所砌石工整齊堅實洵可永資保障)窮尾溯源暫
紆蹕(尖山在㙮山之北自此北至乍浦一帶向無塘堰以其地係銕板沙不畏潮勢冲齧而西自海寧沿)
(塘觀海窮尾溯源一切塘工形勢可以一覽而得故自壬午乙酉庚子及今甲辰皆紆蹕登尖山項觀海觀塘)
(而返杭州)衢歌巷舞此迎鑾欲尋南宋宫庭泯究是偏都街
道寬(杭州街道較蘇州甚寬知為南宋偏安之都會也)敬仰
奎章六依韻悵然思昔侍
遊歡
韻玉館再叠乙酉詩韻
設使擬君子南方真有強虚心對今素白髮較前長春
即秋何礙(竹以春為秋見贊寧筍譜)風和月總凉無須待夔戛恒此
韻琳琅
六依
皇祖吳山詩韻
且遲明日駐西湖覽陟湖山歷市衢左右翹瞻老與幼
可知養給切吾圖
瑞石洞
吳山瑞石洞每來必有詩庚子繹其名云有會意斯(昨庚)
(子于此題句云曰瑞誰所名想有會意深)然引而未發兹當申其辭虚室能
生白其祥止止禔瑞即祥别名洞則虚也宜是實註蒙
莊詎稱嵒齬竒
飛來石
無翼而來此止之其翔其翥莫窮疑設如&KR2338;㠑方其玉
禦寇良言怵我思
紫陽洞題句
瑞石洞或稱紫陽申其義謂註蒙莊(瑞石洞又名紫陽洞適題瑞石洞詩)
(有虚室能生曰其祥止止禔瑞即祥别名洞則虚也宜盖以申明庚子詩未發之意實于蒙莊有會心也)又
云祠以真人立(洞在紫陽山下康熙年間于其下建紫陽書屋蓋因朱子得名雍正年間又因)
(紫陽真人曾居此復為立祠)主敬端知朱義長(朱子之學主敬為宗即莊子之虚室生白)
(亦豈外是洞之得名紫陽地賴人傳當以朱義為長)
閱杭州旗兵
已此百年久駐防侵尋風氣漸如杭一齊傅耳誠何益
衆楚咻之義可方(今各省駐防旗兵其清語率皆生澁然音律尚不致大錯設令其漢語則)
(與本地漢人無異風土所習染亦無可如何然必不可令忘清語也)何事弗厪返舊俗無
思不服緬
前王命皇子射聊示衆老弗躬為慙莫遑
昭慶寺
壬午曾留句喜恒
慈慶昭重來殊景况此慮久蕭條橋畔尋門熟墻頭望㙮
嶤(寳叔㙮近此寺疑昔年原属寺内也)徘徊憩精舍又得片時消
大佛寺題句
須彌弗為大芥子弗為小此語實佛語其徒應俱曉此
何以大稱鑿像山骨窈始自宋思淨(北宋僧名)六百年名表
曰是已涉非謂器斯遠道隠若調御言頓置斯不少
瑪瑙寺叠庚子韻
精藍昔未到庚子始臨云祗惡逢迎巧那嘉構築勤謬
稱商獻悃(葛嶺下舊有瑪瑙寺庚子南巡見其增飾華美深不愜懷畺吏謬以浙商捐修為辭余謂)
(商民一體故前巡詩有商力彼民力求欣吾不欣之句)可識佛無欣越益吾慙愧
恐防議論紛
詣聖因寺瞻禮
皇祖神御殿
又至西湖謁聖因
聖堯遊豫總因民助休澤實被黔赤
臨莅古曾鮮六巡别緒猶懷庚子歲重瞻欣此甲辰春敬
遵
前度敢渝越(我如其皇祖凡六度南巡兹適數亦弗擬增至矣)祗愧瞠乎望後
塵
題澄觀齋
聖因西側有行館兩字澄觀
奎畫顔不覺數年隔往歲又于斯日憩幾閒明湖萬頃會
心處韻景四圍朗照間識得
昔今不異者每同樂弗㤀民艱
涵清居
漫道今春蕆六度(前武皇祖六度南巡予惟敬繩成昨不敢有過兹六巡之典幸)
(曾製南巡記以申予意欣幸之餘倍切兢兢也)底言古月印千潭一清無際天
連水方寸都於静裏涵
五題西湖行宫八景
四照亭
睿藻煌煌額揭亭繹思弗為
賞澄濙照臨民物伊誰責(申庚子舊作萬方民物照臨中之意)敢不孜孜慎
九經
竹凉處
見說三春是竹秋既秋凉自有來由閒披料峭琅玕裡
未可其間坐久留
綠雲逕
有暇孤山遊片時千林新綠始偨池霑衣原在雲深處
不約而同長史詩
瞰碧樓
春水初生漾細淪樓忩開處渺無垠瞰來一碧萬頃者
閱盡古今摘句人
貯月泉
半畝方塘亦有波四時無礙印嫦娥平湖漫道當秋好
(平湖秋月為西湖十景之一貯月泉山半一泓亦先得月正不以大小殊觀也)小許還勝大許
多
鷲香庭
靈鷲由來隔弗遥天香雲外月中飄昔年雖設秋來興
(鷲香庭老桂連蜷辛未題詩有何當秋宇下意滿領天香之句然究未秋月来巡也)忖度無妨不
踐饒
領要閣
閣高越覺聖湖寬水態山容入静觀領要設如絜矩者
吾知兩字是君難
玉蘭堂
一雙玉樹植堂襟香色同参静且愔題以七言弗迴顧
年年春苑付無心
題文瀾閣
四庫鈔書蕆次第因之絜矩到南邦(壬寅秋以四庫全書分弆文淵文溯)
(文源文瀾四閣者已次第就蕆因思江浙為人文淵藪宜令廣布流傳勅發内帑雇覓書手再繕全書三分安)
(置揚州之文滙金山之文宗及此杭州之文瀾三閣俾東南士子得就近觀摩並有旨令不必靳固准願抄寫)
(者抄寫但不可致錯亂遺失以昭我國家藏書美備教思無窮之至意)班傭此實官帑發
盧徑彼殊衆力扛(按唐盧藏用始隠終南山時有意當世人目為隨駕隠士晚乃就徵拜徇)
(權利司馬承楨將還山藏用指終南曰此中大有嘉處承禎曰以僕視之仕宦之捷徑耳前辦理四庫全書四)
(分時准各謄錄自備資斧效力五年期滿給予議叙其中人數衆多不無倖進借此為終南捷徑者既慮有礙)
(選法亦非策勵人才之意是以後次續繕全書三分飭發内帑銀百餘萬兩覓書手予值繕寫在抄胥等受值)
(傭書即同和雇而書成又不邀議叙仍于銓政無礙也也)致衮鉞必公慎取捨淄渑
細辨斥蒙厖范家天一于斯近幸也文瀾乃得雙
趣亭
文源取式逮文津(御園之文源閣繼山莊之文津閣而建其南屏以假山俱有趣亭月台文)
(津閣詠月台有米家范氏兩兼竒之句兹文瀾閣亦倣其式為之)亦有趣亭棲碧峋寄
語將來鈔讀者文瀾不外史經循
月臺
叠石為山路不長月台重肖米襄陽(月台見米芾西山書院帖)限于
地異平湖好登望微嫌似面墻(此台在文瀾閣前是以近東墻故戲及之)
題西湖十景五叠舊作韻
蘇隄春晚
頻煩叠韻剏髯蘇一再無妨肖以吾增景已難僂指計
却兹數典占西湖
柳浪聞鶯
南渡宋家忘北金相于絲管樂春深新鶯一囀非無意
河北由來有故林
花港觀魚
渠成水到自為港名以實傳因號花却異如棠觀魚者
隨時玩景助年華
曲院風荷
宋時麯院此時風荷豈分疏等燦紅不識吳民尋樂輩
可知今昔樂非同
雙峯插雲
迴峙雙峯天四垂豐隆巧與絮衣披一時却想窮民夥
可乏無衣露肘時
雷峯西照
淨慈雁㙮由來古十景乾淳已有名想像未經欝攸際
玲瓏旭影照縱横
三潭印月
到許舟而弗許輪無塵處憩少閒身祗于民隠厪宵旰
那向禅宗悟果因
平湖秋月
小駐遊軒綠繖油倚欄萬頃俯波柔底論秋月與春月
宋代蟾光流不流
南屏晩鐘
清夜觀書倚翠屏霜鐘斷續送來聲宋顛元躓荆凡幻
僕數(上聲)何須藉屢更
斷橋殘雪
三十三年一瞥餘(自辛未初次南巡越壬午丁丑乙酉庚子及今甲辰六巡凡三十三年矣)
聖湖佳致故如如新詩五叠吟殘雪不擬搜題更命輿
杭州孤山寺三用張祜詩韻
孤山自有岑(古山盖孤山之誤西湖志稱陳文帝天嘉元年有天竺僧持辟支佛舍利至杭遂于)
(孤山見寺立㙮此刹劍自南朝唐人已多題詠名蹟最古後人以孤訛古亦以音相近耳)佛寺照湖
心古往今何在山陽水却隂難尋當日景略寓五言深
命舫問他處菁葱隠遠林
題述古堂
庚子南巡此纔看述古堂(庚子前巡畺吏重修栢堂竹閣並葺述古堂雖成事不說)
(然惡其綴景過當有點綴却嫌非朴素徘徊祗覺惹嗟咨之句)新成事不說小憩意翻
忙深惡逢迎輩大乖休助方憑軒思述古越覺慙(去聲)徬
徨
栢堂四叠蘇東坡韻
一栢東坡猶見前(見東坡詩)祗今其一亦茫然可知形色終
歸壞奚必宋唐追論年却惜白翁半字冺還餘蘇老七
言傳偶因寄興四賡韻莫擬擎拳豎拂禅
竹閣四叠蘇東坡韻
竹閣黃州然不然時移弗見兩層軒傳將佳句真圖畫
贏得名山是子孫那辦岡前留古寺猶看湖畔有烟村
從前擬罷尖义體(蘇軾詩每以叠韻見長其咏雪二首用尖义兩韻凡經數叠詩家兢傳此)
(體)口業由来戒綺言
題六一泉用乙酉韻
東坡懷六一因以名斯泉兩賢去雖遥仿彿見遺篇逢
時歐勝蘇立朝常諮延云何亦寄傲高尚托清便集古
錄千卷藏書萬卷然琴碁復各有置酒瓦壺圓與已六
而一娛老頗自賢由是薌西湖境改名無遷(西湖六一泉以蘇軾)
(守杭時與僧惠勤懷歐陽修得名至南宋時入于禁苑故韓淲詩有山林已禁苑復與道院連蘭若縱莫存此)
(水猶泠然之語盖陵谷雖遷而六一之名數百年来不改)禁苑僧道居何醜復何妍
兹為遊幸地賡詩增愧焉
賦得南坍北漲(得心字八韻浙江試題)
紹(興)海(寧)對相峙江潮自古今中亹誠最美兩界幻難
諶坍漲事無定北南勢有斟興猶山作禦寕祗岸虞侵
(紹興在浙省迤南諸山聮絡海潮南注可資抵禦若海寕一帶地本平衍正當北岸之衝潮水每虞侵齧必沙勢)
(南坍北漲始保萬全也)壬午溜遷後甲辰水尚深(丁丑南巡時見海潮大溜尚取)
(中亹己夘以後漸遷北亹壬午親臨閱視漲沙猶擁護隄根竹簍因命督撫標記尺寸按月奏報至庚子前巡)
(往視㙮山塘工漲沙盡坍至癸夘八月三層竹簍俱露今甲辰閱視幸漲沙復將三層竹簍上下全行掩護漸)
(有南坍北漲之機然水勢尚未改趋中亹石塘經久之計不容緩耳)築塘圖久計(庚子春巡閱視)
(塘工飭督撫等于老塩倉舊有柴塘後一律添建石塘四千二百餘丈上年七月間告竣兹親臨閱視范公塘)
(一帶亦必需接建石工方于省城足資鞏護因再降旨自新築石塘工尾起于范公塘内至烏龍廟止一體添)
(建石塘仍留柴塘為重門保障于柴塘後石塘前溝槽内填土種柳俾柴石連為一勢即以柴塘為坦水撥給)
(部庫銀五百萬兩予限五年陸續修築以期海疆永慶安恬)射弩罷雄心無往思不
復斯升(謂北漲)祝彼沉(謂南坍)
神祠躬致拜籲
佑愧為欽
九里松
欲問三天竺先循九里松一亭臨入路萬樹暎雙峯地
古塵自遠年深翠越濃祗疑幽絶處公十八堪逢
上天竺法喜寺
靈感衆生願(咸淳臨安志稱後晉天福四年僧道翊結廬山中夜有光就地視之得竒木命孔仁)
(謙刻觀音像會得古佛舍利因納之頂間妙相具足又錢椒夢白衣人感悟即其地創佛廬號天竺每逢旱禱)
(雨必應頗著靈感嘉祐末郡守沈文通以為天竺起于司馬晉時踰七百載請于朝賜名靈感觀音院)慈
悲古佛身隨緣為法喜住世幾千春復此瞻相好於何
論果因訂他真裏幻證此幻中真(朱彛尊日下舊聞引程敏政之說謂玉河)
(鄉所供大士像係自杭州天竺移來曾命舁觀與天竺像迥異夫法象不過藉以𫝊幻中之真是一不可何况)
(云二詳見向所著程敏政重修觀音寺記訂訛)
法鏡寺
路迴天竺此重經(此寺舊名下天竺為上天竺所必經)庚子新修備憩停
賜額無過允僧請(壬午南巡時寺僧乞額因賜名法鏡寺庚子歲畺吏遂重加修葺以供停)
(憩可見人主一言一動迎合者多即此知為君之難也)應聲因以愧身型鏡懸佛
智大圓白㙮矗神尼不斷青静室茗餘思往事豈緣求
悦失明刑(前巡時西湖添設點綴皆王亶望任用王燧所為其意將因以求悦而不知悦不以道欲)
(益反損未幾究以貪黷營私抵法朕與諸臣刑賞一秉大公豈因求悦曲貸乎)
西嶺草堂(在法鏡寺)
西嶺草堂蕭創因唐道標無端重脩飾反覺愧逍遥(地方)
(大吏以其地在下天竺為至上天竺路所必經略為修葺因成事不說亦遂聽之)座擬天花落
庭多古樹喬欲尋中竺去隔障梵鐘飄
三生石口號
無生一亦無有生三不止笑彼牛背人其實未了此
題瓔璐泉(在法鏡寺内)
石竇淙雲泉名以瓔珞擬圓如珠磊落連似絲飄纚丈
六清淨身披處恰合體此中有深義欲把莊嚴洗
七葉堂口號
避暑禅堂稱七葉(白居易有天竺寺七葉堂避暑詩)循名責寔未明言
一花五葉非關此(初祖達摩付法時有一花開葉之偈故庚子詩有初祖明留五葉祠忽增)
(其二是誰為之句)意在青蓮佛偈存(七佛偈為禅宗鼻祖自毗婆尸佛尸棄佛毗舍浮佛)
(枸留孫佛拘那舍牟尼佛迦葉佛釋迦牟尼佛皆各有偈出佛青蓮口則七葉之名意或取此然亦未見輿志)
(云)
湖心亭
西湖無不佳而此稱湖心是為五官首四面歸照臨然
予絜矩思庶政誰所任敬勝怠勝間念念凛難諶可兹
遊目乎怵哉惟益欽
漪園
遠圖暎碧嶺近鏡俯清波一晌尋澄勝五言寄静哦雖
攄賞春興却念占湖多(漪園在雷峯西照亭下盖依山占湖為之寬十畝許西湖本以)
(蓄水民間牟利者因緣侵占湖面或圍水籪葑田或圍之以為池囿均于民田未便乙酉南巡時即降旨嚴禁)
(侵占以有關水利故也)因識君難語政無不慮麽
詠雷峯㙮
莫氏圖中塔尚窺(雷峯以郡人雷就所居得名吴越王妃建㙮于雷頂向有重檐飛梀忩戶)
(洞達後燬于火孤塔巋然獨存磚皆赤色藤蘿牽引夕景返照尤佳故有雷峯夕照之目皇祖御書改為)
(西照内府舊藏有莫景行西湖草堂圖盖未燬前所寫是以壬申題句有玲瓏更見雷峯塔喜未曾經劫失火)
(之句)廢頽莫辨故何其大都成乃壞之本欲示色原空即
斯燦爛南朝詡金界荒唐野史說黃皮玲瓏半截入忩
影月任照還風任吹
淨慈寺瞻禮
南岸精藍誰巨擘淨慈古刹久羶薌背山無礙樓臺起
面水有如空色㤀未徹當頭七佛偈惟欣撲鼻一爐香
經棚却憶祝
釐處(昔年南巡浙省紳士于淨慈寺建設經壇以事關祝釐即境思舊祗益悵然)今
昔不同神黯傷
小有天園
向年遊此園無過詠佳景春風此重来乃覺别有省人
心祗方寸萬物備俄頃其中各有天不昧斯為幸然而
難言哉要當私盡屏顔淵問為仁四勿同兹領
留餘山居
山居號留餘留餘意可想受福欲留餘其來自穰穰得
譽欲留餘副實庶不爽稱(去聲)意欲留餘風帆戒一往問
景欲留餘乃弗窮其賞獨于施惠間留餘則為枉四韙
一涉非戒非厪吾掌
聽泉亭子(在留餘山居内)
山莊之泉題曰觀歲歲
奎章瞻尺咫留餘之泉題曰聽是則一時興所喜顧其間
亦别其義觀在乎目聽在耳二者實弗可偏廢於表固
當識其裏目色耳聲歸至静何有于聆及于視然而在
兹應言兹兹謂天樂演梵旨
丁家山
白石綠蕉閒逕尋(此處又名蕉石鳴琴為續西湖十八景之一)不知曾孰此
鳴琴設云泉響如焦尾聽作南風解阜音
福建一百四歲老人郭鍾岳自閩來迎加恩賜予
國子監司業銜詩以賜之
登袠夀百四來程里二千誠云天下老疑是地行仙忱
悃足嘉矣精神尚躍然恩榮司業秩酬爾矻芸編
喜雨(三月二十二日)
江浙那得喜雨詩喜當知以霽多時吾寧徒務晴遊好
民寔深厪潤稼宜(杭城自三月望日得雨至今又閱數日田疇正當長發之際得此時雨更)
(為農民喜慰也)連夜達晨欣澤暢菜黃麥綠發生資雖然言喜
詎容易齊豫京畿正綣思(直隸山東河南屢經傳旨馳詢尚未據報得雨為之縈念)
(不置)
萬松嶺
鳳嶺東来此結坡翠籠書院萬松科(傍即敷文書院)欲詢箇裏
工佔畢秀助江山得幾多
敷文書院四叠舊作六韻
借問讀書者敷文敷底文必先脩其已乃可致乎君詎
以風雲貴徒然月露勤枕經固厥柢葄史博于聞何必
妍華尚翻滋思慮紛大端示五字勖矣雅儒羣
慈雲嶺
高嶺郡城西松杉蔚翠萋聳來莫山並抱處祗湖低古
蹟原多幻昔遊難重(去聲)提
慈雲猶是故仰望益增悽
題勝果寺
當年甲第作祗園(随時建既為錢鏐及南宋宫殿後復為寺)世事由來逝水
翻亟勝隨衰理不易施檀重煥謂徒煩(此寺舊頹廢乙酉南巡地方大)
(吏施檀重修者)風來旛動誰能所山峙江流各静喧趙氏排衙
石尚在都為龍象護空門
登鳳凰山澄觀臺
鳳凰山舊號澄觀臺新名(乙酉登此與新名)新名與舊號一例
因幻成既以来是山斯台能弗登江山一攬全實足暢
心情金宋元明間其故多變更江山祗淡然何曾繫廢
興下台問景前松送寒濤聲
詠排衙石
是地本多南宋蹟峯頭尚峙排衙石風雨幾度閱凡荆
不改雙雙猶鵠立(叶)爾時一德稱格天滿朝仗馬還寒
蝉能言弗如無言者至今誰議斯一卷
復雨(三月二十三日)
春雨連綿南國常優霑真利浸(去聲)新秧何當分惠施北
省(浙省及江南春雨現俱優渥惟北省尚多望澤據劉峩奏報直隸各属得雨自一二寸至四五寸不等究)
(未透霑至山東河南尚未據奏到殊深企望耳)渴壤都教潤霈霶
虎跑泉三叠蘇東坡韻
十六應真二增上(十六羅漢名見梵經納納達荅喇傳及法住記俗名十八者詢諸西僧一為)
(嘠巴尊者一為納納達蜜荅喇尊者即世所稱降龍伏虎也詳見向所作十八羅漢贊識語)虎其一
名久仰而何信空亦有之虎為(去聲)跑泉以雙掌一之為
甚可再乎掩耳安能止鈴響不如忘慮俯清泉曰無想
已涉有想
題開化寺六和㙮
宋初創寺月輪山聞說江潮鎮此間(宋開寳三年僧智覺于龍山月輪峯)
(創建六和塔以鎮江潮塔院曰開化寺)可識曾無永逸法曰惟賴有補偏
閑(防也)每来必鼓吟情勃罷陟漸慚步力艱七級浮屠畢
懸額(辛未南巡初登是塔題額云初地堅固二諦俱融三明淨域四天寳網五雲扶蓋六鰲負戴七寳莊)
(嚴)冥搜亦足破天慳
閱水操
庚子觀潮樓曾登閱水師可觀不可用曾以紀吟詩(閩省)
(水師列營佈陣搶風施銃皆能精&KR0827;然可觀而不可用己丑征緬甸時曾令提督葉相德統領福建水師二千)
(人赴滇聽候調遣而臨陣殊怯一聞鎗響即欲泅永遠遁轉賴徤銳營兵管押救護可見全無實用詳見庚子)
(年閱水操紀事詩並注)今來依例備觀處移向西云舊處水淺不
可水操施(富勒渾奏上屆于觀潮樓備閱水操今塘外深闊沙漲水淺難以操演因于梵村汛之西江身)
(水勢平緩廢所另建起座閱視水操戰船駕駛裕如以事已成遂聽之)既然弗閱可嫌復
多脩治果其有用者移閱尚可為無用而多費是謂供遊
嬉弗欣且憮然吾意其應知更思此漲沙何弗向東移
塘固利耕桑一宜無不宜
洗心亭
漸入綠雲輪尺篁洗心亭子箇中藏墨名儒行題額者
彖傳能知十一章
雲棲寺四叠舊韻作
此處眼看合用青蝸稱居室笠稱亭寺非華貴儉為貴
經弗耳聽意以聽欲去不期他歲至興来聊可片時停
對雲謂爾權棲止且共徘徊作雨靈(是日雨)
理安寺詠古
一谷一溪環抱巒到來古寺愜遊盤蹟留唐代寔已泯
名定宋年義可觀(寺在南山十八澗志稱古涌泉院舊名法雨寺盖唐以來遺蹟也至宋理)
(宗以祝國泰民安改為理安寺然爾時江山半壁亦顧名思義否)合與墨家娱性地似
殊儒道論心官爾時早失中原半於理安乎抑未安
水樂洞(在烟霞嶺下與石屋洞相近)
烟霞嶺下水樂洞嘉泰以來屢廢興宇宙浩劫原自有
水石之勢聊相乘其興其廢偶所值曰水曰石初無意
五音六律寧所期不得其平則亦未或云似道得深求
因之振響勝地留是誠塗汙水樂矣水樂有識應含羞
石屋洞
石屋嶺下石屋洞洞乃宜也嶺未宜洞實可居斯屋耳
於嶺奚有義足思邃穴入幽還復朗生白虚室夫何疑或
稱壁鎸東坡字惜哉苔蘿漫漶之
題靈隐寺
今曰雲林昔靈隐雲林越䆳隐滋靈相資殷故
聖留額本合相知佛有經苦行(去聲)僧常修業白清吟客祗
悦山青却憐文物斯邦久何少劉家陋室銘
五和
皇祖靈隠寺詩韻
皇祖題隠
奎文山並峩(康熙二十八年己巳五言皇祖南巡幸靈隠寺御製律詩一章)雲林寶
後易歲月亦云多(己巳靈隠南巡蒙題為寺後)(皇祖御製詩尚賜額改名雲)
(林至三十八年寺蓋己巳年)(南南巡巡時)(御製詩題即改為雲林題詩在前賜額在)
(後計今凡九十五年矣)暎砌長(上聲)禅草拂忩密慧蘿觀韶如季札
不擬重(去聲)相過
葛嶺
庚子臨葛嶺弗悦惡侈為(庚子初至葛嶺見其梯山架壑装點過甚深為弗悦曾有)
(詩云殊吾觀海省方意弗為嘉斯實慙斯)實因亶望作資商營已私(葛嶺添設點綴)
(雖浙省衆商輸悃然實王亶望信任王燧藉端滋擾以營私壑爾時已心惡其所為矣)後廉知其
奸甘省弊並治(王亶望在浙藉公營私即意其必有貪黷不法之事及辛丑歲甘省蘇四十三)
(事發因四五月間多兩究出歷年報旱緣由始得盡悉王亶望等上下勾通折收監糧冐災冐銷之弊抵法治)
(罪)抵法治乾綱太阿肯下移又謂形家言山脈戒斷斯
(葛嶺在西湖北後聞形家言以為省城地脈所關不宜開鑿其實王亶望黷貨營私即不開葛嶺豈能逭罪乎)
其然豈其然政惟秉理施
夀星院四景再叠蘇東坡韻(在葛嶺智果寺傍)
錢唐太守叩禅扉幸未金山輸帶圍有松有竹即契友
底學墨者著袖衣惠勤惠思(二人皆杭僧與東坡唱和)或可語無須
持戒觴還飛逸興摛藻不拘律淋渪題壁休嫌肥
右寒碧軒
泉有名杯杯實無有無名實幻如夫東坡留得風流在到此
何妨試茗盂
右杯泉
有目觀難止如觀目自寧(如来者如彼之来也)孰為賓及主不出
戶和庭聖水常拖白高峯弗改青恒兹青白裏騁望悦
清泠
右觀臺
莫謂朝中少識人(用東坡意)吳僧頗足張(去聲)吾軍(用昌黎語)至今
傳有夀星院个个曾朋玉局君
右此君軒
紫雲洞
妙智菴傍紫雲洞冬恒温暖夏恒凉不常中可其常見齊
物篇曾著有莊
黃龍洞詠古
吳興黃龍山慧開聚禅侣後卓錫斯洞因得名同舉其
事在淳祐武林正偏處燕堂守江介象教侈佛宇理宗
誠何心徒傳講學語設問應循名實忘金之府(徽欽被羈乃在)
(金之黃龍府也)
参寥泉再用宋韓淲韻
玉局熟蒙莊數典秋水清參寥名此泉疑始寄遥情始
既己疑色何妨謂聲我每品笑泉錙銖較重輕(向嘗製銀)
(斗較量各處名泉就其輕重以别等差詳見向所作玉泉山天下第一泉記)去道益遠矣對
矣對斯生愧明然而請進之無非天一生
清漣寺觀魚五叠舊作韻
西湖十景足斯乃續增餘(西湖志續增十八景有玉泉魚躍即此也玉泉發跡西山)
(伏流數十里至此始見色清味甘甃石為池方廣三丈許清澈見底游魚鱗鬛可數内府舊藏有王淵畫魚對)
(此恍如展卷也)漫擬新勝(平聲)舊由他僧妬魚(寺僧以遊人觀魚者每攜饝以飤嘆)
(已不如魚云)方塘紛展畫一鏡静含裾叠翠於牣矣出藍突
闖如(是寺魚皆青翠色)潜知心不競躍似手騰書弗擬重拈句
古稀今老歟
題放鶴亭
湖心一嶼真蓬瀛棲嶼四柱貽孤亭借問孤亭以何建
放鶴逸士留斯名胎仙為子誠肖子放去歸來一任彼
等較梅妻更絶塵千年丁令益俗矣雲龍山復稱其張
我亦肖之以山莊(避暑山莊内亦有亭名放鶴向曾有詩紀之)一之為甚可
再三(去聲)俯仰間祗增暫惶
吟香别業
孤山東北脚别業故臣居(吟香别業在孤山東北為故督臣范承謨别業)易以
吟香久屢經攬景予至今憶松桂(謂承謨盡節)非夏那芙蕖
(是處沼中引湖水植荷花吟香所以得名也)設曰勾留處(别業本名勾留處盖取樂天詩意後)
(疆吏重葺易今名)兹來意頗知
龍井八詠
過溪亭
亭自亭而溪自溪言傳三笑信無稽雖然久假不歸者
千古人過去重(去聲)提
滌心沼
六祖當年傳法音可知神秀悟非深滌之何乃重名沼
吾謂辨才尚有心
一片雲
巒罅生雲雲護巒自成一片習而安仰知
皇祖經臨處歲歲山莊三字看(避暑山莊内延薰山館束偏别室有皇祖御題額曰)
(一片雲)
風篁嶺
清風拂處翠交加等度卑之龍與蛇過嶺即為上天竺
琳瑯韻裏步雲霞
方圓菴
儒曰仁圓而義方菴名數典豈荒唐辨才應讀昌黎集
文暢希其取友良
龍泓澗
刻峭崇山澗有泉幾番坐石得吟篇外人不識臨眼底
却道湍流落半天
神運石
運以神功誠有無卓然立不借傍扶方圓菴是米顛䟦
對此曾經下拜乎
翠峯閣
八詠逮兹四度酬翠峯廿載閱春秋吟成去弗復迴顧
結習由来不欲留
冷泉亭
飛来峯之側呼猿洞之口曲澗宛轉間中有玉龍吼功
德任彼稱清泠恒自守曰空尚弗可曰色更何有林洪
惜流出未免失享帚(洪句云流出西湖載歌舞回頭不似在山時)
韜光庵三叠舊作韻
平生志不厭山林况此山林處最深螺髻龕參檀篆結
金蓮池汲茗漿斟片時静可消塵慮七字成聊托素襟
行漏泠泠促歸轡曰歸曰住兩無心
普圓院(在雲林寺之西)
普圓復古號改額總從刪(院創自劉宋元嘉時石晉天福中顔為普圓院又名資巖)
(南宋咸淳間改為永福寺資巖無所取義或資嚴之誤兹仍復普圓古號餘㮣從剛詳見庚子年遊普圓院詩)
(按語)頗協佛之義(佛以圓通為義)宜居僧以閒而何冀檀施(去聲今)
(之僧人多冀布施者)豈不汚湖山弗與談禅偈成詩即便還
孤山晴望
一雨三日伊誰力傍晚快晴送我行(將以明日旋蹕)遂&KR1406;林逋
最高處恰如曾點詠歸情山明水秀誠無比寓意澄觀
詎有縈聊以七言當留别膩雲收盡碧天清
杭州啓蹕迴鑾之作
七日西湖暢豫情平明啓蹕度杭城大凡勝處祛留戀
乃可道心契一精冬麥抽苗含宿雨春桑發葉烘(去聲)新
晴亟應歸矣俾民暇(巡蹕所至迎鑾男婦夾道瞻覲駢肩接跡其愛戴寔出至誠然春季)
(正當盡力農蠶亟應旋蹕俾得及時勤業也)莫誤斯邦蠶與耕
夜雨(三月二十八日)
夜雨隔忩聞打篷亂點紛優於澤何礙知是熱之薰(昨近)
(頗熱知薰蒸有雨也)行漏聽長短潤郊計寸分因希北省遍遠綣
近斯欣(昨據薩載奏報雨澤有霑二三寸處兹徹夜終朝寔甚優渥入土均盈尺矣)
雨中過平望
夜雨淋漓曉未巳川路計程六十里刻期以進衆早行
冥濛舟度絲烟裏米家真蹟故常觀較斯活畫彼遜美
獨憐縴兵跋泥濘霑體塗足苦莫比白金按名都遍給
念他固亦人之子瀰漫四宇藏遠山平望鎮村忽莅止
兩傍瞻覲無萬民弗惜濕衣色都喜闔閭坐覽意&KR0832;然
顧我何德以致此
欽定南巡盛典卷二十二
