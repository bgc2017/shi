欽定四庫全書
欽定南廵盛典卷十九
天章甲辰(直隸)(山東)
詩
南巡啟蹕五叠前韻(有序)
時邁東南望幸俞六巡之請言觀河海省方考三
載之成惟民事之大宜勤先咨樂利體乾行之健
不息遑憚舟車典數虞周途循江浙昨歲豳豐展
禮萬年仰
締造之艱今兹吴會敷恩兆庶慰尊親之戴石塘鱗次潮
平籌走中亹砌岸山連軌順慶安高堰况復源探
星宿瀾廻際二月桃花時若雨暘蹕路看三春麥
浪自郊畿以遵東魯由淮海而逹錢塘陸館水程
戒大吏改前巡之舊人和政肅示後昆知家法之
嚴軔啟首塗韻成五叠從此韶開九十因閏餘而
媚景添長佇斯里記三千值幾暇而新篇嗣詠
云遊云豫豈云辛休助期霑望幸倫五載考功速虞狩
(庚子南巡至今甫三載)一章時邁舉周巡海塘條石從新築(庚子年南)
(巡時以海寧柴塘究不如石塘之鞏固因命該省督撫逐叚確勘凡可以改建石塘之處一概從新改築石塘)
(並勅江省恊濟石料次第建築俾濱海羣黎永資樂利)河堰並山接舊申(徐州河南岸既)
(於丁丑壬午乙酉三次南巡時添甃石堤其北岸土堤則於戊寅年夏命劉統勲往徐議築均資捍衛至南岸)
(韓家山一帶工程四百餘丈地當徐城上游於庚子南巡時命嵇璜與薩載會勘改築新石堤即令核實採辦)
(接築完固)况值黃流初順軌益勤赤縣普安民(前歲經大學士阿桂等奏)
(自蘭陽三堡至商邱七堡南隄外添建大隄開引河一百六十餘里𨗳河水入渠下注商邱歸入正河故道安)
(流入海其黃水經行處所如山東之曹兖濟寧江南之豐沛等屬從前皆不論月分常予賑恤所有各該處情)
(形元氣是否全復尤爲軫念)水程陸館惟遵舊綵結燈張戒慢陳㩦
子更殷身示度(昨允薩載等陳請諏吉六巡臨幸江浙親閱河工海塘以愜輿情所有沿途行)
(宫坐落一概仍舊毋稍踵事增華並命皇子等隨往觀看沿途水陸扈從人等約束整齊迎鑾士庶忻戴至誠)
(必如此然後可言省方問俗度若不能不如罷巡幸之舉不啻耳提面命矣)觀風誠幸氣如
春媚依黎庶懷仍昔資借精神句倍新佳麗山川往擬
别古稀合以罷巡頻(南巡諸作最多不無秀麗江山之助兹年逾古稀意此後可不事命)
(駕矣)
良鄉行宫五叠舊作韻
復此一巡發京國逮兹六度涉吳江行宫初頓駐鑾早
饒得拈毫倚綠忩
别館無煩修餙勞閱三年雅稱(去聲)棲遨(自庚子南巡閱今纔三載沿途)
(行館均屬整齊先期諭令一切俱仍其舊毋庸再加修飾)省河觀俗胥正務寧爲江
山助興豪
立言憶務去陳句爲政當知愜衆情休助非關循故典
欲酬望幸萬民誠
百雉縣城平野南高低積素正濃酣豐年後蓄倉箱否
明日前途歴攬探
郊臺
行旌發廣陽臺迥向南望兩度斯郊勞(去聲將庚辰春二月軍兆惠)
(等平定凖噶爾回部凱旋於良鄉縣南築郊臺迎勞成禮丙申夏四月將軍阿桂等平定兩金川凱旋重修郊)
(臺具儀迎勞如庚辰之禮)一心感
昊慶春初苔色淺歲久樹隂長惟願無兹事佳兵豈有當
弘恩寺
花宫路必經取便小留停那計今和昔欲忘色與形階
蕪未染綠庭栢祗拏青旋命輕輿去簷風響送鈴
琉璃河
時節值初韶冰凝雪未消薄寒切輕輦凍浦度長橋溱
洧非子産杠梁緣豎貂(琉璃河石橋千尺接以石路頗便行旅相傳逆璫魏忠賢故里)
(春秋祭掃來往經過軒幢羽盖騶從萬數有司畏其權勢爲之修建勝朝時事至此可爲浩歎屢見前巡琉璃)
(河詩)逆璫勢如此觸目歎前朝
降旨寬免直隸各府民欠倉糓詩以誌事
三輔比年幸有收(直隸連歲俱獲有收昨歲臘前復連得雨澤於春麥尤爲有益)偏灾
春借合償秋未完之項自餘積概予其蠲莫更留(直省從前)
(偶被偏灾地方尚有積年借欠未完倉榖但按限催科民力不無拮据兹清蹕所經命該督劉峩飭查順天保)
(定河間天津正定順德廣平大名宣化遵化趙州深州等十二府州屬所有未完積欠倉榖十五萬五千二百)
(餘石概予豁免用普春褀)老幼計資衣與食豫遊義在助和休雖云
臘雪深培麥膏雨其時望庶酬
涿鹿行九叠前韻
常聞衆志合成城曰休曰助惟巡行時邁其邦
天子之設失其度戒亦明蠲租逭賦德期飽惠施那計收
成好(去年直屬雨水調勻收成豐稔今歲因蹕路所經既按例蠲緩租賦其積欠向年因偏灾民間所借)
(倉榖亦普予蠲免俾近畿黎庶益洽盈寧之福)務爲實政袪虚文由來大道無
小巧好爲章句豈非尤涿鹿八叠韻已稠欲罷不能結
習爾即今仍復一叠留黃綾詩本寫以收未足契乎業
之修
涿鹿行宫作
向例燈宵烟火陳今番過節不教頻(向年南巡啟蹕在上元前地方官每)
(每於近頓預備烟火今歲節後啟鑾因傳諭直隸山東督撫停止預備)豈誠官費非民費
可識還淳在尚淳晝静詩書堪枕葄年深松栢益精神
舊新詩句難僂指何必多慚杜甫嗔
漢昭烈廟詠事
昭烈不失爲賢君諸葛則誠稱賢相君臣同心期中興
惟能王(去聲)蜀失所望終致安樂喪其基豈
天不祚炎劉貺元成桓靈敗德久縱懷恢復無救喪所以
向爲酌中論難在守成倍開創(向嘗爲創業守成難易說大旨以岑文本對唐)
(太宗撥亂難守成不易之說爲非盖以創業者未竟之難皆守成者分内之難不待失道失衆始爲慚負前人)
(但使式廓之版圖或有侵削垂裕之成憲或有廢弛即無以覲耿光而揚大烈是非安不忘危存不忘亡鮮有)
(不盛滿中之以此思難者所以持難者可知故予之獨以難責夫守成者非獨忘創業者之難正以慰創業者)
(之初心耳因過昭烈廟感後主之不能嗣守前業以安樂喪其心而尤不能不歎息痛恨於元成桓靈之敗德)
(益信予前言之爲酌中定論也)
春雪
春雪南方各報霑(江浙湖廣一帶今春俱屢霑雪澤據富勒渾福崧奏報浙江省城得雪五)
(寸有餘薩載伊齡阿奏江寧及兩淮得雪五寸至三寸不等姚成烈奏湖北得雪六寸有餘南省雪澤遠近均)
(霑實堪欣慰)蹕途喜信迓眉尖犁鋤舉趾自弗誤餅餌充腸
庶可占邇日每披風且暴平原頻堀堁堪嫌思量復雪
雨更好所欲奢哉豈易兼
紫泉行宫賜隨從諸臣及地方官食詩以誌事
此頓郵籖近門前賜食便畺臣胥扈蹕今日許陪筵(二十)
(四日紫泉行宫賜扈從諸臣食並令地方官陪預以均慈惠)和氣聯中外春風在管
絃無湏燈火設(向年紫泉行宫賜食並於晩來設燈火今歲上元節事已過概諭罷之)不
是上元前
賜直隸總督劉峩
畿輔居官爲最久掄開&KR1658;戟俾仔肩由來吏治能誰隠
所重民間在汝宣莫以已知自矜也常如不足尚勤旃
三年方伯凡三易(直隸總督自鄭大進袁守侗及劉峩三年中凡三易矣)摛句翻
因意慽然
紫泉行宫十詠
敞軒
一區行館縣城南路近因之早駐驂十景向來率留詠
無妨次第與全探
屏山
門内應須屏以遮嶔嵜堆石徑教斜試看面面皆活畫
底論元時四大家
鏡湖
水鏡動冰鏡不動春凌未泮静光呈設於鏡上求本體
不動饒他動者明
舫室
舫稱爲室室稱舫名實主賓曷有常飛興一時千里外
不殊展卷玩江鄉
椶亭
椶亭何異剪茅茨阜上惟消四柱支黃屋非堯心古語
一時絜矩祗慙之
虹橋
負冰魚陟底應空不可履冰橋履虹取象安名胥幻爾
何須幻裏辨雌雄
魚&KR0699;
春冰未可試魚&KR0699;虚置湖邊失所能一宿寧須多綴景
拈毫惟道不相應
石逕
高低壘處皆成趣曲折&KR0777;中總入竒散步莫嫌斯逕險
世情險或過於斯
竹埭
春埭烟篁亦自佳戞風延月傍虚齋連林指日看江浙
君子先容此結懷
箭廳
弧矢廢將三十歲(自庚辰年臂痛後騎射尚可借馬力開放且時亦命中而步射則艱於持)
(滿久未親御弧矢閱今甲辰已二十餘年矣)箭廳即景小&KR0777;桓携來皇子觀
其射新舊拈吟命畢看(自丙子歲至庚子凡箭廳新舊留題皆寓習勤肄武之意而以)
(臂病後廢射爲歉今歲携諸皇子來觀其習射因徧示以前後題句)
趙北口行宫四疊舊作韻
素心在崇樸踵事戒增妍行宫憩依舊新詩韻疊前得
閒因筆點過節罷燈懸庚子甲辰換忩中下水船昔歲
與今夕一彈指頃明且欣節事罷(前巡每駐蹕趙北口多值上元令節每於)
(行宫前張燈賜宴今歲正月二十一日啟鑾至趙北口則節事已過因先期申諭畺吏停止預備)都付
電光評蝶栩夢堪悟魚恬浪不驚初韻未昌冶適可契
閒情
題湛持軒
倚淀書軒號湛持湛持之義可深思即如春物昌昌至
亦賴其軒静有思
懷清樓
層樓俯清波懷清因以名每來各殊致即景興會生清
爲景之佳懷爲心之萌懷清則弗濁設施乃得貞所以
童子歌滄浪貴濯纓
趙北口行宫西軒作
行宫逮百年(趙北口行宫康熙年間即建以備水蒐者)西軒向所喜階基臨
淀池千頃俯渺瀰額因用杜句相於永天水往來每有
句更僕難僂指而何置亭臺點綴圖景美(向年行宫西軒俯臨淀池)
(烟波渺瀰晴空一碧與杜甫天水相與永之句情景適肖因以題額往來題詠甚多嗣周元理楊景素乃於此)
(點綴亭臺廊榭既占淀池夏潦之容而且有碍騁望徒滋靡費實爲辦理不善庚子年曾有詩誌事)既以
隘波容而復致財靡愧未先預禁成事不說矣臨忩意
索然五字惟責已
填倉日作
禮有從其俗節名義可論斯千詩已詠餘九計因存是
日蹕途遇水鄉氣象温大官供菜餅飽煖願村村
思賢村行館三疊舊作韻
授經韓傅此貽祠尸祝千秋亦曰宜嘉彼纂言留外傳
笑予失學闕師資駐鑾有暇頻咨政凭几無妨更疊詩
明日輕輿就前道迴瞻袛&KR0832;此何爲
題授經臺
漢以傳經著諸儒授受資荒臺雖蹟冺太傅藉名垂詩
易闡精義趙賁述秘思更稱善處事不負讀書時
題毛公祠
野店籠喬樹毛公故里云其傍行館築怯稱(去聲)駐車欣
設匪光斯價(孔穎達毛詩正義序毛氏光價於河間)於河尊所聞新安别
立傳得失半相分
按毛傳詩序自漢相傳至唐宋諸儒俱無異詞惟朱
子作詩經集傳以爲毛萇始引詩序入經齊魯韓三
家之傳絶而毛說孤行讀者傳相尊信無敢擬議有
所不通則爲之委曲遷就云云於是别立觧說如鄭
風則自緇衣以下惟六篇與舊說相仿餘十五篇悉
以滛奔斥之盖泥於鄭聲滛之一語以致拘而過當
遂與漢唐諸儒歴傳舊說顯相牴牾亦不得云有得
無失也向賦月令七十二候詩虹始見篇詩注折衷
及此因題毛公祠並識
日日
日日迎鑾億萬民飽籌其腹煖籌身思量實政無他策
爲叩
天庥綏屢頻
紅杏園六疊前韻
平楚有行宫初春停御輦考古疑信半可果梁王館善
善欲其長人固因境顯木架羅詩書玩味芸編展設非
此津梁藉何資消遣津梁在獻王汲古以爲善
景州行館感懷
酉年築館豫
慈襟(乙酉年此處行館甫得)孰謂纔消
一度臨
頥志有堂惟泚顙澹懷於室祗椎心(頥志堂澹懷室皆行宫八景内之名)幻
因真寓真胥幻今閱古成古弗今几淨忩明春正暇能
無和墨寫悲吟
景州行館八詠
展義齋
展義非徒循美名必應愷澤逮編氓設無實政鮮民隠
真是尋山問水行
頥志堂
十八年前此北堂駐輿
前膝起居詳檐楣今祗空瞻額俛首無言黯自傷
通渌橋
曲溪宛轉達平池溪隔芳隄橋接之橋下溶溶通渌水
倚欄湛可鑑鬚眉
澹懷室
室臨水裔水侵階筆硯精良愜澹懷點筆欲吟即景句
集虚可以悟心齋
延月臺
石洞年深假似真洞巔平處砌臺脣恰宜延月登臺望
粉本傳來顛米新
涵虚舫
室肖舫爲因號舫主賓室舫定爲誰凍湖半觧冰和水
一切分疏付不知
葆光洞
實處爲峰虛處洞虚生光亦實葆光相需殷則彰相得
理趣文宗契顯藏
四照亭
敞處爲亭亭却小近遥都入照臨通因思四海生民計
總在吾心方寸中
過德州浮橋
一水燕齊兩界分萬民迎送任紛紜古時國步那堪論
今日邊防寧此云益切惠鮮厪保赤惟希與翼祝如雲
大河復故運河治(自上年三月蘭陽至商邱開挑引河工成後大河全歸故道暢達入海所)
(有運河兩岸堤工縴道命大學士阿桂於籌辦豫工善後事畢後赴東省會同巡撫明興相度機宜疏消積水)
(趕緊修築堤工均於歲前告竣今兩岸青疇彌望廬舍鱗次民間元氣已復實爲慶幸而迴思前事尚殷然於)
(經營籌畫之間也)前事迴思懼尚殷
駐蹕德州行宫疊庚子詩韻
五歲一巡早一歲入齊自趙首臨兹迎鑾老幼紛如昔
莩甲風光正及時石火流隂迅堪驗載舟惟水戒應知
疇咨事罷聊閒坐
温室東瞻不忍思(行宫東爲向年恭奉彌切慈寧安憩之所每來瞻望感懷)
九依
皇祖德州即事詩韻
齊境徐而入春光嫩以初顧注起居者有事必當書
素璧泐
堯章拱讀心欽肅繩
先對時義寰區願安燠
降旨免山東利津霑化等二十一州縣衛借欠銀
榖詩以誌事
前歲金(鄉)魚(臺)河決灾恒年賑恤救汙萊(前歲青龍岡决口自上年)
(二月合龍後因山東之金鄉魚臺等縣黃水經行被灾較重特降恩旨不論月分常予賑恤至本年閏三月爲)
(止)利津等處雖非甚借欠向隅亦可哀(金鄉魚臺等縣已加恩常賑兹)
(入疆伊始疇咨民瘼知金鄉魚臺及偏灾之利津霑化等二十一州縣衛均尚有未完積年出借籽種牛具等)
(銀十一萬八千六百餘兩倉穀十萬一千一百餘石乃復降旨概予豁免仍飭該撫率属實力奉行俾霑實惠)
(以副行慶施惠之意)概予蠲除蘇民困不孤老幼望吾來即今堀
堁春風起爲盼時膏又切哉
賜山東巡撫明興
布政黃圖治有效教巡山左撫而安官方弛後整非易
(山東自前任巡撫國泰貪黷營私布政使于易簡扶同欺隠以致吏治廢弛倉庫多有虧缺因令澈底清查勒)
(限彌補)民隠灾餘救更難(自辛丑豫省青龍岡漫口黃水下注城武金鄉魚臺濟寧等處)
(被淹較重屢降旨加恩展賑並飭令地方大吏率属實力妥辦毋致一夫失所)賑恤逾年費弗
靳(被灾較重之州縣既降旨撫恤又以自昨歲二月合龍後該處低地未能全涸復屢頒諭旨加恩常予賑)
(濟直至今歲閏三月爲止俾灾黎得資接濟即多費帑項弗計也)惠鮮僻壤力應殫時
巡夏諺義斯重供帳寧須飾美觀
曲陸店詠事
不曰平曰曲無從考命名傍村築行館按頓駐巡旌景
物當春穉詩書稽古評陸乎如有識想未愜其情
醇和堂三疊舊作韻(平原縣行館内堂名)
詎是無端浪與名與名亦自具深情治民豈别有他術
醇俗和風在致誠
徒駭河
徒駭尚禹蹟今河弗道此辛丑河北决其流二分釃南
者入三湖(辛丑青龍岡漫口之水經由東省之金鄉魚臺等處蕩漾渟淤滙歸南陽昭陽微山三湖)
(水色均已澄清)北者穿運矣幸因有徒駭東流下如駛(大河始漫之際)
(分爲二支南一支由三湖南下其北一支自趙王河至張秋穿運由大清河歸海分洩不及者由徒駭馬頬等)
(河歸海暢流下注勢甚迅駛)運乃未致淤旋總歸南徙(漫水穿運之北一支原止)
(十分之二又漸次澄清下注是以運河未致受黃河水之淤墊嗣因霜降後水勢漸消北行一支旋即斷流矣)
四千年以後不用備猶美禹功誠大哉仰緬平成理
齊河縣行館書懷四疊舊作韻
十九年前搆此居(齊河縣行館在晏子祠旁於乙酉年搆築有雖然數宇樸欣此尚覺中人)
(産厪予之句)春風二月又停輿怡神悅目徒工彼察吏安民
更要予軼事可曾讀晏傳曠官安得恕爰書(前國泰爲山東巡撫)
(時於一路行館皆求華美費工無益甚不惬懷曾嚴行申飭後以勒索屬員事發覺審實抵罪不以此寬彼也)
扈行畺吏旃旌側七字言情胥慎諸
書懷復得一首仍疊前韻
四疊韻斯五度居無過一宿發晨輿賦詩已是違杜甫
(賦詩何必多杜甫句也)晝寢何曾效宰予不忍今時思
昔日徒教舊作繼新書陳言欲去其難戞先獲我心韓論
諸
見麥
閏歲春寒麥出遲齊郊今日始逄之啟雙眼實勝圖畫
沃朕心如話别離稚稚最憐塵土壓芊芊那得露華滋
幸兹風定雲容蔚益爲顒祈甘雨時
八依
皇祖南巡過濟南韻
八度經過弗入城未爲禪理契無生(戊辰春初次東巡駐蹕濟南孝)
(賢皇后於此遘疾遂至不起嗣後自辛未逮今甲辰凡八度經過皆弗入城合之生本無生之說尚覺未忘芥)
(蒂耳)柳烟觧令遮人遠
蓮性久應閱世平舊習合忘心芥蒂新巡惟祝戶寧盈
賡詩益切繩
祖武勝向通儒經問横
宿長清縣行館誌意
吉行路不遥逐頓行館置無過一宿去搆築嫌多費昔
尚緣
頥慈今更無其事撫景益增愴自訟吟五字吟餘有餘思
所思長清義大清億萬年祚長籲
天賜扈隨有皇子顧言識予意
小憩崮山疊辛卯韻
一卷豈不足稱山半刻停輿趁此間邇日陸行平甸久
今朝恰喜見峯顔
崮山來往屢經過憑輦惟看翠嶺峩小駐傳餐辛卯始
(崮山行館數楹小駐傳餐始於辛卯年有何來幾處山房見不爲怡顔爲怩顔之句)幾間樸斵却
嫌多
對山不是背山樓淰淰朝嵐曉欲收一炷名香差致敬
未登石磴恐防修
傳宣便復進前途肯以棲遲恣攬娱雖未八义四章就
由來拙速尚能吾
靈巖寺六疊前韻
東西路徑原一路南北靈巖有二靈(向因劉長卿西入石路詩名與此處)
(同曾四疊其韻丙申春駐此細檢其詩知道林麓山寺乃在楚南因作詠事詩辨正其訛遂不復疊其韻)豈
必長卿重賡句依然元奘尚留亭漫云逝水如其往試
看石泉鎮此渟調御丈夫獨無語由他色色與形形
七題靈巖八景
巢鶴巖
隠士高僧率愛鶴盖難屈指數(去聲)其蹤胎仙最是性孤
介未必人間願屢逄
甘露亭
上方自合有靈泉甘露佳名亭額傳一字縱詮三乘義
那如無字廣長宣
卓錫泉
杖錫原從天竺來適然小駐此崔嵬六通得謂神竒矣
四句金剛可識哉
摩頂松
求經去實自長安松樹焉能摩頂看却笑千秋耳食輩
弗如斯者轉應難
鐡袈裟
鐡鑄袈裟千百斤誰能披得七條紋可看平石擎崖路
不識分疏不用勤
白雲洞
有暇無妨山路尋崇椒石洞窈而深白雲藹藹洞中出
山上猶晴山下隂
雨花巖
方山巖與秣陵臺都說講經花雨來試謂天花知厭否
那禁人世屢重儓
愛山樓
園墻内倚愛山樓近遠竒觀向牖投閒凭紗疏聊騁目
方山七景一時留
宿方山
行館傍花宫林巒益致静山遊薄暮歸篝燈夜方永定
鍾近宵聲弗霜亦含警安禪付彼僧我自娱清省
詣
岱廟瞻禮
古紀三公貴今惟五嶽尊路經當肅謁國佑永希
恩震位旉
天德
神功生物原丙申祝
釐願默憶獨無言
體元堂再疊丙申韻
白鶴泉行館書堂有舊名體元厪君德展義以時行諸
吏扈陪謹庶民瞻就誠於斯無别好即此可怡情摘句
春忩暇觀書夜燭明南瞻
闕里近釋奠致寅精
賜扈蹕諸臣及山東畺吏食得句
駐蹕有餘暇列筵非素餐地雖分内外職總贊治(平聲)安
應識官方要謾言禮數寬入疆頻盼雪歌舞不爲歡
山東巡撫明興奏報郯城沂水等處得雨詩以誌
慰
泰安此日駐鳴騶積素雖存究欠優(駐蹕泰安時山徑尚餘積素以本月)
(初二日泰安報得雪二寸然究欠優渥也)却報郯城雨已被(據明興奏報正月二十六七日)
(沂州府属之郯城等縣得雨四五寸不等莒州得雪三寸濟寧州得雨二寸又二月初二日濟南府得雨二寸)
(泰安府東平州各得雪二寸兖州府得雪二三寸不等曹州府沂州府各得雪二三寸不等濟寧州得雪四五)
(寸土膏滋潤春農有益等語)劇憐鬲縣雪仍休(前過德州一帶頗覺乾燥兹各屬兩次獲)
(被春膏而所經德州一帶未獲奏報顒望尤切)近枯兼弗信遥潤彼慰那能觧
此愁澤自南來將及北(江浙等省雪澤優霑有奏報盈尺以上者盖春膏自南而北也)
行行喜信迓官郵
四賢祠行館詠古
四賢鄉祀事非誣石(介)孔(道輔)斯誠無間吾枘鑿何當有
瑗復方圜夫豈不程蘇從來門戶清流禍祇爲(去聲)羶薌
時輩殊君子小人近著論界明蹟慎尚思乎
昨曾著君子小人論以爲其界不可不明而其蹟不
可不慎堯舜之時未嘗分别君子小人是以庶績咸
熙後世爲上者固不能明其界而爲下者益顯其蹟
以致門戶朋黨小人之害君子不必言而君子且操
室中之戈漢唐宋明之禍延及國家是盖其界太明
而大不慎其蹟之所致耳四賢如孫復在太學與胡
瑗不合石介以斥夏竦致爲中傷孔道輔坐朋黨大
臣出謫益曉然於君子小人之界不可不明而其蹟
不可不慎因過四賢祠詠古並識如右
渡汶河三疊壬午舊作韻
二汶出由牟與蕪合流入濟帶齊都(漢書地理志泰山郡萊蕪縣原山汶)
(水出西南入濟又水經注汶出牟縣故城西南阜下俗謂爲牟汶又右合北汶水逕汶陽縣云云二水合流入)
(濟又一統志今大清河即濟水故道云)岱宗北指青未了吳會南巡景不
殊親切輿情三載閱助休王政六驄紆宣防閘壩疇咨
慎(上年何裕城奏請於汶河之戴村壩添建閘座因命大學士阿桂於豫工合龍後會同查勘嗣據會勘具)
(奏戴村壩係明臣宋禮所建所以截汶助運壩高於汶河五尺水弱時由南旺分水口蓄水濟運水旺時壩身)
(不高即可漫入大淸河歸海何裕城之意以戴村壩水挟沙行每汶水盛漲易致淤墊與其每歲挑挖不如改)
(建閘座以資蓄洩阿桂之意則以爲閘座雖隨時啟閉但沙隨水入即使建閘後南旺歲挑仍未可停况建閘)
(後汶水由鹽河大清河入海年年開放鹽河是否能容東平各處民田是否無碍均宜逐一詳慎察看請俟東)
(省運河堤壩各工告竣經歴汛水一兩次後另行請旨辦理朕以爲阿桂之奏為慎重永久起見因俞所請命)
(姑待今秋再勘)莫匪因民求善模
於中水行館作
行館枕平川吉行駐早焉軒堂供憩息書史伴清便舊
詠從頭讀新知著意詮明朝當謁
聖數問夜應然
致本齋(中水行宫内書室也)
北别泰山麓西臨
闕里程言將修釋奠久以闊瞻誠(自丙申年東巡恭謁闕里距今甲辰)
(凡八年矣)頓宿循而駐書齋潔且清髫齡讀論語所愧是躬
行
微雨(二月初十日)
微雨四更零達曙猶弗止登程霏雪花亦僅飄縿纚雖
云清塵埃潤實未盈指四宇雲氣重謂當作霖矣卓午
露曦光失望徒延企昨近見積素迤南可待耳(昨所經靈巖泰)
(安中水各處山徑均有積雪土膏滋潤是東省迤南一帶尚不至望澤也)迤北亟需澤迴瞻
惄無已(東省德州及直隸之河間景州一帶地脉乾燥望澤尤切昨已降旨詢問劉峩等令其迅速馳)
(奏)雲容西北馳優霈迫予俟
謁少昊陵
取道自東西崇丘先敬躋(自中水行宫至曲阜途經少昊陵先詣展謁申敬)八
年闊拜謁萬古啟端倪曲阜安天域清陽兆國禔(按路史少)
(昊青陽氏其父曰清黃帝之第五子胙土於清是爲清陽作大淵之樂以諧人神和上下云云大淵樂世遠難)
(稽惟胙土清陽與我大清國號相合疏仡遐紀已兆國家受命之基兹來展謁益仰上蒼眷頋也)大
淵和上下世遠莫能稽
五依
皇祖過闕里詩元韻
春秋八閱度日月迅堂堂徒以古稀歲依然數仞牆道
惟一貫約教在萬方長
聖廟興州建(丙申自屬闕里釋奠迴詔升熱河爲承德府以所六廳爲州縣興建文廟躬親)
(釋奠增置學額及鄉試中額即新疆巴里坤烏魯木齊等處亦改建鎮西府迪化安西兩州及宜禾等七縣皆)
(建立訖文廟設學置額聲教暨之遠盖古未有也)絃歌習褧裳
駐蹕古泮池
到來叩謁
大成殿齋宿退臨古泮池瞻依一冄心不足躬行終始
意猶怩有水有亭都好在曰松曰栢益森其明當承祭
親
釋奠八歲春秋逝者斯
二月十一日釋奠
先師疊去歲仲春丁祭韻
昨歲精思釋用丁(昨歲癸卯仲春丁祭親詣太學行禮考月令上下命樂正習舞釋菜始見)
(於呂覽漢儒編入戴記其所以用上丁之義原無明文因思說文釋丁云丁承丙象人心用丁之義或指堯舜)
(傳心之學而夫子承之丙者明也在明明德即明心也釋奠用丁義或取此是以禮成述事詩有象心承丙前)
(賢注内聖外王後世刑之句)祭臨日吉恰斯經
爲師永俾百王法
立教恒垂萬代刑樂奏仰瞻心嚮往禮成應退步猶停
古稀何有不踰矩舞象惟慙自幼齡
謁
孔林酹酒
吉禮虔申
釋奠忱祭臺更詣酹喬林桑田大海有時變方趾圓顱
無不欽立教惟
師真是獨作君則我愧於心柞枌聞說門人植萬古千
秋永鬱森
賜衍聖公孔憲培
久住京師學問蘉(孔憲培爲衍聖公孔昭煥之子向隨妻父大學士于敏中在京讀書嗣因)
(昭煥患病憲培回籍承奉祭祀)言歸承祭
聖人鄉親儀慎勿仍其短(昭煥嗜酒失學憲培當勉勵學行紹承遺澤以盖前愆勿)
(效昭煥所爲也)
祖德思惟衍以長修己無過守禮樂睦宗首在率端方
卌年兩見崇公襲(孔昭煥於乾隆十年承襲今憲培於乾隆四十七年又襲公爵)悵憶
人生曷有常
謁元聖祠
終始不離周惟公心篤悠至今斯廟食萬古祖儒流東
國成迎切金縢武病瘳睿王有同躅冤雪沛恩優
按周公夾輔成王乃心王室尚因疑謗居東及金縢
書啟出郊禮迎然後心蹟始明我朝睿親王多爾衮
當開國時首先統衆入關撫定疆宇尋即奉迎
世祖定鼎燕京厥功最著顧以攝政年久頗多自專諸王
大臣未免畏忌致殁後爲蘇克薩哈等搆䧟誣以逆謀
削爵夫睿親王果萌異志方兵權掌握何事不可爲
乃不於彼時因利乘便直至身後以僣用明黃龍衮
指爲覬覦之證有是情理乎予因恭閱
實錄諗知王之立心行事忠藎出於至誠爲史冊所罕覯
皇祖時亦有睿王即我朝周公之旨因於戊戍年降旨追
復王爵並予配享
太廟以妥功宗而昭渥典因謁元聖祠感王之心蹟實有
與公先後同揆者並識其略若夫修身立教則王實
不及公然不必以是責賢矣
至泉林駐蹕
由旬計里近而便(自中水至泉林纔四十六里以佛經計之爲一由旬)林是儒林
泉聖泉那可言過於此地因之成駐似前年不教七萃
嚴訶蹕竟許羣黎擁嚲鞭旭暖風和略乘馬古稀腰臂
尚依然(近南氣象漸和將至泉林數里遂易乘馬以慰就瞻雖年逾古稀控御猶不减昔時也)
泉林七叠舊作韻
泉林是我藏詩藪花木秀而水石明瑟爾入歌還入繪
妥然宜雨又宜晴不無舊他尋他踐似有新題向我迎
底事七言艱拙速不堪迴憶侍
遊情
甫纔
闕里行寅祀川上恰當此順來總是
聖蹤欽想像寧關勝境恣遊陪遥吟俯暢誠佳矣昔日
今時何速哉一宿饒他松與栢間(去聲)間(平聲)清月伴㣶徊
八題泉林行宫八景叠庚子韻
近聖居
適纔
闕里祭丁朝(二月十一日丁卯適當闕里丁祭之辰恭詣行禮)東道兹臨迴望
迢近
聖居原我所額躬行心祗愧其遥
在川處
是川寧可比他川
子在時無殊昔年道脉千秋流不絶即看石罅此淙泉
鏡瀾榭
瀾如有動難爲鏡鏡自常明何礙瀾如是鏡瀾齊置却
榭瀾閒倚試爲觀
横雲館
館北堂曾
慈昔御(横雲館北搆堂三楹爲聖母昔年駐宿焉)再來舉目望爲遲七年石
火光隂速即景低徊益自悲
九曲彴
溪上小橋成九曲前行人顧後行招於斯設悟行文理
不藉旁求理自超
柳烟坡
仲月韶光逓似輕柳絲爲䜿柳烟横於斯識得化工妙
畫理詩裁總在情
古蔭堂
古把千年以外計菁葱猶見翠雲鋪杯棬爲順抑戕賊
論自斒斕樹識無
紅雨亭
臨亭多值弗花時縱值弗花花在枝明日依然啟行蹕
南邦民隠切疇咨
望蒙山五叠韻
孤望如期致不同(辛未丁丑壬午三度經此皆遇雨乙酉正值望澤有將謂其滂昔歲同不)
(期孤望此行中之句庚子則雪後繼雨入土霑足故詩有云雪而繼雨不同同謂勝前番此度中雖前後景致)
(各殊然祈歲之心則一也)同惟祈歲寸心中以休巡法夏時諺育德
境思羲象蒙高處峰恣猶獲霧㘭迴柳眼細搖風閟宫
偶憶歌奄有曾紀魯侯幾許功
註經臺行館作
平野祠堂疑信徵云惟鄭氏註經曾固殊賈董治亂策
頗勝毛韓議論興何事其傍棟宇建更教此外榭臺增
設如呼起斯人問行館於斯應不應
問官里行館詠事
郯爲少皥後因有問官名述古猶稱里於今那見城却
看館早築不說事之成一宿仍前進徘徊弗愜情(春秋郯子)
(來朝因有叔孫昭子問官之事其地應在曲阜孔子見而學之亦未明言至郯惟韓詩外傳載於郯遇程子傾)
(盖贈束帛一事又山東通志載郯城縣治西北有碑曰問官故里又一統志載問官祠在縣北世傳即孔子問)
(官之地則此地問官里之名於古既無證據且距郯城甚遠知出於傅會所稱也)
郯子園三叠舊作韻
塗山朝萬國魯境更吳墟爾日封疆窄無過數里餘(禹巡)
(狩會諸侯朝者萬國其時中國提封不過萬里分爲萬國即一國祗得一里也有是理乎疆域褊小可知郯子)
(爲魯附庸若任與顓臾之類盖一魯國中即有十數國矣今天下疆宇數倍於古然中國亦祗千五百州縣則)
(今一州縣可當古數十國也此皆屬後人傅會遷就亦存而弗論可耳)地寬真過古政冗
益殷予以此巡狩切欲因休助諸郯園自宛在清蹕復
斯於駐早仍多暇明忩一閱書
欽定南巡盛典卷十九
