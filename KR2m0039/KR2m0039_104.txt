欽定南巡盛典卷七十一
褒賞
乾隆十六年二月初八日大學士公傅恒奏言(臣)
欽奉
諭旨今日查得預備河工打樁下埽官兵遊擊一員守
備四員兵五百名夫三百名應賞伊等之處酌量
議得遊擊賞奬武金牌一面官縀一疋守備四員
每員賞奬武銀牌三面兵五百名每名賞奬武銀
牌各一面夫三百名每名賞三錢銀錁各一錠此
内落水守備鄭一舉兵三名酌量加賞守備官縀
一疋兵加賞奬武銀牌各一面恭候
命下之日所有應賞奬武金銀牌銀錁官縀由廣儲司
支領賞給外其守備鄭一舉奉
旨記名之處交與兵部謹
奏奏入
上諭曰遊擊朱一智著再加賞奬武金牌一面亦著交
兵部記名鄭一舉著賞整聫大縀一疋再加賞奬武
銀牌一面其墜河兵丁三名亦著加賞奬武銀牌一
面餘依議
乾隆十六年二月十五日傅恒等奏言乾隆十六
年二月初七日奉
上諭此次隨朕南巡人等雖俱賞有帮貼路費俸禄錢
糧官馬但内地行走與口外不同其一應物價不無
昂貴勢必稍需餘費著總理行營事務大臣將此次
隨來大臣侍衞官員執事人兵丁及存住順河集人
等作何加恩賞賜之處分别定議具奏所賞銀兩於
兩淮鹽政存貯公項銀内動用欽此
(臣)等伏思隨
駕巡方乃臣等分内之事起程以前即加
恩賞給帮貼路費官馬錢糧途間甚屬寬裕今
皇上復念内地行走與口外不同惟恐稍有不足令(臣)
等議賞隨從大臣官兵之
諭旨體恤周詳無微不至查得前次遵
旨除賞親王一千兩郡王八百兩貝勒六百兩宗室公
二百兩外一品以下三品以上文武大臣賞給本
職正俸半年四品以下堂官侍衛等各賞給四十
兩五品以下堂官内府護軍統領前鋒章京侍衛
護軍恭領等官各賞銀三十兩六品以上文員及
内府恭領雲騎校步軍恭領步軍校管拉駝兵丁
章京等各賞銀二十兩七品以下中書等員批本
處行走之監生巡捕三營守偹俱各賞銀十五兩
護軍校驍騎校巡捕三營千總把總庫使等各賞
銀六兩前鋒親軍護軍等各賞銀五兩領催各賞
銀四兩食錢粮執事人等各賞銀四兩食二兩三
兩錢粮執事披甲校尉人等各賞銀三兩其餘各
項匠役等俱各賞銀二兩總管太監等各賞銀二
十兩首領太監有頂太監等賞銀十五兩太監等
各賞銀四兩臣等擬將此次應賞隨從及存住順
河集等處人等分别酌議現在隨從一品以下三
品以上文武大臣仍照從前賞給半年本職正俸
額駙色布騰巴爾珠爾貝子扎拉豐阿俱兼都統
亦應照一品大臣賞給四品堂官侍衛鑾儀衞章
京等各賞銀四十兩五品堂官監察御史内府護
軍統領前鋒章京侍衛護軍參領等各賞銀三十
兩六品以上文員粘杆處行走閑散官員内府恭
領步軍恭領步軍校等各賞銀二十兩七品以下
文員批本處行走監生巡捕三營守偹等各賞銀
十五兩前鋒親軍護軍校驍騎校巡捕三營千總
把總庫使等各賞銀六兩前鋒及親軍護軍各賞
銀五兩領催各賞銀四兩食錢粮頭目執事人等
各賞銀四兩食二兩三兩錢粮頭目執事拜唐阿
天文生聽差人披甲校尉人等各賞銀三兩各項
匠役番役厨役步軍領催兵丁綠旂兵水手網戶
人等各賞銀二兩總管太監各賞銀二十兩首領
太監有頂太監各賞銀十五兩太監等各賞銀四
兩存住順河集等處大臣侍衛官員護軍執事各
項人等俱於隨
駕行走人等賞給之數减半賞給共應賞銀約四萬餘
兩俟
命下之日各該處造具清冊交於兩淮鹽政會同
行在戶部照數賞給可也奏入
上諭曰𫝊恒賞銀六百兩扎拉豐阿色布騰巴爾珠爾
各賞銀四百兩汪扎爾哈逹哈舒赫德班第努三汪
由敦各賞俸一年存住順河集人等亦照隨來人等
賞給正分餘依議
乾隆十六年二月二十一日傅恒奏言查現今隨
營行走駐防滿洲官兵内江寕協領二員佐領二
員騎都尉一員防尉二員驍騎校五員兵二百名
杭州協領一員恭領一員佐領一員防尉一員驍
騎校四員兵二百名乍浦佐領一員兵二十名伊
等俱在護軍營内坐堆當差再署理將軍事務黃
廷桂帶來京口兵二百名内除先行發回一百外
其餘協領一員防尉六員驍騎校二員兵一百名
現在隨營管理布城當差再查得自清江浦起至
杭州拱宸橋止沿途共二十九臺坐臺京口協領
一員恭領一員防尉六員驍騎校五員兵一百五
名江寕協領二員佐領二員防尉五員驍騎校四
員兵一百五名杭州協領一員佐領二員防尉二
員驍騎校四員兵八十名伊等俱各奮勉當差亦
應加
恩分别賞給(臣)等酌議現在隨營當差協領恭領等賞
縀各四疋佐領騎都尉防尉賞縀各三疋驍騎校
兵丁各賞一月半錢粮沿途坐臺及隨黃廷桂當
差協領參領等賞縀各三疋防尉以上官員賞縀
各二疋驍騎校兵丁各賞一月錢粮共應賞縀一
百十六疋銀三千四百二十兩有零俟
命下之日縀疋於廣儲司支領賞給外銀兩於鹽政庫
内存公銀兩動用賞給奏入報
聞
乾隆十六年四月十三日山東廵撫凖泰奏言欽
惟我
皇上省方問俗覃敷至治凡所以教孝表忠以樹風聲
者無不仰蒙
聖恩闡發幽光以昭
聖化兹臣伏查山東之沂州府舊為瑯琊郡地嗣號臨
沂
本朝因之曰沂州府陞為郡考之通志該地為漢臣
諸葛亮及晉臣王祥王覧唐臣顔杲卿顔真卿故
里是以城内舊有賢良祠為合祀亮與祥覧及杲
卿真卿等五臣之所又忠孝祠專祀亮祥於内今
各祠宇雖皆年久堙圯而志乘載之里民思之並
有諸葛城孝感河諸遺跡存焉臣查此五臣者如
諸葛亮之鞠躬盡瘁殫忠漢室偉業豐功史冊炳
然至如王祥之純孝格天王覧之孝友感母洵皆
至性出於醇篤非僅為一代名臣已也若夫顔杲
卿顔真卿之節烈萃於一門孤忠標於千古尤為
正氣凛然是亮等不獨學術事功彪炳載籍且其
忠孝友悌實為千古人倫坊表今事遠年湮各蹟
雖沉榛莾然里民之懷想芳徽猶昭昭可考兹當
我
皇上翠華巡狩聿修
慶典可否仰懇
天恩將此五臣或
賜匾額或
賜詩章一經
聖主褒嘉則五臣之忠孝亮節既得上隨
奎藻天章永垂不朽而
聖主表忠教孝之化益更光昭萬䙫矣奏入報
可
乾隆二十二年二月二十三日大學士傅恒等奏
言查十六年隨
駕前來南省之大臣官員一品以下三品以上文武大
臣等賞給正俸半年四品堂官侍衛鑾儀衛章京
等每人賞銀四十兩五品堂官御史内府護軍統
領前鋒參領前鋒侍衛護軍恭領等每人賞銀三
十兩六品以上文職官員粘杆處行走之世襲官
内府參領步軍協尉步軍尉等每人賞銀二十兩
七品以下文職官員及廵捕營守偹等官每人賞
銀十五兩前鋒校親軍校戴翎頭目驍騎校巡捕
營千總把總庫使庫上人每人賞銀六兩前鋒親
軍護軍等每人賞銀五兩領催以及食四兩錢糧
頭目拜唐阿等每人賞銀四兩食二兩三兩錢粮
頭目拜唐阿書吏承差披甲校尉等俱每人賞銀
三兩各項匠役捕役厨役步軍領催及步甲綠營
兵水手網戶等每人賞銀二兩總管太監等每人
賞銀二十兩首領太監有頂帶太監等每人賞銀
十五兩太監等每人賞銀四兩存住順河集大臣
侍衛官員護軍拜唐阿各項人等亦照隨從人等
之例賞給正分此次隨
駕前來之大臣侍衛官員拜唐阿兵丁太監及存住王
家營人等俱照十六年賞給之例賞給再宗室公
如松等四人俱照伊等現在職任賞給簡親王額
駙德勒克公扎拉豐阿如何賞給及除將軍新柱
上次
特恩賞給此次亦照從前賞給之處恭候
欽定欽遵賞給外交與各該處將應得賞銀大臣官員
各項拜唐阿兵丁匠役人等職名并内監等數目
造冊行文
行在戶部於兩淮鹽政庫存銀兩動支賞給奏入
上諭曰簡親王著賞銀三百兩德勒克扎拉豐阿著賞
銀二百兩餘依議
乾隆二十七年二月二十四日總理行營王大臣
和碩莊親王允禄等奏言乾隆二十七年二月二
十一日奉
旨此次跟隨人等雖俱加恩賞賚但内地行走與邊外
不同所用之項皆湏少增著交總理行營王大臣等
將此次跟隨各項人等並留王家營各項人等如何
加恩賞給之處分别定議具奏其所賞銀兩在兩淮
鹽政庫貯公項内動用欽此伏思隨
駕廵幸皆(臣)等分内之事未經起程已蒙
皇上加恩賞賚今又以内地行走不無多費降
旨議賞誠體恤臣等深恩查乾隆十六年
皇上臨幸江南時一品以下三品以上文武大臣等賞
半年正俸四品堂官侍衛鑾儀衛章京等各賞銀
四十兩五品堂官御史内府護軍恭領前鋒參領
侍衞護軍參領等各賞銀三十兩六品以上文員
粘杆處行走世襲官員内府恭領步軍尉步軍章
京各賞銀二十兩七品以下文員廵捕營守偹等
各賞銀十五兩前鋒校親軍校藍翎校驍騎校廵
捕營千總把總庫使庫官各賞銀六兩前鋒親軍
等各賞銀五兩領催食四兩錢粮之頭目拜唐阿
等各賞銀四兩食三兩二兩錢粮之頭目拜唐阿
書吏聽使馬甲校尉等各賞銀三兩各匠役捕役
厨役步軍領催步軍綠旂兵丁水手網戶各賞銀
二兩總管太監各賞銀二十兩首領太監有頂帶
太監等各賞銀十五兩太監等各賞銀四兩留住
順河集大臣官員及各項人等减半賞給具
奏奉
旨傅恒著賞銀六百兩色布騰巴爾珠爾扎拉豐阿著
賞銀四百兩汪扎爾哈達哈舒赫德班第努三汪由
敦著各賞一年俸留住順河集人䒭亦照跟隨人等
著全分賞給餘依議欽此二十二年
皇上臨幸江南將跟隨人等賞給之處遵
旨議奏時惟照十六年議賞具奏奉
旨簡親王著賞銀三百兩德勒克扎拉豐阿各賞銀二
百兩其餘各項人等俱照上届賞給欽此此次莊親
王額駙色布騰巴爾珠爾等如何賞給之處伏候
欽定外其餘大臣官員各項人等留住王家營人等仍
照上届賞給候降
諭旨由各該處造具清冊交兩淮鹽政會同
行在戶部照數賞給奏入
上諭曰莊親王著賞銀五百兩簡親王額駙色布騰巴
爾珠爾傅恒著各賞銀四百兩扎拉豐阿兆惠阿里
袞富德著各賞銀三百兩劉統勲汪扎爾努三福隆
阿劉綸于敏中著賞給一年正俸留住王家營人等
减半賞給餘依議賞給又
諭曰著加恩和濟思博克賞銀一百兩額色音圖爾都
各賞銀八十兩瑪穆特謨咱帕爾各賞銀六十兩
乾隆二十七年四月初一日大學士公傳恒奏言
據粮道胡文伯查稱護軍統領慶泰乘座三號沙
飛船一隻船戶楊繼聖於三月二十九日在江中
失風碰損並未傷人查二月初十日寳應地方因
風傷損船隻查明分别賞恤内三號沙飛傷次重
者得
恩賞銀三十五兩今船戶楊繼聖碰損之船遵
旨加賞一倍應賞銀七十兩俟
命下交與督臣尹繼善即委妥員眼同賞給奏入
上諭曰著賞銀一百兩
乾隆二十七年四月初三日兩江總督尹繼善江
蘇廵撫愛必逹奏言臣等查接
駕老民金旭陽係蘇州府吳縣人現年一百零一歲例
應具題該縣尚未具報今恭迎
聖駕欽奉
恩旨令即行辦理應請照例賞銀三十兩給與昇平人
瑞四字聽本家自行建坊以昭
旌揚盛典再查向例具題覆准奉
旨加恩賞銀十兩縀一疋今奉
諭旨賞給縀二疋應仍加賞銀十兩理合奏明奏入報
聞
欽定南巡盛典卷七十一
