欽定四庫全書
欽定南巡盛典卷七十六
閱武
臣等謹按較閱之法莫詳于周禮大司馬職中春
教振旅中夏教苃舍中秋教治兵中冬教大閱盖
聖王寓軍政于狩田而鼓鐸鐲鐃之用坐作進退
之節綦備焉漢制京師有南北軍為天子所親試
而郡國材官騎士歲時之試則守臣主之唐宋以
來相沿不改夫兵可百年不用不可一日不備易
之師曰容民畜衆書之立政曰克詰戎兵震疊懷
柔理無偏廢我
皇上聖神文武撫育萬方威&KR0994;憺于遐陬偉伐鎸于貞
石猶且木蘭
秋獮南苑
春蒐載纉于苖肄勤䋲
武盖
仁育義正之規未有如斯之懿爍者也江浙沐浴
湛恩久安耕鑿材勇技擊之士既無所用其蹶張因得
講習知方雍容决拾而
清蹕所經又必討軍實而申儆之
親臨簡閱指示樞鈐因以廣勵戎行普行
慶賞厲韎韋之壯氣革絲竹之靡音意美法良靡不賅
舉所謂覲
光揚
烈足兵衛民禮各有宜備斯無患即古岐陽甫草之盛未
足以比方萬一曾何有于長楊羽獵華林馬射之
云爾哉謹志
閱武第九
欽定南巡盛典卷七十六
閱武
乾隆二十二年二月二十七日
上諭内閣曰今日朕至杭州省城其接駕之綠營兵丁有
奏簫管細樂者夫身隸行伍當以騎射勇力為重戊樓
鼓角不過用肅軍容即古者鐃歌鼓吹之詞亦以鳴其
得勝之氣耳若吹竹弹絲技近優伶豈挽強引重之夫
所宜相效此等綠營陋習各省均所不免可傳諭各該
督撫提鎮等轉飭所屬標營嗣後營伍中但許用鉦鼓
銅角其簫管細樂概行禁止
乾隆二十六年十一月十七日
上諭内閣曰伍彌泰等奏請明歲南巡伊等揀選江寧京
口官兵沿河安設臺站等語朕幸南省所有京城隨從
官兵足敷當差至上船時於官兵内尚且酌量存留伊
等縱遠接亦無用處明歲所有江寧京口兵丁不必迎
至宿遷亦不必安設臺站預備差使
乾隆十五年五月初六日總理行營王大臣和碩莊親
王允祿等奏(臣)等議得江寧將軍保德等奏稱辛未年
皇上南巡(臣)等駐防地方老少俱得瞻仰
聖顔不勝欣悦官兵等亦各得隨
行營當差無不踴躍伏查康熙年間將軍副都統
等帶領官兵在宿遷地方接
駕明春
聖主南巡(臣)保德祁爾丹富昌等請帶領官兵六百名
前至宿遷地方接
駕所帶之官兵日則隨
駕當差夜則支更等語查明春
聖駕南巡所有隨
駕官兵俱係酌量派定差使裕如
駕至宿遷地方必由舟行兩岸路窄隨從當差無關緊
要之人尚且存住若如該將軍等所請帶領官兵
六百名接
駕人數過多沿途行走一切地方必至擁阻似毋庸若許
人等但該處官兵幸際
聖駕親臨而不得黽勉當差殊屬不安(臣)等酌議交與
將軍江寧駐防官兵内挑取二百名前至宿遷地
方接
駕沿途照木蘭學習行圍人等之例交與護軍統領等
日則與護軍人等一同當差夜則支更至將軍副
都統等若俱前來接
駕則省城内存下官兵尚多不可無大員管束况
聖駕至江寧省時副都統等亦得瞻仰
聖顔所有宿遷接
駕之處應止令該將軍保德帶領官兵前來其副都統
祁爾丹富昌等不必前來在該處等候奏入報
可
乾隆十五年七月初六日大學士公傳恒等奏言
本年三月内鎮海將軍趙宏恩等奏明春
皇上南巡所有沿途一帶應於駐防弁兵内派撥護送
自清江浦至鎮江分作十臺每臺撥兵四十名經
(臣)等議以安臺派撥四十名未免過多或酌派三
十名或十數名沿途護送亦屬可行應令該將軍
會同總督黃廷桂妥商定議再江寧杭州俱有駐
防辦理自宜畫一亦行令該督等會同該省將軍
都統一體妥商今稱詳細議商量為减撥鎮江兵
丁自清江浦至瓜洲分設十臺江寧兵丁自鎮江
至平望分設十臺各臺派官一員兵二十名派恊
領二員以為統轄自鎮江至江寧派江寧兵十名
鎮江兵十名各官一員在於龍潭安設一臺至浙
江總督將軍業已咨商該督等自另摺具奏其安
臺地方另行委員勘定查沿途護送惟期人數足
敷差遣可以不必過多是以(臣)等原議將派撥四
十名之處令會同總督黃廷桂等妥議今據奏安
臺派官一員兵二十名已較原奏量為裁減自清
江浦至瓜洲十臺則派撥鎮江駐防自鎮江至平
望十臺則派撥江寕駐防辦理亦已畫一但所奏
安臺派兵二十名猶覺過多酌派十名已敷沿途
防護差遣應令該將軍等預為派撥以備明春臨
期護送所派兵弁必悉心選擇務得賢能強壮之
人足供使令者方為妥協其安臺地方亦應飭委幹
員詳加勘定總期前後適中庶聫絡照應一切不
致貽悮至杭州駐防應如何預備派撥之處亦毋
庸俟該省總督將軍另行具奏應俟臣等此奏
命下之日行文知會仿照江省之例酌量辦理奏入得
旨依議
乾隆十五年十二月十三日兩江總督黃廷桂江
寧將軍保德奏言竊照江寧省城駐防滿漢兵丁
明春
聖駕臨幸應備
大閱但查滿兵雖有四千除循例輪派水操兵一千名
之外實兵止有三千名而營汛遼闊堆卡繁多兼
之臨時各項差務所餘無多又督標兩營及城守
兩營額兵止共二千餘名除去親丁公費並分防
差務之外餘兵更属有限若滿漢各自分操備
閱為數既少隊伍不密似不足以壮軍威而肅觀瞻(臣)
等公同商酌仿照直隸保定府滿漢合操之例預
備滿兵一千五百名漢兵一千五百名會合操練
祗候
皇上臨閱以整部伍以壮軍容奏入報
可
同日兩江總督黃廷桂奏言江寧鎮江蘇州等處
應行預備官兵祗候
大閱除江省滿漢合操緣由(臣)另摺恭
奏外其鎮江駐防旗兵與將軍標營漢兵均應在教
場預備又將軍所管水師標兵應在江面預備惟
蘇州撫標額兵僅止五百餘名除親丁公費并差
防之外餘兵甚少不足備
閱查鄧尉山下前傍太湖此地水勢不深溜亦平恬帆
檣易施合操水陣較京口大江中流上下往來不
免濡滯者似覺捷便可觀(臣)謹量調蘇松鎮標及
太湖營船隻於鄧尉山下操船預備恭候
皇上駕臨鄧尉登山
閱視奏入報
聞
乾隆十五年十二月十四日兩江總督黃廷桂奏
言明春
翠華南幸蘇松水師鎮臣王澄係武職大員理應隨(臣)
叩接
聖駕但查鎮属高家嘴汛地係内外大洋通連要隘高
家嘴之内又有呂泗一汛係江海交接之區風帆
便利自高家嘴兩日可逹鎮江所以每歲立春以
後定有鎮臣帶領弁兵巡緝洋面之例我
朝德威遠播數十年來久已海不揚波惟是春初
御輅臨幸(臣)等身任地方不敢不加意慎重(臣)謹擬令
該鎮於正月初旬遵照往例即赴高家嘴一帶外
洋率領將弁加意巡防其吕泗係狼山鎮標右營
所轄即調該管將領帶兵駐守仍交狼山鎮一體
督察恭候
聖駕將臨京口令鎮臣王澄先期由水路前來祗候迎
鑾其高家嘴洋面飭令在彼將弁梭織巡遊毋許疎懈
在鎮臣既可遂其瞻
天仰
聖之誠而海洋重地得有大員督巡似更嚴密再查京
口焦山之下僻處江心懸隔江岸(臣)更將海船弁
兵量調三十隻周圍屯劄以肅警蹕至各處支河
港汊并
大營防護外衛以及沿途站道官兵(臣)咨行提臣武
進陞率同狼山鎮臣魏文舉壽春鎮臣常岱管領
約束合并
奏明伏祈
皇上睿鑒奏入報
可
乾隆十六年二月二十七日閩浙總督喀爾吉善
奏言臣於乾隆十四年冬間入覲
天顔荷蒙
皇上詢及南巡事宜經(臣)將閱看水操必須在乍浦西
山炮臺地甚淺窄風汛亦須守候據實具奏面奉
諭旨乍浦朕不必前往閱看臨時或遣王子或差大臣
往看彼處不必預備欽此臣於上年秋間到浙與
提臣譚行義酌定於沿海水師各營内按額設戰
船兵數之多寡每營調撥一二隻不等配足兵丁
噐械派委隣近之定海鎮總兵官陳鳴夏預期統
領前赴乍浦洋面伺候會同乍浦滿營水師兵合
操陣勢苐(臣)伏查操演舟師全藉風力在内洋更
須候風汎地勢相合方可開篷出碇布列陣勢如
遇無風之期固不能操演而乍浦係向南洋面遇
南風直抵山脚石礁遇北風颺出外洋俱不便操
演惟東南西南諸風汛方可開操大臣赴乍浦須
等候風汛與洋面相合然後開操不能一到即閱
如俟
聖駕抵省後奏請
欽點大臣前往恐有稽程限(臣)查乍浦即在嘉興府属
平湖縣境自嘉興府至乍浦路僅一百三四十里
又支河一水可通臣先期已飭地方官預備小船
乘坐前往相應具摺奏請
特派大臣赴乍浦閱看水操事竣仍由水路至嘉興府
回至省城復
命至乍浦滿營水師將軍(臣)薩爾哈岱有統轄之責理
應隨同
欽差前往閱操苐恭逢
聖駕臨幸省城將軍應在省伺候
皇上親閱陸路操演並統率官兵辦理省城差使未便
前往乍浦其乍浦副都統(臣)額爾登現今奉
旨令跟隨護軍統領沿途一體辦差乍浦滿營水師係
伊管轄兵丁應請令額爾登即從嘉興跟隨
欽差大臣赴乍浦閱操事竣仍赴省恭候
差遣合并陳明奏入得
旨命納延泰閱之
乾隆十六年三月十二日大學士公傳恒奏言查
得去年
皇上豫省閱兵時曾賞演陣之巡撫大縀三疋總兵官
城守尉等大縀各一疋八絲緞各一疋參將佐領等
八絲縀各一疋都司守備防禦等金奬武牌各一
面千總把總等銀奬武牌各一面此次浙省演陣
大臣官員兵丁賞賜之處遵
旨酌議亦照前賞賜外再預備步射騎射花馬箭放鳥
鎗騎射跑觧舞籐牌官員兵丁等亦照此賞賜内
有演陣而又預備各樣技藝官五員兵二名臣等
酌量議於伊等演陣之應得賞賜等項外增賞官
員貂皮各一張兵丁銀奬武牌各一面謹將應賞
大臣官員兵丁人數與物件數目另繕清單一併進
呈俟
命下之日所賞貂皮縀疋金銀奬武牌赴廣儲司支領
賞給奏入報
可
乾隆十六年三月二十四日行在兵部奏言明日
江寕駐防官兵及綠旗營兵合操請酌量於伊等
齋集時先往操演一次恭俟
皇上閱看今將陣圖并官兵數目一并進
呈奏入報
聞
乾隆十六年三月二十六日大學士公傅恒等奏
言遵
旨賞賚江寧省演陣大臣官兵酌議亦照賞給浙江省
演陣大臣官員兵丁之例將軍總督以下防禦守
備以上等官分别賞給縀疋驍騎校滿洲兵丁賞
給一月錢糧千總把總外委把總綠旗兵丁賞給
奬武銀牌今將應賞大臣官員兵丁及物件數目
叧繕清单謹
呈俟
命下之日賞給驍騎校兵丁一月錢糧著該將軍飭行
藩司攴給外其賞給大臣官員縀疋及綠旗千把
總兵丁奬武牌著在廣儲司支領賞給奏入得
旨如所議行
乾隆二十年十一月二十六日護理鎮海將軍印
務京口副都統伊林阿奏言乾隆十六年
聖駕南巡前任將軍趙宏恩奏請帶領官兵二百名前
往宿遷縣地方恭迎
聖駕經軍機大臣議以京口至宿遷路途不遠又係江
南境内請照該將軍所請准其帶領官兵二百名
至宿遷縣地方恭迎
聖駕今將軍李紱尚未到任俟到任時遵照前例帶領
官兵二百名前往宿遷縣地方恭迎
聖駕日則敬謹隨行夜則守更巡邏倘將軍李紱未及
到任伏乞
皇上即准臣等帶領官兵迎接再查乾隆十六年
聖駕南巡前任將軍趙宏恩奏請安臺一摺經軍機大
臣議覆准行自瓜洲起至清江浦止安設十臺於
龍潭地方江寧京口合設一臺明歲
聖駕南巡(臣)等請亦照前例辦理奏入
上諭曰安臺照前兵丁不必來接
乾隆二十一年十一月初十日江寧將軍德敏奏
言恭照乾隆十六年
聖主南巡前任將軍保德等奏請帶領官兵接
駕一事經總理行營王大臣議准將江寧駐防官兵内
挑取二百名前至宿遷地方接
駕沿途照木蘭學習行圍人等之例交與護軍統領日
則與護軍人等當差夜則巡邏支更至省城内存
下官兵尚多必須有大員管束應祗令該將軍帶
領官兵前至宿遷接
駕其副都統等不必前來明春
聖駕南巡(臣)等遵照前例派官十六員兵二百名臣德
敏帶領前至宿遷地方接
駕所帶官兵仍照例交與護軍統領與護軍等一同支
更當差再辦理江寧馬匹總督尹繼善
奏准派副都統一員辦理(臣)等請將副都統富昌帶
領江寕八旗馬匹在京口地方預備
聖駕未至京口之前富昌過江恭請
聖安副都統佟明存住守城暫理將軍印務約束官兵
聖駕未至江寧之前佟明在龍潭地方恭請
聖安奏入報
聞
乾隆二十一年十一月十一日江寧將軍德敏奏
言恭照乾隆十六年
聖駕南巡由(臣)等奏派官兵沿河坐臺其江寧官兵自
京口起至平望地方安設十臺每臺官一員兵十
名派恊領二員統轄其京口官兵自京口起至清
江浦地方安設十臺每臺官一員兵十名派恊領
二員統轄龍潭地方江寧京口官兵合設一臺每
處官一員兵五名明春
聖駕南巡(臣)等請仍照十六年定例分别預備奏入報
聞
乾隆二十二年二月二十六日杭州將軍薩爾哈
岱閩浙總督喀爾吉善浙江巡撫楊廷璋浙江提
督武進陞同奏言窃照浙江滿營綠營各官兵馬
步技勇自乾隆十六年荷蒙
皇上校閱迄今五載恭逢
翠華重幸將士歡騰(臣)等謹於杭州省城滿營教場預
備滿營操陣綠營操陣并照上屆預備滿營綠營
合操陣式伏候
皇上訓示應閱何項屆期祗候恭請
大閱奏入得
旨滿漢合操
乾隆二十二年二月二十九日大學士公傅恒奏
言遵
旨賞賜浙江省合操大臣官員兵丁之處查十六年
皇上賞賜浙江省大臣官員兵丁自將軍總督以下防
禦等官以上俱經分别賞給縀疋驍騎校兵丁給
奬武銀牌今此次浙江省合操大臣官員兵丁請
俱照十六年之例賞給再
皇上前步射騎射對撲馬上打鎗官兵應入於合操官
兵内一體賞給所有應賞之大臣官員兵丁數目所
賞之縀疋錢糧銀牌數目另開清单一併進
呈其賞給驍騎校及滿兵之一月錢糧亦照前交於
行在戶部將兩淮鹽項銀兩内動支除應賞之縀疋
銀牌由廣儲司支領外是日舞籐牌之浙江福建
省分綠營官兵前蒙
皇上親閱時已經
恩賞此次應毋庸再議奏入得
旨如所議行
乾隆二十二年三月二十日大學士公傳恒等奏
言遵
旨賞給江寧省演陣大臣官員兵丁一事查十六年賞
給江寧省演陣將軍總督以下防禦以上俱分别
賞以縀疋驍騎校兵丁俱賞一月錢粮綠營兵丁賞
奬武銀牌此次演陣江寧省大臣官員兵丁等請
俱照十六年之例賞給再
御前射箭對撲官兵亦照演陣官兵一體賞給其撂跤
滿洲兵丁有閒散二名未食錢糧之人應請每人
賞給銀牌一面所有應賞演陣之大臣官兵等數
目併賞給縀疋錢糧銀牌數目另繕清单一併進
呈所有賞給縀疋銀牌在廣儲司支領賞給驍騎校
兵丁一月錢糧亦照上次交
行在戶部飭行布政司庫銀内動支奏入得
旨如所議行
欽定南巡盛典卷七十六
