欽定南巡盛典卷十七
天章(庚子)(浙江)
詩
入浙江境
一水無須更换舟却看兩省各分陬南為迎者北為送
養俾欲兮給俾求老幼依然非越俗桑麻櫛若較蘇稠
来巡要務此疆切正在海塘固永謀
雨(二月三十日)
十日晴和略厪念(見近作即事詩恐於南方不宜也)油雲忽落雨絲稠
恰宜佳節過寒食况是川塗駐綵舟不疾不徐利麰麥
既優既渥潤田疇一端更有怡神者明日應臨烟雨樓
降旨免浙省地丁漕米積欠詩以誌事
施惠應於始入疆未完積欠合寬償較之江省數為少
(浙省歸安等縣未完地丁漕白各欵銀五萬三千九百餘兩南米四千七百餘石仁和等縣民借穀一萬八千)
(餘石均加思一併豁免以紓民力然較之江省銀未共蠲免一百二十餘萬多寡懸殊浙省民俗較良矣)自
是浙民俗尚良概與逭除資樂利俾其耕鑿冀豊穣即
看時雨時𤾉景合共黔黎沐吉祥
題烟雨樓
祇疑瀛泛到雲來鏡裏樓臺熟路開四面波光烟雨意
無邊春景詠吟材今斯今也昔斯昔柳尚柳兮梅尚梅
一讀錢家書趙句(樓中有錢陳羣書趙孟頫耕織圖詩屏)愴然弗忍更徘
徊
晴
江國常宜雨雨霑亦藉晴潤暄既時若高下普資生破
曉雲猶重過辰曦放晶不無濘縴路何礙略遲行
謁
海神廟瞻禮再曡舊作韻
閱十六年重巡狩虔瞻
廟貎潔禋修況逢坍北方南漲益切竭誠仰籲
庥遍地耕桑艱讓水禦潮堤堰願安秋
御碑拱讀增欽慕一例勤民不觧愁
駐蹕安瀾園再曡前韻六首
觀海較前異石塘貼近瀾州臨因繫舫城入更乘鞍熟
路原相識名園頗覺寬就瞻任民便雷動夾塗歡
沙坍逮北邊數歲為心懸(塘外漲沙南北坍漲靡常北漲則塘工鞏固壬午閱視簍)
(誌情形命撫臣每月勘驗具圖奏報自壬辰春以来沙痕漸覺北坍實為厪念不置)到此蒿增目
慙其言湧泉急籌塘與堰懶聽管和弦對景惟惕息摛
辭那復妍
安瀾易舊名(舊名隅園)重駐蹕之清御苑近傳蹟(圓明園曾仿此為之)
(即以安瀾名之并有記)海疆遥繫情来觀自親切指示慙(去聲)分明
行水緬神禹惟云盡我誠
石逕雖詰曲步来那用尋無花不具野有竹與之深磵
戶開生面泉紳振舊音
御書樓好在
垂露護韋鍼
溪上三間閣棲遲似昔年非圖燕寢適頗覺犀塵捐老
栝詩中盡古梅静裏娟别来十六載可不意為延
拂岸柳絲柔出簷竹个修重来亦儻耳昔事憶從頭南北漲
坍屢(自乾隆戊寅後潮勢漸趨北亹恃魚鱗大石塘及坦水竹絡壩為之鞏護丁丑南廵時值南坍北漲)
(大溜已向南己夘以後潮復趨北壬午乙酉兩經親閱溜勢或南或北遷改不常随時指示大吏添用坦水竹)
(簍防護並有詩紀事)愁欣詩句留(北漲則為之欣坍則為之愁亦經屢矣)即今值愁
際那得惬情遊
觀潮四首曡乙酉韻
穹塔依然峙迥臺十餘年别此重来海潮欲問似神者
幾度東西兹往廻
雷鼓雲車聲應隨自宜神物式憑斯設非之二人司是
(乙酉詩云伍胥文種誠司是之二人前更屬誰見雖高而語似慢其後北坍南漲至今潮勢乃逼近石塘意甚)
(悔之故反前句意)如是雄威更合誰
石塘上略肩輿駐報到未時潮不差(是日潮以未時至)枚客賦
成擬閣筆周郎宿寄唤推車
流光瞥眼誠云速潮信兹来試攬仍審至竒中至静在
一時得句興堪乘
登尖山觀海
尖山更在塔山北潮所弗及勢猶遠以之觀海斯則近
鐵版沙護北成堰(尖山北至乍浦一帶向無塘堰因其地係鐵版沙不畏潮勢沖齧無庸防)
(護)山頂舊有大士宫竭誠瞻禮登雲棧所祝安瀾佑萬
民寧圖玩景供遊眼亭臺點綴夫何為&KR0832;然為之意不
滿
視塔山誌事再曡舊韻
塔山塘入江竹簍以為翼壬午視之次沙漲略弗逼乙
酉詩誌幸其後勢漸急兹閱三層簍一層已露立(壬午閱視)
(塔山壩工有竹簍貯石下護壩基其時沙漲掩簍四尺許遂命立標以騐增漲尺寸諭撫臣按月繪圖奏報乙)
(酉臨閱沙漲增至五尺衆皆欣頌但坍漲靡常實不敢即以為慰並有詩紀事兹復親臨相視不但所增之五)
(尺漲沙盡坍且三層竹簍之上層已經顯露因竹篾年久朽敝撫藩諸臣另簍换砌於保護雖屬有益然切望)
(漲沙之漸增長耳)其何禦三秋不啻减五尺前廵所慶幸兹番
頓變易扼腕民之艱撫膺吾之責於無可如何敢不籌
詳悉欲圖安墊居遑吝增鞏石補偏救弊耳愧無永逸
策
閱海塘三曡舊作韻
乙酉潮頭纔逼塘退潮沙尚護塘良(乙酉臨閱時潮頭雖漸有趨北之勢)
(而潮退後塘外漲沙較壬午所閱摽誌頗覺增長然亦未敢以為慰也)即今坍盡一江水
切已愁厪萬井桑何日中亹復故道爾時合郡祝同慶
神祠咫尺申瞻拜祈
佑不遑慙不遑
賜隨營諸臣及浙省大小吏食即席得句
觀海尖山返良辰上巳臨(是日三月初三)列茵聊食賜曲水異
觴斟韶景不孤節輕隂欲作霖能詩者賡韻詎必襲華
林
命老鹽倉上下相地仍建石塘詩以誌事
壬午視海塘長言曾誌事爾時雖北坍塘外尚沙地未
若此時甚水竟塘根至老鹽倉一帶惟賴柴塘峙向亦
經親臨下樁目所視沙散弗齧樁條石艱鱗砌(海寧恃塘工為)
(屏蔽嗣因潮近石塘復接石為柴塘然柴不如石之完固壬午親臨老鹽倉一帶擬昜以石試下木樁苦沙活)
(不能齧樁難於砌石其柴塘向内數十丈似可下樁又皆民田弗忍毁棄因罷石塘之議)移内又弗
可遂罷石塘議茲來細周閱未可前言必(叶)柴塘四千
丈豈盡活沙寄不無受樁處石塘終可恃(石塘迤上柴塘四千二百)
(餘丈未必概係活沙難以受椿因復飭該督撫派委誠妥大員據實逐欵勘估凡柴塘可以改建石塘之處悉)
(令易石毋惜工費俾濱海羣黎永享安恬之福)申命重相(去聲)勘莫慮國帑費庶
幾永安瀾為民籲
天庇
至杭州即事成什
夜雨優霑曉猶密輕輿發駕指杭城石塘且不十分濘
已刻漸看四宇晴連壠菁葱二麥潤夹途歡喜萬民迎
行官到絶問
安事(向每南廵至石門即奉酉自海寧勘塘至杭問)(聖母安舟先至杭州乙安尚有鹽官先往為籌)
(塘舊路而承安舟奉不再夀康之句今韶光如昔歡撫景彌覺悵然)俛首無言自
悵情
恭依
皇祖廵幸杭州詩五曡韻
要務海塘求永安鹽官紆駕歴親觀長堤保固相籌策
治省言旋此駐鑾俗為從奢寧尚儉政知用猛莫如寬
依然
温凊前廵處祗助悲懷那助歡(丁丑詩有應博慈顔一笑歡之句)
韻玉館曡乙酉詩韻
韻為君子致節是丈夫強春暮葉猶密月虚影共長别
来十餘歲披得滿懷凉更愛清風拂泠泠奏八琅
登吳山攬古作歌
我来餘杭駐郡城吳山城中必一登到江吳地盡南界
子胥蹟古訛堪徵入門石磴拾百級梵宮仙院羅崚&KR1828;
大都唐宋舊殿宇頽廢今屬道與僧可笑最宋南遷後
一德之閣猶傳名奸相更希非分(去聲)福孱君難託殷宗
稱坐視中原不復顧朝歡暮樂山水清近輯四庫益悉
故撫卷為之感慨生攬景詎因暢吟興殷鑒不遠凛持
盈
五依
皇祖吳山詩韻
左俯閭閻右挹湖觀民咸欲躋亨衢海陵勒馬誠乖甚
忘却中原有别圖
題瑞石洞
山以石為骨洞則山之心搜土石常現披石洞昜尋玲
瓏碪&KR1095;間體立用自愔曰瑞誰所名想有會意深豈其
餙言祥徒供玩景臨而景亦竒絶蔥菁護林岑憶我丁
丑来把筆為剏吟屢来屢殊趣悟理則斯今
飛来石
飛来峰自梵僧識飛来石又誰所稱拳峙乍覩無翼至
東西相嚮争峥嶸一之為甚豈可再此難弟彼亦難兄
既飛来斯有来處試問来處為何名
紫陽洞
紫陽書院紫陽洞(紫陽山下瑞石洞俗又呼紫陽洞康熙年間於其下建紫陽書院則因朱)
(子以名之也雍正年間復因紫陽真人所居為立祠盖總以山得名耳)一地居然得兩名
為道為儒趨各異山何曾與辦分明
觀潮樓曡乙酉詩韻
南坍與北漲幻若谷和陵江南岸之近樓如舫以乘暢
懷忘景間厪念在欄憑遥指中亹陸通流何日能
閱水操誌事
候潮門外觀潮樓閩省水師備閱視列營佈陣誠合宜
搶風施銃皆精技履水如履平地安爬桅似爬墻梯倚
撇捩騰掉逞雄強以此臨敵誰能抵己丑征緬因選精
(己丑出征緬甸因福建水師&KR0570;於駕駛攻擊乃令提督葉相德選派二千人統領赴滇聽候調遣)意謂
目無全敵矣及至臨陣乃不然聞敵礟響先驚死盡欲
泗水遠遁逃反累我師救而止(福建水師徒有其名而臨陣殊怯是年冬阿思)
(哈乘舟率健銳營兵及福建水兵賊賊遇賊人抵禦乃福建兵一聞鎗響即欲泅水遠遁轉賴健銳營兵管押)
(救護可見全無實用)師回重處示創懲今兹水兵仍昔彼不過演
習為美觀譬之戲場一劇耳水師本意豈其然節鎮侍
前應悉此笑謂江寧將軍云汝水師更遜劇擬(近於金山見鎮)
(江水師較福建水師更遠不及矣)
賜大學士仍管浙閩總督三寳
海彊浙閩重幕府簡猶難必也知大體寧惟期小安暴
除難廢猛衆得允於寬節相權資理徐歸黃閣端
賜浙江巡撫王亶望
海塘正南漲柴塘費經營既弗差徭横(去聲)還資工作成
安民先察吏用智務敦誠勖爾無多語直須繼父聲(王亶)
(望父王師曾任浙江江蘇撫藩頗著賢聲)
賜浙江學政彭元瑞
江右兩名士(彭元瑞與蔣士銓皆江西人同舉進士入翰林有文名而元瑞擢用至侍郎乃因奉)
(職恪勤亦練逹政務非僅以詞翰受知也)汝今為貳卿是因敦實行(去聲)非特
取虚聲司此盛文處要當明道衡學脩民自化匪所重
詞英
題毛竒齡三詰三誤辨
神州書覽共咨詢(見竒齡序語)三誤因之三詰頻浙水幾曾
合浩瀚吳山未改聳嶙峋(竒齡以舊志云錢塘故城在靈隐山下為非援引載籍以)
(駁正之是也其考訂亦極博洽但江與西湖中有山以隔之自南屏至吳山一帶連岡不斷天然限制不能相)
(通若謂在吳山之東潮又無可通江之路山勢聳峙千古不改此不待辨而自明者竒齡尚不免費辭矣)迤
東信藉塘堰固無地安能畚臿循(竒齡又以舊志謂錢塘無地而有水為非)
(亦駁正之誠是今據吳山考之則江湖必不能相通而錢塘城必不在靈隱山下安得有無地之說且果江與)
(湖通為一片則當時築塘又何以施畚臿乎)千古湖山自不昜竒齡還覺費
詞真
閱武
祖制真垂遠杭州駐八旗
鴻猷惟慎矣武備可疎之既練仍應閱雖安不忘(去聲)危未
曾御弧矢(弓矢為我朝凡閱家法即位以来每率侍衛等較射習勞武必親御弧矢示衆自壬)
(午年臂痛雖馬射如故而罷步射者十餘年矣每追憶前事不覺恨然)臂病久慙斯
昭慶寺
欲駐西湖蹕先從北岸游過堤門便入憶昔水同流如
是金仙禮無須具帙搜閒窗五字詠静室一茶留春到
松恒古風来竹亦秋前題石碑&KR1575;不忍更凝眸(壬午詩有)
(慈慶喜恒昭之句)
大佛寺題句
黃龍洞及此皆鐫石佛像彼乃慧開修(南宋僧)此實思淨
剏(叶僧北宋)言蹟固已古面相直逾丈在此不在彼大佛
斯非爽雖然經有云色見聲求枉則我兹所詠去道遠
霄壤
葛嶺
葛嶺向曾遠望之兹来親陟笑何為梯山架壑羅樓閣
傍竹依松奏管絲遺跡空傳蘇守詠仙蹤那辦葛翁祠
殊吾觀海省方意弗為(去聲)嘉斯實慚(去聲)斯
初陽臺
初陽臺據葛嶺巔海日升時可憑眺雲棧峻挺費攀登
四度来巡初未到(臺據高峻前四次南巡俱未躋陟兹大吏以便途為修治其事已成暫登)
(攬勝然實慙愧不當矣)即今斫莽窮丹梯肩輿曾不勞陟躋吸華
原鄙求仙術摛藻猶深責已思
參寥泉用宋韓淲韻
髯翁所名泉坐聽泉韻清爾時緬談禪有情還無情仍
此澄澄色不斷泠泠聲色聲胥幻緣名何足重輕不必
更言汲聊賞水木明即此寥天一吾更懷莊生
夀星院四景用蘇東坡韻
寒是竹聲籟拂扉碧是竹色粗轉圍髯翁曾此一憩息
綸巾還著鶴氅衣(此句櫽括東坡語)色空與翁本無體爾時逸
興應遄飛而何有識前生事(西湖遊覽志載東坡守杭日入門即悟前身曾到歴)
(言院後殿閣及山石之名無一遺謬云云盖偶然遊戲妄語非實有其事也)是謂刻帖徒曾
(巴月)
右寒碧軒
試問靈山泉有無一杯宛爾覩兹夫由来度在汝邊耳
笑晉高僧尚見盂
右杯泉
止捨樂斯定觀離苦自寧語雖傳白業理亦契黃庭二
水(江湖遠近之景登覽皆在目前)常分碧䨇峰(南北)不斷青弗同蘇所悟
却似列之泠
右觀臺
玉局真稱箇裏人興酣吟筆掃千軍偶然賡韻促歸轡
佳處留連戒在君
右此君軒
瑪瑙寺有詠
葛嶺之麓下寺稱瑪瑙云增華為結搆餙美太殷勤商
力彼民力(寺在葛嶺下增餙頗華美詢之大吏云浙商捐修然商力亦民力以此誇靡求勝轉不惬)
(余懷耳)求欣吾不欣率多弗顧去方寸愧思紛
題放鶴亭
山隂為訪隱君墳放鶴亭存舊所聞宇宙一籠何有去
和(去聲)鳴萬古亦堪欣鄙他明遠曾為賦祗此先生可作
羣笑我山莊偶曾放(避署山莊有亭亦以放鶴名山向曾題詠)不同道也愧
云云
吟香别業
本是勾留處(是處本故督臣范承謨别業名勾留處自修葺後改今名)後昜吟香所
吟香豈其時田田未鋪渚白句邈以清苑業頽已久(叶)
葺修因大吏向亦詠之屢循名欲責實不免意為撫
詣聖因寺瞻禮
皇祖神御殿
南巡昔歲駐西湖
神御爰留敬謁趨詎是
聖情在遊攬都緣民莫切
訏謨閱年十五兹重仰歴世百千賴
永圖蒙業而安勵無忝持盈虔鞏益䕫吾
四題西湖行宮八景
四照亭
孤山勝處舊行宮高下亭臺致不同獨喜
奎章留額梠萬方民物
照臨中
竹涼處
猗猗夾徑矗叢篁容裔煙光接水光我是萬幾無暇者
那能九夏此乘涼
綠雲逕
孤山山眷自成蹊夹逕深林望若迷怪底行来衣履潤
披雲尋綠藹淒淒
瞰碧樓
何必起樓嗤背山明湖當面挹披間静中忙笑搜吟者
豈若水天上丁間
貯月泉
一泓玉乳貯山根印就銀蟾若可捫佈景問誰得寄想
依稀猶道是江村(聖因寺行宫後園相傳為康熙年間高士竒所建)
鷲香庭
春来新發葉飄蕭縱未花時花意標移得考功竺菴句
天香鷲嶺豈其遥
領要閣
山環湖面鏡光開應接真教無暇哉設使弗能領要者
隨他物轉豈如来
玉蘭堂
玉蘭仍自峙堂邊香色無䨇總净娟十五年前侍
賞處不堪迴首意悽然
題西湖十景四曡舊作韻
蘇堤春曉
十古長堤祗姓蘇牧民絜矩意殷吾春風十五重經面
摘句能無愧此湖
柳浪聞鶯
聲中(去聲)絲而復中金聞聲難覓見於深聖湖浪接柔條
浪暖勝北方早鎻林(北方此時柳方佈葉林隂未鎻也)
花港觀魚
惠莊空論知與否魚樂由来在港花大輅椎輪原即此
玉泉踵事笑增華(西湖新增之十八景中有玉泉觀魚)
曲院風荷
風荷新牓易荷風曲院嫌他醉頰紅(地本南宋之麴院而多荷故有麴院)
(荷風之名康熙己夘荷風皇祖御題額易麴院為曲院為風荷)言景文山趣真好(李羣)
(玉詩風荷珠露傾)論名夏帝惡還同
䨇峰插雲
倒影䨇峰儼若垂浮雲一片兩頭披武夷縮地為明聖
不異虹橋讌客詩
雷峰夕照
半存窣堵淨慈北久矣羶薌夕照名影入玲瓏光上下
當年想像八忩横
三潭印月
圍印千秋滿半輪前三三即後三身我来不見潭中影
省辦非因與是因
平湖秋月
平湖新水碧扵油蘸入堤楊縷縷柔底更春秋較其月
幾曾宵景一&KR1088;流
南屏晚鐘
幾暇搜冥對硯屏霜鐘送響一聲聲鬢霜已改十年貌
醒耳清音卒未更
斷橋殘雪
十景吟成興有餘斷橋無雪雪原如即看四字題名處
三白何殊罨翠輿
杭州孤山寺再用張祜詩韻
䨇峯連遠岑一島入湖心不見當年寺徒吟今寸隂葺
修較已富俯仰恧滋深吾意詎斯在在乎彼總林
六一泉用韓淲韻
偶閱韓淲集其名曰澗泉中有詠六一邈然懷昔賢將
謂崖石際或有綠字鐫尋之乃久無徒以鈔本傳我適
憑清冷思賡韓韻連及考其跡泯把筆增茫然陵谷雖
屢變六一名不遷佛宮與禁苑(見韓詩)何異觀雲烟笑而
弗迴顧佳境且問前
題述古堂
畺吏無端述古為栢堂竹閣重(去聲)成之柏難更見撑䨇
榦竹昜移栽近萬枝點綴却嫌非樸素徘徊祇覺惹嗟
咨宋蘇唐白溯而上未必二人首肯斯
栢堂三曡蘇東坡韻
以栢名堂事緬前於斯誰見栢喬然因知成有那無壊
何必居今論昔年太乙宮寧非假相西湖志亦半真傳
間来三曡東坡韻不異三幡略說禪
竹閣三曡蘇東坡韻
竹閣即兹然否然香山玉局意猶軒翠筠萬古真朋友
綠字兩言永子孫過客漫尋崖上句行人還指岸傍村
春秋十六閱如水孰謂今重續韻言
九里松
蹟創自李唐千載以上亘靈竺所自入詎曰行由徑舊
新各參半忘年友實稱翠蓋影張密雲門音奏競偶憩
一字亭怡人古色映欲問十八公誰識袁仁敬
上天竺一法喜寺
巒谷溯懷抱行行越入深因之上天竺一禮古觀音大
士無著相衆生有感心訛辭訂敏政疑案務求諶
題法鏡寺
三天竺以斯稱古塔矗神尼峯護蓮(神尼塔蓮花峯皆寺後佳景)成
佛夢誰靈運後翻經詠憶樂天前(夢謝亭翻經臺皆寺中古蹟)尋竒
恰值暮春節題額猶思壬午年(寺舊名下天竺壬午南巡寺僧請賜額因昜今)
(名)點綴微嫌增昔麗(地方大吏以其地為至上天竺所必經略加修葺因成事不說亦姑)
(聽之)莊嚴本意豈其然
詠三生石
靈鷲山尋下天竺三生石宛後門通却傳昔友彼僧侣
即是後逢此牧童莫訝改頭還换面何須賞月與吟風
(此語即牧童所歌云)信然仍弄精魂漢(見指月錄)未識内空内外空
七葉堂口號
初祖明留五葉詞(一花開五葉初祖逹摩付法時偈語也)忽增其二是誰
為香山略曉枯禪者何亦隨聲附和之
西湖詠南宋事
内湖外湖活畫披南山北山明鏡裡開封失守遷以居
棄置中原如弗視長江為塹姑恃防處堂燕雀聊堪比
偏安民物置富饒君臣胥忘卧薪矣朝歌夜絃詡昇平
春遊秋賞窮奢靡即今峯凹水之裔往往行宫見遺址
名園弗可屈指數而胡秦賈亦效此湖山一時之幸耳
然其不幸應在是孝宗可謂盡奉養何乃身逢不孝子
秀王本生太漠然矯枉濮王過正爾沈氏日旦有佳評
寧獨責賢實至理
按沈長卿著沈氏日旦云宋孝宗之事高宗也歲朝
太上皇於德夀宫時節從幸聚景園七十八十逓加
尊號服三年喪不變此特問視之常禮哀戚之恒情
耳胡遂以孝謚耶至秀王為孝宗本生父在御二十
七年不一加尊號張夫人為本生母薨僅成服後苑
何其薄也光宗之事孝宗併常禮恒情不存矣自紹
熙三年間六朝重華宫而後夀皇疾不問大漸不赴
成服不哭羅點引裾諫而留止肩輿遁去豈孝宗粉
餙彌文乏真誠以動厥子耶所論得情理之平非獨
責備賢者苛求於孝宗也因感西湖南宋時事并及
之
湖心亭
誰云無地起樓臺無地樓臺鏡面開到必以舟限塵遠
坐當忘物是雲来兩峯西峙惟天近三塔南浮倩月倍
白髮較添鬚尚黑撚吟今昔底殊哉
漪園
西湖何處不清漪圍作池園因額之(乙酉南巡始見此園盖倚山占湖而)
(為之因賦詩云一園倚南嶺十畝占西湖亦紀實也)一棹不妨重濟勝七言耐可
乍宜詩鳥銜䔩䔩紅花片魚避垂垂綠柳絲早慮侵尋
占湖面有關水利戒頻為(西湖十里漣漪魚鰕菱芡之利取攜誠所不禁而民間侵)
(占湖面或作水籪或為葑田或圍為池園設過行潦必致無所容而反虞泛溢則水利所關不可不防其漸曾)
(於乙酉南巡時諭令禁民侵占云)
淨慈寺瞻禮有感曡乙酉詩韻
依然古寺枕湖涯為憶前巡此祝
釐顒願
九旬延聖算豈期一旦别
仁慈亦知是處應忘念難對斯時弗溯思鼉鼓鯨鐘喧梵
貝聽之總覺不相宜
詠雷峯塔
中峯迴暎淨慈峥僧院顯嚴舊有名白業廢頽非昔觀
(去聲)黃皮突兀至今撐詩詞誰繼林和靖圖畫猶存莫景
行窣堵漫嫌留半截應知全體箇間呈
小有天園
小有天園吾所名既窈而深復明淨别後忽忽十五年
儻此重臨宛熟徑為堂為閣為林木一一含暉碧波暎
入幽得迥復開豁眼底西湖呈遠鏡循名那復無情會
而實非因暢吟興譬之人心祗方寸中有天焉呼吸應
操之則存舍則亡吉凶所關在敬勝園較方寸斯大矣
游衍敢忘曰旦詠
虎跑泉再曡蘇東坡韻
石罅噴花雪飛上跑傳有虎威靈仰性空大德既居之
何愁無水煩神掌古藤喬木蓊蔚間重来試一聽清響
玉局險韻一再賡亦曰非想非非想
開化寺
月輪山頂開化寺建置傳因南果園(開化寺本吳越錢氏南果園宋開寶)
(三年僧延夀開山建六和塔以鎮江潮紹興間僧智曇重修)幾度廢興法如是一時
瞻禮佛無言浙江永鎮潮和汐南海同恭風與旛(廣州南海)
(光孝寺初名訶林梁天監元年智藥三藏自西竺國移植菩提一樹於壇前唐儀鳳元年六祖慧能祝髮樹下)
(因風颺幡一僧云旛動一云風動六祖曰風旛非動動自心耳後人於此建風旛堂至南宋改為光孝寺)少
坐便應移蹕去欲勤實政異空門
瞻禮六和塔作
六和四度臨兩登(辛未丁丑)罷其兩(壬午乙酉)况閱十五歲七旬
年已長何必學少者言登斯技癢然吾别有會登取一
時賞弗登意無盡江天原豁朗豈係百丈高試以昔題
想初地此堅固二諦俱融象三明通淨域四諦羅寳網
五雲扶盖聳六鼇負戴奘七寳莊嚴畢(以上七層匾額皆辛未初登所)
(題)共演舌長廣登乎弗登乎且詠詩瞻仰
雲棲寺三曡舊韻一律
一徑入深萬竹青洗心奚藉有溪亭已知古佛坐而待
寧在梵經誦以聽本分僧規喜淳樸不塵山色鎮凝停
董家真蹟欣重展(寺藏董其昌書金剛經真蹟每臨展閱於今五度云)怕撫知他
筆擅靈
理安寺
溪澗迴環徑不寬到來精舍暫盤桓泉臨法雨毛髮鑑
閣坐松嶺衣袂寒(法雨泉松嶺閣寺中二景也)唐宋遺蹤頗可考人
天顯應漫從開理安傳自理宗定其代偏安理豈安
賦得春風扇微和(得巡字八韻浙省召試題)
淑景方迴律東風正扇春冲融微送暖澹蕩恰依旬雖
具吹嘘午全殊栗烈晨天心昭愛育物意暢和誾悠颺
含生卉動搖觧凍淪能言繞樹匝自舞步檐巡催放非
催謝冶新亦冶陳常懷管仲語欲擬被諸人
丁家山口號
尋勝宛来勝處停依然石白與蕉青底須賓主較形似
假相(去聲)何妨寄所丁
龍井八詠
過溪亭
不過原来有溪在過而弗覺并溪無前三三後三三者
應笑今朝又過吾
滌心沼
泉能為滌心為所心所泉能兩孰真欲起辯材作轉語
滌之一字屬何因
一片雲
雲依石則石為主石似雲斯雲作賓箇裏由来無定法
打成一片是何人
風篁嶺
横嶺中分南北雲篔簹夾道翠氤氲經過不覺衣裳濕
清籟猶從天半聞
方圓菴
述古何須稱辯材笠菴聊爾與徘徊天圓為覆地方載
試問誰能出此哉
龍泓澗
乳竇淙淙出石罅石欄圍處作天池適来谷口看飛瀑
誰識瀉從脚底斯
神運石
傑立昂然似偉人運来聞說力由神東坡被服夫子者
不語可曾此辨真
翠峰閣
層甍迥據最高峰十五年重此蹟蹤依舊青山綠水裏
去来今者覓何從
留餘山居
山居南山隂松竹何森森熟處自難忘乘門聊一尋植
物既瀟灑峙物仍林岑時有激湍鳴盖緣静不禁曲中
宛得路塵外足暢襟繹兹兩字題悠然獲我心應為窮
理思詎祗攬景吟
登鳳凰山澄觀臺作歌
鳳凰山今杭城外宋代却在禁苑中爾時偏安忘恢復
嬉遊泛索多行宫屢經兵燹率頽廢斷垣破礎猶或逢
乙酉之春南巡浙大吏綴景稍興工成事不說因亦聽
究之總覺欿於衷高臺澄觀我所額江山勝攬豁心胸
訝到水晶宫觀表(乙酉登澄觀臺之句)昔年清興會以重吳興真
有子昂蹟罷往恐妨桑與農(湖州有水晶宫古蹟即郡城南樓也因趙孟頫溪上)
(玉樓樓上月清光合作水晶宫之詩得名孟頫並自號水晶宫道人予舊題此臺以水晶宫相擬故附及之先)
(是地方大吏以湖州太湖漊港關係數郡水利臣民盻望臨幸指示本欲允之前歲秋浙閩總督楊景素入覲)
(以圖樣呈進計程應多數日且聞緣道有礙農桑遂罷其說而漊港之水利則令&KR1308;督撫率屬安為濬治)
慈雲嶺
梁時興建識涒灘十六年過此重(去聲)觀為憶曩時兹掖
輦愴然俯首秪餘嘆
敷文書院三叠舊作六韻
久矣别書院重修時對文載咨爾多士何以稱(去聲)尊君
值此興學際應思課讀勤虚車凛有戒實地鄙無聞雅
正原非餙清真不貴紛他年棟梁器兹日蒯菅羣
清漣寺觀魚四叠舊作韻
依舊清漣寺别来十載餘迅誠莊夢蝶知笑惠論(平聲)魚
乍凭(去聲)奩開鏡還欣檻倚裾泳游随所適潛躍任其如
物意參理趣新題接舊書鱗中足智者誰試釣竿歟
紫雲洞
黃龍(洞)帶左棲霞(嶺)右牝洞居然據路中未可鳴鞭過
弗入春風坐似拂秋風
黃龍洞
山陽迤邐至山隂古洞黃龍此重(去聲)尋巒谷峭間步由
迥竹松森處望延深依然石佛禮當面何有金經悟入
心移自吳興慧開剏(見西湖志)徒遥題句罷登臨(宋淳祐間有僧慧開)
(初說法於吳興之黃龍山後卓錫於此洞因得名洞中石佛高二丈許相傳即慧開所鑿吳興雖有慧開古蹟)
(今既罷吴興之行僅惟遥詠耳)
飛来峯四絶句
西天竺與東震旦大地三千一掌平宇宙以来便有此
寧資慧理始傳名
&KR0785;瓏峯裏﨑嶇棧熟路之中展步尋以世語形容弗得
虚空體現妙明心
嵌巖梵像無央數聞說鎸成自大元(西湖遊覧志云壁間布鐫佛像皆六)
(代遺蹟而傳聞以為元梵僧扎穆揚拉勒第所鑿扎穆揚拉勒第發掘南宋陵寢且以貪淫獲罪其遇惡園多)
(盖由元季袒縱梵僧所致至鑿佛石&KR1104;其善緣亦不可設也扎穆揚拉勒第舊作楊璉真伽今譯改)福業
禍因齊置却景增萬古護秪園
岰㠡竒峰烘翠烟緩尋詭徑意祺然閱兹常住威光裏
彈指頃過十六年
題靈隱寺
靈隱昜雲林
奎章歲月深(寺舊名靈隠額即皇祖南廵時昜名雲林寺御書也)名從工部借
詩憶考功吟詎必頻賡韻那無一寫心偷閒成五字佳
境向前尋
四和
皇祖靈隱寺詩韻
峯八飛来路玲瓏復﨑峨即看佛宇富應識
祖恩多春物鬯階卉山雲潤壁蘿豈期十五載仍此一相
過
韜光菴再叠舊作韻
重尋幽谷入筠林步步非塵得得深佛宇不期行以到
詩情相與酌而斟松聲泉韻近宜聽山色湖光遠豁襟
此是天龍一指處去来今那覓從心
遊普圓院
永福資嚴屢易號兹仍溯始普圖稱峯標石筍陵雲獨
泉冽金沙落磵層蘇(子瞻)趙(閱□)遊蹤尋已冺屠(隆)徐(弘基)題
額見何曾重看修葺供吟眺未識予心益愧增
按此院開山於劉宋元嘉時至石晉天福間顔為普
圓院又名資巖南宋咸淳間改為永福寺資巖無所
取義寺何資於山巖乎意謂西湖志誤書嚴為巖遂
以訛傳訛耳盖父謂之嚴君作寺者必因資其父之
冥福遂以資嚴名寺耳且雷峰塔下别有顯嚴院亦
即作寺者取顯揚其親之義足為資嚴誤巖之証雖
梵書有莊嚴之語但單書嚴則不成文佛以慈為本
無所用嚴也因為訂正竝識於此
杭州啟蹕迴鑾之作
勝遊亦戒泥留情適可言旋啟蹕旌九日快情一夜雨
幾章清詠二編成(南巡時率以三本書之自京起程為一本自入江南至西湖遊畢為一本)
(今自杭州迴鑾則第三本之首篇矣)山明水秀誠欣我蠶事農功恐誤氓
籌度柴塘教易石(入浙江境即先至海寧閱視塘工見繞城石塘内有工二十餘丈及杭城)
(東老盐倉處有柴塘四千二百餘丈雖現在完整然究不如石塘之鞏固命督撫據實勘估改建石塘俾濱海)
(羣黎永享安恬以副予先事務籌保愛元元之意斯實巡浙第一要務也)保民計不負兹行
雨(三月十三日)
南國多逢雨時晴是此春(江浙素多春雨今歲自入江南境即時雨優霑至蘇州乃)
(晴將及旬入浙境復得優澤至杭州又晴將及旬兹於啟蹕迴鑾前夕復被渥霖至今日卓午方止傍晚遂快)
(晴)優霑已盈尺及節正依旬佳處罷遊務良田起墾畇
更因望齊冀渥澤可叨均
晴
春兩既優渥春晴亦載陽苗而秀滋麥柔以穉宜桑川
路徐輕櫓陌谿出懿筐勤劬逮婦子誰曰樂江鄉
嘉興道中作
去時桑葉未抽齊返棹桑隂綠覆低正是蠶忙此鄉最
未宜歸舫更教稽
填潭積土有諧傳(茶禅寺吳越時為保安院宋改景德禅寺又名三塔寺壬午南巡時賜今)
(名相傳寺基為潭不利行舟来往唐僧行雲填土起塔鎮之因以名寺土人相沿之說如此)三塔而
今尚峙然僧侣向曾迄題額與名遂舉趙州禪
龍井昨纔述橋事嘉禾今復識堂名(蘇軾訪文長老嘗三過湖上汲水烹)
(茶後人建堂因以三過名之在府城西南)再斯可矣三仍在玉局居然未忘
情
已收宿雨烟未泮寫景傳神更詠詩今日晴明異名實
直教舟過恐程遲
欽定南巡盛典卷十七
