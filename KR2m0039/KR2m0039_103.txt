欽定四庫全書
欽定南巡盛典卷七十
褒賞
乾隆二十九年十月十五日
上諭内閣曰朕明春恭奉
皇太后安輿巡幸江浙扈從人等需用船隻俱照每船水
手按名給與僱值第念該船戶等在途駕駛往還實
為勞勩其應行抵通船隻守候更不免需時若照常
價每水手一名日給口食銀五分資給或未能充裕著
加恩將所有扈從船隻按照水手每日每名日增給
銀一分抵通船隻每名日增給銀三分該督撫等即扵
恩賞及上屇餘存銀兩内動用並責成司船之員稽
查妥辦毋任胥役人等從中侵蝕俾船戶均沾實惠
乾隆三十年正月十八日
上諭内閣曰朕恭奉
皇太后安輿巡幸江浙鑾輿所莅宜廣
慈仁以昭盛典所有經過直隸山東二省之老民老婦著
照從前恩詔之例賞賚用昭優老引年之意
乾隆三十年正月十九日
上諭内閣曰朕翠華南幸經過直隸山東二省辦差文
武各官住俸罰俸降級之案俱著加恩准其開復如
無此等參罰案件者各加一級
同日
上諭内閣曰此次南巡所過直隸山東二省派出辦差
兵丁著加恩賞給兩月錢糧
乾隆三十年正月二十日
上諭内閣曰朕因巡幸江浙前經降旨于江浙二省冬
兊漕糧内各截留十萬石預偹臨時平糶之用此項
減歇漕船向例止給一半月糧於該丁等生計未免
拮据著加恩於應給月糧之外冄賞給十分之二
乾隆三十年正月二十三日
上諭内閣曰朕恭奉
皇太后安輿省方問俗凡清蹕所經祗令灑掃潔净毋事
華餙及添建行宫屢經降旨申諭而地方大吏以
慈駕臨駐氊廬究不若屋宇之安善尚有葺治行館以供
憩息者因其義適
温凊且成事不說是以不復禁止茲停景州見一切位置
頗為妥適從前所賞公帑尚恐不敷應用在封疆大
臣善體朕意雖不致派累閭閶而各官或有捐廉經
理亦非所以示體恤著加恩於直隸存公項内賞銀
二萬兩以裕工作之需冄山東亦有新建坐落三處
經畫量與直隸相同亦著於該省存公項内賞銀二
萬兩充用該部即遵諭行
乾隆三十年二月初八日
上諭内閣曰朕恭奉
皇太后安輿巡幸江浙翠華所至愷澤覃敷而優恤高年
推恩宜渥著將江南浙江二省男婦年七十以上者
俱照從前恩詔之例一體賞給以示恩賚
乾隆三十年二月初十日
上諭内閣曰此次南巡所有江浙二省派出辦差兵丁
著賞給兩月錢糧以示恩賚
乾隆三十年二月十二日
上諭内閣曰朕巡幸江浙所有該二省辦差文武各官
任内罰俸住俸降級之案俱著加恩准其開復其無
此等參罰案件者著各加一級
乾隆三十年二月十三日
上諭内閣曰水手吳賓吕聖林劉皇太著加恩賞給八
品頂帶
乾隆三十年二月十四日
上諭内閣曰江南浙江辦差滿洲兵丁著加恩賞給一
月錢糧
乾隆三十年二月十五日
上諭内閣曰朕恭奉
皇太后臨幸江浙推
恩錫類優渥引年著將江寧京口杭州乍浦駐防男婦年
七十以上者亦照從前恩詔例一體賞給以敷慶澤
乾隆三十年二月十六日
上諭内閣曰朕此次南巡體恤兩淮商衆先期傳諭不
令捐輸繁費而伊等趋事踴躍甚屬可嘉著加恩均
照本身職銜各加一級
乾隆三十年二月十七日
上諭内閣曰原任吏部尚書王安國之子生員王念孫
著加恩賞給舉人一體會試
乾隆三十年二月十九日
上諭内閣曰京中隨來水手網戶著賞給一月錢糧江
南水手頭目著賞給一兩重元寳兩個水手每人著
賞給一兩重元寳一個拉縴河兵一千名著賞給一
月錢糧
乾隆三十年二月二十日
上諭内閣曰此次渡江各船水手人等往返駕駛俱屬
黽勉著加恩於應給僱值四分外每名每日各增給
銀一分以示體恤該部即遵諭行
乾隆三十年二月二十五日
上諭内閣曰拉縴六班河兵俱著加恩各賞一月錢粮
管兵守偹等各賞金牌一面銀牌二面千搃把搃各
賞銀牌三面效力千總把總各賞銀牌二面下船催
䟎拉縴河兵之水手網戶十四名各賞給一兩重銀
錁一個
乾隆三十年閏二月初六日
上諭内閣曰翰林院編修陳邦直著賞給翰林院侍讀
銜
乾隆三十年閏二月初八日
上諭内閣曰此次接駕一百七歲之訓𨗳王世芳著賞
給匾額並縀二疋
乾隆三十年閏二月十二日
上諭内閣曰沈德潜錢陳羣江浙耆宿也並以卿貳子
告里居曩者省方東南存問所及特晉尚書階優頒
廪禄茲時廵莅止二臣咸扶杖迎謁耄耋而神明不
衰維國之瑞朕甚嘉焉其各加太子太傅以寵異之
沈德潜之孫錢陳羣之幼子各一人並賜舉人一體
應禮部試俾二臣益忻愉恬飬以躋期頥副朕優高
年眷舊臣之意
乾隆三十年閏二月十九日
上諭内閣曰沈德潜錢陳羣前以侍郎子告里居曾降
旨准令在籍食俸今已晉加尚書銜俱著照加銜食
一品俸
乾隆三十年閏二月二十三日
上諭内閣曰食二兩錢糧水手頭目吕聖林劉星太等
俱賞給八品頂帶每月仍賞給錢糧一兩
同日
上諭内閣曰京城水手網戶著加恩各賞給一月錢粮
江南水手頭目著各賞給一兩重銀錁兩個水手等
著賞給一兩重銀錁各一個拉縴河兵各賞一月錢
糧
乾隆三十年閏二月二十四日
上諭内閣曰原任禮部侍郎蔡世遠之子蔡長訥原任
江蘇廵撫邵基之孫邵洪俱著賞給舉人一體會試
乾隆三十年三月二十五日
上諭内閣曰由亰都隨來之水手網戶著賞給一月錢
糧江南省水手頭目等賞給一兩銀錁各二個水手
等賞給一兩銀錁各一個拉縴河兵一千名每人賞
五錢銀錁各一個
乾隆三十年四月初二日
上諭内閣曰東省拉縴河兵著加恩賞給一月錢糧
乾隆三十年四月十一日
上諭内閣曰
皇太后御舟及隨從各船所有直隸拉縴河兵六百名每
人著賞銀二兩
乾隆三十年六月二十二日
上諭内閣曰此次南廵接駕人員據吏兵二部查開履
歴案情朕詳加檢閱核其緣事情節内因考試休致
之編修沈齊禮周龍官陸樹本戈岱邵齊燾焦汝翰
檢討艾茂李臺金維岱等九員有情愿來京考試者
准其自行來京候朕考試定奪至因事降革之沈慰
祖陸朝棟鹿驄豫王銘琮宫去吝胡邦祜季允性莫
如忠張學浩朱煥彭朝元張度候克岐張開仕史錦
陶淳黃玉衡胡啓植唐廷櫆葛㞳起董鈞倪存謨蒋
學鏡邵謙吉顧偉烈吳嘉善周鼎劉世宏余崇年宋
齊嶽耿佩誠戴超糜大禮孟明遠等三十四員著該
部行文調取來京引見冄降諭旨其不願來京者聽
之
乾隆四十五年正月十四日
上諭内閣曰此次南廵所有直隸山東派出辦差兵丁
著加恩賞給兩月錢粮
同日
上諭内閣曰朕翠華南蒞行慶施恩所有經過直隸山
東二省凡老民老婦著加恩賞賫用示優老引年之
至意
乾隆四十五年正月十五日
上諭内閣曰此次南廵經過直隸山東二省所有辦差
文武各官住俸罰俸降級之案俱着加恩准其開復
如無此等恭罰案件者各加一級
乾隆四十五年正月十六日
上諭内閣曰朕廵幸江浙上年業經降旨照從前之例
於江浙兩省冬兊漕糧内各截留十萬石預偹臨時
平糶之用所有此次減歇漕船向例支給一半月糧
於該丁等生計未免拮据著加恩於應給月糧外再
賞給十分之二以示體恤該部即遵諭行
乾隆四十五年正月十八日
上諭内閣曰朕巡幸江浙省方觀民曾降諭旨令沿途
地方大吏毋得踵事增華致滋縻費苐念蹕路經由
直省一切行館悉仍其舊而地方官逐程修葺經理
亦未免稍需用度著加恩於長蘆鹽課應觧内務府
銀兩内賞給銀二萬兩以示體恤
乾隆四十五年正月二十日
上諭内閣曰朕翠華南蒞問俗省方道經山左因念各
處舊有行宫久未臨幸地方官逐程修葺經理不免
稍需用度該省又添建坐落二處亦不無所費著加
恩於山東塩課内賞給銀三萬兩以示體恤
乾隆四十五年正月二十四日
上諭内閣曰鑾儀衛曰請轎校尉奉車太監著加恩俱
賞給一個月錢粮
乾隆四十五年正月二十八日
上諭内閣曰此次南巡所有山東青州德州江寧京口
杭州乍浦等處駐防老人老婦著加恩一體賞賚用
宣慶澤
乾隆四十五年二月初六日
上諭内閣曰朕翠華南蒞愷澤覃敷而優恤高年施恩
宜渥所有江南浙江二省老民老婦俱著加恩賞賚
乾隆四十五年二月初十日
上諭内閣曰朕巡幸江浙所有該二省辦差文武各官
任内罰俸住俸降級之案俱著加恩准其開復其無
此等參罸案件者各加一級
同日
上諭内閣曰朕清蹕時巡恩施宜渥所有江浙二省派
出辦差兵丁著加恩賞給兩月錢粮
乾隆四十五年二月十四日
上諭内閣曰所有江浙两省隨營滿兵著賞給一月錢
糧
乾隆四十五年二月二十一日
上諭内閣曰江南省水手頭目各賞一兩重銀錁兩個
水手每人賞一兩重銀錁一個拉縴河兵一千名著
賞一月錢糧
乾隆四十五年二月二十九日
上諭内閣曰此次隨營各項人等雖給過恩賞但内地
行走較邊外不同用度不無稍費著總理行營事務
王大臣將此次隨行人等及存留王家营各項人等
作何分别給賞之處定議具奏其賞賚銀兩在兩淮
運庫存貯公項内動支
乾隆四十五年三月初六日
上諭内閣曰據三寳奏上年福建省欽賜舉人郭鍾岳
年一百歲又陳應騰年八十八歲宋耀年八十五歲
該舉人等情殷感激現由福建來至浙省謝恩等語
郭鍾岳等以海隅寒畯年臻大耋兹因翠華南蒞遠
涉迎鑾著各賞御書墨刻縀二疋荷包一對郭鍾岳
壽躋百齡尤為熙朝人瑞著加恩賞給進士以示優
眷耆儒至意
同日
上諭内閣曰朕臨蒞浙江所有該省辦差各兵業已加
恩賞賚其福建綠營兵丁調至浙省辦差者並著一
體加恩賞給兩月錢糧
乾隆四十五年三月初八日
上諭内閣曰浙江廵撫王亶望之母鄧氏年逾八袠著
加恩賞給御書匾額並大縀二疋貂皮四張
乾隆四十五年三月初十日
上諭内閣曰呈出漪園玉件之商人姚經又據該撫奏
稱為浙商中冣得力之人著加恩從優賞給四品頂
帶其辦事出力列為一二等之各商内除何宗方已
授遊擊封典汪立名金海業經議叙州同即用均可
毋庸加恩外其捐職主事王仕基捐職同知方燧捐
職布政司經歴吳世驊許世斌捐職布政司理問許
擎捐職州同葉道立六員著加恩各照原捐職銜賞
給加一級頂帶
乾隆四十五年三月十六日
上諭内閣曰著加恩賞給京城水手網戶每人一月錢
糧江南水手頭目每人賞給一兩重銀錁二個水手
等賞給一兩重銀錁一個六班拉縴河兵賞給一月
錢糧管理河兵之守偹等各賞給金牌一面銀牌二
面千總把總等各賞給銀牌三面效力行走千總把
總等各賞給銀牌二面
乾隆四十五年四月初七日
上諭内閣曰參將李永吉前在河南搶護壩工頗著勞
績著加恩賞給銀伍拾兩縀二疋以示優奬
乾隆四十五年四月十八日
上諭内閣曰山東省拉縴河兵著加恩賞給一月錢糧
乾隆四十八年十一月二十二日
上諭内閣曰朕明春巡幸江浙扈從人等需用船隻俱
照每船水手按名給與僱值苐念該船戶等在途駕
駛往還未免守候需時若照常價每水手一名日給
銀五分未能充裕著加恩將所有扈從船隻按照水
手每名增給銀一分該督撫等即于恩賞銀内動支
並責成司船之員稽查妥辦毋任胥役人等從中侵
蝕俾得均霑實惠
乾隆四十九年正月二十二日
上諭内閣曰此次南廵經過直隸山東二省所有辦差
文武各官住俸罰俸降級之案俱著加恩准其開復
如無此等參罰案件者各加一級
乾隆四十九年正月二十四日
上諭内閣曰此次南巡所有直隸山東派出辦差兵丁
著加恩賞給兩月錢糧
乾隆四十九年正月二十五日
上諭内閣曰朕巡幸江浙上年業經降旨照從前之例
於江浙兩省各兊漕糧内各截留十萬石預偹臨時
平糶之用所有此次減歇漕船向例止給一半月糧
于該丁等生計未免拮据著加恩於應給月糧外冄
賞給十分之二以示體恤該部即遵諭行
乾隆四十九年正月三十日
上諭内閣曰所有長蘆商人恭進銀十萬兩著賞給山
東三萬兩以為辦差之費其餘七萬兩著觧交浙江
海塘工次備用
乾隆四十九年二月初二日
上諭内閣曰據明興奏癸卯科山東鄉試有年届八十
以上之生員焦會塗等六名三場完卷未經中式等
語該生等俱年逾八旬踴躍觀光深堪嘉尚茲當鑾
輅經臨允宜特沛恩施以示奬勵焦會塗趙象觀張
申張自道徐簡颺梁重華俱著加恩賞給舉人准其
一體會試用昭省方作人優惠耆齡之至意該部知
道
乾隆四十九年二月初四日
上諭内閣曰所有長蘆應觧浙江海塘銀七萬兩著再
賞給山東三萬兩以為辦差之用其餘四萬兩仍遵
前旨觧赴海塘工程備用
乾隆四十九年二月初九日
上諭鑾儀衛曰請轎校尉每名著賞給一個月錢糧
乾隆四十九年二月初九日
上諭内閣曰前歲堵築青龍岡壩工時漫水業已斷流
旋因西壩陡蟄大溜下注河道總督李奉翰在工竭
力搶護以致跌入金門被䌫格傷若非有人拯救幾
至隕命該督以總河大員身先督率經此危險寔堪
嘉尚從前薩載因辦理陶莊引河甚為出力曾經賞
給騎都尉世職今李奉翰前來接駕朕軫念前勞宜
膺懋賞李奉翰著照薩載之例加恩賞給騎都尉世
職以示優眷
同日
上諭内閣曰騎都尉世職著加恩以李奉翰長子鑾儀
衛治正李慶徵承襲
乾隆四十九年二月十七日
上諭内閣曰朕巡幸江浙所有該二省辦差文武各各官
任内罰俸住俸降級之案俱著加恩准其開復其無
此等參罰案件者各加一級
同日
上諭内閣曰朕翠華南莅慶典覃敷優惠耆年宜加渥
澤所有江浙二省老民老婦俱著加恩賞賚
同日
上諭内閣曰朕清蹕時巡恩施宜溥所有江浙二省派
出辦差兵丁著加恩賞給兩月錢糧
乾隆四十九年二月二十二日
上諭内閣曰亰城水手網戶每名賞給一個月錢糧江
南水手頭目每名賞給一兩重銀錁二個水手等各
賞給一兩重銀錁一個六班拉撁河兵各賞給一個
月錢糧管理河兵之守偹等各賞給金牌一面銀牌
二面千總把總等各賞給銀牌三面效力行走千摠
把總等各賞給銀牌二面
乾隆四十九年二月二十六日
上諭内閣曰此次南巡所有江寕京口杭州乍浦等處
駐防之老人老婦著加恩一體賞賚用宣慶澤
乾隆四十九年三月十四日
上諭内閣曰福建欽賜進士郭鍾岳年屇一百四歲兹
來浙迎鑾皓首龐眉允稱人瑞著加恩賞給國子監
司業職銜以示朕嘉會期頥至意
乾隆四十九年三月二十五日
上諭内閣曰朕巡幸浙江所有該省辦差各兵業已加
恩賞賚其福建綠營兵丁調至浙江辦差者並著一
體加恩賞給兩月錢糧
乾隆四十九年四月初七日
上諭内閣曰朕清蹕巡方優惠耆年江浙兩省已普加
恩賚至直隸山東為經過地方向來不在此例兹仰
承
天眷喜得五世元孫嘉慶駢臻恩施宜渥所有直隸山東
二省老民老婦俱著加恩一體賞賚用溥夀祺
