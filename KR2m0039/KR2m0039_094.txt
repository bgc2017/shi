欽定南巡盛典卷六十二
海塘
乾隆四十六年閏五月二十一日陳輝祖奏言竊
照海塘改建魚鱗石工二千二百四十丈所有起
工興築日期及各屬解運木石料物足敷應用各
緣由業經(臣)楊魁於抵工後會同(臣)陳輝祖履看
恭摺奏
聞兹查塘工初限開槽四百丈安設樁架四百副計排
樁梅花樁共六萬根用樁夫五千餘名(臣)楊魁駐
工督率承辦監工各員往來催䟎夫役人等莫不
踴躍赴工奮力硪打每日釘樁總有一千限以外
自三月初五日起工初限四百丈之樁木現在俱
已一律簽釘齊全(臣)陳輝祖不時到工同(臣)楊魁
悉心察看探騐樁底悉皆沙齧堅牢並無浮鬆之處
一面將丁順條石逐層鋪砌自二三層至六七層
不等其灌漿開縫扣搭鉄鋦務令鈎抿周密盡合
工程做法一面於四月初六七等日飭將二限四
百丈多集人夫開槽清底安設樁架如前上緊釘
樁不致稍有怠玩至木石二料最關緊要前經(臣)
陳輝祖節次飛飭承辦樁木之金華蘭谿等十七
縣承辦條石之山隂會稽等六縣依限觧運到工
應用(臣)等恐各屬仍有觀望延挨不能照數解工之
事當飭布政司國棟會同杭嘉湖道盛柱寧紹台
道蒋全廸議定規條嚴立限期如有逾限短運挪
移規避等情即行揭報嚴參不敢心存姑縦(臣)陳
輝祖又思山隂縣之羊山宕産石較旺可以加採
因令該道蔣全廸前往該處踏勘酌量添辦條石
二萬五千餘丈並即添雇船隻趕運以足砌用江
省所辦條石亦據蘇撫(臣)閔鶚元陸續採辦委員
解浙現俱源源而來石質亦堅緻可用是木石二
項均屬有盈無絀並無貽悮(臣)楊魁親歷工所梭
織稽查(臣)陳輝祖亦常川赴工商確催辦務期妥
速集事仰慰
皇上宵旰殷懷所有塘工初限四段底樁釘完現在砌
石及二限四段開樁釘樁各情形理合恭摺會
奏奏入報
聞
乾隆四十六年閏五月初六日阿桂奏言本月二
十七日接奉
上諭本年二月間據阿桂奏勘辦石塘工程二千二百
餘丈務於四十七年冬初完工至老鹽倉一帶樁木
不能深入其底沙堅硬可知沙齧樁牢力能擎石或
可一律築砌或應仍循其舊恭候臨幸指示機宜再
行接續辦理等語昨詢據富勒渾面奏老鹽倉一帶
仍有可以施工之說即阿桂所奏沙齧樁牢力能擎
石或可一律砌築之語是其所見亦似謂此段工程
可以辦理朕思現辦二千餘丈之石塘既於明歲可
以完工且屆四十九年南巡之期尚遠此段要工既
有益於民生即可及時接辦現在阿桂督𠞰逆回到
京尚需時日着傳諭阿桂即將老鹽倉一帶實在情
形詳悉具奏欽此查老鹽倉一帶相傳以為難建石
塘者俱稱該處沙性澀汕一樁甫下始多扞格繼
復動搖不能成立難以下樁砌石臣在工時逐叚
簽試除相近老鹽倉立字號至積字號二百餘丈
釘樁止入八九尺外其餘一千五百丈安樁一丈
八尺用硪夯打至四個半時辰打下一丈四五尺
週圍沙土即合壟平樁不能再打(臣)思此段工程
如果活土浮沙自難下樁砌石今樁木打至一丈
四五尺不能深入其底沙堅硬可知沙齧樁牢力
能擎石即可一律築砌况樁深一丈四五尺亦不
能懸高於水面而外有坦水層層擁護更無虞潮
汐往来搜刷塘根但工費浩繁勢難同時並舉是
以奏請恭候
聖駕臨幸指示機宜再行分年接辦兹奉
諭旨垂詢以現辦二千餘丈之石塘既於明歲可以完
工且屆四十九年南巡之期尚遠此叚要工既有益
於民生即可及時接辦如果有工費浩繁不能拘定
開銷成例之處亦不妨據實奏明欽此仰見我
皇上厪念民生不惜多費帑金為濱海閭閻永籌捍衛
久長至計(臣)查此一千五百丈一叚工程可以辦
理(臣)在工時陳輝祖所見亦同至添用帮費現辦
二千二百餘丈塘工蒙
恩賞銀二十萬兩外尚有另籌添補若接辦一千五百
丈較前雖少七百餘丈但釘樁較難則所需帮費
亦約略相等從前因興築無期尚未核算查陳輝
祖辦理海塘已屆半年於該處情形較前自必熟
悉所有原算二千二百餘丈之帮費或另有樽節
妥辦之法亦未可定楊魁以欽差大臣駐工督辦
尤應諳習一切事宜相應
勅下楊魁會同陳輝祖將此工程應否接辦共應開銷
正項若干帮費若干之處熟商妥酌定議
奏
聞恭候
聖明訓示再行遵辦所有接奉
諭旨緣由謹恭摺具
奏奏入報
聞
乾隆四十六年七月初三日陳輝祖奏言欽奉
上諭前經降旨令富綱來京陛見並諭楊魁即赴福建
署理巡撫事務但計此時楊魁尚未起身着仍留海
塘工次候朕另有簡用之處楊魁既仍留浙江工次
富綱此時亦不必來京如楊魁富綱已遵前旨起程
接此旨後即遵照各回本處並諭令陳輝祖知之欽
此又欽奉
上諭浙省老鹽倉一帶塘工如何接辦並應如何開銷
正項及帮費之處俟楊魁回至工所後再與陳輝祖
妥議熟商具奏所有阿桂奏到之摺着先抄寄陳輝
祖楊魁同看等因到(臣)查海塘興建鉅工乃我
皇上厪念濱海民生永資保衛為萬年經久之計今自
來字號迤東至食字號工程二千二百餘丈已分
限趕辦而老鹽倉以下工程一千五百丈前因土
性澀汕簽樁不能與来字等號各樁深入且工長
費大難以同時並舉是以先就現工集料齊夫悉
力經理凡關工務臣俱逐細與楊魁籌酌計核不
敢稍有稽延玩忽兹奉
諭旨於現辦工程完竣後再行次第籌辦令(臣)與楊魁
妥辦熟商具奏查楊魁前奉
上諭暫行署理福建巡撫已於閏五月初二日起程當
經具摺奏
聞在案兹奉
旨仍令各回本處計期此時楊魁將次抵任富綱尚未
起程(臣)現飛咨楊魁富綱遵照將來楊魁回浙自
速工程情形離浙未久伊已熟悉臣即將老鹽倉
工程並應如何開銷正項及帮費之處另行會同
詳細查議奏請
聖訓外所有奉到
諭旨緣由謹恭摺具
奏奏入報
聞
乾隆四十六年七月十九日陳輝祖奏言(臣)等前
於閏五月二十一日接奉
諭旨前以浙江老鹽倉一帶塘工是否可以及時接辦
降旨詢問阿桂兹據覆奏此叚工程一千五百丈可
以接續辦理前在工時陳輝祖所見亦同至添用帮
費現辦二千二百餘丈塘工除恩賞銀外尚有另籌
添補之項若接辦一千五百丈釘樁較難所需帮費
亦約略相等請勅下楊魁會同陳輝祖將此叚工程
共應開銷正項若干帮費若干之處熟商妥酌等語
浙省辦理石塘二千二百餘丈計明歲冬間始可蕆
工其老鹽倉一帶塘工若一律築砌自應俟現辦工
程完竣後再行次第籌辦昨經降旨令楊魁赴閩省
暫置撫篆換令富綱来京陛見所有老鹽倉工程如
何接辦並應如何開銷正項及帮費之處俟楊魁回
至工所後再與陳輝祖妥議熟籌具奏亦不為遲所
有阿桂奏到之摺著先抄寄陳輝祖楊魁同看並諭
令阿桂知之欽此(臣)等查老鹽倉一帶塘工自場字
號至因字號共長一千七百丈西接現辦鱗塘之
食字號東連老石塘之積字號相傳該處沙性澀
汕難以下樁春間(臣)阿桂(臣)陳輝祖在工時曾經
打樁試探其中一千五百丈下樁一丈四五尺沙
齧樁牢俱可改建石塘業經奏蒙
聖鑒在案其相近老鹽倉之立字號至因字號二百丈
沙性更覺澀汕是以(臣)阿桂(臣)陳輝祖亦以為不
能釘樁(臣)楊魁駐工三月餘與陳輝祖悉心體察
並令工員再加簽試一丈八尺之樁儘力硪打竟
可打下一丈二三尺不復摇動力能擎石惟每副
樁架尚須添用樁夫以期併力速下是老鹽倉迤
東一千七百丈之柴工皆可改建石塘已有明騐
因思場字號至名字號一千五百丈改築鱗塘而
獨立字號至因字號二百丈之柴工恐潮汐往來
冲激究不抵石塘之足資捍禦臣等再四熟籌不
如將一千七百丈一律改建石塘為一勞永逸之
計兹欽遵
諭旨親往該處履勘率領在工各員逐叚試驗簽樁一
面即飭總局司道詳議規條核實估計去後旋據
該司道禀稱現辦鱗塘二千二百四十丈應用銀
九十一萬零今續辦之一千七百丈估需工料銀
七十九萬八千八百餘兩較前僅少銀十一萬四
千餘兩緣老鹽倉以下各叚釘樁較難且通工一
切夫工口食實有難於節省之處兼之木石料物
等項需用繁多在在均湏增益實係確核估計並
無浮虚(臣)等查老鹽倉改建工程需銀七十九萬
八千餘兩除正項開銷二十八萬五千餘兩外(臣)
等伏讀
聖諭此叚要工既有益於民生即可及時接辦如果有
工費浩繁不能拘定成例開銷之處亦不妨據實奏
明欽此仰見我
皇上厪念民依不惜多費帑金為瀕海生民永籌樂利
之至意合無仰懇
聖恩於正項之外再賞給二十萬兩在浙江省本年奉
旨賞給地方公用項下動支報銷其餘不敷銀三十餘
萬兩(臣)陳輝祖另籌欵項以濟工需應請照(臣)陳
輝祖會同大學士公阿桂具
奏現辦塘工貼費一體毋庸造冊報銷仍隨時
奏
聞並嚴飭承辦各員加意稽查務使料實工堅實用實
銷以杜浮冒情弊此次工程費用浩大勢難同時
並舉應俟現辦之二千二百丈之工全行完竣再行
奏
聞擇吉興工趕緊接辦庶免顧此失彼之虞再需用條
石十九萬三千三百餘丈應請與江蘇各半分辦
照例解價咨明採鑿濟運至本省應辦之石仍照
舊飭令湖州紹興二屬有宕各縣分别派辦其樁
木一項需用二十五萬五千根仍耑令浙東金衢
嚴三府屬採辦除(臣)陳輝祖先期知會江蘇撫(臣)
及扎飭浙省各屬一體預為籌辦外所有(臣)等會
議老鹽倉續辦塘工事宜各緣由謹據實覆
奏再尖山塔山之間舊有石壩應欽遵乾隆二十七
年
上諭如沙漲漸遠即改築條石壩工俾屹然成砥柱之
勢等因欽此現因塘外漲沙消長靡定容(臣)陳輝祖
察看於可辦時即請
旨一律建築魚鱗石塘以永資鞏固合並陳明
奏入報
聞
乾隆四十六年九月十八日陳輝祖奏言竊照海
塘改建魚麟石工初限砌石及二限開槽釘樁各
情形經臣於五月二十日會同楊魁恭摺具
奏
聞在案兹查初限四百丈砌至五月二十五日已有八
層二限四百丈釘樁於五月二十四日完竣至六
月初七日已砌石六層三限四百丈即於五月二
十五日起安設樁架四百餘副齊力簽打至六月
初十日完竣七月初五日已砌石四層四限四百
丈於六月十一日起至二十六日止已釘樁四萬
三千一百餘根查每限四百丈釘樁六萬根初二
三限及四限工叚通計釘過樁木二十二萬三千
一百餘根砌過條石五萬九千三百七十餘丈樁
俱寸節入土沙齧深牢石俱周密鈎抿層層結實
六月下旬天氣炎暑多有感冐暑邪時值農工正
忙難以多集人夫嗣又因槽内風潮潑湧俱有蓄
水須車戽涸出方可簽樁不得不暫時停工以示
體恤今自七月以來日漸凉爽已扵十六日開工
所有四限第四叚釘樁指日即可完竣現令匠作
先將五限開槽以便蟬聯接辦伏查原定章程自
底面至結頂用條石十六層及十八層不等經(臣)
先行奏明在案今逐叚量驗通工只湏砌石十七
層已與搶脩石塘齊平屹如山立似可測準一律
辦理惟六月初旬雨澤稀少河道淺涸始則減裝
剥運繼則日漸難行江南石料及夲省湖州府屬
各縣運石船隻俱由大麻港滙入施賀兩壩交卸
而壩内河底首尾高扵外河並無來源水平即通
遇旱便涸其中淺阻難以轉運者自壩抵工計程
十六里僅止一尺内外之水七月以來雖間日得
雨已有七次内二十四五兩日大雨連綿不絶田
水滿足不虞缺乏而大河之水長不盈尺以致貫
注未能深通其紹興府屬各縣石船由海由江至
工者出羊大二山自小河運至長山壩宋家漊盤
壩交卸内河亦未通流此二處運到石塊隨路堆
積水口候運查核情形現需尅日深通不能坐待
遲悮且更防冬令水涸(臣)當飭仁邑將施賀两壩以
外之十六里逐段探量分派十州縣勒限十日一
律挖深三尺需用夫工銀兩先為籌辦給發毋庸
動支俟河道計日挑通即行多雇舡隻挽運各處
石料到工接續趕砌至現在各山宕匠仍令逐日
採取不得短少一面查明在工運存石料先為按
層鋪砌不敢稍有怠忽至承辦樁木之金華蘭谿
等十七縣承辦條石之山隂會稽等六縣逐日按
叚查核比較尚無短少倘有遲悮立即嚴參不敢
稍有寬縦(臣)常赴工所稽查務期迅速蕆事以仰
副我
皇上懷保小民鞏固萬年之至意所有塘工初二三限
砌石層數及四限釘樁將竣先將五限開槽各情
形恭摺奏
聞再六月十八九兩日風潮狂猛石工之外一帶柴塘
間叚低矬并東塘石工尖山石壩俱裂縫蹲矬潑
卸之處誠如
聖諭亟宜趕集料物加緊鑲築搶護以期迅速完固(臣)
於查勘風潮情形時因需料甚多即飭藩司國
棟海防道盛住估計購運交工隨到隨辦一面飭
令迅速督催運工接辦其石塘裂縫蹲矬并石壩
潑卸處所同時集料星夜趕緊補修務令完固結
實尅期完竣合並陳明奏入
上諭曰好勉為之
乾隆四十六年十一月初六日陳輝祖奏言竊照
現辦鱗塘二千二百四十丈每限四百丈分作五
限半辦理令布政使會同杭嘉湖寧紹台二道督
率在工各員協令妥議趕辦並隨帶南河營員田
宏謨留工委用經(臣)會同大學士阿桂恭摺
奏明在案今初限已砌石八層二三兩限均砌六層
四限亦砌石五層所有五限半工程併入五限辦
理工長六百四十丈一律開槽截至本月十五日
止已釘樁四萬有餘按日按工計算十月底可以
釘完即應及時鋪砌條石以免泥沙灌浸其初二
三四等限亦須通共按程加砌計来年春夏之交
即可趕緊完竣而續估之老鹽倉迤東各工現已
議定規條來年亦可蟬聫接辦(臣)扵海塘工程本
不諳練惟恪遵
聖明訓示兢協凛承一載以来所有轉輸木石其材質
之美惡料物之短長收放之遲速督率杭嘉湖道
盛住隨時查察設法調劑至一切工作自開槽打
樁以迄砌石灌漿層次鱗接鈎連其間巡察稍疎
即虞工程草率偷減道員有董率督察之責必得
親身經歷方能稽查周察庶無誤卯該道盛住開
工及今會同藩司國棟諸事悉心商禀勇往奮勉
洵稱能事惟是海防事務本繁所轄東西兩塘柴
石各工歲有修防既湏料理而鱗塘原估工程先
後勻砌頭緒紛繁工作備舉且段落綿長一日之
内該道不能周遭閱歷必得加派道員按照章程
分司其事是以(臣)於寧紹台道出缺時奏懇
聖恩簡放熟諳人員協辦仰蒙
皇上特用印憲曾來浙自可與盛住相濟協籌商辦工
務但計該道抵任後即應接手查原辦鱗塘並接
築老鹽倉一帶工段甚長往來查催仍恐未能首
尾兼顧似應再為添員分辦則集事儹工自歸迅
速查有糧道周克開才具幹練(臣)於前署兩江總
督時見其辦事勤明與之議論工程亦心有成竹
該道糧儲本任事亦不繁若派令一體辦理塘工
即可將明歲接續之老鹽倉分辦印憲曾到時再
為酌量派用如此則責成專而耳目較密又可共
相資助而(臣)亦得收指臂之效除將新舊工叚勻
派檄飭該道遵遵照辦理外合將𣲖委緣由恭摺
奏
聞再查樁木一項原派金衢嚴三府屬領銀購買尅期
交竣但各屬遠近不一且均有地方公事誠恐有
顧此失彼之虞查有候補同知方體泰雖尚未得
缺而在工效力已及一年(臣)派令工所總查收放
木石諸務甚為奮勉兹將續辦老鹽倉工叚樁木
委令方體泰專辦買運交工該員頗知工程緊要
自不虞其遲緩至留辦鹽塘之江南遊擊田宏謨
於一切料物工程亦尚熟悉方體泰遇有稽查各
項事件令其協同田宏謨酌詢查辦倘有遲悮立
即揭參不敢稍有寬容合並陳明奏入
上諭部知之
