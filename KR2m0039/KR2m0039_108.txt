欽定南巡盛典卷七十五
籲俊
乾隆十六年二月二十七日大學士公傅恒等奏
言該(臣)等會議得江浙兩省進獻詩賦之生監人
等作何分别考試之處竊惟江浙為人文所萃重
以
聖朝作養久道化成士風日盛兹值
翠華臨莅更荷
特沛温綸增廣學校取額
異數優渥無有倫比其進獻詩文賦頌自出於歡忭感
激不能自已之至情今復蒙
諭旨考試甄錄仰見遴選真才敦尚實學之至意伏查
江南省自入境以後江蘇各屬進士舉人生監人
等陸續進
呈詩文業經學政(臣)莊有恭遵
旨詳閱前後兩次開列名单奏
聞共二十九名並蒙
御覽賞給縀疋之翁照陸遵書陸授詩等俱應令其與
考伊等現已各回原籍應令學政莊有恭行文所
屬指名調赴江寧省城恭侯
駕至江寧之日定期考試再據安徽學政(臣)䨇慶稱安
徽各屬所有進獻詩賦之生監等俱在江寧恭侯
迎
鑾亦應俟
駕至江寧之日令該學政分别去取其入選者與江蘇
獻詩人等俱在江寧一體考試至現在浙江省所
有士子進獻詩文應交學臣雷鋐随接随看分别
去取彙齊開列名单進
呈所有應考士子即令在杭州省城静侯考試應於
駕至杭州江寧(臣)等會同酌擬日期奏
聞請
旨並特派監試大臣侍衛護軍人等監視稽查届期該
學政等恭請
欽命試題收卷進
呈其考試地方預備士子本日飯食茶水等項交各
該督撫辦理務令嚴肅整齊以仰副我
皇上優渥隆恩有加無已之至意恭候
命下遵行奏入報
聞
乾隆四十五年三月二十三日兩江總督薩載江
蘇學政劉墉安徽學政戴第元奏言竊(臣)等接江
西撫臣郝碩學臣汪永錫咨開欽惟乾隆四十五
年恭逢
聖駕南巡江西貢監生員等素深愛戴之忱共切就瞻
之願内有于朝幹等三十三名情願前赴江南恭
迎
鑾輅進獻詩賦伏查乾隆四十一年
聖駕巡幸天津
恩許外籍諸生一體進獻詩賦今江西士子請随江左
諸生拜舞迎
鑾恭進
南巡詩賦并請附入鍾山書院恭候
召試等因移咨前來(臣)等查歴届
聖駕南巡江西士子未遂覲
光之願兹來南迎
鑾獻賦益徵
聖主壽考作人之雅化應否准其與江南士子一體考
試之處(臣)等未敢擅便謹恭摺具
奏奏入報
聞
乾隆四十九年三月十七日閩浙總督富勒渾奏
言恭照
鑾輅時巡士林歡慶除浙省
進獻詩賦各生經浙江學(臣)竇光鼐考試具
奏外所有閩省進士生監鄭光策等九名瞻
雲就
日愛戴同殷籲請赴浙迎
鑾獻冊先准前任福建學(臣)朱珪考試列冊咨送嗣據
該生等來浙適值布政使徐嗣曾奏准迎
鑾抵杭查開各生履歴申送經(臣)會同竇光鼐復行扄
試文理尚俱明順合無仰懇
聖慈俯准與浙省諸生一體考試之處出自
皇上天恩理合恭摺奏
聞另繕名单敬呈
御覽謹
奏奉
旨准其考試
乾隆十六年
南巡召試浙江諸生
欽命題目
賦得披沙揀金(得真字五言八韻)
明通公溥論
無逸圖賦
欽命閱卷大臣
恊辦大學士吏部尚書(臣)梁詩正
兵部右侍郎(臣)汪由敦
欽取一等人名
謝墉
陳鴻寳
王又曾
南巡召試江南諸生
欽命題目
蠶月條桑賦
賦得指侫草(得忠字五言八韻)
理學真偽論
欽命閱卷大臣
大學士總督江南南河河道兵部尚書臣高斌
兵部右侍郎(臣)汪由敦
刑部左侍郎(臣)錢陳羣
欽取一等人名
蔣雍植
錢大昕
吳烺
禇寅亮
吳志鴻
孫夢逵
乾隆二十二年
南巡召試浙江諸生
欽命題目
黃屋非堯心賦
明通公溥論
賦得蠶月條桑(得留字五言八韻)
欽命閱卷大臣
大學士(臣)蔣溥
工部尚書(臣)秦蕙田
戸部左侍郎(臣)劉綸
欽取一等人名
童鳳三
陳文組
顧震
錢受榖
南巡召試江南諸生
欽命題目
精理亦道心賦
經義制事異同論
賦得鴻漸于陸(得時字五言八韻)
欽命閱卷大臣
協辦大學士吏部尚書(臣)梁詩正
兵部尚書兩江總督(臣)尹繼善
都察院左副都御史(臣)竇光鼐
欽取一等人名
王昶
曹仁虎
韋謙恒
吳省欽
褚廷璋
吳寬
徐曰璉
乾隆二十七年
南巡召試浙江諸生
欽命題目
賦得春兩如膏(得逄字五言八韻)
和闐玉賦(以分寳輯瑞西旅底貢為韻)
海塘得失策
欽派閱卷大臣
大學士(臣)劉統勲
兵部尚書(臣)劉綸
戸部右侍郎(臣)于敏中
欽取一等人名
孫士毅
汪孟鋗
沈初
王鑾
南巡召試江南諸生
欽命題目
賦得江漢朝宗(得宗字五言八韻)
觀回人繩伎賦
耗羡有無利弊策
欽命閱卷大臣
兵部尚書兩江總督(臣)尹繼善
兵部尚書(臣)劉綸
戶部右侍郎(臣)于敏中
欽取一等人名
程晉芳
趙文喆
吳泰來
陸錫熊
郭元漋
嚴長明
徐步雲
錢襄
乾隆三十年
南巡召試浙江諸生
欽命題目
菜花賦
誠無為幾善惡論
賦得春蠶作繭(得同字五言八韻)
欽命閱卷大臣
戶部尚書(臣)于敏中
兵部右侍郎(臣)蔣檙
禮部左侍郎(臣)䨇慶
内閣學士兼禮部侍郎(臣)全魁
欽取一等人名
張培
吳壽昌
陸費墀
馮應榴
南巡召試江南諸生
欽命題目
賦得稼穡為寳(得夫字五言八韻)
玉壺冰賦
聖人定之以中正仁義而主静論
欽命閱卷大臣
御前大臣大學士仍理兩江總督事務(臣)尹繼善
協辦大學士刑部尚書暫留江蘇巡撫(臣)莊有恭
戶部尚書(臣)于敏中
戶部左侍郎兼管順天府府尹事(臣)錢汝誠
内閣學士兼禮部侍郎安徽學政(臣)全魁
欽取一等人名
鮑之鍾
金榜
秦潮
鄭澐
張熙純
周發春
吳楷
洪樸
陳希哲
蔣寬
劉種之
乾隆四十五年
南巡召試浙江諸生
欽命題目
集賢院山池賦
木之神不二論
賦得春風扇微和(得巡字五言八韻)
欽命閱卷大臣
協辦大學士吏部尚書(臣)嵇璜
吏部右侍郎江蘇學政(臣)劉墉
禮部右侍郎(臣)逹椿
欽取一等人名
馬履泰
沈颺
李彤
沈叔埏
南巡召試江南諸生
欽命題目
養老乞言賦
先天學心法也論
賦得日華川上動(得暉字五言八韻)
欽命閱卷大臣
協辦大學士吏部尚書(臣)嵇璜
戶部尚書(臣)梁國治
戶部左侍郎(臣)董誥
戶部右侍郎江蘇學政(臣)彭元瑞
内閣學士兼禮部侍郎(臣)嵩貴
欽取一等人名
呂光復
洪梧
趙懷玉
汪履基
楊揆
董教增
朱文翰
盛惇大
言朝標
金廷訢
江漣
蔣知讓(以下江西省)
裘元復
乾隆四十九年
南巡召試浙江諸生
欽命題目
禮義為器賦
暑變物性寒變物情論
賦得南坍北漲(得心字五言八韻)
欽命閱卷大臣
文淵閣大學士(臣)嵇璜
戶部尚書(臣)和珅
内閣學士兼禮部侍郎(臣)尹壯圖
内閣學士兼禮部侍郎(臣)朱珪
欽取一等人名
張師誠
費錫章
何金
姚祖同
南巡召試江南諸生
欽命題目
士伸知已賦(以君子和而不同為韻)
謹權衡論
賦得至人心鏡(得無字五言八韻)
欽命閱卷大臣
協辦大學士戶部尚書(臣)梁國治
戶部尚書(臣)和珅
戶部左侍郎(臣)董誥
内閣學士兼禮部侍郎(臣)朱珪
翰林院侍讀學士(臣)阿肅
欽取一等人名
劉召揚(以下江蘇省)
鄭宗洛
莊選辰
黃文輝
汪彦博
司馬亶
葉銓
孫一元
繆炳泰
莊復旦
程振甲
張曾獻
鮑勲茂
金應錡
朱承寵
譚光祥(以下江西省)
吳本
欽定南巡盛典卷七十五
