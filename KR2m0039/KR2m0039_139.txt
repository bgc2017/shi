欽定南巡盛典卷一百
奏議
乾隆四十八年十一月十四日倉場總督書麟蔣
賜棨奏言恭查乾隆三十年
聖駕南巡因河道糧艘應湏沿途催攅經前任倉埸侍
郎温福蒋炳奏請
欽𣲖一人隨往奉
旨着派温福欽此又乾隆四十五年
南巡前任倉場侍郎雅德同(臣)蒋賜棨恭摺奏請蒙
恩准𣲖(臣)蒋賜棨隨往明春恭逢
翠華南幸伏乞
皇上於(臣)書麟(臣)蒋賜棨二人内派出一人隨
駕前往以便沿途催攅漕船並可聽
派差遣奏入
上諭曰著派蔣賜棨随往
乾隆四十八年十二月二十二日大學士公阿桂
等奏言恭查上數次
皇上南巡隨往江浙大臣官員兵役執事人等奏明統
以六千馬匹核計随往明春
聖駕南巡所有随往渡黃上船人數據各該處冊報共
三千二百四十七人(臣)等按照向例随其品級之
大小及差使之緩急酌量分派共需馬五千八百
四十八匹尚未奏明統以六千馬匹核計之數至
渡黃以及各名勝處原奏派馬俱在四千匹以内
今照原奏或按人減馬或按差減人渡黃時需馬
三千九百四十九匹名勝處需馬三千七百七十
二匹俟
命下交該部行知两江總督查照并交兵部照例辦給
馬票一面知照各該處將单内随往名勝處所減
派人數自行通融辦理至船隻一項仍令該督遵
照舊定章程將預備
上用船隻及装載
御用什物等船敬謹預備又明年
阿哥三位随往江浙跟随船隻向無定例應令該督
查照
内庭主位之例酌減預備其餘随往官兵人等需用
船隻仍按從前奏定船數現在該省所有船隻照
单内人數分别派撥至浙省應如何給票監放之
處即照江省之例辦理應令两江總督就近知照
浙省督撫遵照妥辦奏入報
聞
乾隆四十九年正月二十九日湖北巡撫姚成烈
奏言竊照安南使(臣)黃仲政等進京(臣)准廣西撫
(臣)咨會當經飭委署武黃同知錢敬熙漢陽營守
備汪琮前往迎護嗣據該使臣等於十二月初十
日行抵省城照例犒勞撥給站船乘坐正擬俟其
出境具奏間兹臣扵十二月二十七日在荆門州
欽奉
上諭安南使臣行走約於明年閏三月間方可到京彼
時距回鑾之期尚遠未免守候需時不若由湖北取
道江西安徽扵閏三月初旬駐蹕江寕時令其在彼
就近瞻仰著傳諭姚成烈即傳知護送委員並咨會
沿途各督撫一體委員交替接護並扣筭程途先期
數日令其抵江寧亦不必太早欽此仰見我
皇上柔遠深仁至周至備(臣)查自湖北省城至江寕約
計水路一千四百餘里今值初春計該使臣扵三
月杪抵江寕為日尚寬随行司諭令委員扣筭水
路程途按日行走不得稍有遲速兹據詳稱該使
臣現在漢口製備春衣尚湏時日今應於正月下
旬自漢口護送起程二月初旬可出椘省之蘄州
境復自江西安徽等省從容前進務令計期於三
月杪閏月初間行抵江寕俾該使臣等就近瞻仰
天顔既免遠行亦不至太早該使臣等頂戴
聖恩益無既極冄該國謝
恩并慶賀儀物向由廣西撫臣委員代解前據廣西南
寕府同知潘鍾濓管解扵十二月十二日由湖南
巴陵縣陸路入湖北蒲圻縣境已於十二月二十
三日由應山縣送至河南信陽州交替訖合併陳
明奏入報
聞
乾隆四十九年正月三十日衍聖公孔憲培奏言
伏查向來
駕幸孔林係於
亨殿前恭設
降輦處乾隆四十一年兼管太常寺禮部侍郎(臣)逹敏
會同(臣)父孔昭焕商度改設
降輦處於
亨殿之後因殿後角門門口太狹難進
御轎而止嗣於
聖駕回鑾後臣父随將角門改建寬大門口高八尺七
寸闊六尺七寸並將楷亭撤去欄檻改作四面厰
亭由角門内轉北過楷亭可以直達
座落亭前今此次恭遇
皇上幸林酹酒(臣)謹擬即於
座落亭前恭設
降輦棕薦距
御拜位路長二十二丈較從前
降輦處近十六丈冄廟内
聖蹟殿前有東西角門两座門口舊僅三尺二寸今
亦一律改建寬大門口闊六尺三寸與南向正門
相仿恭傋可通
御轎奏入報
聞
乾隆四十九年三月十一日刑部奏言乾隆四十
九年二月二十二日奉
上諭朕清蹕巡方順時行慶而矜恤庶獄厪念尤深宜
沛德音用敷愷澤江蘇安徽浙江三省軍流以下人
犯俱著加恩各予减等發落用昭肆眚施惠之至意
欽此仰見我
皇上稽古省方
恩膏叠沛
温綸之覃被如春億庶之歡騰載道所有江蘇安徽浙
江三省軍流以下人犯荷蒙
聖慈各予减等俾得改過自新勉為良善誠格外之
殊恩難邀之
曠典(臣)等恭查上次
皇上巡幸江浙欽奉
恩旨軍流以下人犯各予减等發落經(臣)部奏明除叛
逆緣坐強盗免死發遣家奴吃酒行兇棍徒生事
擾害用藥迷拐子女開窑誘賣為從并例應給披
甲人為奴及擬遣之積匪猾賊搶窃滿貫及三犯
竊盜擬絞緩决减等及私刨人参私鑄十千以上
為從不及十千為首并擬遣新疆以及由新疆改
發内地等項人犯俱屬情罪較重不准减等外其
餘尋常軍流以下人犯一概分别减免奉
旨依議欽此今恭逢
恩旨應請仍照乾隆四十五年之例除緣坐等項情罪
較重人犯及改發新疆并停發新疆改發内地人
犯俱係情節較重均毋庸查辦外其江蘇安徽浙
江三省一切尋常軍流遣犯并犯該發遣黑龍江寕
古塔及雲貴两廣人犯不在前議條欵之内者情
節與軍流相等事犯在
恩旨以前應請一體减為杖一百徒三年徒罪人犯概
减為杖一百雜犯准徒搃徒人犯逓减一年已經
到配决杖徒犯即行釋放迯徒并免緝拿枷杖人
犯俱應寬免應刺字者並免刺字應追賍者仍予
追賍其應减軍流遣犯内已犯未審已審未結已
結未解及已經起解計其程限尚未到配者均照
例准其會
赦减等冄江浙之人有在他省犯案逓回原籍追賍發
配者今既在籍適逢
恩旨亦應一體准其减等其他省之人罪犯軍流逓發
江浙省與江浙之軍流不同未便濫邀
曠典至該三省題咨到部尚未核覆及嗣後到部之案
核其事犯在
恩旨以前查與
赦欵相符者(臣)部随案聲明分别减免
命下之日(臣)部行文各省督撫遵照辦理奏入報
可
乾隆四十九年三月二十日薩載奏言竊照各省
雨水農田時厪
宵旰江南地方本年正二月内曾連得雨雪二麥春花
已俱長發仍需雨澤滋培更可暢茂兹臣叩送
聖駕後回蘇辦事於三月十四五两日得有微雨數陣
十五夜間得雨優渥入土計有二寸餘於農田甚
為有益現在隂雲密佈雨勢廣遠除行查通省各
屬是否一律均霑另行具奏外所有蘇城地方得
雨情形理合恭摺奏
聞仰慰
聖懷奏入
諭曰正盼此信似覺微欠霑足耳不如此間
乾隆四十九年三月二十三日薩載奏言竊臣扵
本月二十日接准乾隆四十九年三月十九日奉
上諭據閔鶚元奏十五日震澤縣地方得有大雨入土
深透吴江蘇城一帶均各霑足䓁語昨據薩載奏報
蘇州於十四五两日得有微雨十五夜間得雨二寸
看來尚未能霑足震澤地方距蘇城僅四十里或迤
北微小亦未可定至蘇州雨澤情形何以薩載與閔
鶚元所奏互異著傳諭薩載閔鶚元即將該省得雨寔在
分寸曾否霑足之處迅速具奏欽此伏查蘇州扵十
四五日得有雨澤(臣)暫駐蘇城接據府縣䓁禀報
得雨入土二寸有餘是以據禀繕摺具奏查是日
雨水各屬禀報入土大小情形不一如蘇州以至
常州鎮江得雨二三寸不等揚州所屬之江都甘
泉境内得雨四寸寳應境内得雨五寸淮安清河
桃源邳州睢寕一帶得雨二三寸宿遷境内得雨
六寸均稱普遍前奉
諭旨垂詢業經(臣)扵二十日午間繕摺由馹覆奏查此
次江省得雨分寸&KR2198;多寡不䓁而本年正二月内
連得雨雪土膏尚屬滋潤今得此雨水可稱一律
霑足仰荷
聖明厪念謹冄據實覆奏上慰
聖懷奏入
諭曰此間復得雨想亦優霑矣
同日薩載又奏言竊(臣)前奏十四五日蘇城得雨
情形一摺欽奉
上諭浙江杭州海寕一帶于十五十六两日連得透雨
見雲氣皆向東北江蘇各屬似應一律均霑本日據
薩載奏報蘇州扵十四五两日得有微雨數陣十五
夜間得雨二寸等語看來尚欠霑透不如此間優渥
江南如此則山東直隸此次雨澤未能一律普遍可
知朕心深為厪念著傳諭薩載將現在江南各屬是
否續得透雨並諭明興劉莪將山東直隸曾否得有
雨澤之處查明迅速覆奏以慰懸注欽此(臣)跪讀之
下仰見我
皇上厪念農田至意伏查十四五日蘇城得雨(臣)即飛
飭各屬查報去後連日接據常州府屬之無錫金
匱武進陽湖鎮江府屬之丹陽丹徒金壇揚州府
屬之江都甘泉興化高郵寳應淮安府屬之山陽
清河阜寕桃源徐州府屬之宿遷邳州睢寕等州
縣陸續報到均於十五日得有雨澤内寶應得雨
五寸宿遷得雨六寸餘俱二三四寸不䓁查宿遷
界連山東該縣得雨六寸洵稱優渥山東直隸一
帶當已一律普遍冄據盧鳳道王懿德禀報鳳陽
府城十五日子時起密雨達旦尚未止息現在飭
查另報其餘各屬尚未報齊容俟續報得有透雨
冄行具奏奏入
上諭曰覧奏稍慰
乾隆四十九年三月二十七日薩載閔鶚元奏言
竊照蘇州地方於夲月十四五䓁日得雨并常州
鎮江揚州淮安徐州䓁屬報到相同節經(臣)䓁繕
摺奏蒙
聖鍳兹蘇城於二十三日細雨竟日自酉時起至二十
四日子時漸次綿密頗為優渥查前次得雨於久
晴之後入土即渗此次&KR2198;屬細雨較前更為有益
據該府縣查明四野均霑入土二寸二麥春花得
此連雨滋培青葱暢發豐收可卜連日(臣)䓁又接
據蘇州府屬之崑山新陽常熟昭文太倉州并所
屬之嘉定鎮洋常州府屬之靖江江寕府屬之上
元江寕句容江浦揚州府屬之泰州淮安府屬之
安東塩城徐州府屬之銅山沛縣蕭縣碭山及安
徽省太平府屬之當塗鳳陽府屬之鳳陽定遠穎
州府屬之蒙城又泗州并所屬之五河滁州并所
屬之全椒及六安州䓁州縣禀報均於十四五六
䓁日先後一體得雨内定遠自十四日辰時起至
十五日未時止得雨入土計有一尺鳳陽境内入
土六寸江寕省城上元江寕二縣境内入土五寸
其餘各州縣得雨俱入土三四寸不䓁(臣)䓁逐加
察核各州縣所禀十四五等日得雨雖入土分寸
多寡不一而通省實已普遍現在蘇州復得雨澤
雲氣隂濃雨勢未止遠屬亦必一體續得此皆我
皇上愛民念切有以感召休和恭值
鑾輅時巡春膏叠沛遐邇優霑農民莫不額手稱慶(臣)
䓁謹恭摺具奏仰慰
聖懷奏入
上諭曰以手加額欣慰覧之
乾隆四十九年閏三月初二日禮部奏言安南國
王黎維褍遣陪(臣)黃仲政䓁賫表進貢慶賀謝
恩前來今據两江總督薩載咨稱該陪臣䓁於閠三月
初五六日即可抵江寕省城(臣)達椿(臣)德明先行前
往恭接表文照例交内閣具題外至該陪臣䓁接
駕處所謹擬於離城五里太平門外蒋廟地方恭迎
聖駕瞻仰
天顔例應在禮部筵宴一次館寓筵宴一次今遵奉
諭旨在江寕將軍衙門
賜宴(臣)䓁照例陪宴奏入報
聞
乾隆四十九年十二月初一日薩載奏言竊照乾
隆四十九年春恭逢
聖駕六巡江浙
恩膏叠沛億兆歡騰江南省一切預備事宜先經(臣)與
各撫(臣)查照上五届章程分别增減設立總局耑
司其事凛遵
聖諭槩從儉樸不敢稍事增華
清蹕所經舉凡水陸營盤橋梁道路與夫
行宫名勝夫馬船隻䓁項所需經費悉動
恩賞各款銀兩辦理於地方官民毫無擾累如工程一
項上届自乾隆三十年至四十五年相隔十五年
之久修費不無稍多此次自四十五年至四十九
年僅隔五載各工只湏量加修飾見新并將桂家
莊
行宫遵
旨移建楊家莊地方又徐家渡駐
蹕水營移於新莊泇口駐
蹕水營移於對岸並於銅山境内添設尖營一處餘俱
照舊(臣)與撫(臣)並總局司道上年先行周歷各屬
查勘指示派委熟諳人員詳細確估由總局覆核
具詳臣䓁批定然後發銀興修此外各項亦俱飭
令各州縣照依往例預備估計詳定差臨有應行
增減之處即責成總局司道核明随時記檔自差竣
之後(臣)與撫(臣)督飭總局司道逐一核實照冊報
銷其有不在預估及並無詳報案據係地方官自
辦者一概刪除不准銷筭以杜浮冒差後有應變
價者亦經照估折變歸欵不在准銷銀數之内又
縴夫一項因原任松大道盛保辦理不善所用夫
價銀三萬餘两奏明着落盛保分賠一半(臣)薩載
與撫(臣)閔鶚元分賠一半不准開銷餘俱核實無
浮除例應報部各欵請動支司庫正項銀十二萬
五千三百餘两較上届少用銀二萬五千餘两循
例由撫(臣)會核
題咨請銷其移新修舊各項工程並磚石橋梁道路
旱夫船隻車騾䓁項計共用銀四十三萬四千九
百八十八两七錢五分四厘即於歷次
恩賞各欵銀内動用較之上届計少用銀七萬七千餘
两現在分欵造冊咨送軍機處核銷又開挑便民
港並瓜洲城河金壇漕河用銀一十六萬一千八
百五十九两三錢七分八厘現在另摺核銷具奏
此外共存
恩賞及各項存公銀十一萬八千五十二两九錢一分
九厘應請留為下届差務之用冄乾隆三十年差
案
恩賞用存銀六千四百四十三两零及河庫撥觧水利
平餘銀一萬三千八百二十七两零二共銀二萬
二百七十两零經前督(臣)高晉奏明發典生息以
為歲修差案工程並看管人役飯食之費現仍存
典生息照案辦理合併聲明所有乾隆四十九年
差務事竣分别報銷緣由(臣)謹會同江蘇巡撫(臣)
具奏奏入報
聞
欽定南巡盛典卷一百
