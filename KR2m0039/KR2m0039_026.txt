欽定四庫全書
欽定南廵盛典卷十五
天章(庚子)(直隸)(山東)
詩
南廵啓蹕四疊前韻(有序)
十六載溯懷繫念莫申蒼赤之誠三千里積悃就
瞻難却東南之請矧清弱黃強之久悉復南坍北
漲之夙期後海先河民事咨其大者由吳入越人
情慰彼同然於是儀舉五廵循成例而禁申靡縟
值此籌開七袠罷慶典而祝謝歌謠惟是蠲漕開
科俾士庶各孚所願且更賜金發帑使上下勿耗
其貲冀連疆共紓望幸之忱而發軔正逮
祈年之日韻經四疊体踵七言睠維扶
鳳雲中感舂音而增悵爰此鳴鑾郊外随里鼓以繼賡云
爾
高齡遠馭慮
勞辛
色養由來關大倫乙酉以還罷斯役(乙酉南廵回鑾以難聖母春秋日高)
(冄奉以遠莅曾諭地方大吏向後不復有所請)三年云滿舉重廵因之俞允諸
臣請(前歲江南浙江督撫以兩省臣民望辛並殷合詞申籲且言河工海塘亦必藉親臨指授遂允其請)
(於今春舉行惟七旬慶典降旨停止仍普蠲漕糧開鄉會恩科以慰士民之願)亦欲行觀夙願
申憶昔迴鑾攀戀衆(江浙羣黎於乙酉迴鑾時依戀之誠極為懇切余非不繫念實不忍)
(訂以後期今怱怱十六年復舉廵典此日就瞻之民仍多昔日攀留之衆也)即今露冕拊循
民殷哉一体逸圖切小矣七旬慶典陳瞥眼歲華過十
六迎人江浙逮書春戒奢崇樸例依舊撫景得詩事又
新賡韻茫然失掖
輦不禁把筆愴懷頻
過盧溝橋
撰吉啟行旌南廵第一程東風石橋嫩積雪野田明燈
節烟村近韶年物象亨春冰猶未解元玉鏡光平
良鄉行宫四疊舊韻
璧薦祈
辛發東道鼓鳴計里指南江初程不遠午前到饒得餘閒
對碧忩
已不言勞厪衆勞或應諒弗為嬉遨徘徊景却異前度
吟興何由得爾豪
乙酉有言弗重幸(乙酉南廵回鑾曾諭江浙督撫不再舉南巡之典)民非悉喻
吏知情何當十六年再舉豈我祝
釐心弗誠
節前燈火御營南觀罷清陪古月酣恰有盆梅一枝馥
堂堂春信此先探
郊臺
迤邐向南程郊臺覿面呈丙申斯再叩(丙申歲阿桂等平定兩金川凱)
(旋時仍視庚辰春兆惠等平定回部凱旋之例行郊勞禮但庚辰初創規模丙申則臺已甃成其舊設幄次者)
(亦已為亭座矣)孟月重(去聲)經行屢獲
帡幪佑敢忘乾惕誠諸藩扈清蹕益切撫柔情
弘恩寺三首
招提枕路陲東道必經斯𣗳古難論古春時正好時佛
原泯空色僧自重毘尼一十六年閱真如瞥眼馳下院
分潭柘(此寺為潭柘岫雲寺下院)傳來守淨規未能忘有執(佛以無著為宗)
(即守律仍有所執著也)却亦勉無私忍草向陽發禪枝帶籟披華
幢及香鼎仍是
聖慈施
東廂有静室熟路徑庭知步入齋牀撫坐來忩旭移樸
淳原自好陳設此何為欲曡前番韻前番不可追
涿州行宫作
行館城南茲重(去聲)臨蕭然門逕窈而深嫩苔依砌纔生
色古𣗳鋪庭未張(去聲)隂撫舊跡惟增慨歎消餘閒祗以
清吟遙知南去江鄉景何日能忘此際心
涿鹿行七疊前韻
七言不似五言城短則近体長歌行於此恰宜歌涿鹿
歷歷舊作書壁明城村民象胥温飽獄訟不興任恤好
籌治盖亦弗出茲詎在求竒及誇巧不為已甚去其尤
(余於地方官民弊病有犯必懲從不肯顢頇了事然必不肯逆億苛求嘗有詩云不為已甚去已甚總不外此)
(意也)勉斯恒以喻衆稠省方展義率由此吉行五十清蹕
留觀燈應節入夕收明朝遂與登程修
紫泉行宫賜隨營諸臣及直隸各官食即席成什
程非遠乃到斯早賜食同招大小臣亦有笙歌呈百樂
却無酒醴事三廵晩來燈火觀先節都以歡娱答始春
回部番官胥令預(年班入覲之回部伯克及四川番部頭目等並令扈隨數程俾得與觀燈)
(節之盛)輝光&KR1544;爽澤應均
紫泉行宫十詠
敞軒
敞軒都不設忩櫺茲日於茲適可停略弗覺寒微覺暖
尋思俶律正迴青
屏山
堆石當門代屏扇一拳意亦具雄嶠襄陽設使驀逢此
難作柴桑不折腰
鏡湖
滿浦水光尚未融為冰為水本來同唐宗喻别開生面
三鑑意余都在中
舫室
舫廬傍岸却艱行一例篷忩映沼清安福遥知待淮浦
不妨小試此先聲
㯶亭
㯶亭雅合隠淪居綴景因之此構諸步入自嫌衣履異
欲詢構者意何如
虹橋
曲折扶欄接遠津豈虹為主豈橋賓世間名象率如此
幻爾何曾信有真
魚罾
魚罾不啻幾遭吟曾未烹之試釡鬵設擬仲舒策中喻
對之惟覺愧扵心
石逕
不同蔣宅擬之三碪&KR1095;中間屧步堪我是小山招隠者
漫訾捷徑此終南
竹埭
幾个猗猗埭畔扶但看節概迥然殊雲棲謾詡干霄翠
為問斯非君子乎
箭廳
馬射依然步射廢(自臂痛以來騎射尚可借馬力開放且有命中者步射則因左臂不能支)
(拄久不作矣)已看虚擲廿年春箭廳猶自瞻簷額憶古微慙
拊髀人
降旨命免直隸歷年逋賦詩以誌事
經途例免十分三(每廵幸經過地方免額賦十分之三昨已降旨予蠲惟直省尚有積年偏)
(灾借出未完之項并令查明一體蠲免)所弗經應澤並覃稔幸昨年逢以
普灾厪前歲被于南(順德廣平大名天津迤南四府属平前歲被灾較重所有因災出借常)
(倉榖八萬四千餘石折色銀九萬八千餘兩屯糧豈榖一千二百餘石概予豁免俾無催科之擾)豈無
積欠勞追呼(去聲)率與豁除免負擔(四府因灾出借積欠銀榖全予蠲除仍飭)
(該督等實力妥辦俾閭閻均霑實惠)咨爾長官勤撫字催科漫詡政能堪
賜直隸總督袁守侗
督軍兼理撫民事責重器資特簡諸中外久經勤敡歷
淀河竝賴善防疏(直隸總督兼理河道守侗曾為河東總河故授此任)葺脩行館
猶餘務保障京畿慎匪紓幕府一年凡兩易(昨歲周元理因井陘)
(聚衆抗官一案於縣官派累激變袒護不問因罷其任以揚景素易之乃甫經數月而楊景素又忽以驟病不)
(起既惜其材更難其選益厪為君之難耳)掄材宅牧益愁予
趙北口行宫作
烟宫向每此停驂門徑依然舊所諳展拓却看侵淀渚
經營似擬肖江南(趙北口舊有行宫&KR0034;地方大吏又於浦西拓置軒亭雖肖江南風景然踵)
(事增華未免侵及淀池地面較之前時眺覧清曠轉覺不及矣)今來明去何湏是踵事
增華信不堪唱始兩人難重(去聲)問(增置亭臺乃周元理楊景素所辦然過於)
(增餙徒費物力使兩人若在本任必當嚴加申飭也)未先諭祗自懷慙
題湛持軒
舊有書軒臨淀池紙忩木榻樸相宜隔溪點綴頗繁矣
未識吾心湛以持
懷清樓有會
層樓我向名懷清雖云即景有深意滄浪寧渠喻玩水
弊吏曰廉非我事九州四海奉大清胥俾懷之豈易致
是必乾惕整君綱近悦遠來胥化被南廵茲詎圖遊遨
省方所重惟施惠
趙北口行宫西軒作
西軒咫尺臨淀池忩俯清波淼萬頃向喜憑之吟吐詩
恰合天水相與永别斯弗到凡數年來往吾胸愛清境
茲來建置却殊前溪外亭臺修以整迴廊宛轉遮高低
欲因騁目何由騁供觀烟火何須是費奢長此安窮逞
况占淀池為陸地夏漲無所容堪省經始二人弗在斯
在斯未必能逃𤯝(行宫西軒俯瞰淀池渺瀰萬頃足資騁望是以冇天水相與永之額今周)
(元理楊景素因欲供觀烟火添置亭臺廊榭既遮騁望更占淀池水道無益而徒滋繁費辦理實為不善二人)
(設尚在本任未必能辭其咎也)博喜徒增風景佳不喜翻謂煞風景
趙北口行宫三疊舊作韻
於意有不懌摛詞那得妍居停原似舊建置訝增前(行宫)
(浦西拓置亭榭既多勞費且風景遠遜昔時矣)既往事弗究費多心為懸西軒
偶憑憩殊異昔如船(丙子年舊作冇虚忩依碧水不繫得稱船之句)
辛未南廵句郵籖記以明祀河酉歲詠
釋奠子年評(辛未南廵成詩二首後南廵三次皆未疊韻癸酉年因閱視永定河丙子年因撫定)
(伊犁告功南闕里經趙北口二疊韻皆矣非南巡茲廵三疊舊韻亦閱廿餘年)來往誠如幼光
隂迅可驚尚存問
安室撫
榻最傷情
鄚州道中作
俶装計里發晨朝格淀長隄千里遥隄上春光何所似
看他漏洩柳枝條
漁村蝸舍大隄西東則平阡綠麥萋物象随宜四時閱
民艱到處一心稽
土郭猶存古鄚州人家負郭頗稱稠年年四月集藥市
(鄚州每歲四月中廟市最甚其地為扁鵲里祀藥王祠凡各處地道藥材之至京城及北省市售者必集於此)
(始發行)風俗應從民便由
思賢村行館再疊舊作韻
思賢名為祀賢祠傍築齋堂宜非宜不號行宫曰行館
(用舊作第七句反其意)欲求論息即論資御營繁重雖減費(地方大吏)
(以此地舊無行宫於壬午年添構數楹即可省備帶行營駝装之力竝可息傔從之勞且所增不過數處因聽)
(之)清暇徘徊慙考詩經以漢明學以宋述之足矣漫更
為
題毛公祠
故里祀毛公傳詩正派通亦看連樸館誰弗曰行宫砌
草蘇輕綠盆梅暈淺紅不教烟火設(節間燈火惟十二至元夕而止又十)
(九日為燕九節亦仍設之其十六至十八三日則皆命停止示有節也)長此恐安窮
紅杏園五疊前韻
十六載重經不殊前税輦平遠見樹籠知為紅杏館紅
杏紅猶未物固因時顯東風鼓昭蘇蓓蕾仍遲展即境
懷其人考古幾閒遣厥後更稱誰東平云樂善
景州行館即事言懷
酉年行館備
高年(乙酉南廵地方官以館數聖母高年旃廬不及瓦屋之安適因於此建行楹以備憩息閱今十)
(六年恍愡如夢實不堪追憶矣)閱歲獨來意惘然八景豈重供
懿賞一心無那付哀絃春秋十六空餘憶世界三千幻裏
緣祗有夜深明月上碧霄朗照徹中邊
景州行館八詠
展義齋
有暇臨斯常召見載咨諸大小臣工試思展義於何在
不出數言夏諺中
頣志堂
堂名頤
志更頤誰簷額猶存祗益悲合付睨而弗視耳夜深清夢
或
逢之
通渌橋
池中橋是不行舟渌水宛看左右流汲井或因工綴景
率難問及水源頭
澹懷室
温室居然溪水涯儻來一宿澹予懷澹懷祗為(去聲)廑民
隠寧為臨風琢句佳
延月臺
石為梯似洞天燭玲瓏亦隠婵娟恰當過望輪遲上
遂一登之意與延
涵虚舫
岸則幾楹肖舫式亦涵烟水亦乘浮遄然逸興飛白下
老尹曾留不擊舟
葆光洞
石洞窈深號葆光葆光其意味來長詩云衣錦尚之絅
文著由來戒發揚
四照亭
曲徑重茲履步尋坐來四照可供吟聖因一笠名同此
(西湖聖因寺行宫内有四照亭此亦如慕藺也)想亦翹然待我臨
微雪(正月二十日)
邇日東北風情知應有雪雪弗雪皆可積素存郊埒西
南廑河工阻流虞決裂(昨十五日途經雄縣一带東北風大因河工相距不遠恐逆風)
(阻流曾降旨詢問阿桂該處是否不致冰凍施工是否尚易為力至今尚未覆奏)行行入齊疆
六花為飄瞥宿麥未萌芽亦無慮凍結未能忘遠愁聊
以詠近悦胥因勤民務君職緣民設
過德州浮橋即事
造舟早是此為梁遵陸南廵茲俶裝北指趙疆猶未遠
東經齊路乃方長已欣去歲登榖寳(昨歲山左秋收極為臺稔撫臣奏報)
(德州以南均九分有餘)更看當春茁麥秧接覲諸臣隨扈駕暇應
民務問之詳
駐蹕德州行宫即事
去由陸路歸水路發軔維舟總在茲構築行宫亦已久
休停清蹕此惟時黔黎葵向誠堪喜江浙輿情率可知
室宇依然景非昔每因把筆引悲思
八依
皇祖德州即事詩韻
赤縣向平遠青齊入境初駐輿纔卓午有暇更觀書
仰繹
虞歌意春温勝秋肅所幸有收餘萬民率飽燠
德州行宫即事有感
疆吏延諮有餘暇歷觀題壁祇徨徊蹕停德水緣行慶
舟發津門曾溯洄(丙申年恭奉登陸聖母自天津水程安行至德州從容奉豫歷)
(觀前題彌深追憶)前度歡娛胥幻矣此番起憶亦徒哉丙申奉
豫事猶近何事南廵此獨來
降旨免東省逋賦詩以誌事
明知昨歲普豐收豈乏前茲逋賦留雖已經途例蠲免
更廑欠欵細諮諏(時廵經過東省已蠲本年額賦十分之三茲復加恩將四十二三四等年)
(歷城等二十一州縣灾緩未完地丁銀十三萬四千餘兩臨清等七州縣灾緩未完常平榖二萬六千餘石社)
(榖二千四百餘石麥種三千二百餘石概予豁免俾民力益得寬紓)概寬借廪榖和麥並
豁窮丁縣與州庶使閭閻元氣復力田耕作冀登秋
曲陸店行館曡丙申舊作韻
曲陸原平陸始誰顛倒稱館因豫
耆艾義屬祝
岡陵孰謂一番
御(丙申春平定金川告功宜闕里地方大吏以此數程較長聖母高年理安適特於此添置行館)惹
悲終古增徑庭自熟識榻席此重登觸景引繁緒無言
祇拊膺蹟前信已逝事後亦徒懲
醇和堂再曡舊作韻(平原縣行館内堂名)
醇和辛卯額堂名今歲全殊前歲情但使民風常似此
無煩勗督慰斯誠
正月二十三日
聖母三週忌辰感成一律
弗獲躬親謁
泰陵(凡至謁必先)(泰東陵祭奠泰陵故云)
三週倏至益悲增四迴戊巳前猶述(戊戌己亥兩年均二次親詣泰東陵謁)
(祭與前此正同皇考大事時丁巳戊午二年各兩詣展謁典禮故有一遵丁戊例疎數敢逾吾之句)一
闕再朞例亦仍(丁巳八月督力皇考二週諱忌時李衛河為直隸總陳以禾稼在地且拒馬)
(秋漲異常不能支橋故未得躬謁誠也泰陵然其後亦曾秋過拒馬河始悟李衛之言不今歲值聖)
(母三□以南廵啟蹕應於五月初旬至京方不悞殿試北郊諸典故不獲躬謁泰東陵撫今追昔)
(情事略同益深感慕)
西北那堪凝望眼凄凉惟是恨填膺行宫多有奉
遊句翹首瞻吟痛不勝
賜山東廵撫國泰
向稱(去聲)旬宣任今除鎮撫權大東資保障萬姓頼安眠
(李洞送中丞詩六州安撫後萬戶解衣眠)經理田功悉勤劬蹕路邊橋同梓
建節(國泰父文綬現任四川總督昨適入覲因諭令國泰星速來京俾其父子相見)其善凛冰
淵
齊河縣行館三曡舊作韻
祝阿復此一宵居行館逐程堪駐輿雖曰奉宸心切爾
可知圖逸事慚予庭前已閱三番景(此間行館搆於乙酉春辛夘丙申及)
(今凡三至此地)壁上惟消幾幅書大吏小僚都扈蹕曡宣民隐
細咨諸
題晏子祠
管晏從來傳並美管多實蹟晏虚稱二桃豔說殺三士
除暴雖佳機詐增
西南風
昨每東北風似於行程為順適今朝西南風却於行程
為偏逆人情惡逆而好順好今惡昨予情易豈其好惡
異乎人緣有心中别籌畫河工今逮放溜時(昨阿桂奏引河已挑)
(至六分以上月内完竣即可開放若借西南風勢逼溜直射入引河實為事半功倍惟顒望喜音之至耳)東
北風阻西南射借勢供波歸引河事半庶幾功倍翕路
塗塵壒乃其常西南企望喜音獲
七依
皇祖南廵過濟南韻
昔曾一駐濟南城過弗入徒餘恨生(戊辰春駐濟南此孝賢皇后扵)
(疾遂至不起因不忍復至其地後蹕途屢經率皆徑過)&KR1852;至近塗祇嫌遠世年别
意未能平夏秋登以三農慶婦子寧還百堂盈何異向
臨北闉見華不直峙鵲山横
填倉日作
此日值填倉郊行歷覧詳幸民無菜色即我飽饑腸數
(上聲)節忘風雅堆場有盖藏千村逢此象額手為民慶
宿長清縣行館
行館新成舊(辛卯年即有此)恰當一宿程那忘憶
昔念益切慕
棬情有暇惟勤勅安民戒屢更因思弊吏法未易曰長清
靈巖寺五疊前韻
事用長卿後知誤(向以劉長卿靈巖寺西入石路為即此處曾用長卿韻凡四疊丙申春駐)
(此偶檢劉詩題乃過林麓山寺詩中復有湘水語知在楚南所作前此以其亦係西入石路遂致沿訛因作詠)
(事詩辨定之)蹟傳元奘昔稱靈原由西入非其路(長卿)尚自右
存是此亭(元奘)院栢又經三載别(丙申東廵曾駐此)山泉仍俯一
泓渟今宵小駐明朝去無暇呼僧參色形
六題靈巖入景
巢鶴巖
高士此山當日開巢居雲有鶴相陪方山本異遼東境
丁令知他何事來
甘露亭
小亭泉上俯石竇甘露為名樂泌洋不涉世間稱瑞事
皇山應笑米襄陽
卓錫泉
卓錫猶傳經佛圖六神通越世間無雖然更有欲咨者
四句金剛亦識乎(謂全剛經色見聲求四句偈)
摩頂松
西枝東指是誰為僧自歸來松豈知設以此傳元奘異
質之元奘定遭嗤
鐵袈裟
鐵否石乎半信疑伽梨路畔是誰遺朗公設向澄公問
一笑還成兩不知
白雲洞
牝洞偏居絶頂峰蕼然小坐膝堪容攀躋早是人艱到
漫倩白雲一片封
雨花巖
維摩室裏文殊問曰致曼陀落雨知有著者還無著者
天花未免涉分䟽
愛山樓
七景錯羅行館外一樓迥據石牆中愛山原括其餘矣
却以憑忩静會通
宿方山
我宿方山率有詩此來七字可無之承
歡侍笑嗟非昔抹月批風又一時勝處忘憂那能忘(去聲)箇
中宜詠信相宜歷年舊作聫新句補闕聊因勉綴詞
詣
岱廟瞻禮
前歲(丙申)維新奉
祝釐何當獨謁值今斯代
天出震惟生物行令廵南致叩寅漢栢唐槐都好在佑民
福國頼
延禧於心更復無他籲所籲屢綏晹雨時
體元堂曡丙申韻
書堂仍此駐責實愧循名本是承
歡處云何成獨行對其景如非咎我祝非誠(舊作有還申介夀誠)
(之句)觸緒無佳會摛詞多戚情便程宿此夕啓駕定於明
設論體元義羲經訓已精
過泰山十依
皇祖詩韻
六十一年君道煥
高如泰岱孰齊頭
仁心仁政恒垂永
實行(去聲)實言務去浮峻極至今存七字
鴻庥萬古被諸州不禁即境增鑽仰從實末由意遲(去聲)留
十全今果酬前韻(丙申登泰山有十全有待再吟留之句今果十依皇祖元韻惟彼時)
(作詩之意弗獲如願不堪追憶亦不忍仰瞻耳)睨弗視之祗俛頭豈謂祝
釐誠未久旋成
永别幻如浮徒因民願廵吳郡便以途遵過嶽州四字賡
來各已廿再經不擬重(去聲)詞留
四賢祠行館
逐程行館足盤旋傍有叢詞祀四賢恰喜昭蘇方孟月
忽驚俯仰異當年稱其孫(復)石(介)應聲耳略彼孔(道輔)胡
(瑗)異趣焉論古由來戒深索欲長善善此思㫋
渡汶河再曡壬午舊作韻
夾岸萌青有嫩蕪方春醖釀未云都長橋猶是卧波接
兩界何曾隔省殊迎蹕民情親且切鳴鞭途景直非紆
西流分水各南北濟運真資奕世模
於中水行宫作
行館成辛卯再題憶丙申斯來乃三度往事祗增顰飲
恨無能避承
歡何處循顔齋曰致本(向所題行宫内齊名)致本在思
親
麥色
麥色南來日日深嫩青新綠露珠斟潤因消盡融融玉
暖以催成簇簇金奚啻鳴鞭悦乎目真教亞壠惬於心黔
黎隨馬相蹂&KR1011;不忍禁(去聲)之惜不禁
至泉林六曡舊作韻
韻賡六曡來七度昔歲今時歷歷明最絶塵區石泉泌
無䨇畫境曉春晴砌苔向日暖相送庭樹識人意與迎
欲罷不能勉摘句
東廂瞻望若為情
丙申
曲阜近瞻禮弗重(去聲)莅因徑此來原有在川留
聖蹟可無一宿寓翹陪山容水態誠佳矣箋擘毫揮却
懶哉明曉便當催轡去耽乎勝景漫遲徊
賜扈蹕及山東大小諸吏食因得句
晦日韶春馬上逢泉林勝處駐鑾重適因到早羣僚召
聊以酬勞扈蹕從雖是笙簧有雅奏未如山水足清供
翰臣賡韻原常例沈宋寧須較景龍
七題泉林行宫八景
近聖居
行鑾復此駐春朝
闕里西瞻路不迢佔畢孰非近
聖者得門或寡漫逍遥
在川處
此處猶傳
子在川如斯不舍幾千年會其趣寓會其理豈是尋常
賞石泉
鏡瀾榭
不波得照波艱照水榭云何稱鏡瀾程子書明詮此理
静中定合動中觀
横雲館
月漾廊圍三加館北堂咫尺
昔棲遲(館北為駐宿聖母昔年所)那能撫景成新賞真是望雲引舊
悲
九曲彴
卧波長彴曲成九夾岸緣楊若相(去聲)招問景莫嫌屧步
遠越因曲折越神超
柳烟坡
嫩綠初看拂籟輕春烟一片忽來撗設無此意為搖蕩
窣地長條有底情
古蔭堂
樹古由來蔭亦古銀雲櫛櫛滿庭鋪重經此復引遐想
種樹人還識此無
紅雨亭
茲來復匪放花時亭畔徒看突兀枝恰合明晨清蹕去
對紅雨或引嗟咨
雨(二月朔日)
徹夜隂晴互相間(去聲泉昨夜駐林)雨絲雪粒曉來濃晨寒颯
颯輕輿度午暖&KR1268;&KR1268;沿路逢時密時疎霑四寸(是日行經費縣)
(自寅至未先雪後雨疎密相間詢之國泰云入土四寸於麥苖大為有益)既優既渥悦三農
最高自合氣凝冷玉積蒙山三兩峰
望蒙山四曡舊韻
雪而繼雨不同同謂勝前番此度中(乙酉望蒙山有將謂其雱昔歲同不)
(期孤望此行中之句以前三度經此皆遇雪乙酉則正望澤也此次則雪從繼雨且入土四寸尤為霑足不特)
(遠勝乙酉并逾前三度矣)望澤未深真及節以亨當(去聲)可是為蒙翠
圍野郭均各潤素積遥巒弗動風此實應欣愁則底合
龍忽繾速成功(昨阿桂等奏引河工程已有八分河水一經蓄高月内即可開放以為堵合之)
(計今已仲月之朔而喜信尚未至繾望因之益切耳)
註經臺行館六韻
幾宇叢祠野甸隅康成往蹟試評乎賈生以後殊董子
(漢儒首稱賈董然賈以治安策董以天人三策及春秋繁露未嘗註經也其餘註經家史稱其守文之徒滯固)
(所禀異端紛紜疑而莫正惟康成括嚢大典網羅衆家刪裁繁誣刊改漏失自是學者略知所歸云云是康成)
(在漢儒中最為有功經學以視賈董正復難為優劣也)秦火之餘頼漢儒一室操
戈多異論出奴入主不同趨網羅喜爾猶精核嚢括刪
他有薉蕪學者識歸洙泗路行人欣遇費蒙途何來館
舍於傍建不說事成深慙(去聲)吾
萬松山行館駐蹕作
北則田盤南則杭一為佛守(盤山萬松寺)一為嶺(西湖萬松嶺)此
山亦名曰萬松栢多松少名弗稱(叶)循名責實夙性然
更因齊物觀平等細尋童童祗兩株亦覺落落宜新境
有招提弗事莊嚴傍為行館樸而整乙酉於斯乃初駐
十六春秋過以猛幾餘小坐憑昔窗一聲定磬發清省
晴
邇日每作雲郊行覺隂寒徐看綠野潤麥苗抽翠攅今
曉雲散淨扶桑湧朱丸宜𤾉同農慰利旋知衆歡一念
弗已為(去聲)諸務因民觀傍午頗覺暖遂與易征鞍露冕
惬瞻願老幼隨並肩固知非強為如保心益磾
問官里行館詠事
郯子當年魯附庸(郯子朝魯後人遂以為魯附庸其實不見經史盖如任與顓臾之属耳)
那能近百里提封(附庸不能五十里今自問官里至郯城幾及百里則郯之提封安得如許)
(之廣且所云問官里亦未必果即此地或後人遷就附會未經核實耳)廟朝少皥官述悉
園去由旬里計重(梵經四十里為一由旬)何事邊傍行館築更兼
點綴曲池溶雖云圖省駝裝費(上四次南廵經註經臺問官里均御行營茲該)
(撫復於兩處添搆行館雖以駝装省費為辭然因一宿又煩添建兩行館於心䆒未釋然也)舍欲為
辭媿鮮悰
郯子園再曡舊作韻
今朝駐魯境明日入吳墟郯子名猶在金天蹟緬餘園
因述古彼館以憩春予淳樸為佳矣華紛奚事諸惟民
之切耳是我所殷於有暇憑棐几成吟即便書
欽定南廵盛典卷十五
