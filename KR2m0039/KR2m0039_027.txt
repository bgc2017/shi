欽定四庫全書
欽定南巡盛典卷十六
天章(庚子)(江南)
詩
入江南境
為憶南邦望幸切春朝命駕此重巡魯齊再至别非久
(自乙酉南巡後辛邜丙申曾两至東省)江浙未來情更親胥赤子寧分彼
此秉青陽與佈和仁翕河察吏諮民隐要務非關慶七
旬
五依
皇祖示江南大小諸吏韻
鳳麟之所遊豈非郊與棷而兹胡不然此理亦易剖唐
虞世去遠王道弗行久君臣應共慊於我宜為首
仁皇仁逮今赤子如懷
母樂樂而利利南東安畎𤱔但當守
良法毋事紛更後咨爾牧民者官箴慎宜守重來觀民風
尚覺敦孝友迎蹕紛夹塗少者扶其夀施惠厪向隅推
行爾莫負
龍泉莊行舘即事
南巡駐皆舊行宫他應駝載御營備張御營處祗餘五
江南者三山東二(江南之龍泉莊林家莊桂家莊三處山東之註經臺問官里二處上四次)
(南巡均御行營此次該督撫以駝載省費為請因各建行舘雖結搆樸素而計費已不啻中人十家産矣)大
吏因之建行舘斯實圖省駝載費入江南境此其一其
二按程宿次第雖云樸斵弗丹艧中人十家産不啻疇
咨政務覲林下(駐蹕後召軍機大臣理政降旨後即宣江南在籍縉紳彭啟豐張若溎蔣元益)
(史奕昂儲麟趾金士松陸耀宫兆麟等各進見咨詢民瘼)幾閒拈筆吟即事即事亦
豈賞景光摛辭率以誌吾愧
降旨免江蘇安徽两省積欠詩以誌事
積欠寧為民願焉率緣灾歉實堪憐行時問俗莫踰是
施惠因心非用權(入江南境諮詢民隐將江寧藩司所属災緩未完銀四十五萬餘两米十)
(七萬二千餘石蘇州藩司所属灾緩未完銀二萬三千餘两米十二萬九千餘石安徽藩司所属灾緩銀四十)
(萬餘两米麥榖九萬餘石全行豁免俾两省積欠悉除以紓民力)漕項地丁逋並逭給
求養欲道無偏儀封企望合龍速庶得災區耕涸田
題行春堂(龍泉莊行舘内)
行時正值四之春露冕鳴鞭隨萬民不禁歡呼任瞻就
那分疆界總尊親于焉止止恰欣樸惟是孜孜切體仁
近百萬寬两省欠循名庶副責其真
夜雨(二月初六日)
春雲傍晩忽濃鋪遂霈甘膏半夜濡知已連朝被霑潤
那辭前路致泥塗雨珠太守喜誠有漸石僕人勞豈無
歌舞農夫怨行路權其輕重學農夫
度永濟橋三叠前韻作歌
北來平陸行延迤漸南時見有積水固知此邦治水難
未得領要議紛起丁丑過此命修橋剔之鬟之俾詳視
(橋下之水下注為六塘河向多淤埂丁丑經臨籌度命大學士劉統勲等履勘濬培添建牐壩并簡廳員移駐)
(禁民侵占壬午乙酉再經其地視之悉就理矣)自此六塘得宣洩湖水下注中
泓裏兹來乃隔十六年橋長流細春時爾夏霖秋潦或
可容已成良法毋或毁黍高稲下各隨宜是在有司勤
料理撫字之勞爾莫懈催科之政爾莫恃蒿目民艱猶
昔然吁嗟是吾乃所以
過宿遷縣
宿預過古縣運河俯大隄春烟萬戶靄新水一川低吏
治入疆察民情我后傒撫兹親切意惠澤可云稽
順河集行館再叠舊作韻
永濟橋過六里程順河集傍厹猶存仲春適可一朝憩
壬午猶思大吏營(壬午南巡地方大吏以此間距登舟尚有四程因搆行館數楹為憩勞息)
(衆之所規制樸而且小遂聽之)墻外柳條高下嬝盆中梅朵两三榮撫
今豈不追前度每欲摛詞輙繾情
策馬過仰化集口占
策馬徐過仰化集萬民迎謁路傍盈顧言扈蹕地方吏
爾我寧無愧此名
隄上
宿霧徐開曉日暾大隄廿里度輕軒左憑綠野右運水
通漕籌農意合存
麥苗芃綠柳絲黃蝸舍漁舟近水鄉日日迎人融冶逓
果然有脚是春光
有時按轡一鳴鞭萬姓隨行相後先問此人情何以得
自維愛養亦多年
題展義齋(林家莊行館内)
行館向平原新題額素軒對宜時霽好憩喜樸風存烟
景近江國衣裳覺潤暄逭蠲勤實政展義豈虛言
賜两江總督薩載
两江總督例兼河任重事繁資是吪晉也昔聞家訓在
(高晉大學士高斌之侄習聞家訓諳悉河務因簡任两江總督兼管河務十餘年)載弓能集衆
思羅幕開建業亦無忝川改陶莊有足多(陶莊引河自康熙己邜)
(及南巡時即入覲命開治而河臣率以為難因循未就薩載履任時面諭赴工察看伊即力請開挖引)
(河與余意合遂扵四十二年二月奏報工成引河暢逹形勢甚順等語因交部從優議叙給與世職以示奬勵)
識要輸誠更何諭所期軍肅與民和
賜蘇州巡撫楊魁
久曾為府道上下習嫺知必不喜趨奉更當體溺饑於
奢儉應示既飬教毋遺勖爾勤本務周帎有往規
題同和堂(在陳家莊行館内)
時之和為春民之和為親行時觀萬民瞻就胥歡欣博
施以濟衆堯舜猶難云一念苟存誠亦無不懷仁名齋
永自勵吾豈漫遊巡
賜隨營衆臣及江南大小吏食得句示志
春郊好雨復佳晴程近午前已駐旌扈駕守疆胥列坐
大員小吏俾聯情時和要在叨
天賜政乂還當戒已盈一食莫忘憶饑溺君臣職總為民
生
賜總河李奉翰今調河東總河之任之作
耕當問僕世勤司(奉翰父李宏曾為南河河東總河)簡任南河两載斯
特以豫工須善後因移東省藉深知(江南河務雖繁於河東而䂊省善後)
(事宜緊要李奉翰又任河官較為諳習至南河本要任而現在安瀾工程稳固又有薩載兼管陳輝祖隨同辦)
(理自可漸臻熟悉因將二人對調)行於無事莫過慎防以其先豈在竒
尚此合龍盻佳信關心遥望引愁思
賜江蘇學政劉墉
曾此司文柄後教習政衡(劉墉官翰林時曾任江蘇學政後出為府道臬司俾練習)
(政務)洊升至卿貳重莅訓諸生去稗收精鑿駕輕就熟程
勖哉莫孤望爾父國之楨
題融春齋(在桂家莊行館内)
登舟明日此停驂樸宇於斯憩宿堪柳眼盼春當仲月
梅心融雨近江南祗須修葺舊之二圖省馱裝益乃三
(入江南境舊有行館應修葺者順河集陳家莊二處新構者龍泉莊林家莊桂家莊三處雖藉省馱裝而按頓)
(又增憩宿之所扵心䆒未慊耳)按頓都看有行館摛詞用以誌吾慙
閱李家莊新河口
高晉昔建議中河沙埂之黃流況横截勢應向東移楊
莊(舊中河口)遷李莊(新河口)避阻而就夷既已從其言次苐工
作施却因清水弱(前歲高晉面請移楊莊中河口扵下游之李家莊雖允其請而意尚遲疑)
(高晉回任後亦未籌辦迨夏間黃水淤滯清水出口力弱未能迅即施工及高晉前赴豫省督堵漫口中河仍)
(復遷延待時知必有難辦之勢矣)未行尚俟時後薩載入覲面詢何故
遲其言似遷就其意我早知(昨冬薩載入覲詢及移改中河之事其言雖遷就高)
(晉原奏然以為楊莊現在河流暢出今因情形異宜窺其意盖移改李家莊乃高晉一人之見而未嘗詢謀僉)
(同非必當更張者因諭薩載云果爾莫若仍舊貫議為愈薩載奏謂如是則甚合機宜遂令寝高晉之)莫若
仍舊貫則稱實得宜今來親履勘原屬多此為然亦非
虚費疏漲或可資(茲親莅履勘楊莊河口原可毋庸移改然高晉彼時意在避黃河横衝抵)
(溜之病今雖無用設中河夏秋或遇異漲由李莊新河分出亦未為無益不得䆒其妄費因以此意諭薩載酌)
(行)莫非謀民安怙過則見卑
閱中河
中河酌中定
聖制古誰過(中河酌實聖祖所定斟盡善也)五度經臨熟萬年利頼多
進舟斯有待策馬此無訛(前巡于此閱中河亦皆策馬而行度清口始進舟也)節
相欲更置(前春高晉在京面奏以楊家莊中河口一帶每多淤阻欲移中河口至下游之李家莊自)
(係實在情形雖允其請而意中䆒属遲疑高晉并言回任後即擇便興工迨夏間黃河淤淺未能辦及嗣扵秋)
(間令高晉馳赴豫省督辦漫工薩載扵改置一事屡遷其期因傳諭詢問則稱楊莊河口近已通暢若改由李)
(家莊往來渡黃須在黃河中多行十餘里而李莊閘壩有開有堵亦殊不易盖移改乃高晉一人之見並非實)
(有必當更張之勢詢謀僉同也因諭仍從其舊)尋思未易麽
楊家牐五依
皇祖詩韻
御碑亭七十年餘(乙酉皇祖此詩成于康熙迄今七十餘年矣)拱讀欽
猷立為徐曹相學他守勿失陸翁思彼巧中疎(陸游詩人謀常向巧)
(中疎)
保障由來勝繭絲民情河務豈殊移治河本以衛民耳
咨爾諸臣宜盡知
渡黃河即事六韻
河裔駐鑾旌瓣香叩彩棚輕風不作浪細雨忽成晴一
自儀封决常懷午夜驚翕川願歸舊凭舫益為怦厪近
更厪遠渡黃如渡清(渡黃處竟無黃水盖因上游儀封决口大溜全趨渦淮未行故道以)
(致皆清水耳)邇聞工逮蕆(昨阿桂等奏引河工程扵二月初四日全行挑竣上下一律通順現)
(在大溜直掃北崕臨水土堰并外灘亦日漸刷深初十日内必可開放引河合龍蕆事益切佳音之至)默
禱盡吾誠
陶莊
河神廟瞻禮六韻
大河南釃北陶莊逼溜恒虞清灌黃幾度興工工未就
(康熙己邜春河導皇祖南巡董安親莅河干閱視即&KR0782;命挑陶莊引黃以河臣國開放過早隨)
(墊庚辰春侍郎常綬遵淤阻旨閱勘請再挑深辛巳秋河臣張鵬翮請挑中叚功皆弗就壬辰甲午河臣)
(趙世顕亦屡挑屡塞雍正庚戌以後大溜南趋更難施工乾隆己未命大學士鄂爾泰來勘仍持開引河之議)
(時高斌為總河以為工不易就乃創建木龍挑溜北趋為補偏救弊之計扵是引河遂置而不論矣邇年黃水)
(倒漾非開陶莊引河更無善策因命薩載詳悉履勘遂繪圖貼說以聞余復扵圖内往返指示議既定即于丙)
(申秋興工至丁酉仲春工蕆開引放溜極為暢順引河遂成因命建河神廟以荅神祐詳見御製碑記)
一時頼
佑佑誠長改前果向新渠徙善後還培舊壩障用答神
庥祠宇建永祈民宥肆籩薌瓣香此日申誠悃峻碣多
年誌感慶(丁河神廟碑酉年建)
皇祖鴻謨幸因蕆守成惟勵敬無遑
閱木龍叠乙酉韻
清口木龍向久成逼黃不致灌乎清陶莊改溜去南遠
新渚護沙移北營(清口木龍始自乾隆五年前河臣高斌因南岸御壩迤下險工奏請)
(建設木龍四架挑溜北趋頗著成效嗣壬午乙酉南巡閱視復經指示陸續增至七架以資逼溜護灘自乾隆)
(四十二年開挑陶莊引河扵第四架木龍處築攔黃壩溜勢改北去南漸遠所有五六七三架木龍在新壩東)
(&KR0782;入土中經薩載奏明啟拆復經指示扵頭架木龍上添改一架又於陶莊新河峙家莊南岸改建木龍三架)
(以期冲刷北岸灘土甚為得力是木龍挑溜掛&KR0782;後並可啟拆改建事省而功倍實為補偏救弊之良法)救
弊補偏未可少抽薪於釡永無驚(木龍雖補偏救弊逼黃挑溜使不致灌入)
(清口固河工内不可少之法至陶莊引河新改使黃水直北趋下不復有倒漾灌清之虞則誠釡底抽薪之計)
(也)雖然應識滿招損謙鞏吾惟盡此誠
觀清口出水誌再叠舊作韻
壬午定水誌两壩去其擁然實有節制非聽一往送亦
弗害蓄清禦黃有束縱不過束縱間拆築費楗葑自從
定此制殊無費太重較之下河灾鄰國為壑供所以數
年來民鮮昏墊痛從來涉河務其議如聚訟兹實出獨
斷幸免執已用下河屡獲收室家逭乏空河臣守此策
竅要頗稱中戊戌秋河決竟掣大溜動賈魯不能容睢
淮因致洶尾閭歸洪澤株守斯害衆預命開五壩(前歲豫省)
(漫口之水入扵賈魯河由睢河渦河而行遂為淮水歸扵洪澤湖恐湖水陡長難展清口两壩宣洩不及諭令)
(薩載等扵五壩留心預防尋據奏清水勢大以次開放五壩幸無潰溢為患雖下河不免被水但其時早禾已)
(經刈穫所種晩禾無多即有淹浸之處尚不致成大灾)臨期漫&KR1555;&KR1555;因為之以漸
湖河叠疏控下河未大灾無聊之思綜懷哉切痼瘝恧
矣對稱頌
閱河五依
皇祖詩韻
禹之行在無營知者後來異所行
皇祖閱河垂至訓惟期稼穡底平成
謁
惠濟祠
惠濟千秋蒙庇佑
崇祠枚實見河干十餘年别今朝謁一片誠同昔日殚
不動微風刹竿静暢流清水巨川寬大河北徙陶莊後
益頼
神庥永奠安
阿桂等奏報引河已放溜詩以誌事
陶莊籲
神佑即日得佳音(陶莊引河初成即勅建黃河神廟以荅嘉貺兹初十日渡瞻禮神祠)
(默致虔禱即扵未刻得阿桂等馳奏稱初六日晩間開放引河掣動大溜奔騰下注至初七日夘刻已過百里)
(外之和好地方且初開時金門頓落水一尺次日又落四寸察看引河實已掣溜六七分現在相機堵合等語)
(是甫瓣香申悃數百里外即荷神佑垂貺更期迅速合龍耳)引溜就新速歸川赴舊
深翕流庶無變
垂貺信昭諶必俟合龍後吾方敢慰心
慈雲寺瞻禮
招提久建運河濆
題額依然仰
聖文(慈雲舊係小菴雍正十二年辦遂皇考勅建慈雲寺命淮關監督年希堯督成大叢林因僧玉)
(林住持仍令其派下承接云)為闡宗風期悟徹重臨南國致瞻勤幾
番掖
輦明如幻一晌登雲忽不欣已是拊膺思
昔日那堪翹首望
慈雲
閱老壩合龍處
甲午秋漲盛老壩黃河決㴞天勢莫遏萬姓遭臲隉賑
救不遺力督催速堵缺廿日奏功成
明神佑誠别(甲午八月外河南岸老壩口隄工漫溢大溜全注決口板閘淮安一帶俱被水淹當)
(飭赶緊堵築于九月初八日開工進埽至二十八日合龍两旬功蕆實頼河神佑助云)兹來視隄
工出水高凸凸瓣香致敬宜安瀾籲以切老幼紛隨輿
温飽多歡悦元氣似已復閭閻亦填列而我一迴思往
事不忍說
閱淮安石隄三叠前韻
淮安無不安清河並入海然而安難哉至今難更倍辛
未始南巡土隄以石改癸酉並漲時恃此為寧載(淮城西北)
(舊皆土隄辛未南巡臨閱始建石工癸酉河淮並漲淮城幸頼石隄之利)惟蘄奠昏墊那惜
勞畚橇是後凡三巡粗識其原委然乏永逸圖宵旰厪
心每亦惟事補苴何有垂範楷甲午决老壩岌岌淮城
殆蕩析壊廬舍遷避市為罷亟命速堵築廿日功成愷
(甲午八月高晉等奏十九日外河南岸老壩口漫溢過水大溜全注缺口附近之板閘淮安一帶俱被水淹房)
(屋人口俱有坍損城垣幸而未頽隨即飭查撫恤尋據吳嗣爵等奏淮城南門外先已乾涸東門外亦涸出里)
(許西北二門早築一壩阻其進水居民陸續遷歸故廬城市早得安業因飭河臣上緊堵塞決口二十日即合)
(龍)兹觀雖少慰回憶心猶駭
過淮安城
御舟小泊射陽城登岸還教策馬行翠盖錦旍徹儀衛
風鞍露冕決民情弦歌那聽八音奏婦子稍欣百室盈
甲午迴思灾甚劇今來額慶爾更生
過寳應縣
傍岸艤蘭舸度衢攬玉韁民情益親切土俗念周詳舊
號平安漢新稱寳應唐若論予夙志惟是祝綏穣
閱壩
南關迤邐接車邏封土下河受益多(壬午南巡親臨酌定視五壩水誌預)
(開清口以洩湖水其山盱五壩封土不令輕拆下河十餘年來遂獲連歲豐收)戊戌洪河經異
漲預防思患早開矬(戊戌秋河決儀封下游入洪澤湖清口两壩悉行展拆猶減洩不及)
(因勅薩載等留心預防無已啟山盱五壩歸之高寳諸湖及歸諸湖不得不開南關車邏諸壩歸之下河幸早)
(禾已收晩禾補種無多尚不致成大灾彼時權其輕重為無可奈何之辦理耳)權其輕重誠無
奈那免閭閻被薦瘥惟冀儀封合龍速不資壩減永嵯
峨
過高郵州
高郵昔水鄉五壩減水受自定清口誌封土五壩守(前此)
(啟五壩以洩洪湖盛漲高郵等處下河一帶叠被偏灾自壬午春親臨相度酌定視五壩水誌展拓清口東西)
(两壩為釡底抽薪之計其山盱五壩不令輕拆從此下河連歲豐收乙酉南巡已觀成效十餘年來屡獲有秋)
下河連歲收蓋藏比戶有戊戍黃河決水向洪澤走尾
大恐弗掉預減咨可否(戊戌秋豫省黃河漫溢由賈魯河睢河渦河入扵洪澤湖因恐)
(清水驟長清口两壩宣洩不及湖不能容屡勅薩載等留心預防未幾清水陡漲洪湖不能宣納清口悉行展)
(拆仍未能洩減薩載等以次啟山盱五壩歸之下河所幸早禾已經收獲晚禾補種無多浸没有限遂不致成)
(大灾)因為之以漸未大灾田畆己亥亦如斯倖矣邀
天偶兹來觀閭閻頗覺相安阜然而憂民心益甚以日久
至維揚即事
小雨北風起蟄雷(是日始聞雷)夜隂曉霽進舟催日暄景䴡
春方仲幼挈老扶民總來稍厭笙歌特煩䀨不嫌梅竹
作清陪竹西小杜曾留句何事唐時已有開
上方寺
蜀岡此其尾登岸必先臨尚遠笙歌沸却欣松竹深山
僧習俗禮野鳥解禅音顔李贊吳畫查然莫可尋
駐蹕天寧寺行宫再叠舊作韻
梵寺天寧䢴水邊行宫右側駐旌便重來仍值仲春月
别去忽成十六年栢樹喬偏增古貌梅花放不入時妍
軒齋依舊景非昔東望惟增意黯然(天寧寺行宫東即為奉憩慈寧之所)
(今咫尺軒庭如舊情景非昔瞻望惟增悽感)
題大觀堂
大觀玩象羲經示設教省方義最該必有休民敷政化
寧因適已事徘徊神心契處㤀今昔天下為家那去來
理萬幾餘得清暇拈毫也覺暢吟材
文滙閣
皇祖崇經訓圖書集大成分頒廣流布高閣此經營(閣中貯分)
(頒古今圖書集成此閣亦倣范氏天一閣為之)規擬范家制工因商衆擎亦堪
匹四庫(四庫全書繁重不能分貯各處故祗賜圖書集成一部)永以貯層甍
慧因寺
淨慧本無因善因亦有慧無實淨之根有以善為蔇而
總非全提全提泯文義大士坐如如默然示度世
青琅玕館口號
矗矗干雲步步圖静披細籟奏笙竽青琅玕信和闐顆
戞徵含宫似此無
題淨香園
花以香為淨人因去有來春秋十六閱歲月隙駒催逕
入真玕曲座仍假竹陪(入青琅玕舘仍綠竹参天而軒中坐處雕木成竹為屏榻巧而)
(不傷雅)巧還不傷雅拈句亦宜哉
題趣園
日涉園成趣别之十六年景光仍似昔歲月暗為遷隄
柳眠還起山梅淨以妍略徘徊便去桂檝指前川
遊平山堂叠壬午舊作韻
䢴江昨日艤行舟清曉平山作勝遊七字昔年賡舊韻
春秋十六閱如流
慧因寺裏参調御淨善聊為辦有無(題慧因寺詩有無實淨之根有以善)
(為蔇之句)可惜僧雛不識此施檀熱閙羡金夫
杜詩休說李唐朝千百年來事已遥豈啻笙歌二十四
略嫌雜遝壓溪橋
漫教警蹕肅呼聲老幼任趋縱與横到處欣他親切意
不孤多載愛民情
功德平山一脈岡棧途跋馬尚無妨驩虞皥皥忘分别
底事子輿較覇王
精藍色色與空空丈六無為罷六通到此應忘一切地
而何點筆騁吟工
賢守清風一緬思(四字為御題皇祖)
奎文千載永留兹至今大法小廉者
垂訓依然凛
昔時
遊餘亦命返帆揚川路韶曦暄且涼岸轉舟行迴首望
綠雲叢底淡烟光
題倚虹園
今朝駐蹕饒餘暇園倚虹橋路不賒畫舫命遊任瞻就
溪堂近水實清嘉岸傍大吏周咨度川引洪流恐致差
(過倚虹園詢問薩載黃水到徐州之信據奏尚未接禀報計日應到而未到恐前此阿桂等所奏開引河或有)
(更變深為懸切薩載亦以為慮)如旱望霖愁更甚那更閒緒賞烟花
遊康山即事二首
䢴城策馬進南門聞說康山舊蹟存誰識濬河䟽運道
(康山在新城南門内高三丈許無石骨盖昔人濬運河時積土所成因築山館志書未詳所始亦弗深考耳)
竟成築館作名園時花二月之中遇古樹千年以上論
為倣畫禅書四字(舊有康山草堂四字額欵署董其昌書以康海落職後曾來讌飲得名但)
(筆法不類香光因倣董法重書四字賜之)似於不似緬釵㾗
汴州節木久名揚(陶榖清異錄云廣陵東南一都會凡百頗類京師號節木汴州)更說
康山有草堂城市已云擅幽絶(石刻米芾城市山林四字似属偽作)管絃
何事閙紛忙愛他梅竹秀而野致我吟情静以償略步
樓臺高下者謂應數點愧香光
新調河東總河李奉翰奏報黃流已至徐州詩以
誌慰
清曉正慮河恐復有更變卓午接奏章徐州黃水見川
流六尺餘歸故道機現(十六日午刻李奉翰奏到十四日至徐州見黃河内黃水增長)
(六尺八寸現已平槽溜行迅速此係儀工引河成功大壩定已合龍等語覧之欣慰惟佇望阿桂等奏到耳)
阿桂何未報疑信猶參半佇待合龍信吾憂或少間
塔灣行宫四依
皇祖示江南吏韻
以休存夏諺時邁著葩經同任民父母莫㤀物毒亭食
衣雖稍足熙皞未全形咨爾法廉者毋勤供蹕停
題得閒堂
夘發辰牌駐程纔廿里強(是日自揚州至塔灣)春雲閣雨色野岸
淡烟光到早得閒早書堂遂額堂傳宣謁疆吏仍是萬
幾忙
微雨
微雨午前密江雲暗遠天無聲惟潤物有喜是宜田梅
萼娟如洗柳條重欲眠蜃忩憑眺處綠麥正芊芊
阿桂奏報將合龍形勢詩以誌慰
未敢稱功就先期逹喜音金門溜已斷竹箭落猶深(阿桂)
(奏儀封決口扵本月十一日午刻两壩攏合隨上緊填壓未逾數刻金門立見斷流大溜全注引河但尚有一)
(二腰漏處未屆十分放心不敢即馳報合龍然十一日金門業已斷流大溜全入新河壩脚俱係停水而長水)
(亦已消退等語)腰漏誠無礙脚停亦漸沉黃流將到浦(薩載奏黃水已)
(長至九尺餘十六日已據禀報黃水已到桃源境内距清黃交滙處不過百餘里)蕆事庶幾今
塔灣行宫五依
皇祖詩韻
五度南巡五歲華亦經五次韻賡麻豫遊敢逞己之欲
中外由來帝者家聒耳早嫌絲與竹怡情那在鳥和花
堯年行館惟斯一兹漸多空言戒奢
過瓜洲鎮
瓜字原為江裏洲閘成潮不到揚州(蔡寬夫詩話云潤州大江與揚子橋)
(對岸瓜洲乃江中一洲唐李紳詩云揚州郭裡見潮生當時大江之潮揚州固嘗見之自瓜洲以閘為限潮遂)
(不至揚州記載家遷就失實嘗訂正之詳見向所作廣陵濤疆域辨)從來記載多遷就各
報見聞滋怨尤無暇因他考古蹟有心惟是切民謀甲
申憶被坍沙後(甲申六月高晉奏瓜洲江水長發丈餘迴瀾壩岸坍嚙至七月汛平加甃碎石)
(江塘復完十餘年來頗為安鞏今閱視民居較之前巡所見益覺稠密矣)重覩閭閻奠以稠
渡江
不藉稱帆利真如渡鏡空雲頭霏細雨江面斂微風艤
岸方知到得門乃自通
瀆神信昭貺欣感意何窮
至金山駐蹕作
畫舸長江茲五度較前四度景嫌殊雲瞻日就情仍彼
遊奉
歡承感切吾未可罷巡以民戀依然安泛頼
神扶金山純粹而精處秀助吟酬那得無
金山寺五依
皇祖詩韻
治安端在萬民和欽仰
堯勲自勵多即此林林迓鑾者心誠如保中(去聲)云何
題鏡治齋
浮玉中行齋向曾額鏡治憩宿偶循名於斯有二義一
曰鏡在民果得教飬遂一曰鏡在已屋漏可無愧自審
多未逮徒言何濟事返躬每以先玩景猶其次
遊金山寺五叠蘇軾韻
觀我莫若觀乎民浮江即似浮於海君師責匪道不行
遐想乘浮愧應在泊舟茲復遊頭陀風恬曾弗揚微波
長流萬里奚啻萬西源東委興懷多往來梭織行帆揖
四民赴時争一日飬欲給求其艱哉省方亦曰厪黎赤
海門湧出玉蟾魄光耀巨川練非黑而我夕窗方映明
擬賡蘇句心先驚欲罷不能羞不識險韻依然一體物
流者為永峙者山曰流詎巧峙豈頑峙流祗寓樂而已
何係仁山與智水
題文宗閣
皇祖圖書集大成區分五百廿函盛空前絶後菁華煥内
聖外王模楷呈秀稡江山稱(去聲)此地文宗今古貯層甍
略觀大意那知要知要仍惟在力行
金山四叠舊作韻
大江洗不盡山青色匪色還形匪形萬劫以來天與淨
九州之内地稱靈仲春月值景方鬯十五年過蹕重(去聲)
停為憶前巡掖
輦處措詞無緒意冥冥
試看欄外東流水恰似胷中一片天魏躓吴顛同是戲
風聲月色自為仙鏡呈上下照終古樓貯圖書始近年
(前歲賜古今圖書集成一部扵金山行宫鹺臣建閣以弆并請扁額名之曰文宗閣並御書江山永秀額賜之)
翻笑開函難遍讀無邊景物逓關連
觀濤樓作歌
觀水有術必觀瀾濤實為瀾之大者海固最鉅江次之
較於湖河更雄也層樓峙立俯石排盈川顥氣向東瀉
習習微風略鼔之漻淚奔騰難狀寫洞心駭目不可視
萬變千竒幻真假榜者於中若無事持心既定任上下
(叶)古人於此亦有言南人之舟北人馬須臾風定浪亦
息適纔見者都無把
登金山塔頂四叠舊作韻
大江東望玉簮尖忽到拾登百級兼無地有天雙目豁
撫今思昔一心恬十餘五載景重閱四叠七年韻再添
拙速雖然遜響鉢亦非鬚斷數莖拈
自金山放舟至焦山五叠蘇軾韻
輿情望幸酬深耽用是五舉巡江南金焦两點矗波翠
何異前三與後三路便聊以駐信宿要因省方觀田蠶
懸華結綵稱祝頌何德被民增怍慙昨者浮玉憩山館
今朝順流漾江潭西以屋勝東樹勝敷葉吐蘂春未酣
未酣之意勝酣矣即斯三勝誰能談侵尋譙亦有建置
莊嚴定慧(寺名康熙二十三年賜額)輝珠龕那更峰頂事點綴譬
之食蔗窮其甘東坡艱韻忽五叠雖曰逸興寧非貪黃
頭桂檝候已久清賞既適歸亦堪佳處無須重繫戀倩
閒雲為封巗菴
清寄堂
書堂古寺側清寄向曾顔一十六年别青春片刻閒吟
安松竹裏瞬息昔今間俯視東流水何嘗有往還
竹樓
竹樓此日復相過覺比前遭鳳尾娑背念王家記中語
&KR0904;然高致恐輸他
海門庵
東向江連大海溶丸泥那得此門封扶桑曉旭紅雲湧
泰岱何殊日觀峰
遊焦山作歌三叠舊作韻
既是名山那無屋譬人盎背必有腹頭陀應弟焦先兄
如氣相求相應聲東西雙峰秀拔水在此曰此彼曰彼
其實一脈地根連何有於行暨夫止知之而復云來遊
斯則隣非弗隣是春和日䴡正良辰山僧速客意甚勤
輕輿減從試攬勝不教緹騎呼紛紜羅漢巗傍得入路
瘞鶴崖畔尋遺文棧道步步入叢雲青玉島俯江波氲
由東而南漸夷曠僧菴民舍相區分周覧原未消半日
迴舟两岸景吐吞江天一色遠莫辨斷續鐘聲時尚聞
甘露寺再用張祜韻
古寺枕江岸上方絶世埃春能醒物睡佛已識予來徒
和張(祜)家句那尋李(德裕)氏臺浮雲為(去聲)攬景歸岫一時
開
平風静浪歌
風以浪為用浪以風為鼓風平浪宜静浪静風平覩(一觧)
我泛揚子亦數度無不平静邀
神祐百神受職總
天恩敬
天感
神銘心所(二觧)昨日微雨今日晴焦山速客亦已誠往來
畫舫大江渡何異太液與昆明(三觧)浪自静風自平巽二
坎六息應聲布帆弗掛寂五两軋軋雙櫓乘波鳴(四觧)中
流攬景猶餘事心恬因亦理觧生大之無極而太極雖
互為根静肇成次之物來而順應為順應者自静呈(五觧)
觀水雖有術觀瀾亦末矣不如寥天一無動契其始告
彼抽秘騁妍者曷澄其末返而求諸六經旨(六觧)
策馬過鎮江府
艤舟策馬過毘陵為便就瞻郤輦乘那禁笑呼任前後
頻詢疾苦切憐矜省方首在官方飭籌治惟於民治徵
感豈易言弗致畏不嫌襍遝謂相應
登城霞閣三叠舊作韻二首
駐舸教依岸鳴鞭爰度衢詎寧事掃&KR0904;卻覺過勤劬層
閣知臨水三分緬昔圖(閣名為董其昌題俗為之三義閣)未能便顛魏
無已且親吳世遠泯傳說時巡競祝呼萬民傒我后代
匪后來蘇
涿鹿近經郡樓桑尚有衢建興真不肖諸葛惜虚劬川
水仍常鏡城霞遠入圖耕桑殊盛昔文物向稱吳忩蜃
略閒凭墨娥可便呼八章酬八韻叠倣聚星蘇
黃河至清浦
黃河至清浦(薩載連日奏報黃河水勢加長今復據奏十八日徐城誌樁長水一丈一尺餘山安)
(廳禀報雲梯關長水四尺九寸溜勢湍急全黃已復故道直逹歸海等語是黃水已過清黃交滙處所直赴海)
(門可為欣慰)斯為歸壑定雲梯關非遥交滙故道競河決逢
已屡弗久合龍併此番閱两歲久為吾民病(儀封決口自四十三)
(年七月至今幾及两歲屡屆垂成而毁向年堵築漫口從未有似此久者)宵旰冀功成發帑
吾弗吝(叶)重臣往經理竭力無餘賸引河大開寬始得
溜還正(此次漫工前後撥給部帑並两淮鹽課銀五百六十萬两並命大學士公阿桂前往經理近復)
(將引河大展寬深又接作挑水壩逼溜北趋始得黃水歸還故道惟阿桂等慎重奏報尚未得合龍喜音仍未)
(免關心北望耳)惟因慎其事未報合龍竟關心仍北望既慰益
顒敬
遊寄暢園再叠丁丑舊作韻
江表初看山勢鴻埠墩西放一舟通秦園蕭寺相鄰近
水閣雲忩小憩中視昔由今興堪託松聲泉韻畫慙工
倣斯早已成八景(扵萬夀山左倣斯成八景名之曰惠山園)愧是卑稱大禹
宫
惠山寺四叠舊作韻
惠山依舊矗青螺層叠禅林護呿羅一片赤心㤀今到
幾莖白髮較前多慧枝演法高還下忍草當春婆復娑
禮佛而非佞佛者留詩最是好檀那
圓池
圓池圓中規恰似月之滿石洞在其上夏凉而冬暖
方池
方池方中矩本自圓釃出清冽遂不及惡居下流述
至蘇州策馬入城
安福艫維運水濱玉鞍徐控入城闉可知其切覲光衆
總是此衷保赤民少者壯而壯者老别因久故久因親
銀牌分賜諸耆艾自笑吾年亦七旬
凝懷堂三叠舊作韻
展義觀風俗勤民念食衣豫遊切休助言行慎樞機憩
宇體無逸瞻簷思入微
奎章揭道趣
三字萬年輝
阿桂等奏報儀封合龍工成詩以誌慰
決隄雖幸築時和(四十三年秋間儀封與時和驛先後決口乃時和驛漫口塞而復開者再)
(至十一月杪始得合龍而儀封新工復有蟄䧟遂至濡滞年餘)工滯儀封一歲過治水
江南宣手熟(儀封漫口後即命大學士高晉率諳習樁埽之將偹李永吉等馳赴豫省董助堵築)
屬薪山左運肩摩(儀封堵築漫口所需稭科較多恐本省採買不敷曾两次諭令直隸山東)
(扵附近豫省地方各購買稭科運往應用)幾成復變誠胡謂(儀封之十六堡屡築屡衝因復)
(議移扵七堡築順黃壩又扵王家莊展開引河以掣溜勢)西掣東穿竟若何幸以開
寬引大溜(上年十二月内阿桂等奏請將引河大加開展寬深又接作挑水壩逼溜北趋黃水始掣)
(入引河復歸故道金門合龍)乃能翕受復原河文堙徒憶酸棗叙武
作應同瓠子歌慰以為慙功奚有祗寬賠例廣恩波(此次)
(漫口幾閱两載始獲蕆事合龍報到為慰復以為慙即在事大臣如阿桂等亦自不肻仰叨天功更邀甄)
(叙惟司員及司道知府等官非大臣可比仍令交部議叙至漫工糜費銀两照例亦應著賠但此番辦理情形)
(實非比前數次阿桂等悉心經理亦不遺餘力所有用過工料銀两悉准奏銷毋庸議賠惟決口䆒由平時防)
(護不慎所致因傳諭阿桂查明河臣姚立德撫臣徐績任内所辦隄工歲修分别著落賠補勸彰懲勸并宣示)
(中外令知辦理庶務一秉大公云)
獅子林再叠舊作韻
山莊御苑雖圖貌(避暑山莊與御園均仿獅子林而數典實自吳閶是同是異尚覺舊踰扵)
(新耳)黃氏倪家久繫心恰以金閶重蹕駐可㤀清閟(清閟閣在)
(獅子林中)一言尋略看似矣彼新構祗覺輸於此古林壬午
摹成長卷在展聽松竹答清音
題虎邱雲巗寺
虎邱上復雲巗寺略覺畫蛇與足添一切有為法如幻
六時無作笑何拈磬聲自迥落而下劔氣於今久亦潛
側有行齋供静憩翻書聊當閱華嚴
静觀齋
虎邱最是繁歌舞卻見
堯年額静觀我有還淳返樸責繹思
垂訓意遑安
含暉山館
山館重來憩㤀言却似歸偶參禅偈静不異道心微庭
有松隂冪床無花雨霏最繁簫管處巗閣祗含暉
虎邱寺五叠蘇東坡韻
蘇城北平原拔地起崇嶺其磴五十三其磵通深井嶺
頂法王宫浮圖矗雄耿梵唱落雲間絲管真䀨黽虛傳
虎踞巔徒說劔飛礦盡信不如無論欲戒竒猛玉局同
此意妥貼新詞騁用韻不妨險廢食豈因硬逮茲五叠
之雖遜響鉢頃拙速頗亦成足遣清興冷仰蘇樓咫尺
致我睪思永旋蹕循山塘歷歷觀民景鐘聲漸以遠鍼
尖餘塔影顧問扈駕臣可誤奏章請
遊支硎山再叠丁丑舊作韻
未改山腰石脚泉支公别卻十餘年可知無住光隂幻
便是有為清淨禅大似翻經參半滿不殊懸鏡泯中邊
既然一切應無礙底事迴思復愴然
支公庵
支硎山復經蕭寺松韻泉聲總快情却笑上人稱善遁
至今仍未遁其名
題寒山别墅
支公菴甫過别墅面前看滴翠圍横嶺濺銀落激湍向
知有行館便可憩遊鞍偶憶宦光事寒山未甚寒(朱彛尊明)
(詩綜趙宦光字凡夫吴人饒扵財卜築城西寒山之麓陶洗泥沙俾山骨畢露高下泉流凢遊扵吴者靡不造)
(廬談讌廣為樂方云云雖山以寒名而梯巗架壑構築精雅甚且廣結交遊絶不類寒士所為知非陶淵明軰)
(之眞隐也)
綠雲樓
支硎小嶺過非遥别墅寒山近若招遂進牆門尋曲逕
便登樓級凭虚寮綠雲題額横松棟繡野連塍䜿麥苖
嫌彼亭臺增點綴無過走馬看中消
飛魚峡三叠前韻
溪魚異於海那有翅飛然(海中魚有翅能飛江湖之魚即不能飛况溪魚乎)訝
此胡名峡豈其遂奮天設如燒尾喻益遠曝顋仙觸景
聊成詠猶慙四十賢
馳烟驛戲題
稚圭文孰移於趙我此省方非隐淪老尹却云看山似
(凡遊覧所至不過略觀大意尹繼善曾比之馳驛看山言雖近戲頗合余寓意而不留意之旨)憶其語
亦憶其人
對瀑三叠前韻
山為道人骨瀑即地仙髓小對两相㤀無物可持洗
題澄懷堂
懷藴方寸間澄或資乎境内外似倒置斯可喻而省譬
之鏡設前弗對安知影影現緣對者則仍在已領别墅
固明秀數歲空孤景而覓懷不得乃因澄以静欲遂㤀
言詮物物任平等
清暉樓
一泓池水碧而清圍暎山暉漾影明鮮與層樓湊詩趣
無勞響鉢亦詩成
寒山千尺雪四叠舊作韻
一十五載别寒山重巡依舊臨山泉泉聲山色本如是
以何為委何為源澄懷胥可會理趣觸目無非契道詮
適來别墅(寒山)暫遊憩輕輿遂命曲徑緣至閣坐而聽昔
雪六花落峡為潭淵聲非聲亦色非色但欣濕潤蒸巗
巒曲注肖之塞上塞雄流圖以田盤田西苑略葺勝朝
蹟而皆視此鼻祖然(向扵熱河盤山竝西苑仿照寒山為千尺雪復扵盤山自寫千尺雪)
(圖而命張宗蒼寫寒山董邦逹寫西苑錢維城寫熱河各為一圖四卷合裝分貯四處要以此為鼻祖云)四
圖分弆於四處興存得一函三間
聽雪閣四叠舊作韻
雪落千尺高其源本磵底斯乃假名象取譬言之耳六
霙那計尺實固勝幻美實雪有時罷幻雪無時止又似
幻勝實試看憑而喜因悟一切說炙轂艱窮始巗泉付
不知如是淙而已
五依
皇祖華山詩韻
更入向西路春山幾叠深新題選竹刻舊詠被苔侵寺
鮮參禅侣庭來聽法禽雖云騁遊目隨處仰
堯襟
駐蹕靈巗四叠舊作韻
十六春秋一瞬中靈巗重駐昔行宫瓣香梵宇先瞻謁
步輦雲衢西轉通古樹護門到春綠閒花繞砌暎曦紅
晩來書室消清暇鐘韻悠揚恰在東
臨湖榭
向南山榭曰臨湖幾餘坐可盻具區具區雖遠見不遠
意之到豈到之殊東西洞庭峙萬劫洞天竒語多半誣
香水溪實在眼底越來由此曾傾吳撫景弔古遣清暇
亦云逸興遄飛俱何來圖近新築葺(此次南巡屡諭該督撫行宫名勝一)
(切照舊勿稍踵事增華而楊魁乃扵西蹟山程園中點綴數宇以圖近觀太湖成事不說撫景祗覺增慙耳)
成事不說徒慙吾成事不說徒慙吾弗此欣夫轉懼夫
靈巗雜詠五叠沈德潛韻
昔憐德潛老驟用緣鼔舞誰知引宫墻圬乃於糞土(德潛)
(年六十餘始得第憐其晚遇選入翰林屡擢至禮部侍郎加尚書銜以示鼔勵及予告歸里仍准食俸扵詞臣)
(中受恩最深德潛宜如何感恩守分乃唯利是圖甚且為逆犯徐述䕫作詩序使其身尚在自當明寘典刑得)
(逃法網實其倖耳)述䕫實亂民為序託李杜生當正以法幸其
人成古
右館娃宫
不以人廢言其詩實斐然茲復至靈巗成詠聊記年仍
五叠原韻水遇渠必湲琴臺接館娃絶響誰欲眠
右琴臺
石洞山半腰那可搆廊敞而曰有屧音捕風率傳響潛
既訛以訛余亦莽其莽拙速足成萹未可無言往
右響屧廊
雜詠第四章高閣吟涵空茲實有層宇拾級披清風是
耶亦非耶名象混魚龍五百年之後將復傳離宫
右涵空閣
左日而右月一例於山頂誰與分甘澀(蘇州府志載山有二井謂之日)
(池月池相傳右甘而左澀試之殊不盡然)無過虚捉影中冷固勝此無勞試
修綆即今吳宫非餘此不改井
右吳王井
渫然一泓水颯爾萬古泠誰名曰研池虛印青天青吳
王聲色徒那觧溪籐横日夕悦越姬越兵來不驚
右研池
吳宫多芳草揚風而浥露羣姬日采香勞勞玉腕素以
供夷光用椒蘭焚曉霧旋起絲管聲響送西舂暮
右采香逕
德潛詠翫花意在悦山谷惜其幸晚逹而反不知足每
為諛墓文不辨涇渭渌仆碑非魏徵(德潛因徐述䕫逆詞案發廷臣僉議)
(應削奪階銜祠謚並仆墓碑以為衆戒因從之此實德潛㤀良負恩所自取非若魏徵為媢者毁短言徵錄前)
(後諫争語示史官唐太宗滋不悦仆所為碑者所可比也)疵行無能浴
右翫花池
穹窿山上真觀叠乙酉舊作韻
古觀崇椒奉玉真蕭臺重仰欝羅親求仙那問乘六氣
祈歲惟殷撫五辰偶爾小遊出塵地已教久候覲光民
鳴鞭吟興知誰引鄧尉非遥即右鄰
鄧尉山恭依
皇祖松風水月額三叠舊作韻
卉裏有三友稱兄定是松依然隣弟季肅若緬
題重惟是含香淡不妨取蔭濃漫云别之久來往每扵胸
右松
四字額垂古五言韻叠風仲春雪霏白初日海升紅習習
悠揚逓恢恢境象融即斯
標至道何必訪崆峒
右風
青青鄧尉山白白太湖水山固如大庾水豈譲西子寫
韻瀾漪間弄影鏡光裏
宸章不言梅括盡梅之旨
右水
問梅何所宜不水則於月浮動漫重儓孤高信超越印
處玉是姿照得冰為骨
奎畫朗千秋春芳亦無歇
右月
鄧尉香雪海歌四叠舊作韻
閱十五載久别吾即今重遊恍似初山陽山隂各執見
圖經誌乘多增誣大地豈不在海中豈繫一邱一壑之
卷舒辛未祗偶山陽到丁丑山隂始識模争竒竝秀都
具妙此後每並清蹕紆至理(村名)光福(里名)歷次第黃童白
叟紛迎途覲光雖愜衆所願麥田猶惜躪競趋漠漠一
片連南北分疏不可味之則有餘梅事實足稱觀止長
歌四叠供清娛何來有稱遠太湖西蹟更闢山蹊殊(楊魁)
(奏進西蹟山程園圖在鄧尉西北山蹊窈曲泉石殊勝且南去太湖不百步可以近供眺覧乃於其地復搆數)
(宇實覺踵事增華而結搆已成若不一至又未免孤其誠意亦成事不說耳)石泉梅塢精點
景欲與鄧尉較勝輸雙目之賞何多需心知此舉誠為
疎擬遂迴輿拚弗到又憐作者誠意孤增華踵事可長
此後言寧免云巡吳後言寧免云巡吳摛詞先用自訟
夫
遊西蹟程園紀事成詠
鄧尉復西去蓋行十餘里西蹟山在焉程氏園居彼志
云無多景潭西差勝耳(見一統志)大吏脩葺之供攬太湖水
事成乃弗說一涉聊為此高下度小嶺溪邨凡經幾到
亦未逾時坐亦未移晷屋雖謝丹雘石乃多砌壘其松
非古遺其梅或新徙獨是太湖近憑欄觀足底白浮及
漫山飣餖如置几何殊靈巗山臨湖榭(在靈巗行宫内)所視輕
輿遂言旋夘出時踰已舁者覺過勞彼亦人之子易馬
按轡行七十猶能爾過午還靈巗咨政戒怠弛誠馳驛
觀山(靈巗至程園往返八十餘里中途易馬還行館時已過午向尹繼善以馳驛觀山為比盖以余遊覧)
(所至憩不逾時於寓意而不留意之旨誠有合耳)倍由旬弗止顧謂大云可
一再斯否園應還故主吾弗更去矣
遊高義園
駐蹕靈巗有餘暇園遊高義去非賒溪村處處聞流水
春樹微微見落花逕路不殊昔年至景光恰值一時嘉
門前連理荆猶在(園外荆樹二本百餘年物數十年前始交合成連理范氏裔孫大同守瑶)
(刻連理荆三字扵樹)田氏遺芳到范家
法螺寺
甫别高義園言瞻法螺寺山路不十里遂造精微地何
以識精微水明山復翠梵宇據深窈樸鮮莊嚴事風旛
標法音雲峰矗螺髻左廂試展步微嫌飾點綴徒增淨
域景未識如來意
再題綠雲樓叠丁丑舊作韻
靈巗清曉降山隂高義法螺次第尋路便寒山寧可置
春佳别墅得教臨千畦麥向綠中望七字詩從雲外吟
陡憶當年掖
輦處悵然難措此時心
文廟
文廟吳中古來瞻致仰欽胡為觀像設或可擬尸臨(各省)
(之文廟俱奉弟神位而吳中府學設像制雖非古然較周人以子為尸而父兄跪拜其下若尸年童稚則)
(慮驚悸失儀如年及髫丱已有知識必且居之不安轉不若像設之妥神也秦漢後不行此制或職是故余嘗)
(疑周人用尸事因瞻謁吳中文廟像設附識于此)乙酉别成昔七旬重謁今敬
思不踰矩勅
命敢從心
過紫陽書院
書院以明學亦欲真材鑄况名曰紫陽晦翁教應溯寧
徒詞藻貴甚之情面付德潛昔掌此或尚工章句而其
實行卑没後乃敗露(德潛歸里為紫陽書院掌教雖詩文尚工而品行實卑後為徐述夔)
(作詩序允廷臣議削奪爵謚向年書院題句勖以努力實修未免失之假借耳)則我向所譽亦
失假借處知人信難哉於予改是懼
題滄浪亭
蘇城盤門側向有滄浪亭翠邏雖假山而其水誠清結
構樸而雅頗具谿壑情云備來往官於此為送迎我昔
曾一涉託意吟濯纓(乙酉戲題此有不知誰是濯纓人之句)即今興復别
六計廉胥程治官應此亟惟廉清乃成寄語遊斯者勉
實善副名
即事(於蘇州行宫作)
吳下艱逢十日晴浹旬開霽悦輿情人言巡狩符嘉兆
我慮田疇誤早耕大吏都稱慶時若(吳城二月下旬未雨詢之大吏均稱)
(本年春雪盈尺繼以雨水兼之日内早霧沾潤農田並未缺雨等語然經旬晴霽未免厪念早耕耳)深懷
惟是念民生遊山玩景其餘事示意因之七字成
欽定南巡盛典卷十六
