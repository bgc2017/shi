欽定南廵盛典卷十
天章(壬午)(江南)(山東)(直隸)
詩
廻避至蘇州
廻避至蘇州葑門泊御舟郡城徐按轡仄巷不鳴騶接
踵摩肩衆授衣足食謀萬民親切意兩日得因留
支遁菴
支公當日此肥遁剜石為龕隠翠棱却是無能遁後世
至今菴尚以支稱
出閶門遊寒山即景二首
清曉出閶門輕隂涼變暄逓來將雨意(南方涼則雨暖則晴北方暖則)
(雨涼則晴風氣之異有如此者)慮致礙春温(江南今歲春寒甚長恐致傷農為切切念之)麥
葉秀含潤菜花黃較繁將興耕作矣愛聽上農論
鳴鞭度慶橋别墅見山椒小憩支公閣旋憑趙隠寮竹
虚原自密花冶却非妖欲暢青蓮想法螺喜不遥
澄懷堂
别墅多佳號澄懷我所題飛魚峽之上瀑布澗猶西游
目樂山水甄心悟筦倪無能斯久坐苑外馬聲嘶
蓉泉
泉以峰名峰俯泉春風翠蹕小流連清暉表裏欣相映
一朵芙蓉上下鮮
清暉樓
寒山别墅裏高閣曰清暉足日重來賞春光正入微含
漪訝波立落影認峰飛那更因天繪勞勞辨是非
戲題馳煙驛
馳煙驛路見孔德璋山山移文宦光所以命名也
前屢有詩令見石上刻驛為嶧命更正之並戱成
是什
驛路馳煙移草堂千秋結想有宦光何人&KR1575;石稱博古
不見孤桐曰嶧陽
法螺寺
竹逕通幽竺宇披高樓延賞坐移時華山更不煩重到
几席之間攬莫遺
天池
天池有水瀣漿如仿彿明星玉女居度難在人寧在境
曰毋錯會枕中書(老子忱中記華山可度難池在山之巔故高啟詩有靈峰可度難昔見枕)
(中書之句)
題高義園
萬笏天平翠名園有范家但看題兩字早覺勝其他雨
意如湔竹風情善舞花麥舟前軌在善繼莫教差
白雲泉三疊白居易韻
白雲泉是白家泉林色嵐光太古閒不為炫能頻疊韻
高人風度緬其間
用高啟虎邱次清遠道士詩韻
清遠竟何人清詞麗霄漢豈其謫仙籍塵世等遷竄飄
然落吴下虎阜一遊翫驀遇沈恭子殷周談汗漫仍復
返雲衢誰能窺道岸魯公書劔池漫漶苔蒙亂此時未
磨崖得全乃以半青邱出塵想和韻懷聚散而我兹竭
來勝跡遇春旦依樣易得句詎能誇藻翰本無求仙心
饒有憂民歎流連非所宜敕幾思益贊
劔池
山川宇宙來便有豈信劒飛劃作巖四字宣尼曾不語
惜哉佳境溷愚凡
冄遊靈巖作
昨日細雨今朝晴南國為喜宜春耕靈巖秀色在咫尺
姑舍遼待非近情出郊罫町濯綠潤花柳時世装嫌輕
駢填老幼步隨馬禁&KR1011;菜麥&KR0008;農氓不三十里倏已到
盤旋山路(袁)熟程松風謖謖掃塵跡塔影矗矗標心旌
調御丈夫對我笑去來現在奚稱名到此著語不可得
逡廵行館憑南榮太湖眼底一勺水三萬餘頃誰量衡
但覺空闊物不染無内外復無將迎我心與之然乎否
風鈴落落催宜行
遊山方方楞伽寺
治平西去總湖邊熟路分憶昔年山色波光相蕩漾漾
蜂臺鹿苑實駢田春忍草奚為忍泯識禪枝固是禪若
問楞伽標妙諦峯峯法爾茁青蓮
行春橋乘舟歸蘇州行宫即景雜咏八首
蹋馬靈巖復上方石湖側畔小徜徉昨題七字磨崔讀
(昨仲春遊石湖時見山腰一泓清泚可愛四面皆石大士閣在其上因題有誰識山腰始是真之句今來重遊)
(則已&KR1575;巖壁間矣)行館言旋進便航
白芷青蒲演漾舒漁舟艤待欲何如繄予漢詔猶曾憶
生飬方春不打魚
行春橋下春水明行春橋上萬民迎我欲治民如治水
淆之則濁澄之清
亭子湖心從未到西湖攬景况方廻勤民都似此争勝
吾更何憂不治哉
平流一帶郡城西潤逼吴天霽景䨑水碓溪橋皆入畫
男耕女織總堪題
菜麥潤含方過雨杏桃芳鬭恰烘晴省春正義夫何謂
詎謂無端問景行
馬行本較舟行速溝洫紆廻反致遲因悟北南形勢異
諸凡要適用為宜
鳴榔廿里胥門到按轡城中路不遥大略已觀民意悉
江寧發駕定明朝
蘇州啟蹕作
兩日駐行旌黃龍發水程不耽惟我志略戀是民情吴
會歌聲遠惠山秀色迎東南風恰好卓午到舟營雨中
雨中遊惠山寄暢園
春雨雨人意惠山山色佳輕舟溯源進别墅與清皆古
木濕全體時花香到荄問予安寄暢觀麥實欣懷
惠山寺疊前韻
每逢佳景喜題句率以鐫崖紀歲年是曰有為之法耳
遠哉無我祇如然愛聽春鳥閒彈梵懶與山僧坐講襌
一語何妨聊顧問即今悟處可曾圓(寺中猶有雍正年間内廷行走僧)
戱題惠泉方圓二池
一脈流來疏雨池圓甘方劣志傳竒人情圓喜方斯惡
泉自淙淙自不知
題漪瀾堂
四圍清泚繞書堂檐梠光翻漾鏡光乍可觀瀾知有術
因之點筆遂成章春隂瓊島雖數典(瓊島春隂有堂亦堂亦額是名)
松菴詎易方緬溯東坡題額意崇情泉石託偏長
若冰洞
石甃方圓引側注攀躋更上下雲巒討源直到真處處
冰洞翻花萬古寒
駐驆金山作
秣陵將問古氏父暫浮江雨不妨兼驛(是日自丹陽城霞閣發舟行八)
(十餘里申刻即到金山)風全静度艭水天憑几席花鳥列軒窗祗
合蠲諸慮誰云聲色摐
句容道中
掦子登舟指秣陵中途易馬渡江乘菜花引蝶麥藏雉
畫裏溪村農事興
迤南峻嶺北長江天塹真稱險莫䨇底事古來恃險者
豎旛頻見出城降
小兒已長老年多縱令隨觀不禁訶五十帛需七十肉
孜孜為慮應(去聲)如何
慧居寺
峰嶺因何秀秀因泉石遭恰宜耆域擴底較蔣山高禽
演無生偈松翻萬古濤闍黎惟守律不習坐禪迯
遊棲霞山
棲霞名寺遂名山點竄寧因字句間(本名攝山棲霞寺名也今云棲霞山)
(或因避攝之耳故戱及之)藥草攝生何不可乳泉滌慮恰宜閒偶來
尋勝非耽静敢懈觀民正憶艱樸斷行宫居信宿對時
擒藻我猶閑
紫峯閣
峭拔高峰生紫煙峰巔松柏見齊年三間小閣開窗對
太華何殊玉井蓮
功德泉
紫峰閣對青蓮壁下有泠泠功德泉僂指不湏數以八
論年詎祗閱惟千何當古月臨澄照且看微風作細漣
雖是山根略疏引由來得倍藉天然
棲霞行館作
行館樸而幽依然前度脩軒窗無俗韻林壑有神投鳥
語花間出泉聲竹裏流玲琒院牆内趁暇一登遊
太古堂
仰睎疊巘俯臨池宇宙以來原有之我自先憂後樂者
底湏高企子西詩
玲峰池
天半渫天池玲峰四面竒五年纔一照為爾坐移時山
以萬丈計泉淙為有源下視溝澮盈豈可相衡論老松
高百丈新松低數寸小草莫相欺會有凌雲分澹澹含
春日英英吐春煙野花姍入影也自一時妍不肯瀉為
瀑渟然守太初忽懷齊隠士亟命返肩輿
萬松山房
名山駐清蹕乘暇探山春春山日以佳紅紫繪菲芬山
房萬松中古色千青雲不與世同調乃得意所欣謖謖
寒濤翻蔥蔥翠蓋勻金吾報行漏適可前塗遵十八公
如語原非箇中人
題般若臺
山鳥春前呌山花雨後開是云般若相那辨有無臺練
練影堂
山中一湖水借問是誰開識性易疏塞得源可溯洄軒
圖略點綴練影足徘徊妙契澄清義觀民有自來
德雲菴口號
淰淰復英英境真乾闥城不教餘結習得句便前行
九株松
謂似會昌曾有詩三三瘦骨挺仙姿
去歲香山會九老居然兩倍之
疊浪崖
層疊竒峰作浪形大瀛海䜿萬尋青漁人何物津輕問
祗合虛舟不繫停
見山樓
出樹有高樓見山與額留由來一合相那問幾經秋崖
浪階前疊(疊浪崔在其下)松濤窗外流如何僧紹後不復覯潛
修
幽居菴
寒泉帶曲溪茂林鎻層嶁得趣以深逕納遠愛虚牖南
朝樓臺無太古雲山有幽居緬前賢今人稱(去聲)居否
峭舊室
幽居最幽處逕自林穿剔土得飛壁劙沙沙出瀉泉蒼
杉濕垂露密竹靄生煙結念屬峰頂無何便著鞭
登最高峰作
登峰登合最高峰風拂鬚眉雲盪胸下視鍾山諸培塿
綠瓊盆裏種芙蓉
江山地險帶還襟守德孜孜獨切心&KR1575;石長歌一再讀
(丁丑登最高峰長歌紀事)却教視冺去來今
話山亭
遊山歸來日未午院内山亭憩久許舉頭題額曰話山
不識誰賓抑誰主
石梁精舍
得逕琳瑯叢憩息煙霞宇遙吟目空闊俯暢意軒舉江
國既欣春吳雲復不雨山鳥與山花争妍真静所五年
瞬息間石梁自太古
春雨山房
冮國今年雨恰好行春無礙每逢晴晚來細點凌空灑
却喜山房善副名
武夷一曲精廬
巖根水繞階除步廓曲折雲擬議以成變變化武夷一
曲精廬
燕子磯
峭壁插長江孤騫似飛燕西引幕府巒東接臨沂巘(叶)
翠逕入丹崖花木繪明絢春風三度經每因駐雲䍐(叶)
設險信無過天塹夫何患南朝凡幾更臨流發浩嘆
遊觀音山永濟寺
緣壁飛樓鐡鎻牽下臨無地上惟天須彌海水依空住
棗葉龍宫現偶然
駐蹕江寧疊舊作韻
寰中可數建邦區觀勝應教翠蹕紆山帶江襟誠劇地
家絃戶誦久名都上游雖遜關兮&KR0982;偏處(上聲)猶嬴杭與
蘇守以金湯終在德每懷殷鑒敬惶俱
賦得江漢朝宗(得宗字八韻試江南士子題)
岷山濫觴泛嶓冡象天淙三澨峽流過九江川氣衝入
南垂禹蹟會北帶堯封是瀆首羣瀆朝宗惟地宗藏精
在箕斗戢浪息蛟龍來往濟商旅耕桑利士農海門滙
知近澤國勢觀重歸極保皇極吾滋絜矩恭
謁明太祖陵
嬗謝都關
運乘攘除非自本朝興代為翦逆當方革豈是因危致
允升常禁里民闌採木還教衛戶謹廵陵省方近撫
前王蹟殷鑒惟懷惕倍增
靈谷寺
蔣山開善寺移置得兹名一切有為法本來無定評閒
花明柰苑真樹護祇城偶讀前題句不牽今昔情
閱武
白下扼衝都將軍分節符百年久休飬一日此陳鋪技
奏桓如虎恩頒藻躍鳬謾云循故事嬉武戒殷吾
鷄鳴山
崥崹鬱鬱城北區高出城頭可望湖春風葩瑵朅臨駐
不須俞騎紛前趨扶擕老幼願瞻覲誰何無事嚴聲呼
六朝興廢則且置斯民三代寧有殊廵方詎謂玩山水
鑒古益切憂勤苦
遊清涼寺
去歲曾禮清涼山今朝乃謁清涼寺既曰清凉應一真
吾所知者已有二其不知者想更多旋於蘇文悟其義
譬如鑿井因得泉不可謂水專在是(叶)井同泉水無不
同妄分彼此真兒戲調御丈夫如是云是謂清涼無上
朝天宫用蘇軾題
玉局風流似紫薇遊吴望蜀遠歸登樓未覺山川美送
雁因懷音信稀高觀當年如宋否西園今日姓王非冶
城不少留題者獨和坡吟倚素暉
大報恩寺
城南最古寺跋馬試重尋亦藉觀民便曾無學佛心禪
枝千載茂梵㖵四天吟穹塔千雲表神遊當(去聲)步臨
題雨花臺
梅岡東麓雨花臺聞道談經曾致來豈識維摩不著座
争如太白祇銜杯(李白詩朝沽金陵酒即此處)六朝坊市誰興廢九
道江流自漩(去聲)洄未審苑城偶南望可應追悔此為哉
賜梅瑴成
無欲有精神趨迎清浦濱閉門惟教子下榻不延賓能
駐西山日引恬江國春推恩緣念舊(瑴成諸子俱未通籍詢知長子釴尚)
(可造就命賜舉人准其一體會試)
皇祖内廷臣
牛首山
大易乾為象南京離占(去聲)方兩峰恒角嶷雙闕表天
閶盡得江山秀况逢花草芳鶴林坐調御萬古示真
常
再題幽居菴
金陵返蹕駐棲霞西峪幽居清且嘉窄路入從雲片
石闌春落半錦堆花水流山住露全體竹淨松蕤是
道芽僧紹便存不徵聘名求名應底堪誇
遊攝山棲霞寺仍疊尹繼善沈德潛倡和韻
建業多佳山要以攝生冠聞名未見者尚爾生歆羡
况我曾命遊馳情結霄漢諸峯盡婉孌秀比總角丱
幾暇輙神交那藉圖經按泉石應好在每每縈遙戀
却付忘言僧長(平聲)年對塔院兹來緣省方寧圖暢遊
觀獨此未能恝吟懷吾早辦
言入功德門載尋煙霞逕颯爾淨四塵坦然遵八正調
御坐青蓮屏息不期敬緬懷平原人捨宅悟本性旅食
或乏糧之鬱隨弟慶(謂僧紹弟慶符也)仍住弇榆山水石足幽
勝吾聞狂狷者不棄尼山聖惜哉被季世化裁孰可凭
徒傳賜如意放浪林間聽
山之姿曰林山之骨曰石林姿既蔥菁石骨復垤峉盡
善誰能同那可計尋尺雲生峰欲連泉畫巖疑坼擇勝
不勝(平聲)擇底藉東坡帟徘徊擬遼待天籟落絶壁竅詎
概以萬號信笇以億山靈秘其奥應謝塵凡客東麓有
行宫松軒成少息澄懷思向遊摛藻抽義脈
草藥既芬菲應遊鶴與鹿巢松風籟翻飲泉月光漉翠
華忽來過想皆避深谷徒見曲折溪泠泠自瀠洑繖山
如有語未能隠者瀑以此我欲返秣馬命羣僕了知乾
惕人未可耽清福出門試廻聽澗水猶鳴筑鳴筑清神
心枉駕重攀上徑指最高峰沿路分竒賞雲林揖峭舊
煙江俯泱漭暢觀既云愜託懷亦戒蕩信宜下崇椒高
吹遵路往掦子剪平波棹歌發清響寓物貴不留有如
鏡中象展讀舊廵編聊當抒餘想舊編一再看宛憶倡
和事長詩欲重賡幾忙則且置是不宜作輟促成值少
塈休文留林泉吉甫隨車騎一則效負弩一則賦製芰
跡殊心則同悃見興歌際明遠擬俊逸長吉非詭異欲
罷我不能匪逞藻詞儷片時成六章用誌江山麗
駐蹕金山
百里棲霞曉策驄金山舟到日方中又成廻蹕時臨夏
每喜梅喜横江静戢風氣接鴻濛開遠勢峯連入高空
精藍寳帶常留鎮那見蘇公與印公
遠帆樓
梭織往來衆舳艫風恬浪静蔽江鋪遠帆樓上延遥目
太液池頭了不殊(西苑瓊島後臨液池有閣曰遠帆)
妙高望
玉京一峰秀浮至水中央此是最高處快觀千里長從
來無旱澇誰說有滄桑笑失中原者仍誇天塹強
三月晦日錦春園即景
名園瓜步倚江濱綵䑵淩江到及晨梅朵落同蓂莢盡
麥芒潤逼菜花新鳥言似惜芳菲意石態全含淺淡&KR0008;
綠柳紅桃流水閱錦春即景恰婪春
罨畫窗
塔灣行宫旁室曲折臨水致有佳趣因以避暑山莊
内窗名名之
虚窗正對綠波涯名借山莊號水齋却似石渠披妙蹟水
容山態各臻佳
駐蹕天寧寺行宫作二首
江浙豫遊返淮掦信宿留景光及春尾民物尚吳頭真
樹絶勝古新軒那藉脩睪然思謝傅千載真風流去日
梅纔發歸時梅子青流隂迅如此行館暫為停静趣相
酬答清機冺色形花宫坐調御萬古自天寧
大觀堂六韻
行館天寧側文㮰額大觀省方恊中正設教戒遊盤式
展九歌義匪求一己安增華稍踵事為愧不因歡
(去歲在京聞淮掦行館視前廵頗有增葺召塩政高恒入京西飭則稱建置已成不能更罷今來駐蹕賓覺過)
(華不為喜也)民力雖無藉商財詎可殫舜廵知弗逮禹德繼
誠難
四月朔日遊平山堂
畫舫輕移䢴水濱人思六一重遊廵隂隂葉色今迎夏
衮衮花光昨餞春巧法底須誇激水(商人引水為匪瀑激為趵突高尺餘)
(雖稱新巧頗失天真)淳風惟是慙(去聲)投薪江南山可平筵望望豈
因山因憶民
閱金灣六閘書事
湖西下河東行潦患必逮運河挾以南歸江路宜議豈
嘗無閘&KR0309;尺寸未詳計譬如受以尺洩丈斯得濟受丈
而洩尺弗壅定致潰昨過金灣時切切慮莫置重臣命
踏勘(昨以高寳湖河入江之路末暢命大學士劉繞勲等先行相度議以金灣加寬引河中閘改建石壩)
(西灣落低滚壩各條分立標識今舟次按閱悉恊機宜)果如所言弊相商事觧更
一一建標記灣頭洩水暢壁虎無多地鳳凰兩岸陡宜
皆姑舍是(叶)所重金灣頭洩水暢窄奰宣逹實罕暢應
與疏展暨東灣既落低(事在乾隆二十二年)西灣當並治(亦應落低三尺)
(今親臨視猶以為高命冄落一尺)引河更拓寬俾有建瓴勢我欲步履
視細雨風帆利閤閭歷攬全進止授次第即今東灣低
河水流未洎云以待漲時春時漲弗至何不先抽薪掦
湯勞止沸是宜重審度亦寧執己意(欲使常時湖水入運運水入江庶湖)
(虚得容夏潦然其有無礙運道則俟冄商)然此猶治標根源吾熟思在洪湖
五&KR0309;其故曾屡示苟其清口暢是皆可勿慮(叶)其如蓄
清言深中督河惎蓄而鮮致害願從吾無悔清口靳弗
拓小小煩從事信其功難成猶將患屢試
三依
皇祖閱河隄詩韻
冬官慎蟻戶河伯守龍宫無事功湏建多竒智轉窮泗
州安可復(泗城舊為水圯康熙初淮溢武家墩成大皇祖命築高堰之天然壩皇考繼工)
(居民得免水患)洪澤僅能通
皇考成高堰
堯巍
舜繼功
洪澤湖三依
皇祖詩韻
遙天無際碧涵虛為閱金隄立以徐我有要求豈緣木
那煩里革諫觀魚
命接築高堰磚工詩以紀事
武家墎迤南湖水已到岸
皇考脩高堰衛民帑弗笇迤北岸離湖築土仍舊貫癸酉
幾致危易磚籌禦捍其長千餘丈運口將及半今來一
再視預防慎思患一律屬運口緩急庶幾逭拮劬事下
策忸怩懷永奠
定清口出水誌詩以示總督尹繼善總河高晉
清口湖尾閭兩&KR0309;東西壅黃未奪淮時全淮此東送後
始言蓄禦本由人操縱而何膠柱者甚靳拆茭葑
(司事者不肯大擴清口草&KR0309;雖稱蓄清敵黃實以隨時拆築恐干多費之議耳)窺其意所在重
(平聲)築恐費重寧使漲高堰五&KR0309;漏巵供高寳曷能容下
河災可痛於是議出江徒紛如聚訟釡底不抽薪掦湯
審何用悉心求其策洪澤宜騰空高堰今出水七尺五
寸中如增至三尺清口仍弗動(叶)設再增一尺開十丈
洩洶(叶)遞長遞拓寬殺(去聲)漲利應衆奚待出五壩而始
拆倥偬秋汛過弗漲收壩資禦控(秋汛後洪湖水勢既定即應如常接鑲口)
(門或二十丈至十數丈皆可)審機在專一圖便戒旁綜有過願分任
其功不勞頌
渡黃河作
江浙返廵蹕清黃渡水郵往來恰兩月
慈夀奉千秋川闊氣雄亘風恬浪細流馨香慚(去聲)明德
錫佑每蒙庥
命疏濬六塘下游詩以誌事
大河迤北窪宿(遷)桃(源)清(河)沭(陽)海(州)六塘為之經其
緯諸河在歲久或淤滯暴漲屢致殆所以三度臨民瘼
曾未改是宜事鬟剔地廣艱乘載(叶)諸臣命往勘詳酌
期無悔具圖如指掌進止取有待展寬及去淤增低補
薄倍其鹽河滚壩啓閉定凖楷商利蓄固否民利消毋
乃仍責成監司(向無專司今命移駐同知一員特司啓閉閘壩事)相機理莫怠
集思廣忠益所期民樂愷佇望起瘡痏慰予此風採
命莊親王率衆護衛
皇太后由水路還都是日分程减從取道徐州閱河詩
以紀事(有序)
江鄉掖
輦三春
燕喜方申淮甸迴鑣四月清和乍屈惟念舍舟遵陸將
循置頓於齊燕以言
晏起早眠莫若溯洄於江路冀奉
萱幃而增豫宜從
蘭舫以安旋親藩夙事前驅禁衛分番按部幾程德水
浹旬視
膳恰逢半月仙園仲夏承
顔伊邇敬侍
登艫之候爰摛弭楫之篇
慈夀今登七袠餘奉遊江浙
意怡舒禮成展義還京國志切觀河邁沛徐春序無妨今
逮夏舟行自較
逸於車親藩扈衛遵川路半月言違謁
起居(至德州日水陸程適相值當於行宫問安)
安瀾
龍王廟疊舊作韻
保障觀徐郡
崇祠臨大河載瞻循路便
馬祜固隄渦去歲楊橋驛初冬瓠子歌合龍真是速錫
祉此無過銅沛今稍幸(自丁丑命增築徐城石隄戊寅又築徐州北岸新隄河身刷溜)
(既深凡徐属銅沛迤北至東省嘉祥魚臺汙田以次就涸閭閻生計漸復)耕桑幾閱河安瀾
欽
聖勅繼
志祝恬波
渡黃河至徐州作
丁丑省方至流行災實寬中般謀救濟(是年銅沛被水為劇既命衛城)
(土隄改建石工復留侍郎夢麟等會同督臣尹繼善脩治荆山橋一帶各工俾資釃澹且值災餘度作並增給)
(賑糧藥餌窮甿藉以少甦)午夜切辛酸旋轉蒙
天佑閭閻今改觀石堤衛城固
河瀆渡舟安民謝重生幸吾懷痛定嘆然寧不為喜今
日應(去聲)加餐
惠佑龍王廟瞻禮(有序)
徐州地扼吕梁當大河之衝屢遭水患丙子秋孫
家集漫口郡屬田廬益多被淹浸丁丑廵蹕臨勘
既分遣大臣等繕治上下各渠顧城北護隄仍土
工之舊難資鞏固命悉改甃以石事集而利水抑
神貺實嘉賴焉勅所建
祠雲龍之岡用昭祈報壬午再莅
升香展敬而系以詩
設教資
神道明煙著六宗城闉祈鞏固
廟貎奐舂容
帝惠惟敷佑吾心敢懈恭洪波籲恬壑萬古鎮雲龍
題放鶴亭
昨甫浙中吟處士今來徐下緬山人一般放鶴留高躅
舍是更當誰與親
遊雲龍山人作
大彭作鎮迥超羣蜿蜒如龍靉靆雲自是氣求詮易理
不妨幻住悦聲聞土饅頭下老亞父石綽楔前狂使君
千頃麥田民氣復絶勝前度此為欣
試衣亭再用蘇軾韻二首前章詠古後章即事反
前詩意
放蕩雲龍試點衣故人赴選趁行暉臨岐那恝忘京國
一片心隨去馬飛
稍喜徐民足食衣馬頭莫漫頌宸暉前廵惸狀猶滿眼
祗覺流隂迅似飛
黃茅岡戲成口號
黃茅當日使君狂突兀猶存百尺岡縱酒放歌且攜妓
即今寧不掛彈章
閱徐州城西石隄
城北由來有石隄加長五百丈延西依依萬民眠宵穏
嶪嶪崇墉出水齊凶歲經營還代賑(丁丑夏即興工代賑賑濟頗多)洪
波緩急賴相批即看綠野耕桑起保障千秋永福禔
河北孤山新土隄成詩以誌事
河至徐州窄此實限於地所以夏秋汛容川每艱致北
岸未築隄是或有深思蓋欲聽漫流聊為燃眉計然聞
河貴合刷深達海遂縱藉餘波厮忘慮沈沙積即今微
山湖南仰已明試浸滛金(鄉)魚臺沛(縣)無歲不行沴南
岸石隄成緩急庶可恃(叶)三縣(金魚沛)均吾民可弗為籌
逮重臣自都遣經營排衆議(戊寅夏命尚書劉統勲來徐相度築隄河員尚墨守)
(留洩漫水之議以束急易漲為疑統勲持之甚力遂定議築此隄)起自大孤山迤西接
舊塈大孤至蘇山亂石&KR0309;權宜亦足洩易漲沙存任水
去(叶)渡河閱告成衛田誠愜意數年頗獲收民氣較前
異懃懇事不策益復增吾愧
題黃樓再疊蘇軾韻
每遊黃樓必有說風流玉局前茅發到斯欲罷乃不能
把筆先愁韻險清野亭且置試衣衫九日緬懷洗鞾韈
(二語櫽括東坡詩意)望谼幸過守孤城痛定歡容綠酒呷賢守勤
民應若此河復為雲欣舉鍤丁丑事蹟略或同休我生
之戚我殺較於刺史有甚焉其奈行災煽羅刹千方救
濟不遺力旋轉終賴鴻鈞軋今來閭閻頗改菆井賣蒸
酒槽壓載登城閣得怡情黃水廻環碧山齾千村喜覩
起耕桑百里相聞有鵝鴨一杯遥酹老東坡何必高情
寄清霅
渡黃河作
兩日雲龍駐四番來往經(過河駐蹕雲龍次日閱城西石工畢復渡北岸閱孤山新)
(隄仍溯流而㢠廻今始渡河就陸北旋)鴻川常戢浪
巨瀆信昭靈楗石希安奠瓣香詎德馨(凡渡河所司備綵棚瓣香致敬)
舍舟遵路驛封牘奏
慈寧
荆山橋
三里長橋開孔多(橋凡一百五十九孔湖河之水由孤山茶城等處經橋下東入運河)綠
芒千頃浪婆娑漲波未至春膏足且喜農民穫麥歌
詣
闕里瞻拜疊丁丑舊作韻
過魯嘗聞祀漢王
師尊萬古帝兮皇斯文未喪真成慶違道以治(平聲)必致
六籍俱存猶港五年又值此廵方
天庥獻馘曾於泮載和籌邊昔歲章(丁丑過班闕里時尚未奏凱師故有在)
(泮行歌載章之之句)
駐蹕古泮池
此地非常地新城即故城(按一統志載曲阜故城在今縣東十里故丙子駐蹕詩有)
(十里東郊舊魯城新城安得泮池名之句今細考縣志所稱新築縣城乃明正德七年移送祥符間自此徙去)
(之城耳其宋以前縣治原在此盖新築隘而故址寬土人傳聞率多岐悮且考水經注所紀孔廟泮宫方位近)
(遠其地亦當在今行館之地丙子所咏失之未精覈也)館仍今日駐池是古時清
柏矗參天翠花攜入夏榮獻功久保定虔鞏凛持盈
謁
岱廟
時廵指江國致
祀遣春官兹取迴程近親瞻
祭席單大生功配
帝如在
貎臨壇肅拜無私禱抒誠心始安
戲題環詠亭
廟旁精舍小逡廵瞬息流隂十四春(自戊辰題句至今閱十四年矣)環
壁苕華泐羣詠幾成五色目迷人(粗閱數首無一佳者)
登泰山作
欲笑相如逢漢武更非張說諛唐明却因瞻彼巖巖象
便以暢兹坦坦情或馬或輿遵棧路宜詩宜畫入仙京
齊州九點烟中辨益切憂懷保泰平
登泰山六依
皇祖詩韻
春廵南國孤紆蹕按轡高山仰焉頭可匹何曾吳嶺見
既成乃復大江浮便教一問峯兮谷未許多勞郡與州
清曉載登午言降那因勝處恣耽留
五嶽之中宗首出誰能昆脚與皆頭神傳杜句真稱獨
象擬韓文信不浮結攬
聖情昭泰麓照臨民隠遍齊州繼繩今日伊余責敢不聰
聽一意留
登玉符山極須作歌
初春晝短景易闌復慮高處不勝寒即今清和駐蹕早
有山罷登孤素抱内豎肩輿攀巘蘿更弗松下鳴梢訶
絶頂放眼一千里犂雲鋤雨何其多東山小魯泰山小
天下我則何敢凛乎御六馬惟有祈年意非假與民休
息孜孜者雄辯那須誇炙輠返吾勤政延儒雅
至德州詣
皇太后行宫問安
川陸郵程會德水
起居今日覲
慈雲御舟敬悉
適眠食半月縈懷一旦欣
新城道中作
麥穗秀將實黍苗吐欲齊農功日逢好土吏語堪稽(地方)
(大吏雖屢報得雨兩目覩方慰)賤昨年冀(去歲賴麥大熟秋霖雖澇米麥至今不致大踊)沙
乾復雨徯(北地易乾三五日不雨即起塵問農人云其下仍濕然為之望雨矣)西成尚遥
在祈望正長兮
復雨(五月初二日)
昨日晴晹無雨望青郊歷覽心已暢思量復雨當更佳
夜報輕雲翳天上平明趁爽催歸驂雲濃旋旋煙絲&KR1268;
涿鹿之野五十里時疎時密均優霑都中迎鑾人畢至
王公大僚及羣吏哈薩陪臣列末班雖濕衣裳同喜意
行宫駐蹕延諏詢咸稱膏澤今春頻此雨既渥麥方秀
定期&KR1367;穗盈倉困入夕滂沱勢未正垂簷琴筑鳴銀水
甫纔生冀得快霖祗覺傍偟怵已
南廵廻鑾駐蹕圓明園作
快雨兼欣值快晴㢠廻鑾益覺愜羣情元亨四閱月時序
信屈六千里路程幾政宜勤取騎速
慈圍圖逸御舟行三朝僂指還
仙苑正喜金萱映砌榮
恭迎
皇太后駕至暢春園駐蹕即事誌喜
南國
臨山常却輦北京
旋蹕日乘舟
輕輿趁爽來仙籞馬詢
安謁道周
慈豫都因看好麥薰風恰正綻芳榴
高年食履增康健願奉
徽遊億萬秋
欽定南廵盛典卷十
