翰苑羣書卷五宋洪遵編
翰林學士院舊規(按閣下本作李愚唐志并崇文總目作楊鉅今以史為正)
初入儤直例
諸行尚書三十五左右丞侍郎四十常侍諫議給事舍
人四十五諸官知制誥五十如諫議知郎四十五太常
少卿諸行郎中五十五諸行員外起居侍御史六十殿
中補闕六十五監察拾遺太常博士七十五四赤令雜
人入一百未升朝一百二十白身一百四十前資各加
五直初入轉官三十直已後每轉一直改服色一直初
知制誥三直已上遇本直更儤一日每新人入五儤三
直一點自後兩直一點兩人齊入即無點初入亦須酌
量都儤直數足三直多少
草麻例
新入學士須見舊學士草麻了方合當制已後即據草
制遠處即當制草第一第三(更有堆此)並以命官高卑不次
不繫學士官位如當制日遇將相名姓與私諱同者即
請同直替草遠諱不在此限
草書詔例
唐天復三年七月二十一日學士柳璨准宣於思政殿
對便令到院宣示待詔自今後寫勅書後面不得留空
紙
號簿例
不得有行坐人字及諸凶惡文字及廟諱官諱事
承旨歷
並先賢生狀若干道遣書詔事休上歷及署名並記官
位次第不得記私事應入内草文書只言某乙准宣入
内不得言所草文書仍須直書并州府去處以防宣索
判公廨例
在院最小學士判
書詔樣
凡外藩奏事專使若是都押衙都虞候即言都押衙都
虞候某乙至其餘一例言軍將某乙若是幕府官即一
例言判官某乙至如是步奏官即言奏事官某乙至若
是進奏官即空言省所奏如是自奏事回書即言具悉
若因人奏事賜書詔即不言具悉詔内呼卿後定故兹
詔示想宜知悉(急詔便言故茲急詔密詔便言故茲密詔)已下語及時候待
詔院有例書内呼汝後言故茲示諭如賜諸蕃鎮將校
及内外八鎮將校書則書頭具本職名賜諸王詔如是
兄叔不呼名卿處改為王賜國舅詔官敕某官舅呼卿
處改呼舅如是國舅駙馬不繫官位高卑並賜詔近准
中書記事國舅詔内捨族呼名諸王新婦只言某國夫
人某氏若中書覆状内有云中書門下行敕處分其詔
語不得與覆状詞同末云餘從别敕處分或命官宣示
亦云今授某官已後從别敕處分賜節度使及三軍將
士敕書云敕某乙(三兩聯便云)將士等(及奬將士三故具言)宣慰事
意其除授節使或發兵尾云專遣某乙(若賜官告即云專官使告使例)
(云等往彼宣賜下云)便令慰諭想宜知悉時候卿與將士各得平
安好參佐官僧道耆夀百姓並存問之遣書指不多及
非節察不同參佐出師在外不問僧道已下
祠祭祈賽例
南郊維年月日嗣天子臣(署)敢昭告於昊天上帝之靈
北郊嗣天子臣(署)敢昭告於
五帝嗣天子臣(署)敢昭告於青帝之靈諸帝各依方色
太廟稱孝子孝孫皇帝臣(署)敢昭告於(云云)及廟號(並依)
(前項亦云敢昭告於)
太社太稷各一本稱天子(署)敢昭告於太社之靈已上
後尾並云伏惟尚饗
五嶽維年月日皇帝(署)遣某官某乙致祭於祈禱即云
告賽謝即云昭賽於某王尾只云尚饗(自新朝署各應例不署)
東嶽天齊王中嶽中天王西嶽金天王南嶽司
天王北嶽安天王
四瀆惟不御署其餘並同五嶽
江瀆廣源公河瀆靈源公淮瀆廣潤公濟瀆清
源公
九宫貴神
太一天一攝提咸池軒轅招搖天符
青龍太隂
已上並云年月朔嗣天子不稱臣謹遣某官某祭於某
貴神之靈尚饗
風師雷師雨師諸星帝
北郊岳鎮海瀆(惟此一處皇祭其餘並同一板風神已下只云皇帝遣某致祭某之神尚饗)
已上並是舊例為水旱災異祈禱處其諸色神祠特救
賽而臨臨時酌量輕重發遣
道門青詞例
維某年月歲次某月朔某日辰嗣皇帝臣(署)謹差某銜
威儀某大師賜紫某處奉依科儀修建某道場幾日謹
稽首上啓虚無自然元始天尊太上道君太上老君三
清衆聖十極靈仙天地水三官五嶽衆官三十六部衆
經三界官屬宫中大法師一切衆靈臣聞云云尾云謹
詞
天皇大帝表(亦使表紙)
維某年歲次某月朔某日嗣天子(署)謹醮告於天皇大
帝伏以
北極尊神已下醮下(使白紙者)
維年月同正嗣皇帝(署)謹致醮於北極尊神及日月七
耀二十八宿諸位星辰等伏以(云云)尾尚饗
祭諸色神祇文(使白紙與北極文同時發遣)
維年月日皇帝遣隂陽官某乙致祭於五嶽四瀆天曺
地府諸龍等(稱朕云云)尾尚饗
祭本命元神
維年月日皇帝遣隂陽官某乙致祭於本命元神(稱朕云云)
尚饗
恩賜近例(不錄)
皇帝遷歸西都應岳鎮海瀆名山大川及州府靈迹封
崇神祠祭告
中嶽嵩山中天王東嶽岱山天齊王兖州界西嶽
華山金天王在華州北嶽恒山安天王在定州界
南嶽衡山司天王在衡州界
北鎮醫無閭山廣寧公在營州界西鎮吳山感德公
在隴州界東鎮沂山東安公在沂州界南鎮會稽
山永興公在越州界東海廣德王在莱州界西海
廣潤王在河中界南海寧邦王在廣州界北海廣
澤王在孟州界東瀆大淮廣潤公在泌州界西瀆
大河靈源公在河府界北瀆大濟清源公在孟州界
南瀆大江廣源公在廣都府界
右前件一十七處准中書覆狀錄到勘同
待詔院當院伏見舊例答蕃書并使紙及寶函
等事例
新羅渤海書頭云勅某國云王著姓名尾云卿比平安
好遣書指不多及使五色金花白背紙次寶函封使印
黠戛斯書使紙并寶函與新羅一般書頭云勅黠戛斯
著姓名尾云卿比平安好遣書指不多及使印回鶻天
睦可汗書頭云皇帝舅敬問回鶻天睦可汗外甥尾云
想宜知悉時候卿比平安好將相及部族男女兼存問
之(下同前使印如冊可汗即首云勅某王子外甥尾云問部族男女等)契丹書頭云勅契
丹王阿保機尾云想宜知悉時候卿比平安好(下同黠戛斯也)
舊使黃麻紙平使印自為朝宣令使五色牋紙并使印
及次寶鈿函封(自僭稱神號奏事多繫軍機所賜中書内改例從權院中無樣)䍧牱書
頭云勅䍧牱著姓名尾云想宜知悉時候卿比好否遣
書不多及五色牋紙不使印退渾党項蕃使首領書頭
云勅與䍧牱一般使黃麻紙不使印賜國舅詔(著姓名呼卿新)
(例不著姓名)諸州刺史書呼汝南詔驃信書頭云皇帝舅敬
問驃信外甥尾與回鶻書一般至不多及後具四相銜
名書勅一般此一件是故待詔李部云僖宗在西川日
曾行此書使白紙亦使印
光院例
承旨尚書左丞知制誥陸扆撰詞牓於玉堂貴調金戛
解視草之煩勞出擁碧幢釋援毫之羇束固人臣之極
致亦翰墨之殊榮至於察風俗於一方掌貨泉於三使
其為書也抑又次焉各率金錢以光玉署列之如右
將相各三百千使相五百千
觀察使三百千度支使二百千
鹽鐵二百千戶部一百千(制下一日送入院充公用)
對見儀
大殿對蕃客承旨殿下祝聖德蹈舞訖喚上殿各奏事
如其日中候舞訖便出行例如初入上殿更曲謝殿上
並不蹈舞先於殿西北隅立候客省奏某乙等到殿上
云喚客省使遞聲云喚即鞠躬高唱喏趨至庭前立即
拜拜即說承旨致詞又拜拜訖舞蹈舞蹈訖又拜如中
謝便於本立處拜及舞蹈更不歸行小殿中謝並不喚
上便出如賜服色却喚宣了拜且出服訖却入致詞謝
非時詔及樓上祇候並拜了稱聖躬萬福便止不别致
詞五月一日及大殿稱慶賀正至立仗准臺牒外赴班
即立於中書相公之後左省班前自為一班如有使相
後進並同兩省回於中書見宰相(憩止並在客人院内)應正至五
月一日如不坐並齊入院進名奉賀具銜旨銜某乙等
奉賀五月一日云起居大忌並齊入奉進名奉慰
沿革
大順二年十月宣每進畫詔書别錄小字本首留内承
為定式乾寧三年加階爵止於進狀不中謝
舊例宰相及使相官告並使五色背綾金花紙節度使
並使白綾金花紙命婦即金花羅紙乾寧二年十月李
鋋自黔南節相改授京兆尹兩度諮報中書使白綾紙
十一月渤海國王大璋諧勅書院中稱加官合是中書
意諮報中書乾寧三年承旨牓子凡中書覆状奉錢物
如賜詔徵促但略言色額其數目不在言但云並從别
勅處分中書覆狀如云中書門下行勅其詔語不得與
覆狀語同每降制抄小字錄一本送樞密院
學士請假
應學士請假七日一度奏經三奏即自奏即自進章表
陳某乙
乾寧四年二月十四日冊皇太子出就班賀禮畢又上
表賀并上皇太子牋(云某等叩頭伏承某伏惟殿下云云謹奉牋陳賀某等叩頭謹牋年)
(月日承旨銜某等上牋封題云具銜某等上牋)
翰苑羣書卷五
