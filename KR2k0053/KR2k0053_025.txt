廣東通志卷二十五
鹽法志(錢法附)
齊有渠展之鹽燕有遼東之煮嶺南之海厥利均
哉說者以為舜歌南風阜財固謂此也粤之田最
下藉鹽以濟而豪強煮漉民皆效之作奸之藂矣
惟是
聖人經畫順天時因地利惜民力既不瘠國復不虧商
俾粤西江右閩楚諸郡流通灌輸區區管子小術
亦何足云志鹽課而以錢法附焉
漢地理志南海郡番禺蒼梧郡高要皆有鹽官
吳置司鹽都尉於東官郡
唐自東莞至義倫等縣並有鹽
乾元元年籍游民業鹽者為亭戸始置鹽鐵使𣙜鹽
元和二年詔以鹽鐵使歲煮鹽利繫度支
宋開寳四年詔𣙜嶺南鹽
天聖而後東西海場共有十三并領於廣州歲鬻五
十一萬三千六百八十六石以給東西二路慶歷間
轉運使李敷王繇請運廣州鹽於南雄州以給虔吉
繼三司判官周湛復請運入虔州嘉祐末令廣南鹽
入虔汀所過州縣收算
元豐三年詔東莞靖康等十三場歲煮二萬四千餘
石以給本州及封康英韶端潮連賀恩新惠梅循南
雄州白石石康二場歲煮一百五十萬觔給廉州及
欽州等處高竇春雷融瓊崖儋萬安軍各煮以給本
州無定額紹興八年以前樞密院編修胡銓監廣州
都鹽倉筦二廣官鹽時廣東鹽以九分行鈔法一分
付産鹽州縣自賣尋以不便而罷(廣西八分鈔二分鹽)
紹興三十二年廣東鹽額廣州九潮州二惠州三南
恩州二竇州三廉州一高欽雷化各二(時又議收鹽行錢尋免)
淳熙十六年復二廣官船官賣鹽法(時屢議屢罷始復行)
元至元五年以廣海正額鹽歲有積欠議將鹽一萬
五千引内減五千引以舒民力從之
明洪武二年設廣東海北二提舉司額發大引鹽七
萬三千八百九十五引三百觔繼定日課鹽法每竈
戸日辦鹽三觔夜辦四兩計一年三百六十五日得
鹽一千一百八十六觔四兩每二百觔折一小引計
五引零一百八十五觔每引加耗鹽五觔共三十觔
得六引零十五觔謂之全課給工本鈔每引鈔二貫
其鹽上官倉聽民以口給納鈔在官(戸口鹽鈔始此)每歲兩
提舉照場分徵課將小引鹽七萬七千三百一十六
引折大引鹽三萬八千六百五十八引課足引額餘
聽召商中買惟收商引目之税而已其鹽不分生熟
課皆同至天順五年廣東提舉司册報又定熟鹽場
分每丁止辦二引為用柴之故生鹽場分每丁辦或
三引四引有之為日晒省用之故正德五年御史鮮
冕始奏定折課以寬恤竈丁將熟鹽場分有徵一引
折銀二錢七分無徵者亦一錢十一年刑部主事莊
某奏將前折課銀五分存留五分解部嘉靖八年僉
事林希元又奏豁無徵查新生續長僉補重造册籍
自是課皆實徵十年戸部議將課銀七分解部該太
倉庫銀一萬一千一百七十八兩正三分存留該銀
四千七百九十兩九錢四分其水客商人等銀亦以
三七為例
廣東鹽課提舉司領十二場(曰靖康曰歸德曰東莞曰黃田曰香山曰矬峒)
(曰海晏曰雙思曰鹹水曰淡水曰招收曰小江歲辦小引生鹽三萬二百二十九引每引一錢七分共銀)
(五千一百三十八兩九錢三分小引熟鹽三萬四千六百一引每引銀二錢三分共銀七千九百五十八)
(兩二錢三分二起共銀一萬三千九十六兩九錢六分後黃田并入東莞鹹水并入淡水共十場)
水客餉銀(凡赴場買鹽回省兑商者為水客先年止收商引之税水客無餉成化八年巡撫韓)
(雍始奏議熟鹽萬觔定抽官價一兩生鹽減十之一為軍餉嘉靖二十八年議分為四仍以萬觔為率青)
(生鹽餉銀八錢白生鹽九錢東路熟鹽一兩西路熟鹽一兩二錢鹽法道劉一瀾為内監議税揭報止有)
(三項青生八錢東生一兩西熟一兩二錢隨其報買鹽數預納銄銀完足給粟定限往場收買依期回銷)
(歲約銀八千兩)
商引餉銀(凡與水客兑買告往他所發賣者為商人其引有周年有散拆二種正德十四年巡)
(撫陳金奏行每買正鹽一引許帶餘鹽六引每引二包重二百五十觔共十四包計正餘鹽一千七百五)
(十觔正鹽赴提舉司納引價一錢紙價三釐餉銀九錢餘鹽六引赴告往所在官司納堂每引納銀一錢)
(五分共銀九錢若包有大小及潮州鹽無包者以觔數折算鹽法道揭報商人若告承廣南韶惠肇慶五)
(府大小埠頭共五十一所定周年引二萬八十四道每引餉銀八錢引紙價銀一錢三釐照秤正餘鹽十)
(四包南番等縣埠頭賣者每包重一百二十五觔南雄韶連埠頭賣者每包重一百三十八觔例納餉銀)
(九錢引紙價亦一錢三釐中若順德九埠徑自赴場買鹽每引加一錢韶連二埠路通湖廣每引加銀三)
(錢歲約引紙餉銀共二萬二千九百六十兩有竒若南雄往江西梧州入廣西商人告承散拆鹽引歲約)
(三萬四千道每引亦赴提舉司納引紙價銀一錢三釐約銀三千五百兩其軍餉赴厰方納謂之納堂南)
(雄太平橋厰約一萬餘兩廣西梧州厰約二萬兩)
盤秤餘鹽(凡水客赴場買鹽回銷每一萬觔首出餘鹽一百觔割除餘鹽三十觔外又或仍有)
(盤出餘鹽俱照時值折收價銀仍照往場則例抽納軍餉其鹽免割入官准令立限河下發賣若商人正)
(餘鹽七引例割餘鹽五觔如七引之外盤出餘鹽亦照時值折銀仍計以一千七百五十觔為一引抽納)
(引紙價一錢三釐軍餉九錢亦免割入官明於引票内填寫割鹽及委官盤出鹽觔若干納過價銀引紙)
(軍餉數目若干照往告指府縣若又盤出餘鹽亦照此例折收價銀引紙軍餉銀兩亦免割入仍於票内)
(如前填寫明白將粟給還商人照就彼處貨賣鹽道揭報客商有首割有自報及盤出多餘折納價餉約)
(銀一萬四千兩又有違限違例罰餉究贖罪銀約一千兩若韶連州縣鄉下商人自願投引納税者歲可)
(百十兩)
牙用包銀(提舉司舊用經紀三十名南番居民願充者赴道自具狀報限日齊集拈䦰數足而)
(止周年一換其商人告買引鹽狀後亦開經紀姓名備查每鹽價一兩牙用銀二分五釐内一分五釐商)
(人同引價赴納提舉司收貯充餉一分歸經紀牙用季終提舉司收過牙銀解布政司造册報道具數報)
(軍門查攷)
路上抽盤(南雄韶連鹽船經清遠等厰盤割鹽觔銀約一千六百兩羅定封川梧州鹽船經肇)
(慶厰抽包銀約一千兩)
潮州府鹽餉(去省路遠徑赴本府太平橋下盤驗事例如前委官季終送府解布政司餉銀)
(約二萬二千餘兩又菜鹽銀一千兩)
行鹽地方(先年南贛用兵奏通引税益餉廣商鹽通至臨袁吉贛南安五府後與淮鹽爭時或)
(三府四府不常嘉靖四十三年始定吉贛南安三府萬歷十三年巡鹽御史力請改吉入淮虔臺疏爭之)
(戸部從中持不決下兩藩議屯鹽僉事陳性學議謂吉餉歲可萬二千緡淮餉不踰二千其售價比廣鹽)
(昂三倍豈惟吉人坐苦鹽貴不便將使廣之南雄嶺路蕭條海濱商艚或緣而生變非兩藩之利也於是)
(戶部復以吉還廣會有事珠池集四道兵之積六月未捷性學白督府吳文華此皆鹽徒以失業故為梗)
(爾予招便尋使人往諭曰江之西鹽已疏通矣何不歸自為生計而坐取屠戮也船各予照身令有司勿)
(問尋縳其酋陳鏡葉宗權等七人抵法餘黨解散諭功賜白金文綺考宋慶歷時漕臣請廣鹽給虔吉往)
(事然矣其西路行梧州平樂桂林西北路行湖廣衡永二府郴桂二州)
廣西官運(隆慶五年廣西巡撫殷正茂以古田之役出官帑萬金市蒼梧廣商鹽上桂林鬻其)
(息資戍兵餉萬歷二年始題請遣官買運廣鹽置鹽運提舉於梧州使相灌輸謂之官運八年題定歲運)
(鹽五萬四千四百五十四包每包工價銀四錢一分九釐顧自二年後運官往往圖賤市還報以為功遇)
(鹽價踴貴又欲取盈與往時賤售價等及期復苛求之故四年議有成色鹽五年議有消滷鹽六年梧州)
(提舉謝伯澄又分鹽色為三等上色加銀二分中色一分下色減一分再議洗砂時水客牟利者偶一為)
(之至以通扣各商坐困十三年屯鹽僉事陳性學始條六議行之自是運官入廣市鹽皆酌時價其消滷)
(洗砂三等鹽皆罷包重原一百二十五觔益以成色共一百三十觔為定則官商兩便之)
海北鹽課提舉司領十五場(曰白沙曰白石曰西鹽白皮曰官寨丹兜曰𧖟)
(村調樓曰武郎曰東海曰博茂曰茂暉九場在海北曰大小英感恩曰三村馬裊曰陳村樂會曰博頓蘭)
(馨曰新安曰臨川六場在海南司遥領之正統七年瓊州知府程瑩奏將海南六場每一大引鹽折米一)
(石弘治三年副使李士實又奏以折米鹽課每石折銀三錢留瓊州府廣盈庫為官軍俸糧之用共銀一)
(千八百七十六兩一錢三分四釐三毫零後定額一千四百五十兩一分八釐八毫)
海北九場(嘉靖二十五年廉州知府胡士鼇亦議照瓊州事例詳允存留據萬歷六年戸部會)
(計錄載云九場共小引正耗鹽一萬二千四百八十六引每引銀二錢三分共銀二千八百七十一兩七)
(錢八分)
廉州商餉(水客往白沙白石白皮丹兜四場買鹽每萬觔餉銀一錢七分五釐艋出餘鹽照時)
(值折價仍每觔抽納餉銀一釐其投銷過限俱照廣東提舉司例水客即為商人照往原告埠頭發賣每)
(引一道照官鹽一千七百五十觔餘鹽八千二百五十觔例納引目及紙價銀一錢三釐)
化州水客商餉(鹽法道歲發引目號票到海北提舉司收貯内將高州府屬一州五縣引)
(目一百道號票一百張轉化州貯庫遇有水客告往茂暉博茂丹兜三場買鹽同經紀赴州告票如例預)
(納軍餉訖州即填票立限買回赴州銷盤明白准令兌賣商人每官引納紙價銀一錢三釐軍餉銀九錢)
(該州照數填票將引截角定限照往告指地方官司告秤盤驗聽賣依限將引目號票回州銷繳每季通)
(申年底將軍餉銀解布政司引紙價銀轉解海北鹽課提舉司收候)
石城商餉(官寨丹兜水路通廣西陸川博白二縣食鹽俱石城縣商人管賣亦隨本商願買多)
(寡赴海北鹽司告納軍餉給栗照往該場買回石城縣告銷委官盤驗仍照往該司照納引紙價銀折引)
(另給引票立限領回赴縣照例每萬觔割鹽三十觔每官引一引割鹽五觔折納鹽價并引紙價銀貯庫)
(免其收鹽入官聽在本縣地方發賣依限銷繳將引價軍餉轉解海北該司與化州解來引紙價類解布)
(政司收)
國朝廣東廣西湖廣江西福建五省總數(食廣鹽諸省俱編入)
通計額引六十萬零三百三十三道八分六釐有竒
餉費銀四十二萬五千五百七十五兩零五釐有
竒
五省分數
廣東通省額引三十八萬六千六百八十六道八分
九釐有竒餉費銀二十四萬二千三百三十六兩
七錢零七釐有竒
廣西省額引六萬五千六百一十道餉費銀六萬六
千二百六十八兩二錢六分四釐有竒
湖廣省額引四萬零九百五十二道五分七釐有竒
餉費銀四萬零六百八十三兩零三分一釐有竒
江西省額引四萬零三百道餉費銀三萬六千三百
四十九兩三錢九分五釐有竒
福建省額引六萬六千七百八十四道三分九釐有
竒餉費銀三萬九千九百三十七兩六錢零六釐
有竒
廣東省
廣州府(凡原額俱康熙十一年以前今額俱康熙四十八年以前現雍正八年同)
南海縣(原額引九百六十九道引餉銀一千零六十八兩八錢零七釐今額引二萬一)
(千一百四十三道三分五釐有竒額徵餉費銀一萬二千四百三十一兩二錢)
(八分七釐有竒)
番禺縣(原額引一千零一十二道引餉銀一千一百一十六兩二錢三分六釐今額引)
(一萬三千一百一十七道三分二釐有竒額徵餉費銀七千四百零八兩八錢)
(八分九釐有竒)
順德縣(原額引三百一十六道引餉銀三百四十八兩五錢四分八釐今額引一萬二)
(千零二十八道七分七釐有竒額徵餉費銀六千四百零九兩七錢九分五釐)
(有竒)
東莞縣(原額引一百九十九道引餉銀二百一十九兩四錢九分七釐今額引七千五)
(百三十二道四分五釐有竒額徵餉費銀三千六百七十二兩七錢五分五釐)
(有竒)
從化縣(原額引一百三十二道引餉銀一百四十五兩五錢九分六釐今額引一千七)
(百二十九道四分八釐有竒額徵餉費銀九百四十五兩一錢四分四釐有竒)
龍門縣(原額引二百五十二道引餉銀三百二十八兩三錢五分六釐今額引三千零)
(三十九道七分一釐有竒額徵餉費銀一千五百三十七兩二錢有竒)
新寧縣(今額引八百八十道額徵餉費銀二百六十九兩六錢一分八釐)
增城縣(原額引一百五十八道引餉銀二百零五兩八錢七分四釐今額引四千三百)
(六十一道八分有竒額徵餉費銀一千六百九十三兩二錢五分六釐有竒)
香山縣(原額引一百七十二道引餉銀一百九十七兩七錢一分六釐今額引六千零)
(四十六道一分八釐有竒額徵餉費銀三千零二十八兩零八分九釐有竒)
新會縣(原額引四百三十四道引餉銀四百七十八兩七錢零二釐今額引八千四百)
(八十一道九分一釐有竒額徵餉費銀四千四百六十一兩六錢六分四釐有)
(竒)
三水縣(原額引二百二十二道引餉銀二百四十四兩八錢六分六釐今額引三千六)
(百八十五道九分八釐有竒額徵餉費銀二千四百二十一兩八錢零七釐有)
(竒)
清遠縣(原額引五百八十九道引餉銀六百四十九兩六錢六分七釐今額引七千九)
(百七十九道零四釐有竒額徵餉費銀五千九百一十二兩九錢六分八釐有)
(竒)
新安縣(原額引六十九道引餉銀一百零三兩七錢零七釐今額引一千九百九十七)
(道九分八釐有竒額徵餉費銀一千零六十四兩四錢一分九釐有竒)
花縣(康熙二十五年割撥南番二縣原額引二百七十道零一分四釐有竒引餉銀)
(八百三十六兩九錢二分有竒今額引二千八百八十四道四分二釐有竒額)
(徵餉費銀一千七百一十八兩二錢一分八釐有竒)
府共額引九萬四千九百零八道四分四釐
有竒餉費銀五萬二千九百七十五兩一
錢一分五釐有竒
韶州府
曲江縣(原額引六百七十四道引餉銀三百二十二兩一錢六分二釐今額引九千四)
(百零二道七分六釐有竒額徵餉費銀六千九百六十四兩九錢一分有竒)
樂昌縣(原額引一千七百一十道引餉銀二千二百二十八兩一錢三分今額引八千)
(五百六十九道二分三釐有竒額徵餉費銀八千五百兩零九錢二分四釐有)
(竒其西河埠引鹽行于郴州者另列湖廣省)
仁化縣(原額引九百一十道引餉銀二百零一兩三錢三分今額引一萬六千一百一)
(十五道七分有竒額徵餉費銀一萬一千七百八十六兩四錢八分四釐有竒)
乳源縣(原額引二百七十道引餉銀二百九十七兩八錢一分今額引四千七百一十)
(六道七分六釐有竒額徵餉費銀三千四百四十二兩三錢八分有竒)
翁源縣(原額引九百八十五道引餉銀一千零八十六兩四錢五分五釐今額引一萬)
(零二十三道一分八釐有竒額徵餉費銀六千四百五十七兩六錢零四釐有)
(竒)
英德縣(原額引一千五百三十五道引餉銀一千六百九十三兩一錢零五釐今額引)
(二萬零一百一十一道八分七釐有竒額徵餉費銀一萬四千九百二十八兩)
(六錢七分七釐有竒)
府共額引六萬八千九百三十九道五分四
釐有竒餉費銀五萬二千零八十兩零九
錢八分二釐有竒
南雄府
保昌縣(原額引四百九十四道引餉銀一百四十九兩六錢八分二釐今額引六千六)
(百零三道五分有竒額徵餉費銀四千三百六十二兩零三分六釐有竒)
始興縣(原額引三百五十五道引餉銀三百九十一兩五錢六分五釐今額引五千一)
(百七十五道三分六釐有竒額徵餉費銀三千八百四十一兩五錢八分四釐)
(有竒)
府共額引一萬一千七百七十八道八分七
釐有竒餉費銀八千二百零三兩六錢二
分有竒
惠州府
歸善縣(原引餉銀六十七兩三錢九分二釐派入民糧徵解康熙三十二年設埠行引)
(今額引二千六百九十八道六分六釐有竒額徵餉費銀六百九十六兩九錢)
(四分三釐)
博羅縣(原額引九十五道引餉銀一百二十三兩七錢八分五釐今額引三千三百八)
(十六道九分一釐有竒額徵餉費銀二千零五十三兩二錢四分有竒)
長寧縣(原額引一百四十三道引餉銀一百八十六兩三錢二分九釐今額引一千六)
(百一十一道五分七釐有竒額徵餉費銀九百四十六兩三錢三分八釐有竒)
永安縣(康熙三十七年設埠原額引一百二十道引餉銀三十兩零六錢三分六釐今)
(額引一千道額徵餉費銀五百八十四兩五錢六分五釐有竒)
海豐縣(原額引三十五道引餉銀五十二兩六錢零五釐今額引二千五百零九道九)
(分九釐有竒額徵餉費銀一千二百八十四兩七錢七分有竒)
龍川縣(原額引一百一十二道引餉銀一百二十三兩五錢三分六釐今額引四千四)
(百七十六道六分八釐有竒額徵餉費銀三千零二十九兩零六分一釐有竒)
長樂縣(原額引五千五百一十七道二分五釐有竒餘銀一千九百四十四兩八錢三)
(分一釐有竒餉費銀一千三百五十四兩五錢二分九釐有竒康熙四十八年)
(勻撥和平永安二縣行銷外今尚額引四千一百三十七道二分五釐有竒額)
(徵餉費銀二千四百七十四兩一錢一分有竒)
興寧縣(原額引三萬一千九百九十五道零三釐有竒餉銀一萬一千二百七十八兩)
(二錢四分九釐有竒餘費銀七千八百五十五兩零三分八釐有竒康熙四十)
(八年勻撥贛州府屬并龍川縣行銷外今尚額引二萬三千三百九十九道零)
(三釐有竒額徵餉費銀一萬三千百九十二兩八錢一分一釐有竒)
連平州(原額引一百九十一道引餉銀二百四十五兩零七分三釐今額引二千八百)
(九十五道二分九釐有竒額徵餉費銀一千五百八十兩零八錢八分七釐有)
(竒)
河源縣(原額引一百八十道引餉銀二百三十四兩五錢四分今額引二千六百二十)
(道零四分三釐有竒額徵餉費銀一千五百五十三兩四錢三分四釐有竒)
和平縣(原額引一百一十六道引餉銀一百二十七兩九錢四分八釐今額引二千四)
(百一十二道六分二釐有竒額徵餉費銀一千六百四十八兩五錢八分六釐)
(有竒)
府共額引五萬一千一百四十八道四分七
釐有竒餉費銀二萬九千八百四十四兩
七錢四分九釐有竒
潮州府(内海陽等七縣俱係菜鹽列後)
海陽縣(原配菜鹽引二千三百二十一道七分七釐有竒餉銀八百一十八兩四錢二)
(分五釐有竒今連漁引共五千二百五十五道一分有竒共徵餉費銀二千二)
(百四十四兩七錢四分五釐有竒)
潮陽縣(原配菜鹽引二千五百七十七道三分三釐有竒額徵餉費銀一千五百四十)
(一兩二錢六分八釐有竒今同)
揭陽縣(原配菜鹽引四千七百八十六道四分八釐有竒額徵餉費銀二千八百六十)
(二兩三錢五分四釐有竒今同)
程鄉縣(原額引一萬七千四百六十四道五分三釐有竒餉銀六千一百五十六兩二)
(錢四分九釐有竒餘費銀四千二百八十七兩六錢八分四釐有竒康熙四十)
(八年勻撥贑州府屬行銷外今尚額引一萬二千七百六十八道五分三釐有)
(竒額徵餉費銀七千六百三十五兩六錢八分八釐有竒)
饒平縣(原配菜鹽引三千六百八十一道九分有竒餉銀一千二百九十七兩八錢七)
(分三釐有竒今連漁引共五千一百四十八道五分七釐有竒共徵餉費銀二)
(千六百二十九兩九錢六分三釐有竒)
惠來縣(原配菜鹽引二千五百七十七道三分三釐有竒額徵餉費銀一千五百四十)
(一兩二錢六分八釐有竒今同)
大埔縣(原額引六千九百八十五道八分一釐有竒餉銀二千四百六十二兩五錢有)
(竒餘費銀一千七百一十五兩零七分三釐有竒今額引仍舊額徵餉費銀四)
(千一百七十七兩五錢七分四釐有竒)
澄海縣(原配菜鹽引一千八百四十道零九分五釐有竒額徵餉費銀一千一百兩零)
(九錢零五釐有竒今同)
普寧縣(原配菜鹽引七百三十六道三分八釐有竒額徵餉費銀四百四十兩零三錢)
(六分二釐有竒今同)
平遠縣(原額引四萬零九十八道五分八釐有竒餉銀一萬四千一百三十四兩七錢)
(五分有竒餘費銀九千八百四十四兩五錢二分四釐有竒康熙四十八年勻)
(撥贑州府屬行銷外今尚額引二萬九千三百零八道五分八釐有竒額徵餉)
(費銀一萬七千五百二十六兩七錢六分七釐有竒)
鎮平縣(原額引一萬零四百七十八道七分二釐有竒餉銀三千六百九十三兩七錢)
(四分九釐有竒餘費銀二千五百七十二兩六錢一分有竒康熙四十八年勻)
(撥贑州府屬行銷外今尚額引七千六百六十道零七分二釐有竒額徵餉費)
(銀四千五百八十一兩一錢七分三釐有竒)
海山隆澳場(康熙四十年題設漁引四百四十道徵餉費銀七十五兩一錢一分)
(二釐有竒屬饒平縣徵解另場課列場課項下)
府共額引八萬零八十五道八分三釐有竒
餉費銀四萬六千三百五十七兩一錢七
分九釐有竒
肇慶府
高要縣(原額引三百二十三道引餉銀三百五十六兩二錢六分九釐今額引六千四)
(百八十一道三分九釐有竒額徵餉費銀四千一百一十四兩零八分三釐有)
(竒)
四會縣(原額引一百九十一道引餉銀二百一十兩零六錢七分三釐今額引三千九)
(百五十九道六分一釐有竒額徵餉費銀二千五百六十二兩九錢九分二釐)
(有竒)
新興縣(原額引七十三道七分五釐引餉銀九十六兩零九分六釐有竒今額引一千)
(七百九十三道一分六釐有竒額徵餉費銀一千一百三十四兩七錢三分四)
(釐有竒)
陽春縣(原額引一百一十八道引餉銀一百七十七兩三錢五分四釐今額引三千一)
(百四十四道零一釐有竒額徵餉費銀一千八百零一兩六錢六分二釐有竒)
陽江縣(原引餉銀九十五兩六錢八分八釐有竒派入民糧徵解康熙三十二年設埠)
(行引今額引二千零五十三道三分三釐有竒額徵餉費銀六百三十三兩零)
(一分一釐有竒)
高明縣(原額引一百一十五道引餉銀一百二十六兩八錢四分五釐今額引二千七)
(百六十五道零三釐有竒額徵餉費銀一千八百四十九兩六錢五分八釐有)
(竒)
恩平縣(原額引二十六道引餉銀二十八兩六錢七分八釐今額引九百五十九道一)
(分三釐有竒額徵餉費銀六百四十一兩六錢零八釐有竒)
廣寧縣(原額引一百三十九道引餉銀一百五十三兩三錢一分七釐今額引一千八)
(百二十一道二分有竒額徵餉費銀一千三百五十一兩八錢四分六釐有竒)
開平縣(原額引九十七道二分五釐引餉銀一百零七兩二錢六分六釐有竒今額引)
(三千三百八十五道五分四釐有竒額徵餉費銀二千一百二十八内二錢零)
(二釐有竒)
德慶州(原額引一百五十二道引餉銀一百六十七兩六錢五分六釐今額引二千三)
(百八十四道三分有竒額徵餉費銀一千五百八十兩零九錢六分二釐有竒)
封川縣(原額引三百三十四道引餉銀三百六十八兩四錢零二釐今額引四千七百)
(六十九道二分有竒額徵餉費銀千五百四十兩零九分三釐有竒)
開建縣(原額引三百五十道引餉銀三百八十六兩零五分今額引三千七百九十九)
(道六分三釐有竒額徵餉費銀二千六百三十五兩七錢九分七釐有竒)
府共額引三萬七千三百一十五道五分八
釐有竒餉費銀二萬三千九百七十四兩
六錢五分三釐有竒
高州府
茂名縣(原引餉銀一百二十一兩五錢三分五釐派入民糧徵解康熙二十一年設埠)
(行引今額引二千六百七十九道三分九釐有竒額徵餉費銀一千三百一十)
(七兩六錢七分一釐有竒)
電白縣(原引餉銀七十三兩八錢三分八釐派入民糧徵解康熙三十二年按餉配引)
(今額引四百四十七道八分二釐有竒額徵餉費銀一百四十一兩零一釐有)
(竒)
信宜縣(原引餉銀四十七兩七錢三分派入民糧徵解康熙三十二年按餉配引今額)
(引二百八十九道四分八釐有竒額徵餉費銀九十一兩一錢四分六釐有竒)
化州(原引餉銀九十四兩五錢七分二釐派入民糧徵解康熙三十二年按餉配引)
(今額引五百七十三道五分七釐有竒額徵餉費銀一百八十兩零五錢九分)
(五釐有竒)
吳川縣(原引餉銀六十二兩二錢三分派入民糧徵解康熙三十二年按餉配引今額)
(引三百七十七道四分二釐有竒額徵餉費銀一百一十八兩八錢三分四釐)
(有竒)
石城縣(原引餉銀四十四兩九錢二分一釐派入民糧徵解康熙三十二年按餉配引)
(今額引二百七十二道四分四釐有竒額徵餉費銀八十五兩七錢八分一釐)
(有竒)
府共額引四千六百四十道零一分四釐有
竒餉費銀一千九百三十五兩零三分有
竒
廉州府(内那□等埠引餉舊屬府同知攷成康熙三十七年後分撥三州縣徵解)
合浦縣(額引三千六百九十二道六分八釐有竒額徵餉費銀一千七百九十一兩四)
(錢五分九釐有竒今同)
欽州(額引一千二百三十二道九分九釐有竒額徵餉費銀五百九十八兩一錢七)
(分二釐有竒今同)
靈山縣(額引三千零九十九道四分八釐有竒額徵餉費銀一千五百零三兩六錢六)
(分九釐有竒今同)
府共額引八千零二十五道一分六釐有竒
餉費銀三千八百九十三兩三錢零二釐
有竒
雷州府
海康縣(原引餉銀八十八兩六錢七分二釐係縣徵解康熙三十二年按餉配引今額)
(引五百三十七道七分八釐有竒額徵餉費銀一百六十九兩三錢二分七釐)
(有竒)
遂溪縣(原引餉銀六十九兩七錢零九釐有竒係縣徵解康熙三十二年按餉配引今)
(額引四百二十二道七分八釐有竒額徵餉費銀一百三十三兩一錢一分七)
(釐有竒)
徐聞縣(原引餉銀七十一兩三錢三分係縣徵解康熙三十二年按餉配引今額引四)
(百三十二道六分一釐有竒額徵餉費銀一百三十六兩二錢一分二釐有竒)
府共額引一千三百九十三道一分八釐有
竒餉費銀四百三十八兩六錢五分八釐
有竒
瓊州府
瓊州各屬不設埠惟額徵場課銀三千四百八
十九兩零五分八釐有竒另列場課項下
羅定州
羅定州(原額引二百六十九道引餉銀二百九十六兩七錢零七釐今額引三千五百)
(二十四道四分九釐有竒額徵餉費銀二千二百七十一兩五錢三分一釐有)
(竒)
東安縣(原額引二百一十四道引餉銀二百三十六兩零四分二釐今額引二千八百)
(零三道八分七釐有竒額徵餉費銀一千八百一十四兩八錢九分九釐有竒)
西寧縣(原額引一百五十三道引餉銀一百六十八兩七錢五分九釐今額引二千三)
(百九十七道七分有竒額徵餉費銀一千五百七十六兩八錢零一釐有竒)
州共額引八千七百二十六道零六釐有竒
餉費銀五千六百六十三兩三錢三分二
釐有竒
連州
連州(原額引一千六百三十二道引餉銀二千一百二十六兩四錢九分六釐今額)
(引八千九百八十一道八分七釐有竒額徵餉費銀八千九百三十四兩六錢)
(六分有竒其桂陽等州縣引餉另列湖廣省)
陽山縣(原額引六百六十道引餉銀七百二十七兩九錢八分今額引七千五百九十)
(九道二分七釐有竒額徵餉費銀五千六百四十兩零八錢零三釐有竒)
連山縣(原額引二百三十道引餉銀二百九十九兩六錢九分今額引三千一百四十)
(四道四分二釐有竒額徵餉費銀二千三百九十四兩四錢一分四釐有竒)
州共額引一萬九千七百二十五道五分七
釐有竒餉費銀一萬六千九百六十九兩
八錢七分八釐有竒
廣西省
桂林府
臨桂縣(額引六千零八十六道額徵餉費銀七千六百九十五兩三錢三分七釐有竒)
(今同)
興安縣(原額引七百三十一道引餉銀三百二十一兩七錢七分四釐有竒康熙四十)
(八年將義寧縣引二百六十九道撥入行銷共額引一千道額徵餉費銀一千)
(二百六十四兩四錢三分二釐有竒今同)
靈川縣(原額引四千一百零九道引餉銀一千八百零八兩七錢一分八釐有竒康熙)
(四十八年勻撥全州行銷外尚額引二千道額徵餉費銀二千五百二十八兩)
(八錢六分五釐有竒今同)
陽朔縣(原額引一千一百四十五道引餉銀五百零四兩零一分一釐有竒康熙四十)
(八年勻撥灌陽縣行銷外尚額引四百四十五道額徵餉費銀五百六十二兩)
(六錢七分二釐有竒今同)
永福縣(額引三百二十五道額徵餉費銀四百一十兩零九錢四分有竒今同)
義寧縣(原額引一千零二十六道引餉銀四百五十一兩六錢二分九釐有竒康熙四)
(十八年勻撥灌陽縣行銷外尚額引四百道額徵餉費銀五百零五兩七錢七)
(分三釐有竒今同)
全州(原額引八百八十八道引餉銀三百九十兩零八錢八分三釐有竒康熙四十)
(八年將靈川縣引二千一百零九道撥入行銷共額引二千九百九十七道額)
(徵餉費銀三千七百八十九兩五錢零五釐有竒今同)
灌陽縣(原額引五百七十七道引餉銀二百五十三兩九錢八分六釐有竒康熙四十)
(八年將陽朔縣引七百道義寧縣引三百五十七道撥入行銷共額引一千六)
(百三十四道額徵餉費銀二千零六十六兩零八分三釐有竒今同)
府共額引一萬四千八百八十七道餉費銀
一萬八千八百二十三兩六錢零九釐有
竒
柳州府
馬平縣(額引一百三十四道引餉銀五十八兩九錢八分四釐有竒又代銷富川賀縣)
(二縣引一千九百六十道共額引二千零九十四道額徵餉費銀二千七百五)
(十兩零九錢二分六釐有竒今同)
雒容縣(額引五十三道額徵餉費銀六十七兩零五分四釐有竒今同)
羅城縣(額引一百三十九道額徵餉費銀一百七十五兩八錢五分九釐有竒今同)
柳城縣(額引一百六十三道額徵餉費銀二百零六兩二錢二分三釐有竒今同)
懷遠縣(額引三百五十六道額徵餉費銀四百五十兩零四錢零三釐有竒今同)
融縣(額引三百三十八道額徵餉費銀四百二十七兩六錢三分有竒今同)
象州(額引一千零九十九道額徵餉費銀一千三百九十兩零四錢二分九釐有竒)
(今同)
賓州(額引八百七十道額徵餉費銀一千一百兩零七錢零三釐有竒今同)
遷江縣(額引一百五十八道額徵餉費銀一百九十九兩八錢九分八釐有竒今同)
上林縣(額引五百七十道額徵餉費銀七百二十一兩一錢五分一釐有竒今同)
來賓縣(額引一百二十五道額徵餉費銀一百五十八兩一錢四分七釐有竒今同)
武宣縣(額引二百四十四道額徵餉費銀三百零八兩七錢零三釐有竒今同)
府共額引六千二百零九道餉費銀七千九
百五十七兩一錢三分一釐有竒
慶遠府
宜山縣(額引五百四十一道額徵餉費銀六百八十四兩四錢六分一釐有竒今同)
天河縣(額引八十二道額徵餉費銀一百零三兩七錢四分四釐有竒今同)
河池州(額引三百五十六道額徵餉費銀四百五十兩零四錢零三釐有竒今同)
思恩縣(額引四百六十一道額徵餉費銀五百八十三兩二錢四分六釐有竒今同)
府共額引一千四百四十道餉費銀一千八
百二十一兩八錢五分五釐有竒
思恩府
武緣縣(額引一千五百五十六道額徵餉費銀九百四十四兩七錢二分有竒今同其)
(代銷富賀二縣引康熙四十八年歸入百色埠行銷)
百色埠(康熙四十八年題設將宣化横州武緣三州縣代銷富賀二縣引九百八十道)
(撥入行銷共額引二千九百四十道額徵餉費銀一千九百三十七兩四錢七)
(分八釐有竒今同其督銷考成統歸武緣縣)
府共額引四千四百九十六道餉費銀二千
八百八十二兩一錢九分八釐有竒
平樂府
平樂縣(原額引三百九十七道引餉銀一百七十四兩七錢五分三釐有竒康熙四十)
(八年將富川縣引七百五十八道撥入行銷共額引一千一百五十五道額徵)
(餉費銀一千五百零五錢八分八釐有竒今同)
恭城縣(原額引二百一十八道引餉銀九十五兩九錢六分有竒康熙四十八年將賀)
(縣引一千八百七十九道撥入行銷共額引二千零九十七道額徵餉費銀二)
(千七百五十兩零五錢一分九釐有竒今同)
富川縣(原額引四千八百道引餉銀二千三百五十二兩八錢八分五釐有竒康熙四)
(十八年勻撥永平等州縣行銷外尚額引二千六百二十一道額徵餉費銀三)
(千四百五十一兩九錢五分一釐有竒今同)
賀縣(原額引四千零二十道引餉銀一千九百七十兩零五錢四分一釐有竒康熙)
(四十八年勻撥恭城昭平二縣行銷外尚額引一千五百七十三道額徵餉費)
(銀二千零七十一兩六錢九分七釐有竒今同)
荔浦縣(原額引二百二十道引餉銀九十六兩八錢四分有竒康熙四十八年將富川)
(縣引四百二十道撥入行銷共額引六百四十道額徵餉費銀八百三十一兩)
(四錢九分三釐有竒今同)
修仁縣(原額引一百一十三道引餉銀四十九兩七錢四分有竒康熙四十八年將富)
(川縣引二百一十六道撥入行銷共額引三百二十九道額徵餉費銀四百二)
(十七兩四錢四分四釐今同)
昭平縣(原額引三百六十五道引餉銀一百六十兩零六錢六分七釐有竒康熙四十)
(八年將富川縣引一百一十五道賀縣引五百六十八道撥入行銷共額引一)
(千零四十八道額徵餉費銀一千三百六十一兩三錢二分四釐有竒今同)
永安州(原額引三百五十一道引餉銀一百五十四兩五錢零四釐有竒康熙四十八)
(年將富川縣引六百七十道撥入行銷共額引一千零二十一道額徵餉費銀)
(一千三百二十六兩四錢九分有竒今同)
府共額引一萬零四百八十四道餉費銀一
萬三千七百二十一兩五錢一分二釐有
竒
梧州府
蒼梧縣(額引一千七百零六道額徵餉費銀二千一百五十八兩三錢九分二釐有竒)
(今同)
藤縣(額引六百三十七道額徵餉費銀八百零五兩九錢一分七釐有竒今同)
容縣(額引五百八十五道額徵餉費銀三百五十五兩一錢八分一釐有竒今同)
岑溪縣(額引四百零二道額徵餉費銀二百四十四兩二錢三分九釐有竒今同)
懷集縣(額引六千道額徵餉費銀三千九百八十三兩六錢五分三釐有竒今同)
鬱林州(額引二千一百二十六道額徵餉費銀一千二百九十兩零七錢九分三釐有)
(竒今同)
博白縣(額引七百四十五道額徵餉費銀四百五十二兩三錢二分四釐有竒今同)
北流縣(額引一千三百三十七道額徵餉費銀八百一十一兩七錢五分七釐有竒今)
(同)
陸川縣(額引一千四百二十九道額徵餉費銀八百六十七兩六錢一分三釐有竒今)
(同)
興業縣(額引一千三百四十一道額徵餉費銀八百一十四兩一錢八分五釐有竒今)
(同)
府共額引一萬六千三百零八道餉費銀一
萬一千七百八十四兩零五分九釐有竒
潯州府
桂平縣(額引一千三百九十八道額徵餉費銀一千七百六十八兩七錢一分九釐有)
(竒今同)
平南縣(額引四百三十四道額徵餉費銀五百四十九兩零八分七釐有竒今同)
貴縣(額引一千三百零八道額徵餉費銀一千六百五十四兩八錢五分三釐有竒)
(今同)
府共額引三千一百四十道餉費銀三千九
百七十二兩六錢五分九釐有竒
南寧府
宣化縣(額引二千三百四十三道額徵餉費銀一千四百二十四兩六錢七分五釐有)
(竒今同其代銷富賀二縣引康熙四十八年歸入武緣縣百色埠行銷)
新寧州(額引一千四百八十七道額徵餉費銀九百零四兩一錢七分九釐有竒今同)
隆安縣(額引四百一十六道額徵餉費銀二百五十二兩九錢五分一釐有竒今同)
横州(額引八百五十七道額徵餉費銀五百二十兩零三錢二分六釐有竒今同其)
(代銷富賀二縣引康熙四十八年歸入武緣縣百色埠行銷)
永淳縣(額引一千零九十七道額徵餉費銀六百六十七兩零三分七釐有竒今同)
上思州(額引一百七十九道額徵餉費銀一百零八兩八錢四分二釐有竒今同)
府共額引六千三百七十九道餉費銀三千
八百七十八兩零一分三釐有竒
太平府
養利州(代銷富川賀縣二縣引四百九十道額徵餉費銀三百二十二兩九錢一分三)
(釐有竒今同)
左州(額引九百二十九道額徵餉費銀五百六十四兩零三分九釐有竒今同)
永康州(代銷富川賀縣二縣引四百九十道額徵餉費銀三百二十二兩九錢一分三)
(釐有竒今同)
崇善縣(額引三百五十八道額徵餉費銀二百一十七兩三錢五分八釐有竒今同)
府共額引二千二百六十七道餉費銀一千
四百二十七兩二錢二分四釐有竒
福建省
汀州府
長汀縣(原額引三萬一千八百五十五道三分一釐有竒引餉銀一萬一千二百二十)
(八兩九錢九分九釐有竒餘費銀七千八百二十兩零七錢三分六釐有竒康)
(熙四十八年勻撥寧化等七縣行銷外尚額引二萬一千二百三十七道三分)
(一釐有竒額徵餉費銀一萬二千七百兩零八分七釐有竒今同)
寧化縣(原額引八千三百八十二道九分七釐有竒引餉銀二千九百五十五兩有竒)
(餘費銀二千零五十八兩零八分八釐有竒康熙四十八年將長汀縣引二千)
(二百九十五道撥入行銷共額引一萬零六百七十七道九分七釐有竒額徵)
(餉費銀六千三百八十五兩五錢一分七釐有竒今同)
上杭縣(原額引八千三百八十二道九分七釐有竒引餉銀二千九百五十五兩有竒)
(餘費銀二千零五十八兩零八分八釐有竒康熙四十八年將長汀縣引二千)
(五百八十五道撥入行銷共額引一萬零九百六十七道九分七釐有竒額徵)
(餉費銀六千五百五十八兩九錢三分九釐有竒今同)
武平縣(原額引四千一百九十一道四分八釐有竒引餉銀一千四百七十七兩四錢)
(九分九釐有竒餘費銀一千零二十九兩零四分四釐有竒康熙四十八年將)
(長汀縣引一千四百七十五道撥入行銷共額引五千六百六十六道四分八)
(釐有竒額徵餉費銀三千三百十八兩六錢零五釐有竒今同)
清流縣(原額引五千五百八十八道六分五釐有竒引餉銀一千九百六十九兩九錢)
(九分九釐有竒餘費銀一千三百七十二兩零五分八釐有竒康熙四十八年)
(將長汀縣引六百七十五道撥入行銷共額引六千二百六十三道六分五釐)
(有竒額徵餉費銀三千七百四十五兩七錢一分四釐有竒今同)
連城縣(原額引二千七百九十四道三分二釐有竒引餉銀九百八十四兩九錢九分)
(九釐有竒餘費銀六百八十六兩零二分九釐有竒康熙四十八年將長汀縣)
(引一千二百六十五道撥入行銷共額引四千零五十九道三分二釐有竒額)
(徵餉費銀二千四百二十七兩五錢零九釐有竒今同)
歸化縣(原額引二千零九十五道七分四釐有竒引餉銀七百三十八兩七錢五分有)
(竒餘費銀五百一十四兩五錢二分二釐有竒康熙四十八年將長汀縣引一)
(千二百三十二道撥入行銷共額引三千三百二十七道七分四釐有竒額徵)
(餉費銀一千九百九十兩零一分八釐有竒今同)
永定縣(原額引三千四百九十二道九分有竒引餉銀一千二百三十一兩二錢五分)
(有竒餘費銀八百五十七兩五錢三分六釐有竒康熙四十八年將長汀縣引)
(一千零九十一道撥入行銷共額引四千五百八十三道九分有竒額徵餉費)
(銀二千七百四十一兩二錢一分三釐有竒今同)
府共額引六萬六千七百八十四道三分九
釐有竒餉費銀三萬九千九百三十七兩
六錢零六釐有竒
江西省(康熙二十五年改復粤鹽)
贑州府(内有簍税銀四百六十九兩一錢一分七釐有竒以前歸潮州運同項下徵解)
(今歸贑屬埠商辦納)
贑縣(原額引二千八百八十四道引餉銀三千二百八十七兩一錢零四釐有竒康)
(熙四十八年將廣東平遠各縣引一萬零一百二十道撥入行銷共額引一萬)
(三千道額徵餉費簍税銀一萬一千三百五十三兩八錢一分五釐有竒今同)
雩都縣(原額引一千五百道引餉銀一千七百一十二兩零三分三釐有竒康熙四十)
(八年將廣東平遠各縣引二千七百道撥入行銷共額引四千二百道額徵餉)
(費簍税銀三千六百六十八兩一錢五分五釐有竒今同)
信豐縣(原額引八百五十道引餉銀九百七十兩零一錢五分二釐有竒康熙四十八)
(年將廣東平遠各縣引一千六百五十道撥入行銷共額引二千五百道額徵)
(餉費簍税銀二千一百八十三兩四錢二分六釐有竒今同)
興國縣(原額引一千道引餉銀一千一百四十一兩三錢五分五釐有竒康熙四十八)
(年將廣東平遠各縣引一千三百道撥入行銷共額引二千三百道額徵餉費)
(簍税銀二千零八兩七錢五分二釐有竒今同)
會昌縣(原額引六百道引餉銀六百八十四兩八錢一分三釐有竒康熙四十八年將)
(廣東平遠各縣引六百道撥入行銷共額引一千二百道額徵餉費簍税銀一)
(千零四十八兩零四分四釐有竒今同)
安遠縣(原額引五百一十道引餉銀五百八十二兩零九分一釐有竒康熙四十八年)
(將廣東平遠各縣引一千零九十道撥入行銷共額引一千六百道額徵餉費)
(簍税銀一千三百九十七兩三錢九分二釐有竒今同)
長寧縣(原額引三百七十道引餉銀四百二十二兩三錢零一釐有竒康熙四十八年)
(將廣東平遠各縣引六百三十道撥入行銷共額引一千道額徵餉費簍税銀)
(八百七十三兩三錢七分有竒今同)
寧都縣(原額引二千三百道引餉銀二千六百二十五兩一錢一分八釐有竒康熙四)
(十八年將廣東平遠各縣引三千四百道撥入行銷共額引五千七百道額徵)
(餉費簍税銀四千九百七十八兩二錢一分一釐有竒今同)
瑞金縣(原額引六百五十道引餉銀七百四十一兩八錢八分一釐有竒康熙四十八)
(年將廣東平遠各縣引五百五十道撥入行銷共額引一千二百道額徵餉費)
(簍税銀一千零四十八兩零四分四釐有竒今同)
龍南縣(原額引九百道引餉銀一千零二十七兩二錢二分有竒康熙四十八年將廣)
(東平遠各縣引一千八百道撥入行銷共額引二千七百道額徵餉費簍税銀)
(二千三百五十八兩一錢有竒今同)
石城縣(原額引八百道引餉銀九百一十三兩零八分四釐有竒康熙四十八年將廣)
(東平遠各縣引四百道撥入行銷共額引一千二百道額徵餉費簍税銀一千)
(零四十八兩零四分四釐有竒今同)
定南縣(原額引二百四十道引餉銀二百七十三兩九錢二分五釐有竒康熙四十八)
(年將廣東平遠各縣引九百六十道撥入行銷共額引一千二百道額徵餉費)
(簍税銀一千零四十八兩零四分四釐有竒今同)
府共額引三萬七千八百道餉費銀三萬三
千零一十三兩四錢零二釐有竒(簍税在内)
南安府
大庾縣(額引一千零四十四道額徵餉費銀一千二百九十三兩一錢一分有竒今同)
南康縣(額引七百四十八道額徵餉費銀九百九十八兩一錢二分九釐有竒今同)
上猶縣(額引三百二十一道額徵餉費銀四百二十八兩三錢四分一釐有竒今同)
崇義縣(額引三百八十七道額徵餉費銀五百一十六兩四錢一分一釐有竒今同)
府共額引二千五百道餉費銀三千三百三
十五兩九錢九分二釐有竒
湖廣省
衡州府(桂陽等各州縣行銷廣東連州星子埠引鹽郴州等各州縣行銷廣東樂昌縣)
(西河埠引鹽)
桂陽州(額引七千五百道額徵餉費銀七千四百六十兩零五錢七分七釐有竒今同)
嘉禾縣(額引四千三百三十道零七分有竒額徵餉費銀四千三百零七兩九錢三分)
(七釐有竒今同)
臨武縣(額引四千四百八十七道額徵餉費銀四千四百六十三兩四錢一分四釐有)
(竒今同)
藍山縣(額引四千六百四十道額徵餉費銀四千六百一十五兩六錢一分有竒今同)
郴州(額引五千七百二十道額徵餉費銀五千六百七十四兩四錢零五釐有竒今同)
永興縣(額引四千七百六十四道八分七釐有竒額徵餉費銀四千七百二十六兩八)
(錢九分一釐有竒今同)
宜章縣(額引四千三百道額徵餉費銀四千二百六十五兩七錢二分四釐有竒今同)
興寧縣(額引五千二百一十道額徵餉費銀五千一百六十八兩四錢七分有竒今同)
府共額引四萬零九百五十二道五分七釐
有竒餉費銀四萬零六百八十三兩零三
分一釐有竒
場課
廣州府
東莞縣靖康場(額課銀二千零八十二兩六錢六分四釐有竒今同)
新寧縣海晏場(額課銀一千三百二十一兩七錢二分三釐有竒今同)
新寧縣矬峝場(額課銀一千六百九十七兩八錢三分七釐有竒今同)
香山縣香山場(額課銀七百四十兩零三錢三分六釐有竒今同)
新安縣歸德場(額課銀一千八百八十三兩二錢五分五釐有竒又認增課銀)
(五百兩餘費銀一十八兩五錢九分六釐有竒共二千四百零一兩八錢五分)
(一釐有竒今同)
新安縣東莞場(額課銀二千三百二十一兩九錢八分四釐有竒又認增課銀)
(一千兩餘費銀三十七兩一錢九分三釐共三千三百五十九兩一錢七分七)
(釐有竒今同)
惠州府
歸善縣淡水場(額課銀一千六百八十三兩五錢五分三釐有竒又認增課銀)
(一千五百兩餘費銀五十五兩七錢八分九釐有竒共三千二百三十九兩三)
(錢四分二釐有竒今同)
海豐縣石橋場(額課銀一千九百一十六兩八錢五分一釐有竒今同)
潮州府
潮陽縣招收場(額課銀九百一十二兩四錢四分五釐有竒今同)
饒平縣小江東界場(額課銀八百二十五兩五錢一分八釐有竒今同)
惠來縣隆井場(額課銀七百六十兩零五錢零一釐有竒今同)
澄海縣小江西界場(額課銀六百八十一兩七錢一分七釐有竒今同)
海山隆澳場(認增課銀二百兩今同其引餉另列餉項下)
肇慶府
陽江縣雙恩場(額課銀一千零六十七兩五錢三分四釐有竒今同)
高州府
茂名縣博茂場(額課銀二百三十八兩二錢五分七釐有竒今同)
電白縣博茂場(額課銀四百三十四兩錢九分六釐有竒今同)
吳川縣茂暉場(額課銀一百八十兩零五錢九分二釐有竒今同)
石城縣丹兜場(額課銀七百七十四兩二錢七分七釐有竒今同)
廉州府
合浦縣白石白沙西鹽白皮場(額課銀四百三十七兩零三分)
(六釐有竒今同)
靈山縣(額課銀五十二兩二錢二分八釐有竒今同)
雷州府
海康縣武朗場(額課銀七十二兩八錢九分五釐今同)
遂溪縣蠶村調樓東西兩場(額課銀一百二十五兩九錢一分九)
(釐今同)
徐聞縣新興厫(額課銀三十九兩七錢六分五釐今同)
瓊州府
文昌縣陳村樂會場(額課銀八百六十六兩二錢七分二釐有竒今同)
臨高縣三村馬裊場(額課銀五百五十七兩一錢二分三釐有竒今同)
儋州博頓蘭馨場(額課銀一千一百九十二兩四錢一分四釐有竒今同)
萬州新安場(額課銀二百五十七兩零二分六釐今同)
崖州臨川場(額課銀九十七兩八錢七分今同)
大小英感恩場(額課銀五百一十八兩三錢五分二釐有竒係瓊州府經徵今)
(同)
共場課銀二萬七千零五十二兩五錢一分
九釐有竒
包税
清遠縣清遠厰包税銀一千四百一十一兩五
錢九分九釐有竒
連州星子埠包税銀四百零四兩一錢八分四
釐有竒桂陽等州縣包税在内
連山縣包税銀七十五兩三錢二分一釐有竒
肇慶府黃江厰包税銀五百五十七兩七錢七
分四釐有竒
曲江縣包税銀五十八兩七錢二分一釐有竒
樂昌縣包税銀二百六十九兩九錢三分有竒
仁化縣包税銀一百四十四兩二錢四分五釐
有竒
共包税銀二千九百二十一兩七錢七分
五釐有竒
太平厰鹽税七百六十二兩四錢八分五釐有
竒浛光厰鹽税四百六十七兩四錢一分三
釐有竒前係粤海關監督經收今歸巡撫徵
解
産鹽
東路廣惠潮三府屬鹽場
東莞場(西鄉等處産熟鹽屯門大澳等處産生鹽今俱發帑官收運省兑商及聽埠商)
(拆場引赴兌)
歸德場靖康場(俱産熟鹽今發帑官收運省兌商及聽埠商拆場引赴兌)
淡水場(蔴砂西鄉等處産熟鹽大洲平海等處産生鹽今俱發帑官收運省兌商及聽)
(埠商拆場引赴兌)
石橋場(産生鹽今發帑官收運省兌商及聽埠商拆場引赴兌)
招收場隆井場海山隆澳場小江場東界小江
場西界(俱産生鹽今發帑官收並運廣濟橋兌商及聽海陽等七縣埠商拆菜漁)
(引赴兌)
西路廣肇二府屬鹽場
香山場(産熟鹽今發帑官收運省兌商及聽商拆場引就地兌銷)
海晏場矬峝場(産熟鹽今發帑官收運省兌商及聽埠商拆場引赴兌雍正七)
(年將矬崗場歸併海晏場)
雙恩場(産熟鹽今發帑官收運至陽江城聽各埠商拆場引配兌)
海北高雷廉三府屬鹽場
博茂二場茂暉場丹兜場(俱産熟鹽今發帑官收其電白縣博茂場)
(有運省兌商餘鹽茂名縣博茂等場就地配兌高府六州縣埠及廣西鬱林等)
(七州縣埠拆引配銷)
武朗場蠶村調樓場新興厫場(俱産熟鹽令發帑官收就地配)
(引行銷)
白石白沙西鹽白皮場(産熟鹽令發帑官收運石康中屯江口就地配)
(兌康府三州縣埠及廣西思恩南寧太平三府各州縣埠拆引配銷)
海南瓊州府屬鹽場
大小英感恩等場(俱産熟鹽竈丁自為熬煎就地銷售原無配引)
錢法(附)
錢之輕重時代不同太公為周置九府圜法景王
時更鑄大錢秦兼海内錢重半兩漢興以秦錢重
鑄莢錢至孝文五年復為四銖孝武時更鑄三銖
元狩中變五銖又造赤仄以一當五王莽攝政鑄
六等大錢重十二銖次九銖次七銖次五三一銖
魏文帝罷五銖至明帝復之孫權時鑄大錢一當
五百赤烏五年復鑄大錢一當千而嶺南多用銀
間用錢耳
晉太元三年詔禁廣州貨錢
詔曰錢國之重寳小人貪利銷壞無已監司當以為
急廣州彜人貨重銅鼓而州境素不出銅聞官私賈
人皆以錢入廣州貨與彜人鑄販作鼔其重為禁制
違者科罪
梁初唯京師及三吳荆郢江襄梁益用錢其餘州郡
則雜以榖帛交易交廣之域則全以金銀為貨
唐憲宗鹽鐵使李巽以郴州平陽銅坑二百八十處
復置桂陽監以兩爐日鑄錢二十萬天下歲鑄錢十
三萬五百緡命商賈畜錢者皆出以市貨天下有銀
之山必有銅惟銀無益於人五嶺以南採銀一兩者
流
元和四年復詔采五嶺銀坑禁錢出嶺
宋太祖平廣南江南聽權用舊錢勿得過本路之禁
詔諸路錢歲輸京師詔以江東福建廣南歲輸緡錢
合三十餘萬易為金帛錢流民間
熙寧三年置市易謂成周之市法内府出錢數百萬
以為本市易司遣人于嶺南諸處用錢市貨以壓富
商之利原
熙寧四年諸路鑄錢置監
豐國監建州二十萬貫永通監韶州八十萬貫阜
民監惠州七十萬貫尋罷之
紹興二十七年復韶州鑄錢監
紹興二十九年復置廣南路提點坑冶鑄錢
紹興三十年以廣東折帛經制錢充江州軍費
端平元年詔蠲南雄州上供銀
咸淳八年罷廣東銀場(按宋史臺臣言廣東運司銀場病民殊日甚一日于是詔)
(罷之民大悦)
明萬歷六年開鑄於郡學右二十九年復鑄於山川壇
每文重一錢二分文當九毫閱二稔而遂輟
萬歷四十七年復鑄錢于山川壇及海北道衙門
泰昌元年鑄壓庫錢百貫
國朝康熙二十四年總督吳興祚題請開局于肇慶
府高要縣學舊址鼓鑄
每文當一釐自是錢布流行
嶺西多用古錢省會多用小錢惟潮州一府則用大
錢蓋以粤土少銅猝難鼓鑄故一緡之中無足陌大
錢其大錢皆外省商賈撘配而至現今雍正七年兌
運滇省制錢四萬貫撘放兵餉而民間尚未流通也
廣東通志卷二十五
