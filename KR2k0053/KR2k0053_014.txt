廣東通志卷十四
城池志
環嶺而城濱海而池粤地為
天朝南境洵萬里金湯哉往稱設險守國務在崇雉堞
濬濠溝我
國家大一統撫有方夏爰及海隅舉殊甸而綱維之
高深見矣詩曰萬邦之屏之屏之翰險云乎哉志
城池
各府(城池分編縣有不載池者本無池也舊城有今廢而址存者仍考入衛所附近紀之)
廣州府城(周赧王初粤人公師隅為越相度南海築城號曰南武任囂趙佗相繼增築是為越城周)
(廻十里以高固昔相楚時有五羊含穗遂稱五羊城漢築番禺城於郡南五十里西接牂牁江為刺史治建安)
(十五年刺史步騭闢番山之北廣故越城築而固之二十二年復徙治焉吳分交廣廣州刺史仍治此而交州)
(刺史徙治龍編唐天祐末清海軍節度使劉隠以南城尚隘鑿平禺山以益之宋慶歷四年經略使魏瓘於城)
(角得古磚有銘云委於鬼工瓘以為已應遂加築子城周環五城兼修雉堞皇祐四年儂智高寇大通港遥望)
(城堅不得逞而去朝廷以瓘有備除集賢院學士再知廣州築東西南甕城門南曰鎮安西曰朝天東南曰步)
(雲東曰行春西南曰素波又改朝天為有年步雲為冲霄熙寧初經略使吕居簡轉運使王靖重修東城居簡)
(得古越城遺址復謀築之會移榮陽朝京師上其事詔轉運使王靖成之袤四里為三門南曰迎薰北曰拱辰)
(東曰震東與子城行春門相接是為東城合子城為一熙寧四年經略使程師孟築西城其周十有三里城廣)
(一百八十步高二丈四尺為門七東南曰航海南日朝宗曰善利曰阜財西曰金肅曰和豐北曰就日後方大)
(琮改就日為朝天紹興二十二年經略使方滋修三城是年秋章貢盗起將宼廣州經略使方滋以三城雉堞)
(圯剝迺加增繕併及井幹烽櫓亦各堅完盗遂宵遁嘉定三年經略使陳峴築鴈翅城東長九十丈西長五十)
(丈上建高樓東曰番禺都會西曰南海勝觀三城舊有樓櫓共一千八百四十有一歲久不全峴重建敵臺三)
(百四十七其後摧剝紹定二年經略方大琮仍於舊址剙團樓七十五砲臺四并修城門雉堞端平二年經略)
(使彭鉉修復三城樓櫓又修外城三千三百有六丈女牆四千四百九十二丈子城六百三十有三丈女牆九)
(百一十七新甕城門十有四門屋敵樓九十有七開慶元年經略使謝子強大修城壁城外築羊馬牆高六尺)
(許鴈翅城下隙壤植以水柵翼而至海元至元十五年詔平廣州城隍三十年修復之明洪武十三年永嘉侯)
(朱亮祖都指揮使許良吕源以舊城低隘請連三城為一闢東北山麓以廣之城周三千七百九十六丈計一)
(十五萬一百九十二步高二丈八尺上廣二丈下廣三丈五尺為門七曰正北稍東曰小北曰正東曰正西曰)
(正南稍東曰定海西曰歸德城樓七敵樓七警舖九十七雉堞一萬七百城東西之外因舊浚池惟北一面枕)
(倚嶺嶠乃於正北門外築甕城以蔽之於東門之北城下置小水關防以石柱以疏城渠之水北城上有粤秀)
(山山左建樓五層名曰鎮海洪熙元年奉詔大修廣州城成化二年總督左副都御史韓雍謀於鎮守太監陳)
(瑄右副都御史陳濂左布政使張瑄按察使夏塤築南城歸德二門月城城各延三十八丈上俱建層樓下闢)
(三門壁壘完固視舊有加弘治十六年三司以東西月城漸頽請於巡撫都御史潘蕃命廣州府知府袁燫指)
(揮韓雄協同修之城周圍二千七百一十七丈高三丈五尺鎮海樓一角樓四城樓九窩舖七十七雉堞二千)
(二百七十九為門七曰正南日定海曰正東曰大北曰小北曰正西日歸德門内之左右為兵馬司者一十有)
(四其西北自東皆距濠塹長二千五百五十六丈濠之西東則各疏水關一嘉靖十三年增築定海門月城四)
(十二年都御史吳桂芳剙築自西南角樓以及五羊驛遶環至東南角樓新城以固防禦萬歷二十七年於正)
(南門迤東闢門一顔曰文明二國朝順治四年冬總督佟養甲築東西二翼城各長十餘丈直至海傍厚一)
(丈五尺各為門一康熙八年巡撫劉秉權開文明門九年垜牆砲臺馬路等處共頽三百餘丈平藩修復是年)
(水五仙門復傾一十餘丈知縣陳萬言高去侈修葺十一年歸德門城頽三十餘丈知縣桂冲雲王之麟修復)
(二十五年巡撫李士正倡捐修城池又開復文明門以興文運并修文明門及城樓)
池(宋大中祥符中邵曄知廣州始鑿濠為池以通舟楫慶歷中魏瓘再知廣州環城浚濠熙寧初王靖成東)
(城復濠其外嘉定三年經略使陳峴重濬之長一千六百丈東西置閘歲久湮塞開慶元年經略使謝子強復)
(拓之廣二十丈深三丈東西壩頭甃以石復自蒲澗太霞洞導泉水西入於韸韸水又西入於粤秀山之左築)
(堰瀦之深二丈餘以渰浸州後之平地南開小竇隘則泄之於濠近年决其堤納之於濠遂田其故地屬之官)
(南濠在城樓下限以閘門與潮上下古西澳也景德年間經略使高紳所闢納城中諸渠水以逹於海淳熙二)
(年經略使周自強復濬之歲久復湮嘉定三年經略使陳峴復開自外通舟楫以逹於市旁翼以石欄自粤樓)
(至閘門長一百丈闊十丈自閘至海長七十五丈紹定三年經略使方大琮又浚之寶祐元年經略使李迪復)
(自擢甲巷開浚至閘口又加深焉清水濠在行春門穴城而逹諸海古東澳也長二百有四丈廣十丈東濠在)
(郡東明洪武三年永嘉侯朱亮祖連三城為一因舊浚濠周二千三百五十六丈五尺惟北一面枕山未浚成)
(化三年提督軍務左副都御史韓雍巡撫右副都御史陳濂議欲連北山鑿之太監陳瑄考舊志以廣地脈發)
(跡在此濠之恐非宜遂寢其役惟浚東濠二百六十五丈深丈有六尺地脈因瑄不斷人服其識西濠在郡城)
(西宋經略使陳峴浚濠通江建東西二閘及元至元中曰太宣慰使沙克嘉巴勒始建木橋高跨西壩以通往來名)
(平橋明洪武以後屢修之成化八年都御史韓雍改砌以石濠自西流逹江舟楫出入雖海風大發不能為患)
(嘉靖五年巡按御史涂相從郡人彭澤議分東南展流逕西直入於海建大觀橋其上後提督都御史戴燿巡)
(按御史李時華開復太平舊濠遶新城而南逹於珠江實為會省永利通判馮運吉南海知縣王循學番禺知)
(縣穆天顔督理古渠有六脈渠通於濠濠通於海所謂六脈者草行頭至大市通大古渠水出南濠一淨慧寺)
(街至觀堂巷擢甲巷新店街合同場番塔街通大古渠水出南濠二大市街至詩書街通仁王寺前大古渠水)
(出南濠三大鈞市至鹽倉街及小市至鹽步門通大古渠四按察司至清風橋水出橋下五子城城内出府學)
(前泮池六六脈通而城中無水患宜疏濬之水閘在舊東西鴈翅城濠口嘉定三年經略使陳峴所剙歲久圯)
(壞紹定三年經略使方大琮因舊地增築之兩岸石甃各長二十餘丈中為重閘闊丈餘以通舟楫淳祐四年)
(東閘摧剥方大琮築而新之洪武十三年展築城池改甃濠南舊水關廣僅六尺關下鐵石柱閘凡用兩重以)
(嚴防禦廷國朝康熙二十二年布政使郎樞疏濬南流復通舟楫)
韶州府城(周迴九里三十步高二丈五尺基廣二丈中廣一丈五尺上廣一丈吳末始築於正水東)
(蓮花嶺下唐刺史鄧文進移於武水西南地勢卑下梁乾化初大水淹沒郡錄事李光冊始徙於武水東南漢)
(劉龑時刺史梁裴始築州城宋皇祐紹熙間增修敵樓九十有八寶元二年知府常九思重修明洪武三年知)
(府徐真復建五門曰湘江曰乾曰東曰南曰西西門即古望京樓永樂初城圯樓壞十五年千戶趙銘修之天)
(順七年參政劉煒都指揮裘忠涖韶州重作五門城樓成化四年都御史韓雍命千戶趙雄推官余鐸剙串樓)
(一千一百五十三敵樓二十六弘治十四年知府曾煥擬以官濠房塘租百餘兩為修城需勒石紀於凝青堂)
(西嘉靖四年知府唐昇修築傾圯二十餘處各門敵樓共六百有竒嘉靖二十年知府符錫重修串樓三百五)
(十及五門大樓東曰聞韶西曰鎮遠新開曰望京湘江門曰迎恩南曰阜民國朝康熙十六年北門添築子)
(城一重高三丈五尺四十七年知府薛載德改為陽城五十二年知府胡范修復隂城雍正五年知府黃文煒)
(捐貲自東至西築堤九十丈高五尺零)
池(東南六百一丈西臨武水無濠北二百十六丈東北四百四丈明萬歷四十四年洪水决西城而入隨即)
(修復天啟四年知府吳兆元另開新東門崇禎九年稍徙去數十武令巽水隠通泮池國朝康熙十六年開)
(北門濠一道深闊二丈四尺長八十丈)
南雄府城(周迴七百二十七丈高二丈五尺五寸新城廣一千一百三十一丈七尺宋皇祐四年知)
(州蕭渤闢之為門三東曰春熙西曰凌江南曰政平淳熙五年知州李嶸修嘉定七年劉公亮十三年孫崈十)
(七年趙汝鑰相繼重修紹定六年張友重修元至正十七年路總管瑪拉希重修明初鎮守指揮王璵修改三)
(門為東西南謂之斗城增築外郭三百四十丈崇一丈有竒厚稱之東南北各開小門成化二年巡撫都御史)
(韓雍檄知府羅俊石甃之五年屬僉事陳貴自小北門至牛軛潭築土城三百餘丈沿河固以水柵十二年斗)
(城西河決知府江璞築堤禦之正德三年知府江璞易以瓴甋九年知府李吉增女牆六尺門其東曰賓暘謂)
(之新城嘉靖間知府伍箕何巖鄭朝輔相繼修年國朝順治八年内外二城傾倒知府鄭龍光修十三大水)
(斗城故城新城俱陷水城全圯知府陸世楷修康熙十五年内外城俱頽圯二十四年郡守董居易修三十四)
(年知府羅衍嗣開文明門雍正七年總督奉行督修)
池(廣一丈闊如之周圍丈尺與老城同新城無濠)
惠州府城(宋元舊基甚隘明洪武三年知府萬迪率千戶朱永拓之高二丈二尺周圍一千三百二)
(十六丈為門七曰惠陽曰合江曰東昇曰西湖曰朝京曰横岡曰會源上為敵樓嘉靖十七年颶風傾圯雉堞)
(二十年知府李玘修三十五年知府姚良弼通判吳晉增築之軍城自水門起至小西門都督坊止長三百八)
(丈民城自本坊起至武安坊止長三百五十七丈各增高三尺三十八年知府顧言增修國朝順治八年重)
(修康熙二十四年知府吕應奎重修城垣門樓窩舖砌築内外城脚馬路并水關炮臺咸新之雍正七年提督)
(奉行督修)
池(東北臨江西臨湖)
潮州府城(舊有子城依金山由北而南繞以濠東臨大江外廓以土為之宋紹興十四年知州李廣)
(文乃移近循濠流舊址甃砌紹定端平間知州王允應許應龍葉觀相繼甃築為門十有一元大德間總管大)
(中怡理修東城之濱溪者謂之堤城明洪武三年指揮俞良輔闢其西南築砌以石改門為七謂之鳳城城高)
(二丈五尺基闊二丈五尺城面一丈五尺周圍一千七百六十三丈東距溪曰廣濟曰上水門左有涵洞一通)
(引韓江水入郡學泮池經太平橋繞縣治過潮頭橋透西湖出三利溪久為民居填塞曰竹木曰下水南曰南)
(門前有涵溝通韓水過城西出三利為鄉民灌溉田疇西曰安定門左有水關一座引韓江水入下水門經開)
(元寺繞小金山會大街新街西街諸巷溝水而出西關門原廣五六尺深亦如之久被民居填淤北曰北門門)
(各有樓内有兵馬司東西南北四門今增為義倉外羅以月城城有敵樓臺四十四座窩舖六十七間雉堞二)
(千九百三十二弘治八年大水衝決城垣一百六十餘丈同知車份築砌嘉靖十三年知府湯冔重建南門城)
(樓萬歷二十四年僉事王一乾修砌外城馬路石基昌國朝康熙十七年提督侯襲爵潮鎮馬三竒僉事仇)
(祚知府林杭學會議將西湖山周圍建置腰城五百一十五丈高一丈寬六尺門四雍正七年潮州總兵奉行)
(督修)
池(宋慶元三年術家謂濠西流不利惑其說者鑿堤為三關取廊門石甃之決河流東入於溪地勢東仰西)
(流如故五年溪流暴漲水潰堤知州沈杞率居民負土石塞之濠復故流日久民多侵居填塞過半開禧元年)
(知州趙卿㞧將正濠稍加疏闢水復導流廣七尺有竒延袤一千二百餘丈環西南北三面合西湖通三利溪)
(有水關石橋二所惟東枕韓江)
豐順鎮城(明嘉靖末豐政都弗靖隆慶初築城設通判一員駐鎮繼盗平通判仍居郡城明末設把)
(總一員募兵百名汛守原係饒鎮吳六竒祖居太平公館建在城外)
肇慶府城(宋皇祐中儂智高反始築子城僅容廨宇政和三年郡守鄭敦義築石城周八百七十一)
(丈高二丈闊一丈四門東宋崇西鎮西南端溪北朝天明洪武初江西行省郎中黃本初署府加築後千戶郭)
(純以城南濱江甃涯以石高平城址用防潰陷天順間知府黃瑜浚濠立柵外樹以刺竹内環以敵樓成化元)
(年增城上串樓八百一十間三年建披雲樓城上西北舊址四年建南門樓五年建東西二門樓及四隅角樓)
(參將楊廣建北門樓十年知府李璲以披雲樓近濠增磚城七十餘丈厚一丈高並舊城改四門東慶雲西景)
(星南南薰北朝天正德六年知府程杲重修串樓嘉靖七年兵備僉事李香與知府鄭璋撤串樓修雉堞萬歷)
(三十九年風雨城東北隅傾陷兵備僉事皇甫渙與知府徐鷁修崇禎二年西門樓圯知府陸鏊修國朝康)
(熙八年颶風四角樓基俱圯知府史樹駿修十二年風雨飄毁城堞總督金光祖捐俸重修)
池(自西門城外遶而北各深一丈闊十丈周四百五十八丈過北門橋至東門謂之外濠自西門城内起小)
(水通竇過南門街至清軍館後謂之上濠復通竇過塘基頭街下注謂之下濠下濠通竇出城接外濠逹江自)
(西門石嘴引江而入謂之西濠舟楫避濤古澳在東門外通江可以藏舟避風後為潮沙所壅宋乾道六年郡)
(守曹總修復澳田千畝自東門水埠頭起至天寧寺前接内濠逹江乃其故址亦謂之外濠先城東西外街皆)
(靠城邊知府夏應台俱改出近濠至北門止自此文運漸興城北外濠舊從西門外遶披雲樓後轉東萬歷三)
(十七年知府陳濂以府治龍脈自西來命工築塞培脈分北濠為兩截城北内濠原有監軍道左渠消水日久)
(民作舖其上淤塞三十八年知府江中楠盡拆舖修濬崇禎二年知縣張明熙復濬之)
高州府城(唐始築土城宋元因之明洪武初千戶陳富張真俱拓以磚周六百十四丈高丈四尺門)
(五上有樓東迎陽南廣濟西通川北北門小西門成化初東南北門樓宼毁小西門塞知府孔鏞指揮歐磐復)
(建後指揮李信增四尺千戶潘英創串樓六百嘉靖初知府莊科始廓城東包環邑庠入城中周圍砌築子城)
(十一年署府事肇郡同知林春澤塞小西門十三年僉事黃澄廢子城為敵樓二十七所是年知府石簡塞舊)
(南門作新南門改曰高明由濠岸西行轉南合舊門通衢十五年知府鄭綱闢南街直行稍轉而西接通衢建)
(門曰履坦二十五年知府歐陽烈復啟小西門扁曰高辛嘉靖二十六年知府歐陽烈重修三十六年大水西)
(南隍岸傾及城西南樓基亦浸塌是年冬知府歐陽烈乃自大西門至舊南門埠叢樁實土填築隍岸修整南)
(樓萬歷間知府熊廷相開舊南門於小西門外建樓一座加門一重四十二年知府曹志遇將新南門遺址鏟)
(去悉復舊制天啟間參議蘇宇庶以古東門利於離明遂復舊東門國朝康熙十七年將軍舒恕會同高雷)
(總兵馬雲程修整四城樓櫓于城脚環樹排柵)
池(深一丈二尺闊加八尺東南北及小西門俱如之獨大西門以長江為濠塹明成化三年知府孔鏞守備)
(指揮歐磐復濬之廣三丈深一丈六尺於國朝康熙十七年修濬東南城濠深廣倍舊)
廉州府城(在廉江東創於宋修於紹聖皆土築明洪武三年百戶劉春增築西城六百九丈五尺是)
(為舊城二十八年指揮孫全復移東城百五十丈增廣土城四百一十八丈宣德間指揮王斌磚甃之是為新)
(城門三東曰朝天西曰金肅南曰定海内列兵馬司廳成化元年陷於賊二年知府林錦指揮徐寧修新城林)
(錦尋陞兵備海北命指揮張福增拓舊城百四十六丈敵樓串樓八百九十有六南北樓譙樓各五築西門月)
(城嘉靖二年知府韓鸞增高三尺重修串樓十七年雨西城圯知府張岳築十九年颶風串樓壊知府陳健修)
(二十一年知府詹文光去串樓築雉堞為陽城三十四年知府何御增設東南二門月城隆慶二年同知昌應)
(會建敵臺九知府徐栢修城樓萬歷七年知府周宗武修葺自南而西北四百三十六丈增高者百餘丈置窩)
(舖一百零六十年知府沈應科復修自北而東南亦四百餘丈增高者二百丈易雉堞修城樓崇禎八年圯於)
(水九年復圯於颶風俱知府鄭抱素捐貲修熙國朝順治十八年知府孫昌裔修復西門城大樓康四年總)
(兵張偉修復東門城大樓六年淫雨坍塌知府徐化民修十年颶風傾塌西門月城及四面垜牆共十餘丈知)
(府徐化民倡捐督率合浦縣知縣游名柱刻期修竣十一年知府復捐修府後城樓其門樓四座東西南月城)
(小樓三座串樓二十四間窩舖六十三間墪臺四間府後樓一間望樓一百箇筆架垜一千六百六十九箇二)
(十六年知府佟國勷知縣楊㫤捐修西城門較前高三尺并城樓窩舖六十年知府徐成棟修葺城垣建復三)
(城門樓閣雍正四年風雨壞北城八丈南城五丈知府蔣杲捐修七年布政使奉行督修)
池(周圍一千五十一丈闊二丈五尺深七尺明宣德間指揮王斌浚成化二年知府林錦指揮徐寧浚外濠)
(七百九十五丈深倍於前)
雷州府城(築於南漢劉巖時初漢建武中伏波將軍馬援始築徐聞城梁改南合州唐又改雷州遷)
(徙未定至南漢始建於此甓城甚隘宋至道二年知州楊維新始築子城周圍一里紹興四年知州王趯復築)
(外城作女牆闢四門工未就而去十年黃勲繼之改為磚甓亦未就去十三年朝奉郎趙伯檉始畢前工嘉定)
(五年知州王洽復葺内外二城淳祐十年知州儲擢復修二城造四樓元至順中廉訪僉事吕珫元統中僉事)
(張添睡郭思誠各加修飾明洪武七年指揮張秉彛朱永周淵通判李希祖協謀修築仍開四門東曰鎮洋西)
(曰中和南曰廣運北曰朝天各建重樓警舖弘治十七年海北道僉事方良永改建四門重樓拱門上鋪以板)
(正德十二年知府王秉良始用磚石拱甃九國朝順治八年颶風壞城十二年知府陸彪修康熙年郡城東)
(垣頽數十丈垜窩十壞八九知府吳盛藻倡修四十六年東南城垣坍塌知縣南君璋修築雍正七年按察使)
(奉行督修)
池(廣六丈五尺深一丈外自城東環於西南隅惟城南舊無開濬)
海康所城(在海康縣灣蓬村明洪武二十七年安陸侯吳傑創築城成化間千戶姚麟重建)
瓊州府城(漢珠崖郡城在東潭都唐瓊州城在白石都宋開寳五年徙今治即漢玳瑁縣地築土城)
(僅三里紹興間築外城明洪武間指揮孫安張榮拓西北隅至東南隅廣六百丈高二丈五尺為門三東曰朝)
(陽南曰靖南北曰順化各置敵樓北城樓名望海南築長堤引溪為濠出東城下以逹抱淪七年拓北城由東)
(而南共三百四十四丈高廣如前改朝陽門為永泰上各建層樓四隅建角樓十一年復拓西南隅至西北隅)
(廣四百餘丈通計周城一千二百五十三丈高二丈七尺廣一丈八尺雉堞一千八百四十三窩舖五十七十)
(七年指揮桑昭於城西增築土城三百八丈啟西南北三門上建敵樓謂之子城成化九年副使涂棐易三門)
(石扁東曰體仁西曰歸義南曰定海十三年僉事陳昭增築馬牆並修子城嘉靖間知府李慎易子城以石隨)
(圯參議曹天祐知縣曾士隆邑人參政鄭廷鵠復石甃之周三百十二丈高一丈四尺廣一丈二尺上殺三之)
(一雉堞六百四十二門如舊萬歷二十五年颶風作大城盡毁知府李多見修復之餘南樓未竟崇禎十四年)
(知府蔣一鴻創建東門外月城周圍寬八尺高並堞一丈四尺闊八尺雉四十二個啟門一南門外月城周圍)
(寬四丈高闊如之雉堞三十啟門一何國朝順治十二年提學道林嗣環知府朱之光推官澄知縣孟信協)
(捐修葺周圍雉堞高一尺厚五寸復圯康熙六年分巡道馬逢臯知府張恩斌知縣王好仁修葺復壞八年巡)
(學道王廷伊知府牛天宿同知劉永清於十年修竣十一年秋颶風西門至東門坍毁五十三丈雉堞四百零)
(二東西北三樓俱傾分巡學道王廷伊知府牛天宿同知劉永清知縣劉源清協捐修葺康熙二十四年颶風)
(傾倒府城垣六十餘丈雉堞一百二十并各門城樓子城副使程憲總兵劉成龍副將李尚翠知府佟相年同)
(知王元臣瓊山知縣朱玭捐俸分修三十一年知府張萬言捐建南樓三十三年建東樓四十年分巡道焦映)
(漢重修各處城垣雉堞)
池(周迴一千二百八十七丈深三丈二尺廣四丈二尺)
海口城(在郡北十里明洪武二十七年都指揮花茂奏築防倭二十八年安陸侯吳傑鳩工修築周五)
(百五十丈高一丈七尺廣一丈五尺雉堞六百五十三窩舖十九門四各建敵樓東北臨海砌石岸九十丈永)
(樂十六年指揮牛銘增砌成化十三年僉事陳昭增築欄馬牆國朝康熙二十四年颶風傾倒城垣二百三)
(十九丈雉堞一百八十六城樓四副使程憲等捐俸修葺雍正七年雨塌雉堞各縣捐修)
池(東北臨海自東南至西北浚濠四百六十五丈廣一丈五尺深五尺)
羅定州城(舊為瀧水初無城池明正統十三年猺亂乃立土城景泰四年都御史馬昂始築磚城周)
(六百六十丈有竒高二丈六尺厚一丈三尺雉垜三百有三串樓五百七十敵樓二十五月城三門三東曰順)
(德南曰永安北曰武成各建層樓於上隆慶三年知縣譚文逹增設敵樓萬歷二十八年羅定兵備徐榜知州)
(趙仕際改築隂城為陽城高一丈六尺厚一丈三尺是年小南門至西門新擴城七十五丈二尺雉堞改作一)
(千一百又開西門曰安慶小南門曰迎曦又創西樓崇禎十七年知州包爾庚奉文修城加西門月城一國)
(朝順治十年僉事鄔象鼎檄知州慎俶印璔高城垣三尺垜改五百二十六西南城外鑿修濠塹又增小南門)
(月城順治十七年僉事張清議修康熙五年署州事管聲駿重修九年霪雨西南一帶盡頽知州李丹捐俸修)
(築雍正七年布政使奉行督修)
池(東北因水為池西南鑿濠闊二丈有竒深一丈五尺)
連州城(劉宋元徽間刺史鄧魯始創城皇祐四年儂智高宼亂守將竇彤乃恢舊址新之歴元祐紹興)
(寳慶之世凡三增築明洪武二十八年調清遠衞千戸劉俊開設守禦千戸所始築包砌正德間復修葺之周)
(五百四十八丈高二丈三尺上廣一丈下廣二丈五尺城門樓三敵樓三雉堞二千一百六十警舖二十七為)
(門三南曰熙平東北曰熙仁西北曰熙安又為外城後圯崇禎間知縣王立準重加培築改内城門南曰迎薰)
(東曰陽春西曰澄清外城為門五)
三江寨城(周圍二百八十丈石脚深二尺五寸闊三尺高一丈一尺底闊二尺頂闊一尺二寸南門)
(城樓一座三間深一丈八尺闊八尺厚三尺高一丈國朝康熙四十二年以猺人歸化奉行建立)
各縣
南海縣(附郭)
番禺縣(附郭)
順德縣城(明景泰三年知縣周亶竪柵為城五年知縣徐玠至始垣之天順八年縣丞徐勤築土城)
(成化元年知縣錢溥易以磚石周六百五十五丈高一丈五尺廣一丈四尺下廣三丈五尺雉堞二千四百五)
(十城門樓四敵樓四警舖三十為門四曰鎮東曰定西曰阜南曰拱北後定西門以近山而廢隆慶五年知縣)
(胡友信作石城視舊高七尺窩國朝康熙五十三年知縣劉鵬捐修東南北城樓及舖雍正三年知縣陳鴻)
(熙捐修雉堞窩舖)
池(一千七百二十丈廣三丈深一丈為渠三以洩城中之水)
東莞縣城(舊城磚砌東南沿涌抵放生橋明洪武三年南海衞指揮常懿始築新城包鉢盂道家二)
(山於内砌以石周迴二千二百九十九丈高二丈五尺上廣二丈下廣三丈五尺雉堞二千三十一城門樓四)
(敵樓四警舖四十為門四嘉靖四十二年知縣舒應龍重加增闢崇禎三年水決衝毁城垣一百餘丈知縣李)
(模修復十一年知縣汪運光增飾城樓壞者修之北關仍以石易木國朝雍正三年知縣于梓修城工未竣)
(至六年知縣周天成相繼修之城以完固)
池(一千三百五十丈廣三丈深三丈五尺)
東莞所城(在舊東莞郡基地名石子岡去縣二百五十里明洪武二十七年始置調廣州左衞千戸)
(洪浩開等築砌周迴五百五十二丈高一丈八尺上廣一丈二尺下廣二丈五尺城門樓四敵樓四舖二十五)
(雉堞一千二百為門四)
池(五百九十二丈廣二丈深一丈五尺)
從化縣城(明弘治七年自横潭改徙今寧樂都馬場田周迴五百八十丈五尺十一年德慶州州判)
(劉潮黎泰重修加城磚厚二尺城門樓四久廢後始興復雉堞九百二十四嘉靖五年知縣傅舉重修萬歷二)
(年知縣何東周改雉堞為平頭十九年知縣袁士銳復舊堞崇禎四年城東北兩路廢墜知縣王志章大修)
(國朝康熙二十八年知縣郭遇熙捐貲補葺)
池(周圍二百餘丈廣一丈六尺深八尺)
龍門縣城(明弘治九年始築尋圯十六年知縣張翔繕治周四百九十餘丈高一丈二尺警舖十城)
(門樓四為門四隆慶二年增高城四尺修國朝順治十八年知縣劉棟同教諭李應龍捐資重康熙五年知)
(縣楊熚復捐資修西城樓一座東門城樓一座北門城樓各一座七星樓一座砲臺七警舖四雉堞七十餘馬)
(道五十餘丈城守王著名典史閻鍾英各捐費有差)
池(南北西三面俱枕大溪舟楫通行)
新寧縣城(明弘治十二年知縣任鉞始以木為柵正德間攝縣通判朱源改築周五百三十丈高一)
(丈一尺雉堞一千一百一十二以磚包砌外植竹為子城穴東西南三門門各有樓嘉靖間將廣海衞官軍摘)
(發一所移本城守禦復於城下周圍起盖營房)
池(廣一丈深五尺周五百五十丈)
增城縣城(設於漢建安六年古無城元季左丞何真遣弟何迪保障兹邑始築土城明洪武二十七)
(年都指揮同知花茂奏設守禦千戶所調南海衞千戶趙正立所修築永樂元年委廣州左衞指揮張真築砌)
(成化五年僉事陶魯請於巡撫陳濂會議修葺坍塌通判余志董其事石磚包砌周八百餘丈高廣踰舊廣一)
(丈三尺上廣二步下廣四步城門樓四敵樓四警舖四十八為門四各以其方名之女牆一千六百裏城亦甃)
(以石成化二十二年千戶周銘以北門稱要害建議築月城護之嘉靖四十二年兵備邵時敏按縣增甃加高)
(隆慶二年知縣張孔修築馬道以附城牆便登望六年知縣王良心修頽城九十四丈四尺馬路八十一丈五)
(尺設垜一千二百一十又于東西南三門創築月城東曰迎川西曰通市南曰鎮海北曰環山國朝康熙二)
(年知縣徐鳳來修城垣十年署縣李道光知縣許代岳相繼重修二十四年知縣蔡淑捐修西北兩樓并四城)
(窩舖)
池(萬歷二年知縣王良心重濬之長二百八十四丈深一丈五尺廣三丈)
香山縣城(宋初開設繚以土垣號曰鐵城陳天覺所築明洪武二十八年置守禦千戶所千戶陳豫)
(廣之更為磚城周六百三十六丈高一丈七尺上廣一丈下廣一丈八尺城門樓四敵樓四警舖十二雉堞三)
(千六百四十皆甃以磚四門以其方名之弘治中知縣劉信環築子城高七尺嘉靖二十三年城壞于颶風知)
(縣鄧遷修復崇禎間知縣顧其言增高城四尺又築臺二一曰鬱金一曰來青原窩舖一十四座今增造一十)
(一其縣原有香山門崇禎十一年知縣劉大垣始改闢南門)
池(五百四十七丈旱塹一百四十六丈濠塹周六百九十三丈廣四丈五尺深一丈三尺)
新會縣城(古無城元邑主簿徐聞可始築垣備宼明洪武十七年邑人岑得才請置千戶所及城池)
(是年開設都指揮王榛立柵鎮守二十四年始築土城外環以池三十年千戶宋斌始砌以磚及四門樓櫓天)
(順六年知縣陶魯始築子城内設馬路外浚重濠外又築竹基重塹周一千六百二十八丈高二丈二尺上廣)
(一丈下廣二丈城門樓四敵樓四警舖三十一雉堞二千四百為門四萬歷元年知縣伍睿增築外城為門三)
(小門四水關四一國朝順治四年内外城各增高三尺十年增建砲臺敵樓五座)
池(一千六百八十丈廣三丈深二丈子城濠塹外濠二千一百二十五丈深一丈五尺廣二丈二尺竹基二)
(千五百八十七丈外塹三千一百六十八丈深八尺)
廣海衞城(在新會褥州巡檢司於望頭鎮以其地建置衞所創築城池明洪武三十年指揮夏必振)
(包砌周圍九百三十二丈九尺高二丈二尺上廣二丈下廣二丈城門樓四雉堞二千四百警舖四十三為門)
(四)
池(九百六十四丈一尺廣二丈深一丈)
三水縣城(明嘉靖五年始創築周迴六百七十五丈廣二百四丈五尺高一丈五尺磚甃石基之為)
(門四曰南曰北曰東曰西城門樓四敵樓十二東西各有水關其城後因兵燹四門城樓傾圯國朝順治間)
(城守吳子良修復康熙六年知縣王于宣開復熙阜門與文明門十年知縣蘇嵋捐俸建復熙阜文明各樓今)
(縣城共五門窩舖一十二所城脚洩竇二一在文廟右一在西關塘右)
池(北倚岡三面皆臨陂田南向里許則肄江建畫時不及濠塹)
清遠縣城(舊無城元至正主簿白太平始築土城明洪武間調千戶劉俊立守禦千戶所二十二年)
(指揮花茂奏置清遠衞指揮李英築砌磚城周一千四百五十丈高一丈九尺雉堞四千四百城樓五敵樓五)
(門五天順間宼陷成化初指揮姚英請將城中自通津門水關起至正西門止東北一帶包土城四百三十七)
(丈限之以便巡守六年知縣沈憲指揮尹鐸仍措磚包砌之復建串樓七百一十有五城下旁築欄馬牆嘉靖)
(間知縣洪子誠指揮陳治復修萬歷間知縣劉幼學葺國朝康熙十年知縣馮臯強捐修周圍建戍樓一十四)
(垜眼七百八十四折南門甕城小樓改建兩邊砲臺各一座并修大樓四座于四方又西門甕城小樓一座東)
(南角鐘樓一西北角鼓樓一)
池(一千四百六十丈八尺深一丈廣二丈)
新安縣城(即晉東官郡舊治明洪武二十七年指揮花茂奏設東官守禦所於此廣州左衞千戶崔)
(浩開築隆慶六年建縣其城池因之周五百七十八丈五尺高二丈廣一丈基廣二丈城樓敵樓各四警舖二)
(十五雉堞一千二百萬歷間知縣曾孔志增建東西南門子城國朝康熙十年颶風傾塌城樓窩舖雉堞知)
(縣李可成守備馬四玉把總洪英千總李呈芳同捐貲修復)
池(五百九十二丈廣二丈深半之)
大鵬所城(在新安縣東一百二十里明洪武二十七年始置調廣州左衞千戶張斌築砌周迴三百)
(二十五丈六尺高一丈八尺上廣六尺下廣一丈四尺城門樓三敵樓三警舖一十六堞六百五十為門三)
(國朝康熙十年知縣李可成守備馬四玉等修葺)
池(三百九十八丈廣一丈五尺深一丈)
花縣城(舊名平嶺為番禺慕德巡司地剿國朝康熙十二年總督吳興祚巡撫李士正平花山諸)
(賊設兵駐防二十一年從舉人黃士龍等條議會疏請立縣治二十四年給事王又旦復以為言奉)
旨(增設二十五年知縣王永名創築城垣議用磚石城高一丈四尺厚一丈二尺周圍四百四十丈雉堞六百三)
(十窩舖一十二東西南北四門三十五年砌築始竣其城外東西北三面皆山南無濠塹)
右廣州府
曲江縣(附郭)
樂昌縣城(周迴二里有竒凡三百六十丈高二丈二尺廣一丈三尺中廣一丈一尺上廣一丈垜牆)
(高四尺明洪武二年知縣索彦勝始築土城磚基之成化三年知縣潘昱增築弘治元年通判伍惠知縣吳景)
(溫葉蓁宋湖輩相繼甃磚拓五十丈置串樓二百六十八弘治十三年知縣袁賓重修正德七年知縣林琦作)
(子城嘉靖二年知縣龍章修串樓三十有七西隅崩圯三十餘丈尋修復十六年知縣張堅修四城門東曰東)
(川西日西瀧南日武江北曰桂山嘉靖四十一年知縣王三聘築西門外子城萬歷八年知縣張祖炳重建四)
(門城樓崇禎十四年知縣羅銘鼎重修較前高六尺厚二尺國朝順治十六年邑人白世師等合子城居民)
(倡捐修整雍正七年知縣馬燧修葺城垣添設古樓名其南曰文明北曰承恩東曰豐樂西日阜成)
池(西北一百五十丈闊二丈深半之南臨武水東臨禄溪成化三年知縣潘昱始濬濠)
仁化縣城(周迴二百八十丈基廣一丈中八尺上七尺土築而石為之基舊城築於唐垂拱中在今)
(縣北三里走馬坪宋開寳間省入樂昌城遂廢咸平三年復置縣於今所明成化四年通判蔡周始築土城十)
(一年知縣李淮清修四城門包以石十六年知府王賓知縣翁同修以磚石建門樓四串樓二百八十六二十)
(三年知縣丘璥磚砌南濠城脚八十餘丈正德十年知縣李萼修北門子城嘉靖二十五年知縣嚴時中重修)
(串樓萬歷二十一年知縣司馬暐重修四門及串樓崇禎十四年知縣楊憲卿增築數尺年久倒塌國朝康)
(熙二十三年署縣通判吳璧鳩工修造)
池(東南北二百一十五丈西七十丈闊一丈南臨河無池)
乳源縣城(周迴一百八十三丈有竒高二丈五尺宋乾道三年置縣於虞塘攝事司理劉天錫始築)
(土城元至正十二年義士鄧可賢率民置砦明洪武元年知縣張安仁遷於今之洲頭津復築土城天順六年)
(通判杜宥知縣李鑑始易以石成化十七年知縣孔俊復創串樓一百七十有六建二樓門嘉靖十二年知縣)
(何澄重修萬歷元年知縣侯應爵修城及串樓城視舊增三尺復撤敵臺及二門而高大之顔其東曰拱陽南)
(曰迎薰崇禎十三年知縣蔣明鳳增高五尺鈁國朝康熙二年東方城房傾圯七十五間知縣裘秉修復并)
(重建東南二門城樓二十五年東北戰樓一座串樓四間傾圯知縣張冼易重修)
池(周城深九尺闊二丈天順六年知縣李鑑浚外濠正德十年沈淵復濬之)
翁源縣城(周迴二里有竒高一丈五尺明天順六年通判杜宥知縣程振易土城以磚成化三年知)
(縣陶鼎創門樓三座十年知縣吳政改建敵樓二十一串樓四百二十有三十三年知縣宋經改修敵樓為望)
(樓典史胡彛砌子城正德十年知縣黃銘主簿顧蘭重修嘉靖十一年知縣傅雲修東西南城門樓二十六年)
(知縣侯仁重修三城門各築月城護之三十二年知縣金曰銿於東南西三城門外砌月城萬歷四十年知縣)
(萬應奎重修崇禎十一年知縣朱景運重建南城樓一座修東西城樓二座增高三門月城二尺并全修串樓)
(四百五十三間敵樓一十四座熙國朝順治十年知縣李寧和建竪拱北制勝二樓康四年知縣翟延祺捐)
(金重修因遷去未竣十三年知縣孫可訓接修二十一年復葺)
池(周於城闊二丈深半之天順六年通判杜宥知縣程振浚)
英德縣城(周迴一里有竒凡三百四十八丈高一丈三尺明初僅存東南八十餘丈天順五年知縣)
(杜宥始修之七年因流賊犯境始築外城成化二年城樓災明年守備指揮汪寧知縣傅寧重建西南門城樓)
(并串樓一百六十有竒角樓五鼓樓一嘉靖二十五年東南串樓災知縣陳惟賢修復東南隅增石女牆為陽)
(城三十三年知縣湛廷詔設舖建樓以便巡警崇禎十一年知縣吳永澄修益加崇厚國朝順治十八年知)
(縣楊柱臣捐修西南二城門敵樓二座)
池(明隆慶三年兵備副使許宗鑑始設濠於東南長六十丈深一丈今年深泥積幾與地平)
右韶州府
保昌縣(附郭)
始興縣城(邑治三遷俱無城明天順中知府謝濂築土為垣成化間都御史韓雍廓而大之甃以瓴)
(甋周三百四十八丈高一丈五尺厚一丈東南西三門各有樓十八年知府江璞建隍橋串樓弘治正德間通)
(判劉芳知縣梁冠相繼修嘉靖二年河決知縣高輔築堤禦之十四年江慶舟修復崇禎間增高四尺國朝)
(順治十五年經歴白印箕修十八年知縣王毓慧修康熙二十五年知縣魏琪修三十八年知縣毛德琦重修)
(五十五年知縣王克讓教諭陳如錫暨邑之人捐貲開文明門雍正七年總督奉行督修)
池(周迴丈尺與城稱廣一丈明成化間御史韓雍浚東陸路無濠)
右南雄府
歸善縣城(明嘉靖四十四年庠生劉確鄉民黎俸等請建東平民城萬歷三年城成六年知縣林民)
(止遷縣遂為官城高一丈六尺周圍闊一千五十丈雉堞一千五百六十五為門四東曰輔陽南曰龍興西曰)
(通海北曰娛江關二便門二窩舖九其正南曰隆興當縣庠之衝萬歷二十四年知府程有守知縣鄧鑣移改)
(於少東鍾國朝順治十七年知縣武藎重修康熙十三年知府明進知縣連國柱修縣城二十三年知縣佟)
(銘修城及窩舖二十四年復修五十五年知縣歐斝捐修城垣八十二丈并南北城樓雍正元年知縣孫能寬)
(修葺城垣雍正七年巡撫奉行督修)
池(東西二江水繞之無池)
平海所城(在歸善縣内外管海濱明洪武二十七年始建周圍五百二十丈雉堞八百七十一城闢)
(四門門上有敵樓角樓四窩舖七國朝雍正七年巡撫奉修)
池(環城為濠范國朝康熙八年池淤同知有明疏復穿城)
博羅縣城(舊無城環治僅土牆明成化二十二年按察使陶魯始建弘治九年僉事王相復即城西)
(闢地二百五十步為今城城高一丈七尺周圍九百九十八丈有竒門五各有敵樓窩舖一十六嘉靖四十二)
(年知縣胡郁增高四尺萬歷八年知縣張守為重修二十二年知縣鄧以誥大修國朝康熙六年知縣胡大)
(定修復南門十年知縣楊碩捐修大東門城樓窩舖)
池(西南因榕溪為池東北因山無濠)
長寧縣城(在君子嶂下明隆慶三年立縣治鴻鴈洲尚未有城萬歷改元知縣陳立中乃即今所控)
(其要害而城之周四百八十丈高二丈有竒厚稱之為門三上各建樓北臨山有樓無門)
池(因山無池)
永安縣城(明隆慶四年陽江縣主簿林天賜署縣築城五年而城成周六百四十丈高一丈九尺雉)
(堞一千三百一十一門四上各建樓水關二北為上關西南為下關黃花溝水入上關注城中從下關出城外)
(國朝順治十七年知縣孟之麟重建雄鎮樓樓在城東北為明推官丁士髦改建康熙二十五年知縣張進籙)
(重修門樓牆垜)
池(康熙二十五年知縣張進籙濬濠池)
海豐縣城(舊惟土城在今城外東一里元至正末廢明洪武二十七年備倭都指揮花茂始建城高)
(二丈周圍三百九十六丈雉堞七百八十一門四各有敵樓正德十五年千戶李綱修四門及西北城樓尋圯)
(嘉靖十年知縣陳一善重建三十七年倭警知縣張濟時加築三尺女牆高五尺塞北門以便防守外復築土)
(牆七尺萬歷十二年知縣陳汝鳳築偃月城加以女牆樓五為門八崇禎十二年知縣陳振琦增築)
池(深廣一丈歲久湮塞明正德五年重濬嘉靖中知縣張濟時復濬障東北隅溝水瀦之)
碣石衞城(在海豐縣東一百二十里明洪武二十七年都指揮花茂建高二丈厚一丈八尺周圍一)
(千一百二十丈雉堞二千二百六十二敵樓四樓下闢門國朝康熙八年奉部行文築城)
池(深一丈廣一丈二尺)
捷勝所城(在海豐縣南八十里明洪武二十八年築高一丈厚一丈五尺周圍四百七十二丈雉堞)
(九百四十敵樓四樓下闢門)
池(深一丈廣八尺)
甲子所城(在海豐縣東二百五十里明洪武間千戶盛玉築高一丈八尺厚一丈五尺周圍五百九)
(十丈雉堞一千一百八十敵樓四樓下闢門)
池(深一丈廣八尺)
龍川縣城(明洪武二十一年守禦千戶李賢始建原古循州有城至是都指揮花茂請立守禦千戶)
(所而賢至始築之弘治元年按察使陶魯修築今城高一丈八尺周七百二丈三尺雉堞九百八十四門上有)
(敵樓外有月城正德三年知縣傳鼎千戶吳德潤分砌月城及四門嘉靖四十四年兵備副使王化闢北門萬)
(歷六年參議李盛春增高城垣三尺擴馬路八尺堞國朝康熙六年知縣彭峻齡捐修城樓三座周圍雉二)
(十五年知縣沈廷相復修)
池(深八尺廣如之明萬歷中知縣林廷植復濬)
長樂縣城(明洪武二十年知縣陳堅始築城周圍六百三十四丈高二丈闢四門門各有樓嘉靖元)
(年僉事施儒以城隘闢其南廣四百二十五丈三十一年僉事尤瑛大修築增敵樓二十九座四門各易以磚)
(國朝順治三年周圍牆垜敵樓崩圯知縣王時熙大修十八年霪雨城頽知縣孫蔭光重修康熙十九年西門)
(城樓頽二十五年署縣按察使經歴沈掄英知縣孫蕙前後重修)
池(周圍一千九十五丈深九尺)
興寧縣城(明成化三年知縣秦宏始建城高一丈八尺有竒周圍六百二十六丈有竒闢四門門有)
(敵樓東曰平遠南曰迎薰西曰阜民北曰拱辰門内有兵馬司跨濠為梁嘉靖四十年宼亂知縣陳其箴增修)
(城垣加建重門二國朝順治三年知縣莊應詔修城池建西門樓康熙十五年知縣李清鋐築城脚馬路八)
(尺修補城垣)
池(深七尺廣二丈康熙二十五年知縣李清鋐濬之)
連平州城(在府治東北四百里明崇禎六年平九連山宼總制熊文燦巡按錢士廉題建州城推官)
(吳希哲督永安知縣牟應綬長寧知縣陳國正營繕經始於十月踰年告成周圍六百三十五丈高二丈一尺)
(厚一丈六尺雉堞一千一百五十有九門四東日鎮連西曰鎮英南曰玉驄北曰彩鳳每門加甕城横十九丈)
(高二丈一尺旁開兩門上各建樓佟國朝順治十年署知州陳鄴修康熙二十四年知州國瑞增葺三十一)
(年知州于廷弼建東門月樓四十九年署知州郭一泓修五十年知州徐旭旦修南門月樓五十二年修東門)
(西門大樓五十七年徐旭旦率邑人捐修城垣嵌石砌灰周迴共六百餘丈生員何多竒董其成)
池(因溪無濠)
河源縣城(齊宋俱據桂幹為城而枝布為三郭環之素稱壯麗元末城陷宼城因廢明初乃即中下)
(二郭間濱江為城隆慶五年民遭水患僉事王化議建復古城知縣林大黼奉檄鳩工築北城垣亡何遷去萬)
(歷六年知縣曾守愚循舊基築城廣七百丈為門四俱有樓南不利門開中東門移南樓於上十年民遭水患)
(知縣湯民仰始與民遷居然鱷湖瀝洩城失其險二十二年邑人參政李燾請制府陳渠捐軍餉二百金就下)
(埠築基蓄水城賴以固)
池(周圍八里深一丈六尺東即鱷湖為池)
和平縣城(明正德十四年南贛都御史王守仁檄惠州同知莫相建城高一丈八尺周圍四百五十)
(丈雉堞九百九十二門三東曰迎流西曰通津南曰南薰各有敵樓北負高嶺不門建樓曰拱極嘉靖三十七)
(年督捕通判洪章拓城垣四百餘丈雉堞三百有餘開躍龍永和二門敵樓二座萬歷元年知縣陳文彬易新)
(舊城樓以磚丈國朝康熙二十四年奉文丈量城周六百八十高二丈一尺雉堞一千二百九十)
池(明嘉靖十三年知縣梁鼒復侵地益濬之三國朝康熙二十四年奉文丈量東南小池長七十丈廣八)
(尺深七尺)
東海窖城(國朝雍正八年請將本滘建設縣治窖寨城高一丈六尺東長二十一丈三尺西長二十)
(六丈五尺南廣四十八丈三尺北廣四十三丈周圍共一百三十九丈一尺城雖土築堅固完好但無馬路雉)
(堞且狹隘不可以多容議于寨城後增築新城城垣東長五十四丈西長五十九丈北廣六十九丈其南即接)
(寨城之北垣寨城舊有東西南三門無北門應于西北方開門以逹新城新城亦開東西二門以通出入兩城)
(俱設馬路雉堞麗譙以資守禦)
池(南門水遶城壖東西北三方並議開濬)
右惠州府
海陽縣(附郭)
潮陽縣城(元至正十二年縣尹熊阿勒坦巴哈築明洪武二十四年潮陽衞指揮楊聚於内置潮陽千)
(戶所舊城歲久日圯正統十年知縣劉源洪修砌天順六年知縣陳瑄甃石增高之周圍九百七十四丈高二)
(丈弘治元年知縣王鑾重修城及各樓為門七東曰泰和南曰南薰西日淳化北曰阜城水門曰通衢舊水門)
(曰太平小南門曰泰安嘉靖間增高四尺崇禎間增高三尺國朝順治四年夏雨城倒二百二十三丈秋水)
(城垣馬路敵臺及東門城樓傾圯知縣陳之昂重修十二年知縣唐正麟于城上築大砲臺五座康熙六年城)
(垣傾倒知縣張宏美捐修周圍一千二百六十二丈高二丈五尺闊一丈四尺城内馬路高一丈二尺闊七尺)
(垜眼一千一百一十六二十四年知府林杭學知縣莊憲祖遊擊張起鳳守備戴勛曾士琦巡檢程光宗李炳)
(共捐修城門六城樓七敵臺十四砲臺六窩舖二西北甕城腰城各二東南橋外長柵二四面重門上蓋樓垜)
(眼四百二十六五十三年知縣支森捐修五十七年知縣王允洪支官銀重修雍正三年知縣魏燕超捐修六)
(年知縣藍鼎元捐修)
池(明弘治五年知縣姜森鑿東城外濠為溪以通舟楫其池深一丈廣二丈十七年知縣張廷槐再浚之嘉)
(靖十年署縣秦僎重修深廣如舊崇禎間濬深一丈廣三丈)
海門守禦千戶所城(在潮陽縣東招收都明洪武二十七年建天順六年知縣陳宣修高)
(二丈周圍九百七十丈門四張國朝康熙二十五年知府林杭學知縣莊憲祖遊擊起鳳守備戴勛曾士琦)
(巡檢程光宗李炳共捐修)
揭陽縣城(宋宣和三年割海陽縣永寧延德崇義三都地置縣元至正十二年逹嚕噶齊塔布岱始)
(砌内城二百丈築外城八百餘丈明天順間知縣陳侯爵於城之東北西北各增修一百丈闊三百丈周圍一)
(千六百丈高一丈五尺廣一丈四尺砌以石門四内三窖以通深水每窖立石柱三鍵外以水柵歲久而壊成)
(化二十三年按察使陶魯命增築之甃石為址上累以甓尋壞弘治元年同知沈景重甃石為址高五尺上累)
(以甓未幾甓脱者半十一年知縣敖公輔易甓以石門樓警舖俱飾嘉靖三十四年海宼作嶺東道行文築四)
(門月城萬歷十八年城垣倒塌知縣李儼重修增高城五尺)
池(周圍七百五丈深一丈廣二丈天啟間知縣曾應瑞增進賢門為五門國朝康熙三年總鎮栗養志濬)
(城内濠之半二十六年知縣鄭濂修濬)
程鄉縣城(舊有土城宋皇祐間始增築明洪武十八年拆西城垣廣其基築石為址累以甓周圍九)
(百八十五丈高二丈四尺厚二丈東西南北各為門而樓其上惟南有子城周十丈有竒為門三窩舖一十有)
(六垜牆九百八十有五弘治八年秋大水衝决城垣一百七十丈有竒通判郭偉修築之嘉靖十年水南城壞)
(十餘丈知縣林墰戴光復相繼修築萬歷二十年久雨南北各頽二十丈知縣王賢卿捐資命千戶范思仁督)
(修完固十國朝康熙九年重修北城樓樓舊名鐵漢祀劉元城年修復南城樓名其門曰正南樓曰文昌是)
(年又修復東樓十二年修復西樓俱知縣王仕雲捐修十七年雨壞東城六丈西北城各七丈西南七丈又雨)
(壞東南三十餘丈知縣王仕雲王吉人相繼修築)
池(自東抵北轉而西共五百七十八丈深一丈有竒闊三丈今多閉塞其南臨溪水)
饒平縣城(舊無城明成化十四年創城隍以為固内外皆甃以磚城高一丈八尺周圍七百二十一)
(丈始皆參政劉洪實總其事次年知縣楊昱至董之築高一丈八尺嘉靖十四年秋大水衝決城垣四十餘丈)
(縣丞徐澄補葺十八年知縣羅徹重建四樓雉堞三十七年知縣林叢槐又於城北建樓曰鎮北樓國朝順)
(治年間饒鎮吳六竒修築高二丈馬路廣三尺增置尊君樓銃樓敵樓共十七座康熙八年知縣劉鴻業重建)
(二十四年知縣劉抃捐修)
池(嘉靖三十七年知縣林叢槐濬城濠廣二丈深丈餘引歐陂水由西門埔入西門外濠池内城)
守禦千戶所城(在饒平縣東宣化都明洪武二十七年百戶顧實築圍六百四十三丈高一丈)
(六尺八寸門四各創以屋嘉靖戊戌郡縣合議重修)
池(加城之數五十三丈)
黃岡鎮城(在饒平縣東宣化都明嘉靖間知府郭春震建圍一千二百餘丈門四國朝順治十七年)
(饒鎮總兵吳六竒重建城垣圍六百五十五丈高一丈三尺堅厚倍昔)
南澳城(在饒平縣信寧都海島中明萬歷四年副總兵晏繼芳建何斌臣修高二丈二尺圍五百丈門)
(四丈國朝康熙三十年築城自北門起至東門長九十六自北門起至東北敵樓三十一丈自敵樓起至東)
(門二十五丈自東門城樓起至南門城樓長二百四丈馬路腰城至垜眼高六尺厚三尺四角敵樓共三座窩)
(舖四個東門月城一十四丈餘屬福建分築)
惠來縣城(明弘治末因流賊刦掠嘉靖四年守備指揮程鍳通判陳碩始建周圍七百丈高一丈七)
(尺門四上各有樓二十二年通判諸燮拓南城四十四丈合舊城七百七十四丈隆慶三年知縣施冔增設敵)
(樓一十四座界國朝順治十三年署縣劉文英防將陳萬權于東北增築層城并修砌馬路敵樓砲臺十餘)
(所)
池(廣一丈五尺東西水關二)
靖海守禦千戶所城(在惠來縣南大圯都明洪武二十七年建高二丈一尺圍五百六十)
(丈門四嘉靖萬歷間知縣林春秀游之光相繼重修國朝康熙十年知縣孫汝謀修築)
神泉澳城(在惠來縣南十里明嘉靖三十三年知縣林春秀建圍三百丈高一丈三尺立東西二門)
(國朝康熙十年知縣孫汝謀修築)
大埔縣城(明嘉靖五年始立縣築城據茶山之麓前臨大溪創於知縣歐淮城未就而卒知府王袍)
(推官李喬木董其事二載始竣周圍五百一十有九丈四尺高一丈七尺廣一丈二尺上廣九尺内外甃以磚)
(石為門三東朝陽北拱辰西通津後知縣曾廣翰吳思邱繼修重建窩舖增高垜牆萬歷間知縣謝九鼎繼修)
(及新樓垜毅國朝順治間饒鎮吳六竒重修康熙十四年知縣劉志增築砲臺于城東北角雍正七年巡撫)
(奉修)
三河鎮城(在大埔縣西□洲都明嘉靖間僉事張冕建周一百九十丈高一丈三尺門四)
澄海縣城(明嘉靖四十二年始置縣建城周圍九百二十五丈四尺基廣一丈八尺垣高一丈一尺)
(腰城三尺雉堞三尺共高一丈七尺嘉靖四十三年知縣周行議建四十五年張濬興砌隆慶五年知縣蔡楠)
(竣工萬歷三年知縣顧奕增高三尺五寸垜垣一千二百一十有三門五東西南北門四小北門一樓四東曰)
(常春南曰承明西曰保義北曰拱辰樓前為過道城北垣設水關以通三川溪之水窩舖二十有六樓舖知縣)
(左承芳建閻國朝康熙八年署縣竒英修葺)
蓬州守禦千戶所城(明洪武三十一年百戶董興建圍六百四十丈高一丈五尺門四原)
(屬揭陽嘉靖四十二年改隸澄海天啟五年知縣馮明玠修國朝康熙八年署縣閻竒英修復所城)
水寨城(在澄海縣西蘇灣都明洪武三年指揮俞良輔創築圍二百一十三丈八尺立四門鑿池置水)
(關西北隅通海港可泊戰船四國朝康熙八年署縣閻竒英修復圍二百丈高一丈尺鷗汀寨圍六十丈高)
(一丈四尺樟林寨圍一百四十丈高一丈四尺)
池(圍二百一十丈深一丈)
普寧縣城(明嘉靖四十三年始建縣未有城萬歷三年知縣劉鈍定議縣治於黃坑厚嶼築城基至)
(十四年知縣趙獻改拆舊址六百餘丈而城始成國朝順治十二年城頽十三年知縣張如榜重建)
池(明萬歷十四年始濬溪為濠)
平遠縣城(明嘉靖四十一年建周圍五百二十丈高一丈二尺城門四正南曰南門正西曰西門東)
(南曰東門萬歷二十五年知縣王文雷改正東曰東門北曰北門建鎮山樓設警舖一十二間)
池(東西南三面皆阻水為池)
鎮平縣城(明崇禎六年因宼變析程鄉之松源龜槳下半圖并平遠之石窟一二圖共四里置今縣)
(城圍八百丈高一丈九尺崇禎間增高三尺為門四二國朝康熙十一年大雨壞二十餘丈知縣程夢簡修)
(十九年城塌二十餘丈知縣蔣彌高修又捐砌西門水關二座)
右潮州府
高要縣(附郭)
四會縣城(舊無城明洪武二十四年設千戶所始立木柵為城天順三年西賊流刦知府黃瑜請於)
(巡撫葉盛奏築磚城周五百七十六丈八尺高二丈厚一丈四尺六寸串樓五百四十有八四門東陽和西德)
(澤南清寧北鎮安正德十六年城西南潰知縣蕭樟修築萬歷十七年知縣黃應元奉兩院道府議改蔭室之)
(半為陽城頽國朝康熙二十六年大風雨北城頽三十餘丈西城二十餘丈北門濠基被決知縣陳欲逹修)
(復)
池(闊三丈深九尺歲久而湮明正德九年巡按丁楷濬之萬歷三十三年知縣彭名世疏前濠復侵城議塞後)
(濠未集先築二基西門瀕河歲遭衝齧復架木疊石以障之)
新興縣城(古名竹城宋建炎四年州守王敦仁始用磚石修築周一千二百七十八步即古新州舊)
(址紹興二十年州守王濟以城狹隘於城外植刺竹遶之周一千四百八十丈明洪武十三年增土城於刺竹)
(之内高八尺厚五尺周一千一百八十丈四門東曰朝陽西曰德勝南曰長生北曰拱辰天順七年賊攻破之)
(知府黃瑜請都御史葉盛奏於土垣内築磚城六百四十九丈高一丈五尺厚一丈四尺設警舖五十五四門)
(外各環月城鑿池改東門曰陽和西曰捷勝弘治十二年僉事徐禮檄城内外各闢馬路廣一丈修敵樓串樓)
(及月城嘉靖十年僉事王澄檄撤串樓修雉堞三十七年僉事殷從儉經彦寀謂城蔽學宫移南門於學前曰)
(彙征得路四十一年知縣周崑重建敵樓西國朝順治二年建城牆子基四年知縣劉可模增建南兩門甕)
(城康熙三年知縣李雄飛李長慶重建四門城樓十二年知縣李超重修二十五年知縣徐煌捐修三十年改)
(鎮南門為文明門)
池(深一丈有竒闊二丈五尺周七百餘丈)
陽春縣城(唐武德四年始築春州城高一丈厚六尺周四百二十丈宋皇祐二年知州薛利和修元)
(季廢壞明洪武三十年千戶鍾良加築高二尺厚一丈周五百六十七丈上建敵樓三十門四東門曰迎暉西)
(曰靖江南曰鎮蠻北曰仰京天順間守備指揮李盛知縣李福海重修立雉堞設吊橋環植刺竹成化五年肇)
(慶衛指揮守備祖瑄重修八年按察使陶魯去雉堞為串樓正德十年知縣黃寬重修是年都指揮卜玉增高)
(四門月城築欄馬牆後串樓燬壞嘉靖三十四年知縣謝復生去串樓仍立雉堞萬歷九年知縣黃憲清建角)
(樓修四門樓易其名曰東和西靖南鎮北拱萬歷二十五年颶風樓舖多壞知縣張文誥葺復國朝康熙九)
(年知縣張含瑾捐建窩舖六修葺城樓二十六年康善述修葺四樓城垜)
池(宋皇祐二年築城所鑿明洪武三年修築重濬深一丈周六百九十丈)
陽江縣城(宋紹聖五年知州丁璉始築土城高一丈五尺厚一丈周五里元大德間種竹城以為障)
(蔽明洪武三年千戶張均德甃以磚石高二丈厚一丈五尺周八百九十二丈上設周廬四十四開四門東曰)
(承宣西曰威肅南日寧海北曰鎮安正德八年分守參政黃顒設望樓四十八隆慶四年知縣王仲增高城五)
(尺萬歷十五年大風缺縣周廬半毁同知方應時重修國朝康熙十一年知孫廷鐸修建四門樓浚池)
池(深一丈闊三丈宋紹聖五年築城所鑿周九百七十丈明洪武初重濬闊三丈五尺正德八年參政黃顒)
(築南北二堰蓄水保障民今賴之嘉靖二十五年堰決知縣吳煥章重修以石為楗)
雙魚所城(在縣西南一百五十里明洪武二十七年都指揮花茂建周四百八十丈厚一丈高一丈)
(八尺門樓四按國朝康熙十年重修雍正七年察司奉行督修)
海朗所城(在縣東南五十里明洪武二十七年都指揮花茂建周五百八十丈高一丈四尺萬歷四)
(年增高三尺門樓四三十年海防徐璘建敵樓六座)
高明縣城(舊為高明巡司無城明成化十一年知府黃瑜奏設縣治十六年知府李璲始築磚城周)
(六百六十丈高二丈四尺厚一丈五尺建窩舖十八開三門東曰寅賓南曰阜財北曰迎恩外植刺竹正德初)
(知府黃顒增串樓五百餘間嘉靖元年改作雉堞先是正德之末城東潦決圯者七十餘丈水漲入城居民苦)
(之嘉靖七年知縣陳坡築復二十五年知縣石銘復修崇城三尺三十年知縣徐純修城濬池隆慶六年知縣)
(羅學植重修萬歷十年知縣張佐治開西門崇禎二年知縣鄒應期建東門護城崇禎五年知縣蕭時勉築西)
(濠南基東國朝康熙二年南樓傾卸知縣盧開象修復十六年樓傾卸一角復捐貲修建二十五年知縣于)
(學修復四門城樓雍正七年總督奉行督修)
池(明成化十弘年鑿弘治十一年知縣涂縉復鑿深一丈廣三丈外植刺竹惟南門臨河七十餘丈無池皆商)
(民㕓居東南隅五十餘丈嘉靖初豪民以輸税為名堙塞三十七年知縣徐純查請追復加濬以固城守國)
(朝康熙十四年知縣班羽捐工濬濠)
恩平縣城(明成化二年僉事陶魯立恩平堡巡司驛俱在此乃築磚城周三百二十五丈高一丈八)
(尺厚一丈二尺四門東曰陽和西曰鎮彛南曰永通北曰承恩城上環置敵樓窩舖十六年開設縣治復築高)
(四尺正德七年知縣鄒級重修加高三尺嘉靖間城垣馬道頽毁督府檄縣修築二十九年知縣阮琳重修四)
(樓及更舖四十二年知縣李河圖修四樓加築馬路高三尺隆慶五年兵備李材檄縣增修崇禎十二年知縣)
(王扉以舊城山水不利數經殘破請建新城於黃河蓢築磚城周四百丈高一丈八尺四城樓各高二丈三尺)
(廣三丈五尺開三門東曰拱日南曰陽明西曰成慶北為文昌樓值明末未遷國朝順治十一年舊城為土)
(寇王興等焚毁官吏寄居凹頭始議葺新城以居焉康熙十五年知縣程學灝始回城中漸加修葺二十四年)
(知縣佟世男增築城垣馬路垜堞易敵樓以瓦二十七年開西北二門重修敵樓)
池(明成化二年浚濠樹柵正德七年重濬周圍各廣二丈深一丈)
廣寧縣城(明嘉靖三十六年提督都御史談愷王鈁既平扶洛大羅山賊三十八年詔立廣寧縣初)
(奏縣治設於譚圃僉事經彦寀知縣韋弁改於大圃建城周三百三十九丈高一丈六尺東方又高三尺雉堞)
(四百八十四為門三東曰長會西曰艮成南曰來會其上有樓北無門建敵樓一東加望樓一窩舖十有一萬)
(歷七年巡按御史龔懋賢命推官羅應台議增南門月城拓東城四十丈四十二年圯知縣趙廷忠築復天啟)
(七年知縣黃夢瑞增築城西垣牆高三尺長三十餘丈)
開平縣城(舊開平屯堡周三百五十丈高八尺厚二尺止東南二門國朝順治七年城守張瑞漢)
(各建城樓於二門敵樓五康熙四年知縣高子翼修高三尺建雉堞顔二門東曰紫來南曰開平十一年知縣)
(薛璧重修敵樓)
德慶州城(宋皇祐六年儂智高亂始築子城高一丈厚八尺周二百三十丈三面浚濠歲久傾圯元)
(至正間總管孫振武仍舊址修濬之明洪武元年守禦千戶邵成視舊城狹隘奏改立城址甃以磚石高三丈)
(厚一丈五尺周一千一百丈上置串樓七百二十敵樓三十有九門五俱有樓後撤去串樓景泰七年都御史)
(馬昂命周城增高三尺成化七年都御史韓雍命通判李敏知州周儉重修十五年水城圯三十餘丈按察使)
(檄知州修復嘉靖三年知州周文熯再修五年因警始築香山門月城後城樓等俱壞十三年知州陸舜臣重)
(修隆慶五年知州楊士中修復益增雉堞六年春創建東勝門月城萬歷元年夏創南門月城國朝康熙五)
(年東北城陷數十丈知州秦世科修復又修北門城樓一座城守方宏綱修小南門樓一座十二年大雨陷城)
(四十餘丈署知州譚桓修復)
池(宋皇祐六年浚明洪武元年加濬深一丈闊三丈周一千一百五十丈嘉靖四十年後南濠淤塞水不盈)
(尺北濠蓁棘賊伐濠畔竹梯城刦庫隆慶五年知州楊士中復濬深仍引香山泉水環注之)
封川縣城(舊城周一百七十步塹山為之明正統十四年黃蕭養作亂典史陳順因故址復築雉堞)
(城樓天順二年守備指揮王英展外城環柵樹植刺竹以磚甃北城三十一丈周共四百六十二丈内城門樓)
(角樓更舖三十有七門三東曰遵化南日長清西曰鎮寧成化五年都御史韓雍發銀一千七百兩于知府黃)
(瑜檄同知馬襄知事唐紹知縣萬顯守備指揮馮斌王清分督軍民仍舊城基培築環以串樓建門樓二北曰)
(鎮北南曰鞏南弘治十七年知縣李煦復于四城建四門東曰文興東南曰遵化南曰永清西日長寧嘉靖間)
(西城壞知縣吳蕙修復知縣陳起耕甃文興遵化門敵樓四十六年雨潦城圯壞窩舖四十知縣方尚祖修)
池(明成化五年濬深一丈五尺闊四丈)
開建縣城(古無城明洪武間於開江鄉築土為城僅高七尺景泰元年流賊攻䧟始調官軍守禦天)
(順三年指揮王芳千戸胡清以城基寬曠難守乃存三之一周植木柵八年都御史葉盛奏築磚城檄布政使)
(張瑄僉事傅博知府黃瑜經度令指揮聶聰知縣黃瑜先築土城建門三南迎恩西開江北鎮邊未幾知縣黃)
(瑜遷知縣陳琳繼至與聰協力督修巡撫韓雍復發帑金資之城乃竣周三百三十丈高一丈九尺廣一丈基)
(厚一丈八尺串樓二百二十二敵樓五嘉靖七年典史黃世鐸重修十四年洪水城圯知縣吕賓修復始塞北)
(門撤串樓作雉堞萬歷元年知縣胡希寅築南門子城二十餘丈開門三築西門子城十餘丈即禦戎臺基開)
(門二門皆有樓萬歷十一年知縣葉之盛開東門塞西門國朝順治七年知縣侯于都蓋城樓四座康熙六)
(年知縣崔國祥修子城十一年知縣張冲斗修南城樓二十五年城上四樓為雨毁知縣姚從智修二十六年)
(西城塌三十餘丈知縣丁際治修五十七年南樓圯知縣程子璋捐修額曰東粤西疆)
池(闊二丈五尺深半之於縣北鴈山濬源至五里鑿塘環瀦水引溝灌濠明天順八年濬之濠闊四丈深丈餘)
(北而南西臨開江)
右肇慶府
茂名縣(附郭)
電白縣城(舊城即古高涼土城元大德八年郡徙茂名因甃以磚石遂為縣城明洪武二十七年都)
(指揮花茂奏築神電衞城委惠州指揮王虎千戶張正築為土城永樂七年指揮俞林甃以磚計六百四十丈)
(周圍一千一百丈高一丈二尺堞高五尺共高一丈七尺為東西南北四門門上各為樓堞上敵樓四十角樓)
(四窩舖三十有二成化四年僉事陶魯奏遷縣治於衞左萬歷三年知縣王許之以城垣徑直難以制外迺於)
(四城之外建敵樓十二座以拒敵開四孔以通鳥銃萬歷七年知縣張希臯以城垣卑矮難以守禦增高三尺)
(城面馬路甃為陽橋三尺五寸取濠土以實之濠因以深國朝順治九年城守遊擊汪宗宏建瞭樓每城一)
(面一十二座十四年城頽樓圯知縣相斗南重修城垣四脚易磚以石東西瞭樓另行鼎建)
池(周圍一千一百六十四丈闊三丈九尺深一丈七尺明天啟間知縣翟拱辰因城壞重修復浚濠池)
信宜縣城(舊無城止築土牆周圍一百八十五步明正統五年六豪猺亂副使賀敬都指揮張演築)
(砌磚城周圍二百五十五丈高一丈八尺天順三年創串樓五百四十有八正德五年千戶丁川於城外築子)
(城嘉靖間僉事黃澄設敵樓一十三後知縣陶弼周夢斗周世臣相繼增修國朝順治十三年知縣徐鳴佩)
(城守管登魁修復北門城樓窩舖砌以磚石)
池(舊載周迴四百一十四丈深一丈三尺明正統五年副使賀敬始濬今城東南西三面俱係竇江環抱並)
(無濠塹)
化州城(宋紹興三十一年創甃以磚石北際江東西南各環以池門四東曰開泰西日羅山南曰南薰)
(俱通陸路北曰臨江通水各有樓元兵燹毁壞明正統十三年知州鄧敏奏增砌磚城周圍八百七十丈高一)
(丈六尺又沿城開築濠塹成化四年按察僉事陳貴知府孔鏞同守備指揮董翔復增高之十年又改砌入内)
(跨寳山止開二門東曰賓陽南曰南薰門各建樓窩舖三十敵樓角樓各四清風樓一嘉靖間州同知周光禮)
(築南門月城四十四年嶺東參議謫於化復更新之築東門月城萬歷二十六年城壞濠淤知州沈水修葺城)
(周五百五十七丈高一丈九尺正國朝康熙六年知州邱宗文重建東南門樓二座雍七年布政使奉行督)
(修八年知州孔傳祖徧修城垣)
池(深六尺闊一丈八尺明萬歷二十六年知州沈水濬之)
吳川縣城(明洪武二十七年都指揮花茂具奏欽差永定侯經畫命千戶徐本督築土城永樂元年)
(千戶李忠甃以磚石周五百八十丈高一丈八尺為門四東曰鎮海西曰通川南曰小和北曰朝天門上有樓)
(窩舖一十有六瞭樓四大小水關五周圍五百八十丈高一丈八尺至崇禎初四樓毁壞十年知縣童兆登重)
(修又於女牆二垜子之下加一磚堆堆上加板永可為城守)
池(深一丈五尺廣如深數城濱於海浮沙飛塞不開濠塹明成化三年僉事陶魯遣俞鑑督鑿之)
石城縣城(舊無城明洪武二年縣丞倪望築土牆正統五年通判馬文饒甃以磚石周五百三十七)
(丈高二丈一尺厚半之闢門三東曰望恩西曰鎮彛南曰威武門上建樓角樓三敵樓倍之窩舖又倍之中軍)
(窩舖一隆慶六年城圯知縣韋俊民修之增高三尺萬歷三十三年又於原增處隨設羊橋女橋垜子敵樓崇)
(禎十三年三門增修甕城二國朝順治十三年增高一尺五寸易以平頭重建大銃臺於東西之北隅)
池(深數尺廣一丈惟北嶺無濠丈國朝順治十三年開深濠塹深一丈五尺廣二五尺并鑿復嶺)
右高州府
合浦縣(附郭)
欽州城(舊在靈山縣思林都宋天聖元年推官徐的遷於白沙之東即今之州治明洪武二十八年增)
(築周城五百九十四丈五尺高二丈四尺門三東曰朝陽南曰觀海西曰鎮遠景泰七年議復增城高三丈成)
(化六年知州傅鑑檜築一帶周城串樓門樓敵樓及兵馬司廳城外遍植刺木更新東門城樓嘉靖四年知州)
(藍渠改建串樓十三年知州杜傑建窩舖一十八間先是橋壞西門路塞十七年知州林希元開復西門建橋)
(設墟併東門各蓋兵馬房六間十字街設鐘鼓樓三十三年知州鄧以和塞西門萬歷二十二年知州董延欽)
(大治垣樓之傾圯者東門各樓遂為偉觀四十年知州阮以臨建南門子城四十二年署州事通判李秀時建)
(復東門子城天啟七年知州李五美修城濬池建復坊表國朝康熙十一年參議傅應舉總兵祖澤清知府)
(徐化民知州董爾性遊擊李陞高同捐修防城二十三年西北城頽知州馬世祿修復二十九年東門子城及)
(正東城垣久雨倒塌知州汪源澤修三十五年東門子城復壞知州程鼎修三十七年東門子城及四面城垣)
(俱壞知州喬光先修四十六年東城垣馬路裂開南門子城西北女牆倒塌知州李淑沆修五十年各處城垣)
(俱壞知州金章修五十九年城垜六處倒塌知州董紹美增修)
池(周七百八十一丈五尺闊二丈七尺明洪武間浚之正德十四年知州李純浚池築堤瀦水東堤百餘丈)
(南堤三十餘丈浚國朝康熙四十六年東南濠渠堙知州李淑沆之五十年知州金章重濬之)
靈山縣城(在石峯東一里明正統五年兵備副使甘澤築城廣五百一十丈高一丈八尺窩舖二十)
(門四東曰朝陽西曰鎮遠南曰振南北曰拱北成化八年副使林錦增蓋門樓四敵樓一十有八串樓三百五)
(十又增擴東南城四百五丈為門二東曰長春西曰六峯敵樓二十有四串樓二百五十有五弘治十八年僉)
(事鄧槩正德五年僉事李瑾相繼修葺嘉靖八年僉事劉道周增高城三尺以雉堞易串樓為陽城開通濟門)
(尋復廢塞十三年僉事王崇仍造串樓六百零三又於長春門外建樓房三十歲賦其入為修城費三十年僉)
(事經彦宷重修隆慶六年知縣馮盛宗復修今現開三門曰朝陽曰長春曰六峯國朝康熙六年知縣多宏)
(安九年知縣林長存相繼捐修城樓五座角樓四座串樓三間窩舖二十四砲臺一十八垜子五百三十水關)
(二穴十年颶風倒塌西邊城垜三丈五尺府縣捐資修復雍正六年知縣林榆修東南城樓三座七年雨壞城)
(一十九丈署縣盛熙祚捐修)
池(塹二道闊一丈九尺周圍五百一十四丈明成化間都指揮徐寧歐磐鑿)
永安所城(在合浦縣海岸鄉舊在石康安仁里明洪武二十七年始遷今地永樂十年始建周迴四)
(百六十一丈高一丈八尺闊一丈五尺窩舖一十有八間城樓四座成化五年僉事林錦置串樓四百一十有)
(五間其四門各建敵樓二座八角樓四座月城樓四座)
池(周環五百丈零明成化五年僉事林錦始鑿外池)
右廉州府
海康縣(附郭)
遂溪縣城(舊無城明洪武七年知縣元大初始築土牆正統間知縣蘇觀始砌以石開東南北三門)
(周凡四百七十丈高一丈五尺垜眼聯絡凡二百四十瞭塾四十座窩舖一十有六嘉靖十年知縣張惠開東)
(關設墟開舖以為衞禦十九年知縣班佩修葺隆慶六年推官鄭國賓增城三尺闊五尺萬歷二十年知縣陳)
(廷詩建三門月城縣國朝康熙三年署縣同知王宏志修築二十一年知朱光炳復修城池開北門二十五)
(年知縣宋國用重修)
池(明嘉靖十年知縣張惠重濬)
樂民所城(在遂溪縣蠶村明洪武二十七年吳傑創立)
徐聞縣城(舊在十六都討網村元至元二十八年遷於賓樸村俱無城池明正統間知縣李鷲始築)
(土城天順間遷於海安城弘治十四年復遷賓樸始築石城正德五年知縣汪澤主簿程子厚因城垣倒塌重)
(砌雉堞周圍六百丈高一丈四尺為門四東曰寅賓西曰振武南曰太平北曰永定嘉靖十二年知縣朱夢昌)
(增修萬歷元年知縣張師益增高三尺闊八尺十一年知縣蔡宗周增高城一尺五寸國朝康熙三十五年)
(知縣孫挹捐貲開復文明門雍正七年按察使奉行督修)
池(明嘉靖十九年縣丞彭瀾濬)
海安守禦千戶所城(在徐聞縣張村明洪武二十七年吳傑創立弘治間千戶徐真重建)
(國朝雍正七年按察使奉行督修)
錦囊千戶守禦所城(在徐聞縣新安村明洪武二十七年吳傑創立)
右雷州府
瓊山縣(附郭)
澄邁縣城(古無城明正綂十二年按察使郭智始委邑典史李黎生創築歲久傾圯成化初主簿楊)
(正築二里餘弘治元年知縣韋裘甃砌以石周四百餘丈高一丈有竒開三門上各建樓東迎恩南歸仁西通)
(潮北建望海樓正德七年知縣李茂重修增高雉堞一尺嘉靖三十一年知縣許應龍修望海樓崇禎十三年)
(解學臯於東西南三門各築子城舖國朝順治十五年知縣吳&KR1606;重修周增高雉堞一尺樓門扉更新康熙)
(四十五年知縣高魁標重修南城樓及城門雍正四年知縣鹿耿從邑士請改塞向明門開文明門工未竣後)
(知縣趙起龍偕邑人捐建城樓并葺垣堞)
池(因河為池明嘉靖十一年知縣許應龍周圍浚隍)
定安縣城(明成化二年都御史韓雍議築正德五年知府王子城歐陽傅謝廷瑞相繼鳩工砌石周)
(五百九十三丈高一丈四尺雉堞一千一百九十二東西南三門上各建樓嘉靖二十四年創開北門副使胡)
(永成以不利復塞北國朝康熙二十九年知縣董興祚復開門修整砲臺城樓)
池(城北近江餘三面濬濠三百丈)
文昌縣城(自元至順遷治未立城池明隆慶六年副使陳復升委知縣顧乃猷督建周三百五十丈)
(廣一丈高一丈五尺雉堞七百啟南北二門東為小門今塞門樓三窩舖十萬歷二十年縣丞蔣梯增高城垜)
(馬道門樓窩舖崇禎五年知縣魏懋績塞南門開坤門八年仍復舊制改南門曰圖南十二年知縣周廷鳳增)
(設月城七國朝順治十一年重修隨圯康熙元年秋大水垣頽十餘丈知縣鄧生栢城守拓福祿葺署縣推)
(官姚士升同督成之六年知縣沈彲重修五十二年知縣馬日炳捐修南北城樓又五十七年捐修西北角城)
(垣寬六丈)
池(東南濱溪西北以田為濠)
會同縣城(明嘉靖二十九年總督歐陽必進始命知縣陳儒築砌為門三架樓置扁北拱辰南萃和)
(東賓陽隆慶六年賊燬副使陳復升重築周四百丈高一丈五尺廣一丈萬歷十三年大水城壞知縣徐應麟)
(重修增窩舖十壞國朝康熙三年知縣黃信讓捐修城垣七年風雨倒城牆知縣曹之秀訓導梁英裘同修)
樂會縣城(明隆慶六年副使陳復升始建知縣張綱計工運石衞經歴藍效督役周三百八十丈啟)
(南北二門崇禎間知縣王懷仁陳蕃增修後知縣李時興復鑿開縣前正南門榜曰來薰後以歲凶閉塞不行)
(國朝康熙四年知縣林子蘭復開從中街路直出逹朝陽市後南門復塞二十二年知縣張結綠重開五十五)
(年知縣謝鉷築子城建南門樓雍正元年知縣趙光緒重修)
池(明萬歷五年知縣彭大化始鑿濠七年典史袁光英復濬之)
臨高縣城(明正統八年按察使郭智知縣徐瑄建壘石為牆周六百丈高一丈譙樓門樓俱備正德)
(間知縣周讓梁高相繼砌以石增高二丈三尺窩舖八通判楊表增東西門月城東曰東安西曰西阜及建東)
(西二關隆慶間知縣李棟增高雉堞一尺廣馬路一尺萬歷八年縣丞黃思懷移北門於西巷立市以鎮之)
(國朝順治十七年河漲城壞知縣蔡嘉正捐貲修復至康熙十一年颶風東南堞幾沒知縣陳垂鳩工築復二)
(十五年東門月城圯知縣李繩祖修三十三年知縣史流芳重修城垣併新四門四十二年水暴漲圯東門城)
(郛垜口知縣樊庶修復并樹堤閘高廣八尺以防水患復修西南門雉堞四十四年復移南門于學宫之前顔)
(曰文明四十六年額東門曰先春雍正七年知縣魯遐齡捐修各門城樓西門額日金安北門額日澄海)
池(明隆慶五年通判阮琳復濬濠)
儋州城(漢儋耳舊城在今高麻都湳灘浦樓船將軍楊僕所築唐初始徙今治宋元因之明洪武間指)
(揮周旺用石砌周四百七十二丈廣一丈八尺高二丈五尺雉堞八百一十四窩舖一十七啟門四東德化南)
(柔遠西鎮海北武定各有敵樓外築月城後帥守徐真徐春增飾門垣更樓窩舖濠塹弔橋國朝康熙三十)
(四年霪雨傾圯二十七年知州沈一成捐修)
池(周四百七十七丈廣五丈深八尺)
昌化縣城(明洪武二十四年指揮桑昭築三十年千戶王雋磚甃之周五百八十四丈高一丈八尺)
(廣一丈五尺雉堞五百五十五窩舖十八啟門三東拱辰南寧和西鎮海北城建樓永樂間指揮徐茂增設敵)
(樓四年久傾圯崇禎二年知縣張三光捐資修葺相國朝順治十一年城壞知縣汪天敏陸觀光嚴于屏繼)
(修復康熙三十年大風樓㻡悉圯知縣高曰旦璩之璨典史陳漢捐修復舊)
池(深五丈廣二丈明正統間千戶管成濬)
萬州城(宋大觀間築紹定間砌以磚元攝州事鄭寬拓西北隅至南隅加石固之周三百三十二丈高)
(一丈八尺啟東西南三門明洪武間千戶劉才復拓共周四百三十六丈高二丈廣一丈五尺雉堞六百六十)
(窩舖一十二啟門四東朝陽南鎮南西德化北拱北各建敵樓成化七年指揮李泰築月城門外各設弔橋崇)
(禎十五年知州曾光祖復築月城及敵樓三)
池(周四百九十七丈)
陵水縣城(明洪武間立於南山港西立柵永樂間指揮張恕遷今所砌以磚石周三百四十四丈高)
(一丈八尺廣一丈五尺雉堞三百九十九窩舖八啟門四各建樓成化間增高尺餘填塞西門國朝康熙十)
(三年知縣高首標重修)
池(周四百九十七丈廣二丈五尺深一丈)
崖州城(宋初土城慶元間始砌以磚創女牆紹定六年增拓沿東門至海南道止周二百四十二丈高)
(一丈六尺開東西南三門元元統元年判官李秘建譙樓明洪武間知州劉斌重甃十七年儋州千戶李遷復)
(拓沿海南道至今西門共周五百一十三丈五尺高二丈廣九尺十八年千戶李興復砌磚石仍設門三各建)
(敵樓雉堞一千一十七窩舖二十千戶周崇禮築月城正統元年千戶陳政洪瑜立弔橋成化二十四年千戶)
(王栥築馬牆年國朝順治十八年知州梅欽重建東城樓康熙十一知州張擢士繼建南城樓并濬濠塹遊)
(擊張德遠捐資助修)
池(周迴五百五十七丈深一丈五尺)
郎勇城(在州東北八里黎賊出沒之處明正德十四年知州陳堯恩就高阜城之甃以磚石高八尺廣)
(四尺周迴二百四十餘丈啟門三)
樂安所新城(在州北去州城一百五十里明萬歷四十四年剿抱由羅活二洞叛黎繼議善後招)
(降題築堡屯兵戍守舊抱由口前瑞芝山為樂安霞牒之衝名爛紅溝地方建立磚城周圍四百丈連南門月)
(城在内高丈二尺東西南城門三南順昌東綏定西鎮安經始城務瓊崖黎參將何斌臣又添設南靖遠樓北)
(鎮武樓南門月城小樓一座城門敵樓四座)
感恩縣城(明正統間土築萬歷十年知縣秦中權遷大雅坡二十五年知縣朱景和遷舊址築城周)
(三百九十四丈廣一丈高一丈九尺為門三東賓曦南平政西延照雉堞七百五十窩舖四國朝康熙四十)
(三年知縣姜焯重修)
池(周其城闊二丈深四尺)
水會所城(在瓊山林灣都去城三百里明萬歷二十八年平黎馬屎按察使林如楚題建周圍三百)
(七十五文闊七十二丈啟門三東東安南南平西西安上建樓四東西二門歲久傾塌)
右瓊州府
東安縣城(明萬歷五年知縣蕭元岡築高連雉堞二丈厚一丈四尺周三百八十四丈外環以濠門)
(三東洪文西永禄南瞻明俱設譙樓北有鎮遠樓舖二十四雉堞七百六十八兵馬司六崇禎十三年知縣李)
(和鼎增建南門小南門西門各甕城併增高周城一尺國朝順治十七年知縣吕鼒捐俸重修康熙元年甕城)
(圯知縣吕鼒捐俸重建城四隅角樓惟北未便開門以風水不利故祇建樓顔曰鎮遠十一年知縣張其善重)
(修角樓并守望舖二十四間)
池(國朝順治十八年知縣吕鼒開闊一丈三尺自東至西長竟北門)
西寧縣城(明萬歷五年知縣朱寬築高連雉堞一丈九尺厚一丈周三百六十二丈東西南三門北)
(近山堙各建層樓東門月城一座窩舖二十三雉垜八百四十七兵馬司六角樓三北譙樓一萬歷十四年頽)
(圯知縣林致禮州判李學詩修崇禎十一年知縣朱謀堡增作三門甕城國朝康熙六年知縣趙震陽重修)
(東西二城樓周城樓舖惟東樓低三尺于縣左不稱後東樓復被火燬知縣王鉞復修後圯二十三年知縣張)
(溶重修)
右羅定州
陽山縣城(舊惟圍以木柵明天順間巡撫葉盛始命知縣劉廣築土城包砌磚石周四百丈上廣一)
(丈下廣二丈高一丈七尺城門樓三敵樓四雉堞一千六百為門三曰東門曰西門曰南門各置橋以通行者)
(成化間知縣李茂修串樓二百六十間以磚石砌子城四百五丈高八尺正德十年知縣曾顯重修串樓一百)
(四十八間子城八十餘丈斜城四十七丈嘉靖二十四年知縣陳應龍重修城池四門樓顔東曰寅賓南日柔)
(遠西曰通楚北曰望韓建望星樓於其右三十四年知縣葉良儲以東寅賓門要衝捐貲創月城於其外萬歷)
(二十六年知縣王學尹重修舊城升國朝順治九年四垣傾頽過半知縣郭重修)
池(周三百二十丈深廣各一丈内外有馬道)
連山縣城(前代遷建無常明洪武初建於程山之陽天順二年為西寇所據六年賊平布政使張瑄)
(等相度雞籠門建立縣治知縣孔鏞創築今城袤四百丈高一丈七尺為門四今闢其二曰東曰西)
池(四百八十丈深一丈)
右連州
廣東通志卷十四
