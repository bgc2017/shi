廣東通志卷五十
列女志
旗籍
國朝白氏(金有庫妻年二十二有庫死守節)
孔氏(尚之忠妻年二十之忠死守節)
馬氏(李天祐妻天祐死甘貧守節以上三婦皆平籓下)
舒門雙節(誥封奉政大夫舒尚孟妻殷氏尚孟早卒事姑以孝謹稱子雲虎成立為平籓)
(下拖沙喇哈番未幾雲虎復卒婦姚氏事姑極孝姑媳孀守自少至老人無間言稱為一門雙節)
周氏(徐尚友妻平籓管餉章京拖沙喇哈番徐開先母尚友捐軀湖南周時年二十三矢志不二撫)
(開先成立年以上康熙六旌)
胡氏(衮州人故昭勇將軍尚雲虎長媳及笄從夫輔義隨征入粤順治十年夫渡海溺死胡聞訃慟)
(哭絶食誓死相從骨立垂斃家人勸之曰翁姑在堂菽水誰託始起治喪哀奠如禮及姑殁胡曰吾今從)
(夫地下矣病不肯餌藥卒)
阮氏(陳氏子妻為田家婦康熙三年遷界之役其夫挈之托身牛彔舒雲虎家為奴任耕作居邑城)
(東門外有子女各一年俱幼夫死阮先有娠徬徨哀號已念身為人奴年少艾恐不免乃閉戶自縊鄰媪)
(救之甦他日赴水死)
滕氏(靖藩下為王汝庫子命召妻命召卒滕哀慟不食七日死年僅十六康熙十三年旌)
佟氏(正藍旗甲兵莫自強妻自強出征黃巖亡於陣佟守志四十餘載旌之)
賴氏(正紅旗兵蔡長泰妻歸長泰九載夫亡守節旌之)
臧氏(正紅旗候選知縣劉德明妻守節四十餘載旌之)
舒氏(總兵李天植妻天植以殺固山王國棟伏誅舒氏散家財執利刃呼二女至前告之曰汝等將)
(來失節而生不如全節而死各劈其首而殞又諷令閨中侍妾十人令自裁乃立刎於堂時康熙十九年)
(也蓋天植罪止及身其妻節烈宜不容没云)
各府
陳妙雲(别駕錫爵季女幼穎悟能文許聘區荆琦琦以病卒陳未及笄奔喪守節殯葬舅姑盡禮)
(教子成名自歸區後謝文墨却妝飾足不履閾總督佟養甲取其屋織造隣里上其苦節因旌之曰閨媛)
(竒節時年六十六)
李氏(盧健吾妻歸三載生男女各一夫適粤西卒於滕縣時李年方二十三矢志守節順治庚寅年)
(百歲沐浴隱几無疾而終顔色如生人以為仙云)
程氏(金利黃河妻順治癸巳山賊寇掠程不受辱罵賊賊殺於石湖塘)
霍氏(郡文學馮夢蓮妻甫笄歸事舅姑以孝聞順治丙申冬歸寧遇山寇掠去舟至横流賊欲逼之)
(厲聲罵曰我尚書之孫文學之婦豈從汝乎賊怒欲兵之引頸就刃既而紿之曰我有女兒五歲見攜登)
(别舟幸與我母子相見即從爾賊喜往尋霍即奮身躍入深淵康熙七年旌)
關氏(梁佐卿妻不苟笑言年二十三歸梁事舅姑以孝稱二十五佐卿病亡父母憐其無子欲擇配)
(關以死誓日惟紡績康熙癸夘鄉遭焚刦賊至逼以白刃挾之偕往關大罵賊怒殺之)
盧氏(朱協蓮妻海賊掠協蓮家盧被執罵不絶口受刃而死其妾周氏李氏媵婢張繡雲幼女尾姑)
(以盧死益憤唾不顧同死賊手時協&KR1567;女十姑年甫十七細姑年甫十六賊挾之渡海二女號泣曰吾清)
(白閨門寧受汝辱願即從母於地下遂奮身赴水賊拽止旋以頭觸賊刃復嚼舌氣欲絶賊怒遂殺之一)
(門七烈聞者敬焉)
高貞女(許字黃伯度未婚而伯度卒女聞徒步奔喪葬畢杜門守節竟以哀死)
張氏女(康侯季女康侯早故母蘇氏鞠之張生而孝謹許配同里莊之信之信年十八病殁張聞)
(訃哀痛欲奔喪母不許晝夜悲泣食不入口十餘日而逝越二日殮時顔色猶生)
崔氏(監生霍雲客妻御史竒觀孫女雲客早逝撫子廷祚長歴參將丙戌遇兵至三元里崔與乳母)
(楊抱四歲孫觀長赴水死焉廷祚歸尋母骸不獲刺血書木主與父合葬)
許氏(適夫陳冠之週歲誕一子曰應選三月夫亡父母力逼改字不從織絍贍翁姑篝燈教子應選)
(弱冠補郡庠淹通歷學鄉黨稱其節孝孫遵默廣西思恩府庠)
黃氏(庠士孔正元妻早寡家貧子幼孝事翁姑夫四喪未舉皆黃紡績辦葬)
黃貞女(許字同邑吳嗣聰未幾夫卒聞訃奔喪事姑殯葬如禮年五十八終)
羅氏(象明女受聘陳弘善夫亡奔喪守節終身)
梁氏(思魯女冼鐸翹妻夫疾不起誓以死殉澤翹卒之二日沐浴更衣從容飲藥卒)
彭氏(陳謙士妻年十八歸陳逾歲夫亡整衣赴井死)
梁氏(潘通儒妻康熙庚申山賊刦梁欲汚之大罵不屈賊怒剖其腹露孕而死其小姑曰娓娘者年)
(十八同時被難投井身亡)
黎貞女(日觀之女許聘郭爾秀未嫁夫亡女年十五奔喪守節歴四十八年)
鄞氏(林元隆妻歸五載元隆病殁鄞志身殉其姑防之嚴乘間閉戶引刀自裁)
左氏(子茂女林必登妻歸未四月而寡誓以死殉母姑咸止之乃俟殯葬畢遂即寝室自經邑令白)
(雲客申旌其門曰大節維風)
盧氏女(葉勤城聘妻年二十三未嫁勤城卒守節終身康熙二十一年旌)
譚氏女(鄧吉生聘妻吉生卒訃聞譚年十七奔喪哀泣甘貧守節事姑四十餘年如一日)
梁氏女(黃志麟聘妻志麟卒梁依姑孀守以完節終以上康熙二十一年旌)
鄧氏女(許配黃望吕為妻未歸而望吕卒奔喪視殮自縊以殉康熙二十四年旌)
黎氏(葉光龍妻年十五歸葉明年光龍卒舉遺腹子撫育恩勤事舅姑克盡婦道苦節四十餘年康)
(熙三十四年旌)
劉氏(闕紹金妻年二十五紹金卒劉痛哭將殉耄姑泣諭之乃止孀守四十餘年)
何氏(羅作謀妻丁亥作謀溺於河失屍所在何號泣奔殉屍隨浮出既殮誓將同穴姑阻之乃立繼)
(奉姑孝慈備至)
何氏(溧陽令龍春女孝廉陳賓王次子庠士宗行妻宗行早卒何孀守三十七年事耄姑撫其子以)
(有成鄉里賢之)
劉氏(何松兆妻年二十四松兆客死劉聞訃即封髮自守食貧撫孤苦節三十餘年以上康熙二)
(十七年旌)
杜氏(何體甡妻年方二十而夫故翁尋淪亡孀姑幼子惟杜是賴佐餐以紡績守志終身)
梁氏(張萃雄妻萃雄死於火梁奮身入烈燄妯娌持其衣止之乃孀守以終以上康熙三十八年)
(旌)
李氏(蒙帷彦妻夫亡矢志自守敬事翁姑慈撫幼子孀居二十七載)
梁氏(黃耀刑妻年二十而寡冰霜自矢撫藐孤有成家貧經五十餘年不變其節)
梁氏(徐翰選妻歸徐七年翰選卒孀守事姑鞠子紡績辛勤以完節終)
龐氏(適盧崇修未一月而崇修卒龐年十九欲以身殉姑諭止之貧苦終其身以上康熙四十年)
(旌)
馮氏(潘恪賢妻年二十二而寡奉事舅姑以婦道供子職撫遺腹孤教之有成康熙四十二年旌)
黃氏(冼臯客妻臯客早卒貧而無子黃哀傷不欲生舅姑以立後大義止之拮据孀守三十餘載康)
(熙四十四年旌)
易氏女(許字關福階未歸而夫亡易聞訃奔喪哭泣盡禮為夫立嗣色養高堂以節孝聞於鄉康)
(熙四十五年旌)
徐氏(麥弘泰妻弘泰早卒徐矢志自守孝事翁姑慈撫孤子杜門紡績二十餘年足未嘗踰閫閾)
招氏(龐宇璧妻于歸甫三月而夫卒招哀泣欲殉妯娌以姑近耄耋勸止之立後守節以終)
黃氏(麥宣馥妻宣馥早卒遺孤六齡黃孀守撫之有成敬事舅姑没身不衰)
冼氏(陳瑜文妻年二十而寡哀傷欲絶以翁姑在堂孤兒在抱不忍遽死守節以終以上康熙四)
(十七年旌)
陳氏(馬遠妻年二十夫亡得遺腹兒潔志孀守事舅姑克盡婦道以節孝聞康熙四十八年旌)
姚氏(梁鼎妻年二十餘早寡色養事姑義方訓子竟以節終)
莫氏女(許字陳師臣未嫁而師臣卒莫奔喪飲泣執婦道為夫立後年五十足不踰閾人鮮見其)
(面者)
楊氏(陳在思妻于歸四年夫亡家既貧姑老子幼楊紡績佐之備嘗艱苦子列膠庠人欽姆訓云)
(以上康熙四十九年旌)
謝氏(吳貫之妻年二十而貫之卒謝潔志孀守敬事老姑慈撫弱子閭里稱賢)
馮氏(麥齊性妻于歸二年而寡齊性無子立嗣繼之事舅姑克盡婦道以上康熙五十年旌)
何氏(甘作甫妻年十九夫故哀毁欲殉不食者七日鄰里以姑耄兒幼勸之而止孀守三十餘年)
高氏(何德鄰妻嫁四年而德鄰卒飲冰茹荼承事高堂孝敬無間三十餘年如一日也)
林氏(羅子恒妻歸二年而寡矢死靡他復盡孝養及治姑喪典鬻殆盡曰母使夫抱憾九泉也)
彭氏(潘憲忠妻憲忠早卒彭年二十餘矢志守節敬奉翁姑閭里以節孝稱)
林氏(何相魯妻年二十餘夫故林哀痛欲以身殉姑泣諭止之遂守節以終以上康熙五十一年)
(旌)
梁氏(何光弼妻光弼早亡梁冰霜自守孝事老姑三十餘年無間卒享遐齡)
區氏女(李飛鴻聘妻未嫁而飛鴻卒區年方十六奔喪欲殉以舅姑泣勸而止乃為夫立嗣孀居)
(三十五載以完節終)
周氏(張存仁妻存仁早卒周潔志茹荼事翁姑撫弱子苦節四十九載壽七十有六而卒)
李氏(區起敬妻夫亡無子李守志自堅擇繼嗣之事耄姑色養兼備人稱賢婦云以上康熙五十)
(二年旌)
吳氏(方士成妻年二十一而寡孝養承歡撫孤成立守節四十餘載)
陸氏(梁俊克妻年二十餘夫故上事雙親下撫藐孤拮据孀守三十餘載始終不渝以上康熙五)
(十三年旌)
梁氏(處士何騰兆妻于歸未幾夫亡婺居撫孤食貧茹苦凜節終身)
關氏(李正子妻正子卒關年甫二十餘誓不更適事耋姑撫幼子孝慈備至戚里賢之)
區氏(張廷璉妻年十九而廷璉卒無子三月内翁姑相繼淪亡區拮据殯殮卒為立繼苦節自守人)
(皆稱女中丈夫云)
黎氏女(許字曾翔遠未嫁而夫卒黎聞訃奔喪哀泣事舅姑克盡婦道撫繼嗣一準義方經四十)
(餘年完節以終十以上康熙五十四旌)
龐氏(許海涵妻年二十餘孀守清操自持和九訓子康熙五十五年旌)
潘氏女(許聘李遇榮未歸而遇榮物故潘聞訃奔喪父母不能拒遂執婦道立嗣子守志弗渝)
陳氏(何昌文妻嫁二年而寡上事翁姑得其歡心撫弱息教以成立守節三十餘載以上康熙五)
(十七年旌)
盧氏(曹槐三妻于歸數月槐三卒立嗣孀守事垂白姑色養惟謹以節孝聞康熙五十八年旌)
黎氏(經歴郭顯妻顯客死訃聞黎匐匍奔赴扶櫬以歸遺腹生一女立繼孀居二十餘載矢志不渝)
陳氏(庠士杜文韜妻年二十一文韜卒矢志靡他立繼守節事孀姑孝敬㒺斁以上康熙五十九)
(年旌)
何氏(羅國裕妻年二十而寡遺孤方在襁褓何恩勤撫育孀守三十餘載以節自完)
黎氏(羅淑最妻年二十六夫亡無子黎勵其志紡績供姑立繼嗣之以上康熙六十一年旌)
馮氏女(許配崔雲平未嫁雲平卒馮年甫十七奔喪視殮立姪為後事老翁以孝聞苦節三十餘)
(載)
梁氏女(崔善凝聘妻也善凝早世梁奔喪守節孝事翁姑慈撫繼子人欽雅操焉)
潘氏(庠生黎文朝妻年十九夫亡無子潘為立繼承祧敬事舅姑孀居四十九年)
趙氏(仇逸芝妻歸有期矣而夫卒於外趙聞訃奔喪擇伯子入繼奉事翁姑歴三十餘載孝敬無間)
陸氏(梁敬天妻敬天早卒陸之死靡他食貧孝養慈撫遺孤孀居四十餘載獲享遐齡)
何氏女(葉公鐸聘妻也未嫁而公鐸亡奔喪盡禮守節以終)
林氏女(許字周演正未嫁而演正卒聞訃奔喪苦節三十餘載閭里風之)
李氏(梁同仁妻年二十五夫故孀居三十年志節不渝)
潘氏(黎君選妻二十二歲未舉子而寡擇猶子繼焉事翁姑克盡婦道)
馮氏(麥弘遜妻歸未幾夫亡家貧守志仰事俯育拮据以辦持勁節終其身)
區氏女(周長曉聘妻未嫁而長曉卒區聞訃奔喪斷髮以誓事舅姑撫繼子以孝慈聞)
區氏(陸卜上妻年二十三夫故無子兩代遺棺未葬區鬻簮珥匍匐葬之事姑立繼鄉里稱其節孝)
(正以上雍二年旌)
麥氏(李朝元妻二十一歲而寡事姑克盡婦道撫育繼子成立孀守四十餘年)
梁氏(杜賢英妻賢英卒家甚貧事舅姑撫孤子皆以女紅給辦苦節三十九載)
招氏(陳仲才妻夫早世甫殮而姑繼亡招遭兩喪盡禮鄉人賢之)
林氏(陳崇佳妻年二十七而寡事舅姑以孝聞撫弱女嗣子恩勤有加以完節終)
麥氏(譚揆忠妻年二十二揆忠卒斷髮以守擇嗣子為夫後苦節聞於有司以上雍正三年旌)
簡氏女(許字邵雲昭未嫁而雲昭卒簡聞訃奔喪矢志自守事耄姑盡孝喪葬盡禮孀居三十餘)
(載)
張氏(陳宜齋妻宜齋早世張矢孀守養親教子嫠居四十餘載以節孝著享年七十餘)
簡氏(麥齊顯妻夫亡堅持勁節孝奉老姑歴三十六年不改其操)
王氏(趙君憲妻年二十二君憲卒王孀守事姑嘗割股為羹以療姑疾既殁葬祭盡禮節孝著聞)
陳氏(黃扶先妻早寡即屏絶鉛華自甘冰蘖歴二十餘載弗衰)
霍氏(馮曈妻歸而夫卒事親撫孤備嘗艱苦孀居一十九載以勞瘁終)
孔氏(梁仲桂妻夫亡食貧孀守晝夜鳴機以供舅姑菽水苦節四十八載享壽七旬有五而卒)
勞氏(諸生林應禧妻早寡盡禮事姑延師教子以節孝聞於有司)
方氏(李錫騊妻年二十七無子而寡立繼孀守歴三十餘載節操甚堅)
羅氏(生員陳宗政妻宗政卒羅年甫二十事翁姑撫二子鄉里咸稱其賢)
梁氏(郭德惠妻年二十七夫亡無子梁擇從子入繼奉舅姑婦職無闕歴三十餘載而志不懈)
龔氏(陳隆恩妻夫亡號泣欲殉以舅姑年耄遺孤無依延息以竢歴二十八載竟以節終)
李氏(陳華祉妻夫殁家貧事舅姑撫幼子皆恃女紅以給苦節三十餘年)
陳氏(鄒遠平妻年二十五夫殞哀毁欲殉舅姑泣諭止之四十餘載婦節可風)
蘇氏(陳榮祉妻榮祉卒矢死靡他孝事翁姑喪葬盡禮以完節終)
譚氏(麥宗翹妻宗翹卒堂有耄親兒在襁褓譚艱難拮据不渝其節)
潘氏(甘子茂妻年二十三而寡撫遺腹兒誓死以守事翁姑盡婦道以節孝聞)
羅氏(林秉仁妻秉仁卒即封髮自誓執婦道甚謹舉遺腹子撫育教誨獲衍林祀)
唐氏(潘宇猷妻早寡撫孤成立茹荼而守者三十九年)
簡氏(邵池道妻歸踰年夫死未育有欲謀其産者遺孕㝈生辛勤拮据終致成立孀守三十三年)
陳氏女(邵聞道聘妻年十六聞道卒奔喪執婦道父母莫奪其志孀守三十餘年)
練氏(適生員馮鼎昌年二十四鼎昌殞練每泣欲殉以姑老輒止朝夕執禮惟謹孀守二十七年)
(以上雍正四年旌)
龐氏(徐達偉妻達偉卒龐奉姑矢志母子相依為命食貧紡績以終其生)
譚氏(廖航仙妻夫死決志相從以三棺未殯遂卜地營葬并立繼承祧焉)
鄧氏(潘元生妻年二十五孀居自矢擇繼子以延宗)
梁氏(莫位五妻也位五卒夫弟甫七齡俟長立其子以嗣宗祧孀守三十九年)
陳氏(葉起浦妻生子僅彌月夫亡誓死撫孤荼苦備嘗節操特著)
勞氏(馬協妻協亡家故貧窶勞紡績奉姑拮据養子守節二十餘載)
何氏(馬藎斯妻歸踰年藎斯死舉遺腹子奉姑孝養備至孀居二十餘載苦節益堅)
王氏(陳玉聖妻玉聖卒王食貧孝養撫藐姑以有成女紅垂老不倦)
梁氏(黃翰榮妻夫亡孝養盡禮撫孤成立)
陸氏(陳德先妻孀居事姑撫子節守四十餘年)
郭氏(莫義長妻早寡事老姑育幼子扃戶終身)
何氏(羅國洵妻國洵殁子猶在襁褓何朝夕飲泣奉姑惟謹矢節不渝)
劉氏(庠生譚恭侯妻年二十早寡善事舅姑克成厥子甘貧茹苦者三十七年)
鄺氏(霍廷橋妻年二十一孀居舅姑相繼殁無可嗣者因祔主於廟守節五十七年而終以上俱)
(雍正五年旌)
簡氏(何後然妻夫卒誓以死殉以孀姑垂老而止既而二子繼殞止存一孫簡撫之備歴坎坷以終)
(其身)
曾氏女(許字鄺調元年十六聞訃奔喪姑老無依曾盡志承歡擇子入繼守清操者三十餘年)
鄧氏(庠生梁位伍妻也歸五載位伍亡鄧事舅姑能孝課子以義方孀居四十三載)
羅氏女(李嘉齊聘妻嘉齊早喪羅奔赴上奉舅姑下撫繼子孀守三十五年)
馮氏(羅兼三妻二十而寡克謹婦道翁殁脫簮珥以具殯苦節垂四十年)
潘氏(黃錫庸妻錫庸死無子以兄子入繼八歲殤復擇嗣以承祧壽七十四卒)
李氏(年二十適甘飛塵三載生子歲餘飛塵卒紡績為食奉姑不懈壽八十一以上雍正六年旌)
杜氏(甘祖朋妻適祖朋五載夫死鞠子事姑以完其節)
李氏(霍寅法妻夫死翁姑相繼亡李脫簮珥以殯已而繼子復殂孤守終身節操愈苦)
沈氏(年二十于歸李伯培生一子伯培卒矢志終身奉舅姑以孝聞壽六十五)
陸氏女(李啟裔聘妻年十八聞訃奔喪完節至五十三載奉姑立後人無間言)
吳氏(關朝臨妻年二十四矢節孀居偕老姑幼子相依為命足不踰閾三十載以上雍正七年旌)
關氏女(生員何官豹聘妻官豹卒關奔喪守義時年二十歲卒年三十七歲)
林氏女(名佛寧為強暴林文會逼姦不從投井身死雍正庚戌邑令劉庶奬以扁曰冰操可嘉并)
(請旌焉人以上南海)
林氏(丙戌城破邑有亂卒林投珠江而死番禺羅賓王有詩弔之曰黃泉隨母逝白璧為夫全又有)
(王桂卿者為張參戎妾城破拜其夫彈琵琶一曲自經死鄺露有詩弔之)
樊亞珠(舉人應元女順治丙戌花山賊亂女被掠罵賊而死年十六)
黃氏(梁仕昌妻居郡城順治七年兵圍廣州與弟仕龍訣曰城破當求我井中耳及急謂其夫曰事)
(在旦夕君宜與子逃生吾計決矣次日城下遂服嫁時禮服躍入井)
何氏二烈婦(一為進士際泰之姑歸郝載霞生二女而寡順治戊子李成棟發兵𠞰村何懼)
(汚同二女自焚死一為馮當世妻家沙灣值遷界之役有兵狎之義不受辱抱幼女自沉於海)
李氏(庚寅為騎兵所掠賦詩三十章而縊有曰恨絶當時步不前追隨夫壻越江邊雙雙共入桃花)
(水化作鴛鴦亦是僊又有天濠街婦襁負嬰兒以長繩繫腰接於樹赴池而死事定引繩出之色如生又)
(有明藩二耦一益陽配益陽既死兵欲妻之紿其葬夫飲刃自殺又一滋陽配為騎所掠自縊死又有某)
(氏者瀾石人夫梁城破氏決誓一死兵至瀾石夫被殺氏視殮畢自刎未即殊其姑驚救以藥傅其喉再)
(割以死又有張氏者庠生王家泰妻庚寅在圍城懷幼女投井而死)
鍾氏(庠生羅世賢妻世居承宣街孀居二十餘載事翁姑極孝庚寅大兵入城鍾投井而死時年六)
(十二歲)
李氏(庠生劉若纘妻生子兆松而寡事翁姑以孝聞順治癸巳海寇掠境李抱孤孫出避為賊所擄)
(欲殺其孫李以身代遽觸刃而死孫竟得釋同時有關氏者被掠恐被汚投井死)
招氏(年十七適陳其憲週一歲其憲亡甫生一子或勸他適誓死靡他家貧紡績孝養老翁課兒成)
(立五十餘年如一日鄉族咸稱節義焉)
許氏三烈女(潭山人一為許和宗女曰智聰年十九二為邑令許明宗女長曰智隆年十八)
(次曰智積年十七皆未字同祖産也順治癸巳歲寇掠潭山三女聞變懼為辱同投一井死里人憐而合)
(葬之)
二烈婦(失其姓有蜀人彭襄者令番禺政竒虐有逋賦者捕其婦甚美襄令沐浴將嬈之婦碎瓦)
(罌自割死又捕一諸生婦役辱之訴於縣襄笑曰村婦為吾役所愛何負於汝乎婦大恚觸石而死)
凌慧娘(漢生女許字謝氏子未婚而謝天凌欲奔喪父執不可一日乘間跡至謝塚痛哭自經于)
(墓旁又同邑李氏者林觀誘聘妻觀誘亡自縊者數母防之悲號不輟一日曰兒往林家矣薄暮鄰見張)
(燈鼓樂如親迎狀李果卒兩家葬之號鴛鴦塚)
歐氏女(馮達兆聘妻夫亡聞訃奔喪自誓事親立後白首完貞康熙三十八年旌)
吳氏女(許聘黃德憲年十八聞夫死奔喪擇繼子以承祧康熙四十年旌)
趙氏(王純臣妻十七歸純臣甫八日而寡勵志孀居奉舅姑立繼子守志終身康熙五十九年旌)
黎氏(生員劉文達妻達死拮据喪葬事親訓子閨範甚嚴雍正二年旌)
陳氏(鍾喬祉妻喬祉早卒甘貧守節事翁教子以完節終)
郭氏(何信寧妻信寧卒封髮誓志翁老子幼食貧守節以終)
崔氏(李德遠妻十八歸李一年而德遠卒貧居紡績克敦婦道教育繼子有成)
李氏(生員何龐拔妻早寡無子奉姑立繼克盡孝慈)
孔氏(陳羽長妻年二十一誓死守節敦孝養立繼子訓以成家)
曾氏女(拱君女許配同邑陳錫蒲錫蒲卒奔喪奉王姑盡禮立後以延祀節孝兩全)
謝氏(高維節妻維節早死撫孤孀守終身)
曾氏(黎漢公妻夫死子甫三歲事舅姑有禮訓子有成以上雍正三年旌)
李氏(戴玉侯妻生子西林三歲而玉侯卒李守節撫孤及長為娶婦謝氏西林又殁遺孤甫四月婦)
(姑相依甘貧食力終身事聞並建坊)
謝氏(生員崔庭平妻嫁十日而孀絶意歸寧治女紅以贍養立嗣延宗)
謝氏(何遇五妻年二十三而寡甘貧勵節孝事老姑撫幼孤以成立養生送死悉盡其禮)
謝氏(何瓊賓妻年二十二孀居孝慈無間)
何氏(謝錫長妻錫長卒事老姑撫弱子經營喪葬備嘗艱苦)
蘇氏(生員黎靖如妻歸四年而寡孀居孝養能教子成立)
何氏(凌長源妻早寡矢志靡他孝慈備至)
高氏女(許配謝紹則未嫁夫亡聞訃奔喪撫棺哀慟既而立繼延宗終身潔守)
屈氏(黃大賓妻大賓死舅姑垂老屈矢志以守生事葬祭如禮子既長能教之)
馮氏女(汝梅室女許配簡英禄未歸而夫亡馮聞訃奔喪盡禮敬執婦道立繼子承祧人稱完節)
陶氏(李簡書妻早寡勤機杼供孝養擇子入繼不墜家聲以上雍正四年旌)
蔣氏(生員陳士璘妻早寡事舅姑育幼子守志不渝子鳴玉貢生開建訓導貤贈孺人)
蔡氏(張法禹妻年十九歸張甫半載夫亡事舅姑撫遺腹子拮据喪葬苦節五十五年)
黎氏女(許字梁倫倫卒聞訃奔喪奉舅姑撫嗣子鄉黨咸稱之)
簡氏(生員秦明馨妻矢志孀居事姑立繼守節四十七年)
凌氏(適黃授之二年而寡事姑鞠子悉竭其力)
李氏(貢生蘇弘益妻孀居勵節婦道母訓咸稱以上雍正五年旌)
李氏(謝其旋妻早寡事親孝教子勤白首完節)
梁氏(何得樞妻孀居日食飦粥事姑教子足不出閨幃以上雍正六年旌)
冼氏(生員鄺飛鵬妻飛鵬死守節自誓勤侍養明教誨絶意鉛華閨門整肅)
戴氏(生員王㴻妻孀居甘貧奉養撫育藐孤以節孝聞)
何氏(生員簡躍龍妻孀居無子孝養惟謹擇繼承祧守節終焉以上雍正七年旌表以上番禺)
(人)
劉氏女(何子攸聘妻子攸夭死劉年十七痛哭奔喪依舅姑孀守以終順治十六年旌)
周氏(年十五適南海李孝問年十八生一子甫三年孝問卒周撫孤孀守性孝謹教子孫一循禮義)
(康熙二年有司旌之曰萱萼凌霜曰坤貞恒久子象隨平樂通判)
張氏(蘇秩妻陸川訓導美之母年十八歸蘇事姑謝氏甚孝夫四十無子為夫買妾生美撫如已出)
(美任陸川家居石頭張與妾霍氏俱為賊執霍赴水死張年八十亦罵賊遇害有婢襁負幼女亦同死焉)
黎氏(侯裕女梁伯仁妻伯仁死無子黎煢煢苦節康熙甲辰鄉為賊擾黎出避賊迫之抱石自沉死)
勞氏(梁若鑑妻少事繼母至孝歸未踰年若鑑溺於海勞大慟視殮畢觸棺而死)
梁氏阿喜(簡侯女弟康熙甲辰春盜攻簡侯家樓將破喜懼汚墜樓而死其姊阿蘭因歸寧同)
(在樓中遽從而墜同時有庠生梁錫蓮妻蘇氏及梁氏阿蟾阿明俱以罵賊被害死之)
岑氏女(父曰元育受葉氏子聘未笄而夫亡奔喪守志未幾而卒)
梁金鳳(許聘麥明義明義早亡梁奔喪大慟食貧養親以終其身)
楊氏女(父曰崇登許字關長倩未及娶長倩亡楊奔赴守節歴六十餘年)
梁氏女(黃緝熙聘妻未嫁孀守順治丁酉秋海賊掠鄉梁拒賊遇害死之)
陳改娘(生員宗謙女年十六未字康熙甲辰與弟避賊奔至疊石海賊逼之麾其弟去自投江中)
劉三姑(始暘女許嫁蔡氏子未婚康熙乙巳冬新會賊劉寶白晝刦掠姑踰垣走賊追至江抱石)
(自沉翼日家人追尋屍在水中忽躍起石猶在胸)
羅氏蟾秀(庠生䙛女許字關賡亮未幾夫亡羅聞夜半赴井死夫家迎而合葬焉)
盧氏女(父曰伯芳許字庠生温頊待年未歸康熙己酉冬山賊刦掠伯芳所居樓攻未即下縱火)
(焚樓合家從間道逸去時母龐氏傷於礟不能行盧抱哭不去俱焚死)
羅氏(華厚女李儼聘妻夫亡奔喪守節終身事姑以孝聞)
蔡氏二女(父曰復生長女淑姑許配麥觀實未字而觀實客死次女靜姑許配李氏子亦未婚)
(而夫亡二女同節堅守四十餘年而卒按察使王令旌以匾曰貞節齊芳)
黃氏二女(一為參將葉之炳妻歸二載得一子之炳從戎死難婦聞之托孤於其兄投池水死)
(其女弟適梁奏昇早寡遺腹舉㝈生子服闋嘔血而死二婦皆明大學士士俊之女)
上岐婦(失其姓其夫之母食貧孀守以子當納婦乃自賃為人炊得三金以娶婦入門知之哭曰)
(夫以婦故令母自鬻以娶婦乎得婦而失母可乎歸請於父貸金授其夫使往贖姑夫夜與同賈者宿竊)
(其金去索金不得怏怏歸婦痛哭訃無所施即自經同賈者謬為殷勤至婦屍所俄而震雷暴起燔其衣)
(金出腰帶間婦聞雷而甦)
周氏女(名雪鴻懿滿女許字何祥簡未婚康熙八年夏巨盜掠鄉女見父出鬪被執挺刃赴救賊)
(并執之罵不絶口碎體而死其後有鄭氏者辛相臣妻康熙十六年海寇行刦鄭閉樓拒敵賊攻之急樓)
(將破鄭懼汚奮身墜樓死之)
三烈女(曰周氏者鄭德璽妻康熙戊午春歸鄭三日海寇掠鄉豔其姿擄之去周以首觸石死曰)
(馮氏者梁彦旬妻曰李氏者旬弟彦倫妻亦同時被掠俱不受汚罵賊遇害)
蘇氏(應生女幼通孝經女訓尤善柳莊相法多竒中嘗欖鏡自嘆曰薄命人也年十八適黃兼蒨兼)
(蒨卒於途蘇聞哀慟姑察其有同穴意防之嚴蘇轉勉為寬慰殯夫畢防稍懈閉閣遺詞告翁姑遂縊而)
(死)
陳氏(黎宁標妻宁標溺於海陳慟哭誓以身殉投水者五俱為母氏救竟服毒而死)
四貞女(曰梁氏鳳姑者薛沛健聘妻沛健亡欲奔喪弗得哭三旬病不支父母勉徇之歸於薛未)
(百日嘔血卒曰蕭氏者許字譚祥生夫亡奔喪守節者五十一年曰梁氏容光者林祖盛聘妻祖盛卒于)
(外梁年十八聞訃奔喪守志事姑以節孝聞曰梅氏者文學萬祉女許字何炫翼翼卒梅守志以哀毁死)
潘氏(羅華植妻華植商於外潘事耄姑至孝未幾華植病篤潘虔禱願以身代是夕姑夢朱衣人持)
(藥飲華植曰汝婦願代已得請矣華植愈婦果無疾卒)
黎氏女(盧宗信聘妻年十六聞訃奔喪蓬垢不飾家貧勤於祍織供養營葬嫠居四十餘年康熙)
(十年旌)
李氏(陳村人一門節烈即所稱六貞女者也康熙丙辰逆周入寇時則有生員李朝宗女曰簡姑敬)
(甫女曰潔姑文甫女曰琔姑玠姑雲生女曰寅姑雪生女曰璇姑同堂比廬年皆及笄弁聞其美欲掠以)
(獻六女知不免連臂赴池水死事定其家合葬之龜山之隂士大夫傳其事作為詩誄甚衆康熙二十一)
(年並旌)
陳氏女(胡宣徽聘妻年十八夫卒奔喪守節父母莫奪其志)
馮氏(適梁林建七月而寡奉姑孀守既而遺腹舉子廷佐與其孀娌鄭氏同撫之有成以上康熙)
(三十八年旌)
梁氏女(葉國祐聘妻國祐卒梁年十九奔喪家素貧哭泣機聲相間勉供甘旨康熙四十四年旌)
周氏女(楊觀杲聘妻觀杲死周聞訃奔喪克盡婦道康熙四十五年旌)
張氏(蕭英俊妻夫亡矢志靡他奉姑教子以節終)
余氏女(許字麥譽舟夫死奔喪甘貧事姑立嗣承祀)
朱氏女(麥可興聘妻可興死聞訃號泣往襄葬事奉姑嫜盡孝終身不渝其節以上康熙五十)
(二年旌)
鄭氏女(許嫁周作輔夫亡鄭奔喪執婦禮三十餘年如一日)
譚氏(鄧雍讓妻歸十日而寡孀居足不踰戶孝養無間以上康熙六十年旌)
李氏女(蘇惟簡聘妻惟簡死奔喪無二志既孝且慈康熙六十一年旌)
麥氏女(廖紹熙聘妻年二十訃奔喪門内外肅如)
關氏女(黃鴻熙聘妻鴻熙死奔喪紡績終身)
伍氏女(許配吳尊良未婚尊良卒伍奔喪守節奉姑訓嗣以禮)
曹氏(李輔臣妻早寡矢志守孀事翁孝撫孤慈以完節終以上雍正二年旌)
林氏女(許字李興佳夫亡聞訃慟哭稱未亡人奉舅姑育嗣子以慈孝稱)
霍氏(麥長啟妻夫死無子家貧霍拮据孝養為夫立後守節終身)
譚氏(李商璉妻璉早卒矢志不嫁事翁訓子克盡婦道)
龐氏(陳而枚妻嫁未週歲而枚卒龐封髮自誓事舅姑訓嗣子卒完其節以上雍正三年旌)
吳氏女(舉人國英女許嫁游秩仙未婚秩仙卒吳奔喪守節事王姑及耄翁養葬盡禮)
陳氏(蘇文廣妻文廣死守志不嫁奉老訓孤食貧以終)
胡氏女(許配何夢鼐未嫁而夫卒胡聞訃奔喪視殮奉事翁姑以孝聞)
李氏(梁台伯妻台伯死止一子李撫孤孀守終身)
辛氏(勞鸞君妻鸞君早卒辛事老姑以孝撫孤兒以嚴鄉里賢之)
黃氏(張弘毅妻弘毅卒矢志不二事姑撫子四十年如一日以上雍正四年旌)
游氏女(許配何連翰未嫁連翰卒游聞訃奔喪孝養無虧喪葬盡禮)
張氏(梁永勷妻矢志孀居事翁撫子苦節終身)
陳氏(貢生胡為翰妻止育一女為翰卒陳上事舅姑下撫繼子孝慈備至)
黃氏(梁成階妻成階早殁黃敬事老姑教子以義方族黨重焉)
凌氏(蘇雲卿妻夫亡守節奉姑孝撫遺孤教以有成)
麥氏(梁啟謙妻嫁一年而夫卒欲以身殉以翁姑止孝節著聞以上雍正五年旌)
胡氏(監生天運女許字何瑞謙聞訃奔喪瑞謙既葬闔戶自經死雍正六年旌)
董氏(馮以臯妻家貧夫死矢志不二事舅姑撫幼子人無間言)
潘氏女(許配游元侯未嫁元侯卒潘奔喪守節事姑教子咸稱孝慈)
陳氏(胡勷彦妻年少孀居孝節兼盡)
何氏女(許配黎惠後未婚而惠後卒何奔喪稱未亡人奉舅姑訓嗣子艱苦備嘗)
周氏女(盧蒂綽聘妻未嫁蒂綽卒周奔喪視殮孝奉祖姑紡績自給守志終身以上雍正七年)
(旌德以上順人)
林氏(鍾諧玉妻諧玉蚤卒林矢志孀守奉姑孝謹教子成立戚黨無依者賴之順治間縣令查繼培)
(御史張純熙旌曰貞節凌霜祔主邑貞烈祠)
林氏(御史培孫女蕭子居妻順治三年冬舟師搜剿夫婦被執林紿兵釋夫還取金度夫去既遠遂)
(以頭觸刃而死即烈士洊之女弟也)
范氏(諸生黃虞彦妻順治丙戌山寇破城范知不免與虞彦訣揮之去先驅兩女入井而後繼之既)
(而亟呼虞彦解囊中金授之曰賊所利者財耳君徒手去必遇害得此可活也竟從容投井死後被俘亡)
(金者皆殺虞彦果免)
黎八娘(未字人海寇行刦美其色驅之行八娘大罵賊以刃擬之即觸刃而死時年十九)
彭氏(貢生琩之女賦性貞靜許嫁御史尹明翼之孫滋滋病亡彭聞訃慟幾絶次日即往視殮守喪)
(與夫生母胡形影相依撫育嗣子鬻簪珥營夫葬地未幾病不食藥曰我未亡人惟有一死耳嘔血失聲)
(死而復甦徧囑家人而瞑與夫合葬焉)
温四妹(許字葉氏子未嫁康熙壬寅海賊掠鄉執其母温懼辱赴水死賊義之歸其母)
廖氏(生員作魯女殷奕垣妻夫卒無子以衰絰自縊死)
黎氏二婦(曰曹氏生員黎武妻曰周氏生員黎昂妻康熙十八年俱為賊擄不肯就辱同遇害)
(按察使王令旌之曰一門雙節同時有尹氏者盧掄上妻陳氏者生員林張叙妻皆不為賊汚死之)
鄺氏女(舉人應運女許字李家正家正卒奔喪守節事姑以孝聞)
謝氏女(庠生昌齡女許字陳忠忠卒訃聞慟哭歸執夫喪以哀毁卒)
李定娘(庠生儀正女許字陳金章金章卒奔喪歸父母不能奪歴九年而卒)
何氏觀庇(衷文女年十八康熙二十年海賊掠之不肯行遇害)
黎氏(庠生夢虹女監生何天祺妻康熙二十年春為賊執不辱觸刃死)
黎氏(周子顯妻與夫偕隱仙溪賊破圍自刎死)
方馨娘(文學鉉之女許聘文學陳龍騶之子澄如甫及笄陳子夭殞矢志從亡夜半投水而死舅)
(姑迎柩合葬以終其志族人方穀詩弔之曰生不同衾死同穴貞心獨傲寒江雪弱質輕肌泛碧波行人)
(見汝皆流血)
鍾氏(年十五歸趙儒夫卒矢志堅守持家勤儉順治十八年旌)
張氏(徐輪美妻早寡事兩姑以孝聞和丸教子克盡母道)
謝氏(盧其漸妻夫殁上事八旬祖姑下撫五月孤兒長領戊午鄉薦名挺)
麥氏女(許配陳翹進未結䄜聞夫故奔喪守節事舅姑以孝聞以上康熙三十七年旌)
翟氏(李耀絃妻嫁未週而夫喪舅姑繼殁翟躬自掬土營葬舉遺腹子能以義方訓之康熙三十八)
(年旌)
李氏女(羅烈祖聘妻未嫁奔夫喪歸事翁姑克盡婦道節孝聞於有司)
何氏(生員張天然妻早寡為夫立嗣以主宗鬯事翁姑婦職惟恪族黨賢之以上康熙四十四年)
(旌)
李氏(尹弘祖妻夫亡守節事舅姑得歡心教子有成)
尹氏(生員丁光祺妻祺早卒尹守志不渝事老撫幼以節終以上康熙四十五年旌)
濮氏(鍾韶妻早寡事祖姑左右就養教子義方康熙四十六年旌)
趙氏(翟元岱妻夫死誓不再適事翁姑喪葬盡禮康熙五十年旌)
羅氏(蔡玫妻玫卒代夫事二人教子名列膠序康熙五十一年旌)
李氏(諸生趙奕爵妻奕爵死遺腹生子教之有成事姑以孝聞)
黎氏(庾瑚妻夫死上奉翁姑下撫幼子孝慈克盡)
袁氏(周祥慶妻祥慶早卒遺孤甫四月依孀姑冰操自勵育子劉炳拔貢生以上康熙五十三年)
(旌)
徐氏(諸生尹衍梧妻早寡事耄姑撫弱子艱苦備嘗)
陳氏(監生尹廷榮妻孀居事姑孝敬教子有方)
姚氏(監生李青紘妻夫死茹荼教子終身)
林氏(庾叶文妻歸未半載而夫卒舅姑年八旬左右就養撫五歲孤兒嚴慈備至以上康熙五十)
(四年旌)
張氏(梁嘉鈁妻夫死典簮珥以備養姑病籲天請代以孝聞生子復庠生)
羅氏(監生尹漸進妻早寡事翁姑養生送死盡禮以上康熙五十六年旌)
濮氏(諸生鄧繼章妻繼章早卒濮支持家政有條人稱之康熙五十七年旌)
黎氏(袁裔相妻夫卒有陳天臣者強奸之黎不從被殺獄具有司疏其烈康熙六十年旌)
尹氏(監生祁禹績妻夫亡婦道母儀俱盡康熙六十一年旌)
張氏(蔡麟瑞妻甘貧守節孝事舅姑内外無間言)
黃氏(生員鍾穎濱妻歸未三月夫卒擇嗣承祧守節)
祁氏(監生張夢麒妻夫亡守節事親撫孤兩盡其道)
許氏(陳名世妻夫死欲殉以姑年耄止志節不渝以上雍正三年旌)
張氏(鄧奕振妻夫亡矢節撫孤閫範甚恪)
陳氏(何而韜妻夫亡苦志守節勤於教子)
黎氏(監生何肆史妻夫亡不飲食者七日復忍死事親訓孤節守三十餘年以上雍正四年旌)
翟氏(廩生劉惪妻夫亡矢志金石孝慈備至)
張氏(方宣文妻年十九而寡甘貧孀守事舅姑能孝未幾子復夭折艱苦備嘗勁節彌著以上雍)
(正五年旌)
尹氏女(封祖傳聘妻未嫁夫卒聞訃奔喪孝養擇嗣紡績度日閭黨以節孝聞)
黎氏(蔡彬妻夫死孝事耄姑嗣子少多病勞瘁育之操行清苦)
張氏(祁奕聞妻痛夫早逝勉畱餘生仰事俯育歴三十餘年如一日)
何氏(鍾元會妻夫卒立嗣孀守婦兼子職母代父教閭里稱賢)
李氏(袁輝祖妻夫亡遺腹生一子翁姑繼逝竭力營葬志潔操堅以上雍正七年旌以上東莞)
(縣人)
李氏(曾昇妻順治三年花山賊剽刦李攜子女走賊執之觸石死)
李氏(張朝玉妻夫卒撫孤苦守數十年康熙三十五年旌)
鄧氏(生員李有連妻二十三歲夫亡守節事翁姑盡孝教子甚嚴康熙五十五年旌)
鄧氏(歐陽飛遠妻年二十而夫卒矢節鞠子竭誠事親力營殯葬康熙五十六年旌)
葉氏(譚亦瑤妻年二十六而寡孝親鞠子機杼弗輟雍正四年旌以上從化人)
五貞烈(曰廖氏何弼生妻其女曰土敬曰王氏何元正妻曰陳氏生員何鴻羽妾曰三娘生員岸)
(子之妹順治元年山賊刦掠俱不受辱三婦投繯二女自刎死)
廖瑞娘(通元之女年十八順治四年夏賊破城引刀自裁)
二劉氏(一為庠生廖閏竒妻名二娘一為二娘女弟名三娘順治十八年六月賊破社潭俱不受)
(辱持刀相對而刎以上龍門人)
馮氏(貢生湛粹繼室夫亡孀守教前室子有成享年百齡卒康熙三十七年旌)
吳貞女(父曰恪甫女年未笄遇悍兵掠境恪甫被執女恐其迫赴水自沉)
陳氏(謝卓君妻二十四歲而孀言笑不苟勤劬撫孤康熙四十五年旌以上增城人)
譚氏(把總何月客側室僑寓順德碧鑑津口月客戰死行問輿尸歸譚號泣欲自裁婦嫗環守之越)
(日乘間疾馳伏波橋投水死觀者泣下)
麥氏(諸生黃肇揚妻順治癸巳冬被掠赴水兵捉其髮繫船間復乘間斷髮赴水既没復湧出作憤)
(罵狀如是者三兵叢射之乃殁)
楊氏(繆志臯妻早寡撫孤長為娶婦唐順治壬辰梁賊之變楊懼汚辱偕子婦投水死)
方秀正(生員天明女許字生員李棐龍順治乙未海寇竊發母子皆為擄女知不免紿賊令母歸)
(取贖從之女度母行遠遂躍入海中死棐龍感其義亦終身不娶)
鄭氏(庠士盧尚雍妻康熙甲辰海寇掠鄉盧舉家為擄鄭不為汚觸賊而死同時有梁氏者陳品昆)
(妻賊逼不從引領受戮)
穆氏(故明進士鄭一岳妻一岳早年登第穆仍躬服布素年二十五而一岳卒潔志孀守奉老姑督)
(幼子無墜家聲守志六十二載壽八十七而卒康熙四十九年旌)
胡三姐(農家女許配黃城康及笄而城康死女欲奔喪父母阻之投繯死距黃死僅三日耳合葬)
(于飛駝山之麓)
羅氏(生員麥景仞妻夫亡遺一子矢志孀居康熙五十九年旌)
繆氏(生員毛建周妻二十二歲夫殁無子擇猶子以承宗祧奉養耄姑數十年冰操厲肅人皆稱繆)
(節婦云康熙六十一年建節孝坊)
何氏(李職名妻夫死無子擇嗣孀守躬紡績以養舅姑既殁喪葬盡禮守節四十餘年)
羅氏(屯丁何維傑妻年十七事翁姑即以孝聞十年而寡軍籍夫死多贅夫代屯羅矢志不二撫弱)
(子紡績度日孀居數十年為屯婦之閫範云以上雍正三年旌)
楊氏(鄭紀常妻夫死家貧勤女紅敬事翁姑教育弱子)
蔡氏(黃傑卿妻早寡孀守典鬻簪珥奉養舅姑尤能訓子姆範著聞以上雍正四年旌)
李氏女(許字生員毛憲周夫亡聞訃奔喪欲自盡舅姑泣諭以立後乃止深閨課子克繼家聲孀)
(守五十餘載)
楊氏(生員霍文育妻夫亡無子立嗣苦守始終不易)
鄭氏(生員劉上正妻夫亡吞聲而泣恐傷老姑心鞠育幼孩用至成立孀守數十年)
藍氏(楊欽子妻十八歲歸楊未幾而夫卒撫孤子侍老姑以孝節聞享年八旬以上雍正五年旌)
汪氏(生員鄭衡嶷妻早寡姑老子幼忍死守節鄉里賢之)
鄭氏(生員繆時發妻早歲嫠居擇子承祧事耄姑以孝聞以上雍正七年旌以上香山人)
潘氏(馮亞斗妻歸馮週歲事姑以孝聞順治甲午城久被圍守兵掠民以食其夫病在床告母妻曰)
(時變至此即康強猶且不保况我孱軀與其葬兇殘腹中孰與自投回禄母妻哭慰之亞斗力疾起碎戶)
(為薪潘泣白夫行婦隨義也吾敢惜死乎乃俟母睡夫婦舉火自焚同堂救之不得次早檢閱火堆惟兩)
(心不燼而已聞者傷之)
麥氏(廣文容士望母也悍兵掠良民至士望家麥登樓自縊氣未絶兵解繯驅至&KR3383;步江投海而死)
(鄉人為立祠祀之稱麥仙娘廟)
周氏(張毓惠妻年十九歸張克盡婦道毓惠早卒子幼周矢志孀守勤織絍篤教誡壽八十四卒事)
(聞建坊旌之)
九孝烈(順治甲午新會被圍城中屠人以食曰梁亞慧者諸生學慊女年十一歲以身代父兵殺)
(而烹之曰莫氏者諸生林應雒妻以身代姑曰姑老肉不可食不如妾腴也兵從之莫竟死曰陳氏者林)
(宜逢妻兵執其姑將烹婦與其夫俱願代死兵臠陳食之釋其姑與夫曰關氏者夏月賓妻以身代月賓)
(死曰徐氏者諸生魯赫妻赫為擄徐請代兵美其色將汚之徐俟夫去罵賊而死妾李氏不為所辱亦被)
(害曰譚氏者貢生吳孟禩妻兵執孟禩譚冒白刃而出請釋夫揮孟禩去竟死曰黃氏者諸生吳師讓妻)
(代夫就烹曰李氏者亦代夫死逸其夫名)
莫氏(早寡在圍城中兵入其室脇之婦以首觸墻兵殺之而投其首於圊中事平其姊壻收瘞之首)
(重不可舉歎曰阿姨禮義人也生與我未嘗相見乃走告其兄兄舉之應手而起邑人士作詩弔之有曰)
(螓首邱山重蛾眉日月光)
蕭氏(陸敬述妻年二十二夫殁無子矢志不二事翁姑四十餘年嘖嘖有賢稱焉)
劉元娘(河塘叔智女許婚唐世球未字而世球亡泣欲往弔母沮之以死請遂得奔喪成服取猶)
(子唐賢勷為後守三十餘年值移界奉九十老姑奔養他鄉姑死貧無以殯鬻衣營喪如禮卒年五十二)
陳竒姐(念其之女未笄賊亂懼為汚與其母黃俱投水死)
陳阿蘭(瑞昇女許聘馮氏子父母以馮落魄悔婚女泣諫不從改字之婚有期矣先夕雞鳴起拜)
(天地引刀自裁及覺視之尸猶僵立庭中)
何氏(張耀妻遭亂與夫依於外家每忍饑飯其夫夫病疫人遠避之何侍藥不離側夫知不起囑令)
(改適何以死誓夫亡自縊樹上母救之甦遂不復飲食囑母曰兒志決矣是夜投江死既殯母猶夢其求)
(合葬焉)
伍氏(陳廷樞妻順治初山賊亂懼汚自縊幾死以姑救甦悍兵剽鄉伍在擄中因抱其姑大慟觸舟)
(而死)
張氏(翁萬可妻萬可死於兵張求尸不得遂絶飲食哭不欲生姑從容止之未幾以線結繩自縊)
徐氏(張耀思妻年二十二為賊擄投井死)
馮氏(姑婦同姓嫁於張遭賊擄皆投水死)
伍氏(楊苑秋妻被賊擄赴水而死)
林氏(吳細權妻嫁三日夫妻被擄賊殺夫畱之林伏尸大慟詈賊併遇害)
陳氏(林子暄妻歸半載子暄亡陳誓身殉殯畢即投繯死)
宋氏(庠生許越翹妻越翹早世無子屬纊日宋嚙一指訣曰妾不能死者以嗣子未定故耳泉下相)
(見請俟三年所不如約有如此指後服釋定繼乃靚妝拜木主入室自縊家人救甦竟不食卒)
謝氏女(庠生廷玉女許婚富家後以廷玉死悔婚其叔將别字之女不從閉戶自經死)
謝佳姐(梁學章妻學章死於河謝哀號嘔血而死)
許氏(孝廉弘女陳基砥妻順治間母子為兵所掠其家人至贖即以子托之曰吾所以忍死者以夫)
(無他子故今有所屬吾事畢矣明日家人往贖則已夜死井中同時有尹振明女名阿安者被擄不辱砍)
(死於田稔村)
古勞貞烈(順治甲午李定國殘掠古勞鄉曰勞氏者古嘉賢妻與其姒任氏及二女赴西池死)
(曰胡氏者楊春魁妻亦赴井死其子與女殉焉曰勞貞娘者未字人赴水死曰李氏者古周平妻聞變更)
(服拜其夫赴井死其女靈娘從之)
周三妹(三可女甲午為兵所掠行至莫家塘投水死)
何氏(庠生李仲珍妻甲午被擄驅下船何不從以手據地兵強之投鱤嘴河死)
黎氏(諸生黃圭瓚妻甲午兵掠居民黎同幼女英姬被捉夜自縊俱死)
魯氏二女(長年十八次十六皆殊色甲午兵入殺其兄庠生鰲欲汚之二女罵賊賊怒駢戮之)
黃金繡(若珩女許字湯世耀順治十一年李定國殘其鄉金繡同其母及諸婦女避土樓中賊攻)
(樓急金繡自赴井死)
李氏(潘時益妻順治丙申春龍艇賊亂掠李以去行至銀洲海遽躍入死之時年二十)
區氏(張先初妻順治辛丑黃賊亂掠區罵賊墜橋而死後求尸不得區見夢先初而獲顔色如生)
陳氏(許康策妻康熙初新寧賊亂家人俱為擄陳大罵不辱手奪賊刀自刎)
潘氏(余孚先妻康熙甲辰寇起潘抱幼子被掠船中至銀洲赴海死)
鍾四姑(世恩女許聘趙在敬未字康熙丙辰馬逆之亂破土圍弁挾之行四姑大罵觸石而死賊)
(碎其尸)
陳氏(諸生伍瑞昇妻康熙丙辰避馬雄亂居超羣村被執赴海自溺賊撈之出大罵遇害尸暴旬日)
(不壞)
黃氏(湛楚女陳鍾崙妻歸未踰月海賊縛黃置舟中脅以刃不屈乘間躍入海死至今風雨之夕白)
(浪疊起或聞悲泣聲)
勞勝娘(君衍女康熙丙辰冬馬雄入寇掠女驅之行至塘邊躍入水淺自滅其頂死)
伍氏(道襄女陳用享妻康熙庚申春内海賊李積鳳起夫妻避亂伍不能行賊追及迫之伍嚼舌血)
(噴賊遂遇害用享先逸去意伍已在擄中忽夢伍示以尸所在用享往收之烈日下色如生)
吕寧壽(生員應馬孫女受聘許子氏未字夫亡訃聞不食三日血詩繫衣帶間自經以死)
楊氏(生員翰介女許字趙貴御值遷海之役貴御家落欲辭婚女不可遂歸趙未幾貴御他出忽見)
(元均驟入行強暴楊大呼引刀自斷喉死縣捕元均不得三日始就殯面如生)
某氏女(失其姓其父許字何氏之僕何家破乃取還聘金父將改適女使人謂僕再納聘父怒而)
(麾之女夜自經年十五)
林氏(塘下村林子昭女歸鄰村某寇至適稚弟來省同在高樓中樓堅甚攻未即下賊焚樓婦念姊)
(弟俱死則父嗣絶矣約其弟於背上從樓上覆身墜地裂腦而死卒存其弟過者指之曰孝烈樓)
周氏(張思敏妻年二十三夫卒善事孀姑紡績教子力舉三喪順治十三年旌)
簡氏(李象觀妻年二十三夫亡敬謹事姑勤於課子非婚喪大故足不出戶庭)
黃氏(林輝嗣妻輝嗣家貧有兩喪未葬而先卒黃苦節撫孤拮据營葬卒成夫志以上康熙四十)
(年旌)
屈氏女(生員復之女許配莫奕昌為妻未嫁而奕昌卒屈年十九聞訃奔喪有止之者指兩髦以)
(自誓奉姑擇繼節操著聞康熙四十五年旌)
歐陽氏(李遠立妻年二十三夫亡刻厲守志終身康熙五十八年旌)
梁烈女(名羅主父慶蕃許字李遇熙康熙丙辰逆賊馬雄入寇女年十七與從母談俱被執驅登)
(舟至中流哭謂談曰吾必死母得歸告吾親勿以女為念遂投水死尸浮七日如生兄迪己丑進士以女)
(之孝烈聞雍正三年旌之)
尹氏(何雲年妻夫死奉耄姑如禮訓繼子慈嚴備至苦節三十餘年雍正四年旌)
李氏(劉上美妻早寡矢志守節撫孤成人)
鄺氏(監生何川望妻二十歲歸何産一子而夫卒奉孀姑敬謹力持家政姑殁盡哀雍正四年旌)
黎氏女(許字生員李林芳林芳蚤死黎聞訃奔喪守志孝養舅姑以上雍正五年旌以上新)
(會人)
鄧氏女(伯垣女許聘潘羽豐未嫁聞夫死告父奔喪不可自投江死三日屍浮顔如生)
方氏女(李永球聘妻夫亡奔喪守節食貧終身)
何氏女(起鵾女陸博文聘妻博文死奔喪守節六十餘年)
陸氏女(李朝逵聘妻夫亡奔喪守節父欲乘其歸寧改醮之陸赴水死)
周氏(胡占泰妻康熙庚寅為兵所掠至根丫涌投水死之年二十有六)
龐氏女(庠生何殿升聘妻年十六未嫁而夫亡聞訃奔喪視殮孀居皓首事姑以孝聞康熙二十)
(四年旌)
蘇氏女(許配陸懋德未嫁而夫亡蘇曰豈以未合卺而有他志耶守義終身)
何氏(黃聲叔妻年二十一夫卒何奉老姑撫稚子伶仃孤苦鄉黨稱之以上康熙三十八年旌)
盧氏女(何裕斯聘室未婚而夫卒盧嫠居三十三年康熙四十五年旌)
陸氏女(字湯始明為妻夫卒陸年十九聞訃奔喪立嗣以守事舅姑喪葬盡禮康熙六十一年旌)
蘇氏(儒士梁采苹妻夫死事姑撫子孀居苦節雍正三年旌)
陳氏(梁為鶚妻為鶚亡陳舉遺腹子撫之成立孀守終身)
何氏(生員麥瑞芝妻瑞芝篤學有文名蚤逝何遺腹生子撫教成人)
張氏(蘇佐斌妻夫亡姑耄子幼煢苦萬狀終身守節)
區氏(蘇雅文妻夫亡遺孤方四齡杜門紡績以養舅姑無何舅姑繼殁區拮据喪事見者哀之)
徐氏(梁帝華妻夫亡事姑至孝家貧薪水皆出十指遇年大饑傭米熬粥飼姑拾野菜自食父母憐)
(之勸其改志徐泣曰吾矢志不二豈以歲凶變哉即餓死見夫地下無愧焉及姑殁悉鬻衣衾為殯殮具)
區氏(梁純諏妻舉一子夫亡飡藜藿勤紡績以撫孤以上雍正四年旌)
温氏(冼佐大妻夫卒毁容絶粒姑指幼孤諭之曰冼氏止此一綫能不念乎温乃止䌟績養姑食貧)
(課子孀守數十年)
陳氏(阮能長妻夫死無子擇繼承夫後家貧不自給專以紡績養姑終其身)
何氏女(許字陸涵遇聞夫死欲奔喪母不可何以死誓素服往哭守喪不返菽水承歡以節孝聞)
區氏(林先讓妻夫亡姑老子幼艱苦萬狀姑有心疾跬步不離誨孤有方長乃成立以上雍正五)
(年旌)
鄧氏(阮異正妻異正沒子在襁褓有議婚者鄧輒絶食父母諭之鄧曰上有耄姑下有幼孤忍舍之)
(乎閨範嚴肅人莫覩其面雍正七年旌以上三水人)
葉氏(白作生妻孝事翁姑生一女無子作生殁遺囑他適葉指日以誓勵志孀守三十餘年時米價)
(騰湧平糶以賑鄉里頌其德)
歐瑛女(名帝祐許聘禢氏子康熙壬寅將婚為賊所掠不辱遇害)
劉氏(黃成煥妻煥病危劉方娠臨終訣曰而年少無自悞倘舉男幸畱與我劉以死自誓時年二十)
(一後生子紡績撫孤足不踰戶子稍長擇師教之孀守三十餘年雍正五年旌以上清遠人)
游氏女(許配廖露其未嫁夫卒游欲奔喪母不可遂剪髮自誓歸夫家日紡績以供舅姑孀居數)
(十年)
陶氏女(許字萬子復年十八夫亡聞訃奔喪有富家子求婚父母強之誓以死孀守終身以上)
(康熙三十七年旌)
何氏(生員鄧兆光妻兆光早卒何守節孝事舅姑其子甫週歲恩勤提誨克底於成康熙四十五年)
(旌)
廖氏(監生鄧儒妻母憐其早寡微諷之不從閨門嚴肅人罕見其面)
鄧氏(廖湛君妻夫亡撫棺封髮事耄姑以孝著以上雍正四年旌)
龍氏(鄧光客妻舉一子而光客亡姑晚年思子喪明龍服事懇至生事死葬皆如禮)
譚氏(鄧文英妻夫卒家無宿儲或憫其艱勸改嫁譚終無二志)
鄧氏(何元燦妻夫亡無子慟哭絶粒承姑命擇嗣承祧拮据撫之嚴重寡言笑冰操凜凜)
廖氏女(許配萬中道未嫁夫亡聞訃奔喪朝夕哭奠姑憐其少令返母家廖堅執不從撤簪珥以)
(葬其夫日勤女紅終身無惰容卒年七十一以上雍正五年旌)
何氏(鄧信侯妻早寡無子欲以身殉親戚勸以耄姑在堂未可死為之擇嗣承祧家貧紡績養姑備)
(嘗艱苦)
陳氏女(許字曾能超夫亡奔喪姑以年少無嗣為婦難陳堅願守節後事姑孝養備至姑感其義)
(語人曰有此婦老婦無子而有子矣以上雍正七年旌以上新安人)
右廣州府
招氏(生員朱元泰妻早寡奉舅姑孝撫繼子慈康熙四十七年旌)
楊氏(周彬妻夫亡孀守鄰周可鏜強姦不從毆傷立斃雍正元年旌)
鄭氏(譚夢韶妻年十九歲奸人沈姜石強姦不從死之雍正二年旌)
李氏(莫蔡元妻夫早卒誓不再適事舅姑盡孝教子有成雍正七年旌以上曲江人)
孫氏(李三近側室女紅姑年十六順治辛邜曹寇破城被掠母女罵賊同時遇害)
張氏(生員舜命女鄺弘毅妻事舅姑以孝聞弘毅病不起張與訣以死殉及葬畢即自盡)
蘇氏(諸生僖女張日晃妻日晃死慟哭七日不食以殉)
蕭氏(藿之女年十九適張以臣子紱越二載紱亡遺孤士德方在抱蕭食貧守志奉養翁姑七十餘)
(年節孝如一日康熙七年建節孝流芳坊在南灣孫日星登辛丑進士)
蕭氏(張紘妻夫早卒遂剪髮毁容誓無他志家故貧勤織絍以佐養孀居五十五年康熙八年旌)
鄧氏(李霞妻夫亡矢志靡他事孀姑撫遺子煢煢在疚里黨哀之)
羅氏(生員李樹崧妻十七歲歸李未幾樹崧卒勵堅守志孝慈無間孀居五十五年)
駱氏(生員蘇著妻著卒駱年未三十潔志孀守事老姑撫幼子二十五年完節以上雍正四年旌)
駱氏(薛謙六妻年甫十九而寡事舅姑勖孤子孝慈兼盡雍正五年旌以上樂昌人)
張氏(耆民劉以憲妻無子為夫娶三妾生宗漢甫四歲夫卒張與三妾撫孤訓教有方)
葉氏(黎人質妻十八歲而寡荆釵布裙足不履戶外養姑訓子四十餘年雍正六年旌)
蒙氏(譚康國妻早寡誓無二志事翁姑育孤子歴二十餘年冰操不渝雍正六年旌以上仁化人)
易閨超(生員肇文女年十八未字順治四年六月叛兵羅士璧刦掠城市肇文被執閨超縊死)
陳氏(諸生楊徽勲母順治八年曹寇刦掠楊家圍圍破陳自縊死以上乳源人)
張氏(李光亨妻與其妾劉俱為賊擄義不受辱投懸崖而死縣令李上林旌曰節義雙全)
沈氏(林萬妻有殊色賊掠之大罵不屈縣令李上林旌曰節凜清風)
張氏首齡(諸生問仁女許配賴氏子未字夫亡女聞不食死邑令撰文祭奠表其門曰貞節維)
(風源以上翁人)
右韶州府
己丑烈女(曰廖招姊者貢生同春孫女聞城破懼汚自剄死曰甘敬姐者貢生起元女見營卒)
(入室遂躍入井其母蔡氏及起元俱從之死曰温氏者教授譚沂妻舉家為擄温不食而死曰陶氏者庠)
(生尹勲猷妻竄河而死越日尸浮面如生曰温氏者貢生梁映霄妻襁負幼女投井死曰羅氏者朱壽朋)
(妻同姑被擄其姑贖歸羅與夫慟訣行至凌江投水而死)
鄒氏(陳儀妻儀卒事姑撫孤孝慈兼盡守節二十餘年康熙四十二年旌)
歐氏(何良璧妻夫卒無子擇姪承祧事耄姑侍養尤謹康熙四十八年以節孝旌)
丘氏(蔡子瑗妻年二十餘夫卒翁姑繼亡邱經營祭葬艱苦備嘗教子成立守節二十餘年)
郭氏(葉炳然妻夫亡子幼家故貧郭惟紡績以佐之事翁姑以孝聞孀守三十一年)
劉氏(鄧鏊妻年十六歸劉踰歲而寡事姑擇嗣三十七載節孝無虧)
朱氏(譚熙浴妻熙浴卒家貧事舅姑鞠幼子藉女紅以活苦節五十六載)
何氏(生員郭鏗妻産一男而鏗早逝何年二十五悲痛扼吭決志以殉舅姑勸止之撫孤矢節孝事)
(二人六以上雍正年旌)
張氏(甘作棟妻性端謹知禮義時有王齋公者往來棟家目張色計淫之一日昧爽瞷棟出猝入卧)
(室張堅拒罵詈齋公忿甚持床下柴刀殺之雍正七年請旌以上保昌人)
張氏(何德愚妻少年嫠居堅節自守督訓三孫後一華揚清一正皆成立張壽九十一歲郡守鄭給)
(扁旌表之曰人瑞)
徐氏(陳自樹妻年二十四孀居無嗣家貧䌟纑孝事翁姑壽七十五卒)
李氏(農家女王四靈妻夫死誓以身殉家人防之少懈竟入室投繯死)
盧氏(廩生郭凌漢生母己丑八月流賊刦寨破圍盧厲聲罵賊赴火自焚死)
馮氏(庠生饒獻母少年孀居貧苦自給竭力教子蔬食三十餘年邑令旌曰貞節垂芳以上始)
(興人)
右南雄府
陳氏女(名年姐鐵爐湖叔冠女許字諸生李花結順治丙戌山寇陳耀入據縣城年姐懼為所汚)
(私理衣裾密紉以帶結喉自縊而死)
陳氏(生員王應會妻歸寧途次鹽埠磜遇大蓬盜被擄不為所汚次日盜回營經赤砂渡陳從舟中)
(躍入海死)
胡氏(休寧人參軍濈女許字海豐葉祖麟未嫁而祖麟病篤其姑欲得婦歸事之濈以女往既歸治)
(藥餌惟謹閱五月祖麟知不起謂胡曰汝有父母吾死汝即歸寧胡泣曰吾以君病亟而來以君肉未寒)
(而去母乃與初心相悖乎君若行請以死從祖麟卒婦被髮號踊取佩刀自裁家人謹守之已而水漿不)
(入口竟死距夫亡兩月耳卒年十有九康熙二十年旌)
汪氏(黎元巽妻歸三年而元巽殁撫姑堅守承事耄姑以孝聞)
姚氏(徐章鈖妻年二十歲歸章鈖三載夫卒姚念舅姑垂白夫不及終事為憾晨昏定省甘旨必親)
(舅姑逝哀毁骨立殮殯如禮鄉里以節孝聞以上雍正四年旌以上歸善人)
毛氏女(許字余濓友未歸而濓友卒奔喪守義敬執婦道立嗣承祧苦節三十六年雍正四年以)
(節孝旌博羅人)
葉氏女(名長姐應祥女許字謝永陞永陞病没訃聞長姐飲泣絶粒食父往奠登樓自經死時年)
(十四應祥為合葬焉)
鍾氏(失其夫名以歸寧道遇強暴曾六脅奸不從被殺身死康熙六十一年旌表以上永安人)
吳氏(諸生徐基妻庚寅冬兵克城吳遭擄欲汚之堅執不屈遂被殺嗣本兵羨其節烈掩於土木楬)
(記其上其夫感之亦終身不娶)
陳氏(鄭廣禮妻夫亡奉姑以孝聞撫孤成立孀守三十五年雍正五年旌)
吳氏(潘乃桓妻年二十餘夫亡事舅姑克盡婦道教子有成守節二十六載雍正六年旌)
梁氏(生員戴廷佐妻夫殁孀居事翁姑孝敬盡禮義方訓子卒以成名雍正七年旌以上海豐人)
藍氏(黃鼎甲妻寓長樂城陷負幼子滿幼女淑英赴深淵溺死聞者哀之)
張氏(監生羅廷櫆妻夫卒無子堅誓守節以事舅姑孀居四十二年雍正五年以節孝旌以上龍)
(川人)
羅氏(職方司陳良言妻徐氏俞氏其妾也良言貴州石阡衛人攜家避亂長樂丙戌值東城陷竄居)
(禪定寺四營賊露刃脅其財羅不受辱縊死徐與俞繼之幼女二姐三姐四姐弟將仕郎僕永禄婢福妹)
(俱投繯而死一門節烈邑人哀之為合葬寺傍立祠以祭表為九烈墓云)
顔氏(生員黃應運妻值城陷應運生母詹氏賊欲殺之顔泣訴願身代及顔方受刃妾曾氏又奔號)
(曰我其妾也顔無所出我願殺身以全顔賊感其義兩全之)
潘氏女(年十六城破被執賊欲辱之女不從賊懼以刃女益奮詈奪刀自殺賊恨之為支解)
張氏(孔王惠妻丙戌為賊帥鄒羊牯所執鞭刃叢加捽之跪不屈將殺之張紿賊掘取所窖銀賊信)
(之行至河邊躍入水死以上長樂人)
魏氏(李庭伯妻夫卒矢志守節擇嗣承祧寡居三十餘載)
李氏(生員劉澧妻歸澧甫二年而寡撫藐孤事翁姑惟謹苦節五十四年以上雍正四年旌)
孔氏(生員温懿馨妻年二十餘而夫亡撫子成立孀守四十七載)
曾氏(生員饒弘基妻二十而寡矢志靡他敬事孀姑慈育弱子節孝兩全卒年七十有八)
曾氏(巫□妻年十九而夫故遺腹舉一子志節益堅孝事耄姑歴五十七年如一日)
魏氏(曾元旋妻年十九夫卒潔志孀守孝翁姑鞠幼子孝慈兼盡以上雍正五年旌)
張氏(生員鍾樞妻夫亡無子擇繼承祧事翁姑孝養無間孀守四十餘年)
周氏(萬祝嶽妻二十而寡孝舅姑克盡婦道撫孤兒訓以成立孀居五十三年以上雍正六年旌)
魏氏(監生鍾潜妻早寡事姑孝教子慈足不踰閾者二十九年雍正七年旌以上長樂人)
潘氏(周右乃妻年二十四夫亡守志事舅姑撫孤子以孝慈著享年八十有七雍正四年旌)
陳氏(王家松妻年二十而夫卒陳孀居事舅姑盡禮守節五十二年雍正五年以節孝旌以上興)
(寧人)
劉氏(知州蔣世珍妻年二十六州弁吳章因釁讒世珍獲罪卒於惠劉聞訃欲殉以家人覺救止章)
(聞劉殊色矯逮至署使婢諭意劉叱拒之遂自經葬城南連峴亭右)
吳美娘(父名秀梓年十三適王某順治庚子被寇擄至黃岡溪欲汚之挾以刃吳奪刃罵賊遂遇)
(害鄉人哀之殮而誌其墓)
馮桂英(晏英妻年十八夫卒治喪具曰畱餘俟我及葬視其穴曰虛右俟我葬畢入室自經)
吳氏(葉廷開妻夫病篤語吳曰我無子汝自為計吳不答及夫葬省墓潛採毒藥懷中及歸夜起服)
(毒遂死母石氏亦二十四歲而寡)
羅氏(適舉人何多藝年二十四而多藝卒舉遺腹兒又殤羅乃立繼承祧事姑以孝志節愈堅雍正)
(七年旌州以上連平人)
林氏(陳慶公妻年二十六而寡遺腹誕子斯才教以有成官岑溪令歴六十年享上壽順治十年旌)
江氏(李琮妻琮死江年十九欲自縊家人救之姑顔氏知其有遺腹以大義諭止之江悟始營葬事)
(後生子孤苦父欲奪其志江不從順治十七年旌)
尹氏(貢生黎允吉繼室年二十六夫卒事老姑撫幼子孝慈兼盡孀守三十餘年康熙二十五年旌)
鄺氏(生員劉際英妻年二十二歲而際英卒潔志寡居歴二十餘載以完節終雍正四年旌)
鄺氏(生員黎玉成妻歸踰歲夫亡鄺年甫十八依孀姑撫孤兒守節二十餘年厥志弗懈)
李氏(生員黎民化妻夫卒克供婦職教其子以有成孀居五十九載壽踰八旬以上雍正五年旌)
譚氏(生員黎煥成妻年未二十而寡事舅姑鞠弱子苦節終身雍正六年旌)
鄺氏(張耀奎妻二十夫卒守節孝慈無間壽八旬終)
蘇氏(張耀璧妻年二十餘夫卒敬事舅姑始終不怠節孝兩全守貞五十餘載以上雍正七年旌)
(河以上源人)
陳氏(林象鎔妻年十九丙戌冬會大兵入粤遇隊卒欲強汚之陳自盡總督佟養甲廉得其實戮其)
(卒令知縣王侯寵給扁奬之)
王氏(舉人林呈祥妻年二十七夫亡立孤以嗣建夫家宗祠又捐田為通庠賓興之資邑人士聞於)
(院請題旌表今以上海豐東海滘人請設縣)
右惠州府
曾氏(字夫楊順治丙戌賊首黃海如執曾覘曾少艾欲載之歸曾不從因取他婦老者縛置碓上爇)
(火以恐曾曾終不為動賊縛而且解者三曾罵愈厲遂焚死於石臼旁)
翁氏(賈人陳某妻育女四歲陳卒翁收其貲數十金付夫弟瞻女閉戶自經)
吳門三烈(吳元會妻陳氏年二十夫卒有遺腹女三娘與其從女名大娘同居庚寅兵掠彩塘)
(鄉陳聞變偕二女同投井死越二日兵退出其屍顔色如生)
張順娘(陳阿戌妻事舅姑以孝謹稱一日阿戌入山樵採死於虎張走拾殘骸遍䑛其血抱之號)
(慟旋入室剸喉垂死其姑救甦守之葬夫畢夜縊死於床時年一十七歲)
周氏(觀察使宗禮女嫁上林苑監正林益封子紹錝年二十一而寡誓以身殉舅姑諭止之遂長齋)
(繡佛絶不與閾外事兩遭叛鎮之禍闔家完聚不及於難人以為節孝之報卒年八十五子有源歲貢生)
(次應璧歲貢仕昌化教諭孫世榕康熙己酉舉人世櫸世楠皆國學生以上康熙二十一年旌)
陸氏(曾良在妻年二十一夫卒守節三十載而終)
楊氏(監生梁省潛妻夫亡撫孤孀守事舅姑以孝聞以上康熙四十四年旌)
謝氏(舉人簡撰女年十七歸楊鍾蘲為妻克盡婦道年二十五而寡忍死全孤蔬食終身年七十卒)
(臨終之日顧二子曰吾今可見而父於地下矣其婢感其節亦相守不嫁)
梁氏(會魁猶龍之女年十八適劉茂翽兩家故貧以布裙荆釵嫁入門即持甕出汲二十四歲而夫)
(卒梁事姑養生送死如禮值寇亂攜子避地饒之平溪備嘗艱苦卒完其節教子皆成名次子注己夘舉)
(人任江陵平谷兩邑梁卒年七十六有節孝坊在韓山以上康熙四十九年旌)
莊氏(薛馨源妻夫逝哀毁絶粒數日姑泣諭曰汝矢志從亡如老婦與幼孤何乃強起執喪拮据襄)
(事姑殁喪葬如禮督遺孤丙夜紡績教以有成康熙五十六年旌)
吳氏(陳振河妻夫卒吳年二十三自甘荼苦事親教子孝慈備至康熙五十七年旌)
黃氏(生員林元貴妻年二十餘夫亡無子擇繼承祧善事舅姑以節孝聞於有司)
陳氏(生員丁達春妻夫卒潔志孀守孝慈兼盡歴三十三載以上雍正四年旌)
鄭氏(楊貴郎妻年十七夫卒鄭屢自經以救不死遺腹舉一子乃䌟績食貧課子孀守四十餘年雍)
(正五年旌)
胡氏(故儒陳元卿妻二十五歲守節菽水承姑熊丸訓子孀居三十二載雍正六年旌以上海陽)
(人)
陳氏(生員蘇齊軾妻年二十而寡事親訓子艱苦備嘗者四十餘年)
楊氏(生員蘇齊轍妻十八歲適齊轍事親以孝聞未幾夫卒過哀竟以節終以上康熙五十一年)
(旌)
陳氏(姚爵士妻年二十一而寡奉舅姑撫藐孤孝慈無虧康熙五十二年旌)
蕭氏(生員姚同朝妻二十七歲而寡勤女紅撫幼子足跡不踰閾外雍正四年旌)
鄭氏(貢生姚盛贊妻早寡以孝節稱享年七旬)
姚氏(生員馬麟祥妻夫卒事姑孝撫孤慈孀居三十一年)
鄭氏(生員蕭膺煜妻年十八適膺煜事舅姑以孝謹稱姑疾嘗焚香拜禱願以身代及煜没誓不再)
(適撫子成人子復没獨攜一孫相依教誨孀守三十六載)
趙氏(生員陳王圖妻年十八歸陳夫病訣令其更適趙泣剪髮自誓矢志堅貞勤絍績嚴於訓子卒)
(年七十四歲)
蕭氏(生員鄭恩臣妻夫早卒孀居克盡婦道鞠子有成苦節二十四載)
林氏(蕭篤遜妻十八歲適篤遜甫一歲夫亡誓死相從妯娌勸以老翁在堂而止居喪坐卧不離夫)
(柩側家貧紡績供養課子有方卒年六十有八)
鄭氏(姚應運妻年二十餘喪夫潔志守義事親訓子守節五十餘年弗懈)
鄭氏(姚元鈺妻年二十餘早寡誓不改適孝慈見稱於閭里孀守三十四年)
陳氏(生員鄭天民妻天民早卒陳節孝不虧歴三十八載)
鄭氏(趙舉渶妻年二十餘夫卒事翁姑鞠孤子守節二十六年以上雍正五年旌)
陳氏(張懋悅妻十六歲歸陳舉一子而夫亡復遇凶歲採桑自食畱麥飯奉姑以紡績之資訓子卒)
(年八十八歲雍正六年旌)
陳氏(朱欽祚妻年二十餘而寡克盡婦職劬撫藐姑歴六十載完節無玷)
鄭氏(李竒遇妻歸李未幾而寡婦職惟謹足不踰閫閾者四十二年以上雍正七年旌以上潮)
(陽人)
吳氏女(年十五許婚於魏學銓學銓病卒女聞訃奔喪守節坐卧一室人不見其面學銓大祥女)
(扶病撫柩哀泣而逝因合葬焉)
黃氏(知縣曾敬妻敬卒矢節教四子俱成名丙戌九軍賊破城黃閉戶自經)
曾氏(中書舍人郭用章妻用章早逝曾矢志自守賊劉公顯破城掠曾以去厲聲罵賊不屈死)
李氏(諸生謝名選母也少習經史明大義值亂家為賊擄抱石自沉名選急救之得不死俟間偕子)
(婦陳女純玉俱投繯賊覺解其繩氣已絶惟純玉甦急嚙其舌死更酷賊棄屍城下李經宿忽甦逃歸名)
(選竟以身殉詳孝義傳事稍定有收骸僧檢視二屍見其衣履猶在顔色如玉)
楊氏(郭天稠妻年十四歸郭越二載天稠亡臨殁以老姑為囑楊孝養備至課子有方康熙四十五)
(年旌)
陳氏(郭經妻夫亡勤女紅以養舅姑撫子成立康熙四十五年旌)
洪氏(生員陳用行妻夫亡矢志孀守康熙四十八年旌)
陳氏(監生周洪瓊妻以孝謹稱舉一子夫亡守志足不踰戶康熙五十年旌)
林氏(生員陳晉啟妻夫亡矢志孀守孝慈備至康熙五十一年旌)
林氏(生員李衍淳妻夫亡孝養不懈甘貧課子康熙五十八年旌)
紀氏(生員郭日紹妻日紹卒家貧紡績供養撫孤有成)
蔡氏(陳萬穎妻萬穎卒蔡年二十一辛勤撫孤成立以上康熙六十年旌)
張氏(鄰人盧亞滿窺其少艾入室欲汚之張厲聲堅拒滿遂拔佩刀刺死雍正三年旌)
陳氏(羅義烈妻夫亡陳年二十一誓不他適孝事舅姑義方教子雍正四年旌)
林氏(生員劉曰縉妻年二十一而寡孝慈備至雍正五年旌以上揭陽人)
徐氏女(許配王嵻未嫁而嵻殁徐年十九聞訃歸執夫喪擇嗣以繼事姑孝謹康熙五十九年旌)
劉氏(監生温文洲妻年二十三而寡矢志欲殉親戚以姑老子幼勸之乃止守志終身)
林氏(生員黃桂妻夫亡舅姑繼喪林拮据營葬課子有成以上雍正五年旌以上程鄉人)
胡氏(方光綺妻夫亡事姑撫子孀守三十餘年雍正五年旌)
方氏(林日覲妻年十九歸林僅生一女逾三載日覲卒將葬前一夕方托其女於從母自縊死)
林氏(鄭俊臣妻於歸未及一載俊臣病卒林撫屍號哭視殮畢入室一慟而絶以上惠來人)
李氏(饒希關妻年十七歸希關夫亡冰霜矢志己丑江龍入寇為賊所掠不受辱投河而死)
連氏(范志寧妻志寧早逝僅撫一孤己丑兵破城連年二十七子九歲被兵擄至舟中連不受辱負)
(子投水而死以上大埔人)
楊氏(翁依士妻夫亡矢志撫孤事舅姑不少懈)
黃氏(陳必賢妻年二十一必賢死辛勤守節終身以上雍正四年旌)
趙氏(福建長汀人守備得雲女也許配李秉忠未嫁而秉忠殀趙年十六聞訃奔喪擇嗣繼後勤女)
(工以養舅姑守節三十九年而卒雍正六年旌以上澄海人)
楊氏(王元長妻年二十一而寡有勸他適者泣曰上有舅姑下有幼子忍負亡人於地下乎孀守三)
(十餘年康熙四十五年旌普寧人)
鍾氏(邱毓傑妻年十六而歸邱二十而夫卒舉子甫八月鍾孀守撫子成立)
張氏(邱贊康妻年十九夫卒子在襁褓矢志自勵事姑孝課子甚嚴)
林氏(徐匪懈妻年二十而寡舉一子貧不自給以女工養姑誓不改適以上康熙三十八年旌)
(以上鎮平人)
右潮州府
梁指妹(迥清女許聘生員周頌未婚而頌亡女欲奔喪父母不許女日設位朝夕哭之至頌小祥)
(日登樓自經死事聞巡撫王來任旌其門曰至性過人)
陸氏(陳伯期妻幼習女史事翁姑以孝稱康熙乙夘冬山賊梁京玉流刦鄉落陸被執大罵飲刃而)
(死)
李氏(諸生陳天章妻年十九歸陳三載天章客死櫬回李一慟而絶)
陸有弟(公聲女許字葉標將及笄而標亡陸將奔喪阻於母絶食七日不死聞標槥還遂自經死)
(有司旌曰閨閣流芳)
李氏女(諸生颺廷女祝元漸聘妻未歸而夫亡李聞訃請往父母拒之以死請未幾元漸弟元聲)
(妻譚氏亦早寡謀於翁姑迎李同居遂歸於祝妯娌孀守以雙節聞未旌)
覃氏(鍾報伍妻二十歲歸鍾甫七月夫卒遺腹生子勤於持家日事紡績語言不出閫外)
黃氏(梁仁足妻年二十四而夫卒勞瘁撫孤勤於孝養以上康熙四十八年旌)
張氏女(許字陳接聖未嫁接聖卒聞訃奔喪執子婦禮立猶子為後矢節三十餘年康熙五十八)
(年旌)
張氏(梁熙度妻夫故守節事繼姑恭謹有加教幼子必以禮)
陳氏(鄭榮沾妻年二十五夫死勤撫二子紡績終其身)
蔡氏(鍾興孝妻夫亡奉侍舅姑拮据撫子孀居四十年以上雍正五年旌)
羅氏(梁乃正妻二十五歲而孀能盡孝慈雍正六年旌)
冼氏(李德之妻夫亡事舅姑曲盡婦道嚴以課子俾獲成名雍正七年旌以上高要人)
余氏(諸生劉象震妻與夫避亂於大穩村時山寇焚刦余被擄不辱投池水死之)
葉氏(陳俊賓妻二十四歲夫故勵志孀守雍正三年旌)
潘氏(廩生蘇緒妻二十三歲而寡奉姑訓子白首完操)
葉氏(顧天睿妻年十八歸顧甫二年而夫卒矢志撫孤事姑盡孝)
黎氏(顧兆稷妻二十四歲而夫亡督課遺孤孝事姑嫜)
陳氏(監生王履元妻早寡竭誠事舅姑曰為夫亡子職未盡也慇勤教嗣子曰為夫亡父道未盡也)
甘氏(葉于岸妻夫卒事翁姑盡道督子力學名列膠庠以上雍正四年旌)
顧氏(梁以虞妻年二十二夫亡毁容截髮事親孝撫子慈幽居織紡至親罕覿其面雍正五年旌)
(以上新興人)
黃氏(生員劉家墉妻夫卒翁繼逝含殮葬祭一循乎禮持家訓子有法康熙五十二年旌)
李氏(其華女謝槃妻歸僅二載為寇所掠李引刀自刎未殊賊救甦李急嚼舌唾之遇害以上陽)
(春人)
陳氏二女(曰阿丑者庠生宗大女受胡氏子聘而夫亡曰阿帶者丑從妹也未字人順治十三)
(年冬李帶榮流刦其村兩女被掠舟中義不受辱夜潜解行纏聯臂投水而死數日浮出如生)
譚氏女(庠生布機之女幼許字林氏子年十二而夫夭女聞訃悲號父母將别字之女即奔往夫)
(家誓死守節終身葬之日有鶴數十遶墓終日)
梁氏(蘇浩妻年二十一而孀念姑耄子幼不忍從死孝養終身雍正四年旌以上陽江人)
陳氏女(昌第女年十八未字順治甲午為西宼所擄罵賊被殺)
楊氏(庠生譚介維妻順治丁亥城破被執行至城南投井中兵引繩救之罵不絶口觸石下死時有)
(李氏者舉人譚相國妻亦投水死焉)
區氏(嚴初煜妻生一子夫亡父母憐其貧將改字之區不從乃閉戶自縊舅姑多方救之始甦守節)
(終身教子成立)
趙細姑(蒞南女許字謝士雄昏有期而士雄暴卒趙聞痛絶不獲奔喪是夕自經死)
黃氏(何乃鑑妻二十一歲夫故守節撫孤事翁姑以孝稱雍正四年旌)
何氏(楊遵修妻年二十三而夫亡何方懷姙悲號欲自盡翁姑泣諭之乃止矢志終身以孝聞)
羅氏(葉中居妻夫亡守志孝慈兼備年八十九而卒)
楊氏女(生員尚武之女許配曾應科為妻未嫁夫卒聞訃奔喪撫屍含殮不苟於禮翁姑愛之如)
(己子以孝聞立繼承祧教育不倦)
譚氏(楊能泗妻二十歲歸楊未幾夫卒家困譚矢死靡他為夫擇嗣卒完其志)
羅氏(謝進魁妻夫亡甘貧守志撫孤有成)
楊氏(生員譚聖武妻夫亡矢節婦道母儀兼盡)
馮氏(劉釗妻二十四歲歸釗未一載夫死力操井臼以供舅姑甘脆訓子有方卒年九十以上雍)
(正四年旌)
陳氏(羅炯尚妻早寡孝養翁姑辛勤課子俾獲成名)
嚴氏(謝陞良妻二十二歲而夫亡翁姑繼逝止遺一孤茹荼孀守以終)
楊氏女(許配譚林光為妻未嫁而夫卒年十九奔喪守節擇嗣以承夫後事舅姑以孝聞)
區氏(生員譚繼俸妻二十歲歸俸越五載而夫逝矢志撫孤夙夜執勤以終其身)
譚氏(楊昭先妻年二十五夫亡事姑訓子守志終身以上雍正五年旌以上高明人)
霍氏(馮意恍妻意恍死於兵父母以霍少艾將改適之不從痛哭數日死)
吳氏(時範女鄭士道妻流賊刦鄉吳義不受辱持刀禦賊死於叢矛之下)
唐氏(鄭亞保妻亞保父子皆死於賊唐殮殯畢慟哭自沉以上恩平人)
何氏五烈(庠生何表琇女曰三娘子婦曰鄧氏琇弟表瑛女曰質娘子婦曰林氏婢鄒氏同居)
(一室順治癸巳夏土賊剽刦琇瑛父子逃竄五人懼賊辱相繼投井死事聞邑令高䕫龍旌其墓曰五烈)
吳氏(諸生甄任蓮妻順治丙申冬社賊之擾任蓮赴敵陣亡吳聞引刀自刎其姑曾氏及從女甄二)
(妹同縊死其姒曹氏亦罵賊不屈死叢刃下一門四烈人咸哀之)
司徒氏女(名阿引許配新寧余氏子未字而夫亡女聞往弔遂縊而死)
陳氏二烈(長名長靜張伯璿妻西逆督餉剽掠碧潭村擄陳罵賊而死其女弟金娘亦不屈死)
(之)
譚氏(迥舒女陳其仁妻歸陳二載而寡殯葬畢辭舅姑闔門自縊)
吳阿姬(生員御隆女未字人康熙庚戌社賊刦村阿姬度不免自刎死同時有伍氏者吳捷藩妻)
(亦死之)
吳氏(張嘉立妻嘉立為賊所殺擄吳欲汚之罵賊賊怒以石壓死)
梁氏(貢生慶麟女許字李自煥未嫁而夫亡梁慟哭奔喪為夫立後守節四十餘年)
蘇氏女(許字周強鼎夫亡年十八聞訃奔喪痛哭氣絶復甦立嗣承夫奉姑甚孝雍正四年旌)
陳氏(楊景運妻二十三歲夫亡守節及翁姑病卒殯葬以禮擇子承祧教養備至雍正五年旌以)
(上開平人)
何氏(生員李昌運妻昌運早卒何痛哭就縊以救而甦時鄉有強暴欲乘賊亂刦之何引刀自刎死)
孔三娘(貢生宗堯女受許氏子聘因亂流散孔矢志不字後以其父被難捕卒侮之遂絶粒不食)
(氣結而死)
温月嬌(和鼎女避地三洲為羣盜所掠義不受辱與其嫂某氏相攜觸石而死)
何氏(李為楫妻十七歲歸李甫二載而夫死耄姑幼子仰事俯育畢生盡瘁)
劉氏(生員李名揚妻二十一歲而夫蚤逝擇子以繼夫後事姑極其誠孝以上雍正七年旌以)
(上德慶州人)
冼氏(伍應弼妻年二十四夫死勤於奉養舅姑色喜嚴以教子俾成人雍正六年旌封川人)
右肇慶府
黃氏(貢生裳女余麟正妻順治庚寅李明忠之變黃與其二幼子為賊所擄欲汚之黃不從次第刃)
(其二子以威之黃罵不絶口遂遇害於周村坡)
丘氏(庠生周士吉妻士吉中毒卒丘年二十二慟哭投繯而死)
劉氏(潘良學妻良學死於讐劉聞伏屍大慟剪髮誓報卒手殺讐焚香祭夫引刀自剄以救甦竟得)
(直其事於縣守志二十餘年有司以苦節旌之)
白氏(其夫行竊白屢規不悛將以死諫乃密紉其衣投水死夫哀之卒改行)
宫花(李氏婢也失其姓以貌醜未偶其主貧而早世主母他適宫花痛哭不能畱乃為主營葬三喪)
(日負遺孤就食於親戚自紡績佐餐稍長遣就塾或不率教即垂涕勉之然執婢禮甚恭後孤既成立宫)
(花竟終其身至老猶處子也卒年九十餘以上茂名人)
吳氏(庠生李上蘭妻順治七年山寇陷城吳走避遇賊以刃脅之吳不受辱攜二女赴水死)
黃氏(王肇命妻祖澤清之叛黃夫妻逃山林遇盜欲殺其夫黃以手捍夫臂斷不退賊義而釋之)
竇氏(匡餘年妻餘年逋官銀捕追待斃竇自鬻以償與夫訣别登舟遽投於海漂十里許不死救而)
(免主者義之歸其券以上信宜人)
譚四姐(庠生璁女年十七未字順治五年譚為賊擄罵賊賊剜其胸而殺之同時有舒氏者吳萃)
(竒妻亦為所掠拒賊遇害死之)
錢氏(吳亮妻順治十二年西粤寇犯境被執不辱遇害)
李氏(林其菁妻康熙二十年海寇犯莓菉李被執不從殺之時年二十有一以上吳川人)
黃氏(陳佳韻妻隨夫之廉州遇寇將逼之黃以幼子援婢赴海死數日屍逆流廉人異之石城人)
右高州府
范氏(龐玉振妻年二十二而寡誓志守節閫範肅然康熙四十三年旌)
李瓊娘(許字孔宗周未歸而寡矢志不嫁順治丁亥與其兄渡海避寇舉家漂没李獨以救甦年)
(七十五而終)
郝氏女(許字黃士熙未嫁以海寇之亂不相聞郝矢志寡居有遊擊黃某者豔其容欲強娶之郝)
(堅拒遂投繯而死以上合浦人)
陳氏(邑令河南王大年妻隨夫之任兩月而大年卒陳痛哭殯畢自經其僕二人皆以身殉)
曾氏(湘潭人其夫陳任總任罷職寓靈死於賊曾購其屍殮畢預懸練於梁三虞後召戚屬設牲祭)
(焉易妝自酌拜其夫畢從容自縊而絶)
蒙氏(何廣珍妻鄰人梁振典窺見蒙色悅之乘間入室逼姦蒙疾呼梁刺殺之康熙四十七年旌)
陳氏(李元章妻年十九而寡封髮毁容敬事翁姑慈撫孤子守節三十五年雍正六年旌以上靈)
(山人)
右廉州府
尹氏(守備黃世賢妻海賊楊二破海口城尹懼辱仰藥死有司為立主祔祀江公祠)
楊氏(晉江張元璐側室僑寓於瓊夫亡有閩人欲脅娶之楊不從閉戶自經)
高氏(吳蔭昌妻夫故家貧與孀姑相依食未嘗飽撫藐孤恩勤尤至苦節二十五載康熙四十五年)
(旌)
葉氏(周國璧妻夫早亡撫孤孀守日勤紡績以事舅姑歴二十餘載以完節終雍正七年旌以上)
(瓊山人)
黃氏(諸生王紹寰妻順治十一年歸寧遇黎寇亂掠黃誓死不從賊怒斷其兩脛洞胸而死事聞有)
(司立廟祀之)
李氏(吳奮洙妻年二十為黎寇所刦將汚之堅執不從遇害)
吳氏(李是楫妻年二十二與其九歲妹被賊擄乘以騎行至陽橋自馬上躍入河死後妹贖歸始知)
(其事)
王氏(貢生弼明女諸生邱紹蘭妻康熙辛酉海寇掠鄉與夫匿林中被執逼之使行王大怒罵賊殺)
(之去同時有陳氏者武生員曾相國妻亦為所執不屈死之事聞有司並旌其門以上澄邁人)
陳氏(舉人宗洛女五品蔭生王昌言妻順治己丑昌言會師擊賊陣亡城既陷舉家為擄陳紿賊釋)
(其姑及子懋曾歸身自為質度姑子去遠罵賊咋舌出血噴賊而死)
韋氏(貢生章端女程演妻為黎所擄賊解其衣厲聲大罵嚙唇噴賊遂遇害屍暴三日顔色如生教)
(諭梁廷佐為之立傳學使者裴憲度旌曰貞烈可風)
王氏(生員莫□妻年二十餘而寡孝慈各盡白首完操康熙六十一年旌)
張氏(廩生莫斯始妻莫有三喪未舉而卒張拮据營葬教幼子勉以成立孀節三十七年)
蔡氏(王琨妻歸王三歲夫亡老姑繼逝蔡哀毁盡禮守節四十七年)
陳氏(莫昭斗妻早寡矢志堅貞善事舅姑撫孤兒成立孀守三十八年以上雍正五年旌以上)
(定安人)
林氏(邢光揚妻年二十而寡遺孤汝錫甫二歲撫之成立順治癸巳潘賊行刦執汝錫殺之林罵賊)
(母子遇害)
賴氏(符先揆之婢符旺其夫也旺卒賴一慟而絶又有符氏者亦符家婢其夫朱老病卒符服毒以)
(殉)
雲氏(許定斌妻康熙十二年海賊亂掠雲欲汚之不可投海而死)
董氏(曲阜人孔毓珠妻毓珠攜家隨父興祥令文昌而先卒興祥念子成疾不起董信人言刲臂肉)
(以進後翁竟卒扶二櫬回籍備嘗艱苦)
張氏(林家垍妻十七歸林十九而寡克盡婦道尤謹姆訓守志四十三年康熙四十七年旌)
陳氏(雲志颺妻歸雲踰年而寡年甫十七潔志孀居歴三十六年以完節終康熙五十八年旌)
邱氏(生員陳天相妻年二十而寡誓不改適事親撫孤以慈孝聞鄉黨稱之雍正元年旌以上文)
(昌人)
楊氏(王家翰妻年十六歸王甫一年而寡封髮自誓足不踰閾者六十七年壽過九十順治十六年)
(旌人會同)
楊氏(莫獻珪妻年十八夫卒矢志不二孝事舅姑擇嗣承祧守節三十餘年)
陳氏(何龍焜妻十六歸何十八夫卒潔志守義克盡婦職孀居四十餘年以節孝聞以上雍正六)
(年旌)
王氏(生員周從吾妻從吾為海寇錢朝選所掠踞其室將汚王不辱自經死以上樂會人)
陳氏女(農家女許字諸生王家瑛家瑛早夭陳聞即服縞素往得家瑛故衣持之誓以死殉遂閉)
(閣不食唯齧其衣至死臨高人)
李氏(夫王尚策山東人以罪戍儋而卒李預治同殯具畢自縊身殉儋州志又作項氏未詳孰是)
慕容氏(生員蕭士彦妻開平訓導正傳之母年十八歸蕭敬謹以事舅姑三載夫亡杜門紡績父)
(母欲奪其志截髮自明嚴撫遺孤用致通顯年六十卒順治十六年建坊旌表崖州人)
右瓊州府
陳氏(生員黎文吉妻年二十餘而寡孝事堂上慈育藐孤始終不渝)
陳氏(生員彭士宗妻夫亡無子擇嗣承祧事舅姑以孝聞苦節三十餘年以上雍正五年旌以)
(上羅定州人)
鄧氏(汪起瀾妻適汪二載起瀾溺於河鄧聞往救不及投於水者三皆以救免殮畢具酒饌沿河招)
(魂鄧懼家人之拯已也行至天車渠側遽投入陂中陂𫝑迅急水與車爭鄧旋轉其中血噴肉飛肋骨迸)
(露而死路人見者皆為涕泣邑令史筆䜿碑其上旌焉康熙五十七年立祠祀之)
黎氏女(庠生彦培女許字康萬平未嫁而萬平夭黎聞訃奔喪守節終身)
楊氏女(其父藩許聘生員陳翔陳家頗饒邑令某涎其貲以事中之除名父子俱斃於獄女聞報)
(痛哭投繯者數以救而甦乃奔喪守志歴三十餘年)
丁氏(楊蕃妻十七歸蕃踰年夫殁矢志守節孝舅姑育孤子孀居五十二載雍正五年以節孝旌)
(以上西寧人)
右羅定州
莫氏(陳子晉妻子晉亡莫孀守事兩代姑得其歡心丁亥寇將臨城其父母以舟迎之遠避莫抱幼)
(子付其弟曰此陳氏一綫脈也弟當善為保之吾有二老姑在義不容去惟生死以之耳後賊破城莫投)
(井死)
李氏(名子秀貢生紹英之女舉人莫矜妻丁亥避亂浛洸賊拘其夫及二子以行李罵賊賊殺之既)
(而憐其義烈具棺葬之夫與二子俱釋歸)
江氏(劉煊妻順治丁亥寇攻城陷江懼汚投井死)
李蘭玉(生員聯桂女陳步卿妻無子早寡丁亥賊亂李乘舟避於龍泉峽賊掠舟李不為汚抱其)
(女阿采沉於海)
鄧氏(嚴聖訓妻早寡順治辛夘土寇肆掠鄧誓不受辱攜二女潛匿洲水後山忍饑不出竟死以)
(上連州人)
黎孝婦(監生蕭魁妻早寡鄰人失火將及翁柩室黎無如何撫柩痛哭火烈竟焚死其男女皆殉)
(焉)
曹氏(生員嘉耀女適文學羅瑞梓順治十一年瑞梓死於兵曹聞遂自縊死)
吳氏(庠生咸熙女區仁謙妻嫁甫二載夫亡不食以殉)
雙烈女(訓導彭鏜之女康熙五年流賊肆刦二女同時被執不為所辱罵賊而死以上連山人)
右連州
李氏(陳晉甫妻年二十一歲歸陳三年晉甫卒李屏絶鉛華孝養舅姑不懈鄉里稱之)
李氏(庠生黃元俊妻年十九歸元俊次年元俊卒李甘貧守節克盡孝慈)
羅氏(游達九妻年二十歲歸游越七載達九卒羅欲身殉以舅姑年耄而止立繼子孀守今踰三十)
(年)
高氏(甘嗣英妻年二十一歲歸嗣英事舅姑以孝聞踰八年嗣英卒高撫孤子公惠有成以上南)
(海人)
李氏(撫標營兵王章之妻年十八歸王踰七載夫死李誓志孀守奉老姑鞠幼子人無間言番禺)
(人)
張氏(儒士梁家弼妻年二十二歲歸梁五載稱未亡人事兩代老姑撫襁褓遺孤人稱節孝順德)
(人)
黃氏(儒士高冀善妻年二十歲歸冀善四年夫卒矢志孀守遺腹生子教之成立)
唐氏(黃燦卿妻年一十七歲歸黃踰八年燦卿卒唐勵志矢守孝事孀姑撫育幼子俱以十指辦之)
(香以上山人)
董氏(賴體元妻歸賴三載而夫卒董年甫一十七歲遺孤未及晬人或諷之董毅然矢守年八十八)
(歲死今其諸孫頗繁盛保昌人)
黃氏(儒士張俊伯妻年一十八歲歸張十年夫卒黃欲身殉親串止之峻潔自守撫五齡弱孤成立)
(平饒人)
莫氏(鄧一柱妻年十九歲歸鄧踰十年一柱卒莫孝事舅姑教子成立長子恒山舉於鄉次子荆山)
(國學生雍海康人旌以上俱正八年)
鄧氏女(李亞長聘妻入山採薪隣人周天球拉姦鄧不從天球搤殺之知縣周之矩現請旌歸)
(善人入以上補)
廣東通志卷五十
