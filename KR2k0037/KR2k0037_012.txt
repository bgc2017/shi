淮南水利考
禹貢曰沿扵江海逹扵淮泗注曰順流而下曰沿沿江入海而入淮禹
時江淮未通故沿扵海至吳始開䢴溝隋人廣之而江淮舟楫始通也
丘文莊公云此則禹時已有海運矣愚按常鎮淮揚金陵皆有䢴溝與
江淮原自相通但由射陽湖屈曲多險吴開揚城下取其直爾三國時
以無運而塞隋因平陳而廣之五代時以無運而堙周以平吴而濬之
元以兵阻而廢洪武永樂間以漕運而復之以後覘前則春秋時以無
貢而塞吳因取齊而開之非創開扵吳也以水道觀之六合儀真瓜洲
白塔河皆可逹淮設使禹果運海不過出狼山收料角不半日即入䢴
江何必犯海濤收淮口而後入淮泗邪
禹貢曰九澤既陂四海會同傳曰九州之澤已有陂障而無潰决四海
之水無不會同而各有所歸注䟽亦如此愚按禹之導川距海先障扵
上流而世只以為䟽下流也
舜典曰咨禹汝平水土愚按水至平也惟土有高下水從下而汜焉不
能赴扵海爾禹陂下而穿高所以奏平成之績也史記以沿江海之沿
作均師古曰均平也宋史用水工凖法又曰度江淮使平又曰楚州平
河之法盖古人平水用扵天下而淮揚漕渠為尤切要云(統而言之淮揚之地西高)
(而東下分而言之揚之地高扵江淮海邊之地高扵河湖平江之法以是為則)
益稷曰禹曰予决九川距四海濬畎澮距川注云先决九川之水使各
通扵海次濬畎澮之水使各通扵川也宋人分河則濬川距畎澮矣史
氏謂其竭天下之力以治河而無益我朝為堰牐距川以之海正以
防其距畎澮而傷漕農也(禹九州原有川禹但决其壅耳非宋人之平地穿渠也)
尭為伊耆氏記曰伊耆氏始為蜡有曰防者後世隄堰之始也祭法曰
禹能修鯀之功鯀之功惟障而已障即防也禹貢曰九澤旣陂陂亦防
也防固尭之法也使鯀之障非尭之法則試可之命不終日而禠矣寕
俟九年邪故尭之防鯀之障禹之陂所以成䟽之功者益夔稷契諸聖
人論也審矣何平當以為經義治水有决河深川而無隄防壅塞之文
賈譲亦曰隄防之作起扵戰國無稽如此曷足道哉
按禹之䟽多在河間鯀之障開封為多相去千里假令開封浸而無
障必俟河間之䟽以入海淹以旬月則開封之民溺死久矣今查隄
之用以禆漕溉田者列于後方
崔學士治河通考所載黃河北行障水之隄
自滎陽至千乘(千乘今濱州乃古千乘郡而金隄在大名府之清豊南楽二縣界内)千餘里名曰金隄
又名古隄歷代修築以禦河患
自河内北至黎陽(今大名二府濬縣)為石隄
自汲縣築隄東接胙城滑縣西接新鄉獲嘉東南接延津名曰護
河隄亦曰漢隄
宋史河渠志所載禹時黃河障水之隄
伯禹古隄在大伾(今濬縣)南足
雒掌科奏築今黃河南行障水之隄有關扵漕河者列扵後方
黃河南岸舊隄自開封府境至蘭陽縣趙皮寨止趙皮寨東經丁家
道口至茶城凡五百里盡未有隄相應築接舊隄以絶南射蕭碭
虞城之路
黃河北岸古長隄起自修武縣西界東至沛縣窑子頭止自窑子頭
至茶城七十里無隄相應築接古長隄以遏北犯豊沛之衝
自河南至山東之曹單俱有長隄以禦河患
右㩀中土之障河必用隄則淮南之必用高加堰西長隄以禦
河淮也不待言矣知中土之溉田徐濟之護漕河必用隄堰陂
礉則知淮揚之必用之以漕以溉也不待言矣
孔子曰君子之道譬則防與又曰夫防止水之所由来也
又曰以舊防為無所用而去之者必有水敗由孔子之言
而觀之則水之不可無防也尚矣孟子曰禹抑洪水夫抑
裁也止也固孔門之法也
禹有䟽有防平當賈讓不䟽不防漢武防而不䟽宋人
防自防䟽自䟽惟漢王景有塢流法(墕當作堰周禮作偃一作匽)築
隄千里商度也勢鑿山阜破砥磧直截溝澗防遏衝要
䟽决壅積十里立一水門令更相廽注無復潰漏之患
所以東漢及唐無大水災我朝陳平江之治淮揚
運河不止法景又兼漢陳登晉謝安唐李吉甫宋柳廷俊諸人之法
纉禹功也
禹至今地名更而山川不昜讀禹貢者但據不昜之山川而求之可
也禹貢九河在兖入海在冀文互備也漢王横求九河扵冀而不得
遂以為皆淪扵海夫淪海者必瀕海九河不瀕海何以淪焉使皆淪
則河從淪入海而中原無水患矣猶有患則横之言不然矣今㩀九
河之道而言之其三在濟南曰鬲津者漢志曰鬲縣自商河經禹城
平原&KR1176;德平東入扵海鈎盤者漢盤縣也與獻縣隣由德州入海馬
頰者與東光縣隣自濟陽合商河以入海此三河各一枝非黃河之
所分也其六在河間曰太史者在南皮縣北簡潔在南皮縣南徒駭
在德州廢青池縣扶蘇在景州東光縣覆釡在慶雲縣此五河亦各
一枝與黃河為六同入扵海噫濟南河間之地在而淪海之說行何
哉
禹貢導淮會于泗沂入扵海泗沂會處今清口也水經淮水至于廣
陵淮浦縣入于海淮浦亦清口也若以泗沂在山東廣陵在揚州豈
不誤哉大抵禹貢所指入海之路皆寬則大伾碣石亦必如泗沂淮
浦之遠九河入海二口在濟南一口在河間三口同是逆河潮汐至
推河倒流退則河推潮汐而出彼此相迎也九河多湮禹始通之入
于逆河江淮與海亦相迎不曰逆江逆淮者非禹導也余所言非文
字間如余所言則河淮之道明而水治如舊云云則其道迷而水不
治
左傳哀公九年吳城䢴溝水經曰淮隂縣有䢴江東北通射陽西北至
末口舊志云䢴江在清河治東一十里龜山鎮後入淮所謂末口也齊
書謂之官瀆一統志云陏大業間開䢴江自淮隂山陽至扵揚干江謂
之官河唐宋以来利扵轉輸我朝侍郎王恕作漕運志始專以運河
名之宋殷蟠等議因舟渡北神堰外至末只有山陽湾之險乃開裏河
由淮隂至末口通鑑注云北神堰在楚州城北五里吳夫差扵此立堰
者盖淮水底低溝水底高恐其泄也舟行渡堰入淮今新城(洪武初創建)北
辰坊(北神史作北辰)有北閘亦為末口其堰則今五&KR0309;西長隄皆囙夫差之
意而置者(南北對境圖曰淮隂縣北距淮五十步此水絰所指之淮隂也末口在此宋志云淮隂縣在磨盤巷今清江浦也殷蟠所)
(指之淮隂也運河由此以出末口吳開䢴溝為取齊也淮北為齊地故由此口為正東北口為奇或謂木口在江都通六合不能通淮且非取)
(齊之道也)
漢宣帝地節元年廣陵王相勝之奏奪王射陂葑田予貧民按志射陂
即射陽也陂塘也葑茭葦也塘田可耕茭葦可㸑山陽之利也凡山陽
之水西流者由阜陵湖入淮湖水盛則由青州高良二澗循三汊河入
洪澤白馬諸湖中閘𬋩家湖運河由菊花溝十字亭溝灌溝辛店溝平
河溪涇河故城河夀河入射陽湖射陽湖自南而北折而東東而北又
折而西為淮西而南南而復北北而東(嘉定志言如此)屈曲回旋凡濱湖之馬
邏港太倉浦等數十水(水名具嘉定八年)四面奔趨皆會于射陽湖由故晉口
至喻口廟湾口以入干海者常也水極大亦由石䃮以入海者不常也
其建義港蘆溝浦則向北以入淮塩城之東其水&KR1176;海浦伍佑新興東
入于海不與内水通西南之水若小海大縦湖馬鞍湖魚鰾湖得勝湖
及官河塩河蘆溝河界河東界河汊河東塘河西塘河舊運河新運河
與新揚浦侍其汊其水皆西入射陽湖至縣東北里口入于海
石䃮口北距廟湾口廟湾口地高石䃮諸水不能至石䃮口地高射陽
湖水小亦不能至其間岡門塘橋新河廟洋麻港諸小渠開通亦可以
助之流官河運河皆運塩河也今&KR0782;沮水不至石䃮界河者與興
化分界之河也興化之水其半由塩城界輸于石䃮其半由高郵入塩
城若高塩之水道不通則興化浸射陽湖之利害在寳應者與山陽頗
同以南無恙故略之又按漢志云射陽者射水之陽縣治在郡城西若
今之高加堰西長隄漕河塘皆陂也陂成故可溉可漕若射陽湖則不
可陂縦有陂而上流之隄堰壞陂亦無益故陂扵山陽為用最急今山
陽之民不講陂而日惟市井刀錐之競無百年之家愚不知其說及觀
韓信傳云信不能為商賈又不能推擇為吏則山陽之民貧由不為農
太史公已灼知之矣
獻帝建安四年下邳陳登為廣陵太守治山陽築塘為田民享其利號
曰陳公塘按史登有威名性兼文武其所築豈止扵真州凡淮揚之塘
堰必皆其遺惠也(淮安舊志云宋楚州司戸泰軍李孟傳加葺境内徐積墓脩復陳公塘有雚溉之利則楚州境内亦有陳)
(公塘矣宋紹興九年錢冲之所修陳公塘李盂傳為之記則在真州者也)考之地勢西高而東下壽在西
淮揚在東水直瀉去何利之有公之為塘自夀而来不止一重水有畜
洩高卑皆得其利三國兵争空江淮之地而不居吳始經营揚州之田
魏復優而取之晉祖逖荀羡謝玄圖取中原俱屯淮隂謝安牧揚州興
召伯埭以屯㕥漕陏之平陳乃開山陽瀆以備廵幸而隄以御名唐因
干陏李吉甫益修塘以通運(今運隄)李承築堰于山陽專以溉田捍海(今山)
(陽東有長豊堰以捍海潮)周之有事江南亦開老灌河而南唐方為白水营田阻扵
多議宋取南唐寔用其策畜洩之利較昔為詳我朝漕艘塩筴軍屯
民田咸有資扵水利大抵隄堰塘&KR0309;閘洞涇凾之置悉委之平江而平
江集古人之大成也
白水塘在今山陽寳應旴𣅿之界魏鄧艾築此灌田儲粟晉亦扵此屯
田以為中原之圖
魏與吳戰不克而還帝到精湖水稍退留船付蔣濟而先馳去濟鑿地
為四五道蹴船令聚豫作土䐁遏断湖水引舡一時遏入淮中乃得還
帝至洛陽謂濟曰吾前决謂分半燒舡扵山陽湖中矣愚按土豚一作
土塍一作土坉土坉注云以草褁土築城及填水也若今之為埽隄遏
湖水令聚以通船也分半燒舡謂不得全舡入淮將燒其半也宋白曰
山陽本射陽地晉義熙置郡及縣因境内有地名山陽囙以為名也戴
延之西征記曰山陽津名在郡城之西即山陽湖也又名精湖又名津
湖盖魏時舡行扵郡城之西其時水淺故濟扵湖中為土䐁聚水以行
舟雖一時之法而後人堰湖以通運舟殆其意也
運道逕寶應湖而北穿河行舟過白馬湖自白馬湖而北穿河行舟
至淮城之西南泛津湖抵板閘穿河行舟至清口入淮(史志皆用古地名讀者一)
(時難考今直以今地名言之今人易知耳古地名前後各條具有矣)緣津湖多風險宋人扵湖中心築
土隄至天順間昜以石名曰新路舟行舟泊安稳如堂奥不覺其為
湖而直謂之運河矣其隄間有數閘平時不令河水入湖涸時則引
湖入河盖自揚至淮皆資湖以濟運而清口以南數十里最忌河淮
帶泥沙以入故為五閘以防之猶有淺淤穿淘不免但運河乃國家
大計而獨役山陽之夫所謂行夫者日點月調不勝其苦倡為由閘
之說放河淮以入内以苟一日之安久之水去沙渟河底反高扵平
地益費挑濬之力而自苦也大抵運河惟淺澁為患魏之土豚宋之
車畎近時之牛牽(車畎詳後牛牽以牛挽舟也盖水涸人疲而以牛代人也嘉靖初年用之既而掘地引湖乃已)
運舟日行尺寸考之洪武永楽天順屡濬皆調江南之夫正德嘉靖
以来皆調山東河南江北夫每大濬一次輙通利數十年今久不大
濬自清口至寳應數有淺閣迄今不濬將恐窴滅宜用漢人之法不
必多調各處不必獨累山陽惟募遠近貧民為夫而不吝其值志謂
可以事諸浮食無産業民空居與行役同當衣食縣官而為之作廼
兩便正此意也聞之故事皆科部典其議朝命大臣或漕臣董治
之今漕臣知而不敢言科部又未必知愚以國之利害故備論其事
㕥俟云
水經云淮隂縣有中瀆水謂之䢴江亦曰韓溟溝自江東北通射陽地
理志所謂築水也西北至末口一曰北口晉永和中自廣陵北出武廣
湖之東陸射陽湖之西相距五里下注樊梁湖東北出博支湖射陽湖
西北出夾耶乃至山陽是時陳敏患湖多風乃穿樊梁下注津湖徑渡
十二里逹北口直至夾耶興寕中復以津湖多風又自湖之南北口緣
東岸二十里穿湖入北口自後行者不復由湖蔣濟三州論又謂淮湖
行遠乃鑿馬瀨百里馬瀨白馬湖也盖徑白馬湖至山陽城西即射陽
之故城也愚按中瀆水又謂山陽浦又東入淮謂之山陽口與䢴江築
水皆今運河也晉以前由諸湖屈曲多風險至陳敏始為直逕謝安更
為埭其後陏皇甫唐李吉甫宋張綸柳廷俊皆修陳謝之舊也我朝
平江伯脩之其制尤備
魏侵宋淮泗宋主以為憂何承天言凡備匈奴不過二科(宋都建康㕥淮泗為邊魏)
(本匈奴故承天云云)武夫盡征伐之謀儒生講和親之約若今追蹤衞霍大田淮
泗内實青徐發卒十萬不足為也唯安邊固守扵義為長故曹孫之伯
才均力敵江淮之間不居者各數百里何者斥堠之郊非耕牧之地故
堅壁清野保民全境俟其来以乘其弊承天之論如此按晉及六朝大
農匱乏俱屯守淮隂㕥備儲胥若祖逖以布三千屯淮隂起冶鑄兵兵
食足而後能遂其誓清中原之志謝玄先屯淮隂次屯邳徐兵食足而
後能捷淝水以入洛陽其自中原取江南者若晉之平吴亦屯田江北
以為兵食之資今淮之細民惟市井是食語及田夫則誚譲不屑萬一
南北断絶倉廩空虛民何以為食官何以為守邪我朝漕府倉司竝
設扵淮寔寓軍政而塘堰牐&KR0309;諸水利尤兼屯法士君子幸注意焉(晉之)
(末年人衣珠玉紈繡㕥死求一飽而不得此江淮之共苦也元之末年求蛙蚌螺蛤以救飢而亦絶此淮城之獨苦也今淮人趨市井習刀錐)
(以為世業而不為農豈知晉无人之至苦哉)
齊書云官瀆在山陽西一名直瀆按齊書曰瀆曰澗皆今運河也
北齊榖貴尚書左丞蘇珍芝議脩石鼈等屯自是淮南軍防食足少止
轉輸之勞杜預曰鄧艾于此作白水塘北接洪澤屯田一萬三千頃按
白水即石鼈也
一統志云古䢴溝多迂曲陏大業問發淮南兵夫十餘萬開䢴溝自山
陽淮隂至扵揚子江三百餘里水面闊四十步而後行幸焉此後世運
道直徑之始也
陏煬帝至破釜澗適駕至而雨乃易名洪澤澗齊書云洪澤澗在淮隂
鎮東淮隂鎮今清江浦也齊書又云割直瀆洪澤以東淮隂鎮下流雜
一百戶置淮安縣属山陽郡宋洪澤牐因此而名或者誤以洪澤鎮為
洪澤閘盖鎮在清河南岸九十里近旴𣅿界非陏澗宋牐之所在也旴
𣅿志亦有破釜澗名偶同耳且如山陽之韓王莊有二一在城西乃韓
信所生之地一在城南名偶同也射陽縣在城西乃漢縣及射陽侯國
之所在射陽湖在城東名偶同也以韓莊射陽而例之洪澤名實辯矣
唐睿宗大極元年勅使魏景倩引淮水自黃土岡以通揚州黃土岡
在淸江浦北直河今運河也是時清河縣南地為旴𣅿界唐書云楚州
旴𣅿縣有直河是也
玄宗開元初青苗使杜佑為淮南節度使決雷陂以廣灌溉斥海濱棄
地為良田積至十萬
開元中刺史齊澣開伊婁河舊河在州北繞瓜州回遠六十里今為運
河也
開元末利史齊澣以江淮漕運經淮水波濤運舟沉損請浚汴水下流
自泗州虹縣至楚州淮隂縣八十里合于淮既成而水湍急舟楫艱難
尋乃停廢却行舊河按地理虹不通淮隂云八十里則淮北桃源清河
之界也
唐堰在淮城西南九十里南店地方乃唐人所築也其堰中高旁夾以
二子堰其形為一中有蕭家牐盖畜水以灌堰西之田西疇水足而徐
灌東田盖因地勢以行水而為之利也後堰為龍所破因在山陽旴𣅿
寳應三縣之界故無專論之者
肅宗上元元年戶部侍郎兼河南道水陸轉運劉使晏自按行淮隂逹
河汴為通濟渠
代宗大曆中淮南黜陟使李承奏置常豊堰于楚州以捍海潮灌屯田
瘠鹵收常十倍舊志云去城東六十里按今海潮有范公隄以障之其
自廟湾口入者每東風大彂三五日常遏海水入射陽湖湖水漲溢常
至平河溪溪田多浸范公隄未築之前常豊堰之功豈小哉
德宗貞元四年節度使杜亞自江都蜀岡之右引陂水趨城隅以通漕
輓溉夾陂田
吕周作泗州大水記云貞元八年六月桐柏山水大注東風駕海潮逆
上衝壅淮泗開府張公伾治之自虹至維楊五百里下及邳徐逾年而
城邑復常
貞元十八年揚州大都督府長史李襲譽引雷陂渠又築句城塘以溉
田八百頃有爱敬陂水門
憲宗元和三年節度使李吉甫扵高郵築平津堰灌田千頃宋平河之
法始此
穆宗長慶三年開楚州棠梨泾一云長利涇在淮隂縣南九十里宋河
渠志云凡泄水處直曰涇横曰浦今淮揚間往往有涇浦云
敬宗寳曆二年鹽鐵使王播自揚州閶門外古七港引渠東注官河以
便漕運
昭宗景福元年朱全忠將時溥遣兵二萬南侵至楚州楊行密將張訓
李德誠敗之于夀河志云夀河在淮城東南其水盤結如綬本為綬今
作夀按今城南漕隄之東有渠常涸惟雨集則流通至平河溪經射陽
湖入海(凡潦水决水皆&KR1176;此路)
天復二年揚行密攻朱全忠之宿州以巨艦運徐温以為運路久不行
&KR0841;葦堙塞請用小舟庶幾昜逹既而巨艦不至而小舟逹按此乃宿遷
之小河也古曰符離河為濉水之尾今則分黃河之漲矣嘉靖乙卯黃
河水溢邳以上多沙阻運船乃&KR1176;小河口經高柵鎮睢寕縣毛竹岡子
仙桐君開河孟山高溝陶溝盧子三村灰骨堆符離宋灘徐晉口曲河
集瓦子集蕭縣蕭縣所南下小浮橋入運河若黃河水大亦各分漲入
桃源清河泗州之汊河諸小渠然黃河淘渲已久底面深闊雖間有浮
沙&KR0782;澱明年水發又自通利宿桃清泗諸小渠水發時暫可行舟水退
旋即&KR0782;平非人力之可為也
嘉靖壬天邳宿&KR0782;滏余汎舟自徐而下忽隨决水東至鯉魚山舟為
沙翕不可行越二十日乃駕小舠由上邳墩至下邳其險至甚幸而
無恙餘舟千百皆不能出矣
隆慶四年邳州河决而淺舟皆由小河經高柵至徐官屯復入黃河
比時撫院階所陳公欲令運船扵此北上令余試之余挐舟半日而
逹亦一時之便也余在舟中望黃河在邳山之麓高過扵頂數丈此
所以常决常&KR0782;也誠使&KR1176;此亦漕路之幸也
右二道不免黃沙之害若循禹貢沂沭之道超出茶城則一路清流
汜舟甚利比海運盖千萬矣
南唐保大中楚州刺史田敬洙請修白水塘屯田以實邊馮延巳以為
便李德明因請大闢曠土為屯田修復所在渠塘堙廢者(白水塘在楚州寳應縣西)
(南六十里鄧艾所築也今在山陽之西南寳應之西旴𣅿之東)吏因緣侵優大興力役奪民田甚衆民
愁怨無訴徐鉉以白唐主唐主命鉉按視之鉉籍民田悉令還主或譛
鉉擅作威福唐主怒流鉉舒州白水塘竟不成按楚吏多優民自昔已
然屯田入邊國之大計古人之所已行鉉以奪田還主㕥曠土屯田可
也安得一㮣阻格之乎又楚多荒田主不能耕有耕者輙有認主既認
亦不能耕然與其荒扵家不若屯扵國豈不聞鄧艾祖逖荀羡謝玄謝
安皆屯淮隂以足國而取威扵中原邪余聞周師臨江唐輸數百萬以
求退師鉉兄弟曷不扵此時以此物酬田主而用其人為佃戶追蹤昔
賢耶嗣是宋元皆修白水塘以為灌田之利敬洙之策何可非耶
周世宗顯德五年上欲引戰艦自淮入江阻北神堰不能渡欲鑿楚州
西北灌水以通其道遣使行視還言地形不便計功甚多上自往視之
授以規制發楚州民夫浚之旬日而成用功甚省巨艦數百艘皆逹扵
江唐人大騖以為神注云北神鎮在楚州城北五里吴王夫差溝通江
淮扵此立堰者以淮水底低溝水底高防其泄也舟行度堰入淮今號
為平水堰灌水今在楚州城西老灌河是也嘉定志云大守應純之自
管家湖與老灌河接處為斗門水閘一座按其地當是故沙河俗云烏
沙河也開灌水時使者言計功甚多帝臨視用功甚省此在規畫之當
否而然非刻削以厲民也然此處開河必其時内外水平而姑濟一時
之權㩀平時地勢水勢此地實不可開河也
宋志云初楚州山陽湾水尤迅急運舟多況損之患雍熙中轉運使劉
蟠議開沙河以避淮水之險未克而受代喬維岳継之開河自楚州至
淮隂凡六十里舟行便之按沙河今山陽運河也
真宗天禧二年江淮發運使賈宗言諸路歲漕自真揚入淮汴&KR0851;堰者
五糧載煩扵盤剥軍民罷扵牽輓官私船艦&KR1176;此速壞今議開揚州古
河繚城南接運渠毁龍舟新興茱萸三堰(三堰當河中為&KR0309;以車盤船隻也)鑿近堰漕
路㕥均水勢(鑿漕路為减水閘畜水濟漕有餘泄之平水法也)歲省官費數十萬功利甚厚詔
屯田郎中梁楚閣門祗候李居中按視以為當然明年役既成而水注
新河與三堰平漕船無阻公私大便按禹均江海唐平津宋均水皆運
河之法也
神宗熙寕九年劉瑾言揚州古塩河高郵陳公塘等湖又天長縣白馬
沛塘楚州寳應縣泥港射馬港山陽縣渡塘港龍興浦淮隂縣青州澗
等可興置欲令各路轉運司按覆從之
元豊六年正月戊辰開龜山運河二月已未告成長五十七里闊十五
丈深一丈五尺(用工二十八日開新河未必如此連成當是濟舊河也)初發運使許元自淮隂開
新河属之洪澤凡四十九里久而淺澁熙寕四年皮公弼請復濬治起
十一月壬寅盡明年正月丁酉而畢人便之至是發運羅拯欲自洪澤
而上鑿龜山裏河以逹于淮帝深然之會發運使蔣之竒入對建言上
有清汴下有洪澤而風濤之險以百里准通歲溺公私之載不可勝計
凡諸轉運涉湖行江已數千里而覆敗扵此良為可惜宜自龜山蛇浦
下属洪澤鑿左肋為複河取淮為源不置堰牐可免風濤覆溺之患(左肋)
(是清口裏河若泗州龜山左為阜陵湖尾何可鑿乎漕河自古用湖水此言取淮㩀洪澤閘外言雨閘内湖水自足盖淮水雖清亦有尼滓久)
(則&KR0782;澱費穿淘故以閘隔之)帝遣都水監丞陳佑甫經度佑言往年田棐任淮南提
刑嘗言開河之利其後淮隂至洪澤竟開新河獨洪澤以上未克興役
今既不用牐畜水惟隨水面高下開深河底與河通流形勢為便但工
費浩大帝曰費雖大利亦溥矣佑甫曰異時淮中歲失百七十艘若損
數年所損之失足濟此役帝曰損費尚小如人命何乃調夫十萬開治
既成命之竒刻石龜山至建中靖國初之竒同知樞密院奏淮水浸滛
衝刷隄岸漸成墊缺請下發運司及時修築自是歲以為常
舊志云清口南岸有洪澤牐三座經元而廢永樂十二年平江伯倣
其制建新莊等五牐則宋之洪澤以牐名非今之洪澤鎮也不置牐
者外有二&KR0309;平江伯扵牐外有&KR0309;亦其意也盖&KR0309;以護牐乃硬&KR0309;非
車盤之軟&KR0309;也水發時勢傾入牐板不能下暫閉一時而已又云䢴
溝去清河十里龜山鎮後入淮則宋之龜山以鎮名非泗州之龜山
也考之也理今洪澤鎮在阜陵湖尾阜陵湖尾浸泗州龜山之麓至
寳應淮隂俱無宋運河形迹而人每以為言者盖水發時平地湍流
私鹺鉅艦扵此往来而商船税料亦扵此漏小人楽之豈知漕規鹽
法課額正所禁也
阜陵湖在淮城西四十里水面闊二十里長四十里中多陵阜泉涸
時深淺不一與淮河隔一岸水發時淮常注湖黃合淮亦注湖三勢
相合駕風而恣東衝郡郛西踰龜山浸桃源北滙清口南刷衡陽周
圍四百里茫無際涯宋洪澤龜山果在此是舍清口之安流無故而
尋險道矣古人用水以漕為國也因以溉田為民也兹湖也不可漕
不可溉唯用禹貢陂澤之法使無潰決會河淮以距海焉爾
徽宗崇寕二年詔淮南修遇明河自真州宣化鎮江口至泗州淮口五
年畢工一名遇明河按宋運河在扵楚州淮隂之間初未嘗由泗盖宋
泗州今清河界也(按志以前云濬真楚運河以後云修真揚楚泗高郵運河則知運河木嘗&KR1176;洄而所謂泗者真清口也)
重和元年前發運使柳廷俊言真揚楚泗高郵運河隄岸舊有斗門水
閘等七十九座限則水勢常得其平比多損壊詔檢計修覆
宣和二年九月以真揚等州運河淺澁委陳亨伯措置三年詔發運使
以車畎水運舟三月中三十綱到京宦者李琮言真州及外江綱運會
集要口以運河淺澁故不能速發按南岸有泄水斗門八去江不滿一
里欲開斗門河身去江十丈築軟&KR0309;用人工車畎引江潮入河以助運
水從之四月詔曰江淮漕運尚矣春秋時吳穿䢴溝東北至射陽湖西
北至末口漢吳王濞開䢴溝通道海陵陏開䢴溝自山陽至楊子入江
雍熙中轉運使劉蟠以山陽湾迅急始開沙河以避險阻天禧中發運
使賈宗始開揚州古河繚城南接運渠毁三堰以均水勢今運河歲淺
澁當詢訪故道及今河形勢與陂塘瀦水之地講䆒措置悠久之利以
濟不通可令發運使陳亨伯内侍譚稹條具措置以聞按運河通利以
澳閘畜水晵閉有節之故承平日久權勢自由不復知有國計故朝廷
屢有提舉澳閘修復斗門之詔而轉運使莫能恪守舊制由是水不歸
澳運河淺澁及奉詔詢問轉運使稍得以盡職率循舊章且值時雨水
遂足用扵是六月臣僚言比緣淮南運河水澁踰半歲禁綱舟篙工附
載私物今河水增漲其令如舊未幾怠玩復淺澁矣
初淮南連歲旱漕運不通揚州尤甚詔中使按視𣣔漕運河與江淮平
會兩浙有方臘之亂内使童貫為宣撫使譚稹為制置使貫欲海運陸
輦稹𣣔别開一河自旴𣅿出宣化朝廷下發運使相度亨伯遣其属向
子諲視之子諲曰運河高江淮數丈自江至淮凡數百里人力難濬昔
唐李吉甫廢閘置堰治陂塘泄有餘防不足漕運通流發運使曾孝藴
嚴三日一啓之制復作歸水澳惜水如金比年行直逹之法走茶塩之
利且應奉權倖朝夕經由或啓或閉不暇歸水又頃毁朝宗閘自洪澤
至邵伯數百里不為之節故山陽上下不通𣣔救其弊宜扵真州太子
港作一&KR0309;以復懷子河故道扵瓜洲河口作一&KR0309;以復龍舟堰扵海陵
河口作一&KR0309;以復茱萸待賢堰使諸塘水不為瓜洲真泰三河所分扵
北神相近作一&KR0309;權閉滿浦閘復朝宗閘則上下無壅矣亨伯用其言
自後滯舟皆通利云
五年四月詔東南陸路諸閘啓閉有時比聞運綱及命官妄稱專承指
揮抑勒非時啓閉走泄河水妨滯綱運誤中都歲計宜禁止之五月詔
以運河淺涸官吏互執所見州縣莫知所從其令發運使提舉等官同
廉訪使者參訂經久利便列奏(宋之漕規閘有啓閉盖一定而不可移者宣和間有所謂互執盖轉運使守漕)
(規之舊而花石綱使𣣔亂之也)
高宗紹興初以金兵蹂踐猶未退師四年詔燒燬揚州湾頭港口閘泰
州姜堰通州白蒲堰其餘諸堰並令守臣開决焚燬務要不通敵舡又
詔宣撫司毁拆真揚堰閘及真州陳么塘無令走入運河以資敵用
五年詔淮南宣撫司募民開濬瓜洲至淮口運河淺澁之處
六年淮東提舉徐子寅言淮東塩課全仰河流通快近運河淺澁自揚
州湾頭港口至鎮西山光寺垜頭計四百八十五丈乞發卒五千開濬
從之
七年二月詔令淮南漕臣自洪澤至龜山淺澁之處如法開撩(洪澤今清江浦)
(龜山今清口南龜山鎮也宋運河在此今洪澤鎮至泗州龜山無河可通清江浦亦不能通舟扵洪澤)
八年提舉淮南東路常平茶塩趙伯昌言通州楚州沿海舊有捍海堰
東距大海北接塩城袤一百四十二里始自唐黜陟使李承所築遮護
民田屏蔽塩竈其功甚大&KR0851;時既久頽圮不存至本朝天聖改元范仲
淹為泰州西溪監日風潮泛濫渰沒田産毁壊亭竈具請于朝調四萬
餘夫修築三旬畢工遂使海瀕沮洳潟鹵之地化為良田民得奠居至
今頼之自後寖失修治纔遇風潮恕盛即有衝决之患自宣和紹興以
来屡被其患阡陌洗蕩廬舍漂流人畜喪亡不可勝數每一修築必請
朝廷大興工役然後可辦望令淮東常平茶塩司今後捍海堰如有塌
損隨時脩葺務要堅完可以經久從之
孝宗淳熙八年置都灌塘扵淮隂縣西南瀆頭村以灌田民享其利
九年淮南漕臣錢冲之言真州之東二十里有陳公塘乃漢陳登濬源
為塘用救旱飢大中祥符間江淮制置發運司治扵真州歲籍此塘灌
注長河流通漕運其塘周回百里東西北三面倚山為岸其南帶東則
係前人築疊成隄以受啓閉廢壊既久見有古来基址可以修築為旱
乾溉田之備凡諸場塩綱糧食漕運使命往来舟艦皆仰之以通濟其
利甚溥本司自發卒貼築周回塘岸建置斗門石䃮各一所乞扵楊子
尉階銜内帶兼主管陳公塘六字或有損壊隨時𥙷築庶幾久遠責有
所歸
十四年揚州守臣熊飛言揚州運河惟籍瓜州真州兩牐瀦泄今河水
走緣瓜州上中二牐久不修治獨潮牐一座轉運提塩及本州共行修
整迫近江潮水勢衝激昜致損壊真州二&KR0309;亦復損漏令有司葺理上
下二牐以防走泄從之
維揚志論其略曰孟子以江淮河漢為禹功今江合漢河合淮俱抱
淮揚以入海視古形勢盖亦雄矣䢴江半湖半溝居淮南運渠之首
而運塩河乃其支流農沾溉焉䢴江之間有湖五十四有溪澗蕩港
踰百不止漢創陂塘以資稼而輔漕渠第漕渠止仰天雨而水無源
泉洩多則淺而滯舟潦多則坼防害稼故&KR0851;代有堰牐斗門石䃮涵
洞之制以為之節宋廢三堰牐無啓閉阻運舟者久之朝廷方議陸
輦海運陳亨伯奏復堰牐而運舟自利則堰可輕費而牐可妄啓也
哉瓜儀諸&KR0309;懸峙江干之上若口一决則運渠涸可立竢故漕撫唐
公龍及千戶李顯皆奏置牐扵三汊河上游之地及揚之東關亦改
為牐有事則兩牐下版畜洩得宜有利無害漢人開塘晉唐引水所
溉者高隴岡田而已若湖田溝洫支分派注未嘗濬而通也書稱禹
沿于江海逹于淮泗貢道導矣孔子稱禹盡力溝洫扵農曷有間邪
江潮有溉田之利頃海門縣田被坍沒者強半撫卿高公友璣奏蠲
今年之租而别以灘田𥙷為世業育塩之利資扵海潮而潮亦溺民
已亥之歲所損册丁踰萬而老稚商賈尚不與焉汪尹有執議令築
堰以捍潮又令居戶鑿池築墩以為升高自全之計凡此數端勞費
無已豈非下策然此策之外又無第焉則下策乃上策也
光宗紹熙五年淮東提舉陳損之言高郵楚州之間陂湖渺漫茭葑彌
滿宜創立隄堰以為瀦泄庶幾水不至扵乾涸乞興築自揚州江都至
楚州淮隂縣三百六十里又自高郵興化至塩城傍開一新河以通舟
舡仍存舊隄以捍風浪(興化塩城之界在高郵漕隄之間)栽柳十餘萬株數年後隄岸
亦牢其木亦可偹修𥙷之用兼揚州墟鎮舊有隄閘乃泰州泄水之處
其閘壊久亦扵此創立斗門西引天長以来衆湖之水(此水乃在揚州者淮安諸湖亦)
(濟運)起自揚州江都經&KR1176;高郵及楚州寳應山陽北至淮隂西逹扵淮又
自高郵入興化(水不至縣經其界角)東至塩城而極扵海(入海處有石䃮非後石䃮三也)又泰州
海陵南至泰興而徹扵江共為石䃮三斗門七(此運隄减水閘洞也)乞以紹熙堰
為名鑱諸堅石淮田多沮洳因損之築隄置閘得良田數百萬頃奏聞
除直秘閣淮東轉運判官
寕宗嘉定八年獻議扵朝者謂淮隂白水塘東至浮圖莊南至禇廟岡
脊大堰廢而不治今脊猶在若復之則與寶應高郵諸湖相接游波所
及如衡陽阜三角村等處皆浸滛至城形勢自張箚楚州委官相度本
州司法尤焴申言白水塘周圍一百二十里地涉山陽旴𣅿兩縣所堰
之水通富陵河其源出自塘山在旴𣅿之南山盖因塘得名此山岡阜
重疊谿澗縈紆凡四十里水自高而下乃至劉家渡入富陵河而白水
塘三堰一曰潭頭下堰二曰河喜中堰三曰劉家上堰下堰至中堰十
二里中堰至上堰五里其上又有螳浪塘在堰内盖三堰既制則白塘
山間四十里内外之水不得入富陵河然後東匯為白水塘今修復三
堰之功不宜苟簡若有决潰則洪澤沿淮受害非輕又塘之西南二面
皆因岡阜為限東北乃是古淤平地築城塘岸脚闊者十餘丈歲月既
久岸脊低處與塘面平合先增築塘岸高一丈以上方可瀦水舊塘有
八斗門以溉塘下田亦合修復塘之復有三難有二利民間所佃塘内
上腴之田二千餘頃廬墓莊院皆在焉西瀦之民必怨一難也塘内水
盛隄岸難測如黃家圍一帶居民千餘家所合遷徙二難也工役甚大
為費不貲三難也塘下西北高亢民田多荒東北亦有高田若得塘水
灌溉則皆成沃壤一利也旴𣅿之民如兩家渡等處可因水限隔就高
保聚絶敵入小路二利也但夏秋之間開斗門灌注則冬春水勢必殺
無以待敵二者不可得兼而旴𣅿保聚止是一鄉不能盡杜他岐竊見
此塘本在高岡水自高而下下臨衡陽阜二十里三角村三十里果係
向来邊兵經行横趨大儀之路可决而灌之至扵楚州城去塘百里决
水至此●勢已减殺若敵自淮隂直趨城下凡四十里地勢高仰又是
水所不及兼作塘之後又須列寨防守以備敵人掘堰且常廵隄岸以
防衝决
九年安撫祕閣應純之申楚州形勢東南皆坦夷之地難扵設險向北
一隅有地不廣而淮河限之惟向西一帶湖蕩相連回繞甚廣四維多
有畔岸而泄水處止有數里作一斗門為减水之所則一望瀰漫而敵
人不可向邇設使水為盗决泥濘深遠不能渡平居無事儘可教習舟
師緩急之際又不可泊擺舡隻此築既成則城西一面必不可攻庶乎
一意經理東南北三面為戰守之計續申所築管家湖岸初来相視欲
扵舊運河相際淺水之處用樁幇築今參之衆論見得水内築岸工役
難施不能經久合别開新河與運河相接取土築壘圩岸却使舊河與
湖通連益使水面深闊遂開一河扵湖岸之北築壘湖岸底闊四丈高
及一丈以限湖水又自馬家湾西至陳文莊就湖築灘岸二百七十餘
丈又自𬋩家湖與老灌河相連接岸處平地開深方圓二十丈置斗門
水閘自此西湖之勝相灌楚城西北隱然有難犯之勢矣按嘉定志管
家湖在西門外湖中有隄隄中有仁濟橋自隄而分為南北湖减水斗
門宋曰磚閘在今南鎻&KR0309;洪武間因&KR1176;城東通運而廢湖之北築岸今
新路也新河今運河也初欲因挑河出土以為岸後因工大故續申之
平地斗門對故沙河沙河即老灌河也水教亭在詹家墩楚城北有淮
險西有湖險東南二面往往有長岡故老云相傳為應純之之水櫃南
宋時以楚州為邊防故應監丞留意如此
嘉定山陽志云凡境内之瀕扵淮湖者多溝浦故晉口而北曰揚家溝
大倉浦田院浦宥城浦邵農浦東作浦荆口浦官渡浦顧家堡郭鈐溝
蛇風浦三家浦左家浦魚濱浦琶頭泔溝生溝益衝浦放綱溝中心浦
南馬邏益林浦湯家溝乾東溝此濱扵射陽湖向西者也又東北至海
口則有蚌港謝家島桃花河渡板溝曹溝避賊溝廵良溝吉家溝丁溝
西新溝上綱頭石灰浦廟子湾此傍扵射陽湖之三湾者也自海口折
淮而西則有天字溝北沙浦塗州溝白水溝侍家塢沙堽小溝子新涇
東溝史魚溝中溝子獨家溝白露港林家港故地港蘆溝北官莊港嵇
考峯牛家溝許家溝新羅溝小田家溝大田家溝蔣家李家溝柴礦溝
交陵溝唐家溝青蓮浦迮浦武定溝無名浦此折淮西上而濱扵淮之
南者也淮北曲折勢復東南則又有横溝周家溝蘆萌溝孫家溝高師
浦小淮子馬浦侍家上柳浦下柳浦此傍扵曲折淮岸之間而濱扵淮
之北者也淮河至北曲折之勢又復西南則有柳溝子王家溝南溝魚
梁溝三家溝此又循淮之曲折而濱扵淮之南者也詢之耆老舊溝浦
之衆盖為瀦泄引灌之利其傍為良田今則或通湖水往来盈涸不常
或者與湖淮相通歲久淤塞不相通濟其間頗有舟揖之利者惟馬邏
港林家港爾水小舟揖不通農賈始病稍加濬鑿利莫大烏
元世祖至元二十三年以張瑄朱清並為海道轉運使餽運多曰海道
淮揚運河堙廢不修至正末遂為張士誠將史文炳所㩀者十有五年
國朝洪武三年知府姚斌開淮安城東北之菊花溝以通海運是時
朝廷以淮安侯華雲龍掌淮安衞事鎮淮安以航海侯張赫舳艫候朱
夀督海運供遼薊而已菊花溝俗名澗河臨河有閘啓閉畜水以濟運
船有餘則泄之而東方諸鄉及諸州縣之米芻貲貨亦由此通俗號為
柴米河是時諸比船隻&KR1176;此車盤入淮舊志謂一時稱為水陸之便者
也(塩城縣糧扵此兊運濬河夫二縣分任後塩城兊糧徙扵洷河定于寶應而山陽獨任其役矣)
九年命揚州府所属州縣燒運磚灰包砌高郵寳應湖隄六十餘里以
捍風濤
十六年儀真縣重建清江閘惠橋腰閘南門衷潮閘以畜洩水利便漕
舟致仕兵部尚書單安仁奏建
二十三年命起蘇柗淮揚丁夫修築捍海堰以後特常修築
二十八年寶應縣老人栢叢貴建言發淮揚丁夫五萬六千餘人開寶
應直渠(即月河)初自淮樓抵界首沿湖一帶隄岸屡修屡圯民甚苦之操
舟者亦甚不便&KR1176;是就湖外直南北穿渠四十里築一長隄長與渠同
期月而成引水扵内行舟自是隄無潰决之虞民亦休息而舟行稱便
按湖外即湖東今其渠尚存是時不漕而且穿今漕舟盛行屡有風險
而渠不復何也
永楽二年命平江伯督海運&KR1176;山陽之東&KR0309;入淮(時瑄為把總官十二年扵會道河運始為)
(總兵官總督漕運鎮守淮安地方是時五府重扵六部以尚書宋禮督河道蓋副之也)
七年平江伯陳瑄修築海門至塩城坻隄八百餘里築高郵寳應范光
白馬諸湖長隄扵高郵湖内鑿渠四十里搆梁以便牽道(按此云高郵湖内渠則弘)
(治間白侍郎所開高郵之康濟渠乃陳平江永樂時所開之舊道也)開揚州白塔河以通大江建置新閘
潘家莊大橋江口四閘江南運舡&KR1176;常州西北過江自運至湾頭入漕
河以省瓜洲盤&KR0309;之費(其後道&KR0782;淺反泄漕水及私塩舡隻從此入江難扵防捕累修累廢不宜重開也)
八年平江伯陳瑄置轉搬倉扵淮安江南運舡&KR1176;五&KR0309;車盤入淮(轉搬倉即)
(宋之上供倉在倉巷歐文忠公于役志所謂遂次楚州泊扵西倉飲于倉亭者也後因建常盈倉于清江浦此倉遂廢)
十三年平江伯陳瑄䟽䢴溝引舟自大江&KR0851;揚州至淮安以通漕運詢
山陽耆民得宋轉運使喬維岳所開沙河之故道引水自管家湖之馬
家至鴨陳口入沙河易名清江浦就湖築隄以便牽挽倣宋洪澤閘制
創新莊福興清江移風四閘逓互啓閉(或云初議欲由滁州六合縣鑿河通運緣河多石阻涸則損舟)
(漲則尤險扵是平江伯决意復唐宋之故道以為雖有湖險人力可為乃罷彼行此按洪武時已由之淮安之菊花溝通運永楽初又扵淮安)
(之五&KR0309;車盤運舟何緣至今而有他議也)
十四年平江伯陳瑄奏建板閘并前四閘為五閘盖漕河全用諸湖之
水以濟運舟而五閘逓互啓閉轉為避黃淮之水以其多沙泥易&KR0782;塞
也
運河雖用湖水而湖水或多又扵淮揚運河東岸為减水閘减水洞
限則水勢七尺以下畜以濟漕七尺以上减入諸湖會扵射陽湖以
入海用水有節漕運既便岸東西之田皆利焉其法在淮則有高家
堰有西長隄有五閘有諸&KR0309;以隔黃淮之水扵外而泛舟其間在揚
則有陳公塘以收三十六水之利在山陽寳應旴𣅿天長之界則有
唐堰以節四縣之流湖水苟多則自運隄之减水閘洞以下扵溪東
至扵射陽湖又東入扵海揚之海口去黃淮也遠故皆通利惟淮之
射陽數受黃汝港汊葑&KR0782;距海常緩考之舊法新莊閘口闊二丈二
尺則水之入者亦二丈二尺無事閉之有運舟而啓舟過復閉所入
之水從减水閘洞而瀉去者總計其口闊八九丈至扵廟湾石䃮之
海口其闊又十倍之此一定之法永為利者若新莊閘常啓而不閉
則水多或堰隄潰漏則水口之来者常千百丈區區海口焉能泄之
為運道之長計者復用湖之舊法而已諸湖列後
山陽縣津湖(即西湖在城西)白馬湖(在西南六十里)智劉湖李皮湖崔家湖(俱在城西高加)
(堰内入湖以濟漕)徐家湖(在清江浦南凢黃淮水發穿阜陵湖泛青墩入此湖衝運渠其勢甚險高堰之北青墩至韓信城一)
(叚當築堰者為此今主事張譽扵浦南築隄然必接堰乃免大患)
江都縣召伯湖(在揚城北四十里晉謝安扵湖濱築平水埭田獲其利民稱其埭與湖皆日召伯云)
樊梁湖(在縣西五十里凡縣西之湖皆會烏東有石堤西風駕濤汹湧險悪運舟觸而輙碎隄之東皆民腴旧每有湖患復河復)
(隄奏請䟽築屢矣)灑火湖(在縣西南四十里)
高郵州新開湖(在州西三里)甓社湖(在州西三十里)
寳應縣珠湖(縣西)白馬湖(在縣西接山陽界白馬潦水来自西五閘廢水来自北五塘廢水来自南皆會于黃浦八)
(淺)右湖
淮之隄堰閘&KR0309;涵洞淺舖為運河而設者難以徧年今類附扵此
以便查閱
仁字&KR0309;(舊志云在新城東門外洪武元年知府姚斌建)義字&KR0309;(與仁字&KR0309;相連)禮字&KR0309;(舊志云在新城西北)智
字&KR0309;(與禮字&KR0309;相連)信字&KR0309;(與智字&KR0309;相連永楽二年平江伯陳瑄建)
右五&KR0309;皆軟&KR0309;也紀事云永楽元年運道由江至淮安貯扵舊倉車
盤過&KR0309;復装舡入河淮至陽武縣陸運抵衞輝自衞河逹扵京師九
年開黃河故道自開封城北魚臺縣塌場口入會通河與海運並行
十年尚書宋禮因濟寕州判官潘叔正言奏開會通河十三年始罷
海運專扵會通河運是年平江伯扵山陽開沙河以逹清口建五閘
以出入而無車盤之艱矣
新莊閘口&KR0309;即清口也舊志云清口有洪澤閘八里新莊閘共六座
新&KR0309;二座皆湮廢永楽十二年奏建新莊等五閘新莊之外不建閘
亦宋人洪澤之外不置閘之意我朝新莊之外有&KR0309;亦倣宋人新
&KR0309;之置水發時暫築閉以遏水頭水稍定即去&KR0309;用閘如常至嘉靖
八年河漕二院奏新莊閘口凡遇水漲則閉涸則開而以為常焉
南鎻&KR0309;在郡城西南三里國初廢宋磚閘而為此又扵東岸立抽分
厰扵城西門外設浮橋盖宋扵湖中通行運舡我朝不復由湖恐
商貨船料往往由湖而漏故設&KR0309;以遏之設厰橋以防之又湖水乘
時雨而漲自西而来直衝包家圍一帶運隄此&KR0309;之設又以禦湖衝
而防運隄也
滿浦&KR0309;舊志云在淮城西北四里宋時有閘魏勝守楚州調運兵糧
由此宋河渠志向子諲奏請權閉滿浦閘遂為軟&KR0309;防内水之泄也
河防議不欲開恐黃水灌入沙泥&KR0782;塞也
淮安&KR0309;舊志云在淮城西七里景泰二年裁其利害與滿浦&KR0309;同二
&KR0309;即今方信二&KR0309;之地㩀河渠志河防議凡謀國者皆以為二&KR0309;與
渠俱不可開而牙店脚夫必欲開之區區所得幾何而運道之漲&KR0782;
軍屯民田場竈之渰沒歲損公私不啻百萬故志議之言不可忽也
清江&KR0309;舊志云宋洪澤閘外有新&KR0309;我朝平江伯新莊閘外有新
莊閘口&KR0309;成化七年秋淮河水漲入新莊閘口忽爾而退自此至清
江閘内二十餘里沙&KR0782;不通舟揖遂築清江&KR0309;以畜水運舡&KR1176;仁義
二&KR0309;車盤又扵清江浦置東西二&KR0309;以助不及漕運通志之言如此
漕舡志又云清江二&KR0309;在淮流南岸去厰僅里許成化七年河院漕
司集議設&KR0309;扵此以車運舟近年河流數派皆會注新莊閘口每將
閘河&KR0782;淺若因時封閉以阻濁流使運舡由二&KR0309;車盤與清河對岸
而渡不惟可以避長淮之險亦可以省閘河挑濬之費矣嘉靖年間
漕河二院具奏行之
清口土山清口洪闊昔人築此以為表識又水自西北来運舡乘東
南風而至因土山之障風微水平往来便云余數汎舟其間乃知古
人精思一至扵此
高郵州蛤蜊&KR0309;(在州東北)
寳應縣槐楼三滚水石&KR0309;在縣南并水石&KR0309;俱七尺以下畜水濟漕
七尺以上减以済農也
右&KR0309;
清河縣新莊閘在清口南岸之内去府治西北五十里俗云大閘又
云頭閘乃河淮之第一關也
山陽縣福興閘在府城西四十里俗云二閘清江閘在府城三十里
移風閘在府城西二十里以上二閘并清河縣新莊閘共四閘俱永
樂十三年平江伯建板閘去府西十里永楽十四年平江伯建其時
以四閘不能節水倉卒建木閘次年乃甃以石鄉人仍呼板閘云
减水閘五座内涇河閘在府城南五十里景泰元年知府丘陵建倉
扵此以兊塩城之運盖前代通海陵之饋路也先禇廉訪為泗寇坐
困南北不通全籍此以為命脉司絰理之大計者宜留意焉此閘洩
山陽運河之漲黃浦閘洩寳應湖之漲漲時二閘必開其一以洩之
並開則下河之田盡浸矣嘉靖間水勢宜開黃浦而寳應之民欲開
涇河閘督府總戎親至黃浦開之二縣之田皆無傷近因下河田戶
告塞二閘水滿而溢以致黃浦决口二年不能閉下河田民寔自貽
害苦至極矣故不復二閘非全計也(此條與復閘制書及减水閘洞兼看)
新路閘三座(詳天順年之下)通濟閘(詳嘉靖三十興一年今廢)文閘(在城西南)澗河閘(詳萬曆五)
(年)二閘最為洩水之衝其工不宜苟且無益反害也
舊城西水關一座北水關閘一座新城南水關一座(兩城中有市河通貨郎舟行者)
(居者皆便節因洪水入城也閘以遏之因閘不堅也土以塞之兩城氣脉不通士民彫弊日甚若建堅閘而開通則仁禮&KR0309;運隄之内舟)
(貨往来行旅便益而地方氣運庶可復回也此最為便益而人諱言之者以利未得而先被優也如無優則善政矣)
請復閘舊制書云板閘移風清江福興新莊啓閉有期或二三日或
四五日且迭為啓閉如啓板閘則閉新莊等閘如啓新莊閘則閉板
閘等閘閉新莊等閘則板閘為平水閉板閘等閘則新莊閘為平水
故啓閉甚昜昜也令官舡由閘唱籌挨幇序行民舡悉令過&KR0309;自便
又有報水頭之制如淮水始發河水入河南界所在之人必報報必
先水至報至新莊閘即下板貼席實土閘外又有土&KR0309;亦復實築之
必俟旬時水頭已過大勢已退然後啓閉如常故河與淮非異常大
發漫&KR0309;壊堰不得入山陽縱入山陽平地上水不一二尺旬時則定
濁水泥沙&KR0782;淺至通漕門其挑捞煩費四五十里而已近有議置通
濟閘啓而不閉受淮之清水省其挑捞煩費是以經清河来者為河
經泗州来者為淮事之大謬亦至如此典籍記載多未腵論按我
朝河渠典云弘治五年從黃河南浚孫家渡口别開新河一道導水
南行由中牟穎州東入扵淮又浚四府營&KR0782;河由陳留至歸德分為
二派一由宿遷小河一由亳州渦河會于淮河同扵淮從来久遠豈
今日清河泗州而始分清濁邪舊清口正在西回北頋之間土人所
謂回溜者也雖在河淮之中獨無河淮之險泥沙不停風浪不及乃
地勢水性之自然非人工㘦力之所可致清江&KR0309;置此新莊閘又在
其内加之啓閉有制故垂三百年無大患耳今通濟閘正當直南射
之衝又啓閉失制故頻年河與淮建瓴下山陽濁水泥沙直向寳應
之南山陽北頋劣客舟矣
漕舡志云永樂十五年例凢閘惟進貢鮮品舡隻到即開放其餘
舡隻務要待積水而行若積水未滿或積水雖滿上面舡未過閘或
下閘水未滿不得擅開若豪強之人逼脅擅開走泄水利及閘已開
不依幇次争先闘毆者聽所在閘官將應問之人拿送𬋩閘并廵河
官處究問因而閣壞舡隻損失進貢官物及漂流係官糧米及傷
人者各依律例從重問擬干礙勢豪官員參奏以聞運糧旗軍有犯
非人命重情等候完糧回日提問其上閘舡已過下閘已閉積水已
滿而閘官夫牌故意不開勒取官舡錢物者亦治以罪
治河錄云嘉靖癸已河道潘中丞奏工部題覆奏聖旨俞允清江
新莊等閘如濟寕事例依時啓閉行主事徐存義欽遵施行訖
朝宗閘河渠志云舊置宣和間廢向子諲奏復近扵水月寺邊造閘
洩漲水入澗河亦其意也
興文閘(在府城西南)萬曆五年知府邵元哲建减水入城河城河西北地
高東南地卑湏為隄乃可放也
澗河閘萬曆三年都御史王宗沐建
祭酒吴節為平江伯祠堂記云沿途揵石春土為楔閘水以時縱閉
其閘以座計者五十有竒
揚州府江都縣新廟等十一减水閘(俱在府城北)朝宗上下二閘在府城
東湾頭鎮(成化九年侍郎王恕建)新開閘在府城東北六十里宜陵鎮白塔
河口召伯上下二閘在本鎮洪武初建大同閘在府東通江
閘瓜口閘在瓜州鎮天順間廵撫江南都御史周忱建以閘留潮
水名留潮閘接車運舡嘉靖四年漕撫都御史高有璣總兵官揚宏
以參將張奎議奏移建扵南改今名云
儀真縣羅泗閘在縣東南通濟閘在羅泗閘北響水閘在通濟
閘北裏河閘在響水閘北以上四閘皆成化十年管河郎中郭升
重建新閘在縣東北弘治元年建濱江欄潮閘在縣南弘治間
漕撫都御史張敷華總兵官郭鋐建議東門新高楼二减水閘在
縣東南按宋史有修復儀真等處澳閘則成化以来所修建者皆修
復其舊耳
高郵觀橋上下二閘在州遐觀橋下車邏王琴二减水閘在州
寳應縣附城南北閘南北五里閘
右揚州諸减水閘甚多然莫可紀也聊紀其有關運溉者耳
志云六閘既修誠為通州無窮之利然其中有可論者大率謂建閘
扵上而减水扵下必扵下處先立隄防使有灌溉而無渰沒可也若
高下俱利必建閘扵適中之地使旱不病扵高涝不病扵下如唐家
閘及通州如臯之類此以地勢言也及有石港閘東之宣家&KR0309;其水
通海多蟹族秋深取蟹者利水之流也恒盗决焉其塞也必待来歲
麥熟稼事將興之時而取魚人利舟之出入皆久然後塞以故上
流數鄉之田歲憂旱者此之故也較其得利甚微而貽患莫大宜扵
石港置上閘宣&KR0309;置下閘中閘冬春閉而夏秋啓下閘夏秋閉而冬
春啓更視旱涝而權宜之則麥稲魚蟹皆獲其利矣此以人情言也
㩀宋志我朝山陽閘制皆沿于宋而修餙之宋城西有磚閘一西
斗門二以接湖水今改為新路閘三城東有朝宗閘一以洩近城之
潦今改為磚閘清口南岸有八里洪澤六閘今改為新莊等五閘五
閘逓互啓閉以節運渠新城有北閘宋為北辰閘閘常閉議者請開
之以洩潦水時黃淮忽暴漲入城城中大浸越旬日乃塞之大抵市
人圖目前牙脚毫末之利多輕言以自便而不顧地方之利害率如
此母輕聽焉
右閘
高郵减水䃮十五座在州南沿官河塘岸三在州沿湖隄六在州東
沿運河塘岸六
寶應縣减水洞二十一座俱在官河塘岸舊有十八座成化三年知
縣曾瓉增置五座
山陽縣减水閘洞十一座寶應止受湖水而塘岸之洞二十一山陽
内受湖水外受河淮而减水之洞减半殆由洞下民田扵水發之時
倡言閉洞閉洞而漲决塘岸所傷益多此山陽之田所以劣扵寳應
也然欲保全漕農則减水之制尤為切云
塩城縣廣惠䃮一名石䃮口在城北三里高寳興塩之涝水皆由此
入海宋淳熙紹熙我朝洪武間皆重修每海潮猛太亦入病田田
戶塞之田益浸萬曆四年重修如故
右䃮洞
捍海堰在山陽東六十里者唐大曆中李承所築又名常農隄在塩
城界者宋天聖中范仲淹所築又名范公隄興化泰州如臯海門塩
城山陽皆有之洪武間修築以後常修不輟堰下舊有洞十餘海水
入則近洞之田傷近洞田戶請塞之而積水經年種不時下又請開
之大抵水有利害歐文忠公謂擇其利多而害少者為之范公留洞
正龠此意塞者何哉
山陽縣高加堰漢建安中陳登所築一名捍淮堰永樂間平江伯陳
瑄嘉靖間都御史連礦隆慶間都御史王宗沐知府陳文燭重修學
士丁士美有記
北神堰吴夫差所築在郡城北五里宋曰平津堰我朝為新城北
閘唐以前漕舡俱渡堰入淮至宋始為直逹之法漕舟由六閘以入
淮云萬曆四年築西長隄即其地也
西長隄自清江浦薬王廟起至柳浦湾止長六十里乃合吳北神宋
平津而為一者永楽間平江伯陳瑄嘉靖間都御史連礦皆脩之水
輙敗萬曆間都御史王宗沐知府陳文燭重修
新路隄宋嘉定間太守應純之扵管家湖中心築隄永楽中平江伯
陳塇重築皆以土天順間知府揚㫤始砌以石焉
漕隄一名河塘自郡城南角楼至黃浦六十里永樂中平江伯陳瑄
固隋山陽瀆御隄而修之者隆慶六年都御史王宗沐知府陳文燭
萬曆四年都御史吳挂芳知府邵元哲俱重修
包家圍隄北自抽分厰南至蔡家圍長七里西受管家湖陽羡港水
至為危險元至正間有包能者占佃淮隂路水田一圍故鄉人名曰
包家圍屡因水齧圍穿頗為糧額所負其田多半鬻之而子孫厪守
其半水穿圍而下則東方之州縣眥病矣河道衙門每春中發銀山
陽縣調牙夫令舡帶土常因水發罔功隆慶五年都御史王宗沐知
府陳文燭發帑募夫扵農暇修築比常更加高厚其險處密施樁埽
始堅完矣
清江浦南隄萬曆四年主事張譽新築以禦河濤護市宅者民甚頼
之
板閘隄在漕河東岸北接舊隄南接護城隄以禦漕河之漲水民甚
頼之萬曆五年主事陳瑛築
護城隄自南角楼起至鍾楼止隆慶五年都御史王宗沐知府陳文
燭所築自鍾楼北至板閘南隆慶三年侍郎翁大立所築西長隄以
禦河淮之漲水于外護城隄以禦漕河之漲水于内中間民始無浸
而奠厥居矣
水月寺隄自南角楼至東仁橋中間有閘運河水漲必&KR1176;閘而泄此
隄不固則漲水未泄而隄東之田園皆浸矣宜堅厚之
唐堰在郡城東南七十里唐時所築(詳唐太極元年云後)
白水塘三堰在郡城東南九十里鄧艾所築(詳南唐保大中及宋嘉定中)
石鋸牙俗云磯嘴在滿蒲坊西北(詳天順條下)
鹽城縣岡門鎮堰去縣西一十八里自鎮至新河轉由侍其汊皆有
古堰址每歲灌溉田禾民獲其利
大通堰去縣治北三里洪武二十九年主簿蔡敘瑜創築
徑口堰去縣治西二十里岡門鎮東連運河西連馬鞍湖通商貨民
多便之
張岐塘去縣治西北八十里廣三十丈袤三十里其東又名高婉塘
侍其汊堰紹熙五年知縣徐挺之洪武二十九年主簿蔡敘瑜俱重
修
高郵州范光湖石隄在州西北洪武初年造七年修開複河并為隄
永楽七年重修弘冶二年修名複河曰康濟河
寳應縣珠湖石隄洪武九年造二十八年開複河名直渠為土隄後
將渠南北口塞屡奏未開
江都縣召伯埭晉武帝太元十年太保謝安出鎮廣陵之步丘步丘
召伯鎮也在揚州城北六十里安扵此築隄利漕便農後人思之比
扵召伯故名召伯埭埭隄也淮揚人呼曰河塘
儀真縣陳公塘漢建安四年陳公築上下雷塘句城塘通名五
塘滋漕溉田為利最大成化八年正德十六年嘉靖十三十八年俱
修築此塘廢則漕渠或涸或溢洞則病漕溢則迤東之田皆浸矣
右隄堰塘
清河縣清口以南有五閘無淺閘鋪
山陽縣板閘之南有五舖係軍夫西岸多决因此處通湖有走漏商
税舡料之弊歲歲决焉宜加築高厚庶無走泄漕河之患有四舖
係民夫城南五里舖在包家圍十字亭舖在城南十里灌溝
舖二十里辛店舖三十里平河舖四十里涇河舖五十里
黃浦舖六十里自十字亭而下諸舖有司兵無歲辦
寶應縣九淺子嬰淺瓦店淺槐楼淺丁家潭淺白田淺十里淺白馬
湖淺黃舖淺每淺有舖舍者人一名共夫四百三十名歲辦樁木四
千三百根草四十三萬束樹木多寡不等
高郵州一十一淺王瑟淺車羅淺五里舖淺丁家湾淺小北門淺九
里淺厰淺十里橋淺張家溝淺丁志淺永定淺界首淺每淺各有舖
舍老人一名夫四十名歲辦樁木四百根草四萬束樹木多寡不等
江都縣一十一淺花家園淺李家庄淺姚家潭淺吉祥庄淺江家庄
淺東西湾淺柳青湖淺宋家淺頭潭淺浪蕩湖淺辛廟淺每淺各有
舖舍塘長一名夫四十名歲辦樁木四百根草四萬束樹木多寡不
等
儀真縣三淺麻線巷淺張家溝淺蔣家溝淺每淺各有舖舍老人一
名夫二十名歲辦樁木一百根草一萬束樹木多寡不等(運司志云永楽中平)
(江伯扵運河隄上置立淺舖添備樁草遇有衝决即為𥙷治)
按山陽縣無淺舖漕河之東自十字亭而南至平河自涇河而北至
扵平河會流入扵射陽湖每十里有木閘有涵洞泄水入溪漲時反
塞今為長計合昜以木石多增涵洞令人看守之大凡隄下之人常
建議塞閘洞悪水多也殊不知水大必漲漲必潰潰則反甚孰若徐
徐而下雖多不為害乎
右淺舖
正統初黃河泛溢每水一斗其泥數升匯扵清口而為洲者十餘里運
舟不通有司奏上徵數郡人徒䟽濬久而弗績一夕衆見平江公擁騎
從行水上若行工者然旦日沙徙水通運舟大利郡耆石士寕等率士
民以状聞詔如江西韋丹故事賜祠額春秋祭享
景泰六年都御史陳泰修濬揚州儀真瓜洲河道
天順七年淮安知府楊㫤築管家湖中心隄隄自宋應純之始我朝
平江伯修之以為牽路皆用土築至是始用石砌隄中為三閘旱則引
湖漲則泄之扵隄上為淺鋪有曰四五鋪者屬軍衞屢修屡决此處即
鴨陳口可通馬家嘴徑逹南鎻&KR0309;商舟行湖中有漏税料之便故築時
即為决時之計督工者之慣也湏堅築以禁絶之(唐末諸將留賊養家四五鋪之弊政如此)
天順間遣都水郎督工扵山陽滿浦坊作石鋸牙其制上有七星樁樁
上甃以石石有笋笋相入縫有錠錠三膚灌以糯汁砌以油灰長千尺
俗云磯嘴其制乃古之鋸牙而以石為之也其費金盖三十萬大抵黃
河之水入中原半雜泥沙急則行緩則澱故一激扵三門再激扵吕梁
吕梁以下水勢平緩故三激扵滿浦使之翻騰踊躍以入于海法亦巧
矣今漫入水中者微露形跡或以為護南岸之衝淘豈其然豈其然
余頃在西橋灘岸之上而望黃淮從西北數十里直射而来然後折
東北而去其勢奪運河而南潰直百步爾昔人扵上流置石鋸牙激
使北去今已沉䧟不可復作議者欲囙地形為木鋸牙三功與石等
此昜見也而人莫敢言者盖水發時歲護南岸百凡用度皆取之民
民貧苦優故有開北岸沙濬草湾河䟽海口之三說不過嫁禍扵北
以自幸免爾然運道民生所係不小若捐數千金自足辦此奚以優
為
成化三年定儀真瓜洲二港之例先是儀真&KR0309;下黃泥灘直河口二港
瓜洲&KR0309;下東西二港江潮往来&KR0782;澱舟不能行是年始定每三年冬月
江涸之時發軍民人夫挑濬一次
八年侍郎王恕郎中郭昇扵上下雷塘各造石閘一座水䃮二座句城
塘陳公塘各增築隄岸各造石閘水䃮數如雷塘
十年管河郎中重建儀真羅泗閘通濟閘響水閘裏河閘南京吏部侍
郎錢溥記
弘治二年戶部侍郎白昂奏以會通河之餘貲開複河扵高郵湖隄之
高郵州運道九十里入新開湖湖東直南北為隄舟行其下自國初
以來障以樁木固以磗石沢而復脩者不知其幾其西北則与七里
東名康濟河大學士劉徤記大略云張良珠甓社石臼平阿諸湖風
通每西風大作波濤洶湧舟与樁石遇輙壊多沈溺
險扵是開河避之自州北之抗家嘴至張家湾長竟湖廣十丈深一丈
有竒而两岸擁土為隄樁木磚石之固如湖岸首尾有閘與湖岸之東
又為閘四涵洞一每湖水盛從减殺焉而漕舟往来皆安流矣按高之
複河乃洪武中之舊道而今重闢之者世只曰白公云
四年從漕運總兵官都勝言浚揚州楊子橋湾頭河道凡發丁夫萬餘
弘治六年重建儀真縣新閘尚書王㒜有記反為之記又建攔潮閘學
士揚一清有記
正德十六年管河郎中揚㫤奏寳應湖極險當倣高郵康濟河事例修
築越河免沉溺之患自是言者相継是年漕撫都御史臧鳳奏請復修
五塘
嘉靖三年郎中陳敏賢請扵寳應高郵湖隄建閘十座以殺水患是年
漕撫都御史唐龍扵淮安城西北開烏沙河築方家&KR0309;以車舡隻&KR0309;内
建閘其歲大饑以此濟貧牙擔夫之急民甚便之初知府葛木恐河淮
内侵持不可淮安衞指揮熊某同府議鄉官都御史潘塤作河防議云
地名山子湖連窑溝一帶正係受水之處此處築隄高厚尚恐不能捍
水乃謬扵此開方家&KR0309;受水先年水湧黃沙從新庄閘口入猶是以口
受水不能深入僅止扵清江閘上下挑濬無難近數年沙從方家閘湧
入是剖心穿腹以受之大小支委遠近溪河無不&KR0782;塞而黃沙排淮泗
而注之江矣外河去裏河溪橋近處止隔三十餘步遠亦不過六七十
步逼近運河不但毁閘猶宜加土填墊高厚自山子湖至窑溝又湏築
長隄以護之萬曆二年漕撫軍門都御史王宗沐築西長隄適在其處
而方&KR0309;内外沙&KR0782;商舡遂断其亦天人之會歟
國初制置隄堰閘&KR0309;抗河淮而之海今河淮之水由方家&KR0309;南奔而
東流停緩海口沙之議遂起今長隄築矣欲求清晏惟修高家堰復
五閘之啓閉抗河淮以入海而已矣噫運道廢興自此而分田民貧
富由此而分悔之已晚不悔其焉極乎
五年御史戴金請浚儀真瓜洲寳應隄下久壅河道若子嬰溝接潼河
長沙溝通官莊俱入廣洋湖劉家溝通瓦溝溪望直溝出官河三里溝
通七里溝出葛頭溝寳應縣東門外起至流星溝君師廟起至章思蕩
葛頭溝起至射陽湖以便泄水以通舟揖
七年寳應縣知縣聞人詮請扵寳應縣范光湖東開築越河就中建减
水閘五座濬赴海渠五條使行舟皆由越河湖水减于五閘閘水下于
五渠則舟免風波之險水得瀦泄之宜御史王鼎奏開内河行舟以保
漕運建閘座以固河防是年漕運御史唐龍奏乞于三汊河口儀真上
游之地建閘座以盡漕利
八年督河侍郎潘希曾奏准漕撫都御史唐龍咨稱成化七年因漕河
水涸將新莊閘築閉在清江閘設東西二&KR0309;扵漕河之北岸淮河之南
岸順淮河而濬之以為月河出扵淮近日水漲&KR0309;埂倏决往来舡隻徑
行乞將河口一帶&KR0782;沙挑濬䟽通仍將新庄閘增築高廣伺来歲水漲
即立用土填塞以遏流沙之入舡隻照前俱&KR1176;月河往来水消仍復開
行自後凡遇水漲則閉水消則開而以為常則徑久之計庶或在此該
河院具題工部覆奏准行(以嘉靖三年開方家&KR0309;及三十二年開清江&KR0309;及唐公此奏而合觀則方&KR0309;不必開開亦)
(無用河防議之說誠有見也)
十年御史聞人詮再奏修寳應越河戶部負外郎范韶陜西按察使仲
本俱奏修寳應越河(以地方災傷工力重大錢糧未敷未暇興脩)
十三年督河都御史劉天和奉詔特起治河成功有問水集云議者
以為黃河汎濫中土盖由東海口近年漲沙下壅上溢而然已議濬海
口矣初亦甚竒之及觀扵淮海而始知其妄盖東海北口實有沙而南
口更衝廣耳又云自板閘而下相度地形中道别開一支河河口亦建
閘各高其隄防&KR0782;則濬其一而開其一以行舟可免停泊矣又云淮揚
諸湖每風險壊舟近范光湖扵隄外開支河行舟以全運事用心仁矣
議者謂不獨范光凡諸湖之廣而畏風者皆可為支河更多開滚水石
&KR0309;&KR0309;底平鋪巨石而酌其淺深俾湖水淺不致阻漲不致衝岸&KR0309;外則
開渠以通瀕海魚塩之利民田亦賴以灌溉矣又云㩀泗州知州李天
倫留守張應鳳陽知府劉佐泗州指揮張鏜奉祀朱道光據匠役王良
等量得自淮河見流水面至岸地比水高七尺又自岸至皇陵南湖
水平面比水高七尺自湖水平面至下馬橋邊地高八尺四寸橋邊地
至陵門高六尺陵門地至陵地高一尺七寸共高二丈三尺一寸
况基運山俱土岡百餘年来每歲水溢未聞衝决俱經題奏如議云(山陽)
(河役獨累滿浦夫夫家嫁禍扵海口私鹺漏舡税商税者悪堰閘故借口扵皇陵以便其私觀此條所論可知矣)
是年揚州知府侯秩開句城塘閘淮安知府王鳳靈開涇河以通射陽
湖可以灌田泄漕渠之漲人咸便之
十七年都御史周金奏修寳應湖岸濬山陽運河自清江至十字亭長
三十里深一丈闊二十丈役夫十三萬自弘治以来始此大濬通利者
數十年修山陽運河减水涵洞閘舊為石限七尺以上减入射陽湖今
擬為九尺修新莊等五閘嚴啓閉之節惟通運舡餘皆由&KR0309;車盤運河
無&KR0782;淺漲溢是時高加堰惟募鄉夫為之時時𥙷葺後省募金歲數百
而調牙夫甚衆堰不時修于是决甚而工鉅矣周公在淮六年知漕渠
水利甚悉人至今稱之
十八年修雷塘
三十一年漕撫都御史應檟扵三里溝建通濟閘先是都御史潘塤著
河防議以黃河自徐而来逼近新莊閘口黃沙昜入欲扵福興閘上下
穿渠而南又折而西迂回稍遠開新口以引清淮多置閘座啓閉庶隔
沙&KR0782;都御史唐龍都督周于德用水平法凖量新口地勢高于淮城不
可開都御史王杲亦令山陽知縣莊蒞民勘議莊議如周且為宣逹錄
言將来若開此口必無淮城矣參政李元聞而是之曰此河防正議也
序而梓之未幾潘撫河南寔督孫家渡之役親見黃河分流&KR1176;渦而至
清口遂决意主修高加堰不使河淮泥滓一毫入運河矣
按潘議謂清口河直逕故欲添閘開河令其迂廽屈折免河淮沙泥
之入省挑濬耳應之河非潘意也潘之意後主扵堰今人不講其已
築之堰而傳其不行之議何哉
三十二年淮安知府姚虞築清江&KR0309;并開月河商舡便扵盤剥而舊時
方家&KR0309;口外日&KR0782;生理盡歸扵此(先是都御史唐龍開方家&KR0309;河時有以腹受沙之論今&KR0309;外積沙數十百)
(丈豈可引之入内乎未幾唐有清江&KR0309;車盤之奏而方&KR0309;自廢)
隆慶五年都御史王宗沐修高加堰
學士丁士美記云山陽舊有高加堰去府城四十里其最關水利害
者曰大澗口堰迤西入于海比歲河流衝决則淮泗汎濫勢必由澗
口建瓴下注匯于津湖甚者穿漕隄入射陽湖而山陽塩瀆之間以
及扵海陵諸地通為巨浸問者黃河亦為牽引而漕渠日就湮&KR0782;邇
者郡守陳公督撫王公發帑募民成之
胡應恩曰堰無壊也私鹺之家必欲其壊也閘當啓閉也而楽商税
舡料之漏者惟恐其有閘也利鉅而說行何怪哉昔唐劉晏為度支
使以為辦集衆務當用士類吏惟書符牒不得輕出一言余以為士
類必賢者始可倚賴否則方且為彼之義士方且為彼之忠臣矣晏
在江淮久其言必有所試云
夫運河為䢴江自成周以来史傳明白我朝直名曰清江又何疑
乎(詳在哀公九年)或以為旴𣅿曾通運又以為洪澤在旴𣅿甚至以為揚城
以北非䢴江者何也高加堰淮揚之苐一防也曰可修者什一曰不
可修者什九何也盖運河至淮城之西屈曲而北又屈曲而西又屈
曲而西北以出清江口中間扵南鎻&KR0309;設抽分厰扵西門外設浮橋
扵板閘分南署扵清江分二署扵淮北立分司扵馬頭設廵司重關
疊防有人守之而扵鎮城之中開府設帥分署參藩臬列郡縣衞所
而臺察以時察殆以漕運為國家之大計課額以資京邊稅料以
助漕艘至緊也今私鹺之家及利税料之漏者以此為大忌夏秋之
間大浸稽天士君子方以為戚而彼風帆便利自黃浦以北抽分厰
以南凡攔卒不到之處任意南北出入堰口故以為運河在旴𣅿在
洪澤而曰非䢴江曰堰不可修其言如此其心必欲無閘也無堰也
無官府也而後快今上司坐牙皆彼所不顧之地而彼所自縦之地
一切無禁其詖邪之黨謬言曰出上之人方䧏顔色以来之層疊出
以詢之噫我懷禹稷之虛心而豈知其為桀跖之說間也愚以為言
之不詳則上之人無由聞知上不知矣安能復漕規三百年之舊而
救淮揚數千里之溺哉
愚以為我朝立法莫詳扵運河一帶而莫不詳扵高堰之間自高
堰而北&KR1176;板閘則通淮北諸塩場自高堰而東&KR1176;涇河黃浦則通淮
南諸塩場自堰而西則通旴𣅿自堰而南則通天長東西二百餘里
南北四百里其地至為要害中間止設洪澤廵司豈能兼制故高堰
修雖䭾負之私未能盡絶而巨艦連檣之大猾可歛也
萬曆二年都御史王宗沐知府陳文燭重修西長隄幇築西義橋樁岸
先是樁工皆取扵民競言岸下走沙不可築陳公以公帑成之至今稱
便又修塩城石䃮海口初士民言不便大學李春芳力言其便至是成
焉高寳興塩四州縣之涝皆扵此入海士民復稱便山陽之涝扵廟湾
口入海水極大亦扵此入海然非山陽之正路也
王宗沐淮郡二隄記云郡城專受淮勢自西南歷清河而東與南湖
僅隔拳土故自高加堰不治而淮輒灌入湖幾受其半淮揚兩郡皆
困中不治則妨漕余惕焉按之信然乃檄守文燭以餉金六千致鄉
先生周君于德君表胡君效謨君應恩築烏又明年癸酉五月淮水
溢平地高三丈餘而以堰故不入湖郡之南鄉與揚皆無恙然勢掠
郡西合黃河折而經北城下安東則洶湧幾齧西橋奪漕河而出余
為之不寝者三夕幸而勢稍殺則又以其氾濫四溢出禮信&KR0309;及盋
池山民在巨浸中至八月而始涸余以災請幸天子仁聖捐米數
萬石賑之又允折漕糧是時幸淮獨漲使稍遲半月與黃河並發則
事不可支矣是年冬余再檄余同知時保以賑之餘米一萬石募夫
築郡西長隄焉高加堰自武家墩起至石家莊止計三十里而遥為
丈五千四百隄面廣五丈底廣三之而其高則沿地形高下大都俱
不下一丈許两又扵大澗小澗貝溝舊漕河六安溝諸處為龍尾埽
以遏奔衝自澗口以逹章家莊濬舊河以泄湖水使不齒工凢五十
日而畢郡西長隄自清江浦藥王廟迤東歷大花巷&KR1176;西橋相家湾
直抵新城過金神廟止柳浦湾六十里而近為丈八千七百九十八
隄面廣四丈底廣三之高可七尺餘蜿蜒如長虹以障郡城之北工
凢三月而畢余按淮安郡三城在淮與漕河夾中自嘉靖中年以来
無歲不被水而其最甚則已已癸酉極矣鞠為大浸不見水端民之
棲樹巢塜以救旦夕即余䟽中所道盖其十之三四也而二隄並峙
高加堰獨抗淮扵西南而長隄又障河扵西北盖至是而居者田者
皆有寕處可望生全無苦昏墊矣顧淮水高扵郡勢若建瓴而下使
其發時與河竝則為慮尤巨且西長隄能障溢水而其從下齒而崩
者不能却河故去城數十里而今乃在城下是其大勢漸侵而南可
覩也開草湾以分勢通澗河以防溢流余心耿耿切而力已詘民亦
告病姑少休之以待(西長隄在新城西北東者即宋北辰堰歐文忠公飲于北辰登倉北堰上亭者也)
淮郡二隄五閘與海口利害相關而淮南北海口志載不詳今條列
如左
淮南之海口二
山陽縣廟湾海口在縣東北一百八十里凢山陽之漲水入射陽湖
者自此入扵海舊口闊一千六百步餘今闊六百步餘水大至則口
與海漫而為一矣(詳嘉定志)
塩城縣石䃮海口在縣東北八里凢高郵興化塩城之漲皆由此以
入扵海凢射陽湖水多黃沙亦漫至此南至興化舊阻今通矣喻口
去塩城縣沼東北一百二十里射陽湖由此入淮次扵海口也
以上諸海口舊本無&KR0782;近日之&KR0782;&KR1176;黃沙而然然堰閘修清水時下
歲久自通利自昔然也盖海水潮汐日二至每入也以二時其出也
亦二時二時之出係入水二時之入則海水海水遏湖水不得流者
每日有八時黃沙寕無停乎故堰閘修則黃沙革湖水清湍深闊入
海處庶無礙也(諸小口不能悉)
淮北之海口二
安東縣張網海口在縣東北一百二十里黃淮之支流扵此入海(其各)
(塩場及村鎮皆有小渠通海然莫足數也故不錄云)
海州東海口在州東一十五里黃淮之正流扵此入海凢淮北諸川
皆附烏舊闊數十里今闊十餘里水大至則與海為一矣(正口雖&KR0782;旁口更闊)
(諸小口不能悉)
以上諸海口夲自無&KR0782;而近日之&KR0782;以黃沙而然正口减半入傍口
傍口數十道不啻也若修堰閘使黃淮水勢不南分而合力以之海
則新沙不停舊沙自去而上流不為敗矣海水潮汐與南口同但海
水推入如禹貢之逆河彼一黃河猶能挟沙以入海今更恊以淮水
而力益大沙隨水去復何疑乎此條之前及後劉中丞所論皆已明
白聞之海濱之夫又曰海之深不知其幾千萬丈而沙出其上人工
所去每日不能尺寸而潮汐一至頃刻而平况未可施工乎(吴司空有准不)
(可分之說詳在定議與此正同)
海道自兖而北以至扵薊自楊而南以至扵廣其海口内外皆有山
有島惟淮口獨有沙潮落微露其形潮来則濤翻其上勢若排天海
口之水視堰閘之廢興以為遲疾盖修堰閘以抗黃淮不南分而東
去東去疾則海口之水亦疾疾則無&KR0782;矣
夏禹時黃河由北入海自周定王時徙砱䃯南浮于淮始由東海之
口漢武帝時河决頓丘經瓠子通于淮泗唐宋屢决通淮雖入東海
無幾何而復北惟元季合淮以之東海至今四百年而不變此天意
也何近日之多議乎
楊之地高江淮不能入運河之漲又多有閘洞以减殺之吕泗料角
諸口入海又近而無礙故水患少山陽地卑去東海口也遠黃淮驟
至堰閘潰敗則波及海陵矣
三年都御史王宗沐從知府邵元哲議重修高加堰又開菊花溝以泄
三城之水凡東方之米芻舟揖皆通民稱便焉
五年侍郎吴桂芳知府邵元哲同知劉順之通判王弘化增築山陽運
隄眥高厚自板閘以南至黃浦長七十里閉通濟閘建興文閘及修新
莊等閘主事張譽築清江浦南隄以禦湖水加河岸以禦黃淮之水加
清江閘土岸以便運舟之牽&KR1966;者主事陳瑛加板閘漕隄北接平江伯
陳瑄舊隄南接侍郎翁新隄新隄因挑河出土而為之也
河防一覧高堰居淮安城之西南隅去郡城四十里而堰内為山陽縣
之西北鄉地稱膏腴堰外為阜陵洪澤䓁湖淮水自鳳泗来合諸湖之水
出清口會黃河經安東縣出雲梯關以逹于海此自禹迄今故道然也堰
外尚存陸地里許而淮水盛發則及堰址秦周以前無考矣史稱漢陳登
築堰防淮至我朝平江伯陳瑄復大葺之淮揚恃以為安者二百餘年歲
久剥蝕而私販者利其直逹以免關津盤詰往往盗决之至隆慶四年大
潰淮湖之水浲洞東注合白馬汜光諸湖決黃浦八淺而山陽高寳興塩
諸邑匯為巨浸每歲四五月間淮隂畚土塞城門竇穴出入而城中街衢
尚可舟也淮既東黃水亦躡其後濁流西泝清口逐堙而决水行地面宣
洩不及清口之半不免停住上源而鳳泗間亦成巨浸矣故此堰為兩河
關鍵不止為淮河隄防也
高家堰圖說
自青墩北至韓信城南長五里淮水穿阜陵湖自此漫入相應築堰遏
之以護運道及清江浦民居青墩南至武家墩二十里地勢雖高亦
近湖水宜築堰以接之自武家墩南至管家庄東有高加堰長三十
里南北兩頭皆高水不傷堰略宜培𥙷兩頭近中地漸低工宜漸大中
間大澗口地極低内外多水工宜極大舊時築者謂此叚為大工亦曰
大堰其北有魏家墩南有六羊溝地勢水勢次扵大工堰邊惟大澗口
土遠工難惟計日給銀難論包工計方計丈給銀之例其餘土極堅膩
取為法土厚數寸長丈餘闊與厚同乃千百年草根土脉結成入水不
化以此法土築邊二三層用鞭棍槌打相合為一勝于木石法土下有
粘土亦有草土相結但無硬面耳以粘土填布堰中用脚蹉撥無縫方
可有縫無妨此古来築堰之法最為經久凢用夯杵必用細碎淳土築
時徒劳見水則化凢工人憚于取法土之遠楽于碎土苟且成工切宜
戒之堰南頭地高去湖遠不能衝壊舊堰完存又南接堰十五里地
又高水又小工如南頭可也接堰南抵官路在蔡家庄之東龍王廟之
西則山陽之南鄉永無水患運道保無虞矣官路之南再接七里至塘
埂地高水不能過則高寶湖隄永無水患而山陽之東鄉及塩興高寳
之田皆出而可畊矣堰西為阜陵湖湖西為淮每淮溢入湖湖東有
堰則從西北馬頭口低處入淮者其常道也馬頭口隘出之不及從東
南青州高梁二澗而溢循汊河入洪澤湖白馬湖衡陽湖寳應湖小小
一枝耳東南地高二澗在湖邊其口雖闊至地上僅有尺寸非湖流之
正道故無害昔人棄扵堰外不為隄防豈無意哉惟淮湖水極大西風
駕濤堰潰敗則牽引黃河從澗口之極低處注津湖絶漕渠穿漕隄地
皆窪下建瓴東注為國計憂而所經之鄉邑皆浸矣然堰之利害與
海口相關嘗觀嘉靖隆慶間堰每壊則海口輙&KR0782;徐邳之河輙澱輙溢
始知古人之堰淮不獨為淮揚之運渠而扵黃河海口亦有利焉禹貢
曰九澤既陂傳註以為九州之澤既有陂障則上流無潰決之虞而後
九州之河始入扵海是禹之功先扵陂上流而世只以為䟽下流也夫
知陂則知堰知堰則知禹矣
尚書吳桂芳復政府書
伏承下詢河准分流導淮入江事宜謹攄鄙愚用俟裁察夫河淮分
流雖可分北黃河足紓目下淮人受黃之患然職反復思惟至扵浹旬
大抵揆之時勢稽諸事理竊見淮黃有不可不合者二淮河有不可入
江者亦二盖前代治河皆以民患爲急而我朝治河又當以運計爲
先河既從崔鎮自投老黃河魚溝浪石故道恐將来正河漸次就&KR0782;則
自崔鎮至天妃閘八九十里之間正河且乾断矣若淮水如故尚可委
曲圖濟故或三里五里一閘逆挽淮流以合黃或放運舟從天妃廟亂
淮從大河口入老黃河以濟運無不可者今任淮南徙則將来委曲圖
濟之計一無所施漕輓不通所關非細其不可絶淮入者一也河最濁
非得清淮滌蕩之則海口純是濁泥必致下流擁塞之勢愈增旁决内
灌之患轉急故自周定王五年河南徙漢武帝始决入淮然猶時决時
塞也至宋熙寕中則入淮之勢成矣&KR0851;宋元我朝正德以来幾五百
年黃河自淮入海而不擁塞海口者以黃河至河南即會淮河同行循
潁夀鳳泗至清河清以滌濁泥滓得以不停故數百載無患也盖是時
黃水循潁夀者十七其分支流入徐州小浮橋者才十三耳近自嘉靖
間徐州小浮橋流短徐吕二洪屢涸當事者不務遠覧乃競引黃河全
經徐邳至清河始與淮會扵是河勢強而淮流弱滌蕩功微故海口漸
高而汎濫之患歲亟矣然民患雖亟而運道無虞入海之途尚通汎濫
之勢旋定者則猶仗淮黃同途入海之力也今若永絶淮流不與黃會
則渾濁獨下&KR0782;墊日增雲梯草湾金城灌口之間滄海將為桑田而黃
河益無歸宿此其大可憂者其不可絶淮入者二也淮泗入江之說孟
子原属誤筆考禹貢㳂于江海達子淮泗謂時江淮未通江㳂海始與
淮泗逹盖三江入海淮泗亦入海故江淮各入海始相會合豈嘗内地
相通哉近日淮水南注轉為高寶則其去江密邇矣但揚州儀真地形
甚高故高寳五湖向来蓄而不泄至我朝廼匯之以通運常年湖水
汎濫如近年淮水南注水甚加增則揚州儀真之間亦可開閘開&KR0309;稍
泄逾額之水若泄至二尺以上則揚儀河通遂漸就乾涸而高寳之水
涓滴不南昨者高郵告急大闢揚儀通江諸途可謂無餘力矣廼高郵
湖僅减二三尺之濤而揚州湾頭鈔關遂涸回空及官民舡隻阻塞者
三十里遂復亟行閉閘塞港築汊而後膠舟具通此其明驗矣故淮河
入江之途不可扵揚儀求也必𣣔扵揚儀求之則必將掘深揭儀五七
尺盡廢閘&KR0309;縦湖淮二水大與江合頋萬一江水復濫且引之入則揚
之患又烏有極哉此關二百年運道成規且亦誰敢為盡廢閘&KR0309;之議
者此淮水不可入江者一也考導淮入江漢魏唐宋時皆有此舉如魏
黃初元年造龍舟從穎至淮入廣陵江口廢帝時司馬宣王伐吴使鄧
艾通天長漕隋煬帝幸揚州度淮水今洪澤河尚其改名唐魏景債引
淮水至天長通揚州劉晏扵揚州造舡轉江南粟自淮泗入汴抵河隂
宋漕河自真揚導江北趨旴𣅿入淮訪其跡淮自旴𣅿天長逹六合縣
瓜埠與江水合今其遺址見多存者翁見海總河時已嘗差官備探
謂為可行但鳳陽皇陵正南對淮海全以黃淮合流入海為水會天
心萬水朝宗真萬世帝王風水若引淮從六合入江是抱身之水乃
返挑去而不朝入大為堪輿家所忌誰敢任之此淮之不可入江者二
也前所稱引淮入江之說非惟不可行而亦不可行矣但當俟秋冬水
落之後議大修高加堰以堵淮之勿南理所當為勢所得為不過如此
大抵水土之功最關利害籌之不可不深慮之不可不熟新竒可喜之
事必事勢萬不得已而復可為之苟其舊貫可因則尼父不貴改作伏
惟台慈俯賜裁定焉干冐威嚴無任戰憟不宣萬曆五年六
月十八日
鄉人知府胡效謨請復牐舊制書
夫高加堰修築後隄又已修築草湾河今亦開浚山陽水禍十除其五
其未盡除者&KR1176;牐更改啓閉未復舊制也何也然河與淮北略山陽入
于海山陽去海不二三百里江與漢南略通州入于海山陽去通州不
四五百里中間有南北白馬寳應邵伯高郵諸湖幅員七八百里山陽
地勢卑下不滿東南者實自此始常憂水潦為敗禹故沿于江海逹于
淮泗至吳闕䢴溝沿江泝淮毒逐中原隋踵修之皆非社稷完計唐之
漕運劉晏稱最然亦江舡逹揚州汴舡逹河隂河舡逹渭口渭舡逹太
倉不必通者通必鮮利較然矣故我朝扵儀真置&KR0309;六瓜洲置壩十
一使江與漢南隔于諸湖山陽置&KR0309;十使河與淮北隔于諸湖後又置
閘五曰板牐移風福興清江新莊啓閉有期或二三日或四五日且迭
爲啓閉如啓板閘則閉新莊等牐如啓新莊牐則閉板牐等牐閉新莊
等牐則板牐爲平水閉板牐等牐則新莊牐爲平水故啓閉甚昜易也
令官舡由牐唱籌挨幇序行民舡悉令過&KR0309;自便又有報水頭之制如
淮水始發河水入河南界所在之人必報報必先水至報至新莊牐即
下板帖蓆實土牐外又有土&KR0309;亦復實築之必俟旬時水頭已過犬勢
已退然後啓閉如常故河與淮非異常大發澷牐&KR0309;隄堰不得入山陽
縦入山陽平地上水不一二尺旬時則定濁水泥沙淤淺至通漕門止
挑捞煩費四五十里而已近有議廢新莊牐塞而不用絶河之濁水免
其泥沙&KR0782;淺置通濟牐啓而不閉受淮之清水省其挑捞煩費是以經
清河来者爲河經泗州来者爲淮事之大謬亦至如此典籍記載多未
暇論按我朝河渠典云弘治五年從黃河南浚孫家渡口别開新河
一道導水南行&KR1176;中牟至潁州東入于淮又浚四府營淤河由陳留至
歸德分為二派一由宿遷小河口一&KR1176;亳縣渦河會于淮河同與淮從
来久遠豈今日清河泗州而始分清濁耶但河淮從泗州来者直南射
高加堰至置通濟牐之所始稍西回合清江口而北向草湾東折以入
海新莊牐正在西回北向之間土人所謂回溜者也雖在河淮之中獨
無河淮之險泥沙不停風浪不及乃地勢水性之自然非人工巧力之
可致新莊牐置此又加之啓閉有制故垂二百年無大患耳今通濟牐
正當直南射之衝又啓閉失制故頻年河與淮建瓴下山陽濁水泥沙
直向寳應之南山陽北顧運道劣容舟矣或一年全河走飛龍橋或小
浮橋自徐州徑下清河口震電憑怒怳愡鬼神狠撞南岸斗折東轉水
心丈餘横截淮水淮水性弱差緩於河水或大發或未發皆勒使倒流
漾滿洪澤湖此湖幅員二百餘里大勢奔通濟牐灌注山陽又支分數
派入白馬寳應湖故自開通濟牐及洪澤湖支分數派入白馬寳應湖
者未塞山陽平地常停水三四尺南北白馬寳應邵伯高郵七八百里
湖面亦常多水三四尺西風起惡長浪打湖隄一線客土破碎不可收
拾自山陽至高郵沿湖有隄自塩城至通州沿海亦有隄中間田地八
九百里大都低湖面五六尺新又扵淮隄多開大牐减水水懸傾滚迸
瀉滿其中與海相涵沿海之隄淘洗殆盡湖之餘隄為海遊波之底柱
也海水潮汐常高扵田地之水故田地之水菀為大浸昔之膏腴稲麥
良田今乃方舟非風不渡每東風作海潮翻上瀑浪旁飛簸掃村落髠
剔草木萬有俱化不但沸騰崒崩矣今開通濟牐山陽通河與淮矣往
年儀真置牐近年瓜洲置牐山陽通江與漢矣山陽每至雨集平地便
水深丈餘既已飲河咽淮加之漱江吸漢吞吐潮汐噫&KR0938;萬里貫串四
瀆掣曳左海民其無魚得乎皆&KR1176;牐之更改啓閉未復舊制也如曰多
張水門亦治水中策曰舊制瓜洲無牐儀真牐及新莊等閘各啓閉以
時必使江淮河漢不得入諸湖沿湖隄故各有䢴洞不過尺寸下諸湖
運舡已過無用之水以濟農工所謂舉牐為雲决渠為雨者也今開大
牐數十口皆丈餘下混混不捨晝夜之四瀆扵窪田以就海儘山陽四
境以為牐亦不能减毫毛况萬分之一可種之田舊時䢴洞溝洫猶存
用水栽插㳙滴不與至秋收割開牐放水漂沒成熟田禾實與洪水無
異傳曰塞水不自其源通濟等閘山陽之源也况漏天不足西北十九
之水為源乎或曰牐復舊制山陽塩城興化寳應高郵通泰等田地當
减水三四尺是運河亦减水三四尺不無淺耶曰運河以淺為慮者不
過通漕門至移風牐上下三四十里之間惜民力而不浚三四十里之
河聽水瀦千里之良田計亦過矣水一也或為圖書之淵或不由地中
行各遇其時也舍今時而不復更俟後時而復之其難哉唯採察幸
甚
南海龐公尚鴻治水或問云運道自瓜儀則資天長諸山所瀦高
寳諸湖之水
或問决汝漢排淮泗而注之江今何以會黃流注之海也曰淮泗
未嘗不注之江也注江之路有三今由高郵邵伯白馬草子湖
從瓜儀閘一也由盱眙天長六合一也由邵伯入芒稲河入江
一也
或問史稱隋煬帝鑿汴梁以通揚州看瓊花閱龍舟渠成剪采爲
芰荷錦纜牙檣美人撁拽則自汴至揚州有河無疑世傳自天
長六合間以逹揚州觀音閣爲聚舟馬頭今羅泗橋之西北河
身猶存循而尋之徑自河南分勢下洩或直逹揚州儀真或中
出泥汊河以洩淮泗之水可乎曰此弟一義也
四明黃潤玉著海涵萬象内載南京浦子口入六合天長縣有河
出高郵與湖水勢相平只移邵伯兩閘置湖口亦可則漕船免
儀真過&KR0309;前陳御史具奏二次俱被儀人囑部不行
郭相奎蠙衣生别記云世傳古運河從六合入天長出盱𣅿入淮
可避揚子口黃天蕩高郵湖邵伯湖之險除瓜儀閘&KR0309;之阻或
謂其中有陸地難開者一曰鐡牛墩言其形之黑似鐡耳實不
止數尋分水嶺雖界於湖中高不滿數十尺若冶山離河形則
五里許為此說者皆未暏其形隨衆道長短耳今細問之應宗
橋起至楊家橋閘口團山下石橋六合縣界共約水程四里係
小澗至貴家集西王橋牛頭山鐡牛墩八伯橋冶浦橋關王廟
六合縣瓜埠口洋子江洋子江至淮河共約三百餘里福勝塘
起至葉家庄分水嶺楊家橋金家庄金家&KR0309;應家橋共約陸程
一十二里俱軍民田地蔡家橋起至費家墩西馬厰觀音橋七
里寺周家庄楊家橋隱峯菴番閘口張思塘福勝塘共約水程
二十五里俱係小澗寬窄淺深不一大河湾起至胡家渡龍王
廟得勝河魚巷口戴家窰北門東南蔡家橋共約水程二十三
里俱係官河寬窄淺深不䓁劉家湾起至曾家塘曾家岡曾家
衝梁家坡陳州塘大河湾共約陸程五六里皆係軍民田地王
家&KR0309;起至三九澗劉家湾共水程四里俱係小澗寬窄深淺不
䓁小澗口至西溪小溪馮家庄劉家庄清塘胡家&KR0309;曹家衝張
塘顧甫塘戴家塘金塘劉家塘王家&KR0309;止共約陵程一十七里
俱係軍民田地高低不䓁天長縣北至盱眙界七里店胡家&KR0309;
起至㪯家橋瓦雪&KR0309;小澗口止共約水程九里俱係小澗寬窄
淺深不䓁自此
原缺一張未完
夢溪筆談淮南漕渠築埭以畜水不知始於何時舊傳召伯埭謝公
所為按李翺來南錄唐時猶是流水不應謝公時已作此埭天聖中
監眞州排岸司右侍禁陶鑑始議為複閘節水以省舟船過埭之勞
是時工部郎中方仲荀文思使張綸爲發運使副表行之始爲眞州
閘歲省冗䘚五百八雜費百二十五萬運舟舊法舟載米不過三百
石閘成始爲四百石船其後所載浸多官船至七百石私船受米八
百餘囊囊二石自後北神召籠舟茱萸諸埭相次廢革至今爲利
