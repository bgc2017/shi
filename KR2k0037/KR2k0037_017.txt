固始志戶口嘉靖壬寅知縣張梯按舊冊
百歲未除嫁女尚造乃令開舊報新使流移
歸編戶而脫漏者無容死亡免造入而成丁
者咸在以故戶增而口減也况民畏丁累
不敢盡報是故觀戶而知國運之盛觀口
而知藏富之仁一
羅山縣志㐮陽李公曰隆慶以前銀差以各項徵力差以審戶定也想其時今日催此項錢
明日催彼頃錢應差人又討工食追呼無寕日也且也有一番追呼則有追呼人一番科歛而民
坐困矣知縣應存初立為一條鞭法一條鞭法云者以各頃銀差井力差工食合為一處計銀若
干數然後照丁高下粮多寡以此銀派徵之徵畢則分此以為銀差起觧及為官覓力差人之工
食也百姓完此外無一事矣法誠良哉所碩官是邑者因而行之不復分徵不入庫寄不使豪右
人攬收侵欺則國計民生兩禆之矣又曰會銀昔未有也以里甲供億不才官費之不貲乃
酌一年應費之數定銀有額入一條鞭内徵收在官用之名之曰會銀會銀設而費有限矣此節爱
之良法也何近時又令十甲里長輪流支使豈免包賠而里長馬得不派之各人戶哉抑且指一科
十矣是既有會銀復用里甲也為小民之困不滋甚乎官是邑者而恤民艱省里甲歸農焉庶不失
設立會銀之意矣
臨漳縣丈地記張鳴南普天之下地有定分賦有定額曷以丈也強
者兼圻而粮少弱者削地而粮多部臣上其議以查欺清浮請故有丈地
之命既丈矣何以復丈也有司志立功者以神速為能不丈而報完志博
名者以核察為能偽增而報數欺隱未必革而浮粮益浮矣部臣上其議
以民稱便者已之不便者復丈請故有復丈之命有司者苦復丈之難多
假以稱便報罷時邑侯新任至以此而質諸父老咸云漳地之丈不平也
侯毅然曰知丈之不平以勞費而不為之所非牧也遂下復丈之令擇土
官趙時民等二十員矢之以誓諭之以法授之以方略相地里張村較中
自此分四隅坵以千文編號每坵限五頃四十畆鱗次而丈之立坵頭坵
副分丈坵内之田某若干某若干一坵一簿以備查立公直老人品田之
高下而第其等恐民田影於屯田也先吊屯田之册以照其數恐境内影
於鄰境也會鄰境之官以定其界恐委用之誣慢也不時廵行於郊間量
一坵躬驗土脉以勘其公私恐書手造册因緣成弊也令委官自相攅造
飛灑者無所用其策可謂慮周義著矣丈上地八千二百五十四頃七十
七畆二分九釐七毫四絲七忽五微照畆起科下地三百七十三頃八十
四畆二分七厘九毫九絲九忽二畆准一起科堆沙地一百八十二頃二
十九畆二分三厘一毫九絲一忽七畆准一起科計每畆正粮雜差徵銀
四分六厘河流免科欺隱盡革浮粮盡清撫按兩臺大夫會䟽薦之百姓
稱平矣稱平者有四便焉前者經界不正兩鄰分寸是競今清丈矣彼疆
我理載在尺籍孰敢奸度息争訟之端一便也坵叚既明等則又定地之
高下總數䥴石一畆不得增减絶那移之竇二便也每坵報地數雖係之
戶頭必報其主名照名派銀令其自納戶免攅歛之優三便也河糧固名
减半然一粒不登鬻賣逃流苦何所控一行免之去包賠之累四便也豈
不為我漳民世世永頼簿池君尉張君以事實年月屬余記之語云其身
正不令而行侯端本執紀法於上委官用命於下不敢食人一菜是以成
功易易也不則有治法無治人安能盡善此人人之所耳目者非余之䛕
言也是為記萬曆乙酉二月丈始六月完之册畢十月之交侯王姓名
良佑字又忠號柱峯庚午舉順天禮經一人金吾右衞官籍山東夀光人
回隆鎮在縣東南五十里南臨御河始隋焬帝導衞輝蘇門百泉水東北
引淇滏漳洹之水為大河御以廵幸賜名御河鎮居臨漳安陽内黃魏縣
之交衝嘉靖初年奉旨立司場為總兌河南粮儲之所夫以河南之粮
在河南交兌軍民兩便後乃移於小灘鎮兑則屬直隷大名今又移於舘
陶兑則屬山東東昌矣夫直隷無兌軍米山東有兑軍米兑於舘陶宜也
河南之粮胡為亦舘陶兑乎司國計者酌通變宜民之方則回隆鎮交兌
不可易矣崔文敏公新建回隆兊運分司記初豫漕之運兑於回隆
後以水涉不利而改小灘正德庚辰漳水決顯王過東南過永和符恩入
於衞出回隆之南五里舘陶故道塞矣運事宜復而議者未遑也嘉靖庚
寅河南參政田登氏列小灘六害焉商量之欺斛减一分糲米之售石償
三斗牙用十金而私一役夫重賄而得進狡奸取賈而逋子婦入厰而竊
法格異省償貸官銀布政使陶諧氏按察使林大輅氏議曰水利則運宜
復運復則害自去矣都御史徐公讃以御史王子舜耕沈子奎上其議得
旨允行明年辛邜分守參政周忠氏領是事命其屬徹小灘之署而改
建焉作戶部分司布政分司堂寝各如制作厰三居米閱三月工成是歲
兑米先期兩月而畢省米一萬三千石有竒費省四萬金餘金二萬兩還
帑於呼政以宜民而已矣俗所未厭勿棘改也俗所不安勿惮作也利與
害因而生法與弊角而立夫而小灘失利運軍益征紾矣物聚而民生心
利巨而強欲擅漳水善徙衞水渰淤弊矣以闖乎之弊當紾者之口運復
可害也是故隨時勤浚戒其濫役先事明禁决其必戢尚亦永利哉是舉
也恤民倡端田參政之果究源作政二長之明費省工堅分守之嚴采長
噐能都御史之公知府王天民及寮奉憲樂仁刻石載成而予銑附未議
垂後警云
林縣險要圖說張應登此林縣西山之險要也險隘處所均屬太行
之支節其北由百餘里而入有馬塔口虹梯口迤南則為蟻尖寨寨之南
為魯班&KR0676;又南則有断金橋風門口東峻岅崔八口關墻嶺距邑七十餘
里而上總之南北相連人跡可及其險而當守者首蟻尖寨次斷金橋其
餘則﨑嶇樵徑車不得方軌馬不得成行上下為難無容慮已何者蟻尖
寨西北距縣四十里由姚村迤西五六里為東寨門口上有黃倉岩等泉
十處中有官廳三楹營房二十楹原為官軍戍守而設也北有教場廣闊
七十步可容馬卒千餘南有倉厫遺址尚在廣闊二十步可貯粟糓萬石
自倉厫南由小蟻尖寨大蟻尖寨百岩口東盖頭泉小臨清水泉至西盖
頭泉還距營房約二十五里餘獨百巖口東西盖頭泉各有樵徑可攀緣
而上宜剗削之以絶蹊徑又自教場北由朱路巖至断頭岩距營房約十
里餘而朱路岩亦有樵徑宜剗削也其北柳樹水泉百戶水泉磑&KR0875;焦水
泉俱營房正西山西&KR0238;樹溝水泉南柳樹水泉蓮花水泉俱大蟻尖寨山
後西面凡水泉皆可以資軍用断頭岩至西盖頭泉南北三十五里東寨
門至寨西後溝東西關十五里總週八十里而多俱屬官軍往來哨守西
寨後溝有通山西蹊徑己經堵截往來不通而法久令廢成路久矣乃今
剗削費計石粟止留一面上下便于防守足矣其断金橋去縣西南五十
里由桃園店西上有水泉一道與山西平順縣接壌險峻一橋可渡一人
倘一夫而當關真萬夫之莫敵東西咽喉行者絡繹萬曆十五年因歲荒
設官二員領軍二十分班守把信為有見今既事寕亦宜掣回何者冗食
之足慮而騷優之可虞也夫蟻尖寨下險上平水泉數十可屯萬軍此非
不軌者思藉以逞哉曹魏高齊倉屯瓦䃯猶有可辨自古防之矣官軍輪
守向議為長而未及因水開田之利將使守軍操戈終日而不事一生計
耶此其所以困之也合無守軍携家屯住各因其泉之下流隨宜開墾佈
種自穫不必起科唯其數年大利之後斟酌抵當行粮分數則地利以興
險阻以固而軍無困守之慮矣
彰德府志安陽在前代水冶為輔嵓縣永和為永和縣一曰永定今縣
并之然實要衝長吏送迎貴官或竟日不得視事田附西城東城者多為
圃縣東夾洹水者田皆填淤宜麥宜藍秋潦或連歲無成民頗饒𥙿田多
者至三千畆或四千自善應西皆山田中下多種柿棃棗核桃宜菽榖又
善牧羊縣南田近岡阜在縣北者土黑多沙又其下也軍校錯民而居易
犯法逮之輙匿頗稱難治成化前俗朴厚而民富弘治間奢靡自壬申盗
起歲入損少乃更簡儉多棄賈為農湯隂衝要與安陽同田稍不及周
流蔡園田皆淤漫亦苦歲潦西山接太行産煤木饒為薪民性平坦近多
豪猾好以唇齒高下人或隂籍大家過失伺隙則發籍相脅知府陳策辟
其奸魁稍知戢矣湯隂安陽士喜負氣謝宦里居者多能自守不干林
縣居太行下北有蟻尖亦地險也今設兵守之地僻止通晉貨他商賈罕
至自水冶至縣路隘不能行車民徤朴亦喜争闘田多岡阜有積石惟南
川平衍宜桑棗黍榖麻菽木棉喜潦悪旱山産則甲於諸縣臨漳居漳
衞之間田皆填淤沃衍無岡阜近漳水南決入安陽臨漳田收畆皆十斛
或八斛民占田多者至七八千畆喜奢靡好博然民性寬緩罕徤訟者
磁州西阻太行漳滏在前居燕趙相衞之間巖郡也衝要視湯隂田多沙
鹻罕收民殊罷然有陶冶之利尚儉勤力武安涉皆並山作邑民性徤
武喜訟以財自雄服室相高武安最多商賈廂房村虛罔不居貨西據十
八盤要害地也東南北則沃衍又産錫煤及堊土與涉田絶宜木綿涉則
産鐡及自然銅兩邑山多材木俱尚鬼禱賽淫祀病惟事祈禳死則舉尸
瘞室中篤修佛事磁自趙周臣以文章為金人師至今多士也
彰德府續志先年驛傳馬驢牛頭審編上戶應役雖五年一更非至傾
産不已也近年題准徵銀募應民間甚稱便矣盖驛傳之利害恒苦于
冐濫之騷優行使之需索省差遣嚴查覈此最驛傳興除之要領也舊例
州縣里甲輪役十年一周其該應者率計丁粮審編靡費不訾衝繁尤甚
萬曆六年郡守常公酌量繁簡議定會銀例分為三等公費必用者名曰
額支數最多帶徵備用者名曰待支次之其名曰雜支者備額外不時之
需又次之有餘抵作來歲正數㮣縣通融徵銀丁粮不滿百錢官擇殷實
人役主之嚴為稽查銀有定額用有常度下之各屬通行宿弊頓革歲省
數萬金民頼以蘇此法之最良可行永久者也
懷慶府志田賦孟子曰諸侯之寳三土地人民政事今之守令古之
諸侯也籍田畆以定土地之廣狹而賦税所由明籍戶口以知人民之多
寡而力役所由均二者實惟政事之大者懷慶三面限以山河土地視諸
郡為少而賦税視諸郡為多因地定賦犬勢之不均此則守令之不得以
自專者計賦派地小數之不均此則專于守令者然必知之明而後處之
當因考舊志以計田畆宗總會田粮文册以志原額起運存留之數使為
民父母一展卷間而大數宛然在目田以頃計止於畆而毫厘不計焉粮
以石計止于升而圭撮不計焉銀以兩計止於分而絲忽不計焉吏書防
細弊冊籍不得不詳君子識大體史志惟撮其要
屯田論屯田軍士之所天也欲全軍伍先理屯田兼併于豪強私易于
富室其所由來者漸矣然必處之有術行之以漸正德五年遣京官清理
屯田意非不美所用非人急遽無漸釀成寕夏之變屯田遂廢不講嘉靖
七年河南屯田憲臣革私易歸本業亦優恤之善政也處置無方搆訟至
今未已何者勢所必至情不可強也譬如買賣奴婢之禁仁政所當先也
犯者日衆亂由所階治家如治國有為者治禺畆而有餘無為者易百畆
而不足田荒蕪而賦税何出此則典賣者勢之所必至也強奪富人納價
之田而歸之本主是以拂人情而訟繁興且如人孰不爱其子豈待君人
者之禁匪利其財亦資其養也又况懷慶屯田與東明雜處軍民異省會
訟動必經年而貧富俱困山西諸衞屯田于直隷州縣如其比者尚多若
兩省廵撫會文立為一定之法凡民買軍田軍買民田每畆歲輸銀五分
與本業主大約每畆三分在軍足以完兩税所餘二分足以備軍装在民
三分足以備粮馬所餘二分足以供雜差軍買軍田則兩税隨輕重完于
管業外二分以資軍装而近年所加地畆差銀一切革去若然則貧軍百
畆之田雖賣而歲得銀二兩以資行装田倍而所得亦倍之又何至于逃
哉雖有憲宦不在優免雖有災傷復其三不復其二此雖遷就之說然亦
足軍士省詞訟之要法也
河南懷慶府知府(臣)紀誡謹奏為地粮偏重懇乞通融以一税法以蘇
疲黎以光聖治事陛下惓惓無非以周天下之利弊而興革之甚盛
心也然政在宜民法貴通變使不審弊酌宜而徒沿迹以求通焉其何以
仰體陛下勵精圖治之萬一也哉(臣)備員守職待罪應朝例得據見聞
直言利弊臣不敢妄越特以事關民瘼之大者敬為陛下陳之思惟國
初定賦止㩀一時土地之荒熟起科初未嘗有所厚薄於其間也彼開封
汝寕歸德南陽等府先俱遭兵其時地荒故其粮頗少獨懷慶一府向未
蒙亂比其地方熟故其粮頗多粮之多少不過以地之多寡為率苟如此
其地如此其粮雖至今行之亦何有不可者但年久勢異而各府之荒蕪
皆盡開墾如西華縣志洪武二十四年在册地止一千九百九十四頃有
竒嘉靖十一年新丈地一萬九千七百七十頃有竒永城縣原地一千五
百三十頃有竒至嘉靖十一年新丈出二萬六千六百一十九頃有竒在
二縣如此在他縣可知是土地實增倍於其舊則粮宜增而不增而顧以
其粮分洒之此輕者益見其輕也至於懷慶北枕行山南環黃河中流丹
沁年年衝壓則膏腴變為鹹荒者不下百十餘頃又且有封藩各墳址之
問占足以粮有包空之說而人之迯者相継先河内縣原編戶一百二十
餘里今併為八十三里修武縣原編戶六十里今併為二十九里凡他縣
亦皆類是人迯而地漸荒則土地已非其舊夫粮宜减而不减而復以其
粮包賠之此重者益重無怪乎懷慶之民日困征輸而卒無以自安也臣
奉命守兹土入其境見其民心竊恫焉隨㩀河内等六縣民楊光張相
等連名告乞俯念地粮偏累曲賜多方均减以延餘民等事因詢其故乃
查河南總賦文册懷慶一府共地四萬二千八百八十九頃該粮三十三
萬六百二十石如歸德府七萬四百餘頃止徵粮六萬七千六百七十餘
石計其地懷慶不及開封等各府十之一二而其粮多不止於十數倍况
懷慶之地每二百四十步為畆每畆徵粮一斗少亦不下八升五合其他
各府之地每四百八十步為畆每畆徵粮二三合多不過一升甚者有數
畆之地而無一撮之粮以一役之微而免數畆之税是懷慶一畆之地足
當各府三四十畆之税懷慶不免有徵賦包賠之苦而在各府乃得以恣
飛詭影射之奸于此使不有以通融之則苦樂不均而懷慶偏重之累將
何時已乎伏望陛下俯察臣言勅令戶部弔查黃册與河南總會文册
一一對閱各府原地若干原粮若干今增地若干該粮若干復查懷慶是
否衝壓有無開占該餘若干公視八府為一體惟計畆均粮可增則增可
减則减當統一之日立畫一之法則在在皆得以蒙其均平之澤也若開
封等各府猶堅忍偏護不肯一體通融必不得已姑先調停如粮數雖同
而起運存留有輕重之互異起運雖同而本色折色有省費之不倫即于
派粮之日酌量輕重定為規則將本府准改存留粮七分起運粮三分算
每地一畆仍改重粮二升三合四勺輕粮五升四合六勺較之他府雖猶
重數倍比之往年則略輕二升所謂寬一分則民受一分之賜矣若小灘
兊軍比之别項起運錢粮又為獨重或將此項重粮通行除免或量免一
半另改起運折色錢粮以充其數夫兑軍改而為折色則本色之費用可
輕起運改而為存留則輸納之艱勞可免雖不能通融均洒于一省之中
而救偏𥙷弊亦得以减重從輕于一省之内孑遺之民有更生之望而守
土待罪之官亦得以勉修職業也惟陛下留神臣愚幸甚生民幸甚為
此除具本外臣無任瞻天仰聖激切屏營之至
河内縣志驛傳按驛所恊濟之規起于萬曆二年驛傳道某公所議在
立法之初不免嘖有煩言遵行洎今沿而未革動以舊規二字諉之而其
中有大不便者如河内一邑路衝民貧固所宜濟覃懷驛則有汝州西華
㐮城臨穎密縣驢二十三頭矣河内逓運所則有濟源牛八隻半矣查本
縣驛傳銀内則又有恊濟開封郭店驛銀一百一十兩彰德安陽所銀㭍
百二十兩夫濟者以彼有餘益此不足之謂也業已望濟于人而復濟乎
人于義何居且各縣相距近則二三百里遠亦不下六七百里轉觧既多
躭延而有司之催徵者則又以起運為急以站銀為緩尺一關提弁髦視
之而此中軒輶一至包賠應付稱貸出息種種苦累有不可勝言者額銀
未到之先已為冨家之二月絲而五月榖矣如之何不貧困而逃亡者衆
也萬曆十八年按臺毛公在題奏驛逓銀兩先儘本府所屬徵派如本處
有餘方許恊濟鄰近驛逓不得議及隔遠地方其于前弊盖洞燭之至於
浙江水程無驛派令恊濟河南等處覃懷驛有馬十三疋名曰南馬其觧
支之期難于同省十倍布政司坐委宣武衞百戶守候催提動經歲月曾
經按臺會議以中省應觧京班柴薪抵南馬工食數略相當而以浙江恊
濟之銀同起運錢粮徑觧兵部在浙中不得仍前視恊濟為不急之務以
容拖欠而本驛赴領于布政司亦不至令關提者䟦涉于數千里之遥應
役者待命于三五年之後也事雖未行其法殊便儻執舊規而無變計恐
將來之累有不可勝言者矣
武陟縣志李日茂曰邑有黃河經其南沁河繞其北通舟楫便商賈可
不謂百姓之利哉顧黃性善崩淤而沁易衝決邑當其下流倏忽巨浸化
為桑田膏腴變為沙坵有粮無地有地者反無粮疆埸易淆強弱相吞貭
成者無虛日奸民乘之又往往虛除實粮而盗種退灘空閑地者若固有
之因是旋丈旋除曾無一定之額粮日增而地日减吏書得以執其權誠
古今一大害也盖由官遷轉無常眎如傳舍弊孔難以悉窺或貪除粮之
美名惜革奸之實力故日甚耳近奉文清丈築堆植樹計長久也由此而
督修不廢執簿驗區即有坍塌沙壓可以處𥙷而亦不至于虛除庶額地
不失而民不偏苦矣此本邑第一事特詳之又曰沁之由來詢之士民皆
謂往歲溢而不决故不隄防所以十五年開决入衞創及藩府上持
簡科臣督治維時當事者日夜焦勞調集懷衞十縣人夫䟽濬堤塞費金
巨萬歲且飢饉百姓骨立梢草夫役之供㓶脂剜膏猶不克辦乃秋水時
發沿河堤&KR0309;春築秋防而官民始多事矣懷衞諸邑可不恊力防守哉或
議石堤頋沁岸沙多泥少最易傾䧟惟豫物料覓老土&KR1032;埽築堤則鑿鑿
乎不可易矣邑地多沙易于植柳近經清丈曠田昭如苟相継種植十年
之後不患無料而民可息肩矣
懷慶府志藩封
論曰酌古凖今立法者本乎上體情盡變行法者存乎人近制宗藩條
例至詳至備矣立法之始而宗室猶稱不足以行法者之未善而不
能體乎人情也前此有司支給不時以致貧難宗室踰年先賣亦如
貧民二月賣新絲所得不及其半雖有善處者亦不過為豪民繼富耳
請改歲支為月支而月不過五蓋以聚多則昜蕩分少則易節無期則
難待有期則可計日也若三科定賦先計封域月支所有歲𥙷所缺民
不加賦而宗室自無不足矣此百世之活法也河南藩封七處其六
處本土存留米麥足以供用惟開封所入不足以給所出計開封與舊
屬歸德四十三州縣夏秋糧幾八十萬𧺫運幾三十萬存留幾五十萬
内除鈞州三萬六千五百石以供徽府宗室及官吏師生之用餘四
十六萬以六萬為歲徵脫欠及别貯之數其官吏師生一科歲用不過
五萬再以五萬𥙷四衛軍伍屯糧之不足尚餘三十萬以供藩府分
作十二月每月二萬五千石上自郡王下及庶人各計其定分足十
分則皆十分足五分則皆五分大約中尉月得實米三石銀一兩折三
石以供薪𬞞將軍以八王以十是為月支所有外六府惟彰德無餘
其五府藩封科計足本府運其有餘以𥙷周藩之不足是為歲𥙷所
缺又今稅糧一切折銀若起運地遠猶可也存留折銀不過為官省收
盤大戶省搬運耳殊不思民田産粟不産金未免以粟易金宗室及
官吏軍士食粟不食金未免以金易粟此納者支者皆稱困也若别府
折銀本府徵米雖中尉亦月支實米三五石又何有不足哉
懷慶府志京邊戍役論承平日久人耻為軍強壯富室家居而老弱
貧人應役四方征調臨期揀選夫弱中選強安得其強與其臨期選征調
之軍于京營孰若先時選應役之軍于衞所衞所選軍先比其年年齊則
比力力齊則比家比年者二十以上五十以下也比力者力有強弱兼之
藝有短長也比家者業有貧富兼之兄弟有多寡也若夫作其氣而不靡
則略舉漢家人賜一級之法使正軍不與凡民齊除去中唐主將困辱占
役等之奴隷之弊操演之餘一切雜役悉除所可慮者監司既不親細事
守令又不逹軍情不過取具册籍于衞所而衞官夤緣之弊一番選又生
一番害此則原設清軍屯田與各道守廵官嚴法而善察本兵授之以成
規可也昔魏選武卒衣三屬之甲操十二石之弩贏三日之粮日中而趨
百里式事軍士支粮自負為顧人减其十一今亦不湏别較
但依旗牌入倉如伍按隊齊給弗勝弗得匪人連坐選之精則自無委靡
之習待之厚又有以作其敵愾之氣未著伍而兵已強矣我朝軍伍之
制每軍百名統之以百戶千名統之以正副千戶五千六百統之以指揮
七員漸增至二十餘員使在衞則為管軍之官征操則為領軍之將豈使
之食厚禄安坐于家而付軍士于他人置征戍于罔聞哉今外衞指揮千
百戶勤事京邊者十一安坐衞所者十九是以營操之官已非在衞之官
一旦出征推選將官又非營操之官倉卒數易軍不識將將不識軍豈兵
法晝戰目相視夜戰聲相聞之術乎豈一體相待如身之運臂臂之運指
者乎夫軍不離將人人所知軍既分為春秋兩班設官將欲何為乃不與
偕行請如舊例每衞五所分定春秋京邊四班且如前後二所春操即二
所之千百戶盡數與俱而指揮都指揮中分其半左右中三所秋操即三
所之千百戶盡數與俱而指揮都指揮亦中分其半營操得人在比試覈
真之後自後弓馬噐械閑熟者即𬋩營𬋩隊其不能者照今京營事例編
作什伍常班管千軍者即回衞管衞印者也管隊者即回衞分衞事管所
印者也常班者即回衞閑住者也患病緣事即以舍人𥙷伍在京一班脱
伍即在衞一歲不得支俸懲勸之道激勵之方在是矣此皆軍官本等職
分不容假借不愈于今日撫按官推選軍政別途訪求乎軍有缺伍即責
問原來之官不愈于今日在營缺伍始申于部部行都司都司行衞所比
秋班將至而春班九轉移文猶未周乎
曲洧新聞虎牢關在汜水縣西其東近滎陽皆坦夷道入境地漸高峻至縣
城下突起一山如萬斛出西郭則亂嶺紛糾一道迂回其間斷而復續使一
天荷戈而立百人自廢信乎爲雒陽之門戶矣
雒陽西至新安道路平曠自新安西至潼關殆四百里重岡曡阜連綿不絶終
日走硤中亡方軌列騎處其間硤石及靈寳闅鄉間尤爲險要古之崤函在此眞
所謂百二重關也周在東不能西禦秦唐在西不能東禦祿山悲夫
邵氏聞見錄洛中形勢郟鄏山在西邙山在北成臯在東以接嵩闕塞直其
南屬女八連荆華至終南山洛水來自西南伊水來自南右澗水左瀍水隋文
帝登邙山對闕塞而歎曰眞天闕也今之洛城也周公所卜在其西北郟鄏二
山相屬定鼎於郟鄏是也前臨澗洛二水故曰穀洛鬭將毁王宫也洛誥曰我
又卜&KR2838;水東亦惟洛食東漢洛陽是也在今洛城之東十八里跨洛水前直轘
轅北屬邙山極平遠西晉後魏皆都焉晉又築金墉城在其西北其山川秀潤
有餘形勢雄壯差不逮長安長安東崤華函東南荆革以屬終南山西南太白
雞足山又西秦隴岐山北梁山東北雷首中條山與平陽諸山相屬涇渭滻澧
滈澇潏之水在其後前左右以入於河故堯都平陽舜都蒲坂周都岐山文王
都豐武王都鎬秦初建國於秦後遷岐山之陽今寳雞是也穆公羽陽宫故基
三良墓尚存至始皇都咸陽跨渭水為阿房宫西漢都秦宫之東今未央長樂
章臺諸宫城闕尚存隋文帝初都漢宫後遷稍東枕龍首渠山築長安新城制
街北天津引龍一橋之南東至羅門伊水一支正北入城又一支東南入城皆
北行分諸園復合一渠田長夏門以東以北至羅門皆入于漕河所以洛中公卿
庶士園宅多有水竹花木之勝元豐初開清汴禁伊洛水入城諸園為廢花不皆
枯死故都形勢遂减四年文潞留公守以漕河故道湮塞復引伊洛水入城入
漕河至偃師與伊洛匯以通漕運隷白波輦運司詔可之自是由洛舟行河至
京師公私便之洛城園圃復盛公作亭河上榜曰漕河新亭元祐間公還政
歸第以几杖罇俎臨是亭士女從公遊洛馬
雒陽故宫承光宫(竇后殯梁貴人於此)洪範宫(宣帝柳后居此)南宫(在縣東北廿五里故洛陽城中在秦)
(時已有南北宫漢高帝五年二月西都洛陽五月置酒南宫問群臣吾所以有天下能用三傑亡年上從複道見諸將偶語用張良計封雍齒用更始馬奔触)
(北宫鐵柱門至光武幸南宫却非殿遂定都焉盖自高帝迄于王莾南北宫武庫皆未嘗廢秦雖都關中猶倣東周之制建宮闕於洛陽按蔡質漢儀曰南宫)
(至北宫中央作大屋複道左右十步一衞兩宫相去七里)永安宫(獻帝皇太后居此)通天宫(鑄九鼎處)永樂宫
(靈帝母居以)青龍宫(置九鼎處)建康宫(漢宫名)長信宫濯龍宫(漢威帝宫)邯郸宫
長秋宫德陽宫東平宫胡桃宫(以上四宫后宫)桐宫(和帝隂后居此)長楽宫池
陽宫飛龍宫含章宫建禮宫廣懷宫明禮宫司馬宫閶闔宫
西華宫雲龍宫(以上俱漢宫)太初宫(在古皇城北光宅元年建)望春宫凌波宫
羽宫(俱在禁苑中)洛陽宫合壁宫(洛水支渠榖洛水會故名)翠微宫冷泉宫高山宫
龍鱗宫明德宫月城宫青城宫萬象神宫(大夀等年武后常享此宫)太極宫
弘義宫太安宫通義宫躍龍宫慶善宫太和宫大明宫蓬
萊宫含元宫迎仙宫(東之斬張易之昌宗扵此廡下)玉華宫九成宫萬年宫奉
天宫三陽宫(武后幸此)興泰宫上陽宫(一名西宫麟德二年建臨南臨洛水西距穀水東即宫城北連禁苑宫内)
(西距榖水東即宫城北連禁苑宫内正門正殿皆東向提象正殿日觀風其内别殿亭觀九所虹梁跨穀行幸往来天寳五載以後貴妃專寵後宫人無復近)
(幸矣六宫有美色者輒置别所上陽是其一也後武后失寵亦居此)興慶宫華清宫温泉宫仁智宫
萬全宫紫桂宫飛龍宫望賢宫九曲宫魚藻宫新沼宫咸宜
宫積翠宫青女宫芳桂宫積善宫金城宫(以上俱唐宫)建昌宫
上關宫正陽宫(周主約司馬消難女為正陽宫后)興聖宫(莊宗即位扵魏州以子断継岌苗宇居此)武成宫
(以上俱五代宫)永安宫(文帝獨孤后宫)顯仁宫(焬帝宫也南接皂溝北跨洛濱發江南五嶺竒材異石及海内竒木異草珍禽異獸)
(以實其中)天經宫(大業元年建四時致祭高祖)避暑宫飛仙宫(煬帝建以上俱隋宫)故殿嘉德殿(孝仁)
(后所居)玉堂殿(中光初建)崇德殿章德殿承福殿千秋殿温明殿萬
歲殿宣明殿黃龍殿和懽殿華光殿(劉寬楊賜侍講於此)含德殿章臺殿
崇元殿天禄殿却非殿(光武建武元年車駕入洛陽幸南宫却非殿遂定都焉)温飾殿迎春
殿夀安殿永寕殿樂成殿靈臺殿北閤殿嘉福殿(文帝崩此)陽安
殿長秋殿德陽殿(桓帝時有蛇見此)宣德殿(梁氏寝疾于此以上俱漢殿)顯陽殿(明帝后止殿)
觀德殿大極殿(明帝建在南宫)昭陽殿九龍殿芙蓉殿九華殿建始殿
(文帝建于此朝群臣近濯龍祠)式乹殿(魏主為諸僧及朝臣講維摩經于此)崇華殿(青龍二年建以上魏殿)百福殿
睴章殿景福殿崇賢殿明光殿(尔朱榮見帝于此)聽政殿(以上六殿晉殿)建德
殿(後趙石勒擬太極殿建遣從事中郎任汪工匠五千人採木)乹陽殿(東都正殿)脩文殿(貯書之所)觀文殿(以上隋殿)
洛城殿(載初元年武后策問貢士於此殿試貢士自此始也)麗春殿觀風殿麟趾殿(在御内)武
成殿(光宅元年甲子武后御此殿皇帝帥王分以下上尊號)紫宸殿(内朝也在乹元殿後自卯太后臨軒之後常御此殿)甘
露殿成象殿永寕殿崇勲殿(昭宗時以洛陽宫前為貞觀殿後為崇勳殿)貞觀殿(高帝崩此)
集賢殿搖光殿同明殿(在億歲殿西中宗常御此以見群臣)億歲殿(在集賢之西)芬芳殿
嘉豫殿(妃朝太后于此)乹元殿(玄宗開元五年幸東都將行大享之禮以武太后所修明堂有乖典制遂圻依舊造乹元殿每臨御依正)
(殿元日冬至於此受朝賀)天興殿文明殿垂拱殿廣夀殿天和殿崇微殿
思政殿延春殿武德殿長生殿(武后寢疾于此時張柬之斬易之昌宗進逼于此殿)金鑾殿
夀昌殿玉華殿長夀殿德昌殿(在洛陽宫西門内)乹陽殿(在洛陽宫中)嘉興殿
含樞殿(在三陽宫)射殿講武殿長春殿散甲殿光明殿(俱在太内開寶年修)
流杯殿弘徽殿(在麗春臺北有東西廊南有亭子作渠九曲以上俱唐殿)文明殿(梁開明元年改貞觀殿為文明殿盖洛陽)
(宫外殿也)金鑿殿(梁乹化元年以敬翔為大學士)中興殿(唐莊宗同光二年改崇勳殿為中興殿)正武殿(周主於壬)
(午大醮于此以上五代殿)神御殿(宋景德四年車駕朝陵因幸西京癸西詔以太祖誕生之地建為應天院中置此殿圖繪聖容)
興先殿(太祖殿)帝華殿(太宗殿)昭考殿(真宗殿俱慶曆中建置)三聖殿(在齋宫即上三宗也以上)
(宋殿)故闕朱雀闕蒼龍闕元武闕白虎闕象魏關(東京賦云建象魏之兩觀旌六興之舊章)
(文選注云立兩觀者欲表明六典舊章之法以垂於象魏)凌霄闕(魏明帝建)閶闔關(西京記東都城有閶闔闕在映日堂東隔城之)
(上關北及南皆有觀象臺唐所置也)故署嘉德署丙署(俱漢署)故楼周侯楼(在古洛陽城周公所制城上百步有)
(一楼)慶雲楼伺星楼鳳凰楼鳷鵲楼儀鳳楼翔鳳楼(俱晉楼)洛城
南楼(皇城之内西南曰洛城門門内即洛城樓中宗嘗御此楼)則天楼(則大門楼也武后曾御此以赦天下)浴日楼(在上陽宫)
(内)廣達楼(在御内)太清楼紫陽楼日楼月楼(俱開寶年修)龍門驛楼(以上)
(唐楼)五鳳楼(後梁太祖即位羅紹威取魏良材為之)崇虛楼(元魏建于禁中齋戒則居之)故閤仁夀閤(漢武帝篤)
(好文雅明帝継軌尤重經述四方鴻生鉅儒負囊而至石渠蘭室弥以充積又以東觀及仁夀閤新集書命枝書郎班固傳毅等掌管)金光閤
崇禮閤(晉惠帝)文威閤青陽閤朱明閤承休閤安樂閤白藏閤
顯仁閣崇明閤章德閤飛雲閤安性閤長安閤鳳閤(光宅元年武后)
(改置)延夀閤右通閤廣内閤秘書閤麒麟閤石渠閤天禄閤(七閤)
(在洛陽南室)尊賢閤(以上俱隋唐閤)故臺周公臺(在縣東周公輔成王朝會諸候之所隋末李密㩀金墉築寝室扵此臺之)
(後)雪臺(周家所造以貯圖書珍玩)誃臺(周景王築)逃責臺(周赧王雖居天子之位為諸侯所侵與庶人無異乃止臺一逃)
(避因名以上周臺)觀象臺(漢築於東都)雲臺(在水南呆漢明帝圖畫二十八功臣於此)凌雲臺(在舊寕陽門外)
(魏文帝築高二十丈登之可見孟津臺上楼觀極精巧)闘鷄臺(魏都洛陽明帝築闘雞臺趙王石虎以芥羽&KR0238;砂闘雞于此)九華
臺(黃初七年壬子駕還洛陽三月築此臺)靈臺(高三丈在平昌門外南明堂北有靈臺)闘冨臺(晉石崇王凱闘冨于此故名)
鹿苑臺閱武臺含章臺麗春臺麗日臺麗青臺建楽臺日
輪臺雲光臺黃龍臺千秋臺萬歲臺(以上俱隋臺)燒經臺(在白馬寺前)凉
臺(裴度綠野堂)黃臺(唐太子有黃臺種瓜詩)宿羽臺(武后宴此)飲酒臺(唐秦王築李密曾飲酒于此故名)
龍虎臺(李密築此二臺以閱武故名)文昌臺肅政臺鸞臺麟臺(光宅元年武后改置以上唐臺)
故亭都亭(張綱埋輪處)冨夀亭(縣北三十七里明帝顯節陵葬此)臨平亭士卿亭(馮異引軍渡河與勃)
(戰于此)凌雲亭凝碧亭平亭(縣東北四十里原陵葬此)宣德亭(近郊地光武立郊兆於此)平城
門亭上西門亭上東門亭夏門亭小苑門亭雍門亭廣陽門亭
開陽門亭耗門亭津陽門亭榖門亭中東門亭(以上俱漢亭)含蓮亭
芬芳亭芙蓉亭夕陽亭(晉賈充出鎮百依餞送此日西士六&KR1546;)曜亭(在御内)神和亭舍
象亭(開元中拜張從等為學士于此亭)故堂明堂(漢中元元年建唐武后重修)玉堂(在洛陽南宫漢靈帝脩建)萬
年堂(漢孝文帝文明太后乃於永固陵東北十餘里營長夀宫遂有終為瞻望之至及遷洛陽乃自表瀍西以為山陵之所而方山虛宫號曰萬年堂)
萬金堂(漢靈帝中平二年造於西園)纂食堂(在縣西南即長夀宫以上漢堂)天堂(唐於明堂北築此五級以瞻天象)
螽斯堂休徵堂延壽堂仁夀堂緩𥙷堂含芳堂樂日堂椒
華堂芳音堂顯成堂承光堂五福堂嘉寕堂尭母堂永光堂
(以上十五堂俱在晉宫中)光極堂茅茨堂長夀堂宣極堂星槎堂清徽堂
凝間堂華休堂九華堂雲毋堂(以上十堂俱在後魏宫中)故園憲園(在縣東北冲帝母虞美人)
(拜憲園貴人)敬園(漢安帝祖母朱貴人園)逍遥園(後漢園)濯龍園(初名芳林苑東漢時制)廣成園
(漢順帝永和中曾幸此)石初園(魏明帝宫中園)平樂園(漢魏平樂觀之地即今城東平樂保是也)西林園(元魏主朝)
(太后于此文武侍坐酒酣迭舞)春王園(晉名園也)華林園(晉武帝泰始四年二月幸華林園與群臣宴賦詩洛陽圖經曰華林園在)
(城内東北隅魏明帝𧺫名芳林園齊王芳改為華林)藥園(在宜人坊唐有太常藥園)榆柳園(亦日西御與獅子園相對)新御
園(在崇德坊)冨春園(在城東唐元白題咏于此)獅子園(謂之東御園在脩行坊)太平公主園(在積善坊)
會節園(在會節坊開寳中車駕在西京幸此景德初命帥臣内聀飲射於此園)故池上林池鴻池(上林在縣東鴻池在)
(縣西二池俱漢建初詔閒)九龍池灵芝池御龍池白石池濯龍池(以上五池俱東漢間)
天閠池(黃初五年鑿)鴻鴈池流化池九州池九江池(在仁智殿之南居地十頃水深丈餘魚鳥)
(翔集花卉羅植)漢汜池(明帝鑿種芙蓉于中)碧海池元武池流觴池鴈池神泉池
旋鴈池天泉池流杯池香泉池隂流池鳴鶴池天渊池(黃初五年)
(穿有文帝九華叢殿)洗頭池(在清微堂外以上魏池)舍利池都亭池芙蓉池潜靈地
綠陂池(以上五池西晉池)凝碧池芳夏池九曲池上林池放生池(在時泰坊)
櫻桃池(在李仍叔園内)積翠池(太宗曾宴群臣以隋為戒)陂池(水經注曰東西千步南北一千步以上隋唐池)故
橋伊橋(伊洛水溢壊此橋)冨平津橋(在洛北晉杜元凱所立)石橋(魏建在縣城東廣莫門外後唐明宗曾於此諭將)
野坂橋(魏太宗南平孟津命杜預編次大船作橋以濟六軍)天津橋(在縣南洛水上隋焬帝使宇文愷营東都成用大䌫維舟以鉄鎻鈎)
(連南北夾路對起四橋為日月表勝之象以象天河故曰天津唐貞觀十四年更令石工累方石為脚宋建隆二年四月西京留守向拱脩天津橋咸甃石為)
(脚高數丈銳其前以䟽水勢石縫以鉄鼓絡之詔褒美即邵子聞鵑處宋禮部員外郎謝祥撰記歲久碑字剥落不可讀碑移府學&KR0905;星門内)金橋
(唐吳融金橋感㒷詩)望僊橋(在通濟坊)午橋(在定鼎門外唐裴晉公庄也)中橋利涉橋(二橋唐咸亨三年建)
(俱在天津橋東上元初司農卿韋機移中橋扵安象坊向長夏門)永濟橋(近天津橋唐神龍初六月大水壞此橋)通遠橋
(俱在時雍坊)七里橋鎮國橋(唐端拱三年洛水溢壊此二橋)橋(唐白居易與客十五人曾遊晏扵此)
黃道橋榖水橋分洛橋重津橋(宋政和四年宋䁀奏西京端門前考唐洛陽圖籍舊有四橋曰穀水曰黃道在)
(天津橋之北曰重津在南並為䟽導洛水又橋之西十里有石堰曰分洛橋自唐以来引水為渠東南入伊)洛陽橋(架洛水上)故苑
萆茥苑靈昆苑(漢灵帝光和二年作二苑苑惟萆茥苑有二一則東周一千五百步中有魚梁一在西周一千二百步俱在宣平門外)
高望苑芳林苑長利苑陽德苑漢平苑廣成苑萬歲苑始
昌苑顯陽苑濯龍苑上林苑(漢質帝較獵于此)鴻德苑平樂苑(以上俱漢苑)
鹿子苑桑梓苑(俱魏苑)會通苑河西苑芳華苑(大業間置)西苑(隋大業元年建距上)
(陽宫七里苑墻周廻二十六里北距邙山西至孝水南帶洛水支渠穀洛二水會於其間故自苑引之為渠以連于河上好以月夜從宫女數千騎遊苑中作)
(清夜遊曲於馬上奏之)禁苑(在皇都之西北距北邙西至孝水伊洛水支渠二水會扵其間周廻一百二十六里中有一宫南京記東都苑隋曰)
(會通苑又改名芳萃神苑周迴一百一十大里東面七里南面三十九里西面五十里北面二十四里)故門宣鼎門(帝王世紀曰周成王)
(定鼎郟鄏其南門名定鼎盖九鼎所從入也餘門無考)平城門(午洛陽南宫城南門也蔡邕曰平城正陽之門與宫相連邡𣏌法駕所從出者)
上西門(戊)雍門(酉)廣陽門(甲)津陽門(未)中東門(丑)上東門(寅)小
苑門(卯)開陽門(巳)耗門(辰)榖門(子)夏門(亥以上洛陽城十二門名)鴻都門(靈帝時門)
(蔡邕立石經于此門外)顯福門(即明福門避中宗諱改顯)宜利門神龍門宣平門司馬門
濯龍門飛兔門含章門敬法門廣德門明禮門望鍾門神
仙門含德門建禮門却非門會福門萬春門千秋門神獸門
銅龍門金馬門止車門南端門白虎門蒼龍門春興門長
秋門威興門金音門泰夏門閶闔門西華門東華門丙福門
丙舍門永巷門金牙門不老門章臺門元武門南掖門朔
平門南端門(闕南方正門)應天門(中南門)崇賢門(東門)金遹門(西門)盛饌門
神處門(德陽殿西門)九龍門(嘉德殿門)廣義門神虎門雲龍門(以上三門洛陽宫門)金
商門宜春門青瑣門(王允傳吕布駐馬青瑣門外以上俱東漢宫殿楼閣上門名)津門(城西門)建城
門寕陽門永樂門喜德門盛化門青瑣門鴻都門承明門(健始)
(殿南門朝群臣處陳思王詩謁帝承明廬是也)雲龍門(以上三国魏都洛門名)建春門東陽門(惠帝敗牽秀扵此)
清明門(東門)廣陽門(西面苐一門)西明門閶闔門(西門)開陽門津陽門
宣陽門(南門)大夏門廣莫門(北門)平昌門(以上十二城門名)千秋門神武門(宫西)
(門)上東門(宫東門惠帝幸此以上西晉都洛門名)建春門東陽門清陽門開陽門
門重華門義和門大業門永巷門永安門莊敬門宣和門
昇得門荣元門綠波門交泰門隆業門觀文門正義門麗日
門宣道門至静門嘉蘭門通善門龍光門明華門雕綺門
嘉猷門芳輝門花光門含光門温玉門繁露門花梁門儀鵉
門芳音門重壁門光華門懷芳門壁月門文綺門輝景門
臨華門和義門太和門重光門安寕門承福門嘉豫門上陽
門望春門遊義門禦寒門進食門進馬門和春門春華門
懷風門景陽門白虎門圓壁門䂀儀門明福門脩文門方諸
門成象門廣陽門金光門顯陽門含嘉門興教門(以上宮殿楼閣等各皆隋)
(焬帝都洛門名)建春門永通門上東門(東門)麗景門宣曜門(西門)定䁀門
長夏門厚載門(南門)安喜門徽安門(北門五十以上東都城門周二里九十六步)雲龍門
神虎門端門(皇城正門)九龍門順天門承天門則天門昭陽門雲
霞門金華門神龍門光順門元英門南風門嘉禮門東光門
弘禮門嘉福門重光門宣明門弘教門崇教門元化門興
安門雲昭門芳林門日華門月華門通乹門望先門延喜門
宣仁門重明門長樂門光範門乹化門宣政門敷政門延
福門萬夀門興善門含章門膺福門金清門延義門金銮門
千秋門延和門章善門安上門門遠門延興門金明門春
明門明德門啔夏門玄武門(在北闕外薛思行等暫中宗至此誅二張以副衆望)安花門通
化門金光門延平門朱雀門光化門廣運門永春門永安門
嘉德門恭德門安仁門歸仁門納義門太極門元武門安
禮門元德門通明門嘉猷門延明門永福門嘉善門丹鳳門
奉化門延政門建安門興福門應天門興教門光政門明
福門崇賢門(東都皇城南面三門中曰應天左曰興教右曰光政光政之北曰明福明福之西崇賢其内曰集賢殿集賢之東日億歲殿)
觀預門崇明門含曜門昭訓門紫宸門昭慶門太和門嘉
預門安門春門會昌門運門提象門星躔門觀風門
垂豫門上陽門望春門延秋門靈光門籠煙門靈溪門朝
陽門靈圃門望各門賓曜門承福門含嘉門宿章門安福門
景福門乹元門德昌門延慶門(龍朔元年帝晏群臣外俱于此)韶華門拱星門
(以上皇城宫殿門皇城周十八里三百五十步皆武后都洛門名)延喜門承福門(以上後唐都洛門名)啔明門
光政門(以上後周都洛門名)故室温室舒凉室清暑室冰室延凉室(以上漢室)含
章室(晉室)故觀鼎觀(在洛水上即成王定䁀處)平樂觀(漢靈帝大發四方兵講武於此觀)承禄觀(王慶居之)
承風觀增善觀千秋觀鴻池觀泉城觀揚威觀石楼觀(以上七觀)
(在南宫俱漢觀)凌霄觀(明帝作)都昌觀百尺觀緫章觀翔風觀崇文觀
廣望觀閬風觀臨商觀高楼觀承雲觀(以上俱魏觀都水使者陳熙造)
嵩縣志食貨
花實之毛金石之品鱗介飛走蠕動之屬與隣邑同惟稲視他邑為多
然稲滋於水水資於伊伊能滋稲亦能决田雨澇水溢由山走川勢如
建瓴潰蕩圡肉掬為沙石數年以來田曰損稲日寡而民有逋賦冤矣
則夫障岸堙决損高下䟽支分勢取賈魯之三策而酌用之使水不為
災亦司土者責也至語山川之産則冶金之礦為利實巨南召内鄕盧
氏永寕與嵩同之無事則封塞廵防取民守之一有竊發則徵調攻伐
取民用之礦之為民害也奚啻悍倭驕虜之優攘哉盖嘗論其治之之
法有二曰塞與開而已務塞之道者嚴保甲申儆守據要害禁爐冶緝
供給移粟移民之近礦洞者此塞之之術也務開之道者請命於上厲
禁乎下約隣封守分地估民取之而令廉能主之此開之之術也就二
者而論之則淺宜開深宜塞冶金寡宜塞多宜開盖礦入既深則鑿石
成洞曲折之間動數十百丈使含煙實土於一窟之中即有竊伐非假
旬日之力雖衆無所用之其塞之也固宜惟夫其初露也淺在土石沙
礫之際彼取之者既無錐鑿之艱而我又不得施其封塞之計且當崇
山峻嶺之問風雨晝夜之晦明林莽豺虎之出入此彼亡命者之所樂
聚而我防禦者之所易奪也即使守之然抑豈能以持久哉故塞不如
開冶金寡則竊者衆費而薄入利小而害大人不樂取之矣故塞之易
冶金多廣者日千貫次者日百貫時刻穵鑿則丐子暴冨人人將甘心
焉譬之聚腥在几則群蝇攻之撲之則去撲己即來以是務塞與撲蝇
同矣勢非官造公採穵之既深取之既竭而其害不止也故又宜開䆒
而言之塞則治其標開則攻其夲塞則資盗開則資公塞則免禍於暫
而終有害於民開則上利乎國而下亦利乎民矣
南陽府志田賦
論曰占田於民則入賦於君制也三代以上賦民之法最善遠莫尋矣
降而唐世有租庸調法猶為近古我國朝多用之者則有租有戶則
有調今之稅糧是已有身則有庸今之均徭是已祖宗二百年來率
用未聞不便近因均徭告困更以一條鞭徵焉夫役之一年休之九年
成法於民甚佚民猶至困豈誠困在分年甲哉弊在甲分有貧富丁産
有厚薄優免有重復人戶有&KR1169;避而後財力有詘爾里必十甲甲必十
戶其初貧冨豈大懸者惟優免為數則有不齊又有射利之徒各家占
籍以重免由是無免之家其役始重役重而力不支産必入於巨室巨
室得之復免而小民之役愈重中稍豪猾更擇輕所轉投之而存者遂
大困矣建議者不謂役之不均由前四弊而謂不均在分年甲廼類計
而年徵之弊非不稍革役非不稍均特無甲無徭無年無輸幾若昔人
所云一年強在城中也即有司盡無優里正盡無需鄕閭之民褁糧走
州邑伺輸納身亦有費况費不止乃身哉是均年之法殆不若均甲之
當也稅糧之科𧺫於地畆則猶守之成法而近又多告不均矣南陽部
中南召為甚成賦率以則壌南召雖磽瘠困何此極其至此極則豈盡
其墳埴步武間也豪右兼并而寄之外邦或假之屯蘌甚有與地貧民
不收其直而令代納倍糧身則藝無糧地名曰佃糧貧民不能給則必
棄捐鞠為茂草冨民或轉鬻則轉承襲終為閑原荒愈久愈不可耕愈
久愈不可考而國之額糧不可少斯追胥旁及取盈焉且相率敺之捐
瘠矣計無所出廼以丈地均之意豈不善顧主其亊者勢不能履畆而
覈必有托之乎人其人或怠於事或汨於利鮮一一肯以實告由是地
雖丈而糧終不均民且𧺫囂然訟上之人見其訟則為更丈丈至再三
版籍日繁稽察日難而奸蠧日廣且每每為公私擾淹起徵期今南召
稅糧不得派者垂二年矣與其徒勞若此孰與明為要束嚴為賞罰使
有土者各首其實而後官為覆覈逸且有成哉嗚呼均年之法時論方
尚之也均甲之事畏而莫行者也丈地之舉知不易而不得不為為之
且難其人者也然則祖宗畫一之&KR1169;易簡之政果終不可復哉果終
不可復哉
鄧州志鄧州三縣諸陂堰漢南陽太守召信臣杜詩相継經營
視他郡邑為盛自漢以來代有修廢國朝正德間知州程鵬清
理始復陂堰之舊嘉靖三十一年知州王道行重修三十三年夏
鉗盧陂旱三郎堰水决堤盡壊餘陂俱未耕穫民各赴當道告行
知州張僊勘議議曰&KR0726;至州思昔人之偉績為今時之不利因求
其故遍歷諸陂知鄧水利之大者無如鉗盧三即二處鉗盧昔引
刁河之水以灌田今河為連歲隂雨澎湃衝繫日就而下陂地為
九岡八湾之浮土所積日就而高河既不可引之於田惟築堤瀦
水盡堤之外彌望皆丈量有粮之地開退水渠於上則水為漲壅
普害於有根之地開退水渠於下則蓄水不多無𥙷於稼
民見害而不見利已有明徵三郎堰石以起堤門下亦
無硬石以安堤脚惟截河安樁壅築浮土豈能牢固况旁開水渠
以灌上陽中陽下陽之田一時雖能壅之使流然渠口亦非硬土
不壊就使能截正流必即衝壊渠口况鄧壌夾沙非徒易涸亦且
易衝無已則當昉閘河之制伐石築堤以柗板鋪脚則柗性得水
而耐久以巨石壓板則水頭着柗而不衝玉兩旁高用石護中惟
平開水門水大則任其中流水小則障之入田擇地之高而築堤
隨水之及而為田則非徒刁河之可陂鉗盧三郎之可田已也召
杜之業其在斯乎舍是惟欲平地築堤以防無源之水以土截河
而興必不可成之功又不如聽其種旱田之愈然民情難與慮始
而非財不能興工苟徒括之民是叢民怨也在宜民者相時量力
而行之知所以勞民而民不怨知所以處財而財不歉庶為有𥙷
云
汝陽志
汝水源出舞陽黑龍泉(下通黃龍泉入八里河)西平棠溪(源出龍泉)雲莊山諸澗溪(至儀)
(封店北)三水合流東逕西平縣西轉而北折而東南入澺(俗名洪河)一南行(今乾)
受僊女池水又南畱堰水自西注之
畱堰出儀封店逕其縣南大堰義亭又東逕重渠橋在朱李橋北入
汝
又南受五花澗水又南灈水自西注之(俗名石羊河)
灈水源出嵢峰垜受白羊淵及諸澗谿水東逕遂平北又東逕灈陽
城西轉而南受鬼灣河水東入汝
又南瀙水自西注之(俗名泥河)
瀙水源出舞陽西蘇寨山東南逕象河關又東南逕泌陽縣牛蹄寨
西受張橋鋪水北受石河水東過吴王塜文城栅逕遂平城南至狼
家口一東北過黃埠西轉而東入汝(俗名沙河今乾)一東南受傅家溝至姚
家灣入汝
又南黃酉河自西注之(一名練江河俗名李秀橋河)
黃酉河源出樂山𬗋花澗(一名猛虎澗)東逕駐馬店南過黃龍邨轉遇僊
祠南遶舊趙尚書墓後又東過董邨遶封趙尚書墓又東八里遶趙
尚書墓左受寨河水(俗名陡河)寨河源出樂山白龍泉東逕馬莊橋半截
塔東受鑼鼓河水北入黃酉河(鑼鼓河源出駐馬店南逕黃練鋪白馬將軍廟西北入寨河)黃酉
河北行逕斷濟橋西北受冷水河(冷水源同黃酉東分為二逕馬頭鋪又東入黃酉河)黃酉河
東逕李秀橋遶九座塔北轉而南折而東至城西北隅入汝(元那顔倴盞攻)
(金决練江即此)
汝合黃酉上下如玦如環如蛾眉數十餘折由城西遶北而東而南形
若垂瓠過柴潭始東南去三里受練水枝流七里受泥橋水又南英水
自西注之
英水源出朱家林南逕白馬橋轉而東逕石羊橋又東逕十二里橋
入汝(俗名半截河)
又南東受方良河又南溱水自西注之
溱水源出桐柏山東逕朗陵城南又東逕確山縣西又折而南(俗名吳寨)
(河)又東受吳衛河(吳衛河源出楽山受楊邨河又受三里河又受韓莊河入溱)溱水又東逕北宜
春城北南受淇河又東逕官莊西(俗名魚子河)又東北逕溱口店東入汝
(俗名沙河)
又東南逕平輿縣城南安成縣城北又東南入眞陽縣境受固城港塘
下河又寒凍東受秔陂港汶水(古稱汶口)又東南受滇水又東入息縣境受
澗頭港溪港曲吕港諸水又東北逕新蔡縣官津店北為三岔口澺水
自西北注之
澺水源出郾城周家坡逕西平東北受汝水東逕五滸營又東南逕
上蔡北又東南受泥河水逕朱滸東受杜溝水又東南入汝陽境北
馬常河自西注之(馬常河源出丘家坡逕金鄕鋪南過板橋店東入澺)澺水又南逕漢平輿故
城南又東南荆河自西注之荆河源出天中山西逕石羊橋滙為懸
瓠池遶城北堤外而東受穆家河(穆水源出黑龍潭遶城東北入荆)荆水又東至射
橋南入澺
又東北逕潁州艾亭南又東南逕固始縣朱臯鎮北入淮
水利論曰唐虞首闢水土禹軫溝洫周家瀦畜水防止水溝蕩水遂均
水列舍水澮瀉水以水殄艸以涉揚芟詳矣鄧晨鴻㕁陂四百里殷
饒它郡鮑昱方梁石洫歲省費三千餘萬金何敞鮦陽舊渠墾田三
萬頃召信臣開泉瀆𧺫提閼作均水約刻石田畔此四君者勲銘漢
鼎血食汝水皆以陂之力唐張柴陂宋高黃陂惜哉伯顔以渦截寕
汝愚蔡人蔡人因自愚此其罪豈但敗我濯龍哉帝殛之矣余尋繹
往牒指畫長老復陂策上堤汝策中闊汝策下陂復徐議故道上逹
汴洛下航吳越綰轂九州四方輻湊汝南一大都會乎勑修汝堤(永楽)
(八年)勑修陶陂等堰(弘治六年撫臺徐恪大參朱瑄)憲典具存則唯是待其人而後行
山堂考索夫自大江以北漢水之側三代之時列國數十楚人都於荆
州其在戰國最為強大外抗羣蠻内禦秦晉常以其兵横於天下計其
所都安肯用瘠鹵磽埆之地而自今自楚之北至於唐鄧汝潁陳蔡許
洛之間平田萬里農夫逃散不生五榖荆棘布野而地至肥饒原泉陂
澤之迹迤邐猶在其民不知水耕之利而長吏又不以為意一遇水旱
民乏菜茹往者因其流亾廢縣罷鎮者蓋往往是矣(潰民政)
汝州志張維新改折漕糧䟽略臣惟人君創法期扵宜民而已易曰
窮則變變則通通則久有味乎其言之也方今譚弊薮者則歸漕糧而
莫甚扵小灘尤莫苦扵大河以南邇年汝洛梁豫間水旱為灾冰雹示
異閭里成蕭條之景民萌起愁嘆之聲矧今漕弊若此非所謂變通時
哉臣先任山東冠縣知縣距小灘監兊衙門堇堇四十里而近感時抱
憤也久矣敢不以耳目所睹記列状上聞夫戶部每歲題差司官一
員駐劄小灘監兊東土中州兩省其在東土則收納本色出入水次固
無糴買輓運之累在州河北三府則本色居多交易甚少臣不敢輕議
惟開封河南歸德汝州相去小灘遠則千里有餘近亦不下五六百里
有河山之險無舟車之便大戶一抵小灘其害有不可勝言者盖河南
三府一州大戶約有二千餘名非官部運不可故各令府判領之而郡
邑之中又有佐貳部之其中廉介罕覯諸所費耗率皆以大戶為魚肉
此部觧之弊也大戶齎銀到灘必役歇家藉手斗戶節年歇斗之家獲
利得慣營求充役或父為歇家而子為斗行或兄為米戶而弟為店主
交通詐騙騰踴價值每米一石歇家明除牙用五分斗行三分仍巧立
大行市小行市之名裏討外討之說計所得約二萬餘金而大戶羈留
三月每名月費銀數兩計所得又一萬餘金即今元城縣歲派歇斗一
千餘名意何為哉詳察人情若欲罄大戶之囊而群然攫之者此歇斗
之弊也先年大戶買米取足民間米無糠碎價無賠𥙷比有龍斷奸販
視漕糧如竒貨以搀攪為慣術有濫收粗濕低米浮以乾潔而勒價者
有以水拌米而希圖出息者俟大戶擁至兑限迫期始串同厰歇主令
大戶增價糴買抵數塞責及查驗不堪損折箠楚大戶當之彼龍斷者
業已掉臂矣此插和之弊也語曰走兔在郊衆人逐之持金在市衆人
睨之志在利也大戶賠銀既多勢必揭債而小灘有力之家又開一揭
局每揭一兩償銀二兩以致大戶敗家蕩産鬻妻賣子者十戶而九此
放揭之弊也他如厰基之典賃蘆蓆之搜求人工之費用旗甲之盤剥
門吏皂快之需索諸弊難以縷數臣原籍汝州素號山澗荒凉之區而
近復凋瘵困弊之甚視編一漕糧大戶不啻痌&KR1539;乃身而穴居草食者
類皆思負癭而他避矣此臣之所目擊而心惻者即汝州而開封等三
府又可知矣臣愚為今之計有二一曰改納折色二曰互相代納臣扵
去年十二月見戶部一本為財賦歲入日少歲出日多亟賜集議為
請奉旨漕糧准酌量改折暫行一年臣思漕糧既可改折亦既暫行
一年矣而河南糴米之處不過三府一州漕糧之數不過二十萬石况
久罹重困民不堪命其改折獨可後乎且臣聞太倉貯粟陳陳紅腐京
軍類多不食賣扵酒保止得銀二三錢視小灘糴價减去四分之二是
民有重費而軍無實用也合無將開封等府汝州所屬每名大戶原徵
銀九錢五分只以八錢觧納京邊照例以五錢給散軍士每名扣留銀
三錢二十萬石可扣銀六萬兩至起剥銀又扣四千餘兩非直救中州
百萬生靈之害而亦大有禆於軍國之需此改納折色之當議也臣
又思大名一府距灘密邇陸運又便每歲本府粮草觧京邊者十六萬
有餘皆本地粟米所變之價也開封等處大戶收銀小灘買米皆大名
所出之米也合無責令大名府以自有之粟運納本色開封等處以大
戶所收之銀觧納折色倘大名一府不足再加扵附近景州所屬量擬
改納此則銀數足以相當而兩省各得其便此互相代納之當議也或
者曰改折所係重大代納嫌扵紛更臣則以為器久而不滌則垢絃久
而不調則亂河南河北皆皇上赤子本色折色皆小民膏脂識其弊
而調停之或暫改數年或問歲一改或斷行代納而兩利俱存如之何
不可也再照法令行於所轄則易而非其所轄則難小灘地方止大名
一村落耳而其住居民人非我統屬是以人不憚法惟利是趋每晝争
夜盗而無所忌惮查得小灘鎮至臨清州陸路僅一日之程臨清係山
東部下法行殊易合無將監兊部臣移駐臨清懲前戒後縱有一二作
梗壊事即可下之郡守嚴加䆒詰而插和諸弊自然洗却且可以停盤
剥之徵此又區區無已之計也伏乞皇上俯從臣請敕下該部破
格議處以蘇一方重困斯國計民生兩有利頼矣臣不勝大願
志言國家歲輓天下粟實之京師而不
勝咽喉之慮故于臨德要害處分署司農領
直隷山東河南方數百里之軍儲為漕運夫
此方數百里郡縣皆包衍原隰非如江以南
可以風檣艦致則費且不貲而汝又越在西
南千里外山阻谷隘率二三鍾不能致一鍾計
汝漕四千有奇中人産以上力不能輓百所没
倍是是一歲間立瑕中人産數十家而况大祲
累年十室九罄安所得中人産而歲瑕之自公
路改非獨汝人息肩而旁郡縣且與沾河潤
已公字憲周萬曆丁丑進士授冠縣知縣以
卓異拜給事中歷禮兵二科諫止内操發科
場奸弊薦用言宦鄒元標孟一脉軰遷天津
兵備副使
各州縣志里至郵鋪之紀未有若汝州之詳
核者故書之以為式
疆域州境在省治西南四百五十里東抵開
封府襄城縣界一百三十里西抵河南府雒陽
縣六十里南抵南陽府南召縣界一百八十
里北抵河南府登封縣界四十里廣一百九十里
袤二百二十里
里至汝州東至郟縣(界在長阜鋪四十里又五十里抵縣)西至
雒陽縣(界在臨汝鋪六十里又一百二十里抵縣)南至魯山縣(界在草店鋪四十里)
(又九十里抵縣)北至登封縣(界在仙林寺四十里又五十里抵縣)東南至寳豐
縣(界在草店鋪四十里又五十里抵縣)西南至伊陽縣(界在温泉鋪四十里又五十里抵縣)
廣(一百里)袤(八十里)郟縣東至襄城縣(界在長橋鋪四十里又三十)
(里抵縣)西至汝州(界在長阜鋪五十里又四十里抵州)南至寳豐縣(界在)
(汝河十里又二十五里抵縣)北至禹州(界在房材三十里又四十里抵州)廣(九十里)袤
(四十五里)魯山東至葉縣(界在任店六十里又三十里抵縣)西至嵩
縣(界在沒大嶺一百五十里又九十里抵縣)南至南召縣(界在白沙嶺五十里又九十里抵縣)
北至汝州(界在青條嶺三十里又一百里抵州)西北至伊陽縣(界在歇馬)
(嶺五十里又一百里抵縣)廣(二百十里)袤(八十里)寳豐縣東至
襄城縣(界在扈家口五十里又四十里抵縣)西至魯山縣(界在荆山鋪一十五里又)
(三十五里抵縣)西北至汝州(界在草店鋪五十里又四十里抵州)東北至郟
縣(界在汝河二十五里又一十里抵縣)東南至葉縣(界在秋河亡十里又二十里抵縣)廣
(六十五里)袤(一百二十里)伊陽縣東至汝州(界在温泉鋪五十里又四十里抵州)
西至嵩縣(界在分水嶺三十五里又五十里抵縣)東南至魯山縣
(界在歇馬嶺一百里又五十里抵縣)西北至雒陽縣(界在夾馬鋪七十里又一百里抵縣)廣(八十)
(五里)袤(一百七十里)南京陸路一千七百里北京陸路
一千九百里
鋪舍汝州總鋪(在州治外西北後街)東路(四鋪至郟縣)仁義
鋪車渠鋪趙落鋪長阜鋪(接郟縣韓夏鋪)西路(五鋪)
(至雒陽)崖鋪春店鋪廟下鋪官莊鋪臨汝鋪
(接伊陽縣大安鋪)西南路(一鋪至伊陽縣)温泉鋪(自春店分路接伊陽縣小店鋪)
南路(四鋪至魯山縣)夾河鋪乾溝鋪小屯鋪草店鋪
(接寳豐縣狐狼鋪又接魯山縣桃花店鋪)東南路(至寳豐縣扵雙酒務分路接土橋鋪)北路(至登)
(封縣)郟縣總鋪(在縣治内東南)西路(四鋪至汝州)半坡鋪葦
渠鋪薛店鋪韓夏鋪(接汝州長阜鋪)東路(四鋪至襄城縣)塔
兒鋪侯公鋪行陽鋪長橋鋪(接襄城縣高橋鋪)南路
(一鋪至寳豐縣)桃園鋪(接寳豐縣卓君鋪)魯山縣總鋪(在縣門外街南)
東北路(二鋪至寳豐縣)向陽鋪近水鋪(接寳豐縣荆山鋪)北路
(二鋪至汝州)王家莊鋪桃花店鋪(接寶豐縣甘羅鋪)西南路(二鋪)
(至召縣)河鋪恓惶店鋪(接南召縣扳倒井鋪)寳豐縣
總鋪(在縣治西)東路(二鋪至郟縣)院河鋪君鋪(接郟縣桃園鋪)
西路(二鋪至魯山縣)姚店鋪甘羅鋪(接魯山縣桃花店鋪)西北路
(三鋪至汝州)土橋鋪雙酒務鋪狐狼鋪(接汝州草店鋪)東南
路(六鋪至葉縣)馬跑泉鋪火新鋪宋村鋪吉村鋪
曹鎮鋪秋河鋪(接葉縣四莊鋪)西南路(一鋪亦至魯山縣)荆山
鋪(接近水鋪)伊陽縣總鋪(在縣治前)東路(一鋪至汝州)小
店鋪(接汝州温泉鋪)北路(一鋪至河南府)大安鋪(接雒陽縣夾馬鋪)
何栢齋文集
均徭私論或問近日有司審編均徭以田土為主其法如何
曰此非祖宗之法也盖流俗相傳之誤也祖宗之法具在諸司
職掌戸部職棠田土項下云凡各州縣田土必須開豁各戶若
午及條叚四至係官田者照依官田則例起科係民田者照依
民田則例徵飲務要編入黃冊以憑徵收税粮如有出賣其買
者聽令增收其賣者即當過割不許洒派詭寄紀者律有常憲
戸口項下云凡各處戸口每十年各布政司府州縣攅造黃冊
編排里甲分豁上中下三等人戸遇有差役以憑點差賦役項
下云凡各處有司十年一造黃冊分豁上中下三等人戸仍分
軍民匠役等籍除排年里甲依次充當外其大小雜泛差役各
照所分上中下三等人戶點差由是觀之則田土納税粮戸口
當差徭其不相混也明矣今乃照田王當差是豈祖宗之法哉
或曰人戸有上中下三等盖以其貧冨不同也貧冨難明田土
多者必冨少者必貧則照田土編差盖法外意也似無不可曰
戶有上中下三等盖通較其田宅貲畜而定之非專指田土也
若專指田土則施於農民可矣工商之家及放債居積者皆不
及矣古人立法厚本抑末今人立法厚末抑本豈知治道者哉
况差役以人丁為主以上中下三等較其貧冨以為沠差之重
輕此法意也今舍人丁而論田土盖失其本矣夫豈可哉或者
田田土不當起差祖宗之法固然矣近聞外縣有以寄莊人戶
不當差役申請於上者廵撫批称種田而不當差有違於租庸
調法令其照田認差然則計田當差雖非國法或古法乎曰此
廵撫未考而誤批也唐法有田則有租即國朝田土納稅粮之
意也有身則有庸即國朝戸丁當差役之意也有戶則有調即
國朝農桑絲絹之意也種田而不納粮謂之有逹於租庸調法
則可也種田而不當差謂之有逹於租庸調法則不可也若田
土既納稅粮又當差役是有田者不惟有租而又有庸而有身
者遂無所役矣不亦誤之甚乎曰以田王當差唐法知不然也
或者先王之法乎曰先王之法其詳不可考矣然孟子曰有粟
米之征有力役之征有布缕之征粟米取於田土即租法也力
役取於人力民庸法也布縷取於園宅即調法也由是而觀則
計田土以當差役既非古法又非國法而有司乃有此行不亦
謬乎曰有司有此行何也曰此周文襄作俑之過也宣德年間
周文㐮廵撫南畿患民間起運税粮之不足也乃令稅粮正數
之外多加耗米以足之除辨納税粮外有餘剰者謂之餘米復
恐民以加耗之多怨已也乃令凡民間戸丁之差役料物之科
派皆取諸餘未此盖朝四暮三之術也本傳謂小民雖多出耗
米然耗米之外再無差科之優深以為便東南多遵用其法後
又自稅粮變為田𤱔故東南有田差粮差之說南士仕西北者
漸推用其法故西北近年亦有田土當差之說此盖不考祖宗
之法而惑於流俗之傳者也或者曰文襄之法雖非國法既民
以為便則用之似無不可何必拘於舊法乎曰民以為便亦㩀
文人之傳而言耳實不然也夫差役出於戸丁士農工商之家
除例該優免外其餘戸丁盖未有不當差者也今止令取於耗
米則是士工商賈之差農獨代當之矣是豈均平之道哉况驛
逓馬牛車船之役俱出於田土稅粮則農民已偏累矣柰何復
以雜差再累之乎今論者皆知東南之民困於稅粮西北之民
困於差役而不知東南所以困於稅粮者以差役亦出於稅粮
之故西北所以困於差役者以既有丁差又有粮差之故由是
而觀則周文襄輕變祖宗之法而開此累民之端其罪安可迯
也或者曰審如此則寄莊人戸不當差役者皆幸免矣曰北有
司不知守法之過也使有司知守祖宗之法審定三等戸則之
時不論士農工商凡田土貲本市宅牲畜多者俱定作上等派
與重差則寄莊人戸雖買别州縣之田而難迯本縣之差矣何
幸免之有今惟不守祖宗之法審編均徭舍戸丁而計田土故
寄莊人戸有躱差之弊欲革其弊盍求其本乎或曰祖宗差役
之法今亦有行之者乎曰北畿州縣審編均徭初止審三等九
則戸門並不註定差銀多寡𢾗目審定戸則然後通算三等人
戸除役占優免外該當差者共有若干丁却筭本州縣銀力差
該用銀共計若干兩方令三等九則戸丁差等出銀期足供銀
差力差之用而已此盖遵祖宗之法而又通其變者也盖祖宗
之法止令照三等戸則點差但差少子多用之不盡點差之時
不及差者幸免見當差者偏累今乃令丁皆出銀差之重者朋
合應當則人丁無有不差者矣此盖均徭之善法也河南舊例
審編均徭雖未以田為主亦未以丁為主其人丁差銀增减從
審官之意多寡無一定之法少有不至兩者多有三五兩者有
十餘兩者甚有至四五十兩者丁多之戶銀多亦不為過单丁
之戶銀多則一差用之不盡必湏分為𢾗差是一丁而𢾗差也
豈照戸點差之法哉但上下習於聞見不之覺耳近聞廵撫吳
公所定均徭則例每地一頃出銀四錢每人一丁上上戸出銀
一兩二錢以次各照戸則出銀不等若該縣銀多差少則逓减
銀少差多則逓增視舊法頗有定規但偏累農民未盡善耳必
改北直隷之法上不失祖宗之法下無偏累之弊乃為盡善此
盖識者所深望也或者曰今之富家或田連阡陌或貲累鉅萬
較之小民豈止十倍若止照二等戶則計丁當差其丁多者出
銀固多其丁少者出銀甚少豈不為幸免乎曰右人為國藏冨
於民盖民之冨者官府之緩急資焉小民之貧困資焉時歲之
凶荒兵戈之忽起資焉盖所恃以立國者也平時使之應上戸
重差法如是足矣必不得已則准北畿事例上戶丁少者量出
門銀亦可也豈必盡取所有使之僅與小民之貧者相若然後
為乎於戲時使薄歛先聖格言繭絲保障後賢深慮柰何今
在位者之不思也或者曰不在其位不謀其政子林下人也嘵
嘵多言無乃為當道者所惡乎曰舍己從人大舜之所以聖也
聞過則喜子路之所以賢也吾以聖賢望人痛小民之受害故
私論之盖遵庶人傳言之訓而為之也盖冀其或聞而改之也
若耻過作非聞諫而怒則小人也當道諸公其欲為聖賢乎欲
為小人乎必有所擇矣作均徭私論
均糧私論或問丈地均糧之法如何曰此朝廷仁民之政也
第中間曲折各有利害行之不得其道則反以害民此不可不
知也或問其故曰田有上下則糧有重輕此自然之理也禹貢
之田分為九等税粮之輕重往往因之蓋為此耳天下之田吾
未能知河内之田則頗知之矣上田歲收𤱔不下兩石多或至
三四石下田歲收𤱔不及一石少或至三四斗大扺上田一𤱔
之收抵下田五𤱔國初定糧失於分别一㮣定作每𤱔糧八升
五合後官府以下田人戸辨納不前也乃議令起運重粮多派
於上田里分存留輕粮多派於下田里分盖亦裒多益寡稱物
平施之意也雖未盡得其宜而民病亦少甦矣近年上司患里
書那移作弊也乃令不分起運存晉俱總定一價則上田下田
無所分别雖曰可以絶里書之弊而下田民戶固已不勝其害
关然坐派之法歲有變昜民之害猶有時而觧也若丈地均粮
初時不審上田下田一㮣均派糧額一定不可復變則下田之
受害盖有不可勝言者矣夫田地有上下則税粮有輕重與犯
罪有大小則受刑有重輕其理一也犯大罪者雖絞斬而不為
苛犯罪小者雖笞杖而不為縱盖各得宜故也或者患吏書之
署文也乃一㮣定為徒流之刑以為可以絶弊抑不思宜絞斬
而得徒流者固為幸矣宜笞杖而得徒流者不亦冤哉今不論
田土上下而一㮣均之以糧可以異此往嘗與廵撫徐公深以
為然故令丈量田土分為三等均粮之額初則通以中田為凖
下田則少損之上田則少增之以下田所損之𢾗為上田所增
之數盖亦所謂稱物平施之意也傳聞近議不許田分三等盖
亦未之思也若他縣之田無甚上一猶可言也河内之田果不
分上下一㮣均糧此則名雖均糧而實則不均之甚者也此利
害之大者也而所聞又有可論者聞廵撫公文謂除河路外盖
謂河路非可耕之田故除之也而承行官吏不明其意乃令河
止除丹沁二河新開河道引水澆田者不除其河身所占之田
俱令民田在兩岸者包納或聞其故則曰引水澆田人戸得利
故不當除竊謂引水澆田之利衆人之所同也非獨兩岸有有
之民也而令其包納税糧歲無休時何理也路止除驛逓大路
其餘通行右路俱不得除其税糧亦令民田在路兩傍者包納
竊謂民田在路兩傍者人畜往來踐蹂固已受害多矣古路衆
人之所往来與驛逓大路無以異也乃復令其包納税粮此何
理也至於田内墳墓雖上司未有朋文竊意丈地均糧亦不過
丈實耕之田而均以實有之粮年墳墓非可耕之田其不當徵
糧盖有不待言者矣今乃令墳墓不除有主者照地數均粮無
主者聽民納銀於官平治爲田照數均粮竊先王有掩骸埋&KR1990;
之令國朝有漏澤園之設而平治他人墳墓爲田園者律有明
禁此盖朝廷恩及死者之仁政也而一切不顧止曰吾將以均
糧也不知均粮土初意果若是乎此三者亦利害之大端也小
民被害而不敢言吾黨又以不在位而難顯言故私論之庶轉
聞於當道之仁人君子或有以處此也夫變法本以利民而反
為民害仁人君子在當道者不知則猶有所諉知之而不為一
處亦安忍哉然此非吾事也非吾言也吾言止於此矣或疑田
之上下難定曰此不難某鄉之田上某翁之意竟有合否
