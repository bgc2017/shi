大金集禮卷二十八
儀仗下
皇后鹵簿皇太子鹵簿
雜錄
皇后鹵簿
大定十九年昭德皇后吉儀用唐令皇后鹵簿共二千
八百四十四人清游旗隊三十人執帶横刀二人夾並
帶弓箭横刀並平巾幘緋裲襠大口袴金吾衛折衝
都尉一人平巾幘紫裲襠大口袴錦滕蛇銀梁金隱
起帶弓箭横刀騎(餘折衝果毅服仗並准此)領四十人並騎平巾
幘緋裲襠大口袴帶横刀二十人執矟四人帶弩十
六人帶弓箭横刀二人執犦矟並平巾幘緋衫大口
袴騎夾折衝次虞候佽飛二十八人騎夾道單行帶
弓箭横刀並平巾幘緋裲襠大口袴分左右均布至
黃麾仗次内僕令在左僕丞一人在右依品服(餘仗官服)
(准此)各書令史二人騎從平巾幘緋衫大口袴(餘從人准此)
次黃麾一執人騎夾武弁朱衣革帶正道次左右廂
黃麾仗廂各三行行列一百人從内第一行短戟五
色擎執人並黃地白花綦襖帽行幐鞋襪次外第二
行戈五色擎執人並赤地黃花綦襖帽行幐鞋襪次
外第三行鍾五色幡執人並青地赤花綦襖帽行幐
鞋襪左右領軍衛左右威衛左右武衛左右驍衛左
右衛等衛各三行行二十人(十人前十人後)衛别主帥六人
並平巾幘緋裲襠大口袴被豹文袍帽(領軍衛前後獅子文餘衛)
(並豹文)執鍮石裝長刀騎領(各分前後)左右領軍衛主帥各
三人服仗同前護後衛别果毅都尉一人被綉袍檢
校各一人步從左右領軍衛各絳引幡六口(三口引前三口)
(引後)執人平巾幘緋衫大口袴次内謁者監四人給事
二人内常侍二人内事二人並騎分左右自内謁者監
以後各内給使一人步從次内給使一百二十人並平
巾幘緋衫大口袴分左右單後行盡宫人車次偏扇各
二十四分左右宫人執閒綵大袖裙𥜗綵衣革帶履次
香蹬一内給使四人轝並平巾幘緋裲襠大口袴在重
翟車前重翟車駕四馬駕士二十四人並平巾幘青衫
大口袴鞋襪次行障二具分左右夾車宫人執服同前
次内寺伯二人騎領寺人六分左右夾重翟車並平巾
幘緋裲襠大口袴執御刀次腰轝一執人八團雉扇二
夾輿次大繖四次大雉扇八並分左右横行為二重次
錦花蓋二單行正道次小雉尾扇朱畫團扇各十二並
横行次錦曲蓋二十四横行為二重次錦六柱八扇分
左右自腰輿以下並内給使執服同前次宫人車次絳
麾二分左右各一人執武弁朱衣革帶鞋韈次後黃麾
一執人騎夾二人騎武弁朱衣革帶正道次供奉宫人
在黃麾後(次牙門在次後)次厭翟車駕四馬駕士二十四人次
翟車駕四馬駕士二十四人四安車駕四馬駕士二十
四人次四望車駕牛駕士十二人次金根車駕牛駕士
十二人其駕士並平巾幘大口袴鞋韈衫從車色次左
右廂各置牙門二門二人執四人夾並赤綦襖被黃色
(第一門在前黃麾前第二門在後黃麾後)次左右領軍衛廂各一百五十人
執殳並赤地黃色綦襖帽行幐鞋韈前與黃麾仗齊後
盡鹵簿曲折陪後門廂各主帥四人並平巾幘緋衫大
口袴被黃袍帽(廂獅子文一引前豹文二在内獅子文一護在後)執鍮石裝長
刀騎檢校次左右領軍衛折衝都尉各一檢校殳仗各
一騎從次盡鹵簿後殳仗内正道置牙門一人數衣服
同前所開牙門並在殳仗行内每牙門皆監門校尉二
人騎監當平巾幘緋裲襠大口袴執銀裝長刀廂各巡
校尉一人騎服仗同前帶銀裝横刀往來檢校前部鼔
吹人共五百八人鼔吹令府史二掆鼔六金鉦六主帥
四大鼔六十主帥一十長鳴六十主帥三鐃鼔六歌十
二簫十二笳十二主帥二人大横吹六十節鼓一笛十
二簫十二篳篥十笳十二桃皮篳篥十二主帥五掆鼔
六金鉦六主帥二小鼔六十主帥五中鳴六十主帥三
&KR0034;葆鼔六歌十二簫十二笳十二主帥二後部鼔吹人
共二百一十五人鼔吹丞一典史二&KR0034;葆鼔六歌十二
簫十二笳十二主帥二鐃鼔六歌十二簫十二笳十二
主帥二小横吹六十笛十二簫十二篳篥十二笳十二
桃皮篳篥十二主帥四是時鹵簿内重翟等六車改用
圓方輅等及行障坐障錦六柱宫人車供奉宫人各不
見人數再檢討定制度人數(並具園陵門)
皇太子鹵簿
大定八年正月皇太子受冊後謝廟鹵簿檢討開元開
寶禮全數計二千二十人五禮新儀二千三百七十三
人奏定用一千人中道五百九十二人清游隊二十四
人並騎折衝都尉一白澤旗一口五人弩四弓六矟八
清道直盪隊一十八人折衝都尉二騎犦矟四騎弓矢
十二誕馬四匹控攏八人正直旗隊三十三人果毅都
尉一騎重輪旗一口五人馴犀旗二口十人野馬騎旗
一口五人馴象二口十人副竿二(旗竿)細引隊一十四人
果毅都尉二騎弓矢六矟六前部鼔吹九十八人並騎
府史二金鉦二掆鼔二大鼔十二長鳴八鐃鼓二簫六
笳四帥兵官二節鼔二小鼓十二中鳴八桃皮篳篥四
歌四拱辰六篳篥六大横吹十二&KR0034;葆二帥兵官二繖
扇下八人梅紅傘二大雉扇四中雉扇二小輿下一十
八人導引官一十二人並騎中允二諭德二庶子二詹
事二太師太傅太保少師(少師在金輅後)親勲翊衛圍子隊七
十四人並騎郎將二儀刀七十二金輅下七十人三衛
隊一十八人(執儀刀)厭角隊六十二人郎將一騎祥雲旗
五人弩三弓七矟十五並騎又郎將一騎祥雲旗五人
弩三弓七矟十五並騎朱團扇一十六人司禦率府校
尉四騎朱團扇三紫曲盖三朱團扇三紫曲盖三大角
一十八人後部鼓吹五十四人並騎管轄指揮一金鉦
一掆鼔一鐃鼓二簫六歌六篳篥六節鼓一主帥二笛
六笳四拱辰六小横吹十主帥二後拒隊四十六人果
毅都尉一騎三角獸旗一口五人弩四弓十六矟二十
外仗左壁二百四人牙門旗下十六人並騎牙門一口
三人監門校尉三郎將一班劍九前第一隊二十七人
司禦率府一果毅都尉一折衝都尉一主帥一並騎絳
引幡三首九人麟頭竿二儀鍠斧二弓矢二麟頭竿二
儀鍠斧二朱刀盾二小戟二第二隊第三隊第四隊第
五隊各一十四人與第一部麟頭竿已後同後第一隊
四十七人牙門旗一口三人騎監門校尉三果毅都尉
一並騎絳引幡三首九人鶡鷄旗一口五人矟四弩三
矟四弓矢三矟四弓矢三並騎後第二隊二十九人果
毅都尉一騎綱子旗一口五人矟五弩三矟五弓矢三
矟三弓矢四並騎後第三隊二十九人果毅都尉一騎
黃鹿旗一口五人矟五弩三矟五弓矢三矟三弓矢四
並騎右壁二百四人排列相同
大定二十七年三月皇太孫受冊謝廟鹵簿六百人(於前)
(數減損用之)
雜錄
常朝儀衛執金鍍銀骨朵二人左右扇共一十柄共一
十人左右拂子共四柄四人左右香盒一對左右香毬
一對左右節一對左右幢一對各用二人盂子一唾盂
一淨巾一&KR3220;鑼一水罐一交椅一各一名執斧一名
常行儀衛弩手二百五人(闕)五員各執金鍍銀蒜辦
骨朵長行二百人列絲骨朵七十七柄瓜八十九柄鐙
三十四控鶴二百人首領四人各執金鍍銀蒜辦骨朵
長行二百人二人穿紫衫導引無執物金吾杖八十根
金花大劍六十口(大紅絨結子)儀鍠斧五十八柄
貞元儀式弩手傘子並服紅地藏根牡丹紅錦襖子金
鳳花幞頭金鍍銀束帶
大金集禮卷二十八
