敬止集地理類四河渠之屬
提要
(臣)等謹按敬止集四卷明陳應芳撰應芳字
元振泰州衛人萬歷辛未進士官福建布政
司恭政淮南夙稱澤國而泰州興化尤甚應
芳家於泰州因講求水道之源委與河之利
害明於水利集當時奏疏公移私札言河道
者為一書名敬止重桑梓也又各繪為圖曰
泰州上河曰泰州下河曰高興下河曰興化
下河曰寳應下河曰鹽城下河附論十三首
兼及漕運田賦雖今昔異宜形勢逓變核以
水道與所圖已不相符然其書議論詳明以
是地之人言是地之利病終愈於臨時相度
隨事揣摩因其異同以推求沿革之故於疏
濬築防亦未為無補矣乾隆四十六年五月
恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
