金薤琳琅卷九
明都穆撰
唐故洛州洛陽縣令鄭府君碑
觀夫道周通變青史徽其德庸業濟彛倫丹圖叙其景
象所以昭晉長世葳蕤大流而樹聲之(缺一字)爰存相質
之端盖闕使夫觀巨仲之行者勵思齊之高懷隨會之
功者識與歸之埊著為不朽文在兹乎公諱敞字仲高
滎陽開封&KR1655;澧鎬為都虢鄶獻邑作邦作對策圀謀朝
之謂才乃公乃侯服冕乘軒之謂貴門高階峻慶積祚
流太尉卑躬置屏風而入坐尚書納諫曳革履而昇朝
思元之憂圀恤&KR1655;平卿之刺邪矯枉百世之盛莫之與
京高祖先護後魏雍州刺史尚書右僕射驃騎大將軍
儀同三司襄城公行高言象之表道合運期之數曾祖
偉後魏龍驤將軍北徐州刺史中軍將軍侍中滎陽守
襄城公祖大仕隨上開府儀同三司驃騎將軍渠州刺
史襄城公並文藝武節光圀贊時方龍舟於巨川得騏
驥於大路父仁基隨通事舍&KR1655;研深機以開務邁弘操
以範俗公降巖廟之宏器蹈珠玉之朗節化其羽翼既
收四見之竒伐其條枚匪辭一覲之速貞觀七□制策
高第□越州都督府參軍事探其洞穴史&KR1428;識微禹之
功步彼高衢而子得遺風之乘入除左領軍衛兵曹又
遷潞州司功參軍事六軍七校戎政孔殷十命三牒(缺)府
邑之靈氣流滎波之純液直躬缶色清嚴凛乎秋霜抱
質懷文英穎彬於夏采挹損以弘已寵辱若驚靖恭以
臨&KR1655;敬慎如祭文宗望推重召為通事舍&KR1655;留疾不拜
轉瀛州靖苑令公以為立長以為官也非立官以為長
也於是明察以斷忠信以寬奸利息機則俗化醇厚浮
末不鬻則&KR1655;用豊殷缶以立身清逾十仞言必顧義寳
過盈尺故&KR1655;有神明之敬有父母之親欣詠終朝石
碑在頌又為岐州雍縣令政如清苑亦有德碑又除益
州新繁令加朝散大夫入為司禋員外郎增秩小黃歸
大夫之顯禄拔竒禮學綜郎官之明祀轉駕部郎中校檢
洛陽令俾乂都&KR1655;掌傜輦政京大師衆禁疎網闊情有
萬源道難一貫公綜理殷劇馭煩以簡高義侔於昇雲
明道著於夏□旌發伏隠察銖兩之奸導揚滯美盡銜
筴之利化其善教戎&KR1655;楚言懷其令聲蟹匡蠶績加以
勵精聽斷之術側席俊秀之才稜威於七貴五侯滅私
於四隠六戚令&KR1655;除雪既察孝廉行馬療寒即收門士
權豪由其歛手鷄犬所以罕音王渙已來政風曠絶稱
職之美復存於公朝以為能□除洛陽縣令無何丁太
夫&KR1655;憂服勤過禮執喪惟病冈極之心應於木石天降
大慼光覆不追春秋六十九儀鳳三□十一月十七□
終於萬年縣之來庭里第嗚呼哀哉粤以大周久視元
□龍集庚子六月戊寅朔七□甲申遷窆於洛陽北邙
山之平樂原禮也惟公履仁居德韞風懷雅宏達不器
包容無方牆隩之深則幽室十扉洞房百牖言行之重
則商湯之駟夏后之璜故能參神明以長&KR1655;順□月以
曜物剛直以斷金之精也温潤以潔玉之符也方弼承帝
則運平而機致君唐虞之上書美荆越之竹豈徒校才
班伯願試定襄之煩比義野王求領長安之劇而信順
(缺)而逾毁陽烏假道過
峻岐而不息崩[孑(焉-正+?)]慕於霜露歸精靈於(缺一字)辰昔鄭相
云亡捨玦悲於東里羊公既歿罷市慟於南州瞻古揆
今不之遠也飾終以薄遺令在言時服編書與揪衣而
共下含珠連玉同瓦器而不蔵長子朝議大夫行果州
司功參軍諝第二子越州都督府士曹參軍諲第三子
符寳郎諶第四子太子典設郎諤第五子宋州司功參
軍訢等罄節勵行彦士高其式模積學儲寳詞&KR1655;貴其
淵洽州閭化其邕穆神明通其孝悌思所以揚德來裔
垂文永□託之不刊以申冈極我聞有命敢作銘云
遷周從虢為公作伯漢台晉衮邦基政本繼期生悊時
惟我君猶彼靈鳳翰飛紫氛行高德廣如山如雲曾不
助順憗留斯文北山伐石西邙負土撤殯毁宗遷車奠
祖羣子克孝墳塋終古蓼莪長號誰謂荼苦
大周久視元□六月七□建鳳閣舍&KR1655;河東薛稷為
文并自書丹
右唐洛陽令鄭敞碑薛稷譔并正書碑稱敞上世皆
為顯官而敞之為令綽有政績惜乎唐史無𫝊稷譔
此碑在武氏久視元年故碑中之字如地作埊天作
而人作&KR1655;臣作&KR1428;國作圀授作□正作□日作□年
作年之類皆武氏所製故當時臣下用之非天子不
考文此亦可見武氏僣竊之罪
唐杳冥君銘
悠悠洛邑眇眇伊&KR3671;屢移寒暑頻經歲年丹壑幾變陵
谷俄遷不覩碑碣空悼風煙(其一)時代攸徙寧窮姓氏匪
辯(缺二字)誰分朱紫翠墳全缺玄扃亦毁久歇火風爰歸
埊水(其二)靈跡難訪莫知其狀彷彿穸臺依俙泉帳草積
丘壠松高巖嶂乃眷幽途彌增悲愴(其三)於彼兆域是生
荆棘松劔猶存榆錢可識覽物流(缺三字)太息欲致禮於
營魂聊寄言於翰墨
大唐神功元年丁酉歲十月一日鳳閣舍人河東薛
稷為文并書丹
右唐杳冥君銘鳳閣舍人薛稷譔并正書此銘集古
錄不載歐陽公盖未之見趙氏金石錄雖列其目而
云無書譔人姓名則亦不知其為稷也
銘文但云悠悠洛邑眇眇伊&KR3671;又云靈跡難訪莫知
其狀則稷未嘗真知墓地盖汛然而銘之耳後讀陳
子昂集見其冥寞君墳記云皇帝因登緱山望少室
尋古靈迹得王子晉之遺墟在永水之層曲欲開石
室營夀宫庀徒方興得古蔵焉内有甓瓦長二丈二
尺闊八尺中有古劔一銅椀一瓦器二又有古五銖
錢朱漆片及棖撥之應手灰滅即具物備容還定舊
壙哀其銘志磨滅姓位不顯乃錫之名曰冥寞君云
觀子昂文則墳嘗發於武氏揜而錫之以名亦武氏
也夫以殘酷不仁之人而能為此此固死者之幸但
稷曰杳冥此曰冥寞盖杳冥冥寞無二義也
唐尚書省郎官石記序
朝散大夫行右司員外郎陳九言撰吳郡張旭書
(闕)上天垂象北極著於文昌先王建邦南宫列為會府
六官既辯四方是則大總其網小持其要禮樂刑政於
是乎達而王道備矣聖上至德光被睿謀廣運提大象
以祐生人躬無為以風天下三台淳曜百辟承寧動必
有成舉無遺策年和俗厚千載一時而猶搜擇茂異網
羅俊逸野罄蘭芳林殫松秀盡在於周行矣夫尚書郎
廿四司凡六十一人上應星緯中比神仙咸擅國華以
成臺妙修詞制天一之議伏奏為朝廷之容信把梓之
藪澤衣冠之領袖頃朝榮初拜或省美中遷昇降年名
各書廳壁訛誤多矣總載闕如非所以𫝊故實示不朽
者矣今諸公六聯同事三署並時排金門轔華轂鸞蹌
鳳跱肩隨武接而不因僉謀補其闕典其於義也無乃太
簡乎左司郎中楊公慎餘於是合清論創新規徵追瑑
之良工伐荆藍之美石刊刻為記建於都省之南榮斷
自開元廿九年咸列名於次且往者不可及來者不可
遺非貴自我盖取隨時班位以序昭其度也豐約從宜
昭其儉也俾夫金石長固英華靡絶不編班固之年自
然成表未讀馬卿之賦已辯同時不其偉歟
開元廿九年歲次辛巳十月戊寅朔二日己夘建
右唐尚書省郎官石記序右司員外郎陳九言譔張
長史正書歐陽公謂長史以草書知名此字真楷可
愛曾南豐謂其精勁嚴重出於自然如動容周旋中
禮非強為者元王文定公謂張公得草聖不傳之妙
其真書在唐乃復精絶顔魯公書學氣侔造化楷法
盖得之於公又謂其字體似出歐虞自成一家宋龔
明之中吳紀聞云長史蘇人承平時碑在蘇學中堂
之後已漸刓剥兵火後不復存矣元商德符云石刻
舊在京兆今亡觀明之及商氏之說則此刻在宋元
固已艱得予家所蔵本未知其出於蘇學或出京兆
皆不可知但歷年久遠而紙墨完好誠希世物也
金薤琳琅卷九
