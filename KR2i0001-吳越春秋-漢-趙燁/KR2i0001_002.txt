吳越春秋吳王壽夢傳第二
壽夢元年(夢已下始有其年史記索隠曰自夀)朝周適楚觀諸侯禮樂
魯成公會於鍾離(公十五年以史記年表考之是為夀夢十鍾離之會吴始與中國接事見春秋魯成)
(之國漢置鍾離縣属九江今屬濠州五年此以為元年何也鍾離古塗山氏)深問周公禮樂成公
悉爲陳前王之禮樂因爲詠歌三代之風壽夢
曰孤在夷蠻徒以椎髻爲俗豈有斯之服哉因
歎而去曰於乎哉禮也
二年楚之亡大夫申公巫臣(也子靈)適吳以爲行
人教吳射御導之伐楚(反而奔晉自晉請使吳教吳用兵見左傳成公七年按巫臣怨楚子)
(也行人掌國賓客之禮籍以待四方之使叛楚使其子狐庸為吳行人非巫臣為行人)楚莊王怒使子
反將(聲去)敗吳師二國從斯結讎於是吳始通中
國而與諸侯爲敵(之始大通吳扵上國蠻夷屬楚者吳盡取)
五年伐楚敗子反
十六年楚恭(作共左傳)王怨吳爲巫臣伐之也乃舉
兵伐吳至衡山而還(杜預曰衡山在吳興烏程縣南楚歸三見左傳襄公三年楚克鳩兹至于衡山)
(取駕此不書日吳人伐楚)
十七年壽夢以巫臣子狐庸爲相任以國政
二十五年壽夢病將卒有子四人長曰諸樊次
曰餘祭(界切祭側)次曰餘昧(葛切昧莫)次曰季札季札賢
壽夢欲立之季札讓曰禮有舊制奈何廢前王
之禮而行父子之私乎壽夢乃命諸樊曰我欲
傳國及札爾無忘寡人之言諸樊曰周之太王
知西伯之聖廢長立少王之道興今欲授國於
札臣誠耕於野王曰昔周行之德加於四海今
汝於區區之國荆蠻之鄉奚能成天子之業乎
且今子不忘前人之言必授國以次及于季札
諸樊曰敢不如命壽夢卒(子乘卒左傳書夀夢卒杜預曰見春秋襄公十二年秋九月吳)
(子之號夀夢吳)諸樊以適(正出也適通作嫡)長攝行事當國政
吳王諸樊元年(在位十三年卒是為襄公二十五年此書止載史記年表吳諸樊元年為魯襄公十三年諸樊)
(皆不書元年事餘)已除喪讓季札曰昔前王未薨之時嘗
晨昧不安吾望其色也意在於季札又復三朝
悲吟而命我曰吾知公子札之賢欲廢長立少
重發言於口雖然我心已許之然前王不忍行
其私計以國付我我敢不從命乎今國者子之
國也吾願達前王之義季札謝曰夫適(嫡)長當
國非前王之私乃宗廟社稷之制豈可變乎諸
樊曰苟可施於國何先王之命有(句)太王改爲
季歷二伯來入荆蠻遂城爲國周道就成前人
誦之不絶於口而子之所習也札復謝曰昔曹
公卒(公宣)庶存適亡(子而自立是為成公嫡亡者公子負芻殺太)諸侯與曹人
不義而立於國子臧(芻皆宣公庶子公子欣時也與負)聞之行吟而
歸曹君懼將立子臧子臧去之以成曹之道(左見)
(遂逃奔宋明年反自宋盡致其邑與卿而不出傳魯成公十五年諸侯將見于臧於王而立之)札雖不才願附
子臧之義吾誠避之吳人固立季札季札不受
而耕於野吳人舍(聲上)之諸樊驕恣輕慢鬼神仰
天求死將死命弟餘祭曰必以國及季札乃封
季札於延陵號曰延陵季子(延陵為毘陵縣晉為毘陵延陵季札之采邑也漢改)
(郡今常州也郡又為晉陵)
餘祭十二年楚靈王會諸侯伐吳圍朱方誅慶
封慶封數爲吳伺祭(作察祭當)故晉楚伐之也吳王
餘祭怒曰慶封窮來奔吳封之朱方(八年慶封奔吳左傳襄公二十)
(卒則二十八年賜慶封邑不得是夷昧但句餘或别是一人今按春秋吳句餘予之朱方杜預云句餘吳子夷昧也索隠曰餘祭以二十九年)
(為一人矣世家年表皆在餘祭三年即襄公二十八年也年表旣云餘於明年書閽弑吳子餘祭又年表餘祭四年守閽殺餘祭則句餘非别)
(十七年亦改從四年可也朱方吳邑秦改丹徒今屬鎮江祭四年卒此乃書十二年何也十二十三年皆當刪十字)以效不恨
士也卽舉兵伐楚取二邑而去
十三年楚怨吳爲慶封故伐之心恨不解伐吳
至乾谿(縣南楚東境在譙國城父)吳擊之楚師敗走
十七年餘祭卒餘昧立四年卒欲授位季札季
札讓逃去曰吾不受位明矣昔前君有命已附
子臧之義潔身清行仰高履尚惟仁是處富貴
之於我如秋風之過耳遂逃歸延陵吳人立餘
昧子州于號爲吳王僚也
吳越春秋吳王夀夢傳第二
