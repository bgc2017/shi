吳越春秋吳太伯傳第一
後漢趙曄撰
吳之前君太伯者(泰伯論語作)后稷之苗裔也后稷其
母台氏之女姜嫄(姓封邰國晉語曰黃帝以姬水成炎帝以韓詩章句姜姓嫄字說文邰炎帝之後姜)
(台作邰邰國在京兆武功縣所治釐城漢地理志作斄與邰同姜水成故黃帝為姬炎帝為姜是姜者炎帝之姓史記嫄作原)爲
帝嚳元妃年少未孕出游於野見大人跡而觀
之中心歡然喜其形像因履而踐之身動意若
爲人所感後姙娠恐被淫泆之禍遂祭祀以求
謂無子履上帝之跡(履帝武是也詩生民篇所謂)天猶令有之姜
嫄怪而棄于阨狹之巷牛馬過者折(作辟折疑當)易而
避之(巷牛羊腓字之詩云誕置之隘)復棄于林中適會伐木之人多
(林會伐平林詩云誕置之平)復置于澤中冰上衆鳥以羽覆之(云詩)
(鳥覆翼之誕置之寒冰)后稷遂得不死姜嫄以爲神收而養之
長因名棄爲兒時好種樹(種也樹亦)禾黍桑麻五榖
相(聲去)五土之宜靑赤黃黑陵(地陸)水高下粢稷黍
禾蕖麥豆稻各得其理堯遭洪水人民泛濫遂
(作逐遂疑當)高而居堯聘棄使教民山居隨地造區研
(也窮)營種之術三年餘行人無飢乏之色乃拜棄
爲農師封之台號爲后稷姓姬氏后稷就國爲
諸侯卒子不窋立(曰不窋故城在慶州弘化縣南三里帝王世紀后稷納姞氏生不窋括地志)遭
夏氏世衰失官奔戎狄之間其孫公劉(窋卒子鞠周本紀不)
(公劉立立鞠卒子)公劉慈仁行不履生草運車以避葭葦
公劉避夏桀於戎狄變易風俗民化其政公劉
卒子慶節立其後八世而得古公亶甫(僕皇僕子慶節子皇)
(圉世本作亞圉雲都皇甫謐曰雲都亞圉字亞圉子公叔祖類公叔差弗差弗子毁隃世本隃作榆毁隃子公非公非子高圉高圉子亞)
(作父甫父通自慶節至是為八世祖類子古公亶甫毛詩史記甫皆)脩公劉后稷之業積德
行義爲狄人所慕薰鬻戎姤而伐之(獯鬻史記作薰鬻孟子作)
(作葷粥音同薰肓漢匈奴傳)古公事之以犬馬牛羊其伐不止事
以皮幣金玉重寳而亦伐之不止古公問何所
欲曰欲其土地古公曰君子不以養害害所養
(所以養人者害人孟子曰君子不以其)國所以亡也而爲身害吾所不
居也古公乃杖策去邠踰梁山而處岐周(新平&KR0238;徐廣曰)
(曰岐山在扶風美陽西北其南有周原顔師古曰梁山在夏陽岐山在縣東北有豳亭杜預云豳在新平&KR0238;縣東北索隠曰豳即邠也又徐廣)
(山縣箭括嶺也美陽即今岐州岐)曰彼君與我何異邠人父子兄弟
相帥負老携幼揭釡甑而歸古公居三月成城
郭一年成邑二年成都而民五倍其初古公三
子長曰太伯次曰仲雍雍一名吳仲(虞仲史記作)少曰
季歷(歴即王季也太姜生少子季)季歷娶妻太任氏(摯仲氏任毛氏箋音泰壬詩大明篇)
(任列女傳太任摯任氏之中女摯國任姓仲中女也史記作太)生子昌昌有聖瑞(命驗曰季尚書緯帝)
(戸其書云云此盖聖瑞丹書文多不載秋之月中子赤爵㗸丹書入于酆止于昌)古公知昌聖欲傳國
以及昌曰興王業者其在昌乎因更名曰季歷
太伯仲雍望風知指曰歷者適也知古公欲以
國及昌古公病二人託名採藥於衡山(岳南)遂之
荆蠻斷髮文身爲夷狄之服示不可用古公卒
太伯仲雍歸赴喪畢還荆蠻國民君而事之自
號爲勾吳(師古註夷俗語發聲猶越為干越也漢地理志太伯奔荆蠻號曰勾吳顔)吳人或問何
像(作據像疑當)而爲勾吳太伯曰吾以伯長居國絶嗣
者也其當有封者吳仲也故自號勾吳非其方
乎荆蠻義之從而歸之者千有餘家共立以爲
勾吳數年之間民人殷富遭殷之末世衰中國
侯王數用兵恐及於荆蠻故太伯起城周三里
二百步外郭三百餘里在西北隅名曰故吳(伯太)
(里平墟今無錫縣境所都謂之吳城在梅)人民皆耕田其中古公病將卒令
季歷讓國於太伯而三讓不受故云太伯三以
天下讓於是季歷蒞政脩先王之業守仁義之
道季歷卒子昌立號曰西伯(周自后稷封爲王者之後按孔叢子羊容問子思曰)
(殷帝乙之時王季以九命作伯扵西受圭瓉秬鬯之賜故文王因之至太王王季文王此爲諸侯奚得為西伯乎子思曰吾聞諸子夏曰)
(召公分陜謂之召伯也得專征伐此諸侯爲伯猶)遵公劉古公之術業於養老
天下歸之西伯致太平伯夷自海濱而往西伯
卒太子發立(王名發武)任周召(召公奭周公旦)而伐殷天下已
安乃稱王追謚古公爲大王追封太伯於吳太
伯祖卒葬於梅里平墟(皇山有太伯冡去墓十里有舊宅其即太伯故城之地劉昭云無錫縣東)
(聚二說不同此云平墟當以劉說爲正井猶存皇覽云太伯墓在吳縣北梅里)仲雍立是為吳仲雍
仲雍卒子季簡簡子叔達達子周章章子熊熊
子遂遂子柯相相子彊鳩夷夷子餘喬疑吾吾
子柯廬廬子周繇繇子屈羽羽子夷吾吾子禽
處處子專專子頗高高子句畢立(作熊遂喬作橋廬史記世家熊子遂)
(史考作柯轉畢作卑作盧專作轉譙周古)是時晉獻公滅周北虞虞公以
開晉之伐虢氏畢子去齊齊子壽夢立(公切史記夢左傳莫)
(同正義)而吳益彊稱王凡從太伯至壽夢之世與
中國時通朝會而國斯霸焉
吳越春秋吳太伯傳第一
