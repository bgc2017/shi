文淵閣書目總目目錄類一(經籍之屬)
卷一
天字共五廚三百二十一號
國朝
地字共四厨五百五十五號
易書
詩春秋
周禮儀禮
禮記
玄字一厨一百四十九號
禮書樂書
諸經總類
黃字共三厨四百七十四號
四書性理
附經濟
卷二
宇字共六厨二百七十二號
史
宙字共二厨三百十六號
史附史雜
洪字一厨一百九號
子書
荒字一厨二百七十六號
子雜雜附
日字共三厨七百四十五號
文集
月字共二厨五百六十八號
詩詞
卷三
盈字共六厨二百六十六號
類書
昃字一厨一百七十六號
韻書姓氏
辰字共二厨三百六十四號
法帖畫譜(諸譜附)
宿字一厨二百二十八號
政書刑書
兵法算法
列字共二厨五百五十二號
陰陽醫書
農圃
卷四
張字一厨一百九十九號
道書
寒字共二厨四百六號
佛書
來字一厨一百六十八號
古今志(雜志附)
暑字共三厨五百八十四號
舊志
往字共三厨
新志
(臣)等謹案文淵閣書目四卷明楊士竒編士
竒有三朝聖諭錄已著錄是編前有正統六
年題本一通稱各書自永樂十九年南京取
來一向於左順門北廊收貯未有完整書目
近奉旨移貯於文淵東閣臣等逐一打點清
切編置字號寫完一本總名文淵閣書目請
用廣運之寳鈐識備照庶無遺失盖本當時
閣中存記册籍故所載書多不著撰人姓氏
又有册數而無卷數帷略記若干部為一橱
若干橱為一號而已考明自永樂間取南京
蔵書送北京又命禮部尚書鄭賜四出購求
所謂鋟板十三抄本十七者正統時尚完善
無缺此書以千字文排次自天字至往字凡
得二十號五十橱今以永樂大典對勘其所
收之書世無傳本者往往見於此目亦可知
其儲庋之富士竒等承詔編錄不能考訂撰
次勒為成書而徒草率以塞責較劉向之編
七略荀勖之叙中經誠為有愧然考王肯堂
鬱岡齋筆麈書在明代已殘缺不完王士禎
古夫于亭襍錄亦載
國初曹貞吉為内閣典籍文淵閣書散失殆盡
貞吉檢閱見宋槧歐陽修居士集八部無一
完者今閱百載已放失無餘惟藉此編之存
尚得略見一代秘書之名數則亦考古者所
不廢也舊本不分卷數黃虞稷千頃堂書目
作十四卷不知所據何本殆傳寫者以意分
析今約略篇頁釐定為四卷云乾隆四十六
年四月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
文淵閣書目題本
少師兵部尚書兼華蓋殿大學士臣楊士竒等謹題為
書籍事查照本朝御製及古今經史子集之書自永樂
十九年南京取回來一向于左順門北廊收貯未有完
整書目近奉聖旨移貯于文淵東閣臣等逐一打點清
切編置字號寫完一本總名曰文淵閣書目合請用廣
運之寳鈐識仍藏於文淵閣永遠備照庶無遺失未敢
擅便謹題請旨正統六年六月二十六日少師兵部尚
書兼華蓋殿大學士臣楊士竒行在翰林院侍講學士
臣馬愉翰林院侍講臣曹鼐當日早于奉天門欽奉聖
旨是欽此次日於左順門用寳訖右文淵閣書目壹册
用廣運之寳鈐縫壹百叁拾陸顆外蓋總數壹顆通壹
百叁拾㭍顆
