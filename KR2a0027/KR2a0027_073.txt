唐書卷七十三上
宋翰林學士歐陽修撰
表第十三上
宰相世系表
柳氏出自姬姓魯孝公子夷伯展孫無駭生禽字季為
魯士師諡曰惠食采於柳下遂姓柳氏楚滅魯仕楚秦
并天下柳氏遷於河東秦末柳下惠裔孫安始居解縣
安孫隗漢齊相六世孫豐後漢光禄勲六世孫軌晉吏
部尚書生景猷晉侍中二子耆純耆太守號西眷耆二
子恭璩恭後魏河東郡守南徙汝潁遂仕江表曾孫緝
宋州别駕宋安郡守生僧習與豫州刺史裴叔業據州
歸於後魏為揚州大中正尚書右丞方輿公五子鷟慶
虬檜鸑
晉太常卿平陽太守純六世孫懿後魏車騎大將軍汾
州刺史生敏字白澤隋上大將軍武德郡公從祖弟道
茂
平陽太守純生卓晉永嘉中自本郡遷於襄陽官至汝
南太守四子輔恬傑奮號東眷
柳氏宰相三人(奭璨渾)
韓氏出自姬姓晉穆侯㵒少子曲沃桓叔成師生武子
萬食采韓原生定伯定伯生子輿子輿生獻子厥從封
遂為韓氏十五世孫襄王倉為秦所滅少子蟣虱生信
漢封韓王生弓高侯隤當隤當生孺孺生案道侯說說
生長君長君生龍頟侯增增生河南尹騫避王莽亂居
赭陽九世孫河東太守術生河東太守純純生魏司徒
甫鄉恭侯暨六世孫延之字顯宗後魏魯陽侯孫瓌平
凉太守安定公生恒州刺史演演生襃
弓高侯頽當裔孫尋後漢隴西太守世居潁川生司空
稜字伯師其後徙安定武安後魏有常山太守武安成
侯耆字黃耉徙居九門生茂字元興尚書令征南大將
軍安定桓王二子備均均字天德定州刺史安定康公
河東太守純四世孫安之晉員外郎二子潛恬恬玄菟
太守二子都偃偃臨江令生後魏從事郎中潁潁生播
字遠游徙昌黎棘城二子勵紹紹字延宗揚州别駕二
子弈胄
韓氏宰相四人(瑗休滉弘)
来氏出自子姓商之支孫食来於郲因以為氏其後避
難去邑秦末徙新野漢有光禄大夫来漢從楊僕擊南
越孫仲諫議大夫生歙字君叔中郎將生稜稜生歴為
執金吾生定中郎將孫艷司空生敏字敬達蜀執慎將
軍七世孫崱始徙江都
来氏宰相二人(恒濟)
許氏出自姜姓炎帝裔孫伯夷之後周武王封其裔孫
文叔於許後以為太嶽之嗣至元公結為楚所滅遷於
容城子孫分散以國為氏自容城徙冀州高陽北新城
都鄉樂善里秦末有許猗隠居不仕曾孫毗漢侍中太
常生德字伯饒安定汝南太守因居平輿四子據政邈
勁據大司農生允字士崇魏中領軍鎮北將軍三子殷
動猛允孫式式二子販邁販字仲仁晉司徒掾四子茂
詢嶷雅詢字玄度四子元之仲之季之珪珪宋給事著
作郎桂陽太守生勇慧齊太子家令冗從僕射晉陵縣
侯二子懋胤懋梁天門太守中庶子生亨德次子政字
義先别居邵陵
安陸許氏出自詢五世孫君明梁楚州刺史生弘周
許氏宰相二人(敬宗圉師)
辛氏出自姒姓夏后啓封支子於莘莘辛聲相近遂為
辛氏周太史辛甲為文王臣封於長子秦有將軍辛騰
家於中山苦陘曾孫蒲漢初以豪族徙隴西狄道曾孫
柔字長汎光禄大夫右扶風都尉馮翊太守四子臨衆
武賢登翁武賢破羌將軍生慶忌左將軍光禄大夫常
樂公生子産豫章太守曾孫茂後漢成義將軍酒泉太
守侍中三子緘述孟孫孟孫生長水校尉伯真伯真二
子孟興叔興孟興二子恩殷恩生子焉子焉三子寅裕
胥
辛氏宰相一人(茂將)
任姓出自黃帝少子禹陽受封於任因以為姓十二世
孫奚仲為夏車正更封於薛又十二世孫仲虺為湯左
相太戊時有臣扈武丁時有祖已皆徙國於邳祖已七
世孫成侯又遷於摯亦謂之摯國漢有御史大夫廣阿
侯任敖世居於沛其後徙居渭南
任氏宰相一人(雅相)
盧氏出自姜姓齊文公子高高孫傒為齊正卿諡曰敬
仲食采於盧濟北盧縣是也其後因以為氏田和簒齊
盧氏散居燕秦之間秦有博士敖子孫家於涿水之上
遂為范陽涿人裔孫植字子幹漢北中郎將生毓字子
象魏司空容城成侯三子欽簡班欽晉尚書僕射班字
子笏晉侍中尚書廣燕穆子三子浮皓志志字子道晉
中書監衛尉卿三子諶謐詵諶字子諒晉侍中中書監
五子勗凝融偃徵勗居巷南號南祖偃居北號北祖偃
仕慕容氏營丘太守二子邈闡邈范陽太守生玄字子
真後魏中書侍郎固安宣侯二子巡度世度世字子遷
青州刺史固安惠侯四子陽烏敏昶尚之號四房盧氏
盧氏宰相八人(大房有冏承慶第二房有翰邁第三房有懷慎杞范陽有擕光)
唐書卷七十三上
唐書卷七十三上考證
宰相世系表三上韓氏襄王倉為秦所滅(臣酉)按史
記韓安王九年為秦所滅安王為襄王之曾孫相去
尚六十餘年襄王何嘗為秦滅也表誤
辛氏慶忌生子産沈炳震曰按漢書辛慶忌長子通
中子遵少子茂並無名子産者
盧氏晉侍中尚書廣燕穆子(臣酉)按廣燕穆子四字
疑有脱誤
唐書卷七十三上考證
唐書卷七十三下
宋翰林學士歐陽修撰
表第十三下
宰相世系表
上官氏出自芈姓楚王子蘭為上官大夫以族為氏漢
徙大姓以寔關中上官氏徙隴西上邽漢有右將軍安
陽侯桀生安車騎將軍桑樂侯以反伏誅遺腹子期裔
孫勝蜀太尉二子曰茂曰先先徙東郡後徙陜郡五世
孫回至弘為江都總監又徙揚州
上官氏宰相一人(儀)
樂氏出自子姓宋戴公生公子衎字樂父生傾父澤澤
生夷父湏子孫以王父字為氏湏生大司寇樂吕吕孫
喜喜生司城子罕裔孫樂羊為魏文侯將封於靈夀其
後子孫因家焉裔孫毅趙封望諸君毅孫臣叔漢封華
成君子孫自趙徙長陵裔孫親後漢本縣吏生恢字伯
奇尚書僕射生羽林監乾徙南陽淯陽孫仁為武陵太
守生清河太守平平生散騎常侍方生廣字彦輔晉尚
書令信陵公裔孫恂
樂氏宰相二人(彦瑋思晦)
孫氏出自姬姓衛康叔八世孫武公和生公子惠孫惠
孫生耳為衛上卿食采於戚生武仲乙以王父字為氏
乙生昭子炎炎生莊子紇紇生宣子鰌鰌生桓子良夫
良夫生文子林父林父生嘉世居汲郡晉有孫登即其
裔也又有出自芈姓楚蚡冒生王子蒍章字無鈎生蒍
叔伯吕臣孫蒍賈伯嬴生蒍艾獵即令尹叔敖亦為孫
氏又有出自媯姓齊田完字敬仲四世孫桓子無宇無
宇二子恒書書字子占齊大夫伐莒有功景公賜姓孫
氏食采于樂安生憑字起宗齊卿憑生武字長卿以田
鮑四族謀為亂奔吳為將軍三子馳明敵明食采於富
春自是世為富春人明生髕髕生勝字國輔秦將勝生
蓋字光道漢中守生知字萬方封武信君知生念字甚
然二子豐益益字玄器生卿字伯高漢侍中生憑字景
純將軍二子届詢詢字會定安定太守二子鸞騏鸞生
爰居爰居生福為太原太守遇赤眉之難遂居太原中
都太原之族有嵐州刺史昉生存進安定太守詢次子
騏字士龍安邑令二子通夐通子孫世居清河後魏有
清河太守靈懷武德中子孫因官徙汝州郟城靈懷曾
孫茂道
安邑令騏少子夐字子遠後漢天水太守徙居青州生
厚字重殷大將軍掾生瑶字良玉中郎將生䆳字伯淵
清河太守生儵字士彦洛陽令生國字明元尚書郎生
躭字玄志漢陽太守二子鍾旃鍾吳先主權即其裔也
旃字子之太原太守二子炎歴炎字叔然魏秘書監生
倰字仲觚太官令生道恭字雅遜晉長秋卿二子顗芳
顗字士若芳中書令子烈避趙王倫之難徙居昌黎生
岳前燕侍中子孫稱昌黎孫氏歴幽州刺史右將軍生
旂字伯旗平南將軍坐與孫秀合謀夷三族顗避地河
朔居武邑武遂生輝字光休後趙射聲校尉生緯字元
文幽州都督生周字季治後燕高陽王文學生敬仁字
士和北燕司隷功曹二子苑蔚蔚字伯華一字叔炳後
魏祕書監棗彊戴男二子伯禮方嗣
孫氏宰相二人(清河有茂道武邑有偓)
姜姓本炎帝生於姜水因以為姓其後子孫變易他姓
堯遭洪水共工之從孫佐禹治水為四嶽之官以其主
四嶽之祭尊之故稱曰大嶽命為侯伯復賜以祖姓曰
姜以紹炎帝之後裔孫太公望封齊為田和所滅子孫
分散漢初姜氏以關東大族徙關中遂居天水蜀大將
軍平襄侯維裔孫明世居上邽
九真姜氏本出天水
姜氏宰相二人(恪公輔)
陸氏出自媯姓田完裔孫齊宣王少子通字季達封於
平原般縣陸鄊即陸終故地因以氏焉通諡曰元侯生
恭侯發為齊上大夫發二子萬臯臯生邕邕生漢大中
大夫賈萬生烈字伯元吳令豫章都尉既卒吳人思之
迎其喪葬扵胥屏亭子孫遂為吳郡吳縣人二子衡盱
盱字子光襄賁令生鴻字叔鸞本州從事鴻生建字公
榮渤海太守建生曄字奉光本州從事生恭字彦祖御
史中丞京兆尹恭生璜字公伯璜生文字孝平弘農都
尉文生親字公道成都令親生衆字世業舉秀才除郎
中生賜字思祖丞相府主簿生閎字子春潁川太守尚
書令三子卭温桓號潁川枝桓字叔文生續字知初揚
州别駕三子稠逢襃號荆州枝稠荆州刺史二子肅謙
肅丹徒令號丹徒枝十世孫鎮之
揚州别駕續中子逢漢尚書右僕射樂安侯五子涉表
瓊昊招號樂安枝表生漢海鹽縣令穰字子仁生恢晉
諫議大夫恢生永興縣令弘號諫議枝揚州别駕續少
子襃字叔明襃第三子紆字叔盤吳城門校尉五子黨
愔颯贇駿駿字季才九江都尉太學博士二子遜瑁瑁
字子璋選曹尚書六子滂喜穎英偉顔穎第三子海隅
縣令濯生漢公漢公生洌洌生晉本郡從事元之隱居
魚圻號魚圻枝生英字季子長沙太守高平相員外散
騎常侍六子術舉曄玩粹瓘玩字士瑶侍中司空贈太
尉興平康伯六子謐儒側納又始號太尉枝始字祖興
五兵尚書侍中二子俶萬載萬載臨海太守祕書監侍
中四子道玩叔元羣子真子真字同宗宋東陽太守四
子惠曉惠恭惠徹惠遠惠徹字監齊司徒府左曹掾三
子觀閑引閑字遐業揚州别駕四子厥絳完襄
長沙太守英次子瓘晉中書侍郎號侍郎枝五世孫文
盛齊散騎常侍生宣猛字觀明梁宣威將軍宣猛生陳
吏部侍郎潯潯九世孫齊望
陸氏宰相六人(丹徒枝有敦信太尉枝有元方象先希聲侍郎枝有扆贄)
趙氏出自嬴姓顓頊裔孫伯益帝舜賜以嬴姓十三世
孫造父周穆王封於趙城因以為氏其地河東永安縣
是也六世孫奄父號公仲生叔帶去周仕晉文侯五世
孫夙晉獻公賜采邑於耿河東皮氏縣有耿鄊是也夙
生共孟共孟生衰字子餘諡曰成季成季十八世孫遷
為秦所滅趙人立遷兄嘉為代王後降于秦秦使嘉子
公輔主西戎西戎懷之號曰趙王世居隴西天水西縣
公輔十二世孫融字長後漢右扶風大鴻臚融七世孫
瑶
燉煌趙氏
南陽趙氏亦世居宛縣後徙平原
趙氏宰相四人(仁本憬彦昭宗儒)
閻氏出自姬姓周武王封太伯曾孫仲奕於閻鄊因以
為氏又云康王少子生而手文曰閻康王封於閻城又
云唐叔虞之後晉成公子懿食采于閻邑晉滅子孫散
處河洛前漢末居滎陽尚書閻章生暢侍中北宜春侯
三子顯景晏顯車騎將軍長社侯顯生穆避難徙于巴
西之安漢顯孫甫魏武帝封為平樂鄉侯復居河南新
安生牂柯太守璞璞生晉殿中將軍漢中太守讚讚生
遼西太守亨亨生北平太守安成亭侯鼎字玉鉉死劉
聰之難子昌奔於代王猗盧遂居馬邑孫滿後魏諸曹
大夫自馬邑又徙河南孫善龍驤將軍雲中鎮將因居
雲州盛樂生車騎將軍燉煌鎮都大將提提生盛樂郡
守進進少子慶字仁度後周小司空上柱國石保成公
賜姓大野氏至隋復舊生毗
閻氏宰相一人(立本)
郝氏出自郝省氏太昊之佐也商帝乙之世裔孫期封
於太原之郝鄉因以為氏裔孫晏秦上卿晏孫瑗太原
守生䕫漢匈奴中郎將裔孫晉末因官徙潤州丹陽七
世孫㢠自丹陽徙安陸
郝氏宰相一人(處俊)
薛氏出自任姓黃帝孫顓頊少子陽封於任十二世孫
奚仲為夏車正禹封為薛侯其地魯國薛縣是也奚仲
遷於邳十二世孫仲虺復居薛為湯左相臣扈祖己皆
其胄裔也祖己七世孫曰成徙國于摯更號摯國女大
任生周文王至武王克商復封為薛侯齊桓霸諸侯獨
薛侯不從黜為伯歴三代凡六十四世其可記者畛生
初初生厲侯陵陵生宣武侯房房生哀侯襃襃生莊侯
元元生平侯貴貴生昭侯直直生襄侯夷夷生桓侯辨
辨生康侯安興安興生定公箱箱生恭侯尚尚生景侯
魏魏生宣侯伯勤伯勤生簡侯文歡文歡生惠侯夷黃
夷黃生靈侯英英生文侯俱俱生隠侯清清生愍侯洪
為椘所滅公子登仕椘懷王為沛公不仕隠於博徒因
以國為氏所謂薛公也生雲雲生卭卭生倪為椘令尹
倪生翁翁生鑒漢初獻策滅黥布封千戸侯生瑑瑑生
茂宣茂宣生懷則懷則生引孫引孫生廣德字廣德御
史大夫廣德生饒長沙太守饒生愿為洛陽太守因徙
居焉生方丘字夫子方丘生漢字公子後漢千乘太守
漢生彪字輔國司徒祭酒彪生侍御史安期安期生中
山相脩脩生馬邑都尉山塗山塗生山陽太守固固生
龍丘令文伯文伯生東海相衍衍生兗州别駕蘭為曹
操所殺子永字茂長從蜀先主入蜀為蜀郡太守永生
齊字夷甫巴蜀二郡太守蜀亡率戸五千降魏拜光禄
大夫徙河東汾隂世號蜀薛二子懿始懿字元伯一名
奉北地太守襲鄢陵侯三子恢雕興恢一名𨳩河東太
守號北祖雕號南祖興西祖雕生徒徒六子堂暉推煥
渠黃堂生廣晉上黨太守生安都
西祖興字季達晉河東太守安邑莊公三子紇清濤濤
字伯略中書監襲安邑忠惠公與北祖南祖分統部衆
世號三薛都統三子彊遺清彊字公偉秦大司徒馮翊
宣公三子辯邕寵辯字元伯後魏雍州刺史汾陰武侯
生謹字法慎内都坐大官涪陵元公五子洪祚洪隆瑚
昂積善號五房亦為瀵上五門薛氏大房
薛氏定著二房一曰南祖一曰西祖宰相三人
(南祖有訥西祖有稷元超)
唐書卷七十三下
唐書卷七十三下考證
宰相世系表三下樂氏喜生子罕(臣酉)按左傳樂喜
即子罕安得析為二人表誤
陸氏灞贄沈炳震曰按陸贄傳父偘溧陽令非灞也
閻氏讃生亨亨生鼎沈炳震曰晉書閻纘傳讚作纘
不言有孫鼎閻鼎傳不言其祖即為纘且纘傳子亨
為遼西太守不能之官依青州刺史苟晞後為晞所
害不言其子有鼎此段疑屬牽附
唐書卷七十三下考證
