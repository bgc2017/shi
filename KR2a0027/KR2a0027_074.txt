唐書卷七十四上
宋翰林學士歐陽修撰
表第十四上
宰相世系表
韋氏出自風姓顓頊孫大彭為夏諸侯少康之世封其
别孫元哲于豕韋其地滑州韋城是也豕韋大彭迭為
商伯周赧王時始失國徙居彭城以國為氏韋伯遐二
十四世孫孟為漢楚王傅去位徙居魯國鄒縣孟四世
孫賢漢丞相扶陽節侯又徙京兆杜陵生玄成丞相生
寬寬生育育生浚後漢尚書令生豹梓橦太守生著東
海相孫胄魏詹事安城侯三子潛穆愔潛號西眷穆號
東眷潛曾孫惠度後魏中書侍郎生千雄略陽太守生
鄭子字英代郡守兖州刺史生瑱字世珍後周侍中平
齊惠公號平齊公房二子峻師
東眷韋氏穆曾孫楷晉長樂清河二郡守生逵慕容垂
大長秋卿生閬字友觀避地薊城後魏太武召為咸陽
太守時關中大亂所部獨安明元帝嘗曰我欲有臣皆
如閬當時以為美談子孫因自别為閬公房二子範道
珍
道珍字秦寶後魏威遠將軍扶風馮翊二郡太守生邕
著作郎誎議大夫生鴻胄二子澄淹淹生雲起封彭城
公因號彭城公房
逍遥公房出自閬弟子真嘉後魏侍中馮翊扶風二郡
守二子旭祉旭南幽州刺史文惠公二子夐叔裕夐字
敬遠後周逍遥公號逍遥公房八子世康洸瓘頤仁基
藝冲約
鄖公房文惠公旭次子叔裕字孝寬隋尚書令鄖襄公
六子諶總夀齊津静號鄖公房
南皮公房安城侯胄次子愔愔七代孫景略後周驃騎
將軍右光禄大夫青州刺史生瓚隋倉部侍郎尚書右
丞司農卿南皮縣伯四子叔諧季武叔謙季貞因號南
皮公房瓚從子元遜從祖弟子述
龍門公房安成侯胄次子愔愔生逵逵六世孫挺傑後
周撫軍將軍平州刺史二子遵通遵驃騎大將軍晉州
大總管府長史龍門縣公因號龍門公房通生善嗣
又有京兆韋氏
韋氏定著九房一曰西眷二曰東眷三曰逍遥
公房四曰勛公房五曰南皮公房六曰駙馬房
七曰龍門公房八曰小逍遥公房九曰京兆韋
氏宰相十四人(平齊公房有保衡弘敏東眷有方質逍遥公房有貫之處厚待)
(價勛公房有巨源南皮公房有見素駙馬房有温龍門公房有執誼襄陽有思謙嗣立京兆有)
(貽範昭度)
郭氏出自姬姓周武王封文王弟虢叔於西虢封虢仲
於東虢西虢地在虞鄭之間平王東遷奪虢叔之地與
鄭武公楚莊王起陸渾之師伐周責王滅虢於是平王
求虢叔裔孫序封于陽曲號曰郭公虢謂之郭聲之轉
也因以為氏後漢末大司農郭全代居陽曲生藴藴生
準配鎮鎮謁者僕射昌平侯裔孫徙潁川
華隂郭氏亦出自太原漢有郭亭亭曾孫光禄大夫廣
智廣智生馮翊太守孟孺子孫自太原徙馮翊後魏有
同州司馬徽徽弟進
昌樂郭氏亦出自太原後漢郭泰字林宗世居介休司
徒黃瓊辟太常趙典舉有道皆不應世稱為郭有道裔
孫居魏州昌樂唐有濟州刺史善愛
中山郭氏世居鼓城唐有正一相高宗生忠通事舍人
郭氏宰相四人(待舉子儀元振正一)
武氏出自姬姓周平王少子生而有文在手曰武遂以
為氏漢有武臣為趙王梁鄒孝侯臣生德德生東武亭
侯最最生敬襄侯嬰嬰生中涓濟隂侯山附後以酎金
國除山附生陳留太守内黃侯都都生汝南太守宣字
文達宣二子尚浮浮字元海司徒左長史生臨漳令静
字伯濟静生烈字文照烈生光禄勲篤字猗伯篤生太
常中壘校尉悌字周篤悌生九江太守臨潁侯端端生
魏侍中南昌侯周周三子陔韶茂陔字元夏晉左僕射
薛定侯陔生太山太守嗣薛侯越越生威遠將軍嗣薛
侯鋪鋪生太子洗馬嘏嘏生洛州長史歸義侯念念生
平北將軍五兵尚書晉陽公洽别封大陵縣賜田五十
頃因居之生祭酒神龜龜生本州大中正司徒越王長
史襲夀陽公克己巳生北齊鎮遠將軍襲夀陽公居常
常生後周永昌王諮議參軍儉生華
武氏宰相五人(攸暨攸寧元衡三思承嗣)
騫氏出自孔子弟子閔損字子騫其孫文以王父字為
氏後漢質帝時有騫宏字道伯避地允吾為金城别駕
封金城侯子孫因家焉裔孫彄晉將軍平陽郡太守二
子白昊白四世孫敬字宗之後魏奉朝請金城郡守尚
書庫部郎中征南將軍金城侯散騎常侍和州刺史一
子成裔孫行本唐靈州都督長史彄五世孫威
騫氏宰相一人(味道)
沈氏出自姬姓周文王第十子𣆀叔季字子揖食采於
沈汝南平輿沈亭即其地也春秋魯成公八年為晉所
滅沈子生逞字循之奔楚遂為沈氏生嘉嘉字惟良二
子尹丙尹戊尹戊字仲逵奔楚隐於零山為楚左司馬
生諸梁諸梁字子高亦為左司馬食采於葉號葉公二
子尹射尹文尹射字修文為楚令尹旬日亡去隐于華
山二子尹朱尹赤尹赤字明禋生郢郢字文明召為丞
相不就生平平字俊之封竹邑侯生遂遂字佐時秦博
士生倧字文甫左庶長竹邑侯生遵遵字伯武漢齊王
太傅敷德侯徙居九江夀春二子盛逹逹字伯弘驃騎
將軍生乾字仲元尚書令生泓泓字元良南陽太守彭
城侯生勖勖字子衡揚武校尉鎮軍將軍三子嵩奮奉
奮字仲異御史中丞生格格字仲悌將作大匠生謙謙
字文恭御史中丞生靖靖字文光濟隂太守避王莾之
難隐居桐栢山三子勲戎臺戎字威卿後漢光禄勲以
九江從事降劇賊尹良封為海昏侯辭不就徙居會稽
之烏程靈帝分烏程為永安縣孫皓分吳郡為吳興郡
晉改永安為武康即為郡人戎生四子鄷懿齊恭鄷字
聖通零陵太守四子滸仲高景景河間相生彦彦裔孫
君諒
沈氏宰相一人(君諒)
蘇氏出自己姓顓頊裔孫吳回為重黎生陸終生樊封
於昆吾昆吾之子封於蘇其地鄴西蘇城是也蘇忿生
為周司寇世居河内後徙武功杜陵至漢代郡太守建
徙扶風平陵封平陵侯三子嘉武賢嘉奉車都尉六世
孫南陽太守中陵鄉侯純字桓公生章字孺文并州刺
史五世孫魏東平相都亭剛侯則字文師四子恬愉遁
援愉字休豫晉太常光禄大夫尚書七世孫彤二子雅
振
魏都亭剛侯則第三子遁八世孫綽周度支尚書邳公
生威
趙郡蘇氏出自漢并州刺史章之後因官居趙州
蘇氏宰相五人(良嗣瓌頲味道檢)
范氏出自祁姓帝堯裔孫劉累之後在周為唐杜氏周
宣王滅杜杜伯之子隰叔奔晉為士師曾孫士會食采
於范其地濮州范縣也子孫遂為范氏至後漢博士滂
世居河内唐有履冰
范氏宰相一人(履冰)
邢氏出自姬姓周公第四子封於邢後為衛所滅子孫
以國為氏世居滁州全椒唐有内史文偉相武后
邢氏宰相一人(文偉)
傅氏出自姬姓黃帝裔孫大由封於傅邑因以為氏商
時虞虢之界有傅氏居于巖旁號為傅巖盤庚得說於
此命以為相裔孫漢義陽侯介子始居北地曾孫長復
封義陽侯生章章生叡叡生後漢弘農太守允字固二
子嘏松嘏字蘭石魏尚書僕射陽都元侯十一世孫奕
唐中散大夫太史令泥陽縣男北齊有行臺僕射傅伏
武孫文傑唐杞王府典軍
清河傅氏出自後漢漢陽太守壯節侯爕字南容生幹
字彦林魏扶風太守生晉司隷校尉鶉觚剛侯玄字休
奕生司隷校尉貞侯咸子孫自北地徙清河裔孫仕後
魏為南陽太守生交益
傅氏宰相一人(游藝)
史氏出自周太史佚之後子孫以官為氏漢有魯國史
恭三子高曾玄高大司馬樂陵安侯二子術丹丹左將
軍武陽傾侯孫均均子崇自杜陵受封溧陽侯遂為郡
人崇裔孫宋樂鄉令瓌
史氏宰相一人(務滋)
宗氏出自子姓宋襄公母弟敖仕晉孫伯宗為三卿所
殺子州犂奔楚食采於鍾離州犂少子連家於南陽以
王父字為氏世居河東
宗氏宰相二人(秦客楚客)
格氏出自允格之後漢有御史班裔孫顯
格氏宰相一人(輔元)
唐書卷七十四上
唐書卷七十四上考證
宰相世系表四上韋氏峻貞(臣酉)按北史貞作瑱乃
師子非峻子
閬弟子真嘉(臣酉)按魏書韋閬傳作兄子名真喜周
書韋孝寬傳作直喜北史韋孝寬傳名直善皆以字
形相似而誤未知孰是
郭氏平王東遷奪虢叔之地與鄭武公楚莊王起陸渾
之師伐周責王滅虢(臣酉)按楚莊豈問罪之師如
表云云則曲在周矣且陸渾之師當周定王時上距
平王東遷一百六十年安得以此責周耶此等皆謬
妄不經
沈氏出自姬姓周文王第十子𥅆叔季字子揖食采于
沈沈炳震曰按宋書序傳金天氏有裔子曰昧生
子允格臺駘顓頊封臺駘于汾州其後四國沈姒蓐
黃則沈非姬姓明矣又按左傳成公八年晉侵沈獲
沈子揖則揖並不與子連文乃春秋沈子之名非𣆀
叔季之字又金氏前編𣆀叔封于邥邥與沈亦不相
通
嘉字惟良二子尹丙尹戊(臣酉)按戊當作戌見左氏
傳即葉公諸梁父也沈氏有二一為沈子逞之後以
國為氏一為楚公子貞之後以邑為氏貞即子囊其
孫為諸梁父豈得與平輿之沈合為一耶
唐書卷七十四上考證
唐書卷七十四下
宋翰林學士歐陽修撰
表第十四下
宰相世系表
歐陽氏出自姒姓夏少康庶子封于會稽至越王無彊
為楚所滅無彊子蹄更封於烏程歐餘山之陽為歐陽
亭侯遂以為氏後有為涿郡太守子孫或居渤海晉頓
丘太守建為趙王所殺兄子質字純之居長沙臨湘七
世族孫景達字敬遠齊本州治中生荔浦令僧寶字士
章僧寶生梁陽山穆公頠字靖世頠二子紇約
歐陽氏宰相一人(通)
狄氏出自姬姓周成王母弟孝伯封於狄城因以為氏
孔子弟子狄黑裔孫漢博士山世居天水後秦樂平侯
伯支裔孫恭居太原生湛東魏帳内正都督臨邑子孫
孝緒
狄氏宰相一人(仁傑)
袁氏出自媯姓陳胡公滿生申公犀侯犀侯生靖伯庚
庚生季子惛惛生仲牛甫甫生聖伯順順生伯他父他
父生戴伯戴伯生鄭叔鄭叔生仲爾金父金父生莊伯
莊伯生諸字伯爰孫宣仲濤塗賜邑陽夏以王父字為
氏宣仲生選選生聲子突突生惠子雅雅生頗奔鄭秦
末裔孫告辟難居于河洛之間少子政以袁為氏九世
孫袁生生玄孫幹封貴鄉侯復居陳郡陽夏八世孫良
二子昌璋昌成武令生漢司徒安字邵公三子賞京敞
京蜀郡太守二子彭湯湯字仲河太尉安國康侯三子
成逢隗成左中郎生紹紹中子熙其後世居樂陵東光
熙裔孫令喜
璋生司徒滂字公熙滂生涣字曜卿魏御史大夫四子
侃寓奥準準字孝尼晉給事中生沖字景玄光禄勳生
耽字彥道歴陽太守耽生質字道和東陽太守二子湛
豹豹字士蔚丹陽尹二子洵湛洵宋吳郡太守諡曰貞
二子顗覬顗字國章宋雍州都督二子戩昂
河東袁氏本出陳郡
袁氏宰相三人(恕已滋智弘)
姚姓虞舜生於姚墟因以為姓陳胡公裔孫敬仲仕齊
為田氏其後居魯至田豐王莽封為代睦侯以奉舜後
子恢避莽亂過江居吳郡改姓為媯五世孫敷復改姓
姚居吳興武康敷生信吳選曹尚書八世孫僧垣隋開
府儀同三司北隆公二子察最
陜郡姚氏亦出自武康梁有征東將軍吳興郡公宣業
生安仁隋汾州刺史生祥
姚氏宰相二人(璹元之)
婁氏出自姒姓夏少康裔孫東樓公封於杞為楚所滅
子孫食邑於婁因以為氏陽城諸縣有婁鄊是也
婁氏宰相一人(師德)
豆盧氏本姓慕容氏燕王廆弟西平王運生尚書令臨
澤敬侯制制生右衛將軍北地愍王精降後魏北人謂
歸義為豆盧因賜以為氏居昌黎棘城二子醜勝
豆盧氏宰相一人(欽望)
周氏出自姬姓黃帝裔孫后稷后稷封于邰其地扶風
&KR1581;鄉是也后稷子不窋失其官竄於西戎曾孫慶節立
國於豳其地新平漆縣東北有豳亭是也七世孫古公
亶父為狄所逼徙居岐下之周原改國號曰周其地扶
風美陽南是也武王克商十一世平王遷都王城河南
縣是也平王少子烈食采汝墳烈生懋懋生文文生昇
昇生興興生晏晏生安安生弘弘生明明生隠隠生夀
夀生容容生休休生雄雄生暉暉生寬寬生員員生成
成生邕秦滅周并其地遂為汝南著姓生秀秀生仁字
季房漢興續周之嗣復封為汝墳侯賜號正公以汝墳
下濕徙于安成十子長曰球執金吾生平陵令應應生
郎中孝廉道道生五官中郎約約生决曹掾燕燕裔孫
表
永安周氏亦出自決曹掾燕九世孫防防十三世孫靈
超其先避西晉之亂南徙居永安黃岡
吉氏出自姞姓黃帝裔孫伯儵封于南燕賜姓曰姞其
地東郡燕縣是也後改為吉
吉氏宰相一人(頊)
顧氏出自己姓顧伯夏商侯國也子孫以國為氏初居
會稽吳丞相雍孫榮晉司空雍弟徽侍中又居鹽官徽
十世孫越陳黃門侍郎孫胤
顧氏宰相一人(琮)
朱氏出自曹姓顓頊之後有六終產六子其第五子曰
安周武王克商封安苗裔俠於邾附庸於魯其地魯國
鄒縣是也自安儀父十二世始見春秋齊桓行霸儀父
附從進爵稱子桓公以下春秋後八世而為楚所滅故
子孫去邑為朱氏世居沛國相縣前漢大司馬長史詡
生浮字公叔大司馬大司空新息侯生下邳太守永永
九世孫吏部尚書尚尚生質司徒質二子禹卓禹司隷
校尉青州刺史坐黨錮誅子孫避難丹陽丹陽朱氏之
祖也卓生扶風太守翻翻生上洛太守越越字元勝越
八世孫丞相行参軍詢二子濟濟生冲冲生威則散騎
常侍給事中生騰字龍懷陳郡太守三子憲斌綽綽字
祖明西陽太守二子齡石超石騰裔孫建後周太子洗
馬生僧寕隋脽陽太守生操
朱氏宰相一人(敬則)
唐氏出自祁姓帝堯初封唐侯其地中山唐縣是也舜
封堯子丹朱為唐侯至夏時丹朱裔孫劉累遷于魯縣
累孫猶守故地至商更號豖韋氏周復改為唐公成王
滅唐以封弟叔虞其後更封劉累裔孫在魯縣者為唐
侯以奉堯嗣其地唐州方城是也魯定公五年楚滅唐
子孫以國為氏分仕晉楚有唐睢為魏大夫孫厲居沛
國漢封斥丘懿侯生朝朝生賢賢生遵遵生蒙中郎將
生臨卭令都都生倫倫生林林尚書令王莽封建德侯
生蔚國除徙居潁川生武威長惠惠生侍御史賁賁生
大司空珍珍生會稽太守瑁瑁生翔為丹陽太守因家
焉二子固滂固吳尚書僕射生别部司馬瓊瓊生宣宣
生晉鎮西校尉上庸襄侯彬字儒宗二子熙極熙太常
丞娶凉州刺史張軌女永嘉末遂居凉州生輝字子産
仕前涼陵江將軍徙居晉昌七子伯廉威季賢幼賢孝
逹季禮威為永世令生弘三子瑶偕諮號三祖
唐書卷七十四下考證
宰相世系表四下袁氏恕已本傳不詳其父祖
豆盧氏制生右衛將軍北地愍王精降後魏沈炳震
曰後燕錄慕容寳傳精為慕容麟所殺未嘗降後魏
南燕錄慕容鍾傳鍾封北地王降後秦封歸義侯是
北地王之封歸義侯者乃南燕之北地王鍾非後燕
之北地王精且降後秦非後魏也
唐書卷七十四下考證
