唐書卷二十九
宋翰林學士歐陽修撰
志第十九
歴志
寶應元年六月望戊夜月蝕三之一官歴加時在日出
後有交不署蝕代宗以至德歴不與天合詔司天臺官
屬郭獻之等復用麟德元紀更立歲差增損遲疾交會
及五星差數以寫大衍舊術上元七曜起赤道虚四度
帝為製序題曰五紀歴其與大衍小異者九事曰仲夏
之朔若月行極疾合於亥正朔不進則朔之晨月見東
方矣依大衍戍初進初朔則朔之夕月見西方矣當視
定朔小餘不滿五紀通法如晨初餘數減十刻已下者
進以明日為朔一也以三萬二千一百六十乘夜半定
漏刻六十七乘刻分從之二千四百而一為晨初餘數
二也陽歴去交分交前加一辰交後減一辰餘百八十
三已下者日亦蝕三也月蝕有差以望日所入定數視
月道同名者交前為加交後為減異名者交前為減交
後為加各以加減去交分又交前減一辰交後加一辰
餘如三百三十八已下者既已上以減望差八十約之
得蝕分四也日蝕有差以朔日所入定數十五而一以
減百四餘為定法以蝕差減去交分又交前減兩辰餘
為隂歴蝕其不足減者反減蝕差在交後減兩辰交前
加三辰餘為類同陽歴蝕又自小滿畢小暑加時距午
正八刻外者皆減一辰三刻内者皆加一辰自大寒畢
立春交前五辰外自大暑畢立冬交後五辰外又減一
辰不足減者既加減訖各如定法而一以減十五餘為
蝕分其陽歴蝕者置去交分以蝕差加之交前加一辰
交後減一辰所得以減望差餘如百四約之得為蝕分
五也所蝕分日以十八乘之月以二十乘之皆十五而
一為汎用刻不復因加六也日蝕定用刻在辰正前者
以十分之四為虧初刻六為復末刻未正後者六為虧
初刻四為復末刻不復相半七也五星乘數除數諸變
皆通用之不復變行異數入進退歴皆用度中率八也
以定合初日與前疾初日後疾初日與合前伏初日先
後定初各同名者相消為差異名者相從為并皆四而
一所得滿辰法各為日乃以前日盈減縮加其合後伏
日變率亦以後日盈加縮減合前伏日變率(太白辰星夕變則返)
(加減留退)二退度變率若差於中率者倍所差之數曰伏差
以加減前疾日度變率(熒惑均加減前疾兩變日度變率)歲星熒惑鎮
星前留日變率若差於中率者以所差之數為度加減
前遲日變率(皆多於中率之數者加之少於中率者減之)後留日變率若差
於中率者以所差之數為日以加減後遲日變率及加
減二退度變率又以伏差加減後疾日度變率(多於中率之數)
(者減之少於中率者加之其熒惑均加減疾遲兩變日度變率歲星鎮星無遲即加減前後順行日度變率)
太白晨夕退行度變率若差於中率者亦倍所差之數
為度加減本疾變度率(夕合前後伏雖亦退行不取加減)二留日變率
若差於中率者以所差之數為度加減本遲度變率皆
多於中率之數加之少於中率減之其辰星二留日變
率若差於中率者以所差之數為度各加減本遲度變
率疾行度變率若差於中率者以其差之數為日各加
減留(日)變率(亦多於中率之數者加之少於中率者減之其留日變率若少不足減者侵減遲日)
(變率)加減訖皆為日度定率九也大衍以四象考五星進
退或時弗叶獻之加減頗異而偶與天合於是頒用訖
建中四年寶應五紀歴演紀上元甲子距寶應元年壬
寅積二十六萬九千九百七十八算
五紀通法千三百四十策實四十八萬九千四百二
十八揲法三萬九千五百七十一策餘七千二十
八用差七千五百四十八掛限三萬八千三百五
十七三元之策十五餘二百九十二秒五秒母六(以象)
(統為母者又四因之)四象之策二十九餘七百一十一一象
之策七餘五百一十二太天中之策五餘九十七秒
十一秒母十八地中之策六餘百一十九秒四秒母
三十貞悔之策三餘五十八秒十七辰法三百三
十五刻法百三十四乾實四十八萬九千四百四
十二秒七十周天度三百六十五虚分三百四十二
秒七十歲差十四秒七十秒法百
定氣所有日及餘以辰計之曰辰數與大衍同
六虚之差七秒七十轉終分百三十六萬六千一百
五十六轉終日二十七餘七百四十三秒五秒法
三十七轉法六十七(約轉分為度日逡程積逡程日轉積度)
半紀六百七十象積四百八十辰刻八刻分百六十
昏明刻各二刻分二百四十交終三億六千四百六十
四萬三千七百六十七交終日二十七餘二百八十
四秒三千七百六十七交中日十三餘八百一十二
秒千八百八十三半朔差日二餘四百二十六秒六
千二百三十三望差日一餘二百一十三秒三千一
百一十六半望數日十四餘千二十五秒五十交
限日十二餘五百九十八秒八千七百六十七交率
六十一交數七百七十七(凡春分後隂歴交後秋分後陽歴交後為月道同名)
(餘皆為異名)辰分百一十三秒法一萬
去交度乘數十一除數千一百六十五
太隂損益差冬至夏至益十九積七十六小寒小暑益
十七積九十五大寒大暑益十四積百一十一立春立
秋益十二積百二十五雨水處暑益十積百三十七驚
蟄白露益七積百四十七春分秋分損七積百五十四
清明寒露損十積百四十七榖雨霜降損十二積百三
十七立夏立冬損十四積百二十五小滿小雪損十七
積百一十一芒種大雪損十九積九十五依定氣求脁
朒術入之得其望日所入定數
太陽每日蝕差月在隂歴自秋分後春分前皆以四百
五十七為蝕差入春分後日損五分入夏至初日損不
盡者七乃自後日益五分月在陽歴自春分後秋分前
亦以四百五十七為蝕差入秋分後日損五分入冬至
初日損不盡者七乃自後日益五分各得朔日所入定
數
歲星終率五十三萬四千四百八十二秒三十六終
日三百九十八餘千一百六十二秒三十六變差十
四秒八十八象算九十一餘百五秒十八爻算十
五餘七十三秒四十六微分三十二乘數五除數
四
熒惑終率百四萬五千八十八秒八十三終日七百
七十九餘千二百二十八秒八十三變差三十二秒
五十七象算九十一餘百六秒二十八微分五十四
爻算十五餘七十三秒五十四微分七十三乘數
百二十七除數三十
鎮星終率五十萬六千六百二十三秒二十九終日
三百七十八餘百三秒二十九變差九秒八十七
象算九十一餘百四秒八十六微分六十六爻算十
五餘七十三秒三十一微分十一乘數十二除數
十一
太白終率七十八萬二千四百四十九秒九終日五
百八十三餘千二百二十九秒九中合二百九十二
餘千二百八十四秒五十九微分七十二變差四十
九秒七十二象算九十一餘百七秒三十五微分七
十二爻算十五餘七十三秒七十二微分六十乘
數十五除數二
辰星終率十五萬五千二百七十八秒六十六終日
百一十五餘千一百七十八秒六十六中合五十七
餘千二百五十九秒三十三變差五十秒八十五
象算九十一餘百七秒四十二微分七十八爻算十
五餘七十三秒七十三微分七十七
秒法百微分法九十六
星名爻目損益率進退積爻目損益率進退積
德宗時五紀歴氣朔加時稍後天推測星度與大衍差
率頗異詔司天徐承嗣與夏官正楊景風等雜麟德大
衍之旨治新歴上元七曜起赤道虚四度建中四年歴
成名曰正元其氣朔發歛日躔月離軌漏交會悉如五
紀法惟發歛加時無辰法皆以象統乘小餘通法而一
為半辰數餘五因之六法刻除之得刻不盡六而一為
刻分其軌漏夜半刻分以刻法凖象積取其數用之以
刻法通夜半定漏刻内分二十而一為晨初餘數月蝕
去交分如二百七十九已下者既已上以減望差六十
六約之為蝕分日蝕差亦十五約之以減八十五餘為
定法又加減去交分訖以減望差八十五約之得蝕分
日法不同也其五星寫麟德歴舊術因冬至後夜半平
合日算加合後伏日及餘即平見日算金水先得夕見
其滿晨見伏日及餘秒去之餘為晨平見求入常氣以
取定見而推之麟德歴之啟蟄正元歴之雨水麟德歴
之雨水正元歴之驚蟄也麟德歴熒惑前後疾變度率
初行入氣差行日益遲疾一分正元歴則二分亦度母
不同也詔起五年正月行新歴會朱泚之亂改元興元
自是頒用訖元和元年建中正元歴演紀上元甲子距
建中五年甲子歲積四十萬二千九百算外
正元通法千九十五策實三十九萬九千九百四十
三揲法三萬三千三百三十六章閏萬一千九百
一十一策餘五千七百四十三用差六千一百六
十八掛限三萬一千三百四十三三元之策十五
餘二百三十九秒七四象之策二十九餘五百八十
一一象之策七餘四百一十九中盈分四百七十
八秒一十四朔虚分五百一十四象統二十四
象位六天中之策五餘七十九秒五十五秒母七十
二地中之策六餘九十九秒四十三秒母六十貞
悔之策三餘四十七秒五十一半刻法二百一十九
(六刻法千三百一十四)乾實三十九萬九千九百五十五秒二
周天度三百六十五虚分二百八十秒二歲差十
二秒二秒母百
定氣辰數同太衍
六虚之差六秒二十轉終分三億一百七十二萬一
百三十二轉終日二十七餘六百七秒百三十二
入轉秒法一萬轉法二百一十九(約轉分為度日逡程積逡程日轉積)
(度)
辰刻八刻分七十三刻法二百一十九昏明刻各
二刻分百九半
交終分二億九千七百九十七萬三千八百一十五
交終日二十七餘二百三十二秒三千八百一十五
交中日十三餘六百六十三秒六千九百七半朔差
日二餘三百四十八秒六千一百八十五望差日一
餘百七十四秒三千九十二半望數日十四餘八百
三十八交限日十二餘四百八十九秒三千八百一
十五交率六十一交數七百七十七交辰法九
十一少秒法一萬
去交度乘數十一除數九百四十五
太隂損益差冬至夏至益十六積六十二小寒小暑益
十三積七十八大寒大暑益十一積九十一立春立秋
益十積百二雨水處暑益八積百一十二驚蟄白露益
六積百二十春分秋分損六積百二十六清明寒露損
八積百二十穀雨霜降損十積百一十二立夏立冬損
十一積百二小滿小雪損十三積九十一芒種大雪損
十六積七十八以損益依入定氣求脁朒術入之各得
其望日所入定數
太陽每日蝕差月在隂歴自秋分後春分前皆以三百
七十三為蝕差入春分後日損四分入夏至初日損不
盡者六乃自後日益四分月在陽歴自春分後秋分前
亦以三百七十三為蝕差入秋分後日損四分入冬至
初日損不盡者六乃自後日益四分各得朔日所入定
數
歲星終率四十三萬六千七百六十秒四終日三百
九十八餘九百五十秒四合後伏日十七餘千二十
三
熒惑終率八十五萬四十七秒七十九終日七百七
十九餘千二秒七十九合後伏日七十一餘千四十
九
鎮星終率四十一萬三千九百九十四秒六十三終
日三百七十八餘八十四秒六十三合後伏日十八
餘五百九十
太白終率六十三萬九千三百八十九秒二十八晨
合後伏日四十一餘九百一十五夕見伏日二百五
十六餘五百二秒一十四晨見伏日三百二十七餘
五百二秒一十四
辰星終率十二萬六千八百八十八秒四半終日百
一十五餘九百六十二秒四半晨合後伏日十六餘
千四十夕見伏日五十二餘四百八十一秒五十二
少晨見伏日六十三餘四百八十一秒五十二少
秒法一百
五星平見加減差
歲星初見去日十四度見入冬至畢小寒均減六日自
入大寒後日損百九分半入春分初日依平自後日加
百四十五分半入立夏畢小滿均加六日自入芒種後
日損百四十五分入夏至畢立秋均加四日自入處暑
後日損二百九十一分半入白露初日依平自後日減
八十七分入小雪畢大雪均減六日
熒惑初見去日十七度見入冬至初日減二十七日自
後日損九百八十五分半入大寒初日依平自後日加
六百五十七分入驚蟄畢穀雨均加二十七日自入立
夏後日損三百二十三分入立秋依平自入處暑後日
減三百二十三分入小雪畢大雪均減二十七日
鎮星初見去日十七度見入冬至初日減四日自後日
益百四十五分半入大寒畢春分均減八日自入清明
後日損九十六分入小暑初日依平自後日加百四十
五分半入白露初日加八日自後日損二百九十一分
入秋分均加四日自入寒露後日損九十六分入小雪
初日依平自後日減百四十五分半
太白初見去日十一度夕見入冬至初日依平自後日
減百六十三分入雨水畢春分均減九日自入清明後
日減百六十三分入芒種依平自入夏至日加百六十
三分入處暑畢秋分均加九日自入寒露後日損百六
十三分入大雪依平晨見入冬至依平入小寒後日加
百九分半入立春畢立夏均加三日入小滿後日損百
九分半入夏至依平入小暑後日減百九分半入立秋
畢立冬均減三日入小雪後日損百九分半
辰星初見去日十七度夕見入冬至畢清明依平入穀
雨畢芒種均減二日入夏至畢大暑依平入立秋畢霜
降應見不見(其在立秋及霜降二氣之内者去日十八度外三十六度内有水火土金一星已上)
(者見)入立冬畢大雪依平晨見入冬至均減四日入小寒
畢雨水均減三日(其在雨水氣内去日度如前晨無水火土金一星已上者不見)入驚
蟄畢立夏應見不見(其在立夏氣内去日度如前晨有水火土金一星已上者亦見)入
小滿寒露依平入霜降畢立冬均加一日入小雪畢大
雪依平
五星變行加減差日度率
歲星前順差行百一十四日行十八度九百七十一分
先疾二日益遲三分
前留二十六日
前退差行四十二日退六度先遲日益疾二分
後退差行四十二日退六度先疾日益遲二分
後留二十五日
後順差行百一十四日行十八度九百七十一分先遲
二日益疾三分日盡而夕伏
熒惑前疾入冬至初日二百四十三日行百六十五度
自後三日損日度各二小寒初日二百三十三日行百
五十五度自後二日損日度各一穀雨四日依平畢小
滿九日百七十八日行百度自九日後三日損日度各
一夏至初日依平畢六日百七十一日行九十三度自
六日後每三日益日度各一立秋初日百八十四日行
百六度自後每日益日度各一白露初日二百一十四
日行百三十六度自後五日益日度各六秋分初日二
百三十二日行百五十四度自後每日益日度各一寒
露初日二百四十七日行百六十九度自後五日益日
度各三霜降五日依平畢立冬十三日二百五十九日
行百八十一度自入十三日後二日損日度各一
前遲差行入冬至六十日行二十五度先疾日益遲三
分自入小寒後三日損日度各一大寒初日五十五日
行二十度自後三日益日度各一立春初日畢清明平
六十日行二十五度自入穀雨每氣損度一立夏初日
畢小滿平六十日行二十三度自入芒種後每氣益一
度夏至初日平畢處暑六十日行二十五度自入白露
後三日損度一秋分初日六十日行二十度自後每日
益日一三日益度二寒露初日七十五日行三十度自
後每日損日一三日損度一霜降初日六十日行二十
五度自後二日損度一立冬一日平畢氣末六十日行
十七度自小雪後五日益度一大雪初日六十日行二
十度自後三日益度一
前留十三日(前疾減一日率者以其差分益此留及遲日率前疾加日率者以其差分減此留及)
(後遲日率)退行入冬至初日六十三日行二十二度自後四
日益度一小寒一日六十三日行二十六度自入小寒
一日後三日半損度一立春三日平畢雨水六十三日
退十七度自入驚蟄後二日益日度各一驚蟄八日平
畢氣末六十七日退二十一度自入春分後一日損日
度各一春分四日平畢芒種六十三日退十七度自入
夏至後每六日損日度各一大暑初日平畢氣末五十
八日退十二度立秋初日平畢氣末五十七日退十一
度自入白露後二日益日度各一白露十二日平畢秋
分六十三日退十七度自入寒露後三日益日度各一
寒露九日平畢氣末六十六日退二十度自入霜降後
二日損日度各一霜降六日平畢氣末六十三日退十
七度自入立冬後三日益日度各一立冬十二日平畢
氣末六十七日退二十一度自入小雪後二日損日度
各一小雪八日平畢氣末六十三日退十七度自入大
雪後三日益度一
後留冬至初日十三日大寒初日平畢氣末二十五日
自入立春後二日半損日一驚蟄初日十三日自後三
日益日一清明初日三十三日自後每日損日一清明
十日平畢處暑十三日自入白露後二日損日一秋分
十一日無留自入秋分十一日後日益日一霜降初日
十九日立冬畢大雪十三日
後遲差行六十日行二十五度(先遲日益疾三分前疾加度者此遲依數減之)
(為定若不加度者此遲入秋分至立冬減三度入立冬到冬至減五度後留定日十三日者以所朒數加此遲)
(日率)
後疾冬至初日二百一十日行百三十二度自後每日
損日度各一大寒八日百七十二日行九十四度自入
大寒八日後二日損日度各一雨水平畢氣末百六十
一日行八十三度自入驚蟄後三日益日度各一穀雨
三日百七十七日行九十九度自三日後每日益日度
各一芒種十四日平畢夏至十日二百三十三日行百
五十五度自十日後每日益日度各一小暑五日二百
五十三日行百七十五度自後每日益日度各一大暑
初日平畢處暑二百六十三日行百八十五度自入白
露後二日損日度各一秋分一日二百五十五日行百
七十七度自一日後每三日損日度各一大雪初日二
百五日行百二十七度自後三日益日度各一
鎮星前順差行八十三日行七度四百七十四分先疾
三日益遲二分
前留三十七日
前退差行五十一日退三度先遲二日益疾一分
後退差行五十一日退三度先疾二日益遲一分
後留三十六日
後順差行八十三日行七度四百七十四分先遲三日
益遲二分
太白夕見入冬至畢立夏立秋畢大雪百七十二日行
二百六度自入小滿後十日益度一為定初入白露畢
春分差行先疾日益遲二分自餘平行夏至畢小暑百
七十二日行二百九度自入大暑後五日損一度畢氣
末
夕平行冬至及大暑大雪各畢氣末十三日行十三度
自入冬至後十日損一畢立春入立秋六日益一畢秋
分雨水畢芒種七日行七度自入夏至後五日益一畢
小暑寒露初日二十三日行二十三度自後六日損一
畢小雪
夕遲差行四十二日行三十度先疾日益遲十三分前
加度過二百六度者凖數損此度
夕留七日
夕退十日退五度日盡而夕伏
晨退十日退五度
晨留七日
晨遲差行冬至畢立夏大雪畢氣末四十二日行三十
度先遲日益疾十三分自小滿後率十日損一度畢芒
種夏至畢寒露四十二日行二十七度差依前自入霜
降後每氣益一度畢小雪
晨平行冬至畢氣末立夏畢氣末十三日行十三度自
小寒後六日益日度各一畢雨水入小滿後七日損日
度各一畢立秋驚蟄初日二十三日行二十三度自後
六日損日度各一畢穀雨處暑畢寒露無此平行自入
霜降後五日益日度各一畢大雪
晨疾百七十二日行二百六度(前遲行損度不滿三十者此疾依數益之)
處暑畢寒露差行先遲日益疾二分自餘平行日盡而
晨伏
辰星夕見疾十二日行二十一度十分大暑畢處暑十
二日行十七度十六分
夕平七日行七度自入大暑後二日損度各一入立秋
無此平行
夕遲六日行二度七分前疾行十七度者無此遲行
夕伏留五日日盡而夕伏
晨見留五日
晨遲六日行二度七分自入大寒畢雨水無此遲行
晨平行七日行七度入大寒後二日損日度各一入立
春無此平行
晨疾十二日行二十一度十分前無遲行者十二日行
十七度十六分日盡而晨伏
唐書卷二十九
