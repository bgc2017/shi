唐書卷六十
宋翰林學士歐陽修撰
藝文志第五十
丁部集錄其類三一曰楚辭類二曰别集類三曰總集
類凡著錄八百一十八家八百五十六部一萬一千九
百二十三卷不著錄四百八家五千八百二十五卷
王逸注楚辭十六卷郭璞注楚辭十卷楊穆楚辭九悼
一卷劉沓離騷草木蟲魚疏二卷孟奥楚辭音一卷徐
邈楚辭音一卷僧道騫楚辭音一卷
右楚辭類七家七部三十二卷
趙荀况集二卷楚宋玉集二卷漢武帝集二卷淮南王
安集二卷賈誼集二卷枚乘集一卷司馬遷集二卷東
方朔集二卷董仲舒集二卷李陵集二卷司馬相如集
二卷孔臧集二卷魏相集二卷張敞集二卷韋玄成集
二卷劉向集五卷王襃集五卷谷永集五卷杜鄴集五
卷師丹集五卷息夫躬集五卷劉歆集五卷揚雄集五
卷崔篆集一卷東平王蒼集二卷桓譚集二卷史岑集
二卷王文山集二卷朱勃集二卷梁鴻集二卷黃香集
二卷馮衍集五卷班彪集三卷杜篤集五卷傅毅集五
卷班固集十卷崔駰集十卷賈逵集二卷劉騊駼集二
卷崔瑗集五卷蘇順集二卷竇章集二卷胡廣集二卷
高彪集二卷王逸集二卷桓驎集二卷邊韶集二卷皇
甫規集五卷張奐集二卷朱穆集二卷趙壹集二卷張
升集二卷侯瑾集二卷酈炎集二卷盧植集二卷劉珍
集二卷楊厚集二卷張衡集十卷葛龔集五卷李固集
十卷馬融集五卷崔琦集二卷延篤集二卷劉白集二
卷荀爽集二卷劉梁集二卷鄭玄集二卷蔡邕集二十
卷應劭集四卷士孫瑞集二卷張邵集五卷禰衡集二
卷孔融集十卷潘勖集二卷阮瑀集五卷陳琳集十卷
張紘集一卷繁欽集十卷楊修集二卷王粲集十卷魏
武帝集三十卷文帝集十卷明帝集十卷高貴鄉公集
二卷陳思王集二十卷又三十卷華歆集三十卷王朗
集三十卷邯鄲淳集二卷袁渙集五卷應瑒集二卷徐
幹集五卷劉楨集二卷路粹集二卷丁儀集二卷丁廙
集二卷劉廙集二卷吳質集五卷孟逵集三卷陳羣集
三卷王修集三卷管寧集二卷劉邵集二卷麋元集五
卷李康集二卷孫該集二卷卞蘭集二卷傅巽集二卷
高堂隆集十卷繆襲集五卷殷襃集二卷韋誕集三卷
曹羲集五卷傅嘏集二卷桓範集二卷夏侯霸集二卷
鍾毓集五卷江奉集二卷夏侯惠集二卷毌丘儉集二
卷王弼集五卷呂安集二卷王昶集五卷王肅集五卷
何晏集十卷應瑗集十卷杜摯集二卷夏侯玄集二卷
程曉集二卷阮籍集五卷嵇康集十五卷鍾會集十卷
蜀許靖集二卷諸葛亮集二十四卷吳張温集五卷士
爕集五卷虞翻集三卷駱綂集十卷曁豔集二卷謝承
集四卷姚信集十卷陸覬集五卷華覈集五卷胡綜集
二卷薛瑩集二卷薛綜集三卷張儼集二卷韋昭集二
卷紀騭集二卷晉宣帝集五卷文帝集二卷明帝集五
卷簡文帝集五卷齊王攸集二卷會稽王道子集八卷
彭城王集八卷譙王集三卷王沈集五卷鄭袤集二卷
應貞集五卷嵇喜集二卷傅玄集五十卷成公綏集十
卷裴秀集三卷何禎集五卷袁準集二卷山濤集五卷
向秀集二卷阮沖集二卷阮偘集五卷羊祜集二卷賈
充集二卷荀勖集二十卷杜預集二十卷王濬集二卷
皇甫謐集二卷程咸集二卷劉毅集二卷庾峻集三卷
郄正集一卷楊泉集二卷陶濬集二卷宣騁集三卷曹
志集二卷鄒湛集四卷孫毓集五卷王渾集五卷王深
集四卷江偉集五卷閔鴻集二卷裴楷集二卷何劭集
二卷劉寔集二卷裴頠集十卷許孟集二卷王祐集三
卷王濟集二卷華嶠集二卷庾鯈集三卷謝衡集二卷
傅咸集三十卷棗據集二卷劉寳集三卷孫楚集十卷
王讚集二卷夏侯湛集十卷夏侯淳集十卷張敏集二
卷劉許集二卷李黃集二卷樂廣集二卷阮渾集二卷
楊乂集三卷張華集十卷李虔集十卷石崇集五卷潘
岳集十卷潘尼集十卷歐陽建集二卷嵇紹集二卷衛
展集十四卷盧播集二卷欒肇集五卷應亨集二卷司
馬彪集三卷杜育集二卷摯虞集十卷繆徵集二卷左
思集五卷夏侯靖集二卷鄭豐集二卷陳略集二卷張
翰集二卷陸機集十五卷陸雲集十卷陸沖集二卷孫
極集二卷張載集二卷張協集二卷束晳集五卷華譚
集二卷曹攄集二卷江統集十卷胡濟集五卷卞粹集
二卷閭丘沖集二卷庾敳集二卷阮瞻集二卷阮修集
二卷裴邈集二卷郭象集五卷嵇含集十卷孫惠集十
卷蔡洪集二卷牽秀集五卷蔡克集二卷索靖集二卷
閻纂集二卷張輔集二卷殷巨集二卷陶佐集五卷仲
長敖集二卷虞浦集二卷吳商集五卷劉弘集三卷山
簡集二卷宗岱集三卷王曠集五卷王峻集二卷棗腆
集二卷棗嵩集二卷劉琨集十卷盧諶集十卷傅暢集
五卷顧榮集五卷荀組集一卷周顗集二卷周嵩集三
卷王導集十卷荀䆳集二卷王敦集五卷謝琨集二卷
張抗集三卷賈霖集三卷劉隗集三卷應詹集五卷陶
侃集二卷王洽集三卷張闓集三卷卞壺集二卷劉超
集二卷楊方集二卷傅純集二卷郗鑒集十卷温嶠集
十卷孔坦集五卷王濤集五卷王篾集五卷甄述集五
卷王嶠集二卷戴邈集五卷賀循集二十卷張峻集二
卷應碩集二卷陸沈集二卷曾瓌集五卷熊遠集五卷
郭璞集十卷王鑒集五卷庾亮集二十卷虞預集十卷
顧和集五卷范宣集十卷張虞集五卷庾冰集二十卷
庾翼集二十卷何充集五卷諸葛恢集五卷祖台之集
十五卷李充集十四卷蔡謨集十卷謝艾集八卷范汪
集八卷范寗集十五卷阮放集五卷王廙集十卷王彪
之集二十卷謝安集五卷謝万集十卷王羲之集五卷
干寳集四卷殷融集十卷劉遐集五卷殷浩集五卷劉
惔集二卷王濛集五卷謝尚集五卷張憑集五卷張望
集三卷韓康伯集五卷王胡之集五卷江霖集五卷范
宣集五卷江惇集五卷王述集五卷郝默集五卷黃整
集十卷王浹集二卷王度集五卷劉系之集五卷劉恢
集五卷范起集五卷殷康集五卷孫嗣集三卷王坦之
集五卷桓温集二十卷郗超集十五卷謝朗集五卷謝
玄集十卷王珣集十卷許詢集三卷孫統集五卷孫紳
集十五卷孔嚴集五卷江逌集五卷車灌集五卷丁纂
集二卷曹毗集十五卷蔡系集二卷李顒集十卷顧夷
集五卷袁喬集五卷謝沈集五卷庾闡集十卷王隠集
十卷殷允集十卷徐邈集八卷殷仲堪集十卷殷叔獻
集三卷伏滔集五卷桓嗣集五卷習鑿齒集五卷鈕滔
集五卷邵毅集五卷孫盛集十卷袁質集二卷袁宏集
二十卷袁邵集三卷羅含集三卷孫放集十五卷辛昞
集四卷庾統集二卷郭愔集五卷滕輔集五卷庾龢集
二卷庾軌集二卷庾蒨集二卷庾肅之集十卷王脩集
二卷戴逵集十卷桓玄集二十卷殷仲文集七卷卞湛
集五卷蘇彦集十卷袁豹集十卷王謐集十卷周祇集
十卷梅陶集十卷湛方生集十卷劉瑾集八卷羊徽集
一卷卞裕集十四卷王愆期集十卷孔璠之集二卷王
茂略集四卷薄肅之集十卷滕演集一卷宋武帝集二
十卷文帝集十卷長沙王義欣集十卷臨川王義慶集
八卷衡陽王義季集十卷江夏王義恭集十五卷南平
王鑠集五卷建平王宏集十卷又小集六卷新渝侯義
宗集十二卷謝瞻集二卷孔琳之集十卷王叔之集十
卷徐廣集十五卷孔寗子集十五卷蔡廓集十卷傅亮
集十卷孫康集十卷鄭鮮之集二十卷陶潛集二十卷
又集五卷范泰集二十卷王弘集二十卷謝惠連集五
卷謝靈運集十五卷荀昶集十四卷孔欣集十卷卞伯
玉集五卷王曇首集二卷謝弘微集二卷王韶之集二
十卷沈林子集七卷姚濤之集二十卷賀道養集十卷
衞令元集八卷褚詮之集八卷荀欽明集六卷殷淳集
三卷劉瑀集十卷劉緄集五卷雷次宗集三十卷宗炳
集十五卷伍緝之集十一卷荀雍集十卷袁淑集十卷
顔延之集三十卷王微集十卷王僧逹集十卷張暢集
十四卷何偃集八卷沈懷文集十三卷江智淵集十卷
謝莊集十五卷殷琰集八卷顔竣集十三卷何承天集
二十卷裴松之集三十卷卞瑾集十卷丘淵之集六卷
顔測集十一卷湯惠休集三卷沈勃集十五卷徐爰集
十卷鮑照集十卷庾蔚之集十一卷虞通之集五卷劉
愔集十卷孫緬集十卷袁伯文集十卷袁粲集十卷齊
竟陵王集三十卷褚淵集十五卷王儉集六十卷周顒
集二十卷徐孝嗣集十二卷王融集十卷謝眺集十卷
孔稚珪集十卷陸厥集十卷虞羲集十一卷宗躬集十
二卷江奐集十一卷張融玉海集六十卷梁文帝集十
八卷武帝集十卷簡文帝集八十卷元帝集五十卷又
小集十卷昭明太子集二十卷邵陵王綸集四卷武陵
王紀集八卷范雲集十二卷江淹前集十卷後集十卷
任昉集三十四卷宗夬集十卷王暕集二十卷魏道微
集三卷司馬褧集九卷沈約集一百卷又集略三十卷
傅昭集十卷袁昂集二十卷徐勉前集三十五卷後集
十六卷陶弘景集三十卷周捨集二十卷何遜集八卷
謝琛集五卷謝郁集五卷王僧孺集三十卷張率集三
十卷楊眺集十卷鮑幾集八卷周興嗣集十卷蕭洽集
二卷裴子野集十四卷庾曇隆集十卷陸倕集二十卷
劉之遴前集十一卷後集三十卷虞皭集六卷王冏集
三卷劉孝綽集十二卷劉孝儀集二十卷劉孝威前集
十卷後集十卷丘遲集十卷王錫集七卷蕭子範集三
卷蕭子雲集二十卷蕭子暉集十一卷江革集十卷吳
均集二十卷庾肩吾集十卷王筠洗馬集十卷又中庶
子集十卷左右集十卷臨海集十卷中書集十卷尚書
集十一卷鮑泉集一卷謝填集十卷任孝恭集十卷張
纘集十卷陸雲公集四卷張綰集十卷甄玄成集十卷
蕭欣集十卷君攸集十二卷後梁明帝集一卷後魏
文帝集四十卷高允集二十卷宗欽集二卷李諧集十
卷韓宗集五卷袁躍集九卷薛孝通集六卷温子昇集
三十五卷盧元明集六卷陽固集三卷魏孝景集一卷
北齊陽休之集三十卷邢邵集三十卷魏收集七十卷
劉逖集四十卷後周明帝集五十卷趙平王集十卷滕
簡王集十二卷宗懔集十卷王襃集二十卷蕭撝集十
卷庾信集二十卷王衡集三卷陳後主集五十五卷沈
烱前集六卷後集十三卷周弘正集二十卷周弘讓集
十八卷徐陵集三十卷張正見集四卷陸珍集五卷陸
瑜集十卷沈不害集十卷張式集十三卷褚介集十卷
顧越集二卷顧覽集五卷姚察集二十卷隋煬帝集五
十卷盧忠道集二十卷李元操集二十二卷辛德源集
三十卷李德林集十卷牛弘集十二卷薛道衡集三十
卷何妥集十卷柳顧言集十卷江總集二十卷殷英童
集三十卷蕭慤集九卷魏澹集四卷尹式集五卷諸葛
穎集十四卷王胄集十卷虞茂世集五卷劉興宗集三
卷李播集三卷道士江旻集三十卷僧曇諦集六卷惠
遠集十五卷支遁集十卷惠琳集五卷曇瑗集六卷靈
裕集二卷亡名集十卷曹大家集二卷夫人集二卷
劉臻妻陳氏集五卷左九嬪集一卷臨安公主集三卷
范靖妻沈滿願集三卷徐悱妻劉氏集六卷太宗集四
十卷高宗集八十六卷中宗集四十卷睿宗集十卷武
后垂拱集一百卷又金輪集十卷陳叔逹集十五卷竇
威集十卷褚亮集二十卷虞世南集三十卷蕭瑀集一
卷沈齊家集十卷薛收集十卷楊師道集十卷庾抱集
十卷孔穎逹集五卷王績集五卷郎楚之集三卷魏徵
集二十卷許敬宗集八十卷于志寕集四十卷上官儀
集二十卷李義府集四十卷顔師古集六十卷岑文夲
集六十卷劉子翼集二十卷殷聞禮集一卷陸士季集
十卷劉孝孫集三十卷鄭世翼集八卷君實集十卷
李百藥集三十卷孔紹安集五十卷高季輔集二十卷
温彦博集二十卷李玄道集十卷謝偃集十卷沈叔安
集二十卷陸楷集十卷曹憲集三十卷蕭德言集二十
卷潘求仁集三卷殷芊集三卷蕭鈞集三十卷袁朗集
十四卷楊續集十卷王約集一卷任希古集十卷凌敬
集十四卷王德儉集十卷徐孝德集十卷杜之松集十
卷宋令文集十卷陳子良集十卷顔顗集十卷劉穎集
十卷司馬僉集十卷鄭秀集十二卷耿義襃集七卷楊
元亨集五卷劉綱集三卷王歸一集十卷馬周集十卷
薛元超集三十卷高智周集五卷褚遂良集二十卷劉
禕之集七十卷郝處俊集十卷崔知悌集五卷李安期
集二十卷唐覲集五卷張太素集十五卷鄧玄挺集十
卷劉允濟集二十卷駱賓王集十卷盧照鄰集二十卷
又幽憂子三卷楊烱盈川集三十卷王勃集三十卷狄
仁傑集十卷李懷遠集八卷盧受采集二十卷蘇味道
集十五卷薛曜集二十卷郎餘慶集十卷盧光容集二
十卷崔融集六十卷閻鏡機集十卷李嶠集五十卷喬
備集六卷陳子昂集十卷元希聲集十卷李適集十卷
沈佺期集十卷徐彦伯前集十卷後集十卷宋之問集
十卷杜審言集十卷谷倚集十卷富嘉謨集十卷吳少
微集十卷劉希夷集十卷張柬之集十卷桓彦範集三
卷韋承慶集六十卷閭丘均集二十卷郭元振集二十
卷魏知古集二十卷閻朝隐集五卷蘇瓌集十卷員半
千集十卷李乂集五卷姚崇集十卷丘悦集十卷劉子
玄集三十卷盧藏用集三十卷玄宗集德宗集(卷亡)濮王
泰集二十卷上官昭容集二十卷令狐德棻集三十卷
褚亮集二十卷許彦伯集十卷劉洎集十卷來濟集三
十卷杜正倫集十卷李敬玄集三十卷裴行儉集二十
卷崔行功集六十卷張文琮集二十卷麴崇裕集二十
卷劉憲集三十卷薛稷集三十卷宋璟集十卷蔣&KR0770;集
五卷趙弘智集二十卷賀德仁集二十卷許子儒集十
卷蔡允恭集二十卷張昌齡集二十卷杜易簡集二十
卷顔元孫集三十卷姚璹集七卷杜元志集十卷(字道寧開)
(元考功郎中杭州刺史)楊仲昌集十五卷崔液集十卷(裴耀卿纂)張說
集三十卷徐堅集三十卷元海集十卷(字休則開元臨河尉)李邕
集七十卷王澣集十卷張九齡集二十卷康國安集十
卷(以明經高第直教授三館進士授右典戎衛錄事參軍太學崇文助教遷博士白獸門内供奉崇)
(文館學士)孫逖集二十卷趙冬曦集(卷亡)苑咸集(卷亡京兆人開元末上書)
(拜司經校書中書舍人貶漢東郡司戶參軍復起為舍人永陽太守)毛欽一集三卷(字傑荆州)
(長林人)王助雕蟲集一卷王維集十卷康希銑集二十卷
(字南金開元中台州刺史)張均集二十卷權若訥集十卷(開元梓州刺史)白
履忠集十卷鮮于向集十卷康玄辯集十卷(字通理開元瀘州刺)
(史)嚴從集三卷(從卒詔求其稾吕向集而進焉)陶翰集(卷亡潤州人開元禮部員外郎)
崔國輔集(卷亡應縣令舉授許昌令集賢直學士禮部員外郎坐王鉷近親貶竟陵郡司馬)高
適集二十卷賈至集二十卷别十五卷(蘇冕編)張孝嵩集
十卷(字仲山南陽人開元河東節度使南陽郡公)儲光羲集七十卷蘇源明
前集三十卷李白草堂集二十卷(李陽冰錄)杜甫集六十卷
小集六卷(涯州刺史樊冕集)岑參集十卷盧象集十二卷(字緯卿左)
(拾遺膳部員外郎授安禄山偽官貶永州司戶參軍起為主客員外郎)蕭穎士游梁新集
三卷文集十卷李華前集十卷中集二十卷李翰前集
三十卷王昌齡集五卷元結文編十卷邵說集十卷裴
倩集五卷又湓城集五卷(均之父)劉彙集三卷樊澤集十
卷崔良佐集十卷湯賁集十五卷(字文叔潤州丹陽人貞元宋州刺史)劉
迥集五卷武就集五卷(元衡父)王休烈集十卷元載集十
卷張薦集三十卷劉長卿集十卷(字文房至德監察御史以檢校祠部員外)
(郎為轉運使判官知淮西鄂岳轉運留後鄂岳觀察使吳仲孺誣奏貶潘州南巴尉會有為辯之者除睦州司)
(馬終隋州刺史)戎昱集五卷(衛伯玉鎮荆南從事後為辰州虔州二刺史)崔祐甫集
三十卷常衮集十卷又詔集六十卷楊炎集十卷又制
集十卷(蘇弁編)顔真卿吳興集十卷又廬集十卷臨川集
十卷歸崇敬集二十卷劉太真集三十卷于邵集四十
卷梁肅集二十卷獨孤及毗陵集二十卷竇叔向集七
卷(字遺直與常衮善衮為相用為左拾遺内供奉及貶亦出溧水令)丘為集(卷亡蘇州嘉興人事)
(繼母孝嘗有靈芝生堂下累官太子右庶子時年八十餘而母無恙給俸禄之半及居憂觀察使韓滉以致仕)
(官給禄所以惠養老臣不可在喪為異惟罷春秋羊酒初還鄉縣令謁之為候門磬折令坐乃拜里胥立庭下)
(旣出乃敢坐經縣署降馬而趋卒年九十六)柳渾集十卷李泌集二十卷張
建封集二百三十篇顧况集二十卷鮑溶集五卷齊抗
集二十卷鄭餘慶集五十卷崔元翰集三十卷楊凝集
二十卷歐陽詹集十卷李觀集三卷(陸希聲纂)吕温集十卷
穆員集十卷竇常集十八卷鄭絪集三十卷符載集十
四卷郗純集六十卷戴叔倫述藳十卷張登集六卷(貞元)
(漳州刺史)陸迅集十卷(德宗時監察御史裏行)柳冕集(卷亡)姚南仲集十
卷李吉甫集二十卷武元衡集十卷權德輿童蒙集十
卷又集五十卷制集五十卷韓愈集四十卷柳宗元集
三十卷韋貫之集三十卷李絳集二十卷令狐楚漆匳
集一百三十卷又梁苑文類三卷表奏集十卷(自稱白雲孺子)
(表奏集)韋武集十五卷皇甫鏞集十八卷樊宗師集二百
九十一卷武孺衡集二十五卷又制集二十卷李道古
文輿三十卷董侹武陵集(卷亡侹字庶中元和荆南從事)劉禹錫集四
十卷元氏長慶集一百卷又小集十卷(元稹)白氏長慶集
七十五卷(白居易)白行簡集二十卷張仲方集三十卷鄭
澣集三十卷馮宿集四十卷劉伯芻集三十卷段文昌
集三十卷又詔誥二十卷韋處厚集七十卷劉栖楚集
二十卷李翺集十卷温造集八十卷滕珦集(卷亡珦東陽人歴茂)
(王傅太和初以右庶子致仕四品給劵還鄉自珦始)王起集一百二十卷崔咸集
二十卷(太和人)皇甫湜集三卷舒元輿集一卷李德裕會
昌一品集二十卷又姑臧集五卷窮愁志三卷雜賦二
卷杜牧樊川集二十卷沈亞之集九卷羅讓集三十卷
王涯集十卷魏謩集十卷秣陵子集一卷(來擇字無擇寳歴應賢良)
(科)柳仲郢集二十卷陳商集十七卷歐陽衮集二卷(衮福)
(州閩縣人歴侍御史)温庭筠握蘭集三卷又金筌集十卷詩集五
卷漢南真稾十卷陳陶文錄十卷劉蛻文泉子十卷(字復)
(愚咸通中書舍人)鄭畋玉堂集五卷又鳳池稾草三十卷續鳳
池稾草三十卷孫樵經緯集三卷(字可之大中進士第)周慎辭寧
蘇集五卷(字若訥咸通進士第)皮日休集十卷又胥臺集七卷文
藪十卷詩一卷陸龜蒙笠澤叢書三卷又詩編十卷賦
六卷楊䕫集五卷又冗書十卷冗餘集一卷沈栖遠景
臺編十卷(字子鸞咸通進士第)鄭諴集(卷亡字申虞福州閩縣人大中國子司業郢安二州)
(刺史江西節度副使)司空圖一鳴集三十卷陸扆集七卷秦韜玉
投知小錄三卷(字中明田令孜神策判官工部侍郎)鄭賨集十卷(字貢華乾符進)
(士第)袁皓碧池書三十卷(袁州宜春人龍紀集賢殿圖書使自稱碧池處士)鄭氏
貽孫集四卷先生遺榮集三卷(皆唐末人)張玄晏集二
卷(字寅節昭宗翰林學士)齊夔集一卷黃璞霧居子十卷譚正夫
集一卷丘光庭集三卷張安石涪江集一卷張友正雜
編一卷沈光集五卷(題曰雲夢子)程晏集七卷(字晏然乾寕進士第)沈
顔聲書十卷李善夷江南集十卷劉綺莊集十卷王秉
集五卷孫子文纂四十卷又孫氏小集三卷(孫郃字希韓乾寕進)
(士第)陳黯集三卷(字希孺泉州南安人昭宗時)羅衮集二卷(字子制天祐起居郎)
李嶠雜詠詩十二卷劉希夷詩集四卷崔顥詩一卷(汴州)
(人才俊無行娶妻不惬卽去之者三四歴司勲員外郎)綦母潛詩一卷(字孝通開元中繇宜)
(壽尉入集賢院待制遷右拾遺終著作郎)祖詠詩一卷李頎詩一卷(並開元進士第)
孟浩然詩集三卷(弟洗然宜誠王士源所次皆三卷也士源别為士類)包融詩一
卷(潤州延陵人歴大理司直二子何佶齊名世稱二包何字幼嗣大歴起居舍人融與儲光羲皆延陵人曲)
(阿有餘杭尉丁仙芝緱氏主簿蔡隐丘監察御史蔡希周渭南尉蔡希寂處士張彦雄張潮校書郎張暈吏部)
(常選周瑀長州尉談戭句容有忠王府倉曹參軍殷遥硖石主簿樊光横陽主簿沈如筠江寕有右拾遺孫處)
(玄處士徐延夀丹徒有江都主簿馬挺武進尉申堂構十八人皆有詩名殷璠彙次其詩為丹陽集者商)皇
甫冉詩集三卷(字茂政潤州丹陽人祕書少監集賢院修譔林姪也天寳末無錫尉避難居陽)
(羡後為左金吾衞兵曹參軍左補闕與弟曾齊名曾字孝常歴侍御史坐事貶徙舒州司馬陽翟令)嚴維
詩一卷(字正文越州人祕書郎)張繼詩一卷(字懿孫襄州人大歴末檢校祠部員外郎)
(分掌財賦於洪州)李嘉祐詩一卷(别名從一袁州台州二州刺史)郎士元詩一
卷(字君胄戶山人寳應元年選畿縣官詔試中書補渭南尉歴拾遺郢州刺史)張南史詩一
卷(字季直幽州人以試參軍避亂居揚州揚子再召之未赴卒)暢當詩二卷鄭常詩
一卷蘇渙詩一卷(渙少喜剽盗善用白弩巴蜀商人苦之號白跖以比莊嶠後折節讀書進)
(士及第湖南崔瓘辟從事瓘遇害渙走交廣與哥舒晃反伏誅)朱灣詩集四卷(李勉永平從事)
吉中孚詩一卷(楚州人始為道士後官校書郎登宏辭諫議大夫翰林學士戶部侍郎判度支)
(貞元初卒)朱放詩一卷(字長通襄州人隐居剡溪嗣曹王臯鎮江西辟節度參謀貞元初召為拾)
(遺不就)劉方平詩一卷(河南人與元魯山善不仕)常建詩一卷(肅代時人)麴
信陵詩一卷章八元詩一卷(睦州人大歴進士第)秦系詩一卷陳
詡詩集十卷(字載初福州閩縣人貞元戶部郎中知制誥)錢起詩一卷李端
詩集三卷韓翃詩集五卷司空曙詩集二卷盧綸詩集
十卷耿湋詩集二卷崔峒詩一卷韋應物詩集十卷許
經邦詩集一卷(建中左武衛胄曹參軍)韋渠牟詩集十卷(諫議大夫時集)
劉商詩集十卷(貞元比部郎中)王建集十卷(太和陕州司馬)張碧謌行
集二卷(貞元人)雍裕之詩一卷楊巨源詩一卷(字景山太和大中少)
(尹)孟郊詩集十卷張籍詩集七卷李涉詩一卷李賀集
五卷李紳追昔遊詩三卷又批答一卷章孝標詩一卷
殷堯藩詩一卷(元和進士第)李敬方詩一卷(字中虔太和歙州刺史)玉
川子詩一卷(盧仝)裴夷直詩一卷施肩吾詩集十卷姚合
詩集十卷韓琮詩一卷(字成封大中湖南觀察使)李商隐樊南中集
二十卷乙集二十卷玉溪生詩三卷又賦一卷文一卷
賈島長江集十卷又小集三卷張祐詩一卷(字承吉為處士大中)
(中卒)許渾丁夘集二卷(字用晦圉師之後大中睦州郢州二刺史)李遠詩集一
卷(字求古大中建州刺史)雍陶詩集十卷(字國鈞大中八年自國子博士出為簡州)
(刺史)朱慶詩一卷(名可久以字行寳歴進士第)喻鳬詩一卷(開成進士第烏程令)
馬戴詩一卷(字虞臣會昌進士第)李羣玉詩三卷後集五卷(字文山澧)
(州人裴休觀察湖南厚延致之及為相以詩論薦授校書郎)崔櫓無機集四卷郁渾
百篇集一卷(渾常應百篇舉壽州刺史李紳命百題試之)姚鵠詩一卷(字居雲會)
(昌進士第)項斯詩一卷(字子遷江東會昌丹徒尉)孟遲詩一卷(字遲之會昌進士第)
顧非熊詩一卷(况之子大中盱眙簿棄官隐茅山)章碣詩一卷趙嘏渭
南集三卷又編年詩二卷(字承祐大中渭南尉)薛逄詩集十卷又
别紙十三卷賦集十四卷于武陵詩一卷李頻詩一卷
李郢詩一卷(字楚望大中進士第侍御史)曹鄴詩三卷(字鄴之大中進士第洋州)
(刺史)劉滄詩一卷(字藴靈)崔珏詩一卷(字夢之並大中進士第)劉得仁
詩一卷高蟾詩一卷(乾寕御史中丞)高駢詩一卷薛能詩集十
卷又繁城集一卷陸希聲頤山詩一卷鄭嵎津陽門詩
一卷于濆詩一卷(字子漪)許棠詩一卷(字文化)公乘億詩一
卷(字壽山並咸通進士第)聶夷中詩二卷(字坦之咸通華隂尉)于鄴詩一卷
于鵠詩一卷鄭谷雲臺編三卷又宜陽集三卷(字守愚袁州人)
(為右拾遺乾寕中以都官郎中卒于家)朱朴詩四卷又雜表一卷玄英先
生詩集十卷(方干)李洞詩一卷吳融詩集四卷又制誥一
卷韓偓詩一卷又香匳集一卷曹唐詩三卷(字堯賓)周賀
詩一卷劉干詩一卷崔塗詩一卷(字禮山光啓進士第)唐彦謙詩
集三卷張喬詩集二卷王駕詩集六卷(字大用)吳仁璧詩
一卷(字廷實並大順進士第)王貞白詩一卷(字有道)張蠙詩集二卷
(字象文)翁承贊詩一卷(字文堯)禇載詩三卷(字厚之並乾寕進士第)王
轂詩集三卷(字虚中乾寕進士第郎官致仕)曹松詩集三卷(字夢徵天復進士第)
(校書郎)羅鄴詩一卷趙摶歌詩二卷周朴詩二卷(朴稱處士)朱
景元詩一卷崔道融申唐詩三卷陳光詩一卷王德輿
詩一卷湯緒潛陽雜題詩三卷韋靄詩一卷張為詩一
卷羅浩源詩一卷薛瑩洞庭詩集一卷謝蟠隐雜感詩
二卷譚藏用詩一卷劉言史謌詩六卷黃滔集十五卷
(字文江光化四門博士)鄭良士白巖集十卷(字君夢昭宗時獻詩五百篇授補闕)嚴
郾詩二卷劉威詩一卷鄭雲臾詩集三卷來鵬詩一卷
陸元皓詠劉子詩三卷任翻詩一卷李山甫詩一卷道
士吳筠集十卷僧惠賾集八卷(姓李江寕人)僧玄範集二十
卷僧法琳集三十卷僧靈徹詩集十卷(姓湯字源澄越州人)皎然
詩集十卷(字清晝姓謝湖州人靈運十世孫居杼山顔真卿為刺史集文士譔韻海敬源預其論著)
(貞元中集賢御書院取其集以蔵之刺史于頔為序)盧獻卿愍征賦一卷謝觀賦
八卷盧肇海潮賦一卷又通屈賦一卷注林絢大統賦
二卷(字子發袁州人咸通歙州刺史)高邁賦一卷皇甫松大隐賦一卷
崔葆數賦十卷(乾寕進士王克昭注)宋言賦一卷(字表文)陳汀賦一
卷(字用濟並大中進士第)樂朋龜綸閣集十卷又德門集五卷賦
一卷(字兆吉僖宗翰林學士太子少保致仕)蔣凝賦三卷(字仲山咸通進士第)公乘
億賦集十二卷林嵩賦一卷(字降臣乾符進士第)王翃賦一卷(字雄)
(飛大順進士第)賈嵩賦三卷李山甫賦二卷陸贄議論表疏集
十二卷又翰苑集十卷(韋處厚纂)王仲舒制集十卷李虞仲
制集四卷封敖翰藳八卷崔嘏制誥集十卷(字乾錫邢州刺史會)
(劉積反歸朝授考功郎中中書舍人李德裕之謫嘏草制不盡書其過貶端州刺史)獨孤霖玉堂
集二十卷劉崇望中和制集十卷李磎制集四卷錢珝
舟中錄二十卷薛延珪鳳閣書詞十卷郭元振九諫書
一卷李絳論事集二卷(蔣偕集)李磎表疏一卷張濬表狀
一卷臨淮尺題二卷(武元衡西川從事譔)李程表狀一卷劉三復
表狀十卷問遺雜錄三卷趙璘表狀集一卷張次宗集
六卷吕述東平小集三卷叚全緯集二十卷劉鄴甘棠
集三卷王虬集十卷(字希龍泉州南安人大順初舉進士第)崔致遠四六
一卷又桂苑筆耕二十卷(高麗人賓貢及第高駢淮南從事)顧氏編遺
十卷苕川總載十卷纂新文苑十卷啓事一卷賦二卷
集遺具錄十卷(顧雲字垂象池州人虞部郎中高駢淮南從事)鄭準渚宫集一
卷(字不欺乾寧進士第)李巨川四六集二卷(韓建華州從事)胡曾安定集
十卷陳蟠隠集五卷張澤飲河集十五卷黃台江西表
狀二卷(鍾傳從事)太宗凌煙閣功臣讚一卷崔融寳圖讚一
卷(王起注)盧鋌武成王廟十哲讚一卷李靖覇國箴一卷
魏徵時務策五卷郭元振安邦策一卷劉蕡策一卷王
勃舟中纂序五卷才命論一卷(張鷟譔郗昂注一作張說譔潘詢注)杜元
穎五題一卷李甘文一卷南卓文一卷劉軻文一卷陸
鸞文一卷(字離祥咸通進士第)吳武陵書一卷夏侯韞大中年與
凉州書一卷駱賓王百道判集一卷張文成龍筋鳳髓
十卷崔銳判一卷(大歴人)鄭寬百道判一卷(元和拔萃)
右别集類七百三十六家七百五十部七千六百六
十八卷(失名姓一家玄宗以下不著錄一百六家五千一十二卷)
摯虞文章流别集三十卷杜預善文四十九卷謝沈名
文集四十卷孔逭文苑一百卷梁昭明太子文選三十
卷又古今詩苑英華二十卷蕭該文選音十卷僧道淹
文選音義十卷小辭林五十三卷集古今帝王正位文
章九十卷蕭圓文海集三十六卷康明貞辭苑麗則二
十卷庾自直類文三百七十七卷宋明帝賦集四十卷
皇帝瑞應頌集十卷五都賦五卷卞鑠獻賦集十卷司
馬相如上林賦一卷曹大家注班固幽通賦一卷項岱
注幽通賦一卷張衡二京賦二卷薛綜二京賦音二卷
三都賦三卷左太冲齊都賦一卷李軌齊都賦音一卷
褚令之百賦音一卷郭微之賦音二卷綦母䆳三京賦
音一卷木連理頌二卷李暠靖恭堂頌一卷諸郡碑一
百六十六卷雜碑文集二十卷殷仲堪雜論九十五卷
劉楷設論集三卷謝靈運設論集五卷又連珠集五卷
梁武帝制旨連珠四卷陸緬注制旨連珠十一卷謝莊
讚集五卷張湛古今箴銘集十三卷衆賢誡集十五卷
雜誡箴二十四卷李德林覇朝雜集五卷王履書集八
十卷夏赤松書林六卷山濤啓事十卷梁中書表集二
百五十卷薦文集七卷宋元嘉策五卷又元嘉宴會游
山詩集五卷宋伯宜策集六卷卞氏七林集十二卷顔
之推七悟集一卷袁淑俳諧文十五卷顔竣婦人詩集
二卷殷淳婦人集三十卷江邃文釋十卷干寳百志詩
集五卷崔光百國詩集二十九卷應璩百一詩八卷李
夔百一詩集二卷晉元正宴會詩集四卷(伏滔袁豹謝靈運集)顔
延之元嘉西池宴會詩集三卷清溪集三十卷(齊武帝敕譔)
齊釋奠會詩集二十卷徐伯陽文會詩集四卷文林詩
府六卷(北齊後主作)蕭淑西府新文十卷新文要集十卷宋
明帝詩集新譔三十卷詩集二十卷謝靈運詩集五十
卷又詩集鈔十卷詩英十卷回文詩集一卷七集十卷
劉和詩集二十卷顔峻詩集一百卷許凌六代詩集鈔
四卷詩林英選十一卷虞綽等類集一百一十三卷詩
纘十二卷詩錄二十卷文苑詞英八卷徐陵六代詩集
鈔四卷又玉臺新詠十卷謝混集苑六十卷宋臨川王
義慶集林二百卷丘遲集鈔四十卷李善注文選六十
卷公孫羅注文選六十卷又音義十卷劉允濟金門待
詔集十卷文館辭林一千卷(許敬宗劉伯莊等譔)麗正文苑二十
卷芳林要覽三百卷(許敬宗顧胤許圉師上官儀楊思儉孟利貞姚璹竇德玄郭瑜董思)
(恭元思敬集)僧惠淨續古今詩苑英華集二十卷劉孝孫古
今類聚詩苑三十卷郭瑜古今詩類聚七十九卷歌錄
集八卷李淳風注顔之推稽聖賦一卷張庭芳注庾信
哀江南賦一卷崔令欽注一卷竇嚴東漢文類三十卷
李善文選辨惑十卷五臣注文選三十卷(衢州常山尉呂延濟都水)
(使者劉承祖男良處士張銑呂问李周翰注開元六年工部侍郎呂延祚土之)曹憲文選音義
(卷亡)康國安注駮文選異義二十卷許淹文選音十卷孟
利貞續文選十三卷崔玄暐訓注文館辭林策二十卷
康顯辭苑麗則三十卷又海藏連珠三十卷(希銑之兄修書學士)
卜長福續文選二十卷(開元十七年上授富陽尉)卜隠之擬文選三
十卷(開元處士)朝英集三卷(開元中張孝嵩出塞張九齡韓休崔沔王翰胡皓賀知章所譔)
(送行歌詩)張楚金翰苑三十卷王方慶王氏神道銘二十卷
徐堅文府二十卷(開元中詔張說括文選外文章乃命堅與賀知章趙冬曦分討會詔徙之)
(堅乃先集詩賦二韻為文府上之餘不能就而罷)裴潾太和通選三十卷李康
玉臺後集十卷元思敬詩人秀句二卷孫季良正聲集
三卷珠英學士集五卷(崔融集武后時修三教珠英學士李嶠張說等詩)搜玉
集十卷曹恩起予集五卷(大歴人)元結篋中集一卷竒章
集四卷劉明素麗文集五卷(興元中集)李吉甫古今文集略
二十卷又國朝哀策文四卷梁大同古銘記一卷麗則
集五卷類表五十卷(亦名表啓集)柳宗直西漢文類四十卷
柳玄司題集十卷竇常南薰集三卷殷璠丹陽集一卷
又河岳英靈集二卷王起文場秀句一卷姚合極玄集
一卷高仲武中興問氣集二卷李戡唐詩三卷顧陶唐
詩類選二十卷(大中校書郎)劉餗樂府古題觧一卷李氏花
萼集二十卷(李乂尚一尚貞)韋氏兄弟集二十卷(韋會弟弼)竇氏聫
珠集五卷(竇羣常牟庠鞏)集賢院壁記詩二卷翰林歌辭一卷
大歴年浙東聫倡集二卷斷金集一卷(李逄吉令狐楚倡和)元白
繼和集一卷(元稹白居易)三州倡和集一卷(元稹白居易崔玄亮)劉白
倡和集三卷(劉禹錫白居易)汝洛集一卷(裴度劉禹錫倡和)洛中集七
卷彭陽倡和集三卷(令狐楚劉禹錫)吳蜀集一卷(劉禹錫李德裕倡和)裴
均壽陽倡詠集十卷又渚宫倡和集二十卷峴山倡詠
集八卷荆潭倡和集一卷盛山倡和集一卷荆夔倡和
集一卷僧廣宣與令狐楚倡和一卷名公倡和集二十
三卷漢上題襟集十卷(叚成式温庭筠余知古)袁皓集道林寺詩
二卷松陵集十卷(皮日休陸龜蒙倡和)廖氏家集一卷(廖光圖唐末人)盧
瓌杼情集二卷孟啓本事詩一卷劉松宜陽集六卷(松字)
(嵇美袁州人集其州天寳以後詩四百七十篇)蔡省風瑶池新詠二卷(集婦人詩)僧
靈徹酬倡集十卷(大歴至元和中名人)吳兢唐名臣奏十卷馬總
奏議集三十卷臧嘉猷羽書三卷(處士)沈常總戎集三十
卷唐禀貞觀新書三十卷(禀袁州萍鄕人集貞觀以前文章)黃滔泉山
秀句集三十卷(締閩人詩自武德盡天祐末)周仁滔古今類聚策苑
十四卷五子策林十卷(集許南容而下五人策問)元和制策三卷(元稹)
(獨孤郁白居易)李太華掌記略十五卷新掌記略九卷林逄續
掌記略十卷
凡文史類四家四部十八卷(劉子玄以下不著錄二十二家二十三部一百)
(七十九卷)
李充翰林論三卷劉勰文心雕龍十卷顔竣詩例錄二
卷鍾嶸詩評三卷劉子玄史通二十卷柳氏釋史十卷
(柳璨一作史通析微)劉餗史例三卷沂公史例十卷(田弘正客譔)裴傑
史漢異義二卷(河南人開元十七年上授臨濮尉)李嗣真詩品一卷元
兢宋約詩格一卷王昌齡詩格二卷晝公詩式五卷詩
評三卷(僧皎然)王起大中新行詩格一卷姚合詩例一卷
賈島詩格一卷炙轂子詩格一卷元兢古今詩人秀句
二卷李洞集賈島句圖一卷張仲素賦樞三卷范傳正
賦訣一卷浩虚舟賦門一卷倪宥文章龜鑑一卷劉蘧
應求類二卷孫郃文格二卷
右總集類七十五家九十九部四千二百二十三卷
(李淳風以下不著錄七十八家八百一十三卷)
總七十九家一百七部
唐書卷六十
唐書卷六十考證
藝文志四丁部後周明帝集五十卷舊書作十卷沈
炳震曰按隋書作九卷
唐書卷六十考證
