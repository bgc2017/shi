唐書卷七十二上
宋翰林學士歐陽修撰
表第十一上
宰相世系表
唐為國久傳世多而諸臣亦各修其家法務以門族相
高其材賢子孫不殞其世德或父子相繼居相位或累
數世而屢顯或終唐之世不絶嗚呼其亦盛矣然其所
以盛衰者雖由功德薄厚亦在其子孫作宰相世系表
裴氏出自風姓顓頊裔孫大業生女華女華生大費大
費生臯陶臯陶生伯益賜姓嬴氏生大廉大廉五世孫
曰仲衍仲衍四世孫曰軒軒生潏潏生飛廉飛廉生惡
來惡來生女防女防生旁臯旁臯生太几太几生大駱
大駱生非子周孝王使飬馬汧渭之間以馬蕃息封之
於秦為附庸使續嬴氏號曰秦嬴非子之支孫封&KR1548;鄕
因以為氏今聞喜&KR1548;城是也六世孫陵當周僖王之時
封為觧邑君乃去邑從衣為裴裴衣長貎一云晉平公
封顓頊之孫鍼於周川之裴中號君疑不可辨陵裔
孫盖漢水衡都尉侍中九世孫燉煌太守遵自雲中從
光武平隴蜀徙居河東安邑安順之際徙聞喜曾孫曄
并州刺史度遼將軍子茂字巨光靈帝時歴郡守尚書
率諸將討李傕有功封陽吉平侯三子潜徽輯
西眷裴出自陽吉平侯茂長子徽字文秀魏冀州刺史
蘭陵武公以其子孫多仕西凉者故號西眷四子黎康
楷綽黎字伯宗一名演游擊將軍祕書監二子粹苞粹
晉武威太守二子詵暅詵太常卿避地凉州及苻堅克
河西復還觧縣生劭劭生和和生種種生景惠
洗馬裴出自粹子暅暅生慬自河西歸桑梓居觧縣洗
馬川號洗馬裴仕前秦大鴻臚二子天恩天壽
南來吳裴出自黎第二子苞苞三子軫丕彬軫生嗣嗣
西凉武都太守三子邕奣策邕度江居襄陽生順宗順
宗三子叔寳叔業令寳叔業齊南兗州刺史初歸北號
南來吳裴事後魏豫州刺史蘭陵郡公諡忠武子蒨之
芬之簡之英之藹之
中眷裴氏出自嗣中子奣晉太尉宋公版諮議參軍并
州别駕號中眷三子萬虎雙虎三虎
苞第三子丕丕孫定宗定宗凉州刺史生訛後魏冠軍
將軍生遼太原太守散騎常侍生纂纂正平太守鄜西
公四子舒嗣秀詢舒後周車騎將軍元氏公生昂生玄
運濮州刺史生季友司門郎中太子僕生武武曾孫訢
東眷裴出自茂第三子輯號東眷生穎穎司隷校尉生
武字文應晉大將軍玄莬太守永嘉末避地平州二子
開湛開字景舒仕慕容氏太常卿祭酒三子原成範範
字仁則河南太守四子韜冲湛綏冲字太寧後秦并州
刺史夷陵子五子道子道護道大道會道賜道子字復
恭本州别駕從劉裕入關事魏南梁州刺史義昌順伯
三子德歡恩立輔立德歡一名度豫鄭廣坊四州刺史
諡曰康二子澄禮
道護二子次愛祖念祖念生弘陁後魏聞喜公生鴻琳
易郡太守生客兒
裴氏定著五房一曰西眷裴二曰洗馬裴三曰
南來吳裴四曰中眷裴五曰東眷裴宰相十七
人(西眷有寂矩洗馬有談炎南來吳有耀卿行本坦中眷有光庭遵慶樞贄東眷有居道休)
(澈垍冕度)
劉氏出自祁姓帝堯陶唐氏子孫生子有文在手曰劉
累因以為名能擾龍事夏為御龍氏在商為豕韋氏在
周封為杜伯亦稱唐杜氏至宣王滅其國其子隰叔奔
晉為士師生士蒍蒍生成伯缺缺生士會會適秦歸晉
有子留於秦自為劉氏生明明生遠遠生陽十世孫戰
國時獲於魏遂為魏大夫秦滅魏徙大梁生清徙居沛
生仁號豐公生煓字執嘉生四子伯仲邦交邦漢高祖
也高祖七世孫宣帝生楚孝王囂囂生思王衍衍生紆
紆生居巢侯般字伯興般生愷字伯豫太尉司空生茂
字叔盛司空太中大夫徙居叢亭里愷六世孫訥晉司
隷校尉孫憲生羡羡二子敏該敏從子僧利
京兆武功劉氏本出彭城後周有石州刺史懿
彭城劉氏又有劉升
尉氏劉氏出自漢章帝子河間孝王𨳩世居樂城十世
孫通徙居尉氏
臨淮劉氏出自漢世祖光武皇帝子廣陵思王荆子俞
鄉元侯平平生彪襲封事繼母以孝聞世號仁義侯生
玄玄生熙魏尚書郎熙生述東平太守述生建晉永城
令世居臨淮建生會歴琅邪内史從元帝度江居丹陽
曾孫彦英宋給事中通直散騎常侍二子隱人逸人梁
末又徙晉陵隱人五世孫子翼
南陽劉氏出自長沙定王生安衆康侯丹襲封三世徙
沮陽裔孫廙字恭嗣魏侍中關内侯無子以弟子阜嗣
阜字伯陵陳留太守生喬字仲彦晉太傅軍咨祭酒生
挺潁川太守二子簡耽耽字敬道為尚書令生柳字叔
惠徐兖江三州刺史又徙江陵曾孫虬
廣平劉氏出自漢景帝子趙敬肅王彭祖彭祖生陰城
思侯蒼蒼薨嗣子有罪不得立遂居廣平肥鄉蒼十一
世孫邵字孔才魏散騎常侍十一世孫藻
曹州南華劉氏出自漢楚元王交之後自彭城避地徙
南華築堌以居世號劉堌隋有東萊令劉晉字進之三
子郁多讓多退
劉氏定著七房一曰彭城二曰尉氏三曰臨淮
四曰南陽五曰廣平六曰丹陽七曰南華宰相
十二人(彭城房有滋文静瞻尉氏房有仁軌琢臨淮房冇禕之南陽房有洎廣平房有)
(祥道景先從一丹陽房有鄴南華房有晏)
河南劉氏本出匈奴之族漢高祖以宗女妻冐頓其俗
貴者皆從母姓因改為劉氏左賢王去卑裔孫庫仁字
沒根後魏南部大人凌江將軍弟眷生羅辰定州刺史
永安敬公其後又居遼東襄平徙河南羅辰五世孫環
雋字仲賢北齊中書侍郎秀容懿公弟仕雋
河南劉氏宰相一人(崇望)
唐書卷七十一上
唐書卷七十一上考證
宰相世系表一上沈炳震曰唐書宰相世系大端紕
戾官爵諡號或書或否或丞尉而不遺或卿貳而反
缺或誤書其兄弟之官或備書其褒贈之職更或其
生平所偶歴及曾未嘗居是官者龐雜淆亂不可究
詰以表序昭穆此非所重故不詳載要之此書不足
徵信適以滋謬舉可廢也
裴氏行立(臣酉)按裴守眞傳行立乃守眞曾孫表作
守眞之六代孫誤
漼(臣酉)按裴兖本傳漼乃兖之子表以兖為漼之子
誤
宣明(臣酉)按北史裴延儁傳宣明良從兄則慶孫之
伯叔矣表作慶孫之曾孫誤
行儉本傳仁基子表作思諒子誤
鴻智(臣酉)按表乃客兒之弟則父名鴻琳子不當名
鴻智
唐書卷七十一上考證
唐書卷七十二下
宋翰林學士歐陽修撰
表第十一下
宰相世系表
蕭氏出自姬姓帝嚳之後商帝乙庶子微子周封為宋
公弟仲衍八世孫戴公生子衎字樂父裔孫大心平南
宫長萬有功封于蕭以為附庸今徐州蕭縣是也子孫
因以為氏其後楚滅蕭裔孫不疑為楚相春申君上客
世居豐沛漢有丞相鄼文終侯何二子遺則則生彪字
伯文諫議大夫侍中以事始徙蘭陵縣丞生章公府掾
章生仰字惠高生皓皓生望之御史大夫徙杜陵生育
光禄大夫生紹御史中丞復還蘭陵生閎光禄勲閎生
闡濟隂太守闡生冰吳郡太守冰生苞後漢中山相生
周博士周生蟜蛇丘長蟜生逵州從事逵生休孝廉休
生豹廣陵郡丞豹生裔太中大夫生整字公齊晉淮南
令過江居南蘭陵武進之東城里三子儁鎋烈苞九世
孫卓字子略洮陽令女為宋高祖繼母號皇舅房卓生
源之字君流徐兖二州刺史襲封陽縣侯生思話郢州
都督封陽穆侯六子惠開惠眀惠基惠休惠朗惠蒨惠
蒨齊左戶尚書生介
齊梁房整第二子鎋濟隂太守生副子州治中從事生
道賜宋南臺治中侍御史三子尚之順之崇之順之字
文緯齊丹陽尹臨湘懿侯十子懿敷衍暢融宏偉秀憺
恢衍梁高祖武皇帝也號齊梁房懿字元達長沙宣武
王七子業藻象猷朗軌眀眀字靖通梁貞陽侯曾孫文
憬
梁高祖武皇帝八子統綱續繹綜績綸紀綂昭眀太子
綱簡文皇帝也綂五子歡譽詧&KR2684;譼
蕭氏定著二房一曰皇舅房二曰齊梁房宰相十人
(皇舅房有至忠齊梁房有鄴嵩華俛倣復寘遘瑀)
竇氏出自姒姓夏后氏帝相失國其妃有仍氏女方娠
逃出自竇奔歸有仍氏生子曰少康少康二子曰杼曰
龍留居有仍遂為竇氏龍六十九世孫鳴犢為晉大夫
葬常山及六卿分晉竇氏遂居平陽鳴犢生仲仲生臨
臨生亶亶生陽陽生庚庚生誦二子世扈世生嬰漢丞
相魏其侯也扈二子經充經秦大將軍生甫漢孝文皇
后之兄也充避秦之難徙居清河漢贈安成侯葬觀津
二子長君廣國廣國字少君章武景侯二子定誼誼生
賞襲章武侯宣帝時以吏二千石徙扶風平陵二子夀
邕夀護羌校尉燉煌南竇祖也邕南陽太守生猛定安
太守二子秀敷秀二子丞林林後漢武威太守太中大
夫避難徙居武威為武威竇祖敷三子平年友融融字
周公大司馬安豐戴侯生穆城門校尉駙馬都尉襲安
豐侯五子勲宣褒覇嘉宣生尚以家難隨母徙隴右為
隴右竇祖嘉少府兼侍中安豐侯三子潜奉萬全奉子
武特進槐里侯晉贈文嘉貞侯萬全襲安豐侯二子會
宗章會宗子孫居武功扶風章大鴻臚卿三子陶唐統
統字敬道雁門太守以竇武之難亡入鮮卑拓拔部使
居南境代郡平城以閒窺中國號沒鹿回部落大人後
得匈奴舊境又徙居之生賓字力延襲部落大人二子
異他他字建侯亦襲部落大人為後魏神元皇帝所殺
倂其部落他生勤字羽德穆帝復使領舊部落命為紇
豆陵氏晉册穆帝為代王亦封勤忠義侯徙居五原生
子真字玄道率衆入魏為征西大將軍生朗字眀遠復
領父衆二子㴞祐祐遼東公亦領部落三子提拓巖自
拓不領部落為魏侍中遼東宣王巖安西大將軍遼東
穆公從孝武徙洛陽自是遂為河南洛陽人三子那敦
略略字六頭征北大將軍建昌孝公孝文帝之世復為
竇氏五子興拔岳善熾岳後周清河廣平二郡太守神
武郡公興善熾子孫號為三祖岳二子甝毅
善一名温西魏汾華隴三州刺史永富縣男生榮定
熾周太保鄧公六子恭覽深嶷誼威
竇氏定著二房一曰三祖房二曰平陵房宰相六
人(三祖房有德玄懷貞抗參威平陵房有易直)
陳氏出自媯姓虞帝舜之後夏禹封舜子商均於虞城
三十二世孫遏父為周陶正武王妻以元女大姬生滿
封之於陳賜姓媯以奉舜祀是為胡公九世孫厲公他
生敬仲完奔齊以國為姓既而食邑於田又為田氏十
五世孫齊王建為秦所滅三子昇桓軫桓稱王氏軫楚
相封潁川侯因徙潁川稱陳氏生嬰秦東陽令史嬰生
成安君餘餘生軌軌生審審生安安生恒恒生願願四
子清察齊尚齊生源源三子寔崱邃寔字仲弓後漢大
將軍掾屬文範先生六子紀夔洽諶休光諶字季方獻
文先生生青州刺史忠二子佐和佐二子準徽準字道
基晉太尉廣陵元公生伯眕建興中渡江居曲阿新豐
湖生匡二子赤松世達世達長城令徙居長城下若里
生丞相掾康康生盱眙太守英英生尚書郎公弼公弼
生步兵校尉鼎鼎生𣪚騎侍郎高高生懷安令詠詠生
安成太守猛猛生太常卿道巨道巨生文讃文讃三子
談先覇先休先
陳氏宰相三人(叔達希烈夷行)
封氏出自姜姓炎帝裔孫鉅為黃帝師胙土命氏至夏
后氏之世封父列為諸侯其地汴州封丘有封父亭即
封父所都至周失國子孫為齊大夫遂居渤海蓨縣裔
孫岌字仲山後漢侍中凉州刺史生咺咺四世孫仁仁
孫釋晉侍中東夷校尉二子悛悛二子放奕奕燕太
尉二子蘄勸蘄孫鑒後魏滄水太守二子琳回滑
楊氏出自姬姓周宣王子尚父封為楊侯一云晉武公
子伯僑生文文生突羊舌大夫也又云晉之公族食邑
於羊舌凡三縣一曰銅鞮二曰楊氏三曰平陽突生軄
職五子赤肸鮒虎季夙赤字伯華為銅鞮大夫生子容
肸字叔向亦曰叔譽鮒字叔魚虎字叔羆號羊舌四族
叔向晉太傅食采揚氏其地平陽揚氏縣是也叔向生
伯石字食我以邑為氏號曰楊石黨於祁盈盈得罪於
晉并滅羊舌氏叔向子孫逃于華山仙谷遂居華隂有
楊章者生苞朗欵苞為韓襄王將守脩武子孫因居河
内朗為秦將封臨晉君子孫因居馮翊欵為秦上卿生
碩字太初從沛公征伐為太史八子鷃奮甝儵熊喜鸇
魋喜字幼羅漢赤泉嚴侯生敷字伯宗赤泉定侯生胤
字母害胤生敞字君平丞相安平敬侯二子忠惲忠安
平頃侯生譚屬國安平侯二子寳並寳字稚淵二子震
衡震字伯起太尉五子牧里秉譲奉牧字孟信荆州刺
史富波侯二子綂馥十世孫孕孕六世孫渠渠生鉉燕
北平郡守生元夀後魏武川鎮司馬生惠嘏
觀王房本出渠孫興後魏新平郡守生國國孫紹後周
特賜姓屋吕引氏隋初復舊後以士雄封觀王號觀王
房
孕五世孫贊隋輔國將軍河東公生初左光禄大夫華
山郡公初裔孫播世居扶風
太尉震子奉字季叔後漢城門校尉中書侍郎八世孫
結仕慕容氏中山相二子珍繼至順徙居河中永樂岐
徙居原武
楊氏宰相十一人(恭仁執柔師道炎國忠再思綰收&KR0881;弘武嗣復)
高氏出自姜姓齊太公六世孫文公赤生公子高孫傒
為齊上卿與管仲合諸侯有功桓公命傒以王父字為
氏食采於盧諡曰敬仲世為上卿敬仲生莊子虎虎生
傾子傾子生宣子固固生厚厚生子麗子麗生止奔燕
十世孫量為宋司城後入楚十世孫洪後漢渤海太守
因居渤海蓨縣洪四世孫襃字宣仁太子太傅襃孫承
字文休國子祭酒東莞太守生延字慶夀漢中太守延
生納字孝才魏尚書郎東莞太守納生達字式遠吏部
郎中江夏太守四子約乂隐漢隱晉玄莬太守生慶北
燕太子詹事司空三子展敬泰展後魏黃門侍郎三都
大官二子讜頤讜冀青二州中正滄水康公二子祚祐
祐字子集光禄大夫建康靈侯二子和璧振
高氏宰相四人(士廉璩郢智周)
房氏出自祁姓舜封堯子丹朱於房朱生陵以國為氏
陵三十五世孫鍾周昭王時食采靈夀生沈沈十二世
孫漢常山太守雅徙清河繹幕十一世孫植後漢司空
植八代孫諶隨慕容德南遷囙居濟南四子裕坦邃熙
號四祖裕孫後魏冀州刺史法夀孫翼仕至鎮遠將軍
襲壮武伯二子熊豹熊字子彪本州主簿生彦謙
河南房氏晉初有房乾本出清河使北虜留而不遣虜
俗謂房為屋引因改為屋引氏乾子孫隨魏南遷復為
房氏而河南猶有屋引氏唐雲麾將軍弘江府統軍渭
源縣公豐生即其後也
房氏宰相三人(玄齡融琯)
宇文氏出自匈奴南單于之裔有葛烏兔為鮮卑君長
世&KR0670;大人至普回因獵得玉璽自以為天授也俗謂天
子為宇文因號宇文氏或云神農氏為黃帝所滅子孫
遁居北方鮮卑俗呼草為俟汾以神農有嘗草之功因
自號俟汾氏其後音訛遂為宇文氏普回子莫那自隂
山徙居遼西至後周追諡曰獻侯獻侯生可地汗號莫
何單于闢地西出玉門東踰遼水孫普撥普撥生丘不
勤丘不勤生莫珪莫珪生遜昵延遜昵延生佚豆歸自
稱大單于為慕容晃所滅生六子一曰拔拔陵陵二曰
拔拔瓌三曰紇闍四曰目原五曰紇闍俟直六曰目陳
拔拔陵陵號阿若諺仕後魏都牧主開府儀同三司安
定忠侯以豪傑徙居代州武川生系位至内阿干二子
韜阿頭韜三子肱顥泰泰後周太祖文皇帝阿頭生仲
贈大司徒虞公生興&KR0670;虞公生洛
目原孫䟦後魏羽真尚書居庸侯生直力勤比部尚書
直力勤生賢
宇文氏宰相三人(士及節融)
唐書卷七十一下
唐書卷七十一下考證
宰相世系表一下蕭氏出自姬姓(臣酉)按下文云蕭
為宋後則子姓非姬姓也
戴公生子衎字樂父裔孫大心平南宫長萬有功封于
蕭以為附庸沈炳震曰按樂氏世系云宋戴公子
衎字樂父子孫以王父字為氏與此正同則此之裔
孫乃樂大心非蕭叔大心也按春秋宋萬弑閔公在
莊公十三年左傳昭公七年樂大心見于傳自莊公
十三年至昭公七年相去一百四十五年無緣樂大
心得與平萬功封于蕭也又按莊公十三年傳蕭叔
大心及武宣穆莊之族以曹師殺南宫牛于師杜氏
曰叔蕭大夫名正義曰此是宋蕭邑大夫以此年有
功宋人以蕭邑别封其人為附庸故二十三年蕭叔
朝公杜氏直曰蕭附庸國據春秋傳及杜注正義蕭
叔不詳世系則蕭固非子姓即姬姓亦未的也故以
蕭叔大心為蕭氏之始祖則可若指樂父之裔孫大
心為蕭叔大心則謬之甚矣
陳氏齊王建為秦所滅三子昇桓軫桓稱王氏軫楚相
封潁川侯(臣酉)按陳軫與張儀同事秦惠王後儀
相秦而軫遂奔楚在秦滅齊前一百餘年今反以軫
相楚在秦滅齊之後紕謬甚矣
嬰生成安君餘餘生軌沈炳震曰史記陳餘傳不言
餘父嬰祖軫諸家注亦無及之者觀于軫為建子則
餘之祖父及子皆不足信矣自軌而下無論也
楊氏牧字孟信荆州刺史沈炳震曰後漢書楊震傳
拜荆州刺史者高舒也盖以與牧連文故以牧為荆
州刺史誤也
二子統馥十世孫孕孕六世孫渠渠生鉉隋書高祖
紀震八代孫鉉(臣酉)按震當漢靈帝時前燕當晉成
帝時相去一百七十餘年不應遽傳十七世也當從
隋紀
順琛沈炳震曰魏書楊播傳順四子長辨次仲宣測
稚卿而無琛隋書楊汪傳曾祖順父琛而不詳其祖
盖琛乃順孫非順子也表缺一世
高氏歡廓(臣酉)按北齊書武成十二王傳廓乃武成
子為歡之孫非歡之子也
唐書卷七十一下考證
