唐書卷七十上
宋翰林學士歐陽修撰
表第十上
宗室世系表
昔者周有天下封國七十而同姓居五十三焉後世不
以為私也蓋所以隆本支崇屏衞雖其弊也以侵凌王
室有末大之患然亦崇奬扶持猶四百餘年而後亡蓋
其德與力皆不足矣而其勢或然也至漢鑒秦務廣宗
室世其國地不幸世絶若罪除輒復續以存其祭祀與
為長久之計故自三代以來獨漢為長世唐有天下三
百年子孫蕃衍可謂盛矣其初皆有封爵至其世遠親
盡則各隨其人賢愚遂與異姓之臣雜而仕宦至或流
落於民間甚可歎也然其疏戚遠近源流所來可以考
見作宗室世系表
李氏出自嬴姓帝顓頊高陽氏生大業大業生女華女
華生臯陶字庭堅為堯大理生益益生恩成歴虞夏商
世為大理以官命族為理氏至紂之時理徵字德靈為
翼隷中吳伯以直道不容於紂得罪而死其妻陳國契
和氏與子利貞逃難於伊侯之墟食木子得全遂改理
為李氏利貞亦娶契和氏女生昌祖為陳大夫家于苦
縣生彤德彤德曾孫碩宗周康王賜采邑於苦縣五世
孫乾字元果為周上御史大夫娶益壽氏女嬰敷生耳
字伯陽一字聃周平王時為太史其後有李宗字尊祖
魏封於叚為干木大夫生同為趙大將軍生兌為趙相
生躋君二子曰雲曰恪恪生洪字道弘秦太子
太傅生興族字育神一名汪秦將軍生曇字貴遠趙柏
人侯入秦為御史大夫葬柏人西生四子崇辨昭璣崇
為隴西房璣為趙郡房崇字伯祐隴西守南鄭公生二
子長曰平燕次曰瑶字内德南郡守狄道侯生信字有
成大將軍隴西侯生超一名伉字仁高漢大將軍漁陽
太守生二子長曰元曠侍中次曰仲翔河東太守征西
將軍討叛羌于素昌戰没贈太尉葬隴西狄道東川因
家焉生伯考隴西河東二郡太守生尚成紀令因居成
紀弟向范陽房始祖也尚生廣前將軍二子長曰當戶
生陵字少卿騎都尉次曰敢字幼卿郎中令關内侯生
禹字子通弟忠頓丘房始祖也禹生丞公字丞公河南
太守生先字敬宗蜀郡北平太守生長宗字伯禮漁陽
丞生君況字叔干一字子期博士議郎太中大夫生本
字上明郎中侍御史生次公字仲居巴郡太守西夷校
尉弟恬渤海房始祖也次公生軌字文逸魏臨淮太守
司農卿弟潛申公房始祖也軌生隆字彦緒長安令積
弩將軍生艾字世績晉驍騎將軍魏郡太守生雍字儁
熙濟北東莞二郡太守生二子長曰倫丹陽房始祖也
次曰柔字德遠北地太守雍孫蓋安邑房始祖也柔生
弇字季子前涼張駿天水太守武衞將軍安西亭侯生
昶字仲堅凉太子侍講生暠字玄盛西凉武昭王興聖
皇帝十子譚歆讓愔恂翻豫宏眺亮愔鎮遠將軍房始
祖也其曾孫系平凉房始祖也翻孫三人曰丞姑臧房
始祖也曰茂燉煌房始祖也曰沖僕射房始祖也曾孫
曰成禮絳郡房始祖也豫玄孫曰剛武陵房始祖也歆
字士業西凉後主八子勗紹重耳弘之崇明崇産崇庸
崇祐重耳字景順以國亡奔宋為汝南太守後魏克豫
州以地歸之拜恒農太守復為宋將薛安都所陷後魏
安南將軍豫州刺史生獻祖宣皇帝熙字孟良後魏金
門鎮將生懿祖光皇帝諱天賜字德真三子長曰起頭長
安侯生逹摩後周羽林監太子洗馬長安縣伯其後無
聞次曰太祖次乞豆定州刺史房
太祖景皇帝虎字文彬後周柱國大將軍唐國襄公八
子長曰延伯生於山東其後太祖入關延伯仕北齊為
散騎常侍武德四年追封南陽伯附屬籍貞觀初罷之
與姑臧絳郡武陽公三房號四公子房至開元二十三
年復附屬籍
南陽公房
譙王房
蔡王房
年復附屬籍
南陽公房
譙王房
蔡王房
郇王房
代祖元皇帝諱昺周安州總管柱國大將軍唐國仁公
四子長曰高祖次曰梁王澄次曰蜀王湛次曰漢王洪
梁王房
蜀王房後為渤海王房
唐書卷七十上
唐書卷七十上考證
宗室世系表上大業生女華(臣酉)按史記秦本紀大
業取少典之子曰女華女華生大費則女華乃大業
之妻可以為子乎
女華生臯陶(臣酉)按史記女華生大費注正義曰大
業是臯陶大費是伯益則大業臯陶本是一人大費
為伯益正是臯陶子今以臯陶為大業之孫可乎且
據新書宰相世系表裴氏下云女華生大費大費生
臯陶則臯陶又為伯益之子矣其自相矛盾如此
其後有李宗字尊祖魏封于叚為干木大夫沈炳震
曰北史序傳子孫散在諸國在魏者為叚干大夫叚
干木其後也據此則叚干為姓而木乃名表則李宗
封于叚而干木乃大夫爵名也
唐書卷七十上考證
唐書卷七十下
宋翰林學士歐陽修撰
表第十下
宗室世系表
高祖神堯大聖大光孝皇帝二十二子分十五房曰楚
王智雲曰荆王元景曰徐王元禮曰韓王元嘉曰彭王
元則曰鄭王元懿曰霍王元軌曰虢王鳳曰道王元慶
曰鄧王元裕曰舒王元名曰魯王靈夔曰江王元祥曰
密王元曉曰滕王元嬰智雲元景皆無後
徐王房
韓王房建中元年詔改為嗣鄆王房懿宗即位復舊
彭王房
霍王房
鄧王房
舒王房建中元年改為嗣郢王房
魯王房寳應元年改為嗣鄒王房
密王房
太宗文武大聖大廣孝皇帝十四子長曰恒山愍王承
乾次曰楚王寬出繼次曰吳王恪次曰濮王泰次曰庶
人祐附濮王譜次曰蜀王愔次曰蒋王惲次曰越王貞
次曰高宗次曰紀王慎次曰江王囂次曰代王簡次曰
趙王福次曰曹王明囂簡福皆附曹王譜
恒山愍王譜
紀王房
高宗天皇大聖大弘孝皇帝八子
燕王房
澤王房
許王房
太邠章懷太子房
中宗大和大聖大昭孝皇帝四子
湖陽郡王房
睿宗玄真大聖大興孝皇帝六子
讓皇帝房亦曰寧王房
惠莊太子房亦曰申王房
惠文太子房亦曰岐王房
惠宣太子房亦曰薛王房
玄宗至道大聖大眀孝皇帝二十三子自玄宗以後諸
王不出閤不分房子孫闕而不見
穆宗睿聖文惠孝皇帝五子
敬宗睿武昭愍孝皇帝五子
文宗元聖昭獻孝皇帝二子
武宗至道昭肅孝皇帝五子
宣宗元聖至明成武獻文睿知章仁神德懿道大孝皇
帝十一子
懿宗昭聖恭惠孝皇帝八子
僖宗聖神聰睿仁哲眀孝皇帝二子
宗室四十一房一曰定州刺史二曰南陽公三
曰譙王四曰蔡王五曰畢王六曰雍王七曰郇
王八曰大鄭王九曰蜀王十曰巢王十一曰大
楚王十二曰荆王十三曰徐王十四曰韓王十
五曰彭王十六曰小鄭王十七曰霍王十八曰
虢王十九曰道王二十曰鄧王二十一曰舒王
二十二曰魯王二十三曰江王二十四曰密王
二十五曰滕王二十六曰恒山王二十七曰吳
王二十八曰濮王二十九曰蔣王三十曰越王
三十一曰紀王三十二曰曹王三十三曰澤王
三十四曰章懷太子三十五曰湖陽郡王三十
六曰讓皇帝三十七曰惠莊太子三十八曰惠
文太子三十九曰惠宣太子蜀王房又有隴西
渤海二房附見其譜定著三十九房終唐之世
有宰相十一人(郇王房有林甫回鄭王房有程石福小鄭王房有勉夷簡宗閔)
(恒山王房有適之吳王房有峴惠宣太子房有知柔)
唐書卷七十下
唐書卷七十下考證
宗室世系表下祭國公煜書皆作煌
潁川郡公珣(臣酉)按珣無潁川封且珣出繼惠莊太
子列于申王房矣此重出
唐書卷七十下考證
