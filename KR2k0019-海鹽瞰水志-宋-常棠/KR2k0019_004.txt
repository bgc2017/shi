海鹽澉水志卷四
宋常棠撰
廨舍門
鎮廨昔鹽場兼職嘉定十四年察院羅君相請
分專員紹定六年羅叔韶始買丁橋東民地
以剏廨
鮑郎鹽場廨在通江橋側
巡檢廨在安德橋側
坊巷門
阜民坊在鎮前街西
張家衖在鎮市北
張搭衖在鎮市南
義井巷在鎮市南
塘門衖在鎮市南
廣福坊在鎮前街東
馬官人衖在鎮市南
海鹽衖在鎮市北
坊場門
澉浦税場係鎮官兼職嘉定十四年朱俯修鹽
場得舊額有騎都尉監澉浦鎮税兼鮑郎鹽
場大觀二年重修字朱俯以前却以鮑郎鹽
場兼澉浦鎮税烟火公事繋銜至是始分專
員
鮑郎鹽場東亭元五竈南亭四竈緣東亭人貧
額重南亭人多盤少嘉定十四年十二月申
明倉臺移東亭一盤過南亭添作五舍東亭
減作四舍
戸部犒賞子庫酒庫昔在璵城後遷茶院去鎮
西一十二里紹興初有鞠姓者抱倅廳緡錢
繼屬漕司庫官兼之因立子庫於市淳祐八
年增剏新樓
市舶場在鎮東海岸淳祐六年創市舶官十年
置場
抽解竹木舊係監鎮提督抱納漕司竹木錢淳
祐四年漕使袁右司差專官下鎮抽解自後
為例鎮官無預抽解抱納錢如故雇𤼵
鐵布軍需場鐵布舊屬鎮税淳祐九年浙西安
撫司差官下鎮置局
軍寨門
水軍寨在鎮東海岸淳祐間撥許浦水軍百人
於長墻山下歲易一戍開禧丙寅統制王復
古置寨隸殿司
巡檢營在鎮市浦東
亭堂門
弦風亭在海岸即鎮官收税之地紹熙間監鎮
葉樾創名曰觀瀾寳慶三年監鎮趙潜夫改
今名
宣詔亭在鎮前端平元年監鎮張思齊立
閱武亭在長墻山上王復古立
時阜堂即鎮廨之東廳監鎮傅朋壽扁斯名
秀野堂在鮑郎場西側
美固堂在水軍寨淳祐九年統制邢子政立
橋梁門
跨浦橋在鎮東浦上
新橋在鎮東五里
閘橋在鎮市中
丁家橋在鎮廨前
通江橋在鮑郎場前
鴻橋在鎮市北浦上
西石橋在鎮市西犒賞子庫側過橋南為入永
安湖路
鹽倉橋在鎮西橋下水通□頭鹽倉舍
安得橋在巡檢廨側
柵橋在鎮西三里本鎮纂節發引收税之處
望湖橋在鎮西南五里地至澉墅西通永安湖
東至海岸中分水□至錢家港入鎮市
戴家橋與望湖橋為八字橋下南至東王村通
海岸北通孫家堰
新浦橋在鎮北二里入縣路上
張公橋在六里堰下本鎮運河水脈至此始分
為二由橋側上西南王家庄到茶園通港由
橋下入西北火燒涇到通玄通港然皆淺狹
易涸欠浚鑿
金家橋在鎮西北六里客旅巨舟重販者多於
此泊入鎮貿易復歸解纜
孫老橋在六里堰下或遇淺涸客貨多以步擔
運於此發舟
海鹽澉水志卷四
