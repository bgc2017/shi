大清律例卷二十三
刑律
賊盜上
謀反大逆
凡謀反(不利於國謂謀危社稷)及大逆(不利於君謂謀毁宗廟山陵及宫闕)但
共謀者不分首從(己未行)皆凌遲處死(正犯之)祖父
父子孫兄弟及同居之人(如本族無服親屬及外祖父妻父女壻之)
(類)不分異姓及(正犯之期親)伯叔父兄弟之子不限
(己未析居)籍之同異(男)年十六以上不論篤疾廢疾
皆斬其(男)十五以下及(正犯之)母女妻妾姊妹若
子之妻妾給付功臣之家為奴(正犯)財產入官若
女(兼姊妹)許嫁已定歸其夫(正犯)子孫過房與人及
(正犯之)聘妻未成者俱不追坐(上止坐正犯兄弟之子不及其孫餘)
(律文不載并不得株連)知情故縱隠藏者斬有能捕獲(正犯)
者民授以民官軍授以軍職(量功授職)仍將犯人財
產全給充賞知而首告官為捕獲者止給財産
(雖無故縱但)不首告者杖一百流三千里(未行而親屬告捕到)
(官正犯與緣坐人俱同自首免已行惟正犯不免餘免非親屬首捕雖未行仍依律坐)
條例
一凡反逆案内干連流犯並妻子俱流徙烏喇地
方如本犯身故有子者其妻仍同流無子者免
流
謀叛
凡謀叛(謂謀背本國潛從他國)但共謀者不分首從皆斬妻
妾子女給付功臣之家為奴財產並入官(姊妹不坐)
女許嫁已定子孫過房與人聘妻未成者俱不
坐父母祖孫兄弟不限籍之同異皆流二千里
安置(餘俱不坐)知情故縱隠藏者絞有能告捕者將
犯人財產全給充賞知(己行)而不首者杖一百流
三千里若謀而未行為首者絞為從者(不分多少)皆
杖一百流三千里知(未行)而不首者杖一百徒三
年(未行則事尚隠秘故不言故縱隠藏)若逃避山澤不服追喚
者(或避差或犯罪負固不服非暫逃比)以謀叛未行論(依前分首從)其
拒敵官兵者以謀叛己行論(依前不分首從律以上二條未行時)
(事屬隠秘須審實乃坐)
條例
一叛案内干連流犯流徙烏喇地方如本犯身故
妻子免流
一凡叛犯之孫如有年幼不便與父母拆離流徙
者一併交與該管衙門令其親屬收養
一凡審擬叛案如果謀叛情實在本省者取本犯
確實口供原籍住址將該犯父母祖孫兄弟妻
妾子女家屬財產俱察明嚴行看守詳開數目
具題如係隔省確取本犯口供行文該地方官
嚴拏看守有隠漏者該督撫即將該管官指名
題參以憑議處
一叛逆旗下人口照例交與該管衙門其民人叛
犯之奴僕交與戸部入官
一就撫盜賊有為盜時擄掠婦女若原夫及其父
母期親認識而堅執不與者聽赴官司告理將
婦女斷歸完聚女已配合不願還者聽
一如有潛匿山林有名大盜投歸者准其免罪
一凡異姓人歃血訂盟焚表結拜弟兄不分人數
多寡照謀叛未行律為首者擬絞監候其無歃
血盟誓焚表事情止結拜弟兄為首者杖一百
為從者各減一等
一凡不逞之徒歃血訂盟轉相結連土豪市棍衙
役兵丁彼唱此應為害良民據鄰佑鄉保首告
地方官如不准理又不緝拏惟圖掩飾或至蠭
起為盜抄掠横行將地方文武各官革職從重
治罪其平日失察首告之後不自隠諱即能擒
獲之地方官免其議處至鄉保隣佑知情不行
首告者亦從重治罪如旁人確知首告者該地
方官酌量給賞倘借端妄告者仍照誣告律治
罪
一閩省民人除歃血訂盟焚表結拜弟兄仍照定
例擬以絞候其有抗官拒捕持械格鬭等情無
論人數多寡審實各按本罪分别首從擬以斬
絞外若有結會樹黨陰作記認魚肉鄉民陵弱
暴寡者亦不論人數多寡審實將為首者照兇
惡棍徒例發雲貴兩廣極邊烟瘴充軍為從減
一等被誘入夥者杖一百枷號兩個月各衙門
兵丁胥役入夥者照為首例問擬鄉保地方明
知不首或借端誣告者照例分别治罪該管文
武各官失於覺察及捕獲之後有心開脱均照
例參處若止係鄉民酬社賽神偶然洽比事竣
即散者不在此例
造妖書妖言
凡造䜟緯妖書妖言及傳用惑衆者皆斬(監候被惑人不)
(坐不及衆者流三千里合依量情分坐)若(他人造傳)私有妖書隠藏不
送官者杖一百徒三年
條例
一凡妄布邪言書寫張貼煽惑人心為首者斬立
决為從者皆斬監候
一凡有狂妄之徒因事造言捏成歌曲沿街唱和
及以鄙俚䙝嫚之詞刊刻傳播者内外各地方
官即時察拏坐以不應重罪若係妖言惑衆仍
照律科斷
一凡坊肆市賣一應淫詞小說在内交與八旗都
統都察院順天府在外交督撫等轉行所屬官
弁嚴禁務搜板書盡行銷毁有仍行造作刻印
者係官革職軍民杖一百流三千里市賣者杖
一百徒三年買看者杖一百該管官弁不行查
出者交與該部按次數分别議處仍不准借端
出首訛詐
一各省抄房在京探聽事件捏造言語錄報各處
者係官革職軍民杖一百流三千里該管官不行
查出者交與該部按次數分别議處其在京貴
近大臣家人子弟倘有濫交匪類前項事發者
將家人子弟并不行約束之家主並照例議處
治罪
盜大祀神御物
凡盜大祀(天曰)神(地曰)祗御用祭器帷帳等物及盜饗
薦玉帛牲牢饌具之屬者皆斬(不分首從監守常人謂在殿内)
(及已至祭所而盜者)其(祭器品物)未進神御及營造未成若已
奉祭訖之物及其餘官物(雖大祀所用非應薦之物)皆杖一
百徒三年若計贓重於本罪(杖一百徒三年)者各加盜
罪一等(謂監守常人盜者各加監守常人盜罪一等至雜犯絞斬不加)並刺字
盜制書
凡盜制書者(若非御寳原書止抄行者以官文書論)皆斬(不分首從)盜
各衙門官文書者皆杖一百刺字若有所規避
者(或侵欺錢糧或受財買求之類)從重論事干(係)軍機(之)錢糧
者皆絞(監候不分首從)
盜印信
凡盜各衙門印信者(不分首從)皆斬(監候又偽造印信時憲書條例云欽)
(給關防與印信同)盜關防印記者皆杖一百刺字
盜内府財物
凡盜内府財物者皆斬(雜犯但盜即坐不論多寡不分首從若財物未進庫)
(止依盜官物論内府字要詳)
條例
一凡盜
内府財物係
御寳
乘輿服御物者仍作實犯死罪其餘監守盜銀三十兩
錢帛等物值銀三十兩以上常人盜銀六十兩
錢帛等物值銀六十兩以上俱問發邊遠充軍
内員同
一凡盜
内府財物係雜犯及監守常人盜竊盜掏摸但三次
者俱併論比照竊盜三犯律處絞仍分别
恩赦前後論
盜城門鑰
凡盜京城門鑰皆(不分首從)杖一百流三千里(雜犯)盜府
州縣鎮城關門鑰皆杖一百徒三年盜倉庫門
(内外各衙門)等鑰皆杖一百並刺字(盜皇城門鑰律無文當以盜内)
(府物論盜監獄門鑰比倉庫)
盜軍器
凡盜(人關領在家)軍器者(如衣甲鎗刀弓箭之類)計贓以凡盜論
若盜(民間)應禁軍器者(如人馬甲傍牌火筒火礮旗纛號帶之類)與(事主)
(己得)私有(之)罪同若行軍之所及宿衞軍人相盜
入己者准凡盜論(若不入己)還充官用者各減二等
條例
一拏獲偷盜軍器之犯除犯該流絞者仍依律辦
理外其犯該徒杖者照竊盜贓加一等治罪仍
於犯事處加枷號一個月其當買軍器之人減
本犯罪一等發落
盜園陵樹木
凡盜園陵内樹木者皆(不分首從)杖一百徒三年若盜
他人墳塋内樹木者(首)杖八十(從減一等)若計(入己)贓
重於(徒杖)本罪者各加盜罪一等(各加監守常人竊盜罪一等若)
(未䭾載仍以毁論)
條例
一車馬過
陵者及守
陵官民入
陵者百步外下馬違者以大不敬論杖一百
一凡山前山後各有禁限若有盜砍樹株者驗實
椿楂比照盜
大祀神御物律斬奏請
定奪為從者發近邊充軍取土取石開窰燒造放火燒
山者俱照律分别首從擬斷
一凡子孫將祖父墳塋樹木私自砍賣者一株至
十株杖一百枷號三個月計贓重者准竊盜從
重論十株以上者係旗人發寧古塔當差係民
發邊遠充軍看墳人等及奴僕盜賣者罪同盜
他人墳樹者杖一百枷號一個月計贓重者照
本律加竊盜罪一等其知情盜買墳樹之人均
照盜他人墳樹例治罪不知者不坐盜賣墳塋
之房屋碑石磚瓦木植者子孫奴僕計贓並准
竊盜罪加一等他人計贓准竊盜論知情盜買
者減盜賣罪一等樹木等物分别入官給主
一姦徒私買他人墳塋樹木者無論株數及已伐
未伐初犯杖一百枷號一個月再犯杖一百枷
號三個月犯至三次者發近邊充軍
監守自盜倉庫錢糧
凡監臨主守自盜倉庫錢糧等物不分首從併贓
論罪(併贓謂如十人節次共盜官銀四十兩雖各分四兩入己通算作一處其十人各得)
(四十兩罪皆斬若十人共盜五兩皆杖一百之類三犯者絞問實犯)並於右小
臂膊上刺盜官三字(每字各方一寸五分每寸各闊一分五釐上不)
(過肘下不過腕餘條准此)
一兩以下杖八十
一兩之上至二兩五錢杖九十
五兩杖一百
七兩五錢杖六十徒一年
一十兩杖七十徒一年半
一十二兩五錢杖八十徒二年
一十五兩杖九十徒二年半
一十七兩五錢杖一百徒三年
二十兩杖一百流二千里
二十五兩杖一百流二千五百里
三十兩杖一百流三十里(雜犯三流總徒四年)
四十兩斬(雜犯徒五年)
條例
一凡漕運糧米監守盜六十石入己者發邊遠充
軍入已數滿六百石者擬斬監候
一漕白二糧過淮以後責令該管道府州縣往來
巡察有盜賣盜買之人拏獲即各枷號一個月
糧米仍交本船米價入官充餉運弁俟回南日
聽總漕捆打四十如地方官失察者交該部議處
一小船人戶受雇偷載漕糧盜賣者將船戶照漕
白二糧過淮後盜賣盜買枷號一個月例減二
等發落其漕船頭舵明知旗丁盜賣不據實舉
首者俱照不應重律杖八十受財計贓從重論
一凡侵盜倉庫錢糧入巳數在一千兩以上者擬
斬監候遇
赦准予援免如數逾一萬兩以上者不准援免文武官
員犯侵盜者俱免刺字
一凡侵盜應追之贓著落犯人妻及未分家之子
名下追賠如果家產全無不能賠補在旗參佐
領驍騎校在外地方官取具印甘各結申報都
統督撫保題豁免結案倘結案後别有田産人
口發覺者盡行入官將承追出結各官革職所
欠贓銀米穀著落賠補督催等官照例議處内
外承追督催武職俱照文職例議處再一應贓
私察果家産全無力不能完者概予豁免不得
株連親族倘濫行著落親族追賠將承追官革
職其該管上司如有逼廹出結之事屬官出首
從重治罪
一完贓減免之犯如有犯贓俱在本罪上加一等
治罪
一凡侵貪之案如該員身故審明實係侵盜庫帑
圖飽私槖者即將伊子監追
一漕白二糧過淮責令該管道府州縣往來巡察
如有將行月糧米私自盜賣盜買者拏獲各枷
號一個月若有一人盜買及一幫盜賣數至百
石以上者將為首之人枷號兩個月折責四十
板糧米仍交本船米價入官其失察盜賣之運
弁如米數不及五十石者將該弁即於倉場衙
門捆打四十數至五十石以上者降一級調用
百石以上降二級調用二百石以上革職
一凡虧空錢糧除因公那移及倉榖霉浥等案仍
照舊例辦理外其實係虧空入巳者雖於限内
完贓俱不准減等
一監守盜倉庫錢糧除審非入己者各照本條律
例定擬外其入己數在一百兩以下至四十兩
者仍照本律問擬准徒五年其自一百兩以上
至三百三十兩杖一百流二千里至六百六十
兩杖一百流二千五百里至一千兩杖一百流
三千里
常人盜倉庫錢糧
凡常人(不係監守外皆是)盜倉庫(自倉庫盜出者坐)錢糧等物(發覺)
(而)不得財杖六十(從減一等)但得財者不分首從併
一兩以下杖七十
一兩以上至五兩杖八十
一十兩杖九十
一十五兩杖一百
二十兩杖六十徒一年
二十五兩杖七十徒一年半
三十兩杖八十徒二年
三十五兩杖九十徒二年半
四十兩杖一百徒三年
四十五兩杖一百流二千里
五十兩杖一百流二千五百里
五十五兩杖一百流三千里(雜犯三流總徒四年)
八十兩絞(雜犯徒五年其監守直宿之人以不覺察科罪)
條例
一凡漕運糧米常人盜一百二十石入己者發邊
遠充軍入己數滿六百石者擬絞監候
一凡常人盜倉庫錢糧不分腹裏沿邊沿海但入
己數滿三百兩者擬絞監候不滿三百兩者照
正律併贓擬罪
一竊盜鞘餉自一兩至八十兩仍照常人盜倉庫
錢糧計贓科斷若盜至一百兩以上者擬絞監
候
一凡竊匪之徒穿穴壁封盜去倉庫錢糧除贓止
八十兩者仍照本律併贓擬罪外其有盜至八
十兩以上至八十五兩者擬杖一百流二千里
九十兩者杖一百流二千五百里九十五兩者
杖一百流三千里數至一百兩以上者照偷竊
鞘餉例擬絞監候俱以實犯論罪
一竊盜倉庫錢糧未經得財者為首杖一百徒三
年為從減一等杖九十徒二年半但經得財之
首犯除贓至一百兩以上仍照例擬絞外其一
百兩以下不分贓數多寡俱發雲貴兩廣極邊
烟瘴充軍為從者一兩至八十兩准徒五年八
十五兩至一百兩分别擬流
強盜
凡強盜巳行而不得財者皆杖一百流三千里但
得(事主)財者不分首從皆斬(雖不分贓亦坐其造意不行又不分贓者)
(杖一百流三千里夥盜不行又不分贓者杖一百)若以藥迷人圖財
者罪同(但得財皆斬)若竊盜臨時有拒捕及殺傷
人者皆斬(監候得財不得財皆斬須看臨時二字)因盜而姦者罪
亦如之(不論成姦與否不分首從)共盜之人不曾助力不知
拒捕殺傷人及姦情者(審確)止依竊盜論(分首從得財不)
(得財)其竊盜事主知覺棄財逃走事主追逐因
而拒捕者自依罪人拒捕律科罪(於竊盜不得財本罪上加)
(二等杖七十毆人至折傷以上絞殺人者斬為從各減一等)(凡強盜自首不實不盡只)
(宜以名例自首律内至死減等科之不可以不應從重科斷竊盜傷人自首者但免其盜罪仍)
(依鬭毆傷人律論)
條例
一強盜殺人放火燒人房屋姦汚人妻女打劫牢
獄倉庫及干係城池衙門并積至百人以上不
分曾否得財俱照得財律斬隨即奏請審决梟
示若止傷人而未得財比照搶奪傷人律科斷
(凡六項有一於此即引梟示隨犯摘引所犯之事)
一凡響馬強盜執有弓矢軍器白日邀劫道路贓
証明白者俱不分人數多寡曾否傷人依律處
决於行劫處梟首示衆(如傷人不得財依白畫搶奪傷人斬)其江
洋行劫大盜俱照此例立斬梟示
一強盜内有老瓜賊或在客店内用悶香藥麫等
物迷人取財或五更早起在路將同行客人殺
害此種兇徒拏獲之日務必究緝同夥并研審
有無别處行劫犯案將該犯不得解往他處於
被獲處監禁俟關會行劫各案確實口供到日
審明具題即於監禁處照強盜得財律不分首
從皆斬仍知照原行劫之處張掛告示諭衆知
之
一凡捕役人等奉差緝賊審非本案正盜若其人
素行不端或曾經犯竊有案者將捕役照誣良
為盜例減一等杖一百徒三年至其人本係良
民捏稱蹤跡可疑素行不軌妄行拏獲及雖犯
竊有案已改惡為善人所共知仍復妄挐并所
獲之人不論平人竊盜私行拷打嚇詐財物逼
勒認盜及所緝盜案已獲有正賊因夥盜未獲
將犯有竊案之人教供誣扳濫拏充數等弊俱
照誣良為盜例治罪
一凡捕役誣竊為盜拏到案日該地方官驗明並
無拷逼情事或該犯自行誣服并有别故例應
收禁因而監斃者將誣拏之捕役杖一百流三
千里其嚇詐逼認因而致死及致死二命者俱
照誣告致死律擬絞監候拷打致死者照故殺
律擬斬監候
一捕役為盜雖非造意為首均照造意為首律擬
斬立决其失察之該管官交部議處如該管官
逼勒改供或捏稱革役該管上司不能查出一
併交部照例議處如捕役與巨盜交結往來奉
差緝拏走漏消息及非伊承緝之案漏信脱逃
者不分曾否得財均照本犯之罪治罪
一承緝盜案汛兵有審係分贓通賊者均與盜賊
同科若知情故縱者照窩主知情存留例分别
治罪如並不知情止係查緝不力者照不應重
律科斷
一事主報盜止許到官聽審一次認贓一次所認
贓物即給主寧家不許往返拖累違者將承審
官嚴加議處
一事主呈報盜案失單須逐細開明如贓物繁多
一時失記准於五日内續報該地方官將原報
續報緣由於招内聲明至獲盜起贓必須差委
捕員眼同起認如捕役私起贓物或借名尋贓
逐店摉察或囑賊誣扳指稱收頓或將賊犯已
物作贓或買物栽贓或混認瞞贓等弊事發除
捕役照律例從重問擬外其承問官不嚴禁詳
審該督撫不嚴飭題參者一并交部議處
一強竊盜賊見獲之贓各令事主認領外如不足
原失之數將無主贓物賠補餘剩者入官如仍
不足將盜犯家產變價賠償若諸色人典當收
買盜賊贓物不知情者勿論止追原贓其價於
犯人名下追徵給主
一事主呈報盜情不許虛誣捏飾倘有並無被劫
而謊稱被劫及以竊為強以姦為盜者俱杖一
百以人命鬭毆等事報盜者其本身無罪亦杖
一百若本有應得之罪重者照本罪從重問擬
本罪輕者加一等治罪若姦棍豪紳憑空捏報
盜劫藉以䧟害平人訛詐印捕官役者照誣告
人死罪未决律問遣甲長鄰佑扶同者各照事
主減一等治罪
一地方文武官員因畏疎防承緝處分恐嚇事主
抑勒諱盜或改強為竊者均照諱盜例革職承
行書辦杖一百若抑勒苦累事主致死者除革
職外照故勘平人致死律治罪該管司道府廳
州不行查報督撫不行查參者俱交部照例議
處
一凡竊盜等事責令該地保營汛兵丁分報各衙
門文武員弁恊力追拏如地保汛兵通同隠匿
不報及地保已報文職而汛兵不報武弁或汛
兵已報武弁而地保不報文職者均照強盜窩
主之隣佑知而不首例杖一百若首報遲延應
照牌頭曾首告而甲長不行轉報例杖八十
一凡投首之賊借追贓名色將平人捏稱多夥或
挾讐扳害或索詐財物不分首從得財與未得
財皆斬立决
一強竊盜再犯不准首家人共盜以凡人首從論
一造意為首之盜脱逃如有夥盜供出逃匿所在
確實地方限一年之内緝獲限内不獲將各盜
照律題結如限内拏獲者將供出之夥盜照例
免死發遣黑龍江等處為奴若係例應免死減
等之夥盜供出首盜逃匿確實地方即行拏獲
者改擬杖一百流三千里
一凡未傷人之盜首能於未發時自首者發近邊
充軍至聞拏投首與悔過自首者不同照情有
可原例發遣窩家盜線如有自首及聞拏投首
者亦照未傷人之盜首分别充軍發遣
一凡拏獲盜犯到案即行嚴訊如有供出行劫别
案訊明次數贓物取具確供其在本省他邑者
即行通詳該督撫無論他邑有無拏獲盜犯總
於贓物查起事主認領之後提觧來省併案審
擬具題將該犯即行正法若係供出隣省之案
其夥盜已獲者應令該督撫關查明確首從絶
無疑義者詳悉聲明題請即行正法如隣省夥
犯未獲現獲之犯或任意抵賴係彼案盜首而
供為同夥將來後獲之犯或係盜首因同夥已
經正法轉推已决者為首犯不無避重就輕之
弊應令各督撫詳加研鞫務得實情其無前項
情弊者不必虛擬罪名另案具題即於本案聲
明題請正法倘行查被盜之州縣有指已正法
之盜作為首盜或盜數未足作為夥盜希圖銷
案及州縣彼此行查盜犯口供不即詳細訊明
關覆以致案件不能完結者該督撫查明題參
交部分别議處
一凡問刑衙門鞫審強盜必須贓証明確者照例
即决如贓跡未明招扳續緝涉於疑似者不妨
再審或有續獲強盜無自認口供贓跡未明夥
盜已决無証者俱引監候處决
一凡強盜重案交與印官審鞫不許捕官私行審
訊番捕等役私拷取供違者捕官參處番役等
於本衙門首枷號一個月杖一百革役如得財
及誣䧟無辜者從重科罪其承問官於初審之
時即先驗有無傷痕若果無傷必於招内開明
並無私拷傷痕字樣若疎忽不開扶同隠諱及
縱容捕官私審者即將印官題參交部議處
一凡強盜初到案時審明夥盜贓數及起有贓物
經事主確認即按律定罪其夥盜數目以初獲
強盜所供為確初招既定不許續報如係竊賊
審明行竊次數并事主初供但搜有正贓即分
别定擬若原贓花費照例追變賠償如事主冒
開贓物杖八十其盜賊供出賣贓之處如有伊
親黨并胥捕人等藉端嚇詐者計贓加竊盜一
等治罪
一強盜行刦隣佑知而不協拏者杖八十如隣佑
或常人或事主家人拏獲強盜一名者官給賞
銀二十兩多者照數給賞受傷者移送兵部驗
明等第照另戸及家僕軍傷例將無主馬匹等
物變價給賞其在外者以各州縣審結無主贓
物變給如營汛防守官兵捕賊受傷者照綠旗
陣傷例分别給賞若被傷身亡者亦照綠旗陣
亡例分别給與身價銀兩
一強盜同居父兄伯叔與弟其有知情而又分贓
者如強盜問擬斬决減一等杖一百流三千里
如問擬發遣亦減一等杖一百徒三年其雖經
得財而實係不知情者照本犯之罪減二等發
落父兄不能禁約子弟為盜者杖一百
一凡情有可原之夥盜内如果年止十五歲以下
審明實係被人誘脅隨行上盜者無論分贓與
不分贓俱問擬滿流不准收贖
一強盜案内有知而不首或強逼為盜臨時逃避
行刦後衆盜分與贓物以塞其口者照知強竊
盜之後分贓律科斷不得概擬窩主分贓不行
之罪
一強盜重案除定例所載殺人放火姦人妻女打
刦牢獄倉庫干係城池衙門並積至百人以上
及響馬強盜江洋大盜老瓜賊仍照定例遵行
外其餘盜刦之案各該督撫嚴行究審將法所
難宥及情有可原者一一分晰於疏内聲明大
學士會同三法司詳議將法所難宥者正法情
有可原者發遣
一老瓜賊内審有傳授技藝在家分贓者照強盜
窩主造意身雖不行但分贓者斬律擬斬立决
其跟隨學習之人雖未同行俱照情有可原強
盜例免死發遣如無學習確証不過僅與賊往
來熟識應照知情不首律杖一百仍令點卯充
警
一強盜案内免死減等發遣為奴之犯如果在配
安分歛跡或伊主圖占其妻女或平人有意欺
陵將本犯致斃者將伊主及平人照例治罪如
該犯怙惡不悛或不服伊主管束或無故欺陵
平人經伊主及平人毆打斃命將伊主免其治
罪平人照本罪減一等定擬
一尋常盜刦未經傷人之夥犯如曾經轉糾黨羽
持火執械塗臉入室助勢搜贓架押事主送路
到案誣扳良民并犯案已至二次及濱海沿江
行刦客船者一經得財俱擬斬立决不得以情
有可原聲請其止在外瞭望接遞財物並未入
室搜贓並被人誘脅隨行及年歲尚未成丁或
行刦止此一次並無兇惡情狀者仍以情有可
原免死發遣倘地方有司有心姑息曲為開脱
該督撫據實題參交部嚴加議處
一強盜為首傷人傷輕平復自行投首者擬斬監
候不得遽請減等其餘自首條欵仍照定例遵
行
一各省拏獲盜犯供出他省曾犯行刦者不論罪
輕罪重研訊明確毋庸解往質審其隣省地方
官自行盤獲别省盜犯及協同失事地方差役
緝捕拏獲者均令在拏獲地方嚴行監禁詳訊
供詞備移被盜省分查明案情贓証確實即由
拏獲省分定擬題請正法仍知照本省將拏獲
正法緣由在失事地方張掛告示明白曉諭如
果贓跡未明或失事地方有夥盜待質必須移
解者拏獲省分遴派文武官各一員帶領解役
兵丁親身管押解送仍預先知會前途經由地
方一體遴𣲖員弁挑撥兵役接遞管解遇夜寄
監收禁其道遠州縣不及收監者即令該地方
官預期選撥幹役前赴住宿處所傳齊地保知
會營汛隨同押解官弁鎖錮防範倘不小心管
解致犯脱逃即將各役嚴審有無賄縱情弊照
例從重治罪官員交部嚴加議處
大清律例卷二十三
