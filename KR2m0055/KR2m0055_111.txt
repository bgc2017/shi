大清律例卷四十七
比引律條
按律無正條則比引科斷今略舉數條開列於
後餘可例推
一僧道徒弟與師共犯罪徒弟比依家人共犯免
免科
一強竊盜犯捕役帶同投首有教令及賄求故捏
情弊比照受財故縱律治罪
一發賣猪羊肉灌水及米麥等插和沙土貨賣者
比依客商將官鹽插和沙土貨賣律杖八十
一男女定婚未曾過門私下通姦比依子孫違犯
教令律杖一百
一打破信牌比依毁官文書律杖一百
一運糧一半在逃比依凡奉
制書有所施行而違者律杖一百
一既聘未娶子孫之婦罵舅姑比依子孫違犯教
令律杖一百
一遺失京城門鎻鑰比依遺失印信律杖九十徒
二年半
一妻之子打庶母傷者比依弟妹毆兄姊律杖九
十徒二年半
一殺義子比依殺兄弟之子律杖一百徒三年故
殺者杖一百流二千里
一考職貢監生假冒頂替者比照詐假官律治罪
一姦義子婦比依姦緦麻以下親之妻律杖一百
徒三年強者斬
一姦乞養子婦比依姦妻前夫之女律科斷其子
與婦斷還本宗強者斬
一姦義妹比依姦同母異父姊妹律杖一百徒三
年強者斬
一姦妻之親生母者比依母之姊妹論
一姦義女比依姦妻前夫之女律杖一百徒三年
強者斬
一偷盜所掛犯人首級丢棄水中比依折毁申眀
亭板榜律杖一百流三千里
一夫棄妻之屍比依尊長棄毁緦麻以下卑幼之
屍律杖一百流三千里
一兄調戲弟婦比依強姦未成律杖一百流三千
里
一拖累平人致死比依誣告人因而致死一人律
絞
一官吏打殺監候犯人比依獄卒非理陵虐罪囚
致死律各絞
一弓兵姦職官妻比依奴及雇工人姦家長期親
之妻律絞
一伴當姦舍人妻比依奴及雇工人姦家長期親
之妻律絞
一奴婢誹謗家長比依罵家長律絞
一奴婢放火燒主房屋比依奴婢罵家長律絞
一棄毁祖宗神主比依棄毁父母死屍律斬
一養子罵義父母比依子孫罵祖父母律立絞
一罵親王比依罵祖父母律立絞
一義子姦義母比依雇工人姦家長律立斬
一謀殺義父之期服兄弟比依雇工人謀殺家長
之期親律已行者立斬已殺者凌遲
大清律例卷四十七
