大清律例卷四十四
發配
名例例
一旗人毆死有服卑幼罪應杖流折枷情節慘忍
者旗員中誣告訛詐行同無頼不顧行止者
(犯罪免發遣例)
一蒙古人犯例應僉遣之妻子其隨從本夫者照
例交與河南山東驛地當差如本犯已經正法
其妻子單行發遣者將該犯等酌發南省駐防
兵丁為奴(流囚家屬例)
一行刦二次以上之夥盜聞拿投首者
一強盜行劫數家而止首一家者如係例准自首
之罪照例問發(犯罪自首例)
一改土為流土司本犯係斬絞者家口係雲南遷
往江寧貴州遷往山東廣西遷往山西湖南遷
往陜西四川遷往浙江各該省城安插犯軍
流罪者土司并家口係雲南四川遷往江西貴
州廣西遷往安慶湖南遷往河南在省城及駐
劄提督地方安插
一奉天寧古塔黑龍江等處有犯枷責發遣者或
係另戶滿洲發直隸江寧山西山東河南甘肅
西安寧夏涼州荆州杭州成都福建廣東等處
滿洲駐防省城當差若奴僕發直隸等處滿
洲駐防兵丁為奴
一旗人犯該發遣者分發黑龍江寧古塔吉林烏
喇等處當差旗人家奴發黑龍江等處為奴
民人犯該發遣案内民人謊稱賣身在旗者
民人謊稱八旗逃人者民人假稱逃人具告行
詐者民人賣逃買逃者俱發寧古塔黑龍江等
處分給披甲之人為奴
一各旗家奴喫酒行兇者各省將軍處家奴喫
酒行兇者
一兇徒因事忿爭執持軍器毆人至篤疾者偷
盜圍場木植牲畜犯至三次者旗下正身犯
積匪者拿獲逃人不將實在窩留之人指出
再行妄扳者移駐拉林閑散滿洲有犯二次
逃走尚未出境者派往各省駐防滿洲兵丁
臨行及中途脱逃者僉妻改發烏魯木齊等處
給與兵丁為奴
一強盜免死減等者強盜已行而不得財者
開窰誘取婦人子女勒賣為從者造䜟緯妖
書傳用惑人不及衆者師巫假降邪神並一
應左道異端之術煽惑人民為從者聚衆十
人以上帶有軍器興販私鹽拒捕傷一人為從
下手者叛案緣坐應給兵丁為奴者俱發黑
龍江等處給披甲人為奴
一發遣雲貴兩廣烟瘴刨參人犯在配脱逃者發
黑龍江等處為奴姦婦抑媳同陷邪淫致媳
情急自盡者
盛京旗下家奴為匪逃走犯至二次者酌發駐防兵
丁為奴
一烏魯木齊等處安插兵民犯該軍流仍留烏魯
木齊種地者復有滋事脱逃等情枷號兩個月
改給烏魯木齊種地兵丁為奴
一新疆各城駐劄官員兵丁跟役内如有酗酒滋
事者發往伊犁等處給與兵丁厄魯特為奴如
在回人各城内彼此易地調發與回人等為奴
(徒流遷徙地方例)
戶例
一八旗開戶人等鑽營勢力欺壓孤幼贖身為民
者發外省駐防將軍都統等為奴
一八旗白契所買家奴鑽營勢力倚強贖身者發
外省駐防將軍都統等為奴(人戶以籍為定例)
一進倉漕糧攔路戳袋挖越倉牆進倉偷米之盜
不至死罪者若係另戸旗人發黑龍江寧古塔
等處披甲當差若係奴僕發黑龍江寧古塔
等處給披甲人為奴(倉庫不覺被盜例)
一糧船丁舵將白土攙入漕糧至一百石以上者
一糧船舵工侵米至五石以上累丁代完者審實
發遣(轉解官物例)
一豪強鹽徒聚衆至十人以上撑駕大船張掛旗
號擅用兵仗響器拒敵官兵傷一人為從者發
黑龍江等處為奴(鹽法例)
兵例
一因爭鬭將鳥鎗私放傷人者旗人發往寧古塔
(私藏應禁軍器例)
一八旗正身隨
車駕行而脱逃者(從駕稽遲例)
一隨征兵丁之奴僕不曾偷盜馬匹器械逃回者
伊主不願領回發黑龍江等處給披甲人為奴
(從征守禦官軍逃例)
一宰殺堪用馬三十匹以上係旗人發黑龍江當
差
一附京州縣及京汛地方有馬窰子宰殺馬匹者
發往黑龍江給索倫兵丁為奴(宰殺馬牛例)
刑例
一反逆案内干連流犯並妻子俱流徙烏喇地方
(謀反大逆例)
一叛案内干連流犯並妻子俱流徙烏喇地方(謀叛)
(例)
一子孫將祖父墳塋樹木私自砍賣十株以上之
旗人奴僕盜賣十株以上者(盜園陵樹木例)
一造意為首之盜脱逃如有夥盜供出逃匿所在
確實地方一年限内拿獲者將供出之夥盜
一未傷人之盜首聞拿投首者窩家盜線聞拿
投首者親屬首告者
一強盜情有可原者
一老瓜賊内跟隨學習技藝未同行者
一尋常盜刦未經傷人之夥犯如止在外瞭望者
接遞財物者並未入室搜贓者被人誘
脅隨行者年歲尚未成丁者行刦止此一
次者俱發黑龍江等處給披甲人為奴(強盜例)
一白晝搶奪下手為從者(白晝搶奪例)
一竊盜拒捕殺人為從者
一竊盜三犯計贓五十兩以下至三十兩者發遣
隨
駕官員之奴僕不曾偷盜馬匹器械逃回伊主不願
領回者發黑龍江等處為奴(竊盜例)
一蒙古民人偷竊蒙古四項牲畜六匹至九匹者
發雲貴兩廣烟瘴地方三匹至五匹者發湖
廣福建江西浙江江南等處一二匹者發山
東河南等處俱交驛地當苦差蒙古偷竊四
項牲畜為從之犯所罰三九牲畜全數無完者
發往山東河南等處交與驛站當苦差
一蒙古民人偷竊
行圍巡幸地方馬匹三匹至四匹者發雲貴兩廣烟
瘴地方一二匹者發湖廣福建江西浙江江
南等處充軍
一偷竊右衛地方八旗官兵所養馬駝一二匹者
發山東河南等處三匹至五匹者發湖廣福
建江西浙江江南等處六匹至九匹者發雲
貴兩廣烟瘴地方俱交驛地當苦差
一奉天旗人盜竊牛馬十匹以上及盜殺者應得
軍流等罪酌發駐防省城分别當差為奴(盜馬牛畜)
(産例)
一旗下家奴潛匿禁山刨參治罪管束後再逃往
禁山者即發黑龍江等處給披甲人為奴
一偷刨人參人至百名以上參至五百兩以上為
從發雲貴兩廣烟瘴地方旗下家奴發駐防兵
丁為奴
一旗下家奴身充財主雇人刨參不論參數多寡
及積年在外逗遛已過三冬者發駐防兵丁為
奴
一拿獲圍場内賊犯若盜砍木植偷打牲畜審係
初次二次發往烏魯木齊等處種地犯至三次
發往烏魯木齊等處給兵丁為奴(盜田野榖麥例)
一兇惡光棍好鬭之徒生事行兇無故擾害良人
者發往寧古塔烏喇地方官員有犯該部奏
聞發遣(恐嚇取財例)
一
盛京烏喇等處居住之人若不詳詢來歴混買人者
係另戶連妻子發江寧杭州披甲係家人正將
本人發往江寧杭州給窮披甲之人為奴
一凡誘拐婦人子女及迷拐幼小子女為從者發
遣
一凡和誘知情之人為首者亦照例發遣奴及
雇工和誘家長之期功以下親屬發遣
一夥衆開窰誘取婦人子女藏匿勒賣為從者
一凡誘拐人口為首擬絞免死減等者(略人略賣人例)
一圖財害命不行而分贓者傷人未死而已得
財不加功者(謀殺人例)
一家長殺奴僕非死罪三人者不分官民俱發黑
龍江
一發遣當差為奴之犯殺管主一家三人并三人
以上未及年歲子孫並妻妾俱給寧古塔等處
披甲人為奴如己給寧古塔等處者轉給西安
成都等處駐防兵丁為奴(殺一家三人例)
一八旗兵丁因管教將本管官戳死者其妻子發
遣黑龍江(毆制使及本管官例)
一平人將族中家僕刃殺者發黑龍江當差
一家主占奪奴僕之妻或圖姦不遂因將奴僕毒
毆或將其妻致死確有實據者不分官員平人
發黑龍江當差(奴婢毆家長例)
一駐防旗人與民人奸匪交結捏寫匿名揭帖傾
陷平人之父母妻子俱發黑龍江給披甲人為
奴(投匿名文書告人罪例)
一偷參為從人犯誣扳良民為財主及率領頭目
者枷號兩個月(誣告例)
一貪贓官役罪至死減等發落者及罪不至死擬
流者並發川陜邊省按原罪定地遠近安插(官吏)
(受財例)
一用銅鐵錫鉛藥煮偽造假銀騙人行使為首者
係旗人另戶枷號兩個月鞭一百發黑龍江當
差係家人枷號兩個月鞭一百發黑龍江給
披甲人為奴
一私鑄銅錢錢數不及十千者
一私造鉛錢不及十千為首及匠人
一私鑄銅錢為從及知情行使者(私鑄銅錢例)
一指稱雞姦誣害人罪至斬決者問遣
一強姦十二歲以下幼女幼童未成者(犯姦例)
一旗人造賣賭具為首之旗人三犯者係在京八
旗各省駐防旗人發黑龍江等處當差係
盛京等處旗人發西安等處駐防當差(賭博例)
一罪人事發在逃有拒捕者若犯該極邊烟瘴充
軍改發黑龍江等處為奴(罪人拒捕例)
一原犯極邊烟瘴充軍越獄脱逃者改發黑龍江
等處為奴(獄囚脱監及反獄在逃例)
一免死減軍人犯三次脱逃審無行兇為匪者發
寧古塔等處為奴
一雲貴兩廣極邊烟瘴脱逃者改發黑龍江等處
為奴
一調發極邊烟瘴充軍脱逃改發黑龍江等處為
奴
一蒙古發遣人犯脱逃如係原發山東河南者初
次調發福建湖廣等省加枷號一個月二次
調發雲貴兩廣極邊烟瘴加枷號兩個月三
次仍發回原調處所加枷號三個月原發福
建湖廣等省者以次調發極邊烟瘴而止蒙
古免死減軍在配脱逃者亦一體加調(徒流人逃例)
一押解新疆人犯中途脱逃如係疎縱一年限滿
無獲將為首情重者改發伊犁等處為奴(主守不覺)
(失囚例)
一新疆地方死罪監候人犯凡經秋審緩決二次
及情實三次未勾者發雅爾地方為奴(有司決囚等第)
(例)
大清律例卷四十四
