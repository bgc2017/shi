大清律例卷三十九
工律
河防
盜決河防
凡盜決(官)河防者杖一百盜決(民間之)圩岸陂塘者
杖八十若(因盜決而致水勢漲漫)毁害人家及漂失財物
渰没田禾計物價重(於杖)者坐贓論(罪止杖一百徒三年)因
而殺傷人者各減鬭殺傷罪一等(各字承河防圩岸陂塘說)
若(或取利或挾讐)故決河防者杖一百徒三年故決圩
岸陂塘減二等漂失(計所失物價為)贓重(於徒)者准竊盜
論(罪止杖一百流三千里)免刺因而殺傷人者以故殺傷
論
條例
一故決盜山東南旺湖沛縣昭陽湖蜀山湖山安
山積水湖揚州高寶湖淮安高家堰柳浦灣及
徐邳上下濱河一帶各隄岸並阻絶山東泰山
等處泉源有干漕河禁例軍民俱發近邊充軍
其閘官人等用草捲閣閘板盜泄水利串同取
財犯該徒罪以上亦照前問遣
一河南等處地方盜決及故決隄防毁害人家漂
失財物渰没田禾犯該徒罪以上軍民俱發近
邊充軍
一凡黃河一年之内運河三年之内隄工陡遇衝
決而所修工程實係堅固於工完之日已經總
河督撫保題者止令承修官賠修四分其餘六
分准其開銷如該員修築錢糧俱歸實用工程
已完未及題報而陡遇衝決者該總河督撫將
衝決情形并該員工程果無浮冐之處據實報
題亦令賠修四分其餘俱准開銷如黃河一年
之外運河三年之外隄工陡遇衝決而該管各
官實係防守謹慎並無疎虞懈弛者該總河督
撫查明具題止令防守該管各官其賠四分内
河道分司知府共賠二分同知通判守備州縣
共賠一分半縣丞主簿千總把總共賠半分其
餘六分准其開銷其承修防守各員俱令革職
留任戴罪效力工完之日方准開復倘總河督
撫有保題不實者後經查出照徇庇例嚴加議
處所修工程仍照定例勒令各官分賠還項若
河員有將完固堤工故行毁壞希圖興修借端
侵蝕錢糧者該總河察訪奏
聞於工程處正法
一凡盜決河南山東等處臨河大堤為首者發近
邊充軍盜決格月等隄發附近充軍因而殺傷
人者仍照律定擬
失時不修隄防
凡不(先事)修(築)河防及(雖)修而失時者提調官吏各
笞五十若毁害人家漂失財物者杖六十因而
致傷人命者杖八十若不(先事)修(築)圩岸及(雖)
修而失時者笞三十因而渰没田禾者笞五十
其暴水連雨損壞隄防非人力所致者勿論
條例
一凡運河一帶用強包攬閘夫澑夫二名之上撈
淺舖夫三名之上俱問發附近充軍攬當一名
不曾用強生事者問罪枷號一箇月發落
一遇河工緊要工程如有浮議動衆以致衆力懈
弛者將倡造之人擬斬監候附和傳播者杖一
百即於工所枷號一箇月其指稱夫頭包攬代
雇勒掯良民者二名以上發附近充軍一名者
杖一百枷號一箇月發落
一楚省歲修隄塍如有勒掯業戶將夫土包折銀
錢者照河工包攬閘夫溜夫撈淺舖夫例分别
名數定擬
一河工承修各員採辦料物如有姦民串保領銀
侵分入已以致虧帑誤工該總河將承辦官參
究仍將虧帑姦民發該州縣嚴查追比徜有徇
縱等情亦即查參交部議處其虧帑串保姦民
審實照常人盜倉庫錢糧律計贓治罪應追銀
兩逾限不完著落原領官名下追賠
一凡隄工宜加意慎重以固河防除現在已成房
屋無礙隄工者免其遷移外如再有違禁增盖
者即行驅逐治罪並將徇縱容隠之官弁交部
分别議處
侵占街道
凡侵占街巷道路而起蓋房屋及為園圃者杖六
十各令(拆毁修築)復舊其(所居自己房屋)穿墻而出穢汙之
物於街巷者笞四十(穿墻)出水者勿論
條例
一在京内外街道若有作踐掘成坑坎淤塞溝渠
蓋房侵占或傍城使車撒放牲口損壊城脚及
大清門前
御道棋盤并護門柵欄
正陽門外
御橋南北本門月城將軍樓觀音堂關王廟等處作踐
損壊者俱問罪枷號一箇月發落
修理橋梁道路
凡橋梁道路府州縣佐貳官(職專)提調於農隙之時
常加點視修理(橋梁)務要堅完(道路務要)平坦若損壊
失於修理阻礙經行者提調官吏笞三十(此原有橋)
(梁而未修理者)若津渡之處應造橋梁而不造應置
渡船而不置者笞四十(此原未有橋梁而應造置者)
大清律例卷三十九
