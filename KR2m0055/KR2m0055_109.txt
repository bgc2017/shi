大清律例卷四十六
雜犯死罪
絞罪(准徒五年)
吏律
應議之人犯罪不請
旨上議當該官吏(事應奏不奏律)
兵律
車駕行處軍民衝入儀仗内者衝入儀仗内訴事不
實者(衝突儀仗律)
在京守禦官軍遞送逃軍妻女出京城者逃軍
買求者(遞送逃軍妻女出城律)
刑律
常人盜倉庫錢糧等物至八十兩者(常人盜倉庫錢糧律)
塜先穿䧟及未殯埋開棺槨見屍者(發塜律)
刑例
一
車駕出郊行幸有申訴者(越訢例)
斬罪(准徒五年)
戸律
内庫交割餘剰之物若解戸朦朧擅將金帛等物
出外者(附餘錢糧私下補數律)
禮律
稱訴冤枉借用印信封皮入遞及借與者(上書陳言律)
刑律
盜
内府財物者(盜内府財物律)
盜
皇城門鑰者(盜城門鑰律)
監守自盜倉庫錢糧等物至四十兩者(監守自盜倉庫錢糧)
(律)
戸例
一八旗參領等官將一切收貯公所干係錢糧並
交庫銀兩侵蝕一百兩以下者(守掌在官財物例)
一侵盜倉庫錢糧入已數在一百兩以下者(監守自盜)
(倉庫錢糧例)
一竊盜倉庫錢糧但經得財之從犯一兩至八十
兩者(常人盜倉庫錢糧例)
實犯死罪
絞罪(監候)
吏律
棄毁官文書事干軍機錢糧者(棄毁制書印信律)
戸律
強奪良家妻女姦占為妻妾者配與子孫弟姪
家人者(強占良家妻女律)
妻背夫在逃因而改嫁者(出妻律)
以私債強奪人妻妾子女因而姦占者(違禁取利律)
禮律
師巫假降邪神并一應左道異端之術煽惑人民
為首者(禁止師巫邪術律)
兵律
擅入及冒入
御膳所及
御在所者不係宿衛應直合帶兵仗之人但持寸刃
入
宫殿門内者(宫殿門擅入律)
職官從
車駕行而逃者(從駕稽違律)
宫殿内造作工匠至申時分門官等照數點出其不
出者(宫殿造作罷不出律)
宿衛人至夜持仗入
殿門及入
宫門者(輙出入宫殿門律)
内監私將兵器入
宫殿門内者(關防内使出入律)
向
太廟及
宫殿射箭放彈投磚石者(向宫殿射箭律)
越
皇城者(越城律)
皇城門非時擅開閉者(門禁鎻鑰律)
私使軍人出境因而致死或被賊拘執至三名者
(縱放軍人歇役律)
官軍征討私逃再犯者守禦軍人在逃三犯者
(從征守禦官軍逃律)
犯夜拒捕及打奪因而毆人至折傷以上者(夜禁律)
越度緣邊關塞因而潛出交通外境者(私越冒度關津律)
將人口軍器出境及下海者(私出外境及違禁下海律)
刑律
盜各衙門官文書事干軍機錢糧者(盜制書律)
竊盜棄財逃走事主追逐因而拒捕毆至折傷以
上為首者(強盜律)
私竊放囚人逃走因而傷人者官司差人追徵
錢糧勾攝公事及捕獲罪人聚衆打奪因而傷
差人者殺人及聚至十人下手致命者率
領家人隨從打奪家人亦曾傷人之尊長(刧囚律)
竊盜及掏摸得財一百二十兩以上者竊盜及
掏摸三犯者(竊盜律)
略誘略賣良人因而傷人者(略人略賣人律)
發塜開棺槨見屍者子孫於祖父母父母奴婢
雇工人於家長墳墓熏狐狸燒屍者(發塜律)
謀殺人從而加功者傷而不死造意者(謀殺人人律)
奉
制命出使而官吏謀殺已傷為首者(謀殺制使及本管長官律)
姦夫自殺其夫姦婦雖不知情者(殺死姦夫律)
鬭毆殺人者同謀共毆人因而致死下手者(鬭毆)
(及故殺人律)
以他物置人耳鼻及空竅中若故去人人服食至
死者(屏去人服食律)
因戲而殺人及因鬭毆而誤殺旁人者知津河
水深泥濘及橋梁渡船杇漏誑令人過渡以致
䧟溺死者(戲殺誤殺過失殺傷人律)
威逼期親尊長致死者(威逼人致死律)
保辜限内因傷死者(保辜限期律)
毆
宗室覺羅以上親至篤疾者(宗室覺羅以上親被毆律)
奉
制命出使而官吏毆之及部民毆本屬府州縣軍士毆
本管官吏卒毆本部五品以上長官折傷者
若吏卒毆六品以下長官佐貳官首領官篤疾
者(毆制使及本管長官律)
本衙門首領官及所統屬官佐貳官毆長官篤疾
者(佐職統屬毆長官律)
官司差人追徵錢糧勾攝公事而毆至篤疾者(拒毆)
(追攝人律)
以威力制縳人及私家拷打監禁因而致死者(威力)
(制縛人律)
奴婢毆良人至篤疾者良人毆他人奴婢至死
及故殺者故殺緦麻小功大功親奴婢者
毆緦麻小功大功親雇工人至死及故殺者(良賤)
(相毆律)
奴婢過失殺家長者毆家長期親及外祖父母
者毆家長緦麻小功親至篤疾大功親至折
傷以上者雇工人毆家長及家長期親若外
祖父母折傷者家長及家長之期親外祖父
母故殺雇工人者(奴婢毆家長律)
妾毆正妻至折跌肢體及瞎一目者夫毆妻并
妻毆妾至死及故殺者毆妻之父母至篤疾
者(妻妾毆夫律)
卑幼毆本宗緦麻及外姻緦麻小功大功兄姊尊
屬至篤疾者尊長毆緦麻小功大功卑幼至
死及故殺者故殺同堂弟妹堂姪及姪孫者
(毆大功以下尊長律)
嫡繼慈養母毆殺及故殺子孫致令絶嗣者(毆祖父母)
(父母律)
妻毆夫卑屬至死者故殺夫之兄弟子者尊
長毆卑幼之婦妾至死及故殺者(妻妾與夫親屬相毆律)
毆妻前夫之子至死者(毆妻前夫之子律)
奴婢罵家長者(奴婢罵家長律)
投隠匿姓名文書告言人罪者詭寫他人姓名
詞帖訐人隂私䧟人或空紙用印虚捏他人文
書買囑舖兵遞送詐以他人姓名註附木牌進
入
内府不銷名字䧟人得罪者(投匿名文書告人罪律)
誣告人因而致死隨行有服親屬一人者誣告
人絞罪所誣之人已決者(誣告律)
官吏受財有禄人枉法贓至八十兩者不枉法
贓至一百二十兩以上者無禄人枉法贓至
一百二十兩者(官吏受財律)
内外武官不得接受公候伯金銀叚疋等物若接
受再犯者(私受公侯財物律)
詐為
制書及增減未施行為首者詐為部院將軍督撫提
鎮等衙門文書套畫押字盜用印信及空紙用
印者(詐為制書律)
詐傳
懿旨
令旨為首者(詐傳詔旨律)
私鑄銅錢者匠人同(私鑄銅錢律)
強姦者姦幼女十二歲以下者(犯姦律)
姦出嫁祖姑及出嫁從祖伯叔姑和者姦夫姦婦
姦親屬妾強者(親屬相姦律)
奴及雇工人姦家長之期親若期親之妻和者姦
夫(奴及雇工人姦家長妻律)
失火延燒
宗廟及
宫闕者(失火律)
犯罪拒捕毆人至折傷以上者(罪人拒捕律)
官吏懷挾私讐故禁平人致死者(故禁故勘平人律)
獄卒陵虐罪囚尅減衣糧因而致死者(陵虐罪囚律)
獄卒以金刃及他物與囚致囚反獄及殺人者(與囚)
(金刃解脱律)
名例例
一教令九十老人故殺子孫者(老小廢疾收贖例)
一負罪潛逃之絞犯被獲原犯情罪尚有可原者
一平常發遣人犯逃走後復行兇為匪犯該軍流
發遣者
一内外文武職官負罪逃竄犯該軍流以下者(犯罪)
(事發在逃例)
一受財故縱死罪人犯者(稱與同罪例)
戸例
一強奪良人妻女賣與他人為妻妾及投獻王府
併勲戚勢豪之家者
一強奪良家妻女未被姦汚而婦女自盡者
一疎遠親屬圖財強賣者(強占良家妻女例)
一運弁旗丁掛欠糧米至六分者(收糧違限例)
一鹽徒聚衆至十人以上撑駕大船張掛旗號擅
用兵仗響器拒敵官兵傷二人為從者其雖
拒敵官兵不曾殺傷人為首者
一兵民聚衆十人以上帶有軍器興販私鹽拒捕
傷二人下手者傷一人為首者若十人以
下拒捕殺人不論有無軍器下手者傷至二
人以上之下手者止傷一人為首者
一回空糧船夾帶私鹽闖閘闖關不服盤查聚至
十人以上雖拒捕不曾殺傷人為首者
一收買肩販官鹽越境貨賣審非私梟拒捕毆人
至折傷以上者(鹽法例)
禮例
一習天文之人妄言福福煽惑人民為首者
一端公道士作為異端法術醫人致死者
一姦匪之徒將各種避刑邪術私相傳習者為首
教授之人(禁止師巫邪術例)
兵例
一直省刁惡之輩假地方公事逼勒平民約會抗
糧歛錢搆訟抗官塞署或有冤抑聚衆至四五
十人為從者
一福建地方聚衆罷市罷考打官等事為從者
一刁民因事鬨堂塞署逞兇毆官聚衆至四五十
人之為從者(激變良民例)
一私鑄紅衣等砲處所隣佑房主里長(私藏應禁軍器例)
一姦民將廢鐵鐵貨賣與外國及海邊賊寇者
一商人在沿海地方遞運鐵斤交賣商漁船隻為
首者
一私開鴉片烟館引誘良家子弟者(私出外境及違禁下海例)
刑例
一異姓人歃血訂盟焚表結拜弟兄為首者(謀叛例)
一盜
内府財物及監守常人盜竊盜掏摸但三次者(盜内府財)
(物例)
一漕運糧米常人盜入巳數滿六百石者
一常人盜倉庫錢糧不分腹裏沿邊沿海入巳數
滿三百兩者
一竊盜鞘餉至一百兩以上者
一竊匪穿穴壁封盜倉庫錢糧至一百兩以上者
(常人盜倉庫錢糧例)
一誣竊為盜嚇詐逼認因而致死及致死二命者
(強盜例)
一官司差人捕獲罪人聚衆中途打奪傷差未至
死之首犯但經聚衆奪犯雖未傷人之首犯
(劫囚例)
一聚衆夥謀搶奪路行婦女或賣或自為奴婢為
從者
一黔楚紅苖聚至五十人殺人下手者
一白晝搶奪人財至一百二十兩以上者
一江南通州崇眀昭文沙民夥衆争地執持器械
及聚衆四五十人有抗官重情為從者
一不法之徒乘地方歉收夥衆搶奪擾害善良挾
制官長或因賑貸稍遲搶奪村市喧閙公堂及
懷挾私憤糾衆罷市辱官為從者
一川省嘓匪糾夥五人以上在於場市人烟凑集
之所横行搶刦為從同搶者若同謀搶奪而
拒捕之時並未在場者(白晝搶奪例)
一竊盜三犯贓至五十兩以上者
一竊盜贓至滿貫者
一竊盜棄財逃走事主追逐逞兇執持金刃戳傷
事主者
一姦匪夥衆丢包誆取財物至一百二十兩以上
者
一随
駕官員之跟役無論奴僕雇工偷盜馬匹器械逃回者
(竊盜例)
一偷盜官馬十匹以上者窩主及牧馬人役自
行盜賣者
一民人在蒙古地方偷竊四項牲畜為首者
一呼倫貝爾旗分另戶在札薩克蒙古遊牧居住
偷竊四項牲畜為首者
一打牲索倫在蒙古地方偷竊四項牲畜為首者
一蒙古人等偷竊四項牲畜十匹以上為首者
一偷竊右衛地方八旗官兵所養馬駝十匹以上
者(盜馬牛畜產例)
一旗偷刨人參人至百名以上參至五百兩以上
為首之財主及頭目并容留之人(盜田野榖麥例)
一奴婢勾引外人同盜家長財物至一百二十兩
以上者(親屬相盜例)
一惡棍設法索詐官民或因詐財不遂竟行毆斃
為從者
一旂民結夥指稱隠匿逃人索詐財物為從者(恐嚇)
(取財例)
一將腹裏人口用強賣與境外土官土人峒寨圖
利未曾殺傷人者
一誘拐婦人子女或典賣或為妻妾子孫被誘之
人若不知情為首者
一貴州地方有外來流棍勾通夲地棍徒將荒村
居住民苗人戸用威力強行綁去及設方略誘
往四川販賣不論已賣未賣曾否出境為從者
和同誘拐往川不論已賣未賣但起行在途
為首者窩隠川販在家指引和誘子女藏匿
遞賣者
一奴及雇工略賣家長之期功以下親屬(略人略賣人例)
一發掘貝勒貝子公等墳塜見棺為從及未至棺
為首者發掘歴代帝王陵寢先賢名臣及前
代藩王墳墓見棺為從及未至棺為首者
一奴婢雇工人發掘家長墳塚未見棺為首者及
見棺之為從者子孫犯者
一貪人吉壤將遠年之墳盜發者
一田地場園内盜葬而地主發掘開棺見屍者
一偷刨墳墓為從之犯開棺三次及至三次以外
有贓証次數確據者
一盜未殯未埋屍柩及發年久穿䧟之塚開棺見
屍三次者為從三次以上者(發塚例)
一圖財害命未得財傷人為首者
一謀殺人已行其人知覺奔走廹于兇悍當時失跌
身死者原謀(謀殺人例)
一非姦所獲姦將姦婦逼供而殺害無姦情確據
者本夫登時姦所獲姦將姦婦殺死姦夫當
時脱逃後被拿獲到官審眀姦情是實者姦夫
一姦夫已離姦所本夫逐至門外非登時殺之者
一本夫之兄弟及有服親屬捉姦非登時殺死者
一非應許捉姦之人有殺死者
一姦夫造意謀殺本夫傷而不死者
一姦夫自殺夫之父母姦婦雖不知情者
一本夫先經縱容抑勒妻妾與人通姦後因索詐
不遂殺死姦婦者
一姦夫臨時拒捕姦婦在場並不喊救事後又不
首告者(殺死姦夫例)
一殺期親奴僕一家三人者
一聚衆共毆原無必殺之心而亂毆一家三命至
死為從下手傷重者(殺一家三人例)
一好鬭兇徒見人鬭毆輙約夥尋釁將人父母毆
斃為從者(鬭毆及故殺人例)
一強姦未成但經調戲本婦羞忿自盡者
一強姦未成或但經調戲其夫與父母親屬羞忿
自盡者
一軍民人等因事威逼本管官致死為首者
一喇嘛和尚等強姦致死人命為從者
一婦女與人通姦本夫與父母並未縱容一經見
聞殺姦不遂因而羞忿自盡者姦婦(威逼人致死例)
一地方紳衿將佃戸婦女姦占為婢妾者(威力制縛人例)
一部民軍士吏卒犯罪在官不服拘拿不遵審斷
或懷挾私讐及假地方公事挺身鬨堂逞兇殺
害本官毋論本官品級及有無謀故已傷為從
下手者(毆制使及本管長官例)
一官員故殺他人奴婢者
一旗人故殺白契所買並典當之人(奴婢毆家長例)
一卑幼毆緦麻尊長原毆傷重至篤疾者(毆大功以下尊)
(長例)
一兄及伯叔因爭奪弟姪財產官職並讐隙故殺
者
一故殺期親弟妹者(毆期親尊長例)
一繼母非理毆故殺前妻之子其夫並無子嗣者
一繼母因姦將前妻子女致死滅口如係姦婦起
意本夫已故不論有無子嗣者(毆祖父母父母例)
一誣告致死平人及因拷禁身死者或將案外
之人拖累拷禁致死一二人者
一挾讐誣告謀死人命致屍遭蒸檢為首者
一律應抵命之親屬尊長誣告謀死人命致蒸檢
卑幼之屍及卑幼誣告致蒸檢尊長之屍者
一捏造姦贓欵蹟寫揭字帖及編造歌謠挾讐汚
衊致被誣之人忿激自盡者(誣告例)
一衙蠧恐嚇索詐至一百二十兩者如有嚇詐
致斃人命者
一書役年滿暗行頂買索取租銀至八十兩者(官吏)
(受財例)
一偽造諸衙門印信及
欽給關防事關軍機錢糧假冒官職大干法紀為從者
一盜用督撫提學兵備屯田水利等官
欽給關防者(偽造印信時憲書等例)
一私造鉛錢為首及匠人
一私造鉛錢十千文以上為首及匠人(私鑄銅錢例)
一凡無官而詐稱有官并冒稱現任官員姓名並
未造有憑劄止於圖騙一人圖行一事犯該軍
流遣罪者(詐假官例)
一苖猺狑獞所住地方有外來匪徒教誘犯法所
犯之人罪應絞候者教誘之人(詐教誘人犯法例)
一職官及軍民姦職官妾者姦夫姦婦
一輪姦為從者
一惡徒夥衆將良人子弟搶去強行雞姦為從若
同姦者和姦十二歲以下十歲以上幼童者
若止一人強行雞姦並未傷人者
一和姦十二歲以下十歲以上幼女者
一因強姦執持兇器戳傷本婦及拒捕致傷旁人
未成姦者
一姦夫拒捕刃傷應捉姦之人者
一川省嘓匪有犯輪姦同行未成者(犯姦例)
一奴姦家長之妾者姦夫姦婦(奴及雇工人姦家長妻例)
一旗人將自己銀錢開場誘賭經旬累月聚集無
賴放頭抽頭再犯者(賭博例)
一謀財放火随即救熄尚未延燒為首者挾讐
放火因而殺人及有焚壓致死之為從商謀下
手燃火者(放火故燒人房屋例)
一罪犯業經拿獲捕役借稱設法制縛誤傷其命
者
一捕役受人賄囑將罪人致死從而加功者
一賊犯業已拿獲輙復叠毆或捕人多於賊犯倚
衆共毆及恃強逞兇致斃者
一竊盜拒捕刃傷事主及應捕人者姦夫拒捕
刃傷應捉姦之人者(罪人拒捕例)
一越獄人犯通線之人與囚同罪至死者(獄囚脱監及反)
(獄在逃例)
一禁卒賄縱絞候重犯在監脱逃者(主守不覺失囚例)
一官員擅取病呈致死監犯獄官禁卒人等聽從
指使下手者
一獄卒受人賄囑謀死本犯為從加功者(陵虐罪囚例)
一承審官改造口供故入人死罪已決者(官司出入人罪)
(例)
斬罪(監候)
吏律
除受官員大臣專擅選用者大臣親戚非奉
特旨不許除授官職違者(大臣專擅選官律)
文官非有大功勲所司朦朧奏請輒封公侯爵者
當該官吏及受封之人(文官不許封公侯律)
姦邪進讒言左使殺人者犯罪該死功言諫免
暗邀人心者在朝官員交結朋黨紊亂
朝政者刑部及大小各衙門官吏不執法律聽從
上司主使出入人罪者(姦黨律)
諸衙門官吏與内官近侍人員互相交結漏泄事
情夤緣作弊扶同奏啟者(交結近侍官員律)
諸衙門官吏及士庶人等上言宰執大臣德政為
首者(上言大臣德政律)
國家律令官吏人等擅為更改變亂成法者(講讀律令律)
棄毁
制書及各衙門印信者(棄毁制書印信律)
奏事及當該官吏增減情節朦朧奏准施行者(事應)
(奏不奏律)
增減官文書因而失誤軍機者(增減官文書律)
各衙門行移出外文書漏使印信因而失誤軍機
者(漏使印信律)
戸律
犯私鹽拒捕者(鹽法律)
禮律
司儀禮官將應
朝見官員人等留難不即引
見者(朝見留難律)
兵律
向
太廟
太社及
宫殿射箭放彈投磚石傷人者(向宫殿射箭律)
在京被極刑家屬并經斷人並不得入充近侍及
宿衛守把門禁若朦朧充當者當該官司聽
囑及受財容令充當者(禁經斷人充宿衛律)
貪降人財物因而殺傷及逼勒逃竄者(申報軍務律)
飛報軍情隠匿不速奏
聞因而失誤軍機者(飛報軍情律)
聞知調兵討襲外番及收捕反逆賊徒機密大事
漏泄於敵人者近侍官員漏泄機密重事於
人者(漏泄軍情大事律)
邊將取索軍器錢糧等物不即奏
聞及不依式申報因而失誤軍機者(邊境申索軍需律)
軍器糧草臨敵缺乏及承調遣不依期策應告報
軍期違限因而失誤軍機者(失誤軍事律)
軍臨敵境託故違期三日不至者(從征違期律)
邊將不固守及守備不設因而失䧟城寨者與
賊臨境望高巡哨之人失於飛報以致䧟城損
軍者官軍臨陣先退及圍困敵城而逃者(主將)
(不固守律)
軍人私出外境擄掠傷人為首者於已附地面
擄掠者(縱軍擄掠律)
守禦官隄備不嚴撫馭無方致有所部軍人反叛
棄城而逃者(不操練軍士律)
牧民官激變良民失䧟城池者(激變良民律)
棄毁軍器二十件以上者(棄毁軍器律)
犯夜拒捕及打奪因而毆人至死者(夜禁律)
境内姦細走透消息於外人及境外姦細入境内
探聽事情者(盤詣姦細律)
將人口軍器出境及下海因而走泄事情者(私出外境)
(及違禁下海律)
實封公文中途邀截取回者(邀取實封公文律)
出使馳驛違限因而失誤軍機者若各驛官故
將好馬藏匿不即應付以致違限者(驛使稽程律)
調遣軍馬及飛報軍情文書故不遣使給驛因而
失誤軍機者(文書應給驛而不給律)
軍需管送違限以致臨敵缺乏失誤軍機者若
承差人誤不依題寫去處以致違限失誤軍機
者(公事應行稽程律)
刑律
造䜟緯妖書妖言及傳用惑衆者(造妖書妖言律)
盜各衙門印信者(盜印信律)
竊盜拒捕及殺傷人者因盜而姦者(強盜律)
刧囚者私竊放囚人逃走因而殺人者官司
差人追徵錢糧勾攝公事及捕獲罪人聚衆打
奪因而殺人及聚至十人為首者率領家人
随從打奪家人亦曾殺人者尊長(刧囚律)
白晝搶奪傷人為首者(白晝搶奪律)
略誘略賣良人因而殺人者(略人略賣人律)
卑幼發尊長墳塚開棺槨見屍者棄屍賣墳地
者毁棄緦麻以上尊長死屍者子孫毁棄
祖父母父母及奴婢雇工人毁棄家長死屍者
(發塚律)
謀殺人造意者(謀殺人律)
奉
制命出使而官吏謀殺已殺者(謀殺制使及本管長官律)
因姦同謀殺死親夫者姦夫(殺死姦夫律)
造魘魅符書咒詛因而致死者用毒藥殺人者
(造畜蠱毒殺人律)
故殺者(鬭毆及故殺人律)
故用蛇蝎毒蟲咬傷人因而致死者(屏去人服食律)
謀殺故殺人而誤殺旁人者(戲殺誤殺過失殺傷人律)
庸醫故違本方詐療疾病取財因而致死及因事
故用藥殺人者(庸醫殺傷人律)
因姦盜而威逼人致死者(威逼人致死律)
毆
宗室覺羅以上親死者(宗室覺羅以上親被毆律)
奉
制命出使而官吏毆之及部民毆本屬府州縣軍士毆
本管官吏卒毆本部五品以上長官死者若
吏卒毆本部六品以下長官佐貳官首領官死
者(毆制使及本管長官律)
本衙門首領官及所統屬官佐貳官毆長官死者
(佐職統屬毆長官律)
官司差人追徵錢糧勾攝公事而毆死者(拒毆追攝人律)
奴婢毆良人死者(良賤相毆律)
奴婢毆家長之期親及外祖父母傷者奴婢毆
家長之緦麻小功大功親至死及故殺者雇
工人毆家長之期親若外祖父母及緦麻小功
大功親至死及故殺者(奴婢毆家長律)
毆妻之父母至死及故殺者(妻妾毆夫律)
卑幼毆本宗緦麻及外姻緦麻小功大功兄姊尊
屬至死及故殺者(毆大功以下尊長律)
妻妾毆夫之期親以下緦麻以上尊長死者(妻妾與夫)
(親屬相毆律)
毆繼父至死者(毆妻前夫之子律)
告謀反叛逆官司不即受理掩捕以致聚衆作亂
或攻䧟城池及刧掠人民者(告狀不受理律)
姦夫教令姦婦誣告其子不孝者(教唆詞訟律)
誣告人斬罪所誣之人已決者(誣告律)
詐為
制書及增減者(詐為制書律)
詐傳
詔旨為首者各衙門當該官吏將奏准合行事理妄
稱奉
旨追問者(詐傳詔旨律)
偽造諸衙門印信及時憲書符騐茶鹽引為首者
(偽造印信時憲書等律)
詐假官及假與人官者(詐假官律)
詐稱内使及内閣六科部院監察御史按察司官
在外體察事務煽惑人民者(詐稱内使等官律)
近侍之人在外詐稱私行體察事務煽惑人民者
(近侍詐稱私行律)
姦同宗無服之親及無服親之妻強者姦緦麻
以上親及妻若妻前夫之女同母異父姊妹強
者姦出嫁小功再從姊妹堂姪女姪孫女強
者(親屬相姦律)
男婦誣執親翁及弟婦誣執夫兄欺姦者(誣執翁姦律)
奴及雇工人姦家長緦麻以上親及妻妾強者(奴及)
(雇工人姦家長妻律)
奴姦良人婦女強者(良賤相姦律)
放火延燒官民房屋及積聚之物因而盜取財物
者放火故燒官民房屋及公廨倉庫係官積
聚之物者(放火故燒人房屋律)
犯罪拒捕殺人者(罪人拒捕律)
罪囚反獄在逃者(獄囚脱監及反獄在逃律)
故勘平人因而致死者(故禁故勘平人律)
死囚令人自殺而子孫於祖父母父母及奴婢雇
工人於家長者(死囚令人自殺律)
名例例
一番役誣䧟無辜妄用腦篐及竹簽烙鐵等刑至
斃人命者
一誣告叛逆被誣之人未決者
一誣告平民拖累致死三人以上者(常赦所不原例)
一負罪潛逃之斬犯被獲原犯情罪尚有可原者
(犯罪事發在逃例)
一免死減等發遣盜犯在配犯該徒罪以上者(徒流)
(人又犯罪例)
戸例
一強奪良家妻女已被姦汚而妻女自盡者
一期功卑幼謀占資財貪圖聘禮將伯叔母姑等
尊屬用強搶賣者(強占良家妻女例)
一運弁旗丁若掛欠糧米至六分以上者(收糧違限例)
一那移庫銀至二萬兩以上者(那移出納例)
一坐糧廳及各倉書役人等向關米之人勒索因
而打死人命者(收支留難例)
一漕運官軍謊報漂没船糧乘機侵盜至六百石
者(轉解官物例)
一八旗參領等官將一切收貯公所干係錢糧並
交庫銀兩侵蝕至一千兩以上者(守掌在官財物例)
一偽造鹽引印信賄囑吏書人等將已故商人名
籍填寫在引轉賣誆騙財物為首者
一鹽徒聚衆至十人以上撑駕大船張掛旗號擅
用兵仗響器拒敵官兵傷一人為首者
一兵民聚衆十人以上帶有軍器興販私鹽拒捕
傷三人以上傷人之犯傷二人為首者若
十人以下拒捕殺人不論有無軍器為首者
傷至二人以上之為首者
一回空糧船夾帶私鹽闖閘闖關不服盤查聚至
十人以上持器拒捕傷三人以上傷人之犯
一收買肩販官鹽越境貨賣審非私梟拒捕殺人
者(鹽法例)
一凡
内府人員家人及王公大臣官員家人領本生理覇
占要地關津不令商人貿易者民人借貸王
以下大臣官員銀兩指名貿易覇占要地關津
貽累地方者(把持行市例)
兵例
一武職官與府州縣同住一城若遇邊警及盜賊
攻圍不行固守被賊攻䧟城池刧殺焚燒之武
職(主將不固守例)
一因争鬭用鳥鎗殺人者
一民間點放竹銃殺人者(私蔵應禁軍器例)
一夫役工匠人等遇緊要差使如不遵官長約束
為匪不法逞刁挾制率衆颺散誤差為首者(公事)
(應行稽程例)
一商漁船戸夾帶硝黃等物接濟外洋者
一軍民人等如將一應違禁貨物賣與進貢外國
圖利為首者(私出外境及違禁下海例)
刑例
一妄布邪言寫貼煽惑人心為從者(造妖書妖言例)
一漕運糧米監守盜數滿六十石入巳者
一侵盜倉庫錢糧數滿一千兩以上者(監守自盜倉庫錢糧)
(例)
一強盜傷人而未得財為首者
一響馬強盜執有弓矢軍器白日邀刧道路傷人
不得財者
一誣竊為盜拷打致死者
一官員抑勒諱盜苦累事主致死者
一續獲強盜無自認口供贓跡未眀夥盜已決無
證者
一強盜為首傷人傷輕平復自行投首者(強盜例)
一行刧罪囚未經殺人傷人之為從者(刧囚例)
一黔楚紅苖讐忿聚衆搶奪數人不及五十名殺
人為首者聚衆至五十人雖不殺人為首者
聚衆至百人殺人下手者
一搶奪金刃傷人及折傷為首者
一出哨兵弁遇商船遭風覆溺人尚未死不速救
護止顧撈搶財物以致商民淹斃者為從之兵
丁在船將備雖不同謀而分贓者見船覆
溺阻撓不救以致淹斃人命者為首阻救之人
一苖人擄掠婦女勒贖尚未姦汚者(白晝搶奪例)
一竊盜拒捕傷人未死為從者(竊盜例)
一盜掘金銀等項礦砂若在山洞捉獲持仗拒捕
殺傷人為首者(盜田野榖麥例)
一苖人伏草捉人横加枷肘勒銀取贖初犯為首
者(恐嚇取財例)
一貴州雲南四川地方民人捆綁本地子女在本
地售賣為首者
一貴州地方有外來流棍勾通本地棍徒將荒村
居住民苖人戸殺害人命擄其婦人子女計圖
販賣不論已賣未賣曾否出境案内有廹脅同
行在場未經下手情尚可原者其用威力強
行綁去及設方略誘往四川販賣將被拐之人
傷害致死為從者
一奴及雇工略賣家長之妻女及子者(略人略賣人例)
一奴婢雇工人發掘家長墳塜開棺槨見屍為從
者子孫同
一因争墳阻葬開棺易罐埋藏占葬者(發塚例)
一圖財害命得財而殺死人命不加功者傷人
未死已得財之加功者未得財殺人為首者
(謀殺人例)
一因姦謀死親夫若本夫縱容抑勒妻妾與人通
姦或被妻妾起意謀殺或姦夫起意知情同謀
者姦夫其縱容抑勒妻妾與人通姦如因别
情將姦夫姦婦一齊殺死者
一縱容妻妾與人通姦被姦夫姦婦商同謀殺傷
而未死者姦婦(殺死姦夫例)
一因姦威逼致死有挾制窘辱情狀其死者無論
本夫本婦父母親屬將姦夫
一強姦既成本婦羞忿自盡者姦夫
一強姦既成其夫與父母親屬羞忿自盡者姦夫
一強姦内外緦麻以上親及緦麻以上親之妻妻
前夫之女同母異父姊妹未成本婦羞忿自盡
者姦夫
一強姦未遂將本婦毆傷越數日後因傷身死者
姦夫(威逼人致死例)
一殺内外功服緦麻及族中奴僕一家三人者
一發遣當差為奴之犯殺死伊管主一家三人并
三人以上其不知情之子孫(殺一家三人例)
一文武生員欺壓平民毆人致死者
一與人鬭毆後遷怒於其父母毒毆致斃者(鬭毆及故)
(殺人例)
一太監在
皇城内持金刃自傷者(宫内忿爭例)
一軍民人等毆死在京現任官者(毆制使及本管長官例)
一聽從下手毆本宗小功大功兄姊若尊長僅令
毆打輒行叠毆多傷至死下手者(毆大功以下尊長例)
一妻之子及妾之子毆死生有子女之庶母及謀
故殺者(妻妾與夫親屬相毆律)
一子孫挾讐將祖父母父母死屍誣告他人謀害
致遭蒸檢者(誣告例)
一偽造諸衙門印信及
欽給關防誆騙財物數多為首者
一盜及棄毁偽造督撫提學兵備屯田水利官
欽給關防者
一偽造假印起意之人與雕刻之人同謀分贓者
(偽造印信時憲書等例)
一私鑄銅錢不論砂殼為首及匠人
一私鑄銅錢至十千以上者或不及十千私鑄
不止一次者(私鑄銅錢例)
一偽造憑劄自為假官者偽造憑劄並將有故
官員憑劄賣與他人者及買受憑劄冒名赴任
者(詐假官例)
一苖猺狑獞所住地方有外來匪徒教誘犯法所
犯之人罪應斬候者教誘之人(詐教誘人犯法例)
一強姦十二歲以下十歲以上幼童者若止一
人強行雞姦傷人未死者
一強姦十二歲以下十歲以上幼女者
一因強姦執持兇器戳傷本婦及拒捕致傷旁人
已成姦者(犯姦例)
一私自淨身并下手者
一誆騙強勒閹割者(閹割火者例)
一惡徒謀財放火延燒尚未搶掠財物又未傷人
者為首之人挾仇放火延燎其未傷人及傷
而不死者為首之人(放火故燒人房屋例)
一捕役受人賄囑將罪人致死造意為首者(罪人拒捕)
(例)
一禁卒賄縱斬候重犯在監脱逃者(主守不覺失囚例)
一官員擅取病呈致死監犯者
一獄卒受人賄囑謀死本犯為首者(陵虐罪囚例)
一承審官改供故入人斬罪已決者
一承審官於本罪外捏造情罪重大誣指朋黨株
連父母兄弟妻子籍没家產者(官司出入人罪例)
一承審官吏凡遇一切命盜案件倘事實無干或
因勒詐不遂暗行賄囑罪人誣扳刑訊致死者
(故禁故勘平人例)
工例
一在河工浮議動衆以致衆力懈弛倡造為首者
(失時不修隄防例)
絞罪(決不待時)
戸律
兄亡收嫂弟亡收弟婦者(娶親屬妻妾律)
刑律
謀叛知情故縱隠藏者謀而未行為首者逃
避山澤不服追唤為首者(謀叛律)
部民謀殺本屬府州縣軍士謀殺本管官吏卒謀
殺本部五品以上長官已傷為首者(謀殺制使及本管長)
(官律)
謀殺緦麻以上尊長已傷為首者奴婢及雇工
人謀殺家長之緦麻以上親已傷為首者(謀殺祖父)
(母父母律)
妻妾毆夫及妾毆正妻至篤疾者妾毆夫至折
跌肢體及瞎一目者(妻妾毆夫律)
卑幼毆本宗功服兄姊尊屬篤疾者(毆大功以下尊長律)
弟妹毆兄姊若姪毆伯叔父母姑外孫毆外祖父
母刃傷及折一肢瞎一目為首者(毆期親尊長律)
罵祖父母父母及妻妾罵夫之祖父母父母者(罵祖)
(父母父母律)
妻妾罵故夫之祖父母父母者(妻妾罵故夫父母律)
子孫誣告祖父母父母妻妾誣告夫及夫之祖父
母父母者奴婢雇工人罪同(干名犯義律)
姦從祖祖母在室祖姑從祖伯叔母在室從祖伯
叔姑從父姊妹母之姊妹及兄弟妻兄弟子妻
和者姦夫姦婦(親屬相姦律)
名例例
一負罪潛逃之絞犯被獲原犯情重重大至秋審
時無可寬緩者
一平常發遣人犯逃走後復行兇為匪犯該絞候
者(犯罪事發在逃例)
一子犯罪而父代認其子罪絞監候者(稱與同罪例)
兵例
一姦徒偷運米穀潛出外洋接濟姦匪者
一凡將豆麥雜糧偷運出洋接濟姦匪者(私出外境及違)
(禁下海例)
刑例
一在中途打奪罪囚因而殺人下手致命者
一官司差人捕獲罪人聚衆中途打奪毆差致死
為從者(刧囚例)
一白晝搶奪三犯者
一川省嘓匪拒捕奪犯殺傷兵役并事主場衆之
在場加功助勢者(白晝搶奪例)
一蒙古民人偷竊
行圍巡幸地方馬匹五匹以上者(盜馬牛畜產例)
一附近番苖地方吏民人等擅入苖境藉差欺陵
或強姦婦女或搶刧財物實在情重例應絞候
者(恐嚇取財例)
一以藥餅及邪術迷拐幼小子女為首者(略人略賣人例)
一發掘貝勒貝子公等墳塚開棺見屍為從及見
棺為首者發掘歴代帝王陵寢先賢名臣及
前代藩王墳墓開棺見屍為從及見棺為首者
一奴婢雇工人發掘家長墳塚見棺槨為首者(發塚)
(例)
一本宗及外姻尊長殺期服卑幼一家主僕雇工
三人者
一殺死功服緦麻卑幼一家非死罪二命者
一毆死一家二命及毆死三命而非一家者(殺一家三)
(人例)
一犯絞罪監候在監復行兇致死人命者(鬭毆及故殺人)
(例)
一妻妾威逼夫致死者(威逼人致死例)
一僧尼謀殺受業師已傷者(毆受業師例)
一奴婢過失殺家長者(奴婢毆家長例)
一妻過失殺夫妾過失殺家長者(妻妾毆夫例)
一卑幼誤傷尊長至死致父母自戕殞命者(毆期親尊)
(長例)
一子孫過失殺祖父母父母者(毆祖父母父母例)
一捏造悖謬言詞投貼匿名揭帖及知而不首者
一布散匿名揭帖及投遞部院衙門者不肖官
員唆使惡棍粘貼布散投遞揭帖者(投匿名文書告人罪)
(例)
一銷毁制錢為從者房主隣佑總甲人等知情
受賄代為隠匿者
一將制錢剪邊鎔銷圖利為從者(私鑄銅錢例)
一苖猺狑獞所住地方有外來匪徒教誘犯法所
犯之人罪應絞決者教誘之人(詐教誘人犯法例)
一姦妻之親生母者姦夫姦婦(親屬相姦例)
一絞罪人犯在監年久自號牢頭嚇詐財物教供
誣䧟兇惡顯著者(獄囚脱監及反獄在逃例)
一禁卒賄縱絞決重犯在監脱逃者(主守不覺失囚例)
斬罪(決不待時)
戶律
收父祖妾及伯叔母者(娶親屬妻妾律)
刑律
謀反大逆祖父父子孫兄弟及同居之人並伯叔
父兄弟之子年十六以上者知情故縱隠藏
者(謀反大逆律)
謀叛但共謀者逃避山澤拒敵官兵者(謀叛律)
盜
大祀神祗御用祭器等物及饗薦之屬者(盜大祀神御物律)
盜
制書者(盜制書律)
強盜得財者以藥迷人圖財者(強盜律)
強盜窩主造意分贓者若共謀行而不分贓及
分贓而不行者(盜賊窩主律)
謀殺人因而得財者(謀殺人律)
部民謀殺夲屬府州縣軍士謀殺夲管官吏卒謀
殺夲部五品以上長官已殺者(謀殺制使夲夲管長官律)
謀殺祖父母父母及期親尊長外祖父母夫夫之
祖父母父母已行者謀殺緦麻以上尊長已
殺者奴婢及雇工人謀殺家長及家長之期
親外祖父母已行者緦麻以上親已殺者(謀殺)
(祖父母父母律)
妻妾謀殺故夫祖父母父母已行者(謀殺姑夫父母律)
殺一家非死罪三人及支解人為從者(殺一家三人律)
採生折割為從及行而未傷人為首者(採生折割人律)
造畜蠱毒殺人及教令者(造畜蟲毒殺人律)
毆受業師死者(毆受業師律)
奴婢毆家長者雇工人毆家長死者(奴婢毆家長律)
卑幼毆夲宗功服兄姊尊屬至死及故殺者(毆大功以)
(下尊長律)
弟妹毆兄姊若姪毆伯叔父母姑及外孫毆外祖
父母死者(毆期親尊長律)
子孫毆祖父母父母及妻妾毆夫之祖父母父母
者(毆祖父母父母律)
妻妾毆故夫之祖父母父母者(妻妾毆故夫父母律)
姦從祖祖母從祖祖姑從祖伯叔母從祖伯叔姑
從父姊妹母之姊妹及兄弟妻兄弟子妻強者
姦在室小功再從姊妹堂姪女姪孫女強者
姦父祖妾伯叔母姑姊妹子孫之婦兄弟之
女和者姦夫姦婦強者姦夫(親屬相姦律)
奴及雇工人姦家長妻女和者姦夫姦婦強者
姦夫(奴及雇工人姦家長妻律)
名例例
一誣告逆叛被誣之人已決者(常赦所不原例)
一免死減等發遣寧古塔黑龍江等處盜犯在配
所殺人者
一發遣人犯於經過處所辱官詐財生事不法原
擬斬罪者
一免死減等發遣盜犯在配犯該斬絞監候者(徒流)
(人又犯罪例)
一負罪潛逃之斬犯被獲原犯情罪重大至秋審
時無可寬緩者
一免死減等發遣人犯脱逃後復行兇為匪者
平常發遣人犯逃走後復行兇為匪犯該斬候
者
一内外文武職官負罪逃竄犯該斬候者(犯罪事發在逃)
(例)
一子犯罪而父代認其子罪應斬候者(稱與同罪例)
一土蠻猺獞讐殺刧擄及聚衆捉人靴禁犯係死
罪者
一發烏魯木齊等處人犯如越獄脱逃及起解在
途並到配之後不服拘管潛逃被獲者
一新疆各城駐劄官員兵丁跟役發往伊犁等處
處為奴之後仍不悛改者
一三次犯竊計贓五十兩以下至三十兩搶竊滿
貫擬絞秋審緩決一次積匪猾賊並回民結夥
三人以上及執持繩鞭器械發遣雲貴兩廣烟
瘴刨參人犯在配脱逃者仍照原例所定地方
發遣強盜窩主造意不行又不分贓者竊盜
臨時拒捕傷非金刃傷輕平復者搶奪傷人為
從者發掘他人墳塚見棺槨為首及開棺見屍
為從者竊贓數多罪應滿流者三次犯竊計贓
三十兩以下至十兩者前項人犯從前已照原
例應配地方充發在配為匪脱逃者殺一家非
死罪三人之妻子並未同謀加功者俱照原例
所定地方加一等改發行竊軍犯在配復行
竊者改發極邊烟瘴姦婦抑媳同䧟邪淫致
媳自盡
盛京旂下家奴為匪逃走二次者發駐防兵丁為奴
此等人犯如有脱逃被獲者(徒流遷徙地方例)
吏例
一鄉會試考試官同考官及應試舉子有交通囑
託賄買關節等弊問實者(貢舉非其人例)
戸例
一豪強鹽徒聚衆至十人以上撑駕大船張掛旗
號擅用兵仗響器拒敵官兵若殺人及傷三人以
上者(為首者梟示)傷二人者為首之人
一兵民聚衆十人以上帶有軍器興販私鹽拒捕
殺人及傷三人以上為首併傷人之犯
一回空糧船夾帶私鹽闖閘闖關不服盤查聚至
十人以上持械拒捕殺人及傷三人以上為首
併殺人之犯(鹽法例)
一
内府人員家人及王公大臣官員家人私自指名倚
勢網利干預詞訟肆行非法夲犯私去者(把持行市)
(例)
兵例
一出征處所兵丁干犯號令違法亂行為首者(從征)
(違期例)
一統兵將帥玩視軍務苟圖安逸故意遷延不將
實在情形具奏貽誤國事者又因私忿媢嫉
推委牽制以致糜餉老師貽誤軍機者又不
能克敵轉布流言摇惑衆心借以傾䧟他人致
誤軍機者(主將不固守例)
一領兵征進厮役私自焚掠者(縱軍擄掠例)
一直省刁惡之輩假地方公事逼勒平民約會抗
糧歛錢搆訟抗官塞署或有冤抑聚衆至四五
十人為首者
一福建地方借事聚衆罷市罷考打官等事為首
者
一刁民因事鬨堂塞署逞兇毆官聚衆至四五十
人為首者(梟示)其同謀聚衆轉相糾約下手毆
官為從者(激變良民例)
一私鑄紅衣等砲不論官員軍民人等及鑄砲匠
役(私藏應禁軍器例)
一隨征兵丁自軍前逃回者跟随之奴僕雇工
有偷盜馬匹軍器及衣服銀兩潛逃者
一姦豪勢要及軍民人等私造海船帶違禁貨物
下海前往番國買賣潛通海賊同謀結聚及為
鄉盜刧掠良民者(梟示)打造海船賣與外國圖
利造船與賣船之為首者
一閩省不法棍徒在沿海地方引誘偷渡之人包
攬過臺中途謀害人死者不分首從(梟示)如被
害未死為首者
一在番居住閩人定例之後仍託故不歸復偷渡
私回者(私出外境及違禁下海例)
刑例
一妄布邪言書寫張貼煽惑人心為首者(造妖書妖言例)
一盜
御寳
乘輿服御物者(盜内府財物例)
一山前山後各有禁限若有盜坎樹株為首者
取土取石開窰燒造放火燒山為首者(盜園陵樹木例)
一強盜殺人放火燒人房屋姦汚人妻女打刧牢
獄倉庫及干係城池衙門并積百人以上者(梟示)
一響馬強盜執有弓矢軍器白日邀刧道路贓証
明白俱不分人數多寡曾否傷人依律處決(梟示)
江洋行刧大盜(梟示)
一強盜内有老瓜賊或在客店内用悶香藥麵等
物迷人取財或在路將同行客人殺害者不分
首從
一捕役為盜者
一投首之賊借追贓名色將平人捏稱同夥挾讐
扳害或索詐財物者
一行刧二次之夥盜又每案内各轉糾三人以上
上及幫助捆毆按捺事主逼索財物者
一強盜法所難宥者
一老瓜賊内傳授技藝在家分贓者
一尋常盜刧未經傷人之夥犯如曾經轉糾黨羽
者持火執械者塗臉入室者助勢搜贓
架押事主送路者到案誣扳良民者犯案
已至二次者濱海沿江行刧客船者(強盜例)
一行刧罪囚不論曾否得囚有無傷人為首之人
傷人者之夥犯有殺人者為首之人及夥
犯(梟示)其在中途打奪罪囚因而殺人為首者
一官司差人捕獲罪人聚衆中途打奪毆差致死
為首者(刧囚例)
一聚衆夥謀搶奪路行婦女或賣或自為奴婢為
首者
一黔楚紅苖讐忿聚衆搶奪人數至五十名殺人
為首者聚衆至百人雖不殺人為首者聚
衆至百人殺人為首者(梟示)
一苖人搶奪該土官教令指使或通同圖利者
一糧船水手夥衆十人以上執持器械搶奪為首
者
一白晝搶奪殺人者
一出哨兵弁遇商船在洋遭風尚未覆溺及著淺
不致覆溺不為救護反搶取財物拆毁船隻者
不分首從(梟示)遭風覆溺人尚未死不速救護
止顧撈搶財物以致商民淹斃者為首之兵丁
在船將備同謀搶奪者若眀知事犯重罪
在無人處所故將商人全殺滅口者無論官兵
但係在船同謀不分首從(梟示)
一江南通州崇眀昭文沙民夥衆争地執持器械
及聚衆四五十人有抗官重情為首者
一不法之徒乘地方歉收夥衆搶奪擾害善良挾
制官長或因賑貸稍遲搶奪村市喧閙公堂及
懷挾私憤糾衆罷市辱官為首者
一苖人聚衆至百人以上燒村刧殺搶擄婦女造
意首惡之人(梟示)為從内下手殺人放火搶擄
婦女者
一川省嘓匪糾夥五人以上於場市人烟凑集之
所横行搶刧為首者若拒捕奪犯殺傷兵役
并事主場衆為首者(梟示)
一親疆地方兵丁跟役如有白晝搶奪殺人及為
強盜者(白晝搶奪例)
一竊盜拒捕殺人為首者(竊盜例)
一駐劄外邊官兵及跟役等偷盜蒙古馬匹者(盜馬)
(牛畜產例)
一同居卑幼引他人強刧己家財物者(親屬相盜例)
一惡棍設法索詐官民或因詐財不遂竟行毆斃
為首者
一旗民結夥指稱隠匿逃人索詐財物為首者
一太監逃出索詐者
一苖人伏草捉人横加枷財勒銀取贖再犯者不
分首從土哨姦民勾通取利造意者
一附近番苖地方吏民人等擅入苖境藉差欺陵
或強姦婦女或搶刧財物實在情重例應斬候
者(恐嚇取財例)
一夥衆開窰誘取婦人子女藏匿勒賣為首者
一窩隠川販指引捆拐藏匿遞賣者同川販首犯
一貴州地方有外來流棍勾通本地棍徒將荒村
居住民苖人戸殺害人命擄其婦人子女計國
販賣不論已賣未賣曾否出境不分首從(梟示)
有用威力強行綁去及設方略誘往四川販賣
不論已賣未賣曾否出境為首者將被拐之
人傷害致死為首者窩川隠販在家指引殺
人捆擄及勾通略誘子女藏匿遞賣者(略人略賣人例)
一糾衆發塚起棺索財取贖者不分首從
一發掘貝勒貝子公等墳塚開棺槨見屍為首者
發掘歴代帝王陵寢先賢名臣及前代藩王
墳墓開棺槨見屍為首者
一奴婢雇工人發掘家長墳塚開棺槨見屍為首
者毁棄撇撒死屍者不分首從子孫同(發塚)
(例)
一各處無籍之徒引賊刧掠以復私讐探報消致
賊逃竄者(梟示)
一窩線同行上盜得財者(盜賊窩主例)
一謀財害命者殺人後掠取家財並知有藏蓄
而取去者
一圖財害命得財而殺死人命之首犯與從而加
功者傷人未死而已得財之為首者
一苖人圖財害命者(梟謀殺示人例)
一因姦謀死本夫傷而不死者姦婦
一姦夫同謀殺死親夫起意者謀死之後將姦
婦拐逃或為妻妾或得銀嫁賣並拐逃幼小子
女賣為奴婢者
一因姦謀死親夫若本夫縱容抑勒妻妾與人通
姦被妻妾起意謀殺或姦夫起意知情同謀者
姦婦
一親屬相姦如姦夫將本夫殺死或與姦婦商通
謀死者姦夫(殺死姦夫例)
一夲宗及外姻尊長殺緦麻卑幼卑幼一家非死
罪主僕雇工三人者殺期服卑幼一家主僕
雇工三人内有功服緦麻卑幼者謀占家產
圖襲官職殺期服卑幼一家三人者
一發遣當差為奴之犯殺死伊管主一家三人併
三人以上其知情之子孫
一聚衆共毆原無必殺之心而亂毆一家三命至
死者率先聚衆之人
一殺一家非死罪二人及殺三人而非一家者(殺一)
(家三人例)
一好鬭兇徒見人鬭毆輒約夥尋釁將人父母毆
斃為首者
一擬斬監候在監復行兇致死人命者(鬭毆及故殺人例)
一因強姦將夲婦立時殺死者
一強姦人妻女其夫與父母親屬聞聲赴救姦夫
逞兇拒捕立時殺死其夫與父母親屬者
一強姦内外緦麻以上親及緦麻以上親之妻妻
之前夫女同母異父姊妹已成夲婦羞忿自盡
者
一子孫威逼祖父母父母妻妾威逼夫之祖父母
父母致死者
一喇嘛和尚等強姦致死人命為首者(威逼人死死例)
一太監在
紫禁城内持金刃自傷者(宫内忿爭例)
一軍民人等在京謀死現任官員者
一八旗兵丁因管教將本管官戳死者閒散及
護軍披甲人記讐將該管官刃傷者
一部民軍士吏卒犯罪在官不服拘拿不遵審斷
或懷挾私讐及假託地方公事挺身鬨堂逞兇
殺害夲官無論夲官品級及有無謀故已殺者
不分首從已傷為首者(毆制使及夲管長官例)
一僧尼謀殺受業師已殺者毆故殺者(毆受業師例)
一奴婢毆家長之親及外祖父母致死者
一民人奴僕背主投營挾制家長勒索原契及妻
子財物者(奴婢毆家長例)
一駐防旗人與民人姦匪交結捏寫匿名揭帖傾
䧟平人者(投匿名文書告人罪例)
一各部院衙門書辦指稱部費招摇撞騙干犯冂
國憲非尋常犯贓可比者(官吏受財例)
一偽造諸衙門印信及
欽給關防事關軍機錢糧假冒官職大干法紀為首者
(偽造印信時憲書等例)
一銷毁制錢為首者
一將制錢剪邊鎔銷圖利為首者(私鑄銅錢例)
一苗猺狑獞所住地方有外來匪徒教誘犯法所
犯之人罪應斬決者教誘之人(詐教誘人犯法例)
一輪姦為首者
一惡徒夥衆搶去良人子弟強行雞姦為首者
其雖未夥衆因姦殺死良人子弟及強行鷄姦
未至十歲之幼童者
一強姦十二歲以下幼女因而致死及強行姦汚
未至十歲之幼女者
一姦未至十歲之幼女者
一用省嘓匪有犯輪姦者審實不分首從如因
輪姦而殺死人命者無論成姦與否(梟犯示姦例)
一故燒各邊倉場官糧草束者(梟示)
一兇徒糾衆謀財放火故燒官民房屋公廨倉庫
係官積聚之物並街市鎮店人居稠密之地延
燒搶奪財物者不分首從殺傷人者(梟示)有
因焚壓致死者為首之人(梟示)挾讐放火延燒
因而殺人及有焚壓致死者為首之人(放火故燒人房)
(屋例)
一強盜拒捕殺傷官兵其同在一處或三五成羣
同惡共濟者(罪人拒捕例)
一原擬斬梟及斬決之盜犯若越獄脱逃被獲者
免死發遣之犯如越獄脱逃被獲者若因
越獄殺死兵役者其外省越獄及在途脱逃
盜犯被别省拿獲者其部部刺字發遣在途
用酒灌醉用藥迷倒解差乘間遠颺者若因
脱逃殺傷兵役者
一斬罪人犯在監年久自號牢頭嚇詐財物殺供
誣䧟兇惡顯著者(獄囚脱監及反獄在逃例)
一免死發遣盜犯在配脱逃無論有無行兇為匪
者(徒流人逃例)
一禁卒賄縱斬決以上重犯在監脱逃者(主守不覺失囚)
(例)
工例
一河員將完固隄工故行毁壞希圖興修侵蝕錢
糧者(盜決河防例)
凌遲處死
刑律
謀反及大逆但共謀者(謀反大逆律)
謀殺祖父母父母及期親尊長外祖父母夫夫
之祖父母父母已殺者奴婢雇工人謀殺家
長及家長之期親外祖父母已殺者(謀殺祖父母父母律)
妻妾因姦同謀殺死親夫者(殺死姦夫律)
妻妾謀殺故夫祖父母父母已殺者(謀殺故夫父母律)
殺一家非死罪三人及支解人為首者(殺一家三人律)
採生折割人為首者(採生折割人律)
奴婢毆殺家長者若故殺家長之期親及外祖
父母者雇工人故殺家長及家長之期親若
外祖父母者(奴婢毆家長律)
妻妾故殺夫及妾故殺正妻者(妻妾毆夫律)
弟妹故殺兄姊若姪故殺伯叔父母姑及外孫故
殺外祖父母者(毆期親尊長律)
子孫殺祖父母父母及妻妾毆夫之祖父母父母
殺者(毆祖父母父母律)
妻妾夫亡改嫁毆故夫之祖父母父母殺者(妻妾毆故)
(夫父母律)
刑例
一因姦同謀殺死親夫夲夫不知姦情及雖知姦
情廹於姦夫強悍不能報復並非有心縱容者
姦婦
一親屬相姦和姦夫將夲夫殺死與姦婦商通謀
死者姦婦(殺死姦夫例)
一殺一家非死罪三人及支解人為首監故者仍
剉碎死屍梟示
一夲欲支解其人行兇時勢力不遂乃先殺訖随
又支解者
一夲宗及外姻尊長殺大功小功緦麻卑幼一家
三人者
一發遣當差為奴之犯殺死伊管主一家三人并
三人以上者(殺一家三人例)
大清律例卷四十六
