欽定四庫全書
續後漢書卷八十五元郝經撰
錄第三
疆理
漢
益州(二十郡)
魏
司隸(八郡)豫州(九郡)冀州(十一郡)兖州(八郡)
徐州(五郡)青州(六郡)幽州(十二郡)并州(五郡)
涼州(八郡)秦州(三郡)荆州(六郡)揚州(二郡)
吳
揚州(十四郡)荆州(十五郡)交州(八郡)廣州(七郡)
固陰融結地勢崛阜夷險相形呀互限帶自為區宇先
王因物制宜分土畫埜始得百里之國萬區(原注古史黃帝旁行
天下方制萬里畫埜分州得百里之國萬區以分星次經土設井以塞爭端)堯遭水厄使禹
治之别為九州(原注冀豫兖青徐揚荆雍梁)以則井制(原注井九百畝别為九州
象一井也)舜分為十二州(原注分冀為并幽分青為營)以當辰分(原注當十二辰
之分野也)逮禹傳世復為九州仍建萬國(原注左氏傳禹會諸侯於塗山執玉
帛者萬國)商人因之國漸并省而有三千周有天下合徐於
青合梁於雍分冀為幽并亦為九州建千八百國焉周
衰列國兼并為百二十國(原注按春秋左氏傳自周外列國封滅年世卒立可考者
魯晉蔡衛曹燕鄭齊楚秦宋陳十二國有爵姓年世不可考者吳越把許莒邾小邾滕薛虞虢邢紀郕南燕鄧宿
東虢唐賈芮隨梁徐鄫沈妘胡鄅䕫巴淳于郜榖滑舒舒鳩須句頓郯黎偪陽葛郇凡祭原息四十八國有爵
無姓者譚温萊弦賴麇宗鍾吾八國有姓無爵者蕭羅夷管申共向極戴魏韓耿霍貳絞州軫六蓼黃崇英氏
顓臾任弼焦楊舒庸鄶二十九國爵姓俱無者遂鄣陽江舒蓼權冀道柏厲鄖項邿鄟牟鄘巢相介姒蓐鑄鄾
於餘丘郭鄀州來房密郝二不羹三十三國共一百二十國又引用前代諸國四十八夷狄諸種三十四)又
為十二國(原注即魯晉等同會盟者)又為七國(原注燕趙韓魏齊楚秦也)卒皆折
入于秦先王之國盡而州廢為郡矣漢興復國諸侯王
地與郡犬牙相制禍成七國國漸除而為郡矣東漢末
天下别為三國漢祗得益州魏有豫冀兖青徐幽并涼
州吳有荆揚交州各以國統州而畫疆理焉初禹别九
州量民物之數均井地之制舍名山大川索平土為經
界故河濟海岱相去不千里而為兖徐荆河千里而贏
海岱千里而縮而為豫青荆衡二千里而遥東海西河
二千里而近為荆冀北淮南海相去逾六千里而為揚
西河黑水相去四千里而為雍華陽黑水綿亘數千里
不知其所經限為梁蓋徐兖青豫冀土衍民夥千里一
瞬號稱中原井地多而州近荆揚梁雍重險複阻大山
深谷之間民不可居地不可井故經界曠而州遠然自
周室東遷中原多故海岱河濟之間號為戰場秦楚吳
越據雍梁荆揚之險又暇逸而日趨富強耕山耨水民
物滋殖更霸迭王六七百年雄視諸夏卒為秦有及楚
漢劇鬭孝武窮兵至中興之際中原民物盡梁益荆揚
自若也三國兵爭諸僣皆起中原劉焉據蜀劉表據荆
孫權據吳又暇逸者二十餘年故諸葛亮言於昭烈曰
孫氏據有江東國險民附益州天府沃野千里荆州北
據漢沔利盡南海東連吳會西通巴蜀用武之國故昭
烈卒取益州而孫權終有荆州各立國以圖操漢廓靈
關包玉壘帶二江夾岷峨(原注見左思蜀都賦)控涼隴跨䍧牱枕
交趾出師祁山從天而下吳鍵淮海吞江漢蔽重嶺引
甌越浸南溟嶻嶪數州之内灌注天下之半泛舟江湖
犄角而進魏人雖中原漢吳亦敵國也至使操棄漢中
而不敢西顧曹丕再觀兵廣陵謂天限南北歎咤而去
漢雖為正統吳雖有霸才亦地勢資之也故别其界限
與其州郡廢置為疆理錄以繼前史地理郡國凡歴代
因革土風物産貢數賦藝道理戶口川藪山鎮前史具
載故不復錄云
冀州(原注十一郡漢九魏二)
冀州禹貢河内之域建安十七年曹操自領州牧割河
内之蕩隂朝歌林盧東郡之衞國頓丘東武陽發干鉅
鹿之廮陶曲陽南和廣平之廣平任城趙國之襄國邯
鄲易陽以益魏郡十八年分魏郡為東西部置左右都
尉曹丕簒代以魏郡東部為陽平西部為廣平云
魏郡(原注漢置縣八)鄴長樂魏斥丘安陽蕩隂
内黃黎陽
鉅鹿郡(原注漢置縣二)廮陶鉅鹿
廣平郡(原注魏置縣十五)廣平邯鄲易陽武安涉
襄國南和任曲梁列人肥鄉
臨水廣年斥漳平恩
陽平郡(原注魏置縣七)元城館陶清泉發干
東武陽陽平樂平
趙國(原注漢置縣九)房子元氏平棘高邑中丘
柏人平鄉下曲陽鄡
常山國(原注漢置縣八)真定石邑井陘上曲陽
蒲吾南行唐靈壽九門
中山國(原注漢置縣八)盧奴魏昌新市安喜蒲隂
望都唐北平
安平國(原注漢置縣十二)信都下博武邑武遂
觀津扶柳廣宗經安平饒陽
南深澤安國
勃海郡(原注漢置縣十四)南皮東光浮陽饒安
高城重合東安陵修廣川阜城
東平舒文安章武束州
河間國(原注漢置縣十)樂成武垣鄚易城中水
成平博陸高陽北新城蠡吾
清河國(原注漢置縣六)清河東武城繹幕貝丘靈
鄃
徐州(原注五郡皆故漢郡)
徐州禹貢海岱及淮之域建安三年曹操分琅邪東海
北海為城陽利城昌慮郡十一年割東海之襄賁剡戚
以益琅邪省昌慮郡後三郡皆省
彭城國(原注漢置縣七)彭城留廣戚傅陽武原
吕梧
下邳國(原注漢置縣十七)下邳凌良城睢陵夏丘
取慮僮盱眙東陽高山贅其
潘旌高郵淮陵司吾下相徐
東海郡(原注漢置縣十二)剡戚祝其朐襄賁
利城贛榆原丘蘭陵承昌慮
合鄉
琅邪國(原注漢置縣十七)開陽臨沂陽都繒即丘
華費東安蒙隂東莞朱虚營陵
安丘蓋臨朐劇廣
廣陵郡(原注漢置縣八)淮隂射陽輿海陽廣陵
鹽瀆淮浦江都
青州(原注六郡皆漢故郡)
青州禹貢海岱之域舜以越海分為營州至漢為遼東
諸郡隸幽州青龍二年省漁陽郡之胡奴縣復置安樂
縣曹芳正始元年以遼東沓水吏民渡海居齊郡之西
臨淄昌國縣界為新汶南豐縣以居之
齊國(原注漢置縣五)臨淄西安東安平廣饒昌國
平原國(原注漢置縣十四)平原高唐荏平博平
聊城安德西平昌般鬲厭次
陽信漯沃新樂樂陵
濟南郡(原注漢置縣五)平壽下密膠東即墨祝阿
樂安國(原注漢置縣八)高苑臨濟博昌利益蓼城
鄒壽光東朝陽
陽城郡(原注漢置縣十)莒姑幕諸昌安淳于
東武高密壯武黔陬平昌
東萊國(原注漢置縣九)掖當利盧鄉曲城黃㡉
不其長廣挻
涼州(原注八郡漢七魏一)
涼州禹貢雍州黑水西河之域漢既以雍州之京兆等
郡隸司隸故别置凉州以統雍州之郡獻帝時曹操復
置雍州三輔西域皆屬焉又以張掖屬國為西海郡曹
丕簒代仍以三輔隸司隸分河西為涼州隴右為秦州
涼州刺史領戊巳校尉護西域如漢故事後又别置雍
州刺史
金城郡(原注漢置縣九)榆中允街金城白土浩亹
西都臨羌長寧安夷
安定郡(原注漢置縣七)臨涇朝那烏氏都盧鶉觚
隂密西川
北地郡(原注漢置縣二)泥陽富平
武威郡(原注漢置縣七)姑臧宣威揖次蒼松顯美
驪靬番和
張掖郡(原注漢置縣八)永平臨澤屋蘭日勒刪丹
仙提萬歲蘭池
酒泉郡(原註漢置縣九)福禄會水安彌騂馬樂涫
表氏延壽玉門沙頭
燉煌郡(原注漢置縣十二)昌蒲燉煌龍勒陽關
效榖廣至宜禾宜安深泉伊吾
新鄉乾齊
西海郡(原注魏置縣一)居延
揚州(原注二郡皆漢故郡)
揚州禹貢淮海之域魏得廬江九江之地自合肥北至
壽春置揚州刺史
九江郡(原注漢置縣十六)壽春成德下蔡義城
西曲陽平阿歴陽全椒阜陵鍾離
合肥逡遒隂陵當塗東城烏江
廬江郡(原注漢置縣十)陽泉舒灊皖尋陽居巢
臨湖襄安龍舒六
吳揚州(原注十四郡漢四吳十)獻帝興平中孫策分豫章置廬陵其
後孫權又分豫章置鄱陽分丹陽置新都孫亮分豫章
東部置臨川分會稽東部置臨海孫休又分會稽南部
置建安孫皓又分會稽置東陽分丹陽置吳興分豫
章廬陵長沙置安成分廬江置廬陵南部都尉初孫權
自吳徙丹徒又徙秣陵更號建業而都之是吳揚州
丹陽郡(原注漢置縣二十二)建業江寧丹陽于湖
蕪湖永世溧陽江乘句容湖熟
秣陵宛陵宣城陵陽安吳臨城
石城涇春榖廣德寧國懷安
新都郡(原注吳置縣六)始新遂安黝歙海寧
黎陽
吳郡(原注漢置縣十一)吳嘉興海鹽鹽官錢唐
富陽桐廬建德壽昌海虞婁
吳興郡(原注吳置縣十)烏程臨安餘杭武康東遷
於潛故鄣安吉原鄉長城
會稽郡(原注漢置縣十七)山隂上虞餘姚句章鄞
鄮始寧剡永興諸暨丹徒曲阿
武進延陵毗陵既陽無錫
東陽郡(原注吳置縣九)長山永康烏傷吳寧太末
信安豐安定陽遂昌
臨海郡(原注吳置縣八)章安臨海始豐永寧寧海
松陽安固横陽
建安郡(原注吳置縣十五)建安吳興東平建陽
將樂邵武延平原豐新羅宛平
同安侯官羅江晉安温麻
豫章郡(原注漢置縣十六)南昌海昏新淦建城
望蔡永脩建昌吳平豫章彭澤
艾康樂豐城新吳宜豐鍾陵
廬陵郡(原注吳置縣十)西昌高昌石陽巴丘南野
東昌遂興吉陽興平陽豐
鄱陽郡(原注吳置縣八)廣晉鄱陽樂安餘汙鄡陽
歴陵葛陽晉興
臨川郡(原注吳置縣十)臨汝西豐南城東興南豐
永成宜黃安浦西寧新建
安成郡(原注吳置縣七)平都宜春新諭永新安復
萍鄉廣興
廬陵南郡(原注吳置縣五)贛雩都平固南康揭楊
謹案疆理錄十七篇僅存冀徐青涼揚吳揚等
六州凡闕十一篇并闕議贊
