宋朝事實卷十九
宋李攸撰
陞降州縣二
荆湖南路
潭州淳化四年以衡州衡山縣岳州湘陰縣来屬
熙寧六年以益陽縣地置安化縣太平興國七年(案文)
(獻通攷作二年)析長沙縣置寧鄉縣(案宋史載開寳中廢長豐縣入長沙元符元年以長)
(沙五鄉湘潭縣兩鄉為善化縣此闕載)
衡州乾德三年以安仁場置安仁縣析衡陽衡山二
縣地入焉
道州熙寧五年省永明縣入營道縣元祐二年(案宋史作)
(元年)復置乾德三年改延唐縣為寧遠縣省大歴縣入
寧遠
永州雍熙元年以零陵縣之東安場置東安縣
郴州太平興國元年改郴義縣為桂陽縣改義章縣
為宜章縣熙寧六年改高亭縣為永興縣
邵州熙寧五年收復梅山以其地置新化縣元豐
四年以溪洞徽州為蒔竹縣崇寧四年以臨口寨為
臨岡縣
武岡軍崇寧五年陞武岡縣為軍以蒔竹縣分為綏
寧臨岡二縣隷焉
桂陽軍本桂陽監景德元年以郴州藍山縣来屬
荆湖北路
江陵府乾德三年以江陵縣地置潛江縣乾德三
年置建寧縣熙寧六年省入石首縣元祐元年復置
鄂州開寳八年改臨江縣為崇陽縣景德四年改
永安縣為咸寧縣(案文獻通攷熙寧五年陞通城鎮為通城縣此闕載)
安州熙寧二年省雲夢縣入安陸縣元祐元年復(案文)
(獻通攷安州宣和元年陞為德安府此闕載)
復州熙寧六年廢復置熙寧六年州廢以景陵縣
屬安州省沔陽縣入監利縣後置州復来屬乾德二
年以白沙院置玉沙縣屬江陵府至道三年以縣来屬
熙寧六年省入監利元祐元年復置
鼎州大中祥符五年改武陵郡曰鼎州乾德元年
析武陵縣置桃源縣
峽州開寳八年省巴山寨入夷陵縣
岳州淳化五年陞王朝場為縣至道二年改為臨湘
縣乾德元年復朗州橋江縣為沅江縣来屬
歸州熙寧五年省興山縣入秭歸後復置(案宋史元祐元年復)
(置)
沅州熙寧七年平溪洞地置沅州以潭陽縣地(原註唐為)
(敘州)置盧陽縣為州治熙寧五年以龍標縣地置鎮江
寨元豐三年廢為鋪熙寧七年以龍門縣地置龍門
鋪元豐三年陞黔江城置黔陽縣
靖州熙寧九年平溪洞復置誠州元祐二年廢為
渠陽軍三年廢為寨屬沅州紹聖中復置誠州崇寧二
年改靖州元豐六年置渠陽縣為誠州治改羅蒙縣
為通道縣
漢陽軍熙寧四年廢屬鄂州元祐元年復置太平
興國二年改汶川縣為漢川縣
荆門軍開寳五年置熙寧六年廢元祐元年(案宋史作三年)
復置初治當陽後治長林縣
成都路
成都府太平興國六年降為益州端拱元年復陞成
都府劍南西川節度(原註唐改蜀郡為成都府又分為劍南西川節度)淳化元
年復為益州嘉祐四年復陞為府六年復為劍南西川
熙寧五年省犀浦縣為鎮入郫縣天聖四年改靈
池縣為靈泉縣
眉州太平興國元年改通義縣為眉山縣
蜀州紹興十四年陞崇慶軍節度為府(案宋史作紹興十年陞崇)
(慶軍節度淳熙四年陞府)開寳四年改唐興縣為江源縣(案宋史作改唐)
(唐安縣為新津)
彭州開寳四年改唐昌縣為永昌崇寧中(案宋史作元年)改
為崇寧
綿州熙寧五年省西昌縣入龍安縣熙寧九年以
茂州石泉縣来屬
嘉州熙寧五年省平羌縣入龍遊縣淳化四年以
眉州洪雅縣来屬乾德四年省綏山縣入峨眉縣
邛州熙寧五年省臨溪縣入臨邛縣
黎州慶歷七年(案宋史作六年)省通望縣入漢源縣
茂州熙寧七年(案宋史作九年)即汶川縣治置威戎軍使
簡州熙寧五年省貴平縣入平泉縣
威州景祐三年改維州為威州(原註屯田員外郎知祥符縣郭輔之奏切)
(見維州屬西川益州路與京東路濰州相去近六千里臣昨知維州日有廣南龔州淮南高郵軍京西陳州曾)
(轉遞往東濰州遞角文字臣雖便遞往京東濰州及開封府曾轉遞到東濰州逃軍一名尋監送本路鈐轄司)
(勘斷切緣逐州軍見有係刑禁轉遞往来一萬餘里動經三兩個月住滯兼濰州最是邊處監送到逃軍或至)
(遠去走透深為不便欲乞别州名上曰非李德裕言吐蕃得此而號無憂城者耶侍者曰是因取地圖而觀之)
(曰此足以威服西土八國遂改為威州)天聖元年改通化縣為金川縣
景祐四年復舊名治平三年即縣治置通化軍
隆州熙寧五年降陵州為陵井監政和三年(案宋史作宣和)
(四年)改為仙井監(原註漢張道陵開陵州本朝不欲斥天師名改為仙井)隆興元年
復為州更名隆州咸平四年省始建縣入井研縣
永康軍乾德四年置熙寧五年廢元祐初復乾德
四年以彭州導江縣蜀州青城縣来屬熙寧軍廢復屬
彭州蜀州元祐初復来屬
潼川路
潼川府乾德四年改劍南東川節度為静戎軍節度
太平興國三年改安靜軍重和元年十一月陞梓州為
潼川府
大中祥符五年改五城縣(案文獻通攷作玄武縣)為中江縣乾
德四年以蜀招葺院置東關縣熙寧五年省永泰縣
為鎮入鹽亭縣十年復置永泰尉司後改曰安泰
遂寧府政和五年陞遂州遂寧郡為府太平興國
元年復改方義縣為小溪縣(原註齊梁名縣曰小溪)
果州熙寧六年省流溪縣為鎮入南充縣
資州乾德五年省月山丹山銀山三縣入盤石(案文獻通)
(攷作廢月山丹山銀山清溪四縣王存九域志謂三縣入盤石清溪入内江此似脫去清溪入内江句)
普州乾德五年(案文獻通攷作熙寧五年)省普康縣入安岳縣省
崇翕縣入安居縣省普慈縣入樂至縣
敘州政和四年改戎州為叙州乾德五年省開邊
縣歸順縣入僰道縣政和四年省僰道縣入宜賓縣
太平興國元年改義賓縣為宜賓熙寧四年省
瀘州宣和元年陞瀘川軍節度(原註晉江陽郡梁置瀘州唐為瀘川郡屬)
(劍南道領縣六瀘川富義涇南江安綿水合江)乾德四年廢綿水以富義置
監(案宋史大觀二年建純州置九支安溪兩縣三年建滋州置承流仁懷兩縣以合江之安溪寨為縣隸純)
(州宣和二年廢純州改九支縣為九支城三年又廢滋州為武都城以承流縣併入仁懷此皆闕載)
合州乾德三年改石鏡縣為石照縣
榮州治平四年改旭川縣為榮德縣熙寧四年省
公井縣入榮德縣乾德五年省和義縣入威遠縣
渠州景祐二年(案宋史作三年王存九域志亦作二年)省大竹縣入流
江縣
懷安軍乾德五年以金水縣立軍(原註先是蔡州團練使曹翰上言遂)
(州取金水縣路至西川五百里其金水縣又是簡州大路最居津要請建置為軍又西路轉運李鉉奏金水縣)
(路通徹東西兩川及遂果閬商客往来不絶及非時使命文牒轉遞久遠無虞須是一路安静方可得上件州)
(府遞相應接緣此縣自乾德四年所納見在戸稅夏秋共五百貫有竒若仍舊此縣更屯駐兵士即人戶凋殘)
(賦税全少必有供應不辦須是諸處般運又更困弊民力若割漢州金堂縣共建一軍額不離鎮撫數州界人)
(戶亦商客往来急疾兩川文字報應及使臣經過並得利濟其金水金堂相去五十里金水與三州軍水陸兩)
(路相接若置軍額甚便故有是命)乾德五年以漢州金堂縣來屬
廣安軍開寳二年置開寳二年以渠州渠江縣果
州岳池縣合州新明縣来屬
富順監乾德四年以富義縣地置富義監太平興國
元年改曰富順治平元年置富順縣熙寧元年省
長寧軍宋朝初置淯井監政和四年改置軍(原註唐羈縻長)
(寧等十州隸瀘州之地熙寧八年夷人獻納十州地)
利州路
利州景祐四年改寧武軍節度(原註蜀陞昭武軍節度)乾德
三年改胤山縣曰平蜀熙寧三年省入嘉川縣(案宋史開寳五)
(年改益昌縣為昭化咸平五年以嘉川縣来隸此闕載)
洋州景祐四年改武康軍節度(原註蜀陞武定軍節度)乾德
四年省黃金縣入真符縣
閬州乾德四年改安德軍節度(原註後唐陞保寧軍節度)乾德
五年(案文獻通攷作熙寧四年)省岐坪縣入奉國縣
劔州熙寧五年省臨津縣入普安縣(案文獻通攷乾德五年廢永歸)
(縣此闕載)
巴州乾德四年省盤道縣入清化咸平五年以靜
州清化縣屬集州熙寧三年省七盤縣入恩陽縣
乾德四年省歸仁縣熙寧五年省其章縣入曾口縣
熙寧五年以廢壁州通江縣来屬省廣納鎮白石縣入
通江縣(案宋史作省壁州白石符陽二縣入通江與此有異又乾德四年廢始寧縣熙寧五年省清化)
(縣入化城此闕載)
蓬州大中祥符五年更郎山縣(案宋史作唐朗池縣)為營山縣
熙寧三年省蓬山縣入營山縣乾德三年省宕渠
縣入良山縣熙寧五年省良山縣入伏虞縣
大安軍乾德五年以三泉縣直隸京師至道二年陞
為軍以興元府西縣屬焉三年軍廢復為縣而西縣還
故屬紹興七年(案宋史作三年)復為軍
夔州路
黔州嘉祐八年省洪杜縣入洋水縣為寨(原註熙寧二年以洋)
(水縣為鎮)又省信寧縣都濡縣皆入彭水縣為鎮
達州乾德三年更唐通州通川郡為今名乾德五
年省閬英縣入新寧熙寧六年省三岡縣七年省石
鼓縣分屬通川永睦新寧乾德五年省宣漢縣入東
鄉
忠州熙寧五年省桂溪縣入墊江縣乾德六年以
䕫州龍渠鎮屬南賓縣開寳二年置尉司
開州慶歷四年廢新浦縣入開江縣改萬歲為清水
縣
涪州熙寧三年省温山縣入涪陵縣
恭州崇寧元年更唐渝州南平郡為今名乾德三
年(案宋史作五年)省萬夀縣雍熙五年省南浦縣入江津縣
珍州大觀二年大駱解上下族帥駱世華駱文貴等
獻地東西四百五里南北三百五十一里以其地為珍
州亦曰樂源郡復立樂源縣為州治焉(原註珍州本唐珍州後屬高州)
(樂源縣本唐珍州屬縣)
承州大觀二年蕨平帥任漢崇獻地東西三百五十
九里南北六百六十五里改為承州(原註本唐夷州地)領綏陽
都上洋川寧夷等縣皇朝收復但據夷人所指以置縣
然原其始析置移屬則都上近黔州寧夷近思州
溱州熙寧七年招收唐溱州置榮懿寨屬南平軍崇
寧中復立溱州(案宋史作大觀二年復立溱州)
梁山軍開寳三年以石氏屯田務立軍以萬州梁山
縣為軍治元祐元年七月二十五日詔梁山軍撥隸
萬州其稅租令逐年科折就本軍輸納梁山縣開寳
三年以萬州梁山縣隸軍熙寧五年又析忠州桂溪
縣地益焉
南平軍熙寧八年招收西南蕃部以恭州南川縣銅
佛壩地置軍隆化縣八年自涪州来隸南川縣皇
祐五年置縣隸恭州熙寧八年来隸尋廢為鎮隸隆化
縣元豐元年復
遵義軍大觀二年蕃帥楊文貴獻地東西百二十里
南北六百一十二里以其地置軍(原註唐貞觀元年析牂牁置遵義縣屬朗)
(州十一年州廢縣亦省十三年復立播州亦復置縣十四年更名羅蒙十六年更名遵義後自播州徙州治唐)
(衰播州為楊氏兩族所分據一居播州一居遵義以江水為界其後居播州者曰光榮得唐所給州銅牌居遵)
(義者曰文貴得州銅印大觀二年兩族各獻地皆自以為播州議者以光榮為族帥重違其意乃以播州立州)
(遵義立軍)
大寧監開寳六年立監于䕫州大昌縣之鹽泉所
端拱元年以大昌来屬為監治
福建路
福州太平興國二年復為威武軍節度(原註唐為威武軍後周改)
(彰正軍)太平興國五年復析閩縣置懷安縣崇寧元
年更永泰縣為永福縣天禧元年改永貞縣為永昌
縣乾興元年又改為羅源縣
建州端拱元年陞建寧軍節度(原註本閩王氏鎮武軍節度南唐降為軍)
(事)治平三年析建安建陽浦城置歐寧縣與建寧分
治郭下熙寧三年省元祐四年復置淳化五年陞崇
安場為縣咸平五年陞關隸鎮為縣政和三年改為
政和縣
泉州太平興國三年改平海軍節度(原註南唐為清源軍節度)
淳化五年(案文獻通攷作太平興國六年)析晉江縣置惠安縣
南劔州太平興國四年改劔浦郡為今名太平興
國四年以建州將樂来屬
汀州乾德四年復以唐汀州為汀州(原註南唐改為南州)淳
化五年陞上杭場武平場竝為縣元符元年析長汀
寧化置清流縣
漳州太平興國五年以泉州長泰縣来屬
邵武軍太平興國六年析邵武縣置光澤縣太平
興國五年以建州之泰寧縣建寧縣来屬
興化軍太平興國四年立軍于莆田縣之遊洋百丈
二鎮地初名太平軍尋改興化太平興國四年以泉
州仙遊縣来屬太平興國四年析莆田縣置興化縣
廣南東路
廣州開寳五年省咸寧常康二縣入南海縣又省遊
水縣入懷集縣又省東莞縣入增城縣六年復置東莞
韶州開寳五年省仁化縣入樂昌咸平三年復置
崇寧元年(案文獻通攷作宣和三年)以岑水場析曲江翁源縣地置
建福縣
循州熙寧四年置長樂縣
端州建中靖國元年陞興慶軍節度(案文獻通攷作元符三年陞興)
(慶軍節度徽宗即位以潛藩陞為肇慶府)開寳五年省平興縣入高要縣
熙寧六年以廣州四會縣来屬
新州開寳五年省永順縣入新興縣太平興國元
年改義寧縣為信安縣熙寧五年省入新興元祐元年
復置紹聖四年又省
康州開寳五年廢入端州尋復立六年廢瀧州入康
州(案文獻通攷紹興元年以高宗潛藩陞為德慶府)開寳五年省悅城都城
晉康三縣入端溪縣開寳六年省廢瀧州鎮南安遂
建水三縣入瀧水縣(案文獻通攷作以瀧州之開陽建水嶺南三縣並入瀧水為一縣與)
(此有異)
南恩州(案南恩州本恩州文獻通攷云慶歷八年改河北路貝州為恩州乃加南字)開寳
五年廢春州入恩州六年復立春州至大中祥符九年
又廢天禧四年復熙寧六年又廢入焉開寳五年省
恩平杜陵二縣入陽江縣以廢春州陽春縣来屬六年
復立縣還屬焉大中祥符九年州廢屬新州改曰新
春又天禧四年復立縣又屬焉熙寧六年州廢来屬
梅州開寳四年改敬州為梅州熙寧六年州廢入潮
州元豐五年復立(案宋史敬州作恭州宋人以避翼祖諱故改曰恭南渡時翼祖已祧不應)
(復避故此作敬州宋史特因舊文耳)
南雄州(案南雄州本雄州開寳四年以河北路有雄州加南字)改湞昌縣為保
昌縣開寳四年以韶州始興縣来屬
英州乾興元年改滇陽縣曰真陽(案文獻通攷開寳六年以連州之浛)
(光縣来屬宣和二年賜郡名曰真陽此未詳)
惠州天禧五年改禎州為惠州(案文獻通攷以犯仁宗御名故改宣和二)
(年賜郡名博羅)
廣南西路
桂州(案文獻通攷大觀時陞為帥府紹興三年以高宗潛藩陞為静江府)嘉祐六年省
慕化縣入臨桂縣乾德中溥州廢全義縣来屬太平
興國三年更名興安
容州開寳五年廢繡禺順三州入焉(案文獻通攷開寳五年以繡州)
(之常林阿林羅繡三縣入普寧縣順州之龍豪温水龍水南河四縣入陸川縣禺州之峩石扶萊羅辨陵城四)
(縣入北流縣)
邕州唐曰朗寧郡本朝改永寧郡開寳五年省朗
寧思籠二縣入宣化縣景祐二年省如和縣入宣化
縣開寳五年省封陵縣入武緣縣(案宋史景祐二年廢樂昌縣入武緣)
(此闕載)
融州熙寧七年省武陽縣羅城縣入融水縣為鎮
象州開寳七年廢嚴州入焉開寳七年以廢嚴州
歸化縣入来賓縣
昭州開寳五年廢富州熙寧五年廢蒙州皆入焉
熙寧五年蒙州廢以立山縣來屬太平興國中改正
義曰蒙山熙寧五年省東區蒙山入立山(原註唐置東區正義二縣)
(屬蒙州)開寳五年廢富州以龍平縣來屬熙寧八年屬
梧州元豐三年復來屬(案文獻通攷開寳五年省思勤開江二縣入龍平此闕載)
梧州開寳五年省藤州之孟陵縣戎城縣入蒼梧六
年復置(案文獻通攷作開寳五年廢孟陵熙寧四年省戎城竝入蒼梧)
藤州熙寧四年廢南儀州入焉開寳三年復儀州
曰南義州五年廢入竇州六年復置太平興國中改曰
南儀熙寧四年州廢以岑溪來屬六年省永業縣連
城縣入岑溪
龔州開寳五年廢思明州(原註唐折龔象蒙三州地立思唐州置武郎思和二)
(縣開寳五年改州曰思明尋廢)省思和入武郎来屬省陽川武陵隋建
大同四縣入平南縣嘉祐二年省武郎入平南
貴州開寳四年改鬱平縣為鬱林縣五年省懷澤潮
水義山三縣入鬱林
柳州景德三年改龍城縣為柳城縣(案宋史嘉祐四年廢象縣入洛)
(容此闕載)
宜州慶歷三年廢芝忻州入焉淳化元年以柳州
洛曹縣来屬後改曰洛下嘉祐七年省入龍水熙寧
八年以環州思恩縣来屬治平二年以智州河池縣
来屬(案宋史云南渡後增縣一河池又云河池縣不詳何年併省)
賓州開寳五年廢入邕州六年復立端拱三年廢澄
州入焉天禧四年廢思剛州為遷江縣来屬開寳
五年以廢澄州上林縣屬邕州端拱三年來屬省廢澄
州之止戈無虞賀水縣入上林
横州開寳五年省從化縣樂山縣入寧浦縣開寳
五年(案文獻通攷作二年宋史作六年)省廢巒州之武羅靈竹二縣入
永定來屬熙寧四年省永定入寧浦元祐三年復置
化州(案文獻通攷唐置辯州太平興國五年改名化州)開寳五年省陵罷龍
化二縣入石龍縣又廢羅州以吳川縣來屬又省羅州
之廉江幹水零緣三縣入吳川
高州開寳五年廢潘州熙寧四年廢竇州皆入焉
開寳五年省良德保定二縣入電白縣太平興國元
年改竇州信義縣為信宜縣熙寧四年州廢来屬開
寳六年省懷德縣潭莪縣亮縣入信宜開寳五年省
廢潘州南巴潘水二縣入茂名縣來屬
雷州開寳五年省遂溪徐聞二縣入海康縣
欽州開寳五年省欽江遵化内亭三縣入靈山縣
景德三年改安京縣為安遠縣
鬱林州開寳七年廢黨牢二州政和元年廢白州皆
入焉開寳七年廢牢州定川宕川二縣入南流縣來
屬而自鬱林縣徙州治此又廢黨州省撫康善勞文山
懷義入南流縣開寳五年省鬱平興德二縣入興業
縣開寳五年廢白州省周羅建寧南昌三縣入博白
屬廉州七年復立政和元年又廢以博白来屬
瓊州開寳五年以廢崖州之舍城縣来屬熙寧四年
省入瓊山開寳五年以崖州之澄邁縣文昌縣来屬
廉州開寳五年省封山蔡龍大廉三縣入合浦縣太
平興國八年省合浦入石康咸平元年復置開寳五
年廢常樂州省博電零淥鹽場三縣以其地為石康縣
来屬
昌化軍唐為儋州昌化縣熙寧六年廢州為軍太
平興國元年改義倫縣為宜倫縣熙寧六年省昌化縣
感恩縣為鎮入宜倫元豐三年復置昌化縣四年復
置感恩縣省洛陽縣入感恩縣(原註闕年)
萬安軍唐為萬安州萬安郡熙寧七年廢州為軍紹
興六年改萬安軍為萬寧縣十三年復熙寧七年省
陵水縣為鎮入萬安元豐三年復置(案文獻通攷大觀元年以瓊州樂會)
(縣来隸此闕載)
朱崖軍唐為振州延德郡開寳五年改為崖州熙寧
六年廢為軍(原註唐振州領寧遠延德吉陽臨川落屯五縣南漢省延德臨川落屯三縣)
熙寧六年省寧遠吉陽縣為臨川藤橋二鎮紹興六年
復置
宋朝事實卷十九
