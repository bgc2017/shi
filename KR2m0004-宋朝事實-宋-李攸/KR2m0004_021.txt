江陽譜
李攸字好德政和初編輯西山圖經九域志等書瀘帥
孫羲叟招(原註下有闕文)書上轉一官張公浚入朝約與俱以
家事辭手編皇朝事實起建隆迄宣和凡六十卷其三
十卷先聞于時有旨制司上太常少卿何麒言請命以
宫觀居家終其書後以餘三十卷上之緘封副本并贄
啓秦相檜啓云方今雖為中興其實創業作事成于果
斷亦貴聽言思始議之艱危尚軫鈞懷之惴慄已窒申
棖之欲方和傅說之羹宜俊乂旁招于庶位之中無顔
色拒人于千里之外更願無忘在莒居寵思危秦怒寢
其書不報今藏于家
宋朝事實卷末
