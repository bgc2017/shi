湖廣通志卷七十八
古蹟志(寺觀)
武昌府
江夏縣
長春寺在大觀山前本黃龍誨機禪師道場明初封
建為府特創寺易之
黃龍寺在黃鵠山北吕仙見紫雲成蓋訪道於此
寧湖寺在平湖門内湖有水怪唐廣德中建寺鎮之
寺以唐紫衣道者著
鐵佛寺在縣文昌門内梁天監中邵陵王捨宅建唐
天寳中鑄鐵佛三更今額明勅修置僧綱司於内後
燬
國朝順治中少保祖澤遠復捐修鼎建康熙九年中丞
劉兆麒復捐造藏經閣
頭陀寺在黃鵠磯即今觀音閣一名竹林寺齊王&KR0708;
有記明末燬
國朝順治初邑人陳應魁重修
彌陀寺在忠孝門外孟宗讀書處
鸚鵡寺在鸚鵡洲畔即黃祖殺禰衡處
寳通寺在洪山下内有寳通塔唐寳歷中善信禪師
開山宋制置使孟珙都統張順重修明楚昭王益擴
舊制
國朝康熙十五年巡撫張朝珍左布政使司徐惺同捐
資倡修
清淨寺在城南唐創明初有御製百字聖號碑記
巖頭寺在鸚鵡寺南唐全太歲禪師駐錫處
龍華寺在賓陽門内明成化十年賜額
正覺寺在縣城東崇府山明荆惠王建
靈山寺在城内一在城南七十里獅子橋
關龍寺在縣東臙脂山
雷祖寺在縣東三里
修靜寺唐李邕宅又云宋丁固宅
小塔寺在洪山即晉安寺有無影塔塔下有井名浪
花井其脉通江
西菴在洪山别名無初堂無念嘗居此
東巖寺在洪山唐大觀中建又額曰正心書院鄂國
公尉遲讀書處山後石刻有幾處稻梁喧鳥雀數聲
鐘磬起漁樵句
法藏寺南溪寺現華寺嗣昌寺俱在梅亭山
下
東羅漢寺在長嶺山
九峯寺在縣東六十里高僧無念開山明楚昭王供
之太祖召入京賜金鉢盂千佛衣詩章後遣人賜松
花竝詩葬本寺塔下
靈泉寺在縣東六十里俗呼龍泉寺
鹿泉寺金雞寺龍興寺俱在縣南六十里六老
山
横山寺在縣東南二十五里
八分山寺在縣東南四十里
慈雲寺在八分山頂
樂禪寺在八分山下
雲隠寺在縣西南一名青林寺
鍾華寺南巖寺俱在縣南大覺山前
興唐寺在雙峯山隂寺有鐘唐天祐二年鑄
大乘寺大覺山北
迴峯寺在金口有逹摩亭初祖折蘆渡江即此處
仙人寺在縣南湘東里仙人山之隂有仙跡因名
石壁寺在九峯西北三十里
延福寺在賓陽門内
意珠寺在平湖門外鐵牛厰左
武當宫在黃鵠山麓置道紀司於内
長春觀在東門外宋真人丘處機結菴處
玉虚觀在縣東二里明洪武中道士簡志和修煉處
白鶴觀在白鶴山麓明知府洪天濯重修内有放生
池
清真觀在文昌門内相傳真武像鐵龜蛇從井中掘
出井在殿右
真武觀在九峯第一峯下明楚昭王世子巴陵王卒
葬此山掘坎未及三尺雷雨大作從坎中得石刻真
武二將綠苔斑剥王異之命建為觀
武昌縣
寒溪寺陶侃得文殊銅像於海上初送寒溪即此
西山寺在縣西晉太元中遠公祖師建
妙喜寺宋太始間五祖演禪師建明重修
無相寺在樊山梁建
報恩寺在縣東唐廣德中建置僧會司於内
寧國寺在金牛鎮唐大歷四年刺史旦直節建
新喜寺在神山鄉唐建
華容寺在華容鎮唐建
斗山寺在縣西百二十里唐建後燬明成化二年重
建
懷恩寺在神山鄉唐建
華山寺在縣包山深谷中
清凉寺在縣南五里墩順治十一年建
靈山院在縣南百五十里唐建
報恩院在縣南百七十里景德間鑄鐘猶存即此山
寺
永壽院在縣南百五十里唐建
仙雲觀在縣東置道會司於内
靈溪觀在靈溪山
嘉魚縣
白湖寺在西安里唐建
法華寺在縣西南一里宋建隆三年創明洪武元年重
建置僧會司於内
靜寳寺在縣東北六十里宋建明正統三年重建中
有石塔云僧紹忠邑人披剃本寺持戒精嚴以醫藥
救濟嘗乘白馬無轡有一黑犬每隨出入必導馬前
後師端坐而逝號嬾狗祖師至今肉形尚存其犬亦
埋塔前上生牡丹一叢土人每年以花開稀盛占歲
豐歉若移植則不花
熟湖寺在縣東宋創
太平寺在縣西
蜀山寺在蜀山頭
夏田寺在上簰州
萬夀寺在豐義里
觀音寺在石塘里
秦鐘寺在邵陵里
石相寺在左湖里
紫霞觀在白雲山頂
真武觀在鳳凰山一在北門外
大巖觀在縣西南四十里
蒲圻縣
竹山寺在西泉山普安祖師卓錫於此
延夀寺在縣西疊秀山唐創明初置僧會司於内
慧林寺在西門外寺左有無邊塔
鳳凰寺在鳳凰山下唐建明初重修
上方寺在荆港玉崖山唐創明萬歷中邑人御史謝
師啓重修
國朝順治十年再建
龍興寺在縣北唐建明修
碧潭寺在縣西唐建
蓮花寺在石珠山唐建明萬歷中邑人侍郎魏說重
修有記
洪山寺在天門山宋建明萬歷邑人副使何思登重
修
白龍寺在鳳凰山明建
勝水寺在感山明弘治中御史黃玹建
香山寺在香爐山明嘉靖中邑人知府馬練建
善慶寺在福緣山明嘉靖中副使魏翼如建
香石寺在轎子山明嘉靖中邑人侍郎謝存儒重建
青龍寺在青龍山下明建
西林寺在縣北龍盤山
黃沙寺在白雲山明懷宗四年知縣林增志重修
金臺觀在金臺岡下明建
五嶽觀在金疊山宋建置道會司於内
雲臺觀在來山舖宋建
崇山觀在河東明建上有葛洪丹井
仙雲觀在河東山頂明嘉靖中邑人中允廖道南建
元明觀在縣東五十里獨山下
觀山道院在道觀山宋建
咸寧縣
潛山寺馮京讀書處
資福寺在縣西宋建明正統中都御史吳廷舉重修
置僧會司於内
國朝康熙四年知縣何廷韜修葺
青龍寺在十二都寓仙洞前明建
西河寺在縣西半里
三峯寺在龍溪山
禪臺寺在縣西南
金塘寺在縣東明建
小水寺在九都嘉魚尚書吳廷舉建
白沙寺在十二都蓮蓬山
黃山寺在縣西二十里明建
石門寺在十二都明建
崇陽縣
灌溪寺在縣西北二十里唐建
金界寺在茱萸山唐建
昌國寺在縣西北唐建
壽寧寺宋紹興間建
夀安寺宋紹興間建
觀音寺在縣西明成化間建置僧會司於内
西禪寺在縣西前有白龍池供禱雨
東流寺石峴寺俱在縣東南
石馬寺在縣西南
勝果寺在縣西北二里
淨利院在灌溪山下唐建
普慧院在縣東三十里
棲真院在縣西七十里
龍泉院在縣東三里
廣德觀附郭唐故址桃花溪口宋紹興賜額
文昌觀在縣西宋咸淳間耿令宜中建置道會司於
此
通城縣
隆平寺在縣西五里唐建宋熙寧五年陞鎮為縣遷
縣治西明正統八年重修置僧會司於内
真如寺在縣西南十里
白雲寺在縣西北四十五里
夀隆寺在縣南十里
金輪寺在石門洞前
石壁寺在石壁潭
金仙寺在縣東十五里
鳳山寺在縣南五里
迴龍寺昭聖寺百華寺俱縣東南五里
東嶽觀在南門外
東華觀在縣南四十里
白石觀在縣西二十里
興國州
真如寺在州南二十五里山名深泉即唐三藏院
福聖寺在州西一里唐建
石池寺在州西北二十里寺後有大石池廣十丈許
唐建
銀山寺在州北十五里寺前有石壁蘇東坡訪李仲
覽遊憩於此大書鐵筆二字
長興寺在州西七十里宋建
永壽寺在州西六十里明建
香巖寺在真如寺側
淨教寺在州西
景德寺在千秋鄉
羅漢寺在州東富池鎮
雙泉寺在州東南六十里
北臺寺在上雙遷里
白雲觀州北八十里隋建宋賜額
靈仙觀在州西南十里陳天祐二年創宋隆興元年
復建
顔真觀在州南三十五里宋建
鍾城觀在州南十里置道正司於内
通真觀在州北一里
香巖觀在州東北
天乙宫在州南二百里宋建
大冶縣
廣法寺在縣東北四十里四祖道信禪師開山明初
重建
吉祥寺在縣東四十里宋建
弘化寺在縣北東方山智印禪師道場唐建明修
鳳凰寺在鳳凰山有古井唐建
隆濟寺在縣西南四十里唐建明重修
棲隠寺唐建
沼山寺宋初建
天臺寺在縣西宋建
普濟寺在縣西一里明初置僧會司於内
靈鷲寺在白雉山
華藏寺在縣北三十里平等山明建
龍窟寺在西塞山下
陳泉寺在陳九仙洞明建
﨑&KR2839;寺在回山之坳飛雲洞在焉
報恩寺在西塞山
流洪寺在果城里明建
五卦寺在五卦山
寒山寺在縣西南四十里明建
元真觀在西塞山谷張志和住處
崇虚觀在縣西南宋建
興道觀在縣北一里明建置道會司於内
迎仙觀在縣北四十五里
通山縣
多寳寺在縣西白鶴山下置僧會司於内
龍巖寺在縣西五十里
靈覺寺在縣西六十里
靈泉寺翠屏寺俱在縣西
雨霖寺去縣十五里
萬杉寺去縣四十五里
安平寺去縣七十里
崇福寺去縣四十里
雲梯寺去縣四十五里
東溪寺去縣四十五里
永濟寺在縣南五里
洞淵觀在縣西置道會司於内
瑞慶宫在縣東九宫山宋建元修學士歐陽玄記
漢陽府
漢陽縣
太平興國寺在城北唐建置僧會司於内
褒忠寺在城西南六十里唐建
歸元寺在城西二里
國朝順治中建
鳳棲寺在城西五里宋建
國朝順治中重修
鎮國寺在蔡店鎮明建
棲賢寺在漢口南岸崇信坊明建
文山寺在縣西南四十里明萬歷初蕭逵重建祭酒
良有參政良譽布政鳴甲俱嘗讀書其中
普照寺在漢口大智坊
迴龍寺有二一漢口大智坊一蔡店
柏泉寺在縣西北六十里寺前有古井世傳大禹治
水時植柏大别山其根盤屈直至井底因名
奓山寺在奓山上
寳蓋寺在縣西五十里
嵩陽寺在縣西百里
三清觀在蔡店鎮隋建
國朝順治初重建
玄妙觀在西門外明永樂中建置道紀司於内
紫霞觀在縣西十里
寳峯觀在縣西五十里
道德觀在縣蔡店
東嶽觀有二一漢口一九真山前
九仙觀在九真山下
崇仁院在土繭山下
承天院在九真山
漢川縣
皇恩寺在縣南大赤鄉明建
明覺寺雞鳴寺神靈臺寺俱在縣南雞鳴鄉
泰安寺在縣南六十里明建
國朝康熙二年重修
雲水寺迎龍寺俱在縣南張池口
大安寺妙興寺觀音泉寺長春寺俱在縣西
南梅城鄉
沙臺寺在縣西小里潭明建
西峯寺在縣西周陂鄉明建
國朝順治十二年間重修
百祥寺在縣北一里新開河北
龍象寺在縣北二十里
陽臺寺在陽臺山上明置僧會司於内
朝天觀集仙觀俱在周陂鄉
圓通觀在劉家隔
黃陂縣
木蘭寺在縣西唐建明重修置僧會司於内
灄口寺在縣南四十五里
東山寺在縣東一里為迎春之所
上古寺下古寺俱在城東北六十里木蘭山上
甘露寺在縣東十里明初重建内祀二程夫子并四
方講學者
禪定寺在縣南四十里灄口渡
寳塔寺在城西南三里
觀音寺在縣西南四十里老虎澥
□山寺在縣西北九十里
柏葉寺在縣北九十里
響水寺在縣北六十里
白龍寺在縣龍山
紫霄宫在木蘭山
孝感縣
仁王寺在縣東
廣化寺在縣東南一里宋建明置僧會司於内又東
一里許有萬福禪林
石塔寺在縣東南三十里
三山寺在三山下
大雄寺在雙山下
圓明寺在九嵕山下
松山寺在縣北松山下
黃湖寺觀山寺俱在縣北百二十里
大山寺在縣北百九十里
蓋頂寺逹源寺上菴寺俱在白雲鄉
天台寺在縣東北九十里
黃龍寺在黃岩山下
雙峯寺在縣東北一百里
白雲寺在白雲山下
會真觀在縣東隅置道會司於内
鳳凰觀在鳳凰岡下
洞庭觀在縣河西岸
黃州府
黃岡縣
報恩寺在縣南唐貞觀中建明洪武八年重修置僧
綱司於内
安國寺在縣東南唐顯慶中建蘇軾有記
乾明寺在縣東定惠院内
永興寺在縣南宋王禹偁有記
定香寺在東弦鄉距縣三十里宋碑尚存
御風寺在永寧鄉距城百二十里元建
武節寺在縣城安國寺右
承天寺在縣城大雲寺前
板塔寺在縣城内
悟空寺在永寧鄉京省通衢宦轍萃止
能仁寺在大﨑山距縣百一十里明重建
鐵爐寺在中和鄉明楚府建
太平寺在梅家湖距縣三十里
禪寂寺在縣北五十里
萬壽寺在縣北六十里五雲山相傳梁寳誌入定之
所今塔碑靈骨猶存明成化中修
化樂寺在縣北百餘里明初重建
方廣寺在金舖山北金鼎山下前後二塔明楚府建
都御史方任讀書於此
紫霞寺在道觀河北
玄妙觀在清源門唐建明置道紀司於内
真武觀在縣北六十里
蘄水縣
天然寺在青獅山三祖僧璨得法後住靜於此
清泉寺在縣東北二里唐貞元中建明弘治中重修
鳳城寺在縣西四十里唐開元間馬祖建明初重修
昭化寺在縣東唐咸通間五祖弘忍禪師建明洪武
中重修置僧會司於内
斗方寺在縣東五十里唐同光元年建佛印了元禪
師曾住此
永樂寺在縣西北七十里寺有碑鐫天福三年造
白荆寺在白荆山
大峴寺三角寺俱在縣東
穆悲寺在縣東五十里太平寨
蓮臺寺在縣西北二十里
玉鏡寺在縣西十五里
龍興寺在縣西北六里桃花潭
松山寺在縣西北五十里
華桂寺在縣北八十里華桂山上
萬夀寺在巴河鎮
玉泉觀在縣東玉泉山唐建
神光觀在縣東明置道會司於内
仙靈觀在蘭溪鎮
鳳城觀在巴河鎮
羅田縣
塔山寺在縣東唐建明修置僧會司於内
集仙寺在縣東七十里元建明重修
萬夀寺在縣内
十王寺在縣東六十里
五泉寺在縣西二十里
光山觀在縣東六十里
麻城縣
青龍寺在縣東三十里有百子塔唐虚應禪師建
能仁寺在縣東八十里龜寺之北唐建
興福寺在縣南三十里唐建明初修
柏水寺在縣東南百里唐高峯禪師建
鐘山寺在縣東五十里相傳至元間掘地得一鐘因
立寺後寺廢鐘由鳳陂逹於河至大江遡流而上抵
江夏鐵佛寺僧感夢迎得之
東禪寺在縣東明建
萬壽寺在縣内南街
繡佛寺在縣内北街明梅司馬女澹然捨宅
棲真寺在縣東三十里
法眼寺即黃蘖山寺僧無念道場
汁子河寺在縣汁子山
定惠寺在天井山麓
雞籠寺明無念禪師建
芝佛寺在龍湖北岸初建寺掘地得三芝𩔖佛像因
名
奉道觀在縣西五十里
黃安縣
雨山寺在縣西灄源宋像猶存
琉璃寺在縣西百里
羊角寺在灄源西大村
蘄州
正覺寺在鳳凰山麓隋大業間四祖道信禪師始卓
錫於此後徙黃梅明初重建置僧會司於内
存金寺在州北唐貞觀間馬祖師建蘿安禪師修
真惠寺在州東二十里碧雲峯下五祖弘忍禪師卓
錫於此
國朝順治十五年重修
盤石寺在州東北八十里唐建
寳林寺唐建明修
成真寺在州北一百五十里唐建
漁田寺在州永福鄉有賈島詩刻石
地藏寺在州東十里唐建
資教寺在三角山後梁創宋仁宗賜額
龍屈寺在州永福上鄉宋建
高溪寺在州北一百二十里宋建
清溪寺在州北一百八十里宋建明修
弘慧寺在州東北八十里宋建明修
龍磯寺在龍眼磯上原祀順濟龍王宋熙寧間詔封
之
石鼓寺在州南三里羊子㙩宋建明天順間楚承奉
阮祜重修
大泉寺在州東十里
菩提寺在州東三十里
靈泉寺在州東八十里
松山寺在州東百二十里碧雲峯下
金山寺在馬下山西
長流寺在州西三十里
昭化寺在州北五里
龍峯寺在州北八里
廣教寺在州北五十里
靈虬寺在州北七十里
天竺寺在州北百三十里
三峯寺在州北二百里
朗山寺在州北
古佛寺在州東北一百八十里
靈山寺在州永福鄉靈山之巔
鐵佛寺在北門内明建
永佛寺在州北三十里明建
金鵝寺在州北一百二十里明建
乾明寺即觀音閣明建
天長觀在州東北晉建
玄妙觀在麟山之麓宋建明修置道正司於内後移
建東門外一里
溪山觀在州北一百八十里宋建
天正觀在州北元建
廣濟縣
南山寺在縣東唐建明置僧會司於内
頭陀寺在縣東三十里唐建
雙泉寺在縣西南五十里唐建
大藏寺在縣東二十里寺有藏經
成相寺在縣東四十里
幽居寺在縣南三十里
黃芽寺在縣南
龍山寺在馬口湖
石門寺在四望山
禪居寺在大東鄉
善潭觀在縣西五里觀山之麓
黃梅縣
廣福寺在縣北十里魏大統中建明初重建
蔡山寺在縣西南江畔古名江山寺山石鐫李白夜
宿江心寺詩
高塔寺在縣東南隅寺肇於唐宋造塔十二級高百
七十丈明重修今毁新構小殿一重
五祖寺在縣東北二十里大滿禪師駐錫之所唐建
靈泉寺在縣東二十里卓壁山五祖初結菴處
東禪寺在縣西南一里六祖受衣鉢處置僧會司於
此
妙高山寺在考田山靜瑣禪師肉身道場
永福寺有二一在劉鎮一在縣東二里
意生寺在縣西十五里相傳周氏生五祖於黃逹埠
立
四祖寺在縣西三十里大醫禪師駐錫之所
古佛寺在縣西六十里
白馬寺在考田山
靈峯寺寳相寺俱在鼓角山
秦源觀在縣東北晉建明置道會司於内
真君觀在縣内
紫虚觀在縣獨山
鳳臺觀在縣東北
安陸府
鍾祥縣
報恩寺在縣東二里宋開寳二年建明洪武五年重
修置僧綱司於内
吉祥寺在縣東三里明正統初賜額
龍泉寺在縣東三十里明建
水陸寺有二一在縣東百里黃仙洞側一在縣東五
十里蒿河龍鳳山麓
松林寺在縣東北一百六十里
白鹿寺在縣東六十里
普門寺在縣北六十里明建賜額
太陽寺在縣東太陽山
廣濟寺在縣東北五十里
唐山寺在縣西北百里
玄佑宫在縣南里許明嘉靖間建
玄妙觀在玄佑宫東明建置道紀司於内
白鶴觀在縣東二里明建
國朝順治間重修
京山縣
穴河寺在縣西南百三十里相傳晉羊祜亭遺址明
重建
興陽寺在興陽山肇於唐明重建
蒲騷寺在縣西九十里唐建與蒲騷相望故名
太陽寺在太陽山南唐建明重修
多寳寺在縣東應德門外宋建明修置僧會司於内
趙横寺在縣南四十里宋建
大蹟寺在大蹟山真如寺有宋時鐘纂峯寺竟
脱禪師卓錫出泉處俱宋建
歸德寺在縣東南六十里宋建明重修
永康寺有泰定時鐘黃慈寺俱縣南四十里明重
建
如意寺在縣西南三十里明重建
盤石寺在縣東六十里靈泉山北
芭蕉寺在縣北六十里蕉山
潼泉寺在潼泉山明建
白鶴觀在縣東二里
永嘉觀在縣東南二里
潜江縣
清河寺在縣南五十里唐建
蓮花寺在縣南二十里宋建
常樂寺廣化寺俱縣西南六十里宋建
白鶴寺在縣西北八十里宋建
龍巢寺在縣西六十里宋建
大佛寺在縣城外西北元建明重修置僧會司於内
大安寺在縣北二十里元建
普賢寺在縣西四十里元建
新洲寺在縣西十五里明建
二聖寺在縣西八十里
通明觀在縣東南數百步元建置道會司於内
蓬萊觀在縣境舊名玉泉
玄真觀在縣南二里明建
沔陽州
廣福寺在州黃蓬山唐馬祖道一禪師建
報恩寺州東隅兵燬
國朝康熙甲辰重修
永固寺在永興村
響應寺在仙桃鎮
花墳寺在新隄
靈福觀在黃蓬村宋建
仙真觀在永興村宋建
玄妙觀在州城東南
天門縣
廣惠寺在縣西北晉建
觀音寺在縣東南十八灣唐建
白雲寺在縣東唐建
竹林寺在縣便河東明重修
白竹寺在縣西北十五里明天啓丁卯邑人譚元春
發解例賜金建坊因捐為閣資母冥福
龍蓋寺在西湖洲上
東禪寺在縣東二里置僧會司於内
乾明寺在縣東湖中
聖臺寺在縣南三十里
泗洲寺在華嚴湖
普濟寺在縣西青山
雲杜寺在觀澥村
蓮臺寺在縣東南
燃燈寺在縣東南
聖水寺在縣東北湖
東林寺在縣東北
丹臺觀在縣西南隅置道會司於内
八卦觀在縣東南十五里
白鶴觀在縣南門外
荆門州
唐安寺在州西南一里蒙山東麓唐建明洪武中置
僧正司於内
紫雲寺在州東南唐建
仙居寺在州北百二十里仙居山上唐建
偏角寺在州北七十里唐建
羊角寺在州西南九十里羊角哀故祠明建
靈鷲寺在州北二十五里
廣福寺在州東七十里馬良村
慶夀寺在州東一里
玄妙觀在州城東明初重建置道正司於内
三元觀在州南百三十里聚仙山明建
三清觀在州南諸里村
青龍觀在州東北一里
馬仙觀在州東南百五十里
當陽縣
龍泉寺在縣北十五里隋建
淯溪寺在縣北四十里碑云晉遠法師倡道之所
玉泉寺在縣西三十里隋建
慈化寺在縣東南三十里唐黃龍祖師建
紫蓋寺在縣南六十里唐建
慶門寺在大通禪師塔前有石碑一張說文盧藏用
八分書明邑人重建
祥雲寺在縣北四十里元建
郝母寺在縣東四十里元建
報恩寺在縣南一里明建置僧會司於内
大通寺在縣東七里
三星寺在縣東六十里寺前有三井故名
永興觀在縣東街唐建
玉陽觀在縣西玉陽山
德安府
安陸縣
報恩寺在府治東南梁天監中建明置僧綱司於内
白兆寺在縣西三十里白兆山唐李白讀書處
石佛寺在縣西八十里唐建
竹塢寺在縣北宋建
華嚴寺在縣北五里元建
金泉寺在縣西南三里元建
圓覺寺在縣東里許元建
古昱寺在縣東三十里明初建
大佛寺在縣東八里
藥師寺在縣東南半里
龍角寺在縣南一里
雲山寺在縣南聚石岡
經藏寺在縣南二十里
回龍寺在縣西南十里
通慧寺在縣西三十里白兆山下
大安寺在縣西南四十里
吉祥寺在縣西北十里
景林寺在縣西北二十里
龍泉寺在縣西北五十里
觀音寺在縣西北八十里
白蓮寺在縣北
水西寺在縣北一里
護國寺在縣北槎山下
圓通寺在縣東北四十里大鶴山
興教寺在大安山下
石門寺在石門山下
東岳觀在縣東三里
白鶴觀在縣東南隅
玄真觀在縣北置道紀司於内
雲夢縣
百法寺在縣城内西南隅
勝受寺在縣東
白雲寺在縣東南
泗洲寺在縣南五十里
金龍寺在利塘鎮北
伍洛寺舊為興安鎮
紫星觀在縣東
應城縣
上方寺在縣西明建置僧會司於内
柏林寺在伍家山
能仁寺在縣東二十里
古城寺即蒲騷城號妙高臺
明覺寺萬壽寺俱在縣西南四十里時豐鄉
湯池寺在縣西
鐵佛寺在縣西北四十里太平鄉
妙高寺在縣北一里即古城寺
金藏寺在縣東南
青龍觀在縣西二十五里
至道觀在縣西
隨州
報恩寺在州城内置僧正司
水南寺在水南山
普濟寺在栲栳山
華嚴寺長慶寺俱在歲豐鄉
萬壽寺在大洪山
現光寺在溳川鄉
白雲寺在玉鐘山
金燈寺在上名鄉
寳德寺在州西
神農觀在州東百里棋盤山世傳炎帝誕生處
應山縣
報恩寺在縣西隅梁建置僧會司於内
乾明寺在大龜山上唐建
跳石寺在武勝關下唐建
龍泉寺在夀山宋建
黑山寺在四望山上
正覺寺在石龍山下
龍興寺在天井澗
經臺寺在吉陽山
嵩山寺在秀峯山下
圓通寺在平靖關
割髻寺在割髻山
雲臺觀在馬鞍山上
荆州府
江陵縣
章臺寺在沙市北世傳章臺故址
白馬寺漢建武中建
金枝寺漢建武中建
承天寺在縣西北晉永和中建明洪武中置僧會司
於内
葛陂寺在城西相傳葛洪煉丹於此丹井尚存
護國寺在縣東草市梁天監中建張僧繇嘗於柏堂
内圖孔聖十哲像明帝怪問釋寺何為寫孔聖之容
僧繇曰後當賴此及後周廢浮屠法獨此寺有孔聖
像得不毁明洪武初復修
紀山寺在紀山上隋開皇間建
白瀆寺唐開元間建
玉壺寺唐開元間建
菩提寺唐大中間建
資福寺在縣東南化港莊唐大中間建
普陀寺在縣東十五里唐建明修
報恩寺在縣東一百二十里唐建明修
頭陀寺普護寺俱在縣東南百二十里唐建
太師寺宋咸淳間建
東布金寺宋開寳間建
靈祈寺宋雍熙間建
夀聖寺在府城丙莊宋紹興間建
宜陽寺宋淳熙間建
霸城寺宋淳熙間建
金臺寺宋淳熙間建
多福寺寳梵寺俱宋嘉定間建
西布金寺宋嘉熙間建
五屯寺宋寳祐間建
方樂寺宋咸淳間建
黃屯寺在縣東四十里宋建
永安寺宋咸熙間建
鐵佛寺在縣西南七里宋建
鐵輪寺在縣東六十里宋建明修
海會寺在縣西宋建
壽聖寺百丈禪師道場一名三鴉寺
乾明寺在縣東二里舊名天皇寺
地藏寺在縣東草市
陟屺寺在縣東北三十里
觀音寺在沙市天王寺在縣西南三里
華嚴寺在縣東成河口
琉璃寺在縣二里
資聖寺在日字莊
玄妙觀在縣西北唐建明重建置道紀司於内
景明觀在東門外唐建明修
開元觀在東門内唐建明修
析真觀在石馬頭唐建明修
三清觀在縣南十五里宋建明修
許仙觀在郝穴宋建晉許遜修煉於此遺跡猶存
禦鎮觀在縣東南九十里宋建
江瀆觀在縣城又有宫在沙津宋嘉定中建内祀屈
原
太暉觀在龍山門外明建
公安縣
二聖寺舊縣東北二里東晉道安慧遠二法師建明
初置僧會司於内
雙田寺唐建龍溪寺宋建明弘治中修天崇寺
法華寺淨居寺俱在刀環里宋建
大光寺在大光里
清化寺在江陵界上灌洋村
神台寺宋淳熙中僧福遠建
谷昇寺在谷昇村宋建
齊居寺在舊孱陵城宋建
惠果寺報慈寺俱在特邱村宋建
普光寺觀音寺俱在茅穗里宋建
大車寺宋宣和中建
章田寺宋建龍門寺義堂寺俱在長安村宋建
諸天寺宋景定中建
南禪寺宋紹興中傅霞建
太陽寺在縣南五十里宋建
牛頭寺在牛頭里
青蓮寺在隄湖西南
生生寺在長安村
太平觀在縣北宋建明修置道會司於内
白鶴觀在縣西十里宋建
洞真觀在瓜渚村宋建
廣德觀在百子岡宋建
刻木觀宋建
南嶽觀在斗隄面柳浪湖明建
石首縣
高陵寺在縣西南二十里梁建
長隄寺在縣南二十里梁建
玉田寺在縣西楚望山唐建明重修置僧會司於内
太平寺在縣西三十里唐建
修正觀在縣南宋建明修置道會司於内
靈臺觀在縣西三十里明建
監利縣
羅漢寺在縣城内明重建置僧會司於内
銀杏寺在縣東
皇功寺在縣東
紫微寺明末重修
北洲寺在縣西七十里化邱湖
上清觀在縣西一里明重建置道會司於内
荆臺觀在縣北百里
松滋縣
開利寺在縣東三里唐建明重建置僧會司於内
苦竹寺在縣南九十里宋建明修
竺園寺在縣東三十里宋建明修
飛仙觀在縣南九十里
東嶽觀在縣内即今沙道觀
枝江縣
聖壽寺在縣東澌洋洲宋元祐中建
大通寺在縣北金雞山下宋建明修置僧會司於内
淨居寺在縣東十里宋建明修
黃龍寺在縣東七十里宋建
萬安寺在縣東九十里
廣積寺在縣東
清修寺在縣東七十里
愛敬寺在縣南六十里
金龍寺在縣董市
金沙寺在縣三都
明月寺在南苑去縣三十里
佛華寺在縣北九十里
清溪寺在縣北六十里
三清觀在小東門内元建明修
夷陵州
報恩寺在州北二里唐建明重建置僧會司於内
興龍寺去州六里唐建
高龍寺在州西北百五十里唐建明修
山建寺在州北十里元建明修
普濟寺在州東北八十里
雙泉寺在州西四十里
香煙寺在州東北五十里
龜山寺在州東北八十里
興福寺在州北七十里
鐵佛寺在州北百里
鐵寳寺在州西北百里
彌羅觀在州東北隅元建明修置道正司於内
宜都縣
金鐘寺宋建
法湧寺在縣東三十里元建明初重建
賢福寺在縣北二里明修
厚坪寺在縣西北三十里明修
安福寺在縣西三十里明重修
𫝊慶寺在縣東十里明建
廣濟寺在南城外明萬歷中創建
資福寺在縣北六里明建
祐聖觀在縣西明初建
大梁觀在縣西四十里大梁山頂
遠安縣
慶壽寺在縣西十里宋建明修
鹿苑寺在縣西北十五里鹿溪山下宋建
寳華寺在縣西三十里甘露洞旁宋建
壽隆寺在縣東北三十里鳳凰山元建明修
青溪寺在縣西南六十里雲夢山
白鶴觀在縣北一里什家坪
回龍觀在縣北四十里
襄陽府
襄陽縣
檀溪寺在縣西晉建
鹿門寺在縣東南五十里西晉建
大承恩寺在縣西八十里隋建
隆慶寺在縣城内唐建明重修置僧會司於内
鐵佛寺在縣西一里唐建
國朝順治間復修
廣德寺在縣城内隆中書院旁唐時楚書院祀諸葛
亮以寺僧主之明成化間修
仁皇寺在樊城宋建明重修
長興寺在縣東北元建
華嚴寺在縣蔡家坑
興隆寺在縣東南隅
愆恩寺在縣南三里
國朝順治間修
鳳林寺在縣南
谷隠寺在縣南習家池右釋道安住處
龐居寺在縣南五十里龐居洞右
黃龍寺在縣南四十里
興國寺在縣南五十五里元建
法龍寺在縣南八十里
臥佛寺在縣西南五里
峴山寺在縣西南八里
甘泉寺在縣西六里
樂善寺在縣西六十里明建
梅林寺萬安寺俱在縣北七十里
白蓮寺去縣城八十里
華嚴寺在縣北九十里
宏慶宫在縣城内明建置道紀司於内
會仙觀在縣東
宇寧觀在縣南車廂腦
火星觀在樊城西明初建
真武觀在縣北六十里雙溝鎮
宜城縣
嘉山寺在縣東
龍潭寺在縣東二十五里
明月寺在縣東三十里
菖蒲寺在縣東五十里
華嚴寺在縣東六十里
雲臺寺在縣東八十里
靈濟寺在縣東南三十里
清漢寺在縣東南六十里
龍興寺在縣南四十里
白雲寺在縣南五十里
東連寺在縣南七十里
𫝊燈寺在縣西南五十里
報恩寺在縣西門内明建置僧會司於内
重煥寺杜平寺俱在縣西二十里
含珠寺在縣西二十五里
竹林寺在縣西三十里
萬夀寺在縣西四十里
圓覺寺在縣西五十里
下峯寺在縣北二十里
黃觀寺在縣北百里
紫陽觀在縣西
南漳縣
靈泉寺在縣南五十里晉建明修
普濟寺在縣東宋建明修置僧會司於内
古老寺在縣東南六十里元建明修
石門寺在縣北四十里明建
一山寺距縣六里
定慧寺距縣八里
聖定寺距縣二十里
冰壺寺距縣二十五里
雙池寺距縣三十里
清凉寺距縣五十里
洪山寺法華寺俱距縣六十里
關山寺距縣十里
明教寺在縣東北七十里
陽覺寺距縣百里
惠濟寺距縣百五十里
福勝寺距縣二百里
靈溪寺距縣三十里
真靜觀在縣西南宋治平中建
刻木觀在縣西北丁蘭舊居
白雲觀距縣百里
棗陽縣
興國寺在縣東南十五里宋建
報恩寺在縣東北一里宋建置僧會司於内
椒山寺在縣東北七十里宋建
瀴源寺在縣西北七十里元至正初建
甘泉寺在縣東北八十里甘泉山元建明修
資山寺在縣東南七十里明初建
寳林寺在縣東六十里明建
竹林寺在縣東十里
淨山寺在縣東南五十里
大過寺在縣東南八十里
白水寺在縣南四十里
清凉寺有二一在縣南四十里一在縣北四十里
華嚴寺一在縣南八十里一在縣西十里一在縣北
八十里
崇興寺有二一在縣東五十里一在縣西五十里
盧陂寺在縣西七十里
茅岡寺距縣三十五里
泉水寺在縣北五十里
吉祥寺在縣北五十里
通真觀在縣東南三十里
洞陽觀在縣西南隅明重修置道會司於内
泰山觀在縣東北二十里
榖城縣
不二寺在縣南七十里梁建明修
唐德寺在縣東九十里隋大業中建
彌陀寺在縣西北三十里唐建
洞山寺在縣西二十五里唐建
崇寧寺在縣東南半里宋建明修置僧會司於内
金牛寺在縣東南八十里宋建明修
古樂寺古靈寺俱在縣東南五十里
古領寺在縣西南三十里
崇興寺在縣西八里
龍池寺在縣西百里
玉林寺在縣西北五里
福山寺在縣西北三十里
卧佛寺在縣西北六十里
高山寺在縣北八里元建後有穀伯塚
聖母觀在縣南八十里薤山上宋建
祜聖觀距縣二里元建明重修置道會司於内
迎恩觀在縣西八里過山之麓明建
真武觀有二一在縣東四十里白虎山角一在縣西
三十里古山巔
光化縣
寳林寺在縣南宋建
月燈寺在縣東北三十里元建
龍泉寺在縣東北三十五里明建
福嚴寺在縣東置僧會司於内
觀音寺在縣西明建
登雲寺在縣烏窟山頂明建
萬山寺在縣尖角山
玄妙觀在縣西南半里置道會司於内
太極觀在縣泥河洲
均州
龍泉寺在州北二十五里
報恩寺在州東北一里置僧正司於内
觀音寺有二一在城南五里一在滄浪亭
龍興宫在州南
淨樂宫在州東北隅
太和宫在州太和山天柱峯銅殿金飾
瓊臺宫在大頂東
清微行宫在州絞口東南
王母宫在大頂南
清微宫在大頂西南
青龍行宫有二一在城一在茅阜峯置道正司於内
朝天宫在大頂天門下
五龍宫在太和山西北
玉虚宫在太和山紫霄展旗峯北
紫霄宫在展旗峯北
南巖宫在天柱峯北
迎恩宫在州石板灘
紫虚宫紫極宫延長宫俱在太和山
遇真宫在玉虛宫北八里仙關之外
元和觀在迴龍觀下
復真觀去太和宫五里許
迴龍觀在元和觀上
龍泉觀去復真觀三里許
太上觀三茅觀俱在太巖上
雲霞觀在歘火巖右
玉仙觀紫霞觀俱在太和山
仙桃觀在玉虚左五里許
修真觀在遇真宫東
威烈觀在紫霄峯通會橋東
明真觀在太上巖東南
祜聖觀在大頂東南五十里
仁威觀在青龍宫北
太常觀在展旗峯北
真常觀在太和山北
八仙觀在大頂東北
自然菴在五龍宫左
清水菴在州東九十里江口
鄖陽府
鄖縣
興福寺在城内明建置僧會司於内
觀音寺在縣東二里
法華寺在縣東五里
清禪寺在縣東九十里
普安寺在縣南二里
圓通寺在縣南四十里
石佛寺在縣西十里
白鶴寺在縣西十五里
青龍寺在縣西二十里
松林寺在縣西五十里
武陽寺在縣西北二十里
龍潭寺在縣東北百四十里
迎恩寺在府治山後明成化中建置道紀司於内
三元觀在縣東一里
玉皇觀在縣東北百四十里
房縣
龍門寺在縣東五里
大悲寺在縣東南百五十里
仙宫寺在縣西南四十里
秀池寺在縣西南百里嬾讀祖師修禪處
惠感寺在縣西一里明建置僧綱司於内
佛圖寺在縣西六十里
千佛寺在縣西七十里
觀音寺在縣西八十里
馬巖寺在縣西百里馬祖道場碑尚存
皇慶寺在縣西北一十里
中峯寺在縣西北二十里
誌公巖寺在縣西北二十五里誌公禪師碑存
龍興寺在縣西北百里
聖水寺在縣西北百五十里
白雲寺在縣西北百八十里
淨土寺在縣北
石門寺在縣北十五里
龍泉寺在縣東北百里
望仙觀在縣西四十里有費長房遺跡
藥水觀在縣西北十五里
文昌觀在縣北十五里
竹山縣
大梵寺在縣東百里
盤龍寺在縣南五里
白雲寺在縣南五十里
洪福寺在縣南五十五里
寳泉寺在縣西百五十里
寳林寺在縣秦家溝
玄妙觀有二一在縣西一在縣南
重興觀在縣西九十里
真慶觀在縣北一里
獅子觀在縣北四十里
竹谿縣
豐登寺在縣東置僧會司於内
白崖寺在縣東十五里雲崖下
蓮花寺在縣西四十里
獨松寺在縣北三十五里
尖山觀在縣南九十里
元和觀在縣西南三里置道會司於内
雲峯觀在縣西南三十里
青華觀在縣西七十里
雪山觀在縣西七十五里
鄖西縣
永慶寺在縣東
興勝寺在縣西南八十里
萬壽寺在縣西北四十里
乾興寺在縣北五里廣順山下置僧會司於内
普佛寺在縣北二十里
青龍寺在縣北五十里
懸鼓觀在縣懸鼓崖下
彌羅在縣北門外
清明寺在舊上津縣東一里唐建明修置僧會司於
内
彌陀寺在舊上津縣西北八十里
保康縣
幽靜寺在縣隅河置僧會司於内
明興寺在縣東門外
普光寺在縣東百里
北峯寺在縣南百五十里
楞嚴寺在縣
禪裕寺在縣
祜聖觀在縣
迎仙觀在縣境内
白雲觀在縣
直隸歸州
朝天寺在城内
靈泉寺在州南十里山腰有井水消長與江水同候
故名有記
銅佛寺在州南四十里
萬壽寺在州南六十里
法華寺在猴兒坡下
廣志寺在沙鎮谿内去州三十五里
和睦寺在和睦谿内去州七十里
靈臺觀在州署後
聖天觀在州南百里
白陽觀在州南四十里
回龍觀在州西三十里
龍潭觀在州北三十里
流來觀在沙鎮谿口
玉虚觀在香溪上
長陽縣
龍潭寺在縣西二十里元建明重修
青龍寺在東門外
青嚴寺去縣八十里明修
松柏寺在堡子里
白鶴觀在縣西三里唐建明修
石柱觀在縣東
興山縣
廣利寺在縣東隅明修
廣濟寺在縣西一里
水月寺下元寺俱縣北八十里
回龍觀在縣北四十四里
巴東縣
洪山寺在縣西一里唐開元中建
觀音寺在縣右四十里宋建明重修
夀寧寺在縣西一里
北山寺在縣西明永樂中修
白鹿觀在縣西南一里
湖廣通志卷七十八
