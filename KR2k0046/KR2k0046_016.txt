湖廣通志卷十六
城池志(公署附)
長沙府
長沙府城漢長沙王吳芮築迄宋元俱仍舊址明洪
武初守禦指揮丘廣壘址以石尋以上至女牆巔以
甓趾廣三丈巔四之一高二丈四尺周二千六百三
十九丈五尺計一十四里有竒女牆四千六百七十
九堞堞崇二尺池深一丈九尺廣亦如之門九東曰
新開小吳瀏陽西曰德潤驛步朝宗通貨南曰黃道
北曰湘春門各有樓
皇清順治四年總鎮徐勇知府張宏猷修十一年經略洪
承疇增修康熙二十年知府任紹爌同知熊中鶴倡
捐修築堅固踰於舊
長沙縣(附郭)
善化縣(附郭)
湘潭縣城縣舊無城明萬歷二年巡撫趙賢檄知縣
吴仲城之周二千五百丈高一丈六尺門七覆以樓
東曰文星枕湖熙春西曰瞻嶽南曰觀湘通津北曰
拱極水門一曰通濟明末推官李猶龍署縣事甃以
磚石
皇清康熙三十三年知縣姜修仁重修
湘隂縣城宋紹興初建於赤竹城五年遷今治眀嘉
靖間巡道荀延庚檄推官翟台相基建築隆慶間知
縣彭以復成之延袤三里餘高一丈五尺門七西曰
望湘南曰通津北曰鎮朔東南曰文星西南曰南薰
西北曰廣儲挹清眀末知縣祖守節增築
皇清康熙元年知縣唐懋淳重修
湘鄉縣城縣舊無城眀萬歷庚寅知縣揭士竒議建
未果僅設四門於街口門各有樓
皇清因之
醴陵縣城縣舊無城眀嘉靖十四年兵道羅文蔚檄
知縣南東於東北傍山築土城西南沿江立木柵萬
歷間知縣晏朝寅創立門樓東曰啟賢西曰攬勝南
曰向眀北曰拱極
皇清順治十五年知縣張法孔增修
攸縣城縣舊無城眀嘉靖壬午知縣于良相始建土
城眀末邑紳文士昂䟽請建築磚城知縣余□因舊
址易土而磚工未竟知縣頼尚臯成之
皇清順治十四年知縣朱英幟增修門五東曰迎旭西
曰涵嶽南曰時薰北曰望雲東南曰映波
益陽縣城舊城在今儒學後吳魯肅築唐移今治眀
洪武初指揮胡海洋築土為城歲久傾圮嘉靖壬子
知縣劉激拓故址而城之址廣二丈巔半之高一丈
二尺門四東曰永安西曰常泰南曰迎恩北曰拱極
門各有樓
皇清康熙二十二年知縣江闓修築
瀏陽縣城舊有土城年久傾圯明嘉靖間知縣周宗
武築土牆沿河砌石嗣後知縣李朝佐杭廷對楊一
桂相繼增修
皇清順治十四年撫按檄知縣宗時亨增高五尺門四
東曰朝宗西曰望月南曰向陽北曰拱辰水門五
寧鄉縣城縣舊無城依通衢建立四門圍以柵欄東
曰朝陽西曰通安南曰迎薰北曰拱極
皇清因之
安化縣城縣舊無城眀萬歷元年知縣張思美立木
柵置門五上建石樓東曰迎恩西曰進賢南曰迎薰
北曰拱極小南曰嵩陽
皇清康熙二十一年知縣吳兆慶增修
茶陵縣城宋紹定中知縣劉子邁築東南枕江鑄鐵
牛以殺水勢列木石其下而土其上周五里高二丈
五尺廣如之東南因江為險西北浚池深一丈闊六
丈五尺
皇清知州周士先馬崇詔相繼修葺舊門五東曰聚星
大西曰紫薇小西曰通湘南曰迎薰北曰朝天康熙
戊午知州熊應昌復開一門曰大成
衡州府
衡州府城周顯德間始立木柵宋咸平曁紹興兩興
版築工未訖元景定中知州趙興說始成之眀洪武
初指揮龐虎大繕修成化間知府何珣增飭雉堞高
二丈五尺周一千二百七十丈八尺合七里三十步
甃以石蔭以串屋門七東曰賓日曰閱江南曰廻雁
西曰安西曰望湖北曰瞻嶽東北曰瀟湘各有樓眀
季增築之高壘五尺厚培五尺池濠自南而西北袤
八百二十六丈深四尺闊一十三丈迤東則以湘水
環繞為塹
皇清因之
衡陽縣(附郭)
衡山縣城縣舊無城眀正德十二年知縣鄒岡始築
土城嘉靖元年大水城圮知縣彭簮甃以石高二丈
四尺周四百九十六丈中廣一百二十丈袤一百一
十丈覆以串樓門六南曰迎恩北曰朝天東南曰觀
湘曰通津曰便民西北曰望嶽
皇清因之
耒陽縣城縣自元代築城後遭兵燹傾圮眀正德六
年知縣王睿踵築砌以磚石高一丈七尺周五百五
十丈厚一丈二尺門五東曰環秀西曰迎恩南曰振
武北曰興文東南曰通津
皇清因之
常寧縣城縣舊無城明洪武十八年峝寇攻劫衡州
衛副千戶鄧旺議設排柵正統八年旺子鄧英易柵
築城天順八年副千戶胡綱甃以石萬歷元年知縣
陶敬圖修築内外俱用青石上用蓋石為永久計周
六百七十四丈高一丈五尺厚一丈二尺門四東曰
青陽西曰西江南曰臨桂北曰望湘
皇清康熙七年知縣張問明重修
安仁縣城舊為鎮場無城眀成化二十一年知縣吴
興始築土城正德十二年知縣韓宗堯請於臺使拓
其地甃以石萬歷二年知縣袁達繼之乃畢工周四
百五十五丈高一丈九尺門五東曰仰高西曰觀瀾
南曰來薰曰啟秀北曰迎恩
皇清因之
酃縣城邑舊無城明正德六年知縣陳釧始議版築
十二年知縣陶璐舉工未竣嘉靖二年知縣易宗周
繼之乃訖工周四百八十丈高一丈五尺上覆以瓦
屋四百八十問門四東曰弘文西曰安濟南曰迎恩
北曰鎮武
皇清因之
桂陽州城州在宋為監城又為軍城明洪武二年仍
舊基修築成化四年甃以石周五百二十八丈東南
高二丈一尺厚一丈三尺西北高二丈二尺厚一丈
為垜一千二百門四東曰朝陽西曰聚寳南曰迎薰
北曰拱極後以形家言塞東門别開小東門城舊覆
以屋眀季撤去之城下有濠向有八池眀季濬為長
池
皇清康熙二十一年池齧城趾知州董之輔築隄培之
臨武縣城眀天順七年副使沈慶累土為城成化九
年知縣桂寧甃以石正德六年知縣莫潜盡用磚石
甃之嘉靖四十一年知縣費懋文復加完繕
皇清順治十一年知縣吴從謙增修撤舊堞覆以瓦周
五百八十二丈高二丈厚一丈二尺有竒門四東曰
迎暉西曰鎮遠南曰來薰北曰拱極各建敵樓城西
南濱臨溪通小門以便汲自東以北迤西鑿濠池廣
二丈深八尺自南迤西因武溪為池城下築石岸以
防水
藍山縣城縣舊治在南平鄉宋遷今治明天順八年
知縣蕭祓建土城周五百二十丈高一丈三尺厚八
尺城堞六百四十為樓六百四十間正德間知縣任
山劉文華相繼砌石覆以磚列雉五百有竒東南臨
江西北有塹隆慶元年知縣吳國噐以形家言北東
南三門各增築月城天啟元年知縣任承慰易串樓
為平城門四東曰熙陽西曰永安南曰南薰北曰拱
辰各有樓
皇清因之
嘉禾縣城縣設自明季畫民田為城基周四里高不
逾數尺旋因兵火輟工譙樓雉堞未偹
皇清康熙八年知縣湯學尹建東門城樓
永州府
永州府城即漢零陵郡城至五代仍舊宋咸淳中始
擴而增焉眀洪武六年永州衛指揮更新之周九里
二十七步高三丈廣一丈四尺五寸東北池深二丈
闊如之西阻瀟水西南至東隄水為池門七東曰正
東南曰正南曰太平西曰正西曰永安曰瀟湘北曰
正北門各有樓
皇清順治四年漸次增修
零陵縣(附郭)
祁陽縣城舊臨湘江眀景泰中移築東北高阜為今
縣城成化甲午拓城基周七里高一丈五尺廣一丈
二尺池深一丈闊如之門六東曰渡春南曰長樂曰
望祁西曰控粤東南曰鎮南東北曰進賢
皇清順治十二年知縣童欽承建城門樓
東安縣城縣舊無城眀洪武二十五年始築土為之
僅容縣治景泰中拓基成化中增高後知縣周命新
又加增修周三百五十丈高一丈八尺廣一丈二尺
池深八尺闊五尺門三東曰賓陽南曰揆陽西曰餞
陽門各有樓
皇清順治十二年知縣王基鴻重修
道州城舊城夾江為之宋淳熙中增築元廢眀洪武
二年守禦千戶劉珍改築於江之北周五里九十六
步高二丈六尺闊一丈五尺池深一丈廣亦如之門
五東西南北四小西一
皇清因之
寧遠縣城縣舊為泠道城在簫韶峯下宋乾德三年
更名寧遠始遷今治眀洪武二年築土城二十九年
縣設守禦千戶所拓城西為軍營嘉靖十八年知縣
周諒重修周四里高一丈一尺廣七尺池深一丈闊
倍之門五東曰文昌南曰布薰西曰武定曰拱辰東
南曰會濓
皇清因之
永明縣城明初為土城天順八年創立磚城袤三百
六十丈高一丈六尺廣一丈南阻江東西北三面浚
池深五尺闊倍之舊止東南西三門嘉靖二十五年
兵廵道陳仕賢闢門直學宫名曰興文門各有樓
皇清因之
江華縣城舊築土城眀天順六年始砌以石覆以串
樓立東西南北四門周三百六十餘丈高一丈廣八
尺成化間苗警塞西北二門嘉靖間知府史朝富增
修外城隆慶二年知縣蔡光廣城之東南二百三十
五丈萬歷十一年知縣江光運復廣西北二百六十
丈開西北一門周八百五十五丈廣一丈五尺池深
五尺闊七尺門各有樓
皇清因之
新田縣城眀季建縣衡州府同知張恂董其事即新
田營舊址甃石為城周五百三十七丈高一丈五尺
廣五尺池深五尺闊一丈門四東曰隅陽南曰文明
西曰西成北曰迎恩門各有樓
皇清康熙六年知縣鍾運泰重修
附枇杷守禦千戶所城在永眀縣南四十里眀洪武
二十四年築石為城周六百四十八丈高一丈二尺
廣一丈池深一丈闊三丈門五各有樓
皇清康熙二十七年奉裁衛所官屯糧歸併州縣城仍
舊桃川錦田二城同
桃川守禦千戶所城在永眀縣西南四十里眀洪武
二十九年築土城周五百五十丈高一丈五尺廣一
丈池深一丈五尺闊如之門四各有樓
錦田守禦千戶所城在江華縣西南一百八十里明
洪武初築周三百二十四丈高一丈廣五尺池深五
尺闊如之門各有樓
寳慶府
寳慶府城舊傳為楚白善所築歴代仍之眀洪武初
總制胡海洋指揮黃榮重築天順中指揮高泰增修
高二丈五尺周一千五百二十九丈西南月城二眀
季知府陶珙造敵臺二
皇清順治十二年偏沅廵撫袁廓宇增修敵臺雉堞門
四東曰朝天西曰定遠南曰大安北曰豐慶
邵陽縣(附郭)
新化縣城明洪武初總制胡海洋指揮賀興隆築土
城成化二十三年知縣雷冲增築正德十四年知縣
郭轔即舊址創砌石城周七百六十丈高一丈八尺
闊一丈一尺門四東曰通濟西曰永隆北曰拱辰南
曰進寳
皇清順治十三年知縣張際龍增砌四尺十八年知縣
于肖龍修康熙十二年知府李益陽知縣寗誥重修
城步縣城舊城周五里高一丈八尺闊八尺嘉靖癸
夘知縣饒檟重修後署縣事通判徐機教諭楊志禮
拓南城臨江增東西各二十四丈導溪水入城以便
汲者二十六年知縣諶延錦復開小南門三十八年
知縣竹密建議用石砌溪溝一道引水至小南門開
井注之四十二年知縣汪察傍江築隄引水入城為
池環甃以石東注西洩居民稱便
皇清因之
武岡州城眀洪武初江隂侯吳良增築舊壘為城周
七百四十六丈高二丈闊八尺門四東曰宣恩西曰
定遠南曰濟川北曰迎祥正德間知州龔震又建新
南門嘉靖二十九年岷康王奏添東北土城一座同
知叚有學甃砌知縣蒋時謨繼成之
皇清增加修葺
新寧縣城縣舊無城眀景泰間知縣唐榮築土為之
成化間都御史吴琛檄知府謝省等甃石高一丈五
尺周二里門四東曰迎陽南曰永阜西曰懷遠北曰
拱極
皇清順治五年知縣王蔚重修
岳州府
岳州府城三國吴築巴丘邸閣城至宋元嘉十六年
立巴陵郡因吳舊址增築即今府城也内跨岡嶺外
濱三江歴代俱仍其舊有門三曰楚澤曰碧湘曰會
泉眀洪武四年始更拓之二十五年指揮音亮重加
甃砌周一千四百九十八丈計七里高三丈六尺有
竒雉堞一千三百六十有六高四尺為門六永樂後
堵其二今門四東曰朝陽西曰岳陽南曰迎薰北曰
承恩門有月城東南門外各有橋北鑿河周千餘丈
深二丈闊二十餘丈即古湟也城西濱大江嘉靖中
圯知府王柄趙之屏金蕃姜繼增相繼修築費帑金
萬計迄無成功隆慶初副使施篤臣創議自江濱起
築壁立直上而别築土隄禦水工費鉅萬六年同知
鍾崇文於岡上加砌女城自南抵北周數百丈高六
尺
皇清康熙五十一年知縣王國英重修
巴陵縣(附郭)
臨湘縣城縣舊無城眀成化十一年知縣唐絹始築
土城十八年知縣羅俊弘治十六年知縣黃嵩相繼
修砌萬歷三年廵撫都御史趙賢議建磚城同知韓
希龍知縣陸勲甃磚疊石門四東曰平湖西曰盤山
南曰瞻嶽北曰望江周五里高一丈六尺五寸基厚
如之女牆高二尺五寸總計六百二十八丈門有樓
皇清因之
平江縣城唐之昌江縣治也宋改名平江舊無城眀
成化八年知縣劉庭刱築正德七年廵道陳良珊同
知閻鎧踵成之周六百餘丈高五尺隆慶元年知縣
夏子諒拓城基周一千二百一十五丈闊一丈二尺
高一丈五尺門四各有樓水門六
皇清因之
華容縣城舊有土城周七百餘丈宋至和間築元至
正丙申張䧺鎮守岳州砌以石後圯眀成化十三年
知府戴濬知縣鮑德修築土城高一丈五尺厚倍之
二十年知縣梁澤砌以磚門四東曰平江西曰西門
南曰沿江北曰石首
皇清因之
常德府
常德府城六國時楚遣張若築城拒秦即今府城址
也後唐沈如常於城之西南百步東南一里各造二
石櫃以捍水固城宋元豐間李湜開溝渠置斗門後
並圯毁元至順三年郡守納琳布哈築土城眀洪武
中總制胡汝即舊城修之六年指揮孫德闢舊基壘
以磚石覆以串樓高二丈五尺周一千七百三十三
丈門六東曰永安上南曰成鼎下南曰臨沅西曰清
平北曰拱辰西北曰常武南臨大江東西北濠環之
眀末督師楊嗣昌重築高三丈雉堞城樓俱極壯固
皇清因之
武陵縣(附郭)
桃源縣城明成化十六年通判張瑛築土城低窪處
立柵弘治十年知縣李文顯補築門四東曰迎恩南
曰通道東南曰迎薰北曰通郭眀末督師楊嗣昌奏
建磚城分廵副使陳瑾董成東北隅
皇清因之
龍陽縣城元至正十六年築土城明成化十一年知
縣周泰甃以磚高一丈二尺周八百八十七丈門六
東西南北各一又有小南小北眀末知縣劉光裕吳
孩存重修增高五尺
皇清因之
沅江縣城眀成化十一年知縣范珏築土城城高六
尺周五里門四正德十二年知縣金露重修
皇清因之
辰州府
辰州府城城自漢為武陵郡治至宋隆興間為水所
圮明洪武初衛參軍詹彦中採石甃之成化五年復
圯衛指揮高翔修築高一丈九尺周九百六十六丈
濠深一丈闊五尺又於東西拓二百四十七丈雉堞
䧺壯視昔有加弘治初知府汪正更建城樓門六東
曰朝陽西曰通河南曰水星北曰拱辰南之兩隅曰
環碧曰沐波
皇清康熙二十年知府劉應中四十年知府朱國柱踵
修四十四年積潦淹頽知府遲煓修築又於各門增
建守舍
沅陵縣(附郭)
瀘溪縣城縣治舊在洗溪宋紹興初徙盧江口眀萬
歷元年再徙今治無城明季知縣梁弘創築
皇清因之
辰溪縣城眀正統間知縣杭宗道築土城周四百七
十丈嘉靖間半決於水萬歷中知縣曹行健採石砌
南城知縣左天德復於餘三面皆易以石
皇清因之
溆浦縣城縣舊無城元至正間邑人築土為之眀萬
歷問署知縣事王京重修門四東曰朝陽西曰阜成
南曰迎薰北曰星拱
皇清因之
沅州城宋熙寧初章惇平田元猛時所築建炎間郡
守張長源增築甕城眀洪武間江夏侯周德興復拓
二里有餘門四東南曰澄霽西南曰籌邊東北曰秀
水西北曰威遠各有樓明末圮
皇清康熙二年廵撫周召南修築屹然改觀
黔陽縣城舊有土垣明正統間燬於苖靖遠伯王驥
復築周二百八十餘丈成化中都御史吳琛因邑請
展城命靖州衛指揮陶武拓之東北展築一百七十
丈周五里甃以石隆慶五年大水僅存西北一隅知
縣劉輔牟衡相繼肩修且拓東隅以培地軸門四東
曰寅賓西曰安遠南曰迎薰北曰拱辰各有樓
皇清康熙四年知縣張扶翼二十七年知縣于棟如五
十三年知縣劉訥增修
麻陽縣城眀洪武初築土城後毁成化間因舊基重
築正德中知縣張熇甃以磚周四百四十一丈嘉靖
中知縣朱瓉復拓北門一面採石修築
皇清康熙二十五年知縣黃志璋三十一年知縣陳輝
璧相繼加修
附鳳凰營五寨司城康熙五十四年守道周元文監
修甃以石
乾州鎮溪所城康熙五十九年同知佟世英築土城
四百八十丈
永順府
永順府城
皇清雍正七年設府治在舊永順司西北岢場地建城
周五里三分計九百四十四丈高一丈五尺廣五尺
五寸現今興築
永順縣(附郭)
龍山縣城
皇清雍正七年設縣治在麂皮壩地建城周三里三分
計五百九十四丈高一丈五尺廣七尺現今興築
保靖縣城
皇清雍正七年設縣治在茅坪地建城周三里三分計
五百九十四丈高一丈五尺廣七尺現今興築
桑植縣城
皇清雍正七年設縣治在舊安福所地建城周三里三
分計五百九十四丈高一丈五尺廣七尺現今興築
直隸澧州
澧州城眀洪武初總督蕭傑築土為城永樂初甃以
磚高一丈五尺周千丈餘上加女牆外有濠成化後
歴加修築
皇清順治六年守道王燧知州欒元魁建造門樓康熙
二十二年知州朱士華重修
安鄉縣(無城)
石門縣(無城)
慈利縣城縣舊無城眀正德中知縣劉最於東西街
口累堞闢其下為門隆慶間遷縣治于官墖坪萬歷
中以水患復遷今址為城周千丈高一丈六尺
皇清因之
安福縣
皇清雍正七年置縣以裴家河為治現議建城
直隸郴州
郴州城漢太守楊璆築後周顯德三年增築子城宋
淳熙已酉太守丁逢建城樓眀正德七年千戶胡勲
增修嘉靖乙丑州守趙恂創築外城景泰間千戶高
景春重修周三里五分高二丈厚八尺門四東曰來
鶴南曰迎薰西曰仙桂北曰瞻極濠闊八尺深五尺
皇清因之
永興縣城舊有土垣正德庚午苖寇竊發守禦指揮
周輔申詳修築知縣程仁周佩相繼成之
皇清順治丙申知縣閻之麟以遭水圮重修康熙庚申
知縣王典重修周二里四分後高二丈二尺闊一丈
前泊岸高二丈六尺闊六尺門五東曰永安西曰永
興上南曰便江下南曰太平北曰長慶
宜章縣城宋淳熙間知縣吴鎰築土城眀成化八年
知縣劉寧砌以磚周二里六分高二丈五尺厚一丈
濠闊八尺深四尺正德間知縣丘雲漢申詳砌石南
北築月城又築三關於城外城有四門東曰麗春南
曰迎薰西曰慶豐北曰拱辰
皇清康熙二十四年知縣鹿廷瑛修
興寧縣城舊屬土垣眀洪武戊申知縣杜堅始建磚
城正德三年復加串樓八年知縣程瓊增築周一里
三分高二丈厚五尺門二南曰鎮南西曰迎恩
皇清因之
桂陽縣城縣舊無城宋時創築周一百六十步僅容
二署眀洪武初知縣李源浚濠成化元年展築土城
周圍加廣八年廵撫吴琛易以石弘治八年南贑都
御史金澤築今城周二里門三曰南薰曰北拱曰朝
陽
皇清康熙十一年知縣盛民譽修
桂東縣城縣舊無城明成化乙夘都御史英琛檄築
土城正德癸酉南贛都御史王守仁易以石下浚大
濠周一里三分門三東曰右文南曰阜財西曰靖武
嘉靖乙已知縣陳席珍復築月城
皇清因之
直隸靖州
靖州城舊城在渠江上流宋崇寧間遷於純福坡下
即今州城眀洪武三年增築砌石覆瓦周九百四十
二丈有竒高一丈九尺厚一丈二尺門五嘉靖庚申
知州吴□修
皇清康熙二十年知州常光裕增修
會同縣城宋崇寧間築土城周三里眀天順間知縣
張昌增修高一丈八尺厚一丈一尺門三成化間知
縣薛敬承砌以石
皇清因之
通道縣城眀洪武十四年建土城成化八年知縣周
鑑砌以磚門三
皇清康熙五年知縣杜毓秀修二十一年知縣殷道正
重修
綏寧縣城世傳諸葛武侯所築眀初拓之周二里三
分成化間增修砌石高一丈五尺厚一丈一尺門三
皇清康熙五年重修
公署(附)
長沙府
湖南廵撫都察院在府城内西北舊駐節沅州兼轄
偏橋衛為偏沅廵撫都察院後偏橋衛割隸貴州移
駐長沙仍名偏沅廵撫雍正二年撫臣魏廷珍以官
名與地不相符咨部改偏沅為湖南今為湖南廵撫
都察院
湖南觀風整俗使都察院在府城内西雍正八年建
提督湖南學院在府城内南門舊府署
湖南承宣布政使司在府城内東康熙三年建理
問廳在夲司右庫大使在夲司内
湖南提刑按察使司在府城内西南康熙三年駐舊
廵道署康熙七年建照磨所在夲司側司獄司
在夲司側
湖南驛𫝊糧儲鹽法道在按察司右庫大使在夲
道内
知府署舊在城南門内右順治四年知府張宏猷重
建後知府任紹爌蘇佳嗣相繼修葺康熙四十五年
知府崔岱齊遷建於府城内東中舖新街
同知署在舊府治左康熙十八年同知熊中鶴建後
同知趙寧增修
通判署在舊府治右康熙二十四年通判王駿修建
教授訓導署在學宫内
經歴司在舊府治側
司獄司在舊府治側
醫學在舊府治側
隂陽學在舊府治側
錢局在小吴門内舊局基雍正七年建
府倉在府治東
育嬰堂在城内燈籠巷雍正二年建
長沙縣
知縣署在朝宗門内康熙二十二年知縣朱前詒建
縣丞署在縣治側
教諭訓導署在學宫内
典史署在縣治西上舖雍正九年典史胡步青建
橋頭驛在縣北六十里
縣倉在府倉右
社倉分貯各鄉
善化縣
知縣署在府城南門内康熙二十二年知縣滕天御
建二十四年知縣孫謙重修
縣丞署在縣治左
教諭訓導署在學宫内
典史署在縣治右雍正九年建
縣倉在府倉右
社倉分貯各鄉
湘潭縣
知縣署在城北順治初知縣閻安邦劉應泰相繼修
建康熙二十二年知縣姜修仁重建
縣丞署雍正六年移駐朱亭市在朱亭
教諭訓導署在學宫内
典史署在縣治右
湘潭驛在縣治東
黃茒舖司廵檢在縣城外
醫學在縣南
隂陽學在縣南
縣倉在縣城内
社倉分貯各鄉
湘隂縣
知縣署舊在赤竹城宋縣令李植徙古羅縣東遂因
之
國朝知縣冉應竒唐懋淳相繼增修
縣丞署在縣治左
教諭訓導署在學宫内
典史署在縣治右
歸義驛在縣北
醫學在縣南
隂陽學在縣治西
縣倉在縣成内
社倉分貯各鄉
湘鄉縣
知縣署在舊太平街眀洪武初知縣吳顯建
國朝知縣劉履泰汪觀王國棟相繼重修
縣丞署在縣治右
教諭訓導署在學宫内
典史署在縣治左
武障市司廵檢在縣南五十里
醫學在縣西
隂陽學在縣東
縣倉在縣南
社倉分貯各鄉
寧鄉縣
知縣署在通安街北
國朝知縣蔣應泰權持世相繼修建
教諭訓導署在學宫内
典史署在縣治側
醫學在縣城
隂陽學在縣城
縣倉在縣城
社倉分貯各鄉
益陽縣
知縣署在城内正中舊在城西臨資水三國魯肅建
即今儒學後唐移今治
國朝知縣唐朝宣王福舜江闓江成相繼修建
縣丞署在縣治西
教諭訓導署在學宫内
典史署在縣治東
醫學在縣治西
隂陽學在縣治南
縣倉在縣治西
社倉分貯各鄉
瀏陽縣
知縣署在城南門内舊在十三都眀洪武二年知縣
史希賢改遷今治
國朝順治初知縣徐宣諭重建康熙十八年知縣曹鼎
新增修
縣丞署在縣治左
教諭訓導署在學宫内
典史署在縣治右
梅子園司廵檢在縣治南
醫學在縣治東
隂陽學在縣治北
縣倉在縣城内
社倉分貯各鄉
安化縣
知縣署在城南門内舊在北橋之伊溪東後遷清塘
鄉北岸伊溪西眀洪武元年主簿羅謙亨始創
國朝知縣汪濓吴兆慶相繼重修
教諭訓導署在學宫内
典史署在縣治側典史丁應揚建
醫學在縣東
隂陽學在縣東
縣倉在縣城内
社倉分貯各鄉
醴陵縣
知縣署在渌江北
教諭訓導署在學宫内
典史署在縣治右
醫學在縣治右
隂陽學在縣治右
縣倉在縣西
社倉分貯各鄉
攸縣
知縣署在城南門内
國朝順治十二年知縣朱英幟修建康熙十八年知縣
張潛重修
教諭訓導署在學宫内
典史署在縣治左
醫學在縣治東
隂陽學在縣治北
縣倉在縣城内
社倉分貯各鄉
茶陵州
知州署在聚星門内明洪武初知州成麟建
州判署在州治側
學正訓導署在學宫内
吏目署在州治側
視渡司廵檢在州治南關
醫學在州治南
隂陽學在州治南
州倉在州城内
社倉分貯各鄉
衡州府
分廵衡永郴道署舊在永州府今移駐夲府城内
知府署在城東北隅眀洪武三年知府高崇訓建
國朝知府范眀宗李光座張竒勲相繼修建
同知署在府治東
通判署在府治東康熙二年通判吕之繹建
教授訓導署在學宫内
經歴司在府治東
司獄司在府治東
醫學在府治南
隂陽學在府治南
府倉在府治西北
衡陽縣
知縣署在府城西門内眀洪武初建
國朝順治十五年知縣余天溥重建康熙十九年知縣
孫都生重建
縣丞署在縣治左
教諭訓導署在學宫内
典史署在縣治右
縣倉在縣北
社倉分貯各鄉
衡山縣
知縣署在巾紫峰下明洪武六年知縣陸伯良建
國朝康熙六年知縣王家賢改建十三年知縣孫維震
重修
教諭訓導署在學宫内
典史署在縣治西
草市司廵檢在縣東南
永夀司廵檢在南嶽廟前
醫學在縣治南
隂陽學在縣治南
縣倉在縣治東
社倉分貯各鄉
耒陽縣
知縣署在城北門内眀洪武二年知縣余煜建
國朝因之
教諭訓導署在學宫内
典史署在縣治左
醫學在縣東
隂陽學在縣南
縣倉在縣治東
社倉分貯各鄉
常寧縣
知縣署在城西門内
國朝知縣張芳張問眀相繼修建
教諭訓導署在學宫内
典史署在縣治東
醫學在縣治南
隂陽學在縣治南
縣倉在縣北
社倉分貯各鄉
安仁縣
知縣署宋初縣治在宜陽鄉咸平五年徙永安舖之
香草坪今治因之
教諭訓導署在學宫内
典史署在縣治左
醫學在縣治南
隂陽學在縣治東
縣倉在縣治西
社倉分貯各鄉
酃縣
知縣署康熙元年知縣李朝事修建後知縣汪曾垣
重修
教諭訓導署在學宫内
典史署在縣治西
醫學在城内北
隂陽學在城内北
縣倉在城内南
社倉分貯各鄉
桂陽州
知州署在城内北順治十八年署州事王錕康熙八
年知州吴宗祀相繼修建
知同署在州治東
學正訓導署在學宫内
吏目署在州治西
醫學在州治左
隂陽學在州治左
州倉在州治西
社倉分貯各鄉
臨武縣
知縣署眀洪武三年知縣賈元凱建
國朝康熙七年知縣侯七鼎重建
教諭訓導署在學宫内
典史署在縣治東南
醫學在縣治東
隂陽學在縣治東
縣倉在縣治北
社倉分貯各鄉
藍山縣
知縣署在城内南宋縣令趙汝澹始建
國朝康熙八年知縣鄭夢坤剏新之
教諭訓導署在學宫内
典史署在縣治左
醫學在縣治西
隂陽學在縣治東
縣倉在縣治南
社倉分貯各鄉
嘉禾縣
知縣署眀末初設縣本府同知張恂攝縣事創建縣
治
國朝因之
教諭訓導署在學宫内
典史署在縣治左
醫學在縣治南
隂陽學在縣治南
縣倉在縣治東
社倉分貯各鄉
永州府
知府署在城中近北倚山明洪武十四年建
國朝因之
同知署雍正八年改理猺同知移駐江華縣在縣城
内新建
通判署在府治右
教授訓導署在學宫内
經歴司在府治内
司獄司在府治南
醫學隂陽學俱在府治東
府倉在府治南
零陵縣
知縣署在府城南門内宋縣令吕行中建
國朝康熙五年知縣李如淓重修建
縣丞署在縣治左
教諭訓導署在學宫内
典史署在縣治右
縣倉在縣治北
社倉分貯各鄉
祁陽縣
知縣署在長樂門内眀洪武七年主簿王孝廉建
國朝康熙八年知縣王頥復修建
教諭訓導署在學宫内
典史署在縣治側
排山驛在縣東北一百里
歸陽司廵檢在縣東一百里
永隆司廵檢在縣北一百里
醫學隂陽學俱在縣治南
縣倉在城南
社倉分貯各鄉
東安縣
知縣署在城内南洪武初知縣吉嶽建
國朝因之
教諭訓導署在學宫内
典史署在縣治側
蘆洪司廵檢在縣西北一百里
醫學在縣治南
隂陽學在縣治左
縣倉在縣治西
社倉分貯各鄉
道州
知州署在城内西北隅
州判署在州治左
學正訓導署在學宫内
吏目署在州治右
醫學在州治北
隂陽學在州治東
州倉在州治東
社倉分貯各鄉
寧遠縣
知縣署在南門内眀洪武二年知縣朱公慶建
國朝因之
教諭訓導署在學宫内
典史署在縣治側
九疑魯觀司廵檢在二峝口
醫學隂陽學俱在縣治西
縣倉在縣城内
社倉分貯各鄉
永明縣
知縣署在城内亭山前眀洪武二年縣丞彭德謙建
國朝順治九年知縣尹足法重建康熙三年知縣譚惟
一重修
教諭訓導署在學宫内
典史署在縣治側
白面司廵檢今移駐枇把所在縣東南三十里
桃川司廵檢在縣西南四十里
醫學在縣東
隂陽學在縣治東
縣倉在縣治東
社倉分貯各鄉
江華縣
知縣署在城内黃岡眀天順六年建
國朝康熙八年署縣事施埏寳重建
教諭訓導署在學宫内
典史署在縣治側
錦岡司廵檢在縣南六十里
錦田司廵檢在縣東二百五十里
醫學在縣治東
隂陽學在縣治東
縣倉在縣治東
社倉分貯各鄉
新田縣
知縣署在城内西北
國朝順治十三年知縣沈維垣康熙六年知縣鍾運泰
相繼修建
教諭訓導署在學宫内
典史署在縣治側
白面寨司廵檢在縣南三十里
醫學在縣治東
隂陽學在縣治東
縣倉在縣治南
社倉分貯各鄉
寳慶府
知府署在城中正街宋理宗為防禦使舊基
國朝順治初知府張惟養建康熙二十一年知府梁碧
海重修
同知署雍正九年改理猺同知移駐城步縣在縣城
内新建
通判署在府治南
經歴司在府治右
司獄司在府治右
醫學在府治前
隂陽學在府治前
府倉在糧捕廳後
邵陽縣
知縣署在府城北正街
國朝知縣楊演顔堯揆張起鵾劉允元相繼重修
縣丞署在縣治左康熙二十一年縣丞趙勉周建
教諭訓導署在學宫内
典史署在縣治右康熙二十一年典史張禹甸建
隆回司廵檢在縣北一百八十里
縣倉在縣治側
社倉分貯各鄉
新化縣
知縣署在城北南面大街北抵城垣
教諭訓導署在學宫内
典史署在縣治側
蘇溪司廵檢在縣北一百里
醫學在城内
隂陽學在城内
縣倉在城内
社倉分貯各鄉
城步縣
知縣署在城内正中明知縣林宗建
國朝知縣趙良橒重建
教諭訓導署在學宫内
典史署在縣治左
醫學在縣城内
隂陽學在縣城内
縣倉在城内
社倉分貯各鄉
武岡州
知州署在州城内南舊在城中宋武岡軍治故址眀
正統間改遷今治
國朝知州吴從謙修建
州同署在州治左
學正訓導署在學宫内
吏目署在州治左
紫陽司廵檢在州東北五十里
蓼溪司廵檢在州西七十里
硤口司廵檢在州北一百二十里
石門司廵檢在州南六十里
醫學在州城内
隂陽學在州城内
州倉在州治宣風樓後
社倉分貯各鄉
新寧縣
知縣署在城内南明知縣唐榮建
國朝因之
教諭訓導署在學宫内
典史署在縣治左
醫學在縣治東
隂陽學在縣治東
縣倉在縣治儀門外
社倉分貯各鄉
岳州府
知府署在城内西眀洪武二年知府易善新建
國朝康熙五年知府王勤民修建
同知署在府治左
通判署在府治右
教授訓導署在學宫内
經歴司在府治内
司獄司在府治内
醫學在府治南
隂陽學在府治南
府倉在府治後
巴陵縣
知縣署在府城南門外眀洪武初知縣郎子文建
國朝順治十年知縣王篤慶移府城内在府治東
教諭訓導署在學宫内
典史署在縣治側
青岡驛在縣南六十里
鹿角司廵檢在縣南六十里
縣倉在縣治南
社倉分貯各鄉
臨湘縣
知縣署在城内北明洪武初知縣李汝霖建
國朝康熙八年知縣潘大臺修建
教諭訓導署在學宫内
典史署在縣治側
雲溪驛在縣南四十里
長安驛在縣東南五十里
土門司廵檢在縣東南
城陵司廵檢在縣南五十里
醫學在縣南
隂陽學在縣南
縣倉在縣治西北
社倉分貯各鄉
平江縣
知縣署在城西門内宋初由羅縣遷
國朝康熙十年知縣蘭英澤修建
教諭訓導署在學宫内
典史署在縣治東南
大荆驛在縣西
長夀司廵檢在縣東南
醫學在縣治西
隂陽學在縣治西
縣倉在縣治西
社倉分貯各鄉
華容縣
知縣署在城内西隅宋縣令黃照遷建
國朝順治八年知縣方躍龍修建
教諭訓導署在學宫内
典史署在縣治左
黃家穴司廵檢在黃家穴
醫學隂陽學俱在縣治東南
縣倉在縣治左
社倉分貯各鄉
常德府
知府署在城中朱履坊明洪武初署知府事馬汝舟
建
國朝順治四年知府高明鼎康熙八年知府胡向華相
繼修建
同知署在府治東
通判署在府治西
教授訓導署在學宫内
經歷司在府治前
司獄司在府治東南
醫學隂陽學俱在府治西
府倉在府治西
武陵縣
知縣署在府城内西南眀洪武初知縣張子源建
國朝康熙七年知縣黎上材創修
縣丞署在縣治右
教諭訓導署在學宫内
典史署在縣治左
大龍驛在縣北六十里
縣倉在縣治西
社倉分貯各鄉
桃源縣
知縣署在城内正街眀洪武初署縣事曹簡建
國朝康熙三年知縣陳洪範修建
教諭訓導署在學宫内
典史署在縣治左
鄭家驛在縣西南七十里
新店驛在縣西南一百三十里
桃源驛在縣西南三里
醫學在縣南
隂陽學在縣南
縣倉在縣儀門内
社倉分貯各鄉
龍陽縣
知縣署在城内南眀洪武初知縣叚旻建
國朝康熙三年知縣張若椷修
教諭訓導署在學宫内
典史署在縣治左
醫學在縣南
隂陽學在縣南
縣倉在縣治側
社倉分貯各鄉
沅江縣
知縣署在城内北眀洪武初知縣錢文英建
國朝康熙三年知縣成眀瑞修建
教諭訓導署在學宫内
典史署在縣治左
醫學在縣東
隂陽學在縣東
縣倉在儀門内
社倉分貯各鄉
辰州府
分廵辰永靖道署舊稱辰沅靖道駐沅州今因新設
永順府稱辰永靖道移駐鳳凰營五寨司
知府署在城内西北眀洪武初知府馮惟德建
國朝康熙二十四年知府劉應中修建
同知署在府城四牌樓下
乾州同知署在鎮溪所城内
吉多營同知署在吉多坪
通判署在府治右
鳳凰營通判署在五寨司城内
教授訓導署在學宫内
經歴司在府治東
吉多營經歴司在吉多坪
乾州司廵檢在鎮溪所
鳳凰營廵檢在五寨司
五寨司廵檢在五寨司
醫學在府治東
隂陽學在府治西
府倉在府城
沅陵縣
知縣署在府治西北元廉訪使張繼建
國朝知縣張至善楊萬里相繼修建
縣丞署在縣治東
教諭訓導署在學宫内
典史署在縣治西
國朝典史楊之昌建
辰陽驛在縣江南岸
界亭驛在縣東
馬底驛在縣南
縣倉在縣城内
社倉分貯各鄉
瀘溪縣
知縣署在城内西北眀永樂初建
國朝康熙五年知縣邵時英修建
教諭署在學宫内
訓導移攝乾州學事在乾州
典史署在縣治西
船溪驛在縣南三十里
醫學在縣治東
隂陽學在縣治東
縣倉在縣治北
社倉分貯各鄉
辰溪縣
知縣署在城内北眀景泰初知縣杭宗道建
國朝康熙五年知縣朱兆梓重建雍正七年知縣陳承
虞重修
教諭訓導署在學宫内
典史署在縣治西
山塘驛在縣西南三十里
醫學在縣南
隂陽學在縣南
縣倉在縣治左
社倉分貯各鄉
溆浦縣
知縣署在城内西北眀洪武初建
國朝因之
教諭訓導署在學宫内
典史署在縣治南
龍潭司廵檢在縣南一百二十里
醫學在縣治東
隂陽學在縣治西
縣倉在縣東
社倉分貯各鄉
沅州
知州署在城内西北明洪武初知府馮泰建
國朝康熙二十三年知州楊希震修建
州同署在州治東
學正訓導署在學宫内
吏目署在州治東
晃州驛在州西南一百一十里
便水驛在州西南五十里
懷化驛在州東北一百二十里
羅舊驛在州東北四十里
醫學在州南
隂陽學在州南
州倉在州西南
社倉分貯各鄉
黔陽縣
知縣署在城内南眀洪武初知縣郭原建
國朝康熙元年知縣張扶翼康熙四十三年知縣周溥
雍七年知縣王光電先後修建
教諭訓導署在學宫内
典史署在縣治東
安江司廵檢在縣東九十里
醫學隂陽學俱在縣西南
縣倉在縣北
社倉分貯各鄉
麻陽縣
知縣署在南門内北隅宋熙寧中始基眀洪武初知
縣王儼建萬歷間知縣蔡心一重修
國朝康熙五十六年知縣陳輝璧重修
教諭署在學宫内
訓導移攝五寨司學事在五寨司
典史署在縣治右
巖門司廵檢在縣東北五十里康熙元年廵檢郭(闕)
建
醫學在縣治南
隂陽學在縣治南
縣倉在縣前
社倉分貯各鄉
永順府
知府署在新城舊岢場
同知署在府治左
通判署在府治右
經歷司在府治前
永順縣
知縣署在府治西
典史署在縣治右
施溶司廵檢在王村
田家岡司廵檢在舊永順司
縣倉在縣城
龍山縣
知縣署在新城舊麂皮壩
典史署在縣治右
龍頭司廵檢在龍頭鎮
縣倉在城内
保靖縣
知縣署在新城舊茒坪
典史署在縣治右
張家壩司廵檢在張家壩
縣倉在縣城
桑植縣
知縣署在新城舊安福所
典史署在縣治右
縣倉在縣城
直隸澧州
分守岳常澧道署在州城内
知州署在城西門内明洪武初建
國朝因之
州判署在州治東南
學正訓導署在學宫内
吏目署在州治西北
清化驛在州東南
順林驛在州東南
嘉山鎮司廵檢在州南
醫學在州南
隂陽學在州南
州倉在州城
社倉分貯各鄉
安鄉縣
知縣署宋始建
國朝順治六年知縣吴治滙修建
教諭訓導署在學宫内
典史署在縣治側
醫學在縣治南
隂陽學在縣治南
縣倉在縣城
社倉分貯各鄉
石門縣
知縣署明洪武元年知縣王欽始建
國朝因之
教諭訓導署在學宫内
典史署在縣治側
醫學在縣西
隂陽學在縣西
縣倉在縣城
社倉分貯各鄉
慈利縣
知縣署在城内西北眀洪武元年知縣吴伯達建
國朝因之
教諭訓導署在學宫内
典史署在縣治右
醫學在縣西
隂陽學在縣北
縣倉在縣城内
社倉分貯各鄉
安福縣
知縣署在澧南裴家河雍正七年改九谿永定二衛
新建
教諭訓導署在學宫内
典史署在縣治側
九谿司廵檢在舊九谿衛
醫學在縣城
隂陽學在縣城
縣倉在縣城内
社倉分貯各鄉
直隸郴州
知州署在城内東北明洪武初州判焦潤建
國朝康熙七年知州葉臣遇康熙二十四年知州陳邦
噐相繼修建
州判署在州治西
學正訓導署在學宫内
吏目署在州治東
石陂司廵檢在州東
醫學在州治西
隂陽學在西塔側
州倉在州治東
社倉分貯各鄉
永興縣
知縣署在城内東明洪武初建
國朝因之
教諭訓導署在學宫内
典史署在縣治西
高亭司廵檢在縣西南
醫學在縣西
縣倉在縣儀門内
社倉分貯各鄉
宜章縣
知縣署在城内北明洪武初建
國朝因之
教諭訓導署在學宫内
典史署在縣治西
赤石司廵檢在縣東
白沙司廵檢在縣南
醫學在縣前
隂陽學在縣前
縣倉在縣治側
社倉分貯各鄉
興寧縣
知縣署在城内北明洪武初建
國朝因之
教諭訓導署在學宫内
典史署在縣治東
滁口司廵檢在縣南
醫學隂陽學俱在縣南門外
縣倉在縣儀門内
社倉分貯各鄉
桂陽縣
知縣署在城内西北明洪武初建
國朝因之
教諭訓導署在學宫内
典史署在縣治東
益將司廵檢在縣東北
鎮安司廵檢在縣西
醫學在縣城
隂陽學在縣城
縣倉在縣儀門内
社倉分貯各鄉
桂東縣
知縣署在城内西明洪武初建
國朝因之
教諭訓導署在學宫内
典史署在縣治左
醫學隂陽學俱在縣城
縣倉在縣西
社倉分貯各鄉
直隸靖州
知州署在城内西眀洪武九年州判孫復禮建
國朝康熙二十一年知州常光裕重建
州判署在州治西
學正訓導署在學宫内
吏目署在州治東
零溪司廵檢在州南六十里
鎮遠司廵檢在州城外
醫學在州治左
隂陽學在州治左
州倉在州治北
社倉分貯各鄉
會同縣
知縣署在城南門内眀景泰五年署縣事羅永德建
國朝因之
教諭訓導署在學宫内
典史署在縣治西
若水司廵檢在縣南一百里
醫學隂陽學俱在縣治南
縣倉在縣儀門外
社倉分貯各鄉
通道縣
知縣署在城南門内眀成化八年知縣周鑑建
國朝康熙四年知縣杜毓秀修建
教諭訓導署在學宫内
典史署在縣治左
播陽司廵檢在縣南四十里
醫學在縣治前
隂陽學在縣治前
縣倉在縣治後
社倉分貯各鄉
綏寧縣
知縣署在城内西隅明景泰五年知縣羅永德建
國朝康熙六年知縣楊九鼎修建
教諭訓導署在學宫内
典史署在縣治西
臨口司廵檢在縣西南一百二十里
青坡司廵檢在縣東北一百里
醫學在縣治西
隂陽學在縣治西
縣倉在縣東
社倉分貯各鄉
湖廣通志卷十六
