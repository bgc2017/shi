湖廣通志卷八十
古蹟志(寺觀)
長沙府
長沙縣
泐潭寺在城北新開門内
鐵佛寺在湘春門外唐法華禪師建寺有三鐵佛因
名
開福寺在湘春門外五代馬殷建保寧禪師飛錫處
書堂寺在縣北唐歐陽詢父子讀書於此因名
雲山寺在縣北
智度寺在縣北五十里
善化縣
太乙寺在縣西南即古上清宫舊寺在德潤門内唐
太乙真君煉丹於此時與僧孤月闡性命之理元至
元二十五年改遷今地有泉名太乙池池有金龍長
七寸許嘗隠不現盛夏偶出置磁盤浴之頭角鱗爪
畢見
嶽麓寺在嶽麓山晉太始四年法崇禪師創建南北
朝至唐並稱名刹宋元祐間智海禪師復大興法席
唐李邕碑今存
道林寺方輿勝覽在嶽麓山下距善化縣八里寺有
四絶堂保大中馬氏建嶽麓志自碧虚盤紆而下衍
為平拓之區者道林也林蔚茂而谷幽清得碧虚之
氣大江在其襟袖雖橈枻亂流風濤飛雪而深靜自
如可以體道杜少陵花鳥友于之句非身其妙不知
唐馬燧作清修精舍名曰道林唐杜甫嶽麓道林二
寺詩玉泉之南麓山殊道林林壑爭盤紆
壽星觀初在驛步門内後移建通貨門内旁有南極
殿供奉壽星
湘潭縣
懴心寺在城外西北郊明李騰芳建
唐興寺在縣南唐褚遂良貶潭州登陶公山過石塔
寺瞻念長安因改名唐興
廣林寺在十四都
湘隂縣
雙林寺一名南泉寺在縣南明王槐記略邑有寺曰
雙林世傳宋紹興間有浮屠惠光始排蓬藋創是寺
成化丙戌邑僧德湧又治其故而侈之寺去邑南五
里當湘邑之勝其雲幻山詭極幽遐竒絶之觀
南陽寺在南陽渡舊為楚屈平祠
白鶴觀在縣東六十里宋葉時記略湘隂白鶴山在
長沙之下洞庭之上峻拔二十里周匝二百餘里陶
澹真人之故廬在焉
湘鄉縣
慈雲寺在儒學左唐大歷間禪僧思大建明洪武巳
酉僧惠心重修
鳳凰寺在東臺山唐景雲二年嶽麓僧迥登山見恒
氏二仙女洗藥於井遂手植紫檀香樹因建寺焉明
永樂庚寅僧以傳重修
麻鞋寺在二十二都寺前池中有巨石上有仙人鞋
履跡及二桃㾗
顯真觀在縣治西唐開元五年建
醴陵縣
小潙山寺在縣東二十五里唐大緣禪師建
明蘭寺在縣東七十里唐九峯禪師建
靖興寺在縣西世傳唐李靖駐兵於此明永樂間重
修王守仁靖興寺詩僧居却在雲深處别作人間境
界看
泗州寺在縣西南
金華觀在縣東唐建
攸縣
證果寺在城内三登坊梁天監二年檮樹禪師建
保寧寺在東江鄉唐元和二年勇禪師建長髭曠禪
師繼闡宗旨明洪武三十年僧無瑕重修
洞靈觀在三登坊下唐開寳間道士尹大初建
益陽縣
白鹿寺在縣南唐元和間僧廣慧建司馬頭陀所卜
地
延祥寺在縣西百里唐元和間定州僧圓和建有龍
化為白鬚翁聽講臨去畱獻佛牙宋賜額曰龍牙寺
迎真觀在縣治西
瀏陽縣
黃曇寺一名投老庵在黃曇洞内四望皆山獨其中
寬衍百丈臨濟三十二世主法禪師曉庵昱行脚至
瀏遂卜築於此題曰投老庵
道吾寺在二十四都道吾山唐修一禪師建師初覓
道場行至半山路塞忽雷震巨石石裂始得路至石
湫上見白衣老人危坐參師曰吾此山龍神黎姓吳
人也守是山待師四十餘年矣遂立道場於此號曰
道吾
昇僊觀在縣東孫隠山下孫思邈煉丹處
寧鄉縣
香山寺在縣治西宋淳祐間建
密印寺在大潙山之隂
同慶寺在大潙山麓傳燈錄潙山禪師大中初觀察
使裴休請師復至所居連帥李景讓奏額曰同慶寺
禪會特盛緇侣輻輳師敷揚宗教凡四十餘年
白鷄觀在縣西玉几山之陽元至正中有白鷄飛止
其地因名
安化縣
報恩寺在治西宋時僧愷禪建
啟寧寺在縣東南宋熙寧間上下梅山各建佛寺以
熙寧字分名新化建承熙寺安化建啟寧寺
廣化寺在芙蓉山
茶陵州
定林寺在州城南對河宋文郁禪師建明張治定林
寺詩下馬秋山寺雲林第幾重
旌忠寺在州西明張治碑記略青雲庵去城西郭里
許宋旌忠祠故址也南渡寇曹成比衆萬人武穆討
焉成走茶陵武穆追至之成遂就俘從戰陣而殁者
以其骨函之西郊殯焉奏建祠祀之額曰旌忠弘治
癸未王參戎君錫奉武穆主祀焉
雲陽寺在州西十里雲陽山下唐咸通元年建明洪
武中重修
大善寺在州北宋淳祐間建
崇寧寺在州西南梁天監二年建明洪武元年重修
青霞觀在州城南蕭梁時州有饒道亨僊去即其宅
為洞真觀宋初主觀事胡元雅亦有道術香火日盛
其季年改賜曰青霞元虞集有記
長生觀在州西即尹氏明經書院
衡州府
衡陽縣
鴈峯寺在城南里許舊名乘雲寺唐天寳元年建稱
活佛道場以無量壽佛所駐錫也寺前有望嶽亭亭
東有樓曰望鴈東俯湘流可供唫聎
花藥寺在城西南舊名報恩寺宋寳祐年建相傳晉
黃葛二公煉藥處蔡汝楠詩藥徑盤回初入寺禪房
行遍又看山
太平興國寺在城南六朝時梁海尊者棲止其地遂
為道場相傳寺後為龐居士宅宅左有靈照井唐武
宗大中四年始刱能仁寺後改為太平寺元皇慶七
年五月五日雷電交作空中如有人聲及霽見畫圓
光於佛像後題曰天神顯現圓光像太歲庚申五月
書亦大竒事也宋黃庭堅太平寺慈氏閣詩青玻瓈
盆插千岑湘江水清無古今何處拭目窮表裏太平
飛閣暫登臨
西湖寺在城西宋宣和已亥年建紹熙五年勅賜西
湖禪寺
西禪寺在安西門外杏花山宋仁宗時建釋大慧杲
常駐錫於此
古塔寺在城内雍和坊梁天監初梁海尊者建有浮
圖七級
開福寺在城東江岸為宋丞相趙汝愚祠明初改為
寺
湘東寺在縣東二十里零湖明萬歷中建釋憨山德
清卓錫於此
伊山寺在縣政義鄉晉桓伊讀書於此
國清寺在政義都劉宋思大禪師道場唐一行師嘗
習定於此明建文時修
川口寺在衡陽二都寺右有石洞闊數尺深里許居
人莫敢入洞口有泉蒼碧澄泓溉田百餘頃有蛟出
入其中
花光寺在衡陽太平都昔悟禪師嘗養白鷄每誦經
則登膝而聽後鷄死埋於寺側未幾生白蓮花花謝
泉湧因號白鷄泉後有僧花光居寺善畫梅說郛花
光本蜀僧嘗寫梅作暗香疎影溪雪春風四圖山谷
觀之曰如嫩寒曉春行孤山水邊籬落間但欠香耳
靖康間師徙江南柯亭與陳簡齋並舍而居簡齋詩
有移船来近花光住寫得南枝與北枝之句
靈寳觀在衡陽儒學右宋祥符九年建
龍泉觀在衡陽新城二都相傳有龍潜於井中至今
盛暑其地不燠
尋真觀在城内蓬萊山道士趙素菴於宋淳祐二年
遊衡築觀於此
衡山縣
上封寺在祝融峯上舊為光天觀有司天霍王廟宋
張栻登上封寺詩我尋西園路徑上上封寺竹輿不
畱行及此秋容霽
衡嶽寺在紫雲峯下明正綂初建
雲封寺在雲密峯下舊名功德寺宋趙葵建有石竈
石甑存焉
中峯寺在興樂鄉
清涼寺在縣治北
方廣寺在蓮花峯下梁天建中建宋朱張二子嘗遊
於此
福嚴寺在擲鉢峯舊名般若寺亦曰般若臺有唐太
宗御書梵經五十卷今無存
横龍寺在紫蓋鄉唐貞元初僧如滿賜號佛光大師
由洛陽至衡開山建此寺
丹霞寺在南天門外
南嶽觀在華蓋峯下晉太康八年建梁天建二年修
黃庭觀在集賢峯下為魏元君修道處
銓德觀在紫霄峯頂
九真觀在岳廟東十里一云即壽寧觀梁元帝南嶽
衡山九真館碑簫鼓騰空烟霞相接星辰奪采燈燭
非明風牖雲梁千門萬戶樓施九柱巳同瀨鄉之地
山帶五城復𩔖元洲之所玉版之經猶藴金丹之處
存焉上月台而遺愛登景雲而忘老欣欣然不知所
以而然日暉石瓦東眺靈壽之峯月蔭玉牀西瞻華
蓋之嶺竹𩔖黃金既葳蕤而防露木似紅蓮且紛披
而拂日杯傳九醖隠淪之車晨至堂開四扇&KR1214;楹之
鐘夜響
太平觀在嶽廟西二十五里瀑布山下齊褚伯玉隠
居處齊高祖勅建此觀居之
洞門觀在石廩峯西石榴峯南去嶽廟二十里
招仙觀在嶽廟東八里
耒陽縣
金錢寺在縣治北
豐寧寺在縣西三十里左有龍泉洞
蓮堂寺在上堡市元至正中邑人建供奉觀音大士
極靈幻相傳堡市錫坑將陷挖者不巳忽近河一女
子穠粧豔態袒襲遊戲水面坑中夫三千人盡出觀
之俄而坑崩坑夫賴以全活其靈異如此
洞陽觀在縣北元建
常寧縣
湘山寺在縣東城内盤龍山下創於唐延祐四年元
泰定時重建
至聖禪寺在縣東大義山有藏經閣千僧鍋宗人府
丞高珩題曰獅子窟
多寳寺在縣東槲林堡
北真觀在縣北門外
安仁縣
慧日寺在縣城北門内
金剛寺在縣東南二十里
鳳凰寺在縣東南三十里
崇真觀在縣西門外
酃縣
青臺寺在縣城南門内
凌雲寺在三都
龍泉寺在十一都
洞真觀在縣北
桂陽州
能仁寺在州南
廣潤寺在臨壇鄉一都
西方寺在大富鄉二都
五雲觀在州北
蓮花觀在臨壇鄉三都
青雲觀在廣一鄉三都
臨武縣
多寳寺在縣治西
資福寺在縣治西
皇覺寺在縣治南
佑聖觀在縣西關内
白鶴觀在縣東關内
藍山縣
普雲寺在西門外二里許有唐公唐母祠俗云祈嗣
輒應
興善寺在東北三里許
壽相寺在大慈鄉
圓通寺在鳳感鄉
玉虚觀在縣東門内
嘉禾縣
普濟寺在縣北門外
上乘寺在縣境
廣法寺在縣境
雲居寺在縣境
永州府
零陵縣
高山寺在城内東山即唐法華寺唐柳宗元有法華
寺新作西亭記
永寧寺在城内東山唐天祐三年建宋太平五年賜額
太平寺在太平門内唐開元寺舊址明洪武初重建
改今名
竹林寺在城東門外明嘉靖間建
鎮峯寺在縣南二十五里嵛峯絶頂
龍興寺在縣西柳子祠右明嘉靖間建
楚興寺在縣西四十里五代時楚馬氏屯兵於此夜
聞鐘聲遂建寺以鎮之有高麗僧鐵山塔
書堂寺在縣北二十里唐僧懷素故居中有遺像
仙居觀在縣南二十里舊名仙居閣
皋堂觀在縣南三十五里
何仙觀在縣西三十五里大聞洞傳是何仙姑故居
綠天庵在城東二里唐僧懷素幼學書庵中貧無紙
乃種芭蕉萬餘株取其葉以供揮灑綠隂翳室庵以
得名
水星庵在縣南三十五里峭石圍繞上有生成石梁
長丈餘
迴龍庵在城北門外庵内旁側為楊誠齋祠
萬壽宫在城北門内鎮永樓上
藥王廟在城北門外二里
祁陽縣
多寳寺在縣迎恩門九蓮庵右
甘泉寺在城甘泉門内縣治西明洪武初建
中宫寺在縣南浯溪輿地紀勝浯溪中宫禪寺本元
次山故宅浯溪考宋慶歷中浮屠顯萬建於浯溪之
北元祐中僧承亮徙溪上游僧正䙗重建
九隆寺在縣北三十里
金蘭寺在縣東北一百里馬江步
玄妙觀在城内
祁山觀在縣北十五里祁山下
白鶴觀在縣東北三十里屈處靜得道處
九蓮庵在縣迎恩門
華馨庵在縣祁山北
東安縣
福昌寺在縣治南宋崇寧間建
壽昌觀在縣治東
清溪觀在縣治西明洪武初建
雲霞觀在縣東北雲霞山頂有仙人遺跡
道州
報恩寺在州治東宋紹興十七年建
迴瀾寺在城東東洲沱水南來濓水西注瀟水并左
右溪北出衆水滙於城南此洲獨泝流而上為砥柱
中流昔人建寺於洲上控一州之水口
龍華寺在州北瀟川鄉宋乾道間建明正綂間重修
福田寺在州東北宜陽鄉破衣禪師居此元侍講學
士元明善奉勅撰破衣禪師舍利墖碑文
開元觀在州西南二里
東陽觀在州小西門外
寧遠縣
南林寺在縣南門外狀元坊側元時建
勝因寺在縣西門外宋紹定間建
九疑觀在縣東門外明洪武五年因唐舊址重建
煉丹觀在縣南九疑山明一綂志在舜廟北簫韶杞
林兩峯之間中有石臼松穿臼而生枝柯拳曲如伏
龍狀九疑志其地多産靈草土人有疾取以療之輒
騐
無為觀在九疑山舜祠側王妙想昇仙處唐元結宿
無為觀詩山中舊有仙姥家十里飛泉繞丹竈
永明縣
清涼寺在縣治東
西經寺在縣治西明洪武中建
回山寺在縣西十里
東林觀在縣治東
江華縣
浪石寺在縣治西
普光寺在縣南興德鄉
重元觀在縣南五里唐建
新田縣
寳明寺在縣南四都元建
龍會寺在縣南八都宋乾道初建
龍居寺在縣南十都明嘉靖時建
寳慶府
邵陽縣
古功德寺在縣東三溪鄉
雲巖寺在縣東七十里月湖山下唐元和時建
光孝寺在縣西北唐建元燬明洪武時重建
紫極宫在縣西北宋端平中建元女仙楊道圓羽化
畱詩紫極宫末云琴心三叠胎仙舞振翮佯狂入大
羅
五臺庵在縣東砥柱磯明萬歷間郡人為顓愚禪師
建
北塔無念閣在城外江北刺史高漢倡建石塔太當
劉應龍建閣於塔前
萬松禪林在縣東六十里明超宗翼禪師建翼初依
顓愚法席契印甚久再往候於雲居院臨别顓愚付
以偈曰邵陵相見許相親又到雲居遠處尋今日眉
毛同舊日劫前一點獨知音翼歸而結椽萬松著有
萬松語錄
北宸觀在縣城隍廟後
棲真觀在城東隅吕純陽嘗跨鶴過此又名曰鶴觀
下有飲鶴池
開元觀在城外江北唐開元中建明初冷謙遊湖湘
嘗寓於此遺跡甚夥又名冷道觀嘉靖間邑人李成
大讀書其中有因尋千樹桃花住帶得六亭春色來
之句
新化縣
承熙寺在縣南宋熙寧五年建
崇陽觀在縣東南半里
武岡州
天寧寺在州治西
法相寺在州南寳方山宋姜相法相小記城南五里
有寺曰法相碞洞深窈為此邦竒觀故御書藏焉因
暇領客來遊心甚愛之意所觀不止是也乃命於山
之巔掀茅焚翳得竒石益富千態萬狀軒豁呈露夫
一氣凝結而為石不知其凡幾年前後來遊者不知
其凡幾人至是始得盡觀覽之勝豈昌黎所謂天作
而地藏之以遺其人耶其寺亦圮因從而新之
景星觀在州東一里
玄妙觀在州治南正綂間以觀舊址為州治故遷觀
於此
新寧縣
寳安寺在縣治西宋紹興中建明景泰辛未徙縣治
隨遷縣右
觀音閣在縣西二里
放生閣在縣北蓮潭之下一石聳起江中知縣王蔚
之閣於上
岳州府
巴陵縣
寧陵寺在城内舊岳州衞署
皇清順治十年知府李若星改建
白鶴寺在城内白鶴山唐建
圓通寺在縣東
白湖寺在縣東六十里唐建
蓮荷寺在縣東唐建
興福寺在縣東宋建
通惠寺在縣東宋建
靈塔寺在縣東宋建
白雲寺在縣東南宋建
乾明寺在縣南晉時建名新開寺五代唐改廣福禪
院宋太平興國中改乾明有禪師灝鑑墓
崇聖寺在君山
天慶觀在縣東唐建
玉清觀在縣南宋建
東嶽觀在縣九都宋建
玉華觀在縣十四都唐建
冲霄觀在縣北十五里宋建
臨湘縣
涼山寺在縣東六十里
一歸寺在縣南六十里金竹山下溪巒秀絶為一邑
勝境
至源寺在縣南八十里僧寳方精經典明神宗召入
禁内賜有衣鉢幢幡藏經藏於此
了髻寺在縣東南三十五里
龍潭寺在縣西南八十里明景泰元年建
萬安寺在縣南九十里明景泰七年建
廣化寺在縣南六十里明成化元年建
興國寺在縣南六十里明洪武間建
靈隠寺在縣南五十里唐建
穀山寺在縣東四十里唐建寺内有塔容二僧塔前
有栢一株每日樹隙中流榖二升以給二僧一日老
僧出募其徒以斧鑿隙欲其多遂止不復有塔亦漸
隳至今基址猶存
崇虚觀在縣東一里宋開慶初建
龍興觀在縣南七十里明正綂間建
冲霄觀在縣西南四十五里城陵磯上宋淳祐五年
建
慶仙宫在楚冲里相傳有仙姑修煉於此
平江縣
寳積寺在縣南唐建
北禪寺在縣北唐建
華巖寺在縣北
松峯寺在三陽市
金鋪觀在羅山即漢羅縣故址宋徽宗召道士吳安
世赴神霄宫教醮事稱旨賜金壇
崇真觀在縣西
紫青觀在縣東南
觀音閣在縣城西
華容縣
西禪寺在東郭内
觀音寺在石門山
圓通寺在縣北宋名圓通閣
延壽寺在白鼎山
崇慶寺在明山
普蓮寺在望夫山
圓覺寺在龍秀山
真慶觀在南郭外宋紹聖中建
玄石觀在玄石山孫宜詩看松玄鶴去坐石白雲生
谷靜泉愈響山虚鳥獨鳴
寳慈觀在石門山
禪堂道觀石門墨山二山相連天下竒境唐張說詩
竹徑入隂窅松崖上空蒨草共林一色雲與峯萬變
探窺石門斷緣越沙澗轉兩山勢爭雄峯巘相顧盻
藥妙仙靈寳境華巖壑選清都西淵絶金地東敞晏
池果接園畦風烟邇臺殿高尋玄石頂曠覽天宇遍
千山紛滿目百川豁對面騎來雲氣迎人去鳥聲
戀長揖桃源士舉世同企羨
常德府
武陵縣
大善寺在縣東半里
木瓜寺在縣東七里
迴峯寺在縣東十里
甘泉寺在縣東六十里宋寇凖題三十字云庚申年
秋九月平仲南行至甘泉院僧以詩板示之征途不
暇吟咏但記年月
二聖寺在清平門外
一源寺在縣西車轎村
慈化寺在縣西十里
南湖寺在縣西二十里
神鼎寺在縣西三十里
道林寺在縣南三十里
法洪寺在縣北八十里
文殊寺在縣北八十里
藥山寺在縣北九十里
乾明寺在縣東南善德山道書第五十三福地
光福寺在縣治西南三里有沈公嘯臺古碑題云重
遊沈公臺記餘字漫滅不可讀
報恩觀在縣東一里
靈芝觀在縣東七十里以産芝名
天慶觀在縣西一里
道德觀在縣西二十里居河洑山絶頂
善德觀在縣潜水橋南
神仙觀在縣東北
修真觀在縣西南一里
桃源縣
勸善寺在縣東一里
觀音寺在縣東一里
東禪寺在縣東明王守仁桃源東禪寺詩江草遠連
雲夢澤楚雲長斷九疑山
華嚴寺在縣東四十里
芭蕉寺在縣西二十五里
漁仙寺在縣西四十里譚元春漁仙寺詩泉道泠然
離磴去石梁竒絶為樓生
白崖寺在縣西五十里
茅葉寺在縣西六十里
馬頭寺在縣北
湧泉寺在縣北五十里
香山寺在縣北一百里
靈巖寺在縣北一百里唐唐績靈巖寺詩一水穿巖
走碧沙沿溪樛木卧龍蛇分明便是桃源洞不見溪
頭流落花
真源觀在縣西三里又名蟠桃觀
遊仙觀在縣南五里
麻溪觀在縣北一百里
龍陽縣
仁王寺在縣東
滄溪寺在縣西滄港
淨照寺在縣西一里東晉時建號香積寺宋淳熙間
賜額淨照寺
南禪寺在縣南三里
鷄鳴觀在縣西文昌坊
沅江縣
通惠寺在縣東四十里有古栢二株宋周化通惠寺
詩不雨山常潤無雲竹自隂
道場寺在縣東五十里
萬安寺在縣東六十里舊傳吕嵒三過此多吟咏
景星寺在縣西一里
烏龍寺在縣西四十里内有卧龍墨池
滄浪寺在縣南三十里
辰州府
沅陵縣
報恩寺在府治東天寧山舊名天寧萬壽寺宋紹興
間改今額
普安寺在府治東宋大德中建
三峿寺在城東三峿山唐貞觀初建
隆興寺在城西虎谿山明王守仁虎谿隆興寺聞楊
名父將到留韵壁間詩杖藜一過虎谿頭何處僧房
是惠休雲起峯間沉閣影林疎地底見江流烟花日
暖猶含雨鷗鷺春閒自滿洲好景同遊不同賞篇章
還為故人畱
玄妙觀在府治北鶴鳴山頂宋至道初建名天慶明
洪武中改今名
瀘溪縣
廣福寺在縣治右明萬歷元年建
延禧觀在縣北
辰溪縣
廣恩寺在縣西觀音山下元至正中建
栢廷觀在縣南大酉山下宋元豐八年建
龍興觀在縣西南十五里龜山下宋祥符初封善卷
先生墓禁樵採立祠堂道院於此改今名
溆浦縣
普化寺在縣東宋元豐間建
景星觀在縣東
沅州
慧慶寺在州城東門内宋紹興初建
鴈墖寺在古台山明萬歷間建
佑聖觀在舊衞治前元至正間建
黔陽縣
普明寺在縣東龍標山宋熙寧中建
勝覺寺在縣東廣福山宋祥符中建
歸化寺在縣西四十里宋熙寧中建
淨化寺在縣西南原神鄉象牙山上
元靈觀在縣北宋大觀初建
麻陽縣
同天寺在縣治西宋熙寧間建
湘山寺在城東河岸山巔明正德間建
玉華觀在縣南明洪武中建
永順府
永順縣
玉極殿觀音殿蟠桃庵
保靖縣
玉宸宫在縣西
三清殿在縣東
觀音閣在縣西
聖母殿在縣南
桑植縣
觀音閣大泉寺
直隸澧州
澧州
道林寺在州東六十里
永興寺在州署西宋元祐間建
欽山寺在州西十五里唐文邃禪師道場
羅漢寺在州南六十里
藥山寺在州南九十里唐惟儼禪師院
龍潭寺在州北一里指月錄崇信禪師渚宫人也初
悟和尚居天皇寺師投出家求指示心要初悟曰任
性逍遥隨緣放曠但盡凡心别無聖觧後詣澧州龍
潭栖止
白雲寺在州北三十里
藍田寺在州北四十里
靈泉寺在州北四十里宋建水之文詩曲曲山隈古
寺疎疎田野人家屋暗不知高日林深惟見落花
南嶽觀在州東四十里金沙洲
墨山觀在州南七十里長樂村
天花觀在州北七十里
長生觀在州東北七十里
安鄉縣
普光禪寺在縣治東
惠慶寺在縣北五十里西田高村
太平興國觀在縣北一里距范仲淹讀書臺僅數武
觀有碑記范文正公讀書安鄉時有司馬道士常羽
翼之
石門縣
福田寺在縣東三十里唐咸通中建
觀音寺在縣北二十里
夾山寺在縣東南三十里善會禪師道場
層山寺在縣東北三里
朝真觀在縣治右
僊鳳觀在縣東北三十里
白鶴觀在縣西北四十里
慈利縣
鐵佛寺在縣城内東隅宋咸淳間建
隆興寺在縣南二都
延壽寺在縣北八都
紫霞觀在縣西南
安福縣
玉溪寺在縣西十里
長樂寺在縣南八里
直隸郴州
郴州
上僊寺在州城東十里
玉泉寺在州東五十里
開元寺在州城西
普濟寺在州城西
觀音寺在州西十里
潮泉寺在州西九十里
法寳寺在州城南
清國寺在州城南
開法寺在州南三十里
東海寺在州南三十里
碧雲庵在州南五十里五蓋山頂
長齡庵在北湖橋左
龍泉寺在州西南四十里
橘井觀在州城東即蘇僊舊宅有栢樹最古相傳為
蘇僊手植
永興縣
佑國寺在縣治東鳳凰山舊為真武廟
皇清康熙二十二年奉
旨賜額佑國寺詳見山川
太平寺在縣治西
法輪寺在縣西三十里
南臺寺在縣北十七都
蘇僊觀在縣東僊母山下
昭德觀在縣城南
宜章縣
紫珠寺在縣東九十里
開山寺在縣西九十里
普化寺在縣南二里
萬安寺在縣南九十里
福壽寺在縣西南九十里
景星觀在縣東二里
興寧縣
開福寺在縣南五里
梵安寺在縣南二十里
龍居寺在縣西北即無量壽佛所生地
桂陽縣
棲禪寺在縣城東
報恩寺在縣城南
香明寺在縣西南二十里
延生觀在縣西二十里
桂東縣
興福寺在縣城東
增福寺在縣城南
龍乘寺在縣城南
佛光寺在縣城北
直隸靖州
靖州
光明寺在州東門外一名觀音閣
綏福寺在州東三里明嘉靖間建
迎恩寺在州西一里明嘉靖間建
龍井寺在州西十里
香山寺在州西十五里明洪武十年建
光孝寺在州城南宋建
玉麟寺在州南一里明成化間建
報恩寺在州南一里明洪武三年建
觀音寺在州北
玄妙觀在州治北宋建
玄天觀在飛峯嶺
三清殿在飛峯嶺
會同縣
歸仁寺在縣西十里
迴龍寺在洪江
隱真觀在縣西吕僊寄跡處
通道縣
普光寺在縣東一里明永樂間建
寳鼎寺在縣東南三十里
迎祥觀在縣北三十里
綏寧縣
勝力寺在城西元建
香山觀在縣東
湖廣通志卷八十
