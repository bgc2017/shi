湖廣通志卷九
山川志
德安府
安陸縣
紫金山府治前一名竹塢山明一統志訛載城西二
十里
科斗山一名小鶴山縣東三十里相傳土人掘得大
小石子開匣飛翔視其落處故名
章山縣東四十里舊志豫章即今章山李白流夜郎
有寄内詩云南來不得豫章書謂此
鳳凰山縣南關外
郝甑山縣西三十里有唐甑山公郝處俊釣魚臺後
周以此名縣
石梁山連接白兆其形如梁
白兆山一名碧山唐李白讀書其下有妙濟法師寫
經臺及飛僊洞俱縣西三十里
大安山縣西六十里四面陡峭高聳傑立頂平衍可
數里許周遭有泉唐許紹家此即李白婦翁也宋黃
晦叔有詩
自遊山縣西七十里西連大洪唐僧善信遊此故名
石巖山縣西八十里山有石巖晉張昌作亂於此山
織竹為鳳形衣以五彩聚肉其傍而集百鳥詐言鳳
凰降因偽建元神鳳
燕子山縣西百里形如燕巢
陪尾山一名夀山禹貢𨗳淮自桐柏至於陪尾即此
史記正義引括地理志原載去安陸六十里又舊志
云陪尾山下居民有夀至百餘歲者故楊繪詩竟以
夀山為陪尾山
夀山俱縣西北五十里
石柱山縣北舊有石柱高二丈餘
鐵城山唐史載高霞寓大敗於鐵城疑即此山綱目
質實鐵城未詳
槎山蔽山俱縣北四十里
月落嶺縣西七十五里山巖巉削高百餘丈熊爾良
曰每雨後夜半見月光蕩漾其巔
金峰縣西南二里石壁峭立下有金泉
虎子巖縣南十里
桃花巖縣西白兆山麓李白讀書處題詠極多
司馬巖縣西北城麓相傳温公讀書處石上刻司馬
巖三字
洗足石縣西一里山麓有石濱溳方輿記云五代周
世宗微時隠水西寺濯足於此
紫石河縣東十八里
石河縣西十里
瀖水縣西北九十里出大洪山東流會於漳
溳水城西一里出大洪山黑龍池流遶城西隅南流
與漳水合會襄水沔水東流至漢口入江俗稱府河
漻水縣西北五十里水出應山會於溳
龍鳳港梅家港俱縣東
蒿橋港縣西五里
女兒港縣西六十里
三波港縣西北二十五里
孝義港縣西北三十里
洑水港縣北
七里港縣北五里
駱駝潭縣南五里
青龍潭縣西三十里溳水所經
石牛潭縣西北二十五里俗名鬭牛石舟人畏之輿
地紀勝水中有石如牛溳水所經
滚鐘潭城外東北隅相傳有鐘滚於此遂成潭水遶
城而西會至東三板橋入於溳
天鵝池縣北五里
龍井縣西十里
雲夢縣
葛藤山上産葛根
神山即觀音岡俱縣東北四十里
韓王岡上有韓信廟
石羊岡俱縣東北十五里
楓梓岡縣東北三十五里
落洋湖縣東十里
孟家湖縣東南十里
石羊湖縣東南三十里經劉家隔會流出溳口
鄭衕湖縣東三十里
紫雲湖縣南四十五里
楊林湖縣南五十里
臺湖縣南六十里
縣河城南十里
西河縣西二里即溳水
雲夢澤舊志云去安陸南五十里今縣治去安陸六
十里蓋安陸境山自鄳阨蔓延至此乃盡而迤南數
郡大澤衍溢實自此始故以此名按寰宇記澤半在
江南半在江北其水中土丘半出杜預所謂雲澤藪
巴丘湖是也酈道元謂自江陵東界為雲夢藪孟浩
然詩氣蒸雲夢澤是則夾江南北皆其地矣
黃江口縣南十里
觀音灘縣西北二十里
盛家灘縣北二十五里
三眼井縣西
應城縣
高樓山縣東三十五里
京山縣西五十里山有温泉澤中深淨如鑑聞人發
聲則湯沸可以燖鷄
團山縣西北二十五里形如彈
丸﨑山縣北四十里
伍家山縣東北三十五里相傳伍子胥居處
聚石岡縣北四十里
燕子巖縣北十五里
清水湖龍骨湖俱在縣南四十里
菱湖縣南五里
三臺湖縣西南五十里中有土臺三
西河一名縣河源出大洪山
東港縣東三十里
漁子港縣南三里
湯池港縣西五十里源出玉女泉入天門境注漢至溳口
省港縣北三十里
黃家灘縣東南十里
玉女泉縣西五十里一名温泉流為湯池港
白龍泉縣東北伍家山旱禱多應
三眼井縣署右
隨州
龍鬭山州東三十里
烏山州東南三十里
善光山隋帝女仙城君修靜於此
君子山居民俗厚故名
府君山俱州東南七十里
鴨兒山州東南九十里
水南山州南
隨城山州南七里峯巒特起列嶂如城因以名州
三爪山隨城山南有三阜如爪形
獨宗山州南十里
卓劍山州南三十里巉然插天如卓劍
現光山州南八十里吳師入郢楚昭王避居于此相
傳有雲罩其上光蔭於山
落石山青林山山木蔚然青翠故名頂有古寨元
末兵亂鄉人置砦禦賊保衆於此俱州南百里
大猿山州西南四十里一名大狐南都賦天封大狐
即此一統志作大猿
龍居山州西南五十里隋文帝微時居此
溳山州西南七十里山川俱為溳鄉亦因之
十九山州西南九十里上有砦
大洪山州西南百八十里寰宇記四面陡險絶頂有
大湖靖康間土人避亂於此相傳為慈忍盧尊者道
場
龍井山州西七十里上有龍井
馬鞍山州西百里
天橋山州南百六十里下有娥皇洞
界山州西二百里明嘉靖間尚書顧璘嘗秉火行數
十里石壁云西南可行東北勿往遂返
大浪山州西北七里一名龍泉山疊峰如浪故名
香爐山州西北八十里
松蓋山州西北九十里山多大松遠望如蓋
梁皇山州西北百里昔梁皇二逸士居此
僊人山州西北百五十里遠望如僊掌
栲栳山州西北二百里或曰黃山周禮職方荆河之
浸曰溠黃山蓋其源云宋章潛有詩
赤石山州北三十里山石皆赤唐天寳間改名赫山
厲山州北四十里禮記祭法厲山氏之有天下也其
子曰農能植百穀註厲山氏炎帝也起於厲山西漢
志隨故厲國皇甫謐云今隨之厲鄉荆州記隨郡北
界有厲鄉村村南有重山山下有一穴相傳神農生
此即以此為神農社年常祠之
碁盤山在神農洞左頂有古垣址傳云神農下碁於
此遺子於土或圓或方人常拾得故名
塔兒山厲山旁支
雷公山頂左有泉一泓號白龍池右泉一泓號黑龍
池山上有洞俗傳雷公藏於此俱州北四十里
歴山州北六十里相傳舜耕處
驢泉山州北九十里山上有池大旱不涸昔有神驢
出其中荆州記驢泉山石鹵潤牛馬經過貪其味甘
不能去
大義山州北百五十里周環百里民居其間貧富共
相取足有義風故名
田黃山舊傳昔有田黃二隠士居此
田下山山頂有田出泉灌溉俱州北百七十里
太平山或名胎簪最峻東北諸山皆宗之淮水出其
下北流入桐柏按蔡註亦言淮水出胎簪山
風山頂有風聲即雨
晃山一名礦山上有延福禪院世傳洪山祖師擇修
道之所以足踏山動摇故名俱州北百八十里
四龍山界牌山俱州北接唐縣
五水山州東北八十里
石女山州東北八十五里有石如女子狀
鸚鵡山州東北百五十里形似鸚鵡故名
玃弩山晏公𩔖要玃弩山在隨州山有此獸昔人射
之不中棄弩而去故名
走馬嶺州西北四十里世傳關忠義乘馬至此踏石
跡存
太平嶺州北百八十里頂上有太平寺因張子房修
道於此像祀之
九里岡州西十里
娥皇洞洪山西北
神農洞州北厲山荆州記山有二穴神農生處
浮纓河州西一里昔劉太保領兵渡此纓落於河故名
聖水河州西八十三里
魯城河州北百一十里昔魯肅過此愛山水幽麗築
城休夏垣址四門猶存
扶恭河從栲栳山流入州達安陸界合漢流
石魚河大洪山下
漳水州東三里源出大洪山沈括筆談清濁相揉者
為漳章文也漳與溳水合流色如螮蝀十里方混故
曰漳
浪水州南四十里源出大狐山
均水州西四十里
溠水州栲栳山汪家店東南與魯城河會於唐縣鎮
至治西安貴會㵐水入溳左傳楚除道梁溠營軍臨
隨即此一名槎水西魏改㵐西曰下溠
㵐水州西北南流入溳水水經注㵐水出桐柏山之
陽又東南流於溠西魏置㵐西郡以此
暖水出大洪山下入溳
忤水州東北百五十里其水逆流故名
黿潭雲潭俱州東南六十里
夜光池隨侯救蛇得珠處
白龍池大洪山南
黑龍池大洪山北即溳水源也泉穴極深
龍井大浪山
九井州北厲山山有兩重塹中有九井相傳神農既
育九井皆穿
應山縣
應山輿地紀勝在縣郭外縣以此名東南有應臺山
山當縣治頂平如印又名應臺
孔山縣東三十里一名洞山山有洞穴每大風起穴
先有聲
覆手山縣東六十里一峯五澗望之狀如覆手
禮山縣東八十里梁於此置禮州齊置禮山關隋又
置禮山縣
大城山縣東百里上有古城寨
凍山縣東南四十里一名蜂兒山宋元豐間太守滕
甫自卞赴官路經此無風雨而寒甚故名
吉山縣南三十里有南吉北吉山之陽即古吉陽縣
也
夀山縣南五十里巔有室僊關帝二祠麓有龍泉萬
安普照五龍等寺如意夀泉等菴山下之民常有夀
至百餘歲者李白謂其攅吸雲雨綱紀四方云
蔽山縣南五十五里屬安陸
合髻山縣西南三十里兩山如合髻然
三鐘山輿地廣記縣西五里山有三堆如鐘之垂俗
名團山有五色石如龍形自山上蟠屈至於澗底
石井山縣西三十里
洞庭山縣西四十里郡縣志中有一穴深不可測
筆山峯子山俱縣西四十五里
將軍山縣西六十里馬平港北
鐵城山縣西北四十里石色如鐵其隂有古寨
香爐山縣西北六十里以形名
四望山縣西北百里山高可周望四方
杏仁山縣北二十里
石龍山縣北三十里荆州記永陽縣石龍山出石斛
如金釵
兜鍪山以形似名
興安山俱縣北四十里
高貴山縣北六十里接平靖關山頂有石如龜山上
有靈濟祠前有聖水井嘗有白龍見
花山縣北百里接信陽州
横山縣東北二里
會龍山牛心山上有寨俱縣東北七十五里
松子山縣東八十里地名新店
望城岡縣東五里
塔兒岡縣北五里
仙人洞縣北四十里
東河一名方家河縣東三里
白沙河自山懸而下入溳水
中界河逕太平鎮與上三水合流入廣水俱縣東三
十里
黃沙河縣東五十里合廣水
大洪河縣西南三十里
界河縣西南六十里
汶水河縣西入方家河
漢東河縣西四十里
汶水縣城外自西北逕城而南
馬平港縣西南六十里漢東大洪馬坪三水會為漻
水
荆州府
江陵縣
擲甲山城西北隅相傳呂蒙襲荆城内軍士棄甲於
此上有關聖祠
岳山城東五里
龍山西門外附郭晉書桓温同參佐九日宴此風吹
孟嘉帽落嘉不覺温令孫盛作文嘲之嘉應聲而答
四座嘆賞後人於其側建落帽臺李白詩九日龍山
飲黃花笑逐臣醉看風落帽舞愛月留人按龍山郡
志載附郭而縣志注八嶺山又曰蜿蜒若游龍或云
即龍山也况落帽臺現在八嶺山旁尤為足據附郭
之山寺亦好事者踵而成之與
太暉山城西五里自八嶺山至此長岡綿亘上建太
暉觀觀前虬松偃蓋長橋跨水踞一郡勝槩
西山縣城西晉書王子猷為桓温參軍以手板柱頰
云西山朝來致有爽氣
八嶺山城西北四十里蜿蜒若游龍張居正詩笙鳳
度雲迴仗影洞龍銜雨聽松聲
紀山城北四十里府之鎮山也西北與當陽諸山相
接昔智者禪師卓錫於此上有龍洑
畫扇峯城東安瀾門外一峯迥然遠而望之如畫扇
然
諸倪岡縣東三十里五代高季興以將軍倪福可有
功分賜土田子孫世居守之
高陵岡縣西二十里梁孝宣二公主葬此
大江縣南七里源出蜀之岷山歴歸州夷陵宜都枝
江松滋經本縣而東過公安石首監利至武昌與漢
水合流今縣境吳河柘林倚南倚北等湖皆江水之或
流或滙者盛弘之云朝發白帝暮到江陵其間千二
百里雖乘奔御風不加疾也
羅湖縣東五里傍有羅臺
柘林白沙湖縣東十里多魚
瓦子湖縣東五十里水面空闊無風亦瀾一名長湖
倚南湖縣東九十四里
倚北湖縣東北一十里
蓼臺湖縣東百二十里三湖之一隅也傍有楚平王
墓
西湖縣西十里子城之西亦有西湖故遼邸别墅
高沙湖縣西北七里齊聘士文範家此
赤湖縣西北十五里盛弘之云昭王十年吳通漳水
灌紀南城入赤湖進灌郢州又晉桓玄挾帝西幸劉
毅等追斬其黨血流水為之赤故名
東湖縣東北五里廣袤數十里一郡勝槩今涸為田
地
漕河縣北四里晉元帝時鑿自羅堰口入大漕河直
通襄漢今草市河是
龍洲縣西南江中週三十里一名龍陽洲晉李衡隠
居種橘址存
鶴澤縣境羊祜鎮荆州澤中多鶴取以教舞娛客
五色潭西門外水氣上浮時成五色淵渟鏡淨晶焉
冲照亦謂龍潭相傳下有九牛三鑊禁遏水災上有
龍祠
黃潭縣東南大江逕此以隄為郡邑之障水勢衝激
潭深不測此隄最稱險要防禦極難為力
白龍潭縣北四十里潭石黯黑相傳中有伏龍歲旱
取水祈雨輒應
感通泉東門草市嶽廟内祈神者以紙錢投之誠則
沉否則浮元人覆亭於上名曰感通
高氏井子城内五代高季興後苑之井
八角井城東下有海眼通江觀泉水之增減識江流
之消長後人作石塔鎮之
九陽井東門外景明觀内相傳吕仙煉丹處
澆花井潛確𩔖書井在縣東南章臺寺内傳為楚靈
王所鑿按章華臺即楚離宫又謂之豫章臺西北有
豫章岡因以為名
公安縣
太歲山縣東六十里邑地勢卑下此山戟地而立連
起岫巒其中峯最高名曰太歲碑
黃山縣東南七十里中峰高矗平地三里許每旱雲
出山頂則雨界石首安鄉之交三縣皆望祀之於邑
在巳方學宫官署俱指為文星天馬一名金峰山上
有祠祀宋縣令謝麟旁有雲井玉井二井相貫旱祈
輒應時人名為金峰玉井
洋港湖縣東三十餘里
重白湖縣東四十里
蒲家湖縣南三十五里
責紀湖縣西二十里
軍湖縣西北二十五里
神油湖縣北二十餘里茅穗鄉府碑載指水為油事
相傳智者遺跡
柳浪湖舊縣西南湖中高阜數十畝皆種柳每春夏
之交濃隂遮樾午無曦陽中有柳浪館為袁宏道别
業
白蓮湖距舊城三里數十頃皆白蓮風香花色蕩漾
數里鄒司徒文盛莊也
虎渡口支河在縣東大江自虎渡口支分而南入縣境
逕港口會孫黃河便河之水東過焦圻一箭河至滙
口入洞庭即禹貢𨗳江所謂東至於澧也袁宏道澧
遊記酈道元注水經於江陵枚迴洲下有南北江之
名南江即江水由澧入洞庭道陵谷變遷大江獨專
其澎湃而南江之跡稍湮僅為衣帶細流然江水會
澧故道猶可考云按明虎渡口兩旁皆砌以石口僅
丈許故江流之入甚細自吳逆蹂躪石盡拆毁今闊
數十丈矣夏秋水漲江流奔突南水逆泛數百里汪
洋浩瀚幾與大江等
油河縣東三十一里水經油水出武陵孱陵縣西界
注縣有白石山油水所出東逕其縣西與洈水合水
出高城縣洈山東逕其縣下東至孱陵縣入油水也
縣治故城漢更名孱陵蜀漢孫夫人權妹也又更城
之其城背油向澤經又東北入於江注油水自孱陵
縣之東北逕公安縣西又北流注於大江按油水在
舊縣斗湖隄西舊由此入江後淤
孫黃河縣南五里西自土司天平麻寮所歴松滋經
縣境孫黃渡下至港口合流南入洞庭
石浦河舊縣東一里明正統初縣令俞雍開今圯入江
靈溪隋地理志公安有靈溪水沈約宋書武帝紀何
無忌劉道規既至江陵與桓振戰於靈溪
劉郎浦舊縣油江渡口宋趙抃過公安詩劉郎浦上
公安渡我過高吟老杜詩煙浪幾重江幾曲算應風
物似當時按石首亦有劉郎浦
彩石洲舊縣東北十里湧出江心長六七里洲皆五
色石子或潔白如玉或紅黃如瑪瑙邑人常掉舟遊
飲以獲石子為優劣近益增長蓋舊城水口靈秀所
鍾也
黃金口縣東二十五里自虎渡口支分江水至此東
入茶船口合吳達河諸水為東河下至箭子溪繞黃
山之麓而東入洞庭
濯足池縣南四十里相傳吕洞賓濯足於此縣志舊
有碑云回道人濯足處
石首縣
龍蓋山縣東二里輿地記邑之主山也有石湫傳為
龍窟每雲放則雨唐李靖擒蕭銑下江陵駐兵於此
俗傳衞公夜半奉雷母檄行雨今置祠其上祈雨輒
應有司歲致祭焉
列貨山縣東三十里小港南通洞庭每水漲商賈舠
艇俱艤山下
東山縣東七十里一名白鶴山七子峯鹿角峯暨建
寧縣舊址皆相望
焦山縣東南六十里相傳焦公於此耀兵焦河經其下
馬鞍山大南門外形如馬鞍吳陸遜與蜀戰解鞍休
兵處
繡林山縣西南二里郡國志舊名岐陽山相傳漢昭
烈嘗泊舟江北孫夫人於此望之一名望夫山又北
有劉郎浦即先主迎婚處杜甫詩掛帆早簇劉郎浦
是也
麓湖山縣西南四十里下有湖
楚望山縣西高五十餘丈上有錦幘三國紀略孫權
以妹妻昭烈駐繡林山昭烈入蜀夫人嘗登此望之
故俗名望夫山
八仙山縣西二里腰有石洞舊傳羣仙憩此石枰尚
存
石首山縣西北二里大江中有石孤立在北山之首
縣以此名
鸛巢河縣東三里
平湖縣東十里内多蓮藕溉田亦廣民利之
萬乘河縣東四十里昔昭烈屯兵於此
披甲湖縣東六十里昭烈與曹操披甲飲馬其中
冷水湖縣東七十里
白泥湖縣東南二十里土色純白
上津湖縣東南三十五里
栗田湖縣東南六十五里
黃田湖縣南十五里土多黃色
熟田湖縣西南二十五里
田坪址湖縣西南四十五里
曹屯湖縣西南四十五里相傳曹操屯兵飲馬於此
沙湖縣西十里四面多流沙
澧田湖縣西三十里北通熟田湖
張屯湖縣西四十里張飛屯兵處
陳家湖大江北四十五里多魚民賴之
便湖縣西二里達洞庭久淤明嘉靖間知縣丘九仞
疏浚之置官倉於此輸賦者便之
龍穴水縣西五里水經大江右有龍穴水口注江浦
右迤也昔禹濟江黃龍夾舟故名
新口縣東十里
斷岡口縣東二十五里宋楊么作亂鑿岡口以通舟
院子口大江北三十里
調絃口縣南六十里
楊林口縣南三十里
西湖口縣南六十里抵公安界西通洞庭
柳子口大江北六十里
小岳套縣西大江北十五里
槎灘縣北九十里俗傳張騫乘槎過此
焦山港縣東六十里通洞庭以山得名
彭田港列貨山下水泛通洞庭
藕池縣西五里産蓮藕
廉泉井縣治前瑩潔清泠大旱不渴
監利縣
獅子山縣東一百一十里上有軒轅井昔黃帝張樂
洞庭之野曾憩此煉服者目為井云
楊林山縣東百三十里古名楊岐高不百丈纍纍數
片石林立江干勢若蜺拏虹飲山前有磯
白螺山縣東北四十里細石磷磷突起平地上接洞
庭下俯小沙洪湖皆在襟帶間與鴨欄山對峙為荆
江大關鎖往來商旅帆船鱗集
走馬岡縣北七十里相傳五代時南平王躍馬處
白灧湖大叱湖小叱湖蔣師湖小沙湖
東江湖䕨纏湖俱縣東
朱義湖縣西南十五里
蓮頭湖南江湖俱縣西
古江湖石頭湖俱縣西北環江入夏
蓮花湖縣北六十里
化坵湖縣北十五里
分鹽湖縣北七十里
離湖縣北百里即離湖讀騷處
爛泥湖縣北百二十里
三汊河縣東六十里
大馬長川河縣西夏水入漢周環縣之西北東會於
沔二百餘里
漕河縣西靈王築章華臺漕運所通
臙脂河縣北七十里陳友諒侍妾脂粉之需以此河
魚利供之
分鹽河縣北七十里荆水分流處
盛洪堰河縣北八十里通沔陽界魚利甚多
朱家河縣東北今為大市
林長河縣東北三十里西岸林木最稱蓊蔚
柴林河縣東北二十里監沔交界諾水會合之處
夏水縣東南五里禹貢傳註華容有夏水首出於江
尾入於沔一謂之沱監利本漢華容地傳云尾入於
沔即夏水
上洪口縣東
柳港口縣東二十五里
蓼湖口縣東
魯洑口縣南關門東相傳魯肅伏兵於此
尺八口縣東南
黃歇口春申君故宅胡魯有過黃歇口弔古詩
錦水口縣西北四十五里即八景錦水晴嵐處
黃蓬口縣北四十里有横河南通半頭港
毛家口縣東北二十二里夏水經流處
曹鞭港縣東二十五里曹操敗歸至此擲鞭東北四
里有趙藎庵社前有鷄冠溝相傳關聖追操祭旗翦
鷄遺址岸北古楊一株宛若龍盤騷人往往題咏
白水池縣治前
瑞蓮池縣學後永樂庚子産竝蒂蓮明年裴綸及第
孟家池縣東一里
許家池縣東南百里其廣如湖民漁其中
縣市井縣前深丈餘味極甘美相傳井脈與化邱湖
通
松滋縣
竺園山縣東三十里郡縣志隋開皇歲有西方僧過
此指謂人曰此山似吾舍衞國竺園因名
龜山縣東三十里山下有洞深不可測旱禱即應名
靈龜洞
虎頭山縣南五十里高昂如虎頭
鶴山縣南八十里狀似睡鶴故名
鳳凰山縣南九十里其形如鳳
起龍山縣南高矗霄漢登臨可望數百里西有峯對
峙峯腰一石高三五丈頂覆如蓋飛簷四出俗呼為
轎兒崖上有棲靈寺寺傍即磙鐘坡草木下垂前有
池名黑龍天霽則澄泓一碧將雨則煙雲四布居人
每望之以騐隂晴
程子山縣南百二十里崛起平原嶙峋壯麗相傳明
道先生遊此
文公山縣南百二十五里昔朱文公守潭州時曾講
學於此後人立廟其上額曰文公講學處
雲臺山縣南百三十里高峯秀出高數百丈每雨前
即有雲氣出其中俗名擡山
高峯山縣西南上有二池唐慧禪師棲此
九岡山縣西九十里秀色如黛蜿蜒虬曲舊有亭為
一邑勝覽昔人題云江分三峽濁山挹九岡青
秀峯縣南三里四時常葱鬱
雙劍峯縣南七十里上有煉丹臺呂洞賓所憩
走馬嶺縣南十五里漢昭烈入蜀馳馬於此
星辰洞去縣四十里洞門屹立中有龍潭深不可測
歲旱祈雨即應
僊女洞去縣百四十里洞門九重一竅極深遠燃炬
可達四五重中有流水潺然其空嵌處約高八九丈
峭石懸岩明季居民避兵於此全活甚衆
丘家湖縣東三十里
張伯湖涴市南十五里接江陵界闊二十餘里
黑淘河縣南三十里相傳宋黃山谷洗筆處
裹河洲縣東南九十里
上菜洲縣北三里
龍潭縣東十里相傳有龍潛此
天鵝池明湘獻王養天鵝於此今没於江
石泉縣東仁威觀前
竹泉縣南九十里輿地紀勝苦竹寺傍宋至和間有
僧浚井得筆黃庭堅謫黔過之視筆曰此吾蝦蟆碚
所遺也其詩曰松滋縣西竹林寺苦竹林中甘井泉
巴人漫說蝦蟆碚試裹春芽來就煎
義井縣西南五十里寳教寺旁
麻山井縣西南五十五里旁有漢景帝祠
枝江縣
金雞山城内大通寺後相傳有金雞擁彩雲曬翅於
此
紫山縣南三里漢昭烈初入蜀載景帝木主息馬此
山著紫衣故名孤峯獨聳高插雲端松柏挺秀江城
第一竒觀
官木山縣西南三十里
金紫山縣西五里曉日光映山色如金紫絢耀射目
石龍口山縣西二十里以形名
羅老洞縣西南二十五里約深二里昔有羅姓者隠
此自號青城山人
石簰縣東南三里江邊有石如簰冬月水涸浮水面
登之似乘槎
石鼓縣東南十里峙立江濱高八九尺形如鼓
老鴉湖縣西一里今半為田
孫家湖縣北七十里
滄灘湖縣北百六十里
沱水源自岷山禹貢沱潛既道蔡註南郡枝江有沱
水
浰洲縣東五里大江中
漷洲浰洲下約寬十里
關洲漷洲下寬三十里
灞洲偏洲俱縣東六十里
南渚洲縣東南六十里一名羊角洲
蘆洲縣東南七十里
澌洲洋洲今合為一名澌洋洲約五十餘里在蘆
洲下
澕洲在洋洲上
百里洲縣東北六十里周百餘里梁史陸法和有異
術隠此相傳縣有九十九洲滿百出王者桓玄有闚
鼎之心乃漕一洲以充百數僭號未久洲尋没宋文
帝在藩邸忽生一洲未幾嗣位明嘉靖間水衝為二
今名上百里洲下百里洲
董灘口縣東六十里即董市
堆烏灘縣東對江岸響如雷入蜀第一灘
礶子灘百里洲南岸
蓮花池縣治前昔傳周茂叔於此觀蓮蓮皆紅産白
蓮則兆年豐
飲馬池縣南三里相傳漢昭烈關張飲馬於此
石笋泉縣東南六十里其石如笋旁有井泉
大通井大通寺内水可療疫
儒井縣學内
鐵索井城西隅昔有女曉汲見鐵索盤繞井欄懼而
歸家人求之弗得
夷陵州
東山州東五里山勢昂藏為一州之鎮
郭道山州東昔郭景純結廬於此其基尚存有一井
一鐘又名葛道山相傳葛穉川修煉處
高筐山州南四十里荆南圖志故老相傳堯時洪水
此山不没如筐篚然俗名鷄籠山
五龍山州西十五里五峯連峙蜿蜒如龍
黃牛山州西八十里水經江水又東逕黃牛山酈道元
注曰下有灘名黃牛灘南岸重嶺高崖間有石如人
負刀牽牛人黑牛黃行者謠云朝發黃牛暮宿黃牛
三朝三暮黃牛如故言水路幽深迴望如一矣名山
志山上有廟曰黃陵廟相傳山神佐禹治水有功故
立祠祀之諸葛亮有記
石鼻山州西北三十里高五百餘仞下臨江流巨石
横六七十丈如簰筏故一名石簰後周常移州治於此
西陵山州北十五里蜀江之險始此方輿勝覽載吳
陸遜守峽備蜀處
馬鞍山州北九十里三國志漢昭烈為陸遜所敗升
馬鞍山陳兵自遶即此
明月峽州西二十里懸崖間白石如月庾信詩客行
明月峽猿聲不可聞
西陵峽州西北二十里三峽之一宜都記自黃牛灘
東入西陵界百里許山水紆曲林木高茂哀猿發聲
岩谷響應行者聞之莫不懷土
三遊洞州西北二十里明一統志唐白居易與弟行
簡及元稹三人遊此作記刻石因名宋蘇軾與弟轍
及黃庭堅亦遊焉軾詩云凍雨霏霏半成霜遊人屐
冷蒼苔滑不辭攜被巖底眠洞口雲深夜無月
白起洞州西百十五里秦白起駐兵於此
蝦蟆碚州西五十里明一統志江之右有石大數丈
𩔖蝦蟆其上出泉陸羽品其水味居第四宋黃庭堅
云從舟中望之頤瑱口吻宛然陸游詩巴東峽裏最
初峽天下泉中第四泉
浣紗河州西秋冬間水色淨麗若浣紗然按藝文志
以伍員浣紗女事載入似非
赤磯州西北五里步闡築城之所東會大江
青草灘州南十五里吳俞彦詩青草灘長雲滿渡紅
花套遠水含煙
查波灘州西八十里宋寇準赴巴東見水中有人裸
體挽舟詰之曰我灘神公異日當大用故來擁護耳
以錦袱授之被體而去
虎頭灘鹿角灘狼尾灘俱州西三峽中唯此數
峽最險
使君灘水經注江水東流經羊腸虎臂灘楊亮為益
州刺史過此覆舟人懲其波瀾故名
洗墨池州治東晉郭璞註爾雅嘗於池洗硯宋蘇軾
亦嘗學書於此
姜詩井州舊無井相傳姜詩寓此事母至孝母好飲
江水舍旁忽湧泉味如江水甚甘一名甘泉
神泉井州小南門内明正德中參政鍾文俊平蜀盜
至州以城中無井鑿此
宜都縣
虎牙山縣東大江北岸狀如虎牙昔公孫述遣將依
此作浮橋拒漢下有虎牙灘又名武牙宋歐陽修詩
醉裏人歸青草渡夢中船下虎牙關
石羊山縣東三十里高一百八十餘丈山畔白石伏
地如羊
龍鞏山縣南十五里
三台山縣西十五里
大梁山縣西五十里峯凌霄漢可以遠矚
宋山縣西北二十里嵂崒懸崖常有雲氣
荆門山縣西北五十里大江南與虎牙山相對唐陶
雍詩兩崖開盡水迴環一葉纔通石罅間
丹山袁崧記郡西北陸行四十里有丹山山間時有
赤氣籠蓋林嶺
走馬嶺縣東四里吳陸遜窺蜀曾習馬於此
明星嶺縣南三里傳有明星隕此
界嶺縣北六十里山勢綿亘為夷陵當陽交界
仙女洞有二一在石羊山一在馬鬃嶺下
石門洞縣西四十里洞門深邃潭深莫測旱禱則應
桃子洞縣西四十餘里石竅出水洞口曾有桃數株
故名
漢洋河縣西十里發源天正山經漁洋關至夷水下
會清江入大江
雲池大江中水涸則見
五眼泉縣西二十五里水泓深清澈味甚甘美
無盡井縣東五里
僊井縣北二十里宋山下旱禱輒應
遠安縣
雲夢山縣西南六十里崔巍高拔上有演武峽召將
臺諸古蹟
鳴鳳山縣西十五里峯巒高峻秀麗甲諸山上有石
泉清冽可愛相傳邑令侯鳴鳳避亂於此因名
鹿溪山縣西北十五里梁居士陸法和云著脚名山
多矣未有如鹿溪幽邃者遂栖隠焉
百井山縣西北百里山高廣多井迤西有深壑茂林
亭子山縣北五里
鳳凰山縣北十五里九域志唐韋臯為令時鳳集於
此
白馬山縣北三十里唐書縣有神馬山本白馬山天
寳元年更名山阿有漢高帝廟
招僊巖縣北十五里鹿苑寺傍多仙蹟
仙女洞縣東十里有泉出九子溪
老龍洞縣東十五里山高洞深有石崖石門石牀之
異
鬼谷洞青溪寺迤西十里洞門高闊内有石龕相傳
鬼谷子講易之所
觀音洞縣西十五里石壁峭峙竒拔可愛
甘霖洞縣西二十里有泉東流過新城北又東為石
洋河入沮水
洪巖洞縣西五十里洪巖寺後有泉灌田千畝
呼兒洞縣東北三十里甚高峻深不可測
官湖舊縣一里水極深
香橋湖縣西六十里源出百井山
梘水口縣北八十里源出雞頭山石穴中土人作梘
引水灌田南入於沮
大漢口小漢口俱縣北三十五里高巖絶壁下有
小徑通荆州相傳關聖於此拒曹
將軍灘縣西十里
聖泉井滌心井俱縣學内
聖水井在太平山俗名石井
湖廣通志卷九
