湖廣通志卷三
沿革志
荆州列於禹貢居五州之後至周之職方揚為首
而荆次之豈不以幅&KR0695;之廣闢歟
本朝統一寰宇全楚為川陸通塗歴代紛紜建置今則
綱舉目張規模畫一矣
聖天子盛德大業光被四表凡有血氣莫不尊親苗人
藉其土地求隸版圖
詔旨念其誠悃爰許設官置吏土宇版章增其式廓自
古武功之所僅得今誕敷文德自然率服拓地寧
人盛矣哉古未有也至於歸州澧州之改直隸黃
陂孝感之改屬漢陽施州衞之改為恩施縣永定
九溪二衞改為安福縣其改撥貴州者靖州之天
柱縣及五開銅鼓二衛皆度地制宜之大者故備
著之
全省
禹貢荆州之域商稱荆楚周文化行江漢為周南周
禮職方東南曰揚兼得楚與南越之交波溠為豫又
屬漢東秦韓之分荆居正南山曰衡山藪曰雲夢川
曰江漢浸曰潁湛春秋戰國時楚都郢後遷夀春曰
郢楚兼有吳越曰越楚其地延袤六千里西黔中巫
郡東夏州海陽南洞庭蒼梧北陘塞郇陽秦始郡縣
天下為南郡長沙黔中屬古荆州而揚則九江豫則
南陽之東北界連與南郡之北境參隸焉漢初楚析
為四項羽自王西楚而番君吳芮王衡山英布王九
江共敖都江陵自淮北沛陳汝南南郡為西楚彭城
以東東海吳廣陵為東楚衡山九江江南豫章長沙
為南楚是稱三楚漢高殄秦併楚郡國雜治武帝置
十三州荆及揚豫各相繫屬更置牂牁五溪光武因
舊荆理南陽南郡江夏桂陽武陵零陵長沙六郡一
國其豫揚稍屬焉三國蜀漢始領七郡旋屬孫吳魏
守沔口及於宜城吳始都鄂後據江南不過荆郢荆
理南郡郢理江夏以建平西陵樂都南郡巴丘夏口
武昌命為重鎮尋得沔口邾城蜀漢以後荆州並建
魏以南陽名荆吳以江陵名荆西晉平吴分置州郡
十九於荆則江夏南郡襄陽南陽順陽義陽新城魏
興上庸建平宜都南平武陵天門長沙衡陽湘東零
陵邵陵桂陽武昌安城於豫則弋陽更益西陽竟陵
東晉自元至成退屯榖城淮漢以北悉陷苻堅堅敗
再復未幾荆河司州陷於姚興梁益陷於譙縱進兵
屯戍不越襄漢而鎮守之地止於上明江陵夏口武
昌義熙移宋荆理南郡郢理江夏湘理臨湘雍理襄
陽司理義陽後魏南侵取其西境蕭齊奄有沔北諸
郡梁大通間克夀春復漢中及侯景亂江北之地悉
陷於齊漢東之地吞於西魏太抵雍州下溠戍夏口
乃其重鎮梁亡察立江陵南陳境限長江太建中盡
復淮南之地後没於周魏孝文渡沔乃及樊城宣武
遣兵遂拔義陽至孝武分東西魏高氏據有河北襄
汝迨陳師侵軼亡其南境宇文後平江陵西迄於江
東南盡於長沙隋廓定江表始析中省分部刺史州
郡唐開元設十五道採訪使始以山南東道理襄陽
轄江陵等九郡江南西道領長沙等八郡黔中道領
潭陽等十三郡安陸分屬淮南道連山分屬嶺南道
方鎮以後各置為軍朱温南有荆吴馬殷稱王於湘
高季興節度荆南其後高氏僅保江陵馬氏居湖南
兼理潭鼎石晉時自江而南二十一州為南唐自湖
南北十州為楚而荆歸峽三州為南平太平興國分
為江南淮南咸平時分為荆湖南北路北治江陵南
治潭州而思黔施播諸州則隸蜀之䕫路興國軍隸
江西路建炎京西南路皆屬金惟存襄均隨棗陽光
化五郡而荆湖南北二路則仍宋版後岳飛復襄陽
迄元乃置湖廣等處行中書省及江南湖北道又置
荆湖北道川南江北道湖南道及嶺北湖南道明初
仍置行省尋改湖廣等處承宣布政使司領府十
三武昌黃州荆州常德永州寳慶辰州長沙衡州
襄陽岳州漢陽德安州四安陸沔陽郴靖置都指
揮使司領衛二十八守禦千戶所五後割川湖雲
南地為貴州布政司成化間析襄陽府四縣建鄖
陽府嘉靖七年又以安陸沔陽二州併荆州之荆
門當陽潜江為承天府共府十有五州二縣一百
有九衛三十二所四十三宣慰二宣撫四安撫九
長官司二十八
皇清因之順治二年改承天府為安陸府十三年併上
津縣入鄖西康熙三年湖南北分設布政司北仍治
武昌轄八府南治長沙轄七府二州置都使司管理
各衛所雍正二年裁以衛所分隸南北布政司五年
析天柱縣入貴州六年陞歸州為直隸州改施州衛
為恩施縣七年陞澧州為直隸州改永順司為永順
府九溪永定二衛為安福縣保靖司為保靖縣桑植
司為桑植縣現在共領府十六直隸州四州十二縣
一百一十二撥清浪平溪五開銅鼔等衛歸黔省現
在共衛十所一
武昌府
禹貢荆州之域天文翼軫分野周夷王時地屬楚東
周因之秦屬南郡漢屬江夏郡三國時吴分江夏更
置武昌郡治武昌縣徙都焉晉以武昌隸江州江夏
隸荆州東晉僑置汝南郡劉宋於江夏縣置江夏郡
轄以郢州梁分置北新州隋改置鄂州大業初為江
夏郡唐復為鄂州天寳初改江夏郡乾元初復為鄂
州屬江南西道元和初陞武昌軍節度五代梁後唐
時為吴楊氏鄂州地晉漢周時為南唐李氏鄂州地
宋以鄂州屬荆湖北路元至元中置鄂州路大德中
改武昌路明洪武初改武昌府
皇清因之領州一縣九
武昌府沿革表
總部郡州縣
唐虞荆
三代荆
春秋楚
秦南郡鄂
漢荆州江夏郡沙羨下雋下雉鄂
鍾武鄳
東漢荆州江夏郡鄳沙羨下雉鄂
三國吳武昌郡武昌陽新沙羨蒲圻
晉荆州江夏郡沙羡武昌沙陽鄂
江州武昌郡陽新蒲圻鄳鍾武
東晉汝南郡汝南
南北朝宋郢州江夏郡汝南沙陽蒲圻武昌
武昌郡陽新鄂
南齊郢州江夏郡汝南沙陽蒲圻武昌
武昌郡陽新鄂
梁郢州武昌郡
北新州江夏郡
上雋郡蒲圻
隋鄂州江夏武昌蒲圻永興
江夏郡富川
唐江南西道鄂州江夏永興武昌蒲圻
江夏郡唐年
五代南唐鄂州嘉魚永安唐年大冶
蒲圻
宋荆湖北路鄂州江夏崇陽武昌蒲圻
咸寧通城嘉魚興國軍
永興大冶通山
元湖廣行中書省鄂州路江夏咸寧嘉魚蒲圻
武昌路崇陽通城武昌興國
永興大冶通山
明湖廣布政使司武昌府江夏武昌嘉魚咸寧
蒲圻崇陽通城興國州
大冶通山
皇清湖北布政使司武昌府江夏武昌嘉魚咸寧
蒲圻崇陽通城興國州
大冶通山
附考漢江夏郡明一統志舊通志武昌府志皆云
治沙羨今考後漢書郡國志云凡縣名先書者郡
所治也兩漢書江夏郡先書西陵最後乃書沙羨
可見漢江夏郡治西陵非治沙羨也然則宋書言
江夏太守治安陸何居是晉制也觀晉書江夏郡
首安陸可知矣漢陽府志又謂漢江夏郡首安陸
亦失考
西陵有二吳孫權改夷陵為西陵漢屬南郡漢江
夏郡治之西陵今雲夢漢陽黃陂麻城黃岡等縣
地是夏口一曰沔口見水經注在江北夏口城
乃孫吳所築水經注云對岸則入沔津故城以夏
口名可見在江南武昌府志沿革一條有云今之
武昌古為鄂渚一名夏口是謂夏口在江南矣不
可不辨楚熊渠封中子紅為鄂王在今武昌縣
漢名鄂縣吴改為武昌縣武昌府志紀江夏縣沿
革混入熊渠偽封事非是
武昌府屬州縣沿革
江夏縣(附郭)
漢(沙羡縣地)三國(吴屬武昌郡後省)晉(復置沙羡縣屬江夏郡後改汝南縣)南北朝
(汝南縣移江夏郡治此)隋(改江夏)唐宋元明(俱仍舊)
皇清因之編戶六十二里(舊編戶六十三里順治三年併下鸚二里歸上鸚里)
武昌縣
秦(鄂縣)漢(因之)三國(吴武昌縣)晉(因之又别立鄂縣)南北朝(俱仍舊)隋(省鄂)
(縣入武昌)唐(因之)宋(陞夀昌軍)元(為武昌縣)明(仍舊)
皇清因之編戶三十七里
附考武昌縣稱鄂自熊渠封中子紅始至隋唐宋
置鄂州轄諸縣唐宋又有鄂岳觀察制置等使鄂
乃不專屬武昌縣矣輿地記云雲夢之南號鄂渚
泛辭也鄂有二玉篇南陽有西鄂稱西所以别
於東鄂也東鄂武昌也
嘉魚縣
漢(沙羡縣地)晉(分置沙陽縣)南北朝(梁置沙州尋廢)隋(併入蒲圻縣後置鮎瀆鎮)五
代(南唐改為場保大中陞嘉魚縣)宋元明(俱仍舊)
皇清因之編戶一十二里
蒲圻縣
漢(沙羡縣地)三國(吴置蒲圻縣屬武昌右部)晉(屬長沙郡)南北朝(宋齊俱屬江夏郡梁)
(屬上雋郡)隋(屬鄂州)唐宋元明(俱仍舊)
皇清因之編戶三十里
咸寧縣
隋(江夏縣地)唐(永安鎮)五代(揚吴改為場南唐陞永安縣)宋(改咸寧縣)元明
(俱仍舊)
皇清因之編戶一十六里
崇陽縣
漢(長沙下雋地)南北朝(梁上雋郡陳改雋州)隋(併入蒲圻)唐(唐年縣屬鄂州)五代
(南唐復為唐年)宋(改崇陽縣)元明(俱仍舊)
皇清因之編戶一十一里
通城縣
漢(下雋縣地)唐(唐年縣地屬鄂州元和中置通城鎮)宋(陞為縣)元明(俱仍舊)
皇清因之編戶一十五里
興國州
漢(鄂及下雉地)三國(吴析置陽新縣)隋(改富川縣又改永興縣)唐(因之)宋(永興軍尋)
(改興國軍)元(興國路舊隸江西至元中改屬湖廣)明(初改興國府尋降為州省永興入并大冶通山)
(隸武昌府)
皇清因之編戶四十里
大冶縣
隋(武昌縣地)唐(大冶夀山場院)五代(南唐大冶縣)宋元明(俱仍舊)
皇清因之編戶一十五里
通山縣
隋(永興縣地)唐(因之)五代(吴置羊山鎮南唐始置通山鎮)宋(陞為縣)元明(俱仍)
(舊)
皇清因之編戶六里
漢陽府
禹貢荆州之域天文翼軫分野周鄖國地後屬楚秦
屬南郡漢為江夏郡安陸縣地三國屬魏後屬吳皆
為重鎮晉立沌陽縣為江夏郡治後郡移治安陸宋
齊并屬江夏郡梁分江夏郡地置梁安郡西魏改梁
安郡為魏安郡尋改汊川郡北周為復州地隋初仍
舊大業間為沔陽郡地唐置沔州治漢陽縣天寳初
改漢陽郡乾元初復為沔州寳歷初廢沔州為鄂州
地屬江南西道周世宗平淮南以漢陽縣置軍宋熙
寧中廢為縣紹興中復置軍元至元中陞為漢陽府
屬湖廣行省明初裁後復置
皇清因之舊領縣二雍正七年撥黃州府之黃陂德安
府之孝感縣來屬領縣四
漢陽府沿革表
總部郡縣
唐虞荆州域
三代荆
春秋鄖國地
戰國楚地
秦南郡地
漢荆州江夏郡安陵西陵
東漢荆州江夏郡安陸西陵
三國(先屬魏後屬吴)江夏郡魯山
晉荆州江夏郡沌陽
南北朝宋郢州江夏郡沌陽灄陽
南齊郢州江夏郡沌陽灄陽
梁江夏郡
梁安郡
西魏魏安郡江州
汊川郡
北周復州甑山
隋沔陽郡漢陽甑山
唐江南西道漢陽郡漢陽汊川
五代周漢陽軍
宋荆湖北路漢陽軍漢陽漢川
元湖廣行中書省漢陽府漢陽漢川
明湖廣布政使司漢陽府漢陽漢川
皇清湖北布政使司漢陽府漢陽漢川黃陂孝感
附考按舊通志及明一統志廣輿記皆載漢陽即
古沌陽或以今府治在沌水之北古何以稱沌陽
遂疑沌陽别一地不知古人稱謂與今不同春秋
穀梁魯僖二十八年傳云水北為陽沌北為沌陽
與此傳合然則古沌陽即今漢陽奚疑
漢陽府屬縣沿革
漢陽縣
漢(安陸縣地屬江夏郡)東漢(因之)晉(初置沌陽縣於臨嶂山屬江夏郡尋廢入安陸)南北
朝(宋齊俱為沌陽灄陽二縣梁屬梁安郡)隋(開皇末置漢津縣屬復州大業初改漢陽屬沔陽郡)
唐(漢陽縣屬沔州後廢州以縣入鄂)五代(周世宗平淮南以漢陽縣置軍)宋(廢軍為縣紹興)
(中復置軍)元明(俱仍為縣)
皇清因之編戶一十九里
漢川縣
晉(屬江夏郡)南北朝(西魏置江州後周置甑山縣廢江州)隋(屬沔州)唐(析漢陽置汊川)
(縣屬鄂州)五代(周屬安州)宋(初改義川縣後改曰漢川屬漢陽軍熙寧中并入漢陽縣元祐初復)
(置)元明(俱仍舊)
皇清因之編戶八里
黃陂縣
漢(西陵屬江夏郡)晉(西陵屬弋陽郡)南北朝(後齊黃陂縣屬南司州後州)隋(黃陂)
(縣)唐(南司州武德中置後改縣屬黃州)宋元明(俱仍舊)
皇清初因之雍正七年改屬漢陽府編戶四十里
孝感縣
漢(安陸縣地)南北朝(劉宋改孝昌縣西魏置岳州岳山郡後周置澴岳郡)隋(屬安州)唐
(澴州並置澴陽縣後復為孝昌)五代(改為孝感縣)宋元(俱仍舊)明(洪武九年改為)
(州後復為縣屬德安)
皇清初因之雍正七年改屬漢陽府編戶二十九里
黃州府
禹貢荆州之域天文翼軫分野春秋黃弦國地後屬
楚楚徙邾君於此曰邾城秦屬南郡漢曰西陵屬江
夏郡三國魏為重鎮後屬吳晉曰弋陽劉宋曰西陽
南齊曰齊安隋開皇間改為黃州又分蘄州為蘄春
郡大業間改永安郡唐復置黃州屬淮南道宋初屬
淮南西路南宋隸沿江制置副使司元為黃州路屬
河南江北等處行中書省明曰黃州府添置黃安縣
皇清因之舊領州一縣八雍正七年撥黃陂入漢陽府
領州一縣七
黃州府沿革表
總部郡州縣
唐虞荆州域
三代荆
春秋
秦南郡地
漢荆州江夏郡西陵蘄春邾
東漢荆州江夏郡西陵西陽
三國(先屬魏後屬吴)蘄春
晉豫弋陽郡西陽蘄春邾西陵
新蔡郡蘄陽永興
南北朝宋郢州西陽郡西陽蘄陽蘄水浠水
南齊郢州西陽郡西陽蘄陽蘄水浠水
齊安郡齊安蘄水浠水南安
隋黃州黃岡黃陂木蘭麻城
蘄春郡蘄春浠水蘄水黃梅
永安郡羅田新蔡黃陂
唐淮南道黃州黃岡麻城蘄州蘄春
永安郡黃梅廣濟蘄水南□州
宋淮南道黃州黃岡麻城蘄州蘄春
沿江制置副使廣濟蘄水羅田黃陂
元河南江北行省黃州路黃岡麻城蘄春蘄水
廣濟黃梅羅田蘄州
黃陂
明湖廣布政使司黃州府黃岡蘄水羅田麻城
黃安蘄州廣濟黃梅
黃陂
皇清湖北布政使司黃州府黃岡蘄水羅田麻城
黃安蘄州廣濟黃梅
附考楚宣王滅邾徙邾君於黃故黃州有邾城舊
通志封建條載魯僖公十二年黃人不修楚貢楚
遂滅黃徙邾君按魯僖與楚宣相去數百年滅黃
與徙邾自是兩時兩事舊志頗混漢吳芮初封
邾稱衡山王其後北齊北周置衡州於此盖襲其
號也今之衡州則以禹貢衡陽得名
黃州府屬州縣沿革
黃岡縣(附郭)
漢(西陵地)東漢(西陽)晉(因之)南北朝(南齊南安北齊巴州)隋(黃岡木蘭)唐(省木)
(蘭)五代宋元明(俱仍舊)
皇清因之編戶八十二里
蘄水縣
漢(蘄春地屬江夏郡)晉(蘄春地屬弋陽郡)南北朝(宋浠水梁析置蘄水)隋(蘄春又為)
(浠水蘄水)唐(蘄春蘄水武德初改蘄水為蘭溪縣天寳初復)宋元(俱仍舊)明(蘄水縣)
皇清因之編戶五十八里
羅田縣
漢(蘄春地)三國(因之)晉(屬弋陽郡)隋(羅田屬蘄春郡)唐(省入蘄水)宋(復置)元
明(俱仍舊)
皇清因之編戶二十五里
麻城縣
漢(西陵)晉(屬弋陽郡)南北朝(梁信安北齊西陽陳定州北周改亭州)隋(麻城屬永安郡)
唐(亭州陽城後復為麻陽)宋元明(俱仍舊)
皇清因之編戶七十四里
黃安縣
明(嘉靖末以地多盜割黃岡之上中和麻城之太平仙居黃陂之仙源鄉置)
皇清因之編戶三十七里
蘄州
漢(蘄春地)東漢(蘄春國)三國(吴改蘄春郡)晉(蘄春縣東晉蘄陽)南北朝
(宋齊俱屬西陽郡北齊置齊昌郡後州改蘄州)隋(蘄春郡)唐(蘄州)宋(仍舊景定初移治龍磯)
元(改蘄州路)明(初改蘄州府領蘄春蘄水黃梅廣濟羅田五縣洪武十二年罷蘄春撥蘄水羅田屬)
(黃州府仍以蘄州領黃梅廣濟並隸焉)
皇清因之編戶二十八里
附考隋書地理志云蘄春郡統縣五又廬江郡襄
安縣梁曰蘄又彭城郡有蘄縣今考廬江郡之襄
安兩漢晉宋無名蘄者惟梁以蘄名彭城郡蘄縣
漢屬沛郡陳涉起此蘄春郡在漢為蘄春侯國今
之蘄州也
廣濟縣
漢(蘄春地)晉(因之)南北朝(周廣濟)唐(因之)宋元明(俱仍舊)
皇清因之編戶三十里
黃梅縣
漢(蘄春地)晉(置新蔡郡及永興縣)隋(開皇初改新蔡縣後改黃梅)唐(黃梅後改南晉州)
宋(黃梅嘉熙間中州)元(黃梅復舊治)明(仍舊)
皇清因之編戶四十二里
安陸府
禹貢荆州之域天文翼軫分野春秋戰國屬楚秦屬
南郡兩漢屬江夏郡晉初因之元康問置竟陵郡宋
齊因之梁為南司北新二州及梁寧郡之境西魏改
置温州北周分置石城郡兼置郢州隋廢温州入安
陸郡廢郢州入竟陵郡唐復置郢州治長夀置温州
治京山貞觀初廢郢州以長夀縣隸鄀州尋復置郢
州以温鄀二州省入後改富水郡乾元初復為郢州
宋為郢州富水郡元為安陸府隸河南行省明洪武
中改為州直隸湖北布政使司嘉靖十年以潜藩陞
承天府
皇清仍改安陸府領州二縣五
安陸府沿革表
總部郡州縣
唐荆州域
虞荆州域
夏荆州域
商荆州域
周荆州域
春秋楚郊郢地
戰國楚郢地竟陵
秦南郡地
漢江夏郡江陵竟陵安陸雲杜
東漢江夏郡江陵當陽竟陵雲杜
新市
三國江夏郡雲杜竟陵當陽
晉江夏郡雲杜竟陵長夀當陽
竟陵郡新市霄城新陽
南北朝宋郢州竟陵郡長夀竟陵新市霄城
南齊郢州竟陵郡新陽雲杜
梁北新州梁寧郡長夀
南司州
西魏温州角陵富水盤陂建興
北周石城郡
隋安陸郡長夀京山富水沔陽
竟陵郡竟陵當陽
唐郢州長富京山富水
富水郡
五代竟陵
宋京西南路郢州長夀京山潛江竟陵
富水郡荆門軍長林當陽
元河南行省安陸府長夀京山潜江竟陵
荆門州長林當陽
明湖廣布政使司安陸州京山
承天府鍾祥京山潜江沔陽州
竟陵荆門州當陽
皇清湖北布政使司安陸府鍾祥京山潜江沔陽州
天門(雍正年改)荆門州當陽
附考元志云郢城在安陸州乃古之郊郢按郊郢
即左傳所謂君次於郊郢以禦四邑者是也亦謂
之郢中宋玉所謂客有歌於郢中者是也又三國
志云魏黃初元年三月以荆揚江表八郡為荆州
孫權領牧故也荆州江北諸郡為郢州九月孫權
復叛復郢州為荆州按魏主疆理南土迄無成局
黃初郢州之名舊志不載今亦從略又按歴代所
置郢州不同劉宋郢州治江夏轄郡者也唐宋郢
州在今府治郡所轄者也
安陸府屬州縣沿革
鍾祥縣(附)(郭)
漢(雲杜竟陵地屬江夏郡)東漢(新市縣地)三國(因之)晉(元康初立長夀縣屬竟陵郡)
南北朝(宋齊俱因之梁置梁寧郡後周置石城郡)隋(廢石城郡以長夀縣為竟陵郡治)唐
(隸郢州)五代宋(俱因之)元(屬安陸府)明(初改安陸州省長夀入嘉靖十年陞承天)
(府置今縣為府治所十八年割荆門州馬梁望鄉等鄉益焉)
皇清屬安陸府編戶二十一里
京山縣
漢(雲杜安陸地屬江夏郡)東漢(雲杜新市二縣地)三國(因之)晉(雲杜縣地)南北
朝(南齊置新陽縣梁置北新州西魏改角陵富水二縣又置盤陀縣)隋(置京山縣隸安州安陸郡)
唐(武德間以京山富水二縣置温州後州廢改屬郢州)五代(因之)宋(省富水入京山縣)元
(京山縣)明(屬安陸州嘉靖十年屬承天府)
皇清屬安陸府編戶三十一里
潜江縣
漢(江陵縣地屬南郡)東漢三國晉唐五代(俱因之)宋
(乾道初陞白伏巡為潜江縣屬江陵府)元(屬中興路)明(屬荆州府嘉靖十年改屬承天府)
皇清屬安陸府編戶二十三里
沔陽州
漢(為江夏竟陵縣地)東漢三國(俱因之)晉(雲杜縣地屬江夏郡)南北朝
(梁置沔陽郡西魏置建興縣)隋(開皇初為復州大業初改為沔陽州又為沔陽縣)唐(仍為復州)
(沔陽縣)五代(晉改竟陵)宋(初屬竟陵郡後并竟陵屬復州)元(為復州路又改為沔陽府)明
(屬河南洪武九年降為州隸湖廣嘉靖十年改屬承天府)
皇清屬安陸府編戶三十六里
天門縣
古(荆州地又鄖子國)戰國(竟陵)秦(因之)漢(屬江夏郡)東漢三國晉
(俱因之)南北朝(齊置建安郡西魏置日光川)隋(為竟陵縣)唐(仍為竟陵屬復州)五
代(晉改竟為景)宋(屬復州)元(屬沔陽府)明(屬沔陽州嘉靖十年改屬承天府)
皇清屬安陸府雍正四年改為天門縣編戶二十四里
荆門州
古(荆州地)漢(臨沮當陽編鄀四縣地俱屬南郡)三國(魏分臨沮屬襄陽府)晉(仍編鄀地)
南北朝(宋齊臨沮編地屬南郡)隋(為長林縣)唐(武德中仍為長林縣貞元中析置荆門縣)
宋(為荆門軍長林當陽自江陵來隸)元(為荆門州)明(初屬荆州府嘉靖十年改屬承天府)
皇清屬安陸府編戶五十九里
當陽縣
古(荆州地又權國)漢(當陽縣屬南郡)東漢(因之)三國(吴改長陵縣後廢)晉(屬南郡)
南北朝(後周置平州領安遠漳州二郡)隋(開皇中改王州又改為昭丘人改曰荆臺尋廢為當)
(陽)唐(初置平州又改玉州尋為當陽屬江陵府)五代(高氏置荆門軍)宋(為當陽縣屬荆門軍)
元(屬荆門州)明(初屬荆州府改屬荆門州洪武十年省入荆門州十三年復置仍屬川嘉靖十年改)
(屬承天府)
皇清屬安陸府編戶四里(原編戶八里新并四里)
德安府
禹貢荆州之域天文翼軫分野周職方氏荆州澤藪
曰雲夢即此地春秋為鄖子國戰國楚地秦屬南郡
漢晉俱屬江夏郡劉宋置安陸郡梁兼置南司州尋
廢西魏置安州北周改為溳州隋初郡廢大業初州
廢復為郡唐改安州尋為安陸郡乾元初復為安州
貞元中置安黃節度觀察使治安州五代梁置宣威
軍後唐改安遠軍宋因之隸京西路宣和初陞為德
安府後徙治漢陽元還舊治隸湖北道宣慰司尋改
隸鄂州行省後隸黃州路至治中改屬中興路明洪
武初復為德安府
皇清因之舊領州一縣五雍正七年撥孝感縣屬漢陽
府領州一縣四
德安府沿革表
總部郡州縣
唐荆州域
虞荆州域
周雲夢荆州澤
春秋隋鄖國地
戰國楚地
秦南郡
漢荊州江夏郡安陸西陵隨
東漢荆州江夏郡安陸西陵隨
晉荆州江夏郡安陸隨
南北朝宋郢州安陸郡安陸應城隨永陽
司州平靖雲夢
西魏安州吉陽應安孝昌
北周溳州安陸吉陽應陽
隋安陸郡雲夢應山隨孝昌
唐淮南道安州安陸雲夢應城孝昌
安陸郡應山禮山吉陽隨州
隨澴州澴陽
五代安遠軍應城孝感
宋荆湖北路安遠軍安陸雲夢應城應山
德安府隨州隨孝感
元荆湖北道德安府安陸雲夢應城隨州
隨孝感應山
明湖廣布政使司德安府安陸雲夢應城隨州
應山孝感
皇清湖北布政使司德安府安陸雲夢應城隨州
應山
附考謹按宋神宗初署安州觀察使封安國公宣
和元年升安州為德安府以神宗潜藩故也明廖
道南楚紀云德安舊為鄖子之國亦一都會也神
宗潜邸於此盖偶然耳然漆沮興周芒碭啟漢哲
王既往嘉名猶炫盖存乎其人耳
德安府屬州縣沿革
安陸縣
漢(安陸縣屬江夏郡)晉(江夏郡治)南北朝(安陸郡治)隋(安陸縣省吉陽入焉)唐(復置)
(吉陽縣)宋(德安府治開寳中吉陽縣廢)元(因之)明(洪武九年改府為州縣省八十三年復置)
皇清因之編戶十里
附考縣志云周夷王時屬越章王執疵史記云楚
熊渠封少子執疵為越章王熊渠擅封信矣其分
地則史記未有明文今亦不敢質言
雲夢縣
秦(南郡地)漢(西陵安陸二縣地屬江夏郡)南北朝(西魏於雲夢古城置縣)隋
唐(俱因之)宋(雲夢鎮省入安陸元祐初復置縣)元明(俱仍舊)
皇清因之編戶六里
應城縣
唐虞(蒲騷)春秋(鄖子近邑)漢(安陸縣地)南北朝(南齊為應城縣西魏又置城陽郡)
隋(改應陽縣)唐(武德初復為應城)五代宋元(俱因之)明(洪武十年併入)
(雲夢十二年仍復)
皇清因之編戶十里
隨州
虞夏(荆豫二州境)春秋(厲國)戰國(隨國地)秦(屬南陽郡)漢(隨縣屬南陽郡)晉
(屬義陽郡)南北朝(齊隨郡梁置西陵郡)隋(漢東郡)唐(改置隨州天寳中改漢東郡乾元初)
(復為隨州)宋(乾德五年置崇義軍開寳中改為崇信軍紹興初復為隨州)元(仍舊)明(洪武初改)
(縣十三年復為州)
皇清因之編戶一十九里
應山縣
漢(隨縣地)晉(因之)南北朝(梁置永陽縣西魏置平靖縣)隋(為應山縣省平靖入焉屬)
(安陸郡)唐(武德初置應州並析置禮山縣後州廢省禮山復為應山)宋(屬德安府)元(屬隨州)
明(洪武九年省入隨縣十三年復置屬隨州並隸德安府)
皇清因之編戶十里
荆州府
禹貢荆州之域天文翼軫分野春秋時楚郢都秦拔
郢置南郡漢初改臨江郡尋復三國初歸蜀漢後屬
吴晉改新郡尋復曰南郡為荆州刺史治所東晉為
重鎮南北朝宋齊俱仍南郡梁元帝都此隋沿西魏
為江陵總管府又曰南郡唐初復為荆州天寳初改
江陵府上元初號南都宋為荆湖北路治所淳熙初
改荆南府尋復為江陵府元改江陵路天歷初改中
興路明洪武初改荆州府
皇清因之舊領州二縣十一雍正六年陞歸州為直隸
州以興山巴東長陽隸焉今領州一縣八
荆州府沿革表
總部郡州縣
唐荆州
虞荆州
商荆楚
周楚國
春秋郢都
渚宫
秦南郡郢夷陵
漢荆州南郡江陵孱陵臨沮
臨江國夷道華容枝江
夷陵高成
東漢荆州南郡江陵孱陵華容臨沮
枝江夷道夷陵
三國荆州南郡江陵公安枝江監利
西陵夷道
晉荆州江陵孱陵江安石首
枝江監利松滋夷道
夷陵高安
南北朝宋荆州南郡江陵監利松滋枝江
南齊宜州拓州硤州夷陵
夷道宜昌
西魏江陵總督府
隋南郡江陵公安監利宜昌
枝江松滋安興夷陵
夷道遠安
唐山南東道江陵府江陵公安枝江石首
南都監利松滋長寧峽州
夷陵宜都遠安
五代荆南江陵府峽州
南平
宋荆湖北路江陵府江陵公安監利松滋
荆南府石首建寧枝江峽州
夷陵宜都遠安
元荆湖北道上路總管府江陵公安石首監利
中興路松滋枝江峽州夷陵
宜都遠安
明湖廣布政使司荆州府江陵公安石首監利
松滋枝江夷陵宜都
遠安
皇清湖北布政使司荆州府江陵公安石首監利
松滋枝江夷陵宜都
遠安
附考按宋書云荆州刺史漢治武陵漢夀齊書云
漢靈帝時荆州刺史王叡治江陵足正宋書之疎
又宋書云魏晉治江陵王敦治武昌陶侃前治沔
陽後治武昌王廙治江陵庾亮治武昌庾翼進襄
陽復還夏口桓温治江陵桓冲治上明王忱還江
陵此後遂治江陵王忱以前不常厥治要之所部
皆荆疆域遼遠不必南郡江陵也今荆州府太守
所理與古荆州異疆域因之矣荆州緣荆山得
名或曰荆強也警也皆失之鑿
荆州府屬州縣沿革
江陵縣(附郭)
春秋(楚郢都)秦(郢縣屬南郡)漢(江陵屬南郡)東漢晉南北朝
隋(俱仍舊)唐(省安興入)宋(江陵)元(屬中興路)明(屬荆州府)
皇清因之編戶一百二十五里
附考按史記楚熊渠立長子康為句亶王張瑩云
在今江陵又立中子紅為鄂王少子執疵為越章
王皆在江上楚蠻之地至春秋時楚大城陳蔡不
羹踵熊渠而起也亦僣矣然左國載東遷後事句
亶無稱焉其後楚熊貲都郢郢亦江陵也句亶國
除可知矣史記又云熊渠畏厲王伐楚亦去其王
後為熊母康徐廣云即渠之長子然則句亶非帶
礪當與鄂越章並刪
公安縣
漢(孱陵屬武陵郡)東漢(因之)三國(屬漢公安)晉(孱陵江安屬南平郡)南北朝(宋因)
(之陳置荆州)隋(公安開皇初省孱陵入)唐五代(俱仍舊)宋(公安軍後為公安縣)
元明(俱仍舊)
皇清因之編戶三十二里
石首縣
漢(華容地屬南郡)東漢三國(俱因之)晉(石首以山為名)南北朝(因之)唐
(石首縣屬荆州)五代(因之)宋(石首縣熙寧中又置建寧縣)元(石首)明(仍舊)
皇清因之編戶二十一里
監利縣
漢(華容地)東漢(因之)三國(吴置監利縣又改華容縣)晉(因之)南北朝(宋監利屬)
(巴陵郡)隋(屬沔州)唐(屬復州)五代(屬江陵府)宋(仍舊)元(屬中興路)明(屬荆州府)
皇清因之編戶三十三里
松滋縣
唐虞(鳩茲地)周(鄖地)漢(高城縣屬南郡)晉(松滋縣)南北朝(宋因之齊屬河東郡)
隋(屬南郡)唐(屬江陵府)宋元(俱仍舊)明(屬荆州府)
皇清因之編戶二十五里
枝江縣
周(楚遷羅國於此後其地復為楚併)戰國(秦破楚將屈匄取丹陽於此)秦(南郡地)漢
(始置縣以蜀江至此分枝為諸洲故名)晉隋(俱因之屬南郡)唐(長寧枝江後省長寧入)
元(仍舊)明(省入松滋尋復屬荆州府)
皇清因之編戶八里
夷陵州
春秋(楚地)秦(伐楚燒夷陵即此)漢(屬南郡)三國(魏置臨江郡蜀改宜都郡吴改西陵)
(縣)晉(太康改夷陵縣)南北朝(梁置宜州魏改拓州後周改硤州)隋(夷陵郡)唐(改峽)
(州)宋(因之)元(改為路)明(洪武初置峽州府九年復改夷陵州)
皇清因之編戶九里半新編五里
宜都縣
漢(夷道縣屬南郡)三國(蜀改置宜都郡)晉(因之)南北朝(劉宋析置宜昌縣)隋(宜昌)
(縣屬南郡)唐(宜都置江州又置東松州貞觀中州廢改屬峽州)宋元(俱仍舊)明(屬夷)
(陵州)
皇清併隸荆州府編戶八里半
遠安縣
漢(臨沮地屬南郡)晉(高安縣)南北朝(周改遠安)隋(屬夷陵郡)唐(屬峽州)五代
宋元(俱仍舊)明(屬夷陵州)
皇清併隸荆州府編戶八里
襄陽府
禹貢荆豫二州之域天文翼軫分野周為榖鄧樊鄾
盧羅鄀之地春秋屬楚秦為南郡南陽郡地漢因之
東漢末劉表為荆州刺史徙治襄陽縣三國魏始置
襄陽郡治宜城以地在襄水之陽故名晉亦為荆州
治所東晉於襄陽僑置雍州梁置南雍州西魏改曰
襄州隋初郡廢州存立山南道行臺并總管府煬帝
時州府並罷復置襄陽郡治襄陽縣唐初復置襄州
山南東道治此復為襄陽郡又為襄陽府復為襄州
五代梁唐置忠義軍宋改襄州宣和初復為襄陽府
元改為襄陽路明復為襄陽府成化中置鄖陽府割
鄖縣竹山房縣上津隸焉
皇清因之領州一縣六
襄陽府沿革表
總部郡州縣
唐荆豫二州域
虞
周(榖鄧樊鄾盧羅鄀地)
春秋楚
秦南郡
漢荆州南郡襄陽宜城邔臨沮
南陽郡中廬筑陽武當舂陵
蔡陽隂鄼
東漢荆州南郡襄陽宜城邔中廬
南陽郡臨沮蔡陽襄鄉隂
鄼章陵筑陽武當
三國魏荆州襄陽郡襄陽樊城宜城臨沮
中廬邔山都筑陽
武當
晉荆州襄陽郡宜城中廬臨沮邔
襄陽山都鄧城鄾
筑陽武當
南北朝宋雍州襄陽公相襄陽中廬邔宜城
鄀上黃
西魏襄州率道義清南漳隂城
安養重陽沮州思安
昌州南荆州
隋襄陽郡襄陽安陽率道榖城
義清南漳棗陽光化
唐山南東道襄州襄陽郡襄陽臨漢鄧城率道
宜城義清南漳榖城
光化棗陽武當均州
五代山南東道忠義軍
宋京西南路襄陽府襄陽鄧城宜城南漳
中廬榖城棗陽均州
武當光化乾德
元京湖北道襄陽路襄陽宜城南漳棗陽
榖城光化均州武當
明湖廣布政使司襄陽府襄陽宜城南漳棗陽
榖城光化均州
皇清湖北布政使司襄陽府襄陽宜城南漳棗陽
榖城光化均州
襄陽府屬州縣沿革
襄陽縣(附郭)
周(樊城鄾鄧地)春秋(屬楚)漢(襄陽縣屬南郡)東漢(因之)三國(魏屬襄陽郡)晉
(為襄陽鄧城二縣)南北朝(宋齊俱為襄陽縣西魏改安養縣置河南郡後周廢樊城山都二縣)
(入焉)隋(為襄陽安養二縣地)唐(為襄陽臨漢二縣貞元中改臨漢復為鄧城)五代(忠義軍)
宋(為襄陽鄧城二縣地)元(襄陽縣)明(仍舊)
皇清因之編戶三十五里
宜城縣
古(豫地)周(鄀國又為鄢國)春秋(屬楚)秦(邔縣屬南郡)漢(惠帝三年更名宜城)東漢
三國(俱因之)晉(宜城縣又為邔縣)南北朝(宋僑立略陽縣梁改率道縣)唐
(率道天寳中改宜城)宋元明(俱仍舊)
皇清因之編戶一十六里
附考謹按宜城古鄀國即楚之鄢都楚昭王避吴
患徙此命曰郢然史記六國表載楚頃襄二十年
秦拔鄢二十年秦拔郢王亡走陳鄢仍舊名楚是
時已弗都鄢也郢破走陳以國都破故走陳也意
昭王時暫徙鄢而後復歸郢歟羅泌路史亦云然
徵諸史記益信
南漳縣
春秋(盧戎)秦(南郡地)漢(臨沮中廬二縣地屬南郡)東漢三國(俱因之)晉
(為中廬山都臨沮三縣地屬襄陽郡又析為穰屬義陽郡)南北朝(西魏置重陽縣北周置沮州又)
(改思安縣)隋(為南漳義清二縣地)唐五代(俱因之)宋(為南漳中廬二縣紹興中省中)
(盧入焉)元明(俱仍舊)
皇清因之編戶二十九都
棗陽縣
古(豫地)春秋(謝國地)漢(為棘陽蔡陽舂陵三縣地屬南陽郡)東漢(分立襄鄊縣光武改)
(舂陵為章陵)晉(改安昌縣)南北朝(後魏置南荆州齊改建安郡西魏改昌州北周置廣昌)
隋(改棗陽縣屬舂陵郡)唐(開元中析置唐城縣屬隋州漢東郡)宋(為棗陽軍)元(改屬襄陽路)
明(仍舊)
皇清因之編戶二十二里半
榖城縣
春秋(榖國地)漢(筑陽縣屬南陽郡)東漢三國(俱因之)晉(為筑陽縣屬順)
(陽郡)南北朝(梁改義城郡西魏改為酇城郡)隋(開皇中改榖城縣)唐(榖城縣置鄼州後州)
(廢又省隂城入焉)五代(因之)宋(榖城縣)元明(俱仍舊)
皇清因之編戶一十九里
光化縣
古(豫地)春秋(亦榖國地)秦(隂鄼地屬南陽郡)漢(鄼侯國)晉(鄼縣屬順陽郡)南北
朝(西魏置隂城縣)隋(為光化縣屬漢東郡)唐(屬隋州漢東郡)五代(因之)宋(改光化軍置乾)
(德縣後復為光化尋復為乾德)元(為光化縣屬襄陽路)明(仍舊)
皇清因之編戶一十三里
均州
古(豫雍地)春秋(麇國地)秦(為武當縣屬南陽郡)漢東漢三國(俱因)
(之)晉(武當縣屬順陽郡)南北朝(後魏置武當郡南齊屬始平郡又改齊興郡復改興州北)
(周改豊州)隋(為均陽屬淅陽郡)唐(改均州又為武當郡乾元初復為均州)宋(改武當軍)元
(至元中復為均州)明(均州省武當縣入焉)
皇清因之編戶二十里
鄖陽府
禹貢雍梁荆三州之域天文參翼軫分野古麇庸地
春秋曰鍚穴戰國屬楚秦置漢中郡漢始置鍚縣隸
焉東漢置房陵上庸庸縣屬益州刺史部三國魏置
魏興新城上庸三郡晉又置北上洛郡南北朝宋無
上洛餘悉因之齊更置齊興郡西魏置光遷國北周
置遷州隋為房陵郡唐屬均房二州宋屬保康武當
二軍元屬襄陽路明初仍舊成化十二年分置為府
隸湖廣布政使司領縣七
皇清因之順治十六年併上津入鄖西領縣六
鄖陽府沿革表
總部郡州縣
唐雍州地
虞雍州地
周麇庸國地
戰國楚地
秦屬漢中郡
漢益州地漢中郡房陵上庸鍚西城
東漢益州地漢中郡鍚上庸房陵
三國魏新城郡房陵
上庸郡上庸
魏興郡鍚
晉荆州新城郡房陵
上庸郡上庸
魏興郡西城鍚
南北朝宋梁州新城郡房陵
上庸郡上庸
魏興郡西城鍚
齊南新城郡房陵
齊興郡上庸房陵安城
魏興郡西城
西魏光遷國
北周遷州
隋房陵郡光遷永清竹山上庸
唐山南東道房州房陵竹山上庸鄖縣
宋京西南路保康軍鄖鄉房陵竹山
元房州竹山房陵
明湖廣布政使司鄖陽府鄖房竹山上津
竹谿鄖西保康
皇清湖北布政使司鄖陽府鄖房竹山竹谿
鄖西保康
鄖陽府屬各縣沿革
鄖縣(附郭)
古(麇國地)春秋(鍚穴)漢(錫縣)東漢三國晉(俱因之)南北朝
(劉宋鄖縣又錫縣)隋(鄖鄊屬淅陽郡)唐(因之屬均州)宋(仍舊)元(屬襄陽路)明(初隸襄陽)
(府後分置鄖陽府以鄖縣為附邑)
皇清因之編戶一十九里
房縣
古(麇庸二國地)春秋(房子國)戰國(楚地)秦(房陵縣屬漢中郡)漢東漢
(俱仍舊)三國(屬新城郡)晉南北朝(俱因之)隋(光遷屬房陵郡)唐(屬房州)
宋(屬保康軍)元(屬襄陽路)明(房縣初屬襄陽府後改屬鄖陽)
皇清因之編戶一十五里
附考明一統志云舜封堯子丹朱於房即此地此
誤也秦徙趙王遷于房陵唐武后徙廬陵王於房
州地處僻遠事同幽廢豈帝舜之所以待虞賓乎
考南陽府内鄉縣有丹水有丹朱塜漢志云堯處
子朱於丹淵為諸侯此為近理房縣之為古房國
爵姓無考不得以虞賓實之
竹山縣
古(庸國地)戰國(楚地)秦(上庸地)漢東漢(俱因之)三國(魏上庸郡地)
晉(因之)南北朝(梁安城縣魏置羅州)隋(竹山)唐(仍舊武德初析置武陵縣後省入)宋
(屬保康軍)元(屬襄陽路)明(初屬襄陽後來屬)
皇清因之編戶一十二里
竹谿縣
明(成化十二年割竹山尹店社置)
皇清因之編戶九里
鄖西縣
明(成化十二年割鄖之武陽上津之津陽置)
皇清因之編戶一十七里
附考謹按西魏置上津縣明成化十二年置鄖西
縣順治十三年省上津入鄖西其地在春秋時屬
晉是謂晉隂前漢地理志弘農郡商縣注云秦相
衛鞅邑後漢州郡志京兆商縣注引帝王世紀云
契所封也並是此地然南宋紹興間金人求商州
乃割其半與之而上津仍在則舊上津特商之一
隅今商州自在陜西西安府
保康縣
明(弘治十一年割房縣之修文宜陽二里置)
皇清因之編戶五里
直隸歸州
禹貢荆州之域天文翼軫分野周為䕫子國地戰國
屬楚秦漢屬南郡三國吴屬建平郡晉劉宋俱因之
南齊屬巴州北周置秭歸郡治長寧縣隋初郡廢改
縣屬巴東郡唐置歸州天寳初改巴東郡乾元初復
為歸州宋屬荆湖北路建炎中屬䕫州路元至元中
陞歸州路尋降為州明洪武九年廢州為秭歸縣屬
夷陵州後復為歸州轄興巴二縣尋屬荆州府
皇清因之雍正六年陞為直隸州領縣四
直隸歸州沿革表
總部郡縣
唐荆州
虞荆州
商荆楚
周楚
春秋䕫國
戰國楚
秦南郡巫
漢南郡秭歸佷山巫
東漢南郡秭歸佷山巫
三國建平郡秭歸巫沙渠
晉建平郡秭歸佷山興山巫
夜郎
南北朝齊巴州長寧佷山巫信陵
北周秭歸郡歸鄉樂鄉清江
隋秭歸長陽睦州巴東
施州
唐山南東道歸州秭歸長陽興山巴東
巴東郡施州
宋荆湖北路歸州秭歸長陽興山巴東
巴東郡施州
元湖廣等處行中書省歸州路秭歸長陽興山巴東
施州
明湖廣布政使司荆州府歸州長陽興山巴東
施州
皇清湖北布政使司歸州長陽興山巴東恩施
歸州屬縣沿革
長陽縣
漢(佷山縣屬武陵郡)東漢(屬南郡)晉(屬宜都郡)南北朝(宋齊俱因之)隋(長陽)
(縣屬南郡開皇中置睦州後州廢)唐(武德初置巴山鹽水二縣後省鹽水以長陽巴山隸東松州州)
(廢隸峽州天寳初省巴山入焉)宋元(俱因之)明(屬夷陵州)
皇清併隸荆州府改屬歸州編戶六里
興山縣
漢(秭歸地)晉(興山縣屬建平郡)唐(武德三年析秭歸復置興山縣屬歸州巴東郡)五代
宋(俱因之)元(屬歸州路)明(正統七年併入歸州弘治二年復置屬歸州)
皇清因之編戶五里
巴東縣
周(䕫子國)戰國(屬楚)秦(巫縣地屬南郡)漢(因之)晉(巫縣屬建平郡)南北朝(宋因)
(之梁置信陵郡又為歸鄉樂鄉二縣地)隋(巴東縣屬巴東郡)唐(為歸州巴東郡)宋元
(俱因之)明(巴東縣洪武九年屬夷陵州後仍屬歸州)
皇清因之編戶九里半
恩施縣
春秋(巴國)戰國(楚巫郡地)秦(屬黔中郡)漢(南郡地)三國(吴為沙渠縣屬建平郡)
晉(夜郎屬建平郡)南北朝(周置亭施二州及清江郡)隋(郡廢州存大業初改庸州冶清江縣)
(尋改清江郡州寧初改為施)唐(隸江南道開元間改清江郡天寳初改清化郡乾元初復為施州)
宋(因之)元(屬䕫)明(洪武初置施州衛屬夔州府二十三年改衛置軍民指揮使司左右中三)
(所屬湖廣都司)
皇清因之改置守備雍正六年改恩施縣編戶三里
湖廣通志卷三
