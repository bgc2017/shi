欽定四庫全書
水經注箋刊誤卷八
仁和趙一清纂
漾水篇
西源出隴西燔冢山會泉(卷二十一頁九行)
一清案隴西下落西縣二字漢書地理志校補泉胡
渭曰當是白水之誤
又言隴西縣嶓冢山在西(卷二十二頁六行)
一清案隴西下當重一西字
天子自春山(卷二十二頁十八行)
一清案穆天子傳作舂山
事同徐吾來淵之異(卷二十三頁十二行)
箋曰徐吾當作余吾漢書應劭注余吾在朔方一清
案山海經作余吾與徐字為近
亦西垂官也(卷二十四頁七行)
一清案史記秦本紀文公元年居西垂宫官字誤
世祖至陽河(卷二十四頁十一行)
一清案漢書地理志天水郡有河陽縣河字當倒互
請蜀救至(卷二十四頁十六行)
一清案全祖望云請蜀上據後漢書當補王元二字
願諸將亟罷(卷二十五頁一行)
一清案宋本作亟還一清案亟罷本後漢書隗囂𫝊
始昌縣故城西(卷二十五頁三行)
一清案始昌上全祖望校增直字
故城西也(卷二十五頁四行)
一清案城西當倒互作西城漢西縣晉改曰始昌屬
天水郡見晉書地理志
水有鹽官(卷二十五頁七行)
一清案水下全祖望校增北字
蘭軍水出于西北(卷二十五頁十行)
箋曰蘭軍字誤宋本作蘭單而下文又有蘭坑疑作
蘭坑一清案非也方輿紀要鞏昌府成縣有蘭臯戍
蕭子顯曰武興西北有蘭臯戌去仇池二百里宋元
嘉十九年遣裴方明等伐仇池楊難當遣其將苻宏
祖守蘭臯是也元豐九域志階州將利縣有蘭臯鎮
雞水出南雞谷(卷二十五頁十三行)
一清案出南二字當倒互
二源水合注(卷二十五頁十五行)
一清案水字衍文
宋太祖遣龍驤將軍裴方明伐楊難當將妻子北奔(卷二
十六頁六行)
一清案全祖望云于文當重難當二字
安西參將魯尚期(卷二十六頁六行)
一清案宋書氐胡傳作參軍
祁山在璠冢之山(卷二十六頁九行)
一清案璠冢之璠當从山作嶓
溪徑逶迤(卷二十六頁十四行)
一清案溪徑之溪當以足作蹊或从彳作徯
漢水又西逕南岸北中岸之上下有二城相對(卷二十六頁十
七行)
箋曰岸宋本作岈一清案此文多誤當作漢水又西
逕南岈此岈之中(句)中字移在之字之下
祁山縣去沮五百里(卷二十六頁十八行)
一清案祁山未嘗置縣此縣當移在去沮之下
然世俗名之為皆陵水非也(卷二十七頁七行)
箋曰皆作階一清案然字衍文
東南得城階水(卷二十七頁九行)
箋曰孫云疑作武階一清案東南上落又字孫潜校
增
故都為目矣(卷二十七頁十七行)
一清案故下落以字御覽引此文校增
縣曰循虜縣(卷二十七頁十八行)
一清案下縣字衍文
為氐大師(卷二十八頁二行)
一清案大師當作太師太平寰宇記校改
谷有二源合同注一壑(卷二十八頁二行)
一清案谷當作水合字衍文
漢水又東合洛漢水(卷二十八頁六行)
箋曰孫云洛漢當作洛溪一清案非也方輿紀要鞏
昌府成縣即故武都郡治也有六漢水即洛漢水也
其水源出西和縣境即漢綿諸道地流逕成縣之六
漢堡又西入西漢水六洛音同通用
飛流下注(卷二十八頁十四行)
一清案流黃省曾本作清
今廣業郡治(卷二十九頁五行)
箋曰宋本作廣漢一清案非也方輿紀要鞏昌府成
縣下云後魏析下辨道地置廣業郡領白石等縣魏
書地形志廣業郡隸東益州後並同
峽中白水生大石(卷二十九頁八行)
箋曰白一作當一清案非也御覽引此文是峽中有
泉生大石今校正
詡使燒石以水灌之(卷二十九頁十行)
一清案御覽引此文水作醋新唐書地理志云嚴礪
自長舉縣西疏嘉陵江二百里焚巨石沃醯以灌之
通漕以饋成州戍兵即詡之遺法也後漢書注亦誤
作水字
濁水又東南渥陽水北出渥谷(卷二十九頁十一行)
一清案方輿紀要鞏昌府成縣下云泥陽川在縣東
五十里祝穆云水自天水谷發源東南流至泥陽鎮
與栗亭水合東南入徽州界注嘉陵江隋志後魏置
泥陽縣西魏廢入同谷即此處也與地形志北地郡
之泥陽縣蓋異地而同名此縣旋置旋廢魏收故不
錄之渥字誤
峰駐月駕矣(卷二十十頁六行)
一清案駐黃省曾作枉孫潜云柳僉本同
西南至山(卷二十十頁十行)
一清案至下落秦岡二字全祖望校補
故道水右又合黃盧山水(卷二十十頁十一行)
一清案右又二字當互易
漢世有鳳凰至(卷二十十一頁二行)
箋曰舊本作鳳凰上疑當作止吳本作至一清案御
覽引此文作止焉
西流注漢水又逕晉壽城西(卷二十十一頁十五行)
一清案黃省曾本重漢水二字
白水又東南逕隂平故城南(卷二十十二頁十一行)
一清案隂平下落道字漢志續志校增
水出長松縣西南而白馬漢(卷二十十二頁十四行)
箋曰漢一作溪一清案而字衍文
白水又東合空冷水(卷二十十三頁四行)
一清案冷當從水作泠
西南合南注(卷二十十三頁六行)
一清案下南字衍文
共成三溪(卷二十十三頁八行)
一清案三當作一
入極溪便即水源也(卷二十十二頁十二行)
一清案入上落東字黃省曾本校便字衍文
來合白水(卷二十十三頁十五行)
一清案來當作東
白水又東南於吐費城南(卷二十十四頁四行)
箋曰孫云疑脫逕字一清案於當作逕胡渭校改
故遂城為葭萌矣(卷二十十四頁六行)
一清案遂下落名字
與津吏諍打傷其破頭者(卷二十十四頁九行)
一清案打傷下全祖望據范史段翳傳校補開笥得
書言五字翳字元章
即是也(卷二十十四頁十七行)
一清案即是下落水字
又東南逕平城東(卷二十十五頁五行)
一清案平城當作始平城魏書地形志南白水郡有
始平縣
水西北出鄭縣南(卷二十十五頁八行)
一清案江水注云宕渠水即潛水渝水矣出漢中郡
南鄭縣巴嶺山鄭縣南當作南鄭縣
與難水合(卷二十十五頁九行)
一清案難下落江字寰宇記校補
又東南入漢(卷二十十五頁十一行)
一清案入下落于字寰宇記校補
又東南入漢州江津縣東南入於江(卷二十十五頁十二行)
一清案此條經文之誤詳具本卷
故仲雍謂涪内地者也(卷二十十五頁十三行)
一清案故當作庾仲雍下落所字通鑑注引此文校
正
丹水篇
名高猪山也(卷二十十五頁十五行)
一清案名上落一字
水出上洛縣西南楚山(卷二十十五頁二十行)
一清案水下落源字名勝志引此文校增
其水兩源合舍(卷二十十六頁一行)
箋曰宋本無舍字一清案合舍字屢見注中箋說非
是
入于汋(卷二十十六頁七行)
一清案汋當作汮即均水也下同
殷湯之名(卷二十十六頁九行)
一清案湯當作商
晉楚之盟(卷二十十六頁十二行)
一清案左𫝊是晉楚有盟朱箋欲改之字作有然古
人引書多抄變其詞苟無害也於義則可
循之則可矣(卷二十十七頁六行)
一清案循當作修
黃水出北予山(卷二十十七頁十七行)
箋曰一作北子山一清案漢書地理志析縣下云黃
水出黃谷鞠水出析谷俱東至酈入湍水湍水經云
出酈縣北芬山黃水鞠水同出北芬山特異谷耳箋
說無據
因為立順陽郡(卷二十十八頁三行)
一清案為立二字當倒互
謂之淅水(卷二十十八頁十六行)
一清案水當作口孫潜校改
汝水篇
亦言出南陽魯陽縣之大盂山(卷二十一一頁八行)
箋曰汝州志大盂山在魯山縣西五十里山頂低窪
四圍若城一清案朱氏以魯山縣箋魯陽縣大繆漢
書地理志南陽郡魯陽縣下云有魯山古魯縣未嘗
以魯山名縣也至唐初復置魯州始改縣曰魯山至
今因之
黃栢谷(卷二十一一頁十三行)
一清案黃當作蒙說見下
左右深植(卷二十一一頁十五行)
一清案深下落松列二字吳琯本校增
歴蒙栢谷(卷二十一一頁二十行)
箋曰孫云按上文當作黃栢谷一清案何焯云以下
文觀之則上文黃字亦當作蒙孫氏誤矣
水又東北趣狼臯山者也(卷二十一二頁四行)
一清案水上落汝字
北流逕石堨東(卷二十一二頁十二行)
一清案堨當作碣
揆厥靈圃(卷二十一二頁二十行)
一清案圃黃省增本作囿
温水殷源(卷二十一三頁七行)
箋曰殷一作數一清案非也殷盛也字不誤
茨甍交池石沼(卷二十一三頁八行)
一清案寰宇記引此文作茨甍交拒方塘石沼今改
正
水出兆山(卷二十一三頁十三行)
一清案兆當作北黃省曾本校
勁期于衛(卷二十一五頁五行)
箋曰期當作朝一清案史記衛世家云懷君三十一
年朝魏懷君即勁也衛字誤黃省曾本作魏
王莽之嘉荑也(卷二十一五頁九行)
一清案漢書地理志作嘉美
謂之黃城(卷二十一五頁十行)
一清案謂之上落世字
按漢書(卷二十一五頁十二行)
一清案漢書上落後字此足謝承書
先詣行所(卷二十一五頁十三行)
箋曰孫云行所當作行在一清案春秋經書公朝于
王所即行在也不當妄改
又東南潁川郟縣南(卷二十一五頁十六行)
一清案又東南下落過字
南逕水蓼堆東(卷二十一五頁二十行)
一清案水當作木
亂注汝水縣(卷二十一六頁十三行)
箋曰縣宋本作也一清案亂下落流字
水出南魯陽(卷二十一六頁十五行)
一清案南下落陽字說文校補
北瀆水有窮通(卷二十一七頁一行)
一清案北當作此
有增臺記紀氏臺(卷二十一七頁五行)
一清案名勝志引此文作有層臺謂之紀氏臺今補
正
水出亭城西而南逕夏亭城西(卷二十一七頁十一行)
一清案亭城西而南逕六字衍文
即襄城之城父也(卷二十一七頁十七行)
一清案城父下落縣字黃省曾本校增
報楊渠之役(卷二十一九頁六行)
一清案左傳作楊梁
漢水又東(卷二十一九頁十行)
一清案漢水當作湛水
王莽更之定城矣(卷二十一九頁十五行)
一清案更之下落曰字
嘗不耗竭(卷二十一十頁二行)
一清案嘗當作常
徵天下能為兵法(卷二十一十頁五行)
一清案兵法下落者字吳琯本校
瞰臨城(卷二十一十頁十一行)
一清案城下落中字後漢書光武帝紀校補
統兼厥稱矣(卷二十一十一頁三行)
一清案矣黃省曾本作耳
汝水又東得醴口水水出南陽雉山(卷二十一十一頁七行八行)
一清案口水二字當互易雉山當作雉縣漢書地理
志校
郭景純(卷二十一十一頁十四行)
一清案于文落曰字全祖望校增
楚惠王以封諸梁子(卷二十一十二頁三行)
一清案沈諸梁子高落高字
吏民終不為動(卷二十一十二頁十行)
一清案吏民下落推排二字黃省曾本校補後漢書
本𫝊元有之
乃沐浴服飾寢其(卷二十一十二頁十一行)
一清案其下落中字黃省曾本校增後漢書本𫝊有
之
是以于氏書之於神化(卷二十一十二頁十六行)
一清案于氏當作干氏
而下注澧水(卷二十一十二頁十八行)
箋曰舊本作醴水一清案醴澧字通用
廟前有公子高諸梁碑(卷二十一十二頁十九行)
一清案公字上落葉字如曰公子高則疑于公子矣
殘毁頽闕(卷二十一十三頁一行)
箋曰一作頓闕一清案頽字不誤
故塘方二里(卷二十一十三頁五行)
一清案故當作陂
並諸梁之所堨也(卷二十一十三頁七行)
箋曰也舊本作地一清案也字不誤
東與芹溝合(卷二十一十三頁九行)
一清案芹溝下落水字
建安元年(卷二十一十四頁二行)
一清案安帝改元有建光無建安按後漢本𫝊是永
初元年封此後人填寫之說
城北名焉灣中有地數頃(卷二十一十四頁七行)
箋曰疑作城比名焉一清案孫潜云柳僉本作馬灣
若如箋說正不知作何等語也
降栗渚(卷二十一十四頁十三行)
一清案降下落眺字寰宇記校增
永元三年(卷二十一十五頁一行)
一清案後漢書安帝即位建元永初後改元初后父
之封在元初三年見后紀永元字誤
汶水水首受慎水(卷二十一十五頁五行)
箋曰孫云汶水當作陂水一清案水字重文宜衍此
即洧水篇之汶水唐時尚有汶柵港
塹水乂自瀆東北流注七陂(卷二十一十五頁十二行)
一清案七陂當作北陂此與上南陂陂水兩分也
積為同陂(卷二十一十五頁十二行)
一清案同當作鮦漢書地理志汝南郡鮦陽縣應劭
曰在鮦水之陽也
周公舉之為魯卿士(卷二十一十六頁一行)
箋曰宋本無魯字一清案尚書蔡仲之命曰周公以
為卿士孔安國𫝊云周公圻内諸侯二卿治事孔穎
達正義云周公為畿内諸侯得立二卿左𫝊定公四
年亦云周公舉之以為己卿士杜預注曰為周公臣
注從史記蔡世家曰為魯卿士朱氏不審乃托名宋
本去之滅裂經史甚矣其妄也
王命之以蔡中吕地也(卷二十一十六頁六行)
箋曰中吕未詳一清案𫝊云南有荆蠻申吕中當作
申
東南流注至上蔡西岡(卷二十一十六頁十二行)
一清案至字衍文
陂東流(卷二十一十六頁十三行)
一清案陂下落水字
後以為縣(卷二十一十六頁十四行)
一清案後下落楚字全祖望校增
時天下大旱(卷二十一十七頁五行)
一清案下字衍文
熹乃積柴自焚(卷二十一十七頁六行)
一清案熹字衍
主簿崇小史張化(卷二十一十七頁六行)
箋曰史宋本作吏一清案主簿下落侯字孫潜校補
小史字不誤
建武十五年更名(卷二十一十七頁十六行)
一清案名字衍文是更封銍侯銚丹為侯國
民謂之楚王瑟城(卷二十一十七頁十九行)
箋曰瑟城當作琴城一清案城字衍文
銅陂東注為富水(卷二十一十七頁二十行)
一清案銅當作鮦
又東為北清陂者也(卷二十一十八頁四行)
箋曰當作又東北為清陂一清案清陂當作青陂此
陂亦名青龍陂也
故陳也(卷二十一十八頁五行)
一清案也當作地
陂水於東逕新息亭北(卷二十一十八頁八行)
一清案於當作又
廟前有阪(卷二十一十八頁十四行)
一清案阪當作陂
汝水又東南逕縣故城西(卷二十一十九頁五行)
一清案逕下落原鹿二字
杜預所釋地曰(卷二十一十九頁五行)
一清案所字衍文
潁水篇
其水導源崇高縣(卷二十二二頁三行)
箋曰崇一作嵩一清案漢書地理志云崈高武帝置
以奉太室山是為中岳有太室少室山廟古文以嵩
高為外方山也師古曰崈古崇字
其水東流南陽城西(卷二十二頁十一行)
一清案南當作逕
是樵父還牛處也(卷二十二二頁十七行)
箋曰一作樊父一清案困學紀聞云古今人表許繇
巢父為二人譙周古史考許由夏常居巢故一號巢
父則巢許為一人應休璉又謂之山父
潁水又東出陽城關(卷二十二三頁五行)
一清案章懷後漢書光武帝紀注云陽關聚名下亦
云陽關聚城字衍文
亨神于大陵之上(卷二十二三頁十五行)
箋曰脱一啟字一清案亨當作享
俗謂之臺陂(卷二十二三頁十八行)
一清案臺陂上落鈞字
東逕陽翟故城北(卷二十二三頁二十行)
一清案陽翟下落縣字
王隱曰翟本櫟也(卷二十二四頁六行)
一清案翟上落陽字
側水有九山祠碑(卷二十二四頁七行)
箋曰當作水側一清案側水謂臨側水際也字不誤
潁水又東南逕栢祠曲東歴罡臺北陂(至)蓋潁水之會
淮也(卷二十二四頁十四行至五頁一行)
箋曰自臺北陂以下原錯在東南臨潁縣注後今據
宋本改正一清案黃省曾本之錯誤不待言彼文歴
罡之下以臺臨水方百步至水受大漴經注共二十
三行計四百十字接入丘城南之上是文當移接後
又東公路臺北之下陂陂水南流積為江陂之上明
白易曉朱氏誤割臺北陂至水受大漴經注一百七
十二字于此遂至迷瞀幾不可復辨孫潜依柳僉抄
本又為改正方還舊觀矣
東歴罡(卷二十二四頁十四行)
一清案東歴罡下當接後五頁五行丘城南至十頁
十九行所未詳
登禪于是地(卷二十二五頁九行)
一清案登下落壇受二字
昔魏文帝禪于此(卷二十二五頁十一行)
一清案禪上落受字
遂于繁昌築靈臺也(卷二十二五頁十二行)
一清案臺黃省曾本作壇
水出褒城縣之邑城下(卷二十二五頁十七行)
一清案褒城當作襄城
潁水自縣西小㶏水出(卷二十二六頁一行)
一清案縣西下落注字出下落焉字孫潜校增
潁水東南逕澤城北(卷二十二六頁三行)
一清案澤當作睪下臯澤字相似之澤亦當作睾
即古城臯亭矣(卷二十二六頁三行)
一清案城臯二字當倒互
王莽更之曰華望縣也(卷二十二六頁九行)
一清案縣字衍文
徵太常也(卷二十二六頁十三行)
一清案也名勝志作焉
又南過汝陽縣北(卷二十二六頁十五行)
一清案全祖望云汝古皆作女道元以為方俗之音
非也但不知漢人何以獨用古字于女陽女隂而其
餘則否
又東逕博陽縣城東(卷二十二六頁二十行)
一清案縣下落故字
潁水自東堰南流(卷二十二七頁十二行)
一清案東堰二字當倒互
又東逕刺史賈逵祠北(卷二十二七頁十八行)
一清案刺史上落魏豫州三字
賈良道(卷二十二七頁二十行)
箋曰當作梁道一清案注中季梁作季良袁良作袁
梁頗多互借此亦其一也
潁水東側潁有公路城(卷二十二八頁七行)
一清案下潁字衍文
丘頭枕水(卷二十二八頁十行)
一清案丘頭下落南字吳琯本校增
潁水又東南于故城北(卷二十二八頁十二行)
一清案東南下落流字孫潜校增
水上承陽都陵(卷二十二八頁十三行)
箋曰陵宋本作阪一清案皆非也當作陂
又東南逕宋公縣故城北縣郪丘者也(卷二十二八頁十四行)
一清案公字衍文郡國志云宋公國蓋以為宋是公
國耳與他縣云侯國例合師古曰封于新郪號為宋
國後漢書郭憲𫝊云汝南宋人可証也郪丘上落即
所謂三字全祖望校增
新溝注之新溝首受交口(卷二十二八頁十八行)
一清案兩新溝下俱落水字
封吕清為侯國(卷二十二八頁二十行)
一清案史表作吕青
細水又東南逕細陽故城南(卷二十二九頁二行)
一清案細陽下落縣字
汝隂縣西地有吳城也(卷二十二九頁八行)
一清案地當作北
汝水别瀆又東逕公路(卷二十二九頁十八行)
箋曰此文原本錯寫入東南過潁陽縣注中今據宋
本改正一清案公路下吳琯本有臺北二字朱氏錯
割入前四頁十四行東歴罡之下今移接於此
漢書宣帝封廣陵厲王子劉昌為侯也(卷二十二九頁十九行二十行)
一清案書字衍文也當作國
出于二利之間關女陽之縣(卷二十二十頁二行)
一清案于文當重一間字
王莽更名之曰治(卷二十二十頁七行)
一清案漢書地理志作閏治今校補
故陶丘縣也(卷二十二十頁十六行)
一清案縣當作鄉
汝隂郡汝(卷二十二十頁十七行)
一清案魏書地形志汝隂郡晉武帝置治社亭城縣
曰汝隂下汝字誤當作治
所未詳(卷二十二十頁十九行)
一清案所未詳之次行接前五頁二行又東南至慎
縣經文至五行水受大漴注文朱氏誤割黃本錯簡
今改正
潁水又東南江陂水注之(卷二十二五頁四行)
箋曰注宋本作流一清案下云陂水南流積為江陂
江亦陂名改作流字非
水受大崇(卷二十二五頁五行)
一清案水受大崇下接前四頁十四行陂陂水南流
至五頁一行蓋潁水之會淮也朱氏誤割黃本錯簡
今改正大崇之崇當加水作漴方輿紀要壽州下云
大漴陂在下蔡城西北百二十里淮水篇又作天淙
陂誤也
臺北陂陂水南流(至)蓋潁水之會淮也(卷二十二四頁十四行至五頁
一行)
一清案臺北二字係後九頁十八行汝水别瀆又東
逕公路下文朱氏誤割黃本錯簡于此今移接于彼
陂字上接下五頁五行水受大漴至蓋潁水之會淮
也潁水注盡此次行接後十頁二十行洧水經文
洧水篇
清水東南流(卷二十二十一頁二行)
一清案清當作洧
在山上(卷二十二十一頁五行)
一清案在上落塢字
塋四周(卷二十二十一頁六行)
一清案塋下落域字
河内密人也(卷二十二十一頁九行)
一清案内當作南
凋毁殆盡矣富而非義(卷二十二十一頁十二行)
一清案矣隸釋載此文作夫
東南流于洧(卷二十二十一頁十七行)
一清案流下落注字
洧水又東流南與承雲二水合(卷二十二十二頁一行)
一清案流南二字當倒互
以鄭不時城也(卷二十二十二頁五行)
一清案左𫝊是鄭所以不時城也今本誤
西北流注于洧水水又東南與馬關水合(卷二十二十二頁十二行)
一清案上水字重文當作洧
水出北武定岡(卷二十二十二頁十四行)
一清案出北二字當倒互
是謂之鄶鄶人者鄭是也(卷二十二十三頁五行)
一清案史記註引宋忠世本曰是為鄶人鄶人者鄭
是也今校正鄭字亦誤當作鄶詳本卷
鄶滎之南(卷二十二十三頁十一行)
一清案全祖望云鄶當作都鄶之國都也
登南曰隂(卷二十二十三頁十六行)
箋曰登當作參一清案夫參南何以曰隂乎全祖望
云是水南之誤
洧水又東逕新鄭故城中(卷二十二十四頁一行)
一清案新鄭下落縣字
史伯謂鄭桓公曰華君之土也(卷二十二十四頁十四行)
箋曰鄭語史伯謂鄭桓公曰鄢蔽補丹依㽥歴莘君
之土也似非華字一清案史記鄭世家虢果獻十邑
注云虞翻曰十邑謂虢鄶鄢蔽補丹依㽥歴華也索
隱引國語亦是華字困學紀聞鄭語依㽥歴莘引史
記鄭世家注及水經注俱作華字以証今本之失蓋
宋本原有作莘字者厚齋故特糾正之何焯曰明道
二年國語本前華後河正作華字
苑陵縣(卷二十二十五頁六行)
箋曰當作宛陵一清案通鑑釋文辨誤云魏大都督
宇文貴進據潁川東魏行臺任祥退保宛陵史炤曰
宛陵宣城邑彭澤聚在西按史炤參取漢書地理志
及晉書地理志以為釋殊不知地理志漢河南郡又
有宛陵縣晉屬滎陽郡後魏屬陳留郡天平以後屬
廣武郡任祥所退保者也詳考諸志宣城之宛陵與
任祥所保之苑陵字有苑宛之異𫝊寫者誤以苑為
宛史炤遂誤釋為宣城之宛陵所謂差之毫釐繆以
千里也朱氏之誤殆與史炤同而渠水注又改為菀
菀音鬱更為非矣
捕章山水注之水出東捕章山(卷二十二十五頁八行)
一清案章當作獐河南總志云校出東二字當倒互
于上下得一樹根甚壯大(卷二十二十六頁四行)
一清案上當作土
又按京社地名並云(卷二十二十六頁八行)
一清案社當作杜謂京相璠春秋土地名及杜預春
秋釋地也
其枝水東南流注沙(卷二十二十六頁十二行)
一清案東南吳琯本作東北
洧水又東逕隱陵縣故城南(卷二十二十六頁二十行)
一清案隱陵當作鄢陵漢書地理志潁川郡有鄢陵
縣
京相璠曰(卷二十二十七頁十六行)
一清案曰下落鄭地也三字黃省曾本校補
因洧水之北防也(卷二十二十七頁十七行)
一清案因當作固全祖望校
又東洧水左迤為鴨子陂也(卷二十二十八頁四行)
一清案也字衍文
洧水自穴口(卷二十二十八頁六行)
一清案穴口上落大字
左合庾溝(卷二十二十八頁七行)
一清案下云餘波南入甲庾溝此脫甲字庾當作庚
亦見渠水注
餘波南入甲庾溝(卷二十二十八頁十行)
箋曰克家云波當作陂一清案波字不誤汳水經云
餘波南入睢陽城中獲水注云水上承安陂餘波北
逕阿育王寺側蓋其詞例也惟波流所界乃能入溝
注洧若陂是定體何以能入與注乎
水上承洧水新波縣南(卷二十二十八頁十二行)
箋曰波宋本作汲一清案洧水下落於字
即經所謂茅邑地也(卷二十二十八頁十六行)
一清案茅邑地當作茅城邑
西納北異流(卷二十二十八頁十七行)
一清案于文當作西北納潩流謂潩水也
東西减里(卷二十二十九頁四行)
一清案減當從水作減
河水又東逕習陽城西(卷二十二十九頁十一行)
一清案河水當作洧水
潩水篇
升于洪堤上(卷二十二十九頁十四行)
一清案洪堤下落之字
而流為陂(卷二十二十九頁十六行)
一清案而流二字當倒互
支流脈亂(卷二十二二十頁八行)
一清案脈當作派
又南逕皇帝(卷二十二二十頁十四行)
箋曰孫云按下文當作皇臺一清案黃省曾本作皇
亭
潩水又南分二水(卷二十二二十頁十五行)
一清案分下落為字
東逕曲強東(卷二十二二十頁十七行)
一清案曲強下落城字
即是社縣之濁城也(卷二十二二十一頁一行)
一清案是社當作長社
水上承陂水(卷二十二二十一頁三行)
一清案陂水上落皇字
潩水又東逕武亭間(卷二十二二十一頁六行)
一清案當作又逕東西二武亭間下云兩城相對是
也
具水城西(卷二十二二十一頁十行)
箋曰具宋本作其一清案其水下落自字
陂上承狼陂(卷二十二二十一頁十一行)
一清案陂下落水字于文是陂水上承狼陂
春秋左𫝊曰楚子伐鄭師于狼是也(卷二十二二十一頁十三行)
一清案左傳作狼淵今校補事在文公九年
逕臣陵城北(卷二十二二十一頁十四行)
箋曰一作巨陵一清案春秋分記引京相璠土地名
作巨陵顧祖禹曰又謂之大陵
潧水篇
如前莘後河(卷二十二二十二頁八行)
一清案國語若前華後河韋昭解華華國也道元注
洧水能引韋氏之說則此莘字是後人𫝊寫之誤無
疑
循典刑以守之(卷二十二二十二頁九行)
一清案循國語作修
世所謂之為鄶水也(卷二十二二十二頁十二行)
一清案所孫潜校改亦
渠水篇
渠水自河與沛亂流東榮澤北(卷二十二二十二頁十八行十九行)
一清案沛當作泲東下落逕字榮澤之榮當從水作
滎經𫝊相承朱氏箋云舊本作滎其陋如此
猶秦之有具圃(卷二十二二十三頁三行)
一清案具圃當作具囿
上下二十四浦津津流逕通(卷二十二二十三頁五行)
一清案津字重文
大斬小斬(卷二十二二十三頁六行)
箋曰御覽引此作大斬小斬一清案今御覽正作漸
字
梁惠成王十年(卷二十二二十三頁十一行)
一清案御覽引此文作十五年竹書紀年事在周顯
王八年正梁惠成王之十年御覽誤也
渠又右合五池溝(卷二十二二十三頁十五行)
一清案又當作水
中流渠(卷二十二二十三頁十六行)
箋曰中宋本作下一清案流下落入字
魏嘉平二年(卷二十二二十三頁十七行)
一清案三國志司馬懿取王陵在嘉平三年二字誤
渠又東不家溝水注之出京縣東南梅山北谿(卷二十二二十
三頁十九行二十行)
箋曰宋本作十家溝一清案寰宇記云鄭水一名不家
溝不姓見晉書束晳𫝊有不凖不姓之不轉注古音
音彪或云與丕㔻字通春秋𫝊之㔻鄭亦作丕蓋其
地有不姓人居之故即姓以名溝也朱箋所引宋本
非矣渠下落水字出京縣上又落水字
蒍子馮公子格率銳師侵費(卷二十二二十三頁二十行)
一清案上蒍子馮上落楚字
俗又謂之管水東北分為二水(卷二十二二十四頁六行七行)
一清案又當移在東北之上孫潜校正
漢書曹參𫝊靳擊羽嬰於昆陽(卷二十二十四頁十一行)
箋曰靳漢書作稱一清案漢書無此字蓋是衍文
清水又屈而北流(卷二十二二十四頁十九行)
一清案當作清池水落池字
水出畢城南岡(卷二十二二十四頁二十行)
一清案畢城當作華城
西入黃崕溝(卷二十二二十四頁二十行)
一清案全祖望云此即濟水注之黃雀溝鄭國别有
黃崕溝非此溝也
苑陵縣(卷二十二二十五頁七行)
箋曰苑當作菀一清案此是世本郡國志誤文朱氏
據之非矣詳見洧水篇
余按林鄉故城在新鄭北東(卷二十二二十五頁八行)
一清案北東二字當倒互
如北七十許里苑故城(卷二十二二十五頁九行)
一清案苑下落陵字
今是亭南去新鄭故城四十許里(卷二十二二十五頁十二行)
一清案新鄭下落縣字
積古之𫝊(卷二十二十五頁十五行)
箋曰克家云疑作稽古一清案積古猶詩言振古字
不誤
世所謂之靖澗水也(卷二十二二十六頁四行)
一清案所字衍文
又北東逕伯禽城北(卷二十二二十六頁十一行)
一清案北東二字當倒互
即潘岳都碑(卷二十二二十六頁十三行)
一清案都下落鄉字
服虔曰博浪陽武二水沙名也(卷二十二二十七頁四行)
一清案此文誤也當作博浪陽武沙水二名也詳見
本卷
故世又謂中牟臺(卷二十二二十七頁九行)
一清案又謂下落之字
遺臺並存(卷二十二二十七頁十三行)
一清案臺通鑑地理通釋作基
世謂此亭為却城(卷二十二二十七頁二十行)
一清案却當作㕁
東流北逕焦城東(卷二十二二十八頁三行)
一清案流北二字當倒互
陽丘亭西也謂之焦溝水(卷二十二二十八頁四行)
一清案也當作世
秦公孫壯率鄭圍焦城(卷二十二二十八頁五行)
箋曰率當作伐一清案率下落師伐二字孫潜校增
今本竹書無此二字蓋以意增
東北流逕中牟縣故城(卷二十二二十八頁十四行)
一清案城下落南字孫潜校增
按中牟當在濕水之上矣(卷二十二二十九頁三行)
一清案濕當作□古漯字春秋分記云定九年晉車
千乘在中牟晉地也在河北趙世家曰獻侯即位治
中牟趙界自漳水以北不及河南臣瓚曰此中牟在
漯水之上又史記注引汲郡古文上作北
而瓚逕濕水(卷二十二二十九頁十二行)
一清案而瓚下全祖望校增但字
其水東流北徙注渠水(卷二十二二十九頁十九行)
一清案徙吳琯本作屈
所謂自醬魁城到酢溝十里者(卷二十二三十頁一行)
一清案者下落也字
而左會淵流(卷二十二二十頁一行)
一清案流當作水
水東南逕西赤城北(卷二十二二十頁五行)
一清案水上落渠字西字衍文孫潜校正
周梁伯之居也(卷二十二三十頁十一行)
一清案也名勝志矣
續述征記曰以此城為師曠城(卷二十二三十頁十七行)
一清案名勝志校衍曰字
魏惠之朝居(卷二十二三十頁十九行)
箋曰舊本作即居疑當作所居一清案朝居猶皇居也
為大溝于此郛(卷二十三三十一頁二行)
箋曰此一作北一清案輿地廣記玉海引此文並作
此明北字是後人所改然而宋本誤也
余謂故汴涉隂溝矣(卷二十二三十一頁四行)
箋曰當作汴沙一清案汴沙下落為字全祖望校增
漢氏之儀水(卷二十二三十一頁五行)
箋曰一作浚儀水一清案此下有錯簡孫潜依柳僉
鈔本改正浚儀水下接後三十二頁九行無佗也至
三十三頁十一行所謂東汜者也下接此頁五行又
東北逕中牟縣南至三十二頁九行楚東有沙水謂
此水也止本條浚儀縣注盡此次行接三十三頁十
二行又屈南至扶溝縣北經文玉海二十一卷浚儀
渠下引水經注云浚儀縣竹書紀年梁惠成王三十
一年三月為大溝于此郛以行圃田之水陳留風俗
𫝊曰縣北有浚水像而儀之故曰浚儀續述征記曰
汴沙到浚儀而分汴東注沙南流雖于字句有芟節
然續述征記之文次于陳留風俗𫝊之下足証柳本
較朱箋為長又柳本于又東北逕中牟縣南上有其
水二字蓋謂汜水也左𫝊僖公三十年秦軍汜南杜
預曰此東汜也在滎陽中牟縣孔穎達正義引釋土
地名曰此東汜也滎陽中牟縣南汜澤是也今以中
牟縣南之文接在所謂東汜之下以其水二字貫之
益見柳本之善注末云楚東有沙水與下扶溝縣注
沙水又東南逕牛首鄉東南文義尤順也方輿紀要
云汜水在中牟縣南東北入官渡水杜預曰此為東
汜水左𫝊秦軍汜南蓋此水之南也又云官渡水在
中牟縣北中牟臺下其說亦與酈注合
其水更南流(卷二十二三十二頁十二行)
一清案更當作東
梁水于此(卷二十二三十二頁一行)
一清案梁水當作渠水
故尉氏縣有波鄉亭波亭(卷二十二三十三頁三行)
一清案上亭字衍文
又東北逕中牟縣南(卷二十二三十三頁五行)
一清案又東北上落其水二字柳僉本校增
又屈南至扶溝北(卷二十二三十三頁十二行)
一清案扶溝下落縣字
魯溝又東南逕圉縣故城北(卷二十二三十三頁十五行)
一清案魯溝下落水字下同
八里溝出焉(卷二十二三十四頁八行)
一清案八里溝下落水字
又有子羽祠祈禱焉(卷二十二三十四頁十一行)
一清案祠下落民字
鄭伯勞屈生于兔氏也(卷二十二三十四頁十七行)
一清案氏字下落者字
又南逕右蒼城西(卷二十二三卜四頁十八行)
一清案寰宇記陳留縣下云石蒼城在縣西南七十
里城冢記云鄭莊公理開封東南築此城積倉粟因
名盛倉城盛與名音近故號石倉城右字誤
又南逕邵亭西(卷二十二三十四頁十九行)
一清案當作邵陵亭落陵字
又有長明溝水注之(卷二十二三十五頁五行)
一清案有當作西
澤即滎陽苑陵縣東(卷二十二三十五頁七行)
一清案即當作在
水出西城北(卷二十二三十五頁十行)
一清案西城二字當倒互
陂在長社東北(卷二十二三十五頁十二行)
一清案長社下落縣字
城側向岡(卷二十二三十五頁十四行)
一清案城側下落有字
長明溝又東逕尉氏縣故城南(卷二十二三十五頁十七行)
一清案長明溝下落水字
康溝又東逕城溝縣之白亭北(卷二十二三十六頁五行)
箋曰宋本作扶溝一清案康溝下落水字下同
而東南合石水(卷二十二三十六頁十二行)
一清案石當作右
沙水又南逕小扶城西而流也(卷二十二三十七頁四行)
一清案而當作南
漢順帝永平中封陳敬王孫子恭為侯國(卷二十二三十七頁五行
六行)
箋曰永平一作永元一清案後漢書陳敬王羨𫝊永
元十二年封敬王子思王鈞六弟為侯註云伏侯古
今注曰番為陽都鄉侯千秋為新平侯參為周亭侯
壽為樂陽亭侯寶為博平侯旦為高平侯周亭侯即
平周亭侯也名參不名恭永元和帝年號非順帝孫
字衍文
梁陳扶樂人(卷二十二三十七頁七行)
一清案隸釋國三老袁良碑云良陳國扶樂人郡國
志陳國有扶樂縣落國字
其一者東南過陳縣也(卷二十二三十七頁十一行)
箋曰克家云也疑作北一清案也字不誤承上其一
者為文
猶為羲神實中(卷二十二三十七頁十九行)
箋曰謝兆申云當作羲城一清案全祖望云非也神
即祠也
清惠著聞(卷二十二三十八頁六行)
一清案清惠上隸釋校補王字又落君字此即上漢
陳相王君造四縣邸閣之碑也
縣曰陵陳(卷二十二三十八頁十九行)
一清案陵陳二字當倒互漢書地理志校正
沙水出焉(卷二十二三十八頁十九行)
一清案沙當作新
南暨華城(卷二十二三十九頁一行)
一清案寰宇記引此文作犖城下云檉即犖也華字
誤
東逕澇城北(卷二十二三十九頁二行)
一清案□城當作犖城
大軍至百尺堨(卷二十二三十九頁七行)
一清案大軍下落掩字三國志王凌𫝊校
史官方之舉正(卷二十二三十九頁十七行)
箋曰一作華正一清案當作華王謂華歆王朗
謂之陽都(卷二十二三十九頁十八行)
一清案陽都下落陂字
水上沙水之津(卷二十二三十九頁十九行)
箋曰上字下宋本有承字一清案之當作枝
俗謂之章水也一水東注即注水也俗謂之欠水也(卷二
十二四十頁四行五行)
一清案章水當作漳水即漳頭水互見隂溝水篇注
水春秋分記作濮水即春秋𫝊註所謂夷田在濮水
西者是也欠水當作父水寰宇記城父縣下云父水
在縣東四里受漳水南流經縣入蒙水經云沙水支
分東注
沙水故城北(卷二十二四十頁十一行)
一清案沙水下落逕字
水經注箋刊誤卷八
