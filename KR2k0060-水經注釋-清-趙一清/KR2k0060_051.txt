欽定四庫全書
水經注箋刊誤卷九
仁和趙一清纂
陰溝水篇
陰溝首受於大河卷縣故瀆(卷二十三一頁七行)
一清按於字當移在大河之下
俱東絶濟隊(卷二十三一頁十一行)
一清按隊當作隧
右溝東西逕陽池城北(卷二十三一頁十一行)
一清按右溝當作右瀆東西當作東南陽池當作陽
武
東南絶長城(卷二十三一頁十二行)
一清按東南上落又字
故云出武陽(卷二十三一頁二十行)
一清按武陽當倒互作陽武
左屈溝與梁合(卷二十三一頁二十行)
一清按溝字當移在梁字下浚儀渠水注云王賁斷
故渠引水東南出謂之梁溝是也
故經云陰溝出蒗蕩者也(卷二十三二頁三行)
箋曰者一作渠一清按蒗蕩下落渠字非者字當作
渠
碑字傾低(卷二十三二頁八行)
一清按字當作宇隸釋校改
大棘也地(卷二十三二頁十六行)
一清按全祖望云也地當作楚地
濄水又東逕武平縣故城(卷二十三三頁四行)
一清按故城下落北字
有漢尚書虞詡碑(卷二十三三頁四行)
一清按尚書下落令字隸釋校後漢書本傳云永和
初遷尚書令
康仲後(卷二十三三頁五行)
箋曰康一作虞一清按後漢書本傳注引此文云虞
仲之後
子孫不必不為九卿(卷二十三三頁九行)
箋曰宋本作亦不失為九卿一清按後漢書本傳作
子孫何必不為九卿隸釋引此文云子孫未必不為
九卿今校正
故鄉矣(卷二十三三頁十三行)
一清按鄉上落廣字
入谷謂死濄也(卷二十三三頁十五行)
一清按謂當作為
濄水又南東屈逕苦縣故城南(卷二十三三頁十六行)
一清按南東二字當倒互
濄水又東而北屈至顙鄉(卷二十三三頁二十行)
箋曰顙當作頼一清按而字衍文頼鄉下落西字
叔彭生會晉郤缺於承匡(卷二十三四頁二行)
一清按叔下落仲字春秋校補
冠帶之徒(卷二十三四頁七行)
箋曰徒舊本作徙一清按徒衆也字不誤
自隱隸之(卷二十三四頁八行)
一清按自上落十二年三字黃省曾本校補隱當作
&KR0739;漢書陳留郡有&KR0739;縣
有漢陽種令許叔臺碑(卷二十三四頁十二行)
一清按漢書地理志廣平國有陽臺縣許叔臺當作
許叔種字倒互耳
建寧六年(卷二十三四頁十四行)
箋曰一作元年一清按建寧止於五年元年為是
漢桓帝尼宮(卷二十三四頁十九行)
箋曰宋本作桓帝遣宦臣一清按孫潛校改作宦官
又有李老母廟(卷二十三五頁四行)
箋曰克家云舊本作李母前廟疑當作李老君母廟
一清曰老字衍文
然即此城也(卷二十三五頁十一行)
一清按然當作疑
皆雕鏤雲炬(卷二十三五頁二十行)
箋曰當作雲烟一清按炬火炬也字不誤
碑陰又刊石策(卷二十三六頁二行)
一清按石策何焯校改詔策
有兄騰冢(卷二十三六頁四行)
箋曰舊本作騰兄冢按司馬彪續漢書曹節四子長
伯興次仲興次叔興騰字季興所謂騰兄則伯仲與
叔也騰更無弟吳本作兄騰似誤又騰少除黃門從
官自小黃門遷至中常侍大長秋在省闥三十餘年
亦未嘗為潁川太守也一清按隸釋載此文正作有
騰兄冢伯仲叔季騰最知名餘則有字而無名三國
志魏書曹仁傳云仁太祖從弟裴松之注引魏書曰
仁祖褒潁川太守斯其人也朱氏乃以騰未嘗為潁
川太守嘵嘵不置真癡人說夢也
歷太中大夫司馬長史引侍中(卷二十三六頁十行)
一清按引字衍文隸釋校
習讀書傳(卷二十三六頁十三行)
一清按習讀上落春夏二字三國志注校補
都督楊州(卷二十三七頁一行)
一清按楊州當作揚州
冢南冢南枕道有碑(卷二十三七頁四行)
一清按冢南二字重文宜衍
右北平無終年化(卷二十三七頁六行)
箋曰年化當作牟化即造碑故吏姓名也一清按隸
釋引此文作年化年亦姓也
濄水又東南逕城父縣故城(卷二十三七頁十行)
一清按故城下落北字
東北流逕城父故城西(卷二十三七頁十二行)
一清按城父下落縣字
臨側濄水(卷二十三七頁十七行)
箋曰當作側臨一清按臨側字屢見
後罷州立郡(卷二十三七頁十八行)
箋曰舊本作罷州立碑吳本改為立郡一清按魏書
地形志譙州景明中置渦陽郡孝昌中陷領南譙郡
渦陽縣屬焉此即所謂罷州立郡者也
義北門生(卷二十三八頁九行)
一清按趙琦美云下有義城北字是城字之誤隸辨
引此文作義士
遷九江彭城陳留四部(卷二十三八頁十六行)
一清按部當作郡
汳水篇
丹泌亂流(卷二十三九頁八行)
一清按泌當作沁
荀晞(卷二十三九頁十七行)
一清按晉書列傳是苟晞朱箋既引晉書尚仍荀字
之誤何也
是則料稟亭也(卷二十三十頁十六行)
一清按料當作科
故曰成安也(卷二十三十頁十七行)
箋曰謝云曰字疑衍一清按曰字乃陳留風俗傳文
不宜衍
漢章帝東廵(卷二十三十一頁五行)
一清按漢字衍文
陳菑縣(卷二十三十一頁六行)
一清按郡國志考城縣屬陳留郡落留字
應亨吉元符(卷二十三十一頁七行)
一清按元全祖望校改之
賜越有先列考武王(卷二十三十一頁八行)
箋曰先一作光一清按當作烈考武皇謂武帝也
汳水東逕周塢側(卷二十三十一頁十五行)
一清按汳水下落又字
漢熹平君立(卷二十三十二頁十三行)
箋曰按熹平是漢靈帝年號此云熹平君知有脫誤
也宋本亦然其墜失久矣一清按全祖望云錢遵王
本熹平下有中某二字從之
弟刻石樹碑(卷二十三十二頁十五行)
一清按弟上落其字全祖望校增
隧前有師子天鹿博作百樹柱八所(卷二十三十二頁十六行)
箋曰博宋本作瑼一清按隸釋載此文作累塼作百
達柱黃省曾本同惟誤以塼為博
餘波南入淮陽城中(卷二十三十二頁十八行)
一清按淮陽當作睢陽漢西京梁國治睢陽續志睢
陽亦居梁國領縣之第一注云唯睢陽城南側有小
水南流入於睢是也
汳水又東逕貫城南(卷二十三十二頁十九行)
一清按貫城當作貰城
汳水又東逕違縣故城北(卷二十三十三頁四行)
一清按違縣當作蒙縣
博聞道家(卷二十三十四頁十七行)
一清按聞當作問隸釋校
時令太山萬喜(卷二十三十五頁四行)
箋曰喜當作熙一清按當加灬作熹
國相東萊王璋字伯義(卷二十三十五頁九行)
一清按後漢書黨錮傳王璋字伯儀東萊曲成人少
府卿
既有經見(卷二十三十五頁十一行)
一清按有黃省曾本作在
獲水篇
宋大夫(卷二十三十五頁十五行)
一清按夫竹書紀年作水黃省曾本元是水字
獲水自蒙東山(卷二十三十五頁十六行)
一清按山當作出
汳水又東逕虞縣故城北(卷二十三十六頁一行)
一清按汳水當作獲水
城東有漢司徒盛允墓公字伯世(卷二十三十六頁四行)
一清按墓下落碑字隸釋校補公當作允盛允為司
徒在桓帝延熹三年見范史桓帝紀何焯云當作盛
兊見姓氏急就篇然當以史為正
上承黃陂(卷二十三十六頁十三行)
一清按上承上落水字
獲水又東逕碭山縣故城北(卷二十三十七頁一行)
一清按兩漢志後魏志俱作碭縣無山字
見者佀狗(卷二十三十七頁六行)
一清按見者下落云字黃省曾本校增
上承陽陂(卷二十三十七頁八行)
一清按上承上落水字陽陂當作碭陂
山有陳勝墓秦亂(卷二十三十七頁十五行)
一清按秦亂上落覩字孫潛校增
王莽之子秋也(卷二十三十七頁十八行)
一清按漢書地理志作予秋子字誤
獲水又東歷洪溝東注之(卷二十三十七頁十八行)
一清按下東字當作水
即地理志之虹縣(卷二十三十七頁二十行)
一清按虹為螮蝀音戸公切漢書地理志沛郡&KR2558;縣
莽曰貢師古曰&KR2558;亦音貢是與虹字有别郡國志作
虹縣斯則司馬彪之異詞非班固之實錄也
獲水北流注之(卷二十三十八頁五行)
一清按六字是經混作注獲當作睢蓋睢水入獲也
注云疑即經所謂睢水蓋指此也
世謂之蕭縣南山也(卷二十三十八頁五行)
一清按縣黃省曾本作城
處耗積石為梁(卷二十三十八頁十二行)
箋曰耗字疑衍一清按處耗二字當互易謂水痕減
落之處也
即劉中書澄之所謂白溝水也(卷二十三十九頁二行)
箋曰謝云白溝當作白瀆一清按蕭縣志云白溝在
縣西北二十里溝字不誤
俗名曰淨淨溝也(卷二十三十九頁三行)
箋曰宋本但作名之曰淨溝也一清按淨淨溝之義
如深深渠驫驫水源源水涓涓水之類朱氏不察必
欲去此重文亦昧矣
勒魚石於彭城(卷二十三十九頁二十行)
一清按勒孫潛校改勤事在春秋襄公九年
文潁曰(卷二十三二十頁二行)
一清按文潁之潁當从禾不从水
項羽都(卷二十三二十頁三行)
一清按都下落焉字
魏中郎徐庶(卷二十三二十頁八行)
一清按中郎下落將字
小城西又一城(卷二十三二十頁十行)
一清按又下落有字
宮觀門閣(卷二十三二十頁十二行)
一清按閣黃省曾本作閤說文閤門旁戶正韵内中
門也周圻名義考曰閣為庋閣之閣禮内則天子之
閣漢天祿等閣皆謂重屋也閤為閨閤之閤文翁傳
閨閤公孫宏東閤皆謂門也音義並異非可混稱下
邑閤如初之閤亦同
故彭祖國也(卷二十三二十頁二十行)
一清按故漢書地理志作古
汴帶泗(卷二十三二十一頁三行)
一清按汴上落衿字
睢水篇
按在留使鄉聚名也(卷二十四一頁十行)
一清按漢志陳留縣下注臣瓚曰留屬陳故稱陳留
蓋留本鄭邑為陳所并是以酈釋高陽為故留之鄉
聚名也使字誤當作故
故自陳留(卷二十四一頁十八行)
一清按陳留下落徙涿二字全祖望校增
陂之東合洛架水口(卷二十四二頁六行)
一清按之當作水
必曰睢陽(卷二十四三頁十一行)
一清按劉昭補注郡國志引地道記曰梁孝王築城
三十里小鼓唱節杵下而和之稱睢陽曲注落曲字
集於彭梁之東(卷二十四四頁四行)
一清按梁當作城
蠡臺而西(卷二十四四頁八行)
一清按而當作如
東即梁王之吹宮也(卷二十四四頁十五行)
一清按宮當作臺
複道自宮東出楊州之門左(卷二十四五頁四行)
一清按沈炳㢲云當作東出楊門之左州字衍文
苟不驕述夫何舍焉(卷二十四六頁二行)
箋曰蔡中郎集載此碑作苟不皦述夫何考焉一清
按金石文載此碑作苟不矯述夫何舍焉隸釋改作
稱述
鼎名文曰(卷二十四六頁九行)
一清按名當作銘
廟南列二柱(卷二十四六頁十三行)
一清按二下落石字黃省曾本校增
廟前東北有石駝(卷二十四六頁十四行)
一清按石駝上落二字黃省曾本校增
亦不甚雕飾(卷二十四六頁十五行)
一清按飾黃省曾本作毁
積而為逢洪陂(卷二十四六頁十六行)
箋曰御覽引水經注作積而為逢淇陂一清按淇字
誤文何足據也
賣鞾履為業矣(卷二十四七頁六行)
一清按為業下落以正月朔日會故嫗於鄉亭西社
教令服食不老即此處二十二字名勝志引此文校
補
王莽之傳治(卷二十四七頁十行)
一清按傳治下落也字名勝志校補
芒碭縣之間(卷二十四七頁十八行)
一清按芒碭下落二字御覽引此文校補
宋恭公之所都也(卷二十四八頁十行)
一清按恭當作共
睢水又左合白瀆水(卷二十四八頁十五行)
一清按白瀆水當作白溝水見前獲水注
又詳(卷二十四九頁一行)
一清按又當作未
睢水逕穀熟兩分而睢水為蘄水(卷二十四九頁一行)
一清按而字當移在為蘄水之上
通為兼稱(卷二十四九頁二行)
一清按為當作謂
睢水又東逕苻離縣故城北(卷二十四九頁十行)
一清按漢書地理志作符離
睢水東逕臨淮郡之取慮故城北(卷二十四九頁十二行)
一清按取慮下落縣字睢水下落又字
溝舊上承蘄水(卷二十四九頁十六行)
一清按溝當作瀆即長直故瀆也
瓠子水篇
河水舊東河(卷二十四十一頁八行)
一清按下河字當作流
殷之相又都之(卷二十四十一頁十一行)
一清按當作相土落土字史記殷本紀昭明卒子相
土立索隱曰相土佐夏功著於商詩頌曰相土烈烈
海外有截是也左傳曰昔陶唐氏火正閼伯居商丘
相土因之是始封商也
張晏曰依河水自固(卷二十四十一頁十四行)
一清按自固下落又東逕鹹城南六字全祖望云以
先司空本校增
杜預曰東郡濮陽縣有咸城者也是(卷二十四十一頁十五行十六行)
一清按春秋左傳注濮陽縣下有東南二字咸城當
作鹹城也是二字當倒互
魏都尉治(卷二十四十一頁二十行)
一清按魏分立東西兩都尉此為東部都尉治落二
字
瓠河故瀆又東逕句陽之成陽(卷二十四十二頁二行)
一清按句陽下落縣字成陽上落小字
是為穀(卷二十四十二頁四行)
一清按穀字下落林字
六國時沮楚同(卷二十四十二頁十八行)
一清按同下落音字
而北去濮陽三十五里(卷二十四十二頁十八行)
一清按而字當作西
又東北逕句陽縣之小成陽縣故東垂亭西(卷二十四十三頁二
行)
一清按小成陽縣之縣當作城故東二字當倒互
而東杜考地驗城(卷二十四十三頁七行)
箋曰當作京相一清按非也當作京杜謂京相璠及
杜預耳與洧水篇京杜地名文義正同
春秋隱公八年宋公衞侯遇於犬丘經書垂也(卷二十四十三
頁十行)
箋曰左傳作犬丘一清按注引經傳俱不誤箋說云
云于義何取
稱曰靈都(卷二十四十三頁二十行)
一清按後漢書章帝紀注引述征記作靈臺隸釋載
此文亦作臺都字誤也
記于堯妃(卷二十四十四頁十一行)
一清按堯妃下落祠字即中山夫人祠也
堯陵北山甫墓南二冢間伍員祠(卷二十四十四頁十二行)
一清按山甫上落仲字伍員上落有字
池澤之東北有陶墟(卷二十四十四頁十八行)
一清按池御覽引此文作迤
定陶西南陶丘舜也(卷二十四十五頁四行)
箋曰舜一作亭一清按全祖望云非也舜下落所陶
二字朱氏但見漢志注有陶丘亭之文故改舜字以
遷就之而不知其有脫文也
田布殺其大夫公孫公孫以廩丘叛于趙(卷二十四十五頁八行)
箋曰今竹書作田布殺其大夫公孫孫公孫孫以廩
丘叛于趙一清按索隱曰紀年齊宣公十五年立田
悼子悼子卒乃次立田和是為太公和田太公相齊
宣公宣公卒田會自廪丘叛于趙下公孫乃公孫會
也今朱氏引竹書作兩公孫孫殺者是人而叛者又
即其人豈可通乎史記齊世家亦云宣公五十一年
卒田會反廪丘也
春秋傳曰取晉羊角(卷二十四十五頁十二行)
一清按傳曰下落烏餘二字
天大雨(卷二十四十五頁十二行)
箋曰天舊本作有一清按天字不誤
今魯邑也(卷二十四十五頁十四行)
一清按今字誤當作高魚二字
田單之功(卷二十四十七頁三行)
一清按之功下落可立二字黃省曾本校增三國志
程仲德傳元有之
枝瀆上承將渠(卷二十四十七頁六行)
一清按當作故瀆枝字誤
河水自泗口出為濟水濟水(卷二十四十七頁十六行)
一清按河水注云四瀆津西側岸臨河有四瀆祠東
對四瀆口河水分泲亦曰泲水受河也濟水注云河
水自四瀆口東北流而為清清即泲也泗口是四瀆
口之誤為當作會濟水二字重文宜衍
即地理志曰如水矣(卷二十四十八頁五行)
一清按曰當作之名勝志校改
又屈其城南(卷二十四十八頁十四行)
一清按又屈下落逕字
都高邑(卷二十四十八頁十五行)
一清按漢書地理志千乘郡有高苑縣邑字誤
故俗謂之東苑也(卷二十四十八頁十六行)
一清按東下落高字
其上源出盤陽(卷二十四十九頁三行)
一清按上源二字當倒互漢書地理志濟南郡有般
陽縣應劭曰在般水之陽後魏地形志作盤陽
旱則竭耗(卷二十四十九頁五行)
一清按耗黃省曾本作涸
時水西北至梁鄒城入于沛(卷二十四十九頁七行)
一清按沛當作泲
汶水篇
出草藥(卷二十四十九頁十五行)
一清按草藥二字當倒互名勝志校改
奉高縣漢武帝元封元年立以奉(卷二十四二十頁十行)
一清按以奉下落太山之祀四字全祖望校增
唯趺存焉(卷二十四二十頁十六行)
一清按唯下落故字隸釋校補
又西南逕奉高縣故城而(卷二十四二十一頁二行)
一清按而當作西
出分水谿(卷二十四二十一頁二行)
一清按出上落水字
東南流逕□山東右天門下谿水(卷二十四二十一頁三行)
一清按右當作合
東南流逕龜陰之龜田山(卷二十四二十一頁十四行)
一清按左傳齊人來歸鄆讙龜陰之田龜田二字當
倒互
又有石勒建武十三年(卷二十四二十二頁四行)
箋曰後漢郊祀志云建武三十年羣臣上言宜封禪
泰山詔不許三十二年正月上讀河圖感動乃求元
封時封禪故事是年二月東巡狩至于岱宗辛邜封
泰山甲午禪于梁陰此云十三年乃三十年之誤也
一清按注明云石勒建武十三年朱氏以漢建武證
之以為當作三十年可哂甚矣但建武是石虎年號
注云石勒誤耳
又東南流逕南明堂下(卷二十四二十二頁十行)
一清按下南字衍文
降坐明常(卷二十四二十二頁十一行)
一清按常當作堂
於是上令奉高作明堂於汶水(卷二十四二十二頁十六行)
一清按汶水漢書郊祀志作汶上
非憂王實之無柱也(卷二十四二十三頁四行)
箋曰宋本作王室一清按當作正室何焯校改
赤眉渠師樊崇所堡也(卷二十四二十三頁七行)
一清按師當作帥
山東巢父廟(卷二十四二十三頁七行)
一清按山東下落有字名勝志校增
陽虎據之以叛(卷二十四二十四頁三行)
箋曰舊本作居之一清按據亦作据箋說非
淄水又逕郕北(卷二十四二十四頁十一行)
一清按郕下落縣字續志濟北國成本國劉昭補注
曰左傳衞師入郕杜預曰東平剛父縣西南有郕鄉
剛父晉志作剛平
縣北有曲水池亭(卷二十四二十五頁二行)
一清按池字衍文左傳注校
公會祀侯莒子于曲池(卷二十四二十五頁三行)
一清按春秋經文有盟字今校補
漢章帝元和三年東巡太山(卷二十四二十五頁五行)
一清按後漢書章帝紀是二年
汶水又西逕汶陽縣故城北而注(卷二十四二十五頁七行)
一清按而當作西
洗水出焉(卷二十四二十五頁九行)
箋曰謝兆申云洗當作洸克家云出焉當作注焉一
清按出字不誤洙水注云洸水出東平陽上承汶水
又云洗水又東南流注于洙水則洸水所注者洙水
也非汶水也
縣治鑄鄉故城(卷二十四二十五頁十行)
箋曰宋本作冶鑄鄉一清按非也蛇丘縣治鑄鄉故
城豈可改治為冶乎
地理志鄉故闡也(卷二十四二十五頁十四行)
一清按漢書地理志泰山郡剛故闡鄉字誤
俗又謂之關亭(卷二十四二十五頁十七行)
一清按關亭當作闡亭
非禮是也(卷二十四二十六頁五行)
一清按傳文曰非禮也此衍是字
然是東去岡城四十里(卷二十四二十六頁十五行)
一清按然是下落亭字
又西南過平章縣南(卷二十四二十六頁十七行)
一清按漢書地理志東平國有章縣落東字
景帝中和六年(卷二十四二十六頁十八行)
一清按和字衍文
王莽之有鹽城也(卷二十四二十六頁二十行)
一清按城字衍文
故在無鹽城東北五十里(卷二十四二十七頁一行)
一清按城字當移在故字之下
水出肥縣東城自源(卷二十四二十七頁二行)
一清按漢書地理志泰山郡有肥成縣肥下落成字
城字衍文自源全祖望校改白原
王莽之成富也(卷二十四二十七頁六行)
箋曰舊本作城富一清按漢書地理志正作成字何
舊本之足云
應劭曰古厥也(卷二十四二十七頁十七行)
一清按漢書地理志注引仲瑗云古厥國落國字
東平王雲及后謁(卷二十四二十八頁二行)
一清按后謁下有錯簡下文漢書石立宣帝起之表
也十字當移于此后謁下落曰字漢書之書當作世
全祖望校正
古中都城(卷二十四二十八頁八行)
一清按城吳琯本作也
東遂為澤渚(卷二十四二十八頁十二行)
一清按遂當作逕
汶水又西逕洽鄉城南地理志曰所謂無鹽有洽鄉者
也(卷二十四二十八頁十九行二十行)
一清按洽鄉當作郈鄉師古曰郈音后曰字衍文
世祖叔母名良(卷二十四二十九頁一行)
一清按母當作父即趙孝王也後漢書校
東平憲王倉(卷二十四二十九頁六行)
一清按倉當作蒼後漢書校
元和三年(卷二十四二十九頁六行)
一清按三當作二後漢書章帝紀校
一水西逕湏昌城南入浦(卷二十四二十九頁九行)
一清按浦當作泲
泗水篇
皆為非也(卷二十五一頁十三行)
箋曰御覽引此注云皆為此也一清按道元以舜不
居泗上故以陶墟舜井之說為非矣
預以木為曲狀(卷二十五一頁十九行)
一清按狀全祖望校改洑
時則謂之原泉祠(卷二十五二頁三行)
一清按則孫潛校改人
春秋襄公二十年季武子取卞(卷二十五二頁四行)
一清按左傳是二十九年落九字
西南逕魯縣北(卷二十五二頁十一行)
一清按逕當作過
京相璠曰杜預並言(卷二十五二頁十四行)
一清按曰下全祖望校增服虔二字
背洙泗牆(卷二十五二頁十七行)
一清按閻若璩云正義引從征記泗牆二字作面泗
章懷後漢書注亦云
冢記(卷二十五三頁三行)
一清按全祖望云當作冢墓記
孔叢子曰(卷二十五三頁八行)
一清按何焯云子字衍文後人所妄加黃省曾本無
子字義門之言良是
石以磬制(卷二十五五頁三行)
一清按以孔宏復曲阜志引此注文作似
公山不狃帥費攻魯(卷二十五五頁四行)
一清按費下落人字左傳校補
漢書秘之(卷二十五五頁十行)
箋曰宋本作漢時一清按全祖望校改世
池臺悉石也(卷二十五六頁十四行)
一清按池字衍文御覽引此注云臺之基岸悉石也
今校正
吾聞也(卷二十五七頁一行)
一清按也當作之
今城鄒山之陽(卷二十五七頁十六行)
一清按今城下落在字孫潛校增
繹邑之所依為名也(卷二十五七頁十九行)
一清按所依下落以字通鑑注校補
永嘉中太尉郗鑒將鄉曲逃此山(卷二十五八頁三行)
一清按通鑒注引此文永嘉上有晉字逃作保
詩所謂保其鳬嶧者也(卷二十五八頁七行)
一清按其經文是有字
漷水又西逕至湖陸縣入于泗(卷二十五八頁二十行)
一清按逕字衍文
齊田盻及宋人伐我東鄙(卷二十五九頁五行)
一清按盻當作肸
平陽東北有漆鄉漷今見有故城(卷二十五九頁八行)
一清按漷當作郭
洸水從北西來流注之(卷二十五九頁十行)
一清按北西二字當倒互
封將軍陳錯為槖侯(卷二十五九頁十五行)
箋曰史記漢書功臣表並作槀侯陳鍇為將從擊陳
豨有功舊本水經注亦作藁侯此注改作槖侯未知
何據豈酈君所見史漢別本有異乎一清按非也世
本史漢表俱作槀侯師古音公老翻而小司馬則以
為山陽之屬縣也山陽之屬縣曰槖臣瓚音之曰拓
酈在顔前想六朝時漢表元作槖字至唐始誤作藁
師古不能據地理志以正之朱氏乃云舊本水經注
作藁此注改作槖而且揶揄之曰豈酈君所見史漢
別本有異乎一似舊本更屬他人之書而此注為酈
君所手定借曰異同要是後來傳寫翻刻之訛朱氏
寧亦知之否乎又史表是陳錯故索隱曰漢表作鍇
音揩三蒼云九江人名䥫曰鍇今云史漢表並作鍇
豈其然乎
蓋洸洙相入受通稱矣(卷二十五九頁十九行)
一清按相入下落互字
菏水即沛水之所苞注以成湖澤也(卷二十五十頁五行)
一清按沛當作泲
地理志曰故湖陸縣也(卷二十五十頁十一行)
一清按前漢為湖陵續志云湖陸故湖陵章帝更名
此引班書不得曰故湖陸
昔桓温北入也(卷二十五十頁十四行)
一清按桓溫下落之字
北枝水西出逕蕃縣北(卷二十五十頁十七行)
一清按此文誤也當作北水枝出西逕蕃縣北
其水又溉於丘焉(卷二十五十一頁五行)
箋曰於丘當作公丘一清按丘即公丘也單舉之以
見義耳
縣故城在滕西北(卷二十五十一頁六行)
一清按西北下落城周二十里内有子城九字名勝
志校補
地理志曰其水西流注於沛(卷二十五十一頁十四行)
一清按漢書地理志魯國蕃縣下云南梁水西至湖
陵入沛渠此世本之誤沛當作泲下沛字俱當作泲
故是水為吳王所掘非也(卷二十五十二頁二行)
一清按故下落謂字
止自泗川耳(卷二十五十二頁三行)
一清按自當作是
以今忖古知一延之之不通情理矣(卷二十五十二頁六行)
一清按於文當作益知一字誤
左泗水之濱(卷二十五十二頁十一行)
一清按左當作在
晉解揚圍楚致命(卷二十五十二頁十八行)
一清按圍楚二字當倒互言入楚圍以致命楚圍上
仍有脫字
其有亂乎(卷二十五十三頁五行)
一清按有左傳是在字
又東逕山陽郡(卷二十五十三頁十行)
一清按六字是注混作經
而立公子憑(卷二十五十三頁十四行)
一清按憑左傳作馮
殷帝沃丁之時時伊尹卒(卷二十五十三頁十九行)
一清按時字重文宜衍
逕卬城縣故城南(卷二十五十四頁三行)
一清按逕上落又東二字卬城是郜城之誤
王莽更名之曰郜城矣(卷二十五十四頁四行)
一清按郜城字誤當作告成漢書地理志校
又東逕單父故城南(卷二十五十四頁五行)
一清按單父下落縣字
王莽更名斯縣為利善矣(卷二十五十四頁九行)
一清按漢書地理志山陽郡單父縣莽曰利父師古
曰音善甫後人訛寫作利善也
水上承□水(卷二十五十四頁十行)
箋曰一作濰水下同一清按濰□古字通用詳濰水
篇
又逕豐西潭(卷二十五十四頁十四行)
一清按潭當作澤
清水即泗水之別名也(卷二十五十五頁七行)
一清按泗水當作泡水
縣治故縣南垞上(卷二十五十五頁二十行)
一清按故縣之縣黃省曾本作城
故亭今有高廟(卷二十五十六頁一行)
一清按高下落祖字
廟闕崩裭(卷二十五十六頁二行)
一清按裭字誤刻當作禠
山抗泗水上而盡石(卷二十五十六頁八行)
一清按抗寰宇記引此文作枕而當作西西上二字
當倒互
其所持天基二石(卷二十五十六頁十四行)
一清按天基當作天竺
今彭城南有項羽掠馬臺(卷二十五十七頁五行)
一清按掠當作凉
推考書墓事近於此也(卷二十五十七頁六行)
一清按墓事二字當倒互
即陸賦所云(卷二十五十八頁一行)
一清按此是陸機行思賦全祖望校補三字
晉太原九年(卷二十五十八頁二行)
一清按晉武帝建元太元原字誤也
以利運漕者(卷二十五十八頁四行)
箋曰晉書以利漕運一清按者字衍文
沂水流納注焉(卷二十五十八頁七行)
一清按納字衍文
王莽之閏儉(卷二十五十八頁十行)
一清按閏儉下落矣字孫潛校增
秦嘉東陽郡(卷二十五十八頁十行)
一清按郡下落人字漢書高帝紀注校增詳本卷
其上城中有司馬石苞(卷二十五十八頁十三行)
一清按司馬上落大字
因相詢問(卷二十五十八頁十八行)
箋曰風俗通云因相借問一清按黃省曾本作尋問
王莽之樂亭也(卷二十五十九頁二行)
一清按樂亭上落和字漢書地理志校增
以即名之也(卷二十五十九頁二行)
一清按以即二字當倒互
泗水東南至下相縣故城東(卷二十五十九頁六行)
一清按至黃省曾本作逕
更增修郭(卷二十五十九頁十五行)
一清按郭當作廓
泗水又東南逕淮陽城城北臨泗水(卷二十五十九頁十九行)
箋曰一本無城字一清按非也下城北二字當倒互
於文是泗水又東南逕淮陽城北(句)城臨泗水
沂水篇
東南左合桑預水(卷二十五二十頁十四行)
一清按東南下落流字
出魯山(卷二十五十頁十五行)
一清按出上落水字
東南流注沂水水又東逕蓋縣故城南(卷二十五二十頁十六行)
一清按上水字當作沂
與沂水合(卷二十五二十一頁二行)
一清按沂水上胡渭校增小字
孟康曰縣故鄴邑今鄴亭是也(卷二十五二十一頁三行)
一清按兩鄴字漢志注俱作鄆今校改
封城陽共王弟吉為東苑侯(卷二十五二十一頁四行)
箋曰孫按史漢年表俱作東莞侯索隱曰屬瑯琊一
清按史漢表皆作子注云弟誤也下盧侯稀亦誤以
子為弟
水出時密山莒地莒人歸共仲于魯及密而死是也(卷二
十五二十一頁十六行)
一清按山下落春秋時三字莒地下落左氏傳三字
方輿紀要引此文校增
密水東南流逕東安城南(卷二十五二十一頁十六行)
一清按密水上落時字下同
又南東廬川水注之(卷二十五二十二頁七行)
一清按南東二字當倒互廬川當作盧川
右合蒙陰二水水出蒙陰山(卷二十五二十二頁十二行)
一清按二字衍文水出蒙陰山當作蒙山之陰
有洛水注之(卷二十五二十三頁四行)
一清按漢書地理志泰山郡南武陽縣冠石山治水
所出洛當作治下同
有蒙祠(卷二十五二十三頁七行)
一清按漢書地理志校衍蒙字
洙水篇
漢景帝中元五年封后兄信為侯國(卷二十五二十五頁十一行)
一清按元字衍文后兄下落王字
于汴城西西南泗水亂流(卷二十五二十六頁一行)
一清按西南全祖望校改而與
洙水西北流逕孔里此(卷二十五二十六頁三行)
一清按此當作北
門又結石為水門(卷二十五二十六頁五行)
一清按又黃省曾本作右
邾庶其以漆閭丘來奔者(卷二十五二十六頁八行)
一清按者下落也字
洸水出東平(卷二十五二十六頁十三行)
一清按漢書地理志泰山郡有東平陽縣落陽字
水首受洙(卷二十五二十六頁十八行)
一清按洙下落水字
洸水又東南流注于洙水又南至高平南入泗(卷二十五二十
七頁三行四行)
一清按洙下當重一洙字高平下落縣字
沭水篇
左右峴水(卷二十六一頁十二行)
一清按右當作合通鑑注校
水出東諸縣西箕山(卷二十六一頁十六行)
一清按漢書地理志無東諸縣而諸縣別有東諸城
見濰水篇縣當作城
如殖有罪(卷二十六二頁二行)
一清按如殖下落死字孫潛校補
城為之墜(卷二十六二頁七行)
一清按墜當作隳許規切本作隓說文解字敗城阜
曰隓徐鍇曰俗作隳非是今相承通俗用之
璧帶飾以金銀(卷二十六二頁十三行)
一清按璧當作壁
水發三注山(卷二十六二頁十八行)
一清按注當作柱方輿紀要校
西南流逕辟城城南(卷二十六二頁十九行)
一清按城字重文宜衍
郎祝魯之音(卷二十六三頁十三行)
一清按郎當作即
王莽更之祝其亭也(卷二十六三頁十四行)
一清按更之下落曰字
漢景帝八年封石綰為侯國(卷二十六三頁十六行)
一清按史漢表傳皆是衞綰石字誤也又八年亦是
六年之誤見本篇
沭水又南逕陵山西(卷二十六三頁十七行)
一清按陵山上落建字方輿紀要云建陵山在海州
沭陽縣西北百里與山東郯城縣接境山南北長而
東西狹上多陵漢因以名縣
魏正元中齊王之鎮徐州也(卷二十六三頁十八行)
一清按正元曹魏高貴鄕公紀年此是拓䟦魏孝明
帝正光年中事也齊王即蕭寶夤魏書蕭寶夤傳云
神龜中出為都督徐南兖二州諸軍事車騎將軍徐
州刺史正光二年徵為車騎大將軍是也
自流三十里(卷二十六三頁十九行)
一清按自下落戍字
柤水而南(卷二十六五頁七行)
一清按而當作西
巨洋水篇
王韶之以為巨□(卷二十六五頁十二行)
一清按□當作蔑通鑑注校
山導丹水有二源(卷二十六五頁十八行)
一清按山導二字衍文全祖望校
西丹自穴山(卷二十六五頁十九行)
一清按西丹下落水字穴山是凡山之誤
出方山(卷二十六五頁二十行)
一清按出上落水字
丹水又東北逕望臺東(卷二十六六頁五行)
一清按當作望海臺方輿紀要云望海臺在壽光縣
東北四十里相傳秦始皇所築下云巨洋水又東北
逕望海臺西東北流伏琛晏謨並以為平望亭是也
有一祀目之為冶泉祀(卷二十六六頁九行)
一清按二祀字俱當作祠
持節東州(卷二十六六頁十三行)
一清按持節當作侍節齊乘校隋書麥䥫杖傳云陪
麾問罪亦其義也
巨洋又東北逕委粟山東(卷二十六七頁二行)
一清按巨洋下落水字
東南逕逢山下祠西(卷二十六七頁四行)
一清按下字衍文漢書地理志校
洋水又南東歷逢山下(卷二十六七頁五行)
一清按南東二字當倒互
麓三成(卷二十六七頁五行)
一清按麓上落山字齊乘校補
聞數十里(卷二十六七頁八行)
一清按聞上落聲字方輿紀要校增
地理志石膏山洋水是出也(卷二十六七頁十二行)
一清按漢書地理志臨朐縣石膏山洋水所出此落
所字是出二字當倒互
巨洋又東北得邳泉口(卷二十六七頁十三行)
一清按巨洋俱當作洋水落水字後並同蓋即齊乘
之所謂北洋矣
左思齊都賦曰&KR1778;嶺其左是也(卷二十六七頁十九行)
一清按&KR1778;嶺下落鎮字下引齊都賦牛嶺鎮其南
王莽更之愈縣也(卷二十六八頁四行)
一清按愈漢書地理志作俞更之下落曰字
臺西有方地(卷二十六八頁五行)
一清按地名勝志作池
渾側有一墳(卷二十六八頁八行)
一清按渾當作墓
漢武帝元朔三年(卷二十六八頁十四行)
一清按三表作二
又西北流而注于巨淀矣(卷二十六八頁十五行)
箋曰謝云當作注于巨洋一清按漢志云石膏山洋
水所出東北至廣饒入鉅定謝說非是
巨洋水自湖東北流(卷二十六八頁十七行)
一清按淄水注云巨淀縣東南則巨淀湖注落二字
水出劇縣南有崩山(卷二十六九頁一行)
一清按有當作角名勝志校改
俗人以其山角(卷二十六九頁二行)
一清按山角下落若崩二字名勝志校補
今曰狼水(卷二十六九頁十三行)
一清按當作白狼水落白字
今河南有尋也(卷二十六十頁一行)
一清按也當作地
皇甫謐曰衞也(卷二十六十頁三行)
一清按也當作地
夏相徙南丘(卷二十六十頁四行)
一清按南丘當作帝丘
收斟灌尋二國之餘燼(卷二十六十頁十一行)
一清按斟灌下落斟字
以上推傳(卷二十六十頁十五行)
一清按上當作土
巨洋水東北逕望海臺西(卷二十六十一頁一行)
一清按水下落又字孫潛校增
淄水篇
少為府小吏(卷二十六十一頁二十行)
一清按小吏當作小史下同
岑山上有神象(卷二十六十二頁一行)
一清按岑山二字當倒互
東北流山爾雅出前左之文(卷二十六十三頁十五行)
一清按山全祖望校改由
又去萊差近(卷二十六十三頁十八行)
一清按又上落緣陵二字
其猶晉氏深翼居絳(卷二十六十四頁九行)
一清按居全祖望校改名
虜其民寶居因郭以名之(卷二十六十四頁十一行)
箋曰當作虜其民實居郭因以名之一清按春秋經
莊公六年齊人來歸衞俘孔氏正義曰釋例曰齊人
來歸衞寶公羊穀梁經傳及左氏傳皆同唯左氏經
獨言衞俘三家經傳有六其五皆言寶說文保從人
□省古寳保二字通用或轉寫作俘此即虜其民寶
之說事見孟子及戰國策蓋湣王虜燕之民寶以居
臨淄之外郭齊民故稱之虜城民即旄倪寶即重器
朱氏改寶為實非也
漢高六年(卷二十六十四頁十二行)
一清按漢高下落帝字
世謂之治嶺山(卷二十六十五頁三行)
一清按治當作冶
宜城修築(卷二十六十五頁十二行)
一清按城當作試孫潛校改
其不可固城者在此(卷二十六十五頁十四行)
一清按不孫潛校改水
水出南山頂洞開望若門(卷二十六十六頁八行)
一清按南山下名勝志重一山字若門下吳琯本有
焉字今校補
狀同洪井(卷二十六十六頁十一行)
一清按井當作河
水北則長廡徧駕(卷二十六十六頁十五行)
箋曰舊本作偏駕一清按徧字較長
陽水又東東逕陽城東南(卷二十六十六頁十七行)
箋曰下東字疑衍一清按非也當移在陽城之上
即謂城之東陽城(卷二十六十六頁十九行)
一清按上城字衍文
竭窮斯牲(卷二十六十七頁七行)
一清按竭孫潛校改謁
伏琛所未詳也(卷二十六十八頁三行)
一清按未黃省曾本作不
侍其衡(卷二十六十八頁四行)
箋曰三字未詳一清按巵林云玉海姓氏急就篇曰
侍其氏漢廣野君裔孫賜氏食其後有為武帝侍中
者合官與氏而稱焉漢有侍其元矩魏有侍其衡附
曰廣野君在高祖初至武帝時七十年安得遽至裔
孫而又曰後為侍中者何年寡而世多也伏滔青土
人物論稱後漢有侍其元矩與孫賓碩劉公山並敘
正當魏武時又為齊人則元矩非即衡字耶
女水東北流逕東平安縣故城南(卷二十六十八頁十二行)
一清按漢書地理志甾川國東安平縣下云菟頭山
女水所出東北至臨淄入鉅定闞駰曰博陵有安平故
此加東平安二字當倒互
然後更流注北楊水(卷二十六十八頁十三行)
一清按楊當作陽
博陵有平(卷二十六十八頁十八行)
一清按有下落安字漢志校補
又逕安平城東(卷二十六十八頁二十行)
一清按安平上落東字
東北入淀(卷二十六十八頁二十行)
一清按淀上落巨字
葂頭山(卷二十六十九頁一行)
一清按葂當作菟漢志校
時水出齊城西南北二十五里(卷二十六十九頁三行)
一清按南字衍文通鑑注校
即如水也(卷二十六十九頁三行)
箋曰孫云如水當作耏水一清按如水本漢志別作
耏水瓠子水注云時即耏水也音而即地理志之如水
矣彼入泲而此入淄逕流雖異而名稱是同正不當
改如作耏也
故謂之愚公故山水有石梁(卷二十六十九頁九行)
一清按下故字衍文
亦謂為石梁水(卷二十六十九頁十行)
一清按亦謂下落之字
本渠也(卷二十六十九頁十五行)
一清按左傳昭公十一年楚申無宇曰齊渠丘實殺
無知杜預注曰渠丘今西安也齊大夫雍廩邑落丘
字
世謂寒泉也(卷二十六十九頁二十行)
一清按世謂下落之字
張逸問贊云(卷二十六二十一頁一行)
一清按問下落書字何焯校增
然棘下又是齊城内地名(卷二十六二十一頁五行)
一清按齊當作魯何焯校改
雖異名于見(卷二十六二十一頁八行)
一清按于當作兩
臺西有石杜碑(卷二十六二十一頁二十行)
箋曰一作石柱碑一清按非也隸釋載此文作石社
碑
葵丘不在齊也(卷二十六二十二頁五行)
一清按葵丘上落明字名勝志校增
以瓜時而往還之期(卷二十六二十二頁七行)
一清按而當作為
故今無寵之姝(卷二十六二十二頁八行)
一清按妹當作妹左傳校
因無知之絀(卷二十六二十二頁九行)
箋曰絀當作出一清按左傳云僖公之母弟曰夷仲
年生公孫無知有寵于僖公衣服禮秩如適襄公絀
之絀字本經傳不可妄改也
時水西左迤為潭(卷二十六二十二頁十五行)
一清按下云又西北流注于時此不得云時水也當
是余水之誤
澠水又西逕樂安南博昌縣故城南(卷二十六二十二頁十九行)
一清按上南字衍文
在齊西北四十里(卷二十六二十三頁二行)
一清按在齊下落城字
又東北至皮丘沈(卷二十六二十三頁十八行)
一清按沈當作坈如馬常坈之坈下同
汶水篇
趙烈侯(卷二十六二十四頁五行)
一清按何焯云據竹書紀年趙烈侯在未命侯以前
當依今本作子
史記所謂齊威王越趙侵伐我長城者(卷二十六二十四頁六行)
一清按史記田齊世家云威王九年趙人歸我長城
六國表云威王十一年趙取我長城又趙成侯七年
侵齊至長城越黃省曾本作曰音近致訛伐我二字
當倒互
汶水自縣東北逕峿城北(卷二十六二十四頁九行)
一清按沈炳㢲云郚諸本誤作峿春秋莊公元年齊
遷紀郚杜預曰郚在朱虚縣東南說文郚東海縣故
紀侯之邑漢書地理志東海郡有郚鄉縣續志無之
蓋東京廢省而劉昭補注朱虚下引左傳杜注皆作
郚無从山作峿者是蓋因上峿山而訛以為縣名也
朱虚縣東四十里有峿亭城(卷二十六二十四頁十行)
一清按亭城二字當倒互峿當从阝作郚
亭在丘城東北十里非城也(卷二十六二十四頁十七行)
一清按丘城上落渠字下城字衍
又東北入于縣(卷二十六二十四頁十九行)
一清按漢書地理志瑯琊郡朱虚縣下云泰山汶水
所出東至安丘入維縣字誤
濰水篇
濰水出瑯琊箕縣(卷二十六二十五頁五行)
一清按元和志濰水在密州莒縣東北八十里濰水
所出注云濰水導源濰山箕縣下落濰山二字
城即秦王之所築也(卷二十六二十五頁八行)
一清按王當作皇下同
謂瑯琊臺(卷二十六二十五頁九行)
一清按謂下落之字
乃徙黔首二萬戶于瑯琊山下(卷二十六二十五頁十一行)
一清按二當作三史記校
高五里(卷二十六二十五頁十二行)
一清按高當作廣
淵主靈焉(卷二十六二十五頁十三行)
一清按主天中記引此文作至
東南流析泉縣東(卷二十六二十五頁十九行)
一清按流下落逕字
晏謨並明濰水為扶淇之水(卷二十六二十六頁十三行)
一清按晏謨下落伏琛二字
王莽之合丘也(卷二十六二十六頁十七行)
一清按合當作令漢書地理志校
亦曰障日山(卷二十六二十八頁九行)
一清按障日山下落山勢高峻隔絶陽曦即此山也
十二字名勝志引此文校補
東北逕高密故城南(卷二十六二十八頁十五行)
一清按高密下落縣字
宣帝平始元年(卷二十六二十八頁二十行)
一清按平始當作本始
水西有鴈阜(卷二卞六二十九頁四行)
一清按寰宇記引高士傳曰鄭元葬于劇東後以墓
壞歸葬礪阜在高密縣西北五十里鴈字誤也
地理志曰有三石山祠(卷二十六二十九頁十三行)
一清按三石山當作三戸山今本漢志亦誤作石字
方輿紀要山東平度州三固山一名三戶山漢書郊
祀志宣帝信方士言祠太室山于即墨三戸山于下
密即此山也
余按應劭(卷二十六二十九頁十四行)
一清按應劭下落曰字
又東九逕都昌縣東(卷二十六二十九頁十六行)
一清按逕當作過
膠水篇
又逕扶縣故城西(卷二十六三十頁十行)
一清按扶漢書地理志作邞
春秋僖公九年(卷二十六三十頁十三行)
一清按經傳是二十九年落二十字
王莽之柣國也(卷二十六三十頁十七行)
箋曰宋本作秩國一清按非也漢書地理志琅邪郡
柜縣莽曰祓同祓師古曰音廢
又東北逕晏伏所謂黔陬城西四十里有膠水者也(卷二
十六三十頁十九行)
一清按四十里有膠水者也八字重文宜衍
今膠水北逕晏伏所謂西黔陬城東高密郡側有黔陬
縣(卷二十六三十一頁二行)
一清按今字當移在高密郡側之上
縣王莽更名之曰原亭也(卷二十六三十一頁六行)
一清按縣下落故字曰字衍文
故萊夷邑也(卷二十六三十一頁六行)
一清按萊夷下落維字漢志校補
膠水又北逕膠陽東(卷二十六三十一頁九行)
一清按膠陽下落縣字
又東北逕左會一水(卷二十六三十一頁十一行)
一清按逕當作流
縣故王莽更之東萊亭也(卷二十六三十一頁二十行)
一清按更下落名字
所謂之溟海者也(卷二十六三十二頁五行)
一清按之字衍文
水經注箋刊誤卷九
