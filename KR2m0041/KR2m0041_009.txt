歴代建元考卷九秀水鍾淵映撰
外國考
柔然(郁久閭氏其先世居北荒元魏號為蠕蠕)
受羅部可汗予成以宋大明八年魏和平五年立改元
一
永康
伏名敦可汗豆崘予成子以魏太和九年立改元一
太平
候其伏代庫者可汗那蓋以魏太和十六年立改元一
太安
佗汗可汗伏圖那蓋子以魏正始初立改元一
始平
豆羅伏跋豆伐可汗醜奴伏圖子以魏(闕)平初立改元一
建昌
朝鮮
檀君降于太白山以唐堯二十五載戊辰立都平壤徙
自岳殷高宗八祀甲子入阿斯達山為神
後朝鮮
箕子殷宗室殷亡率衆五千入朝鮮周因封之都平壤
傳至四十代孫否稱王卒子準立為衞滿所逼浮海居
韓地金馬郡更號韓王與辰韓弁韓為三韓後百濟王
温祚滅之凡傳國千餘年
衞滿燕人因盧綰亂亡命渡浿水誘逐箕凖據平壤仍
歸朝鮮至孫右渠不奉漢詔武帝遣將滅之
新羅
始祖赫居世王朴氏以漢宣帝五鳳元年甲子立都辰
韓地在位六十一年薨
南觧王始祖太子以漢平帝元始四年甲子立在位二
十一年薨
儒理王南解王子以漢更始二年甲申嗣立在位三十
四年薨
脱解王南解王婿姓昔氏以漢世祖中元二年丁巳立
在位二十四年薨
婆娑王儒理王子以漢章帝建初五年庚辰立在位三
十三年薨
祗原王婆娑王子以漢安帝永初六年壬子嗣立在位
二十三年薨
逸聖王儒理王子以漢順帝陽嘉三年甲戌嗣立在位
二十二年薨
阿達羅王逸聖王子以漢桓帝永興二年甲午嗣立在
位三十一年薨
伐休王昔氏脱解王孫以漢靈帝中平元年甲子立在
位十五年薨
奈解王伐休王孫以漢獻帝建安元年丙子嗣立在位
三十五年薨
助賁王伐休王太子骨正之子以漢安樂公建興五年
丁未立在位十八年薨
沾解王助賁王弟以漢安樂公延熙三年庚申立在位
十五年薨
味鄒王姓金氏助賁王婿以漢安樂公景曜四年辛巳
立在位二十三年薨
儒理王昔氏以晉武帝太康五年甲辰立在位十五年
薨
基臨王助賁王孫以晉惠帝元康八年戊午立在位十
三年薨
訖解王昔氏後以晉懷帝永嘉元年丁卯立在位四十
七年薨
奈勿王金氏味鄒王弟子以晉穆帝永和十一年乙卯
立在位四十七年薨
寔聖王金氏以晉安帝元興元年壬寅立後為訥祇王
所弑
訥祇王奈勿王子在位四十二年薨
慈悲王訥祇王子以宋世祖大明二年戊戌立在位二
十三年薨
昭智王慈悲王子在位十二年薨
智證王(新羅謚法始此)智大路昭智王再從弟以齊東昏侯永
元二年庚辰立始定國號新羅(前此或稱斯盧)在位十五年薨
法興王原宗智證王子以梁天監十一年壬辰嗣立在
位二十七年薨王以南北分裂始建年號
建元
真興王麥興法興王弟以梁高祖大同六年庚申立在
位三十七年薨改元一
鴻濟
真智王金輪真興王子以陳宣帝大建八年丙申立在
位四年薨
真平王伯净真智王孫太子銅錀之子以陳大建十二
年辛丑嗣立在位五十四年薨
善德女主德曼真平王女為國人所立號聖祖皇在位十
六年薨改元一
仁平
真德女主勝曼真平王從女為國人所立在位八年薨
改元一
太和(後去年號奉唐永徽正朔)
太宗武烈王春秋姓金氏真智王後以唐高宗永徽四
年癸丑為國人所立在位八年薨王與唐兵滅百濟新
羅始大
文武王法敏太宗太子以唐龍朔元年庚申嗣立與唐
兵滅高句麗始一三韓在位二十年薨
聖明王正明文武王太子以唐高宗永淳元年壬午嗣
立在位十一年薨
孝昭王理洪聖明王太子以唐嗣聖九年壬辰嗣立在
位十年薨
聖德王隆基改名興先孝昭王弟以唐嗣聖十九年癸
卯立在位三十五年薨
按唐自嗣聖元年武后廢中宗稱制尋改國號周
稱皇帝改元十七而東史但書嗣聖正朔立義如
綱目亦良史矣
孝成王承慶聖德王太子以唐玄宗開元二十六年戊
寅嗣立在位六年薨
景德王憲英孝成王弟以唐玄宗天寶二年癸未嗣立
在位二十三年薨
惠恭王乾運景德王太子以唐代宗永泰元年乙巳嗣
立後伊飡志貞作亂上大等金氏良相以兵討之王為
亂兵所殺
宣德王良相奈勿王十世孫以舉兵討亂自立在位五
年薨
元聖王敬信奈勿王十二世孫以唐德宗貞元二年丙
寅為國人所立在位十三年薨
昭聖王俊邕元聖王孫以唐德宗貞元十五年己卯嗣
立在位二年薨
哀莊王清明改名重熙昭聖王太子以唐德宗貞元十
六年庚辰嗣立在位十年為兵部令彦昇所弑
憲德王彦昇昭聖王弟以唐憲宗元和六年辛卯自立
在位十八年薨
興德王景徽憲德王弟立為太子以唐文宗太和元年
丁未嗣立在位十一年薨堂弟均真自立為金明所害
僖康王悌隆元聖王孫以唐文宗開成元年丙辰為金
明等所立三年遇弑明自立為王其國臣奉均貞之子
祐徵討殺之
神武王祐徵元聖王孫均貞子以唐文宗開成四年己
未立尋薨
文聖王慶膺神武王太子以唐文宗開成五年庚申嗣
立在位十八年薨
憲安王誼靖文聖王弟以唐宣宗大中十一年丁丑立
在位四年薨
景文王膺廉僖康王孫以唐懿宗咸通三年壬午立在
位十四年薨
憲康王晸景文王太子以唐僖宗乾符三年丙子嗣立
在位十二年薨
定康王晃憲康王弟以唐僖宗光啓二年丙寅立二年薨
真聖女主曼定康王女弟以唐僖宗文德元年戊申立
在位十二年薨
泰封王弓裔(通鑑作躬乂)憲安王孽子以重午日生於外家
長為僧眇一目遂聚衆反于北原都松岳郡復移鐵圓
自立為王後十八年其將王建為衆所推裔出走為野
人所殺
後百濟王甄萱李氏尚州加恩縣人自稱甄萱叛據完
山州自立為王後三十年為其子神劒所幽逃歸高麗
國王建討平之神劒國遂滅
孝恭王嶢憲康王庶子真聖立為太子以唐昭宗光化
元年戊午嗣立在位十六年薨
神德王景輝朴氏阿達羅王遠孫以癸酉歲為國人所
立六年薨
景明王昇英神德王子以丁丑歲嗣立八年薨
景哀王魏膺景明王弟以後唐同光二年甲申立後甄
萱襲陷王都遇弑
敬順王傳姓金氏文聖王後以後唐天成二年丁亥為
甄萱所立八年以國降于高麗王建
右新羅朴氏十主昔氏八主金氏三十七主合五
十五主共九百九十二年
高句麗
始祖東明王朱蒙其母柳花河伯女為日影所照娠而
生一卵有男破卵而出名朱蒙扶餘王金蛙諸子忌之
遁至卒本扶餘其王妻一女王薨以漢元帝建昭二年
甲申立自稱高辛氏之後國號高句麗因姓高王薨太
子類利立
琉璃明王類利始祖在東扶餘所生子後至卒本立為
太子得嗣位至王莽偽天鳳五年戊寅薨
太武神王無恤琉璃明王太子以王莽天鳳五年戊寅
嗣立在位二十八年薨
閔中王解邑朱太武神王幼子以漢世祖建武二十一年
乙巳立在位三年薨
慕本王解憂太武神王太子以漢世祖建武二十四年
戊申立在位六年為杜魯所弑
太祖王宫琉璃明王孫以漢世祖建武二十九年癸丑
立在位九十三年傳位于弟遂成薨
次大王遂成太祖王弟以漢質帝本初元年丙戌立後
為臨明答天所弑
新大王伯固次大王弟為臨丁答夫所立在位十五年
薨
故國川王男武新大王太子在位十九年薨
山上王延優故國川王弟為故國川王于后所立在位
三十一年薨
東川王優位居山上王太子以漢安樂公建興五年丁
未立在位二十二年薨
中川王然弗東川王太子以漢安樂公延熙十一年戊
辰立在位二十三年薨
西川王藥盧中川王子以晉世祖泰始六年庚寅立在
位二十三年薨
烽上王相夫西川王太子以晉惠帝元康二年壬子立
為國相倉卒利所弑
美川王乙弗烽上王弟子以晉惠帝永康元年庚申立
在位二十三年薨
故國原王思由美川王太子以晉成帝咸和六年辛卯
立改名釗在位四十一年與百濟戰中流矢薨
小獸林王丘夫故國原王太子以晉太宗咸安元年辛
未立在位十五年薨
故國壤王伊連小獸林王弟以晉烈宗大元九年甲申
立在位九年薨
廣開土王談德故國壤王太子以晉烈宗大元十七年
壬辰立在位二十二年薨
長夀王巨璉廣開土王太子以晉安帝義熙九年癸丑
立在位七十九年薨魏高祖冊謚為康王(北史止稱璉自璉至元)
(與北史無異但封爵及名字不同耳)
文啓王羅雲(北史雲)長夀王太孫以齊武帝永明元年癸
亥立在位二十九年薨
安藏王興安(北史安)文啓王太子以梁高祖天監八年己
丑立在位十三年薨
安延王寶延(北史延)安藏王弟以梁天監二十年辛丑立
在位十五年薨
陽原王平成(北史成)安延王太子以梁天監二十一年壬
寅立在位十五年薨
平原王陽成(北史陽)陽原王太子以陳高祖永定三年己
卯立在位二十三年薨
嬰陽王元平原王太子以隋高祖開皇十年庚戌立在
位十九年隋煬帝率師來伐不克
營留王建武嬰陽王異母弟以唐高祖武德元年戊寅
立在位二十五年為其臣蓋蘇文所弑
寶藏王藏營留王之姪以唐太宗貞觀十六年壬寅立
太宗親帥師來伐不克後至唐高宗總章元年戊辰唐
將李勣拔平壤王浮于京師高麗亡
右高句麗高氏二十八王共七百五年
百濟(與北史不同)
始祖温祚高句麗朱蒙之子朱蒙以類利為太子温祚
恐見忌南行至河南慰禮城以漢成帝鴻嘉三年癸卯
立為王國號百濟氏扶餘徙南漢山城又徙南平壤城
薨
多婁王始祖太子以漢世祖建武四年戊子嗣立在位
四十年薨
巳婁王多婁王太子嗣立二十五年薨
蓋婁王巳婁王太子薨子肖古王立
肖古王蓋婁王子以漢桓帝延熹九年乙巳立在位四
十九年薨
仇首王肖古王子以漢獻帝建安十九年甲午立在位
二十一年薨
古爾王仇首王弟以漢安樂公建興十二年癸丑立在
位五十五年薨
責稽王古爾王子以晉世祖太康九年戊申立在位十
三年為貊兵所害
汾西王責稽王子以晉惠帝元康八年戊午立在位七
年為刺客所殺
比流王仇首王子以晉懷帝永嘉九年丁卯為國人所
立在位四十一年薨
契王汾西王子以晉康帝建元二年甲辰立在位二年
薨
近肖古王比流王子以晉穆帝永和二年丙午立在位
三十年薨
近仇首王近肖古王子以晉烈宗寧康三年乙亥立在
位十年薨
枕流王近仇首王子以晉烈宗大元九年甲申立在位
一年薨
辰斯王枕流王弟以晉烈宗大元十年乙酉立在位八
年因獵薨于行營
阿革王以晉烈宗大元十八年癸巳立在位十四年薨
腆支王阿萃王太子以晉安帝義熙元年乙巳立在位
十六年薨
久爾辛王腆支王子以宋高祖永初元年庚申立在位
八年薨
毗有王久爾辛王子以宋太祖元嘉四年丁卯立在位
二十九年薨
蓋鹵王餘慶毗有王子嗣立為高句麗王巨璉所殺
文周王蓋鹵王太子以宋蒼梧王元徽三年乙卯立為
兵官佐平解仇所殺
三斤王文周王太子以宋順帝昇明元年丁巳立三年
薨
東城王牟大文周王之弟子以宋順帝昇明三年己未
立為其臣芍加所弑
武寧王餘隆東城王太子以齊和帝中興元年辛巳討
賊嗣立薨子明農立
聖明王農武寧王子嗣位以梁元帝承聖二年癸酉率
兵侵新羅被殺
威德王昌聖王子以梁承聖三年甲戌立在位四十五
年薨
惠王季明威德王子嗣位二年薨
法王宣惠王子嗣位二年薨
武王璋法王子嗣位二十四年薨
義慈王武王太子嗣位後唐兵來伐拔都城王詣軍門
降未幾宗室復福信等起兵迎立義慈之子豐為兵敗
奔高句麗百濟亡
右百濟二十八王共七百五年
高麗(王氏)
太祖神聖王建新羅松嶽郡人為弓裔侍中以弓裔十
八年丁丑為諸將所立十八年丁未新羅來降丙申平
甄氏在位二十六年薨改元一
天授
惠宗義恭王太祖太子以甲辰嗣立在位二年薨
定宗文明王堯太祖第二子以丙申嗣立在位四年薨
定宗二年始行後漢年號
光宗文成王昭太祖子以辛亥嗣立在位二十六年薨
光宗二年始行後周年號
光宗十四年始行宋年號
景宗獻和王伯光宗太子以宋太平興國元年丙子嗣
立在位六年薨
成宗文懿王治太祖孫以宋太宗太平興國七年壬午
嗣立在位十五年薨
成宗十二年始行契丹年號
穆宗宣讓王誦景宗太子以宋真宗咸平元年戊戌嗣
立在位十二年西北面廵檢使廢王為讓國公尋弑之
顯宗元文王詢太祖孫安宗郁之子初封大梁君以宋
真宗大中祥符三年庚戌為康兆所立在位二十二年
薨
顯宗五年復行宋年號
德宗敬康王欽顯宗太子以宋仁宗明道元年壬申嗣
立在位三年傳位于弟平壤君薨
靖宗容惠王亨德宗母弟以宋仁宗景祐二年乙亥嗣
立在位十二年薨
仁宗文孝王徽顯宗子初封樂浪君以宋仁宗慶歷七
年丁亥嗣立在位三十七年薨太子順宗即位薨于喪次
宣宗思孝王運順宗母弟初封國原公以宋仁宗元豐
八年乙丑立在位十一年薨
獻宗恭殤王昱宣宗元子以宋哲宗紹聖二年乙亥嗣
立尋禪位于叔父鷄林公熙
肅宗明孝王顯初名熙以宋哲宗紹聖二年乙亥立在
位十年薨
睿宗文孝王俁肅宗太子以宋徽宗崇寧五年丙戌嗣
立在位十七年薨
仁宗恭孝王楷睿宗太子以癸卯嗣立在位二十四年
薨
十三年妖僧妙清柳旵與西京分司侍郎趙匡等反據
西京國號大為王命同平章事金富軾等討平之偽元
一
天開
毅宗莊孝王睨仁宗太子以宋高宗紹興十七年丁卯
嗣立在位二十四年為武臣鄭仲夫等所廢遇弑
明宗光孝王晧毅宗母弟初封翼陽公以宋孝宗乾道
七年辛卯立在位二十七年為將軍崔忠獻所廢薨于
昌樂公宫
神宗靖孝王旼明宗弟初封平梁公以宋寧宗慶元四
年戊午立在位七年傳位太子薨
熙宗成孝王韺神宗太子以宋寧宗開禧元年乙丑嗣
立在位五年為崔忠獻所廢至高宗二十四年薨
康宗元孝王祦明宗故太子熙宗時封漢南公以宋寧
宗嘉定五年壬申立在位二年傳位太子薨
高宗安孝王㬚康宗太子以宋寧宗嘉定七年甲戌嗣
立在位四十六年薨
元宗順孝王植本名倎高宗太子以宋理宗景定元年
庚申嗣立十年為臣林衍所廢尋復位十五年薨
忠烈王諶改名昛元宗太子以宋少帝㬎德祐元年乙
亥嗣立二十四年元使王傳位世子封逸夀王尋復位
三十四年薨
按高麗自元宗後服屬蒙古去廟號貶制度從其
命也
忠宣王璋本名諒忠烈王世子以元武宗至大二年己
酉嗣立在位五年傳位于次子江臨君燾稱為上王(元流)
(吐蕃後召還大都薨)
忠肅王燾忠宣王次子以元仁宗延祐元年甲寅嗣立
十七年元以世子貞為國王稱上王後二年復位又八
年薨
忠惠王貞忠肅王世子以元文宗至順二年辛未為元
所立明年遜位後元順帝至元六年庚辰復嗣立在位
四年為元流于揚揭陽道薨
忠穆王昕忠惠王元子以元順帝至正元年辛巳嗣立
在位四年薨
忠定王㫝忠惠王子以元順帝至正五年乙酉立在位
二年元以江陵大君祺為王王遜于江華一年遇酖薨
恭愍王顓本名祺忠惠王母弟封江陵大君以元順帝
至正十二年壬辰立在位二十三年為宦者崔萬生幸
臣洪倫等所弑恭愍王十八年停元至正年號行明洪
武年號
辛禑小字牟尼奴本嬖臣辛肫之子恭愍稱為己子以
明太祖洪武八年乙卯立在位十四年謀寇遼東大臣
李成桂放之于江華立其子昌二年昌廢與禑同被害
辛禑元年始行北元宣光年號
恭讓王瑤神宗七世孫封定昌院君以明太祖洪武二
十二年己巳立在位四年禪位于門下侍中李成桂高
麗亡
右高麗三十二王共四百七十五年(首唐末戊寅訖明洪武壬)
(申)
今朝鮮(李氏)
太祖康獻王旦本名成桂全州人仕高麗為門下侍郎
以明太祖洪武二十二年壬申受禪三十一年戊寅傳
位于世子後薨
太宗恭定王芳遠太祖世子以明洪武三十一年戊寅
嗣立成祖永樂十六年戊戌傳位于世子薨
莊憲王裪太宗世子以明成祖永樂十六年戊戌嗣立
明代宗景泰元年庚午薨
恭順王晌莊憲王子以明代宗景泰元年庚午嗣立三
年薨
王弘暐恭順王子以明代宗景泰三年壬申嗣立七年
丙子遜位于其叔瑈
惠莊王瑈恭順王弟以代宗景泰七年丙子立憲宗成
化四年戊子薨
襄悼王晄惠莊王次子以明憲宗成化四年戊子嗣立
六年庚寅薨
康靖王娎惠莊王孫故世子懷簡王暲之子以明憲宗
成化六年庚寅嗣立孝宗弘治七年甲寅薨
王㦕康靖王世子以明孝宗弘治七年甲寅嗣立十六
年癸巳遜位于弟懌
恭僖王懌康靖王子初封晉成君以明孝宗弘治十六
年癸亥立世宗嘉靖二十四年乙巳薨
榮靖王&KR0008;恭僖王弟以明世宗嘉靖二十四年乙巳立
明年薨
恭憲王峘榮靖王弟以明世宗嘉靖二十五年丙午立
穆宗隆慶元年丁卯薨
昭敬王昖恭憲王從子以明穆宗隆慶元年丁卯立神
宗萬歷二十年壬辰倭人陷王京王出奔後以明兵外
援得復國在位四十年以萬歷三十六年戊申薨
王暉昭敬王次子初封光海君以明萬歷三十六年戊
申立熹宗天啓三年癸亥所姪倧所弑
王倧昭敬王孫定遠君之子初封陵陽君以明天啓三
年癸亥弑其君琿自立
按朝鮮自漢唐以來世奉中朝正朔其改元者惟
新羅四王高麗太祖耳玉海載高麗延祥正豐二
年號未知何代然以其東方禮義之國傳次昭然
可補史乘之闕因備載之
渤海(大氏)
高王大祚榮本靺鞨種其先附高句麗唐滅高氏祚榮
收其遺衆盡得扶餘沃沮弁韓朝鮮之地稱震國王以
唐玄宗開元七年己未卒
武王武藝高王子以唐玄宗開元七年己未嗣立改元
一
仁安
文王欽茂武王子以唐玄宗開元二十六年戊寅立天
寶末年徙上京又徙東京以唐德宗貞元時卒改元一
大興
廢王亢義文王族弟立一歲國人殺之
成王華嶼文王孫為國人所立復還上京卒改元一
中興
康王嵩鄰成王少子改元一
正歷
定王元瑜康王子改元一
永德
僖王言義定王弟嗣立改元一
朱雀
簡王明忠僖王弟立一歲卒改元一
太始
宣王仁秀簡王從父嗣立至唐文宗太和四年庚戌卒
改元一
建興
王彝震宣王孫嗣立改元一
咸和
王處晃王彝震弟嗣立卒
王玄錫嗣立卒
王諲譔嗣立以後唐明宗天成元年丙戌為契丹太祖
安巴堅所滅
右渤海以唐武后時建國至後唐時亡
吐蕃(在吐谷渾西南唐初始見于中國王日贊普論姓)
可黎可足贊普立改元一
彝泰
新唐書長慶元年大理卿劉元鼎為盟會使入吐
蕃定盟策署彝泰七年餘無可考
定安(附)
定安國王烏玄明本馬韓遺種宋太祖時建國于西鄙
稱王入貢改元一
元興
于闐(在沙州外)
大寶于闐國王李聖天不知其傳次改元可考者一
同慶
五代史晉天福三年遣供奉官張匡鄴判官高居
誨冊聖天為大寶于闐王行二歲至于闐其年號
同慶二十九年蓋中國之天福五年也
歴代建元考卷九
