歴代建元考卷五秀水鍾淵映撰
東晉列國考
漢(劉氏趙後改號)
高祖光文皇帝淵新興匈奴人以晉永興元年甲子起
兵離石自稱漢王戊辰稱帝徙都平陽在位六年庚午
殂太子和立為弟聰所殺改元三
元熙(四)永鳳一河瑞(一于以得玉璽河改元)
烈宗昭武皇帝聰淵第四子封楚王庚午殺太子和自
立辛未陷洛陽丙子陷長安在位九年戊寅殂改元四
光興(一)嘉平(四)建元(一)麟嘉(三)
少主粲聰太子以戊寅自立為靳準所弑改元一
漢昌
趙主曜淵族子封中山王進封秦王以戊寅即位于赤
壁滅靳準改國號趙徙都長安在位十一年戊子為石
勒所執遇害明年勒兵平上邽盡滅劉氏曜改元一
光初(十二)
魏書云曜得黑兔改元太和按石勒改元太和疆
埸相接必無與曜同之理蓋魏收之誤不取
光初三年己酉句渠知叛自稱大秦曜遣游子平逐之
句渠知改元一
平趙
右漢趙劉氏四主二十七年
後趙(石氏附魏冉閔)
高祖明皇帝勒上黨武鄉羯人始起兵附劉氏累封趙
公以己卯稱趙王元年庚寅稱天王尋稱帝都襄國在
位十四年癸巳殂改元二
太和(二)建平(三)
海陽王弘勒太子以甲午嗣立為石虎所廢遇害改元
一
延熙(元)
太祖武皇帝虎勒從子一云從弟封中山王累王魏以
乙未自立稱天皇徙都鄴己酉稱帝殂在位十五年改
元二
建武(十四)太寧
考異曰三十國晉春秋虎即位改元永熙陳鴻大
統歷云石虎即位改建平五年為延興明年改建
武按三十國晉春秋不記弘改元延熙虎之立實
延熙元年也故誤云永熙弘既號延熙虎安肯稱
永熙陳鴻云虎改建平五年為延興即是弘踰年
不改元也恐鴻說誤
建武三年安定王子光自稱大皇帝尋討平之偽元一
龍興
城王遵虎之子以己酉殺太子世自立在位一百八十
三日為冉閔所弑
義陽王鑒虎之子以己酉為冉閔所立旋廢弑之盡滅
石氏凡立一百三日改元一
青龍
新興王祇虎之子以庚戌嗣立于襄國二年為其將劉
顯所弑降于冉閔改元一
永寧(二)
魏武悼天王冉閔魏郡内黃人虎之養孫以庚戌盡滅
石氏稱帝三年壬子為燕慕容儁所殺改元一
永興
右後趙石氏二主五子三十三年冉閔三年
成(李氏漢後改號)
始祖景皇帝特巴西宕渠人以晉惠帝太安元年據廣
漢稱益州牧明年癸亥改元為羅尚所殺雄立追上謚
號
建初
太宗成皇帝雄特之子以甲子稱成都王丙寅稱帝在
位三十年甲午殂兄子班立為雄子期所弑雄改元三
建興(二)晏平(五)玉衡(二十四)
通鑑考異曰十六國春秋目錄雄年號建興二晏
平五與華陽國志同今從之諸書雄改元晏平無
大武年號惟晉載記改元大武無晏平年號按雄
國號大成魏書雄傳云雄稱帝號大成改元晏平
故三十國春秋誤云大成載紀傳寫誤為大武今
從諸書去大武之號
哀皇帝班雄兄蕩之子立為太子以甲午嗣立為期所
弑謚戾太子夀立追謚不改元
卭都幽公期雄子以乙未自立在位四年為李夀所廢
改元一
玉恒(四)
愚按李雄改元玉衡其子立復改玉恒衡與恒音
相近其義安取弘華陽國志無玉衡有玉恒豈玉
衡為期所改而紀載傳訛誤以為雄耶抑或期未
嘗改元如五代諸君仍稱先號者耶無從考質姑
據温公所載書之
漢中宗昭文皇帝夀特弟驤之子累封漢王以戊戌廢
期自立改國號漢在位六年癸卯殂改元一
漢興
歸義侯勢夀太子以甲辰嗣立在位四年丁未降于桓
温李氏亡勢改元二
太和(二)嘉寧(二)
右成漢李氏五主四十三年
秦(苻氏)
高祖景明皇帝健略陽臨渭氐人太祖惠武帝洪之子
洪卒嗣統其衆以晉永和七年辛亥稱天王壬子稱帝
都長安在位五年殂改元一
皇始(四)
皇始二年張琚殺杜洪自立為秦王屯于宜秋健遣兵
滅之琚改元一
建昌
越厲王生健太子以乙卯嗣立三年丁巳為東海王堅
所弑改元一
夀光
載記羣臣奏曰未踰年而改元非禮也生怒窮推
議主得右僕駙段紀殺之
世祖宣昭皇帝堅健弟雄之子以丁巳即位癸未伐晉
敗還乙酉出奔五將山為姚萇所弑改元三
永興(二)甘露(六)建元(二十)
建元十年蜀人張育起兵圍成都自稱蜀王遣鄧羌討
平之育改元一
黑龍
哀平皇帝丕堅庶長子封長樂公以乙酉立于晉陽明
年為慕容永所敗襲洛陽晉將馮該擊殺之在位二年
改元一
太安
太宗高皇帝登堅疎族封南安王以丙戌立于隴東在
位九年甲午為姚興所敗改元一
太初(八)
末主崇登太子以甲午奔湟中即位冬為乞伏乾歸所
殺秦亡崇改元一
延初
太初八年丞相竇衝叛自稱察王討之不克後為姚氏
所滅衝改元一
元光
右秦苻氏六主四十四年
燕(慕容氏)
烈祖景昭皇帝儁昌黎棘城鮮卑人高祖武宣帝廆之
孫太祖文明帝皝之子以晉永和五年己酉嗣父燕王
位稱元年壬子稱帝徙都鄴在帝位八年庚申殂改元二
元璽(五國以詐稱得傳璽改元)光夀(三)
幽皇帝暐儁太子以庚申嗣立十一年庚午為苻秦所
執封新興侯後以謀叛誅改元一
建熙(十一)
右燕二主建號十九年通前遼東公廆燕王皝共
八十五年
後燕(慕容氏高雲附)
世祖成武皇帝垂太祖文明帝皝之子初封吳王奔秦
以晉太元九年甲申起兵稱燕王元年丙戌稱帝都中
山在位十三年丙申以伐魏殂于土谷改元一
建興(十)
丁零王翟遼以戊子據滑臺自稱魏天王辛卯卒改元一
建元
翟釗遼之子以辛卯襲父位明年垂兵襲之釗奔長子
後為慕容永所殺改元一
神鼎(一作定鼎)
烈宗惠閔皇帝寶垂太子以丙申嗣立丁酉魏人攻中
山奔和龍戊戌為臣蘭汗所弑在位三年改元一
永康
永康三年蘭汗弑烈宗自立為昌黎王長樂公盛討平
之汗改元一
青龍
開封公詳以丁酉留守中山自稱帝三月為慕容麟所
殺改元一
建始
趙王麟垂子以丁酉殺慕容詳自立敗奔鄴後為慕容
德所殺偽元一
延平
中宗昭武皇帝盛寶庶長子封長樂王以戊戌討賊嗣
立四年辛丑段璣作亂被傷殂改元二
建平(一)長樂(二)
昭文皇帝熙垂裴長子少子封河間王以辛丑討賊立
丁未為寶養子高雲所弑在位七年改元二
光始(六)建始(一始即高雲正元年)
惠懿帝高雲寶養子本高句麗支庶以丁未為馮跋等
所立三年己酉幸臣離班姚仁殺之改元一
正始
右後燕慕容氏四主二十四年高雲三年
西燕
濟北王慕容泓儁之子以晉太元九年甲申起兵攻秦
旋為其臣高蓋所殺改元一
燕興
威帝冲儁之子以故中山王同泓起兵為高蓋所立乙
酉稱帝于阿房明年為其下所殺改元一
更始
段隨慕容冲將為其下所立慕容恒慕容永殺之改元一
昌平
慕容覬故宜都王桓子為慕容恒所立恒弟韜殺之于
臨晉改元一
建明
慕容瑶冲之子慕容恒立之為慕容永所殺改元一
建平
慕容忠泓之子永立之為其下刁雲所殺改元一
建武
慕容永廆弟運之孫以丙戌稱帝于長子九年甲午為
垂所滅改元一
中興
右西燕凡七易主唯慕容永九年
南燕(慕容氏)
世宗獻武皇帝備德本名德太祖文明帝皝少子封范
陽王以戊戌歲據滑臺稱燕王元年庚子拔廣固都之
稱帝乙巳殂在位五年改元一
建平(六)
北海王超德兄北海王納之子以乙巳嗣立六年庚戌
廣固陷為晉劉裕所殺改元一
太上
右南燕二世十二年
後秦(姚氏)
太祖昭武皇帝萇南安赤亭羌人始祖景元帝弋仲子
魏武王襄弟仕苻氏為龍驤將軍以甲申叛秦稱王丙
戌稱帝改長安為常安都之在位十年癸巳殂改元二
白雀(二)建初(八)
高祖文恒皇帝興萇太子以甲午嗣立在位二十二年
丙辰殂改元二
皇初弘始(十七改以降稱王元)
後主泓興太子以丙辰嗣立丁巳降晉劉裕遇害于建
康在位二年改元一
永和
右後秦三主三十四年
夏(赫連氏)
世祖武烈皇帝勃勃匈奴劉衞辰之子仕姚秦封五原
公以丁未稱大夏天王都統萬己未稱帝在位十八年
乙丑殂改元四
龍昇(六)鳳翔(五)昌武(一)真興(六)
秦王昌勃勃次子以乙丑嗣立在位四年戊辰為魏所
獲改元一
承光(三永魏書作光)
平康王定昌之弟以戊辰立于平凉四年辛未為吐谷
渾王慕&KR0008;執送于魏被殺改元一
勝光
右夏赫連氏三主二十六年
北燕(馮氏)
太祖文成皇帝跋長樂信都人以慕容熙建始元年丁
未擁立高雲己酉雲被弑跋討殺離班稱天王于和龍
在位二十三年庚午殂改元一
太平
昭成皇帝弘跋之弟以庚午殺跋太子翼自立在位六
年己卯為魏所逼奔高麗後二年被殺改元一
大興
右北燕二主二十八年
凉(張氏大悼公世子豫附)
武穆公軌安定烏氏人以永寧元年為凉州刺史建寧
二年封西平公在州十三年甲戌薨私謚武
元公實軌世子以建興二年襲位在位六年庚辰為妖
人劉弘所殺私諡昭
建興(自五年至八年一作改元永安)
晉書列傳曰元帝即位于建鄴改元大興實猶稱
建興六年不從中興之所改也
成烈公茂實弟以大興四年襲西平公位趙劉曜拜凉
王在位五年甲申薨私謚成
建興(自九年至十二年一作改元永元)
忠成公駿實世子以太寧元年嗣立在位二十三年丙
午薨私謚文王
建興(自十三年至三十四年一作改元太元)
晉書列傳曰太寧元年駿猶稱建興十二年會有
黃龍見于揖次之嘉泉石右長汜禕言于駿曰案
建興之年是少帝始建之號帝以凶終理應改易
朝廷越在江南音問隔絶宜因龍改號以彰休徵
駿不從
咸和八年駿上疏稱臣而不奉正朔猶稱建興二
十一年
敬烈公重華駿世子以永和二年嗣立在位十一年癸
丑薨私諡桓
建興(自三十五年至四十一年一作改元稱永樂)
長寧侯祚重華庶兄癸丑重華薨廢其子哀公曜靈自
立甲寅稱帝乙卯宋混起兵殺之改元一
和平
敬悼公玄靚曜靈弟張瓘等推為凉王在位九年為叔
天錫所弑私諡冲
建興(自四十三年至四十八年一作改元太始)
晉書列𫝊曰玄靚既立廢和平之號復稱建興四
十九年及天錫專掌朝政改建興四十九年奉升
平之號
悼公天錫駿少子以興寧元年自立始奉江東正朔在
位十三年丙子降于苻秦後淝水之戰歸晉復拜西平
公卒
升平(東晉穆帝號天錫奉之一作改元太清)
按張氏世為晉藩至奉西朝正朔垂五十年其僭
立改元者長寧侯祚耳而小說相傳載有五號考
之晉書及北魏書並無其事惟宋龔穎運歷圖載
之因書其所奉晉朝正朔而附注于下以俟考
凉王大豫故天錫世子天錫南奔大豫亡至河西起兵
攻吕光據陽塢自稱凉州牧凉王兵敗為光所殺改元
一
鳳凰
右凉西平公張氏八世七十八年
後凉(吕氏)
太祖懿武皇帝光略陽氐人父婆樓苻秦太尉光累遷
驃騎將軍率兵平西域以乙酉還據凉州丙戌聞秦世
祖堅亡稱凉州牧酒泉公己丑稱三河王乙未稱天王
己亥稱太上皇𫝊位太子紹殂在位十三年改元四
大安(三)麟嘉(七)龍飛(三)承康(一)
隠王紹光太子以己亥嗣立光殂為庶兄纂所弑不改
元
靈帝纂光庶子封太原公以己亥簒立為吕超所殺在
位一年改元一
咸寧
述異記吕光承康元年有鬼呌於都街曰兄弟相
滅百姓斃徼吏尋視之則無頭鬼其年光死子紹
代之五日紹庶兄纂殺紹自立據此則吕光尚有
承康一號而正史逸之矣今補入
建康公隆光弟寶之子以辛丑即天王位三年癸卯納
地於姚秦改元一
神鼎(三小以番禾得鼎紀元)
右後凉吕氏三主十八年
南凉(秃髮氏)
烈祖武王烏孤河西鮮卑人以晉安帝隆安元年丁酉
稱西平王後改稱武威王居樂都三年己亥卒改元一
太初
康王利鹿孤烏孤弟以己亥襲位稱河西王三年壬寅
卒改元一
建和
景王傉檀利鹿孤弟以壬寅襲位更稱凉王甲辰去年
號奉姚秦戊申復稱凉王甲寅降于乞伏氏遇酖卒改
元二
弘昌(三)嘉平(七)
右南凉秃髮氏三世十九年
北凉(沮渠氏業前附段)
凉王段業京兆人凉吕氏建康太守以丁酉稱凉州牧
建康公己亥稱凉王辛丑為沮渠蒙遜所弑改元二
神璽(二)天璽(二六一作璽)
太祖武宣王沮渠蒙遜臨松盧水胡人始起兵奉段業
辛丑弑業自稱凉州牧壬子稱西河王辛未稱凉王都
姑臧在位三十年卒改元四
永安(十)玄始(十五)承玄(三)義和
哀王牧犍蒙遜子以癸酉嗣立在位七年庚寅降于魏
北凉亡改元一
永和(七)
右北凉沮渠氏二世三十九年
西凉(李氏)
太祖武昭王暠隴西成紀人為段業效穀令以庚子稱
凉州牧凉公都燉煌徙酒泉在位十八年丁巳卒改元二
庚子(五)建初(三)
凉公歆暠世子以丁巳嗣立三年庚申為蒙遜所殺國
亡改元一
嘉興
凉李恂暠子以庚申據燉煌稱凉州刺史明年為蒙遜
所殺改元一
永建
右西凉李氏二世二十四年
西秦(乞伏氏)
烈祖宣烈王國仁隴西鮮卑人始事秦世祖堅以乙酉
稱大單于尋稱苑川王在位四年戊子殂改元一
建義(三)
高祖武元王乾歸國仁弟以戊子嗣稱河南王前秦封
梁王八年改稱西秦王為姚秦所敗降于禿髮氏尋歸
姚氏復逃還苑川己酉復稱秦王前後二十四年壬子
為國仁子公府所弑改元二
太初(十三)更始(二)
太祖文昭王熾盤乾歸世子以壬子嗣立在位十六年
戊辰殂改元二
永康(八)建弘(八)
王慕末熾盤世子以戊辰嗣立在位三年壬申為夏主
赫連定所殺國亡改元一
永弘(三)
右西秦乞伏氏四主四十六年
南朝
宋(劉氏)
高祖武皇帝裕彭城人漢楚元王後晉下邳太守安帝
時起兵誅桓玄封宋王以庚申受晉禪在位三年壬戌
崩改元一
永初
營陽王義符高祖太子以壬戌嗣立二年甲子徐羡之
等廢弑之改元一
景平(二)
太祖文皇帝義隆高祖三子封宜都王以甲子入立在
位三十年癸巳為太子劭所弑改元一
元嘉(三十)
元嘉三十年太子劭弑帝自立武陵王討誅之偽元一
太初
世祖孝武皇帝駿太祖第三子封武陵王以甲午討逆
嗣立在位十一年甲辰崩改元二
孝建(三)大明(八)
孝建元年豫州刺史魯爽竊造法服登壇自號建平元
年扳南郡王義宣為天子遂同反被誅
孝建二年雍州刺史武昌王渾與左右作檄文自號楚
王改元永光以為戲笑廢為庶人逼令自殺
宋史繩祖學齋佔畢曰馮鏗事始載後魏孝莊時用
錢稍薄高道穆曰論今復古宜改鑄大錢文載年號
以記其始鏗遂以錢載年號始于此愚按杜佑通典
歴叙古今錢幣之制載宋武帝孝建初鑄四銖錢文
曰孝建一邊文曰四銖則是錢載年號實始于宋武孝
建也孝建元年甲午距後魏孝莊永安二年己酉鑄
永安五銖錢之歲凡七十有六年紀載昭昭豈可謂
始于永安鏗讀書不精誤以高恭之奏請載年號以
記其事始遂以為事始于此不知高之奏乃謂改鑄
大錢年分之始非事始也此固可笑矣又舍中國正
統之年號事始取諸北狄偏閏之朝見識何汙下耶
廢帝子業世祖太子以甲辰嗣立元年乙巳遇弑改元二
永光(旋改景和)景和(太宗改泰始)
太宗明皇帝彧太祖第十一子封湘東王以乙巳立在
位八年壬子崩改元二
泰始(七)泰豫(一)
晉安王子勛世祖子以泰始二年即位潯陽兵敗遇害改元一
義嘉
蒼梧王昱明帝子以癸丑嗣立四年丁巳被弑改元一
元徽(四)
順皇帝凖明帝三子封安成王以丁巳為蕭道成所立
三年己未禪于齊被弑改元一
昇明(三)
右宋八主五十九年
附考
太祖元嘉九年蜀賊趙廣推道人枹罕程道養為蜀王
偽稱司馬氏裴明等討平之偽元一
泰始
太祖元嘉十三年仇池氏王楊難當自稱大秦王兵敗
奔魏改元一
建義
齊(蕭氏)
太祖高皇帝道成南蘭陵人仕宋累封齊王以己未受
禪在位四年壬戌崩改元一
建元(三)
世祖武皇帝頤太祖太子以壬戌嗣立在位十二年癸
酉崩改元一
永明(十一)
鬱林王昭業世祖孫文惠太子子立為太孫以癸酉嗣
立元年甲戌西昌侯廢弑之改元一
隆昌
海陵王紀史臣曰郭璞稱永昌之名有二日之像
而隆昌之號亦同焉案漢中平六年獻帝即位便
改元為光熹張讓段珪誅後改元為昭寧董卓輔
政改元為永漢一歲四號也晉惠帝太安二年長
沙王事敗成都王穎改元為永安穎自鄴奪駕河
間王顒復改元永興一歲三號也隆昌延興建武
亦三改年號故知喪亂之軌跡雖千載而必同矣
海陵恭王昭文鬱林王弟以甲戌為西昌侯鸞所立旋
廢改元一
延興
高宗明皇帝鸞太祖從子以甲戌自立在位五年戊寅
崩改元二
建武(四)永泰(一)
東昏侯寶卷高宗太子以己卯嗣立在位三年辛巳遇
弑改元一
永元(三)
和皇帝寶融高宗子封南康王以辛丑即位于荆州明
年禪于梁遇害改元一
中興
右齊七主二十二年
附考
世祖永明四年富陽民唐寓之反稱帝于錢塘𤼵禁
兵討平之偽元一
興平
東昏侯永元二年巴西民雍道晞反自稱鎮西將軍益
州兵與郡兵合擊平之偽元一
建義
梁(蕭氏)
高祖武皇帝衍南蘭陵人與齊同族始舉兵攻東昏和
帝封梁王以壬午受禪在位四十八年己巳為侯景所
幽崩改元七
天監(十八)普通(七)大通(二)中大通(六)
大同(十一)中大同(二)太清(二)
太清二年臨賀王正德叛侯景立為帝明年廢而殺之
偽元一
正平
太宗簡文皇帝綱高祖第三子初封晉安王立為太子
以己巳嗣立二年辛未侯景廢而弑之改元一
大寶
豫章王棟高祖曾孫昭明太子孫華容公歡子以辛未
為侯景所立尋廢湘東王使人殺之改元一
天正
武陵王紀高祖子以壬申即位于蜀癸酉兵敗為元帝
所殺改元一
天正
南史列傳紀僭號于蜀改元曰天正暗與蕭棟同
名識者尤之按棟以辛未廢而紀以次年壬申即位於
蜀因仍其號若自以為繼統之正者如後漢高祖
自立于晉陽託言未忍忘晉又惡開運之號乃改
稱天福閏位無紀紛雜乖錯誠如歐陽所譏也
世祖孝元皇帝繹高祖第七子封湘東王以壬申誅景
嗣位于江陵三年甲戌西魏入寇遇害改元一
承聖
建安公淵明高祖從子齊人納之于梁乙亥王僧辨立
之尋復位于敬帝卒改元一
天成
敬皇帝方智世祖第九子封晉安王以甲戌稱梁王乙
亥嗣立三年丁丑禪于陳遇害改元二
紹泰(一)太平(二)
永嘉王莊世祖孫以戊寅歲王琳自齊迎立居郢州庚
辰伐陳兵敗奔齊卒于鄴改元一
天啓
右梁四主五十六年
附考
中宗宣皇帝詧高祖孫昭明太子統之第三子初封岳
陽王以承聖三年甲戌魏人立之于江陵在位八年壬
午殂改元一
大定
世宗孝明皇帝巋中宗太子以壬午嗣立在位二十二
年乙巳殂改元一
天保(二十二)
莒公琮世宗太子以乙巳嗣立二年丁未入朝于隋被
廢國亡改元一
廣運
北史琮年號廣運有識者曰運之為字軍走也吾
君其奔走乎
右後梁三主三十三年
附考
高祖大同元年鄱陽妖賊鮮于琛作亂内使陸襄討擒
之偽元一
上願
高祖大同八年安成望族劉敬躬據郡反湘東王遣兵
平之偽元一
永漢
高祖大同十年交阯李貫自稱越王至中大同元年討
平之偽元一
大德
太宗大寶二年侯景自稱漢皇帝明年王僧辨等進兵
討之走至吳為其下所殺偽元一
太始
按梁書陳慶之傳大通元年沙門僧強自稱為帝
攻陷北徐州其改元無考時帝方崇信釋氏捨身
同泰而沙門亦妄竊鴻名蓋沴之召也
陳(陳氏)
高祖武皇帝覇先吳興長城人梁末進封陳王以丁丑
受禪在位三年己夘崩改元一
永定
世祖文皇帝蒨高祖從子封臨川王以己卯嗣立在位
六年丙戌崩改元二
天嘉(六)天康(一)
臨海王伯宗世祖太子以丙戌嗣立在位二年己丑為
安成王頊所廢改元一
光大
高宗宣皇帝頊高祖從子封安成王以戊子自立在位
十三年壬寅崩改元一
太建
長城煬公叔寶高宗太子以壬寅嗣立七年己酉降于
隋軍國亡改元二
至德(四)禎明(三)
右陳五主三十一年
歴代建元考卷五
