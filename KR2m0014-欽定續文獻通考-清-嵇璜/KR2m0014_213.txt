欽定續文獻通考卷二百十三
象緯考
月五星凌犯
宋寧宗嘉定十六年六月辛巳月犯心前星又犯中星
十月丁酉熒惑入太微十一月庚申月入太微十七
年正月戊申熒惑留守太微垣東上相
(臣)等謹按馬端臨考月五星凌犯終於十六年正
月以上皆所未載據史志補
理宗寳慶二年正月戊寅熒惑入氐十月辛亥犯填星
十一月辛酉犯歲星三年七月乙酉月犯心後星
紹定元年七月戊戌熒惑犯南斗十月戊申犯壘壁陣
甲子犯填星十一月癸酉入羽林軍二年十一月己
丑熒惑入氐三年六月乙酉歲星入井七月丁巳熒
惑入羽林軍十一月丁未歲星退行入井五年六月
乙丑熒惑犯填星七月甲申太白入井六年二月癸
夘熒惑犯井端平元年四月戊寅歲星守太微東上
相五月己酉月入氐六月辛巳熒惑犯填星九月辛丑
入井十二月犯司怪二年正月丁酉月犯太白二月
癸酉歲星守氐六月壬申月入氐己丑熒惑入太微垣
七月丙午太白入東井八月癸巳歲星入氐丁巳太白
犯太微垣右執法十月己未填星犯畢宿距星十二月
己亥留守天街庚子太陰入井三年正月丁夘填星
犯畢距星四月丙申月入太微垣五月辛巳入畢六月
丁未熒惑犯填星七月壬戍月入氐庚午熒惑入井戊
寅月入井十一月甲戌入太微垣嘉熙元年正月癸
酉熒惑守鬼四月丁亥月犯熒惑庚子熒惑犯權五月
丙辰月犯熒惑丙子熒惑犯將星七月辛酉月犯歲星
填星入井庚午歲星守建星癸酉月入井八月乙酉填
星犯井東第二星九月壬子留井二年四月乙酉月
入太微垣閏四月丁未入井五月壬寅歲星犯壘壁陣
七月壬寅熒惑犯鬼積尸氣九月壬午犯權大星十月
丁夘入太微垣戊辰太白入氐三年五月辛未熒惑
犯太微垣執法星八月己亥入氐辛丑月入氐丁巳熒
惑犯房四年正月辛巳月入太微垣五月庚午亦如
之甲戌入氐宿方口内六月己亥太白犯畢距星癸丑
犯天關七月乙丑入井八月乙巳熒惑犯太微垣左執
法己酉犯權大星癸丑犯填星十一月甲子入太微垣
己巳犯左執法辛巳犯上相淳祐元年正月丁未月
入氐二月癸酉掩食熒惑六月乙酉熒惑犯氐宿東南
星丙戌入氐十月庚辰太白入氐二年六月丁丑歲
星犯井三年正月庚辰熒惑入氐七月丁亥太白入
井閏八月丁丑犯權大星十月丙戌入氐四年四月
癸未填星守太微垣右執法九月癸亥太白犯斗宿距
星五年四月甲申填星犯上相六年四月壬戌月
犯太白(考帝紀是年有閏四月故五月亦有壬戌也)五月壬戌太白犯權大
星七月丁夘月犯斗西第五星八月辛夘犯房宿距星
十月己酉太白入氐十一月癸亥歲星入氐七年四
月丁亥填星犯亢七月己未月犯心宿中央星八年
七月戊申太白入井九年七月癸酉太白犯進賢十
月辛丑入氐十一月辛未亦如之十一年二月甲寅
太白犯昴七月乙丑月入氐壬申太白入井八月癸巳
月入氐丁酉熒惑入井閏十月癸亥太白入氐十二
年四月壬申熒惑犯權五月戊申月犯畢大星九月丙
午太白犯斗宿距星十二月壬申月入氐寶祐元年
九月壬辰月入畢二年二月甲辰熒惑犯權星三
年五月辛酉月入畢六月甲戌入氐七月辛丑八月己
巳並如之十一月丁巳熒惑犯太微垣上相四年正
月乙巳月掩歲星己酉犯熒惑六月丁亥太白入井十
月壬戌月犯南斗十二月戊午熒惑犯填星五年六
月辛夘月入氐七月丙子入井十二月丁未熒惑入氐
六年三月庚午熒惑退入氐七月癸丑犯房八月癸
未月犯熒惑十一月甲子犯權開慶元年七月辛亥
太白入井八月庚子犯權星九月戊辰犯熒惑閏十一
月己夘熒惑入氐十二月丁未犯房宿鈎鈐景定元
年正月庚辰填星入尾五月壬午熒惑犯南斗八月己
酉月犯填星壬子太白犯房九月丙戌熒惑犯壁十一
月戊子熒惑與填星順行月犯房二年七月辛未月
犯南斗十二月己亥犯五車三年二月乙巳月入氐
五月壬戍熒惑犯壘壁陣西方勝星六月乙未月入氐
八月癸夘犯昴宿距星十月己未犯歲星丁夘犯五車
庚午太白入氐四年四月乙夘月犯權五月庚寅入
氐五年二月甲子月犯房丁夘犯南斗四月癸丑入
太微垣六月甲寅犯心戊午太白犯天關己巳太白太
陰並行入井七月甲午填星守畢十月丙午月犯斗
度宗咸淳二年八月庚午填星入井三年十月甲寅
歲星犯權大星四年七月庚午太白入斗十年二
月壬子月犯畢十月丙寅熒惑犯填星
恭帝德祐二年正月癸酉熒惑犯歲星
(臣)等謹按宋史帝紀德祐元年四月乙丑熒惑犯
天江七月丁丑太白入東井八月戊午熒惑犯南
斗十月壬戌犯壘壁陣十一月辛巳太白犯房端
宗景炎二年八月乙巳熒惑掩月天色赤不數日
文天祥兵盡潰挺身走循州諸將皆被執以天文
志不載附錄之又熒惑掩月當作月掩熒惑此史
氏之訛也
遼穆宗應歷十一年十一月歲星犯月
聖宗統和八年六月甲寅月掩天駟第一星十二年
六月太白歲星相犯
道宗咸雍元年十二月壬子熒惑與月並行自旦至午
大安二年二月太白犯歲星
(臣)等謹按遼之統元八年十二年即宋太宗之淳
化元年五年咸雍元年即英宗治平二年大安二
年即哲宗元祐二年以上數條與馬端臨考俱不
合又應歷之歲星犯月當作月犯歲星統和之太
白歲星相犯當作太白犯歲星乃史氏之訛耳
金太宗天會十年閏四月丙申熒惑入氐十四年正
月(時熙宗已即位)壬辰熒惑入月十五年正月戊辰歲星犯
積尸氣
(臣)等謹按熙宗紀十四年八月詔文移署年止用
天會十五年十二月乃改明年為天眷此所以仍
稱天會也
熙宗天眷二年三月辛巳朔歲星留逆在太微九月辛
巳太白犯軒轅左星乙巳犯左執法十一月戊寅入氐
三年七月壬戍月犯畢十二月壬午掩井東轅南第
一星皇統元年二月甲戌月掩畢大星二年十一
月己酉月犯軒轅大星甲寅犯氐東北星三年正月
己丑熒惑逆犯軒轅次北一星二月乙丑月犯畢大星
閏四月癸巳掩軒轅左角九月丁丑犯軒轅大星四
年八月癸未熒惑入輿鬼五年四月甲辰熒惑犯左
執法六年九月戊寅熒惑犯西垣上將己丑月犯軒
轅第二星七年七月庚辰熒惑犯房第二星十一月
壬戍歲星逆犯井東扇第二星八年閏八月丙子熒
惑入太微垣九年二月癸亥月掩軒轅第二星七月
丁未熒惑犯南斗第四星八月壬子又歷南斗第三星
(臣)等謹按馬端臨考惟宋紹興十二年即金皇統
二年月犯氐一事相符此後則絶少合者
海陵天德元年十二月甲子填星犯井東星二年正
月乙酉月犯昴壬辰犯歲星乙未犯角二月丙寅犯心
大星九月丁酉犯軒轅左角十月乙丑犯太微上將十
二月癸丑犯昴三年十月丁亥月犯軒轅左角四
年二月乙亥月掩鬼犯填星六月癸巳太白犯井東第
二星八月辛未犯軒轅大星十一月甲辰熒惑犯鈎鈐
丙午月犯井北第一星貞元元年正月辛丑月犯井
東第一星二年正月庚申月掩昴二月辛丑犯心前
星八月戊戍熒惑入井凡十一日而出三年八月乙
酉月犯牛九月辛亥犯建星十一月戊午掩井鉞星
正隆三年二月己夘熒惑入鬼甲午月掩歲星六月丁
酉犯氐十二月戊申入氐四年九月壬寅月掩軒轅
右角十一月壬辰月入畢犯大星
五年正月海陵問司天提點馬貴中曰朕欲自將伐
宋天道如何貴中對曰去年十月甲戌熒惑順入太
微至屏星留退西出占書熒惑常以十月入太微庭
受制出伺無道之國又去年十二月太白晝見經天
占為兵喪為不臣為更主又主有兵兵罷無兵兵起
後復問曰近日天道何如貴中曰前年八月二十九
日太白入太微右掖門九月二日至端門九日至左
掖門出並歷左右執法太微為天子南宫太白為兵
將之象其占兵入天子之庭海陵曰今將征伐而兵
將出入太微正其事也貴中又言當端門而出其占
為受制歷左右執法為受事此當有出使者或為兵
或為賊海陵曰兵興之際小賊固不能無也是歲海
陵南伐遇弑
世宗大定元年十月丙午熒惑入太微垣在上將東丁
巳月犯井西扇北第二星二年閏二月戊寅月掩軒
轅大星三月戊申掩太微東藩南第一星八月乙酉犯
井西扇北第二星九月庚戌犯畢距星三年五月辛
丑月入氐八月丁未犯井距星十月庚辰犯太微垣西
上將十一月庚寅歲星入氐凡二十四日伏壬子月入
氐四年正月戊子熒惑歲星同居氐己丑熒惑出氐
二月壬午歲星退入氐凡二十九日九月丙午月犯軒
轅大星北次星十二月癸夘掩房北第一星五年正
月癸亥月掩軒轅大星北次星八月丁酉犯井東扇第
一星十一月癸丑熒惑入氐凡二十一日六年二月
丙申月犯南斗東南第二星三月己未入氐十一月辛
亥太白入氐凡七日十二月癸巳月犯房北第二星
七年十月乙巳熒惑入氐凡四日八年正月癸未月
掩心大星三月庚午掩軒轅大星北一星八月甲午太
白犯軒轅大星十月庚子月掩熒惑十一月庚午犯昴
九年正月戊寅月掩心後星四月庚子掩心前星八
月癸夘掩昴十二月丙戌犯填星十年正月丙寅月
掩軒轅大星七月庚子犯五車東南星八月戊申朔歲
星掩熒惑在參畢間
(臣)等謹按十年八月戊申朔歲星掩熒惑當作熒
惑掩歲星亦史氏之訛也
十一年二月壬戍熒惑犯井東扇北第一星十二年
五月辛巳月犯心後星八月癸夘犯心大星辛亥熒惑
掩井東扇北第二星十月己酉掩鬼西北星十三年
二月己丑熒惑犯鬼三月癸巳朔入鬼甲午犯積尸氣
六月辛未月犯心前星十四年八月庚辰熒惑犯積
尸氣十二月乙丑月掩井西扇北第一星十六年五
月庚午月掩太白七月丁未犯角宿距星甲子掩畢宿
距星八月丙子太白犯軒轅大星十月丁丑熒惑入太
微十一月甲寅月掩畢距星戊辰熒惑犯太微上將十
二月己丑月掩太微左執法十七年正月丙寅熒惑
犯太微西藩上相十八年七月庚辰填星犯井東扇
北第二星九月己丑熒惑犯左執法十二月甲午填星
掩井西扇北第一星凡十日十九年三月甲戌熒惑
犯氐距星八月癸夘太白犯軒轅御女辛亥熒惑掩南
斗杓第二星九月壬申月掩畢大星十一月辛未熒惑
掩歲星十二月丁亥月犯歲星二十年二月己丑月
掩畢大星三月丙辰掩畢西第二星二十一年二月
戊子月犯填星四月壬申熒惑掩斗魁第二星十有四
日七月乙亥朔入斗魁中五日二十二年十一月辛
未熒惑行氐中乙亥太白入氐癸未熒惑太白皆出氐
中十二月戊戌熒惑犯鈎鈐二十四年四月甲申月
掩太白九月庚子歲星犯軒轅大星二十五年三月
乙酉太白與月相犯九月丁亥月在斗魁中犯西第五
星十二月己未犯熒惑
(臣)等謹按二十五年三月乙酉太白與月相犯當
作月犯太白
二十六年三月丙戌熒惑入井填星犯太微東藩上相
四月丁丑熒惑犯鬼西南星七月丙申月掩心前星十
二月乙未掩心前大星又犯於後星二十七年五月
壬子月犯心大星六月癸巳掩昴七月丙午犯房南第
一星十月己丑太白入氐十二月丁丑月掩昴二十
八年正月己未歲星留於房甲子守房北第一星十一
月甲申填星入氐十二月壬申月掩昴二十九年正
月丁酉填星留氐中三十有七日逆行後七十九日出
氐六月丙辰月犯太白月北星南同在柳宿十一月己
未熒惑守軒轅至戊辰退行其色稍怒
章宗明昌二年十二月戊子歲星太白相犯有光芒
三年三月戊戌熒惑犯太微西藩上將四月己未掩右
執法色怒而稍赤四年八月己亥歲星留胃十三度
守天廩承安五年六月庚戍月掩太白泰和六年
八月辛亥歲星晨見至夜五更與井距星相去七寸内
己未熒惑與輿鬼積尸氣相犯在七寸内庚申在輿鬼
積尸氣中十月丙午歲星犯井距星十一月壬午太白
入氐七年三月癸丑月掩軒轅大星九月己夘初更
月在南斗魁中旦歲星在輿鬼中八年八月壬戌太
白歲星光芒相及同在張一度
衛紹王大安元年十月乙丑月食熒惑丙寅歲星犯左
執法三年正月乙酉熒惑入氐中凡十有一日乃出
二月犯房閏月犯鍵閉十月癸巳犯壘壁陣
(臣)等謹按大安元年即宋嘉定二年月食火星與
馬端臨考合
至寧元年三月日正午日月太白皆相去咫尺
宣宗貞祐元年十一月丙子熒惑入壘壁陣二年十
一月庚辰填星犯太微東垣上相辛巳熒惑犯房鈎鈐
三年七月己夘月入畢至戊夜犯畢大星四年閏
七月辛丑月犯畢十一月己丑犯畢大星十二月戊午
復犯之興定元年正月乙酉月犯畢左股第二星九
月癸巳犯東井西扇第二星二年十月庚申月掩軒
轅左角之少民星三年八月丁夘歲星犯輿鬼東南
星四年正月庚子月犯東井三月甲寅歲星犯鬼積
尸氣六月戊辰月犯填星十一月壬辰歲星犯靈臺北
第一星五年九月庚戍歲星犯左執法閏十二月戊
子熒惑犯軒轅甲午月犯熒惑六年正月辛酉月犯
熒惑壬戍犯軒轅三月壬子食太白四月丙寅歲星犯
太微左執法八月壬申月食歲星元光二年八月乙
亥熒惑入輿鬼掩積尸氣十月壬午犯靈臺十一月又
犯心大星
哀宗正大元年正月丙午月犯昴三月癸丑犯熒惑是
月熒惑逆行犯左執法四月癸酉犯右執法乙未太白
辰星相犯三年十一月丙辰月掩熒惑丁巳熒惑犯
歲星庚申犯壘壁陣十二月入月四年正月壬戌熒
惑犯太白六月丙辰太白入井七月丁亥熒惑犯斗從
西第二星五年五月乙酉月掩心大星
元世祖中統元年五月乙未熒惑入南斗留五十餘日
二年二月丁酉月掩昴六月戊戌犯角八月丙午太
白犯歲星十一月庚午月犯昴十二月辛夘熒惑犯房
壬寅犯鈎鈐三年十一月乙酉太白犯鈎鈐
(臣)等謹按太宗紀先是尼瑪察后二年五月熒惑
犯房志不載
至元元年二月丁夘月犯南斗四月辛亥犯軒轅御女
五月丙戌犯房己亥犯昴十二月甲子犯房二年六
月丙子月犯心大星四年八月庚申填星犯天罇距
星壬午太白犯軒轅大星甲子歲星犯軒轅大星十一
月乙巳填星犯天罇距星五年正月甲午月犯井二
月戊子犯天關己丑犯井六年十月庚子月犯辰星
七年正月己酉犯畢九月丁巳犯井十月庚午太白
犯右執法十一月壬寅熒惑犯太微西垣上將八年
正月辛未月犯畢九年五月乙酉太白犯畢距星九
月戊寅月犯御女十月戊戌熒惑犯填星十一月丁夘
月犯畢十一年二月甲寅月犯井十月壬戌歲星犯
壘壁陣十二年七月癸酉太白犯井辛夘月犯畢九
月己巳太白犯少民己夘犯太微西垣上將十月癸丑
月犯畢十一月丙戌犯軒轅大星十二月戊戌填星犯
亢戊申月犯畢十三年九月辛亥太白犯南斗甲寅
入南斗十二月乙夘月犯填星辛酉熒惑掩鈎鈐
(臣)等謹按十三年十二月乙夘紀作十一月丁夘
十二月辛酉紀作十二月辛夘以前後干支計之
月當從紀日當從志為無誤云
十五年二月丁丑熒惑犯天街三月丁亥月犯太白戊
子犯熒惑十六年四月癸夘填星犯鍵閉七月丙寅
復犯之八月庚辰月犯房距星庚子歲星犯軒轅大星
十月丙申月犯太微西垣上將十一月癸丑犯熒惑
十七年四月庚子歲星犯軒轅大星七月戊申月掩房
距星己酉犯南斗八月丙子犯心東星甲子犯右執法
并犯歲星十八年五月丙辰歲星犯右執法七月癸
夘月犯房距星八月丙寅熒惑犯諸侯西第三星閏八
月癸巳朔熒惑犯司怪南第二星庚戌月犯昴九月甲
申犯軒轅大星十一月甲戍犯五車次南星丁丑犯鬼
丁亥掩心十二月丙午犯軒轅大星
(臣)等謹按世祖紀是年五月丙辰歲星犯右執法
八月丙寅熒惑犯諸侯西第三星志失載今補入
二十年正月己巳月犯軒轅御女庚辰入南斗犯距星
二月庚寅掩昴庚子太白犯昴壬寅復犯之乙巳月犯
心三月己未歲星犯鍵閉庚申月犯井壬戍犯鬼己巳
歲星犯房癸酉掩房四月己亥月犯房壬寅犯南斗五
月丙寅掩心七月丙辰太白犯井癸亥月犯南斗乙丑
太白犯井庚子熒惑犯司怪八月丙午太白犯軒轅丁
未歲星犯鈎鈐九月壬子太白犯軒轅少女戊午月犯
斗己巳太白犯右執法壬申月掩井癸酉熒惑犯鬼甲
戍月犯鬼熒惑犯積尸氣太白犯左執法十月丙申月
犯昴十一月戊寅太白歲星相犯十二月甲辰月掩熒
惑二十一年閏五月戊寅朔填星犯斗七月甲申太
白犯熒惑九月癸巳犯南斗第四星乙未月犯井十月
己酉犯軫十一月丙戌犯昴己亥掩輿鬼庚子犯心
二十二年二月辛亥月犯井癸丑犯鬼壬戍犯心八月
癸丑入井十二月己亥歲星犯填星二十三年正月
壬午月犯軒轅太民乙酉犯氐二月丙午犯井三月己
巳犯婁五月己巳熒惑犯太微西垣上將庚辰歲星犯
壘壁陣乙酉熒惑犯太微右執法六月丙申朔太白犯
御女八月乙夘犯軒轅右角星九月甲申月犯天關十
月甲午朔太白犯右執法戊戌月犯建星辛亥犯井甲
寅太白犯進賢十一月戊辰犯亢己夘月犯井辛巳歲
星犯壘壁陣十二月戊戌太白犯東咸丁未月犯井丁
巳犯氐
(臣)等謹按世祖紀二十三年二月癸巳歲星犯壘
壁陣十月壬寅太白犯左執法志亦不載又志載
二十年三月乙巳歲星犯房紀亦同之今以上為
壬戍下為癸酉改從己巳
二十四年正月甲戍月犯井乙酉犯房二月庚子犯天
關辛丑犯井四月癸酉犯氐甲戌犯房七月戊戌犯南
斗辛丑犯牽牛壬寅熒惑犯輿鬼積尸氣甲辰犯輿鬼
壬子月犯司怪八月癸亥太白犯亢丙子填星南犯壘
壁陣己夘月犯天關辛巳犯井甲申太白犯房九月丁
酉熒惑犯長垣庚子太白犯天江乙巳月犯畢辛亥熒
惑犯太微西垣上將壬子太白犯南斗十月壬戌月犯
牽牛大星乙酉熒惑犯左執法十一月壬辰太白犯壘
壁陣丙申熒惑犯太微東垣上將丙辰犯進賢十二月
丙寅月犯畢二十五年正月乙巳月犯角戊申犯房
三月丁亥熒惑犯太微東垣上相戊子月犯畢己亥掩
角四月戊午犯井五月戊申太白犯畢六月甲戌犯井
丁丑月犯歲星七月己亥熒惑犯氐庚子太白犯鬼乙
巳月掩畢八月丙辰熒惑犯房乙未太白犯軒轅大星
九月癸未朔熒惑犯天江庚子月犯畢癸夘熒惑犯南
斗十二月辛酉月犯畢甲子犯井甲戌犯亢熒惑犯壘
壁陣二十六年正月辛丑月犯氐三月甲午犯亢五
月壬辰太白犯鬼七月辛夘月犯牛乙未犯歲星九月
戊寅歲星犯井乙未月犯畢辛丑熒惑犯太微西垣上
將十月癸丑月犯牛距星甲寅熒惑犯右執法閏十月
丁亥辰星犯房己丑月犯畢熒惑犯進賢月犯井十一
月丁巳熒惑犯亢戊辰月犯亢
(臣)等謹按二十六年九月辛丑紀作丙申相距四
日今從志
二十七年正月庚戌太白犯牛癸丑月犯井丁夘熒惑
犯房壬申犯鍵閉二月戊寅月犯畢庚寅犯亢三月壬
子熒惑犯鈎鈐四月丙子月犯井壬辰熒惑守氐十餘
日五月乙丑月犯填星六月己丑熒惑犯房七月辛酉
犯天江九月癸夘歲星犯鬼十月辛巳太白犯斗十一
月戊申月掩填星辛酉掩左執法十二月辛夘犯亢
二十八年二月癸未月犯左執法甲申太白犯昴三月
丁未月犯御女己酉犯右執法庚戌犯太微東垣上相
乙夘太白犯五車四月乙未歲星犯輿鬼積尸氣五月
壬寅月犯少民甲寅犯牛六月辛夘犯畢七月己亥太
白犯井八月丙寅犯輿鬼丙子月犯牽牛癸未歲星犯
軒轅大星戊子太白犯軒轅大星并犯歲星癸巳月掩
熒惑九月丙辰熒惑犯左執法戊午太白犯熒惑辛酉
歲星犯少民十月丙戍月犯軒轅大星并御女己丑犯
太微東垣上相十一月甲辰犯房丙午熒惑犯亢丁未
月犯畢庚申熒惑犯氐十二月庚辰月犯御女癸未犯
東垣上相己丑熒惑犯房庚寅犯鈎鈐二十九年正
月戊申月犯歲星及軒轅左角二月己巳犯畢四月丙
子月犯氐六月己丑太白犯歲星閏六月戊申熒惑犯
狗國七月辛未月犯牛八月丁酉辰星犯右執法己亥
太白犯房乙巳歲星犯右執法九月壬戍熒惑犯壘壁
陣辛巳太白犯南斗十月乙巳月犯井丁未犯鬼乙夘
犯氐十一月壬戍犯壘壁陣己夘犯太微東垣上將十
二月庚子犯井甲辰犯太微西垣上將
(臣)等謹按世祖紀二十九年二月己丑歲星犯軒
轅大星志不載
三十年正月丙寅月犯畢丁丑犯氐庚辰歲星犯左執
法二月壬辰月犯畢乙巳熒惑犯天街庚戌月犯牛癸
丑太白犯壘壁陣三月辛未月犯氐四月癸丑太白犯
填星六月己丑歲星犯左執法丙申月犯斗七月甲子
犯建星辛巳犯鬼八月甲午辰星犯太微西垣上將甲
辰月犯畢戊申犯鬼九月丁夘犯畢十月丙申熒惑犯
亢己亥月犯天關辛丑犯井十一月乙丑犯畢丁夘犯
井庚子犯鬼丙子熒惑犯鈎鈐戊寅歲星犯亢十二月
乙未月犯井
(臣)等謹按天文志七月辛丑月犯鬼今以上為甲
子下為甲午參之定當為辛巳故改從紀
三十一年四月(時成宗已即位)戊申太白犯鬼五月庚戌朔犯
輿鬼六月丙午月犯井八月戊戌犯畢太白犯軒轅九
月丙寅月掩填星辛未犯軒轅乙亥太白犯右執法月
犯平道十月壬午太白犯左執法癸巳月掩填星乙未
犯井十一月己酉犯亢庚申犯畢癸酉太白犯房十二
月癸未歲星犯房丁亥犯鈎鈐壬申月犯鬼庚子犯房
又犯歲星
成宗元貞元年正月乙夘月犯填星又犯畢癸酉歲星
犯東咸二月癸未熒惑犯月壬辰月犯平道癸夘犯歲
星三月庚戍犯填星壬戍犯房四月庚寅犯東咸閏四
月癸丑歲星犯房甲寅月犯平道乙夘犯亢丁巳掩房
五月丁亥犯南斗七月丁丑犯亢甲申歲星犯房八月
乙酉月犯牛壬子犯壘壁陣九月甲午犯軒轅戊戌犯
平道十月辛酉辰星犯房壬戌犯鍵閉戊辰月犯房十
一月甲戌太白犯壘壁陣乙酉月犯井丁亥犯鬼十二
月丙辰犯軒轅甲子犯天江二年正月壬午月犯輿
鬼丁亥犯平道庚寅犯鈎鈐二月丁未犯井三月乙酉
犯鈎鈐五月丁丑犯平道六月乙巳太白犯天關丁巳
犯填星癸亥月犯井七月壬午填星犯井太白犯輿鬼
八月庚子月犯亢太白犯軒轅癸夘月犯天江乙夘犯
天街太白犯上將九月戊辰太白犯左執法壬申月犯
南斗丁丑犯壘壁陣己丑犯軒轅十一月丁丑犯月星
又犯天街庚辰犯井丁亥犯上相戊子犯平道壬辰犯
天江十二月丁未犯井乙夘犯進賢
(臣)等謹按元年二月癸未熒惑犯月當作月犯熒
惑為是
大德元年三月戊辰熒惑犯井癸酉月掩軒轅大星五
月癸酉太白犯鬼積尸氣乙亥月犯房七月庚午復犯
之十二月甲辰太白犯東咸丙午月犯軒轅甲寅犯心
閏十二月癸酉太白犯建星丙子復犯之二年二月
辛酉熒惑犯歲星辛未月犯左執法丙子犯心五月戊
戌復犯之六月壬戍犯角七月癸巳犯心八月壬戌犯
箕九月辛丑犯五車南星癸夘犯五諸侯己酉犯左執
法十月壬戍太白犯牽牛戊寅月犯角距星十一月己
亥犯輿鬼辛丑辰星犯牽牛壬寅月犯右執法十二月
己未填星犯輿鬼乙丑太白犯歲星月犯熒惑庚午填
星入輿鬼月犯上將己夘月犯南斗三年正月丙戌
月犯太白丁酉犯西垣上將戊戌犯右執法三月乙巳
熒惑犯五諸侯戊戍犯輿鬼四月己未月犯上將丙寅
填星犯輿鬼月犯心五月丙申月犯南斗己亥太白犯
畢六月庚申月掩房丁夘熒惑犯右執法七月己夘朔
太白犯井丁未月犯輿鬼八月丁巳犯箕戊辰太白犯
軒轅大星己巳月犯五車九月丁未犯昴距星丁酉太
白犯左執法十月丙子月犯房十一月丁未太白犯房
四年二月戊午月犯軒轅五月甲午犯壘壁陣辛丑
太白犯輿鬼月犯昴六月丁巳太白犯填星七月辛夘
熒惑犯井八月癸丑月犯井甲子辰星犯靈臺上星閏
八月庚辰熒惑犯輿鬼九月戊午太白犯斗壬戌月犯
輿鬼甲子太白犯斗十二月庚寅熒惑犯軒轅癸巳月
犯房距星五年正月己酉月犯五車壬子犯輿鬼積
尸氣辛酉犯心二月己夘犯輿鬼三月戊申犯御女丁
夘熒惑犯填星四月壬申月犯井五月癸丑犯南斗乙
夘熒惑犯右執法丁夘太白犯井六月甲申歲星犯司
怪癸巳太白犯輿鬼歲星犯井甲午太白犯輿鬼七月
丙午歲星犯井辛亥月犯壘壁陣庚申辰星犯太白八
月壬辰月犯軒轅御女乙未填星犯太微上將十月癸
未月犯井十一月己亥歲星犯井戊申月犯昴十二月
甲戌歲星犯司怪辛夘月犯南斗
(臣)等謹按五年六月癸巳志作己酉今以上為甲
申下為甲午考之改從紀
六年正月壬戌填星犯太微西垣上將二月庚午月犯
昴三月壬寅犯輿鬼癸夘歲星犯井甲寅月犯鈎鈐四
月乙丑朔太白犯井戊寅月犯心庚寅太白犯輿鬼六
月癸亥朔填星犯太微西垣上將乙亥月犯斗七月庚
子犯心戊午犯熒惑八月乙丑熒惑犯歲星己巳犯輿
鬼辛巳月犯昴壬午太白犯軒轅九月丙午熒惑犯軒
轅癸丑月犯輿鬼丁巳太白犯右執法十月壬午熒惑
犯太微西垣上將十一月辛夘填星犯左執法乙未辰
星犯房癸夘月犯昴己酉犯軒轅十二月庚申朔熒惑
犯填星乙丑歲星犯輿鬼乙亥月犯輿鬼庚辰熒惑犯
太微東垣上相癸未月犯房
(臣)等謹按十一月辛夘志作辛亥今從紀改正在
壬午乙未之中不應有辛亥也
七年正月戊戌月犯井甲辰犯軒轅二月戊寅犯心四
月癸亥犯井丙寅犯軒轅乙亥歲星犯輿鬼月犯南斗
甲申熒惑犯太微垣右執法丁亥歲星犯輿鬼五月壬
辰辰星犯井閏五月戊辰月犯心七月戊寅歲星犯軒
轅己夘月犯井乙酉熒惑犯房八月癸巳太白犯氐甲
午熒惑犯東咸月犯牽牛乙巳歲星犯軒轅辛亥熒惑
犯天江九月辛未熒惑犯南斗甲戌月犯井乙亥太白
犯南斗壬午辰星犯氐十月辛丑月犯井十一月丙寅
填星犯進賢戊辰月犯井己夘犯東咸十二月丙戌熒
惑犯壘壁陣丙申月犯井辛丑犯明堂丁未犯天江
九年正月丁巳月犯天關甲子犯明堂己巳犯東咸三
月甲寅熒惑犯氐戊午歲星犯左執法四月庚辰月犯
井壬辰太白犯井五月癸亥歲星犯左執法七月丙午
熒惑犯氐丁夘犯房八月辛巳月犯井乙未熒惑犯天
江九月丁巳犯斗十一月癸丑歲星犯亢十二月丙子
月犯西咸庚寅熒惑犯壘壁陣己亥辰星犯建星十
年正月丁巳太白犯建星閏正月癸酉犯牽牛己丑犯
壘壁陣二月戊午月犯氐三月戊寅歲星犯亢四月辛
酉填星犯亢六月癸丑月犯羅堰上星己未歲星犯亢
七月庚辰月犯牽牛八月壬寅歲星犯氐熒惑犯太微
垣上將九月己巳熒惑犯太微垣右執法壬午犯太微
垣左執法十月甲辰太白犯斗辛亥月犯畢甲寅犯井
十一月辛未歲星犯房壬申月犯虛甲戌熒惑犯亢戊
子犯氐辛夘月犯熒惑十二月乙巳歲星犯東咸戊午
月犯氐十一年六月(時武宗已即位)丙午月犯南斗杓星己
巳犯亢七月壬午熒惑犯南斗九月癸酉太白犯右執
法己夘犯左執法十月乙巳犯亢己酉熒惑犯壘壁陣
甲寅月犯明堂己未犯太白十一月丁夘太白犯房丙
子月犯井乙酉犯亢辛夘辰星犯歲星十二月丁巳填
星犯鍵閉
武宗至大元年正月辛未月犯井甲申犯填星二月丁
未犯亢甲寅犯牛距星三月乙丑犯井五月癸丑太白
犯輿鬼七月壬申犯左執法八月壬子月犯軒轅太民
九月壬申填星犯房丙子月犯井癸未犯熒惑十月辛
丑太白犯南斗十一月癸亥熒惑犯亢十二月甲子犯
畢丙子犯氐戊寅太白掩建星二年二月己巳月犯
亢辛未犯氐庚辰犯太白三月戊戌犯氐己亥熒惑犯
歲星丙午犯壘壁陣五月辛夘月犯亢六月乙夘太白
犯井癸酉辰星犯輿鬼乙亥月掩畢八月乙亥犯軒轅
丁丑犯右執法九月丙午犯進賢十月壬申犯左執法
十一月己亥犯右執法庚子犯上相辛丑熒惑犯外屏
十二月庚申月犯參癸亥辰星犯歲星辛未太白犯壘
壁陣三年正月壬辰月犯軒轅御女甲午犯右執法
丙申犯平道二月辛亥熒惑犯月星庚申犯天街月犯
軒轅少民壬戌月犯左執法乙亥太白犯月星三月甲
申月犯井庚寅犯氐丙申犯南斗丁未太白犯井甲寅
月犯軒轅御女五月乙酉犯平道癸巳熒惑犯輿鬼六
月乙夘月犯氐七月戊寅犯右執法己夘犯上相八月
甲子太白犯軒轅太民乙丑月掩畢大星辛巳犯建星
辛夘犯天廩十月丙午太白犯左執法癸丑熒惑犯亢
十一月甲戌朔太白犯亢丁亥月犯畢十二月甲辰朔
犯羅堰庚申犯軒轅大星辛酉太白犯填星丙寅犯氐
(臣)等謹按三年二月乙亥志作甲戌今從紀
四年二月甲子月犯填星三月丙戌犯太微上將四月
(時仁宗已即位)甲寅犯亢熒惑犯壘壁陣癸未月犯氐五月乙
未犯太微東垣上相庚戍犯氐七月癸巳犯畢丁酉犯
鬼距星閏七月丙寅犯軒轅九月乙夘犯畢十月丙申
太白犯壘壁陣十一月甲寅月犯輿鬼十二月甲申犯
太微西垣上將
仁宗皇慶元年正月癸丑月犯太微東垣上相二月壬
午犯亢三月丁酉朔熒惑犯井壬寅月犯井四月壬午
熒惑犯輿鬼癸未犯積尸氣六月己巳月犯天關七月
戊午犯井八月戊辰太白犯軒轅辛未月犯填星壬午
辰星犯右執法乙酉太白犯右執法丁亥辰星犯左執
法九月丁巳太白犯亢十月丁亥月犯平道戊子犯亢
十一月己亥掩壘壁陣十二月戊子犯熒惑二年正
月戊申月犯三公三月庚子熒惑犯壘壁陣七月己丑
朔歲星犯井八月壬戌復犯之壬午月犯輿鬼延祐
元年二月癸酉熒惑犯井三月壬辰月掩熒惑閏三月
辛酉犯輿鬼丙寅犯太微東垣五月戊午辰星犯輿鬼
六月乙未熒惑犯右執法十月庚戍辰星犯東咸十二
月甲子月犯輿鬼癸夘犯房甲辰犯天江二年正月
乙夘歲星犯輿鬼癸亥月犯軒轅丁夘犯進賢四月庚
子犯壘壁陣五月辛酉犯天江六月甲申犯平道癸夘
太白犯井丙午辰星犯輿鬼九月己酉月犯房辛酉太
白犯左執法三年十月甲申太白犯斗四年三月
乙酉月犯箕六月乙巳犯心八月丙申熒惑犯輿鬼壬
子月犯昴九月庚午犯斗六年正月戊寅月犯心二
月己亥犯靈臺三月己巳犯明堂癸酉犯日星甲戌犯
心五月辛酉犯靈臺丁夘犯房丙子犯壘壁陣六月己
亥歲星犯東咸七月壬戍月犯心丙子太白犯太微垣
右執法八月乙酉熒惑犯輿鬼閏八月丙辰辰星犯太
微垣右執法丁巳月犯心癸亥熒惑犯軒轅甲子月犯
壘壁陣乙亥太白犯東咸十月癸亥熒惑犯太微垣左
執法乙丑月犯昴戊辰犯井辛未犯軒轅辛夘熒惑犯
進賢庚子月犯明堂十二月丙寅犯軒轅七年正月
乙未月犯明堂上星癸夘犯斗東星二月辛酉犯軒轅
御女壬戌犯靈臺丁夘犯日星庚午犯斗距星三月戊
子犯酒旗上星熒惑犯進賢庚寅(時英宗已即位)月犯明堂上
星四月甲寅太白犯填星壬戍月犯房距星五月庚寅
犯心東星癸巳犯天狗東星丙申太白犯畢距星六月
庚申月犯斗東星癸亥犯壘壁陣西二星丁夘太白犯
井東扇第三星辛未月犯昴七月丁亥犯斗東二星戊
戌熒惑犯房上星己亥月犯昴距星八月丙辰太白犯
靈臺上星乙丑熒惑犯天江丁夘太白犯太微垣右執
法壬申月犯軒轅御女九月乙酉犯壘壁陣西二星丙
戌熒惑犯斗癸巳月犯昴東星己亥太白犯亢十月庚
戌月犯熒惑於斗癸亥犯井十一月癸夘熒惑犯壘壁
陣乙夘月掩昴戊午犯井東星庚申犯鬼
英宗至治元年正月乙未月掩房距星甲辰辰星犯外
屏西第一星二月辛酉太白犯熒惑癸亥月犯心大星
又犯心東星三月丁丑掩昴四月戊午犯心大星庚辰
犯斗東第三星五月戊寅太白犯鬼積尸氣月犯軒轅
右角庚辰犯明堂中星六月己未犯虛梁東第二星七
月癸巳犯昴八月丁未犯心前星己酉犯斗西第二星
壬子熒惑犯軒轅大星九月乙亥犯靈臺東北星壬午
犯太微西垣上將丁酉犯太微垣右執法十月戊申犯
太微垣左執法十一月辛巳犯進賢丙子月犯虚梁東
第一星戊寅辰星犯房上星丙戌月犯井東扇北第二
星己丑犯酒旗西星又犯軒轅右角辛夘犯明堂中星
己亥太白犯西咸南第一星十二月甲辰熒惑犯亢南
第一星庚戍月犯昴東第一星辛酉熒惑入氐二年
正月丁五月犯昴距星庚辰太白犯建星西第二星辛
巳犯建星西第三星辛夘月犯心大星甲午熒惑犯房
上星丁酉太白犯牛南第一星己亥朔熒惑犯鍵閉丙
午犯罰星南一星戊申月犯井東扇北第二星庚戌熒
惑犯東咸北第二星辛亥月犯酒旗第一星及軒轅右
角壬子太白犯壘壁陣西第二星癸丑月犯明堂中星
己未犯天江南第一星壬戌犯太白又犯壘壁陣第六
星五月丙子熒惑退犯東咸南第一星六月壬申犯心
距星七月己亥犯天江南第一星戊午月犯井鉞星九
月己未犯明堂中星十月庚辰犯井距星辛巳犯井東
扇北第二星及第三星己丑熒惑犯壘壁陣西第六星
十一月甲辰太白犯壘壁陣第一星乙巳熒惑犯壘壁
陣西第八星戊申月掩井東扇北第二星己未犯東咸
南第一星庚申犯天江上第二星辛酉熒惑犯歲星十
二月乙丑太白犯壘壁陣西第八星乙亥月掩井距星
戊寅太白犯歲星己丑熒惑犯外屏西第三星月犯建
星西第二星三年正月壬寅月犯鉞星又犯井距星
癸夘犯井東扇第二星二月癸酉太白犯昴辛巳月犯
東咸南第二星五月癸夘犯房第二星庚戍太白犯畢
右股第三星六月癸未填星犯畢距星九月辛夘又退
犯畢右股第三星十月(泰定帝已即位)己巳太白犯亢丙子犯
氐十一月己丑朔熒惑犯亢庚寅太白犯鈎鈐乙未犯
東咸壬寅熒惑犯氐十二月己巳辰星犯壘壁陣辛未
熒惑犯房辛巳犯東咸
泰定帝泰定元年五月丙午太白犯鬼丁未又犯鬼積
尸氣十月丙寅犯斗距星己巳入斗魁月犯填星庚午
太白犯斗壬午熒惑犯壘壁陣十二月庚午犯外屏
二年正月丙戍辰星犯天鷄壬寅犯太白建星六月丙
戍填星犯井鉞星丙午犯井十一月戊午又退犯井鉞
星十二月乙酉熒惑犯天江辰星犯建星甲午太白犯
壘壁陣三年正月辛酉太白犯外屏三月丙午填星
犯井鉞星戊辰熒惑犯壘壁陣填星犯井四月戊戌太
白犯鬼壬寅熒惑犯壘壁陣九月癸亥太白犯太微垣
右執法十月辛巳犯進賢
(臣)等謹按泰定帝紀三年八月丁酉太白犯軒轅
御女以星變下詔恤民不知志何以不載也又九
月癸亥志作壬戌今從紀
四年正月己酉太白犯斗三月丁夘熒惑犯井九月壬
子太白犯房十月戊午辰星犯東咸十一月癸酉太白
犯壘壁陣熒惑犯天江十二月己未歲星退犯太微西
垣上將致和元年七月丙戌太白犯軒轅大星
文宗天歷元年九月庚辰太白犯亢二年正月甲子
太白犯壘壁陣二月己酉熒惑犯井五月庚申太白犯
鬼積尸氣十一月癸酉月犯填星至順元年七月庚
午歲星犯氐八月戊辰太白犯氐九月己丑熒惑犯鬼
甲午復犯之十一月甲申又退犯鬼丙戌太白犯壘壁
陣二年三月丙子朔熒惑犯鬼己夘犯鬼積尸氣五
月丁丑犯軒轅左角甲午太白犯畢庚子月犯太白六
月丁夘犯畢太白犯井八月乙夘太白犯軒轅大星庚
申犯軒轅左角九月丙子犯填星十一月壬申朔犯鈎
鈐三年五月癸酉熒惑犯井十月(時寧宗已即位)己酉太白
犯斗
(臣)等謹按文宗紀至順二年二月乙夘太白犯昴
志不載
順帝元統元年二月己亥填星退犯太微東垣上相丙
辰月犯天江下星三月戊寅月犯太微東垣上相五月
丁酉熒惑犯太微垣右執法六月丁丑月犯壘壁陣西
第二星七月己亥犯房北第二星九月甲午犯東咸西
第一星瑱星犯進賢乙未月犯天江下星丁巳犯填星
己未犯氐距星十月甲子犯斗魁東北星十一月甲午
犯壘壁陣西第二星辛亥犯太微東垣上相壬子犯填
星癸丑犯亢南第一星癸酉犯鬼東北星乙亥太白犯
壘壁陣西第八星月犯軒轅夫人星己夘犯進賢癸未
犯東咸西第二星二年正月壬寅月犯軒轅夫人星
庚戌犯房北第二星二月癸酉犯太微東垣上相三月
辛丑犯進賢又犯填星四月壬午太白犯鬼積尸氣七
月壬子熒惑犯鬼積尸氣八月己夘太白犯軒轅御女
九月壬辰月入南斗魁癸巳犯天狗東星太白犯靈臺
中星乙巳犯太微垣右執法壬子犯太微垣左執法十
月癸亥熒惑犯太微西垣上將太白犯進賢乙亥月犯
軒轅夫人星太白犯填星十一月乙未填星犯亢距星
庚戌熒惑犯太微東垣上相至元元年二月甲戌熒
惑逆行入太微垣四月壬戌月犯太微垣左執法五月
癸夘犯壘壁陣東第四星六月壬戍犯心大星七月乙
未犯壘壁陣西第二星八月辛亥朔熒惑犯氐東南星
九月丁亥月入魁犯斗東南星庚寅犯壘壁陣西第二
星十月甲寅熒惑犯斗西第二星庚申月犯壘壁陣東
第二星甲子犯昴西第二星丁夘太白犯斗魁第三星
十一月己丑辰星犯房上星及鈎鈐丙申月犯鬼東北
星己亥犯太微西垣上將庚子犯太微垣左執法十二
月壬子犯壘壁陣西第二星辛酉太白犯壘壁陣東第
六星乙丑月犯軒轅夫人星丙寅犯太微垣右執法閏
十二月乙酉熒惑犯壘壁陣西第八星庚子月犯心大
星壬寅犯箕距星癸夘犯斗魁東南星二年正月壬
戌月犯太微垣右執法甲子犯角距星丁夘犯房距星
二月辛巳犯昴距星己丑犯太微西垣右執法三月壬
戌犯心距星甲子犯箕距星乙丑犯斗東南星四月丙
戍犯角距星五月庚戌犯靈臺西第一星六月戊子太
白犯井東扇北第二星七月己酉犯鬼東南星乙夘犯
熒惑八月己夘月犯心東第一星辛巳犯箕東北星九
月庚戌熒惑犯太微西垣上將十月丙子犯太微垣左
執法丁酉月犯昴己亥熒惑犯進賢十一月己酉月犯
壘壁陣西第八星己未犯鬼積尸氣丁夘犯房距星
(臣)等謹按至元元年七月乙未志作己未考是月
辛巳朔不應有己未二年八月己夘志作乙夘考
是月甲戌朔不應有乙夘十月丁酉志作丁亥考
本紀上為丙申下為己亥不應作丁亥今俱從紀
改正
三年三月辛亥月犯靈臺上星四月辛夘犯壘壁陣西
第五星五月壬寅太白犯鬼東北星乙巳月犯軒轅左
角壬子犯心後星己未犯壘壁陣西第六星六月乙亥
太白犯靈臺上星己夘犯太微西垣上將壬午月犯斗
魁尖星丁亥太白犯太微垣右執法八月甲戌月犯星
後星九月己亥熒惑犯斗西第二星甲辰月犯斗魁第
二星丁未犯壘壁陣西第二星己酉犯壘壁陣西第八
星辛酉犯軒轅大星十月丙子犯壘壁陣西第七星壬
午犯昴上行星丁亥犯鬼積尸氣十一月戊戌太白犯
亢距星壬寅月犯熒惑癸夘犯壘壁陣西第六星丁未
填星犯鍵閉辛亥月犯五車東南星甲寅犯鬼西北星
丙辰犯軒轅左角丁巳犯太微垣三公東南星十二月
己巳歲星退犯天罇東北星填星犯罰星南第一星甲
戍熒惑犯壘壁陣東第五星太白犯東咸上星四年
正月癸夘太白犯建星西第二星甲辰犯建星西第三
星丙午月犯五車東南星辛亥犯軒轅左角己未填星
犯東咸上星庚申月入斗魁太白犯牛二月戊寅月犯
軒轅大星己夘犯靈臺中星三月戊申填星退犯東咸
上星六月辛巳退犯鍵閉閏八月己亥犯罰南第一星
月犯斗南第二星庚戍犯昴南第二星乙夘犯鬼東南
星九月丙寅犯斗距星戊寅太白犯東咸上第二星甲
申月犯軒轅御女乙酉犯靈臺南第一星庚寅太白犯
斗北第二星十月辛亥月犯酒旗上星十一月辛未熒
惑犯氐距星丁丑月犯鬼東南星戊寅太白犯壘壁陣
西第六星十二月庚子熒惑犯房上星壬子犯東咸上
第二星月犯斗距星五年正月庚午月犯井東扇上
星乙亥熒惑犯天江上星二月甲午月犯昴上西第一
星壬寅犯靈臺下星四月壬寅犯日星及房距星五月
庚午犯心後星壬申犯斗西第四星丙子太白犯畢右
股西第三星六月甲辰熒惑退入南斗魁内七月辛酉
壬戍連犯南斗魁尖星甲子復犯之月犯房距星八月
甲午犯斗西第四星丁酉太白犯軒轅大星乙巳月犯
昴上行西第三星十月己亥熒惑犯壘壁陣西第六星
十一月丁巳犯壘壁陣東第五星十二月甲午月犯昴
距星癸夘熒惑犯外屏西第三星六年正月丁夘月
犯鬼距星乙亥犯房距星二月己丑月犯昴丙申犯太
微西垣上將癸夘犯心大星丁未犯羅堰南第一星戊
申熒惑犯月星己酉月犯虚梁南第二星三月癸亥犯
軒轅右角庚午犯房距星壬申犯南斗杓第二星丙子
犯虚梁南第一星戊寅太白犯月星四月乙巳月犯雲
雨西北星五月丁夘犯斗西第二星辛未犯虚梁西第
二星六月辛亥太白犯歲星又太白歲星皆犯右執法
七月庚申月犯心距星又犯心中央大星甲子犯羅堰
九月辛酉犯虛梁北第一星丁夘犯昴距星熒惑犯歲
星甲戌月犯軒轅右角十月丁酉太白入南斗魁己亥
犯斗中央東星十一月乙夘月犯虚梁西第一星戊午
熒惑犯氐距星丙寅辰星犯東咸上第一星戊寅犯天
江北第一星十二月癸未月犯虚梁北第一星乙酉犯
土公東星丁亥熒惑犯鈎鈐南星乙未犯東咸北第二
星戊戌月犯明堂至正元年正月甲寅熒惑犯天江
上星庚申月犯井東扇北第二星辛未犯心距星癸酉
犯斗北第二星二月癸巳犯明堂東南星三月癸酉犯
雲雨西北星六月庚午犯井距星七月乙酉犯填星庚
寅犯雲雨西北星九月庚辰犯建星南第二星壬辰犯
鉞星又犯井距星十月己夘歲星犯氐距星丁巳月犯
月星十一月己亥犯東咸南第一星庚子犯天江北第
二星十二月丁巳太白犯壘壁陣東第五星二年正
月戊子月犯明堂北第二星甲午熒惑犯月星三月戊
子月犯房北第二星四月庚申犯羅堰上星七月乙未
掩太白九月丁丑犯羅堰北第一星戊子犯井東扇南
第一星十月癸夘犯建星北第三星甲寅犯天關三
年二月甲辰月犯井西扇北第二星填星犯牛南第一
星熒惑犯羅堰南第一星乙夘月犯井東南星三月壬
午復犯之七月庚辰太白犯右執法四年十月壬戌
月犯外屏西第二星七年七月丙辰月犯壘壁陣東
第四星十一月庚戍犯天廩西北星八年二月庚辰
月犯軒轅左角癸未犯平道東星三月丙辰犯建星西
第一星八月丙子犯壘壁陣西第五星九月己未犯靈
臺東北星九年正月庚戌太白犯建星東第三星辛
亥月犯平道西星二月甲申犯建星西第二星三月己
亥太白犯壘壁陣東第六星七月丙午月犯壘壁陣東
南第一星癸丑犯天關九月丙戌熒惑犯靈臺上星十
一月戊辰月犯畢左股北第三星庚辰太白犯壘壁陣
西第二星十二月戊戌犯壘壁陣東第五星十年正
月壬申月犯熒惑二月辛丑犯平道東星甲辰犯鍵閉
三月己夘熒惑犯太微西垣上將四月丙午太白犯鬼
西北星七月辛酉月犯房北第一星九月壬戌熒惑犯
天江南第二星十月癸巳歲星犯軒轅大星丙申月犯
昴右股東第二星十一月戊辰犯鬼東北星十二月乙
未犯鬼西北星十一年正月丙辰辰星犯牛西南星
二月庚寅月犯鬼東北星乙未犯太微東垣上相丁酉
犯亢距星三月丁夘犯東咸第二星戊辰犯天江西第
一星七月己未犯斗東第三星壬戌太白犯右執法甲
子月犯壘壁陣東第一星己巳太白犯太微垣左執法
熒惑入犯鬼積尸氣八月乙酉月犯天江南第二星九
月乙夘辰星犯太微垣左執法丁巳太白犯房第二星
戊辰月犯鬼東北星十月戊寅熒惑犯太微西垣上將
辛巳月犯斗距星乙酉太白犯斗西第二星己丑熒惑
犯歲星辛夘太白犯斗西第四星癸巳歲星犯右執法
丙午熒惑犯太微垣左執法十一月丁巳月犯填星十
二月庚辰太白犯壘壁陣西第六星甲申月犯填星丙
戌太白犯壘壁陣西第七星丁酉月犯熒惑庚子辰星
犯天江西第二星
(臣)等謹按十一年正月丙辰志作丙戌考紀上為
乙夘下為庚申改從之
十二年正月乙丑月犯熒惑己巳歲星犯右執法二月
庚寅月犯太微東垣上相癸巳犯氐距星三月戊午犯
進賢壬戌犯東咸西第一星五月癸酉太白犯填星六
月辛亥犯井東第二星七月丁酉辰星犯靈臺北第二
星八月丁夘太白犯歲星九月壬辰月犯軒轅南第三
星十月戊午犯鬼東北星甲子犯歲星乙丑犯亢南第
一星十一月庚寅犯太微東垣上相十三年正月乙
酉月復犯太微東垣上相二月己酉犯軒轅第三星庚
戌太白犯熒惑壬子月犯太微東垣上相四月辛丑太
白犯井東扇北第一星辛亥月犯房北第二星五月乙
亥犯歲星九月庚寅犯熒惑壬辰熒惑犯左執法十月
甲辰歲星犯氐距星癸亥太白犯亢距星十一月壬申
月犯壘壁陣東第四星十二月丁酉太白犯東咸北第
一星庚子熒惑入氐丁巳月犯心距星十四年正月
乙丑熒惑犯歲星丁夘太白犯建星西第二星癸酉熒
惑犯房北第一星二月戊午太白犯壘壁陣西第八星
六月甲辰月入斗南第一星七月乙丑犯角距星壬午
犯昴距星十月壬子犯太微垣右執法十一月丙子犯
鬼東北星十二月己亥掩昴十五年正月戊辰月犯
五車東南星辛未犯鬼東北星閏正月丁未犯心後星
三月庚寅犯五車東南星丙申犯房距星九月己丑太
白入犯太微垣左執法十月己未月犯壘壁陣西第二
星癸酉犯軒轅大星十一月乙酉熒惑犯氐距星庚寅
填星退犯井東扇北第二星己亥月犯鬼東北星十二
月癸丑熒惑犯房北第一星十六年正月己丑月犯
昴西第一星四月癸亥熒惑犯壘壁陣西第四星五月
壬辰太白犯鬼西北星癸巳犯鬼積尸氣甲午月入犯
斗南第二星丁酉犯壘壁陣西第一星七月丁酉犯壘
壁陣八月丁夘犯昴西北星十一月壬辰犯井東扇上
星
(臣)等謹按十五年三月丙申月犯房距星志作五
月乃訛三為五也九月己丑志作乙丑考本紀上
為乙酉下為辛夘應為己丑十六年太陰犯壘壁
陣一係五月丁酉一係七月丁酉志脫七月一條
今俱從紀改增
十七年二月癸丑月犯五車東南星三月甲申入犯鬼
積尸氣又犯東南星壬辰歲星犯壘壁陣西南第六星
七月癸未太白入犯鬼積尸氣甲申月入犯斗距星丁
亥填星入犯鬼距星八月癸夘犯鬼東南星太白犯軒
轅大星己酉歲星犯壘壁陣西第六星甲子月犯五車
尖星閏九月丙午犯斗南第三星庚申犯井東扇北第
一星十月乙亥熒惑犯氐距星甲申月掩昴十二月庚
午朔熒惑犯天江北第一星戊寅太白犯歲星庚辰犯
壘壁陣東第五星甲申月犯鬼距星丁亥歲星犯壘壁
陣東第五星十八年正月辛丑填星退入犯鬼積尸
氣丙午月犯昴二月乙亥填星入守鬼積尸氣三月丁
夘熒惑犯壘壁陣東第六星四月辛夘太白入犯鬼積
尸氣五月壬寅犯填星壬子月犯斗東第三星七月丁
未犯斗南第三星八月壬申掩心大星甲申掩昴距星
十月己夘犯昴距星十一月丙午復犯之太白犯房上
第一星辛酉月掩心大星十二月戊子月犯房南第二
星十九年正月辛丑月犯昴東第一星三月庚戌犯
房距星五月丙申熒惑入犯鬼積尸氣丙午月犯天江
南第一星丁未犯斗北第二星七月丁酉太白犯上將
甲辰犯右執法己酉犯左執法九月甲寅入犯天江南
第一星十月壬申入犯斗南第三星十二月戊辰犯壘
壁陣西方第七星二十年正月己亥月犯井東扇北
第二星丙辰熒惑犯牛東角星四月丁夘月犯明堂中
星癸酉犯東咸西第一星五月癸夘犯建星西第二星
六月癸巳太白犯井東扇北第二星戊戌月犯建星西
第三星七月乙丑犯井距星八月辛夘犯天江北第二
星壬寅填星犯太微西垣上將甲辰月犯井鉞星十月
戊子熒惑犯井東扇北第一星
(臣)等謹按二十年七月乙丑月犯井志誤作丁丑
今以紀考之前為辛酉後為乙亥則其為乙丑無
疑也
二十一年正月庚申月犯歲星二月癸未填星退犯太
微西垣上將壬寅月犯天江北第一星三月丙辰犯井
西扇第二星庚辰熒惑入犯鬼西北星五月壬戍月犯
房北第二星癸酉太白犯軒轅左角甲戌熒惑犯太白
六月戊戌月犯雲雨上二星七月丙辰犯氐東南星十
月甲申犯牛距星十一月庚戌犯建星西第四星癸亥
犯井東扇北第四星壬申犯氐東南星二十二年正
月戊申朔太白犯建星西第二星乙夘填星退犯左執
法二月己夘太白犯壘壁陣西第二星五月辛酉月犯
建星西第四星八月癸巳犯畢右股第二星九月丁未
太白犯亢南第一星己酉月犯斗北第一星癸亥歲星
犯軒轅大星丙寅熒惑犯鬼西北星己巳犯鬼積尸氣
十月己夘月犯牛距星丁亥辰星犯亢南第一星戊子
月犯畢距星十二月壬辰犯角距星二十三年正月
庚戌歲星退犯軒轅大星三月丙辰月犯氐距星四月
辛丑熒惑犯歲星庚申歲星犯軒轅大星五月乙未熒
惑犯右執法六月乙夘太白犯井西扇北第二星壬戌
入犯井東南第二星八月壬寅入犯軒轅大星乙巳月
犯建星東第二星丁未太白犯軒轅左角丙辰月犯畢
右股北第二星辛酉太白犯歲星乙丑入犯右執法九
月辛未入犯左執法乙亥歲星入犯右執法丁丑辰星
犯填星丁亥太白犯填星辰星犯亢南第一星十月癸
夘太白犯氐距星戊午犯房北第一星十一月癸未月
犯軒轅右角歲星犯太微垣左執法二十四年正月
癸酉月犯畢大星戊寅犯軒轅右角二月壬子歲星自
去年九月九日東行入右掖門犯右執法出端門留守
三十餘日犯左執法今逆行入端門西出右掖門又犯
右執法月犯西咸南第一星四月乙未復犯之癸丑太
白入犯井東扇北第一星五月甲戌犯鬼西北星乙亥
又犯積尸氣歲星入犯右執法六月丁巳太白犯右執
法七月甲子歲星犯左執法八月乙未熒惑入鬼積尸
氣九月甲申月犯軒轅右角戊子熒惑入犯軒轅大星
十月丙午月犯畢大星己酉犯井東扇南第一星丙辰
太白犯斗西第二星十二月乙夘月犯太白
(臣)等謹按順帝紀二十四年不載正月癸酉月犯
畢事若戊寅則為太白犯軒轅與志小異此紀之
誤也又四月乙未志作丁未考是月甲午朔是日
後載有壬寅日事自當以紀作乙未為是
二十五年正月戊辰月犯畢右股東第四星甲戌太白
犯建星西第四星二月丙午犯填星三月戊辰太白犯
壘壁陣東第五星五月辛酉犯太微西垣上將七月己
夘月犯畢左股北第二星八月乙未犯建星東第三星
己亥犯壘壁陣東第六星九月辛丑犯井東扇第一星
十月辛夘熒惑犯天江東第二星己酉犯斗杓西第二
星月犯右執法庚戌犯太微東垣上相閏十月戊辰犯
畢右股北第四星又犯左股北第三星壬申太白犯辰
星十一月己丑犯熒惑月犯壘壁陣東第五星丙申犯
畢大星癸夘犯太微西垣上將十二月丙辰犯太白癸
亥犯畢右股第二星庚午歲星掩房第一星辛未月犯
太微垣右執法二十六年正月戊戌月犯太微西垣
上將辛丑犯亢距星二月戊午犯畢大星丁丑歲星退
犯房北第一星守鈎鈐三月甲午月犯左執法四月己
未犯軒轅大星乙丑犯西咸西第一星丙子太白入鬼
積尸氣七月丁酉熒惑犯鬼積尸氣八月己未月掩牛
南第三星庚午歲星犯鈎鈐乙亥月掩軒轅大星九月
壬辰太白犯太微垣右執法甲辰月犯太微西垣上將
丙午熒惑犯太微西垣上將十一月乙酉太白犯填星
丁亥犯房北第一星戊子熒惑犯太微東垣上相太白
犯鍵閉庚寅月犯畢右股北第四星庚子犯太微東垣
上相辛丑填星犯房北第一星甲辰太白犯歲星十二
月戊午月犯畢大星庚申犯井西扇北第二星乙丑犯
軒轅左角丙寅犯太微西垣上將辛未犯西咸西第一
星甲戌犯建星西第三星二十七年正月癸巳月犯
太微西垣上將二月乙夘犯井西扇北第二星三月辛
巳填星退犯鍵閉四月丙寅月犯壘壁陣西第四星六
月乙夘犯氐東北星辛未犯井西扇北第二星七月壬
辰熒惑犯氐東南星丙申月犯畢大星己亥犯井東扇
南第二星八月庚戌熒惑犯房北第二星癸丑月犯建
星西第二星九月丁丑歲星犯房北第一星熒惑犯天
江南第二星乙酉月犯壘壁陣東第六星辛夘填星犯
鍵閉月犯畢大星癸巳犯井西扇北第二星丁酉熒惑
犯斗西第二星十月戊午月犯畢右股西第二星辛酉
犯井東扇南第三星癸亥犯鬼西南星十一月庚辰犯
壘壁陣東南東第一星
(臣)等謹按元史所載五星凌犯紀志中每多複見
與舛錯處至順帝至正二十六年二十七年則志
載之紀皆闕焉不可得而參考矣
明太祖洪武元年五月甲申月犯填星七月己巳朔太
白犯井八月甲午熒惑犯太微西垣上將九月戊申犯
右執法二年正月乙夘熒惑犯房六月壬辰犯東咸
三年九月丙申熒惑入太微垣乙夘留太微垣十一
月甲寅太白犯壘壁陣四年九月乙夘熒惑犯壘壁
陣五年十一月庚午熒惑犯鈎鈐六年三月戊申
犯填星六月壬辰太白犯歲星九月庚申歲星犯鬼十
一月壬子又退行犯鬼七年八月乙巳歲星犯軒轅
大星
洪武實錄七年十月甲寅月犯軒轅十一月壬午
復犯軒轅左角帝諭中書省臣曰占為大臣黜免
爾中書宜告各省衞官知之凡政務有乖政體者
宜速改以求自安
八年三月癸亥熒惑犯填星九年二月乙丑歲星退
入太微犯左執法三月辛酉熒惑犯井四月戊申犯鬼
六月丁亥太白犯畢庚戌犯井八月太白犯上將九月
己未犯右執法十年七月戊寅及戊戌歲星犯亢八
月丙寅熒惑犯天罇十月壬子太白犯進賢乙夘熒惑
犯輿鬼十一月甲辰歲星犯房十一年二月壬戌熒
惑犯五諸侯三月甲午犯積尸氣四月戊申歲星犯鍵
閉六月壬戍熒惑犯右執法七月甲申歲星犯牛八月
丙午犯房九月丁丑太白犯氐十二月辛丑犯壘壁陣
庚戍辰星犯南斗十二年三月戊辰朔月犯辰星壬
午太白犯昴六月丁亥犯井七月乙巳犯鬼八月乙亥
熒惑犯鬼戊寅犯積尸氣十二月庚寅犯軒轅大星
十三年八月丙戍太白犯星宿十四年四月壬戌歲
星犯壘壁陣十月丙子熒惑犯太微垣十一月甲午月
犯填星十五年三月乙亥熒惑犯右執法四月丁亥
辰星犯東井六月丁亥填星犯畢九月乙未復犯之乙
丑熒惑犯南斗十六年八月己夘填星犯天關辛夘
熒惑行軒轅中九月辛酉犯太微西垣上將十一月乙
夘太白犯壘壁陣十七年正月乙夘熒惑入氐三月
戊午犯氐七月癸夘太白犯天罇閏十月癸夘歲星犯
井丙辰填星犯井十二月丙申太白犯壘壁陣
(臣)等謹按十年七月歲星犯亢志作六月十二年
三月壬午太白犯昴志作壬子十三年八月丙戌
太白犯星宿志作心今俱從實錄改正又實錄十
七年八月十一月月數犯太微西垣上將時魏國
公徐達出鎮北平帝憂之詔還朝志不載
十八年正月戊辰熒惑犯外屏七月己巳填星犯天罇
八月丁酉辰星入太微垣十月丁酉熒惑犯進賢壬子
太白犯亢十九年正月壬戌熒惑犯罰星庚午太白
犯牛二月己丑犯壘壁陣丁未熒惑犯箕三月甲戌填
星犯天罇四月丙申歲星入鬼己亥熒惑留斗五月己
未月犯歲星七月己夘太白入太微垣辛巳熒惑犯斗
八月丁亥復犯之壬辰歲星犯軒轅九月甲寅填星入
鬼十月甲午留鬼辛亥熒惑犯壘壁陣十一月己巳復
犯之二十年八月己巳太白入太微垣二十一年
正月丙申熒惑入斗四月丁未歲星留太微垣熒惑犯
壘壁陣六月壬戌太白犯左執法七月庚辰熒惑犯壘
壁陣十月壬子辰星入氐十一月甲戍歲星入亢癸巳
熒惑犯外屏二十二年正月己夘太白犯建星丙戌
熒惑犯天陰二月癸夘填星退行軒轅熒惑行昴中三
月辛夘歲星退入亢五月癸巳太白犯諸王九月丁夘
歲星犯氐十月癸夘辰星犯氐庚申熒惑入氐十一月
辛未太白入南斗甲午歲星入房熒惑犯東咸十二月
癸丑犯天江丁巳太白犯壘壁陣壬戍歲星犯東咸
二十三年正月甲戍熒惑入南斗戊子填星犯靈臺三
月辛夘熒惑犯壘壁陣四月丁酉月掩太白壬戌太白
犯五諸侯五月戊戌熒惑犯外屏壬子填星犯靈臺己
未歲星守房六月丁丑太白留井八月乙丑歲星犯東
咸十月庚午太白入亢月在太微垣内十一月癸夘月
犯熒惑二十四年七月庚寅太白入太微垣右掖門
辛夘犯右執法十月丙辰入南斗十一月己未填星犯
太微東垣上相十二月甲子熒惑與辰星同犯箕二
十五年二月辛酉填星退犯太微東垣上相乙夘退入
太微左掖熒惑犯壘壁陣八月庚午辰星犯上將九月
己夘朔熒惑入井閏十二月乙酉太白入壘壁陣
(臣)等謹按二十四年七月庚辰志作庚戌二十五
年閏十二月志作閏十一月今俱從實錄
二十六年二月丙子朔歲星犯壘壁陣癸夘太白犯天
街三月丙午朔犯諸王庚戍熒惑犯積薪五月丙辰犯
軒轅六月己丑犯右執法二十七年三月乙丑熒惑
犯歲星於奎六月辛未犯天街七月辛丑辰星犯鬼八
月癸巳熒惑犯積薪九月乙巳犯鬼十一月庚子辰星
犯鍵閉二十八年正月丁酉辰星犯壘壁陣癸丑填
星守氐二月壬午熒惑犯鬼四月乙丑填星退入氐戊
子熒惑入軒轅五月甲辰辰星犯天罇戊午熒惑犯靈
臺六月癸酉太白犯畢七月丙午犯井己酉出井犯東
第三星閏九月乙酉熒惑犯東咸壬申太白入角二
十九年五月丙寅熒惑犯諸王六月甲午犯司怪庚子
歲星犯井鉞七月丙辰朔入井戊辰太白入角八月癸
丑犯心中星十月癸夘歲星退入井辛亥熒惑犯上將
十一月甲子填星犯罰星十二月癸夘熒惑守太微垣
三十年正月丙辰填星犯東咸壬戌太白犯建星三
月壬午熒惑入太微垣五月壬子填星犯罰星戊午熒
惑犯右執法八月庚辰朔歲星入鬼戊子熒惑入氐丁
未入房十月癸巳犯南斗杓十二月戊戌太白入壘壁
陣甲辰辰星犯建星
三十年熒惑入太微垣時詔諭楚王楨戒慎未幾楨
子巴陵王卒帝復與勅曰太微居翼軫楚分也太微
天庭也五星無故而入災必甚焉且熒惑徑入而東
往猶可也今順入而逆出已八十日矣爾子疾逝天
象豈不可信爾當省愆慎德以回天心五月帝復以
天象示變占北方當有警屢勅成祖及晉代遼寧谷
諸王
(臣)等謹按明史天文志曰歷代史志凌犯多繫以
事應非附會即偶中耳兹次歷之比事以觀其有
驗者十無一二後之人可以觀矣至於月道與緯
星相似而行甚速其出入黃道也二十七日而周
計其掩犯恆星殆無虚日豈皆有休咎可占今見
於實錄者不及百分之一然已不可勝書故不書
三十一年正月乙亥太白犯外屏五月丁未朔犯五諸
侯十月(時惠帝已即位)熒惑守心
惠帝建文四年六月辛未(時成祖已即位)辰星犯積薪七月乙
未歲星退犯東咸庚子太白入太微垣右掖門八月甲
子入角戊辰熒惑犯上將甲戌入太微垣右掖門九月
辛巳朔犯右執法癸未太白入氐壬辰熒惑犯左執法
丙申太白入房十月甲寅熒惑犯進賢丙辰歲星犯天
江癸亥太白入南斗杓甲子熒惑入角十一月壬午入
亢己亥入氐
帝以八月熒惑犯上將勅寧夏總兵官何福慎邊備
(臣)等謹按六月辛未志作庚午七月志作六月今
俱從實錄
成祖永樂元年正月丁未歲星犯建星五月癸未熒惑
犯壘壁陣西第四星六月丙辰太白犯畢七月甲申入
井八月己酉太白犯鬼九月丙子朔犯軒轅左角丁丑
填星躔女留代十月辛未入氐甲戌熒惑犯壘壁陣東
第五星十一月丙戌太白犯鍵閉十二月己丑歲星犯
羅堰二年四月乙酉熒惑犯天罇丁酉辰星犯畢五
月辛丑朔太白犯鬼癸夘辰星犯諸王丁夘犯軒轅大
星七月己酉太白入角八月丁亥入房南第二星九月
乙夘熒惑犯角十月己丑辰星犯南斗杓十一月壬子
熒惑犯鈎鈐丁巳太白犯東咸三年三月丙申朔犯
壘壁陣東第五星戊戍犯歲星癸丑熒惑犯壘壁陣六
月己夘辰星犯軒轅大星十一月癸巳朔太白犯辰星
於箕十二月己巳犯壘壁陣西第三星四年正月甲
午熒惑犯天陰癸夘太白犯歲星戊午熒惑犯月星月
犯熒惑二月癸未太白犯天陰五月庚寅朔犯五諸侯
七月庚戌犯井八月丙申犯御女九月戊寅犯進賢十
月乙夘犯房北第一星五年六月丙午月犯熒惑七
月癸丑太白犯右執法甲子熒惑犯歲星癸酉犯諸王
八月己亥太白犯氐己酉熒惑犯司怪南第二星九月
癸丑太白犯東咸十月癸未犯南斗魁十一月辛亥朔
犯秦星六年正月庚戌朔辰星犯壘壁陣二月壬午
熒惑犯司怪北第二星二月癸巳辰星犯壘壁陣三月
己巳歲星犯諸王西第二星四月辛夘熒惑犯鬼甲午
歲星犯諸王東第一星六月甲申太白犯諸王丙申太
白與歲星同犯井七月戊申太白犯天罇辛亥熒惑入
太微垣右掖門丙辰犯右執法七年二月丙戌太白
犯外屏十一月丁亥犯罰星十二月壬子月犯熒惑
八年六月丙午熒惑犯右執法九月乙亥歲星犯靈臺
壬辰太白犯天江十月戊午月犯太微垣右執法十二
月壬子犯歲星
帝於八年十月因月犯右執法諭三法司官謹刑罰
(臣)等謹按元年十月辛未實錄作有星入氐志作
太白入氐三年六月己夘實錄作有星犯軒轅志
作辰星犯軒轅大星今存以備考又二年五月辛
丑朔志作四月五年十一月辛亥朔志作辛未六
年二月壬午志作庚辰朔所當改從實錄者也
九年四月庚子月犯歲星十年五月壬辰熒惑犯右
執法
是年十月乙丑月掩昴羣臣皆表賀
十一年十月戊午熒惑犯上將十二年二月癸酉熒
惑退入太微垣犯上相五月癸酉朔太白犯五諸侯七
月戊子填星犯井閏九月己酉太白犯左執法十一月
丁夘犯歲星十三年八月庚寅太白犯房北第二星
九月丁酉熒惑犯靈臺上星癸夘犯上將十月乙丑朔
太白犯南斗魁庚午熒惑犯左執法十一月甲午朔犯
進賢十四年六月丁夘太白犯諸王七月乙巳犯填
星辛亥填星犯鬼十五年九月庚申熒惑犯左執法
十二月甲午入房北第一星十六年六月戊子辰星
犯軒轅大星七月戊辰月犯歲星九月壬申熒惑犯壘
壁陣十一月甲子太白犯壘壁陣十七年七月戊午
太白犯天罇八月癸巳犯軒轅大星九月丙子填星犯
上將十二月庚辰熒惑犯鈎鈐十八年七月己丑歲
星犯天罇西北星八月庚子犯東北星乙丑太白犯心
後星十一月辛夘月掩太白十九年十月癸夘太白
犯天江十二月丁酉犯壘壁陣二十年三月辛未月
掩填星九月乙亥太白犯歲星十月己酉犯填星壬子
熒惑退犯天街上星二十一年正月庚戍歲星犯上
將三月庚戌熒惑犯積薪二十二年八月乙丑月犯
熒惑十一月戊寅歲星入氐辛夘熒惑退犯五諸侯
(臣)等謹按十二年五月癸酉朔志作十一年十三
年十一月甲午朔志作十二月今從實錄
仁宗洪熙元年正月庚辰熒惑留井二月己未月掩填
星三月乙酉太白犯昴四月癸夘熒惑入鬼丙辰太白
犯井十月辛未犯平道辛巳犯亢十一月丙午犯填星
辛酉填星犯鍵閉
是年欽天監奏天象熒惑入鬼主有暴兵因勅邊將
嚴守備
宣宗宣德元年三月庚戍填星犯鍵閉五月丁未辰星
犯鬼九月壬辰填星犯鍵閉十月戊辰太白犯斗杓十
一月乙巳太白犯壘壁陣丙辰復犯之十二月丙子月
掩熒惑戊寅熒惑犯軒轅二年正月丙申太白犯外
屏癸未月犯熒惑四月甲申犯太白七月癸巳太白犯
東井八月丙辰朔犯輿鬼丁巳復犯之乙亥犯軒轅大
星九月丁酉犯右執法十一月丙戌辰星犯氐三年
閏四月己酉歲星犯壘壁陣西第六星七月乙亥熒惑
犯積尸氣十月戊子犯太微西垣上將十一月乙丑太
白犯罰星丙寅歲星犯壘壁陣四年三月癸亥熒惑犯
靈臺戊辰犯上將四月丙申犯右執法戊戌復犯之九
月丙辰犯天江五年二月丁酉太白犯昴九月丁未
犯軒轅左角乙丑熒惑犯靈臺十月癸酉犯上將十一
月己亥犯左執法壬戍太白犯鍵閉丙寅熒惑犯進賢
閏十二月丁酉朔辰星犯建星戊戍復犯之六年三
月乙丑朔熒惑犯亢六月甲寅乙夘俱連犯氐七月甲
戌犯房九月癸亥犯南斗杓丙戌太白犯南斗十月丙
申月掩太白
(臣)等謹按元年十一月乙巳志作己巳二年九月
丁酉志作丁巳三年七月乙亥志作六月甲戌十
一月乙丑志作甲子五年十一月丙寅志作丙午
六年三月乙丑朔志作乙夘今俱從實錄
七年二月甲寅月犯填星五月辛巳辰星犯積尸氣六
月己酉太白犯歲星七月丙寅歲星犯天罇辛巳太白
犯熒惑乙酉犯軒轅九月辛酉熒惑犯上將十月己酉
犯進賢八年正月丁夘熒惑犯房庚辰犯東咸二月
癸巳月掩歲星四月戊子犯歲星八月丙午熒惑犯南
斗魁十月癸亥太白犯亢甲戍熒惑犯壘壁陣十一月
辛夘太白犯罰星九年五月庚子歲星犯軒轅大星
十一月乙夘熒惑犯氐壬辰太白犯壘壁陣己亥犯填
星十二月己酉熒惑犯鈎鈐十年正月甲戌太白犯
外屏三月丁亥熒惑犯壘壁陣六月庚申太白犯天關
八月丙辰犯軒轅九月壬申犯上將十月庚子熒惑犯
填星
英宗正統元年二月乙丑熒惑犯天街五月戊寅太白
犯熒惑於井八月丁亥填星退犯壘壁陣十二月甲子
熒惑犯天江二年正月辛亥月掩歲星四月癸酉犯
歲星乙亥熒惑犯壘壁陣五月庚子月犯歲星辛丑熒
惑犯填星七月戊申月犯熒惑三年三月甲辰熒惑
犯井五月庚寅犯積尸氣九月己丑太白犯軒轅左角
十一月乙酉填星犯外屏十二月戊寅太白犯歲星
四年正月乙酉月掩填星閏二月己夘朔熒惑犯壘壁
陣五年二月壬午犯井三月辛未復犯之五月丙午
太白犯填星七月甲寅歲星犯壘壁陣七年五月己
丑熒惑犯右執法九月戊午太白犯熒惑於氐八年
三月庚申月犯填星八月辛丑熒惑犯積尸氣十一月
丙寅月掩歲星庚午填星犯井十二月壬午復犯之
九年五月癸酉熒惑犯左執法十年三月丁丑填星
犯天罇十月辛丑朔熒惑犯上將十一月辛夘月犯熒
惑十一年二月乙夘熒惑犯平道三月丁酉復犯之
七月丁亥犯氐九月辛未犯天江太白犯軒轅左角丁
亥犯歲星乙丑犯右執法十月丙申犯左執法戊戌歲
星犯右執法丙午太白犯進賢十二月甲寅月犯歲星
十二年正月辛巳月犯歲星閏四月庚午復犯之六
月乙亥太白犯上將七月癸丑犯亢戊午熒惑犯填星
十三年正月丙午熒惑犯房北第一星二月戊午犯
罰星九月丁亥填星犯靈臺甲午熒惑犯狗十月丙辰
辰星犯亢十四年正月丁亥太白犯壘壁陣丙申歲
星犯房北第五星二月丙子退犯房庚辰太白犯熒惑
四月壬子月犯太白庚申太白犯井五月癸未月掩太
白丁亥太白犯鬼七月己夘朔熒惑留守南斗癸夘太
白犯亢丙午熒惑犯填星九月己夘歲星犯進賢庚辰
太白犯天江丙戌歲星犯房壬寅熒惑犯左執法十月
乙丑犯進賢十一月丁亥太白犯亢乙未熒惑犯亢十
二月丁未朔犯氐丙子犯房
是年七月熒惑入南斗未幾遂有土木之變
(臣)等謹按五年二月壬午志作庚辰七月甲寅志
作六月八年十二月壬午志作壬子十一年十月
丙申志作乙未朔十四年正月丙申歲星犯房北
第五星志作第一星二月庚辰志作己夘今俱從
實錄
景帝景泰元年正月丁亥太白犯亢閏正月己酉填星
入太微垣庚申太白入壘壁陣丁夘熒惑犯歲星庚午
歲星與熒惑遞入斗杓八月甲申太白犯亢戊子歲星
犯秦星九月乙巳太白犯鈎鈐丁未熒惑犯壘壁陣西
第三星庚戍填星犯上相辛亥熒惑犯壘壁陣西第四
星庚申犯第六星壬戍太白犯天江十月辛未朔熒惑
犯壘壁陣西第六星十一月辛酉太白犯壘壁陣十二
月己丑熒惑犯壘壁陣西第五星二年二月庚午朔
歲星犯牛戊子填星犯上相庚寅退入太微左掖四月
戊子月犯歲星六月戊辰朔太白犯畢八月壬寅入太
微右掖九月甲辰月犯歲星於斗十一月丙申熒惑犯
氐癸亥犯鈎鈐三年四月丁夘太白犯諸王甲申熒
惑與歲星同犯危戊子太白犯井五月壬子犯鬼六月
乙酉犯靈臺戊子犯上將庚寅入太微右掖七月壬寅
犯左執法十月辛丑歲星與填星同犯亢四年正月
庚午熒惑犯昴三月己未填星退犯亢五月己未辰星
犯積薪五年二月丁亥月犯太白六月戊戌熒惑犯
諸王九月癸丑太白掩軒轅左角甲戌犯左執法六
年正月甲寅月犯歲星三月丙辰熒惑犯井五月乙巳
朔犯積尸氣六月辛巳太白犯井己丑與熒惑同入太
微右掖庚子歲星犯諸王八月戊午太白犯房北第二
星庚申歲星犯井鉞九月甲午太白犯斗魁七年四
月癸丑月犯填星乙丑犯太白七月辛未太白犯鬼己
丑填星犯罰星丁酉熒惑入井九月癸未歲星入鬼十
月壬寅熒惑犯鬼
英宗天順元年三月癸未熒惑犯鬼九月癸亥歲星犯
軒轅大星十二月甲午太白犯鍵閉丁酉犯罰星二
年正月丁夘太白犯建星七月丙申行太微垣中八月
戊辰熒惑入鬼癸未歲星犯右執法九月甲寅太白犯
南斗杓十月乙丑歲星犯左執法三年正月辛夘歲
星犯左執法熒惑犯軒轅填星犯建星四月癸酉填星
又守犯之己夘熒惑犯靈臺五月癸夘犯右執法庚戌
太白犯畢六月辛未歲星犯右執法十月甲寅太白犯
亢十二月癸亥歲星犯亢
(臣)等謹按實錄元年三月丁亥熒惑入鬼犯積尸
氣二年八月戊午犯積薪三年九月庚寅太白犯
左執法志皆不載又二年十月乙丑志作己丑三
年四月己夘志作乙夘今改從實錄
四年七月丁丑太白犯右執法甲申犯左執法戊子熒
惑犯天罇八月丙申入鬼十月庚午犯上將閏十一月
庚申犯上相丙寅歲星犯房北第一星庚午犯鈎鈐
五年正月戊午熒惑退入太微垣三月癸亥犯鈎鈐十
一月己亥月犯太白於斗六年七月丙午熒惑入鬼
九月己未太白犯軒轅左角乙夘熒惑犯上將己未太
白犯左執法十月己巳犯進賢十一月丙午熒惑犯進
賢七年正月壬子熒惑入氐二月庚申朔歲星犯牛
四月辛酉熒惑退犯氐西南星七月壬辰犯氐東南星
甲寅犯房北第二星閏七月戊午朔填星退犯壘壁陣
八月乙巳熒惑犯南斗杓九月丁丑太白犯南斗魁乙
酉犯狗十月癸丑填星犯壘壁陣十一月乙夘朔熒惑
犯填星八年二月丙午三月辛巳歲星連犯壘壁陣
(臣)等謹按七年正月壬子志作辛丑八月乙巳志
作己巳今從實錄
憲宗成化元年正月丁巳熒惑犯東咸二月癸夘犯天
籥五月戊午留守斗己巳退犯魁第四星七月癸酉復
犯之十二月丙子太白犯鍵閉二年正月乙夘太白
犯斗二月癸巳熒惑犯天陰六月丁未歲星守昴三
年二月丁未太白犯婁三月戊子犯外屏五月壬辰犯
畢六月壬戌犯井七月甲申入鬼犯積尸氣八月乙未
熒惑犯壘壁陣癸夘太白入軒轅四年二月己亥熒
惑犯昴月星己酉犯天街五月庚辰犯鬼癸未犯積尸
氣六月戊申太白犯靈臺七月甲子填星犯天囷五
年二月癸巳太白犯牛丙申月犯歲星閏二月癸亥復
犯之七月己酉歲星犯軒轅大星六年三月癸未月
犯太白癸夘歲星留守軒轅七月戊戌月犯昴九月丙
子朔太白犯軒轅左角甲午犯左執法己亥犯歲星庚
子犯左執法七年三月丁丑歲星退入太微垣犯左
執法四月乙夘入太微垣留守端門六月甲寅犯右執
法九月壬午太白犯房北第二星閏九月戊午與填星
同犯南斗魁辛酉填星犯天狗十一月己亥朔歲星犯
亢十二月乙未太白犯牛及羅堰八年正月癸亥月
犯太白二月甲申太白犯壘壁陣六月庚午入井十一
月辛亥歲星犯房北第一星癸丑犯鈎鈐十二月丙戌
太白犯壘壁陣九年三月丙辰歲星犯東咸四月己
夘太白犯五諸侯五月己酉歲星犯鈎鈐六月乙丑犯
房第一星十月甲子太白犯左執法十一年三月甲
戌太白犯外屏七月庚戌太白犯天罇戊辰犯填星甲
戌熒惑犯積薪八月癸未入鬼甲申犯積尸氣丁酉太
白犯靈臺庚子犯上將九月癸丑犯左執法十月乙未
熒惑犯靈臺十二年三月丁巳歲星犯壘壁陣壬戌
辰星犯昴庚午太白犯昴月星四月壬辰熒惑犯上將
及建星甲午太白犯井十月辛夘填星守軒轅大星十
一月戊申月犯歲星於室十三年閏二月己未歲星
犯外屏九月丙寅熒惑犯填星癸未犯上將十月乙夘
月犯填星十一月庚辰熒惑犯進賢十二月甲午朔太
白犯壘壁陣丁酉月犯太白
(臣)等謹按各史天文志俱載月犯列舍明史獨不
載考成化實錄元年十一月乙丑犯太微垣上將
十二月癸巳犯右執法四年八月甲午犯房五年
正月乙丑犯五諸侯己巳入鬼犯積尸氣戊寅犯
心二月丙申犯鬼閏二月己未犯昴甲子犯軒轅
御女六年八月己巳犯天罇七年二月丁夘犯羅
堰十一年二月癸夘犯牛大星五月乙夘犯明堂
中星十三年閏二月壬子犯進賢即此十三年事
無一存者可以見志之凡例矣
十四年正月乙丑熒惑犯亢二月甲辰復犯之十五
年三月甲子歲星犯天街戊辰犯填星四月己丑填星
犯上將九月乙夘歲星犯井乙丑熒惑犯靈臺庚辰太
白犯天江辛巳歲星守井十月庚子太白犯南斗魁辛
亥犯狗閏十月庚申熒惑犯進賢十六年正月壬午
朔熒惑犯房三月乙酉犯天江六月壬寅太白犯歲星
十月戊辰熒惑犯壘壁陣十七年正月己夘歲星犯
鬼積尸氣二月己未填星犯進賢丁夘太白犯天陰三
月庚辰熒惑犯昴甲午歲星入鬼庚子犯積尸氣五月
丁酉太白犯軒轅大星十八年二月戊午月犯填星
五月甲戍熒惑犯壘壁陣六月庚戌歲星犯靈臺八月
己酉月掩熒惑丙辰熒惑犯壘壁陣閏八月壬辰歲星
犯左執法十月戊辰熒惑犯壘壁陣十九年八月丙
寅太白犯軒轅九月甲午犯左執法十月庚辰熒惑犯
氐太白犯房十一月己酉熒惑犯鈎鈐壬子犯東咸
二十年五月乙巳歲星守亢六月壬午太白犯左執法
八月癸酉歲星犯氐二十一年正月戊子熒惑犯天
陰庚戌填星犯罰星十一月壬戌熒惑犯天江十二月
庚辰太白犯壘壁陣二十二年六月庚子太白犯井
八月甲午犯軒轅十月乙亥犯進賢十一月庚戌犯房
二十三年二月丁酉熒惑犯井四月乙亥月掩熒惑
五月丙午犯歲星六月乙酉復犯之八月甲申太白犯
亢十月甲戍月掩歲星
孝宗弘治元年二月癸丑太白犯壘壁陣六月庚戍熒
惑犯諸王庚申太白犯鬼七月丙子犯軒轅大星癸未
犯軒轅左角戊子犯靈臺八月庚申熒惑犯積薪九月
癸酉犯鬼甲戍犯積尸氣二年正月戊辰太白犯歲
星庚辰犯外屏二月丁未犯壘壁陣三月辛酉熒惑犯
鬼十月乙丑太白犯左執法十一月壬午犯填星三
年正月庚申太白犯填星壬申犯羅堰六月戊子熒惑
犯諸王七月癸酉入井十一月戊戌太白犯壘壁陣
四年二月壬子月犯歲星六月癸丑太白犯天關七月
癸巳歲星犯井十一月壬辰復犯之五年八月己亥
朔熒惑入鬼犯積尸氣八月丁未犯歲星十月乙巳犯
靈臺十一月庚辰辰星犯罰星丙申熒惑犯上相六
年二月庚子熒惑犯平道太白犯羅堰甲子犯壘壁陣
西第六星三月壬申填星犯壘壁陣甲戌熒惑犯上相
甲申太白犯壘壁陣東第四星四月丙申熒惑犯左執
法八月庚寅歲星犯靈臺十一月己未太白犯填星
七年正月癸夘歲星犯靈臺二月辛未太白犯昴五月
甲辰歲星犯靈臺七月壬子太白犯鬼八月辛巳犯軒
轅左角九月丁亥犯靈臺壬寅犯亢甲寅熒惑犯歲星
十一月壬辰太白犯房乙未犯罰星丙午犯天江戊申
月犯熒惑十二月癸亥熒惑犯亢八年正月癸夘月
犯歲星二月丁巳歲星犯進賢戊寅熒惑犯房四月癸
酉犯氐六月癸亥復犯之七月辛丑歲星犯進賢十月
丁夘犯亢十一月己酉犯氐十二月癸丑熒惑犯壘壁
陣丙辰月掩填星戊午填星犯壘壁陣九年二月戊
午太白犯羅堰是月至三月庚寅歲星守氐七月己未
太白犯軒轅大星十二月己丑熒惑犯鈎鈐十年正
月丙辰熒惑犯歲星九月乙丑填星犯壘壁陣十月辛
未太白犯左執法十二月戊辰朔犯東咸十一年四
月甲申月犯歲星九月庚子復犯之十月辛未太白犯
天江十一月乙未熒惑犯亢
(臣)等謹按七年正月歲星犯靈臺志作犯壘壁陣
誤今從實錄九年二月至三月歲星守氐實錄作
辰星誤今從志又實錄十年二月己丑太白犯天
陰志不載
十二年五月乙亥歲星犯壘壁陣六月壬子辰星犯鬼
七月辛未太白犯鬼八月壬寅月犯熒惑九月戊午朔
太白犯左執法十月壬子辰星犯房北第一星十三
年正月壬戍熒惑犯天陰八月戊申歲星犯壘壁陣十
一月乙未太白犯罰星十四年正月辛酉太白犯建
星二月壬午犯羅堰四月庚子熒惑犯壘壁陣七月丁
夘月犯歲星九月己丑復犯之十月乙夘熒惑犯天街
丙辰月掩歲星十一月辛夘填星犯諸王己亥太白犯
壘壁陣十二月癸丑月犯熒惑十五年二月甲寅太
白犯昴戊辰熒惑犯井五月己丑太白犯天高六月壬
子填星犯井七月丙子歲星犯諸王十一月癸酉太白
犯牛十二月辛丑填星犯井十六年正月乙夘填星
犯井七月己巳歲星犯井丁丑熒惑犯諸王辛夘填星
犯天罇八月壬子歲星犯天罇九月甲申太白犯天江
十月丁未犯南斗魁丁巳犯狗十一月辛巳犯羅堰
十七年四月癸夘熒惑犯積尸氣閏四月癸酉歲星犯
填星五月己亥太白犯諸王七月辛亥填星犯積尸氣
丙辰太白犯上將辰星犯靈臺九月甲午填星犯鬼十
一月甲辰月犯歲星十八年二月丙寅月掩歲星五
月庚子辰星犯鬼九月癸未熒惑犯積尸氣乙巳月掩
填星丙午太白犯右執法丁未歲星犯太微垣上相十
一月戊子辰星犯鍵閉
(臣)等謹按十二年五月乙亥志作己亥十六年十
月丁巳志作丁丑今俱從實錄
武宗正德元年二月壬子歲星退犯右執法及上將三
月壬午犯靈臺十一月己夘月犯太白十二月癸丑太
白犯壘壁陣
時吏科給事中胡煜言今年來京師有流星如月天
鼓隨響如雷又白虹貫日白氣亘天星斗晝見金星
守軒轅近紫微垣夫變不虚生必有由致臣惟人主
一心與天心相為感通不務勤學則無以正心而修
身今雖曰日御經筵然儒臣之講未畢而已有鴻鵠
之思几席之讀未幾而倏興逸樂之想惟聞與近倖
導諛者不時遊玩雜劇滿前一暴十寒得之方微耗
之已甚伏望日新以清化源遠佞以端好尚選文學
名臣侍從左右朝夕誦讀以開廣聰明凡内外章奏
悉付内閣大臣議定而行則憂勤惕厲之心勝宴安
愉佚之志亡何患天下之不治天變之不消耶
(臣)等謹按志載元年春太白守軒轅而無日月可
繫今並胡煜奏疏附載之又載十一月戊辰歲星
犯牛考十一月係丙子朔不應有戊辰兹亦從實
錄不載
二年三月壬申太白犯外屏五月己巳犯天高七月戊
辰熒惑犯積尸氣八月癸巳填星犯靈臺九月辛丑朔
太白犯進賢十月甲戌填星犯上將癸未熒惑犯上將
三年四月乙丑熒惑犯右執法五月甲子填星犯靈
臺十月丙戍太白犯亢四年正月己酉太白犯建星
閏九月癸亥月犯歲星十一月己未朔熒惑犯進賢
五年二月戊申填星犯上相三月癸亥熒惑犯亢六月
壬辰填星犯上相七月丁夘熒惑犯房北第二星丙子
犯天關八月乙未犯天江己亥太白犯軒轅大星十月
丙申犯亢六年四月丁未歲星犯壘壁陣七月辛酉
太白犯左執法十月丁亥犯斗十一月癸亥犯羅堰十
二月壬午歲星犯壘壁陣七年四月甲申填星犯亢
閏五月丁酉太白犯井鉞六月甲子犯積尸氣丙寅辰
星犯魁八年正月壬午太白犯歲星丙戍犯外屏己
丑月犯填星七月丁亥太白犯酒旗八月戊申犯軒轅
右角九年八月丙辰歲星犯諸王十年八月丁夘
太白犯井己未犯鬼十四年十月戊辰太白犯南斗
癸未歲星犯氐太白犯狗十五年二月丁夘填星犯
羅堰十六年二月丙戍月掩太白庚子熒惑犯鬼四
月癸夘太白犯鬼六月壬午熒惑犯右執法七月丙辰
填星退犯代八月己丑太白犯軒轅右角九月己巳犯
右執法乙亥犯左執法十月戊子犯進賢十一月丁夘
犯鍵閉十二月庚子犯建星丙午犯歲星
(臣)等謹按正德實錄明年正月清寧宫後三小宫
灾光祿寺少卿華湘以為是年熒惑犯鬼太白犯
鍵閉之應所謂明年乃嘉靖元年壬午歲也
世宗嘉靖元年正月丙辰太白犯牛戊午辰星犯羅堰
己未太白犯歲星四月戊寅歲星犯牛八月庚辰填星
退犯壘壁陣乙未熒惑犯積尸氣十月戊子太白犯南
斗杓十一月丙寅歲星犯羅堰十二月甲戌太白犯填
星二年正月庚戌熒惑入太微垣犯内屏閏四月丙
寅犯右執法五月戊子月掩歲星六月癸丑太白犯井
七月丙子犯鬼八月壬寅辰星犯上將辛酉太白犯左
執法十一月壬申月犯歲星壬辰歲星犯壘壁陣三
年正月癸酉太白犯歲星十月癸巳熒惑犯上將十一
月甲子犯左執法十二月癸己犯進賢四年正月丁
夘太白犯建星二月戊午熒惑犯平道五年六月辛
巳太白犯井九月癸未熒惑犯上將六年六月丁夘
太白犯靈臺八年二月庚寅太白犯天街十七年
十二月己未月犯填星十八年閏七月庚戌熒惑入
鬼犯積尸氣十月丙戌月犯熒惑十一月壬子熒惑犯
上相十九年九月乙夘熒惑犯南斗二十年五月
辛夘月犯歲星十一月庚寅歲星犯左執法二十一
年正月丁未歲星犯左執法四月甲寅月犯太白八月
己亥熒惑犯南斗二十二年五月甲子填星退入氐
留守三十七日十二月丁亥歲星犯房北第一星二
十三年正月壬寅熒惑犯房北第一星三月丁巳入南
斗四月戊寅歲星犯房犯第一星六月乙亥熒惑入箕
退行二舍
(臣)等謹按熒惑星二年行一周天今考志及嘉靖
實錄元年八月犯積尸氣二年正月入太微垣三
年十月犯上將四年二月犯平道五年九月犯上
將數數見之存以備考若王圻本載二十三年七
月熒惑入南斗謂占主東南大饑是冬至明春江
南斗米銀二錢今考之志十九年九月二十一年
八月二十三年三月皆犯南斗斷無二十二年又
入南斗事蓋野史之不足信如此
二十四年十月丁巳熒惑犯氐二十七年七月乙丑
月犯太白九月庚子又犯太白於角十一月甲申熒惑
自畢退行過昴至胃二十九年七月庚申熒惑犯歲
星守井十二月甲戌退守井三十一年五月辛丑月
犯填星九月庚寅掩填星辛夘熒惑犯鬼十二月丁夘
月犯歲星三十五年五月壬戌歲星退行犯房北第
一星九月丁丑熒惑犯上將三十六年二月壬辰熒
惑自角退入軫至四月戊子凡退行二舍有餘三十
九年十二月甲寅熒惑犯鈎鈐四十二年五月庚辰
月掩歲星十月辛亥熒惑自胃退行抵婁四十四年
七月丁巳月犯熒惑十二月壬申熒惑自井退二舍
四十五年五月辛夘朔歲星退行留守左執法
穆宗隆慶元年三月戊午歲星退守亢十月甲申太白
入南斗二年六月乙未熒惑犯右執法三年三月
庚午填星退犯上相八月丁未熒惑犯鬼四年五月
己夘熒惑犯右執法
(臣)等謹按隆慶實錄元年七月乙亥四年十二月
甲辰五年三月丙寅俱有月犯畢事又五年八月
丙辰月犯軒轅大星九月己夘犯井西扇北第二
星甲申犯軒轅左角六年正月戊寅犯亢閏二月
辛酉犯畢皆志所不載者
神宗萬歷二年二月癸亥熒惑犯房五月己夘犯氐九
月己夘月犯熒惑於箕五年十月辛丑熒惑犯氐十
二月辛丑太白犯填星於斗九年二月辛酉熒惑犯
井十二月癸巳太白犯填星入危十年八月戊申月
犯熒惑於井十一年六月丁丑太白犯熒惑十二
年十二月辛亥熒惑退行張次十三年正月庚辰熒
惑退入軒轅二月戊申犯張又自張歷柳十四年八
月乙丑月犯太白於角十五年正月丁酉熒惑退入
在軫二月丁夘退行翼次四月庚辰犯右執法入翼五
月己亥太白犯填星於胃六月乙丑月犯熒惑十七
年二月己丑熒惑犯氐四月丁亥自氐退入角七月辛
酉犯房第二星九月辛亥犯南斗杓十九年四月乙
巳熒惑犯箕六月壬子又犯之七月丁亥犯南斗九月
辛未月犯熒惑十二月甲辰犯填星於井二十年十
一月戊辰熒惑犯氐二十一年七月乙巳九月甲戌
俱熒惑犯室二十二年五月熒惑犯角二十四年
正月甲申月犯填星於張二月己酉太白犯歲星入奎
四月戊午犯井二十五年七月甲辰熒惑犯歲星
二十七年八月甲辰熒惑犯奎九月辛亥月晝犯太白
時給事中李應策言星見異月同見尤異月犯金異
月晝犯金尤異同時左中允黃汝良亦上言頃者太
白晝見侵犯日躔陰干陽也又陜西狄道山崩平地
湧山高卑易位也臣意近日政事舛錯人心渙散在
内疑有恚恨無聊包藏不逞之漸在外疑有奸雄窺
隙號澤揭竿之萌宜反身思道光亨陽德破散陰謀
勅令大小臣工痛加祓濯共回天意
二十八年二月庚寅熒惑犯鬼三十年正月丁巳熒
惑退入太微垣三十一年五月癸未月犯太白三
十二年二月丁酉熒惑退入角三十四年二月甲子
太白犯昴四月己巳熒惑犯心五月戊寅犯房癸未自
心退入氐三十五年正月至六月填星退留斗六月
乙未月犯填星於斗三十七年八月辛酉月犯填星
十一月丙戍熒惑犯氐三十八年八月辛夘熒惑退
行婁次十一月辛亥太白犯填星於虛三十九年十
月己巳歲星犯軒轅四十一年九月癸未月犯歲星
四十二年十一月乙丑熒惑犯柳四十四年十一月
丙午熒惑犯翼
(臣)等謹按綱目三編是年又有熒惑襲月金水愆
行見於給事中熊明遇疏云
四十五年二月庚子熒惑退行星度四十六年四月
乙夘太白犯御女四十七年正月熒惑犯軫二月丁
已退入軫辛未退入翼三月壬子太白犯歲星於壁
四十八年八月(時光宗已即位熹宗立追稱泰昌元年)丙午朔太白犯太
微垣辛亥熒惑犯太微右將癸丑填星犯井
熹宗天啓元年正月丙戍填星退入井閏二月癸巳熒
惑退入氐八月丙申與太白同度者兩日二年八月
壬辰填星犯守鬼十二月壬午辰星退守井三年正
月甲午熒惑犯房北第一星四月守斗百日八月甲子
犯狗國九月太白犯心中星甲辰歲星犯軒轅大星十
月甲申熒惑犯壘壁陣四年正月丙寅歲星犯軒轅
大星二月熒惑守斗五年正月庚戌朔歲星退行犯
左執法九月戊申太白犯御女辰星乙夘熒惑自壁退
入室壬申太白犯左執法十月丙戌填星犯上將七
年三月辛未辰星退犯房乙酉歲星退行犯房北第一
星八月庚戌犯房
(臣)等謹按熒惑星前載元年閏二月退入氐三年
四月守斗後載五年九月退入室則四年二月不
得有守斗事殆誤也
愍帝崇禎三年三月己酉熒惑入井退舍復嬴居數月
又入鬼犯積尸氣四月己夘復犯積尸氣八月辛亥月
掩太白熒惑犯斗魁七年閏八月丁未歲星犯積尸
氣八年九月丁丑熒惑犯太微垣九年六月己亥
太白犯歲星於張冬歲星犯右執法十一年熒惑自
春至夏守尾百餘日四月己酉退行尾八度掩於月五
月丁夘退尾入心十五年五月熒惑守心
(臣)等謹按月道出入黃道行甚速二十七日而周
計其掩犯恒星殆無虛日豈皆有休咎可占故明
志不載而實錄所載亦不及百分之一王圻本所
載又不及實錄百分之一今考之實錄其顯有占
騐及見於羣臣章奏者增入數條餘皆不載
欽定續文獻通考卷二百十三
