欽定續文獻通考卷一百六十九
經籍考
史(職官)(刑法)
宋史藝文志職官類五十六部五百七十八卷
遼金元三史不立藝文志散見各紀傳中
明史藝文志職官類九十三部一千四百七十九卷
宋
楊億歴代銓政要略一卷
億字大年浦城人雍熙初年十一召試詩賦授秘書
省正字淳化中賜進士第官至工部侍郎翰林學士
兼史館修撰諡曰文
(臣)等謹案此書宋史藝文志不載馬考亦未著錄
今考冊府元龜銓政一門總序其文與此悉同乃
後人割裂以附億名耳謹識于此
州縣提綱四卷
舊本題陳古靈撰
(臣)等謹案古靈為宋陳襄别號襄字述古侯官人
歴進十官至右司郎中樞密直學士是書見楊士
竒文淵閣書目考永樂大典所載之本前有吳澄
序止言前修所撰不著其名氏謹附識於此
周必大玉堂雜紀三卷
必大字子充廬陵人紹興進士中宏詞科歴右丞相
少保益國公寧宗朝以少傅致仕卒諡文忠
(臣)等謹案此書皆記翰林故事以編入必大文集
中故馬考於史部未著錄此蓋别行之本今補入
徐自明宋宰輔編年錄二十卷
自明字誠甫永嘉人官太常博士終零陵郡守
許月卿百官箴六卷
月卿字太空婺源人淳祐間賜進士及第官至浙江
西運幹宋亡隱居不仕
胡太初晝簾緒論一卷
太初天台人淳祐間嘗守處州
元
張養浩三事忠告四卷
養浩字希孟濟南人官至禮部尚書天歷中拜陝西
行臺中丞卒諡文忠
(臣)等謹案養浩為縣令時著牧民忠告為御史時
著風憲忠告入中書時著廟堂忠告三書本各自
為編今四庫全書存目别著牧民忠告一卷即其
一也此為明宣德間重刊總題曰三事忠告云
王士點商企翁秘書志十一卷
士點字繼志東平人官著作郎士翁字繼伯豐州人
官著作佐郎
任栻太常沿革二卷
栻里貫未詳官太常博士
劉孟保南臺備要二卷
孟保里貫未詳
明
官箴一卷
宣宗章皇帝御撰
魏校官職會通二卷
校見經類
黃佐南廱志二十四卷
佐見經類
翰林記二十卷
不著撰人名氏
(臣)等謹案明史藝文志載黃佐翰林記二十卷是
書當出佐撰
廖道南殿閣詞林記二十二卷
道南見雜史類
蕭根虔臺志十二卷
根爵里未詳
馮世雍呂梁洪志一卷
世雍江夏人嘉靖進士官工部主事
徐桂鄖臺志略九卷
桂潛山人嘉靖進士官鄖陽府知府
陳燦虔臺續志五卷
燦里貫未詳官贑州府學教授
汪宗元南京太常寺志十二卷
宗元號春谷崇陽人嘉靖進士官至總理河道右都
御史
雷禮列卿紀一百六十五卷南京太僕寺志十一卷
禮見編年類
顧存仁太僕寺志十四卷
存仁字伯剛太倉人嘉靖進士官至太僕寺卿
茅坤浙省分署紀事本末六卷
坤見傳記類
符驗留臺襍記八卷
驗見雜史類
汪宗伊南京吏部志十五卷
宗伊字子衡崇陽人嘉靖進士官至南京吏部尚書
黃養蒙吏部職掌(無卷數)
養蒙南安人嘉靖進士官至戶部右侍郎
公侯簿三卷
不著撰人名氏
張位詞林典故一卷附翰林須知一卷
位見經類
鄭汝璧明公臣封爵考八卷
汝璧見雜史類
館閣漫錄(無卷數)
不著撰人名氏
(臣)等謹案焦竑國史經籍志載是書十卷題為張
元忭撰
蕭彦掖垣人鑑十七卷附錄一卷
彦字思學涇縣人隆慶進士官至湖廣總督
呂坤明職一卷
坤見經類
職官志一卷附后紀妃嬪傳外戚傳三篇
不著撰人名氏
李天麟楚臺記事七卷
天麟字公振武定人萬歷進士官至監察御史巡按
湖廣
劉日升符司紀六卷
日升廬陵人萬歷進士官至應天府尹
周應賓舊京詞林志六卷
應賓見經類
桑樂䕫南京鴻臚寺志四卷
樂䕫濮州人萬歷進士官光禄寺少卿攝鴻臚
李日華官制備考二卷
日華見傳記類
呂邦耀續宋宰輔編年錄二十六卷
邦耀字元韜錦衣衛籍順天人萬歷進士官至通政
司右參議
范景文大臣譜十二卷
景文字夢章吳橋人萬歷進士官至大學士殉流寇
之難
(臣)等謹案景文於順治九年
世祖章皇帝賜諡文忠
朱長芳南京工部志十八卷
長芳上海人南京國子監生
施沛南京都察院志四十卷
沛里貫未詳
翁逢春南京行人司志十六卷
逢春吳縣人南京國子監生
明文武諸司衙門官制五卷
不著撰人名氏
徐石麒官爵志三卷
石麒字寶摩嘉興人天啟進士授工部主事忤魏忠
賢削籍崇禎中官至吏部尚書南都破後不食死
王光魯古今官制沿革圖(無卷數)
光魯見史評類
魯論仕學全書三十五卷
論見經類
明官制五卷
不著撰人名氏
土官底簿二卷
不著撰人名氏
右職官
宋史藝文志刑法類二百二十一部七千九百五十五
卷
遼金元三史不立藝文志散見各紀傳中
明史藝文志刑法類四十六部五百九卷
(臣)等謹案馬考據隋書經籍志稱刑法有律有令
有格有式今從其例編為刑法一門云
宋
劉筠刑法叙略一卷
筠字子儀大名人咸平進士累擢司諫知制誥翰林
學士承旨進龍圖閣學士加禮部侍郎
(臣)等謹案是編載曹溶學海類中今考其文即冊
府元龜刑法一門之總叙也
宋慈洗冤錄二卷
慈字惠父淳祐時官朝散大夫直祕閣
元
鄭汝翼永徽法經三十卷
汝翼字鵬舉河南人中金朝律科選入元為大理丞
以奉直大夫左三部郎中致仕
(臣)等謹案是書作於元世祖中統癸亥意主發明
唐律故名之曰永徽法經
至正條格二十三卷
元順帝時官撰
王與無冤錄二卷
與嘗官海鹽縣令里貫未詳
彭天錫政刑類要一卷
天錫字仁仲湖州人
官民準用七卷
不著撰人名氏
金玉新書二十七卷
不著撰人名氏
(臣)等謹案是書蓋元時坊本其曰金玉新書者殆
取金科玉律之意也
明
明律三十卷
明太祖時勅撰
吳訥祥刑要覽二卷刪訂棠隂比事一卷補遺附錄
一卷
訥字敏德號思菴常熟人永樂中以知醫薦仁宗監
國聞其名使教功臣子弟洪熙初擢監察御史官至
右都御史
(臣)等謹案棠陰比事為宋桂萬榮所撰而訥刪補
之者也萬榮鄞縣人由餘干尉仕至朝散大夫直
寶章閣知常德府仿李瀚蒙求之體取古來剖析
疑獄之事括以四韻語而自為之註凡一百八十
四條至明景泰間訥以其徒拘聲韻對偶而叙次
無義乃删存八十條以事之大小為先後不復以
叶韻相從其註亦少為點竄又為補遺二十三事
附錄四事别成一卷
高銓王恭毅駁稿二卷
銓字宗選江都人成化進士官至南京戶部尚書
(臣)等謹案是書為王槩官大理寺卿時案牘之文
銓編次成帙者也槩字同節廬陵人正統進士官
至刑部尚書諡恭毅其任大理寺卿時與法司會
讞多所平反謹附識於此
右刑法
欽定續文獻通考卷一百六十九
