欽定續文獻通考卷一百八十
經籍考
子(小說家下)
宋
分門古今類事二十卷
不著撰人名氏
(臣)等謹案是書第八卷中有龍泉夢記一篇題曰
先大夫龍泉夢記為政和七年宋如璋作則作是
書者即如璋之子也名字無攷
五色線二卷
不著編輯者名氏
馬純陶朱新錄一卷
純字子約自號樸&KR0554;翁單州城武人紹興中為江西
漕帥隆興初以大中大夫致仕
黃輔峽山神異記一卷
輔嘗為瀧水縣令里籍無攷
魯應龍閒忩括異志一卷
應龍字子謙海鹽人宋末布衣
金
元好問續夷堅志二卷
好問字裕之號遺山太原人興定進士官至左司郎
中金亡不仕事迹具金史文藝傳
元
異聞總錄四卷
不著撰人名氏
明
趙弼效顰集三卷
弼見史類
都穆談纂二卷
穆見史類
陸氏虞初志八卷
不著其名
祝允明志怪錄五卷
允明見史類
侯甸西樵野記四卷
甸蘇州人
陳良謨見聞記訓一卷
良謨字中夫安吉人正德進士官至貴州布政使司
參政
耳抄秘錄一卷
不著撰人名氏
楊儀高坡異纂二卷
儀見本類
陸采冶城客論二卷
采字子元長洲人粲之弟
馮汝弼祐山雜說一卷
汝弼字惟良平湖人嘉靖進士官工科給事中以言
事謫潛山縣丞遷知太倉州調揚州府同知不赴隆
慶中追贈布政司參政
施顯卿古今竒聞類記十卷
顯卿字純甫無錫人嘉靖舉人官新昌縣知縣
王世懋二酉委談一卷
世懋見史類
燃犀集四卷
不著撰人名氏自稱茂苑樹瓠子前有嘉靖辛酉序
朱睦㮮異林十六卷
睦㮮見經類
馮夢禎映雪堂漫錄一卷
夢禎見史類
虞淳熙孝經集靈一卷
淳熙字長孺錢塘人萬歷進士官至吏部稽勲司郎
中
(臣)等謹案朱彛尊經義攷載淳熙有孝經邇言九
卷今文孝經說一卷今皆未見是編專輯孝經靈
異之事如赤虹化玉之類於經義毫無發明未可
附於經解今退列小說從四庫全書例也
蔡善繼前定錄二卷
善繼字伯達烏程人萬歷進士官至福建左布政使
洪應明仙佛竒蹤四卷
應明字自誠號還初道人里貫無攷
錢希言獪園十六卷
希言見雜家類
鄭仲䕫耳新十卷
仲䕫見本類
王兆雲王氏雜記十四卷
兆雲見史類
徐昌祚燕山叢錄二十二卷
昌祚字伯昌常熟人
(臣)等謹案是編多載京畿之事故以燕山為名
江東偉芙蓉鏡孟浪言四卷
東偉字青来自號壺公開化人萬歷舉人
沈德符敝帚軒剰語三卷補遺一卷
德符見史類
王同軌耳談十五卷
同軌字行父黃岡人由貢生官江寧縣知縣
姚宣聞見錄一卷
宣字懋昭應天人
汪雲程逸史搜竒(無卷數)
雲程徽州人
聞性道四明龍薈一卷
性道見史類
(臣)等謹案是書專載四明諸井潭龍神見伏靈蹟
梅鼎祚才鬼記十六卷
鼎祚字禹金宣城人
以上異聞
宋
邱濬牡丹榮辱志一卷
濬字道源黟縣人天聖進士官至殿中丞
李石續博物志十卷
石見經類
(臣)等謹案是書舊題晉李石撰然書中稱曾公亮
得龍之脊王安石得龍之晴又陳正敏遯齋閒覽
曾慥集仙傳均宋時書其為南宋時之李石明甚
其誤以為晉人者當由未攷原書故也
陳日華談諧一卷
日華孝宗時人
沈俶諧史一卷
俶始末無攷
周守忠古今諺一卷
守忠見雜家類
張致和笑苑千金一卷
致和南宋時人
滑稽小傳二卷
不著撰人名氏
醉翁滑稽風月笑談一卷
不著撰人名氏
元
鄭持正文章善戲一卷
持正始末無攷
宋元懷拊掌錄一卷
元懷延祐時人
古杭雜記詩集四卷
不著撰人名氏據目錄末題識盖元時江西書賈所
刊也
(臣)等謹案陶宗儀說郛内亦載有是書題元李東
有撰然與此本參較僅首二條相同餘皆互異謹
附識
玉堂詩話一卷
不著撰人名氏
明
牛衷埤雅廣要二十卷
衷官蜀府護衞千戶里貫無攷
支立十處士傳一卷
立字中夫嘉興人天順中官翰林院孔目
黃暐篷忩類記五卷
暐字日昇號東樓吳縣人弘治進士官至刑部郎中
游潛博物志補二卷
潛字用之豐城人弘治舉人官雲南賓州知州
黃謙古今文房登庸錄一卷
謙江寧人始末無攷
陸奎章香奩四友傳二卷
奎章字子翰武進人
陳中州居學餘情三卷
中州字洛夫青田人由貢生官廬江教諭
楊慎古今諺二卷古今風謠二卷
慎見經類
舒纓梨洲野乘(無卷數)
纓字振伯餘姚人嘉靖進士官王府長史
郭子章六語三十卷
子章見經類
陳禹謨廣滑稽三十六卷
禹謨見經類
朱維藩諧史集四卷
維藩淮安人據自序稱題於豫章官署不詳何官
陳世寳古今寓言十二卷
世寳字介錫鉅鹿人萬歷中官監察御史巡按江西
陳邦俊廣諧史十卷
邦俊字良卿秀水人
吳從先小忩自紀四卷艷紀十四卷清紀五卷别紀四
卷
從先爵里無攷
梅鼎祚青泥蓮花記十三卷
鼎祚見本類
以上瑣語
欽定續文獻通考卷一百八十
