欽定續文獻通考卷一百八十五
經籍考
子(神仙家)(釋家)
(臣)等謹案馬端臨通考倣班固藝文志之例道家
之外復列神仙所謂道家者漢時黃老並稱其大
旨主乎清净無為而已赤松子魏伯陽之徒則言
煉養而不言服食盧生李少君言服食而不言煉
養張道陵寇謙之言符籙而不言煉養服食至杜
光庭之流又惟以經典科教為事盖清净無為之
指於是蕩焉無存矣棄本逐末言人人殊宋史藝
文志神仙家至為繁富遼金元三史亦間見旁出
明史則總道家神仙為一類今仍於道家之外别
立神仙家一門以符馬氏體例至釋氏向列於神
仙家之後今亦仍其序次云
宋史藝文志神仙家三百九十四部一千二百十六卷
遼金元三史不立藝文志散見各列𫝊中
明史藝文志神仙家二十三部九十九卷
宋
按節坐功法一卷
舊題陳摶撰
(臣)等謹案是書宋史藝文志不著錄盖後人托名
也
王欽若翊聖保德傳三卷
欽若字定國新喻人淳化進士累官司空門下侍郎
同平章事
陳顯微周易參同契解三卷
顯微字宗道自號抱一子淮陽人嘉定端平間臨安
佑聖觀道士
王道古文龍虎經注疏三卷
道自署保義郎差充恩平郡王府指揮使
陳葆光三洞羣仙錄二十卷
葆光江隂道士
吕元素道門定制十一卷
元素西蜀道士是書前五卷元素所撰後六卷為其
弟子吕大煥所補
楊智遠梅仙觀記一卷
智遠仙壇觀道士
俞琰周易參同契發揮三卷釋疑一卷易外别傳一
卷席上腐談二卷元學正宗二卷爐火監戒錄
一卷
琰見經類
疑仙傳三卷
題隱夫玉簡撰諸書或引作王簡其人當是乾德開
寳間人
延夀第一紳言一卷
題愚谷老人撰不著名氏
金
王處一華山志一卷
處一始末無攷
元
陳致虛周易參同契分章注三卷金丹大要十卷
致虛字觀吾自號上陽子
(臣)等謹案是書凡分三十五章其所疏解皆明白
顯暢
洪知常海瓊傳道集一卷
知常太平興國宫道士
邱處機攝生消息論一卷
處機登州棲霞道士自號長春子
李道純中和集三卷後集三卷
道純見占筮類
李鵬飛三元參贊延壽書五卷
鵬飛至元間人自稱九華澄心老人
余覺華修真捷徑九卷
覺華字榮甫建安人
陳采清微仙譜一卷附錄三卷
采建安道士
李道謙甘水仙源錄十卷
道謙元時道士
李道謙終南山祖庭仙真内傳二卷附朱象先終南山
說經臺歷代仙真碑記一卷
道謙見前象先亦元時道士
張雨元品錄五卷
雨字伯雨一字天雨别號貞居子錢塘人宋崇國公
九成後也年二十餘棄家為道士自稱句曲外史
戴起宗悟真篇注疏三卷附直指詳說一卷
起宗字同甫集慶路人延祐中常官紹興儒學教授
(臣)等謹案悟真篇為宋時張伯端所撰見馬考乾
道中翁葆光始析為三篇作注以申繹其義又附
以悟真直指詳說一篇元至順間起宗重加訂正
復為疏以發明之葆光字淵明號無名子象川人
徐仙翰藻集十四卷附贊靈集四卷
不著編輯名氏
(臣)等謹案是書所載皆唐末徐温二子知證知諤
詩文稱降神於閩所作蓋附乩書也後附贊靈集
皆頌神之文
明
明太祖周顛仙傳一卷
顛仙建昌人事迹詳明史方技傳洪武二十六年太
祖親製此傳命中書舍人詹希庾書之勒石廬山
寧王權神隱志二卷
權見史類
冷謙修齡要指一卷
謙字啓敬嘉興人洪武初官太常寺協律郎
蔣一彪古文參同契集解三卷
一彪自號復陽子餘姚人
郭本中步履常同編鶴林集(無卷數)
本中履常皆道士
(臣)等謹案是編述其師周元真之靈異也元真字
元初吳縣人以雨腸祈禱頗有應騐一時文士多
以詩文投贈本中等因萃為是編
范應虚紫陽道院集二卷
應虛字志敏號棲雲杭州紫陽庵道士庵在吳山西
南瑞石山上名流多有題咏應虛因裒輯為此編
霞外雜爼一卷
題鐵脚道人撰有敖英序稱嘉靖丁酉泊舟空舲灘
遇仙翁所授又有後䟦稱鐵脚道人姓杜氏名巽才
魏人
朱載㙔諸真元奥集成九卷
載㙔明之宗室也
張位周易參同契註解三卷悟真篇註解三卷
位見經類
李堪玉洞藏書四卷
堪號楚愚應城人嘗為諸生
李文燭黃白鏡一卷續黃白鏡一卷
文燭字晦卿自號夢覺道人丹徒人
朱約佶觀化集一卷
約佶號雲仙又號弄丸山人靖江王守謙之裔居於
廣西
趙樞生含元子十二卷
樞生字彦材太倉人
陳繼儒香案牘一卷
繼儒見史類
段元一化機彙參五卷
元一字思真號涵虛子又號永明道人自署北郡人
嘗官知縣
彭在份讀丹錄(無卷數)
在份號從野逸人莆田人
白雲霽道藏目錄詳注四卷
雲霽字明之號在虛子上元人明季道士
廣胎息經二十二卷
不著撰人名氏
(臣)等謹案是書第二十一卷中引羅洪先陳獻章
語審為明代道流所作舊題宋人者妄也
至游子二卷
不著撰人名氏
羣仙珠玉集成四卷
不著編輯者名氏
道書類鈔(無卷數)
不著編輯者名氏
二六功課一卷
題石室道人撰不著名氏
右神仙家
宋史藝文志釋家類二百二十二部九百四十九卷
遼金元三史不立藝文志散見各列傳中
明史藝文志釋家類一百一十五部六百四十五卷
宋
釋贊寧宋高僧傳三十卷
贊寧德清人杭州龍興寺僧吳越王錢鏐署為兩浙
僧統宋太宗嘗召對於滋福殿詔修高僧傳咸平中
加右階僧錄至道二年卒諡曰圓明大師
釋普濟五燈會元二十卷
普濟字大川靈隠寺僧
(臣)等謹案是書取釋道原景德傳燈錄駙馬都尉
李遵勖天聖廣燈錄釋維白建中靖國續錄及釋
道明聯燈會要釋正受嘉泰普燈錄撮其要旨彙
為一書故曰五燈會元
釋曉瑩羅湖野錄四卷
曉瑩字仲温江西人能詩紹興時僧
釋志磐佛祖統紀五十四卷
志磐咸淳時人住四明東湖
釋元敬元復同撰武林西湖高僧事略一卷
元敬西湖僧元復東嘉僧
元
釋覺岸釋氏稽古略四卷
覺岸字寳洲烏程人
釋念常佛祖通載二十二卷
念常號梅屋華亭人延祐中居嘉興大中祥符禪寺
神僧傳九卷
不著撰人名氏
明
陳實原大藏一覽十卷
實原寧德人
管志道覺迷蠡測三卷剰言一卷附錄一卷
志道見經類
夏樹芳法喜志三卷
樹芳見史類
周永年吳都法乘十二卷
永年見史類
釋可真長松茹退二卷
可真字逹觀吳江人世稱紫柏大師
右釋家
欽定續文獻通考卷一百八十五
