欽定續文獻通考卷一百八十九
經籍考
集
(臣)等謹案馬端臨通考集類凡七門曰楚辭曰别
集曰詩集曰歌詞曰章奏曰總集曰文史考隋志
始以楚辭為一門其名最古今特因之别集所賅
本廣詩詞之類即可統歸其中今續通考以自宋
而後名目益繁篇帙彌富仍依通考之例於别集
外分詩集一門其章奏已歸史類著錄無庸贅入
歌詞本皆詞集今增入詞話曲譜等書以次於集
類之末至總集則仍其舊而文史改為詩文評謹
從四庫全書之例云
集(楚辭)(别集一)
宋史藝文志楚辭類八家十二部一百四卷
遼金元三史不立藝文志散見各紀傳中
明史藝文志不立楚辭類
宋
楊萬里天問天對觧一卷
萬里字廷秀吉水人紹興進士官至寳謨閣學士致
仕卒諡文節
吳仁傑離騷草木疏四卷
仁傑見經類
(臣)等謹案仁傑自序謂梁劉杳有草木疏二卷其
書已亡杳疏凡王逸所集者皆在焉仁傑獨取二
十五篇疏之其大旨謂離騷之文多本山海經故
書中引用每以山海經為斷
明
汪瑗楚辭集觧八卷蒙引二卷考異一卷
瑗字玉卿歙縣人
屠本畯離騷草木疏補四卷楚騷協韻十卷附讀騷
大旨一卷
本畯見子類
(臣)等謹案是書以宋吳仁傑離騷草木疏多有未
備特於香草類增入麻秬黍薇稻粢麥粱八種於
嘉木類增入楓梧二種其餘於仁傑疏多所刪汰
黃文煥楚辭聽直八卷合論一卷
文煥見經類
(臣)等謹案文煥坐黃道周黨下獄因在獄中著此
書盖借屈原以寓感其曰聽直取原惜誦篇中臯
陶聽直語也
沈雲翔楚辭評林八卷
雲翔字千仞慶城人
右楚辭
宋史藝文志别集類一千八百二十四部二萬三千六
百四卷
遼金元三史不立藝文志散見各紀傳中
明史藝文志别集類一千一百八十八部一萬九千八
百九十六卷
宋
(臣)等謹案馬端臨通考於宋人别集載至嘉定以
前較宋史藝文志闕者尚多盖據當日所見錄之
而未博徵志乘也今際四庫全書告成海内藏書
盡登
秘府又檢永樂大典各韻中凡湮没之書可以蒐輯
者悉加編綴於宋人佚集纂出甚夥兹於通考已
載其目者不復重登外餘悉為著錄俾後知斯文
不朽其遭逢
盛世良非偶然云爾
趙湘南陽集六卷
湘字叔靈其先自京兆徙越遂為西安人淳化進士
(臣)等謹案湘即趙抃之祖宋史抃傳不著世系故
湘始末亦不具蘇軾為抃作碑稱湘官廬江尉其
後追贈司徒則以抃貴推恩者也
蔣堂春卿遺稿一卷
堂字希魯宜興人大中祥符進士歷官左諫議大夫
改給事中兩守吳郡以禮部侍郎致仕
(臣)等謹案胡宿作堂神道碑稱堂以皇祐六年卒
贈吏部侍郎又本傳載堂有吳門集二十卷今祗
一卷乃明天啓中其裔孫鐄掇拾散佚成之題曰
春卿盖仍致仕之官云
趙抃清獻集十卷
抃字閱道西安人景祐初進士及第歷官龍圖閣直
學士参知政事出鎮越中再移蜀郡以太子少保致
仕諡清獻
(臣)等謹案抃是集詩文各五卷乃從宋嘉定中舊
本重刊前有天台陳仁玉序
胡宿文恭集五十卷補遺一卷
宿字武平晉陵人天聖進士歷官樞密副使以太子
少師致仕贈太子太傅諡文恭
金君卿文集二卷
君卿字正叔浮梁人慶歷進士官度支郎中
(臣)等謹案宋藝文志載君卿集十卷江西通志作
十五卷考永樂大典載是集有富臨原序一篇稱
臨川江明仲求遺稿編成十五卷號金氏文集則
宋志稱十卷者誤矣
黃庭堅山谷刀筆二十卷
庭堅字魯直分寧人官至著作佐郎知鄂州事蹟具
宋史文苑傳
(臣)等謹案馬考以表賦策論四六尺牘統入别集
盖每類僅止數種故不復區分今從其例仍歸别
集類是編為庭堅所著尺牘馬考所未著錄爰為
補載餘倣此
吕陶净德集三十八卷
陶字元鈞號净德成都人皇祐進士歷官給事中改
集賢院學士
祖無擇龍學文集十六卷
無擇字擇之上蔡人累官龍圖閣學士坐事謫忠正
軍節度副使
(臣)等謹案無擇集十卷附司馬光梅堯臣等贈答
之作曰名臣賢士詩文二卷又附無擇叔祖岊叔
士衡等傳記勑書及詩曰家集四卷乃其曾孫行
編次
朱長文樂圃餘稿十卷附錄一卷
長文見子類
(臣)等謹案樂圃集凡一百卷南渡後燬於兵其從
孫知漢陽軍思重加編次以非全集名曰餘稿而
以墓銘表傳為附錄云
游酢廌山集四卷
酢字定夫建陽人元豐進士歷官監察御史終知濠
州事事蹟具宋史道學傳
華鎮雲溪居士集三十卷
鎮字安仁會稽人元豐進士官至朝奉大夫知漳州
軍事
慕容彦逢摛文堂集十五卷附錄一卷
彦逢字淑遇宜興人元祐進士累官刑部尚書
張元幹蘆川歸來集八卷
元幹字仲宗自號真隐山人又曰蘆川老隐
宗澤忠簡公集八卷
澤字汝霖義烏人元祐進士靖康初知磁州勤王兵
起以澤為副元帥累遷延康殿學士兼開封尹留守
東京贈觀文殿學士諡忠簡
汪藻浮溪文粹十五卷
藻字彦章德興人崇寧進士歷官顯謨閣學士左太
中大夫封新安郡侯事蹟具宋史文苑傳
(臣)等謹案馬考稱藻浮溪集六十卷盖據陳振孫
書錄觧題所載又趙希弁讀書附志增猥稿外集
一卷龍溪文集六十卷共一百二十一卷宋藝文
志並著於錄今本為明胡堯臣所刊凡十五卷
李光莊簡集十八卷
光字泰發上虞人崇寧進士累官吏部尚書因争和
議安置瓊州移昌化軍卒追復資政殿學士諡莊簡
(臣)等謹案光集載於紹興正論者四十卷宋藝文
志作前後集三十卷焦竑經籍志作二十六卷錯
互不合錢溥秘閣書目葉盛菉竹堂書目俱載有
莊簡集八册是明初尚存其後散佚今據四庫全
書著錄
孫覿内簡尺牘十卷
覿字仲益晉陵人大觀進士政和中詞科以薦為侍
御史屢謫貶終於提舉鴻慶宫
(臣)等謹案覿所著鴻慶居士集馬考已著錄是編
為覿門人李祖堯輯并註與覿集中所載尺牘時
有不同
劉才卲檆溪居士集十二卷
才邵字美中廬陵人號檆溪居士宣和間中宏詞科
紹興中官工部侍郎權吏部尚書加顯謨閣直學士
李正民大隐集十卷
正民字方叔掦州人政和進士歷官中書舍人徽猷
閣待制
王洋東牟集十四卷
洋字元渤山陽人宣和進士紹興中官起居舍人知
制誥直徽猷閣
黃彦平三餘集四卷
彦平字季岑豫章人宣和進士建炎初宫吏部郎中
提點湖南刑獄
(臣)等謹案三餘集世無傳本宋藝文志作黃季岑
玉餘集經籍志作黃次山三餘集厲鶚宋詩紀事
則云黃次山字季岑輾轉異同不可究詰惟豐城
縣志於宋黃得禮傳内載其世系名字逐一條晰
知此集為得禮次子彦平所撰
陳康伯文恭公集十三卷
康伯字長卿弋陽人宣和中上舍丙科官至尚書左
僕射同中書門下平章事諡文恭
羅從彦豫章文集十七卷
從彦字仲素沙縣人以薦授博羅縣主簿淳祐間追
諡文質事蹟具宋史道學傳
陳東少陽集十卷
東見史類
蘇籀雙溪集十五卷
籀見子類
廖剛高峯文集十二卷
剛字用中順昌人紹興中官御史中丞以提舉明道宫
致仕
鄧肅栟櫚集十六卷
肅字志宏南劍人以薦賜進士建炎初官左正言
(臣)等謹案王明清揮麈後錄載栟櫚遺文三十卷
今本僅詩一卷詞一卷文十四卷
李流謙澹齋集十八卷
流謙字無變德陽人以父廕補將仕郎歷官通判潼
川府事
曹勛松隐文集四十卷
勛字功顯陽翟人宣和進士紹興中以韋太后北還
迎鑾功累官昭信軍節度使卒贈少保諡忠靖
張九成横浦集二十卷
九成字子韶號無垢居士其先開封人徙居錢塘紹
興二年進士第一仕至刑部侍郎以忤秦檜謫居南
安軍檜死起知温州丐祠歸卒贈太師崇國公諡文
忠
汪應辰文定集二十四卷
應辰字聖錫玉山人紹興五年進士第一歷官敷文
閣學亡四川制置使知成都府
(臣)等謹案馬考載應辰玉山翰林詞草五卷而宋
藝文志載其集五十卷流傳已罕明弘治中程敏
政於内閣本摘抄其要編為十二卷又附遺事志
傳等文二卷今據四庫全書著錄較多十之四五
陳長方唯室集四卷附錄一卷
長方見子類
鄭興裔忠肅奏議遺集(無卷數)
興裔字允錫顯肅皇后外家三世孫由成忠郎歷官
武泰軍節度使贈太尉諡忠肅
(臣)等謹案是編雖以奏議為名實則裒輯襍文共
為一集以其出於南宋之後故陳振孫書錄觧題
及宋藝文志俱未載
鄭樵夾漈遺稿三卷
樵見經類
(臣)等謹案樵當時以博洽著不以文章名其集自
陳振孫書錄觧題以下皆不著錄此本乃後人所
編
范浚香溪集二十二卷
浚字茂名蘭溪人紹興中舉賢良方正辭不赴
曾協雲莊集五卷
協字同季南豐人紹興中以世賞得官歴仕臨安通
判權知永州事
吳儆竹州集二十卷附棣華雜筆一卷
儆字益恭休寧人紹興進士歷官廣南西路安撫使
主管台州崇道觀諡文肅
晁公遡嵩山居士集五十四卷
公遡字子西鉅野人公武之弟仕履無考
李侗延平文集三卷附錄二卷
侗見子類
馮時行縉雲文集四卷
時行字當可璧山人紹興間官提點成都刑獄公事
(臣)等謹案時行集宋藝文志作四十三卷原本久
佚明嘉靖中李璽訪得舊抄殘本編為四卷
史堯弼蓮峯集十卷
堯弼字唐英眉州人舉進士未仕
(臣)等謹案焦竑經籍志載蓮峯集三十卷今據四
庫全書著錄原序二篇一作於乾道丙戍自署曰
省齋無可考一為任濟全序作於嘉定癸酉
羅願鄂州小集六卷附錄二卷
願見經類
(臣)等謹案淳熙甲辰願由知南劒州改鄂州卒於
官州佐劉清之為刊其稿名鄂州小集止六卷史
稱十卷誤今所傳本明人重刻後附願兄頌弟頎
及姪似臣之文二卷
周孚蠧齋鉛刀編三十二卷
孚字信道濟南人寓家丹徒乾道進士官真州教授
(臣)等謹案集首有京口陳珙序稱遺文共三十卷
盖珙序專指詩文而言末二卷為非詩辨妄以鄭
樵作詩辨妄决裂古訓汨亂經義南渡諸儒多為
所惑孚陳二十四事以攻之其書原自别本單行
後人取以附入故通為三十二卷
崔敦禮宫教集十二卷
敦禮見子類
倪樸石陵書一卷
樸字文卿浦江人居石陵村因以為號嘗應進士舉
以事徙筠州會赦得還
(臣)等謹案謝翺輯樸雜著其本久佚此則明嘉靖
間毛鳳韶所輯不曰集而曰書者以編中擬上高
宗書為主舉其重也
衛博定菴類稿四卷
博里貫無考
(臣)等謹案宋中興百官題名記載乾道四年正月
衛博為樞密院編修官四月致仕知其終於是職
李吕澹軒集八卷
吕字濱老光澤人
(臣)等謹案吕行事不見於史傳惟周必大平園續
稿有吕墓誌稱其端莊自重記誦過人年四十即
棄科舉至七十七而卒焦竑經籍志載澹軒集十
五卷今本詩三卷詞一卷襍文四卷末附周必大
墓誌
虞儔尊白堂集六卷
儔字夀老寧國人隆興進士累官兵部侍郎
(臣)等謹案儔行事不見於宋史而志乘所載頗詳
盖屢著治行不徒以文學見長者據陳貴誼原序
集本二十四卷今本詩四卷文二卷
袁說友東塘集二十卷
說友字起巖建安人隆興進士累官同知樞密院参
知政事
彭龜年止堂集二十卷
龜年字子夀清江人乾道進士累官湖北安撫使以
寳謨閣待制致仕諡忠肅
曾丰緣督集二十卷
丰字幼度樂安人乾道進士歷官知德慶府
(臣)等謹案丰集真德秀嘗板行於世歲久不傳元
元統間丰五世孫德安購其遺集虞集為之序明
嘉靖間詹事講嘗選錄十二卷刊行謹附識於此
王子俊格齊四六一卷
子俊字材臣吉水人安丙帥蜀嘗辟為制置使屬官
(臣)等謹案子俊所著有史論師友緒言三松類藁
諸書馬考載三松集十八卷均佚不傳此本原題
曰格齊三松集當即類藁之一種
王炎雙溪集二十七卷
炎字晦叔婺源人乾道進士官至軍器少監
(臣)等謹案炎與淳熙中觀文殿大學士王炎姓名
相同非一人也所著總題曰雙溪類稿今存者惟
詩文集焉
舒璘文靖集二卷
璘字元質一字元賓奉化人乾道進士官宜州通判
淳祐中追諡文靖事蹟具宋史儒林傳
趙汝談南塘四六一卷
汝談字履常太宗八世孫居餘杭淳熙進士宫至權
刑部尚書
劉爚雲莊集十二卷
爚見經類
(臣)等謹案是集為祁承璞澹生堂抄本前有嘉定
間李埴序又附真德秀碑文乃明天順間其十世
孫梗所編
員興宗九華集二十五卷附錄一卷
興宗見史類
趙善括應齋襍著六卷
善括為太宗七世孫宋史宗室表載其名
(臣)等謹案集中迓黃樞密知隆興府啓有一㕓為
氓語則籍隸隆興祭漢陽趙守文有仙源同盟雁
塔俱第語則嘗登進士也
陳造江湖長翁集四十卷
造字唐卿高郵人淳熙進士官淮南西路安撫使参
議
孫應時燭湖集二十卷附編二卷
應時字季和號燭湖居士餘姚人淳熙進士知常熟
縣移判卲武軍
(臣)等謹案是書末附應時之父介及其兄應求應
符詩並應時父子誌傳行狀子祖開補官省劄諸
篇為上下二卷
李廷忠橘山四六二十卷
廷忠字居厚號橘山於潛人淳熙進士歷官䕫州通
判
李洪芸菴類稿六卷
洪正民子寓海鹽曾以侍從官知温州
楊冠卿客亭類稿十五卷
冠卿字夢錫江陵人舉進士嘗出知廣州
陳淳北溪大全集五十卷外集一卷
淳見子類
衛涇後樂集二十卷
涇字清叔華亭人淳熙十一年進士第一累官参知
政事封秦國公諡文節
楊萬里千慮策二卷錦繡論二卷
萬里見楚辭類
陳傅良止齋論祖五卷
傅良見史類
高似孫騷略三卷
似孫見史類
(臣)等謹案是編皆所擬騷賦等篇
曹彦約昌谷集二十二卷
彦約見史類
薛季宣浪語集三十五卷
季宣見經類
劉宰漫堂集三十六卷
宰字平國金壇人紹熙進士屢薦不起以直顯謨閣
終於家諡文清
度正性善堂集十五卷
正見史類
(臣)等謹案宋史本傳載正性善堂集不著卷數趙
希弁讀書附志列其目凡十五卷今本卷數與附
志合
程珌洺水集三十卷
珌字懷古休寧人紹熙進士累官禮部尚書翰林學
士知制誥歷端明殿學士致仕
(臣)等謹案陳振孫書錄觧題載珌集六十卷今本
為明末其裔孫至遠所刻僅三十卷
陳文蔚克齊集十七卷
文蔚字才卿上饒人嘗舉進士端平二年詔補廸功
郎
(臣)等謹案文蔚所著尚書類編已佚其文集亦無
傳本故陳振孫書錄觧題宋藝文志俱不載今本
乃明初其郡人張時雨及其裔孫良鑑掇拾而成
者
廖行之省齋集十卷
行之字天民延平人徙衡州淳熙進士授寧鄉主簿
黃幹勉齋集十四卷
幹字直卿號勉齋閩縣人寧宗朝補將仕郎歷官安
慶府以主管亳州明道宫致仕諡文肅事蹟具宋史
道學傳
(臣)等謹案是集卷目與宋藝文志相合盖猶原本
也
魏了翁鶴山集一百九卷
了翁見經類
(臣)等謹案了翁文章極富本各自為集後人為之
合編其板淹廢今本乃明嘉靖間高翀等刻於卭
州凡百十卷缺拾遺一卷
袁甫蒙齋集十八卷
甫字廣微鄞縣人禮部侍郎燮之子嘉泰進士累官
兵部尚書贈少傅諡正肅
吳泳鶴林集四十卷
泳字叔永潼川人嘉定進士累官權刑部尚書寳章
閣學士知泉州
許應龍東澗集十四卷
應龍字恭甫閩縣人嘉定進士累官端明殿學士簽
書樞密院事
劉學箕方是間居士小藁二卷
學箕字習之崇安人隐居不仕自號種春子家有堂
曰方是間故又號方是間居士
杜範清獻集二十卷
範字成已黃巖人嘉定進士累官右丞相諡清獻
(臣)等謹案史載範所著古律詩五卷襍文六卷奏
稿十卷外制三卷進故事五卷經筵講義三卷共
三十二卷今本祗二十卷盖後人重輯非其舊矣
戴栩浣川集十卷
栩字文子永嘉人嘉定進士累官湖南安撫司參議
陳元晉漁墅類稿八卷
元晉字明父崇仁人嘉定進士累官邕管安撫使
程公許滄洲塵缶編十四卷
公許字季與一字希穎宜化人嘉定進士累官權刑
部尚書寳章閣學士知隆興府
李劉四六標凖四十卷
劉字公甫崇仁人嘉定進士歷官寳章閣待制
(臣)等謹案劉所著四六有類稿續類稿梅亭四六
皆未見今本乃其門人羅逢吉所編
欽定續文獻通考卷一百八十九
