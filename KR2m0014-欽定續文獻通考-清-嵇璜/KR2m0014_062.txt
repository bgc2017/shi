欽定續文獻通考卷六十二
職官考
(臣)等謹按馬端臨考自公孤以及鎮戍關市等官
後即繼以散官大率古者不任以事則置之散而
後世以職為實以散為號岳氏愧郯錄既詳言之
矣今考宋史南渡少所改革而遼史則無可考者
若金元明則直以階為散具列於左
文散官
金文散官四十二階
從一品上曰開府儀同三司中曰儀同三司中次曰
特進下曰崇進正二品上曰金紫光禄大夫下曰銀
青榮禄大夫從二品上曰光禄大夫下曰榮禄大夫
正三品上曰資德大夫中曰資政大夫下曰資善大
夫從三品上曰正奉大夫中曰通奉大夫下曰中奉
大夫正四品上曰正議大夫中曰通議大夫下曰嘉
議大夫從四品上曰太中大夫中曰中大夫下曰少
中大夫正五品上曰中議大夫中曰中憲大夫下曰
中順大夫從五品上曰朝請大夫中曰朝散大夫下
曰朝列大夫(舊口奉德大夫海陵天德二年更)正六品上曰奉政大
夫下曰奉議大夫從六品上曰奉直大夫下曰奉訓
大夫正七品上曰承德郎下曰承直郎從七品上曰
承務郎下曰儒林郎正八品上曰文林郎下曰承事
郎從八品上曰徵事郎下曰從仕郎正九品上曰登
仕郎下曰將仕郎從九品上曰登仕佐郎下曰將仕
佐郎(此二階世宗大定十四年創增)
(臣)等謹按馬端臨考載文散官特進下無崇進大
夫階内無榮禄資德資政資善少中嘉議奉議奉
訓等名而金有之則皆其所增置者也若前此有
中散而無中議中憲中順且中奉在中大夫之下
金乃列於前奉直在中散之後朝請之前金乃列
於奉議下則皆其所添改者也郎階内前此有朝
議朝請朝散朝奉承議奉議通直宣教宣議徵事
給事承奉從事從政修職廸功等名金乃無之前
此無承德承直承務承事從仕登仕將仕等名金
乃有之則皆其所更定者也又百官内有正一品
而官階自從一始亦與前後代異
元文散官四十二階
正一品曰開府儀同三司儀同三司特進崇進金紫
光禄大夫銀青榮禄大夫從一品曰光禄大夫榮禄
大夫正二品曰資德大夫資政大夫資善大夫從二
品曰通奉大夫正奉大夫中奉大夫正三品曰正議
大夫通議大夫嘉議大夫從三品曰太中大夫中大
夫亞中大夫(舊曰少中仁宗延祐時改亞中)正四品曰中議大夫中
憲大夫中順大夫從四品曰朝請大夫朝散大夫朝
列大夫正五品曰朝政大夫奉議大夫從五品曰奉
直大夫奉訓大夫正六品曰承德郎承直郎從六品
曰儒林郎承務郎正七品曰文林郎承事郎從七品
曰徵事郎從事郎正八品曰登仕郎將仕郎從八品
曰登仕佐郎將仕佐郎
元史百官志曰右四十二階自一品至五品為宣
授六品至九品為勅授勅授則中書署牒宣授則
以制命之一品至九品者服紫六品至七品者服
緋八品至九品者服綠武官以下皆如之其官常
對品惟九品無散官則但舉其職而已武官雜職
皆如之
(臣)等謹按元制大約與金同所不同者元以一品
分正從乃金之正從二品而正二品至從八品即
金之正三品至從九品特自八品而止耳
明文散官四十四階
正一品曰初授特進榮禄大夫升授特進光禄大夫
從一品曰初授榮禄大夫升授光禄大夫正二品曰
初授資善大夫升授資政大夫加授資德大夫從二
品曰初授中奉大夫升授通奉大夫加授正奉大夫
正三品曰初授嘉議大夫升授通議大夫加授正議
大夫從三品曰初授亞中大夫升授中大夫加授太
中大夫正四品曰初授中順大夫升授中憲大夫加
授中議大夫從四品曰初授朝列大夫升授朝議大
夫加授朝議大夫正五品曰初授奉議大夫升授奉
政大夫從五品曰初授奉訓大夫升授奉直大夫正
六品曰初授承直郎升授承德郎從六品曰初授承
務郎升授儒林郎(儒出身)宣德郎(吏才幹出身)正七品曰初
授承事郎升授文林郎(儒出身)宣義郎(吏才幹出身)從七品
曰初授從仕郎升授徵仕郎正八品曰初授廸功郎
升授修職郎從八品曰初授廸功佐郎升授修職佐
郎正九品曰初授將仕郎升授登仕郎從九品曰初
授將仕佐郎升授登仕佐郎
明會典曰自榮禄大夫至將仕佐郎凡九等十八
級所除官員合得散官照依定制奏聞給授及選
部付到在京各衙門實授官員及考功考過試職
一年堪用并三年稱職者合得初授升授散官具
奏行移該衙門轉行給授
又曰凡白身人入仕并雜職人等初入流者與對
品初授散官任内歴俸三年初考稱職與升授散
官又歴俸三年再考功蹟顯著方與加授散官若
考覈平常者止與初授其任内未經初考遷調改
除者仍照見授職事與初授散官已經初考合得
升授遷調改除仍係本等品級者照見授職事與
升授散官若升等者止與對品初授或有已經升
授未經再考遷調改除仍係本等品級者照見授
職事與升授散官已經再考合得加授遷調改除
仍係本等品級者與加授散官若升等者止與對
品初授其有先曾歴任二品三品等職今次降用
若係有罪及闒茸不稱職貶降者照依見授職事
與初授散官若量才任使不係貶降但今授職事
比與原授降等其原授散官誥勅仍舊者亦照見
授職事與對品初授散官俱於三年之後照例升
授其加贈一節考騐本人生前功蹟合得加授者
照例給與
武散官
金武散官凡仕至從二品以上至從一品者皆用文資
自正三品而下階與文資異
正三品上曰龍虎衛上將軍中曰金吾衛上將軍下
曰驃騎衛上將軍從三品上曰奉國上將軍中曰輔
國上將軍下曰鎮國上將軍正四品上曰昭武上將
軍中曰昭毅大將軍下曰昭勇大將軍從四品上曰
安遠大將軍中曰定遠大將軍下曰懷遠大將軍正
五品上曰廣威將軍中曰宣威將軍下曰明威將軍
從五品上曰信武將軍中曰顯武將軍下曰宣武將
軍正六品上曰武節將軍下曰武德將軍從六品上
曰武義將軍下曰武略將軍正七品上曰承信校尉
下曰昭信校尉從七品上曰忠武校尉下曰忠顯校
尉正八品上曰忠勇校尉下曰忠翊校尉從八品上
曰修武校尉下曰敦武校尉正九品上曰保義校尉
下曰進義校尉從九品上曰保義副尉下曰進義副
尉(此二階大定十四年創增)
王圻曰武散官與舊制甚異金所剏也
元武散官三十四階
正二品曰龍虎衛上將軍金吾衛上將軍驃騎衛上
將軍從二品曰輔國上將軍鎮國上將軍奉國上將
軍正三品曰昭武大將軍昭勇大將軍昭毅大將軍
從三品曰安遠大將軍定遠大將軍懷遠大將軍正
四品曰廣威將軍宣威將軍明威將軍從四品曰信
武將軍顯武將軍宣武將軍正五品曰武節將軍武
德將軍從五品曰武義將軍武略將軍正六品曰承
信校尉昭信校尉從六品曰忠武校尉忠顯校尉正
七品曰忠勇校尉忠翊校尉從六品曰修武校尉敦
武校尉正八品曰保義校尉進義校尉從八品曰保
義副尉進義副尉
百官志曰右三十四階自龍虎衛上將軍至進義
副尉由正二品至從八品其除授具前
(臣)等謹案元之官階不應無正從一品殆亦從金
之用文資耳此史之疎也
明武散官正從一品皆同文資自正二品至從六品二
十六階與文資同
正二品曰初授驃騎將軍升授金吾將軍加授龍虎
將軍從二品曰初授鎮國將軍升授定國將軍加授
奉國將軍正三品曰初授昭勇將軍升授昭毅將軍
加授昭武將軍從三品曰初授懷遠將軍升授定遠
將軍加授安遠將軍正四品曰初授明威將軍升授
宣威將軍加授廣威將軍從四品曰初授宣武將軍
升授顯武將軍加授信武將軍正五品曰初授武德
將軍升授武節將軍從五品曰初授武略將軍升授
武毅將軍正六品曰初授昭信校尉升授承信校尉
從六品曰初授忠顯校尉升授忠武校尉
司天散官
金舊制司天翰林官自從七品而下止五階至熙宗天
眷中定制自從四品而下立為二十五階
從四品上曰欽象大夫中曰正儀大夫下曰欽授大
夫正五品上曰靈憲大夫中曰明時大夫下曰頒朔
大夫從五品上曰雲紀大夫中曰協紀大夫下曰保
章大夫正六品上曰紀和大夫下曰司元大夫從六
品上曰探賾郎下曰授時郎正七品上曰究微郎下
曰靈臺郎從七品上曰明緯郎下曰候儀郎正八品
上曰推策郎下曰司正郎從八品上曰校景郎下曰
平秩郎正九品上曰正紀郎下曰挈壺郎從九品上
曰司歷郎下曰司辰郎
元制司天散官一十四階
從三品曰欽象大夫正四品曰明時大夫頒朔大夫
從四品曰保章大夫正五品曰司元大夫從五品曰
授時郎正六品曰靈臺郎從六品曰候儀郎正七品
曰司正郎從七品曰平秩郎正八品曰正紀郎挈壺
郎從八品曰司歷郎司辰郎
百官志曰右一十四階自欽象至司辰由從三品
至從八品其除授具前
王圻曰司天散官從三品内元亦有正儀大夫史
不載此階見於陶宗儀輟耕錄
(臣)等謹按明史職官志不載司天散官惟官則有
欽天監監正等詳官品門
醫散官
金太醫舊自從六品而下止七階天眷制自從四品而
下立為二十五階
從四品上曰保宜大夫中曰保康大夫下曰保平大
夫正五品上曰保頤大夫中曰保安大夫下曰保和
大夫從五品上曰保善大夫中曰保嘉大夫下曰保
順大夫正六品上曰保合大夫中曰保冲大夫從六
品上曰保愈郎下曰保全郎正七品上曰成正郎下
曰成安郎從七品上曰成順郎下曰成和郎正八品
上曰成愈郎下曰成全郎從八品上曰醫全郎下曰
醫正郎(王圻曰宋置翰林醫正金改醫正郎)正九品上曰醫效郎下曰
醫候郎從九品上曰醫痊郎下曰醫愈郎
元制太醫散官一十五階
從三品曰保宜大夫保康大夫正四品曰保安大夫
保和大夫從四品曰保順大夫正五品曰保冲大夫
從五品曰保全郎正六品曰成安郎從六品曰成和
郎正七品曰成全郎從七品曰醫正郎正八品曰醫
效郎醫候郎從八品曰醫痊郎醫愈郎
百官志曰右一十五階自保宜至醫愈亦由從三
品至從八品其除授具前
(臣)等謹按明史職官志不載醫散官惟官則有太
醫院院使等詳官品門
又按馬端臨考文武散官後於宋則載宦者官名
凡十有二階謂唐宦者所歷散階與文官同祖宗
立法不以内侍溷清流故自有階官王圻續通考
如之亦載金元内侍階(臣)等前進續通典官品内
列宦官銜秩仰蒙
聖訓以中官給事宫闈本非班聯有職掌命官可比其
品秩自不宜與朝士齒已凛遵
指示槩從刪汰今續通考亦如其例存内侍省門以偹
稽考以昭鑒戒而階秩則盡削之俾閹寺微賤不
得濫厠於縉紳云
教坊散官
古無其官故馬端臨考不載
金教坊舊用武散官大定二十九年以為不稱乃創定
二十五階章宗明昌三年自從四品以下更立為二十
五階
從四品上曰雲韶大夫中曰仙韶大夫下曰成韶大
夫正五品上曰章德大夫中曰長寧大夫下曰德和
大夫從五品上曰景雲大夫中曰雲和大夫下曰協
律大夫正六品上曰慶喜大夫中曰嘉成大夫從六
品上曰肅和郎下曰純和郎正七品上曰舒和郎下
曰調音郎從七品上曰比音郎下曰司樂郎正八品
上曰典樂郎下曰協樂郎從八品上曰掌樂郎下曰
和樂郎正九品上曰司音郎下曰司律郎從九品上
曰和聲郎下曰和節郎
元制教坊散官一十五階
從三品曰雲韶大夫仙韶大夫正四品曰長寧大夫
德和大夫從四品曰協律大夫正五品曰嘉成大夫
從五品曰純和郎正六品曰調音郎從六品曰司樂
郎正七品曰協樂郎從七品曰和樂郎正八品曰司
音郎司律郎從八品曰和聲郎和節郎
百官志曰右一十五階自雲韶至和節由從三品
至從八品其除授具前
(臣)等謹按明史職官志有教坊司無教坊散官之
名
勲官
金制勲一十二階
上柱國(正二品)柱國(從二品)上護軍(正三品)
護軍(從三品)上輕車都尉(正四品)輕車都尉(從四品)
上騎都尉(正五品)騎都尉(從五品)驍騎尉(正六品)
飛騎尉(從六品)雲騎尉(正七品)武騎尉(從七品)
元制勲一十階
上柱國(正一品)柱國(從一品)上護軍(正二品)
護軍(從二品)上輕車都尉(正三品)輕車都尉(從三品)
上騎都尉(正四品)騎都尉(從四品)驍騎尉(正五品)
飛騎尉(從五品)
明制文勲一十階
左右柱國(正一品)柱國(從一品)正治上鄉(正二品)
正治鄉(從二品)資治尹(正三品)資治少尹(從三品)
贊治尹(正四品)贊治少尹(從四品)修正庶尹(正五品)
協正庶尹(從五品)
武勲一十二階
左右柱國(正一品)柱國(從一品)上護軍(正二品)
護軍(從二品)上輕車都尉(正三品)輕車都尉(從三品)
上騎都尉(正四品)騎都尉(從四品)驍騎尉(正六品)
飛騎尉(從五品)雲騎尉(正六品)武騎尉(從六品)
明會都曰凡文武官應合授勲者照散官定擬奏
聞給授
功臣
(臣)等謹按馬端臨考勲官後載功臣謂加功臣封
號有推忠翊戴諸字始於唐德宗迄於宋中興後
遼百官志無可考封爵雖偶見於史而品秩不詳
金則有封爵七元則有爵八等明則爵與號俱有
之
遼制封爵惟國王郡王國公三等率以&KR0238;水柳城混同
蘭陵國名則屢進屢改有加至二國者
其初宗室與勲戚無異道宗太康五年十一月詔惟
王子封一字王餘並削降其爵號大約採唐宋之制
金制封爵
正從一品曰郡王曰國公正從二品曰郡公正從三
品曰郡侯正從四品曰郡伯(舊曰縣伯章宗承安二年)正五品
曰縣子從五品曰縣男
(臣)等謹按王圻續通考勲官後載爵秩而云遼金
俱無考誤也考續弘簡錄趙天麟策金之官制自
宗王及國王郡王公以下為爵右七等外尚有封
一字王及國王者(互詳各門)
凡封王大國號二十曰恒(舊為遼明昌二年以漢遼唐宋梁秦殷楚之類)
(皆昔有天下者之號不宜封臣下遂皆改之)邵(舊為梁)汴(舊為宋)鎬(舊為秦)并
(舊為漢)益(舊為漢)彭(舊為齊)趙越譙(舊為殷)郢(舊為楚)魯冀豫
絳(舊為唐)兖鄂(舊為吴)䕫(舊為蜀)宛(舊為陳)曹次國三十曰
涇(舊為隋)鄭衛韓潞豳瀋岐代澤徐滕薛紀昇(舊為原)
邢翼豐畢鄧鄆霍蔡瀛(按金格葛當在此)沂荆榮英夀温
小國三十濮遂(舊曰濟)道定景(後改為鄒)申崇宿昔鄴莒
郜舒淄郕莱(舊為宋以避諱改)鄖郯把向管(舊曰郇宣宗興定元年改)
密胙任載鞏蔣(士民須知云舊為葛)蕭莘芮封王之郡號十
金源廣平平原南陽常山太原平陽東平安定延
安凡白號之姓完顔温特赫瓜尔佳圖們布薩珠
格伊埒圖沃哷旺扎卜阿布哈珠嚕輝特輝罕輝
羅徹木衮賽密哷烏克遜舒尔都卓特烏蘇占博
提斯博尔濟克烏實拉舒古蘇珠尔罕光嘉喇皆
封金源郡費摩圖克坦温都烏凌阿阿克占赫舍
哩納喇富珠哩珠勒根納哈塔實嘉布希卦勒察
阿達尼瑪蘭穆延納哈塔烏蘇烏紳拜格温都遜
諾延色赫哩烏色哈薩喇納顔阿里巴尔坦尼沙
富色里皆封廣平郡烏庫哩烏雅鈕祜禄通吉洪
果延扎博和哩必喇斡哩都克達尼瑪哈托羅特
赫舒沙達喇阿蘇薩察卓多穆納木都魯雅蘇貝
額蘇哩愛紳納克古勒琿斡色索歡呼雅皆封隴
西郡黑號之姓唐古(舊書作同古)富察珠嘉蒙古伯蘇
鈕祜禄鄂屯鍚默珠格愛滿都克塔哩摩年伊年
托諾蘇伯林皆封彭城郡今從百官志補載之
元制爵八等
正一品曰王從一品曰郡王正二品曰國公從二品
曰郡公正從三品曰郡侯正從四品曰郡伯正五品
曰縣子從五品曰縣男
百官志曰右勲爵若上柱國郡王國公時有除拜
者餘則止於封贈用之
明封功臣爵五等
初封功臣因前代之制爵有五等曰公侯伯子男後
子男革不封其有功封公侯伯者皆給誥劵或世襲
或不世襲各因其功之高下為等
明會典曰洪武十三年奏定公候封號曰開國輔
運推誠宣力武臣某公某侯食禄若干石世襲者
曰世襲某公某侯食禄若干石追封者曰開國輔
運推誠宣力武臣某將軍某公某侯追封某王某
公謚某(功臣殁後加封公追封為王侯追封為公)
檢校官
(臣)等謹按馬端臨考功臣後載檢校官考遼金元
明四史百官志皆無之
欽定續文獻通考卷六十二
