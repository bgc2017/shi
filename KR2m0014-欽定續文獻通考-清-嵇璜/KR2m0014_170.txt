欽定續文獻通考卷一百七十
經籍考
史(地理上)
(臣)等謹案馬端臨通考地理一門編排無次王圻
續通考叢雜尤甚今從四庫全書之例首總志次
都會郡縣次河渠次邊防次山川次古蹟次雜記
次遊記次外紀分類錄之
宋史藝文志地理類四百七部五千一百九十六卷
遼金元三史不立藝文志散見各紀傳中
明史藝文志地理類四百七十一部七千四百九十八
卷
宋
祝穆方輿勝覽七十卷
穆字和父建陽人受業於朱子以所著書進授廸功
郎為興化軍涵江書院山長
(臣)等謹案元岳璘等所修大一統志最為繁博明
焦竑經籍志載其目為千卷今已散佚無存謹識
於此
明
寰宇通衢一卷
明太祖洪武中官撰
明一統志九十卷
吏部尚書兼翰林院學士李賢等奉敕撰賢見雜史
類
桂萼輿圖記叙二卷
萼見奏議類
廖世昭志略十六卷
世昭福建懷安人正德進士官國子監博士
張天復皇輿考十二卷
天復號内山山隂人嘉靖進士官至雲南按察司副
使
黃汴圖註水陸路途八卷
汴里貫未詳
郭子章郡縣釋名二十六卷
子章見經類
陸化熙目營小輯四卷
化熙見經類
曹學佺輿地名勝志一百九十三卷
學佺見經類
楊爾曾海内竒觀十卷
爾曾字聖魯錢塘人
地圖綜要(無卷數)
朱紹本吳學儼朱國達朱國幹同撰紹本等里貫俱
無考
古今輿地圖(無卷數)
不著撰人名氏
以上總志
宋
梁克家淳熙三山志四十二卷
克家字叔子晉江人紹興中廷試第一官至右丞相
封儀國公諡文靖
高似孫剡錄十卷
似孫字續古號疎寮餘姚人淳熙進士歷官校書郎
出倅徽州遷守處州
周應合景定建康志五十卷
應合號溪園武寧人淳祐進士官至實錄院修撰以
疏劾賈似道謫饒州通判
鄭瑶方仁榮景定嚴州續志十卷
瑶官嚴州教授仁榮官嚴州學錄里貫均未詳
潜說友咸淳臨安志九十三卷
說友字君高處州人淳祐進士咸淳間知臨安府事
及宋亡降元為李雄剖腹死
常棠澉水志八卷
堂字召仲號竹窗海鹽人
元
徐碩至元嘉禾志三十二卷
碩里貫未詳嘗官嘉興路教授
馮復京郭薦昌國州圖志七卷
復京潼川人官昌國州判薦里貫未詳官鄞縣教諭
張鉉金陵新志十五卷
鉉字用鼎陜西人嘗為奉元路學古書院山長
袁桷延祐四明志二十卷
桷字伯長慶元人少為麗澤書院山長以薦改翰林
國史院檢閱官累遷侍講學士卒贈江浙行省參知
政事諡文清
于欽齊乘六卷
欽字思容益都人歴官兵部侍郎
李好文長安志圖三卷
好文字惟中東明人至治進士官至翰林學士承旨
至正無錫縣志四卷
不著撰人名氏
明
胡謐成化山西志十六卷
謐四川馬湖沐川長官司人永樂進士
黃潤玉寧波府簡要志五卷
潤玉見傳記類
夏時正成化杭州府志六十三卷
時正字季爵仁和人正統進士官至大理寺卿
黃璿建陽縣志四卷襍志三卷續志一卷
璿建陽人
王㒜毘陵志四十卷
㒜字廷貴武進人景泰進士官至南京吏部尚書諡
文肅
柳瑛中都志十卷
瑛字廷玉臨淮人天順進士官至河南按察司僉事
成化金華府志三十卷
不著撰人名氏
謝鐸赤城新志二十三卷
鐸見經類
黃仲昭弘治八閩通志八十七卷
仲昭名潜以字行成化進士官至江西提學僉事
伍餘福成化陜西志三十卷
餘福字天錫臨川人官陜西按察司副使
柳琰嘉興府志三十二卷
琰儀真人成化進士官嘉興府知府
王珣弘治湖州府志二十四卷
珣曹縣人成化進士官至右副都御史巡撫寧夏
朱昱重修毘陵志四十卷三原縣志十六卷
昱字懋易武進人
汪舜民徽州府志十二卷
舜民婺源人成化進士官至右副都御史巡撫鄖陽
張愷常州府志續集八卷
愷無錫人成化進士
楊循吉吴邑志十六卷
循吉見雜史類
王啓赤城會通記二十卷
啓號柏山黃巖人成化進士官至刑部尚書
楊子器常熟縣志四卷
子器字名父慈谿人成化進士官常熟縣知縣
王鏊姑蘇志六十卷
鏊見雜史類
康海武功縣志三卷
海字德涵武功人弘治壬戌進士第一官翰林院修
撰以救李夢陽事坐劉瑾黨削籍明史文苑傳附見
李夢陽傳中
顧清松江府志三十二卷
清字士廉華亭人弘治進士官至南京禮部尚書
林庭㭿周廣嘉靖江西通志三十七卷
庭㭿字利瞻閩縣人弘治進士官至工部尚書諡康
懿廣字充之崑山人弘治進士官至南京刑部右侍
郎
何景明雍大記三十六卷
景明字仲默信陽人弘治進士官至陜西提學副使
事蹟具明史文苑傳
李讓崇安縣志四卷
讓天台人官崇安訓導
崔銑彰德府志八卷
銑見經類
盛儀嘉靖維揚志三十八卷
儀字德章江都人弘治進士官至太僕寺卿
鄒衡嘉興志補十二卷
衡嘉興人
韓邦靖朝邑縣志二卷
邦靖號五泉朝邑人正德進士官至工部員外郎
胡纘宗嘉靖安慶府志三十卷
纘宗字世甫泰安人正德進士官至左副都御史巡
撫河南
費寀嘉靖廣信府志二十卷
寀字子和鉛山人正德進士官至禮部尚書
張欽正德大同府志十八卷
欽字敬之通州衛人正德進士官至工部右侍郎
任慶雲商略(無卷數)
慶雲商州人正德舉人官至陜州知州
董榖澉浦續志九卷
榖字碩甫海鹽人正德舉人官安義漢陽知縣
陳沂金陵古今圖考(無卷數)金陵世紀四卷
沂見雜史類
顔木隨志二卷
木字維喬應山人正德進士官亳州知州明史文苑
傳附見王廷陳傳中
毛鳳韶浦江志略八卷
鳳韶字瑞成麻城人正德進士官至雲南按察司僉
事
黃佐嘉靖廣西通志六十卷
佐見經類
陸釴山東通志四十卷
釴字舉之鄞縣人正德進士官至山東提學副使
姚虞嶺海輿圖一卷
虞字澤山莆田人嘉靖進士官至淮安府知府
龔輝全陜政要略四卷
輝見故事類
徐獻忠吳興掌故集十七卷
獻忠字伯臣華亭人嘉靖間舉人官奉化縣知縣明
史文苑傳附見文徵明傳中
戴璟廣東通志初稿四十卷
璟見史評類
趙時春平涼府通志十三卷
時春字景仁平涼人嘉靖進士官至右副都御史巡
撫山西
聞人詮南畿志六十四卷
詮字邦正餘姚人嘉靖進士官至湖廣按察司副使
唐樞湖州府志十四卷
樞見經類
趙文華嘉興府圖記二十卷
文華慈谿人嘉靖進士官至工部尚書明史附見姦
臣嚴嵩傳
胡松滁州志四卷
松字汝茂滁州人嘉靖進士官至南京吏部尚書諡
恭肅
謝少南嘉靖全州志六卷
少南上元人嘉靖進士官至廣西提學僉事
陳讓嘉靖邵武府志十五卷
讓字以禮嘉靖進士官至監察御史
雷禮嘉靖真定府志三十三卷
禮見編年類
樊深嘉靖河間府志二十八卷
深號西田河間人嘉靖進士官至通政使
陜西行都司志十二卷
不著撰人名氏
張道嘉靖貴州通志十二卷
道里貫未詳官貴州宣慰司訓導
汪來北地紀四卷
來字君復天津衛人嘉靖進士官慶陽府知府
何鏜括蒼彙紀十五卷
鏜字振卿處州衛人嘉靖進士官至江西提學僉事
曹金萬歷開封府志三十四卷
金祥符人嘉靖進士官至兵部右侍郎兼僉都御史
巡撫陜西
沈朝宣嘉靖仁和縣志十四卷
朝宣字三吾仁和人官江陵縣知縣
徐學謨萬歷湖廣總志九十八卷
學謨見經類
高鶴定遠縣志十卷
鶴字若齡山隂人嘉靖進士官定遠縣知縣
王學謨續朝邑縣志八卷
學謨字子揚朝邑人嘉靖進士官至大同左衛兵備
道
王世懋三郡圖說一卷
世懋見傳記類
萬歷廣東通志七十二卷
郭棐王學曾袁昌祚同撰棐南海人嘉靖進士官至
布政使加光禄寺卿學曾里貫未詳官光禄寺丞昌
祚東莞人隆慶進士官布政司參議
趙纘嘉靖貴州圖經新志十八卷
纘葉榆人官貴州宣慰使司教授
萬歷四州總志三十四卷
魏樸如童良游樸同撰樸如官叙州府同知良諸生
里貫均未詳樸福寧人萬歷進士官成都府推官
馬文煒安邱縣志二十八卷
文煒字仲韜安邱人嘉靖進士官至右都御史巡撫
江西
史朝富陳良珍永州府志十七卷
朝富晉江人嘉靖進士官永州府知府良珍南海人
官永州府推官
沈明臣通州志八卷
明臣字嘉則鄞縣人嘉靖中諸生明史文苑傳附見
徐渭傳中
葛洞江都縣志八卷
洞字近園江都人
石邦政豐潤縣志十三卷
邦政豐潤人
張元忭孫鑛紹興府志五十卷
元忭字子藎山隂人隆慶進士官至左諭德事蹟具
明史文苑傳鑛見經類
田琯南康府志十二卷
琯大田人隆慶進士官南康府知府
陸君弼萬歷江都縣志八卷
君弼江都人萬歷中貢生
伍讓萬歷衡州府志十五卷
讓衡陽人萬歷進士官至貴州提學僉事
謝詔天啓贑州府志二十卷
詔贑縣人萬歷進士官至四川左布政使
李□萬歷德州志十二卷
□長洲人萬歷中貢生官德州學正
董斯張吳興備志三十二卷
斯張字遐周烏程人
謝肇淛滇略十卷
肇淛見史鈔類
王一化萬歷應天府志三十三卷
一化里貫無考
何喬遠閩書一百五十四卷
喬遠字稚孝晉江人萬歷進士官至南京工部右侍
郎
王國楨萬歷濟寧州志八卷
國楨字翼廷安邑人萬歷進士官至濟寧兵河道副
使
謝杰順天府志六卷
杰見雜史類
劉尚朴萬歷信陽州志八卷
尚朴信陽人萬歷進士官至山東布政司參政
陳大綬萬歷饒州府志四十五卷
大綬浮梁人萬歷進士官至福建布政司參議
黃元忠岳郡圖說一卷
元忠字整菴鄞縣人萬歷中國子學正出為岳州府
通判
胡震亨海鹽縣圖經十六卷
震亨字孝轅海鹽人萬歷時舉人官至兵部員外郎
蔣如苹萬歷容城縣志七卷
如苹字賓王益都人由貢生官容城縣知縣
韓浚萬歷嘉定縣志二十卷
浚字䆳之淄川人官嘉定縣知縣
萬歷嚴州府志二十四卷
(臣)等謹案是書為神宗萬歷甲寅所修題名者有
主修有同修有纂修有續修不知撰人為誰
張宏代天台縣志二十卷
宏代靈璧人官天台縣知縣
劉萬春泰州志十卷
萬春字公孕泰州人萬歷進士官至浙江布政司參
政
戴日強萬歷餘杭縣志十卷
日強蒙城人官餘杭縣知縣
王光藴萬歷温州府志十八卷
光藴字季宣温州人官寧國府同知
萬歷襄陽府志五十一卷
不著撰人名氏
秦鏞清江縣志八卷
鏞見經類
劉芳崇禎碭山縣志二卷
芳字伯子石屏人官碭山縣知縣
以上都會郡縣
宋
單鍔吳中水利書一卷
鍔字季隱宜興人嘉祐進士得第後不就官
(臣)等謹案宋元祐六年蘇軾知杭州日以鍔是書
進於朝會軾為舒亶所劾其議遂寢軾進書狀載
東坡集五十九卷中此書即附其後馬考未著錄
今補入
魏峴四明宅山水利備覽二卷
峴鄞縣人官朝奉郎提舉福建路市舶
(臣)等謹案是書成於宋嘉定間四明郡志嘗採其
說馬考未著錄今補入
元
潘昂霄河源記一卷
昂霄字景梁號蒼厓濟南人官至翰林侍讀學士諡
文僖
任仁發浙西水利議答錄十卷
仁發雲間人仕至都水少監
海道經一卷
不著撰人名氏
沙克實河防通議二卷
沙克實色目人官至秘書少監
王喜治河圖略一卷
喜里貫未詳
明
車璽治河總考四卷
璽宛平人成化進士官河南按察司僉事
王瓊漕河圖志三卷
瓊見奏議類
姚文灝浙西水利書(無卷數)
文灝貴溪人成化進士官工部主事
劉天和問水集三卷
天和見傳記類
吳仲通惠河志二卷附錄一卷
仲字亞甫武進人正德進士官至處州府知府
伍餘福三吳水利論一卷
餘福號寒泉吳縣人正德進士官至按察司副使
(臣)等謹案明成化間修陜西志之伍餘福與此同
姓名同官副使惟一為吴縣人一為臨川人里貫
各異附識備考
歸有光三河水利錄四卷
有光見經類
新河初議一卷
不著撰人名氏
浙西水利書一卷
不著撰人名氏
王獻膠萊新河議二卷
獻字惟從咸寧人嘉靖進士官山東巡察海運副使
吳中水利通志十七卷
不著撰人名氏
吴山治河通考十卷
山高安人嘉靖進士官至禮部尚書諡文端
沈[啟-口+山]吴江水利考五卷
[啟-口+山]見故事類
吳韶全吴水略七卷
韶華亭人
潘季馴河防一覽十四卷兩河管見三卷
季馴見奏議類
龐尚鴻治水或問四卷
尚鴻字少襄南海人副都御史尚鵬之弟
新濬海鹽内河圖說一卷
不著撰人名氏
新河成疏(無卷數)
工部郎中游季勲沈子木朱應時涂淵主事陳楠張
純唐鍊同編
王圻東吴水利考十卷
圻見故事類
鄭若曾黃河圖議一卷
若曾見故事類
潘鳳梧治河管見四卷
鳳梧桐鄉人隆慶時舉人
徐貞明潞水客談一卷
貞明字伯繼貴溪人隆慶進士官至尚寳少卿
張光孝西瀆大河志五卷
光孝字維訓里貫未詳
千金堤志八卷
謝廷諒周孔教姜宏範同撰廷諒字友可金谿人萬
歷進士官至順天府知府孔教見奏議類宏範臨川
人
謝肇淛北河紀八卷紀餘四卷
肇淛見史鈔類
黃克纘古今疏治黃河全書四卷
克纘字紹夫萬歷進士官至工部尚書
黃承元河漕通考二卷
承元秀水人萬歷進士官至都御史巡撫福建
陳應芳敬止集(無卷數)
應芳字元振泰州衛人萬歷進士官福建布政司參
政
(臣)等謹案應芳集當時奏疏公移私札成此書蓋
為泰州而作名曰敬止重桑梓也
仇俊卿海塘錄八卷
俊卿海鹽人官國子監博士
吴道南河渠志一卷
道南字會甫崇仁人萬歷進士官至大學士諡文恪
胡瓚泉河史十五卷
瓚見經類
袁黃泉都水利一卷
黃號了凡嘉善人萬歷進士官兵部主事
朱國盛南河志十四卷
國盛字敬韜華亭人萬歷進士官至工部尚書
張内藴周大韶三吴水考十六卷
内藴吴江人大韶華亭人
張國維吴中水利書二十八卷
國維字九一東陽人天啓進士福王時官至吏部尚
書南京破後從魯王于紹興事敗投水死
薛尚質常熟水論一卷
尚質常熟人
黃運兩河考議六卷
不著撰人名氏
以上河渠
欽定續文獻通考卷一百七十
