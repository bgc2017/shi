欽定續文獻通考卷一百九十四
經籍考
集(别集六)
明
劉元卿聘君全集十二卷
元卿見經類
張元忭不二齋文選七卷
元忭見史類
郭子章粤草十卷蜀草七卷晉草九卷楚草十
二卷家草七卷黔草二十一卷
子章見經類
李淶中丞文集二卷
淶字源甫號養愚雩都人隆慶進士官至右僉都御
史巡撫應天
鄧以讚文潔集四卷
以讚字定宇新建人隆慶進士官至吏部侍郎諡文
潔事蹟具明史儒林傳
方揚初菴集十六卷
揚字思善號初菴歙縣人隆慶進士官杭州府知府
陳大科如岡文集二卷
大科字思進號如岡南通州人隆慶進士官至右都
御史兼兵部侍郎總督兩廣
吳中行賜餘堂集十四卷
中行字子道號復菴武進人隆慶進士官至侍講學
士掌南京翰林院事
鄒德涵聚所文集六卷外集一卷
德涵字汝海安福人隆慶進士官至河南按察使僉
事明史儒林傳附見其祖守益傳末
萬道光交翠館集十卷
道光字日章臨川人
卓明卿光禄集三卷
明卿見子類
(臣)等謹案明卿所著有卓澂甫詩集北游稿文集
三山游稿諸編曹子念裒合刪定名光禄集
鄒迪光鬱儀樓集五十四卷石語齋集二十六卷
調象庵稿四十卷
迪光字彦吉無錫人萬歷進士官至湖廣提學副使
(臣)等謹案江南通志載迪光集凡三百餘卷朱彛
尊明詩綜載迪光所著有鬱儀樓集調象庵稿始
青閣集今所傳本有石語齋集而始青閣集未見
蓋明人刻本叢雜故著錄互異
李堯民快獨集十八卷
堯民字耕堯濟寧人萬歷進士官至工部右侍郎
孫繼臯宗伯集十卷
繼臯字以德無錫人萬歷甲戍進士第一官至吏部
侍郎贈禮部尚書
陳與郊隅園集十八卷薠川集八卷
與郊見經類
(臣)等謹案與郊集總名奉常佚稿凡分四種首為
隅園集次為黃門集次為薠川集次為聆癡符今
黃門集入章奏類聆癡符有錄無書故以此二編
著錄
吕坤去偽齋文集十卷
坤見經類
邢侗來禽館集二十九卷
侗字子愿臨邑人萬歷進士官至太僕寺卿明史文
苑傳附見董其昌傳中
楊寅秋臨臯文集四卷
寅秋字義叔號臨臯廬陵人萬歷進士官至廣西按
察副使左江兵備道
支大綸支子餘集五十二卷
大綸見史類
范守已御龍子集七十七卷郢堊集十二卷
守已字介儒洧川人萬歷進士官至山西提學僉事
沈懋學郊居遺稿十卷
懋學字君典宣城人萬歷丁丑進士第一官翰林院
修撰追諡文節
馮夢禎快雪堂集六十四卷
夢禎見史類
周汝登海門先生集十二卷東越證學錄十六卷
汝登見史類
張棟可菴書牘十卷
棟字可菴崑山人萬歷進士官至兵科都給事中
詹事講養真集三卷
事講字明甫號養真樂安人萬歷進士官至北直隸
提學御史
(臣)等謹案是集初刻凡文三卷詩四卷後詩集散
佚僅存文集其元孫道行重刊
陳邦科片玉集四卷
邦科字俊卿號警亭高安人萬歷進士官至河間府
知府
(臣)等謹案敖文貞作邦科墓誌稱所著尚有循良
模範辨問錄二書今皆未見
莊履豐梅谷集十八卷
履豐字中熙晉江人萬歷進士改庶吉士
江東之瑞陽阿集十卷
東之字長信歙縣人萬歷進士官至右僉都御史巡
按貴州
(臣)等謹案明别有洗馬江朝宗字東之或混為一
人非也東之嘗築室瑞金山中故以瑞陽阿名集
王庭譔松門稿八卷
庭譔字敬卿華州人萬歷進士官至翰林院修撰
唐文獻占星堂集十五卷
文獻字元徵華亭人萬歷進士官至禮部右侍郎翰
林學士諡文恪
余繼登淡然軒集八卷
繼登見子類
孟化鯉雲浦集八卷年譜一卷附錄一卷
化鯉字叔龍號雲浦新安人萬歷進士官吏部文選
司郎中
沈一中梅園集二十卷
一中字長孺鄞縣人萬歷進士官至左布政使
章嘉禎姑熟集二卷
嘉禎字元禮德清人萬歷進士官大理寺丞
(臣)等謹案是集詩文雜編殊無體例蓋未定之稿
其集名姑熟以嘉禎嘗為當塗知縣故也
鍾羽正崇雅堂集十五卷
羽正字叔濓益都人萬歷進士官至工部尚書
臧懋循負苞堂稿九卷
懋循字晉叔長興人萬歷進士官國子監博士
余寅農丈人文集二十卷詩集八卷
寅見史類
鄒觀光孚如集(無卷數)
觀光字孚如雲夢人萬歷進士官南京兵部郎中擢
太僕寺少卿
曾維倫來復堂集二十五卷
維倫字惇吾樂安人萬歷進士官嘉興府同知
蕭良有玉堂遺稿(無卷數)
良有字以占號漢冲漢陽人萬歷進士官至國子監
祭酒
顧憲成涇臯藏稿二十二卷
憲成見子類
方應選衆甫集十四卷
應選字衆甫號明齋松江華亭人萬歷進士官至盧
龍兵備道
史孟麟亦為堂集四卷
孟麟字濟明號玉池宜興人萬歷進士官至太僕寺
卿追贈禮部右侍郎
葛曦太史集五卷
曦字仲明號鳳池德平人萬歷進士官翰林院檢討
曹璜大雲集(無卷數)
璜字伯玉别號元素益都人萬歷進士官至通政使
右參議
丁元薦尊拙堂文集十二卷
元薦見子類
李日茂永思齋文集六卷
日茂字文華號培吾青縣人萬歷進士官至山東按
察副使
顧允成小辨齋偶存八卷附事定錄三卷
允成字季時無錫人憲成弟萬歷進士官禮部主事
張文柱溟池集十六卷
文柱字仲立崑山人萬歷時舉人官臨清縣知縣
高攀龍高子遺書十二卷附錄一卷
攀龍見經類
(臣)等謹案攀龍自輯其語錄文章為就正錄是編
為其門人嘉善陳龍正所編凡分十二類附錄誌
狀年譜一卷
董其昌容臺文集九卷詩集四卷别集四卷
其昌見史類
馮從吾少墟集二十二卷
從吾見子類
陳所藴竹素堂藏稿十四卷
所藴字子有上海人萬歷進士官至南京太僕寺少
卿
周如坻青藜館集四卷
如坻字季平號礪齋即墨人萬歷進士官至國子監
祭酒
郝敬小山草十卷
敬見經類
姜志禮同節集八卷
志禮字立之丹陽人萬歷進士官至尚寶司卿致仕
後加太常寺少卿
劉文卿直洲集十卷
文卿字徯如廣昌人萬歷進士官兵部員外郎
吳仁度繼疏集十二卷
仁度字君重金谿人萬歷進士官至工部侍郎
葉永盛玉城全集四卷附錄二卷
永盛字子沐涇縣人萬歷進士官至太僕寺少卿
畢自嚴石隱園藏稿八卷
自嚴字景曾淄川人萬歷進士官至戶部尚書
李騰芳湘洲集十卷補遺一卷
騰芳字子實湘潭人萬歷進士官至禮部尚書
余懋衡關中集四卷
懋衡字持國婺源人萬歷進士官至南京吏部尚書
吳士竒綠滋館稿九卷
士竒見史類
曹于汴仰節堂集十四卷
于汴見子類
湯兆京靈蘐閣集八卷
兆京字伯閎宜興人萬歷進士官至監察御史
董復亨繁露園集二十二卷
復亨字元仲元城人萬歷進士官吏部郎中遷布政
司參政
(臣)等謹案是集凡文十七卷詩五卷乃復亨殁後
其同里張銓序而刻之
袁宏道中郎集四十卷
宏道見子類
楊一葵芙蓉館集二卷
一葵字翹卿漳浦人萬歷進士官至雲南布政使
(臣)等謹案蔣孟育序稱一葵先有豫章集及畫脂
編行世今二書未見傳本其自序二篇在此集中
金忠士旭山集十六卷
忠士字元卿宿松人萬歷進士官至右僉都御史巡
撫延綏
陳薦夫水明樓集十四卷
薦夫名藻以字行更字幼儒閩縣人萬歷時舉人
謝廷諒清暉館集二卷薄游草十五卷
廷諒見史類
婁堅學古緒言二十五卷
堅字子柔長洲人萬歷間貢生
來儼然自愉堂集十卷
儼然字望之三原人萬歷進士官兵部主事
駱日升台晉文集八卷
日升字台晉泉州人萬歷進士官至四川布政司參
政殉奢崇明之難贈光禄寺卿
林秉漢尚友堂集二卷忠諫遺稿一卷
秉漢字伯昭一字聚立長泰人萬歷進士官至浙江
道監察御史巡按廣東贈太僕寺卿諡文端
李春熙元居集九卷附哀榮錄一卷
春熙字皥如號泰階建寧人萬歷進士官南京戶部
郎中
顧起元蟄菴日錄四卷
起元見史類
王畿樗全集七卷附錄一卷
畿字翼邑號慕蓼晉江人萬歷進士官至浙江布政
使
(臣)等謹案此與禪學之王畿同名非一人也畿視
學浙江時拔施邦曜第一邦曜貧不能婚畿為備
聘拜雁於官署邦曜即於是秋登第後殉節為完
人其識見為世所推服
鄧渼大旭山房集一卷
渼字遠遊自號簫曲山人建昌人萬歷進士官至僉
都御史巡撫順天
王衡緱山集二十七卷
衡見子類
陳第一齋詩集十三卷
第見經類
(臣)等謹案是集凡粤草一卷寄心集六卷五岳游
草六卷據原序尚有塞曲一集此本不載蓋佚之
矣
許獬鍾斗集五卷
獬見經類
鄒元標願學集八卷
元標見子類
(臣)等謹案元標是集所載皆其講學之語其鄉
人龍遇竒為之校刊
劉永澄練江集七卷附錄一卷
永澄字静之寶應人萬歷進士官國子監學正
陳勲元凱集五卷
勲字元凱閩縣人萬歷進士官戶部郎中
祝世禄尺牘三卷
世禄見子類
屠隆白榆集二十卷由拳集二十三卷
隆見經類
湯顯祖玉茗堂集二十九卷
顯祖見經類
薛三省文介公文集四卷
三省字魯叔定海人萬歷進士官至南京禮部尚書
諡文介
陳玉輝適適齋鑑鬚集七卷
玉輝字逹卿號荆碧惠安人萬歷進士官至南京監
察御史
劉士驥蟋蟀軒草(無卷數)
士驥字允良禹城人萬歷進士官翰林院編修
劉宗周蕺山集十七卷
宗周見經類
黃體元四然齋集十卷
體元字長卿穀城人萬歷進士官至山東按察副使
魏純粹隆德堂詩文稿二卷
純粹字仲乾柏鄉人萬歷進士官至監察御史
余懋孳荑言六卷
懋孳字舜仲婺源人萬歷進士官至給事中
李流芳檀園集十二卷
流芳字長蘅嘉定人萬歷時人
鄒維璉逹觀樓集二十四卷
維璉字德輝號匪石新昌人萬歷進士官吏部郎中
劉錫元掃餘之餘四卷附歸涂閒紀一卷
錫元字玉受長洲人萬歷進士官至貴州提學僉事
程正己湛園集十卷
正己字道先號澄源長治人萬歷進士官至僉都御
史巡撫保定
高宏圖太古堂集二卷
宏圖字子猶號硜齋膠州人萬歷進士官至南京戶
部尚書福王時為大學士南京破殉節死
張慎言泊水齋文鈔三卷
慎言字金銘陽城人萬歷進士官至南京吏部尚書
馬之駿妙遠堂集四十卷
之駿字仲良新野人萬歷進士官戶部主事
文翔鳳東極篇(無卷數)太清文集二卷
翔鳳見子類
莊起元漆園巵言二十四卷
起元字仲孺武進人萬歷進士官至太僕寺少卿
楊德周銅馬編二卷
德周見子類
葉燦讀書堂稿十二卷
燦字以沖桐城人萬歷進士官至南京禮部尚書諡
文莊
周順昌忠介燼餘集三卷
順昌字景文號蓼洲吳縣人萬歷進士官吏部文選
司郎中以忤魏忠賢下獄死崇禎初追諡忠介
吕維祺明德堂文集二十六卷
維祺見子類
李國&KR1376;文敏遺集三卷
國&KR1376;字元治號續溪高陽人萬歷進士官至大學士
諡文敏
吳兆璧豐麓集七卷
兆璧字文煥一字子穀號豐麓金谿人萬歷時副榜
官連州學正
范景文文忠集十二卷
景文見史類
曹履吉博望山人稿二十卷
履吉字元甫當塗人萬歷進士官至河南提學僉事
陳山毓靖質集六卷
山毓字賁聞嘉善人萬歷時舉人
顧簡蘧園集十卷
簡字默孫自號蘧園居士歸安人萬歷時舉人
孫𫝊庭白谷集六卷白谷詩鈔二卷
𫝊庭見詩類
黃姬水白下集十一卷高素齋集二十九卷淳父
集二十四卷
姬水見史類
葛昕集玉山房稿十卷
昕字幼明號龍池德平人以蔭官尚寳司卿
瞿汝稷冏卿集十卷
汝稷字元立常熟人禮部侍郎景淳子以蔭官主事
仕至太僕寺少卿
方承訓復初集三十六卷
承訓號鄈邖徽州人
姚翼玩畫齋雜著編八卷
翼字翔卿歸安人由歲貢生官廣濟縣知縣
汪廷訥環翠堂坐隱集選四卷
廷訥字無如休寧人
吳文奎蓀堂集十卷
文奎字茂文歙縣人
宋登春布衣集三卷
登春字應元新河人工詩畫晚自號鵝池生
(臣)等謹案登春年三十餘即棄家遠遊足蹤幾遍
天下徐學謨為荆州守深敬禮之後遊錢塘躍入
江水以死其詩本名鵝池集文名燕石集學謨嘗
刻之荆州今本乃王培益併為一集刊之
黃奐元龍詩集八卷附尺牘二卷
奐見子類
程可中仲權詩集十卷文集十二卷
可中字仲權休寧人
單思恭甜雪齋集二十卷
思恭字惠仍揚州人
謝兆申耳伯詩集八卷文集十六卷
兆申字伯元號耳伯邵武人萬歷間貢生
趙宧光牒草四卷
宧光見經類
王寰洽嬾園漫稿五卷
寰洽字仁子亳州人天啓間貢生
盧象昇忠肅集三卷
象昇字建斗宜興人天啓進士官至兵部尚書督師
鉅鹿歿於陣
(臣)等謹案象昇於乾隆四十一年
賜諡忠肅是集乃其子天馭孫聲諧所編後其曾孫安
節搜羅遺墨補輯此本末卷所附年譜其四世孫
師儉所作舊題曰忠烈集蓋用福王時舊諡今蒙
特典褒榮謹改題忠肅以昭表章之至意
胡敬辰檀雪集四十卷
敬辰字直卿餘姚人天啓進士官至江西驛𫝊道終
光禄寺錄事
黃文煥赭留集一卷
文煥見經類
(臣)等謹案是集詩文共一卷乃其與黃道周同下
詔獄時所作故名赭留詞多感慨而不甚工
譚元春友夏合集二十三卷嶽歸堂集十卷譚子
詩歸十卷
元春字友夏天門人天啓時舉人
倪元璐文貞集十七卷續編三卷奏疏十二卷講
編四卷詩集二卷
元璐見經類
羅萬藻此觀堂集六卷
萬藻見子類
唐汝詢編篷集十卷後集十五卷
汝詢字仲言華亭人
凌濛初國門集一卷國門乙集一卷
濛初見經類
殷仲春棲老堂集一卷
仲春字方叔號東臯秀水人
秦燢上生集八卷
燢字曰上號上生無錫人
孫奎曲澗遺稿十五卷
奎字啓文南城人
凌義渠忠介集六卷
義渠見子類
魏學洢茅簷集八卷
學洢字子敬嘉善人給事中大中子
陳泰交齎志齋集十卷
泰交見經類
顔廷榘叢桂堂全集四卷詩集四卷
廷榘字範卿永春人官岷府右長史
王與允隴首集一卷
與允字百斯新城人崇禎進士官監察御史後與妻
子同殉國難
黃端伯瑶光閣集十三卷
端伯見經類
凃伯昌凃子一杯水五卷
伯昌字子期南豐人崇禎時舉人
(臣)等謹案是集名一杯水者自序云取澹然無味
義集中多雜釋老之說
章正宸格菴遺書五卷
正宸字羽侯號格菴會稽人崇禎進士官吏科給事
中
閃仲侗鶴和篇三卷
仲侗字士覺永昌人
文德翼雅似堂文集十卷詩集三卷
德翼見史類
王永積心遠堂集二十卷
永積字穉實無錫人崇禎進士官兵部員外郎
黃淳耀陶菴全集二十二卷
淳耀見史類
余祚徵文齋文集十一卷
祚徵字符之號文齋永豐人崇禎時副榜官鳳陽府
推官
程士鯤雲樵文集八卷
士鯤字天修號雲山樵叟永豐人崇禎時副榜官樂
平府推官
施璜誠齋文集二卷西銘問答一卷
璜字虹玉休寧人
楊思本榴館初函集選十二卷
思本見子類
沈謙東江雜鈔九卷别集一卷
謙字去矜仁和人
王業冠九文集(無卷數)
業字蔚上號冠九里貫無考
陶琰仁節遺稿(無卷數)
琰字圭稚號别峯崑山人崇禎末諸生殉節死
祝淵祝子遺書四卷附錄一卷
淵字開美海寧人崇禎舉人殉節死
(臣)等謹案淵扵乾隆四十年
賜諡忠節淵事蹟附見明史劉宗周𫝊柴紹炳省堂集
載其始末甚詳是集為其友陳確吳蕃所編附錄
一卷則劉宗周䟽及所作别淵序贈淵詩而以談
遷等所作小傳綴末
陳文濤徵古堂類稿十八卷
文濤字濤生廣濟人
周益祥采芝堂集十六卷
益祥字履吉侯官人崇禎末貢生
張宇初峴泉集四卷
宇初字子璿貴溪人張道陵四十三世孫洪武初襲
掌道教
釋妙聲東臯錄三卷
妙聲字九臯吳縣人洪武時與釋萬金同被召蒞天
下釋教
釋宗泐全室外集九卷續集一卷
宗泐字季潭臨安人洪武初命住天界寺尋往西域
求遺經還授左善世
釋方澤冬谿集二卷
方澤字雲望號冬谿嘉善人嘉靖中住秀水精嚴寺
釋洪恩雪浪集二卷
洪恩字三懷上元人萬歷中住長干寺嘗說法雪浪
山中
釋如愚空華集二卷飲河集二卷止啼集一卷石頭菴
集五卷
如愚字藴璞江夏人萬歷中住金陵碧峯寺
鄒賽貞士齋集三卷
賽貞當塗人贈監察御史謙之女翰林院編修濮韶
之母
徐敬德花潭集二卷
敬德嘉靖中朝鮮生員
(臣)等謹案敬德貧居講學其國提學金安國以遺
佚薦授奉參力辭不就居於花潭因以為號是集
詩文共二卷其學一以宋儒為宗而尤究心於周
子太極圖說邵子皇極經世集中襍著皆發揮二
書之旨
欽定續文獻通考卷一百九十四
