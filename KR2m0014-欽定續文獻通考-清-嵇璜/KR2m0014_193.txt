欽定續文獻通考卷一百九十三
經籍考
集(别集五)
明
薛應旂方山文錄二十二卷
應旂見經類
靳學顔兩城集二十卷
學顔字子愚濟寧人嘉靖進士官至吏部左侍郎
劉繪嵩陽集(無卷數)
繪字子素一字少質光州人嘉靖進士官重慶府知
府
王維楨王氏存笥稿二十卷
維楨字允寧華州人嘉靖進士官至南京國子監祭
酒
何維柏天山草堂存稿八卷
維柏字喬仲南海人嘉靖進士官至南京禮部尚書
諡端恪
宋諾金齋集四卷
諾字子重號金齋故城人嘉靖進士官兖州府知府
陳斐文岡集二十卷
斐字文岡鄢陵人嘉靖進士官至甘肅廵撫
許榖省中稿二卷二臺稿二卷歸田稿十卷
穀字仲貽上元人嘉靖進士官至尚寳司卿
徐燦陽溪集六卷
燦字文華一字本充號陽溪奉新人嘉靖時舉人
茅瓚見滄文集十五卷
瓚字見滄錢塘人嘉靖戊戌進士第一官至吏部左
侍郎
陳昌積兩湖集三十四卷松風軒藏稿八卷
昌積號兩湖泰和人嘉靖進士官至尚寳司少卿兼
翰林院學士
錢芹永州集八卷
芹字懋文號泮泉海鹽人錡之次子嘉靖進士官永
州府知府
章煥陽華漫稿十四卷
煥見史類
茅坤白華樓藏稿十一卷續稿十五卷吟稿八卷
玉芝山房稿二十二卷耄年錄七卷
坤見史類
楊載鳴大拙堂集九卷
載鳴字虛卿泰和人嘉靖進士官至通政使
陳紹儒大司空遺稿十卷
紹儒字師孔南海人嘉靖進士官至南京工部尚書
游震得讓溪甲集四卷乙集十卷
震得字汝潛婺源人嘉靖進士官至右副都御史巡
撫福建以興化失守罷歸再起督轄南京糧儲
劉乾雞王集六卷
乾字仲坤號易庵保定人嘉靖進士官國子監丞
(臣)等謹按是集詩詞二卷賦記雜文四卷其以雞
土命名者自序謂夢入太極宫見玉雞以為文章
之兆其說頗荒誕不經
汪柏青峰存集十二卷
柏字廷節號青峯浮梁人嘉靖進士官至光禄寺卿
劉熠同春堂遺稿四卷
熠字元麗海鹽人嘉靖時舉人官至監察御史
董份泌園集三十七卷
份字用均號泌園烏程人嘉靖進士官至禮部尚書
兼翰林學士
嚴訥文靖公集十二卷
訥見經類
高拱文襄公集四十四卷玉堂公草十卷外制集
一卷政府書答四卷
拱見經類
萬衣萬子迂談八卷
衣字章甫潯陽人嘉靖進士官至河南左布政使
萬士和履庵集十二卷
士和字思節宜興人嘉靖進士官至禮部尚書諡文
恭
瞿景淳文懿制勅稿一卷制科集四卷詩文集十
六卷
景淳字師道號昆湖常熟人嘉靖進士官至南京吏
部右侍郎
朱曰藩山帶閣集三十三卷
曰藩字子价號射陂寳應人嘉靖進士官至九江府
知府
魏文焲石室秘鈔五卷
文焲字德章侯官人嘉靖進士官至廣西按察使
沈鍊青霞集十一卷年譜一卷
鍊字純甫會稽人嘉靖進士除溧陽縣知縣遷錦衣
衛經歴疏劾嚴嵩為所搆陷棄市追贈光禄寺少卿
諡忠愍
徐良傅愛吾廬集八卷
良傅字子弼東鄉人嘉靖進士官至吏科給事中
莫如忠崇蘭館集二十卷
如忠字子良松江華亭人嘉靖進士官至浙江布政
使明史文苑傳附見董其昌傳中
盧宁五鵲别集二卷
宁字獻子號冠巖南海人嘉靖進士官登州府知府
李萬實崇質堂集二十卷
萬實字少靈南豐人嘉靖進士官至浙江按察司副
使
任環山海漫談三卷
環字應乾號復庵長治人嘉靖進士官至山東右參
政
馮覲小海存稿八卷
覲字晉叔號小海海寧人嘉靖進士官至廣東按察
副使
趙釴無聞堂稿十七卷
釴見子類
郭文周東山文集七卷詩集二卷
文周字景復號東山福安人嘉靖進士官至監察御
史巡按廣東
孫樓百川集十二卷
樓字子虛常熟人嘉靖時舉人官湖州府推官
李春芳貽安堂集十卷
春芳字子實號石鹿福建興化人嘉靖丁未進士第
一官至大學士諡文定
王宗沐敬所文集三十卷
宗沐見史類
吳桂芳師暇裒言十二卷
桂芳字子實新建人嘉靖進士官至工部尚書
楊繼盛忠愍集三卷附錄一卷
繼盛字仲芳號椒山容城人嘉靖進士官兵部員外
郎以疏劾嚴嵩為所搆陷棄市贈太常寺卿諡忠愍
(臣)等謹案繼盛本以經濟氣節自許不屑屑於文
字後人重其人品掇拾成篇仰蒙
世祖章皇帝御製序文表其忠藎雖蠧朽陳編彌深寶惜
云
王世貞弇州山人四部稿一百七十四卷續稿二百七
卷讀書後八卷
世貞見史類
(臣)等謹案四部者賦部詩部文部說部也續稿止
賦詩文三部自古文集之富莫有過於世貞者讀
書後原本四卷吳江許恭復採讀佛老二家之作
併為八卷至黃美中編鳳洲筆記二十四卷續集
四卷後集四卷沈一貫有弇洲稿選十六卷雖意
主别裁而棄取未能皆當
張居正太岳集四十六卷
居正見經類
陳嘉謨念初堂稿四卷續集二卷
嘉謨廬陵人嘉靖進士官至四川按察副使
汪鏜餘清堂稿三十二卷
鏜字遠峯鄞縣人嘉靖進士官至禮部尚書掌詹事
府兼翰林院學士
王時槐友慶堂合稿七卷
時槐見子類
周思兼叔夜集十一卷
思兼見子類
林燫文恪集二十二卷
燫字貞恒閩縣人嘉靖進士官至南京禮部尚書諡
文恪
殷士儋金輿山房稿十四卷
士儋字正夫號棠川歴城人嘉靖進士官至大學士
諡文莊
章适道峰集六卷
适字景南號道峰蘭谿人嘉靖進士官禮科給事中
王樵芳麓集十六卷
樵見經類
(臣)等謹案是集有二本一為文十一卷老子解一
卷詩一卷一即此本凡詩文十四卷又戊申筆記
一卷紫薇堂劄記一卷較初本頗為完備
宋儀望華陽館文集十七卷續集二卷華陽文集十二
卷
儀望字望之永豐人嘉靖進士官至大理寺卿
(臣)等謹案儀望所著其文本名華陽館集其詩别
名河東集此本合為一編總題曰華陽館文集蓋
後人所併又黃虞稷千頃堂書目載華陽館文集
十二卷詩集十四卷今文集十二卷尚存而詩集
未見考總集内僅詩五卷則十四卷之本已久佚
矣
汪道昆太函集一百二十卷副墨五卷
道昆見子類
汪道貫次公集十二卷
道貫字仲淹休寧人道昆弟
邵圭潔北虞先生遺文八卷
圭潔字伯如一字茂齋號北虞常熟人嘉靖時舉人
何濤平山文集八卷詩集八卷
濤字仲平廣昌人嘉靖時舉人
海瑞備忘集十卷
瑞見史類
劉鳳子威集三十二卷
鳳見史類
方宏静素園存稿十八卷
宏静字定之歙縣人嘉靖進士官至南京戶部右侍
郎
(臣)等謹案是集目錄祗十六卷而書實十八卷目
次亦與書内不合
魏裳雲山堂集六卷
裳字順甫蒲圻人嘉靖進士官濟南府知府
張佳允居采山房集六十五卷
佳允字肖甫銅梁人嘉靖進士官至兵部尚書總督
薊遼
徐中行天目山堂集二十卷附錄一卷青蘿館詩六
卷
中行字子與長興人嘉靖進士官至江西布政使明
史文苑傳附見李攀龍傳中
馮臯謨豐陽集十二卷
臯謨字明卿海鹽人嘉靖進士官至福建布政司參
政
吳國倫甔甀洞稿五十四卷續稿二十七卷
國倫見史類
陳柏蘇山集二十卷蘇山選集七卷
柏字子堅一字憲卿沔陽人嘉靖進士官至井陘兵
備副使
(臣)等謹案蘇山選集為莆田黃謙所定
唐汝楫小漁遺稿十二卷
汝楫字思濟蘭谿人吏部尚書龍之子嘉靖庚戌進
士第一官至左春坊左諭德
徐學謨春明稿十四卷徐氏海隅集四十卷歸有
園稿二十九卷
學謨見經類
潘季馴留餘堂集四卷
季馴見史類
李䞇温陵集二十卷
䞇見經類
(臣)等謹案䞇非聖無法以妖言逮治懼而自剄而
焦竑等盛相推重大為風俗人心之害今存其目
以正其為名教罪人使無識之士不至怵於虛名
受其誣惑也
周大章禹川集五卷
大章字章之號禹川吳江人嘉靖中舉人官瑞安縣
知縣
葉春及石洞集十八卷
春及字化甫歸善人嘉靖中舉人官戶部郎中
張鳴鳳羽王先生集略(無卷數)
鳴鳳見史類
宗臣子相集十五卷子相文選五卷
臣字子相揚州興化人嘉靖進士官至福建參議遷
提學副使
郭汝霖石泉山房集十卷
汝霖字時望號一厓永豐人嘉靖進士官至南京太
常寺卿
馬攀龍愧非集十四卷
攀龍字沖霄號愧非子陽信人嘉靖時舉人官禮部
主事
史桂芳惺堂文集十四卷
桂芳字景實號惺堂鄱陽人嘉靖進士官至兩浙鹽
運使
曺大章含齋集十六卷
大章字一程號含齋金壇人嘉靖進士官翰林院編
修
胡直衡廬精舍藏稿三十卷續稿十一卷
直見史類
姜寳鳳阿文集三十八卷
寳見經類
劉堯誨虛籟集十四卷
堯誨號凝齋臨武人嘉靖進士官至南京兵部尚書
孫應鼇學孔精言舍彙稿十二卷
應鼇見經類
龐尚鵬百可亭摘稿九卷
尚鵬字少南南海人嘉靖進士官至副都御史廵撫
福建追謚惠敏
李蓘子田文集四卷
蓘見子類
羅汝芳近溪子文集五卷
汝芳見經類
鄧元錫潛學稿十二卷
元錫見經類
耿定向天臺文集二十卷
定向見史類
吳文華濟美堂集八卷
文華見史類
姚汝循屏居集八卷浪遊集六卷耕餘集八卷
汝循字叙卿江寧人嘉靖進士官大名府知府
陳瓉濟美堂集六卷
瓉字廷祼常熟人嘉靖進士官至刑部左侍郎謚莊
靖
(臣)等謹案明有兩陳瓉其一獻縣人嘉靖丁未進
士官至南京吏部尚書即嘗為楊繼盛奏請䘏典
者此又其一也
屠應埈蘭暉堂集四卷
應埈字文升刑部尚書勲之子嘉靖進士官左春坊
左諭德明史文苑傳附見王慎中傳中
蔡國珍怡雲堂集十卷
國珍字汝聘奉新人嘉靖進士官至吏部尚書謚恭
靖
佘翔薜荔園集四卷
翔字宗漢號鳳臺莆田人嘉靖時舉人官全椒縣知
縣
何源心泉集二十五卷
源字仲深號心泉廣昌人嘉靖進士官至刑部左侍
郎諡靖惠
張鹵滸東集十四卷
鹵見史類
張祥鳶華陽洞稿二十二卷
祥鳶字道卿號虚齋金壇人嘉靖進士官雲南府知
府
王世懋奉常集六十九卷關洛記游稿二卷
世懋見史類
申時行賜閒堂集四十卷
時行見經類
王錫爵文肅集五十二卷附錄二卷
錫爵見史類
李材觀我堂摘稿十二卷
材見子類
沈鯉亦玉堂稿十卷
鯉見子類
許孚遠致和堂集八卷
孚遠字孟中德清人嘉靖進士官至兵部左侍郎事
蹟具明史儒林傳
周世選衛陽集十四卷
世選字文賢故城人嘉靖進士官至南京兵部尚書
鄭普海亭集四卷
普字汝德號海亭南安人嘉靖進士官雲南府知府
林烴覆瓿草六卷
烴字貞耀閩縣人嘉靖進士官至南京工部尚書
穆文熙逍遥園集二十卷
文熙見史類
張鳳翼處實堂集八卷
鳳翼見子類
張獻翼文起堂集十卷紈綺集一卷
獻翼見經類
(臣)等謹案紈綺集乃其早歲所作於文起堂集外
别行者
吳崇節狎鷗子摘稿一卷
崇節見史類
王宏誨天池草二十六卷
宏誨字紹傳瓊州安定人嘉靖進士官至南京禮部
尚書
陳吾德謝山存稿十卷
吾德字有齋新會人嘉靖進士官至浙江按察司僉
事
温純恭毅公集三十卷
純字希文三原人嘉靖進士官至左都御史諡恭毅
歸有光震川文集三十卷别集十卷震川文集初本
三十二卷
有光見經類
(臣)等謹案震川集舊本有二一為其族弟道傳所
刻凡二十卷為常熟本一為其子子祐子寧所刻
凡三十二卷為崑山本去取多不相同是編為其
孫莊所訂正集凡二十四體别集凡十有一體蓋
以家藏鈔本互相校勘又補入未刻之文彙為全
集前有王崇簡徐乾學二序莊自作凡例極言舊
本之譌然汪畹與莊二書反覆論其改竄之非至
著為歸文辨誣以攻之是莊所輯亦未盡善特有
光之文差為完備耳
陳文燭二酉園詩集十二卷文集十四卷續集二十三
卷
文燭字玉叔沔陽人嘉靖進士官至南京大理寺卿
楊時喬端潔集(無卷數)
時喬見經類
王圻洪洲類稿四卷
圻見史類
盧柟蠛蠓集五卷
柟字少楩濬縣人國子監生明史文苑傳附見謝榛
傳中
許炯吾野漫筆十二卷
炯字吾野新會人嘉靖時舉人
嚴果天隱子遺稿十七卷
果字毅之震澤人嘉靖間布衣
汪少廉山人集十八卷
少廉字古矜休寧人嘉靖間布衣
吳子玉大鄣山人集五十三卷
子玉字瑞榖休寧人嘉靖間貢生
何良俊翰林集二十二卷
良俊見子類
茅翁積芸暉館稿十四卷
翁積字穉延歸安人副使坤子
華善述被褐先生稿十七卷
善述字仲逹無錫人
王叔承吳越遊草八卷
叔承初名光允以字行更字承父晩更字子幻號崑
崙山人吳江人明史文苑傳附見王穉登傳中
俞安期翏翏集四十卷
安期見子類
江瓘山人集七卷
瓘見子類
鄭若庸蛣蜣集八卷北遊漫稿二卷
若庸見子類
徐渭文長集三十卷文長逸稿二十四卷
渭見子類
朱察卿邦憲集十五卷
察卿字邦憲上海人福州府知府豹子國子監生
戚繼光止止堂集五卷
繼光見子類
徐珊卯洞集四卷
珊字三溪餘姚人官辰州府同知
張重華滄漚集八卷
重華字虞侯華亭人
金瑶栗齋文集十一卷
瑶見經類
汪禔檗庵集二卷
禔字介夫號檗庵祁門人
孫堪孝子文集二十卷
堪見史類
田藝衡子秇集二十一卷
藝衡見子類
汪子祜石西集八卷附崇禮堂詩一卷
子祜字受天號石西祁門人
(臣)等謹案崇禮堂詩一卷乃宗豫父伯薦所作伯
薦字士□崇禎時貢生
汪坦石盂集十七卷
坦字仲安號識環鄞縣人
王襞東崖遺集二卷
襞字宗順自號天南逸人泰州人
孫鏊松菊堂集二十四卷
鏊字端峯餘姚人江西巡撫燧孫工部尚書陞子官
上林苑丞
鄭心材京兆集十二卷外集二卷
心材字敬仲號思泉海鹽人刑部尚書曉孫光禄寺
少卿履淳子以廕官應天府治中
朱珵階滄海披沙集十三卷
珵階號玉源瀋簡王模七世孫昭定王恬烆子襲封
泌水王諡康僖
葉朝榮芝堂遺草七卷
朝榮見經類
朱孟震秉器集八卷
孟震見子類
胡應麟少室山房類稿一百二十卷續稿十五卷
應麟見子類
于慎行榖城山館文集四十二卷詩集二十卷
慎行見史類
于慎思龐眉生集十六卷
慎思字无妄號航隱東阿人慎行之弟
程大約幼博集六卷
大約字幼博休寧人
韓世能雲東拾草十四卷附錄一卷
世能字存錄長洲人隆慶進士官至南京禮部侍郎
召入兼翰林學士
林景暘玉恩堂集九卷附錄一卷
景暘字紹熙華亭人隆慶進士官至南京太僕寺卿
盧維禎醒後集五卷續集一卷附京省次五卷
維禎字瑞峯號水竹居士漳浦人隆慶進士官至戶
部侍郎
(臣)等謹案是集為維禎致仕後所自刊末附京省
次一冊中分地望次府州縣次財賦次會狀次甲
科卿輔次類兔園冊以備紀事刊入文集則濫矣
朱賡文懿文集十二卷
賡字少欽山隂人隆慶進士官至大學士
王家屏文端集十四卷
家屏見史類
(臣)等謹案明藝文志載家屏文集二十卷黃虞稷
千頃堂書目作復宿山房集四十卷與今本卷數
皆不合
沈思孝溪山堂集四卷
思孝見史類
徐顯卿天遠樓集二十七卷
顯卿字公望號檢庵長洲人隆慶進士官至吏部侍
郎
華叔陽禮部集八卷
叔陽字起龍無錫人隆慶進士官禮部主事
張位閒雲館集鈔六卷
位見經類
江以東岷嶽文集四卷
以東字貞伯全椒人隆慶進士官至江西提學副使
田一㒞鐘台集十二卷
一㒞字德萬大田人隆慶進士官至禮部侍郎
李維楨大泌山房集一百三十四卷
維楨見史類
欽定續文獻通考卷一百九十三
