欽定續文獻通考卷二百三十五
輿地考
古梁州
梁州東據華山之陽西距黑水其在天文兼參之
宿亦秦之分野又得楚之交宋平孟蜀盡得其地
分為利州䕫州成都潼川四路而陜西路之商州
京西路之房州並屬其境南渡後乃割商州與金
至元以房州隸河南餘屬四川陜西二省明仍元
舊惟多湖廣鄖陽一府此宋元明梁州疆域之大
略也若其南滇黔之地宋時並沒於蠻元憲宗始
立雲南行省明分隸雲南四川貴州三布政司其
地本非禹跡所及但考漢書地里志益州郡滇池
有黑水祠黑水為梁州界而滇池有祠是凡滇池
毗連之域並應參列梁州此亦馬氏鄰接附入之
意也
宋
利州路陜西永興軍路京西南路䕫州路
潼川府路成都府路
利州路府三州十三軍一縣六十三
興元府(唐梁州漢中郡興元元年更名升府宋因之)領縣六南鄭(漢縣)城
固(漢縣唐改唐固尋復舊名)褒城(隋縣)西(隋縣)三泉(唐縣)廉水(紹興四年析南)
(鄭縣地置)
(臣)等謹按宋志有廉水無三泉盖由三泉自至道
二年建為大安軍而廉水則南渡後置馬氏失載
今依志增一縣一軍三泉原文仍存
大安軍(說見前)
洋州(仍唐舊又為望洋郡)領縣三興道(晉縣後魏改興勢唐復舊名)西鄉
(晉縣西魏改豐寧隋復舊名)真符(唐縣)
金州(仍唐舊又為安東郡)領縣五西城(漢縣後周省隋改金川尋復舊名)平
利(唐縣)洵陽(漢縣後廢晉復)漢隂(唐縣)石泉(西魏縣)
(臣)等謹按金州本隸京西南路南渡後來屬馬氏
列於商州之後未便省覽今類登於此又馬氏謂
南渡後以商州之上津豐陽二縣來屬考宋志有
上津無豐陽而金志上洛縣有豐陽鎮意始與上
津改隸本州後歸金而廢為鎮歟
巴州(仍唐舊又為清化郡)領縣五化城(後周縣)恩陽(隋縣)曾口(梁縣)
七盤(唐縣)其章(梁縣)
(臣)等謹按巴州屬利州路馬氏列於房達渠恭涪
瀘六州之後未便省覽今類登於此又宋志有難
江通江而無七盤其章考七盤其章二縣並廢於
熙寧間難江縣本屬集州通江縣本屬壁州熙寧
間州廢來屬今仍註明分載
壁州(唐武德四年置熙寧五年廢入巴州)領縣三通江(唐縣熙寧五年改隸巴州)
白石(西魏縣熙寧五年省入通江)符陽(後周縣熙寧五年省入通江)
蓬州(仍唐舊又為咸安郡)領縣六蓬池(唐縣)良山(唐縣)儀隴(梁縣)伏
虞(隋縣)蓬山(唐縣熙寧三年省為鎮入營山)營山(唐朗池縣大中祥符五年改)
(臣)等謹按宋志有相如縣註云寳祐六年自興州
來屬考相如縣初屬果州後屬蓬州其中間未嘗
改屬興州此史誤也馬氏既列於果州故此處不
載
集州(唐舊州熙寧五年廢)領縣二難江(後周縣熙寧五年改隸巴州)清化
(隋縣熙寧五年省為鎮入巴州化成)
閬州(仍唐舊又為閬中郡後改安德軍)領縣九閬中(漢縣隋改閬内唐復舊名)
新井(唐縣)晉安(唐縣熙寧四年省為鎮入西水)新政(唐縣)蒼溪(隋縣)奉國
(西魏縣)南部(梁縣)岐坪(西魏縣熙寧四年省為鎮入奉國)西水(後周縣)
鳳州(仍唐舊又為河池郡)領縣三梁泉(後魏縣)兩當(後魏縣)河池
(隋縣)
階州(唐武州武都郡宋更名郡仍舊)領縣二福津(唐縣)將利(後周縣)
同慶府(唐成州同谷郡寳慶元年更名升府)領縣二同谷(西魏縣)栗亭
(後唐縣)
(臣)等謹按鳳階成三州本隸秦鳳路南渡後來屬
馬氏列於果晉等州之後未便省覽今並類登於
此
沔州(唐興州順政郡開禧三年更名郡仍舊)領縣二順政(隋縣開禧三年更名)
(略陽本古雍州地以隸本州故列此)長舉(後魏縣)
文州(仍唐舊又為隂平郡)領縣一曲水(西魏縣)
龍州(唐改州後改龍州江油郡政和五年復為政州紹興元年復為龍州)領縣二江
油(後魏縣)清川(唐縣端平三年廢)
利州(仍唐舊又為益昌郡宋改昌為川)領縣五綿谷(隋縣)平蜀(唐允山縣)
(乾德三年改熙寧三年省入嘉川)葭萌(隋縣)昭化(唐益昌縣開寳五年改)嘉川
(西魏縣)
隆慶府(即劔州唐初為始州後改劔州普安郡宋隆興中更名升府郡仍舊)領縣七
普安(西魏縣)武連(西魏縣)隂平(漢隂平道晉改縣)梓潼(漢縣梁改安壽)
(隋復舊名)臨津(隋縣熙寧五年省為鎮入普安)普成(唐縣)劔門(唐縣)
陜西永興軍路州一縣五
商州(仍唐舊又為上洛郡紹興十二年割商秦之半畀金以大散關為界)領縣五上
洛(漢縣)上津(西魏縣紹興十三年改隸金州)豐陽(晉縣後廢後周復紹興十三年改隸)
(金州)商洛(隋縣)洛南(隋縣)
京西南路州一縣二
房州(仍唐舊又為房陵郡)領縣二房陵(漢縣後周改光遷唐復舊名)竹山
(西魏縣)
䕫州路府二州五軍三監一縣三十四
䕫州(仍唐舊又為雲安郡)領縣二奉節(唐縣)巫山(隋縣本古荆州地以隸本)
(州故列此昌唐舊有雲安縣升為軍大縣改屬大寧監)
達州(唐通州通川郡乾德三年改通為達郡仍舊)領縣八通川(隋縣)永睦
(隋永穆縣咸平中改穆為睦)石鼓(梁縣熙寧七年廢)新興(西魏縣隋廢唐復)巴
渠(劉宋縣隋廢唐復)三岡(梁縣熙寧六年廢)東鄉(西魏縣)通明(崇寧六年)
(置)
(臣)等謹按馬考無通明縣依宋志增
重慶府(唐渝州巴郡崇寧五年改為恭州淳熙中更今名升府)領縣三巴(後周)
(縣)江津(隋縣)壁山(唐縣)
涪州(仍唐舊又為涪陵郡)領縣五涪陵(漢縣五代省入漢平隋改漢平為涪陵尋)
(廢唐復)賓化(唐縣)武龍(唐縣宣和元年更名枳)樂温(唐縣)温山(唐縣熙寧)
(三年廢為鎮)
(臣)等謹按宋志無賓化温泉二縣考賓化改名隆
化熙寧八年撥隸南平軍馬氏失註又温山之山
前考作水
咸淳府(唐忠州南賓郡咸淳元年更名升府郡仍舊)領縣六臨江(漢縣)豐
都(隋縣)墊江(西魏縣後周改魏安隋復舊名)南賓(唐縣)桂溪(唐縣熙寧五年省入)
(墊江)龍渠(南渡後置)
(臣)等謹按馬考無龍渠縣依宋志增
萬州(仍唐舊又為南浦郡)領縣二南浦(蜀漢縣後魏改魚泉後周改安鄉隋復舊)
(名)武寧(後周縣)
開州(仍唐舊又為盛山郡)領縣三開江(唐縣)萬歲(唐縣後改為清水)新
浦(劉宋縣慶歴四年省入開江)
雲安軍(開寳六年以䕫州雲安縣升建)領縣一雲安(後周縣)
梁山軍(開寳三年以萬州石氏屯田務升建)領縣一梁山(西魏縣)
大寧監(開寳六年以䕫州鹽井所升建)領縣一大昌(後周縣端拱二年自䕫州)
(來屬)
南平軍(熙寕八年以恭州銅佛壩地建)領縣二南川(唐縣熙寧八年省入隆化)
(元豐元年復置)隆化(即賓化縣熙寧八年自涪州來屬)
潼川府路府三州八軍三監一縣六十
潼川府(唐梓州梓潼郡宋端拱二年改劒南軍重和元年更今名升府)領縣十郪
(漢縣)中江(隋元武縣大中祥符五年改)涪城(隋縣)射洪(後周縣)通泉(隋縣)
鹽亭(梁縣)銅山(唐縣)飛烏(隋縣)東關(齊縣)永泰(唐縣熙寧五年省為鎮入)
(鹽亭紹興間復置更名安泰)
渠州(仍唐舊又為隣山郡)領縣四流江(西魏縣)隣水(梁縣唐廢尋復)隣
山(梁縣隋廢唐復)大竹(唐縣景祐三年廢紹興二年復)
瀘州(仍唐舊又為瀘川郡)領縣四瀘川(隋縣)合江(後周縣)江安(隋縣)
納溪(紹定五年升江安之納溪砦為縣)
(臣)等謹按馬考無納溪縣依宋志增
合州(仍唐舊又為巴州郡)領縣五石鏡(西魏縣乾德三年更名石照)漢初
(西魏縣)赤水(隋縣)銅梁(唐縣)巴川(唐縣)
順慶府(唐果州南充郡寳慶二年更名升府)領縣四南充(隋縣)西充(唐縣)
相如(後周縣寶祐六年改隸蓬州)流溪(唐縣熙寧六年省為鎮入南充紹興二十七年)
(復縣改唐舊有岳池縣隸廣安軍)
普州(仍唐舊又為安岳郡)領縣四安岳(後周縣)安居(隋縣)普康(唐縣)
(熙寧五年省入安岳)樂至(唐縣)
榮州(仍唐舊又為和義郡)領縣五旭川(唐縣治平四年更名榮德)威遠(隋縣)
應靈(唐縣)咨官(隋縣)公井(唐縣熙寧四年省為鎮入榮德)
資州(仍唐舊又為資陽郡)領縣四盤石(後周縣)資陽(後周縣)内江
(隋縣)龍水(隋縣淳祐四年廢四唐舊有月山丹山銀山清溪縣並廢)
叙州(唐戎州南溪郡宋政和四年更州名郡仍舊)領縣四僰道(漢縣後周改外)
(江隋復舊名政和四年改名宜賓)南溪(隋縣)宣化(唐宜賓縣太平興國元年改熙寧四)
(年省為鎮宣和元年復縣)慶符(本叙州徼外地政和三年置唐舊有開邊歸順二縣並廢)
遂寧府(唐遂州遂寧郡宋政和五年升為府)領縣五小溪(梁縣西魏改方義太)
(平興國初復舊名)長江(西魏縣)蓬溪(唐縣)青石(西魏縣)遂寧(唐縣)
懷安軍(乾德五年以簡州金水縣升建)領縣二金水(唐縣)金堂(唐縣乾德)
(五年自漢州來屬)
廣安軍(即寧西軍開寳二年以合州儂洄渠州新明二鎮升建)領縣四渠江
(唐縣)新明(唐縣)岳池(唐縣開寳二年自果州來屬)和溪(開禧三年升和溪鎮為縣)
(臣)等謹按馬考無和溪縣依宋志增
富順監(乾德四年本瀘州之富義縣升置)領縣一富順(唐富義縣乾德四年)
(升為監太平興國元年改為富順治平元年置縣為屬熙寧元年廢)
昌州(宋析資渝二州地置又為昌元郡)領縣三大足(唐縣)昌元(唐縣)永
川(唐縣)
長寧軍(政和四年以淯井監改建)領縣一安寧(嘉定四年升安夷砦為縣)
(臣)等謹按宋志潼川府路有昌州及長寧軍馬考
未載并漏却所領大足等四縣矣長寧軍本羈縻
州熙寧八年夷人得箇祥獻其地因置淯井監政
和四年建為軍與瀘州相接並古梁州之域今依
志增
成都府路府三州十軍二監一縣六十五
成都府(唐初為益州後升成都府號南京宋復降為益州端拱二年復舊名升府)領縣九
成都(漢縣)華陽(唐縣熙寧五年省舊犀浦縣為鎮入焉)郫(漢縣)新都(漢縣隋廢)
(唐復)温江(西魏縣隋廢唐復)新繁(後周縣隋廢唐復)雙流(隋縣)靈池(唐縣)
(天聖四年改名靈泉)廣都(唐縣熙寧五年以廢陵州之貴平籍二縣為鎮入焉)
嘉定府(唐嘉州犍為郡慶元中更名升府郡仍舊)領縣六龍游(隋縣)夾江
(隋縣)犍為(隋縣)平羌(後周縣熙寧五年省為鎮入龍游)峨眉(隋縣)洪雅(隋縣)
(淳化四年自眉州來屬並唐舊有綏山羅且山澤三縣廢)
簡州(仍唐舊又為陽安郡)領縣二陽安(西魏縣)平泉(隋縣)
仙井監(即陵州唐又為仁壽郡熙寧五年廢為監宣和四年更名仙井隆興元年又改為隆州)
領縣四仁壽(隋縣)貴平(後周縣熙寧五年省為鎮入成都之廣都乾道六年)
(復)井研(隋縣)籍(後周縣隋廢唐復省置同貴平)
眉州(仍唐舊又為通義郡)領縣四眉山(隋通義縣太平興國初改)彭山(唐縣)
丹稜(隋縣)青神(後周縣)
綿州(仍唐舊又為巴西郡)領縣六巴西(西魏縣)彰明(後唐縣)魏城
(西魏縣)羅江(唐縣)鹽泉(唐縣)西昌(唐縣熙寧五年省為鎮入龍安)
(臣)等謹按馬考有神泉龍安二縣查二縣已改隸
石泉軍既載於彼此處從刪
漢州(仍唐舊又為德陽郡)領縣四雒(漢縣)什邡(漢縣後周廢唐復)綿竹
(漢縣)德陽(唐縣改唐舊有金堂縣隸懷安軍)
彭州(仍唐舊又為濛陽郡)領縣三九隴(後周縣)永昌(唐唐昌縣開寳四年)
(改崇寧元年改名崇寧)濛陽(唐縣改唐舊有𨗳江縣屬永康軍)
崇慶府(唐蜀州唐安郡紹興十年更名升府)領縣四晉原(後周縣)江原
(唐唐安縣開寶四年改)新津(後周縣)永康(蜀縣)
卭州(仍唐舊又為臨卭郡)領縣七臨卭(秦縣)火井(隋縣)蒲江(隋縣)依
政(西魏縣)安仁(唐縣)臨溪(西魏縣熙寧五年省為鎮入臨卭)大邑(唐縣)
雅州(仍唐舊又為盧山郡)領縣五嚴道(漢縣)盧山(隋縣)名山(隋縣)百
丈(唐縣熙寧五年省為鎮入名山元祐年復)榮經(唐縣)
(臣)等謹按雅州有羈縻州四十四附錄於後曰當
馬三井來鋒名配鉗泰隸恭畫重羅林籠羊林波
林燒龍篷敢川驚川禍眉木燭百坡當品嚴城中
川鉗矣昌磊鉗并百頗會墅富仁推梅作重禍林
金林諾祚三恭布嵐欠馬羅蓬論川讓川遠南卑
盧䕫龍輝川金川東嘉梁西嘉梁
茂州(仍唐舊又為通化郡)領縣二汶山(隋縣)汶川(後周縣熙寧九年於縣置)
(威戎軍尋廢軍為砦)
(臣)等謹按馬考有石泉縣石泉已建為軍治見後
此處應刪
威州(仍唐舊又為維川郡)領縣二保寧(唐薛城縣蜀改)通化(隋縣)
黎州(仍唐舊又為洪源郡)領縣二漢源(隋縣)通望(唐縣慶歷六年省入漢源)
永康軍(唐鎮靜軍乾德四年更名)領縣二𨗳江(唐縣)青城(唐縣)
石泉軍(政和七年以茂州之石泉縣升建)領縣三石泉(熙寧九年自茂州改)
(隸綿州政和七年來屬)神泉(隋縣)龍安(唐縣二縣俱於重和元年自綿州來屬)
(臣)等謹按以上馬氏按古梁州地詳列宋代利州
陜西京西南䕫州潼川成都六路郡縣凡為府十
一州三十七軍七監三縣二百二十三其中廢州
二縣二十四應刪縣五應增州一軍二縣九合計
實得州三十六軍九縣二百有三餘如前數
南州宕州扶州松州
疊州翼州當州悉州
靜州柘州恭州奉州
巂州姚州
(臣)等謹按以上十四州皆非宋有馬氏附載以存
唐職方之舊今姑錄其州名而屬邑則槩從刪略
金
京兆府路
京兆府路州一縣二
商州(仍宋舊)領縣二鎮二上洛洛南(皆仍宋舊)商洛鎮
灃陽鎮(上洛元宋舊有商洛縣貞二年廢為鎮)
(臣)等謹按宋紹興十二年金人求商州乃割其半以
與之以大散關為界則是金地之在梁州者惟此
一州二縣而已
元
河南江北行中書省陜西行中書省四川行中
書省雲南行中書省
河南江北行中書省屬州一縣二
河南江北道肅政廉訪司
襄陽路(本路治地在豫詳見豫州其屬州在荆者列後)
房州(仍宋舊)領縣二房陵竹山(皆仍宋舊)
陜西行中書省路一州七屬州四縣十四宣撫司一軍
民府一
奉元路(本路治地在雍詳見雍州其屬州在荆者列後)
商州(仍金舊以州治上洛縣省入)領縣一洛南(仍金舊)
興元路(宋興元府元改為路)領縣四州三南鄭城固褒
城(皆仍宋舊)西鄉(宋隸洋州廉宋舊有西縣省入沔州略陽水二縣紹定中廢)
鳳州(仍宋舊至元五年以州治梁泉縣省入屬宋舊有河池縣改置徽州而以兩當縣為)
洋州(仍宋舊至元二年以興道真符二縣省入宋舊有西鄉縣改隸本路)
金州(仍宋舊以西城平利洵陽漢陰石泉上津六縣省入)
鞏昌等處總帥府
徽州(宋鳳州河池縣元初别置南鳳州治此又置永寧縣為屬至元中更州名以河池永寧二縣省)
(入)領縣一兩當(宋隸鳳州至元七年來屬)
階州(仍宋舊至元七年以福津將利二縣省入)
成州(唐舊州宋改同慶府元復舊名至元七年以同谷縣及秦州天水縣省入宋舊有栗亭縣)
(元初立栗亭管民司直隸行省尋廢)
金洋州(本興元路二州元初有雷李二將挈民戸歸附令遷至成州自行金洋州事)
土蕃等處宣慰司都元帥府
雅州(仍宋舊)領縣五名山(仍宋舊)瀘山(仍宋舊後省入嚴道)百丈
(仍宋舊)榮經(仍宋舊後省入嚴道)嚴道(仍宋舊)
(臣)等謹按元志名山作石山疑誤
黎州(仍宋舊)領縣一漢源(仍宋舊)
茂州(仍宋舊)領縣二汶山汶川(皆仍宋舊)
(臣)等謹按元志汶山作文山疑誤
碉門魚通雅黎長河西寧等處宣撫司(隸脱思麻路)
(臣)等謹按元有長河西魚通寧遠三安撫司與此
名目稍異考元志無之又有松潘二州屬土蕃宣
慰司志亦不載盖土蕃在雅黎茂三州之外其地
荒落難稽故記載疎略此外如朵甘斯烏斯藏之
類尚多今皆不得而詳矣
禮店文州軍民元帥府(隸圖沙瑪路)
(臣)等謹按宋有文州曲水縣考元志無之惟有禮
店文州軍民府意即文州改置而以曲水縣省入
然考明志禮文二縣註云禮縣本元禮店文州軍
民府文縣本元文州是元别有文州也但史志既
闕今亦無可詳考
四川行中書省路九府二屬府二屬州三十五屬軍一
縣八十
西蜀四川道廉訪司
成都路(宋成都府元改為路)領縣九州七州領十一縣成都
華陽新都郫温江雙流新繁(皆仍宋舊)
仁壽(宋隸隆州至元二十年州廢併井研縣入仁壽來屬)金堂(宋隸懷安軍元初升軍為)
(懷州以州治金水縣省入至元二十年併州入金堂來屬宋舊有靈泉縣省入簡州廣都縣省入)
(雙流縣又隆州貴平籍二縣與州並廢)
彭州(仍宋舊至元中以州治九隴縣省入)領縣二濛陽崇寧(皆仍)
(宋舊)
漢州(仍宋舊中統元年以州治雒縣省入)領縣三什邡(仍宋舊)德陽
(仍宋舊至元八年升為德州十三年復縣)綿竹(仍宋舊至元十三年併入州後復縣)
安州(宋石泉軍中統五年改為安州以龍安神泉二縣省入)領縣一石泉
(仍宋舊)
灌州(宋永康軍後廢為灌口寨元初立灌州至元十三年以導江青城二縣省入)
崇慶州(宋蜀州後升崇慶府至元二十年改為州以江源縣省入)領縣二晉
原新津(皆仍宋舊已宋舊有武康縣廢)
威州(仍宋舊至元十九年以州治保寧縣省入)領縣一通化(仍宋舊)
簡州(仍宋舊至元二十年以州治陽安縣省入又割成都府靈泉縣資州資陽縣來屬後與平)
(泉縣並廢)
嘉定府路(宋嘉州後升嘉定府至元十三年改為路)領縣四州二州領三
縣龍游夾江峨眉犍為(皆仍宋舊縣宋舊有洪雅至)
(元二十年省入夾江)
眉州(仍宋舊至元二十年以州治眉山縣及丹稜縣省入)領縣二彭山
青神(皆仍宋舊)
卭州(仍宋舊至元二十一年以州治臨卭縣及依政蒲江二縣省入)領縣一大
邑(仍宋舊至宋舊有火井安仁二縣元間省入大邑)
廣元路(宋利州至元十四年更名升路)領縣二府一州四府領三縣
州領七縣綿谷昭化(皆仍宋舊昭宋舊有葭萌縣省入化嘉川縣)
(省入綿谷)
保寧府(宋閬州至元中更名升府)領縣三閬中蒼溪南
部(皆仍宋舊新宋舊有奉國縣至元二十年省入蒼溪井新政西水三縣省入南部)
劍州(唐舊州宋升隆慶府至元二十年復舊名降為州)領縣二普安
梓潼(皆仍宋舊縣宋舊有武連縣已廢普成劔門二至元二十年省入普安)
龍州(宋又名政州元初復置清川縣為屬至元二十二年併江油縣省入)
巴州(仍宋舊)領縣二化成曾口(皆仍宋舊恩宋舊有難江陽)
(二縣至元二十年省入化成通江縣省入曾口)
沔州(宋又名興州至元二十年移治鐸水縣)領縣三鐸水(宋西縣地至元)
(二十年省入略陽改置)大安(宋大安軍元初改為州至元二十年降為縣以州治三泉)
(縣省入來屬)略陽(仍宋舊十宋舊有長舉縣至元二年省入略陽)
順慶路(宋果州後升順慶府至元二十年改為路)領縣二府一州二府領
二縣州領五縣南充西充(皆仍宋舊至宋舊有流溪縣元二)
(十年省入西充)
廣安府(宋廣安軍至元二十年升為府)領縣二渠江岳池(皆仍)
(宋舊二宋舊有新明和溪縣省入岳池)
蓬州(仍宋舊)領縣三相如營山儀隴(皆仍宋舊宋)
(舊有蓬池伏虞二縣至元二十年省入儀隴良山縣省入營山)
渠州(仍宋舊)領縣二流江大竹(皆仍宋舊鄰宋舊有鄰山水)
(二縣至元二十年省入大竹)
潼川府(仍宋舊)領縣四州二州領四縣郪中江
射洪鹽亭(皆仍宋舊郪宋舊有涪城縣至元二十年省入縣通泉縣省入射洪銅)
(山飛烏二縣省入中江東關安泰二縣省入鹽亭)
遂寧州(宋遂寧府至元二十年降為州)領縣二小溪蓬溪(皆仍)
(宋舊蓬宋舊有長江縣至元十九年省入溪遂寧青石二縣省入小溪)
綿州(仍宋舊至元二十年以州治巴西魏城二縣省入)領縣二彰明
羅江(皆仍宋舊已宋舊有鹽泉縣廢)
永寧路(宋瀘州江安合江二縣地至元二十五年置路)領州一州領一縣
筠連州(宋羈縻筠州連州元初合為一州并置騰川縣為治)領縣一騰川
四川南道宣慰司
重慶路(宋重慶府至元十六年改為路)領縣三州四州領十縣巴
江津(皆仍宋舊)南川(宋隸南平軍嘉禧三年縣廢軍徙治隆化縣至元二十二年軍)
(廢改隆化為南川來屬省宋舊有壁山縣至元二十二年入巴縣)
瀘州(仍宋舊至元二十年以州治瀘川縣省入)領縣三江安納溪
合江(皆仍宋舊)
忠州(唐舊州宋升咸淳府元復舊名降為州)領縣三臨江南賓
豐都(皆仍宋舊豐宋舊有墊江縣至元中省入都龍渠縣已廢)
合州(仍宋舊至元中以昌州及永州昌元大足三縣省入)領縣三銅梁(仍宋)
(舊)定遠(宋合州地至元四年置武勝軍後改定遠州二十四年降為縣)石照(仍宋)
(舊元宋舊有巴川縣元初省入銅梁漢初縣至二十年省入南充赤水縣省入石照)
涪州(仍宋舊至元二十年以州治涪陵樂温二縣省入)領縣一武龍(仍宋)
(舊)
懷德府領州四
來寧州
柔遠州
酉陽州
服州
(臣)等謹按以上一府四州沿革未詳惟酉陽一州
至明玉珍偽改為沿邊溪洞軍民宣慰司
䕫州路(宋䕫州至元十五年升為路)領縣二州七州領五縣奉
節巫山(皆仍宋舊)
達州(仍宋舊至元中以東鄉縣省入)領縣二通川新寧(皆仍宋舊)
(明宋舊有永睦巴渠通三縣至元中並廢)
梁山州(宋梁山軍至元二十年改為州)領縣一梁山(仍宋舊)
萬州(仍宋舊至元二十年以州治南浦縣省入)領縣一武寧(仍宋舊)
雲陽州(宋雲安軍後廢為監至元十五年復置二十年升州改安為陽併縣入焉)
大寧州(宋大寧監至元二十年升為州併大昌縣入焉)
開州(仍宋舊以州治開江清水二縣省入)
(臣)等謹按䕫州路領州七其施州一州及所屬一
縣詳前荆州
叙南等處蠻夷宣撫司
叙州路(宋叙州至元十八年升為路)領縣四州二宜賓慶符
南溪宣化(皆仍宋舊)
富順州(宋富順監至元二十年升為州)
高州(宋羈縻州隸長寧軍至元十五年内附改屬)
馬湖路(古牂牁屬地舊名馬湖部至元十三年蠻主内附置馬湖路總管)領軍一州
一
長寧軍(仍宋舊至元中以安寧縣省入)
戎州(宋羈縻晏州隸長寧軍至元十七年内附立大壩都總管二十二年升為戎州)
上羅計長官司
下羅計長官司
元地理志云上羅計乃古夜郎境下羅計境近烏
蠻與叙州長寧軍相接均為西南夷族前代置之
化外宋設長寧軍十州族姓俱效順各命之官其
後分姓他居遂有上下之分盖亦如唐羈縻之以
為西蜀後戶屏蔽至元十三年蠻夷宣撫昝順引
本部苗得頼阿當等内附尋授得頼阿當上羅計
千戶得頼箇下羅計千戸二十二年諸蠻皆叛惟
本部無異志
四十六囤蠻夷千戶所
元地理志云豕蛾夷地唐羈縻定州之支江縣也
至元十三年内附於慶符縣僑置千戸所領之其
名曰黃水口上下落骨山落牟許滿吳麽落財麽
落賢騰息奴屯莫面落搔麽落梅麽得辛上落松
麽得會麽得惡落魂落昧下村落島麽得享落燕
落得慮麽得了麽騰斛許宿麽九色落搔屯右麽
得宴落能山落寡水落寡落得擂麽得具麽得淵
騰日彯落昧上村賴扇許熖騰朗周頭賣落炎落
女爱答落愛答速麽得奸阿郎頭下得辛上得辛
爱得婁落鷗
諸部蠻夷
秦如大散等洞叙崖冒朱等洞隴隄紂皮等洞石
耶洞散毛洞彭家洞黑土石等處市備洞樂化兀
都剌布白享羅等處洪望冊得等族大江九姓羅
氏水西鹿朝皆部設蠻夷長官
(臣)等謹按諸部蠻夷所有散毛洞及後永順軍民
安撫司至明改為宣撫宣慰二司並在荆州之域
其餘除石耶洞九姓羅氏可考外餘皆省廢不詳
大都在荆梁二州之界今從元志類登於此
阿永蠻部
(臣)等謹按至元二十一年酋長阿泥入覲自言阿
永鄰境烏蒙等蠻悉隸皇太子位願依例附屬詔
從其請以阿永蠻隸宫府於是置師壁洞宣撫司
永順等處軍民安撫司又設蠻夷官分領其族曰
阿者洞謝甲洞上安下壩阿渠洞下役洞驢虚洞
錢滿等處水洞下曲等寨必蔵等處酌宜等處雍
邦等寨崖筍等寨冒朱洞麻峽柘歌等寨新附嵬
羅金井沙溪等處宙窄洞新容米洞
又按以上據馬氏按古梁州地詳列元代四川行
省郡縣除襄陽奉元兩路治地分入豫雍二州施
州一州及所屬一縣詳前荆州外凡為路十府二
州七屬府二屬州四十軍一縣九十六宣撫司一
軍民府一蠻夷諸名不在此數
梁州南境
雲南行中書省(雲南古滇王國漢武開置益州蜀漢置雲南郡唐為姚州後沒於南詔元憲宗)
(五年取其地世祖至元十三年立雲南行省并置郡縣)路五十府三屬府三屬
州五十四縣四十九
雲南諸路肅政廉訪司
中慶路(大理國曰善闡府元憲宗五年立萬戶府至元十三年改為中慶路)領縣三州
四州領八縣昆明(憲宗四年立千戶二至元間改善州領昆明官渡二縣尋)
(州廢省官渡入昆明)富民(蠻黎瀼甸地至元四年立千戸十三年改為縣)宜良(蠻羅裒龍)
(地憲宗六年立太池千戸至元十三年改為縣於縣置宜良州二十一年降州為縣以太池縣省入)
(臣)等謹按元志中慶路本唐姚州南詔閤羅鳳叛
取姚州其子鳳伽異增築城曰柘東六世孫劵豐
裕改曰善闡歴五代迄宋羈縻而已元世祖征大
理凡收府八善闡其一也郡四部三十有七考唐
書夷語王為詔其酋長有六自號六詔曰蒙巂越
析浪穹邆睒施浪蒙含蒙含詔在諸部南故稱南
詔都羊苴咩城别都曰善闡府其王蒙氏開元中
賜其王皮羅閤名歸義是時五詔微歸義獨彊乃
併羣蠻破吐蕃合六詔為一天子册為雲南王自
苴咩徙治太和城歸義死閤羅鳳立姚州太守張
虔陀多所求丐由是忿怨發兵攻殺虔陀取姚州
嶺南節度使鮮于仲通自將討之大敗引還會安
禄山反閤羅鳳因并取巂州廣德初其子鳳迦異
築柘東城鳳迦異前死子異牟尋嗣立復徙治苴
咩城後内附與西川節度韋臯共破吐蕃異牟尋
之孫豐裕復叛豐裕死坦綽酋龍立僣號建元自
號大禮國數自將犯成都龍之子曰法法之子曰
舜化建元中遣使款黎州脩好昭宗不答後不復
通據此善闡府亦未見即為柘東城所改大禮之
改為理則自石晉時叚氏始也
嵩明州(在中慶東北烏臼蠻舊地大理國為嵩盟部憲宗六年立萬戶至元十二年改長州)
(十五年升府改盟為明二十二年降為州)領縣二楊林(在州東南唐有羊林)
(部即此憲宗七年立千戸至元十二年改為縣)邵甸(在州西舊名束甸憲宗七年改立千)
(戶至元十二年改為縣)
晉寧州(大理國陽城堡部憲宗七年立萬戸至元十二年改為州)領縣二呈
貢(在州之北有故城曰呈貢大理國為些莫強宗部憲宗六年立千戸至元十二年改為縣)
歸化(在呈貢縣南亦些莫蠻地世隸善闡至元十二年置縣)
昆陽州(在滇池南有巨橋城南詔今曲縳蠻居之隸善闡憲宗時立萬戶至元十三年改為)
(州)領縣二三泊(至元十三年置)易門(在州之西至元四年立千戶十)
(三年改為縣訛洟為易)
安寧州(唐安寧縣隸昆州南詔叛後世為善闡酋所有至元三年立千戶十二年改為州)
領縣二禄豐(在州西蠻碌琫等地至元十三年置縣訛為禄豐)羅次
(在州北本烏蠻羅部至元十三年立羅次州二十四年降為縣)
威楚開南等路(俄碌夷地□酋威楚居此後附蒙氏曰威楚郡憲宗六年立萬戶至元八)
(年改為路)領縣二州四州領一縣威楚(憲宗時千戸至元十五年)
(升威州二十一年降為縣)定遠(在路北蜀漢征南中立為牟州大理國今□酋鎮此憲宗四年)
(立千戶至元十二年改定遠州後降為縣)
鎮南州(在路北大理國欠舍地憲宗七年立千戶至元二十二年改為州)
南安州(在路東南亦□蠻地憲宗時立千戶至元十二年改為州)領縣一廣
通(在州北蒙氏為路睒縣憲宗七年立千戶至元十二年改為縣)
開南州(在路西南蒙氏號銀生府後為生蠻所據歷叚氏皆置徼外中統三年平之至元十)
(二年定名置州)
威遠州(在開南之西與開南同時置)
(臣)等謹按王圻續考威楚路領崿嘉縣元初立千
戸後改縣鎮南州有石鼓定邊二縣至元二十四
年置後省入州元志皆不載
武定路軍民府(在滇池北唐隸姚州大理國羅婺部憲宗七年立萬戶至元八年為北路)
(十二年改本路)領州二州領四縣
和曲州(在路西南名叵簉甸憲宗六年改名和曲至元二十六年升為州)領縣二
南甸(舊名瀼甸又名洟陬籠至元二十六年改置縣)元謀(舊名環州至元十六)
(年改置縣)
禄勸州(在路東北名洪農碌劵甸至元二十六年改置州)領縣二易籠
(羅婺部易龍城至元二十六年置縣)石舊(在州東名掌鳩甸至元二十六年改置縣)
鶴慶路軍民府(大理國曰謀統郡本名鶴川樣共憲宗三年立鶴州七年立二千戶至元)
(二十三年更名升為路)領縣一劍川(本浪穹地南詔為義督臉憲宗七年立劍)
(川千戶至元十一年改為縣)
雲遠路軍民總管府(本南詔香栢城地元貞二年置)
徹里軍民總管府(大德中置)
(臣)等謹按王圻續考云元征交趾經蠻地車里部
降之因置徹里路考元志大德中雲南行省言大
徹里地與八百媳婦犬羊相錯勢均力敵今大徹
里已降小徹里復控扼地利多相殺掠大徹里日
與相拒乞别置帥招其來附以為進取之地乃立
徹里軍民總管府是元已立徹里路於前而此處
無路字乃專為小徹里而設也又元末更置耿凍
路及耿當孟弄二州志並失載附錄於此
廣南西路宣撫司
(臣)等謹按廣南西路元志闕其沿革王圻續考云
宋時名特磨道儂智高之裔居之至元中立宣撫
司領路城等五州後來安路奪其路城上林羅佐
三州惟領安寧富二州元志俱失載
麗江路軍民宣撫司(以金沙得名漢至隋唐皆為越巂郡西徼地後為越析詔所有)
(繼入南詔憲宗四年立茶罕章管民官至元八年立宣慰司十三年改名置路)領府一州
七州領一縣
北勝府(在路之東大理國曰善巨郡至元十五年立施州十七年改名北勝二十年升為府)
順州(在路東大理國牛睒部至至十五年置州)
蒗渠州(在路東大理國羅共睒地至元十六年更名置州)
永寧州(大理國樓頭睒地又名答藍憲宗三年立管民官至元十六年更名置州)
通安州(在路東大理國三睒地中統四年立管民官至元十四年更名置州)
蘭州(漢博南縣唐鹿鹿蠻部大理曰蘭溪郡至元十二年改置州)
寳山州(在路西麽些蠻大匱等寨地至元十四年立寳山縣十六年升為州)
巨津州(舊名羅波九睒西北與吐蕃相接至元十四年更名置州)領縣一臨
西(在州西北大理極邊地名羅裒間至元十四年置縣以西臨吐蕃為名)
東川路(大理國閟畔部憲宗時立萬戸至元十五年改軍民府二十八年置路)
(臣)等謹按元志自此至孟傑路沿革並闕今據王
圻續考及一統志補之餘未詳
茫部路軍民總管府(至元中置)
益良州
強州
孟傑路(泰定三年置)
(臣)等謹按王圻續考云元遣使招附八百媳婦置
八百等處宣慰司又云八百媳婦請官守置木安
孟傑二路於其地考元志但有孟傑一路而無八
百宣慰司及木安路又明志云元置孟絹路屬八
百宣慰司志亦不載大抵元史多有漏失今特並
存諸說以備參考
普安路(古夜郎地唐為盤州南詔之東鄙其後爨酋據之號于失部憲宗七年立萬戸至元十三)
(年改名置路)
曲靖等路宣慰司(唐曲靖二州南詔東爨烏蠻居之憲宗六年立萬戶至元十三年改)
(為本路二十五年置宣慰司)領縣一州五州領六縣南寧(唐南)
(寧州南詔曰石城郡憲宗六年立千戶至元十三年復舊名二十二年改為縣)
陸凉州(漢牂牁郡之平夷縣南詔落温部憲宗三年立千戸至元十三年置州改落為陸凉)
(為温)領縣二芳華(初置千戶至元中改為縣)河納(初置百戸至元中改)
(為縣)
越州(在路之南南詔普麽部憲宗六年立千戸至元十二年更名置州)
羅雄州(盤瓠之種曰羅雄者居此後為羅雄部至元十三年置為州)
(臣)等謹按王圻續考有亦佐縣本蠻夜苴部元併
入羅雄州後置縣元志不載
馬龍州(以納垢部馬龍城置憲宗時立千戶至元十三年改為州)領縣一通
泉(初立易龍百戸至元十三年改為縣)
(臣)等謹按明志馬龍州註有馬龍縣屬州元志不
載
霑益州(在路東北南北盤二江之間大理國磨彌部至元十三年更名置州)領縣三
交水石梁羅山(皆至元十三年置)
澂江路(在滇池東南唐羈縻牂州大理國羅迦部憲宗六年立萬戸至元三年置路十六年定今)
(名)領縣三州二州領三縣河陽(南詔曰河陽郡憲宗時立千戶)
(至元十六年改復為州二十六年復為縣)江川(在路南大理國步雄部憲宗時立千戸至元十)
(三年改江川州二十年降為縣)陽宗(在路西北大理國強宗部憲宗時立千戶至元十三年改)
(為縣)
新興州(漢新興縣唐屬羈縻州南詔曰温富州初立千戶至元十三年復舊名置州)領
縣二普舍(在州西北強宗部蠻之裔曰普舍部内附初立千戸至元十三年改)
(為縣)研和(本磨些徒蠻地初立百戶至元十三年改為縣)
路南州(在路東黑□蠻落蒙部憲宗時立萬戶至元七年改為路十三年降為州)領縣
一邑市(木邑市城至元十三年置縣)
普定路(本羅甸普里部歸附後改立普定府至元二十七年改羅甸宣慰司大德七年改為路)
(臣)等謹按王圻續考及一統志皆有永寧鎮寧二
州本古荒服地元始置州隸普定路志並不載
仁德府(本烏蠻新丁部語訛為仁地憲宗六年立萬戸至元十三年改地為德置府)領縣
二為美(在府北地名溢浦適侣睒甸至元二十四年置縣)歸厚(在府西地名易)
(浪南龍至元二十四年置倘俸縣二十五年更名)
羅羅蒙慶等處宣慰司都元帥府
建昌路(唐中都府治越巂南詔立城曰建昌府以烏白二蠻居之憲宗時酋長建&KR3731;内附以其壻)
(阿宗守建昌至元十二年改為路)領縣一州九州領一縣中(烏蠻)
(自别為中州沙麻部至元二十二年降為縣)
建安州(南詔立建昌郡領建安普寧二州至元十六年分建昌地復置在城曰建安東郭曰)
(永寧)
永寧州(說見上)
(臣)等謹按普定路有永寧州元志不載或即是此
路之永寧又明志建昌衛註東有北社縣元隸永
寧州洪武中改為碧舍縣後廢元志亦無此縣
瀘州(在路之西即諸葛亮擒孟獲之地大理國洟籠城至元十五年置州)
禮州(在路西北大理國籠麽城至元九年立千戶十五年改為州)領縣一瀘
沽(在州北烏蠻自號落蘭部又名羅落至元九年立千戶十三年升萬戶十五年改為縣)
里州(即落蘭部之分部曰阿都部至元十八年立千戸二十三年升軍民府二十六年府廢置)
(州)
闊州(烏蒙蠻科部後訛為闊至元九年立千戸二十六年改為州)
卭部州(在路東北唐卭部縣宋封其酋為卭都王中統五年立卭部州安撫招討使二十一)
(年改為州)
隆州(在路西南與卭部接壤南詔立大隆城至元十四年立千戸十七年改為州)
姜州(大理國絳部姜者其祖名也至元十五年改置姜州)
(臣)等謹按一統志建昌路有蘇州本禮州地分置
元志不載
德昌路軍民府(在建昌西南所居蠻用祖名阿屈號屈部至元十二年立定昌路以本部)
(為昌州二十三年廢定昌併入本路治昌州)領州四
昌州(至元十二年置)
德州(在路之北所居蠻號頳綖部至元十二年立千戸十三年改名置州)
威龍州(在路西南號巴翠部至元十五年改名置州)
普濟州(在路西北蠻名玗甸屬屈部至元二十三年改名置州)
會川路(在建昌南太理曰會川府至元十四年改為路)領州五
武安州(本龍泥城池至元十四年立千戸十七年改為州)
黎溪州(蠻黎彄地訛為黎溪至元九年置州)
永昌州(大理曰會同府至元十四年立千戶十五年改為州)
會理州(在路東南亦絳部蠻所居後又號蒙歪部至元十五年改名置州)
麻龍州(烏蠻麻龍城地至元十四年立千戶十七年改為州)
栢興府(唐昆明縣大理曰香城郡至元十四年立鹽井千戶十七年改閏鹽州二十七年降州為)
(縣於縣置本府)領縣二閏鹽(夷名賀頭甸以縣境有鹽井故名)金(在府北至)
(元十五年立金州後降為縣以縣境斛僰和山出金故名)
臨安廣西元江等處宣慰司兼管軍萬戸府
臨安路(唐隸牂州蒙氏號通海郡叚氏號秀山郡憲宗六年立萬戸至元八年為南路十三年改)
(本路)領縣二千戶一州三州領二縣河西(唐舊縣蠻名休)
(臘至元十三年立河西州二十六年降為縣)蒙自(大理國阿僰蠻所居有山名自則漢語訛)
(為蒙自憲宗七年立千戶至元十三年改為縣)
捨資千戶(在蒙自縣東亦阿僰蠻所居裔孫捨資内附因以為名至元十三年立)
建水州(大理國建水城在路之南近接交趾為雲南極邊蠻名惠&KR1902;城元初立千戶至元十)
(三年改為州)
石坪州(在路西南阿僰蠻石坪邑至元七年改為州)
寧州(在路東唐黎州沒於南詔後寧部酋得之元初立萬戸後改寧海府至元十三年降為州)
領縣二通海(初立千戶至元十三年改為縣)嶍峨(蠻嶍□舊地後為阿)
(僰蠻所有元初歸附立千戶至元十三年改為州二十六年降為縣)
(臣)等謹按王圻續考有阿迷州在元為阿寗萬戸
府領納樓茶甸二千戶隸臨安等處宣慰司元志
不載
廣西路(東爨烏蠻彌勒等部所居唐為羈縻州後所部寖盛大理國莫能制憲宗七年内附至元)
(十二年置路)領州二
師宗州(在路東南蠻名師宗部至元十二年立千戶二十七年改為州)
彌勒州(在路南蠻名彌勒部至元十二年立千戶二十七年改為州)
(臣)等謹按王圻續考廣西路有維縻州本蠻維縻
部元初立千戸後改為州元志不載
元江路(在梁州之南亦阿僰蠻所據地蠻名威遠□至元二十五年改置路)
步日部(在路西蠻名步日睒)
馬龍部(因馬龍山立寨在路北元初立千戸隸寧州至元中來屬)
(臣)等謹按元江路有羅槃馬籠步日思麽羅丑羅
陀步騰步竭台威台陽設栖儞陀十二部又有虧
容甸溪處甸和泥路案版寨等名今志祇列步日
馬籠二部其餘並闕
大理金齒等處宣慰司都元帥府
大理路軍民總管府(即太和羊苴等城地南詔蒙氏所都本號大理國後為鄭趙楊)
(三氏遞相纂奪至叚思平改禮為理憲宗六年立上下二萬戶至元七年併為路)領縣一
府二州五府領一縣州領二縣太和(憲宗七年於城内外)
(立上中下三千戶至元二十六年併為縣)
永昌府(大理國舊府至元十一年改為州十五年復為府)領縣一永年
(蠻勝鄉郡憲宗七年立千戸至元十一年改為縣)
騰衝府(蠻越睒地唐羈縻郡後為白蠻所據號馴衝府至元十一年改滕越州又立滕越縣)
(十四年復置府二十五年州廢以縣省入)
鄧川州(本邆睒地六詔之一唐置邆川州南詔改德原城憲宗七年立千戶十一年改為州)
領縣一浪穹(即浪穹詔所居之地南詔取之并浪穹施浪鄧睒三詔為浪穹)
(州憲宗七年立千戶十一年改為縣)
(臣)等謹按一統志有鳳羽縣元志不載
蒙化州(本南詔蒙舍城唐置陽瓜州憲宗七年立千戶至元十一年改為蒙化府二十年降)
(為州)
趙州(大理國天水郡又名趙睒憲宗七年立千戸至元十一年改為州)
姚州(大理國舊州憲宗七年立千戸至元十二年復為州)領縣一大姚(唐髣)
(州青蛉縣夷名大姚堡憲宗七年立千戶至元十一年改為縣)
(臣)等謹按唐姚州州治在弄棟川元志於中慶路
既云唐姚州此復有姚州註云唐弄棟川都督府
盖元於姚州善闡府改立中慶路而又於舊州治
别立姚州存其舊名也又王圻續考天歷間升姚
州為姚安路元志失註
雲南州(大理國舊州憲宗七年立千戸至元十一年復為州)
(臣)等謹按元有十二關防送千戸所至正中本雲
南州楚場地置元志不載
金齒等處宣撫司(本金齒白夷地在大理西南中統初立安撫司十五年改安撫為宣)
(撫立六路總管府二十三年併入金齒等處宣撫司)
柔遠路(本僰蠻地至元十三年置路)
茫施路(本茫施蠻地至元十三年置路)
鎮康路(本僰蠻地至元十三年置路)
鎮西路(本白蠻地至元十三年置路)
平緬路(本白蠻地至元十三年置路)
麓川路(本白蠻地至元十三年置路)
南睒(亦白蠻地至元十五年置與上六路並隸宣撫司)
順寧府(本蒲蠻地名慶甸泰定間内附大歷初置府)領縣一慶甸(與府並置)
(臣)等謹按順寧在永昌騰衝二府之東王圻續考
及一統志皆有之元志不載今補入
蒙憐路(至元二十七年從雲南行省請以蒙憐甸為蒙憐路蒙萊甸為蒙萊路)
蒙萊路(以上二路皆置軍民府)
烏撒烏蒙宣慰司(烏撒部在中慶路東北七百餘里十五年立軍民府二十一年改宣)
(撫司二十四年升烏撒烏蒙宣慰司)
(臣)等謹按元志烏蒙部有六曰烏撒部阿頭部易
溪部易娘部烏蒙部閟畔部後蠻折怒強大盡得
其地因取遠祖烏撒為部名至元十年始附十三
年立烏撒路又按王圻續考及一統志並有烏蒙
路亦至元中置元志不載然元志亦不於宣慰司
外别列烏撒路盖舉其統轄之官而兩路在其中
也
木連路(至正二十六年置)
蒙先路
木那路(舊名孟都一名孟邦至元二十六年置路)
孟定路(舊名景麻至元二十六年置路)
謀粘路(泰定三年置)
南甸路軍民府(舊名南宋至元二十六年置路以上六路皆置軍民府)
(臣)等謹按元志無路字今據王圻續考及一統志
增
六難路甸軍民府(路字疑衍)
陋麻和管民官
雲龍甸軍民府(至元末置)
縹甸軍民府
二十四寨達魯花赤
孟隆路軍民府(泰定三年置)
木朵路軍民總管府(至元三十年以金齒木朵甸戸口置路)
金齒孟定各甸軍民官
孟愛等甸軍民府(至元三十一年金齒孟愛甸酋長遣子來朝即其地置府)
蒙兀路
通西軍民總管府(大德元年蒙陽甸酋領緬吉納欵遣弟來貢遂置府)
木來軍民府(至元二十九年置)
(臣)等謹按元志木連路以下其有註者仍之無註
者間參王圻續考及明志補入餘則並仍其闕
又按梁州南境並屬徼外夷地在漢為益州兼屬
牂牁越巂二郡自唐至宋為蒙氏叚氏所據元憲
宗滅之金齒羅鬼緬中相繼歸附至元中列為郡
縣凡為路三十七府三屬府三屬州五縣四十八
千戸一總管府二宣慰司一宣撫司一千戸一其
餘甸寨官及軍民等府不在此數
明
陜西四川湖廣雲南貴州
陜西布政使司府一州一屬州四縣二十
西安府(府治在雍詳見雍州其屬州在梁者列後)
商州(仍元舊)領縣四商南(成化十三年析商州地置)雒南(元洛南縣)
(天啟初改洛為雒)山陽(成化十三年析商州地置)鎮安(景泰三年析咸寧地置)
漢中府(元興元路洪武三年更名為府)領縣七州一州領一縣南
鄭褒城城固(皆仍元舊)洋(元洋州洪武三年降為縣)西鄉(仍元舊)
鳳(元鳳州洪武七年降為縣)沔(元沔州隸廣元路洪武三年來屬以州治鐸水縣省入七年降)
(為縣)
寧羌州(元大安縣洪武初省入沔縣後置寧羌衛成化末改衛為州)領縣一
略陽(元隷沔州洪武三年隸府成化二十一年來屬)
鞏昌府(府治在雍詳見雍州其屬州在梁者列後)
階州(仍元舊)領縣一文(元文州洪武四年降為縣)
徽州(仍元舊)領縣一兩當(仍元舊)
興安州(元金州萬歷十一年更名直隸布政司)領縣六平利石泉
洵陽漢隂(四縣元並省入金州洪武三年復置)白河(成化十二年升洵陽)
(之白河堡為縣)紫陽(正德七年升金州之紫陽堡為縣)
四川布政使司府八州六屬州十五縣一百有七
成都府(宋成都府元改為路洪武四年復為府)領縣十六州六州領九
縣成都華陽雙流郫温江新繁
新都(皆仍元舊)彭(元彭州洪武十年降為縣以所屬濛陽縣省入)崇寧(元隸彭州洪武)
(四年來屬)灌(元灌州洪武中降為縣)金堂仁夀(皆仍元舊)井研(元省入仁)
(夀縣洪武六年復置)資(宋資州治盤石縣元時州縣並廢至正末明玉珍復號資州洪武四年降)
(縣來屬)内江(宋隸資州元時州縣並廢洪武中復置來屬)安(元安州洪武中降為縣)
(元安州舊有石泉縣改隸龍安府)
簡州(仍元舊)領縣一資陽(元省入簡州成化元年復置)
崇慶州(仍元舊洪武中以州治晉元縣省入)領縣一新津(仍元舊)
漢州(仍元舊)領縣三什邡綿竹德陽(皆仍元舊)
綿州(元隸潼川府洪武三年來屬)領縣二羅江彰明(皆仍元舊)
茂州(元隸土蕃宣慰司洪武中以州治汶山縣省入)領縣一汶川(仍元舊)
威州(仍元舊洪武三年以通化縣省入)領縣一保(洪武六年析威州地置)
保寧府(元隸廣元路洪武四年改隸布政司)領縣五州二州領三縣
閬中蒼溪南部(皆仍元舊)廣元(元廣元路洪武九年降州來屬以路)
(治綿谷縣省入二十二年降州為縣)昭化(元隸廣元路洪武中來屬)
劍州(元隸廣元路洪武六年來屬以州治普安縣省入)領縣一梓潼(仍元)
(舊)
巴州(元隸廣元路洪武元年降縣來屬以州治化成縣省入正德九年復為州)領縣二
通江(元省入曾口縣至正四年復置隸府正德九年來屬)南江(宋難江縣元省入化)
(成縣至德十一年復置改難為南元舊有曾口縣已廢)
順慶府(元順慶路洪武中改為府)領縣二州二州領六縣南充
西充(皆仍元舊)
蓬州(仍元舊洪武中以州治相如縣省入)領縣二營山儀隴(皆仍)
(元舊)
廣安州(元廣安府洪武四年降為州十年以州治渠江縣省入)領縣四岳
池(仍元舊)渠(元渠州至元二十六年以州治流江縣省入洪武中降縣來屬)鄰水
(元省入大竹縣成化元年復置)大竹(元隸渠州洪武九年來屬)
䕫州府(元䕫州路洪武四年改府)領縣十州一州領二縣奉節
(仍元舊)巫山(仍元舊)大昌(宋舊縣元省入大寧州洪武十三年復置)大寧(元大)
(寧州洪武九年降為縣)雲陽(元雲陽州洪武六年降為縣)萬(元萬州洪武四年以武寧)
(縣省入六年降為縣)開(元開州洪武六年降為縣)梁山(元隸梁山州洪武六年省州入縣)
新寧(元隸達州洪武十三年來屬)建始(元隸施州洪武中來屬本古荆州地以隸本府)
(故列此)
達州(仍元舊洪武九年以州治通化縣省入)領縣二東鄉(宋舊縣元省入)
(達州成化元年復置)太平(正德十年析東鄉地置府元舊有新寧縣改隸夔州)
重慶府(宋重慶府元改為路洪武中復為府)領縣十一州三州領六縣
巴江津(皆仍元舊)壁山(宋舊縣元省入巴縣成化十九年復置)永州
(宋隸昌州元省入合州洪武六年復置來屬)榮昌(宋昌元縣隸昌州元省入合州洪武六年)
(更名來屬)大足(宋隸昌州元省入合州明玉珍偽復洪武四年來屬)安居(宋隸普州後廢)
(成化十七年復置來屬)綦江(元綦江長官司隸播州明玉珍號為縣洪武中來屬)南川
(仍元舊)長壽(宋樂温縣元省入涪州洪武六年改置來屬)黔江(元隸紹慶府洪武十)
(四年來屬)
合州(仍元舊以州治石照縣省入)領縣二銅梁定遠(皆仍元舊)
忠州(仍元舊洪武中以州治臨江縣省入)領縣二酆都(元豐都縣洪武中改)
(豐為酆以南賓縣省入)墊江(元省入豐都縣明玉珍復置明因之)
涪州(仍元舊)領縣二武隆(元武龍縣洪武中改龍為隆)彭水(元隸)
(紹慶府洪武四年府廢來屬)
叙州府(元叙州路洪武六年改為府)領縣七州一州領二縣宜
賓(仍元舊洪武中以宣化縣省入)南溪慶符(皆仍元舊)富順(元冨順州洪武)
(中降為縣)長寧(元長寧軍隸馬湖路洪武五年降縣來屬)興文(元戎州隸馬湖路洪武四)
(年降縣來屬萬歷二年改名)隆昌(隆慶元年析榮昌富順二縣及瀘州地置)
高州(仍元舊)領縣二筠連(元筠連州隸永寧路洪武四年降為縣正德十)
(三年來屬)珙(元羅計長官司隸叙南宣撫司明玉珍偽立珙州洪武四年降為縣正德十三)
(年來屬入元筠連州有騰川縣明初省縣州洪武四年降州為縣)
龍安府(元龍州嘉靖四十五年改升府)領縣三平武(萬歷十八年析江油地置)
(寧武縣後改府)江油(宋舊縣元省入龍州明玉珍偽復洪武十年省入梓潼縣十三年復置)
石泉(元隸安州洪武中州廢改隸成都府嘉靖四十五年來屬)
馬湖府(元馬湖路洪武四年改為府)領縣一長官司四屏山(洪武)
(四年置泥溪長官司萬歷十七年改為縣)平夷長官司蠻夷長官司
(皆洪武四年置)沐州長官司(元置洪武四年改為州尋復)雷坡長官司
(洪武四年置二十六年廢)
潼川州(元潼川府洪武九年降為州以州治郪縣省入直隸布政司)領縣七射
洪中江鹽亭(皆仍元舊)遂寧(元遂寧州明玉珍以州治小溪縣省入洪)
(武九年降為縣)蓬溪(元隸遂寧州洪武中州廢來屬)安岳(宋隸普州後廢元末復置洪武)
(四年於縣置普州九年州廢來屬)樂至(宋隸普州後廢成化元年復置來屬)
眉州(元隸嘉定府路洪武十三年改隸布政司)領縣三彭山(仍元舊)丹稜
(宋舊縣元省入眉州洪武十三年復置)青神(仍元舊)
卭州(元隸嘉定府路成化十九年改隸布政司)領縣二大邑(仍元舊)蒲江
(元省入卭州洪武六年復置)
嘉定州(元嘉定府路洪武九年降為州以州治龍游縣省入直隸布政司)領縣六
峩眉夾江(皆仍元舊)洪雅(宋舊縣元省入夾江成化十八年復置)犍為
(仍元舊)榮(宋榮州治榮德縣後廢元末復置州以縣省入洪武九年降縣來屬)威遠(宋隸)
(榮州後廢元末復置洪武十年省入榮縣十三年復置來屬)
瀘州(元隸重慶路洪武九年改隸布政司)領縣三納溪安江合
江(皆仍元舊)
雅州(元隸土蕃宣慰司洪武四年以州治嚴道縣省入直隸布政司)領縣三名山
(仍元舊)榮經(元末省入嚴道縣洪武十三年復置)蘆山(元瀘山縣後省入嚴道縣洪武)
(六年復置改瀘為蘆)
(臣)等謹按元有長河西魚通寧遠三安撫司永樂
初合為一宣慰司隸雅州明志不載
永寧宣撫司(元永寧路洪武七年改長官司八年升宣撫司天啟三年廢地屬叙州府)領
長官司二九姓長官司(元九姓羅氏蠻夷長官千戸洪武六年改置天)
(啟六年改隸瀘州)太平長官司(元大羈軍民府洪武中廢成化四年改置)
(臣)等謹按一統志洪武四年析元永寧路地置永
寧衛初隸貴州都司後隸叙州府明志不載
天全六番招討司(元六番招討司洪武六年改置直隸布政司二十一年改置都司)
松潘衛(元松潘二州洪武中兼置松潘二衛二十年廢州合二衛為松潘軍民指揮司嘉靖四十)
(二年復為衛)領千戶所一長官司十六按撫司五小
河守禦千戶所(宣德四年置)占蔵先結簇長官司蠟
匝簇長官司白河路簇長官司山洞簇長官
司阿昔簇洞長官司北定簇長官司麥匝
簇長官司者多簇長官司牟力結簇長官司
班班簇長官司祈命簇長官司勒都簇長
官司包蔵先結簇長官司(以上十三司皆洪武十四年置)阿用
簇長官司(宣德十年置)潘斡寨長官司(正統五年置)别思寨
長官司(宣德十年置)八郎安撫司(永樂十五年置)麻兒匝安撫
司(宣德二年置)阿角寨安撫司芒兒者安撫司(皆正統五)
(年置)思曩日安撫司(正統十一年置)
疊溪守禦軍民千戶所(本古翼州地洪武十一年置疊溪右千戶所隸茂州衛二)
(十五年改置直隸都司)領長官司二疊溪長官司鬱即
長官司(皆永樂元年置)
黎州守禦軍民千戶所(元黎州洪武中以州治漢源縣省入改置長官司十一年)
(升安撫司萬歷二十四年改為千戶直隸都司)
安寧宣撫司(成化十三年置)領長官司二懷遠長官司
宣化長官司(皆成化十三年置)
酉陽宣慰司(元酉陽州隸懷德府明玉珍偽號沿邊溪洞軍民宣慰司洪武八年改宣撫司)
(屬四川都司永樂十六年改屬重慶衛天啟元年復為宣慰司)領長官司三石
耶洞長官司(元石耶軍民府洪武八年改)邑梅洞長官司(元佛鄉洞)
(長官司明玉珍偽號邑梅沿邊溪洞軍民府洪武八年改置)麻兔洞長官司(洪武)
(八年置)
石砫宣慰司(元石砫軍民宣撫司明玉珍偽號安撫司洪武八年仍為宣撫司屬重慶衛嘉)
(靖四十二年改屬夔州衛天啟元年升為宣慰司)
(臣)等謹按酉陽宣慰司所屬邑梅長官司及石砫
宣慰司皆本元舊改置考元志無佛鄉石砫等名
盖以廢置不常故也今仍明志
湖廣布政使司府一縣七
鄖陽府(元鄖縣隸襄陽路之均州成化十二年置府在古荆梁二州之域以屬縣並古梁州地故)
(列此)領縣七鄖房(元房州隸襄陽路洪武十年以州治房陵縣省入又降州為縣)
(成化十二年來屬)竹山(元隸房州成化十二年來屬)竹谿(成化十二年析竹山地置)
上津(宋舊縣元省入金州洪武中復置成化十二年來屬)鄖西(成化十二年析鄖上津二)
(縣地置)保康(成化十二年析房縣地置)
(臣)等謹按以上據馬氏按古梁州地詳列明代陜
西四川湖廣三道郡縣除西安鞏昌二府治地編
入雍州外凡得府十州七屬州十九縣一百三十
四衛一宣慰司二宣撫司二招討司一千戸所二
長官司三十一
梁州南境
四川布政使司府四衛五所八長官司十
鎮雄府(元茫部路洪武十五年改為府嘉靖五年更名)領長官司五白冰
江簸酬長官司(正德十六年置)懷德長官司威信長官
司歸化長官司安靜長官司(四司皆嘉靖五年置)
烏蒙軍民府(元烏蒙路洪武十五年改為府十七年升軍民府)
烏撒軍民府(元烏撒路洪武十五年改為府十七年升軍民府)
東川軍民府(元東川路洪武十五年改為府十七年升軍民府)
四川行都指揮使司(元羅羅蒙慶等處宣慰司洪武二十七年改置)
建昌衛軍民指揮使司(元建昌路洪武十五年改為府兼於建安永寧二州置衛)
(二十五年府廢升衛為軍民指揮使司)領千戶所四長官司三守
禦禮州後千戸所守禦禮州中千戸所(元禮州洪武十)
(五年兼置二守禦所二十七年州與瀘沽縣並廢)守禦打冲河中前千戸
所(元瀘州地洪武二十七年析置)守禦德昌千戸所(元德昌路洪武十五年改)
(為府兼置守禦所二十七年府廢)昌州長官司(元昌州隸德昌路永樂二年改置來)
(屬)威龍長官司(元威龍州隸德昌路永樂二年改置來屬)普濟長官司
(元普濟州隸德昌路永樂二年改置來屬十元舊有瀘里闊隆四州及德昌之德州洪武二七年)
(並省入衛又有卭部州改隸越巂衛姜州省入會州衛中縣省入蘇州改置寧番衛)
寧番衛軍民指揮使司(元蘇州隸建昌路洪武二十一年兼置衛二十五年州廢)
(升衛為軍民指揮使司二十六年改名)領千戶所一守禦冕山槁
後千戶所(正統七年析衛之冕山堡置)
越巂衛軍民指揮使司(元卭部州地洪武二十五年置)領千戸所一
長官司一鎮西後千戶所(弘治中置)卭部長官司(元卭)
(部州隸建昌路洪武二十七年來屬永樂元年改長官司)
鹽井衛軍民指揮使司(元栢興府洪武二十四年降為州省閏鹽縣入焉二十六)
(年州廢來屬)領千戸所一長官司一打冲河守禦中
左千戶所(元瀘州地洪武二十五年析置)馬刺長官司(永樂初祈衛地置)
(元舊有金縣洪武中省入衛)
會川衛軍民指揮使司(元會川路洪武十五年改為府兼置守禦千戸所隸建昌)
(衛二十五年升會川衛軍民指揮使司後府與武安黎溪永昌會理麻龍五州及建昌之姜州並省)
(入衛)領千戸所一守禦迷易千戶所(洪武二十五年析會川守)
(禦千戶所置)
雲南布政使司府二十一州三宣慰司九宣撫司四
安撫司六屬州四十二縣二百七十
雲南府(元中慶路洪武十五年更名為府)領縣四州四州領五縣
昆明富民宜良(皆仍元舊)羅次(元隸安寧州弘治十三年來屬)
晉寧州(仍元舊)領縣二歸化呈貢(皆仍元舊)
安寧州(仍元舊)領縣一禄豐(仍元舊改元舊有羅次縣隸府)
昆陽州(仍元舊)領縣二三泊易門(皆仍元舊)
嵩明州(洪武十五年改曰嵩盟以□甸縣省入成化十八年復曰嵩明以楊林縣省入)
曲靖軍民府(元曲靖路洪武十五年改為府二十七年升軍民府以越州省入)領縣
二州四南寧(仍元舊)亦佐(元隸羅雄府永樂初來屬)
霑益州(仍元舊洪武十五年以交水石渠羅山三縣省入)
陸凉州(仍元舊永樂初以芳華河納二縣省入)
馬龍州(仍元舊永樂初以通泉縣省入)
羅平州(元羅雄州萬歷十五年改元舊有亦佐縣改隸府)
尋甸府(元仁德府洪武中升軍民府省為美歸厚二縣入焉成化十二年更名)
臨安府(元臨安路洪武十五年改為府移治建水州)領縣五州六長官司
九通海(元隸寧州洪武十五年來屬)河西(仍元舊)嶍峨(元隸寧州洪武)
(十五年來屬)蒙自(仍元舊)新平(萬歷十九年析嶍峨地置)
建水州(仍元舊洪武中為府治)
石屏州(元石坪州洪武中改坪為屏)
阿迷州(元阿寗萬戸洪武十五年改為州)
寧州(仍元舊)
新化州(元馬籠部千戶洪武初改馬籠他郎甸長官司弘治八年改新化州萬歷十九年來)
(屬)
寧遠州
(臣)等謹按明志寧遠州元至治三年置直隸雲南
行省洪武十五年來屬宣德元年與安南又於建
水州注云西有寧遠州萬歷十四年析置四十八
年廢彼此互異今考元志無寧遠州當是洪武初
置宣德初廢萬歷中復置後省入建水州也
納樓茶甸長官司(元茶甸千戸隸阿寗萬戶後分為二千戶改名納樓茶甸洪武)
(中改司來屬)教化三部長官司(元強現三部洪武中改置)王弄山長
官司(元王弄山大小二部洪武中改置)虧容甸長官司(元虧容甸部隸元江)
(路洪武中改司來屬)溪處甸長官司(元溪處甸軍民副萬戶隸元江路洪武中改置)
(來屬)思佗甸長官司(元和泥路隸元江路洪武中改置來屬)左能寨長
官司(本思佗甸寨洪武中改置)落恐甸長官司(元伴溪落恐部軍民萬戶隸雲)
(南行省洪武中改置來屬)安南長官司(元捨資千戸洪武中改置)
(臣)等謹按教化三部王弄山落恐甸三長官司皆
本元舊改置考元志無強現王弄山伴溪落恐等
名今仍明志
澂江府(元澂江路洪武十五年改為府)領縣三州二河陽江川
陽宗(皆仍元舊)
新興州(仍元舊洪武中以普含研和二縣省入)
路南州(仍元舊弘治三年以邑市縣省入)
廣西府(元廣西路洪武十五年改為府)領州三
師宗州
彌勒州
維摩州(皆仍元舊)
廣南州(元廣南西路宣撫司洪武十五年改置)領州一
富州(仍元舊洪武中以安寧州省入)
元江軍民府(元元江路洪武十五年改為府永樂初升軍民府)領州二
奉化州(元羅盤部洪武中改因遠羅必甸長官司以步曰部省入嘉靖中更名為州)
恭順州(本他郎寨長官司嘉靖中更名為州)
楚雄府(元威楚開南路洪武十五年更名為府)領縣五州二楚雄(元威)
(楚縣洪武十五年改)廣通(元隸南安州洪武中來屬)定遠(仍元舊)定邊(元隸鎮南)
(州後省入州洪武中復置來屬)&KR1095;嘉(仍元舊)
南安州(仍元舊)
鎮南州(仍元舊州元舊有開南州改置景東府威遠改為土州直隸布政司)
姚安軍民府(元姚安路洪武十五年改為府二十七年升軍民府)領縣一州一
大姚(元隸姚州洪武中來屬)
姚州(元隸大理路後升為姚安路洪武十五年改為府復置州為府治)
武定府(元武定路洪武十五年改為府)領縣一州二元謀(元隸和曲州)
和曲州(仍元舊嘉靖末以南甸縣省入隆慶初徙治故南甸地)
禄勸州(仍元舊洪武十七年以易籠縣省入天啟元年以石舊縣省入)
景東府(元開南州隸威楚開南路洪武中改)
(臣)等謹按王圻續考景東府洪武中本元開南州
改置一統志亦然惟明志謂元至順元年置考元
志無景東府今從續考
鎮沅府(元案扳寨隸元江路洪武三十五年置鎮沅州永樂四年升為府)領長官司
一禄谷寨長官司(永樂十年以禄平寨置)
大理府(元大理路洪武十五年改為府)領縣一長官司一州四州領
二縣太和(仍元舊)
十二關長官司(元十二關防送千戶所洪武中改置)
趙州(仍元舊)領縣一雲南(元雲南州洪武十五年降為縣十七年來屬)
鄧川州(仍元舊)領縣一浪穹(仍元舊洪武中以鳳羽縣省入)
賓川州(弘治六年析趙州及太和雲南二縣地置)
雲龍州(元雲龍甸軍民府洪武十七年降州來屬元舊有永昌府升為軍民府以騰衝府)
(降州為屬又有蒙化州升為府姚州改隸姚安府)
鶴慶軍民府(元鶴慶路洪武十五年改為府三十年升軍民府)
劍川州(元劍川縣洪武十七年升為州)
順州(元隸麗江路洪武十五年來屬)
麗江軍民府(元麗江路洪武十五年改為府三十年升軍民府)領州四
通安州
寳山州
蘭州
巨津州(皆仍元舊洪武中以臨西縣省入以元舊有北勝府降為州直隸布政司後蒗蕖)
(州省入又有順州改隸鶴慶府永寧州升為府)
永寧府(元永寧州隸麗江路永樂四年升為府)領長官司四刺次和
長官司革甸長官司香羅甸長官司瓦魯
之長官司(皆永樂四年置)
北勝州(元北勝府隸麗江路洪武十五年降為州隸鶴慶府二十九年隸瀾滄衛正統七年直隸)
(布政司天啟中以蒗蕖州省入)
永昌軍民府(元永昌府隸大理路洪武十八年兼置金齒衛二十三年省府升衛為軍民指)
(揮使司嘉靖七年罷指揮司復置永昌軍民府)領縣二州一安撫司四長
官司三保山(元永昌府治洪武中置金齒千戶永樂初又置永昌千戶嘉靖三年)
(改為縣)永平(仍元舊)
騰越州(元騰衝府隸大理路永樂初改守禦千戸所正統初升軍民指揮使司嘉靖三年兼)
(置騰越州來屬十年罷司為衛與州同治)
潞江安撫司(元柔遠路洪武十五年改為府後廢永樂元年置潞江長官司十六年升)
(安撫司嘉靖元年來屬)鎮道安撫司楊塘安撫司(二司並西)
(番地永樂四年置嘉靖元年來屬)瓦甸安撫司(宣德二年置長官司正統五年)
(升安撫司嘉靖元年來屬)鳳谿長官司(元永昌府地洪武二十三年析置嘉靖元)
(年來屬)施甸長官司(元石甸長官司洪武十七年改名來屬)茶山長
官司(永樂五年析孟養地置嘉靖元年來屬)
蒙化府(元蒙化州隸大理路正統十三年升為府)
順寧府(仍元舊洪武十五年以慶甸縣省入)領州一州領長官司一
雲州(永樂元年析麓川平緬地置大侯長官司宣德三年升大侯禦夷州萬歷二十五年改名)
孟緬長官司(宣德五年以景東府之孟緬孟梳地置)
車里軍民宣慰使司(元徹里路洪武十五年改車里軍民府省耿凍路及耿當孟弄)
(二州入焉十九年改宣慰司)
緬甸軍民宣慰使司(本緬中地有江頭太公馬來安正國蒲甘緬王五城元於蒲甘)
(緬王城置邦牙宣慰司後廢洪武二十七年置緬中宣慰司永樂元年改名)領長官司
一東倘長官司(宣德年置)
木邦軍民宣慰使司(元木邦路洪武十五年改為府以蒙憐蒙萊二路省入永樂二)
(年改軍民宣慰司)
八百大甸軍民宣慰使司(元八百宣慰司洪武二十四年改置以孟絹木安孟)
(傑三路省入)
孟養軍民宣慰使司(元雲遠路洪武十七年改孟養府永樂二年改軍民宣慰司後)
(廢萬歷十三年改置長官司)
老撾軍民宣慰使司(俗呼撾家永樂二年其酋内附始置)
南甸宣撫司(元南甸路洪武十五年改為府後廢永樂十二年置州正統九年升宣撫司)
千崖宣撫司(元鎮西路洪武十五年改為府省南睒入焉後廢永樂元年置千崖長官司正)
(統九年升宣撫司)
隴川宣撫司(元麓川平緬二路洪武十五年並改為府未幾府廢十七年置麓川平緬軍民)
(宣慰司省通西府入焉正統六年廢九年改置治隴把)
孟定禦夷府(元孟定路洪武十五年改為府以木連謀粘二路省入)領安撫司
一耿馬安撫司(萬歷十三年析孟定地置)
孟艮禦夷府(蠻名孟掯永樂三年内附置府以木朵孟隆二路及孟愛等甸省入)
威遠禦夷州(元威遠州隸威楚開南路洪武十七年升為府後廢三十五年復置州直隸布)
(政司)
灣甸禦夷州(永樂元年析麓川平緬地置灣甸長官司三年升為州直隸布政司)
(臣)等謹按王圻續考云蠻名細睒元屬鎮康路洪
武十七年置灣甸州與眀志所載異今從眀志
鎮康禦夷州(元鎮康路洪武十五年改為州後廢永樂七年復置直隸布政司)
孟密宣撫司(成化二十年析木邦地置孟密安撫司萬歷十三年升宣撫司)
蠻莫安撫司(萬歷十三年析孟蜜地置)
者樂甸長官司(永樂元年析麓川平緬地置直隸布政司)
鈕兀禦夷長官司(宣德八年以和泥之鈕兀五隆二寨置直隸布政司)
芒市禦夷長官司(元芒施路洪武十五年改為府後廢正德八年改置直隸布政司)
孟璉長官司(永樂四年析孟定地置以木來府省入直隸都司)
大古刺軍民宣慰使司(在孟養西南)
底馬撒軍民宣慰使司(在大古刺東南二司皆永樂四年置)
小古剌長官司
茶山長官司
底板長官司
孟倫長官司
八家塔長官司(以上五司在西南極邊皆永樂四年置)
刺和莊長官司(永樂四年置直隸都司)
促瓦長官司(舊為麓川平緬司地永樂六年置)
散金長官司(同上)
麻里長官司(永樂六年析孟養地置直隸都司)
八寨長官司(永樂十二年置直隸都司)
㡳兀刺宣慰使司(永樂二十二年置)
廣邑州(本金齒軍民司之廣邑寨宣德五年升為州正統元年徙於順寧府之右甸)
貴州布政使司府一屬州三長官司六
安順軍民府(元普定路洪武十五年改為府兼置普定衛十六年於習安州地置安順州屬)
(府十八年府廢以州隸衛成化中徒治衛城萬歷三十年升軍民府)領長官司二州
三州領長官司四寧谷寨長官司西堡長官
司(皆洪武十九年置)
(臣)等謹按明志安順府本元安順州萬歷中升為
府考元志無安順州而王圻續考及明統志並云
洪武十六年置今從之
鎮寧州(仍元舊)領長官司二十二營長官司康
佐長官司(皆洪武十九年置)
永寧州(仍元舊)領長官司二慕役長官司頂營
長官司(皆洪武十九年置)
普安州(元普安路洪武十五年改為府兼置普安衛永樂中廢府置安撫司屬衛後改為州)
(萬歷中徙治衛城)
(臣)等謹按安順普安本元普定普安二路所改二
路在元隸雲南行省故編入梁州至明立貴州布
政司因並改隸貴州從其所隸類錄於此又貴州
省志明有普定普安二衛而明志不載但附見府
州條下今從此
又按以上按古梁州南境詳列明代四川雲南貴
州三道郡縣凡為府二十六州三屬州四十五縣
二百七十衛七宣慰司九宣撫司四安撫司六千
戸所八長官司六十三
欽定續文獻通考卷二百三十五
