欽定續文獻通考卷一百七十九
經籍考
子(小說家上)
(臣)等謹案馬端臨通考承班氏例立小說一門其
言曰閭里小智之所及亦使綴而不忘如或一言
可采此亦芻蕘狂夫之義也信哉斯言弗可易已
今從四庫全書例析為雜事異聞瑣說三者而統
名之曰小說家凡二卷自餘剽竊他書别標名目
者汰而弗錄以避複沓焉
宋史藝文志小說家三百五十九部一千八百八十六
卷
遼金元三史不立藝文志散見各紀傳中
明史藝文志小說家一百二十七部三千三百七卷
宋
田况儒林公議二卷
况字元均其先京兆人徙居信都舉進士又舉賢良
方正累官樞密使以觀文殿學士提舉景靈宫卒
(臣)等謹案是篇記太祖建隆以迄仁宗慶歷朝廷
政事及士大夫行履得失甚詳五代十國時事亦
間附焉
錢氏私志一卷
(臣)等謹案是書舊本或題錢彦遠撰或題錢愐撰
或題錢世昭撰據書末世昭跋則是書固非彦遠
所為亦非盡愐所纂盖愐嘗記所聞見而世昭叙
而集之耳
莫君陳月河所聞集一卷
君陳字和中歸安人嘉祐進士嘗以權刑部郎中知
婺州
孔氏談苑四卷
舊題孔平仲撰平仲字毅父一作義甫清江人治平
進士官至金部郎中提點永興路刑獄帥鄜延環慶
再坐黨論奉祠卒事迹具宋史本傳
(臣)等謹案是書多錄當時瑣事而頗病叢雜趙與
峕疑為不知典故者所為必非孔氏真本
王鞏甲申雜記一卷
鞏字定國自號清虛先生莘縣人工部尚書素之子
官至宗正丞
趙令畤侯鯖錄八卷
令畤字德麟燕王德昭元孫元祐中簽書潁州公事
坐與蘇軾交通罰金入黨籍紹興初襲封安定郡王
高晦叟珍席放談二卷
晦叟仕履無攷
曾慥高齋漫錄一卷
慥字端伯晉江人孝寬曾孫官至尚書郎直寳文閣
王銍默記三卷
銍字性之汝隂人紹興初為樞密院編修官
王明清玉照新志六卷
明清字仲言汝隂人官朝請大夫
張知甫張氏可書一卷
知甫仕履無攷
周煇清波雜志十二卷别志二卷
煇字昭禮邦彦之子
莊綽雞肋編(無卷數)
綽字季裕清源人
龔明之中吴紀聞六卷
明之字希仲號五休居士崑山人紹興間以鄉貢廷
試授高州文學淳熙初舉經明行修授宣教郎致仕
施德操北忩炙輠錄一卷
德操見經類
范公偁過庭錄一卷
公偁仲淹之元孫仕履無攷
陳長方步里客談二卷
長方字齊之侯官人紹興進士官江隂縣學教授
曾敏行獨醒雜志十卷
敏行字達臣自號獨醒居士吉水人年甫二十以病
廢不能仕進遂專意學問積所聞見成此書其子三
聘編為十卷有楊萬里序幷謝諤跋
陳鵠耆舊續聞十卷
鵠南陽人始末無攷
葉紹翁四朝聞見錄五卷
紹翁字靜逸龍泉人
(臣)等謹案是編載高孝光寧四朝軼事足補史傳
之闕
周密癸辛雜識前集一卷後集一卷續集二卷别集二
卷
密見史類
趙溍養疴漫筆一卷
溍字元晉號冰壺葵之子也咸淳中知建寧府
俞文豹清夜錄一卷
文豹見雜家類
王應龍翠屏筆談一卷
應龍里貫無攷
陳世崇随隱漫錄五卷
世崇號随隱臨川人理宗時嘗以布衣官東宫掌書
楓忩小牘二卷
不著撰人名氏
南忩紀談一卷
不著撰人名氏
朝野遺紀一卷
不著撰人名氏
三朝野史一卷
不著撰人名氏
(臣)等謹案是書記理度端三朝之事
元
劉祁歸潛志十四卷
祁字京叔渾源人御史從益之子太學生舉進士不
第元兵入汴遁還鄉里戊戌復出就試魁南京選充
山西東路考試官後征南行省辟寘幕府
(臣)等謹案是書載金源遺事與史不同者甚多足
資考證
陸友仁吳中舊事一卷
友仁字輔之吳郡人
蔣子正山房随筆一卷
子正嘗為溧陽學官里貫無攷
楊瑀山居新話四卷
瑀字元誠杭州人官至中奉大夫浙東道宣慰使都
元帥
鄭元祐遂昌雜錄四卷
元祐字明德至正丁酉除平江路儒學教授移疾去
後七年復擢江浙儒學提舉卒於官
(臣)等謹案元祐之先本遂昌人其父希遠徙錢塘
元祐又流寓平江其集以僑吳名而是錄仍題曰
遂昌不忘本也
孔齊至正直記四卷
齊字行素號靜齋曲阜人其父退之為建康書掾因
家溧陽元末又避兵居四明仕履無攷
熊太古冀越集紀二卷
太古豐城人朋来之子登進士官至江西行省郎中
至正末天下盜起太古力陳守禦計當事者不能從
遂棄官去入明後不仕而終
明
陶宗儀輟耕錄三十卷
宗儀見經類
(臣)等謹案是書載元時朝野舊事頗有裨於史學
農田餘話二卷
題明長谷真逸撰不著名氏
(臣)等謹案是書所紀多元末及張士誠竊據時事
孫道易東園客談一卷
道易字景周自號映雪老人華亭人
葉盛水東日記三十八卷
盛見史類
(臣)等謹案是書記明代制度文章及一時遺文逸
事多可與史傳相參
彭時可齋雜記一卷
時字純道安福人正統戊辰進士第一官至文淵閣
大學士諡文憲
張寧方洲雜言一卷
寧字靖之方洲其號也海鹽人景泰進士官至給事
中
尹直蹇齋瑣綴錄八卷
直見史類
黃瑜雙槐歲抄十卷
瑜字廷美香山人景泰舉人長樂縣知縣有惠政以
勁直去官自稱雙槐老人
沈周石田雜記一卷
周字啓南長洲人以繪事名一時郡守欲以賢良薦
周筮得遯之九五遂決意不出年八十三而卒事迹
具明史隱逸傳
陸容菽園雜記十五卷
容字文量號式齋太倉州人成化進士官至浙江右
參政
王瓊雙溪雜記二卷
瓊見史類
宋端儀立齋閒錄四卷
端儀見史類
王錡寓圃雜記十卷
錡字元禹别號夢蘇道人長洲人
(臣)等謹案是書載洪武迄正統間朝野事蹟於吴
中故實尤詳
許浩復齋日記二卷
浩見史類
祝允明野記四卷前聞記一卷
允明見史類
皇甫錄明記略四卷近峯問略八卷下陴紀談二
卷
錄字世庸號近峯長洲人弘治進士官至順慶府知
府
羅鳳延休堂漫錄三十六卷
鳳字子文號印岡應天人弘治進士官至石阡府知
府
剪勝野聞一卷
不著撰人名氏
(臣)等謹案是書所記皆明太祖初年之事陶珽續
說郛黃虞稷千頃堂書目皆題徐禎卿著然明史
禎卿本傳及藝文志俱不載書中所紀往往不經
疑未必出禎卿手也
陸深玉堂漫筆三卷金臺紀聞二卷春風堂随筆
一卷知命錄一卷谿山餘話一卷願豐堂漫書
一卷
深見史類
韓邦竒見聞攷随錄(無卷數)
邦竒見經類
董榖碧里雜存一卷
穀見史類
伍餘福苹野纂聞一卷
餘福見史類
陸釴賢識錄一卷病逸漫記(無卷數)
釴見史類
李默孤樹裒談十卷
默見史類
耿定向先賢遺風二卷
定向見史類
(臣)等謹案是書定向所撰而毛在增補之在自署
太倉人始末無攷
王世貞觚不觚錄一卷
世貢見史類
何良俊何氏語林三十卷
良俊見雜家類
沈津吏隱錄二卷
津見史類
余永麟北忩瑣語(無卷數)
永麟鄞縣人嘉靖舉人官蘇州府通判
楊儀螭頭密語一卷
儀字夢羽常熟人嘉靖進士官至山東按察司副使
備兵霸州
高拱病榻遺言二卷
拱見經類
凌廸知名世類苑四十六卷
迪知見史類
方學漸邇訓二十卷
學漸見史類
宋雷西吳里語四卷
雷自號市隱居士湖州人
國朝典故輯遺二十卷
不著撰人名氏
(臣)等謹案是書雜記洪武至正德十朝事前有自
序作於嘉靖三十二年自稱東吳逸史
王穉登吳社編一卷
穉登字百穀長洲人太學生
連鑲筆記一卷
鑲字抑武常熟人嘉靖中官安陸縣知縣
世說新語補四卷
舊題何良俊撰補王世貞刪定
姜兆熊樊川叢話八卷
兆熊字恂如歸安人
蔣以化西臺漫記六卷
以化字仲學常熟人隆慶舉人官至監察御史
李樂見聞雜記四卷
樂字彦和號臨川歸安人隆慶進士官至福建按察
司僉事
(臣)等謹案是書前二卷乃全錄董氏古今粹言及
鄭曉今言後二卷則自記所見聞凡一百八十六
條云
潘士藻闇然堂類纂六卷
士藻見經類
丁元薦西山日記二卷
元薦字長孺長興人萬歷進士官至尚寳司少卿
焦竑玉堂叢語八卷
竑見經類
錢養廉貽清堂日鈔(無卷數)
養廉字國維仁和人萬歷進士官至吏部考功司郎
中
李本固汝南遺事二卷
本固字叔茂汝寧人萬歷進士官至大理寺卿以言
事罷歸郡守黃鄰初屬修汝南志其削草未經收錄
者復輯為是書
顧起元客座贅語十卷
起元見經類
王象晉剪桐載筆一卷
象晉見雜家類
楊德周金華雜識四卷
德周字齊莊鄞縣人萬歷舉人官高唐縣知縣
魏濬嶠南瑣記二卷
濬見史類
徐象梅嫏嬛史唾十六卷
象梅見史類
談修避暑漫筆二卷
修見史類
李紹文明世說新語八卷
紹文字節之華亭人
管窺小識四卷
不著撰人名氏
(臣)等謹案是書中世宗崇尚青詞一條云少年至
都猶及見之又稱張居正以横肆敗其人當是萬
歷間人而生於嘉靖時者也
陳繼儒見聞錄八卷太平清話四卷
繼儒見史類
茅元儀西峯淡話四卷
元儀見史類
鄭仲䕫蘭畹居清言十卷
仲䕫字龍如江西人
明遺事三卷
不著撰人名氏
釋静福癸未夏抄四卷
静福錢塘人
以上雜事
欽定續文獻通考卷一百七十九
