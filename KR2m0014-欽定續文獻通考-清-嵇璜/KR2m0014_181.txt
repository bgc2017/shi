欽定續文獻通考卷一百八十一
經籍考
子(農家)(譜錄)
(臣)等謹案漢班固謂農家者流盖出於農稷之官
播百榖勸耕桑以足衣食逮乎唐志著錄取類斯
雜馬端臨已議其非今祗擇其應列於農家者按
時代輯入而别增譜錄一門次於後焉
宋史藝文志農家類一百七部四百三十三卷
遼金元三史不立藝文志散見各紀傳中
明史藝文志農家類二十三部一百九十一卷
元
農桑輯要七卷
元世祖時官撰頒行本
(臣)等謹案是書前有至元十年翰林學士王磐序
稱詔立大司農司不治他事專以勸課農桑為務
行之五六年功效大著農司諸公又慮播植之宜
蠶繰之節未得其術於是徧求古今農家之書摭
其切要纂成一書鏤為板本進呈將以頒布天下
考元史稱世祖即位之初首詔天下崇本抑末於是
頒農桑輯要之書於民即是書也書凡分典訓耕
墾播種栽桑養蠶瓜菜果實竹木藥草孳畜十門
魯明善農桑衣食撮要二卷
明善輝和爾(舊作畏吾兒今改正)人父字魯遂以為氏名鐡柱
以字行延祐甲寅出監壽郡撰此書
(臣)等謹案是編循十二月令件繫條别盖猶四民
月令四時纂要諸書之遺意也
王禎農書二十二卷
禎字伯善東平人官豐城縣尹
(臣)等謹案是書凡農桑通訣六榖譜四農器圖十
二每圖之末系以銘贊詩賦所載水器尤於實用
有禆
明
周王橚救荒本草二卷
橚太祖第五子洪武十一年封十四年就藩開封建
文中廢徙雲南永樂初復爵洪熙元年薨諡定
(臣)等謹案明史稱橚好學能詞賦以國土坦衍庶
草蕃廡考核其可佐饑饉者四百餘種繪圖上之
即此書也
桂萼經世民事錄十二卷
萼見史類
(臣)等謹案是書乃萼為武康令時所編
王磐野菜譜一卷
磐字鴻漸高郵人
馬一龍農說一卷
一龍字負圖溧陽人嘉靖進士官至國子監司業
王世懋學圃雜疏一卷
世懋見史類
(臣)等謹案是編分花果蔬瓜豆竹六類各疏其品
目及栽植之法大致以花為主而草木之類則從
略
王象晉羣芳譜三十卷
象晉見雜品類
周文華汝南圃史十二卷
文華字含章蘇州人前有萬歷庚申陳元素序稱為
光禄
(臣)等謹案是編分月令栽種花果木果水果木本
花條刺花草本花竹木草蔬菜瓜豆十二門皆叙
述栽種之法間以詩詞
王路花史左編二十七卷
路字仲遵嘉興人
(臣)等謹案是書皆載花之品目故實分類編輯前
有陳繼儒序與路所作小引皆稱二十四卷考是
編第二十五卷花之友二十七卷花之器皆題潭
雲宣猷馭雲子補二十二卷花麈題百花主人輯
則此三卷乃後人所補入而刊書者併為一編耳
又路小序稱此書為左編别有右編為花之辭翰
約一十二卷盖有其名而未成書者也
徐光啟農政全書六十卷
光啟見經類
(臣)等謹案是編摠括農家諸書裒為一集凡農本
三卷田制二卷農事六卷水利九卷農器四卷樹
藝六卷蠶四卷蠶桑廣類二卷種植四卷牧養一
卷製造一卷荒政十八卷别有陳子龍刪補本四
十六卷子龍所作凡例稱刪者十之三補者十之
二今祇有傳鈔之本要不及光啟原本之詳悉也
熊三拔泰西水法六卷
三拔西洋人
(臣)等謹案是書成於神宗萬歷壬子皆記取水蓄
水之法
鮑山野菜博錄四卷
山字元則號在齋婺源人嘗入黃山築室白龍潭上
七年偹嘗野蔬諸味因次其品類别其性味詳其調
製著為是編
吳彦匡花史十卷
彦匡爵里無考
沈氏農書一卷
題漣川沈氏撰
(臣)等謹案是書成於崇禎末沈氏為湖州人故所
述皆吳中土宜云
古農家
宋
墨經一卷
題晁氏撰
(臣)等謹案何薳春渚紀聞云晁季一生平無他嗜
獨見墨喜動眉宇其所製銘曰晁季一寄寂軒造
者不減潘陳又稱其與賀方回張秉道康為章皆
精究和膠之法其製皆如犀璧此書中論膠云有
上等煤而膠不如法墨亦不佳如得膠法雖次煤
能成善墨與所言精究和膠法亦合疑為晁季一
作也季一名貫之晁說之之兄弟行嘗為樞密院
檢討官
硯譜一卷
不著撰人名氏
(臣)等謹案是編雜錄硯之出産與其故實
端溪硯譜一卷
不著撰人名氏末有淳熙十年東平榮芑跂曰右縉
雲葉樾交叔傳此譜
陳敬香譜四卷
敬字子中河南人
蔬食譜一卷
題清漳陳達叟撰達叟始末無考
(臣)等謹案左圭百川學海所刻其序自稱本心翁
而書前標題乃作門人清漳友善書堂陳達叟編
則達叟乃編其師之書非所自撰也
宋祁益部方物略記一卷
祁字子京雍邱人天聖進士官至翰林學士承旨諡
景文
(臣)等謹案是編乃祁知益州時所作
劉蒙劉氏菊譜一卷
蒙彭城人仕履無考
(臣)等謹案是書前有蒙自序稱崇寧甲申為龍門
之游訪劉元孫所居相與訂論為此譜盖徽宗時
人
趙時庚金漳蘭譜三卷
時庚魏王廷美九世孫
陳仁玉菌譜一卷
仁玉字碧棲台州仙居人擢進士第開慶中官禮部
郎中浙東提刑入直敷文閣
(臣)等謹案是編偹載菌所生之地所探之時與其
形狀色味凡十一種
史鑄百菊集譜六卷菊史補遺一卷
鑄字顔甫號愚齋山隂人
周必大唐昌玉蕊辨證一卷
必大見史類
(臣)等謹案唐昌玉蕊辨證已載入平園集中此乃
摘出别行之本
陸游天彭壮丹譜一卷
游字務觀山隂人始以蔭補官孝宗初召見賜進士
出身仕至寶章閣待制封渭南伯
王貴學蘭譜一卷
貴學字進叔臨江人
蘭易一卷附錄蘭易十二翼一卷蘭史一卷
題鹿亭翁撰不著名氏
陳思海棠譜三卷
思臨安人理宗時書賈也
杜綰雲林石譜三卷
綰字季揚號雲林居士山隂人宰相衍之孫
元
陸友墨史二卷
友字友仁亦字宅之平江人
陳椿熬波圖(無卷數)
椿天台人
(臣)等謹案是書乃順帝元統中椿為下砂場鹽司
因前提幹舊圖而補成者也自各團竈座至起運
散鹽為圖四十有七圖各有說後繫以詩
忽思慧飲膳正要三卷
忽思慧官飲膳太醫元世祖時人
易牙遺意二卷
舊題韓奕撰奕字公望平江人生於元文宗時入明
遁跡不仕終於布衣
(臣)等謹案是編仿古食經之遺考奕與王賓王履
齊名稱吳中三高士未必屑屑於此疑好事者所
偽託也
賈銘飲食須知八卷
銘海寧人自號華山老人元時嘗官萬戸入明已百
歲太祖召見問其平日頥養之法對曰要在慎飲食
因以此書進賜讌禮部而還
(臣)等謹案是書所載皆物性之相反相忌者
饌史一卷
題元人撰不著名氏
(臣)等謹案永樂大典所載有天府聚珍妙饌集一
卷不著時代名氏謹附識
明
宣德鼎彝譜八卷
宣德中禮部尚書吕震等奉勅編次
沈繼孫墨法集要一卷
繼孫洪武時人自署其籍為姑蘇餘不可考
(臣)等謹案是編為圖二十有一圖各有說自浸油
以至試墨叙次詳核具有條理
陸深古竒器錄一卷
深見史類
郭子章蠙衣生劒記一卷蠙衣生馬記一卷
子章見經類
錢希言劒筴二十七卷
希言見雜家類
胡文煥古器具名二卷附古器總說一卷
文煥見雜家類
分宜清玩譜一卷
不著撰人名氏
(臣)等謹案是編皆嚴嵩家藏弆書畫器玩之目
黃鶴槎居譜一卷
鶴字修翎宜興人嘉靖進士
江貞歙硯志三卷
貞字吉夫婺源人官紹興府教授
程君房程氏墨苑十二卷
君房歙縣人
方于魯方氏墨譜六卷
于魯字建元歙縣人
鍾嶽秀文苑四先生集四卷
嶽秀字泰華自署江左人
顧孟容冠譜一卷
孟容錢塘人
朱術&KR2568;汝水巾譜一卷
術&KR2568;字均焉自號汝水居士遼簡王植七世孫由輔
國中尉改授鎮江府通判遷戸部主事
嚴澂蝶几譜一卷
澂字道徹常熟人大學士訥次子由蔭生官邵武知
府
周嘉胄香乘二十八卷
嘉胄揚州人
毛晉香國三卷
晉見經類
鄧玉函竒器圖說三卷王徵諸器圖說一卷
玉函西洋人徵涇陽人天啟進士官揚州府推官徵
嘗詢西洋竒器之法於玉函玉函以其國所傳文字
口授之乃譯為是書
徐獻忠水品二卷
獻忠見史類
陸樹聲茶寮記一卷
樹聲見雜家類
田藝衡煑泉小品一卷
藝衡見經類
何彬然茶約一卷
彬然字文長一字寧野蘄州人
夏樹芳茶董二卷
樹芳見史類
屠本畯茗笈二卷閩中海錯疏三卷
本畯見雜家類
萬邦寧茗史二卷
邦寧奉節人天啟進士
許次紓茶疏一卷
次紓字然明錢塘人
湯品(無卷數)
不著撰人名氏
徐炬酒譜一卷
炬杭州人
馮時化酒史六卷
時化字應龍里籍無考
袁宏道觴政一卷
宏道見雜家類
沈沈酒槪四卷
沈自署震旦醚民囦囦父履貫無考
亳州牡丹志一卷
不著撰人名氏
(臣)等謹案黃虞稷千頃堂書目是編列朱統□牡
丹志後疑亦統□所作
薛鳳翔牡丹史四卷
鳳翔字公儀亳州人由例貢仕至鴻臚寺少卿
張志淳永昌二芳記三卷
志淳見雜家類
(臣)等謹案是編以永昌所産山茶杜鵑二花為一
譜
楊端瓊花譜一卷
端字惟正鄞縣人家居揚州
王思義香雪林集二十六卷
思義見史類
(臣)等謹案是編凡梅圖二卷詩詞文賦二十二卷
圖譜二卷
楊德周澹圃芋紀一卷
德周見小說家類
(臣)等謹案是編為德周所撰而趙士駿復增定之
士駿字西星鄞縣人與德周同里
張謙德瓶花譜一卷
謙德崑山人
釋真一筍梅譜二卷
真一居江南法華山龍歸塢其地多筍梅花亦極盛
因各為作譜
鄧慶宷荔支通譜十六卷
慶宷字道恊福州人
陳詩教花裏活三卷
詩教字四可秀水人
(臣)等謹案是編輯古來花卉故實書名盖取張翥
詩蛺蝶一生花裏活之意然殊不雅馴
楊慎異魚圖贊四卷
慎見經類
(臣)等謹案是編凡魚圖三卷贊十六首海錯一卷
贊三十首詞頗古雋
袁達禽蟲述一卷
達字德修閩縣人正德舉人官貴溪縣知縣後為湖
廣都司經歷
陳繼儒虎薈六卷
繼儒見史類
沈宏正蟲天志十卷
宏正嘉定人
(臣)等謹案是書集鳥獸蟲魚異事分為六部
林有麟素園石譜四卷
有麟字仁甫華亭人太僕寺卿景暘子由蔭生官龍
安府知府
郁濬石品二卷
濬字開之松江人
右譜錄
欽定續文獻通考卷一百八十一
