欽定續文獻通考卷二百四
帝系考
皇族
(臣)等謹按馬端臨考歷代皇族止標大略其於宋
代亦惟書某字軰若干人未嘗一一數其命名稽
其世系而臚列之也況當末季天屬絶少求諸史
文竟無可採故直斷自遼始而凡遼金以下各代
正史宗室世系表中所列人數無不備登其有錯
出於列傳而表中不書者亦皆增入視馬氏考為
加詳焉庶前代宗潢支派之盛衰可按籍而考矣
遼皇族有五院六院横帳之分五院有額爾竒木房六
院有郎君房額爾竒木房部錫里房横帳有孟父房仲
父房季父房統謂之三父房自德祖族屬號三父房始
稱横帳乃宗室之尤貴者蓋分益親則名益貴也
國族皆姓耶律有謂始興之地曰世里譯者以世里為
耶律(契丹國志曰世里上京東二百里之地名也以所居之地為姓譯之則曰耶律)又有言以
漢字書曰耶律以契丹字書曰伊喇
太祖元年詔皇族承約尼氏九帳散為十帳
二年正月始置特哩衮典族屬以皇弟薩喇為之即宗
正職也(互見職官考)
六年以皇弟蘇為南府宰相
南府宰相自諸弟搆亂府之名族多罹其禍故其位
久虛至是告於宗廟而後授之宗室為南府宰相自
此始
(臣)等謹按置特哩衮典族屬及宗室為南府宰相
皆取其初定制之事書之後不再書
太宗天顯五年三月皇弟魯呼請赦宗室錫里郎君以
罪繫獄者詔從之
興宗重熙十一年賑恤三父族之貧者
(臣)等謹按遼史加恩皇族之事止有以上數條故
循通考例載之
又按王圻續通考全錄皇族表原文今據皇族表
與皇子表互証已多舛訛及檢列傳相參則更多
世數可証而表中皆闕者故以皇族表為主而參
皇子表與列傳條列之如左
肅祖系
肅祖四子懿祖居二餘三人一世學順是為五院額
爾竒木房噶拉是為六院郎君房轄哩亦為六院房
學順後五院額爾竒木達嚕噶達嚕噶子北院大
王圖勒錦(按表中以達嚕噶為四世圖勒錦為五世今考圖勒錦傳云學順之孫其父達嚕噶)
(則當為二世三世矣但疑曾元軰亦皆可統謂之孫故未敢改正而闕其世數以存疑焉)九世
噶拉後侍中辰嘉努(傳云噶拉八世孫)又不知世次太子
太傅棠(表云不知世次亦不載房分考本傳亦六院郎君房噶拉之後)
(臣)等謹按皇子表有轄哩皇族表無意轄哩無嗣
故闕之與
懿祖系
懿祖四子元祖居三餘三人一世六院額爾竒木房
呼喇六院部錫里房尼固察又簡獻皇帝(即元祖)兄實
默克(皇子表作蘇拉與實默克異)二世呼喇子額爾竒木阿固
齊裕悦希達(希達見逆臣傳阿固齊其異母兄也)實默克子烏蘇
三世希達子特哩臺烏蘇子阿勒達爾裕悦赫嚕
迪里伊濟(表缺從本傳增傳曰廸里父烏蘇兄赫嚕弟伊濟蓋赫嚕為烏蘇長子也但烏)
(蘇為實默克子而廸里傳又云博果濟額爾竒木之後豈實默克即博果濟與傳表中皆無可考)
四世赫嚕子塔拉薩喇伊濟子哈里(表缺從伊濟傳增)
五世赫嚕孫太師色珍廸里孫和克(表缺從和克傳增其父未)
(詳)六世色珍子格爾(色珍格爾表皆列之不知世次之類今考色珍傳係裕悦)
(赫嚕之孫格爾其庶子也色珍父無可考)和克子穆爾古(表缺從本傳增)又
不知世次六院族北院額爾竒木實訥齊其姪為右
皮室詳衮隆科大王佛德又六院尼固察後政事
令特烈(本傳云尼固察之後)又尼固察後北院大王赫嚕赫
嚕弟南院大王烏頁又伊伯格勒亦尼固察後(表缺)
(從方伎傳增)
(臣)等謹按懿祖子元祖外止三人皇子皇族載呼
喇尼固察二人皆同餘一人皇子表作蘇拉皇族
表作實默克絶不相符且懿祖子皆元祖兄弟何
獨於實默克而冠以簡獻帝兄豈其與元祖為同母
兄弟乎實默克表不書為何房當亦稱六院房也
元祖系
元祖四子德祖居四餘三人一世瑪魯(早卒)楚國王頁
穆是為横帳孟父房隋國王舒嚕是為横帳仲父房
孟父房二世頁穆子德哷勒部額爾竒木和爾郭
勒濟摩綽春布里三世和爾郭勒濟子塔瑪轄實
哷(官名)舒蘇春布里子廸里(廸里表無今從安圖傳增)摩綽子
漆水郡王托雲(表列之不知世次之類今從本傳改)四世廸里子北
院樞密使安圖(表作春布里子誤今從本傳改)五世安圖姪薩結
(表作三世誤今從安圖傳改)仲父房二世舒嚕子華格哈斯烏
蘇(表止華格無烏蘇哈斯烏蘇從幹與休格傳增哈斯從逆臣傳增哈斯舒嚕之庶子)三世
華格子罕扎(從表)烏蘇子裕悦斡裕悦休格(從本傳)
四世休格子果巴果實(表無果巴從傳增)五世休格孫瑪
格(從本傳其父未詳)斡孫學古額布勒(從本傳表作烏爾古巴誤)果
囉資忠昭(資忠傳曰兄果囉弟昭不言世次今從表列之於五世)孟父房不
知世次特哩衮碩格裕悦烏哲烏哲庶子党項
節度唐古烏哲四世孫節度瑠嘉努瑠嘉努子
昭德節度孟簡(烏哲下世數從唐古與文學孟簡傳增)又特哩衮和
囉木薩噶迪里廸里之孫薩喇蘇北院宣徽
使達魯右皮室詳衮希達南院大王善補侍
中華格裕悦鴻觀(本傳云華格弟)北院宣徽使瑪魯瑪
魯子南京宣徽使努克特(從本傳)又燕王貴音貴
音子裕悦仁先特哩衮許王義先南面林牙信先(仁先)
(傳云三人皆貴音子)仁先子托卜嘉(表無從傳增)仲父房不知
世次北院大王達魯北面林牙哈瑠定武節度
仙童西北招討使托卜嘉開遠節度穆濟(表缺從本)
(傳增)又太祖從侄不知所出者裕悦羅卜科羅卜
科子西平郡王賢適賢適子大同節度觀音(從賢適傳)
(臣)等謹按皇子表有瑪魯皇族表無豈早卒未成
房分耶羅卜科賢適皇族表不屬之孟仲兩房而
特標曰太祖從侄不知所出或者為瑪魯之後未
可知也表列烏哲為第五世唐古為第六世瑠嘉
努八世孟簡九世考列傳唐古為烏哲子瑠嘉努
為烏哲四世孫則二人固非中間止隔一世者矣
今皆據傳改正
德祖系
德祖六子(據皇族表當是七子)太祖居長餘五人(據皇族表當是六人)一
世埒克左大相達喇許王伊德實明王安圖南府宰
相蘇又有托音(耶律雅克傳曰季父房之後四世祖托音太祖異母弟也)以上所
傳並為横帳季父房二世埒克子薩布中京留守
巴哩伊德實子瑠格布格和科里希斯安圖子
察克三世達喇孫鎮國節度和卓伊德實孫中
書令阿里(表列阿里於三世是伊德實孫也但不詳為何人子)蘇之孫尚父
諾衮四世托音後太師呼魯蘇五世諾衮孫北
院樞密使博廸(其父未詳)特哩衮布庫(本傳云蘇之四世孫其父未詳)
呼魯蘇子特哩衮雅克六世博廸子北院樞密
使實默布庫子特哩雅克子德斯德年扎克(表無)
(從奸臣傳增)七世伊德實後混同郡王額特埒(表列之八世今)
(按本傳云伊德實六世孫則當為七世也)其季父房不知世次者平章
廸里中京路案問使和尚林牙果嘉果嘉子漆
水郡王托卜嘉(從傳增)又南府宰相錫里哈(錫里哈見能吏)
(傳曾為南府宰相)錫里哈子烏爾古部節度布庫又北
面大王特默又有扎拉其子先鋒都監章努(表作張努)
(今按章努傳曰天祚親征女直蕭呼圖克為先鋒都統章努為都監則章張字通用明矣今俱改章努扎)
(拉表缺今從章努傳增)又檢校太師烏津烏津子林牙庶成
郡林牙庶箴(庶成弟)庶箴子富魯(富魯表無從傳增)又有阿
固齊(表列之章努一軰今不可考)其孫朗(逆臣傳朗為阿固齊孫)
(臣)等謹按皇子表德祖止六子太祖居長蘇居六
皇族表於蘇之右又有托音是共七子矣二表不
符疑皇子表有誤
太祖系
一世讓國皇帝倍章肅皇帝魯呼特哩衮雅爾噶
二世倍子平王隆先晉王道隱隆科刷(刷衣缺從傳增)魯
呼子宋王喜隱衛王宛雅爾噶子南府宰相廸里
舒嚕北院大王希達三世隆先子辰格喜隱子
留禮夀自倍兄弟以下皆係横帳
(臣)等謹按皇子表元祖子後為孟仲父房德祖子
後為季父房自太祖子已下並係横帳房是三父
與横帳各分房分也皇族表於孟父房上即冠以
横帳考耶律佛德傳曰舊制肅祖以下宗室稱院
德祖號三父房稱横帳國語解所言同又考皇族
表亦止言横帳五院六院更不别出三父房則知
自元祖及太祖以後皆為横帳而就中元德二祖
之族屬則於横帳中更别稱三父房也
太宗系
一世冀王廸里二世斡格
景宗系
一世皇太弟隆慶齊國王隆祐二世隆慶子魏國
王察克豳王蘇克陳王謝嘉努遼西郡王埒富漆水
郡王蘇色隆祐子周王呼都克魏王赫嚕三世
蘇色子祗候郎君旺嘉努羅漢努
(臣)等謹按契丹國志曰晉王宗懿原名察克只隆
慶之子始封中山王改王晉察克疑即察克封爵
與正史不同又按聖宗本紀開泰七年五月封皇
侄宗範昭義軍節度使宗熙鎮國軍節度使宗亮
絳州節度使宗弼濮州觀察使宗奕曹州防禦使
宗顯宗蕭皆為防禦使夫聖宗之侄當是景宗系
隆慶隆祐子也而名皆不同無從參對
聖宗系
一世重元燕王武格二世重元子尼嚕古五世
武格後廸里珠拉珠拉後稱帝
(臣)等謹按珠拉稱帝天祚本紀不載蕭特烈傳及
續綱目皆書之蕭特烈傳以珠拉為興宗之孫續
綱目以為聖宗孫皆與表異
興宗系
一世和囉噶二世漆水郡王實都匡義節度遠秦
晉國王淳淳後稱帝
(臣)等謹按以上凡皇族之可考於正史表傳及契
丹國志者皆訂正而數載之矣又列傳中如都沁
古圖魯卜(兄弟三人)六院部人其祖為博果濟(傳云博果濟於)
(約尼時再為本部額爾竒木疑即呼喇子額爾竒木阿固齊)烏魯斯為六院額
爾竒木博果濟之後吼亦六院部額爾竒木博果
濟之後吼子曰博勒博吼之五世孫曰廸里(吼傳曾以)
(功加採訪使廸里傳曰採訪使吼五世孫彼此相符)又博果濟亦六院額爾
竒木博果濟之後其子曰約囉又有曰紐斡哩曰
哈爾吉曰德哷傳中皆云六院額爾竒木博果濟
之後又有納延亦云額爾竒木博果濟之後其父
曰斡其季父曰卓克算凡此諸人疑皆懿祖系二
世額爾竒木阿固齊之後但表俱不載且二人並
無傳故不可考聊類志本末以見存疑之意云
金制皇兄弟皇子為親王給二品俸宗室封一字王者
給三品俸
大宗正府掌敦睦糾率宗屬以皇族中屬親者充泰和
中避睿宗諱改為大睦親府(互見職官考)
熙宗皇統四年詔以去年所得宋幣賜始祖以下宗室
海陵正隆二年改定親王以下封爵等第命追取存亡
誥身存者二品以上死者一品參酌削降公私文書但
有王爵字者立限毁抹墳墓碑誌並發而毁之
世宗大定十二年十一月帝謂宰臣曰宗室中有不任
官事者若不加恩澤於親親之道未弘朕欲授以散官
量與廪禄未知前代何如左丞石琚曰陶唐親九族周
家睦九族見於詩書皆美事也
十六年正月詔宗室未附玉牒者並於編次
四月詔定宗室子程試等第
十七年正月帝謂宰臣曰宗室中年高往往未有官稱
其先皆有功於國朕欲稍加以官使有名位可稱如何
對曰親親報功先王之令則
五月尚書奏定皇家袒免以上親燕饗班次並從唐制
二十四年帝如上京五月宴宗戚於皇武殿
帝以上京祖宗興王之地故與諸王往焉時宴飲極
歡賜諸王妃主宰執百官命婦各有差宗戚皆沾飲
起舞竟日乃罷至二十五年正月朔宴妃嬪親王公
主文武從臣于光德殿宗室宗婦及五品以上命婦
與坐者千七百餘人賞賚有差四月宴宗室宗婦于
皇武殿大功親賜官三階小功二階緦麻一階年高
屬近者加宣武將軍及封宗女賜銀絹各有差宗室
婦女及羣臣故老以次起舞進酒帝曰吾來數月未
有一人歌本曲者吾為汝等歌之命宗室子弟叙坐
殿下者皆坐殿上聽帝自歌其詞道王業之艱難及
繼述之不易慨想祖宗宛然如睹歌畢泣下羣臣宗
戚奉觴上夀於是諸夫人更歌本曲如私家之會既
醉帝復續調至一鼓乃罷
(臣)等謹按帝於族屬衛士有不嫻女直語者必諄
諄致訓皆所以思締造之艱難守土風之朴素而
動以水源木本之思也其幸上京加恩宗族致為
周渥至於親歌本曲慨念祖宗能使人孝弟之意
油然而生以視漢高故沛之遊大風之詠勝之遠
矣小堯舜之名洵非誣也
二十五年四月以會寧府(即上京地)官一人兼大宗正丞以
治宗室之政(互見職官考)
二十二年徙河間宗室於平州
至二十三年十二月帝謂宰臣曰海陵自以不道恐
上京宗室起而圖之故不問疎近並徙之南豈非以
漢光武宋康王之疎庶得繼大統故有是心過慮若
此何其謬也
(臣)等謹按海陵命會寧府毁舊宫殿諸大族第宅
甚至上京山陵亦皆遷徙則其盡徙宗室於南更
不待言矣海陵紀中不載徙宗室事偶軼之也河
間之宗室豈即海陵所徙者與
章宗明昌元年六月定親王家人有犯其長史府掾失
覺察故縱罪(互見刑考)
八月勅瑪竒以王家袒免之親特收充尚書省祗候郎
仍為永制
三年遣諭諸王府傅尉曰朕分命諸王出鎮蓋欲政事
之暇有以自適耳然慮其舉措或違於理所以分置傅
尉使勸道彌縫不入於過失若公餘遊宴不至過度亦
復何害今聞爾等用意太過凡王門細碎之事無妨公
道者一一干與贊助之道豈當如是宜各思職分事舉
其中無失禮體仍就諭諸王使知朕意
四年諸王府增置司馬一人
時以鄭王永蹈謀叛故也
承安五年三月大睦親府進重修玉牒九月修玉牒成
(臣)等謹按本紀修玉牒乃一年内之事云王圻續
通考云五年(五年上脱承安年號)九月修玉牒成太和六年
三月進重修玉牒與本紀異
是年又定王族收養異姓男為子者徒三年姓同者減
二等立嫡違法徒一年(互見刑考)
哀宗天興元年四月釋鎬厲王衛紹王二族禁錮聽自
便
(臣)等謹按百官志中有衛紹王家屬鎬厲王家屬
提舉同提舉各一人蓋專為禁錮二族而設
金史宗室表曰金人初起完顔十二部其後皆以
部為氏史臣記錄有稱宗室者有稱完顔者完顔
亦有二有同姓完顔蓋疎族若實圖美都古嚕訥
是也有異姓完顔蓋部人若罕都是也大定以前
稱宗室明昌以後避睿宗諱稱内族其實一而已
宣宗詔宗室皆稱完顔不復識别焉大定泰和之
間袒免以上親皆有屬籍以叙授官大功以上薨
卒輟朝親親之道行焉貞祐以後譜牒散失矣
始祖系
德祖外餘一人一世斡魯八世孫賽音(匡之兄表缺從匡傳)
(增)申王完顔匡(本名蘇色)又不知世次完顔經實(哀宗時奉)
(御表缺從忠義傳增)
始祖兄弟系
始祖諱函普從高麗偕其弟博和哩來其兄阿庫納
獨留高麗太祖時呼實默以哈斯罕來歸自謂阿庫
納之後呼實默父曰托卜嘉子曰果實又有和卓亦
阿庫納苖裔和卓子曰布呼富色克額哩頁額哩頁
與呼實默同時歸朝博和哩四世孫濟嚕海濟嚕噶
子實圖美阿索美都古嚕訥(即完顔忠)實圖美子察遜(表缺)
(從傳增)實實思敬(思敬本名薩哈)思敬孫烏呼肯札塔(表缺從傳改)
又有完顔薩布亦博和哩之後薩布子安春姪鄂倫
(表皆缺從薩布慶善努傳增)
(臣)等謹按思敬傳曰思敬為實圖美之子希卜蘇
之弟今考金元人重名者極多實圖美希卜蘇皆
别有一人希卜蘇與思敬支派不合思敬傳當作
實圖美子實實之弟或刊刻偶誤耳
德宗系
安帝外餘一人一世為博囉三世和碩四世和
卓
安帝系
獻祖外餘四人一世信德錫赫特錫里布錫里庫
二世錫哩庫子博諾三世錫赫特孫巴達又博
勒和安帝五世孫其後博碩威泰博索烏哲
庫又有杲(本名薩里罕)安帝六代孫其父和勒博&KR1259;
其子宗安(表缺從傳增)
(臣)等謹按博勒和傳曰子博碩襲明安天眷二年
為泰州副都統子威泰廣威將軍博索官特進子
烏哲庫又言博勒和與子博索俱為穆昆又言太
宗賜博勒和衣一襲并賜其子博碩博碩博索既
為其子餘二人當亦皆其子也表以博索一人為
其子烏哲庫一人為其孫而缺博碩威泰
獻帝系
昭祖外餘六人一世巴圖阿布哈圖庫次都古嚕
訥薩里罕薩克蘇其後無考
昭祖系
景祖外餘五人一世烏肯徹伯赫伯勒赫斡里延和
碩臺二世烏肯徹之子希卜蘇伯赫子咱斡(表缺從傳)
(增)三世希卜蘇子呼沙呼(表缺從傳增)咱斡子漢國
公昂(本名璸都)四世希卜蘇孫宗亨(本名托卜嘉)宗賢(本名色哩)
(其父無考疑即呼沙呼子而傳無明文故缺之)昂子宗浩
(臣)等謹按希卜蘇傳尾云子呼沙呼天會中為真
定留守子托卜嘉即宗亨也金史一人數子者往
往皆稱子某子某似托卜嘉亦為希卜蘇子矣今
以宗亨宗賢其命名之軰行相同表皆作希卜蘇
之孫自當不誤
又有實古納昭祖曾孫也實古納子阿嚕岱阿嚕岱
子襄(本名安)襄子思烈(思烈表缺從傳增)又有崇成為昭祖
元孫
景祖系
世祖肅宗穆宗外餘六人一世韓國公和卓沂國公
噶順代國公赫色本虞國公滿丕隋國公鄂蘭哈瑪
爾鄭國公滿都布二世和卓子金源郡王薩哈斡
魯噶順子豫國公昱(本名富察努)滿丕子滿都布們都
鄂蘭哈瑪爾子晏(本名鄂倫)賽音(賽音表訛作滿丕子今從傳改正)滿都
布子穆里延三世薩哈子晉王宗翰(本名尼瑪哈)扎巴
臺宗憲(本名阿蘭)斡魯子薩巴賽音子宗尹(本名阿里罕)
鄂蘭哈瑪爾孫宗寧(本名阿多古其父未詳)晏子伊埒訥
宗道(本名巴克實)們都子素赫(表缺從們都傳增)四世宗寧
子㐭宗尹子尼楚赫(表缺從傳增)素赫子薩哈連(表缺)
(從𫝊增)五世薩哈曾孫佛們(表缺從逆臣傳增)宗翰孫秉
德色克圖哩嘉哩(圖哩嘉哩表缺從逆臣𫝊增)薩哈連子惟鎔
(表缺從𫝊增)昱曾孫阿嚕六世惟鎔子從傑(表缺從𫝊增)
又有伊克系出景祖不知世次伊克子阿里布固納
額爾古訥薩塔約罕(約罕阿里布兄也表缺從阿里布𫝊增)固
納子喜格薩塔子芬徹又有阿里布亦系出景
祖不知世次其子言方言即逆臣烏達烏達子烏達
布(表無從𫝊增)烏達布子塘(本名烏雅鄂博表無從𫝊增)
(臣)等謹按阿里布子方𫝊曰初阿嚕當授穆昆未
封而薨烏達受之烏達死烏達布襲之又考烏雅
鄂博𫝊其父為烏達布祖為烏達曾祖為阿里布
則方傳所云當授穆昆之阿嚕即是阿里布非别
有一人也
世祖系
康宗太祖太宗外餘八人一世魏王威泰遼王杲(本名)
(舍音)衛王烏色魯王烏哲漢王阿庫納魯王楝摩沂王
扎拉鄆王昂(本名烏達布)二世杲子宗義(本名博濟)佛門
博勒庫阿嚕威赫阿古爾烏色子宗永烏
哲子實圖美楝摩子宗叙(本名德夀)昂子鄭嘉鶴夀
(本名沃哩布)三世實圖美子璋(本名呼密)鄭嘉子承暉(本名)
(福興)威泰孫呼爾察(表缺從宗義傳增父未詳)四世承暉從兄
子永懷(以下表皆缺從承暉傳增)五世永懷子蘇色
宗義與杲傳曰海陵已殺太宗子孫尤忌舍音諸
子盛強時左副元帥杲(本名薩里罕)在汴京都元帥府
令史約索迎合海陵意詐為薩里罕與其子宗安
家書謀反並及平章宗義尚書穆里延於是遣人
殺薩里罕於汴薩里罕親屬坐是死者二十餘人
潞王烏哲孫頁嚕候薩里罕於汴亦被殺(潞王烏哲疑即)
(魯王烏哲無可詳考故頁嚕亦不採入)又殺宗義穆里延宗安及魏
王威泰孫呼爾察殺舍音子孫百餘人穆里延子
孫二十餘人舍音幼子阿古爾得赦不死時天德
二年事也
又有承裕(本名博索)系出世祖諸孫末帝承麟之兄也承
麟子格爾(表缺從博索傳增)又有世祖之孫衷(本名綽哈)其祖為
巴噶布琳其父烏里(表缺從衷𫝊增)
(臣)等謹按衷傳為世祖曾孫其祖巴噶布琳封鄆
王是當為世祖子也世祖子封鄆王者名昂其本
名亦與巴噶布琳異豈别是一人而表與傳俱失
載抑豈即昂而本名又互異與是不可解
肅祖系
一世訥古庫富勒呼其後無考
穆宗系
一世勖(本名烏頁)昌(本名達蘭)芬徹富爾丹算卓二世勖子
宗秀(本名錫里庫)昌子威泰烏達布(表缺從昌𫝊增)又穆宗
孫哈布爾(其父未詳)三世哈布爾子齊(本名素赫)
康宗系
一世宗雄(本名摩囉歡)騰格徹威赫二世宗雄子額哩
頁富勒呼安塔哈(又名鄂勒歡)雅爾堅阿林三世富
勒呼子和勒端宗雄孫富德(表作額哩頁孫今據宗雄富德𫝊改正其)
(父未詳)四世和勒端子雲闢又有常春呼喇勒呼
喇呼嚕徹珍帕克巴恩楚皆摩囉歡孫其父無考
(臣)等謹按威赫傳内有兄摩囉歡子和勒端之
名似和勒端為宗雄子也又安塔哈傳曰初襲父
明安後以明安讓兄子和勒端是和勒端為宗傑
弟也宗雄傳曰富勒呼襲明安卒其子和勒端襲
是和勒端之襲受之於父非安塔哈所讓諸傳相
參往往不盡符合
太祖系
一世景宣皇帝睿宗皇帝遼王宗斡宋王宗望梁王
宗弼豐王烏里趙王宗傑陳王宗雋瀋王額魯豳王
鄂爾多衛王宗強曹王宗敏紀王實訥埒息王寧嘉
莒王燕孫鄴王斡琿二世景宣子胙王元(本名常勝)扎
拉睿宗子沃哩布宗斡子代王了(本名實圖美)兖(本名)
(梧桐)襄(本名承慶)衮(本名富勒堅)宗望子齊(本名舒蘇)京(本名呼嚕)荆王
文(本名呼喇)宗弼子韓王亨(本名伯特)宗傑子鄧王奭
宗強子榮王爽(本名阿林)克實阿蘇宗敏子舒國公褒
(本名薩哈連)密國公阿里罕三世鄧王奭子阿蘭達蘭
充子塔納永元(本名元努)額布勒阿里布兖子阿哈
襄子應國公樂善(本名和尚)齊子耀珠胙王元子
育(本名和卓表無從胙王傳增)亨子揚德(揚德表作宗弼子今按宗弼傳止曰子伯)
(特亨傳曰正隆六年殺亨妃圖克坦氏次妃大氏及子揚德第三人則是亨子也)
世宗紀及宗望子京傳曰大定五年夀王京謀反
獄成世宗特免其死除名安置嵐州樓煩後帝謂
太子及趙王曰京嘗謀逆不除恐為後患天下大
器歸於有德海陵失道我乃得之但務修德餘何
足慮大定十二年文又謀反事覺亡命被獲伏誅
太宗系
太宗子十四人惟宗本有子曰阿里庫又有北京留
守卞平陽尹禀皆太宗孫不稱誰子當海陵剪除之
後嗣續皆絶
熙宗海陵系
皆止一世已詳皇子門
世宗系
衛紹王外餘九人一世顯宗皇帝鎬王永中趙王蘇
尼越王薩魯越王永功豫王永成䕫王永升鄭王永
蹈潞王永德二世顯宗子鄆王琮(本名承慶)瀛王瓌(本名)
(罕都)霍王瓚(一名從彛本名阿林)嬴王𤦺(一名從憲本名烏里)温王玠(本名摩囉)
(歡)永中子瑜(本名實古納)璋(本名實圖美)玘(本名阿索美)瑑(本名鄂蘭)
(哈瑪爾)永功子璐(本名福孫)璹(本名夀孫)琳(本名尼瑪哈)永成子
瑋(本名仁夀)瑭(本名仁安)永升子璡(本名罕都)永蹈子安春愛
紳永德子琰(本名鄂倫)
章宗衛紹王系
止一世已詳皇子門
宣宗系
已附見皇子門
(臣)等謹按以上諸宗室凡其系出某帝有可徵者
皆本列傳增入以補史表之缺略外此有傳中僅
言是宗室子而世系無考者表中僅載宗賢與尼
楚赫一支餘皆不載今亦皆據各傳類列其名於
左
宗賢(本名阿嚕太祖從姪表有)果布(昭祖族人據本傳)珠嚕(據本傳)
實古納呼實哈(據呼實哈傳實古納為呼實哈之兄附見呼實哈傳)特進達
蘭(特進官名據本傳)阿嚕(據本傳)烏楞古(亦作烏楞古貝勒據本傳)
闍格(附見烏楞古傳以上表皆無)尼楚赫其子古雲(本名達蘭)尼
楚赫弟瑪竒瑪竒子烏色又巴爾斯亦尼楚赫弟(表列)
(巴爾斯于尼楚赫上一世誤今據本傳改正以上表皆有)托克索(據本傳)伊
喇道(本名安據本傳)烏蘇埒克其子實圖美(據實圖美傳)承
裕(本名華沙布據本傳)完顔額爾克同名者二人一曰草火
額爾克一曰板子額爾克(據本傳内傳曰時有兩額爾克皆族一每得賊好)
(以草火燎之一嘗誤以官中牙牌為板子故各以是目之)阿嚕岱(附見額爾克傳)薩
哈連(據本傳)完顔羅索同名者三人以長幼别之號
大羅索中羅索小羅索(據本傳)布古德(據忠義本傳)綽
哈(附見布古德傳)珊延(據忠義本傳)玖珠(據忠義本傳)從坦(據忠)
(義本傳)誠綽木(列女阿爾古傳以上表皆無)
元始祖系
始祖為勃端察爾其子孫一世巴噶哩臺哈必齊
二世瑪哈多丹三世濟農達爾罕納沁(濟農達爾罕兄弟七)
(人惟納沁之名可舉餘俱闕)四世濟農達爾罕子海都五世
拜星呼爾柴布爾罕努爾尼古察烏爾圖德格
六世拜星呼爾子敦巴該柴布爾罕努爾子昭
納蘇(昭納蘇輟耕錄亦作拜星呼爾子今從表)七世敦巴該子噶濟古
海古勒齊哩克坦浩沁哈喇勒岱格實衮
噶布勒汗(共兄弟六人)八世噶布勒汗(輟耕錄作噶布勒)子
科爾戬巴勒喀巴爾丹呼圖克喇嘛鼐爾和爾
拉爾干哈坦巴圖魯多托額徹濟呼蘭巴圖
魯九世巴爾丹四子其一為烈祖神元皇帝餘為
蒙庫圖呼雅克聶爾科達實達爾扎自始祖子
至此已九世其後系出某某而世次莫考者則有烏
察烏爾圖為納沁之後(弘簡錄納沁子孫後為烏察烏爾圖部餘如錫濟爾敖拉)
(以下亦皆添部字則是其子孫為某部耳非即人名也今從表與輟耕錄書之故無部字)錫濟
爾敖拉為尼古察烏爾圖德格之後岱爾超圖為
昭納蘇之後納克和爾為噶濟古之後大巴勒
喇實為海古勒齊哩克坦之後小巴勒喇實為浩
沁之後博廸額特為哈喇勒岱之後阿達里堅
為格實衮之後伊勒錦為科爾戬巴勒喀之後
烈祖弟達爾扎後一世為塔納雅雅二世為霄格
大王寧王庫庫楚三世寧王庫庫楚子伊爾根大
王四世哈勒琿王寧海王伊蘇瑪勒寧海王巴圖
爾寧海王阿哈五世哈勒琿子宣靖王邁努阿嚕
大王
(臣)等謹按泰定紀元年三月泰寧王邁努卒以其
子額琳沁多爾濟嗣是又一世也考邁努初封泰
寧王泰定二年由泰寧徙封宣靖後進益王毛貴
䧟益都王遁諸王表中不載有子嗣位宗室世系
表亦不載邁努子為誰故弘簡錄斷以為紀文誤
也今從之亦不載
弘簡錄曰按太祖本紀自云我兄色辰伯竒弟岱
酬實我伯祖巴勒噶特之裔呼濟爾實我伯父訥
衮之子阿勒坦實我祖呼都拉之子衆皆欲立之
伊等固辭始推我為主其所自皆未詳
烈祖系
太祖外餘四人一世楚齊格爾王哈準大王特默格
鄂齊錦國王(所謂皇太弟國王鄂齊爾諾延者也)伯勒格臺大王二
世楚齊格爾王子淄川王伊克伊遜克大王托歡大
王哈準大王子濟南王昂吉濟達特默格鄂齊
錦國王子鄂端大王濟伯格大王薩塔濟大王哈
斯岱大王察察哩大王夀王托里珠鄂囉臺大王白
虎大王(輟耕錄無薩塔濟王至白虎大王六人其子孫皆無今從表列之)伯勒格
臺王子伊蘇布哈大王昆布哈大王罕都呼大王
三世淄川王伊克子阿爾噶額布根王伊遜克大
王子蘇都爾王濟南王昂吉濟達子哈坦大王齊
呼勒大王呼魯古爾王吳王圖烈納鄂端大王子
額蘇倫大王阿雅噶齊王濟伯格大王子塔齊爾
國王特們德爾王(輟耕錄無特們德爾王其子孫皆無今從表列之)夀王
托里珠子阿雅噶齊大王鄂囉臺大王子哈巴爾
圖大王特克實大王竒都噶大王伊蘇布哈大王
子廣寧王卓多昆布哈大王子穆爾濟達大王昂
吉爾岱王(伯勒格臺傳岱字皆作臺)罕都呼大王子呼喇濟大
王四世蘇都爾王子齊王班布爾實必埒古大王
鴻和爾王哈坦大王子隴王呼喇珠齊呼勒大
王子濟南王伊埒濟呼喇珠王子吳王瑪納濟
吳王圖烈納子濟陽王普爾普塔齊爾國王子夀
王奈滿臺額布根大王鄂蘭濟勒岱大王鄂斯歡大
王察拉該大王博囉岱大王特們德爾王子博克
綽大王錫哩瑪勒大王伯勒齊大王阿雅噶齊大
王子必里克圖特穆爾王哈巴爾圖大王子某大
王(逸其名)特克實大王子托迪大王竒都噶大王
子圖卜特穆爾大王廣寧王卓多子特穆爾大王
納顔大王穆爾濟達大王子呼爾察大王茂哲爾
王色埒默王庫庫楚大王昂吉爾岱王子廣寧王
徹爾特穆爾呼喇濟大王子達春大王五世鴻
和爾王子拜穆爾王齊王伊嚕音特穆爾巴爾特穆
爾王隴王呼喇珠子濟南王實納噶(以下輟耕錄皆多不載蓋)
(其成書在至正初固未及全備也)吳王瑪納濟子西寧王阿勒達
爾默色夀王奈滿臺子博囉大王博羅岱大王
子西寧王珠勒瑪伯勒齊大王子巴哩雅大王三
寶大王必里克圖特穆爾王子嚢嘉特大王烏嚕
斯哈勒王某大王子實喇岱大王圖卜特穆爾
大王子燕錫大王伊濟鴻和爾王納顔大王子圖
卜特穆爾大王庫庫楚大王子定王色徹肯廣
寧王徹爾特穆爾子廣寧王裕勒阿楚六世齊王
伊嚕音特穆爾子齊王伊嚕特穆爾博囉大王子
遼王托克托西寧王珠勒瑪子茂海大王本布大
王伊濟大王布扎爾大王伊濟鴻和爾王子實都
大王定王色徹肯子定王徹爾臺
太祖系
一世卓沁太子察罕臺太子睿宗皇帝烏拉齊科爾
戬太子二世卓沁太子子巴圖大王薩喇達大王
孟克特穆爾王托克托孟克王托克托寧肅王布呼
大王伊濟貝大王察罕臺太子子伊蘇孟克王哈
喇實喇大王科爾戬太子子河間王呼察(輟耕錄於烏拉)
(齊科爾戬下皆無世系呼察與默格蘇都勒格蘇布特同列似非科爾戬子今從表與弘簡錄載之)
睿宗皇帝子胡土克圖(胡土克圖次居二其次三及次五者皆失其名)錫
里庫大王額哷布格大王博綽大默格大王蘇都勒
格大王蘇布特大王三世寧肅王托克托子肅王
庫色伊濟貝大王子嘉鼐巴大王哈喇實喇大
王子阿勒呼木大王巴拉大王威遠王阿濟格特
穆爾布哈王河間王呼察子呼嚕岱大王錫里
庫大王子阿布哈王額琳沁多爾濟王額哷布格
大王子威定王約木和爾鼐喇呼布哈大王拉爾干
錫格大王博綽大王子實喇卜嘉勒大王默格
大王子昌通大王蘇都勒格大王子蘇克岱大王
蘇布特大王子某(逸其名)四世巴拉大王子兖王
滿濟勒噶威遠王阿濟格子威遠王呼圖克特穆
爾齊勒特穆爾特穆爾布哈王子阿南達實哩王
呼嚕岱大王子額布根大王帕克巴拉大王額
默根大王(輟耕錄無額默根王而以巴爾達噶王亦為呼嚕岱王子今從表)阿布
哈王子阿嚕大王額琳沁多爾濟王子托克托
穆爾王鼐喇呼布哈大王子魏王巴延特穆爾鄂
勒哲特穆爾王冀王博囉定王永和爾拉爾干錫
格大王子鎮寧王諾海實喇卜嘉勒兒大王子楚王
伊克圖昌通大王子拜特穆爾大王蘇布特大王
子荆王托克托穆爾海拉蘇大王蘇布特孫伊
嚕特穆爾瑪勒額森(以其父失名故稱其祖)五世齊勤特穆爾
子越王圖喇(表中以威遠王呼圖克特穆爾齊勤特穆爾二人并作一格而下格則列越王)
(圖喇不辨為何人子矣今從輟耕錄)額布根大王子巴拜大王帕
克巴拉大王子安定王托歡額默根大王子巴爾
達噶王阿嚕大王子靖遠王格藏廣平王哈喇班
第托克托穆爾王子某(失名)冀王博囉子特穆爾
圖定王永和爾子某(失名)楚王伊克圖子楚王托
里特穆爾拜特穆爾大王子永寧王布延穆爾
荆王托克托穆爾子荆王伊蘇伯竒六世越王圖
喇子豫王喇特納實哩安西王達爾瑪(按明監本圖喇下無子字)
(與殿本則有之考圖喇傳弘簡錄二人皆其子也)巴拜大王子烏塔蘇特
穆爾王哈布爾特穆爾王(輟耕錄巴拜王下無系以烏塔蘇特穆爾王哈布爾)
(特穆爾王為安定王托歡子今從表)安定王托歡子安定王多爾濟
巴勒(輟耕錄以多爾濟巴勒為巴爾達噶王子今從表)廣平王哈喇班第
子豳王徹伯爾托克托穆爾王孫額琳沁班第王
定王永和爾孫燕大王楚王托里特穆爾子楚
王巴圖魯七世豳王徹伯爾子豳王納古爾楚
王巴圖魯子雅克特穆爾王蘇克特穆爾王多羅布
哈王
太宗系
一世庫騰太子庫楚太子哈喇徹爾王哈斯大王哈
坦大王默哷大王二世庫騰太子子穆爾濟達王
孟格圖大王哲伯特穆爾王特伯林大王竒爾婁大
王庫楚太子子實勒們(大宗當撫之宫中稱太孫定宗崩後皇后烏拉海額)
(實氏所抱之聽政者也)哈喇徹爾王子托克托大王哈斯
大王子海都大王哈坦大王子多爾濟王額布根
大王伊德爾大王約蘇圖大王和尼大王默哷大
王子托和大王三世穆爾濟達王子伊蘇布哈大
王孟格圖大王子額琳沁大王竒爾婁大王子
汾陽王拜特穆爾實勒們子博囉齊大王托克
托大王子伊伯格濟錫喇卜多爾濟海都大王
子汝寧王徹伯爾多爾濟王子錫錫大王額布
根大王子隴王呼魯蘇和尼大王子耀珠大王諾
海大王托和大王子温都爾大王四世汾陽王
拜特穆爾子荆王伊蘇額布根博囉齊太子靖遠
王哈達襄寧王鄂爾和汝寧王徹伯爾子汝寧王
鄂勒哲特穆爾錫錫大王子桑節巴勒大王温
都爾大王子阿雅噶齊大王陽翟王圖們五世靖
遠王哈達子㐮寧王伊蘇布爾罕汝寧王鄂勒哲
特穆爾子汝寧王呼喇臺阿雅噶齊大王子陽翟
王太平陽翟王圖們子陽翟王庫春六世陽翟王
庫春子陽翟王特穆爾齊
定宗系
一世呼察大王諾果太子和和大王二世呼察大
王子雅爾嘉勒燦王鄂勒哲額布根王和和大王
子南平王圖嚕
憲宗系
一世巴爾圖大王烏蘇岱大王玉隆哈實大王河平
王錫里濟璸都二世玉隆哈實大王子色埒默王
衛王鄂勒哲河平王錫里濟子烏魯斯布哈王并
王鴻和特穆爾三世衛王鄂勒哲子郯王齊齊克
圖并王鴻和特穆爾子嘉王和爾和達實伊德
實王徹爾特穆爾王(徹爾特穆爾王輟耕錄無明北監本作鄂勒哲特穆爾王今從)
(今本殿)
世祖系
一世多爾濟王裕宗皇帝(裕宗子成宗外顯宗順宗皆附見皇子門)安西
王莾噶拉北安王諾木罕雲南王和克齊阿雅噶齊
大王西平王鄂囉齊寧王庫庫楚鎮南王托歡和塔
拉特穆爾王二世安西王莾噶拉子安西王阿南
達阿勒坦布哈雲南王和克齊子營王額森特穆
爾阿雅噶齊大王子額默根大王巴延特穆爾王
西平王鄂囉齊子鎮西武靖王特穆爾布哈(輟耕錄作)
(額森特穆爾布哈)西平王巴特瑪德沁寧王庫庫楚子寧
王色徹圖寧王阿都齊(輟耕錄缺)鎮南王托歡子鎮南
王婁章圖卜布哈宣讓王特穆爾布哈威順王庫春
布哈文濟王曼濟宣德王布達實哩(按表以鎮南王圖卜布哈威順)
(平王庫春布哈宣讓王特穆爾布哈三人皆列之為婁章之子托歡之孫輟耕錄則皆以為托歡之子而)
(缺鎮南王婁章今考庫春布哈𫝊係托歡之子又特穆爾布哈傳曰世祖第九子托歡封鎮南王托歡薨)
(子婁章襲婁章薨弟圖卜布哈襲圖卜布哈薨子博囉布哈幼特穆爾布哈乃嗣為王特穆爾布哈托歡)
(第四子也至天歴二年博囉布哈已長特穆爾布哈請以其位還之乃改封宣讓王則表之誤列明矣)
和塔拉特穆爾子阿巴額布根王三世安西王
阿南達子伊嚕特穆爾王額默根大王子諤特古
布哈王鎮西武靖王特穆爾布哈子雲南王婁達
罕武靖王綽斯巴勒西平王巴特瑪達沁子恭格
巴勒大王圖卜布哈子博囉布哈(表作四世誤)庫春
布哈子拜特穆爾塔斯特穆爾報恩努節岱努佛嘉
努義王和尚(表皆缺從庫春布哈傳增)阿巴額布根王子巴拉
多爾濟王顯宗子梁王松山湘寧王德勒格爾布
哈順宗子魏王四世雲南王婁達實子豫王
喇特納實哩(按太祖系中越王圖喇子喇特納實哩由安西王封䂊王今此䂊王喇特納實)
(哩其封爵既同名亦同恐有重列之誤無可細考)武靖王綽斯巴勒子策
巴大王伊爾哲伯大王(婁逹罕綽斯巴勒子表中合作一格今從輟耕錄晰之)
梁王松山子梁王旺沁(輟耕錄中缺松山一支之系)湘寧王
德勒格爾布哈子湘寧王巴拉實哩魏王子圖卜
布哈大王曼濟大王西靖王阿嚕魏王博囉特穆爾
唐古特王達爾瑪實哩王博囉大王
(臣)等謹按成宗武宗以後皆止一世已載皇子門
矣順帝孫密迪哩巴拉先竄沙漠後為明將李文
忠所獲太祖封崇禮侯後仍聽其北還當洪武時
又獲元代子孫惠王巴圖布哈儲王巴延布哈宗
王子蠻王拜特穆爾又李文忠殺宗王托克托實
哩此皆不知是何系屬矣
又按元史世祖本紀中統元年載賜親王銀與文
綺金素綿絹諸物其數極厚自是歲以為常此即
所謂歲賜也宗室世系表中未有不稱王者則其
時之加恩皇族固已優渥所以各帝本紀止書各
人封拜分地策遣誅斥及殁後䘏典諸政而凡如
他代定宗室制度之事槩不多見弘簡錄系屬門
及王圻續通考皆無所纂述蓋其事跡甚少無從
採輯耳
欽定續文獻通考卷二百四
