欽定續文獻通考卷一百八十七
經籍考
子(𩔖書下)
明
吳夢材彊識略四十卷
夢材字國賢崇陽人
況叔祺考古辭宗二十卷
叔祺字吉甫高安人嘉靖進士官貴州提學僉事
劉鳳雜爼十卷
鳳見史類
(臣)等謹案是書摘錄古書字句凡分八類
王可大國憲家猷五十六卷
可大字元簡南京錦衣衛人嘉靖進士官台州府知
府
凌迪知文選錦字二十一卷
迪知見史類
徐元太喻林一百二十卷
元太字汝賢宣城人嘉靖進士官刑部尚書
(臣)等謹案是書採摭古人設譬之詞彙為一編凡
分十門五百八十餘類歴二十餘年而後成
徐時行羣書纂粹八卷
時行即申時行見經類
(臣)等謹案時行初寄養於徐從其姓此蓋其未復
姓時作
王荔正音攟言四卷
荔字子岩高陽人嘉靖舉人官青州府推官
(臣)等謹案是書乃村塾對偶之本分二十二部前
有李國楨序
潘之恒亘史鈔(無卷數)
之恒見史類
(臣)等謹案是書明史藝文志作九十一卷顧起元
序稱有内紀外紀雜紀為卷九百九十有六今僅
存内紀蓋殘缺不完之本也
潘塤楮記室十五卷
塤見史類
鄭若庸類雋三十卷
若庸字虚舟崑山人少為諸生以任俠不羈見斥客
趙康王厚煜邸中厚煜給以筆札令其倣初學記藝
文類聚越二十年而成此書
趙樞生含元齋别編十卷
樞生見神仙家類
顧充古雋考略六卷
充見經類
莊元臣三才考略十二卷
元臣字宗原歸安人隆慶進士
(臣)等謹案是書分十二門蓋備科舉對策之用者
張元抃翰林諸書選粹四卷
元抃見史類
郭子章黔類十八卷
子章見經類
(臣)等謹案是編其巡撫貴州時所輯故曰黔類實
隸事之書非黔志也凡分三十六門
祝彦祝氏事偶十五卷
彦字元美山陰人萬歷舉人
(臣)等謹案是書採史傳所載古人事蹟相同者倣
世說新語門目分條徵引
陳與郊廣修辭指南二十卷
與郊見經類
屠隆縹緗對類二十卷
隆見雜家類
何三畏何氏類鎔三十五卷
三畏見史類
(臣)等謹案是編取類書典故以駢語聯絡成文即
宋吳淑事類賦之屬但不為韻語耳
徐常吉事詞類竒三十卷六經類聚四卷
常吉字士彰武進人萬歷進士官浙江按察司僉事
(臣)等謹案類竒為類二十有四吳人陸伯元為之
註類聚凡十八門内有陶元良續增者元良字乃
永亦武進人
樊王家春秋内外傳類選八卷
王家潛江人萬歷進士
閔文振異物彙苑十八卷
文振字道充浮梁人
姚光祚廣蒙求三十七卷
光祚字允昌吳縣人萬歷舉人官保定府同知
(臣)等謹案宋王逢原有十七史蒙求光祚以其未
備從而廣之分三十七類
陶涵中男子雙名記一卷
涵中字雪凡嘉興人萬歷舉人官建昌府同知
(臣)等謹案是書記古人雙名如殷七七王保保凡
二十一人然以余闕為余闕闕不知何所據也
吳道南秘笈新書十三卷别集一卷
道南見史類
(臣)等謹案是書據道南自序謂本宋謝枋得之書
道南為之增補
黃一正事物紺珠四十一卷
一正字定父揚州人
(臣)等謹案是書明史藝文志作四十六卷今以書
考之乃四十六目也
馮琦經濟類編一百卷
琦字琢菴臨朐人萬歷進士官至禮部尚書諡文敏
(臣)等謹案是編為𤦺手錄之稿𤦺沒後弟瑗與其
門人周家棟吳光儀重為排纂
余寅同姓名錄十二卷周應賓補錄一卷
寅見史類應賓見經類
顧起元說略三十卷
起元見史類
(臣)等謹案是編明史藝文志作六十卷而起元自
序止三十卷與今本合蓋明史偶誤也明史收入
小說家類以與曾慥類說陶宗儀說郛相近然詳
考體例其分門排比編次之法實與類書相同
陳耀文天中記六十卷
耀文是經類
(臣)等謹案是編乃其類事之書以所居近天中山
故曰天中記
章潢圖書編一百二十七卷
潢見經類
(臣)等謹案是編取左圖右書之義凡諸書有圖可
考者無不彙輯而為之說明人圖譜之學惟此與
王圻三才圖會為巨帙然圻書門目𤨏屑不及潢
書之有體要
陳禹謨駢志二十卷
禹謨見經類
彭大翼山堂肆考二百二十八卷補遺十二卷
大翼字雲舉一字一鶴江南通州人以歲貢判梧州
(臣)等謹案江南志稱大翼自梧州乞歸因事繙閱
積四十年而書成名曰山堂肆考凡分宫商角徵
羽五集
劉鴻訓玉海纂二十二卷
鴻訓字默成長山人萬歷進士官至文淵閣大學士
時物典彙二卷
舊題李日華撰日華見史類
(臣)等謹案是書雜剽類書故實餖飣成帙舛謬百
出當是偽託之作
杜涇對制談經十五卷
涇西安人始末無考
(臣)等謹案是書因宋葉時禮經會元舊文百篇分
類排纂立十五門以統之
徐鑒諸書考錄四卷諸經紀數十四卷
鑒字觀父豐城人萬歷進士官監察御史提督應天
學政
許獬八經類集三卷
獬字子遜同安人萬歷進士官翰林院編修八經易
書詩春秋禮記周禮孝經小學也
林瀌藻軒閒錄補續詞叢類採八卷
瀌字元盛福州人官至昌化縣知縣
楊德周輿識隨筆一卷
德周見小說家類
陳懋學事言要元三十二卷
懋學字希顔福唐人萬歷舉人官兵馬司指揮
吳之俊獅山掌錄二十八卷
之俊字彦章號芝房歙縣人萬歷進士官武強縣知
縣
楊聯芳諸經纂註三十四卷
聯芳字懋賞漳州人
徐應秋駢字憑霄二十四卷
應秋見雜家類
(臣)等謹案是書皆采輯經史駢連之字詮義十卷
釋名十四卷自註引王嘉拾遺記蒼梧有鳥名憑
霄能吐五色氣名書之義蓋取諸此
陳子壯經濟言十二卷
子壯字集生南海人萬歷進士官禮部侍郎明亡殉
難
楊淙事文玉屑二十四卷
淙始末無考
江旭竒朱翼(無卷數)
旭竒字舜升歙縣人萬歷中官安岳縣丞
(臣)等謹案是書凡分六部捃摭諸書是非一以朱
子為斷故名朱翼
黃以陞史說萱蘇一卷
以陞字孝義龍溪人
(臣)等謹案是書取史事之相類者隨筆記載自序
謂臯蘇釋勞萱草忘憂故以萱蘇為名
俞安期唐類函二百卷詩雋類函一百五十卷類
苑瓊英十卷
安期字羨長吳江人
(臣)等謹案唐類函取唐人類書刪除重複彙為一
函分四十三部詩雋類函取皇古迄唐代之詩彙
為一編分三十六部類苑分别事類每條止撮舉
二字中缺天文一類殆未成之書也
劉嗣昌劉氏類山十卷
嗣昌字燕及桐城人萬歷中官興化府知府
(臣)等謹案是書為目七十所載之書止于唐代
卓明卿卓氏藻林八卷
明卿字澂甫錢塘人萬歷中官光禄寺署正
(臣)等謹案是編采擷羣書分門輯錄談遷棗林藝
簣謂是吳興王氏之本明卿竊取之
錢應充史學璧珠十八卷
應充字子美紹興人萬歷中貢生
徐袍事典考略六卷
袍字仲章婺源人
王思義故事選要十四卷
思義見史類
劉仲達劉氏鴻書一百八卷
仲達字九逵宣城諸生
(臣)等謹案是書分二十四類卷端題湯賓尹刪定
注宗姬儒函數類六十二卷
宗姬字肇邰歙縣人
(臣)等謹案是書明史藝文志作儒數類函蓋刊本
誤也
穆希文蟫史十一卷
希文見雜家類
(臣)等謹案是書專記鳥獸故實故以蟫名
王志慶古儷府十二卷
志慶字與游崑山人天啟舉人
(臣)等謹案是書採摭漢魏賦頌六朝唐宋人駢體
分十八門大槩仿歐陽詢藝文類聚之例
董斯張廣博物志五十卷
斯張見史類
(臣)等謹按晉張華博物志南宋李石嘗續之仍華舊目斯張
更從而廣之全改華之體例凡分門二十有二子目六十有七
李肇亨婦女雙名記一卷
肇亨字會泰嘉興人太僕卿日華之子
彭儼五侯鯖十二卷
儼字若思江西人
李紹文藝林纍百八卷
紹文見小說類
羅萬藻十三經類語十四卷
萬藻字文止江西人天啟舉人福王時官上杭縣知
縣唐王僭號擢禮部主事未幾卒
陳懋仁庶物異名疏三十卷
懋仁見史類
胡文煥詩學彙選二卷
文煥見經類
陳繼儒文竒豹斑十二卷
繼儒見史類
李琪枝清異續錄三卷
琪枝字雲卿嘉興人太僕卿日華之孫肇亨之子
(臣)等謹案是書雖續陶穀之清異錄然榖書體近
稗官此則事多古典名同實異未可同類而觀云
凌稚隆五車韻瑞一百六十卷
稚隆見經類
(臣)等謹案是編因隂時夫韻府羣玉而稍變其例
每韻之下先刊小篆然後隨韻隸事前有謝肇淛
序
張雲鸞五經總類四十卷
雲鸞字羽臣號泰巖無錫人崇禎時嘗以所輯經書講
義獻之闕下
(臣)等謹案是編取五經及周禮孝經分門排比共
為七十二類
程良孺茹古略集三十卷
良孺見雜家類
吕一經古今好議論十卷
一經字子傳號非菴吴縣人崇禎進士官至河南提
學副使
劉侗名物考十卷
侗見史類
顔茂猷六經纂要(無卷數)
茂猷見雜家類
博巖事物考八卷
巖字野清義烏人崇禎進士官監察御史
文德翼傭吹錄首集二十卷次集二十一卷
德翼見史類
何偉然四六霞肆十六卷
偉然見雜家類
方夏廣韻藻六卷
夏字南明自號飬春子長洲人
許之吉麗句集六卷
之吉爵里無考
(臣)等謹案是編採前人儷偶之句分門編次亦楊
慎謝華啟秀之類
孫丕顯文苑彙雋二十四卷
丕顯字啟周閩人
劉葉事類通考十卷
葉字芝華饒州人
卓有見策統綱目三十九卷
有見莆田人
徐炬古今事物原始三十卷
炬見譜錄類
韓孔贊古史彙編四卷
孔贊字羲一里貫無考
馮廷章子史彙纂二十四卷
廷章字子建常熟人
(臣)等謹案是書分二十四類卷首列徵引書目千
餘種唐宋諸志不著錄者十之六七明諸家書目
不著錄者十之九
類雅二十卷
不著撰人名氏
萬年統紀十二卷
不著撰人名氏
對類二十卷
不著撰人名氏
大政管窺四卷
不著撰人名氏
汲古編四卷
不著撰人名氏
欽定續文獻通考卷一百八十七
