欽定續文獻通考卷一百九十七
經籍考
集(總集上)
宋史藝文志總集類四百三十五部一萬六百五十七
卷
遼金元三史不立藝文志散見各紀傳中
明史藝文志總集類一百六十二部九千八百一十卷
宋
常挺諸儒性理文錦八卷
挺字方叔連江人嘉祐進士累官吏部尚書參知政
事
鄧忠臣同文館唱和詩十卷
忠臣字慎思湘陰人熙寧進士官考功郎
(臣)等謹案同文館本以待高麗使人元祐間忠臣
等同考校即其地為試院因錄同舍唱和之作彙
為一編其相為酬答者忠臣而外為張耒晁補之
蔡肇余幹耿南仲商倚曹輔柳子文李公麟孔武
仲等十一人又有曰益曰向不著姓者二人已不
可考
二程文集十三卷附錄二卷
不著編輯者名氏
(臣)等謹案此明道程子伊川程子合集也出自胡
安國家劉珙張栻嘗刻之長沙于原文頗有改削
朱子深以為不可元至治間譚善心重刊悉從朱
子更正並以朱子論胡本錯誤諸書别為二卷附
之於後
宋文選三十二卷
不著編輯者名氏
(臣)等謹案張邦基墨莊漫錄稱崔伯易金華神記
編入聖宋文選後集中則是書乃其前集在南渡
以前矣所選皆北宋文自歐陽修以下十四人
邵浩坡門酬唱集二十三卷
浩字叔義金華人
(臣)等謹案是集錄蘇軾與弟轍及門下諸人屬和
之詩始名曰蘇門酬唱後更名坡門酬唱
蒲積中古今歲時雜詠四十六卷
積中里貫無考
(臣)等謹案宋綬有歲時雜咏二十卷積中因其原
本續為此書所增惟宋人之詩而目類一仍其舊
自一卷至四十二卷為元日至除夕二十八目後
四卷則凡祗題月令而無節序之詩皆附焉
董棻嚴陵集九卷
棻東平人逌之子紹興間知嚴州
朱子南嶽唱酬集一卷附錄一卷
朱子見史類
(臣)等謹案朱子與張栻林用中同遊南嶽倡和成
編用中字擇之號東屏古田人嘗從朱子遊是集
作於乾道二年
孫紹遠聲畫集八卷
紹遠字稽仲自署曰谷橋爵里無考
(臣)等謹案錢曾讀書敏求記謂其書不著編者名
氏今本卷首有淳熙丁未十月紹遠自序謂擇前
賢之為畫而作者編為一集名之曰聲畫則為紹
遠編集確有明證
桑世昌回文類聚四卷補遺一卷
世昌淮海人世居天台
魏齊賢葉芬五百家播芳大全文粹一百十卷
齊賢字仲賢自署鉅鹿人棻字子實自署南陽人
(臣)等謹案是編皆錄宋代之文題曰五百家而卷
首所列姓氏實五百二十家朱彝尊常䟦此書惜
無人為之刪繁舉要蓋病其冗雜也
袁說友成都文類五十卷
說友字起巖建安人隆興進士官至同知樞密院參
知政事
彭叔夏文苑英華辨證十卷
叔夏廬陵人紹興中鄉貢進士
(臣)等謹案叔夏是編因周必大所校文苑英華而
作自序稱必大命以校讐用功甚多散在本文覽
者難徧因薈萃其說大旨分承訛當改别有依據
不可妄改義可兩全不必遽改三例用意謹嚴考
核精密其不輕易點竄古書亦于此可見
林表民天台續集别編六卷赤城集十八卷
表民字逢吉臨海人仕履無考
(臣)等謹案表民父師蒧增修李庚原本為天台前
集表民則輯補前集為别編師蒧又增補李庚原
本為續集馬考並已著錄此續集别編又表民所
輯以補其闕赤城集亦表民所編據吳子良序稱
分門會粹並詩為一今本有文無詩
湯漢妙絶古今四卷
漢見别集類
(臣)等謹案是編甄輯古文起春秋左氏傳訖眉山
蘇氏凡二十一家
李龏唐僧宏秀集十卷
龏見詩集類
(臣)等謹案是編乃選唐代釋子之詩凡五百首前
有寳祐六年龏自序自皎然以下凡五十二人
趙師秀衆妙集一卷
師秀見别集類
(臣)等謹案是集錄唐代五七言律自沈佺期訖王
貞白凡七十六人
陳起江湖小集九十五卷江湖後集二十四卷
起字宗之錢塘人開書肆於睦親坊亦號陳道人
(臣)等謹案江湖小集所錄自洪邁迄林同凡六十
二家内惟姚鏞周文璞吳淵許棐四家有賦及雜
文餘皆詩也起以刻江湖集得名永樂大典所載
有江湖集江湖前集江湖後集江湖續集中興江
湖集諸名大抵皆同時之人隨得隨刻往往一人
之詩散見數集之内今從永樂大典裒輯合為一
編統名之曰江湖後集二十四卷以補世傳江湖
集本之缺云
章樵註古文苑二十二卷
樵字升道臨安人嘉定進士歷官知漣海軍授朝散
郎知處州
劉元高三劉家集一卷
元高咸淳中官御史里貫未詳
(臣)等謹案元高是編乃輯其先世劉渙劉恕劉羲
仲詩文渙字凝之天聖進士以太子中允致仕恕
字道元渙之子舉進士官和川翁源二縣羲仲恕
之子三世並剛直有史才而恕最優司馬光嘗稱
其博聞強記細大之事皆有稽考云
周弼三體唐詩六卷
弼見别集類
柴氏四隠集三卷
柴望及其從弟隨亨元亨元彪詩文合集望見子類
隨亨字瞻屺登文天祥榜進士歷知建昌軍事元亨
字吉甫與隨亨同舉進士官朝散大夫荆湖參制元
彪字炳中號澤臞居士嘗官察推宋亡俱遁迹不仕
時稱柴氏四隠
論學繩尺十卷
魏天應編林子長註天應號梅墅自稱鄉貢進士子
長號華峰官京學諭皆閩人
鄭虎臣吳都文粹九卷
虎臣字景兆吳縣人官會稽尉
古文集成前集七十八卷
舊本題廬陵王霆震亨福編
(臣)等謹案是編蓋南宋書肆本也所錄自春秋以
逮南宋計文五百餘首而宋文居十之八
羅黃裳發蒙宏綱三卷
黃裳池州人咸淳中官番禺守
謝枋得文章軌範七卷
枋得見别集類
吳渭月泉吟社詩一卷
渭字清翁號潛齋浦江人官義烏令入元退居吳溪
陳仁子文選補遺四十卷
仁子見别集類
蘇門六君子文粹七十卷
不著編輯者名氏
(臣)等謹案舊本傳為陳亮所輯今無可考史稱黃
庭堅張耒晁補之秦觀為蘇門四學士此稱六君
子者益以陳師道李廌二人也
三國志文類六十卷
不著編輯者名氏
(臣)等謹案是編今流傳有宋刊本考宋藝文志載
此書註云集者不知名則當時已無可考矣
詩家鼎臠二卷
不著編輯者名氏
(臣)等謹案是集卷首題詞署曰倦叟無可考
十先生奥論十卷
不著編輯者名氏
(臣)等謹案是書集程子張耒楊時朱子張栻吕祖
謙楊萬里胡寅方恬陳傅良葉適穆元戴溪張震
陳武鄭湜凡十六人之論分類編之題曰十先生
所未詳也且據其原目凡前後續集各十五卷此
本止四十卷佚去尚多其作者不知凡幾謹識俟
考
兩宋名賢小集一百五十七卷
舊本題宋陳思編元陳世隆補思世隆俱見子類
(臣)等謹案是編所錄宋人詩集始于楊億終于潘
音共一百五十七家有紹定三年魏了翁序即寳
刻叢編序更易書名其為偽托無疑
何無適倪希程詩準三卷附錄一卷詩翼四卷
無適希程爵里俱未詳
羣公四六續集十卷
不著編輯者名氏
大全賦會五十卷
不著編輯者名氏
啟劄錦繡一卷
不著編輯者名氏
宋遺民錄一卷
不著編輯者名氏
金
元好問中州集十卷附中州樂府一卷唐詩鼔吹十
卷
好問見子類
(臣)等謹案好問中州集錄金一代之詩在宋末江
湖諸𣲖之上考集中小傳皆兼評其樂府是二編
本合而為一今仍之不别入詞曲類焉唐詩鼔吹
皆唐人七言律詩凡九十六家其門人中書左丞
郝天挺註
段克己成己二妙集八卷
克己字復之號遯庵稷山人嘗舉進士成己字誠之
號菊軒至大進士授宜陽主簿並入元不仕
元
方回瀛奎律髓四十九卷
回見子類
杜本谷音二卷
本見别集類
馮子振釋明本梅花百詠一卷
子振字海粟攸州人官承事郎集賢待制明本姓孫
氏號中峯錢塘人居吳山聖水寺
(臣)等謹案是編乃子振與明本倡和之作有七言
絶句一百首後附春字韻七律一百首僅有明本
和章而子振原唱已佚
房祺河汾諸老詩集八卷
祺平陽人官大同路儒學教授自稱横汾隠者
金履祥濂洛風雅六卷
履祥見經類
周南瑞天下同文集五十卷
南瑞里貫無考
祝堯古賦辨體八卷外集二卷
堯上饒人延祐進士官無錫州同知
元朝野詩集(無卷數)
不著編輯者名氏
(臣)等謹案是集所錄大抵仁宗以後順帝以前之
詩一名元風雅考當時别有元風雅二十四卷乃
傅習孫存吾所輯視此較為完備顧嗣立元詩選
序載有蔣易元風雅一書或即其殘本歟
吳宏道中州啟劄二卷
宏道字仁卿金臺人江西省檢校掾史
圭唐欸乃集二卷
許有壬及其弟有孚子楨倡和之詩有壬見别集類
有孚楨始末俱未詳
陳桱尺牘筌蹄三卷
桱見史類
趙景良忠義集七卷
景良字秉善南豐人
(臣)等謹案南豐劉壎作補史十忠詩一卷其子麟
瑞撰昭忠逸詠凡四卷景良合二集為一編又采
宋末遺老諸作續為二卷總名之曰忠義集
汪澤民張師愚宛陵羣英集十二卷
澤民字叔志婺源人延祐進士累官禮部尚書至正
中賊䧟寧國被執不屈死贈江浙行中書省左丞追
封譙國郡公謚文節師愚字仲愚寧國人兩領鄉薦
蘇天爵元文類七十卷目錄三卷
天爵見史類
傅習孫存吾元風雅二十四卷
習字說卿清江人仕履無考存吾字如山廬陵人嘗
為儒學正
(臣)等謹案是編前集十二卷習所採輯後集十二
卷存吾所採輯
楊士宏唐音十四卷
士宏字伯謙襄城人
左克明古樂府十卷
克明豫章人自序題至正丙戌則順帝時人也
武夷山詩集一卷
不著編輯者名氏
繆思恭等庚辛唱和詩一卷
思恭里貫未詳
(臣)等謹案至正庚子辛丒間思恭等游嘉興景德
寺分韻唱和之作共二十六人
顧瑛玉山名勝集(無卷數)草堂雅集十三卷玉山紀
遊一卷
瑛見詩集類
賴良大雅集八卷
良字善卿天台人
(臣)等謹案是編良所裒輯楊維楨刪定去取頗稱
精密盖維楨工于詩故鑒别終不苟焉又每人之
下略註字號里貫元末詩人無集行世者亦頗賴
以考見
元音遺響十卷
不著編輯者名氏
(臣)等謹案是集前八卷為胡布詩又名崆峒樵音
後二卷則張逹劉紹詩也三人皆元遺民而他書
罕見故其出處莫詳布字子申逹字季充皆旴江
人紹字子憲黎川人
劉履風雅翼十四卷
履字坦之上虞人入明不仕號草澤閒民
(臣)等謹案是編首為選詩補注八卷取文選各詩
刪補訓釋而各斷以己意次為選詩補遺二卷取
古歌謠詞以補文選之缺次為選詩續編四卷取
唐宋諸家詩詞之近古者以為文選嗣音其去取
大旨本于真德秀文章正宗其訓釋體例則悉以
朱子詩集傳為凖
譚金孫殘本諸儒奥論策學統宗二十三卷
金孫字叔金號存理里貫未詳
周砥馬治荆南倡和集一卷
砥字履道無錫人從張士誠死于兵治字孝常宜興
人入明官建昌知府
(臣)等謹案周砥馬治詩同一集人隔兩朝遂無時
代可歸今以治雖入明而詩作於元砥死于兵未
嘗入明故以砥為主而附于元人之末
贈言小集一卷
不著編輯者名氏
釋圓至唐詩說二十一卷
圓至見别集類
釋壽寧靜安八咏詩集一卷
壽寧字無為號一菴上海人居于邑西之靜安寺
明
世宗宸章集錄一卷輔臣贊和詩集一卷翊學詩
一卷
(臣)等謹案以上三編係嘉靖五年六年七年賜大
學士費宏楊一清等御製詩諸臣依韻和進隨時
編錄者
偶桓乾坤清氣集十四卷
桓字武孟號清翁因眇一目又自號瞎牛太倉人洪
武中官荆門州吏目
孫原理元音十二卷
原理寧波人仕履無考
鄭太和麟溪集十二卷别編二卷
太和字順卿浦江人世稱義門鄭氏
葉翼餘姚海隄集一卷
翼寧波人始末未詳
(臣)等謹案翼祖恒字敬常元天歷間為餘姚判官
築隄捍海民賴其利至正末詔封仁功侯立廟祠
之當時名人多有序紀詩文翼共編為一集
沈易五倫詩五卷
易字翼之華亭人
(臣)等謹案是集前有錢惟善序其原目稱内集五
卷外集七卷今外集缺
孔克學江陵百詠詩一卷
克學字習之曲阜人嘗為荆州府學官
朱升風林類選小詩一卷
升見經類
(臣)等謹案是集所錄始于漢魏終于晩唐分三十
八體皆五言絶句也
劉仔肩雅頌正音五卷
仔肩字汝弼鄱陽人
高棅唐詩品彙九十卷拾遺十卷
棅見詩集類
廣州四先生詩四卷
不著編輯者名氏
(臣)等謹案是集乃明初廣州黃哲李德王佐趙介
四人詩也哲字庸之以薦授翰林待制歷官東平
通判有雪蓬集德字仲修官義寧知縣有易菴集
佐字彦舉本河東人元末侍父官南雄遂占籍南
海洪武中以薦授給事中有聽雨軒瀛洲二集介
字伯貞不求仕進洪武中屢薦皆辭免後以其子
純官監察御史贈如其官有臨清集
周希孟周希䕫姑蘇雜詠二卷
希孟希䕫里貫俱無考
(臣)等謹案是集乃希孟希䕫同編上卷為高啟原
唱下卷為其祖南老續作南老字正道號拙逸子
明初人
文章類選四十卷
不著編輯者名氏
(臣)等謹案是集前有洪武三十一年凝真子序并
慶府圖章以史攷之盖慶王㮵也太祖第十六子
好學有文就藩寧夏序稱暇日與諸儒將昔人所
集文選文粹文鑑翰墨全書事文類聚諸書所載
之文類而選之分五十八體
錢氏三華集十八卷
不著編輯者名氏
(臣)等謹案是集為明初無錫錢子正及弟子義姪
仲益合刻詩也子正錄苔軒集六卷子義種菊菴
集四卷仲益錦樹集八卷初各自為書後仲益族
子公善合刻子正子義出處無考仲益以元末進
士知華亭縣後為翰林院修撰見于魏驥序中朱
彛尊載仲益永樂初以翰林編修轉周王府長史
與驥序互有異同
王賓虎邱詩集一卷
賓見别集類
袁表馬燮閩中十子詩三十卷
表字景從燮字用昭皆福州人
(臣)等謹案閩中十子為福清林鴻長樂陳亮高廷
禮閩縣王恭唐泰鄭定王褒周元永福王偁侯官
黃元皆明初人也
宋緒元詩體要十四卷
緒字公傳以字行餘姚人預修永樂大典授官不就
辭歸
鄒緝等燕山八景圖詩一卷
緝吉水人永樂中官左春坊左中允
(臣)等謹案是編乃緝等唱和之作凡詩百二十首
皆緝首唱胡廣等十二人和之
吳訥文章辨體五十卷外集五卷
訥見史類
懷悦士林詩選一卷
悦字用和嘉興人永樂中以納粟官通判
瞿暹興觀集一卷附三村遺詩雜著一卷
暹錢塘人仕履無考
金庠橋門聽雨詩一卷
庠蘇州人永樂進士官監察御史
朱紹朱積鼔吹續編九卷
紹字善繼積字善慶皆江陰人
(臣)等謹案是編盖續唐詩鼓吹而作皆宋元明人
七言律詩
杜桓柳黃同聲集二卷
桓字宗表徽州人仕履無考
周泰周氏存存稿十卷周寀續稿三卷
泰宷里貫始末俱無考
(臣)等謹案泰宷所編皆其先世遺集
滄海遺珠四卷
不著編輯者名氏
(臣)等謹案是集前有正統元年楊士竒序稱都督
沭公所選又稱其字曰景顒黔寧王之仲子考明
史沐英次子晟字景茂序盖誤稱所錄凡二十人
之作皆明初流寓遷謫于雲南者以其為劉仔肩
王偁諸家詩選所不及故名曰遺珠二十人皆無
專集今實賴此以傳
徐墺雙桂集六卷
墺無錫人始末未詳
(臣)等謹案墺是集盖錄其祖環父允之詩環字伯
樞洪武中官臨桂縣丞著有臨桂集允字邦孝著
有水南集
張鳳翼文選纂註十二卷
鳳翼見子類
林兆珂選詩約註十二卷
兆珂見經類
劉昌中州名賢文表三十卷
昌字欽謨吳縣人正統進士官至廣東參政
(臣)等謹案是編所錄凡許衡姚燧馬祖常許有壬
富珠理冲(原作孛术魯翀)六人之集姚燧集本五十卷富
珠理冲集本六十餘卷俱佚不傳賴此僅存
黃溥詩學權輿二十二卷
溥字澄濟自號石崖居士弋陽人正統進士官至廣
東按察使
(臣)等謹案明有兩黃溥其一鄞縣人有簡籍遺聞
已著錄其一即此黃溥也
胡纘宗雍音四卷
纘宗見史類
王恕石鐘山志八卷
恕字尚忠湖口人景泰進士官至廣東布政司參議
(臣)等謹案湖口有上下石鐘山即蘇軾所記者恕
以其為邑名勝因輯古今題咏賦傳記䟦等文都
為一編雖以志名實總集也又其時有兩王恕其
一三原人其一即此王恕也
沈周等江南春詞一卷
周見子類
(臣)等謹案周等追和元倪瓚作自周以下共五十
三人
金德玹蘇大新安文粹十五卷
德玹字仁本大字景元皆休寧人
李東陽聯句錄五卷
東陽見子類
(臣)等謹案此集乃東陽官翰林時與同年進士及
士大夫聯句之作凡六十有九人
康麟雅音會編十二卷
麟字文瑞廣東順德人天順中官福建按察使僉事
鄭宣古栝遺芳四卷
宣里貫未詳
(臣)等謹案是編所錄皆處州之文止于英宗天順
則宣乃天順以後之人也
程敏政明文衡九十八卷新安文獻志一百卷詠
史集解七卷唐氏三先生集二十八卷附錄三卷
敏政見史類
(臣)等謹案明文衡皆明初人之文蒐採頗富新安
文獻志錄南北朝以後文章事蹟之有關于徽郡
者彙為一編詠史集解輯古人詠史之作僅七言
絶句一體唐氏三先生集即唐元筠桂芳文鳳三
人詩敏政為之合編綴以傳記銘誌為附錄
楊守阯浙元三會錄(無卷數)
守阯見别集類
王鏊春秋詞命三卷
鏊見史類
毛紀聯句私抄四卷
紀見史類
盧濬古黃遺蹟集一卷
濬天台人成化進士官黃州知府
李伯璵馮原文翰類選大成一百六十三卷
伯璵上海人官淮王府長史原慈谿人官淮王府紀
善
羣公小簡六卷
不著編輯者名氏
戴豪戴顒二戴小簡二卷
豪字師文太平人成化進士官至廣東布政司參政
顒字師觀豪之弟正德進士官兵科給事中
蔡鍊太白樓集十卷
鍊字懋成餘姚人弘治進士官工部主事
趙諫東甄詩集七卷補遺一卷續集八卷
諫字士忠温州人
趙鶴金華正學編十二卷金華文統十王卷
鶴字叔明江都人弘治進士官至山東提學副使
吳宗周來蘇吳氏原泉詩集八卷
宗周字子旦號石岡宣城人弘治進士官臨江府知
府
賀泰唐文鑑二十一卷
泰字志同吳縣人弘治進士官監察御史巡按福建
胥文相洞庭君山集三卷
文相巴陵人弘治進士官至柳州府知府
劉節廣文選六十卷
節見經類
崔銑文苑春秋四卷
銑見經類
陸之箕之裘二陸集三卷
之箕字肖孫一字汝瞻别號復泉弘治中貢生之裘
字象孫官景寧縣教諭俱太倉人
方豪蓉溪書屋集四卷陳第續集五卷
豪見史類第見經類
(臣)等謹案蓉溪書屋為緜州金爵别業水通涪江
擅林壑之勝劉春喬宇等首為賦咏和者甚多因
裒集成編
楊慎金石古文十四卷古雋八卷風雅逸篇十卷
翰苑瓊琚八卷三蘇文範十八卷
慎見經類
戚雄婺賢文軌四卷拾遺一卷
雄字士英金華人正德進士官至監察御史
黃魯曾南華合璧集五卷
魯曾字得之吳縣人正德時舉人
王諤明珠玉八卷
諤字秉忠江陰人仕履無考
蕭鳴鳳海釣遺風集四卷
鳴鳳字子雝山陰人正德進士官至廣東提學副使
黃佐六藝流别二十卷
佐見經類
劉濂九代樂章二十三卷
濂見經類
郭鈇石洞遺芳二卷
鈇金華人
董遵滕王閣集十卷
遵里貫無考
邱吉吳興絶倡集四卷續集二卷
吉字大祐湖州人
唐臯史道皇華集二卷續集一卷
臯官翰林修撰道官兵科給事中里貫未詳
(臣)等謹案武宗正德十六年臯等奉使朝鮮頒世
宗即位詔國王李懌命書局編其唱和之作為此
集
皇華集十三卷
不著編輯者名氏
(臣)等謹案是集為朝鮮國所刊使臣唱酬之作係
天順元年二年三年四年八年成化十二年弘治
元年五年正德十六年嘉靖十六年詩也
浦南金詩學正宗十六卷
南金見子類
石存禮等海岱會集十二卷
石存禮藍田馮裕劉澄甫陳經黃卿劉淵甫楊應奎
八人唱和之詩存禮字敬夫號來山益都人弘治進
士官知府田見别集類裕字伯順號閭山臨朐人正
德進士官至按察副使澄甫字子靜號山泉壽光人
正德進士官至布政使參議經字伯常號東渚益都
人正德進士官至兵部尚書卿字時庸號海亭益都
人正德進士官至布政使參政淵甫字子深號苑泉
澄甫之弟正德時舉人應奎字文渙號澠谷益都人
官知府
經義模範一卷
不著編輯者名氏
(臣)等謹案是編所錄乃宋張才叔姚孝寧吳師孟
張孝四人經義共十六篇
唐順之文編六十四卷
順之見史類
馮惟訥詩紀一百五十卷
惟訥字汝言臨朐人嘉靖進士官至江西布政使加
光禄寺卿
宋宏之戴鯨四明風雅四卷
宏之仕履無考鯨字仕霖號南蒼鄞縣人嘉靖進士
官至福建布政司參議
張時徹明文範六十六卷
時徹見史類
徐獻忠樂府原十五卷金石文七卷六朝聲偶七
卷
獻忠見史類
五十家唐詩(無卷數)
不著編輯者名氏
(臣)等謹案是集自唐太宗玄宗至儲光羲凡五十
家
陳克昌麻姑集十二卷
克昌仁和人嘉靖進士官建昌府同知
田汝成蔡汝楠武夷遊詠一卷
汝成見史類汝楠見經類
楊儀驪珠隨錄五卷古虞文錄二卷文章表錄一
卷
儀見子類
黃焯浯溪詩文集二卷
焯自號龍津子爵里無考
陳斗訂補浯溪集二卷
斗字民仰祁陽人官永寧簿
楊名三賢集三卷
名字實卿遂寧人嘉靖進士官翰林院編修
秉忠定議集二卷
不著編輯者名氏
(臣)等謹案是集乃嘉靖十年巡撫四川宋滄平真
州盜周天星等凡一時凱旋露布等篇都為一集
其名秉忠定議取世廟璽書語也
陳塏名家表選八卷
塏餘姚人嘉靖進士官至廣東提學副使
黎民表清泉精舍小志一卷
民表見别集類
朱澤平吳凱旋錄四卷
澤字東漁定海人
王心郴州文志七卷
心自號後隅子天長人嘉靖進士官郴州同知
温新温秀二温詩集四卷
新字伯明洛陽人嘉靖進士官戶部主事秀字仲實
新之弟由舉人官襄陽府同知
周復俊全蜀藝文志六十四卷玉峰詩纂六卷
復俊見史類
(臣)等謹案志中所載如宋羅泌姓氏譜元費著古
器譜今多不傳又李商隠重陽亭銘為文苑英華
及本集所不載是集蒐羅賅備足資考核玉峰詩
纂採自西晉迄于明代皆崑山之詩也
俞憲盛明百家詩三百卷
憲字汝成無錫人嘉靖進士官至湖廣按察使
陳鶴越望亭詩集二卷
鶴見别集類
王材黎川文緒四卷
材字子難江西新城人嘉靖進士官至太常寺卿掌
國子監祭酒事
曾佩名筆私抄六卷
佩字元山臨川人嘉靖進士官監察御史
殷綺遊峩集一卷
綺里貫無考
潘滋蓬萊觀海亭集十卷
滋婺源人仕履無考
劉祐文章正論十五卷緒論五卷
祐萊州人嘉靖進士官至大同巡撫
徐師曾文體明辨八十四卷
師曾見經類
六李集三十二卷
内鄉李氏二世六人之詩李宗木杏山集八卷李蓘
太史集六卷李蔭比部集九卷李雲鵠侍御集四卷
李雲鴈白羽集二卷李雲鴻秋羽集五卷中惟李蓘
最知名
李時漸三台文獻錄二十三卷
時漸字伯鴻號磐石壽光人嘉靖進士官至按察司
副使
(臣)等謹案是編乃時漸守台州時採訪一郡往哲
遺文分類甄錄
俞允文崑山雜咏二十八卷荆溪唱和詩一卷
允文見别集類
西湖八社詩帖(無卷數)
不著編輯者名氏
(臣)等謹案明嘉靖壬戍閩人祝時泰游杭州與其
友結詩社于西湖凡會吟者八曰紫陽社曰湖心
社曰玉岑社曰飛來社曰月岩社曰南屏社曰紫
雲社曰洞霄社時泰與仁和高應冕劉子伯沈仕
錢塘方九敘童漢臣徽州王寅分主之此其唱和
之作
馮子京桃花源集三卷
子京字南台錢塘人嘉靖進士官至湖廣按察使
劉思温少林古今錄二卷
思温渾源人嘉靖中官登封知縣
徐楚李高青溪詩集七卷
楚號清溪淳安人官至四川布政司參政高字抑中
雲南人官嚴州府通判
(臣)等謹案青溪在浙之淳安即新安江也是集為
徐楚編李高續輯
萬士和二妙集十二卷
士和見别集類
袁䅮泰山蒐玉二卷
䅮字玉田懷遠人官秦安州知州
勞堪詞海遺珠四卷
堪字道亭德化人嘉靖進士官至副都御史
(臣)等謹案堪是編採錄金石文字及詩詞雜文不
分體不敘時代又多刪節原文殊多紕繆
陳有守汪淮李敏徽郡詩八卷
有守字逹甫淮字禹人敏字功甫皆休寧人
鄭履淳衡門集十五卷
履淳見史類
陳暹廣中五先生詩選二卷
暹爵里無考
熊逵清江二家詩四卷
逵清江人仕履無考
張之象唐詩類苑二百卷古詩類苑一百二十卷
唐雅二十六卷彤管新編八卷
之象見史類
(臣)等謹案唐詩類苑因宋趙孟堅分類唐詩闕佚
不完復為輯錄古詩類苑以馮惟訥詩紀為藁本
凡漢以後箴頌贊採錄增入唐雅皆唐君臣唱酬
之作自唐武德訖于開元以天寳後風格漸卑故
不錄彤管新編以世所傳彤管集篇帙未備更為
輯補自周迄元凡詩歌銘頌辭賦贊誄皆列焉
趙志臯靈洞山房集二卷
志臯見史類
梅淳岳陽紀勝彙編四卷
淳當塗人隆慶進士
李攀龍古今詩刪三十四卷唐詩選七卷
攀龍見子類
王世貞尺牘清裁六十卷補遺一卷
世貞見史類
胡松唐宋元名表四卷
松見史類
文氏五家詩十卷
長洲文氏四世五人之詩文洪字功大成化時舉人
官淶水教諭著括嚢稿詩文二卷其孫徵明著甫田
集詩四卷徵明長子彭字壽承官南京國子監博士
著博士詩二卷次子嘉字休承官和州學正著和州
詩集一卷彭之子肇祉字基聖官上林苑錄事亦著
詩一卷
李衮宋藝圃集二十二卷元藝圃集四卷
衮見子類
凌廸知名公翰藻五十卷
廸知見史類
錢筠錢篩吳越錢氏傳芳集二卷
筠字飛卿篩字章卿皆紹興人
(臣)等謹案筠等是集皆錄錢氏一家之詩
王化醇百花鼔吹五卷梅花鼓吹二卷
化醇字和甫號應峰無錫人嘉靖中監生
沈一貫經世宏辭十五卷
一貫見經類
沈明臣沈一貫余寅吳越游稿一卷
明臣見史類一貫見經類寅見史類
賈三近滑耀編(無卷數)
三近字德修嶧縣人隆慶進士官至兵部侍郎
田藝蘅詩女史十四卷拾遺二卷
藝蘅見子類
吳琯唐詩紀一百七十卷
琯漳浦人隆慶進士
顧起綸國雅二十卷續國雅四十卷
起綸見别集類
姚淛市隠園詩文(無卷數)
淛江寧人
孫鑛今文選十二卷
鑛見經類
鄒廸光文府滑稽十二卷
廸光見别集類
陳文煥釣臺集六卷
文煥字靜菴臨川人官嚴州府知府
劉一相詩宿二十八卷
一相字惟衡長山人萬歷進士官至陜西布政使
郭惟賢三忠集十四卷
惟賢晉江人萬歷進士官至戶部右侍郎
(臣)等謹案是編乃惟賢巡撫湖廣時所輯自序稱
屈原秭歸人孔明南陽人岳忠武雖起家湯陰而
封鄂王苖裔迄今在武黃間均以楚稱故合為一
編
屠隆翰墨選註十二卷鉅文十二卷
隆見經類
(臣)等謹案此二書乃坊賈托名之作非隆真本也
臧懋循古詩所五十六卷唐詩所四十七卷
懋循見别集類
郭正域韓文杜律二卷
正域見經類
陳與郊文選章句二十八卷
與郊見經類
鄭思明文選尤十四卷
思明字見吾歸安人
王明嶅四六叢珠彙選十卷
明嶅字懋良晉江人萬歷間舉人官寧波府通判
李天麟詞致錄十六卷
天麟大興人萬歷進士官監察御史巡按浙江
周應治廣廣文選二十三卷
應治見子類
(臣)等謹案是書因嘉靖中劉節編廣文選此又拾
節之遺故曰廣廣文選
程文潞順則集八卷
文潞字希古歙縣人
(臣)等謹案是編輯程氏先世遺詩自後唐程炳迄
明程百教凡百有四人
虞淳熙虞淳貞塤篪音二卷
淳熙見經類淳貞字僧孺淳熙之弟
劉兑頻陽四先生集四卷
兑官富平知縣里貫無考
(臣)等謹案兑是書錄張紞李宗樞楊爵孫丕揚四
人詩文以其皆富平人也富平古頻陽地故稱頻
陽四先生
何喬遠明文徵七十三卷
喬遠見史類
袁黃評註八代文宗八卷
黃見史類
楊束釣臺集二卷
束建安人官桐廬縣知縣
鄭太原嵩少集四卷
太原潞安人官登封縣知縣
馮從吾古文輯選六卷
從吾見史類
焦竑中原文獻二十四卷
竑見經類
吳逹可三忠文選三卷
逹可見史類
(臣)等謹案三忠者嘉靖時諫臣周怡楊爵劉魁也
李日華四六類編十六卷
日華見史類
欽定續文獻通考卷一百九十七
