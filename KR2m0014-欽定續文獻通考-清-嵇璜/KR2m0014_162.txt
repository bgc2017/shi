欽定續文獻通考卷一百六十二
經籍考
史(詔令奏議)
(臣)等謹案馬端臨通考于正史編年外特立起居
注一門而實錄日歷詔令等悉類敘焉考宋代以
下起居注實錄日歷並皆散佚無可登載今從四
庫全書之例改為詔令奏議類云
宋史藝文志不立詔令奏議類
遼金元三史不立藝文志散見各紀傳中
明史藝文志不立詔令奏議類
宋
宋敏求唐大詔令集一百三十卷
敏求字次道趙州平棘人參知政事綬之子進士一及
第官至史館修撰龍圖閣直學士
(臣)等謹案馬端臨通考原例以詔令併入起居注已載敏
求所撰唐宣宗以下實錄一百二十八卷而是書
獨遺考熙寧三年敏求自序稱繕寫成編會忤權
解職顧翰墨無所事第取唐詔令目其集而弆藏
之云云盖其以封還李定詞頭由知制誥罷奉朝
請時也此書世無刊本輾轉傳鈔雖稍有脱誤而
唐代典故實足藉以考證焉今補載于此
眀
眀世宗火警或問一卷
(臣)等謹案此書為世宗御製之文勅諭乃其附錄
然宣示中外是亦詔令類矣故載於此
楊士竒三朝聖諭錄三卷
士竒名寓以字行泰和人建文時以辟召入翰林永
樂初改編修官至大學士贈太師諡文貞
楊士竒代言錄一卷奏對錄一卷
士竒見前
張孚敬諭對錄三十四卷
孚敬初名璁字秉用永嘉人正德進士官至大學士
諡文忠
霍韜明詔制八卷
韜字渭先南海人正德進士官至禮部尚書諡文敏
明詔令二十一卷
不著編輯者名氏
(臣)等謹案是書所載自明太祖至世宗嘉靖十八
年止盖嘉靖時人所為也
絲綸提要便覽一卷
不著編輯者名氏
(臣)等謹案是書所載乃明萬歷天啓中内閣票旨
成式皆兩房中書舍人抄撮而成者以其為當日
王言之式故附錄於詔令之末
以上詔令
宋
陳次升讜論集五卷
次升字當時興化仙游人熙寧進士知安邱縣以薦
為監察御史提點淮南河東刑獄入為殿中侍御史
進左司諫貶南安軍監酒稅徽宗立召為右諫議大
夫復除名編管循州政和中復舊職卒
(臣)等謹案次升是集為其兄子南安丞安國所編
凡錄奏疏二百七篇馬考未見盖已久佚不傳今
四庫全書從永樂大典中採葺編次共得八十六
篇又于歷代名臣奏疏中增補三十篇釐為五卷
讀史者亦可藉以參證焉
(臣)等又案馬考以章奏自為一門次於别集之後
然奏議皆論事之文與紀傳互証自應歸入史部
今從四庫全書之例附載於詔令之後其或編入
本集者則仍從集部著錄再章奏類亦有别集總
集之分今但統為一門不復以别集居前總集居
後一依撰人時代為次焉
吕午左史諫草一卷
午字伯可歙縣人嘉靖進士官至起居郎右文殿修
撰知彰州
(臣)等謹案是編凡奏議六首皆嘉熙二年所上雖
篇數無多而宋末時事頗可考見後附其子沆一
疏并方回所為午及沆𫝊亦多與宋史本傳可以
相證焉
眀
黃淮楊士竒歷代名臣奏議三百五十卷
淮字宗豫永嘉人洪武進士官至大學士戶部尚書
諡文簡士竒見本類
(臣)等謹案是書乃永樂十四年黃淮楊士竒奉勅
編自商周以迄宋元分六十四門
商輅文毅疏稿略一卷
輅見編年類
(臣)等謹案輅是集為其子侍講良年所編後有其
孫汝頤䟦稱輅素庵文集凡數十卷兩遭回禄悉
為煨燼幸此卷獨存因鋟諸梓云云則是書固為
單行之本所載奏疏凡三十三篇
葉盛文莊奏疏四十卷
盛字與中崑山人正統進士官至吏部左侍郎諡文
莊
王恕端毅奏議十五卷
恕見經類
(臣)等謹案恕又有介庵奏稿六卷乃其官南京兵
部尚書時所刻其吏部諸疏不在編内此為正德
辛巳三原知縣王成章合而刻之者故舍彼登此
謝鐸黃孔昭赤城論諫錄十卷
鐸見經類孔昭字世顯天順進士官至工部侍郎諡
文毅天台人
邵寳大儒奏議六卷
寳見經類
馬文升端肅奏議十四卷
文升字負圖鈞州人景泰進士官至吏部尚書諡端
肅
王瓊晉溪奏議十四卷
瓊字德華太原人成化進士官至吏部尚書諡恭襄
楊一清關中奏題稿十卷
一清字應寧安寧人成化進士官至大學士諡文襄
楊廷和文忠三錄七卷
廷和字介夫新都人成化進士官至大學士諡文忠
毛紀密勿稿三卷辭榮錄一卷
紀字維之掖縣人成化進士官至大學士諡文簡
胡世寧端敏奏議十卷
世寧字永清仁和人弘治進士官至兵部尚書諡端
敏
何孟春文簡疏議十卷
孟春字子元郴州人弘治進士官至吏部左侍郎以
争大禮左遷南京工部左侍郎尋削籍隆慶初贈禮
部尚書諡文簡
毛伯温襄懋奏議二十卷
伯温字汝厲言水人正德進士官至兵部尚書天啓
初追諡襄懋
方鳳改亭奏草一卷
鳳字時鳴號改亭崑山人正德進士官至廣東提學
僉事
邵錫石峯奏疏四卷
錫字天佑號石峯安州人正德進士官至右副都御
史巡撫山東
孫懋毅菴奏議二卷
懋字德夫號毅菴慈溪人正德進士官至應天府尹
桂萼文襄奏議八卷
萼字子實安仁人正德進士嘉靖初以議禮驟貴官
至大學士諡文襄
王以旂漕河奏議四卷
以旂字士昭江寧人正德進士官至兵部尚書總督
三邊諡襄敏
毛憲諫垣奏草四卷
憲字式之武進人正德進士官吏科給事中
張原玉坡奏議四卷
原字士元三原人正德進士官吏科給事中以疏論
時事謫貴州新添驛丞嘉靖初復故官
鄧顯麒夢虹奏議二卷
顯麒字文端號夢虹奉新人正德進士官監察御吏
夏言南宫奏稿五卷桂洲奏議二十一卷
言字公謹貴溪人正德進士官至大學士為嚴嵩所
搆坐與曾銑交關棄市隆慶初復原官諡文愍
曾銑復套議二卷
銑字子重江都人正德進士官至兵部侍郎總督三
邊
張孚敬奏對稿十二卷
孚敬見本類
李遂督撫經略疏八卷
遂字邦良豐城人嘉靖進士官至兵部尚書諡襄敏
曾忭前川奏疏二卷
忭號前川泰和人嘉靖進士官至兵科都給事中
楊博本兵疏議二十四卷
博字維約蒲州人嘉靖進士官至吏部尚書諡襄毅
黃訓名臣經濟錄五十三卷
訓歙縣人嘉靖進士官至副都御史
(臣)等謹案是書輯洪武至嘉靖九朝名臣經世之
言不皆奏議之體故但以經濟錄為名其實奏議
居十之九故附於此
唐順之右編四十卷
順之字應德武進人嘉靖進士官至淮揚巡撫
(臣)等謹案是書所錄皆歷代名臣論事之文與黃
淮等所編歷代奏議體例相近並附於此
張鹵嘉隆疏抄二十卷
鹵字召和儀封人嘉靖進士官至南京太常寺卿
張瀚臺省疏稿八卷疏議輯略三十七卷
瀚字元洲仁和人嘉靖進士官至吏部尚書諡恭懿
周怡訥谿奏疏一卷
怡字順之號訥谿太平人嘉靖進士官至太常寺少
卿
章煥平倭四疏三卷
煥字揚華長洲人嘉靖進士官至督理南京倉儲右
副都御史
譚綸襄敏奏議十卷
綸字子理宜黃人嘉靖進士官至兵部尚書諡襄敏
高拱南宫奏牘二卷綸扉内稿一卷外稿一卷掌
銓題稿十四卷獻忱集二卷
拱見經類
潘季馴司空奏疏六卷兩河經略(無卷數)
季馴字時良烏程人嘉靖進士官至總督河道工部
尚書
董傳策奏疏輯略一卷
傳策字原溪上海人嘉靖進士官至南京禮部右侍
郎
吳文華粤西奏稿三卷留都疏稿一卷
文華字子彬連江人嘉靖進士官至兵部尚書諡襄
惠
張檟存笥錄一卷
檟字叔養江西新城人嘉靖進士官至南京工部右
侍郎
王錫爵文肅奏草二十三卷
錫爵字元馭太倉人嘉靖進士官至大學士諡文肅
項篤夀小司馬奏草六卷
篤夀字子長秀水人嘉靖進士官至兵部郎中
顧養謙冲菴撫遼奏議二十卷督撫奏議八卷
養謙字盖卿江南通州人嘉靖進士官至戶部侍郎
總督薊遼兼經略
安南奏議一卷議處安南事宜一卷
不著撰人名氏
沈一貫敬事草十九卷
一貫見經類
趙志臯内閣題奏稿十卷
志臯字汝邁蘭谿人隆慶進士官至大學士諡文懿
王家屏文端奏疏四卷
家屏字仲伯山隂人隆慶進士官至大學士諡文端
李頤奏議二卷
頤字維貞餘干人隆慶進士官至總督河漕
顧九思掖垣題稿三卷
九思字與睿長洲人隆慶進士官至右通政
姚學閔諫垣疏稿四卷
學閔字順山武陵人隆慶進士官至給事中
萬世德海防奏議四卷
世德山西偏頭千戶所人隆慶進士官至右都御史
總督薊遼
李化龍治河奏疏四卷
化龍字于田長垣人萬歷進士官至兵部尚書諡襄
毅
顧爾行兩朝疏抄十二卷
爾行歸安人萬歷進士官大名府推官
陳與郊黃門集三卷
與郊見經類
吳達可奏疏遺稿(無卷數)
達可字安節宜興人萬歷進士官至左通政
周孔教中丞疏稿十六卷
孔教字明行臨川人萬歷進士官至右都御史總理
河道
楊東明青𤨏藎言二卷
東明字啓修虞城人萬歷進士官至刑部右侍郎
張貞觀掖垣諫草五卷
貞觀字惟誠沛縣人萬歷進士官至禮科給事中
馬從聘蘭臺奏疏(無卷數)
從聘見經類
王紀畿南奏議六卷
紀字維理芮城人萬歷進士官至刑部尚書
楊天民全甫諫草十四卷
天民號全甫山西太平人萬歷進士官禮科給事中
降永從縣典史後贈光禄寺少卿
朱吾弼李雲鵠蕭如松孫居相留臺奏議二十卷
吾弼字諧卿高安人萬歷進士官至南京太僕寺卿
雲鵠字黃羽内鄉人萬歷進士如松字鶴侣内江人
並官南京御史居相字拱揚沁水人萬歷進士官至
戶部尚書
(臣)等謹案吾弼尚有朱子奏議一編皆自晦菴集中
抄出故不復錄
朱燮元督蜀疏草十六卷襄毅疏草十二卷少師
奏疏八卷
燮元字懋和浙江山隂人萬歷進士官至兵部尚書
總督四川貴州軍務晉左柱國少師諡襄毅
姚文蔚右編補十卷
文蔚見經類
黃汝亨古奏議(無卷數)
汝亨字貞父仁和人萬歷進士官至江西布政司參
議
黃起龍留垣奏議四卷
起龍字應興蒲田人萬歷進士官至南京吏科給事
中
黃建中留垣疏草(無卷數)
建中字良輔揚州興化人萬歷進士官至南京戸科
給事中
逯中立兩垣奏議一卷
中立見經類
周起元忠愍奏疏五卷
起元字仲先海澄人萬歷進士官至右僉都御史巡
撫江南以忤璫魏忠賢被害崇禎初追贈兵部侍郎
諡忠愍改諡忠惠
錢春湖湘五略十卷
春字梅谷武進人萬歷進士官至戶部尚書
劉懋兵垣奏疏一卷
懋字養中臨潼人萬歷進士官至兵科給事中
吳玉侍御奏疏一卷
玉夀陽人天啓進士官至河南布政司參議
李嵩按晉疏草(無卷數)
嵩字影石棗強人天啓進士官至布政使
周堪賡治河奏疏二卷
堪賡字仲聲寧鄉人天啓進士官至工部侍郎
衛楨固真定奏疏一卷附刻一卷
楨固韓城人崇禎進士官至御史
徐宗䕫二李先生奏議二卷
宗䕫字傚虞蘇州人
(臣)等謹案宗䕫所編盖李夢陽李三才二人奏議
也
以上奏議
欽定續文獻通考卷一百六十二
