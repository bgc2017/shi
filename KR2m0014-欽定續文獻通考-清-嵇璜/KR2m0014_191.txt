欽定續文獻通考卷一百九十一
經籍考
集(别集三)
明
太祖文集二十卷
(臣)等謹案焦竑經籍志載太祖文集二十卷又三
十卷今所存者與竑所列前一本合其三十卷者
未見傳本
宣宗詩文一卷
(臣)等謹案藝文志載宣宗文集四十四卷今本僅
存記一首賦一首詩歌詞曲三十九首編為一卷
宋濓學士全集三十六卷未刻集(無卷數)
濓見經類
(臣)等謹案濓集三十六卷重刻於嘉靖中其未刻
集共文三十八篇乃
國朝順治乙未濓裔孫實穎得文徵明家所藏舊稿
擇其全集未載者編為此集
劉基誠意伯文集二十卷
基見史類
陶安學士集二十卷
安字主靜當塗人元至正中中浙江鄉試入明官江
西行省參知政事
宋訥西隱集十卷
訥字仲敏滑縣人元至正進士入明為國子助教累
官大學士遷國子監祭酒追謚文恪
朱升楓林集十卷
升見經類
王褘忠文集二十四卷
褘見史類
張以寧翠屏集四卷
以寧見經類
危素說學齋稿四卷雲林集二卷
素見史類
(臣)等謹案黃虞稷千頃堂書目載素文集五十卷
明代已佚此本乃嘉靖中歸有光從吳氏傳抄其
文不分卷帙於紙尾記所作年歲皆在元時有光
跋稱共一百三十六篇今缺三篇又王懋竑白田
雜著有是集跋稱賦三贊二銘二頌三記五十有
一序七十有六共一百三十八首以有光跋為傳
寫之誤然据懋竑所列實止一百三十七首數亦
不符也
唐桂芳白雲集七卷
桂芳一名仲字仲實號白雲歙縣人元至正中任南
雄路學正入明攝紫陽書院山長
劉崧槎翁文集八卷詩集八卷
崧字子高泰和人洪武中以薦累官至吏部尚書
林弼登州集二十三卷
弼字元凱龍谿人元至正進士入明官登州府知府
王鈍野莊集六卷
鈍字士魯太康人元至正進士入明累官戶部尚書
後以布政使致仕
劉駟愛禮集十卷
駟字宗道龍谿人洪武初以秀才入試第一授都御
史尋坐事徙滇卒門人私謚愛禮先生
劉三吾坦齋文集二卷
三吾字如孫號坦翁茶陵人洪武中官翰林學士
朱善一齋集十六卷
善見經類
朱同覆瓿集七卷附錄一卷
同字大同休寧人翰林學士升之子洪武中以人材
舉為東宫官尋進禮部侍郎
朱右白雲稿五卷
右字伯賢臨海人洪武初召修元史除翰林院編修
遷晉府右長史明史文苑傳附見趙壎傳中
(臣)等謹案史稱白雲稿本十卷今世所傳僅存五
卷雜文之後有琴操而無詩
張適甘白集六卷
適字子宣蘇州人明初以儒士徵授工部郎中旋放
歸
黎貞秫坡稿七卷附錄一卷
貞字彦晦號秫坡新會人洪武中舉邑訓導不就坐
事戌遼東尋放歸明史文苑傳附見孫蕡傳中
謝肅密庵集八卷
肅字原功上虞人洪武中官福建按察司僉事
貝瓊清江詩集十卷文集三十一卷
瓊字迋琚一名闕字廷臣崇德人元末領鄕薦明初
徵修元史除國子監助教
(臣)等謹案徐象梅兩浙名賢錄載瓊集二十卷萬
歷中刻本止三卷今本凡詩集十卷文集分海昌
集一卷雲間集七卷兩峯集三卷金陵集十卷中
都稿九卷歸田稿一卷桐鄉金壇所刊
蘇伯衡平仲集十六卷
伯衡見子類
胡翰仲子集十卷
翰字仲子金華人洪武初以薦為衢州府教授事蹟
具明史文苑傳
徐一䕫始豐稿十四卷
一䕫見史類
王彛常宗集四卷補遺一卷續補遺一卷
彛字常宗其先蜀人後遷嘉定本姓陳氏洪武初以
布衣召修元史尋遷入翰林明史文苑傳附見趙壎
傳中
張孟兼白石山房逸稿二卷
孟兼名丁以字行浦江人洪武初徵為國子監學錄
與修元史累遷山東按察司副使明史文苑傳附見
趙壎傳中
孫作滄螺集六卷
作字大雅以字行一字次知江隂人洪武初召修日
歷除翰林院編修尋遷國子監司業明史文苑傳附
見陶宗儀傳中
錢宰臨安集六卷
宰字子予號伯均會稽人元至正中中甲科明初徵
修禮樂書授國子助教
童冀尚絅齋集五卷
冀字中州金華人洪武初徵入書館授湖州府教授
趙撝謙考古文集二卷
撝謙見經類
劉炳彦昺集九卷
炳字彦昺以字行鄱陽人洪武初獻書言事授中書
典籖後除東阿縣知縣明史文苑傳附見王冕傳中
高啟大全集十八卷鳬藻集五卷
啟字季廸長洲人元末避亂居松江之青邱自號青邱
子洪武初召修元史授翰林院國史編修官至戸
部侍郎事蹟具明史文苑傳
(臣)等謹案明史載啟所著有吹臺集江館集鳳臺
集婁江吟稿姑蘇雜咏凡二千餘首自選定為缶
鳴集十二卷凡九百餘首永樂元年其姪立鏤板
行之景泰初徐庸掇拾遺佚合為一編題曰
大全集劉昌為之序鳬藻集乃古文正統九年監
察御史鄭士昂命教授張素校刊之啟天才高逸
實出明一代詩人之上而古文則不甚著名然去
宋未遠猶有前軰軌度
王行半軒集十四卷
行字止仲長洲人洪武初有司延為學校師後坐藍
玉黨伏誅事蹟具明史文苑傳
孫蕡西菴集九卷
蕡字仲衍廣東順德人洪武進士歷任虹縣平原主
簿召入為翰林典籍坐藍玉黨伏誅事蹟具明史文苑
傳
烏斯道春草齋集十卷附錄一卷
斯道字繼善慈谿人洪武初官石龍縣知縣調永新
坐事謫戌定遠尋放還明史文苑傳附見趙壎傳中
殷奎強齋集十卷
奎字孝章號強齋崑山人洪武初以薦除咸陽教諭
陳謨海桑集十卷
謨字一德泰和人洪武初屢聘為江浙考官事蹟具
明史儒林傳
王冕竹齋集三卷續集一卷附錄一卷
冕字仲章諸暨人明太祖下婺州得之授諮議參軍
事蹟具明史文苑傳
吳伯宗榮進集四卷
伯宗名佑以字行金谿人洪武辛未進士第一官至
大學士後降檢討終
龔斆鵝湖集六卷
斆鉛山人洪武中徵入為四輔官遷國子監司業
(臣)等謹案明史不為斆立傳惟太祖本紀載洪武
十三年置四輔官以儒士王本杜佑龔斆趙民望
吳源為春夏官又宋訥傳稱訥為祭酒與訥定學
規者司業王嘉會龔斆云
鄭本忠安分齋集十卷
本忠自號安分先生鄞縣人洪武中以薦授昌國訓
導尋陞秦府教授
朱吉三畏齋集四卷
吉字季寧吳縣人洪武初官中書舍人
陳誠竹山文集四卷
誠見史類
鄭真滎陽外史集七十卷
真字千之鄞縣人洪武中鄉試第一授臨淮縣教諭
陞廣信府教授
王紳繼志齋集十二卷附錄一卷
紳字仲縉義烏人待制褘之仲子建文時官國子博
士
練子寧中丞集二卷
子寧名安以字行號松月居士新淦人洪武進士建
文時官左副都御史殉節死
方孝孺遜志齋集二十四卷
孝孺見子類
(臣)等謹案原本凡三十卷拾遺十卷乃黃孔昭謝
鐸所編此本併為二十四卷則正德中顧璘守台
州時所重刊也史稱孝孺殉節後文禁甚嚴其門
人王稔藏其遺稿宣德後始稍傳播故其中闕文
脫簡頗多
程通貞白遺稿十卷附顯忠錄二卷
通字彦亨貞白其齋名也績溪人洪武中舉應天鄉
試迋對第一授遼府紀善進左長史建文時上書論
戰守大計永樂中械詣京師與二子俱論死
王叔英静學文集一卷
叔英名原采以字行黃巖人洪武中以薦官漢陽知
縣建文時召為翰林修撰燕兵至書絶命詞自經死
妻金氏及二女并殉
(臣)等謹案叔英於乾隆四十一年
賜諡忠節
周是修芻蕘集六卷
是修見子類
程本立巽隐集四卷
本立字原道號巽隐桐鄕人洪武中以明經擢秦王
府引禮舍人建文時累官右僉都御史燕王立自經
死
劉璟易齋集二卷
璟字仲璟青田人誠意伯基之次子洪武中授谷王
府長史燕王立召之不至逮下獄自經死
(臣)等謹案璟於乾隆四十一年
賜謚忠節
龔詡野古集三卷
詡字大章崑山人洪武中父詧以言事遣戌詡遂隸
軍籍後調守金川門永樂初變姓名遁歸正統間廵
撫周忱屢薦為學官不就
張紞冡宰文集一卷
紞見史類
王逹天遊集十卷
逹見子類
黃福忠宣集八卷
福字如錫號後樂翁昌邑人洪武舉人官至南京戶
部尚書兼掌兵部機務
梁本之坦菴文集八卷
本之名混以字行號坦菴泰和人洪武中為溧陽教
諭改魯王府紀善
林右公輔集三卷
右字公輔臨海人洪武中官中書舍人進春坊大學
士輔導皇太孫以事謫中都教授
解縉文毅集十六卷
縉見子類
姚廣孝逃虛子集十一卷類稿補遺八卷
廣孝長洲人初為僧名道衍字斯道洪武中選侍燕
邸燕王謀逆資其策力居多永樂初乃使復姓賜今
名爵至資善大夫太子少師封滎國公
梁潜泊菴集十六卷
潜字用之泰和人洪武時舉人官知縣永樂初累遷
右春坊右贊善陞侍讀
王洪毅齋詩文集八卷附錄一卷
洪字希範錢塘人洪武進士授行人以薦入翰林由
檢討歷官修撰侍讀明史文苑傳附見林鴻傳中
王賓光菴集二卷
賓字仲光長洲人隐居奉母以孝行稱
胡儼頥菴文選二卷
儼字若思南昌人洪武舉人授華亭教諭永樂初擢
翰林檢討遷國子祭酒洪熙元年加太子賓客致仕
(臣)等謹案明藝文志載頤菴集三十卷今本詩文
各一卷乃後人選本
胡廣文穆集二十卷
廣見子類
高得暘節菴集八卷續編一卷
得暘字節菴錢塘人洪武中以薦為校官永樂初擢
為宗人府經歴
黃淮介菴集十一卷省愆集二卷
淮見史類
趙友同存軒集(無卷數)
友同字彦如浦江人徙居長洲洪武末官華亭訓導
永樂初用薦授御醫預修永樂大典五經大全諸書
黃鉞給諫遺稿一卷
鉞字叔揚常熟人建文進士官刑科給事中永樂初
被召投水死
陳敬宗澹然集五卷
敬宗字光世號澹然居士慈谿人永樂進士累官國
子監祭酒贈禮部侍郎謚文定
羅肅寅菴集三卷外集四卷附錄一卷
肅字汝敬以字行號寅菴廬陵人永樂進士官至陜
西廵撫
羅亨信覺非集十卷
亨信字用實號樂素東莞人永樂進士官至左副都
御史
曾棨西墅集十卷
棨字子棨永豐人永樂甲申進士第一官至少詹事
章敝質菴文集(無卷數)
敞字尚文會稽人永樂進士由庶吉士授刑部主事
官至禮部侍郎
魏驥南齋摘稿十卷
驥字仲房號南齋蕭山人永樂時舉人官至南京吏
部尚書謚文靖
楊士竒東里全集九十七卷别集四卷
士竒見史類
(臣)等謹案别本東里文集二十五卷不及是集之
半李東陽懷麓堂詩話云楊文貞東里集手自選
擇刻之廣東疑别本即士竒所自定者
楊榮文敏集二十五卷
榮見史類
柯暹東岡集十卷
暹字啟暉建德人永樂中領鄉薦與修永樂大典選
入翰林累遷雲南按察使
劉髦石潭存稿三卷
髦見經類
彭百鍊若金集二卷
百鍊字若金泰和人永樂進士官至監察御史
金幼孜文靖集十卷
幼孜見史類
孫瑀歲寒集二卷
瑀字原貞以字行德興人永樂進士官至兵部尚書
夏原吉忠靖集六卷
原吉字維喆湘隂人以鄉薦遊太學授戶部主事永
樂中官至戸部尚書謚忠靖
王直抑菴集十三卷後集三十七卷
直字行儉泰和人永樂進士正統問官吏部尚書謚
文端
李時勉古廉集十一卷附錄一卷
時勉本名懋以字行安福人永樂進士官至國子監
祭酒謚文敬改謚忠文
陳循芳洲集十卷東行百咏集句九卷附芳洲年譜
一卷
循字德遵泰和人永樂乙未進士第一累官至大學
士
蕭儀襪線集十五卷
儀字德容樂安人永樂進士官吏部主事
陳衡半隐集十卷
衡字克平淳安人永樂時舉人官亳州學正
周敘石溪文集七卷附錄一卷
敘字功敘吉水人永樂進士官至南京翰林侍講學
士
習經尋樂文集二十卷
經字嘉言號寅清居士晩號尋樂翁新喻人永樂進
士官至詹事府詹事
曾鶴齡松臞集二十八卷
鶴齡字延年一字延之泰和人永樂辛丑進士第一
官至侍講學士
唐文鳳梧岡集八卷
文鳳字子儀號夢鶴歙縣人永樂中以薦授興國縣
知縣改趙府紀善
鄭棠道山集六卷
棠字叔美浦陽人永樂中官翰林檢討
熊直西澗文集十六卷
直字敬方吉水人永樂時舉人以子槩貴贈右都御史
鄭楷鳳鳴後集十卷
楷字叔度浦陽人官蜀府左長史
曹端月川集一卷
端見子類
(臣)等謹案明初理學以端與薛瑄最醇瑄詩文集讀
書錄等皆傳於世而端之遺書散佚幾盡其集亦
不復存此本為張伯行裒輯殊失編次體例而吉
光片羽掇拾于散失之餘亦足幸也
陳益敝帚集二卷
益字啟行號行素高安人永樂間以六經教授其鄕
薛瑄文清集二十四卷
瑄見子類
劉球兩溪文集二十四卷
球字求樂更字迋振安福人永樂進士授禮部主事
以薦入侍經筵改侍講後忤王振下獄死贈翰林學
士謚忠愍
于謙忠肅集十三卷
謙字廷益錢塘人永樂進士授御史歴官兵部尚書
英宗復辟為徐有貞石亨等誣䧟棄市成弘間追贈
特進光禄大夫上柱國太𫝊謚忠愍萬歷中改謚忠肅
馬愉澹軒集七卷
愉字性和臨朐人宣德丁未進士第一官至禮部侍
郎
(臣)等謹案愉詩文没後均皆散佚今本乃成化間
邢居正等裒集遺篇編次無序又别本澹軒集八
卷則其鄉人遲翔鳳補輯刻之故題曰續刻
蕭鎡尚約居士集(無卷數)
鎡字孟勤泰和人宣德進士官至大學士
廖莊恭敏佚稿一卷
莊字安止號東山吉水人宣德進士官至刑部左侍
郎謚恭敏
(臣)等謹案莊所著舊名東山居士集後其稿散佚
同邑李日東及其裔孫仲蔚蒐輯是編僅存什一
别以諭祭文誥敕行狀碑銘附之黃虞稷千頃堂
書目載莊漁梁集二卷其名又與此不符云
李賢古穰集三十卷
賢見史類
林文淡軒稿十二卷補遺一卷
文字恒簡莆田人宣德進士官至太常寺少卿兼翰
林院學士謚襄敏
徐有貞武功集五卷
有貞初名珵字元玉吳縣人宣德進士官至大學士
封武功伯
吳節竹坡文集五卷詩集二十八卷
節字與儉號竹坡安成人宣德進士官至太常寺卿
兼侍讀學士
鍾復雲川文集六卷附鍾同恭愍遺文一卷
復字彦彰號雲川永豐人宣德進士官至翰林侍講
子同字世京景泰進士官監察御史以抗疏拷斃於
獄
姜洪松岡集十一卷
洪字啟洪號松岡樂安人宣德進士官翰林院修撰
倪謙文僖集三十二卷
謙見史類
(臣)等謹案李東陽序稱謙所著有玉堂稿一百卷
上谷稿八卷歸田稿四十二卷南宫稿二十卷又
有奉使朝鮮之作為遼海編别行於世皆未之見
今本凡三十二卷蓋謙所自編于平生著作汰存
六之一者也
韓雍襄毅文集十五卷
雍字永熙吳縣人正統進士官至右僉都御史總督
兩廣謚襄毅
陳獻章白沙集九卷
獻章字公甫新會人正統間舉人以薦授翰林檢討
追謚文恭事蹟具明史儒林傳
岳正類博稿十卷附錄二卷
正見子類
周旋畏菴集十卷
旋字中規號畏菴永嘉人正統丙辰進士第一官至
左春坊左庶子
劉定之呆齋集四十五卷
定之見經類
劉儼文介公集三十卷
儼字宣化吉水人正統壬戌進士第一累官太常寺
少卿春坊大學士掌院事謚文介
姚䕫文敏集八卷
䕫字大章桐廬人正統進士官至吏部尚書謚文敏
沈彬蘭軒集四卷
彬字原質武康人正統進士官刑部郎中
陳宜静軒集十三卷
宜字公宜號静軒泰和人正統進士官至兵部侍郎
商輅文毅公集十卷(一名素菴集)
輅見史類
葉盛菉竹堂稿八卷
盛見史類
鄭文康平橋稿十八卷
文康字時又號介菴崑山人正統進士絶意仕進平
橋其所居也
彭時文憲集四卷
時見子類
劉珝古直集十六卷
珝字叔温號古直夀光人正統進士官至大學士謚
文和
柯潛竹巖詩集一卷文集一卷補遺一卷
潛字孟時號竹巖莆田人景泰辛未進士第一官至
詹事府少詹事
王恕端毅文集九卷
恕見經類
王㒜文肅集十二卷
㒜見史類
王越太傅集二卷
越字世昌濬縣人景泰進士官至兵部尚書以功封
威寕伯贈太傅謚襄敏
彭韶惠安集十卷附錄一卷
韶見史類
(臣)等謹案韶所著詩文初名從吾滯稿散佚後嘉
靖中重刻改題此名又别本惠安公文集七卷乃
陳時周重編多所刊削其附錄一卷則陳獻章等
贈言及府志傳論也
吳宣野菴文集十卷
宣字師尼號野菴崇仁人景泰間舉人授左軍都督府
經歴後陞鎮遠府知府
張寧芳洲集二十六卷附讀史錄四卷
寧見子類
(臣)等謹案是集首有夏時正序稱芳洲集四十卷
又有謝丕續集序稱時正復拾林下之作為四卷
今本止二十六卷合以所附讀史錄共三十卷又
别本奉使錄二卷乃出使朝鮮所作已見芳洲集
中
彭華文思集六卷
華字彦實安福人景泰進士官至吏部侍郎入内閣
謚文思
徐溥謙齋文錄四卷
溥字時用宜興人景泰進士官至大學士謚文靖
邱濬重編瓊臺會稿二十四卷
濬見經類
(臣)等謹案濬集不一本其門人蔣冕等刻其詩曰
吟稿續又裒其記序表奏曰類稿嘉靖中鄭廷鵠
合二稿所載益以所得寫本為十二卷名曰會稿
天啟初其裔孫爾榖遴類稿十之二增會稿十之
三併吟稿合刻曰重編會稿即此本也
陳煒恥菴集十卷
煒字文曜號恥菴閩縣人天順進士官至浙江布政
使
左贊桂坡集十五卷
贊字時翊南城人天順進士官至廣東布政使
徐貫餘力稿十二卷
貫字元一淳安人天順進士官至工部尚書謚康懿
鄭環栗菴遺稿二卷
環字瑤夫號栗菴仁和人天順進士官至太常寺少
卿
張元楨東白集二十四卷
元楨字廷祥南昌人天順進士官至吏部左侍郎兼
翰林院學士掌詹事府天啟初追謚文裕
何喬新椒邱文集四十四卷
喬新見經類
張悦定菴集五卷
悦字時敏松江華亭人天順進士官至南京兵部尚
書謚莊簡
祁順巽川集十六卷附錄二卷
順字致和號巽川東莞人天順進士官至江西左布
政使
鄭紀東園文集十三卷續編一卷東園詩集續編八卷
紀字迋綱號東園仙遊人天順進士官至南京戶部
尚書
李東陽懷麓堂集一百卷
東陽見史類
彭教東瀧遺稿四卷
教字敷五號東瀧吉水人天順甲申進士第一官翰
林院侍講
謝鐸挑溪净稿八十四卷
鐸見經類
張泰滄洲集十卷續集二卷
泰字亨父太倉人天順進士官至翰林院修撰事蹟
具明史文苑傳
倪岳清谿漫稿二十四卷
岳字舜咨錢塘人徙居上元南京禮部尚書謙之子
天順進士官至吏部尚書謚文毅
吳與弼康齋文集十二卷
與弼字子傅臨川人天順中以薦授左春坊左諭德
辭不就事蹟具明史儒林傳
謝復西山類稿五卷
復字一陽祁門人吳與弼門弟子
陳真晟剩夫集四卷
真晟字晦德改字剰夫本泉州人以父戌籍遂居漳
州事蹟具明史儒林傳
祝淇履坦幽懷集二卷
淇字汝淵號夢窗海寕人以子萃貴封刑部主事
朱存理樓居雜著一卷野航詩稿一卷野航文稿一卷
附錄一卷
存理見子類
桑悦思元集十六卷
悦見子類
文洪淶水集二卷
洪字功大號希素長洲人成化間舉人官淶水縣教諭
羅倫一峯集十卷
倫字彛正號一峯永豐人成化丙戌進士第一官翰
林院修撰
陸簡龍臯文稿十九卷
簡字廉伯號治齋又號龍臯武進人成化進士官至
詹事府少詹事
張弼東海文集五卷
弼字汝弼華亭人成化進士官南安府知府事蹟具
明史文苑傳
程敏政篁墩集九十三卷
敏政見史類
(臣)等謹案是集為敏政所自訂據黃虞稷千頃堂
書目尚有外集十二卷别集二卷行素稿一卷拾
遺一卷雜著一卷今皆不在此編
陸淵之東臯文集十三卷附錄一卷
淵之字克深上虞人成化進士官至湖南布政使
張昇文僖公文集十四卷詩集二十二卷
昇字啟昭南城人成化己丑進士第一官至禮部尚
書
(臣)等謹案邵寳序云此書本名柏厓集刻成而賜
謚之命適至遂以名之然本傳不言有謚或偶漏
歟
屠勲太和堂集六卷
勲字元勲平湖人成化進士官至刑部尚書謚康僖
吳文度交石類稿三卷
文度字憲之應天人成化進士官至南京戶部尚書
章懋楓山集四卷附錄一卷
懋見子類
文林温州集十二卷
林見子類
孫需清簡公集二卷
需字孚吉號冰蘗翁德興人成化進士官至南京吏
部尚書謚清簡
張旭梅巖小稿三十卷
旭字廷曙休寕人成化間舉人歴官孝豐伊陽高明
知縣
馬中錫東田集十五卷東田漫稿六卷
中錫字天禄號東田故城人成化進士官至左都御
史
蘇章滇南行稿四卷附錄一卷
章字文簡號雲崖餘干人成化進士官延平府知府
劉鴻七星詩文存十二卷
鴻字雲表泰和人居七星㘭因以自號成化間舉人
放遊不仕
黃仲昭未軒文集十二卷
仲昭見史類
楊守阯碧川文選四卷
守阯字維立號碧川鄞縣人成化進士官至南京吏
部左侍郎加尚書銜
趙寬半江集十五卷
寬字栗夫號半江吳江人成化進士官至廣東按察
使
賀欽醫閭集九卷
欽字克恭其先浙之定海人以戍籍隸遼東義州衛
成化進士授戸科給事中事蹟具明史儒林傳
周瑛翠渠摘稿七卷補遺一卷
瑛見經類
儲巏柴墟齋集十五卷
巏字静夫號柴墟泰州人成化進士官至南京吏部
侍郎謚文懿事蹟具明史文苑傳
祝萃虛齋先生遺集十卷
萃字維真海寧人成化進士官至廣東布政司參政
蔡清虛齋集五卷文莊集八卷
清見經類
(臣)等謹案清虛齋集五卷見明藝文志蓋正德間
葛志貞所輯林俊為之序其後清族孫廷魁重刊
益以補遺附錄釐為八卷名文莊集然冗濫不若
原本之精擇矣
黃瓉雪洲文集十四卷
瓉字公獻儀真人成化進士官至南京兵部侍郎
吳寬家藏集七十七卷
寬見史類
謝遷歸田稿八十卷
遷字于喬餘姚人成化乙未進士第一官至大學士
謚文正
(臣)等謹案遷文集前稿嘉靖中倭亂被燬此集乃
其致仕以後及再召時所作自題曰歸田稿以授
其子至者也
周東雨村集四卷
東字伯震號雨村阜城人成化進士官至大理寺少
卿
楊循吉松籌堂集十二卷燈窗末藝一卷攢眉集
一卷
循吉見史類
莊㫤定山集十卷
㫤字孔暘江浦人成化進士官南京禮部郎中
張詡東所文集十三卷
詡見子類
李承箕大厓集二十卷附錄一卷
承箕字世卿嘉魚人讀書大厓山因以自號成化時
舉人隐居不仕明史儒林傳附見陳獻章傳中
王鏊震澤集三十卷
鏊見史類
梁儲鬱洲遺稿十卷
儲字叔厚號厚齋晩號鬱洲廣東順德人成化進士
官至大學士謚文康
費宏文憲集選要七卷
宏字子充鉛山人成化丁未進士第一官至大學士
謚文憲
(臣)等謹案宏所著鵝湖摘稿本二十卷此編乃徐
階劉同升所選錄本也
蔣冕湘皋集三十三卷
冕字敬所全州人成化進士官至大學士謚文定
林俊見素文集二十八卷奏疏七卷續集十二卷
俊字待用號見素莆田人成化進士官至刑部尚書
謚貞肅
(臣)等謹案張詡序謂俊手編成集者五十餘卷此
本共四十七卷數與詡序不符蓋後人裒輯非俊
自編原本又别本西征集無卷數已見全集内
張吉古城集六卷
吉字克修號翼齋又曰默菴曰怡窩晩乃自稱曰古
城餘千人成化進士官至貴州左布政使
邵寳容春堂前集二十卷後集十四卷續集十八卷别
集九卷
寳見經類
李堂堇山集十五卷
堂字時升鄞縣人成化進士官至工部右侍郎總理
漕河
(臣)等謹案鄞有赤堇山即越絶書所謂赤堇之溪
涸而出銅者堂居其側故以名集
丁養浩西軒效唐集錄十二卷
養浩字師孟號西軒仁和人成化進士官至雲南布
政使
羅玘圭峰文集三十卷
玘字景鳴南城人成化進士官至南京吏部右侍郎
謚文肅事蹟具明史文苑傳
吳儼文肅公摘稿四卷
儼字克温宜興人成化進士官至南京禮部尚書謚
文肅
毛紀鰲峯類稿二十六卷
紀見史類
夏鍭赤城集二十三卷
鍭字德樹天台人成化進士官南京大理寺左評事
吴廷舉西廵類稿八卷
廷舉字獻臣梧州人成化進士官至南京工部尚書
謚清惠
石珤熊峯集十卷
珤字邦彦藁城人成化進士官至大學士謚文隱改
謚文介
(臣)等謹案朱彛尊明詩綜稱珤所著名恒陽集皇
甫汸刪定為四卷今本熊峯集乃餘姚孫光惖為
藁城知縣得别集遺藁於其家又聞梁清標家有
全藁乃購得續刊共為十卷校舊本頗為賅備又
别本四卷題作熊峯先生集其名又不同亦非汸
所選也
楊廉月湖集四十八卷
廉字方震豐城人成化進士官至南京禮部尚書謚
文恪事蹟具明史儒林傳
程楷念齋集十五卷
楷字念齋饒州人成化進士改庶吉士
鄒智立齋遺文五卷
智字汝愚合州人成化進士改庶吉士以直言謫廣
東石城千戶所吏目
史鑑西村集八卷
鑑字明古號西村吳江人隱居不仕
(臣)等謹案成弘時有兩史鑑其一長洲人弘治己
未進士見太學題名碑其一即明古也
欽定續文獻通考卷一百九十一
