欽定續文獻通考卷六十三
職官考
祿秩
(臣)等謹按馬端臨考祿秩自周至宋詳矣考遼史
百官志不及祿秩其見於帝紀者聖宗開泰三年
二月詔增樞密使以下月俸若其為數則不可考
矣
金熙宗天眷定制凡食邑同散官入銜
封王者萬戶(實封一千戸)郡王五千戶(實封五百戸)國公三千
戶(實封三百戸)郡公二千戶(實封二百戸)郡侯一千戶(實封一百戶)
郡伯七百戶縣子五百戶縣男三百戶(皆無實封)
宫闈歲給
太后太妃宫每歲各給錢二千萬綵二百叚絹千疋
綿五千兩諸妃歲給錢千萬綵百段絹三百疋綿三
千兩嬪以下錢五百萬綵五十段絹二百疋綿二千
兩海陵貞元元年妃嬪婕妤美人及供膳女侍并仙
韶長春院供應人等歲給錢帛各有差
凡内職宣宗貞祐之制正一品歲錢八千貫幣百段
絹五百疋綿五千兩正二品歲錢六千貫幣八十段
絹三百疋綿四千兩正三品歲錢五千貫幣六十段
絹二百疋綿三千兩正四品歲錢四千貫幣四十段
絹一百五十疋綿二千兩正五品尚宫夫人歲錢二
千貫幣二十段絹一百疋綿千兩尚宫左右夫人至
宫正夫人錢一千五百貫幣十九段絹九十疋綿九
百兩寶華夫人以下至資明夫人錢千貫幣十八段
絹八十疋綿八百兩(有大小令人大小承御大小近侍俸各異)正六品尚
儀御侍以下錢五百貫幣十六段絹五十疋綿二百
兩正七品司正御侍以下錢四百貫幣十四段絹十
四疋綿一百五十兩正八品典儀御侍以下錢三百
貫幣十二段絹三十疋綿百兩正九品掌儀御侍以
下錢二百五十貫幣十段絹二十六疋綿百兩
(臣)等謹按馬端臨考祗載内外官俸給而宫開缺
焉今既列宫人女官職於前故亦從金史百官志
補詳之
百官俸給
正一品三師錢粟三百貫石麴米麥各五十稱石春
衣羅五十疋秋衣綾五十疋春秋絹各二百疋綿千
兩三公錢粟二百五十貫石麴米麥各四十稱石春
衣羅四十疋秋衣綾四十疋春秋絹各一百五十疋
綿七百兩親王尚書令錢粟二百二十貫石麴米麥
各三十五稱石春衣羅三十五疋秋衣綾三十五疋
春秋絹各一百二十疋綿六百兩
百官志曰皇統二年定制皇兄弟及子封一字王
者為親王給二品俸餘宗室封一字王者以三品
俸給之天德二年以三師宰臣以下有以一官而
兼數職者及有親王食其祿而復領他事者前此
並給以俸今宜從一高其兼職之俸並不重給至
大定二十六年詔有一官而兼數職其兼職得罪
亦不得免而無廩給可乎遂以職務煩簡定為分
數給兼職之俸(按金之職官獨有一高之稱輿服志云皆從一高對下而言也)
從一品左右丞相都元帥樞密使郡王開府儀同錢
粟二百貫石麴米麥各三十稱石春秋衣綾羅各三
十疋絹各一百疋綿五百兩平章政事錢粟一百九
十貫石麴米麥各二十八稱石春秋羅綾各二十五
疋絹各九十五疋綿四百五十兩大宗正錢粟一百
八十貫石麴米麥各二十五稱石羅綾同上絹各九
十疋綿四百兩
正二品東宫三師副元帥左右丞錢粟一百五十貫
石麴米麥各二十二稱石春秋羅綾各二十二疋絹
各八十疋綿三百五十兩
從二品錢粟一百四十貫石麴米麥各二十稱石春
秋羅綾各二十疋絹各七十五疋綿三百兩同判大
宗正錢粟一百二十貫石麴米麥各十八稱石春秋
羅綾各十八疋絹各七十疋綿二百五十兩
正三品錢粟七十貫石麴米麥各十六稱石春秋羅
綾各十二疋絹各五十五疋綿二百兩外官錢粟一
百貫石麴米麥各十五稱石絹各四十疋綿二百兩
統軍使招討使副使錢粟八十貫石麴米麥各十三
稱石絹各三十五疋綿一百六十兩都運府尹錢粟
七十貫石麴米麥各十二稱石絹各三十疋綿一百
四十兩
從三品錢粟六十貫石麴米麥各十四稱石春秋羅
綾各十疋絹各五十疋綿一百八十兩外官錢粟六
十貫石麴米麥各十稱石絹各二十五疋綿一百二
十兩
金史帝紀熙宗天眷三年七月詔文武官五品以
上致仕給俸祿之半三品者給全俸皇統元年二
月詔諸官職俱至三品而致仕者俸祿傔人各給
其半世宗大定十一年正月詔職官年七十以上
致仕者不拘官品並給俸祿之半二十五年十一
月制增留守統軍總管招討都轉運府尹轉運節
度使月俸二十六年七月詔給内外職官兼職俸
錢
正四品錢粟四十五貫石麴米麥各十二稱石春秋
羅綾各八疋絹各四十疋綿一百五十兩外官錢粟
四十五貫石副統軍錢粟五十貫石絹各二十二疋
綿八十兩餘同下麴米麥各八稱石絹各二十疋綿
七十兩許帶酒三十瓶鹽三石
從四品錢粟四十貫石麴米麥各十稱石春秋羅綾
各六疋絹各三十疋綿一百三十兩外官錢粟四十
貫石麴米麥各七稱石絹各十八疋綿六十兩明安
(千夫長也)錢粟四十八貫石餘皆無烏爾固使(牧圉之官也)同
百官志曰大定二十年詔明安穆昆俸給令運司
折支銀絹省臣議若估粟折支各路運司儲積多
寡不均宜令依舊支請牛頭税粟如遇凶年盡貸
與民其俸則於錢多路府支放錢少則支銀絹亦
未晚也從之
正五品錢粟三十五貫石麴米麥各八稱石春秋羅
綾各五疋絹各二十五疋綿一百兩外官刺史知軍
鹽使錢粟三十五貫石麴米麥各六稱石絹各十七
疋綿五十五兩餘官錢粟三十貫石麴米麥同上絹
各十六疋綿五十兩
從五品錢粟三十貫石麴米麥各六稱石春秋羅綾
各五疋絹各二十疋綿八十兩外官錢粟二十五貫
石麴米麥各四稱石絹各十疋綿四十兩穆昆(百夫長也)
錢粟二十貫石餘皆無
正六品錢粟二十五貫石麥五石絹各十七疋綿七
十兩外官與從六品皆錢粟二十貫石麴米麥三稱
石絹各八疋綿三十兩
從六品錢粟二十二貫石麥五石絹各十五疋綿六
十兩烏爾固副使同
正七品錢粟二十二貫石麥四石絹各一十二疋綿
五十五兩外官諸同知州軍都轉運判諸府推官諸
節度判諸觀察判諸京縣令諸劇縣令提舉南京京
城規措渠河官諸都巡檢諸酒麴監税副諸正將錢
粟一十八貫石麴米麥各二稱石絹各七疋綿二十
五兩諸司屬令諸府軍都指揮俸同上潼關使錢粟
一十八貫石麴米麥各一稱石絹六疋綿三十兩
從七品錢粟一十七貫石麥四石絹各一十疋綿五
十兩外統軍司知事錢粟一十七貫石麥四石絹各
一十疋綿五十兩諸鎮軍都指揮使錢粟一十八貫
石麴米麥各二稱石絹各七疋綿二十五兩諸招討
司勘事官諸縣令諸警巡副京兆府竹監管勾五品
鹽使司判諸部圖哩同提舉上京皇城司同提舉南
京京城所黃河都巡河官諸河税𣙜場使錢粟一十
七貫石麴米麥各二稱石絹各七疋綿二十五兩會
安關使諸知鎮城堡寨錢粟一十五貫石麴米麥各
一稱石絹各六疋綿二十兩
正八品朝官錢粟一十五貫石麥三石絹各八疋綿
四十五兩外官市令諸錄事諸防禦判赤縣丞諸劇
縣丞崇福埽都巡河官諸酒税使醋使𣙜場副諸都
巡檢錢粟一十五貫石麴米麥各一稱石絹各六疋
綿二十兩烏爾固判官俸同上按察司知事大興府
知事招討司知事諸副都巡檢使錢粟一十三貫石
麴米麥各一稱石絹各六疋綿二十兩諸司屬丞俸
同上諸節鎮以上司獄諸副將錢粟一十三貫石絹
各三疋綿一十兩南京京城所管勾京府諸司使管
勾河橋諸關渡譏察官同樂園管勾南京皇城使通
州倉使錢粟一十二貫石絹各三疋綿一十兩節鎮
諸司使中運司柴炭場使錢粟一十貫石絹各二疋
綿八兩
從八品朝官錢粟一十三貫石麥三石絹各七疋綿
四十兩外官南京交鈔庫使諸統軍按察司知法錢
粟一十三貫石麥三石絹各七疋綿四十兩諸州軍
判官諸京縣丞諸次劇縣丞諸三品鹽司判官漕運
司管勾永豐廣備庫副使左右别貯院木場使錢粟
一十三貫石麴米麥各一稱石絹各六疋綿二十兩
諸默濟格諸額爾竒木錢粟一十三貫石麥二石絹
各五疋綿一十五兩
正九品朝官錢粟一十二貫石麥二石絹各六疋綿
三十五兩外官南京交鈔庫副錢粟一十二貫石麥
二石絹各六疋綿三十五兩諸警巡判官錢粟一十
三貫石麴米麥各一稱石絹各六疋綿一十兩諸縣
丞諸酒税副使錢粟一十二貫石麥一石五斗絹各
五疋綿一十七兩市丞諸司候諸主簿諸錄判諸縣
尉散巡河官黃河埽物料場官錢粟一十二貫石麥
一石絹各三疋綿一十兩管勾泗州排岸兼巡檢副
都巡檢諸巡檢俸例同上並無麥諸鹽場管勾左右
别貯院木場副永豐廣備庫判錢粟一十二貫石絹
各三疋綿一十兩諸都將隊將錢粟一十二貫石麥
一石絹各三疋綿一十兩店宅務管勾錢粟一十二
貫石絹綿同上京府諸司副南京皇城副通州倉副
同管勾河橋諸副譏察錢粟一十一貫石絹各二疋
綿八兩諸州軍司獄錢粟一十一貫石絹各二疋綿
八兩節鎮諸司副中運司柴炭場副錢粟一十貫石
絹各三疋綿八兩
世宗紀大定二十八年四月命增外任小官及煩
劇局分承應人俸五月制諸教授必以宿儒高才
者充給俸與丞簿等
從九品朝官錢粟一十貫石麥二石絹各五疋綿三
十兩外官諸教授錢粟一十二貫石麥一石絹各三
疋綿一十兩三品以上官司知法錢粟一十貫石麥
一石絹各三疋綿一十兩司候判官錢粟一十貫石
絹各二疋綿八兩諸防次軍轄俸同上諸𣙜場同管
勾左右别貯院木場判錢粟一十貫石絹各三疋綿
六兩諸京作院都監通州倉判五品以上官司知法
錢粟九貫石絹各二疋綿六兩諸府作院都監諸埽
物料場都監錢粟八貫石絹各一疋綿六兩諸節鎮
作院都監諸司都監錢粟八貫石絹各二疋諸司同
監錢粟七貫石絹同上陜西東德州世襲番巡檢分
例月支錢粟一十貫石絹各二疋綿一十兩陜西西
京原州世襲番巡檢月支錢二貫三百九十文米四
石五斗絹三疋河東北路葭州等處世襲番巡檢月
支錢粟一十貫石絹二疋綿一十兩
世宗大定二十九年二月章宗已即位增定百官
俸明昌元年三月官職俱至三品年六十以上致
仕者不分内外人力給半願輸庸者聽三年六月
諭戸部可豫給百官冬季俸令各就倉以時值糶
與貧民秋成各以其貲糴之其所得必多而上下
便其承應人不願者聽八月勅諸職官老病不肯
辭遜有司諭使休閑者不在給俸之列格前勿論
章宗泰和四年六月罷給兼官俸給六年十一月
尚書省奏减朝官及承應月俸折支錢
宣宗貞祐元年十二月以糧儲不足詔随朝官承
應人俸計口每石以麥給之餘依市值折之諭旨
省臣曰聞親軍俸粟六斗折之所省能幾而失衆
心令給本色三年詔損宫中諸位歲給有差時監
察御史田迥秀言國家調度行纔數月已後停滯
所患在支太多收太少因謂随處屯軍皆設寄治
官徒費俸給不若令有司兼總之四月以調度不
及罷随朝六品以下官及承應人從已人力輸傭
錢有祿官吏不出境者並罷給劵出境者給其半
興定二年正月詔陜州等處司縣官徵税不足閣
其俸給何以養廉自今不復閣俸五月增随朝官
俸
元世祖至元二十二年百官俸例各品分上中下三等
從一品六定五定正二品四定二十五兩
四定一十五兩從二品四定三定三十五
兩三定二十五兩正三品三定二十五兩
三定一十五兩三定從三品三定二定三
十五兩二定二十五兩正四品二定二十五
兩二定一十五兩二定從四品二定一
定四十五兩一定四十兩正五品一定四十
兩一定三十兩從五品一定三十兩一定
二十兩正六品一定二十兩一定一十五兩
從六品一定一十五兩一定一十兩正七
品一定一十兩一定五兩從七品一定五
兩一定正八品一定四十五兩從八品
四十五兩四十兩正九品四十兩三十
五兩從九品三十五兩
百官俸數
太師府太師俸一百四十貫米一十五石諮議參軍
俸四十五貫米四石五斗長史俸三十四貫六錢六
分米三石太傅太保府同監修國史參軍長史同
中書省右丞相俸一百四十貫米一十五石左丞相
同平章政事俸一百二十八貫六錢六分六釐米一
十二石右丞俸一百一十八貫六錢六分六釐米一
十二石左丞同參知政事俸九十五貫三錢三分三
釐米九石五斗參議俸五十九貫米六石郎中俸四
十二貫米四石五斗員外郎俸三十四貫六錢六分
六釐米三石都事俸二十八貫米三石承發管勾俸
二十五貫三錢三分三釐米二石照磨省架閣庫管
勾回回架閣庫管勾並同檢校官俸二十八貫米三
石五斗斷事官内一十八員俸各八十二貫六錢六
分六釐米八石五斗一十四員俸各五十九貫三錢
三分三釐米六石一員俸五十四貫六錢六分六釐
米五石五斗一員俸四十貫六錢六分六釐米四石
經歷俸二十三貫六錢六分六釐米二石五斗知事
俸二十二貫米二石客省使俸三十九貫三錢三分
三釐米三石五斗副使俸二十八貫米二石直省舍
人俸三十四貫六錢六分六釐米三石六部尚書俸
七十八貫米八石侍郎俸五十三貫三錢三分三釐
米五石郎中俸三十四貫六錢六分六釐米三石員
外郎俸二十八貫米三石主事俸二十六貫六錢六
分六釐米二石五斗戶部司計俸二十八貫米三石
工部司程俸一十八貫米二石五斗刑部獄丞俸一
十一貫米一石司籍提領俸一十二貫六錢六分六
釐米一石同提領俸一十一貫三錢三釐米五斗
樞密院知院俸一百二十九貫三錢三分三釐米一
十三石五斗同知俸一百六貫米一十一石副樞俸
九十五貫三錢三分三釐米九石五斗僉院俸九十
貫一錢八分六釐米九石五斗同僉俸五十九貫三
錢三分三釐米六石院判俸四十二貫米四石五斗
參議俸三十九貫三錢三分三釐米三石五斗經歷
俸三十四貫六錢六分六釐米三石都事俸二十八
貫米二石照磨俸二十二貫米二石管勾同斷事官
俸五十九貫三錢三分三釐米六石經歷俸二十五
貫三錢三分三釐米二石知事俸二十貫六錢六分
六釐米一石五斗客省使俸三十一貫三錢三分三
釐米三石副使俸二十二貫米二石右衛都指揮使
俸七十貫米七石五斗副都指揮使俸五十九貫三
錢三分三釐米六石僉事俸四十八貫六錢六分六
釐米四石五斗經歷俸二十五貫三錢三分三釐米
二石知事俸二十貫六錢六分六釐米一石五斗照
磨俸一十八貫六錢六分六釐米一石五斗鎮撫俸
二十貫六錢六分六釐米一石五斗行軍官千戸俸
二十五貫三錢三分三釐米二石副千戶俸二十貫
六錢六分六釐米一石五斗百戶俸一十七貫三錢
三分三釐米一石五斗彈壓俸一十二貫六錢六分
六釐米一石知事俸一十一貫三錢三分三釐米一
石弩軍官千戶俸二十貫六錢六分六釐米一石五
斗百戶俸一十二貫六錢六分六釐米一石彈壓俸
一十一貫三錢三分三釐米五斗都目俸一十貫米
五斗屯田千戸所同弩軍官例左衛前衛後衛中衛
武衛左阿蘇衛右阿蘇衛左都威衛右都威衛左欽
察衛右欽察衛左衛率府宗仁衛西域司唐古司桂
齊司並同右衛例忠翊侍衛都指揮使俸一百貫副
使俸八十三貫三錢三分三釐僉事俸六十六貫六
錢六分六釐經歷俸三十三貫三錢三分三釐知事
俸二十六貫六錢六分六釐照磨俸二十四貫六錢
六分六釐行軍官千戶俸三十三貫三錢三分三釐
副千戶俸二十六貫六錢六分六釐百戸俸二十三
貫三錢三分三釐彈壓俸一十六貫六錢六分六釐
知事俸一十五貫三錢三分三釐弩軍官千戸俸二
十六貫六錢六分六釐百戸俸一十六貫六錢六分
六釐彈壓俸一十三貫三錢三分三釐右手屯田千
戶所千戸俸二十六貫六錢六分六釐百戸俸一十
六貫六錢六分六釐左手屯田千戶所同隆鎮衛右
翊蒙古侍衛並同忠翊侍衛例
御史臺御史大夫俸一百一十八貫六錢六分米一
十二石中丞俸一百六貫米一十一石侍御史俸九
十六貫三錢五分米九石五斗治書侍御史俸九十
貫一錢八分米九石五斗經歷俸三十四貫六錢六
分米三石都事俸二十八貫米三石殿中俸四十八
貫六錢六分米四石五斗知班俸一十四貫米一石
五斗監察御史俸二十八貫米三石
奎章閣學士院大學士俸一百一貫三錢三分三釐
米一十石五斗侍書學士俸九十五貫三錢三分三
釐米九石五斗承制學士俸七十八貫米八石供奉
學士俸五十九貫三錢三分三釐米六石參書俸三
十四貫三錢三分三釐米三石典籖俸二十八貫米
三石鑑書博士俸四十一貫米四石五斗授經郎俸
二十八貫米三石
大禧宗禋院院使俸一百一十八貫六錢六分六釐
米一十二石同知俸一百貫米一十石副使俸九十
五貫三錢三分三釐米九石五斗僉院俸九十貫一
錢八分米九石同僉俸五十九貫三錢三分三釐米
六石院判俸四十二貫米四石五斗參議俸三十九
貫三錢三分三釐米三石五斗經歷俸三十四貫六
錢六分六釐米三石都事俸二十八貫米三石照磨
俸二十二貫米二石管勾同斷事官俸五十九貫三
錢三分米六石經歷俸二十五貫三錢三分米二石
知事俸二十貫六錢六分米一石五斗客省使俸三
十一貫三錢三分米三石副使俸二十二貫米二石
宣政院院使俸一百一十八貫六錢六分米一十二
石同知俸一百六貫米一十一石副使俸九十五貫
三錢三分米九石五斗僉院俸九十貫一錢八分米
九石五斗同僉俸五十九貫三錢六分米六石院判
俸四十二貫米四石五斗參議俸三十九貫三錢三
分米三石五斗經歷俸三十四貫六錢六分米三石
五斗都事俸二十八貫米三石照磨俸二十二貫米
二石管勾同斷事官客省使並同大禧宗禋院例宣
徽院同
翰林國史院承旨俸一百一十八貫六錢六分米一
十二石學士俸一百六貫米一十一石侍讀學士俸
九十五貫三錢三分米九石五斗侍講學士同直學
士俸五十九貫三錢三分三釐米六石經歷俸三十
四貫六錢六分六釐米三石都事俸二十八貫米三
石待制俸三十九貫三錢三分三釐米三石五斗修
撰俸二十八貫米三石應奉俸二十五貫三錢三分
三釐米二石編修俸二十二貫米二石檢閱同典籍
俸二十貫六錢六分六釐米一石五斗翰林院集賢
院(大學士同承旨)餘並同上例
中政院院使俸一百一貫三錢三分三釐米一十石
五斗同知俸八十二貫六錢六分六釐米八石五斗
僉院俸七十貫米七石五斗同僉俸五十九貫三錢
三分三釐米六石院判俸四十三貫米四石五斗司
議俸三十四貫六錢六分六釐米三石長史俸二十
八貫米三石照磨俸二十二貫米二石管勾同太醫
院典瑞院將作院太史院儲政院並同
太常禮儀院院使俸八十二貫六錢六分米八石五
斗同知俸七十二貫米七石五斗僉院俸四十八貫
六錢六分六釐米四石五斗同僉俸四十二貫米四
石五斗院判俸三十七貫三錢三分三釐米四石經
歷俸二十八貫米三石都事俸二十五貫三錢三分
米二石照磨俸二十二貫米二石太祝俸二十貫六
錢六分米一石五斗奉禮協律同
通政院院使俸八十二貫六錢六分六釐米八石五
斗同知俸七十貫米七石五斗副使俸五十九貫三
錢三分三釐米六石僉院俸四十八貫六錢六分六
釐米四石五斗同僉俸四十四貫米四石五斗院判
俸三十九貫三錢三分三釐米三石五斗經歷俸三
十四貫六錢六分六釐米三石都事俸二十六貫六
錢六分六釐米二石五斗照磨俸二十二貫米二石
大宗正府伊克扎爾古齊内一員俸一百一十八貫
六錢六分六釐米一十二石二十七員俸八十二貫
六錢六分六釐米八石五員俸六十七貫三錢三分
三釐米六石五斗郎中俸三十六貫米三石五斗員
外郎俸三十一貫三錢三分三釐米三石都事俸二
十六貫六錢六分六釐米二石五斗照磨俸二十二
貫米二石管勾同
大司農司大司農俸一百一十八貫六錢六分米一
十二石大司農卿俸一百三貫米一十一石大司農
少卿俸九十五貫三錢三分米九石五斗大司農丞
俸九十貫一錢八分米九石五斗經歷俸三十四貫
六錢六分米三石都事俸二十八貫米三石照磨俸
二十二貫米二石管勾同
内史府内史俸一百四十三貫三錢三分中尉俸一
百一十六貫六錢六分六釐司馬俸八十三貫三錢
三分三釐諮議俸四十六貫六錢六分六釐記室俸
四十貫照磨俸三十貫
大都留守司留守俸一百一貫三錢三分米一十石
五斗同知俸八十二貫六錢六分米八石五斗副留
守俸五十九貫三錢三分三釐米六石留判俸四十
二貫米四石五斗經歷俸三十四貫六錢六分六釐
米三石都事俸二十八貫米三石照磨俸二十二貫
米二石
都護府大都護俸八十二貫六錢六分六釐米八石
五斗同知俸七十二貫米七石五斗副都護俸五十
九貫三錢三分三釐米六石經歷俸二十八貫米三
石都事俸二十六貫六錢六分六釐米二石五斗照
磨俸二十二貫米二石
崇福司司使俸八十二貫六錢六分六釐米八石同
知俸七十貫米七石五斗副使俸五十九貫三錢三
分米六石司丞俸三十九貫三錢三分米三石五斗
經歷俸二十八貫米三石都事俸二十六貫六分六
釐米二石五斗照磨俸二十二貫米二石
給事中俸五十三貫三錢三分三釐米五石左右侍
儀奉御俸四十八貫六錢六分六釐米四石五斗
武備寺卿俸七十貫米七石五斗同判俸五十九貫
三錢三分三釐米六石少卿俸四十二貫米四石五
斗寺丞俸三十九貫三錢三分三釐米三石五斗經
歷俸二十五貫三錢三分三釐米二石知事俸二十
四貫米二石照磨俸二十二貫米二石
太僕寺卿俸七十貫米七石五斗少卿俸四十二貫
米四石五斗寺丞俸三十九貫三錢三分米三石五
斗經歷俸二十五貫三錢三分三釐米二石知事俸
二十二貫米二石照磨俸二十貫六錢六分米一石
五斗光祿長慶長新長秋承徽長寧尚乘長信等寺
並同
尚舍寺太監俸四十八貫六錢六分米四石少監俸
三十九貫三錢三分米三石五斗監丞俸三十一貫
三錢三分米二石知事俸二十二貫米二石
侍儀司侍儀使俸七十貫米七石五斗引進使俸四
十八貫六錢六分米四石五斗典簿俸二十五貫三
錢三分米二石承奉班都知俸二十六貫六錢六分
米二石五斗通事舍人俸二十五貫三錢三分米二
石侍儀舍人俸一十七貫三錢三分米一石五斗
拱衛司都指揮使俸七十貫米七石五斗副都指揮
使俸五十九貫三錢三分三釐米六石僉事俸四十
八貫六錢六分六釐米四石五斗經歷俸二十五貫
三錢三分三釐米二石知事俸二十貫六錢六分六
釐米一石五斗
内宰司内宰俸七十貫米七石五斗司丞俸四十五
貫米四石五斗典簿俸二十五貫三錢三分米二石
照磨俸二十貫六錢六分米一石五斗翊正司同
延慶司延慶使俸一百貫同知俸六十三貫三錢三
分三釐副使俸四十六貫六錢六分六釐司丞俸三
十四貫六錢六分六釐米三石典簿俸二十五貫三
錢三分三釐米二石照磨俸二十貫六錢六分六釐
米一石五斗
内正司司卿俸七十貫米七石五斗少卿俸四十七
貫米四石五斗司丞俸三十九貫三錢三分三釐米
三石五斗典簿俸二十五貫三錢三分三釐米二石
照磨俸二十貫六錢六分米一石五斗中瑞司同
京畿運司運使俸五十六貫米六石同知俸三十九
貫三錢三分米三石五斗運副俸三十四貫六錢六
分米三石運判俸二十六貫六錢六分米二石五斗
經歷俸二十貫六錢六分米一石五斗知事俸一十
四貫米一石五斗提控案牘俸一十四貫六錢六分
米一石
太府監卿俸七十貫米七石五斗太監俸五十九貫
三錢三分米六石少監俸四十二貫米四石五斗監
丞俸三十九貫三錢三分米三石五斗經歷俸二十
五貫三錢三分米二石知事俸二十四貫米二石照
磨俸二十二貫米二石秘書章佩利用中尚度支等
監並同
國子監祭酒俸五十九貫三錢三分米六石司業俸
三十九貫三錢三分米三石五斗監丞俸三十貫三
錢三分米三石典簿俸一十五貫三錢三分米二石
博士俸二十六貫六錢六分米二石五斗太常博士
回回國子博士同助教俸二十二貫米二石教授同
學錄俸一十一貫三錢三分米五斗蒙古國子監同
經正監卿俸七十貫米七石五斗太監俸五十貫米
五石少監俸四十二貫米四石五斗監丞俸三十四
貫六錢六分六釐米三石經歷俸二十五貫三錢三
分三釐米二石知事俸二十二貫米二石
闌遺監太監俸四十八貫六錢六分米四石少監俸
三十九貫三錢三分三釐米三石監丞俸三十一貫
三錢三分米三石知事俸二十二貫米二石提控案
牘俸二十貫六錢六分米一石五斗
司天監提點俸五十九貫三錢三分米六石司天監
俸五十三貫三錢三分米五石監丞俸三十一貫三
錢三分米三石知事俸二十貫六錢六分六釐米一
石五斗教授俸一十貫六錢六分米一石管勾同司
辰俸八貫六錢六分米五斗學正押宿並同回回司
天監少監俸四十二貫米四石五斗餘同上
都水監都水卿俸五十三貫米六石少監俸三十九
貫三錢三分米三石五斗監丞俸三十貫米三石經
歷俸二十五貫三錢三分米二石知事俸二十二貫
米二石
大都路達嚕噶齊俸一百三十貫總管同副達嚕噶
齊一百二十貫同知八十貫治中同判官五十五貫
推官五十貫經歷四十貫知事三十貫提控案牘二
十五貫照磨同並中統鈔
行省左丞相俸二百貫平章政事一百六十六貫六
錢六分六釐右丞左丞同參知政事一百三十三貫
三錢三分三釐郎中四十六貫六錢六分六釐員外
郎三十貫都事二十六貫六錢六分六釐檢校同管
勾二十三貫三錢三分三釐理問所理問四十六貫
六錢六分六釐副理問三十貫知事一十六貫六錢
六分六釐提控案牘同
宣慰司腹裡宣慰使俸中統鈔五百八十貫三錢三
分同知五百貫副使四百一十六貫六錢六分經歷
四百貫都事一百八十三貫三錢三分照磨一百五
十貫行省宣慰使俸至元鈔八十七貫五錢同知四
十九貫副使四十二貫經歷二十八貫都事二十四
貫照磨一十七貫五錢
廉訪司廉訪使俸中統鈔八十貫副使四十五貫僉
事三十貫經歷二十貫知事一十五貫照磨一十二
貫
鹽運司腹裡運使俸一百二十貫同知五十貫副使
三十五貫判官三十貫經歷二十貫知事一十五貫
照磨一十三貫行省運使八十貫同知五十貫運副
四十貫判官三十貫經歷二十五貫知事一十七貫
提控案牘一十五貫
上路達嚕噶齊俸八十貫總管同同知四十貫治中
三十貫判官二十貫推官一十九貫經歷一十七貫
知事一十二貫提控案牘一十貫下路達嚕噶齊七
十貫總管同同知三十五貫判官二十貫推官一十
九貫經歷一十七貫知事一十二貫提控案牘一十
貫
散府達嚕噶齊俸六十貫知府同同知三十貫判官
一十八貫推官同知事一十二貫提控案牘一十貫
上州達嚕噶齊俸五十貫州尹同同知二十五貫判
官一十八貫知事一十二貫提控案牘一十貫中州
達嚕噶齊四十貫知州同同知二十貫判官一十五
貫提控案牘一十貫都目八貫下州達嚕噶齊三十
貫知州同同知一十八貫判官一十三貫吏目四十
貫
上縣達嚕噶齊俸二十貫縣尹同縣丞一十五貫主
簿一十三貫縣尉一十二貫典史三十五貫巡檢一
十貫中縣達嚕噶齊一十八貫縣尹同主簿一十三
貫縣尉一十二貫典史三十五貫下縣達嚕噶齊一
十七貫縣尹同主簿一十二貫縣尉同典史三十五
貫(按縣之俸錢惟典史獨多殆以其官卑而事冗亦如上條之下州吏目也)
諸署諸局諸庫等官其目甚多俸數之多寡亦皆以
品級之高下為則
元史食貨志曰元初未置祿秩世祖即位之初首
命給之内而朝官百司外而路府州縣微而府史
胥徒莫不有祿大德中以外有司有職田於是無
職田者復益之以俸米
又曰祿秩之制凡朝廷職官中統元年定六部官
二年定随路州縣官是年十月定至元六年又分
上中下縣為三等提刑按察司官吏六年定自經
歷以下七年復增之轉運司官及諸匠官七年定
其運司依民官例於差發内支給至十七年定奪
俸祿凡内外官吏皆住支十八年更命公事畢而
無罪者給之公事未畢而有罪者逐之二十二年
重定百官俸始於各品分上中下三例視職事為
差事大者依上例事小者依中例二十三年又命
内外官吏俸以十分為率添支五分二十九年定
各處儒學教授俸與蒙古醫學同成宗大德六年
又定各處行省宣慰司致用院宣撫司茶鹽運司
鐵冶都提舉司淘金總管府銀場提舉司等官循
行俸例七年始加給内外官吏俸米每俸一兩給
米一升無米則驗其時直給價雖貴每石不過二
十兩上都大同隆興甘肅等處素非産米之地每
石權給中統鈔二十五兩俸三定以上者不給至
大二年詔随朝官員及軍官等俸改給至元鈔而
罷其俸米仁宗延祐七年又命随朝官吏俸以十
分為率給米三分凡諸官員上任者不過初二日
罷任者已過初五日給當月俸各路官擅割官吏
俸者罪之諸職官病假百日之外及因病求醫親
老告侍者不給祿後官已至而前官被差者其俸
兩給之随朝官吏每月給俸如告假事故當官立
限者全給違限託故者追罰軍官差出者許借俸
歿於王事者借俸免徵各投下保充路府州縣等
官其俸與王官等
明諸王公主歲供之數
太祖洪武九年定親王米五萬石鈔二萬五千貫錦
四十疋紵絲三百疋紗羅各百疋絹五百疋冬夏布
各千疋綿二千兩鹽二百引茶千斤皆歲支馬料草
月支五十匹其縀疋歲給匠料付王府自造靖江王
米萬石鈔萬貫餘物半親王馬料草二十匹公主未
受封者紵絲紗羅各十疋絹冬夏布各三十疋綿二
百兩已受封賜莊田一所歲收糧千五百石鈔二千
貫親王子未受封視公主女未受封者半之子已受
封郡王米六千石鈔二千八百貫錦十疋紵絲五十
疋紗羅减紵絲之半絹冬夏布各百疋綿五百兩鹽
五十引茶三百斤馬料草十匹女已受封及已嫁米
千石鈔千四百貫其縀疋於所在親王國造給皇太
子之次嫡子并庶子既封郡王必俟出閤然後歲賜
與親王子已封郡王者同女俟及嫁與親王女已嫁
者同凡親王世子與已封郡王同郡王嫡長子襲封
郡王者半始封郡王女已封縣主及已嫁者米五百
石鈔五百貫餘物半親王女已受封者郡王諸子年
十五各賜田六十頃除租税為永業其所生子世守
之後乃令止給祿米
二十八年詔以官吏軍士俸給彌廣量减諸王歲給
以資軍國之用乃更定親王萬石郡王二千石鎮國
將軍千石輔國將軍奉國將軍鎮國中尉以二百石
逓减輔國中尉奉國中尉以百石逓减公主及駙馬
二千石郡王及儀賓八百石縣主郡君及儀賓以二
百石逓减縣君鄉君及儀賓以百石逓减自後為永
制
仁宗即位增减諸王歲祿非常典也時鄭越襄荆淮
滕梁七王未之藩令暫給米歲三千石遂為例
英宗正統十二年定王府祿米將軍自賜名受封日
為始縣主儀賓自出閤成婚日為始於附近州縣秋
糧内撥給
景帝景泰七年定郡王將軍以下祿米出閤在前受
封在後以受封日為始受封在前出閤在後以出閤
日為始宗室有罪革爵者曰庶人英宗初頗給以糧
世宗嘉靖中月支米六石神宗萬歷中减至二石或
一石
初太祖大封宗藩令世世皆食歲祿不授職任事
親親之誼甚厚然天潢日繁而民賦有限其始祿
米盡支本色既而本鈔兼支有中半者有本多於
折者其則不同厥後勢不能給而冐濫轉益多姦
弊百出不可究詰自考宗弘治間禮部尚書倪岳
即條請節减以寬民力嘉靖四十一年御史林潤
言天下之事極弊而大可慮者莫甚於宗藩祿廩
天下歲供京師糧四百萬石而諸府祿米凡八百
五十三萬石以山西言存留一百五十二萬石而
宗祿二百十二萬以河南言存留八十四萬三千
石而宗祿一百九十二萬是二省之糧借令全輸
不足供祿米之半况吏祿軍餉皆出其中乎故自
郡王以上猶得厚享將軍以上多不能自存饑寒
困辱勢所必至常號呼道路聚詬有司守土之臣
每懼生變夫賦不可增而宗室日益蕃衍可不為
寒心宜令大臣科道集議於朝且諭諸王以勢窮
弊極不得不通變之意令戶部會計賦額以十年
為率通計兵荒蠲免存留及王府增封之數共陳
善後良策以垂萬世不易之規下部覆議從之至
四十四年乃定宗藩條例郡王將軍七分折鈔中
尉六分折鈔郡縣主郡縣鄉君及儀賓八分折鈔
他冐濫者多所裁减於是諸王亦奏辭歲祿少者
五百石多者至二千石歲出為稍紓而將軍以下
益不能自存矣
勲戚祿米
公五千石至二千五百石侯一千五百石至千石伯
千石至七百石
初勲戚皆賜官田以代常祿其後令還田給祿米
百官歲給
太祖洪武初定丞相御史大夫以下歲祿數刻百官
署取給於江南官田十三年重定内外文武官歲給
祿米俸鈔之制正從一二三四品官自千石至三百
石每階逓减百石皆給俸鈔三百貫正五品二百二
十石從减五十石鈔皆一百五十貫正六品一百二
十石從减十石鈔皆九十貫正從七品視從六品逓
减十石鈔皆六十貫正八品七十五石從减五石鈔
皆四十五貫正從九品視從八品逓减五石鈔皆三
十貫勒之石教官之祿州學正月米二石五斗縣教
諭府州縣訓導月米二石首領官之祿凡内外官司
提控案牘州吏目縣典史皆月米三石雜職之祿凡
倉庫關場司局鐵冶遞運批驗所大使月米三石副
使月米二石五斗河泊所官月米二石閘壩官月米
一石五斗天下學校師生廩膳米人日一升魚肉鹽
醯之屬官給之宦官俸月米一石
二十五年更定百官祿正一品月俸米八十七石從
一品至正三品逓减十三石至三十五石從三品二
十六石正四品二十四石從四品二十一石正五品
十六石從五品十四石正六品十石從六品八石正
七品至從九品逓减五斗至五石而止自後為永制
明史食貨志曰洪武時官俸全給米間以錢鈔兼
給錢一千鈔一貫抵米一石成祖即位令公侯伯
皆全支米文武官俸則米鈔兼支官高者支米十
之四五官卑者支米十之七八惟九品雜職全支
米其折鈔者每米一石給鈔十貫永樂二年乃命
公侯伯視文武官吏米鈔兼支又仁宗立官俸折
鈔每石至二十五貫宣德八年禮部尚書胡濙掌
戶部議每石减十貫而以十分為準七分折絹絹
一疋抵鈔二百貫少師蹇義等以為仁宗在春宫
久深憫百官折俸之薄故即位即增數倍此仁政
也豈可違濙不聽竟請於帝而行之而卑官日用
不贍矣正統中五品以上米二鈔八六品以下米
三鈔七時鈔價日賤每石十五貫者已漸增至二
十五貫而戸部尚書王佐復奏减為十五貫成化
二年從戶部尚書馬昂請又省五貫舊例兩京文
武官折色俸上半年給鈔下半年給蘇木胡椒七
年從戸部尚書楊鼎請以甲字庫所積之布估給
布一疋當鈔二百貫是時鈔法不行一貫僅值錢
二三文米一石折鈔十貫僅值二三十錢而布直
僅二三百錢布一疋折米二十石則米一石僅直
十四五錢自古官俸之薄未有若此者又令以三
梭布折米每疋抵三十石其後麤闊棉布亦抵三
十石梭布極細者猶直銀二兩麤布僅直三四錢
而已久之定布一疋折銀三錢於是官員俸給凡
二曰本色曰折色其本色有三曰月米曰折絹米
曰折銀米月米不問官大小皆一石折絹絹一疋
當銀六錢折銀六錢五分當米一石其折色有二
曰本色鈔曰絹布折鈔本色鈔十貫折米一石後
增至二十貫絹布折鈔絹每疋折米二十石布一
疋折米十石公侯之祿或本折中半或折多於本
有差文武官俸正一品者本色僅十之三逓增至
從九品本色乃十之七武職府衛官惟本色米折
銀例每石二錢五分與文臣異餘並同其三大營
副將參游佐員每月米五石巡補提督參將亦如
之巡捕中軍把總官月支口糧九斗旗牌官半之
日知錄曰大明會典官員俸給條云每俸一石該
鈔二十貫每鈔二百貫折布一疋後又定布一疋
折銀三錢是十石之米折銀僅三錢也蓋國初民
間所納官糧皆米麥也或折以鈔布百官所受俸
亦米也或折以鈔其後鈔不行而代以銀於是糧
之重者愈重而俸之輕者愈輕其弊在於以鈔折
米以布折鈔以銀折布而世莫究其源流也又曰
正統六年二月戊辰巡按山東監察御史曹泰奏
臣聞之書曰凡厥正人既富方穀今在外諸司文
臣去家遠任妻子随行祿厚者月給米不過三石
薄者一石二石又多折鈔九載之間仰事俯育之
資道路往來之費親故問遺之需滿罷閒居之用
其祿不贍則不免失其所守而䧟於罪者多矣乞
勅廷臣會議量為增益俾足養廉如是而仍有貪
汚懲之無赦事下行在戶部格以定制不行
職田
(臣)等謹按馬端臨考祿秩之後載有職田謂官田
占田也考宋史帝紀寧宗嘉定八年七月詔職田
蠲放如民田違者坐之此可補前考所未載若遼
史則無可考矣
金職田制
二品而上無職田三品而下在京者亦無職田正三
品外官公田三十頃統軍使詔討使副使公田二十
五頃從三品外官公田二十一頃正四品外官及副
統軍職田十七頃次十五頃從四品外官公田十四
頃烏爾固使無正五品外官刺史知軍鹽使公田十
三頃餘官十頃從五品外官公田七頃喬嘉部族都
鈐轄無正六品外官公田六頃從六品外官公田六
頃烏爾固副使無正七品外官諸同知州軍都轉運
判諸府推官諸節度判諸觀察判諸京縣令諸劇縣
令提舉南京京城規措渠河官諸都巡檢諸酒麴鹽
税副諸正將職田五頃諸司屬令諸府軍都指揮及
潼關使並無從七品外官統軍司知事諸鎮軍都指
揮使諸招討司勘事官諸縣令諸警巡副京兆府竹
監管勾五品鹽使司判諸部圖哩同提舉上京皇城
司同提舉南京京城所黃河都巡河官諸河税𣙜場
使職田五頃會安關使諸知鎮城堡寨職田四頃正
八品外官市令諸錄事諸防禦判赤縣丞諸劇縣丞
崇福埽都巡河官諸酒税使醋使𣙜場副諸都巡檢
職田四頃烏爾固判官無職田按察司知事大興府
知事招討司知事諸副都巡檢使職田二頃諸司屬
丞無諸節鎮以上司獄諸副將職田二頃從八品外
官諸州軍判官諸京縣丞諸次劇縣丞諸三品鹽司
判官漕運司管勾永豐廣備庫副使左右别貯院木
場使諸默濟格諸額爾竒木職田三頃正九品外官
諸警巡判官諸縣丞諸酒税副使職田三頃市丞諸
司候諸主簿諸錄判諸縣尉散巡河官黃河埽物料
場官職田二頃管勾泗州排岸兼巡撫副都巡檢諸
巡檢無職田諸鹽場管勾左右别貯院木場副永豐
庫廣備庫判諸都將隊將職田二頃從九品外官諸
教授司候判官職田二頃諸佛哷軍轄無職田
百官志曰天德二年省奏職田公田歲入有數前
此百姓各随公宇就輸而吏或貪冐多取以傷民
宜送之官倉均定其數與月俸随給
元職田制
世祖至元三年定随路府州縣官員職田上路達嚕
噶齊一十六頃總管同同知八頃治中六頃府判五
頃下路達嚕噶齊一十四頃總管同同知七頃府判
五頃散府達嚕噶齊一十頃知府同同知六頃府判
四頃上州達嚕噶齊一十頃州尹同同知五頃州判
四頃中州達嚕噶齊八頃知州同同知四頃州判三
頃下州達嚕噶齊六頃知州同州判三頃警巡院達
嚕噶齊五頃警使同警副四頃警判三頃錄事司達
嚕噶齊三頃錄事同錄判二頃縣達嚕噶齊四頃縣
尹同縣丞三頃主簿二頃縣尉主簿兼尉並同經歷
四頃
十四年定按察司職田各道按察使一十六頃副使
八頃僉事六頃
二十一年定江南行省及諸司職田上路達嚕噶齊
八頃總管同同知四頃治中三頃府判二頃五十畆
下路達嚕噶齊七頃總管同同知三頃五十畆府判
二頃五十畆經歷二頃知事一頃提控案牘同散府
達嚕噶齊六頃知府同同知三頃府判二頃提控案
牘一頃上州達嚕噶齊五頃知州同同知二頃州判
同提控案牘一頃中州達嚕噶齊四頃知州同同知
二頃州判一頃五十畆都目五十畆下州達嚕噶齊
三頃知州同同知二頃州判一頃五十畆上縣達嚕
噶齊二頃縣尹同縣丞一頃五十畆主簿一頃縣尉
同中縣同上(無縣丞)下縣達嚕噶齊一頃五十畆縣尹
同主簿兼尉一頃錄事司達嚕噶齊一頃五十畆錄
事同錄判一頃司獄一頃巡檢同
按察使八頃副使四頃僉事三頃經歷二頃知事一
頃運司官運使八頃同知四頃運副三頃運判同經
歷二頃知事二頃提控案牘同鹽司官鹽使二頃鹽
副二頃鹽判一頃各場正同管勾各一頃
百官志曰江南行省及諸司職田皆比腹裏减半
至武宗至大二年外官有職田者三品給祿米一
百石四品給六十石五品五十石六品四十五石
七品以下四十石俸鈔改支至元鈔其田拘收入
官四年又詔公田及俸皆復舊制仁宗延祐三年
外官無職田者量給粟麥凡交代官芒種以前去
任者其租後官收之以後去任者前官分收後又
以爭競者多俾各驗其俸月以為多寡
明太祖洪武十年十月制賜百官公田以其租入充俸
祿之數
明初增尚書行省參政公田祿各百石至是賜公田
租充祿俸以後公田俱入官百官止給俸米並未頒
有職田惟公侯之家得撥賜公田然數外不許受人
投獻田土及隱匿税糧
日知錄曰前代官吏皆有職田故其祿重重祿則
吏多勉而為廉如晉書陶潛傳之種秫宋史阮長
之傳之芒種前一日去官皆公田之證也明初此
制未廢不知何年收職田以歸之上而但折俸鈔
其數復視前代為輕焉
欽定續文獻通考卷六十三
