諸葛忠武書目錄傳記類二(名人之屬)
卷一
年譜
卷二
傳略
卷三
紹漢
卷四
連吳
卷五
南征
卷六
北伐
卷七
調御
卷八
法檢
卷九
遺事
卷十
雜述
附記
王冏伯武侯全書十六卷目錄
一鼎立二繼統三連吳四南征五北伐
六遺命七調御八法檢九用人十世系
十一異同十二遺事十三八陣十四綱目
十五評論十六碑銘又紀言三卷
右冏伯是書實創竒作觀其□採旁雜訂證疑
誤可謂先哲之功人後學之嘉惠雖繁複悤冗
略不校勘而朗識冲襟故當不朽用特紀其篇
名願與好學深思者共披覽焉
陳壽進諸葛氏集目錄
開府作牧一權制二
南征三北出四
計筭五訓厲六
綜覈上七綜覈下八
雜言上九雜言下十
貴和十一兵要十二
傳運十三與孫權書十四
與諸葛瑾書十五與孟達書十六
廢李平十七法檢上十八
法檢下十九科令上二十
科令下二十一軍令上二十二
軍令中二十三軍令下二十四
右二十四篇凡十萬四千一百一十二字
又按本集雖亡幸存題目而一切譌託者又幸
其别立篇名絶不攙溷然則存羊辨雁正賴古
書不惟裴世期王冏伯有功史籍而陳志益不
朽矣
臣等謹案諸葛忠武書十卷明楊時偉編時
偉字去奢吳縣人初王士騏撰武侯全書十
六卷時偉病其蕪累更撰是書存其連吳南
征北伐調御法檢遺事六卷而增年譜𫝊略
紹漢雜述四卷共十卷昔陳夀所進諸葛亮
集二十四篇其文久佚惟其目尚見亮𫝊末
今世所𫝊亮集四卷由後人採摭而成文多
依托如梁父吟乃禇亮之作見於唐歐陽詢
藝文𩔖聚乃因與亮本𫝊好為梁父吟事相
合又禇亮姓名與諸葛亮字相近遂訛為亮
作又黃陵廟記稱昭烈帝為劉氏亮之忠藎
斷不敢輕蔑其主如是且其中亂石排空驚
濤排岸之語乃剽襲蘇軾大江東詞其偽妄
尤不待言時偉此編於此類多所釐正較諸
家頗為精審其排比事迹亦具有條理可以
見亮之始末其書本與陶潜集合編盖寓言
進則當為亮退則當為潜意然潜之詩文自
為别集之流亮之事迹自為𫝊記之𩔖難以
併為一書故今錄此書於史部潜集則仍别
著錄於集部焉乾隆四十二年六月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
諸葛忠武書引
按陳壽志所載諸葛氏集二十四篇開府作牧等書具
存目錄而裴松之註時引亮集云云至蘇東坡葉水心
迺有不見全書之歎則侯集之亡久矣追惋散軼彌深
艷羨近歲婁東王冏伯重輯武侯全書匪特在侯不容
少此至於弘濟世業勸奬忠孝鬱為大觀而世多不見
見亦不賞嗟夫枕中鴻寳帳内論衡豈可為不知者道
哉今余是編實本冏伯更張位置僅三之一增損事辭
殆十之九蓋因合刻而自成别本匪掩前書而故立同
異也互考當自悉之又味傳言好為梁父吟不言自作
若今所傳步出齊城門意義庸淺奚取而好吟之黃陵
廟記亦絶不類當時語氣别有附乙以竢明者又按傳
封武鄉侯諡忠武而後人止稱武侯不解何義因題其
端曰諸葛忠武侯書言書不言集不忘原集也原集既
亡安得云全而取贋慁真疑誤後學如新書將苑等類
則匪必陳裴不載冏伯不取而始辨也是用商之同志
寧覈毋濫云萬歷已未夏至楊時偉識
