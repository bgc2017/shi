四眀它山水利偹覽卷上
宋魏峴撰
它山水源
它山之水源自越山委蛇緜歴幾二百里繇上虞縣分
水嶺(一名斤嶺自趾至顛凡十六里故名)百餘里然後歴大小皎密巖樟
邨桓邨平水邨此其大派也又一派出仗錫山並合衆山
之㳅會扵大磎至于它山溪通大江潮汐上下清甘之
㳅釃泄出海瀉鹵之水衝接入磎来則溝澮皆盈去則
河港俱涸田不可稼人渴于飲唐太和七年邑令王侯
元暐相地之宜以&KR2201;為水道所歴喉襟之處規而作堰
截斷鹹汐導大溪之㳅自堰之上北入于溪百餘丈折
而東之經新安歴洞橋&KR2201;前港也自鎮都入惠眀橋至
仲夏二水至新堰面合㳅經北渡櫟社新橋入南城甬
水門瀦為二湖曰日曰月暢為支渠脈絡城市㠯飲㠯
灌出西城望京門由望春橋接大雷林邨之水直抵西
渡其間支分派别㳅貫諸港灌溉七鄉田數千頃天之
旱潦有不可必&KR2201;水歲可恃以為常田事仰之實為霖
雨自唐逮今四百十有六年民食之所資官賦之所出
家飲清泉舟通物貨公私所賴為利無窮先賢堰是而
㠯&KR2201;水錫吾邦人所以為生民立命也(内㳅字即流&KR2201;字即此從原抄)
(後倣此)
置堰
侯之經營是堰也歴覽山川相地高下見大溪之南沿
㳅皆下其北則皆平地至是始有小山虎踞岸傍以其
無山相接故謂它山詳見鄞志南岸之山勢亦俯瞰如
飲江之虹二山夹㳅鈐鎖兩岸其南有小嶼二屹然中
㳅有捍防之勢人目為強堰其北小山之西支港入溪
則七鄉水道襟喉之地因遂堰焉由是溪江中分鹹鹵
不至清甘之㳅輸貫諸港入城市遶村落七鄉之田皆
賴灌溉(七鄉曰句章)(通遠清道)(光同武康)(桃源東安)
堰規制作
它山乃衆流胥會之地每歲至秋萬山之間洪水暴漲
湍激迅疾極目如大海侯之為堰也規其高下之宜澇
則七分水入于江三分入溪以洩暴流旱則七分入溪
三分入江以供灌溉堰脊横闊四十有二丈覆以石版
為片八十有半左右石級各三十六歲久沙淤其東僅
見八九西則皆隠於沙堰身中擎以巨木形如屋宇
每遇溪漲湍急則有沙隨實其中俗謂護隄沙水平沙
去其空如初土人以杖試之信然堰低昂適宜廣狭中
度精緻牢密功侔鬼旦與其佗堰埭雜用土石竹木甎
篠稍久輙壊者不同常時大溪之水從堰流入江下歴
石級状如噴雪聲如震雷耆老相傳立堰之時深山絶
壑極大之木人所不能致者皆因水漲乘流忽至其旦
矣乎(内旦字即神從原抄)
梅梁
梅梁在堰江沙中鄞志謂梅子真舊隠大梅山梅木其
上為會稽禹祠之梁其下在它山堰亦謂之梅梁禹祠
之梁張僧繇圖龍扵其上風雨夜或飛入鑑湖與龍鬭
人見梁上水淋漓而萍藻滿焉始駭異之乃以鐡索鎖
于柱它山堰之梁其大逾抱半沒沙中不知其短長横
枕堰址潮過則見其脊儼然如龍卧江沙中數百年不
朽暴流湍激儼然不動有草一叢生于上二二時常青耆
老傳以為龍物亦聖物鎮填者耶(内亖字即四從原抄)
三堨
侯既作堰慮暴流之無所泄遂為三堨以唘閉蓄泄澇
則釃暴㳅以出江旱則取淡潮以入河平時則為河港
之表耆老謂侯自堰口浮三瓢聽其所至而立焉由堰
之東十有五里為烏金堨(俗謂上水堨)又東三里為積瀆堨
(俗謂下水堨)又東二十七里為春行堨(俗謂石堨)&KR2201;小溪鎮入南
城甬水門河渠也皆隨地之宜而為之四眀烏金堨久
廢嘉定辛巳峴請于朝重建詳見郡志及烏金堨志
日月二湖
鄞志稱城中日月二湖皆源于四眀山自它山入于南
門瀦為二湖在城西南隅月湖中有十洲三島之勝湖
之支渠繚遶城市往往家映修渠人酌清沁又云四眀
山之旁諸山萃焉雨盛則澗壑交會出為漫㳅無以瀦
之其涸可立而待非特民渴于飲而河納海潮以之灌
溉田皆斤鹵畊稼廢矣唐大和中侯乃視地高下伐木
斷石横巨㳅而納之浚二湖以受其入溉田八百餘頃
唐地理志載鄮縣下注云南二里有小江湖太和中令
王元暐置小江湖即日湖也以&KR2201;考之人知侯置堰而
已而不知疏南城一帶之河立三堨浚二湖皆侯之功
也崇寧間唐蒙為重修它山堰記曰唐人王元暐令鄞
𨗳它山出水作堰江涘約水勢貫城以入瀦為平湖疏
為長河掬為幽沼後人德之爰立廟貌舒公信道西湖
引水記西湖即月湖也時有旱而引它山之水入月湖
以濟一城之所用邦人喜而公為之記也今城中十萬
戶日用飲食可不知所自乎
廣德湖仲夏堰已廢並仰它山水源
唐地理志載鄮縣其下注云西十二里有廣德湖溉田
四百頃貞元十一年刺史任侗因故迹增修西南十里
有仲夏堰溉田四千頃太和六年刺史于季夏築今湖
堰並廢延慶二年郡守尚書胡榘再修鄞志既載廣德
湖興廢之由復附言扵後曰今歲夏初愆陽再旬東鄉
惟恃錢湖以不恐西鄉渠㳅已竭舟膠不行幸而禱雨
隨應錢湖猶可資灌溉而它山堰水决無可救之理&KR2201;
盖未知它山之水源深㳅長也峴屢因亢陽惜水之泄
從權以土石增障堰上約鄞江之水以入溪又浚水口
淤沙引水以入田故水勢㳅貫諸港滔滔不已使有人
焉力行障堰排沙之說則何旱之足慮謂其無救于旱
則誤矣或曰廣德廢湖之田中間川渠及仲夏之港縱
横㳅貫豈無大雷林邨建嶴之㳅何獨它山夫言水利
者不必言其㳅衍之時而當言其旱涸之際如㳅衍之
時何往無水惟亢旱不竭方足恃也大雷林邨建嶴之
水山近源淺常時與它山合㳅絶無以别稍遇旱涸則
㳅必先竭至它山之㳅獨共輸灌以此言之雖謂悉仰
它山之水可也
淘沙
四眀占水陸之勝萬山深秀昔時巨木高森沿溪平地
竹木亦甚茂密雖遇暴水湍激沙土為木根盤固㳅下
不多所淤亦少開淘良易近年以来木值價高斧斤相
尋靡山不童而平地竹木亦為之一空大水之時既無
林木少抑奔湍之勢又無包纜以固沙土之積致使浮
沙隨㳅奔下淤塞溪㳅至高四五丈綿亘二三里兩岸
積沙侵占溪港皆成陸地其上種木有高二三丈者繇
是舟楫不通田疇失溉人謂古来四季一浚今既積年
不浚宜其淤塞嘉定己亥旱勢如焚田苗將稿峴隨宜
為浚㳅障水之策一繇出脈滔滔其来㳅貫百港隨水
所及俱獲霑溉夫浚之一寸則田獲寸水之利浚之一
尺則田獲尺水之利浚之愈深所灌愈遠為利愈溥矣
雖然淘沙當于未旱之先又當棄之空閒無用之地何
則夫旱歲淘沙&KR2201;救一時之急耳是時農夫皆自翻水
車以救就槁之苖其勢不可久役稍或違時苗已槁矣宜
扵未旱之前農隙之餘多其工役假以日月務令深廣
庶幾可久天下之亊不勞者不能逸不暫費者不久安
若憚費畏勞用功不深其效亦淺或略闓沙中之港而
不去港中之沙止可為旱歲急救旱苗之計經一小雨
則沙淤隨塞或去港沙而堆兩岸經一大雨則仍前洗
入港中如能運沙遠去江近則去於江水之中江遠則
堆於空閒之地庶幾可久然地皆民地種植所資安得
空閒宜臨時相視遇窊坎空閒處不憚稍遠則可矣但
戒董役之人務在公平不得容私獨堆一處則人心自
服如能浚深一尺或二尺其利尤溥開浚之時先宜壅
住上㳅然後從下㳅為始庶得沙乾不先為水所浸役
夫易以用力淳祐元年辛丑歲沙淤尤甚高出水面
至四五尺自堰港口至新安廟前凡五百餘丈舟楫不
通峴聞于鄉余大參天錫見委提督浚治役夫人給米
二升官錢四十足分顧(通遠光同句章)三鄉人戶及輪差柴船
戶各備鋤擔先期約日標識界分令各甲管認丈尺晨
集暮放至則記名印臂以見大數放則點名辨印以給
錢米錢米纔給臂印隨拭峴親自監臨務令均平著實
顧直既優給散以時視其勤惰量加賞罰人心懽趨且
不敢慢自十月十日甲子鳩工至十一月二十六日迄
事是役也助以姪□且令兒軰監視及放水口奔湍而
入勢如江潮始焉堰上之水其餘尺高移時之間堰水
低平盡引入港壬寅七月以連雨水漲港沙復淤鄉帥
陳大卿塏復委峴開浚迴沙閘成更欲去沙令深亦委
峴淘沙程趙二公給田收租歲充淘沙顧夫之用嘉定
七年權府提刑程公覃捐緡錢千有二百貫置田四十
畝三角二十九步收租穀一百一十四石一斗五升係
西郭斗斛歲充它山淘沙之用嘉熙三年峴嘗以淘沙
利便乞增置田畮前政都承趙公以夫給到劉泳没官
田二十九畝三角二十五步每年收租米二十一石二
斗二公慮民之意可謂遠而惠民之德可謂厚程公所
置榖田始委鄉之上戶掌其租入督以邑丞上戶不欲
與聞官事委之雲濤觀觀又不欲遂歸丞廳歲旱之時
民救將槁之苗如救氣絶之命榖既在官臨時申請緩
不及事近者連歲旱涸峴多自出力僱募開淘然私家
之力終不如官使榖在丞廳遇旱即發濟用不淺緣上
下申請其勢未免轉摺倉卒糶穀價錢減而僱直輕淘
沙不過半日僅如人家開挖溝瀆分開中間一線水路
而已所辦倉卒何暇深廣趙公所給米田契書發下丞
廳租米付與雲濤觀觀又辭不受然峴思之不若府倉
自行收樁遇有旱暵遣吏開淘然恐細民畏懼官府不
敢申請稽涉日久無及救旱莫若委小溪監鎮就近兼
措置淘沙事遇旱則行支請庶免緩不及事之患夫旱
暵之時官府祈禱徧求名山靡神不舉靡愛斯牲猶有
勿應如能扵不雨之際用功深浚沙港并浚南門沿河
高仰之處自然水應可供車注關集鄉社各開近地河
港家出一老人各兩(日)輪僱處處開掘以接它山之水
則處處有水矣禱且未必即應浚沙其效可必所貴官
民各勿憚煩當旱乾時人心欲水恨無可浚縱無僱直
人亦樂趨如榖米寬餘給之固善所慮諸鄉各浚近地
役徒之衆不可徧給故耳程公所給榖田嘗申朝廷照
會永充它山陶沙之用趙公所給米田亦宜如程公榖
田申朝省照會
防沙
它山一境其地皆沙納水之咽既窄引水之港復狭以
致㳅沙易扵壅塞沙之入港凡有三焉七八月之間山
水暴漲極目如海平地之上水深丈餘湍急迅疾西岸
之沙逕從平地横下入港須臾淤湍一也或遇積潦雖
不没岸而溪亦湍急沙隨急㳅迤邐入港日引月長不
覺淤塞二也自港口至馬家營一帶兩岸之沙或因霖
雨衝洗或因兩岸坍損或因木植衝擊積久不已亦能
填淤三也欲障平地之沙宜於西岸去港一二里量買
地段南自港口北自山下以属于溪北去港遠南去港
近帶斜築叠隄以粗石闊為基址高七八尺外植櫸柳
之属令其根盤錯據歲久沙積林木楙盛其堤愈固必
成高岸可以永久欲障積潦湍㳅入港之沙宜就吳家
橋南港狹處立為石閘中頓閘版五六片略與岸平
水輕在上沙重在下水從版上不妨自㳅沙遇閘板礙
住不行沙之所淤不過閘外三四十丈淘去良易版之
為限以水為則水漲則下水平則去唘閉以時不病舟
楫欲障兩岸之沙宜扵兩岸釘松樁用觕石砌叠博岸
覆以石版如城南塘路庶免水洗岸沙木植衝擊坍損
之患然置閘砌岸可以防平常積雨港内之沙或遇大
水徑自西岸擁沙而来非二者所能禦石堤之護此策
之上者也姑存三說以俟来者
前修後堰
耆老相傳謂堰先賢靈蹟功與旦侔不可妄加增損後
人有增損者輙有禍罰南渡之後里之富民周四耆者
謂堰稍低惜水之泄遂扵堰上加石版厚七八寸比侯
元石長減二尺前叙規模制作言為片八十有半者即
周耆石也堰之元脊在周耆石下不可復數周耆未幾
家廢人亡遂謂增堰得禍故視堰如旦物不敢措議修
築為是說者果先賢意耶先賢之意惟民利是視而已
堰非天造亦人為耳寧無成壊苟有能嗣而葺之以夀
&KR2201;堰扵無窮寧非先賢所望扵来者哉周耆之前修築
者亦不一郡志稱國朝建隆間康憲錢公億跪請于旦
增築全固崇寧間楊蒙重修堰志云歲久川淤堤墊堰
隳人各自私岐分派引旱涸如初先是監船場宣德郎
唐意窒其岐派培其堰堤郡志亦言以土次第增築僉幕
承議郎張君必強復增卑以高易土為石冶鐡而固之
肩輿而往操舟而還人嘆旦速又魏行已增修它山堰
記云紹興丙寅農事舉趾而它山之堰緣颶風忽起潮汐
衝突川淤堤墊堰埭墮圮太守秦公委督官吏補土石
之罅漏塞梁坍之隤穴易土冶鐵而固之旬日之間厥
功告成以此考之周耆之前堰盖嘗屢修矣謂堰不可
修築者果旦意耶然唐意以其土次第而築之或者從
權救旱之策未必可以經久盖它山之㳅湍激迅疾非
叠石冶鐵以障以固則日久衝洗安能久而不壊哉意
之策用於救旱之時眀矣後人之欲議修築者幸無泥
增土之說矣夫山嶽嵒崖元氣所結猶有崩裂物久則
壊此其常理壊而復修乃得全固耳旦寧惡之耶然非
果損則斷不可輕動今但在夫保護之俾勿壊則旦人
之所共願也
護堤
浚沙若無與於堰其實關係于堰者利害不細沙港淤
塞其時舟楫不通竹木薪炭其價倍貴販鬻者装載過
堰竹木排筏越堰而下猛勢衝擊聲震溪谷堰身中空
不勝負重城門馬力追蠡歴年初雖不覺久必大損辛
丑歲因&KR2201;堰石頗有損動前後府牓非不禁約人取其
便不顧利害雖禁莫止&KR2201;堰若損溪水釃泄鹹鹵沖入
田不可稼民不粒食官失租賦况&KR2201;堰靈蹟聖異殆有
鬼力旦功萬一損壊寧後人所能遽行營設即使可辦
不知當用幾工幾金經涉幾日然後可成公私同一利
害願共珍護之
闓水口
堰上水口狭甚溪流入港者尟而入江者多水口有石
幢為界外為官港内為蒋宅之地約一二畮若買&KR2201;以
展水口庶幾納水稍洪
古小溪港
許家橋東有地名童家□北有古溝勢與港接今為沙
所塞而汚瀝尚在耆老相傳&KR2201;正小溪也溪通建&KR1245;舊
嘗開浚以通它山之水今沙淤塞或謂可以再浚
洪水灣
去堰半里餘沙港之南地名古城有小港南属於江今
為沙所壅耆老相傳謂舊嘗於此置堨近緣屢經洪水
江㳅冲入漸與港通恐日後為江水衝開溪㳅顛泄宜
築隄岸
北山下古港
它山堰上大溪之北緜延皆山山下有古港西自鍾家
潭大溪分派而来延袤二三百丈未至沙港百餘丈其
㳅中斷水稍長則越過平地徑入沙港近下石道頭水
平則止水之所道迤邐低窊港瀝分眀古老相傳云侯
之造堰先作壩截溪水令乾然後用工故自鍾家潭引
大溪之水循山之東属于沙港堰成去壩遂為二派一
派徑從堰上入大江一派則鍾家潭之港也今雖斷㳅
港瀝儼然若能開浚&KR2201;港徑取大溪之水東入沙港一
則水勢徑順入溪必多二則洪水汛漲之時水與湍沙
順流俱東不被横挾入港姑存所聞以俟来者
水喉食喉炁喉
峴考郡志所載引水于州北鑿兩池以停之淫潦汜溢
則城之東北隅有二堨以泄于江目之曰食喉氣喉注
云水自離入不有二堨以泄之歲旱則有火災紹定元
年守胡榘聞諸朝廷禁民立屋以塞二堨且欲浚𨗳必
時隄防必謹然不眀言堨之所在峴詢諸耆老僅知来
歴氣喉堨視食喉稍大經都税務歬在東渡門墻下以
版為閘潮長則與板平市河之水充溢則唘閘以泄於
江食喉堨視氣喉稍小在市舶務之南墻下止用泄水
却不通潮又有水喉一堨亦以泄水若夫二池人謂蛟
池蜃池是也郡志止說清瀾池及府池而亦不言蛟蜃
二池在何埊或謂蜃池湮廢已久今為民居堨與池雖
無與扵堰而水源皆出扵它山實關一郡之氣脈故併
及之
積年沙淤處
馬家營西至孫家橋五十二丈六尺孫家橋至許家橋
七十丈許家橋西至潘知府宫前一百丈潘知府宫前
西至萬家道頭九十丈萬家道頭南至吳家橋一百五
十四丈八尺吳家橋南至它山堰口四十七丈
王侯名爵侯封廟額
侯姓王諱元暐瑯琊人也(見蘇為記)唐太和七年以朝議郎
行鄮縣令上柱國築它山堰浚小江湖民德之立祠堰
傍爵曰侯諡善政(見鄞志)而不言何代所封乾道四年邑
人朱世彌等請賜廟額增封爵省牒云奏内稱在唐已
封善政侯歴年既久元封文字不存難以扵侯爵上加
封兼本朝自来未曾封賜廟額宜勑賜遺德廟寳慶三
年邑人復有請時里人王公塈在朝實專主其事亦以
元封文字不存仍封善政侯廟額遺德鄞志縣令題名
云府學有請立文宣王冊文牒碑具載年月姓名唐書
地理志云開元中令及以暐為緯俱不同豈唐史有魯
魚之誤耶
造堰協謀之人
堰之造也採公闍黎實佐經營今有祠像在侯之左今
俗稱懸慈法師
憲帥程公初置淘沙榖田設廳石刻節文
它山水灌溉鄞縣管下七鄉民田每年沙漲四季合用
淘沙開淤和僱人夫一歲當一百千本府措置今支一
千二百貫文官會委鄞縣丞同鄉官朱中穎將仕等置
到田四十畮三角二十九步半上白粳榖一百一十四
石一斗五升每季係鄉官收支掌管開淤仍委鄞縣提
督己申奏朝廷從申劄下嘉定八年六月日朝散大夫
直寳謨閣兩浙東路提點刑獄公事兼知慶元府沿海
制置司公事程覃記
趙都丞淘沙米田牒魏都大
照應據白劄子條具它山水利便宜事件數内一項乞
浚河淘沙奉台判呈劉泳没官田欲就内撥一項充淘
沙使用據元承勘司理院推級劉楠供到山田埊坐落
價鈔數目内水田二十九畮三角二十五步元契直錢
計六百三十一貫七百文九十八陌每年上租米共二
十一石一斗奉台判水田一項契書發下縣丞廳租米
每年責付雲濤觀認租仍牒魏都大知府炤應府司除
已將契書發下鄞縣丞廳仰責付雲濤觀交收并給據
付雲濤觀及關常平按炤應施行外湏至公文牒請炤
應嘉熙三年十月日牒朝請大夫集英殿修撰知慶元
軍府兼沿海制置副使趙以夫押
淳祐元年十月余參政委淘沙
本月初十日興工至二十六日畢自馬家營至堰上水
口共五百十三丈為工四千每工支官錢五百文米二
升半共官錢計二千五百貫零十七个(内二百貫文代鄉民醮願)米
一百石(監董等人日食在内)本月十三日興工至二十日畢為工
一千每工支官錢一貫五百文不支米錢計一百二十
貫文足十一月迴沙閘成□大卿再委淘沙本月二十
四日興工至十一月初八日畢為工一千九百三十二
工每工支官錢一貫五百文不支米官錢計四千九百
五十一貫零一一百十七文(内敕字即陳從原抄)
建迴沙閘
淳祐二年八月内陳大卿委提督建造始九月初八日
至十一月七日畢同提督制幹林元晉正奏名安劉閘
三眼長三丈九尺高一丈零五寸中一眼闊一丈二尺
八寸兩傍各闊一丈一尺柱位四尺東臂石岸八丈石
鎚十五層西臂石岸一十八丈石鎚十五層石匠工錢
每工支官錢二貫八百文米二升二合計工錢二千九
百三貫零二百十七文雜夫每工支官錢一貫五百文
計工錢四千四十九貫零五百十七文砌觕石每工支
官錢二貫三百文計工錢一百三十九貫一百零十七
文買石及松樁石工雜夫官錢共計二萬六百二十貫
七十一文十七界
看守迴沙閘人
中一間閘板七片許廿四許亞六
東一間閘板七片許十二許十五許三十七
西一間閘板七片許阿二許阿三許阿四
看管閘人每月共支米一石府歴赴倉清領均分
迴沙閘外淘沙
淳祐三年七月初十日八月二十日兩次大飌水湍沙
遇閘即止但閘外淤沙約五十餘丈併裏河王家水港
岸傍之沙坍洗入港者三十餘丈帥黃大卿壮猷委峴
開淘始于九月初二日至初八日畢為工九百八十錢
共計一百三十四貫四百文雜支在内
洪水灣築堤
淳祐三年秋連經大風水衝壊江隄溪㳅走泄峴聞于
府黃大卿併委築治始扵八月二十八日至九月初七
日畢堤高二丈闊一丈二尺長一十二丈為工三百七
十二為錢共計八十七貫二百九十文足
請加封善政侯申府列銜状
右峴等居處海濱涵濡聖澤屬當澇歲轉為豐年旦有
顯功理難自嘿竊見本府鄞縣事以一郡飲食七鄉灌
溉皆仰它山之水外&KR2201;别無大源而鹹潮混雜大為民
病兼水大則湧入于河水少則多泄于江建置一堰民
到于今享其利血食滋久靈著如初曰雨曰暘有禱必
應一郡七鄉之民恃為司命今歲初淫雨不止稼穡幾
壊於垂成鄉人老穉羣禱祠下片雲閣雨霽日開眀屢
禱屢孚其答如應今歲一飽厥有由来緣旦在于唐朝
已封善政侯本朝乾道四年邦人有請准省劄仍封善
政侯賜遺德廟額兹者恭覩眀堂赦文應諸路保奏旦
祠禱祈應騐者並與加封今来善政侯有&KR2201;莫大之功
靈著之迹所合敷□况本府近創迴沙一閘為民興利
迓續神休謹錄白封告廟額□牒在前具状申伏望台
判備申朝省乞與峻加美號以答旦貺峴等下情不勝
真切之禱謹状
設醮
紹熙五年因旱府帖小溪鎮祈雨鄉民因許師巫樂龍
大三牲旦願小溪監鎮蒋修職子泳立疏隆慶二年夏
旱師巫嘗斂鄉民錢物欲償歬願又以人情牽制竟成
迤邐近年沙淤日甚或謂旦願未償所致辛丑冬淘沙
因禀鄉帥余參政給楮劵五百千代民償願緣三牲用
費不資兼不欲擾民又雲濤觀有三清閣之嚴淨及有
東嶽行宫之威靈亦不敢用牲牢然未&KR0848;于旦不敢輕
改衆議殊未有處峴恐成因循遂作三&KR0848;其一命道士
改作三清界醮一百二十分以答龍旦并施斛以享堰
旦其二命師巫作三界清醮其三用小牲牢三个卜於
龍王及善政侯得第一&KR0848;峴即以其事白之陳帥再得
官劵三百千助成醮事時雨雪連緜奏詞之日隂雲解
駮日光穿漏自是晴霽邦民感悦皆以為精誠所格
四眀它山水利偹覽卷上
