欽定四庫全書
畿輔通志卷二十
山
大名府
沙麓山府城東四十五里
沙鹿山名陽平元城縣東有沙鹿土山(春秋註)
沙鹿者河上之邑(公羊傳)
林屬於山為鹿沙山名也(榖梁傳)
王翁孺徙魏郡委粟里元城建公曰昔春秋沙麓
平晉史卜之曰後六百四十五年宜有聖女興今
王翁孺徙正直其地日月當之元城郭東有五鹿
之墟即沙鹿地也(漢書元后傳)
黑山府西北八十里山多削壁怪石廻蹊曲澗盤
欝其中
童山在黑山西南山無草木曰童隋宇文化及與
李密戰其下
元城郭東有五鹿墟郡國志曰五鹿墟故沙鹿周
穆王東征舍于五鹿其女叔㛗屆此是曰女㛗之
邱為沙鹿之異名也(水經注)
元城縣沙鹿在縣東十二里亦名女㛗邱(寰宇記)
沙麓在府城北四十里(冊說)
愜山大名縣北十五里
貴鄉縣古堰今名愜山在縣西九里漢成帝時河
決金堤河堤使者王延世募人運土塞河之處以
其惬當人情故謂之惬山(元和志)
方山南樂縣北七里相傳東西二土山竝峙其形
方正後為河水蕩決
龍光山東明縣東南三十里山上雲氣現光如龍
故名
白雲山東明縣東北二十里
東明縣白雲山相傳張良辟榖于此其里名白雲
里
金沙山在開州治東
雞鳴山在開州城内
鷄鳴山在州學北百餘步相傳昔有仙人居住聞
雞鳴于此
洪洋山開州東南二里土岡綿亘南北數里
洪洋山在州東南義井里即舊澶淵處山南有浮
翠橋(名勝志)
洪洋山在開州東南五里秀麗隆峻(明一統志)
衛陽山在開州東南
濮陽縣衛陽山在縣東南二十里居衛之陽(寰宇記)
鮒鰅山在開州西
頓邱縣鮒鰅山在縣西北三十里今名廣陽山山
海經云顓頊葬其陽九殯葬其隂四蛇衛之鮒鰅
山者蓋今廣陽山之别名也按郡國志云顓頊所
葬俗名青冡山焉(寰宇記)
濮陽有鮒鰅山(金史地理志)
秋山在開州西
帝嚳葬于秋山之隂(山海經)
頓邱縣秋山在縣西北三十里(元和志)
其在頓邱之跡曰秋山(名勝志)
五霸岡東明縣東南五十里
五霸岡春秋時五霸會盟地也又謂之霸王岡楚
項羽救邯鄲時駐此岡上(名勝志)
黃陵岡東明縣東南八十里接山東曹縣界元時
賈魯治河始此
吕團岡在開州東南
龍泉岡在開州清河岸北
望河岡在開州清河里北高可二丈許清河之勝
舉在目捷而河在其西南登眺者必先焉
杏花岡在開州清河西北岸堤口
高約二丈上可坐三百人下臨河水上有觀鳬亭
(畿輔通志)
盧岡長垣縣東二十五里
大岡長垣縣東五十里雄堤環抱形勢屹然
荆岡長垣縣東南四十里荆岡集岡頂當集之中
岡畔有琉璃井
青岡長垣縣西二十里平地突起土皆青色故名
漚麻岡長垣縣西北
天興二年正月濟河至蒲城次漚麻岡(金史哀宗紀)
學堂岡長垣縣北十里平廣突兀近岡土皆赤色
昔孔子聘列國與弟子絃誦于此故城北有學堂
岡(名勝志)
宜邱長垣縣北十五里四圍約數畆高聳數尋斷
續起伏形勢蜿蜒上有古寺曰萬夀
泉源洞在開州北
頓邱縣泉源洞在縣東北三十五里故衛詩云泉
源在左淇水在右衛女思歸之處也(寰宇記)
泉源洞距戚城東北三十五里(名勝志)
宣化府
燕然山宣化縣東三十里上有疊翠巗
黑山府城東四十里土石多黑
湯池山府城東四十五里温泉出焉
黃羊山府城東南三十里
黃陽山在保安西北三十里相傳仙臞黃伯陽修
煉處俗訛為黃羊山(畿輔舊志)
雞鳴山府城東南亦作鳴雞山
和平元年葬昭太后于廣寗鳴雞山(魏高宗紀)
魏土地記曰下洛城東北三十里有延河東流河
北有鳴雞山本名磨笄山每夜有野雞羣鳴于祠
屋上故亦謂之為鳴雞山(水經注)
可汗州有雞鳴山(遼史地理志)
山在雞鳴驛北五里崚嶒高聳有鳥道盤屈而上
(冊說)
龍洞山府城西南六十里有龍洞
十八盤山府城西南深井堡南二十里去東城六
十里以高峻盤折而名其東有歪頭山
天德山府城西北三十里
東望山府城北二十五里其西又有西望山又馬
鞍山在縣東北七里
赤城山赤城縣東二里山石多赤古赤城在其上
鷹窩山赤城縣東龍門所東南四里又有鷹觜山
在所西南四里
聚陽山赤城縣東龍門所東南三十里元人開冶
處
孔寵山赤城縣東龍門所南十五里崖有孔六七
尺透明有筆架峰
西高山赤城縣東龍門所西二里又有北高山在
所北二十里
青羊寨山赤城縣西南十五里
偏頭山赤城縣西北十五里
野鷄山赤城縣西北七十里多雉故名
鶴山赤城縣西北馬營堡東二里俗名東山上多
松檜有鶴棲止
雷山赤城縣西北馬營堡東五十里上有雷神廟
紅山赤城縣西北馬營堡東南二十里山勢高險
石色多赤下有紅泉東流合大河入龍門峽
蒼崖山赤城縣西北馬營堡南二十里上有飛泉
紗帽山(一名冠帽山)赤城縣西北馬營堡北二十里
金閣山赤城縣北雲州堡西南十五里元建崇貞
觀長春洞于此前有游仙峪又有瓊泉在長春洞
前
龍門山赤城縣北雲州堡東北五里
沽水南出峽岸有二城世謂之獨固門以其藉險
憑固易為依據兼壁昇聳疎通若門故得是名
(水經注)
龍門縣有龍門山石壁對峙高數百尺望之若門
徼外諸河及沙漠潦水皆于此趋海實塞北控扼
之衝要也(遼史地理志)
龍門山又名龍門峡龍門川經此南下又保安州
亦有龍門山去府城三十里(宣府志)
臥龍山赤城縣北三里元上都北枕龍岡即此
東山赤城縣北獨石城東三十里
簪纓山赤城縣獨石城東三十里俗呼氊帽山
崆峒山赤城縣獨石城東南十里
棋盤山赤城縣獨石城南四十里
山峰高峻人跡鮮到相傳有仙奕于此今石局尚
存(畿輔舊志)
南帡山赤城縣獨石城南四十里
偏嶺山赤城縣獨石城北四十五里或曰即天嶺
胡嶠記云自歸化州行三日登天嶺嶺東西連亘
有路北下蓋譌天為偏也
總高山赤城縣獨石城東北十里登眺即見遼海
劉不老山赤城縣東北十里相傳有劉姓者修煉
于此因名
紅塘山萬全縣南十里又十里有大王山
香罏山萬全縣西南四里
炭山萬全縣西南四十里
重熙六年五月己酉清暑炭山(遼史聖宗紀)
歸化州有炭山又謂之陘頭有凉殿承天皇后納
凉于此山東北三十里有新凉殿景宗納凉于此
惟松棚數陘而已(地理志)
華山萬全縣西南陽河堡東南二十里下有靈潭
旱可禱雨
紫巖山萬全縣西北五里極高聳
桃山萬全縣西北新河口堡東北三里亦名桃山
臺
馬頭山有二一在萬全縣西北洗馬林堡西北四
里下有泉前有水關洞一在西寧縣西南二十里
北高山萬全縣西北洗馬林堡西二十五里邊牆
倚其西麓
孤山萬全縣西北有東西二山東山在洗馬林堡
北四十里獨出羣山西山在堡西北三十里陡峻
特立又有兩孤山一在懷安縣舊左衛西南四里
一在保安州西十里有南北二山竝峙
翠屏山萬全縣北三里兩峽高百餘丈望之若屏
水泉山萬全縣東北張家口堡北四里
高山萬全縣東北有二東高山在張家口堡東北
七里西高山在堡西北七里相去數十步對峙如
門張家口之名以此又有東西兩高山在龍門縣
西北東高山在常峪口北十五里西高山在青邊
口西北十二里又永寧城東四海冶堡北三里亦
有高山
大尖山萬全縣東北六十里縣西北有小尖山
紅石山龍門縣東五里上產紅石可供玩好
拂雲山龍門縣東鵰鶚堡北百步
松山龍門縣長安堡東南里許
石盤山龍門縣長安堡東南二十五里
龍潭山龍門縣長安堡西一里有瀑布泉里許八
峰高聳為八仙山
西山龍門縣西
重熙六年夏獵龍門縣西(遼史聖宗紀)
大松山龍門縣西
山在衛西十里上有古松盤曲因名(明統志)
在縣西北四十里(冊說)
雙塔山(一名塔溝山)龍門縣西十五里兩峰相峙上各
有浮圖元至元中所建
娘子山龍門縣西二十里極高聳而無險惡之勢
迤南有龍門山極高峻明置龍門關於此
椵樹山龍門縣西北
大白陽堡南四里上有古椵樹(宣府志)
趙川堡西北二十四里(冊說)
青山龍門縣西北
在青邊口北八里色比羣山獨青又石嵯山在口
北十餘里冊說謂之石崖山(宣府志)
鰲頭山龍門縣西北
在羊房堡西北十五里上有巨石突出高廣數十
百丈(宣府志)
雙峰山龍門縣北二十里兩峰相向高出衆山
立石山懷來縣東南三十里又窟窿山在縣東南
四十里
水谷山(一名龍山)懷來縣南十六里
笑隠山(一名水頭山)懷來縣南二十里元釋忻笑隠嘗
栖此因名
松峰山懷來縣南三十里
黃山懷來縣西北十五里又一里有青山
螺山懷來縣北十五里
大海陀山懷來縣東北三十里高百仞許下有龍
潭
倒刺山(一名小五臺)在蔚縣東八十里
神䴥三年白鹿見代郡倒刺山(魏書靈徵志)
倒刺山甚層峻未有升其嶺者魏土地記曰代城
東五十里有倒刺山上有佳大黃也(水經注)
倒剌山在興唐縣東七十里亦號雪山俗傳靈仙
所居與五臺山略等亦名小五臺山(元和志)
九宫山蔚縣東南四十里金章宗嘗避暑于此又
名殿子山
永寧山蔚縣東南五十里相傳金章宗游獵于此
命名
麻田山蔚縣東南八十里内有王喜洞通易州相
傳漢代王喜所穿
榆林山西寧縣東順聖東城南二十里
鰲魚山西寧縣東順聖東城西北十五里内有大
石如鰲狂瀾至此即息俗呼為鎮水魚又大蟒山
在東城東北十五里
樺山(一名樺嶺)西寧縣東南四十五里
溜雲山西寧縣西南三十五里山勢嵯峨高出雲
表下有秋林亭遼建
盤崖山西寧縣北少東十五里
水溝口山懷安縣南十五里兩山巍峙百餘丈其
陽有海眼泉
熊耳山懷安縣南三十里
雲頭山懷安縣西南三十里山高聳雲覆其頂即
雨中有斑石洞
虎窩山懷安縣西南三十里
良山懷安縣西二十五里本名狼山明永樂中車
駕駐此改名
平頂山懷安縣西三十里内有天窖洞四圍俱山
惟從一穴而入
花山懷安縣西北三十里春冬多花上有池水旱
不涸
栲栳山懷安縣北八里
白腰山懷安縣東北三十里高聳壁立下有白土
如帶
瓦窑山懷安縣東北萬全左衛東南五里以陶甓
所在而名
饅頭山懷安縣東北萬全左衛西南十五里相近
有没皮山山無草木故名
長生山延慶州東永寧城東七十里
居庸山延慶州永寧城東南四十里接昌平州界
詳昌平
多景山延慶州永寧城西北十里
團山延慶州永寧城西北十五里巍然獨立亦名
獨山溪河出此
縉陽山(一名縉雲山)延慶州永寧城北十二里下有縉
陽泉又名龍安山
雙髻山(一名仙髻山)延慶州永寧城東北二十里東去
周四溝堡十五里雙峰竝峙狀如髻然
神仙山延慶州永寧城東北二十五里舊有神仙
寨
黑頭山延慶州東四海冶堡東三十里明嘉靖中
總督翁萬逹言黑頭山至密雲城不五六十里可
為直垣相屬
紅門山延慶州界東南二十里高三里有大小紅
門口為戍守處相近有蟒山形如蟒頭
羊頭山延慶州南十里
筆架山有二一在延慶州南十里三峰突起一在
保安州西南六十里
玉峰山延慶州南四十里
柏齡山延慶州南四十里上多柏木
水峪山延慶州西南五十里相近有畫字山
大翮山(一名佛峪山)延慶州西北
陽溝水逕大翮小翮山南高巒截雲層陵斷霧雙
阜共秀競舉羣峰之上郡人王次仲變蒼頡舊文
為隸書秦始皇竒而召之三徵不至始皇怒令檻
車送之次仲化為大鳥翻飛而去落二翮于斯山
故其峰巒有大翮小翮之名魏土地記曰沮陽城
東北六十里有大翮小翮山其山在縣西北二十
里峰舉四十里上有廟即次仲廟也(水經注)
懷戎有大小翮山(隋書地理志)
大翮山在延慶州北二十五里相連者為小翮山
差卑(明統志)
有佛峪山在州西北三十里下有温泉蓋即大翮
山也(冊說)
東螺山延慶州西北三十里盤回而上高七里許
又有西螺山在州西北六十七里
石佛山延慶州西北五十里巖中有古佛像因名
石門山延慶州北十八里中有洞南北通明如門
相近有官帽山
擎笏山延慶州北二十里峭拔孤立狀如擎笏中
有瀑布泉飛流直下相近曰應夢山相傳遼蕭后
嘗應夢建寺其上因名
東巖山延慶州東北十八里
金剛山延慶州東北二十五里
縉山保安州東南
礬山保安州東南一百二十里
礬山縣山出白綠礬故名有礬山(遼史地理志)
又有小礬山在礬山堡西北三十五里(冊說)
東靈山保安州東南一百二十里又西靈山在州
南八十里東西竝峙
涿鹿山保安州東南
黃帝乃徵師諸侯與蚩尤戰於涿鹿之野服虔曰
涿鹿山名(史記五帝紀注)
涿水出涿鹿山(水經注)
涿鹿山在媯州東南五十里(括地志)
橋山保安州東南
泰常七年如廣寗幸橋山遣使者祠黃帝唐堯廟
(魏書太宗紀)
下洛城東南四十里有橋山(魏土地記)
懷戎有橋山(隋書地理志)
兩山相近中有一石如橋闊五尺長丈餘可通行
因名(鎮舊志)
笄頭山保安州西南
協陽水東北流歷笄頭山闞駰曰笄頭山在潘城
南(水經注)
釡山保安州西南
黃帝合符釜山(史記五帝紀)
釜山在媯州懷戎縣北三里(括地志)
歷山保安州西南
懷戎城北有歷山(括地志)
潘城西北三里有歷山山上有虞舜廟(魏土地記)
可汗州有歷山亦名歷陽山(遼史地理志)
懷戎有歷陽山(隋書地理志)
羹頡山保安州西漢高帝七年封兄子信為羹頡
侯
羹頡山在媯州懷戎縣東南十五里(括地志)
梁山保安州西三十里石骨嶙峋上有土田四百
餘畝
保寧山保安州西北六十里舊名白帖山
孝文山保安州東北八里相傳魏孝文駐蹕于此
故名其麓有龍湫
鷂兒嶺府城東二十里古名藥兒嶺
沙嶺府城西北二十里亦名斷雲嶺以嶺上常有
隂雲斷續不一也今有沙嶺堡
歸化州斷雲嶺極高峻(遼史地理志)
黃土嶺赤城縣北十五里
蕁麻嶺萬全縣西北七十里即洗馬林也嶺路﨑
嶇為隘口要地
寨兒嶺萬全縣西北洗馬林堡南五里其山四合
若寨
虞臺嶺萬全縣西北新河口堡東北十二里
野狐嶺萬全縣東北三十里勢極高峻風力猛烈
雁飛遇風輒墮地
重熙六年夏四月獵野狐嶺(遼史興宗紀)
浩門嶺龍門縣東鵰鶚堡北二十五里明初以此
名驛上有古松數百株鬱然蒼秀
長安嶺(一名桑乾嶺)龍門縣東南本名槍竿嶺明永樂
中改名今有堡
洗馬嶺龍門縣北
火石嶺懷來縣南二十里產五色火石又有唐家
嶺在縣東南
黑石嶺蔚縣東南廣昌城北五十里石多黑色地
勢險絶明嘉靖中始築城戌守
退虎嶺蔚州西南七十里
五岔嶺西寧縣東南四十五里嶺當通衢岐路四
逹
枳兒嶺懷安縣西三十里與山西天鎮縣接界
雪嶺懷安縣西北西陽河堡東南八里
花皮嶺懷安縣東北萬全左衛東十五里
駱駝嶺懷安縣北二十里
長城嶺延慶州東永寧城東九十里
東灰嶺延慶州永寧城東南十里又西灰嶺在城
南十二里
苗鄉(一作苗香)東嶺延慶州永寧城東北十里又苗鄉
西嶺在縣西北十五里
澀石嶺(一作塞石嶺)延慶州永寧城東北十二里
大石嶺延慶州永寧城東北五十里
脫花嶺延慶州東四溝堡西南十二里
將軍嶺延慶州東四海冶堡東八里又堡東南十
三里有驢鞍嶺
大勝嶺延慶州四海冶堡西北七里
八逹嶺延慶州南去居庸上關十七里元時以此
為居庸北口上有城設兵戌守
自八逹嶺下視居庸關若建瓴若闚井昔人謂居
庸之險不在關城而在八逹嶺也(山水記)
分水嶺有二一在延慶州南四十里一在州北三
十里
横嶺延慶州南四十七里當居庸之西北亦要路
也明季設兵戍守
乾溝嶺延慶州西北二十里
地椒嶺延慶州西北四十里産地椒
鴿子嶺延慶州東北靖安堡西南六里
黑峪口嶺延慶州東北靖安堡西南十六里
吹簫嶺懷來縣西南三十五里
孤峰蔚縣東南六十里太白山北形類塔高聳層
霄
鎮南峰延慶州東四海冶堡南三十里舊有墩曰
鎮南墩
威遠峰延慶州東四海冶堡東北三里舊有墩曰
威遠峰墩
南巖龍門縣南二里
桃花巖懷來縣南三十里
乳香巖懷來縣西南三十里
疊翠巖保安州西本名惡崖
德興府有惡崖更名疊翠巖(金史地理志)
蒼巖赤城縣西北馬營堡西南二十五里上有飛
泉
望國巖赤城縣北望雲川東北下有擔子窪
捨身巖赤城縣北雲州堡北五里
紅巖萬全縣張家口堡東北十里
碧落巖在龍門縣東鵰鶚堡東四十里石巖滴水
去地百餘仞隆冬不凍
滴水巖西寧縣西南三十五里
鵰鶚巖龍門縣東鵰鶚堡西一里
棲霞巖延慶州東南二十五里
撥雲巖延慶州北二十里
水泉岡懷來縣南八里又古廟岡在縣東三十里
上有古廟
磨盤嵯赤城縣東龍門所西十里以形似名
龍王嵯赤城縣東龍門所西北八里嵯峨高聳夏
月雲從此出則大雨又有木龍王嵯在滴水崖堡
南十五里
太保峪赤城縣北獨石城西南十五里内有古墓
石羊蓋前有官太保者葬此故名
黑峪赤城縣東龍門所南十里有仙鶴峪最深常
有鶴棲宿又有燕窩石形如燕窩可容數十人
東猫兒峪赤城縣龍門峽北十里
剪子峪(一名大嶺山)龍門縣東三十里其形如剪
李老峪龍門縣東南長安堡北十里又獅子峪在
堡北三十里有石如獅
棒棰峪懷來縣東南三十里
石槽峪延慶州東周四溝堡東北二十里
葫蘆峪保安州東北二十五里
榛子坡延慶州西北十五里產榛實
拂雲平保安州境舊名漫天堝
德興府有漫天堝泰和二年更名拂雲平(金史地理志)
聖音洞府城北五里
紅寺洞萬全縣西北新河口堡東南十里又黑龍
洞在洗馬林堡西南
盤崖洞西寧縣南四十里峭壁千仞架獨木為橋
經久不朽遼時建亭於其側號崖水亭
金真洞保安州西北三十里有四洞皆人所鑿各
有石牀石凳
獨石赤城縣北獨石城南一里
大谷水流逕獨石北界其石孤生不因河而自峙
(水經注)
在平城南一石屹起平地上有搆屋(宣鎮志)
易州
泰寧山易州西五十里
巍峩聳拔脈秀力豐峻嶺崇山羣衛于外秀若拱
璧靈巖翠岫環繞于中簇若屯雲前則白澗河旋
注而清&KR0740;唐滋諸水會之後則拒馬河環流而胡
良泉河琉璃大峪諸水會之考其瀠洄延袤千里
計所滙納襟帶百川(舊志)
翠屏山易州東十五里山半石窟有日照泉
孔山易州西南山穴有鐘乳又名乳山
易水東逕孔山北山下有鐘乳穴穴出佳乳上又
有大孔壑達洞開故以孔山為名也(水經注)
星月巖頂有二穴彎者如月圓者如星(明統志)
山北為衆軍山明成祖常屯軍于山上(舊志)
龍跡山易州西南三十里石上有仙人及龍跡在
易州西南又名龍山跡又名盤山(寰宇記)
郎山易州西南九十里
郎山在永樂縣(隋書地理志)
徐水屈東北逕郎山又屈逕其山南岑山岑競舉
若竪鳥翅立石嶄巖亦如劍杪極地峻之崇峭(水經
注)
郎山極地形之險上有姑姑窩寨天成砦北樓院
東水寨西水砦大蛾眉寨
蛾眉山(一名齊眉山)易州西南一百里
萬仞山易州西九十里紫荆關南五里高峻壁立
又屏山在關城北夾河環翠如屏障然又對敵山
在關東北石港口兩山對峙峰巒相匹又九泉山
在關中白馬灣口上有八寳砦
茶山易州西九十里紫荆關西城石門外
芙蓉山易州西九十里紫荆關西北一里
鐵貫山易州西九十里紫荆關西門口相近有水
積山
五峰山易州西紫荆關西五里相近有天盆山
峩山易州西百里諸峰森立故名
馬頭山(一名窮獨山)在易北西北三十里
易水又東與濡水合出故安縣西北窮獨山南谷
(水經注)
峩磨山易州西北五十里有崖南俯俗名白臉山
駮牛山易州西北百里
易有駮牛山(隋書地理志)
山色黑白班駁其形如牛故名易水出其東(元和志)
聖女山(一名覺山)易州北五里下有聖女泉
白馬山在易州北
渾塘溝水出遒縣西白馬山南溪中(水經注)
周時人多學道于白馬山天寳六年勅改為燕丹
山(元和志)
山在易縣北十八里(寰宇記)
洪崖山易州北三十里高萬仞山巔有水東流
千福山易州北六十里有石佛腰洞
長堤山淶水縣西十里
檀山淶水縣西二十里
檀山水出遒縣西北檀山(水經注)
檀山與易州西北界之白楊嶺相連濡水逕其下
峰巒秀麗中多檀木(名勝志)
石龜山淶水縣西二十里
山巔石狀如龜有巖可容千人洞深莫測外狹内
寬可通廣昌(畿輔舊志)
武山淶水縣西北九里
四山周圍如列劍戟因名(縣志)
欒平山淶水縣西北十七里即檀山之支峰也
紫凉山淶水縣西北三十里高百餘丈山之西有
馬龍山
龍宫山淶水縣西北三十里山有石洞出泉滙而
不流相近有九泉山
水峪山淶水縣西北三十五里半崖有汍泉
龍安山淶水縣北
山高溪深人跡罕至世以為神龍所居之地(舊志)
在縣北五十四里(輿圖)
偏竹山淶水縣西北水峪山之西
雲溪山淶水縣北三里山形竒秀白雲常棲其上
馬龍山淶水縣北三十里紫凉山之西
墻山淶水縣北三十里形如峭壁故名
金山(一名金絲山)淶水縣北四十里有一嶺名朝陽其
色如金俗呼人安寨
傳房水山淶水縣北四十里又西為竹子纏山地
多叢竹故名
龍灣山淶水縣北五十里高峰卓立一名鐵褁寨
山下有鐵鎖崖崖下有龍潭
天堂山淶水縣北六十里俗呼天堂寨
亭山淶水縣北三十里
縣北有亭山以山形亭亭特立而名(名勝志)
白石山廣昌縣南二十五里上有雲臺陽洞山峰
嶙峋為八景之一
香山廣昌縣西十里飛狐古跡也上有古寺花木
繁盛日光晚照香氣遠聞
牛心山廣昌縣東南五里有比干廟今廢
神仙山廣昌縣南一百一十里接唐縣境相傳有
神仙對奕于上故名
黃土嶺易州西南九十里路達廣昌縣置城設兵
於此防禦
紫荆嶺易州西八十里峰巒環列嶺上有關路達
山西大同
關東有柏梯連泉大寒八砦唐胡退魚佛見諸嶺
關北又有躭遲鞍頭笛兒駱駝諸嶺關南又有接
天嶺關西又有薄兒嶺参差連接真天設之險也
白楊嶺易州西北
白楊水出遒縣西山白楊嶺下(水經注)
白楊嶺在淶水縣西北六十里(輿圖)
在州西北四十里路通山西蔚州嶺多白楊樹故
名俗訛為白羊(舊志)
竒峰嶺易州西北與白楊嶺竝峙有竒峰口口外
烏龍金水諸溝衝要處也
在州西北八十里(輿圖)
官座嶺易州西北五十里四山環拱一徑而入儼
若官座舊有官座廵司又西五里為官座口皆戌
守處也
五廻嶺易州西南一百二十里俗名五虎嶺其相
接者曰狼牙峪
徐水西出廣昌縣東南大嶺下世謂之廣昌嶺嶺
高四十餘里二十里中委折五廻方得逹其上嶺
故嶺有五廻之名(水經注)
大黌嶺淶水縣西北
淶水北逕小黌東又東逕大黌南蓋霍原隠教授
處也徐廣云原隠居廣陽山教授數千人為王浚
所召雖千古世懸猶表二黌之稱(水經注)
大黌嶺在易州北一百九十里(寰宇記)
黑石嶺廣昌縣北五十五里宣大入中原有二門
居庸直其後紫荆當其前由後必于雞鳴由前必
于飛狐飛狐即黑石嶺也
集雲峰易州西北八里右為太和峰
石虎岡易州西南六十里即石獸岡雹水所出燕
王仙臺東謂之石虎岡中山簡王焉之窆也採涿
郡山石以樹墳塋陵隧碑獸竝出此山山有所遺
二石虎後人因以名(水經注)
送荆陘易州西南
易水又東逕西故安城南接閻鄉城也歷逕荆陘
北耆舊云燕丹餞荆軻于此因而名焉(水經注)
在州西南三十里(寰宇記)
丹霞洞易州北三十二里相傳張果煉丹于此牀
竈尚存
乳水洞易州西七十里寬四丈許有石槽十二每
歲正月十六日自西至東鄉民循次而占某月旱
則某槽無水某月雨則某槽有水多竒中焉
冀州
棗山州西南五十里山多棗因名
紫微山州東北二十五里
平原曠野隆然突起其地形自太行山發脈而來
(南宫縣志)
龍岡南宫縣北二里太行山餘脈也土人建扁鵲
廟于山亦謂之鵲山
飛鳳岡即南宫縣治平地岡阜逶迤軒然翔起諺
云舊城卧牛新城飛鳳
趙州
平棘山有二一在州城北曰太平棘一在州城南
曰小平棘皆去城百步餘山頂平而多棘故名漢
又以山名縣
鞍子山州北十五里
龍平山(一名龍光山)州北三十里
在宋子城之右相傳山本高聳一日風雨驟至龍
過而平其半故名(畿輔舊志)
釣盤山臨城縣南五里
蓋山臨城縣南十里
黑山臨城縣西南四十里
乞了山臨城縣西南四十里
蠖屈山臨城縣西南五十里
三鳳山臨城縣西南一百里
彭山臨城縣西四里
灰山臨城縣西三十里
青龍山臨城縣西五十里
杏山臨城縣西七十五里
山多杏春時望之華豔奪目(名勝志)
敦輿山(一名幽淮山)臨城縣西八十里
敦輿山泜水出其隂東流注於彭水(山海經)
在縣西南七十里泜水所出(元和志)
南接太行北連常山州境之大山也(舊志)
紫金山臨城縣西八十里
鐵山臨城縣西九十里石色如鐵因名
九珠山臨城縣西一百十里
白山臨城縣西北十五里
伏牛山臨城縣西北二十五里
天臺山臨城縣西北三十里
在縣西五十里以其高聳而上平也(名勝志)
雞冠山臨城縣西北三十里
九尖山臨城縣西北三十里
蓮花山臨城縣西北九十里
堯峰臨城縣東二十里近唐山堯都故名
星岡在州城外大小阜二十八環列如宿因名
俞家岡州東二十里
三臺岡州南二十里三岡排列如臺
鳳凰岡在柏鄉縣東
長岡高邑縣西二十五里
岡巒聳秀環抱村疃間周十餘里中有兔兒坡甚
寬廣(名勝志)
聖井岡臨城縣東北三十里岡上有井冬夏不竭
故名
董岡臨城縣北四里東接堯峰西臨泜水環抱竒
勝
龍尾岡在臨城縣西北
唐大順二年李克用攻鎮州大破王鎔于龍尾岡
拔臨城元氏柏鄉(通鑑)
牛口峪臨城縣西二十里
聖母洞臨城縣西北三十里洞口有祠每禱輒應
嶂洪洞在臨城縣境
房子有漳洪洞(魏書地形志)
深州
武強山州東北六十里形如弓一名弓形山晉置
縣名取此
無影山武強縣治西北日中人立其上無影故名
紫荆山安平縣南五里
束鹿嵓在州治西嵓穴深邃外隘内廣
定州
中山定州西南一里
中山者城内小山側而欲上若委粟焉(水經注)
古取以名國今祗一土阜或曰即鼓樓土基(舊志)
少容山曲陽縣南二十里一名黃山世傳黃石公
隠此
堯山曲陽縣南二十里為太行前麓唐堯分冀州
表石于此因名
硯山曲陽縣西十里許山腰有赤砂下有泉即曲
逆溪
耳山曲陽縣西北十三里相近有宿山珠山鳳凰
山
孔山曲陽縣西北二十里山半一孔前後洞徹西
為大荆口又數里為小荆山
臨河寨山曲陽縣西北四十里相近有虚空山
三峰寨山曲陽縣西北五十里
恒山(一名常山一名大茂山)曲陽縣西北一百四十里亘保
定府西境及山西大同府東境
十有一月朔廵守至于北岳(舜典)
太行恒山(禹貢)
正北曰并州其山鎮曰恒山(周禮職方氏)
恒山為北嶽(爾雅)
其山北臨代南俯趙東接河漢之間(管子)
趙簡子告諸子曰吾藏寳符于常山上(史記趙世家)
天漢三年幸北地祠常山(漢書武帝紀)
晉隆安二年魏王珪還中山將北歸發卒治直道
自望都鑿恒嶺至代五百餘里注恒嶺即恒山
山岋也自恒山之代有蜚狐之口倒馬之關夏屋
廣昌五廻之險夫恒山挺峙於冀州之中為東西
屏蔽巖谷高深道路險阻出竒者所必由也(通鑑)
畢星散為冀州分為趙國立為常山注常山是畢
昴之精(春秋元命苞)
北方恒山恒者常也萬物伏藏於北方有常也(風俗
通)
北方為常山者何隂終陽始其道常久故曰常也
(白虎通)
元和十五年更恒嶽曰鎮嶽有嶽祠(唐書地理志)
包括綿長經綸中外其項也上抶龍門黑帝之宫
觀其足也下擦地軸元神之都府(唐張嘉貞恒山碑銘)
恒山有别名五一曰蘭臺府二曰列女宫三曰華
陽臺四曰紫薇宫五曰太乙宫(括地志)
恒山在曲陽縣舊傳一峰自渾源州恒山飛來遂
以名此(寰宇記)
恒山五岳之北岳也五岳圖云恒山高三千九百
丈上方三十里周廻三十里(名山記)
禹貢太行恒山至于碣石入于海孔安國注二山
連延至碣石也(名勝志)
焦山曲陽縣北二十里
黑風山曲陽縣北二十五里
磨山曲陽縣北四十里
靈山曲陽縣北四十里脈自恒山來西二十里為
焚山焚山後五里為雞冠寨山
蓮花寨山曲陽縣北五十里峰巒九出狀如蓮花
香巖閣山曲陽縣北六十里
凝烟含翠嶻嶫萬狀石鐘下垂叩之輒鳴有元人
碑記存焉北為官寨山(縣志)
插箭嶺曲陽縣城南門外
插箭嶺下隘口十四嶺口堡城一座明弘治三年
建(四鎮三關志)
分水嶺曲陽縣西北三十里
水竇巖曲陽縣西北五里
石骨清峭拔地湧出山雨驟至則飛泉奔瀉兩巖
間滙而為潭巖際有蘇軾書浮休二大字金章宗
曾遊此有潄玉亭久廢(縣志)
滴水巖曲陽縣北七十里峰巒倒峙泉垂如雨
賈島洞曲陽縣北六十里唐賈島隠此有石刻
王子洞曲陽縣北七十里
畿輔通志卷二十
