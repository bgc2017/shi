欽定四庫全書
畿輔通志卷八十七
列女
保定府
漢
魏氏木蘭(亳州人漢文帝嘗屯兵於完蘭因隨父來此遂為完人年二十以父當行戍無子蘭
以身代十有二年有功不受賞惟求歸見父母而已樂府有木蘭詞)
隋
許善心母范氏(高陽人善心仕隋歴授虞部郎中及宇文化及弑逆被害范時年九十有
二臨喪不哭曰能死國難我有兒矣不食十餘日亦卒)
唐
崔元暐母盧氏(博陵人事姑最孝姑春秋高無齒每旦乳姑一日病召長幼言吾無以報
婦願後世子孫皆若爾孝)
崔彦昭母(彦昭與王凝外昆弟也凝先顯而彦昭未仕嘗見凝凝倨不冠帶嫚言曰不若從明
經舉彦昭為憾及彦昭相母敕婢多製履襪曰王氏妹必與子皆逐吾將共行彦昭聞之泣且拜不
敢為怨凝竟免)
李氏妙法(博野人安禄山亂被刦從他州聞父亡欲間道奔喪一子不忍去割一乳留以行既
至父已葬號痛請開父墓以視宗族不許復持刀刺心乃為開見棺以舌去塵以髮拭之結廬墓左
手植松栢有異烏至後母病或不飲食女終日未嘗親已箸及亡刺血書於母臂而葬廬墓終身)
元
劉治妻趙氏(滿城人適劉期年而治亡守義終身養姑慈幼恩禮俱至故羣從子孫諸姑妯
娌一門長幼無不敬愛其子姓幼者撫育之恩無異已出一門敬讓之風皆趙氏作起焉)
崔賓妻尚氏(定興人自幼讀書知大義一舉足必循矩度長適邑人崔賓賓負儒名時典邑
庠教事氏能執儉勤佐其所不及人皆賢之元季盜起中原遠近繹騷氏被擄將汚之刦曰若從吾
則生否則死氏正色罵曰吾恨不奮劍斬汝萬叚以謝無辜死則死耳肯徇汝獸所為耶賊知不屈
揮刀殺之賊退賓求其尸殮葬如禮)
劉甫妻李氏(新安縣人渥城簿增昌之女嫁為雄州劉甫妻年二十而甫卒有子曰英方五
歲誓不再適採薪拾穗紡績自存護持其子以終其身)
王氏女(容城人性至孝幼喪父事母色養備至及母没感念遂不嫁終身詔旌表之内翰某署其
門曰孝女)
明
靳光祚妻賈氏子婦左氏(保定府人年二十六夫亡守節撫孤成立娶左氏不
數年而孤亦亡姑婦同守節終身旌表)
張天禄妻宋氏(保定府人年十九夫亡遺孤順制未週歲守節訓子後以子貴封太宜人
年九十卒)
李錦妻袁氏(保定府人年十八錦死氏矢志守節歴四十餘年年七十二卒)
郝廷儒妻王氏(保定府人年二十一夫亡誓以身殉水漿不入口者十四日死)
張進誠妻王氏子婦陳氏(保定府人年二十四夫亡撫前子孟陽如己出孟陽
亦早卒與婦陳氏俱以節終教其孫元愛成進士有司旌表)
李峙嶸妻孫氏(保定府人夫亡矢志守節年八十二歲卒詔旌其門)
楊天秩妻王氏(保定府人年十六夫亡屢遭荒亂氏苦志堅守歴數十年卒能撫孤成立
完節終身)
任某妻張氏(保定府人舊志失其夫名年十七夫亡守志鄰婦有以非禮諷者輒以死誓之
苦節數十年卒)
郭天寳妻李氏(保定府人年二十夫亡刻苦操作持家訓子守節垂四十年年八十以節
壽終)
鄭公昱妾孫氏(保定府人公昱卒時氏年甚少家欲遣之氏以死自誓隨劉太夫人[婺-矛+牙]居
六十餘年卒)
魏爾顯妻臧氏(保定府人年二十六夫亡守節五十餘年年八十餘卒旌表)
郭堯中妻王氏(保定府人夫亡年少遂以身殉邑人清表其門曰貞烈)
郭鑑妻李氏左鳳妻張氏
張良卿妻劉氏郭明烺妻楊氏
胡學妻高氏劉銘妻何氏
王健妻邢氏韓鳳妻陳氏
成俊繼妻王氏王鐸妻劉氏
王拱妻張氏(俱保定府人夫亡守節終身)
鄭炯妻羅氏子婦常氏(保定府人夫亡撫孤繼明娶常氏尋繼明亦亡姑婦同守
節終身)
張燿妻李氏(保定府人夫溺死堅志守節聞有謀娶者遂自縊死)
王令辰妻張氏(保定府人夫亡守節歴五十年撫孤成立詔旌其門)
蔡邦俊妻韓氏(保定府人年十八夫亡守節撫子成立年踰百歲卒旌表)
李友諒妻王氏(保定府人年二十一夫亡守節宣德六年旌表)
梁才妻延氏(保定府人年十六歸才不數月而才死無子誓以身殉姑泣曰我亦未亡人汝
死我亦死乃奉姑守節正統間詔旌其門)
甄六妻吳氏(保定府人年二十五夫亡無子奉姑守節正統間旌表)
於深妻尹氏(保定府人夫病籲天請代夫亡守志荼苦四十餘年卒成化二十年旌表)
龐佃妻王氏(保定府人年十六夫亡守節至四十歲旌表建坊給養贍年七十八歲卒)
張&KR1781;妻桑氏(保定府人夫亡守節詔建貞節坊旌表)
胡昇妻王氏(保定府人正統十四年昇死土木之變王氏年二十三撫二女守節年至六十
歲卒)
魏增妻李氏(保定府人年二十夫亡守節成化間旌表)
朱倫妻王氏(保定府人年十九夫亡守節弘治間旌表)
王門三節婦(保定府人王玉妻張氏生子寧甫七歲玉死張誓不改適子寧又夭婦李氏年
二十二生子繼宗少且瞽李父母逼之嫁不從繼宗娶袁氏繼宗復夭李憐袁無子遣之嫁袁剪髮
為尼成化三年旌曰三節月給糧米皆以壽終)
薛清女(保定府人許字賈北安仲子未娶而仲子死北安求為長男婚女曰叔妻嫁伯是瀆倫也
遂縊死)
薛□妻梁氏(保定府人年二十一夫亡守節生遺腹子未踰月而死氏哭曰夫真亡矣遂自
縊死事聞旌表)
邵柟妻王氏(保定府人柟病囑令他適王泣曰倘君不諱誓同穴耳因出自製殮服示柟約
九原相見及柟卒王偃卧柩傍五日不食死)
王琼妻李氏(保定府人夜被盜劫賊將殺其夫氏伏地請代被殺死)
谷暹女(保定府人父母早亡兄霳繼逝遺孤曰安曰緒曰綸俱幼女時年十八痛兄子失養誓不
出嫁日勤紡績以養三孤後皆成立年六十四卒)
辛氏女(保定府人正德五年流賊陷城女獨侍瞽母賊擁氏及母出門女見街傍有井呼母曰兒
弗能顧母矣遂投井死賊怒揭井石擊之復射數矢而去)
牛環女(保定府人正德五年賊執不屈被殺)
張澄女(保定府人年十七未字正德六年流寇破城自縊死)
郝廷璋妻張氏(保定府人年二十夫亡守節撫孤後子亡孫亦亡與婦共孀居正德辛未
賊至罵賊遇害)
張沼妻吳氏(保定府清苑人寇變被執罵賊不屈遇害)
劉瑤女葡萄(保定府蠡縣人正德辛未流賊陷城女投井死事聞建烈女祠於井上人謂其
井為烈女井)
張胡妻管氏(保定府蠡縣人正德辛未流賊陷城被執不屈賊怒殺之)
曹賢妻單氏(保定府蠡縣人正德辛未賊薄其鄉義不受辱為賊所殺)
高氏女(保定府束鹿人年二十五字邑太守甄某孫正德六年流寇陷城掠其家氏抱嬰兒賊欲
犯之氏罵賊賊怒皆殺之)
孫學妻季氏(保定府博野人正德辛未流寇至欲犯之氏大罵不從被殺)
張聚妻劉氏(保定府定興人正德六年流寇至執令治炊氏大罵曰汝賊也安敢辱我賊怒
殺之)
呂志學妻胡氏(保定府定興人正德中流寇之亂氏被掠義不受辱為賊所殺事聞旌表
其從伯憲副昂為勒碑於墓以紀其事)
紀文理女玉寰(保定府人年十六流寇至女義不受辱賊怒殺之)
劉瑤妻高氏(保定府人流賊之變被執罵賊不屈死)
王某妻劉氏(保定府人劉瑞之姊年十五遇變同姑避難被執不屈赴水死)
張□妻王氏(保定府人年十六兵掠不從被殺)
劉氏女(保定府人年二十一字邑生王經子流寇之變被殺)
董一經妻賀氏(保定府人年二十三隨夫避難於深州城破氏不受辱死)
李荷妻鄭氏(保定府人正德中流賊之亂夫死守節撫孤年八十五卒)
張志剛妻李氏田秉妻邢氏
江廷寳妻王氏刁天錫妻胡氏
王一儒妻吳氏李慎妻沈氏
張鑑妻龍氏(俱保定府人夫亡撫孤守節終身)
賈濟妻陳氏賈魯妻郭氏
呂春妻田氏邵齡妻劉氏
于深妻尹氏張宦妻梁氏
臧朝周妻王氏張宛妻杜氏
馬維柱妻紀氏張東井妻蘇氏
李順妻魏氏(俱保定府人夫亡守節終身)
李志銘妻郭氏(保定府人年二十二夫疾革謂曰汝少無子將何所依郭泣曰萬一不諱
誓當同穴言畢夫卒郭即潜入卧内自縊死與夫偕殯焉)
李景芳妻王氏(保定府人夫亡年少無子力作養姑誓不更適守節五十二年卒)
董大學妻馬氏(保定府人夫亡氏矢志守節姑欲奪之氏痛哭三晝夜投繯死)
趙貞妻杜氏(保定府人歸趙六月而夫亡誓不再適以節終身)
師人哲妻王氏(保定府人年十七人哲亡絶粒七日縊死)
謝諫妻陳氏(保定府人年二十五夫亡欲以身殉姑袁氏泣諭以撫孤勉從之後姑疾不起
焚香祈代姑果愈年五十四卒)
胡奎繼妻邱氏(浙江湖州人奎隨父昂官南部娶邱數月奎亡邱年二十一矢志守節六
十餘年卒)
李萬妻吳氏(保定府人年二十六夫亡氏矢志守節八十八歲卒旌表)
陳璽妻戴氏(保定府人璽亡氏自經死)
劉惠妻居氏(保定府人惠亡撫孤守節年踰九十卒)
王希禮妻喬氏(保定府人年十九夫亡姑憫其年少欲奪其志乃自經於夫之靈前)
張俊妻臧氏(保定府人年十七夫亡矢志守節正德中旌表)
王應臣妻李氏趙繼祖妻張氏
田自明妻賈氏李志道妻鄭氏
劉世朝妻張氏邵芳妻劉氏
王家賢妻倪氏田惠妻楊氏
劉朝偀妻居氏司崇質妻張氏
王甫興妻楊氏安仲傑妻楊氏
司邦淳妻宋氏(俱保定府人夫亡守節旌表)
趙瑞妻張氏(保定府人適瑞三歲瑞亡守節事繼姑以孝聞)
徐霏妻王氏(保定府人霏亡氏年二十撫遺腹子成立守節五十年夀七十而卒)
張門三節婦(保定府人張勲妻孫氏勲早卒氏年二十七撫子守宗成立守宗又蚤卒子婦
李氏亦年二十七姑婦共撫一孫孫又蚤卒孫婦王氏年二十六一門三節皆紡績為生鄉閭欽之)
李瀛妻郭氏(保定府清苑人夫亡無子郭與妾韓氏同時自縊親族解救之韓復甦而郭已
死)
王養志妻李氏(保定府人年十七適養志僅三載養志卒翁姑喻令改適氏二日不食乘
間自縊死)
李天秩妻王氏(保定府人年十六歸天秩五月而天秩卒痛哭幾絶念姑老忍死以養姑
亡依父母以居父母亦卒有兄弟之女歸清苑張引者家貧孀居亦歸母家共處一室祁寒盛暑不
出閔闥五十年如一日尚書高燿為作墓志)
李進榮妻王氏(保定府人年二十一夫亡數日不進勺水家人多方勸慰氏佯為稍解乘
隙自縊於柩傍)
劉澤妻傅氏(保定府人年十七夫亡無子毁容去飾設木主以事之守節四十年卒)
李芳妻宋氏(保定府人芳死氏年二十撫二子植朴事孀姑以孝聞卒時年五十三)
劉鎮妻徐氏子婦戴氏(保定府人鎮卒徐年二十撫孤繼祖成立後繼祖以指揮
使戰殁婦戴氏年十八子忠嗣尚在襁褓戴仰事俯育守節終身)
劉壽昌妻楊氏(保定府人夫亡年十九誓以身殉親黨以姑病無依勸勉從之事姑曲盡
婦道母家來迎辭以姑老不能去孝養三年姑卒殮葬事竣哀號於夫墓曰妾今得從地下矣遂絶
粒死)
劉兆元妻賈氏(保定府人河南布政使孔瀾之女歸同邑劉兆元兆元素孱弱以苦讀致
沈疴氏煎湯藥伺卧起不解衣合睫者兩月餘夫卒遂絶粒舅姑泣勸曰曷不少延治後事寬吾老
人力耶乃稍沾勺水迨治喪畢泣謂舅姑曰兒已許良人矣以孫輩累舅姑可也臨穴一慟遂不起)
韓軏妻李氏(保定府人年二十一一子未週歲軏亡氏哀戚毁容既葬或勸其再適不從奉
親撫孤守節終身)
李章妻孫氏子婦張氏(保定府人年二十章死子邦臣方一歲氏撫之成立娶婦張氏未三旬邦臣亦死張氏年二十六與姑同守節終身)
張聚良妻曹氏(保定府人年二十三夫殁痛哭喪明子勖方二歲撫之成立守節五十五
年卒)
趙東山妻張氏子婦李氏(保定府人年二十五夫亡撫子官成立娶婦李氏官
亦亡姑婦同守節終身詔旌表)
王遷妻陳氏劉遠妻邵氏
黨雲龍妻張氏劉治妻趙氏
南江妻韓氏譚琚妻賈氏
王承訓妻尚氏劉道充妻邢氏
田有恒妻樊氏(俱保定府人夫亡守節終身)
鞏邦印妻郄氏(保定府人年二十一夫亡撫子如礪如砥俱成立苦節五十餘年卒)
趙天民妻魏氏(保定府人年十七生子瑗方一歲夫亡守節終身)
南邦彦妻楊氏(保定府人年二十二夫亡撫二子宫表宫選成立以節終)
馮慶妻南氏(保定府人適慶四載慶卒氏矢死守節繼姑百計苦之而志不奪撫嗣子成立
子早卒又撫孤孫珍成立歴五十年如一)
趙光裕妻喬氏(保定府人光裕卒氏哀號欲絶念遺孤無依乃不死督教二子皆成立以
守節終)
馮炳妻國氏(保定府人年二十夫亡守節訓子楷成立以禮經中式為名紳)
李學泌妻葛氏(保定府人年十九適學泌學泌亡氏誓以死殉自縊於寢門復投水中皆
以救免遂撫棺慟哭絶食七日而死事聞旌表)
田大增妻朱氏(保定府人年二十夫亡子甫三歲氏矢志守節撫子成立教孫有年萬歴
中領鄉薦年九十七而卒)
紀養中妻李氏(保定府人年二十二夫亡無嗣堅志苦節姑病湯藥親嘗翁殁送終如禮
年七十六卒)
李靖妻王氏單諫妻梅氏
李鼎妻萬氏葛光祚母申氏
孫世遨妻郭氏張思恭妻周氏
王宗傳妻馬氏紀光祚妻郎氏
張世官妻王氏(俱保定府人夫亡撫孤守節)
劉廷璋妻王氏妾田氏(保定府人年二十四夫亡妾田氏年二十相依守節垂四
十年旌表雙節)
胡時亨妻劉氏子婦周氏(保定府人年二十一夫亡撫子登雲娶婦周氏登雲
又早卒姑婦同守節終身)
王新士妻李氏(保定府人夫亡即夕分衣飾給女子自縊死)
薛瑤妻寇氏(保定府人通孝經列女傳年十九夫亡無子遂自縊家人救之得免乃守節終
身)
壬驄妻杜氏(保定府人驄病篤氏請以身殉驄曰汝死誰鞠予子氏勉從之夫亡事姑守節
年八十餘卒)
孫光祚妻李氏(保定府人光祚死年十九堅以身殉親族勸阻之遂割耳自誓守節貧不
能給本縣孝廉孫竒逢每周之年八十餘卒)
楊門三節婦(保定府人楊天祐妻劉氏年二十一夫亡遺孤洛在襁褓舅憐其少欲嫁之氏
不從撫孤守節娶婦邵氏洛復早卒邵氏年二十七撫子木盛成立娶婦田氏木盛又卒田氏年十
九亦矢志守節終身有司表其門曰一門三節)
隂春妻王氏張進妻李氏
曹玉妻劉氏胡彤妻王氏
隂木妻李氏張勖妻李氏
齊弘業妻滑氏(俱保定府人夫亡守節旌表)
趙之璧妻种氏(保定府人年二十一夫亡姑老遺孤希鼎甫四歲奉姑鞠子紡績自給歴
五十餘年卒)
种效道妻王氏(保定府人年十八適种生子翼明甫七月夫亡痛絶者再以姑救得甦守
節終身)
李冠妻任氏(保定府人年二十一冠卒氏自縊家人救解及殮痛不自勝乃引刀割左耳納
於棺中以矢同穴守節終身)
宋門三節婦(保定府人宋鑑妻張氏年二十二夫亡遺孤世昂甫六月有廹之嫁者終不能
奪後鑑弟鏜亦早亡妻張氏亦誓死無二鏜孫文禮亦早亡其妻邊氏亦矢志不他適稱一門三節
云)
王廷徵妻曹氏(保定府人廷徵卒氏晝夜悲號數日不食死)
王莊妻隂氏(保定府人年二十六莊卒姑老子幼氏仰事俯畜曲盡勞瘁後姑逝子夭守節
終身)
朱世芳妻劉氏曹文高妻王氏
曹廷貴妻臧氏張花妻李氏
楊一仕妻韓氏王章妻孫氏
張訒妻王氏崔崇妻吳氏
韓宗信妻楊氏李貢妻馬氏
何魚妻王氏(俱保定府人夫亡守節終身)
何順繼妻許氏(保定府人年二十一夫亡氏撫前子如己出以節終其身)
劉煥妻李氏(保定府人年二十一夫亡子方十九日守節五十餘年卒)
司傑妻崔氏(保定府人夫亡撫妾子如己出守節至年六十餘而卒)
孟進孝女似春(保定府人強暴廷智欲犯之投井死抵廷智於法)
湯澤妻宋氏(保定府人年二十守節撫庶子如己出事聞旌表)
崔茂妻陳氏(保定府人夫死守節終身教子弘道成立領鄉薦)
齊邦柱妻蔣氏(保定府人年二十夫亡哭盲左目守節五十年)
劉竒臣妻田氏(保定府人年二十九夫亡守節嘉靖初盜執其姑將殺之田氏請以身代
盜曰此孝婦也遂釋之)
王崑妻劉氏辛武妻王氏
張偉妻馬氏何鯤妻韓氏
何自新妻仇氏楊明妻馬氏
劉登妻張氏王之賓妻趙氏
楊其波妻梁氏管一鵾妻曹氏
劉恬妻孫氏劉鳳翻妻黃氏
邸箱妻馬氏(俱保定府人夫亡守節終身)
孫國祚妻陳氏子婦陳氏(保定府人夫亡遺孤鳴球八歲女周歲氏矢志守節
其舅必欲嫁之氏遂至母家長齋禮佛白髻終身年六十三卒子鳴球以哀殞婦陳氏亦持齋守節
年五十四卒)
楊桂妻劉氏(保定府人年二十二夫亡氏五日不食號哭至嘔血舅姑抱遺孤勸慰始強飲
食撫子洪譽成立孫行健登賢書)
楊秉賢妻馬氏(保定府人年二十四夫亡子甫四歲矢志守節年七十八卒)
花似錦妻仇氏(保定府人孝子仇雲慶之女年二十九夫亡守節四十餘年年七十餘卒
有司旌其門)
單錦妻殷氏周敏妻馬氏
田西妻劉氏李埜繼妻陳氏
劉渾然繼妻康氏管學畏妾劉氏
辛守德妻宋氏袁梧妻盧氏
王仲科妻劉氏王耿妻高氏
陳藎妻張氏劉接武妻韓氏
韓來復妻劉氏于守本妻張氏
臧國周妻邢氏(俱保定府人夫亡守節終身)
魏熙妻李氏(保定府人年二十四夫亡守節教子成立年七十九卒旌表)
張籥妻管氏(保定府人夫亡誓以身殉兩縊俱救免遂絶食死旌表)
張春先妻陳氏(保定府人夫亡氏死之)
張復振妻王氏(保定府新安縣人年十八適張四年而復振病氏知夫無起色匿白練袖
中病革將屬纊氏先縊别所急救氣息猶在夫聞之哭無聲張口氣絶氏亦死邑令胡士棟請旌表)
袁希契妻劉氏(保定府人夫病危氏即辦二棺誓與同死夫亡氏縊死)
仇鐸妻郎氏(保定府人祖姑李氏病乳臭敗莫可近氏日為洗滌六易寒暑無怨言李賴以
愈人稱孝婦)
白瑀繼妻張氏(保定府人瑀官教授卒姑雙瞽氏每供飲食必親哺之行坐必扶掖夜則
伴寢二十年如一日)
韓遇春妻高氏(保定府人姑劉氏年十八守節氏事之帷謹及夫死守節奉姑如女之奉
母姑父劉簡貧且無依氏體姑志奉養三十餘年無倦色姑年八十四卒婦年九十卒)
王甫女(保定府人幼許字仕族數年而甫殁其夫家竟罷婚母欲更字之女泣曰命耳忍他適為
先子羞遂吞毒死)
馬賜妻李氏(保定府人年二十七賜亡氏為擇嗣撫之以承賜宗守節終老)
史斌妻崔氏(保定府人斌為人所害崔哭訴於官復其讐守節終身)
陸世登妻辛氏(保定府人年二十九夫亡守節其兄勸之改適氏嚴拒之終身不相見年
八十餘卒)
田潤妻李氏王霆妻李氏
李悦妻薛氏楊鳶妻何氏
馬思毅妻賈氏鄭孔昭妻馬氏
李盛時子婦賀氏范良吏妻史氏
劉鳳妻胡氏侯㢲妻費氏
劉嘉謨妻侯氏王言妻周氏
王應元妻何氏崔景昭妻梁氏
張玠妻崔氏孫文成妻張氏
萬鍾妻李氏常輅妻湯氏
趙登高妻方氏(俱保定府人夫亡守節終身)
趙世明妻李氏(保定府人年二十三夫亡氏死之)
楊繼盛妻張氏(容城人胡村處士杲女婉㜻有志操忠愍赴義時嘗上書請代夫死報聞
及忠愍没哀毁幾絶祗奉遺訓嚙蘖茹荼撫二子應尾應箕成立贈宜人)
康廷相妻楊氏(容城人忠愍公繼盛女幼通文墨孝事舅姑年十九廷相殁號哭七日不
食母勸慰之乃坎一室穴竇通飲食十易寒暑足跡不出淚久血枯至於喪明年九十卒)
王道平妻何氏(保定府人年十九夫亡守節訓孤維孝成立領鄉薦至年七十八卒)
梁廣妻張氏子婦蕭氏(保定府人廣卒氏撫孤大安成立娶蕭氏大安亦早卒姑
婦同守節終身)
尹章妻楊氏子婦王氏(保定府人章卒撫遺腹子景暘娶王氏景𤾉亦早卒姑婦
同守節終身)
史學熹妻郭氏子婦徐氏(保定府人學熹卒氏年二十五守節撫孤佐娶徐氏
未幾佐亦卒姑婦同守節終身)
蔡貢妻張氏(保定府人年二十五夫亡無子守節至年八十卒萬歴間旌表)
孟學正妻劉氏(保定府人年二十二夫亡守節萬歴間旌表)
樊義妻張氏暨女(保定府人年二十夫亡守節家貧甚日率一子二女采蘋藻和糠粃
食之萬歴甲辰大饑不能自存或勸鬻子女適人者氏悲泣三日投河死其女亦從之死)
邵弘址妻劉氏(保定府人夫亡誓以身殉家人嚴防之氏嘆曰欲我苟活祗苦我耳其夫
將葬卒自縊死有司旌表)
霍瓚妻張氏(保定府人瓚卒氏年二十家貧守節躬樵採紡績以自給撫子鳳成立後為御
醫奏聞旌其節)
樊璡妻張氏(保定府人適璡甫三載璡亡五日不食哭泣嘔血氣絶復甦撫遺孤昺成立領
鄉薦)
王化龍妻閻氏(保定府人夫亡家貧以節自矢歲凶剪髮市米以養舅姑喪貧不能殮偶
掘地得金人以為孝節所感)
楊炫妻秦氏(保定府人炫卒氏年二十九水漿不入口者七日不死復自縊柩前)
李橓妻邵氏張學思妻李氏
蕭大英妻楊氏劉大節妻姚氏
孫佩妻蔚氏隂錫瑞妻賈氏
鄭思敬妻張氏陳理陽妻張氏
徐名妻王氏(俱保定府人夫亡守節旌表)
張德真妻張氏(保定府人氏年十九夫亡守節善事舅姑撫孤成立)
胡時化妻劉氏(保定府人年二十八夫亡撫二孤俱夭又撫孤孫成立年八十餘卒)
張文竒妻石氏子婦孫氏(保定府人年二十五夫亡撫孤騰潜娶孫氏騰潜亦
早卒孫年二十七歲姑婦同守節終身)
蕭門三節婦(保定府人蕭桐妻牛氏年二十七守節孫洞然妻牛氏曾孫玉振妻張氏皆年
少苦節終身)
王鄴然妻胡氏(保定府人年二十九夫亡守節孝事舅姑舅殁值兵火藁葬後以紡績所
積置棺椁改厝撫七歲孤培成立年七十餘卒詔旌表)
李合天妻張氏(保定府人合天亡氏號泣不食三日自經於柩側)
宋印昌妻杜氏(保定府人印昌卒氏哀痛不已絶粒八日死)
劉纘祖妻劉氏(保定府人祖卒氏年二十四矢志撫孤家貧畫則負薪夜則䌟纑竟勞瘁
以卒)
槐天申妻師氏蔡永興妻劉氏
孫鳳翔妻馮氏楊竒芳妻趙氏
殷選妻王氏顔三仲妻王氏
蕭重穩妻宋氏朱應魁妻王氏
李根心母龐氏王師孟妻辛氏
王承志妻馬氏(俱保定府人夫亡撫孤守節終身)
宋淙妻孫氏(保定府人年十九夫亡㩦四歲孤守節己丑賊乘城氏聞變投井賊去人挽之
出惟餘氣息而已後以疾卒)
孫立德妻張氏(保定府人萬歴己丑寇變立德被害氏投井水淺不得死遂髠兩鬢不粒
食者三日既又自縊衆奔救得甦遂撫孤子文瑾入泮守節終身)
王懋極妻孫氏(保定府人年二十八土賊乘墉懋極遇害氏痛哭不食誓以身殉舅曰二
老在堂孤嬰在抱豈婦死時耶氏泣諾守節十餘年如一日詔旌表)
梁銓妻劉氏暨女(保定府人銓卒年二十七生一女撫猶子為嗣己丑賊乘墉女年十
四氏持之泣曰吾家世清白孀婦處子無苟活理視其女投井死乃闔戶自經)
李瑞憘妻張氏(保定府人年二十四夫殁父母舅姑憐其幼且貧欲嫁之氏不從撫孤成
立守節終身)
龐景川妻冀氏(保定府人適龐逾年夫亡無子誓不再適舅欲奪其志氏憤恚不食欲死
遂以節終年七十二而卒)
邵桂妻張氏(保定府人年二十一夫亡守節萬歴間旌表其孫弘祉早卒婦劉氏亦守節終
身)
于汴妻李氏(保定府人年二十夫亡守節至七十餘歲卒萬歷間旌表)
吳門三節婦(保定府人吳謙益妻李氏夫亡氏撫孤文淵誓不他適娶婦蘇氏文淵復早亡
蘇氏撫孤元昌後元昌又亡婦蘇氏亦守志不移三世孀節萬歷間旌表)
何訥妻劉氏(保定府人年二十六夫亡守節天啓間旌表)
蘇守業妻傅氏(保定府人年二十二夫亡守節至六十五歲卒天啓間旌表)
朱光印繼妻楊氏子婦邵氏(保定府人年二十三夫亡撫前子京成立娶婦
邵氏未幾京亦亡姑婦同以節終天啓間旌表)
史政妻王氏(保定府人年二十二夫亡同姑守節三十餘年卒人稱一門雙節)
郝富妻趙氏劉天敘妻張氏
胡自明妻李氏樊梧妾王氏
蘇景隆妻王氏胡印昌妻陳氏
康廷臣妻劉氏隂永明妻王氏
李思敬妻王氏朱萬戶妻劉氏
畢鳴鳳妻王氏李南金妻孫氏
胡應龍妻韓氏劉良知母胡氏
王一孚妻韓氏李義妻陳氏
李確妻張氏(俱保定府人夫亡守節終身)
苗景新妻蔡氏(保定府人年二十守節至百三歲卒)
田仲卿妻徐氏(保定府人年十五仲卿卒無子父母欲嫁之氏引刀自剄力救乃免卒年
五十有六)
吳正文妻徐氏(保定府人隨正文客定興正文卒氏不食八日膝苫自縊死旌表)
鄭卿妻何氏(保定府定興人卿卒氏年二十七夫既殮雉經而死旌表)
陳秀妻李氏(保定府人秀卒子夭亡氏年十八誓死守志終身如一)
張雲妻秦氏(保定府人年二十夫亡自縊家人救之得免矢節終身)
劉琬妻葉氏(保定府人年十八琬亡子甫周歲未幾亦亡或勸之改適矢志不移採薪拾穗
完節終身年九十而卒)
劉世榮妻任氏子婦蕭氏(保定府人世榮卒氏矢志守節其子繼業復早亡婦
蕭氏亦以節著至年八十九而卒)
王之肱妻隂氏(保定府人夫亡守節子家瑞登賢書氏日勤紡績歴四十年而卒)
陳紹慶妻田氏(保定府人年二十夫亡子在襁褓有諷以他適者氏斷髮刅指雉經再三
鄰媪解免躬䌟纑撫二孤成立親治粧嫁夫妹八人仲子可成領鄉薦宰宜陽卒於官氏復撫其孫
成立而卒)
殷漢妻牛氏子婦王氏(保定府人氏年二十一夫亡守節撫孤成立孤亦早亡婦
王氏亦守節終身)
隂時通妻胡氏子婦王氏(保定府人年十八夫亡姑憐其幼欲嫁之氏誓死靡
他撫子崇儒成立崇儒又早亡遺孤方七日其婦王氏亦守節不二胡氏卒時年八十二)
張鐸妻李氏(保定府人年十九夫亡剪髮自誓為夫撫孤後子與婦俱早夭又撫孫毓梓成
立卒詔旌表云)
侯文憲妻孫氏子婦蕭氏(保定府人夫死守節四十餘年子瓚又早亡婦蕭氏
同守節終身)
黃朝封妻呂氏(保定府人年二十七夫亡家貧親老子甫四歲翁卒送終如禮事病姑五
年無惰容守節至年七十五卒)
王騰高妻劉氏(保定府人里有馬廷柱者心慕之闞其夫出持刀入室曰從我則生不則
死氏詈曰寧死不從也廷柱怒而殺之)
范有才妻蕭氏(保定府人鄰有崔九思者逼之不從遂投於井其夫出之尋自縊死)
程問之妻韓氏(保定府人年十八夫亡守節終身)
陳藎妻程氏子婦程氏(保定府人即問之女夫亡年二十三守節撫孤子光顯亡
婦年亦二十三守節終身)
賈夢麟妻王氏(保定府人夫亡守節有惡少持刀欲犯之氏不從賊懼刅其胸而死)
隂繼先妻崔氏(保定府人年三十夫亡奉姑孝雖貧未嘗缺甘旨子方五歲撫之成人年
八十餘卒)
宋鎧妻趙氏(保定府新城人鎧卒氏年二十二三日不食縊死於柩旁)
張良臣妻段氏(保定府新安人年二十一夫亡守節五十餘年年八十餘歲卒)
李渭妻王氏(保定府人夫亡撫遺腹子慈訓後訓為諸生又亡王泣曰予向忍死為未亡人
者以子在耳今子既死尚何生為是夕投繯死)
李躍妻馬氏(保定府人躍病誓以死從及卒遂投井死)
李祖庚妻韓氏(保定府人適李三日而祖庚病又三月死韓十日不食以殉)
孫鈴妻杜氏(保定府人鈴為文正公三子病卒氏哀毁絶粒諸姊勸慰子女環跪泣不從越
七日死)
劉進朝妻齊氏(保定府人年十七無子守節姑憐其少欲嫁之不從截髮以明志卒以節
終)
邸炳妻張氏子婦杜氏(保定府人炳亡氏年二十四剪髮斷爪誓必死姑止之乃
守節四十餘年撫子基成立娶婦杜氏事姑以孝聞年三十基亡哀慟毁容亦守節終身)
左三德妻王氏(保定府人夫亡無子撫猶子如已出紡績自給教之成立年踰七十以節
壽終)
王其昌妻陳氏(保定府人年十九夫亡撫孤守節歴兵火饑饉貞操不改年七十餘卒閭
里稱之)
王行從繼妻李氏劉天寵妻李氏
張五品妻何氏張博妻楊氏
劉士俊妻馬氏馬贊妻李氏
胡謙妻王氏姚瓚妻朱氏
王問臣妻黃氏胡邦化妻王氏
張鎮妻許氏李尚仁妻劉氏
路可知妻邊氏孫尚德妻何氏
顧大成妻魏氏李聯和妻祁氏
田之傑妻谷氏張可久妻馬氏
袁象乾妻李氏邵弘域妻李氏
張中美妻邵氏邵弘祉妻劉氏
張炫妻桑氏(俱保定府人夫亡守節終身)
王問善妻張氏(保定府慶都人年少夫亡家人欲嫁之氏斷髮毁形以求速斃父母嘉其
志迎至家與母共處苦節五十餘年年七十而卒)
邊寵妻張氏(保定府人年二十四夫亡撫孤子日夜紡織自食粗糲以甘旨奉翁姑鄉人稱
為節孝年八十二卒)
孫榛妻王氏(保定府人年二十九夫亡勤女紅以易菽粟養姑撫子守節年七十卒有司表
其門)
張璞妻黃氏(保定府人年二十五夫亡翁姑衰老子幼家貧勤女紅以事舅姑撫三子俱成
立至年八十卒)
王居簪妻劉氏(保定府人年十八夫亡氏諭家人為柩寬大衆皆訝之氏紿曰夫有服玩
囑納柩中衆從之是夜自縊死遂同柩殯焉)
李簡妻呂氏(保定府人年十九夫亡既葬慟哭塜上遂自縊死)
王家瑞妻隂氏(保定府人年二十八守節事孀祖姑生死盡禮訓三孤爾錫爾銓爾鏞俱
成立)
石邦彦妻韓氏(保定府人年二十六夫亡家貧守節訓子榮宗興宗俱成立)
劉稽古妻侯氏(保定府人年二十七夫亡一子甫五歲或勸改適氏痛哭拒之併日而食
勉孤就學得以成立)
張廷妻張氏妾張氏(保定府人夫亡年二十九妾張氏年二十二撫庶應魁同志守
節歴四十餘年卒)
崔位妻姚氏楊會妻温氏
馬文進妻王氏劉灼妻谷氏
王思禮妻劉氏(俱保定府人夫亡撫孤守節終身)
宋之僎妻郭氏(保定府人年十九夫亡守節後年登百齡歴孫曾五世)
王璟妻李氏(容城人夜被盜將殺其夫氏冒刅伏地乞以身代盜遂殺之)
譚自登妻劉氏(保定府人夫死矢志守節崇禎九年旌表)
隗好詩繼妻冀氏(保定府人夫亡矢志守節崇禎九年寇亂氏㩦前二子鶴鶚及己子
鵬逃難遇寇索銀物無得欲殺鶴及鶚氏哀告願以鵬代寇問得其實義而釋之後守節至九十二
歲卒)
楊士弘妻孫氏(定興人容城徵君啓泰女崇禎丙子城陷率子暨乳母投井死旌表)
王國翰妻李氏(保定府人丙子城陷被掠不從死之)
李定榮妻陳氏(保定府人丙子城陷率子婦同投井死)
王薦妻孫氏(保定府人丙子城陷促家人投繯畢遂自剄死)
范士楫妻馬氏子婦王氏暨三女(保定府人丙子城陷同投井死)
苗景珠妻姬氏子婦楊氏暨女(保定府人丙子城陷同赴井死)
陳擢潁妻楊氏(保定府人丙子城陷㩦少子及女俱投井死)
耿門諸烈婦(保定府人耿官中丞繼妻楊氏丙子城陷㩦子婦孫婦赴井死又同宗太學生
耿學周妻張氏生員耿好問妻馬氏率男婦許氏等十三人俱投井死)
陳正心繼妻姜氏子婦楊氏(保定府人正心殁孀居三十年丙子城陷㩦季
男扆學妻楊氏投井死)
王佐妻崔氏(保定府人丙子城陷赴井死)
田之龍妻成氏(保定府安州人丙子城陷囑之龍奉母㩦子急去氏為賊得閉一室投繯
者三以救不得死已忽驅以出門氏急投水水淺又不得死已復驅以騎行氏遂大罵不屈被殺死
後之龍尋獲其屍及殮目怱大張烈烈有生氣見者無不驚異)
胡湛妻顔氏(保定府人丙子城陷被掠投井死)
胡垣妻李氏(保定府人丙子遇變被掠不從投井死)
段尚志母王氏妻侯氏(保定府人崇禎九年遇燮誓不受辱與婦侯氏俱投河死)
鄭門諸烈婦(保定府安肅人鄭棐妻郭氏封宜人崇禎丙子兵破城同舉人鄭棻妻徐氏廕
生鄭廷勲妻郭氏鄭廷烋妻徐氏諸生鄭爾城妻梁氏鄭爾經妻張氏同時死節)
陳予啓繼妻陳氏(保定府人丙子之變予啓被執氏聞絶粒數日死)
李之玉妻郭氏(保定府人遇兵變義不受辱死之)
邵弘埴二女(保定府安州人長女年二十許字庠生王文仁次女年十六未字遇變俱投井
死)
劉渤妻王氏(保定府人年二十四夫亡守節崇禎丙子城陷被執不從死之)
房氏二女(保定府安州冡宰女一適沈簧一適田之秀遇變俱投水死)
王舜相女(保定府人年十五未字寇逼不屈被殺)
趙鳴鳳妻劉氏(保定府人寇逼義不受辱挾子投水死)
劉光遠妻李氏(保定府人寇逼不屈投井死)
齊玉妻段氏(保定府人聞寇變誓曰寧死不受辱遂投河死)
郭文綱妻李氏(保定府人與文綱弟文瓚妻劉氏俱兵脇不從投井死)
張鐩妻荆氏(保定府人夫亡數日不食及遇變赴井死)
張啟行妻陳氏(保定府人遇變扶姑同赴井死)
蘇有根妻高氏子婦劉氏(保定府人遇變自縊男時蘭妻劉氏隨姑縊死)
張啟忠妻謝氏(保定府人遇變投井死)
許世竒妻劉氏(保定府人遇變以子付夫自投井死)
劉芳聲妻許氏(保定府人城破挈子女同赴井死)
王夢明妻劉氏(保定府人遇變不屈被殺)
葛學亮妻李氏(保定府人遇變不屈死)
張奮翼妻王氏(保定府人兵變投井死事聞入烈女祠)
張舒翼妻李氏(保定府人聞警誓不受辱投井死)
王治妾徐氏(保定府人夫亡撫一子未週歲備嘗艱苦遇變被脇不從投井死)
王三聘妻李氏(保定府人兵變被執義不受辱遂遇害)
李春兆妻朱氏(保定府人兵執不從母子俱投井死)
陳我績妻張氏(保定府人年十八夫亡守節崇禎戊寅城破投井死)
孫之□妻邊氏(保定府人崇禎戊寅城陷義不受辱縊死於室賊積薪焚之)
韓時懋妻成氏(保定府人崇禎戊寅城陷投繯死)
杜升之妻馮氏(保定府人崇禎戊寅遇賊於城西三里溝被執不從殺之)
孫之昌妻李氏(保定府人年十九夫亡遺子甫週歲守節二十年遭戊寅之變曰吾前不
死為撫孤也今孤既成遭此大變不死何為遂死之)
賈珽妻齊氏(保定府人崇禎戊寅遇變氏負姑匿於窰襁幼男稚女懼賊聞哭聲縊殺之久
之知勢難免以死保姑縊屍窰前如樹屏狀後有司旌其門)
劉嗣昌妻張氏(保定府人崇禎戊寅城潰義不受辱死於賊)
劉繼昌妻周氏(保定府人崇禎戊寅聞變自縊於樹間)
劉克昌妻馮氏(保定府人崇禎戊寅克昌罹難氏年二十七守節四十餘年卒)
鄭鳳□妻史氏(博野縣人崇禎戊寅鳳□守城殉難氏晝夜號哭誓以死殉舅姑勸慰不
從子銹方五歲氏七日不食而死)
張應諤繼妻劉氏(保定府慶都人撫前子如已出戊寅之變聞夫殉難自焚死)
胡萬倉妻張氏(保定府唐縣人崇禎戊寅避難明伏山為亂兵所刦過溏河投水死時年
十九)
宋允穀繼妻王氏(保定府人兵變罵賊不屈被殺)
劉成憲妾黃氏(保定府人崇禎十五年城陷寇執不從遇害)
馬某妻段氏(保定府人段緒女適定州富才村馬姓崇禎壬午㩦二女一子歸省父忽中途
遭變氏恐受辱同二女投井死旌表)
王世琇妻武氏(保定府清苑人世琇任歸德府司李崇禎壬午城陷殉難氏聞訃一慟而
絶救之復甦泣託孤子弱女於妾汪氏閉戶投繯死)
李化檟妻王氏(保定府人崇禎癸未聞警其母送至夫家合卺未行兵突至廹之不從母
女俱被殺)
張璞妻王氏(保定府人年十八崇禎癸未之變寇強逼之不屈被殺)
張□妻王氏(保定府人年十六寇亂被掠不從身受十二刅罵不絶口死)
王某妻劉氏(安肅人舉人劉瑞姊同姑避亂安州寇至被執不屈投水死)
邵鍾瑗妻顧氏(保定府人兵變城破鍾瑗負母避難欲同氏出氏曰無以妾而罹禍也遂
投井死)
張子耕妻南氏(安肅人夫亡守節遇寇變不屈一賊援氏手氏大慟曰奈何辱吾手罵賊
愈厲被焚死)
呂志學妻胡氏(定興人寇至不屈死之)
陳士章妻張氏(保定府人崇禎甲申之變辭家廟率女婢等坐井牀以待城破投井死侍
婢從死者四人)
金毓峒妻王氏(完縣人居郡城崇禎甲申闖賊攻城毓峒誓死分守軍士多饑餓氏盡出
其簮珥冠帔以餉軍及城陷毓峒殉難氏亦自縊死祀忠烈祠)
張門諸烈婦暨諸女(清苑人甲申流賊陷保定進士張羅俊兄弟叔姪闔門殉難羅
俊伯母純心妻李氏年七十七罵賊死羅善妻高氏同三女羅輔妻白氏同幼子二女俱投井死羅
喆妻王氏羅士妻高氏俱自縊死羅彦妾宋氏錢氏幼女及子晉妻師氏族子震妻徐氏巽妻劉氏
亦投井死凡二十三人俱祀忠烈祠)
劉門諸烈婦暨女(清苑人甲申城陷指揮劉忠嗣奮志殺賊召妹楊千戶妻歸同妻毛氏子婦王
氏暨女閉一室中俱以弓弦勒死祀忠烈祠)
賀門諸烈婦暨女(保定府人指揮賀誥妻霍氏自縊弟庠生賀誠同妻高氏暨女投井
死謙妻張氏諤妻劉氏亦投井死)
石門三烈婦(保定府人石文光母司氏妻任氏武光妻任氏甲申城陷相率投井死)
王之珽妻齊氏暨二女(大寧司庠生甲申城陷氏同夫暨三子二女投井死)
阮銘祖母楊氏(保定府人甲申城破以杖擊賊被殺死)
師恕妻劉氏(保定府人甲申寇變氏以身衞其夫代夫受刅死夫得免)
耿教授妾某氏(保定府人寇變耿捍禦城頭氏為守印城破氏懷印投學宫井死)
文運昌妻宋氏申錫妻王氏
何光岳妻師氏劉自重妻羅氏
張爾翬妻唐氏韓楓妻王氏
陳國政妻張氏阮積學妻何氏
王繼桂妻張氏何一中妻趙氏
陳宗瞻妻楊氏孫誠妻許氏(俱保定府人同夫殉節死)
王崇化妻趙氏(同二子)劉世安妻王氏
梁&KR0581;芳妻王氏梁儒秀妻杜氏
董秀妻燕氏常悦妻李氏
張樸妻陳氏湯燮元妹(俱保定府人城破罵賊被殺死)
賀良村妻曹氏張弘業妻王氏
張映星妻李氏高植妻王氏
劉源堪妻王氏高桂妻劉氏
王爾爵妻劉氏王允慶妻徐氏
王氏女(許字劉雲書)陳善女(俱保定府人城破自縊死)
安邦母張氏張文燦母湯氏
王惟一母倪氏王傳芳妻閻氏暨女
王延祹妻張氏王延礽妻賈氏
齊弘謨妻喬氏齊弘勳妻王氏
陳僖妻常氏張邦正妻李氏
張琰妻裴氏張玉妻李氏
劉望偉妻薛氏劉弘妻王氏
王燿妻劉氏王溶妻王氏
楊毓竒妻賀氏樊崇階妻梁氏
郭其謀妻彭氏劉鳳柱妻張氏
王德元妻何氏文斗光妻李氏
卞文明妻李氏張宗智妻張氏
王朝卿妻朱氏韓有金妻王氏
張濬愚妻王氏王傑妻董氏
王鎮邦妻楊氏李竒芳妻王氏
黨鴻儀妻劉氏曹儒俊妻李氏
劉兆貞妻吳氏馮某妻陳氏
黃某妻齊氏何光&KR2162;二妹
李逢陽女連茹女
劉氏潘氏
張氏馮氏
劉氏李氏
曹氏頡氏
唐氏(俱保定府人甲申城破投井死)
本朝
程格妻王氏(保定府人年十九甲申五月同姑避難宋庄猝遇敗寇欲㩦以行抱樹不前厲
聲罵賊賊以刅脅之罵愈厲遂遇害事聞旌表)
張稚升妻王氏(保定府人稚升寄籍河南順治戊子鄉試場後染瘧卒榜發中式氏捧所
領頂帶杯盤大慟夜分投井死)
信上選孫女(保定府人年十四順治五年八月遭寇變投井死)
宋登龍妻趙氏(保定府人順治六年土賊乘城自縊死)
劉百順妻王氏(保定府人順治六年為賊所刦不從賊斷其十指氏罵不絶口被殺)
梁可均母杭氏(保定府人順治己丑賊亂投井死)
白鴻儒妻王氏(保定府人順治己丑賊亂投井死)
侯思忠妻張氏(保定府人兵變義不受辱被殺)
王文秀妻佟氏(保定府人文秀卒守節自矢兵變義不受辱死)
蕭黨女(保定府人年十七流寇至強脇之詈不絶聲被殺)
王御乾妻姜氏(保定府人戊寅夫死於寇氏守屍旁身受數鎗賊退殮夫屍家業蕩然守
節撫子備嘗辛苦壽六十七歲卒)
耿嘉璞妻任氏(保定府人夫死於戊寅之難氏年二十六紡績度日苦節四十餘年卒年
六十八歲)
王庶楙妻潘氏(保定府人明末夫死於寇氏撫屍慟哭厲聲罵賊身被數刅躍入井中以
鄉人救免負夫屍歸葬孝養舅姑撫姪為嗣卒年七十餘歲)
許世登妻隗氏(保定府人夫亡遺一子在襁褓家貧常數日不舉火鄰婦勸之改適氏涕
泣呼天引刀斷左手大指以死自誓卒撫孤成立年至八十五歲卒)
李大庫妻劉氏(保定府人大庫死未殮氏環屍慟哭屢絶復甦夜分卒自縊以殉)
祖君榮妻張氏(保定府人年二十夫亡守志順孝舅姑荼苦三十餘年以節孝稱)
麻陛妻王氏(保定府人戊寅夫死於寇氏年二十四孝事孀姑撫育孤子辛苦備嘗略無怨
尢年六十五卒)
麻封妻張氏(保定府人封明末殉難家業蕩然遺四子俱幼且屢遭凶荒氏以一身拮据撫
育艱苦備嘗卒撫諸孤成立年七十三歲卒)
玉鈺妾張氏(保定府人歸鈺數日鈺亡與嫡同守節甲申土寇張鳳臺聞氏美且賢強委禽
焉氏碎幣詬罵引刀毁容賊驚嘆而去苦節五十餘年郡守邵旌其門同里劉公柟立墓碑記其事)
黃中理妻李氏(保定府人年二十六遭兵難夫一家盡亡惟存夫一叔甫三歲氏家亦盡
亡惟父遺一子氏撫育兩孤堅苦萬狀後俱成立兩姓宗嗣得不絶年六十餘卒旌表)
胡熜妻李氏(保定府人年十八夫亡屢遭顛沛矢志不渝守節五十餘年卒年七十歲)
李世珍妻張氏(保定府清苑人年十五歸珍四載而夫殁事孀姑撫幼子五十餘年卒長
子時可入泮次子行可登賢書人以為節孝之報順治年旌表)
劉登舉妻段氏(保定府清苑人劉思輯之母年二十六夫亡守節事姑以孝治家惟勤撫
子育孫苦節五十二年夀至七十八歲終順治十六年旌表)
耿樸妻許氏陳養心妻杜氏
許顯謨妾孫氏吳進臣妻張氏
許業妻杜氏尚林妻許氏
李良玉妻張氏胡世科妻段氏
張繩舜繼妻劉氏(俱保定府人夫亡守節終身)
任發祥妻王氏(保定府人夫亡欲殉家人勸之不從竟自縊死)
張德昌妻任氏(保定府人夫亡守節事姑撫子歴三十年遭回禄冒火救姑眉髮盡傷以
節終)
姚士伸妻楊氏(保定府人年十九子生三月夫亡矢志守節七十餘歲卒)
劉時道妻張氏(保定府人年二十七夫亡遺孤甫四月堅志守節訓子有芬入泮年八十
一歲卒)
臧爾勵妻左氏(保定府人年十九夫亡子斗恒甫三歲守節撫孤年八十餘卒)
劉弘儒妻劉氏(保定府人年二十一夫亡其舅欲嫁之氏毁容斷髮以示志舅知其不可
奪乃止日勤紡績守節撫孤三十餘年卒)
張瑛妻劉氏(保定府人年二十夫亡無子鞠族子為嗣愛如己出以節卒)
袁邦璽妻楊氏(保定府人夫亡投井以殉家人救之不得死隂持白練自經於邦璽書室
中)
張鏡妻袁氏(保定府人年十八生子五月而夫亡誓不改適與媳張氏同撫孤守節五十餘
載年七十而卒)
王祚明妻湯氏(保定府人性至孝姑病竭力奉侍雖嚴寒不少懈數月勞瘁成疾卒)
彭一龍妻郭氏(保定府人年二十九夫亡守節撫孤博萬食餼卒年七十五歲)
李應講妻張氏(保定府人年二十七夫亡守節教子梓為滄州學正次子挺庠生長孫曰
炳金華府同知燃煜&KR2044;俱庠生苦節數十年卒)
李鳴陽妻趙氏(保定府人夫亡撫孤子坤成立娶康氏數年而坤亦殁無子婦姑守節終
身人咸欽之)
劉汝良妻張氏(保定府人年二十九生子未彌月夫亡誓死撫孤卒)
鄭門雙節婦(保定府人鄭贇妻陳氏年二十夫亡守節贇弟妻段氏年二十五夫亡亦守節
撫孤成立人稱兩氏為雙松云)
孫我後妻王氏朱全母劉氏
王新世妻馬氏鄭九序妻孫氏
鄭光照妻馬氏楊垣妻顔氏
牛思智妻李氏田正喜妻牛氏
劉泰貞妻崔氏(俱保定府人夫亡守節終身)
王市妻張氏子婦蕭氏(保定府人年三十夫亡守節子明揚甫四歲有勸之他適
者氏峻斥之撫孤成立娶蕭氏明揚亦卒蕭氏年二十七守節教子亦如姑云)
劉聯捷妻隂氏(保定府人年二十八夫亡守節教子長芬次蕙俱入泮苦節四十餘年年
七十六歲卒)
田雯妻陳氏(保定府人年十七夫亡欲以死殉身方有娠遂哀毀自守及生女泣告母曰我
之不死者冀生男以立夫嗣耳今已矣痛不能報母恩望勿為念言訖一號而絶)
王承芳妻張氏(保定府人年二十九夫赴試卒於客邸氏痛夫賫志未遂矢志撫五子教
誨有法俱以文顯六十五歲卒)
蕭逢泰繼妻石氏(保定府人戊寅逢泰殉難氏年二十三依母家守節終)
呂魁英繼妻王氏(保定府人年二十夫亡守節四十三年卒)
辛莊邨婦王氏(保定府人年二十七夫亡撫前妻子李自芳如已出歴三十八年卒)
西許邨婦王氏(保定府人年二十三夫亡守節夀八十三歲卒)
楊民畏妻馬氏(保定府人年二十二夫亡孝事舅姑撫三子皆成立年八十餘歲卒)
劉上逹妻苑氏(保定府人夫亡家貧甚其姑勸之改適氏誓死不從以節終)
桑梅母張氏(保定府人年二十一夫亡遺腹生子梅辛勤撫養壽九十卒)
辛氏(保定府人年二十夫亡無子撫姪承嗣教之入泮守節六十年卒)
許登仕妻孫氏(保定府人年三十夫亡守節事姑年越八十卒)
小王邨婦時氏(保定府人夫亡年凶祖母病思肉湯氏焚香割股以奉之)
董光綬妻解氏子婦閻氏(保定府人年二十二夫亡守節子懇娶閻氏年二十
懇亡亦守節解年七十八閻年八十六卒)
王孫葆妻張氏(保定府人年二十四夫亡時祖姑何氏姑韓氏俱以節孝稱氏亦矢志守
節壽八十餘歲卒)
胡開生妻蘇氏劉昌期妻蘇氏
何永芳繼妻史氏王維孝妻韓氏
宋化民妻王氏倪道亨妻李氏
何魁芳妻李氏馬之䮖妻王氏
張經濟妻王氏馬維慶繼妻董氏
馬之駿妻金氏趙立妻姚氏(俱保定府人夫亡守節)
許洪印母王氏妻王氏(保定府人姑婦同守節終身)
王袞妻何氏(保定府人夫早亡遺孤二長應選次應遴氏守節撫養成立俱貴顯氏享年百
歲子孫宦達稱觴而祝者凡五代百有餘人將終預知時日屆期正襟而逝)
袁斌妻段氏(保定府人年二十一夫亡守節三十餘年卒)
梁大用妻孫氏(保定府人大用被誣死氏慟哭欲自盡兄弟苦慰之氏曰吾何忍冤鬼伶
仃地下耶卒自縊死)
李鳴妻趙氏子婦康氏(保定府人守節撫孤子坤娶康氏子復殁無嗣姑媳相依
苦節終身)
李采妻柴氏(保定府人年三十夫亡奉孀姑守節越十年有李姓富戶謀於氏父欲娶之氏
見事不可止自經死)
楊長壽妻鄭氏(保定府人年二十三夫亡守節終其身)
林自勝妻任氏(保定府人年二十三夫亡遺腹産一女未幾姑殁遺幼男林自金尚在襁
褓氏雙哺之節孝兩全夀八十餘歲卒)
支學春妻彭氏馮開文妻王氏
王某妻李氏趙璿妻呂氏
趙治安妻王氏馬士騏繼妻雒氏
張茂斗妻鄭氏劉尚德妻潘氏
田時化妻朱氏張玘妻喬氏
郭三秋妻馬氏周欽妻楊氏
王本振妻李氏韓諤妻李氏
韓用義妻張氏韓用忠妻王氏
張名陛妻李氏王孫萼妻韓氏
石大楨妻辛氏韓運開妻董氏
鄭皇玉妻高氏范馨妻李氏(俱保定府人夫亡守節)
杜門雙節婦(保定府人一天起妻張氏一天昇妻張氏起年二十二卒無子昇年二十三卒
遺二子長名冲斗次名如柏二婦各撫一子同心守節俱夀躋八十而卒)
王熊印妻鹿氏(保定府人太常伯順公孫女石卿公女年十八夫亡無子撫一女苦節二
十餘年卒)
張崇旺妻孫氏(保定府人年二十六夫亡長子汝梅方六歲次汝芳方三歲女甫數月氏
守節撫之長子娶婦生二女尋亦卒氏疊遭變故貞烈益堅守節六十年壽八十卒)
袁噩妾潘氏(保定府籍陜西寧夏人袁官神木道病危潘侍湯藥淚常界面袁曰爾勿苦我
死爾歸里可也氏曰主君何出此言妾有以報主君矣遂縊死袁亦卒)
李登籲妻朱氏(保定府人年十七夫亡守節子允沁方二歲苦節撫孤五十餘年卒)
陳覞妻王氏(保定府人隨翁任南昌判姑暴亡覞以毁卒氏慟哭旬日絶食死)
侯琯妻王氏(保定府人年三十三夫亡守節訓子孫成立鄉里俱以節孝稱)
魏良用妻董氏(保定府人年二十九夫亡守節八十四歲卒)
孫弘訓妻隂氏(保定府人年二十八夫亡守節事姑撫幼以節孝稱)
孫國剛妻仇氏(保定府人年二十八夫亡守節撫孤成立子復夭遺孫僅數月媳㩦之他
適氏却聘金還之泣謂媳曰善為我養此子成立復還孫氏足矣及孫長歸宗氏為娶婦以延宗祀
年八十餘歲卒)
吳琯妻呂氏常文焜妻劉氏
劉祚長妻郄氏馮紹立妻曹氏
南來獻妻趙氏康爾禄妻田氏
趙璣妻趙氏李仙品妻張氏
阮伏龍妻陳氏鍾瑛妻趙氏
馮珍妻劉氏梁銓妻劉氏
楊九綸妻王氏麻文煜妻王氏
張聰妻趙氏潘鳳妻牟氏
王勤妻張氏王顯妻張氏
王祚久妻魏氏楊燦妻王氏(俱保定府人夫亡守節)
范良&KR1364;女(滿城人早失恃寄養於姑母許字易州田文學子倉未娶而倉病亡女聞痛悼請往
成服姑弗許乃賦詩自矢飲酖而死竟得合葬燕地寒二月無花田氏庭中海棠一夕俱花色盡白
郡守胡延年聞而異之歌咏其事一時傳和名雪棠集)
左浩成妻董氏羅氏(滿城人浩成官守備以母命娶董氏復從祖母命娶羅氏二氏
俱雅執婦道羅氏能讀朱子大全諸書董氏舉一子襄甫三歲而浩成卒董年二十一羅年十六同
心守志奉親撫孤董卒年七十有八羅卒年八十有四)
南中行妻劉氏(完縣人年十三適滿城南中行中行患弱症三十年不起劉以婦代子事
姑稱孝後中行竟以疾卒復矢志守節數十年卒終其身猶處子云邑令旌其門曰貞孝)
王輔乾妻沈氏(慶都人年二十七夫亡守節五十餘年卒)
張之坪妻邸氏(慶都人年二十九夫亡一子幼隨兵去氏孑然一身糟糠不厭苦節歴四
十餘年卒)
劉國印妻郭氏(慶都人年二十九夫亡一子在抱守節歴三十餘年卒)
郭洪陽妻湯氏(慶都人年二十八夫亡撫孤守節後子又夭與媳楊氏共撫一孫年八十
餘卒)
尹惟廉妻張氏(束鹿人年二十二夫死於寇侍姑至八十餘歲卒生事葬祭無不如禮撫
遺腹子成立年六十餘卒)
魏見威妻賈氏(束鹿人年十八夫為兵執去無子翁姑勸之他適氏泣曰婦去翁姑何倚
及翁姑相繼殁皆自營喪葬苦節終身閭黨賢之)
張之屏妻劉氏(慶都人年十九夫亡遺一子家貧教子守節四十餘年卒)
李自新妻王氏(慶都人年二十五夫亡二子俱幼撫孤守節五十餘年卒)
傅維登繼妻呂氏(慶都人年十九登殁家貧紡績自給撫孤成立守節八十餘卒)
鄭景淶妻吳氏(博野人年二十七景淶殁即日自經以殉邑令旌其門曰貞烈)
朱士忠妻崔氏(束鹿人明末士忠起義師與流賊戰死氏尋屍不獲每夕焚香跪禱夢夫
告以死所翌日尋之果獲守節至八十一歲卒)
李國瑜妻趙氏(滿城人事姑至孝夫亡慟哭絶粒誓以身殉姑曰爾無子盍俟立嗣後成
爾志氏許之剪髮納夫棺以殮居六年嗣未立家益貧母勸再醮趙佯應之至夜分扃戶經死年二
十有八閤邑表其節曰從容就義詳請旌表)
劉蕙妻李氏(唐縣人夫亡自縊救甦及夫殮閉門經死旌表)
范大嘴妻李氏(新城人夫他出鄰惡劉進瑞逼淫之不從被殺旌表)
郄□妻郭氏(滿城人夫亡家貧市衣飾以殯有以威勢相刦欲強娶氏氏厲聲斥之乃抱其
女謂姑曰婦不能復事姑矣以女孫相累遂截髮毀面深夜取砒毒服之而死旌表)
劉栢妻王氏(高陽人夫亡守志終身順治八年旌表)
孫之敬妻張氏(高陽人年少夫亡荼苦守節撫孤成立康熙初旌表)
陳理陽妻張氏(容城人年二十五夫亡截髮毁容矢志守節姑病禱於神求以身代訓子
承封食餼年七十八終康熙九年旌表)
胡來臣妻張氏(唐縣人年十九夫遭變被殺氏年十九撫遺腹子應隆成立守節四十餘
年卒康熙十八年旌表)
趙嘉謨妻馬氏(唐縣人年十八夫亡撫子毓秀芝秀俱成立守節四十餘年卒康熙十八
年旌表)
王善志妻金氏子婦邊氏(完縣人善志早亡遺孤三錫金氏守志撫之我立娶
婦邊氏苦節四十七年後三錫復死於寇邊氏亦守志撫孤學詩成立苦節四十年俱於康熙十八
年旌表)
王鄴然妻胡氏(容城人夫亡孤幼誓不改適紡績以養繼姑康熙十八年旌表)
劉沉如妻趙氏(雄縣人年二十一夫亡遺孤僅五月矢志撫之成立苦節三十餘年康熙
十八年旌表)
王懋極妻孫氏(容城人夫亡年二十八守節撫孤時寇氛方熾百計保全教誨成立康熙
十八年旌表)
宋明友妻孫氏(慶都人夫亡守節為鄰惡鄧春逼奸峻拒被毆死康熙二十八年旌表)
胡滄妻常氏(容城人年十七歸滄五歲而夫殁侍姑訓子孝慈並至守節三十餘年康熙二
十九年旌表)
李琮妻蘇氏(慶都人夫亡守節撫遺腹子繼靖登甲子鄉試康熙二十九年旌表)
宋淙妻孫氏(容城人年十九夫亡誓以死殉母氏諭之曰捐軀不如撫孤乃茹蘖飲冰撫四
歲子鍹成立亦能孝養氏年至八十一歲乃終康熙二十九年旌表)
劉爾極妻李氏(高陽人年十八夫亡孝事舅姑生養死葬克盡其禮子鵬雲訓廸甚嚴後
舉孝廉康熙三十三年旌表)
王六妻趙氏(新安人為尹雙全等強姦不從勒死康熙三十三年旌表)
楊天琦妻鄭氏(束鹿人年十八夫亡守節至六十年卒康熙三十六年旌表)
王捷三妻李氏(清苑人夫亡守節康熙三十六年旌表)
李東文女大姐(新城人為陶思聰逼姦不從殺傷仍復勒死康熙四十三年旌表)
鄭連新妻化氏(新安人為張傑強姦不從致死康熙四十三年旌表)
顧大成妻魏氏(安州人年二十二夫亡守節至七十五歲終撫嗣子成立康熙四十四年
旌表)
顧肇祥妻王氏(安州人年十八歸祥八月夫亡守節五十餘年姑遺七齡幼女撫育婚嫁
之未幾其夫亦亡氏勖以大義亦守節終身康熙四十四年旌表)
師若璵妻閻氏(安肅人年二十五夫亡守節三十餘年康熙四十四年旌表)
王之琯妻牛氏(清苑人年二十七夫亡守節至七十歲卒康熙四十四年旌表)
王璋妻尹氏(清苑人年二十夫亡守節至七十八歲卒康熙四十四年旌表)
季聯芳繼妻楊氏(清苑人年二十一夫亡守節三十餘年康熙四十四年旌表)
季捷芳妻高氏(清苑人年二十五夫亡守節三十餘年康熙四十四年旌表)
張我龍妻胡氏(清苑人年二十三夫亡守節至七十三歲康熙四十四年旌表)
鹿曉妻顧氏(定興人年二十二夫亡守節撫子成名康熙四十四年旌表)
王檀林妻劉氏(高陽人年二十夫亡守節孝親撫孤康熙四十四年旌表)
張駿妻王氏(新城人年二十一夫亡守節至六十二歲康熙四十四年旌表)
李貫斗妻閻氏(定興人年二十二夫亡守節至九十二歲卒康熙四十四年旌表)
王方來妻胡氏(高陽人為族惡王二蛤逼姦不從致死康熙四十五年旌表)
田貴妻郭氏(安肅人年十六為鄰惡馬起龍逼姦不從被殺康熙五十三年旌表)
黃來聘妻魏氏子婦朱氏(滿城人來聘亡魏氏年二十八守志撫子鏡成立苦
節四十餘年鏡亡朱氏年二十五亦堅志守節四十餘年俱康熙五十三年旌表)
王鍾全妻孫氏(雄縣人年二十夫亡守節四十年康熙五十三年旌表)
喬得儒妻劉氏(唐縣人因李得水強姦不從自縊康熙五十三年旌表)
張眇女大姐(唐縣人為趙整春逼姦自縊康熙五十三年旌表)
朱爾均妻楊氏(容城人氏係忠愍之後年二十五夫亡孝事翁姑生養死葬悉皆合禮撫
子入泮守節三十九年康熙五十三年旌表)
崔繼孝妻劉氏(新城人年十七夫亡子僅彌月矢志守節康熙五十三年旌表)
戴進寳女五姐(祁州人為張虎兒逼姦不從被殺康熙五十七年旌表)
尹公弼妻李氏(博野人夫亡矢志守節年五十餘事八旬姑不稍懈怠課子會一口授經
書成進士康熙五十九年旌表)
李壤妻辛氏(新安人辛禹奕女歸李未一載夫病禱祀願以身代及亡投繯以殉之康熙六
十一年旌表)
李煥元繼妻孫氏(容城人歸李未一月即隨夫之翁任夫病每夜禮斗願減已算以延
之及夫死哭畢入室從容自縊康熙六十一年旌表)
韓箎妻龐氏(高陽人年二十夫亡守志事姑承順撫遺腹子入泮守節至八十一歲雍正二
年旌表)
戴國興妻王氏(清苑人為旗人曹文志強姦殺死雍正二年旌表)
馮淑繼妻劉氏(清苑人年二十四夫亡撫前女如己出教子遐昌課讀維嚴舅夫在日每
逢頒歴必恭置一册以志萬年氏繼其事至康熙五十九年冬共積歴六十册亦繼志述事之徵也
雍正三年旌表)
王琯妻李氏(定興人年二十二夫亡守節事舅孝教子嚴雍正三年旌表)
張國侯妻吳氏(束鹿人年二十夫亡守節遺産俱被叔翁廢去氏全不置喙紡績辛苦撫
子成立至六十八歲雍正三年旌表)
邊胡蚩妻李氏(束鹿人為同村惡棍耿五閻王逼姦自縊雍正三年旌表)
張晟妻陶氏(保定府左衞人年十八夫亡撫孤成立守節四十五年雍正四年旌表)
馬樹屏妻呂氏(安州人年二十六夫亡投繯自盡雍正四年旌表)
黃桂林妻孫氏(容城人為惡少魏超逼姦自盡雍正四年旌表)
薛功溥妻楊氏(定興人年十九夫亡守節翁姑亡孝事祖姑雍正五年旌表)
王天佑妻呂氏(雄縣人夫亡事翁姑色養兼至翁姑殁祭葬如禮訓二子以義方長子泳
登武鄉科守節三十五年雍正五年旌表)
劉聰竒妻魏氏(雄縣人夫亡奉事翁姑委婉順承翁姑殁哀毁骨立以姪為嗣訓誨有方
不為姑息處娣姒間謙恭婉順遠近稱之雍正五年旌表)
史克剛妻李氏(清苑人年二十一夫亡守志事翁姑課幼子撫弱叔舉動必循禮節為鄉
黨女宗雍正六年旌表)
鄭棟繼妻趙氏(博野人歸棟時前妻遣子甫三歲撫如己出夫亡守節教前子廷灼弱冠
採芹雍正六年旌表)
史紹光妻張氏(清苑人年十八夫亡子毓斌僅二歲氏守節撫之入泮娶婦生孫子復客
死又撫孤孫成立入泮苦節五十三年卒年七十歲雍正六年旌表)
龐國楝妻魏氏(蠡縣人姑董氏與祖姑徐氏俱寡棟亡姑憫其幼欲令改適不從祖姑不
能步履氏親負出入及姑死親戚助喪氏曰婦在何敢累及親戚辭不受雍正初歲饑)
(皇恩發賑氏曰吾婦人無以報國敢虚縻廩穀乎縣令嘉之雍正六年旌表)
鄭景洛妻趙氏(博野人姑病禱於神靈應遂朔望持齋以祈親壽及舅姑殁思念不置每
朔望必懸像拜泣同夫焚香供饌終身無懈雍正七年旌表)
張攀麟妻荆氏(新安人年二十歸攀麟事姑以孝稱夫病躬侍湯藥三年無間及夫亡哭
畢即理髮更衣自縊以殉雍正七年旌表)
趙鼎鏞妻鄭氏(清苑人年二十七夫亡守節至五十一歲雍正八年旌表)
張秀芳妻王氏(安州人年二十九夫亡守節至六十歲雍正八年旌表)
閻德明女黑姐(新城人隨嫁梁玉因為玉女定興奸惡趙國良圖姦不遂并玉女存姐俱
被殺死雍正九年旌表)
楊維城妻孫氏(清苑人年二十四夫亡人勸之改適氏誓以養親撫孤為任與孀嬸史氏
同居為撫其三女以一孫為叔後子孫俱克成立守節至年五十六歲雍正十年旌表)
李若棻妻潘氏(安肅人夫殁事姑盡孝養妾黃氏亦青年守節氏待若姊妹撫甥男女出
紡績為之婚娶無吝色四子遊泮者三人年六十八歲雍正十年旌表)
劉承家妻楊氏(雄縣人年二十夫亡舅姑先殁撫遺腹子成立守節四十六年卒年六十
六歲雍正十年旌表)
王超曾繼妻汪氏(博野人年二十六夫亡守志出夫遺廩銀數十金佐公用撫前女如
己出課子食餼視宗族如家甘苦與共年六十二歲雍正十年旌表)
馬儲秀繼妻蘇氏(博野人年二十夫亡事翁姑盡誠孝佐妯娌勤操作撫前女如己出
以胞姪為子慈愛兼至氏年六十餘繼姑年八十二執婦道猶謹焉雍正十年旌表)
張天才妻丁氏(容城人夫亡翁姑令改適誓不從家貧從無私蓄人有餽者必敬奉翁姑
子不與焉撫子亨娶婦蕭氏夫亡媳承姑志亦誓不改節雍正十年旌表)
梁永瀚妻何氏(容城人年十五適夫十七夫亡翁姑在堂事事盡孝及殁殮葬如禮以義
方訓子鄉黨欽之守節至五十七歲雍正十年旌表)
蕭守妻李氏(容城人年十五適夫十七夫亡姑年老子在抱氏躬紡績勤操作家漸給姑喪
子娶咸中禮節人欽重之雍正十年旌表)
王幾妻張氏(容城人年二十六夫亡翁姑年俱八十動履氏必親為扶掖撫五歲子成立守
節至七十七歲雍正十年旌表)
劉國祥妻沈氏(容城人年二十三夫亡子方襁褓公姑衰老仰事俯育竭厥心力撫子入
泮守節三十餘年雍正十年旌表)
李可則妻楊氏(雄縣人夫殁家貧甚翁猶龍卧病姑復目肓扶持孝養維謹及殁拮据殮
葬撫姪為子顧復一如己生年六十七歲雍正十年旌表)
齊永祚妻張氏(束鹿人年十八夫亡守節至七十七歲雍正十年旌表)
于躍江妻張氏(束鹿人夫亡守節至六十餘歲雍正十年旌表)
李明秀妻蔡氏(安肅人夫亡氏年二十四歲善事翁姑撫二子遊庠子士麟娶田氏生三
子亦亡隨姑守節雍正十年旌表)
陳抒泰妻于氏(安肅人夫亡家貧勤紡績以養翁姑及殁殮葬如禮教子撫孫入泮年九
十七歲卒雍正十年旌表)
王一龍妻馬氏(雄縣人年十五于歸十七夫亡無子隨翁侍御之閩任執婦道彌謹翁姑
憐之命撫堂姪鑣為嗣入泮娶兄女為媳鑣復夭姑媳相守紡織度日姑年八十七媳年亦七十餘
歲雍正十年旌表)
劉灼妻谷氏(安州人年十八夫亡遺孤在抱繼姑有奪嫁意遂毁容自矢撫幼孤延師教訓
成立守節四十七年雍正十一年旌表)
杜三魁妻王氏(祁州人年二十二夫亡無子孝事舅姑撫幼叔成立為婚娶生子玢氏以
為子鞠育恩勤無異已出守節三十二年雍正十一年旌表)
王瑜妻管氏(新安人年十三歸瑜夫亡即欲身殉因姑老子幼強起飲食後長子夭亡姑復
病殁撫幼子以延宗祀姊姑勸其改嫁氏涕泣愧憤投繯死雍正十一年旌表)
張廷球妻劉氏(新安人年十七適廷球善事舅姑以孝稱廷球病氏奉湯藥衣不解帶者
二年及廷球卒氏年二十九撫二子祚昌際昌教育備至祚昌登雍正八年進士守節至七十二歲
雍正十一年旌表)
王穀妻謝氏(雄縣人年二十一夫亡哀毁幾絶事親撫孤孝慈兼至苦節歴四十八年雍正
十一年旌表)
楊廷正妻何氏(雄縣人年十九歸廷正數月夫亡翁姑衰老竭力孝養及殁喪葬盡禮撫
姪為嗣訓之成立守節四十一年雍正十一年旌表)
李用行妻崔氏(容城人年二十三夫病藥必親嘗焚香禱天祈以身代夫亡水漿不入口
願以死殉恐夫絶嗣乃矢志撫孤允元成立入泮苦節至七十二歲雍正十一年旌表)
李允元妻凌氏(容城人即崔氏媳夫病躬親嘗糞夜叩北斗願减年以益夫壽夫亡守志
孝奉孀姑撫二子成立守節至五十歲雍正十一年旌表)
謝宴朝妻耿氏(安肅人定興武進士一培女年二十九夫亡子僅二歲氏躬親紡績寒暑
不輟撫孤入泮守節至五十一歲雍正十二年旌表)
商之輅妻戴氏(安肅人年二十七夫亡家貧舅年七旬衰病不起氏躬親湯藥三年無倦
色及殁拮据喪葬竭誠盡禮撫二子長洛次渲俱克成立氏守節年至七十八歲卒雍正十二年
旌表)
商洛妻謝氏(安肅人即戴氏媳年二十九夫亡慟絶欲殉念孀姑無養矢志守節竭力奉事
姑病每夜祝天祈以身代及亡哀毀骨立喪葬盡禮姑婦皆以節孝稱氏年至六十一歲雍正十二
年旌表)
于浡然妻文氏(安肅人年二十六夫亡奉事祖姑色養備至及殁喪葬盡禮撫育嗣子訓
之成立守節五十年卒雍正十二年旌表)
張士達妻陶氏(束鹿人年十八夫亡孝奉舅姑存殁盡禮遣子僅六月撫育教誨俾克成
立入京衞武庠守節至六十二歲雍正十二年旌表)
畿輔通志卷八十七
