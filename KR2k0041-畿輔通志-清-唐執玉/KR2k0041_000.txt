欽定四庫全書
畿輔通志目錄
卷一
詔諭
卷二
詔諭
卷三
詔諭
卷四
詔諭
卷五
詔諭
卷六
詔諭
卷七
宸章
卷八
宸章
卷九
宸章
卷十
宸章
卷十一
京師
卷十二
星野
卷十三
建置沿革
卷十四
建置沿革
卷十五
形勝疆域
卷十六
形勝疆域
卷十七
山川
卷十八
山川
卷十九
山川
卷二十
山川
卷二十一
山川
卷二十二
山川
卷二十三
山川
卷二十四
山川
卷二十五
城池
卷二十六
公署
卷二十七
公署
卷二十八
學校
卷二十九
學校
卷三十
戶口
卷三十一
戶口
卷三十二
田賦
卷三十三
田賦
卷三十四
倉厫
卷三十五
倉厫
卷三十六
鹽政
卷三十七
鹽政
卷三十八
兵制
卷三十九
兵制
卷四十
關津
卷四十一
關津
卷四十二
關津
卷四十三
驛站
卷四十四
驛站
卷四十五
河渠
卷四十六
水利營田
卷四十七
水利營田
卷四十八
陵墓
卷四十九
祠祀
卷五十
祠祀
卷五十一
寺觀
卷五十二
寺觀
卷五十三
古蹟
卷五十四
古蹟
卷五十五
風俗
卷五十六
物産
卷五十七
物産
卷五十八
封爵
卷五十九
職官
卷六十
職官
卷六十一
選舉
卷六十二
選舉
卷六十三
選舉
卷六十四
選舉
卷六十五
選舉
卷六十六
選舉
卷六十七
名宦
卷六十八
名宦
卷六十九
名宦
卷七十
名宦
卷七十一
人物先哲名臣
卷七十二
人物名臣
卷七十三
人物名臣
卷七十四
人物政事
卷七十五
人物政事
卷七十六
人物忠節
卷七十七
人物忠節(義烈附)
卷七十八
人物儒學
卷七十九
人物文翰
卷八十
人物卓行
卷八十一
人物卓行
卷八十二
人物高逸
卷八十三
人物藝術
卷八十四
人物流寓
卷八十五
人物仙釋
卷八十六
人物列女
卷八十七
人物列女
卷八十八
人物列女
卷八十九
人物列女
卷九十
人物列女
卷九十一
藝文詔令
卷九十二
藝文疏狀
卷九十三
藝文䟽状
卷九十四
藝文疏状
卷九十五
藝文表劄
卷九十六
藝文策議論
卷九十七
藝文記
卷九十八
藝文記
卷九十九
藝文記
卷一百
藝文序
卷一百一
藝文書
卷一百二
藝文傳
卷一百三
藝文傳
卷一百四
藝文傳
卷一百五
藝文傳
卷一百六
藝文碑
卷一百七
藝文碑
卷一百八
藝文碑
卷一百九
藝文誌銘
卷一百十
藝文墓表祭文
卷一百十一
藝文考辯
卷一百十二
藝文說跋
卷一百十三
藝文箴銘
卷一百十四
藝文頌贊
卷一百十五
藝文賦
卷一百十六
藝文賦
卷一百十七
藝文詩
卷一百十八
藝文詩
卷一百十九
藝文詩
卷一百二十
藝文詩
(臣)等謹案畿輔通志一百二十卷
國朝兵部尚書直隸總督李衛等撰自元以來
紀日下典故者雖有析津志等書而所紀祗
及於京師至畿内之地明代直隸於六部不
設布按兩司故通志之書獨闕而未備
本朝定鼎京師特置直隸巡撫以專統轄康熙
十一年大學士衛周祚奏令天下郡縣分輯
志書
詔允其請於是直隸巡撫于成龍格爾古德等始創
為之屬翰林院侍讀郭棻董其事僅數月而
書成討論未為詳確雍正七年
世宗憲皇帝命天下重修通志上諸史館以備一統
志之採擇督臣唐執玉祗奉
詔旨乃延原任辰州府同知田易等數人設局於蓮
花池搜羅纂集詳悉考訂其後劉於義及李
衛相繼代其任歴事排比至雍正十三年而
書始成凡分三十一目而人物藝文二門又
各為子目訂訛補軼詳略適中視舊志較為
完善云乾隆四十三年十一月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
畿輔通志序
古者邦國有志蓋以九州風土不同廣谷大川異制
民生其間者異俗將欲體國經野修政立教明其剛
柔燥濕之宜悉其通塞險易之勢非按籍而考不可
得也三代以前九丘誌九土之疆域而典籍不傳近
世邑各有志以統於郡郡復有志以統於省省復為
通志合之為大一統志而無外之規模以著王者高
居九重而疆土之分邊防之要職業之繁簡民風之
厚薄可以一覽而得志之所繫亦重矣我
朝統一區宇六合同風東西南朔書所謂漸被暨訖者
今皆隸版圖而供職守
聖聖相承立綱定制視前古特為精密
皇上紹登犬寶益弘繼述之善宏綱細目無不備舉雍
正七年春
詔天下重修通志上之史館以備大一統之採擇
畿輔為首善之地經畫區置萬方皆取則焉受
命以後督(臣)唐執玉劉於義逓董其事設局於保定府之
蓮花池延博學洽聞明習典故之士搜羅纂輯方是
時(臣)適秉節兩浙亦集越之多士修明鋟梓十年秋
復奉總督直隸之
命考詢斯志繕稿者已什有其七八其敘山川疆域城郭
關津以及貢賦風俗禮樂刑政英才之挺秀物産之
異宜靡不臚悉具舉其文典而覈其事切而當洵可
為館閣取材之地乃若興修水利創建營田
皇上特遣親王大臣周歴三輔區分經理課導之法既詳
又設專官以董其事使瘠塷之地皆為衍沃所以為
畿輔之利者至深且厚至於職官之統馭郡縣之繁簡
軍伍之多寡設防立衛聯絡屯置之事
皇上既以(臣)督率羣吏兼理戎政自應因時制宜以求允
協於是熟察郡邑之治體親歴諸邊遍觀軍屯之形
勢悉心討論次第修舉其間有斷自
宸衷特命變通者有面承
聖訓量加裁益者有度地制宜敷陳愚見奉
俞旨而允行者既經
聖明之鑒定靡不小大相維輕重同得皆可為不易章程
故(臣)於職官兵制諸篇詳慎考訂具載新制又逾年
而書始成誠見夫官以撫民農以養民兵以衛民
聖心周詳營度所惓惓而不自已者紀載之間不容稍略
也夫古之建都者曰長安曰洛陽曰汴梁而識者考
論國勢咸以為不若燕京之盛蓋渤海東遶太行西
峙前襟河濟後拱居庸居高馭重南面以臨四海誠所
謂神臯天府萬國朝宗之地也其民俗尚渾樸敦孝
弟而重節槩又沐浴
聖化時親
雲日之光風氣進而日上矣嗣是官斯土者讀是書而興
起焉為干城為保障以無忝股肱之任生斯土者讀
是書而向慕焉戒浮薄崇古處以無負山川之秀將
見邦畿千里永為四方之極鼓吹休明輝煌史傳豈
獨為郡邑之光而已哉
旹
雍正十有三年歲次乙夘清和月穀旦太子少保兵
部尚書兼都察院右副都御史直隸總督加十級
紀錄十七次又軍功紀錄一次(臣)李衛謹撰
畿輔通志序
維
皇帝嗣大歷服之三年百度具張以一統志歴久未成
特簡重臣敦就功役七年春
詔直省重修通志錄上史館以備採擇而(臣)執玉適承乏
總督畿内文武事乃發舊通志檄取各郡州縣志而
營度焉舊志則簡而不當其根源見於經史子集者
每缺焉或取諸類書而與本文譌舛其他則稗官小
說為多郡州縣志則蕪而不雅蓋雜出於近世人之
紀錄或野人所□會甚者因緣請託事跡偽搆賢不
肖混淆未可以為據也竊惟舊志作於康熙十九年
成於二十一年前此制度文為多仍明舊至此則三
逆蕩平
聖祖仁皇帝富於春秋凡吏治民生無一不厪
聖心斟酌損益以求至當數十年來章程之更定者多矣
我
皇上御極勵精圖治宵旰不遑凡四海九州之内有一事
未得其宜者必為周詳區畫而行政教自
京師始凡興禮正俗禁暴詰姦設官課績教士勸農治
軍察吏施於
畿輔者尤纖悉無遺是猶文武造邦而官禮具完乃在
成周之世將著為典冊傳之無窮而可仍舊志之疎
略乎乃就嗜古承學明於義法者論定體例别為三
十類田賦戶口驛站鹽政川防營田皆屬諸所司具
詳功令程式而以前代因革附論於後其他則一以
經史為本子集次之雜志附焉而
本朝之德政與諸類義有關涉者具詳於卷首惟近世
名宦人物樊然哤賾時遠地隔莫由辨其誠偽僅削
其尤濫者而一善可稱皆存而弗去以俟知其實者
之論定焉爰聘耆儒廣延才俊次第編纂草剏甫就
以負疴蒙
恩内召養疾都下(臣)劉於義(臣)李衛相繼暨布政使(臣)王
謩董其事而(臣)執玉復蒙
聖恩領故職乃重加討論北方購書甚難雖未能博極羣
編而以視舊志則粗存其體要矣故不揣固陋而敘
論之以志(臣)等幸生
國家重熙累洽之後值典明法備之時叨列大僚共襄
盛事乃曠世一逢之際遇也夫
旹
雍正十有一年歲次癸丑仲春穀旦署理直隸總督
印務前兵部尚書管理刑部尚書事(臣)唐執玉謹
撰
畿輔通志序
周官小史掌邦國之志鄭康成以春秋傳所稱周志
鄭書釋之外史掌四方之志則以晉乘楚檮杌魯春
秋釋之然則今天下各省之志為四方之志而畿輔
之志則邦國之志也自元設行中書省明改為布政
使司而省之稱仍其舊惟兩京各設京兆尹順天應
天二府外並稱直隸府以京畿之近不必别設布政
使而直隸於戶部也
盛代隆興順治二年平定江南改南直隸為江南布政
使司惟京師因明舊都故順天北直隸並沿明稱我
皇上御極倣唐設京畿採訪使之意增立
京畿布政仍稱直隸一朝之興各有制作因革損益非
志不備
本朝創制顯庸度越前古足以垂憲萬世康熙十九年
聖祖仁皇帝始詔京省各修通志迨今五十餘年矣
皇帝在位之七年政治人和庶績咸熙制度考文復
詔天下各修志書直隸適當改設布政使司之後而(臣)謩
以舊史臣承乏斯任因得從督(臣)之後恭承
詔旨提調一切蒐羅纂修之事蓋千載一時不易得之遭
遇也志書之體攷星野沿革建置紀山川戶口風物
官師鄉賢採詠謳文藝此四方之志所同若夫
王畿之地京邑翼翼宫闕巍峩鉅麗經塗九軌萬方會同
賦馬徵車千乘萬騎郵驛分馳周乎四際冠裳之盛
甲兵之雄營田水利巡方勸農設官置吏之備且重
殊方異俗之環至而輻輳典故之多見聞之富則非
他志所敢望也自非文稱其實詞敷於事未易鋪張
楊厲垂示四方(臣)之從事兹役實深愳焉顧念昔居
史館志為職業所在用竭魯鈍之力必詳必慎務求
上之
朝廷掌故可徵頒之四方義例可則俾覽者若覩王會若
窺袐府恍然知
京國金湯之固太平有道之長山川阨塞沃野千里太
倉大府既充既裕禮樂明備道德一風俗同為天下
首善為萬年世法梯山航海之衆莫不喁喁嚮風會
其有極歸其有極以近
天子之光也則(臣)之微志庶少盡焉耳謹拜手稽首而颺
言於末簡云
時
雍正十有二年歲次甲寅嘉平月穀旦直隸等處承
宣布政使司布政使(臣)王謩謹撰
畿輔通志原序
維我
國家誕受景命中外效職文軌畢同燕京定鼎雖踵前
代舊迹而經營締造百度聿新三十餘年以來德澤
漸濡建置周密洵足凌軼往古昭示來兹固不特區
區形勢之勝稱天府都會之雄已也在易觀之象曰
先王以省方觀民設教古巡守方岳十二年一舉而
畿内甸服則有春秋時巡之典列國諸侯貢詩於王
朝爰頒政令以變易民俗而王畿尤為風化之首自
風詩既廢所可徵取者志乘而已志乘具則美惡昭
法戒備此在列服猶不可闕而況
京師首善之地乎方歲壬子
詔允閣臣請命各省分輯志書督撫臣上之史館彙萃編
次用紀大一統之盛屬以軍興未遑蕆事頃者海㝢
謐寧文治翔洽各省志次第成帙而
畿輔通志亦繕藁報竣會某奉
命鎮撫八郡獲受而卒業考其條目綜其義例疆分理析
部列族居粤自山川扼塞土田賦税以及關津郵傳
城郭堡戍之沿襲與夫宦游土著名賢碩彦之遺蹟
方土物宜禽魚卉木之産植凡屬職方訓方之所掌
道川師邍師之所頒辨較若眉列原委爛如以是上
備
聖天子體國經野之資下裨大小官司承流敷化之助
所謂綱舉目張班班可考者矣於是申檄所司授工
鋟梓裝潢讐校計卷四十有六某例得厠名卷端撰
序始末竊因是有憬然滋懼者焉燕之建都邑也遼
為南京金為中都元為大都路明改建北京數百年
間歴朝規制按籍可攷田野何以瘠何以腴軍實何
以堅何以脆戶口何以贏何以縮風俗何以淳何以
漓軍吏雜糅莠良錯處或控御失術奸宄蘖牙或劑
燮適宜獄市不擾雖古今殊勢而治忽一理某與諸
君子恪秉
簡書撫河山之遼闊軫民庶之殷繁屬守兹土與有均責
一或失當即隕越隨之是則某所執卷三復如涉淵
冰者也是書也始於康熙十九年之七月成於二十
一年之四月總裁官前巡撫副都御史于公成龍監
臨提調官參議董君秉忠僉事吳君元萊董理官保
定府知府紀君宏謨總修官翰林院侍講郭君棻自
餘分纂諸執事俱詳書别簡云
康熙二十一年歲次壬戌蒲月朔日穀旦資政大夫
巡撫直隸等處地方管轄紫荆等關宣府一鎮地方密
雲等關隘贊理軍務兼理糧餉都察院右副都御
史加一級格爾古德謹撰
畿輔通志原序
今天下奉
功令修志書誠鉅典也初余聞
命即檄八郡百餘邑刻期從事冀慎且敏乃以四方用兵
六師禡祭二三守令警心惕慮日搰搰於糗&KR1458;芻茭
余亦手口捋瘏督金穀不遑奚遑督文墨庚申秦楚
閩粤以次蕩平
畿内臣庶載慶息肩於是徵集郡縣志書二千餘卷蓋
亦麟麟而炳炳也語曰干狐之腋綴可為裘五色之
絲絍可成錦輯郡縣志而為通志不既有藉乎會翰
讀快圃郭公讀禮家食余舉而託之曰昔馬遷作史
記致詳於漢生其時也康樂紀山川致詳於越居其
地也李守素號肉譜致詳於北地始乎族也公生於
堯舜之世居於
畿甸之間且虢叔之苗裔正繁汾陽之華胄未逖一人
而兼三君子之遇已況夫玉署槖毫沙隄繫轡行將
奮其彩藻抒厥瑋麗上光
天室下潤寰瀛以眎三君子則又有足多者焉通志之編
非異人任矣翰讀公不遽辭爰闢館於庚申之初秋
脱藁於嘉平之月杪剞劂校訂再閱五月而告竣於
戲勞以敏矣余因得受厥成事而弁言於簡端竊惟
志史事也史文字也何與於治天下國家而姬周以
來代綦重之乎要以星宿燦列天之文也大河喬嶽
地之文也禮樂政刑章程典則人之文也天下文章
莫大乎是而治天下國家亦孰越乎是志之詎容緩
歟然而正未易言也古不具論有明中葉纂著凡三
乃命詞臣彙為一統志自時厥後八十年闕如也修
之一難十三省舊有通志修之者刪潤曩編增新補
闕咸有所憑藉畿故無志也人居日月之光際地踞
山河之上游榘矱既駿義例且繁毫闢而墨創之非
匠心不為功修之一難文逸獻謝物易星移餅餌何
諮魯魚多舛匪精心匪殫智事不克訖也修之一難
厥有尤難者人物其林林矣蒼璣之於白璧贋鼎之
於真鼎甄辨必嚴頌讟互集矧蔡倫之幅無多劉邵
之篇難悉是烏能名錄千佛事詳萬杰也若乃修矣
而弗梓猶勿修也梓矣而弗工猶弗梓也爰梓爰工
靡然煩費官兹土者任之弗寧不敢耗水衡其孰敢
資土著乎其難其慎載筆者什七當局者什三余與
翰讀公皆有任而無讓者將無以志雖文事而天下
國家之攸繫者重歟我
皇上濬哲天亶勤學重儒雅欲博極古今淹該天壤文明
媲於中天制作閎於百代蓋無難探宛委之編購汲
冢之籍以為史館佽助者矧邦畿近在千里也倘志
其天是必七政列宿之犂然志其地是必山川道里
之井然志其人與物是必禮樂貢賦章程典則飛潜
動植之歴歴然宛宛然始可曰勝任而愉快已兹志
不具在乎亦既思無留睿技無留長矣載筆者職其
勞當局者職其逸余亦何敢詡詡然縷悉之耶惟是
燕趙齊魏之人日在天覆地載中即日在禮樂文章
中誠為之殫雲淵之偉麗窮振古之矞皇畢羅乎數
笏隃糜幾寸觚管問使天下後世披覽斯編者得憬
然於
黃圖之壯麗睪然於
赤縣之光華譬猶窺中天之日月而後知其高履大地
之河山而後知其遠攬都人士之皇皇而後知其盛
也庶幾乎余與載筆者區區之意乎於戲後有作者
始事用匡亦須後有作者始事乃用彰爾管理直隸
錢穀守道參議三韓董秉忠敬題
畿輔通志原序
我
神京凡八郡古幽薊域也於周時為燕為晉為鮮虞無
終諸國秦置州縣曰鉅鹿曰漁陽上谷漢魏約略因
之唐屬河北道宋復分河北為東西二路蓋歴數千
百年來所稱天府之區也故軒轅都涿鹿顓頊都高陽
河亶甲都相祖乙都耿暨遼金元明皆建邦兹土而
我
國家亦以定鼎焉豈非形勢之勝足控中外也哉嘗讀
禹貢五百里甸服五百里侯服五百里綏服五百里
要服五百里荒服知王者同文同軌訖乎東西朔南
初無分於疆理而必以京師為首善者亦居重馭輕
之意其勢則然矣今
三輔之間分野躔於箕尾於山則太行之峻於水則渾
河之險於野則廣川大陸之雄於隍堡則盧龍鵰鶚
之隘於關塞則居庸扼其前獨石阻其背於陸澤之
所産則黍菽之殖魚鹽之利於土風則猶有擊筑賣
漿慷慨悲歌之習覽其山川訪諸父老相與憑弔當
年如孤竹之清澹臺之介荆高之俠廉藺之功而汲
長孺雋不疑京房鮑宣之屬皆有直聲於漢其在晉
也劉琨祖逖以賢豪特聞至魏徵宋璟曹彬趙普吕
端者亦唐宋間名將相也其他畸人軼事散見於諸
說不可勝紀以地若彼以人若此而可弗志哉且志
非獨備記載而已古者天子省方春曰岱秋曰華夏
曰衡山冬曰恒岳率五年一舉而其畿内則歲與吏
民再相見也其後巡守時闕迺命太史采風以詔於
王王於是乎審風俗出政教十五國之詩具在而首
二南有由來矣今夫志也者志天之文志地之理志
人事之成敗志世數之沿革下及一民一物一草木
昆蟲鳥獸魚鱉纖悉必志是上以備一人問俗之典
而下佐百執事之述職有省方采風之遺意焉方今
聖天子在上統一海宇出日以南無雷以北靡不奉朔通
貢以登之輿圖以掌之職方況域中近光之地乎玠
不敏為
天子備藩於此凡幅&KR0695;之遠近土田之肥瘠津關之險夷
戶口之多寡金穀之盈絀物産之貴賤人類之秀頑
時俗之淳漓事無鉅細治有美惡於職靡所不當問
不有志何以資考鑑也先是閣臣請修天下郡邑志
俞其奏
詔下畿省玠之來也未數閱月而是書適成按其圖披其
籍庶得藉手以報政矣
康熙二十二年癸亥季春望
賜進士出身中憲大夫管理直隸錢穀守道參議前工
部郎中刑部員外郎主事丙辰會試同考官翰林院
庶吉士濰水李玠謹譔
畿輔通志原序
今天下大一統矣其土宇版章靡遠弗屇東至朝鮮南
抵交趾西拓水西北盡沙嶺無不奉正朔修職貢蓋
自唐虞三代以來幅&KR0695;之廣未有若斯之盛者也況
聖天子在上德化流行溥天率土漸被無遺寧特近光之
地風景人物山川土田為可志哉然古稱四海肇域
必本邦畿則欲披名勝於天下端自
神京始誠以
神京首善重地受治既先而立極尤遠地形之鞏固規
制之崇弘有非他省所得擬者則其風景人物山川
土田又惡可以不志也我
皇上御極之十有一年
俞首輔曲沃衛公奏
詔天下郡邑修志雖荒服窮陬彈丸僻壤莫不釐舊增新
編摹進
覽以仰副我
皇上六合無外至意而
畿輔通志垂十載始成非獨後也蓋上自
神京下兼三輔務期詳而不冗約而能該與列郡邑之
各自為志不同必列郡邑之志成而後可總攬以卒
業古人十年成賦良有以爾(萊)自筮仕都門由西清
而郎署凡十餘年間從
畿輔之賢豪長者遊得聞其風土大略然惜其未悉也
己未冬謬膺
天子簡命監司兹土兼轄八郡刑郵故凡驛路之僻衝關
塞之夷險以及民風土俗知之幾無不悉而志適成
展卷坐遊不啻收古今於一覽於戲備矣夫
京師故燕冀地抱衛齊連晉趙山海峙其左居庸扼其
右倚長城為屏障憑太行為股肱潞水南趨直沽東
下達濟汶以通漕運所謂金湯千里天府之國也故
自遼金元明皆都此而莫之易我
世祖章皇帝入關定鼎亦遂因之豈不以其地厚其俗醇其
城郭宫室壯麗而雄闊洵足為子孫萬世不拔之基
也哉至於按輿圖訪遺蹟其間地以人傳者尤不可勝
紀望崆峒則想軒黃之盛德過完慶則思唐帝之徽
猷高陽建國於瀛西祖乙遷都於邢北召公啟宇金
臺築而燕日強列辟分疆中山得而趙寖大稽光武
偉績則滹沱蕪蔞可指而識也攷昭烈芳蹤則涿郡
樓桑可問而知也他如漁陽之城督亢之址石門之
碣日華之宫燕友之臺赤城之堡盧龍之塞五鹿之
墟細柳之營孤竹之國天橋之柱阪泉之山其餘名
傑英流挺生寄跡者尚難更僕數皆煌煌炳炳照耀
簡端其人與事即謂至今存可也然概而觀之猶或
偏於一隅囿于一國重譯未必盡至式廓未必盡增
故虞有有苗夏有有扈商有荆楚周有淮徐迨其後
夜郎不知漢大公孫自據蜀中唐宋以前偏安過半
即元明疆域遠踰歴朝然而緬滇未闢河套常争亦
安有紀江漢而合朔蠻集共球而瞻
廷闕八荒環拱萬國來同如
今日之盛者此二南為十五國風首蓋重之也然則是
志也以昭文治則可當太史採風以達輿情則可代
屏藩述職以陳形勝而備游觀則又可上資
一人巡省補助之化天下雖大無不於此為觀型薄海雖
遙無不於此為會極大一統而緜萬世鏡前古以式
後人殆將與
本朝之
實錄會典同其不朽矣亦豈特為八郡之風景人物山川
土田志哉況修是志者皆賈董良才督是役者又甫
申元老也(萊)既悉其形勢復覩其文章雖職叨外吏
識愧管窺敢不攬勝賡颺勉勷盛事以仰佐
聖天子同軌同文同倫至治乎爰臚列而敬為之序
康熙二十年歲次辛酉嘉平月吉管理直隸刑名兼
理驛傳事務巡道僉事淮南吳元萊謹撰
畿輔通志原修姓氏
職官
巡撫于成龍(山西永寧人)
巡撫格爾古德(滿州人)
守道董秉忠(遼東人)巡道吳元萊(興化人)
霸昌道沈志禮(滿州人)通永道霍炳(青城人)
天津道李玠(維縣人)井陘道羊琦(汝陽人)
大名道梁忠(瀋陽人)口北道楊維喬(寧海人)
鹽法道秦鉽(長洲永平府人知府)佟世錫(遼東人
保定府知府)紀宏謨(遼東河間府人知府)徐可先(武進人
正定府知府)趙瑾(遼東順德府人知府)殷作霖(光化人
廣平府知府)宋時化(山隂大名府人知府)鮑復昌(奉天人
保定府同知)何玉如(洛陽保定府人同知)汪攀高(廣寧人
保定府通判)孔毓珍(曲阜清苑縣人知縣)時來敏(江南人
清苑縣知縣)王才鼎(江南清苑縣人知縣)方熺(江寧人)
紳士
(翰林院侍講)郭棻(清苑原任忻人州知州)魏一鼇(新安人
原任淳安知縣)房循矱(安州原任漳人平知縣)師若瑋(安肅人
原任元城教諭)馬之驦(雄縣丙辰科人進士)李瑞徵(容城人
戊午科舉人)郭焋(清苑辛酉科人舉人)張復(清苑人
國子監監生)石曰瑞(清苑人)生員劉可書(清苑人)
王&KR1800;(清苑人)王鶴(清苑人)
王鵾(清苑人)陶國奇(清苑人)
賈如璧(清苑人)李名世(清苑人)
王儀(清苑人)管企寧(清苑人)
李琮(清苑人)李琯(高陽人)
師恒是(安肅人)師恒易(安肅人)
郭麟生(博野人)
凡例
一畿輔故無通志康熙二十一年巡撫格爾古德暨
學士郭棻以數閱月成書搜輯討論未能詳確各
郡州縣志多踵此而為之闕譌尤甚兹廣為稽考
訂誤補遺著其有徵者雖殫思盡力仍未敢信其
詳備云
一畿封為政教首被之區
世祖章皇帝
聖祖仁皇帝仁澤涵濡播諸
謨誥固己輝煌冊府我
皇上勤恤民隠蠲賑興修
恩膏疊沛先後所頒
訓諭法良意美貽兆庶無疆之樂利不敢類編入藝文内
謹登之簡端以昭垂萬世詩文撰製敬附錄焉
一山川之志以表封域其或一山緜亘數縣一水流
經數郡必分其陰陽向背析其原委分合複出者
汰之至漳衛虖沱桑乾諸水
國家歲發帑金隄防疏濬為民生計甚厚故别志河防
一畿輔水田舊惟廣平河間二郡有之我
皇上御極時發司農藏錢遣官相度疏濬開稻田一萬餘
頃乃萬世無窮之利故於
詔諭内備錄德音而王大臣條議亦詳載藝文章奏以著
經營創始之匪易云
一輦下戶口休養生息者且百年日蕃日衍民丁雖
照例編審而丁錢從未加增雍正元年
命丁役悉均於糧下戶貧丁更無擾累所宜紀實以彰
恩澤之隆不特昇平民數為有稽也
一兵制驛站
本朝規制弘備遠邁前古中間防禦鎮戍量地設兵因
革不一今悉按現在經制分地序列而以裁復舊
制附注於下以備參考至驛遞廢置及建設何地
有可考據者書之其不能詳者闕
一省志職官以督撫提鎮藩臬為主各道守次之餘
不錄以府縣各有志也其有功澤在人者則詳名
宦監倉𣙜關雖部使不與民事故不列敘京兆尹
丞及學使鹺使前代暨
國初籍軼無從考載
一歴代北地王公侯伯封爵甚衆其特假名號非實
封者及宋節度使為優待宗勲之官與唐異者均
不濫入
一選舉舊志或以前明南直隸及他省誤入或科分
誤記或一人誤為兩人今悉本太學題名碑記更
定其舉人或註籍貫試錄難徵故多闕略而大興
宛平二縣志於前明鄉舉姓氏互列不分無從剖
析姑仍之以俟考訂
一舊志人物分别九品今依其例略為增損一曰先
哲二曰名臣政事附之三曰忠節義烈附之四曰
儒學五曰文翰六曰卓行七曰高逸八曰藝術九
曰流寓十曰仙釋十一曰列女以人係地以地敘
代其先哲惟三代以上有之故郡邑靡得而考焉
一歴代名蹟年遠多湮或以地近名同争為傳錄妄
加附會今博考載籍折衷一是必詳書所據不敢
臆斷至今州縣城有即古故城為今城者已詳建
置沿革及城池諸卷不復贅錄
一藝文内歴代帝王所作則書某代某帝於題上以
别人臣天澤之義也其餘惟有關土地人民政事
者存之如無切畿輔雖鴻詞鉅篇概所不錄至歴
代史傳所載偉人已刪取其要入人物内其全傳
仍載入藝文俾論世者得以考其本末
一舊志多雜記異聞謂破拘墟之見而馳域外之觀
也然茫茫大象莫究莫殫又或徵諸夢卜或見諸
歌謠及獵取野史家傳猥瑣譎怪事屬不經未敢
徵信故弗採著焉
畿輔通志纂修職名
總裁
兵部尚書管刑部尚書事署理直隸總督印務(臣)唐執玉
刑部尚書署理直隸總督印務加三級(臣)劉於義
(臣)李衛
協修
(臣)陳儀
提調
直隸等處承宣布政使司布政使(臣)王謩
監理
直隸等處提刑按察使司按察使(臣)張璨
直報等處提刑按察使司按察使(臣)姜穎新
直隸等處提刑按察使司按察使(臣)竇啟瑛
直隸等處提刑按察使司按察使(臣)多綸
協理
霸昌道按察使司副使(臣)王永吉
霸昌道按察使司副使(臣)李如梓
霸昌道按察使司副使(臣)甘汝來
霸昌道按察使司僉事(臣)戴綸
霸昌道按察使司副使(臣)吳士端
霸昌道按察使司副使(臣)孫魯
通永道按察使司副使(臣)德希壽
清河道布政使司參議(臣)王紘
清河道布政使司參議(臣)胡瀛
清河道按察使司副使(臣)彭人瑛
天津道按察使司副使(臣)張坦熊
大名兵備道按察使司副使(臣)宋韋金
特加按察使銜仍留口北道任(臣)王棠
口北道布政使司參議(臣)白石
口北道按察使司副使(臣)湯豫誠
口北道按察使司僉事(臣)谷確
署理天津河道按察使司副使(臣)王廣益
永定河道布政使司參議(臣)石柱
永定河道布政使司參議(臣)定柱
永定河道布政使司參議(臣)八十
永定河道布政使司參議(臣)博恩岱
長蘆都轉鹽運使司鹽運使(臣)蔣澍
長蘆都轉鹽運使司鹽運使(臣)彭家屏
長蘆都轉鹽運使司鹽運使(臣)蔣國祥
分理
永平府知府(臣)馬益
保定府知府(臣)李正茂
保定府知府(臣)宋壽圖
河間府知府(臣)陳克嶐
河間府知府(臣)陳起唐
天津府知府(臣)李梅賓
正定府知府(臣)鄭為龍
順德府知府(臣)楊毓健
順德府知府(臣)陳法
順德府知府(臣)朱鴻緒
廣平府知府(臣)楊雲服
廣平府知府(臣)周夢錦
大名府知府(臣)章培基
大名府知府(臣)李琠
宣化府知府(臣)景崙
宣化府知府(臣)吕守曾
保定府理事同知(臣)馬靈阿
保定府理事同知(臣)蘇爾弼
保定府清軍同知(臣)孟承緒
保定府管河同知(臣)楊灝
保定府管河同知(臣)方鳴夏
保定府通判(臣)楊繩孫
易州知州(臣)徐德泰
冀州知州(臣)喬焞
趙州知州(臣)徐士鎡
深州知州(臣)徐綬
深州知州(臣)俞士恒
定州知州(臣)王大年
清苑縣知縣(臣)張德榮
采輯
原任湖廣辰州府同知(臣)田易
博野縣知縣(臣)趙用熙
無極縣知縣(臣)方正玢
大名府教授(臣)邵大生
原任通州學正(臣)李塨
參較
福建癸夘科舉人(臣)雷鋐
直隸甲辰科舉人(臣)黃登賢
直隸壬子科舉人(臣)黃世成
江南壬子科舉人(臣)方道章
直隸壬子科舉人臣黃守謙
江南六合縣拔貢生(臣)吳以誠
江南桐城縣副榜貢生(臣)劉大魁
江南武進縣監生(臣)陶祥武
江南武進縣監生(臣)楊述曾
督梓
庚戌科學習進士(臣)張嶠
庚戌科學習進士(臣)李成蹊
庚戌科學習進士(臣)李從龍
癸丑科試用進士(臣)陳福
癸丑科試用進士(臣)張慎言
癸丑科試用進士(臣)吳方平
