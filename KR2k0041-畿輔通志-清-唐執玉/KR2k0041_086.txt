欽定四庫金書
畿輔通志卷八十六
列女
順天府
南北朝魏
盧元禮妻李氏(燕人元禮卒李氏追亡撫遺事姑以孝讜著母崔氏終於洛陽凶問至舉
聲慟絶一宿乃蘇水漿不入口者六日自范陽奔喪八旬方達舉櫬號踊遂爾頓絶後魏時有司以
狀聞詔追號貞孝女宗易其里為孝德里樹李盧二門以惇風)
齊
鮮于氏文英(燕人文宗姊適荀氏七日而夫亡矢志守節母亡哭泣喪明)
隋
元務光母盧氏(范陽人少好讀書造次必以禮盛年寡居親教授諸子隋漢王諒反漢將
綦良略山東以其子務光為記室及良敗磁州刺史上官政籍務光家見盧氏逼之盧氏以死自誓
政凶悍以燭燒其面盧氏竞不屈而死)
鄭義宗妻盧氏(范陽人涉獵書史事舅姑恭順夜盗劫其家盧罥立姑側為賊捽捶幾死
賊去人問何為不懼荅曰人所以異於禽獸者以其有仁義也今鄰里急難尚相赴况姑可委棄耶
若百有一危我不獨生姑曰歲寒然後知松柏之後彫也吾今乃知婦之心)
唐
韋雍妻蕭氏(張弘靖鎮幽州韋在幕府朱克融亂韋被劫蕭聞難與韋俱出相抱痛哭左右
格之不退刑者斷蕭臂韋被殺蕭亦死)
崔繪妻盧氏(范陽人繪死父母欲嫁之不從時李思冲方貴顯求為繼室氏斷髮自誓終不
能奪)
金
許古妻劉氏(大興人貞祜初居蒲城兵至與二女俱自盡事聞追封郡君諡貞潔長女諡定
姜次肅姜)
元
張買奴妻王氏(燕人年十六買奴官錢塘病殁葬宛平西十里王氏每旦披髮往奠伏墓
大慟久而致疾舅姑謂曰爾尚少可宜自圖終身氏泣曰父母命妾歸張氏此足可更履他人門耶
煢居三十年事聞詔旌其門)
惠士鉉妻王氏(大都人士鉉疾革曰我必不起前妾所生子善保護之待其長而汝嫁及
卒氏垢形居墓側撫妾子至歲餘亦死哭曰無復望矣經死於樹今其地名雙塚兒)
史天倪妻程氏(永清人天倪帥正定降將武仙謀逆天倪戰死氏聞自殺事平收葬顔色
如生刃猶在手事聞旌表其墓)
魏成妾周氏(良鄉人成五十乏嗣娶周生一子成殁周甫二十親族或勸之更適周曰烈女
不更二夫妾肻事二姓乎乃勤紡織以養姑教子成立苦節三十餘年卒事聞詔旌其門)
費隠妻王氏(良鄉人隠有疾氏祝疾謹無所不及疾鳥隠以妾所生子女托氏善撫育之隠
卒氏撫子女備至未幾子殁氏哭曰子死吾生何為以管鑰授女尋自縊死)
任氏女(霸州人順帝時紅軍攻圍信安任懷金擕弟徙居仁義鄉誓不適人撫弟成家年九十餘
卒)
阿魯温氏(僉事赫赫妻赫赫亡於蜀柩至葬之遂廬墓所晝夜哀泣不食五日而死至正間詔
旌其廬)
周榮妻陳氏(大都人二十七歲夫亡子甫歲餘誓不改節甘貧紡績養姑育子詔旌其門)
徐猱頭妻岳氏(大都人元末兵入城氏告其夫曰我等恐被掠可奈何夫曰事急矣惟死
耳氏遂焚其居與夫同赴火死其母王氏及二女一子皆抱持赴火死)
王世明妻李氏賽兒(房山人至正末竹真軍至縣李與女安奴皆被執謂女曰與其受
辱不若死女曰母先殺我李即以軍所遺刀殺女因自殺竹真聞之為之祭葬表其門有司樹碑
以旌之)
李仲義妻劉氏翠哥(房山人元末大饑官兵執仲義欲烹之劉氏奔捄㐲地乞代口
聞婦人黑肥者味美願就烹聞者哀之)
宋門諸烈婦(大都人宋謙妻趙氏兵破大都趙氏與子婦温氏高氏孫婦高氏徐氏及諸孫
男女六人衆妾三人皆赴井死)
明
崔奉先妻王氏(順天府人奉先早死氏守節不二洪武初旌表)
田亮妻楊氏(順天府人洪武初旌表)
楊應時妻張氏(順天府人應時登進士筮仕平原令死遺二子張曰欲殉夫以死不為夫
立後所損多矣乃忍死撫二孤後二子俱夭張乃呼天號泣曰吾偷生二十年為楊嗣也今皆夭折
若更少延何顔見夫地下耶遂絶食死)
柳氏女(順天府薊州人許嫁主事趙野未婚而野卒柳誓不他適其兄欲奪其志不從而死)
李彦實妻劉氏(順天府薊州人夫亡家貧子舍兒尚幼氏誓不更適舍兒既長娶楊氏未
幾亦亡姑婦相依至死洪武中旌為雙節)
李真妻韓氏(順天府人夫亡子麟尚幼氏守節教子事聞旌表)
朱清妻姜氏(順天府人年二十六夫死守節四十九年事聞詔旌其門)
劉氏(京師人為戍卒婦夫以赦歸不以為婦氏乃剪髮為尼行乞市上自置一棺夜卧棺中五十餘
年鄰火起劉入棺呼曰乞闔棺以畢吾事遂焚死)
吳恕妻張氏子達妻謝氏(順天府人恕旅死張生一子父母欲改嫁之氏曰夫
病不及視湯藥恨不能死忍棄其孤耶撫子達成立達又卒妻謝氏年十九婦姑同以節終墓産靈
芝二本人謂節孝所致)
劉瓚妻王氏(順天府人年二十生二子瓚卒氏甘貧守節闔門整肅撫二子成立事聞詔旌
其門)
李信妻楊氏(順天府人性嚴潔信收迷失女子為妾寵嬖之待楊寖薄楊執歸道不衰後妾
家訟信繫獄楊丐貸錢米饋食期年獄解後信疾卒信之母與弟欲嫁氏為葬資氏聞遂觸墻死)
劉奉妻張氏(順天府人年二十二生一子奉卒氏守節撫孤後子亦卒氏撫孫成立夀八十
二終)
魏仁妻楊氏(順天府人年二十七生子鎮兒仁卒楊事姑撫子闔門嚴肅守節四十三年夀
七十卒)
楊泰妾張氏(順天府人泰四十喪子妻侯氏請置妾泰不從強而從之乃納張生子守仁甫
三歲泰卒張時年二十三勸之嫁以死自誓事侯如母年七十五卒)
楊椿妾何氏(順天府人椿妻李氏年四十無子納何生一子後椿夫婦俱喪何年二十五族
人憫其少欲奪志何誓死守節教子成立年五十以節終)
王堂妻宗氏(宋宗澤之後順天府人年二十堂卒子都方在襁褓人勸之嫁氏不從後子都
又卒撫孫道兒伶仃艱苦有人所不能堪者守節年至八十卒)
沈應誥妻郭氏(順天府人夫死毁容截髮苦節終身奉旨族表)
楊春妻張氏(順天府人年二十夫死撫孤國新成立娶朱氏年十六國新又死朱氏僵卧柩
旁木漿不入口者十日死詔旌其門)
邢釿妻劉氏金捷妻劉氏
于德信妻李氏劉暹妻王氏
龐整妻張氏李直妻潘氏
王霡妻楊氏李本立妻崔氏
段國賓妻李氏(俱順天府人夫亡撫孤守節旌表)
張孝妻章氏(永清縣人夫死家貧氏日夜哀泣誓以身殉家人有勸之撫孤者不聽卒縊死
事聞旌表)
宋大化妻褚氏(永清人大化亡氏年十八欲以身殉遺腹將娠公姑苦勸不得已忍死以
待生子末幾夭折氏曰向為夫存嗣今子亡復何生為絶粒逾旬死事聞旌表)
劉自重妻楊氏(永清人自重死氏年二十三子三歲罄産葬夫撫子成立垂二十年事聞
旌表)
路中妻李氏(順天府人隨夫之任平順夫在任偶感時疾氏知夫疾不起遂自縊未幾夫亦
死奉詔旌表)
馬鸞妻劉氏(順天府人氏獨行途中遇強暴不屈死奉詔旌表)
李繼宗妻馮氏(順天府人年二十二夫亡舅姑憐其年少無子欲嫁之氏泣曰夫死命也
舅姑老誰能養者後舅姑終氏殯葬如禮詔旌其門)
李文敬妻吉氏(順天府人文敬早殁惟二女在抱舅姑屬鄰嫗諭以他適吉泣不可撫二
女養舅姑歴五十年卒奉詔旌表)
李本生妻閻氏(順天府人生子甫一歲本生卒貧不自存氏操女紅以養姑撫子成立詔
旌其門)
張鐄妻孔氏(順天府人鐄赴試卒於京櫬歸氏不食死)
馬璽妻周氏(順天府人璽疾革語周曰汝能守乎周泣曰君勿為慮倘不諱妾當殉君後璽
卒周治喪畢閉戸經死時年二十二事聞旌表)
李時徹妻曹氏(順天府人年少夫亡有孕未育冀得男以延夫祚既而生女舅姑欲改適之
氏大慟自經死)
程玉妻王氏(順天府人玉賈於外三年始歸尋疾卒里嫗謀使氏他適賄姑以厚利姑從之
氏聞自經死)
馮順妻趙氏(順天府人順卒氏年二十守節始終如一日宣德三年旌表)
謝黑兒妻梅氏(東安人年十八夫亡即欲自盡姑止之遺腹生一子夙夜操作以奉舅姑
撫子成立守節四十餘年宣德中旌表)
紀鎖妻王氏(順天府人事翁姑盡孝洪武三十三年夫從征死氏年二十聞訃哀痛幾絶姑
李氏憐其少欲再嫁之氏不從奉姑益篤正統四年詔旌其門)
周望妻王氏(順天府人年二十夫亡守節七十餘年卒正統四年旌表)
薛太妻李氏(順天府人夫亡守節善事舅姑正統中旌表)
胡海妻王氏(豐潤縣人海為興州前屯衛千戸病殁王少無子誓不再適奉舅姑甚恭父母
欲奪其志遂自縊正統中旌表)
陳璉妻孔氏(東安縣人歸璉數月璉赴南監遺孔氏於家事姑孫氏克盡婦道越三年夫以
疾卒於客邸氏迎櫬還葬姑憐其無子欲嫁之氏曰夫既早逝姑老且疾婦若他適姑將何依哭曰
不從姑卒盡典簮珥葬如禮孀居五十八年正統中旌表)
許洪妻陳氏(順天府人洪卒氏哀痛語其親族曰夫死無子吾無生理矣自縊死)
郭門諸節婦(順天府人郭綸從兄備禦遼東以王事死妻周氏年二十撫遺孤衛國孀居四
十餘年及衛國娶董氏未久奉命提調大安口亦以王事死董氏年十九孝事孀姑撫長子承嗣遺
腹子承忠成立後承嗣娶雷氏承嗣卒承忠娶王氏承忠亦卒王撫遺孤銓遠銓遠又早亡妻谷氏
撫孤東鎮娶谷承宗女東鎮復卒無嗣谷守節三十餘年五世同孀俱完節終事聞旌表)
喬起鶴妻范氏(順天府人景泰元年起鶴賫詔房山夜中煤毒死范年二十二聞訃號哭
不食及柩至遂自縊柩旁事聞建坊旌表)
張鎮妻黃氏(永清縣人夫亡年十九子甫數月家貧撫孤成立年九十餘卒詔旌其門)
郝廷表妻魏氏(永清縣人夫亡家貧頻遇饑饉備嘗辛苦撫子成立旌表)
盧鏜妻段氏李鳳鳴妻劉氏
孫希尹妻尹氏李縉芳妻劉氏
賈應元妻高氏蔡其俊妻王氏
周某妻康氏陳睿妻張氏
王文苑妻周氏(俱順天府人夫亡守節旌表)
張麒妻班氏(永清縣人夫官錦衣指揮遭搆陷遣戍誓以身殉因遺子尚幼朝夕泣血蓬首
垢面撫孤踰四十年卒)
王降妻田氏(永清縣人夫亡守志里中慕其賢淑謀欲娶之氏輒引刀自裁以鄰婦力救得
免苦節四十餘年卒)
傅寧妻張氏(順天府人年十六適寧一夕寧卒氏守節事親親殁喪祭如禮年七十卒旌表)
王崇德妻石氏(順天府人夫亡事舅姑甘旨無缺撫遺孤成立事聞旌表)
呂正文妻徐氏(順天府人正文死徐七日不食亦死詔旌其門)
張鳳翼妻蕭氏(順天府人適鳳翼甫五月鳳翼卒氏自縊以殉奉詔旌表)
魏爾直妻張氏(順天府人爾直卒氏年二十七誓不獨生絶食而死事聞建坊旌表)
楊香哥妻樊氏(順天府人年十七歸楊未二年夫亡氏誓以身殉其母欲奪其志氏不從
自縊死詔旌表)
李順妻馬氏(順天府人夫卒誓不再適撫子榮成立天順五年旌表)
康恭妻孟氏(順天府人成化初以貞節旌表)
楊林妻張氏(順天府人夫亡年二十五誓不再適年七十一卒弘治間旌表)
喬檀妻吳氏(順天府人夫亡族人利其産逼嫁之氏矢死不從撫前子以節終)
劉思縉妻張氏(順天府人年二十五夫亡無子誓以身殉痛幼女靡託遵夫遺言忍死鞠
育女及笄適人閤戶自經死旌表)
徐潤妻王氏(順天府人潤亡氏年二十九哀號絶粒而死)
趙良臣妻王氏(順天府人良臣亡氏晝夜哀哭絶飲食七日而死建坊旌表)
田杲妻璩氏(順天府人生子繼祖方二歲杲卒氏年二十三紡績以供衣食撫繼祖成立歴
三十餘年弘治三年旌表)
劉興妻王氏(順天府人夫亡父母欲奪其志不從弘治五年旌表)
弭文妻宋氏(順天府人文卒宋水漿不入口者三日既葬之次日詣墓哭奠遂自縊於墓側
即時迅雷烈風拔塋前樹衆謂宋貞烈所感有司上其事建坊旌表)
張福妻王氏(順天府人適福二歲夫亡王年十九守節歴三十年卒)
劉富妻李氏(順天府人年二十夫卒自經死)
高選妻周氏(順天府人年十九夫亡孝奉翁姑撫孤尚志成立弘治中旌表)
劉汝為妻馬氏(順天府人夫亡絶食十餘日死於柩側)
王景妻劉氏(順天府人正德四年寇亂景父讓應從征景代父往至太和縣殁於陣氏年十
九聞喪毁痛守節四十餘年以夀終)
老勲女二姐(順天府人有殊色正德初盗掠畿甸獲二姐掖上馬二姐義不受辱盜怒殺之
事聞旌表)
楊華夏妻榮氏(永清縣人夫亡孝事舅姑家貧紡績延師課子希孔成名官部曹旌表)
李旺妻張氏(永清縣人夫亡子甫七月事舅姑守節不渝夀九十卒正德間旌表)
郭鉉妻黃氏(永清縣人夫亡自縊旌表)
緱西山妻周氏(永清縣人年少孀居有挑之者氏堅拒死之縣令置惡於法旌其門)
張應魁妻寗氏張甲妻劉氏
符允中妻石氏傅自然妻焦氏
傅廷竺妻張氏張晨妻于氏(俱順天府人夫亡守節)
劉景學妻張氏(順天府人正德初以貞節旌表)
王氏女(順天府人年十六未字正德四年寇至不屈投河死)
董成章女(文安縣人正德辛未兵變女恐被辱自投井死建祠旌表)
張文舉妻姚氏(文安縣人正德時兵變氏被執厲聲罵賊賊怒支解之事聞奉勅建貞烈
祠旌表)
馬英女四德(順天府人年十七未字正德四年寇掠被執女詈罵不為屈賊怒殺之事聞旌
表)
牛氏女荻英(順天府人年十六未字正德六年寇執欲汚之氏以計脱投井死後人名其井
曰清風井)
王章吉妻劉氏(順天府人賊執不屈被殺其僕李桂妻杜氏亦不屈死)
竇儼妻高氏(順天府人流寇劫掠被執不屈殺死)
魏豫妻葉氏(通州人夫亡守節旌表正德六年為流寇所掠不屈死勅建祠祀之)
李淮女(順天府人正德七年流賊犯境女年十七被掠不從賊支解之)
李鑑妻劉氏(順天府人正德壬申流賊之變氏被執義不受辱厲聲罵賊賊怒剖其腹而死)
裴鉞妻劉氏(文安縣人正德時兵變為亂軍所掠氏罵不絶口賊怒碎其屍事聞奉勅建貞
烈祠)
高山妻朱氏(霸州人生四子正德辛未流寇至其家氏被執不屈賊殺其二子以脇之終不
屈又殺其二子罵賊愈厲被殺)
李堂女李欒女劉聰女(俱寳坻縣人李堂女年十七李欒女年十五劉聰女年十
六正德八年流賊持刀追掠三女欲汚之不從皆厲聲罵賊賊怒悉支解之嘉靖戊午詔建三烈祠
祀焉)
姜榮妾竇氏妙善(京師人正德中榮以瑞州通判攝府事華林賊寇瑞州榮出走賊入
執其妻及婢數人問榮所在妙善乃取府印投池中衣鮮衣前曰太守統兵數千出東城捕爾等爾
且旦夕授首安得執吾婢賊意其為夫人也乃解前所執而獨掠妙善出城適有盛豹者父子被掠
其子叩頭乞縱父賊許之妙善曰是有力當留以舁我賊從之行數里乘間語豹曰太守不知印處
藉汝告之今當令汝歸幸語太守自此前行遇井吾當畢命矣遂呼賊語之縱豹去行至花塢遇井
跳入賊救之不得而去豹入城告榮取印引至花塢覓井果得妙善屍越七年建祠旌表賜額貞烈)
扈文妻張氏(順天府人文死後十八日生遺腹子印家貧撫孤及印娶妻忽夫婦俱死張氏
復撫孫守忠等成立夀八十八歲終)
張肅紀妻孫氏(順天府人肅紀患病歲餘氏侍湯藥晝夜無惰容肅紀亡氏自縊於柩前)
李繼志妻劉氏(順天府人夫溺死氏哀痛絶粒及葬乃投井死有司聞其事旌表)
蔣欽妻趙氏(順天府人夫卒年二十二奉姑以孝聞撫遺腹子勲後舉進士苦節四十餘年
詔旌其門)
江蛟妻張氏(順天府人夫亡年十九撫遺腹子宗海成立奉詔旌表)
李珠妻張氏(順天府人夫亡七日不食死)
趙計良妻王氏(順天府人姦民李峩入其室強欲汚之氏力拒不從尋自縊死有司置峩
於法旌其門)
張氏女(順天府人許字祝綸綸父被罪綸請代父死繫獄女自往訴願代夫死辭氣慷慨有司義
之)
趙元亨妻方氏(順天府人元亨亡氏撫尸號慟義不獨生以繩繞棺跪伏經死詔建貞烈
坊旌其門)
朱孔思繼妻劉氏(順天府薊州流寓劉宗仁女年十九適孔思孔思係餘姚人僑居於
薊時年五十餘矣未幾疾作氏割股以進不起氏引刀斷頸殉之事聞建坊旌表)
李裕妻程氏趙裕妻孟氏
歐士龔妻馬氏崔格妻張氏
姚鎮妻安氏(俱順天府人夫亡守節旌表)
張九鼎妻劉氏(順天府人九鼎亡氏育遺孤守志卒嘉靖三年旌表)
王守時妻丁氏(三河縣人鄰人安文登伺守時他出潛入室逼之不從被殺有司置文登
於法旌其門)
張大經妻于氏(大城人夫亡年十九誓殉夫地下不進水漿者六日翁姑苦慰之佯許以不死乃乘隙自縊)
陳汝忠妻劉氏(順天府人汝忠亡氏誓以死殉飲食絶不入口十餘日而卒)
趙禮妻耿氏(順天府人夫亡年十九事姑以孝聞撫幼子成立歴五十年奉詔旌表)
王明求妻陳氏(順天府人年二十夫亡痛哭幾絶以親老子幼封髮自矢守節終身建坊
旌表)
井華妻王氏(順天府人年二十四夫亡奉舅姑撫幼子苦節三十餘年事聞旌表)
郝琮妻李氏(順天府人琮亡無子氏矢不更適嘉靖中旌表)
郝經妻諸氏(順天府人經亡泣於屍側數日不食自經死嘉靖中旌表)
李大經妻冀氏(順天府人夫亡翁姑垂老三子俱幼節孝終身嘉靖中旌表)
孟瑁妻房氏(順天府人年二十一夫亡守節至八十五歲卒)
莫疑妻朱氏(順天府人夫亡守節訓子讀書不出闔門者四十餘年嘉靖二十年旌表)
趙楨國妻吳氏(順天府人年二十夫亡堅志守節嘉靖二十九年遭兵掠不從被殺)
崔峩妻李氏(順天府人峩死氏年二十無子針指自給苦節六十年夀八十歲卒)
崔鎰妻蕭氏(順天府人夫亡氏年二十三苦節終身嘉靖三十六年旌表)
崔維邦妻潘氏(順天府人維邦死氏年二十四奉舅姑撫弱子艱苦萬狀守節不渝年六
十一卒)
周克寬妻王氏(順天府人克寬死氏年十八子在襁褓家貧矢志年逾七旬卒)
郭恂妻劉氏(順天府人歸恂二歲恂死氏守節撫孤嘉靖間旌表)
張拱耀妻牛氏(順天府人年十六歸拱耀拱耀性至孝因父喪哀毁骨立疾作氏衣不解
帶割股和羹以進卒氏年十八號哭絶粒五晝夜不止勸之食不聽姑泣曰子死矣尚少留以終我
餘年氏不得已勉就食苦節四十年如一日)
徐來儀妻盧氏(遵化州人嘉靖三十六年寇變來儀被執氏罵不絶口同被殺事聞旌表
仍優恤其家)
沈鳳妻仇氏(密雲人嘉靖丙子兵變氏被掠不屈為兵所殺)
李繼祖妻高氏(順天府人夫死氏跪伏柩前日夜號哭不食七日而卒旌表)
邵大成妻馬氏(順天府人夫亡守節自持撫孤子成立建坊旌表)
陶大倫妻張氏(順天府人年十九夫亡子方一歲守節撫孤至八十歲卒建坊旌表)
劉二輔妻王氏(永清人歸輔三載夫亡遺子心逸甫週歲撫之入泮子又早卒復撫諸孫
成立守節歴五十年)
賈應鶚妻許氏(永清人年二十二夫亡子方襁褓紡績度日撫孤成立苦節七十餘年至
九十四歲而終)
禇言妻張氏(永清人自幼指腹聯姻後褚日凋落父母意欲背盟氏誓死不二卒歸於褚夫
官羽林前衛指揮數年姑及夫皆病卒藁葬異鄉氏日夜痛哭嘔血感動親戚助其歸葬閭里賢之)
張文爌妻席氏武維藩妻楊氏
張科妻劉氏索一貴妻趙氏
張縉妻陳氏高登敏妻武氏
王印昌妻張氏(俱順天府人夫亡撫孤守節旌表)
劉蘭女(京師人父卒矢志不嫁以奉其母母殁遂絶粒殉之)
張文翰妻李氏(順天府人夫亡自經死)
石清妻周氏(順天府人夫亡投繯死)
苑甫山妻倪氏子婦王氏(永清縣人山亡氏年二十二絶粒誓以死殉親戚以
撫孤苦勸勉從之撫子志學成立後娶婦王氏生一子志學亦死王與姑同心守節隆慶中旌表)
王大傳妻任氏(順天府人夫亡氏年二十三孝事繼姑撫遺子守節歴五十餘年如一日
建坊旌表)
魏宣妻岳氏(順天府人年二十三夫亡守節夀至八十三歲卒)
張紹宗妻王氏(順天府人夫亡守節姑憐其少欲令再嫁遂剪髮毁面以白其志事親撫
孤孝慈兼盡萬歷間旌表)
叢貴妻甄氏(順天府人年二十九夫死於兵誕遺腹子守節終身萬歷間旌表)
楊端妻任氏(順天府人夫亡守節萬歷間旌表)
劉啟母楊氏(順天府人夫亡守節撫啟成立萬歷間旌表)
賈時雍妻楊氏(順天府人年二十二夫亡家貧子文郁甫二齡操作勤苦撫孤成立未幾
文郁夭折撫孫翼龍翼蛟復俱早死艱苦備嘗年八十卒萬歷二十一年詔旌其門)
郭佃妻張氏(順天府人夫死無子家貧姑老氏勤紡績奉養姑亡典衣葬苦節五十餘年萬
歷三十年旌表)
郝應聘妻芮氏(順天府人夫亡年二十遺二子俱在襁褓葬夫時投壙以殉舅姑救止守
節四十餘年萬歷三十一年旌表)
苑弘祖妻陳氏(順天府人歸苑數月夫亡無子父母欲奪其志氏以死自誓苦節終身萬
歷三十三年旌表)
芮服堯妻劉氏(順天府人夫亡無子矢志守節年九十而卒)
劉棻妻蔡氏(順天府人夫病侍湯藥三年不倦夫亡撫子守節萬歷中旌表)
劉養心妻李氏(順天府人年十八夫亡無子矢志守節家貧頻遇荒䘲而操愈勵萬歷中
旌表)
李煃暘妻紀氏(順天府人夫亡守節萬歷中旌表)
苑固妻劉氏(順天府人夫亡氏年二十七苦節撫孤夀七十四歲卒萬歷四十年建坊旌表)
劉景妻趙氏牛尚綱妻王氏
劉傑妻牛氏劉成德妻張氏
劉希賢妻宋氏王畿毓妻楊氏
索鑑妻霍氏劉萬言妻韓氏
楊文蔚妻朱氏劉樸妻楊氏
索璣妻王氏(俱順天府人夫亡守節旌表)
劉之翰妻李氏(順天府人之翰卒氏年二十二時祖姑已老一女在褓褓中氏忍死勵節
養老撫幼天啟三年旌表)
葛潤妻劉氏(順天府人夫亡氏年十九遺孤葉成生僅三月氏抱子日夜痛哭亦死)
芮昌申妻張氏(順天府人夫亡年十七無子遺一女誓不他適事舅姑以孝稱年八十四
卒天啟三年建坊旌表)
劉可儒妻李氏(順天府人夫亡九夫亡守節天啟四年旌表)
江化龍妻張氏(順天府人夫亡氏年二十撫孤達海歴艱苦不渝天啟間旌表其門)
謝翰南妻孟氏(順天府人夫亡撫孤守節天啟中旌表)
李三才妾馬氏(通州人三才卒氏不食十二日死於喪所)
裴章來妻劉氏(永清人夫亡遺子成錦甫一歲氏苦節撫孤捷武闈閭里推重)
冉貞觀妻杜氏(永清人夫亡姑老子幼歲歉氏忍死紡績奉姑教子後子三重得餼於庠
苦節數十年如一日)
王氏女(永清人許字李應旂未婚應旂早卒氏誓不他適奔喪守志數十年後夫族無期功之親
皈跡皇覺寺終身)
孟養善妻張氏(順天府人年二十一夫亡哀泣柩前絶粒七日而死)
芮允元妻從氏(順天府人夫亡年二十一守節撫孤艱苦備至年六十餘卒)
苑時藎妻韓氏(順天府人夫亡年十九守志撫孤事孀姑曲盡婦職夀七十三歲卒詔旌
其門)
廖琮繼妻龐氏(順天府人性勤儉相夫有聲撫前子如己出夫亡毁飾誾戶守節歴五十
餘年卒)
郝時雍妻劉氏(順天府人夫亡年少家貧事舅姑以孝稱撫遺孤天爵成立守節歴三十
餘年卒)
楊進妻王氏(順天府人夫亡絶食死事聞賜祭旌表)
劉相妻汪氏(順天府人生子尚襁褓夫亡氏年十八事孀姑數十年如一日事聞旌表)
李氏(順天府人夫姓名不傳居昭陵衛巷年二十二夫亡氏涕泣柩前七日不食死)
陳邦謨繼妻劉氏(順天府人謨卒氏守志不辭勤苦撫育前子不異所生年五十六卒)
王之楫妻趙氏(順天府人楫死氏年二十三生一子甫數月而夭父母憐其孤苦命改適
氏不從誓以死殉未幾以哀毁卒)
崔斗之妻盧氏(順天府人斗之亡氏年二十三茹苦守節事舅姑以孝撫孤子成立年六
十九卒詔旌表)
柴之琦妻王氏(順天府人夫亡家貧紡績教子事公姑以孝聞年七十卒)
王大治妻張氏(順天府人大治死氏年二十七撫遺孤成立年六十餘歲卒)
張希臯妻劉氏鄧世銀妻劉氏
寗良謨妻高氏王進璽妻趙氏
汪自高妻吳氏閻宗孔妻吳氏
紀國任妻張氏王倣妻朱氏
李堂妻曹氏(俱順天府人夫亡守節旌表)
姚起龍妻靖氏子婦李氏(順天府人夫亡氏甫十九歲撫遺腹子紹勲成立年
七十四卒紹勲娶婦李氏紹勲亦早喪李年二十六遺孤國政甫四歲李堅貞守節力事孀姑七十
六歲卒崇禎初建坊旌表)
孫祖夀妻張氏(昌平州人祖夀常遘危疾將死氏焚香籲天絶飲食者七日割臂肉和藥
以進夫遂愈氏以勞瘁成疾年二十六歲卒崇禎四年事聞賜祭立坊旌表)
王賁德妻劉氏(順天府人歸賁德三歲而賁德殁氏年十九誓以死殉時有遺娠兩月家
人勸之曰倘天不絶王氏幸而生男則守節倍於死矣氏悟彌月果生男及撫之成立慨然嘆息曰
今而後可以見吾夫於地下矣遂哀悴不食死)
許科妻王氏(順天府人科亡王氏扶柩葬畢尋自縊死)
周臣妻俞氏(順天府人臣亡氏號哭不食死事聞詔旌其門)
張汝孝妻王氏(順天府人夫亡年二十五苦節撫孤詔旌其門)
齊夀邦妻吳氏(順天府人夫亡年十九拮据奉親教子成立孫櫺曜成進士崇禎中建坊
旌表)
劉執玉妻張氏(順天府人年二十二夫亡守節六十餘年卒詔建坊旌表)
尹之路妻梁氏(順天府人適尹僅歲餘尹出遊山海關又娶馬氏生子二人十餘年不歸
氏奉翁姑艱苦無怨言夫客死悲痛欲絶徒步往返二千里迎其夫之柩與馬氏及二子以歸撫其
二子皆得成立)
馬光前妻紀氏(順天府人早年守節崇禎中旌表)
吳章燦妻馮氏(順天府人章燦亡遺子坦方五歲家貧有勸氏以他適者氏嚙指流血誓
不改節年至八十卒崇禎間旌表)
孫正祚繼妻遜氏(順天府人事姑盡孝姑病默禱願以身代崇禎己巳城破扶姑潛藏
於地窖甫封窖兵猝至氏曰姑得生吾死無恨矢志不屈身被重傷而死旌表)
翟光國妻周氏(順天府人崇禎己巳被掠不從被刅死時年二十二)
王錫田繼妻崔氏(香河縣人崇禎己巳城破氏年少一女在襁褓與家人訣曰我義不
受辱但幼女呱呱不無遺恨託女於母遂自縊)
周騰麟繼妻許氏(順天府人城破氏年少賊欲犯之不從死於刅旌表)
王之俊妻李氏(順天府人年二十歸王未半載聞城破自縊死旌表)
丁大志妻趙氏(通州人崇禎己巳城陷其女被掠氏奪之手指盡落遂被死)
常希文妻金氏(漷縣人年十九漷縣陷為兵所執挾之上馬不從被三矢死)
吳養潚女淑姐(順天府人己巳城破女年十六與祖母張訣曰身可殺不可辱後園井乃
吾死所也遂赴井死兵退視其尸顔色如生)
劉慎妻張氏(順天府人因避難郊外為衆所逼氏誓死不從遂遇害詔旌其門)
施我經妻榮氏(順天府人兵變被掠不屈抱子投河死)
楊二妻王氏(順天府人崇禎庚午浙兵入衛時軍無紀律窺氏少艾欲汚之氏閉戶怒詈勢
急遂引刀自刎)
陳門諸烈婦暨諸女(俱順天府人崇禎丙子兵變陳所問妻王氏所有妻田氏國維妻王氏國屏
妻井氏國籌妻苗氏國範妻王氏國史妻劉氏□妻紀氏愭妻井氏悌妻紀氏陞妻張氏恜妻王
氏怗妻王氏慎妻姜氏協妻王氏惺妻程氏暨國籌女年十七國範國史女俱年十五慎
女年十四同時相率赴水死)
趙應啟女(永清縣人崇禎丙子之亂為亂兵所剽強㩦上馬氏罵不絶口賊殺之)
劉芝妻李氏(永清縣人崇禎丙子之亂辟兵離家途中為兵所剽氏不從挺身受矢死年二
十有四)
王民軾妻紀氏(順天府人崇禎丙子兵變被殺有司旌其門)
劉尚忠妻吳氏(順天府人崇禎戊寅寇亂為賊所執不屈被殺死)
趙麟妻張氏(順天府人年十七崇禎戊寅寇亂投井死)
李振秀妻李氏(順天府人崇禎戊寅之變被殺死)
劉夢松妻高氏(順天府人戊寅之變兵捽夢松去氏知夫必死遂投井死)
井㷆妻紀氏(文安人崇禎間避亂村中賊至㷆被擄遂與女女弟同繯自經)
李在公妻井氏(文安人年二十一歲夫亡守志十八年崇禎間與嫂紀氏相依避亂賊至
同投繯死)
馮文烓妻王氏(順天府人崇禎辛巳賊執不從以刅壓其頸曰爾不畏死耶氏曰但願早
死復大罵賊怒刳其腹死)
劉星毓妻柴氏(順天府人崇禎辛巳城破賊執不屈被殺)
宋允成妻王氏(順天府人崇禎辛巳賊掠不屈投水死)
劉永祚女(保定縣人崇禎辛巳女年十六縣城破賊逼不從被殺)
王堅妻紀氏(順天府人年十九夫亡無嗣事舅姑以孝稱苦節五十年崇禎間奉詔旌表)
張人龍妻某氏(遵化人夫為寳豐令崇禎十四年城陷殉節氏年少匿空舍得免家奴四
人欲犯之氏給之醉以酒遣婢密告丞尉捕殺之扶櫬歸里守節終身)
龍起化妾張氏(順天府人崇禎十六年疫作起化夫婦俱亡氏年二十四嫡子命錫方幼
氏撫之成立為弟子員龍氏之不絶者如綫氏實延之年六十餘卒)
朱之馮母李氏妻馮氏(大興縣人崇禎間之馮為山東副使齎表入都寄家屬於濟南已而
濟南城破馮匿姑李氏及子於他所已投井死姑聞之亦絶粒死之馮扶柩歸廬墓側哭
泣三年不再娶亦不置妾世稱節義雙全)
劉門諸烈婦(京師人劉文炳為孝純皇太后之姪崇禎甲申城陷文炳母杜氏同二女俱縊
死妻王氏叔繼祖妻左氏同妾董氏王氏俱登樓焚死一門死者凡四十二人)
劉國忠妻艾氏子婦韓氏(順天府人國忠性直饒勇力崇禎末城將陷顧謂艾
曰事急矣吾欲誓死以報國爾等宜早自愛艾曰唯唯遂與媳韓氏絍衣握手同墜井死)
劉一松妻王氏(同三女)王國興妻某氏(同子女)
李夢禧妻杜氏(同二子二女一婢)徐兆任妻張氏(同幼子)
高應選妻某氏(同妾及子女)馬象乾妻某氏(同子女五人)
高文彩妻某氏(同妾及子女)閻守義妻李氏(同婢)
祝洪籙妻王氏徐景妻鄔氏
張玉瓚妻魏氏蔣士忠妻黃氏
于騰雲妻某氏楊元妻何氏(俱順天府人同夫殉節死)
曹紹勲母朱氏妻張氏(順天府人流寇之變與婦張氏同縊於室)
焦門二烈婦暨諸女(順天府人流寇破都城焦乃康母李氏與婦李氏及長女與外
孫女同投井死)
張元慶妻趙氏(順天府人元慶官指揮崇禎甲申之變同妻趙氏率諸兒及家人共十三
人俱投井死)
張繼盛妻梁氏(順天府人夫死守節後流賊陷城對夫靈自縊死)
計守禮妻閻氏(順天府人守禮亡年二十六甘貧守節撫子成人夀八十二而卒)
唐門諸烈婦(順天府人崇禎甲申流宼入都唐嗣美死於難妻支氏率子婦女妾九人俱投
井以殉)
郝體元妻顧氏(順天府人性嚴潔善事翁姑年二十六夫亡苦節四十年旌表)
王門諸烈婦暨女(順天府人崇禎甲申三月流宼陷城王有禮妻朱氏同婦韓氏及幼
女有智妻劉氏有信妻包氏俱義不受辱同時投井死)
王乾所繼妻張氏子婦丁氏(順天府人流寇陷城同投井死)
夏時行妻李氏女弟夏姐(順天府人流寇陷城縊死)
鄒門二烈婦暨女(順天府人甲申三月流寇破外城鄒孔教妻李氏抱幼女及弟婦吳
氏僕婢等共八人同時投井死)
劉應龍妻王氏(宛平人年十六歸應龍家貧氏以女紅佐事翁姑後應龍父子相繼亡氏
事姑撫子備極荼苦二十年如一日流寇入都氏泣拜姑曰留長孫奉侍吾姑婦從翁夫地下矣遂
㩦幼子投井死)
魏繼標妻提氏(通州人崇禎甲申流寇陷京師翁夫皆死於難氏聞訃號痛欲絶家人勸
之曰夫柩未返可遽死乎及翁與夫柩歸氏往哭之跪縊而死時年十九比殮兩膝終屈不伸其父
聞之不哭曰此真提橋女矣家人舉其喪與夫合葬先塋之側)
李尚清妻王氏(順天府人崇禎甲申為亂兵所掠不從被死)
成德母張氏繼妻霍氏女弟成氏(懷柔人成德官兵部郎中崇禎甲申
之變都城將陷德跪請於母曰兒盡忠不能盡孝矣母急避難母正色曰兒為忠臣我獨不能為忠
臣之母乎但弱女何依女曰願為節女德自縊母張氏亦自縊霍氏成氏一時皆自縊死)
王孕懋妻楊氏(霸州人孕懋官寧武兵備道甲申城陷自刎氏亦投井死)
何有思繼妻某氏子婦李氏(順天府人氏年二十九夫亡三子俱幼家貧撫
孤崇禎甲申城陷氏自剄其冢婦李氏投井死)
喬門三烈婦(順天府人喬天衛妻田氏年二十七夫亡撫孤成立歴四十餘年甲申之變氏
暨子婦胡氏劉氏相率投井死)
潘一䕫妻徐氏子婦毛氏(順天府人崇禎甲申城陷二氏同投井死)
梁以樟妻張氏(大興人性嚴潔隨夫之任商邱崇禎末流寇攻城勢不可支乃檢署中衣
服及薪芻置樓下集婢女樓上就縊畢撫子爕曰汝父守城命不可知宗祀惟汝是賴囑乳媪㩦往
匿於民家命家中舉火自焚死邑人高其節烈為建祠於歸德府城之西南隅祀之)
邢嘉遇妻韓氏(昌平人生二子長恊中次時中崇禎末城陷嘉遇守西門同長子恊中以
身殉氏與次子時中墜井死)
金鉉母章氏妾王氏(順天府人鉉為兵部主事賊薄都城鉉舉酒奉母涕泣曰兒承
父母訓身當殉國但不能盡孝於母兒雖死目不瞑也章曰吾兒為臣死忠孝孰大於是我自有死
所令汝目瞑比城陷鉉公服别母趨朝殉節章亟赴井死鉉側室王氏亦投井死)
李孔昭妻王氏(順天府人州人崇禎末城陷殉節死孔昭亦終身義不再娶)
胡應登妻侯氏(順天府人李自成之亂應登二女暨三女皆幼未字女恐見辱皆自殺侯
氏亦自剄死)
孫光裕妻邱氏妾陳氏(大興人崇禎甲申闖賊陷京城夫不在室顧妾陳氏曰與
其受辱於後不若完節於前遂投繯自絶陳氏號泣曰主母死矣何以生為家人指幼子阻之陳曰
孫門有後汝輩勿阻遂投井死本朝雍正五年旌表)
李國楨子婦鞏氏(大興人父永固尚光宗樂安公主為駙馬都尉翁襄城伯俱甲申殉
節氏亂後歸李南下夫亡有欲娶之者女曰吾先帝之甥忠臣之女未亡人不死以姑在耳若欲脇
我惟有一死即釐面斷髮奉姑終身)
顧明楫妻某氏(順天府人夫為張名振參軍殉節丹山氏亦自縊死)
本朝
宫借輝妻何氏(文安縣人夫亡遺孤之球氏奉姑以孝教子入庠順治七年河東静邑寇
起罵賊被殺死)
郝鳳岐妻牛氏(順天府人夫亡苦志守節至八十三歲卒)
周經邦妻陸氏(順天府人年二十七夫亡守節至八十六歲而卒)
江元杰妻朱氏(順天府人夫亡冰蘖自守艱苦備嘗七十九歲而卒)
史可模妻李氏(順天府人夫亡絶粒姑勸之乃食後有謀娶之者氏毁容截耳以示真操
事姑以孝終身不懈)
耿震英妻周氏李永福妻尚氏
倪基聖妻劉氏喬任妻李氏
王振妻袁氏馬夢龍妻王氏
張煒妻陳氏胡會侯妻劉氏
吳邦彦妻馬氏(俱順天府人夫亡撫孤守節終身)
張守身妻盧氏(順天府人夫亡守節孝事翁姑嚴於課子後子俱貴顯)
王明元妻張氏(順天府人夫亡絶粒晝夜悲泣嘔血而卒旌表)
王維新妻吳氏(順天府人年十九夫亡守節事姑撫子年六十而終)
魏天良妻吳氏(順天府人年三十夫亡守節卒)
蔡樹瓊妻張氏(順天府人夫亡絶食欲以死殉翁姑百方勸慰諭以伯子繼之氏荅曰所
天不禄尚復何謀竟絶食死)
楊國璋妻魏氏(順天府人翁姑沉疴刲股療之人稱為孝婦)
蕭重熾妻姜氏(順天府人年十九夫亡晝夜哀號飲食不進經於柩前旌表)
于繼綸妻莫氏(順天府人夫亡家貧三子皆幼氏撫之成立以節終)
華生國妻黃氏(順天府人夫老家貧或終日不舉火氏安之生國嗜酒常飲酣謂人曰吾
婦雖女子有丈夫氣吾死必殉我諸君他日當見之後生國卒氏絶粒卧柩旁積十四日死時年十
九歲)
孫時林妻湯氏馬錦妻任氏
耿進金妻李氏龔黃妻姜氏
陳麟妻通氏雷森妻王氏
王良弼妻焦氏耿宗湯妻王氏
夏之節妻崔氏田永盛妻李氏
朱建中妻蘇氏蕭芷妻劉氏(俱順天府人夫亡守節)
康虎妻李氏(順天府人虎弟頑暴無賴每欲調其嫂氏嚴拒之一日虎他出乃持刀強逼不
屈被殺死)
王兆辰妻劉氏(順天府人年二十六夫亡遺二孤方幼教養成立守節五十餘年以夀終
旌表)
芮伯祥妻張氏(順天府人年二十九夫亡遺三子俱幼氏撫孤守節備歴艱苦至九十二
歲卒)
芮應陽妻王氏(順天府人夫亡苦節終身年七十三歲卒)
苑肯堂妻郝氏(順天府人夫亡孝養孀姑撫孤成立守節四十二年年七十一歲卒)
崔賢繼妻王氏(順天府人年二十八夫亡生一子前妻三子視如己出後俱入黌序冰蘖
自持夀六十九終)
劉賢妻張氏(順天府人夫亡甘貧守節孝事姑嫜撫育子孫年八十餘終)
杜懋忠妻丁氏陳以慈妻傅氏
紀克荷妻張氏戴明資妻裴氏
劉惟聰妻趙氏劉普妻李氏
馮滕公妻王氏李寅妻趙氏
劉煥妻潘氏楊于垤妻張氏
羅弘&KR1159;妻谷氏耿進銀妻李氏
吳姬嗣妻張氏張仲祥妻馬氏
倪煜妻裴氏唐裔典妻楊氏
李某妻杜氏(俱順天府人夫亡守節終身)
姜鋥妻于氏(文安人年二十五夫亡傷痛幾絶繼姑老守節養親撫前妻二女若己出姑殁
貧無以葬李叔夫婦俱亡以撫孤姪為己任仲叔亦尋故一時四喪襄葬皆如禮操守三十五年人
服其節養生葬死克當大事更服其才德焉)
王九官繼妻竇氏(文安人年二十四夫亡欲自縊念三孤無倚矢志守節父母憐其貧
而幼欲奪其志氏不從苦節五十餘年子國憲國璘皆入泮國璋登賢書孫允澤成進士)
王行著妻宋氏(順天府人著被兵死氏年二十七屢遭凶荒撫孤守節五十餘年卒)
王三接妻周氏(文安人年二十四夫亡勵志守節四十餘年卒)
宋文林妻劉氏(宛平人年十八文林病篤氏禱於天求以身代及卒矢志守節孝事翁姑
年七十一卒)
蔡汝清妻湯氏(文安人夫亡守節孝養舅姑三十餘年甘旨無缺及殁葬以禮年七十三
歲而卒)
井允妻紀氏(文安人年十七適井三月夫死堅志欲殉以舅姑年老孝事終天後哀悴成疾
絶醫藥而死)
楊士鱗妻劉氏(文安人年十九夫殁子凝圖生僅逾月氏堅志守節撫子入泮卒年七十
有五)
孫永貴妻劉氏(文安人年十九夫亡遺子未遇歲翁姑俱已七旬家貧年饑百計卒勤養
親撫子守節至八十九歲而終)
馬明圖妾李氏(文安人年十九明圖殁前妻早卒氏撫嫡子成立守節年六十四卒)
陳恊妾趙氏(文安人早年守節歴四十年卒)
張應選妻孫氏黃守欽妻王氏
王嫓美妻馬氏王延鼎妻馮氏
張廷筠妻劉氏(俱順天府人夫亡守節終身)
王晉芳妻繳氏(順天府人年二十夫亡撫孤成立癸巳饑荒子皆四散不知所終氏饑寒
憂鬱而死)
馬崇化妻李氏(順天府人年二十三夫亡撫孤苦節終身)
霍維英妻劉氏(文安人年二十夫亡子在襁褓公姑垂老癸巳河決大饑人勸之曰若改
嫁庶子母得生氏泣曰母子可保全公姑何所歸乎仍晝插荑稗夜勤紡績事親撫孤鄉里重之)
桑鳳鳴妻李氏(順天府人年二十二夫亡家貧子開第甫週氏教育成名苦守六十餘年
夀九十餘卒)
胡作孚妻李氏(順天府人年二十夫亡撫維翰翰尚未週氏矢志守節教子成名夀至六
十餘歲卒旌其門)
丁本培妻劉氏(順天府人年二十五夫亡無子晝夜悲號滴淚成血絶粒死)
范九疇妻邊氏(順天府人年二十夫亡無子家貧孀姑年七十氏紡績供養守節三十餘
年卒)
林森妻李氏蘇起龍妻任氏
沈銓妻田氏張三才妻李氏
王家畹母陳氏馬雯妻洪氏
顧凝命妻陶氏潘淑妻孔氏
郭金甌繼妻田氏(俱順天府人夫亡撫孤守節終身)
李完秀妻張氏(順天府人年二十五夫亡守節事姑盡孝教子成立旌表)
李堯輔妻王氏(順天府人年十八夫亡守節事孀姑以孝稱旌表)
李蘭馨妻張氏(順天府人年二十五夫亡苦節終身)
王所錫妻張氏(順天府人夫亡無子數日不食而絶)
劉從玉妻王氏(順天府人年二十夫亡遺子方數月家貧苦節自持未幾以痛悼卒)
陳賡妻楊氏(順天府人年二十八夫亡家貧冰操自矢撫幼孤艱苦備歴年七十而卒)
李尚信妻王氏(順天府人年二十四夫亡自縊於墓側)
張聯標妾傅氏(順天府人隨夫之任寇起城陷被掠不屈死土人收葬至今有烈婦塚義
僕葉朝柱以身衛主亦被殺土人亦立塚祀之)
閻拱宸婦杜氏張氏(俱通州人夫遭兵變死二氏同心苦節紡績自活歴數十餘年
以節夀終)
查淑慎妻張氏章有吉妻謝氏
王所御妻楊氏朱國祥妻陳氏
張應捷妻吳氏任大華妻劉氏
張可稿妻梁氏馮嘉祥妻王氏
劉莪惠妻李氏李懋林妻崔氏
趙璞妻楊氏(俱順天府人夫亡守節終身)
馬瑞妻張氏(順天府人歸瑞三年生二子夫之友人宦所姑殁氏竭力祭葬越二載傳聞瑞
殁或勸之他適氏泣曰向不即從姑於地下者以有二孤在為馬氏存宗祀耳吾豈愛生哉乃囑族
人使㩦二子尋其父將行與子泣别即自盡邑人哀之)
崔士瞻妻任氏(順天府人年十四歸士膽時舅疾篤竭力侍湯藥及卒哀毀盡禮不數年
夫亡誓不欲生絶粒二日家人勸止之矢志守節撫二子成立苦節四十餘年夀人十五歲卒旌
表)
辛越妻張氏(固安人夫亡葬畢沭浴自縊邑令詳請旌表題額曰青陵竒節)
卜雍妻劉氏(固安人夫亡守節旌表)
陳正國妻狄氏(大興人夫府學廩膳生明末殉難遺孤三月氏撫孤守節四十二年)
王門雙節婦(俱通州人一為王德粹妻徐氏一為王德溥妻陳氏娣姒同心守節終身)
朱純妻王氏馮雲錦妻李氏
宗麟育妻田氏黃雲瑞妻吳氏
楊純祖妻戴氏楊文蔚妻柯氏
杜如蘭妻董氏崔時茂妻李氏
梁應棟妻金氏劉清源妻郭氏
黃雲圖妻康氏張思弘妻賈氏
張文昇妻王氏萬國官妻陸氏
徐崇印妻張氏王璘妻張氏(俱順天府人夫亡守節)
趙連璧妻王氏(順天府人年十九夫亡遺孤方在襁褓矢志守節紡績奉姑篝燈課子後
子之符成進士旌表)
李登舉妻張氏(順天府人年二十七夫亡氏悲慟欲絶念姑老子幼守節終身)
張克會妻張氏(順天府人年二十二夫亡紡績撫孤成立守節五十餘年夀八十歲)
蕭龍養女劉二姐(房山縣人年十八未字鄰惡李榮逼之不從被殺旌表)
郝俊妻李氏(霸州人夫亡事繼祖姑張氏行必親掖食必親哺繼姪惟謙為嗣訓之成名仕
至監察御史年五十九卒旌表)
李星耀妻王氏(順天府人值兵變被掠不辱被刅死旌表)
王經妻何氏(順天府人年二十四夫亡絶粒數日期以必死姑姊以撫孤為勸始進食歲饑
食草蔕榆皮幾不能存或勸之改適何曰二夫豈人所為哉誓不改節夀至八十七卒)
張國彥妻許氏(順天府人夫官陜西延綏副將滇黔之變殉節死氏亦自縊旌表)
王棟妻樊氏(順天府人夫亡子未週家貧勢難存活或勸之他適氏不聽日不舉火毫無悔
志夀至七十三歲而終)
韓瑾妻李氏馮盛治妻趙氏
方某妻陳氏徐孝妻張氏
劉懷聖妻王氏王有德妻鍾氏
劉養志妻趙氏馮守銀妻顧氏
張文翰妻傅氏(俱順天府人夫亡守節終身)
王季銓妻張氏(順天府人與媳胡氏同居兵變被掠誓死不屈俱觸石死鄉人哀之)
狄哲繼妻王氏(順天府人夫亡號泣幾絶投繯兩次家人救之得免撫前妻子教誨成立
姑病奉侍湯藥竭盡心力及殁哀毀盡禮鄉里稱其節事聞旌表)
吳伯裔妻劉氏(順天府人年二十三夫亡事孀姑曲盡其道守節終身)
劉粲妻胡氏(順天府人髫年適劉三載而夫亡哀毀欲絶姑病衣不解帶者百餘日終無怠
色邑人以節孝稱焉)
高位妻段氏(宛平人年十七夫亡遺二子俱襁褓兄喻之更適氏力拒之守節撫孤縫紡度
日二十年為二子娶婦生孫長子復殁次子為小吏以罪謫遼左復撫諸孫十餘年孫裔成進士苦
節七十九年卒年九十有六)
康氏女(通州人許字鄰家張氏子京京父無行又貧不能自存久絶聞問氏父兄謀欲改字女正
色持大義詰責乃止後數年京父至通訃京已死女哀泣請奔喪守義父兄不可遂於夜半悉焚所
製巾帶綦履素服自經死與京合葬郭西白石橋)
張泌妻趙氏(順天府通州人性至孝姑病割股以救得愈)
陳木匠妻王氏羅鏊妻龍氏(俱通州人事姑皆以孝聞)
劉澤源妻李氏居文傑妻楊氏
居登妻金氏居文印妻于氏
居文英妻劉氏謝立賓妻王氏
賈文魁妻陶氏高起麟妻黃氏
雷淳妻王氏崔一鴻妻王氏
呂捷妻陳氏何湛妻李氏
趙應昌妻李氏姚某妻王氏(俱順天府人夫亡守節)
魏之樞妻王氏(通州人未婚夫死繼姪為嗣青年守義冰操不變)
楊司訓女閨姐(通州人母死絶食淚乾氣絶而卒)
李時遇妻馬氏(通州人夫亡惡姪欲謀其産逼之改嫁縊死於夫之柩前)
周六哥妻陶氏(通州人旗人夫亡哀毁骨立既葬縊死於墓側)
王家玥妻吳氏(通州人事舅姑克嫻婦道又割股和藥以救夫疾)
方國棟妻梁氏(通州人姑病垂危割股進之而愈)
董守義妻陸氏馬德坤妻張氏
劉邦卿妻陳氏馬呈竒妻耿氏
馬文煒妻劉氏田易妻胡氏
高璘繼妻蘇氏姚起鳳妻敖氏
李國梁妻周氏魏廷璜妻李氏
張國柱妻于氏(俱順天府人夫亡撫孤守節終身)
朱暐妻趙氏(三河縣人夫疾焚香禱祝願以身代後知不起先自縊死邑令為文祭之)
王訢妻孫氏(文安縣人夫亡撫遺腹子完節終身)
王正妻郭氏(文安縣人夫亡守節事翁甚孝戊寅之變翁及翁之兄弟皆死翁之兄弟遺一
孤孫郭撫之若己出通經入鄉學旌表)
王㷂妻紀氏(文安縣人年十九夫亡守節五十餘年旌表)
趙完璧妻石氏(順天府人夫亡守節旌表)
孫斗柄妻徐氏(順天府人年二十二夫亡遺孤方八月哀毁骨立誓以節終值歲凶紡績
自給苦節五十年卒)
趙準妻何氏(寳坻縣人奉養祖姑撫姪為嗣守節終身)
童嶽妻李氏(通州人姑病割股和藥以進後夫疾篤剖腹取肝作湯啖其夫遂致身殞)
李肇元妻劉氏(涿州人孝事繼姑割股療病)
劉璽繼妻白氏(涿州人早年夫亡撫嫡子如己出及娶婦子復早卒偕媳張氏苦志相依
始終一節)
劉培妻甄氏(涿州人夫亡守節課子入泮子又早卒復撫幼孫成立)
劉甄妻李氏(涿州人早年夫殁或以無子諷其他適氏指天日誓曰義在當死但念夫嗣不
可斬也撫其伯之子為嗣守節終身)
劉堉妻何氏(涿州人堉殁撫遺腹子天錫苦節三十五年天錫復殁遂痛哭自縊死)
劉載妻石氏單煥曾妻許氏
屈振英妻周氏鄭安民妻趙氏
王近仁妻宗氏劉承錫妻曹氏
楊正熙妻孟氏王立妻陳氏
方成芝妻徐氏張天爵妻曹氏
李履祥妻孔氏(俱順天府人夫亡守節終身)
陶門三節婦(順天府人陶鸞妻覺氏年十八夫亡子瓚方襁褓氏截左耳誓不嫁紡績撫孤
成立卒年七十有五陶瓚妻李氏年二十五夫亡撫子守義剪髮矢志卒年七十八歲陶守義妻王
氏夫亡年甚幼事姑孝養備極撫子承榮成立年七十三歲卒一門三節俱順治十三年旌表)
傅華祝妻劉氏(固安縣人夫亡慟哭自經死長姑適張次姑適馬亦守貞不嫁俱康熙間
旌表建坊於獨流村額曰三貞之里)
張汝緯妻鄒氏(昌平州人年二十五夫亡守節勤操雖嚴冬不稍息十指盡裂孝姑教子
終身不懈康熙五年旌表)
崔四畏妻鄭氏(昌平州人年二十九夫亡守節撫孤成立康熙九年旌表)
施民望妻高氏(大興人年二十五夫亡子僅週歲氏抱子倚棺十五日泣血不食其姑諭
以撫孤大義乃勉食家貧以女紅易栗上奉翁姑下恤幼子姑病籲天願代教子登武科冰操三十
餘年康熙九年旌表)
王楫妻李氏(平谷人年二十一歲夫亡剪髮毁容足不窺戸孝養祖姑白氏繼姑陳氏備極
承順守節歴三十八年康熙九年旌表)
邵大成妻馬氏(密雲人年二十四夫亡子女俱幼氏守節撫孤至七十一歲卒康熙九年
旌表)
劉體乾妻趙氏(懷柔人年二十二夫亡守節奉姑四十餘年康熙九年旌表)
趙映斗妻劉氏(三河人夫亡無子女矢志守節康熙十二年旌表)
張正芳妻邱氏(三河人夫亡守節數十年康熙十八年旌表)
高維岱妻劉氏(三河人夫亡守節人慕其賢淑来通媒妁氏斷髮毁容誓死不移康熙十
八年旌表)
王鴻儒妻王氏(涿州人夫亡守節康熙十八年旌表)
黃鳳妻王氏(大興人夫亡守節終身康熙二十六年旌表)
周郁妻祖氏(固安人夫亡守節終身康熙二十六年旌表)
杜立言妻張氏(寳坻人夫亡屢遭兵燹以刀自藏曰有急當以此了之撫孤恭訓食餼以
苦攻卒復訓姪入泮冰操五十餘年康熙二十六年旌表)
曹持裕妻張氏(三河人夫亡守節事親未幾翁姑又卒氏哀毁盡禮人稱其孝康熙二十
六年旌表)
尹遇湯妻張氏(大興人夫亡守節康熙二十九年旌表)
馬文瑞妻劉氏(永清人為鄰惡張守富逼姦不從被殺康熙三十年旌表)
任義春妻孟氏(東安人為旗人台六所逼不從被殺康熙三十二年旌表)
陳義明妻劉氏(大興人為惡少吳大逼奸毆死康熙三十四年旌表)
陶子明妻張氏(東安人因旗人七十逼姦不從被殺康熙三十八年旌表)
殷承憲妻張氏(武清人為鄰惡李文喜強姦不從被殺康熙三十九年旌表)
王三姐(文安人幼孤同母郭氏居為束鹿民劉住兒逼姦不從勒死康熙四十三年旌表)
陸河妻蔣氏(寳坻人年二十二夫亡事八旬老姑撫襁褓幼子守節三十餘年康熙四十四
年旌表)
馬馭雯妻顧氏(平谷人年十九夫亡守節至六十四歲康熙四十四年旌表)
王李妻倪氏(平谷人年十七夫亡守節至六十三歲康熙四十四年旌表)
徐璋繼妻左氏(大興人年二十八夫亡家貧紡績以養翁姑守節四十年康熙四十七年
旌表)
吳伯良妻羅氏(宛平人夫亡事姑盡孝守節四十餘年康熙四十七年旌表)
胡公翰妻黃氏妾劉氏(宛平人夫亡黃氏年二十五歲劉氏年二十一歲同志守
節育二孤茹荼將苦垂白不渝俱康熙五十三年旌表)
鍾宣妻劉氏(宛平人為鄰惡王子泰所逼拒姦身死康熙五十三年旌表)
張自友妻李氏(固安人族棍乘其夫他出逼氏淫之堅拒不從棍恐聲沸乃以帶勒死康
熙五十三年旌表)
王福海妻陳氏(通州人為鄰惡王老漢子逼姦殺死康熙五十三年旌表)
王萬榮妻程氏(固安人族惡窺榮他出夜分潛入求淫氏堅拒詈罵惡拾䥥斃之榮歸妄
訐所私隙者邑令鄭善述廉得其實置惡於法康熙五十三年旌表)
張彪妻許氏(宛平人為強人宗四所逼拒姦被殺康熙五十三年旌表)
馬雯妻張氏(大城人年二十七夫亡舅姑憐其年少欲嫁之矢死不從遺孤三月撫之成立
歴三十三年而卒康熙五十三年旌表)
張含秀妻尚氏(霸州人夫亡守節孝事舅姑教子重光入泮康熙五十三年旌表)
解萬有妻劉氏(東安人夫亡守節教子天保入庠康熙五十三年旌表)
駱大姐(東安人年十七為惡少鄭逢春所逼不從被殺康熙五十三年旌表)
王之文妻李大姐(永清人年十七為旗人馬之才所逼不從拒奸自盡康熙五十六年
旌表)
章金妻李氏(大興人年二十六夫亡守節歴三十年康熙五十九年旌表)
張瑞妻孫氏張玘妻竇氏(東安人孫氏年二十夫亡守節至七十一歲竇氏年
十八歲夫亡守節至六十八歲俱康熙五十九年旌表)
牛文輝妻芮氏(寳坁人夫亡年二十七孝事舅姑生養死葬悉遵禮法訓子鍵登賢書雍
正二年旌表)
解萬端妻宋氏(東安人年二十二夫亡守節孝姑教子入泮雍正二年旌表)
杜立善妻鄧氏(寳坻人年十八夫亡孝事孀姑撫姪孫以延夫祀雍正年旌表)
甄殿魁妻劉氏(涿州人年二十四夫亡守節歴五十年雍正二年旌表)
李永茂妻顧氏(涿州人夫始殁即投繯殉節家人敕免繼而墜樓復不死父母以事姑撫
子諭之遂翻然矢志奉養孀姑生事死葬無不如禮撫前子如己出苦節三十五年雍正三年旌
表)
屈尚志妻錢氏(涿州人夫臨終以二親年老為托氏泣應曰是吾事也及夫殁紡績以供
甘旨始終孝養不懈守節四十三年雍正三年旌表)
屈維垣妻楊氏(涿州人年二十五夫亡苦節四十三年雍正三年旌表)
羅懋官妻侯氏(大興人年二十三夫亡子在襁褓翁姑相繼去世殯葬盡禮教子成立雍
正三年旌表)
張升孫妻范氏妾王氏(大興人夫亡同勵苦節盡孝舅姑訓子成立俱雍正三年
旌表)
葛士楫妻孫氏(大興人夫亡守節四十六年姑病侍奉湯藥衣不解帶宗黨稱孝雍正三
年旌表)
高熺妻苑氏(大興人夫亡守節終身雍正三年旌表)
魯廷瑛妻甄氏(大興人年二十九夫亡守節孝以事姑嚴以課子雍正三年旌表)
胡秉怡妻章氏(大興人年二十二夫亡守節孝親育孤備歴艱苦雍正三年旌表)
周彬妻郭氏(涿州人年十八夫亡守節四十餘年雍正三年旌表)
吳錦標妻劉氏(昌平州人年二十四標卒家貧守志不奪一子娶媳生孫後子孫相繼夭
亡家無立錐節操彌堅雍正三年旌表)
崔茂惠妻曹氏(昌平州人夫亡守節四十餘年教子成立雍正三年旌表)
張邦棟妻韋氏(昌平州人年十八夫亡守節孝姑遺子輝宗訓之入洋雍正三年旌表)
常懷遠繼妻張氏(寳坁人夫為臨淮典史卒於官氏生子甫兩月扶柩歸葬為前子娶
韓氏生一子復亡姑媳針指養姑張氏子與言以貿易成家韓氏子繼先補弟子員雍正三年旌
表)
何淳女百順(昌平州人末字親老兄伯魁早卒矢志養親繼堂弟為父後撫之成立家貧拮
据匍匐以供甘旨左右承順雖男子不能過也年六十餘卒雍正四年旌表)
趙文煜妻馮氏(三河人年二十二夫亡無子紡績以供孀姑節孝兼盡雍正五年旌表)
趙文煒妻王氏(三河人年二十二夫亡貧甚甘旨奉姑自忍饑餓撫子極慈而課之甚嚴
子後為庠生雍正五年旌表)
趙廷璧妻王氏(三河人夫亡守節六十五年孝姑教子夀至八十九歲雍正五年旌表)
劉三妻趙氏(東安人為惡少楊聖章所逼不從自經死雍正五年旌表)
周之德妻劉氏(大興人年二十八夫亡絶飲食欲以身殉家人勸之佯許乘間縊於柩前
雍正五年旌表)
李酇妻韓氏(宛平人年二十七夫亡守節奉事孀姑撫育孤子孝慈兼盡雍正五年旌表)
孟宗聖妻王氏(宛平人年二十七夫亡守節四十五年雍正五年旌表)
李逢陽妻姜氏(大興人年二十四逢陽赴江西吉水丞任留氏恃姑逢陽墮水死訃聞毁
容守節坐卧一樓足不出外庭者三十年雍正五年旌表)
徐元凱妻田氏(大興人夫亡善事孀姑家貧甘旨不缺守節三十五年雍正五年旌表)
王弘勲妻陳氏(大興人年二十夫亡事翁姑盡孝守節二十餘年雍正五年旌表)
張存仁妻夏氏(大興人夫亡守節雍正五年旌表)
白文質妻徐氏(大興人夫亡守節雍正五年旌表)
杜恭瑃妻王氏(寳坻人年二十二夫亡奉事孀姑有孝婦之稱撫育嗣孫辛勤備至苦節
四十餘年終身素服鄉黨推重雍正六年旌表)
王克復妻王氏(武清人年十八夫亡撫姪一如己出守節六十三年卒雍正六年旌表)
張錫昌妻杜氏(武清人夫死於清河迎柩歸裏土築墳十指出血家貧撫二孤苦節四十
年雍正六年旌表)
張昌祚妻杜氏(武清人夫客死氏迎柩痛哭以手搔地指出血卒撫雙孤成立雍正六年
旌表)
杜本榮妻張氏(通州人適密雲年十九夫亡守節三十餘年雍正六年旌表)
張崇妻高氏(龍泉關人隨夫充伍古北口年二十八夫亡無倚針指度日矢志不渝雍正六
年旌表)
林正美妻鄧氏(福建人夫為青州懇兵康熙二十九年隨夫調墾屯古北口夫亡養老撫
孤備極艱苦歴三十餘年雍正六年旌表)
陳啟亨繼妻馮氏(通州人適密雲夫亡前妻遺一子琦年五歲氏撫養娶婦王氏琦又
夭亡姑媳相依備嘗艱苦馮氏守節三十餘年王氏亦守節二十餘年雍正七年旌表)
王啟功妻李氏(涿州人為強人袁六逼姦身死雍正七年旌表)
齊承武妻胡氏(固安人夫亡孝姑課子舉動悉遵禮法雍正七年旌表)
王蘭妻方氏(大興人年二十五夫亡孝事翁姑終身不出戸外雍正七年旌表)
孫蕊芳妻劉氏(大興人夫亡守節三十年動循禮法歲時享祭務極豐盛親黨有急助貸
無倦雍正七年旌表)
盧尚義妻梁氏(文安人家貧奉姑織蓆營生偶拾遺金告知其姑如數還之謝以布疋堅
辭不受雍正七年旌表)
張五妻姚氏(密雲人為順義惡少田子成所逼拒姦身死雍正八年旌表)
芮鋐妻孫氏(寳坻人夫亡守節撫五歲孤成立雍正八年旌表)
劉爚妻蕭氏(固安人夫亡守節四十餘年雍正八年旌表)
曹淮妻楊氏(固安人年十八歸淮勤於女紅佐夫領薦二十八夫殁孝事翁姑喪葬盡禮課
子運登賢書秉鐸有聲苦節六十年雍正十年旌表)
郭爾儼妻邵氏(東安人夫監生年二十七夫亡遺孤仁化甫七歲家極貧翁姑病籲天求
以身代宗黨稱孝訓子入泮苦節六十六年雍正十年旌表)
陳鳳翺妻周氏(涿州人翁子文守備高郵卒於官氏脱簪珥助夫扶柩旋里事姑盡孝父
釗罷伏羌令歸卒於途氏又罄資助兄克盡女道年二十六夫亡撫子謐遊庠苦節六十餘年雍正
十年旌表)
金謙妻胡氏(昌平州人年二十八夫亡事翁姑生死盡孝撫二子一女拮据婚嫁苦節六十
六年雍正十年旌表)
袁弘仁妻王氏(昌平州人年二十八夫亡遺一子一女氏針指度日艱苦備嘗撫之成立
守節三十餘年雍正十年旌表)
鄭世傑妻程氏(昌平州人年二十七夫亡家甚貧連遭翁姑兩喪殯葬極力訓二子讀書
成立苦節六十餘年雍正十年旌表)
王廷環妻汪氏(昌平州人年二十七夫亡遺子女各一人子復亡孤苦無倚種蔬以食立
嗣以延夫祀苦節七十餘年雍正十年旌表)
楊弘勇妻白氏(昌平州人年二十八夫亡家赤貧撫三子咸克自立苦節六十餘年雍正
十年旌表)
劉瀛妻許氏(懷柔人夫生員侍父養穙任瓊山令卒於官扶柩北歸至南昌瀛卒於舟次鄰
舟有願與同載者矢志不從籲情當道得津送還里拮据葬埋備極艱苦撫子呈璽補邑諸生守節
三十年雍正十年旌表)
宋弘猷妻胡氏(懷柔人年二十三夫亡無子人有勸其再嫁者誓不從事翁姑生養死葬
盡力撫夫外弟子為嗣夭亡與婦相守贅壻為後女與壻俱亡撫外孫女嫁潘姓女復亡又撫潘姓
女源流雖别其苦心苦節士庶稱之歴年八十有四雍正十年旌表)
陳文選妻張氏(武清人年二十九夫亡痛不欲生念親老子幼矢志以守事八旬翁生死
盡禮課子世琰遊雍世珽中武舉苦節五十四年雍正十年旌表)
仇潢妻王氏(薊州人年二十四夫亡孝事衰翁撫孤子入泮勤儉持家族黨矜式守節三十
餘年雍正十年旌表)
劉炳妻許氏(薊州人夫亡遺襁褓孤煢煢無所依賴飲冰茹蘖撫子成立苦節至六十四歲
雍正十年旌表)
李異森妻馬氏(薊州人年二十七夫亡翁姑老子未週歲事親撫孤孝慈兼備苦節歴年
七十有一雍正十年旌表)
張時隆妻康氏(薊州人年十八夫亡孝事翁姑訓子敬入泮又撫夫弟為之婚娶夫弟亦
事之如母守節三十餘年雍正十年旌表)
崔起鳳妻侯氏(薊州人年二十三夫亡遺子炳甫四歲訓之入庠子孫多採芹食餼循循
守則苦節至七十六歲雍正十年旌表)
宋明鼒妻倪氏(薊州人年十八歸宋事姑能執婦道二十二夫亡四月生子之聰教誨成
立葬親娶媳悉出紡績守節至六十三歲雍正十年旌表)
丁圻妻崔氏(薊州人年二十八夫亡子為錕甫彌月家甚貧苦撫之成人勤儉操持鄉里矜
式守節至五十二歲雍正十年旌表)
李之柔妻張氏(薊州人年二十三夫亡家極貧憑紡績養無目姑撫四歲子孝慈兼盡苦
節三十餘年雍正十年旌表)
王惺妻于氏(薊州人年二十六夫亡事孀姑盡孝撫二子廷璜遊庠廷憲力耕各專一業苦
節至九十五歲雍正十年旌表)
李世新妻崔氏(薊州人年二十五夫亡無子事孀姑撫夫弟婦高氏幼孤成立起家高氏
亦苦節事姆如姑雍正十年旌表)
張國振妻劉氏(薊州人年二十七夫亡遺二子俱幼氏辛勤撫育艱苦備嘗子俱成立守
節至六十五歲雍正十年旌表)
趙遜妻熊氏(涿州人年十八歸營兵趙遜雍正七年奉調車騎營隨征病殁喪歸氏痛哭三
晝夜即自縊死卒年三十二歲雍正十一年旌表)
耿國翰母張氏(大興人守節年登百歲雍正十一年旌表)
劉應鳳妻李氏(大興人守節年至百百十一歲雍正十一年旌表其門)
丁堯彩妻胡氏(遵化州人年二十二夫亡奉事孀姑承歡順志撫螟蛉子童年入泮又氏
親母無依養老送終克盡女職閭里稱孝苦節四十四年雍正十一年旌表)
陳琦妻王氏(密雲人年二十一夫亡慟哭三日幾絶家貧力勤針指以養孀姑守節二十七
年卒雍正十一年旌表)
尚毓秀妻吳氏(密雲人年二十二夫亡子甫三月家貧甚苦節撫孤三十五年雍正十一
年旌表)
劉吉秘妻樊氏(大興人夫亡守節終身雍正十二年旌表)
周象吉妻顧氏(大興人夫亡守節終身雍正十二年旌表)
朱元傑妻韓氏(大興人夫亡守節終身雍正十二年旌表)
范文明妻劉氏(涿州人歸文明能執婦道年二十三夫亡慟絶投入井中家人敕免氏立
志殉節翌日卒闔戶自經雍正十二年旌表)
王順宇妻王氏(固安人為旗人李文遠逼姦不從自縊雍正十二年旌表)
宫朝棟妻高氏(文安人年二十四夫亡守志撫兩子借輝生輝俱成立入泮苦節歴七十
一年卒年九十五歲雍正十二年旌表)
黃應坤妻劉氏(文安人年二十三夫亡守節五十二年卒雍正十二年旌表)
張懋妻田氏(文安人年二十九夫亡撫育嗣子守節四十一年雍正十二年旌表)
劉貞繼妻李氏(文安人年二十一夫亡孝事孀姑撫育前子愛如己出守節五十六年至
七十七歲無疾而卒雍正十二年旌表)
劉琪妻李氏(文安人年二十一夫亡撫育嗣子守節四十四年雍正十二年旌表)
陳良琬妻鞏氏(文安人年二十一夫亡遺子僅七月翁姑衰老氏紡績奉養撫孤成立雍
正十二年旌表)
方成芝妻徐氏(寳坻人年二十七夫亡孀姑年老獨力孝事生養死葬並不委諸妯娌撫
育孤子入泮守節三十九年卒雍正十二年旌表)
張天爵繼妻曹氏(寳坻人年二十六夫亡無子撫育前女愛如己出立姪為嗣訓之成
立守節四十九年卒雍正十二年旌表)
張士弘妻劉氏(延慶衛人年十九夫亡上事衰翁下撫孤子孝慈並至守節五十一年卒
年七十歲雍正十二年旌表)
永平府
唐
鄒保英妻奚氏(北平人保英為平州刺史契丹入寇奚率家僮女丁拒守賊引去)
李孝婦(平州人夫名失傳隨姑採薪山中遇雨雹以身翼姑而死今土人名其山曰媳婦山)
遼
邢簡妻陳氏(營州人父陘累官司徒陳氏通經義覽詩賦輒能誦年二十歸應州邢簡孝舅
姑閨門和睦有子六人親教以經後二子抱樸抱質皆仕遼位宰相卒贈魯國大夫)
金
李寳信妻王氏(平州人寳信為義豐縣令值平州軍亂陷於賊賊逼室之王氏罵不從賊
怒支解之大定十二年贈貞烈縣君)
李伯通妻周氏(灤平石城人周年十六父母許聘李鄰豪覬周姿欲賄奪之周以死拒卒
歸李後伯通監豐潤縣金末元兵破豐潤伯通死周氏與子易被執周不屈自投深塹主者怒拔佩
刀三刅其體而去得不死㩦易至汴托居孀李績紉自給教易有成)
元
王宗仁妻宋氏(進士宋褧之女宗仁家永平兵亂偕氏避於鏵子山夫婦為所掠有窺氏
色美欲害宗仁者氏謂夫曰我不幸至此必不以身累君遂擕一女投井死時年二十九)
任椿妻董氏(灤州人年少夫亡守節詔旌其門)
李賢卿妻王氏(昌黎人夫亡守節旌表)
明
楊成妻崔氏(永平府人年二十六夫亡二子在抱紡績自給宣德三年旌表)
朱廷芳妻茹氏(永平府人年二十一夫亡甘貧守節撫孤成立)
唐福繼妻張氏(永平府人年二十四夫亡遺腹子騆例應襲衛職張讓族人襲之而教騆
成明經任學正)
齊逍妻王氏(永平府人逍卒年二十一紡績事姑教子宗堯成立)
王尚賓妻趙氏(永平府人尚賓殁年二十五撫二女苦節終身)
張昂妾王氏(永平府人昂卒於官王年十九㩦嫡齊氏子國祥扶櫬還里族人欲奪其志自
縊至再不死撫祥成立年七十卒有司為之請旌)
王訢妻李氏蘇學顔妻李氏
劉敬妻王氏郭宗愚妻李氏
張湖妻汪氏(俱永平府人夫亡守節終身)
沈鳳妻仇氏(永平府人流鳳為百戸守剗車嶺寨寨破仇氏被執將汚之不從被殺死)
姚斌妻李氏(永平府人年二十七教子政領永樂丁酉鄉薦官兩浙鹽運使詔旌其門)
宋昇妻孫氏(永平府人夫亡守節天順五年旌門)
王弘妻吳氏(永平府人年未二十而寡奉姑訓子至七十餘歲卒成化四年旌表)
王侃妻許氏(永平府人侃亡遺子蕃許訓以春秋成進士弘治十四年旌表)
陳瑛妻余氏(永平府人年十七歸瑛二載瑛暴卒余哀毁骨立奉舅姑盡禮母欲奪其志氏
悲憤成疾以死弘治十四年旌表)
翟昊妻王氏(永平府人年二十五昊亡子鵬方三歲王矢節紡績課鵬讀書鵬登正德戊辰
進士授戶部主事歴六十年年八十五卒)
許俊妻劉氏(永平府人年二十四夫亡撫孤成立年八十而卒旌表)
金鼐妻李氏(永平府人年二十八夫亡無子與舅妾張氏劉氏同守詔旌一門三節)
賈真儒妻袁氏(永平府人年二十八真儒亡袁欲絶粒殉之人慰以姑老子幼始強起飲
食事姑盡禮撫二子成立年逾七十卒)
白瑛繼妻劉氏(永平府人年二十瑛亡守節教子事姑以孝稱卒旌表)
郭然妻李氏(永平府人然亡年二十五撫一子一女備歴艱辛夀至九十而卒)
呂文秀妻李氏李達妻杜氏
劉儉妻孫氏李澤妻周氏
王銘妻葉氏(俱永平府人夫亡守節旌表)
劉孟絃妻商氏(永平府人子珠甫三月而孤饘粥不給商奉姑教子年七十而卒)
盧繼伯妻楊氏(永平府人年十六有娠五月夫殁欲與俱死姑李氏時亦孀居諭之曰倘
得生子可以承祀何以死為後果生子奉姑以孝聞姑病月餘晝夜扶掖湯藥親嘗及卒哀毁骨立
事聞旌表)
汪必相妻王氏(永平府人年十九夫殁自縊柩前賴救獲免以紡績事姑姑暑月患癰晝
夜洗濯籲天願以身代姑果愈後姑卒雖貧而殯葬如禮歴艱苦四十年如一日旌表)
李准女(玉田人年十七正德七年流寇入境女為賊所執欲汚之不從被支解死)
胡海妻王氏(豐潤人夫亡無子父母欲嫁之自縊死)
宋升妻孫氏(永平府人年二十七升殁撫孤守節至八十餘歲卒旌表)
劉敬妻王氏(永平府人年二十二敬亡王絍刺自給守節年六十五卒嘉靖七年旌表)
宫富妻李氏(永平府人年十九富亡一子在襁褓守節四十年卒嘉靖八年旌表)
楊江妻李氏(永平府人夫死無子嘉靖九年敵自黃崖入被獲擁之上馬不從見殺)
陳表妻戴氏(永平府人年二十九夫亡守節四十餘年卒奉詔旌表)
翟堂妻錢氏(永平府人堂卒錢年十九子守忠在抱奉姑守節姑八十餘終子亦尋卒與子
婦相依為命人稱雙節)
高貴妻陳氏(永平府人鄰有強逼之者赴井死戚少保立石井旁題曰全節之井)
韓范妻楊氏(永平府人范亡楊自縊柩前家人救之既葬仍飲鴆死表曰貞烈)
郭經妻張氏艾繡妻霍氏
劉光珂妻朱氏魏登高妻余氏
楊國奇妻陽氏李鶴妻朱氏
邱行三妻夏氏(俱永平府人夫亡守節終身)
李鶚妻翟氏李㙹妻胡氏
魏□妻劉氏王堯相妻某氏
郭朝元妻惠氏(俱永平府人夫亡撫孤守節終身)
任子孝妻范氏(永平府人夫殁姑欲奪其志范不從守節八十餘年夀九十七卒有司表
其門)
田國足妻高氏(永平府人國足登進士病亡氏年二十八孝事舅姑撫孤子成立卒有司
表其門)
陳鴻業妾楊氏(永平府人夫與嫡妻俱亡楊氏無子女衣食不給甘貧守節二十餘年卒
邑人稱其苦節)
宋文燿妻張氏妾尤氏(永平府人夫亡同志守節俱以夀終)
魏業懋妻齊氏(永平府人夫亡閉門自縊有司旌表之)
王堯相妻王氏(永平府人年二十二夫故奉姑教子守節四十九年卒巡按御史劉思誨
具題云錚錚一具鐵心凜凜滿腔血性姑無缺養九泉子職猶存子賴成名半世書香不冺奉旨給
銀三十兩立坊表之)
寗棟姐(永平府人年十四鄰人窺其母不在強逼之不從哭泣自縊死永平道劉景耀上其事賜
祭旌表)
倫品著妻石氏(永平府人夫為翁媵妾劉氏□死石决志殉夫小祥後自備含襚緹繶之
屬哭别嫡姑入室自縊顔色如生)
周士昌妻王氏(永平府人歸士昌三月士昌病殁公姑年老遺腹子宗翰又夭死王矢志
不渝人稱節孝)
谷鍾妻王氏(永平府人夫亡自縊旌表)
張應贄妻趙氏(永平府人年二十一夫亡富者求聘誓死不從夀八十一卒)
王時衡妻劉氏(永平府人年十九夫亡撫孤及孫後子與孫相繼病死又撫曾孫成立苦
節逾七十年年九十卒)
傅大成妻徐氏茹瑛妻惠氏
王隆明妻黃氏蕭葦妻王氏
齊士斌妻張氏孟臣極妻馮氏
楊德斌妻李氏薛文龍妻李氏
楊體亨妻劉氏李雲起妻白氏
楊甲第妻劉氏寗君錫妻齊氏
魏化淳妻史氏馬大德妻王氏
韓修業妻蔡氏(俱永平府人夫亡守節旌表)
朱文運繼妻李氏(永平府人年二十六夫亡事姑盡孝撫子濟美成立為諸生)
湯世功妻王氏(永平府人夫亡守節撫子思道成立官至參將)
侯王臣妻王氏(永平府人夫亡號哭不食七日死)
王自省妻陳氏(永平府人夫死年二十餘矢志守節教子耀祖顯祖後皆為諸生)
朱鎮胡妻石氏(永平府人鎮胡從軍殁石年二十餘苦節四十年始終如一)
黃氏女妙宣(永平府人年十七許字龍昇踰年未歸而昇死女聞訃哀慟不食久之有求聘
者女不可父母強之輒以死誓知不可奪乃止年踰七旬顔髮如童)
李昇之妻張氏(永平府人昇之死無子晨夕哀號見者感動舅姑強之嫁遂縊死)
何志道妻郭氏(永平府人年二十四夫亡家更無人父母迎歸養之諷以他適不從中夜
自縊死)
張雲鶚妻蕭氏(永平府人雲鶚死氏年二十六教子重立登賢書重立又死婦王氏三子
俱幼氏復撫諸孫成立年七十五而卒)
羅榮妻林氏(永平府人年二十七榮死家貧子幼苦節自守歴六十九年卒時年九十有六
奉詔旌表)
田國祥妻邢氏陳靖策妻李氏
李思敬妻尚氏張世忠妻郭氏
欒養義妻倪氏洪大金妻劉氏
穆齊崙妻魯氏(俱永平府人夫亡撫孤守節終身)
高世勲妻韓氏(水平府人年二十六夫亡遺子尚忠方幼撫之成立後襲職)
鄭廷獻妻羅氏(永平府人年二十二廷獻死撫子允昇成立守節不渝)
辛棟隆妻張氏(永平府人夫亡年二十一家貧操女紅撫孤子成立事奉舅姑以孝聞詔
旌表)
張翷妻楊氏(永平府人孀姑王氏在堂楊年二十而寡事姑教子以節聞)
朱澄之妻郭氏(永平府人年二十二夫亡無子食貧守志歴六十年年八十而卒)
蕭被遠妻劉氏(永平府人年二十八被遠亡子女俱無守節四十餘年卒)
蕭行遠妻孫氏(永平府人年二十夫亡無子苦節四十餘年卒時幾無以為殮)
譚有臨妻郭氏(永平府人年二十夫亡誓死以殉姑多方勸慰乃止撫幼子成立苦節四
十餘年卒)
劉世隆妻田氏(永平府人世隆陣亡氏年二十九守節五十八年至八十七歲卒)
程繼中妻林氏(永平府人夫殁引刀欲殉家人救免毁容斷髮守節終身)
宋成禄妻豈氏蕭裕遠妻王氏
劉復初妻張氏韓國禎妻周氏
張守誠妻范氏(俱永平府人夫亡守節終身)
華氏女(永平府人撫寧衛軍餘華夀之女華死無子母潘氏年二十五誓守此女及女長議婚女
曰母為我守節我安忍離母與母共守幾四十年母亡柩母於床側甘心窮餓萬歴七年卒詔旌其
門)
歐陽玳妻趙氏(永平府人夫亡守節萬歴十四年旌表)
郝邠妻吳氏(永平府人夫亡守節萬歴十八年旌表)
王思文妻厲氏(永平府人夫亡守節萬歴十九年旌表)
李發妻陳氏(永平府人夫亡守節萬歴二十二年旌表)
李東妻王氏(永平府人夫亡守節萬歴三十六年旌表)
王許妻張氏(永平府人夫亡守節萬歴四十年旌表)
盧尚欽妻劉氏(永平府人年二十一夫亡遺孤彦忠甫三月氏欲死以殉姑與父母謂之
曰死矣奈孤何乃不死後撫孤成立)
孫忠妻張氏(永平府人歸忠三月而忠卒氏潛縊以殉巡按表其門曰烈婦之門)
陸純妻彭氏子婦梁氏(永平府人夫亡守節撫子松成立年至八十五松死妻梁
氏撫孤完節年至七十五卒人稱雙節)
王伯川妻石氏(永平府人伯川官豐潤知縣早卒石撫其妾子無異己出又丐文立碑祖
塋紀先世功德翁□惡之為磨其文并削妾子名及翁卒石氏猶為翁立石紀其不仕高蹈之志)
李浣妻韓氏(永平府人夫卒無嗣肖夫之祖父像并夫之像於萬柳莊祀之自製詩文書於
壁給事中白瑜勒石記焉)
趙來佳女(撫寧人年十四軍人馬鐸窺其母出托假他物挑之女手批其面軍人驚去母歸哭
訴曰我為女子賊敢以媟語謔我安用生為遂自縊死有司置軍人於法為營葬樹碑以旌焉)
黨文明妻葛氏(樂亭人年十八歸黨五月而夫殁氏號痛不輟其母止之氏曰夫死再嫁
豈良婦耶因自縊家人覺而救之及其夫殯家人防少弛卒自縊死事聞旌表)
程玉妻王氏(永平府人夫亡里媪欲奪其志賄姑以厚利氏竊知之泣曰妾即窶家兒顧可
以利失身乎遂投繯死)
金禧妻高氏(永平府人年二十五禧亡人爭求高高灼面成瘡勤女紅課子鏞讀書後鏞官
光禄寺署正氏年九十卒旌表)
喬潤妻王氏(永平府人年二十六潤亡子嵩在抱王教子成立守節卒旌表)
楊太芳妻謝氏(永平府人夫亡絶粒九日而死與夫同棺殯焉)
焦承勲妻李氏韓景昌妻陳氏
孫鋐妻王氏張世昌妻楊氏
白鏞妻楊氏(俱永平府人夫亡守節旌表)
陳氏女靜英(盧龍人太僕卿王庭女年十四許字灤州高尚書子士鳳崇禎庚午之亂土豪
白某妻羅氏知女美而慧欲為姪娶之偽言高闔門被害強之議婚女不可夜簪高所聘釵自縊死)
韓應庚妾楊氏(永平府人崇禎庚午之變賊執不屈被殺)
韓原相妻王氏子婦呂氏(永平府人崇禎庚午之亂恐受辱姑婦同時自縊死)
何秉善妻馮氏(永平府人兵亂被執不屈投青龍河死立貞烈坊)
馬逢時妻牛氏(永平府人夫亡守節訓子崇禎庚午城陷自縊)
陳蒙貞妻宋氏(永平府人城破殉節詔旌表之)
李可培妻秦氏子婦田氏(永平府人崇禎庚午之亂投井死婦田氏年十九亦
投於井賴家人敕免後養祖姑撫孤守節卒)
焦慶延妻韓氏(永平府人慶延官指揮崇禎庚午慶延戰死韓聞訃欲身殉家人止之守
節二十餘年及卒與夫木主合葬焉)
廖承訓妻陳氏(永平府人崇禎庚午之亂承訓與叔師周俱被害師周妻劉氏有疾遺弧
雅未週歲陳舍己女以乳雅雅亦以母事之邑人稱節孝)
韓原潔妻王氏(永平府人崇禎庚午之變夫遇害王不憚凶穢泣尋夫屍欲枕屍死姑徐
氏勸止之逾兩月生遺腹子坤業苦節教子成立四十餘年卒)
李天祚妻穆氏(山海衛人甲申闖賊入關被逼不從抱女投井死)
本朝
劉天祐妻翟氏(永平府人年十九夫亡姑孀子幼以䌟績事姑甘旨無闕撫孤成立苦節
四十餘年夀七十餘卒)
王思讓妻劉氏(永平府人年十七歸思讓一歲而思讓卒氏矢志守節撫遺孤成立夀七
十餘卒)
王得妻李氏(永平府人夫亡子幼家甚貧母勸之改適氏嚴拒之守節五十餘年卒)
魏業懋妻齊氏(昌黎人夫亡乏嗣盡以家産付族人歸母家訣别慟哭閉戸自縊)
高顯辰妻戈氏(灤州人隨夫任雲南知府吳逆之變顯辰殉節仰藥死氏亦自經)
邢鳳喈妻劉氏子婦杜氏(昌黎人年十九夫亡子幼舅姑勸令改適不從刺一
目以見志孝舅姑撫孤子更新成立守節至八十餘卒後更新早卒妻杜氏年二十亦承姑志守節
終身)
邵瑄妻劉氏(昌黎人年二十三夫亡守志教子成立夀至一百二歲卒)
邵瑚妻馬氏(昌黎人年二十二夫亡守志撫孤成立年七十三歲卒)
張元妻趙氏周尚卿妻白氏
周大哥妻李氏郭重美妻李氏
王爾勤妻潘氏劉廷鞏妻穆氏
譚有章妻王氏劉世名妻曹氏
劉秉乾妻郭氏趙夢輻妻穆氏
魏士翰妻林氏任嘉彦妻馮氏
王欽明妻穆氏程體觀妻董氏
蕭升妻何氏呂煥如妻蔡氏
馮騰蛟妻朱氏郭進妻董氏
盧克敏妻劉氏鄒弘道妻費氏
王□妻李氏王珨妻齊氏
張縉妻章氏苟毅妻郝氏(俱永平府人夫亡守節)
温成義妻王氏(昌黎人年二十夫亡翁姑令氏改適氏以死自誓乃乘間自縊)
田氏(昌黎人年十七夫幼姑他出鄰有惡少挑之拒罵不從被擊而死邑人為建烈女墳)
趙萬忠子婦劉氏(昌黎人年十九夫亡無子父母勸之改適氏不從詣夫墓哭奠歸縊
於家父訟其舅於官推官某得其情杖其父以旌之)
李爾熾妻孫氏(玉田人夫亡事舅姑克盡婦道繼姑欲奪其志以死自誓守節歴四十六
年卒)
曹雲望妻殷氏(豐潤人翁卒於官其夫以官事逗留不得歸氏從數千里外扶舅櫬還家
祭葬如禮又以祖塋近河岸其夫欲築石霸二道未竟而卒氏承夫志築之守節六十年而卒)
谷九德妻馬氏(豐潤人夫亡守節撫子承佑成立娶許氏生元調未幾承佑亦卒許氏撫
孤守節事姑以孝聞教子元調成進士)
彭瑾妻李氏(山海衛人夫亡翁姑年邁湯藥親嘗及亡喪葬盡禮撫孤子世勲入泮康熙間
旌表)
郭重發妻徐氏(山海衛人年二十六夫亡止遺一女苦節五十年卒旌表)
宋友懷女典姐(山海衛人許嫁藺姓夫亡投繯自盡康熙間旌表)
齊士斌繼妻張氏齊士良妻汪氏
高齊斗繼妻李氏張我見妻李氏
張是達妻曹氏苟鶴程妻郭氏
張敬宸妻楊氏齊士敏妻田氏
張鳴鳳妻田氏燕先正妻齊氏
王珵妻孟氏楊茂新妻宋氏
賈漢儒妻齊氏費進秋妻崔氏
馬用德妻孟氏李位妻常氏
劉朝宗妻才氏張仲孝妻范氏
田鵾妻張氏李雲起妻白氏
戴君傑妻劉氏田生瑞妻馮氏
齊士望妻黨氏(俱永平府人夫亡守節旌表)
孟國祥妻吉氏(豐潤人年二十七夫亡守節事姑撫子成立康熙九年旌表)
王紹先妻陸氏(撫寧人年二十一夫亡自縊康熙二十一年旌表)
康朝選妻劉氏(樂亭人為族姪康賽逼姦不從被殺康熙二十九年旌表)
倫品觀妻王氏(灤州人夫亡毁容勵節孝事舅姑課子成名康熙三十五年旌表)
李先期妻倫氏(灤州人年十八夫亡甘貧守節克孝克勤康熙三十五年旌表)
李進功妻田氏(玉田人為惡棍王黑子強姦峻拒被棍毒毆腹潰腸出詈罵愈甚遂死黑
子斬决氏於康熙四十三年旌表)
李佳秀妻曹氏(玉田人年二十五夫亡無子守節四十餘年康熙四十四年旌表)
宋梯雲妻馬氏(昌黎人年十八夫亡祖翁耒陽令年老不能動履氏左右扶持不缺甘旨
撫育繼子守節至六十七歲卒康熙五十二年撫表)
盛治妻劉氏(昌黎人年二十夫亡守節三十餘年康熙五十二年旌表)
董錦妻倫氏(豐潤人年二十一夫亡守節三十餘年康熙五十二年旌表)
陳如茂繼妻孫氏(豐潤人夫亡盡孝事姑撫前子如己出康熙五十三年旌表)
孫善述妻梁氏(豐潤人夫亡親老子幼氏養生送死課子入庠鄉里重之康熙五十三年
旌表)
曹鈵妻劉氏(豐潤人進士劉毓秀女年二十三夫亡長子始週次子在腹孝親課子俯仰辛
勤後二子克紹箕裘鄉黨咸稱之康熙五十三年旌表)
劉禮泰妻朱氏(玉田人年二十二夫亡家甚貧子甫週歲矢志守節教子入泮荼苦三十
餘年康熙五十三年旌表)
趙文炳妻齊氏(撫寧人年二十一夫亡無子孝事孀姑勤紡績以供甘旨撫夫弟以績宗
祧守節三十餘年康熙五十三年旌表)
彭玉妻李氏(灤州人為李自榮逼姦殺死康熙六十一年旌表)
孫印蕃妻曹氏(撫寧人年二十五夫亡守節紡績為業夜分機聲不絶教子讀書入泮雍
正二年旌表)
馬成妻張氏(遷安人為山東民張九林逼姦不從被踼身死雍正二年旌表)
高之珩妻王氏(玉田人年二十三夫亡孝事舅姑存殁盡禮教子鎮成立入泮苦節四十
年雍正三年旌表)
程可法妻李氏(樂亭人年二十三夫亡遺子僅三歲孝事翁姑撫子成立授室而子殁又
撫幼孫成立雍正三年旌表)
蕭裔介妻侯氏(樂亭人年十九夫亡子甫三月教育成立苦節五十二年年七十歲卒雍
正三年旌表)
郝明颺妻趙氏子婦馮氏(撫寧人善事舅姑夫亡後孝敬彌篤姑憫其勞慰之曰胡不少逸荅
曰勤動是婦人事且以儆兒女輩不然何以率後人娶婦馮氏能執婦道子善繼亦
早亡姑婦相依守志俱以節孝著雍正五年旌表)
趙躋妻張氏(盧龍人年二十四夫亡奉姑教子苦節四十餘年雍正五年旌表)
趙惇妻董氏(盧龍人年二十歲夫亡孝事舅姑義方教子雍正五年旌表)
傅起榮妻王氏(盧龍人夫亡孝事舅姑嚴於教子雍正五年旌表)
李芬妻羅氏(灤州人夫亡事舅姑撫幼子孝慈兼至守節三十餘年雍正五年旌表)
李棠妻陳氏(灤州人年十七夫亡無子撫姪為嗣苦節三十餘年雍正六年族表)
闞相宸妻李氏(樂亭人年二十七夫亡割股療姑病兄欲奪其志剪髮以誓食必先薦夫
靈撫三子俱入庠年九十三歲終雍正六年旌表)
曹啟賢妻孫氏(樂亭人年十八夫亡翁姑俱殁夫之祖父母年八十餘無所依倚氏紡績
供奉撫三歲孤成立雍正六年旌表)
郭聲遠妻王氏(山海衛人年十九夫亡遺子未週歲事親撫子以節孝聞守節至六十歲
卒雍正七年旌表)
吳倬妻王氏(灤州人夫亡孝事舅姑撫子克昌成立苦節三十餘年雍正七年旌表)
張清模妻董氏(灤州人年二十夫亡遺子鎔甫八月紡績以養舅姑課子入泮苦節四十
餘年雍正七年旌表)
張起鯨妻郝氏(灤州人年十九夫亡無子翁姑衰老繼姪為嗣娶媳生孫未幾翁姑子媳
俱相繼殁氏煢煢孑立撫育幼孫備嘗艱苦年六十歲卒雍正七年旌表)
康慶遠妻毛氏(樂亭人年二十五夫亡孝事舅姑喪葬盡禮課子食餼子亡與媳任氏同
撫孤孫成立守節五十年年七十五歲雍正八年旌表)
吉謙妻蕭氏(灤州人年二十七夫亡翁年八十無目飲食起居氏維持周至撫二子有成族
有弱女氏為收養擇配尤人所難能者守節至六十七歲雍正十年旌表)
楊甫望妻王氏(樂亭人年二十六夫亡無翁姑伯叔撫週歲子朝用採藜藿度日子十歲
即教以力田暇則令讀書義學俾得成立守節至六十九歲雍正十年旌表)
郭如朱妻劉氏(山海衛人年二十九夫亡事翁姑及繼姑克盡孝敬撫週歲子娶媳生孫
猶勤紡績守節至六十二歲雍正十年旌表)
穆維頤妻張氏(山海衛人年二十二夫亡孝事翁姑撫三歲子遊庠食餼週恤貧族荼苦
自甘守節二十六年雍正十年旌表)
劉德弘妻王氏(盧龍人年十六適夫十七夫亡養舅姑克盡心力撫繼子訓以義方守節
三十九年雍正十年旌表)
俞承恩妻張氏(撫寧縣人夫貧就食聞外氏事孀姑無缺禮年二十六夫亡姑亦尋殁氏
挈孤子㩦筐負土為墳因私親勸之改適終身未嘗歸寧大雪封門徑無行跡人以為死而機聲外
聞人傳頌之守節至六十三歲雍正十年旌表)
劉成柱妻祖氏(撫寧人年二十七夫亡事姑委曲承順姑以夀終撫姪娶媳媳亡口哺孤
孫成立娶婦生曾孫氏復撫之守節至六十六歲雍正十年旌表)
任三瑞妻郝氏(灤州人年二十一夫亡翁姑繼殁氏典衣鬻産經營喪葬撫週歲姪成立
入泮守節歴五十年雍正十年旌表)
郝又賢妻蕭氏(樂亭人年二十九夫亡翁年九十餘氏奉事惟謹撫幼子成立守節至六
十一歲雍正十年旌表)
毛鍾秀妻蕭氏(樂亭人年二十八夫亡事孀姑節己食用以供醫藥姑得享遐年撫週歲
子成立守節至六十一歲雍正十年旌表)
李輪妻季氏(樂亭人年二十八夫亡家貧孝事翁姑供膳甘旨悉資紡績繼姪為嗣撫之成
立守節三十餘年雍正十年旌表)
林鳳至妻馬氏(山海衛人年二十四夫亡事翁姑生養死葬盡禮撫子繼芳授室遊庠子
媳雙亡氏孑身孤苦紡績以終年六十歲雍正十年旌表)
趙煐妻穆氏(山海衛人年二十五夫亡孝事舅姑夀皆九十歲撫週歲子汝楫食廩守節至
六十九歲雍正十年旌表)
李學孟妻張氏(灤州人年十九夫亡養親撫孤守節四十三年雍正十一年旌表)
寗□妻葉氏(樂亭人年十九夫亡孝事翁姑撫二歲子佳嗣至成立補增廣生娶婦安氏生
孫寗䕫甫四歲而安氏亡氏又教養之孫亦得入冸守節七十餘年夀八十八歲雍正十一年旌
表)
蕭有蕡繼妻趙氏(樂亭人年二十一夫亡前妻子甫九歲氏辛勤撫養無異己出紡績
以供姑膳及殁竭力殯葬族黨稱孝守節三十三年雍正十一年旌表)
張永康妻姚氏(樂亭人年二十三夫亡翁姑衰疾竭力奉養及殁殯葬盡禮遠近稱孝教
子虎讀書入泮雍正十一年旌表)
張弘基妻寗氏(樂亭人年二十四夫亡翁姑俱高年晝夜紡績養生送死備嘗艱苦撫幼
子繼先入泮守節六十四年雍正十一年旌表)
田疇繼妻孫氏(灤州人年二十二夫亡家貧荼苦自甘撫育前子訓誨成立入泮守節至
六十二歲雍正十二年旌表)
彭起妻汪氏(灤州人年二十夫亡紡織度日寒暑不輟撫育雙孤俱克成立入泮守節至六
十歲雍正十二年旌表)
王□妻李氏(盧龍人年十九夫亡奉事孀姑色養備至撫育孤子教以義方守節至六十一
歲雍正十二年旌表)
劉志儒妻姚氏(樂亭人年二十二夫亡翁姑㐮老子僅二歲氏紡績奉養數十年撫孤成
立入泮食餼守節至六十七歲卒雍正十二年旌表)
吳珖妻楊氏(樂亭人年十九夫亡翁姑早逝遺子僅兩月家計窘乏父母憐其孤苦勸令改
適氏以死自誓荼苦自甘卒能撫孤成立守節至五十四歲卒雍正十二年旌表)
孫瀚芳妻李氏(樂亭人年二十夫亡無子姑患癰病不能動履氏扶持奉事十一年無怠
色立姪為嗣撫之成立守節至七十六歲雍正十一年旌表)
高甲妻白氏(樂亭人年二十二夫亡奉事病翁以孝稱遺孤僅彌月撫育成立兩小叔俱幼
穉氏撫之如子鄉黨賢之守節至七十六歲雍正十二年旌表)
尹仲成妻劉氏(樂亭人年二十六夫亡翁姑俱七旬奉養維謹及殁喪葬盡禮紡績茹素
撫週歲孤成立守節至六十三歲雍正十二年旌表)
陳永貴妻雲氏(樂亭人年二十四夫亡孝事舅姑甘旨不缺撫孤十餘年而子復殀又繼
姪為嗣訓之成立守節至五十五歲雍正十二年旌表)
賈朝聘妻王氏(山海衛人年二十四夫亡翁姑繼殁氏一身竭蹶喪葬成稱合禮撫育兩
孤俱克成立守節至六十一歲雍正十二年旌表)
常時興妻徐氏(山海衛人年二十六夫亡姑老兩子俱幼紡績奉養撫孤成立孀姆殘疾
氏養之如姑以次子為之後守節至八十四歲卒雍正十二年旌表)
呂正德妻魏氏(山海衛人年二十七夫亡翁姑年俱七旬三子皆幼仰事俯畜皆出紡績
艱苦備嘗守節至八十九歲卒雍正十二年旌表)
呂儲元妻傅氏(山海衛人年二十四夫亡家貧甚氏紡纖撫孤荼苦五十餘年如一日守
節至七十八歲卒雍正十二年旌表)
劉碣妻趙氏(山海衛人年二十一夫亡遺腹六日生一子氏立志撫孤成立娶婦生孫子後
殀卒氏偕媳共守苦節三十四年雍正十二年旌表)
畿輔通志卷八十六
