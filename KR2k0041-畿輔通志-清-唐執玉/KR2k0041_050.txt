欽定四庫全書
畿輔通志卷五十
祠祀
正定府
社稷壇在府城西北五里(各州邑祀同)
風雲雷雨山川壇在長樂門外(各州邑祀同)
先農壇在府城東(各州邑祀同)
郡厲壇在府城永安門外二里許(各州邑祀同)
里社鄉厲二壇在府各里(各州邑祀同)
城隍廟在府治西南隅(各州邑祀同)
關帝廟在府治陽和樓又一在柳巷一在順城關
(各州邑祀同)
旗纛廟(各州邑祀同)
火神廟在府城長樂門外一里許(各州邑祀同)
龍王廟在正定縣北前有龍井遇旱禱雨輙應
馬神廟在府治西(各州邑祀同)
八蜡祠在府社稷壇西北隅(各州邑祀同)
文昌祠一在晉州學内一在井陘縣東三里凌雲
塔
元帝廟在晉州城西北
北嶽行祠在無極縣西北
滹沱河神祠在府南城外俗名回龍廟明弘治中
建春秋二祀與壇祭同
本朝雍正九年
勅脩
白石神廟在元氏縣白石山麓舊志漢光和四年
守令以神能興雲雨有禱輙應囙請於朝立廟祀
之
大鳴泉廟在府城西十里
薔花苑廟在贊皇縣西南二十里廟内井泉湧出
旱禱立應
河神廟一在城南關外一在城東關龍岡
本朝康熙二十九年重修
水神祠在新樂縣西
五龍祠在晉州東門外明洪武間建
藥王廟在藁城縣西郭今移太寧門甕城内
徐神翁廟在藁城縣西南徐家莊
蠶公廟在無極縣東合流村
名宦祠
鄉賢祠(二祠各州邑祀同)
忠孝祠
節義祠(二祠各州邑祀同)
三皇廟在靈壽縣西關外
許由祠在行唐縣西北三十里許由疃朝元觀後
明天啓年間建
大禹廟在藁城縣恒鎮門西明嘉靖六年建一在
恒鎮門北亦嘉靖年建
周穆王廟在贊皇縣贊皇山上
太公廟在獲鹿縣西南四十里郭莊村
欒武子廟在欒城縣西北五里
郤監軍祠在行唐縣西北四十里城寨村祀晉卿
郤穀
趙惠文王廟在靈壽縣北六十里文山上元至正
十六年建
趙武靈王廟在靈壽縣西北十五里趙王臺上
趙武安君廟一在元氏縣治西南一在贊皇縣治
南祀趙將李牧
黃石公廟在晉州東北二十里侯城鎮元建
淮隂侯廟一在獲鹿縣西門甕城一在縣治西古
井陘口一在井陘縣西門外
紀信廟在靈壽縣東八里
邳彤廟一在靈壽縣東關彤為光武雲臺諸將之
一食采靈壽故邑人祀之明正統中封明靈王一
在藁城縣西北
崔府君廟一在晉州城内明正統中知州崔塘重
修一在井陘縣東城外北關一在贊皇縣城内
魏文貞公祠一在晉州城内一在贊皇城東
本朝康熙二十八年知州陳祖法重修
尉遲公廟在行唐縣東二里莊頭村
三忠祠在府城文廟東祀常山太守顔杲卿平原
太守顔眞卿宋南康錄事歐陽珣
金紫光禄大夫祠在平山縣南光禄山上後唐潞
王兒時牧羊於此一日謁祠前神面東若遜避狀
後即帝位遂有是封
本朝康熙九年知縣湯聘重修
包孝肅祠在無極縣西關外
靜修祠在獲鹿縣祀金處士劉元素元學士高健
建
史丞相祠在府城外東北祀元丞相史天澤今廢
趙文正公祠在贊皇縣學祀元太保良弼
薛文清祠在元氏縣儒學東即舊書院
王滹南祠在藁城縣學東元泰定甲子爲金學士
王若虚建草廬吳澄有記
安先生祠在藁城縣西西管鎮元蘇天爵李士興
為鄉先生安熙建其祖滔父松皆與焉歐陽元功
記
平都司祠在府東城上祀明都指揮司平安安山
西人任指揮司屯正定
順德府
社稷壇在府城西郭外(各邑祀同)
風雲雷雨山川壇在府城南郭外(各邑祀同)
雷公廟在府城外雷公山下
先農壇在府城東(各邑祀同)
郡厲壇在府城北郭外(各邑祀同)
里社鄉厲二壇在各里(各邑祀同)
城隍廟在府治西北(各邑祀同)
關帝廟在沙河縣北郭外(各邑祀同)
旗纛廟在府城百戸所治内(各邑祀同)
火神廟在任縣東南隅
龍王廟在廣宗縣東北
馬神廟在府西門内(各邑祀同)
土地祠在府治内(各邑祀同)
八蜡祠在府治北(各邑祀同)
文昌祠在南和縣文廟東明萬歴八年建
東嶽廟在南和縣東門外
灃水神祠在南和縣治西明弘治十三年建
怡賢親王祠在任縣北北留寨
名宦祠
鄉賢祠(二祠各邑祀同)
忠孝祠
節義祠(二祠各邑祀同)
三皇廟在平鄉縣北舊趙村元時建
古聖祠在内邱縣祀伏羲神農黃帝堯舜禹湯文
武
堯祠在唐山縣西北堯山上又范石湖集雲山下
有放勲廟
九聖祠在内邱縣北關外祀稷契風后力牧周召
夷齊諸聖
宗聖祠在平鄉縣西新寨村祀曾子
程子華祠在内邱縣西門外舊志程名本孔子故
人
神應王廟在内邱縣西六十里鵲山下始建未詳
祀秦越人宋仁宗封神應王
趙襄子祠在邢臺縣治西
豫讓祠在邢臺縣學後
銅馬祠在鉅鹿縣城北漢光武破銅馬賊於此邑
志云祀漢將馬武
光武廟在唐山縣南旁有繫馬臺相傳光武避王
郎兵繫馬於此
都尉祠在内邱縣馮唐村祀漢都尉馮唐塑像竒
異居人誤稱為黑龍王
三文貞公祠在府署東元延祐中祀魏徵宋璟於
學宫東南又祀劉秉忠于府治東明萬歴中知府
王守誠合祀於此改今名
本朝康熙六年重修
宋丞相祠祀宋文貞公璟一在沙河縣有顔魯公
眞蹟碑一在南和縣有明靖遠伯王驥勒石贊
郭巨廟在内邱縣金堤店明弘治中建
崔莊敏公祠在廣宗縣學宫内祀明少保崔恭
李滄溟祠在府城内
本朝順治十七年推官龔九震修
歸震川祠在府治西
本朝康熙十三年督學王澤弘建
盧公祠在南和縣西河頭郭村祀明盧象昇以任
大名兵備道捍賊有功民立祠祀之
孫公祠在府治西嘉靖中建祀明知府孫錦
本朝康熙五年知縣辛兆蕙重修
雙烈女祠在邢臺縣南郭祀明烈女王玉梅張端
莊
廣平府
社稷壇在府城北門外(各州邑祀同)
風雲雷雨山川壇在府城南門外(各州邑祀同)
先農壇在府城東(各州邑祀同)
郡厲壇在府城北門外(各州邑祀同)
里社鄉厲二壇在各里(各州邑祀同)
城隍廟在府治西(各州邑祀同)
關帝廟在府南甕城(各州邑祀同)
旗纛廟在廣平營(各州邑祀同)
火神廟在府南甕城曲周縣在府館
龍王廟在府城外黑龍潭肥鄉在龍潭雞澤在東
門外威縣在治西北廣平在東關外
馬神廟在府預備倉前(各州邑祀同)
土地祠在府治内(各州邑祀同)
八蜡祠在府城北(各州邑祀同)
東嶽廟在府東甕城
漳神廟在成安縣東門外
河神廟在府南橋曲周縣在東橋
滏口祠在府城南名勝志永年縣有滏口祠佛圖
澄傳曰石虎自正月至六月不雨澄詣祠稽首暴
露即有二龍降雨祠下
聰明山神廟在聰明山
名宦祠
鄉賢祠(二祠各州邑祀同)
忠孝祠
節義祠(二祠各州邑祀同)
三皇廟在邯鄲縣叢臺西
黃帝廟在磁州城内名勝志黃帝廟在舊滏陽城
内世傳軒轅氏葬於陵臺建廟於此宋大中祥符
初賜名先天觀
成湯廟在曲周縣安兒寨
曾子祠在威縣南關
冉子祠在府西瓜井村茅坤有記
昭公廟在成安縣東北一里
狐突祠在曲周縣東南舊宇久廢今存小像祀之
名勝志晉大夫狐突祠在縣東南安兒寨
三忠祠在邯鄲縣叢臺西南明萬歴十九年建祀
晉程嬰公孫杵臼韓厥今移建城西東明觀
扁鵲廟在雞澤縣三陵村
魯班廟在府南關外
成信侯廟在肥鄉南堡村祀程嬰
趙王廟在邯鄲縣東二十里
平原君廟在肥鄉縣南堡村
望諸君祠在邯鄲縣叢臺下
廉頗廟在府南東家堡一在清河縣西南八里
三賢祠在邯鄲縣舊馬神廟内原祀趙藺相如廉
頗李牧今移建南關外增趙奢為四賢祠
成安君廟在成安縣治西北祀漢陳餘明嘉靖二
十年改建
周昌祠在磁州城内
董仲舒祠在曲周縣東北
增福祠在府治内曲周在縣治東肥鄉在縣治南
雞澤在西關祀舊邑令李詭祖詭祖家世淄川魏
文帝朝仕曲梁時殛狐妖塞横水貽福孔多故作
祠祀之唐封增相公元封福善平施公祠因以是
名嘉靖中毁滛祠議廢後稽功德存之
蒼龍廟在磁州西佐里祀隋竇宗
崔府君廟在磁州治東北
李衛公廟在磁州臨水里祀李靖
李藥師廟在邯鄲縣來馬臺相傳李靖統軍過此
白馬將軍廟在肥鄉縣白落堡祀唐將羅誠郡志
羅士信俗訛羅成
吕翁祠在邯鄲北二十里黃粱店内有明世宗御
書匾額
韓昌黎祠在曲周縣馬蘭村
宋李靖廟在肥鄉縣境内
仰功祠在成安縣城隍廟左祀宋成安尹寇凖明
嘉靖二十五年建
李忠愍祠一在曲周縣學西一在威縣治南祀宋
侍郎李若水
程宗二公祠在磁州儒學東南祀宋磁州守程珦
宗澤
本朝康熙三十七年知州蔣擢重修
岳忠武王廟在磁州東門外
郭守敬祠在雞澤縣南八里
五公祠在清河縣新集祀少師夏言御史錢如京
刑尚書樊繼祖知府華津張希尹
申端愍公祠在府治南祀明殉難太僕寺寺丞申
佳廕
本朝順治九年建
路公祠在曲周縣東關祀明御史路振飛
塗公廟在磁州北五里舖
本朝順治六年為巡道勦寇戰没
贈光禄卿塗廓建康熙四十二年知州蔣擢重修
大名府
社稷壇在府西郭(各州邑祀同)
風雲雷雨山川壇在府城南(各州邑祀同)
先農壇在府城東(各州邑祀同)
郡厲壇在府北郭(各州邑祀同)
里社鄉厲二壇在各里(各州邑祀同)
城隍廟在府治西南(各州邑祀同)
關帝廟在府城内萬歴二十一年建(各州邑祀同)
旗纛廟(各州邑祀同)
火神廟(各州邑祀同)
龍王廟在大名縣東十八里
白龍王廟在魏縣城東南新漳河西宋縣尉陳堯
佐譔碑記一在羅兒莊唐太宗勅封有碑記
馬神廟在府西北隅(各州邑祀同)
八蜡祠在馬神廟東(各州邑祀同)
文昌祠在府學(各州邑祀同)
東嶽廟在大名縣城内東北
江瀆廣源王廟在清豐縣南十五里
泉源祠在清豐縣東北三十里
江瀆廟在魏縣雙井集
漳神廟在魏縣東郭外
靈津廟在開州西南宋孫洙靈津廟記元豐元年
曹村新堤成賜堤名曰靈平廟曰靈津
名宦祠
鄉賢祠(二祠各州邑祀同)
忠孝祠
節義祠(二祠各州邑祀同)
顓頊廟在開州西寰宇記臨河縣顓頊廟太和四
年立乾德六年重修今廢
倉頡廟在南樂縣西三十五里塜上明崇禎九年
重建
虞舜廟在開州東郭里
雙忠廟在長垣縣南關祀夏關龍逢殷比干
比干廟在長垣縣西南魏樓村
周文王廟在開州龍城村
衛靈公祠在長垣縣南
柳下惠祠在開州東北明萬歴中建
二賢祠在東明縣西北二十里明嘉靖間居民掘
地得石碣上書閔子騫公西華之祠知縣沈大楠
請修二賢祠春秋致祭縣志祠旁有二賢塜
子路祠在開州北戚城又有祠在長垣縣蒲城鎮
蘧公祠在長垣縣南街舊為子路祠明嘉靖中改
祀蘧伯玉於此寰宇記長垣縣蘧伯玉祠在縣東
七里祠在墓側
晏平仲祠在長垣縣東四十里
魏武侯祠在府城東十里
西門豹祠在府東五里
齊王廟在南樂縣東羅疃村唐開元時建清豐亦
有之
孝元后祠在府東北堤上祀漢王皇后
趙文君祠在魏縣東南二十三里祀漢令趙夔
束晢廟在府城東六十里束舘鎮上明成化八年
元城知縣段正重修
張清豐祠在清豐縣南郭外清豐隋時孝子明嘉
靖中知縣沈鍊建有吕時中記
三賢祠在舊府城文廟東祀唐魏徵狄仁傑宋韓
𤦺
崔府君廟在長垣縣西三里耿村明正統間建
狄梁公祠在府城南郭名勝志祠有唐碑二一爲
李邕文張繼處書一為馮宿文胡證書又有祠在
魏縣東南
南將軍廟在清豐縣北門外祀唐南霽雲茅坤有
記
忠孝祠在大名縣艾家口河岸知縣李本意建祀
唐魏博節度田弘正暨子布
四賢祠在府城内祀狄仁傑韓琦寇凖劉安世萬
歴間增建一祠東祠祀狄韓寇三公並文潞公為
四賢祠西祠專祀劉忠定公今移洪濟橋北李總
制廢祠
萊公祠在開州東郭御井旁
回隆廟在魏縣西南名勝志俗傳宋眞宗北征至
此回鑾因名回龍訛為隆也
宋康王廟在清豐縣東南二十五里世傳康王質
於金間道奔還跨泥馬渡河於此土人祀之
程明道祠在開州城内
張夢山祠在南樂縣南二里祀元處士張淳
額蘇倫大官人祠在開州由義坊額蘇倫元人屢立
戰功世祖器重嘗稱為大官人時開州有大獄株
連千餘家公為剖辯得雪至元初散軍衛於河北
民被其虐公悉繩以法開人感而祀之
郭忠烈祠在開州由義坊續文獻通考元郭嘉盡
忠所事洪武初旌其忠烈命有司立祠春秋致祭
忠義祠在南樂縣東知縣王邦恭建祠祀殉難武
舉霍貫道
本朝康熙十二年知縣方元啓重修
魏介肅公祠在南樂縣學西明萬歴四十七年勅
建祀僉都御史魏允貞
沈青霞祠在清豐縣北郭祀明知縣沈鍊
宣化府
社稷壇在府城西北(各州邑祀同)
風雲雷雨壇在府城東(各州邑祀同)
先農壇在府城東(各州邑祀同)
郡厲壇在府城東北(各州邑祀同)
里社鄉厲二壇在各里(各州邑祀同)
城隍廟在府城内明洪武二十八年建宣德元年
重建(各州邑祀同)
關帝廟在府城内明正統七年建(各州邑祀同)
旗纛廟在府城内明永樂十七年建(各州邑祀同)
火神廟在府城神倉庫明永樂中建(各州邑祀同)
龍神祠在府城彌陀寺街西明正統元年建
馬神廟在府城東(各州邑祀同)
八蜡祠在府城外東南明成化二年建(各州邑祀同)
文昌祠在府學内明天順四年建(各州邑祀同)
五嶽廟在赤城縣雲州堡
東嶽廟在府城明正統五年建
本朝康熙三十九年知府申竒貴重修
北嶽廟在府城廣靈門外北山上明弘治年建
藥王廟在延慶州治北
河神廟在保安州南郭外
本朝康熙四十二年知州楊汝楫重建
水母廟一在獨石一在馬營一在長安嶺
温泉神廟在赤城西温泉上明正統六年重修
獨石神廟在赤城縣北獨石城南明正統七年建
祀土神
名宦祠
鄉賢祠(二祠各州邑祀同)
忠孝祠
節義祠(二祠各州邑祀同)
軒轅廟在獨石水經注涿鹿城東一里阪泉上有
黃帝祠宣鎮志在橋山後魏天興中建興光元年
詔修之
舜祠在延慶州歴山
武廟在龍門縣城内
武成王廟在府城内
本朝康熙十八年總兵閻可權重修懷来縣廟在東門
内
狐突廟在懷来縣東門外畿輔舊志祀龍神或湖
瀆訛呼也
三靈侯祠在保安州玉皇閣下
秦王次仲廟在延慶州大翮山
漢文帝廟在蔚州南關遼穆宗建
崔府君廟在礬山金太和八年建
許旌陽祠在府城軍器局南明崇禎十五年守道
何謙建
三賢祠有三一在獨石一在雲州一在龍門
褒忠祠在府城内明嘉靖七年勅建祀功烈節義
諸武臣薛禄譚廣等許成名有記
顯忠祠在懷來縣建祀曹鼐等忠烈三十六人明
萬歴末兵備道胡思伸重修
愍忠祠在懷來縣祀潘忠顔保安人明萬歴癸丑
進士官遼東監軍僉事戰没其弟宗舜奏請贈光
禄少卿賜諡節愍立祠春秋致祭
表忠祠在懷來縣祀沈鍊任錦衣衛經歴忤嚴嵩
謫戍保安衛尋遇害長子襄奏贈光禄寺少卿立
表忠祠春秋致祭
義烈祠在赤城縣北雲州堡祀守備孫剛少監谷
春等九十餘人明正統十四年建葉盛有記
滿毅愍祠在宣化縣南郭崇禎二年勅建祀殉難
總兵滿桂
忠義祠在府城内
本朝順治十八年建祀明殉難巡撫朱之馮及生員姚
時中禮部侍郎王崇簡有記
祀功祠在保安州治西舊為懷隆兵備道吳嘉會
粟米禄開渠利民民立祠祀之後兵備道張經世
及州守李恒茂胡士棟有治行亦入祠祀
本朝康熙四十一年知州楊汝楫重建祠合祀五十年
知州梁永祚以前牧閻生斗殉節亦立主祠中
昭德祠在府城内嘉靖二年建祀李儀羅亨信李
秉葉盛秦紘張錦李介楊謐陳紀馬中錫雍泰王
雲鳳十二人吕柟有傳叙
節孝祠在懷来縣明萬歴間爲孝子王道成妻孝
婦李氏建
易州
社稷壇在州西關外一里(各邑祀同)
山川風雲雷雨壇在州東關外一里(各邑祀同)
厲壇在州東關外(各邑祀同)
城隍廟在州署東(各邑祀同)
馬神廟在州署儀門西南(各邑祀同)
旗纛廟在州署東南
武安王廟在州署北
龍王廟在州西關
泰山行祠在廣昌縣東關外
召公祠在州署東北
四賢祠在州南祀郭隗樂毅劇辛鄒衍像係劉鑾
塑技極精巧元郝經碑記
樊將軍廟在州城東
蕭曹祠在淶水縣東
嚴子陵祠在淶水縣北
昭烈帝廟在淶水縣東
李靖廟在淶水縣南
三忠祠在州西北紫荆關明額森入犯都御史孫
祥太監阮堯民都指揮韓清死之奉勅建祠
雙節祠明正德間霍恩任上蔡令與妻劉氏死節
奉勅建祠州署東南以祀之
冀州
社稷壇在州城西里許(各邑祀同)
風雲雷雨山川壇在州城南里許(各邑祀同)
先農壇在州城東(各邑祀同)
郡厲壇在州舊城内東北隅
里社鄉厲二壇在各里(各邑祀同)
城隍廟在州治西(各邑祀同)
關帝廟一在州治東明永樂四年建一在西關外
本朝順治十五年重修一在西關甕城内順治十六年
建(各邑祀同)
旗纛廟(各邑祀同)
火神祠(各邑祀同)
馬神祠在州治西北太僕寺右(各邑祀同)
八蜡祠在州南關外(各邑祀同)
文昌祠(各邑祀同)
名宦祠
鄉賢祠(二祠各邑祀同)
忠孝祠
節義祠(二祠各邑祀同)
太公廟在棗強縣西郭外明萬歴中建史稱吕尚
困於棘津棘津棗強古邑名也太公避紂築賣漿
臺迄今有遺址焉
南宫子祠在南宫縣文廟東祀南宫适
本朝順治十六年邑人杜鎮重修
扁鵲廟在南宫縣鵲山
張耳祠在州南門内宋太祖建隆中建元末毁於
兵遺址尚存後為二郎廟
董子祠在棗強縣治西祀漢儒仲舒
光武廟在南宫縣東門外
四公祠在新河縣祀汝廸蔡懋照馬廷楠陳士秀
各有記
蕭晏二公祠在冀州城西一里高原上按蕭公名
伯軒宋新淦人明封水府靈通廣濟顯應英佑侯
晏公名戌子元臨江人明封平浪侯先是明成化
六年大水衝城知州胡瑛呼神求救水退城全次
年搆廟於此明成化十八年滹沱河溢水衝城壊
知州李德美跪禱間適有麥秸順流而下與所塌
城樓土石併塞由是水不入城因重新之
本朝順治間知州王來泰復加修葺
李孝子祠在武邑縣嶽廟東祀元孝子李璋
劉公祠在南宫縣東祀前令劉鎰
段公祠在棗強縣西郭外祀明知縣殉難段世高
正德辛未建有李時記郡志作段豸邑志作段世
高
貞烈祠在南宫縣東郭外
烈女祠在南宫縣東嶽廟西
趙州
社稷壇在州西郭(各邑祀同)
風雲雷雨山川壇在州南郭東隅(各邑祀同)
先農壇在州東郭(各邑祀同)
郡厲壇在州北郭(各邑祀同)
里社鄉厲二壇在各里(各邑祀同)
城隍廟在城西北(各邑祀同)
關帝廟在州治西(各邑祀同)
旗纛廟(各邑祀同)
火神廟(各邑祀同)
龍井廟在州北一里金大定四年州民李通建明
正統五年判官章綸重修井旁有二廟相並俗呼
雙廟禱雨多應
五龍祠在寧晉縣南八里高莊村
馬神廟在州南門外東隅明成化二年建(各邑祀同)
八蜡祠在州南門外(各邑祀同)
文昌祠在州南城(各邑祀同)
名宦祠
鄉賢祠(二祠各邑祀同)
忠孝祠
節義祠(二祠各邑祀同)
廉藺祠在州東南望漢臺西明崇禎中建
三靈侯祠在寧晉縣南門外志云祀周諫大夫唐
葛周三人未詳何名
漢高祖廟在臨城縣西北鵓鴿井
光武廟有四一在州境一在柏鄉縣北十四里元
和志漢世祖廟一名壇亭即世祖即位處之千秋
亭也後建廟於此一在高邑縣西北十二里一在
寧津縣南陳村
耿純祠在州北龍村明弘治間知州張清於純墓
前建
崔府君廟在柏鄉縣西南
顯惠孫公祠在寧晉縣北關迤西祀元兵部尚書
樂安郡侯孫瓚元末賊帥將屠邑過丁橋忽雙鯉
躍橋上應賊夢中所見復見公神現空中賊懼而
去邑民感而祀之
曹文忠公祠在寧晉縣東四里洨水上祀明少傅
大學士曹鼐邑人蔡靉建
于世恩祠在高邑縣趙南星為記
仰德祠在州治左明弘治中士民為知州何濬建
有大理王鑑之記
深州
社稷壇在州西郭外南隅(各邑祀同)
風雲雷雨山川壇在州南郭外西隅(各邑祀同)
先農壇在州東郭(各邑祀同)
郡厲壇在州北郭外西隅(各邑祀同)
里社鄉厲二壇在各里(各邑祀同)
城隍廟在州治東(各邑祀同)
關帝廟(各邑祀同)
旗纛廟(各邑祀同)
火神祠在州南郭(各邑祀同)
馬神祠在州治西南隅(各邑祀同)
八蜡祠在州西郭外(各邑祀同)
文昌祠在州學内(各邑祀同)
名宦祠
鄉賢祠(二祠各邑祀同)
忠孝祠
節義祠(二祠各邑祀同)
光武廟在武強縣東唐王村
馮母廟在饒陽縣治西祀漢馮異母始建無考明
萬歴中知縣翟燿重修
姚期廟在饒陽縣小韓村
忠烈祠在州西門外明崇禎十六年建祀贈太常
卿知州孫士美知州李燭州判劉沛然吏目朱春
芳熊國俊學正任尹訓導劉名言侯度昭王孟夏
兩廡祀舉人吕叔成王呈貞田如墉王廕昌田如
坻田如阜
孔公祠在安平縣治東明崇禎十一年建祀殉難
知縣孔聞校並鄉勇二十八人
聖姑廟在安平縣城北神女臺上縣志姑姓郝至
孝不嫁以養親卒後屢著靈異因廟祀之
定州
社稷壇在州城西(各邑祀同)
風雲雷雨山川壇在州城南(各邑祀同)
先農壇在州城東(各邑祀同)
郡厲壇在州北門外(各邑祀同)
里社鄉厲二壇在各里(各邑祀同)
城隍廟在州治北(各邑俱在城内)
關帝廟在州治南洪武六年建(各邑祀同)
旗纛廟在衛治東偏(各邑祀同)
火神廟(各邑祀同)
馬神廟在州治南(各邑祀同)
八蜡祠在州城東門外明成化二十年建(各邑祀同)
文昌祠在文廟左明宣德十年建萬歴三十一年
重修(各邑祀同)
北嶽廟在曲陽城西漢書郊祀志神爵元年祠北
嶽常山於上曲陽府志廟距恒山百餘里唐貞觀
間建於祠望而祭之廟有唐碑五宋慶歷八年安
撫使韓琦領定州事游君開重修立碑明洪武間
定為北嶽恒山之神去宋元封號
龍王廟在州北城上萬歴四十四年知州宋子質
移城内北隅旁有八角井時適旱禱之立應是歲
大熟
利民侯祠在曲陽縣少容山祀山神縣志宋治平
熙豐中祈禱輒應定州路安撫條其事奏請於朝
錫爵利民侯
名宦祠
鄉賢祠(二祠各邑祀同)
忠孝祠
節義祠(二祠各邑祀同)
廉頗廟在州城南五十里廉台村一在饒陽縣東
二十五里
紀信廟在州南
漢光武廟在州治東雞鳴臺三十五里
陽城祠在定州東一里明弘治中知州李夢熊建
韓魏公祠舊祠在定州名宦𤦺嘗帥定民感其德
立祠祀之新祠一在州東北衆春園遺址明萬歷
十九年知州唐祥興建一在州治後萬歴四十四
年知州宋子質建續閱古堂設公木主事之
蘇文忠公祠舊祠在州文廟左宋元祐中軾嘗知
定州民立祠以祀新祠在新建韓魏公祠左明萬
歴四十五年知州宋子質建
鮑侯祠在曲陽縣治西明萬歴年建祀知縣鮑獻
書
畿輔通志卷五十
