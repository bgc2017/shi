欽定四庫全書
畿輔通志卷二十六
公署
周官宫正掌宫中之官府次舍盖公卿大夫士居有
宅舍而治事則於官府士庶子宿衛者則入直有次
所居有舍所以順人情而便事體也舉宫中而六官
之屬可知矣鄉士掌國中其治在國中也遂士掌四
郊其治在四郊縣士掌野其治在野也治在此則官
府亦設於此舉秋官之屬而地官之有民治及都家
之各治其采地者可知矣王畿之制然則侯國視此
矣歴代相仍官必有署古今之通義也而我
皇上加惠臣鄰優䘏備至凡公卿大夫百吏之承事於
行宫者入直之廬聽事之所退食更衣之舍莫不畢具
且
聖聰旁達無微不燭保定督臣公署舊在城北隅苦庳隘
特命相度肇建於城中崇閎爽塏規制所宜細大必備(臣)等
承乏於此實躬享其安
聖恩隆洽所以曲體乎羣情者自書傳以來盖未之有也
凡為臣子而不思竭智盡誠勉張其職以仰荅
高厚者尚得自比於人也哉故因志畿内公署而首揭斯
義俾備官者有所興起焉
總部
總督部院
舊署在保定府城西北隅雍正八年奉
旨遣官相度於府治西參將舊署改建今院九年二月二
十日署總督(臣)唐執玉恭請
御書恪恭首牧四字匾額懸奉大堂復撰文立碑以記
順天府尹
署在京師北城迎春坊明洪武年建
順天府府丞
署在府尹署東南
總督倉場戶部
署二一在京師崇文門外朝陽坊一在通州
總督河道部院
署在天津府雍正九年置
營田觀察使
署二一在霸州一在豐潤縣雍正九年置
提督學政
署在易州舊為駐劄之所其各府行署順天府三
一在京師正陽門内西雍正二年置一在通州
一在昌平州保定府永平府河間府正定府深州
順德府廣平府大名府宣化府俱在本城内
巡察順天永平宣化察院
巡察保定正定河間察院
巡察順德廣平大名察院
在各州縣皆置察院舊無定署
巡鹽察院
在天津府
天津鈔關戶部
署在天津府
布政使司
署在保定府舊為直隸守道雍正二年
詔改布政司署仍舊署(經歴司在司署南理問廨在司署北庫大使廨在司署左)
按察使司
署在保定府舊為直隸巡道雍正二年
詔改按察司署仍舊治(經歴司在司署西司獄司在司署東)
分巡通永道
署在通州舊城内戶部運署右
分巡霸昌道
署在昌平州舊為察院明崇禎間改為道署
分巡天津道
署在天津府
分巡清河道
署在保定府舊為大名道雍正四年改設移駐
分巡大名兵備道
署在大名府裁缺後久廢雍正十一年復置
分守口北道
署在宣化府
分巡永定河道
署在固安縣雍正四年置
長蘆鹽運使司
署在滄州今移駐天津府
古北提督軍門
署在密雲縣古北口康熙三十二年置
馬蘭鎮總兵官
署在馬蘭峪即舊副將署
天津水師都統
署在天津蘆家嘴新城内
天津鎮總兵官
署在天津府
正定鎮總兵官
署在正定府
宣府鎮總兵官
署在宣化府
順天府
治中署
通判署
經歴司
照磨所
司獄司以上俱在府治内
東路捕盜同知署在通州
南路捕盜同知署在黃村
西路捕盜同知署在蘆溝橋
北路捕盜同知署在沙河
大興縣署在北城教忠坊明洪武年建
縣丞廨在縣治内
典史廨在縣治内
遞運所在縣治内
禮賢莊巡檢司
采育巡檢司在縣東南
隂陽學醫學在府治前
宛平縣署在北安門西積慶坊明洪武年建
縣丞廨
主簿廨
典史廨以上俱在縣治内
蘆溝橋巡檢司
齊家莊巡檢司
石港口巡檢司以上俱在縣西
良鄉縣署在城内正北明洪武年建
縣丞廨在縣治東康熙七年丞陳鍾捐修
主簿廨在縣治西久廢
典史廨在縣治東
固節驛在縣治旁
隂陽學醫學在縣儀門外久廢
固安縣署在城内西北隅明洪武二年建九年重修
天順四年知縣李端成化十年知縣朱善各重修
管河縣丞廨(管河縣丞主簿等員多無定署歲給公署銀於所管地方僦民舍以居)
管河主簿廨
典史廨在縣治後西北隅
隂陽學醫學在縣治左右
行署
分巡永定河道署詳總部
南岸同知署在縣城内
永清縣署在城内西街明洪武七年知縣盛本初建
十二年知縣劉子初萬歴三十八年知縣王嘉
績四十二年知縣楊夢熊俱重修
管河縣丞廨
管河主簿廨
典史廨在縣治内
隂陽學在縣治東
醫學舊志在縣治西今邑志無
東安縣署在城内正北明洪武三年主簿華得芳建
永樂二年知縣李驥重修
管河縣丞廨
管河主簿廨
典史廨在縣治内
隂陽學醫學在縣治左右
香河縣署在城内西街明洪武初建
主簿廨
典史廨俱在縣治内
隂陽學醫學在縣治左右
通州署在舊城内北門迤西明洪武三年建
州同廨在州署東
州判廨在州署西康熙十八年州判陸謙修三
十六年州判李桂芳重建二堂
吏目廨在州治西南
弘仁橋巡檢司在州城南
潞河水馬驛在州舊城東關
合河驛在州城東南
遞運所在潞河驛西今廢
隂陽學在儒學東
醫學在舊城東門内久廢
行署
分巡通州運河道署詳總部
戶部穵運分司署今裁
坐糧廳署在新城西門内
工部抽分司署在南門外西岸今廢
三河縣署在城内北明洪武初建正統間重修
典史廨在縣治内
泥窪舖巡檢司舊在泥窪舖後改移夏店今廢
三河驛在南關今廢
遞運所在驛西今廢
隂陽學醫學在縣治左右
武清縣署在城内正北明洪武初建
縣丞廨在楊村
管河縣丞廨二一在耍兒渡一在宋流口
管河主簿廨三一在楊村一在河西務一
在淘河
典史廨在縣治内
河西水驛在河西務
楊村驛在楊村
河西務巡檢司與驛同城
隂陽學醫學在縣治左右
行署
京東路管理旗莊官在縣城内
北運河同知署在河西務
北運河通判署在楊村
寳坻縣署在城西門内
主簿廨在縣署西
典史廨在縣署東南
寧河縣署在城内東街
典史廨
昌平州署在城内正北明洪武間建
州判廨在州治内
吏目廨在州治内
隂陽學醫學在州治左右
行署
分巡霸昌道署詳總部
順義縣署在城内正北明洪武初建
典史廨在縣治東
順義驛在縣北街今廢
隂陽學醫學在縣治左右
行署
京北路管理旗莊官在縣城内
密雲縣署在城内西街明萬歴二年知縣邢玠張世
則建
縣丞廨在縣治内
典史廨在縣治内
密雲驛在縣舊城南門外明洪武十二年建
石匣驛在石匣城明洪武十一年建今裁
隂陽學醫學在舊城縣治西
行署
提督軍門詳總部
古北口同知署在古北口
熱河同知署在熱河
熱河通判署在八溝
懷柔縣署在城内西街明洪武年建
典史廨在縣治内
隂陽學醫學在縣治左右
涿州署在城内東南隅明洪武初建
州判廨在州治内
吏目廨在州治内
涿鹿驛在州治西南知州郭子治重修
遞運所在州治南今廢
隂陽學在州治前
醫學在州治東
行署
京西路管理旗莊官在州城内
房山縣署在城内西街金元間創建明洪武四年主
簿胡用賓拓而新之後知縣王敔曹俊李琮陳
庭訓馬永亨張肇林
本朝康熙三年知縣佟有年相繼修葺
典史廨在縣治左
磁家務巡檢司在磁家務知縣馬永亨建
隂陽學醫學在縣治左右
霸州署在城内西隅明洪武庚戌年建
州判廨在州治西
吏目廨在土地祠東
巡檢司在苑家口明景泰間建今廢
隂陽學醫學在州治前
文安縣署在城内正中漢縣令趙䕫建元皇慶元年
知縣李佑明洪武初縣丞鄧士龍俱重修
主簿廨在縣署西
典史廨在縣署東南
隂陽學醫學在縣治前
大城縣署在城内正中明洪武元年主簿周自銘創
建成化三年知縣唐鏞正德九年知縣石恩嘉
靖四十年知縣余尚貢修葺隆慶三年知縣趙
德光撤而新之萬歴十一年知縣狄同煃重修
縣丞廨在縣治西今廢
典史廨在縣署西
隂陽學醫學在縣治前
行署
察院在縣治東明萬歷十年知縣狄同煃重修
分司署在縣治南
本朝順治八年添設大城營縣令馬騰陞改作營署
保定縣署在城内正中明洪武十四年知縣張仲謙
創建弘治四年知縣張泰十六年知縣王大輅
重修
管河主簿廨
典史廨在縣儀門外東
隂陽學醫學在縣治左右
薊州署在城内東北始建無考元至正間達嚕噶齊
拓舊址而更新之明洪武初重建成化間知州
王溥重修
管河州判廨
吏目廨在州署東北
漁陽驛在城南門外即舊兵備道署
隂陽學醫學在州治前
行署
試院在州治東北隅
本朝康熙四十四年知州張朝琮建
平谷縣署在城内東街明洪武初建成化三年知縣
郭銘萬歴四年知縣宋仕重修
典史廨在縣治内
隂陽學醫學在縣治西北
遵化州署在城内東北隅明洪武初主簿徐成建正
德元年知縣郭儀重修
州判廨在州治内
吏目廨在州治内
遵化驛在戴京門外西南明崇禎時廢
石門驛在州西明洪武門主簿趙節建萬歴中
知縣張至重修
隂陽學醫學在州治東
行署
察院原係遵化衞明崇禎四年改為察院
馬蘭鎮總兵官署詳總部
承德州雍正十一年奉
旨添設署在熱河
永平府
府署在城内平山上明洪武二年建萬歴中重
修
清軍同知署在府治西
理事同知署在府治西
山海關通判署在山海關
糧捕廳理刑廳馬政廳以上俱裁
經歴司
照磨所
司獄司以上在府治内
隂陽學在府治東南
醫學在府治西
行署
試院在縣治北永豐北巔
盧龍縣署在府治東南舊在府治後明隆慶二年知
縣趙敬簡移此
本朝康熙九年知縣魏師段重修
典史廨在縣治内
灤河驛丞廨在城南關
蘆峯口驛丞廨在城内
東關遞運所在城東今併驛
隂陽學醫學在縣治前
遷安縣署在城内西北明洪武初建
本朝順治十一年知縣張自涵重修
典史廨在縣治内
遷安馬驛在山海關西城
灤陽馬驛在縣西北
七家嶺驛在縣西南
新店遞運所在縣南今併七家嶺驛
隂陽學在縣治南
醫學在縣治西
行署
察院在縣治東南
本朝康熙九年知縣王永命修
京北東路管理旗莊官在縣城内
撫寧縣署在城内東北明洪武七年建弘治中重修
典史廨在縣治西
榆關馬驛在縣東
西關遞運所在縣東南今併蘆峯口驛
隂陽學醫學在縣治東
行署
察院在縣治西明成化中建
本朝康熙七年知縣王文衡重修
昌黎縣署在城内西南明正統中建萬歴中修
典史廨在縣治西
隂陽學醫學在縣治北
灤州署在城内正東明洪武初建嘉靖中修
管河州判廨
吏目廨在州治西
隂陽學醫學在州治西
樂亭縣署在城内東南明洪武三年建成化中修
典史廨在縣治東南
巡檢司在縣西南今移榛子嶺
隂陽學醫學在縣治北
玉田縣署在城西北隅明洪武初建
典史廨在縣治西
楊樊驛在城西
隂陽學醫學在縣治南
豐潤縣署在城東北隅金大定二十七年建元至元
七年知縣孫慶瑜修明洪武初重建
典史廨在縣治東南隅
隂陽學在縣治東
醫學在縣治南
保定府
府署在城内正中明洪武中建成化二年知府章
律重修
清軍同知署在府治内
清河同知署在雄縣
理事同知署在今督院西
糧馬廳在府東北
理刑廳今俱裁
經歴司在府治内今廢
照磨所在府治内今裁
金臺驛在府治東南
隂陽學醫學在府治東
行署
試院在府治北
清苑縣署在城内西南即宋保塞軍故地也明洪武
中建成化五年知縣陳瓛重修
縣丞廨在縣署東
典史廨在縣署東南
遞運所在縣治西南
張登巡檢司在縣南
滿城縣署在城内西北金眀昌二年建明正德中知
縣張憲修
典史廨在縣治西
陘陽驛在縣南
隂陽學醫學在縣治東
安肅縣署在城正中金元為刺史總管治明洪武六
年改為縣
縣丞廨在縣署西
典史廨在縣署東
白溝驛在縣治東
遞運所在瀑河之北
隂陽學醫學在縣治東
定興縣署在城内西南金大定二年建元毁於兵明
初復剏如制嘉靖三年知縣宗鉞修
縣丞廨在縣治西
典史廨在縣治左
河陽巡檢司在縣治南
宣化驛在縣治東
遞運所在縣東郭
隂陽學醫學在縣治東南
新城縣署在城中古督亢亭址漢時建歴唐宋金元
代有修葺明隆慶中知縣李志學增修
典史廨在縣治西南
巨河巡檢司在縣治南隅今廢
汾水驛在縣治東
隂陽學在縣治東
醫學在中衢
唐縣署在城中近北鮮虞故治應劭地理志有左人
亭縣治即其地也明洪武中剏建縣署天順五
年知縣林孔仁重修
典史廨在縣治内
軍城鎮巡檢司在縣西北
周家堡巡檢司在縣北
横河口巡檢司在縣西
嶽嶺口巡檢司在縣西北
軍城驛在縣西
隂陽學在縣治西南
醫學在縣治内
博野縣署在城中稍西古博陵地漢時建元至元中
省入蒲隂尋復成化中知縣斐太重修崇禎十
一年燬十二年知縣宋珍修建大堂
本朝順治九年知縣柯榮修建内宅
典史廨在縣治内
隂陽學醫學在縣治西
慶都縣署在城東南隅金大定中建明嘉靖四年知
縣胡諧重修崇禎中燬知縣趙世英段緯
本朝知縣李世程陳自德王迪錢振龍相繼增修
典史廨在縣治西
翟城驛在縣治北
遞運所在城東關
隂陽學醫學在縣治北
容城縣署在城西隅漢唐宋隷雄州明洪武中始置
縣嘉靖四十四年知縣張國賢重修
本朝康熙九年知縣趙士麟重修
典史廨在縣治東
隂陽學在縣治東南
醫學在縣治東北
行署
察院在縣治東
完縣署在縣治西北即曲逆故地漢時建唐宋金元
明未改嘉靖中知縣劉儒修
典史廨在縣治東
税課司在縣治南
隂陽學醫學在縣治南
行署
察院在縣治東
京南西路管理旗莊官在縣城内
蠡縣署在城中西偏本蠡吾侯故第嘉靖中建後燬
崇禎十六年知縣張世溶倡建
本朝順治四年知縣祖建明增修
典史廨在縣署東
税課司在城東北
隂陽學醫學在縣治東
雄縣署在城東隅周顯德六年建明隆慶中知縣王
述修葺
管河縣丞廨在縣署西
典史廨在縣署東南
歸義驛在縣西
遞運所在木厰街
隂陽學醫學在縣治西
行署
察院在縣治前
祁州署舊在城中衢歴漢隋唐皆縣治景福三年陞
為州金移治於西城後因之明成化三年知州
賈真力新之天啟中知州郭應響重修
州判廨在州治左
吏目廨在州治右
隂陽學醫學在州治北
束鹿縣署在城中明天啟二年滹沱河決舊城沒於
水知縣張履端移建於此
本朝康熙七年知縣劉崑修
管河縣丞廨在縣署東
典史廨在縣署東南
隂陽學醫學在縣治前
安州署在城中明洪武嘉靖年增修
州判廨
吏目廨在州署西
隂陽學醫學在州治西南
察院在州治西北
高陽縣署在城正中明嘉靖中知縣馬侖修
管河縣丞廨
典史廨在縣治西
隂陽學醫學在縣治東
察院在縣治東
新安縣署在東門内元建明知縣張冕重修
管河縣丞廨
典史廨在縣治内
隂陽學醫學在縣治西
河間府
府署在城内正北明永樂初建弘治初知府謝文
始增修
清軍廳巡捕廳
管糧廳管河廳
理刑廳今俱裁
河捕同知署在府治西
通判署在泊頭
經歴司在府治東
照磨所檢校所
司獄司今俱裁
瀛海馬驛在府治西
税課司在府治西南
隂陽學醫學在府治前
察院在府治前
試院在府治東南
兵備道一在察院西一在察院南
河間縣署府治南明洪武三年建
縣丞廨在縣治東
典史廨在縣治西
景和鎮巡檢司在縣東
獻縣署在城内東南明洪武間建弘治癸丑重修
典史廨在縣治内
樂城馬驛在縣治西
單橋巡檢司在縣城南
隂陽學醫學在縣治西
行署
督學署在縣治西南
本朝順治七年知縣王盡忠建
府館在縣治西南
本朝康熙四年知縣丁廕煒建
阜城縣署在城内東北明洪武間創始永樂二年建
修正德辛未燬知縣梁愷重修崇禎十五年燬
本朝順治五年知縣張昌祚重修
典史廨在縣治内
阜城馬驛在縣治東
隂陽學醫學在縣治前
行署
察院在縣治西南即舊府館改建
肅寧縣署在城内西南明洪武二年建永樂三年知
縣劉賢重修
典史廨在縣治内
隂陽學醫學在縣治北
任邱縣署在城西隅明洪武年建永樂間知縣雲霄
謝魯相劉守臣重修
管河主簿廨
典史廨在縣署東
隂陽學醫學在預備倉東
行署
京南路管理旗莊官在縣城内
交河縣署在城東南隅
管河主簿廨在泊頭鎮
典史廨在縣治西
新橋驛在泊頭鎮
泊頭鎮巡檢司在縣東
富莊驛在縣西
隂陽學醫學在縣治左右
行署
京南東路管理旗莊官在縣城内
寧津縣署在城内西北明洪武初建
典史廨在縣治内
隂陽學醫學在縣治東
景州署在城内正南明洪武三年建崇禎十年知州
董碩儒改建
本朝康熙十一年知州張一魁重修
州判廨在州治東
吏目廨在州治東
東光馬驛在州治西南
安陵巡檢司在州東
隂陽學醫學在州治前
吳橋縣署在城内東南明洪武二年建正德元年知
縣劉鉞萬歴五年知縣毛焯重修
典史廨在縣治東即舊主簿廨
連窩馬驛在縣東
隂陽學醫學在縣治左右
行署
察院在縣治西
東光縣署在城内東北明洪武二年建弘治五年知
縣張英重修
典史廨在縣治東
隂陽學醫學在縣治左右
行署
察院在縣治東
故城縣署舊在衞河之濱明隆慶元年知縣李紹先
移建城内正北
縣丞廨在城外南關
典史廨在縣治西即舊主簿廨
隂陽學醫學在縣治前
畿輔通志卷二十六
