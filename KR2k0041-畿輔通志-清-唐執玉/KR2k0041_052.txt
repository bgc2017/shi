欽定四庫全書
畿輔通志卷五十二
寺觀
正定府
隆興寺在府治東一名龍興寺又名大佛寺隋開
皇六年建初為龍藏寺創建之日天降異香恒山
刺史鄂國公王孝僊有碑記大殿内有張公禮龍
藏寺碑宋開寶四年於寺北重建後有大悲閣内
鑄銅佛像高與閣等宋太祖曾幸之繪像於閣西
元大德五年重修有趙孟頫聖主本命長生碑明
萬歴四年修大悲閣
本朝康熙四十八年
聖祖勅修五十二年
御製碑文勒石以紀寺内
御書匾額曰隆興寺曰天王殿曰大覺六師之殿曰慈雲普
廕曰摩尼殿曰廣長妙諦曰妙莊嚴域曰通津寶
筏曰戒壇曰慈氏閣曰轉輪藏曰佛香閣曰御書
樓曰集慶閣曰伽藍殿曰祖師殿曰彌陀殿曰藥
師殿曰靜業堂凡十九處
天寧寺在府治東唐咸通初建前有木塔九層明
天啟二年賜額
本朝順治三年重修
開元寺一名解慧寺在府治南有磚塔魏興和二
年建唐乾寧五年重修寺鐘可聞十里許制亦迥
異蓋數千載物也
精嚴寺在府城南唐天寶中建
洪濟寺在府治北元泰定中建
崇因寺在府治北明萬歴丁未年僧無疑募建内
貯佛經新舊各一藏
興龍寺在府城北隋開皇中建
旃檀寺在府城北唐天寶中建
臨濟寺在府治東南後魏興和中建前有青塔
廣惠寺在府治東南又名華塔寺唐貞元中建明
宣德中重修
廣福寺在府城東南宋元祐中建
毘盧寺在府城西南唐天寶中建
舍利寺在府治西北唐開元中葬金牛禪師舍利
於塔下明太祖成祖相繼命江夏侯取二萬餘粒
成祖仍命新其殿塔
銅閣寺在獲鹿縣南銅冶村
本願寺在獲鹿縣北明正統中建
靈巖寺在獲鹿縣西海螺山畔金賜額靈巖
微水寺在井陘縣東三十里微水舖
龍窩寺在井陘縣西二十里内有龍窩石閣
顯聖寺在井陘縣北隋開皇中建
福慶寺在井陘縣東南七十里蒼巖山下隋開皇
中妙陽公主所建
莊嚴寺在井陘縣東北五十里宋元豐中建
清涼寺在井陘縣治西北明正統初建
温湯寺在阜平縣南宋元祐中建
龍泉寺在阜平縣西元至正中建
普佑寺在阜平縣
本朝康熙二十二年
聖祖御書松師禪三字
招提寺在阜平縣
本朝康熙間
聖祖賜額
極果寺在欒城縣城内明弘治中建寺有古槐高
數丈
本朝順治十三年重修
紅漆寺在欒城縣東范臺村元至正中建
開業寺在欒城縣西豆嫗村元泰定中建
勝樂寺在欒城縣東西陳村内有石佛像三相傳
為自來者明洪武中建
廣勝寺在欒城縣北留村橋内有藏經等閣外有
磚塔四五足供游賞
善衆寺在欒城縣東北二里有武臺相傳漢蒲
棘侯柴武之墓寺建於上土人謂之臺頭寺
封崇寺在行唐縣治北北齊天保七年建宋祥符
初勅改今名
香蓮寺在行唐縣北門外宋宣和間建
玩海寺在行唐縣西北曲河村元大德中建
白佛寺在行唐縣官莊村北齊天保中建
湧泉寺在行唐縣西北高陵村宋宣和中建
般若寺在行唐縣臺上村箕山下元大德年建
香巖寺在行唐縣安鄉村金大定間建
香隂寺在行唐縣協神村唐大歴七年建宋熙寧
十三年修
聖泉寺在靈壽縣治西
兜率寺在靈壽縣東北宋元祐中建
幽居寺在靈壽縣西北一百二十里即祁林院有
北齊天保八年趙郡王高叡所立碑
福聖寺在平山縣南有石塔宋崇寧間建明正統
中修
天寧萬壽寺在平山縣覺山宋元豐元年建寺有
靈蛇二名大青小青相傳為龍種宋時禱雨有應
一封福應侯一封利澤侯至今種類不絶居八角
井中時出與僧人床榻相接旱則禱之
鎮海寺在平山縣北十七里山頂上有大悲閣
瑜珈寺在平山縣西八十里瑜珈寨上宋嘉祐元
年建
崇安寺在平山縣西南宋元豐中建
開化寺在元氏縣西南隅有浮圖二隋時建明洪
武及正德間屢有修葺
金山寺在元氏縣東二十里曹村金大定間重修
凝禪寺在元氏縣西北十里白婁村魏元象二年
修
寶峯寺在元氏縣西十五里神巖山金大定二年
建
櫻桃院寺在元氏縣西七十里
法會寺在贊皇縣西門外宋太平興國四年建
法性寺在贊皇縣西金天會中建
淨住寺在贊皇縣南齊天統中建
治平寺在贊皇縣東北嘉應村隋開皇中建
顯通寺在晉州治東元至正中建
磐石寺在晉州治西金時建
觀音寺在晉州張村隋開皇中建
覺福寺在晉州陳家莊唐貞觀中建
華嚴寺在晉州宿生村宋紹聖中建
興國寺在晉州四呂村元至正中建
留箭寺在晉州箭&KR2255;營西明永樂間建
清雲寺在晉州河顯村元大德間建
壽寧寺在無極縣治東牛村金大定中建
興國寺在無極縣治西北齊天保中建
重寶寺在無極縣南流村元至正中建
千佛寺在無極縣北汪村宋元祐中建
法雲寺在無極縣侯坊村唐貞觀中建
興國寺在藁城縣東金大定中建
智矩寺在藁城縣西九間城内唐上元三年建
龍泉寺在藁城縣徐村西宋建
天臺寺在藁城縣南清流村崇臺元至正中建
朝陽寺在藁城縣治東南元至正中建
淨土寺在藁城縣治西北
洪照寺在藁城縣西南三十里唐總章中建
壽聖寺在新樂縣治東南唐開元中建明永樂二
年修
文殊寺有二一在新樂縣東田村元至元十年建
一在縣境畫壁村
定海寺在新樂縣西何家莊東北唐神龍年建
興國寺在井陘縣北七十里唐時勅建
龍門院在井陘縣東北宋元祐中建
法輪院在阜平縣東北齊天保中建
雲溪院在阜平縣東宋元祐中建
玉泉院在行唐縣西北玉泉村明洪武中建
西石堂院在元氏縣封龍山西麓宋嘉祐中建有
石堂三泉自北石堂佛袖中流出味極甘
靜業菴在藁城縣西北二十五里
白果塔在晉州西北三里許相傳僧白果所建
五嶽觀在晉州城東關北齊天保中建
羽化觀在晉州城東北元至正中建
崇興觀在藁城縣東南賈氏莊金元間重建
元真觀在府治東北唐天寶中建
通仙觀在井陘縣治北元至正中建
洞虛觀在阜平縣北北齊天保中建
元都觀在阜平縣大茂山上唐開元中建
太極觀在欒城縣治東元至正中建
清虛觀在欒城縣趙臺村宋元祐中建
王母觀在行唐縣王姑莊隋開皇中建
朝元觀在行唐縣許由疃元至正中建
太清觀在行唐縣治東北隅明永樂中建
文山觀在靈壽縣治北元至正中建
靜修觀在平山縣治東林山金大定中建
清淳觀在平山縣西六十里明洪武中建
修真觀在元氏縣治北唐開元中建
迎祥觀在贊皇縣治南
順德府
開元寺在府治東北隅唐開元中建元世祖兩幸
於此建大聖塔有萬安師者能使甘泉出涸井後
詔大聖塔賜名圓照明洪武中重修
天寧寺在府治西北唐開元中建宋政和間賜額
天寧萬壽禪寺元至元五年虛照禪師重修
淨土寺在天寧寺東北隅元至正元年建
玉山寺在府城東十五里宋崇寧間建
龍華寺在府城西五十里元至正間建
石蘭寺在府城西七十里元至正間建
靈巖寺在府城西百里晉天福間建
聖覺寺在府城西百里金大定間建
玉泉寺在府城西北四十里馬鞍山下俗名黃寺
凌霄寺在府城西北八十里宋元豐間建
禪華寺在沙河縣東十里元至元間建
漆泉寺在沙河縣廣陽山上
温泉寺在沙河縣西七十里宋太平興國間建
建福寺在沙河縣南三十里唐天寶間建
延慶寺在沙河縣西南三十里唐天寶間建
汎愛寺在沙河縣西北唐時建置僧會司於内明
洪武中重修
圓通寺在南和縣治東
金剛寺在南和縣東三十里有石金剛像元至正
間建
慧炬寺在南和縣北元魏時建
興福寺在南和縣北十五里金大定間建有石佛
像
清泉寺在南和縣東北十五里金大定二年建
常樂寺在平鄉縣東宋天聖間建
普照寺在平鄉縣東金大定間建
福勝寺在平鄉縣治北明永樂中建
西福勝寺在平鄉縣西柴村北齊時建
清涼寺在平鄉縣北宋天聖間建
普應寺在廣宗縣治東明洪武中建
青龍寺在廣宗縣南唐貞觀二年建
南昌寺在廣宗縣北元至正間建
文殊寺在廣宗縣西北元至正間建
三明寺在鉅鹿縣治南隋建宋宣和二年重修
彌陀寺在鉅鹿縣西元至正間建
隆鉅寺在鉅鹿縣西元至元間建
廣教寺在唐山縣治西明洪武中建
樂善寺在唐山縣西霍村元至順間建
經閣寺在内邱縣南郊宋元祐間建
慈仁寺在内邱縣金隄店
寶泉寺在内邱縣河渠内唐永昌間建
梵雲寺在内邱縣且停山下元至大間建
大覺寺在内邱縣馮唐村元至元間建
崇勝寺在任縣治東北明洪武中建
八寶寺在任縣東北楊固村金大定間建
靈光寺在任縣西驛頭村金大定間建
西明寺在任縣西北十里金大定間重修
赫山九龍行宫在府城南郊外知府張延庭建
黃梁宫在内邱縣中邱驛西塑鍾離呂祖像
通真觀在府治西南元至元間建
太子觀在府城西三十五里世傳趙襄子為太子
時射獵於此掘井得水後人肖像祀之
封爵觀在平鄉縣項羽救鉅鹿大破泰師還行封
爵賞築觀於此
大同觀在廣宗縣大栢社元大德六年建
長春觀在内邱縣西北八里永安村元至元間建
有碑存
廣平府
保慶寺在府治東南唐司空曙有遊保慶寺詩明
洪武五年重修
泉亭寺在府城西五十里内有蓮池水泉常溢池
中建小閣
龍泉寺有二一在府城外龍泉村一在廣平縣西
四十里唐末龍湫泛溢有記在邯鄲東上宋村
圓祥寺在曲周縣馬逯店
段竹寺在曲周縣冡上村
彌陀寺在曲周縣十里疃
崇興寺在肥鄉縣東二十五里西高村宋皇慶二
年僧悟高建
興福寺在肥鄉縣東三十里大靳村東魏武定元
年建
崇福寺在肥鄉縣東清漳村唐時建
天臺寺在肥鄉縣西十五里天臺山巔
古瑟寺在肥鄉縣西二十里孟家莊西趙演堡北
解脱寺在肥鄉縣西二十五里張兒莊僧性滋建
文殊寺在肥鄉縣治西南隅元泰定壬戌建明萬
歴初邑人李朝陽募銅萬斤鑄立佛於羅漢殿前
高二丈五尺
本朝康熙元年知縣焦服祖遷建城北
通惠寺在雞澤縣治東北隅
華巖寺在雞澤縣西十五里黃溝村
千佛寺在廣平縣東
崇福寺在廣平縣東三十里唐建
景明寺在廣平縣北張村
爆臺寺在邯鄲縣東北二十里
竹林寺在邯鄲縣東北三十里紫山上
佛光寺在邯鄲縣西北
青塔寺在邯鄲縣西霍北村
圖銘寺在成安縣西十二里唐太極元年建有古
栢石佛圖俱千年遺跡
唐福寺在成安縣西十二里夏陽村唐元和十三
年建明弘治六年重修
匡教寺在成安縣南二里許曹溪二祖慧可說法
處隋開皇中築臺明嘉靖萬歴崇禎間屢有增修
普賢寺在成安縣北十五里宋熙寧五年建明弘
治十六年居民張春同僧了清重修
霧覩寺在成安縣東北十八里有古塔唐天寶間
建明永樂間僧海亮正德間僧元方嘉靖間僧明
鳳重修
福勝寺在成安縣東南三十里明萬歴三年僧可
漢重修
洪覺寺在成安縣西南二十里金大定間建明永
樂正德間重修
興國寺在威縣西二十里元至正二年建
青龍寺在威縣北唐貞觀中尉遲恭奉勅建
延壽寺在威縣北六十里唐麟德二年建
灋雲寺在威縣北五十里元至元二年建
崇馨寺在威縣北七十里唐隆紀元年建
隆興寺在清河縣西南相傳隋時建舊有古塔在
寺東宋初重修梵宇弘麗歲久圮廢今前殿壁有
白石佛一高九尺鏤刻精工背刻唐大歴十年造
又東有定光佛基相傳佛藏舍利於此宋吳浚勒
偈記之今尚存
龍行寺在清河縣謝罏集相傳定光佛葬於其内
又明武宗遊幸所憩因名
大明寺在磁州城内相傳蕭梁時建
高福寺在磁州東三十里唐開元二年建
饗堂寺在磁州西四十里北齊天統間建凡有穴
處擊之皆鏗然有聲故名
多慶寺在磁州北二十里後周廣順中建
水谷寺在磁州北四十里後周顯德二年建
龍鳳寺在磁州北五十里唐景龍中建
元符禪寺在磁州東北五十里唐貞觀十六年建
相傳二祖湼槃之所
鳳凰寺在磁州西南六十里宋時建
梓橦觀有二一在府學東
本朝康熙十一年重修一在永年縣治東
三清觀在府城西甕城内
清都觀在府城西北三十里蘇村唐時建元延
祐間鄂國公重修明萬歴間復修
冲虛觀在曲州縣治西北隅金大定中建
上清觀在肥鄉縣西二十里相公莊金元時建
東明觀在邯鄲縣西南二里元至正間建
迎祥觀在成安縣治西南金元明各重修
無極觀在威縣治東北隅金明昌二年蕭仙姑羽
化處
大名府
壓沙寺在府城東舊城内始建莫考中有梨千樹
宋韓琦留守大名每花時輒造樹下遊賞因命僧
創亭花間曰雪香亭
興隆寺在府城東舊城内始建莫考佛殿西楹下
有魏宫彈碁局猶文帝時故欵也
大安寺在府城東舊城内宋時建東壁畫真宗幸
大名時儀衛鹵薄及扈從百官首列寇萊公
普照寺在府城西南隅宋元時在舊城内明永樂
初徙建於此甚弘厰遊人題詠甚盛
興化寺在府城東舊城西關唐時建
本朝知府周邦彬重修建臨濟塔於内
白佛寺在大名縣城内西南隅舊名白馬寺宋徽
宗建寧中有佛放光如白馬駕車狀因勅建寺作
浮圖五層極土木之盛金太和間重修後毁於兵
明萬歴間邑人張自西重葺
淨土寺在南樂縣儒學後明嘉靖間知縣葉本建
石佛寺在魏縣東南二十里沙口村有石佛像碑
刻甚古剝落不可讀惟天保元年十二月數字書
法遒勁
文殊寺在魏縣西南胡管莊相傳金元以前建規
模宏闊為境内名刹
南焦寺在東明縣東二十里茅子莊漢桓帝元年
建
資壽寺在東明縣東二十里唐天寶間建明萬歴
四十二年重修
開元寺在東明縣西八里宋太平興國中建明永
樂七年重修
高堌寺在東明縣西十五里唐景德四年建明正
統二年重修
龍骨寺在東明縣南二十里楊望營前寺為舊清
淨庵宋仁宗改為龍骨寺碑刻尚存
舊賢寺在東明縣東南六十里漢龐居士練行成道
處唐開元中建寺其地
福興寺在東明縣東北十五里梁貞明三年建寺
僧猶藏梁時三寶銅印背刻梁貞明三年明成化
間重修
隆興寺在東明縣西北十五里八照村晉太康元
年建元至正元年修
景元寺在東明縣西南二十里梁時建元至正間
修
太平興國寺在開州城隍廟東宋時勅建
本朝康熙十年重葺
延昌寺在開州東南小濮村後唐時建名法空寺
元睿宗在藩邸嘗駐蹕於此即位後重建改名
雲峯寺一名延壽寺在開州古定鎮元至正二年
建
上元寺在開州南慶祖店宋元祐中建
興福寺在開州南五十里還城村宋太平興國九
年建
青龍寺在開州南七十里大韓村宋開寶六年建
洪福寺在開州新店去城數里後周時創建宋明
屢經修葺寺中有碑云寺即宣房之故墟
本朝順治癸巳重修有塔
清涼寺在開州郭村去城十里唐太和中建中有
石香亭
龍泉寺在開州清河店北岡上
業修寺一名壽聖寺在長垣縣東四十里小蓋村
唐天寶八載建有塔宋時造
紙坊寺在長垣縣東一百二十里紙坊集元賈魯
明陳瑄修河至此皆有碑記
龍泉寺在長垣縣西北二十里青岡集宋靖國元
年建宣和三年重修
白塔寺在長垣縣西門内明洪武八年建
壽聖寺在長垣縣西北十二里
興國寺在長垣縣西南司家坡宋時建
上院寺在長垣縣東南二十五里黃門村梁天監
八年建
演道宫在南樂縣治西北隅
萬安宫在清豐縣治西北明洪武中建
清真萬壽宫在清豐縣東二十里武強鎮有碑記
純陽宫在開州治東南
萬壽宫在開州儒學東元泰定二年修
潛德觀在開州城内宋太祖太宗微時嘗寓澶淵
城中有邸舍後御店徽宗時改觀以潛德名
崇眞觀在長垣縣治東北隅元至正八年建明洪
武中重修
小青觀在長垣縣東二十里小邢村
宣化府
普化寺在府城
彌陀寺在府城
昭化寺在萬全縣
康濟寺在萬全縣城北里許
觀音寺在龍門縣
普濟寺在龍門縣東北隅明正統十四年建
本朝康熙十一年二月
欽賜香燈銀兩
廣慈寺在懷來縣順治五年建康熙三十五年
聖祖賜額又佛殿内
御書弘慈普祐四字匾額寺内建有
行宫五十九年奉
勅重修
慶壽寺在懷來縣明成化中修舊名竹林弘法寺
奉化寺在懷來縣螺山下明天順間建
通濟寺在懷來縣東明嘉靖間修
延福寺在懷來縣西門月堤上遼建
松峯寺在懷來縣南三十里
大佛寺在懷來縣
金河寺在蔚州城東五臺山下明洪熙中建
玉泉寺在蔚州
雙松寺在蔚縣
新寺在蔚縣
慶祥寺在懷來縣
昭化寺在懷來縣
延聖寺在懷來縣
地藏寺在懷安縣
靈昭寺在延慶州治東南金時建名觀音寺明宣
德中重修改今名
黃栢寺在延慶州北十八里冠帽山之麓
神仙苑寺在延慶州
西巖寺在延慶州城西北二十里大海陀山之麓
應夢寺在延慶州
德化寺在保安州
延壽寺在保安州
靈山寺在保安州南一百五十里金泰和八年建
靜海寺在赤城縣西南隅明景泰四年建
瑞雲寺在赤城縣西海冶堡
鎮疆寺在赤城縣獨石城西北隅明正統七年建
龍安寺在保安州永寧衛北十五里元時建有幽
巖禪師塔
永福寺在懷安縣紫溝堡
永安寺在西寧縣順聖西城南里許遼時建
本朝順治五年邑人李濬重修並創藏經閣
大覺寺在西寧縣順聖西城内元泰定七年建明
天順中修
千佛寺在西寧縣順聖西城東南二里本金羅漢
院舊址明弘治癸亥重建
永寧寺在府城東南雞鳴山後遼時建元至元二
年修明永樂間重修
九宸宫在保安州
崇眞觀在懷來縣北城上
瑞雲觀在懷來縣南三十里
元眞觀在蔚州
清虛觀在西寧縣東城大王山絶頂上觀中有泉
遇旱禱之即應今觀毁土人於故址建龍神廟
儲祥觀在保安州城東南二十里元時建明宣德
間重修
天成觀在保安州永寧衛東北二十里明宣德十
年建
縉陽觀在保安州永寧衛縉陽山麓遼統和十三
年建
靈眞觀在赤城縣雲州城西南十五里金閣山中
元時建出觀門不一里有塜塜前一坊大書祁眞
人蟬脱處有元學士李謙碑記
本朝康熙十一年二月
賜金修葺
朝陽觀在赤城縣滴水崖堡西北三里明正統七
年建
大道觀在西寧縣順聖西城外明嘉靖中建
易州
華巖寺在州西南二十五里隋開皇中建
開元寺在州治東唐時建
興國寺在州東北一里宋太平興國中建
上雲集寺在州東北三十里遼壽昌五年建
龍興寺在州東元張柔建
水月寺在州城内
東寺在淶水縣治東南隅金大定中建
白楊寺在淶水縣西北石泉城寺側林木交蔭叢
杪隱景沙門釋澄建刹於其上
太平寺在廣昌縣西門外舊在縣治西明天啟初
邑人梁大材移建於此
千佛寺在廣昌縣東明邑人周訓辛應魁等建
閣院禪林在廣昌縣治北街俗名大寺東漢時創
建唐尉遲恭重修有碑記置僧會司於内
玉皇閣在廣昌縣北城門上明嘉靖中指揮孫安
改建
本朝順治十三年重修
冀州
萬安寺在州城内
泰寧寺在州治東北初為草庵在城北宋太祖潛
邸時曾游此建隆中遷建元成宗大德八年重修
至正末兵廢明洪武二十二年重建
本朝順治中貢生梁芳遠重修立碣
閒元寺在州治西北隋名覺觀寺唐易今名
五花寺在州境韓家莊宋太祖開寶二年建明景
泰八年重修
清涼寺在州境謝家莊村西五里即今之韓村明
成化間重建
天界寺在州境伯牙莊宋太祖開寶八年建明成
化十八年重修
洪濟寺在南宫縣西二里有石刻千佛欵式皇祐
四年字明弘治五年重修
興復寺在南宫縣城西南隅後趙時建宋太平興
國更名慶和元明重修
石佛寺在南宫縣西北七里相傳唐垂拱時建
普明寺在南宫縣西南三十里金大定間賜名
報恩寺在南宫縣東南三十里高村唐貞觀十四
年建宋太平興國中重修明正統中再修
重興寺在南宫縣東南四十里孫村元至正戊午
建明宣德庚午重修
興國寺在新河縣城東濠外有聖僧大覺遺像
保寧寺在新河縣西金明昌中建元明重修
崇寧寺在新河縣西北元至正中建
興福寺在棗強縣治南明洪武中建
興國寺在武邑縣治東明宣德中建
棲禪寺在武邑縣西關外遼天祐中建
雲齊寺在武邑縣西南十八里唐天寳中建
寶雲寺在衡水縣城内馬厰街唐貞觀中建
龍泉寺在衡水縣李家圈元至正中建
普彤寺在南宫縣舊城漢明帝永平十年建唐貞
觀四年重修有唐時斷碑大耳禪師建塔高十餘
丈又有定覺寺亦在舊城唐貞元時建
大通庵在州治北宋崇寧間建舊藏徽宗墨蹟
紫雲觀在州治東北一名邊仙姑觀唐初建
岱嶽觀在州治東北元至正中建
趙州
古佛寺在州治東南即栢林禪院金大定中建中
有唐從諗禪師遺塔
本朝雍正十一年奉
勅重修
開元寺在州治西南宋景祐間於寺中建石塔
西林寺在州境宋村元至正八年建
清河寺在州境營兒村宋元祐中建
大乘寺在州境陽明村遼天祐中建
白雲寺在州境白溝村元至正中建
崇光寺在栢鄉縣治東明正統中建
玉臺寺在栢鄉縣東相傳隋時建所存石幢甚古
神應寺在栢鄉縣治西金大定中建
石佛寺在隆平縣治東宋時建
萬善寺在隆平縣舍落口村魏武定間建
明院寺在隆平縣東任村隋開皇四年建
崇興寺在隆平縣閻莊唐天寶中建
弘福寺在隆平縣西董村唐天寶中建
光業寺在隆平縣南趙孟村唐開元中建
乾明寺在高邑縣治西南唐時建寺右有乾明塔
草堂寺在臨城縣西五十里石壁有字永平二年
重修明時屢經修葺
本朝康熙十年邑人劉忠重修
普利寺在臨城縣治東北宋徽宗建
追聖寺在寧晉縣治東唐開元中建
雲臺寺在寧晉縣安上村唐開元中建
清河寺在寧晉縣河渠村宋元祐間建
連山寺在寧晉縣高口村金大定間建
天池寺在寧晉縣劉村元至正中建
眞君觀在栢鄉縣北門外元至正間建
樂道觀在隆平縣北元至正間建
昊天觀在臨城縣石家蘭唐開元中建
遊仙觀在臨城縣西元至正間建
惠眞觀在寧晉縣治東南唐開元中建
岱嶽觀在寧晉縣北關明弘治間建
深州
開元寺在州舊城内唐貞觀中建
寶光寺在州東三十五里掌官村元延祐中建
福聖寺在州東四十里顧顯村唐貞觀中建
清峯寺在州東五十里小屯村唐天寶中建
天寧寺在州南三十里舊城里村唐貞觀中建
祥院寺在州北三十里禪院村宋元祐中建
寶月寺在州東北五十里唐太和中建
石佛寺有二一在州南王家牛村一在州東北曹
村俱元至正中建
法寶寺在州境唐鳳村唐開元中建
大興寺在武強縣南八里元至正中建
恩重寺在武強縣堤南村明弘治中建
二泉寺在武強縣臺頭村元至正中建
五祖寺在武強縣北十里唐咸通中建
楞嚴寺在武強縣東北宋政和中建
圓覺寺在武強縣西南明嘉靖中建
慈氏寺在饒陽縣東南宋開平間建
福勝寺在饒陽縣合我村隋開皇中建
上元寺在饒陽縣孔店村宋政和間建
洪福寺在饒陽縣固店村唐貞觀中建
頂寧寺在饒陽縣團里村元至正間建
永安寺在饒陽縣劉家村宋元祐中建
鐵鼓寺在饒陽縣落鄉村明天順中建
徐召寺在安平縣西宋紹聖中建
高福寺在安平縣治西元至正中建
永慶寺在安平縣北元至正中建
鐵佛寺在安平縣治西北元至正中建
明古寺在安平縣西北元至正中建
神霄觀在州治西明正統中建
祈眞觀在安平縣北一里隋開皇中建
金眞觀在安平縣西十五里元至正中建
定州
天寧寺在州城内
毘盧寺在州治南金大定中建
金橋寺在州治南金大定中建
開元寺在州南中有古塔宋咸平中建
海會寺在州城内
大興寺在曲陽縣東嘉山東唐天寶間建
慈濟寺在曲陽縣東慈順村内有靈跡塔元至元
間建
浮休寺在曲陽縣西水竇澗村
興福寺在曲陽縣城東漢明帝時建
修德寺在曲陽縣南宋元祐中建
壽陽寺在曲陽縣南宋元祐間建
八會寺在曲陽縣南十八里金明昌間建
明禪寺在曲陽縣治西南宋元祐間建
圓覺寺在曲陽縣西北三十里宋元祐中建
永寧寺在曲陽縣東北唐天寶間建
福聖寺在曲陽縣
善法寺在故阜平王快鎮五峯嶺今隸曲陽縣
興化寺在深澤縣署西創建無攷碑記稱係六祖
曹溪道場唐開元十八年修宋崇寧二年易今名
金天會中重修明正統弘治正德嘉靖間相繼增
修置僧會司於内
大道觀在州西北元初建
眞君觀在曲陽縣
栢林院在曲陽縣北四十里
畿輔通志卷五十二
