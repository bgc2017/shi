欽定四庫全書
畿輔通志卷五十八
封爵
昔者先王建邦設侯分茅胙土所以襃有德尊勤勞
用鎮撫四海承衛天子也塗山之會號稱萬國湯受
命時凡三千國周封五等公侯伯子男六千有八百
餘國
京畿之地包絡幽并冀兖粤稽上古陶唐氏實始封於
此夏有昆吾商有孤竹迨武王克殷封黃帝之後於
薊召公於燕康叔於衛其後成王封周公之子於邢
而鮮虞無終曲梁古小侯之國見於春秋者往往而
是秦裂封建而為郡縣然漢以來高祖子弟同姓為
王者九國功臣侯者百餘人河間中山信都廣川並
食采於茲土自時厥後諸侯或驕奢不軌於法隋唐
以還懲末大不掉之咎制州邑立守宰雖有推封繫
之以空名而已然其名不可得而廢也於是采封爵
之著於
京畿者自上古迄於前眀具之為譜
古封國
唐(帝堯帝嚳之子姓伊祁氏代兄摯立始封於唐故號陶唐今唐縣定州境以唐水名也其曰順德唐
山者訛)
昆吾(夏時封國今大名府地)
孤竹(商封國今永平府地春秋為肥子國為山戎國)
薊(樂記武王克殷未下車即封黃帝之後於薊今薊州密雲地)
燕(周召康公姬姓武王克商封於北燕自召公以下無考至九世孫惠侯始見史記在春秋時最為僻
小見於經者甚稀戰國時為齊所并其後昭王即位用樂毅勝齊至王喜為秦所併自惠侯傳至桓
侯凡八侯自莊公傳至文公凡二十公自易王傳至王喜凡七王共四十三傳歷八百二十餘年按
燕有二惠侯二釐侯二宣侯三桓侯三文侯蓋國史之誤爾今東北自永平東南至河間北境西南
至保定北境皆其地)
衛(姬姓侯爵武王同母弟康叔封於衛成王時入為司寇建國河淇之間至秦二世國除今大名府元
城開州清豐諸處皆其地)
邢(姬姓侯爵成王封周公第四子為邢侯今順德府邢臺縣)
曲梁(春秋時晉附庸戰國屬趙今廣平府永年曲周皆其地)
新昌(古小國今保定府即其地)
無終(古小國春秋時猶存今遵化玉田境有無終山)
肥子(春秋時有山戎肥子二國今永平府)
鼓(左傳昭十五年晉伐鮮虞圍鼓克之以鼓子䳒鞮歸杜注鉅鹿下曲陽縣有鼓聚)
鮮虞(古小國今祁州曲陽正定獲鹿井陘元氏新樂皆其地)
奚(古小國春秋時子爵後併於趙今正定府行唐縣)
肥(古小國左傳晉荀吴滅肥以肥子緜臯歸即此肥今藁城縣)
趙(其先與秦共祖至周幽王時叔帶去周如晉事晉文侯五世而後生趙夙晉獻公賜趙夙耿夙生趙
衰七世而始命為侯十傳而後為秦所滅今正定順德廣平皆其地)
魏(姬姓侯爵文王子畢公高之後也武王克商封高於畢遂為姓其後絶封有畢萬者事晉獻公帥師
伐魏滅之獻公遂以魏封畢萬為大夫世秉晉政傳至斯分晉地受命為諸侯是為文侯至假凡九
傳為秦所滅今大名府大名縣即其地)
(按秦楚之際起兵自立者趙王武臣為陳王將軍將兵下七十餘城二世八月自立為趙王李
良既殺武臣張耳陳餘收趙散兵擊良敗之二世二年春正月耳餘立歇為趙王燕王韓廣為
武臣將兵徇燕二世元年九月至薊自立為燕王項羽滅秦以趙相張耳素賢從入關立耳為
常山王燕將臧荼從楚救趙因從入關立茶為燕王均係僣竊非裂土受封者比槩不登錄)
西漢
趙隠王如意(高帝子九年封孝惠元年為吕后酖死無後)
趙共王恢(高帝子十一年封為梁王吕后七年徙趙其年自殺無後)
趙幽王友(高帝子十一年封為淮陽王惠帝元年徙趙十年吕后幽殺於邸孝文元年子遂紹
封孝景時以逆誅國除)
河間文王辟疆(趙幽王子文帝二年封子哀王福嗣無子國除)
燕靈王建(高帝子十一年燕王盧綰叛眀年封建為燕王立十五年吕后殺其子無後)
燕敬王澤(高帝從祖昆弟高后七年封琅琊王孝文元年徙封傳嘉定國除)
河間獻王德(景帝子二年封傳共王不害剛王堪頃王授孝王慶至元坐罪國除成帝建始
元年立元弟良為河間王子尚嗣王莽時絶)
趙敬肅王彭祖(景帝子前二年封廣川王四年徙趙傳頃王昌懷王尊尊無子宣帝立尊
弟哀王高傳共王充至隠王莽時絶)
平干頃王偃(趙敬肅王子武帝時封子繆王元嗣坐罪國除平干今廣平府)
中山靖王勝(景帝子前三年封傳哀王昌康王昆侈頃王輔憲王福懷王循循無子國絶成
帝鴻嘉二年復立憲王弟孫利鄉侯子雲客為廣德王無子絶哀帝復立雲客弟廣漢為廣平王無
後平帝元始元年立廣川惠王曾孫倫為廣德王奉靖王後王莽時絶)
廣川惠王越(景帝子中二年封子繆王齊嗣傳至去坐殺姬不道徙上庸國除宣帝地節四
年復立去兄戴王文子海陽嗣坐罪國除平帝元始二年復立戴王弟子瘉為廣德王奉惠王後子
赤嗣王莽時絶廣川今河間府景州)
清河哀王乘(景帝子中三年封無子國除)
常山憲王舜(景帝子中五年封子勃嗣坐罪廢國除)
正定頃王平(常山憲王子以兄勃坐罪廢封平為正定王傳烈王偃孝王由安王雍共王普
至陽王莽時絶)
燕剌王旦(武帝子元狩六年封坐謀逆自殺國除)
中山哀王竟(宣帝子初元二年封為清河王三年徙中山無子國除)
中山孝王興(元帝子建昭二年封為信都王十四年徙中山子衎嗣後入繼大統是為平帝
立東平思王孫桃鄉侯子成都為中山王奉孝王祀王莽時絶)
信都王景(中山孝王孫先封為定陶王奉恭王後哀帝建平六年徙信都王莽時絶信都今
冀州地)
廣川王宫(江都易王子武帝元狩二年謀逆自殺孝平元始二年王莽為政欲繼絶世立官為
廣川王奉易王後)
燕王慶(舂陵侯敞同産弟更始入關封更始敗没於軍子順歸光武封武成侯傳遵弇)
趙景王張耳(初從楚入關封為常山王後為陳餘所擊敗歸漢立為趙王諡景子敖嗣坐貫
高事降為宣平侯)
燕王盧綰(幼與高帝同里門從擊項籍籍亡復擊燕王臧茶有功封為燕王十二年反亡)
羹頡侯信(高帝兄子七年封立十三年有罪削爵一級為關内侯今宣化府懷來縣有羹頡山)
州鄉侯禁(河間獻王子武帝時封傳齊惠商伯禹王莽時絶州鄉今河間府河間縣)
阿武侯豫(河間獻王子武帝時封傳宣信嬰齊黃長久阿武在今獻縣地)
景成侯雍(河間獻王子宣帝時封傳歇禹福景成今河間府獻縣)
高郭侯□(河間獻王子宣帝時封今河間府任邱縣有高郭城)
參戸侯免(河間獻王子武帝時封傳嚴元利親度今天津府青縣有參戸城)
平隄侯昭(河間獻王子宣帝時封傳榮曾世育廼始今冀州棗強縣有平隄城)
樂鄉侯終(河間獻王子宣帝時封傳蒯鄧勝地緒樂鄉今保定府清苑縣)
柏暢侯終古(趙敬肅王子武帝時封子侯朱嗣今保定府城南有柏陵城按柏陵史記作
柏陽漢書表作柏暢)
邯會侯仁(趙敬肅王子武帝時封傳慧賀張康重蒼邯會今廣平府肥鄉縣)
南䜌侯佗(趙敬肅王子武帝時封坐酧金免今順德府鉅鹿縣有南䜌城)
鄗侯舟(趙敬肅王子武帝時封坐咒詛誅今趙州柏鄉縣有鄗城)
揤裴侯道(趙敬肅王子武帝時封傳尊章景發今廣平府肥鄉縣有揤裴城)
封斯侯胡傷(趙敬肅王子武帝時封傳如意宫仁封斯在今趙州)
舄氏侯賀(趙敬肅王子武帝時封傳安意千秋漢強酆王莽時絶今趙州隆平縣東北有舄氏城)
將梁侯朝平(中山靖王子武帝時封坐酎金免今保定府博野縣西有將梁城)
陸城侯正(中山靖王子武帝時封坐酎金免陸城在今保定府蠡縣南)
新處侯嘉(中山靖王子武帝時封坐酎金免今定州東北有新處城)
安險侯應(中山靖王子武帝時封坐酎金免今定州東有安喜城即安險章帝更名)
廣川侯頗(中山靖王子武帝時封坐酎金免)
臨樂侯光(中山靖王子武帝時封今河間府寧津縣有臨樂城)
柳宿侯盖(中山靖王子武帝時封子蘇嗣今慶都縣東南有柳宿城)
廣望侯忠(中山靖王子武帝時封傳中何齊遂閭今保定府西南冇廣望城)
樊輿侯修(中山靖王子武帝時封傳過倫異衆士生自予王莽時絶樊輿今保定府清苑縣地)
隂安侯不害(濟北貞王子武帝時封傳秦容無後國除今大名府清豐縣北冇隂安城)
蒲領侯嘉(廣川惠王子武帝時封今河間府阜城縣有蒲領城)
棗彊侯晏(廣川惠王子武帝時封坐酎金免)
新市侯吉(廣川繆王子昭帝時封傳義欽今正定府新樂縣有新市城)
樂信侯強(廣川繆王子宣帝時封傳何賀涉樂信在今保定府東鹿縣南)
歷鄉侯必勝(廣川繆王子宣帝時封傳長壽宫東之今趙州寧晉縣有歷鄉城)
桃侯良(廣川繆王子元帝時封傳敞徇今冀州有桃城)
臨河侯賢(代共王子武帝時封坐酎金免今大名府開州西有臨河廢縣)
柳侯陽巳(齊孝王子武帝時封傳罪師自為攜軻守今天津府鹽山縣東有柳城)
復陽侯延年(長沙頃王子宣帝時封傳漢道今冀州棗強縣有復陽城)
新昌侯慶(燕剌王子宣帝時封傳至稱未央今保定府新城縣東有新昌城)
邯溝侯偃(趙頃王子宣帝時封傳勝度定今廣平府肥鄉縣有邯溝城)
樂陽侯說(趙頃王子成帝時封傳宗崇鎮今正定府獲鹿縣東北有樂陽城)
曲梁侯敬(平干頃王子宣帝時封傳時光瓠辯曲梁今廣平府永年縣)
平鄉侯壬(平干頃王子宣帝時封傳成陽今順德府平鄉縣)
廣鄉侯眀(平干頃王子宣帝時封傳安周齊充國今順德府任縣有廣鄉城)
樂平侯永(河間孝王子成帝時封)
西梁侯闢兵(廣川戴王子宣帝時封傳廣宫敞今保定府束鹿縣西南有西梁城)
和陽侯安(中山頃王子宣帝時封傳遂固和陽今順德府南和縣)
東安侯強(魯孝王子宣帝時封子拔嗣)
房山侯勇(城陽荒王子元帝時封)
安平侯習(長沙孝王子元帝時封子嘉嗣)
益昌侯嬰(廣陽頃王子元帝時封傳政福今順天府霸州有益昌城)
廣平侯德(廣陵孝王子元帝時封)
柏鄉侯買(趙哀王子元帝時封傳雲譚)
武鄉侯慶(高密頃王子成帝時封子勁嗣)
樂平侯訢(淮陽憲王子成帝時封)
高陽侯並(淮陽憲王子成帝時封)
桑邱侯頃(東平思王子成帝時封今保定府安肅縣有桑邱城)
昌城侯豐(東平思王子成帝時封昌城今河間府阜城縣地)
清河定侯王吸(以中涓從起豐至灞上為騎郎將入漢以將軍擊項籍侯二千二百戸傳
至彊伉不害充國)
廣平敬侯薛歐(以舍人從起豐至灞上為連敖入漢以騎將定燕趙侯四千五百戸傳山
澤穰去病)
曲逆獻侯陳平(以楚都尉歸漢為護軍中尉出奇計定天下侯五千戸傳買悝何何坐罪
誅元始時鳳始爵關内侯曲逆今保定府完縣)
曲周景侯酈商(以將軍從起岐攻長社以南定漢蜀三秦擊項羽侯四千八百戸傳寄堅
遂成世宗終根元始時猛賜爵關内侯)
陽信侯吕青(以漢五年用令尹初從功北堂邑侯千戸傳臣義它善談陽陽信今河間府
慶雲縣)
安國武侯王陵(起兵定南陽屬漢王擊項籍侯五千戸傳忌斿辟方定襄今保定府祁
州南有安國城)
棘蒲剛侯陳武(以將軍從起薛擊齊歷下侯子奇謀逆誅棘蒲今趙州地)
武強侯嚴不識(以舍人從起沛入漢擊項籍用將軍擊黥布侯傳嬰青翟仁)
貰齊侯合傅胡害(以越戸將從破秦入漢定三秦以都尉擊項籍侯六百戸傳方山赤
遺猜世今保定府束鹿縣西南有貰城)
肥如敬侯蔡寅(以魏太僕從漢王破龍且及彭城侯千戸傳戎奴福肥如今永平府)
任侯張越(以騎都尉從擊燕代功封坐匿死罪免任今順德府任縣地)
斥邱懿侯唐厲(以舍人從擊項籍有功封侯千戸傳朝賢尊廣意斥邱今廣平府成安
縣)
辟陽幽侯審食其(以舍人從侍吕后孝惠入楚侯子平坐謀逆誅今冀州有辟陽城)
安平敬侯鄂秋(以謁者從定諸侯舉蕭何功侯二千戸傳嘉應寄但但坐罪誅)
北平文侯張蒼(以客從起武陽至灞上為常山守得陳餘侯千二百戸傳奉類類坐臨諸
侯喪免今保定府滿城縣北有北平城)
復陽剛侯陳胥(以卒從入漢擊項籍侯千戸傳嘉拾強幸)
中水嚴侯吕馬童(以郎騎將從擊龍且項籍侯千五百戸傳瑕青眉德宜城建眀中
水今河間府獻縣地)
平棘懿侯林摯(以客從斬章邯所置蜀守侯千戸傳辟彊常驩今趙州有平棘城)
深澤齊侯趙將夕(以趙將降漢屬韓信定趙齊楚侯七百戶傳頭至脩臾延世即今
保定府深澤縣)
歷侯程黑(以趙將從擊項羽攻臧茶封傳氂竈弘今河間府故城縣有歷縣故城)
宋子惠侯許瘛(以趙將從擊定諸侯封五百三十六戸傳留九迺今趙州有宋子城)
寗嚴侯魏遫(以舍人從起碭擊臧茶侯千戸傳連指都今宣化府有寗城)
堂陽哀侯孫赤(以中涓從沛入漢擊項籍陳豨侯八百戸傳德眀堂陽今冀州新河縣)
廣阿懿侯任敖(以客從起沛擊項籍陳豨侯千八百戸傳敬但越人定今趙州隆平縣
東有廣阿城)
煮棗端侯革朱(以越連敖從擊諸侯功侯九百戸傳式昌奉今冀州棗強縣有煮棗城)
桃安侯劉襄(以客從起定陶擊英布侯千戸傳舍由自為盆夀)
樂成節侯丁禮(以中涓從起碭入漢定三秦擊項籍侯千戸傳馬從吾客義禹樂成今
河間府獻縣)
南宫侯張買(以父越人為高祖騎將從軍高后時以中大夫侯子生坐罪免)
脩侯周亞夫(絳侯周勃子文帝時封脩今河間府景州地)
陽信侯劉揭(為典客文帝時以功侯二千戸子中意罪免)
弓高壯侯韓隤當(故韓王信子文帝時復降歸漢侯傳則譊說興曾寳弓高今河間
府東光縣)
故安節侯申屠嘉(從高祖功食邑五百戸文帝時以丞相侯傳共臾故安在今易州
東南)
中邑侯朱進(高后時以執矛從入漢破曹咎封傳悼中邑今長蘆地)
新市侯王棄之(景帝時父悍以趙内史王遂反不聽死事子侯傳始昌)
容城攜侯徐盧(景帝時以降王侯七百戸傳纏光光坐法死國除今保定府容城縣西
北有客城故城)
遒侯陸彊(以匈奴王降侯千五百七十戸景帝時封子則嗣以罪誅今保定府淶水縣北有
遒城)
范陽靖侯范代(景帝時以歸降侯六千二百戸傳德政范陽今保定府定興縣)
易侯僕□(景帝時以降王侯千一百十戸無後)
亞谷簡侯盧它之(景帝時以故燕王綰子復降歸漢侯千戸傳種漏賀今保定府雄
縣有亞谷城)
合騎侯公孫敖(武帝時以擊匈奴至右王庭封今天津府鹽山縣有合騎城)
成安侯韓延年(武帝時以父千秋為校尉擊南越死事子侯千三百十戸)
荻苴侯韓陶(武帝時以朝鮮降相封今天津府慶雲縣有荻苴城)
成安嚴侯郭忠(昭帝時以張掖屬國戰功侯七百四十二戸傳遷賞長萌每)
博陸侯霍光(昭帝時以奉車都尉捕莽何羅封傳禹陽今順天府密雲縣有博陸城)
安平敬侯楊敞(昭帝時以丞相侯七百戸以定策功益封共五千五百四十七戸傳忠譚)
長羅壯侯常惠(宣帝時以軍功侯二千八百五十戸傳成邯翕無後今大名府長垣縣
北有長羅城)
章武景侯竇廣(國景帝時以皇太后弟侯萬一千戸傳定常生坐罪免章武今河間
府地)
南皮侯竇彭祖(景帝時以皇太后兄子侯傳良桑林坐酎金免)
平恩戴侯許廣漢(宣帝時以皇太子外祖父昌成君侯五千六百戸傳嘉况旦敬今
廣平府曲周縣有平恩城)
樂昌共侯王武(宣帝時以帝舅關内侯六百戸傳商安樂昌今大名府南樂縣)
武陽項侯史丹(以宣帝為太子時輔導舊恩侯千三百戸傳邯獲武陽今大名府地)
安平侯王舜(宣帝時以皇太后兄侍中中郎將侯千四百戸傳章淵買)
將陵哀侯史曾(宣帝時以國戚侯二千二百戸無後將陵今河間府地)
樂成敬侯延壽(宣帝時以關内侯有舊恩侯千五百戸傳湯常恭去疾)
曲陽煬侯王根(元帝時以關内侯凡再益封共萬二千四百戸子涉王莽時為直道公後
被殺)
高陽侯薛宣(成帝時以丞相侯千九十戸後坐罪免)
章鄉侯謝殷(平帝時以中郎將有功封章鄉在天津府滄州東南)
東漢
元氏王歙(光武族父更始入關封建武二年改封泗水王)
趙孝王良(光武叔父建武二年封廣陽王五年徙趙十三年降爲趙公子節王栩頃王商靖王
宏惠王乾懷王豫獻王赦)
中山王茂(歙從父弟王莽末起兵後降光武封中山王十三年以疏屬降為穰侯)
中山簡王焉(光武子建武十五年封左馮翊公十七年進爵為王三十年徙封中山王傳憲
弘暢稚稚無子國除)
廣平王羡(眀帝子永平三年封無後國除)
常山王昞(眀帝子永平五年封建初四年徙淮陽)
樂成靖王黨(眀帝子永平十五年封子哀王崇嗣無子和帝立崇兄修侯巡為樂成王是為
釐王子隠王賓嗣無子立濟北惠王子萇為樂成王後坐罪貶延光元年以河間孝王子得嗣靖王
後以樂成比廢絶改國曰安平是為安平孝王子續嗣坐不道誅國除)
鉅鹿王恭(眀帝子永平十五年封建初三年徙江陵)
清河孝王慶(章帝子建初四年立為皇太子後廢為清河王子祜入嗣殤帝是為安帝乃上
慶尊號曰孝德皇子愍王虎威嗣無子立樂安王寵子延平為清河王是為恭王子蒜坐事自殺國
除立安平孝王子經為甘陵王奉孝德皇祀是為威王子貞王定嗣立四年子獻王忠嗣無後國除)
河間孝王開(章帝子永元二年封分勃海樂成涿郡為國傳惠王政貞王建安王利至陔魏
受禪降為侯)
廣宗殤王萬歲(章帝子永元五年封分鉅鹿為國無子國除)
蠡吾侯翼(河間孝王開子元初六年立為平原懷王後子志嗣入繼大統是為桓帝更封帝兄
都鄉侯碩為平原王留博陵奉翼後今保定府博野縣西南有蠡吾城)
解瀆亭侯淑(以河間孝王子封淑卒子長嗣長卒子宏嗣入繼大統是為靈帝今保定府
唐縣有解瀆亭)
廣平忠侯吳漢(以中興功建武二年封食四縣圖像雲臺子成嗣)
阜成侯王梁(以中興功建武十三年封圖像雲臺傳至堅石)
修侯杜茂(以中興功光武即位封樂鄉侯建武二年進封苦陘侯十三年增邑封修侯圖像雲
臺十五年坐罪削戸邑降封鄉侯傳元奉)
阿陵侯任光(以中興功建武元年封圖像雲臺傳隗屯勝世阿陵今河間府任邱縣地)
中水侯李忠(以中興功建武二年封食邑三千戸圖像雲臺傳威純廣)
東光侯景丹(以中興功封圖像雲臺傳尚苞臨遽)
安平侯蓋延(以中興功建武二年封食邑萬戸圖像雲臺傳扶側側坐罪國除)
靈夀侯邳彤(以中興功建武元年封圖像雲臺傳湯某某無後國除)
昌城侯劉植(以中興功建武二年封圖像雲臺傳向述述坐罪國除今冀州有昌成城)
觀津侯劉喜(植弟以中興功封今冀州棗強縣有觀津城)
新處侯陳俊(以中興功建武二年封圖像雲臺後定封祝阿)
東光城侯耿純(以中興功建武六年封圖像雲臺子阜嗣坐罪國除)
成安侯臧宫(以中興功建武二年封圖像雲臺後定封朗陵傳信震松由)
房子侯鄧晨(光武姊壻也以中興功封後徙封西華傳棠固國福房子今趙州臨城縣地)
陽平侯桓焉(榮之孫初拜太傅以輔導功封傳至典陽平今大名府地)
平鄉侯謝安(順帝末羣盜起安率衆斬劇盜徐鳳功侯三千戸)
高陽鄉侯陳蕃(靈帝即位以太傅輔政封)
薊侯公孫瓉(靈帝時為奮威將軍以討賊功封)
高陽鄉侯蔡邕(獻帝時以左中郎將從遷都長安封)
南䜌侯陳茂(郭后叔父梁之壻以恩澤封)
武陽侯竇憲(章德皇后兄和帝即位后臨朝拜大將軍封食邑二萬戸坐罪自殺)
樂平侯梁棠(和帝母梁貴人父竦之子和帝親政後封子安嗣)
修侯董重(靈帝母孝仁董后兄子靈帝即位封)
三國魏
燕王宇(太祖子太和六年封增邑至五千五百戸子奐嗣後入繼即帝位)
中山恭王衮(太祖子黃初三年封子孚嗣)
范陽閔王矩(太祖子早卒以樊安公均子敏嗣傳至焜)
樂陵王茂(太祖子建安二十二年封萬歲亭侯黃初中進封樂陵增邑至五千戸)
趙王幹(太祖子黃初二年封燕王又改河間樂成鉅鹿乃封趙王增邑至五千戸)
陽平縣王蕤(文帝子黃初七年封後改封北海子贊嗣)
東武陽懷王鑒(文帝子黃初六年封無子國除東武陽即今大名府地)
元城哀王禮(文帝子黃初三年封以任城王楷子梯嗣累增邑至四千五百戸)
邯鄲懷王邕(文帝子黃初三年封以任城王楷子温嗣增邑至四千四百戸)
清河悼王貢(文帝子黃初三年封無子國除)
廣平哀王儼(文帝子黃初三年封無子國除)
常山正定王嘉(楚王彪子正元元年封)
樂平成侯王朗(魏建國以軍祭酒領魏郡太守文帝即位為司空封子肅嗣)
樂平定侯董昭(太祖時以籌策功封千秋亭候後進爵樂平食邑千戸子胄嗣)
陽平壯侯徐晃(太祖時征伐有功文帝即位封食邑三千一百戸傳蓋霸)
長垣敬侯衛臻(太祖時參丞相軍事文帝踐祚封安國亭侯正始中進爵長垣食邑千戸
子烈嗣)
容城成侯盧毓(太祖時為丞相法曹後以僕射封高樂亭侯進爵容城食邑二千三百戸
孫藩嗣)
廣平肅侯辛毗(初從袁紹太祖克鄴表毗為議郎文帝時封為廣平亭侯子敞嗣)
長樂亭侯田豫(太祖時為丞相軍謀掾文帝時以軍功封食邑五百戸子彭祖嗣長樂
今大名府南樂縣地)
高陽鄉侯毋邱興(黃初中為武威太守以討叛功封子儉嗣後進封安邑侯)
晉
安平獻王孚(宣帝次弟泰始元年封邑四萬戸孫穆王隆嗣無子國除)
范陽康王綏(宣帝弟武帝受禪封傳虓黎)
高陽王睦(宣帝弟武帝受禪封中山王邑五千二百戸後徙封高陽孫毅嗣傳文深法連宋受
禪國除)
趙王倫(宣帝第九子武帝受禪封後以罪誅)
燕王機(文清惠亭侯宣帝子早卒武帝受禪封機為燕王邑六千六百六十三戸後增戸至二萬
子幾嗣)
高陽元王珪(安平獻王孚子武帝受禪封邑五千五百七十戸傳哀王緝訟)
常山孝王衡(安平獻王孚子武帝受禪封邑三千七百九十戸子敦嗣)
樂平王延祚(文帝子太康初封無子)
河間平王洪(義陽王望子武帝受禪封傳混滔休)
河間王顒(太原烈王瓌子徙封河間後為南陽王模所殺)
渤海王恢(武帝子無後)
樂陵武公石苞(以破諸葛誕功封東光侯武帝即位進封樂陵郡公傳統崇)
鉅鹿元公裴秀(以從討諸葛誕功封魯陽鄉侯武帝即位進爵鉅鹿郡公傳濬頠嵩)
安平元公王沈(高貴鄉公將攻文帝沈奔告以功封安平伯武帝即位進爵為公傳浚道
素崇之)
上谷郡公孟觀(以受賈后旨殺楊駿封後坐趙王倫黨誅)
遼西公段匹磾(以父務勿塵助東海王越有功封遼西即今永平府地)
東明亭侯李矩(以伐氐齊萬年功封)
博陵亭侯諸葛恢(以討周馥功封博陵即今深州安平縣地)
堂陽子石鑒(武帝受禪封後拜司空封昌安縣侯諡元)
元魏
長樂王夀(章帝後文成時有援立功封後坐罪誅)
常山王遵(昭成帝孫道武時以佐命及征伐功封後坐罪賜死傳素可悉陵陪斤)
北平王懋(常山王遵後孝武時封)
魏郡王毗(常山王遵後孝武時封)
清河王紹(道武子天興時封後有罪伏誅)
河間王修(道武子天賜時封子羯兒嗣有罪國除)
長樂王處文(道武子天賜時封無子國除)
廣平王連(道武子天賜時封)
陽平王新成(景穆帝子太安三年封傳頤宗廕坐罪國除)
廣平王洛侯(景穆帝子和平時封傳匡獻祖育勒)
博陵王暢(景穆帝孫孝武時封)
廣川王略(文成子延興時封傳諧靈道)
河間王若(文成子太和時封子琛嗣)
趙郡王幹(獻文帝子太和時封傳謐諶)
高陽王雍(獻文帝子太和時封子斌嗣)
清河王懌(孝文子太和時封)
廣平王懷(孝文子太和時封)
漁陽王尉眷(以軍功封子多侯嗣)
趙郡王穆亮(以積功封後降為公傳紹長嵩)
長樂王稽敬(以獻懷長公主子封)
北平王長孫嵩(以軍功封鉅鹿公太武即位以定策進爵北平王傳敦)
廣平王杜遺(以密皇后兄封子元寳嗣)
博陵郡王爾朱彥伯(節閔帝立以預定策功封後為高歡所殺)
常山王爾朱度律(莊帝以積功封後為高歡所殺)
昌黎王馮熙(以文明太后兄封子誕嗣降為侯)
中山王王叡(文眀太后臨朝時以恩倖封子襲嗣後降為公)
上谷公紇羅(神元帝曾孫道武時封子題後進爵為王悉降為公)
河間公齊(元帝元孫太武時封傳陵蘭志)
文安公泥(魏之疎族道武時封子屈嗣坐事誅)
遼西公意烈(昭成孫太武時進封為王後坐罪賜死傳拔千受洛粟)
安平公叔孫建(以積功封後進封丹陽王傳俊蒱)
高陽公安同(以積功封子原嗣後以罪誅)
高邑公莫題(以征伐功封後坐事誅)
高陽公許謙(以平并州功封子洛陽嗣)
鉅鹿公長孫嵩(以軍功封後進爵北平王子敦嗣)
廣平公張黎(眀元帝時以積功後坐罪誅)
常山郡公于忠(明帝時以定策功封)
燕國公盧光(以從西遷積功封子貴嗣封)
趙郡公陳建(以征伐功封後進封魏郡王子念生嗣)
趙郡公李育(武定時以拒葛榮功封子愔嗣)
燕郡公公孫軌(以奉使稱旨封子衡嗣)
東安公劉尼(以迎立文成功封子社生嗣)
廣平郡公游眀根(以文臣積勞封)
清河郡公蕭祗(梁武帝弟以歸魏封子放嗣)
博陵郡公爾朱榮(以討賊功封後進封太原王)
河間郡公爾朱弼(節閔帝時以積功封後為其帳下所殺)
清河公爾朱仲遠(孝莊立封)
廣宗郡公爾朱天光(以積功封後進爵為王為高歡所殺)
鉅鹿郡公陸叡(東平王陸侯之裔以臣後封)
范陽縣公盧辨(以從孝武遷長安封子慎嗣)
靈夀縣公爾朱敞(以歸西魏封子最嗣)
曲陽縣公斛斯椿(以征伐有功封卒贈常山郡王傳徵該政)
安平縣公崔說(以戰功積封子弘度嗣)
安平縣公于翼(以尚主封子璽嗣)
廣宗縣公李崇(孝武時以歸關中功封子敞嗣)
桑乾公斛斯元夀(從孝武入關封)
正定侯陸(神元之後太武時封)
曲陽侯素延(桓帝之後道武時以功封坐罪國除)
樂城侯興都(烈帝之後文成時封)
安樂侯高閭(文帝時以積功封子元昌嗣)
清河侯崔頤(以積功封)
靈夀侯古弼(以積功封後坐罪誅)
信都侯屈須(以襲父爵進封)
衛國侯竇瑾(以積功封後坐罪誅)
固安侯李崇(以降將封子訢增封扶風公後坐事誅)
廣平侯游雅(以積功封)
柏人侯侯莫陳悦(莊宗初以積功封後以罪誅今順德府唐山縣有柏人城)
鉅鹿侯賀悦(以從平中原功封子泥嗣)
永寧侯酈范(以舊勲進封子道元嗣永寧今宣化府地)
平恩侯崔光(以文臣封平恩今廣平府曲周縣)
樂成侯高翼(孝宣未封子乾嗣)
東安伯刁廱(以積功封傳遵楷冲)
易陽伯賀拔勝(孝莊初以定策功封)
章武伯綦雋(孝武時封)
章武伯盧同(莊帝時以功封子裴嗣)
容城伯竇瑗(以從平葛榮功封)
固安伯李裔(以參齊神武軍定策功封子子旦嗣)
方城伯陽裴(以督護流民功封)
清河伯陸騰(以平葛榮功封子元嗣)
固安子公孫表(以積功封後坐罪死)
固安子盧元(以儒雋封子度世嗣後進爵為侯傳伯源道舒)
昌平子公孫叡良(以功封)
文安子長孫紹遠(嵩孫以從孝武西遷功封子覽嗣)
高邑子李靈(以授文成帝經封子恢嗣進爵為侯)
平棘子李顯甫(靈之後以軍功封又靈從父弟順以籌略亦封平棘子)
列人子宋愔(以文臣積勞封今廣平府肥鄉縣有列人城)
南皮子高祐(以從滅夏功封進爵為侯傳和璧顥德政王臣)
浮陽子高濟(與侄高允同徵封子矯嗣)
乘氏子高季式(以功封後進封陽平縣伯)
安平縣子江悦之(以降臣封子文遙嗣)
易陽子劉藻(以降臣封子紹琛嗣易陽今廣平府邯鄲縣)
清河縣子張烈(以戰功封)
容城縣子祖瑩(以參議律歷事封子珽嗣)
漁陽縣男崔巨倫(莊宗時以不附元顥功封子子武嗣)
貝邱縣男傅永(以文臣預鄲功封貝邱今廣平府清河縣)
柏人男楊宣(以楊震八世孫封)
阜城男斛律金(孝莊帝時賜爵後入齊以佐命功封咸陽郡王)
蓚縣男李述(以冊祭燕山廟還封子象嗣)
北齊
趙郡王琛(神武帝弟天平中追封子叡嗣)
清河王岳(神武從父弟天保初封子邁嗣)
高陽康穆王湜(神武第十一子天保初封子士義嗣)
博陵文簡王濟(神武第十二子天保初封後為後主所殺子智嗣)
河間王孝琬(文襄第三子天保初封後為武成所殺子正李嗣)
漁陽王紹信(文襄第六子天保初封齊亡没於周)
范陽王紹義(文宣第三子天保初封後入突厥周人購得之流蜀死)
樂陵王百年(孝昭第二子立為太子後為武成所殺子白澤嗣)
北平王貞(武成帝子)
昌黎郡王韓鳳(後主時以恩倖封)
廣平公盛(神武從叔祖以從起兵封子瑗嗣)
博野縣公尉景(以從神武起兵功封子粲嗣)
固安縣公斛律平(以從高祖起義封)
廣平郡公庫狄干(以從神武起兵功封子士文嗣)
廣川縣公破六韓常(以齊受禪有功封)
魏郡公任祥(以積功封子胄嗣)
清河郡公斛律光(以軍功積封後被祖珽譛死)
燕郡公慕容紹宗(以討侯景功封子三蔵嗣)
廣平郡公段韶(武威王榮子以總禁旅參帷幄有功封)
新城公張華原(以積功封子宰均嗣)
昌黎郡公馮子琮(後主時封)
鉅鹿縣侯魏蘭根(以文臣積勞封子相如嗣)
廮陶伯叱列平(以軍功封子孝冲嗣今趙州寧晉縣地)
廣宗縣伯潘樂(以從破爾朱兆功封)
信都縣伯趙猛(姊為文穆皇后以積功封)
下洛縣男段寧安(韶繼母弟韶讓封)
廣阿子竇泰(以軍功封子孝敬嗣)
固安縣子張遵業(以討元顥有功封)
安平子陳元康(以掌機密有功封子善藏嗣)
後周
趙王招(周文帝子建德五年封)
冀王通(文帝子建德三年封)
中山公護(文帝長兄子後進封晉國公以專權誅)
廣川公測(文帝族子以從魏孝武西遷封子該嗣)
廣平郡公梁禦(以戰功封傳睿洋)
趙國公李弼(以征伐功封子暉嗣)
邢國公李曜(弼子以積功封傳寬密邢今順德府)
燕國公于謹(栗磾之後以鄲功封傳實顗世虔)
安平公宇文愷(以積功封)
浮陽郡公獨孤信(以從魏孝武入關封子善嗣)
長樂縣公叱烈伏龜(以從征伐功封子椿嗣)
安公周惠達(文帝時以府司馬積功封)
清河公楊素(周末以功封)
高陽郡公達奚武(以軍功封子震嗣)
長樂郡公若干惠(以翊戴功封子鳳嗣)
河間郡公王德(以翊戴功封子慶嗣)
趙郡公劉雄(以積功封子昇嗣)
昌平郡公尉遲綱(以軍功封廣宗縣伯後進封)
固安郡公韋祐(以戰功封子初嗣)
博陵縣公薛温(武帝時封)
廣宗縣公魏元(以從魏孝武入關功封)
高邑公庫狄峙(以奉使和蠕蠕功封子嶷嗣)
浮陽郡公趙剛(以復東荆州功封傳元卿世弘)
長樂郡公趙㫤(以戰功積封)
高邑縣公燕榮(以從平齊功封)
襄國公段文振(以功封襄國今順德府)
長樂侯深(廣川公測之弟傳孝伯歆)
廣平侯侯莫陳穎(以積功封)
索盧侯長孫儉(嵩五世孫以功封儉索盧在冀州棗強縣南)
饒陽縣伯導(文帝長兄子保定初以功封)
平舒縣伯邢巒(襲父封平城子以戰功進封平舒今順天府大城縣)
居庸縣伯王雅(以戰功封子世積嗣今順天府昌平州有居庸關)
固安縣伯盧誕(以鎮東將軍積功封邑五百戸)
清河縣子趙肅(以運糧功封子軌嗣)
長樂縣子皇甫璠(以功封)
隋
河間王弘(文帝從祖弟周時從帝征伐受禪封子慶嗣)
安平王嶷(太子勇之子勇敗坐廢後為煬帝所殺)
高陽王說(太子勇之子勇敗坐廢後為煬帝所殺)
燕王倓(煬帝孫後為宇文化及所害)
趙王杲(大業九年封後為宇文化及所害)
鉅鹿郡公賀婁子幹(以討尉遲回功封子善柱嗣)
趙郡公隂夀(以積功封子世師嗣)
趙郡公李安(以佐命功封子瓊嗣)
安平郡公蘇孝慈(周封臨水縣公隋初進封子康嗣)
宗城縣公劉權(以平陳功封後進封宋國公今順德府廣宗縣)
涿郡公盧楚(越王侗時封王世充簒楚不從死之)
正定侯郭衍(以預奪嫡謀封)
北平侯張□(文帝受禪封)
南和伯李諤(文帝受禪以功封)
平鄉縣伯楊汪(以功封)
文安子張大淵(以從平陳功封)
唐
長樂郡王幼良(新興郡王德良之弟武德時封後坐罪賜死)
河間元王孝恭(西平懷王安次子以佐命功初封趙郡後改河間圖凌烟閣子崇義嗣後
降為譙國公)
廣平王孝慈(淮安靖王神通子武德時封後降為公)
河間王孝友(淮安靖王神通子武德時封後降為公)
清河王孝節(淮安靖王神通子武德時封後降為公)
渤海王奉慈(隴西恭王博乂弟武德初封)
鉅鹿王承義(太子建成子建成死時坐誅)
漁陽王承鸞(巢剌王元吉子元吉死時坐誅)
常山愍王承乾(太宗長子武德三年封太宗即位立為太子後坐謀逆廢為庶人徙黔州
死)
趙王福(太宗子出繼隠太子貞觀十三年封子思順嗣)
燕王忠(高宗長子貞觀二十年封高宗即位立為太子後仍降封王尋為許敬宗所誣賜死)
恒王撝(睿宗子垂拱三年封傳珣璹)
趙王業(睿宗子始封趙後進封薛王)
正定王瑛(元宗子開元三年立為太子後為武惠妃所搆賜死)
北平王偕(靖恭太子琬子開元時封)
棣王琰(元宗子開元二年始封後坐罪幽死)
恒王瑱(元宗子開元二十一年封)
定王侗(肅宗子至德二載封)
冀王絿(順宗子貞元四年封)
深王悰(憲宗子元和初封)
安王&KR4488;(穆宗子長慶元年封後為仇士良所害)
衛王灌(宣宗子大中十一年封)
魏王佾(懿宗子咸通三年封)
棣王祤(昭宗子乾寧元年封)
博陵郡王崔元暉(以誅張昌宗張易之封)
上谷郡王侯仲莊(以軍功封)
趙國公長孫無忌(以佐命功封圖凌烟閣)
衛國公李靖(以佐命功封圖凌烟閣)
鉅鹿公魏徵(以輔相功封圖凌烟閣)
清河郡公楊弘禮(以從征行在掌機密有功封)
廣平郡公劉祥道(以武德時為内史舍人典機密定律令高宗時為右相有功封子齊
賢嗣)
廣平郡公宋璟(以開元賢相有功封)
趙國公李寳臣(以獻恒趙深定易五州封)
鉅鹿侯魏少游(以靈武中興功封)
渤海男歐陽詢(以文臣封)
鉅鹿縣男魏元同(以銀青光禄大夫積勞封)
五代
安王友寧(梁太祖兄存子開平初封安即今保定府安州)
博王友文(梁太祖飬子開平初封博即今保定府博野縣)
渤海郡王高萬興(梁太祖開平間以武功封渤海郡今河間府)
渤海王高季昌(梁太祖乾元三年以武功封)
渤海王高季興(梁均王貞眀年間由荆南節度使封)
魏王繼岌(唐莊宗長子同光三年封)
渤海王高從誨(季興子唐眀宗長興三年以武功封)
瀛王馮道(周太祖廣順間以積勞封瀛今河間府)
宋
燕懿王德昭(太祖子太平興國元年封立四年自殺)
廣平郡王元僖(太宗次子太平興國七年封)
冀王元份(太宗子太平興國八年封)
安王元傑(太宗子太平興國八年封無子國除)
鎮王元儼(太宗子景德初封廣陵王天聖七年改封鎮今正定府)
燕王俁(神宗子初封成國公徽宗時進封)
景成郡王宗祐(哲宗子紹聖三年封景今河間府景州)
景王杞(徽宗子崇寧初自冀國公進封)
河間郡王㮙(徽宗子宣和六年封)
祁王模(徽宗子初封鎮國公積封至祁王今保定府祁州)
魏王愷(孝宗子初封慶王繼封魏)
魏郡王楊石(理宗朝以以功封)
鉅鹿公宗實(仁宗子嘉祐間封後即帝位是為英宗)
景國公僴(神宗子熙寧間封後追封冀王)
瀛國公梴(徽宗子政和五年封)
定國公栱(徽宗子政和初封)
魏國公旉(高宗子紹興中封)
祁國公竑(沂靖惠王子嘉定十四年封後進爵濟陽王)
冀國公高懷德(太祖建隆間以佐命功封後追封渤海郡王)
魏國公韓琦(仁宗朝以定策功封)
冀國公王德用(仁宗朝以軍功封)
渤海郡公吳育(仁宗天聖中以尚書左丞留守西京有功封食邑二千八百戸實封八百
戸)
清河郡公張俊(高宗朝以佐中興功封)
魏國公張浚(高宗朝以佐中興功封)
魏國公史浩(紹興中進士官宰相以輔佐功封)
魏國公留正(紹興中進士拜左丞相封魯國公寧宗嘉泰元年進封)
長樂郡公張磻(寳祜五年拜參知政事以積功封)
冀國公趙葵(淳祐九年授樞密使咸淳元年以積功封)
河間公章岵(以知蘇州報最封)
信國公文天祥(德祐時興義兵為恢復計不遂衛王即位於嶺南遙封信國今正定府)
遼
燕王德希(以中臺右相為南京留守封)
燕王固雲(蜀國王巖木後受封年無考)
衛王宛(景宗保寧間封衛大名府地)
冀王達喇(太宗子保寧初以功封)
魏國王察克(景宗孫始封中山郡王清寧初封趙國公後改封魏)
廣平郡王鴻和爾(景宗孫國泰三年封)
燕王烏格(聖宗子受封年無考)
趙王實訥哷(天祚子初封饒樂郡王改封趙)
遼西郡王楊晳(太平年進士官樞密使初封趙國公太康中進封遼西今永平府地)
遼西郡王蕭錫林(重熙中官侍中十五年陞南面統軍使以積功封)
魏王蕭思温(太宗時尚燕國公主景宗保寧初以冊思温女為后進封)
燕王蕭孝穆(淳欽皇后弟太平二年以積功封)
燕王蕭孝友(孝穆弟重熙間以積功封)
魏國王蕭惠(淳欽皇后弟以征高麗功封)
趙王蕭必實喇克(孝穆之後道宗皇后之父以戚畹封)
趙王耶律阿蘇(清寧初補祗候郎君重元之亂射殺尼嚕古賜號靖亂功臣加尚父封)
遼西郡王埓富(以積功封)
遼西郡王馬績(太平年進士以積功封趙王太康中改封)
遼西郡王蕭額哩音(阿拉次子太康時封)
趙國公韓德樞(延夀子以積勞封)
金
常山郡王襄(昭祖五世孫章宗朝封常山今正定府)
鉅鹿郡王宗憲(景宗曾孫天德初封)
廣平郡王宗秀(穆宗孫天德初封)
廣平郡王威赫(康宗子天德時封)
趙王宗傑(太宗子本名没里野大定間封)
衛王宗強(太祖子本名阿魯天眷元年封)
冀懿王宗輔(太祖之子世宗之父天輔二年封)
魏王道濟(熙宗第二子皇統二年封)
趙王索寧(世宗子大定元年封為楚王後改封趙)
冀王永功(世宗子明昌元年進封)
瀛王瓌(顯宗子眀昌元年進封)
瀛王琦(顯宗子承安四年封)
邢王宗敏(本名阿里布天會元年封)
廣平郡王和尼(皇統元年以軍功封)
廣平郡王王伯龍(天輔二年以武功封)
廣平郡王耶律恕(遼宗室正隆元年以軍功封)
廣平郡王諾延温屯思忠(太祖時累官至太傅正隆間以積勞封)
廣平郡王赫舍哩志寧(世宗朝以外戚封)
廣平郡王圖克坦鎰(宣宗時以積功封)
廣平郡王李石(世宗時以積功封)
定國公承暉(世祖曾孫宣宗時封後追封廣平郡王定今定州)
定國公匡(世祖九世孫章宗時以功封)
燕國公左企弓(天輔中以歸降封)
定國公圖克坦喀齊喀(世宗九年以積功封)
衛國公蔡松年(由文學顯天德時以積勞封)
滄海公王福(宣宗興定三年宰相請於河北州縣多置公府因封滄州經略使王福等數人
滄海今天津府滄州)
河間公伊喇忠嘉努(由河間招撫使封)
恒山公武仙(由正定經略使封)
高陽公張甫(由中都東路經略使封)
易水公靖安民(由中都西路經略使封)
趙國公圖克坦恭(天眷三年封譚國公正隆間改封)
定國公圖克坦公弼(至寧初以尚息國公主封)
正定縣男蔡珪(松年子以文學顯大定時封)
元
河間王呼爾察(太祖孫至元元年封)
衛王光澤(憲宗子至大三年封)
廣平王哈喇班第(睿宗子天歷二年封)
魏王額布格(順宗長子至正間封子博囉特穆爾亦封魏王)
宣寧郡王額琳特穆爾(宗室至順元年封)
宣寧郡王特穆爾布哈(宗室至順元年封)
魏王巴延特穆爾(大德九年封)
冀王博囉(巴延特穆爾弟延祐四年由鎮逹王進封)
魏王永和爾(博囉弟延祐間封)
定王蘇察罕(伯勒格台三世孫至治三年封)
定王徹爾台(蘇察罕子泰定四年封)
北平王鎮國(高唐王德克濟古勒姪太祖朝以德克濟古勒功封)
鎮陽王史天澤(至元十二年以武功封鎮陽今正定府)
常山王劉秉忠(至元十二年以佐命功封趙國公仁宗時進封)
趙王庫哩濟蘇(駙馬大德二年封)
趙王阿嚕台(駙馬延祐七年封)
趙王馬布爾罕(駙馬泰定元年封)
趙王珠勒呼(駙馬至大元年封)
北平王訥古伯(以駙馬封年代無考)
廣平王穆哩呼(駙馬天歷二年封)
趙王巴雅喀(以駙馬封年代無考)
趙王阿爾布哈(以駙馬封年代無考)
趙王準布哈(以駙馬封年代無考)
趙王囊嘉特(以駙馬封年代無考)
趙王竒凌徹爾(以駙馬封年代無考)
安肅公張柔(中統元年以累立戰功封至元四年進封蔡國)
魏國公鈕祜禄忠善(至元時以守西鄙有功封)
魏國公趙孟頫(宋秦王德芳後官至翰林承旨學士延祐中封續文獻通考作追封今照
行狀增入)
趙國公董俊(至元時以翊運功封)
趙國公圖古勒(大德七年以積勞封)
魏國公許衡(至大二年以賢臣封)
趙國公丁好禮(至正二十七年由中書平章政事謝政歸特恩封)
眀
燕王棣(太祖第四子後即帝位是為成祖)
趙王把(太祖第九子洪武三年封)
谷王橞(太祖第十九子洪武二十六年封分藩宣府永樂中坐罪廢)
衛恭王瞻埏(仁宗子未之國正統三年卒無子國除)
東垣端惠王見[泳-永+貢](鄭王祁鍈次子贈鄭定王東垣今正定府正定縣)
蔚王厚(孝宗第三子)
魏國公徐達(洪武中以積功進封食禄五千石子輝祖嗣)
衛國公鄧愈(洪武中以平江左西羌功封食禄三千石子鎮嗣)
定國公徐景昌(以父增夀贈定國公嗣封食禄二千五百石傳顯忠永寧光祚延德)
中山侯湯和(以定中原下四川功封食禄千五百石孫傑嗣)
永平侯謝成(洪武中以平西番功封食禄二千石)
靖海襄毅侯吳正(洪武初以積功封靖海今天津府靜海縣)
永寧侯張銓(洪武時以平雲南功封食禄千五百石永寧今宣化府西寧縣)
欒城侯李堅(建文年封食禄千石永樂中除)
保定侯孟善(永樂中以靖難功封食禄千二百石子英嗣坐法削爵)
隆平侯張信(永樂中以靖難功封食禄千石世襲)
安平侯李遠(永樂中以靖難功封食禄千石後戰沒子安嗣為伯坐法謫戍國除)
成安侯郭亮(永樂中以靖難功封食禄一千二百石子晟嗣)
廣平侯袁容(永樂中以靖難功封食禄千五百石世指揮)
新城世侯張輔(永樂中以靖難功封食禄三千石世襲進封英國公子懋嗣)
昌平侯楊洪(正統十四年封伯後以功進封食禄千石孫珍嗣)
武清侯石亨(正統十四年以軍功封食禄三千石天順元年進封忠國公後坐事下獄國除)
南和侯方瑛(景泰五年以征貴州封伯天順元年以平蠻功進封世襲)
保定侯梁瑤(嗣父銘伯爵景泰三年以平貴州功進封世襲)
慶雲侯周能(弘治中以積功封)
保定伯梁銘(洪熙以成祖宿將及仁宗東宫舊恩封食禄千石世襲)
順義伯金順(本名阿魯哥失里宣德四年以戰功封食禄八百石)
永寧伯譚廣(正統六年以宿將積戰功封食禄千石)
平鄉伯陳懷(正統九年以軍功封食禄千一百石後戰沒世襲指揮)
撫寧伯朱謙(景泰元年以軍功封食禄千二百石子永嗣)
懷柔伯施聚(景泰三年以宿將積戰功封食禄千一百石世襲)
興濟伯楊善(天順元年以復辟功封食禄千二百石興濟今河間府青縣)
文安伯張輗(英國公輔弟天順元年以復辟功封食禄千二百石)
武強伯楊能(天順元年以軍功封食禄千石)
豐潤伯曹義(天順元年以宿將積戰功封食禄千三百石世襲)
高陽伯李文(天順元年以軍功封四年奪爵)
寧晉伯劉聚(成化七年以延綏戰功封食禄千石九年再以功子世襲)
順義伯羅秉忠(成化四年以平蠻功封食禄千石)
安平伯吳安(以戚畹封食禄千石後除)
慶雲伯周夀(以戚畹封食禄千石後除)
玉田伯蔣輪(以戚畹封食禄千石後除)
安平伯方銳(以戚畹封食禄千石後除)
固安伯陳景行(以戚畹封食禄千石後除)
武清伯李偉(以戚畹封食禄千石後除)
永年伯王偉(以戚畹封食禄千石後除)
畿輔通志卷五十八
