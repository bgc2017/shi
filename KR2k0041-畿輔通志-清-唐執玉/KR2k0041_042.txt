欽定四庫全書
畿輔通志卷四十二
津梁
順天府
玉河橋在正陽門内跨玉河之上燕都遊覽志玉
河南北有三石梁明志玉河橋凡三一跨長安東
街一跨文德坊一近城垣
華石橋在正陽門内西
新橋在東直門大街
大石橋在崇文門内東南又東有泡子河橋
横橋在西直門大街
乾石橋在宣武門内大街
象坊橋在宣武門内西
馬市橋在阜城門内大街又有北大橋俱在門内
北河漕
地安門橋在地安門北鼓樓前
月橋在地安門北海子南燕都遊覽志海子南岸
有海子橋亦名月橋俗呼三座橋又萬寧橋在海
子東跨玉河上流
東部糧橋在地安門北迤東又西為部糧橋
銀錠橋在地安門西北橋東西皆水多荷芰菰蒲
南望宫闕北眺琳宫西矚城外諸峰遠近畢露
得勝橋在得勝門内積水潭東燕都遊覽志潭水
注橋下東行綠柳映坂縹萍泛波轉而南為藜光
橋古槐濃樾覆隂如罨畫
水關橋在得勝門西長安遊記得勝門之西城垣
有水關西山諸水從此流入都城水口為石犀以
當之遏衝突緩水勢也
正陽橋在正陽門外又崇文門宣武門外亦各有
橋跨護城河上
三里河橋在正陽門外東南明天順中建正德十
二年重修
虎坊橋在正陽門西南
三轉橋在崇文門外東南三里
大通橋在東便門外燕都遊覽志橋水從玉河中
出波流演迤帆檣往來東達通州
草橋在右安門外十里燕都遊覽志草橋衆水所
歸種水田者資以為利十里居民皆蒔花為業有
蓮池香聞數里
高梁橋在西直門外半里跨高梁河上帝京景物
略水從玉泉來三十里至橋下夾岸高柳綠垂到
底綠樹紺宇酒旗亭臺廣畝小池蔭爽交匝歲清
明日遊人以萬計浴佛日重午亦如之
神虎橋在西直門外雙林寺西二里帝京景物略
橋四石虎萬歷中一夜逸去遂改今名
普濟橋在廣寧門外
本朝康熙年建
青龍橋在府西北三十五里長安客話甕山北五
里為青龍橋其西通金山口其北斜界百望山
盧溝橋在府西南三十里跨盧溝河上金史河渠
志大定二十七年以盧溝河為往來津要令建石
橋明昌三年橋成長二百餘步賜名廣利并建東
西廊以便觀望元史百官志延祐四年盧溝橋置
廵檢司明志盧溝橋正統九年重修石欄刻為獅
形每早波光曉月上下蕩漾為京師八景之一曰
盧溝曉月府志橋當往來之孔道
本朝康熙元年發帑修築有廵司近設西路捕盜同知
於此
廣濟橋在府北三十里跨清河上明永樂中建
琉璃河橋在良鄉縣南四十里琉璃河上明嘉靖
二十五年建尚書雷禮有脩琉璃河橋堤記
長陽橋在良鄉縣東北十里廣陽河上
寧遠橋在固安縣城東濠上又城南曰迎薰西曰
豐樂北曰拱極俱明嘉靖中建
南源橋在永清縣南五十步明弘治中建今圮
大石橋在東安縣南渾河上一名大通橋又西浮
橋在縣西亦跨渾河上一名通濟橋
八里橋在東安縣東罩馬河上渾河支流自六道
口經此北入鳳河舊志大石橋之流為東川西浮
橋之流為西川八里橋迤西之流為南川是為三
川晉劉琨守此以拒石勒
永年橋在東安縣東沽港中流明嘉靖三年建又
濟公橋在縣北七十里亦明嘉靖中建
南薰橋在通州東關外稍南通惠河上為寶坻香
河大路俗名哈叭橋
南浦橋在通州城南跨通惠河舊有閘
運糧橋在通州舊城南關跨城河明萬歷中建
本朝順治十二年重脩
通運橋在通州南張家灣城南舊名南門板橋後
圮明萬歷三十三年重建石橋
善人橋在通州南張家灣城南之長店明萬歷中
建
土橋在通州南張家灣城北二里下通剝運明改
建石橋
弘仁橋在通州西南三十里渾河上舊名馬駒橋
明天順七年改建賜名長二十五丈為洞九以釃
水大學士李賢作碑記
永通橋在通州西普濟閘東明正統十一年勅建
祭酒李時勉作記以去州治八里亦名八里莊橋
為陸運京儲之通道
雙橋在通州西十里與大興縣接界明文徵仲詩
立馬雙橋日欲斜即此
通濟橋在通州北關月城外舊為木橋明萬歷六
年改建石橋俗名卧虎橋
虹橋在通州東三十里明外史宣德三年車駕發
京師渡潞河駐蹕虹橋
浮橋在通州白河上明實錄洪武二十四年建浮
梁於通州白河之上正統元年冬造通州白河浮
橋以馬快船及預備運甎船為之州志浮橋舊在
城東門外設把總駐守
本朝改移北門外淺處額設橋船五十隻
錯橋在三河縣東五里一名草橋明宣德三年車
駕駐蹕於此今圮
小河橋在三河縣南門外泃河支流上東通錯橋
西逹金鷄塘境接通薊為往來要道明正德十二
年建大學士楊一清作碑記
漫漫橋在武清縣東十里又南宮橋在縣東南三
十里俱通運河
頓邱橋在武清縣東南四十里有東西二橋亦通
運河
王務橋在武清縣東北十五里又扶頭橋在縣北
二十里
海濱橋在寶坻縣東門外又南門外橋曰廣川西
門外橋曰望都
石橋在寳坻縣南五里又林亭口橋在縣東南四
十五里
永安橋在昌平州南門外
安濟橋在昌平州鞏華城南二里南沙河上又朝
宗橋在鞏華城北北沙河上皆明正統十二年建
紅橋在昌平州西南十五里昌平山水記州西南
有紅橋元文宗為燕帖木兒建祠立碑處也
永福橋在昌平州西南三十五里榆河北又青龍
橋永寧橋三水橋俱在州西南
迎恩橋在昌平州西北二十八里
史家橋在昌平州東二十五里
叠翠橋在順義縣北門外
北采橋在順義縣東十八里又高郎橋在縣東二
十五里又魯各莊石橋在縣東北二十五里
超渡莊石橋在密雲縣東四十里明萬歷六年建
巨馬河橋在涿州北門外又胡良河橋在涿州北
十里俱明萬歷二年勅建高廣各二丈長三十餘
丈皆甃以巨石錮以鐡定大學士張居正碑記
挾河橋在涿州北二十五里明將軍王鏜建
范水橋在涿州西門外
甘池橋在房山縣西三十里西甘池村又長溝橋
在縣西南三十五里獨樹橋在縣西南四十里又
韓村河石橋在縣南二十五里
永濟橋在霸州苑家口康熙三十三年
聖祖仁皇帝賜額
普濟橋在霸州東門外又磚橋在州東四十里邊
家河上又安濟橋在州東南十五里栲老圈
文明橋在霸州南門外又迎恩橋在州北門外明
隆慶庚午知州田可徹易以磚石
蘇家橋在文安縣北四十里與霸州接界
南趙扶橋在大城縣東十二里又普濟橋在縣王
家口
龍石橋在薊州東門外又豪家橋在州東二十里
馬伸橋在州東三十五里獻橋在州東南二十里
龍池河橋在薊州南門外又永濟橋在州南五里
沽河上為往來要道明天順四年建萬歷三十三
年兵備道杜潛重修州人祭酒成憲作記
通濟河橋在薊州西五里跨沙河上明宣宗實錄
三年駕至薊州駐五里橋進州官戒諭
龍家務橋在平谷縣東五里又小碾頭橋在縣南
五里跨逆流河上
洩水橋在平谷縣西門外明隆慶五年知縣劉愛
建又魯家莊橋在縣西十里高家莊橋在縣西十
五里
黎河橋在遵化州南六十里元中統時建今河漸
北徙橋亦漸圮
五里橋在遵化州西三更又王哥莊橋在州西南
四十里俱明萬歷中建
垂楊渡在東安縣東沽港之北下通靜海上達縣
治因岸有垂楊故名
白龍港渡在寶坻縣東二十里又八門城渡在縣
東八十里
三岔口渡在寶坻縣北十里
梁城渡在寧河縣南一里又蘆臺渡在縣東南二
十里
月兒灣渡在昌平州西南四十里即濕餘河
白楊渡在大城縣東南十五里又十里灣渡在縣
南十里沿河上又縣東有姚渡迤北為臧莊渡
柏橋渡在保定縣柏水橋舊志河水環繞行者病
涉岸有古柏忽倒直河中如橋可渡迄今相沿猶
稱名云
蕭各莊渡在薊州南二十里
鹿渠渡在平谷縣西夏秋之間以舟通渡冬則架
木為梁無定所又東河渡亦在縣界
永平府
永濟橋在盧龍縣西門外漆河上
灤陽橋在盧龍縣西南十七里潵河上明洪武初
建浮橋永樂後以舟渡今因之
三里橋在遷安縣東三里河上明嘉靖十年建石
橋三空又十里橋在縣東南十里道出盧龍
黃臺橋在遷安縣西南五里黃臺山下近以沙流
決溢不時移於黃臺之南六七里冬春搭橋夏秋
舟渡
大寨橋在遷安縣西北九十里灤河上舊為浮橋
今以舟渡
清河橋在遷安縣北七十里又青龍橋亦在縣北
七十里
陽河橋在撫寧縣西府志陽河橋凡七俱水淺則
設水泛則拆
渝河橋在撫寧縣東二十里又海洋橋在縣東六
十里
李官營橋在撫寧縣北三里
虹橋在昌黎縣南八里金明昌中建
石橋在昌黎縣西八里
梭頭灣橋在昌黎縣西三十里又槐家店橋在縣
西五十里又柳河橋在縣西北三十里
巖山橋在灤州南五里金大定間建一州水口也
沂河橋在灤州西二十五里又州南二十三里有
龍塘橋
波落橋在灤州南三十里又州南五十里有歇駕
橋
渝關橋在灤州南五十里又通津橋在州南六十
里又公安橋在州南九十里
大海橋在灤州西南九十里又州西南百里有龍
堂橋
唐山橋在灤州西少南百二十里
古冶橋在灤州西六十里又州西六十五里有石
牛橋
牤牛橋在灤州西八十里相近又有雙橋又西五
里有馬家橋又榛子鎮有東五里橋西五里橋
布德橋在樂亭縣東門外又南門外有阜民橋西
門外有悦澤橋
雙橋在玉田縣東二十里雙城河上
亮水橋在玉田縣東三十里當雙河下流兩岸陡
削中多淤泥舊建木橋以渡
本朝順治中改建石橋
廣濟橋在玉田縣東南五里草橋屯又相近有永
濟橋
鴉鴻橋在玉田縣東南四十里還鄉河上與豐潤
縣接界還鄉河至此合於黎水
采亭橋在玉田縣西二十里名勝志金學士楊繪
建邑人采亭其别字也
通順橋在玉田縣東北五里卞家莊窩
還鄉橋在豐潤縣西還鄉河上自昔高麗遼東往
來要路也舊志宋徽宗北轅過橋駐馬四顧曰吾
安得似此水還鄉也因不食而去
板橋在豐潤縣東二十里
姑嫂橋在豐潤縣西四十里沙河上
探海橋在山海關南門外又東門外有登仙橋
石梯子渡在盧龍縣西南十里又縣南十里有虎
頭石渡東北三十里有念經河渡
瓜村渡在遷安縣南十二里
蔡家莊渡在遷安縣西十二里
稔子口渡在遷安縣西北七十里
灤河渡在昌黎縣西七十里
馬城渡在灤州南十里又寗家莊渡在州東南二
十八里
淀流河渡在樂亭縣西北二十里又縣西北十里
有邊灤灣渡西十二里有馬家莊渡八里有李家
莊渡西南十里有井家莊渡十八里有陳家莊渡
皆灤河渡口也
洛沽渡在玉田縣北十五里
保定府
天水橋在清苑縣南門外跨一畝泉以自乾方來
象天一生水故名明弘治四年建
吴家灣橋在清苑縣西南
仙人橋在清苑縣東南十五里
大冉石橋在清苑縣南二十里北大冉村跨石橋
河明嘉靖中建
本朝順治十七年重修
張登橋在清苑縣南六十里張登店
方順橋在滿城縣南五十里石空雕闌堅緻雄偉
隋開皇間建十五丈
北石橋在滿城縣東北竒村西又中石橋在縣東
南竒村西南石橋在南竒村南皆雞距一畝泉河
之要津也
雹河橋在安肅縣北關外綠柳還堤激湍嚙岸有
石獅二伏枕清流若睥睨狀
徐河橋在安肅縣南三十五里
田村橋在安肅縣北二十里水出平地三派分流
俗名雞瓜泉經柳灣入衛河明天順中建
時濟橋在定興縣南四十里固城村北明成化間
建
昇仙橋在新城縣南關相傳金時有人賣藥橋上
自號藥仙後飛昇去故名
龍堂橋在新城縣西北十五里
堼上橋在新城縣東二十五里
泗莊橋在新城縣東南十五里又沙口板家窩來
家務等橋俱在縣東南
馬村河橋在新城縣西三十里
狹流橋在新城縣西北十二里又斗門橋亦在縣
西北
騰橋在唐縣西三十里雹水村南明萬歷中建柱
縱三行横九行相去各七尺許長五尺寬一丈五尺
大夫橋在博野縣西章村東明建又陶墟橋在縣
北又惠濟橋在縣南
淑人橋在博野縣西章村西王淑人建因以名橋
荆城橋在慶都縣東又東為候駝橋
曲家灣橋在慶都縣西又有小西堤橋三堤橋皆
在縣西北
北水田橋在慶都縣東北
白溝橋在容城縣南三十里跨白溝河
黑龍口石橋在容城縣南二十里又有土橋在黑
龍口西三里許
小李村橋在容城縣西南十五里
新興橋在完縣東十五里上通蒲水下會曲逆河
下流
下叔橋在完縣南六里西通唐縣柳河北通伊祁
五雲山水總會之處
五郎橋在完縣東北八里通蒲水
堯城橋在完縣西南七里通祁水為下叔河上流
朝陽橋在完縣西八里又西二里為東魏村橋
新橋在蠡縣東北六十里
亞谷橋在雄縣東六里
永通橋在雄縣西一里横渡白溝河明景泰中建
瓦濟橋在雄縣城南關即古之瓦橋關也(詳關隘)
月漾橋在雄縣南十二里接河間府任邱縣界亦
曰易楊橋新安高陽諸水皆經流此府舊志明建
文時成祖襲破都指揮楊松於雄縣時都督潘忠
屯兵莫州成祖策其必來援命譚淵以千人度月
漾橋伏水中忠果來成祖擊之伏兵起據橋忠還
不得渡遂被執
望春橋在祁州東道通府城
通濟橋在祁州南又南為唐河橋沙河橋滋河橋
湧泉橋在祁州西又西為張村橋
雙鳳橋在束鹿縣東南二十里賈伯戶村
太和橋在束鹿縣東南二十里智邱堡相近有免
涉橋
草橋在束鹿縣跨滹沱故道舊志河瀦水一灣極
遡洄之致居人於兩岸多植槐柳隨勢之高下築
屋每月望登橋四顧水光月影一片空明為新城
一景
無閡橋在束鹿縣南十五里滹沱河水流經其下
大石橋在安州南二十里
西安橋在安州西十里明成化中建
安濟橋在安州北關跨依城河元大定間建
長溝河橋在安州東十二里
道岔橋在高陽縣東南三十里
弘濟橋在高陽縣南三十里許跨馬家河明景泰
中建名馬家橋正德中移建於橋西一里許更名
通濟嘉靖間遷建今所改名弘濟
東渡橋在高陽縣東南二十里明崇禎六年建勢
極高聳遠望如長虹飲水
雲衢橋在新安縣通秀門外
廣祐橋在新安縣東南四里即閻家灣橋也跨渥
易河
長流橋在新安縣西南五里濡滱諸水合流經此
俗呼為大橋
三臺石橋在新安縣西跨雹河上明正德年間建
漕河渡在安肅縣南二十五里
本朝順治三年造
河陽渡在定興縣南十里淶易沙三河合流於此
當南北通津明洪武中置廵司萬歷中移固城鎮
向陽渡口在安州東十二里舊有土橋里民便之
今廢
河間府
青陵橋在府城東門外俗名百姓橋澗河之水自
西南而注沙河之水自東南而注胥經流其下明
隆慶間橋圮萬歷十八年復脩連亘六里許
瀛東橋在河間縣東又瀛西橋在縣西俱明建
大慈橋在獻縣東五十里槐家鎮為東西孔道明
隆慶五年建
臧家橋在獻縣北十里一名通濟橋
單家橋在獻縣南十二里長三十丈闊三丈行旅
通途也一名五節橋以明正德間有五女為寇掠
死節橋下故名今置廵司
劉麟橋在阜城縣北八里接交河縣界有鎮以劉
豫子得名
中堡橋在肅寧縣東三十餘里相近又有橋名曰
龍泉
東莊橋在任邱縣東三十里滱水上長十有八丈
縣南境之水俱由此達五官淀
趙堡口橋在任邱縣北五十里趙堡口凡五座
本朝雍正七年
勅修
劉公橋在任邱縣趙北口
本朝建
廣惠橋在任邱縣有
聖祖仁皇帝賜額
北濟橋在交河縣東北六十里
南濟橋在交河縣南五里又縣東有東濟橋俱跨
漳水上又有西濟橋在縣西北李村河上
淮鎮橋在交河縣東南
土橋在寧津縣南十五里
王家口橋在寧津縣西二十里又有宗家口紀家
口李家口劉家口四橋俱在縣西三十里
廣川橋在景州北郭惠民渠上又州北有向化橋
安陵橋在景州東安陵鎮
王孝橋在吳橋縣東十五里又高官莊橋在縣東
南十五里又楊家橋在縣西十里亦曰一里橋
白橋在故城縣南跨永濟渠唐元和中長河縣治
此通鑑元和十二年橫海節度使程權討王承宗
軍於長河承宗遣軍入東光斷白橋路權不能禦
引軍滄州
天津府
浮橋有二一在府北天津關一在西沽
鴻溝橋在府城西北隅明景泰三年建
安西橋在府城西門外明弘治八年建
石橋在府北三里
本朝順治十二年建
木門橋在青縣西南三十里又吳召橋在縣西南
三十五里
登瀛橋在青縣西七十里
駕虹橋在滄州城東關明萬歷中建
會通橋在滄州舊城西沈家舖州南諸水皆自此
北流入海
望海橋在滄州東四十里又騎&KR1706;橋亦在州境金
大定中建
登雲橋在南皮縣學前明建
會川橋在南皮縣南門西
砥柱橋在南皮縣砥柱鎮
萬化橋在南皮縣半壁店
韓家橋在鹽山縣南十里又普惠橋在縣東南五
十里
通濟橋有二一曰大橋在慶雲縣城東關南鬲津
馬頰二河之會一曰小橋在西關南胡蘇鬲津二
河之會
㢠瀾橋在慶雲縣東北五里
棗園橋在慶雲縣東南三十里長里餘接海豐縣
界又跨虹橋在縣東南三十里俱跨獻河上
映波橋在慶雲縣西三里跨鬲津河
北馬頭渡在天津府城北河下又晏公廟渡在河
北
大直沽渡在府東南一里
寳船口渡在府東南五里府志明初命官往貨西
域灣泊巨舟於此後撈一鐵錨甚巨即寳船所遺
者故名
寇家口渡在府東南十里
真武廟渡在府城東北隅
楊柳青渡在静海縣北四十五里東去天津四十
餘里自此渡上寒家樹抵
京師比天津差近舊志楊柳青地近丁字沽四面多植
楊柳故名
雙塘渡在靜海縣南十五里
正定府
廣濟橋在正定縣南門外滹沱河上每歲水泛時
拆之渡以舟楫冬則復架眀崇禎十一年改建板
橋永為民利
中渡橋舊在正定縣南五里跨滹沱河上胡三省
通鑑注中渡橋州人津渡之所也其上下流各有
渡故此為中渡方輿紀要宋熙寧九年程昉於此
創繫浮橋元豐五年以轉運使周革言易以板橋
至四五月防河即撤去權用船渡今廣濟橋即沿
其制
雕橋在正定縣城西十五里韓河上名勝志橋下
有穴十數狀似雕鑿泉湧不息環流於城故名
洪口橋在井陘縣東十五里綿蔓水上甘淘河來
會於此又通濟橋在縣東北二十里亦跨綿蔓水
上
横澗橋在井陘縣東北二十里又趙村橋在縣東
三十里普惠橋在縣北三里
石橋在井陘縣東北五十里七里澗上為往來通
道
平望舖橋在井陘縣東北十里接獲鹿縣界
蓮花橋在獲鹿縣東南三十里又良政橋在縣東
南五十里
金河橋在獲鹿縣南三十里
文興橋在靈夀縣東關眀嘉靖癸未年建又建文
興亭於橋東
衛水橋在靈夀縣東南木佛寺
吳橋在元氏縣西南左村西北路通山西平定州
橋南有古塜水不能没為懷陽八景之一
登封橋在元氏縣西北楊村坡西路通井陘由此
可登封龍因名
金水河橋在元氏縣西北三十里北埕村明萬歷
四十七年築
凌空橋在欒城縣東門外一名東橋高三丈長十
丈闊二丈金太和中建又橋南一里有四濟橋
本朝順治十四年建
惠政橋在欒城縣西南二十里沙河上
本朝順治十三年建
永安橋在欒城縣西十二里跨洨河上
冶河橋在欒城縣北二十里為往來大道明嘉靖
年建板橋冬架夏撤兩岸有橋房六間以貯橋木
五龍橋在平山縣東五里光禄山澗水上
本朝康熙十年重建
滹沱河橋在平山縣東十里叚柳舖前
覺山石橋在平山縣西覺山寺前
俯郜橋在行唐縣城南跨郜河上
昇仙橋在行唐縣西門外相傳五代時有仙人飛
昇於此又軍服𡼏橋縣西北二十里許由疃西潁
水上
昇通橋在行唐縣東門外
王俄橋在贊皇縣東南十三里
通濟橋有二一在新樂縣南門外沙河上草橋也
冬架夏撤為往來要道一在曲陽縣南
廣濟橋在新樂縣南馬頭舖當木刀溝之下流其
東一里有趙公閘明萬歷間建以防趙河澤之淺
涸
浴河橋在新樂縣西南七里又畫壁橋在縣西四
十里畫壁村
通濟橋在晉州南滹沱河上舊為草橋冬建夏撤
明崇禎六年改建板橋後河南徙橋亦移於洲頭
村仍名通濟
通衢橋在無極縣南門外
昇平橋在無極縣東門外又環水橋在縣西門外
紅板橋在無極縣城東八里
泗水橋在無極縣城東十二里
大陳橋在無極縣東北十六里
滋河渡在藁城縣北四十里
塌子口渡在藁城縣西三十五里滹沱河渡口也
相傳光武定河北常渡此縣志滹沱河湍迅衝激
不可為梁有渡口六馬村渡口在縣東二十里西
里村渡口在縣東北十八里郝莊渡口在縣北八
里四公渡口在縣西北八里高莊渡口在縣西北
十五里大張村渡口在縣西北二十里
北巖渡口在元氏縣南北巖村北一里當泜槐下
流路通高邑為往來要津舊設草橋明萬歷十年
改建板橋
韓臺渡口在元氏縣南舊名官橋頭槐水泛漲時
設渡每秋冬用板橋以濟
紙屯渡口在元氏縣路通贊皇泜槐二水合流處
順德府
豫讓縣在府城内俗呼為板橋一名廣濟橋又名
鴛水橋
高莊橋在府城東三里又有仙魚橋在府城東七
里俱跨達活水
樓下橋在府東南十里跨百泉水
張公橋在府西北其下即野河所經五代史晉王
存勖令兵攻邢州至張公橋
長明橋在南和縣東門外又鳳畫橋在縣北門外
聚奎橋在縣小南門外
通濟橋在南和縣東三十里張村西洺河上明弘
治五年建
灃水橋在南和縣東四十里俗名土橋跨百泉水
舊止二門明成化二十三年知縣門寧廣為三門
以殺水勢
宗義橋在南和縣狼溝河上明萬歷十三年縣人
李宗義建因為名一名南寒橋舊志跨灃水而南
為往來輪蹄之所又跨虹橋在南和縣小高村狼
溝河上
寶村橋在南和縣西十五里相傳元時引灃水經
村溉田因建此橋
通頖橋在南和縣灃水神祠前
大通橋在南和縣西北十三里
廻龍橋在南和縣北六里
秀水橋在南和縣東二十里圪疸頭村
煙雨橋在南和縣路家莊
堤西橋在平鄉縣東南五里
夏莊橋在平鄉縣東北七里
竇二莊橋在平鄉縣西北二十五里
女兒橋在唐山縣西南十六里范解舖内
馬河橋在唐山縣西六里又一在縣南十五里又
一在任縣北二十里
大寧橋在唐山縣西北二十里大寧舖
老僧橋在唐山縣東北六里
南石橋在唐山縣西南十五里
九龍橋在内邱縣扁鵲廟前
乾石橋在内邱縣南三十里
尹村橋在内邱縣北二十五里泜水上當往來要
道
大宋橋在任縣東南八里久圮
本朝康熙二十五年知縣王原祁重建
百泉橋在任縣東南十里
灃河橋在任縣東二十里
蔡河橋在任縣北十里
灃水渡在南和縣西十里舊志夾大行而東瀰漫
四五十里沙明水淨水多魚岸多柳抵秋水漲遠
水含空上下一白日暮時斷浦沉雲空山掛雨樵
人牧豎爭先過渡
魯亭渡在内邱縣南十里相近有黃釡村渡又柳
林渡在縣南十五里又東龐渡西龐渡俱在縣南
二十里
青山村渡在内邱縣西南二十里
廣平府
弘濟橋在府城東五里亦名馬頭橋
廣濟橋在府城南五里明嘉靖二十三年建亘以
三洞繚以周闌跨滏陽河
西閻村橋在府城西南十五里
賈葛橋在府城西二十五里
洺河橋在府城西北五十里
大營頭橋在府城北三里大堤外又小營橋在府
東北二十里
張西堡橋在府城東北十五里
長橋在府城東南十二里唐書元誼據洺與王虔
休戰於長橋即此
安惠橋在府城西南十里
普惠橋在府城西十五里
東橋在曲周縣東漳滏合流處
南橋在曲周縣南又新寨橋在縣西南八里
劉莊屯橋在曲周縣東北八里又馬疃橋在縣東
北十八里
滏陽橋在曲周縣西十二里
東平橋在鷄澤縣東門外又南門外橋曰南明西
曰西成北曰北拱
漳河橋在鷄澤縣東十五里又相近有邢家橋于
家口橋
舊城橋在鷄澤縣東南二十里
落西口橋在鷄澤縣南二十里又林口橋在縣南
二十五里
田家橋在鷄澤縣西南十五里
通固橋在鷄澤縣西五里
通濟橋在鷄澤縣西八里洺河上
永陽橋在鷄澤縣西北又八里有河陽橋
芾棠橋在廣平縣德化街
市橋在邯鄲縣南門内名勝志邯鄲縣有市橋在
南門内迴車巷西世傳趙王立橋於此令市者集
於上其下有鐡柱鐵牛今無水橋亦湮
學步橋在邯鄲縣北關跨沁河上
張莊橋在邯鄲縣東南跨滏陽河上
護城堤橋在成安縣南明萬歷二十九年建
界橋在威縣北亦名袁公橋後漢書獻帝紀初平
三年袁紹破公孫瓚於界橋通典宗城有界橋亦
曰界城橋
迎薰橋在威縣南門外
孔橋在清河縣東南今廢
壘橋在清河縣東北
滏河石橋在磁州南一里金太和四年建
永濟橋在磁州北門外明萬歷十三年建
梁王橋在磁州北二十里
漳河渡在府城南
洺水渡在府城北二十里
渚河渡在邯鄲縣南五里
大名府
楊家橋在元城縣西北
長橋在魏縣東郭龍化村外長十里以防漳水
申橋在魏縣境
漳寧橋在魏縣南郭外
清流橋在南樂縣明嘉靖元年建
樂清橋在南樂縣西四里明嘉靖間建
繁水橋在南樂縣宋政和五年都水使者孟昌齡
建
楊家橋在清豐縣東一里
西河橋在清豐縣西郭外
舊城橋在清豐縣南三里
大河橋在清豐縣北三里明嘉靖二十八年建
青雲橋在東明縣學前明隆慶六年建
玉帶橋在東明縣北門外跨漆河
吴勝橋在東明縣東十五里又普河橋在縣東南
八里又周家橋在縣東南七十里
董家橋在東明縣西十五里又楊家口橋在縣西
南十二里
石川橋在開州東門外
浮翠橋在開州東南五里洪洋山南
南溪橋在開州東南八十餘里
廣濟橋在長垣縣西門外
大通橋在長垣縣東北二里許跨逯家河明萬歷
五年建
黃陵渡在東明縣東南八十里
宣化府
報捷橋在府城小東關外
承恩橋在府城南昌平門外
通濟橋在府城昌平門東明正統十年建
普濟橋在府城南五里洋河上
長源橋在赤城縣南門外
樣田河橋在赤城縣東南漾田堡北四里
順濟橋在赤城縣東北獨石城南三里
三橋在懷來縣南媯河上
九宫口橋在蔚縣東南四十里
渡口橋在西寧縣東城東三十里
萬固橋在西寧縣南桑乾河上地名余獻莊明弘
治五年建石橋凡八空縱三十仞横三仞有竒
新橋在懷安縣東北三十里跨洋河又七里橋在
縣西跨柳河
屠營橋在延慶州東永寧城東五里跨龍灣河
孤山橋在延慶州西十里跨媯河又通濟橋跨沽
河
青龍橋在延慶州東南三十餘里跨澗河
廣濟橋在延慶州南明嘉靖年建
香川橋在延慶州宋時建
善人橋在延慶州西十五里媯河上
鎮靜橋在保安州西門外明嘉靖年建
武林橋在保安州東南保安衛南四十里跨桑乾
河
桑乾河浮橋在保安州境内凡六一在城西二十
五里上葫蘆堡一在城西二十里下葫蘆堡一在
城西十五里孤山村一在城西南五里梅家堡一
在南關外河神廟前一在城東南二十里百姓營
渠壩石橋在保安州境内凡八一在城西十里左
所頭堡一在南門外關内一在南門内渠上一在
北關龍王廟前一在汪源屯後一在城東南二堡
一在城東北二里一在沙城堡中西二堡水門内
易州
鎮遠橋在州西關外又韓信橋在州西十五里
明秀橋在州厰東關明嘉靖二十二年建
迎恩橋在州東關外
惠全橋在州西關外明天順二年侍郎萬琪建
遒欄橋在淶水縣西跨遒欄河明嘉靖中建
稻子溝橋在淶水縣東接涿州界
拒馬河橋在廣昌縣東門外
淶源橋在廣昌縣東一里淶水環之故名明嘉靖
中邑人高憲改建石橋
永安橋在廣昌縣北門内
護城土堤在州東明嘉靖間築
護城石堤在州西明成化年築
冀州
草橋在州城西南魏書世宗紀永平元年李平破
元愉於草橋胡三省通鑑注橋在洚水上
石橋在州南四十里田村堡
滏陽橋在新河縣北三十里接束鹿縣界
衡漳橋在衡水縣西半里明天順年建嘉靖年改
建石橋
郎子橋在衡水縣西二十里相傳漢王郎嘗駐軍
於此
清水渡在州西北明成化十七年建
趙橋津在武邑縣北三十里漳河西岸
龍店津在武邑縣北三十里
趙州
安濟橋在州南五里洨河上俗名大石橋製造竒
特隋匠李春之跡也唐中書令張嘉貞有銘名勝
志洨水東逕平棘縣南有石橋跨水闊四十步長
五十步
永通橋在州西門外清水河上俗名小石橋
永濟橋在州西三里跨清水河
秀水橋在州南門外明天順二年建
恒南第一橋在柏鄉縣南門外舊名濟涉橋
新溝橋有二一在柏鄉縣北二十里鄗城南一在
高邑縣北五里新溝河上
槐水橋在柏鄉縣北二里又西槐水橋在縣西北
内步村後明嘉靖五年建
海滋橋在柏鄉縣西北五里
落薪橋在隆平縣東北五里
老僧橋在隆平縣東北二里跨老僧河上
棗駝村橋在隆平縣東北三十里相近有獅子圪
塔橋
牛家橋在隆平縣東十七里又馬欄橋在縣東二
十五里相近有任村橋
白家寨橋在隆平縣東二十七里又蓮子坑橋在
縣東南二十五里
通濟橋在隆平縣北五里又三便橋在縣北八里
安定橋在高邑縣邱村西南
廣濟橋在高邑縣北門外
東安橋在臨城縣東門外
澄洨橋在寧晉縣南門外
接瀛橋在寧晉縣東門外
文橋在寧晉縣東南隅百步許明建
安澤橋在寧晉縣北門外
丁石橋在寧晉縣南里許洨河上舊名丁橋又魚
臺橋在縣東十里劉陸橋在縣東十五里
舖頭村橋在寧晉縣東三十里滏陽河上又東五
里為白木村橋亦跨滏陽河正定府屬諸縣鹽觔
俱於此起載
樊橋在寧晉縣北門外舊志宋元間曰樊橋俗名
草橋
武家莊橋在寧晉縣西八里又及橋在縣西十五
里俱在洨水上
歴城渡在寧晉縣東通冀州新河等路
畢家渡在寧晉縣南五十里即大陸涯東通山東
臨清
深州
下博橋在州下博故城東跨胡盧河上五代史梁
乾化二年朱全忠侵晉冀攻蓚縣晉李存審軍趙
州引兵扼下博橋出竒破之
化龍橋在武強縣學門内通清水古井
劉志橋在饒陽縣南二十五里今廢
閻家口橋在饒陽縣東北十里又呂漢橋在縣東
北二十里又劉木關橋在縣東北十三里
危渡口在州東北四十里寰宇記光武自薊南奔
王霸詭言冰堅可渡處
定州
孟良橋在州南七里溝上通途所經也又趙莊石
橋在州南五里
趙莊橋在州南五十里
唐溪橋在州北十里跨清水河上南接唐河元時
建
洨水橋在曲陽縣東門外又狄水橋在縣東四里
臨漪橋在曲陽縣南門外又羊村橋在縣南八里
又南二里有南河橋
登嶽橋在曲陽縣西南門外
逆流河橋在曲陽縣北五里又北十五里有青陽
觀橋又北二十里有牛家峪橋又澗谷橋在縣西
北七里口頭橋在縣西北三十里
鷄鳴橋在曲陽縣北三十五里
通濟橋在曲陽縣南
永濟橋在深澤縣西八里明萬歷時建長二十一
丈又有普濟廣濟二橋亦在縣西俱跨滋水
唐河渡在定州北九里路當南北要衝至冬架木
為橋夏秋水漲則以舟濟
沙河渡在定州東三十五里
五鹿津口在深澤縣寰宇記在縣南十五里滹沱
河津濟處
畿輔通志卷四十二
