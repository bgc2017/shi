欽定四庫全書
畿輔通志卷十九
山
河間府
萬春山獻縣東十里
桃林花放爛如鋪錦(府志)
雲臺山獻縣東南十五里
白草山獻縣北十八里
三山皆高陵一望數十里
建成山在獻縣
漢以此名縣高祖封曹參為建成侯又封呂澤為
建成侯又公沙穆嘗居建成山依林阻為室(畿輔舊志)
天胎山(一名天臺山)東光縣南十里臨靳河亦名小天
臺山
東光有天胎山(隋書地理志)
小天臺山在東光縣界(寰宇記)
青山東光縣西北三十里又土山在青山西十五
里
青山又魯陽山俱在縣境皆岡隴之屬今皆湮廢
(縣志)
金沙嶺任邱縣東四十里東西綿亘數十里隱約
蜿蜒如見如伏其嶺斷處細沙流出如金星故名
歡喜嶺故城縣西三里
白馬峰任邱舊志在縣境内其狀類馬今失其處
桂巖任邱舊志縣西北深邃如巨室多桂木相傳
為獻王子讀書所今失其處
盧師谷景州東
天津府
條山滄州北三里
大台山(一作大臺山)南皮縣北
南皮有大小台山(金史地理志)
大臺山隱隱隆隆起伏斷續為一方勝槩(河間府志)
小台山在大台山東北
篋山鹽山縣東南二十餘里
浮水東逕篋山北魏氏土地記曰高城東北五十
里有篋山長七里(水經注)
篋山一名峡山(寰宇記)
鹽山鹽山縣東南八十里
闊山鹽山縣東南九十里通志作閣山河間舊志
作關山
此山及鹽山並低小無峰巒樹木(郡國縣道記)
騮山(一名小山)鹽山縣東北七十里跨山東海豐縣界
老烏山在慶雲縣
無棣縣有老烏山(寰宇記)
起縣治東南由學宮跨文運井左緣城址蜿蜒一
里餘至於鬲津北岸(縣志)
中山青縣南二里
西山青縣西南五里山高峻而其頂平衍
長城嶺慶雲縣南四十里
勢如岡陵舊志為齊長城或云夏禹所築九河故
隄(河間舊志)
卧龍岡慶雲縣東二里在鬲津河中蜿蜒數里若
卧龍然
正定府
海山獲鹿縣東五里下有穴水常不竭
横山獲鹿縣東南十二里
玉山獲鹿縣南三十里其石粹白無瑕
屏風山獲鹿縣西南三十里高數百仞宛若屏風
為一郡之勝形如卧虎一名虎山
牛山獲鹿縣西一里上有雙井四時不竭
抱犢山獲鹿縣西八里
舊名萆山漢書韓信伐趙吏人持赤幟從間道登
萆山而望即此後魏葛榮之亂民有不從者於此
抱犢而死因改今名(畿輔通志)
海螺山獲鹿縣西十里其北為蓮花山下有白鹿
泉隋因以名縣
竒石山獲鹿縣西北二里怪石峻起縣之鎮山也
虎山在獲鹿縣東北七里其勢雄峙又名虎峰
大翮山在獲鹿縣
鹿泉縣有大翮山(隋圖經)
劍山井陘縣東十里其形似劍
神山井陘縣東五十里上有古山神祠
城山(一名障城山)井陘縣東南三十里
金末太宗以德裕使正定其地悉平詔賜井陘北
障城田(元史焦德裕傳)
射垜山井陘縣東南六十里秦將王剪伐趙下井
陘於此射垜
鸞臺山井陘縣東南七十里
隋文帝邀其女妙陽公主駐驆於此(名勝志)
蒼巖山井陘縣西南七十里層巒聳翠高出雲表
中有石泉雖旱不竭
百華山井陘縣西十里
大臺山井陘縣西北二十里亦名五峰山
觀音坨山井陘縣北四十里
井陘山井陘縣東北五十里與獲鹿縣接界
井陘之道車不得方軌騎不得成列(漢書陳餘傳)
陘山在井陘縣東南八十里(元和志)
河北道名山曰井陘(唐十道志)
四方高中央下如井之深如竈之陘山視如井故
名井陘亦名鉶山(寰宇記)
穆天子傳獵於鉶山之西河鉶山即陘山也其險
為河北河東關要(縣志)
團尖山井陘縣北六十里峯圓而銳
雲鳳山井陘縣東北四十里山勢迴翔有險可恃
元末土人保此曰鳳山砦
仙翁山井陘縣東北四十里相傳張果尸解處上
有紫雲洞
離隔山在井陘縣
井陘有離隔山(唐書地理志)
神巖山元氏縣西南十里
盤龍山元氏縣西二十三里
無極山元氏縣西三十五里
漢置無極縣取此上有無極神祠并漢時封號隸
書碑刻(明統志)
三公山元氏縣西七十里縣界六名山之一
石溜山元氏縣西北二十五里巖石環列旁有長
溪回繞下注深壑可引以溉又湖山在縣西北三
十里
靈山元氏縣西北三十里與封龍無極並峙
元氏縣有靈山(唐書地理志)
長山元氏縣西北四十里頂有石牆圍砌可容萬
人南麓有長山泉其相接者曰黃山與封龍山隔
溪相對又西北十里曰白石山
無極以下諸山與封龍山皆岡脈相接所謂縣境
六名山也東漢光和中俱錫以封號載在祀典(縣志)
白羊山元氏縣西北四十五里連接封龍
封龍山元氏縣西北五十里
趙武靈王二十一年攻中山王軍取石邑封龍(史記)
永嘉三年石勒寇常山安北將軍王浚使鮮卑騎
救之大破勒於飛龍山(晉書懷帝紀)
元氏有封龍山(唐書地理志)
封龍河北之名山(唐十道志)
元氏西北有封龍山山勢如伏龍欲飛舉狀舊名
飛龍山唐改今名李公緒為記(山堂肆考)
上有華盖螺峰玉石獅子諸峰又金榆山枓障山
在封龍山修真觀前左右對峙(畿輔舊志)
峰巒泉石迴環錯列稱為竒勝其最著者為龍首
熊耳華盖諸峰(縣志)
九女山元氏縣西北五十里以九峰並列而名
磨盤山元氏縣西北七十里頂平圓如磨
楸山靈壽縣西七十里山多楸樹故名
鳳凰石山(一名魯柏山)在楸山東
兩山夾峙有口可通謂之龍門口絶頂有石屹如
飛鳳(畿輔舊志)
佛護山靈壽縣西北七十五里又縣西北八十里
有浸山百里有沙嶺山
朱山靈壽縣西北九十里上有寨場一名石疃山
靈壽有石疃山小而峻三面削絶惟南面稍可躋
陟一名五岳山又名五臺山有五峰在縣西北有
袈裟水出焉(寰宇記)
大喫水山靈壽縣西北一百二十里其北又有小
喫水山
銀洞山靈壽縣西北一百三十里舊時産礦處
溝山靈壽縣西北一百三十里
山形峭拔下有石洞形如獅子水從口出味甘而
清近山居民資焉(畿輔舊志)
石佛山靈壽縣西北一百一十里
四嶺山靈壽縣西北一百三十里四面皆險北接
阜平縣界其東南十里又有六嶺山六嶺相連
滴水塘山靈壽縣西北一百三十里麓有石洞泉
出其中
墨黑駝山靈壽縣西北一百九十里
文山靈壽縣北六十里上有周文王廟
雷奎山平山縣東二十里有兩峰對峙
竇山平山縣東南八里相傳唐時竇建德常屯兵
於此
開花山平山縣東南八里許
光禄山平山縣南十里上有後唐所封金紫光禄
大夫祠即山神封爵山勢巃嵸南拱邑治
廬山平山縣西五十里
覺山平山縣西六十里連接太行諸峰周迴百餘
里高入雲漢
房山平山縣西北
元和三年進幸趙祠房山於靈壽(後漢書章帝紀)
在今恒州房山縣西北俗名王母山上有王母祠
(後漢書章帝紀註)
在縣西北五十里亦曰西山(元和志)
林山平山縣二十里東西兩峰對峙亦名林峰有
石横出丈許下視百餘丈
鹿駝山阜平縣東五十里山北為王快寨南即王
快鎮也
陳攤莊山阜平縣南三十里山徑盤折路通靈壽
大派山阜平縣西北五里以派水所徑而名又東
為小派山
大茂山阜平縣東北七十里接曲陽縣界即恒山
之嶺一名神尖石晉與契丹分界處今阜平曲陽
唐縣慶都皆緣大茂之麓
常岑半屬契丹以大茂分脊為界(夢溪筆談)
北山阜平縣東北山嶺盤互縣境諸川多發源於
此又縣東三里有醒悟山東北三里有玉芝山皆
高峻
柏山行唐縣西四十里上有古柏
昆山行唐縣西北四十里
箕山行唐縣西北五十里其西為牛飲山
雙嶺山行唐縣西北八十里以雙嶺並峙而名其
西曰龜山又西山在縣西七十里
缶山行唐縣北三十里上有龍祠旱禱多應
玉女山行唐縣北三十六里
行唐有玉女山(金史地理志)
團山行唐縣北六十五里又黑山在縣西北五十
里其南五里曰伏山
五馬山贊皇縣東十里上有五馬石因名巖隙出
泉甚甘美名白馬泉
建炎二年武功大夫和州防禦使馬擴奔正定五
馬山砦聚兵即此(宋史高宗紀)
粟堆山贊皇縣東南十五里以形如委粟故名
贊皇山贊皇縣西南二十里高百餘丈
癸丑至房子登贊皇山(穆天子傳)
房子贊皇山註在縣西南六十里(後漢書郡國志)
山在縣東南二十六里隋因名縣(元和志)
太行山贊皇縣西八十里層巒疊嶂延袤一帶縣
境諸山皆其交壠也
四望山贊皇縣西北二十里山高聳登臨可以望
遠
壇山贊皇縣東北十五里高百餘丈上有避暑臺
金馬山新樂縣北本名馬家岡為一邑主山
茅山新樂縣西北高僅二丈許卷石錯雜天晴有
光氣
童山新樂縣西北二十餘里曲陽縣南二十里一
名見龍山山高數仞綿亘數里下有小溪縈帶流
入沙河
隋圖經新樂縣有黃山出細石愞白可為器物後
訛為童山(名勝志)
鼓城山晉州西五里即廢鼓城縣相傳春秋時鼓
子所居之地隋因以名縣今有土阜是其遺址
無極山無極縣西南二十里
山脈自元氏縣封龍無極諸山而来山不甚高而
冠以無極之名亦以由此而西太行綿亘大山長
谷邈無竆盡也(縣志)
土山藁城縣西南二十五里
本春秋宜安故城岡阜崛起因名(名勝志)
割髭嶺井陘縣東五十里與元氏縣接界中有徑
通井陘
光武略河北駐蹕元氏尤来大搶之徒皆割髭變
帽由此遁去嶺因以名(縣志)
石墻嶺井陘縣東南八十里懸崖險峻有路僅通一綫
兩下嶺井陘縣西三十里山脊隆起東西陡削如
牆壁然
青石嶺井陘縣北三十五里上産青石
鹿耳嶺井陘縣北四十里
青泉嶺井陘縣東北三十五里本名叱日嶺
唐景福三年春晉攻天長軍王鎔出兵救之敗於
叱日嶺晉軍遂出井陘(五代史雜傳)
金珠嶺井陘縣東南七十里
横山嶺靈壽縣西北八十里
長岡嶺靈壽縣北十五里突起一山盤亘甚遠
聖佛嶺靈壽縣北五十里
黃安嶺平山縣西南一百四十里
車道嶺平山縣西三十里山厓積石不生草木下
有深川鳥道盤曲
分水嶺平山縣西一百五十里五臺太行之水於
此分流東西故名
神堂嶺平山縣西二百里一名神堂關
陡嶺平山縣西北二百六十里山勢陡峻不可登
陟
孫子嶺阜平縣東南二十里
縣境諸山皆從恒嶺分支此嶺仰視大茂山拱列
如兒孫因名俗訛為孫臏所居又白蛇嶺在縣南
六十里
鞍子嶺阜平縣西三十里
楊川嶺行唐縣西北一百二十里
郜河之源出此又縣西北八十里有紅蛇嶺(舊志)
鐵脚嶺贊皇縣東南十二里高險﨑嶇艱於登陟
因名元至正中邑令武紀稍鑿平之以便行者
十八盤嶺贊皇縣西六十里山勢嵯峩林木鬱茂
中有小徑縈紆上下凡十八盤
黃沙嶺贊皇縣西北七十里槐水源出此盖即寰
宇記所謂黃石山也
孔子嶺贊皇縣贊皇山
贊皇有孔子嶺(隋書地理志)
孔子嶺有石室寬博其下有石相拒狀若楹柱室
内有石人象類執卷故名
九女峰贊皇縣西南七十里相傳有九女修煉於
此
孟嘗岡元氏縣西十八里兩岡横亘中通一線曰
雞鳴道口相傳孟嘗君度關處
白馬岡靈壽縣東八里
卧龍岡欒城縣東八里
盤曲如卧龍狀岡畔有浪頭邱高二丈餘上立五
嶽四瀆廟
白佛圖平山縣西南里許又赤砂岡在縣西十五
里土石皆赤
黃岡天相嶺抱兒石俱在境内見宋書(名勝志)
百陵岡贊皇縣東
百陵岡在縣東十里趙郡李氏别業在此(元和志)
黃龍岡無極縣東二十里廣二百步高二丈土色
黃盤繞如龍
蠅子巖井陘縣東南四十五里
千佛巖井陘縣南四十里高三百餘丈兩壁鐫千
佛像
大砦巖贊皇縣西南十八里
障石巖贊皇縣西南一百十里上有石乳泉
牛口峪井陘縣東南七十里竇建德與唐兵戰此
青草峪元氏縣西八十里
石佛峪靈壽縣西北一百十里
南容邨邱欒城縣南有三邨並峙高四丈有餘
彪家邨欒城縣西三里高二丈餘
龍居洞井陘縣東三十里歲旱禱雨於此
長銀洞井陘縣東南四十里相傳舊常産銀
仙洞井陘縣西二十里
北峪洞井陘縣西二十五里
聯珠洞獲鹿縣海螺山之陽巖洞深邃相接如門
屋金世宗賜額曰靈巖洞石刻尚存
老君洞獲鹿縣韓侯寨之陽内有老子石像
九仙洞元氏縣西三十里西賈村南勢極險峻
禪師洞平山縣西一百三十里山勢峻絶上有石
洞出泉洶湧冬夏不竭又白龍洞在縣西北二十
里内有龍潭水深莫測
水簾洞阜平縣東南四十里峰巒秀拔上有石洞
泉從洞口飛下如簾
金龍洞阜平縣東北九十里大茂山之口也北接
倒馬關舊為戍守要地又神仙洞在縣東北八十
里
示衣坂藁城縣西北三十里唐天寳十四載安禄
山至藁城賜常山太守顔杲卿金紫使仍守常山
杲卿指其衣謂長史袁履謙曰何為著此衣履謙
悟其意乃隂與杲卿謀起兵討禄山後人因名其
坂
順德府
土山在府城内
昔冉閔攻石祗於襄國為土山地道此其遺址(元和
志)
石梯山府城西南五十里路陡如梯又五里為牛
家峪
栲栳紅山府城西南七十五里山徑盤曲旋繞故
名
鼎梅山府城西南與栲栳紅山相連
石門山府城西南九十里
石季龍進據石門(十六國春秋)
龍岡縣有石門山(寰宇記)
八盤山府城西南九十餘里自麓至巔旋繞八級
老翁山府城西南百里一峰陡絶狀如老人故名
其西相連為子母山狀如婦抱小兒又名孩兒山
天紅山府城西南百二十里老翁山之西石色多
紅故名
封山府城西二十五里以邢侯初封此故名亦謂
之西山自此而西綿亘數百里直接太行皆西山
矣
孤山封山西十里陡絶多石
風門山府城西四十里
龍岡有風門山冬夏多風其西即清風嶺七里河
出此(寰宇記)
百花山府城西四十二里石色青白有類百花又
西十里為香爐寨又五里為五馬寨鐵筆寨
清城山在百花山西
牛洞山府城西五十里與老雪山龍尾山相接
薛村山府城西七十里
翠陽山府城西八十里又十里為牛心山又十里
為巨山
三尖五平山府城西一百二十里
水門山府城西一百二十五里又五里為廣陽洞
又二十里即黃榆嶺
紫金山府城西一百四十里元劉秉忠張文謙張
易王恂讀書處
夷儀山府城西一百五十七里
樂平縣東南有夷儀嶺道通襄國(晉地道記)
皤皤山(一名婆婆山)府城西一百五十里黃榆嶺下
仙翁山府城西北三十里山腰有張果洞
馬鞍山府城西北三十八里山脊隆起宛似馬鞍
山腰有洞可容千餘人戍兵防秋常屯於此
龍山(一名石婆山)在馬鞍山北
雷公山府城西北四十三里
山上有雷公廟(明志)
陵霄山府城西北七十里徑路﨑嶇山上寬平西
坡下為黃谷巖又西北二十里為温居山又西北
二十里即馬嶺口
百巖山府城西北一百里
龍岡縣西北有百巖山其山極峻有百巖故名(寰宇
記)
梅龜活山沙河縣西南七十里宋王舜據此為寇
為楊業所擒今有梅龜寨
磬口山沙河縣西南九十八里本名磬山
磬口山在西南九十八里漢魏時舊鐵官也(元和志)
五明山沙河縣西南百八十里
禾山沙河縣西三十里
白龍山沙河縣西三十五里
黑山沙河縣西四十里出鐵
鳳凰山沙河縣西四十里相近有龜山
狼牙山沙河縣西四十里
王母山沙河縣西五十里
廣陽山沙河縣西七十里上有泉曰漆泉
赫山沙河縣西八十里下有龍潭前有神龍祠
雞冠山沙河縣西九十里
倉門山有二小倉門山在沙河縣西百里大倉門
山在縣西百二十里亦名倉口唐時嘗置倉於此
故名
七鶚山沙河縣西百二十里
和尚山沙河縣西百三十里其山平頂
五指山沙河縣西百四十里遠望山嶺儼如五指
排列故名
湯山沙河縣西北七十一里湯水出焉
山上有石室絶無塵穢俗號聖人室(寰宇記)
筆架山南和縣南門外山峰列峙形如筆架
鐵牛山南和縣東北二里舊有鐵牛元末劉紹祖
守順德銷之以鑄兵器遺址存焉
干言山唐山縣西北四里山勢延袤數千里接内
邱縣界
内邱有干言山(隋書地理志)
詩弼風出宿於干飲餞於言註適衛所經之地今
合為一山(正字通)
堯山唐山縣西北八里有元魏武定三年殘碑所
載惟兹巏&KR3054;陶唐采封八字
夫子山唐山縣北十里一名孔岡相傳孔子停車
處
元許衡建書院於此後有聖裔孔璠自曲阜徙居
因於其岡建奉聖祠祭器多得之土中(畿輔舊志)
宣務山唐山縣北十二里
邢國有巏&KR3054;山(山海經)
世俗或呼為宣務山或呼為虚無山莫知所出余
嘗為趙州佐讀柏人城西内碑是漢桓帝時所立
銘云有巏&KR3054;山王喬所仙方知此巏務山也巏字
無所出俗音當名權務入都為魏收說之值其為
趙州莊嚴寺碑銘曰權務之精即用此也又名&KR3094;
&KR3054;山(顔氏家訓)
柏鄉有&KR3094;&KR3054;山一名巏&KR3054;山按宣務山即堯山之
東麓也(隋書地理志)
宣務山一名虚無山高一千五百五十丈山西三
里出五色文石亦名權務山(寰宇記)
茅山(一名旄山)唐山縣東北十五里山際出茅有刺而
三脊
卧牛山在茅山西一里
青山内邱縣西二十里
青山本名黑山以周太祖諱黑獺故改名隋置青
山縣取此(元和志)
虎頭山内邱縣西四十里
白銀山内邱縣西六十里百花巖南上出雲母遥
望如銀上有觀音洞
天臺山内邱縣西六十五里上有九仙洞
黑壁山在天臺山東
黑壁山在天臺山下其石多黑故名(縣志)
逢山(一名鵲山又名蓬鵲山)在内邱縣西上有白雲洞
鵲山在縣西六十三里昔扁鵲將虢太子遊此山
採藥因名(元和志)
内邱有蓬鵲山亦名龍騰山即漢志蓬山也(寰宇記)
與鵲山並峙者為龍騰山上有太子巖相傳虢太
子與鵲並遊之所巖東有喬家洞(縣志)
夾耳山内邱縣西七十里形如人耳相夾故名
十八盤山内邱縣西七十里山有盤道十八
上凌霄山内邱縣西七十五里其峰峭拔插空
攫山内邱縣西北十三里
礪水出攫山(寰宇記)
峰巖錯峙勢如搏擊故名(明志)
思親山内邱縣西北十七里本名孤山唐天寳六
載敕改今名
石河山内邱縣西北
雙峰山内邱縣西北
攫山思親左枝石河山思親右枝雙峰山思親中
枝(畿輔舊志)
且停山内邱縣西北四十里虎頭山北下有馬跑
泉
露蘿嶺府城西八十里
清風嶺府城西一百六十里有邊牆一道澗水通
流其中
黃榆嶺府城西北一百六十里石徑盤旋形險道
衝有邊牆一道
焦山嶺府西南七十里
秦王嶺府西北一百四十里
馬嶺府西北一百六十里其地峻險為戍守要地
唐天祐三年河東將李嗣昭攻邢州朱全忠將張
筠引兵助守州城因設伏於馬嶺
嶺設邊牆二道外有溝澗名曰鬼谷溝(府志)
夜歇嶺内邱縣西六十里
鶴度嶺内邱縣西一百七十里
在蓬鵲山西(寰宇記)
漫天嶺在鶴度嶺北
麥穗嶺在漫天嶺東
龍駒嶺内邱縣西北五十里
乜鬚嶺内邱縣西北九十里
黃谷巖府西七十里
中巖接黃谷巖
黃背巖沙河縣西一百五十里五指山北和尚山
南南去數道巖三十五里
大伏巖沙河縣西一百五十里有白龍洞
落絲巖沙河縣西九十里
滴水巖沙河縣西一百里石泉自絶壁而下四時
不涸
捨身巖沙河縣西一百八十里
數道巖沙河縣西南一百七十里澗溝之路旋繞
數層故名相近又有大嶺口
嘲巖在馬嶺北
愛子巖内邱縣西一百七十里
聖佛巖内邱縣西南
鹿城岡府西北三十里
邢侯欲於此築城立標巳定夜有鹿銜標徙於今
城處(畿輔舊志)
石井岡在府西北
晉大寧元年天旱佛圖澄於石井岡掘得一龍長
尺餘咒之騰空而上雨即下因名龍岡(後趙錄)
岡在縣西北七里上有井大如車輪又任縣南亦
有龍岡山脊横亘東西二十里(元和志)
聖水岡沙河縣西四十里
馬峰岡内邱縣思親山東相近有卧龍岡仙人岡
娘子岡響岡
永固岡内邱縣西十里
邵明岡内邱縣北十五里
程子岡内邱縣西南三十里
龍岡在任縣南
嶺南岡任縣東北二十里
廣陽洞府西一百二十五里
石佛洞在府西北又有仙翁洞
琉璃坡府南三十里西山垂盡處唐龍紀初李克
用敗孟方立於琉璃坡即此
牛口峪沙河縣西七十里亦名牛神口上流泉水
至此入地
廣平府
聰明山府城西六十里周圍俱石形勢高峻上有
聰明神廟
聡明山在城西六十里之石碑社(名勝志)
婁山(一名狗山)府城西六十里亦名邯山
臨洺縣狗山在縣西十里山頂石上有狗跡因名
武德五年太宗親討劉黑闥於此立營(元和志)
邯山在府城西今名聰明山宋陳薦碑記此山盖
紫山一峰耳(寰宇記)
婁山勢稍崇廣唐太宗碑蹟尚存故一名駐蹕山
亦名太宗山(府志)
兔山府城西六十里
石碑社口有村曰石碑村其上為兔山(名勝志)
紅山府城西七十里
紅山踞紫山北山形延袤迴峰環澗其下有屯曰
豐稔屯縣名永年取此(名勝志)
和山府城西北七十里
浮邱山肥鄉縣南四里
浮邱山土阜高於平地數尺(名勝志)
天臺山肥鄉縣西南十五里土山無石高踰數丈
盤結數百步
鳳起山雞澤縣治後今僅存土阜
雞澤山在雞澤境内
雞澤山在廣平府雞澤縣境杜預云在廣平曲梁
西南(山堂肆考)
轆轤山廣平縣南二里盖培塿也
轆轤山南面横隄北負城郭四望環拱(縣志)
紫荆山廣平縣東北三十里山産紫荆故名
西逼河岸雖經衝突而紫荆遺本尚存(縣志)
靈山在邯鄲縣西
隋圖經云趙武靈王登靈山因以石鑿人馬之形
其下有井以石覆之俗呼靈井(寰宇記)
城西有照眉池池西有高嶺即古靈山劉劭趙都
賦云西有靈邱即此(名勝志)
邯山在邯鄲縣西
牛首水又東歴邯鄲阜張晏所謂邯山在東城下
者也(水經注)
邯鄲縣邯山在縣東南五里(元和志)
邯山舊地理志在召代鎮内去東南二十里歲久
山夷(名勝志)
堵山邯鄲縣西三十里在紫山南連亘如牆因名
邯鄲堵山牛首水所出(漢書地埋志)
紫山(一名馬服山)邯鄲縣西北三十里
趙奢賜號為馬服君正義曰因馬服山為號也括
地志云馬服山邯鄲縣西北十里(史記趙世家汪)
邯鄲有紫山(魏書地形志)
紫山春夏有氣蓊鬱巖間有紫石英山下有石石
上菖蒲一寸九節(隋國經)
武安縣紫山唐天寳六年改為朱衣山山下有水
北流中有鮒魚名朱衣鮒(寰宇記)
紫山時有紫氣覆峰頂故名(府志)
葛山在紫山東
上有雙泉林木森郁葛藟尤盛故名(畿輔舊志)
神麕山磁州西四十里
神麕之山其上有文石黃水出焉而東流注於洹
滏水出焉而東流注於歐水(山海經)
賀蘭山磁州西北四十里
賀蘭山在磁州賀蘭真人居此(神仙傳)
石鼓山(一名滏山)在磁州境
鼓山有石二所若鼓形南北相當諺云南鼓北鼓
相去十五(宋永初山川記)
鄴城西有石鼓魏都賦神鉦迢遞於高巒是也(冀州
圖)
滏口山即魏文帝邀擊袁尚處太行山八陘之第
四陘曰滏口陘山嶺高深實為險扼(魏地記)
白土山磁州西北七十里峰頂有泉曰流泉
黃要嶺府城西七十里土嶺平漫長二十里高三
里
雙岡邯鄲縣西北
建中中田悅圍邢及臨洺抱真與馬燧合神策兵
敗悅於雙岡(唐書李抱真傳)
白虎岡清河縣西南二里
牛尾岡磁州西南三十里
畿輔通志卷十九
