欽定四庫全書
畿輔通志卷五十七
土產
石屬
王
名勝志玉田龐山南即種玉山也
瑪瑙
宣化縣志鎮城四角洞出然亦僅見
水晶
宣化縣志鎮城北黃尖山出
琉璃
宛平出
畫眉石
燕山叢錄宛平齋堂村出石黑色而性不堅金時
宫人多以畫眉
燕石
山海經注燕山多嬰石似玉有符采嬰帶名勝志
滿城玉山多白石如玉所謂燕石次玉者也
上水石
花斑石
蔚縣出
白玉石
五雜俎京師北山大石窝水中產白石如玉採供
大内階砌欄楯之用柔而易琢鏤為龍鳳芝草形
採盡復生
礪石
保安州出
豆查石
盤山志石大數十丈或方或圓如鑿如削又能壯
樹大凡依石之樹倍大
元精石
金史地理志邢州産
赭石
山海關出
磁石
唐書地理志惠州土貢磁石宋史地理志磁州貢
磁石
礞石
龍門縣出
文石
唐書地理志邢州土貢文石永平府志灤河出文
石
黑石
遵生八箋燕中黑石狀若英石紋片皺裂可作研
山但石性鬆脆不受擊觸
火石
懷來縣志火石嶺産五色火石
金砂
盤山地多金砂雨後晶光耀目
解玉砂
宋史地理志邢州貢解玉砂燕山叢錄玉田縣南
有温泉砂隨水出色白而細磨治金玉能令光瑩
又名寳砂靈夀出
硯
稗史彙編薊州産褐黃石硯理麤發墨不滲類䕫
石土人刻成研以草灰煨之遂變紫用之不燥
礬
宣化縣志有五色馬鞍山出磁州志西山一帶入
穴數十丈見水取其清者煉成黑礬濁者成黃礬
石炭
戒菴漫筆北京諸處多出石炭俗稱為水和炭可
和水而焼也磁州志出州西山入穴取之深數十
丈先見水水盡見砂石砂石盡見炭有三種初得
者為山青次為大青末為下架或煉為焦炭備冶
鑄之用
煤
撫寧縣志椒果山東為六羅山上莊坨其西為石
嶺皆産煤
包金土
昌平州志紅舌山出宣化縣志鎮城及蔚州出色
微黃中帶金星用以泥祠殿壁
白土
隋圖經常山房子城出白土細滑膏潤可以塗飾
兼用濯錦可致鮮潔燕山叢錄豐潤琵琶山産白
土如粉可飾屋壁
綠土
蔚州出
紅土
不灰木
石質木性易州滿城蔚州出可製為盆爐等器
石灰
貨屬
金
金史地理志大興府産金銀銅鐵元史食貨志金
之所在腹裏曰檀州永平府志寬河川出又盧龍
陽山溪中所出色豔而小如粟粒淘之得不價工
銀
元史銀在大都者至元十一年於檀州奉先等洞
採之十五年於薊州豐山採之
銅
金史地理志正定府産銅畿輔舊志白溝河東北
五里有銅礦山今無採者
鐵
漢書地理志北平有鐵官後漢書漁陽泉州有鐵
和帝紀永元十五年復置涿郡故監鐵官唐書地
理志馬城東北有千金冶秋澗集元燕北燕南設
立鐵冶十七處歲課鐵千六百餘萬眀統志遷安
盧龍二縣出暇老齋雜記正統初軍器之鐵取足
遵化昌平山水記檀州大峪錐山有鐵鑛眀時亦
嘗開採今封閉
錫
永平府志遷安出丹錫
銅鏡
畿輔舊志易州出者最著
絲
唐書地理志滄州邢州土貢絲太平寰宇記趙州
産絲河間府志宋河間繭絲織絍之所出貢絲大
名府志土宜桑絲然近時樹藝者少織絍不廣魏
縣志民務蠶繅絲成則坐貿山右客商
綿
唐書地理志幽州范陽郡冀州信都郡易州莫州
土貢綿宋史地理志莫州慶源府貢綿太平寰宇
記幽州土産綿金史地理志河間府産無縫綿畿
輔舊志保定正定多植之
絹
隋圖經清河絹為天下第一唐書地理志幽州范
陽郡瀛州河間郡莫州文安郡冀州信都郡深州
饒陽郡趙州趙郡魏州土貢絹宋史地理志霸州
清州保州信安軍永靜軍順安軍河間府冀州深
州慶源府恩州貢絹滄州貢大絹光和志貝州磁
州澶州貢絹太平寰宇記幽州貝州土産絹金史
地理志大名府産皺縠絹畿輔舊志屯絹出京都
者佳次則廣平之清河又生絹黃白二種出易州
者最著
紬
唐書地理志易州定州土貢紬洺州土貢絁綿紬
魏州土貢花紬綿紬平紬絁宋史地理志雄州洺
州貢紬保定軍貢絁祁州貢花絁安肅軍貢素絁
大名貢花紬綿紬平紬元和志洺州貢綿紬縑纊
魏州貢綿紬平紬澶州貢平紬太平寰宇記洺州
土産平紬絁子紬畿輔舊志曲周肥鄉綿紬最著
長垣縣志紬帕粗備一方之需非精好可致遠
羅
唐書地理志常山土貢孔雀羅瓜子羅春羅定州
土貢羅宋史地理志正定府貢羅金史地理志涿
州貢羅
綾
唐書地理志幽州范陽郡土貢綾定州土貢細綾
瑞綾兩窠綾獨窠綾三包綾熟線綾太平寰宇記
涿州土産綾宋史地理志中山府貢大花綾金史
地理志平州貢綾長垣縣志唐土貢定額韋城曰
方丈綾紗日下舊聞范陽之綾貢於唐宋霸州亦
産絲絹元於涿州設錦局織染提舉司不知何時
遂休其蠶織也
錦
杜佑通典趙郡貢錦五十疋
刻絲
蓼花洲閒錄定州織刻絲不用大機以熟色輕於
本棦上隨所欲作花草禽獸狀以小梭布緯時先
留其處以雜色線綴於經緯之上合以成文不相
連承空視之如雕鏤之象故名刻絲
布
唐書地理志滄州邢州土貢布太平寰宇記趙州
貝州土産布廣羣芳譜肅寧之布幾同松之中品
河間府志土布細者次於吳中
氈
唐書地理志貝州土貢氈覆鞌氈杜佑通典清河
郡貢氈十領宋史地理志恩州貢白氈太平寰宇
記貝州土産白氈靴氈
席
唐書地理志澶州土貢鳳翮席景州滄州土貢葦
簟杜佑通典景城郡貢細簟四領宋史地理志開
德府貢莨莠席永靜軍貢簟金史地理志河間府
産藺席
紙
帝京景物略有貢箋有綿料邊又有白箋洒金箋
五色粉箋金花五色箋五色大簾紙磁青紙畿輔
舊志永平桑皮者著開州志清河濱人多造紙為
業頗佳
墨
唐書地理志易州土貢杜佑通典上谷郡貢墨二
百挺
筆
秋澗集燕之筆霜雪穎也勁而莫為屈
陸薰香
百州學海邯鄲出
函
周禮考工記燕之無函也非無函也夫人而能為
函也
角弓
唐書地理志幽州澶州土貢角弓
刀
唐書地理志邢州土貢刀
瓷器
唐書地理志邢州土貢瓷器宋史地理志邢州貢
白瓷琖金史地理志正定府産瓷器定州志窑器
珍於天下江南好事者往往蓄之索諸定蔑如也
磁州志彭城鎮燒造甕缶盆碗罏缾諸種有黃綠
翠白黑各色然質厚而麤只可供市肆莊農之用
鹽
周禮職方氏幽州其利魚鹽史記燕有魚鹽棗栗
之饒漢書地理志章武縣有鹽官括地志滑鹽地
宜五榖有鹽池之利寰宇記渤海在鹽山縣東北
一百三十里鹹土在縣東七十里四周一百五十
里地帶海濱其土鹹鹵海潮朝夕所及百姓煮之
為鹽今沿海有場設官司之長蘆鹽課出於縣者
十有五六金史食貨志大定年置滄寳坻鹽司明
制書北平河間鹽場二十四處歲辦鹽六萬三千
一百五十三引三百觔零天津衛志大海去城百
餘里商出百萬之課民獲興販之利魚鹽之藪也
冀州志舊有火鹽甚佳今無
硝
金史地理志大名府産硝畿輔舊志有朴硝熖硝
多産斥鹵中大名府志出硝河
鹻
金史食貨志刮鹻土煎食者杖
黃蠟
蜜
畿輔舊志山蜜多白家蜜多紅
白膠
唐書地理志漁陽郡土貢白膠
酒
宋趙珣熙寧酒課十萬貫以上滄二十三務正定
八務定六務五萬貫以上澶九務(原闕)瀛十
務棣十三務邢十二務深五務趙七務磁十一務
祁三務保一務三萬貫以下莫四務雄一務乾寧
二務霸四務安肅一務永寧二務廣信一務順安
一務北平一務一萬貫以下信安一務保定一務
宋張能臣酒名記澶州中和堂正定府銀光河間
府金皮又玉醖保定軍知訓堂又杏仁定州中山
堂又九醖保州巡邊銀條又錯著水棣州延相堂
恩州㨂米又細酒洺州玉瑞堂夷白堂又玉友邢
州沙醅金波磁州風麯法酒深州玉醅趙州瑤波
定州瓜麯又錯著水宋周燀北轅錄燕山酒固佳
所餉尤為醇厚名金□盖用金□水以釀之也五雜爼京師
有薏酒淡而有風致易州酒勝之而淡愈甚鳳洲
筆記薊州薏苡仁酒三屯營所造更勝河間府志
酒多以菊名然推滄産
炭
昌平州志光禄舊額炭四百觔暖姝由筆内用炭
俱圓木所燒長尺許兩頭磨光外有麻路恐爆用
礱糠火煨熟一筐可三四十斤
禽屬
鶴
灰白二種熱河進榛子峪夾嶺虬松蒼蔚鳴鶴飛
翔
青鶴
拾遺記幽州之墟有善鳴之禽人面鳥喙八翼一
足毛色如雉行不踐地名曰青鶴
鵝
昌平州志光禄舊解額鵝翎六千根
雞
鴨
鴈
爾雅翼北方有白鴈似鴻而小色白秋深乃來來
則霜降
鷹
酉陽雜爼鷹有房山白紫背細斑便兔生房山白
楊椵樹上向范陽中山飛漁陽白腹背俱白便兔
生徐無及東西曲白葉樹上向章武合口博海飛
黑皂鸝生漁陽山松柏樹上向章武飛白皂鸝生
漠北枯柏樹上向中山落陽章武飛青斑生代北
白楊樹上向靈邱范陽飛明志昌黎縣道者山出
鷹鶻
鵰
文獻通考雲州唐貢鵰羽
鷂
舊志雀鷹也其類有馬雄細雄舵兒鬆兒等名
鶻
似鷹而腿差短使遼錄北人二月三月放鶻號海
東青打鴈松雪齋集皇慶元年賜大都留守伯帖
木兒白兔鶻一翎翮皓潔白雪同皎至延祐元年
毛羽變赤光采豔奕異於尋常
魚鷹
淘河
鸛
天鵝
燕山叢錄漷縣西有延芳淀遼時每季春必來此
弋獵打鼓驚天鵝縱海東青擒之
鵁鶄
俗呼青莊
鶡雞
黃鳥
草木蟲魚疏幽州謂之黃鸎
聖祖御製避暑山莊詩序甫田叢樾之西夏木千章濃隂數
里黃鳥好音與薰風相和
布穀
雉
爾雅雉絶有力奮北方曰鵗水經注磨笄山每夜
有野雞羣鳴於祠屋上故亦謂雞鳴山天府廣記
昌平駐蹕山西北崖間鳥窠雉囮徧其巖穴
鳬
又名野鴨
燕
帝京景物略采育東有阜高丈廣三四十尺曰聚
燕臺歲秋社京畿城村燕各將其雛聚此臺呢喃
竟二日而後去
鴛鴦
鷺鷥
油葫蘆
鳬之小而肥者
烏
魏書靈徵志景眀四年幽州獻四足烏正光元年
幽州獻三足烏正光元年幽州獻白烏舊志白頸
者名寒鵶
鵲
魏書靈徵志延興二年四月幽州獻白鵲
鳩
草木蟲魚疏雎鳩深目目上骨露出幽州人謂之
鷲鵻䳕鳩幽州人謂之鷱&KR1991;畿輔舊志祝鳩最多
祝鳩即鳩
鶖
䳺鶉
城北集以玉田豐潤永平産者為佳毛勁者如竹
葉軟者如芙蓉
相思鳥
桑鳸
一名蠟嘴
鷦鷯
夢溪筆談鷦鷯之小而綠色者北人謂之螓
阿□
似山鵲而小
北畫眉
一名灰串
飛生鳥
畿輔舊志居庸出狀如蝙蝠而大産婦持其毛皮
易生
地鴇
似鴈無後跡
鷀鷧
爾雅注俗呼茲老
鵽鳩
爾雅注大如鴿鼠脚無後指憨急羣飛出北方沙
漠地一名沙雞亦呼半翅
鴷
一名啄木
姑惡
一名苦鳥
黎雞
翠雀
多生草際
拖白練
即練雀
瓦雀
俗呼家雀
靛雀
大似瓦雀土人呼為自自回回
麻料
紅料
黃雀
小丹邱客談京師田雀以四月肥背有黃羽與江
鄉純色者别以江南食法製之亦甚腴美蓋江南
黃雀所食者稻疑北地以食麥而肥也
桃雀
禽經狀類黃雀而小燕人謂之巧婦亦謂之女匠
貯點紅
獸屬
馬
左傳冀之北土馬之所生史記貨殖傳龍門碣石
北多馬牛羊旃裘筋角魏都賦冀馬填廐而駔駿
唐天文志冀之北土馬牧之所蕃庶故天苑之象
存焉杜陽雜編范陽節度使李懷仙貢九花蚪額
高九寸毛拳如麟身被五花紋海錄碎事周時燕
王進馬一形十影言其駿也眀王嘉謨石甕記幽
薊馬四足可當中人之産保安州志馬多自口外
至者
驘
驢
牛
周禮職方氏冀州其畜宜牛羊爾雅北方之美者
有幽都之筋角焉考工記燕之角材之美者也淮
南天文訓北方其地多牛羊文獻通考雲州唐貢
犛牛尾
羊
豕
符子朔人獻燕昭王以大豚年百二十矣人謂豕
仙方言燕謂之&KR1610;
鹿
聖祖御製避暑山莊詩序流杯亭之北瓜圃平原如掌豐草
茂木麕䴥雉兔交牣其間唐六典冀州貢鹿角膠
久罷天府廣記昌平駐蹕山西北山鹿之毳豪豬
之毛丰茸隨風
麞
又麝形似麞俗呼香麞杜佑通典媯川郡貢麝香
十顆
麅
天府廣記自高梁至德勝小山至衆獸有虎豹奇狸
豪豬兔麅
麂
虎
山海經幽都之山上有元虎元豹圖書編走碣石
最高峰西望連巖邃谷大麓多虎豹熊羆所伏游
豹
唐書地理志營州土貢豹尾皮骨&KR1633;
熊
唐書地理志平州土貢熊鞹明一統志蔚廣多出
熊膽撫寧縣志熊山舊常産熊
狼
野豬
狐
舊志種類不一灤州止馬山出者毛深厚色赤魏
縣舊志土貢狐皮一十八張
貉
獾
魏縣舊志土貢麞獾貉皮六十二張
狸
薊邱集京師北山獸有虎豹奇狸
青羊
宣化出
黃羊
眀一統志味甚美宣化出
秋羊
宣化出
犬
宋書五行志幽州有犬鼻行地三百餘步
地猴
一名黃鼠狼霏雪錄黃鼠畏地猴入其穴則啣黃
鼠喙曳而出之
黃鼠
昌平州志黃鼠足短善走見人則交其前足拱而
如揖昌平山水記黃花鎮有鼠色如□而毛淺澠
水燕談契丹國産大鼠曰毗狸形類大鼠而足短
極肥其國以為殊味
兔
唐書元宗時創集賢書院河間景城清河博平四
郡歲貢兔皮千五為筆材樂亭縣志海中形如半
月廣數十頃名月坨其間草木繁殖雉兔充斥冰
合時居民嘗射獵於此
貓
燕京賦注波斯貓極大拂菻狗極小今為京師土
産
松鼠
盤山志有二種一小者大不過三寸通身豹紋最
靈黠名松鼠一大者灰色善盜果實名臊鼠
鼬
臊狗
盤山志狀似貍黑黃色走峭壁迅疾如飛
水族
魚
周禮職方氏幽州其利魚鹽史記燕有魚鹽棗栗
之利
鯉
山谷别集燕人膾鯉方寸切其腴以㗖所貴舊志
出鞏華者佳鱗金色目皆赤暈又出漳滏中肥而
味亦美順義縣志白河最佳俗云順鯉
鰋
灤州志三月以後出海
鯽
永平志灤河偏凉汀産最佳大者重三四觔味美
湖湘不及
魯
天津灤州四月以後出海
鱣
牛魚
王易燕北錄牛魚觜長鱗硬頭有脆骨重百觔即
南方之鱏魚也鱏與鱘同
羊魚
天津出形圓尾似牛尾多刺手不可觸
魴
草木蟲魚疏魴廣而薄肥恬而少力細鱗魚之美
者漁陽鱮似魴而頭大或謂之胡鱅
白魚
水經注大防嶺山下有石穴其水夏冷冬温春秋
有白魚出穴數日而返人有採捕食者美珍常味
盖亦丙穴嘉魚之流類也
鰻
灤州出者佳
巨羅
細鱗多刺天津呼為騰香魚
鯿
銀魚
寳坻縣志銀魚霜降後自海中蛤山出逆流北上
薊州温泉下育子其色瑩白如銀
黃花
鱧
俗呼黑魚一名七星唐書地理志滄州土貢鱧鮬
通典景城郡貢鱧鮬三百五十挺
白條
似銀魚而身細肉薄乾可以蓄俗曰麵條天津永
平出
鰟頭
俗呼鯉後
鯚
鮒
寰宇記武安朱衣山下有水北流中有鮒魚名朱
衣鮒鱗色如金腸似朱
比目
魚惟一目行則二魚相附北游紀方房山甘池石
將軍廟下穴中有一目魚長可四寸每於清眀日
出穴析津日記甘池有魚一目涿水有魚重唇土
人呼為鞋底魚
八帶
永平府志形若革囊口在腹下八足聚生口旁如
帶即烏鰂魚
黃姑
鮎
石鰱
新城縣志三伏以前西山雨後水漲有魚隨水而
下曰石母長三五寸味不甚佳至雄縣生子乃曰
石鰱逆水北上物躍中河雄人伺於津梁渚涘間
取之白溝河亦然石鰱子長寸餘至二寸許味肥
美
鮝
汪刺
房魚
出海中大如房或隨潮䧟沙上土人取脂煎油
海鮐
永平出形如黃姑大不過二三兩
鯊
鮻
出海及灤河
河豚
丸子
灤河出身黃頭大有翅無鱗
金魚
帝京景物略金有魚藻池魚之種深赤曰金瑩白
曰銀雪質墨章赤質黃章曰瑇瑁魚有異種者曰
銀鞍曰鶴珠曰七星曰八卦有蝦種者曰銀目金
目雙環四尾
魚子
河間府志津門所饒
龜
鼈
蝦
金史地理志河間府産錢蝦天津志有虰蝦線蝦
對蝦
蟹
唐書地理志滄州土貢糖蟹遼志渤海螃蟹紅色
大如碗螯巨而厚金史地理志河間府産春渚記
聞霸州邊塘濼霜蟹不論錢天津衛志秋間肥美
味甲天下
蟶
螺
燕山叢錄豐潤海出螺大者如斗其殼可以代瓿
小者如拳殼可製杯土人謂小者為蠃
蚌
蛤
有海蛤文蛤
蠣
蚶
蛙
一名蝦蟆又蟾蜍祁州出蟾酥元志宋村有蟾池
青雞
俗呼田雞
蟲屬
蠶
史記貨殖傳燕代田畜而事蠶
蠭
爾雅翼北方地燥多在土中故多土蜜方言燕趙
之間謂之蠓螉其小者謂之蠮螉舊志有土蜂蜜
蜂馬蜂各名
蝶
蟬
帝京景物略土人呼為蝍蟉三伏鳴者聲躁以急
曰伏天入秋而凉鳴則凄短曰秋凉
蜻蜒
帝京景物略大而青者曰老青紅而黃者曰黃兒
赤者曰紅兒好擊水而飛
絡緯
帝京景物略便腹青色以股躍以短翼鳴其聲聒
聒以其聲名之曰聒聒兒
莎雞
草木蟲魚疏如蝗斑色毛翅數重下翅正赤幽州
人謂之蒲錯
蟋蟀
草木蟲魚疏似蝗而小正黑光澤如漆幽州謂之
趣織帝京景物略别種三肥大色澤如油曰油
葫蘆首大者曰梆子頭銳喙者曰老米嘴
蟪蛄
舊志即寒螿
䘀螽
舊志俗呼螞蚱
鼅鼄
爾雅疏自關而東趙魏之郊謂之鼅鼄或謂之蠾
蝓方言北燕謂之蝳蜍又一種扁薄作幕貼壁間
北人呼為壁繭又蠨蛸長脚此蟲著人衣則有喜
幽州謂之親客
蛾
蚓
蝙蝠
正字通北燕呼為蟙䘃
蝸
蜥蜴
潜確類書守宫也北燕謂之祝蜒
螢
螽斯
詩註蝗屬
螘
扈從日錄螞蟻墳在海子東南清眀日蟻數萬聚
此
螳蜋
爾雅疏燕趙之際謂之食庬其子名螵蛸舊志俗
呼刀郎
蠆
草木蟲魚疏蠆幽州謂之蠍癸辛雜識北方火蠍
比之常蠍極小其毒甚酷
蟫
即蠧魚
螟蛉
竈馬
蠐螬
水牛
帝京景物略金光綠色甲堅而鬚勁以動曰金牛
兒黑色白點曰春牛兒
斑蝥
牛蠓
蛇
爾雅翼幽都之山黑水出焉其上有黑鳥黑蛇耳
譚西山潭柘寺殿中二蛇長五尺餘名大青小青
燕山叢錄薊中不産蛇獨百花山有七寸蛇至毒
盤山志有五百善蛇潜天城寺塔下嘗來僧座下
聽法又布雲虎蛇屬俗呼四脚蛇
蜣蜋
蜈蚣
毛詩名物解廣雅曰蝍蛆蜈蚣性能制蛇北燕謂
之蛆蟝大者謂之商距一名馬陸
蠅虎
蝟
蝱
夢溪筆談信安滄景之間多蚊蝱夏月牛羊皆以
泥塗之不爾多為蚊蝱所毒則狂逸不可制
螻蛄
爾雅翼今人謂之土狗北方謂之地螻
螾&KR2602;
即蚰蜒方言趙魏謂之蚨虶北燕謂之虭蚭
蠅
蚊
蜉蝣
畿輔通志卷五十七
