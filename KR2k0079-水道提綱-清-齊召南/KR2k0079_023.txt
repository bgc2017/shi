水道提綱卷二十三
原任禮部侍郎齊召南撰
西北阿爾泰山以南諸水
自哈密城北踰天山至巴勒庫爾北即沙漠三百里
又踰大山(山自西北準噶爾東境起蜿蜒而東少南徑準噶爾城東六度半)
(相連不斷八百餘里至蘇魯圖昂阿地又東二百里至烏勒圖地又東八十里至察罕布爾噶蘇地其東)
(即明安地也又東稍北百餘里至阿濟地及格舒努特地又東南三百里至色德楞額得楞地之北又東)
(南七百五十里與北地隔沙之伊塔特圖山相望又東南三百里與南地隔沙之諾音哈拉山相望其南)
(即肅州北之居延海也又東南四百里與南地隔沙之諾顔喀喇山相望又東四百餘里與北地隔沙之)
(阿爾班哈岳爾達察嶺相直其北隔沙即翁金河鄧勒昆河也又東南五百里至大磧曰和爾和圖山)
(北五百里地南徑寧夏之北千餘里朗居西山碑西大磧之北有庫默壘山相望大磧之南有)
(五淮喀喇山其東在磧中有色公哈兒占山俱相望此山自起處至此綿亘沙漠中徑十六度與西域之)
(葱嶺天山彷彿也)過沙地山水無數水皆自流自止或瀦為
湖其山皆以阿爾泰山為祖(其頂西二十二度二分極出地四十八度七分)
(在烏普薩地之北鴻哈圖池之東北其尾西二十度四分極出地四十六度五分在阿禮克台河之東薩)
(克薩河之北)支峰綿亘北漠東為唐努為杭愛有色楞額
鄂爾坤諸河北至俄羅斯國入北海其東南幹穿漠
廻北挺為肯特為大興安有黑龍江克嚕倫河諸水
東至海口入東海南則岡阜回旋數千里湧泉滙澤
西則曲蟠叠嶂以界沙海疑即古西金山也今序次
自南而北自西而東從不入海諸水始
阿爾泰山頂西南八百餘里曰賽爾山(南徑哈密城三度四分西徑準)
(噶爾城踰漠八度六西廿分三度五分極四十度七)北百數十里曰額密爾河
出東南山西北流折而西共二百餘里瀦為庫勒格
鄂模在大山西麓(所出之山即阿爾泰頂西南一幹南行千里為和博克薩里山南臨)
(大漠折而西約百餘里又折而西北為此河源又西而北曲曲千里至塔爾巴哈台山又北數百里皆西)
(臨大漠池庫勒格池在西二十三度九分極四十六度六分周五十里其西尚有山相連數百里又西)
(則大漠矣)
額密爾河東隔大山有巨川北流曰呵額勒濟思河源
出東大山西麓即阿爾泰頂之南九百里和博克薩
里山之東北百六十里也(西二十一度七分極四十六度三分在阿爾泰尾山)
(之西三百餘里)西南流百里折西北百餘里有喀喇額爾齊
斯河自東北來會又西折而西北百八十里有竒蘭
河自東南來會又北百餘里有哈巴河自東來會又
西北折而北百六十里有布勒濟河自東南來會又
北百餘里有納斯克河自東南來會又北折而東北
而北曲曲二百里有哈留圖河自東南來會又北百
里折東北而西北百餘里有呼勒泰河自東南來會
西南百餘里即達勒哈巴台山也又西北約八十里
有納隣河自東南來會共合八水又北七十里滙為
鴻和圖鄂模又有一河自東北來會(此水出沙地在阿爾泰頂北百)
(餘里不知名西南流三百里入池)池周百里西北即大漠(西二十三度極四十)
(八度五分)在阿爾泰頂之西南百六十里(哈額爾齊斯河自南而北流兩大山)
(中間徑二度半)
自呵額爾齊斯河源東南隔山為烏隆古河其北隔
山為呵普都河布顔圖河
烏隆古河出哈爾泰山之尾西南麓西南流有阿禮克
台河及布拉青吉兒河自北山前後來會(二水源即阿爾泰尾)
(之西北幹其北即布顔圖河北流者也)又西南百餘里瀦為竒薩爾巴
思鄂模周四十里又南隔山為沙漠(池西二十一度五分極四十六)
(度在呵博克薩里山東北百里)此河東稍南百數十里為薩克薩
河即阿爾泰山尾正南一幹東水也(水源去山百六十里)東南
流兩山間三百里有圖古哩克河東自布岱山西南流
二百餘里來會又南流出山有小水自西來注之又
南流至沙漠涸(西十九度八分極四十五度三分此水南隔沙為琿禪喀屯山又東南為)
(哈喇圖山皆沙漠中孤阜此水西百餘里為台顔山其東南隔沙有納林圖洛依布拉爾池布拉庫勒池)
(皆沙中湖水十數里)
此河之北西及東南連山綿亘皆哈爾泰山頂西
南一幹南行至哈額爾齊斯河源折而東稍北又
東數百里為哈爾泰山之尾與頂並高一幹南行
四百里為台顔山南臨大漠(西南對哈齎北山)一幹東南
行三百里為台西爾山(西十九度六分極四十六度)又東南百
餘里分為二大幹一南百數十里為都特嶺為布
岱山(其西即圖古里克河其東北即伯格爾察罕鄂模及搜濟布拉克地又東為庫勒竒勒河)
又東南百數十里為布勒堪山南瀕沙漠而東為
崆納洛阿濟爾罕山(其東北即西拉布里都池及通竒特烏爾鄂模)又東
南分一枝南行大漠中為竒齊格納山又東南為
拜鴻鄂爾山為察喇圖山為伊塔特圖山而止(南隔)
(沙百餘里即沙中大横山也)一東數十里南瀕漠而東二百里
徑喀圖搜濟地東南折而北為達蘭圖魯阿達克
必柳圖山(山甚高大其西北隔沙即克里圖博洛山其西隔沙即通竒特烏爾池其東北)
(隔沙即貝德勒克河下流之察罕池也)又東南綿亘喀爾喀西部略
於沙漠中横經推河之南境曰伊克傲拉地(自此而東)
(南於山北麓沙中為驛站路)曰巴哈傲拉(其北即阿爾博爾濟驛西拉布里多驛也)
又東南曰阿勒察圖(其北即塔竒驛又北即塔楚河也)又東南至
阿爾班和岳爾達察嶺(西十三度極四十四度四分其北為達察驛北踰大)
(漠為翁金河鄂爾坤河南踰大漠過大横山又踰大漠大磧為甘肅邊外地)又東南五
百餘里為固爾班賽堪山(山甚高大西十一度極四十三度八分其北郭)
(多理驛)又東南百里分為二枝一南曲曲百數十里
為諾木琿山又南百里為庫默壘山前臨大磧而
止(其南百里即色公哈爾占之西和爾和圖山也)一東南百八十里為五
百根山又東南百里為崆格喀喇隆山而止(西九度八)
(分至十度極四十三度二分其北正當翁金河之尾其南正當河套西北之納林碩隆山也此一)
(枝自哈爾泰山尾至此徑踰十度有竒與南大横山俱横亘大漠中連綿不斷疑即古浚稽山琢雅)
(山之𩔖)此哈爾泰尾之東南一幹也其東一幹自台西爾山
東南百九十里為庫克西勒克山連亘而東(西十八度八分極四十六)
(度山亦高大其南為伯格爾察罕池其北諸水俱會於崆格伊河)百里分為小幹
東南行折而南而西為克里圖博洛山而長幹北
行折東北(其東即普喀郭必也)四百餘里為巴顔山甚高大
(西十七度五分極四十七度弱其西北水皆入崆格伊河其東南水皆入貝德勒克河)為喀
爾喀西部庫楞伯勒齊爾地西境(在部落西二百五十里)又
東北曲曲三百里當喀喇諸河源之東而哈爾泰
頂東南一幹曰昂吉山曰瑪拉噶山支峰自西北
來相接又東行當察克河諸源之北而哈爾泰頂
東大幹杭愛山南行支阜又自北來相接自此又
南百數十里為庫庫嶺(其東北為塔密爾河北源其西南為貝德勒克河源)
又東二百餘里折而南百里又東百餘里為杭愛
山尾甚高大(西十四度三分極四十七度塔爾密河南源發其北鄂勒昆河發其東南)
(皆北流會色楞格河經俄羅斯國入北海者山西南水皆南會為推河)包鄂勒昆河
諸源而東(南為塔楚河源又東南為翁金河源)又東至大漠而止
竒爾濟蘇鄂模在哈爾泰頂東南三百里(西二十一度極四十八度)
(内外阿爾泰尾北四百餘里)東南察巴哈河崆格伊河西南額克
呵拉爾池水所滙也周百數十里察巴哈河源有
二最東者曰喀喇河出庫楞伯勒齊爾西北大山凡
四水南流并為二支又西南百餘里合焉又西南受
北來一水又南受東來之西喇河又西受北來一水
又西南二百里而布爾噶蘇台河自北來會即西源
也出北瑪喇噶山南麓南流(山脉自哈爾泰頂南行分一幹東行為烏蘇郭)
(瑪山又東連峰相接東南數百里為伯勒竒納克科克伊山又東三百里為昂竒山又東北行百餘里為)
(瑪喇噶山又東北百里折而東二百里復折東南八十里與哈爾泰尾東行一幹東北行之巴顔山支峰)
(相接又東百里與哈爾泰頂東北一幹唐努山至杭愛山一支西南行之支峰相接此水源即瑪喇噶)
(山之東北將折東南之南麓也東去喀喇河源百六十里)會東來二水西北來一
水又南有烏海河西北自吉昂山兩源合東南流來
會又南流百數十里與西喇河會二源既合西南流
經巴顔山北麓曰察巴哈河曲曲二百餘里折西流
百餘里而崆格伊河東北自昂吉山合三水西南流
三百里來會(崆格伊河出昂吉山南麓隔山北麓即烏海河源也)又西總曰空
格衣河流百里許折而西北曲曲五百里(西二十度五分極四)
(十七度五分弱南徑哈爾泰尾三百里)而額克呵拉爾池自西南合二
河水東北流來會額克呵拉爾池西南一河曰科
布多河二源出大山東麓(隔山之西即竒蘭河也)東北流百里
而合又東北百里折而東為巨澤南一河曰布顔圖
河二源出大山北麓(隔山之南即布拉青吉兒河源也)北流數十里
合而北而西北二百里滙焉池周廣數十里於東北
角流出三百餘里與崆格伊河會又西北流二百數
十里瀦為竒勒稽思鄂模周回百五六十里南北長
東西狹(西二十一度極四十七度八分至四十八度一分池北皆大山其西北六十里即烏蘭)
(郭瑪山也是水源流長千三百里)池西百八十里近西大山麓有
哈勒竒拉河東北流二百餘里涸於北大山南麓即
烏藍郭馬山之西北也又北隔山近哈爾泰頂南
麓有烏普薩鄂模(西二十一度九分極四十八度五分)其東大源曰特
思河源出哈爾泰東北大幹之唐努山西南麓(唐努山高)
(大西十八度三分極四十九度五分在哈爾泰頂東稍北千一百里支峰綿亘數百里)西南流
山中三百餘里受南來水二北來水二西南曲曲七
百里曰特思河西瀦為烏普薩池形圓周六十里有
薩克里哈河自西南大山東北流百餘里來會(池在哈爾)
(泰頂之東南麓六十里薩克里哈河源即其西南幹山也此喀爾喀西界舊與厄魯特接壤處此池)
(西隔重山三百里即鴻哈圖河)
自巴顔山東入喀爾喀西部界水出巴顔山庫庫嶺
杭愛山之陽者皆南流至大漠而止其大者曰貝德
勒克河之察罕池曰推河之鄂洛克池曰塔楚河池
又東曰翁金河
貝德勒克河源出庫庫嶺南麓其北麓隔北即塔密爾
河源也三水南流合而西南百餘里有察克河自北
山合五水南流三百餘里來會(察克河出西北大山隔山西麓即查巴哈)
(河源也)經庫冷伯爾齊爾之地又南二百里有察罕特
穆爾河東北自索和都依嶺合二水西南流二百數
十里來會(索和都依嶺在庫庫嶺東南百餘里其北麓水皆流入塔密爾河)又南出
兩山間西南流平地中百數十里有西尼河自南合
東南一水北流水會又西南百餘里瀦為察罕鄂模
形如爪周百里東西長(西十七度極四十五度七分此水源流八百里池東十)
(餘里有呼里木圖克伯爾池廣十餘里又東數十里為西尼河源又東為一小河又東百里有邦察罕池)
(廣二十餘里其北三十里有濟爾哈朗圖池廣十里許又東北百數十里有伊洛河北自山麓克庫池南)
(流二百里經哈拉圖科山西麓又南數十里涸哈拉圖科山南百五十里有鄂洛克池山東百里即推河)
(也)
推河亦曰頽河又曰拖衣河源出杭愛山尾南麓西南
流會南來小水二折南流會東來小水一又西南有
烏可克河西北自烏可克嶺合三水東南流來會(烏可)
(克嶺在杭愛山西南百餘里索呵都衣嶺之東南二百里嶺南水入推河嶺北水為塔米爾河南源)又
南有雅瑪圖河自東北合三水西流而來會即鄂爾
吉圖都蘭喀喇山西水也(山在杭愛山南數十里甚高大亦曰鄂勒澤依圖都)
(蘭喀喇即大青山也為杭愛南大幹其東麓水為鄂爾昆河)又南有庫色楞圖河
自西來會稍南有一水自東合二澗來會又西南流
百里許有喀喇呼濟爾河自西北來會又南經兩山
間有額勒敦圖河自東合三水來會(亦都蘭喀喇山西南麓水也)
又南出山曲曲流平地中百八十里經博濟和碩驛東
又南折西南流百餘里西瀦為鄂洛克鄂模形東西
長四十里(西十五度五分極四十五度六分為此水源流五百餘里此水東三百里塔楚)
(河)
塔楚河源出都蘭喀喇山東南大幹南麓二水南流而
合東南流百餘里會東北來水三折而西南曲曲流
三百餘里瀦為鄂模周三十里(西十五度極四十五度三分池南踰漠)
(二十里至大山踰山三十里至塔竒驛西南至山即阿勒察圖山也)
翁金河亦田甕金河兩源出鄂爾吉圖都藍喀喇山東
行大幹山中(其西隔山即塔楚河源也其北隔山即鄂爾昆河)東南流出平
地合焉又東南會西南來一水又東會北來一水又
東南百餘里經杭伊哈瑪勒山前(去山八九十里許山即都蘭嗒喇之)
(東大幹山也)受北來小水一又東南有一水北自杭伊哈
瑪勒之南麓東南流來會又東南曲曲流八百餘里
於大漠瀦為呼拉喀烏蘭鄂模周二十餘里(南度漠至河套)
(可八百里許池東北五十里有哈納哈達山又東北有徹徹山又東北有上凱山皆沙海中孤嶼也水源)
(西十三度三分極四十六度九分池西九度四分極四十五度二分此水源流自西北而東南行大漠)
(中幾近千里入自杭亦哈馬勒山而北水皆北流至俄羅斯國北海此山之南則翁金河最著也)
自哈爾泰頂東北大幹徑千一百餘里其南為特思
河源(見前)其北為客穆河諸水源(北流經俄羅斯國者見後)又東
百里為唐努山甚高大(西十八度三分極四十九度四分至五分)又東北
四百里分一幹北行甚遠其東一幹百里為杭愛山
頂自杭愛分枝一南行而西南曲折五百餘里為鄂
勒伯吉山(其東南即色楞格河發源處此山為喀爾喀西界)綿亘而南不斷
其西有巨澤曰桑稽晉大來鄂模(西十七度二分極四十八度九分至)
(四十九度五分)
桑稽晉大來泊渟而不流南北徑百餘里東西徑七八
十里周三百餘里在喀爾喀西界外唐努山之東南
百七十里鄂勒伯吉山之西八十里也
客木河三大源正南源出唐努山西北麓兩水合而北
又會西南來一水東南來一水曰其思啟特河又北
會西南來合二溪之水又北流而東南源曰褚蘇圖
河合南二水曰俄克河合東來四水西北流四百餘
里來會又北流二百里而西南源曰客木其克河合
五水東北流五百里來會又北曲曲八百里有烏思
河自東南(即呼孫古爾湖之西隔山在杭愛山頂北六百餘里)合三水西北流
七百餘里來會經大山東麓又西北百八十里經拜
商東(拜商即城也亦曰柏興)水東北六十里有空鳥嚕山又北
流六百餘里不知其所注合(圖自極四十九度五分發源至五十五度止)
(此河諸源俱發於哈爾泰頂東北大幹諸山之北至烏思河源處又分枝一東一北綿亘不斷亦不知其)
(所底)此水疑即鄂羅斯之阨爾濟蘇河發源哈爾泰北
流入鄂羅斯境又西北流至托博爾地受托博圖拉
二河轉東北流與鄂布河合流入北海(計源流之長與色楞格相)
(似)
色楞格河
漠北水之入北海可知者色楞格最大源發杭愛頂
以南凡鄂勒伯吉山庫庫嶺特赫都伊嶺烏可克嶺
以東杭愛尾及都蘭喀喇山杭亦哈馬勒山與杜蘭
喀喇山阿不達拉太山以北大興安山大小肯特山
以西數千里川澤俱滙而北瀦為布哈爾湖為漠北
第一巨浸所合如額赫河鄂爾昆河圖拉河哲德河
楚庫河皆巨川也
色楞格河自喀爾喀西北杭愛山頂之西南大幹諸山
發源有六最北者名哈喇台爾河出杭愛山頂西南
麓三水東南流二水東北流而合經山麓南(源西十七度極)
(四十九度七分去山頂西稍南百里)又合西南二水并東北流者稍東
而杭愛南澗自西北來會又東受西北來一水即杭
愛東澗也折東南流有二水自西南合而來會(自源至此)
(曲巳二百餘里)又東南始名哈喇台爾河曲曲而東百數十
里受西北來水一折而南受西來水一又東南數十
里經額爾齊特山東又東南數十里有一河自西來
會即次北一源之布克瑞河也布克誰河自山中合
五水東流共三百餘里會哈喇台爾河(布克瑞河源在杭愛山頂)
(南稍東二百餘里即西南幹之曲而東者)又東南二十里而南源來會(北源)
(至此長五百里)南源有四稍北者曰厄得勒河源出喀爾喀
西界鄂勒伯吉山(即杭愛山頂之西南大幹山也隔山西即桑錦達賚泊也西十六)
(度九分極四十九度)兩水自山麓東流而合又東會西南來一
水又東會西北來一水又東會南一水又東稍北會
北來一水及西南來二水之合而東北者又東北一
水自西北來注之(共合七水)又東名額德勒河又東北曲
曲而東(共行四百餘里)而齊老圖河合諸源水自西南來會
次南曰齊老圖河源出西界山下之鄂勒澤衣圖
察罕泊(泊在鄂勒伯吉山之南幹百餘里大山下西北徑隔山之桑錦達賚泊百餘里西十六)
(度八分極四十八度七分泊周六十里)自泊東北流出經烏爾圖烏雅
山南麓稍東會西北來一水又東百餘里有二水自
西南合而來會始曰齊老圖河又東北二百餘里受
南一水又東北循山麓流百餘里而烏里雅台河自
西南來會烏里雅台河即又次南一源也出伊遜
都蘭喀喇地山北麓(山在烏勒圖烏雅山東南斷百數十里亦幹山綿亘不)東北
流會西一水南一水折而東而北共三百里會齊老
圖河又東北三十里而阿濟勒克河自南來會阿
濟勒克河即最南源也出伊遜都蘭喀喇地山之東
北支峰三水東北流合循山北麓東北共二百數十
里北會齊老圖齊老圖又東北二十里會額德勒又
東北三十里而北源來會(齊老圖自源至此長五百里)南北源
既會始曰色楞格河東流(西十四度八分極四十九度三分)有南特
里河南自温都勒山北流來注之(亦曰温都里山)又東有北
特里河自北合二水南流經哈爾占布勒古德依山
西又南二百里經山麓來注之又東曲曲百數十里
有阿察河南自呼普蘇克爾山之西北麓東北流來
注之(北岸有山疑即元時和林上都地山水廻合西十四度一二分極四十九度三分所云嶺北當)
(指賽堪山及庫庫齊老圖諸嶺)又東有哈喇烏倫河自北山合三水
東南流經納瑪納山西麓而南來注之(烏倫疑即和林之轉聲元)
(史以西有喀喇和林河得名然則此河之東色楞格之北即古和林城也)又東南折而東
北(兩岸前後有山)有特里河自北山中合五水東南流三百
餘里來注之又東北數十里折東流有哈瑞河自西
南合呼納依河東北流來會亦巨川也(哈瑞河出西南幹山在齊)
(老圖源之南隔山三百餘里他密勒河源隔山百餘里西十六度三分極四十七度七分東北流百里合)
(西南一水又東會西一水又東會南一水折而北會西一水又東北有一水自西北大幹山東流合北來)
(伊遜都蘭喀喇地山南二水而南流來會又東北百數十里有一河合二水自南來會始曰哈瑞河又東)
(北曲曲三百有密薩朗河自西北合二水東流來會又東北循呼普蘇古爾山之南又東有呼納伊河自)
(西南山中東北四百里經賽堪山北麓又東北百餘里來會又東北百餘里入色楞格河此河源流長九)
(百里曲山脉西自庫庫嶺東北分支繞此河諸源之南曲千餘里為巴顔濟魯克山又北為賽㻣山即)
(賽罕山也又東北為納隣庫勒墨地北之額勒黑圖山又東稍南為額魯墨德伊山峰嶺不斷山西北為)
(哈瑞河山東南為鄂爾坤河)色楞格河又東南流折東北而東有
哈喇托輝河西南自額勒黑圖山來注之又東稍北
有阿爾達克河自西南合三水東北流又合東二水
北流來注之(東來一水名烏兒河)又東受南來察達河又東受
南來巴里北河又東稍北(西十二度四分極四十九度餘)有額赫河
自西北大山東南流合翁佳河諸水來會亦巨川也
(額赫河出西北大山下之呼遜克兒泊北千里泊西泊北即大幹山在唐努山東)
(隔山即俄羅斯國之烏思河源也泊南北百數十里東西八九十里周三百餘里中有山曰舍頗爾拖克)
(阿林近於西北自東南角流出數十里會西來一水水南有沙喇達蘭山又東南流會北來一水又東南)
(流有阿濟格噶爾罕河自西合二水東流來會又南流有翁佳河自西合二水東流來會稍東有敖拉克)
(埒河合二水自北大山南合東一水又南合西北來之阿拉克河東北來之烏兀哈河又南百餘里來會)
(又東南有小水自西南來注之又東南有恩特河自西南大山東北流合西北一水南三水來會又東南)
(有巴圖爾烏巴什河自北大山合三水南流來會又東南有拖拉喜河自西南山合三水東北流來會又)
(東南有額林河自東北山合二水南流又東合額布爾里謀登庫爾河曲曲南流來會又東南數百里有塔)
(巴哈台河自北山合三水南流來會又東南數百里會色楞格河此水合有名之水八源流長千餘里)
色楞格河既會額赫河水勢愈盛稍東有市呼圖河
自南合三水來注之又東北河心有洲有布喀河自
南合一水來注之又東北受北來一水又東北有一
河自西南布昆沙喇之北東北流合東南一水北來
注之又東受西南一小水又東經布隆山北麓(山脉西南)
(自巴顔濟魯克山賽堪山綿亘而東北為額魯墨德衣山又東為西拉克山為布昆沙拉山又東北為此)
(山蜿蜒至兩河合處山為色楞格及鄂爾渾之界)又東北數百里而鄂爾渾
河自南合圖拉諸河之水東北流來會(西九度九分極五十度)
水勢大盛(色楞格自源至此巳千七百里鄂爾渾河圖拉河二水见後)
色楞格河既會鄂爾渾河又東北百里有一水自東
南來注之又東北百數十里有哲德河自西北大山合
三水東流九百餘里亦巨川也(哲德河上源出西北大山三水東流百數)
(十里而合又東數十里有一水自西來曰阿嚕謀敦庫爾河東流會焉又東南百餘里會北來一水又東)
(南二百里有一河合二水自西來會又東曲曲二百餘里有喀木揚河自北山合三水東南流四百餘里)
(來會又東南百數十里有哲爾圖勒河自西大山合二水東南來又會西南流之即里多特河折東北曲)
(曲五百里來會又東百餘里受北河一小水又東百數十里入色楞格)
色楞格河又東北百七十里有一河合三水自西來
注之又東北百餘里經鄂羅斯國界之楚庫伯興西
南柏興即城也亦曰拜商有楚庫河東南自喀爾喀
境合數水西北流來會(西八度八分極五十度)色楞格自合鄂
爾坤至此又五百餘里(楚庫河為鄂羅斯及喀爾喀界源出喀爾喀阿即格肯特)
(山之北麓隔山之南即土喇河源隔山東南即敖嫩色禽也凡三源東北流百餘里而合又東北行平地)
(中曲曲三百餘里有一河合三水自東南大山來會折西北流百餘里有一河合二水自東南大山來會)
(又西北曲曲三百數十里經楚庫城南而西入色楞格河)又東北百八十里有啟
爾和河自東南合三水西北曲曲流四百里來注之
又正北流百餘里有敖隆烏河自西南合三水東北
流來注之又北流折東北百數十里有衣巴勒罕河
自西合三水東北流六百里來注之又正北流百里
經烏德拜商西南有烏德河自東南大山合兩水四
源西北七百里經拜商南而西來注之又北折而東
北百數十里有一河自西南山合二水來注之又東
北折而正北百數十里有衣灘珠河自東南大山合
兩水四源曲曲西北流五百餘里經衣灘珠拜商南
而西注之又北經拜商西而北數十里折而東北而
西北曲曲百八十里有一河自西南合二水東北流
三百餘里來注之又正北流折而西北曲曲二百數
十里北瀦為巨澤曰布喀爾鄂模(自楚庫河而東北如啟爾和河烏得)
(河伊灘珠河諸源皆出肯特山東北大幹山之北麓其隔山南麓皆東南流入黑隆江者)伯哈爾
湖亦曰小海南北徑二百餘里(極出地五十三度九分至五十四度八分)
東西徑九百里或十里(自西七度至十度五分)色楞格自合鄂
爾坤後水清溜急廣四五十丈兩岸多山於湖之正
南流入(西八度五分極五十四度)湖四面俱有山(聞有一大水自東北角流入)
中有洲曰敖依琿山南北五十餘里東西二百里(十二)
(月冰堅可渡)即漢時海北丁零唐時古利幹都伯二部落
北之少海近戛黠斯而色楞格即仙娥河劍河也湖之
大如海從西北角流出(西十度二分極五十四度七分)曰昂阿喇河
(亦曰昂阿拉河圖從五十度止)昂阿喇河昂阿喇當即元史所謂竒
爾濟蘇之昂阿喇河西北流百五十餘里至額爾庫
城受西南來之額爾庫河(即圖之額里口河也源出哈爾泰頂之東北大幹額)
(谷登召山之東北麓有兩水俱東北流西源合四水東源合三水北流而合又東北有一河自東南合二)
(水東北流折而西北曲曲來會又北曲曲流兩山間自極五十二度北至五十五度經已八百餘里)又
西北流二千九百餘里受東北來之伊里穆河又北
數百里合西來之伊聶謝河水流益大(聞此水長三千餘里受十餘水)
(較色楞格又大五六月尚有冰當即元史所云謙河)轉東北流入北海(地極寒以上)
(錄圖理琛記海按唐書有流鬼國去京師萬五千里濱北然則鄂羅斯國即其地歟)
鄂爾渾及土喇為喀爾喀部内巨川
鄂勒昆河亦曰鄂爾坤河舊名鄂勒歡河音之轉也源
有二一曰杭愛山尾南麓(西十四度五分極四十七度)東南流曰
郭勒河(杭愛山自西北庫庫嶺蜿蜒而東南數百里又東行百餘里連峰相接山勢高大折東北)
(數十里其麓為郭勒河源又東行蟠際數百里)曲曲二百里而南源自西來
會南源出鄂爾吉圖都蘭喀喇山又有二(亦作威者伊圖都蘭)
(喀喇山即大黑山也在杭愛之南八十餘里)一自北麓東南流曰阿穆勒
吉烏林塔河(西十四度六分極四十六度八分亦作烏里雅思他河此地元時屬和林疑烏)
(林烏里皆和林音之轉也)一自東麓東流百里而合又東百餘里
與郭勒河會始曰鄂勒昆河東南流兩山間百里折
而東北(北岸山即杭愛山東南支阜其南岸即西自都蘭喀喇綿亘而東為杭伊哈瑪勒山隔山)
(而南即翁金河也)二百餘里經西爾哈阿濟爾罕山西麓之
額爾德尼昭廟及章鄂山之東麓(章鄂山亦高大即杭愛東支阜也疑)
(此即唐時回鶻牙帳西之烏德鞬山而所謂温昆水即鄂爾坤也)又東北出山流百
七十里折而西北流二百里有珠爾瑪台河自西南
來會(珠爾瑪台河亦曰珠勒瑪台河出額黑特穆爾山南麓東南流繞布庫特穆爾山足三面東北)
(流曲曲二百餘里瀦為池曰察罕鄂模廣數十里又東北流百里有布勒哈爾台河南自達爾湖喀喇巴)
(爾斯地之池水東北流來會又東北入鄂勒昆河)又西北五十里有鄂歸池
水自東南來會又西北有塔密勒河自西南合數水
東北流來會亦巨川也(塔密勒河亦曰塔密爾河有南北兩源南源出杭愛山)
(北麓在鄂勒昆原之西者曰和索郭特河西北流百里許又在其西五十里者兩澗北流而合又在其西南)
(九十里者三澗合而東北流有西北來二水皆會又東北始曰塔密勒河又北而會和索郭特河皆杭愛)
(以北水也又東北會東南來一水其東即蘇巴爾罕山又北經托里布拉克地東受西北來一小水又東)
(北受西北來之昭摩多河又東北經布嚨堪地南受西北來一小水稍東有齊齊爾里克河自南來會又)
(東北受西北一小水又東北折而北流有一河合四水自西來注之又東北與北源會北源出枯庫東麓)
(在杭愛山西北三百里有二澗東北流而合又北會東南來一水又東北而三澗自西北合而東流稍北)
(來會又東北會西北來一水又東南會南來一水又東北會西北一水始曰塔密勒河北岸連山即哈瑞)
(河諸源也又東流受北一水又東有一河西南自哈倫恩郭勒山東北流合二水來會又東瀦為台魯勒)
(鄂摩池廣數十里中有一山又東流有察罕烏林河自西北來會其南岸即布嚨堪北山也又東北)
(百數十里而南源自西南來會又東曲曲百里折而東北百里會鄂勒昆河此水兩源俱五百餘里始合)
(又二百里入鄂勒昆自杭愛山以北庫庫嶺以東諸泉皆滙入焉)鄂勒昆河又西北
折東北流有伊蘭喀勒竒拉河合三水自西而來注
之又東北折正北循庫庫齊老台山西麓百里經西
里布里都地之蘇都池東(池十數里又西南有小池又西百里即巴顔濟魯克)
(山連峰不斷)又北受西一小水折而東北循西北麓有濟
蘭崇古魯克河自西北賽堪山東南流來注之(賽堪山甚)
(高大即巴顔濟魯克山之北行正幹又折而東北為厄勒黑圖諸山者)又東經納鄰庫
勒墨地南受北一小水又東北至山麓有額魯墨河
北自額魯墨德依山池水南流來注之(池水以北隔山水俱北入)
(色楞格河者)又東經都闌哈喇地北出山(即庫庫齊老台山之麓此山自)
(南而北折而東長二百數十里當鄂勒昆東南岸其東有温泉)有哈兒坤穆克河自
東南來會又東流稍北曲曲四百里有哈噶斯賽音
都嚕河西北自布昆沙勒山東南流合一水來會(山即)
(西承阿魯墨德依及西拉口山東北大幹又東北為布隆山以界色楞格南岸者)又東而土
喇河自南合喀嚕特哈河北流來會(土喇河見後)又東北
經即拉哈濟圖布拉克地南有西喇鄂博台河北自
布隆山南支阜合三水南流來注之又東北經喀里
雅拉山西南麓中有大洲又北流有依本河自西北
布隆山東南阜合三水東南流來注又東北循山有
哈拉河自東南合數水北流來會亦巨川也(哈拉河源出土)
(喇河北與汗山相對之色爾必嶺之北麓曰奎河二澗合而北有納林河自西南來會又北有布勒哈台)
(河自西來會又北有阿達海河自東南松納拉河自東來會又北有通勒河東北自阿濟肯特山之西麓)
(合三源西南流來會又北折西北流有一河自東北合數水來會又西經拖羅什山北哈達圖爾山南有)
(博羅河自南來會又西北有察克杜爾河自西南來會又西北折正北流經都拉遜納拉蘇察克丹地之)
(東大松嶺也又北經喀里雅拉山東麓又北入鄂勒昆河此水源流六百里)又東北有依
嚕河自東南合三水來注之又正北流至布隆山東
北支阜而色楞格河自西來會(自源至此曲折二千餘里)
喇河即圖拉河發源喀爾喀中部鄂嫩河源之西南
百數十里許特勒爾吉嶺之西曰圖拉色禽(西七度八分其)
(東隔山即流入克嚕倫之特勒爾吉河源也極四十八度五分)西南流六十里與北
源之出嶺北小肯特山南流百餘里曰喀拉圖嚕河
會(北源隔山東北八十里即鄂嫩色禽也西八度極四十八度八分)西南流九十里
有哈溪河自西北合東來喀喇鄂模水西北來崆烏
嚕河東南流來會又南五十里有噶拉泰河自東南
大山西流來會(山即噶拉泰嶺北自肯忒山忒勒兒几嶺綿亘而南又南折而西為啟)
(薩山其東水皆流入克嚕倫其西水皆流入圖喇此山又西南為興安嶺為阿不達拉太山南臨大漠又)
(西為杜蘭喀喇山綿亘圖喇河之南岸又西北至會喀嚕特哈河處而止首尾千有餘里)又西南
經啟拉薩山西麓又西南有阿拉克塔河自北來注
之又西南有特勒爾吉河自西北大山合東占河二
水東南流又合東北虧羅河來注之(山即肯特山之西南大幹綿亘)
(不斷又西南為阿達海嶺為色爾必嶺)又南經興安嶺西支阜曲曲折
而西流經額圖克山南麓其南岸即昭莫多地(在興安嶺西百)
(里河岸平地其西曰巴顔珠拉克山)
聖祖北征擊殱噶爾丹勒銘處也(有松林)折西北曲曲流
又折而西經汗山東北麓有坤河自南來會(汗山在昭莫多)
(西三十里亦曰憨山為喀爾喀中部駐牧地山之東麓有坤河自南來北入圖喇河)又西有烏
里雅斯台河自北大山來注之又西有色爾必河自
北來注之(即色爾必嶺東北麓水也)又西至色兒必嶺南麓曲曲
西南二百數十里至杜蘭喀拉山之北(杜蘭南即大漠西十度極)
(四十七度五分杜蘭喀喇南徑寧夏九度徑套北隂山六度)隨山折而西北流(南岸)
(即杜蘭支阜綿亘北岸即色爾必嶺攴阜又北行為察穆勒山)曲曲四百餘里有喀
魯特哈河自西南合數水東北流來會亦巨川也(喀魯)
(特哈河源出平地在翁金河之北二百里鄂爾昆河北折之東四百里有二泉西北流而)
(合又西北百餘里有一水西南自科洛爾昆山東北流百里來會山在額勒德爾昭之東南九十里又北)
(流經昆庫勒山西折東北經科克内山西又北流折而東北曲曲數百里與圖喇河會水口東即察穆勒)
(山西麓也此水源流長七百里西十一度四分極四十八度四分)圖喇河又東北折
而正北流三百里而鄂勒坤河自西來會(西十一度四分極四)
(十九度此水源流長一千六百里)
水道提綱卷二十三
