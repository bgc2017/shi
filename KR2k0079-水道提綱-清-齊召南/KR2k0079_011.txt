水道提綱卷十一
原任禮部侍郎齊召南撰
入江巨川一(涪江即白水西漢嘉陵江黔江貴州烏江)(渠江)
涪水嘉陵渠河三巨川會於合州南至重慶與大江
會全蜀地居其半自岷源以東秦隴以南漢水以西
諸流畢滙三巨川中嘉陵尤巨兼白水西漢源遠流
長今編次由西而東自涪江始
涪江古涪水出松潘衛東稍北之小分水嶺(西水皆入岷江嶺東)
(二源合而東北流又有二源出西北山合而東南流來會即邊界弓槓口之南山水也東經三合堡南有)
(一水北自弓槓口東南大山南流經堡東來會)三水會於三合堡南東南流
六十里有一水自東北來會又南八十里經小河營
西曰小河又南有木瓜河自西來會(水出松潘衛之東大山東南流)
又東南流五十里北有水進河南有黑水溝並来會
(水進河出小河營東北山黑水溝出西南山)又東過鐵索橋(橋曰永濟龍安西達松潘)
(道也)凡六十里有仙女山水自北來注之又東南經龍
安府治平武縣西北境之□塔壩南有一水自西南
來注之又東五十里經鐵龍堡南有白馬河自東北合二
水來會(一西北出北邊界山東南流百餘里折而南至陽地隘西其一出青川所西北與陜西界)
(之摩天嶺西山西南流八十餘里至隘北來會又西南曲曲流注之)又南流經府城西
而南折東南流經古城南又東南有一水自北來注
之(即青川溪源山西北麓水也)至此始曰涪江又東南八十餘里
至舊州東有白支河自東北來注之又折西南流經
煽惑溝東又南經江油縣城東南(自舊州南至此一百三十里)又
西南流至中壩北分為二𣲖至壩南復合稍南至彰
明縣城又分而經城之東西有小江河即古廉讓水
自西北來會(小江河源出武平縣西南山一出縣南藥叢山會於大郢堡之南東南流百餘)
(里至平通堡西折西南流數十里經江油縣西境又南合縣西一水又南經中壩西又南至彰明縣城之)
(西北會涪江)至城南復合又南經漫波渡有石板河西北自
石泉縣合諸水來會(石板河二源西北源出平番營東南山東南流百餘里至白草)
(壩南又東南七十里合石泉北山之龍安水南流五十里經石泉縣城西又南而神溪河自西南來會)
(西南源神溪河出茂州東北山東北流百里有水北自壩底堡來會又東北五十里會龍安水東流經縣)
(南九十里有都壩河自東北來注之折南流經兩山間曰石板河折東南流至漫波渡南入涪江龍安)
(水即安昌水)又南折而東經綿州北境有東河自東北來
注之(東河即古潺水)又南經州城東而南有茶坪河西北自
安縣來注之(茶坪河出安縣西境茶坪山東流經桑棗園北又東北至縣城西南有水自西)
(北來經城西而南注之又東南流經義興場花街子北又東南經州城南又東南入涪江)又東南
百五十里至潼川府治三臺縣西北境又東南經府
城東北又東南有中江水西自中江縣北合羅江縣
諸水來注之(中江今曰羅冮河源有二北曰黑水河南曰冷水河地在茶坪山之南綿竹水)
(之北重山連接俱東南流百餘里至羅江縣城北合而南流經城東又東南百數十里經中江縣城西有)
(小水自西南來注之折東經城南而東有小水自北來注之又東曲曲百四十里經府城南又東入涪冮)
(此水自羅江以西隔重山其西水即綿陽河南合沱江者也)又東南有桃花河自
北來注之(水三源出北山合而南流入涪)又東南經射洪縣城北折
而南經其東又南有唐橋溪自西來注之(唐橋溪出射洪縣西)
(境山東流至縣南境入涪江)折而東十餘里有梓潼水北自塩亭
縣合諸水來注之(梓潼水即射江亦曰瀰江源出白支河源之東南劍州西北五子山)
(之西大山南流山中百里折東南流六十里受東北一小水折而西南流經梓潼縣城西又東南流曰梓)
(潼河折而南有鵝溪水自東北來會又南至塩亭縣西北境有石牛舖水合魏城驛水自西北來會又東)
(南流經塩亭縣城西南又東南有少沙河自東北來會又折西南流有鬼溪河自東北來會又南至射洪)
(東南之獨坐山入涪江)又曲而南而東折西南流數十里復東
南流有楊桃溪自東北來注之又南經清堤渡曲曲
而南有郪江合諸水自西來注之(郪江三源東南流有水西南自河邊)
(場之西南山東北流經蓬萊鎮南而東來會又東至黃龍舖之西北入涪江涪江自此亦折向東也)折
東流而南有馬桑溪東北自蓬溪縣來注之(溪出縣西北文)
(井場之西高鳳山東流經場南折南流又西南經縣城西北又西南數十里折而南流至遂寕縣北境入)
(涪江)又東南經遂寧縣城東又南流折而東南有兜溪自
北來注之又東南百三十里折而西南三十里又南
流有關箭溪自西合安岳安居場諸水來注之(安居場水)
(出樂至縣之東境山三源合東北流經場北又合安一水折東南流有魚海河西南自安岳縣來會)
(岳縣城東會西北來及西南來二水東北流又合北來二小水折而東流與安居場水會又東南流有灌子)
(河自西南合白水河來會又東南曰關箭溪東入涪江)又折東稍北流數十里
至合州西北境折而南流經州城西而南有立石河
西南自永川璧山銅梁來注之(立石河出永川縣西南山東北流有雙石)
(河自北合二水來會又東北經縣北境又東北百餘里經璧山縣北境又東北百里有晏渡河西自銅梁)
(縣東北流來會又東北至合州城之西南入涪江)東經城南嘉陵江合渠河
自東北來會(涪江源流幾及千里)
嘉陵江即西漢水下流合白水江而益大
白龍江出陜西岷州衛東南楊滿城西北分水嶺(嶺西)
(北水皆流入洮河者西十二度二分極三十四度三分)墊江之北源也俗曰岷
江一出嶺下南流經城東稍西南其一出嶺南之分
水嶺東南流來會稍南有荔川河自東來會南數十
里有臨江東北自岷峨西南流來會(岷峩山在分水嶺東南百里其)
(東北水流入西漢水者)折東南流經臨江舖西俗曰白龍江亦
曰臨江又東南有武都山水自東北來注之又東南
經朝陽山西西固所東南有白水江西自邊外來會
白水江即古桓水亦曰墊江源出邊外洮源東南之
西傾山(山在洮州衛西南三百四十里一名西嵹山亦名強臺山番語曰羅插普喇山近黃河折)
(向西北之東岸山綿亘千餘里分西十二度五分極三十三度九)源曰裴雜塔拉泉
澤十數泓湧成二渠滙東南曲曲流百五十里折而
南流九十里又東流曲曲三百里曰香出必拉入陜
西邊經武都關南又東經西固所南又東南與白龍
江會水勢始盛又東南流有清江西南自邊外來
會(清江源在白水江之南舍哥普山東北流百餘里入邊至階州西境入白水江)稍東有兩
水北自朝陽山東麓來注之又東南至階州西南有
東川水西自邊外來會(清江源之西南山其西岡阜連接南與四川弓槓口北之)
(大山相近東川東南流曲曲折而東北數百里入邊注白水江)又東經州城南有北
谷河合赤沙水自北經城西來會又東南百餘里有
紫水自東北來注之又南流九十里經臨江驛西(西岸)
(即百頂山金珠山八盤山)又東南有紫泥山水自東北來注之又
南經文縣東境俗曰黑水江有乾溝水自東北來注
之又南經玉壘關東有一水西自文縣合諸水來注
之(水出文縣西境山曰毛溝河東流合北來之馬兒河火燒關水南來之立志山水又東經縣城南又東)
(南流合南來一水北來西番溝水又東南至玉壘關南東入白水江)又東南受北來
一水又南入四川界經昭化縣北境之余山舖西又
南有溪河自西北來注之又東南數十里至昭化縣
城北有黃沙江西北自摩天嶺合青川及劍門水來
而嘉陵江合諸水東北自朝天關來並會(黃沙江源出摩天嶺)
(南流百餘里有青川所二水自西合來會又南折東南流百里受南北二小水又東流經劍閣山北有水)
(西南自劍門驛來會又東至昭化城北入白水冮西十度六分極三十二度五分)此江即古
葭萌水也
西漢水亦曰沔水即漢志誤指為禹貢之嶓冡導漾
者源出秦川西南之嶓冡山(西十度極三十四度五分即漢隴西郡西縣之)
(嶓冡山也在寕羌州漢源嶓冡之西北四百餘里脉自白水江源山曲曲而東為分水嶺又東為岷峩山)
(又東北為箭杆山柏林山青陽山又東為老君山為朱圉山為温泉山刑馬山其北伏羌縣其東南即西)
(漢水源之嶓冡山連亘而南)西南流曰漾水有小水自東南來會
又西北曲曲流曰塩官水稍北有横水嶺水南自西
和縣城東來會又北有永平水東北自刑馬山來會
折西流至禮縣東有水西北自柏林青陽東南流經
縣城東北來注之又西經縣城南又西折西南流數
十里曰長道河經西和縣西北境折東南流過仇池
山西麓(仇池山在西和縣西南成縣之西北界脉自嶓冡綿亘而南至成縣西北界為夀山為青)
(崖山西為撗水嶺又西為西和南山又西為仇池)有岷峩江自西北岷峩山
東麓來注之(其西麓水即流合白水江者)又東南流曰犀牛江經
階州東北境成縣西南境之祁山麓有石□關水自
西北來注之(即撗水嶺之南水也)又東南有潭河西南自階州
北之米倉山東北流經甘泉驛來會曰兩河口(西漢自發)
(源西流而南而東至此流如旋規)又東至成縣南境略陽縣西北境
有長家河自南來注之又東有黑峪江北自秦州南
山來會(黑峪冮源出吴紫山南之九眼泉在嶓冡東北七十里二澗合而南經街子鎮大門鎮又)
(南合東來之烏油江又南東合麻沿河又西南流至雞冠口西受西北來之建安洛谷二水又南經青泥)
(嶺仙人關西又南經成縣城東南有濁水自西來注之又東南數十里入西漢水)又東有青
泥嶺水自北經仙人關東來注之俗亦曰白水江折
東南流有九龍池水東北自徽州合三水來注之又
南流至略陽縣北之八渡山西嘉陵江東北自鳳縣
合諸水來會(西十度五分極三十三度六分)
嘉陵江出鳳縣東北之嘉陵谷(西九度四分極三十四度三分此山之東)
(北即寳雞縣渭水也)西流經東河驛横牛堡紅花舖北折西南
流經草涼驛白家店西(此水旁即比自陳倉南入漢中川蜀驛路)又南有
大散水斜谷河自東北來會折西北又西南流經縣
城西北又西南有魚河自北合紅犀單河二水來注
之(一北出藏家嶺一西北出黃交谷南)又西南經兩當縣南境有下邳
水自城西南來注之(此水於永寕堡之東南入嘉陵江)又南流有高
橋河自西北合永寧河來會(高橋河出兩當縣西北山東南流有永寕河自)
(東北來會又東南流經太白池東南入嘉陵江)又南有野羊北河合諸水東
自鳳縣東南境來會(野羊北河出松林驛東南山西北流經驛西又西北至廢邱堡)
(合東北來一水又西流有蜜蜂溝自南來會又西北折西南經藍安關山北又西南入嘉陵江)又西
南經徽州南境百餘里至八渡山西北西漢水自西
來會嘉陵江既會西漢水南流稍西折東南流有
横壩河紫混山水自西來各注之又東南經略陽縣
城西又東南有八渡河自東北合諸水經城東來會
(八渡河出紫柏山西北流曰中川有三川自東北來會西南流八十餘里有水自東南來會又西流折而)
(南經略陽東南注之)又南有白石溝自東北來注之又西南流
經寧羌州西北境之陽平關西(陽平關東南六十里有大山即禹貢之嶓)
(冡導漾東流為漢者也)又西南有洛索河自西來注之又南流
百里經四川廣元縣北界有小水西北來注之(水出陜西)
(界山)南經大小漫天嶺山麓又南至朝天關西有水東
北自七盤嶺關南來注之(七盤關川陜分界其北水即東北經寕羌州北合漢)
(水者也此水自關下西南流經神宣驛北又西經大山麓至朝天關西北入嘉陵江)又西南九
十里經廣元縣城西又西南有稻壩河東北來經城
南西注之又西南至昭化縣東北白水江自西北來
會
嘉陵江既會白水江於昭化城東北南流經城東又
南稍西曲曲流百五十里有劍水西北自劍州來注
之(大劍水出劍川西北山東南流至州北有小劍水自北來會經州城東北又東南百餘里入嘉陵江)
又南八十里經蒼溪縣西稍南折而東經其南稍東
又折而西而西南又東南經保寧府城西有北溪河
自西北來注之(北溪出蒼溪縣西北山東南流入嘉陵江)稍南折而東經
府南境稍東有東河東北自陜西寕羌州界西南經
重山四百里來注之(東河源出寕羌州東七眼泉南流折而西南入四川廣元縣東)
(北界行兩山中曲曲數百里曰東河至百尺關西又西南至蒼溪縣東之雲臺山麓又南流至府東境入)
(嘉陵江)又南有苟溪東北合塘溪來注之(塘溪出觀音場北七十里)
(山南流至場北折西南流有苟溪自北來會西經廟閭樓北又西南入嘉陵江)又南稍西六
十里至南部縣西北折東流經縣城北又東南流有
禹跡山水自縣北境來注之稍東折南流數十里有
安居場水自東北來注之又南至蓬州西北有西河
自劍州西北來注之(西河上源曰武連河出劍州西北境五子山西南流九十里折)
(而東南經武連驛南又東南數十里有柳池溝水自北來會又東南曲曲經保寕府治閬中縣西境又東)
(南至南部縣南境有袁家河自東來注之又東南折而東流入嘉陵江此水行四百餘里)又東南
經州城北東南如玦至州西南折向南流有清溪自
東北來注之又西南流百餘里至順慶府治南充縣
東北境折南流經府城東而南有蠻子河西北自西
充縣來注之(河出西充縣東北山西南流經縣東南又西南流數十里折東南流經府城西)
(南又東南入嘉陵江)又南流八十里有曲水河自西來注之折
東流有清水河自北來注之又東南五十里有西溪
東北自岳池縣北境來注之又西南曲曲東南至定
遠縣城東北有岳池水東北自城左右合西南流又
合一水來注之經縣城東而西南又東南旋折如帶
有苦竹溪自西來注之又東南流八十里至合州東北
渠江自東北來會曰嘉渠口又南流浩江自西來
經州城之西而東來會於城之東南曰三江口(西十度極)
(三十度二分釣魚山在涪江之北嘉陵江之南嘉陵自源至此徑一千七百餘里)
渠江即古巴水今曰渠河實巴渠二水之合也巴水
出陜西西鄉縣西南之大巴山(自漢中府治南鄭縣南境之巴嶺東連孤)
(雲兩角米倉諸山其南即巴州北界也自米倉山而東為大巴山又東稍南為小巴山巴江水出大巴山)
(之麓西流入四川通江縣北界折西南流)西流入四川通江縣東北界俗
曰東河折西南流百餘里有洪口河東北自陜西界
西南流來會(洪口河二源東源出關壩北大山西南流西源出竹絡關山東南流合而西南)
(數十里又西北流又數十里折西南流與巴水會)又南八十里經通巴營西
而南有小水東北自黑灘子來注之又西南經縣東
南有西河自西北經城南來會(西河即巴水西源也亦曰宕水源出南鄭)
(南界米倉山之南通江北界之羊圈關南流有南坌河自東來會又南流有朱家河自東北來會又南小)
(水自西來注之又南西受板橋河東受夜义河水又南經新長壩西有水自西來注之又南東受流溪河)
(水又南數十里經縣西境折而東經縣南而東與東河會此水源流與東河等)又西南七十
里有楊柏河自西北來注之又西南百三十里至巴
州東南境有南江水合諸溪西北自州城及升渡河
來會(南江水二源西北源出陜西羊卷林關南界曰蟒潭河東南流八十里東北有關□河西南流)
(來會又南六十餘里經南江縣城東南亦曰難江又西南流七十餘里有羅溪河西北自三角山來會又)
(南經羅坪舖東南有沙河自西來會又南六十里有南屯河東北自關壩東南山西南流合東來之三溪)
(河及開田壩水又西南百數十里來會又南稍西曲曲流百餘里經巴州城東又南折東南流六十里有)
(青赶渡河自東北來會又南五十里有恩羊河自西北來會又東南流六十餘里折而南五十餘里有升)
(渡河西合花叢埡西及觀音場東水東經儀隴縣北境東南流來會折東流四十里巴水東北自通江縣)
(來會水此水合諸溪澗水勢與巴合東西河亦相等)又南稍東流百二十里
至渠縣東北境渠河合後中前三江水東北自達州
來會渠河三大源最北曰後江次曰中江次曰前
江後江又有二源最北者出太平縣北與陜西星
子山連之大横山西南流六十里經縣城西北又西
南流九十里其東源曰白沙河出縣東北華岳頂之
萬頃池東南流依山麓折而西南經縣南境百餘里
又西南與北源會曰後江又西南六十里折而南流
九十里至普光西中江自東北來會中江源出太
平縣東境之白支山黃墩山(黃墩山北麓水即北江北流入陜西合渚河入)
(漢水者也)西南流百餘里有石塘溪北自石塘壩東南流
來會(石塘壩在縣南境白沙河南岸山南)又西南有厰溪自東南來注
之又西南九十里至普光北西會後江又南曲曲九
十里經東鄉縣城東稍南前江自東北來會前江
源出太平縣東與陜西雙河關界之金城山(關北水即紫陽)
(縣之任河北流入漢者也此山西自白支黃墩來東與九龍山及分水嶺相接其水曰五溪河曰分水河)
(皆南至䕫入江)南流折而西南曲曲行山中三百數十里至
東鄉縣東南後江合中江自北來會又西南百里經
張家埠北折而南經達州城東有蹬子河東南自新
寧縣合諸水來注之(蹬子河出新寕縣東境山中西南流數十里經縣南境天子殿)
(山北又西南合東南來一小水折西北流有水自南來會又北至風洞舖新寕縣河三水合而西北折西)
(南流來會又北受西來一小水又北受西南來一小水折而西流至張家埠南西入渠河)又南折
西流經城南又西南數十里有通巴河自南來注之
(通巴河二源出月口山狐狸山北麓合北流山中百五十里折西北流五十里入渠河)又西南
七十里有清溪河西南自大竹縣合諸水來注之(清溪)
(河即東流溪出大竹縣東南月城山東北流有竹溪自縣西北合九盤山諸水東流經城北有水自南來)
(會又東北受南來一水又東北會清溪河又北流數十里折西北入渠河)又西南至渠縣
東北境與西北來之巴江會渠河既會巴江西南
流過白水洞山北又西南受東來一小水西至渠縣
城之東有流江河西北自儀隴營山二縣來注之(流江)
(河出儀隴縣西北山西南流折而東南經縣南境之金鈎場北有允家山水自東北來會又東南百里受)
(西來一水又東南至營山縣東境有蘭溪河西自縣城西東北曲曲流來會又東南九十里經渠縣城東)
(北入渠河)又南六十里折西南曲曲過雲霧山西麓百餘
里至廣安州東北曰篆江經三十六灘亦名洄水南
經州城東有西河自城西及南東流來會(西河即環水出州北)
(山)又東南折而西南百三十里至合州東北之嘉渠
口嘉陵江西北自定遠來會(巴江渠河自源至此俱徑千里)又西南
經州城東南涪江自西來會曰三江口
涪江既會嘉陵江渠河又東北流十餘里折而南曲曲
流百里至重慶府治巴縣西北境有虎耳河自西來
注之又南有青水關河自西來南合萬夀水東流注
之又南折東南流經白岩北過魚鹿峽又東流經府
城北稍東入大江(大江自府城之東南北流來會而東)
按西川東川之水至重慶府而俱會於大江惟黔
江南自貴州來至涪州始會
黔江亦曰涪江即貴州之烏江也源出威寧州東北山
(西十二度一分極二十七度強)東流數十里一水自南來會東南流
經黑章汛北稍東有一河合三水自南來會(三水一出歇凉)
(亭北東流一出南山北流而合一出東南山西北來會又北合焉)折北流曲曲而東
八十里有則底河合後所河自北來會(則底河出四川鎮雄土府)
(西境山南流八十餘里入貴州界有後所河東自七星關北大山來會南入黔江)又東南伏
大山下二十里於南麓流出經七星關南又東南流
曲曲百三十里至畢節縣南境之大山而伏三十餘
里于東麓復出曰天生橋東稍北流有落脚河北自
大定府西北合畢節諸水來會(畢節縣西南二二水東南流合而東經縣)
(南境又南合一水東流有縣北水自西北山東南流經城東北又東南合北來一水又東合北來之猓玀)
(河又東南經沙子哨北合東北來一水又南曰落脚河經大定府西境百數十里曲而西南又東南流入)
(黔江)又東經府南境八十里有烏西河自北來注之(烏西)
(河出府東北山東南流折而南而西南曲曲百四十里經北渡坡西又南流入黔江)俗曰六歸
河又東稍北五十里有西溪河自北合二水來注之
又東流至黔西州南境有猓隴河高家河俱自西南
來各注之又東南有楊柳河西南自平遠州合諸水
來注之(楊柳河出平遠州西南境山曰卜牛河東流至州南境有猪場水自南來會東北流經州)
(城稍北有二小水自西北來注之又東北經大山又東北七十餘里入黔江)又東南有以
麥河自西南來注之(河出平遠州東境山東北流)又東有三坌河
西南自安順府西合以且海諸水來會(以且海在威寕州東南二)
(百里阿遮汎之東南水城汎之西北也西十一度六分極二十六度六分池周二十里東北流有一水自)
(西北來會東南流至扒瓦汛南有水城汛河自西南來會又南折而東有以固汛前河水自東北來會俗)
(曰簸渡河又東南百數十里至西堡司北折東北流百里至安順府西北境之定南汛北有古北河北自)
(平遠南境猪場南界山合四水南流注之稍東有三坌河東南自府西境山西北流合三水經定南汎西)
(而北注之自此東北俱曰三坌河也又東北百數十里經安平縣西北境又東北經凊鎮縣西北境折西)
(北流合西南來之牛場河又北百里至鴨池汛西南與西來之黔江會此水自源至此流七百里與黔江)
(等實黔冮之南一源也)又北折而東經鴨池汛北有池水自南
來注之又東稍南有跳蹬河南自鎮西衛來注之又
東北經修文縣西北境有雞公河南合廣順州及安
平清鎮二縣水來注之(雞公河上流曰麻線河出廣順州西境山東南流合西南)
(來一水東經州城南折北經其東又北經象鼻關之西又北曰麻線河經廣興鎮西又北經安平縣東境)
(有縣河左右二水合南而東北流八十餘里來會又東北經清鎮縣城西折西其北而東有一水南自城)
(東來會又東北至修文縣西境有縣南水經城南東折西北流來注之又北有那奢河自東來注之又西)
(北入黔江)又東北經六廣汛西北又東北經開州西境之
修文所西曰六廣河又東北曲曲至烏江城南有息
蒙所水自東南來注之其西岸有以濟河西南自黔
西州合諸水及北境之沙溪河來會(黔西即舊水西也以濟河出州)
(西北山南流經城西折而東南流合西南來經打鼓寨之水折東北流百四十里曰以壩河有渭河西自)
(山中來會又曰以馬河又東北七十里有烏慶河西自州西北境合三水東流百五十里來會又東北與)
(西來之沙溪河會東入黔江沙溪河出州西北與四川界山東流經清水塘南又東依山麓合西南來一)
(水又東稍南會以濟河入黔江)又東北經烏江城北鎮南關南有小
水自北來注之(南岸為開州北境北岸為遵化府西南境)又東北有小水
自南來注之又北一小水自西北來注之(即楓香壩東南水)
折東南流經雞溪口南有小水自南來注之又東南
經遵義府南境有樂閩河自西北來注之(水出府西南之雷變)
(山)又東有清水江南自貴陽府治貴筑合龍里貴定
諸水北流來會(清江水三源一曰牛路河出貴筑縣西南境山東北流曰四方河至中曹)
(司東有兩江河自西來會又東有一水北自老鴉關來會又東經府城南又東北流有龍洞河自南來經)
(黎兒關西來注之又東北曰牛路河又東北經虎墜司西又東北曰千壩河經巴香汛西而東北龍里貴)
(定二縣水自東南合而來會有龍里縣西南二水東北流合而東經縣北境又東西堡水自南來合東)
(南定水壩水北流經城東而北來會又東南一水北經龍頭營之西而北注之又東折東北流九十里至)
(喇啞村西有貴定縣水自東南來會谷貴定縣水源較諸水最遠出舊縣西南百四十里壤汛西北大)
(山東北流經平伐司北又東北至舊縣西有一水西南自谷壤汛北東北曲曲流經太平司南又折而北)
(來會又有一水自東南來會又北流折而西北經把平小平二司西至山麓折正北流經新安堡東曰瓮)
(城河又北經貴定縣西境有水東南自城西來一水東自城北來會又北經新添司西又西北至喇啞村)
(西南與龍里縣水會又北流折東北數十里復西北流至巴香汛東北與府城之牛路河會又北流七十)
(里有洗泥河自西稍南來會又北折西北流經開州東境又北開州東西二水自州城北東北流來注之)
(又東北曲曲百餘里入烏江二此水源流五百里貴州西九度九分極十六度五分)自此俗
曰烏江又東南流曲曲經甕安縣北境(北岸遵義府東南境也)
有湘江西北自遵義府城東合綏陽縣諸水南流來
注之(湘江出府治遵義縣北境梓桐縣南境之龍岩山兩源一東南流一南流而合曲曲東南經府)
(城東北又東南有桃溪自西北山東南流經城南而東來會又東流數十里有洪江自北來會洪江出)
(婁山關南山東南流至遵義東境之清乘橋北有鳳凰溪東北自綏陽西山西南流來會又東南入湘江)
(湘江又東南數十里有鹿塘河北自綏陽縣來會鹿塘河二源一出綏陽縣西北山一出東北山流)
(至城南合而南數十里有一水自東北來會又南八十里會湘江湘江又南流九十里折東南流五十)
(里入烏江不此湘江與沅湘同)又東南有眉潭河自北來甕安河
自南來並會(眉潭河出眉潭縣北境龍泉西境山東南流至眉潭縣東北山折西南流受北)
(來一水又西南經縣城北折南流經其西有一水自東南經城南會又西流北受一水又南稍西流百三)
(十里有一水自北來會又西南八十里折南流入烏江甕安河出甕安縣南境山兩源俱西流而合折)
(東北流曰乾溪河又北受東來一水又北經城西北又北有坪橋河自東南經城東來注之又北受東南)
(來之紅頭舖河又北受東來之草塘司河又北九十里入烏江江口正北與眉潭口相對)烏江又
東南至餘慶縣西北境折東北流有餘慶司水自北
來注之(水在眉潭河東隔重山)又東北百里有牛場河合小江
自南來注之(牛場河出餘慶縣西南境山東北流百里經縣城東南又北八十里有小江西)
(南自縣西之清水洞來會又北稍東六十里入烏江)又東北北受落花屯水(水出)
(眉潭縣南境山)又東北經石阡府西境龍泉縣南境有岩頭
河自南來注之(岩頭河北流經石阡府南境)又東北至府北境思
南府西南境有白岩河南自石阡府城來注之(白岩河出)
(府南二源一出南山北流經鐵厰西一出東南山西流與合又北流曲曲經府城西南又西北折而東經)
(城西北又北有一水自東來會又北稍東曲曲百餘里入烏江)又東北有清江溪合
諸水西自龍泉縣來注之(清江溪出龍泉縣西北山東南流有羊子河自北山)
(南流有石貫河自西南山北流來會東流經縣城北又東流百里有松溪河合數小水自北來會又東南)
(至思南府西南境有板坪河自北合二水來會又東南入烏江)又東北至思南府城
東南有小水三自東合來注之(即印江縣南朗溪司東南三水西南流者)
折北經城東又北有猛溪河自東南來麻海溪自西
南來各注之又北稍東經印江縣西北境有清水江
東南自縣城來注之(清水江三源一出印江縣東北山西南流二出東南山俱北流)
(合而西經朗溪司北又西經縣城南折西北流有一水自東北經城北來會又西北流入烏江)又北
稍東百餘里至婺川縣東北境之沿河司東折西北
流入四川酉陽州西南界有三坌河東北來注之(三坌)
(河二源出酉陽州西境山一西南流一東南流數十里合而西南南又西北入烏江)又北稍西
百餘里(東為四川界西為貴州界)又南溪河東北自湖廣施南府
合諸水西南流至龔灘來會(南溪河上源即北河也北河出湖北施南府)
(南境忠洞之北山南流八十里至忠洞東南折西流有白龍潭水西北自高羅司來會又東南流有車峒)
(河自東北合一水來會又西南流經忠建司南有川弔河爛河諸小水自西北來會又西南至來鳳縣境)
(有大旺諸水自西來會又西南合左右諸溪曲曲二百餘里西流入四川界經酉陽州東北境之西嶺顧)
(北又西有唐崖河北自黔江縣來會又西南流受數小水曲曲流百五十里至州西界之龔灘東又西南)
(入烏江此水源流五百餘里西唐崖河源出金峝之西北山東南流八十里折而南七十里有南河合)
(馬河自西來會有大田水自東來會又南受東之馬家山水又西南入四川黔江縣東北界之界山嶺東)
(又曲南經縣東南境之石牙關西亦曰大水溪又西南有梅子關水自西北來會又南有金山崖水自西)
(來會又南入南溪河)自龔灘之西而北有洪渡河自西南婺川
縣合諸水來注之(洪渡河源出婺川縣西南境龍泉縣北境山東流經綏陽場南折而)
(東北流有大水河自西北合一水來會又東北有小水河自西來會又東北經簡家溝東又東北經豊落)
(壩東受西來一水又東北受西北來之龍登河又東北經縣城東南又北受西北來一水自源至此二百)
(餘里曰洪渡河又東北百六十餘里入烏江自此以後全入四川界矣)又北稍西百二
十里至彭水縣南境有長溪自西南來注之(長溪出正安東)
(界山東北流經貴州婺川北界入境又東北入烏江)又西北經縣西又北有中
清河東北自湖廣利川縣西南流合諸水經城北而
西注之(中清河上源即龍觜河也洞龍觜河出利川縣之忠路北山有二源至源漕之西北合)
(而南流又受西來一水南經忠路東又西南曲曲流西受胡家塘水東受沙溪水東南受活龍坪水又南)
(百里入四川北崖關之北西南流曰中清河受東南來二水經郁山鎮北有後江河自東北來會又西南)
(流有水洞河自北來會又西南至彭水東北有一水自東南來注之又西南經縣城北又西入烏江)又
北有合溪口水自西南來注之又西北有木宗河北
自射香溪合二水來注之(射香溪出石砫司東南八十里山南流合西北來一)
(水經塩田壩東又西南曲曲二百里合西北來一水南入烏江)折西南流至口鎮北
曰黔江河有渡頭河南自綏陽縣正安州合清溪河
三江河諸水北流來注之(渡頭河出綏陽縣西北境婁山關之東北東流合西)
(北來一水東經桑木關北合南來一水又東北流有關渡河自西來會又東北曰米倉渡西受一小水又)
(東北有牛渡河自東南來會又北流有清溪河自西南來會又東北經正安州城東南又東北有橋溪河)
(自西來注之又東北有二水合流自東南來注之又東北有三江河自西來會三江河者一曰安泗溪自)
(西南來一曰羊心溪自西來一曰河九溪合黃泥河又有白魚河合一水俱自西北來合而東南故曰三)
(江河也又東北經舊正安州又北而東百餘里有大花溪自西南來注之折西北溪百餘里至江口鎮之)
(西入烏江百此水流源六里)又西流經武隆廢縣南折西北流有
一水自東北來注之經白馬鎮北有石梁河合三水
西南自方竹箐都家壩北流東合後溪河來注之又
北流稍西有大溪河西南自南川縣合諸水來注之
(大溪河出南川縣南大山二源合西北流經縣城西折東北流于城北受東南來之流金水又東北流有)
(石牛河合西南來一水西北來一水東北流來會又東北流有坪壩河南自陶家營來注之又東北經楊)
(柳壩西鳳凰山東麓又東北入烏江)又北有百灘溪自東來注之又北
折西而北流受西南來一水又北曲曲至涪州城東
北銅柱灘入大江亦曰涪陵江也(西九度極二十九度九分此水自)
(西而東而北源流二千三百里會貴州大定貴陽遵義平越石阡思南六府及湖廣施南半府四川酉陽)
(黔江彭水南川涪州諸水實巨川也)
水道提綱卷十一
