水道提綱卷二十五
原任禮部侍郎齊召南撰
入黑龍江巨川曰克魯倫曰松花江曰嫩泥江曰
烏蘇里江
克魯倫河即臚胊河源出肯忒山東南百餘里支峰西
南麓兩源(直河套北二千餘里肯忒山脉西北自敖嫩色禽嶺有東南一幹東為忒勒兒即嶺)
(又東為即龍嶺又東起頂為肯忒山甚高大山北麓即敖嫩河也山又東百里許折而南行數十里其西)
(南麓二水西流而合是為克魯倫色禽在西六度六分極高四十八度四分在敖嫩色禽東南三百餘里)
西流而合又西數十里有一河東北亦自肯忒山南
麓西南流而會(即北别源也)又西南流經肯忒山頂之南
(去山頂數十里)受北來之衣魯河又西南受西北自即龍嶺
來之即龍河又西南至布塞山之東南麓(布塞山即忒勒兒即)
(嶺南幹盡處)有撒納河東自必兒喀嶺之西麓西流合東
南一水來會(必兒喀嶺即肯忒山之東南幹山也)又東南有一河北自
忒勒兒即嶺東南流來會又西南有白勒官河西北
自土喇源山之東麓東南流來會又西南至噶勒秦
嶺之東(自嶺西北之水皆西入土喇自嶺東北之水皆會入此河)又西南二百餘
里至兩山間(岸東山即必兒喀嶺之西南幹山又南百餘里起頂為巴顔烏喇山勢甚高大)
(其岸西山西自興安嶺來過平地東為呼商阿山北有呼查不拉河南有噶老台及衮鄂模二池水又東)
(過平地有此山綿亘而東南二百里許克魯倫自源西南流至此巳四百數十里)循山麓折
而東南流經巴顔烏喇山西麓至南岸山盡處共二
百數十里稍折東流有孫可勒河自北合三源南流
沙中隠見不常來注之(亦曰僧哭勒河在巴顔烏喇山之東活拉灰圖之西南其)
(水長三百餘里以行沙地若隠若見)又東南百數十里自沙地經拖諾
山南麓
聖祖御碑前賜名飲馬河康熙三十五年
親征噶爾丹駐蹕於此(山在河水之北河自會孫克勒河東南流前臨沙漠北岸亦無)
(山者百餘里惟此地有大山西南與大漠中之拖拉哈山遥遥相望而巳)於山前稍折東
北流數十里又東北經喀勒河朔山北麓(山在巴顔烏喇山之)
(東百里東西相望克魯倫經其北)又東北百數十里有他拉几爾即
河西北自必兒喀嶺西南麓合二源東南流沙土中
四百餘里隠見不常來注之(此水自出山行沙地中亦若隠若見其東為烏)
(即衮布拉克也)又東北數十里經小山西北麓(小山曰厄寫得哈兒哈南)
(隔漠百里為烟禿山又東南百餘里為才里剛阿山又東南三百里為翁文卓魯可山又南三百餘里為)
(查漢七老碑山又東南二百里為杜蘭喀喇又東南五百里為察布圖山又東南為蘇尼特部落此度漠)
(要道也自小山北渡河即厄勒莫山之西南麓地曰克勒布里社又西北曰得兒白勒克布拉克又西曰)
(烏即滚布拉克)即北岸厄勒莫山之西南麓也(山脉西北自必兒喀嶺東)
(幹東南至此為厄勒莫山其東北幹則數千里綿亘不斷色敖嫩河南岸諸水東北)折東流數
十里至東南麓兩岸沙漠又東北流(有古爾板撥拉龍山三峰並立)
(在南岸沙中四十里許)三百里至哭路鄂模南稍東經西拉得
克西撥各山之隂(漠中小山)又東百里中有沙洲曰木兒
呼术東北流百餘里經必拉城南(漠北僅有此城隔河而南有乾諸可)
(客蒲山綿亘而東北者百里詐即他本托羅灰也)又東經杜勒鄂模南(池在城東)
(十餘里)又東河心有沙洲南岸為他本托羅灰之北麓
折東南流又東流二百里至南岸小山折向東北百
數十里至南岸大山東北麓折東南流百數十里其
東岸山即古爾板包活特也至南麓折東北流百數
十里折向正北數十里又東北流中有沙洲其東南
岸外則杜勒鄂模也又東北曲曲三百里經阿兒坦
尼莫兒山之東北瀦為枯倫湖(東一度流克魯倫自源東北至此巳二)
(千數百里在黑龍江齊齊哈爾城西一千三百餘里)枯倫湖即古俱倫泊亦曰
闊灤海子自西南而東北長徑二百餘里東西闊百
餘里周可五六百里(自中偏東六分至東一度四分自極高四十六度七分北至五)
(十度四分爾湖西三十里有巴留拉泰山東北近岸有噶巴里山正北有敖勒即塞克忒山)有烏
里順河自東南布伊爾湖會喀爾喀河諸水北流來
會正當湖面之正東(烏里順河上源曰喀爾喀河有數源最東者出河魯他拉竒嶺)
(之西麓有池廣數十里西南流出百餘里而南源合三水西北流來會又西南流百餘里有一河合三源)
(自北西南流來會又西分為二支一南流有阿母巴哈兒渾河合三水自南來會又西流與北一支復合)
(又西流有衣藍塞漠河頗大色禽自北大山西南流二百餘里來會又有一河自西北合三源亦南注之)
(又西南受南來之哈爾渾河又西有噶兒查布魯克圖河自東南合噶兒圖思太河及噶兒巴哈尼河二)
(水北流來會又西有活活河自南來會折西北流經客勒河朔地之北其北岸有小山又西北百餘里受)
(東北來之呼魯思太河又西北二百里折而西流百里許曰喀爾喀河折西南流數十里分支渠西南滙)
(為巨澤曰布伊爾湖亦曰布育里鄂模形如瓜瓠自東北至西南徑百四五十里東西徑七十里亦俱淪)
(泊之亞也自正北流出百數十里曰烏順河中有沙洲受西南來之烏藍布勒克水又北曲曲流二百數)
(十里折而東北又西北流入枯倫湖此水源流長一千餘里)
克魯倫河自湖東北角分二支流出一支於噶爾巴
里山之西北地東北流有開拉里河自東合諸水西
北流來會(開拉里河源出諾民河源山之西麓有兩源西流而合又西數十里有一水自東南)
(來會又西百里有查薩河自東北來會又西百餘里合南來一水又西稍北百數十里有忒納克河自東)
(北合三水來會又西北數十里有衣本河自東南山合兩水西北流又合南一水又西北曲曲數百里與)
(南來之灰河北經西百山者合而北流來會又西北數十里有烏藍鄂模自東北合莫勒根河之水西南)
(流來會又西稍北曲曲四百里許經達哈得兒山南又西與枯倫湖東北流出之水會此水源流千餘)
(里)又西北流數十里而一支正北流經敖拉即塞克忒
山東麓者又東北數十里復合又東北流數十里經
車里山之東其東岸為西樓兔山之西麓又正北曲
曲二百里折而東北二百數十里又折正北流有振
河自東南合活輪河等五水西北流來會又正北曲
曲二百里有忒兒布勒河自東南合兩水來注之又
東北百數十里有謀里兒肯河自東南合三水來注
之又北流數十里折東北百里許有牛勒河自東南
合四水來注又東北二百餘里有衣母河自東南合
兩水來注之
自出枯倫湖東北流經黑龍江索倫界兩岸無山土
人名為納爾古納河實克魯倫河也
又東北流二百里兩岸有山(兩岸山即必兒喀嶺之東北幹綿亘至此而盡)
而黑龍江自西來會(東四度極高五十二度七分八此河南臨大漠源流長三千)
(百里徑十四度)
松花江南自長白西北流會嫩泥江折東流會虎爾
哈河東北流與黑龍江會
松花江古粟末水亦曰速末水鴨子河即混同江亦曰
吉林烏喇有數源皆出長白山北之支峰其東有二
源正當鴨綠江源之北者一曰阿几八兔拉庫北流
其東十數里曰阿母八兔拉庫亦北流下山數十里
合焉又北曲曲百數十里有泥牙母泥牙庫河自東
南來會泥牙母泥牙庫源在長白頂之東北六十里
支山中西北流曰色禽流二十餘里有别源自東來
會西北流百餘里會前水也既合西北流三十里而
活同几河自東合東北之富爾虎河西流來合焉水
勢始盛活同几河即混同江有四源出黑山之西
麓(黑山在長白頂之東北百四十里即長白之支峰東北行幹山也)西北流合而西
百里許會東南來一水又西會南來一水曰混同江
而西富爾虎河源出平頂山之西北諸峰(平頂山在黑山之北)
(百里亦幹山北行而分支一趨東北一趨西北為你牙蠻哈達)三源一西北流二西
南流而合西北流百里許有一水合二源北自你牙
蠻哈達之南合而西南流來會又南稍西南而南百
餘里與東來之活同几河會疑即金時按出虎水也
二河既合西南流數十里有了兒拖河自南合二
水來會又西流數十里而泥牙母泥牙庫河自南來
會於是折西北流有色米冷河自南來會又西北
百里許而松嘠里烏喇自南合諸水來會(以上是東源即古名)
(混同江也)松嘠里烏喇即古松花江也源出長白山頂
北稍西與阿几八兔拉庫僅隔一岡西北流出山七
八十里合南來一水(出長白連西幹山東去松花源六十里)西北流曰
厄赫諾引河百六七十里許有三引諾引河合二源
水西北流又合西南來自斐得里山之湯河北流百
餘里來會(斐得里山即西幹西行之大山東去長白頂二百六十里)又有雅哈河
自西南來會又北流有羅庫河西南自山中合二源
東北流又合一水百數十里來會(羅庫河二源出大山其南即佟家江)
(源也)又北有那爾混河合二水自西來會又北有泥他
哈河自西來會又北而混同江自東來合水勢益盛
矣兩大源既合北流受東來一水又北受東來之
色勒河又北受西南來百數十里之拖哈那兒渾河
至此土名松嘠里烏喇又北受東南來百數十里之
三母石河折西北流而土門河西南自鷄林哈達東
北流會數十水經輝發城那兒佛路城而東北來會
亦巨川也(土門河出柳邊外之鷄林哈達在興京東北百六十里英額城東南百五十里其山)
(高峻綿亘派自長白而西至斐得里山折而西北為佟家江源大山又西為黑林嶺又西為哈達連峰不)
(斷河有三源合而北流折而東北行二百數十里而西南來之古溝河合諸水來會古溝河較土門河更)
(長源出柳邊英額東南數十里之戈爾朱墩山中二源合而東北流百餘里有朱墩河自西南水中來會)
(其西北即肨色城也折而東數十里經薩哈亮山南又東麓朱魯莽喀北麓有阿母八煤和河自西北山來會)
(北經兩山間有富爾哈河自西北山來會又東北有角河自西北山來會又東北有羊谷河自西北山來)
(會折而東流而土門河自南來會焉經二水既合又東會南來之三屯河又東北數十里輝發城又東)
(北受北來之德佛河南來二百里之拖欣河又東北受北來之牛里順河南來之角喀河又東北受北來)
(之禾土河又東北受北來之佛多少河東北受南來稍東受北來之輝溪河又)
(之梭爾火河又東北受北來之胡蕭河受南來之發河又東北經那兒佛路城之北受西北來之布喀河)
(及北來之拖母十河水又東北受南來之敦屯河又東北受西北來之雞兒薩河即源出西北之哭勒嶺)
(東之哭勒諾窩几者也又東北百里與松花江會十此河自柳邊外東北行六百餘里合水之有名者)
(九凡自戈爾朱墩之北大山以東自雞林哈達及黑林嶺大山以北諸水畢滙水勢與松花混同相敵是以)
(土人呼其下流總曰鷄林烏喇也)
松花江既合鷄林土門河又北有穆禽河自東南來
泥石哈河自西來並注之又北有非衣河自東來注
之又西北有扯法河東北自小白山色竒窩几合諸
水西南流來會(扯法河上源一曰推屯河出色竒窩几之西麓二水西南流而合經推屯)
(馹之北又西南流會北來之拉伐哈達東一水又西南流而北源之出小白山西南麓曰秃爾丹河西南)
(流與西北來之懶虎河會南流合西來即穆窩几嶺水合南經拉哈馹及蘭包村之東而南來會焉二)
(源既合又西南流經舊營東又南會東來之佛思狠山西水又西南受北來二水又西南經瓜兒茶村南)
(有瓜兒茶河自東南來會又西南有代魯力河自北來會又西南入松花江此水行三百餘里)又西
北有馬烟河西自馬烟嶺合數水東北流來會(馬烟嶺而)
(北又有小白山非東小白也在鷄林烏喇城之南五十里)又西北百二十里至鷄
林烏喇城之南有温得狠河自西南來會折東北經
城東而北(其東相望有泥石哈山)又折西北流九十里有一漢
河東自那穆窩几嶺之西來會又北水分為二派
一東北流經景思佛羅驛西北有折松厄河自東來
注之又東北經布特哈烏喇城之東又東北有書蘭
河自東合那母麻噶河及禾土河水西流來會折西
經喀哈城南一西北流經布特哈烏喇城之西又
西北有鷄河自西南合一拉其河搜登河及鷄哈河
三水東北流來會折東北流與東一派復會於喀哈
城之南(分行八十里復合)又西北有查欣哈河自西南合
二水來注之又西北有喀哈村河自東來注之稍北
有其他河西南自商尖哈達來注之(自哭勒嶺而北連峰不斷北為)
(薩龍嶺又北為伐十闌哈達又北為商尖哈達又北始為沙漠)又西北數十里出柳
條邊之巴烟鄂洛邊門之西(松花源處東十一度三四分極四十一度九分)
(城合鷄林處東十度八分極四十三度二分城烏喇東十度五分極四十三度七分布特哈極四)
(十四度二分四江出柳邊門東十度三分極十四度五分)
松花江自柳邊西北流經燈厄兒馹西又西北有拖
兒泥河自東南來注之又西北經蒙古驛南又西北
折而西南有穆書河南自伐十闌喀達西麓合南呼蘭
哈達水自北流出柳邊來注之又西北流經它賴驛
南又西稍北有義屯河南自柳邊義屯門合數水北
流來注之(義屯河源出阿爾灘額黑爾站之東南大山其隔嶺水即角河羊谷河東南流入鷄)
(林河者此河三源合而西北流二百里有一單河自東南所尤母阿戀山之北麓合二源西北流百餘里)
(經一把單驛又百里與東來哭勒嶺西之刷烟驛河而西北來會既會一把單河又北流出柳條邊義)
(屯門之西北數十里折北稍東百餘里有衣兒門河東南自哭勒嶺之北麓西北流數十里經衣兒門驛)
(南又西北數十里有薩龍河自東南薩龍嶺來會又西北經呼蘭哈達西南流又西北出柳邊共行三百)
(里來會義屯河既會衣兒門河北流曲曲二百餘里入松花江此水行五百餘里)
松花江又西北經魯衣包驛南又西經合子驛南又
西北經舍里驛南又西北經深村南又西北經白都
訥城之南水中有巨洲(東八度六分極四十五度三分)又西北百里
許折而北稍東北流而嫩□江水自北來會(計自源至此巳)
(行千六百里五會處東八度五分極四十度五分強)
松花江自白都訥城西北境會嫩泥江水勢益大折
東流十餘里中有長洲經三噶山南受北來一小水
又東稍北經二噶山南(皆在白都訥城正北百餘里噶山皆在北岸最西當會口)
(曰哈龍噶山也)又東稍南六十里折東稍北百餘里經九噶
山南有拉林河自東南來折正北流注之(拉林河出拉林山在)
(烏喇城東北三百里即色竒窩几之北蟠為小白山又西北轉行挺為拉林山者也此山之北即活龍窩)
(几疑即金之黃龍嶺此水二源南源出拉林西麓曰音蘭河北源出窩几南麓曰活龍河西流而合西北)
(流百里而磨梭河東自大山西流來會又西數十里有喀薩里河自南來會其北即花荅庫山也又西北)
(曲曲四百數十里入松花江)又東北百三十里經六噶山
南曰松嘠里烏蘇折東流數十里又東北數十里中
有長洲經阿兒褚庫城北境又東有褚庫河自南來
注之(阿爾楚庫河即褚庫河源出磨梭山之北麓合二水曲曲西北流四百里許入松花江)又
東北有呼輪河自北合五水東南流七百餘里來注
之(呼輪河兩源一出東北山兩水南流而會又西南流百數十里一出西北山東南流百餘里折而南)
(流又百餘里而兩源會焉西南流百餘里有呼拉庫河自北山合三水東南流三百數十里來注之又西)
(南百里許有厄即米河自北來注之又西南百餘里有厄渾河自北來注之折正南流數十里有納民河)
(自西北合二澗來注之又南數十里有通背河自西北喀勒喀兒圖地合二水南流又合西一水東南流)
(共六百餘里來注之始折東南流三百餘里入松花江江口在褚庫城東北五十里木兒昆城西南二十)
(里)又東經木兒昆城南江中有洲又東北受北一小
水(即木兒昆城東一河也)又東有匪克兔河自南來注之(非可吐河)
(即匪克兔河源出磨梭山東南百餘里大山西北流合二水行三百餘里又合一水西北流二百餘里入)
(松花江)又東折東南流有說羅河自北合二小水南流
又西合你烏拉山水東南流注之又東百餘里受北
來一水(即泥勒邵馬山西麓水也)又東南有巨洲有佛忒庫自北
來注之(即泥勒邵馬山東麓水也山在江北岸十餘里)稍東南有乞蒲拉河
自南來注之(义巴拉河即乞蒲拉河二源西北流三百里許入松花江)又東南有
木林河自北合二山來注之又東有長洲又東有布
呀米河自北來注之又折而東北有阿即各富拉庫
河哈兒呀河阿母波富拉渾河俱自北來注之又東
百里折東南流有西林河自北來媽言河自南來並
會(馬昂河即媽言河其上源曰衣兒門河源在小白山北百餘里平地合二水北流又合一水又北流)
(有哈河來會又北曲曲曰馬昂河又北曲曲四百餘里入松花江)又東南折東北流
經化查哈河兒池南又東北百數十里至阿母巴呼
忒亨噶山之東受西北來三小水(一曰阿母巴烏那渾河一曰西百河)
(一曰阿母巴呼忒亨河)又北有洲又北受北來一小水經拉喀
里噶山東北有呼拉哈河南自寧古塔合諸水北流來
會(呼拉哈河見後)經豁吞噶山之北博拉毫噶山之南稍東
有窩肯河自東南合四水西北流經烏兒見山西南
麓來注之(窩肯河兩大源一曰枯勒河源出堪達山西麓西南流百餘里會東南來之查庫藍)
(嶺北水又西流百八十里會東南來一水折西北流二百數十里一曰掖肯河色禽在阿兒哈窩集之東)
(南百餘里高山下隔山即諾羅色禽也此水自山麓西南流百餘里會東南來一水而西匪勒河自東北)
(窩集西南流來會又西流數十里合北來之博豁里河又西數十里與枯勒河會又西北百餘里會北來)
(之發兒禿渾河又西北百餘里經烏兒見山南折而西北入松花江此水源流七百餘里口在豁吞噶山)
(之北)而巴藍河亦自西北合四小水東流來會水口如
十字
松花江既會呼拉哈河又北流百里經三噶山之東
四噶山之西折而東北經三噶山之北又折正北有
巨洲經二噶山之西一噶山之東有吞河西北自吞
你窩集池南流合十水東南流七百里來注之(吞河源出)
(吞你窩集之南有二池南池曰吞鄂模周三十里南流曲曲二百里會東北來之烏模魯河又東南百餘)
(里有衣春河自西北大山兩源合南流會三水東南曲曲三百餘里經察哈拉庫山之北而東來會稍東)
(有哈母乞河亦自東北來會又東南流百餘里有查里河自西南來會又東南百里許有活河自北合窩)
(集畢漢二水東南流來會又東南有洪烏河自西南來會總曰吞河又東百里有木孫河自北合三水來)
(會又東南數十里有禿河自北合三水來會又東南數十里有哈羅河自西南來會又東有阿西克譚河)
(自北來會又東數十里經哈拉噶山北東入松花江隔江東岸噶山相連也)又北數十里
經諸噶山西折而東經多龍烏噶山南敖乾噶山北
有河東南自敖乾山西北流注之又東北數十里折
東百餘里經諸噶山北有困打母河自東南合二水
來注之中多沙洲(西岸即查林達及阿察兩噶山也)又北數十里折
東北流有洲經它來城北有烏吞河自西北合二水
來注之又東有洲又東有巨洲數十里(中即杜喀噶山)又東
南有杜兒河北自佛思痕山合二水來注之又東有
阿母巴河自南來注之又東百餘里沙洲無數(北岸曰敖)
(里米噶山其南岸數十里即畢勒言山也)又東折東北流經西而巴打及
喀兒亭兩噶山南又東北至烏都乞噶山之北(江中洲渚)
(甚多南岸數十里即敖勒豁勒山也)又北分為二派一正北流一東北
流百餘里與西北來之黑龍江會於查匪噶山之北
(自會嫩泥江東北流至此徑二千餘里與黑龍合總計源流長三千七百餘里)
嫩泥江即嫩江亦曰諾尼江古名難水亦曰那河明初
曰腦温江又名忽刺温江源出黑龍江將軍界内衣
克古克達地之東北衣克呼里山之西南幹山東南
流曰嫩色禽(在東五度六分極高五十一度三分山甚高大自西南來東折起頂又東北折)
(而東南綿亘千餘里為諸水之源所出嫩色禽之北隔山即他哈河源東北流為呼馬拉河入黑龍江者)
東南流百里許與西南來一源水會又東南二百餘
里有一河自西北大山東南流合二水來會(即嫩江之北别)
(源也出衣克呼里山之東北幹山)又東南百餘里有衣思肯河自西
大山合二水東南曲曲四百里而東來會(即南别源也出衣克)
(古克達山之東南麓)折東流百里有那藥里河自北合三水而南
來會(亦出衣克呼里之東北幹大山)又東數十里折而東南百數十
里有厄兒何懇河自北合兩源四水南流來會又東
南折正南流受西來之客你河又東南有喀羅里河
自東北大山合三水西南流來會又南經五云厄河
哈打地北山之西折西南流百餘里有中科河自東
大山合兩大源西流合敖多河而西南五百餘里來
注之又南折而西南至山之東麓(即衣思肯河南岸大山之東南支峰)
又南折向東數十里復折而西南有拉社里河自西
北大山合三源東南流四百餘里合西來之古里河
而東來會(西北大山即衣思肯河南岸山之東南連峰不斷古里河出平地中之哥兒不里山)
(東南流百數十里)又東南流數十里經莽賈哈達之西南又
東南數十里有多博庫里河西北自大山東南流合
北二水經多博庫里地而東南八百餘里來會(此水源在)
(衣思肯河南岸之西南頗遠其山在衣克古克達之東南三百里此水至多博庫里地已四百餘里又東)
(南經各兒布里山之西又東南曲曲五百里入嫩江亦巨川也)又東南有敖肯河西
自查克達里山東流來注之又東折而南而西而北
而西南乃折而東數十里經達巴庫地之北折而東
南流經其東數十里有莫魯里河自東北兩源西流
合北三源之米乞里河而西南來會又東南有活魯
兒河自東合兩源西北流合東北來之术那拉里河
折而西南流來會(活魯里河出東南大山兩源西北流而合又西北百數十里經平地)
(中汪艾山西麓又西北數十里經活魯兒站之東又西北數十里有术那里河東北自枯母勒山發源其)
(源東隔山即孫河源東南流入黑龍江者术那里河西流經喀兒他里雞站南又西數十里折而西南合)
(東來一水又西流百數十里而活魯里河自東南來會折西南流經戈寧安山之北又西南入嫩江此水)
(源流四百餘里)又西南經莫勒根城北(城在戈寧安山之西九十里達巴庫之南)
(百里東八度六分極高四十九度三分)又西南有甘河自西大山合兩
源東南流合南北二水而東合西北之枯育里河而
東七百餘里來會(甘河色禽自西大山兩源一出山麓東流一出平地東南流而合又)
(東南百餘里合西來一水折東流合北來一水又東折而東南曲曲三百數十里有枯育里河西北自山)
(麓平地亦合兩源東南百數十里合北一水曲曲而東南四百里來會人東百里經查克逹里山之南又)
(東南數十里受西南一小水又東南百數十里入嫩江)又西南百里許折東南
流數十里又西南百數十里經泥勒即噶山東又南
數十里東岸有納莫里河東北自鳥云呼兒東衣山
及博勒多站合數水西南流西岸有諾民河西北自
勒忒庫勒山合數水西南流並會(三水並會如十字在泥勒即噶山南)
(四十里拉哈城北五十里百納莫里河出東大山下兩源西北流而合又西北數十里經烏云呼兒東)
(衣山之南麓又西而北數十里有魯拉喀河自東稍北西流經山北麓而西南來會又西數十里折西南)
(流百里有羅羅科河自東北來經衣拉喀□喀母泥喀□之東而南來會又西南經博勒多□之南又西南)
(百里入嫩江水口之西即諾民河口也一諾民河色禽出西北山下東南流百餘里會西來水又東南)
(折而東流百數十里有一河合兩源自西北來會又東南百餘里折東流百數十里受北來一小水又東)
(南百里有必拉河自西南大山下東流合兩水曲曲四百餘里至特忒庫勒山之北麓來會折東流依山)
(而東受北來一小水又東南百里有各泥河自西合南二水東北流來會又東南百數十里入嫩江此水)
(源流長七百餘里其源西隔山即開拉里河之源西北流入克魯倫河者)又南經拉哈□
西又西南百餘里經娘年□西又西南百餘里至達
哈里□之西北有阿倫河自西北合三水來會又西
南百餘里經乞察哈里城之西(自達哈里□之南有兩噶山在東岸又西)
(數十里至城)又西南經噶山東五處有哭勒乞勒河西北
自雅兒河分一支渠東南流又分復合至噶米子太
噶之南麓而東來會又正南六十里而雅兒河正派自
西北合數水東南流九百餘里來會(雅兒河色禽自開拉里河源隔)
(山百餘里之南東南流百數十里而正北一源來會又南而西南一源水會焉又東南數十里而北别源自)
(北來會又東而東北一源會焉合五大源又東南百數十里有一河自西合四水東北流來會又東折而)
(東南百數十里經厄赫魯兒山西麓折而南數十里有鷄秦河自西合一水東流來會鷄秦河之南即朝)
(哈里山也又東南二百里許分為二派一東流為哭勒乞勒河見前一派南流百餘里折東南百數十里)
(經哈代漢□之北而東有哈逹漢河自西大山東流合西北來之呼育勒庫河水東南流沙土中經□之)
(南而東北來會又東南數十里入嫩江亦巨川也烏自哈代漢□西數十里當哈逹漢河之南為多羅)
(哈達嶺西為賽漢嶺又西北連接數百里為呀克山皆高大自哈代漢□而東南為戳兒噶拉漢地)又
南稍東數十里有戳兒河支渠西自戳兒噶拉漢地
來會又南復會西南一渠又東南數十里有聞拖渾
池水自東來會(池在東岸杜爾伯特界多泥□西北數十里)又東南百里
而戳兒河正派自西北阿魯他拉其嶺東南流合羣
水東南至戳光城西北又分為二渠東南復合來會
即綽爾河(綽爾河源之山在雅兒源之南稍西二百數十里噶兒必鄂模隔山之北百數十里)
(出山下東南流有一水合兩源自北來會又南流數十里至阿魯拖拉竒嶺東麓折東南流合東北來一)
(水又東南循呀克嶺南支阜曲曲而南三百里許有一河自西北合五水東南流來會其北岸直呀克山)
(其南岸直逹乞兔山皆連峰相延而東南者綽爾河於兩山間出平地又東南百數十里合西來之賽勒)
(河又數十里合東北來之馬拉兔河又百里合西來三源之特門河經科爾沁右翼北境又東百里為賽)
(漢嶺之南又東南數十里為多羅烏哈達之南又東數十里分一支行沙土中東北流若隠若見經小山)
(下折而東經戳兒噶拉漢地而東南入嫩江此北支也又一支東流十餘里分為二渠稍東北三十里復)
(合又東北百數十里入嫩江此中支也正派自分處東南流數十里分為二渠東南曲曲二百里許復合)
(而東南入嫩江自北支至此相去二百餘里)又東南百里受東岸他兒哈
池水(池在杜爾伯特界他兒哈站之南)又東南百里經枯魯跕之西
南拉必兒忒地東有洮兒河亦曰拖羅河自西合諸
山水東南流折而東北會為拖拉渾池來會科爾沁
部之巨川也(洮兒河亦曰桃爾河源出西興安山東麓有數源一曰奴查兔河東南流百餘)
(里稍南曰郭忒河東流又折東南數十里又南曰木什夏河兩源合東南流數十里折而東北百里與前)
(兩河會東流會北來之查木哈兔河又東南流數十里會北出厄白勒哈巴拉嶺南合二水之厄模克什)
(忒河有即白各兔河自西南亦來會以上皆源也又東南會北來之哭乞太河又東南會西南之忒門河)
(又東會北來之多灰羅太河又東會北來之索灰兔河及西南來之即拉呼太河又東南始號拖羅河又)
(東南數十里有敖龍撒里河自北合三水來會又東折東南流數十里有得白忒河西自茶蒲乞拉庫哈逹之)
(北必郎烏山之南東北流來會又東南曲曲行山間三百里出山就沙地有歸勒里河即貴勒爾河自西)
(北合諸水東流來會約歸勒里河上源曰烏藍古衣河其源有二一出索兒雞山之東南百里東麓兩)
(源東北流而合曰烏藍灰河一出其東烏喀那山之北麓二澗西流而合曰烏喀那河會而北稍東數十)
(里會西來之口肯河又東北分為二渠曰烏藍古衣河東北流百里復合有海拉蘇太河自西北山東南)
(流經呼里泰山西麓又會西北來之諾門太河而南來會又東北經魁勒庫山之北茶蒲乞拉庫哈達之)
(南有阿兒達拉河自西南來會又東稍北折而東南曲曲三百里與北來之拖兒河會洮兒河既會歸)
(勒里河東南流數十里分為二派一南流一東南流十餘里又分一支先合南派又東南流二百里至喀)
(沙兔□之東南復合而東流百餘里又折東北曲曲流三百里至札賴特旗南滙為納藍撒藍池猶言日)
(月池也東流入嫩江)
嫩江既會洮兒河東南流入郭爾羅斯後旗界百數
十里而松花江自南來會(東八度五分極高四十五度六分即白都訥誠之北)
(稍西百餘里也)
寧古塔河即呼拉哈河亦曰虎爾哈河唐時謂之忽汗
河金時曰按出虎水即金源也源在長白頂北徑三
百餘里(其幹自長白山東北連山不斷其東為土門河諸水之源其西北為混同江諸水之源至)
(平頂山又東北行分一幹向西北復高峻其南為富爾虎河諸水之源西入混同其北即呼拉哈之諸源)
(也)自大山北流數十里(其南隔山即南流富爾虎一河之源)有一水
東南自你牙蠻哈達西麓西北流來會經大山之麓
北流百里許經俄多力城湖之東(湖周圍二十餘里中有一城近東岸)
又北數十里折而東北又數十里而蘇蛙木克河自
東南合數水北流來會蘇蛙木克河三源出你牙
蠻哈達之東南大山合而北流百里許有附佳哈河
東自英額嶺之西北大山三源合而西流數十里會
東南來之板橋河又西流數十里與蘇蛙木克河會
而北流又八九十里許與呼拉哈河合既合折
東北流十餘里至忒莫賀索落驛之南有朱魯多渾
三水一西自色竒窩几東麓二北自平地南流而合
折而東來會於驛前又東受北來一水又東經那昆
谷村之南有那多沙河自西北合北來之那昆谷河南流來
會又東數十里折東北流有他拉河北自阿蘭村合東北來
之滚他哈河東南流來會又北流數十里有他哈河南自
大山合三源北流來會又東北數十里滙為巨澤曰必爾
滕湖其北有必拉溪河西自大山東流二百里許經必
拉河驛之南合西北來一水同南入澤其南有查家河南
自大山合一水北流百餘里北入澤巨澤自西南而東
北形狹而長七十里南北徑二十餘里中多小山其南有
沁多河南自松林北流入澤其北有布尼河西北自
平地流入澤澤自東北口流出數十里有阿卜河自
南合二水來會又北有河西北自沙蘭驛來注之又
東北經會寧城之北即金時會寧府也(東十三度一分極四十四)
(度三分)又東北有一河自南合四水曲曲東北流來會
即馬兒呼窩几西麓水也北岸亦有一河來會又東
北受北來一水又東北至寧古塔城西南境有一水
自南合洼益河梳兒火藏河及他克通喀必拉寒水
北流來會又東經城南境有一水自東南來注之折
稍北有商尖必拉寒自東來會又北有花藍必拉寒
自東來會折西北流經城東北又西北有漢度城水自
西來注之又北折稍東有枯石喀力河自東南來注
之(漢度城之北即舊寧古塔城)又東北折而北流經喀占城之東
北有米占河西自大山合西北來之海瀾河東北流
三百里來會稍北有躡赫河自東南合數水西北流
二百餘里來注之其西岸即撇兒呼城北二山也又
北有忒林河有其克屯河俱自東來注之又北折而
西北有五河嶺河東自五河嶺合三水西流曰非牙
河又合數水西流共三百五十里來會又北有大非
牙河西南自大山來注之又北有撇爾河自西合三
源來注之又北折西北流受西來之青蘿河又北受
東南來之梅黑河又西北受西南來自松林之阿母
拉河折東北流經阿母拉山之西北麓又折西北流
百餘里有昂邦河西南自松林來會又西北折而東
流經五思呼噶山之北有五思呼河自東南合南來
之朱倫河西北流五百餘里來會又東北曲曲二百
餘里經諸噶山左右至豁吞噶山西北拉喀里噶山
東北入松花江
烏蘇里江即古胡里改江源出西噶塔山之東北麓(東十)
(八度七分極出地四十三度七分山在長白山之東朱爾根城之東南三百數十里左右山皆大松林)
北流數十里折而西北又數十里合南來一水又北
流數十里有衣錦河自西南山來會(山即西噶嗒山之北麓)又
北會東來之厄圖米河又西北合東來之厄衣虎河
又西北百餘里會西南來之法爾兔河又北會東南
來之富七河又西北百餘里經朱爾根城南境土人
曰能兔河又西北折正北流經城西境稍北有能兔
北河自東合三水西北流經城之北境而西來會又
西北經西朱爾根城之北有奴客米河自東南來會
於米占山之南麓(即城北隔山水也西朱爾根城東南去東城五十里城之西南即西)
(伯山也)又西北百數十里有呼也河自南合七水西北
流經依魯山東麓而北來會(呼也河出衣錦河源之西百數十里大山松林)
(中東十七度八分極高四十三度八分西北流數十里與東來一水會又西北百里許與南來一水會折)
(而北流與東來一水會又北與西南自勒富忒勒庫山北麓之水會又折東北流與東南一水會又北折)
(而西北與西南來一水會又西北流二百里許曰呼也河始出松林間有一河自西北合二水東流來會)
(又北曲曲百里于依魯山東北麓會烏蘇里河此水亦烏蘇里河之西别源諸水俱出大山松林源流長)
(四百數十里)又西北受西南來之依魯山北水又北過一
山東麓又西北數十里有枯勒母河自東南合四水
西北流五百里來會(此水源出富七河之東北大山松林中西北流經米占山之北)
(麓枯勒母山之南麓又西北流會烏蘇里河)又北數十里受西南來之依
魯山西北麓水又北曲曲數十里有噶拉媽河自東
南合一水西北流來會(此水在枯勒母山北麓長四百里)又北折而
西經禿必山西南麓又西折而北而西北有枯勒布
馨河合二源自東南經母克禿里山之北西北流來
會(此水源流亦四百里)始出松林間就平地百里許有松阿産
河南自新開湖即興諸水北流來會
凱湖古名鏡泊凡七源最西南者曰五札虎河(源在長白)
(山東北東十五度極高四十四度半自山東流曲而東北會西北來三水西南來二水共三百餘里入新)
(開湖)稍東南曰門河(源出哈喜山北麓北流合西南二水東南一水折東北流共二百餘)
(里入湖)其東南即木克阿里哈地也又東最大者曰勒
富河(源出勒富忒勒庫山之南勒富窩集兩源十里一北流一西北流數)
(而合又西北流百里許經大山北麓又西北百數十里經三喜山南麓又西有年林河西自拉林山東流)
(來會此河之南即察七里模墩也折而北流百餘里有二水東南自三喜山之北北流來會又北有查哈)
(母河自東南來會又西北流數十里入新開湖此河源流長四百餘里察七里模墩者暗河也自年林)
(河源拉林山之南二十里當哈喜山之東麓東南流沙間若隠若見經甫爾單城之北境百餘里又東南)
(至勒富河源之南山下共長三百餘里或以為勒富河即此水之伏而再發也)又東曰三欺
河(自東南來會長百餘里)又東而北曰忒黑河(自東南來長百數十里)又
東北曰二哥河(自南來長數十里)又北曰撒里母河(其源即衣魯河)
(三源扵松林間西北流而合有小撒里母河合南北兩源西流百餘里而會又北流數十里曰撒里母河)
(入新開湖長三百里)新開湖自西南而東北(自東十六度三分至十七度一分自)
(極高四十四度六分至四十五度餘一分其正南為木克阿里哈地又南二百數千里為甫爾單城)東
西徑百五十里南北長二百里周五百里自五札虎
河口而東南而東而北至撒里母河口皆有山自五
札虎河口而西北而東北經富冷衣山之東南麓又
東北曲曲數十里其西隔岸為一小長湖(自西南而東北形如)
(冬&KR1000;長八九十里廣二三十里南尖而北廣與新開湖僅隔一岸在富冷衣山之北)湖地曰打不
庫又東北折而東百餘里而撒里母河口之北而東
北折而西北亦百餘里湖水自東北流出曰松阿産
河行平地中曲曲三百餘里與烏蘇里河會(東十七度五分)
(極高四十五度七分)烏蘇里河既西會新開湖水勢盛大北
流數十里有扶而禿庫河自東南來注之(長四百里)稍西
北有搜里河西自穆輪河先分一支東流來會又北
百餘里有穆輪河自西南合數水東北流七百餘里來
會亦巨川也(穆輪河源出大山東北流百餘里會東南來一水又北流數十里有一水東流)
(來會又東北會南來一水又東北二百里有母勒肯河自西合三水東流三百餘里來會又東流有巴言)
(河自南來注之又東北百餘里有夜勒渾河西北自查庫藍嶺東南流合西來哈而哈山之水東流二百)
(餘里來會又北折而東流至汪達山支峰之南麓有達拉呼河自南來注之又東折而東北經大山東麓)
(又東北數十里折而東水分為二其一東南流曰搜里河折東北共百數十里先入烏蘇里河其一即正)
(派也東北流曲曲二百里許入烏蘇里河)又東北始曰烏蘇里烏喇經掇
乞里敖佛洛西麓又北經泥滿噶山西南有阿庫里
河及泥滿河俱自東南山合數水西北流六百餘里
合而來會(阿庫里河合三小水泥滿河合三水及北來之阿里奴河俱東北流平地中五六百)
(里以中有連山相界及泥滿河西經薩哈連山之南又西北經噶山南而阿庫里自東南來會又西入烏)
(蘇里河落河旁有噶山村始此)又北折而西北有西蒲克里河西
自堪達山東北流合西南一水而東共四百餘里來
注之又北數十里折而東而北經阿乞噶山之東又
西北折而北有乞發庫河自東南薩哈連山北麓西
北流來注之又北數十里折而西北經得克登衣噶
山之東南有杜滿河自西南合三水來注之又北經
布枯拉噶山西又北經蘇母魯山西麓又西北數十
里有必心河自東南合二水西北流五百餘里來注
之又北經必心噶山之西佛匪及西勒古陳二噶山
之東又東北而北有沁河自東南合二水來注之又
北經阿布打里噶山之西又西北經諾羅噶山之東
有諾羅河自西南合數水西北流六百餘里來注之
(諾羅河源二自大山麓一東流一東北流而合又東北百餘里會南來一水又北數十里會西來一水又)
(折東流百里會南來之喀母兔河又東北數十里會南來之博沁河又東北會東南來之乞勒沁河又東)
(北數十里有西勒喜河自西南會北來之屋漢术河東流來會又東北曲曲四百里許經噶山之北又東)
(入烏蘇里河其北岸即喀而喀山南山麓也此河色禽與窩肯色禽只隔一)又東北經喀
而喀山東麓又東北經衣杜赫噶山南又東而北有
厄公河自東南合二水來注之又東北百餘里經三
噶山西(一曰厄公噶山一曰亳譚噶山一曰呼拉喀噶山)折而西北始曰烏
蘇里烏喇至活洛噶山之東南有活洛河自東南合
三水西北流六百餘里來注之又西北流百餘里經
噶山三(在西岸者曰海褚噶山在東北岸曰索亭噶山在西北岸曰衣勒噶山)又有沁
河自東南來注之又北經摸而忒噶山東又北經二
噶山之西(一曰瓜金噶山一曰厄魯母噶山)又北而水分二派正派
於摸林兀米吞地之南西北流百里許與黑龍江之
南支會(東十八度三分極高四十九度四分西南去松花江會口五百里許)旁派東北
流經漢克得赫噶山之南又東北經松厄里昂喀地
之東南又東北經赫真噶山之西共百數十里而北
與黑龍江會其東岸即赫克特里山也(東十八度七分極高四十)
(八度半強)烏蘇里河自東南海岸山西北之水畢會而北
注黑龍源流二千三百餘里(自四十四度北至四十八度半)
水道提綱卷二十五
