水道提綱卷二十七
原任禮部侍郎齊召南撰
塞北漠南諸水
水無不會巨川入海惟近大漠之小水去海既遠地
勢不同雖各有本源自行自止或瀦為澤或涸於沙
並無經流可紀故外藩蒙古五十一旗地東北近吉
林白都訥者水皆會於松花諾尼二江(若杜爾伯特一旗郭爾羅)
(斯後旗札賴特一旗部地皆近嫩江左右)南近盛京京師直隸邊城
者水皆會於潢水入邊為大遼河(近郭盛京柳邊外若爾羅斯前旗)
(科爾沁之左前左後二旗土默特左右二旗喀爾喀左翼一旗近直隸喜峰口外若柰曼一旗敖漢一)
(旗喀喇沁三旗翁牛特二旗會近古北口外若巴林二旗克西克騰二旗其水皆入潢即古大遼水)
又南近熱河行宫及牧厰地者水皆會於灤河其
西南近山西及陜西邊城者水皆會入黃河(近山西邊城外)
(之歸化城土默特二旗水皆西流入黃河河近陜西邊城外之河套地鄂爾多斯六旗水皆入以三面)
(皆距河也)即漠北喀爾喀三部地其東水皆會於克魯倫
河以東合内地之黑龍江(自肯忒山以東内地自長白山以北諸水並會於黑)
(龍江而東入海亦巨瀆也)其西土喇鄂爾昆諸河凡在阿爾泰山
東南水皆北會為色楞格河(此肯忒山以西水也色楞格河北流入俄羅斯)
(界入北海)源委前篇具載若夫内地自松花諾尼以西外
藩地自克魯倫以南池多沙土即少經流然猶有山
川相隔也(若科爾沁之右翼前後及左翼共四旗札魯特二旗烏朱穆秦二旗阿禄科爾沁一)
(旗尚有山嶺盤紆與巴林相接以諸水皆南會潢水故部鮮通川至蒿齊忒二旗阿覇垓二旗阿覇哈納)
(爾二旗則巳居磧首羣山皆空瀰漫無際至蘇尼特二旗竟在大漠中矣)至大漠古稱瀚
海今曰戈必井泉亦罕覯焉惟南近牧厰暨察哈爾
駐處西為定襄九原河北陽山諸部(若四子部落一旗喀爾喀右翼)
(一旗毛明安一旗吳喇忒一旗皆南依連山北臨大漠)又西而南為阿蘭善山
(即古賀蘭)又西為武威張掖酒泉邊城外即沙磧(巳下已見前第)
(五卷)又西為嘉峪關外之安西府即古敦煌控扼兩關
要地其西即古流沙也沙漠中凡稱海者皆巨澤停
而不流亦曰鄂模今彙編為一卷自東北科爾沁部
之因沁察罕鄂模始
因沁察罕池在科爾沁右翼後旗東南百二十里合河
所滙也合河即藳兒河亦曰沙河土名和爾河有兩
源北源曰拜兒河出札魯特左翼之北二百九十
里大山東流有查喀朱魯母河北自烏喀那山東南
流來會(自烏喀那山之西其水皆北流會入洮兒河者)又東南流入科爾沁
界而南源自西來會南源又有二曰阿禄昆都崙
河出模蘇說倫哈達之北(在札魯特左翼北二百七十里)合二澗北
流折而東南流入界經葛勒圖温都爾山東流而别
源曰額伯爾昆都崙河來會(額伯爾昆都崙河出札魯特北二百里之愁思)
(嶺東流入科爾沁左翼界經索諾山東流會阿禄昆都崙河)又東南經右翼魁屯
山之北(魁屯山即古泠山)又東南曲曲三百里經波羅額爾
幾驛北又東稍北瀦為鄂模(合河經科爾沁左翼西北右翼西又東經前旗)
(後旗地源委長七百里池亦較諸池為稍寬廣也)又有東天河土名準騰噶
里(在科爾沁左翼北百六十里源出吉爾巴爾山東南流會几伯圖泉入佟噶喇克察漢地)中
天河土名都毋達圖騰噶里(在左翼西北一百八十里源出札魯特界之吉)
(爾巴爾山南流五十餘里)札拉圖池(在左翼後旗東三十里)巴漢岳里
泊(在左翼前旗東南)札魯特地諸水有黑水濼(在右翼前五十里土名喀)
(喇烏蘇)隂涼河(土名魁屯河源出賀爾戈圖五藍山經右翼西北二十里東南流入科爾)
(沁界之天河)阿里雅河(源出北百五十里之大赤峰土名伊克五藍西流與他魯河會)
(入阿禄科爾沁界)他魯河(源出西北百九十里之大青羊山土名伊克黑特)大
魚濼(在右翼南百七十里土名伊克札哈蘇台其北十里又有巴哈札哈蘇台即小魚濼也)
阿禄科爾沁地有大布蘇圖鄂模
大布蘇圖有兩源北源曰郭和蘇台河即韮河也自
西北拉馬伊馬哈拉嶺東南流與北來之哈爾喜河
會(哈爾喜河源出薩碧爾漢山南流經庫格圖山折而東經札魯特界)又合數小水東
南流三百里許而南源來會南源曰狼河土名曰
烏爾圖綽農源出巴林部地之巴顔五藍峰東南流
合布雅乃河及枯爾圖河(布雅乃河在巴林東北九十里源出森几圖山東南)
(流會綽農河白枯爾圖在阿禄科爾沁西北百五十里源出石山西流入巴林界會綽農河)又東
流入阿禄科爾沁界經刻勒峰與北源會瀦為大布
蘇圖(綽農之南隔山百餘里即潢河其西隔山百餘里即黑水河南合潢河者其山西南自潢源蜿)
(蜒而北為大黑山又東而南而東而北為魁屯山曲折幾及千里郭和蘇台之東北即魁屯嶺也)
烏朱穆秦部地有蘆河禿河
蘆河土名烏爾虎河源出索岳爾濟山(山甚高大袤延數百里其西麓)
(臨大漠其東北枯倫貝與齊齊哈爾城相近)南流隨山麓曲曲而西南三
百里許經烏朱穆秦左翼東六十里折而西流北合
色野爾濟河南合音札哈河賀爾洪河入右翼界至
克勒河漠之地涸(色野爾濟河源出噶老圖泊西南流經左翼東北七十里入蘆河)
(音札哈河源出阿禄科爾沁西北二百三十里之庫爾默特山東北流入經左翼東南一百五十里西北)
(流入蘆河五賀爾洪河源出噶木爾站西流經右翼東南一百十里入蘆河按圖有因即漢河出沙)
(地西北流二百餘里涸當即音札哈河又有賀魯渾河在其西七十里亦出沙地西北流經三漢媪都兒)
(山東麓又北三百餘里涸當即賀爾洪河與烏爾虎河不相通豈志據發水時流盛或合并乎烏爾虎圖)
(作吳兒灰)
禿河土名葫蘆古爾河有二源一出布虎圖山西麓曰
古爾圖其一南出克西克騰部地東北哈爾哈那太
山北麓曰阿爾達圖河俱西北流而合又西北二百里
經烏朱穆秦右翼境北流瀦為阿達可池
又有席喇賀賴河(在左翼北七十里流四十餘里涸)布里都泊(右翼)
(南二十里)得勒蘇圖泊(右翼北一百九十里)席喇布里都泊(右翼)
(西北百里)噶左圖泊(右翼西北百七十里)鄂倫席布爾泊(左翼西二)
(百里)博羅爾濟圖泊(左翼北九十里)庫勒圖泊(左翼東南一百六十)
(里)古爾板泊(左翼西南三十五里産鹽)
自葫蘆古爾河而西百餘里有克西克騰部及蒿
齊忒部之吉林河河之南百餘里有捕魚兒海
吉林河即鷄林河源出克西克騰部之撒爾巴山曰查
克馬爾河北流會南來之碧里克圖河東北流入蒿
齊忒界又北會東來二小水經薩兒把兒山西麓又
北百餘里而東南出喀喇蘇伯嶺之小鷄林河西北
流來會又西北二百里而涸
西林河(在阿覇垓部駐處之西阿覇哈納爾部二旗駐處之東)源出克西克騰部
海兒七克山之俄倫泊西流百里折而西北經阿爾
察圖站之東又西北折而北流二百數十里為達母
鄂模(池不甚大其東沙池中有科沖爾鄂模在阿覇垓部北百餘里頗大)
捕魚兒海亦曰海子土名曰達兒鄂模廣數十里(在克西克)
(騰部西北一百七十里)其東北源曰公古爾河源出巴顔集禄
克山西南流會東南來之剛阿泊水共入湖其西北
源曰灰屯河東南流經灰屯驛北而東南為烏素圖
庫勒池又東會南來之野猪河(野猪河土名樹爾哈源出永安岡東北流)
(入捕魚兒海)東入湖湖在沙磧中(其東南隔山水皆流入潢河者此湖之西及南)
(即大沙磧)
蒿齊忒部小水有白濼(右翼東二十里土名柴達木)大魚濼(左翼)
(東南三十里土名札哈蘇台)天鵝濼(左翼東南五十里土名渾圖)沖戈爾
泊(左翼北九十五里産鹽)舒圖泊(左翼東南五十里)阿禄布里都
泊(左翼西南二十六里)
阿覇哈納爾部有息鷄淀(右翼南五十里土名哈雅其源曰隂涼河出卓索圖)
(站西北流經阿覇垓左翼東南地又淀北經境内察罕阿禄克山會一水入)葦淀(右翼東南八十)
(里土名葫蘆布禄都)褒勒泊(右翼西南一百四十里)鯀布禄都泊(右翼)
(西北二十里)黑勒泊(左翼北七十五里)
阿覇垓部有白海子(在右翼南三十里亦曰長水海四望皆白沙上人呼為察漢腦)
(兒其上源即阿覇哈納爾部之郭和蘇台河西流所滙也)金河泊(右翼北二十里土名席喇)
(烏蘇)鴛鴦泊(右翼西南一百二十里土名昂吉爾圖漢言鴻雁池也)鶴壘斗
勒泊(左翼東南一百三十五里)布里都泊(左翼西南五十里)
蘇尼特部有席喇布禄泊(右翼西三十五里)占木土鹽泊
(右翼南七十里)泥濼(右翼南六十里土名西巴爾台)滚泊(左翼南七十里)黑
水濼(左翼西南百二十里土名喀喇烏蘇)葦濼(左翼西南九十里土名呼爾蘇台)
古爾板馬潭泊(左翼西三十五里)最大者曰呼爾泊
呼爾泊(在左翼東南六十五里)土名庫兒察罕鄂模在沙漠中横
長數十里其源有二自東南來曰弩克黑忒河從正
藍察哈爾北流入境經克什克山之北(右翼南八十里)入泊
自南來曰烏爾圖河源出和爾和山北流合三水來
注之(此湖之南為大磧北為大漠西北為杜蘭喀喇山為察罕七老碑又西北為翁丈卓托魯可山)
(又西北為才里剛阿山皆自古絶漠所必經之道雖水泉亦自難得矣)
自蘇尼特而南踰都蘭山即察哈爾駐牧近邊城
外地稍東近獨石口有克勒池與烏藍池近張家
口有昂古里池皆在牧厰地
克勒池(在獨石口西北百數十里)有二源一東北自塔岡托羅海山
西南流數十里一東南出口東之馬尼白嶺西北曲
曲流百數十里會而西瀦為湖
昂古里池(在張家口之西北)有二源一東南自長城外山曰布
兒哈蘇太和河北流有波羅釵察河自東南合東來
之兒台河西北流來會經喀喇河屯西又東北流折
而西曰喀喇烏蘇河西注於湖一南自尼楚山北流
百數十里曰喀那台河北注於湖(此湖西南即昭哈河源所出其南即)
(山西大同邊城外也)
在大同邊外有竒兒池其西南有代哈池皆在察
哈爾牧地
竒兒池二源一自北來曰西喇西兒河一自西北來曰
那林河滙為湖
代哈池(在殺虎口東北百七十里)有三源一自東北來曰布波河一
自東南來曰莽阿圖河一自南來曰布兒哈烏蘇河
滙於徹楞山之東麓(北湖之西北諸水皆西流入黃河者其北連山相接即古隂山)
(外即大漠)
自此而西為四子部落為喀爾喀右翼為毛明安
為吳喇忒諸部皆在隂山之北臨沙漠(其隔重山以南為歸)
(化城為河套内之鄂爾多斯諸水皆入黃河者)亦有水自北麓流出自止
者曰西喇木倫河有在沙中者曰愛必合河曰昆
都倫河曰黃木倫河
西喇木倫河源出得兒嶺之南瓮翁山之西南山中東
北流百里許出山折而正北凡三百餘里而涸(此水南徑河灘)
(阻隔重山當河套折而南流之正北)
愛必合河(於河套為東北角隂山之北)源出沙土中西南流百數十
里有塔尼渾河自東南來會經察罕和劭西麓亦洛
圖山東麓又西南折而南流至察罕七老圖岐為二
小池而涸
昆都倫河在隂山中二源一自西北曰喀喇木楞出漠
中山兩澗合東南流二百數十里其東源水自東北
察罕七老圖山之陽合兩澗西南流經哈兒海圖前
又西南來會又南流數十里涸(此水在河套北岸隂山正北)
此水西北隂山外有一河南北長百里許(在布兒哈蘇大)
(驛之西自此而西北為度漠驛站)
黃木倫河(在河套西北角隂山之西北南徑黃河折而向東流處)自隂山北流稍
西北百五十里許瀦為小池其東有色爾騰山西有
徹兒山北即大磧其山脉絡即賀蘭山之南從寧夏
蜿蜒而北名為那林湖隴山者也此山西南大磧廣
千里許
此水西南有自内地北流出邊至沙漠為巨澤者
曰林屠澤又西曰沙拉池又西最大曰居延海(即古弱水)
又西為安西府西流之布勒几隆河(即古南藉端水)又西
為流沙(自休屠澤以西凡甘肅安西府諸水皆見前第五卷黃河後附錄)
水道提綱卷二十七
