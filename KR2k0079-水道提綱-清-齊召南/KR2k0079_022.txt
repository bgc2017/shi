水道提綱卷二十二
原任禮部侍郎齊召南撰
西藏諸水
雅魯藏布江即大金沙江疑即古之跋布川或指為禹
貢黑水則太遠矣源出藏之西界卓舒特部落西北
三百四十餘里之達木楚克哈巴布山(山西北與郎遷喀普巴山)
(馬品木達拉池源相近即岡迪斯山之東南三百里也山甚高大形似馬故名雅魯藏布江源西三十五)
(度極二十九度)三源俱東北流而合折東流而東南二百餘
里有枯木岡前山水自西南來會又東北百餘里有
江嘉蘇木拉河自西北沙庫雅拉瑪拉山東南流來
會(江嘉蘇木拉河在卓書特西源出西北沙庫雅拉瑪拉山及查克佳拉山捏立嶺四水東流合為一)
(又南流合西來之察爾河又東流入雅爾之藏布江)又東數十里有阿拉楚河
北自沙拉木岡前山來會折南流數十里又東稍北
百餘里有納烏克藏布必喇自東北桑里池西南流
合數水來會(河在卓書特西南三十里源出東北桑里池西流二百五十餘里受北來尚里)
(噶巴嶺及穆克隡山流出之二水南來拉珠格山租倫山錫巴木山流出之三水由錫巴木嶺西轉南流)
(八十里又受西北來雅拉嶺達克隆山流出之二水又南流六十餘里入雅魯藏布江)又東南
二百餘里有郭永河自東南昂則嶺東北流合數水
來會(河在卓書特東南有四源一出昂則嶺名龍列河一出盖楚岡前山名盖楚河一出塞丹山名)
(朱克河一出拉魯岡前山名拉出河俱東北流三百餘里合為一水又東北流入雅魯藏布江此水源)
(流五百里)又東南五十里受西南來一水又東南折東北
流二百餘里稍東南有一水西南自尼雅隆岡前山
來會又東有薩楚藏布河自東北合諸水來會(河在薩噶)
(部落西南二百餘里源出岳洛岡千諸山有六水俱南流百餘里會為嘉巴蘭河又流五十餘里西北有)
(拉珠克租楞錫巴木山之三水西南有昂色昂勒宗山之二水西南捏木山及陸色里揚古山之二水俱)
(會為薩楚藏布河又西南流百餘里入雅魯藏布江)又東南七十里受北來一
小水又東三十里有甕出河自南來會(河在薩噶部西南二百里有四源一)
(出西南查木東他拉泉如星宿然東北流二百餘里一出南稍西之圖克瑪爾塔拉泉東北流五十里一源出正南)
(納木噶山之北北流七十里來會又東北流四十里一源出東南逹克拉塔泉泉眼尤多滙西流六十里來會三水)
(既合北流曲曲七十里與西南源合又北四十里入雅魯藏布江)又東九十里有式爾的河
自南合三水來會(河在薩噶部西南北數十里有三源一出南沙盤嶺東北流二里餘里一)
(源南出舒拉嶺者東北流折而北百餘里來會北流五十里一源出東南出岡里窯干山者北流二百里折)
(西北而西流百餘里來會又北流曲曲百餘里入雅魯藏布江)又東三十里有滿楚
藏布河自北來會(亦曰瑪楚藏布必喇在薩噶部西南北有斜爾冲山撇龍二山水南)
(流二百餘里合東來岡冲察達克山之三水又合西來拉克藏卓里山之一水合為河又東南流五十里)
(入雅魯藏布江)又東六十里受南來一小水又東七十里有
河南自阿里宗城來會(河二源一出西南岡里窪干山之東北麓東北流一出南)
(牛拉嶺北流合而北經阿里宗城西又北而東北二百里有一水自東南來會又北九十里入雅魯藏布)
(江)又東八十里折東北流有薩噶藏布河自東北拉
布池西南合諸水折東南流來會(亦曰薩爾格必拉在薩噶部東南源自)
(東北拉布池伏地復出西南流曲曲四百餘里有一水北自必普塔克拉克山東南流合東北拉隆河爾山水)
(而南來會又西南百數十里合西北來一水又西南百七十里有拉普岡沖山水自東北來會又西南百)
(里有隆干山水自西來會正南流六十里又西南流合北來一小水又西南合酉來一水又南有東北岡)
(隆山流出之二水交烏拉沖山流出之二水合而西南流合東南布隆山一水又合東一水而西來會)
(又西南數十里折而東南流曰薩噶藏布河又百數十里入雅魯藏布江此河源流長千里)又北
流四十里折西北三十里又東北而東南曲曲三百
餘里受南來小水二又折東北百餘里又東南流百
里有嘉木租池水北自章阿布林城合東一水南流
來注之(章阿布林城藏迪日喀則之西北九百里地也)又東南而東六十里
受西南來一水(二源西南者出&KR1000;察嶺北麓東南者出雅噶隆山北流而合曲曲東北流)
(入雅魯藏布江楚二山南麓水俱南流為朋藏布江)又正北流百五十里折
向西北受西北隆左池水又東北流四十里有莽噶
拉河南自納喇古董察山來注之又東北有鐘里山
水自東南來注之又東北經章拉則城北(城在日喀則之西北)
(八百餘里)又東北百餘里有鄂伊楚藏布河自西北札木
楚克池合諸水東南流來會(亦曰敖楚必喇源出章阿布林城西北四百里)
(有楚拉喇山一水西南流百餘里合東來一水又西南數十里滙為納木楚克鄂模其北有多存岡山一)
(水南流亦滙焉池周百里從西南流出二百里折而東南又為龍岡普池數十里又東流出有三水自西)
(合而來會曰達克楚河又東有江楚河自西南來會又東經邦拉嶺章阿布林城嘉木租池岸之北曲曲)
(三百里有拉克善水自西北來會折東北流六十里至穆克布察克薩木瑪鐵索橋北有北來之鄂伊楚河)
(自江林普拉山南流四百里來會折東流而東南六十餘里入雅魯藏布江此水源流七百里有兩鐵)
(索橋一曰桑噶爾札克薩木橋)又東稍北經朋蘇克靈城北又東北
受北一小水又東北有一河南自婆色納木山北流
合西南一水來注之又北流有結忒楚河自北來注
之(水長四百里)又北數十里折而東流曲曲百數十里有
達克貝朋楚河自北來注之(水長四百餘里)又東南流有薩
普楚河自南來會(即薩布河也源出楚拉密洪羅綽爾莫三山流出三泉北流百餘里)
(合為噶楚河又北百餘里旁有二水一自西南來名桀河一自東南來名當出河俱會又北合西南來一水)
(東北流百九十里經藏城日喀則西境入雅魯藏布江)又東百餘里經日喀則
城北藏地之首城也(城在衞地喇薩西南五百三十里先藏汗居此今為班禪所居)
稍東有年楚河南自章魯河合諸水來會(年楚河源有二一出)
(朱母拉母山東北曲曲流四百餘里一出其東順拉嶺下泉池十數滙為一水北流曲曲二百餘里而會)
(曰章魯河又東北九十里至娘娘廟東有八水從東北喀魯嶺諸山及南札木長山社山來合而西南流)
(來會轉西北流過將則城西又西北八十里過白滿城西又西北受西南來一水又北數十里有一河自)
(西合二水來注之又北始名年楚河經日喀則城東南四里過蘇木佳石橋長七十丈有十九洞為藏地)
(橋梁之冠又北流四十里入雅魯藏布江此水源流長八百餘里)又東北百里有尚
河北自尚那木林城來會(尚河亦曰商河源出西北絳查拉山東南曲曲流四)
(百餘里有造索克布山水自西來會又東南百里經尚那木林城南有佐山水自北來會又東南流入雅)
(魯藏布江百此水源流七里)又東七十里經普冬廟前又東受南
一小水又東北有烏禹克河北自拉公山來注之又
東過薩喇朱噶鐵索橋(林奔城西北二十里)經林奔城北稍東
有龍前河自南合二水來注之(龍前河源出東朱木哈拉山西南流百餘)
(里與西南來努金剛藏山所出之水會西北流經林奔城東又北入雅魯藏布江)又東北曲
曲百餘里有捏木河自西北來注之(即施巴山水也)折東南
流六十里經拜的城北岸山北又數十里(拜的城之東南即牙)
(母魯克於木卒池廣四百六十餘里中有三山一名采納巴一名雅博士一名桑里山下溪流甚多時白)
(時黑或成五采湖水環之在烏雨克靈喀城之東北納噶拉則城之正東其水不流亦不涸)受西
北來一小水又東北過鐵索橋而東南經楚舒爾城
南又東南至日喀爾公喀爾城北有噶爾招木倫江
自東北合諸水西南流經衞地喇薩來會疑即古吐
蕃之臧河也(噶爾招木倫江源有二一曰米的克藏布河出墨魯公喀城之東北三百里米)
(的克池廣數十里西南流出數十里合東南來一水西流又折西南百餘里又合東南一水又曲曲西南)
(二百餘里受東來一水又西折而西北六十里與西北來之盔吞西里克塔拉東南流合五小水而南者)
(會又西流百八十里受北一水又西南經蓬多城東北而西南一源來會西南源曰達穆河出蓬多城東)
(北二百里之查里克圖嶺西南流百餘里有拔布隆河東自央噶拉嶺西北流折而西南二百里合東南)
(一水來會又南合西北來一水又南又西來一水折向東流又東北受北一水又東南過鐵索橋經蓬多)
(城北又東會密的克河二二源既合乃名噶爾昭穆倫江又東南流受西來水之合東注者又東南折)
(而東流受北一小水又東折而南而西南百里又折而東百數十里經傲那廟北又東乃折而東南受東)
(來岡噶拉嶺水乃西南流過鄂納鐵索橋又南經墨爾公噶城西又南折而西曲曲百餘里經噶爾丹廟)
(又北西經第巴逹克城南又南稍西有一河西北自温主普宗城合三水東南流來會又南數十里經得秦)
(城北又折西流曲曲經喇薩之南即唐時吐蕃國都今為達賚所居也伊克昭廟有唐長慶碑其西北有)
(庫庫石橋噶爾昭穆倫江又西北流十餘里至黃郭爾城東南受東北來一小水又西南流數十里經日噶)
(晶鈕北有揚巴戬河合楚普河自西北合四大水東南流三百餘里來會又南流八十里折西南流受西)
(北來二小水又西南經楚蘇位城東南又西南至日喀爾公噶爾城之北而雅魯藏布江自西來會此)
(水源流千三百里密的克池北隔山即潞江也)雅魯藏布江既會噶爾昭穆
倫江東南流百里受南來一小水又東曲曲受南北
各一水經薩木塔廟前又東受北一小水又東受南
北小水各一又東經鼐布棟城北受南來一水又東
有巴楚河自北來注之又東南經桑里城南葉勒庫
城北受北來一小水南來一大水又東至敖噶達克
匝城西南受東北來一河(曰廷里瑪楚河東南流百餘里其東北有泉池水西)
(南流二百里其南有隆拉嶺水西北江經城之北折而西並會又南入雅魯)始東南流(自日噶爾)
(公噶爾城東流至此四百餘里)曲曲經衛地東南也勒庫城逹克布
拉綏城之東北當博依古魯納木嘉城達格布同春
城達格布伊納城之北共八百里有年渚河自北合
諸水來會(年渚河亦曰年楚必喇源出沙裕克岡拉山即噶爾坦廟東南山也有水東流三百)
(里曰瑪穆楚河與南來巴拉嶺之巴龍楚河會又東北百里與北來烏山之烏楚河會又東八十里折東南)
(流百餘里經公布札木達城東南有水曰佳曩河自北來合東二水南流繞城東而南來會又東南曲)
(曲流三百數十里至公布碩格城南有水東北自巴宗租池南流合東一水而西南來會即蘇瑪磋湖之)
(巴楚河也又東南折而西南有西來察布山之班楚河合而南流經公布珠穆城東迪穆城西又東南經)
(則布拉岡城東又二百餘里入雅魯藏布江此水源流千二百里)又東經察穆哈廟
北受東北薩穆隆拉嶺水又東南經森達瑪廟西圖
格里山之西南流入羅喀布占國界(西二十度九分極二十七度)
自南至此共數千數百里此水於羅喀布占國又會
岡布藏布河(見後)朋楚藏布河(見後)二大水轉西南流入
額訥特克國會諸水入南海(里數無可考)
岡布藏布江自衛地東與喀木接界之拉里廟會東北
察拉嶺水東偶公拉嶺下湖水及西北山一水東南
流百餘里合北來一水又東南有一河西北自章阿
爾松山東南流二百數十里來會又東南曲曲百八
十里有額楚河自東北來會(額楚河出喀布地之努布公拉沙爾山四水合)
(而西南流二百餘里入岡布河)又東南有牛楚河自西北來會東流
過達克拉綳橋又東受東北一水又東南曲曲百餘
里受東北一大水又南經迪雅爾山西入岡布部落
至别闢塘塔拉棟喀木境内有薄藏布河自東北來
會(薄藏布河楚喀木達里圖宗城之東南舒班都城之南有春多達嶺二水南流合數小水西南流來)
(會)土人曰拉喀布必喇經噶克布伊舒里棟城西又南
經賽穆龍嶺東多格拉岡里山西出岡布境經公拉
岡里山西又南入羅喀布占國界(源流巳千四百里)下流入
雅魯藏布江
朋楚藏布河在薩噶部落東南源有三一西出舒爾穆
藏拉山一東出西爾中瑪山一東南出&KR1000;查嶺(其北隔山)
(水皆北流入雅魯江)合而東南流受西一小水又南百餘里曰
朋楚必拉又南有一水南自綽爾蒙通納岡里山來
會折東流百數十里受南北水各一又東折東南流
百八十里受西南來之水二(一自涿實岡干山一自阿巴拉山)又東
流百二十里受南一水又東北至羅西喀爾城南又
東北五十餘里有一河自西北來會(即西北拉喀拉布山二水合東)
(南流二百餘里經城北而東流者)又有羅楚河自北合三水南流合
焉(河出雅噶隆山及東北岡穆阿山三水合而南曲曲三百里里來會)又東北有羅藏
布河自西北來注之又東繞岡龍前山之北折南流
受東北來一水(即林沃拉山及蘇庫岡干山水在丁家城之西者)又南曲曲
二百數十里受西來之牛藏布江(即鼎拉嶺則里木布山珠木郎馬山)
(水及阿巴拉山納澤勒山徹拉嶺諸流滙而東南經二百餘里者)又東南受帕里藏
布河(河在帕里宗城東北三百里有一水西南流滙為噶爾撮池南流而西又為查木撮池又西南流百餘里)
(折向東南數十里與東北來一水合又西南會西北來之噶拉嶺水又西南經帕里城西又西南受東一水又向西)
(流受北一水又西南百餘里來會)又西南百里有牛楚河西自年爾穆城
合數水來會(牛楚河西北出希拉岡參山東南流合東北岡布赫山水又東南百餘里合西)
(來一水又東南經吉隆城南境二百里受北來察穆珠山一水始曰牛楚必拉又東流經牛爾穆城北城)
(百里折而東南而南二百里又折東南百數十里始轉而東北流曲曲二百餘里來會此水源流千里亦)
(巨川)又東南流百餘里出藏南境過珠拉拉依部落入
額納特克國界下流入雅魯藏布江(里數無可考)
岡噶江源出岡迪斯山東南有朗千喀巴布山高大如
象(地勢自西南徼外漸高至岡底山而極周一百四十餘里四面峰巒陟絶高出衆山百餘丈積雪如)
(懸崖頂上百泉流注至麓即伏地在藏地極西阿里之達克喇城東北三百十里直陜西西寧府西南五)
(千五百九十餘里西三十六度四分極出地三十度五分實諸山之祖前古未知其地疑即水經注所言)
(何耨達山也相近有四大山其南榦所始曰朗千喀巴布山在岡迪斯南稍東二百五十里達克喇城之)
(東二百七十里土人以山形似象故名其東即達木楚喀巴布山為雅魯藏布江源所出而此山蜿蜒西)
(南為悶那克尼兒山為薩木泰岡山亘阿里之南入厄納特克國)山北麓泉出滙為
池(西三十五度五分極二十九度一分)西北流七十里合東北來一水
(水在狼千喀巴布山東北八十里山中二水西流而合西北曲曲六十里折西南流九十里與會亦一源)
(也)又西稍北四十里而東北公生池水伏而復出合
北來三水西南流來會(公生鄂模兩源一東北出達克拉公馬山西南流百數十)
(里一東出卓書特西界麻爾岳木嶺西麓阿里之東界即岡底斯向東南之榦山也水西流五十餘里滙)
(為池廣八十里而不流其西十餘里有池湧地而西長三十里有一水自北來會西南流六十里又合東)
(北來一水又西南四十里有一水自北山來會又西南而郎千喀巴布山水來會)為馬品木
達賴池(南北百五十里東西徑八十里或百里周二百餘里池北又有二水自北來會池直岡)
(底斯南百二十里)自西流出六十里為郎噶池受東北來一
水(郎噶池似狹方四角尖長南北徑百七十里東西徑百里其水北尖受東北一河即岡底斯南支峰)
(七十里南麓水三源南流合而西南百數十里入池他周廣與馬品木達賴同但方圖形異耳)從西
流出百餘里折向西南曰狼楚河曲曲二百餘里有
楚噶拉河自東北來注之(楚噶拉河出藏文嶺南麓南流折而西南經古格札)
(什魯木布則城南又西南流入郎楚河此水源流二百餘里)又西五十里折而北
而東北百數十里經古格札什倫木布則城之西則
布隆城之東折西北流百里又折西南流經則布隆
城西南二百里又折西流數里西北流百餘里又西
流而西南二百里經楚穆爾的城北又西曲曲一千
餘里至阿里西必桑納蘇木多之地(西四十三度三分極二十九度)
(四分強自源至此地凡八度經二千里零)而拉楚河自西北來會拉楚
河源出岡迪斯之北百餘里僧格喀巴布山山高大
形如獅子南麓有池滙諸泉水(山亦岡迪斯相近四大山之一在古格札)
(什倫木布則城東北四百里西三十六度極三十一度一分自此山而西北為岡里木遜諸山繞阿里而)
(北二千五百餘里入喀齊國池廣周數十里)西流折而西南而南百六十
里至大山麓(即岡迪斯西南支峰不斷者)又西南百二十里曰拉
楚河折正西流三百餘里有藏文嶺北水自東南來
注之折西北六十里有大雪山水自東來會北彭冊
泉水西南流來會(大雪山名遮達布里阿林即僧格喀巴布之西百數十里山也在布)
(則城東北二百四十里山東南百餘里有水西北流曲曲百餘里折而西南而西二百里有彭冊泉自此)
(地中十數泓湧出滙為一河西南流百數十里來會又西流數十里折西南數十里入拉楚河)又西
南百里折西北流二百八十里有野公泉水自東北
來會(野公泉亦平地湧數十泓滙為數道西流曲曲二百數十里入拉楚河在札什岡城東南)又
西北數十里經札什岡城西南又西北折而正西曲
曲九百餘里受北來水四至尺克則廟南又西至拉
達克城南境又西百里經必圖克廟北又西百八十
里始折南流(西四十三度六分極三十一度弱)又曲曲折而東南而
南三百數十里又東南流數十里與朗楚河會(自源至此)
(曲折行三千七百里)朗楚河既會拉楚河水勢益盛又西南流
三百里經必迪城西(阿里最西里)又南流二百數十里始
折而東北而東(西四十三度三分極二十七度六分)曲曲千一百里折
東南曲曲流千餘里至納克拉蘇木多北鄙而麻楚
河自東北來會(西三十六度四分極二十七度七分)瑪楚河源出達克
喇城西北二百里瑪布佳喀巴布山山高大形似孔
雀東南麓有池(麻布佳喀巴布山亦岡迪斯相近四大山之一脉自朗千喀巴布而西為)
(們納克尼皃山臨瑪品木達賚池西岸又西連山不斷臨朗噶池南岸又西為此山由此而西南叠嶂蜿)
(蜒亘朗楚河之南二千餘里而池水在東南麓)東南流曰麻楚河經喀拉木
多城北境稍東折南流而西南經其東又西南百餘
里會西北一水又南曲曲百餘里至布拉木達克喇
城之東受西北來一水(即城北河也)又南流折西南百里
受東南來街拉嶺水又西流折而南三百里與朗楚
河會三水既會始名曰岡噶江又東南流二百里
出阿里界經瑪木巴柞木郎部落至尼納特克國入
南海(里數莫考)此水浩大自古無知者疑即佛書恒河
亦無可証
藏地湖澤泉池及鹽池無數最巨澤曰滕格里池
滕格里池在衞地喇薩西北二百二十餘里藏地日喀
則城東北五百里其東北隔山即潞江源之布喀諸
池其北隔山即大流沙也池廣六百餘里周一千餘
里東西甚長(自西二十五度五分至二十六度八分)南北稍狹(自極三十二度)
(至八分)蒙古呼天為滕格里言水色同天青其東有三
水流入皆名察哈蘇太河西有二水流入北曰羅薩
河南曰達爾古藏布河合西來數池水東流數百里
入此池
次曰雅穆魯克格木租池中有三山水成五色(見前)
次曰瑪品木達賚池朗噶池即朗楚河源也(見前)
次曰布喀池潞江源也(見前)
水道提綱卷二十二
