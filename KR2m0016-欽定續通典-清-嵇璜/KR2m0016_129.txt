欽定續通典卷一百二十九
州郡
遼(上京道)(東京道)
遼國其先曰契丹本鮮卑之地世居遼澤南控黃龍北
帶潢水冷陘屏右遼河塹左當元魏時有地數百里至
唐達呼哩氏蠶食扶餘室韋奚靺鞨之區地方二千餘
里唐太宗貞觀三年以其地置元州尋置松漠都督府
建八部為州各置刺史德濟部曰峭落州赫伯部曰弹
汗州都呼部曰無逢州芳阿部曰羽陵州圖勒彬部曰
日連州芮奚部曰徒河州卓津部曰萬丹州富部曰匹
黎赤山二州以達呼哩氏庫克為使持節十州軍事迨
於五代契丹約尼氏益強闢地東西三千里遼太祖以
德哷勒部之衆代約尼氏起臨潢建皇都更約尼氏八
部曰達爾結部伊斯琿部舍琿部諾爾威部丕勒摩部
訥古濟部濟勒錦部實衮部屬縣四十有一每部設刺
史縣置令又西兼突厥東并渤海得城邑之居百有三
太宗援立石晉取燕雲十六州以皇都為上京升幽州
為南京改南京為東京聖宗城中京興宗升雲州為西
京於是五京備焉又以征伐俘戶建州襟要之地多因
舊居名之加以私奴置投下州總京五府六州軍城百
五十有六縣二百有九部族五十有二屬國六十東至
於海西至金山暨於流沙北至臚朐河南至白溝幅員
萬里
上京道
上京臨潢府本漢遼東郡西安平之地新莽曰北安平
(案漢書遼東郡統襄平新昌無慮望平房候城遼隊遼陽險瀆居就高顯安市武次平郭西安平文番汗沓氏)
(等縣遼志多無可考謹附識)遼太祖取天梯必魯等三山之勢於葦
甸射金齪箭以識之謂之龍眉宫神册三年城之名曰
皇都天顯十三年更名上京府曰臨潢(案本紀天顯無十三年十三年)
(即太宗會同元年也本紀書此在會同元年謹附識)轄軍府州城二十五領縣十
臨潢(遼太祖天贊初南攻燕薊以所俘人戶散居潢水之北縣臨潢水故名)長泰(本渤海國長平)
(縣民遼太祖伐大諲譔先得是邑遷其人於京西北)定覇(本扶餘府強師縣民遼太祖下扶餘遷其人於)
(京西聖宗統和八年以諸宫提轄司人戶置隸長寧宫)保和(本渤海富利縣民遼太祖破龍州遷居京)
(南聖宗統和八年以諸宫提轄司人戶置隸彰愍宫)潞(本幽州潞縣民天贊元年太祖破薊州掠縣民布於)
(京東隸崇德宫)易俗(本遼東渤海民聖宗太平九年大延琳之叛圍守經年乃降盡遷於京北置縣居)遷
遼(本遼東諸縣大延琳叛擇其謀勇者置之左右後以城降戮之徙其家屬於京東北故名)渤海(本東)
(京人因叛徙置)興仁(聖宗開泰二年置)宣化(本遼東神化縣民太祖破鴨渌府盡徙其民居京之)
(南統和八年以諸宫提轄司人戶置隸彰愍宫)
祖州天成(案本記天成作天城蓋誤)軍(上)節度本遼右八部實默里
地太祖秋獵多於此始置西樓後因建城號祖州以祖
考所生地故名隸弘義宫領縣二城一長覇(本龍州長平縣民遷)
(於此)咸寧(本長寧縣破遼陽遷其民置)越王城(太祖伯父裕悦王舒嚕西伐党項吐渾俘其民)
(放牧於此因建城在州東南二十里)
懷州奉陵軍(上)節度本唐歸誠州遼太宗行帳放牧於
此天贊中從太祖破扶餘城下龍泉府俘其人築寨居
之會同中掠燕薊所俘亦置此太宗崩葬西山曰懷陵
大同元年世宗置州以奉焉隸永興宫領縣二扶餘(本龍)
(泉府太祖遷渤海扶餘縣降戶於此世宗置縣)顯理(本顯理府人太祖伐渤海俘其王大諲譔遷民於此)
(世宗置縣)
慶州元寧軍(上)節度本太保山黑河之地穆宗建城號
黑河州統和八年州廢聖宗秋畋愛其竒秀建號慶州
興宗景福元年隸興聖宫領縣三元德(本黑山黑河之地興宗景福元)
(年括落帳人戶從便居之)孝安富義(本義州太宗遷渤海義州民於此興宗重熙元年降義豐)
(縣後更名隸弘義宫)
泰州德昌軍節度本契丹二十部族放牧之地因黑鼠
族屢犯通化州民不能禦遂移東南六百里來建城居
之以近本族隸延慶宫兵事屬東北統軍司領縣二樂
康(倚郭)興國(本山前之民因罪配遞至此興宗置縣)
長春州韶陽軍(下)節度本鴨子河春獵之地重熙八年
置隸延慶宫兵事屬東北統軍司領縣一長春(本混同江地燕)
(薊犯罪者流配於此)
烏州靜安軍刺史本烏丸之地遼北大王布拉占為牧
建城後官收隸興聖宫領縣一愛民(布拉王從軍南征俘漢民置於此)
永州永昌軍觀察承天皇太后所建太祖於此置南樓
景宗乾亨三年置州於皇子哈巴墓側東潢河南土河
二水合流故號永州冬月牙帳多駐此謂之東巴納隸
彰愍宫領縣三長寧(本顯德府縣名太祖平渤海遷其民於此)義豐(本鐵利府義州)
(遼兵破之遷其民於南樓之西北仍名義州重熙元年廢州改今縣又嘗改富義縣屬泰州始末不可具考今)
(兩存之於案富義縣屬慶州遼史此作泰州蓋誤)慈仁(太宗以皇子濟色古爾亡置慈州墳西重熙元)
(年州廢改今縣)
儀坤州啟聖軍節度本契丹右大部地回鶻諾果蘇居之
至四世孫翁科烏里生應天皇后舒嚕氏適太祖太祖
開拓四方平渤海后有力焉俘掠有伎藝者多歸帳下
謂之舒新以所生之地置州隸長寧宫領縣一廣義(本回)
(鶻部牧地應天皇后以四征所俘居之因建縣統和八年以諸宫提轄司人戶置來遠縣十三年併入)
龍化州興國軍(下)節度本漢北安平縣地契丹始祖竒
善汗居此稱龍庭太祖於此建東樓唐昭宗天復二年
太祖為德哷勒部額爾竒木破代北遷其民建城居之
太宗升節度隸彰愍宫兵事屬北路女直兵馬司刺史
州一未詳領縣一龍化(太祖以東征南掠所俘建城置邑)
降聖州開國軍(下)刺史本大部落東樓之地太祖春月
行帳多駐此應天皇后夢神人金冠素服執兵仗異獸
十二隨之中有黑兔躍入后懷因而有娠生太宗穆宗
建州先屬延昌宫後隸彰愍宫領縣一永安(本龍原府慶州縣名)
(太祖平渤海破懷州之永安遷其人置寨於此建縣)
饒州匡義軍(中)節度本唐饒樂府地貞觀中置松漠府
遼太祖完葺故壘建州隸延慶宫領縣三長樂(本遼城縣名太)
(祖伐渤海遷其民建縣居之)臨河(本永豐縣人太宗分兵伐渤海遷於潢水之曲)安民(太宗以渤)
(海諸邑所俘雜置)
徽州宣德軍節度景宗女秦晉大長公主以所賜媵臣
戶置在宜州北二百里北至上京七百里
成州長慶軍節度聖宗女晉國長公主以所賜媵臣戶
置在宜州北一百六十里北至上京七百四十里
懿州廣順軍節度聖宗女燕國長公主以所賜媵臣戶
置在顯州東北三百里西北至上京八百里
渭州高陽軍節度駙馬都尉蕭昌裔尚秦國王隆慶女
韓國長公主以所賜媵臣戶置在顯州東北二百五十
里西北至上京七百五十里(遼制皇子嫡生者其女與帝女同)
壕州本遼東西安平縣故地國舅宰相南征俘掠漢民
居之因置州在顯州東北二百二十里西北至上京七
百二十里
原州本遼東北安平縣故地國舅金德俘掠漢民居之
因置州在顯州東北三百里西北至上京八百里
福州本遼東北安平縣故地國舅蕭寧南征俘掠漢民
居之因置州在原州北二十里西北至上京七百八十
里
横州故遼陽縣地國舅蕭克忠部下牧人居之因置州
在遼州西北九十里西北至上京七百二十里
鳳州本藁離國故地渤海之安寧郡境南王府五帳分
地在韓州北二百里西北至上京九百里
遂州本高州地南王府五帳放牧於此在檀州西二百
里西北至上京一千里
豐州本遼澤大部落約尼氏賽音牧地北至上京三百
五十里
順州本遼隊縣地横帳南王府俘掠燕薊順州之民建
城居之在顯州東北一百二十里西北至上京九百里
閭州羅古王牧地近醫巫閭山在遼州西一百三十里
西北至上京九百五十里
松山州本遼澤大部落横帳布庫王牧地北至上京一
百七十里
豫州横帳陳王牧地南至上京三百里
寧州本達呼哩氏克特山横帳固寧王放牧地在豫州
東八十里西南至上京三百五十里(案自徽州以下至此俱投下軍州遼)
(制投下軍州皆諸王外戚大臣及諸部從征俘掠或置生口各團集建州縣以居之横帳諸王國舅公主許創)
(立州城自餘不得建城郭朝廷賜州縣額其節度使朝廷命之刺史以下皆以本主部曲充焉官位九品之下)
(及井邑商賈之家征税各歸投下惟酒税課納上京鹽鐵司又案遼志此下尚有靜州鎮州維州防州河董城)
(靜遼城皮被河城招州搭懶主城皆遼國西北界防邊城因屯戍而立務據形勝不資丁賦今附識)
東京道
東京遼陽府本朝鮮之地後為渤海大氏所有號中京
顯德府遼太祖建國攻渤海俘其王大諲譔以為東丹
王國立太子托雲為人皇王以主之神册四年葺遼陽
故城以渤海漢戶建東平郡為防禦州天顯三年遷東
丹國民居之升為南京十三年改為東京府曰遼陽轄
州府軍城八十七領縣九遼陽(本渤海國金德縣地漢浿水縣高麗改為勾麗)
(縣渤海為常樂縣)仙鄉(本漢遼隊縣渤海為永豐縣)鶴野(本漢居就縣地渤海為鷄山縣)析
木(本漢望平縣地渤海為花山縣不案後銅州析木縣注云初隸東京後来屬則此處應仍載析木縣今)
(仍其舊而附識於此)紫蒙(本漢鏤芳縣地後佛寧國置東平府領紫蒙縣後徙遼城并入黃嶺縣渤海復)
(為紫蒙縣作案鏤芳縣漢書地理志鏤方謹附識)興遼(本漢平郭縣地渤海改為長寧縣唐憲宗元和)
(中渤海王大仁秀南定新羅北略諸部開置郡邑遂定今名)肅慎(以渤海戶置)歸仁順
化
開州鎮國軍節度本濊貊地高麗為慶州渤海為東京
龍原府都督慶鹽穆賀四州事故縣六曰龍原永安烏
山壁谷熊山白楊皆廢壘石為城周圍二十里遼太祖
平渤海徙其民於大部落城遂廢聖宗伐新羅周覽城
基復加完葺開泰三年遷雙韓二州千餘戶實之號開
封開遠軍節度更名鎮國軍隸東京留守兵事屬東京
統軍司領州三縣一開遠(本栅城地高麗為龍原縣渤海因之遼初廢聖宗東討復)
(置)鹽州本渤海龍河郡故縣四海陽接海格州龍河
皆廢穆州保和軍刺史本渤海會農郡故縣四會農
水岐順化美皆廢領縣一會農(按穆州下既載會農廢縣又云領縣一會農應)
(是仍舊縣名而復置耳遼史未晰謹附識)賀州刺史本渤海吉理郡故縣
四洪賀送誠吉理石山皆廢
定州保寧軍高麗置州(按因盛京通志定州高麗置渤海之屬定理府遼史未晰謹)
(附識)統和十三年升軍隸東京留守司領縣一定東(高麗所置)
(遼徙遼西民居之)
保州宣義軍節度高麗置州聖宗以高麗王詢擅立問
罪不服開泰三年取其保定二州統和末高麗降於此
置𣙜埸隸東京統軍司領州軍二縣一來遠(高麗所置遼初徙遼)
(西諸縣民實之又徙奚漢兵七百防戍焉)宣州定遠軍刺史開泰三年徙
漢戶置懷化軍(下)刺史開泰三年置
辰州奉國軍節度本高麗蓋牟城渤海改為蓋州又改
辰州以辰韓得名遼徙其民於祖州初曰長平軍隸東
京留守司領縣一建安
盧州元德軍刺史本渤海杉盧郡故縣五山陽杉盧漢
陽白巖霜巖皆廢兵事屬南女直湯河司領縣一熊岳
(案遼志此下有來遠城亦為防戍而設今附識)
鐵州建武軍刺史本漢安市縣高麗為安市城渤海置
州故縣四位城河端蒼山龍珍皆廢領縣一湯池
興州中興軍節度本漢海宜縣地(案海宜縣漢書地理志作海溟謹附識)
渤海置州故縣三盛吉蒜山鐵山皆廢
湯州本漢襄平縣地故縣五靈峯常豐白石均谷嘉利
皆廢
崇州隆安軍刺史本漢長岑縣地渤海置州故縣三崇
山潙水綠城皆廢領縣一崇信
海州南海軍節度本沃沮國地高麗為沙卑城渤海號
南京南海府都督沃晴椒三州故縣六沃沮鷲巖龍山
濱海昇平靈泉皆廢遼太平中大延琳叛南海城堅守
經歲不下别部酋長皆被擒乃降因徙其民於上京置
遷遼縣移澤州民來實之領州二縣一臨溟耀州刺
史本渤海椒州故縣五椒山貂嶺澌泉尖山巖淵皆廢
領縣一巖淵(按耀州下既載巖淵廢縣又云領縣一巖淵應是仍舊縣名而復置耳遼史未晰謹)
(附識)嬪州柔遠軍刺史本渤海晴州故縣五天晴神陽
蓮池狼山巖皆廢
渌州鴨渌軍節度本高麗故國渤海號西京鴨渌府都
督神桓豐正四州事故縣三神鹿神化劒門皆廢大延
琳叛遷餘黨於上京置易俗縣居之在者戶二千隸東
京留守司領州四縣二弘聞神鄉桓州高麗中都
城故縣三桓都神鄉淇水皆廢豐州渤海置盤安郡
故縣四安豐渤恪隰壤硤石皆廢正州本沸流王故
地國為公孫康所併渤海置沸流郡領縣一東那(本漢南耐)
(縣地東按漢書地理志樂浪郡有東暆縣無耐縣遼志耐字疑誤謹附識)慕州本渤海
安遠府地故縣二慕化崇平久廢
顯州奉先軍(上)節度本渤海顯德府地遼世宗置以奉
顯陵顯陵者東丹人皇王墓也穆宗應歷元年葬世宗
於顯陵西山隸長寧積慶二宫兵事屬東京都部署司
領州三縣三奉先(本漢無慮縣即毉巫閭幽州鎮山遼世宗析遼東長樂縣民以為陵戶隸)
(長寧宫)山東(本漢望平縣遼穆宗割渤海永豐縣民為陵戶隸積慶宫)歸義(初置顯州渤海民自)
(來助役遼世宗嘉憫因籍其人戶置縣隸長寧宫)嘉州嘉平軍(下)刺史遼
西州阜城軍(中)刺史本漢遼西郡地遼世宗置州隸長
寧宫領縣一長慶(統和八年以諸宫提轄司人戶置)康州(下)刺史世
宗遷渤海率賓府人戶置初隸長寧宫後屬積慶宫領
縣一率賓(本渤海率賓府地)
宗州(下)刺史在遼東石熊山耶律隆運以所俘漢民置
聖宗建州初隸文忠王府後屬提轄司領縣一熊山(本渤)
(海縣地)
乾州廣德軍(下)節度本漢無慮縣地遼統和三年置以
奉景宗乾陵隸崇德宫兵事屬東京都部署司領州一
縣四奉陵(本漢無慮縣地括諸落帳戶助營山陵)延昌(析延昌宫戶置)靈山(本渤海靈)
(峯縣地)司農(本渤海麓郡縣併麓波雲川二縣入焉)海北州廣化軍(中)刺
史世宗以所俘漢戶置初隸宣州後來屬領縣一開義
貴德州寧遠軍(下)節度本漢襄平縣地漢公孫度所據
遼太宗時察克以所俘漢民置後以弑逆誅沒入焉聖
宗建貴德軍後更名隸崇德宫兵事屬東京都部署司
領縣二貴德(本漢襄平縣渤海為崇山縣)奉德(本渤海緣城縣地嘗置奉德州)
瀋州昭德軍(下)節度本挹婁國地渤海建瀋州(按通盛京志)
(唐時渤海置州屬定理府遼史未晰謹附識)故縣九皆廢遼太宗置興遼軍
後更名初隸永興宫後屬敦睦宫兵事隸東京都部署
司領州一縣二樂郊(太祖俘薊州三河民建三河縣後更名)靈源(太祖俘薊州吏)
(民建漁陽縣後更名)巖州白巖軍(下)刺史本渤海白巖城遼太
宗撥屬瀋州初隸長寧宫後屬敦睦宫領縣一白巖(渤海)
(置)
集州懷衆(案懷衆金史作懷遠謹附識)軍(下)刺史古陴離郡地漢屬
險瀆縣高麗為霜巖縣渤海置州領縣一奉集(渤海置)
廣州防禦漢屬襄平縣高麗為當山縣渤海為鐵利郡
遼太祖遷渤海人居之建鐵利州統和八年省開泰七
年以漢戶置領縣一昌義
遼州始平軍(下)節度本佛寧國城渤海為東平府遼太
祖伐渤海先破東平府遷民實之故東平府都督伊蒙
陀黑北五州共領縣十八皆廢太祖改為州軍曰東平
太宗更為始平軍隸長寧宫兵事屬北女直兵馬司領
州一縣二遼濱安定祺州祐聖軍(下)刺史本渤海
蒙州地遼太祖以檀州俘於此建檀州後更名隸弘義
宫兵事屬北女直兵馬司領縣一慶雲(太祖俘密雲民於此建密雲縣)
(後更名)
遂州刺史本渤海美州地遼採訪使耶律佛德以部下
漢民置穆宗時佛德嗣絶沒入焉隸延昌宫領縣一山
河(本渤海縣并黑川麓川二縣置)
通州安遠軍節度本扶餘國王城渤海號扶餘城遼太
祖改龍州聖宗更今名景宗保寧七年以黃龍府叛人
燕頗餘黨千餘戶置升節度領縣四通遠(本渤海扶餘縣併布多縣)
(置)安遠(本渤海顯義縣併鵲川縣置)歸仁(本渤海強師縣併新安縣置)魚谷(本渤海縣)
韓州東平軍(下)刺史本藁離國舊治柳河縣高麗置鄚
頡府都督鄚頡二州渤海因之遼太宗置三河榆河二
州聖宗併二州置韓州隸延昌宫兵事屬北女直兵馬
司領縣一柳河(本渤海粤喜縣地併萬安縣置)
雙州保安軍(下)節度本挹婁故地渤海置安定郡久廢
額哩森王從太宗南征以俘鎮定二州之民建城置州
察克弑逆誅沒入焉初隸延昌宫後屬崇德宫兵事隸
北女直兵馬司領縣一雙城(本渤海安夷縣地)
銀州富國軍(下)刺史本渤海富州遼太祖以銀冶更名
隸弘義宫兵事屬北女直兵馬司領縣三延津(本渤海富夀縣)
(境有延津故城更名)新興(本故越喜國地渤海置銀冶嘗置銀州)永平(本渤海優富縣地遼太祖)
(以俘戶置舊有永平寨)
尚州鎮遠軍(下)節度(按金史地理志銅山縣注載遼同州鎮安軍遼志疑誤今仍原文而)
(附識於此)本漢襄平縣地渤海為東平寨遼太祖置州軍曰
鎮東後更名隸彰愍宫兵事屬北女直兵馬司領州一
未詳縣二東平(本漢襄平縣地産鐵撥戶三百採鍊隨征賦輸)永昌(本高麗永寧縣地)
咸州安東軍(下)節度本高麗銅山縣地渤海置銅山郡
地在漢候城縣北渤海龍泉府南山險多盗乃招平營
等州客戶數百建城居之初號浩里太保城開泰八年
置州兵事屬北女直兵馬司領縣一咸平(唐安東都護元宗天寶中)
(治營平二州間即此遼太祖滅渤海復置安東軍開泰中置縣)
信州彰聖軍(下)節度本越喜故城渤海置懷遠府(案金史地)
(理志作懷遠軍謹附識)遼聖宗以地隣高麗開泰初置州(案金史地理志)
(作開泰七年建謹附識)以所俘漢民實之兵事屬黃龍府都部署
司領州三未詳縣二武昌(本渤海懷福縣地析平州提轄司及豹山縣一千戶隸之)
定武(本渤海豹山縣地析平州提轄司併乳水縣人戶置初名定功縣)
賓州懷化軍節度本渤海城遼統和十七年遷烏舍戶
置刺史於鴨子混同二水之間後升兵事隸黃龍府都
部署司
龍州黃龍府本渤海扶餘府遼太祖平渤海還至此有
黃龍見更名保寧七年軍將燕頗叛府廢開泰九年遷
城於東北以宗州檀州漢戶一千復置領州五縣三黃
龍(本渤海長平縣併富利佐慕肅慎置)遷民(本渤海永寧縣併豐水扶羅置)永平(渤海置)
益州觀察領縣一靜遠安遠州懷義軍刺史威州
武寧軍刺史清州建寧軍刺史雍州刺史(案遼志龍州賓)
(州誤為一條今訂正)
湖州興利軍刺史渤海置兵事隸東京統軍司領縣一
長慶(案唐書渤海以肅慎故地為上京曰龍泉府領龍湖渤三州遼廢蓋自遼太祖以龍州為黃龍府遂)
(廢龍泉府而以湖渤二州屬東京也遼史未晰謹附識)
渤州清化軍刺史渤海置兵事隸東京統軍司領縣一
貢珍(渤海置)
郢州彰聖軍刺史渤海置兵事隸北女直兵馬司領縣
一延慶
銅州廣利軍刺史渤海置兵事隸北兵馬司領縣一析
木(本漢望平縣地渤海為花山縣初隸東京後來屬)
涑州刺史渤海置兵事隸南兵馬司(按唐書渤海傳涑州以其近涑沫江)
(蓋即粟木水故名謹附識)
率賓府刺史故率賓國地(按唐書渤海傳渤海於古率賓國地置率賓府領華益建)
(三州謹附識)
定理府刺史故挹婁國地(案國盛京通志定理府故挹婁地唐時渤海大氏建府)
(領瀋定二州遼因之謹附識)
鐵利府刺史故鐵利國地
安定府
長嶺府
鎮海府防禦兵事隸南女直湯河司領縣一平南
冀州防禦聖宗建升永安軍
東州以渤海戶置
尚州以渤海戶置
吉州福昌軍刺史
麓州(下)刺史渤海置
荆州刺史
懿州寧昌軍節度太平三年越國公主以媵臣戶置初
曰慶懿軍更曰廣順軍隸上京道宗清寧七年宣懿皇
后進入改今名領縣二寧昌(本平陽縣)順安
媵州昌永軍刺史
順化城嚮義軍(下)刺史開泰三年以漢戶置兵事隸東
京統軍司
寧州觀察統和二十九年伐高麗以渤海降戶置兵事
隸東京統軍司領縣一新安
衍州安廣軍防禦以漢戶置初刺史後升軍兵事屬東
京統軍司領縣一宜豐(案領盛京通志遼置衍州安廣軍宜豐一縣屬遼陽府遼史)
(未詳謹附識)
連州德昌軍刺史以漢戶置兵事屬東京統軍司領縣
一安民
歸州觀察太祖平渤海以降戶置後廢統和二十九年
伐高麗以所俘渤海戶復置兵事屬南女直湯河司領
縣一歸勝
穌州安復軍節度本高麗南蘇遼興宗置州兵事屬南
女直湯河司領縣二來蘇懷化
復州懷德軍節度遼興宗置兵事屬南女直湯河司領
縣二永寧德勝
肅州信陵軍刺史重熙十年州民亡入女直取之復置
兵事隸北女直兵馬司領縣一清安
安州刺史兵事隸北女直兵馬司
榮州
率州
荷州
源州
渤海州
寧江州混同軍觀察清寧中置初防禦後升兵事屬東
北統軍司領縣一混同
河州德化軍置軍器坊
祥州瑞聖軍節度興宗以鐵驪戶置兵事隸黃龍府都
部署司領縣一懷德
欽定續通典卷一百二十九
