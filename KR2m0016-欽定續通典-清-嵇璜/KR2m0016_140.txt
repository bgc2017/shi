欽定續通典卷一百四十
州郡
明
明太祖奮起淮右首定金陵西克湖湘東兼吳會然後
遣將北伐并山東收河南進取幽燕分軍四出芟除秦
晉訖於嶺表最後削平巴蜀收復滇南禹跡所奄盡入
版圖洪武初建都江表革元中書省以京畿應天諸府
直隸京師後乃盡革行中書省置十三布政使司分領
天下府州縣及羈縻諸司又置十五都指揮使司以領
衛所番漢諸軍其邊境海疆則增置行都指揮使司而
於京師建五軍都督府俾外都指揮使司各以其方附
焉成祖定都北京乃以北平為直隸又增設貴州交趾
二布政使司仁宣之際南交屢叛旋復棄之外徼終明
之世為直隸者二曰京師曰南京為布政使司者十三
曰山東曰山西曰河南曰陜西曰四川曰湖廣曰浙江
曰江西曰福建曰廣東曰廣西曰雲南曰貴州其分統
之府百有四十州百九十有三縣千一百三十有八羈
縻之府十有九州四十有七縣六東起遼海西至嘉峪
南至瓊崖北抵雲朔東西萬餘里南北萬里其聲教所
訖歲時納贄而非命吏置籍候尉羈屬者不在此數
京師元直隸中書省明太祖洪武元年四月分屬河南
山東兩行中書省二年三月置北平等處行中書省九
年六月改行中書省為承宣布政使司成祖永樂元年
正月建北京於順天府稱為行在十九年遷都北京罷
布政使司為直隸英宗正統六年八月罷稱行在定為
京師統府八直隸州二屬州十七縣一百一十六
順天府元大都路直隸中書省明洪武元年八月改為
北平府十月屬山東行省二年三月改屬北平三年四
月建燕王府永樂元年正月升為北京改府為順天府
領州五縣二十二大興(倚)宛平(倚)良鄉固安(元固安州明洪)
(武元年十二月降為縣)永清東安(元東安州明洪武元年十二月降為縣)香河(元屬)
(漷州明洪武十年二月省入州十三年二月復置改屬府)通州(洪武初以州治潞縣省入)領縣
四三河武清(元屬漷州明洪武十二年宋屬)漷(元漷州明洪武十四年二月降為縣來屬)
寶坻(元直隸大都路明洪武十年二月來屬)霸州(洪武初以州治益津縣省入)領縣
三文安大城保定(洪武七年九月省入霸州十三年十一月復置)涿州
(洪武初以州治范陽縣省入)領縣一房山昌平州(元昌平縣直隸大都路明武宗)
(正德元年七月升為州旋罷八年復升為州)領縣三順義(元順州明洪武九年十二月改為順)
(義際屬府正德元年七月來屬)懷柔(洪武元年十二月分密雲昌平二縣地置屬府正德元年七月來屬)
密雲(元檀州後置縣為州治明洪武元年十一月省縣入州十二月復置縣省州入焉屬府正德元年七)
(月來屬)薊州(洪武初以州治漁陽縣省入)領縣四玉田豐潤遵
化平谷(洪武十年二月省入三河縣十三年十一月復置)
保定府元保定路直隸中書省明洪武元年九月為府
十月屬河南分省二年三月來屬領州三縣十七清苑
(倚)滿城(洪武十年五月省入慶都縣十三年十一月復置)安肅(元安肅州明洪武二年七月降)
(為縣西有遂州元屬保定路明洪武初降為縣八年二月省)定興(元屬易州明洪武六年五月改屬府)
新城(元屬雄州明洪武初屬北平府六年五月改屬)雄(元雄州明洪武二年七月省州治歸信縣入焉)
(七年四月降為縣)容城(元屬雄州明洪武七年四月省入州十三年十一月復置來屬)唐慶
都博野(元直隸保定路明洪武元年改屬祁州六年五月還屬)蠡(元蠡州屬真定路明洪武)
(二年七月來屬八年正月降為縣)完(元完州明洪武二年七月降為縣)祁州(洪武二年七月)
(以州治蒲隂縣省入)領縣二深澤束鹿安州(洪武二年七月以州治葛城縣)
(省入七年降為縣十三年十一月復升為州)領縣二高陽(元屬安州明洪武六年五月改屬府)
(尋屬蠡州八年正月省入蠡縣十三年十一月復置還屬)新安(元直隸保定路明洪武七年七月省人安)
(州十三年十一月復置來屬)易州(洪武初以州治易縣省入)領縣一淶水
河間府元河間路直隸中書省明洪武元年十月為府
屬河南分省二年三月來屬領州二縣十六河間(倚)獻
(元獻州明洪武初省州治樂夀縣入焉八年四月降為縣)阜城(元屬景州明洪武七年改屬府)肅寧
任丘(元屬莫州明洪武七年改屬府北有莫州元治莫亭縣屬河間路洪武七年七月州縣俱省)
交河(元屬獻州明洪武八年四月改屬府十年五月省入獻縣十三年十一月復置)青(元清州明洪武)
(初以州治會川縣省入八年四月降為縣尋改清為青)興濟(元屬清州明洪武初省十三年復置屬府)
靜海(元曰靖海屬清州明洪武初更名八年四月改屬北平府十年五月來屬)寧津景州
(洪武初以州治蓚縣省入)領縣三吳橋東光(洪武七年七月省入阜城縣十三年十一)
(月復置)故城滄州(洪武初以州治清池縣省入)領縣三南皮鹽山
慶雲(洪武六年六月析山東樂安州北地置來屬)
真定府元真定路直隸中書省明洪武元年十月為府
屬河南分省二年正月屬山東三月來屬領州五縣二
十七真定(倚)井陘(元屬廣平路威州明洪武二年來屬)獲鹿元氏靈
夀藁城欒城無極(元屬中山府明洪武初廢四年七月復置屬定州七年四)
(月改屬府)平山阜平行唐(元屬保定路明洪武二年屬定州正統十三年十月直隸)
(真定府)定州(元中山府明洪武二年正月改曰定州三年以州治安喜縣省入)領縣二
新樂曲陽(元屬保定路明洪武二年來屬)冀州(洪武二年以州治信都縣省入)領
縣四南宫新河棗強武邑晉州(洪武二年以州治鼓城縣)
(省入)領縣三安平饒陽武強趙州(洪武元年以州治平棘縣省入)
領縣六柏鄉隆平(洪武六年九月省入柏鄉縣十三年十一月復置)高邑
臨城贊皇寧晉深州(洪武二年以州治靜安縣省入)領縣一衡
水
順德府元順德路直隸中書省明洪武元年為府十月
屬河南分省二年三月來屬領縣九邢臺(倚)沙河南
和任内丘唐山平鄉鉅鹿廣宗(洪武十年六月)
(省入平鄉鉅鹿二縣十三年十一月復置)
廣平府元廣平路直隸中書省明洪武元年為府十月
屬河南分省二年三月來屬領縣九永年(倚)曲周肥
鄉雞澤廣平成安(元屬磁州明洪武初廢四年六月復置來屬)威(元威)
(州順帝至正時省州治洺水縣入州明洪武二年四月降為縣)邯鄲(元屬磁州明洪武元年來屬)清
河(元屬大名路明洪武六年九月來屬)
大名府元大名路直隸中書省明洪武元年為府十月
屬河南分省二年三月來屬領州一縣十元城(倚)大名
(元與元城縣同為大名府治明洪武十年五月省入魏縣十五年二月復置)魏南樂清
豐(元屬開州明洪武七年三月改屬府)内黃(元屬滑州明洪武七年三月改屬府)濬(元溶州明洪武)
(二年四月降為縣)滑(元滑州明洪武二年四月省州治白馬縣入焉七年三月降為縣)開州
(洪武二年四月以州治濮陽縣省入)領縣二長垣東明(洪武十年五月省入州及長垣)
(縣孝宗弘治三年九月復置屬府神宗萬歷時仍屬州)
永平府元永平路直隸中書省明洪武二年改為平灤
府四年三月為永平府領州一縣五盧龍(倚)遷安撫
寧昌黎灤州(洪武二年九月以州治義豐縣省入)領縣一樂亭
延慶州元龍慶州屬大都路明洪武初屬永平府三年
三月屬北平府尋廢永樂十二年三月置隆慶州屬北
京行部十八年十一月直隸京師穆宗隆慶元年改曰
延慶州領縣一永寧(本永寧衛洪武十二年九月置永樂十二年三月置縣於衛城)
保安州元屬上都路順寧府明洪武初廢永樂二年閏
九月置保安衛十三年正月復置州於衛城屬北京行
部十八年十一月直隸京師
萬全都指揮使司元順寧府屬上都路明洪武四年三
月府廢宣宗宣德五年六月置司於此領衛十五(蔚州延慶)
(左永寧保安等衛俱設於本州縣)守禦千戶所三(廣昌美峪二所亦設於本處)堡五
宣府左衛(元宣德縣為順寧府治明洪武四年縣廢二十六年二月置衛屬山西行都司二十八年)
(四月改為宣府護衛屬谷王府三十五年十一月罷宣府護衛復置徙治保定永樂元年二月直隸後軍都督)
(府宣德五年六月還故治改屬)宣府右衛(洪武二十六年二月置與左衛同城屬山西行都司二十)
(八年四月改為宣府護衛屬谷王府三十五年十一月罷宣府護衛復置徙治定州永樂元年二月直隸後軍)
(都督府宣德五年六月還故治改屬)宣府前衛(洪武二十六年置治宣府城屬山西行都司永樂元)
(年二月直隸後軍都督府宣德五年六月改屬)萬全左衛(元宣平縣屬順寧府明洪武四年縣廢二)
(十六年二月置衛屬山西行都司三十五年徙治山西蔚州永樂元年二月徙通州直隸後軍都督府尋還故)
(治宣德五年改屬)萬全右衛(洪武二十六年二月置與左衛同城屬山西行都司三十五年徙治)
(山西蔚州永樂元年二月徙治通州直隸後軍都督府二年徙治德勝堡宣德五年改屬)懷安衛(元懷)
(安縣屬興和路明洪武三年屬興和府旋改屬山西大同府尋廢二十六年二月置衛屬山西行都司永樂元)
(年二月直隸後軍都督府宣德五年六月改屬)保安右衛(永樂十五年置於順聖川直隸後軍都督)
(府十七年移治西沙城二十年徙懷安城内宣德五年六月改屬)懷來衛(元懷來縣屬龍慶州明洪)
(武二年屬永平府三年三月屬北平府尋廢三十年正月置懷來守禦千戶所永樂十五年改為懷來左衛明)
(年曰懷來衛直隸後軍都督府宣德五年六月改屬)延慶右衛(本隆慶右衛永樂二年置於居庸關)
(北口直隸後軍都督府宣德五年六月來屬徙治懷來城隆慶元年更名)開平衛(本獨石堡宣德五年)
(築六月自閒平故城移衛置於此)龍門衛(宣德六年七月置於故龍門縣)興和守禦千
戶所(永樂二十年自興和舊城徙宣府城内宣德五年六月改屬)龍門守禦千戶所
(宣德六年七月置於李家莊)長安嶺堡(永樂九年置弘治二年置守禦千戶所於此)鵰鶚
堡赤城堡(並宣德五年六月置又有鎮寧堡弘治十一年置)雲州堡(元雲州屬上都)
(路明洪武三年七月屬北平府五年七月廢宣德五年六月置堡景帝景泰五年置新軍千戶所於此又有鎮)
(安堡憲宗成化八年置)馬營堡(宣德七年置)
北平行都指揮使司本大寧都指揮使司洪武二十年
九月置(治大寧衛)二十一年七月更名領衛二十二永樂元
年三月復故名僑治保定府而其地遂虚景帝景泰四
年泰寧等三衛乞居大寧廢城不許英宗天順後遂入
於三衛大寧衛(元大寧路治大定縣屬遼陽行省明洪武十三年為府屬北平布政司尋廢二)
(十年八月置衛九月分置左右中三衛尋又置前後二衛二十八年四月改左右後三衛為營州左右中三護)
(衛永樂元年二月省又徙中前二衛於京師直隸後軍都督府東北有惠和縣又有武平縣東有和衆縣元俱)
(屬大寧路明洪武中皆廢)新城衛(洪武二十年九月置永樂元年廢)富峪衛(本富峪守禦千)
(戶所洪武二十二年二月置二十四年五月改為衛永樂元年二月徙置京師直隸後軍都督府)會州
衛(洪武二十年九月置永樂元年廢)木榆衛(洪武二十年九月置永樂元年廢)全寧衛
(元全寧路直隸中書省明洪武中廢二十二年四月置衛永樂元年廢)營州左屯衛(洪武二十)
(六年二月置永樂元年三月徙治順義縣屬大寧都司)營州右屯衛(元建州屬大寧路明洪武)
(中州廢二十六年二月置衛永樂元年三月徙治薊州屬大寧都司)營州中屯衛(元龍山縣屬大)
(寧路明洪武中縣廢二十六年二月置衛永樂元年三月徙治平谷縣西屬大寧都司)營州前屯
衛(元興州屬上都路明洪武三年七月屬北平府五年七月廢二十六年置衛永樂元年徙治香河縣屬大)
(寧都司西南有興安縣元屬興州順帝至元五年四月廢)營州後屯衛(洪武二十五年八月置永)
(樂元年三月徙治三河縣屬大寧都司)興州左屯衛(洪武中置永樂元年二月徙治玉田縣直)
(隸後軍都督府)興州右屯衛(洪武中置永樂元年二月徙治遷安縣直隸後軍都督府)興州
中屯衛(洪武中置永樂元年二月徙治良鄉縣直隸後軍都督府)興州前屯衛(洪武中置)
(永樂元年二月徙治豐潤縣直隸後軍都督府)興州後屯衛(洪武中置永樂元年二月徙治三河)
(縣直隸後軍都督府)開平衛(元上都路直隸中書省明洪武二年為府屬北平行省尋廢府置衛永樂)
(元年二月徙衛治京師直隸後軍都督府四年二月還舊治宣德五年遷治獨石堡改屬萬全都司後廢西北)
(有寧昌路東北有應昌路北有泰寧路又有德寧路元俱直隸中書省西有桓州元屬上都路明洪武中皆廢)
開平左屯衛(洪武二十九年八月置於七合營永樂元年廢)開平右屯衛(洪武二十)
(九年置於軍臺永樂元年廢)開平中屯衛(洪武二十九年置於沙峪永樂元年二月徙治真定)
(府直隸後軍都督府尋徙治灤州西石城廢縣)開平前屯衛(洪武二十九年八月置於偏嶺永樂)
(元年廢)開平後屯衛(洪武二十九年八月置於石塔永樂元年廢)興和守禦千
戶所(元隆興路直隸中書省後改名興和路明洪武三年為府屬北平布政司四年府廢三十年正月置)
(所永樂元年二月直隸後軍都督府二十年為阿嚕台所攻徙治宣府衛城而所地遂虛西有集寧路元直隸)
(中書省西北有寶昌州元屬興和路又有高原縣元為興和路治明洪武中俱廢)寬河守禦千
戶所(洪武二十二年二月置永樂元年二月徙治遵化縣仍屬大寧都司又僑置寬河衛於京師直隸後)
(軍都督府)宜興守禦千戶所(元宜興縣屬興州尋升為宜興州明洪武二年兼置衛屬永平)
(府三年三月屬北平府六月改衛為守禦千戶所五年七月州廢存所永樂元年所廢)
南京元以江北地屬河南江北等處行中書省江南地
屬江浙等處行中書省明太祖丙申年七月置江南行
中書省洪武元年八月建南京罷行中書省以應天等
府直隸中書省衛所直隸大都督府十一年正月改南
京為京師十三年正月罷中書省以所領直隸六部尋
改大都督府為五軍都督府以所領直隸中軍都督府
永樂元年正月仍稱南京統府十四直隸州四屬州十
七縣九十有七
應天府元集慶路屬江浙行省明太祖丙申年三月曰
應天府洪武元年八月建都曰南京十一年曰京師永
樂元年仍曰南京領縣八上元(倚)江寧(倚)句容溧陽
(元溧陽州明洪武二年降為縣)溧水(元溧水州明洪武二年降為縣)高淳(弘治四年以溧水縣高淳)
(鎮置)江浦(本六合縣浦子口廵檢司洪武九年六月改為縣析和滁二州及江寧縣地益之)六合
(元屬真州明洪武二年直隸揚州府二十二年二月來屬)
鳳陽府元濠州屬安豐路明太祖吳元年升為臨濠府
洪武二年九月建中都置留守司於此六年九月曰中
立府七年八月曰鳳陽府領州五縣十三鳳陽(倚洪武七年八)
(月析臨淮縣地置為府治十一年又割虹縣地益之)臨淮(元曰鍾離為濠州治明洪武二年九月改曰中)
(立三年十一月改曰臨淮七年為府屬)懷遠定遠五河(元屬泗州明洪武四年二)
(月來屬)虹(元屬泗州明洪武七年來屬)夀州(元安豐路屬河南江北行省明太祖丙午年曰)
(夀春府吳元年曰夀州屬臨濠府洪武二年九月直隸中書省四年二月還屬後以州治夀春縣省入北有下)
(蔡縣南有安豐縣俱洪武中省)領縣三霍丘蒙城泗州(元屬淮安路明太祖)
(吳元年屬臨濠府洪武二年九月直隸中書省四年二月還屬府後以州治臨淮縣省入)領縣二盱
眙天長宿州(元屬歸德府明洪武四年二月來屬)領縣一靈璧潁
州(元屬汝寧府明洪武四年二月來屬)領縣二潁上太和亳州(元屬歸德)
(府明洪武初以州治譙縣省入尋降為縣屬歸德州六年屬潁州弘治九年十月復升為州東南有城父縣洪)
(武中廢)
淮安府元淮安路屬淮東道宣慰司明太祖丙午年四
月為府領州二縣九山陽(倚)清河鹽城安東(元安東州)
(明洪武二年正月降為縣)桃源(元曰桃園明洪武初更名)沭陽(元屬海寧州明洪武初改屬)
海州(元曰海寧州明洪武初復曰海州以州治朐山縣省入)領縣一贛榆邳州
(元屬歸德府明洪武初以川治下邳縣省入四年二月改屬中都十五年來屬)領縣二宿遷
睢寧
揚州府元揚州路屬淮東道宣慰司明太祖丁酉年十
月曰淮海府辛丑年十二月曰維揚府丙午年正月曰
揚州府領州三縣七江都(倚元末廢明太祖辛丑年復置)儀真(元真川治揚子)
(縣明洪武二年州廢改縣曰儀真)泰興高郵州(元高郵府屬淮東道宣慰司明洪武元年)
(閏七月降為州以州治高郵縣省入)領縣二寶應興化泰州(洪武初以州治)
(海陵縣省入)領縣一如臯通州(洪武初以州治靜海縣省入)領縣一海
門
蘇州府元平江路屬江浙行省明太祖吳元年九月曰
蘇州府領州一縣七吳(倚)長洲(倚)吳江(元吳江州明洪武二年降為縣)
崑山(元崑山州明洪武二年降為縣)常熟(元常熟州明洪武二年降為縣泰昌改元避諱曰嘗熟)
嘉定(元嘉定州明洪武二年降為縣)太倉州(本太倉衛明太祖吳元年四月置弘治十年正)
(月置州於衛城析崑山常熟嘉定三縣地益之)領縣一崇明(元崇明州屬揚州路明洪武二年降)
(為縣八年改屬蘇州府弘治十年正月來屬)
松江府元直隸江浙行省明太祖吳元年正月因之領
縣三華亭(倚)上海青浦(世宗嘉靖二十一年四月以今縣東北之新涇巡檢司置)
(析華亭上海二縣地益之三十二年廢為青龍鎮仍置新涇巡檢司萬歷元年復於唐行鎮置縣)
常州府元常州路屬江浙行省明太祖丁酉年三月曰
長春府旋改曰常州府泰昌改元避諱曰嘗州府領縣
五武進(倚東為晉陵縣元時同治郭内明太祖丁酉年三月改武進縣曰永定晉陵縣曰京臨尋以京)
(臨省入永定壬寅年八月仍改永定曰武進)無錫(元無錫州明洪武二年四月降為縣)宜興(元宜)
(興州明太祖戊戌年十月曰建寧州尋復曰宜興州洪武二年降為縣)江陰(元江隂州直隸江浙行省)
(明太祖甲辰年曰連洋州尋復曰江隂州吳元年四月降為縣來屬)靖江(成化八年九月以江陰縣馬䭾)
(沙置)
鎮江府元鎮江路屬江浙行省明太祖丙申年三月曰
江淮府十二月曰鎮江府領縣三丹徒(倚)丹陽金壇
廬州府元廬州路屬河南江北行省明太祖甲辰年七
月為府置江淮中書行省於此尋罷領州二縣六合肥
(倚東北有梁縣明洪武初省)舒城廬江(元屬無為州明洪武初改屬府)無為州
(明洪武中以州治無為縣省入)領縣一巢六安州(明洪武四年二月屬中都臨濠府以)
(州治六安縣省入十年改屬)領縣二英山霍山(本六安州故埠鎮巡檢司明弘治二)
(年改為縣)
安慶府元安慶路屬河南江北行省明太祖辛丑年八
月曰寧江府壬寅年四月曰安慶府領縣六懷寧(倚)桐
城潛山(元末廢明洪武初復置)太湖宿松望江
太平府元太平路屬江浙行省江東道明太祖乙未年
六月為府領縣三當塗(倚)蕪湖繁昌
池州府元池州路屬江浙行省江東道明太祖辛丑年
八月曰九華府尋曰池州府領縣六貴池(倚)青陽銅
陵石埭建德東流
寧國府元寧國路屬江浙行省明太祖丁酉年四月曰
寧國府辛丑年四月曰宣城府丙午年正月曰宣州府
吳元年四月仍曰寧國府領縣六宣城(倚)南陵涇
寧國旌德太平
徽州府元徽州路屬江浙行省明太祖丁酉年七月曰
興安府吳元年曰徽州府領縣六歙(倚)休寧婺源(元婺)
(源州明洪武二年正月降為縣)祁門黟績溪
徐州元屬歸德府明洪武四年二月屬中都路臨濠府
十四年十一月直隸京師領縣四蕭沛(元屬濟寧路明太祖吳元)
(年來屬)豐(元屬濟寧路明太祖吳元年來屬)碭山(元屬濟寧路明太祖吳元年來屬)
滁州元屬揚州路明洪武初以州治清流縣省入七年
屬鳳陽府二十二年二月直隸京師領縣二全椒(洪武初省)
(十三年十一月復置)來安(洪武初省十三年十一月復置)
和州元治歷陽縣屬廬州路明洪武初省州入縣二年
九月復改縣為州仍屬廬州府七年屬鳳陽府尋直隸
京師(東北有烏江縣洪武初省)領縣一含山(洪武初省十三年十一月復置)
廣德州元廣德路屬江浙行省明太祖丙申年六月曰
廣興府洪武四年九月曰廣德州十四年四月以州治
廣德縣省入直隸京師領縣一建平
欽定續通典卷一百四十
