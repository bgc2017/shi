欽定續通典卷一百四十六
州郡
明(雲南)(貴州)
雲南元置雲南等處行中書省(治中慶路)明洪武十五年二
月癸丑平雲南置雲南都指揮使司乙卯置雲南等處
承宣布政使司(同治雲南府)領府五十八州七十五縣五十
五蠻部六後領府十九禦夷府二州四十禦夷州三縣
三十宣慰司八宣撫司四安撫司五長官司三十三禦
夷長官司二
雲南府元中慶路明洪武十五年正月改為雲南府領
州四縣九昆明(倚)富民宜良羅次(舊屬安寧州弘治十三年八月)
(改屬府)晉寧州領縣二歸化呈貢安寧州領縣一
禄豐昆陽州領縣二三泊易門嵩明州(明洪武十五年)
(三月改曰嵩盟成化十八年復故西有邵甸縣明洪武十五年三月屬州尋廢東南有楊林縣成化十七年十)
(月廢)
曲靖府元曲靖路明洪武十五年三月為府二十七年
四月升為軍民府領州四縣二南寧(倚東南有元越州治明洪武二十八)
(年正月廢)亦佐(元屬羅雄州明永樂初改屬府)霑益州(南有交水縣東南有羅山縣東北有)
(石梁縣元皆屬州明洪武十五年皆廢)陸涼州(西有芳華縣南有河納縣元皆屬州明永樂初)
(皆廢)馬龍州(西南有通泉縣元屬州明永樂初廢南有馬龍縣元屬州明洪武十五年廢)
羅平州(舊羅雄州萬歷十五年四月更名)
尋甸府元仁德府明洪武十六年十月辛未升為仁德
軍民府丁丑改尋甸軍民府成化十二年改為尋甸府
(北有為美縣西有歸厚縣元屬府明洪武十五年三月因之尋廢)
臨安府元臨安路明洪武十五年正月為府領州六縣
五長官司九建水州(倚元時府在州北明洪武中移府治此西有寧遠州萬歷十四)
(年析建水州置四十八年廢)石屏州(元曰石坪明洪武十五年三月改曰石平後改今名)
阿迷州(元阿甯萬戶明洪武十五年三月置州)寧州(東有西沙縣元屬州後省明洪武十)
(五年三月復置仍屬州尋復省)通海(元屬寧州明洪武十五年三月改屬府)河西嶍峨
(元屬寧州明洪武十五年二月改屬府)蒙自新平(萬歷十九年置)新化州(本焉)
(龍他郎甸長官司明洪武十七年四月置直隸布政司弘治八年改為新化州萬歷十九年來屬)寧
遠州(元至治三年二月置直隸雲南行省明洪武十五年來屬宣德九年與安南)納樓茶
甸長官司(本納樓千戸所明洪武十五年置屬和泥府十七年四月改置)教化三部長
官司(元強現三部明洪武中改置)王弄山長官司(元王弄山大小二部明洪武中改置)
虧容甸長官司(元鐡容甸屬元江路明洪武中改置來屬)溪處甸長官司(元溪)
(處甸軍民副萬戸屬元江路明洪武中改置來屬)思佗甸長官司(元和泥路明洪武十五年)
(三月為府領納樓千戶所伴溪七溪阿撒三蠻部十七年廢後改置)左能寨長官司(本思佗甸)
(寨明洪武中改置)落恐甸長官司(元伴溪落恐部軍民萬戶明洪武中改置)安南長
官司(元捨資千戶後改安南道防送軍千戶明洪武十五年三月仍曰捨資千戸所尋改置長官司正德)
(六年省入蒙自縣天啓二年復置)
澂江府元澂江路明洪武十五年三月為府領州二縣
三河陽(倚)江川陽宗新興州(北有普舍縣南有研和縣元俱屬州明洪)
(武十五年三月因之尋廢)路南州(東南有邑市縣舊屬州弘治三年九月廢)
廣西府元廣西路明洪武十五年三月為府領州三師
宗州彌勒州維摩州(元天德四年二月置)
廣南府元廣南西路宣撫司明洪武十五年十一月改
置廣南府領州一富州(元至元十三年置屬廣南西路明洪武十五年改屬府西)
(南有安寧州東北有羅佐州俱元至元十三年置屬廣南西路明洪武十五年因之後俱廢)
元江軍民府元元江路明洪武十五年三月為府永樂
初升軍民府領州二奉化州(倚本因遠羅必甸長官司明洪武十八年四月)
(置嘉靖中改州)恭順州(本他郎寨長官司嘉靖中改州)
楚雄府元威楚開南路明洪武十五年三月改為楚雄
府領州二縣五楚雄(倚元曰威楚明洪武十五年二月更名)廣通(元屬南安州明)
(洪武十五年因之後改屬府)定遠定邊(元至元十二年置屬鎮南州明洪武中改屬)&KR1095;
嘉南安州鎮南州
姚安軍民府元姚安路明洪武十五年三月為府二十
七年四月升軍民府領州一縣一姚州(倚元屬大理路明洪武十)
(五年三月來屬)大姚(元屬姚州明洪武十五年三月因之後改屬府)
武定府元武定路明洪武十五年三月為府尋升軍民
府萬歷中罷稱軍民領州二縣一和曲州(倚舊城在南本州治)
(隆慶三年十二月徙州為府附郭東有南甸縣元路治明洪武十五年三月改屬州成化二十年仍屬府正德)
(元年十月省)元謀禄勸州(北有易籠縣元屬州明洪武十七年省東有石舊縣本屬州天)
(啓元年七月省)
景東府元至順二年二月置明洪武十五年閏二月因
之三月降為州屬楚雄府十七年正月仍升為府(北有開南)
(州元屬威楚開南路明洪武十五年三月屬楚雄府尋省)
鎮沅府本鎮沅州明洪武三十五年十二月置永樂四
年四月升為府領長官司一禄谷寨長官司(永樂十年四月以禄)
(平寨置)
大理府元大理路明洪武十五年三月為府領州四縣
三長官司一太和(倚)趙州(明洪武十五年三月改名趙喜州尋復)領縣
一雲南(元雲南州明洪武十五年三月改為縣屬府十七年改屬州)鄧川州領縣
一浪穹(西南有鳳羽縣明洪武十五年三月置屬鄧川州尋省)賓川州(弘治六年四月)
(析趙州及太和雲南二縣地置)雲龍州(元雲龍甸軍民府至元末置明洪武十七年改為州來屬)
(正統間屬蒙化府後仍來屬)十二關長官司(元十二關防送千戶所明洪武中改置)
鶴慶軍民府元鶴慶路明洪武十五年三月為府三十
年十一月升軍民府(東南有木按州又有副州元俱屬府明洪武十五年俱廢)領州
二劒川州(元劒川縣明洪武十五年三月因之十七年正月升為州)順州(元屬麗江)
(路明洪武十五年三月屬北勝府尋來屬)
麗江軍民府元麗江路宣撫司明洪武十五年三月為
府三十年十一月升軍民府領州四通安州(倚)寳
山州蘭州(元屬麗江路明洪武十五年三月屬麗江府尋屬鶴慶府後仍來屬)巨津
州(西北有臨江縣元屬州明洪武十五年三月因之弘治後廢)
永寧府元屬麗江永寧州路明洪武十五年三月屬北
勝府十七年屬鶴慶府二十九年改屬瀾滄衛永樂四
年四月升為府領長官司四刺次和長官司革甸長
官司香羅甸長官司瓦魯之長官司(四司俱永樂四年四月置)
北勝州元北勝府屬麗江路明洪武十五年三月屬布
政司尋降為州屬鶴慶府二十九年改屬瀾滄衛正統
七年九月直隸布政司弘治九年徙治瀾滄衛城(瀾滄衛舊)
(在州南本瀾滄衛軍民指揮使司明洪武二十八年九月置屬□司弘治九年徙州來同治尋罷軍民司北為)
(衛北有蒗蕖州元屬麗江路明洪武十五年三月屬北勝府尋屬鶴慶軍民府二十九年改屬瀾滄衛天啓中)
(廢)
永昌軍民府元永昌府屬大理路明洪武十五年三月
屬布政司十八年二月兼置金齒衛屬都司二十三年
十二月省府升衛為金齒軍民指揮使司嘉靖元年十
月罷軍民司止為衛復置永昌軍民府領州一縣二安
撫司四長官司三保山(倚本金齒千戸所明洪武中置永樂元年九月乂置永昌府守)
(禦千戶所俱屬金齒軍民司嘉靖三年三月改二所為保山縣北又有潞江州宣德八年六月置直隸布政司)
(正統二年五月廢)永平(元屬永昌府明洪武二十三年屬金齒軍民司嘉靖元年仍屬府)騰
越州(元騰衝府屬大理路明洪武十五年三月屬布政司尋廢永樂元年九月置騰衝守禦千戸所屬金)
(齒軍民司宣德六年八月直隸都司正統十年三月升所為騰衝軍民指揮使司嘉靖三年十月置騰越州屬)
(府十年十二月罷司為騰衝衛西南有騰衝土州宣德五年六月置屬金齒軍民司後直隸布政司正統三年)
(五月仍屬金齒軍民司尋廢)潞江安撫司(元柔遠路明洪武十五年三月為府後廢屬麓川平)
(𬗟司永樂元年正月析置潞江長官司直隸都司十六年六月升安撫司宣德元年六月改隸布政司正統三)
(年六月屬金齒軍民司嘉靖元年十月屬府)鎮道安撫司楊塘安撫司(二司)
(地雋屬西番與麗江府接界俱永樂四年正月置屬金齒軍民司嘉靖元年屬府)瓦甸安撫司
(本瓦甸長官司宣德二年置屬金齒軍民司九年二月直隸都司正統三年五月仍屬金齒軍民司五年十一)
(月升為安撫司嘉靖元年屬府)鳳溪長官司(明洪武二十三年十一月置屬金齒軍民司嘉靖元)
(年改屬府)施甸長官司(元石甸長官司明洪武十七年五月更名屬府二十三年屬金齒軍民司)
(嘉靖元年仍屬府)茶山長官司(永樂五年析孟養地置屬金齒軍民司嘉靖初屬府)
蒙化府元蒙化州屬大理路明洪武十五年三月因之
正統十三年六月升為府
順寧府元泰定四年十一月置明洪武十五年三月庚
戌因之己未降為州屬大理府十七年正月仍升為府
(南有寳通州又有慶甸縣元俱與府同置明洪武十五年省)領州一雲州(本大侯長官司)
(永樂元年正月析麓川平𬗟地置直隸都司宣德三年五月升為大侯禦夷州直隸布政司萬歷二十五年更)
(名來屬)領長官司一孟𬗟長官司(宣德五年六月以景東府之孟𬗟孟梳地置屬)
(景東府後直隸布政司萬歷二十五年來屬)
車里軍民宣慰使司元車里路泰定二年七月置即大
徹里明洪武十五年閏二月為軍民府十九年十一月
改軍民宣慰使司永樂中廢宣德六年復置(東有元耿凁路至正)
(七年正月置又有耿當孟弄二州亦元末置明洪武十五年俱省入車里)
𬗟甸軍民宣慰使司本𬗟中宣慰司明洪武二十七年
六月置尋廢永樂元年十月復置更名(元後至元四年十二月置邦牙)
(宣慰司於蒲甘𬗟王城至正二年六月廢至元二十六年置太公路於太公城明洪武十五年三月為府後廢)
領長官司一東倘長官司(宣德八年九月置)
木邦軍民宣慰使司元木邦路至順元年三月置明洪
武十五年三月為府後廢三十五年十二月復置永樂
二年六月改軍民宣慰使司(北有蒙憐路蒙來路俱元置明洪武十五年三月俱)
(為府後俱廢)
八百大甸軍民宣慰使司元入百等處宣慰使司明洪
武二十四年六月改置(又有蒙慶宣慰司元泰定四年置至正二年四月罷明洪武十)
(五年三月復置府後廢又有孟絹路元元統元年置屬八百宣慰司明洪武十五年三月為府後廢又有木按)
(孟傑二路俱元置明洪武十五年三月俱為府後俱廢)
孟養軍民宣慰使司元雲遠路明洪武十五年三月為
府十七年改為孟養府後廢三十五年十二月復置永
樂二年六月改軍民宣慰使司正統十三年廢萬歷十
三年改置長官司
老撾軍民宣慰使司永樂二年四月置
南甸宣撫司元至元二十六年置南甸路明洪武十五
年三月為府後廢屬騰衝守禦千戸所永樂十二年正
月置州直隸布政司正統三年五月改屬金齒軍民指
揮使司九年六月升宣撫司仍直隸布政司
千崖宣撫司元鎮西路明洪武十五年三月為府後廢
屬麓川平𬗟司永樂元年正月析置千崖長官司直隸
都司後屬金齒軍民指揮使司宣德五年六月復屬都
司正統三年五月復屬金齒軍民指揮使司九年六月
升宣撫司直隸布政司(西北有南睒元置明洪武中廢)
隴州宣撫司本麓川平緬軍民宣慰使司正統六年廢
九年九月改置治隴把(元平𬗟路在隴把東北明洪武十五年閏三月置平𬗟宣慰使)
(司三月又改路為府未幾府廢十七年八月丙子升司為平𬗟軍民宣慰使司甲午改麓川平𬗟軍民宣慰使)
(司省麓川路入焉元麓川路在隴把南明洪武十五年三月為府未幾府廢十七年八月為麓川平𬗟軍民宣)
(慰司治所正統中司廢曰平麓城亦曰孟卯城萬歷十二年置宣撫同知於此乂西南有通西軍民總管府元)
(至元二十六年置明洪武十五年三月為府後廢)
孟定禦夷府元孟定路至元三十一年四月置明洪武
十五年三月為府(東南有謀粘路元泰定三年七月置有木連路元至正二十六年置明洪)
(武十五年三月俱因之後俱廢)領安撫司一耿馬安撫司(萬歷十三年析孟定地置)
孟艮禦夷府永樂三年七月置直隸都司後直隸布政
司(東有木垜路又有孟隆路俱元泰定三年九月置東北有孟愛等甸軍民府元至元二十六年置明洪武)
(十五年三月俱為府後俱廢)
威遠禦夷州元威遠州屬威楚路後改威遠蠻棚府明
洪武十五年三月仍為威遠州屬楚雄府十七年升為
府後廢三十五年十二月復置州直隸布政司
灣甸禦夷州本灣甸長官司永樂元年正月析麓川平
𬗟地置直隸都司三年四月升為州直隸布政司
鎮康禦夷州元鎮康路明洪武十五年三月為府十七
年降為州後廢以其地屬灣甸州永樂七年七月復置
直隸布政司
孟密宣撫司本孟密安撫司成化二十年六月析木邦
地置萬歷十三年升為宣撫司
蠻莫安撫司萬歷十三年析孟密地置
者樂甸長官司(永樂元年正月析麓川平𬗟地置直隸都司後改隸布政司)
鈕兀禦夷長官司宣德八年十月以和泥之鈕兀五隆
二寨置
芒市禦夷長官司元芒施路明洪武十五年三月為府
後廢正統八年四月改置屬金齒軍民指揮司後直隸
布政司
孟璉長官司(舊為麓川平𬗟司地後為孟定府永樂四年四月置直隸都司東南有木來府元置)
(明洪武十五年三月因之後廢)
大古剌軍民宣慰使司(在孟養西南亦曰擺古濱南海與暹羅鄰)底馬撒軍
民宣慰使司(在大古剌東南)小古剌長官司茶山長官司
底板長官司孟倫長官司八家塔長官司(皆在西南極邊)
(俱永樂四年六月置)
剌和莊長官司(永樂四年十月置直隸都司)
保瓦長官司散金長官司(舊俱為麓川平𬗟司地俱永樂六年四月置)
麻里長官司(永樂六年七月析孟養地置直隸都司)
八寨長官司(永樂十二年九月置直隸都司)
底兀剌宣慰使司永樂二十二年三月置
廣邑州本金齒軍民司之廣邑寨宣德五年五月升為
州八年十一月直隸布政司正統元年三月徙於順寧
府之右甸
貴州元為湖廣四川雲南三行中書省地明洪武十五
年正月置貴州都指揮使司(治貴州宣慰司)其民職有司則仍
屬湖廣四川雲南三布政司永樂十一年置貴州等處
承宣布政使司(與都指揮司同治)領府八州一縣一宣慰司一
長官司三十九後領府十州九縣十四宣慰司一長官
司七十六
貴陽軍民府本程番府成化十二年七月分貴州宣慰
司地置治程番長官司隆慶二年六月移入布政司城
與宣慰司同治三年三月改府名貴陽萬歷二十九年
四月升為軍民府領州三縣二長官司十六新貴(倚本貴竹)
(長官司明洪武五年正月置屬宣慰司萬歷十四年二月改置縣來屬)貴定(倚萬歷三十六年析新貴)
(縣及定番州地置)開州(崇禎四年十一月以副宣慰洪邊舊地置)廣順州(本金筑長)
(官司明洪武五年三月置屬四川行省十年正月改安撫司十九年十二月屬廣西二十七年仍屬四川二十)
(九年屬貴州衛正統三年八月直隸貴州布政司成化十二年七月屬程番府隆慶二年六月屬貴陽府萬歷)
(四十年置州)定番州(元程番武勝軍安撫司明洪武五年罷成化十二年七月置程番府領金)
(筑安撫司上馬橋大龍番小龍番程番方番韋番卧龍番洪番小程番盧番羅番金石番盧山木瓜大華麻响)
(十六長官司隆慶二年六月移府入布政司城萬歷十四年三月置州)領長官司十六程
番長官司(倚明洪武五年三月置屬貴州衛正統三年八月屬貴州宣慰司成化十二年七月屬程)
(番府萬歷十四年三月屬州)小程番長官司(元小程番安撫司明洪武六年正月改置)上
馬橋長官司(明洪武十五年六月置)盧番長官司(元盧番静海軍安撫司明洪武)
(六年正月改置省元盧番蠻夷軍民長官司入焉)韋番長官司(元韋番蠻夷長官司明洪武十)
(五年六月改置)方番長官司(元方番河中府安撫司明洪武五年改置)洪番長官司
(元洪番永盛軍安撫司明洪武六年正月改置)卧龍番長官司(元卧龍番南寧州安撫司明洪)
(武五年改置)小龍番長官司(元小龍番静蠻軍安撫司明洪武六年正月改置)大龍
番長官司(元大龍番應天府安撫司明洪武五年改置)金石番長官司(元金石番)
(太平軍安撫司明洪武五年改置)羅番長官司(元羅番大龍遏蠻軍安撫司明洪武五年改置)
盧山長官司(元盧山等處蠻夷軍安撫司明洪武六年正月改置)木瓜長官司(元木)
(瓜等處蠻夷軍民長官司明洪武五年改置屬貴州衛正統三年八月屬金筑安撫司成化十二年七月屬程)
(番府萬歷十四年三月屬州下二司倣此)麻响長官司(明洪武七年六月置)大華長官
司(明洪武七年六月置)
貴州宣慰使司元改順元路軍民安撫司置屬湖廣行
省明洪武五年正月屬四川行省九年六月屬四川布
政司永樂十一年二月來屬領長官司七水東長官司
(元水東寨長官司明洪武五年改置後廢永樂元年六月置屬都司後來屬)中曹蠻夷長官
司(元中曹百納等處長官司屬管番民總管明洪武五年改置來屬)龍里長官司(元龍里等)
(寨長官司屬管番民總管明洪武五年改置來屬)白納長官司(元茶山白納等處長官司明洪)
(武五年并入中曹司永樂四年五月改置來屬)底寨長官司(元底寨等處長官司明洪武五年改)
(置)乖西蠻夷長官司(元乖西軍民府屬管番民總管明洪武五年改置後廢永樂元年六)
(月復置屬都司復來屬)養龍坑長官司(元養龍坑宿徵等處長官司明洪武五年改置)
安順軍民府元安順州屬普定路明洪武十五年三月
屬普定府十八年直隸雲南布政司二十五年八月屬
四川普定衛正統三年八月直隸貴州布政司成化中
徙州治普定衛城萬歷三十年九月升安順軍民府(東有)
(元普定路屬雲南行省明洪武十五年三月為府屬雲南布政司尋并軍民府改屬四川布政司十八年七月)
(廢)領州三長官司六寧谷寨長官司(明洪武十九年置屬安順州二十五)
(年八月屬普定衛正統三年八月仍來屬)西堡長官司(建置所屬同上北有浪伏山元置習安州)
(於山下屬普定路明洪武十五年三月屬普定府後廢)鎮寧州(元至正十一年四月以火烘夷)
(地置屬普定路明洪武十五年三月屬普定府二十五年八月屬普定衛後僑治衛城正統三年八月貞隸貴)
(州布政司嘉靖十一年六月徙州治安莊衛城萬歷三十年九月屬府)領長官司二十二
營長官司(明洪武十九年置屬安順州二十五年八月屬普定衛正統三年八月來屬)康佐
長官司(建置所屬同上)永寧州(元以打罕夷地置屬普定路明洪武十五年三月屬普定)
(府二十五年八月屬普定衛後僑治衛城正統三年八月直隸貴州布政司嘉靖十一年三月徙州治□索嶺)
(守禦千戶所城萬歷三十年九月屬府)領長官司二慕役長官司(明洪武十九年)
(置屬安順州二十年八月屬普定衛正統三年八月來屬)頂營長官司(明洪武四年置所屬同上)
普安州(本貢寧安撫司建文中置屬普安軍民府永樂元年正月改普安安撫司屬四川布政司)
(十三年十二月改為州直隸貴州布政司萬歷十四年二月徙治普安衛城三十年九月屬府東有八部山元)
(普安路治山下屬雲南行省明洪武十五年三月為府屬雲南布政司尋升軍民府二十七年四月改屬四川)
(永樂後廢)
都勻府本都勻安撫司明洪武十九年十二月置二十
三年十月改都勻衛屬貴州都司二十九年四月升軍
民指揮使司屬四川布政司永樂十七年仍屬貴州都
司弘治七年五月置都勻府於衛城領州二縣一長官
司八都勻長官司(元上都勻等處軍民長官司明洪武十六年更名)邦永長官
司(元中都勻板水等處軍民長官司屬管番民總管明洪武十六年更名)平浪長官司(明洪)
(武十六年置)平洲六洞長官司(明洪武十六年置)麻哈州(木麻哈長官司)
(明洪武十六年置屬平越衛弘治七年五月升為州來屬)領長官司二樂平長官司
(明洪武二十四年五月置屬雲南復屬平越衛弘治七年五月來屬)平定長官司(明洪武二十二)
(年置屬平越衛三十年屬清平衛弘治七年五月來屬)獨山州(本九名九姓獨山州長官司明)
(洪武十六年置屬都勻衛弘治七年五月升為獨山州屬府)領縣一長官司二淸平
(本清平長官司明洪武二十二年置屬平越衛三十年屬淸平衛弘治七年五月改為縣屬麻哈州後來屬)
合江洲陳蒙爛土長官司(明洪武十六年置屬都勻衛弘治七年五月屬州)豐
寧長官司(明洪武二十三年置屬都勻衛弘治七年五月屬州)
平越軍民府元平越長官司明洪武十四年置平越守
禦千戶所十五年閏二月改為平越衛十七年二月升
軍民指揮使司領長官司五屬四川布政司尋屬貴州
都司萬歷二十九年四月置平越軍民府於衛城以播
州地益之屬貴州布政司領衛二州一縣三長官司二
淸平衛(明洪武二十三年六月置屬貴州都司萬歷二十九年來屬衛治在清平縣北一里)興隆
衛(明洪武二十二年六月置屬貴州都司萬歷二十九年來屬)黃平州(本黃平安撫司明洪)
(武七年十一月置屬播州宣慰司萬歷二十九年四月改為州來屬)餘慶(本餘慶長官司明洪武十)
(七年置屬播州宣慰司萬歷二十九年六月改為縣來屬)甕安(本甕水安撫司明洪武初置萬歷二十九)
(年四月改為縣來屬)湄潭(萬歷二十九年四月以播州湄潭地置)凱里長官司(本凱里安)
(撫司嘉靖八年二月分播州宣慰司地置屬清平衛萬歷二十九年來屬三十五年六月改為長官司)楊
義長官司(明洪武初置屬平越衛萬歷二十九年屬府)
黎平府本思州宣慰司地明洪武十八年正月置五開
衛屬湖南都司後廢三十五年十一月復置永樂十一
年二月置黎平府於衛城屬貴州布政司弘治十年徙
府治衛南萬歷二十九年十一月以府屬湖廣三十一
年四月還屬貴州領縣一長官司十三永從(元福禄永從軍民長)
(官司明洪武中改置福禄永從蠻夷長官司後廢永樂元年正月復置屬貴州衛十二年三月來屬正統六年)
(九月改為縣)潭溪蠻夷長官司(元潭溪長官司明洪武三年正月改置屬湖廣辰州衛三)
(月改屬湖廣靖州衛後廢永樂元年正月復置屬貴州衛十二年三月來屬)八舟蠻夷長官
司(元八舟軍民長官司明洪武五年改置後廢永樂元年正月復置屬貴州衛十二年三月來屬)洪舟
泊里蠻夷長官司(元洪舟泊里軍民長官司明洪武初改置後廢永樂元年正月復置屬貴)
(州衛十二年三月來屬)曹滴洞蠻夷長官司(元曹滴等洞軍民長官司明洪武初改置)
(後廢永樂元年正月復置屬貴州衛十二年三月來屬)古州蠻夷長官司(元古州八萬洞)
(軍民長官司明洪武三年正月改置屬湖廣辰州衛三月改屬湖廣靖州衛後廢永樂元年正月復置屬貴州)
(衛十二年三月來屬)西山陽洞蠻夷長官司(明洪武初置後廢永樂元年正月復置屬)
(貴州衛十二年三月來屬)新化蠻夷長官司(元新化長官司明洪武三年正月改置屬湖廣)
(辰州衛三月改屬湖廣靖州衛後廢永樂元年正月復置屬貴州衛十一年二月置新化府於此領湖耳亮寨)
(歐陽新化中林騐洞赤溪南洞龍里七蠻夷長官司宣德九年十一月府廢以所領俱屬黎平府)湖耳
蠻夷長官司(元湖耳洞長官司明洪武三年正月改置屬湖廣辰州衛三月改屬湖廣靖州衛後)
(廢永樂元年正月復置屬貴州衛十二年三月屬新化府府廢來屬)亮寨蠻夷長官司(本八)
(萬亮寨蠻夷長官司明洪武三年正月置屬湖廣辰州衛三月屬湖廣靖州衛後廢永樂元年正月復置改名)
(屬貴州衛十二年三月屬新化府府廢來屬)歐陽蠻夷長官司(元歐陽寨長官司明洪武)
(三年正月改置屬湖廣辰州衛三月改屬湖廣靖州衛後廢永樂元年正月復置屬貴州衛十二年三月屬新)
(化府府廢來屬)中林驗洞蠻夷長官司(明洪武初置後廢永樂元年正月復置十二年)
(三月屬新化府府廢來屬下二司倣此)赤溪湳洞蠻夷長官司龍里蠻
夷長官司
思南府元思南宣慰司屬湖廣行省明洪武四年改屬
四川六年十二月陞為思南道宣慰使司仍屬湖廣永
樂十一年二月改為府屬貴州布政司隆慶四年三月
徙治平溪衛尋復故領縣三長官司二安化(倚本水犄姜長官司)
(元屬思州安撫司明洪武初改曰水德江屬思南宣慰司永樂十二年三月屬府萬歷三十三年改置安化縣)
(舊有洪安化濟二長官司屬思南宣慰司明洪武二十六年五月省)蠻夷長官司(倚明洪武十年)
(十月置屬思南宣慰司永樂十二年三月屬府)婺川(元屬思州安撫司明洪武五年屬鎮遠州十七年後)
(仍屬思州永樂十二年三月來屬)印江(本思印江長官司屬思南宣慰司永樂十二年三月屬府弘治)
(七年六月改為印江縣)沿河祐溪長官司(明洪武七年十月置屬思南宣慰司永樂十二)
(年三月屬府)朗溪蠻夷長官司(明洪武七年十月置屬思南宣慰司永樂十二年三月屬)
(烏羅府正統三年五月府廢來屬)
思州府元思州宣慰司明永樂十一年二月改為府屬
貴州布政司領長官司四都坪峩異溪蠻夷長官司(倚明)
(洪武六年置二十五年省永樂十二年三月復置)都素蠻夷長官司(永樂十二年三月置)
(屬府)施溪長官司(元施溪漾頭長官司明洪武五年改名屬湖廣沅州衛永樂十二年三月來屬)
黃道溪長官司(元屬思州宣慰司永樂十二年三月屬府)
鎮遠府元鎮遠府屬思州安撫司明洪武四年降為鎮
遠州屬思南宣慰司五年六月直隸湖廣永樂十一年
二月置鎮遠府於州治屬貴州布政司正統三年五月
省州入焉領縣二長官司三鎮遠(倚本鎮遠溪洞金容金逹蠻夷長官司明)
(洪武二年二月置屬思南宣慰司永樂十二年三月屬州正統三年五月改屬府弘治七年十月改為鎮遠縣)
施秉(本施東蠻夷長官司明洪武五年置屬思南宣慰司永樂十二年三月屬州正統九年七月改為縣)
(天啓元年四月省崇禎四年十一月復置)偏橋長官司(元偏橋中寨蠻夷軍民長官司明洪武五)
(年改置屬思南宣慰司永樂十二年三月來屬)卭水十五洞蠻夷長官司(元卭水縣)
(明洪武五年改置國羅得民曉隘陂帶卭水五長官司屬思州宣慰司二十九年以四司并入卭水屬思南宣)
(慰司永樂十二年三月屬府)臻剖六洞横坡等處長官司(本臻剖六洞横坡三)
(長官司明洪武二十二年置屬鎮遠衛後并為一司)
銅仁府本思州宣慰司地明永樂十一年二月置銅仁
府領縣一長官司五銅仁(倚元銅仁大小等處蠻夷軍民長官司屬思州安撫司明)
(洪武初改置銅仁長官司屬思南宣慰司永樂十二年三月置府治於此萬歷二十六年四月改為縣)省
溪長官司(元省溪壩場等處蠻夷長官司屬思州安撫司明洪武初改名屬思南宣慰司永樂十二)
(年三月朱屬)提溪長官司(元提溪等處軍民長官司屬思州安撫司明洪武初改名屬思南宣)
(慰司永樂十二年三月來屬)大萬山長官司(元大萬山蘇葛辦等處軍民長官司屬思州安)
(撫司明洪武初改名屬思南宣慰司永樂十二年三月來屬)烏羅長官司(元烏羅龍千等處長)
(官司屬思州安撫司明洪武初更名屬思南宣慰司永樂十一年二月置烏羅府領朗溪蠻夷長官司烏羅荅)
(意治古平頭著可四長官司治於此正統三年五月府廢來屬)平頭著可長官司(元平頭著)
(可通逹等處長官司屬思州安撫司明洪武七年十月改置屬思南宣慰司永樂十二年三月屬烏羅府府廢)
(來屬)
石阡府本思州宣慰司地永樂十一年二月置石阡府
領縣一長官司三石阡長官司(倚元石阡等處軍民長官司屬思州安撫司明)
(洪武初改置屬思州宣慰司永樂十二年三月為石阡府治)龍泉(本龍泉坪長官司元為思州安撫司)
(治明洪武七年七月復置屬思州宣慰司永樂十二年三月來屬萬歷二十九年四月改為縣)苗民長
官司(明洪武七年十月置屬思州宣慰司永樂十二年三月來屬)葛彰葛商長官司
(元屬思州安撫司明洪武中屬思州宣慰司永樂十二年三月來屬)
龍里衛軍民指揮使司明洪武二十三年四月置衛二
十九年四月升軍民指揮使司(東南有平伐長官司本元平伐等處長官司明)
(洪武十五年改置屬貴州衛二十八年屬龍里衛萬歷十四年二月省入新貴縣)領長官司一
大平伐長官司(明洪武十九年置屬貴州衛二十八年來屬)
新添衛軍民指揮使司元新添葛蠻安撫司後廢明洪
武二十二年置新添千戸所屬貴州衛二十三年二月
改為新添衛屬貴州都司二十九年四月升軍民指揮
使司領長官司五新添長官司(倚明洪武四年置)小平伐長官
司(明洪武十五年六月置屬貴州衛尋屬龍里衛二十九年來屬)把平寨長官司(明洪武十)
(五年六月置屬貴州衛尋屬龍里衛二十九年來屬)丹平長官司(明洪武三十年置尋省永樂二)
(年復置)丹行長官司(明洪武三十年置尋省永樂二年復置)
安南衛明洪武十五年正月置尾灑衛於此尋廢二十
三年十二月復置更名屬貴州都司
威清衛明洪武二十三年六月置屬貴州都司
平壩衛明洪武二十三年閏四月置屬貴州都司
畢節衛明洪武十七年二月置屬貴州都司領守禦所
一守禦七星關後千戶所(明洪武二十一年置屬烏撒衛永樂中來屬)
赤水衛明洪武二十一年十月置領所四摩尼千戶所
曰撒千戶所(二所俱明洪武二十二年九月置)阿落密千戶所前
千戶所(二所俱明洪武二十七年置)
普市守禦千戶所明洪武二十三年三月析永寧宣撫
司地置直隸貴州都司
敷勇衛本劄佐長官司明洪武五年改元落邦扎佐等
處長官司置屬貴州宣慰司崇禎三年改置屬貴州都
司領所四於襄守禦千戶所(本青山長官司明洪武五年改青山遠地等處長官)
(司置屬貴州宣慰司崇禎三年改置)息烽守禦千戶所(崇禎三年以貴州前衛故絶六屯并)
(割底寨司地置)濯靈守禦千戶所修文守禦千戶所(二所俱宣慰司)
(水西地崇禎三年同置)
鎮西衛崇禎三年以宣慰司水西地置領所四威武守
禦千戶所赫聲守禦千戶所柔遠守禦千戶所
定遠守禦千戶所(以上俱水西地崇禎三年與衛同置)
欽定續通典卷一百四十六
