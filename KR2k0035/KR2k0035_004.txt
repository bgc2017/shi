欽定四庫全書
欽定熱河志卷四
天章四
御製詩
雨(癸酉)
秋暖蒸為雨霏空勢渺茫盡湔婪尾熱忽送打頭凉圃
老欣畦潤征夫怨路長人情評度處難得兩全方
雨
臨秋清暇好作雨塞山靈著樹湔紅綠霏空幻色形適
當停蹕際便可倚牎聽兩兩沙禽度衝煙落遠汀
八月廿三日作
恨以終身誌推遷倏復臨有懷
雲日杳無那歲時深默處山莊寂閒聽簷雨斟重欽瞻
顧命益凛繼䋲心
駐蹕
細雨朝仍灑宣傳清蹕留亦因戀佳境何必急鳴騶卓
午旋開霽乘凉暢盛遊山靈真解事著我恣吟秋
尋題
尋題得句旋移境乘興為書不擇牋若問山莊殊勝處
逢源左右總超然
霜
氣寒邊塞外白露早為霜萬里晴連漢十分曉變凉山
田收刈罷蔀屋墐熏忙物候親經慣關中正不妨
即事
山村到處慶逢年民事咨諏緩著鞭詰曲籬邊聞犬吠
高低樹裏起炊煙
雲裏高峰雨不知漲添千澗只移時輕煙片刻全開霽
碧宇晶陽幻太竒
千峰紫翠畫屏迎不定尋常隂與晴截水愛看横蟹斷
隔林時聽&KR1387;駝聲
早征
早征早莅止庶事暇有餘蹉跎或宴行奔廹將何如可
通為學方及時戒趑趄所以古之人孜孜惜居諸老大
嗟何及慎哉君子儒
題董邦逹秋山煙靄小卷
為便行嚢作袖珍秋山浮靄霽光新展當氊室千峰入
著語難分畫與真
即事
崇邱倚杵玉䋲低開錦風前百鳥啼山體靜存雲幻動
馬頭東向霧迷西溶溶澹帶晨蟾影&KR1811;&KR1811;幽尋野鹿蹊
詎為盤遊恣從獸詰戒深意此中稽
重陽
九日惟今日登高此最高天空秋益肅峯迥興偏豪擷
秀寒於菊割鮮腴勝餻景光隨處賞賡咏有仙曹
即事
塞宇雲生欲變寒征裘逐日換歸鞍築場納稼逢迎好
農務民艱取次看過嶺東西兩流水暎溪上下一停巒
山田頗有豐年慶祗恐茅檐尚怨歎
雨
行程指兩月為日亦不少長此竟無雨麥收安期飽或
夜雨朝晴否則駐蹕好人有不能從何况於天道知然
胡戚戚慮衆行泥潦習勞率藉茲自解聊紓抱紓抱焉
能紓遥遥憶淮徐秋霪實異常河徙奪洪湖嗟嗟昏墊
民漂摇棲沮洳所希霖澇減或可事歌瓠此憂無解方
南望以齎吁
雉朝飛(甲戍)
通閏候遲矧塞寒仲夏雉朝飛塞山據岡雊侣輝藻翰
氣滿不惜繡頸斷(叶)失者索莫得者閒揚翼决起青雲
間楚國路人或欺為鳳賜金十倍憐其意重如是郭隗
得亦何用
夜雨朝晴
夜雨宜農務朝晴利旅行兩全實艱致竟夕比秋清澗
漲東西水亭開長短程山莊至指日喜氣早逢迎
雜詩
時雨復時晴山田如助長塞外秋常豐今来悉其象百
人抗浮勞一人挈而往得要為力易勇夫出重賞祈農
厪恒心籌遠運今想誰為無事人况我人所仰
山雲
山雲易雨易為晴恰似随人意止行暄潤利農真復慰
越因慰後凛持盈
絶句
稚松喬柳下屈抑不得長其咎在圃師樹人因可想
遊山雜詠
赫曦方報夏颯籟頓含凉避暑真仙境遊山趁夕陽
青雲赩赤霞背影看翻鴉生色王維畫誰鋪魚網麻
希革鹿未肥漫試射生手忘機亦近人寧獨鷗堪友
巖花錯野繡可嗅不可象黃蝶栩雙雙量來大於掌
迷離蔚榛烟㶑灔霏蘿露蹀躞珠勤馬逕往風凉處
伏日
名稱避暑莊而無暑可避三庚熾藴熇不到清凉地林
深山益幽木喬隂乃邃仰眺浮雲鶱暢披&KR1065;籟至乃悟
境随心心靜熱安寄祈農志略慰柔遠禮粗備偶閒聊
可乘小年詎宜棄芸編足古歡鈿几硏精義
喜晴
塞雨易為晴昨夜雨達曙黃梅正此時何妨霈甘澍北
地節令遲麥秋方刈穫(叶)久霖懼霉變以此生憂慮不
至關山外焉知風土殊(叶)率土皆我民到處厪農務棼
絲向曉稀翔陽傍午露徂雲忽割開繁懷逐雲去
熱
避暑翻欣暑山田熱乃宜寧惟圖已豫常此驗農期節
候随人轉民艱到處思炎歊雖覺酷風過有凉時
夕陽
東峰絢曜西峰暝低樹蒼蒼高樹明空雲忽染綘綺色
獨愛光翻鴉背翎雨潤既優日暄好農應西成登萬寳
誰謂射生孳牧疆都識較晴量兩道百歲休和事不易
因之益凛持盈意後樂低似先憂多暫時寄興摛詞慰
荷露烹茶
平湖幾里風香荷荷花葉上露珠多缾罍收取供著茗
山莊韻事真無過惠山竹罏倣易得山僧但識寒泉脉
泉生扵地露生天霄壌寧堪較功德冬有雪水夏露珠
取之不盡仙漿腴越甌吳莢聊澆書匪慕煉玉燒丹罏
金莖漢武何為乎
習字
間日視閣章(凡臨幸内閣奏本每間二日一至其機要重務不在此例)山莊有清暇
有暇亦何為讀書及習射書亦六藝一自古重墨稼棐
几鋪玉版嘉隂就松架繕性歸平易變體祛竒詫舉首
瞻
奎文當年此消夏
日影
浮隂每蔽日今日乃豁朗塞天益寥落千里浩莽蒼庭
樹弄其影靄靄沿階上花蝶粉翅翩榛蟈凄聲響何當
中伏節忽作新秋象老大誰所為如駛催時往去何於
其中欣來不懷曩禹惜良有以陶言兼可想
新月
將為載月遊蛾眉便延頸雖遲滿輪光已作宜人景星
榆誰則覩塞樹佳莫竝露坐不知寒目共踰西嶺
喜晴
兩日晴訖利塞田昨宵雨又逹晨連徂雲過午收殘脚
一片斜陽堕馬前
塞雲雨易晴還易幻景斯須莫可形信步乘凉登極頂
四鄰山色一時青
到處籌農較雨晴封章近每喜音呈飾詞諒不頻来凟
祗慮吾心或滿盈
山城夏霽歌題錢維城畫
赤夏賴雨亦賴晴潤之晅之禾怒生老農較量誠不易
幾多辛苦方西成是時山莊駐翠旌甘霖早澍溝渠盈
解作既息暑亦滌鵲呼正報開初晴片雲歸岫弱無力
凉風吹樹壯有聲黍高粱下盡滋渥油油葉瀲炎曦明
延樓埤堄曰綺望登臨縱目堪怡情餘事萬概都恰當
一喜所遇皆欣迎層峰沓障濯新翠烟阬石谷淙繁鳴
深林露墜茅屋濕野水漲到扁舟輕何來塞景肖江國
謝公佳句真豪清侍臣扈蹕圖所見宛然夏霽呈山城
高張白壁拂&KR1065;氣巖間輝暎新陽晶
題張宗蒼雪景
略彴縈紆俯凍灘遥峰天際玉㠝岏誰知自寫江南意
雅合高張塞北看
閱本
三日一閱閣部章一日幾務三日當寧毋喜逸怠於忙
否或忙裏失精詳能言行則敢弗蘉綴辭用箴勵自強
邇來遠近時雨暘西成顒望萬寳穣去歲灾重厪淮揚
麥收幸得米價平(叶)祗聞山水發閩漳室廬則壊稼未
妨命亟撫䘏令獲康詎云視民能如傷要惟斯志恒不
忘
習射
佳山佳水漫遊娛習射相將校壯模詎可太平耽燕酖
從來男子事桑弧心平體直争何害志定功成語不誣
猶憶髫齡兹扈蹕樹侯連中被
恩殊
爽
雲散寥天迥風來大野長多人欣却暑萬寳慶宜𤾉耐
可紗衣試何妨紈扇藏不須秋意至此地本清凉
荔枝
閩中嘉實到秋前朱顆纍纍湛露鮮塞北冰盤供夏清
定知解暑更
延年
廣博誰能窮蔡譜品題都識數陳家連樹擎來青石嶺
却疑兩度過仙霞
赤珠囊綴翠瓊株方物何須辭不須一騎紅塵味仍敗
始知記載率多誣
題張宗蒼畫
驛便擕來山水圖滿林濕潤尚糢糊本來合是巖齋挂
簾外嵐光了不殊
立秋日作
無暑謂當秋不覺誰知秋信益分明昨朝婪熱蒸為雨
今日新凉廹放晴何必碧桐方識節(桐性畏寒塞外獨無)由來皜
日已懸清山田迎望西成近層閣憑臨一暢情
張宗蒼竹亭觀瀑
疎篠喬柯匝檻前飛流百文落平川昨來湧翠巖前况
(山莊觀瀑處石壁鐫湧翠巖三字)點筆居然得我先
擬古詩三十首(有序)
擬古之作蓋於選辭命意之中寓論世知人之旨
曩於幾暇擬古詩十九首復倣江文通雜擬每一
染翰如見古人於毫楮間今年夏山莊永晝瀏覽
篇籍念自西京迄於六代才人林立緣情之什各
具性靈丈選所甄菁英斯備諷詠之次輒思摹傚
而衆體殊塗興懷異趣名家麗製美不勝掇因仿
文通例各取其一聊見舉偶至四言則漢魏僅涉
餘波自必溯源風雅七言數章椎輪太質欲暢斯
旨又當馳騁三唐其他單章偶見如紹統泰機軰
本未成家概從删汰别體若束晳補亡應璩百一
鮑照數詩往歲均有專製無取複出又文通雜擬
中婕妤紈扇而外别鮮流傳孫許元虛選臺未錄
故亦略諸且河梁贈荅為五言權輿醴泉祗存都
尉兹乃首列子卿以補其闕綜而計之得三十篇亦
如文通之數叙其梗㮣用示别裁以次綴篇自娛
清晏云爾
蘇子卿(贈别)武
日日金馬門相對或無語聞君當遠行語不盡愁緒乃
識非傷暌何當惜歡聚願為並翼飛而乏凌雲羽之子
身歷地伊我心馳所况子非常人武勇紹乃祖努力酬
主知莫繫交情苦仰瞻日與月東西相背處其心苟不
隔合朔從堪覩
魏文帝(芙蓉池作)丕
琳池植水華因名芙蓉池芙蓉照水鮮其芳清襲余(叶)
擕我翰墨侣言燕淡蕩時遵陸琱輦陳涉川華舟随憑
軾覽嘉禾建旄摩喬枝畢景出皓星拂暑吹凉颸戰勝
倘未能佺喬安可期不如愛景光及此青年姿
曹子建(白馬篇)植
白馬錦連錢遥從大宛來大宛有龍種其始出天池椀
蹄善汗血珍重藏貳師漢使持金求遮攻反居竒以此
命廣利期至堅城陲郡國惡少年數萬人以西子辭白
首父夫别紅顔妻哀鳴忘鴻雁壯志勵熊羆琱戈耀日
明羽檄臨風馳左摧䧟鮮卑右突陵月氐青年近億往
黃髮盈千歸請聽天馬歌蒲稍西極倈俶儻遊閶闔權
竒觀玉臺何如獲白狼犬戎終不随
王仲宣(從軍)粲
不能安蓬蓽乃復求簮纓食祿盡臣節此理亦易明朝
聞刁斗嚴明公當西征秉羽笑懦夫割鉛本儒生既愧
主吏蕭發蹤功已成兼慙留侯張坐謀帷幄稱我公智
勇恢安藉贊襄仍伐檀恥素餐槖筆猶堪行閭閻戒繹
騷儲胥夙克盈津前方桂舟河上營蘭坰親友遠來餞
揮去無戀情雖云一旅勞所務萬方寧行看大勲就凱
歌入鄴城莊馗花似烟平樂酒如渑河必繫吾土永言
希令名
劉公榦(贈徐幹)楨
任已無不可事君良獨難菅蒯攻佔畢致身希朝端誰
知動拘束禮法不為寬譬彼鳥攖羅豈能刷羽翰與君
隔豈遥數仞之掖垣犁然限東西有情不能宣鄙人對
終日可以無一言同心而暌乖一日如三年鳥亦有翼
竝樹亦有枝連吁嗟我不如沉思發浩歎繾辭冀紓憂
憂乃益甚焉
阮嗣宗(咏懷)籍
歡聚離别端繁華憔悴根富貴豈不重更有重者存苟
非喬羡質失路徒悲辛高奔速人老憂懷託藻言
張茂先(情詩)華
飽不知饑餒聚不知别苦胡然琴瑟和而各秦越處月
亦照我帷風不拂我戶怦怦撫空牀脉脉與誰語展策
誦關雎爰獲我心所
陸士衡(贈弟士龍)機
友生有離聚兄弟無西東卒然當遠别愵焉傷我衷居
者勸加餐行人囑保躬臨岐逝將分悲意填秋空胡為
鶺鴒原竟覿牛馬風
陸士龍(荅張士然)雲
士固信知已微君孰與言遥遥動参商有言曷能宣於
時况行邁悠悠山復川井邑豈宿識風俗非所便故鄉
真可懷遊子吁可憐夢寐或見君宛是樂羣年驚覺嗟
索居寫恨酬斯篇
潘安仁(河陽縣作)岳
我本志烟霞拔茅非所希一朝荷明揚儼與諸公陪混
玉既心恧妨賢亦面怩無禆人或容豈不畏虛縻以此
觧組黻天陵駕言歸東山有美林秀蔭發華滋登高偶
舒嘯臨流或賦詩弱不勝耒耜課耕常及時自謂可終
年越畔無外思孰謂十行降復禆百里司既已承明命
寧令為繭絲此邦頗知禮朱博治異齊臨水每有悟淆
之濁匪宜鈎距我不能所能尚無為登城眄廣原阡陌
綠依依巾車循鄙鄉薑芋分町畦男耕而婦織民和訟
亦稀弦歌或可聽卓魯安足期夫子儻相過能無笑割
雞
潘正叔(贈河陽)尼
事君貴行道内外詎殊途召父及杜母至今垂令譽廊
廟豈不佳衮職慙補苴聞君一縣花與民共歡娱戶不
閉深夜遺不拾通衢東山林谷幽寧復懷歸無
張景陽(詠史)協
易稱見幾行寧以終日需醴忘穆生去申公徒嗟吁遥
遥千載下此風一何孤惟有二疏傅高尚能繼諸十二
通論語吾職不為辜宦成而不去後悔將何如公卿饑
之行祖帳臨東都高詠蟋蟀篇揮霍尋歡娱多財志損
賢多財過益愚不獨肥遯嘉卓識堪為模
左太沖(招隠)思
青雲蓋危地窮林足安身山水不論價烟霞可養神巖
阿太古室鹿豕忘憂賓松篁奏仙籟薜蘿掃俗塵天池
沆瀣涵其中有錦鱗惟其不貪餌是以鮮挂緡巢許是
我師涓務是我隣衡門有芳謠可以書諸紳
劉越石(扶風歌)琨
西京舊帝都扶風拱黃圖昔為繁華里今為禾黍墟金
張貴既歇鄒枚文亦忽惟有金銅仙流淚辭漢月僕夫
秣我馬家人送我行客途始於此據鞍且復停四顧何
所往吾意方茫茫凉秋多悲風偏拂征人裳放馬蘼蕪
坡散步松楸下拾得鄼侯名未央前殿瓦帝業尚如此
何况蓬茨間憤緒填胸臆欲語哽不言悲傷令人老棄
置勿復道瞥電能幾時成名苦不早蠖屈以求信龍蟄
以存身至今西山下幾見餓死人利獲害每随失暫得
亦恒請聽扶風歌勸君權重輕
盧子諒(時興)諶
璿璣無停運四序調歲籥但見春復秋豈悟今非昨百
年等瞬息石火槁熲若北邙有鬱柏東海無大藥不如
愛景光随時自為樂清風動帷幌華月蕩林薄洗心鏡
至清振衣踞崇崿天機存其真詎因物止作可道非常
道希夷契冲漠
郭景純(遊仙)璞
仙人世常有所貴凌世出燕照及漢武安得有仙日東
海水湯湯蓬萊山崒崒元圃種琪花神皋聳玉室是中
煉水碧羽化定可必子登授我簡云是瑶臺律大隠亦
甚難只有園稱漆
何敬祖(雜詩)劭
有風西南來知是行金商四序本遞嬗何獨於秋傷草
芳日以歇樹綠日以黃砧聲發遠村月色延虛堂虛堂
獨不見迢迢憶遠行篋我齊紈扇箷我越羅裳仰瞻河
鼓星相會宛成雙會則其歡短别則其愁長
陶淵明(咏貧士)?
亨屯信有命逹人安所丁巳或不介意旁觀為惻生傷
哉彼貧士踽踽林中行未火出蓽門見肘歸柴楹豈不
苦饑寒嗟來羞見稱愧我誠何謂五斗猶繫情
謝康樂(遊赤石進帆海)靈運
撰辰尋勝遊際斯節清和擷芳佩蘭茝窮變餐烟霞赤
石近枕海進帆凌滄波乘桴我素志况可拾影娥朝陽
神来賓元螭以馭車恬瀾導我遊此樂信如何疑見三
壺山縹緲復嵯峨溟澥雖萬變不離一勺多終焉任虛
舟泛覽窮天河
謝宣遠(張子房詩)瞻
紫色及畦聲聖王之驅除三秦属弗靖有征發車徒方
舟蓋長川組練明廣衢頓此項城隂息衆且斯須葆祠
四百年鬱鬱松柏扶借問祠何人留侯神清臞和鈴爰
至止椒桂陳樽壺甄揚乃在德聖心夫豈徒歌詩命從
官表宅之意乎𬗟想嬴政虐期民離炭塗公子報韓仇
博浪中属車下邳契幽叟深折乃授書卒為王者師能
忍藴廟謨蒼旻佑赤靈龍凖德充符伊人實贊襄婉婉
多竒謀運籌帷幄中决勝千里餘功成求赤松翩飛向
仙都我后方沛公良其人則無奮藻揚休風旋顧慙嗟
吁
謝法曹(秋懷)惠連
能令人傷者夫惟值金秋有月皆惨淡無風不䬒䬟載
觀古之人宋玉亦我儔當其悲來時偪塞填九州是時
天宇晶絳河見舉頭一歲纔一會感彼女與牛露立濕
衣裳幽薄螢火流竹響何颯沓蛩吟復唧秋人生百歲
間駒隙難喻遒一往不復還自審安為謀英雄誇兄嫂
蘇子志已酬買臣訶其妻覆水難再收不殊鄙丈夫焉
及東陵侯曠觀無可依不如事豪遊太華停我車少海
維我舟却笑求仙人勞生終何投
顔延之(始安郡懷都)延年
星斗既上懸山河亦下列大禹錫元圭至今九州别江
漢海朝宗㟥衡地奠臬讜憶子期諫誕鄙高唐說我來
守此邦撫字慙心拙去去奉明詔省闥班聯綴内外
亦何殊行道宜及節進退兩無就俯仰一何劣於古有
明訓尸祿戒位竊行將謝華簮躬耕敦素悅
鮑明遠(翫月城西門𪠘中)照
高堂漫張燈九華非夜明空庭度螢火其光何猥瑣微
蟲彼何為蘭膏有盡時何如天上月萬古騰清輝徘徊
銀漢表淡蕩玉閨時浮雲無纖㾗千里同一思宦遊多
拘束乘間偶遊目隔窗散塵襟蔽櫳延清矚始聞曲發
郢既命琴抽蜀親串及友朋共此叙情睦芳夕随地佳
何必深山曲
王琅邪(荅顔延年)僧逹
竊聞君子交久敬淡如水琴音失鍾期伯牙不復理余
於五倫中忘年遇吾子崇情實師&KR1688;清氣消吝鄙惟蘭
芝並馨惟鼓聲相倚敬業竹素園奥研翰墨理時當節
序佳百昌向華美春山翠可望新波綠瀰瀰載泛李杜
舟言溯顔曾旨此樂何倏忽一日三秋矣瑶篇寄遠音
深誼託精擬佩以矢弗諼荅以云如是
謝元暉(直中書省)脁
委佩近彤庭書紳依紫殿瓦鴛散日輝渴烏傳漏箭綠
隂藹禁林已有新鶯囀當階紅藥芳影翻視草案鳳池
盍仙朋豈以樗材贊承明有直宿寢門違視膳怦焉鬱
吾衷賢勞何獨見緤組非夙志願託凌風翰
沈休文(咏湖中雁)約
春來水滿塘廻雁報年光唼錦新花暖梯縠碧浪凉往
羽帶南雲歸背點北霜飛空或成羣宿浦必以雙兩翅
依春秋一心惟瀟湘
范彦龍(古意贈王中書)雲
昔者尹與邢磬折服中心何必定相妬等是侍禂衾北
海蒙知初南皮被恩深遭逢都大同光儀獨可欽梧桐
豈散木鳳皇非凡禽將託萋菶枝必有雝喈音余獨何
為者濫竽集泮林願言企良覿省闥隔沉沉
任彦升(贈郭桐廬)昉
維舟富陽江遲我心儀者云是早見候失期乃吾也有
心悲共傾有手歡同把竹柏懷三冬冠蓋輝五馬聚艱
離每易音衆知則寡後會杳茫茫欲别還難捨從此天
一涯有衷向誰寫
江文通(望荆山)淹
桐柏襟淮源江漢帶荆甸湘沅既已疏衡巫於是奠楚
望快平生蠡測愧疎餞俯仰翰墨林唱酬風月宴金樽
亦有醇玉几寧無薦中心别感傷游賞非所戀汩羅淪
靈均永懷淚如霰
邱希範(早發漁浦潭)遲
春水漲漁潭朝霞起赤亭富春深秀區峭蒨含餘清置
浦何淡淡標峰盡亭亭行春爰及時攬俗兼課耕停彼
錦埭車發此鏡川舲烟景幻迷離水物呈芳馨愧無能
卜居合暫託幽情糾慢諒未能卧治庶可稱
熱
谷風爽彌月午炎劇今日明當祝融歸後勁亦理必山
田况頼晅恒凉奚秀實此熱不可無黃雲奄觀銍山榛
蕩輕籟行宫清且謐對時思花機即境契彛秩地限誠
有權天行終不失
農稼資蒸溽行旅畏炎歊兩全誠甚難思艱寸心勞炎
官信其令胡不於昨朝吾寧乏清凉車馬多囂囂(音敖)南
瞻避暑莊無暑恒逍遥
新月
碧漢秋眉露一㾗晩凉行館靜塵喧掃愁亦是添愁者
冷露無聲桂影鶱
處暑
究是行秋地那更處暑時葉從人面落爽自馬頭披煙
驛長和短雲山幻復竒田疇看漸熟惟有祝霜遲
七夕
萬古凄凉夕雙星聚會辰塞高疑漢近鵲翥儼橋陳何
必層樓結依然檐鼔新不知月露下秋思動何人
曉行
一夜西風谷變凉行人迫曉換征裳山田亦自知時候
穎栗垂垂漸染黃
鳴鞭速亦停鞍速晏起遲還歇頓遲因識習勞常得逸
誰能修業不趨時
雨
午熱剛虞駝馬疲雲峰遠宇吐來竒須臾止頓輕凉送
武帳秋風度萬絲
長途豈乏後行人漸石應教受苦辛暑雨怨咨今不啻
每因即景慎臨民
山田日日看雲黃都喜惟時若雨𤾉可識先憂饒後樂
塞中還為祝豐穣
輕雷斷雨一川晴西塞槍竿夕照明還見遥天飛電影
紗衣不勝谷寒生
西北風(七月十四日)
噫氣凉盈谷敺雲天淡空非關少女候真是大王雄翼
退横霄鷁蹄輕歕玉驄停鞭西北望萬里此來同
月(七月十五日)
畢景羣山暝林端滿月飛呈寒無纖翳委照有餘輝拂
我文木牀搴我薄羅帷靜對無不佳况此深翠微奚問
中元節河燈滿液池
急雨
急雨正當止頓後午暄驅盡峭寒生箔雲捲淨雷聲斷
夕照一川紫翠明
聞京師秋成有象即事誌慰
農家有常談豐年收成早今歲穫新糧乃在六月杪青
黃價未增預識苖秀好啟駕及停蹕綠雲歡載道避暑
居山莊兩月恣幽討惟是關内田來往縈懷抱京兆報
佳音西成逮萬寳巡方有常度祈年切久禱慰慶志愈
欽際泰貴善保
蔣溥進所作塞外雜詠依韻和之
氊廬
耽逸懷居理則那拂廬取便稳裝駝放彌卷密施功易
水驛山程淂景多近渚恰宜臨野蓼依峰偏愛罥烟蘿
方圓毳幕施俱可揔是人間風月窩
駝装
鈴聲替戾度行駞致遠擔勞有足多訝可知風還聽水
最躭柳陌與沙坡剛欣卸重成羣臥又迫臨明逐隊過
飼秣恩誠思致報﨑嶇路亦慎防蹉
馬絆
伯樂偏虞馬易馳維連以絆出竒思除將麋鹿難為繫
任是驊騮亦設羈卓立試嘶清夜月恣眠常憶白莎陂
縶之亦欲飫之節此事維應善牧知
風竿
雨朝風夕自飄摇誰翦㐮雲落綘霄有意恰知馬足倦
無言應解客心招低翩高颭皆成畫圓碧方紅各取標
最是幕中鼾睡遍一竿月露漾清宵
雨溝
雨脚飛來碧嶂頭周防已作未然愁落空任灑人形帳
就下都歸之字溝㶁㶁應知看立涸涓涓且擬聽新流
奚童畚鍤勤䟽鑿底慮棼絲鎮相(入聲)繆
設卡
沿岡一帶勢連雲露重莎平淨翳氛鈴索宵明依制設
官郵今昨計程分隍中祗慮聲驚獸磧裏兼存意習軍
陳利誰何更無藉頒禽也足當酬勲
地竈
朝晡惟是供炊用增减非關設計深撥草乍欣逢舊穴
烹魚奚藉溉新鬵聃觚未易尋常踞墨突休言不待黔
移頓莫教輕掩棄即看昔製乃資今
安市
車載肩桃逐逐來營東遠列任囂豗米鹽日計應教聚
蚩眩風澆未許開縱便罷譏何有惠豈常負販不儲材
蠅頭笑彼旋糜盡滿槖盈嚢若箇回
征衣
衣裁短後合時趋打叠巾箱俻遠途豈是從戎歎離别
也須著意稱身軀鵜梁慢誚輕濡翼韋褶偏宜淡染蕪
頗有鄒枚尚寬博果然實必與名俱
銅晷
巧製伊誰意最初不淆方位指南如宵明長短無差報
十二時辰有定書測景每教臨日下尋題便以適幾餘
今人雅合分隂惜陶侃名言實起子
頒鹿
罷圍休息羽林羣營外頒禽率未申獨享不盈&KR1066;腊藏
(去聲)均霑偏厚膳虞人堆來已看彌平壌持去從教饋比
隣自割懷歸且無罪空還應慮細君嗔
和詩
每因得句命廢詩韻府𩔖函儘覽披畢竟老成還獨步
可憐後進亦攀追古今風雅誠誰是宵旰憂勤只自知
不是賞花釣魚處呈箋難與辨姸媸
張宗蒼白雲紅樹(乙亥)
北來重見南宗筆畫裏全收戸外山過眼驀懷去秋景
補吟聊趁此時閒
曉月
猶是中秋月偏宜北塞晨銜峰矗高樹入水漾清淪寒
益侵川路光維照旅人行装多打叠縟毳覺堪親
曉行
銀河欲落月正午疎星三五猶堪數一𣲖嵐煙谷口横
曉色昒昕東方明須臾朱鳥槍竿昇霜華離離羃野苹
隔嶂恰聞呦鹿鳴千幕捲撤向前頓我亦因之為曉行
繢峰茈虒紛紅紫佳處不妨行且止豐城客子曾有言
本意由來是山水
九月朔日作
野闊天益寥節肅秋惟季疊樹半餘紅喬柯全挺翠霜
叢燦曉華風葉含凉吹彬兹圍獵場裒時易簡地扈從
有儒冠可以攄吟思
停蹕
停蹕仙莊亦有因仰流遲待後來頻秋潭菊落波心艷
冷砌筠翻窗影新叢樾稀餘那隠鹿名山住久覺親人
驛章進止饒清暇觸處閒參總静真
即事
霜重湖益澄葉落林逾靜呦鹿呌烟懶(鹿惟鳴秋入冬則歛聲矣)閒
鷗護波冷稚冬藹清暉随時愛寒景幾餘展芸編明忩
虛且迥故知此其常相值意為永
欽定熱河志卷四
