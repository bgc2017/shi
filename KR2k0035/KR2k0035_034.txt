欽定熱河志卷三十四
行宮十
臨芳墅
知魚磯
湧翠巖
素尚齋
永恬居
臨芳墅水流雲在亭之隔岸西折而南臨芳墅
在焉殿五楹其西楹聫曰岸花霑露滿湖月漾波
寬為
聖祖御筆墅左右則曲渚迴汀藥欄荷沼咸吐秀於晨風
夕露間
對清華而供
吟賞一莖一葉悉含生意矣
御製詩
臨芳墅(甲戌)
曲阜平岡緣蹊被隰無葩不秀有卉皆芳别墅數
椽自足幽趣
竒葩異草四時芬八百功常鼻觀聞是藥是花俱採取
文殊於此亦疑黂
臨芳墅(己夘)
别墅水之涯清華復静美團團榆槐隂羅羅花藥蕊偶
憩如久居心恒不離此不離此緣何簷額揭妙旨
對時育物心
翥鳳飛龍體
臨芳墅(庚辰)
義取對時將育物候過葉綠與花紅分明
羲畫標微旨一氣貞元無始終
臨芳墅口號(辛巳)
别墅蕭閒碧水涯中秋依舊有荷花臨芳設問為誰宅
應對濓溪周子家
臨芳墅(癸未)
軒文題墅繹思長面對秋荷绽滿塘端識
聖人愛君子寧徔凡卉賞芬芳
臨芳墅(壬辰)
面山兼面水仁智樂兼斯近沼風來爽遠峰隂上遲過
弦月漸朗艤岸舫相随待夕澄瀛泛言看色景竒
題臨芳墅(乙未)
野花繞砌燦芳蕤待月開船每在兹墅落西山赤烏早
岸披東沼素蟾宜倚窗如舫狎鷗彼㩀座平林友鹿斯
去歲今年何所異鏡中增得幾莖絲
知魚磯臨芳墅前殿五楹面南
皇上御書額曰知魚磯踞湖之北與采菱渡對可一葦
杭也每蘭池澹沱鱗族出遊時躍時潜並呈天趣
豈特莊惠知魚之樂辨之濠上者耶
御製詩
知魚磯(甲戌)
湖水清甘魚樂國也石磯臨流無心垂餌相忘之
適當非濠上所知
出水輕鯈樂意洋臨磯欣覺會心長由來萬物天機適
安用勞勞辯惠莊
知魚磯(己夘)
古樹两株水一溪遊鱗潜躍任倪倪底湏博辯誰知者
了識蒙莊未物齊
知魚磯(癸未)
莫道魚無知亦有在沼時莫道魚無樂亦有浮而躍魚
自樂魚自知耳知樂否乎辨可已月在天心風在水不
言之中存至理
知魚磯(癸巳)
石磯臨碧沼即景號知魚不擬風生浪常看月入虚躍
潜随適耳綱釣搃忘諸恒此開蘭舫塞湖載望舒
湧翠巖瀑自巖而下巖間殿三楹東向
聖祖御題曰湧翠巖殿後為佛廬有樓三楹額曰自在天
聫曰松逕飛花雨蓮臺藹法雲並
皇上御書每朝暾初上曙露未晞飛瀑中烟巒布濩恍
疑大士說人天妙法倏忽慈雲遍滿大千界内若
雨後瀑懸磬飛林外鐘度雲中則又妙演潮音於
空際聲現色中相也
御製詩
湧翠巖(甲戌)
石罅泉源出山莊西北淙淙潺潺下為瀑布依巖
為佛廬隔林明殿三楹東向晨曦朝爽空翠四合
拔地青蓮聳德水天人來往作音娛驀逢杖錫權教住
試問眉毛拖地無
素尚齋山莊邃境曰梨花伴月最上一重殿五
楹面南
聖祖御題額曰素尚齋地在山巔因高得勢軒宇曠然階
下梯級百重長廊翼覆仰視如天中樓閣而結構
渾樸不施雕繢
堯茨貽則堂構留思
天藻繹吟每為拳拳三復云
御製詩
題素尚齋(己巳)
山莊山水佳天然去雕飾是齋顔素尚古風猶可識開
窗見千峰對之有所得揮毫戒繁華
聖人示我則
題素尚齋(癸酉)
數間樸屋萬山中鹿豕為遊溪壑叢造物由來敦素尚
書生未足詡家風霽空色朗依峯白雨葉聲繁點砌紅
近歲遥年頻撿校幾番静悟不同同
素尚齋(甲戌)
梨峪清軒不施雕繢丹雘
皇祖常所御處崇朴素明雅尚備見扵
天筆標題两字中矣
棄日無過静讀書讀書静合是山居披翻却又難耽静
無逸明明啟迪予
素尚齋(乙亥)
風勁樹葉稀秋深澗流細盡掃丹翠紛全露峯巒致巖
居委宛藏磵道﨑嶇試騁懷煙霞標遊目塵囂外素尚
亦頻來兹焉契真義
素尚齋即景(丙子)
蕭蕭落葉下亭臯入牖峰棱瘦且高盡洗鉛華歸素尚
頓捐色相得真陶五三了可恭幡蓋咫尺那湏想濮濠
結習由來未忘却率因即景一摛毫
素尚齋(丁丑)
幾灣流水幾橋搘嶺複閒齋宛在兹蓄目高秋原恰當
印心昔景不曾移蕭然自是樸斵好紛彼何煩藻繢施
詎止崇情惬幽賞風聲敦俗要於斯
素尚齋(戌寅)
齋接永恬居相望(平聲)前後廬磴廊斜轉上巖牖朗開虚
得趣景殊状題名義各臚要同歸静觀(去聲)一致每欣於
素尚齋(己夘)
太古山中室高秋時節天有懷惟淡泊無物不神仙候
暖林猶翠露繁花益鮮却嗤芥蔕者動說俗塵蠲
素尚齋(庚辰)
古屋剏
堯年
奎文寳構懸理參從檏趣治覺返淳賢甄性神明境陶情
翰墨筵淑清此埏埴(灜臺淑清院中書室亦顔之曰素尚齋義取諸此)終是遜
天然
再題素尚齋
磵道津橋試重尋巖扉耐可惬予心虚庭煙月誰同調
上塞冰霜我素襟四壁詩題自今昔一窗冬日是光隂
迤西更闢新齋在不厭山深轉就深
素尚齋(辛巳)
詰屈山徑幽綠雲蔚其上綫天中得路到齋却寥曠向
來延緣處歴歷都在望五楹所虚受峯巒乃萬状偶此
寄崇情于焉惬素尚
素尚齋(壬午)
永恬居後齋百級拾廊階既迴眺因遠當秋攬總佳不
遷谷神景恒識
聖人懷返樸關行政勤思六宇皆
素尚齋(癸未)
軒楹無藻飾圖史有芸香
示後惟欽
禹起予寧待商野花似蘭馥幽籟過松涼行飯辭輕輦攀
登百級強
素尚齋(甲申)
書齋猶在上便與步丹梯悅志延新趣欽心仰
昔題泉聲銀鑿落樹影綠玻瓈高嶺夕陽好看時旋旋(去聲)
低
素尚齋(乙酉)
節梲非山藻林嵐近梠扉延懷疑月窟觸目暢天機秋
景正寥泬爽風落翠微淑清此數典(西苑淑清書院室亦以素尚名之)
尚志仰
前徽
素尚齋(丙戌)
倚巖幾架搆書齋尚不期華素是佳豈曰獨稱山水趣
化民
當日寓深懷
素尚齋(丁亥)
書齋更山上疊磴以廊通每仰
額垂手常欽
儉率躬野禽呼檻外蒼鹿過窗中尼父言詩旨玩辭義不
窮
素尚齋(戊子)
飛廊陟巖磴上復有書齋既是無俗尚因之惬素懷山
禽寂窺戶梨實落鳴階雖則片時坐永言意託佳
素尚齋(己丑)
梯巖疊石磴其上覆雲廊拾級隂森處軸簾前後堂(是齋)
(在永恬居上即前後屋也)近非費物力高可挹山光
題額相輝映繹思
垂訓長
素尚齋(庚寅)
斜廊將百級齋乃搆其上濟勝步㤀疲居高目宜望凸
巘與凹壑無所逃形状豈藉繁藻繢真存太古樣因之
坐成久心焉惬素尚
素尚齋(辛夘)
拾級迴廊上畢窮前後齋更高目斯豁尚素意尤諧樹
蜜不遮戶草生直到階
當年斯示儉聡聽敢違乖
素尚齋(壬辰)
拾級猶饒百步攀坐開窗戸俯林關問予素尚于何是
祗在青山綠樹間
素尚齋(癸巳)
人孰無所尚其間惟素宜苟非務華目庶可不紛思林
密風還度山深涼自披迤西有佳處步輦向前移
素尚齋(甲午)
齋更居之巔迴廊攀以上愈高斯愈豁聳目欣蕭朗鳴
禽語殷勤犮鹿來三两山花雨後開山蝶大於掌物具
天然趣夫誰勞意想素固匪因緣尚亦豈勉強今日適
清閒棧溪向西往
素尚齋(乙未)
更拾丹梯上有齋素尚顔東西帶碧澗南北峙青山塵
俗自應遠華囂不藉閑詎惟供性賞政教每因關
素尚齋(丙申)
拾級陟迴廊㩀牀坐素堂嵐光飛翠迥松籟落空涼會
景忘今昔潜心䆒縹緗尚哉知禮後得矣起予商
素尚齋(己亥)
巖廊重攀陟文席小棲遲山夏還依舊松風特相(入聲)宜
乘閒堪綴墨觸景憶
含飴两字欽心繹
千秋教意垂
素尚齋(庚子)
&KR1231;步上岩廊齋在岩平處窮幽乃得曠是可會理趣朱
補格物章貫通無不具
後聖契先賢(我于朱皇祖究心性理子尤特表章)顔齋日尚素于心祛紛
馳于境得絜矩(叶)如舜恭南面萬幾舉而措
素尚齋(辛丑)
素尚接永恬必由迴廊陟聊乘一時閒那惜雙步力然
匪窮遊興寔用緬
先式盖欲恬心者宜以素為則居安斯禮復去華在已克
堪以註魯論永言謝
淵德
素尚齋(壬寅)
仍步岩廊上山齋宛在兹古稀有二矣
祖德敢忘之修已即為政勤民要課時如云敦素尚却覺
費新詞
永恬居素尚齋之前殿五楹面南
聖祖御書額曰永恬居後三十六景至此攬其全伏讀
御製詩以引養引恬慎修思永之旨紬繹
天文義至深遠盖山莊水木澄明烟巒静妙肖翹動植盡
荷
生成我
皇上臨御以來一遊一豫歛時敷福薄海内外永慶安
恬所由放彌六合退藏於密者與
御製詩
題永恬居(己巳)
夷嵕築閒館邱壑占幽偏落葉如聽雨開簾不捲烟景
光新意趣書史舊周旋道味真無斁心恬足永年
永恬居(辛未)
搆築深谷中嵐靄幻朝暮名之曰永恬允得岩居趣叠
樹罨蒼翠曲流繞蹊路仙卉四時芳竒峰一窗具澹泊
足悅怡㫪容而静窹買山合周孔羲經於是注
題永恬居(壬申)
簾垂四壁幽忩入千峰絢樝棃熟自落野菊豔初綻青
密鳥未驚紅殘蝶餘戀誰與幻山色輕雲飛一片便可
寄題興舒箋掞柔翰
永恬居(癸酉)
山不厭其深屋豈期其華巖居非雕繪叠樹相周遮悅
性適因静會心奚必遐命筆戒綺言澹泊以為嘉
永恬居(甲戌)
山中境爽氣和致足怡神悅性既佳風景且樂阜
安引養引恬慎修惠永
皇祖御題齋額意在斯乎
壺中瓊島鬱懸居景物惟恬氣象舒已是洞天𫝊
玉簡得教福地續琅書
永恬居(乙亥)
峯翠屏張後溪清帶繞前重臨舊書室静對好秋天不
約神襟朗那求俗慮捐偶成四十字但未必皆賢
永恬居(丙子)
精舍築山深雲逕殊窈窕始披蒙絡入忽㩀槎枒表瀑
細石骨瘦霜澄峯態皎六情不期恬萬慮何能擾逸興
託高清妙契良不少
永恬居(丁丑)
雲閒欲歸牖山翠每迎檐景趣來來别詩題旋旋添梓
材養
昔引蘇對花新霑泞待縛渠獻(逆賊阿睦爾撤納復投哈薩克軍營阿布頼欲縳之)
(以獻逆賊竊馬挟六騎夜邇阿布賴窮追指日可獲)干戈戢永恬
永恬居(戊寅)
水複山重處金風玉露時僻非塵所到静與性為宜居
永真堪憩心恬恰好思所思在何許
皇祖聖蹤遺
永恬居(己夘)
地僻山深未可耽君師責重一身兼簷端
寳訓分明示寰海蒼生要引恬
戲題永恬居(庚辰)
今日來思後日去去來歴歴正何嫌讓他書舍千峰裏
樹態雲容此永恬
永恬居疊舊作韻(庚辰)
一谷温暾日坐來滿屋簷餞秋冬景破半百鬢星添松
翠雪輕壓楓紅霜飽霑卷阿真愜意魚海洗兵恬(舊作有佇)
(待俘渠獻干戈戢永恬之句)
永恬居(庚辰)
冬山淡如睡巖居益致静所耽在泉石寧辭䟦寒冷野
橋度數曲似入神眀境林扉詎藉敂仙界奚煩請翻嫌
紫翠豔都覺色空屏歸藏有餘藴樞紐於焉省觸緣愜
性靈不期坐已永
永恬居澷題(辛巳)
關内度秋霖一刻似三日關外閱晴稼日三似刻一歴
喜易愁難百年同是律何如太古山復此虚白室無喜
亦無愁止止恒祥吉
永恬居(壬午)
詎是陶家逕依然松菊存流隂閱吹葉至理悟歸根鹿
麌動皆静禽音靖不喧袛宜諸慮淨仍繾
一人恩
永恬居(癸未)
翠隂覆曲折有路草纖纖出樹即為墅入山了不炎軒
窗惟静寄書史供(去聲)清拈底識斯居好能令情性恬
秋日永恬居(癸未)
素景又新投昨年纔瞬眸繹思恬者靖恰悟節臨秋露
浥花香泛風翻葉翠流一雙閒瓦雀棲樹懶飛浮
永恬居(甲申)
駐久方言至居真委宛蔵憑窗思昔景開牖納山光蛩
有殷勤韻花惟自在香永恬垂
聖訓甄性那宜忘
永恬居(乙酉)
一澗前階帶千峯後戶羅山莊景誠冨今歲此初過窗
畫依然好壁題漸以多向陽常覺熱秋矣識無何
永恬居(丙戌)
由東斯為登由西斯為下適從創得降言憩可因暇接
待有佳趣天真非假借烟壁峙前虚石泉淙底罅心神
不期恬永言觀妙化
永恬居(丁亥)
山居幽谷裏
聖藻泐楣檐為(去聲)念
恩勤永兼欣情性恬座間臨樹杪忩隙入峯尖安得恒斯
坐義探書理潛
永恬居(戊子)
食蔗與永恬相隔祇一嶺越嶺不數武復覺殊山景乃
知仙莊竒步步進佳境幽居㩀𤱔平既深斯致静視聽
寂諸緣澹懷默以領
永恬居(己丑)
仄蹊原熟識&KR1231;步遠何嫌峯險鹿單過樹深鳥互覘到
欣書史伴坐覺性情潜萬劫秋山色
天文與永恬
題永恬居(庚寅)
一徑穿林入人蹤襍鹿蹤山居到成憩俗念覓何從落
葉無留樹餞秋將柏冬性因恬以永不必問禪宗
永恬居(辛夘)
谷轉向西行步随境入清板橋經幾架雲閣見層甍素
榻偶然據好山依舊呈
兩言垂訓誨萬緒冺將迎
永恬居(壬辰)
永恬所必到頋闊一月餘時炎路復阻慮勞僕役徒金
□風日爽况值清暇予入各樹交隂譬張幕于途數武
一駐憩旋亦造山居山深境自凉楓籟益颯如繹言思
所由津逮惟詩書
永恬居(癸巳)
稅駕巳數日問山偶此時幾條板橋過一所石林披步
磴得門入㩀床向牖窺嵐光與楓籟静永足恬思
題永恬居(甲午)
太古此山中永恬居一所居則實永恬
奎章額簷梠緬企
揮毫時
雲日空翹覩是意安能恬悽然立延佇
題永恬居(乙未)
巖居每歲所必来祗以無暇來遲耳亦因新建者先往
厭故喜新弗免矣據牀屈指試一數(上聲)則到仙莊十日
已夏山過雨爽頓生庭樹籠隂暑不起物象皆恬心自
恬
聖人先我示微旨
永恬居(戊申)
蘭逕向西循松齋倚巘脣偶來值初伏言到却逾旬(到山)
(莊己逾旬日矣)山色總依舊世情率喜新一端因永念誰是得
恬人
永恬居(己亥)
野橋幾渡水澶湉倚巘山居驀地詹覺與昔年初不異
欣於六月了無炎檐禽對客意為永林鹿狎人心亦恬
豈必練研求警句興之所至筆因恬
永恬居(庚子)
曲棧入山深山居宛待臨
題檐繹两字罨牖繢千岑寧渠性情淡那來私欲侵徘徊
思
祖訓克已近為仁
永恬屈(辛丑)
岩谷向西轉肩輿數息行幾礄跨澗築一水落溪鳴旋
亦山居到依然夏景呈身心都與静足見
聖人情
題永恬居(壬寅)
登骫披叢樾巉岩歷衆崦乍如雲闢闕遂見樹籠檐樸
斵緬
垂教淵襟契引潜寰區同樂利永沭
聖恩恬
欽定熱河志卷三十四
