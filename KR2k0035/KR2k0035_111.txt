欽定熱河志卷一百十二
藝文六
本朝
詩
恭和
御製山莊燈詞八首元韻汪由敦
萬樹天花燦遠空燈筵例比
禁園中
仙莊夏景過元夜大地歡聲内外同
寶幢光摇五色雲踏歌聲裏漏聲聞尋橦宛轉新
翻樣馬伎驍騰舊絶羣
夏宵山近氣微寒萬盞燈疑九陌看絶勝昨秋三
五夜桂輪冰淨露珠團
零露
恩濃賦蓼蕭丹霞百尺建神標人間天上渾難辨不夜
城中第一宵
鈞天日聽琅璈樂良夜還燒錦帶燈拜舞遥稱無
量壽琉璃寶界集神僧
花散千枝驚豔𤼵光流百道絶空緣虹橋幻出通
仙跡寶字排成拱
御筵
巖嵐林影紛成彩絳闕琳宫慶此宵瀛海蓬山能
似否鬱蕭臺上列仙朝
千枝渠盌帳前陳西域休誇百轉輪豈獨名王蒙
遠耀祥光朗照萬方人
前題王際華
玉塞宵凉碧宇空
離宫景乍度天中來賓新得焉耆長
錫宴元宵事例同
萬綠叢中散火雲雷轟電激四山聞映波百道金
蛇掣彷彿紅旗競渡羣
纔挹冰漿瑪瑙寒魚龍百戱儘教看忽驚火樹銀
花發映月連星并作團
喜對薰風詠蓼蕭雲霞繞幕赤城標芳園已過黃
梅雨月色燈光又此宵
綠樹隂中
雙鳳輦紅蕖池畔九華燈光明界即蓮花界照徹三千
現古僧
來從雁磧天西遠還結鼇山海上緣湛露三宵霑
毳幕華林萬帳共芳筵
正是星橋初啟處莫教玉漏易催宵
龍光日日榮三接綘幘𫝊呼又早朝
花開頃刻幻俱陳燈影旋移轉玉輪忭舞西來諸
部曲從今常作太平人
前題錢維城
萬樹園開朗太空放燈如在上元中覲光初接狼
㬻部應與朝正舊例同
萬點攅星五色雲空中雷轉遠山聞鼔聲未驟紅
初結火鳳銀龍各一羣
不知明月水晶寒并對晴山火齊看夜氣自澄天
宇淨鏡光融徹錦輪團
初聞烟氣若燔蕭旋有霞光似建標嘉會勝情都
不减藕花香裏試燈宵
錦幄還垂五綵線蓮花合作九華燈更看寶樹玲
瓏墖疑有琉璃界裏僧
烏滸亦登同樂苑素娥偏結蕊珠緣已過仙艾靈
絲節重預𫝊柑撤荔筵
到來玉塞招凉地猶是金吾放禁宵麗正門開千
隊入
山莊仍設正衙朝
魚龍曼衍畢分陳歡洽終宵轉玉輪好語西戎全
入覲來同
上國踏歌人
恭和
御製金蓮花元韻汪由敦
灼爍爭看爛綺霞𫝊來嘉種自龍沙
御袍拂處風初定玉砌開時日未斜淨植寧慚君子德
清芬故在法王家承恩撤炬休相比不是尋常設
色花
恭和
御製清舒山館元韻嵩壽
登臨到處皆堪賞入夏尤於山館宜擎蓋有香蓮
吐萼繁隂似織柳垂絲哢晴好鳥無心喚欲雨閑
雲作意遲靜裏天機隨領略晚來明月入簾窺
前題陳惪華
是地炎歊從不到此中邱壑總相宜棲林鶴起驚
松籟出岫雲來帶雨絲臨水能教塵壒淨看山不
覺夕陽遲靜便何處煩囂著只許蟾光入夜窺
前題國柱
别館招凉當妙境三庚引興最為宜扇裁圓月冰
為骨衣製輕雲雪作絲雨氣一簾蒼蘚潤風飄半
篆翠烟遲紅塵萬斛飛難到惟有松間白鶴窺
恭和
御製題大寧墖元韻汪由敦
大寧城廢名徒存賸峙孤墖臨荒原疑有梵筵開
舍衛空𫝊詞賦說梁園舍利金剛縱靈異難鎮燕
都天子氣北顧全無拊背憂南下方知翻手易踴
來多寶定先知曾見潜師席卷時替戾秃當鈴自
語長江高閣重疇咨(寧王後改封南昌)珠簾碧瓦早沉消
宿莾烟榛影動摇耕牛牧馬歸殘壘可識昇平歲
月遥
六龍東指時躋陟清曉陽烏纔展翼雲來雲去乍迷離
路隔空濠近城北亭亭可望不可登默數飛簷叠
幾層駐馬踟蹰無片碣欲問誰建何由能龍沙卓
立幾經秋爾日忻遭
聖藻畱廣漠野逍遥遊憑眺應銷萬古愁職貢而今此
置郵
恭和
御製板升元韻汪由敦
巢居苦風穴苦雨象取大壯肇棟宇疆畛所限習
俗殊氊作穹廬恒聚處平沙廣漠格爾多駞馬滿
谷羊滿阿誰教架構作籬落遂闢村莊藝麥禾候
吏無呵容轉徙塞山到處營疆理或齊或晉失業
民接踵栖依挈妻子一家中外樂時平舊史堪嗤
詫板升祇今烟火通隣里當日風塵擾甲兵輸幣
歲增虧帑用馬市纔成旋請封拜甡契塔為寇資
(蒙古稱漢人為契墖蓋契丹之訛遼宋接境故以此為通稱耳)隱然敵國聲勢重
名藩内屬餘百年不逐水草事力田從獵公徒隨
弭鞬迎
鑾除道待行邊懷柔布德
聖化宣板升更賴
天藻𫝊
恭和
御製魚石屏歌元韻汪由敦
少見多怪紛然疑偉哉造物能爾為由融而結誰
指揮異石片片羅鯤鮞頑礦乃復藏神奇宛見綠
波游泳&KR1086;出聽豈繄聞絃徽銜鈎那待投竿絲乍
疑妙繪網箋遺啖花影弄垂柳枝或乃匠巧神工
施刻畫鬐鬛分&KR1951;移想當秋水無津涯鱗鱗潑潑
時紛其曝腮跋浪凌空虛(叶)此樂未許惠子知滄
桑何代倏若斯帶還為礪匪夷思炎飈皜日漢沫
滋大鈞飛燄陶青泥一氣所到理異宜石凝水態
層層披魚為石質息不吹麻源螺蚌有先期製屏
不藉丹青緇重以
天章琬琰垂酉陽博物驗在兹
恭和
御製蒙古土風雜詠十二首元韻錢陳羣
乳筩
孰論得髓孰得皮以莢何曾一矢遺毛孔直參無
漏義元霜要悟欲流時最憐初逹先知跪(羊初生求乳必)
(跪其母)只恐生駒未受羈候火定教通味外醍醐應
向此中移
荒田
偶紆
翠蹕雲中騎來看黃沙雨後田試歷塞垠無棄地方知
聖澤本同天縱横自屬東南外樹藝仍居遊牧前力作
不勞成歲事昇平一飽故依然
卾博
叠成齒齒復磷磷此是山川正直神便有攝儀行
過客何曾施敬路旁人由來樸魯無淫祀終古祈
求有歲申挏乳炙牛存典禮居然風俗譜岐豳
革囊
一笈從來抵一奴(行旅諺語)摒擋家具此焉俱為筐不
用裁江竹盛飥何妨當飯盂利涉亂流傳古法考工
紉製陋諸儒蕭然囊槖隨行李自笑真成濩落軀
柴車
聞說紫芝乘此隱而今遺法塞垣多(元德秀罷官後嘗乘柴車)
(往來陸渾山中)不巾不輻偏行遠非櫓非篙亦渡河載月
吚鴉同小艇拖泥穏便比輕駝曾叨扈從
陪車後沙路相逢一簇過
骨占
神占即可號神羊火象於焉義取掦灼炙既從呈
坼兆仔肩如響定禨祥繁昌早驗明年牧近止能
知遠戍郎魚亦問晴鷄問卜乾坤至奥豈終藏
馬竿
孑孑緌緌及腹繩駃騠未許縱驍騰若非竿勢先
馴致那得鞭絲便奏能罷釣任公時拂水脱族蘇
相偶踰陵盡驅天馬來
天廐絶技材官庶足稱
兒版
乳花啼笑劇堪憐韋紉雙縧貼兩肩不用歌詞𫝊
靧面豈因束縛礙呑拳牌頭籍免添丁税臂上絲
穿長命錢更指熊祥牀寢地壁間弧矢正高懸
灰簡
布白編韋可代言結繩而後此苞元新陳遞嬗人
稱便開闔虛中道可存春蚓秋蛇無定跡剡藤魚
子不分門學書紙費成徒語執簡應同𫝊笏論
竹筆
如錐蘸墨便能揮老健中書未放歸豈假象犀稱
玉笋敢邀湯沐著紅衣(苕霅間製筆有名大紅袍者)透來紙背
方知是認去毫端只恐非倘得
幾餘親一試行間鸞鳳會同飛
口琴
獨絃琴是口中吹匠氏偏工以冶為老眼看來真
似鑷春葱撥去恰成絲聲廻合節筝應讓舌轉如
流鶯未知
行殿薰風𫝊解愠雷門布鼔笑閼氏
轉經
磨兜妙義自無文佛力風行衆所欣清淨輪迴原
自在波羅密諦本難聞萬緣旋轉空王國一手扶
摇大地垠象教由來能護國焚修莫說誦持勤
恭和
御製出古北口元韻嵇璜
一峯畱斡控羣山古塞蠮螉是北關秋嶺風迴雲
氣合邊牆雨潰土花殷來庭遠服通軺𫝊迎
輦歡聲動市闤底事長城誇設險八荒已在戸庭間
前題夢麟
馬足輕塵馬首山翠微堆裏逹嚴關雁沙風掃連
雲白綺樹林高帶雨殷烟静丹梯閒畫角天開碧
嶂見通闤
聖朝不用丸泥塞萬里伊犁指顧間
恭和
御製烏沙爾器元韻汪由敦
丹蕤不逐塞榆飄火齊星攅壓翠翹若向西京論
賦手君遷平仲是同寮
荅遝何曾到上林龍沙秋色曉森森故知遠軼嵇
含狀果譜新添有
睿吟
靈砂點就神丹轉靺鞈奩開寶氣豪應笑朱方數
紅豆漫勞西域問蒲桃
前題劉綸
好鳥榆關啄蕊飄離離星影綴雲翹相於合有北
天竺妙鬘華纓結淨寮
上蘭仙種擅珠林甆斗分叢護碧森五雅釋箋都可廢
品題
乙夜入清吟
赬虬探頷由來幻火齊傾柈詎足豪到眼吳儂慚
物色料量郁李比含桃
前題觀保
芳叢疑有暗香飄朱顆圓勻壓翠翹道是珊瑚生
貝闕何時移得傍山寮
託根榆塞自成林材可為弓老幹森旖旎詎隨凡
草木應將紅豆入新吟
丹砂色綻堪同豔火齊光懸足並豪最是巗疆多
異種引來山鳥誤含桃
恭和
御製常山峪行宫疊舊作元韻汪由敦
雲軒青嶂外霞磴纈林前
大獮方行令□勲為定邊遵塗屇
靈囿頓宿撫文筵迴憶初臨日俄經十五年(製舊御韻)
(作於辛酉是年初恭和幸木蘭臣叨與扈從曾元韻)烟嵐猶滃蔚風日更
清妍八景
披吟處(御行宫有詩製八景)新松正及肩
前題董邦逹
睿略馳方遠
宸遊跡憶前
行宫重
駐蹕諸將近收邊秋色迎
鑾輅山光拱
御筵憑軒增勝槩觀稼樂豐年
舊墨龍蛇勁
新題藻采妍計程山館邇蕃部集駢肩
恭和
御製熱河啟蹕幸木蘭之作元韻汪由敦
乘時肄武舊章循白露初過呦鹿甡峰指玲瓏林
&KR0772;窱雲垂糺縵曉輪囷疇咨封事郵函速志喜
宸萹點筆頻那待周阹誇遠服
天威早懾大宛人
前題劉綸
灤河繞塞首塗循雉介風高聽鹿甡迎勒草香聞
晻藹展圍山勢看盤囷大宛選騎調良並穆納
旋轅送喜頻兩歲陪
筵許三接奉琛還待後來人(時聞哈薩克陪臣將次入覲)
恭和
御製出古北口詠古元韻汪由敦
北門雄鎻鑰設險有嚴關一綫通戎索千重矗塞
山雉樓空曲上鳥道翠微間往昔藩籬重防秋士
馬難時清邊備遠民晏古風還羽騎駸駸度雲峰相
對閒
前題紀昀
翠輦臨邊塞檀州有故關南來通一綫北顧見羣山連
弩思前代偏槍近此間飛猱行尚怯高鳥度應艱
蘇轍題詩出王曾奉使還何如
今一統秋曉戍樓閒
恭和
御製至避暑山莊即事元韻裘曰修
山莊到處秋如畫勝日來時境是仙壯士扈行
親校射名王入覲歲開筵
謀深帷幄皆長算吟到禽魚有夙緣此地只如房闥内
年年
清蹕與周旋
前題錢大昕
到處林亭宜入畫望來巗壑宛疑仙澄泓水展空
明鏡峭蒨山當翰墨筵滿眼禽魚皆至樂會心草
木有真緣昇平中外承
嘉讌好待秋深
羽葆旋
恭和
御製熱河啟蹕之作元韻裘曰修
小駐還當啟
蹕時曈曈初日照通逵人言白草黃沙地身到青山綠
水涯八月田功觀晩穫三秋花事賞芳蕤塞垣未
覺西風冷閏歲應知節稍遲
前題紀昀
武列河頭雁過時勾陳羽衛啟通逵紅飄霜葉楓
千樹綠繞寒澌水一涯蹀躞花驄隨
日馭玲瓏芝蓋散雲蕤如聞蕃落諸渠長會獵梁鄒到
恐遲
恭和
御製雨獵元韻劉統勲
獵以肄武𫝊有哉中權直冐秋霖來掦威制勝在
弧矢非弩非網非繇媒軍聲已動不遽止轟雷激
電難比擬膠霑弦濕中轉奇白羽落處蒼鹿起沾
濡無愁得雋喜氣挾風霆運臂指乃知
聖意戒遲回弛者難張張易弛勖哉勇决重戎行蠡測
管窺見如此
前題裘曰修
長林豐草何遼哉平時獵騎不敢來奔狐擾鹿叢
虎跡館熊窟兔驕雉媒
大獮乘秋行至止鵝鸛魚麗安足擬左縈右拂射疊雙
毛驚角駭圍中起挽水天河真兆喜雨脚垂垂近
堪指弦鳴彌覺點聲麤弓勁不愁膠力弛須知師
律寓行圍號令如山今見此
恭和
御製行圍即事元韻汪由敦
半嶺霜風颯颯來萬山高處絶纖埃欲齊衆志羅
千騎應識天生用五材白㲲乍迎朝日上黃旗高
捲朔雲開
據鞍批荅軍郵速那待飛書趣(入聲)召枚
馬騰弓勁稱行秋極目穹窿遠勢遒猛虎伏崖林
霧暗驚禽躍澗日光浮細尋伊遜河流曲遥辯長
城古蹟畱即景
拈吟待圍合飛箋曾不費冥搜
屬櫜列纛力恢張險越厜㕒躪紀堂潮海沇溶迴
地軸風雲翕集揭乾綱繩聯碁布行無跡環合規
圍制有常肄武正勤
籌遠略大風歌就興飛掦
前題劉統勲
紫氣黃雲匝地來寒山影裏動纖埃平添西極追
風足饒有東丹射鹿材賦就長楊難自炫營連細
柳不輕開蕭蕭静聽鳴鞭響我士無譁底用枚
縈回玉勒
詠新秋馬上
萹章韻更遒黃葉試茶新火活蒼鷹趁兔片雲浮凸凹
巗壑如常履窈窕林泉為少畱何物擇人行舐掌
佽飛矛利
勅重搜
蕃部旌旄左右張躬桓先已會明堂行行隊似星
分野井井條如網在綱箭殪天狼隨指嗾芝啣銀
鹿見尋常便從羽獵圖
王會吉日車攻漫頌揚
前題裘曰修
仗外圍嚴斷往來萬蹄蹴踏不生埃黃衫煜煜文昌
將翠羽翹翹武庫材耳後鴟鳴飛箭過懷中月滿
引弓開詞臣屬目
旌門下欵段追隨揖馬枚
樹樹金鳳葉葉秋饑鷹直下力初遒雲排兩翼呼
聲合日麗中權
御氣浮馳道
龍旗遥掩冉看城
鸞輅小遲畱賡吟每捧
瑶牋出獨愧枯腸韻苦搜
絡海包山大翕張
神機猶是運朝堂華夷共戴環
辰極文武兼資揭
帝綱眼底風雲生咫尺草間狐兔只尋常即看一矢天
狼殪凱奏西來喜氣掦
前題錢大昕
森嚴羽仗自
天來雨霽重嵐掃碧埃控鶴三千神策士飛龍十二上
襄材令懸旌旆和門合陣布風雲大幕開講武六
軍皆整肅不煩司馬戒銜枚
野闊天高九日秋伊松河上塞風遒
玉鞭乍到輕烟拂
紫幄初開瑞靄浮雲入望中皆澹蕩山當佳處暫停
留廣成欲進詞臣頌詰屈空慙短韻搜
彌山絡野勢分張變化神機自
廟堂蕃部傾心瞻
法仗降王泥首懾
天綱握奇齊列龍蛇陳懷
德遥迎日月常頻見玉門西奏捷欃槍掃盡
國威掦
前題紀昀
長林豐草射生來石逕清無半點埃冀馬於今皆
逸足燕犀自古是良材行分鵝鸛雙旌動氣逐風
雲萬里開
聖主臨邊軍令肅無譁不用更銜枚
獵獵風聲大漠秋高原塞馬力初遒旌旗影帶寒
雲捲組練光含曉日浮霜隼盤空爭搏擊天狼避
箭敢遲畱巾黃奮欲摧彫虎荷戟深嚴更一搜
雲罕天弧歲歲張儒生何用戒垂堂諸蕃震疊星
從斗七萃森嚴網在綱蹴踏崑崙猶奮迅鞭笞頡
利只尋常銘勲尚薄岐陽鼔遮莫區區侈馬揚
恭和
御製山村元韻汪由敦
塞外常苦寒種禾取其早地瘠既遲發雨稀復易
槁行行傍山村結穗實堅好彌望但黃茂攬之粒
俱飽婦孺各恬熙鷄豚亦馴擾
宸遊信多樂勝賞滿馳道
前題董邦逹
八月納禾稼塞外西城早山田黃盡勻熟異科上
槁穈芑種自嘉結粒堅且好遠邊成樂土八口終
年飽婦子皆優游鷄犬不相擾得此功誰歸蕩平頌
王道
恭和
御製谷中元韻汪由敦
谷裏人家成小聚火耕歲久地迴涼曲依巗壑搘
為屋平碾坡坨掃作埸經歲吏呼曾不到中田婦
饁亦相莊從
遊恍見康衢象民氣知無莠種妨
恭和
御製入崖口元韻觀保
區脱天開屹兩崖到來眼底得清佳疊屏山訝駞
峯似度嶺人看蟻垤皆嵐氣每於雲氣合松聲時
與水聲諧
習勞不為游觀樂好景偏如竚
睿懷
恭和
御製氊廬元韻汪由敦
白㲲剪裁潔文筠插架平自然成廣厦寕用侈雕
甍霜隔簾衣重香凝
黼座清由來陶復製存古見
深情
恭和
御製題小金山元韻蔣溥
中央小朵即飛閭絶頂蓮花建紫廬秋水似雲圍
曲檻孤峯如畫映方諸綺明練静滄江遠樹隱樓
開碧澗虚
睿思不殊浮玉勝勝於浮玉轉清疎
恭和
御製清舒山館元韻蔣溥
鶴捧爐香燕拂書清秋山館日長舒結為塵外烟
霞窟移就村間水竹居林靄乍霏朝旭潤茶聲輕
颺午風徐惜隂檢點禽魚樂詩地分明
筆力餘
恭和
御製塞山元韻劉綸
穆納嵐光繪嫩涼餘歊淨滌快褰裳磧中野水穿
沙響
莊畔高禾出屋長夜拭玉蟾遲遠榭晴摩霜隼趁平
岡木蘭萬頃如香海崖口懸知葉未黃
前題觀保
塞外山多氣早凉如花紅葉已裳裳雲開諸嶺駝
峯出雨洗寥空鳥道長榆柳數家依曲澗牛羊千
隊散平岡秋光到處邀
宸豫况是陂陀稼已黃
恭和
御製含粹齋元韻劉綸
一區架構有餘清納納虚檐出厂平與顥氣俱非
假象得天倪露是含精太元著草亭空峙秋水成
萹檻漫横會取
名齋真義蘊兼含孔思復周情
前題張泰開
窈窕山齋萬象清朝嵐夕翠與檐平試看飛躍天
機活便識行生道體精石落沙明秋水净雲歸岫
複夕陽横
天題妙括羲經義俯仰高深契
睿情
恭和
御製駐行營元韻劉統勲
興桓之北松漠南肅肅勾陳羽衛駐疊嶂遥連紫
塞垠行程却指紅雲路崔嵬
帳殿臨高原丹林翠壑天然趣大海蕩蕩水所歸諸
蕃來似百川赴馬牛恒以山谷量酮乳時論斛石
酤燒當無弋肩摩從駭愕中華強且富昆彌動色
相顧盼贊普𫝊言互告諭此間氣象真堂堂絶漠
威行良有故軍容嚴整神融怡疆域式廓
帝命貽欲將
王會入畫圖豈但石鼓陳歌詩蓋地之圖驂白鹿聞
風而至其奚疑
聲靈震疊邁䆳古大哉玉檢明堂基
前題劉綸
一重兩重碧嶂開千騎萬騎
黃城駐星廬匼匝翊
帷宫高下風竿辯蹊路行行設枑更通橋秋原延矚
無邊趣司盟舊部馳𫝊來屬吏新藩踐更赴根移
苜蓿抽嫩芻種獻蒲桃壓清酤佳名沃壤多巴顔
德産從知饒美富扈圍西旅競懽呼义手脱帽難
言諭金牙瀚海㘴日嗤甫草上蘭空掌故
時畋悉率
皇情怡允文允武
家法貽鋪叙不數陳倉碣典則寧誇勅勒詩
膚功已奏繕軍實登三咸五夫何疑
和門珥筆請為紀時萬時億恢
鴻基
恭和
御製九日元韻劉統勲
黃花開放趁秋陽
黼幄平臨射雉埸侍從欲陳豳蜡美蕃渠新識糗梁
香紫萸盞泛爭承露白雁聲多欲落霜更喜寒山
都似畫登高一望翠低昂
恭和
御製出崖口元韻劉統勲
講武連旬舉大蒐
六飛親涉道途修已陳虎旅行松漠競擁
龍旗渡索頭(伊遜河即水經注之索頭水)此地諸蕃爭送
輦古來長塹笑防秋躬桓濟濟陪
嘉宴取次金罇湛露稠
前題劉綸
磨崖大字紀
親蒐旋軫渾忘路阻修翠嶂雙排開石骨朱闌一折界
雲頭迴瞻雁砦鴻天晩直指烟村水市秋此際
觀風知倍喜坻京比似去時稠
前題董邦逹
寶鞈彫弧罷講蒐
六龍迴蹕引途修千行灌木縈旗首一路仙雲簇馬頭
攬轡共知循舊徑看山又是近深秋鵷行扈從重
經過回望林巒萬疊稠
恭和
御製萬樹園賜布魯特觀烟火元韻劉統勲
列溪秋水夜盈盈月色燈光倍有情萬里㫋裘聯
隊入千枝火樹照人明直將玉燭通銀漢㘴覺琉
璃湧化城料得𫝊言徧西域聞風爭拜護羌營
前題劉綸
交光燈月一時盈敷㘴擎觴共洽情舞入魚龍隨
隱現篆成蟲鳥更分明騰聲合到無雷國散彩疑
遊不夜城使者來從星宿海底教瞠目屢怔營
恭和
御製塞田元韻蔣溥
阪田競高低迤邐接塞外入夏土&KR0890;乾播種尚有
待宵旰勞
聖心甘澤還立沛良苗何油油陂塘互縈帶慮歉轉獲
穰三農慶應最碧溪水潺湲未為秋稼害明昭
帝所貽穎栗民斯頼塞天霜氣遲自卜收穫倍想見築埸
時萬井農情快
恭和
御製峽琴軒元韻于敏中
軒前動操衆山皆攫醳無心韻自諧悟徹匣中兼
指上聽從挂壁復横階𫝊聲谷遞清和奏入律風
調
解阜懷
相賞更餘真意在天然松石軫徽排
恭和
御製滄浪嶼元韻于敏中
芳嶼臨清流秀色在階砌動影冲融間倒侵翠微
翠迴風澹漪瀾觸景紛妙詣歌從孺子聆亭仿詩
人置
淵懷湛然澄一理涵萬事
恭和
御製登四面雲山亭子作歌元韻于敏中
四山環合雲深處繚白縈青泊然遇笠亭螺徑凌嶕
嶢
吟朗煙霄若神助層雲盪胸西復東卑之列岫羅窗中
逸情遠出陶謝上活色恍與倪黃逢
閬風嶈嶈俯塵世聚米周知八鴻事居高視遠覼縷
呈臚列川原可數計秋山明嫿秋日懸黃雲鋪隴
覘豐年腰䥥行刈霜信前擔歸囷鹿人頳肩
恭和
御製射元韻蔣溥
節應騶虞樂備官
九重神藝許齊看良遊詎數華林射
至德真同矍相觀彀滿雕弧風力勁堋開豹的月光團
共知
聖武超前古朱鷺聲𫝊萬象歡
前題劉綸
簽名
行殿引材官
御射先容列侍看法
祖天弓
神所授序賢臣鵠德為觀骹飛簉羽穿長埒的暈聯珠破
小團按部蕃王能入彀
賜衣鞠&KR0957;奉
宸歡
恭和
御製瀑源元韻劉統勲
靈源通地&KR0890;懸瀑穿天孔曲徑落㟏岈危磴圍穹
嵸雨晴沫濺裾秋入雲飛隴披榛若搴幃刈蔓
如開籠魚遊力上溯鳥過影倒覂崕張一𣲖垂峽
隘千條攏空手照皛皛顥氣浮滃滃資深詎待濬
奔凑知難壅此中澒洞含其下波濤洶皓魄滿欲
流素奩寒不動象為石甕注周作嶽蓮聳根極四
溟會鑿謝五丁勇萬古玉膏流半夜神光湧
前題于敏中
懸洪瀉曾青噴薄冺罅孔萌柢坱無垠天瓢㪺穹
嵸權輿導江沱濫觴溯岷隴織路奥復峭潜㕎翳
若籠近[瓜見]䟽窐寥霅然始發覂沓訝湯釡沸漉詫
竹篘攏綫澑巗脚穿匹練雲根滃游潗既以泄黝
鯈不得壅驥渴欻驫䮅雷輥殷訇洶突窔盪相摩
緘紐静即動毖惟蹇滻欱激或崷崪聳氣毋所胚
凝拗勢如養勇
天倪闢鴻濛言泉萬𣲖湧
欽定熱河志卷一百十二
