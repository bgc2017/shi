欽定熱河志卷八十二
寺廟六
天靈寺在青雲山距天平寺東五里今存舊址
禪林寺在青雲山距天平寺西五里今存舊址
静安寺在大寧故城南十家兒村遼咸雍間蘭
陵郡蕭夫人建碑字漫漶不可讀寺址尚存
資聖院金劉子初靈峰院千佛洞碑稱靈峰院
遭兵火後於皇統辛酉歲請中京資聖院僧遵說
嗣興之遼中京大定府至金為北京皇統時尚未
改故碑文仍稱中京也院當與大寧故城相近今
遺址無考
會禪寺金趙秉文有重九登會禪寺冷翠軒詩
云明朝却望登眺處城中惟見白雲封知此寺當
在大寧故城外今遺址無考
大定府文廟元一統志曰宣聖廟在大定府東
南隅虎臣坊
謹按遼金之大定府即元大寧路今八溝東北
有大寧故城凡大定府諸寺廟當在八溝東北
境今屬赤峰縣
玉清觀元一統志玉清觀在大定府東南隅致
用坊遼統和二年建
興聖寺元一統志興聖寺在大定府致用坊金
明昌六年建
頭陀禪院元一統志頭陀禪院即永安禪院在
大定府致用坊萬頭陀所建翰林學士李磐撰碑
圓宗寺元一統志圓宗寺在大定府東北隅豐
實坊遼統和二年建
華陽宫元一統志華陽宫在大定府豐實坊遼
統和二年建
感聖寺元一統志感聖寺在大定府豐實坊有
佛舍利塔遼統和四年建
咸聖寺元一統志咸聖寺在大定府豐實坊有
甎塔金皇統二年建
崇寶寺元一統志崇寶寺在大定府豐實坊金
皇統二年建
太子寺元一統志太子寺在大定府豐實坊金
貞元二年建
楞嚴寺元一統志楞嚴寺在大定府豐實坊金
大定二年建
大覺禪寺元一統志大覺禪寺在大定府豐實
坊金大定二年建翰林學士鄭子&KR1334;撰碑
護國寺元一統志護國寺在大定府豐實坊金
泰和元年建
三皇廟元一統志三皇廟在大定府西南隅貨
遷坊
報聖寺元一統志報聖寺在大定府貨遷坊遼
統和八年建
五嶽觀元一統志五嶽觀在大定府西南隅利
通坊
淨安寺元一統志淨安寺在大定府利通坊金
皇統八年建
城隍廟元一統志城隍廟在大定府西北隅世
恩坊甲申歲建
崔府君廟元一統志崔府君廟在大定府世恩
坊甲申歲建
東嶽廟元一統志東嶽廟在大定府世恩坊丁
酉歲建
白鶴宫元一統志白鶴宫在大定府世恩坊庚
子歲建
𫝊教寺元一統志𫝊教寺在大定府西北隅勸
善坊金皇統七年建
白蓮寺元一統志白蓮寺在大定府南關金明
昌六年建
三靈侯廟元一統志三靈侯廟在大定府南關
乙酉歲建
龍王廟元一統志龍王廟在大定府南關外塗
河(即土河)之濱乙酉歲建遇旱禱雨即應
鎮國寺元一統志鎮國寺在大定府西關有鐵
塔遼統和三年建
義勇武安王廟元一統志義勇武安王廟在大
定府西關壬子歲建
翠微寺元一統志翠微寺在大寧縣西
謹按元大寧縣即大寧路治凡大寧縣諸寺廟
當在八溝屬喀喇沁境内今為平泉州赤峰縣
地
㒺極寺元一統志罔極寺在大寧縣西
靈感寺元一統志靈感寺在大寧縣西二里金
趙秉文詩塗河岸北白蓮東法鼓驚飛碣石鴻知
寺在土河之北又金承安五年精嚴禪寺圓蓋和
尚墓銘為北京靈感禪寺沙門崇顯立石則此寺
在金承安前
三學寺(與狼山之三學寺别)元一統志三學寺在大寧縣
北十五里七金山遼咸雍元年建有碑後罹兵火
碑字剥落難辨金趙秉文詩刳簷篆額蠧蝸涎象
教塵埃閱百年知寺在金時已毁明一統志烏梁
海七金山下亦載此寺名
昊天寺元一統志昊天寺在大寧縣西一百里
香臺山遼乾統七年建金泰和六年杜元撰碑
華嚴寺元一統志華嚴寺在富庶縣
謹按元富庶縣在大寧東南境富庶縣之寺廟
當在八溝屬喀喇沁東南境即今平泉州地
玉清觀(與大定府之玉清觀别)元一統志玉清觀在金源
縣西北隅
謹按元金源縣在大寧東境金源縣之寺廟當
在八溝屬喀喇沁東境内
惠州文廟元一統志文廟在惠州西北隅
謹按元惠州在大寧南今為八溝接塔子溝南
境凡惠州城内及西境南境當在八溝今屬平
泉州
東林寺元一統志東林寺在惠州東南隅
開祐寺元一統志開祐寺在惠州西南隅
興福寺元一統志興福寺在惠州西南隅
大清觀元一統志大清觀在惠州西北隅
神山廟元一統志神山廟在惠州西南十五里
黃崖寺元一統志黃崖寺在惠州南一百三十
里
高州文廟元一統志高州文廟至元二十年郡
侯楊僧喜創建
謹按元高州在大寧北境凡高州諸寺廟當在
八溝喀喇沁北接翁牛特境内今屬赤峰縣
紫微宫元一統志紫微宫在高州辛酉歲道士
士李清風建
感聖寺(與大定府之感聖寺别)元一統志感聖寺在高州
癸夘歲僧性聰建
東華宫元一統志東華宫在高州甲寅歲王崇
貞建
元都觀元一統志元都觀在高州丁巳歲建
福田寺元一統志福田寺在松州南關有古佛
大像
謹按元松州在大寧西北境凡松州諸寺廟當
在八溝喀喇沁西北接翁牛特境今屬赤峰縣
廣濟寺元一統志廣濟寺在松州南關外有塔
二座
望京山寺元一統志松州東八十里望京山有
寺石佛像
香臺山寺元一統志松州南八十里香臺山有
石井
五峰山寺元一統志松州西南九十里五峰山
有古寺
龍翔寺慕容燕建十六國春秋前燕錄有黑龍
白龍各一見於龍山慕容皝親率羣僚觀之立龍
翔佛寺(水經注作龍翔祠)龍山在今塔子溝廳屬土默特
右翼東南境今寺址無考
堯祠北魏建魏書地形志昌黎郡龍城縣有堯
祠龍城縣為今三座塔地今祠址無考
白鹿山祠北魏建魏書地形志建德郡石城縣
有白鹿山祠白鹿山在今塔子溝廳屬喀喇沁左
翼東境今祠址無考
精嚴禪寺在塔子溝東北大城子土人掘地得
金碑一為利州精嚴禪寺第一代蓋公和尚墓銘
承直郎北京路轉運度支判官趙秉文撰并書承
安五年八月望北京靈感禪寺住持𫝊法嗣祖沙
門小師崇顯立石文稱僧圓蓋於大定六年始開
堂於精嚴禪寺為第一代知精嚴寺為金世宗時
剏建元一統志精嚴寺在利州西關金大定間建
與此合今廢
玉京觀在塔子溝東北長夀山有元至元二十
四年玉京觀地産弭訟碑記尚存白霫李察撰白
霫張洪禮書丹住持李守淨明元大師王志端張
志定同立石元一統志玉京觀在利州西十里此
地在大城子西元時正為利州西境觀距長夀山
四百步許今惟存舊址
謹按玉京觀地産碑所載尚有龍清觀及瑞雲
庵亦當於大城子相近今遺址無考
雲谿觀在塔子溝東南瑞雲山有洞曰天一大
洞有元至正七年碑額曰大元遼陽等處大寧縣
路瑞州海濱鄉周家莊雲谿觀碑前大都大長春
宫提舉冲和葆素明一大師大寧路道通門提點
張道中撰純素安然大師松陽白道客書并篆碑
稱黃冠李元久於庚戌來遊斯洞鑿石興功庚辰
剏建三清寳殿雲房齋厨煥然一新則觀實落成
於元順帝至元六年今碑在山洞側觀已廢
圓明寺在塔子溝喀喇沁左翼西七十里元時
建有碑今惟存舊址
靈感寺在三座塔城内土人耕地得遼碑一為
靈感寺釋迦佛舍利塔銘遼天慶六年丙申新授
尚書都官員外郎遼西路錢帛判官張嗣初字(闕二)
(字)撰文和龍僧悟照字育物書丹碑稱寺為太平
九年僧守奇道隣所建作塔十三級以貯舍利大
安中僧通教重修碑中凡光字皆不全書蓋避太
宗諱也又土人嘗掘地丈餘見地宫一所周遭嵌
列碑文中有釋迦定光二佛的身舍利塔記遼天
慶二年講經律論師慧材撰蓋遼時藏佛舍利於
此寺今廢
大通法寺在三座塔城内土人掘地得元碑一
額書大元國懿州路興中州大通法寺常住上下
院地産碑記鄉曲後進東巖樵隠安思道撰并書
文云詢厥創始罔克周知𫝊聞祖師琛公和尚棲
息於兹厥後生徒接續代不乏人則此寺創建當
在元以前其碑瓦備列常住田畆寺院知元時最
為巨刹今廢
謹按大通法寺地産碑尾所列諸寺曰靈感寺
曰西靈山寺曰北靈山寺曰華嚴寺曰松巖寺
曰歸山院曰增福寺曰玉泉寺曰崇國寺曰西
山寺曰重修寺曰深井寺曰靈峰寺曰雲巖寺
曰黃(闕一字)寺曰洪福寺曰清修院曰石門山寺
曰龍泉寺曰寧國寺曰三教院曰華犁寺曰觀
音堂曰段禪院曰何家講院皆大通法寺之下
院並當與興中府相近其中惟靈感寺今存遼
天慶時碑又元碑稱西靈山寺地産東至白崖
子南至井兒澗西至分水嶺北至柏山今柏山
在三座塔東南而西靈山寺已不存其餘諸寺
遺址亦俱無考
靈巖寺在三座塔東南柏山上遼統和中僧可
觀始卜地結庵太平五年邑人趙廷貞等施四面
隙地重熙初郡人雄武軍節度使王育與邑人尹
節高聳等重建二十二年僧潛奥悟開等購經一
藏二十四年增建九聖殿清寧四年賜名淨覺寺
咸雍六年賜名靈巖寺復有僧志福奏請鑄鐘增
構鐘樓夀昌初復建大殿今惟乾統八年戊子碑
尚存碑文為朝請大夫守殿中少監知安德州軍
州事上騎都尉淶水縣開國子食邑五百戶賜紫
金魚袋邪律劭撰僧恒劬書并篆額碑陰有小篆
末題劬述劭書字畫遒勁文云余兄文學之外尤
工小篆則恒劬殆亦邪律氏子入道者碑在今山
上廢安德州城基之側寺已廢
廳峪道院在三座塔東北台頭溝有金皇統八
年宜州廳峪道院復建藏經千人邑碑記東海徐
卓撰字體完善碑稱道院為遼耶律賽音温(舊作詳穏)
(今改正)家之墳建以藏經金皇統六年火災忠顯校
尉顔夀與郡人馬祐等重建今山下石佛半損壞
院基周一里許惟存舊址
東嶽廟在三座塔之黑城子北八里有元至正
五年川州重修東嶽廟碑記前嚅學正徐潛撰醫
學正張質書丹碑稱東嶽祠歲遠殘毁泰定丙寅
全真劉德寧新之今惟存舊址
雲峯觀元張道中雲谿觀碑稱黃冠李元久幼
而多疾父母捨入建州大王山雲峰觀禮曺大師
為引度之師當在三座塔南境今遺址無考
興聖寺元大德中千戶王姓為林泉寺僧祥盤
建於郭家寨見元僧無際月華山林泉禪寺碑今
遺址無考
聖水院元大德中總管劉姓為林泉寺僧祥盤
建於仇家莊亦見林泉禪寺碑今遺址無考
謹按林泉禪寺地産碑所載尚有馬家寨寺興
勝寺及馬峪之文殊院皆林泉寺之下院今遺
址俱無考
興教寺元一統志興教寺在和衆縣
謹按元和衆縣為塔子溝西壯之小城子凡和
衆縣諸寺廟當在塔子溝喀喇沁左翼西北境
今屬建昌縣
浴室寺元一統志浴室寺在和衆縣
重陽觀元一統志重陽觀在和衆縣
大清觀元一統志大清寺在和衆縣
淨修寺元一統志淨修寺在龍山縣東南隅
謹按元龍山縣為今塔子溝廳南之喀喇城凡
龍山縣諸寺廟當在塔子溝喀喇沁左翼西境
内今屬建昌縣
聖峰寺元一統志聖峰寺在龍山縣東南隅
崇教寺元一統志崇教寺在龍山縣東南隅
隆祥觀元一統志隆祥觀在龍山縣東南隅
極樂寺元一統志極樂寺在龍山縣西南十三
里遼時建内有劉鑾塑像
龍泉寺元一統志龍泉寺在龍山縣南一百三
十里富
熊山寺元一統志龍山縣南六十里熊山上有
熊山寺
石柱山寺元一統志龍山縣南八十里石柱山
中遼僧白羊大師建寺於此
利州文廟元一統志文廟在利州西南隅
謹按元利州為今塔子溝東北之大城子凡利
州諸寺廟當在塔子溝廳屬喀喇沁左翼北境
内
護國西齊王廟元一統志護國西齊王廟在利
州西關
祥靈寺元一統志祥雲寺在利州西關
棲貞觀元一統志棲貞觀在利州東孫家莊
洪廣寺元一統志洪廣寺在利州東九十里
昌國寺元一統志昌國寺在利州東一百六十
里
雲峰寺元一統志雲峰寺在利州東南一百二
十里金山之巔中有瀑布
龍山廟元一統志龍山廟在利州南二里
石將軍廟元一統志石將軍廟在利州西南二
十里祈禱多應
昭惠靈顯真君廟元一統志昭惠靈顯真君廟
在利州西北二里
慶雲寺元一統志慶雲寺在利州北九十里
古城寺元一統志古城寺在惠州東一百八十
里
謹按惠州東南境為今塔子溝南境地惠州東
南之寺廟當在塔子溝喀喇沁左翼南境今建
昌朝陽縣地
龍門寺元一統志龍門寺在惠州東南一百七
十里
興中州文廟元一統志宣聖廟在興中州東北
隅
謹按元興中州為今塔子溝東北之三座塔也
凡興中州諸寺廟當在塔子溝土默特右翼境
今建昌朝陽縣地
大觀音閣元一統志大觀音閣在興中州市心
遼清寧四年建
崇福寺元一統志崇福寺在興中州西南隅遼
乾統二年建
金巖寺元一統志金巖寺在興中州西八十里
青巒山
華嚴寺元一統志遼天授皇帝常獵和龍山建
華嚴寺元安思道大通法寺地産碑亦載和龍山
華嚴寺之名
川州文廟元一統志川州文廟遼時嘗創廟學
於川州治西南金承安五年重修泰和初趙秉文
為記
謹按元川州為今三座塔東北境地川州寺廟
當在塔子溝土默特右翼北境今建昌朝陽縣
地
建州文廟元一統志文廟在建州西北隅
謹按元建州為今三座塔西南境地凡建州諸
寺廟當在塔子溝廳屬土默特右翼西南境内
興隆寺元一統志興隆寺在建州西南隅
紫微宫元一統志紫微宫在建州東北隅
十方講院元一統志十方講院在惠和縣東北
隅遼夀隆二年建
謹按元惠和縣為今塔子溝北敖漢地凡惠和
縣諸寺廟當在敖漢境今建昌朝陽地
觀音閣元一統志觀音閣在惠和縣市心
崇法寺元一統志崇法寺在惠和縣
仁王閣元一統志仁王閣在武平縣市心
謹按元武平縣為今塔子溝東北奈曼地凡武
平縣諸寺廟當在奈曼境内今建昌朝陽縣地
福嚴寺元一統志福嚴寺在武平縣
寶貞觀元一統志寶貞觀在武平縣東南
欽定熱河志卷八十二
