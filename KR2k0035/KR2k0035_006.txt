欽定熱河志卷六
天章六
御製詩
關外(辛巳)
關外田經歴歴看不禁額手為農歡高原固喜倉箱近
下隰依然□粟攅菜圃瓜棚賴生計思艱圖易厪心官
更披方伯情形報(方觀承奏勘近京各屬大雨後窪地被淹之處高粱早禾業經秀實惟晩)
(苗力弱豆&KR1265;不耐久浸今自十八暢晴水退而暄熱未減精粒頓湛無礙豐登殊慰懸切也)五日愁
懷一日寬
詩思
詩思由來奚所似雲依山起月臨池試猜無著分明是
便問何因自不知兩漢三唐彼糟粕宵衣旰食我君師
先憂分也時後樂拙速當之謝巧遲
熱
處暑節已過暑氣尚爾盛此地稱清涼鬱陶勢偏競宜
稼固云佳蒸雲斯為病窪田漲甫消溝塗泥猶濘對時
祇祝晴憂民吾本性
雨(七月廿八日)
一夜喜晴月五更山吐雲固知熱所致其柰雨偏聞那
覺溟濛好惟希靉靆分石梁縦坦治無乃
大安勤(青石梁為出口苐一大嶺是日慈蹕應過此)
快晴
半夜雲開星有點四山風落雨無聲已欣攬被殘暑退
便起披衣曉氣清把筆批章曰幾勑臨門觀射以材程
今朝益覺仙莊好都為金&KR1195;報快晴
塞山夕景
園中有塞山可識斯園美尋鹿遂因晚夕景更無比晴
靄落微涼斜陽絢峰紫紫漸隱莽蒼都失千林綺惟餘
偨池狀高下寥天倚萬化與冥合子厚揭妙旨彼得固
其易而我艱得理於艱乃易逢不可無言紀
晚歸
尋鹿不覺歸來晚雖崇山中實御苑碧天無際玉輪高
世界如遊廣寒宛豎峰横嶺大光明萬樹蔚作丹桂榮
却笑吳剛縦有斧一時何以脩交撐出谷徐行尤清美
兩兩紅燈來接矣月色甚佳安用爾爾輩效勤慣若此
沈周秋巖眺聽圖
有樹丹青有瀑泠色宜眺復響宜聽南人本不來北地
那寫山莊無遁形
即事三首
前朝午熱蒸宵雨昨日西風放晩晴始識山莊秋景好
合循慶典惬輿情
舊藩新附胥來賀下隰高原已報登仍是孫謀
昔貽厥敢云
祖武此能繩
今年秋雨實過甚今日始知秋色佳却憶豫民遭暴漲
安能一刻得紓懷
中秋
中秋昨歲度皇州今歲中秋塞景遒且喜一天晴趁意
更看滿魄月當頭照來野水都含鏡高處平齋可號樓
檢校前年饒底事餅瓜筵上眄軍郵(前年秋駐此回中方奏霍斯庫魯克)
(等處之捷嘗以節夕治軍書至宵分不輟對景宛目前也)
雨八韻(八月十九日)
𫝊宣將啟蹕一雨又停鑾留客山靈慣得權水伯歡信
佳駐仙境其柰厪河干决口築何日洪流湧尚澷仁人
敢同惡灾赤適當難南北幸遙隔隂晴或異看入宵勢
稍殺望豫感多端豈不延清賞吾非為暢觀
即事
山靈留客示竒蹤恝置無言似太慵過兩陿中垂萬瀑
收雲天外現雙峰蛩聲隱約辭寒蘚樹色侵尋讓老松
待罷木蘭合仍駐應非秋矣栢初冬
八月廿三日作
鼎湖縹渺隔雲天瞥眼攀
髯廿六年
遺詔墨光如昨日一番開讀一澘然
䟦馬(壬午)
䟦馬却輿輦廿年一例便(自啓駕日日乘馬木蘭圍畢始間御輿輦近有以宜御輿)
(輦為請者却弗許自乾隆辛酉至今廿餘年不肯易此例)寧當因久懈率欲以身先
陡峡落銀瀑晴峯生翠煙騁懷得遊目摛句亦軒然
山行
山行尋鹿亦尋詩妙合而凝巧搆思得失非他千古事
文章假我寸心知瀑飛絶澗聲偏冷峰較閒雲態更竒
半夏不堪迴首憶緒情欲藉此間怡
熱
出關頓覺峭涼生既至山莊熱轉迎無礙崖邊臨水坐
有時林下趁風行愛看荷朵芳菲在尚聽蟬聲三兩鳴
晩稼今秋尤藉曬憐民澇後補重耕
中元日觀河鐙
山莊今歲中元度便放河鐙漾碧漣漫論盂蘭不遮閡
果然時節有因緣一輪水月含天月萬朵金蓮映王蓮
巖鹿未知為底事閙餘惟喜靜尤便
曉行口號
秋雲似霧傍峰攅曉月如冰過望團野彴横溪連騎渡
炊烟出樹引人看
塞山風景
塞山今歲耐清吟澗有繁聲樹有隂野勒秋霜鹿鳴懶
林留夏葉虎藏深曉涼亦愛陽凹坐午熱還從風處尋
略覺先時乖獵候南瞻晚稼慰遐心
中秋夕對月漫成
一日輕隂傍晚晴錘峯輪上(上聲)越光明千年上(去聲)塞誰
為賞此夕中秋特地榮得不擘雲全體現雅宜入沼徹
心晶花瓜綵餅隨時令冷露何人綣旅情
山行即景二首
背陽谷寒向陽暖平澗水渟陡澗流打頭落葉添於昨
騁目疎林恰是秋
深紅淺紫纈巖枝繪事嫌他有定姿取適行山亦行飯
雖名尋鹿却尋詩
山行夕歸
秋山暢好意為行仙樂還饒呦鹿鳴谷逕千盤屧步遠
靄烟一片晩涼生已看宿鳥尋林返偏厭鋗人秉燭迎
詩讀元和心有會由來白俗讓元清
佶閑騮嘆
萬吉(驦)闞虎(騮)歸房精繼者佶閑良且駛承平豈復有
戰爭獮狩時乘資德美馳御所向無空闊遠則木蘭近
海子抨弦蒼兔七載馱(一日射中七&KR0693;)彈蹄銀獐一斃坻(二皆海子)
(事)塞上獲鹿難數計飛越深溝更神矣(木蘭馳射一鹿忽遇深溝騮飛)
(越若履平地)去歲圍罷留養茲今來愈覺加長齒不任鞍勒
意猶壯牽向我前熟仰視久策爾力寧弗憐後進非無
老成此細芻軟秣終厥年重以敝帷留待爾
暖
閏後寒應早今秋暖異常晚田幸收半薄穫較荒強萬
澗琴猶奏千林錦始裝因緣悞哨鹿尋繹定何妨
入山
入山不期深自深問景都逢美中美千林張畫色無定
昨日深紅今日紫頭上星星豈復辭即看流隂迅如此
與木石居鹿豕遊聞善沛然心亦企
曉涼(癸未)
曉涼迎谷口馬上欲添衣苧墅炊烟起蘿巖露氣霏陡
溪鳴瀑水峻嶺隱朝暉昨午騰炎熱迴思意頓非
山雨
山雨來如驟山雲去若馳纔看天宇暗倏見日光披二
麥未收際大田方長時較量隨地道正復兩相宜
雨晴
昨宵密雨曉來晴麥實增腴&KR0927;怒生欲識塞山殊特處
朱眀乃覺颯寒迎
雨
午熱蒸山雨飛空頃刻來因風寒淰淰拂樹白皚皚鹿
向喬林避魚衝疊浪猜在東虹莫指斜照亂雲開
曉
昨晩澍雨過夜涼達明旦南北氣候殊對時宛可按衾
枕縦颯爽眠起應戒宴庭雀亦已鳴曉星一二見滃然
露氣香明珠綴䓗蒨問政勵憂勤詎以山莊間
陣雨
南峯落雨北峯晴上谷漲溪下谷鳴不是武夷凡幾曲
虹橋何事倚空横
意入
意入山邊復水邊最無塵處總真詮風來萬樹吹涼籟
雨過千峰生霽烟鹿養茸羣選嘉蔭鶴將子各下蒼川
分明不是松喬侣到此還應自謂仙
意行
谷迥越山清乘涼愛意行有風皆作籟無雨不旋晴楓
處遲尋鹿(秋令駐山莊每晩率步行持鎗尋鹿夏節非其時故且不為)柳中且聽鶯
南訛秩長養及節有權衡
習射
習射真習射年餘臂病捐馬仍如意昔(借馬之力磬控如常)步愧
以身先(步射欲體平持滿方可命中臂病不能如志弗為者近二年矣)徐挽柔弓試恧
看大鵠懸(向每連中小鵠今雖大鵠亦不能如昔命中)雖無拊髀恨頗覺惜
隂牽
熱
赤夏寧辭熱山田亦藉暄覺炎惟午刻延爽有風軒習
靜古堪汲勅幾今並論楚荆去酷吏冤獄與平反(楚撫周琬)
(扶同臬司沈作朋懷私挟詐縦盗誣良及盗再犯案仍復通同欺飾牢不可破近經察知情弊命將被冤事主)
(即予超豁狡脫盗犯立正典刑歴經辦案各官逮繫嚴鞫分别抵罪楚民鬱憤始申)
觸景
本自御園中深山大壑叢石邊多細瀑巖下有涼風晴
晦峯峯别芬芳樹樹同山靈能啓沃觸景會無窮
六月朔日作
代謝運灰琯一日不相假仲月倏已過蓂復初生也曦
炎欲伏庚地爽疑忘夏(叶)有風必泠然無泉弗靜者太
古真太古所遇欣逢寡對時後樂稀齊政先憂且
露
塞外露疑雨瀼瀼侵曉多山霏沆瀣氣水接布沈波叢
樾香生樹野田飽潤禾更饒清興在煮茗滿傾荷
雨(六月初四日)
邇日頗騰炎思量一雨好山雲傍晩生瞥眼彌天表謖
謖先有聲片刻三峡倒配藜勢莫禦澎湃響越浩驅暑
斯實佳所慮時行潦宜暘願明朝祈年意無了
曉晴
曉晴真恰當宿雨收(去聲)遙山禾益滋隴畝麥全登闠闤
殷心關稼穡餘事暢躋攀昨日憎炎意相殊霄壤間
新月
御園月遊湖山莊並遊山甲戍曾一試䟦馬勝泛船崇
情蓄已久因緣值今年蓂生屈指數倏將逮上弦舉頭
見新月半鈎銀漢灣情知釣詩來且遲三日間
閱本
山莊隔兩日一閱置郵章惟恐多因略益教細並詳深
心在治忽切已厪農桑
皇祖猷丕顯敬誠敢不蘉(山莊前殿澹泊敬誠額皇祖御書也)
雨(六月初八日)
山中間日常逢雨雨後旋晴晴亦佳節撫時行微欠渥
心關穡事為縈懷今朝澤潤地盈尺傍晩雲徂天一涯
明曉霽光正宜句懋勤硯匣索安排
喜晴口號
徹夜密雲不雨侵晨快霽而風近臣豈足知喜良農却
可與同
閱隄
山水有時亦暴漲金隄屹峙卌年餘却思凡事豫則立
因勢脩防敢廢諸
荷露烹茶
塞中地氣厚蒸為零露重隂沈晴則浮槖籥含靜動物
皆承沆瀣於荷受獨湧盆盎收有餘缾罍罄無恐輕勝
苐一泉(水以輕為貴嘗制銀斗較之玉泉水斗重一兩惟塞上伊遜水尚可相埒濟南珍珠揚子中泠)
(皆較重二三釐惠山虎跑平山則更重輕於玉泉者惟雪水及荷露云)宜用沃心孔欲淡
不欲濃天漿流活汞三霄與為遊五藴與為洞却笑李
家符何異求登壟
聞京師得雨誌慰
啓駕五月半麥秋方始成恐蹈去年轍一心惟望晴因
循逾半月未遇潦盛行復慮或缺澤南頋念屢縈茲接
置郵章優霖霑近京麥已登囷鹿禾&KR0927;資怒生額手慶
民蘇能不為慰情慰即近於泰怵然益凛盈
除草
盛草蔀弱樹雨露胥竊攘楓桖與松柏被屈一例枉除
惡欲其盡豈計夏資養及此秀未實事半功倍爽督課
與翦艾毋使滋蔓長斧柯則不遠周書故宜想
雨景四首
雨山
豎峰横嶺總糢糊凸疊凹稜幻有無玉塞遠非荆楚地
如何認作米家圖
雨湖
奔騰萬馬過銀塘接上空濛復渺茫戢翼文鴛真解事
綠荷盖底作雙蔵
雨林
澗葉巖枝披一色低翻高掠逞千姿愛看亂點飛空罷
尚有露珠林下垂
雨舟
柳隄沙岸權教繫烟棹風帆且莫開分付嫦娥如有意
晚晴定復解維來
雨歸齋閣晴復登舟玩月
期言載月今夕遊簇雲西北生如樓須臾天中黯如黑
倒注吕梁之洪流岸邊青雀權教待索旋齋閣遊期改
風雨歸舟不是舟輕輿併力僕人乃坐不逾時蝀在東
霽光朗照天宇空仍復登舟閱湖景生衣欲怯波面風
先訝朦朧玉林際繼見徘徊銀漢裔將望祗欠一毫圓
未秋已報三分意棹移岸轉無不隨清眄閒憑真覺宜
雲開底藉管弦吹適纔摘句偶中(去聲)之(適詠雨舟有分付嫦娥如有意)
(晩晴定復解維來之句如不爽約云)
山中即景四首
山中無事弗清真妙合而凝靜入神鶴似有緣迎客立
鹿知不害向人親
依巖結屋翰筵香不是仙鄉即帝鄉北谷風來萬林響
西風日落一川涼
横雲峯影半空翠度雨溪聲百道喧蝶飽花香過别圃
鳥隨葉落到前軒
爽延冰簟辭搖扇晝永壺天得賦詩設問山莊何所事
荅言惟此覺便宜
策馬
策馬山莊外山田歴覽欣隔來纔半月望去卜多雲麥
後蕎秧出&KR0927;將禾穗紛益祈時若賜庶以荅農勤
濬溪
塞溪過雨無不淤浮泥應淨與剗疏園丁職司詎可諉
力難給更乏遠圖年復一年河底突水無二寸泥面鋪
[夙-歹+ㄙ][夙-歹+ㄙ]或存蹤印鹿洋洋那見躍有魚鳩工授值大剷濬
乃得迴溪復舊模不惟園丁省劼挶將看舟子呼喁于
山莊小試誠覺可行之雲梯關下其可乎(雲梯關在黃河入海上游)
(水挟泥沙東注中間雖不無淤墊談河者率議疏濬然潮汐衝突旋疏旋淤屢經試騐迄無成效)
荔支
綴枝顆顆露華鮮閩嵪飛來路六千一例薦新
神御近迴思
分賜欲澘然
陳家品謾詡丁香沈李浮瓜總讓芳暑節延年還却暑
摘來先進
寢門嘗
度溪越嶺來非易小核薄皮芳有餘草荔支雖同品味
(草荔支似塞外普盤而無子芳亦皇祖時命移植山莊錫以此名以其朱實甘冇解渴生津之益)
自珍未入蔡家書
熱
無暑奚稱避云避則知有四時運燠寒熱寧可闕否邇
來頗炎蒸然惟盛午後夜涼尚披衾朝爽仍延牖人或
苦煩熇予惟厪隴畝助長藉鬱暄禾&KR0927;芃岡阜一雨當
更佳片雲已羃嶁
書扇恭進
皇太后
展開半月常懸若引得清風益洒然雖是山莊稱避暑
惟祈夏凊豫
高年
雨(六月廿一日)
山莊七日未看雲倏見西峯薈蔚氲一片飛為滿天雨
摐摐真愜意中欣
剛覺山田望雨時密零徐灑恰相宜籌農慰罷仍餘喜
移樹新看倍潤滋
急霔空行送峭寒摩醯有術數(上聲)應難西峯日出東虹
出宜稼驅炎那不歡
浩浩勢疑不可止須臾雲散晩山晴霏空細點收無事
猶聽千溪漲水聲
即事
開牖延清爽面山來好風林間見羣鹿其樂與人同
熱
屈指三朝節届金迫來炎暑轉相尋知無多日為婪尾
微有清風祗茂林頗覺山田雨方好更思京國熱難禁
協時祈穡均予事何處能忘乾惕心
立秋日雨(六月廿九日)
婪熱因之思雨湔朝來雲氣已油然徐霏細灑澤真渥
谷壟山畦意總鮮訝似金官傳有令了知赤帝殆無權
農占要欲旋(去聲)晴好萬嶂明當斂霽烟
山軒對雨
豎注全蔵疊巘青横排又幻遠林形騁懷上下水晶域
忽訝山軒似沼亭
七月朔日作
一夜優霖傍曉晴孟秋景色特分明河東適可過橋去
月朔因為禮寺行夾路香風拂禾&KR0927;落川新漲帶榛荆
雨暘太覺如人意益覺䕫䕫慎捧盈
夜雨(七月初五日)
曉秋餘暑氣方騰半夜飄霖實絶勝已覺微涼生颯沓
為(去聲)思漲水落崚嶒益資華&KR0927;霑優渥一洗連朝勢鬱
蒸明日應增新意趣問山覓句我猶能
新月
愛看(平聲)望前月日日就圓來恰好拂簷見如云待舫開
光明應(去聲)秋最吟倚自今纔遮莫輕雲點銀蟾正養胎
七夕
玉露復金風秋光塞苑中地高河漢近七夕古今同蛛
網懸紅蘤鹿鳴隔碧楓何須頻數典遠說漢唐宫
爽二首
昨近餘炎猶間作今來颯爽益分明塞山信是清涼國
雲有閒情籟有聲
暑節乘涼暑亦忘意中究覺盼秋光今朝小雨雲全斂
物色犁然繪白蔵
劚山
搆屋藉地基劚山土變石一年脆且黃二年堅以碧曲
穿楓桖根淺帶斧鑿迹本以礙庭闢翻為(去聲)庭張壁崚
嶒縟草秋晻靄吐雲夕有骨亦有韻畫法標高格因悟
石本山事半功倍得設向平壤求撮煉終無益
驟雨
驟雨飛來勢莫止片時返照霞光紫不經意想盡風流
落筆千言有似此
即事二首
依山結屋學山家最是新秋趣可誇人意厭暄風恰爽
天光欲淡漢初斜稱懷嘉蔭猶繁葉撲鼻清香在野花
與木石居遊鹿豕沛然聞善恧重華
古來誰到此為家宜矣山莊少見誇正喜秋光六根淨
適看夕照萬林斜香承濃露荷無滓影蘸清波蘆有花
頗就深山事新搆祗期幽樸不期華
落景
落景絢空林明曦翻樹底一片月在天其光祗如水川
氣下夕涼淡煙波面起西巘靄含蒼東峯霞帶紫萬概
美於秋塞秋美無比
策馬
山莊事簡太閒生每向山中策馬行大獮將臨事温故
西師可忘(去聲)有先聲櫜鞬所寓惟戎詰筆硯相隨待律
成却是秋雲最無繫今來昔去不關情
樹影
樹影張(去聲)於前朱曦西陸遷乘涼欣就蔭作籟不妨穿
一片陸離地新秋颯沓天疇人誇巧測植物早知然
山嵐
含秋益颯爾蒸潤復凄其落谷有常度(嵐氣皆從谷而下無逆上者)
傍曛無舛期王丞送僧際謝客出堂時空翠清澄裏雅
宜搆藻思
雲閒
信是雲閒候隨風無繫行偶雖能作晦終不礙為晴正
喜&KR0927;禾實旋縈蕎菜萌心閒總難致較量為(去聲)牽情
中元夕放河鐙
塞水何曾閱放鐙山莊故事始相仍(山莊放河鐙自康熙年間始)分
明八識田間幻都道中元夕裏應影向風邊無礙定光
於月分(去聲)不微增酬餘節令歸巖館露重星稀夜景澄
山臺待月復下登舟攬景
過望月上遲高斯先見矣因之事登山臺更高山耳欲
得乃無厭人情率如此夕曛猶滿川臺上峭涼美少坐
漸昏黃東方明漸始但見升嶺巔誰知湧海底是時方
戍刻更鼓猶未起清概不可孤當並攬山水策馬共月
行登舟共月止青雀不覺動銀蟾益如洗懋勤供硯匣
即景探其理水態與山容都歸朗照裏
松風二首
塞山樹萬種就裏老松佳落落四時翠森森列嶂排有
脂丹魄斛不葉碧琳釵弘景披襟處千秋緬素懷
右松
作噫千林響偏宜十八公金聲非擲地濤韻祗行空勁
送布帆影香含蕙草叢便教臺上值誰與辨雌雄
右風
水月二首
水是山之脈山喬水益靈為湖真淡沱在峡愈清泠飲
夕鹿呼侣照晨鶴刷翎一輪秋月印那更數三星
右水
感應方諸在由來本一家半非全體缺滿詎析毫加倚
樹玉眠兔入波金閃蛇上人參得未莫漫詡清華
右月
曉涼
塞外氣早寒孟秋如九月巖風徹夜吹川嵐落明發披
衣欲裝綿問政戒從忽協時懼有乖審地知無悖仰首
碧漢邊冰光綴蟾窟
午熱
孰謂一往涼午暄正復爾設無消息權塞稼奚當此&KR0927;
禾實堅然蕎菜方□矣及時更何蘄雨渥斯為美蒸雲
已羃峰其零心以揣
即事
秋月喜晴理之常誰知竟有厭晴事望前猶慮雨為霖
但得雲閒斯滿意侵尋不雨纔過旬山田覺旱塵沙翳
禾&KR0927;秀實縦無妨蕎菜待澤已憔悴更繾京國况如何
驛章頗報西成遂遠慰付之疑信半近愁切以朝夕對
何處敢懈勤民心祇期嘉霔及時賜
夜雨(七月廿八日)
邇日望霖意轉殷塞山午後始生雲庭間入夕空延盼
枕上中宵乃漸聞曉起惜猶未優渥已過繼以暢霏雰
晚田了識蘇山阪慰則不無敢曰欣
八月朔日作
豈有秋朝仍喜雨更兼雨足此欣晴晚田果見蘇生意
老圃亦應酬望情晨霧猶然戀濕潤午曦遂大放光晶
節臨仲月占時若佇待穰穰萬寳成
聞京師得雨誌喜
今歲夏秋際雨率西南來而恒大於北郵音每悉佳孟
月此覺旱京縣遙繫懷旋報審無妨(七月望後以京城是否需雨詢問留)
(京王大臣等據奏京師於七月初九日得雨後田禾豐茂若月盡月初再降透雨晚禾更有禆益兹據奏七月)
(廿九日自辰至酉得雨優渥)憧憧猶往迴月杪此被渥南望雲濃哉
無何驛章至果復優霑皆早種穫已畢晚田膏益培一
喜釋兩憂雙眉為民開
天恩不易承敬勤志敢乖
新月
逐月有新月中秋更不同望如聞桂馥喜每對山空輪
是向圓好光惟依塞融夕寒舟罷泛簷倚趣無窮
午熱三首
塞中異風景寒暄渾不常前朝峭涼迫今日午熱償設
一往弗迴晚田那能當不齊乃大齊造物功無央
著棉重更脫藏扇還復持以云就涼爽此間多所宜溽
暑且易避秋熱能幾時茲意向誰言唧唧階蟲知
倏忽西峯下落陰比夏早夕靄一川寒又覺棉衣好尋
鹿弗可遲屧步入山窈行飯且搜吟所得亦不少
即景
景較新秋又不同峯容溪態繪尤工荷猶徼露微饒白
楓未經霜自解紅無礙搜竒披谷靄有時延爽愛巖風
崇椒尋鹿歸來晩淰淰欣看月照空
鏡喻
青銅摩以旃照形已無遺近代泰西法玻瓈更新竒然
均藉人工水銀塗抹資其未塗水銀素片玻瓈輝可以
施窗櫺外物瞭然窺山亭偶用此徒緣觀峰姿孰知别
有得新趣請言之亭暗而外朗承以西峯暉通轍玻瓈
窗西峯觸影披不鏡而獲鑑實匪伊所思迴廊數(上聲)人
行喬樹瞰鳥飛曰幻幻既否曰真真又非宫疑廣寒懸
城似乾闥巍炙轂莫能辨椎輪誰所為宇宙有此素造
物誠無私
賦得明月松間照
朗徹三千界弗承照者誰如何右丞句獨謂老松宜秉
是孤高性撐為瀟落枝流光寒不濕寫影正兼竒鑑似
軒皇鑄濤如仙樂吹童童迎迥矗皎皎傍疎移岱嶽姓
名著廣寒宫殿披猶疑峙丹桂吳質那能斯
雨(八月十四日)
雨過將半月又覺雨為宜昨已霏輕點今仍繼密絲遠
山烟欲暗晚圃露含滋入夕雲容散銀蟾樹杪披
霧
秋宵剛過雨曉霧必為晴冐矣千山暗小哉五里行拂
林紛玉滴踏草亂珠擎亦自為霑潤菘畦正向榮
中秋夕作
霧收雲尚在傍晩散魚鱗恰自錘峯上常諧勝地因(邇年)
(中秋夕對月常於雲山勝地樓下)歌聽(平聲)廣寒迥節度塞山頻明月居
然好寧無望思(去聲)人
村行三首
崇墉已積圃埸邊刈未完猶棲坂田始覺秋成語近信
(昨直督奏秋田九分收成賦詩誌事有云疑信尚各半行將騐蹕騶今築場納稼宛在目前始釋然無疑)為
民額手慶欣然
柴榰墻頂緣防虎草蔚山腰好牧牛火種刀耕勤墾闢
丈量何用事深求
賦租納少收常富無怪村民歲歲添烏魯木齊聞略似
(西陲平定後墾地通商又值年歲屢豐近日烏魯木齊等城及村墟聚落人烟輻湊儼同内地城市矣)一
家中外正何嫌
霜
山莊露為白紅葉纔數點蘭中青女行連林霞色染衣
纈水精鹽莎鋪白紵毯都無十日程寒暄變荏苒以此
例極北寧渠恒秋斂代謝運周天化工宏覆奄東嶺上
金烏珠光融閃閃
九月朔日停蹕作
季秋月朔辰弗集停蹕傳休獵騎羣敢曰詰戎毋此礙
亦云脩德有前聞未曕虧缺峯巒蔽旋復光明宇宙欣
那藉求言頒漢詔應
天惟實不惟文
重陽日作是日雨
舊記登臨日常於獮狩時今年期過矣佳節路逢之黃
葉可當(平聲)菊紫萸慢繫絲微風兼細雨正合詠潘詩
即事
林扉今日為誰開落葉翻風不離(去聲)荄坐近暖曦常忘
去行披涼靄若迎來泉惟巖半清音别山是秋深道氣
該對牡蠣窗多襍樹終當覓幾嫩松栽
欽定熱河志卷六
