欽定熱河志卷十
天章十
御製詩
口外(癸巳)
口外山田好例贏口内多巒高饒露氣谷廓洩溪河黃
淡未收麥綠濃正荗禾西成候猶遠奢望戒言過
熱
大嶺界南北南暄北實涼千古理不易然斯言其常今
朝出古北午熱勝炎暘轉覺酷關内兹理殊難詳尋思
亦有由時方九夏長昨近關内雨巖颸爽自償雨晴曝
烈曦致歊候所當初非涼與暄倒施南北方試問後行
者熱應較此強却喜駐蹕早人息馬卸繮行宮更深靜
延爽味縹緗南榮來薰風觧阜懷明良
夜雨(五月十三日)
左近山田旱勤農望澤憂巖齋欹枕聽夜雨落簷流頓
覺&KR1084;寒颯全欣塞暑收明朝行閱稼轉見綠如油
晴
好雨連昨夜快晴欣午前徂雲千里淨酷熱一時湔翠
色濯明樹清聲助暗泉心閒那閒得軍報問金川
恭題
皇祖御用韘(有序)
我朝
家法相承肄勤尚射
皇祖神勇天鍚臨御六十一年秋獮冬狩之典歲必舉行
往往
親御威弧殪禽服猛鑠乎偉哉余髫年蒙被
恩眷養育宮中幸得隨侍木蘭
行圍仰瞻
聖武追念
祖德迄今弗敢忘兹恭閱舊蔵
御用韘十有二或革或角規制樸堅撫思鈎弦闓體之精
想見
壹發參連之妙夫書策手澤所存尚且守而弗斁矧為法
先詔後之良模勵繼䋲而彰赫濯其寳重更當何如敬合
弆篋衍什&KR0670;用珍并系長言以識永久今和闐歲
貢嘉玉中韘材者不一而足雖琛賮徠遐瑞符延
喜詎若此
觀德示儉之昭垂萬世哉
千秋
家法傳弧射
手澤猶存韘弆今丱歲略瞻
神武蹟永年惟勵繼䋲心皮規角釘真敦樸土帳葛燈敢
不欽慚愧和闐材易致夥哉相(去聲)指琢瑶琳
夜雨(五月十六日)
夜雨廉纖曉未晴空烟如織眄南榮高田左近旱微覺
前澤繼斯霑乃并略慮地寒麥方熱(關外地氣稍寒祗宜春麥而節候亦)
(較口内略遲此時甫届黃熟雨多恐减收成若即晴霽仍屬無礙至大田黍秫初芃此雨實及時膏澍耳)却
欣膏被黍初生明當西嶺
鳳輿度渥矣其𤾉為繾情
喜晴
傍午膩雲散寥天朗日光山容濯濕翠人意切浮涼無
礙麥收穗深滋禾茁秧閒情一以釋點筆喜宜暘
山行遇雨之作
梵寺瞻禮將言旋四山忽作大雲起是中真復有因緣
法雨霏空天龍喜配藜滂沛溝壑盈摩醯首羅數難紀
筍輿油&KR1259;磴道盤千林珠玉紛披裏衛士䟦涉泥濘途
行賞旌勞例有耳憶予昔歲行秋蒐馬射驟霖弗為止
今朝安坐歸園中寧曰度人心以已由來時事或弗同
觧嘲聊復長歌此較十年前真愧矣
雨(五月二十一日)
昨日雨連夜今朝晩尚霖幸消愁旱慮便有望晴心寧
為(去聲)遊山阻恐防收麥淋(是雨雖有益大田禾黍更資芃勃惟關外麥熟較遲時正)
(當收穫晴更相宜心切籌農難期兼善也)浪浪聲不止欹枕悶難禁
晴
曉雲散以淨塞宇迴而澄麥穗喜無礙黍苗勃有興日
臨花韻遞風過樹涼增敢曰幸時若致斯誠底能
熱
渥雨既優霑驕陽復騰照高低莫不溽蒸熱有必效誰
云避暑處醒暑翻增暴蓋因人烟輳閭閻益增閙風氣
自轉暄豈仍昔塞徼墾闢况滋多禾黍偏阪嶠炎潤胥
資藉助長西成報此熱寧可少心靜欣農要
復雨(五月晦日)
逮旬晴朗太炎蒸昨晩驟霖氣已澄徹夜濃隂未飛灑
詰晨復雨遂頻仍細霏急霔無非妙巒靄林烟總絶勝
我獨慰心在禾黍及時暄潤助苖興
六月朔日六韻
昨日雨連夜侵晨急陣催情知作霖矣那即望晴哉空
霔逮晨細山雲傍午摧若𤾉所希外颯爽稱懷來况是
月初吉(俗占月朔喜晴則一月雨水調勻金樓子月額雨為旱徵之說連歲試之殊不足信兹五月晦)
(日自前宵雨逹旦入夜復雨侵晨益急疑有成霖之象幸過午開晴聊因慶慰)真宜時霽開三
農庶冀稔益敬敢徘徊
復雨(六月初二日)
昨霽兹復雨或零或亦停明知時行候未可即望晴既
霑虞過甚不免意怦怦山田尚無妨遥念繾京城邇年
經事多先事輒憂驚躁心動難捐綽度每弗能傍晩西
北風油雲散以輕入夕倚楹瞻碧天點疎星晴定乃大
佳仍因心靡寧
偶為三友圖並題以句
寒山古歲弗計歲雪梅風竹斯無有興來走筆寫大夫
高士君子可缺否雖然轉語亦可言既松梅竹定為偶
蒼髯玉貎與勁節何處忘年不三友莫謂畫地本非真
真物誰能似畫久
喜晴(六月初四日)
昨朝隂雨乃亘日時雖細灑非驟施今曉開霽歷卓午
庶其定矣心略怡往來人自京都者聞知霖雨兩日彌
高低禾黍實無恙水衝溪橋則有之固為慰也繼為慮
寧匪餙言半信疑驛詢方伯近來况(雨覺稍多於田禾是否有礙已諭周)
(元理迅查據實覆奏)或弗敢陳欺我辭
京報奏至雨不為潦米價如常詩以誌慰
月初雨覺勤以此因繾彼馳驛問情形弗容餙辭美(月初)
(以來熱河雨水稍勤而京城晴雨若何未據留京王大臣等奏報因傳旨速詢今據覆奏六月初一二連有雷)
(雨初三復微雨數次俱係旋雨旋晴初四以後即大開霽高地並無積水田禾正資長發極窪處雖不無瀝水)
(晴後亦即消涸粱黍均無妨礙米糧價值如常麥更較前平减足慰廑念)飛章偹悉陳雖霖
不致沴(叶)高地無停潦極窪存&KR0377;水然已兩日晴消涸
亦速耳米價實如常麥價則落矣額手為少慰既慰益敬
止西成期尚遥每懷靡及已
熱
四山氣蒸溽濕熱殊常熾雖云避暑莊暑乃可無避斯
處尚如斯關内倍蓰計
大安奉以來夏凊飬實遂禾黍更宜暘助長已結穗所喜
信在兹所願那全偹樹隂風偶過自有涼爽致原未孤
其名是地誠福地
驟雨(六月十三日)
幾□油雲吐遠嶺片刻霏□彌空迥凉風吹散銀竹脚
流永噴珠祗俄頃林巒忽訝萬樹藏池塘雅稱新荷打
□霈密灑不逾時驅祝融威難復逞山莊神運有若斯
九夏三秋觀平等
西北風
西北風主晴塞山晴更速落巖益䬒䬀驅雲鮮停蓄唅
呀鼓萬竅金石非絲竹秋信已傳涼暑節全收溽生衣
似不禁行將換紗服
立秋(六月十九日)
何處而無秋信迎山莊秋信最分明西南風至農經騐
(月令占候圖云立秋晡時申西南涼風至宜粟穀今日申時立秋而風自西南至適叶農占)東北雲
歸塞宇晴戲蝶花間還戀影初蛩草際已聞聲惟餘虔
祝時暘若庶得岡田萬寳成
閱隄
武列石城東其流本無定所喜來源微遇霖方漲盛漲
時勢頗浩過雨亦旋罄山莊聚閭閻數已十萬賸築隄
為保障期以安兆姓隄根或致囓修整隨時應不過此
補苴計欲求永亘相(去聲)勢剷沙嘴導流俾弗競庶免激
石怒用順赴壑性然斯實小試事半功倍剩畿南(謂永定河)
及淮北(謂黃河)慙乏善治(平聲)政
雨(六月二十二日)
昨近秋炎又異常明知蒸溽有霖償中宵忽報油雲䨴
破曉已看陣雨霶或止或零逹日晩時疎時密掩三光
逮旬快霽雖無礙究欲晴佳念不遑
復雨(六月二十四夜)
復雨輙復愁我愁紛有故間(去聲)作非膩霖大田未潦洳
所慮漲水發怒波衝驛路軍書盼孔亟遲或誤裁務困
獸竟反噬猖獗邀隙遽初為逋逃藪繼乃狼狽助縱回
騷糧臺遮却更險據(小金川逆酋僧格桑與金川逆酋索諾木狼狽為奸侵吞隣境抗拒)
(王師不得已命將申討去年冬攻克小金川僧格桑窘廹喙走由美卧溝竄入金川大軍進勦期於掃蕩賊巢)
(併擒逆豎惟時命董天弼駐守底木逹等寨以扼美卧溝要隘孰意僧格桑復萌逆惡於六月初一日竟從去)
(路潛來冀佔舊巢並擾軍營後路乃董天弼庸懦無能先既退居美諾及温福嚴飭始回底木逹仍另立一小)
(營不在官寨防守致為賊酋窺伺乘間攻破即佔據底木逹布朗郭宗兩寨並煽惑降番復叛搶奪八卦碉科)
(多一路糧臺擾截木果木後路逆酋罪大惡極實為覆載所不容而董天弼之玩懦貽悞亦死有餘辜矣思之)
(深切憤懣)還軍有差跌懦卒散羣騖致失我賢臣痛惜言難諭
(先是温福接劉秉恬札知賊番侵擾糧臺之信即派參贊海蘭察統兵馳赴劉秉恬處援勦藉以無虞不期初)
(十日早賊竟侵至木果木山後而防駐之德爾森保毫無措置以致失守賊遂竄入温福軍營綠營兵衆見賊)
(先驚倉皇潰散僅存滿洲兵百餘温福率以擊賊竟致受創捐軀聞信深為震悼雖加恩贈襲伯爵祠祀昭忠)
(並賚資助喪實不足以喻我痛惜之懷耳)旗兵之未遣綠營之徒付圖省從
公議可恃忘深慮(去年春已簡派八旗兵三千備赴軍至營因温福阿桂俱奏滿洲兵一人費)
(綠營三倍欲多用綠旗兵可不發京兵遂為其言所惑不復深計因而中止設使温福軍營賊至時有滿洲兵)
(千餘在彼則綠營得所依恃亦不致潰竄失事是仍由温福自誤予之輕信亦誤今悔已無及矣所幸阿桂一)
(路調度得宜收戮叛番斷其内應復分路掩擊殺賊四五百衆並安章谷後路臺站軍心鎮定糧儲軍火充餘)
(足資倚任因即命為定邊將軍並派健銳火器營兵二千吉林黑龍江兵二千伊尼厄魯特兵一千迅赴軍營)
(重籌進勦以申國威而張撻伐)追悔何嗟及聚銅大錯鑄賊計誠益詭
賊罪越難恕禁旅發精勇雪仇無返顧
天自鑒曲直我豈為窮黷(叶加兩金川之役初意並不欲兵而逆酋等敢於黨惡)
(逆命遂不得不加申討乃竟抗我顔行勢難中輟曲直所在上蒼自能昭鑒並非予之有意窮兵黷武吾)
(誰欺欺罪惡天乎今逆酋詭變若此實為貫盈自速滅亡耳)勤勞遑敢辭國威要
揚布
喜晴(六月二十五日)
歷辰猶細霏傍午遂大霽農功幸益佳軍營亦信遞(自聞)
(温福軍營失事之信阿桂京報數日不至其後路科多新橋一帶亦有賊梗阻深為懸注今早始得其十三日)
(所奏軍營寧貼情形乃另從章谷一路馳遞者覽之始得慰懷)未然防已周先覺誅訐
細從逆盡勦滅可疑亦别置以此當噶拉安然若無事
總俟重進師應迴美諾至(阿桂一聞賊匪侵擾㡳木逹布朗郭宗之事料其必有小)
(金川番人内應預為防範復偵知降番被煽從逆者多遣兵分路勦洗其有自金川潛至番寺者即并喇嘛誅)
(之並將近寨丁男移置他處收其兵器而頭人之可疑者則羈之營中不令回寨是以當噶拉全營軍心鎮定)
(因諭阿桂即撤兵回至美諾殱除羣賊收復底木逹等寨並擒逆豎僧格桑將小金川全境廓清駐軍以待京)
(兵至日另籌進勦是阿桂一軍之安所繫甚重固由其調度有方亦實頼上天嘉佑耳)未逮難
收拾
嘉護感
天賜
題鄒一桂秋花九種
梔子
休言西域赭如金見說漢園玉作林識得本來簷蔔面
不關形色不關心
秋葵
砌角庭心簇簇多謾言衛足智如何率因心赤向陽切
便合花黃承露多
秋海棠
多向墻隂冷處生向隅獨不鬭芳榮即看含媚還含戚
尚似懷人一片情
牽牛
何處青牛未服箱金風七月始含涼漫言引蔓能飛遠
一水盈盈不觧航
夾竹桃
桃作花頭竹作枝扶欄婀娜自離披問誰識得連昌色
祗有詩人元拾遺
玉簪
色非姚冶香非艷㔩葉天然稱鬢絲蓬島露華晞海旭
綵鸞待欲曉粧時
萬夀菊
滿擎沆瀣曉曦鮮勝彼兕觥萬夀筵謾道姓名花譜漏
(羣芳譜中無此種)增華不獨此為然
藍菊
開秋獨不喜開春品格原應擬隐淪莫笑後來紛變色
唐家已有面藍人
翦秋羅
花開四季足風流特翦秋羅殿九秋老去詩人留畫筆
(此一桂向年所畫存山莊兹始題句)空閒搜索咏從頭
七夕陣雨
陣雨送斜陽旋晴露月光洗車還處(去聲)暑(預日處暑)發軔利
行装(是日健銳營兵啟程征勦金川逆賊自朝至酉晴和氣朗吉協軍占)錦樹輕含籟冰
蟾不濕涼軍書勤夜問懶泛塞湖航
散悶
散悶秋山靄霽光嘉隂深處逐風涼澗泉隠現曾無定
塞苑寒暄自有常鹿漸增肥毛已澤蛩將互門脇先揚
邇來把筆艱佳句捨此更奚觧懣腸
夜雨(七月十四日)
收雲晴七夕來復雨中宵侵枕微涼送隔窗清嚮招被
畦滋葉菜潤畆茂花蕎既渥無須滯時暘盼詰朝
中元日放河燈
破曉猶微雨歷辰遂快晴秋巖斂氛翳露樹閃光晶依
例河燈放稱心塞景清所欣寧在此時若慶農耕
夜雨(七月二十七日)
間(去聲)日不為滯霏宵真固宜夢醒聽淅&KR0377;夜景入希夷
林欲變黃葉蕎欣潤白蕤明晨定添冷打叠袷衣披
日影
日影上窗疎秋中景颯如即兹閱倏忽何以惜居諸綠
樹紅將染凉軒熱早祛消閒增别譔橅帖考遺書
露光
玉露契金秋日增日以稠為霜猶遲(去聲)結見晛忽傾流
大小驪珠閃輝煌火齊浮銅仙隨處是漢武笑迂謀
雨(八月十四日)
通閏山田穫已均非資雨際望非頻自辰至未霑三寸
數往逮今過一旬(七月廿七雨至今剛旬餘其間雖屡小雨不成分寸)玩景最欣
連嶺霧啟程應是灑途塵(以是月十六日啟程幸木蘭)菘科韭葉都
增潤更覺欣深老圃人
中秋即景
雨後中秋碧宇晴同然萬里古增評(蘇軾詩嘗聞此宵月萬里同隂晴云)
(其說得自海賈騐之亦往往相合也)今年又喜值今夕玉塞由來近玉京
市上人喧瓜餅會岩間鹿和管絃聲對時底事增歡慶
綏屢欣逢萬寳成
口外(甲午)
昨日至遥亭雨已較南好今日出古北反覺遥亭小禾
&KR0927;總菁蔥晃日露華皎攬轡能無慰既慰愁還擾京師
接報雨分寸斯益少(十七日駐密雲得雨三寸許猶嫌其未透昨留京辦事王大臣奏是)
(日京城之雨尚不及寸則更遜於密雲矣)顧此而忘彼豈曰為君道
策馬
榮馬閱農况關外勝關内有地無不耕高下蔚芃薱颺
風惟時薰浥露餘沆瀣問知四五月陣雨頗霑逮北勢
大於南所以猶堪待(叶)然總未深渥益為望滂沛晩來
山吐雲塞宇鋪靉靆顒希施&KR1204;霖近遠遍優溉
夜雨八韻(五月二十日)
族雲生傍晩雴雨落清宵霅霅電蛇閃鍧鍧雷鼓驕蓄
深方一放望亟轉無聊豎灑横排暢且徐繼疾迢久看
立苔砌歸寝入松寮衾意含微颯簷聲尚暴澆已知蘇
渴涸餘事觧熇歊京輔曾霑否南瞻繾念遥
熱
今朝炎熱昨宵凉塞外寒睻曷有常候未三庚先報暑
秋臨二麥正宜暘較晴量雨惟農切探節數時有句償
應接雖然略無暇静觀或亦養心方
京報
京報稱霑雨量云三寸多誠真未慰我設餙更虞他又
復成虚望無能致燮和時時向南顧惟是歎如何
雨(五月二十二日)
稅駕猶晴熱酷暘蒸雲過午亟凝望遂施晩雨緜八刻
真到山莊第一祥掣電興雷紛霅霅極妍盡態熱洋洋
土墀積水不計寸渥矣仍懷京報償
河灘
河灘地可耕或農或為圃矮者韭與菘高者禾及&KR0927;一
雨總迴蘇菁蔥滿志覩亦有麥堆場顆粒非甚飽(叶)地
寒種已遲半收青黃補盈虚理有恒艱致綏豐普或云
時宜晴礱麵入倉庾所望實奢哉我亦略同汝
山水
驟雨必致發山水挟石衝沙當者毁山莊谿壑視為常
雨過剷除無事矣溝澮其涸可立待孟子之言深物理
聲聞過情君子恥虛譽頌聖寧止彼偶然對亦瞿然
耳
聞京師得雨誌慰
喜近於驕慰近欽欽哉切切永銘心此而渥&KR1204;幸逢昨
彼亦霑霖報到今(廿二日熱河得雨深透今留京辦事王大臣及順天府奏至京城亦於是)
(日自未至酉密雨霑透晩田得以及時翻種為之欣慰)謝雨祠宫
方澤啓(禮部以二十日雨已三寸餘尚在恭代方澤七日之内例應報祭因遣裕親王行禮)望秋
農父大田臨百憂都以消
嘉貺一意惟應盼捷音(前此以盼雨盼捷兩事交縈於懷今甘&KR1204;優渥已愜所願惟專望阿)
(桂捷音耳)
夜雨(五月廿四日)
傍晩四山雲復生入夕蕭蕭雨隨作是誠霖矣恰其時
浸潤悠揚非搏躍不雷不電亟饜飫或疾或徐真灑落
了知優澤渥田疇無慮衝波壊谿壑簷聲斷續眠醒聽
徹夜清懷自斟酌弗憂少亦弗憂多豈不農人同此樂
然餘遠念繾軍營彼處宜暘定何若
晴六韻
夜雨既已渥朝晴良復宜雲收天宇淨風落曉凉披棧
路濕非濘筍輿行以遲何妨十步憩真覺六情怡畫意
隨方攬詩詞著處摛山田牆外見蔚綠晃而滋
雨六韻(五月廿六日)
既雨雨實易四山雲屢生聚斯霏陣霔散亦放時晴明
晦渾無定密疎特有情柳隄絲帶重荷沼葉珠擎立候
溟濛過行披颯沓迎齊東似兹否(前聞山東缺雨較畿輔尤甚因屢詢撫臣)
(徐績戒其勿事諱餙近日連據奏報通省得雨情形分寸均不及此處霑足仍切厪念耳)遥望為心
縈
山行
山行意無約率與適為期憩必尋嘉蔭入常遵曲逵新
晴日弗烈過雨氣猶滋水漲鷗呼侶坡平鹿引麑觸觀
皆合畫理緒亦成詩萬物長養候吾惟體對時
陣雨(五月廿八日)
邇來每作雨雨實弗致多濯枝復潤葉旋即放晴和今
晩山雲重陣雨落霶𩃱前墀立積水接上銀竹羅固知
涸可待却慮漲潮河夏漲亦其常虞滯軍報過進勦正
斯時捷音日延睋
晴
陣雨誠繼潤晩晴良復好雲捲東南淨天露西北皛夕
陽在高樹葉底明皎皎巖風頓增凉率欲易衣襖塞景
幻寒暄不齊齊之道籌農略云慰高下澤霑飽雖然敢
即安西成時尚早
題曹秀先所輯山莊正雅集即以為序
憶年十二始來斯
聖祖恩深最受
知豈意肯堂仔肩已恒勤養
志色難思惟兹夕惕朝乾勵却匪風吟月弄為裒輯事成
慙正雅那更表語頌浮規
雨六韻(六月初四日)
閒常論夏令五雨不為多倏見雲峯簇便聞雷鼓羅立
時飛急&KR1204;存地曡微波遊鹿罷遵&KR1811;濕禽嬾出窠既霑
那計寸旋霽信稱和點滳餘樾蔭莫從林下過
新月
細於眉已闊於鈎隠隠寒光碧宇流屈指還當三五日
塞湖載月作清遊
閱隄
閭閻日以滋未免多占地山水况無定漲來卒難致是
宜先預防庶可保無事一勞永逸艱惟補偏救弊去年
㮣已示今歲工方備乘閒策馬看亦曰堅牢致斯之未
能信益勵安民思
午熱
夏以暑為德熱亦何可無三日不作雨炎熇頓爾殊念
惟長養候日晅實宜夫况兹避暑莊朝夕颯爽鋪雖熱
凉可乘無為愁鬱枯蒸雲羃遠山將雨其然乎
驟雨(六月初六日)
肩輿聊趁樹隂行一片雲生挟飛雨弗雷弗電落空絲
豎灑横排暗天宇喜得溪亭數武間坐以避霖小延佇
僕人所惜惟衣帽而我所欣在禾黍須臾捲去不留餘
林下風來凉爾許
初伏(六月八日)
一日復一日北至臨三庚上伏值斯辰午熱信有徵熱
即蒸為雨所幸雨而晴山莊稱避暑過雨凉爽生對時
思育物未秋祝西成那采六色芝虚傳八葉蓂遥遥金
川師佇望馳紅旌
聞京師奏報得雨
此間時雨亦時晴未識迤南用繾情閣夲三朝必一至
雨稱一律洽三庚(初八日閣章至留京辦事王大臣奏初四傍晚得雷雨一陣初五自卯至)
(辰勢更滂沛旋即開霽時屆初伏天氣較炎隔數日即得&KR1204;雨田禾既饒渥潤而雨後快晴長發倍為蔚茂)
秋前預卜堪遥定麥後翻耕總怒生曰若斯言漫輕出
福謙
天道所虧盈
雨(六月初九日)
一夜雲聚散凌晨霖雨濛勢長疎密間(去聲)鋪廣近遥同
炎却昨來暑爽生林下風晚晴尤恰當斜日遠山紅
晩晴落照
東嶺攀登暫覺暄爽迎陟降頓除煩横巒高自鯉脊度
西日明同鴉背翻爓爓林光風摇(去聲)霽徐徐峯影靄消
昏流隂不住原常住昨歲依然此景存
夜雨(六月十四日)
快晴經五日緜雨到三更不作雷霆勢雅宜霢霂并連
塍明想潤隔戶暗聞聲惬意稱時若甄心勵捧盈
晴
傍曉雲容散逮辰日色晶雨收猶潤重風度覺凉輕荷
瀉珠光閃槲翻玉影明籌農心略慰祗剰繾軍情
策馬
策馬出石城閱隄兼閱稼雖日𠡠幾政山莊究多暇外
庭弗相見非美慙且怕所以間(去聲)數朝沿攬必命駕誰
知三五宿田功殊又乍此地不種稻黍高而蕎下(叶)一
律芃綠雲極目鮮隙罅濃露潤苗穗爽風翻䆉稏邇來
幸時若晴晝雨或夜亦無異漲落諸事胥妥迓祗渴望
捷音耆定武功罷
爽
九夏炎惟普山莊爽所偏風來衫角颯暑向扇傍捐橅
帖思還古吟詩度小年晴餘將十日略望雨滋田
陣雨(六月廿九日)
油雲一片至天中不雷不電棼絲作時行之候固如斯
却因望久心殷若須臾庭前亦積水瞬息天邊收雨脚
不成分寸地旋乾拈筆憮然徒落莫
七月朔立秋是日雨
一歲已分平九秋節應始五鼓復雨落疎密直逹已雖
未至優渥三寸霑亦美所惜雲漸薄過午放晴矣農占
固稱佳(田家以立秋日雨為秋弔恐秋後雨少若不雨即為秋傻又恐秋雨過多惟既雨復晴為吉今)
(適叶農占)再霈心焉企
夜雨(七月初二日)
五更忽聽簷泉流葛衾涼峭清夢遒不雷不電甚醖藉
或徐或疾真優游繼膏益潤利稼穡纔希渥霈望外酬
軍營况復報捷近自審增懼吾何修
晴
膏澤已優霑即願晴益好夏雨既云稀恐積秋霖浩求
全實太甚所以歡斯少尋思總因民或合為君道朝來
雨綿滯踊懼將行潦無何雲勢散却露曦光皦爽風吹
泠泠緒暑覺渺渺幸哉籌稼穡怡然慰懷抱時若祝此
後庶可成萬寳
聞京師得雨
廑懷命問說無需(前因熱河旬日未雨草尖似覺微乾恐農田不無待澤因諭詢留京辦事)
(王大臣昨據覆奏此時得雨固佳但秋畦頗潤並非亟盼)既得優霖報衆娛(今日閣郵至王)
(大臣及京兆俱奏初一夜密雨逹旦約五寸許四郊霑渥)雖曰慰遥寧所喜亦知非
亟幸兹濡(熱河連日頻得甘&KR1204;且俱夜雨朝晴屆兹秋禾滋長之時得此極為有益)燕南塞
北欣同被早種晚耕庶不孤納稼九秋期尚遠此時那
敢懼忘吾
七夕
此地宛今夕塞雲仍七襄針樓雖未設瓜席却依常巧
乞拙誰乞離長會亦長林標聽鳴鹿天樂下仙琅
高秋六韻
高秋最何處避暑此山莊有日皆騰朗無風不帶凉鹿
將肥毳澤蛩益勇聲揚嶺欇欲增色野花爭鬭芳露香
鋪廣甸曦影上深堂别有慰心者田雲漸作黃
夜雨(七月廿三日)
弗雨將旬日邇來熱異常夜衾聞淅&KR0377;心地頓清涼度
嶺態思白膏(去聲)田色濯黃别因生慰者蕎菜亦豐償
中秋即事
興州桂節常欣度比似皇都致不同尺五泬㵳喜天近
平分淵魄正秋中吳仙修處葉全綠周子愛時花尚紅
(山莊仲秋月荷花尚開雖以苑内有温泉之故然荷桂同時亦風景之特勝者)物意人情多浹
洽祗餘翹盼蕆鴻功
雪(八月廿八日)
密佈秋雲低詰朝興安入月六花飄千山玉戱幻隠現
四野銀鋪迷近遥木彴泥乾歸帳殿竹罏烟起認茶寮
從來於此多逸興飛處紛同卒未消
欽定熱河志卷十
