欽定熱河志卷四十六
圍埸二
圍埸規制
木蘭四面樹柵界則内外按八旗以一營房統五
卡倫方位則鑲黃北之東正黃北之西正白東之
南正藍南之東鑲藍南之西正紅西之北鑲紅西
之南鑲白在正藍鑲藍之間各有地界分司稽察
營房八旗各一鑲黃旗在竒卜楚高正白旗在納
林錫爾哈鑲白旗在什巴爾台正藍旗在石片子
正黃旗在錫拉扎巴正紅旗在扣肯陀羅海鑲紅
旗在蘇木溝鑲藍旗在海拉蘇台
卡倫八旗各五鑲黃旗曰賽堪達巴漢色欽曰阿
魯色哷曰阿魯呼魯蘇台曰英格曰拜牲圖正白
旗曰巴倫崑得伊曰烏拉台曰錫喇諾海曰納林
錫爾哈曰格爾齊老鑲白旗曰噶海圖曰卓索曰
什巴爾台曰麻尼圖曰博多克正藍旗曰木壘喀
喇沁曰古都古爾曰察罕扎巴曰汗特穆爾曰納
喇蘇圖扎巴正黃旗曰庫爾圖陀羅海曰納喇蘇
圖和碩曰沙勒當曰錫喇扎巴曰錫拉托巴色欽
正紅旗曰察罕布爾噶蘇台曰阿爾撤朗鄂博曰
麻尼圖布拉克曰齊呼拉台曰布哈渾爾鑲紅旗
曰海拉蘇台曰姜家營曰西燕子窩曰郭拜曰和
羅博爾竒鑲藍旗曰珠爾噶岱曰蘇克蘇爾台曰
卜克曰東燕子窩曰卓索溝八旗官兵分守焉
色哷圍場(謹按曰國語稱圍埸輝罕)在鑲黃旗阿魯色哷卡
倫之西色哷河源出焉
呼魯蘇台圍埸在鑲黃旗阿魯呼魯蘇台卡倫西
南
巴爾圖圍埸在呼魯蘇台圍埸西南
岳樂圍埸在巴爾圖圍埸西南有碑一恭鐫
御製虎神鎗記壬申九月作其北有塔錫呼達巴漢
御製文
虎神鎗記
虎神鎗者我
皇祖所貽武功良具用以殪猛獸者也國家肇興東土累
洽重熙惟是詰戎掦烈之則守而弗失
皇祖歲幸木蘭行圍諸蒙古部落雲集景從予小子雖不
敏纉承之志其敢弗蘉故數年以來巡狩塞上一如曩
時蒙業藉
靈四十九旗及青海喀爾喀之仰流而來者亦較前無異
焉若輩皆善射重武使無以示之非所以繼
先志也圍中有虎未嘗不親往射之弓矢所不及則未嘗
不用此鎗用之未嘗不中壬申秋于岳樂圍埸中獵人
以有虎告而未之見也一蒙古云虎匿隔谷山洞間彼
親見之相去蓋三百餘步朕約略向山洞施鎗意以驚
使出耳乃正中虎虎咆哮而出負嵎跳躍者久之復入
復施一鎗則復中之遂以斃焉蓋向之發無不中乃於
谿谷叢薄目所能見之地斯已竒矣而兹岳樂所中則
隔谷幽洞並未見眈眈闞如之形於揣度無意間馥焉
深入不移時而殪猛獸則竒之最竒其稱為神良有以
也夫萬乘之尊詎宜如孟克特庫之流誇一夫之勇哉
(孟克喀爾沁蒙古人特庫滿洲今為内大臣皆能獨搏猛獸如馮婦者)而習武示度必資
神器以效竒而愉快則是鎗也與兑戈和弓同為宗社
法守不亦宜乎
珠爾圍埸在岳樂圍場之西其南有鄂爾楚克哈
達北則珠爾河源出焉
巴顔木墩圍場在珠爾圍場之西其西北有五虎
爾濟達巴漢南有旺展達巴漢東則巴顔木敦河
源出焉伊遜河源在其西所謂伊遜色欽者也會
諸小水南流一百七十餘里由伊遜哈巴竒出圍
埸界
默爾根烏里雅蘇台圍埸在鑲黃旗拜牲圖卡倫
之西默爾根烏里雅蘇台河源出焉
巴顔郭圍場在默爾根烏里雅蘇台圍場之西其
西南巴顔郭河源出焉
以上圍場東北界
巴顔布爾噶蘇台圍場在正白旗巴倫崑德伊卡
倫之西北與默爾根烏里雅蘇台圍埸接其西有
畢老哈爾巴齊達巴漢其南敦達烏拉台河源出焉
温都爾華圍埸在巴顔布爾噶蘇台圍埸之東南
凖烏拉台河源出焉
諤爾根郭勒圍場在巴顔布爾噶蘇台圍場之西
南其西南有巴隆烏拉台河源出焉所謂烏拉台
三河源也郭達烏拉台凖烏拉台二河源西流經
諤爾根郭勒圍埸與巴隆烏拉台河合為烏拉台
河東流六十里至正白旗烏拉台卡倫出圍場界
達顔德爾吉圍場在諤爾根郭勒圍場之西其西
北有達顔達巴漢達顔河源出焉其北有碑一恭
鐫
御製古長城說(恭載古蹟卷内)壬申九月作
畢圖舍哩圍埸在達顔德爾吉圍埸之西南其南
有納瑪達巴漢
德爾吉圍埸在畢圖舍哩圍埸之西
多們圖場在畢圖舍哩圍埸之南其東北即巴隆
烏喇台河
布扈圖圍埸在正白旗烏拉台卡倫之西
威遜格爾圍場在布扈圖圍場之西
御製詩
威遜格爾(己夘)
蒙古語㮿皮室也傳聞
皇祖時奉
太皇太后避暑於此遺址尚存穆然起敬
威遜之言謂樺皮格爾(平聲)乃室憩居宜
東朝奉養
康熙代四苑較贏宣德時夏凊常欽
孝思永秋蒐每撫
聖蹤遺即今
家法遵無斁歲歲觀圍侍
懿慈
阿濟格赳圍場在德爾吉圍場之南阿濟格赳河
源出焉東北有伊遜烏藍哈達更東北則布扈圖
口乾隆二十三年以西域諸藩於此入
覲
賜名伊綿峪
以上圍場東界
錫喇諾海圍場在正白旗錫喇諾海卡倫之西有
錫喇諾海達巴漢
噶海圖圍場在錫喇諾海圍埸西北其西噶海圖
河源出焉
巴顔喀喇圍埸在噶海圖圍埸西南其北有拜布
哈達巴漢拜布哈河源出焉
察罕扎巴圍場在巴顔喀喇圍埸東南
固爾班錫納圍埸布察罕扎巴圍埸東南
永安莽喀圍場在巴顔喀喇圍埸西南有碑一恭
鐫
御製永安莽喀詩甲午八月作
永安莽喀(國語沙謂之永安岡謂之莽喀是地為入崖口第一圍埸甲午)
第一圍場猶近邊麌麌苹獸已樊然諸藩扈是兒孫輩
列爵稱非左右賢馳愛平岡策紫駿中聫四鹿控朱弦
部旗常例笑何謂六十纔過曰老年(兵部八旗遇考驗武職年六十以上)
(者即免試馬射余春秋六十有四馳射如常甚矣部旗成例之可笑也)
於永安莽喀作(入崖口第一圍場名譯語見昨歲詩題乙未)
沙岡初獵衆軍屯詎是永安徵吉言千二百人仍舊旅
(列圍者一千二百人皆舊四十八旗蒙古)别三四隊乃新藩(土爾扈特都爾伯特青海烏染)
(海别為四隊今乾清門侍衛領之隨圍學習)孫曾示度期無射(朕曾孫奕純圍今九歲始隨)
家國詰戎矢弗諼五十三年事重憶射熊於此始承
恩(壬寅秋予隨□火皇祖幸木蘭至永安莽喀圍中有一熊皇祖鎗中之熊㐲不動久之皇祖謂)
(其已斃命御前侍衛引予去射之予甫欲上馬而熊突起奔前皇祖御虎鎗殪之事畢入武帳皇祖)
(指予顧告温惠皇貴太妃曰伊命貴重乃以射熊事之語詳避暑山莊紀思堂記)
永安莽喀行圍(丙申)
耳順過猶此據鞍孫曾家法俾勤觀祗因臂病廑已愧
仍中(去聲)麅馳增衆歡(余春秋六十有六且臂痛較舊稍甚方恐不能如前之挽強命中深)
(以為歉今日圍埸馳過一麅始引弓試之應弦而殪扈獵諸藩同聲懽忭余實不意其仍能如此也)飛騎
山莊進鮮味穹碑沙嶺閱精刊(甲午秋於永安莽喀行圍一日親殪四鹿曾賦)
(詩紀事並命立石其地昨歲始訖工今歲上圍經過兹地閱之則已豐碑深刻屹峙崇岡矣)設云獵
事應徵吉第一圍場即永安
於永安莽喀作(己亥)
沙岡近崖口第一獵場呈(是地為入崖口第一圍場)初地受
恩處終身法
祖情光陰驚水逝爽朗喜秋晴惜矣無前輩(憶壬寅年随皇祖於)
(此行圍者今惟予一人得豫其時即兹蒙古王公之扈圍旨竟無與予同輩之人為之悵惜甲午秋於此作詩)
(有諸䔽扈是兒孫輩之句既道其實且以恩顧之也)勉之示後生(皇子皇孫及曾孫皆令隨圍)
手柔挽弓燥路熟駕車輕一箭中(去聲)碩鹿獻
誰徒意怦(今日圍中壹發殪一犬牡鹿衆皆欣喜稱頌然不復能似往年之遣使馳獻予意實因之)
(增愴耳)
坡賚圍場在永安莽喀圍場西北其南有烏藍哈
達西即固爾班固爾班圍場
巴顔錫納圍場在坡賚圍場西南
默爾根精竒尼圍場在坡賚圍場北其北則默爾
根精竒河源出焉
固爾班固爾班圍場在默爾根精竒尼圍場之西
其東北則沙第哈達與多們圍場接焉
克伊哷圍場在錫喇諾海圍場之南其北則克依
哷河源出焉
喀喇楚古爾蘇圍場在正白旗格爾齊老卡倫西
南其東納林西爾哈河源出焉
愛里色欽圍場在喀喇楚古爾蘇圍場之西其南
則布敦哈逹布敦河源出焉西流經汗特木爾圍
場布敦河之南木壘喀喇沁河源出焉
庫庫哈達圍場在正藍旗木壘喀喇沁卡倫西北
其東南則庫克哈達南則珠爾達巴漢
汗特穆爾圍場在正藍旗古都古爾卡倫之北其
西則汗特穆爾達巴漢南則雲特穆爾達巴漢雲
特穆爾達巴漢之東有崆郭達巴漢
御製詩
過東嶺(戊寅)
東嶺名汗特木爾過嶺即是獵場山不常經乃喜初遇
翠圍紫邏紛孱顔塞樹新霜紅間綠野水出石潺且湲
地近圍界獸雖少逸麅難避烏號彎(是日馳射一麅隨箭而斃)新藩
創見咋舌嘆(時都爾伯特貝勒及扎哈沁烏良海皆令隨圍)舊屬熟悉額手歡
繄我所喜固有在景宜詩更餘清閒
以上圍場東南界
塔里雅圖圍場在正藍旗汗特穆爾卡倫之北北
接永安莽喀圍場南則伊遜哈巴齊柵有碑一恭
鐫
御製入崖口詩(恭載本卷前)辛未八月作自此西折而南則
石片子營房所謂崖口者也
卜克圍場在鑲藍旗卜克卡倫之北其北有卜克
達巴漢卜克河源出焉有碑一恭鐫
御製於木蘭作詩九首(恭載本卷前)辛未八月作
御製詩
過卜克達坂(己夘)
常歲迤東獵迤西此重尋(卜克達坂居木蘭之西界每歲行圍率自崖口出入辛未)
(秋曾一過此)廿圍倏蕆事二豎待成擒纉
武惟勤已運籌更悉心貞符如卜克願即遞佳音
過卜克達坂疊舊歲韻(庚辰)
去年出哨過今歲進圍尋果協貞符吉(舊歲九月初過此有貞符如卜)
(克願即遞佳音之句迴鑾未踰月捷報果至)早𫝊逆賊擒敢誇無事日益勵
有孚心翠柏丹楓處遥聞呦鹿音
過卜克嶺行圍即景四首
本是賢王遊牧地非牟農父力耕田却因流寓增於昔
私墾翻多占界邊
界限周阹禁制詳鬱盤過嶺即圍場詰戎柔遠於焉在
家法昭然敢不蘉
過閏今年謂早寒迫來午熱拂秋鞍晩田賴此方成熟
南望心因萬姓寬
卜克誠然協瑞符新疆田牧創長圖爾時原未廢遊獵
(己夘秋過是嶺有貞符如卜克之句蓋爾時回中雖屢奏捷逆酋尚未獻馘今幸詣部胥定屯政具興還憶當)
(年戒徒率獮間批答樞凾固無稽略刻也)臨大事當有若無
過卜克達坂再疊前韻(癸巳)
己夘庚辰俱嶺度(達坂漢語謂嶺也)入圍出哨必途尋(己夘由此出哨)
(庚辰則入圍)向欣吉協三軍戢兹盼貞符二豎擒(己夘過此有貞符如)
(卜克願即遞佳音之句迴鑾未踰月捷報即至西師之功遂蕆兹進勦兩金川惟冀擒索諾木僧格桑二逆豎)
(亦如前此之速符吉語耳)欲苟容翻致偝德不能已那惜勞心(兩逆酋均)
(以内地土司敢於負恩反噬且於木果木軍營戕害將軍將領實堪切齒除聲罪致討之外更無可言而賊番)
(等恃嶮抗拒攻之亦殊不易然又不能畏難中止雖籌畫煩勞所不惜也)減圍冀早山莊到
驛騎封凾豫遞音(本擬於重九日迴避山莊省減省一圍即可早到一日問聖母安並)
(以此情令御前侍衛馳驛先奏)
布都爾圍場適當中路在鑲白旗博多克卡倫之
北其南有博里哈達東則色利呼河源出焉永安
湃圍場在布都爾圍場之北有碑一恭鐫
御製永安湃圍場殪虎詩辛巳九月作碑旁恭鐫
御製永安湃圍場詩壬寅八月作備四體書其東有察
爾巴呼達巴漢察爾巴呼河源出焉南為伊瑪圖
河河有二源一為永安湃河一為齊老圖河至是
合流西南由麻尼圖卡倫出圍場界
御製詩
永安湃圍場殪虎(辛巳)
白沙翠柏山四圍國語永安名久垂(國語永安湃者漢語沙地也)林
天石海滂湃披北人使馬如舟師陸離淫裔張魚麗藏
幽伏莽毋或遺獵虞報有虎負嵎(叶)遂往殪之率佽飛
要遮前後緣岅巇威不可當曳尾馳失險遽卧淺草陂
隔谷下馬相高卑虎神鎗一發斃之厄魯回部胥扈隨
咋舌脱帽欽服其此亦偶然何足竒先是射鹿命炙炊
藉草為席樹為帷割嘗徧賜染指誰君臣和樂逮海崕
靈器世守
皇祖貽兊戈和弓竹矢倕同珍其誰曰不宜
永安湃圍場作(壬寅)
崖口入臨獵場首東南胥號永安便(東伊遜崖口内首圍為永安莽喀西)
(伊瑪圖口内首圍為此永安湃圍場内地多仍蒙古名惟此二處則國語永安為沙莽喀謂岡湃謂處均)
(皇祖所賜名而以漢字書永安亦協獵場吉語也)貽謀
家法廑禹蹟式獮塞疆非舜田詠或羣燕天子日所無逸
勵古稀年圍中鹿少纔見一一箭中之勝獲千(今日圍場多麅祗一)
(鹿偶一箭中之蒙古王公扎薩克見者無不懽忭自庚辰臂病久弗步射木蘭藉馬力尚可馬射今年逾古稀)
(挽強亦不如前即自亦不知其何以中蓋由自幼學習資深耳)
出伊瑪圖口(辛巳)
塞上千里是周阹(木蘭週千餘里以山為禁其外北則遊牧南則民田無圍場矣)出柵
依然見室廬(凡谷皆設柵為限俗亦名柳條邊)廿日獮蒐止適可九秋
困鹿幸豐餘村村煙火關民計處處耕桑異古初(此處勝朝)
(以前率拊之甌脱民所不能到也)保泰詰戎胥要務深宫高養敢萌予
進伊瑪圖口行圍即事(甲申)
今歲應西進溯源伊瑪圖雖云小獵試(初進圍場交界與其就道閒行)
(遂命小試獵騎)即是大蒐模駿馬天山換(於烏梁海買駿馬至即於圍中試射)蒼
鷹曠野呼馳&KR1892;斃一矢羌不負彎弧(是地尚近村莊獸殊少適有一麅馳)
(至發矢斃之)
進伊瑪圖口平原小獵(丙戌)
輪歲東西進由西例不淆初教試原野亦自列旗旓鷹
撮雲飛雉馬驚莽伏麅百年前窣堵突兀見林梢(是日駐布)
(都爾昂阿行營其東北平阜有舊塔二層巋然尚存蒙古呼為阿拜諾顔蘇巴爾汗蘇巴爾汗者塔阿拜諾顔)
(者圍場□須也蓋舊時嘗為村落今塔亦祇存其半故俗又呼為半截塔)
廣韻有麅字而沈韻未收字彙謂即麃字麃字在肴
韻然麃見史記稱一角獸而牛尾乃似異獸世不常
見師古注謂似麞麅似麞則信然獨麞無角而麅之
角則小於鹿非一角也蓋鹿角八乂而大麅角不過
一二乂而小意司馬遷本好異又未經親見遂以一
乂為一角而竒其說即師古之註亦無不耳食傳訛
因用麅字故證其失於後
進伊瑪圖口小獵即事得句(壬寅)
伊遜(平聲)弗溯九迴阿(往年從東進木蘭必由伊遜崖口今歲從西進口故溯伊瑪圖河伊)
(瑪蒙古語山羊伊遜之九也)西進伊瑪(平聲)圖亦河北向寒黃霏落葉
秋長暖綠留(去聲)平莎虞人小獵布空谷吉駿(是日所銜為端吉駿)
徐馳試廣坡一箭中麅衆皆喜勝他衆畏者誠多
僧機圖圍場在永安湃圍場之東其北有察罕達
巴漢僧機圖河源出焉僧機圖哈達在其東其南
少西有古松同根異幹高百尺千年前物也遠望
亭亭對立菁葱争茂實則一本分枝
皇上行圍過此
錫名夷齊松
御製詩
夷齊松歌(丁夘)
逾僧機圖之嶺而南折而少西有松焉側倚翠壁
俯臨迴谿雙榦遙撑千雲霄而上者以尋文計其
頂乃虬盤&KR1372;㙷若樓若宫自遠望之謂兩樹之生
有如此相肖乎既至樹下實則同根也乃名之曰
夷齊松而繫以歌
有山盤盤有水潺潺逢二老兮其間遠而望之前者友
而後者恭若伯仲(叶)也近而睇之日斯邁而月斯征乃
同根生也二老之芳蹤吾不得而知也考之古則有其
人曰夷齊也夫何饑西山而僵仆者挺朔漠而輪囷惟
彼與此兮孰主孰賓豈惟周栗之不食兮蓋自賦質以
來曾烟火之未親詎黃農虞夏之不可見兮元黃初判
落落者與天地而長存雪覆曦暄何涼何燠夏茂冬彫
何同何獨獸伏鳥棲何徵何逐胡倚嬴封何榮何辱吁
嗟大隠兮視此山木
僧機圖峰(壬申)
僧機彷彿嵌空云(蒙古語以山之嵌空者為僧機圖故耳)崒嵂玲瓏信莫
羣設使飛移文翰地度星掛月號紛紛
僧機圖(己夘)
峯名也下有夷齊松今自燬於火
夷齊我向名松樹重到松燒灰熄飛名象菀枯歸一幻
箇僧真善示禪機
御製文
嘆夷齊松賦(有序)(己夘)
僧機圖嶺之下有喬松一根而二大幹向名之曰
夷齊而繫以歌數歲未經此地今來則已燬於火
焦株突兀尚存徘徊其側者久之因感而為之賦
繄横嶺之案衍舊𫝊名曰僧機盤羊腸而就下既南折
而少西有喬松之鬱鬱昔號之以夷齊料名實其並壽
豈燋爛之不期因循未過忽忽歲時重尋斯徑謂二老
之我徯遙瞻失望見枯株之獨遺徘徊洛莫於悒吁嘻
夫豈挺根拔出庸詎畏沙石之堙劙既其摩空盤翠又
寧慮霜雪之凌欺是以閱滄桑而永茂侣春樗以無危
擬西山其無忝摛東壁已有詞豈知火毋惟木巽即鄰
離匪牧童之偶失蓋谷神所默為爾其心空脈燥不燃
自炊山雨不能息其燄谷風偏復煽其威吾雖未睹其
焆㶿陵坂之狀而早想見其灼燌枝葉之時也於是陳
根突兀以孤立雙幹南北以紛披鱗甲剥落卧於巖陲
山禽尋巢而弗得原鹿擇陰以徒悲惜其淪于灰燼命
以車而載之蓋其遭劫爍燬之餘猶足勝棟隆之吉而
九牛領穿以難移者也嗟夫孰具形而無壊孰有成而
弗隳孰云真之匪幻孰恒實之名随羡枯樹之卓識更感
嘆其奚為然而少言之以八百為春秋者何一經詠纔
周紀而頓毁敗其如斯(夷齊松歌作於丁夘今適周紀)豈二老有待余
之名題也既名立乃飄然返沖漢以無詞也抑謂名者
喪實之具而有所弗居也將轉燄輪示第一議諦也其
既隳者斯已毁而弗再其不壞者固將同天地而並垂
也知然而猶嘵嘵不已者豈非余之癡也耶
英圖圍場在永安湃圍場之西
以上圍場南界
們都阿魯圍場在伊遜色欽之南
圖們索和圖圍場在們都阿嚕圍場之東南
哈達圖扎卜圍場在圖們索和圖圍場之東與德
爾吉圍場接
錫喇德卜色克圍場在安巴究達巴漢之南
巴雅斯呼察罕圍場在巴顔圖庫木東北與錫德
卜色克圍場合
庫爾圖察罕圍場在圖們索和圖圍場之西
額□蘇錫納圍場在圖們索和圖圍場之南
鄂爾吉庫哈達圍場在英圖圍場之北其南有鄂
爾吉庫哈達
鄂倫索和圖圍場在鄂爾吉庫哈達之東
以上圍場中界
哈朗圭圍場在鑲紅旗和爾博爾竒卡倫東
珠爾噶岱圍埸在鑲紅旗蘇木溝營房之東珠爾
噶岱河源出焉
孟奎色欽圍場在哈朗圭圍場之東其北有孟奎
達巴漢孟奎河源出焉哈拉錦務呼拉達巴漢在
其東南
巴顔陀羅海圍場在鑲藍旗東燕子窩卡倫之北
西南則哈瑪拉達巴漢巴顔陀羅海河源出焉東
南與卜克圍場接康熙康四十八年
皇祖仁皇帝於此行圍
親御弓矢射獲大鹿異常産藏角武庫
皇上御製鹿角記以昭
神武識
謨烈焉
御製文
鹿角記(壬午)
鹿陽類也夏至感陰生而角解然解者自其委蜕而新
葺即漸長以成角則六陽之義益明蜕其舊而新生必
較舊加長且豐兩乂四乂六乂以至八乂又歷數十年
而後成或踰八乂者不可辨其年歲盖千萬中一遇而
其鹿亦必數百千年之壽矣嘗聞武庫所載
皇祖時鹿角一記曰康熙四十八年九月五日
上於巴顔陀羅海所獲其長自&KR1120;骨至尖各三尺九寸有
十分寸之五兩尖抵直得七尺有九寸兩未徑距凡四
尺又之數十有六最末者不尖而博狀如魚尾又如芝
朵近&KR1120;者其圍八寸有十分寸之二既竪且澤不紾而
昔景鑠哉是盖我
皇祖神威所攝山靈不敢閟其珍用出瑞獸以燕
聖人而什襲天府示我後昆俾無忘
前烈詰戎益勤也予小子敬仰之下不訝鹿角之竒而思
鹿角所由來者竒庸可不表章厥蹟勒冊府以永垂乎
月令仲夏鹿角解仲冬麋角解今木蘭之鹿與夫吉林
之麋無不解於夏豈古之糜非今之麋乎是又不可得
而知矣汲冢周書至謂麋鹿之角不解為兵戈不藏不
息之兆荒誕更甚毋容闢譌因為鹿角之記遂並識之
以上圍場西南界
蒐濟圍場在正紅旗麻尼圖布拉克卡倫東
浩賚郭勒圍場在蒐濟圍場之東南
得勒格楞圭鄂博圍場在浩賚郭勒圍場之東北
明安阿巴圖圍場在德勒格楞圭鄂博圍場東南
其西明安阿巴圖河源出焉
喀喇瑪拉哈圍場在明安阿巴圖圍場之東
齊老圖色欽圍場在德勒格楞圭鄂博圍場之東
北其西北有齊老圖達巴漢齊老圖河源出焉
巴顔圖庫木圍場在喀喇瑪拉哈圍場之東北東
與額與吉庫哈達圍場接
哈里雅爾圍場在巴顔圖庫本圍場之西北
永安湃色欽圍場在哈里雅圖圍場之北其北有
永安湃達巴漢永安湃河源出焉更東有安巴究
達巴漢安巴究河源出焉東與錫喇德卜色克圍
場接
以上圍場西界
沙勒當圍場在正黃旗沙勒當卡倫之東南圖爾
根衣扎爾河在其北
巴顔莽喀圍場在正黃旗納喇蘇圖和碩卡倫之
東南其西布哈淖爾南為塔木陀羅海
崆郭羅郭博圖場在正紅旗齊呼拉台卡倫之東
阿魯布拉克圍場在塔本陀羅海之東其南則額
墨勒達巴漢東北則雅岱與永安湃色欽圍場接
鄂勒哲依圖察罕圍場在雅岱東北其北鄂勒哲
依圖察罕河源出焉
以上圍場西北界
扎喀烏里雅蘇台圍場在鑲黃旗賽堪達巴漢色
欽卡倫之南東與色哷圍場接
都呼岱圍場在圍場正北更北為達爾罕賽堪摩
敦摩敦河源出焉東流百餘里至英格卡倫出圍
場界稍西為都呼岱河源東南有諾敦台河源摩
敦河之上流也勒福窩集在其西林木深茂其積
水海子曰西拉諾爾在勒福窩集西南都呼岱為
圍場極北界其北則興安大嶺拔地際天廣袤不
知紀極其中峰曰巴龍桑阿蘇台蒙古奉為鄂博
者也乾隆十四年八月七日
上行圍至都呼岱次日
登興安大嶺
御製長歌以紀之
御製詩
登興安大嶺歌(己巳)
隆崇乎興安之高高極天蔽虧隂陽日月不得擅其照
變幻寒暑造化不能&KR0757;其權溺愛少男或驕縱人情有
之昊乾胡獨不然豐隆列缺供使令屏翳飛廉相後前
元黃欲判猶未判神邱卓立鬱為萬物先邇來三萬六
千歲未許塵世知津源腐儒耳食各享帚浪傳宗惟泰
岱靈著峩嵋巔蓬萊三山只培塿宜居地仙豈可方此
居天仙谷蠡荒略闕文獻但詫遊收謹避偶過無不膜
拜加敬虔祖龍立界不敢近却臨滄海施神鞭乃知奥
宇異凡世洞天福地皆虚言興安之高高極天西來崑
都崙東接長白山是為二峯之中氣如宗承祖嫡冑綿
千枝萬派分案衍為嵩為華相牽連杭愛(在喀爾喀之北)阿爾
台(在凖噶爾之東)舒右臂索岳爾濟(在黑龍江之西)憑左肩向背雖殊
條幹同繁星拱北海納川特言其小數千里結為靈囿
之木蘭何竒不儲物不畜那能一一徵言詮雲夢上林
赤縣内相如楊厲尚爾摛鴻篇使其知此退三舍故予
不復雕蟲焉
皇祖昔年曾一至即今
聖蹟蒼巖間我來獮狩近瞻仰賢王奔走相周旋朝發行
營質明到金風謖謖高秋寒時為衡嶽之開雲晃以朱
鳥温暾暄時為傅巖之作霖霏以玉葉鋪瓊田瀏莅卉
歙奏萬籟意謂山中饒管絃茈虒閜砢舞衆木若示羽
衛森繽繙木蘭形勢指諸掌南臨按轡一覽全北顧蒼
茫乃無際邊防久計心籌㫋興安之高高極天非我作
歌其誰傳
於興安作(壬申)
一嶺界南北寒暄殊節候龍幹衍堂堂萬派此輻輳陽
巘林始丹高低如錯繡隂崕葉全落樾底天光漏榆塞
古王庭雁磧今靈囿纉武永思艱守文益惟𢡟
巴龍桑阿蘇台歌
興安大嶺巍堂堂千派萬緒案衍長桑阿蘇台居中央
如國宗子承宗祊&KR2287;□岝嶺嶤嵣&KR3596;寥窲隠倚蟠復翔
為宫為霍為堂皇上有神池滃雲漿萬年不及守以龍
(呌)不動聲色鎮四方人楓仙檜君子筤赤羆白鹿及銀
麞飛鳴鸛鶴連鸞凰茯苓琥珀芝九英博産真埒富媪
藏一樹不許斤斧戕一獸不許弓矢傷獵騎謹避左近
旁猶然風雨來無常更不許人稱其名天男貴重誠莫
京周禆寰海所未詳孕佺育羨其術臧乃使成名於南
疆恥與岳鎮相夷行我今作歌昭靈祥崇邱雲裏遙相
望似云如是名何妨
於興安作(已亥)
大幹崇盤盤靈區結木蘭山惟向北迥節應當秋寒獵
場深益佳興安真興安林有落葉松獸多大角羱鹿鳴
哨可至雁飛俯以看漠南昔王庭海西令材官相於奉
時獮樂志餘清歡念兹匪易致永言思其艱
於興安作(丁丑)
興安高隆崇如屏圍匼匝木蘭今上林歲歲行秋獵是
惟極北峯近天尺五嶪乾坤互開闔雲霧幻吐納茘丹
已垂實松青未落葉曉寒欲輕裘午暄仍細㲲即景率
可會託興亦多愜執役來諸藩畫日每三接於焉示懷
柔寕云事威慴
於興安作(乙酉)
興安稱最高隆崇衍諸派設云已造極向北豈無界三
萬六千軸固不一嶺概得一亦挈萬底更舉嵩岱是時
金秋霽蘭椒淨塵&KR1631;槍竿獨玉積下有雲為帶竒境自
太古夫誰能寫繪霜坂鹿蹤紛晴空雕羽快歲歲兹行
獮諸部覲王會施惠將詰戎皇綱鬯無外
興安雜詠(乙未)
一嶺暄寒頓爾分鴻鈞那復費功勤今年秋令長往歲
依舊高峯簇綠雲
千二百人善魚貫合圍致遠復鈎深學如明道稱純粹
見獵依然有喜心
崇古山川大塊文寧須點筆更云云忽聞仙籟雲端發
却是林間過鹿羣
吉驄擇地小驅諸筋力自知不似初峻坂下馳已弗作
底須諫獵馬相如
舊部新藩前後隨便教有喜衆同知曾孫九歲學圍出
我更何須鑷白為
等城(六營亦謂之等城指候圍也)清曉視調羹賜食聊因比大烹(等城)
(傳膳賜蒙古王公及隨從大臣等朝餐其飯則親視和羹也)飽暖饑寒寓忠恕詎惟
宰肉擬陳平
曉寒午暖自其常馳射仍須換薄裳明識秋陽當杲暴
氊廬晨起見輕霜(俗云嚴霜出赤日)
誰能到此默無情地迥山高水復清武帳待圍還有暇
促教短句八章成
圖爾根伊扎爾圍場在正黃旗錫勒扎巴色欽卡
倫之西南其北則圖爾根伊扎爾河源出焉西流
百餘里至正紅旗扣肯陀羅海營房出圍場界東
則穆呼勒伊扎爾河源出焉西流入圖爾根伊扎
爾河更東南則托克隆和賚河源出焉西南流過
塔本陀羅海南流一百五十餘里至鑲紅旗海拉
蘇台卡倫出圍場界
以上圍場北界
圍埸嵞徑相距每數十里近者數里休羣力也由
伊遜哈巴竒入東北至塔里雅圖三十一里塔里
雅圖北至永安莽喀五里永安莽喀東北至巴顔
喀喇二十五里巴顔喀喇北至威遜格爾三十四
里威遜格爾東北至温都爾華五里温都爾華西
至諤爾根郭勒十六里諤爾根郭勒東北至巴顔
布爾噶蘇台十七里巴顔布爾噶蘇台西北至巴
顔郭三十四里巴顔郭北至岳樂七里岳樂西至
珠爾十四里珠爾西至巴顔木墩十一里巴顔木
墩東南至德爾吉三十四里德爾吉東至達顔德
爾吉八里達顔德爾吉南至畢圖舍哩五里畢圖
舍哩西至阿濟格赳十二里阿濟格赴東南至多
們十里多們西至額埒蘇錫納二十四里額埒蘇
錫納西至鄂倫索和圖十里鄂倫索和圖東北至
庫爾圖察罕十一里庫爾圖察罕西北至錫喇德
卜色克十五里錫喇德卜色克北至鄂勒哲依圖
察罕三十五里鄂勒哲依圖察罕西南至永安湃
色欽二十五里永安湃色欽南至巴顔圖庫木二
十里巴顔圖庫木東南至鄂爾吉庫哈達十里鄂
爾吉庫哈達南至永安湃二十五里永安湃西至
英圖六里英圖西至哈里雅爾十五里哈里雅爾
西至喀喇瑪拉噶三里喀喇瑪拉噶北至齊老圖
色欽二十五里齊老圖色欽西北至明安阿巴圖
十八里明安阿巴圖西至德勒格楞圭鄂博十里
德勒格楞圭鄂博南至孟奎色欽二十五里孟奎
色欽東南至巴顔陀羅海二十八里巴顔陀羅海
南至卜克三十六里卜克東至卜克柵二十五里
由巴顔郭東至默爾根烏里雅蘇台十三里默爾
根烏里雅蘇台北至呼魯蘇台十四里呼魯蘇台
西南至巴爾圖十三里巴爾圖北至色哷八里色
哷西至烏里雅蘇台二十四里烏里雅蘇台西稍
南至都呼岱八里
由阿濟格赳北至哈達圖扎卜十七里哈達圖扎
卜西至圖們索和圖六里圖們索和圖西至們多
阿魯二里
由永安莽喀北至坡賚二十七里坡賚北至默爾
根精竒尼十三里默爾根精竒尼西南至固爾班
固爾班十二里固爾班固爾班西至僧機圖二十
八里自僧機圖西行固察爾巴呼嶺即永安湃圍
場
由巴顔陀羅海西至珠爾噶岱四十二里珠爾噶
岱北至哈朗圭二十里哈朗圭東北至浩賚郭勒
二里浩賚郭勒北至蒐濟三十七里蒐濟北至崆
郭羅鄂博十五里崆郭羅鄂博東至阿魯布拉克
三十里阿魯布拉克北至巴顔莽喀十三里巴顔
莽喀北至沙勒當三十五里沙勒當東至圖爾根
伊扎爾五十里自圖爾根伊扎爾北行踰錫喇扎
巴達巴漢循圍場北界紅柵東行至海拉罕達巴
漢度嶺東南行可達烏里雅蘇台圍場
由汗特穆爾卞倫入東至汗特穆爾圍場十八里
汗特穆爾圍場東至庫庫哈達二十五里庫庫哈
達東至愛里色欽十五里愛里色欽北至喀喇楚
古爾蘇十三里喀喇楚古爾蘇北至克勒十七里
克勒西至固爾班錫納十二里固爾班錫納西北
至察罕扎巴三里察罕扎巴東至錫喇諾海二十
六里錫喇諾海北至噶海圖七里噶海圖北至布
扈圖十七里自布扈圖西行可達威遜格爾圍埸
由麻尼圖卡倫入北至布都爾二十二里自布都
爾北行可達永安湃圍場
凡圍埸官制總管一員康熙四十五年設柣四品
乾隆十八年改為三品左右翼長各一員乾隆十
八年設秩四品章京八員康熙四十五年設秩六
品乾隆十八年改五品驍騎校八員乾隆十八年
設秩六品總管屬理藩院統轄翼長章京驍騎校
由總管遴選本處官員送院請
旨補授
凡圍埸駐防官兵八旗滿洲蒙古兵丁八百名康
熙四十五年設一百一名雍正十二年增設九十
名乾隆十八年增六百九名由八旗都統於八旗
滿洲蒙古兵丁内挑取每兵一名給地一頃二十
畆又以都呼岱口後興安等處地冷霜早難以耕
種將鑲黃正黃正紅三旗兵丁每名改給乳牛三
頭每三十頭各給犍牛一羊三十
凡圍場禁令卡倫以内蒙古民人毋得闌入其盜
牲畜者分别治罪該管官處分如係蒙古交扎薩
克嚴行約束
欽定熱河志卷四十六
