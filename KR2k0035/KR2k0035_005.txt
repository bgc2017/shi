欽定熱河志卷五
天章五
御製詩
山店(内子)
山店誅茅亦易成居民火種復刀耕孳豚處處牢堆石
防虎家家柵樹荆粗糲聊安衣食計逍遥且免市鄽征
前驅俞騎休呵譙政欲窮簷悉隠情
朝嵐
朝嵐夕靄人常言率擬霞標而已矣不知斯亦氣流行
如潮汐自滄海起兩山之間必夾川萬澗千溪滙於此
嵐靄定從川下䧏倒行逆施無其理塞上厥候益分明
曉暮添衣乃所以濛濛淰淰中嚲鞭自遠望之謂雲裏
暖
出關颯生凉塞上疑已霜崖口昨來入反覺暖異常亘
嶺樹多綠綿谷草未黃侵晨著絮衣卓午換祫裳對時
體溫肅隨地愛景光
九月朔日
秋惟季月清塞至興安迥潦盡潭益澄葉落山愈靜松
蒼識勁節楓丹繪餘景肄武既云要勞衆亦應省事鮮
兩全方為是頻耿耿
霜
盧龍真是塞青女每先時不待雲鴻報還惟巖鹿知素
華明蓋羽颯冷拂鞭絲為憶從軍者天涯露宿披
山月
依依漸出林冏冏高映岑瑟瑟秋方季寥寥山復深網
水上下光呦鹿悠揚音颯景自伊古靜會偶於今徘徊
入我窗武帳延清襟坐見林巒間適者獵騎駸生風興
固豪耐可間對心
雪
破曉雲濃𫝊罷獵霑衣將謂雨霏絲須臾亂灑冰花落
塞景離竒幻若斯
翠栢丹楓瓊蕊結側峯横嶺玉屛開營邱畫與樊川句
問爾何從見此來
既密還疏飄散漫雖寒不濕靜便娟便教收取三清煮
武帳由來有宿緣(丙寅十月定興道中雪水煮三消茶曾題句)
遇閏
遇閏深山秋益深每因趁暖一幽尋松盤嶺腹蒼中翠
葉落波心靜裏沉鹿度巖邊看活畫禽嗚林際聽仙音
養生自是斯間好勤政名軒敢忘欽
暖
通閏秋偏長關外侯尚暖乘時種宿麥翻犁趁閒緩塞
墐既已畢衣食粗云辦(叶)閭閻象安恬繡衣何必遣因
知為政方居敬而行簡
寒
一夜山風急曉來生峭寒炎凉變何速消息理憑看坐
愛當窗日遊遲隔水巒獨思扈蹕衆寧不怯衣單
古澗泉
古澗泉淙淙滴滴幽崖斟若冇若無斷且續盈科不競
淺復深却如南華已槁之木又如五柳不絃之琴古澗
泉惟應印古月以為心
閏九月九日作
遥村近墅霽烟光立馬崇椒了不凉自是登高宜上塞
不妨把菊閏重陽天臨澄廓目因遠樹謝繁華意轉長
邇以捷音待西北每當勸樂轉徬徨
明窗
山房淺置簷曦牖暖烘幕温暾晃陽林朔氣避隂壑儒
擬白駒速農喜黃棉著綈几陳芸編稽古一斟酌衰盾
殊愛畏絜矩知所託
積素
積素迷離隠翠嶠朔天見晛未云消連村畫景張横幅
著樹梅花發野橋駝法石溪銅鐸細人投茅店酒旗招
鳴鞭為卜邊關内可得盈疇被麥苗
暖
一綫巖關變凉暖雪無餘白樹留青盈冲詎是移天紀
起屬由來據地靈(關内常暖於關外或謂一墻之隔氣候頓殊不知長城原據太行之榦而)
(築山界南北凉暖自殊此理易知耳)僕役衣單宵免歎圃場稼納歲方寧
謂宜慰矣翻悁悒西北捷音亟待聽
秋熱(丁丑)
關外逢秋熱忽如夏杪時葛收葙欲換扇衍篋重持每
逐含風爽還思蒸兩滋
天恩各知否華黍待成遲
雨
關外夏雨少山田早憂旱遣祈即霑澤稍救嘉種晚谷
中綠廻蘇黃萎惟山坂邇來歷歷看歉狀嗟盈眼晩蕎
及秋菜皆可濟餐飯既蘇復待滋為之愁展轉夜雨聽
枕上聲細意不滿陵晨巖雲重作勢續復斷蓄極乃大
霈一洗餘威暵隨處為祈年詎止恣遊衍
晴
密林兩日極優霑既雨宜晴意為忺玉宇迥澄斜漢影
絮雲已避遠山尖樹將暖旭輕籠牖花與香風並入簾
稍幸樂成憑閣望晩禾半得有秋占
八月朔日作
天光澄綘河雲影歛青螺最是仲秋屇偏饒塞景多對
時協平秩
昔日此卷阿霽色生餘暖還欣利晩禾
細雨
細雨剛經五日纔灑空&KR1268;雭復徘徊晚田恰喜蘇秋後
野老都云帶澤來遠浦烟輕紅泛蓼斜蹊濕重綠漪苔
祈年法
祖吾恒願慶慰寧關天馬徠(是時哈薩克頭目頻有投順者已遣使在途尚未至云)
遣懷
豫齊數郡災賑賙亟籌畫遥心繫淮徐沙刷幸免戹畿
南乃波及昏墊為愁劇關北復遭旱吾來始霑澤三輔
雖有秋遏糴非良策所以粟轉貴
天恩殊可惜(近京一帶自春徂夏晴雨□時秋成可稱豐稔因畿南被災商販轉運歉處取利而關外)
(歉收又無入口之米昨京尹奏秋收九分而來價轉貴者以此)一心周九㝢曾無可逸
隙山莊縱自佳耽佳豈可得
初月
初見中秋月還於避暑莊一鈎清不盡萬刦朗如常溪
水依微㶑巖林掩暎蒼倚吟兼睪望那礙晩風凉
即事
衣試輕寒添幾多野流無定繞陂陀綠雲底事紅霞襯
始悟巖楓宿雨過
山行
山行不用命巾車徹步尋幽亦足嘉漲影過橋留枿莾
曦光落澗起烟霞園中晴雨峯峯别塞外暄凉日日差
何事未曾忘結習觸懷便擬試吟义
八疊中秋帖子詞命扈蹕詞臣和之(有序)
玉宇宵澄月屇秋中而愈皎屛山雲歛地臨塞上
以彌清不有新吟何酬令節聿溯宜秋綵帖裁詩
肇自丙寅駐兹避暑仙莊廖詠續成丁夘嗣是磧
山帳殿載舉前規時當大液秋風咸循成例環周
一紀冰輪常暎冰心疊和八巡勝賞仍於勝境益
廣詞林之典故並增歲紀之華編
令人喜亦令人閒端正何須藉斧刪塞外偏饒風雅地
試看玉䨲上錘山
三千世界一輪光金粟依然發淨香妙趣風人如會得
解頥應勝鼎來匡
藉甚丹青命晝師曲屛八疊恰成詩湧金漫說錢塘好
一例冰光㶑磧池
山高底事上層樓又紀清光丁丑秋風景皇州爭較異
綵棚瓜餅貨街頭
山村
山村歷巡農築場納稼早問雨夏曾霑稍救青苗槁所
以秋成况較迤南頗好額慶為茅簷庶得二鬴飽共喜
室家完且免租賦擾括田亦奚為藏富原有道
谷中
谷中落雨高山雪向北應知氣候凉陡憶熱河遥隔嶺
廻蘇晚稼未登場急教巡視馳烟驛且課倉箱歷野莊
彼此原多遺&KR1367;穗便皴峯玉審何妨
雨三首
海喇汗常靈應明易為雨亦易為晴重輜都過午圍罷
霑灑秋山舍洗清(塞上靈應山蒙古語謂之海喇汗不敢直稱其名也凡車騎經過其側無)
(不雨雪俗云洗山屢試不爽)
空羅縹緲復舂容塞上烟光每慣逢最愛雨收霞脚露
倚天玉積幾高峯
聲聲銀竹奏笙竽潤景寒山故愜予倚着方窗聊縱望
石渠似展米家圖
夕
錫宴駐行鑣乘閒興亦饒夕陽隠西嶺暝色逼疏寮月
上山空闊風過樹寂寥雲軒歸靜憩清夢或逢
堯
熱(戊寅)
關外秋禾勝去年攬轡沿途為慰悅山莊近遠罨黃雲
晶陽邇日更蒸熱固云時燠催西成當秋炎恐乖素節
紗衣傍午欲換葛松牖延颸復摇箑菜畦苣圃胥待潤
山岡易燥金曦烈因思涼雨一湔溉蕎麥作花方似雪
情知萬事難兼全惟冀兼全意方愜
微雨
微雨聞清夜情知未即霑山田多益善塞苑冷何嫌菜
町葉方茁蕎坡花尚纖老農與老圃寧識慮常兼
雨
塞山易作雲今秋乃艱致展轉切望霖晩田漸憔悴觸
石膚寸合靈雨盆傾至既放更悠揚綿&KR0584;飄長勢婪熱
復何有乍可夾衣試蕎黍總回蘇瓜菜泊餘惠去歲關
外旱來即叨明賜大田雖無救遲稼半穫遂今年早收
定雨暘頗愜意邇來方待澤此雨真稱瑞勤民無間心
祈農寧較地却懸關内望曾否均霑未
驛章至知京師亦望雨詩以誌事
昨對秋霖偶繾情驛章今遞自都城一般蕎菜原需澤
卄日風雲太過晴敢以黍禾穫為解惟兹宵旰慮常縈
先憂後樂本吾分終覺樂稀憂每盈
塞山
塞山過雨易生涼清曉居然换袷裳谷口沙含漲影退
樹根草掛蔓絲長稱心野景呈虚牖極目秋田蘇遠岡
傍午轉暄真恰當為催萬頃稼雲黃
新月
眉細中秋月冰寒欲滿空塞山高見早素景迥難同㶑
灧滄池浪徘徊疊樹叢錘峯玉臺是團鏡待懸東
夜雨
怪底山涼切枕衾&KR1268;&KR1268;夜雨落空林繼霑更較前朝渥
疎滴旋聽密點斟楓葉不殊蕉葉響早田望到晚田心
&KR1204;非急陣應遐被佇擬京師報喜音
即事
厄魯蕩平回部連止戈畢竟是何年固緣弦上矢必發
終愧階前羽舞旋勃律正聞踵來接堅昆佇待首誅駢
山莊行慶暇奚念念到庫車阿那邊
涼
曉起居然愛向陽塞人能爾變炎涼篋中率欲藏輕扇
林下無煩泛野航且喜秋雲纔過雨亦愁白露乍為霜
一愁一喜緣何事萬頃田雲漸作黃
雨
山雲過午重秋雨帶涼來益覺蕎蔬好雅宜松竹陪霈
膏霏亦易婪熱滌如摧京報霑仍冀(昨閱驛章知京師雖得微雨尚冀大)
(霈)南瞻慮幾廻
京師得雨誌喜
京報傳來&KR0584;澤充北南霑潤一朝同(十三日熱河遠近同時並得透雨)
那當秋日還喜雨慰在其中愧在中
街頭米價早稱平(京城秋初糧價稍昂命發倉米分糶近已平減)却為晚田望
澤怦蕎坂菜畦生意轉欣同農圃待西成
遣興
遣興寧蘄辭騁妍山莊書史足精研一心不息庶少過
萬事由來忌太全詎以内安㤀外靖那期後樂祗夏先
題詩四壁騐今昔政學均慙尚闕然
策馬
策馬度山村過雨蘭蹊淨高下稼滿谷穗飽纍垂柄便
霜亦不妨西成料已定去歲此間旱經過切憂怲今秋
償倍蓗額手為深慶承平戶口滋榖寳繋民命内地無
遺利關外率墾竟一例祝倉箱豈復分庭徑設以漢唐
論守在此所屛今古實異宜要在因時應保泰凛三無
勅幾勤八政
詠掛缾
大邑冰瓷巧就模擷芳隨處貯瓊敷郵程水陸延羣玉
風月三千護蕊珠不是文殊命章子定為長吉背奚奴
一塵弗染諸緣靜豈識尋常冇菀枯
即景
拂廬幾點曉霜輕跋馬剛欣卜爽晴問景雅宜詩外趣
合圍摠在畫中行塞山涼暖渾無定巘樹丹青最有情
詎謂從禽忘一切庫車時刻念怦怦
俊鶻驄歌
烏良海獻胡青驄天閑牧養經再冬本是俊骨易調習
今來偹駕秋圍中左旋右抽盡如意發小殪大皆從容
一馳疊獲鹿曰兩再馳更斃狐之封千二百騎所共覩
無此此輩惟面從致力可息佳名賜亦不啻力德並同
九月朔日作
策馬凌晨了不凉縝紛疊巘錯青黃望中九日節將到
塞上今年暖異常漫學鹿虞嫌候舛(鹿嗚於秋分前後入哨率候是時今)
(年秋暖故鹿哨尚未盛也)欣同菜圃慶秋長待圍每選嘉隂坐攬景
從容有句償
題董邦達畫二首
秋林絢采
嶤峯雄厚落飛泉萬葉含霜綵翠鮮命意由來非蠁像
得從扈蹕寫真詮
宿雨含烟
曉烟欲泮意猶酣野彴蒼蘆鎖碧潭應是中庭動秋思
遄飛逸興到江南
九日
木蘭雅合度重陽處處登高是勝場漢殿空傳蓬餌食
拂菻還識欝金香(時布魯特隨國亦預宴賜唐書勃律𫝊地宜欝金)綠莎宜馬
滋逢暖紅葉藏麋艷鬭霜小矣淮南稱盛會鴻絧萬騎
總軒昂
熱(己夘)
十日前關内徬徨畏炎熇蒸雲懼為霖更慮暍輿僕五
日前關外曉寒峭巖谷長此將早霜禾黍尚芃綠即今
晴已定况復駐靈囿轉燠審無妨晶陽喜高暴絮衣脱
换紗叢樾爽風逐今秋已過閏情知涼應速此熱實利
稼秀實催嘉穀靈臺非舛測農扈有厚福何莫非
天賜為民額手祝
中元夕放河燈
過閏節占白露早便教塞館度中元却因少見翻如剏
底識推遷不者存夜浦愛看分芰炬野塘亦自有蘭盆
金仙無物不超度何事林間鹿避喧
待月西峯復下登舟賞玩
山莊泛月偶一逢况值新秋清且美過望而復蔽東嶺
白傅詩中悟其理急則計生因尋山敵則氣作且置水
䟦馬西峯最高處下視東嶺乃眼底不踰時尚未黃昏
東海湧出銀盤子大千世界一廣寒棗葉湏彌難比擬
徐徐策騎下崇椒月隨我共登舟矣謝家高致昔留詩
别開生而惟予始設云卿士在箕疇旁求若濟亦將企
詠唐時回銅器(有序)
山莊舊藏古銅器一似豆而短足初以為三代青
錄耳廹視之形不饕餮銘不乙丁金銀錯其文則
似回字令吐魯番哈密回子等識之惟識噶愛兩
字其餘皆不辨蓋彼經文亦有今古之異人不能
盡曉也嘗考回鶻唐時始通中國史稱其先匃奴
勾奴與今之蒙古相𩔖則回回並非蒙古且殊教
也元史始有回回國之名或稱其為大食國種大
食在西域此稍近之明邱濬以為陳隋間始入中
國在在有之在在有之者亦云其繁滋漢土者耳
其的𣲖固不離西域也今平定葉爾竒木哈什哈
爾此實開闢以來不異之回地回人若布魯特若
哈薩克皆其蔓延繁滋或雜蒙古種者有之若唐
史回鶻𫝊所稱善騎射喜盗鈔者實近厄魯特之
習而非回人所能徒以回鶻音近回回因屬之纏
頭之𩔖耳究之耳食舌𫝊魚魯千里將以餘暇博考
此姑俟之所喜者適獲此器於平定回城之時殱
厥渠魁繫以白練兆在斯乎兆在斯乎故從而為
之辭
不是辛尊與啓匜考時應入李唐時纏頭回鶻人斯用
餵肉葡萄宫所遺噶(讀作平聲)愛旁行粗可識水斯古籀豈
咸知遷其重器兹先兆佇待俘來罷遠師
午暄
邇來候轉炎山雨昨夜洗驅盡婪尾熱峭凉侵袂矣予
心望晚稼未可便長此午暄暴晶陽華黍風尤美如是
期十日黃雲庶可擬
射
巡狩寧稽除授官門前次第引來看隨村簡職仍餘暇
以已先人與衆觀弓燥手柔秋正好侯空鵠揭月輸團
(鄭司農云方十尺曰侯四尺曰鵠如是則宜其百發百中矣今所謂把子者高四尺寬一尺以之試箭若鵠則)
(周團僅止一尺而五層其中的則徑寸耳以之試骲頭所謂侯者方不過六尺空其中以懸鵠俗謂之檔子者)
(也或中鵠或矢出其空處尚可若中檔子反有罰矣)髫齡廻憶原兹地屢中親承
仁祖歡(康熙六十一年予年十二扈駕皇祖臨門引見罷輙常蒙命試射以示諸臣時曾屢中每)
(承七年天語褒嘉廻思卅事如在目前)
王維烈芙蓉秋鴨
霜寒北漠鴨南廻幾朵芙蓉貼水開正是山莊秋半景
畫家那得見兹來
聞京師得雨誌事
去歲山莊遥盼澤(去歲秋旱關内關外無不望雨)今年京縣渥霑膏此
間不雨熟已定(關外雨則氣寒早霜兹不雨實為宜也)彼處即晴惠正叨
(京兆奏至雨後即晴甚叶農候云)内外黔黎均意厪艱難稼穡為心勞
候暄程改駐清蹕(本擬七月十六日啓蹕往木蘭以候暖鹿未哨移於中秋後起程)消
得林泉興一陶
新月
一搯爛銀鈎可望不可揣堅欲玉尺量却入西林裏漢
邊斂雲片庭前舒桂蕊情知中秋遥珍惜早爾爾全體
本無虧示冲有如此
凉
半夜西風曉驟寒數聲霜信度雲端前朝䟦馬看山稼
逮熟無妨意為寬
即目
即目真情體物知鶴糧或竊鶴啼饑青田誰為供芻粟
可使由之意若斯
中秋帖子詞九叠前韻(有序)
晶盤瑩采九十平分金粟馡香三千徧滿寄崇情
於玉塞延麗矚乎雲莊原夫閏律暑遲田畯佇登
禾之喜邊垣秋晩虞人需戒道之期看來鶴鹿皆
馴
祖澤常懷
文囿聽去笙璈並韻
慈顔近侍
瑶池重隄曲水杯流虚白毫光和寳刹浮圖互映半壁高
峯錘照空青黛色與䧏蕃列帳交縈遼哉萬里同
晴關外懽聲𫝊擫篴捷矣百城俱下湟中勁響應
宣鐃想一軍振槁先登快甚吳剛斧琢知二豎擒
生立致迅逾博望槎廻既開桂殿長筵將啓蘅臯
清蹕紀旋鑣之盛事合勝停鑣賡秋帖之新裁宜
過春帖曩者四篇製就固已都捐霓羽靡詞兹焉
九叠吟成庶幾共叶莖韶雅奏云爾
勝地良辰可放閒携來詩稿自刊刪開編恰是中秋帖
即事重吟玉塞山
朗照寧分中外光揮毫墨染桂花香興州景詠纔四度
(合京師木蘭諸處九叠前詞於山莊已為四度帖子矣)西極功成逮一匡
洸洸猶有逐回師獲醜佇成奏凱詩雖共儒臣賞佳節
厪懷遥在察汗池(二酋逃往之地)
欲招東魄上西樓略覺山寒不礙秋風月宜人𢋫九叠
光隂瞥眼憶從頭
登樓
餘閒聊爾試登樓近遠山田報有秋一月幾迴開口笑
萬幾無間悉心籌錘峯早上團圞魄濡水寧殊今古流
此夕此時祗宜樂為懷西旅却增愁
所見
墾遍山田不剰林(三十年以前凡關外山皆冇木可獵今則開墾率遍不見林木非木蘭獵)
(場禁地皆不可行圍矣)餘糧棲畆幸逢霖不教緹騎輕蹂躪能忘
蒿宫惕照臨愁以得之慰亦切難而獲者惜猶深可知
攬轡徐行處多少思艱圖易心
凉六韻
昨日塞雲重興安想雪飛廹來嵐氣峭迎去曉暾微複
障聊成憩平林旋合圍蹄輕宜獵騎身冷換㫋衣冰凌
(去聲)隨溪下霜華到午晞馳驅藉取暖屢屢玉鞭揮
八月二十三日
皇考忌辰作
二紀倏成昔一悲直至今北來秋序每
南望白雲深善繼曾何有時思益弗禁從頭讀
遺詔(予小子每值遺詔皇考忌辰必盥于恭讀一過誌不忘也)敢不勵初心
捷報
逆酋霍集占兄弟一創於霍斯庫魯克再創於阿
爾楚爾勢䠞窮竄將軍富德等急躡之於伊西洱
庫爾㫕拔達山連界地也時賊衆據峯負固我兵
整陣剿擊中發大神威遠礟兼簡偏銳用鳥鎗夾
攻賊中有伯克等悉其大隊呼籲乞䧏霍集占自
山頂遮截至手刃之不得止而我兵四路設伏盡
起有徒步援絶壁進者轉戰一晝夜賊遂大潰計
獲賊衆一萬二千有竒鎗械二千有竒牲畜一萬
有竒逆酋僅以殘衆四五百人逸去富德等傳檄
拔達山部長曉譬順逆令其尅日縛獻至是捷聞
朕以二酋一日不獲軍務一日不竣雖仰賴
鴻庥收城服衆而旁午擘畫何能釋懷爰誌長言佇期永
靖詎得已哉
待圍小憩坐孱顔捷報飛𫝊達玉關奏牘機宜悉覽遍
䧏蕃輜重盡遮還千軍直進伊西洱二堅旋逃拔達山
除蔓斯之未底定可辭畫策旰宵間
九日
萬嶂嶔嵜天泬㵳木蘭菊節度今朝登高即目無遺照
在上惟懷不敢驕勝地恰宜風雨度(是日微冇風雨)芳筵兼聽
管絃調(以節日賜食)近臣那易知冇喜劇待佳音正不聊(時將軍富)
(德等遣使扳達山諭擒逆酋和卓木兄弟尅口往返通計軍報旦夕當至行在深用厪懷)
野郵
築場納稼石田收塞景寥蕭□野郵兩嶺蒼烟連樹迥
一川寒水共秋流罷圍聊可輕輿御(自御□啟行至出哨日乘馬罷圍始)
(御輿邇年來率以為例)有暇何妨警句酬廻望雲山縹緲處幾多
清興彼中留
題金廷標畫疊前韻(庚辰)
畫境兩疑然精神會一川開窗山宛似題句韻還連樹
疊蒼茫嶺雲澄碧落天丹青本無翼到此訝居前(舊作有寄)
(教粘素壁待我印當前之句懋勤擕來預張壁間矣)
夜雨
枕上淅瀝聲秋宵落山雨隔窗想颯沓度嶺鳴林楚晚
田率穫罷潤尚滋蔬圃明當駐行蹕夫誰漸石苦雨可
晴亦得幸值忘憂所
夕
靄靄萬山蒼蕭蕭一谷凉天河真覺近秋夜漸添長箭
永蓮華漏篆消心字香可忘銀燭下籌筆昨年忙
詠木變石
千年木抱石為胎根柢糾纏猶木理名之為木已换形
黝然古澤芝朵紫繩墨既不中琢磨非所擬材不材間
全其天此木實達蒙莊旨
村行三首
迤北天寒惟一收一收豐亦擬三秋村民乘暇翻犂地
播榖憐他隔歲謀
崖角山巔無隙地刀耕火種有餘思村童也解迎清蹕
恰似蓬頭王覇兒
一川流水百盤澗碎石堆筐架野橋撇捩何妨策馬渡
秋晴正值漲㾗消
夜雨
半夜星羅宇四更山吐雲隔窗霏勢擬欹枕颯聲聞農
務既云畢閒情且自欣明當詠烝涉亦欲習勞勤
雨中塞上行
夜雨連晨勢未已行旌先發難中止文侯罷獵必親往
我亦何妨一仿此白榆綠柳時逢迎快哉雨中塞上行
杜老前後則何有周王左右堪同𢋫製衣策馬䟦泥淖
誰言秋雨弗濕帽(國語有秋雨不濕帽之諺謂秋雨不能久也)行宫駐蹕豈
不佳習勞先(去聲)衆從吾好鑾儀衛率校尉隨輕輿逸坐
那肯為内扎薩及外厄魯櫜鞬扈從瞻威儀巒姿林態
渾難狀配藜旁魄復滌盪萬馬奔騰如萬舟雪浪銀山
陵漭沆北人使馬南人船一合相真成大觀山村老農
笠底笑明春種早不待言
夕
雲歸高岫塞天明徒倚山寒向晩清那似去年臨此地
驛章旁午策軍情
復雨
山雲散復聚塞雨密還疎度嶺幻明暗隨風作疾徐不
妨徑策騎也覺厪漸車關内正滋麥欣生䟦涉餘
晴
塞山捲下西北風怒號萬竅真是雄煙銷雲散無留蹤
朗朗秋日懸高空今朝晴定真堪喜明日大獮方伊始
吉行五十里而遥後行輜重應至矣抱被入直庶免嗟
試問誰匪懷居士
塞山雪景
夜帳摐聞雨點飄朝來玉色染崇椒凹陵旋旋因風積
陽巘微微見晛消
未凍煙蕪鹿正肥平岡磬控馬如飛何須闊論山隂棹
九月木蘭雪打圍
細莎嫩蘚全藏色翠柏丹楓未改形一谷温暾迎曉日
不妨按轡為延停
松林獲鹿美於羊帶濕松枝燃亦香僧舍茶煙故清絶
朝家古俗那宜忘
玉屑銀沙萬嶂鋪尋蹤還擬捉於莬毳衣箇箇誇披得
誰識詩人鄭鷓鴣
千峯隠現曉煙濃活晝宜人面面逢實景真情欣始遇
祇疑摩詰出形容
晩晴
晩晴明積素巖景益堪竒鏤玉為屏際歛雲歸岫時入
圖浮霽色敲句引清思今夕蝦蟆冷東山故上遲
立冬(九月晦日)
平在元冥令來遊龍朔垠節因行慶駐志詎暢觀勤京
國風占候(每當節候太史例占風)塞天霽歛雲小陽春律暖(是日暖)
亦為從人欣
題張宗蒼畫
山莊驀見宗蒼畫向未題詩輙補題曲折雲林皆可入
高低磵道訝纔躋誰分幻境將真境道是全提早半提
昔失當前今鄭重羲辭聊擬玩先迷
射
射是朝家夙所長承平遊豫那宜忘擕來新附控弦部
駐此
當年避暑莊親御矢弧聊示度數頒幣帛用旌良樹侯疊
中休稱頌(是日發矢二十七中十之九破的者六及易小鵠復連中舊部新蕃監哈薩克陪臣侍觀)
(者無不喜躍稱異)敬仰
前猷敢不蘉
暖
今年秋候長入冬氣尚暖朱鳥升東林騰暉巖谷滿羣
稱及嚴寒(今年圍期較遲俶裝時皆以歸程正居冬寒而邇日序尚暄和與往歲廻蹕山莊時無異)
㤀之以轉眼堪因&KR0662;人情忖度寧待遠
弦月
弦月上嚴節冰天見塞山隔林猜窄闊輾漢疊團彎寒
廹煙嵐峭光含網水潺剏觀緣底事尋鹿入宵還
曉
鳥鳴當天雞山含曙色曉嵐凉雖淰淰空宇猶浩浩子
輿稱旦氣調御乃成道於焉悟軌塗契會殊不少
居高
山樓枕碧嶺小坐念居高望治心徒棘勤民目久蒿言
多後從面疵或索吹毛即景懷慙恧休云此避囂
入深
谷抱山還疊行行漸入深居然參理窟颯爾對寒林雲
裏辨峯影冰間澀瀑音迫霄精舍構涯涘許誰尋
即事
冬山觸處耐吟凭呵凍摛詞興偶乘日落遥峯一片靄
泉流古磵幾條冰披寒檐梠紛還鳥綴景招提不著僧
尋鹿入宵歸趁月鋗人何事更張燈
欽定熱河志卷五
