欽定四庫全書
欽定熱河志卷九
天章九
御製詩
關外(辛卯)
關外田贏關内佳連朝馬上看來皆低雖經潦消原易
高自如雲茂正排茅舍地頭還種韭瓜籬墻角更堆柴
覩斯生計較彼可將曰紓懷轉繾懷
北來
日向北來日減愁黍風禾露茂迎眸已知下隰未成澇
更喜高原可卜秋圖近忘遐誰則免小佳差勝意堪留
愛斯每為遲行轡計里何須問野郵
題桄榔木盂
舊物山莊典守存
當年敬仰
樸淳敦屏開有似孔雀尾鞭贅又如慈竹根古月猶擕南
海影清溪常汲塞垣原圓方了喻為君道何莫
神堯遺訓恩
即事
崇山峻嶺試遊娛高下巖城繞作郛單騎緣林常遇鹿
扁舟漾沼不驚鳬閒聽颯筑蒼松泛坐愛茸茵細草鋪
與木石居似之矣沛然聞善信能乎
熱
出口覺凉爽山莊候轉更單衣仍盛熱十日為(去聲)連晴
渚際紛鷗浴林中遲鹿鳴(鹿凉始鳴熱則遲弗相闘故無聲)秋炎未可
少火廹晩田成
峯隂
人有時而息日無刻以住試看碧峯隂荏苒向前佈
新月
秋月雖過孟却是愁中度(七月初秋霖過多各河漲盛永定北運隄岸俱有漫口低)
(田不免被潦且潮白諸河南以剋期成橋稽程十日對之頗為煩懣)仲已較孟佳况值忘
愁處漫擬一鈎窄寧非全體露懸宇流寒光暎林盪幽
趣玉兔豈有翼試看飛不住
即景
一峯隂靄一峯晴晴即炎隨隂爽迎映水岸旁人倒立
卧山坡上樹横生霜遲林葉連空翠露下湖波徹底清
攬鏡乍看增白髮不忘
聖祖弄孫情
微雨(八月初九日)
快晴將卄日微雨灑中秋入夕山容隠隨風&KR1141;響留禽
眠寒覺穏鹿呌遠聽悠别有愜懷處韭菘綠潤疇
中秋夕即景
塞天寥廓淨纖雯尺五廣寒桂馥聞勝地雲山真地表
(雲山勝地為三十六景之一每歲度中秋於此)中秋風月正秋分(是日恰值秋分)光流
銀漢澄無滓輪掛錘峯迥出羣雅愛鹿鳴和(去聲)絃管隔
年清賞越堪欣(去聲以六旬大典於京中度節)
山村
山村野墅望相連徼幸登秋值有年納稼每看多積圃
餘糧未盡尚棲田河東移粟稍資益(今秋近畿被水州縣低田不免歉收)
(而關外豐稔倍常蓋蔵充裕因令楊廷璋諭其販運入口售糶内地既接濟有資而邊民亦不虞榖賤自為兩)
(得)澇地厪民劇可憐飢已難堪寒即至欣兹忘彼豈宜
然
暖
山莊秋仲寒已峭季月木蘭氣轉温細毳清晨渾不冷
薄綿卓午尚嫌暄翻風綠葉雜紅葉晃日霜原作露原
最是草肥宜牧馬諸藩執役喜同存
雨(九月初五日)
邇日異常暖情知蒸雨霏度林捲霧帳拂巘鎻煙扉旃
屋湔塵潤棉衣變冷微所欣圍罷後(是日自晨作隂圍罷後始雨)即
景紫毫揮
重九日作
何處登高好興安天與鄰心懷同廓落眼底俯嶙峋地
淨山如水氣暄秋似春重陽宜宴賞况有遠徠人(是日黃幕)
(賜食土爾扈特亦命入座)
關外(壬辰)
關裏收麥已將畢關外麥苖雲始黃大幹所限氣候異
南界遞暖北界涼例此田功當漸遲却見黍穗吐山岡
似又早於關以裏農經端委殊難詳或云一種早穗者
往往秀實先於常徒言格物豈易格對時課稼惟勤蘉
熱
連日趁爽行駐蹕午微熱今朝莅山莊午熱勢頗烈對
時暑方盛炎鬱實應節經重況至止如歸邸舍列林軒
更庨豁納涼冰簟潔而我有弗怡所慮蒸雨瞥
大安猶在道坦行斯
豫悦不雨乃益往農功固無缺
雨
西北生雲陣雨來祗片時爽涼頓披矣歊燠淨湔之既
渥復既霈一欣還一思驅炎適可耳究以霽為宜
晴
夜雨繼以曉已牌乃放晴寧惟資稼潤喜益利
輿程雲散天光淨風來夏爽迎山谿未致濘便與逐佳行
題錢維城山水花卉册
水軒松吹
侍臣舊作得隨鑾取暇題吟七字安(錢維城南歸已數月其向年隨鑾所)
(畫冊頗有存貯山莊者因暇題之不異其槖管扈行也)水閣恰如月湖上(山莊内有半月)
(湖)松風翻壁落高寒
遠浦潮來
海門銀線白生纔㫸眼雪山推送來却憶鹽官鎮海寺
目遊我亦一登臺
虚檻清隂
樹下開軒不磗虚清隂團羃蓋張如嵇含此趣何曾曉
挂漏當年草木書
曲港垂罾
隂隂灌木覆魚菴鎮日垂罾對碧潭魚得亦佳弗亦可
愛他鱗影月波涵
柳汀鴉陣
百折沙汀萬柳烟柳隂曬網繫漁船棲鴉未穏羣驚起
飛向夕陽河那邊
雲峯初霽
樹角風聲漸吹疾峯腰雲影欲歸遲前朝宿雨初收際
颯景宜人固若斯
翠微秋意
葉落連林祗剰枝惟餘松栢護峯姿山莊也自尋常看
寫入畫圖故合詩
扁舟釣雪
雪滿平江蓑笠披扁舟天地一竿絲南方或可北方否
此事吾惟半信疑(魚至霜降後即不食安得上餌縱南方候暖而魚性則同然則寒江蓑笠)
(不過宗元想像成詩非必真有釣雪事即有之意固不在魚耳向題畫亦曾辨論及之)
右橅古八種
杏花
施朱棃朵欠香梅二月春光澹蕩開設使三分添却白
誰人不道藐姑來
丁香
底須香與瑞香猜丰度能斯伯仲哉任是靈心工百結
東風一度也教開
紫躑躅
花開殷七訝稱神閬苑根歸誕或真却是微之饒逸趣
山空月午句清新
紅棃花
軟紅淺白蹙為鬟韻自超超態自嫻試看一枝夢雲意
小庭何處不巫山
繡毬
雖是雕毬却囫圇江南曾見幾番春若將結繡評詩格
小杜原非自詡人
貼梗海棠
不稱西府不垂絲姚冶行中頗自持貼梗羞同他嬝娜
秋來結得木瓜貽
扁荳花
芻棚花落欲涼生索索秋風絡緯鳴姹紫嫣紅他閱世
雲閒天淡此關情
天棘
五岳都生名不同蔓垂翠綠朵標紅漫嫌未入羣花譜
却有延年濟世功
虞美人
無色聲中那見聞筆談漫志辨徒紛依然小草全提占
(去聲)月下風前自净芬
金雀
頭翅天然金鑄黃宜垂㔩葉鬢釵傍贈他日暮修竹侍
珠翠翻嫌時世裝
魚兒牡丹
花王自合有花妃况是形容具體微設更貫魚觀易象
玩辭亦可識其機
蒲公英
葉和花色都如菊三四月間田野稠底事柴桑渾弗愛
開春祗為(去聲)不開秋
秋葵
秋來葵朵無央數各各傾心向太陽豈識太陽弗私照
隨他高下自分光
藍菊
瓣萼藍黃賦色勻秋風一度一番新冐名菊譜雖容得
法眼難瞞栗里人
鐵綿蓮
種自西方一線分訝曾拈起悟聲聞白華却是心如鐵
不解其他祗淨芬
僧帽菊
何處高僧渡杯去留將落帽孟嘉風展圖正與高峯對
(山莊南有僧帽峯)孰幻孰真孰異同
右花卉十六種
雨(六月初七日)
過午特炎蒸情知當有雨西南升族雲氣應西北宇列
缺施其鞭豐隆擊其鼓須臾落雨脚白水積砌礎歊熱
驅以淨涼爽拂檐梠關外頗望霖此實利禾黍麥却未
收畢即晴兩得所
山中
曉霽谷涼浮山中試一遊樹深禽語細土軟鹿蹤留雲
向天邊斂泉從石罅流都稱景如畫畫可似兹不
疎雨
疎雨時零時便止深山亦爽亦微炎幽清帶露花枝馥
活潤翻風樹葉纖素宇已開横嶺外白雲猶戀遠峯尖
晩晴圖復漾烟舫愛景乘涼意並兼
即景
熱便蒸為雨雨過頓爽涼雖如太無定却是具真常每
愛樹隂憩輒聞花露香天機隨物景順應有詩償
雨(六月十四日)
間(去聲)雨為時都不久此番入夜雨方長山田信可稱優
渥寢閣真欣納爽涼露滴松稍聞颯沓烟連峯脚想迷
茫隔牆忽聽嗚呦鹿避濕應從深樾藏
曉晴
即便為霖時正行曉來却喜塞天晴雲從西北東南捲
景助山林水石清向浦開舟荷益燦傍巖尋逕露猶晶
牝麀領子出蒼巘(鹿於五月中生子入六月即能逐母馳驟)學步卒然認客
生
晩晴落照
西北風來散晩隂下舂落照晃林岑峯西明霽峯東暗
葉面綠瓊葉背金芳草留蹤下飲鹿(鹿白日隠山中每晩下來飲水其性)
(然也)密枝閃影亂歸禽宜晹宜雨真如願未至秋收未敢諶
閱隄
武列(熱河本固都爾呼河三源滙流考之水經注即所謂武列水遶山莊東北行南流入於灤詳見向所)
(作熱河考)帶山莊建隄
聖慮長有時經泛溢昨歲致懷襄衝囓須當補堅牢永保
康依然為閭里所以奠耕桑策馬閱工藏遵途厪念詳
牧民惟我責絜矩慎三防
雨(六月廿二日)
昨晩陣雨飛徹夜廉纖繼侵晨乃大作傍午漸開霽曰
晹實若時曰雨非既偹設以目前論誠謂如人意麥秋
收已訖大田蔚長際優渥有若斯兢業慶
天惠更每閱京報知同此一致
夜雨(六月廿五日)
邇日間(去聲)疎雨既雨旋亦晴今夜作解霈簷溜聽盆傾
時行正當令優渥殊暢情須臾枕簟間颯然峭涼生遥
想彼山田怒長禾黍莖此後祝時若庶可冀秋成
朝晴
四更山吐月開晴閱稼乘驄朝爽迎寕獨安居玩佳景
所無逸是我恒情
驟雨(六月廿八日)
日日傍晩時西南必雲吐豐隆催雨來落脚彌空宇横
排復豎擊摩醯那能數澤實霑大田涼益湔煩暑為時
亦弗久雲散迷處所孟秋即漸臨繼此多晴好(叶)
七月朔日作
山莊駐一月今歲消半年流隂迅如此分惜徒云然塞
苑早晩涼午暄退亦遄而況喬樹下風來爽易延
高齡適清和
康強益豐顔
顧謂例始兹歡欣奉拳拳
節雖遲立秋朔已臨秋月避暑暑易避况值金行發邇
來晴雨時今日益開豁西城庶可望虔求刻敢忽追憶
去歲况憂農心未歇金樓縱有言傳訛騐斯悖(金樓子云孟秋)
(月旦雨俄而便晴有言月額雨為旱徵云云昨歲七月朔日雨遂至連日霪霖其占騐殊不足信今年六月杪)
(數日傍晩皆有陣雨至朔旦乃大晴凖以常理宜徵時若)
雨(七月初四日)
秋月逾三日均晴協農占昨宵塞雨飛侵曉猶廉纖織
空幻烟羅度林疑朝嵐早植及晩種一例優澤霑既霑
晴斯佳望歲心難恬西北眺遠宇雲斂青山尖
宛轉詞
宛宛轉轉石澗流三三兩兩野塘鷗颯颯灑灑惟新秋
遥遥切切軍務籌
雨(七月初五日)
昨夜復細雨平明弗放晴今歲未作霖候況值時行然
總非滂沱疎聽霏微聲既無碍行旅更益利農耕即以
此應(去聲)候幸何如之情過午秋雲徂喜看秋陽晶
七夕詠事
巧固不須乞筵斯隨處呈有無於此事今古致多評天
上猶餘憾人間那免情絳河瞻益近疑聽步橋聲
山行
山行最是曉行宜谷口朝嵐逐步披露草香無烟火氣
風花秀有□瑶姿東岡日隔騰騰上西嶺隂消漸漸垂
詎祗人心具平旦由來造物本如斯
立秋日作(七月初九日)
已識山中早晩涼今朝況復立秋當如何午熱為孤注
疑是金官讓末光桐葉庭邊想影落(山莊諸樹皆冇惟無桐竹)草虫
砌下覺聲揚農占晴雨紛如訟歴騐原來亦鮮償(或稱立秋)
(日雨則秋月雨少謂之秋弔立秋日不雨則秋雨反多謂之秋傻或稱立秋前三日雨謂之騎秋主歲豐又謂)
(立秋日雨不止必至秋霖又有謂立秋日雨而晴為上歲然歴試之率皆不騐)
山行遇雨
昨夜忽蒸炎識為釀雨意朝來灑細霔半時旋開霽涼
風拂樹稍趁爽聊遊出西南雲復吐片刻挾雨至情知
弗致久喬林下堪避岩風吹雨過雲散青天翠秋田待
熱候宜暘實稱(去聲)意稱意則易驕即慰以為惴
秋光
春光麗艷冶夏光炎赫煌冬光實寂寞最好惟秋光青
天淨寥泬白日縣清揚弗寒却弗熱非短亦非長照池
波已澄拂林葉未蒼孟子稱皜皜不可尚誰方而功特
著者萬寳暄登穰秋光無比佳况此逢山莊
雨(七月十四日)
今年總未逢霖雨是日滔滔勢覺長始遇情知不為害
求全又致意徬徨
中元夕放河燈即事有作
終日盼天晴亦無疎雨行詎寧厪節事惟切較農情既
美更求善少欣多致怦秋雲韜月魄蓮炬益光明
喜晴
昨夜雖無雨今晨似作霖彌空雲浩浩蔵嶺霧沈沈澤
渥斯憂過農登實未諶午晴豁碧宇慰矣倍生欽
濬溪
塞溪流無定過雨即泥淤小淤惟致淺大淤遂成途淺
或可姑息塗必資濬疎成塗則有因率以歲久需兹不
宜復緩浚深一律如力役本無征出值僱人夫合衆事
鍬鍤剷削沙石鋪亦藉濟貧者得錢都歡娛工作十餘
日原為半月湖(半月湖舊有詩)静影受風月樂意同鳶魚雖然
永逸艱數年當一圖
夜雨(七月卄一日)
晴光不定隠斜曛入夜雨聲枕上聞原是無眠問軍報
那堪增厭聽紛紛
喜晴
邇日雨來頗覺稠幸皆夜落曉晴投固知弗礙何妨爾
祗為求全輒切愁西北風吹碧空淨東南雲斂翠涼浮
苟其患失無不至自審斯言能免不
八月朔日作
朔旦入中秋曉晴爽氣浮三農盼築圃七萃秣行騶出
獵將發軔來朝聚脫甌昨宵霏細雨餘熱洗全收
新月
但是中秋月一鈎已足佳纖纖挂星漢欵欵隔松釵欲
朗光猶嫩未團輪自偕晩涼依樓角耐可入人懷
即目
天寳由來稱物華山莊即目總清嘉異逢八月同六月
紅看荷花黃桂花荻岸漲消全露石楓林嵐吐半拖霞
曉涼午熱權衡妙大迫西成祝滿車
驟雨(八月初十日)
快晴逾十日驟雨落千山睫眼迷銀竹迎人豎玉灣勢
雄林木偃聲壯澗波潺片刻雲收脚滌然静且閒
晩晴
雲斂東南去風從西北生盡湔午時熱都喜仲秋晴蕎
菜蔚曾潤林泉颯益清玉蟾欣巧讓燭宇倍晶明
中秋節即景
桃節纔過&KR1000;節連
璇闈福壽慶長綿共欣穹宇中秋月常近塞垣尺五天蟾
影巧看雲影避桂華初放露華鮮潁川七字吟即景強
恕笑予或未然
雨(八月卄一日)
經過(去聲)必逢雨真神海喇堪(蒙古語謂山有靈應者曰海喇堪)稱名誰
則敢示蹟所恒諳彌谷烟低重廻峯日上含須臾斂雲
脚瀑水落層嵁
即事
崇山真博大四日歴周過夜雨朝晴每(是數日或晩或夜必有陣雨而)
(晝日晴朗弗礙行圍)竒靈顯應多無妨驅騎獵有暇把毫哦獨盼
郵章劇軍情近若何
九月朔日作(是日雨)
圍數過多半(今歲定圍場數為十五已獵十圍矣)山容入九秋減期圖返
速(近歲每減圍期圖速返山莊問安)臨樂戒淹留萬嶂低雲重千林
落雨稠氊廬聽颯沓㪣句興偏悠
日影
去際纔階礎歸來上牖&KR0905;了知遷有漸誰曰視無形閒
倚明而暖微吟憩以寧光隂迅如此陶侃論堪聽
遣興
遣興閒翻史謝安曾有言向年渾不覺近歲每斯存絲
竹那陶寫山川自吐吞却看風過樹葉落亦歸根
欽定熱河志卷九
