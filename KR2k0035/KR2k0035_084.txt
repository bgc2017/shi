欽定熱河志卷八十四
兵防(驛遞附)
熱河北界興安東接遼左漢魏以來諸部分爭罕
有寧宇控禦之道無聞焉唐平盧道設東軍北口
等守捉遼金及元略具兵防明則棄大寧徙衛所
諸軍於内地遂視同外域矣我
朝幅員無外
威德遐暢塞垣之地不異腹裏於熱河編立營伍分置
戍邏以駐防八旗官兵隸於副都統以内府三旗
漢軍官兵隸於總管以河屯協官兵隸於提標以
捕盗官兵隸於督標肄練以法徼巡以時經制周
密可垂久遠志兵防第十五若夫郵𫝊之設或隸
古北口站員或隸承德府州縣每届
翠華巡莅閣部章奏咸三日一達
行在晷刻不稽至於諸部朝貢奏報兼設蒙古驛站用
彰同軌之
盛治並以次附列于左云
熱河等處駐防八旗官兵
鎮守熱河等處地方副都統一員(駐防熱河)
滿洲鑲黃正白二旗協領一員(駐防熱河)
正黃正紅二旗協領一員(駐防熱河)
鑲白正藍二旗協領一員(駐防熱河)
鑲紅鑲藍二旗協領一員(駐防喀喇河屯)
蒙古右翼正黃正紅鑲紅鑲藍四旗協領一員(駐防)
(樺榆溝)
滿洲鑲黃旗佐領二員防禦二員驍騎校二員(駐防)
(熱河)
正黃旗佐領二員防禦二員驍騎校二員(駐防熱河)
正白旗佐領二員防禦二員驍騎校二員(駐防熱河)
正紅旗佐領二員防禦二員驍騎校二員(駐防熱河)
鑲白旗佐領二員防禦二員驍騎校二員(駐防熱河)
正藍旗佐領二員防禦二員驍騎校二員(駐防熱河)
鑲紅旗佐領二員防禦二員驍騎校二員(駐防喀喇河屯)
鑲藍旗佐領二員防禦二員驍騎校二員(駐防喀喇河屯)
蒙古鑲黃正白二旗佐領一員防禦一員驍騎校
一員(駐防樺榆溝)
鑲白正藍二旗佐領一員防禦一員驍騎校一員
(駐防樺榆溝)
正黃正紅二旗佐領一員防禦一員驍騎校一員
(駐防熱河)
鑲紅鑲藍二旗佐領一員防禦一員驍騎校一員
(駐防熱河)
筆帖式二員(初隸總管衙門今隸副都統衙門)
駐防兵二千名(一千四百名駐防熱河四百名駐防喀喇河屯二百名駐防樺榆溝)
右熱河等處駐防雍正二年初設總管一員副總
管二員佐領十六員驍騎校十六員筆帖式二員
兵八百名分駐熱河喀喇河屯樺榆溝三處乾隆
三年裁總管副總管改設副都統一員增置協領
六員(三十八年裁蒙古左翼四旗協領一員)防禦二十員又增佐領
四員驍騎校四員兵一千二百名今現額副都統
一員協領五員佐領二十員(内五員係協領兼管)防禦二十
員驍騎校二十員筆帖式二員兵二千名俱隸熱
河副都統
熱河總管所轄内府三旗漢軍官兵
熱河總管二員
苑副三員
熱河
行宮守衞千總十一員副千總二十二員
喀喇河屯
行宮守衞千總一員副千總一員
王家營
行宮守衞副千總一員
長山峪
行宮守衞千總一員副千總一員
兩間房
行宮守衛千總一員副千總一員
古北口
行宮守衞千總一員副千總一員
釣魚臺
行宮守衞千總一員
黃土坎
行宮守衞副千總一員
中關
行宮守衞千總一員副千總一員
什巴爾台
行宮守衞副千總一員
博羅河屯
行宮守衞千總一員副千總一員
濟爾哈朗圖
行宮守衞千總一員副千總一員
阿穆呼朗圖
行宮守衞千總一員副千總一員
張三營
行宮守衞千總一員副千總一員
熱河溥仁寺普樂寺安遠廟普寧寺普陀宗乘廟
殊像寺廣安寺羅漢堂八處守衞千總五員副千
總六員把總四員
守衞兵九百九名
右熱河總管所轄漢軍掌守衞口外
行宮康熙四十二年初設總管先後簽移奉天黑龍
江吉林烏喇茅溝等處人戶安置熱河分衛
行宮雍正二年準總管尚書赫奕奏改設兵六百十
一名舊制守備二員千總十四員雍正十年改守
備缺亦為千總共千總十六員副千總二十六員
乾隆三十五年增置苑副三員嗣因各處添建
行宮寺廟先後添設千總九員副千總十五員把總
四員兵二百九十八名今現額總管二員苑副三
員千總二十五員副千總四十一員把總四員兵
九百九名俱隸熱河總管
直隸提督標所轄河屯協各營官兵
河屯協副將一員(駐劄熱河)
河屯協中軍兼管左營事都司一員千總一員把
總二員(駐劄熱河)分防喀喇河屯汛千總一員馬圈子
汛把總一員中關汛把總一員下板城汛把總一
員新嶂子汛外委一員七間房外委把總一員三
道梁外委把總一員
河屯協右營土城子守備一員千總一員把總一
員分防僧機圖汛千總一員郭家屯把總一員上
黃旗汛把總一員大閣汛把總一員虎什哈汛把
總一員博羅淖爾汛外委把總一員四坌口汛外
委把總一員
河屯協八溝營都司一員千總一員把總二員分
防龍鬚門汛千總一員雅圖溝汛把總一員中六
溝汛把總一員二溝汛把總一員茅溝汛把總一
員七溝汛外委千總一員暖泉汛外委把總一員
博羅樹汛外委把總一員
河屯協唐三營守備一員千總一員分防黃姑屯
汛千總一員白虎溝汛把總一員喇嘛洞汛把總
一員大店子汛把總一員紅旗汛外委把總一員
荒地汛外委把總一員
河屯協四營馬步守兵一千一百九十九名
右河屯協四營康熙四十五年初設河屯營守備
駐劄喀喇河屯四十八年移駐熱河雍正元年添
設河屯營參將九年改原設守備為中軍守備十
年設八溝營守備唐三營守備各一員增置弁兵
乾隆二年準直隸提督瞻桂奏改河屯營參將為
參將添設左右二營改中軍守備為中軍都司兼
管左營事設左右土城子守備一員改八溝營守
備為八溝營都司仍與原設之唐三營守備統歸
河屯協管轄自副將以下並聽熱河駐防大臣調
遣其巡哨之制千總把總外委每月與鄰汛會哨
一次都司守備每季會哨一次副將每年春冬巡
查一次今現額河屯協副將一員都司二員守備
二員千總八員外委千總三員把總十九員外委
把總七員實操馬步兵一千一百九十九名俱隸
直隸提督標
直隸總督標所轄捕盗官兵
承德府(即熱河廳)屬熱河捕盗把總一員額外外委一
員
平泉州(即八溝廳)屬喀爾沁捕盗千總一員臥佛寺把
總一員黃土梁外委把總一員
建昌縣(即塔子溝廳)屬塔子溝汛捕盗千總一員外委
把總一員
赤峰縣(即烏蘭哈達廳)屬烏蘭哈達汛千總一員
朝陽縣(即三座塔廳)屬三座塔汛把總一員鄂爾土板
外委把總一員
捕盗馬步兵一百三十七名
右熱河等處捕盗營乾隆元年準直隸總督李衞
奏設喀爾沁捕盗千總一員聽八溝同知差遣偵
捕仍隸河屯協五年設塔子溝千總一員外委把
總一員十五年於八溝所屬之黃土梁添設額外
外委一員十八年復於八溝所屬之臥佛寺添設
把總一員並以八溝塔子溝額設千總弁兵改隸
督標二十一年設烏蘭哈達千總一員二十九年
設熱河捕盗把總一員三十七年添設額外外委
一員三十九年設三座塔捕盗把總一員鄂爾土
板外委把總一員並隸督標管轄專聽熱河道府
等差遣偵捕今現額千總三員把總三員外委把
總三員額外外委一員馬步兵一百三十七名俱
隸直隸總督標
察哈爾官兵
察哈爾本元裔小王子之後明嘉靖間其部長名
卜赤者駐牧察哈爾之地遂以名部四傳至林丹
汗侵擾諸部
本朝天聰六年
太宗文皇帝親征察哈爾林丹汗走死其子孔果爾額哲
來降封為親王即其部編旗駐義州康熙十四年
布爾尼兄弟謀叛討平之遷其衆分處於宣化大
同邊牆外編設佐領後復以來降之喀爾喀額魯
特部人隸焉其八旗分左右二翼鑲黃正白鑲白
正藍為東四旗即熱河西北之四旗廳今豐寧縣
境也其部衆習於遊牧與扎薩克蒙古同俗旗務
則掌之張家口都統制與内八旗相等故附兵防
之末
察哈爾東四旗曰鑲黃旗曰正白旗曰鑲白旗曰
正藍旗每旗各設總管一員參領一員副參領一
員佐領隨人戶編置無定員護軍校驍騎校隨佐
領分設亦無定員每佐領下設親軍二名前鋒二
名護軍二十五名領催六名驍騎三十五名
謹按熱河滿漢官兵守衞巡防規制嚴密謹次
第臚載以資省覽其前代兵衞依文秩之例亦
附列云
後魏
和龍鎮都大將魏制緣邊皆置鎮都大將統兵
備禦與刺史同城隍倉庫皆鎮將主之魏書樂陵
王思譽為鎮東大將軍和龍鎮都大將營州刺史
又安定王休為使持節都督諸軍事和龍鎮將
謹按和龍鎮都大將魏書或作和龍鎮將蓋史
文詳略之異所載鎮將自樂陵王思譽外有安
豐王猛于洛拔等皆兼營州刺史疑即如唐時
都督兼刺史不檢校州事者然
隋
營州總管隋書高祖紀開皇十五年韋沖為營
州總管
營州都督唐書列傳有隋營州都督裴世節
唐
營州都督(治柳城)唐書百官志都督掌督諸州兵
馬甲械城隍鎮戍糧廩總判府事
謹按唐時營州都督所領鎮戍有平盧軍鎮安
軍榆關守捉城汝羅守捉城懷遠守捉城巫閭
守捉城襄平守捉城其地不盡在今熱河境内
而中葉以後境壤淪于契丹史志所載亦僅存
其名而已並附錄於此
遼
五州都總管府遼史百官志耶律速撒穆宗初
為義霸祥順聖五州都總管
五州制置使司遼史百官志聖宗開泰九年有
霸建宜泉錦五州制置使
霸州處置使司遼史百官志統和二十七年廢
中京延昌宮提轄司
中京文忠王府提轄司(大丞相耶律隆運擬諸宮例建文忠王府)遼
史兵衞志遼世建宮衞入則居守出則扈從有兵
事則各提轄司傳檄而集十萬騎軍立具矣凡十
二宮一府自上京至南京總要之地各置提轄司
重地每宮皆置内地一二而已
金
北京路都統副都統金史右宣徽使亨為北京
路都統吏部郎中完顔達吉為副都統
北京兵馬都指揮使見金史完顔蒲剌都傳
元
北京都元帥元史有北京總管都元帥右副北
京等七路兵馬都元帥
北京路萬戶元史王珣傳子榮祖授北京等路
征行萬戶
興中府千戶元史石天應傳弟子佐中授興中
府千戶
大寧屯田千戶所至正二年八月發五衞漢軍
二千人於大寧等處剏立屯田分置兩翼屯田千
戶
謹按元史兵志遼陽等處行中書省所轄屯田
有大寧路海陽等處打捕屯田所即百官志屯
田打捕所也
明
北平行都司所屬衞十三大寧衞新城衞富峪
衞會州衞營州左屯衞營州中屯衞營州前屯衞
營州後屯衞興州左屯衞興州右屯衞興州中屯
衞興州前屯衞興州後屯衞衞置指揮使一員同
知二員僉事四員鎮撫二員經歴一員知事一員
吏目一員倉大使一員副使一員
北平行都司所屬所二寬河守禦千戶所宜興
守禦千戶所所置正千戶一員副千戶二員鎮撫
二員吏目一員百戶十員總旗二十人小旗百人
驛遞(附)
古北口部員所司驛站
鞍匠屯站把總二員馬四十匹
紅旗營站把總二員馬三十匹
什巴爾台站千總把總各一員馬三十匹
坡賴村站把總二員馬三十匹
王家營站把總二員馬三十匹
右古北口外五站凡應付夫馬奏銷錢糧並古北
口管站員外郎掌之
承德府(即熱河廳)
熱河站馬二十匹
灤平縣(即喀喇河屯廳)站馬十二匹
豐寧縣(即四旂廳)站馬八匹
平泉州(即八溝廳)站馬八匹
赤峰縣(即烏蘭哈達廳)站馬八匹
建昌縣(即塔子溝廳)站馬八匹
朝陽縣(即三座塔廳)站馬八匹
右承德府(即熱河廳)屬七站凡應付夫馬奏銷錢糧並
熱河道府州縣掌之
蒙古驛站
康熙三十一年定各蒙古地方皆安設驛站每站
相距百里惟科爾沁左翼前旂左翼後旗等由山
海關外路行走郭爾羅斯前後二旗杜爾伯特由
黑龍江路行走不必另置驛站外餘均擇水草形
勢之地安設自古北口外至烏珠穆沁等旂為一
路計九百餘里除近邊三百里舊有站外添設站
六自喜峰口外至扎賚特等旗為一路計一千六
百餘里除近邊二百里舊有站外添設站十四每
路設營站蒙古員外郎一員筆帖式二員(雍正七年各裁)
(一員)每驛設馬五十匹古北口一路設驛丁三百名
喜峰口一路設驛丁六百名三十二年每驛增設
驛車乾隆十四年以蒙古驛站穿行圍場不無驚
擾奉
旨移於圍場界外墨爾嶺東溝安設今定制蒙古驛站
由古北口者十曰美爾溝站曰錫爾哈站曰阿梅
溝站曰卓索站曰陳都布站曰來色呼都克站曰
西拉木倫站曰噶察克站曰海拉察克站曰阿魯
噶木爾站由喜峰口者十六曰五十家站曰克斯
呼站曰拖和圖站曰百爾克站曰轟郭圖站曰沙
拉諾爾站曰庫庫車爾站曰賽音哈克站曰西納
郭爾站曰䕫蘇布拉克站曰博羅額爾几站曰諾
穆齊站曰哈沙圖站曰阿爾坦克勒蘇特站曰鍾
對站曰海代罕站凡口外驛站自古北口至烏珠
穆沁等旂自喜峰口至扎賚特等旂按烏珠穆沁
扎賚特本在承德府(即熱河廳)境外但由古北口者則
經灤平縣(即喀喇河屯廳)豐寧縣(即四旂廳)等境由喜峰口者
則經平泉州(即八溝廳)建昌縣(即塔子溝廳)等境所有設站
地方多在熱河所屬各蒙古之内謹詳列於篇
謹按乾隆十九年
駕自熱河
幸盛京以向例軍營事件進張家口出古北口行走
紆迴
命於張家口外第三四站起酌量安設臺站直抵熱
河以便馳送隨宜改設不為定例謹附識云
遼
古北口外各驛
謹按宋史劉敞傳敞奉使契丹自古北口至柳
河回曲殆千里譯人曰通好以來置驛如是不
敢變也知古北口以外遼時皆置有驛自中京
以南則有王曾行程錄所載之新館臥如來館
柳河館打造部落館牛山館鹿兒館峽館鐵漿
館富谷館通天館自中京以北則有富弼行程
錄所載之臨都館官窰館松山館崇信館廣寧
館姚家寨館咸寧館保和館宣化館長泰館蓋
皆當時之驛也金時於口外諸州縣多仍遼舊
則置驛亦當如遼而史無可考
元
花道驛元史世祖中統二年諸王塔察爾(舊作塔察)
(兒今改正)使臣庫庫楚(舊作闊闊出今改正)至北京花道驛手殺
驛吏郝用郭和尚花道之地在大寧故城東其驛
當在今平泉州(即八溝廳)東境
高州二驛元史世祖至元五年立高州北二驛
高州為今翁牛特地其驛當在今平泉州(即八溝廳)北
境
建州四驛元史至元二十五年復立咸平置建
州四驛建州為今土默特右翼地其驛當在今建
昌縣(即塔子溝廳)境
灤陽寬河二驛元史仁宗皇慶元年遼陽省增
置灤陽寬河驛當在今承德府(即熱河廳)南境
明
古北口外至開平衞各驛明太祖洪武二十七
年於開平衞置馬驛接大寧古北口自開平南五
十里曰東凉亭又四十里曰沈河又五十里曰扒
八又六十里曰黃崖又五十里曰灤河又五十里
曰灰嶺又六十里曰古城又五十里曰青松又南
五十六里至古北口宣德時廢
謹按開平衞為今之多倫諾爾廳其東為豐寧
縣(即四旂廳)界所云黃崖灤河灰嶺古城青松諸驛
皆當在今豐寧縣灤平縣(即喀喇河屯廳)等境
欽定熱河志卷八十四
