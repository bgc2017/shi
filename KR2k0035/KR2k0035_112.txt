欽定熱河志卷一百十三
藝文七
本朝
詩
恭和
御製出古北口得詩四首元韻于敏中
巖關洞闢
綵斿過塞上風雲儼護訶形勝此間南北合全收兩
戒入山河
舊部新蕃侍獵同周阹漫詡上林中
梁騶何有長城限今日伊西是外墉
維魚豐兆信猗歟到處茨梁蔽舍廬關外懽聲比
畿内什三免賦
詔隨輿
秋半恰宜巖鹿哨霜前初見塞鴻征丹楓綠柳參
差間一幅營邱畫裏行
前題王鳴盛
畱幹雙崕七校過雨師灑道作前訶(昨晩微雨)蒼烟紅
樹秋嵐外一線淙淙響白河
熙熙文軌萬方同重鎮雄關坦蕩中漫道邊墻古
設險任教耕牧上高墉
六穗雙岐信有歟囷箱露積滿田廬豐穰關外同
關内處處衢歌候
翠輿
七十二㘭太行脊冷陘遼碣信遄征黃圖直拓于
闐外兹地渾如戶闥行
恭和
御製灤陽墅放歌元韻竇光鼐
興桓千山灤水出
離宫經構半水陽就中架巖開别墅漩澴俯視舟可
方南有畱幹古塞之㟒嶙北有
山莊列岫之環張在昔
仁祖日肆覲羅名王四十八部享
大邦車牛熐蠡鮮膏薌我
皇歲狩躋斯堂維時
聲教訖伊犁哈薩布露回部二萬餘里如要荒啟
仙館兮重扄眄崇阿兮千常翠雲迥榭生虛涼小金
山宛浮澄江林丹澗碧相炫燿夕嵐晩照含餘蒼
天風瑟瑟石瀨湯湯
浩歌叢雲晞景扶桑(微臣)授簡局強韻徒慚墨守同公
羊
恭和
御製題敞晴齋元韻陳兆崙
高齋因地敞勝
覽及秋晴暖愛村烟色香知澗草名畫屏開遠勢緗帙
引崇情何以酬風日
憑軒四韻成
恭和
御製繪韻樓元韻劉綸
常言畫境奇如真肖羣動於真又疑畫天倪鑿無
孔乃知韻勝時衆妙此兼摠結樓
署新銜山靈亦驚寵盡發烟雲扄一一
奎章奉
恭和
御製山行原韻劉統勲
勤民紀事動成詩尋鹿山行寓
靜思偶以入林成野趨轉因摛句得新知幽探巖壑蔵
無盡格凖風騷出愈奇罨畫雲巒迴夕照清機環
引
聖情怡
前題于敏中
塞苑山呈畫裏詩意行隨處發
清思風雲引勝延緣入泉石逢佳閱歷知尋鹿蹊迴餘
曠奥
探驪句得總神奇
知仁翕闢真機盎動適天倪即靜怡
恭和
御製塞山風景原韻劉綸
下帳傳鈔
上塞吟九邊佳勝繪分陰青莎閏後重裀淺絳葉秋前
一幕深馬垺
長筵因雨罷(圍中以雨等進諭停蒙古王公宴)鹿場
清篳待霜尋(時鹿哨節候尚早)天山卓歇同餘暖負弩懽增
黍穀心
恭和
御製命製鹿角椅並題以句元韻劉綸
有美丰茸質言裁曲录能即供
當宁御猶記列仙乘武帳威難缺文茵雅合承
雲莊尊
鶴馭
寳閣度
龍興制擬攻工補時兼月令徵(分解御製鹿角記于冬夏之候辨証精核足正)
(千古傳譌)
賦形昭物則異巧底須稱
前題于敏中
器以因材貴工惟尚象能合模仙角具
端拱法宫乘瑩若雙瓊戴森然八柱承式型遵
聖作
示儉溯
龍興
手澤
詩曾述(癸亥觀)(幸盛京有鹿角御製敬太宗所御椅詩)
心裁記並徵(辨麋御製鹿角記鹿角之譌)
座銘體無逸詎為揣形稱
恭和
御製萬樹園賜宴即席得句劉統勲
天香馥郁玉津長苑樹陰清
御幄張上
夀奉觴旋右陛示
慈錫爵引中央屏藩職貢虔無懈瀛海兵銷樂且康兩
序班行聞好語西濛秋稼滿倉箱
恭和
御製肩輿入西峪即景成什元韻劉統勲
山外愛㟏岈山中喜平衍西峪具靈秀佳處隨意
轉恭繹
即景詩儼如圖畫展泉㘭可灌溉石笋宜致輦入望情
已遥既過興猶繾雜花與時鳥點綴悉完善目謀
詎無□
神瑩景自辨倪黃富邱壑雋味嗜一臠到此應憮然拘
墟知不免
前題于敏中
苑西多岨山入峪喜曠衍風來谷含峭雲斷徑忽轉
巖扉窅&KR0772;闢峯坐凹凸展
山堂峙秀起磴級可容輦新境臻益佳迴蹊陟餘繾
因高乃見下道得絜矩善譬之登岱崧培樓一覽辨瑣
若列餖飣鬱若陳膾臠圖經標洞天穿鑿嗤未免
恭和
御製登四面雲山亭子作歌元韻于敏中
山亭&KR1509;立霄漢上諸峰羅列山腰齊夏雲四面幻雲
海蓮花擎出蓮葉低西霞東照南積雪餘縈繚者
皆能稽
俯覽遂造閬風頂時有霱靄緣來蹊涼生噓吸通顥氣
泠然恍見飈輪躋千巖萬壑在指顧晴晦瞥爾殊
□䨑每來
吟眺敞蕭宇鐫刻翠墨光厓谿山靈訶護復解事更喁
爽籟邀
新題
恭和
御製放鶴亭對鶴作歌元韻董邦逹
清標玉立何亭亭芝田飲啄恒關情自入
蓬萊叨豢飬舊時六翻生茸翎愛向
天家傍瑶檻九皋鳴出生成感食粟將雛意已便翔雲
警露心何慊懷
仁戀
德鶴有斯補經應繼浮邱為
恭和
御製移松元韻于敏中
松性本勁逹移植當夏長既離叢薄翳乃識泰宇
蕩左詩慰蔭鬱璪筆釋枯強自
天栽者培得地全所養幸因潤溽暑矧復託豐壤疎碧
倚石森新柯眄庭敞之而勢與遂&KR1372;㙷滋益廣詎
惟十年計行作百尺想
恭和
御製濬溪元韻于敏中
山溪挾沙易濁淤濁者宜滌淤宜疏今來
苑沼值清夏因勢利導
籌良圖斗泥畚益培塿長丈葑捲讓蔆蓱鋪離褷照影
時下鷺瀺灂數計多遊魚樂成事半功乃倍既復
舊跡恢新模决渠歌欲徵鄭白祝田笑豈鄰淳于
嘗聞即小可喻大神禹剔鬟之智猶是乎
恭和
御製登永祐寺舍利塔作歌元韻劉綸
興桓古之北口北盤盤捺鉢淩虛無
山莊閟刹鏁雙楔其上乃有穹塔縹緲懸仙都辨方
協紀厥位艮史告吉卜牖見足闢堪輿誣青邏
萬樹(園名)翠矗一峰錘影互離即不數螺尖浮玉鈴語
流南徐中央九級平安旁出八櫺拓
元工司契象外呈
神模佛說標身標口此標意(見峯塔御製玉詩註)印可五際皈
三途我
皇省成
天筆記本末豐碑典重靈衹扶溯昔
肇營四衛拉特敂關至(事具塔記御製)疆索太濛戴極聚米
同闉郛兩年凖部五年回部
勲大集及兹周甲事半功倍運掌如示諸(是塔以十年工峻)
載瞻普寧(寺亦以四部來歸時勅建)崇閎走重譯氣壓固爾
札廟(西陲舊日名廟)膜拜鎮彼墟矧復環以降藩比屋為
爻閭(什山莊東北皆逹達瓦部衆所居)看取
行秋絶頂
王會開全圖
恭和
御製味甘書屋原韻于敏中
煎茶味其甘寓意事甌銚酌兹石泉腴藐彼崖蜜
誚臨流可用汲詎襲缾綆貎
書屋清且佳隨宜適真好竹罏貯山房異名乃同調
恭和
御製靜餘軒元韻彭啟豐
兀坐見太古穆然溯皇初動靜相環生要道無所
餘觀易玩來復樂山宜安居水流與雲在性體恒
徵諸主靜立人極敬勝箴丹書藴真蔵至寳
睿照涵清虛自得有真相即此為如如
恭和
御製出古北口作元韻劉星煒
邊柝秋清畫角寒相烏風轉戍旗竿
皇馗九軌平如掌跋馬能隃十八盤
員渠納賮欵關門阸塞空餘睥睨存絶勝亂山通
小徑潁濱句子試重論
虎歇翹關禁旅同(是日試綠旗兵藤牌挽強手搏諸技賞賚有加)朱提
清醑
賚尤豐跪聆
天語温如纊那有陰山雪未融
恭和
御製喀喇河屯行宫作元韻于敏中
望裏
雲莊嶺路東川原迤邐景尤同鱗居歲阜村烟密獵
騎秋肥塞草豐遠水拖藍縈
畫墅小山浮玉冠花宫
清吟漸覺輪輝滿仙籙三元月近中(是日為中元前二日)
恭和
御製至避暑山莊作元韻于敏中
雲山四面蔚林光
天闢神皋
聖闢莊貉表
行蒐驤逸驃(日以上每行圍迴鑾啟蹕即御御騎為常始聞輿輦)雁臣
入
覲旅中黃(都爾伯特郡王策淩烏巴什等於廣仁嶺前覲謁即諭隨侍衛扈行)
駐將輝罕循東道(始)(駐蹕至中秋後幸木蘭圍場)規得都綱
控北荒(山莊東北仿固爾扎都綱之制建廟今適落成錫名安遠以示柔&KR1839;之義)井里殷
闐豐已屢
即功猶為
厪田康
恭和
御製登舍利塔元韻于敏中
奇觀創龍塞傑構超雁臺戸豁星斗入標跨風雲
開斷手十年絫(塔經始於乾隆乙亥至甲申春蕆工)躡足九級蒐法
華寳全湧衹樹香交迴(塔傍即萬樹園)遠駐西竺輪俯殷
南山雷&KR1043;洞通顥氣&KR0785;瓏淨氛埃鷲翼此翥騫象
步時㣶徊諸天妙鬘護極頂瞻
如來
前題劉星煒
温□㫋檀林駊騀蓮花臺九級盤磴上八牖凌雲
開玉&KR1630;閟精爽金鈴懸歲嵬敲景磬石秀倒影灤
江迴
珠旒朗慧日(塔建永佑寺)鐘梵闐殷雷艮位鎮窣堵震旦袪氛
埃燈王受調御
法駕斯㣶徊
佛言息辨囿此峯寧飛來
恭和
御製灤陽别墅元韻尹繼善
何年成别墅一徑入雲深虛室風生座高秋月滿
林山明呈畫卷水急響琴音歲歲遊觀地天然入
睿吟
前題于敏中
仙墅灤河北
登臨歲月深新涼生磵戶遠景帶巖林水淨魚知樂
秋高鹿有音夜來還聽雨簷瀑助
清吟(喀喇河屯頗望雨是夜甘&KR0584;優霑惠多御製有即欣夜霔巖齊聽正利晩田農之句)
前題觀保
别館
詒謀遠雲扉入望深泉甘魚在藻山静鳥依林自有烟霞
色何須絲竹音
幾餘欣寓目景物助
清吟
恭和
御製至避暑山莊即事得句元韻尹繼善
玉輦初臨放好晴祥雲出岫早來迎千山翠色宜朝爽
四野觀聲見衆情縱有池亭供
眺覽時於場圃望充盈(熱河雨澤略少時蒙厪僉)敬思四十年前
事
祖德難忘本至誠
前題于敏中
嶺路雲開敞曉晴
仙莊如畫馬頭迎涼颸最愜
延薰意秋稼尤紓
省斂情香界裝因安遠設(安遠廟仿固爾札廟之式為之諸蕃素重黃教來)
(增覲者尤抃喜)星廬環似會朝盈(麗正門内增設各部院直廬一如正朝之)
(制)更欣市值平於昔樂在綏豐信益誠(今歲市中物價較每)
(歲尤為平减)
恭和
御製金蓮花元韻申甫
仿彿銀塘植亭亭塞水堧自舒明月夜偏映夕陽
川寳炬傳鼇禁華芝緬鶴田
文殊方示現處處湧金蓮
恭和
御製題紀
恩堂元韻尹繼善
卅載前叨
眷育恩
山莊猶是舊林園覲光此日思
文祖侍宴當年
識聖孫(康熙壬寅年春祖眷上於年圓明園之牡丹臺侍宴蒙聖顧其扈侍山莊)
(睗居於萬壑松風今於申感御園顔堂曰紀恩以慕)翠黛千峰秋
日冷丹楓萬壑晩風翻於今亭沼
留題處
念念追維凛
訓言
恭和
御製澹軒元韻觀保
寒山秋雨過澄潭一甌積正如醴無源隨處湧靈
液瀠洄澹不流方圓漾珪壁層軒俯青光瑟瑟動
瑶席遥企川上心
皇情有餘適
恭和
御製興州攬古言懷元韻汪廷璵
今之神皋昔阻荒近代遺跡簡佚亡猗歟
皇圖跨亥章日月出入測袤長興州之壤淀名涼其俗
務本豐屢償司徒司空宣畝詳車攻令典
巡東方秋初奉
輦來雲莊流覽井牧
歌浩穰遠攬間討名山蔵儒臣誰擅班馬香毋沿魚豕
體例妨
皇指示之職業揚煌煌編載逢
時昌
恭和
御製塞垣元韻于敏中
繚垣迤邐亘崇阿佳景環生塞苑多雲削芙蓉排
萬嶂波澄綺練貫雙河人家烟樹春城似
仙界林巒福地過(六山莊前後各三十景適符福地之數)檢點山經兼
水志操觚其奈尠聞何(時奉臣亦勅編輯熱河志恭與校勘)
恭和
御製塞草元韻尹繼善
恩深無處不培滋紅滿楓林綠滿陂塞外溪山吟未了
還將小草入
新詩
恭和
御製千尺雪元韻尹繼善
曾經江外看飛雪又喜從遊到此間千尺泉聲穿
石罅似聽琴筑響秋山
亭邊對瀑思前夢却比江南景更優(江南寒山冇亭對瀑)
智樂天機原在水好從活潑問源頭
䰐鬖白髮叨
恩遇石徑探幽步未孄恰與香山詩句合忙人到此亦
須閒
恭和
御製㫋檀林八詠元韻于敏中
風
香海風輪轉大鈞非空色界淨塵因入林吹萎還
新好
天籟隨機指示人
雲
縹緲烟非幻蜃樓妙鬘垂罨碧林浮
坐看起處還無住應有諸天自在遊
月
月不留波波自渟中邊了徹總隨形娑羅超出衆
香國
妙境光明得未經
松
作蓋合於香界護聆音或有法螺吹靈胚琥珀何
年結
證大因緣是此時
楓
巖坂奚論青與丹色香分别漫更端若參八百鼻
功德檀炷楓脂豈兩般
花
聞說天花散霧鬟曼陀紛集有無間已空結習何
曾著合付維摩一冁顔
鹿
衹林遊不涉行蔵曾聽華嚴第幾章銜得巖花參
上乘三車妙演梵天王
蛩
鳴竅偶然窺寳月塵根小許拂香風音聲求處如
能見八識應分别草蟲
前題汪廷璵
風
霜裏鐘清送萬鈞簷端旛影逗初因來皈
調御求襌悦度盡聲聞學道人
雲
都梁馥郁結為樓兜率天宫妙鬘浮五色光中仙
樂度獅林欣仰
寳幢遊
月
石壇虛敞碧潭淳千月還如一月形寳相天中懸
慧照絶勝燭下讀傳經
松
已看纓絡枝頭綴疑有笙簧烟外吹初地植來先
結蔭便如五葉證襌時
楓
一葉吳江色易丹碧陰未改鷲峰端只因法雨霑
來近真覺人天境一般
花
優曇林裏坐螺鬟香在蓮臺彈指間乞得
如來拈一笑欲將意蕊奉金顔
鹿
寳筏誰探貝葉蔵三車倩載度人章聽禪已化山
林性花裏時來迓法王
蛩
龕下長明能伴影月中梵唱共吟風苾芻淨植欣
依託智慧還期度草蟲
恭和
御製網魚元韻于敏中
澄湖魚計滋出網豐且美大哉
好生仁多取非所喜銀絲足縷膾素鬐矜失水縱之任
泳潛洋洋化機裏伊誰觀朵頤而欲動食指敬惟
曩
南巡陳漁罷渒彼(衹候南巡駐西湖地方大吏陳漁舟屢勅罷之以遂方春生育)
(之令)順時全鯤鮞亭育凖乎此與物留有餘是亦愛
之理
恭和
御製待鹿元韻于敏中
千峯紫碧夕爽來鹿羣濯濯秋山隈馴依嘯侣自
䴢至譬彼遠服懷綏徠或飲於池或蹲地或食苹
蒿蔭林翠咸若及物全天倪
茂對以時鬯生意待之不迫詎奔走躑躅芳坡任先後如
大舜居適與遊聞
文王囿樂其有
山莊木蘭判若何於彼
示獮兹育和哨期猶可兩旬計(時距進哨之期尚二十餘日)西風凉
未翔駕鵝
恭和
御製山卉原韻汪廷璵
山窗隨意攬叢芳深院秋光蛺蝶黃開亦可人無
俗艷種雖近草獨清香數畦低映蕎花細一穗平
分黍粒薌得與階英同入
詠散材喜比蓼蕭瀼
恭和
御製行圍二首一韻前章即景後章即事元韻
尹繼善
獵騎淩晨繞翠微秋深景色暢天機平原草綠莎
為毯曲磴苔斑石有衣遠樹經霜林欲瘦野苹著
雨鹿初肥岡頭立馬渾如畫一望蒼烟幕四圍
晴靄初生遠黛微穿林連中妙神機槍排虎穴風
生岫草沒驦蹄露滿衣七校頻分泉府
賜千官屢飫大庖肥由來武備傳秋獮不忘
先勞式九圍
前題于敏中
木蘭今歲峭凉微峰景青紅錦一機信雁呌雲初
作字候蛩飲露未催衣(今歲候暖哨内尚未有霜)人過短彴迴
溪窄馬趁平蕪帶雨肥布帳家家猶露坐無須榾
柮地罏圍(木蘭每至此時多爇薪擁坐今年尚不須親火也)
周阹初合曙熹微按隊分旌待
指機總為
先勞操轡組共欽
神武御弓衣
參連中鹿坡前殪(每日行圍鹿殪上皆連發矢射之)
三錫名騮塞上肥(天閎連得良馬蒙睗號者凡三)孱弱未嫻陪羽
獵割鮮何幸屢
頒圍(臣頻蒙實感特賜圍中所獲鹿異數)
欽定熱河志卷一百十三
