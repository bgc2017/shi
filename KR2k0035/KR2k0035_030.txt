欽定熱河志卷三十
行宫六
麗正門
勤政殿
松鶴齋
如意湖
青雀舫
綺望樓
馴鹿坡
水心榭
麗正門乾隆十有九年歲在甲戍
皇上駐蹕避暑再題三十六景以麗正門為冠
上御題額也門制崇宏高明廣大門左右朝房内則重
門五楹恭懸
聖祖御書避暑山莊題額每秋巡
駐蹕蒙古諸藩於焉述職邇年平定西域諸部向風咸于
山莊瞻就
雲日入斯門者歡忻踴躍拜
天閶而拱
宸極閎深肅穆萬國來同矣
御製詩
麗正門(甲戍)
行宫因山高下繚以石城正南一門曰麗正朝臣
啟事外藩入覲皆由於此
巖城埤堄固金湯詄蕩門開向午陽(避暑山莊門舊稍偏東因闢此門應)
(當陽之義)兩字新題標麗正車書恒此會遐方
石城
高下石城將廿里(山莊石城周迴計十七里半)曾無七十里延長文
王臺沼猶民力鳩築山莊發帑償
力役之征古所不廢惟本朝則無其事凡河工城郭
郊廟宫殿偶有修飾工作皆動正帑雇夫匠至於園亭並
不用正帑率以内府餘帑給價或貪官汙吏罰其出
貲助值山莊石城即康熙年間令喝里修築者即事
紀實亦
家法萬年所宜守也
勤政殿麗正門之左南向殿二重前五楹曰勤
政殿我
皇上敬
天法
祖以勤民隐
巡行所至臨朝視政無異宫中凡離宫别殿悉循
圓明園之例題以勤政名言允出如見
宵肝深衷殿内面南額曰正大光明面北額曰高明博
厚聯曰中外同風持盈長保泰山川競秀彌性並怡
情後殿前檐額曰卷阿勝境殿内聯曰文囿俯川
原千載游歌地勝豳風咨稼穡三秋圖畫天開後
檐面北額曰雲牖松扉殿前楼五楹長廊周匝慶
賚燕饗之典
御焉
御製詩
勤政殿(甲戌)
離宫視事之所顔以勤政
皇祖
皇考舊章也山莊前殿亦以是名之
漫施藻梲長階莎具足雲山四面羅不息自強勵勤政
永欽
家法詠卷阿
松鶴齋澹泊敬誠之東搆大殿七楹以奉
慈寕翠水丹山祥開福地問
安視膳祝嘏延釐
皇上御書額曰松鶴齋
尊養偹隆敬承
家法御書聯曰岫列喬松雲屏開翠巘庭間馴鹿雪羽舞
瑶階
御製詩
敬題松鶴齋(己巳)
昔我
皇祖於山莊中奉
寕夀宫處名之曰松鶴清越我
聖母為是
先徽所憩息避弗敢御且以離予所居較遠也則扵寢殿
之東葺室一區以為偶臨山莊
聖慈燕居之所顔之曰松鶴齋猶
皇祖志也
鶴羽千年白松姿不老青惟兹真上瑞堪以祝
慈寕嘹亮聲聞野蘢葸色滿庭作朋瑶島上
王母駕為停
松鶴齋(甲戌)
皇太后所御内殿齋名松鶴祝頣夀也兹奉
慈聖於山莊之東亦以名齋隨時隨地長樂
春暉用以志慶
常見青松蟠戶外更欣白鶴舞庭前西池自在山莊内
慈豫長承億萬年
恭奉
聖母命題松鶴齋敬成長句
齋名松鶴
起居奉嘉蔭清音美景全步處可辭繖與盖聽來都勝管
和絃夏炎叶
凊食履泰秋冷宜
温宴息便咨爾胎仙赤松子同承
慈豫萬斯年
詣松鶴齋感成四韻(己亥)
舊日攸宇
夏凊曾齋顔松鶴
夀希徵關情生憶兹尤切以禮制心持未能對鏡徒慚孤
所望捧
床祗恨呌無
應胎仙朗韻誰為聽蒼客嘉隂莫與憑歎是三年倏已過
思惟
神御敢頻增(山莊永佑寺惟敬奉祖妣皇祖皇妣皇考神御不敢並及皇松鶴齋)
(雖宫)(聖母昔年駐憩之所亦如神御夀康暢春園例不敢增奉也)桮棬列置
胥如昔言及斯真痛弗勝
荔支初至詣
松鶴齋薦新感而成句(己亥)
雖無
神御有
居停陳紫初來敬薦馨(每歲荔支至必敬奉永佑寺皇祖皇考神御前至)(聖)
(母不敢屢奉齋則神御之義已見於向所作詩注中而松鶴昔年夏清之地也故敬詣薦新)
香扆依然徒搶地聽於視矣
冺聲形
如意湖作亭于湖隈東向前臨如意洲左則芳
渚臨流
聖祖御題額曰如意湖芷岸蔭林苔階潄水彌望烟渚晴
霞展舒若鋪錦臨風洲勢逶迤作芝英半偃狀由
亭而西為芳園居其旁路直林遥悉在花光水氣
中也
御製詩
如意湖(甲戌)
山莊勝處政在一湖隄偃橋横洲平嶼矗隐䁐亭
榭境别景新此則曲岸若芝英故以如意目之
塞水恒流此處渟柳湖蓮島偶摹形烟容波態皆如畫
屬意悠然在杳冥
青雀舫山莊以山名而趣實在水瀑之濺泉之
渟溪之流咸滙于湖中有
御舟題曰青雀舫聯曰虚檻月移松桂影仙源風送芰荷
香每舟行湖上四圍山色亭臺上下花木參差皆供
擷攬至如皓月空盈澄波鏡淨蘭橈徐動如度廣寒
清賞吟情兹為一助舟有塢在臨芳墅旁
御製詩
青雀舫
澄湖放艇溯光搖碧載月為宜衝雨亦有竒致黃
龍綵鷁無取過華
溶溶塞水浩無涯桂檝蘭橈向晚移月朗寥天駕青雀
空明宛是泛瑤池
泛月(己巳)
漸上東岡素彩鮮晚凉試泛木蘭船那忘前歲曾遊景
却喜今秋初度圓赤壁移來紫塞外銀河朗到白榆邊
印波若悟同中異一指何妨半與全
雨中泛舟(己巳)
引水為湖足放舟烟篷越可作清遊誰知塞景新宜雨
不意園池舊泛秋飽挹凉風侵翰席倏看潦水漲溪流
空明獨對蕭條境㡳有機心猜野鷗
泛月(甲戌)
泛月宜何處山莊景最新夏宵含颯爽塞水漾明輪鶴
唳孤松頂鹿尋曲澗濱錘峯玉臺迥温嶠早癡人
載月用舊作秋夜泛湖賦唐文皇爽氣澄蘭沼得
詩五首原韻(甲戌)
載月夫何為為是納凉爽抑知塞景佳羲皇未呈象古
鏡若可攬千里近指掌青雀(舫名)乘虚無瀛洲恣俯仰
俯仰仲夏徂上伏又云既山靄夕送凉誰云秋尚未際
此銀蟾輝所遇欣為貴謝賦興邈然那染雕蟲氣
雕蟲習氣澄静賞得心凝九夏渾無暑一輪都是冰桂
棹盪寧緩絺衣凉不勝雲巗蒼鹿呦何殊嘯孫登
孫登蘇門山嚴陵富春灘獨樂信無悶楚宋嘉荃蘭文
皇我同道遐心企貞觀惟懷萬民憂非圖一已歡
已歡不可亟繁星晶塞沼維舟息巖館挈壺𫝊漏秒舉
首眄紗窗綠影西移了新晴今夕佳明夕當更皎
泛月三首(己夘)
山古湖寬列仙地氣澄雲歛好秋時御園漫惜啟蹕早
塞苑端欣泛舸宜
野湖傍晩十分凉執事𫝊宣換絮裳何不言旋歸䆳宇
愛他蕭景引懷長
滿目冰光滿意清前年佳趣記分明(甲戍曾此泛月)笑他癡羡
廣寒者未識人間有玉京
泛月(癸未)
崦嵫日未落白榆月已懸由來惜景心比我猶殷然乘凉泛
青雀(舫名)水氣颯爽延西舂輪漸微半魄影始娟因悟陽德昭
凡光莫争先在湖斯言湖良夜詎可捐清輝方就盈冰匡過
上弦塞中不易值萬山翠逼天須臾翠不見白水湧金蓮倚
吟曾得句猶憶甲戌年彈指九春秋契闊誰為憐
月夜遊湖四詠(癸未)
山月
山峰一帶有低高低處輪團高半韜稍待飛升雲漢表
誰能特地掩分毫
湖月
溶溶塞水滙成湖也有金波一片鋪已自清涼欣少見
何須謾說御園孤
林月
塞中何處不叢林最喜偨池傍碧潯每自度疎見寥朗
更因入密悟深沈
舟月
凌波青雀起平臺座裏銀蟾覿面來岸轉峯逥無不共
直疑飛駕上蓬萊
秋湖泛月
弦月居然光漸鋪教開青雀泛秋湖滿空風露標真淨
倒影林嵐入畫圖已覺天香欲生桂底須夕彩定流梧
晩涼何礙添衣著玉塞銀蟾未可孤
載月偶成
蘭舟待藕灘塞景耐盤桓天暝山疑近月高湖似寬琉
璃為世界星斗未闌干適可歸巖館川風落夕寒
泛舟即景四首(甲申)
去歲淤泥大剗治新秋活水滿清池輕舟訝似行於鏡
凡事因思在豫為
錦雲叢裏衆香馣真是泉甘土亦甘千葉蓮花大於斗
誰云塞北遜江南
菰蒲淡蕩野鳬依疑似江鄉是也非舟過無心學相狎
見人故自不知飛
西山一帶浸湖光簇簇芙蓉波底藏攀陟何須勞步履
坐遊耐可泛沙棠
泛月(丙戌)
塞湖泛以初輕舫適相於素月上已上清風徐不徐四
圍山隠樹一片水明蕖萬景空澄裏銀蟾祇自如
泛月作歌(丁亥)
山莊有湖亦有月泛舟載月始艱逢秋巡唘蹕歲有例
仲秋已涼孟秋率過中今年夤緣值閏月饒我一度明
鏡圓當空塞湖不凉復不炎熱熾此而弗賞無乃孤負
佳景當前供仰觀萬里淨一碧四山翠影侵尋漸隠青
芙蓉錘峯玉輪亦旋上隠者復現如於鏡裏呈玲瓏快
哉今宵得始遇而原太古所有非由人力實由造化工
勿謂既望漸致東山昇遂晩猶當登絶頂以待其載之
也不以沙棠之舫而以驅青驄
泛月四首(戊子)
山莊初到月幾望更值晩炎稱(去聲)泛舟似是纖阿有神
解不教此獨擅山遊(山莊過望月遲上每策騎遊山故昨於御園泛月有行將駐塞館策)
(騎更山遊之句)
清到塞天無更清明當秋夕是真明碧琉璃界虚無表
著箇扁舟汗漫行
四圍山色入蒼茫一片湖光生峭凉貪看空塵接寥朗不
妨添著夾衣裳
清風徐不水興波赤壁之遊想若何所借髯仙斯未到
到時竒句定應多
泛月四首(己丑)
早知秋月妙山莊雖過中元滿璧匡(是月十六日方月望)况值晩
來殘暑熾半因攬景半乘凉
澄瀛耐可漾樓船樓上先看輪湧圓占盡謝家雙絶勝
還饒玉塞此無前
山中萬樹水中蓮弄影搖輝總淨妍雖是四鄰峰切漢
玉蟾何礙燭高天
湖靄山嵐入夕凉隨時便換袷衣裳近隄分付蘭舟艤
巗館載來滿院光
塞湖載月之作(壬辰)
載月本宜湖塞湖更佳趣十載乃一遘那可孤斯度久
欲泛舟遊晩每隂雲遇僂數過上弦霞斂霽天露不宜
再徘徊青雀(山莊泛湖船名)候以豫萬山四圍翠一水當中素
月午光正晶如逢雅人故於此默無言山川笑我固
御園亦有湖每歲載月遊比及來至此率已值新秋况
多逾望夕輪缺寒風□故雖斯對月未曾開蘭舟乘凉
惟夏宜蟾光見舉頭湖則同御園山實勝百籌結想既
因償興懷良復悠悠哉忽轉念便以問軍郵
載月十詠
月天
一碧泬㵳無片雲底須點綴藉他紛大圓鏡裏小圓鏡
謾說猜疑布與黂
月星
初看月朗漸星生經緯分明縱與横此是素娥莫大德
一明還任衆分明
月峯
本自生西移漸東半匡入夕皎天中錘峰亦自具神解
望後擎輪孰與同
月林
箾參高嶺復低岡都作蓊蒙丹桂看應是廣寒容不了
枝枝天馥佈山莊
月湖
塞水易流艱作湖箇間百頃碧平鋪四圍平護明珠顆
舉似人間此景無
月閣
漾過沙汀復柳岸岸旁水閣聳楣檐大光明裏相看笑
嬴一籌無須軸簾
月舟
何處而無載月舟誰曾塞上月湖遊梨園小部渾無用
自有鶴鳴與鹿呦
月橋
沙隄幾曲幾條橋撤板容舟過碧漻漫擬吳中稱月樣
生波猶待晩來潮
月岸
無過乘興偶吟憑適可艤舟岸便登如此月明奚借燭
厭他早候兩紅燈
月坡
松齋猶在月坡巔緩緩肩輿松逕穿弄影流光渾不定
琉璃界入布金田
月夜遊湖作歌
天下不少名山與名水二者兼之應鮮矣即有兼者路
途遙無因遊奕而往就之理塞外避暑斯山莊去京不
過四百里山明水秀萃美善况逢佳夕中旬始傍晩暑
退爽風來輕霞影綴月輪綺須臾片影亦消盡逮望冰
匡碧波委木蘭舟桃花紙延緣拈詠興無已舉頭蟾魄
漸西移寓意不留頗似此
秋湖泛月
當年望後遲升魄今歲望前又滿匡載月蘭舟詎耽玩
未宜孤負好秋光
影搖金塔漾漣淪可望誰能拾級頻千百年前塞湖裏
朗吟清賞屬何人
盪橈芝逕過雲隄(芝逕雲隄乃山莊三十六景中之一)輪印東湖復印西
一月千江堪例此半提原即是全提
不見荷花見荷葉箇中别解有誰徵洛神驀遇月天子
迴避霞車自合應
塞湖泛月之作(癸巳)
璇霄既斂雲曜靈亦俄景我適至山莊月當幾望頃斯
地復斯時不可孤不領蘭舟待南磯銀蟾上東嶺載以
泛澄瀛如遊廣寒境四山收暮色一輪漾波影寥朗無
纖翳詄蕩有餘静騁望目為寒託興意因永是宜屏粗
心次第敲吟綆
塞湖泛月即景
河源雨過晩霞明霞盡祇餘迥宇清恰好蘭舟待曲岸
便邀桂魄泛空瀛返觀鑪錘(去聲)那施巧(謂錘峯也上弦入夕月在天中)
(不升東壁)誰上弓弦欲就盈(時方上弦)高燭四山惟静碧平磨一
水特光晶對來直擬忘形色挹處真教悟性情試問千
秋載月者此時此景若能并
載月四詠(癸已)
錘峯月
晩春雲縷散天涯早擎(去聲)東風未夜時軒鏡例當欠黍
杪(時五月十四日)漫教唐突議鑪錘
薰風月
南來風朗拂涼微聲處依稀弦五揮心仰重華歌解阜
便因玩景勵宵衣
塞湖月
沙縈石路源來淺岸轉舟行閘貯深千載塞湖千載月
一時幽興一時吟
松嶺月
小遊適可命維舟雲館言歸嶺上頭松際流光勝秉燭
恰同謝客復登樓
塞湖泛月(甲午)
山莊五月到過望季夏今宵值上弦未滿光欣鋪欲滿
將圓輪似勝於圓却看雲霧都歸嶺耐可空明一放船
疑彼素娥如有謂莫孤時節好因緣
猶有浮雲來往行似於素魄妬還生因而一晌悟至理
合是諸凡忌太明塞宇空時懸鏡半溪風爽裏送舟輕
何須小部梨園奏恰喜林中聽鹿鳴
載月八首(甲午)
月宇
未滿冰匡碧宇懸下舂有意讓流妍不須遲(去聲)待錘峯
上(每於過望月遲上時登霞標臺以待錘峯月吐)便可乘凉早泛船
月峯
底識望前真妙趣羣峯都入照無遺小遊仙處觀壺嶠
玉筍森森碧海基
月樹
不辨松蒼與柏翠偨池一例互交撑廣寒世界忽疑窄
放出桂枝輪外生
月荷
夕陽紅綠一湖明入夕花藏祗葉晶(荷花見日而放見月而合出梵典試)
(之果然)却是清香收不住因風馥郁送舟輕
月鹿
弗遠避還弗伏藏下來日夕似牛羊馴坡(馴鹿坡為山莊後三十六)
(景之一)命侣殊牝牡(鹿惟八九月其牝随牡行餘月則牝牡各為犀而不相雜)希革新
看澤月光
月螢
腐草中生無翼飛舫邊熠燿故相依蜎蟲弗識蒙莊語
月下為光那論微
月湖
金波萬叠細鏻鋪審睇中還有夜珠太古已來此野水
豈知今作影娥湖
月隄
岸楊遙看行行近上下綠波相暎浮遊興由來戒一往
傍隄青雀(舫名)恰宜收
塞湖泛月(乙未)
塞山每晩慣作雲雲則玉蟾時顯晦謝重真非箇中人
乃願太空有點綴今夕碧天散纖翳上弦甫過將圓際
山莊勝景未可孤青雀(山莊舫名)早待湖之裔乘凉玩素兩
可兼峻嶺崇山鏡中對蒼然暮色暗遙川琅霄皎皎寒
光麗太古已來龍沙景而今却在園牆内安排筆硯擬
長言翻思真境難為繢
載月八首叠去歲韻
月宇
高燭懸霄半鏡懸星辰入影共清妍却繞塞水添疑慮
淡蕩何來漾畫船
月峯
四圍多有奇峯豎一照由來總莫遺雅以銀瀛擎玉柱
因思高以下為基
月樹
無論平林及山樾不分色相祗支撐米顛曾未至斯境
糊突圖何太肖生
月荷
紅花爭暎晩霞明霞隠黃昏葉露晶少旋(去聲)葉花都不
辨隨船惟送暗香輕
月鹿
那見深林鎮避藏成羣崖岸任相羊誰能指此呼為馬
朗照高空有月光
月螢
葦叢初出故飛飛隨舫如為有意依最是素娥善容物
任他碧宇放光微
月湖
三千世界鏡中鋪照乘十枝小矣珠笑彼魏王真嚇鼠
蹄涔將以傲江湖
月隄
適興片時適可止言旋隄傍繫舟浮誰知夜塞無邊景
都在月詞八首收
泛月
塞苑早晩凉秋湖率罷泛今歲恰通閏七月中伏占夕
陽熾炎熱波風披瀲灧上弦倏已過團輪祇微欠快霽
净纖翳木蘭徐解䌫乘流任去來弗棹亦弗䖠四山暮
色侵一空澄景鑑始覺暑氣消漸喜寒光淰(叶)心與境
俱融神如水以淡岸蛩忽送聲原此金&KR1195;騐
泛月有詠誌懷(丙申)
泛月本宜夏山莊宜之最傍晩坐溪亭冰輪且遲(去聲)待
(叶)西嶺隂下落東峯曦迥在須臾曦亦隠舉頭素蟾對
暮色旋已蒼寒光頓可愛爰開綵畫舟以遊琉璃界四
山圍明鏡皎魄印其内更思夜明照原包四山外外内
通體淨上下合相(去聲)快恰似遨金田誰云居玉塞昨年
亦斯境而廑籌筆會耆定今餘閒適興聊弗害瞿然謂
失言無逸應恒戒
泛月即景得句(己亥)
山莊夏泛月抛已兩年向雨後值快晴佳景可孤放夕
陽猶下舂乘凉湖裔曠須臾暮色蒼遂登青雀舫(山莊舊有)
(舟名)
青雀既消搖塞湖亦澄泓玉蟾正麗午過弦光漸明萬
樹猶偨池千峯將合并東壁騰餘輝視之如赤城
赤城原非霞峻挺幻赤色綠樾繪丹嶂可望不可即乃
在石城外縱目景全得說與泛湖者天然詎人力
人力不易為勝地太古藏水芳而巖秀妙義詮
奎章函盖無不具繹思為傍徨如月燭九霄見之此山莊
載月(己亥)
塞苑常時早晩凉未宜月夕泛蘭航乍炎却似乖金令
乘爽因之載魄光可使好秋竟孤負便教即景試徜徉
底緣識得殊朱夏素彩流來帶露瀼
塞湖泛月(庚子)
過弦宜泛月雨墮却間坐今晩乃放晴塞湖開舟可颯
景天水連澄光左右妥去歲未孤彼此宵仍詠我餘雲
戀空宇忽縷忽成朵太清何礙滓纖翳奚妨娜因思景
重言其意亦自頗
塞湖泛月四詠(辛丑)
塞湖歛淨碧霄清幾(平聲)望冰輪倍覺明傍晩乘凉兼玩
景遂教青雀(舟名)泛澄瀛
牐貯湖將里計寬落来嵐氣不妨寒舟過荷浦霞光入
紅玉鏡擎綠玉盤
錘峯剛影樹參差旋燭寥天漭沆披此景原從太古有
拈毫得句者伊誰
横拖金塔閃清漻巧與波颸影蕩摇不異向年御園景
所殊夏夜似秋宵
塞湖泛月(壬寅)
曉雲欲散䨲光披湖面荷風馥馥吹一以乘涼一泛月
知魚磯畔放舟時(每年泛舟率從此登舟)
雖是平臺却是舟(青雀舫上有平臺既高益耐延月)倚欄延得素光流
滮湖夜景何多讓妥貼横陳烟雨楼
泛月
佳蟾應在月之望况值雲開霽光放塞湖此景不可孤
因教青雀(舟名)乘時漾餘縷初夕猶徘徊團輪甲夜遂朗
暢乍欣桂檝浮露潤何必錦帆逐風颺小部鼓吹都弗
藉鶴唳偏宜和鹿唱稍容與便命棹還長夜為懽懼弗
當
泛月四首
寒水風凉秋泛少今秋却暖泛舟遊紓懷豈為(去聲)資清
賞慰在秋長萬寳收
月到秋来輝益朗水當潦退色愈清光光相映明明鏡
静悟由來胥假名
碧宇鶴飛如得意綠林鹿出欲揚聲似兹朗潤清華境
不是廣寒亦玉京
桂棹金波清景遒銀河一例向西流輾輪等度非無意
卅日應當端正秋
綺望樓碧峰門之左倚城為樓凡九楹北向
御題額曰綺望樓聯曰汲泉磯畔魚知樂試墨松邊鶴
喜陪又曰一庭縹緲雲霞氣四壁清凉水石心又
曰閒尋綺思千花麗静想高吟六義清登臨極望
水木雲巒組分繡錯後樓三楹南向舟廬環列原
隰高下如指諸掌恭懸
聖祖額曰坦坦蕩蕩聯曰萬家烟火随民便千畝山田待
歲豐
御製詩
綺望樓(甲戌)
樓在城西南隅下視緣隄廬舍闤闠歴歷可數山
環水抱儼在畫圖中
埤堄岑樓聳翠林每因眺遠一登臨萬家烟火随民便
(此語乃今懸皇祖御書聯句樓上)
聖度原如天地心
綺望樓(己夘)
樓登綺望一憑看錦繡原非纂組觀雖乏桑麻富禾黎
(塞外非育蠶之地桑麻女紅勢不可言)求衣於食又何難
綺望樓(辛巳)
傍晩陟西岡就隂為趁凉門階倚山谷樓戸俯城牆碧
宇開金顥黃雲報綺望祗年今
昔揆即景祝宜𤾉
綺望樓(癸未)
樓傍山城騁目宜遐阡近隴綠雲滋今朝綺望神心暢
絶勝披華唘秀時
登綺望樓
樓稱綺望目堪窮詎在松青與桕紅城俯閭閻計安永
田芁禾黍為祈中火煙蔀屋年年庶雞犬山村處處通
今日登臨真有喜勝常萬寳逮歌豐
賦得坦坦蕩蕩(甲午)
延樓臨城牆可見山田及閭閻况
皇祖御額懸於正中敬賦五言用詔千禩
履卦幽人吉箕疇王道崇四言標合撰萬古示
深衷識矣其君子廓然惟大公對時八節序應物七情同
煙火随民便山田待歲豐(二語櫽括中聯皇祖御書樓句)翹瞻仰
雲日祖述念何窮
馴鹿坡塞山産鹿麏䴥麖麑孳息蕃衍而山莊
所畜特馴山逕逶迤草平沙軟或羣或友各適其
天至金飈薦爽玉露微凉儦俟或行樂依
文囿
御書馴鹿坡三字勒於石
御製詩
馴鹿坡(甲戌)
静宜園有馴鹿坡乃黑龍江將軍所進其地以使
鹿為俗山莊則濯濯麌麌惟性所適無異家畜故
亦以名坡
馴鹿親人似海鷗丰茸豐草恣呦呦靈臺曾被
文王顧例視寧同塞上麀
水心榭石梁跨水南北方各一中為榭三楹飛
桷高騫虛簷洞朗
聖祖御題額曰水心榭憑楹東望青翠杳然波間上下天
光影落空際西則銀濤萬叠浩淼溟濛丹碧樓臺
幻成異采與長虹飲練雙湖夾鏡兩坊相映逾石
梁而北有亭名曰牣魚
御製詩
水心榭(甲戌)
界水為隄跨隄為榭彌望空碧彷彿笠澤垂虹景
色明湖蘇白未得專美
一樓隄分明外湖上頭軒榭水中圖因心秋意蕭而淡
入目烟光有若無
水心榭(癸未)
隄界内外湖外低内水高虛榭隄中間夹鏡光相交練
影漾楣梠筑聲喧砌坳如在玉壷冰奚用垂麟毫江城
問謝公何以獨稱遨
水心榭口號(乙酉)
内水原高外水低水心虚榭枕長隄設如秋水南華悟
於不齊中水本齊
水心榭(己亥)
隄界内外湖内高外即低然為水則一敞榭實當之水
心額楣端猶是
堯年題澄照翻漪影左右無不宜山林展書鏡鳶魚協化
機隨方入静觀鄭崇喻何卑
欽定熱河志卷三十
