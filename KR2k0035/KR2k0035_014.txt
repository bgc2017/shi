欽定四庫全書
欽定熱河志卷十四
巡典二
四十一年六月己未
上奉
皇太后啟蹕巡幸塞外丙寅出古北口閏六月甲午
駐蹕熱河下營七月壬子
上自熱河
啟鑾行圍八月戊子
駐蹕都呼岱昂阿翁牛特郡王班第來朝(第所居上以班地舊名)
(營谷不佳因勒錐圖賜名巴顔諤)甲辰入古北口戊申
上奉
皇太后迴宫
四十二年五月己巳
上啟蹕巡幸塞外六月丁丑出古北口己亥
駐蹕喀喇河屯癸卯入古北口七月乙巳朔
上迴宫
是月庚戌
上啟蹕再幸塞外癸丑出古北口丁卯
駐蹕熱河上營甲子
幸湯泉丁卯
迴駐熱河上營辛未
上自熱河
啟鑾行圍八月甲午
迴駐土城丁酉
賜來朝喀喇沁翁牛特敖漢奈曼扎嚕特烏珠穆沁浩齊
特蘇尼特喀爾喀諸王貝勒貝子公額駙台吉等
銀幣鞍馬及隨圍喀喇沁官兵銀幣有差九月辛
酉入古北口甲子
上迴宫
四十三年六月乙亥
上啟蹕巡幸塞外壬午出古北口壬辰
駐蹕喀喇河屯七月壬寅
上幸樺榆溝辛亥
迴駐喀喇河屯乙卯
上御行宫門
親灑
宸翰扈從大學士翰林等侍
上曰朕自幼好臨池每日寫千餘字從無間斷凡古人之
墨蹟石刻無不細心臨摹積今三十餘年實亦性之所
好即朕清書亦素敏速從無錯悮凡批答督撫摺子及
硃筆上諭皆朕親書並不起稿其事之稍有關係者雖
歲月經久亦不遺忘故批發之旨俱存所司朕處全無
底稿也(時扈從大學士翰林等奏與書臣皇上巡幸塞外幾餘游藝惟射等日侍)
(神射發無不中伏懇所請賜仰瞻上允)(御書時並宫門大御行)
(小字頃刻數十紙諸臣聚觀無不驚喜)丙辰
駐蹕熱河上營八月乙亥
上自喀喇河屯
啟鑾行圍癸巳
駐蹕英必喇南岸甲午翁牛特郡王額駙倉津等進宴
賜倉津及所屬官兵銀幣有差九月辛亥
駐蹕汗特穆爾逹巴罕昂阿
賜來朝科爾沁翁牛特巴林土默特敖漢奈曼阿嚕科爾
沁克什克騰烏珠穆沁浩齊特阿巴噶蘇尼特諸
王貝勒貝子公台吉等衣服銀幣鞍馬及隨圍喀
喇沁官兵銀縀布匹有差己未入古北口癸亥
上迴宫
四十四年五月丙戌
上啟蹕巡幸塞外庚寅出古北口六月丙辰
駐蹕熱河上營七月乙亥
駐蹕喀喇河屯己卯
上自喀喇河屯
啟鑾行圍八月丁巳
駐蹕固爾班庫德哩
賜來朝科爾沁喀喇沁翁牛特土默特敖漢奈曼阿嚕科
爾沁烏珠穆沁阿巴噶阿巴給納爾蘇尼特四子
部落鄂爾多斯喀爾喀諸王貝勒貝子公額駙台
吉等銀幣鞍馬及隨圍喀喇沁官兵銀縀布匹有
差己未
迴駐博羅河屯庚申
上自博羅河屯啟行
閱各處孳生牧羣及左翼四旗察哈爾等生計己巳入張
家口九月丙子
上迴暢春園
四十五年五月戊寅
上啟蹕巡幸塞外乙酉出古北口七月庚申
駐蹕熱河上營庚午
駐蹕喀喇河屯庚辰
上自喀喇河屯
啟鑾行圍壬午
駐蹕拉們噶山
命天津總兵官師懿德宣化總兵官康泰等校射
賜三等侍衛哈逹納護軍校金保住等衣各一襲癸巳
幸巴顔諤勒錐圖(是日翁牛特諸台吉及衆蒙古列跪道左奏言臣等翁牛特地方生計素艱蒙)
(皇上遣官訓以謀生禁止盗賊又加養育賜孳生牛羊臣等俱各得所今公主下嫁)
(郡王倉津又蒙榮無此合詞迎)(聖駕親臨光駕歡聲動地)丙午
駐蹕赳和洛
命大學士會同内務府總管議建喀喇河屯駐防官兵營
房(因兵部奏官兵營房議令古北口提督設法建造上以提督設法必至扣餉累兵故有)
(是命)九月戊辰
迴駐拉們噶山
賜來朝科爾沁喀喇沁翁牛特巴林土默特奈曼烏珠穆
沁阿巴噶蘇尼特喀爾喀諸王公額駙台吉等衣
縀及隨圍喀喇沁官兵銀幣有差己巳
迴駐喀喇河屯甲戌入古北口己卯
上迴暢春園
是年十一月甲戌
上啟蹕恭謁
孝陵再幸熱河甲申出喜峯口十二月戊子行圍殪虎
駐蹕三道河己丑行圍殪虎
駐蹕中六溝庚寅行圍殪虎
駐蹕二溝壬辰行圍殪虎
駐蹕黃土坎癸巳行圍殪豹
駐蹕熱上營甲午行圍殪虎
駐蹕喀喇河屯丁酉行圍殪豹二
駐蹕恩額穆噶山戊戌行圍殪虎一豹一
駐蹕三岔口己亥入古北口壬寅
上迴宫
四十六年六月丁亥
上啟蹕巡幸塞外庚寅出古北口七月壬子
駐蹕熱河上營壬戌
駐蹕喀喇河屯丁卯
上自喀喇河屯啟行巡視諸蒙古地方
賜來朝科爾沁郭爾羅斯都爾伯特扎賚特翁牛特巴林
土默特敖漢阿嚕科爾沁烏珠穆沁浩齊特阿巴
噶阿巴給納爾蘇尼特四子部落烏喇特鄂爾多
斯喀爾喀諸王貝勒貝子公額駙台吉等衣縀有
差十月乙酉
駐蹕拜甡台蒙古王公台吉等各率所部進獻馬駝
上却之衆頓首固請(奏言臣等祖父以來數世受所及臣聖主隆恩撫恤豢養俾各得)
(等遭噶爾丹之變父母兄弟妻子不能相保蒙口皇上軫念特遣大臣收養離散人)
(又種比年頒賞銀米布帛牲畜使永立生業教之播馬匹蕃滋衣食豐足高厚之恩)
(萬難仰報今收納則聖駕巡視邊塞臣等進獻生息之物倘蒙仰沐洪福嗣後馬匹)
(愈加蕃盛矣)奏入
諭曰朕今教養爾等人皆富庶物盡蕃滋爾等竭誠進獻
朕心嘉悦即與收納無異嗣後爾等其益勤生計圖維
滋息始副朕愛養至意庚寅
迴駐熱河上營乙未入古北口戊戌
上迴宫
四十七年五月丙戌
上啟蹕巡幸塞外己丑出古北口六月丁未至熱河行宫
七月壬辰
駐蹕喀喇河屯乙未自喀喇河屯
啟鑾行圍九月壬午
迴駐喀喇河屯乙酉入古北口乙丑
上迴宫
四十八年四月丁卯
上啟蹕巡幸塞外庚午出古北口五月甲戌至熱河行宫
辛巳
幸上板城壬午
迴駐熱河行宫丙戌
幸上板城戊子
迴駐熱河行宫六月癸卯
駐蹕喀喇河屯乙巳
迴駐熱河行宫七月戊戌自熱河
啟鑾行圍九月丙子
迴駐博羅河屯
賜來朝科爾沁郭爾羅斯扎賚特土默特敖漢奈曼扎嚕
特阿嚕科爾沁烏珠穆沁浩齊特阿巴噶阿巴哈
納爾蘇尼特四子部落鄂爾多斯喀爾喀厄魯特
諸王貝勒貝子公額駙台吉等冠服銀幣及隨圍
蒙古官兵銀布有差戊寅
迴駐熱河行宫甲申自熱河
迴鑾丁亥入古北口庚寅
上迴暢春園
四十九年五月乙丑
上啟蹕巡幸塞外戊辰出古北口癸酉
駐蹕樺榆溝
閱吉林黑龍江官兵射丁丑至熱河行宫
命内侍侍衛等恭請
皇太后避暑塞外六月乙未朔
命諸王子恭迎
皇太后駕於王家營丁酉
上自熱河行宫至樺榆溝恭迎
皇太后駕戊戌
上奉
皇太后駕至喀喇河屯是日
上先行至熱河行宫己亥
皇太后駕至熱河行宫七月甲寅
上自熱河
啟鑾行圍八月甲申
迴駐博羅河屯
賜來朝科爾沁喀喇沁翁牛特巴林土默特阿嚕科爾沁
烏珠穆沁阿巴噶阿巴哈納爾蘇尼特鄂爾多斯
喀爾喀諸王貝勒貝子公台吉等銀幣鞍馬及隨
圍蒙古官兵銀布有差丙戌
迴駐熱河行宫九月甲午
上奉
皇太后自熱河
迴鑾戊戌入古北口辛丑
上奉
皇太后迴暢春園
是年十一月乙巳
上啟蹕恭謁
孝陵再幸熱河戊午出喜峯口庚午至熱河行宫
賜随圍蒙古官兵銀布有差壬申自熱河
迴鑾乙亥入古北口戊寅
上迴暢春園
五十年四月庚辰
上奉
皇太后啟蹕巡幸塞外丙戌出古北口五月己丑至熱河
行宫七月丙辰
上自熱河
啟鑾行圍九月己丑
迴駐博羅河屯
賜來朝科爾沁喀喇沁翁牛特扎嚕特烏珠穆沁浩齊特
阿巴噶阿巴哈納爾蘇尼特烏喇特鄂爾多斯喀
爾喀厄魯特諸王貝勒貝子公額駙台吉等銀幣
鞍馬有差庚寅
駐蹕中關
賜隨圍蒙古官兵銀布有差辛卯
迴駐熱河行宫辛丑
上奉
皇太后自熱河
迴鑾乙巳入古北口戊申
上奉
皇太后迴暢春園
是年十一月辛丑
上啟蹕恭謁
孝陵再幸熱河辛亥出喜峯口十二月乙丑至熱河行宫
丁卯
上自熱河
迴鑾庚午入古北口癸酉
上迴宫
五十一年四月丙子
上奉
皇太后啟蹕巡幸塞外己卯出古北口壬午至熱河行宫
五月壬辰
上自熱河幸湯泉丁酉
迴駐熱河行宫八月癸丑
上自熱河
啟鑾行圍九月庚寅
駐蹕納木桑扎塞
賜來朝科爾沁喀喇沁翁牛特巴林土默特敖漢扎嚕特
阿嚕科爾沁烏珠穆沁浩齊特阿巴噶蘇尼特鄂
爾多斯喀爾喀厄魯特青海哈密諸王貝勒貝子
公額駙台吉等銀幣鞍馬及隨圍蒙古官兵銀布
有差癸巳
迴駐熱河行宫壬寅
上奉
皇太后自熱河
迴鑾丁未入古北口庚戌
上奉
皇太后迴暢春園
是年十一月甲辰
上啟蹕恭謁
孝陵再幸熱河十二月壬子
駕出喜峯口丙寅至熱河行宫
賜科爾沁翁牛特諸王貝勒貝子公台吉等銀幣鞍馬及
隨圍蒙古官兵銀兩有差戊辰
上自熱河
迴鑾辛未入古北口甲戌
上迴宫
五十二年五月丙戌
上奉
皇太后啟蹕巡幸塞外己丑出古北口壬申至熱河行宫
閏五月乙卯
賜熱河耆老銀兩有差己未
上自熱河幸湯泉甲子
迴駐熱河行宫七月丙寅
上自熱河
啟鑾行圍九月己酉
迴駐博羅河屯
賜來朝科爾沁喀喇沁翁牛特巴林敖漢奈曼阿嚕科爾
沁克什克騰烏珠穆沁阿巴噶阿巴哈納爾蘇尼
特鄂爾多斯喀爾喀厄魯特諸王貝勒貝子公台
吉等冠服銀幣鞍馬及隨圍蒙古官兵銀布有差
辛亥
迴駐熱河行宫丁巳
上奉
皇太后自熱河
迴鑾辛酉入古北口甲子
上奉
皇太后迴暢春園
是年十一月丁巳
上啟蹕恭謁
孝陵再幸熱河戊辰出喜峯口十二月甲申至熱河行宫
丙戌
上自熱河
迴鑾己丑入古北口壬辰
上迴暢春園
五十三年四月辛卯
上奉
皇太后啟蹕巡幸塞外戊戌出古北口五月辛丑朔至熱
河行宫七月丙午
上自熱河幸湯泉壬子
迴駐熱河行宫八月乙亥
上自熱河
啟鑾行圍九月壬子
迴駐熱河行宫乙卯
賜來朝科爾沁扎賚特喀喇沁翁牛特巴林土默特敖漢
克什克騰烏珠穆沁阿巴哈納爾浩齊特蘇尼特
喀爾喀厄魯特諸王貝勒貝子公額駙台吉等銀
幣鞍馬及隨圍蒙古官兵銀布有差戊午
上奉
皇太后自熱河
迴鑾壬戌入古北口丙寅
上奉
皇太后迴暢春園
是年十一月丙辰
上啟蹕再幸塞外辛酉出古北口十二月癸酉
駐蹕卜克
賜隨圍蒙古官兵銀幣有差辛巳
迴駐熱河行宫癸未
上自熱河
迴鑾丙戌入古北口己丑
上迴暢春園
五十四年四月辛卯
上奉
皇太后啟蹕巡幸塞外五月丙申朔出古北口己亥至熱
河行宫八月癸酉
上自熱河
啟鑾行圍九月戊申
迴駐博羅河屯
賜來朝科爾沁喀喇沁翁牛特土默特敖漢扎嚕特阿嚕
科爾沁烏珠穆沁浩齊特阿巴噶喀爾喀諸王貝
勒貝子公台吉等銀幣鞍馬及隨圍蒙古官兵銀
布有差庚戍
迴駐熱河行宫十月壬申
上奉
皇太后自熱河
迴鑾丙子入古北口辛巳
上奉
皇太后迴暢春園
五十五年四月癸卯
上奉
皇太后啟蹕巡幸塞外己酉出古北口乙卯至熱河行宫
六月辛丑以熱河雨澤未足
命齋戒祈雨傳
諭禮部京城一體祈禱丙辰
上自熱河幸湯泉七月辛酉
迴駐熱河行宫癸未
上自熱河
啟鑾行圍九月己未
迴駐博羅河屯
賜來朝科爾沁郭爾羅斯喀喇沁翁牛特土默特敖漢奈
曼阿嚕科爾沁烏珠穆沁浩齊特阿巴噶喀爾喀
諸王貝勒貝子公台吉等銀幣鞍馬及隨圍蒙古
官兵銀布有差壬戌
迴駐熱河行宫壬申
上奉
皇太后自熱河
迴鑾丙辰入古北口甲申
上奉
皇太后迴暢春園
是年十一月戊辰
上啟蹕恭謁
孝陵再幸熱河辛巳出喜峯口十二月庚子至熱河行宫
壬寅
上自熱河
迴鑾乙巳入古北口己酉
上迴暢春園
五十六年四月辛丑
上奉
皇太后啟蹕巡幸塞外戊申出古北口壬子至熱河行宫
五月乙未
上自熱河幸湯泉庚申
迴駐熱河行宫八月壬午朔
上自熱河
啟鑾行圍九月癸亥
駐蹕扎哈烏里雅蘇台
賜來朝科爾沁郭爾羅斯都爾伯特喀喇沁翁牛特巴林
土默特敖漢奈曼扎嚕特烏珠穆沁阿巴噶蘇尼
特鄂爾多斯喀爾喀諸王貝勒貝子公台吉等銀
幣鞍馬及隨圍蒙古官兵銀布有差已已
迴駐熱河行宫十月己丑
上奉
皇太后自熱河
迴鑾甲午入古北口庚子
上奉
皇太后迴暢春園
五十七年四月辛卯
上啟蹕巡幸塞外壬寅出古北口五月乙酉朔至熱河行
宫八月戊子
上自熱河
啟鑾行圍九月丁丑
迴駐張三營
賜來朝科爾沁都爾伯特喀喇沁翁牛特巴林土點特敖
漢奈曼扎魯特阿嚕科爾沁烏珠穆沁阿巴噶阿
巴哈納爾蘇尼特烏喇特喀爾喀厄魯特諸王貝
勒貝子公台吉等銀幣鞍馬及隨圍蒙古官兵銀
布有差壬午
迴駐熱河行宫甲午
上自熱河
迴鑾己亥入古北口甲子
上迴暢春園
五十八年四月癸丑
上啟蹕巡幸塞外辛酉出古北口丁卯至熱河行宫八月
庚戌
上自熱河
啟鑾行圍己未
駐蹕土城
諭御前侍衛等曰朕於騎射哨鹿行獵等事皆自幼學習
稍有未合式處侍衛阿舒默爾根即直奏無隠朕于諸
事諳練者皆阿舒默爾根之功迄今猶念其誠實忠直
未嘗忘朕自幼至今凡用鳥鎗弓矢獲虎一百三十五
熊二十豹二十五猞猁猻十麋鹿十四狼九十六野猪
一百三十二哨獲之鹿凡數百其餘圍場内隨便射獲
諸獸不勝記矣朕曾於一日内射兔三百一十八若庸
常人畢世亦不能及此一日之數也朕所以屢諭爾等
者以爾等年少宜加勤學凡事未有學而不能者朕亦
不過由學而能豈生而能者乎九月乙亥
駐蹕愛勒色欽
賜來朝科爾沁郭爾羅斯喀喇沁翁牛特巴林土默特敖
漢扎嚕特阿嚕科爾沁克什克騰烏珠穆沁浩齊
特阿巴噶烏喇特鄂爾多斯喀爾喀諸王貝勒貝
子公台吉等銀幣鞍馬及隨圍蒙古官兵銀布有
差癸未
迴駐熱河行宫甲午
上自熱河
迴鑾己亥入古北口丁未
上迴宫
五十九年四月戊申
上啟蹕巡幸塞外丁巳出古北口壬戌至熱河行宫癸亥
上以京師奏報得雨口外雨未霑足仍傳
諭禮部祈雨八月戊戌
上自熱河
啟鑾行圍九月丙子
迴駐博羅河屯
賜來朝科爾沁喀喇沁翁牛特巴林土默特敖漢阿嚕科
爾沁阿巴噶阿巴哈納爾喀爾喀諸王貝勒貝子
公台吉等銀幣鞍馬及隨圍蒙古官兵銀布有差
戊寅
迴駐熱河行宫戊子翁牛特喀喇沁土默特等奏所屬旗
分歲歉請借攴倉米以賑從之庚寅
上自熱河
迴鑾十月丁酉入古北口癸卯
上迴暢春園
六十年四月丙午
上啟蹕巡幸塞外壬子出古北口戊午至熱河行宫七月
己酉
上自熱河
啟鑾行圍八月戊子
迴駐博羅河屯
賜來朝科爾沁郭爾羅斯喀喇沁翁牛特土默特敖漢阿
嚕科爾沁浩齊特阿巴噶阿巴哈納爾四子部落
鄂爾多斯喀爾喀厄魯特諸王貝勒貝子公台吉
等銀幣鞍馬及隨圍蒙古官兵銀布有差九月辛
卯
迴駐熱河行宫癸卯
上自熱河
迴鑾庚戍入古北口乙卯
上迴暢春園
六十一年四月丁卯
上啟蹕巡幸塞外甲戍出古北口辛巳至熱河行宫八月
丙辰
上自熱河
啟鑾行圍己卯
駐蹕汗特穆爾逹巴罕昂阿
賜來朝科爾沁都爾伯特喀喇沁翁牛特巴林土默特敖
漢奈曼扎嚕特烏珠穆沁阿巴噶蘇尼特喀爾喀
諸王貝勒貝子公台吉等銀幣鞍馬及隨圍蒙古
官兵銀布有差九月甲申
迴駐熱河行宫戊戌
上自熱河
迴鑾乙巳入古北口庚戌
上迴暢春園
欽定熱河志卷十四
