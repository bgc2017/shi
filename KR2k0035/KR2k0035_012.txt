欽定熱河志卷十二
天章十二
御製詩
口外(己亥)
啟程前之雨口外由來小禾黍原綠芃麥却未收了黃
雲蔚滿野吐穗灌漿飽雨不雨皆可農功隨路考教養
雖並重養較教為要(叶)居今言教難而養不可少所以
切孜孜祈年祝萬寶
雨(五月廿一日)
七日途間總遇晴歡娛僕役利行程固因收麥宜晹喜
頗為(去聲)新禾望雨縈連夜達晨兹渥霈高原下隰徧滋
榮已霑便冀以時霽我亦同人無定情
喜晴(五月廿三日)
霽晨已自散山雲卓午復陰細雨紛既渥遂愁或過也
望晴實切不寧云夕陽忽照一天碧殢霧全消四嶺分
自覺戚欣失涵養緣關稼穡太殷勤
夜雨(五月廿六日)
四日連晴一夜雨逮時行候審無妨松軒聽有落簷瀑
紗帳送來拂席涼憶得麥囷已收定數(上聲)餘蓮漏幾聲
長廉纖過午勢將歇却望雲開朗夕陽
喜晴
昨晩晴猶夜微雨今晨雨止晩開雲雖非霪&KR0584;終為懼
兹朗霽曦乃覺欣苔篆鹿蹤庭際見羽衣鶴唱嶺邊聞
閣章待久遲時刻(昨京城所發閣章應於今日未時到山莊兹遲至一時有餘盖因雨後山)
(河水漲阻滯耳)應值山溪水漲濆
六月朔日作
昨日雖晴夜猶雨縱微終覺不如無今晨四宇陰仍重
卓午一天雲散都正值朔辰真幸也言逢時霽實佳乎
人多經事乃多畏怵惕因心敢放吾
熱
數日不雨赤曦敲浮雲幾片歸岫消懼雨念轉為盼雨
人意何嘗有定標山莊避暑未易避戸烟輳集暖氣招
鬱蒸禾黍正怒長岡田露重如濡澆大凡一利具一弊
從人旅舍煩炎熇豈如廣厦據爽塏茂樹下時送凉颷
適已忘衆非美德逭暑摛句當(去聲)解嘲
御門引見月官有作
月官銓部選攸殷正印要殊雜職分正合躬親重器使
雜惟依擬免勞紛(月選官員文職知縣以上武職守備以上令吏兵二部帶至熱河引見其)
(佐雜等官則命留京王大臣驗看放行以省微員往來勞費)雖然子羽失應戒底藉
山公譽有聞(今月選之例悉按班次銓除曹司胥吏無從上下其手最為公允若由部臣擇擬或)
(出自廷推難免偏徇黨援之弊雖引對甄核定于片時然察其言動而衡之柄不下移紀綱清肅臣下不能擅)
(竊威福所當萬世遵守也)已定章程斯盡善守而弗易勉公勤
夜雨(六月十二日)
十日已快晴一雨實恰當傍晩峯吐雲入夜&KR1204;飛嶂炎
歊忽淨滌涼爽侵帷帳細而調笙絲壯而傾盆盎其聲
尚可擬其形未容狀於稼信何礙於溪或有漲然亦塞
山常擇高村無恙河工待水增順溜應可放(儀封工次王家莊引)
(河現已挑成專俟伏汛一到河流增長即可相機啟放以掣大溜日來盼望甚切)二千里外心
遙遙寄惆悵
喜晴
夜雨朝猶密佈雲辰牌微霔細絲棼四山過午全開霽
念到農田慰以欣
熱
土潤溽暑時晴蒸即覺熱山田賴有此苗怒長(上聲)穗結
早晩仍爽涼斯則塞景别於人於稼穡兩利無乖節地
是
聖人貽恩實
天公設對時育萬物勉敬始終徹
夜雨口號(六月十四日)
邇日蒸炎知有雨夜窗滴瀝聽簷鳴由來適可還應止
況是纔逢兩日晴
喜晴
夜雨曉猶霔油然欲作霖雖云應暑節無那望晴心卓
午密雲散中天皎日臨撫兹諸事吉慰以倍生欽
留京王大臣奏晴雨應時詩以誌慰
昨近常逢陣雨優幸而即霽每紓愁所欣京縣亦時若
却悉大田卜歲收(留京王大臣奏自六月初九日雨後旋即晴霽十二三等日連得陣雨時)
(作時止十五日天色朗晴誠可謂雨暘時若并差探四鄕大田雖土膏滋潤而炎蒸之候得此雨澤並不覺其)
(過多低窪處亦無積水於雜糧蔬果均為有益)低處並稱無積水菜畦兼可望
登秋奏章各省多佳信(近日山東河南陜西各省陸續奏報均于五月中下二旬雨水)
(霑足而豫東二省則六月初六得透雨矣)得此何修勵已修
見虹
無端復雨復憂忡傍晩雲收幸見虹可卜定晴宜暑月
還希催溜暢淒風(儀封工次新挑王家莊引河已成專候伏汛水長并趁西南風逼溜之勢)
(相機啟放至今尚未奏及盼望益切)遠源漲落武列北空宇橋拖蝃蝀東
天地何當有淫氣失言難諱紫陽翁(虹乃日光雨氣相簿而成朱子於衛風蝃)
(蝀篇注以虹為天地之淫氣殊害於理曾於咏七十二候虹始見章詳辯之)
立秋(六月二卜七日)
邇日時陰晦幸非落&KR0584;皆今晨忽朗霽秋節慶真諧不
雨何妨掉(俗以立杕日不雨則秋月雨少謂之秋掉又作秋弔亦有以立秋日雨為秋弔者)收
雲果是佳農謠屢徵驗(農占以立秋日晴為西成豐稔之徵試之屢驗)即景且
紓懷
七月朔日作
秋節甫過秋月臨時光代謝祗侵尋氣清曦霽有餘朗
天淡雲間無片陰榆宇縱觀知漢轉莎隄緩步得蛩音
晶陽午曝仍婪熱催報西成亦愜心
七夕
萬嶂菁䓗生翠烟碧霄銀漢指坤天恰當鵲駕逢七夕
又早蛛筵闊兩年那有閒情為秘誓可無新詠付華篇
宫中巧節長城外也得人間佳話傳
熱
昨近忽作凉塞外固如是長此竟安窮今朝復熱矣熱
乃宜山田黃雲熟穗始
天地生物心相土氣機委而人意無定逐境為戚喜安能
克己私坦然順化理
中元日有感
例以中元祭
各陵駐兹
神御拜瞻
憑(永佑寺恭奉中元皇祖詣瞻皇考神御兹以節敬禮)次因松鶴叩
如在(松鶴齋為前叩謁)(音聖母舊時寢宫今於禁悲寶座容莫覯倏越三年曷痛)近憶
丙申悲不勝節事徒教陳梵網秋湖無興看河燈早知
空色非空色者箇難忘慙慧能
夜雨(七月望日)
晩雲閣雨勢巧讓水燈明燈事甫言罷雨絲立至傾霽
來彌半月潤意愜深更滌盡邇婪熱明當爽氣迎
山中二首
山中四季各為風最是金&KR1195;致不同敺暑拒霜成萬寶
小哉空說楚王雄
右風
山中秋半露華鮮太古林巒太古天設向人間論甲子
老於寶甕紀堯年
右露
雨
半月秋陽曝旭暉昨宵好雨曉猶霏不徐不疾真藴藉
忽密忽疎孰指揮宿麥已欣播種易晩菘更喜亞畦肥
隨時隨處廑農務以是為吾民所依
晴
秋仲非秋孟為霖每易晴散雲歸岫遠澄宇露曦晶鹿
過仍留篆鵲鳴似捻笙若時真愜意以此倍欽生
題唐寅採蓮圖
採蓮曲始壽承藏繼得為圖伯虎唐技癢不禁項元汴
(見項元汴圖中識語)卒成三絶各爭強
江鄉景稱採蓮圖此事由來塞苑無一著饒他八月杪
綠雲紅玉滿平湖(塞湖荷花至八月杪猶然開放以苑中有温泉也)
風土
麥麰之收穫先南後北漸禾黍之收穫先北而後南關
内關外所習見復北亦復以次覘山莊晚田兹始熟札
薩地早事腰䥥(熱河早稼七月下旬已收晩稼則八月初始刈中秋前方可畢工而諸札薩克)
(所植田禾則七月俱登埸圃詢之蒙古王公所言僉同蓋近北霜早非早穫不為功而禾稼亦較向南者先熟)
(非特此也哨門之地較熱河秋收約早旬日關内早稼較關外晩稼刈穫更遲又向所目覩者即此可驗風土)
(寒暄物性早晩之不同矣)得之親訊匪𫝊聞風土農務率可占禾黍
不禁霜使非早熟其何堪麥麰本耐涼晚熟於北豈竒
談不同之同乃大同造物賦物性各含寄語譜植稼穡
者如斯之事其曾諳
賦得鴻雁來(得時字鄕試題)
物皆具靈性雁豈不知時適值仲秋節遂辭朔漠陲北
殊雨水候(候雁北在正月雨水候)賓異露寒期(九月寒露候為鴻雁來賓與此異)
月令凡四舉長言乃各摛(月令大寒候又云雁北鄉蓋其時雁自南已向北至雨水)
(節遂北歸此云來乃自北而南先至者為主寒露來賓則以後至者為賓也所言雁凡四見義各不同昨為七)
(十二候詩並分晰闡詠之)山莊如迎先(兩字皆去聲)帝里覺來遲(雁南來此處必)
(先見關内當遲數日也)叫宇聲猶澀照波影尚疑授衣廑織婦登
榖幸農師協紀關民瘼重儓且漫嗤
中秋日作
塞苑中秋兩度違依然圓魄發清輝酉年此日收烏什
未歲今朝克勒圍(乙酉二月烏什小伯克賴黑木圖扯等聚衆生孌明瑞時為伊犂將軍聞)
(而赴援即命其督兵攻𠞰賊衆拒守六月餘勢漸窮蹙明瑞掄銳登陴奮擊遂於八月十五日攻克其城烏什)
(復平定西將軍阿桂統兵征𠞰金川所向克敵乙未秋進薄勒烏圍其地為促誛最要𠞰穴寨密碉堅阻負河)
(□阿桂相機布置官軍如法築柵泅水拽橋設伏選勇分攻至夜半衆皆蜂擁而入殱賊殆盡遂克勒烏圍亦)
(八月十五日也勒烏圍急讀之則為勒圍是均於此度節籌軍務而在木蘭聞捷者)敢謂詰戎繩
祖烈那重養志侍
慈徽每逢佳節思
親倍句憶右丞淚暗揮
夜雨(八月十五日)
佳節行成祠月筵塞天雲淨玉輪圓陰晴萬里例同夕
(使燕錄載蘇東坡曰故人史生為予言嘗見海賈云中秋之月雖相去萬里他日會合相問陰晴無不同者)
低迥千峰總一仙却到夜中醒枕夢忽聞窗外滴簷泉
逾旬覺燥霑時澤愜意欣然倍悚然
雨(八月十八日)
策馬剛過筆架峰行宫(波羅河屯)平野到來重鳴鞭已喜雲
容重(去聲)税駕遂看雨意濃似錦滿庭霑落葉如珠幾樹
貫長松此方秋麥雖弗種南望遙同慰老農
雨(六月初三日)(庚子)
剛覺山田微待澤大雲過午雨棼絲無聲入夜有聲繼
潤物及時普物滋聽徹五更眠不忍思周千里慰應知
曉來頓異昨朝景滌盡炎歊峭爽披
山中
一雨山中頓似秋勅幾餘暇試為遊昨嫌坂色黃如濯
今攬岡容翠欲流弗啻三農歌澤渥應知萬物沭恩稠
更欣遠繾江南境都報霑膏速置郵(北五省直隷河南山東山西陜西均)
(奏報於五月得雨優渥祗甘肅未據報到而江南今據薩載吳壇閔鶚元先後馳報通省甘霖大霈處處霑足)
(秋成可期一律豐稔云云實為欣慰)
連陰
連陰三日雨絲絲(自六月初八日至初十日)弗不及還弗過之時間
(去聲)時霏真意稱(去聲)既優既渥得心怡山溪灧灧無暴漲
苑樹青青喜濯枝此景塞中實艱至(塞山逢暴雨則溪流湍激奔騰下注)
(今連陰三日時作時止水緩溪平未至漲潦膏潤林麓實寒上艱至之事也)快晴今晚正相
宜
雨(六月十二日)
滯雨晴纔間(去聲)兩日自晨達晩落絲銀每看急陣催無
止却慮渥膏勢已頻經事多因成畏事愛民久故切憂
民雲渝霞忽夕陽見額手慰餘益惕寅
陣雨(六月十八日)
邇日欲作霖時霏時復止幸而未致甚意已盼晴矣傍
晩生族雲勢自西北起電鞭催雷車擁雨傾盆灑(叶)來
速過亦速快霽虹拖紫寥天歛纖翳吾心淨同此
喜晴(六月廿九日)
暑節而喜晴足知雨多耳然實非過多慮多豫愁已昨
近每作雲時細霏即止今曉勢似盛簷溜鳴不已適值
時行際踊躍恐長此卓午雲漸散逮申無餘縷(叶)晶陽
啟光明碧天淨如洗更當夏月盡秋孟明朝始時烜兆
西成變愁乃為喜
七月朔日
昨日璿璣判半年流陰迅勝逝波川所欣一夜達晨霽
散盡片雲淨遠天夕照向東看張王(二字皆作去聲讀日向西邊則山)
(之樹陰向東長)露光為武布芊眠邇來略簡拈題興裝本黃綾
欲滿篇(常年黃綾詩本率上下兩冊今歲因南巡題詠較多分裝三本今下本亦祗剰二十餘葉矣)
題項元汴東井硯
項家東井猶餘硯豈是五星所聚曾閣亦山莊額天籟
(避暑山莊内有閣亦顔曰天籟)殊其閒雅用非應
夜雨(七月初八日)
夜雨符秋節(是日立秋)中宵枕上聽拂衾覺爾爽隔牖想其
形湔暑誠云好宜農可號靈洗車思杜句恨煞是雙星
(杜牧七夕詩最恨明朝洗車雨不教回脚渡天河蓋歲時雜記云七月八日雨曰洗車也)
夜雨(七月十八日)
晴經數日熱重蒸微雨雖頻霖未曾夜霔方長炎似滌
秋霪虞勝懼還仍都無十日得恒喜以有萬幾斯亦應
定暴山溪增潦水遲來閣報是明徵(翼日閣本當至薄暮尚無音信自因)
(山水漲發故遲驛邀耳)
喜晴
夜雨既優渥曉晴更爽朗風從西北來雲向東南騁(叶)
意甫懼霖綿目乍忻霽象黍禾已吐穗秋陽暴資長獨
是漲潦盛行旅稽來往何事不關心為之增敞怳
中秋日作
細雲閣雨歷終朝傍晚翳氛喜净消萬里陰晴同此日
十分圓滿又今宵平鋪塞宇全無滓朗燭錘峰不待招
林外鹿鳴纔遞响訝疑何處玉人簫
微雨(八月十九日)
慶節都過縟禮紛閙餘頗以静為欣塞山靄靄雲旋布
秋宇&KR1268;&KR1268;雨細棼慮匪潦途勞跋涉思當麥坂利耕耘
將盈詩本疎吟咏(今歲黃綾詩本以南巡題咏較多分裝三冊兹第三冊已盈百葉吟咏略)
(疎於往時)無乃吾心略懈勤
喜晴(辛丑)
邇來恒喜晴所幸雨非甚京近麥收定塞外猶待稔霖
久虞發青將得患失凜此晴實利麥行旅逭潦踸兩得
慰一心惕承益懃恁
野橋
野橋架蘆囤易成亦易毁前朝西北陰此晴彼雨矣傍
晩暴漲來橋即墮於水水過餘細流昨即輿梁起過河
禮祗園所遲一日耳(每至山莊必於次日詣溥仁寺瞻禮以皇祖所貽佛宇也)依
例命徹收(過河詣溥仁寺拈香畢即命依例徹橋以防伏雨盛漲仍俟秋凉再架俾省繁費)惜
物力亦理
熱
山莊避暑處早晩必爽凉今歲更副名卓午爽如常邇
日始覺熱應催麥登場早或御袷紗午乃換單裳樹陰
坐颯籟炎歊原若忘四山蒸為雲便雨審何妨
雨(閏五月十九日)
自至山莊連日晴雖非望雨雨忻情濯枝潤葉相容與
急灑徐霏互變更梧几披芸暑全滌松簷落瀑爽新生
過河咋見麥收畢禾黍優霑慶長成
篋韘用癸巳恭題
皇祖御用韘詩韻
門前呈射年十二(壬寅歲余年十二侍每邀皇祖於宫門前呈射發矢連中恩奬)
(仰惟十有家法肄勤尚射癸巳歲敬以垂示皇祖御用韘二弆之篋衍川昭手澤萬年云)蒙
奬深恩識至今劼毖幸惟無忝
澤覲掦敢或有渝心步艱中鵠已常愧(自庚辰臂病後步射艱於持滿命中)
(每引為愧而行圍藉馬力控射持仍以為常也)馳可殪麋衆聽欽篋弆□詞賡
舊韻永懷寧為寶球琳
即事
天晴聊作問山遊倏忽飛來落雨稠五步一楓十步桕
避霖勝彼閣還樓
喜雨(閏五月廿四日)
夏日雨多何致喜喜雨知其為時矣自至山莊率逢晴
便有陣雲霏即已昨夜連纖遂達晨歷辰卓午疎密繼
(叶)是誠優渥利大田麥收况入倉囷裏而予未免有後
言魯論注云適可止
喜晴(閏五月廿六日)
時作時止雨連朝恐至霪霖意已焦君子之德貴涵養
似我未免失之恌尋思此實因民耳籌農祈歲心誠勞
今晨日朗雲盡散碧天如洗迥泬寥額手慰哉慰繼懼
夏長秋收時尚遥
熱
山莊名避暑本自多爽涼邇來戶口滋烟火盛倍常以
是每致熱而熱却非長刀耕火種者况已遍巖岡頗藉
日為暄鬱蒸乃致穰是熱寧可無對時農務詳林下披
颯風亦每炎歊忘
雨(六月初二日)
閏五下澣雨逮此將十日其間偶作解非久亦非疾今
曉乃霈霑占協京房吉山田正勃長高下芃一律内地
虞過多馳諭詢其實(熱河竟日暑雨正於山田有益而近畿一帶又或恐有過多之慮因)
(降旨馳詢留京王大臣等令其迅速覆奏)
晴
昨日雨至中間亦時作止然恐為霪霖已切望晴矣傍
晩雲遂散徹夜間晴美晨復雲而輕迨已雲盡徙落落
碧天高愁消繼以喜
驟雨
肩輿出巗齋碧霄本晴朗東北一片雲視之猶天壤輿
人和雨來沿谷速行往汝速那如雲瞥眼雴&KR1204;放(叶)竪
灑復横排繁聲及急響疊溪陡巗間落瀑紛漭沆盡態
與極妍千變更萬狀(叶)摩醯不知數關仝安能倣(宋劉克莊)
(題閱仝驟雨圖詩云四山昏昏如潑墨行人對而不相覿又云異哉烟霏變態中山川墟市明歷歷其摹寫殆)
(不遺餘力然以視塞山陰晴倏忽變現之真景猶未能彷彿一二也)我繖猶濕衣衆豈免
鞅掌倏霽一事無因教薄行賞
留京王大臣奏報雨不過多陰晴適均詩以誌慰
恐致霪霖驛問之(前以熱河竟日暑雨降旨馳詢留京王大臣據奏邇日京畿一帶陰晴相)
(間雨水不致過多於田禾並無妨碍云云)報來晴雨恰宜時豈能一晌無生
慰却見雲興乂惕斯
望晴
大暑原值時行候作霖實亦難免爾一雨晝夜三日連
斷續疾徐率未止膩雲欲散旋復聚晦而幸明落更駛
山田易洩固不妨所慮低田關以裏馳諭大吏問情形
(連日雨勢未已因念關内低田或致雨水過多馳諭袁守侗詢問近日保定一帶是否不致有妨田畆并日内)
(永定河水勢增長各情形迅速覆奏)更厪永定可循軌徘徊露立亟望晴
萬姓之憂切一已陰金可畏乃若此其穰未誠誠易水
稱老
昔也吾不忍稱老(謂六十七歲以前)傷哉其意過已藐今也我
却可稱老惕哉末路恐難保復憶曾為壽者詠願老悲
老愚之道(丙戌歲詠金剛四相夀者云幾多願老還悲老云此非愚愚竟誰)古之六帝
我居七(考古帝王年逾七十者漢武帝梁高祖唐明皇宋高宗元世祖明太祖凡六帝元明二祖為創)
(業之君禮樂政刑有未遑焉其餘四帝不足為法詳見古稀說及七旬慶典詩)彼豈盡能保泰
好臨莅&KR1354;六年以久敢曰輕車熟路造萬畿或一之弗
謹失毫釐謬千里杳邇日正書抑之戒彼諸候耳我亦
曉
嵐靄
嵐本山之氣靄則雲之容所以靄从雨而嵐斯从風朝
嵐夕靄語泛用原可通設定分朝夕(謂嵐必朝而靄必夕則不可)格
物理未窮嵐乃山夕涼謝(靈運)王(維)語誠工(謝靈運射堂詩夕曛嵐氣)
(陰王維逍遥谷宴某序羣山夕嵐之語皆謂嵐氣為夕)商隠移之朝(李商隠詩徒望朝嵐與夕)
(曛是定嵐為朝氣前此未有也)實未識山中國語謂鴉阿精注嵐所從
謂晩風息後降谷凉氣衝設終風弗息是日嵐無逢山
莊日騐之此事人知同悉端倪為什莫非造化功
立秋日作(六月十八日)
快霽連朝實愜心(自十一日晴後雖每作雲而未雨十四日陣雨出虹遂快霽至今)又
逢白帝報初臨西南吉協占風此(每遇四立二分二至靈臺按例必報占風)
(率逢吉占風本無定況百里不同未必可信然今日熱河則實西南風也)季夏早緣遇閏今
避暑已欣天曠朗入秋更覺氣蕭森陰金惟慮多生水
寧可過晴弗願霖(俗以立秋日大雨為秋傻主三秋多雨若竟日晴為秋釣主三秋少雨今)
(年太歲在辛夏間雨水霑足禾黍已極暢遂正資晴晒結實為農慶耳)
雨(六月二十日)
立秋雖不雨應節弗踰三(昨十八日立秋)晩稼猶資潤終朝未
致酣滌炎真是爽慮甚豈非貪酉刻雲容歛晴光朗萬
嵐
曉
昨日秋霖晩快晴曉來雲盡碧天晶滿川露氣青無灧
一嶺曦光白靄横禾黍長成徹根潤菜蕎種後仰頭榮
將登萬寶侯非遠此際持盈懼益并
策馬
策馬出山莊閱隄還閱稼隄緣圖安居稼實關豐化何
一非為民可以深居罷大田已吐穗晩種苗芃亞武列
流無定相勢籌防瀉躬勘並疇咨一行兩資藉無逸而
有為晝長況餘暇
平旦
孟子言平旦惟戒人梏亡豈知曲阿明所被遍圓方粤
宛鼓太和清明含百昌夜氣於旦見匪謂陰勝陽(晝陽而夜)
(陰謂夜氣清明人以睡夢不覺旦氣清明人以接物而梏亡之則可若謂夜氣勝旦氣則是謂陰勝於陽矣讀)
(孟子者宜思此)我每因宵衣逢斯於山莊金烏扶桑枝滄滄復
涼凉露光堪淺蕪其芳襲人香林禽與原獸各自適其
常何所容好惡人物胥同良出王及游衍亦懷抑戒章
山中
山中秋信得來真樹張(去聲)清陰風爽神鳥似有情依客
語鹿知無害向人親隨緣遇處皆成趣觸緒拈時總絶
塵自謂勝他唐宋者六家詠未入詩醇(予選唐宋詩醇凡六家其詩中)
(總未及此地也)
雨(六月二十九日)
今日三寅餞明朝七月臨逮旬不妨雨(昨二十日雨今將及旬雨固無)
(礙但明日為七月朔日宜暘方協農占)將朔恐為霖以此切思霽無聊屢
視陰晩來雲散盡慰矣倍生欽
七月朔日作
早矣火星流月兹真箇秋塞雲山腹歛玉露草頭浮且
喜心神爽那辭光景遒傍申隮薈蔚未免又關愁
雨(七月初二日)
徹夜閒雲薄質明零雨微雖云逭朔忌(七月朔日宜晴方協農占昨初)
(一日幸無雨)□恐作霖霏聽響徐還疾看陰密也稀天衣傍
午捲額慶朗晴暉
喜晴
小雨旋晴詠喜晴可知喜自畏中生一年能得幾回笑
百歲都過大半程空宇蔚藍無點翳秋陽騰赤有餘晶
不惟逭潦兼資潤菜圃蕎町正發榮
留京王大臣奏晴雨應時西成可望詩以誌慰
去年畿輔潦秋雨猶是辛金惕在心此每作雲必寄問
(今歲自到山莊每逢暑雨必馳諭留京王大臣詢問近畿雨水情形以辛金易生水恐復似去年秋潦也昨七)
(月初二日因熱河陰雨復經馳詢據奏前月自十六日至二十八日天氣俱極晴朗是夜至初二日得雨二次)
(勢甚微細為時不久現在天已大晴田禾茂盛豐實其低地前經大雨者尚可趕種蕎麥不至失收民情歡悦)
(等語為之稍慰)今稱久霽悉佳音黍禾逮熟觀銍艾蕎菜補栽
長(去聲)蔚森不啻逭霖希有歲倉箱未納倍生欽
七夕
小雨即佳晴洗車暫副名不能略節物況是喻蠶耕漢
苑神仙事唐宫兒女情寄邪及䙝狎徒惹後人評
雨(七月十九日)
快晴將十日小雨不多時(七月中旬雖二三次小雨然皆旋止不成分寸)今曉
濃陰佈過晨細霔披已看颯景潤更喜晩田滋適可還
應止綿延踊懼之
晴
徹夜仍微&KR0584;達晨未散雲因之盻時霽乍喜歛濃雰目
共諸山朗心依晩稼欣多愁緣望歲難可識為君
新月
一例人間月中秋月可人隔年望已久西宇見生新璜
影雲霞表冰光山水勻錘峰屈指數(上聲)幾日麗團輪
中秋日作
散盡輕雲天四垂清輝萬里慶同披隨時遇景聊成賞
舊日承
歡有所思酉歲戌年却孤此(是二年以在二十七月中未至避暑山莊)亥秋子
節又踰其(己亥以後仍至山莊逮今度中秋又三歲矣)電光三載幻如是桂
魄七言詠可遲
九日登高作歌
九日登高𫝊自古興來今日吟杜甫笑他未識此中佳
藍水玉山奚足伍塞峰蒼翠天泬寥潭清武列翻銀濤
俯仰間可會萬理詎惟即景恣清遨試云萬理如何會
高字其義所包大天之高也日月運地之高也嵩岱最
奉兹三者曰惟君君之高也仍藉民徒恃厥高弗恤下
危乎危哉高將淪名之高者實或墮言之高者行難隨
曲高六律和必寡堂高數仞終就卑僂數(上聲)斯其小者
耳然則欲高有何美一覽七字促成章登高降下仍兹
理
關外(壬寅)
昨日雨由東北過雲脚行山亦恒理凹坂漸車略餘濘
紗衣破塞度迤麗谿弗致漲田受益高下禾黍芃如洗
雖為澤惜欠渥優每不知足自責已絜矩人情胡不然
為君難此一端耳
山雨(五月十七日)
山雨渾無定可期昨宵今曉疊霏絲逮今又復一時灑
入地原艱二寸滋却已霑衣羣僕怨幾曾潤稼老農嘻
人情忖度為田處無定心如之望之
晚雨
晩雨作止凡數陣頓盈溝澮㶑蹄涔雖云其涸可立待
究滋禾穎與麥鍼入夕雲捲東南去過望月上喬松陰
不足為慰仍增眄僕從却喜無潦浸
留京王大臣奏報得雨詩以誌慰
邇看雲起每從南得雨兹欣啟奏函春夏霑膏内勝外
西東度寸二和三(今年春夏之間京南已被膏雨近京雖兩次被雨尚欠優渥然關内較勝)
(關外兹留京王大臣奏京城於十七日亥時至十八日寅時得雷雨數陣城西約有二寸城東約三寸餘)麥
收已畢禾滋長早象雖消豐敢談批摺正斯對嘉&KR0584;從
來於澤豈辭貪
山雨(五月十九日)
山雨自西南今番勢甚酣歷時已過二度寸不惟三激
地噴銀沫飛空掩翠嵐沃心愁略釋稼穡作真甘
咏木刻屏
有鶴山莊不剪翎任其飛去任居停胎仙惜此經雕刻
木雁同他却肖形
右鶴
角弗解而毛弗毨食苹林下自相尋似呼窗外呦呦者
勝爾全無避害心
右鹿
熱(六月朔日作)
初至山莊得陣&KR0584;渥潤三寸已不啻其後雷雨縱間作
旋落旋晴日三四塞外春夏之交旱小霑究仍欠優暨
侵尋弗雨又過旬竟覺炎歊騰暵勢禾黍雖已拔苗齊
五日不雨將萎地近京畿南屢報澤(留京王大臣及順天府尹直隸總督)
(屢據奏報雨澤而此間經旬炎暵殊切盻望)遠澤安能為近濟適來適值為
民憂斯吾責豈他人事
晚雨(六月初一日)
向晚山雲四面鋪盆傾片刻霽斯須平岡劚土剛霑寸
不為(去聲)慰哉祗益吁
夜雨(六月初四日)
昨晴已無望夜雨忽驚夢乙更至戌籌時疎時密羾殷
雷空宇聞颯爽輕帷送忽覺瓦簷間琴筑紛響弄疑夢
欣却真曉庭土香貢
朝晴
夙興不能眠那待農圃問命人關地看入土霑四寸兹
乃山岡上平川更無論禾黍苗已齊迴蘇助長迅餘澤
及原鹿新草飽芳潤(今歲塞外覺旱草未長齊此雨不惟益農蓋無物不被澤也)
偶見
肩輿問景傍山行偶見羍麑樹根委試尋其母那見蹤
應畏人多避林裏弱毛淋㵕尚帶濕脆支竛竮未能徙
終日無乳將餓斃設遇野狐且囓死命人遥立護視之
待其母來領去耳其或牝鹿忘相尋抱去乳育亦誠美
纔過半時視者報牝鹿出林旋顧子䑛之哺之腓字之
須臾能行隨去矣吁嗴獸尚有天倫儼若人害弗知是
於物不忍有若斯況敢酷吏聽用彼時臨大暑思及此
赤子心
皇祖避暑山莊詩辛夘同我七十二(二十皇祖避暑山莊六景詩成於康)
(熙辛夘計今七十二年矣)而我十二扈
蹕來即今花甲正週暨(康熙壬寅歲余年十二扈見晴蹕至此今瞬息又週壬寅詳碧)
(亭憶舊詩)其間憂樂實紛哉綠水青山本無事雖然
聖日照萬年谷陵豈共光陰逝願言不失赤子心羹墻恒
見亹繩繼
喜雨(六月十三日)
昨曉即生雲終日陰醖釀入夜始細霏今晨更酣暢時
密復時疎過午晴未放既優亦既渥盈尺殊難狀回憶
己夘歲值旱騐陽亢三冬既闕雪春夏徒雨望步禱謁
南郊蒙
佑嘉&KR0584;貺其日同兹日(己夘歲六月十一日躬舉雨正大雩迴自南郊於十二日得與)
(今歲月日相同而今歲上年冬雪既優春夏亦屢得雨澤不過未十分霑足耳是以並未舉行大雩之禮)
(兹自十二日夜雨達旦至次日未申間未止更為霑足恰與己夘同日云)而兹實勝向屢雨
春夏逢所欠霑足償此番乃大霈歷久被應廣京畿及
北塞秋收庶其諒額手至益懼祈年勤輔相
喜晴
一晝夜雨適可矣今日快晴良足喜朝猶聚散雲霏絲
卓午西北風隨起薈蔚漸歛露曦光天宇空澄翠藍洗
剛逭懼旱虞作霖一心無定自咎爾雖然躁急鮮雍容
勤民不知疲樂此
點竄張照書聫語二句因口占促成
侍臣聫句猶粘壁前席無端略憶初似此精神能永注
(每看照書如甫就墨瀋未乾此精神所注非趙董所能也)謂他趙(孟頫)董(其昌)或難如兩
言即景未詳熟(照書聫云四面有山皆入畫一年無日不看花不知誰所作也)五字返
躬因易予四海有民皆視子一年無日不看書(起句易四字對)
(句祇易一字)
陣雨(六月望日)
昨朝雲散盡今曉日騰光傍晚陰西北敺風雨霈霶旋
晴真是幻當夏此其常碧宇新藍蔚生衣切嫩涼
留京王大臣奏報京畿晴雨應時詩以誌慰
此間暘雨協遙繾念京師是日即郵報曰時占若宜早
秧已勃長晚種亦興耔(留京王大臣等奏報京師自十三日以前得有透雨後即於十)
(四日晴霽早禾芃茂晩禾亦及時趕種農民甚為欣悦)既慰還因懼秋成尚久遲
驟雨(六月十八日)
山雲霮䨴挾雨來始如處女後脱兔恰值肩輿谷中行
倒峽傾盆紛布濩退實無當進或過油繖支撑向前赴
製衣(雨衣也)不漏莫如瓦猶喜茂林作蔽護須臾亦復歸
山齋僕役淋濕例賞素因思行軍有若斯遲疑萬事率
成誤
曉晴
入夜猶細霔凌晨遂快晴萬山歸靉靅四宇濯光晶心
以籌農慰興緣即景生拈毫成五字兩目乍因明
白玉鳩頭杖口號
白玉鳩頭刻杖扶即今健步尚非須山莊置待耆艾用
耆艾猶能至此無
批摺
批摺勅時幾政務關綦要而於籌雨晹更切農功劭今
年江以南大率時若告山陜及甘肅亦不愁旱澇京畿
接齊豫三省蓋同調春末至夏初縱雨勿優膏逮六月
上旬盈尺澤方樂此地近外藩俱已渥霈報(熱河及蒙古札薩克)
(地方均於六月初八并十三等日得有透雨十分霑足京城并直隷各屬亦據奏報一律普霑)齊豫較
却遠陸續兹奏到(昨富勒渾奏報豫省六月十一二日大雨霶霈連宵達旦十分透足今據)
(孫士毅奏東省於六月初七八及十二三等日連得雨澤各屬亦陸續具報入土深透秋成可卜等語)大
田及晩種均可秋成約更幸每快晴未致愁霖淖雖然
秋尚遙惟慎志敢傲
上駟(院名司御馬)
上駟有執司殷勤調御馬卿郎分等級僕役亦弗寡天
閑數甚多本自殊高下御馬為最高尊上禮固也愛之
異羣駑盡心護珍若(叶)細秣與生芻勤飼無時舍雖未
至筐蜃僕緣實於夏却非掩不意馬喜勿驚訝(叶)然而
習之安過猶弗及惹鞍轡值施乘(平聲)誰為蠅拂把偶過
市以行蚊蠅紛至且他馬故如常(謂扈蹕衆人之習以為常不避蚊蠅)御
馬難禁者未免或抵突騎熟原安雅笑而謂上駟此愛
可弗假(謂愛馬也)即事格物理語異莊生寫
按莊子人間世篇云愛馬者以筐盛矢以蜄盛溺適
有蚉䖟僕緣而拊之不時則缺銜毁首碎胷者蓋言
蚉䖟噆馬僕御因而拊之不時也刻本注音僕為普
木反為撲向秀注云僕傼然蚊䖟緣馬稠穊之貌又
引崔譔語音如字訓僕僕御是古本有僕御之說夫
掌馬之官曰太僕御車者亦曰僕音訓甚明緣即因
也若如向注僕僕然不特文義支離且拊者屬之何
人蓋因刻本以蚊䖟僕緣讀斷是以強為牽附若韻
府因讀為撲竟直書為撲緣則又訛以傳訛矣今以
適有蚉䖟為斷句讀則下文僕緣而拊之不時句訓
解了然因詠上駟詩憶及此語郵致内府所藏宋本
莊子詳加校正有此兩說而崔說所云僕御義較明
晰實為先得我心因命改正韻府本并附識於此
熱
快晴將逮旬朱明勢騰暑興州人烟湊熱亦較前鼓山
莊林木佳原有風涼所却慮扈來人豈盡得廣宇大田
縱芃長(上聲)曝曦葉微俯以此雖自爽念衆為之憮巗雲
傍午濃時行庶霈雨
雨(六月二十七日)
岡坂甫覺乾炎蒸近頗遽常年望晴際轉為望雨處四
山蔚垂雲倏忽飛嘉&KR0584;傾倒復悠掦瀰漫亟布濩須臾
簷瓦間紛落如瀑布既以湔溽暑亦更利農務旋霽颯
爽涼兩得欣一遇
立秋日作(六月二十九日)
立秋無雨恐雨短雨而無止虞雨多短為不及多為過
與其過寧不及嘉(叶)秋愁雨多弗愁短今年況值三白
科(俗稱九宫三白落地多雨是年七月值三白在下)夏行霶霈已霑足時陽實
幸宜黍禾朝來白藏正入律金風皜日輝巗阿協時惟
是慰為惕七言聊當占農歌
晴爽(七月初二日)
農諺有常談勤農時記心不畏初一雨却畏初二隂昨
晚作細雨入夜簷泉斟踴懼明不止為(去聲)之弗安衾何
期五鼔晴詰曉雲歸岑徐觀石挺邊曈曨旭日臨爽氣
拂素宇輕籟吹密林新秋景信佳對時開懷襟開襟詎
敢驕額手謝為吟
秋光
秋光日日深秋氣肅千林露綴枝凝白風翻葉閃金曉
寒愛初旭午熱逐濃陰霽景饒旬浹微生望雨心
晩雨(七月二十二日)
傍晩山雲四面生細絲雄竹一時傾庭前劚土剛成寸
再霈為佳更繾情
喜雨(七月二十七日)
秋愁雨滯弗愁稀今歲無端望雨霏三白方虞兆霪沴
(俗稱九宫中三白落地為多雨今歲七月值之方虞雨多乃多晴望雨亦稀事也)旬餘却畏熾
炎暉族雲四宇乍濃布嘉&KR0584;萬行旋暢飛蕎菜迴蘇應
勃發拈吟惟是切民依
爽
秋孟月將盡秋炎歲所稀幸因一雨滌合有五言揮午
熱辭廣厦晨寒欲袷衣復虞霜早降(塞外地寒恐八月降霜亦礙晩稼又)
(為厪念)君子貴知幾
留京王大臣及順天府奏報雨詩以誌慰
昨覺山莊乃望霖京畿何若更縈心誰知問澤纔馳信
遂有霑膏來報音(昨因晴霽日久恐京師望雨馳諭詢問留京王大臣及順天府兹據奏報)
(二十七日京城得有雷雨勢甚綿密城外約入土五寸秋禾得此甘㴻結實倍為堅好蕎莱均有禆益)重
穋晩禾粟資飽壠蕎圃菜穎蘇森吉占祈歲能無慰慰
即虞驕祗益欽
秋熱
秋雨今年遲秋熱今年永雨遲稼長慢熱永稼熟等秀
實穎而粟有獲農家幸旱晩原爽涼山莊實仙境食苹
鹿漸肥物亦知時景
中秋日作(是日日食)
早是靈臺算法呈時前節供例申誠(欽天監奏八月十五日亥時月蝕是)
(日為中秋節應修供醮於月初上時以在初虧時前以例行之)不書詎可若無事月姊
謂當同日兄(此次月食禮部以時值中秋節奏請文武各官朝服救護余以日月薄蝕非經行常)
(度向於宫中皆素服拈香行禮百官亦應素服將事因降旨嗣後遇此等事雖當應穿朝服之時亦仍用素服)
(行禮著為令)更(平聲)過何妨喻君子修刑兼以憶齊卿須臾端
正人皆仰鏡水屏山倍朗明
雨(八月十八日)
侵曉四山薈蔚皆辰過風雨遂湝湝濯枝潤葉非雄放
苗菜秀蕎正渥諧且罷乘輿入深樾恰宜點筆坐虚齋
解災灑道真稱吉(今年八月十五日月食欽天監奏按占書八月月食秋微旱魚鹽貴又曰)
(三日内有雨則解兹十八日得雨恰符三日之占又明日木蘭啟蹕灑道清塵尤為便利)適可還應
止更佳
欽定熱河志卷十二
