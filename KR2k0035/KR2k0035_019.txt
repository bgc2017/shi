欽定四庫全書
欽定熱河志卷十九
廵典七
御製詩(丙戌)
恭奉
皇太后秋廵唘蹕之作
昨夜微霏雨洗車朝來霽景暢晶如天高氣爽臨秋囿
山峙川流奉
懿輿自有三千驅赳赳那須十二駕魚魚沿途又此屢豐
閱曰慰曰兢並切予
出古北口
闉闍棲嶂迴嶙峋望幸黎元迓蹕廵雖是一年經一度
憐他每度較前親
北門鎖鑰重(去聲)提封組練旌旗列幾重謾道清時全不
用聽教(平聲)例事耀軍容
鬼工猶恐不能兼人力安施峭壁尖設使千秋無此蹟
至今誰復笑蒙恬
身先(去聲)從來雨不辭鳴鞭迤邐破煙絲予心自有惬懷
處正是秋田結穗時
至避暑山莊即事得句
雲勢侵晨欲放晴廣仁嶺過朗曦迎山莊早悦遥看目
衢市先殷衆迓情
祖澤至今歌樂利予心惟永戒驕盈時廵近遠藩王集不
必言威惠以誠
出麗正門恭迎
皇太后
衹覺八朝隔不知十里遥秋晨氣真爽山路潦全消歡
悉
凊温適親承甘旨調仙莊奉
文母家法自
神堯
熱河啟蹕木蘭行圍之作
尊養(去聲)去年例萬年(昨歲啟蹕幸木蘭時恭奉年頥皇太后仍駐山莊以適高養並)
(留皇妃皇子代諭永承成例温清奉有慈為)
興居晨謁啟行旃
慈雲南望一心戀爽氣北迎衆意便落漲本微涉塞水(今秋)
(迤北雨短塞水本微)獲收逾半閱山田(熱河一帶秋收較往年為遜然尚有過半之收圃場)
(亦自櫛比也)遠臣西北翩聯至(時都爾伯特貝子額爾德尼等烏梁海内大臣察達克等)
(並以朝賀至行在即扈從行圍)示度懷遐詎偶然
重九日賜蒙古王公等宴賚
罷圍應犒賚況復值良辰筵對黃華設恩頒翠綺均寧
須拘禮數實可見情親即命還游牧役人不欲頻
木蘭迴蹕至避暑山莊恭問
皇太后安
豈不郵章悉
起居北蒐將及月旋初屏翰(平聲)仰望難孤彼
甘旨親嘗更廑予
遊豫仙莊
身益健趨承
松牖志方舒(山莊内名松皇太后所居處鶴齋)萬年循例今年始(昨歲自木)
(蘭迴蹕詣山莊皇太后宫問慈寧駐舊典也曾蒙)(安遵諭以皇祖奉歲聖母自此將)
(循康熙年間成例欽承深切欣依今歲即敬循慈訓之始自今當永為例事云)信是
天倫樂莫如
入古北口
兩月秋巡此進關先殷農況閱民間果然口内勝口外
(塞田今年夏秋缺雨收穫祗得中豐關内則秋成大稔景象勝於口外云)無幾看過(平聲)又看
還風柳面迎陌頭綠霜楓背指嶺眉殷祝
釐敢不遵
慈命便以紆臨了髻山(了髻山修葺莅拈神廟落成距密皇太后欲親香申敬山)
(雲一程因紆道經臨便途由盤山迴蹕)
三十一年七月丙子
上奉
皇太后啟蹕廵幸塞外是日
皇太后駐蹕湯泉行宫
上駐蹕石槽行宫丁丑
降旨蠲免所過地方額賦十分之三己卯出古北口壬
午至熱河行宫癸未
上詣廣仁嶺恭迎
皇太后駕至熱河行宫乙未
上奉
皇太后於卷阿勝境侍膳
賜扈從王公大臣蒙古王公台吉等茶果凡三日八月
己亥復
賜王公大臣蒙古王公台吉等茶果凡七日丁未亦如
之己酉
上侍
皇太后膳
賜王公大臣蒙古王公台吉等宴庚戌
上萬夀聖節詣
皇太后行宫行禮
御澹泊敬誠殿扈從王公大臣文武官員及蒙古王公
台吉等行慶賀禮
上侍
皇太后膳
賜王公大臣蒙古王公台吉等宴三日癸丑
上啟蹕巡幸木蘭
皇太后仍駐熱河行宫丁卯行圍殪虎
駐蹕鄂蘭索郭圖九月戊辰朔行圍殪虎
駐蹕額勒蘇錫納己巳行圍殪虎
駐蹕按巴鳩和洛昂阿壬申行圍殪熊
駐蹕坡賚昂阿丙子
駐蹕張三營
賜扈從王公大臣蒙古王公台吉並隨圍兵丁等飯己
邜迴熱河行宫恭請
皇太后安丙戌
上奉
皇太后自熱河迴鑾己丑入古北口十月己亥
上奉
皇太后迴圓明園
御製詩(丁亥)
恭奉
皇太后幸避暑山莊御園唘蹕之作
昨朝霖雨夜來晴正值蒐廵唘翠旌為奉
康寧緩後頓仍循警蹕肅前行途旁萬姓聽趨覲路近三
分俾免征(降旨免經過地方額賦十分之三歲以為常俾蹕路羣黎頻沾惠澤)秋節雖遲
月臨廿(是月十四日始立秋故唘行於月之二十日)涼颸已覺馬頭迎
出古北口
蒐廵又此出長關便覺迎來爽滿顔秋塞已開峯伍伍
曉空猶掛月彎彎
遺蹟何須欵祖龍千秋炯鑒慎邊封野橋漲水潮河急
昨晩山雲西北濃
去年塞坂微嫌旱今歲山田幸兆豐未逮登場知未定
越因切切惕吾衷
至避暑山莊即事得句
千峯歛霧矗螺鬟嶺過廣仁接闠闤雖是旬餘遲出蹕
却饒一月暢居山(今歲七月逄閏立秋節遲唘鑾較往年緩十餘日而距進哨尚早可多駐)
(山莊一月)評量農務黃雲際唘廸詩情綠樹間更有予心深
喜處明當策馬迓
慈顔
出麗正門恭迎
皇太后至山莊即事得句
日日伻人悉
起居豈同躬覲
太安輿
康強真是
夀無量愛敬從知樂莫如多稼沿途經
覽豫好山滿苑奉
懷舒秋陽曝處暄宜穡恰有松風入綺䟽
仲秋唘蹕木蘭行圍之作
秋中行狩臨六轡發如琴豈不
晨昏念亦惟
繩繼欽南瞻遥塞苑北指近雲岑納稼山村景崇墉真愜
心
蒙古王公等進宴即事成什
帳殿崔巍向遠坰傾誠貢宴得教聽稱觴共上南山夀
奏樂還欣北曲聆蘇對洛那咸扈衛(是日哈薩克陪臣亦命預宴)黃
河青海更家庭古來斯事稱希有保泰持盈慎自銘
高適詩云青海只今將飲馬黃河不用更防秋夫防
秋乃在黃河則其時邊界武備從可知矣明季河套
始終為梗夏言欲恢復竟搆大獄卒亦無成若本朝
則鄂爾多斯久為臣僕執役惟謹其居河套與各省
民人之各安井里何異耶青海亦與四十九旗蒙古
無别随獵侍宴恭敬有加兹武帳列坐誠如家人父
子詩以誌事非敢為誇益因自勵
駐張三營行宫賜蒙古王公及隨圍人等宴賚
作
别館開佳宴列茵秩有倫勞(去聲)勤例行賜逮下澤
教均誰曰甌曾脫端知秋似春羣欣稱世僕我則道
嘉賓
迴蹕至避暑山莊恭問
皇太后安
及月山莊
豫養崇
慈顔瞻喜益加
豐朝家馭遠千年計寝閣承
歡一念衷砌以向陽草猶綠忩因延景樹□紅如斯時節
如斯事萬載如斯願不窮
恭奉
皇太后山莊啟蹕迴鑾之作
兩越月餘駐奉言
安馭旋關山自風景節序暗推遷
頥養宜真境
逍遥若上仙歡欣承
懿旨來豫定年年
三十二年七月壬午
上奉
皇太后啟蹕巡幸塞外是日
皇太后駐蹕湯泉行宫
上駐蹕石槽行宫
䧏旨蠲免所過地方額賦十分之三乙酉出古北口戊
子至熱河行宫己丑
上詣廣仁嶺恭迎
皇太后駕至熱河行宫閏七月丁巳
上奉
皇太后於卷阿勝境侍膳
賜扈從王公大臣蒙古王公台吉等茶果凡五日八月
甲子復
賜王公大臣蒙古王公台吉等茶果凡五日癸酉
上待
皇太后膳
賜王公大臣蒙古王公台吉等宴甲戍
上萬夀聖節詣
皇太后行宫行禮
御澹泊敬誠殿扈從王公文武大臣官員及蒙古王公
台吉等行慶賀禮
上侍
皇太后膳
賜王公大臣蒙古王公台等宴凡三日丁丑
上啟蹕廵幸木蘭
皇太后仍駐熱河行宫辛巳哈薩克使臣都勒特克勒等
入
覲是日
駐蹕海拉蘇台乙酉
駐蹕都穆逹烏拉岱蒙古諸王公等恭進
御宴
閱馬戲己丑
駐蹕鄂爾楚克哈逹
賜扈從王公大臣蒙古王公台吉及哈薩克使臣等宴
九月戊戌
駐蹕張三營
賜扈從王公大臣蒙古王公台吉並隨圍兵丁等飯辛
丑迴熱河行宫恭請
皇太后安丁未
上奉
皇太后自熱河迴鑾庚戍入古北口癸丑
上奉
皇太后迴圓眀園
御製詩(戊子)
孟秋恭奉
皇太后幸避暑山莊唘蹕之作
歲歲行秋奉
大安
康強欣侍
萬年歡一天霽景人心爽七日吉程馬足盤(自京至熱河吉行七日程)
圖逸不教(平聲)進輕輦習勞常是控雕鞍村民趨覲無呵
止十分(去聲)三供例與寬(凡所經過州縣正供例免十分之三)
出古北口
塞關歲歲此途遵闤闠歡欣接駕民祗有殷勤籌富教
那更(平聲)往事說嬴秦
將謂秋風出塞凉日中婪熱拂征裳金官酌劑人知否
火迫良田穗染黃
水抱山環盤曲蹊兩行綠柳布隂齊今來幸以去年景
禾&KR0927;鄉中度䡶輗
至避暑山莊作
灤陽計里不由旬(自喀喇河屯至山莊祇三十餘里梵經一由旬謂四十里)按轡清
晨度廣仁(嶺名在山莊西)闤闠至今踰萬戶(萬家煙火随民便皇祖詩句也)
蒼黔自昔仰
時巡撫兹敢懈繼繩志睠彼依然樂利民更有予衷深幸
者山田欣閱屢綏頻
出麗正門恭迎
皇太后駕至避暑山莊作
一日後違八日遲(啓程之日後一皇太后至湯山駐蹕故逐日程至今凡八日矣)不
眠數問夜何其欣知此際
臨安輦恭迎(去聲)先期候野達曰喜真成莫大喜如斯實願
萬年斯
康強福夀誠誰並祇以
德崇用受禧
仲秋啓驆木蘭行圍之作
仙莊彌月駐行旌時届秋蒐此啓程車馬蕭蕭指北塞
&KR0927;禾栗栗報西成鷄鳴犬吠山村接鷙臂盧牽獵士迎習
武朝家有常度遵循詎為(去聲)恣遊情
木蘭迴蹕至避暑山莊恭問
皇太后安
郵章雖悉
起居便邇歲圍期每䟎前
定省顧違廿餘日
豫遊願奉萬斯年亭臺總是長生境鶴鹿皆成不老仙
退憩巖齋誠慶慰罨忩紅綠繢峯妍
入古北口(九月十九日)
秋暖今年實異哉入關路更潤無埃黃華把憶重陽過
綠樹看從塞外來(每歲關外樹葉黃落入關始見綠樹今秋關外樹色尚綠故云)菘薤
尚留畦町(上聲)蔚&KR0927;禾已納圃場堆村民頗有逢年慶却
廑畿南慮幾迴(今歲畿輔高阜處仍属豐收自哨門至關内沿途景象頗佳惟京南瀕水州縣)
(秋雨稍多有積潦成灾者深為廑念)
三十三年七月癸巳
上奉
皇太后啟蹕廵幸塞外是日
皇太后駐蹕湯泉行宫
上駐蹕石槽行宫
降旨蠲免所過地方額賦十分之三丙申出古北口己
亥至熱河行宫庚子
上詣廣仁嶺恭迎
皇太后駕至熱河行宫壬子
上奉
皇太后於卷阿勝境侍膳
賜扈從王公大臣蒙古王公台吉等茶果凡三日八月
丁巳復
賜王公大臣蒙古王公台吉等茶果凡七日丁卯
上侍
皇太后膳
賜王公大臣蒙古王公台吉等宴戊辰
上萬夀聖節詣
皇太后行宫行禮
御澹泊敬誠殿扈從王公文武大臣官員及蒙古王公
台吉等行慶賀禮
上侍
皇太后膳
賜王公大臣蒙古王公台吉等宴凡三日辛未
上啟蹕廵幸木蘭
皇太后仍駐熱河行宫己卯
駐蹕都穆逹烏拉岱蒙古王公等恭進
御宴
閱馬戲行圍殪虎
駐蹕鄂爾楚克哈逹九月壬辰
駐蹕張三營
賜扈從王公大臣蒙古王公台吉並隨圍兵丁等飯乙
未迴熱河行宫恭請
皇太后安辛丑
上奉
皇太后自熱河迴鑾甲辰入古北口丁未
上奉
皇太后迴圓眀園
御製詩(己丑)
恭奉
皇太后幸避暑山莊御園啟蹕之作
入秋三日屢逢晴撰吉平眀啟綵旌緩奉
安輿循後宿例驅柔轡肅前程輕風楊柳迎頭爽濃露郊
原蓄目清足博
慈顔倍歡豫勝常禾&KR0927;逮西成
出古北口
塞隘近如國北門棲巖底事整頽垣闠闤列肆無征賦
一百年來沐厚恩(古北口雖設宫詰察行人而於商旅往來例不徵𣙜百餘年來人民樂業)
(關城貨肆日益緐盛)
綵亭預祝貢輿情(提督王進泰奏古北口兵民以明年為朕六旬萬夀籲陳綵亭預祝因其)
(事已成且無煩費姑聽之)不說由來事已成且喜未曾費物力碧天雲
淨朗秋晴(是日晴明既利行程亦不致霑漬鋪設也)
縈紆石棧嚲鞭過蒼綠千林鎖髻螺色合國言紐幹哩
(金語與本朝國語相同而漢字金史地理志載古北口國言曰留幹嶺義無可釋音亦不協因思國語謂蒼綠)
(色為紐斡哩當時或□山樹命名漢人不曉金朝言語妄為音譯展轉成訛今命釐定金國語觧特為舉出以正)
(其謬)乃知金史譯成訛
出關例看秋成好今歲秋成倍往時迎駕有來諸扎薩
北東言更勝於斯(關外山田秋稼多稔今年倍勝於常而科爾沁敖漢諸扎薩克王公等至)
(此迎鑾僉云迤北迤東各部落田禾景象較尤豐蔚)
至避暑山莊即景成什
萬家列肆接闉扉駐熟山莊到若歸一路飽看秋稼好
千峯疊矗曉雲稀今而來似昨而去旰以食仍宵以衣
永佑(寺名)層樓
神御奉處瞻先敬寫心依(寺傍有寫心精舍)
出麗正門恭迎
皇太后至山莊敬成長句誌喜
廣仁(嶺名在山莊西經之皇祖所賜額為必路)西望是瑶池
王母雲車降此時汎灑昨宵霏細雨晶眀清曉霽高曦三
秋有象供
怡豫四海無央祝
夀祺
食履倍康遊攬健歡承
慈訓永來隨
木蘭行圍熱河啟蹕之作
度節行秋獮(邇年率以八月十六日啟程往木蘭)詢
安便啟程仙莊數(入聲)南望寶稼逮西成過雨千溪漲烘晴
萬嶂明中關(行宮地名)午前到咨政慎權衡
至避暑山莊恭問
皇太后安即事誌喜
行館凌晨發山莊傍已臻
加豐慈體豫至樂慕懷伸日影忩延暖秋園氣藹春
萬年結心願如願籲
天申
入古北口作
今年秋暖長候不限邊墻關外樹仍綠籬根花始黃優
膏後微欠(今歲關内外秋稼極為豐茂惟七月以後雨澤略欠霑透收成未足十分而口内秋麥亦)
(因地土稍乾未能一律翻種)奢望未全償更繫予懷者稀看宿麥芒
三十四年七月戊子
上奉
皇太后啟蹕廵幸塞外是日
皇太后駐蹕湯泉行宫
上駐蹕石槽行宫
降旨蠲免所過地方額賦十分之三辛卯出古北口甲
午至熱河行宫乙未
上詣廣仁嶺恭迎
皇太后駕至熱河行宫丁未
上奉
皇太后於卷阿勝境侍膳
賜扈從王公大臣蒙古王公台吉等茶果凡三日八月
辛亥復
賜王公大臣蒙古王公台吉等茶果凡七日辛酉
上侍
皇太后膳
賜王公大臣蒙古王公台吉等宴壬戍
上萬夀聖節詣
皇太后行宫行禮
御澹泊敬誠殿扈從王公文武大臣官員及蒙古王公
台吉等行慶賀禮
上侍
皇太后膳
賜王公大臣蒙古王公台吉等宴凡三日乙丑
上啟蹕巡幸木蘭
皇太后仍駐熱河行宫丙子行圍殪虎
駐蹕按巴鳩和洛色欽九月辛巳行圍殪虎
駐蹕薩爾巴里哈逹壬午
駐蹕按巴鳩和洛昂阿蒙古諸王公等恭進
御宴
閱戲馬癸未行圍殪虎三
駐蹕烏蘭哈逹丙戍
駐蹕張三營
賜扈從王公大臣蒙古王公台吉並隨圍兵丁等飯己
丑迴熱河行宫恭請
皇太后安乙未
上奉
皇太后自熱河迴鑾戊戍入古北口辛丑
上奉
皇太后迴圓明園
欽定熱河志卷十九
