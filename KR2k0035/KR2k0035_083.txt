欽定熱河志卷八十三
文秩
熱河自秦漢以來越在外徼諸部錯居未有官守
之設也元魏建安營二州分置守令唐時有營州
都督府不過僑治於内地遼金及元始全有其境
官制之見於史志者綦詳明初隸北平布政司僅
屬遥領未幾即棄於三衛無復有王官矣我
國家光宅區夏薄海内外咸隸版圖而熱河尤密邇
畿輔置道分廳吏治賅備近復改設府州縣規制與
内地等守土之臣歲奉
時廵親承
訓示整飭紀綱勤宣厥職下逮庶司奔走匪懈故兆民
登祍席之安而衆務收臂指之效法立政成犁然
盡善謹次先後建置之由志文秩第十四
承德府(即熱河廳)
分廵熱河等處地方兵備道一員乾隆五年設
轄承德府并所屬一州五縣兼轄武弁駐承德府
知府一員先是雍正元年於熱河等處設理事
同知一員掌旗民事務十一年設承德州以知州
專理民務以同知專理旗務遇有旗民交關之事
則彼此會同辦理乾隆七年裁承德州知州即以
熱河同知移駐州署仍統理旗民四十三年改為
承德府知府其喀喇河屯廳改為灤平縣四旗廳
改為豐寧縣八溝廳改為平泉州塔子溝廳改為
建昌縣烏蘭哈逹廳改為赤峰縣三座塔廳改為
朝陽縣俱隸府治
教授一員先是乾隆四十二年設熱河道學教
授四十三年改承德府學教授
經歴一員先是乾隆七年設熱河廵檢一員專
管道廳監獄及熱河之左哨右哨中關等汛廵緝
事宜四十三年改為承德府經歴仍攝廵檢兼管
司獄事
張三營廵檢一員乾隆七年設管理唐三營茅
溝石片子等汛廵緝事宜
灤平縣(即喀喇河屯廳)
理事通判管知縣事一員先是乾隆七年設喀
喇河屯廳理事通判一員管旗民事務四十三年
改為灤平縣仍以通判管知縣事屬承德府
廵檢兼管典史事一員乾隆七年設管理監獄
及喀喇河屯馬圈子司馬臺潮河川等汛廵緝事
宜四十三年兼管灤平縣典史事
鞍匠屯廵檢一員乾隆元年以西河司廵檢移
駐管理鞍匠屯卯正喇嘛洞大店子虎什哈等汛
廵緝事宜屬承德州七年裁州改屬喀喇河屯廳
今屬灤平縣
豐寧縣(即四旗廳)
理事通判管知縣事一員先是雍正十三年以
東河通判移駐於四旗適中土城子地方管理蒙
古鑲黃正白鑲白正藍四旗命盗事件四十三年
改為豐寧縣仍以通判管知縣事屬承德府
土城子廵檢兼管典史事一員乾隆元年設廵
緝鑲白旗土城子地方及管四旗廳監獄事宜四
十三年兼管豐寧縣典史事
黃姑屯廵檢一員乾隆元年設廵緝正藍旗黃
姑屯地方
郭家屯廵檢一員乾隆元年設廵緝正白旗郭
家屯地方
大閣兒廵檢一員乾隆元年設廵緝鑲黃旗大
閣兒地方
平泉州(即八溝廳)
理事同知管知州事一員先是雍正十年設八
溝廳理事同知一員與管理藩院章京分管喀喇
沁蒙古民人緝捕盗賊等事以八溝東街之鋼义
帽烏勒瑚瑪梁南嶺等處地方隸之十三年東河
通判移駐土城子其所轄八溝西街之雅圖溝龍
鬚門等汛併歸廳治凡旗民命盗錢榖專歸八溝
同知管轄四十三年改為平泉州仍以同知管知
州事屬承德府
廵檢兼管吏目事一員雍正十年設乾隆四十
三年兼管平泉州吏目事
赤峰縣(即烏蘭哈逹廳)
理事通判管知縣事一員乾隆三十九年析八
溝廳北境置烏蘭哈逹廳設理事通判一員四十
三年改為赤峰縣仍以通判管知縣事屬承德府
廵檢兼管典史事一員乾隆二十年設隸八溝
廳同知三十九年改隸烏蘭哈逹廳通判四十三
年兼管赤峰縣典史事
建昌縣(即塔子溝廳)
理事通判管知縣事一員先是乾隆四年設塔
子溝廳理事通判一員管理喀喇沁貝勒扎薩克
塔布嚢兩旗蒙古民人事件十三年令兼轄土默
特兩旗事務十七年復以奈曼一旗隸之四十三
年改為建昌縣仍以通判管知縣事屬承德府
廵檢兼管典史事一員乾隆五年設四十三年
兼管建昌縣典史事
朝陽縣(即三座塔廳)
理事通判管知縣事一員乾隆三十九年析塔
子溝廳東境置三座塔廳設理事通判一員四十
三年改為朝陽縣仍以通判管知縣事屬承德府
廵檢兼管典史事一員乾隆十六年設隸塔子
溝廳通判三十九年改隸三座塔廳通判四十三
年兼管朝陽縣典史事
理藩院差員
管理平泉州(即八溝廳)地方蒙古民人事務兼理税務
司官一員乾隆十七年設
管理赤峰縣(即烏蘭哈逹廳)地方蒙古民人事務兼理税
務司官一員乾隆十三年設
管理朝陽縣(即三座塔廳)地方蒙古民人事務兼理税務
司官一員乾隆十三年設
協理建昌縣(即塔子溝廳)地方税務筆帖式一員乾
隆十八年設
謹按熱河創建府州縣為
畿輔上郡自道府以及庶司以次臚列至前代官
制廣稽史書所戴凡隸兹土者附錄於左以備
舊聞
北魏
州二安州營州天賜二年制諸州置三刺史宗
室一人異姓二人太和二十三年制上州刺史第
三品中州刺史從第三品下州刺史第四品安州
郡一廣陽營州郡一昌黎天賜二年制郡置三
太守太和二十三年制上郡太守第四品中郡太
守第五品下郡太守第六品
廣陽郡縣三廣興燕樂方城昌黎郡縣三龍城廣
興定荒天賜二年制縣置三令長太和二十三
年制上縣令第六品中縣令第七品下縣令第八
品
北齊
縣一龍城齊制上上縣令屬官有丞中正光迎
功曹光迎主簿功曹主簿錄事及西曹戶曹金曹
租曹兵曹等掾市長等員合屬官佐史五十四人
上中縣減上上縣五人上下縣減上中縣五人中
上縣減上下縣六人中中縣減中上縣五人中下
縣減中中縣一人下上縣減中下縣一人下中縣
減下上縣一人下下縣減下中縣一人
隋
郡一遼西縣一柳城隋制郡置太守丞尉正光
迎功曹光迎主簿縣正功曹主簿西曹金戶兵法
士等曹市長等員併佐史合一百四十六人縣置
令丞尉正光迎功曹光迎主簿西曹金戶兵法士
等曹佐及市長等員合九十九人
遼
中京宰相府左相右相左平章政事右平章政事
中京度支使司中京度支使知中京度支使中京
度支副使同知中京度支使事中京度支使判官
中京留守司中京留守行大定府尹事中京副留
守知中京留守事大定府少尹同知中京留守事
同簽中京留守事中京留守判官中京留守推官
中京都總管府都總管知大定府事同知中京事
中京都虞候司都虞候
中京警廵院警廵使警廵副使
中京處置司處置使
中京學博士助教
中京國子監祭酒司業監丞主簿
中京文思院文思使
中京路按問使司按問使
中京廵邏使司廵邏使
中京大内都部署司大内都部署大内副署
興中府知興中府事同知興中府事興中府判官
府學博士助教
中京節度使軍州三興中府彰武軍川州長寧軍
建州保静軍置節度使節度副使同知節度使事
行軍司馬軍事判官掌書記衙官
中京觀察使司州三高州武安州利州置觀察使
觀察副使觀察判官
中京大定府刺史州七恩州惠州榆州澤州北安
州潭州松山州興中府刺史州一安德州來州府
刺史州一隰州州置刺史同知州事錄事參軍州
學博士助教
中京大定府縣八大定長安富庶勸農文定升平
金源歸化恩州縣一恩化高州縣一三韓利州縣
一阜俗惠州縣一惠和武安州縣一沃野潭州縣
一龍山松山州縣一松江榆州縣二和衆永和澤
州縣二神山灤河北安州縣一利民興中府縣四
興中營邱象雷閭山安德州縣一安德川州縣三
宏理咸康宜民建州縣二永霸永康隰州縣一海
陽縣置令丞主簿尉縣學博士助教
金
北京留守司留守一員同知留守事一員副留守
一員留守判官一員都總管判官一員推官一員
司獄一員女直知法一員漢人知法一員北京宫
苑使一員
北京警廵院警廵使一員判官二員
北京轉運司轉運使一員同知一員副使一員都
勾判官一員戶籍判官一員支度判官二員鹽鐵
判官一員都孔目官二員女直知法一員漢人知
法一員
府一興中尹一員同知一員少尹一員府判一員
推官一員府教授一員知法一員
軍州一興州寧朔軍節度使一員同知節度使一
員副使一員節度判官一員觀察判官一員知法
一員州教授一員司獄一員
州二利州建州州置刺史一員同知一員判官一
員司軍一員知法一員軍轄兼廵捕使一員
大定府縣十大定長興冨庶金源三韓松山武平
惠和和衆神山興中府縣三興中永德宜民利州
縣二阜俗龍山建州縣一永霸興州縣二興化宜
興縣置令一員丞一員主簿一員尉一員
謹按金制凡諸京倚郭者為京縣京縣而下以
萬戶以上為上縣三千戶以上為中縣不滿三
千戶為下縣縣置令丞主簿尉下縣不置尉以
主簿兼之
元
山北遼東道肅政廉訪司治大寧路廉訪使二員
副使二員僉事四員經歴一員知事一員照磨兼
管勾一員
大寧路總管府達嚕噶齊(舊作達魯花赤今改正)一員總管
一員同知治中判官各一員推官二員經歴一員
知事一員照磨兼磨兼承發架閣一員儒學教授
一員學正一員學錄一員蒙古教授一員醫學教
授一員隂陽教授一員司獄司司獄一員丞一員
平凖行用庫提領大使一員副使一員織染局局
使一員副使一員雜造局大使一員副使一員府
倉大使一員副使一員惠民藥局提領一員税務
提領一員大使一員副使一員錄事司達嚕噶齊
一員判官一員典史一員
謹按元史各路並有錄事司中統二年設錄事
司候判官各一員至元二十年省司候置達嚕
噶齊一員又各總管府之達嚕噶齊亦俱至元
二十年置
上都路州二興州松州大寧路州六興中州高州
惠州川州利州建州州置達嚕噶齊一員知州一
員同知一員判官一員吏目一員
上都路興州縣二興安宜興大寧路縣七大定富
庶金源武平惠和和衆龍山縣置達嚕噶齊一員
尹一員薄一員尉一員典史一員廵檢司廵檢一
員
大寧路管民提領所提領一員副提領一員相副
官一員典史一員
管領大寧等處打捕鷹房納綿等戶提領所提領
一員副提領一員
大寧海陽等處屯田打捕所達嚕噶齊一員長官
一員蒙古教授一員儒學教授一員
大寧路軍噐人匠提舉司達嚕噶齊一員提舉一
員同提舉一員副提舉一員
大寧路織染局大使一員副使一員照略案牘一
員
興中州等處油戶提領所提領一員大使一員副
使一員
上都甲匠提舉司興州白局子甲局院長一員興
州千戶寨甲局院長一員松州五指崖甲局院長
一員松州勝安甲局院長一員
謹按元史百官志上都甲匠提舉司條下祇載
隸興松二州者他非熱河境内不具列
欽定熱河志卷八十三
