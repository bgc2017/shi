欽定熱河志卷三十三
行宮九
凌太虚
千尺雪
寕静齋
玉琴軒
凌太虚北山之巔亭曰凌太虚拔地倚天巖巒
如揖憑虚搆極顥氣清英登之飄飄然有凌雲之
致下為殿五楹額曰清溪遠流聫曰赴谷遠因探
放之而凖在山清可會逝者如斯並
皇上御題東為含粹齋則
聖祖宸翰也齋凡三楹與殿並為一區當山水勝處恭繹
命齋之義所謂因詞見
聖情也
御製詩
凌太虚
亭居北嶺之複孤峯拔地羣山環拱登斯亭者如
陟閬風俯懸圃禦寇泠然未足為喻
冠峯亭子倚崚嶒與顥氣俱六位乘設使步兵曾到此
應聞長嘯發孫登
賦得清溪遠流
一水帶千澗千峯罨一房自然含動静即此示真常源
溯白雲迥流歸碧海長惟應學子在不必問仙鄉
賦得清溪遠流
兩山成夹輔一水恰中分源遠盈科進流長不息勤雲
中練影辨石處布聲聞欲鹿遵巖裔浴禽下渚濆有波
皆澹沱無氣弗氤氲藉此澄心鏡居然得所欣
賦得清溪遠流
往歲清溪裏遠流時有無今年恒見矣夏雨或多乎未
至勃衝激(山水偶值雨大則衝堤激石時或有之今歲乃無盖緣雨雖勤而弗驟)却緣細
㴻濡淙淙鳴不絶淡淡照常輸□濈竒底藉縈洄趣已
殊寕惟資朗鑑亦切&KR1574;源圖
賦得清溪遠流叠去歲韻
今歲塞中旱初來水惜無月之上澣逮(自六月初四及十三十五等日)
(連得逗雨後溪水增長每隔數日時有陣雨)雨矣繼霑乎林木菁蔥遍山溪
高下濡兹臨為一豫衆壑看羣輸流則鏡斯異清仍玉
不殊詞臣原扈蹕為我作新圖(命董誥為圖)
含粹齋
水複山環處秋辭冬稚初一窗欣暖日半卷閱經書含
粹無過此名言實起予會心期浴德詎為注蟲魚
含粹齋
盡得風流入静觀坐來渾㤀杪秋寒虞鄉廿四品如較
一字於斯著亦難
含粹齋
山静林空秋氣清巖齋坐與白雲平花香鳥語堪探賾
露潔風高總至精畫展諸峯窗外竪琴調一水澗前横稱
文果是深於易我亦因辭見
聖情
含粹齋
登山汗不揮為是候凉爽巖齋底湏多三間含萬象颯
景信純粹妙理得俯仰設無秋為歛豈鎮夏而長五言
誌會心
兩字生企想
含粹齋
四德乾元亨利貞大哉一氣與流行小春即景聊觀象
純粹於焉見性情
含粹齋(辛巳)
齋倚西山得隂早門臨北澗對泉清固欣秋熱宜農計
却逐風涼暢塞情鹿始分羣試聲懶鵲猶引子學飛生
仰觀俯察皆羲象含粹從窺
注易精
含粹齋(壬午)
三間書舍敞林扉
天藻標題義入微問景詎寧欣若繢甄心益覺慎惟幾靜
專動直都包括内聖外王時發揮擬欲閒吟概從省羲
經獨此䆒編章
題含粹齋(癸未)
近西得隂早信步為乘涼遂造三間屋坐來九夏長堪
因玩周孔那擬傲羲皇乳燕新雛引風前自頡頏
含粹齋(乙酉)
旁通六爻情而無六爻迹山峙與川流由來自開闢孟
秋忽仲秋代謝成今昔飛潛及動植其中各適適是謂
純粹精萬物演羲畫
天文示精詮奚藉田何易
含粹齋(丙戌)
山純粹復水純粹如是峙兮如是流恰稱(去聲)書齋觀玩
象當前妙趣契羲周
含粹齋(丁亥)
門外清溪溪外山溪聲山色共秋閒自然純粹而精趣
合把羲經讀此間
含粹齋(癸巳)
綠水青山動盡詮乾坤易蕳搃包全深于易者不言易
題額從窺
聖學淵
含粹齋(甲午)
愈下愈就平書齋得扵此對戶亦有山繞階亦有水斯
誠兩美兼可弗片時止楣額
昔年留純粹而精矣安得息萬緣居此窮易理
含粹齋(乙未)
落斜坦平谷齋額
聖章懸至訓明垂後殷懷益仰
前不敢私意襍乃得道心全親切無多子兩言曰體
乾
含粹齋(己亥)
遠流恒此帶清溪(是處巖室名清溪遠流齋其别舍也)巖室南頭别舍棲
曰水曰山皆道筦惟純惟粹合天倪逢源左右垂
雲藻仰慕高堅勖日躋安得他年真謝政於斯讀易静探
稽
含粹齋(辛丑)
溪畔繚山垣過溪遂入門文言取乾象
聖意示書軒納景既無襍淑身識有源老來深契此底事
又辭繁
含粹齋(壬寅)
奎文两字耀千春善易不言易實真試看山清與水秀誰
何不是粹而純
千尺雪寒山千尺雪以瀑得名
翠華南幸因於西苑田盤各肖其景山莊玉琴軒之東
數十武懸流噴薄搆殿五楹亦懸茲額瀑源來自
雲根捲沫跳波寒光四射若六花飛舞晴空也塞
候高凉雲峰峭拔於瀑尤宜雖名仍吴下而實則
遠過之矣
御製詩
千尺雪歌(辛未)
吳中寒山千尺雪自趙宦光疎剔之後膾炙人口
久矣然未免藉人工山莊之内有溪如建瓴置屋
其側泠然灑然噴薄之聲隠巖階泛㶑之光翻月
戸盖塞地無𤱔平因其勢而導之吸川濺沫之勢
有不必以千尺計者獨喜其名因以名軒非云慕
藺聊誌因王
問雪有聲聲亦有矮屋疎籬簁風後無過騷屑送寒音
那似淋浪喧戸牖何來晴晝飛玉花玉花中有聲交加
人間絲竹比不得似鼔雲和之瑟湘靈家雪落千尺亦其
素乃中(去聲)宮商勝韶頀導之則来詎巧營即之則虚堪静
悟跳波噴沫粉潺湲赴&KR0676;一瀉無復還借問盈科放溟
海奚如止坎渟蒼灣叠石開軒致瀟灑雪色簷端雪聲
下秋水之中有六鼇豈必學彼任公釣竿把陡憶春月
臨勾吴寒山疏剔傳凡夫(趙宦光號凡夫)聽雪信美未可云久
駐今來不假人力而得突過之仙區於焉棄虎跑之石
泉却惠山之竹罏謝南國之虚聲守北地之故吾清風
明月蒼山碧湖雖曠古而無聞欣始遇之迥殊
千尺雪歌叠舊作韻(壬申)
凛秋無雪雪乃有宜在玉塞崇山山之後層隂積冰彼
其常夫何近帶山莊映軒牖奔崖飲澗噴瓊花匉訇磕
砉衆響紛交加八音六律此繁會似過摯干繚缺方武
陽襄家君不見繪事後於素又不見土鼔先雲頀我非
子也在川上乃亦因心惬清悟渟漴漩澓潺且湲鴐鵝
麕鹿往復還試看一放勢莫禦其始涓涓滴滴渟滀山
之灣導流曲折階前灑雪色雪聲交上下去年種樹初
點綴今來翠榦已盈把北何鳫磧南何吳一家中外咫
尺夫取名聊爾寄清賞豈知清賞原在神仙區便教溪
側安茗罏綠杯香雪書澆吾秋雲在天水在湖興於雲
水了不殊
千尺雪歌再疉舊韻(癸酉)
物無姸媸貴已有譬之雞口與牛後趙家寒山雖鼻祖
豈似奔川帶我牖落葉雨如散天花八功德水無更加
湱然淨練掛千尺披圖彷彿荆關家千林一色皆凝素
雪耶聲胡作英頀聞觀寂復似無聲妙覺都來歸靜悟
時為渟注時潺湲對我邇年幾往還如斯逝者曾不改
依然沙渚縈雲灣枕流静室瀟而灑影漾蜃窗光上下
清機颯景凑秋深興恰當吟篇把宗蒼吳人還寫吳盤
山吾亦規摹夫春卿點筆繪西苑學士實則圖斯區(去年)
(遊盤山自為千尺雪圖而以寒山属宗蒼西苑属董邦達熱河則命錢維城各為一圖四卷合装分貯之)
四卷匣庋伴竹爐一覽備&KR0662;事創吾風在林端月在湖
取之無盡何同殊
千尺雪(甲戌)
吳中寒山千尺雪明處士趙宧光所標目也南巡
過之愛其清絶因於近地有泉有石若西苑盤山
及此並彷其意而命以斯名且為四圖合貯其地
詳具圖卷中
為愛寒山瀑布泉引流疊石儼神𫝊楞嚴驀地臨溪寫
離即凴参属偶然
千尺雪三首(乙亥)
引流疊石落飛泉千尺窗前雪色懸漫擬春明稱轉㪺
所欣結搆借天然
淙淙曲注結輕冰瓷椀筠罏此恰應怪底茶烟寒不起
遠山微削玉崚嶒
弆藏四卷各𫝊神(山莊及西苑田盤寒山均有千尺雪各寫為圖合貯笥中每至一處四卷)
(皆備)同異頻參總静因分付寒山聽雪閣臨流搜句待明
春(將以明春南巡)
千尺雪叠去歲韻(丙子)
□如聽雨彂言泉對似披圖訝雪懸摩詰小幀右軍帖
一時默會景依然
軒窗清似玉壷冰偶睱憑臨詎未應常住此中合誰是
翻饒窗外碧崚嶒
去年吴下已馳神欲攬寒山續舊因却為長官勤賑務
南巡還命罷今春(亥秋題卷有分付寒山聽雪閣流臨搜句待明春之句尋以江省秋歉罷)
(南巡之命頃乃命於丑春舉行)
千尺雪題句(丁丑)
湣湣淑淑復湝湝遠帶雲林近繞階松竹有聲三友别
陶匏不奏八音諧秋風秋月常如是江北江南底各儕
小異支硎千尺者襄陽抱宿託高懷(皮日休有抱宿支硎雪之句)
千尺雪(戊寅)
地真塞北無雙地泉不江南第幾泉太古林嵐人鮮識
付他秋月與春煙
疊石疏流落澗鳴滙為汀沼渫然清若從雲外來源計
千尺稱猶太屈生
題千尺雪(己夘)
㡳誇薊北更吳中塞苑為家西苑同四卷畫圖一時賞
無過佳話付秋風
雲外來源遥且迥㮣之千尺例諸方侶魚鰕復友麋鹿
湏識此間是所長
千尺雪(庚辰)
鹿期催向去雪色待今來即看清如爾寧當虚擲哉帶
林寒皎皎落磵素皚皚却是輸真者蘭中早漉杯(木蘭中遇)
(雪已收水烹茶故云)
千尺雪(辛巳)
塞中沙水曲千灣過雨渾流落下潺便使六霙真箇對
的應今日是嵰山
筠鑪瓷椀伴幽嘉綠水浮香便試茶雖是習勞毖武地
奚妨清供學山家
湱然鏗爾復純如千斛塵蠲水石居西苑盤山將惠麓
異同同異澷分疏
再題千尺雪(辛巳)
窗納平林野意賖山之曲復水之涯煙舟便可從兹放
欲訪還應是戴家
千尺雪歌三叠舊韻(辛巳)
辛未之秋此剏有題名為幸寒山後壬申癸酉一再叠
皆早揮毫勒戶牖此來辛復一週花迅哉駒影真無加
其間七歲闕叠韻非不歲歲来此如居家葛沙日逐抒
誠素食黮懷音響咸濩軍書旁午費運籌那得餘閒領
清悟武成事共逝水湲予有干城奏凱還行秋習獮止
常例乃得乘暇掞藻崖之灣崖之灣雪灑灑光翻上響
徹下始如處女後脱&KR0693;急不可捉曰緩安能把明春行
復當臨吴聽雪小閣依然夫四圖具美自佳話微嫌芥
□猶分區文章大塊真錘鑪今來昔往咄咄徒云吾&KR2166;
&KR2166;振鷺落野湖曾不知過去未来現在勞逸同與殊
千尺雪得句(壬午)
源水千峯外秋齋萬樹間賞心惟表物得句乃幾閒尺
寸何湏計北南豈浪扳挟沙緣過雨訝是對嵰山
千尺雪(癸未)
引流曲注落巖端素色清聲欲状難名借吴中千尺雪
便教九夏意生寒
隔歲居然又到斯綠窗白水坐移時四圖各卷非同異
春仲田盤早見之(千尺雪凡有四各為圖四卷分置四處)
千尺雪(甲申)
午炎火廹塞田黃都喜今年秋信長設使朅來千尺雪
定知飽沃洗心凉
顧渚烹泉成例事越甌犀液早擎來尚茶不悞斯為喜
火候安知文武哉
寒山鼻祖塞山同猶憶吳人體物工若以來源雲外計
便教倍萬也難窮
千尺雪(乙酉)
活水寧湏蜀两孫濺崖倒看六花掀遥源雲外知何處
少計猶將千尺論
秋月春風總覺宜凭欄朅爾引清思寒山聽雪閣之上
不異臨流得句時
千尺雪(丙戌)
有塵難到雲深處無雪不飛石罅間却訝未曾渡揚子
當秋每此對寒山
不嫌落瀑雪微絳乍喜遥源雨較優(塞山經雨漲水驟至每挟沙而流色)
(如絳雪)四卷畫圖一合相便因結習閱從頭
坐來茗椀剛擎到熟火沸湯備早閑憐彼尚茶忙已甚
肯教消受片時閒
千尺雪二首(丁亥)
就濕由來水性常成渠利導豈竒方雪其白色高千尺
今日那知亦有黃
雨餘野潦挟沙泥下注流成澱澱溪却以名同引興逸
遄飛直到范園西(千尺雪為吴中范氏山圍自辛未遊後西苑盤山及此地皆引泉肖境為)
(之)
再題千尺雪
前來新雨後渾流殊不㓗今來過白露潦盡寒潭澈繽
紛間(去聲)湱歲真是有聲雪滄浪清濁喻遂有纓足别而
泉豈自知由人騰口說
千尺雪(戊子)
幾日遊山已暢情今朝觀水目尤清因之悟得宣尼旨
曰知曰仁實並行
聽如響磬看彎環坐石憑消片刻閒濾滌固應無結習
那更數典憶寒山
落澗飛流凡幾層赴溪無事祗空澄摐摐聲色非聲色
拈出如來最上乘
千尺雪(己丑)
雨過渾流落灣灣濺崖□□自潺湲澷疑雪色無相似
了識嵰山即此間
詎止遥源千尺長迸翻石髓浴苓香邇來餘暑頗稱劇
對此不期滿意凉
千尺雪(庚寅)
態是冰花意是凉人間無物可相方因名雪耳因還笑
玉尺阿誰觧去量
野灘潦盡挟沙無盛夏新秋瀑總殊真是雪從巖際落
指看今善副名乎
千尺雪(辛夘)
引釃由來一水源高低景各占芳園因而有悟為文法
氣以行之緒是言
㵝㵝溶溶繞碧潯誰云滕六弗知音設如數典寒山畔
祗擬遥思不擬臨
千尺雪(壬辰)
亦在山邊亦水邊山容水態搃天全訝當六月何來雪
挹悟飛泉觧與然
四處名區一額顔(愛吴中寒山千尺雪之勝于西苑盤山及此並仿各景復各為圖四每處)
(合弆之)不㤀數典自寒山獨憐玉塞天開境說與南人疑
信間
千尺雪二首(癸巳)
擘峡飛流赴野塘寒山縮地置山莊坐來底識千尺雪
披處偏欣六月凉
颯颯為聲朗朗色噴花六出更何疑乘間四叠長歌韻
心慕東坡偶效之
千尺雪歌四叠舊韻
千尺雪歌四章有辛未剏前辛巳後其間已歴整十年
各寫銀箋粘壁牖流隂瞥眼迅空花逮今又復一紀加
長篇畏難弗再和豈不貽笑眉山蘇氏家言志永言喜
所素寧論下里及大頀臨流坐石試摛毫冷色寒聲皆
可悟迸珠落澗瀉湲湲觸磯到峡漩澓還誰知入畫江
南境都作宜詩塞上灣大如席六月灑豈徒言看上下
却嗤太白詠燕山虚擬何如實吟把即景遣睱非憶吴
蒼岩應付趙凡夫趙凡夫與李太白幾曾至此真仙區
錘峰萬古鼓洪鑪那復數彼山稱吾(吾家山在鄧尉西北距寒山不遠今)
(塞苑山川自成真境何必更數吴中)赴川溶溶為塞湖四叠興殊韻不殊
千尺雪(甲午)
夏令非冬節奚來滕六乎落崖珠點噴赴壑玉花鋪揣
色清無比侔聲静以輸田盤暮春對(盤山千尺雪較此各有所長今歲三)
(月初駐彼曾一再題詠)扵此定何殊
千尺雪二首(乙未)
軒榭經營歴有年龍鱗松巳鬱庭前源頭近搆文津閣
(因貯四庫全書建文津閣以待之閣在此北據上源也)益契選家賦两篇(謂文選陸機文)
(賦謝惠連雪賦)
颯颯皚皚飛灑間清凉坐遣片時閒偶因六月六花對
頓繾遥情到雪山(番地雪山盛夏猶積雪金川適當其地今王師進𠞰將逼巢盼望紅旗即)
(至宵旰縈懷雖遊覽所及不禁願名繾念耳)
千尺雪二首(丙申)
雨過溪流漲野灘噴珠峡口落飛湍坐來未可默然置
欲去陳言戛戛難
憑流耐可小徜徉幸罷軍書頻問忙戰將歸來談玉壘
此時落雪正尋常
千尺雪(己亥)
雄聲凉色互交加石縫雲端欹復斜前日塞山初過雨
落來絳雪自仙家
一處弆蔵四處圖(西苑盤山及此俱仿吴中千尺雪各為一圖圖凡四卷分貯四處每至一)
(處展卷則彼三處俱如在目前也)展看何異遍遊娱寒山明歲試數典
端覺難分同與殊
千尺雪(庚子)
從天所落水曰惟雨雪二自地所出水曰瀆有其四歸
宗於大海總因泉湧致北壑與南江田盤西苑暨四各
以泉勝均假雪名字然泉時或弱則以不雨匱一雨無
不佳兹攬雪如意雪實雨所為用闡天一義
千尺雪二首(辛丑)
天高塞遠是源頭千尺小哉論短修南北去年吟雪意
一時分付與東流
砏磤澎汃落深潭聲色摐摐正好參漫議每年來著句
忘言誰得似雲嵐
千尺雪二絶句(壬寅)
初來望雨懶吟詩既雨斯來又一時落漲挟沙頓改色
薛昭絳雪略同之
卜築山邊復水邊臨流摘句亦多年拈鬚已是古稀者
耳裏清音不異前
寧靜齋千尺雪之後依山搆齋
皇上御題額曰寧静後樓恭懸
聖祖御筆曰清敞澹泊寧静語本諸葛而即景寫心契山
水知仁之樂託諸
詠歌形於毫素一皆
聖學精微觸境會心者矣
御製詩
寧静齋(甲戌)
諸葛孔明澹泊寧静二語千古名言
皇祖所至若御園之澹寧居山莊之澹泊敬誠皆取其義
兹以名齋匪惟慕賢實以述
祖
既深始静心堪會致遠而寧道亦該妙契神詮參不盡
武侯豈獨幹時材
寧静齋(己夘)
窗入萬螺青階臨一鏡渟心倪恭有象道籥契無形水
動山惟静天清地亦寧武侯示微旨可以註羲經
寧静齋(庚辰)
閒庭樹葉落歸根一坐明窗日晏温即景不湏翻蜀志
武侯两字箇中存
寧静齋(辛巳)
青山本是常寧體綠水原來至静心著箇閒齋山水窟
神寧氣静得資深
寧静齋(壬午)
窗含水白與山青無色聲天妙净形雖是每來愛摛藻
静中得句意常寧
寧静齋(癸未)
石上水流動皆静雲間山出幻而寧孔明借會遠堪致
禹錫休稱德以馨
題寧静齋(甲申)
山以静為德復以寧為體書齋倚碧山稱(去聲)名固其理
庭餘綠樹圍砌有秋花美金風玉露間致遠惟清綺稱
(平聲)孔殊近哉(寧静以致遠孔明之語也)坐可觀無始
寧静齋(乙酉)
寕静我所喜詎惟一室然萬民逢稔歲四海靖烽煙願
則常如是艱哉豈盡全以斯慎宵旰致遠總無緣
寧静齋(丙戌)
搆齋山水窟山寧水復静壘㠑標秀姿溶㵝含清影唘
沃良已深徘徊亦為永因知人世間自有神仙境何必
求蓬萊遠涉風濤猛
寧静齋(丁亥)
青山遠暎水前墀水静山寧唘沃思自合㤀言契神筦
掞箋摛藻又奚為
寧静齋(戊子)
寧為静之效静乃寧之本水縈山邏間得此書齋宛境
清神自謐那更期致遠是宜居畸人樂飢恣肥遯而我
憂勞者豈能鎮息偃偶然寄意可諒不為大損
寕静齋(己丑)
右倚崇山左帶溪山寧溪静示端倪設因題額言吾志
速定朱波奠遠黎
寧静齋(甲午)
魯論幼曾讀弗忘山水樂芸齋山水間清冷帶蒨峭不
息性寧深恒峙體静奥適合武侯言原從吾所好設更
譬致遠捷望金川報
寧静齋口號(丙申)
邇歲有征事吐蕃旰宵籌筆不辭煩受俘宴凱行而至
寧静真知是此番
寧静齋(壬寅)
山以静為體夏因長故寧小年于此度陋室似其銘適
矣觀物理慚哉何德馨非關武侯緬致遠亦當停(用戒得堂)
(記意)
玉琴軒與寧静齋並峙為玉琴軒
皇上御書額殿面南額曰圖史自娱聫曰寓情最覺静
可樂玩物始知間不争並
聖祖御題軒當潨流激湍間觸石琮琤清越相應何必絲
與竹山水有清音盖玉言色琴言聲也伯牙雅調
志在高山流水間矣
御製詩
玉琴軒(甲戌)
千尺雪之南曲澗湍流潺潺衆玉中韻合宮徵正
不必撫絃動操已令子期神往
玉自無言比桃李水因不競中宮商五絃正是薰風節
治慕虞廷化日長
玉琴軒(丁丑)
神瀵注陂陀左右環交屬樸斵恰搆兹階下釃紆曲不
盈亦不竭非笙復非筑揣稱號文琴酌聲擬哀玉造物
自成連移情在澄穆
題玉琴軒(庚辰)
細泉階下注冰渠今日絲桐訝澀疎漫道寂寥艱著句
小春景㮣故逢初
玉琴軒(辛巳)
一水階前環碧㵳泠泠常作七絃調雅予入耳會心處
不在徵招在角招
玉琴軒(壬午)
前浚繞流泉泠泠潺且漩無絃並姑含不鼓鎮鏗然秋
氣澄見底月光印正圓水仙乘赤鯉深夜此周旋
玉琴軒(癸未)
雲館山之裔更臨水之涯引流繞階前活活復湝湝是
中八音具繹如和且佳玉琴雅可方筝琶非所諧即景
於何當南風企遥懷
玉琴軒(甲申)
水曲復山深文軒號玉琴非桐曾出㸑是璞定蔵琳魚
泳宛知樂禽鳴每和(去聲)音奚愁聲□剌萬古響秋金
玉琴軒(乙酉)
是地易為水導來亦藉渠音成絃引軫坐喜玉循除汩
㶁浮花片布沈受露湑流杯亭在即觴詠却抛如
玉琴軒(丙戌)
循除淙鳴泉比琴琴曰玉而泉豈知然安名人與屬因
思百年上野流沙渚曲絶無人跡尋祗有鷗朋浴亦一
自在耳羶薌寧所欲
玉琴軒(丁亥)
前後繞石渠流泉相激迸此聲彼則振宛是宮商應乘
暇斯偶坐湱然入清聽諸慮於焉澄藉因知水性明道
言可方動定静亦定
玉琴軒(戊子)
曲注繞書軒有聲静不喧是惟七絃似自具八音存何
必四山響未忘五字言昨年憑坐興已共逝波翻
戲題玉琴軒(己丑)
繞階饒綠水入戶遠紅塵有調皆成古不彈乃是真今
來昔往閱新句舊題隣自笑辭多矣得無為躁人
玉琴軒(庚寅)
階下有鳴琴聽為哀玉音幻哉更喻幻吟矣豈妨吟原
是現前水欲忘過去心流泉付不識如是注溪潯
玉琴軒(辛夘)
底知最佳處山抱水環深擇勝築雲館揣稱名玉琴幾
曾慮□剌(琴不善謂之□剌)恒是俯跳(平聲)沈比似淵明器無絃
却有音
題玉琴軒(壬辰)
漸辭谷口漸溪邊遂造溪軒一聽泉謝彼指工攫揮法
起予心在徵招絃松風却暑泠泠者月露知音淡淡然
惟是薰披仰我
舜寧湏海泛悟其連
玉琴軒(癸巳)
樂山既彼數(入聲)樂水合斯兼近物取堪喻小絃亮且簾
暗音繞階砌明影漾楣檐正是薰風候重華企仰瞻
玉琴軒(甲午)
引水愛其清取名喜以譬無湏蔡桐斲却訝陶絃置泠
泠幾曲間朗朗五音備因思復古(戴)句淺言具深義聆
聲既清越睇色復純粹操縵素未學不可無斯致
玉琴軒(乙未)
長風落虚谷繞砌足流泉既可坐延爽還因悟在川無
聲不入律有色總捐妍設以焦桐喻吾惟愛大絃
玉琴軒(丙申)
引水藉地勢成軒不日中每來昔有詠愛此興無窮但
聽咽危石寧誇識㸑桐如云五絃撫慙愧是薰風
玉琴軒作歌
玉琴軒文津閣軒前本舊有閣後寔新作一水為之帶
萬石為之壑閣未成時每到軒即今閣恒有詠軒乃數
載闕句著厭舊喜新我尚然如是世情儘堪度兹來一
聆玉琴音太古之曲不藉人醳攫成連伯牙其後軰空
向絲桐勞模索
玉琴軒(壬寅)
山中冨流泉随處皆可引激石必成聲聲如調玉軫太
古即有斯律呂鳴無盡雷氏造詎然鍾子知豈允設擬
五絃揮觧阜以為凖
欽定熱河志卷三十三
