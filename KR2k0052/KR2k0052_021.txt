四川通志卷二十一
西域
昇平之世重譯来賓者未嘗拒而遠之所以示懷
柔昭度量也三藏僻居西海前代遣使徒事羈縻
從未内附我
國家聲教洋溢遐邇無遺如大渡以西萬有餘里咸
稽顙輸誠歲時入貢於以見
聖朝一道同風之治為千古所莫及兹為列其山川紀
其風土人物以備職方覺越裳獻雉西旅貢獒未
足專美於成周也作西域志
打箭爐
昔為南詔地自後漢諸葛武侯征孟獲時遣將郭
達往彼處造箭因名係青海部落於前明永樂五
年土目阿旺堅參向化歸誠授為長河西魚通寧
遠軍民宣慰使司頒給印信號紙世代承襲
國朝因之於康熙三十九年被藏差營官昌側集烈
等戕害佔據化林營參將李麟守備王滿江詳請
進𠞰提督唐希順會疏具
題
聖祖仁皇帝
特遣四川提督唐希順帶領川省標鎮恊營官兵進𠞰隨
即克復河西之猴子坡扯索咱威杵泥子牛磨威
楚壩咱哩烹壩等處昌側集烈等預會藏屬乍丫
工布番兵哨聚磨西面大岡等處恃險負隅禦敵
官兵提督唐希順親督官兵大破之殺死助逆藏
番無數暨營官昌側集烈等直抵打箭爐安撫被
害漢土人民其喇嘛番民率衆歡呼跪地歸附已
故長河西魚通寧遠軍民宣慰司蛇蜡吒吧乏嗣
其妻工喀承襲即今現任土司堅參達結之外祖
母管轄打箭爐十三鍋庄夷民約束新附土司及
土千百戸五十六員三年上納
貢馬每年徵觧雜糧漢番商賈畢集設監督一員以
榷税課設雅州府同知一員分駐其地以理夷情
一如郡縣之制
星野
天文井鬼分野
疆域
在布政司西南一千二十里東西距六百四十里
南北距八百三十里東至瀘定橋交冷邊界一百
二十里西至瞻對抵熱泥界五百二十里南至雅
龍江中渡交裡塘界二百八十里北至小金川界
五百五十里東南至寧遠府冕寧縣界五百里西
南至喇滚抵熱桑江邊界四百八十里東北至金
川司界四百五十里西北至甘孜宜隆界四百八
十里
形勢
層巒峻嶺峭壁懸巖中隔爐河勢最險要
城池
阜和營(石城週一百四十五丈計八分有竒門樓凡三在爐東北雍正八年建)
關隘
大卡(在爐東)柳楊卡(在爐東三十里俱康熙四十一年設盤查貨物徵收商稅)
戸口
康熙四十年復設明正司原額戶口四百六十戶
外所轄各土司戶口總計二萬四百二十四戶二
共戸口二萬八百八十四戶
貢賦
康熙四十年復設明正司原額雜糧折徵銀一百
六十二兩雍正三年招撫口外等處番民認納貢
馬雜糧每歲折徵銀通共四千零九兩八錢五分
原在化林營徵收今設同知各番糧歸該明正土
司催收彙觧撥充泰寧協營兵餉
津梁
上橋中橋下橋(俱在爐城内)公出橋(在爐南三里)
塘舖
沈抗(在爐東十五里)柳楊(在爐東三十里)大藏(在爐東四十里)折多(在爐東南)
(八十里)提茹(在爐東南一百二十里)惡洛(在爐東南一百七十里)臥龍石
(在爐東南二百二十里)八角樓(在爐東南二百七十里)中渡(在爐東南三百二十)
(里裡塘交界)
山川
南無脊山(在爐東一百里高五百餘丈)金釵□(在爐東七里險窄巉巖)大
岡山(在爐東八十里高陡盤折)郭達山(在爐東北一里高七百餘丈時有青羊繞山而)
(行)呵喇穆公山(在爐西高八百餘丈)折多山(在爐南進蔵要道)大蓋
雪山(在爐北八十里)瀘河(源出折多山西南東流七十里至爐)雅納溝河(源出)
(大蓋雪山西北南流八十里至爐與瀘河會又七十里入魚通河)
古蹟
郭達山(相傳漢諸葛武侯七擒孟獲時命郭達至爐於沙哇納安爐造箭因名)溫泉
(在爐東南五十里榆林旁水性溫煖四時不竭浴之能除積疾)
祠廟
關帝廟(在爐城河東)武侯祠(在爐城河東)郭達廟(在爐城河西)達賴喇
嘛廟(在爐城西北噶達去爐二百四十里雍正七年奉)
(勅建廟遠賜名惠)
公署
監督課稅衙署(康熙四十一年建)新設分防同知兼管驛
務衙署(雍正七年設即裁并關差喇嘛舊署)瀘定橋巡檢衙署阜
和營都司衙署把總衙署驛丞衙署(今裁)
寺觀
漢人寺(在爐河東)喇嘛寺(在爐河西漢名報國寺)
職官
欽差管理打箭爐稅課監督一員分防同知一員
巡檢一員
泰寧協副將一員都司一員千總一員把
總一員以上駐劄噶達
阜和營都司一員把總一員
德靖營都司一員把總一員以上駐劄中渡
寧安營都司一員把總一員以上駐劄靈雀
寺
上渡汛防千總一員下渡汛防千總一員吹
音堡汛防千總一員
明正宣慰土司一員
風俗
夷風原陋男女瀆倫今革舊從新淳良成俗
管轄地方
明正宣慰司堅參達結
安撫司(六)
綽斯甲(側冷滚布住牧)單東革什咱(七立端朱住牧)把底(囊錯住牧)喇
滾(丹正邦住牧)喇滚(副安撫革松結住牧)瞻對(側冷滚布住牧)
土千戶(一)
咱哩(古天錫住牧)
土百戶(四十八)
姆朱(阿拉烏金住牧)八烏籠(羅藏丙朱住牧)藥攘(烏金烹錯住牧)吉增(沙加)
(平住牧)本噶(朱得結住牧)作蘇策(江初扎什住牧)格窪卡(桑結林琴住牧)
八哩籠(堅忠住牧)拉里(奪牙崩錯喇碟住牧)沙卡(洛藏林琴住牧)瓦七(革松)
(七立住牧)呷那工弄(噶納汪住牧)白桑(郎結住牧)惡洛(七林平住牧)扒
桑(甲呷七立住牧)惡熱(沙甲三朱住牧)索窩籠巴(工噶打結住牧)他咳(格冗)
(塔住牧)惡拉(希落金巴住牧)上渡噶喇住索(工布七立住牧)初把(出丁)
(交住牧)下渣壩木藏石(扎巴呷住牧)中渣壩熱錯(姜初台住牧)
中渣壩業窪石(唵中住牧)中渣壩沱(羊馬七立住牧)中渡啞出
卡(賈甲七立住牧)上渣壩惡疊(騷大住牧)上渣壩卓泥(革松七立住牧)
上八義(雍中多兒濟住牧)白隅(郎結七立住牧)下八義(沙加七立住牧)沙
悞石(沙加七立住牧)梭布(喳胎住牧)長結松歸(雍中交住牧)昌拉(加蓋)
(住牧)堅正(扎什住牧)祖布(七林住牧)魯蜜東谷(囊卡朱住牧)長結杵
尖(郎結大住牧)達嗎(八馬策結住牧)格桑(丁巴住牧)郭宗(安初住牧)本滾
(納卜住牧)卓籠(白馬汪丁住牧)魯蜜達則(卡交住牧)普其碟(八佈他住牧)
結藏(蒙他兒住牧)木轆(騷大交住牧)
物産
青稞牦牛山羊酥油
裡塘
在打箭爐之西昔隷青海代慶和碩氣部屬其地
方係喇嘛寺大喇嘛掌管闡講黃教名曰堪布為
一方崇祀之尊立僧俗營官各一名董率事宜自
康熙四十七年降生達賴喇嘛遷住西寧塔兒寺
之後因西藏地方被凖噶爾澤旺阿喇布坦遣車
零敦多布佔踞於康熙五十七年五月内護軍統
領溫普偕參領伍林帕侍衛納沁化林協副將趙
弘基黎雅營遊擊楊德美帶領滿漢官兵由打箭
爐出口渡雅龍江直抵裡塘駐劄宣諭
聖朝德威招諭裡塘綏定人心預貯倉庫錢糧待
大兵西進至康熙五十八年四月内總統之定西將
軍噶爾弼駐兵打箭爐以督其後前鋒都統法納
同永寧協副將先領滿漢官兵前往西藏道經裡
塘青海差達哇朗章巴等隂謀把持裡塘營官遂
有逆意官兵駐劄甫畢計誘達哇朗章巴等及僧
俗營官二名至營擒以正法革去堪布喇嘛該地
頭人百姓咸凛軍威各舉所知素相悦服之人議
立堪布一名專理黃教設立正副營官董率地方
開造本管大小堡寨十五處頭人三十名百姓五
千三百二十戶大小喇嘛寺院四十五座共喇嘛
三千二百七十餘衆傾心投誠輸納
貢賦承應差使而附近裡塘之瓦述崇喜毛丫毛茂
丫長坦曲登五處酋長各呈戶口上納糧馬革面
来歸情願䟎運糧儲我兵軍威遠震西藏沿途一
帶酋長紛紛迎師歸誠至雍正七年頒給裡塘僧
俗營官印信一顆俗營官安本授為宣撫司僧營
官康郤江錯授為副土官照流官之例鈐束地方
瓦述崇喜酋長杜納特吉毛丫酋長索朗羅布
長坦酋長側冷曲登酋長康珠俱授長官司
毛茂丫酋長側冷工授為土百戶世代承襲各
給印信號紙永為藩籬
疆域
裡塘在布政司西東至峻喇雅龍江交明正司界
西至諾噶里布查多交瓦述土司界南至唾杓竹
交雲南中甸界北至雄熱泥交瞻對土司界東至
打箭爐六百五十里西至巴塘五百二十里東至
布政司一千六百七十里
形勢
東接西爐南通寧遠西距巴塘北連瞻對層巒疉
嶂亦西藏之要區
戶口
共六千五百二十九戶
共喇嘛三千八百四十九衆
貢賦
每歲上納青稞五百石每石折徵銀九錢共折徵
銀四百五十兩
所屬五土官内除瓦述長坦土官一名側冷因督
兵遲悞軍令擒拿正法外其崇喜毛丫毛茂丫曲
登四土官每歲上納
貢馬牛隻共折銀一百五十兩
裡塘等處百姓每歲舊例供給喇嘛衣單銀六百
兩雜糧一千七百五十四石一升七合四勺大小
牛隻四百七十條酥油九百五十八斤麥子四百
刻糌粑四百二十三刻該宣撫司照數徵收統交
喇嘛頭人散給雍正九年奉文統入正項錢糧一
體徵收其喇嘛口糧衣單分别詳議酌給
津梁
倫都橋(在呀壩)唐葛橋(在甲宗)喇布橋(在喇爾布)谷藏橋
賽橋(在鄉城)熱藏大橋(在裡塘)八濟橋(在喇嘛丫)阿家橋(在丫)
(壩)
塘舖
麻蓋中塘(兵四名)剪子灣塘(兵八名)撥浪工塘(兵十一名)西
惡洛塘(兵四名)咱馬拉硐塘(兵八名)火出卡塘(兵八名以上東)
(路)裡塘(兵二十八名)革哇奔松塘(兵八名)海子塘(兵八名)喇
爾塘(兵四名)喇嘛丫塘(兵八名)二郎灣塘(兵四名)立登三
巴塘(兵十名以上西路)共有土兵二百八十名
山川
達俄岡山赤喇岡山出喇山(俱在裡塘東勢頗平坦踰此三)
(山約程百餘里)紫木喇山(在裡塘東不甚險峻上下各十五里)漳喇山(在裡塘東)
(南其山甚險上下約百餘里山之左係鄉城戚蓋地屬四川山之右係麗江中甸地屬雲南)阿
喇柏桑山(在裡塘西南平順可行上下約三十里至海子口界)喇枯山(與柏桑山)
(相連亦頗平坦約十有餘里)色勒隆宗山(與喇枯山相連勢亦平順上下約十餘里)
額東勒山(與隆宗山相連上約十五里平順易行下約二十里陡險盤曲以上四山計程)
(九十餘里途無住所冬春多積雪乃進藏要路)雲龍喇山(頗平坦上下約二十里)鎖
龍山(在裡塘)火燒坡(在裡塘)亂石窖山(在大路)人頭灣(在大)
(路)惡洛山(在西惡洛)甲噶山(在裡塘)疊雜山(在疉雜)喇布山
(在甲宗)藏木山(在藏木)沙布山(在沙魯布)革哇山(在革哇奔松)喇
嘛山(在喇爾)二郎雪山(在二郎灣)三巴山(在立登三巴)打山(在毛)
(茂丫)射鹿山(在立渠河頭)毛丫山(在曲登)窮藏山(瞻對交界)大松
山(在裡塘)蟒拉山(在裡塘)雅龍江(在裡塘東源出青海之娘錯流入霍耳咱)
(地用牛皮船為渡通林葱安撫司至甘孜用木船皮船為渡通疊爾格直達乂木多至上中下渣壩)
(亦用牛皮船為渡通瞻對喇滚至上中二渡用木船皮船為渡通裡塘至下渡亦用牛皮船為渡通)
(會鹽營之木里土司及雲南中甸地方由寧番三渡水會金沙江入馬湖歴敘州府歸川江大河)
裡楮河(在裡塘門首之江源出瓦述長坦蒙丫沙如向東南流至眉里喇卡合雅龍江入内)
(地河口稍窄於裡塘上行十餘里有桑巴橋通巴塘大道下行六十餘里至江宗有橋亦名桑巴)
色隆達河(在裡塘西南源出額東勒山流入雪山根合袁達楮河由喇嘛丫至鄉城會金)
(沙江均係木橋通巴塘大道)喇梯楮河(源出立登三巴經流二郎灣博莫博松勺朱等)
(處入金沙江)交界河(在鄉城朔竹)立渠河(在裡塘射鹿山發源經流與下渡河)
(合)溫塘泉(有三一在裡塘西十里一在裡塘南二十里一在喇嘛丫熱水塘汛三泉之水)
(四時常溫内有紅蟲如絲長二三寸人有患瘡疾者浴之即愈彼地僧俗人等珍重之)
寺廟
關帝廟(在裡塘漢人建立)長青春科兒寺(在裡塘大喇嘛堪布所居)貯經堂
金剛寺尼姑菴(俱在裡塘)工沙寺(在牟納)空沙寺(在上)
(惡洛)納吐寺(在呀壩)桑登寺(在喇爾布)乃吉策巴寺(在上牟納)登
沙寺(在下牟納)工噶里寺(在工噶)陽頂寺(在島巴)三配林寺
(在鄉城)幇補寺(在島巴)立禪寺(在喇嘛丫)蔴糖寺(在丫壩)申角
寺(在中壩)
公署
糧務署(碉樓一座在長青春科兒寺之左)正副宣撫司署(碉樓一座在長)
(青春科兒寺之右)
仙釋
達賴喇嘛(於康熙四十七年降生於擦嗎中地方能言即說前生事無不脗合西藏班禪)
(喇嘛遣徒衆齎金寳並前生衣鉢往迎至藏復遷往西寧塔兒寺之後因西藏地方被準噶爾澤旺)
(聖祖仁阿喇布坦遣車零敦多布佔踞仰蒙月初六日送皇帝平復西藏於康熙五十九年九)
(旨在噶上布達拉山大寺坐牀於雍正七年奉達地方建修大廟一座)
(賜額惠遠雍正八年迎達賴喇嘛至廟住錫)
風俗
茹毛飲血崇佛信巫喪葬婚姻未知禮法今既歸
化别之以伉儷易之以棺槨亦以漸入華風
管轄地方
戎里馬燒骨中安角中擦嗎中(達賴喇嘛降生處)
拉聰中擦竹溪西惡洛麻蓋中河口(打箭)
(爐交界)上惡洛下惡洛呀壩疉雜上牟納
下牟納甲中中壩藏木沙魯布木洛
(寧遠府交界)喇爾布工噶里島巴鄉城朔竹
喇嘛丫二郎灣立登三巴(巴塘交界)丫壩中壩
普恩噶吉土官中噶(黑帳房)毛茂丫土官側冷(黑帳)
(房)毛丫土官索浪羅布(黑帳房)曲登土官康珠(黑帳房)
奔拉山土官都納台吉(黑帳房)
物産
藏經板麩金葡萄根木碗鳳眼菩提子
貝母冬虫夏草(出撥浪工山本草不載性温煖補精益髓)黑白狼
牦牛山羊牛毧酥油青稞大麥
巴塘
在裡塘之南昔為西藏拉藏汗所屬其地有大喇
嘛寺一座係達賴喇嘛委放堪布大喇嘛一名掌
管黃教為各寺喇嘛之首領拉藏汗委放大小碟
巴二名管理地方百姓數年一換歴代相傳至康
熙五十七年護軍統領温普等帶兵初入巴塘宣
布
聖朝威德兵至大朔地方該碟巴等赴營投見願附版
圖於五十八年冬總統四川綠旗官兵至巴塘該
地碟巴頭人僧俗百姓迎師傾心投誠願作
天朝子民開呈本管地方寨堡三十三處頭人三十九
名百姓六千九百二十戸大小喇嘛二千一百一
十衆按年上納糧賦承應差徭輓運軍糈五十九
年定西將軍噶爾弼統領滿漢兵馬至巴塘同副
將進征西藏番民等竭力争趨随軍䟎運歴年進
藏官兵糧餉無不優裕至雍正四年十月雲南提
督郝玉麟四川提督周瑛俱在西藏旋師至巴塘
地方會勘歸川歸滇疆界次年三月副都統鄂齊
内閣學士班第四川提督周瑛前往巴塘乂木多
一帶指授賞給達頼喇嘛地方疆界五月抵巴塘
會勘巴塘邦木與賞給西藏之南登中有山名寧
靜擬於山頂立界碑又喜松工山與達拉兩界山
頂亦立界石山以内均為内地巴塘所屬山以外
悉隸西藏達賴喇嘛所管差員查造戸口分輸糧
賦復選本地大頭人一名協理土官事宜造册
題報永定邊疆七年將巴塘土官扎什朋楚授為宣
撫使司大頭人阿旺林青授為副土官頒給印信
號紙正土官照流官之例副土官世代承襲
疆域
在布政司西南二千一百四十五里東至立登三
巴界西至桑昂邦界南至必襲工擦里界北至靈
卡石界
形勢
山則崇巒叠嶂水則流合金沙西藏要道
戸口
土目二十五名大小頭人四百二十六名百姓共
二萬八千一百五十三戶共喇嘛九千四百八十
衆
貢賦
每歲上納青稞馬牛狐皮共折徵銀三千二百三
十五兩四錢五分
塘舖
革哇奔松塘(兵十二名)喇离革哇(兵十二名)喇嘛丫塘(兵十二名)
二郎灣塘(兵十二名)立登三巴塘(兵十二名)雪山根塘(兵十二名)
奔乂木塘(兵十二名)巴塘(兵十六名)擦碩塘(兵十名土兵二名以上東路)
金沙江塘竹巴籠塘公喇塘空子頂塘
邦木塘湳多塘谷黍塘普納塘(以上兵同)江卡
兒塘(兵十六名土兵四名)力黍塘(兵十名土兵二名)阿布喇塘石
板塘(兵同上)阿足魯塘(兵二十名土兵三名)洛家宗塘(兵十名土兵二)
(名)卧龍多塘(兵十名土兵二名)瞻對(兵十名土兵二名以上西路)
山川
甲噶喇山(在巴塘東凌霄插漢上下約八十里)龍新山(在巴塘東險峭特絶上下)
(約三十餘里冬春多積雪行者苦之)卜意喇山(在巴塘南不甚險峻上下約二十里)空
子喇山(在巴塘西南山勢平衍上下約七十餘里)寧靜山(在巴塘西南山頂平坦四)
(十餘里中立界牌山以東為内地屬巴塘山以西為外地屬西藏)喜松山(在巴塘西勢甚)
(高峻上下約四十餘里亦巴塘西藏交界)巴冲楮河(在巴塘民堡之傍源出瞻對流入疊)
(爾格合金沙江)色楮河(即金沙江源出惡洛木拜圖流入木魯烏蘇等處至巴塘崩子勒入)
(麗江歴寧番凉山合雅龍江會於敘州府大河籠按此江渡口甚多惟春科工妥楮卡牛苟竹巴)
(係官商大道修造木船以渡其餘俱係皮船)
寺廟
大寺(坐東向西土垣周百餘丈掌教堪布居之餘喇嘛築土房於寺内環繞居住)喇嘛
寺(無口糧寺院八十四座有口糧寺院五十七座難以悉載)
公署
安撫司署(在大寺後一里築土甃石為堡)
風俗
崇信浮屠躭嗜麴蘖男女瀆倫與裡塘相類
管轄地方
安撫司(十一)
巴塘(扎什朋楚副土官阿旺林青住牧)瓦述餘科(沙加羅爾布住牧)霍耳
竹窩(索朗滚布住牧)霍耳章谷(羅藏側旺住牧)霍耳甘孜孔撤(羅定)
(住牧)霍耳甘孜麻書(朗卡索嚢住牧)霍耳咱(阿旺初中住牧)叠爾格
(丹巴七立住牧)春科(工布汪甲住牧)林葱(俄木林琴住牧)上納奪(索朗汪結住牧)
長官司(七)
色他(朗卡七立住牧)瓦述更平(白馬七立住牧)霍耳白利(隆布扎什住牧)
霍耳東科(達漢格隆住牧)春科高日(印布住牧)瞻對茹(七林平住牧)
蒙葛結(弋黨工布住牧)
物産
白葡萄葡萄根木碗石榴水銀犛牛
青稞小麥黃蠟蜂蜜酥油
乍丫
在巴塘西南昔為西藏闡教正副苦圖克兔掌管
自康熙五十八年
大兵進取西藏之後均受
聖朝所封頒給苦圖克兔印信(其印係闡講黃教那門汗之印清字蒙古字夷)
(字三樣篆文)正苦圖克兔住坐乍丫寺院副苦圖克兔
住坐卡撒頂寺院遇有大差經過下山迎送
疆域
在布政司西南二千九百九十五里東至巴塘五
百五十里西至乂木多五百三十里南至昌都界
北至乂木多界里數無考
形勢
三山環偪二水交騰窮荒僻壤
津梁
新橋(在擦哇作岡水合勒楮甲倉二河流入乂木多大河建橋以濟數河俱有木橋餘不悉載)
塘舖
雨撒塘(兵二十名土兵三名)嚢地塘(兵二十名土兵三名)空沙塘(兵十名土)
(兵二名)達布擦哇塘(兵十名土兵二名)爾公塘(兵十名土兵二名)邦
地塘(兵十名土兵二名)蒙固塘(兵二十名土兵三名)
山川
指達喇山(在乍丫東頗平坦上下約十里)昂喇山(在乍丫西北危峻難踰上下約)
(八十里進藏要道冬春多積雪行者苦之)作喇山(在乍丫西北高陡險峻上下約三十里)
勒楮河(在大寺前源出昂喇山下合甲倉河)樂楮河(源發作喇山亦合甲倉河)甲
倉楮河(源發自官角經流洛隆宗合樂楮河到乍丫界)色楮河(源出上納奪經流江)
(卡兒等處西南流入乂多大河)
寺廟
乍丫大寺(坐西北向東南土城約百餘丈喇嘛人等俱於寺内居住其地方事宜俱聽該)
(寺喇嘛噶隆昌諸教名管理)轉經閣(在大寺前男女婚姻俱於此歌唱兩情歡洽男以糌)
(粑結女之髮間其婚遂定)
風俗
樂竊好鬭婚姻多不由禮今旣傾心向化漸見易
俗移風
物産
松蕊石梨乾葡萄核桃犏牛綿羊
青稞
乂木多
在乍丫西北昔屬闡教苦圖克兔掌管自康熙五
十八年
大兵進取西蔵始受
聖朝所封頒給正苦圖克兔印信(其印係闡講黃教額爾德尼那門汗之印)
(清字蒙古字夷字三樣篆文)住坐乂木多大寺其副苦圖克兔
住坐邊壩之西甲喇大喇嘛寺又有昌諸巴五家
扎聰所管大小寺院五十座喇嘛四千五百餘衆
百姓七千六百三十五戸
疆域
在布政司西南三千五百二十五里東至乍丫五
百三十里西至類伍齊二百二十里南至結黨北
至隆慶里數無考
形勢
層巒疊嶂怪岫竒峯西蔵門戶
津梁
雜橋(在雜楮河名為雜楮桑巴)着橋(在昂楮河名為昂楮桑巴)惡洛橋
塘舖
巴貢塘(兵六名)包墩塘(兵六名)蒙堡塘(兵六名以上東路)乂木
多底塘(兵二十名)惡洛塘(兵六名)裹角塘(兵六名)喇貢塘(兵六)
(名)恩達塘(兵六名)瓦河塘(兵七名)嘉玉橋塘(兵十名)洛隆
宗塘(兵八名以上西路)
山川
達蓋喇山(在乂木多東山勢危峻上下約四十餘里接熱丫界)冲得喇山(在乂)
(木多東高峻冲霄上下約六十里接哈甲松林口界)奪布喇山(在乂木多東南平坦易行)
(約二十里)鼎各喇山(在乂木多東南疊嶂重崖上下約五十里)魚别喇山(在乂)
(木多西南不甚險峻上下約二十五里接乍丫巴貢界)列木喇嶺(在乂木多東上下約)
(五里)裹角大山(在乂木多西南山極陡峻上下約六十里冬春積雪難行)巴貢山
蒙堡山擦瓦山雲山雪山白奪山納
奪山黃雲山隱山喇貢山昂楮河(在乂木多)
(左源出中壩因通雲南亦名雲河)雜楮河(在乂木多右源出九茹因通四川大道亦名川)
(河二水合流入雲南界)
寺廟
戎空寺(援巴弋奚暨昌諸巴居其内)普安堂(在乂木多漢人建立)講經堂
(在乂木多)龍王廟(在乂木多)大寺(在戎空寺左寺内供)
(萬夀無疆朔望朝賀御座令節)觀音閣(在巴貢)善化寺(在包墩)科兒寺
(在包墩)林光寺(在包墩)萬夀寺(在惡洛)雲頂寺(在惡洛)大牟
寺(在惡洛)定海寺(在惡洛)長鳴寺(在裹角)永定寺(在裹角)白
衣庵(在裹角)金剛寺(在喇貢)空沙寺(在喇貢)吉祥菴(在喇貢)
大佛寺(在喇貢)雲臨寺(在喇貢)
公署
副總理糧務署(碉樓一所在戎空寺之左)糧務署(碉樓一所在戎空寺之右)
把總署(二)
仙釋
大苦圖兔(乂木多人生於康熙五十三年乙未據傳轉生二十餘世)
風俗
崇信浮屠生子半為喇嘛喜啖生物不尚滋味喪
葬或付水火或投鷹犬夷情難以頓革惟臘月廿
八仲春望日頗合漢人剪綵迎牛之意
管轄地方
巴貢(乍丫交界)包墩蒙堡惡洛裹角喇貢(類伍)
(齊交界)
投誠番地
黑帳房木魯巴墩(在乂木多東)常川中(在乂木多北)倉竹黑
巴工卡(在乂木多北)巴樹(在乂木多西北)雜處(在乂木多東北)竹拉石
(在乂木多東北)處林獨兔(在乂木多正東)布喇烏(在乂木多東北)龍布(在乂)
(木多東北)腊枯(在乂木多東北)稱多(在乂木多東北)納粗(在乂木多西北)谷咱
(在乂木多東北)竹巴(在乂木多東北)押結(在乂木多西北)列玉(在乂木多西北)當
窩赤巴拉即般石(四處近龍布在乂木多東北界)
物産
波裏凹牛&KR4305;牦牛山羊青稞大麥
圓根豌荳松蕊石梨乾杏乾核桃
類伍齊
在乂木多西北係由草地進藏徑道築土為城周
二百餘丈内建大寺一座佛像經堂巍煥整齊紅
帽子苦圖克兔居此協理黃教原隸西藏自康熙
五十八年
大兵進取西藏該地僧俗人民投誠歸順
聖朝雍正九年頒給印信(其印係協理黃教那門汗之印清字蒙古字夷字三樣篆)
(文)住坐大寺該地喇嘛俱於城内居住所部番民
居黑帳房者多住土房者少雍正四年會勘疆界
將類伍齊地方遵
旨賞給達頼喇嘛
疆域
在布政司西南三千七百四十五里東至乂木多
界西至喇里界南至達隆宗界北至洛隆宗界
形勢
高峯聳峻一水環流西藏徑路
塘舖
恩達瓦合麻利
山川
瓦合大山(在類伍齊西南山大而峻歴一百二十里到瓦合番寨冬春多積雪難行)擦
噶喇山(山頗平坦上下約二十里)葉達喇山(勢頗平衍上下約三十里至嘉夷橋)
(交洛隆宗界)紫楮河(在類伍齊東北即昂楮河下流)
風俗
民愚俗樸論婦當差
物産
鐵騾馬鹿馬雞牦牛綿羊酥油
牛毧
洛隆宗
在類伍齊西南原隸西藏部屬委碟巴二名管理
康熙五十八年
大兵進取西藏該地碟巴番民傾心投誠採辦軍糧
輓運無悞雍正四年會勘疆界將洛隆宗地方遵
旨賞給達頼喇嘛
疆域
在布政司西南四千一百一十五里東至乂木多
五百九十里西至碩般多一百六十里南至類伍
齊界北至達隆宗界里數無考
形勢
二山對峙兩水合流西藏孔道
塘舖
裹角塘(兵十名土兵二名)不里塘(兵十名土兵二名)松津多塘(兵十)
(名土兵二名)瓦合塘(兵十名土兵二名)大橋頭塘(兵十名土兵二名以上俱)
(東路)迭哇塘(兵十名土兵二名)擢恥塘(兵十名土兵二名)碩般多塘
(兵十名土兵二名以上俱西路)
山川
得貢喇山(在洛隆宗東山勢陡峻上下約三十餘里至加夷橋)得噶喇山(在洛)
(隆宗西越十五里至鐵凹塘交碩般多界)偶楮河(在洛隆宗西源出噶爾藏胡乂海子流入)
(納克樹等處至擦哇岡後合瀾滄江)峽隆喜楮河(在洛隆宗南源出噶喇山東流至洛)
(隆宗得貢喇山下合偶楮河)
公署
官寨即名洛隆宗藏委碟巴住坐之所本處居民
在官寨對門小河岸居住俱係築土為室
風俗
夷情頗稱淳樸苐喜酒樂滛宜加董率以振頽風
物産
㹈牛山羊青稞
碩般多
在洛隆宗之西原屬西藏部落委喇嘛碟巴一名
俗碟巴一名掌理黃教鈐束地方後被凖噶爾佔
踞西藏遣陀陀宰桑至碩般多一帶剝削僧俗人
衆康熙五十八年定西將軍噶爾弼等統兵進藏
該地碟巴人等迎師歸誠陀陀宰桑潛回西藏總
統遣諳練外委三十名改飾異服令該地碟巴嚮
導追至索馬郎擒獲陀陀宰桑送川觧内部請
旨本地屬民歴年承辦糧差無懈至雍正四年會勘疆界
遵
旨將碩般多地方賞給達賴喇嘛
疆域
在布政司西南四千二百七十五里東至洛隆宗
一百六十里西至中夷松多五十里南至洛隆宗
界北至達隆宗界里數無考
形勢
四山旋繞二水合襟進藏要路
塘舖
中倚塘(兵十名土兵二名)巴裡塘(兵十名土兵二名)喇賫塘(兵十名土)
(兵二名)賓巴塘(兵十名土兵二名)達拉宗塘(兵十名土兵二名)同袒
塘(兵十名土兵二名)郎結中塘(兵十名土兵二名)達模塘(兵十名土兵二)
(名)阿哪通塘(兵十名土兵二名)打結通塘(兵十名土兵二名)公都
塘(兵十名土兵二名)乂杵卡塘(兵十名土兵二名)喇里塘(兵十名土兵二)
(名)
山川
章喇山(在碩般多東高峻險阻上下約三十五里至曲尺)吾抵喇山(在碩般多)
(西南勢不甚峻越二十五里至撥地滚寺又五里至中義多)巴喇山(在碩般多西南勢平)
(坦上下約三十里至八里郎)朔馬喇山(在碩般多西亦平坦踰二十餘里至索馬郎即)
(擒陀陀宰桑處)柱嗎郎錯河(源發噶喇漫山坡經流紫妥曲尺北流歸偶楮河)胄
楮河(源發吾抵喇山經流四十里至碩般多合柱嗎郎錯河會於偶楮河)
寺廟
大寺(在碩般多建寺二座築土甃石為城憑枕山梁俯臨河坎前闊後尖略如扇形内供佛像)
(經堂住坐喇嘛碟巴其餘僧衆俱在城内修建房屋環繞住居俗碟巴亦居城内民房)
風俗
信佛崇僧喜酒樂滛頽風宜飭
物産
青稞荍麥牛羊酥油
達隆宗(即邊壩又名賓巴)
在碩般多之南原屬西藏所轄委碟巴二名管理
康熙五十八年
大兵進藏該地喇嘛碟巴人等傾心向化承辦糧差
留駐官兵弹壓以連聲援所轄地方自喇子起至
魯工喇大山根拉里止四至遼闊差徭繁劇又委
熱傲三名以作三處分治承應
聖朝軍役無敢懈怠凡熱傲居址俱有官寨樓房
疆域
在布政司西南四千五百五十五里東至碩般多
二百九十里西至拉里七百三十里南北界限里
數未詳
形勢
二山横跨四水環襟西藏遼闊之區
塘舖
與碩般多同四站至碩般多塘九站至拉里塘
山川
必達喇山(在達隆宗西山平坦而小上下十里)沙工喇山(在達隆宗西崇山峻)
(嶺上下約八十餘里)魯工喇山(與沙工喇山相連山勢平衍八十餘里二山冬春每積雪)
(難踰)撒楮河(在達隆宗北源發朔嗎喇山頂經流索馬郎等處東南流入偶楮河)邊楮
河(在達隆宗東南源發自達隆大山合胄楮河至賓巴流入乂木多等處會偶楮河)俄楮
河(源發沙工喇山之姜錯嶺經流郎吉工等處合葉楮河)葉楮河(源發自沙工喇山頂)
(經流至工多合工楮河又至哈南多合俄楮河同歸偶楮河)
風俗
民亦知耕苐沈湎於酒滛瀆於色大異華風
物産
麩金銀礦梨乾核桃馬騾牦牛青
稞酥油
拉里(一名喇里)
在達隆宗西北原隸西藏所屬歴委大喇嘛掌管
寺院並管碟巴事宜自凖噶爾車零敦多布侵佔
西藏該地黑喇嘛附逆助謀偽稱河州喇嘛迎師
嚮導隂遣番人截邀軍糧康熙五十八年定西將
軍噶爾弼統領綠旗官兵至拉里預遣官計擒黑
喇嘛訊眀附逆隂謀截糧情實旋卽正法另委喇
嘛掌理地方承應
聖朝役使歴年駐藏官兵往来服役無悞永屬西藏所
轄
疆域
在布政司西南五千二百八十五里東至達隆宗
七百三十里西至工布江達四百五十里南北界
至未詳
形勢
二山危峻三水會同
塘舖
阿咱古郎卡昌多撥拉工香阿工布
江達
山川
拉里大山(在大寺西山甚危峻上下二十餘里四時積雪)瓦子山(番人呼為卓喇)
(山峻險漫衍約四十餘里多積雪不消)同妥楮河(在拉里東源發魯工喇山經流擦楮)
(卡歴四十餘里合得楮河)得楮河(在拉里東北源發大偏關大山經流拉里會妥楮河)松
茄楮河(在拉里東源發大偏關之大山巢經流桑結松多與林楮河合流至拉里會得楮河)
古蹟
熱水塘(在拉里東四時常温番人呼為擦楮卡)
寺廟
大寺(在拉里大山之腰山勢如龍形前後左右俱極險峻惟右邊有路盤旋而上建寺院一座)
(住大喇嘛一名管理地方餘衆喇嘛俱居山上寺内本地番民住土房者僅十餘戶居黑帳房者百)
(餘戸)
風俗
民悍性野好鬭輕生
物産
犏牛緜羊
工布江達
在拉里西南原係西蔵部落工布達布二處路口
先年凖噶爾侵佔西蔵工布人民堅閉防禦敵人
不能入其境康熙五十八年
大兵進取西蔵總統遣員撫綏工布一帶番民始通
酋長率領部屬迎師就撫嚮導進蔵雍正四年會
勘疆界案内遵
旨將江達地方仍隸西藏委碟巴二名鈐束地方
疆域
在布政司西南五千七百三十五里東至拉里四
百五十里西至烏斯蔵七百四十里南北界至未
詳
形勢
憑山依谷守險要區
津梁
江達桑巴(在碟巴宅前)大河橋(在碟巴宅後十里係進蔵大道)
塘舖
春拉常多寧多工布江達順達祿馬
嶺磊達
山川
祿馬嶺山(在江達西山頗平坦上下約四十餘里至磊達塘站)江達楮卡河
(一自瓦子山發源經東閣寺寧多至江達一自祿馬嶺發源經順達刊木至江達兩水合流至江布)
(達布會於蔵河)
公署
碟巴住宅一所
風俗
信浮屠躭麹蘗男女瀆倫夷風未革
物産
毛氊青金石大面氆氌大面偏單大面
羊毧竹片弓竹箭桿(俱出工布)
西蔵
在工布江達之西為圖伯特國又稱為康衛藏康
即今之乂木多衞即今之西藏蔵即今之後蔵扎
什隆布番民呼為拉撒乃部民所居之地昔唐孝
德皇帝於拉撒大寺立有甥舅聯姻碑記自唐以
来世有達賴喇嘛總持黃教為各蒙古康巴蔵衛
等處崇祀之至尊蒙
聖朝頒給達賴喇嘛冊寳拉蔵汗方印一顆(其印係翊法恭順汗)
(之印清字蒙古字漢字三樣篆文)管理圖伯特地方事務後被凖
噶爾澤旺阿拉布坦妄生事端遣車零敦多布帶
領人衆滅壊達賴喇嘛拆毀寺廟屠戮生靈侵佔
西蔵地方將拉蔵汗之印奪與附逆之達則碟巴
掌理亦呼為汗迨達賴喇嘛降生裡塘移駐西寧
塔兒寺後仰蒙
聖祖仁皇帝
命撫遠大將軍王平逆將軍延信統領陕西滿漢官兵護
送達賴喇嘛自塔兒寺起程進蔵又
命定西將軍噶爾弼等統領荆州滿兵四川綠旗官兵由
巴裡二塘一路招撫進蔵又
命副都統伍格帶江浙滿兵至滇會合雲南鶴麗總兵官
趙坤援𠞰副將郝玉麟等官兵由中甸一路進蔵
凖噶爾賊衆聞我軍威遠震膽落魂消遁回巢穴
西蔵各酋長咸凛
天威分迎師旅俱於五十九年八月内抵詔地九月初六
日送達賴喇嘛上布達拉山大殿坐牀重興法教
蔵衛人民始得咸登袵席隨擒附逆之達則碟巴
等正法畢議留川滇官兵鎮守西陲兩路將軍凱
奏赴川回
京復
命特封西蔵噶隆等貝子公爵雍正元年
勅封阿里康金鼐為貝子頗羅鼐等二名為扎薩克台
吉二年
欽頒達賴喇嘛金冊金寳(印係西天自在佛總理天下釋教普通日赤拉坦喇達賴)
(喇嘛之印清字蒙古字漢字夷字四樣篆文)鐫立
聖祖仁皇帝
御製平定西蔵碑記六年十一月自藏遷達賴喇嘛於裡
塘七年
勅封頗羅鼐為固山貝子八年正月又自裡塘遷達賴
喇嘛於噶達
勅建惠遠廟坐牀九年加封頗羅鼐為貝勒伊長子扎
什朗結為公爵次子菊邁朗結為台吉三年朝貢
一次
西蔵番民呼為拉撒蒙
聖朝勅封頗羅鼐為貝勒居堡内小詔之旁其宅名五
層樓總理前蔵後蔵等處地方長子扎什朗結分
駐阿里防禦拉丹通凖噶爾要隘次子菊邁朗結
隨伊父辦事行走本處專管地方之官名為浪
子沙係貝勒委放碟巴二名共理事務
疆域
在布政司西南六千四百七十五里東至寧静夕
松工二山交巴塘界西至阿里交拉丹界三千二
百里南至奕爾交洛壩生番界北至木魯烏蘇噶
爾蔵胡乂交青海界
形勢
山高水秀宛然福地洞天
關隘
湯家古索(在西蔵東一百八十里有鐵索橋番民呼為扎桑巴)東噶爾關(在蔵)
(西三十里南憑大河北依峻嶺頗稱險要)曲暑關(在布達拉西一百五十里有鐵索橋為前)
(後蔵往来要道)哈喇烏蘇河口(在蔵東北一千四百里皮船為渡所住居民俱屬西)
(蔵)木魯烏蘇河口(在蔵東北二千九百里與西寧部屬交界撥民人四十戶於河)
(口住牧盤詰往来具報)
貢賦
西蔵轄下每年共認納貢馬九十二匹牦牛一千
五百九隻犏牛七十二隻羊一千三百七十隻
又賞給達賴喇嘛轄下每年共認納糧銀一千五
百二十二兩米一百刻青稞九百刻麥二百五刻
豌豆三百三十刻馬二十匹騾三十四匹犏牛三
十五隻㹀牛三百九十隻羊一千三百四十九隻
鹽五百五十三支豹皮三張猞猁猻皮一張酥油
一百八十刻茶三十五甑
戶口
雍正十年分歸西蔵管轄番民共四十族計四千
八百八十五戸一萬七千六百九十八口
又賞給達賴喇嘛自漢人寺起至竭磋止共二十
三處大小頭人一百七十八名番民一萬一千八
百五十七戸
塘舖
日照日噶五顯卡喇嘛寺墨竹工卡冷
然冷阿斯江日出東拉崑牙卜斯先
巴當撒西工巴
新設舖站
烏蘇江仁進里墨竹工卡占達得慶
拉未菜子庄西蔵
山川
布達拉山(在西蔵西約高百餘丈詳古蹟)甲里必洞(與布達拉山相連約高九)
(十餘丈詳古蹟)牛魔山(在西蔵南約高三百餘丈每歲正月達賴喇嘛排駕下山詣大詔寺)
(謁佛登臺集各寺大小喇嘛三萬六千衆或三千六百衆諷誦)
(皇經二十日事竣迎神逐鬼點放大炮與我内地驅疫相似其炮圍約二尺五寸高約四尺上鑄威𠞰除)
(叛賊五字諸炮各装大子於琉璃橋下河灘打過牛魔山為打牛魔王以寧地方人民番俗相傳如)
(此)東噶爾山(在布達拉山西二十里聳峻連霄約高四百丈山下設關西蔵要隘)浪
黨山(在西蔵北十里塞喇寺後上下約三十里平峻參半)甘丹山(在西蔵東甘丹寺後)
(上下一十五里)大河(其源有三一出自三壩經流至勢鎮寺歴湯家古索合流白楮河一出自)
(剛喇山巢經流至竹貢寺噶定合三壩水會於白楮河一出自祿馬嶺經流入烏蘇過仁進里合三)
(壩剛喇水會於白楮河三江之水聚為匯過大則得慶至西蔵門首有木船皮船為渡)
古蹟
布達拉寺塔(在西蔵五里平地突起兩峯一為布達拉山内修金頂寳刹乃達賴喇嘛)
(坐禅處一為甲里必洞山上修樓房二座係有行喇嘛静修處於兩山貫脈中建一塔僧俗人等往)
(来其間此寺盖西方勝境也)琉璃橋(在西蔵堡外上布達拉山大道水洞三上建橋樓蓋)
(以琉璃瓦故名)水閣凉亭(在布達拉山寺北有池中建樓閣壯麗高爽登覽者必乘舟以)
(濟風景殊佳)花園(在布達拉山西北柳樹繞亭中多竒植名花堪供玩賞)寵斯岡
(在西蔵堡内大街昔為達賴喇嘛遊幸之所繼為拉蔵汗住所樓閣壮麗約二百餘間今為駐防衙)
(署)
寺廟
大詔寺(在西蔵堡内坐東向西周圍建樓閣及轉經堂瓦蓋飾以黃金内塑諸佛玉像幢幡)
(寳蓋供奉)
(萬歲御座香花玉盞四季長明為西蔵巨觀堪布大喇嘛一名小喇嘛數千衆另立僧官二名鈐東)小
詔寺(在西蔵堡内坐東向西樓閣轉經堂規模壯麗與大詔寺略同相傳為唐公主肉身塑像)
(寺内喇嘛約有五六百衆)甘丹寺(在西蔵東五十里甘丹山上番民傳為宗噶巴修行成佛)
(之地漢教稱為燃燈古佛内經樓佛像幢幡寳盖壯麗與大小詔寺略同住坐堪布喇嘛一名闡講)
(黃教設僧官二名掌管喇嘛約四千餘衆皆於大寺旁土屋居住)别蚌寺(在蔵西十五里)
(築土為城前臨大道後依山巖建大寺二座起蓋金頂樓閣佛像經堂住坐堪布大喇嘛一名闡講)
(黃教掌事僧官二名管理喇嘛約近萬衆俱於大寺旁石室居住)塞喇寺(在西蔵北十里)
(築土為城留門三内建大寺二座設經堂佛像住坐堪布大喇嘛一名掌事僧官三名管轄喇嘛八)
(千餘衆多係陜西楊魯等土司及河州一帶僧人在此受戒傳經俱於城内土房居住寺内有一降)
(魔杵番民呼為多爾濟傳自大西天飛来該寺掌教珍之置密室番人歲一朝觀)木轆寺
(在西蔵堡内坐北向南經堂佛像寳器俱齊整内住堪布大喇嘛一名掌事僧官二名管理喇嘛約)
(三四百衆)桑鳶寺(在西蔵南與甘丹寺相近土城内建大寺一座樓閣經堂佛像俱裝金與)
(大小詔寺相類住坐堪布大喇嘛一名掌事僧官二名管理喇嘛約數千衆均於城内居住以上等)
(寺俱有達賴喇嘛法座考試各屬喇嘛講經說偈)
風俗
信佛崇僧生子半為喇嘛至於死喪或付鷹犬或
投水火其習俗也
管轄地方頭人
吹鍾結(落克住牧係納克樹貢巴族)
建蠶(納克沙住牧係納克樹納克什族)
阿卜賴(盆沙尼牙固住牧係納克樹色爾查族以上三族共管番民一百七十一戸大小共)
(六百六十六名口)
阿魯(泌體牙岡住牧納克樹畢魯族管轄番民二百八十三戶大小一千十四名口)
拉穆貢(巴爾達住牧納克樹崩盆族管轄番民一百八十六戶大小六百三十名口)
擢鍾(盆索住牧納克樹達格魯克族管轄番民一百八十一戶大小五百五十二名口以上)
(六族共管番民八百二十一戶大小二千八百六十二名口内有住居黑帳房一千零一戸土房六)
(十一戶原係羅卜蔵丹盡屬下每年納馬三十匹牦牛二百三十隻犏牛七十隻羊三百隻其地東)
(至沙克伯奔界南至池多界西至哇竒嘛巴爾達嘛界北至泌體諾拉克界)
貢結(彭地住牧係貢結族管轄番民十四戶大小四十四名口係黑帳房原係厄爾得尼吉農)
(屬下每年納馬一匹牛四隻羊七隻其地東至郭絨界南至蘇克界西至娘苦界北至崩獨克界)
墨爾根台吉擇伯結索諾木扎爾布(白臘岡住牧扎)
(嗎爾族共管番民凡八十三戶大小四百八名口係黑帳房原係厄爾得尼吉農屬下每年納牛二)
(十五隻羊三十八隻其地東至班麻爾拉克界南至勇冬界西至哈爾馬功卜界北至薄普馬爾必)
(烟界)
龍扎克巴喇嘛伊弟丹參扎克布(伯崩住牧係上阿扎克族共管)
(番民五十一戶大小二百三十二名口係黑帳房原係厄爾得尼吉農屬下每年納馬一匹半牛十)
(三隻羊二十五隻其地東至陽拉拉哈界南至出麻達墨裡界西至拉在噶里界北至白普馬爾輩)
(界)
那木盞爾扎克巴(伯崩住牧係下阿扎克族管轄番民四十九戶大小二百五十)
(七名口係黑帳房原係厄爾得尼吉農屬下每年納馬一匹半牛十二隻羊二十五隻其地東至西)
(古爾界南至塞爾剛界西至哈爾嗎功卜界北至沙布界)
扎嘛蘇塔爾歪柱(查楚住牧係&KR2537;爾孫提麻爾族管轄番民一百一十五戶大小)
(四百名口其地東至查布空界南至剛情界西至達扎界北至奔拉馬界)
川目桑喇嘛光桑奔(巴爾達山木多住牧係&KR2537;爾扎嘛蘇塔爾族管轄番民四)
(十二戶大小一百七十四名口其地東至昂那界南至賽来松多界西至撥目界北至拉功界)
麻弄那馬姐(麻拉布什住牧係&KR2537;爾扎馬蘇塔爾族管轄番民十六戶大小八十六名)
(口其地東至章大界南至賽爾松多界西至朗清界北至拉西界)
布麻禄(窩住忒住牧係&KR2537;爾扎馬麻塔爾只多屬族管轄番民七十戶大小二百七十四名)
(口係土房)
卜沖(窩住忒住牧係&KR2537;爾扎麻蘇塔爾娃拉屬族管轄番民七戶大小三十七名口係土房)
(以上只多娃拉二族共住其地東至塔克酸界南至沙爾喇嘛爾界西至遲拉界北至那克松多界)
(以上&KR2537;爾扎麻蘇塔爾屬下五族共二百五十戶大小共九百七十一名口内有住居黑帳房一百)
(七十三戶土房七十七戶原係厄爾得尼吉農屬下每年共納馬八匹牛四十隻羊九十五隻)
車本蔵古特達克介(勒納住牧係&KR2537;爾魏正台吉屬滚兔巴族共管番民一百)
(二十二戶大小四百九十二名口共住其地東至達木本木界南至瓊古窩界西至囊克爾扎楚界)
(北至墨勒木格噶爾界)
甘力都拉甘莽充(色哩瓊扎住牧係&KR2537;爾魏正台吉屬嗎魯族管轄番民一百七)
(十二戶大小六百九名口)
阿薩嗎(色哩瓊扎住牧係&KR2537;爾魏正台吉屬下寧塔族管轄番民十七戶大小九十四名口)
甘卜(色哩瓊扎住牧係&KR2537;爾魏正台吉屬下尼查爾族管轄番民七戶大小二十九名口)
多公(色哩瓊扎住牧係&KR2537;爾魏正台吉屬下參嘛布嗎族管轄番民十七戶大小七十名口)
(以上嗎魯寧塔尼查爾參嘛布嗎四族共住其地東至魯滚界南至勒爾根界西至扎嗎噶界北至)
(扎嘛達界)
乾嶺諾爾卜沙木住(木朱特住牧係&KR2537;爾魏正台吉屬下尼牙木查族管轄番)
(民六十五戶大小三百三十五名口)
車令達爾吉(木朱特住牧係&KR2537;爾魏正台吉屬下利松嘛巴族管轄番民四十一戶大)
(小一百二十一名口)
甘那木魯(木朱特住牧係&KR2537;爾魏正台吉屬下勒達克族管轄番民四十二戶大小一百)
(六十一名口)
更楚策令(木朱特住牧係&KR2537;爾魏正台吉屬下多嘛巴族管轄番民三十三戶大小一百)
(十四名口)
更羊皮爾(木朱特住牧係&KR2537;爾魏正台吉屬下羊巴族管轄番民二十五戶大小九十一)
(名口巴以上尼牙木查住利松嘛巴阿勒達克南多麻羊巴五族共其地東至沙克界)
(至色哩索嘛多界西至哇舒特界北至圖克吉品界以上&KR2537;爾魏正台吉屬下十族共五百四十)
(一戸大小二千一百十六名口内有住居黑帳房三百一戶土房二百四十戶原係厄爾得尼吉農)
(屬下每年納馬九匹牛四十四隻羊八十八隻)
潘達爾佶厄爾克拉卜坦達爾扎烏葛
(勒那住牧係&KR2537;爾族共管番民六十六戶大小一百五名口係黑帳房原係厄爾得尼吉農屬下每)
(年納馬一匹牛六隻羊十一隻其地東至擦嘛爾尼押克界南至葛禄克剛界西至擦嘛塔界北至)
(押馬大界)
春□(依戎住牧係&KR2537;爾族管轄番民一百四十戶大小四百六十名口係黑帳房原係厄爾得)
(尼吉農屬下每年納馬五匹牛二十五隻羊五十隻其地東至沙路拉界南至姑慶界西至格賴麻)
(界北至桑達界)
偏貢(崩楚克住牧係&KR2537;爾族管轄番民十九戶大小七十二名口)
丹津(崩楚克住牧係&KR2537;爾彭他嘛族管轄番民十九戶大小八十三名口)
奔旺楚克(崩楚克住牧係&KR2537;爾拉塞族管轄番民十六戶大小六十四名口以上偏貢)
(丹津奔旺楚克三族俱係黑帳房共五十四戶大小二百十九名口原係厄爾得尼吉農屬下每年)
(納馬二匹牛十隻羊二十隻共住其地東至郭忒冗界南至朋素算多界西至莫勒目拉哈界北至)
(當喇界)
墨爾根台吉(吉楚住牧係上剛噶魯族管轄番民七十六戶大小二百八十七名口内)
(黑帳房六十八戶土房八戶原係厄爾得尼吉農屬下每年納馬二匹牛二十五隻羊五十隻其地)
(東至阿克貢穆哩界南至巴烏松多界西至格拉界北至沙魯拉界)
鄂尼爾(吉獨特住牧係下剛噶魯族管轄番民七十四戶大小三百四十九名口内黑帳房)
(五十九戶土房十五戶原係厄爾得尼吉農屬下每年納馬二匹牛二十五隻羊五十隻其地東至)
(阿克貢穆哩界南至巴烏松多界西至格拉界北至沙魯拉界)
納木扎爾策旺(鄂江住牧係瓊卜納克魯族管轄番民四百九十四戶大小一千四)
(百六十六名口係土房原係墨爾根代青屬下每年納牛一百五十隻)
策旺建蠶(瓊卜住牧係噶魯族管轄番民九百九十八戶大小三千六百八十名口係土)
(房原係墨爾根代青屬下每年納牛五百隻洛以上納木扎爾策旺策旺建蠶共住其地東至多)
(舒界南至洛魯巴喇總特界西至窩楚界北至噶魯界)
納木結扎克旺丹撞拉克巴(瓊卜住牧係巴爾查族管轄番民六百八)
(十三戶大小二千一百五十三名口係土房原係墨爾根代青屬下每年納牛一百五十隻羊二百)
(隻其地東至吉楚界南至巴路界西至珠剛扎拉界北至麻拉石界)
古魯旺扎爾擢鍾桑多(年絨住牧係上奪爾樹族管轄番民六十四戶大小)
(二百二十八名口係黑帳房原係厄爾得尼吉農屬下每年納馬五匹牛二十隻羊一百隻其地東)
(至色寵界南至納扎拉克界西至卜拉爾根界北至卜獨克絨界)
丹志貢吹鍾貢旺扎佶(年絨住牧係下奪爾樹族共管番民七十)
(五戶大小二百二十八名口係黑帳房原係厄爾得尼吉農屬下每年納馬五匹牛二十隻羊一百)
(隻共住其地東至色寵界南至納扎拉克界西至卜拉爾根界北至卜獨克絨界)
魯達爾(三渣住牧係三渣族管轄番民三十三戶大小一百三十八名口係黑帳房原係羅)
(卜蔵丹仲屬下每年納馬四匹牛六十隻犏牛二隻其地東至加樹界南至樸珠界西至密題界北)
(至納樹界)
楚克多(三納拉巴住牧係三納拉巴族管轄番民五十一戶大小二百九名口係黑帳房原)
(係墨爾根代青屬下每年納馬十二匹牛一百隻羊一百隻其地東至達拉宗界南至克羢界西至)
(拉哩界北至加樹邊噶爾界)
余仲魏色爾(樸族住牧係樸族族管轄番民二十八戶大小一百二十一名口係黑帳)
(房原係羅卜蔵丹仲屬下每年納馬三匹牛五十隻羊五十隻其地東至加樹界南至樸珠界西至)
(密題界北至納樹界族以上自納克樹&KR2537;爾瓊卜等處地方共四十四原係西海各扎薩屬下部)
(落於雍正十年九月内撥歸西蔵屬四川省管轄)
賞給達賴喇嘛各地方戶口錢糧
嚴慶桑朱(南登住牧原係西海代青和碩氣屬下管轄頭人十二名番民一百五十一戶)
(每年納騾十頭牛十隻茶十甑)
七稱江錯(普納住牧原係羅蔵頂慶屬下管轄頭人二十三名番民五百六十三戶每年)
(納糧銀二百九十三兩)
安琫策登(春明住牧原係羅蔵頂慶屬下管轄頭人六名番民三百一十三戶每年納糧)
(銀三百零一兩)
額旺頂贈奪爾結(力黍三處住牧原係羅蔵頂慶屬下管轄大小頭人十二名番)
(民二百八十戶每年納糧銀三百兩)
額旺阿仄洛蔵一奚(拉籠住牧原係羅蔵頂慶屬下管轄頭人八名番民)
(七百十三戶每年納糧銀二百四十兩)
上禮(宗布住牧原係西海代青和碩氣屬下管轄頭人三名番民一百三十六戶每年納騾九)
(頭騍馬二匹牛十隻茶十甑)
丹巴(上下達拉住牧原係西海代青和碩氣屬下管轄頭人六名番民一百四十二戶每年納)
(騾十五頭牛十五隻茶十五甑)
額旺朗結(官角住牧原係羅蔵頂慶屬下管轄頭人十四名番民一千七百三十九戶每)
(年納馬十四匹羊四百五十隻)
烏金頂進(桑昂住牧原係羅蔵頂慶屬下管轄頭人二十七名番民七百七十二戶每年)
(納牛十隻羊三十隻)
苦圖兔扎什朗扎(類伍齊住牧管轄頭人五名番民一千六百四十戶每年納牛)
(二十隻羊八十隻猞猁猻皮一張豹皮三張)
驢索朗明朱爾(擦哇作宫住牧管轄頭人十二名番民一千一百七十五戶每年納)
(糧銀三百八十八兩内有八兩在擦哇岡官房上交)
索朗工布(江達住牧原係西海代青和碩氣屬下管轄番民一百六十一戶每年納牛六)
(十隻羊一百四十隻鹽一百六十一支)
登松台吉(擦哇岡之谷金堂住牧原係西蔵屬下管轄番民二百一十五戶每年納牛一)
(百六十隻羊二百五十七隻鹽二百一十五支)
木丫(擦哇岡住牧原係墨爾根代青屬下管轄番民一百一十七戶每年納牛一百一十六隻)
(羊二百零七隻鹽一百七十七支)
額旺四老(桑阿却宗住牧管轄頭人九名番民一千九百八十五戶每年納青稞五百刻)
(豌豆三百刻麥子二百刻米一百刻酥油一百五十刻羊四十隻)
饒中勒力伱(洛隆宗住牧管轄頭人四名番民五百五十戶每年納馬四匹)
却百譲(洛隆宗住牧管轄番民二百一十戶每年納牛十隻羊二十隻)
哈郎壩洛蔵登達格朋錯(碩般多住牧共管頭人九名番民七百七)
(十七戶每年納青稞四百刻豌豆三十刻麥子五刻酥油三十刻)
六登太也(鐵鎖橋住牧原屬西蔵後係丁熊屬下原管頭人一名番民一百一十五戶每)
(年納牛十隻羊十隻)
白馬汪(下納奪住牧管轄番民六十戶每年納牛三隻羊十二隻)
翁波東朱(竭磋住牧管轄番民四十三戶每年納牛一隻羊三隻)
物産
松蕊石青金石瑪瑙石蜜蠟琥珀磠
砂阿魏黃連胡連茜草紫草茸石
青桂皮訶梨勒藏棗藏杏藏香藏
紅花藏核桃椰子氆氌偏單藏繭
藏綢花綢花布紫檀青鹽青稞小
麥犏牛托牛犛牛青羊綿羊羚羊
細鱗魚天鵝蛋黃鴨馬騾
天異
自木魯烏蘇水西一路至烏斯蔵詔内每夜日落
見星仰觀經星及象星覺光芒閃爍較中土為更
大歴夏秋冬三季並不見北斗七星此天文之殊
也烏斯蔵恭奉
正朔遵時憲書行歲以建寅孟春為首元旦為一歲
之始四時氣多溫和夏亦暑惟秋分後經冬至春
分鮮嚴寒頗似中華二八月也日月明晦雷電震
作較中華無異少晴霽多隂雨夜亦有露秋冬有
薄霜雪不厚積冬末春初各處有薄雪冰雹平時
稀見但行軍之時隨路水圍山獵則雷雨冰雹頓
至不旋踵平時間作活佛呪祝即止然亦有不應
者
土則
烏斯蔵田有水旱土地平衍活佛及蔵王所都活
佛立牀處為布達拉蔵王所居為詔南北袤長四
十里東西延廣四五百里陸可馳馬中貫河道水
東南流不甚駛急清波漣漪澄徹見底詔内夾河
兩聚部落臨白水江為蔵地之中央番夷僧俗商
賈雜處其地廣二里許詔中樓殿衙署街道馬市
井井可觀四圍無城郭就居人所住碉樓環繞相
聯以為藩籬似中華一大邨鎮其餘邨庄星羅碁
布外則崇山圍繞隘口險峻誠有一夫當關萬夫
莫開之勢考其開闢不知何始番語指為佛地東
通四川東南達雲南界東北向潘州暨湟中達中
華驛馬入蔵路程站另有里數正南千里通後蔵
西北由後套穿衣里直達澤旺蒙古部落土人云
有萬里之遠西抵後套西南向大西洋海邊詔
中河名白水江江北起石山曰布打喇為達賴喇
嘛居處山有金銀浮圖三座傍有小河水清布打
喇山後有小湖湖中水閣橋梁鳧鷖咸具焉詔
之北一處畜水為圩土人種稻其中故詔中多白
米詔中白水江江面隨水闊狹澄徹見底中多綠
松兒石頂如盆盎然淘泥掘石身大於象惟他河
中有小綠石易取適用蔵人往来此江俱用船筏
濟渡云江水入冬結冰不厚日出則消蔵近地橋
梁甚多木石營造頗壮觀蔵中田土肥美山石多
巉巖蔵中山多竒松虬蟠屈曲松上百鳥巢焉
附國
康吉柰所住國在蔵之西南兵力甚強歸服
聖朝亦奉活佛後套在大詔西邊相距五百餘里屬
蔵王管轄土宜美饒産棗後蔵在詔之南將千
里近雲南界亦奉活佛教班禪佛主之土宜美饒
種類
按唐古特即突厥查典籍所載突厥本西戎小國
始見於晉漸盛於梁自侵克土門之後遂強大有
北方奄居匈奴之地廣袤萬餘里求婚天子大者稱
可汗族姓阿史那氏之人得官食采入居京邸歴
宋元明不復表著今
王師定藏其頭目詣軍門服降引導路向始知其地包
聫藏詔也人不薙髮耳飾大環項掛念珠有至四
五串者衣大領衫式同僧之袈裟色用紅綠彩綿
不一腰纏白縀頭戴白巾用極細帛布為之倣唐
進士巾有拖翅巾上多褶視耳環大小以分等威
足著用白皮造軟底氆氌為之人多瘦黑少髮間
白晳肥胖者女人辮髮下垂以細為佳身衣偏衫
帬長褶細赤足皮履髮上插戴環簮花釧珠帽隨
人力之富貧甚有一人裝飾至數千金者若百餘
金即中人以下之飾矣平日不施脂粉凡見僧之
女人毋論貌之美醜俱用紅糖塗其腮若不塗則
謂其呈妍迷惑僧人罰懲不宥男女俱以帛束其
腰如帶也一圖伯忒人容貌衣飾俱倣唐古特
妝飾性情風俗亦相似女人所戴之冠象小瓢一
片密綴美珠有用木及皮而以金銀鑲珠寳旁墜
以為美
喇嘛
一詔蔵人類喇嘛僧居其半據云其始祖名曰達
賴喇嘛係釋迦文佛四大弟子之一演教傳法来
居詔蔵人皆薙髮跣足或着皮履活佛則着錦鞾
内衣氆氌半臂外衣偏單冬不衣皮嚴寒唯服鷹
嘴氆氌腰繫帛如束帶臂上又以帛斜交纏縛不
着裩或有用帬者冬帽以氆氌製成式上尖下大
色尚紅黃夏帽若笠純金以皮為之不娶妻生子
但師徒傳受耳經典甚多字從左向右横寫番字
貝葉翻揭若上乘之學惟静坐禪定修持正業如
役鬼驅神吞刀吐火招水呼風柔金隱身諸法能
之者頗多而詔中大喇嘛禁其徒妄作貶為下乘
術也不戒葷酒修靜喇嘛亦不多飲食活佛不
通華言未及檢尋其世次詢之老成喇嘛云活佛
遞生在世以懾服其衆者如班禪佛出世主後蔵達
賴喇嘛出世主前蔵現在活佛名曰虎必爾漢其
父母稱為佛公佛母裡塘番人云活佛初生能道
前生事乃達賴喇嘛轉世前達賴喇嘛臨終時亦
言托生裡塘其徒衆往覓見虎必爾漢果符所屬
遂迎歸養不大見竒異惟聰慧端正性慈善諳經
典有靜力或間一露先知耳一切信之者尊奉莫
敢少忤故詔人皈依彌切焉
人事
官皆世襲治事能讀經典善書者謂之頭人但
有人尊禮而無進身陞選階級農遇春和水至
耕耘鋤耨水田旱地各乘時力作農事差似中華
惟牛微小有五頭作一具者工匠各色皆備木石
工玲瓏細膩丹青纍絲尤屬竒巧商有本地及西
洋則纏頭鄂羅厄勒素回回各色目人貨物輻輳
交易街市女人充牙儈經紀其閒醫藥卜筮俱
有詔中人病亦服藥延醫診治諸藥大半與中華
異皆出蔵地及西洋遠方購得者卜筮遇事則翻
檢其經以數目推測休咎其經典中每事各註明
吉凶觀玩以告占者似乎中國神籖之詞兵無
營制凡遇爭戰擇其中壯勇及有為者充之事定
仍歸本業
自成都府至西蔵路程附
成都府(二十里)簇橋(二十里)雙流縣(二十里)黃水河(十里)串
頭舖(二十里)花橋子(十里)舊縣(五里)新津縣(五里)太平場(五里)
鐵溪橋(二十里)卭州界牌(十五里)斜江河(二十里)高橋(二十)
(里)聖花堡(十五里)天官橋(十里)卭州(五里黎雅汎界)大通街(十里)
十里橋(十里)卧奎店(十五里)乾溪舖(十里係蒲江縣地方)大塘舖
(十里)鷄公洞(二十里)弔枋池(十里)黑竹關(八里)何家坪(七里係名)
(山縣地方)百丈驛(十五里)洗馬池(十五里)白土坎(十里石頭漫坡路)
和尚頭(十里)名山縣(十五里)金雞關(十五里)橦梓林(十五里)
雅州(十里)對岩(十五里)風木丫(十五里)八步石(十五里)觀音
舖(十五里)飛龍關(二十五里)高橋關(十五里)廟上(十里)榮經縣
(十五里)磨刀溪(十里)箐口站(十里)篾房(十五里)黃泥舖(十里上山)
小關山(二十里)大關山(五里)板房(十里)長老坪(十五里下山)二
十四盤(十里此處有兩路西達打箭爐南達建昌)羊捲門(十五里黎雅化林交界)
雙橋子(十里)二郎溪(二十里)懶板營(十里)陡溜子(十五里)泥
頭(十五里)高橋(十里)三角坪(五里)林口(二十里)伏龍寺(五里)飛
越嶺(十里)化林坪(二十里)龍壩舖(十里)沈邨驛(二十里)大壩
(十五里)瓦角(十里)安樂邨(五里有鎮江王廟廟前即瀘定橋有駐防把總一員兵五)
(十名專守之)瀘定橋(十五里明正司土千戶名古六七里的地方)咱哩(十五里)
小烹壩(十里)大烹壩驛(十五里上大岡)冷竹關(十里)荒草坪(五里)
大岡塘(十五里)頭道水(五里)日地(十五里)大蔵(十里係榷稅卡子)
柳楊(二十里)沈抗(十五里)打箭爐
以上共一千零二十里
打箭爐四十里折多(出此皆為口外地方)
由打箭爐向南出工竹卡傍山行二十里轉西係
夾溝道再二十里至折多路平坦蠻民甚少碉樓
不足十戶距大路里許有熱水塘砌以木頗堪浴
有坐塘兵三名傳遞文書
六十里提乳
由折多過雪山上四十里漫坡亂石路下二十里
提乳土人十數戶皆破碉房水草柴俱無
二十里納哇
由提乳行五里道傍有破大寨子係原日營官居
住此地出响石再十五里至納哇係沙卡土百戸
管轄有蠻人數十戶水草有柴少土産羊小麥青
稞豌豆其地又名中木鴉有坐塘兵三名傳遞文
書
十里阿了
即沙卡土百戸鍋庄(鍋庄者乃住房之謂)
二十里瓦切
道路平坦土産與納哇相同
二十里東惡洛
自瓦切過土百戸小營官寨子復歸大路約四五
里再行六七里過原日小營官寨子在小山嘴今
已傾圮無存再四五里至打納石七里有土人數
十家再十里東惡洛有蠻人碉房數十戸山後即
惡洛土百戶鍋庄水草有柴少道路平坦土産同
前多魚蠻人不知取食有坐塘兵三名傳遞文書
六十里卧龍石
自東惡洛行二十里至高日寺山底再四十里至
卧龍石係山路乃丫出卡土百戸管轄水草柴俱
有並有蠻人數十戸
四十五里八角樓
自卧龍石行十五里夾溝道至卧龍中谷再三十
里至八角樓亦丫出卡地方水草柴俱有居蠻甚
少將至八角樓有坐塘兵三名地名呌納工
五十里中渡
自八角樓至卡黎木二十里係夾溝山路再三十
里至中渡即鴉綠江也有木船牛皮船以備濟渡
乃明正司交界地方有女土百戸一員即丫出卡
也住半山之中有碉房二十餘間水草柴俱有過
河即裡塘地方坎上有裡塘土百戸名白馬七里
經管應付過往差使河西有坐塘兵三名又蠻兵
五名其江面約寬一里
四十里麻革中
自中渡至麻革中皆夾溝小路松樹最茂人戶柴
草水俱有坐塘兵三名又蠻兵五名傳遞文書
二十五里不浪山底(又名大風包無人戸)
五十里西惡洛
不浪山底至西惡洛中閒有小地名剪子灣里數
無考産小麥青稞豌豆係裡塘管轄蠻戶甚多有
坐塘兵三名又番兵五名傳遞文書
四十里雜馬納東
西惡洛起過小山俱係夾溝道水草柴俱有無人
戸有坐塘兵三名並番兵五名傳遞文書
五十五里火珠卡
自雜馬納東行十里松林夾道再傍山行十五里
至破碉房再二十里至亂石窖再十餘里上山十
餘里下山始到火珠卡而蠻人止說五十五里水
草柴俱有無人戸多産魚細鱗厚皮有橋約寬丈
餘名漢人橋此地係裡塘口子有塘房塘兵三名
土兵五名傳遞文書
六十里裡塘
以上共六百零五里
裡塘(三十里)公撒塘(五十里)濫泥壩(四十里)擦竹卡(四十里)
着東奓(四十里)立登三巴(五十里)大朔(二十里)箐口(二十里)
崩乂木(五十里)巴塘
共三百四十里約有五百餘里
巴塘三十里牛苟中
巴塘走瞻對至牛苟中四十里至竹巴籠過金沙
江始底邦木立黍江卡兒俱西海地方短運徑行
糧路共十七站至瞻對(有人戶柴草微三十里)細松宫(有人戸柴)
(有草微四十里)耳碩松多(無人戸柴有草微四十里)楊喜松多(無人戸柴草有)
(四十里)納什(無人戶草有柴微三十五里)流窩口(無人戶草有柴微三十里)倉
絨(無人戸柴無草微四十里)倉敦(無人戸柴無草微三十里)倉朱得哇(無人戶柴)
(無草微三十里)足五中果(有人戸柴草有三十里)色弄籠(有人戸柴草五十里)
瞻對(有人戸喇嘛大寺柴有草微)
以上共四百二十里約五百五十里
瞻對(三十里)翁布(有人戸柴草五十里)朗朗松多(有人戶喇嘛小寺柴無草)
(微四十里)空邦多(有人戶柴有草微五十里)蘇烏庫(無人戸柴微草有三十五里)
四碩(無人戶柴有草微四十五里)澤吝崩宫(無人戶柴有草微四十里)諄喜
(無人戶柴有草微五十里)戞戎(無人戶草有柴無五十五里)的崩宫(有人戶小寺柴)
(有草微五十里)乂木多(有人戶喇嘛大寺柴草賣的有)
以上共四百四十里約有五百三十里
乂木多三十里至自耐塘乂木多至喇里皆草
地路少平坦若行内地則由洛隆宗碩般多達隆
宗以至喇里有大山名沙上喇努上喇山路險峻
(有人戶柴有草微四十里)曲喇塘(有人戶柴有草微五十里)喇孔塘(有人戶柴有草)
(微四十里)籠格松多(人戶遠柴草有四十里)色里囊(無人戶柴草有二十里)
類伍齊(有人戶喇嘛寺柴草有十五里)甲氣塘(無人戶柴草有四十里)達東
(無人戶柴草有四十里)工達(無人戶柴草有五十里)過阿格(無人戶柴草有六十)
(里)哈聰達(無人戸柴草有五十里)白果亞朗(無人戶柴草有五十里)春
崩(有人戶柴草六十里)春明色則(有人戶草有柴無五十五里)結木(無人戸草)
(有柴微五十里)白爾納土(無人戶草有柴微六十里)江勒(無人戶柴草有五十里)
中庭(山下有人戸柴草二十里)江達橋(有人戶柴草四十里)江勒根則(無人)
(戶柴草有五十里)樹丫塘(無人戶柴草有四十里)阿王宗(無人戶柴草有四十)
(五里)結塘(無人戶柴草有六十里)結述賓卡(有人戶喇嘛寺柴草有五十里)三
大崩宫(有人戶柴有草微五十里)剛達奔巴(無人戶柴草有四十里)殷巴
(無人戶柴草有四十里)喇里(有人戶喇嘛寺柴草有)
以上共一千二百三十里約有二千里
喇里(三十里)五馬多喇里至藏此亦草地若行内
路則必由工布江達路頗﨑嶇以至墨竹工卡合
路(無人戸柴草有三十里)吝窩馬(無人戶柴微草有六十里)足谷松多(亦草)
(地宜於夏秋冬則大雪難行無人戸柴微草有五十五里)行噶兒嚢(無人戶柴微草有七)
(十里)上竹工(有人戸喇嘛寺柴草有六十里)下竹工(有人戶喇嘛寺柴草有七十里)
墨竹工卡(有人戶喇嘛寺柴草有六十里)出欲(有人戶柴草有三十里)柳林
渡河(有人戶喇嘛寺遠柴有草微二十里)羊入井(有人戸柴草有五十里)喇撒
以上共五百三十里約有八百里
以上通共四千五百八十五里約有五千里
聖祖仁皇帝御製瀘定橋碑記(載藝文)
聖祖仁皇帝御製平定西蔵碑記(載藝文)
康熙六十年二月初四日撫遠大將軍王摺奏奉
上諭朕於地理從幼留心凡古今山川名號無論邊徼遐
荒必詳考圖籍廣詢方言乃得其真故遣使臣至崑崙
西番諸處凡大江黃河黑水金沙瀾滄諸水發源之地
皆目擊詳求載入輿圖今大兵得蔵邊外諸番悉心歸
化三蔵阿里之地俱入版圖其山川名號番漢異同當
於時考証明核庶可傳信於後大概中國諸水皆發源
於東南大幹内外其原委可得而縷晰也黃河之源出
西寧徼外枯爾坤山之東衆泉流出沮洳渙散不可勝
數望之燦如列星蒙古名敖敦他拉西番名蘇羅木譯
言星宿海也是為河源匯為查靈鄂靈二湖東南行折
北復東行由歸德堡積石關入蘭州岷江之源出於黃
河之西巴顔哈拉嶺七七勒哈納番名岷捏撮漢書所
謂岷山在西徼外江水所出是也而禹貢導江之處在
今四川黃勝關外名楮山古人謂江源與河源相近禹
貢岷山導江乃引其流非源斯言實有可據其水自黃
勝關流入至灌縣分數十岐至新津縣復合為一東南
流至敘州府金沙江入之又金沙江之源自達賴喇嘛
東北烏捏烏蘇流出烏捏烏蘇譯言乳牛山也其水名
烏魯烏蘇東南流入喀木地又東南流逕中甸入雲南
塔城關名金沙江至麗江府亦名麗江至永北府會打
冲河東流經武定府入四川界至叙州府合岷江流經
䕫州府入湖廣境由荆州府至武昌府與漢江合漢江
源出陕西寧羌州北嶓冢山名漾水東流至南鄭縣為
漢水入湖廣界東南流至漢陽縣漢口合岷山江此水
自東南大幹之内故發源於西番流入中國也瀾滄江
有二源一源於喀木之噶爾機雜噶爾山名雜楮河一
源於喀木之濟魯肯他拉名敖母楮河二水會於乂木
廟之南名拉克楮河流入雲南境為瀾滄江南流至車
里宣撫司名九龍江流入緬國瀾滄之西為哈拉烏蘇
即禹貢之黑水今雲南所謂潞江也其水自達頼喇嘛
東北哈拉腦兒流出東南入喀木界又東南流入怒夷
界為怒江入雲南大唐隘名潞江南流經永昌府潞江
安撫司境入緬國潞江之西為龍川江龍川江之源從
喀木所屬春多嶺流出南流入大唐隘西流為龍川江
至漢龍關入緬國此諸水在東南大幹之外故皆流入
南海也又雲南邊境有檳榔江者其源發自阿里斯之
岡底斯東打母朱喀巴珀山譯言馬口也有泉流出為
牙母藏布江從南折東流經藏危地過日噶公遙兒城
傍合噶兒諾母倫江之南流工布部落地入雲南古勇
州為檳榔江出鐵壁關入緬國而岡底斯之南有山名
即干喀巴珀譯言象口也有泉流出入馬品母達賴腦
兒又流入郎喀腦兒兩湖之水西流至桑納池岡底斯
之北有山名生格喀巴珀譯言獅子口也有泉流出西
亦至桑納池二水合而南行又折東行至那克拉蘇母
多地與岡底斯西馬珀家喀巴珀山之水會馬珀家喀
巴珀者譯言孔雀口也其水南行至那克拉母多地會
東行之水東南流至厄納忒克國為岡噶母倫江即佛
書所謂恒河也佛國紀載魏法顯順恒河入南海至山
東之渤海入口應即此水矣梵書言四大水出於阿耨
達山下有阿耨達池以今考之即岡底斯是唐古特稱
岡底斯者猶言衆山水之根與釋典之言相合岡底斯
之南有二湖接連土人相傳為西王母瑤池意即阿耨
達池也又梵書言普陀山有三一在厄納忒克之正南
海中山上有石天官觀自在菩薩遊舍是乃真普陀一
在浙江之定海縣海中謂善才第二十八參觀音菩薩
設法處一在圖白忒今番名布達拉山亦為觀音化現
之處釋氏之書本自西域故於彼地山川頗可引為據
也禹貢導黑水至於三危舊註以三危為山名而不知
其所在朕今始考其實三危者猶中國之三省也打箭
爐之西南達賴喇嘛所屬拉里城之東南為喀木地達
賴喇嘛為危地班禪苦圖克兔所屬為藏地合三地為
三危耳哈喇烏蘇由其地入海故曰導黑水至於三危
入於南海也至於諸番名號與史傳不同而亦有可據
者今之圖白忒卽唐之突厥唐太宗時以公主下降公
主供佛像於廟今番人名詔詔者譯言如来也其地猶
有唐時中國載去佛像明成化時烏斯藏大寳法王來
朝辭歸時以半駕鹵簿送之遣内監護行内監至四川
邊境即不能前進而返畱其儀仗於佛廟至今往来之
人多有見之此載於明實錄者爾等將山川地名詳細
改正具奏
御製惠遠廟碑文(載藝文)
定西將軍噶爾弼平定西藏碑記
聖天子統御中外覆育萬方文德覃敷化自古難化之族
武功赫濯闢從来未闢之疆允矣澤被無雷威周
出日凡秉血氣莫不尊親獨澤旺阿拉布坦蠢爾
無知自外生成逞井蛙之見肆螳臂之雄暗令車
零敦多布等戕害喇藏荼毒生靈邊臣奏報上厪
宸衷軫此荒隅陷於水火爰
命撫遠大將軍王親統貔貅駐節木魯烏蘇居中調度指
授機宜遣平逆將軍延信由苦苦兒塞一路進𠞰
命(臣)噶爾弼統領川滇荆楚江浙滿漢官兵由蜀進𠞰於
康熙五十九年四月十六日自成都拜䟽起程出
蜀之打箭爐裡塘巴塘以至乍丫乂木多會集滇
兵整隊進發一由類伍齊結結樹冰噶三達奔三
為正兵一由洛隆宗碩般多達隆宗沙弓喇弩弓
喇為竒兵訂期會取喇里竹工墨竹工卡一帶地
方宣佈
天朝恩威曉以順逆大義撫歸戮叛敗散賊番降服凖
噶爾委授之藏王達格咱碟巴阿角喇復坦兵不
血刃於八月二十三日直抵詔地封倉庫以待西
師撫僧俗而寧佛土招回哈喇烏蘇助逆之蠻兵
斷彼喇撒達木餽賊之糧道西師在前我兵在後
而車零敦多布等援散食絶力竭勢窮狼奔鼠竄
戢影遠遁由是西来之達賴喇嘛得於九月望日
抵藏坐牀僧俗皈依遠邇傾嚮歡聲振天梵音匝
地共祝
聖壽無疆河山鞏固此皆上賴
廟謨弘遠德威遐震下仗諸臣佈置有方糗糧充裕更兼
將士奮勇志切同讐所以道經五千履危峰雪嶺
有如平地時歴四月冒蠻烟瘴雨而甘之若飴壯
氣凌雲直入亙古師旅未到之絶域而成此克捷
之功也勒之豐碑恭紀道塗年月云爾銘曰
天地為界日月為期
一洗塵氛永靖荒裔
定西將軍噶爾弼平定西蔵疏
兵部為欽奉
上諭事據定西將軍噶爾弼等
謹奏
聞為取定詔地事從前將拉里地方攻取奏
聞(臣)等領兵暫且在拉里地方喂養馬匹住扎與平逆將
軍約會再行進取詔地在案我們差往打聽信息
之人回来稟稱竹工之苦圖克兔迎来歸順今推
木品宰桑帶領凖噶爾之兵六百名蠻兵二千名
在於噶兒招母倫之渡口堅守墨竹工卡章名兒
自榮所前来與我們之兵對敵聞聽竹工苦圖克
兔暫行歸順(臣)即與衆人商議我們若住扎仍等
約會日期倘或推木品前来將噶兒招母倫之渡
口墨竹工卡監守將歸順我們之人俱驚怕更變
則坐失事機必致有悞我們即行起身俟推木品
未能措及之先不若將墨竹工卡噶兒招母倫之
渡口攻取再等候西寧之兵一同前進如此議定
即將滿漢兵内挑選三十名扮為唐古特之人先
行差往打探信息此際工布之碟巴等親身前来
稟稱我等遵奉將軍之令帶領工布兵二千名在
於工布加木打地方下營情愿一同效力等語(臣)
等逐一賞賜令千總趙儒碟巴集古爾將銀緞等
物拿去前往工布加木打地方將工布之兵逐一
賞賜八月十六日在於墨竹工卡地方約會已經
差去(臣)等帶領滿漢官兵於八月初六日自拉里
起身到工卡爾拉地方竹工之苦圖克兔將伊地
方人口數目冊籍呈送迎来歸順已到竹工地方
據我們從前差去之滿漢兵稟稱墨竹工卡兒地
方有唐古特之兵榮梭蒙古兵共有千餘名俱行
安營並無推木品之兵信息次日起身到墨竹工
卡地方據前行之先鋒稟稱前邊扎營之賊聞我
們之兵到来俱行撤散現今彼處無兵等語因此
(臣)等即行前去將墨竹工卡攻取碟巴達哇等俱
行賞賜安民據差往噶兒招母倫渡口騐看船隻
之通事查錯阿喇木巴等稟稱渡口無有船隻問
村庄人等俱回稱船隻俱被碟巴打克渣收去推
木品宰桑找尋車零敦多布已回當木地方渡口
等處碟巴打克渣會積聚二三千名蠻兵扎營聞
知
大兵取了墨竹工卡地方兵丁俱已潰散碟巴打克
渣情愿逃往沙漠地方(臣)等即差千總趙儒碟巴
集古爾前往碟巴打克渣曉諭爾原受
聖恩之人今
聖主廣施法教救護唐古特之人差兵前来是為爾等速
行歸順如若仍然兩意不順即差兵將爾拿来問
罪如此差去碟巴打克渣自沙漠野地方又潛逃
回家前往搜尋明白曉諭如不歸順即行拿訊因
此碟巴打克渣同趙儒集古爾一同過噶兒招母
倫前来歸順接續喇嘛中古兒達哇等相繼歸順
前来看来此處唐古特俱甚是恭敬碟巴凡事俱
遵碟巴打克渣指使行事因此將碟巴打克渣暫
行款待令其在我們營中駐扎探聽凖噶爾賊人
信息俱前往達嗎哈喇烏蘇等處地方接我們西
寧一路兵馬前去伊等所食糧餉俱係碟巴打克
渣自詔地攢凑送去詔地凖噶爾之喇嘛甚多此
内亦有車零敦多布甚是靠用之人碟巴打克渣
雖經歸順不可信服(臣)等僉議得詔地地方乃凖
噶爾賊人根基我們速行由噶兒招母倫過去攻
取詔地將伊巢穴佔住四面路口堅守斷賊糧道
凖噶爾調来之唐古特兵丁暗地差人前去令其
各散挑選兵馬迎接西寧一路之兵前来幇助使
凖噶爾之賊兵首尾不能相顧合力易於𠞰滅令
碟巴打克渣傳聚皮船於八月二十三日過河即
分隊令二等侍衛那沁郎中鄂理等帶領滿漢官
兵作第一隊(臣)與都統五哥帶領滿漢官兵作第
二隊副都統吳那哈總兵官趙坤馬會伯等帶領
滿漢官兵作第三隊於二十三日五更進兵將詔
地攻取詔地所有大小碟巴等布来崩等寺廟之
喇嘛聚集將
聖主廣施法教救護圖伯忒愛蠻衆民之至意宣諭衆碟
巴民人喇嘛俱跪稟蒙
聖主之恩享受安逸自凖噶爾人等前来將我們遭害以
致殘壊
天朝大兵到来我們衆唐古特愛蠻人等得復見天日
紛紛歡悅舉掌叩首(臣)等將詔地所有之達賴喇
嘛倉庫盡行封謹住於詔地堅固地方安營於相
通四面道路俱派兵堅守斷絶凖噶爾往来之人
運糧道路又為唐古特字樣用碟巴打克渣印信
將車零敦多布處所有唐古特之兵暗地差人前
去令其各散派綠旂官兵前往噶爾旦色喇布来
崩等廟内有喀木布等曉諭凖噶爾喇嘛凖噶爾
喇嘛等幇護車零敦多布毀壊法教將唐古特人
等殘燬爾等即行舉出與爾等出家之人無涉若
隠藏一名俱歸罪於伊等因此三個廟内喀木布
衆喇嘛將廟内所有一百一名凖噶爾喇嘛舉出
内有為首者五名喇嘛碟巴打克渣各廟堪布等
俱稱伊等係車零敦多布甚是靠用之人詢問此
五名喇嘛即行斬戮其餘九十六名凖噶爾喇嘛
盡行收禁詔地監内(臣)等挑選滿漢兵整頓馬匹
即前往迎接平逆將軍延信之兵幇護合力𠞰滅
賊寇外為此謹奏等因奉
旨將軍噶爾弼將得詔地奏摺即鈔寫發往大將軍王將
軍富寧安傅爾丹竒立德盛京三處將軍江南杭州
荆州西安右衛將軍各省督撫提鎮欽此
附唐德宗御製西蔵碑文
唐文武孝德皇帝撰大蕃神聖贊普舅甥二主
商議社稷如一統立太和盟約永無淪替神人皆
以證知世世代代使其稱讚是以盟文即日(闕四字)
之(闕二字)文武孝德皇帝與大蕃神聖普綺之黎贊
陛下二聖舅甥睿哲鴻被曉世運之屯亨憫生
靈之塗炭其無内外商議叶同務令萬姓安(闕二字)
恩如一成又(闕一字)大(闕十八字)燕義二國所守見管封
疆(闕二字)屬大唐國界其界以西方是大蕃境土彼
此不為殺敵不舉兵革不相侵謀(闕二字)或有猜阻
挺生問事訖給以衣糧放歸今社(闕十一字)舅甥相安
之義不朽每須通傳彼此相倚一任(闕七字)路蕃漢
臣以將軍(闕三字)其綏氏柵已東大唐祇應清水縣
以西大蕃供應舅甥親近之後使其兩界烟塵不
揚(闕四字)之名須無驚恐之患(闕一字)人情(闕一字)鄉(闕一)
(字)俱安如斯樂業之(闕一字)恩萬代或有(闕一字)美之
聲徧於日月所照矣蕃於蕃國受安漢亦漢國受
樂兹乃合其大業耳(闕一字)依此盟誓永久不得私
易然三寳及諸賢並日月星辰(闕十二字)約(闕二字)於陳
刑之此大(闕三字)倘不依此誓蕃漢(闕八字)破盟者来
其殃禍也仍須(闕五字)盡為隂謀者不在破盟之限
蕃漢君臣並稽古立誓周細為文(闕八字)
紀功碑(在大卜喇巖前朝代年號未詳上刻)雲山為劒風樹為旂
用彰我武永靖邊夷
四川通志卷二十一
