欽定四庫全書
四川通志卷一
圖考
河出圖洛出書聖人則之嗣是豳風禹貢及周書
王會之篇𩔖皆有圖圖固與書相為參考者也蜀
為梁州之域提封數千餘里山水甲天下以之繪
圖足標竒勝矣不寧惟是凡星野之躔度疆域之
險易城郭之大小與夫川塗陸道及東西南北之
廣袤莫不粲然陳列則
聖天子九重端拱而邊疆要地一覽靡遺美哉金湯之
固國之寳也作圖考志
圖目
天文全圖
分野圖
全省輿圖
江源圖
都江堰圖
都江灌溉圖
成都金水河圖
峩眉山圖
成都府輿圖
重慶府輿圖
保寧府輿圖
順慶府輿圖
叙州府輿圖
䕫州府輿圖
龍安府輿圖
寧遠府輿圖
雅州府輿圖
直隸嘉定州輿圖(雍正十二年陞為府)
直隸眉州輿圖
直隸卭州輿圖
直隸潼川州輿圖(雍正十二年陞為府)
直隸瀘州輿圖
直隸資州輿圖
直隸綿州輿圖
直隸茂州輿圖
直隸達州輿圖
直隸叙永廳輿圖
直隸雷波衛輿圖
惠遠廟圖
裡塘輿圖
諸葛武侯八陣圖
諸葛武侯銅鼔圖
星野
易曰在天成象在地成形周禮保章氏以
星土辨九州盖文曜麗乎天而因是可辨
其方位則秉陽而垂日星秉隂而竅乎山
川固可參互考定矣蜀為井鬼分野史記
天官書謂益州為參分又河圖括地象云
岷山之地上有井絡言岷山之精上為井
星也今
聖天子欽若時憲握經緯之樞紐協箕畢於羣
情其求天道於人事者至詳且悉以故泰
階常平衆星拱極蜀雖僻壤而井明而端
參明而大當亦觀乎天文者所樂覩也作
星野志
史記天官書二十八舍主十二州益州為參分
漢書巴蜀分井鬼參又云觜觿參主益州
晉書天文志自東井十六度至柳八度為鶉
首又參七度益州入
隋書益州分參丹元子步天籟天帝西垣第四星曰
巴五曰蜀
唐書劒南道分井鬼又云南戒自岷山嶓冢實地之
陽
宋史益梓利䕫四路分井鬼又曰東井輿鬼鶉首也
盡巴蜀漢中之地
河圖括地象岷山之下為井絡帝以會昌神以建福
言蜀之分野也午山張庭云井絡即鶉首
華陽國志仰禀參伐蜀紀帝居房心決事參伐是為
蜀分
天文占候太白主畢觜鎮星主井五車卿星弧矢星
俱主益州
天文次舍井十度至鬼柳為鶉首於辰在未
成都府屬
井鬼之分入參一度為鶉首之次
重慶府屬
井鬼之分入參三度
保寧府屬
井鬼之分入參七度
順慶府屬
參井之分鶉首之次
叙州府屬
井鬼之分入參三度為鶉首之次
䕫州府屬
翼軫之分
龍安府屬
井鬼之分入參二度
寧遠府屬
井鬼分野
雅州府屬
井鬼之分入參一度
直隸嘉定州屬(雍正十二年陞為府)
井鬼之分入參四度
直隸眉州屬
井鬼之分入參三度
直隸卭州屬
井鬼之分入參一度
直隸潼川州屬(雍正十二年陞為府)
觜參之分入觜一度
直隸瀘州屬
井鬼之分入參四度
直隸資州屬
井鬼之分入參一度當鶉首之次
直隸綿州屬
星躔井參
直隸茂州屬
井鬼之分入參一度當鶉首之次
直隸達州屬
軫翼之分
四川通志卷一
