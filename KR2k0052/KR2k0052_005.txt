四川通志卷五上
戸口
周禮遂大夫以歲時稽夫家之衆寡及三年大比
以萬民之數詔司寇司寇於孟冬祀司民日獻其
數於王王拜受之登於天府凡以重民數也蜀自
漢唐以來生齒頗繁烟火相望及明末兵燹之餘
采葍遷徙丁戸稀若晨星我
朝嘉惠元元休養生息多歴年所蜀中元氣既復民
數日增人浮八口之家邑登萬戸之衆盈寧富庶
雖歷代全盛之時未能比隆於今日也作戸口志
成都府屬三十一州縣全書開載
明季原額人丁一十三萬九百五十三丁八斗内
温江縣折去四百五十一丁實編一十三萬五百
二丁八斗
國朝以來陸續奉行清查至康熙六十一年徵輸止
查出土著自首開墾報部戸名一十二萬七十六
戶
人丁三萬五千四百一十六丁四分三釐五毫八
絲六微六塵九纖八沙九渺八末
雍正六年奉行清丈除分設資綿茂三州後實存
府屬一十六州縣新舊實在承糧花戸五萬九百
三十四戸
重慶府屬二十州縣及石砫酉陽石耶地壩平茶邑
梅六土司全書開載
明季原額人丁一十三萬六千一百九十八丁
國朝以來陸續奉行清查至康熙六十一年徵輸止
查出土著自首開墾報部戸名一十一萬一千八
百五十四戸
人丁一萬四千五百九十二丁三分二釐五毫一
絲四忽四微
雍正六年奉行清丈除安居武隆二縣未開復實
存府屬一十八州縣新舊實在承糧花戸九萬一
千七百三十九戸
保寧府屬一十州縣全書開載
明季原額人丁六萬七千一丁
國朝以來陸續奉行清查至康熙六十一年徵輸止
查出土著自首開墾報部戸名三萬六千六百一
十五戸
人丁一萬五千二百三十二丁六分八釐九毫四
絲六忽九微六塵四纖
雍正六年奉行清丈除撥梓潼分屬綿州後實存
府屬九州縣新舊實在承糧花戸三萬三千一百
八十一戸
順慶府屬十州縣全書開載
明季原額人丁七萬三百七十七丁
國朝以來陸續奉行清查至康熙六十一年徵輸止
查出土著自首開墾報部戸名五萬八千七百九
十三戶
人丁一萬二十四丁六分七絲四忽一塵四纖五
沙六渺
雍正六年奉行清丈新舊實在承糧花戸四萬七
千五百五十八戶
叙州府屬十二廳縣全書開載
明季原額人丁六萬二千一百五十八丁
國朝以來陸續奉行清查至康熙六十一年徵輸止
查出土著自首開墾報部戸名四萬九千八百七
十四戸
人丁一萬五千三丁七斗六升九合四勺四抄二
撮一圭五粒四粟五末
雍正六年奉行清丈府屬及新併屏山縣内除改
設直隸叙永廳外實存十一縣一廳新舊實在承
糧花戸三萬五千四百二十一戸
直隸叙永廳併屬永寧一縣今自雍正九年歸併
改設後開載
新舊通共實在承糧花戸六千六百四十戸
直隸雷波衞併屬黃螂一所
國朝雍正八年新設至雍正十一年清查報部番民
戶名一千二十八戸
䕫州府屬一十三州縣全書開載
明季原額人丁三萬四千二百丁大寧縣奉文
審增三千一百四十丁太平縣審增八丁共三
萬七千三百四十八丁除達州東鄉太平開除七
十四丁實編三萬七千二百七十四丁
國朝以來陸續奉行清查至康熙六十一年徵輸止
查出土著自首開墾報部戸名六萬九千一百七
十八戸
人丁七千六百四十四丁九分三釐九毫七絲二
忽二微四塵一纖四沙六渺
雍正六年奉行清丈除大昌歸併巫山又撥達州
東鄉太平分設直隸後實存府屬九縣新舊實在
承糧花戸二萬七千三百六戸
龍安府屬三縣全書開載
明季原額人丁一萬四千四百一十一丁
國朝以來陸續奉行清查至康熙六十一年徵輸止
查出土著自首開墾報部戸名九千三十三戸
人丁五千五十三丁四分二釐五毫
雍正六年奉行清丈新收松潘衞彰明縣共四縣
一衞新舊實在承糧花戶七千七百五十戸
寧遠府屬一州三縣一衞三所全書開載
明季原額丁戸未經開載無憑纂入
國朝以來陸續奉行清查至康熙六十一年徵輸止
查出土著自首開墾報部戸名二千八百三十八
戸
雍正六年奉行清丈新舊實在承糧花戶一萬四
千七百五十戸
雅州府屬六州縣全書開載
明季原額人丁一萬一百二十丁
國朝以來陸續奉行清查至康熙六十一年徵輸止
查出土著自首開墾報部戸名九千七十一戶
人丁五千二百八十一丁六斗五合五勺七抄五
撮六圭一粒四粟
雍正六年奉行清丈新舊實在承糧花戸一萬一
千五百八十五戸
直隸嘉定州併屬七州縣全書開載(雍正十二年陞為府)
明季原額人丁三萬一千六百七十五丁二斗三
升
國朝以來陸續奉行清查至康熙六十一年徵輸止
查出土著自首開墾報部戸名一萬一千五百八
十五戶
人丁一萬四百五丁六斗一升四合六勺六抄六
撮五圭一粒一粟一末
雍正六年奉行清丈新舊實在承糧花戸五萬三
百一十四戸
直隸眉州併屬四州縣全書開載
明季原額人丁一萬六千九百九十二丁半
國朝以來陸續奉行清查至康熙六十一年徵輸止
查出土著自首開墾報部戸名二萬八百九戸
人丁三千二百九十六丁七升八合六勺五抄八
撮二圭四粒二粟八末
雍正六年奉行清丈新舊實在承糧花戸九千八
百六十二戸
直隸卭州併屬三州縣全書開載
明季原額人丁一萬五千一十三丁五斗
國朝以來陸續奉行清查至康熙六十一年徵輸止
查出土著自首開墾報部戸名九千八百六十二
戸
人丁六千三百一丁六斗三升四合九勺一抄九
撮一圭九粒
雍正六年奉行清丈新舊實在承糧花戸一萬五
千二百四十七戸
直隸潼川州併屬八州縣全書開載(雍正十二年陞為府)
明季原額人丁五萬二千七百三丁
國朝以來陸續奉行清查至康熙六十一年徵輸止
查出土著自首開墾報部戸名五萬五千一百三
十五戸
人丁一萬四百九十丁五分九釐五毫二忽七微
五塵九纖三沙三渺四末
雍正六年奉行清丈新舊實在承糧花戸三萬一
千七百八十九戸
直隸瀘州併屬四州縣全書開載
明季原額人丁三萬七千五百三十六丁
國朝以來陸續奉行清查至康熙六十一年徵輸止
查出土著自首開墾報部戸名一萬四千五百三
十五戸
人丁五千四百一十七丁七斗二升六合五勺四
抄五撮五圭五粒五粟
雍正六年奉行清丈新舊實在承糧花戸一萬五
千七百二十九戸
九姓司全書舊未開載
原額人丁戸口數目款項無憑載入
國朝以來陸續奉行清查至康熙六十一年徵輸止
查出土著實在承糧花戸五十一戸
直隸資州併屬五州縣全書舊未開載
原額人丁戸口數目款項無憑載入
雍正六年改設直隸清丈出實在承糧花戸一萬
七千四百七十三戸
直隸綿州併屬六州縣全書舊未開載
原額人丁戸口數目款項無憑載入
雍正六年改設直隸清丈出實在承糧花戸一萬
四千八百九十二戶
直隸茂州併屬三州縣全書舊未開載
原額人丁戸口數目款項無憑載入
雍正六年改設直隸清丈出實在承糧花戸四千
七十一戸
直隸達州併屬三州縣全書舊未開載
原額人丁戸口數目款項無憑載入
雍正六年改設直隸清丈出實在承糧花戸一萬
八千九十八戸
田賦
華陽黑水在禹服為梁州厥土青黎田惟下上賦
則下中三錯固未得與雍冀諸州埒也沃野千里
以環遶省會之地言之外此則崇山峻嶺鮮原隰
平衍之區以故蜀之田賦於經費多未敷焉我
朝定賦悉因往制而斟酌損益之撫字維殷催科不
擾蓋勤恤小人之依為巳至矣猶
念遠疆編戶未免虞芮之訟
命使乘傳遍歷田間履畆正界争端永息由是食德服
疇田野日闢書曰咸則三壤又曰以庶邦惟正之
供蜀民當此薄斂深耕之際致足樂也作田賦志
四川布政司
明萬歷原額官民田地通共一十三萬四千八百二十七
頃六十七畝二分三釐八毫二絲五忽五微六纖官
田二千九百二十二頃三十五畝四分八釐二毫五絲
六忽一微民田一十三萬一千九百五頃三十一畆七
分五釐五毫六絲九忽四微六纖
夏税秋糧通共一百二萬八千五百四十五石一
斗三升三合一勺七抄一撮九圭八粒二粟夏
税米三十萬九千八百九十二石一斗六升四合
二勺六抄六撮九圭四粒起運米二十七萬二千
二百五十石四斗一升四合九勺五抄八圭四粒
折布米六百六石五升折布一千二百一十三疋
荒絲米六千六百四十石三斗二升六合二抄六
撮二圭五粒該絲六千六百四十斤零五兩二錢
一分六釐四毫二絲遇閏加絲五百五十三斤零
七兩七錢一分二釐三毫八絲九忽三微二纖二
沙存留米三萬三百九十四石九斗二升三合二
勺八抄九撮八圭五粒秋糧米七十一萬八千
六百五十二石九斗六升八勺四抄五撮四粒三
粟起運米五十六萬五千七百二十九石六升三
合一勺二抄四撮五圭五粒三粟折布米七萬九
千五百四十七石五斗折布一十五萬九千九十
五疋存留米七萬三千三百七十六石四斗五合
六勺五圭九粒地畆綿花七萬三百八十九斤二
錢四分二釐一毫一絲
國朝康熙十年原額實熟田地通共一萬四千八百
一十頃三十六畝五分三釐二毫二絲九忽四微
七塵七纖九沙七渺又下地估糧一千六百一十
六石一斗二升九合通共載稅糧三萬八百二十
八石八斗九升四合三勺四抄二撮七粒一粟四
沙
共徵丁條屯糧銀三萬八千四百兩二錢二分九
釐二毫九絲二忽二微四塵三纖二沙八渺該本
色京斗米荍豆共八千九百六十四石九斗四升
一合九勺六抄一撮八粒四粟又土司見載折徵
糧銀三百八十二兩三錢三釐又營兵開墾田地
八十七頃五十二畝九分六釐一毫六絲一忽八
微載糧五十石四斗一升六合九勺六圭六粒三
粟應徵條糧銀一百七兩八錢二分一毫八絲七
忽二微七纖三渺
康熙十一年至雍正五年開墾及自首隱匿實熟
上中下田地通共二十二萬三千二百三十一頃
三十七畝五分四釐六毫二絲八忽一微三塵七
沙八渺
共徵丁條糧銀通共三十三萬九千二百二十七
兩三錢九分八毫八絲四忽一微四塵九纖七沙
八渺
雍正六年奉行清丈除遵義烏蒙分撥雲貴外實
熟上中下田地通共四十三萬一千二百二十一
頃五畝二分五釐四毫七絲九忽五微三塵三纖
共徵丁條糧銀六十三萬四千九百五十一兩九
錢一分八釐六毫九忽三微二塵九纖一沙七渺
荒下田地共二萬七千八百六頃七十八畝四分
一毫四絲一忽
共該徵丁條糧銀二萬一千四百七十四兩四錢
四分五釐四絲四忽六微八塵九纖
二項通共田地四十五萬九千二十七頃八十三
畝六分五釐六毫二絲五微三塵三纖
二項通共徵丁條糧銀六十五萬六千四百二十
六兩三錢六分三釐六毫五絲四忽一塵八纖
凡所屬應徵丁條糧銀額數仍開載各府州項下
成都府屬三十一州縣全書開載
明季原額稅糧一十五萬七千七百二十九石六
斗四升一合四勺一抄三撮三圭三粒内除先年
裁革官員減米并綿竹縣免徵米羅江縣水衝糧
通共五百石七斗一升八合八勺四抄實徵糧一
十五萬七千二百二十八石九斗二升二合四勺
七抄三撮三圭三粒
國朝以來陸續奉行清查至康熙六十一年徵輸止
自首開墾新舊報部上中下學田地共六萬六千
二百二十六頃一十九畝三釐一毫一絲五忽五
微七塵八纖一沙七渺載糧蕎麥四萬一千一百
八十九石四斗八升八合九抄七撮三圭三粒五
粟四末六漠實徵載丁條糧銀八萬七千七百八
十六兩四錢五分七釐一毫二忽九微七塵一纖
一沙九渺
雍正六年奉行清丈除分設資綿茂三州外實存
府屬十六州縣新舊通共上中下田地六萬六千
一百四十一頃八十畝七分三釐七毫六忽八微
五塵九纖
共徵丁條糧銀九萬四千四百二十四兩九錢一
分三釐八毫二絲一忽四微二塵二纖
荒下田地共一千五百六十五頃七十五畝七分
二毫三絲八忽
共該徵丁條糧銀八百八十兩二錢八分七毫七
絲一忽三微七塵六纖
重慶府屬二十州縣及石砫酉陽石耶地壩平茶邑
梅六土司全書開載
明季原額稅糧三十四萬五千六百九十三石六
斗五升八抄二撮三圭六粒六粟内除酉陽宣撫
司一千一百九十六石四斗三升徑自徵解外實
徵糧三十四萬四千四百九十七石一斗七升五
合八抄二撮三圭六粒六粟
國朝以來陸續奉行清查至康熙六十一年徵輸止
自首開墾新舊報部上中下學田地共五萬八千
四百三十九頃五十一畝六分八釐三毫九絲九
忽七微五纖載糧三萬二千七百六十五石四斗
四升二合八勺六抄六撮三圭四粒七粟實徵丁
條糧銀三萬七千三百八十二兩六錢四分三釐
一毫八絲四忽二微六塵五纖
雍正六年奉行清丈除安居武隆二縣未開復實
存府屬一十八州縣新舊通共上中下田地一十
一萬七千二百三十九頃四十畝五分一釐三毫
三絲六忽三微四塵四纖
共徵丁條糧銀六萬七千二百九十六兩三錢二
分三釐四毫九絲七忽八微五塵三纖又酉陽石
耶等五土司共秋糧折徵銀五百二十八兩八錢
一分一釐八毫五絲
荒下田地共八千七百三十六頃七十三畝八分
六毫九忽
共該徵丁條糧銀三千四百六十八兩八錢八分
八釐七毫三絲三忽六微七塵九纖
保寧府屬十州縣全書開載
明季原額稅糧一萬九千二百七石三斗二升九
合五勺三抄九撮五圭清出遺糧四石三斗荒糧
二斗後加糧一石三斗三合二勺共糧一萬九千
二百一十三石一斗三升二合七勺三抄九撮五
圭内除閬中縣裁革官員減米三十六石實徵糧
一萬九千七百七十七石一斗三升二合七勺三
抄九撮五圭
國朝以來陸續奉行清查至康熙六十一年徵輸止
自首開墾新舊報部上中下坡陡學田地共一萬
一百五十三頃五十畝二分三釐五毫三忽七微
四塵七纖三沙載糧三千七百五十九石四斗一
升九合九勺八抄三撮三圭四粒八粟一末三漠
實徵丁條糧銀一萬一千一百七十一兩八錢八
分四釐九毫三絲七忽四微四塵二纖五沙二渺
雍正六年奉行清丈除撥梓潼分屬綿州後實存
府屬九州縣新舊通共上中下坡陡田地二萬三
千五百三十三頃七十八畝六分七釐四絲
共徵丁條糧銀二萬六千四百一十六兩五錢五
分二釐七毫四忽六微二塵九纖
荒下坡陡田地共一千六百四十九頃二十三畝
五分九毫三絲
共該徵丁條糧銀一千九百三十一兩七錢五分
四釐一毫四絲五忽五微三塵九纖
順慶府屬十州縣全書開載
明季原額稅糧七萬二千四百七十九石三斗二
合七勺三抄二撮八圭八粒内除裁革官員減米
七十二石實徵糧七萬二千四百七石三斗二合
七勺三抄二撮八圭八粒
國朝以來陸續奉行清查至康熙六十一年徵輸止
自首開墾新舊報部上中下學田地共八千七百
一十九頃九十一畝二釐四毫四絲六忽一微二
塵八纖一渺載糧七千一百七十三石四斗三升
四勺六抄八圭五粟九漠實徵丁條糧學租銀一
萬八千九百七十七兩五錢六分四釐三毫七絲
三忽一微六塵九纖三沙
雍正六年奉行清丈新舊通共稻平羔薗水山乾
田地三萬二千五百三十七頃九十七畝八分六
釐二毫一絲七忽五微三塵三纖
共徵丁條糧銀七萬二千九十七兩三錢三分八
釐二毫七絲六忽五微三塵五纖
荒下田地共一千六十七頃二十八畝三分四釐
七毫五絲
共該徵丁條糧銀一千八百二十三兩七錢三分
四釐三毫三忽九微七纖
叙州府屬十二廳縣全書開載
明季原額稅糧一十一萬七千九百三十二石六
斗五升九合一勺五抄九撮六圭四粒三粟
國朝以來陸續奉行清查至康熙六十一年徵輸止
自首開墾新舊報部上中下學田地共一萬五百
一十二頃四十六畝二分五釐二毫六絲一忽六
微三塵九纖載糧一萬五千八百五十石八斗二
升八合七勺一抄三撮六圭二粒四粟四末實徵
丁條糧折色銀二萬二千五十九兩三分六釐四
毫九絲五忽六微七塵三纖五沙八渺實徵本色
倉米四千九百九石二斗八升一合八勺三抄一
撮八圭五粟
雍正六年奉行清丈除分設直隸敘永廳外實存
府屬及新併屏山一縣新舊通共上中下田地二
萬一千五百六十五頃四十九畝四分三毫五絲
九忽二微九塵九纖
共徵丁條糧銀四萬五千一百八十三兩二錢八
分八釐八絲三忽一微八塵一纖四沙七渺
荒下田地共四千二百頃八十四畝三釐七毫五
絲四忽
共應徵丁條糧銀二千九百四十四兩二錢四
釐六毫七絲三怱五微一塵二纖
直隸叙永廳併屬永寧一縣舊額科則不等今自
雍正九年歸併改設後開載
通共中下田地二千九百三十五頃四十九畝五
分六釐四毫三忽
共徵丁條糧銀六千九十四兩七錢七分三釐四
毫三絲六忽二微三塵六纖
荒下田地共六頃二十八畝四釐三毫六絲六忽
共徵丁條糧銀七兩二錢八分五釐五毫七絲四
忽一微三塵七纖
䕫州府屬十三州縣全書開載
明季原額稅糧三萬四百五十石六斗五升九勺
三抄六撮六圭四粒又奉節縣起科糧四石三斗
六升内除建始縣停徵荒糧八百八石一斗四合
一抄八撮九圭七粒一粟實徵糧共二萬九千六
百四十六石九斗六合九勺一抄七撮六圭六粒
九粟外太平縣没官糧二斗六升九勺一抄
國朝以來陸續奉行清查至康熙六十一年徵輸止
自首開墾新舊報部上中下學田地共一萬三千
二百三十七頃二十六畝七釐一毫八絲五忽六
微五塵二纖載糧六千二百九十一石八斗四合
八勺九抄一撮七粒五粟三漠實徵丁條糧銀一
萬八千四百四十九兩七錢六分六釐一毫六絲
三忽七微五塵八沙三渺
雍正六年奉行清丈除大昌歸併巫山縣又撥達
州東鄉太平分設直隸後實存府屬九縣新舊通
共上中下田地一萬七千一百五十二頃六畝三
分三釐一毫二絲七忽三微一塵
共徵丁條糧銀二萬一千二百七十九兩七錢五
分三釐二毫七絲六微三塵一纖七沙
又石砫司秋糧折徵銀五十九兩五錢四分一毫
六絲應納倉斗米一十石五升九合應折徵銀九
兩五錢五分六釐五絲
荒下田地共七百三十四頃一十一畝二分七釐
二毫八絲
共該徵丁條糧銀五百九兩八分九釐八毫四絲
四忽三微二塵一纖
龍安府屬三縣全書開載
明季原額稅糧九千五百六十石八斗一升一合
四勺六抄三撮九圭八粒内除奏免糧八百二十
四石七斗五升一勺八抄五撮實徵糧八千七百
三十六石六升一合二勺七抄八撮九圭八粒
國朝以來陸續奉行清查至康熙六十一年徵輸止
自首開墾新舊報部中下學田地共一千四百九
十八頃三畝六分三毫一絲四忽四微二塵五纖
載糧蕎麥八十六石三斗五升七合四勺三抄五
撮五圭三粒七粟實徵丁條糧銀一千八百五十
二兩九錢九分八釐三毫八絲四忽四微四塵一
纖
雍正六年奉行清丈新收松潘衞彰明縣實在府
屬四縣一衞新舊通共中下山坡旱田地五千三
百三十八頃四十八畝一毫九絲三忽七微四塵
三纖
又石泉縣估種松潘衞地糧共四千一百五十七
石五升一合一勺九抄
共徵丁條糧屯租銀八千三百四十六兩四分八
釐七絲六微二塵五纖
又徵收拗盤等寨青片生番認納黃蠟折價銀一
十四兩六錢四分
荒下田地共二百三十一頃三十九畝一分九絲
六忽
荒下地估種一百四十二石七升五合
共該徵丁條糧銀四百六十八兩一錢三分四釐
四毫八絲五微五纖
寧遠府屬一州三縣一衛三所全書開載
明季原額屯糧五萬四千四百五十六石
國朝以來陸續奉行清查至康熙六十一年徵輸止
自首開墾新舊報部見載稅蕎糧一萬二千七百
四十四石五升八合八抄二撮三圭四粒二末五
漠
實徵折色銀七百四十一兩一釐二毫四絲六忽
一微四塵五沙又徵米豆八千九百六十一石七
斗一升七合六勺二撮三圭五粒九粟
雍正六年奉行清丈新舊通共本色折色屯秋豆
山旱地六百六十九頃二十七畝二釐五毫一絲
三忽九微三塵一纖
共載蕎麥糧一萬六千一百五十八石八斗五升
四合四勺二抄二撮三圭七粒四粟五末九漠
共徵倉斗净米豆一萬一千二百四十四石五斗
九升八合五勺七撮九圭五粒四粟四末
共徵折色銀一千一百二十七兩二錢二分六釐
五毫七絲六忽一微五塵四纖一沙
荒秋田一十四畝五分三釐八毫六絲七忽
共該徵銀一兩一錢八分九釐五毫二絲七微五
塵四纖
雅州府原係直隸併屬四州縣於雍正七年改為府
屬六州縣全書開載
明季原額稅糧九千四百五十一石二斗五升二
合一勺四抄三撮六圭
國朝以來陸續奉行清查至康熙六十一年徵輸止
自首開墾新舊報部上中下並魚油學田地共一
千八百六十五頃七十二畝四分八釐四絲一忽
八微八塵八纖九沙
載糧四千八百四十六石一斗六升一合三勺三
抄九撮三圭四粟二末實徵丁條糧銀併魚油水
脚共銀一萬一千五百七十九兩九錢九分六釐
三毫五絲四忽七微二塵三纖九沙
雍正六年奉行清丈新舊通共上中下田地三千
六百七十二頃八十八畝二分五絲四微九纖
共徵丁條糧銀一萬七千四百三兩二錢一分八
釐三毫一絲五忽五微七塵一纖
荒下田地共二十六頃一十九畝六分四釐七毫
二絲七忽
共該徵丁條糧銀三十三兩四錢三分二釐九毫
六絲六忽五微六塵一纖
冷邊長官司報增籽糧二石四斗七升折徵銀一
兩二錢三分五釐
明正土司管轄土千百戸認納糧折徵銀二百五
十二兩四錢
土司察楚克烏認納雜糧折徵銀三兩九錢九分
直隸嘉定州併屬七州縣全書開載(雍正十二年陞為府)
明季原額稅糧四萬一千二百七十一石二斗二
合七勺三抄一撮八圭
國朝以來陸續奉行清查至康熙六十一年徵輸止
自首開墾新舊報部上中下學田地共七千三百
六十七頃四畝七分七釐二毫二絲四忽八微七
塵二纖載糧一萬三千九百四石六斗九升八合
六勺一抄九撮九圭四粒三粟實徵丁條糧銀二
萬五千三百六十兩九錢三分八釐四毫三絲五
忽七微八塵七纖二沙
雍正六年奉行清丈新舊通共上中下田地一萬
四千四百一十八頃一十二畝九分四釐九毫九
絲七忽六微七塵四纖
共徵丁條糧銀四萬四千五十兩七錢三分一釐
八忽一微九塵一纖
新墾荒下田地共二十二頃三十八畝六分五釐
六毫
共徵丁條糧銀四十二兩九錢八分七釐七毫六
絲六微三塵一纖
直隸眉州併屬四州縣全書開載
明季原額稅糧三萬二千一百一十三石一斗二
升九合五撮四圭
國朝以來陸續奉行清查至康熙六十一年徵輸止
自首開墾新舊報部上中下學田地共四千三百
二十一頃九十畝三分七釐四毫八絲二忽四微
六塵三纖載糧六千五十九石九斗四升四合三
勺九抄五撮一圭七粒六漠實徵丁條糧銀九千
九百三兩五錢八分四釐五毫九絲五忽三塵九
纖五沙九渺
雍正六年奉行清丈新舊通共上中下田地一萬
二百九十九頃六十七畝九分五釐六忽八微三
塵四纖
共徵丁條糧銀二萬二千三百七十二兩八錢四
分四釐五毫一絲七忽九微一塵九纖九沙
新墾荒下地七十六畝
共該徵丁條糧銀六錢九分一釐八毫一絲九忽
一微八塵四纖
直隸卭州併屬三州縣全書開載
明季原額稅糧二萬四千四百九十一石七斗四
合二勺三抄四撮
國朝以來陸續奉行清查至康熙六十一年徵輸止
自首開墾新舊報部上中下學田地通共七千九
十七頃九十八畝二分五釐二絲七忽五微三塵
五纖載糧一萬一千三十石四斗二合五勺八抄
八撮五圭二粒六粟實徵丁條糧銀一萬八千二
百四十七兩四錢八分二釐七毫四絲一忽九微
三纖
雍正六年奉行清丈新舊通共上中下田地一萬
四千四百九十一頃八十畝五分三釐三毫二絲
一忽二微三纖
共徵丁條糧銀二萬八千五百三十兩五錢二釐
一毫七絲六忽八微二塵四纖
新墾荒下田地共一頃十四畝五分六釐六毫
共該徵丁條糧銀一兩三錢二分五釐九毫九絲
二忽三微九塵八纖
直隸潼川州併屬八州縣全書開載(雍正十二年陞為府)
明季原額稅糧二萬六千九百三十二石一升一
合三勺五抄七撮七圭五粒
國朝以來陸續奉行清查至康熙六十一年徵輸止
自首開墾新舊報部上中下學田地共八千九百
八十頃一十五畝九分一釐八毫六絲五忽三微
八塵五纖七沙四渺載糧七千九百八十二石六
斗六升六合八抄九圭八粒八粟三末九漠實徵
丁條糧銀二萬八千四百二十二兩五錢七分九
釐一絲一忽四微一塵三纖七沙
雍正六年奉行清丈新舊通共上中下田地二萬
四千六百六十二頃二十畝六釐五毫一絲六忽
七微五塵
共徵丁條糧銀七萬七千三百七十八兩二錢七
分四釐八毫五絲九忽八微八塵七纖新墾荒下
田地共一千四百二十五頃五十三畝五分七釐
四毫三絲
共該徵丁條糧銀二千六百五十九兩九錢二分
七釐五毫八絲二微八纖
直隸瀘州併屬四州縣全書開載
明季原額稅糧九萬一千三十九石八合八勺二
抄一撮一圭
國朝以來陸續奉行清查至康熙六十一年徵輸止
自首開墾新舊報部上中下學田地共七千一十
三頃一十畝七分二釐二毫四絲二忽八微五塵
九纖載糧一萬八百六十一石六斗三升六勺六
抄五撮八圭二粟二末實徵丁條糧銀一萬六百
二十二兩三分四釐一毫五絲七忽九微二塵八
纖
雍正六年奉行清丈新舊通共上中下田地一萬
三千六百二十一頃外零四畝七分二釐七毫二
絲六忽
共徵丁條糧銀二萬三千五十八兩五錢二分六
釐一毫六絲二忽四塵八纖
荒下田地共一千五百六頃五畝七釐四毫八忽
共該徵丁條糧銀一千八十三兩六錢二釐二絲
六忽九微一塵四纖
九姓司全書舊未開載
原額稅糧徵銀數目款項無憑載入
國朝以來陸續奉行清查至康熙六十一年徵輸止
清出報部中下田地共九頃八十四畝六分四釐
五毫九絲六忽共徵倉斗米九十八石四斗六升
四合五勺九抄六撮又徵站銀五十三兩一錢七
分八毫八絲一忽八微四塵
雍正六年奉行清丈比照江安縣則例新舊通共
中下田地二百一十六頃八十八畝七分八釐五
毫一絲七忽
共徵丁條糧銀三百二十五兩二分三釐四毫六
絲四忽三微七塵
荒下田地共二頃九畝九分一釐四毫九絲
共該徵銀二兩二錢二分二釐二毫六絲五忽六
微九塵六纖
直隸資州併屬五州縣全書舊未開載
原額稅糧徵銀數目款項無憑載入
雍正五年改設直隸奉行清丈新舊通共上中下
田地二萬九千三百三十一頃一十九畝一分四
釐五毫七絲八忽六微五塵四纖
共徵丁條糧銀三萬三千六百五十兩一錢七分
六釐二毫二絲一忽四微五塵一纖
荒下田地共一千一百五十九頃一十二畝九分
五毫
共該徵丁條糧銀八百五十四兩八錢二分五毫
四絲七忽四微五塵
直隸綿州併屬六州縣全書舊未開載
原額稅糧徵銀數目款項無憑載入
雍正五年改設直隸至六年奉行清查新舊通共
上中下田地二萬五千一十二頃五十畝七分七
釐四毫六絲六忽九微九塵
共徵丁條糧銀三萬三千八百七十兩一錢一分
七釐七毫一絲八忽六微九塵八纖
荒下田地共三千八百四十七頃五畝八分四毫
九絲六忽
共該徵丁條糧銀三千四百九兩二錢六分九釐
七毫六絲五忽三微三塵四纖
直隸茂州併屬三州縣全書舊未開載
原額稅糧徵銀數目款項無憑載入
雍正五年改設直隸奉行清丈新舊通共山下地
估種二千六百一十九石八斗四升三勺六抄下
地三十三頃二畝九分二釐
共徵丁條糧銀七百三十四兩二錢八分九釐一
毫一絲八忽五微四塵二纖
直隸達州併屬三州縣全書舊未開載
原額稅糧徵銀數目款項無憑載入
雍正六年改設直隸奉行清丈新舊通共上中下
田地八千三百四十七頃九十一畝九釐四毫
共徵丁條糧銀一萬一千三百一十一兩九錢九
分七釐三毫八忽五微六塵
荒下田地共一千六百二十四頃六十三畝九分
共該徵丁條糧銀一千三百五十一兩六錢二釐
二毫七絲二忽五微八塵三纖
補遺
直隸雷波衛併屬黃螂一所
國朝雍正八年新設至雍正十一年清查報部番民
認納鍋樁丁糧倉斗二百零五石六斗每年照時
變價詳請撥支
四川通志卷五上
欽定四庫全書
四川通志卷五中
學校(貢院書院附)
學記曰建國君民教學為先言化民成俗莫先於
學也王制小學在公宫南之左大學在郊其造士
由内以升於外然後達於京師俊造聿興彬彬乎
其三代之隆歟漢景帝時文翁守蜀招下縣子弟
為學官弟子蜀士大化武帝因令天下郡國皆立
學校焉唐宋元明以來經明行修之彦蜀中亦代
不乏人今
聖天子崇儒右文加意學校棫樸作人為亘古所莫及
蜀雖僻處遐方沐浴詩書之澤薰陶禮樂之教無
不油然興起爭自濯磨將必有如王褒揚雄三蘇
父子之倫者接踵而出又豈但如文翁之時比隆
齊魯已哉作學校志
成都府
成都府儒學(在府南漢文翁講堂遺址宋初建明永樂間重修國朝康熙元年巡撫)
(佟鳳彩捐葺八年巡撫張德地增修殿宇牆垣煥然大備二十三年)
(欽頒萬世師表扁額四十二年御書)
(欽頒訓飭士子碑文四十五年御製)
(勅建平定朔漠碑於殿左雍正元年奉旨創建崇聖祠恭設五代王牌位四年)
(欽頒生民未有匾額八年御書)
(勅建平定青海碑於殿右)大學(額取二十名)
成都縣儒學(在縣東宋政和間建明永樂間重修國朝初增修扁額碑祠與府制同)
中學(額取十二名)
華陽縣儒學(在縣西南成都府儒學之右舊學在縣南宋明相傳故址國朝康熙九)
(年學裁雍正五年復設九年改建今所扁額碑祠與府制同)中學(額取十二名)
雙流縣儒學(在縣西南漢時建明洪武中重修正統中增修國朝康熙元年學裁雍)
(正五年復設九年重建扁額碑祠與府制同)小學(額取六名)
温江縣儒學(在縣西南宋咸平初建明正統中重修國朝康熙八年知縣蕭永芃捐)
(修二十五年知縣王瑚補葺扁額碑祠與府制同)中學(額取十二名)
新津縣儒學(在縣東宋明道初建明洪武八年重建成化弘治中繼修明末燬國朝)
(康熙二十五年知縣倫可大復建扁額碑祠與府制同)小學(額取六名)
金堂縣儒學(在縣東北宋嘉祐初建明洪武元年重建國朝知縣董煜補葺康熙六)
(十一年知縣陳舜明增修扁額碑祠與府制同)小學(額取八名)
新都縣儒學(在縣東明初建賊燬未修捐國朝康熙二十六年知縣王祇台建扁額)
(碑祠與府制同)小學(額取八名)
簡州儒學(在州舊城東北宋開寳初建明正德八年遷州移新城明末燬國朝知州王)
(孫盛重建康熙九年知州楊登山復遷舊城東北故址扁額碑祠與府制同)大學(額取)
(十五名)
崇慶州儒學(在州東南明洪武初建正德十一年重修明末燬國朝康熙六年重建)
(二十一年增修扁額碑祠與府制同)大學(額取十五名)
郫縣儒學(在縣城西漢元和初建明隆慶中遷縣城東門外揚子雲讀書樓處明末圮)
(國朝康熙五十六年復遷建城内舊址扁額碑祠與府制同)小學(額取六名)
灌縣儒學(在縣北五代時建明洪武初重修正德中提學僉事劉節知縣胡光增修明末)
(燬縣國朝康熙元年知縣馬璣建正殿雍正四年知譚璉建東西兩廡戟門扁額碑祠與府制同)
小學(額取八名)
崇寧縣儒學(在縣西宋元祐初建明洪武中徙今所弘治中重修兵燹後燬國朝康)
(熙七年學裁雍正八年復設九年重建扁額碑祠與府制同)小學(額取六名)
新繁縣儒學(在縣東宋乾德二年建明正德元年增修明末燬國朝知縣張人瑞重)
(修康熙四十二年知縣歐陽方曜補修戟門五十五年知縣王理捐修崇聖祠六十年知縣劉廷錫)
(捐修東西兩廡雍正四年知縣王霖重修禮門義路坊扁額碑祠與府制同)小學(額取)
(六名)
漢州儒學(在州南宋嘉泰中建明洪武中重修天順五年知州李鼎增修國朝初重修)
(扁額碑祠與府制同)中學(額取十二名)
什邡縣儒學(在縣東宋祥符二年建明洪武元年重建正德二年增修明末燬國朝)
(康熙二十一年知縣劉國璽詳請具題重建扁額碑祠與府制同)小學(額取八名)
彭縣儒學(在縣東南宋天聖元年建明洪武元年知縣胡子祺重修弘治五年增修國)
(朝康熙七年學裁雍正八年復設重建扁額碑祠與府制同)小學(額取六名)
重慶府
重慶府儒學(在府北宋紹興間建明洪武四年重建宣德景泰間繼修明末圮國朝)
(欽頒)(初巴縣知縣焦應漢捐修康熙二十三年)
(御書萬世師表扁額三十八年巴縣知縣陳堯智捐葺四十二年)
(欽頒訓飭士子碑文四十五年御製)
(勅建平定朔漠碑於殿左四十九年巴縣典史吳橒補修雍正元年奉)
(旨創建崇聖祠恭設五代王牌位四年欽頒)
(御書生民未有匾額八年勅建平定青海碑於殿右)大學(額取二十名)
巴縣儒學(在縣東北宋紹興間建明洪武中重修萬歷二十九年兵憲張文耀郡守傅光)
(宅重修仍捐俸增置學田明末圮夫子燕居像猶存國朝康熙三年總督李國英捐俸復修扁額)
(碑祠與府制同)中學(額取十二名)
江津縣儒學(在縣南宋治平間建明洪武八年知縣田子正重修兩廡齋堂宣德中知)
(縣袁旭何繼修明倫堂明末圮祠國朝康熙二十二年知縣王璧捐修扁額碑與府制同)
中學(額取十二名)
長壽縣儒學(在縣西北明末燬四國朝康熙元年知縣柴永芳重建十八年知縣石)
(如金補修扁額碑祠與府制同)小學(額取八名)
永川縣儒學(在縣西明末燬扁國朝初重建康熙二十四年增修額碑祠與府制同)
小學(額取八名)
壁山縣儒學(在縣西明成化中建萬歷四年重修明末燬國朝康熙二十五年重建)
(雍正九年增修扁額碑祠與府制同)小學(額取八名)
榮昌縣儒學(在縣南明天順中知縣盧善建修國朝康熙二十二年知縣史彰捐扁)
(額碑祠與府制同)小學(額取八名)
大足縣儒學(在縣東北舊學在縣南明天順間建嘉靖乙酉知縣唐鼇改遷今所國)
(朝康熙五十年重修扁額碑祠與府制同)小學(額取八名)
綦江縣儒學(在縣西明萬歷燬於播酋兵憲張文耀重修明末燬國朝順治十八年)
(知縣孟易吉重建康熙三十五年知縣方岳捐葺扁額碑祠與府制同)小學(額取八名)
南川縣儒學(在縣東明嘉靖四十年知縣伍咸新建國朝康熙二十二年知縣吳成)
(龍重修四十八年知縣張有孚補葺扁額碑祠與府制同)小學(額取八名)
黔江縣儒學(在縣西舊學在縣東明正統初知縣謝牧建國朝康熙三年改遷今所)
(二十七年知縣章緒重修三十八年知縣李履祥增修扁額碑祠與府制同)小學(額取)
(八名)
合州儒學(在州西明天順中知州唐珣建弘治間遷去舊基數十武萬歷十年災仍移遷)
(舊址扁國朝康熙二十三年重修額碑祠與府制同)中學(額取十二名)
銅梁縣儒學(在縣西北明洪武中建後燬額國朝康熙六十一年復設修建扁碑祠)
(與府制同)小學(額取八名)
定遠縣儒學(在縣南明嘉靖中知縣胡濓建國朝重修扁額碑祠與府制同)小
學(額取八名)
忠州儒學(在州東關外明正統中知州王曰良修萬歷三十一年遷建城内之北隅國)
(朝復遷舊址扁額碑祠與府制同)中學(額取十二名)
酆都縣儒學(在縣西明洪武十四年建成化間知縣李毅修國朝康熙四十二年知)
(縣王廷獻重修扁額碑祠與府制同)小學(額取八名)
墊江縣儒學(在縣西明成化間建知縣楊端修修國朝康熙四十八年知縣金杲重)
(扁額碑祠與府制同)小學(額取八名)
涪州儒學(在州南明宣德景泰間建萬歷中守憲陳大道增修廣置學田明末圮國朝)
(康熙四十六年知州董維祺重建雍正三年知州王願捐修扁額碑祠與府制同)中學
(額取十二名)
彭水縣儒學(在縣東明洪武初建永樂間遷於南門外萬歷間遷於桂嶺山天啟間遷)
(北門外明末燬十國朝康熙三年改遷今所二十二年重修五年補葺扁額碑祠與府制同)
小學(額取八名)
酉陽司儒學(在司城西半里明永樂二年建祠國朝康熙二十一年重修扁額碑與)
(府制同)小學(額取八名)
保寧府
保寧府儒學(在府西南宋大觀四年建明洪武間知府陳益民李直史增修明末燬)
(欽頒)(國朝知府柯臣薛柱斗先後建修康熙二十三年)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)大學(額取二十名)
閬中縣儒學(在縣東門外舊在府治北明崇禎間始遷今所明末燬國朝康熙三年)
(知縣高人秀重建二十七年知縣潘雲貴增修扁額碑祠與府制同)大學(額取十五名)
蒼溪縣儒學(在縣西舊在城外東北隅明洪武間建正德中改遷今所明末燬國朝)
(修葺扁額碑祠與府制同)小學(額取八名)
南部縣儒學(在縣西創於隋明洪武間重修通判熊傑增修鑄祭器明末燬國朝知)
(縣裘龍重修扁額碑祠與府制同)大學(額取十五名)
廣元縣儒學(在縣東唐顔魯公建明洪武中同知賈納重修隆慶中遷懷羌門外萬歷)
(時知縣丁求曉遷於鼔樓東街天啟二年同知周憲章遷於允山之麓明末燬止存正殿國朝康)
(熙五年知縣林晃重修十九年知縣李光宸補葺二十三年知縣龍燦增修扁額碑祠與府制同)
中學(額取十二名)
昭化縣儒學(在縣西一里宋時建明永樂中重修僅存大成殿三間國朝增修扁額)
(碑祠與府制同)小學(額取八名)
巴州儒學(在州治河北元時改遷於城西明洪武中知州成斌重建正德間知府張應奎)
(同知趙宗繼重修址國朝康熙二十九年知州周元勲仍移今扁額碑祠與府制同)中
學(額取十二名)
通江縣儒學(在縣西北宋時建明洪武中知縣周南楊賢張貢繼修國朝康熙二十)
(三年知縣陸士炳重建四十七年知縣陳書補修雍正元年知縣姚廷和增修扁額碑祠與府制同)
小學(額取八名)
南江縣儒學(在縣城東一里舊在縣南明正德中知縣沈鏞建國朝順治十七年遷)
(建今所扁額碑祠與府制同)小學(額取八名)
劎州儒學(在州城東門外隔溪宋時建明洪武間重修嘉靖中知州陳敘美增修明末燬)
(補國朝知州徐恭喬鉢相繼修扁額碑祠與府制同)
順慶府
順慶府儒學(在府南宋慶歷間建明洪武九年重修明末燬國朝康熙九年知府李)
(欽頒)(民聖重修二十三年)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)大學(額取二十名)
南充縣儒學(在縣西南舊在北門外明洪武初始遷今所萬歷中知縣吳亮嗣重修明)
(末燬知國朝康熙三年知縣湯裔振重修十九年縣張宿琨補修扁額碑祠與府制同)中
學(額取十二名)
西充縣儒學(在縣南門外宋淳祐間建明洪武二十年重建明末燬國朝知縣王葵)
(錫重修知縣戴民凱補修扁額碑祠與府制同)中學(額取十二名)
蓬州儒學(在州北舊在州東雲山宋淳祐間建元至正中改遷今所明因之國朝重修)
(扁額碑祠與府制同)中學(額取十二名)
營山縣儒學(在縣西元至順間建明萬歷間重修明末燬國朝知縣毛鳴岐重修扁)
(額碑祠與府制同)中學(額取十二名)
儀隴縣儒學(在縣北金城山舊在縣南圖山宋嘉定間改遷今所明景泰間重修明末)
(燬改國朝知縣劉在宸重建康熙三年知縣柳天植建二十三年知縣陸賈捐俸復建於金城舊)
(址扁額碑祠與府制同)小學(額取八名)
廣安州儒學(在州東舊在州西秀屏山下宋嘉祐間建於南岡明改遷今所兵燹後燬)
(扁國朝知州黃標重修額碑祠與府制同)中學(額取十二名)
渠縣儒學(在縣西石子岡宋嘉定間建元大德中重修兵燹後燬國朝知縣雷鳴魯重)
(建知縣董鉅補修扁額碑祠與府制同)中學(額取十二名)
大竹縣儒學(在縣南宋嘉定間建元至正中重建明末圮國朝知縣高文泋重修扁)
(額碑祠與府制同)小學(額取八名)
岳池縣儒學(在縣南宋太平興國間建明洪武七年重葺國朝康熙七年學裁六十)
(年復設修葺扁額碑祠與府制同)小學(額取八名)
鄰水縣儒學(在縣東宋崇寧初建明萬歷中重修兵燬國朝知縣蔣擢復修扁額碑)
(祠與府制同)小學(額取八名)
敘州府
敘州府儒學(在府城東舊在府南明永樂間建萬歷中知府陳大壯始遷今所知府曾)
(欽頒)(可耕繼修)(國朝康熙二十三年)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)大學(額取二十名)
宜賓縣儒學(在府城南舊學在府東宋慶歷間建明洪武間重建萬歷中改遷今所)
(國朝重修扁額碑祠與府制同)中學(額取十二名)
南溪縣儒學(在縣西鳳凰山舊學在縣西二里宋熙寧間建明永樂間重建萬歷三年)
(改遷今所額國朝康熙二十四年增修扁碑祠與府制同)小學(額取八名)
富順縣儒學(在縣東宋慶歷四年建明洪武中重建弘治中增修明末圮國朝康熙)
(二十一年知縣錢紹隆重建扁額碑祠與府制同)中學(額取十二名)
長寧縣儒學(在縣西南宋淳祐間建明洪武七年重建成化中知縣李昂增修明末圮)
(知國朝雍正五年知縣李岑陞教諭馬廷儆七年縣耿壽平教諭尹從源先後增修扁額碑祠與)
(府制同)小學(額取八名)
隆昌縣儒學(在縣西明隆慶初建重國朝康熙二十五年知縣錢振龍修五十八年)
(知縣劉琨增修扁額碑祠府制同)小學(額取八名)
慶符縣儒學(在縣東元大德間建明建文三年重建兵燹後燬國朝知縣陳亮采重)
(建知縣王如珽增修扁額碑祠與府制同)小學(額取八名)
高縣儒學(在縣東明洪武八年建制國朝重修扁額碑祠與府同)小學(額取)
(八名)
筠連縣儒學(在縣西明洪武七年建如國朝康熙五十四年知縣余銛孫芝先後增)
(修扁額碑祠與府制同)小學(額取八名)
珙縣儒學(在縣南元時建明洪武二十二年重建國朝增修扁額碑祠與府制同)
小學(額取八名)
興文縣儒學(在縣南元至元間建明洪武中重修萬歷初知縣王慎凌亮相繼改建於)
(縣北建國朝康熙十年知縣王興賢復今所扁額碑祠與府制同)小學(額取八名)
屏山縣儒學(在縣城内東北元時建明永樂十年重修國朝康熙八年馬湖府知府)
(史應庚重建二十三年知府何源濬知縣蔡琨重修扁額碑祠與府制同)大學(額取十五)
(名)
直隸叙永廳
敘永廳儒學(在敘永廳城西舊在廳東三國朝康熙九年巡道黃龍建二十年巡道)
(欽頒)(劉德弘增修)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)中學(額取十二名)
永寧縣儒學(在縣城東門内明正統八年建天啟間燬國朝康熙二十五年衛守備)
(劉國相教授江人龍重修扁額碑祠與廳制同)中學(額取十二名)
直隸雷波衛
雷波衛儒學(未設)
䕫州府
䕫州府儒學(在府東明洪武四年知府盛南金建萬歷元年知府郭棐移建學門明末)
(欽頒)(燬)(國朝康熙二十三年)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)大學(額取二十名)
奉節縣儒學(在縣西北明洪武中建天順間知府項倬重修成化十年省入府學今仍)
(之照八名額數附府學取進)
大寧縣儒學(在縣西明洪武中建後圮設國朝康熙六年學裁雍正七年復八年重)
(建扁額碑祠與府制同)小學(額取四名)
巫山縣儒學(在縣西北元至元中建明洪武六年重修明末燬國朝康熙二十一年)
(知府吳秀美重建扁額碑祠與府制同)小學(額取八名)
雲陽縣儒學(在縣東北明洪武中建建國朝康熙二十四年知縣楊天行雍正三年)
(知縣杜苞修七年知縣殷山增葺扁額碑祠與府制同)小學(額取八名)
梁山縣儒學(在縣南元至正四年知縣藍清建明正統間知縣李政成化間知縣吳班)
(嘉靖間知縣王冕先後重建明末圮祠國朝康熙二十三年知縣黃建中修復扁額碑與府制同)
小學(額取四名)
新寧縣儒學(在縣東明洪武中知縣陳秉彝建正統間知縣葉銘弘治間知縣田信正)
(德間知縣王良謨嘉靖間知縣石尚寳先後重修明末圮國朝康熙七年學裁雍正七年復設八)
(年重建扁額碑祠與府制同)小學(額取四名)
萬縣儒學(在縣北元時建明洪武十二年知縣桂仲權重建景泰間知縣許熙嘉靖間知)
(縣龍雲沈清重修明末圮額國朝康熙二十二年知縣張永輝捐修扁碑祠與府制同)小
學(額取八名)
開縣儒學(在縣西舊在縣東門外唐韋處厚建明嘉靖六年改建城内萬歷四年遷於盛)
(山之西明末圮年國朝康熙六年知縣盧天樞仍建今所二十四知縣王景舜捐俸增修扁額碑)
(祠與府制同)小學(額取八名)
建始縣儒學(在縣西門外元大德間建明洪武七年重建明末圮國朝康熙十二年)
(知縣譚性學改建城内二十三年知縣吳李芳重修三十年知縣史晟仍遷建今所四十六年知縣)
(劉珙徵重加修葺扁額碑祠與府制同)小學(額取八名)
龍安府
龍安府儒學(在府南宋祥符間知府吳濟始建元末燬明洪武間土官薛繼賢遷建樂)
(平鎮北山下隆慶間知府龍慶雲仍遷今所朝知府翁佶重葺康熙二十三年)(國)
(欽頒萬世師表扁額四十二年御書)
(欽頒訓飭士子碑文四十五年御製)
(勅建平定朔漠碑於殿左雍正元年奉旨創建崇聖祠恭設五代王牌位四年)
(欽頒生民未有扁額八年御書)
(勅建平定青海碑於殿右)大學(額取十五名)
平武縣儒學(在縣治左明萬歷間建制國朝增修扁額碑祠與府同)小學
(額取八名)
江油縣儒學(在縣東南三里元至正間知縣李彦文建於高堂里明洪武初知縣周伯)
(汶重建明末圮扁國朝知縣陳圖訓導趙晉改建今所額碑祠與府制同)小學(額取)
(八名)
石泉縣儒學(在縣東望崇山麓宋紹興中建明洪武正德萬歷中先後增修明末圮)
(國朝初遷建城内康熙五十七年知縣林逢春復建於望崇山麓扁額碑祠與府制同)小
學(額取八名)
彰明縣儒學(在縣東南唐大中十三年建明天順五年重修成化初縣丞邱顒增修正)
(德九年補葺仍國朝順治十六年併入綿州學雍正八年復設屬綿州九年改隸龍安府扁額碑)
(祠與府制同)小學(額取五名)
松潘衞儒學(在衛城東明景泰三年建嘉靖萬歷間重修崇禎中副使史贊舜增修後)
(燬重國朝總兵卓策周文英相繼修扁額碑祠與府制同)小學(額取八名)
寧遠府
寧遠府儒學(未設)
西昌縣儒學(在府城西門内明末燬國朝重建)大學(額取十五名)
會理州儒學(在州西北明洪武二十九年建嘉靖中重建國朝增修)中學
(額取十二名)
冕寧縣儒學(在縣西明時建後圮建國朝康熙二十六年重)小學(額取)
(八名)
鹽源縣儒學(在縣城東門外雍正五年修建)中學(額取十二名)
越巂衞儒學(在衛城西南舊在治南明末圮燬國朝康熙三十年改遷東門内復後)
(仍遷建城内西南)小學(額取八名)
雅州府
雅州府儒學(在府西一里明洪武初建於月心山中明末燬國朝改建今所康熙二)
(欽頒)(十三年)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)大學(額取十五名)
雅安縣儒學(未設)
名山縣儒學(在縣西明洪武中知縣楊矩建正統間遷於縣城東門外嘉靖中知縣范)
(元愷復建於舊址徐國朝康熙四十年知縣丁傑重修六十年知縣元禧增修扁額碑祠與府制)
(同)小學(額取八名)
榮經縣儒學(在縣西宋淳熙間建元末燬明洪武八年重建於縣南後因水患景泰八)
(年仍遷故址萬歷三十二年改建於小坪山四十四年復建於縣東國朝康熙七年仍建於小坪)
(山二十六年復遷今所扁額碑祠與府制同)小學(額取八名)
蘆山縣儒學(在縣東明永樂間建嘉靖中知縣周斐重修萬歷中增修國朝知縣張)
(啟鼎補修扁額碑祠與府制同)小學(額取八名)
天全州儒學(未設附雅州府學加額取進)
清溪縣儒學(在縣北門外宋紹聖二十年建久廢國朝雍正七年重建扁額碑祠與)
(府制同)小學(額取六名)
直隸嘉定州(雍正十二年陞為府)
嘉定州儒學(在州西南明洪武初建仍宋元舊址同知楊勵重修後因水患知州楊重)
(欽學正李敏遷建於方響洞上正統十一年同知柳芳學正黎浩遷明倫堂於後山天順八年訓導)
(欽頒)(曾智詳請具本題遷今所)(國朝康熙二十三年)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)大學(額取二十名)
峩眉縣儒學(在縣城北門外距縣半里舊在縣西南宋慶歷元年修建明成化間遷縣)
(西弘治三年遷縣南嘉靖間遷城南門外同國朝康熙四年仍遷今所扁額碑祠與州制)
小學(額取八名)
洪雅縣儒學(在縣東舊在縣西宋紹興元年知縣孫詔遷建今所嘉泰四年重修明成)
(化十九年重建扁國朝康熙三年補葺雍正五年重修額碑祠與州制同)中學(額取)
(十二名)
夾江縣儒學(在縣東南明洪武中建兵燹後燬與國朝康熙十一年重建扁額碑祠)
(州制同)中學(額取十二名)
犍為縣儒學(在縣南明萬歷間知縣吳道美復建國朝增修扁額碑祠與州制同)
小學(額取八名)
榮縣儒學(在縣東唐武德元年建於桂林山元末燬明洪武四年重建天順八年遷建於)
(蓮宇山之麓祠國朝改遷於今所扁額碑與州制同)小學(額取六名)
威遠縣儒學(在縣西南隋開皇時建明洪武中改建縣城東北成化間水患衝頽復遷)
(城西九國朝康熙七年學裁雍正八年復設年重建扁額碑祠與州制同)小學(額取)
(六名)
直隸眉州
眉州儒學(在州南宋仁宗時建明洪武四年知州張伯綱重建景泰初知州李寧成化中)
(知州林敷許仁先後重修著國朝康熙二年知州趙蕙芽重建知州姚哲宋增修二十三年)
(欽頒萬世師表扁額四十二年御書)
(欽頒訓飭士子碑文四十五年御製)
(勅建平定朔漠碑於殿左四十六年知州金一鳳補葺雍正元年奉)
(旨創建崇聖祠恭設五代王牌位三年知州馬世煓補葺四年)
(欽頒生民未有扁額八年御書)
(勅建平定青海碑於殿右)小學(額取七名)
丹稜縣儒學(在縣南宋紹興十二年建明洪武十六年重修成化間建於縣東北明末)
(燬所國朝知縣張廷秀復建今扁額碑祠與州制同)小學(額取八名)
青神縣儒學(在縣西南設國朝康熙六年學裁雍正七年復重建扁額碑祠與州制)
(同)小學(額取四名)
彭山縣儒學(在縣西南康熙元年併入眉州學雍正七年復設八年重建扁額碑祠與)
(州制同)小學(額取四名)
直隸卭州
卭州儒學(在州南一里明洪武初同知張郁建永樂中知州羅質重修成化弘治間相繼)
(增修二國朝知州蕭恒朱衣榮戚延裔先後修葺康熙十三年)
(欽頒萬世師表扁額四十二年御書)
(欽頒訓飭士子碑文四十五年御製)
(勅建平定朔漠碑於殿左雍正元年奉旨創建崇聖祠恭設五代王牌位四年)
(欽頒生民未有扁額八年御書)
(勅建平定青海碑於殿右)大學(額取十五名)
大邑縣儒學(在縣南明正統中知縣馮泰建後燬國朝知縣李德燿訓導彭輝祖捐)
(建扁額碑祠與州制同)小學(額取八名)
蒲江縣儒學(在縣西舊在縣南明洪武中建萬歷初改建今所國朝知縣朱士英重)
(修扁額碑祠與州制同)小學(額取八名)
直隸潼川州(雍正十二年陞為府)
潼川州儒學(在州東南宋大觀初建明宣德成化崇禎間先後增修兵燹後僅存大成)
(欽頒)(殿)(國朝初增修康熙二十三年)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)中學(額取十二名)
射洪縣儒學(在縣南宋元符間建明景泰六年重修明末燬國朝知縣孟憲孔重建)
(扁額碑祠與州制同)中學(額取十二名)
鹽亭縣儒學(在縣西北唐貞觀中建於縣南明洪武九年遷建今所國朝知縣江昆)
(淶重修扁額碑祠與州制同)中學(額取十二名)
中江縣儒學(在縣南明洪武中知縣高通至建天順間知縣胡叔寳正德中知縣凃祺)
(萬歷中知縣安正孝崇禎中知縣任之堂先後增修國朝知縣李延春補葺康熙三十四年知縣)
(謝旻禧四十七年知縣李來儀相繼重修扁額碑祠與州制同)小學(額取八名)
遂寧縣儒學(在縣西南唐貞元間建明洪武七年重修明末圮國朝康熙六年知縣)
(劉學翰重修扁額碑祠與州制同)中學(額取十二名)
蓬溪縣儒學(在縣北唐開元間建明洪武中重修後燬國朝康熙六年知縣潘之亮)
(重建二十年知縣周甲徵重修扁額碑祠與州制同)小學(額取八名)
安岳縣儒學(在縣城東門外龍泉山麓舊在縣東南宋元祐間建明洪武中重修嘉靖)
(中知縣李朝選改遷今所額國朝康熙五年學裁雍正六年復設重建扁碑祠與州制同)
小學(額取八名)
樂至縣儒學(在縣西明正德間建崇禎中知縣宋統鎮遷於東南明末圮國朝康熙)
(四十五年重修六十年仍遷今所扁額碑祠與州制同)小學(額取八名)
直隸瀘州
瀘州儒學(在州北唐咸亨間建宋開禧中魏了翁重葺明弘治中知州許世德改遷治南)
(向東萬歷間知州趙大佶岳仰具先後增修置學田國朝順治十八年巡道紀耀知州何起鵬補)
(葺康熙二十三年知州陳五典復遷今所)
(欽頒萬世帥表扁額四十二年御書)
(欽頒訓飭士子碑文四十五年御製)
(勅建平定朔漠碑於殿左四十七年知州張士浩增修雍正元年奉)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)大學(額取十五名)
江安縣儒學(在縣南宋大觀間建明洪武間重修國朝康熙三十年補葺雍正六年)
(知縣李秀會增修扁額碑祠與州制同)小學(額取八名)
合江縣儒學(在縣北宋元祐間建明洪武九年重修明末燬國朝康熙六年知縣賴)
(曰鐸重建十一年知縣謝旗增修十九年知縣陳台斗補葺四十二年知縣連青訓導高天培增修)
(扁額碑祠與州制同)小學(額取八名)
納谿縣儒學(在縣西北元至正間建明洪武初重修明末圮國朝康熙二十四年知)
(縣王帝臣建三十八年知縣趙之鶴重修扁額碑祠與州制同)小學(額取八名)
九姓司儒學(在司西南明洪武時傅有德建)小學(額取八名)
直隸資州
資州儒學(在州城東門内正街宋雍熙中建明正統天順中重修兵燹後燬國朝康熙)
(欽頒)(二十三年改遷十字街)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位二年仍遷今所四年欽頒)
(御書生民未有扁額八年勅建平定青海碑於殿右)小學(額取八名)
資陽縣儒學(在縣南宣化街宋嘉祐初建明成化正德間相繼增修兵燹後僅存大殿)
(扁國朝雍正三年補修額碑祠與州制同)小學(額取八名)
内江縣儒學(在縣西南宋乾德初建明洪武正德間相繼增修後燬國朝康熙三年)
(知縣習全史重建扁額碑祠與州制同)中學(額取十二名)
仁壽縣儒學(在縣東宋淳化初建明洪武正統間相繼增修兵燹後燬國朝康熙六)
(年知縣唐纘新重修扁額碑祠與州制同)小學(額取八名)
井研縣儒學(在縣東南宋乾德初建明天順間重修正德中提學僉事劉節復增修)
(國朝康熙三年知縣王配京補葺扁額碑祠與州制同)中學(額取十二名)
直隸綿州
綿州儒學(在州東唐貞觀三年建明洪武正德間繼修明末圮國朝初重建康熙二十)
(欽頒)(三年)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)小學(額取七名)
德陽縣儒學(在縣東南宋開禧五年建明洪武元年重建成化十二年知縣吳淑重修)
(明末圮額國朝知縣余國搢補葺扁碑祠與州制同)小學(額取四名)
羅江縣儒學(在縣東宋熙寧二年建明成化六年重修正德中知縣盛昶羅綸相繼增)
(修明末圮九國朝順治十六年學裁雍正八年復設年重建扁額碑祠與州制同)小學
(額取四名)
安縣儒學(在縣北門外舊在城内宋熙寧初建明洪武八年重建嘉靖中知縣杜廉遷今)
(所明末燬八國朝順治十八年知縣吳英光重建康熙三十年知縣謝加恩增修雍正四年知縣)
(呂功重修扁額碑祠與州制同)小學(額取八名)
綿竹縣儒學(在縣東宋景德初建於縣南明洪武六年始遷今所正統二年提學唐振)
(增修補國朝康熙四年内知縣李如梴葺扁額碑祠與州制同)小學(額取八名)
梓潼縣儒學(在縣東宋時建明洪武中知縣張斌重修國朝增修扁額碑祠與州制)
(同)小學(額取八名)
直隸茂州
茂州儒學(在州南明洪武八年建嘉靖三十年兵備胡鼇增修明末燬國朝康熙六年)
(欽頒)(知州黃陛重建二十三年)
(御書萬世師表扁額四十二年欽頒)
(御製訓飭士子碑文四十五年元年奉勅建平定朔漠碑於殿左雍正)
(旨創建崇聖祠恭設五代王牌位四年欽頒)
(御書生民未有扁額八年勅建平定青海碑於殿右)中學(額取十二名雍正八年九月分廵松茂道臣鄭)
(其儲詳奉一題准嗣後茂州羌民體考試)
保縣儒學(在縣南舊在縣西明洪武中建正德中知州崔哲范淵相繼增修國朝康熙)
(四十七年被水衝頹雍正元年知州王國正遷建今所雍正五年裁威州入保縣扁額碑祠與州制)
(同)中學(額取十二名)
汶川縣儒學(在縣南明嘉靖二年提學副使張邦竒奏立國朝知縣張耀祖重建扁)
(額碑祠與州制同)小學(額取八名)
直隸達州
達州儒學(在州東南明洪武四年知州魏子忠建永樂中知州瞿銳嘉靖中知州趙鳴鳳)
(吳昇重修年國朝康熙二十四年知州董守義捐修二十三)
(欽頒萬世師表扁額四十二年御書)
(欽頒訓飭士子碑文四十五年御製)
(勅建平定朔漠碑於殿左雍正元年奉旨創建崇聖祠恭設五代王牌位四年)
(欽頒生民未有扁額八年御書)
(勅建平定青海碑於殿右)中學(額取十二名)
東鄉縣儒學(在縣東明洪武中建成化十一年遷於河北明月壩萬歷元年知縣陶之)
(肖仍遷今所明末燬年國朝康熙二十四年知縣李太濩重修雍正三達州知州孫廷正補葺扁)
(額碑祠與州制同)小學(額取八名)
太平縣儒學(在縣東明正德十年知縣董璧建嘉靖二十八年知縣龔大有重修)
(明末燬年國朝康熙二十四年知縣陳溥捐建二十六知縣喬雲名五十九年知縣劉嘉本)
(雍正六年知縣張也明先後增修扁額碑祠與州制同)小學(額取八名)
貢院書院附
貢院(在成都府南明蜀府舊基郎國朝康熙四年知府冀應熊請於布政使廷相按察使李)
(翀霄申請巡撫張德地改為貢院具及題建修倡捐有差堂署號舍頗備前建明遠樓貢院坊煥)
(然一新制稱宏敞有碑)
錦江書院(在成都府學明倫堂後舊名文翁石室以漢孝文時蜀二千石文黨興學造士)
(文風埒齊魯永初太守高䀢更新之增一室以祀文翁明末燬國朝康熙四十三年按察使劉德)
(芳重建)
大益書院(在成都府治東北後改大儒祠今圮)
南軒書院(在漢州城内改南軒祠今圮)
來鳳書院(在重慶府治右)
濓溪書院(在合州學側祀宋周子)
北巖書院(在涪州北宋程頤註易於此黃庭堅榜曰鈎深嘉定中范正武改為書院)
(塑頤像祀之)
文翁書院(在蒼溪縣東離堆山)
丹梯書院(在巴州南南龕山唐張曙讀書處)
親民書院(在劒州治後元至順中同知任璿建)
文貞書院(在劒州元時建以唐魏徵生此因名)
兼山書院(在劒州東北祀宋尚書黃裳久廢雍正五年知州李梅賓重建)
嘉陵書院(在順慶府北一里明萬歷間知府饒景暉建)
金泉書院(在順慶府西一里明大學士陳以勤建)
嘉湖書院(在順慶府城内明萬歷知府昝雲鶴南充知縣吳亮嗣築室率諸生講藝)
(獲雋甚多因塑二公像祀之)
果山書院(在蓬州南嘉陵江岸宋刺史王旦建明成化中刺史畢宗賢重修今圮)
甘泉書院(在岳池縣西明成化中郡人吳伯通建今圮)
孝節書院(在敘州府西二里有孝子陳相吳順吳審節士任永費貽孫鎔像)
翠屏書院(在敘州府西翠屏山上又名五賢祠有濓溪橫渠明道伊川晦菴像)
涪翁書院(在叙州府北有黃山谷像)
蟠龍書院(在宜賓縣西北一百里越溪上宋龍圖閣學士陳公許讀書處)
南溪書院(在南溪縣西北唐楊發讀書處)
雲臺書院(在南溪縣雲臺山上)
柳溝書院(在富順縣東九十里宋李文淵建)
東溪書院(在長寧縣旌孝坊)
少陵書院(在䕫州府東即子美草堂)
靜暉書院(在䕫州府後王十朋有詩)
仰高書院(在奉節縣北本静暉樓萬歷二年知府郭棐改建後廢今為崇忠祠)
竹林書院(在奉節縣東宋嘉熙中郡守孟珙建以處襄漢流寓之士又有南陽書院亦珙)
(所建今俱圮)
集賢書院(在萬縣東本抽分厰明嘉靖中改置)
三賢書院(在開縣東一里明嘉靖中建祀元趙受明陳良楊文)
鳳山書院(在大寧縣鳳凰山)
高幖書院(在嘉定州城内守道張能鱗創建集諸生講讀其中)
東坡書院(在嘉定州東五里九龍山)
一崖書院(在夾江縣北五里千佛崖上明宿進讀書處)
探原書院(在夾江縣西五里依鳳寺左)
文昌書院(在洪雅縣東南雍正三年建)
五龍書院(在犍為縣城西北隅一名鳳凰臺)
眉山書院(在眉州城内即三蘇祠知州趙蕙芽建諸生講藝其中)
鶴山書院(在眉州祀宋太守魏文靖了翁明嘉靖九年臺使邱道隆翰林王元正建國)
(朝知州趙蕙芽重建)
巽崖書院(在丹稜縣北十五里宋李燾建)
柵頭書院(在丹稜縣南四十里宋中興建)
崇正書院(在卭州學宫左)
鶴山書院(在卭州善政街明萬歷中改為校士館祀魏了翁像今廢)
鶴山書院(在蒲江縣北一里祀魏了翁像修國朝雍正四年知縣陳琨琇捐)
金華書院(在射洪縣北元至正間立陳子昂像祀之)
東臺書院(在鹽亭縣西南今圮)
太元書院(在鹽亭縣東北四十里今名太元觀)
青蓮書院(在鹽亭縣東六十里唐李白讀書處)
雲山書院(在中江縣東南故飛烏縣之南久廢)
張九宗書院(在遂寧縣唐貞觀九年建今廢)
名世書院(在樂至縣西南明崇禎時知縣田舜年建於舊學遺址並置院田以資諸生四)
(時膏火今圮)
五峯書院(在瀘州北五峯山下宋慶歷中知州楊汝明建)
鶴山書院(在瀘州南宋開禧中知州魏了翁建)
龍門書院(在江安縣東七十里宋乾道中鄉士呂伯佑建)
紫巖書院(在綿竹縣東一里宋張浚讀書處)
石鼓書院(在東鄉縣西明嘉靖中建)
四川通志卷五中
欽定四庫全書
四川通志卷五下
祀典
有天下者祭百神諸侯在其地則祭之古之制也
書曰肇稱殷禮又曰至治馨香感於神明今
聖天子德盛禮恭大化翔洽固已百靈效職鬼神肸蠁
矣猶於
先聖先賢山川土穀之祀備物盡敬其儀文度數之盛
迥為前代所未及故雖僻遠如西蜀而凡春秋薦
享罔不以妥以侑以介景福焉是知
當宁之精誠所格洵無間於遐邇也作祀典志
漢高帝十二年詔祀
孔子以太牢諸侯王卿相至郡先謁廟而後從政
魏文帝初祀
孔子於辟廱改諡文聖尼父以顔子回配享
北魏獻文帝詔郡縣立學祀
孔子與周公並享太和中乃詔宣尼廟别勅有司享薦
隋文帝詔國子寺每歲四仲月上丁釋奠州縣仲春
仲秋釋奠
唐高祖詔立
孔子專廟太宗又詔天下州縣皆立專廟塑像出内庭
衣兗冕正南面之位
宋太宗詔
文廟立戟十六徽宗時又增門戟二十四
明洪武元年令郡邑訪求應祀神祗名山大川聖帝
明王忠臣烈士凡有功於國惠愛及民者奏著祀
典二年令有司祠祀典神祗其不在祀典而嘗有
功德於民者即不祭存其祠宇十四年首建大學
十七年勅每月朔望祭酒以下行釋菜禮郡縣長
以下詣學行香嘉靖九年釐正祀典始為木主稱
至聖先師孔子後又定制府州縣近郊三壇南神祗壇
每歲仲春秋祀雲雨風雷之神境内山川之神城
隍之神各用少牢在省城者布政司官祭府不别
祭縣附府者亦如之西社稷壇每歲仲春秋上戊
祀司社之神司稷之神各用少牢北厲壇每歲上
元清明孟冬朔日祭無祀鬼神羊三豕三飯米三
石名宦鄉賢二祠附
先師廟或别祀每歲仲春秋祀用少牢嶽鎮海瀆在境
内者每歲仲春秋别祭之用少牢古帝王陵寢忠
臣烈士及官吏有功德於民者各以時祭提鎮都
司衞所凡守禦官每歲霜降有旗纛之祭用少牢
牧馬者祀馬神市鄉百姓又有鄉社鄉厲之祭若
諸神祠有靈異者百姓各以其鄉俗祀之官不禁
也
國朝順治二年定
文廟諡號稱
大成至聖文宣先師孔子每歲仲春秋上丁日致祭直
省各府州縣衞一體遵行雍正元年追封
先師孔子五代以五世祖為
肇聖王高祖為
裕聖王曾祖為
詒聖王祖為
昌聖王父為
啓聖王改啟聖祠為崇聖祠
雍正二年復祀林放蘧瑗秦冉顔何縣亶鄭康成
范甯增祀牧皮樂正克公都子萬章公孫丑諸葛
亮尹焞魏了翁黃幹陳淳何基王柏趙復金履祥
許謙陳澔羅欽順蔡清陸龍其並
令直省各府州縣衛於學宫側近建忠義節孝祠著為
祀典
江水源發岷山為四瀆之一前稽往代定五載一
行祀典自
國朝增修廟貌祭典獨隆康熙六年
聖祖仁皇帝遣吏部左侍郎梁清寬致祭
江瀆之神康熙二十一年遣内閣侍讀學士翁英致祭
康熙二十四年遣經筵講官内閣學士牛鈕致祭
康熙二十七年遣鑾儀衞鑾儀使葉克舒致祭康
熙三十三年遣經筵講官戸部左侍郎王士正致
祭康熙三十六年遣都察院左都御史張鵬翮致
祭康熙四十二年遣翰林院侍讀學士余志正致
祭康熙五十二年遣内閣學士查弼納致祭康熙
五十八年遣翰林院侍讀陳世倌致祭製文勒碑
雍正元年
特遣内閣侍讀學士田文鏡致祭製文勒碑雍正三年
勅封南瀆為
涵和大江之神
命四川巡撫王景灝製造神位致祭
雍正三年
詔追封
關帝三代以曾祖為
光昭公祖為
裕昌公父為
成忠公每歲仲春秋致祭
雍正四年
詔直省各府州縣衛設立
先農壇行耕耤禮
雍正五年
勅封蜀守李冰為
敷澤興濟通祐王李二郎為
承績廣惠顯英王令地方官製造神牌每歲春秋致
祭
文廟祭器數(宋徽宗定禮品一副内十籩十豆明初國子監用籩豆各十天下府州縣各八成化)
(十三年以禮部尚書周洪謨奏加籩豆為各十二外府州縣各十嘉靖九年遵照初制國子監用十)
(本籩十豆天下府州縣八籩八豆朝因之)
祭品(香兔)(燭正酒用牛用純黑羊白豕長一鹿八帛位綾餘用絹練色丈)
(尺稻太羹實於登形和羹實於鉶棗黍稷實於簠梁實於簋鹽藁魚栗榛)
(菱菹)(芡菹鹿脯以上實於籩兔韭菹魚菁菹上芹笋醓醢鹿醢醢醢以實)
(於豆)
樂器數(麾旛搏拊)(應鼔柷敔)(鼗鼓編磬)(笛鐘笙排簫編簫)
(琴箎)(瑟塤)
佾舞數(唐樂用宫縣舞用六佾明初用六佾成化十三年增為八佾嘉靖九年仍為六佾)
(本朝因之)
關帝廟祭品(帛一五菓品)(牛一酒羊一眼一尊)(豕一)
江瀆廟祭品(香各燭豆十)(酒簋牛一簠各二)(羊一)(豕一)(籩)
先農壇祭品(香各燭豆十)(酒簋羊一簠各二)(豕一)(鉶一)(籩)
各壇祭品(杳豆燭四酒簠羊一二豕一籩各簋各)(鉶一)
文廟禮儀(按會典祭前一日行省牲禮正祭日候官至通贊贊簽祝版引贊引承祭官至更衣所)
(贊更衣贊升堂戸序爵舞序事位請祝簽名司下堂通贊啓樂生就執事者各其)
(事血分獻官就位陪祭官就位主祭官就位各瘞毛啓牲饌蓋迎神樂作引贊引官)
(詣西北隅迎神叩衆官打躬祭官行三跪九禮樂止)(通贊贊參神禮承行奠帛初獻)
(樂作尊引贊引主祭官詣盥洗所詣酒所司尊者舉冪酌酒詣)(浴手)(淨巾)
(至聖先師孔子神位前獻爵俯伏興)(跪身進帛讀奠帛平詣祝位)(進爵鳴跪)
(贊贊衆官皆跪衆引贊贊讀祝文平身鳴贊贊官俱興平身)(俯伏贊興分通贊行)
(獻禮奠帛)(引贊引獻官詣四配神位前平跪進爵獻爵俯伏興身)(進帛十哲)
(兩廡與四配同位亞獻終獻與初獻同福引贊引主祭官詣飲福跪飲福酒受胙通)
(贊贊謝神承祭官一跪三叩禮畢贊贊徹饌樂作樂止辭神)(復位官行通承祭三)
(跪九叩禮畢躬送神贊引贊引衆官詣送神所贊神去衆官打通贊望瘞讀祝者捧祝執)
(帛者捧帛各詣瘞所引贊引衆官詣望瘞位散焚祝帛復位通贊贊閤戸鳴贊贊禮畢班)
崇聖祠儀注(悉同名先師分獻官或先祭或同時祭至宦鄉賢祠亦隨丁祭分獻)
關帝廟禮儀(雍正五年奉)
(旨頒行至盥前殿儀注祭日贊引官引承祭官進左旁門洗處贊盥洗盥洗畢引至殿内行禮處站)
(立典儀官唱執事官各司其事贊引官贊就位引承祭官就位站立典儀官唱迎神司香官捧)
(香盒就香爐左邊站立贊贊引官引承祭官就香爐前立司香官跪引官贊上香承祭官)
(立將柱香接舉插爐内又將塊香上三次畢官贊引官贊復位引承祭官復位站立贊引贊)
(跪奠叩獻興行承祭官行三跪九叩禮爵典儀官唱帛爵初獻禮捧帛爵官將帛捧舉各)
(就退)(位前官贊引官贊奠帛官跪獻畢行三叩禮執爵立獻畢退讀祝官至安祝文棹前)
(行一跪三叩禮將祝文捧起立贊贊引官贊跪畢承祭官讀祝官俱跪贊引官讀祝讀祝)
(捧至官位前叩跪安盛帛盒内畢三行三叩禮退贊引贊興承祭官行叩禮立典)
(儀官唱唱行亞獻禮禮執爵官照初獻禮獻畢退典儀官行終獻執爵官自案右邊照亞)
(獻禮贊獻畢退興典儀官唱行徹饌九送神立贊引官叩承祭官三跪叩禮)
(典儀官唱饌官各至)(捧祝帛饌各恭詣燎位三捧祝帛香位前俱跪祝帛官行叩禮香)
(饌官不叩首將祝帛香饌捧起依序捧送時贊引官引承祭官退至西邊立候捧祝帛各官過畢)
(復位站立帛贊引官贊詣望燎位引承祭官至燎爐前焚祝時贊引官贊禮畢引承祭官退)
(後殿儀注祭日盥贊引官引承祭官進中門至盥洗處盥洗洗畢引至殿内行禮處站立)
(典儀官唱執事官各司其事官贊引官贊就位官引承祭官就位站立典儀唱迎神司香)
(捧香盒各就香爐左邊站立就)(贊引官引承祭官)
(三代光昭公裕昌公成忠公香爐前立接司香官跪乂贊引官贊上香承祭官將柱香舉插爐内)
(將塊香上三次畢官贊引官贊復位復位站立贊引贊跪叩興)(引承祭官承祭官行)
(二跪六叩禮立爵典儀官唱奠帛獻爵行初獻禮捧帛爵官將帛捧舉各就位前奠帛官跪獻)
(畢行三叩禮退一執爵官立獻畢退捧讀祝官至安祝文棹前行跪三叩禮將祝文起贊引)
(官贊跪至承祭官讀祝官俱跪讀畢捧)(贊引官贊讀祝)
(光昭公位前安盛帛盒内畢行三叩禮退儀贊引官贊叩興承祭官行三叩禮立典官唱行亞)
(獻禮獻執爵官照初獻禮各獻畢退獻典儀官唱行終禮執爵官自案右邊照亞禮各獻畢)
(退叩)(典儀官唱徹饌唱跪送神禮贊引官贊跪唱興承祭官行二六叩立典儀官)
(捧祝帛饌各恭詣燎位捧祝帛香饌官各至首位前俱跪祝帛官行三叩禮香饌官不叩將)
(祝帛香饌捧起依序捧送時過贊引官引承祭官退至西邊立候捧祝帛各官畢復位站立)
(贊引官贊詣望燎位引引承祭官至燎爐前焚祝帛時贊引官贊禮畢承祭官退)
耕耤禮儀(雍正五年奉)
(旨頒行耤田壇位之規制按禮記祭統云天子親耕於南郊諸侯耕於東郊今各省宜擇東郊官地之潔)
(淨豐腴者立為耤田如無官地照九卿原議動支正項錢糧置民田以四畝九分為耤田外即於耤)
(先農田後建立秋文義云天子之社廣五丈諸侯半之壇又按春)
(先農今高京師二寸寬五丈其各省壇制應高二尺一壇四尺)
(先農寸寬二丈五尺寸京師寸座高五寸寬九寸五分神牌高二尺四寬六)
(先農紅牌金字填寫牌應照之神其各省神)(京師式樣恭造其壇後)
(先農建正房三間配房各一間正房中間供奉米穀配神牌東間存貯祭器農具西間收貯耤田)
(房東間置辦祭品西間令看守農民居住壇廟耤田之外周圍築土為牆開門南向)
(祭祀陳設之品物查雍正三年二月内禮部奏定直隸各省府州縣每歲祭)
(社稷壇祭品羊一豕一鉶一籩四豆四簠二簋二刊圖通行在案今)
(先農壇祭品亦應照此例致祭前期致齋二日祭日主祭官及各官俱穿朝服齊集)
(先農壇行禮其一切禮儀悉照之次第查九卿耕耤俱社稷壇之例舉行耕耤禮儀)
(穿蟒袍補服各用耆老一人牽牛農夫二人扶犁順天府廳官及大宛兩縣各官俱穿蟒袍補服捧)
(先農箱播種今各省耕耤祭補服省城督撫秉耒知縣壇禮畢各官俱換蟒袍)
(執青箱知府播種府城知府秉耒佐貳執青箱知縣播種州縣則正印官秉耒佐貳執青箱播種專)
(城衛所亦用正印官秉耒如無所屬之員即選擇耆老執青箱播種行耕時用耆老一人牽牛農夫)
(二人扶犁俱照九卿之例九推九返農夫終畝耕畢各官率耆老農夫望)
(闕行三跪九叩禮仍將耕耤日期奏卿農具赤色牛黑聞農具牛隻子種灌溉之成規查九)
(色子種箱青色今各省耕耤農具俱用赤色牛隻用黑色箱用青色所用子種悉照各處土宜選擇)
(勤謹農夫二名免其差役酌給口糧令看守穫壇宇灌溉耤田地方官不時看視查其力作收將)
(每歲所收米穀數目用過粢盛數目造冊報布政司送戸部查核至各省耕耤日期每年十月初一)
(欽定日頒歷後交與欽天監擇選日期頒行各省同日舉行)
各壇禮儀(凡遇祭期隨處俱長官一員行三獻禮餘官止陪祭其齋戒省牲更衣簽祝瘞)
(毛血降神迎神盥洗奠帛初獻讀祝亞獻終獻飲福受胙謝神徹饌辭神望瘞送神等禮俱與文)
(廟丁祭同惟厲壇止行一跪三叩禮視差)(文廟少)
江瀆廟禮儀(與儀社稷禮同)
祭文
文廟祭文
維年歲次月
皇帝遣致祭於
大成至聖先師孔子之神曰惟
師德配
天地道冠古今刪述六經垂憲萬世今兹仲(春秋)率申丁祭
謹以牲帛醴齊粢盛庶品式陳清薦以
復聖顔子
宗聖曾子
述聖子思子
亞聖孟子配尚
饗
關帝廟祭文
維年歲次月
皇帝遣致祭於
忠義神武關聖大帝曰惟
帝純心取義亮節成仁允文允武乃聖乃神功高當世
德被生民兩儀正氣歴代明禋英靈丕著封號聿新
敬修歲事顯佑千春尚
饗
聖祖仁皇帝御製
江瀆廟祭文
維康熙六年歲次丁未八月癸酉朔越十七日己
丑
皇帝遣吏部左侍郎梁清寬致祭於
江瀆之神曰惟
神岷山維導百谷是王浩瀚朝宗靈長潤物朕躬親政
務祗荷
神庥特遣專官用申殷薦惟
神鑒焉
維康熙二十一年歲次壬戌四月戊寅朔越十七
日甲午
皇帝遣内閣侍讀學士加五級翁英致祭於
江瀆之神曰惟
神漸濡九域綱紀衆流義篤朝宗功深利濟朕祇承
神祐疆宇蕩平特遣專官用申殷薦
神其鑒焉
維康熙二十四年歲次乙丑正月辛酉朔越十七
日丁丑
皇帝遣經筵講官内閣學士兼禮部侍郎加一級食二品
俸教習庶吉士牛鈕致祭於
江瀆之神曰惟
神岷山導脈湘漢滙流吐納百川利濟萬品祇承
神佑稽古省方特遣專官用申殷薦
神其鑒之
維康熙二十七年歲次戊辰十二月庚子朔越十
七日丙辰
皇帝遣鑾儀衞鑾儀使葉克舒致祭於
江瀆之神曰惟
神岷山導脈湘漢會流吐納百川永作南紀朕纘承
祖宗丕基虔恭明祀兹以
皇祖妣孝莊仁宣誠憲恭懿翊天啓聖文皇后神主升祔
太廟禮成特遣專官用申秩祭惟
神鑒焉
維康熙三十五年歲次丙子正月戊午朔越二十
七日甲申
皇帝遣經筵講官戸部左侍郎王士正致祭於
江瀆之神曰惟
神肇迹岷山經流蜀地百川灌注九道朝宗朕勤恤民
依永期殷阜邇年以來郡縣水旱間告年穀歉登蚤
夜孜孜深為軫念用是專官秩祀為民祈福冀雨𤾉
之時若庶稼穡之屢豐惟
神鑒焉
維康熙三十六年歲次丁丑八月戊申朔越三日
庚戌
皇帝遣都察院左都御史張鵬翮致祭於
江瀆之神曰惟
神一源浩演九派分流德擅靈長功深利濟朕以剿除
狡寇三履遐荒期掃邊塵乂安中外今者祇承
神佑塞北永清用告成功專官秩祀惟
神鑒焉
維康熙四十二年歲次癸未四月丙子朔越十日
乙酉
皇帝遣翰林院侍讀學士余志正致祭於
江瀆之神曰惟
神岷山發源南國作紀派分九道量納衆流朕祇承休
命統馭寰區夙夜勤求殫思上理歴兹四十餘載今
者適屆五旬海宇昇平民生樂業見輿情之愛戴沛
下土之恩膏特遣專官虔申秩祀尚憑靈貺益錫鴻
禧佑我國家共登仁壽
神其鑒焉
維康熙五十二年歲次癸巳閏五月丁未朔越二
十六日壬申
皇帝遣内閣學士查弼納致祭於
江瀆之神曰惟
神岷山導源南國作紀百川並納九派同歸朕纘受鴻
圖撫臨區宇殫思上理夙夜勤求惟日孜孜不遑暇
逸兹御極五十餘年適當六旬初屆所幸四方寧謐
百姓熙和稼穡歲登風雨時若維庶徵之協應爰羣
祀之虔修特遣專官式循舊典冀益贊雍熙之運尚
永貽仁壽之休
俯鑒精忱用垂歆格
維康熙五十八年歲次己亥四月癸夘朔越四日
丙午
皇帝遣翰林院侍讀陳世倌致祭於
江瀆之神曰惟
神井絡經天岷源赴海百川並納萬品資生朕纘承
祖宗丕基虔恭明祀兹以
皇妣孝惠仁憲端懿純德順天翼聖章皇后神主升祔
太廟禮成特遣專官用申秩祭惟
神鑒焉
維雍正元年歲次癸夘二月辛亥朔越二十七日
丁丑
皇帝遣内閣侍讀學士田文鏡致祭於
江瀆之神曰惟
神岷山導源南國作紀百川會納九派同歸朕纘受
丕基新承景命竊念
皇考膺圖以來百靈效順四海從風坐享昇平六十餘載
兹當嗣位之始宜隆祀享之儀特遣專官虔申昭
告惟冀時和歲稔物阜民安淳風徧洽乎寰區厚
德長敷於率土
神其歆格鑒此精誠
維雍正三年歲次乙巳四月戊辰朔越二十八日
乙未
皇帝遣四川巡撫王景灝致祭於
江瀆之神曰惟
神肇源岷山作紀南國百川吐納九派朝宗朕撫馭寰
區考稽典禮將祈福以庇民宜加封而致祭爰命
所司崇
神封號曰南瀆涵和大江之神所冀波瀾永息蒸黎獲
利濟之安風雨以時稼穡享屢豐之慶
神其昭鑒來饗苾芬
先農壇祭文
維雍正年歲次月朔日某官某某
等致祭於
先農之神曰惟
神肇興農事萬世永賴兹當東作之時躬耕耤田祈諸
物豐茂為民立命謹以牲帛酒醴庶品之儀致祭
尚
饗
祀
先師孔子樂章
迎神樂奏咸平之章
大哉
至聖峻德弘功敷文衍化百王是崇典則有常昭兹辟
雍有虔簠簋有嚴鼓鐘
初獻樂奏寧平之章
覺我生民陶鑄前聖巍巍泰山實予景行禮備樂
和豆籩惟靜既述六經爰斟三正
亞獻樂奏安平之章
至哉
聖師天授明德木鐸萬世式是羣辟清酒惟醑言觀秉
翟太和常流英材斯植
終獻樂奏景平之章
猗歟
素王示予物軌瞻之在前神其寧止酌彼金罍惟清且
旨登獻既終弗遐有喜
徹饌樂奏咸平之章
璧水淵淵崇牙嶪嶪既歆
宣聖亦儀十哲聲金振玉告兹將徹鬷假有成羹牆靡
愒
送神樂奏咸平之章
煌煌學宫四方來宗甄陶胄子暨予微躬思皇多
士膚奏厥功佐予永清三五是隆
先農壇樂章
迎神樂奏永豐之章
勾芒秉命土牛是驅天下一人蒼龍駕車念彼田
疇民命所需生成有德尚式臨諸
奠帛初獻樂奏時豐之章
先農神哉耒耜教民田祖靈哉稼穡是親功德深厚天
地同仁肅將幣帛肇舉明禋厥初生民萬彙莫辨
神錫之庥嘉種乃誕執兹醴齊農功益見玉瓚椒
醑肅雍舉奠
亞獻樂奏咸豐之章
上原下隰百穀盈止粒我生民秀良興起樂舞具
備吹豳稱兕再躋以獻肴馨酒旨
終獻樂奏大豐之章
穈芭秬秠維神所貽以神饗神曰予將之秉耒三
推東作允宜五風十雨率土何私
徹饌樂奏屢豐之章
於皇農事自古為烈莫敢不承今兹忻悅籩豆既
豐簠簋云潔神視井疆執事告徹
送神樂奏報豐之章
麻麥芃芃秔稻連阡縱横萬里皆神所瞻人歌鼓
腹史載有年歲有常典茀祿綿延
望瘞樂奏慶豐之章
玉版蒼幣來監來歆敬之重之藏於厚深典禮由
古予行自今樂樂利利國以永寧
四川巡撫請給丁祭正項疏
題為祭祀
國之大典懇乞轉詳
題請給發經費銀兩以光盛舉以垂永久事康熙十
一年閏七月十三日據布政司金儁呈稱據成都
府詳據成都縣詳前事該(臣)看得春秋祭祀所以
尊崇
先聖昭格羣神誠
朝廷之
鉅典而守土之臣所當恪恭而不敢䙝越者也查成
都府屬春秋二祭向係各官捐備原非經久是以
前撫(臣)張德地於康熙七年二月二十六日為詳
請春秋祭需等事疏内議成都府每歲丁戌等祭
於條糧銀内動支五十四兩四錢一分具題部覆
以請
旨酌省存留錢糧事疏内將蜀省春秋祭祀
文廟及各壇廟祠等處銀一百一十五兩存留應用今
該撫欲動正項錢糧殊屬不合查照前行遵奉可
也等因轉行在案今據布政司金儁詳稱前項存
留銀兩乃係建昌等衞未經清丈時照舊例折徵
丁銀於祭需内費用後建昌已經清丈則此項銀
兩已改徵條糧故歷年以來仍係各官捐備賦役
全書開載可考但祭祀關係
大典若令有司捐備恐其派累窮簷議以成都為省
會之區烝嘗全設歲應動銀五十二兩三錢三分
其餘各府州縣衞每歲量動銀一十六兩以資備
辦通計闔屬每年共該銀二千七十二兩三錢三
分請於條糧屯租米折銀兩動支以光祀典可否
准從應聽部議上請
睿裁既據詳請前來除將原冊送部外理合具
題伏乞
皇上勅部議覆施行謹
題請
旨康熙十一年閏七月二十四日
題奉
旨該部議奏康熙十一年十一月十五日准戸部咨為祭
祀
國之大典等事四川清吏司案呈奉本部送戸科抄
出該本部覆川撫題前事等因康熙十一年閏七
月二十六日題九月十一日奉
旨該部議奏欽此欽遵於本月十二日抄出到部該(臣)等
查得四川廵撫疏稱春秋祭祀關係
大典成都為省會之區烝嘗全設歲應用銀五十二
兩三錢三分其餘各府州縣衞每歲量用銀一十
六兩若仍令有司捐助恐其派累小民亦不可定
通計闔屬每年共該銀二千七十二兩三錢三分
請於條糧等項銀内動支以光祀典等因題請前
來查直隸各省春秋祭祀所需銀兩俱於存留項
下銀内支給但川省無存留錢糧故一應祭祀係
各官捐用原係一時權宜今該撫既稱祭祀關係
大典若仍令有司捐備恐派累小民亦不可定請於
條糧銀内動支應如該撫所奏於康熙十二年為
始照數動支仍將用過數目造入奏銷冊内具題
以憑查核可也等因康熙十一年九月十九日題
本月二十六日奉
旨依議欽此欽遵抄出送司奉此案呈到部擬合就行
為此合咨前去煩為查照本部覆奉
旨内事理欽遵施行
四川巡撫請復武侯祠祀典疏
題為武侯廟貌重新闔郡士民鼔舞懇順輿情請
頒祀典以光前哲事康熙十一年九月十一日據布政
司布政使金儁會同按察司署司事分巡川東道
僉事曹禮先提學道僉事張含輝詳奉院批據成
都府屬貢監生員李培李元吉彭如珍耆老楊有
功李躍龍等呈前事詞稱竊照祀事之設所以尊
崇有功隆禮先賢實興起教化之大端也伏見漢
諸葛武侯才兼文武德合聖賢以澹泊寧静為居
躬以開誠布公為治法精忠大節炳蔚古今六合
之内無不敬仰而當年惠澤尤在全川白叟黃童
咸知愛戴自西晉迄明一千四百餘年廟宇長新
烝嘗勿替載之史冊傳自詩歌蓋確然可據也况
歷來水旱災傷有禱輒應福
國祐民實有攸藉慨遭兵火之後舊祠煨燼都人士
女經過欷歔兹賴原任按察使司宋可發景行昔
賢訪尋遺址鳩工庀材毅然身任重建祠宇塑侯
遺像厥功告成闔郡士民共相瞻禮以手加額咸
謂從此仰賴神庥殘川庶有起色方擬具詳本院
特疏以
聞請復祀典因陞廣東布政使刻期赴任未遑詳請培等
思有功於國惠愛及民考之祭法允稱符合且武
侯明德冠冕羣倫幸際
盛朝宜崇祀典若使馨香罔薦何以昭式來兹况值院
憲撫綏全蜀潔己勤民一本輿情以彰公好修廢
舉墜在所當先伏乞俯循舊制早為
題請用昭式廬封墓之
聖恩兼舉崇德報功之
大典永光俎豆千載不渝等情奉批據呈武侯精忠
大節且為蜀民遺愛歷來水旱災傷有禱輒應福
國祐民宜在祀列應否
題請崇祀仰布政司會同按察司提學道查例確議
報繳奉此該本司會同按察司提學道查議得國
有祀典所以報功而古之名賢忠義大節凛然如
在用能風勵後人綱維名教蓋所稱功被萬世者
也舉而祀之斯可以鼓舞天下而昭示來兹矣祭
法曰法施於民則祀之以死勤事則祀之以勞定
國則祀之能禦大災則祀之能捍大患則祀之漢
諸葛武侯神靈英爽可謂兼之矣當羣雄割據之
時以一身兼將相之任顯烈精忠卓絶今古而其
保乂全蜀教養斯民史冊昭然實有足據所由廟
食兹土歷千四百年而莫之廢也兵燹之後舊祠
已毁荒烟蔓草過者悽愴蓋以歷來旱澇禱祀侯
祠最為靈應今廟貌已完祀典未復據貢監生員
李培李元吉彭如珍耆民楊有功李躍龍等具呈
本院懇為
題請祀典荷蒙批行查議苐蜀省屢經劫難舊案無
稽然仰遵古訓祭法所載侯之應祀非止一端方
今時值昇平正當講求典禮以垂永久本司道竊
見山西省蒲州
關聖帝廟已蒙
勅賜春秋祭祀每年現同
文廟丁祭一並舉行况武侯與
聖帝同仕蜀漢尢宜尊禮原其至德略無異同相應並
崇俎豆各表忠貞用俾後人咸知觀感所謂法施
於民莫大乎此也至於春秋所需備祭各季酌用
銀四兩為數無幾請於缺官俸紅銀兩内照數動
支年終報銷相應一並詳明伏乞俯順民情具
題等因到(臣)據此該(臣)等看得諸葛武侯竒才天授
忠義性成原其行已立朝允堪垂範後世當年保
乂梁益澤被民生自晉迄明廟食已久有祠在成
都府城南門外因遭兵火舊蹟無存原任按察使
司今陞廣東布政使宋可發訪尋遺址請詳督撫
提鎮勸諭各屬共捐俸資重新立廟兹據府屬士
民呈稱歷來千四百年烝嘗勿替水旱災傷禱之
輒應請復祀典以答神庥考之祭法允為符合(臣)
行據布政司金儁會同按察司署司事分廵川東
道曹禮先提學道僉事張含輝查議比照山西省
蒲州
關聖帝廟已蒙
勅賜春秋祭祀武侯功德方之
聖帝同出一揆而且福祐民生弭災捍患相應並列祀
典以示優崇據議每季約用祭祀銀四兩春秋二
季共用銀八兩請於缺官俸紅銀内動支年終報
銷(臣)思為政之體惟當順適民情况乎尊禮先賢
尤關興起教化則修復武侯祭祀洵屬可行今據該
司道金儁等詳議前來理合具
題伏乞
皇上勅部議覆施行康熙十一年九月二十五日
題奉
旨該部議奏康熙十二年正月初四日准禮部咨為武侯
廟貌重新闔郡士民鼓舞懇順輿情請
頒祀典以光前哲事禮科抄出該本部題覆四川巡撫題前
事内開該(臣)等議得據四川巡撫疏稱該(臣)等看
得漢諸葛武侯澤被民生有祠在成都府城南門
外因遭兵火舊蹟無存共捐俸資從新立廟比照
山西省蒲州
關聖帝廟已蒙
勅賜春秋祭祀武侯功德方之
聖帝相應並列祀典伏乞
皇上勅部議覆施行等語查得諸葛武侯功高勣著見在
配祀
歴代帝王廟其該撫題請諸葛武侯二次致祭之處
無庸議等因康熙十一年十一月十八日
題本月二十日奉
旨著照該撫所奏行欽此
四川通志卷五下
