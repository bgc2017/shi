四川通志卷二十九上
陵墓
周官冢人掌公墓之地既辨其兆域而為之圖乃
請度甫竁重其事也第封之若堂矣封之若夏屋
矣而苟非生時功德在人其不至蕪没於豐草者
幾何哉蜀自蠶叢教織杜宇訓農佳城鬱鬱固係
人思至昭烈再延漢鼎侔德兩京惠陵猶在歲時
伏臘走村翁焉且其一時賢將佐以暨歴代忠孝
節烈之倫藝文之士凡遂首丘而安窀穸者詎非
柳下季壟比耶兹為攷其銘誌詳其塋域以示方
來知過墟而生哀者當與入里必式有同情也作
陵墓誌
成都府
古蠶叢氏墓(在成都縣西南隅聖夀寺側金花橋東)魚鳧王墓(在温江縣北二)
(十五里)蠶女墓(在什邡綿竹德陽三縣界)夷王墓(在新繁縣西北二十里)
周杜宇墓(在郫縣西北一里)鼈靈墓(在郫縣西南五里與杜宇墓對峙)蜀王
開明墓(在成都縣西北隅武擔山下)杜康墓(在新繁縣西十五里)商瞿墓
(在雙流縣南八里應天山下)
漢昭烈帝惠陵(在華陽縣南八里旁即漢廟)雍齒墓(在什邡縣南一里墓高四)
(丈闊四畝有石麒麟二)司馬相如墓(在灌縣東十二里)何武墓(在郫縣南)
(二里宋趙抃為建祠)卓王孫墓(在崇慶州東二十里)陳立墓(在崇慶州東南三十)
(里)王渙墓(在新都縣北十三里)嚴君平墓(在崇寧縣西南二十里)揚雄
墓(在郫縣西二十里)許靖墓(在成都縣西二里)公孫述墓(在雙流縣西四)
(十里)公孫述女墓(在崇慶州東十三里高三丈周圍二十步相傳此冢曾以銅網絞絡)
(五里)侯剛墓(在新繁縣西十里)趙典墓(在成都縣西笮橋側)馬融墓(在什)
(邡縣西二十里)費貽墓(在華陽縣東南十九里)向洪墓(在華陽縣東十五里)關
帝墓(在華陽縣南萬里橋側帝殁於吳昭烈以衣冠招其魂葬此)張桓侯墓(在華)
(陽縣南萬里橋側侯為帳下張達所殺持其首奔吳昭烈收屍装首葬此又保寧府城内府治左有)
(張桓侯墓明弘治中黎典膳築墻四十七丈重修祠宇立石有記)馬超墓(在新都縣南三)
(里)張任墓(在漢州北關外)
晉李雄墓(在成都縣北七里)
唐王建墓(在成都縣西二里)李淳風墓(在簡州西五十里)
五代孟知祥墓(在成都縣北二十里又一統志在什邡縣龍居山龍潭右)杜光庭
墓(在灌縣西南清都觀後)
宋陳咸墓(在成都縣北五里)范家墓(在成都縣北積善里范鎮范百祿冢咸在焉黃)
(庭堅有記)李大全墓(在簡州署右皇祐閒大全知州事卒葬於此)懷遠將軍
墓(在簡州東二十里姓名無考)長子墓(在簡州北七十里東新山姓名無考)許奕
墓(在簡州乾封門外)劉光祖墓(在簡州北二十里地名官墳溝)
元杜圭墓(在新都縣東北二里)
明蜀獻王墓蜀靖王墓(俱在成都縣北三十里天回山)悼莊世子
墓崇慶王墓(俱在成都縣北十八里威鳳山)蜀端王墓(在華陽縣東十)
(五里毓靈山)蜀昭王墓(在華陽縣東二十里東山)黔江悼懷王墓
蜀僖王墓(俱在華陽縣東北三十里正覺山)蜀懷王墓(在華陽縣東二十里)
(東景山)南川安靖王墓(在華陽縣東二十五里東峯山)汶川懿簡王
墓(在華陽縣東南二十五里靈溪山)内江王世子墓(在華陽縣東二十二里東)
(暉山)蜀惠王墓(在華陽縣東北三十里芳山)慶符恭僖王墓(在新津縣)
(北木馬山)德陽僖安王墓(在新都縣南清泉山)崇寧王墓(在崇寧縣朝天)
(山)永川莊簡王墓(在彭縣西北三十里大隋山)宋濂墓(在華陽縣東十)
(五里濂初葬夔州永樂間蜀獻王命遷葬於此賜田八十畝以供祭祀)任漢墓(在温江縣)
(東十里)梁祖齡墓(在温江縣東五里)梁祖堯墓(在溫江縣北)何漢
宗墓(在溫江縣北)祝洪舒墓(在温江縣北五里)趙可教墓(在温江縣)
(北十五里)白馬將軍墓(在温江縣姓名無考)杜銘墓(銘官尚書葬金堂縣東三)
(十里)楊春墓(在新都縣西一里)楊廷和墓(在新都縣西一里)喻夫人
墓(在新都縣南二十里廷和元配)楊直墓(在漢州東四十里)戴節婦墓(在漢)
(州東二里)楊處子墓(在漢州南十五里正德初為賊所執不辱投水死葬此)趙節
婦墓(在漢州南五里)胡倫墓(在漢州西五里)王安墓(在漢州北十五里)劉
希簡墓(在漢州北十里)趙杲墓(在漢州南十五里)周洪範墓(在漢州北)
(十里)朱屏墓(在漢州北十五里)周滿墓(在漢州東二十五里)凃澤民墓
(在漢州南十里)宋繼祖墓(在漢州東二十里)彭範墓(在漢州北十五里)何
教授夫婦墓(在府學明倫堂西獻賊陷成都教授夫婦同殉難葬此名氏無考)
重慶府
古巴子墓(在巴縣西北五里有石獸石龜各二石麒麟石虎各一即古巴國君冢)濮子
墓(在合州北五里)巴蔓子墓(在忠州西北一里)
漢嚴顔墓(在忠州西南二十里又一統志載在儀隴縣)
唐長孫無忌墓(在彭水縣西信寧鄉顯慶間貶黔州歿葬此)陸贄墓(在忠州屛)
(風山下玉虚觀南三十步宋林逢子詩云仁義百篇唐孟子排奸勁節凜秋霜人生一死固不免死)
(落忠州骨也香然歿時藁葬於此後巳歸葬嘉興此特虚冢)柳玭墓(在合州西太平里)
宋馮當可墓(在巴縣東銅鑼峽)杜莘老墓(在江津縣南杜村虞允文題為剛直)
(御史墓)田祐恭墓(在彭水縣東鹽井鎮)
元向午鳳墓(在彭水縣東郁山鎮鳳凰山下俗稱狀元堡)
明蹇義墓(在巴縣北五十里)江英墓(在江津縣北三河口)陳少南墓(在永)
(川縣旗山碑碣尚存)胡烈婦墓(在永川縣東五里)查烈女墓(在永川縣朱玉)
(寺坎下)胡子昭墓(在大足縣南七十里)
保寧府
古墓(在蒼溪縣北昔有主簿金極治道伐石得一古冢遺骸尚存有石刻銘曰歲月不須論車塵擁)
(石門若逢金主簿移我向高原因改葬於此)
漢譙元墓(在蒼溪縣東北三十里今稱為譙元壩)費禕墓(在昭化縣西二里有碑記)
鮑三娘墓(在昭化縣北十五里)甘寧墓(在通江縣西百里露洛溪上謂之甘谷寧)
(為吳將歿歸葬於此)鄧艾墓(在劒州北七十里)
唐滕王元嬰墓(在閬中縣北玉臺觀)章懷太子墓(在巴州南一里太子有賢)
(聲武后見忌廢為庶人徙巴州使吕神積逼令自殺葬此)房琯墓(在閬中縣城北琯罷相貶)
(漢州刺史道卒僧舍葬此杜甫詩他鄉復行役駐馬别孤墳近淚無乾土低空有斷雲)丁大
夫墓(在閬中縣東名無考)楊文燦墓(在閬中縣西南一里)楊瓉墓(在閬中縣)
(北)鮮于氏墓(在南部縣東南六十里仲通叔明皆葬於此有韓雲卿碑記)李希
侗墓(在南部縣南二里)
宋王樾墓(在蒼溪縣西青山鎮)三陳母馮氏墓(在南部縣西二十里)陳堯
叟墓(在南部縣西北八十里堯佐堯咨墓皆在其旁)馬涓墓(在南部縣北二十里馬村)
楊巨源墓(在昭化縣北十里)向佺墓(在通江縣東八十里大鍾山)李榮
祿墓(在通江縣北二百里土牆坪)黃裳墓(裳官至禮部尚書葬劒州東北兼山之陽)
(黃瑾墓在其左)吕元勲墓(在劒州西南廟山)朱勇墓(勇官統制以戰死葬昭化)
(縣郭外)
明趙炳然墓(在劒州東卧龍山麓)白侍郎墓(在廣元縣西五里名無考)竒童
子墓(在通江縣城西崇禎間流賊佯扮為民襲城路遇童子令勿言童子佯應之及城門大呼)
(曰賊至矣賊怒殺之邑令嘉其義葬此莫詳姓名)
皇清李先復墓(先復官尚書葬南部縣西南三里圓子山)
順慶府
漢紀通墓(在西充縣北四十里龍宫山下)馮緄墓(在大竹縣北古賨城又一統志載在)
(儀隴縣治東南九域志蓬州有後漢車騎將軍馮緄冢輿地紀勝馮將軍墓在州南五里)王平
墓(在南充縣南十里)譙周墓(在南充縣北十里)
晉陳夀墓(在南充縣南五里)
梁陳侯瑱墓(在西充縣南十五里岷山下)
唐程太虚墓(在西充縣南十里岷山下)
宋何涉墓(在南充縣西北琉璃鎮)李協恭墓(在儀隴縣北九龍山下)張唐
英墓(在廣安州東岳門山東南峯下初葬雙流紹聖中其子庭玉徙居廣安改葬於此)張
庭堅墓(在廣安州北)安丙墓(在廣安州南五十里)趙㢲墓(㢲官尚書葬西)
(充縣東三十里)徐愷墓(愷官丞相葬西充縣城西三十里官祿山下)馬廷用墓
(廷用官尚書葬西充縣東三十里)
元太子墓(在岳池縣南八十里龍泉觀憲宗太子卒葬此)張大悅墓(在蓬州北三里)
孝孫墓(在蓬州西二里相傳元初有孫負祖逃難遇賊逼害孫罵曰若輩不能救民反害民)
(乎賊怒殺之葬此莫詳姓名)
明陳以勤墓(以勤官至大學士葬南充縣西三里棲樂山下)陳于陛墓(于陛官至)
(大學士葬南充縣西二里金泉山下)韓士英墓(士英官尚書葬南充縣西三十里)王
廷墓(廷官尚書葬南充縣南五里)任瀚墓(瀚官侍講葬南充縣西棲樂山下)黃
輝墓(輝官詹事葬南充縣東十五里)張文淵墓(在西充縣城西)李友柏墓
(在西充縣城西)王德完墓(在廣安州南)吳伯通墓(在廣安州東北)
敘州府
古漢王墓(在慶符縣東七十里漢陽山墓最高大人於無意中至其所往往見之有心往觀輒)
(不得其處)孝子墓(在富順縣西五里聖燈山墓址表云漢益州刺史廣平郡侯羅孝子)越
王墓(在長寧縣西南高廣各數丈以花磚砌之有古柏合抱唐顯慶間太宗第八子越王貞為)
(綿州刺史卒葬此)將軍墓(在慶符縣北四十里大道旁朝代姓名無考)
晉張麟夫人墓(在慶符縣南一百里)
隋楊諒墓(在富順縣七里真武山下)
唐黎幹墓(在宜賓縣西十里石馬溪之上今石馬尚存)
宋竇氏墓(在宜賓縣西三十里世傳為竇禹鈞之墓)李文淵墓(在富順縣東翠屏山)
明周洪謨墓(在宜賓縣東二里白沙岸)劉之綸墓(在宜賓縣南十五里七星山後)
吳道宏墓(在宜賓縣西)樊一蘅墓(在宜賓縣西二十里)晏鐸墓(鐸官)
(御史葬富順縣城北)李本墓(本官尚書葬富順縣東五里鼇溪岸上)范珠墓(珠官)
(御史葬富順縣梯子崖)李韶墓(韶官布政使葬富順縣北鳴鶴鎮)甘為霖墓
(霖官尚書葬富順縣西三十里儿山下)阮盛墓(在富順縣東海棠壩)范鉁墓(鉁官)
(太僕少卿葬富順縣南觀音溪)范弘毅墓范岷彙墓(弘毅官僉事岷彙成)
(進士俱葬富順縣北蔡家溪)李長春墓(長春官尚書葬富順縣東鼇溪上)范鑛
墓(鑛官司馬葬富順縣東)李鳳墓(鳳官副使葬富順縣東鼇溪上)范懋和墓
(懋和官參政葬富順縣西廖家橋)阮良選墓(在富順縣東海棠壩)文處士墓
(在富順縣城西名無考)萬邦憲墓(在富順縣東十五里石貢山)郭成墓(在珙)
(縣南八十里成官總兵平九絲都蠻陣亡葬此)
直隸叙永廳
明沈權墓(在永寧縣西三里)僊婆墓(在永寧縣西烏降山下銅鼓溪崖相傳有女子)
(名蒲者有道行及笄不字能前知吉凶卒葬此)
夔州府
周楚故陵(在奉節縣西接雲陽界水經注江水經故陵北江側有六大墳庾仲雍曰楚都丹陽)
(時所葬故以故陵為名)楚襄王墓(相傳在巫山縣東楚宫前)
漢甘夫人墓(在府治内鎮峽堂後即昭烈帝后也)扶嘉墓(在雲陽縣北二十里)
唐張滂墓(在巫山縣東橋子溪傍)孫浦墓(在巫山縣東北峯寺前)李遠墓
(在雲陽縣五峯山麓)狀元墓(在巫山縣北二十里姓名無考)玉女墓(在新寧縣北五)
(里觀音山下)李刺史墓(在新寧縣東名無考)冉仁才墓(在萬縣東三十里)
宋王文義墓(在巫山縣西門外)韓將軍墓(在巫山縣西十里名無考)邵嗣
翁墓(在雲陽縣北演易堂前)李應鳳墓(在雲陽縣西)
明邵仲祿墓(仲祿官侍郎葬奉節縣東北六十里麝香山)余文墓(在奉節縣西洪)
(武中以御史外謫卒葬此)來知德墓(在梁山縣西十里)嚴觀民墓(在開縣西)
(永樂中太守卒葬此)
皇清李烈女墓(在梁山縣西一里)
龍安府
五代宋李膺墓(在彰明縣西南二十五里)
梁李龍遷墓(在平武縣東南一百二十里武陵王使龍遷築城於牛心山卒葬山側)
宋羅任羅光墓(在平武縣東鼇盤山兄弟侍郎歿合葬於此人呼為雙鳳侍郎墓)許
鼎墓(鼎官尚書葬平武縣牛心山)孫貴墓(在平武縣東五里)
明任待制墓(在平武縣東北夏家溝名無考)袁烈婦墓(在平武縣東十里生員嚴)
(庸之妻與夫合葬墓前有旌表坊)
雅州府
漢姜維墓(在蘆山縣内東北隅全井閣人呼為漢大將軍墓)樊敏墓(敏官巴郡太守)
(建安中卒葬蘆山縣南七里)高孝廉墓(在雅安縣北二十里高貫方及弟貫光子文玉)
(一門皆舉孝廉葬此故名)
唐三王墓(在清溪縣東五里唐史恭化郡王劉志遼和義郡王郝全信遂寧郡王楊清遠使伺)
(南詔於邛黎之間卒葬此)
直隸嘉定州(雍正十二年陞為府)
周榮夷公墓(在榮縣南十里)
漢二楊墓(在夾江縣東二十里前有二石柱一隸書漢益州太守楊宗字德仲墓道一隸書漢)
(中書令楊暢字仲普墓道)
南北朝梁王墓(在夾江縣北五里梁武帝封其第十子信於蜀郡後卒葬此)
宋毛朝弁墓(在洪雅縣北月珠山後)邵博墓(在犍為縣南五里博伯温子康節孫)
(為西州制置司參議卒葬此)陳天佑墓(在犍為縣南門外有墓表)楊見素墓
(在榮縣南二里)王夢易墓(在榮縣北四里)尤袤墓(在榮縣南二十里)劉光
墓(在榮縣南二十三里)勾龍湜墓(在榮縣南十二里)王庠墓(在榮縣南二十)
(里宋朝散大夫賜號廉遜諡靖節人呼為靖節墓)
明張可述墓(在洪雅縣西百子沱)
直隸眉州
周彭祖墓(在彭山縣東十五里彭亡山蘇轍詩猖狂戰國古神仙曳尾泥塗老更安厭世乘雲)
(人不見空墳聊復葬衣冠)
漢張綱墓(在彭山縣崌崍山東二里)
晉李密墓(在彭山縣忠孝橋北)
唐花卿墓(在彭山縣東東江鎮)
宋蘇洵墓(在眉州蟇頤山之東二十餘里地名老翁泉)孫抃墓(在眉州南石佛鎮)
楊素墓(在眉州北十五里)楊成墓(在眉州北一里)史通墓(在丹稜縣南十)
(五里宋元祐間進士任石齷令)李燾墓(燾官學士葬丹稜縣北十里)樊漢炳墓
(在丹稜縣北石牛山)唐庚墓(在丹稜縣西飄然山)李壁墓(在丹稜縣龍鶴山洞霄宫)
(右)程掌墓(在丹稜縣西横石山)李&KR0811;墓(在丹稜縣棲雲寺傍)
明莊懿王墓(在彭山縣盤龍山宗室内江王葬此)五子墓(在彭山縣象耳山内江王)
(第五子葬此)余子俊墓(子俊官尚書葬青神縣西三十里)
皇清岳昇龍墓(昇龍官四川提督卒葬彭山縣南三十里金剛山)
直隸邛州
漢趙雲墓(在大邑縣東二里有石碑上刻漢將趙子龍之墓)
唐黃崇嘏墓(崇嘏為卭州才女幼時偽作男子以詩謁蜀相周庠庠愛其才欲妻以女崇嘏)
(以詩辭方知其為女也卒葬州西銅鼓山人因呼為崇嘏山云)
宋李棠墓(在卭州西十五里宣和中棠為州守卒葬此)尚書墓(在邛州東北姓名無)
(考)魏了翁墓(在蒲江縣北五里潘家山有神道碑)
明梁謙墓(謙督學浙江葬邛州東四十里)王聘墓(在卭州東十五里)劉應宸
墓(在邛州西二十里)劉綱墓(綱官編修葬邛州西二十五里)王廷簡墓(簡官)
(按察使葬卭州東四十里)孫之益墓(益官太僕卿葬邛州西十里)
直隸潼川州(雍正十二年陞為府)
漢鄧芝墓(在蓬溪縣南一百里又輿地紀勝在梓潼縣西南二里有二石闕)
晉段宗仲墓(在射洪縣北十里)
隋姚萇墓(在樂至縣北六十里)
唐陳子昂墓(在射洪縣東南二十里獨坐山下)楊烱墓(在潼川州北長平山)嚴
震墓嚴礪墓(俱在鹽亭縣西負戴山下)孫樵墓(在遂寧縣西門外)馮
涓墓(在蓬溪縣北歸仁鄉)賈島墓(在安岳縣南三里)
後唐夏魯竒墓(在遂寧縣治後忠井側魯竒於天成四年守遂州殉難葬此)
宋蘇易簡墓(在潼川州西南十二里)文同墓(在鹽亭縣東北)馮伯瑜墓
(在鹽亭縣東南一百二十里)楊輔墓(在遂寧縣西二里佛現山下)文庶幾墓
(在遂寧縣西六十里豸山)崔毅墓(在蓬溪縣西明月山)程崇墓(在蓬溪縣西南二十)
(里孝義臺)杜孝巖墓(在安岳縣南六十里)多岳墓(在安岳縣西一里)馮山
墓(在安岳縣東五里茗山鎮)牟袞墓(在樂至縣東北鼇魚山)胡中憲墓(在樂)
(至縣南三十里碑字剝落年代無考)
元趙慶墓(慶官中丞葬潼川州東五里涪江上)趙世卿墓(世卿官尚書葬中江縣南)
(九十里銅山)
明徐英墓(在中江縣西五里)王惟賢墓(在中江縣南九十里)黃珂墓(在遂)
(寧縣西南二十里鳴鐘山)余本實墓(在遂寧縣北十五里玉堂山)王暄墓(在遂)
(寧縣西六十里半月山下)席書墓(在蓬溪縣西珉水壩)
皇清張鵬翮墓(鵬翮官至大學士墓在遂寧縣)
直隸瀘州
周尹夫人馬氏墓(在瀘州東尖峯山尹吉甫夫人伯竒母也)
漢董允墓(在瀘州東人呼為董允壩)
唐先汪墓(在合江縣西五里唐時神童卒葬此宋劉望之為立碑)
宋老母墓(在納谿縣北宋時節婦姓名無考)
元劉諶墓(在瀘州城北小市)
明陳謙墓(在瀘州北天順間州守卒葬此)
直隸資州
古冢(在井研縣西十里時代姓名無考)牢固冢(在仁夀縣東南六十里高一丈五尺昔蒯)
(參至孝葬母於此修墳牢固故名)
漢王褒墓(在資陽縣西北十五里有石碣高一丈字巳磨滅)董鈞墓(在資陽縣北二)
(十里)穆侍郎墓(在資陽縣栗林鎮碑字剝落名無考)
唐范崇凱墓(在内江縣西花萼山後)
五代花蘂夫人墓(蜀王建夫人葬資陽縣北五里蓮花峯前)
宋張方墓(在資州北十里)陳留夫人墓(在資州西七十里)支漸墓(在資)
(陽縣東寳臺山前)陳轉桂墓(在資陽縣東三里水南街道旁祠傾殘碑猶存)馬積
祿墓(在資陽縣北十里)陳昌言墓(在資陽縣東二十里萬松山)任甲第
墓(在資陽縣北二十里金字山前)李保歌墓(在資陽縣南南津驛斷碑猶存)趙逵
墓(在資陽縣北五里)趙雄墓(在内江縣南十五里)范雍墓(在仁夀縣北一里)
何㮚墓(在仁夀縣西十五里天池山)虞允文墓(在仁夀縣西十里玉山鄉)陳
咸墓(在仁夀縣北五里)程壬孫墓(在仁夀縣北一百一十里金華山下)牟忻
墓(在井研縣金紫山下魏了翁有碑)班益墓(益官至丞相葬井研縣班舍溪)鄧若
水墓(在井研縣三嵎山獅子峯下)
明蜀定王墓(在仁夀縣東東溪山)何起鳴墓(起鳴歴官宫保葬資州南十里玉几)
(山)李克嗣墓(在資州東二十里)馬炳然墓(在資州東十里)馬鳴鸞
墓(鳴鸞官大司馬葬資州西七十里)周冕墓(在資陽縣北五里)趙貞吉墓
(在内江縣西)隂武卿墓(在内江縣南二十里)胡亨墓(亨官御史葬井研縣豸山)
曾鐸墓(在井研縣城内鳳山右)胡榮墓(在井研縣城内鳳山)李時逹墓
(在井研縣銳山下)雷嘉墓(在井研縣東五里)
直隸綿州
漢李業墓(在梓潼縣西五里上有二石闕)范伯友墓(在梓潼縣東六里有石闕人呼)
(為范侍郎墓)邊韶墓(在梓潼縣北西關外)趙雍墓(在梓潼縣北二里前有石闕)
蔣琬墓(在綿州西八里)譙周墓(在綿州南十六里)姜詩墓(在德陽縣西三)
(十里)安安墓(在德陽縣北四十里)七賢墓(在德陽縣西道旁姓名無考)龐統
墓(在羅江縣西十里落鳳坡上)諸葛瞻墓諸葛尚墓(俱在綿竹縣西)
(二里)
南北朝梁鄧永墓(在梓潼縣西北八里)
宋張絃墓張咸墓(俱在綿竹縣西北十五里)魏翥墓(在綿竹縣北二十里)
張櫟墓(在綿竹縣北白雲菴)張衡墓(在綿竹縣西北三十里)張浚墓(在綿)
(竹縣北二十里)
明陶文斌墓(在綿竹縣西北二里萬歷時縣令)劉夔墓(在綿竹縣西七里永豐莊)
劉宇烈墓(在綿竹縣西十五里泥橋院)劉宇亮墓(在綿竹縣西二十五里馬)
(跪寺)詹合墓(在綿竹縣北一里祥符寺後)陶以忠墓(在綿竹縣南十三里射箭)
(臺側)
直隸達州
唐果老墓(在太平縣東二里)處士墓(在達州北十五里馬腦鼻山下其碑乃唐景龍)
(二年刻字畫道媚髣髴歐柳莫詳其名)
宋景林洙墓(在達州西十五里)楊晨墓(在達州北三里碑刻東臯先生)趙烈
女墓(在達州西北鳳凰山烈女峯下)
四川通志卷二十九上
四川通志卷二十九中
宫室
易稱大壯詩詠攸躋盖自上棟下宇制昉於古而
堂廉之限等威之辨巳寓於斯矣蜀自蠶叢杜宇
以來各有臨御之地至昭烈鼎興漢業則武擔之
陽遺址尚堪指畫而下逮唐宋之所剙建王氏孟
氏之所經營以暨有明藩邸之所增修而嗣葺奢
侈儉約皆可考鏡而豈得概等於一畝之宫環堵
之室謂是瑣瑣者無足紀錄耶作宫室志
周蠶叢故宫
在雙流縣南十八里有城古蠶叢氏都此宫址無
存
魚鳧故宫
在溫江縣北十里有魚鳧城相傳古魚鳧氏都此
宫址無存
望帝故宫
在郫縣北五十步古郫城昔杜宇都此晉時李雄
自稱益州牧亦都此宫址俱廢
楚王宫
在䕫州府巫山縣東北一里楚襄王所遊地黃庭
堅謂即細腰宫前有一池今湮没略盡一云在女
觀山西畔小山頂三面皆荒山南望江山竒麗畢
攬
巴王故宫
在重慶府巴縣華陽國志武王封宗姬於巴爵之
以子都江州即巴郡也宫室當在此
甘橘宫
在重慶府巴縣西江州故城内杜預左傳注江州
故巴國都也華陽志舊城在巴水北有甘橘宫今
宫址廢
蜀漢昭烈帝故宫
在成都府城内三國志章武元年昭烈即帝位於
成都武擔山之陽山在今府治後章懷太子曰武
擔山在縣北二百步按明蜀府建於其陽昭烈故
宫當亦在此左太冲蜀都賦亦有議殿爵堂新宫
武義虎威宣化崇禮諸宫名今俱無存
永安宫
在䕫州府治東即今之府學蜀漢章武二年昭烈
征吳為陸遜所敗還白帝改魚復為永安宫居之
諸葛亮受顧命於此入蜀記䕫州城在山麓沙上
所謂魚復永安宫也按舊志永安宫在奉節縣東
卧龍山下誤
太子宫
在漢州東三里相傳係蜀後主禪行宫今改名太
子寺
晉成都王府
在成都府城内武帝太康八年封子穎於此故址
無考餘詳帝王志内
五代齊涪陵王府
在涪州西枳縣故城齊志有涪陵郡屬巴州即巴
郡今重慶府中興元年寶融即位於江陵遙廢齊
主寶卷為涪陵王盖郡王也未至邸遇弑旋追廢
為東昏侯
唐越王樓
在綿州西北唐太宗子越王貞為綿州刺史時建
杜甫詩綿州州府何磊落顯慶年中越王作孤城
西北起高樓碧瓦朱甍照城郭
滕王亭
在保寧府城北玉臺觀内滕王元嬰建杜甫詩君
王臺榭枕巴山萬丈丹梯尚可攀又云古牆猶竹
色虚閣自松聲
閬苑
在保寧府城内滕王元嬰刺閬州時建弘大擬於
宫苑
南樓
在保寧府城南據江山之會唐滕王元嬰建一統
志宋太守李獻清有南樓詩序
接王亭
在大邑縣北霧山相傳唐玄宗入蜀時駐此或曰
孟昶所置
榮王府
在榮縣城西清富山前縣志相傳周榮公封國基
唐憲宗封皇子幘為榮王舊南安縣五十里尚有
遺址按古蹟志有榮王舊城在縣西宋光宗紹熙
元年詔以衛國公曮為皇子賜名貴誠亦封榮王
府邸今廢城址尚存
僖宗行殿
在新都縣北半里寶光寺後有遺礎方圓一丈二
尺高一尺八寸明御史盧雍有銘楊太史慎有詩
宣華苑
在華陽縣東南十二里故蜀王宫王衍宣華苑也
乾德元年以龍躍池為宣華苑今為貢院正殿基
即摩訶池
飛鸞閣
在華陽縣治蜀王衍建今圯
孟昶故宫
在成都府城中皇輿考蜀孟昶僭擬宫苑城上盡
種芙蓉曰真錦城也其臣張立有詩云雖粧蜀國
三秋景難入豳風七月詩
明蜀王府
在成都府治南明洪武中為太祖第十一子獻王
封蜀時建舊址尚存
皇清康熙四年巡撫張德地具
題改為貢院又有永川内江德陽石泉汶川慶符南
川等七王府俱在城内今皆廢
夀王府
在保寧府城内舊志憲宗第八子封保寧府第方
四里易軍民居室千餘家徙縣學寺觀廟宇公署
數十區為之宫殿房屋八百五十間
申王府
在叙州府城内舊志憲宗純皇帝第十三子弘治
四年内受封初王邸建於叙州府未之國而卒嘉
靖中鬻邸得銀萬兩今圯其基為今之府學宫
四川通志卷二十九中
四川通志卷二十九下
帝王(附后妃藩列王明封)
粤自昭烈鼎興纘承漢業益州遂為帝都紫陽系
以正統不因偏安而抑之也外此則不概見矣然
考崛起之所自與警蹕之所經則上遡神禹下逮
漢之二祖唐之二宗其在蜀之蹤跡固彰彰焉安
得謂史册燦然而一方之紀載可略而弗述耶至
於明章婦順佐理内治未始非王化之基而宗子
維城歴朝之藩輔亦猶有可考見兹皆附載於帝
王之後所謂以陽統隂以君統臣連而及之固其
所歟作帝王志
軒轅姓公孫母曰附寶感電光繞斗而有娠生帝於
軒轅之丘(在開封府新鄭縣)因名軒轅氏以土德王故曰
黃帝至峨眉山見天皇真人於玉堂咨問三一(三才)
(合一)之道帝受其說終身弗違而天下治
少昊名摯己姓黃帝之子元囂也母曰嫘祖感大星
如虹下臨華渚之祥而生帝黃帝之世降居江水
(地理志云岷山在蜀郡湔氐道西徼外江水所出今四川松潘衛即漢湔氐道也)有聖德
邑於窮桑(地名在兗州府魯城北)以登帝位故號窮桑氏又
以金德王遂號金天氏或曰宗師太皥之道故曰
少皥
顓頊姬姓黃帝之孫昌意之子昌意降居若水(漢志若水)
(出蜀郡旄牛縣徼外水經注若水出蜀郡旄牛徼外東南至故關為若水今黎大所南有旄牛故城)
(即漢縣)娶蜀山氏女曰昌僕感瑤光貫月之祥生帝
於若水年十歲佐少昊二十即位以水德紹金天
氏為天子初國在高陽(在保定府)故號高陽氏
夏大禹黃帝五世孫(黃帝生昌意昌意生顓頊顓頊生鯀鯀生禹)父曰鯀
娶於有莘氏之女名修已見流星貫昴遂有娠而
生禹於石紐山(在龍安府石泉縣)堯時洪水方割四岳舉
鯀治之九載績用弗成於是舜舉鯀子禹使嗣鯀
之業禹乃勞身焦思居外十三年過門不入卒平
水患受舜禪以水德王
漢高祖皇帝姓劉氏諱邦沛人帝既滅秦為漢王王
巴蜀漢中地時閬中人范目有恩信兼具方略知
帝必定天下說帝為募發賨民要與共定秦地蕭
何又發蜀漢米萬船給軍秦地既定封目為侯帝
將討關東賨民皆思歸帝嘉其功而難傷其意遂
聽還巴賨民天性勁勇初為漢前鋒陷陣銳氣喜
舞帝悅之令樂人肄習之世所謂巴歈舞也
世祖光武皇帝諱秀長沙定王發之後起自民間
誅新莽中興漢室即帝位微時過江陽(今瀘州地)有一
子留江陽望氣者曰江陽有貴兒氣莽求之縣人
殺之後世祖為子立祠謫江陽民不使冠帶者數
世
蜀漢先主昭烈帝諱備字玄德中山靖王勝之後涿
郡人建安十六年益州牧劉璋遣法正迎帝破張
魯是時帝為荆州牧立營公安十七年帝將步卒
萬人入益州會璋於涪十九年帝圍成都璋出降
帝乃自領益州牧而以璋領鎮威將軍印居南郡
二十三年帝進兵攻漢中破夏侯淵遂奄有漢中
諸臣上表言於獻帝尊帝為漢中王治成都二十
五年魏王曹丕廢獻帝為山陽公二十六年夏四
月丙午羣下奉帝上尊號即位於成都武擔山之
南改元章武元年秋七月帝東征伐吳次秭歸二
年夏六月帝師敗績冬十月引軍還魚復永安宫
三年夏四月帝崩年六十三諡曰昭烈皇帝葬惠
陵
後主諱禪字公嗣小字阿斗建安十二年生於荆
州二十四年先主進漢中王立為王太子章武元
年册為皇太子三年五月即皇帝位於成都改元
建興歴十五年改元延熙歴二十年改元景耀歴
六年共在位四十五年帝初嗣位年十七諸葛亮
蔣琬費禕相繼輔政帝虚心倚任境内稱治亮琬
禕等卒後尚書令陳祇寺人黃皓表裏擅權魏遣
鄧艾鍾會侵之帝迎降遷於洛陽封安樂公
唐玄宗皇帝姓李氏諱隆基睿宗第三子初封臨淄
王景龍四年起兵討韋氏并其黨皆伏誅以功改
封平王睿宗既立册為皇太子太極元年秋八月
睿宗傳位於帝帝即位天寶十五載安祿山犯闕
六月帝出奔蜀七月至成都從者六軍至者千三
百人而已肅宗至德二載帝還西京
僖宗皇帝名儼懿宗第五子初封普王咸通十四
年即皇帝位改元乾符廣明元年十二月黃巢入
長安田令孜帥神策兵五百奉帝自金光門出惟
福穆澤夀四王及妃嬪數人從行百官皆莫之知
上趣駱谷鳳翔節度使鄭畋謁於道次請留鳳翔
帝曰朕不欲密邇巨寇且幸興元徵兵以圖收復
陳敬瑄遣兵奉迎請幸成都田令孜亦勸帝帝從
之中和元年帝幸成都光啓元年車駕還京師帝
在蜀凡五年
后妃
夏后塗山氏列女傳作後趫禹娶為后初禹來南妃
作倚南候之曰候人兮倚而南言禹八年於外自
此始也至後周之君臣取法焉以為周南召南正
始之道王化之基也生啓及均塗山氏於是獨明
教訓而使之化乃立庶子之官以翼之
蜀漢昭烈皇后甘氏沛人也修仁淑慎當陽長坂之
役帝為曹操追逼后賴趙雲保護得免難越數年
卒封為皇思夫人及太子禪即位追諡曰昭烈皇
后祔葬成都李妃後主昭儀蜀既降魏魏以蜀
宫人賜諸將之無妻者昭儀曰我不能二三屈辱
乃自殺
宋章獻明肅皇后劉氏其先家太原後徙益州為華
陽人嘉州刺史劉通第二女真宗立為皇后
章惠太后楊氏益州郫人父知儼后年十二選入
真宗宫性甚通敏拜才人進淑妃真宗升遐遺詔
以為皇太后
昭慈聖獻皇后孟氏眉州防禦使元之孫女也十
六歲為哲宗后未幾禱祠事鞫捕獄成上詔廢后
天下冤之徽宗時詔居瑤華宫靖康之末六宫有
位號者皆北遷后以廢獨存聞康王在濟遣官迎
即帝位后性最儉尤謙謹忠厚史稱其賢
列王
蜀蠶叢氏昔黃帝為其子昌意娶蜀山氏女生子高
陽是為帝顓頊封其支庶於蜀歴夏商周至蠶叢
嗣為蜀侯周襄王時稱王治瞿上(今雙流縣瞿上鄉有蠶叢城)
衣青衣勸農桑創石棺國人從之次王曰柏灌次
王曰魚鳧皆蠶叢氏之子魚鳧王田於湔山忽仙
去蜀人為之立祠今成都府北有昇仙山
杜宇氏繼魚鳧之後教民務農時朱提有梁氏女
遊江源宇納為妃移治郫邑或治瞿上七國稱王
杜宇稱帝號曰望帝更名蒲卑自以功德高諸王
乃以褒斜為前門熊耳靈關為後戸玉壘峨眉為
城郭江潛綿洛為池澤以汶川為蓄牧南中為苑
囿會有水災其相鼈靈决玉壘山以除水害帝遂
委以政事法堯舜禪授之義遂禪位於鼈靈帝升
西山隱焉
開明氏名鼈靈既受杜宇氏禪嗣位治郫號曰叢
帝叢帝生盧帝盧帝攻秦至雍生保子帝帝攻青
衣雄張獠僰九世有孫開明尚始立宗廟以酒曰
醴樂曰荆色尚赤帝復稱王周顯王時蜀王有褒
漢之地因獵谷中與秦惠王遇惠王以金一笥遺
蜀王王報以珍玩之物物化為土惠王怒羣臣賀
曰天奉我矣王將得蜀土地惠王乃作石牛五頭
朝瀉金其後曰牛便金蜀王悅使使請石牛惠王
許之蜀王乃遣五丁力士開道迎牛至不便金怒
遣還之初蜀王别封弟葭萌於漢中號苴侯命其
邑曰葭萌苴侯與巴王結好遂與蜀讎蜀王怒伐
苴侯苴侯奔巴求救於秦秦惠王方欲謀楚司馬
錯中尉田真黃皆請伐蜀惠王曰善周慎靚王五
年秋秦大夫張儀司馬錯都尉墨等從石牛道伐
蜀蜀王自將於葭萌拒之敗績走武陽為秦軍所
害其傅相及太子退至逄鄉死於白鹿山開明氏
遂亡
巴國子周武王既克殷以其宗姬封於巴爵以子其
地東至魚復西至僰道北接漢中南極黔涪其屬
有濮賨苴共奴獽夷蜑之蠻春秋魯桓公九年巴
子使韓服告楚請與鄧好楚子使道朔將巴客聘
鄧鄧南鄙攻而奪其幣巴子怒伐鄧敗之其後巴
師楚師伐申楚子驚巴師魯莊公十八年巴伐楚
克之文公十六年巴與秦楚共滅庸哀公十八年
巴人伐楚敗於鄾至戰國時嘗與楚婚及七國稱
王巴亦稱王其地與蜀接壤世有戰爭周顯王時
蜀王弟苴侯私親於巴蜀王伐苴苴侯奔巴巴為
求救於秦秦遣張儀等救苴遂滅蜀儀貪巴道之
宦田取巴執王以歸巴國遂亡
秦蜀侯通國姓嬴氏秦惠王子周赧王元年秦已得
蜀封其子通國為蜀侯以陳壯為相久之陳壯叛
殺通國秦遣庶長甘茂張儀司馬錯伐蜀誅陳壯
更封子惲為蜀侯惲祭山川獻饋於秦孝文王惲
後母害其寵加毒以進王王大怒遣司馬錯賜惲
劒使自裁惲懼夫婦自殺秦誅其臣郎中令嬰等
二十七人蜀人葬惲郭外更封綰為蜀侯綰聞惲
無罪冤死使使迎喪入葬之郭内其後十餘年王
復疑綰叛誅之但置蜀守張若因取筰及其江南
地焉
蜀漢魯王永梁王理姓劉氏俱昭烈皇帝子章武元
年昭烈即帝位於成都武擔山之陽五月立子禪
為皇太子六月立子永為魯王理為梁王三年帝
崩後主禪嗣位改元建興八年徙弟魯王永為甘
陵王梁王理為安平王皆以魯梁在吳分故也延
熙元年大赦改元立子璿為皇大子瑤為安定王
七年四月安平王理卒子印嗣十五年立子琮為
西河王十九年立子瓚為新平王景耀二年夏六
月立子諶為北地王恂為新平王虔為上黨王五
年春正月西河王琮卒
北地王諶昭烈帝之孫後主第四子封北地王炎
興元年魏將鄧艾兵至成都後主遣使奉璽綬詣
艾降諶怒曰若理窮力屈禍敗巳及便當父子君
臣背城一戰同死社稷以見先帝可也奈何降乎
後主不聽諶哭於昭烈廟先殺妻子而後自殺
晉成都王穎姓司馬氏武帝子太康八年受封十年
遣諸王假節之國督諸州軍事乃以蜀郡廣漢犍
為汶山十萬戸為王國易蜀郡太守號為成都内
史元康九年以成都王穎為平北將軍鎮鄴時蜀
中有趙廞之難未幾為李雄所據穎亦奔據不常
光熙元年頓丘太守馮嵩執穎送范陽王虓幽之
虓卒長史劉輿以穎素為鄴人所附恐復為變矯
詔賜死穎官屬皆逃惟盧志不去收而殯之
隋蜀王秀姓楊氏文帝子初封越王改封蜀王開皇
元年九月以秀為益州總管二年為西南行臺尚
書令元巖為之長史元巖卒秀漸奢僭車馬被服
擬於乘輿及晉王廣為太子秀意甚不平太子恐
為患隂令楊素求其罪而譖之帝遂徵秀旋以獨
孤楷為益州總管馳傳代之秀至長安帝使使切
讓之付執法者開府慶整入諫帝大怒欲斷其舌
因廢秀為庶人幽之竟瘐死秀在蜀多惠政蜀民
思之今什邡南山下有隋帝子蜀王廟
唐魯王靈䕫滕王元嬰姓李氏皆高祖之子武德貞
觀間相繼為閬州刺史靈夔務行寬大民甚懷之
垂拱中為武后所害元嬰於閬州有亭在玉臺觀
内滕王之文書遺跡存焉
越王貞太宗第八子顯慶中為綿州刺史善騎射
涉書史有吏幹改作城壘嘗創望江樓於江濱垂
拱中同其子瑯琊王冲謀匡復不克與韓王元嘉
霍王元軌魯王靈䕫等並為武氏所害且削其屬
籍更姓虺氏
漢中王瑀讓皇帝之子汝陽王璡之弟初肅宗詔
收羣臣馬助戰瑀與魏少遊持不可帝怒貶蓬州
長史或云為蓬州刺史
穎王璬明皇子天寶初除蜀郡大都督節度使明
皇幸蜀令璬赴郡以崔圓副之璬性節儉渡涫江
見以綵緣席為藉者璬曰此寢具也奈何踐之急
命撤去視事踰月人便其寬圓以璬不加禮於巳
銜之奏罷還京
明藩封(後附分封諸王蜀賢妃)
蜀獻王名椿明太祖第十一子母郭惠妃洪武四年
生十一年封二十三年就藩成都王博綜典籍容
止都雅帝呼為蜀秀才既至國日接儒生討論經
史聘漢中教授方孝孺教世子延元儒清風先生
楊敏俱待以賓師之禮賜田百頃發祿米贍郡教
博嘗以所學發為文詞根據理要皆宿儒所不及
永樂二十一年薨諡曰獻所著有獻園集
悼莊世子名悅熑獻王子未襲封而薨諡曰悼莊
靖王名友埍悼莊世子子永樂二十二年嗣宣德
六年薨諡曰靖
僖王名友□靖王弟宣德七年以羅江王嗣九年
薨諡曰僖
和王名悅&KR3929;僖王叔宣德十年以保寧王嗣天順
五年薨諡曰和
定王名友垓和王子天順七年嗣好學循理工詩
賦善草書是年薨有文集十卷諡曰定
懷王名申鈘定王子天順八年嗣成化七年薨諡
曰懷
惠王名申鑿懷王弟成化七年以通江王嗣尊賢
禮士好學能書有惠園集弘治六年薨諡曰惠
昭王名賓瀚惠王子弘治七年嗣正德三年薨諡
曰昭
成王名讓栩昭王子正德四年嗣時昭王早逝王
年甚幼得母劉太妃之教勤於學問著有適菴韻
對長春競辰稿諸書嘉靖十七年守臣言王賢勅
賜忠孝賢良坊以示旌異嘉靖二十年上白金助
修宗廟加祿米二百石玉帶一二十六年薨
康王名承爚成王子嘉靖二十六年嗣嘉靖三十
七年薨諡曰康
端王名宣圻康王子嘉靖四十年嗣天姿敦厚敬
神恤民每遇旱暘步禱輒雨捐料價以營宗學發
帑粟以賑饑民征蠻征播俱捐俸助餉萬歷二十
二年勅賜忠賢懋著坊以示旌異所製有端園集
萬歷四十年十一月薨諡曰端
嗣王名奉銓端王子萬歷四十三年嗣尋薨子至
㴻嗣崇禎甲申秋獻賊掠川巡按劉之渤監紀同
知方堯相泣請借餉守城王不允堯相怒憤死金
水河獻賊攻成都王先數日出舍社稷壇井側聞
賊入城遂投井死丘妃隨王投井宫人素馨亦赴
井死
分封諸王
華陽王名悅燿獻王庶長子永樂二年封初獻王
長子悅熑卒嫡孫友埍嗣位燿以尊屬謀奪嫡走
京師誣友埍仁宗怒曰悅燿虧忠孝懷奸䜛歸蜀
終亂其國洪熙元年遷湖廣澧州
内江莊懿王名友墦和王第二子正統十一年封
正德七年薨子甲鉘卒孫康靖王賓沚嗣沚薨子
讓枌卒孫承㷫嗣㷫薨子恭穆王宣堮嗣堮薨子
奉□卒次子奉鋚嗣
德陽僖安王名友㙎和王第三子正統十一年封
成化十一年薨子恭裕王申銈嗣銈薨次子榮康
王賓灉嗣灉薨無子姪讓桔及子承炦未封卒炦
次子奉釥嗣
石泉榮穆王名友&KR2870;和王第四子天順四年封正
德六年薨子恭簡王申鏄嗣鏄薨子康惠王賓清
嗣清薨子讓機卒孫承㷒嗣
汶川懿簡王名友㙴和王第五子天順四年封成
化九年薨子榮康王申銷嗣銷薨子賓潼卒次子
恭僖王賓沙嗣沙薨子讓杝卒孫安惠王承炯嗣
炯薨子宣□嗣
慶符恭僖王名友墂和王第六子天順八年封弘
治十八年薨長子卒次子端順王申鐓嗣鐓薨子
恭和王賓沾嗣沾薨長子卒次子康定王讓檥嗣
檥薨子承魩嗣
南川安靖王名申鋸定王第四子成化七年封嘉
靖十一年薨子賓淴卒孫讓樨嗣樨薨子承㷄卒
孫康僖王宣䴞嗣䴞薨子奉鉨嗣鉨薨子至湘嗣
夀定王名祐榰憲宗純皇帝第九子弘治四年封
保寧十一年之國既而有癭疾謂水土所致疏乞
改遷十七年遷於湖廣之常德嘉靖二十四年薨
申懿王名祐桱憲宗純皇帝第十三子成化二十
三年生五歲受封是為弘治四年建王邸於敘州
府未之國十六歲卒
江安莊裕王名宣址康王第二子嘉靖四十一年
封萬歷二十五年薨子奉鉨嗣鉨薨第三子至㳋
嗣
東鄉王名奉鐩端王第五子萬歷三十四年封
隆昌王名奉&KR2462;端王第七子萬歷三十四年封
富順王名至深嗣王奉銓第二子萬歷四十四年
封
太平王名至渌嗣王奉銓第四子萬歷四十四年
封
蜀賢妃
和王妃徐氏成都中衛人徐諷女天順元年册立
賢聲素著王有疾侍藥極誠敬居王憂日夜號泣
不已絶飲膳七日而薨天順間賜諡盡節
昭王妃劉氏寧川衛百戸劉明第五女柔順貞肅
親主中饋執女紅王稍不豫輒自裁損飲食愈後
乃如常言笑不苟遇下有容宫中整肅自王薨後
成王尚幼保愛以慈教訓甚嚴竟成令德及薨國
人聞者皆泣下
成王妃何氏溫江人廩生何世昂女正德十一年
選册封孝敬性成卓有儀範
僭竊
漢公孫述(字子陽扶風人初為導江卒正乘赤眉之亂詐稱漢使假以輔國將軍選精兵入成)
(都僭稱成帝光武遣岑彭討之述遣人刺殺彭其後吳漢攻成都述兵饑餒漢令壯士突之刺述洞)
(胸死)
板楯蠻(桓帝光和間板楯叛攻害三蜀據漢中州郡連年苦之帝欲大出師乃問益州上計)
(吏程包以征討方略包以板楯先世功忠近乃為賦役所逼但選明能牧守自然安集帝從其言遣)
(太守曹謙宣詔赦之乃降服)
馬相(靈帝時聚疲民數千亦號黃巾旬月之間衆至數萬殺綿竹令及刺史郄儉進拔雒)
(縣又陷蜀郡犍為自稱天子破巴郡殺郡守從事賈龍先領兵數百糾合吏民攻相斬之)
劉焉(竟陵人魯恭王之後中平中為益州牧以小惠結人撫納離叛久之僭擬乘輿初平)
(四年卒子璋領益州牧建安十六年降於昭烈後卒於吳)
蜀漢雍闓(益州部民大姓章武三年先主崩闓聞越嶲帥高定元僭叛乃遙應之殺太守正昂)
(又執張裔獻於吳孫權遙授闓以永昌太守闓又結建寧孟獲為亂丞相亮南征闓與定元軍合亮)
(以計間之定元部曲殺闓亮旋斬定元於孟獲凡七虜七赦以服其心諸郡遂平)
魏鍾會(字士季潁川人為魏將既滅蜀惡鄧艾專制誣奏艾反詔以檻車徵艾會獨統大衆)
(遂與姜維謀襲長安不果乃發兵聲言討司馬昭悉閉諸將於曹屋中以親信代之維亦欲會盡殺)
(北來諸將巳因殺會復立漢帝謀泄將軍胡烈子淵率兵鼓譟倚梯登城所閉諸將皆緣屋出與部)
(兵會因格斬維會死者數百人)
晉王富(蜀軍士有罪逃匿泰始四年結亡命刑徒數百人起臨邛轉侵江原江原方略吏李)
(姓者以計縳富送州刺史童策斬之衆潰散)
張弘(益州人為牙門將刺史皇甫晏冒暑討夷衆諫不納弘與張衡等殺晏並抄掠百姓)
(晏主簿何攀詣洛以狀聞詔以王濬為益州刺史督兵討弘斬之)
陳瑞(犍為人以鬼道惑衆作朱衣素帶朱幘進賢冠自稱天師聚衆以千數將謀不軌益)
(州刺史王濬擒而誅之焚其廬舍)
趙廞(為益州刺史以晉政衰懷異計乃發倉賑饑以收衆心朝議以耿滕代廞廞遣兵攻)
(滕斬之遂自稱大將軍益州牧以李特弟庠所部多勇壯厚遇之使斷北道既而忌庠斬於會所恐)
(特等為變復令特為督特怨廞進攻成都廞敗走死)
李雄(字仲雋父特有武幹雄亦以烈氣聞人多歸之據成都稱王後遂稱帝以姪班為嗣)
(雄子期弑班自立從父夀復殺期夀卒子勢嗣勢驕淫不道晉桓温伐之勢窮蹙降)
李洪(自稱李勢子太和中乘佛輿以五采裹青石誑百姓云天與巳玉印當王蜀刺史劉)
(季連遣參軍李奉伯討之斬洪)
范賁(范長生子初長生為李雄國師民愛之穆帝永和三年李洪遺黨隗文等復叛據成)
(都推賁為主賁因僭帝號平西將軍周撫擊斬之)
司馬勲(穆哀時為梁州刺史有據蜀之志惟憚周撫撫卒遂舉兵反自號成都王引兵入劒)
(閣圍成都太和元年征討都護朱序及益州刺史周楚擊斬之)
譙縱(南充人為益州參軍刺史毛璩將東討桓振蜀人不樂遠征逼縱為主遂殺璩義熙)
(八年以朱齡石為益州刺史帥兵討之進逼成都縱棄城出走往投其將譙道福於涪城不納縱乃)
(自縊死齡石入成都獲縱宗親悉誅之)
南宋司馬飛龍(本姓許名穆之元嘉中益州刺史劉道濟聚斂害民穆之因改姓名曰司)
(馬飛龍自云晉室近親借兵於氐王楊難當難當資以兵使擾益州飛龍攻殺巴興令逐隂平太守)
(道濟遣軍擊斬之)
程道養(陽泉寺道人也初益州人趙廣與帛氐奴相善劉道濟欲以帛氐奴梁顯為參軍督)
(護費謙固執不與氐奴遂與廣等詐言司馬飛龍猶在陽泉山聚衆數千攻陷涪城進攻成都賊衆)
(不見飛龍欲散去廣乃詣陽泉逼道養使言是飛龍於是推為蜀王道濟令裴方明擊破之已而糧)
(竭方明敗走元嘉十年二月道養郊天方明襲破賊衆巴東太守周籍之帥衆援成都與方明合斬)
(道養弟道助九月甄法崇為益州刺史收費謙正其罪道養逃入郪山時出為寇寧朔將軍蕭江之)
(討平之)
梁劉季連(南齊時為益州刺史至梁天監元年武帝以鄧元起代季連季連與元起有舊隙心)
(不自安遂矯稱齊宣德太后令舉兵恢復久之食盡計無所出武帝詔受季連降季連遂詣建康入)
(東掖門數步一稽顙帝赦為庶人)
焦僧護(益州人天監四年聚衆作亂初蕭淵藻伐鄧元起為刺史以私隙誣元起反殺之僧)
(護乘此搆煽時淵藻年未弱冠自將兵擊之不避矢石斬僧護衆悉平)
蕭紀(武帝子封武陵王為益州牧大殖貨利聞湘東王立亦自立為帝將兵東下江陵元)
(帝乞援於魏魏遣尉遲廻襲破成都紀進退無據元帝遣侯叡討之紀為樊猛所殺)
唐段子璋(梓州刺史驍勇善戰明皇幸蜀時有功上元二年東川節度李奐奏替之子璋遂舉)
(兵過遂州殺刺史虢王巨奐與戰敗奔成都子璋自稱梁王改元黃龍據綿州成都尹崔光遠率將)
(花驚定與奐共討平之)
崔旰(漢州刺史擊吐蕃有功嚴武甚重之武卒旰請以大將王崇慶為節度會朝廷巳除)
(郭英乂英乂至誣崇慶以罪誅之召旰還成都不至英乂攻之敗奔簡州韓澄殺英乂送首於旰牙)
(將栢茂琳楊子琳李昌巙各舉兵討之蜀中大亂以杜鴻漸為東西川副元帥鴻漸令旰與茂琳等)
(罷兵及鴻漸還朝薦旰才可任旰亦入朝加尚書賜名寧時楊子琳乘虚襲成都寧妾任氏出家財)
(募兵擊走之寧尋還鎮建中四年德宗幸奉天寧至行在朝廷乃遣中使縊殺之)
劉闢(由進士累官西川度支副使節度韋臯卒闢自為留後憲宗新即位未暇致討以為)
(節度副使闢益肆求統三川不許遂發兵圍梓州朝廷遣高崇文與李元奕嚴礪等討之破鹿頭關)
(直指成都拔之闢走吐蕃崇文使高霞寓追擒闢送京師斬之)
郭琪(西川黃頭軍使廣明二年僖宗幸蜀田令孜頒賜從駕軍不及蜀軍琪言於令孜令)
(孜怒欲殺之琪率所部作亂節度使陳恭瑄率諸軍擊之琪敗奔廣陵投高駢惟兵一人隨之琪愧)
(歎乃解劒印命歸示恭瑄以為死云)
阡能(邛州牙官因公事違期亡命為盜蜀人羅渾擎句胡僧羅夫子韓求各聚衆應之至)
(萬餘人横行邛雅陳敬瑄使高仁厚討之仁厚得能諜者温言諭遣使歸語賊衆許以歸降悉免死)
(賊衆聞之解體尋擒羅渾□諸寨皆降執句胡僧斬韓求能乃與羅夫子悉衆決戰衆不應仁厚軍)
(至衆羅拜迎之凡出軍六日五賊皆平械送能與羅夫子於敬瑄敬瑄寸磔之)
韓秀昇(涪州刺史僖宗在蜀秀昇與屈行從聚衆斷峽路遮江淮貢賦及雲安淯井之鹽陳)
(敬瑄奏以高仁厚為行軍司馬討之仁厚覘知賊精銳在舟老弱守寨乃揚兵江上賊挑戰不應潛)
(遣勇士焚其寨又募善泅者鑿其舟相繼沈賊衆執秀昇行從以降械送行在斬之)
楊師立(中和間為東川節度使高仁厚討韓秀昇陳敬瑄許以東川賞其功師立聞之怒朝)
(廷徵之不應舉兵屯涪城聲言討敬瑄詔以仁厚討之仁厚屢以伏兵敗其將鄭君雄等進圍梓州)
(射書城中諭以順逆君雄遂率衆殺師立挈其首出降乃詔授仁厚東川節度)
王建(字先圖項城人為神策軍使僖宗幸蜀有扈從功擢劒州刺史遂召募峒酋襲閬據)
(之後因討陳敬瑄拔成都自稱留後詔授西川節度尋封蜀王朱全忠篡唐建移檄興復天福中遂)
(稱帝唐舊臣避亂在蜀者建禮用之建卒子衍嗣游晏無度宫中尤為䙝慢唐遣皇太子繼岌郭崇)
(韜伐之衍迎降後為唐所戮)
孟知祥(字保裔邢州人晉王李克用愛其勇使典親軍莊宗立詔授西川節度會李嚴監西)
(川軍知祥斬之與東川節度董璋併力拒朝廷後又殺璋謝罪進封蜀王閔帝元年遂稱帝知祥卒)
(子昶嗣宋太祖命王全斌等伐蜀大破之昶降)
後唐康延孝(同光三年隨郭崇韜平蜀有功會崇韜以無罪被殺又遇敕使令董璋誅朱令)
(德延孝曰朱郭皆無辜族滅行及我矣遂自稱西川節度擁衆五萬招討副使任圜討之延孝戰敗)
(入漢州閉城不出圜攻拔之延孝走綿竹擒送京師)
宋全師雄(孟蜀文州刺史蜀亡歸宋乾德三年王全斌等在蜀縱軍掠民詔發蜀兵赴汴給錢)
(及廩食又不即奉命蜀兵憤怨行至綿州推師雄為首朱光緒遽滅師雄族師雄怒攻彭州據之自)
(稱興蜀大王兩川震動曹彬等力戰乃破師雄於新繁全斌等繼之師雄走死東川因分道招輯始)
(平其衆)
王小波李順(俱青神民也蜀亡後庫積悉輸汴京任事者競起功利蜀地狹民稠貧不)
(能給淳化四年小波因聚衆為亂貧者爭附攻青神掠彭山殺貪汙官吏都巡檢張玘戰於江原射)
(殺小波玘亦死之其黨推小波妻弟李順為主攻陷成都分寇劒州劒州都監上官正與成都監軍)
(宿翰合兵擊破賊衆王繼恩等亦斬賊三萬餘級獲順磔之餘黨仍肆攻掠繼恩等頓師不進詔以)
(張詠知益州詠至激軍校以忠義由是官軍前進大致克捷餘賊悉平)
王均(益州兵馬都虞候也初符昭夀侵虐部伍咸平三年衛卒趙廷順等推均為主攻漢)
(州綿州陷之劒州知州李士衡知蜀州楊懷忠合兵擊賊廷順中流矢死均敗走十月均復分路襲)
(官軍雷有終等逆擊大破之均乘夜逃竄石普追斬之)
譚汝翼(施州土民也淳熙四年汝翼乘知州田汝弼新喪率衆掠黔江與田氏家衆戰於太)
(平驛斬田氏數十級州人震恐詔以林栗知䕫州栗至大破其衆執汝翼俘於京)
吳曦(嘉泰二年為四川宣撫副使獻階成和鳳四州於金金封為蜀王曦據興州三年二)
(月隨軍轉運使安丙監興州合江倉楊巨源興州中軍正將李好義同謀誅曦是月乙亥黎明好義)
(率衆入偽官稱奉詔誅賊李貴斬曦首盡收其黨殺之傳首臨安好義等復和成等州)
張福(興元軍士也嘉定十二年與其黨莫簡等作亂以紅巾為號陷利州大掠果閬乃以)
(安丙為宣撫使丙至築長圍困其衆絶樵汲福窮蹙請降械送京誅簡等一千餘人賊黨悉平)
元囊嘉岱(蒙古人泰定間為四川行省平章至治元年據蜀反自稱鎮西王天歷元年攻陷播)
(州尋據荆州逼襄陽文宗為皇太子遣使赦囊嘉岱市罪囊嘉岱歸命蜀地平後以囊嘉岱常指斥乘輿棄)
(籍其家)
明玉珍(隨州人至正中聞徐夀輝兵起率衆歸之乙未夏入蜀貿糧值青巾之亂遂襲取重)
(慶尋拔嘉定聞陳友諒弑夀輝遂自稱隴蜀王壬寅稱帝國號夏玉珍卒子昇立明洪武初遣使招)
(諭昇久不決後命湯和等伐之時廖永忠等由水道攻䕫門㫒悉力守禦而傅友德破秦州入綿漢)
(以油塗木牌書克漢州月日投江而下永忠等士氣百倍克夔關趨重慶昇乃降昇將戴夀守成都)
(至是亦降明封昇歸義侯)
明彭普貴(蜀妖人也洪武中煽土民作亂破指揮音亮兵勢益張平羌將軍丁玉討平之)
趙鐸(德陽人天順中妖僧悮昇等聚黨肆掠鐸因之設謀主號召數千人自稱趙王都督)
(僉事何洪都指揮劉雄楊瑛皆戰没朝廷遣官招降已而復叛成化元年巡撫汪浩用綿竹義士王)
(志恭策遣軍助之大破鐸衆追至江油縣擒斬之)
藍廷瑞(營山人正德三年與湖廣崔蓬頭及大寧竈丁鄢本恕廖麻子等聚衆圍大寧縣令)
(李睦斬蓬頭廷瑞率餘黨攻巴縣尋劫營山殺僉事王源巡撫林俊招之降而總制洪鐘邀殺廷瑞)
(本恕等林俊致仕去廖麻子復屠劒門陷利州梁山等處尋亦受撫被殺同時保寧賊劉烈江津賊)
(曹甫方四麻六兒等亦相繼劫掠官軍先後討平之)
駱松祥(内江人與成都衛舍人范藻相繼叛亂未幾就戮)
張敖焦珙劉芳(俱茂州人正德八年參將徐勇督修城場甚刻酷敖等執梃逐勇執)
(指揮萬嘉言索勇銀七百乃釋之後復圍城殺旗舍廖一受等官軍擒斬之)
薛來保(德陽巨盗也川西北羣盜皆附之横行郡縣已而間行入省窺虚實為邏卒趙月興)
(所執道院訊實斬之後月興往中江為其黨所殺家人訢於縣縣令集兵往羣盜負嵎有一盜傷踵)
(羣盜推之下曰以此償汝縣兵不敢追縳跛盜歸)
周天星周天和(鄢藍餘黨合流民張東陽以叛詔總兵何卿兵備林豫討平之)
周嘉(江津人與弟虎彪以白蓮教惑衆嘉靖四十四年作亂與蔡伯貫等相應巡撫劉自)
(強遣百戸李茂調蒙溪土兵討平之)
黃中(石砫司人其父俊據支羅寨劫奪後伏誅中減死充戍逃歸招集亡命劫奉節雲陽)
(等縣巡撫劉自強奏請川湖合𠞰川軍進午欄坪楚軍自施州衛入中為楚軍所獲川軍破其巢穴)
(支羅平)
蔡伯貫田紞(俱大足人與富順黃一元傳習陽曲妖人李桐白蓮邪教嘉靖四十四年)
(聚黨攻破大足銅梁等縣僉事傅思明通判郭雲鳳討平之詔磔伯貫及其黨於成都市)
何勉(通江人隆慶中與弟姪及汪鐵鎚大鷂子小鷂子滚子等聚衆萬餘大肆劫掠川陜)
(勛陽三撫臣調兵合𠞰悉平之)
楊應龍(播州土司自唐時祖居於播凡二十九世矣應龍生而嗜殺隆慶中襲職從征諸番)
(有功萬歷中賜飛魚服應龍漸驕蹇寵妾屠妻家在州專殺肆行劫掠妻叔張時照等告變朝議行)
(川貴兩省會勘至二十三年羈其子可棟於重慶迫以贖銀會可棟死應龍乃反二十八年節制川)
(湖貴總督李化龍調總兵劉綎馬孔英吳廣等與黔撫楚撫八路進兵綎身先士卒進克土城應龍)
(自焚吳廣獲其子朝棟及其弟兆龍妾田氏等八路共斬賊二萬餘級獻俘闕下詔剉應龍屍殺朝)
(棟等分其地為二府屬黔曰平越屬川曰遵義今並隸貴州)
吕由鍾(征橎時嘗充把日萬歷三十一年聞成都等處有天鼓地震之異又值白蓮教煽亂)
(鍾乘機聚衆四千餘人偽署守備欲犯會城内江令楊應登以計擒之解散其黨由鍾服上刑)
吳洪(播州人楊應龍黨後逃避貴州見改土設流法嚴不得自逞乃與盧文政劉堯等推)
(應龍姪楊三老為主以偽檄招兵兼署官職遵義生員彭廷詔等告變兵備傅光宅知府蔡鳳梧總)
(兵李應祥共討平之)
奢崇明(永寧宣撫司奢孝忠無子崇明以族人得襲職性隂鷙子寅尤狠戾共謀不軌天啓)
(元年奉調遠征至重慶巡撫徐可求點閱行賞寅出不意殺可求并巡道等數十員率衆攻成都巡)
(撫朱夑元禦之又檄監軍道徐如珂等各集土司兵圍重慶賊石砫司秦氏亦以兵會賊遁走水西)
(與安邦彦連兵抗拒時夑元已晉總制合黔楚蜀兵會𠞰三年擒斬二逆水藺悉平)
張獻忠(膚施人從苗美王嘉印等作亂尋自號八大王受撫復叛劫掠楚蜀間崇禎甲申夏)
(率衆數十萬由夔門直入攻重慶殺巡撫陳士竒等九月陷成都蜀王赴井死獻忠僭大號偽署守)
(令屠戮蜀中紳士於萬里撟行盡𠞰法分佈賊黨搜獲各郡邑男婦少長悉戮之又欲殺蜀人之附)
(營者於是棄成都移屯順慶營於金山鋪鳳凰山聞)
(大清兵至秦欲再據川北以絶餉道一肅王入蜀遣數百騎從間道𢷬賊營獻忠額中矢伏積薪下曳)
(出斬之餘賊奔潰)
國朝袁韜(沔縣人先是蜀賊姚天動黃龍聚黨劫掠韜亦聚響馬賊數千與姚黃接踵乘獻賊)
(之亂掠川東北所至焚燬殺老幼開墳墓時值饑疫賊以人為食順治二年巡撫李國英大破賊衆)
(韜依楊展尋殺展據川南後隨獻逆餘黨歸黔黔事敗韜亦死)
十三家(袁宗第郝搖旗等皆獻逆餘黨盤據夔東總督李國英合諸道兵進𠞰悉誅之)
譚弘(萬縣人亦十三家之一見勢不支赴總督李國英投誠康熙十三年弘復附吳逆以)
(叛庚申春川督楊茂勲等攻之懼而歸命是秋又叛將軍噶爾漢克雲陽弘已死執其子天祕斬之)
王公良(吳三桂逆黨甲寅率偽將據夔州府川督楊茂勲統舟師直抵夔城羣逆走死)
劉文秀(逆獻義子也與袁韜爭嘉定屢戰勝韜遂據蜀後數年官軍討平之)
盧名臣(劉文秀禆將盤踞重叙馬湖陳德葛朝忠率官軍水陸並進賊走死三郡悉平)
吳之茂(吳三桂族子駐兵白水庚申春將軍楚良棟率官軍討之之茂乃降後伏誅)
胡國柱(吳三桂之壻庚申五月踞關山相嶺趙良棟與紀哈禮鄒九疇等三路進𠞰良棟夜)
(遣壯士直上關頂揮戈力戰遂復關山相嶺又戰於大渡河前後斬獲甚衆賊走雲南後自焚死)
王屏藩(逆桂偽總督庚申率衆陷漢中據保寧奮威將軍王進寶討之戰於武關屏藩大敗)
(走歸保寧自縊死進寶進攻保寧餘衆悉降)
(按吳逆之變其時從賊諸臣如吳一元者本山東范縣人順治十一年為四川右布政康熙十三年)
(從逆受偽職賊以子姪蓄之鄭蛟麟者遼東人順治十七年任四川提督後從賊授總統大將軍康)
(熙十九年恢復四川時蛟麟已死葬西江河斲棺戮其屍羅森者直隸大興人康熙十年任四川巡)
(撫後于偽職今職官志内俱已削其名氏附見於此)
四川通志卷二十九下
