欽定皇輿西域圖志卷二十一
山二
天山正幹
天山
天山一名祁連一名雪山一名白山又名折羅漫
山其山遠自葱嶺分支自喀什噶爾之北迤東而
行經烏什阿克蘇庫車哈喇沙爾闢展之北又東
行入鎮西府界至塔勒納沁而止皆曰天山東西
綿亘三千餘里層峯叠嶂隨地異名蓋以百數其
最著者自葱嶺分支東六百里為喀克沙勒鄂拉
又東六百里為薩瓦布齊鄂拉又東三百里為木
素爾鄂拉木素爾之為言雪也即古所謂雪山者
也又東四百里為汗騰格里鄂拉騰格里之為言
天也即古所謂天山者也又東五百里為納喇特
達巴又東北三百里為額布圖達巴又東三百里
為哈屯博克達鄂拉又東南五百里為阿拉癸鄂
拉又北二百里為博克達鄂拉又東六百里入鎮
西府境(詳見卷二十)山南大河横亘分支絶少山北自
額布圖達巴分支西北行至庫隴奎格登諸鄂拉
自鎮西府境分支東北行又折而西北至阿勒坦
鄂拉即古金山皆自天山分脉有龍象回顧之勢
於北天山全體形勢益增雄壯
︹山海經︺三危山西三百五十里曰天山
︹漢書西域傳︺西域南北有大山東西六千餘里自
車師前王庭隨北山波河西行至疏勒為北道
︹通典︺自張掖而西至於庭州相去三千五百六十
里而山皆周徧
︹唐書薛仁貴傳︺詔副鄭仁泰為鐵勒道行軍總管
時九姓衆十餘萬令驍騎數十來挑戰仁貴發三
矢輒殺三人於是虜氣懾皆降軍中歌曰將軍三
箭定天山壯士長歌入漢關九姓遂衰鐵勒有思
結多覽葛等部先保天山及仁泰至懼而降︹地理
志︺折羅漫山亦曰天山
︹宋史外國傳︺高昌西距西天步路涉雪山䓗嶺皆
數千里回鶻本國東至黃河西至雪山
按天山東西三千餘里實止一山而漫嶺殊形
稱名互異即西域傳所謂北山也通典自張掖
至庭州者僅指廸化州迤東之山而言廸化州
治即烏魯木齊固即唐庭州地也舊一統志稱
天山一名白山自哈密東北境綿亘而西經闢
展境又西入凖噶爾界殆三千餘里又西南與
蔥嶺接其間土名不一當時西境半屬夷疆故
第舉天山全局之通稱其自闢展以西或未及
周知悉考今尺山寸石均入
皇輿東西三千餘里不難按地周稽而南居回部北
宅準夷保界荒&KR1101;形勢居最今舉大凡於此至
其峯嶺之隨地異名者仍自鎮西府西出逐條
分載焉
額得墨克達巴
額得墨克達巴在托來達巴西七百餘里闢展北
為博克達迤東之支山察罕烏蘇納里特布拉克
發源於其北麓
︹山海經︺天山西二百九十里曰泑山西行百里至
於翼望之山郭璞注翼望或作土翠山
按山海經載天山注云即漢貳師擊右賢王處
當指今哈密及鎮西府境内北山而言由是西
行四百里内泑山翼望山以今道里計之應在
今鎮西府以西額得墨克達巴以東天山正幹
之内也
博克達鄂拉
博克達鄂拉在額得墨克達巴西天山最高峯也
東南距闢展二百里高八里山脉自烏魯木齊東
南之托克喇鄂拉折而東北行一百六十里高峯
突起為廸化州境東北一大屏障托克三郭勒發
源南麓多倫庫里葉圖諸布拉克發源北麓乾隆
二十年討凖噶爾二十二年追討阿睦爾撒納大
兵道出其麓二十五年西域平軍旅凱旋咸祭告
自是秩於祀典每歲春日致祭
告祭博克達鄂拉文
朕恭承
鴻業撫馭寰區康乂柔懷中外一視凖噶爾部落向遠王
化簒弑相仍因而内亂達瓦齊又復殘虐其屬分崩離
析人不聊生雖在殊荒均之赤子朕何忍不為拯救坐
視阽危爰整王師分道並進今西路大兵道出神境惟
神建標西域聳峙萬山形勢削成光靈燀赫尚其默相
翼我明威期迅奏乎膚功永敉寧夫遠服虔申昭告用
布馨香惟神鑒焉乾隆二十年月日
朕纘承
祖緒中外一家撫順討逆式昭柔遠之模布德宣威丕振
詰戎之略兹以西陲小醜負恩作叛煽惑邊疆實自外
於生成斷難寬夫𠞰戮爰命定邊將軍喀爾喀扎薩克
和碩親王成滚扎布整師鞠旅盡掃餘氛大軍道出神
境惟神建標西域聳峙萬山形勢削成光靈燀赫尚其
明昭翊應默佑膚功期計日以執俘聿彰武績用寧邊
而敷化誕擴鴻圖敬薦馨香惟神鑒格乾隆二十二年
月日
朕繼序丕基輯寧函夏遐方效順諸部歸心乃逆回霍
集占波羅泥都者自我師定有伊犂拔諸囚繫既負孤
恩之惡尤干黨逆之誅朕命將移兵奉辭伐罪頻摧衆
醜六師皆破竹而前屢克堅城萬里如建瓴而下逖聽
者嚮風納降者恐後遂械貳負之尸獻防風之骨弟兄
駢首申國憲於藁街遠近傾心撫皇輿於絶漠纘
兩朝而蕆事未五載而告功仰頼洪庥實資默贊曩者大
軍燮伐宣威曾告山靈今兹重譯歸懷將禮用酬神貺
右享還齊於嶽瀆西陲永奠於遐荒薦我馨香尚其歆格
乾隆二十五年月日
歲祭博克達鄂拉文
惟神作鎮西陲效靈中土出雲降雨隂陽肹蠁之功切
漢憑霄龍虎縈回之勢邁祁連而聳秀嘉名並王會圖
中指懸圃以建標顯位在大荒經外式昭有赫永奠無
疆朕繼序重熙敉寧六合日月照臨之地盡入版圖乾
坤覆載之區悉歸亭育萬類登諸仁夀百神攝以懷柔
惟兹烏魯木齊實當勝地巴爾哈達舊接神臯山靈之
保障斯存境内之屏藩攸寄幅員計里不殊左右戶庭
屯牧如雲遥接東西候尉是宜登之祀典載在禮官爰
卜日於春初俾定期以時享升香瘞玉適均列嶽之班
宣氣調神常峙塞垣之域式扶鼇紀丕鞏鴻圖用薦苾
芬惟祈歆格
︹魏書高昌傳︺北七十里有貪汗山夏有積雪此山
北鐵勒界也
︹隋書鐵勒傳︺大業元年突厥處羅可汗擊鐵勒諸
部遂叛拒處羅立俟利發俟斤契弊謌楞為易勿
真莫何可汗居貪汙山莫何勇毅絶倫伊吾高昌
焉耆諸國悉附之
︹唐書突厥傳︺咄陸入寇伊州安西都護郭孝恪敗
之咄陸以處月處密兵圍天山而不克︹回鶻傳︺西
突厥處羅可汗之殺鐵勒諸酋也其下往往相率
叛去推契苾哥楞為可汗據貪汗山
按博克達鄂拉在鎮西府西闢展北鎮西府古
伊州闢展古高昌則博克達鄂拉當即高昌北
七十里之貪汗山咄陸可汗自伊州敗還而圍
天山宜在此地也北史魏書唐書俱作貪汗山
惟隋書作貪汙疑傳寫之訛
托克喇鄂拉
托克喇鄂拉在博克達鄂拉西南一百六十里廸
化州東南五十里山脈自哲爾格斯鄂拉東行至
此停蓄折而北即今廸化州東障也
按漢書西域傳載蒲類國治天山西疏榆谷天
山大形勢東西綿亘而曰在天山西者自今哲
爾格斯鄂拉折而北由托克喇鄂拉至博克達
鄂拉二百里間南北綿亘蒲類國固當倚其西
麓則所謂疏榆谷者應在今托克喇鄂拉左右
山谷之間其於方位為適相合也
阿拉癸鄂拉
阿拉癸鄂拉在托克喇鄂拉西南二十里廸化州
南入東谷口西行一百三十里山深林密人馬登
陟崖坎六十餘里徑轉險窄駝馬難行又七十里
仍在谷内倚山一角有土城城内鑿山如梯狀為
展闢西至裕勒都斯關隘
哲爾格斯鄂拉
哲爾格斯鄂拉在阿拉癸鄂拉西北三十里迪化
州南古爾班哲爾格郭勒出其西山脈自孟克圖
達巴東北行四十里為烏可克達巴又東行三十
里至此
烏可克達巴
烏可克達巴在哲爾格斯鄂拉西三十里為迪化
州西南屛阿勒塔齊郭勒發源北麓
︹唐書突厥傳︺賀魯寇廷州詔左武衛大將軍梁建
方等擊之處月朱邪孤注者引兵附賊據牢山建
方等攻之衆潰追行五百里斬孤注上首九千級
虜其帥六十永徽四年即處月置金滿州
按唐北庭都護府本廷州(地理志作庭州)以賀魯等部
落置統縣四金滿輪臺後庭西海即以賀魯為
瑤池都督處于廷州後賀魯犯西廷二州駱宏
義請寬處月處蜜諸部專誅賀魯而處月朱邪
孤注遂附賀魯據牢山及梁建方攻克後罷瑤
池都督即處月部置金滿州隸北庭與廷州屬
縣名同知其境地毗接今迪化州為唐北廷所
屬之後庭金滿縣則當時處月附賀魯而據牢
山應屬今迪化州南境之山托克喇阿拉癸哲
爾格斯烏可克諸鄂拉達巴蓋必居一於此也
孟克圖達巴
孟克圖達巴在烏可克達巴西南四十里昌吉縣
治南昌吉羅克倫兩郭勒發源北麓山脈自西北
三百里之哈屯博克達鄂拉東行二百三十餘里
逾登努勒台境折而東南五十餘里又東行約百
餘里至此岡巒特峻
哈屯博克達鄂拉
哈屯博克達鄂拉在孟克圖達巴西北三百里綏
來縣南哈布齊垓北哈齊克瑪納斯兩郭勒發源
北麓多木達都哈布齊垓郭勒出其南山脈自額
林哈畢爾噶鄂拉東南行六十里為古爾班多博
克鄂拉又東四十里至此其高不及迪化州東境
之博克達鄂拉而勢亦聳峻天山次高峰也
唐書突厥傳咄陸以處月處蜜兵圍天山而不克
郭孝恪拔處月俟斤之城抵遏索山降處蜜部而
還
按唐處月部為金滿州在北廷今為迪化州以
東博克達鄂拉以北之地處蜜部居處月西在
今瑪納斯郭拉左右當哈屯博克達鄂拉之北
咄陸以處月處蜜兵進圍天山者迪化州東境
之博克達鄂拉也孝恪追北之會先拔處月城
後抵遏索山是遏索山必在處月之西為今之
哈屯博克達鄂拉而處蜜居山之北兵至其境
故降也
古爾班多博克鄂拉
古爾班多博克鄂拉在哈屯博克達鄂拉西四十
里瑪納斯南哈布齊垓北烏蘭烏蘇發源北麓
額林哈畢爾噶鄂拉
額林哈畢爾噶鄂拉舊音額林哈畢爾罕在古爾
班多博克鄂拉西北六十里和爾郭斯安濟哈雅
兩郭勒發源北麓巴倫哈布齊垓郭勒出其南山
脈自額布圖達巴東行二百二十里踰安濟哈雅
至此乾隆二十二年討阿睦爾撒納遣官祭告二
十四年西域平秩於祀典每歲春秋致祭
告祭額林哈畢爾噶鄂拉文
朕寅紹丕基輯寧函夏荷百靈之效順美報必伸當萬
里之奏功明禋咸秩惟神遐荒迥峙靈應夙昭高埒天
山遠通月&KR1633;屬當逆賊阿睦爾撒納負恩狡叛竄迹僑
棲收拾殘黎誘招諸部復鴟張而起事旋蠶食以逞謀
游牧至斯披猖寖甚鄰近皆潛為烏合逆酋漸欲肆螳
當已而王旅驟加賊軍輒駭四山草木盡助聲威諸嶺
風雲俱增叱咤奔鹿遂不遑擇蔭窮魚乃自絶遊魂雖
追躡逋逃又閱時而竣事而摧拉枯朽實從此以振威
信乎奉天討以出師明神咸祐茲者蕆武功而底績秩
祀宜申用昭右序之文遣祠官而致享永作西陲之鎮
鞏邊圉以敉寧乾隆二十二年月日
歲祭額林哈畢爾噶鄂拉文
惟神保障遐方奠基西土層巒内拱在漠南綏靖之前
協氣遥迎當閫外奮揚之日逐飛廉於塞外八公之草
木皆兵示象鼎於寰中九牧之神姦悉化輯寧有地報
享宜頒朕底定荒陬乂安絶域懷柔所及龍堆盡列於
版圖撫馭攸加月窟咸通於聲教叛酋潰竄頭屢觸於
不周勝旅先登尸遂陳夫貳負凡膚功之迅奏實靈效
之克彰用奉明禋永垂嘉典峙金方而作鎮著神功於
華嶽以西表翠障以為屏秩祀典於流沙之外尚其出
雲降雨遠敷惠澤於邊疆惟茲酌醴牽牲敬念普存於
帝力神其來格鑒此苾芬
按是山在博克達鄂拉西八百里和屯博克達
鄂拉西一百里博克達鄂拉尊如人首額林哈
畢爾噶譯言硬助居元首之左右天山最高峰
為博克達則左右山皆可謂之額林哈畢爾噶
今其方言猶以此為博克達左右山之通稱兹
據告祭所在定為哈屯博克達西百里之山而
推其名義如此
庫舍圖達巴
庫舍圖達巴在額林哈畢爾噶鄂拉西南五十里
巴倫哈布齊垓郭勒經其東麓山脈自額林哈畢
爾噶鄂拉分支南行五十里至此又南少西五十
里為們都招達巴又南少西一百里為鄂蘭逹巴
又南少西五十里為額勒伯克鄂拉皆傍東裕勒
都斯郭勒之東而繞於其南為天山正幹之分支
們都招達巴
們都招達巴在庫舍圖達巴西南五十里東裕勒
都斯郭勒東嶺勢袤延南北相屬盡裕勒都斯東
境
鄂蘭達巴
鄂蘭達巴在們都招達巴西南一百里東裕勒都
斯郭勒南自們都招達巴南行五十里過東裕勒
都斯郭勒發源處折而西五十里至其地
額勒伯克鄂拉
額勒伯克鄂拉在鄂蘭達巴西南五十里東裕勒
都斯郭勒南自鄂蘭達巴西又南踰山口為裕勒
都斯東西兩郭勒合流東注海都郭勒處烏爾圖
布拉克出其南
額布圖達巴
額布圖達巴在額林哈畢爾噶鄂拉西三百里東
裕勒都斯郭勒北額布圖郭勒發源北麓扎噶蘇
台格納特烏里雅蘇台諸布拉克出其南山脈自
伊犁南境之汗騰格里鄂拉東行五百里為納喇
特達巴又東北六十里為烏得音郭勒達巴又東
北五十里至此東西横亘其東南一支由額林哈
畢爾噶鄂拉東行為廸化州南境之山其西北一
支由哈喇古顔鄂拉西北行為伊犁北山額布圖
達巴其分脈處也
烏得音郭勒達巴
烏得音郭勒達巴在額布圖達巴西南五十里東
裕勒都斯郭勒西空格斯郭勒發源西麓山脈自
納喇特達巴東行六十里折而北至此東谷口通
裕勒都斯西谷口通空格斯東西谷口相距五十
里
納喇特達巴
納喇特達巴在烏得音郭勒達巴南六十里空格
斯南山脈自汗騰格里鄂拉由特克斯郭勒南折
而北又南經西裕勒都斯郭勒北蜿蜒東走五百
里至此又折而北
汗騰格里鄂拉
汗騰格里鄂拉在納喇特達巴西五百里特克斯
郭勒發源北麓東北距伊犁一百五十里南距庫
車三百里山脈自西南四百里之木素爾鄂拉東
行分二支其北一支由圖斯庫勒東南折而東北
至特克斯郭勒源南其南一支自拜賽喇木庫車
之北折而北行逾西裕勒都斯郭勒發源處折而
西與北一支合汗騰格里當其交會處山勢尊嚴
羣巒環拱為天山之主峯
︹唐書西突厥傳︺初曷薩那朝隋被留不遣乃共立
達頭號射匱可汗建廷龜兹北之三彌山玉門以
西諸國多役屬與東突厥亢
按龜茲為今庫車迤北諸山汗騰格里為大應
即唐時三彌山射匱可汗當建廷山北也
額什克巴什鄂拉
額什克巴什鄂拉在汗騰格里鄂拉南二百里山
形寬廣産硫黃哈喇庫勒發源東南麓赫色勒郭
勒東一源出西南麓又東一源出南麓是山為庫
車北屏距庫車城百里山脈自木素爾鄂拉分支
東南行百餘里為阿勒坦呼蘇鄂拉至此北與汗
騰格里鄂拉合又東行一支接庫克納克達巴詳
見天山南路
︹魏書西域傳︺龜茲國西北大山中有如膏者流出
成川行數里入地如䬾餬甚臭服之髮齒已落者
能令更生病人服之皆愈
︹隋西域傳︺白山一名阿羯山常有火及烟即是出
碙砂之處
︹唐書西域傳︺伊邏羅城北倚阿羯田山亦曰白山
常有火
按今庫車古龜兹地伊邏羅城唐龜茲國王居
之則今庫車城北之額什克巴什鄂拉應即唐
書龜茲國北之阿羯田山隋西域傳所稱阿羯
山也史稱阿羯田山出碙砂今額什克巴什鄂
拉産硫黃考本草石硫黃一名黃碙砂而字書
無碙字疑碙砂即&KR1288;砂若魏書所云膏流如川
能令齒髮更生愈病者今不可考矣又考宋王
延德高昌行記載北廷北山中亦出碙砂有烟
火則隋所謂阿羯山者又疑與今之廸化州為
近
阿勒坦呼蘇鄂拉
阿勒坦呼蘇鄂拉在額什克巴什鄂拉西一百餘
里赫色勒郭勒西一源出其南麓山脈自木素爾
鄂拉東南行百餘里至此為賽喇木之北屏
木素爾鄂拉
木素爾鄂拉舊音穆薩爾在汗騰格里鄂拉西南
四百里圖斯庫勒南拜城北哈喇烏蘇哈布薩朗
郭勒發源東南麓木素爾郭勒兩源皆出其南麓
綽爾噶布拉克都楚特郭勒阿察哈喇郭勒出其
西山脈自西三百里之薩瓦布齊鄂拉東行至此
峯巒峻拔冰雪嵯峩艱於行旅自鄂拉北東北行
通伊犁乾隆二十五年秩於祀典每歲春秋致祭
歲祭木素爾鄂拉文
惟神德符艮止位在兊維秀甲羣峯拔地倚天之勢靈
鍾絶徼出雲降雨之功匹蔥嶺以稱尊洵回中之巨鎮
臨于闐而作障允塞外之隩區朕紹服丕基敉寧方夏
渠搜即叙遂犁頡利之庭蒲海載清遠致防風之骨踰
二萬里而獻捷不四五年而成功維兹木素爾之山實
隣阿克蘇之域曩者六師奏凱式彰默佑之庥今兹百
部屯田聿顯懷柔之應是用登之祀典載在秩宗練吉
日以薦馨遣重臣而展告屐縣肇舉巍乎列嶽鎮之班
肸蠁丕昭巋然作塞垣之固介以繁祉休有烈光陳此
苾芬庶其歆格
按古天山統名雪山即今西陲諸部氣候早寒
自鎮西府以西高巖積雪所在多有而阿克蘇
城東北木素爾鄂拉勢尤聳崒飛花攢玉倍於
他嶺是以雪山雖天山之通稱而兹嶺專有其
名也
薩瓦布齊鄂拉
薩瓦布齊鄂拉在木素爾鄂拉西南三百里圖斯
庫勒南阿克蘇北庫克墨爾根郭勒發源南麓山
脈自喀克沙勒鄂拉東北行二百三十里為伯得
里克鄂拉又東北二百四十里為卓哈達巴又東
二百里至此岡嶺層沓綿亘東北境凡七百里
︹唐書西域傳︺漢姑墨國西三百里度石磧至凌山
蔥嶺北原也水東流冬夏山谷積雪
按唐書西域傳稱自龜兹贏六百里有䟦禄迦
一曰亟墨即漢姑墨國又三百里至凌山是凌
山在龜茲西九百里也今薩瓦布齊鄂拉在庫
車西北七百里似所謂凌山尚在其西然考唐
書又云凌山西北五百里至素葉水城在今圖
斯庫勒西則唐之凌山又當在今圖斯庫勒之
南與薩瓦布齊鄂拉之方位適合更以東西七
百餘里中大局考之東為木素爾郭勒西為托
什干達里雅皆出北山麓而東流自木素爾鄂
拉以西嶺多雪難行皆與唐書所謂水東流春
夏積雪者相合是唐之凌山即不定為薩瓦布齊
鄂拉亦必在薩瓦布齊迤西一帶自庫車西行數
百里之間也
卓哈達巴
卓哈達巴在薩瓦布齊鄂拉西南二百里阿克蘇
之西北特木爾烏蘇郭勒出其東
︹唐書地理志︺温肅州西北三十里至粟樓烽又四
十里度拔達嶺
按今阿克蘇為古温肅卓哈達巴在其西北應
即温肅州西北粟樓烽拔達嶺之舊地
伯得里克鄂拉
伯得里克鄂拉在卓哈達巴西南二百四十里
烏成庫什達巴
烏成庫什達巴在伯得里克鄂拉西一百里烏什
之西托什干達里雅出其東
喀克沙勒鄂拉
喀克沙勒鄂拉在伯得里克鄂拉西南二百三十
里自額圖克達巴東北行至此踰山而北通布魯
特境山南為喀什噶爾南北相距各三百餘里
額圖克達巴
額圖克達巴在喀克沙勒鄂拉西南三百里踰山而
北通布魯特境山南為喀什噶爾山脈自蔥嶺分
支由烏魯阿喇特達巴東北行三百里至此
哈喇鄂拉
哈喇鄂拉在額圖克達巴西北為其支山博羅和
什郭勒木什諤斯騰特們郭勒發源南麓
按蔥嶺分支自額圖克達巴東行為木素爾鄂
拉又東為汗騰格里鄂拉又為博克達鄂拉又
東入鎮西府境極於塔勒納沁鄂拉東西三千
餘里為天山正幹其南北諸山皆從此分支故
别叙於天山南北路諸山之首
欽定皇輿西域圖志卷二十一
欽定皇輿西域圖志卷二十一
山二
天山正幹
天山
天山一名祁連一名雪山一名白山又名折羅漫
山其山遠自葱嶺分支自喀什噶爾之北迤東而
行經烏什阿克蘇庫車哈喇沙爾闢展之北又東
行入鎮西府界至塔勒納沁而止皆曰天山東西
綿亘三千餘里層峯叠嶂隨地異名蓋以百數其
最著者自葱嶺分支東六百里為喀克沙勒鄂拉
又東六百里為薩瓦布齊鄂拉又東三百里為木
素爾鄂拉木素爾之為言雪也即古所謂雪山者
也又東四百里為汗騰格里鄂拉騰格里之為言
天也即古所謂天山者也又東五百里為納喇特
達巴又東北三百里為額布圖達巴又東三百里
為哈屯博克達鄂拉又東南五百里為阿拉癸鄂
拉又北二百里為博克達鄂拉又東六百里入鎮
西府境(詳見卷二十)山南大河横亘分支絶少山北自
額布圖達巴分支西北行至庫隴奎格登諸鄂拉
自鎮西府境分支東北行又折而西北至阿勒坦
鄂拉即古金山皆自天山分脉有龍象回顧之勢
於北天山全體形勢益增雄壯
︹山海經︺三危山西三百五十里曰天山
︹漢書西域傳︺西域南北有大山東西六千餘里自
車師前王庭隨北山波河西行至疏勒為北道
︹通典︺自張掖而西至於庭州相去三千五百六十
里而山皆周徧
︹唐書薛仁貴傳︺詔副鄭仁泰為鐵勒道行軍總管
時九姓衆十餘萬令驍騎數十來挑戰仁貴發三
矢輒殺三人於是虜氣懾皆降軍中歌曰將軍三
箭定天山壯士長歌入漢關九姓遂衰鐵勒有思
結多覽葛等部先保天山及仁泰至懼而降︹地理
志︺折羅漫山亦曰天山
︹宋史外國傳︺高昌西距西天步路涉雪山䓗嶺皆
數千里回鶻本國東至黃河西至雪山
按天山東西三千餘里實止一山而漫嶺殊形
稱名互異即西域傳所謂北山也通典自張掖
至庭州者僅指廸化州迤東之山而言廸化州
治即烏魯木齊固即唐庭州地也舊一統志稱
天山一名白山自哈密東北境綿亘而西經闢
展境又西入凖噶爾界殆三千餘里又西南與
蔥嶺接其間土名不一當時西境半屬夷疆故
第舉天山全局之通稱其自闢展以西或未及
周知悉考今尺山寸石均入
皇輿東西三千餘里不難按地周稽而南居回部北
宅準夷保界荒&KR1101;形勢居最今舉大凡於此至
其峯嶺之隨地異名者仍自鎮西府西出逐條
分載焉
額得墨克達巴
額得墨克達巴在托來達巴西七百餘里闢展北
為博克達迤東之支山察罕烏蘇納里特布拉克
發源於其北麓
︹山海經︺天山西二百九十里曰泑山西行百里至
於翼望之山郭璞注翼望或作土翠山
按山海經載天山注云即漢貳師擊右賢王處
當指今哈密及鎮西府境内北山而言由是西
行四百里内泑山翼望山以今道里計之應在
今鎮西府以西額得墨克達巴以東天山正幹
之内也
博克達鄂拉
博克達鄂拉在額得墨克達巴西天山最高峯也
東南距闢展二百里高八里山脉自烏魯木齊東
南之托克喇鄂拉折而東北行一百六十里高峯
突起為廸化州境東北一大屏障托克三郭勒發
源南麓多倫庫里葉圖諸布拉克發源北麓乾隆
二十年討凖噶爾二十二年追討阿睦爾撒納大
兵道出其麓二十五年西域平軍旅凱旋咸祭告
自是秩於祀典每歲春日致祭
告祭博克達鄂拉文
朕恭承
鴻業撫馭寰區康乂柔懷中外一視凖噶爾部落向遠王
化簒弑相仍因而内亂達瓦齊又復殘虐其屬分崩離
析人不聊生雖在殊荒均之赤子朕何忍不為拯救坐
視阽危爰整王師分道並進今西路大兵道出神境惟
神建標西域聳峙萬山形勢削成光靈燀赫尚其默相
翼我明威期迅奏乎膚功永敉寧夫遠服虔申昭告用
布馨香惟神鑒焉乾隆二十年月日
朕纘承
祖緒中外一家撫順討逆式昭柔遠之模布德宣威丕振
詰戎之略兹以西陲小醜負恩作叛煽惑邊疆實自外
於生成斷難寬夫𠞰戮爰命定邊將軍喀爾喀扎薩克
和碩親王成滚扎布整師鞠旅盡掃餘氛大軍道出神
境惟神建標西域聳峙萬山形勢削成光靈燀赫尚其
明昭翊應默佑膚功期計日以執俘聿彰武績用寧邊
而敷化誕擴鴻圖敬薦馨香惟神鑒格乾隆二十二年
月日
朕繼序丕基輯寧函夏遐方效順諸部歸心乃逆回霍
集占波羅泥都者自我師定有伊犂拔諸囚繫既負孤
恩之惡尤干黨逆之誅朕命將移兵奉辭伐罪頻摧衆
醜六師皆破竹而前屢克堅城萬里如建瓴而下逖聽
者嚮風納降者恐後遂械貳負之尸獻防風之骨弟兄
駢首申國憲於藁街遠近傾心撫皇輿於絶漠纘
兩朝而蕆事未五載而告功仰頼洪庥實資默贊曩者大
軍燮伐宣威曾告山靈今兹重譯歸懷將禮用酬神貺
右享還齊於嶽瀆西陲永奠於遐荒薦我馨香尚其歆格
乾隆二十五年月日
歲祭博克達鄂拉文
惟神作鎮西陲效靈中土出雲降雨隂陽肹蠁之功切
漢憑霄龍虎縈回之勢邁祁連而聳秀嘉名並王會圖
中指懸圃以建標顯位在大荒經外式昭有赫永奠無
疆朕繼序重熙敉寧六合日月照臨之地盡入版圖乾
坤覆載之區悉歸亭育萬類登諸仁夀百神攝以懷柔
惟兹烏魯木齊實當勝地巴爾哈達舊接神臯山靈之
保障斯存境内之屏藩攸寄幅員計里不殊左右戶庭
屯牧如雲遥接東西候尉是宜登之祀典載在禮官爰
卜日於春初俾定期以時享升香瘞玉適均列嶽之班
宣氣調神常峙塞垣之域式扶鼇紀丕鞏鴻圖用薦苾
芬惟祈歆格
︹魏書高昌傳︺北七十里有貪汗山夏有積雪此山
北鐵勒界也
︹隋書鐵勒傳︺大業元年突厥處羅可汗擊鐵勒諸
部遂叛拒處羅立俟利發俟斤契弊謌楞為易勿
真莫何可汗居貪汙山莫何勇毅絶倫伊吾高昌
焉耆諸國悉附之
︹唐書突厥傳︺咄陸入寇伊州安西都護郭孝恪敗
之咄陸以處月處密兵圍天山而不克︹回鶻傳︺西
突厥處羅可汗之殺鐵勒諸酋也其下往往相率
叛去推契苾哥楞為可汗據貪汗山
按博克達鄂拉在鎮西府西闢展北鎮西府古
伊州闢展古高昌則博克達鄂拉當即高昌北
七十里之貪汗山咄陸可汗自伊州敗還而圍
天山宜在此地也北史魏書唐書俱作貪汗山
惟隋書作貪汙疑傳寫之訛
托克喇鄂拉
托克喇鄂拉在博克達鄂拉西南一百六十里廸
化州東南五十里山脈自哲爾格斯鄂拉東行至
此停蓄折而北即今廸化州東障也
按漢書西域傳載蒲類國治天山西疏榆谷天
山大形勢東西綿亘而曰在天山西者自今哲
爾格斯鄂拉折而北由托克喇鄂拉至博克達
鄂拉二百里間南北綿亘蒲類國固當倚其西
麓則所謂疏榆谷者應在今托克喇鄂拉左右
山谷之間其於方位為適相合也
阿拉癸鄂拉
阿拉癸鄂拉在托克喇鄂拉西南二十里廸化州
南入東谷口西行一百三十里山深林密人馬登
陟崖坎六十餘里徑轉險窄駝馬難行又七十里
仍在谷内倚山一角有土城城内鑿山如梯狀為
展闢西至裕勒都斯關隘
哲爾格斯鄂拉
哲爾格斯鄂拉在阿拉癸鄂拉西北三十里迪化
州南古爾班哲爾格郭勒出其西山脈自孟克圖
達巴東北行四十里為烏可克達巴又東行三十
里至此
烏可克達巴
烏可克達巴在哲爾格斯鄂拉西三十里為迪化
州西南屛阿勒塔齊郭勒發源北麓
︹唐書突厥傳︺賀魯寇廷州詔左武衛大將軍梁建
方等擊之處月朱邪孤注者引兵附賊據牢山建
方等攻之衆潰追行五百里斬孤注上首九千級
虜其帥六十永徽四年即處月置金滿州
按唐北庭都護府本廷州(地理志作庭州)以賀魯等部
落置統縣四金滿輪臺後庭西海即以賀魯為
瑤池都督處于廷州後賀魯犯西廷二州駱宏
義請寬處月處蜜諸部專誅賀魯而處月朱邪
孤注遂附賀魯據牢山及梁建方攻克後罷瑤
池都督即處月部置金滿州隸北庭與廷州屬
縣名同知其境地毗接今迪化州為唐北廷所
屬之後庭金滿縣則當時處月附賀魯而據牢
山應屬今迪化州南境之山托克喇阿拉癸哲
爾格斯烏可克諸鄂拉達巴蓋必居一於此也
孟克圖達巴
孟克圖達巴在烏可克達巴西南四十里昌吉縣
治南昌吉羅克倫兩郭勒發源北麓山脈自西北
三百里之哈屯博克達鄂拉東行二百三十餘里
逾登努勒台境折而東南五十餘里又東行約百
餘里至此岡巒特峻
哈屯博克達鄂拉
哈屯博克達鄂拉在孟克圖達巴西北三百里綏
來縣南哈布齊垓北哈齊克瑪納斯兩郭勒發源
北麓多木達都哈布齊垓郭勒出其南山脈自額
林哈畢爾噶鄂拉東南行六十里為古爾班多博
克鄂拉又東四十里至此其高不及迪化州東境
之博克達鄂拉而勢亦聳峻天山次高峰也
唐書突厥傳咄陸以處月處蜜兵圍天山而不克
郭孝恪拔處月俟斤之城抵遏索山降處蜜部而
還
按唐處月部為金滿州在北廷今為迪化州以
東博克達鄂拉以北之地處蜜部居處月西在
今瑪納斯郭拉左右當哈屯博克達鄂拉之北
咄陸以處月處蜜兵進圍天山者迪化州東境
之博克達鄂拉也孝恪追北之會先拔處月城
後抵遏索山是遏索山必在處月之西為今之
哈屯博克達鄂拉而處蜜居山之北兵至其境
故降也
古爾班多博克鄂拉
古爾班多博克鄂拉在哈屯博克達鄂拉西四十
里瑪納斯南哈布齊垓北烏蘭烏蘇發源北麓
額林哈畢爾噶鄂拉
額林哈畢爾噶鄂拉舊音額林哈畢爾罕在古爾
班多博克鄂拉西北六十里和爾郭斯安濟哈雅
兩郭勒發源北麓巴倫哈布齊垓郭勒出其南山
脈自額布圖達巴東行二百二十里踰安濟哈雅
至此乾隆二十二年討阿睦爾撒納遣官祭告二
十四年西域平秩於祀典每歲春秋致祭
告祭額林哈畢爾噶鄂拉文
朕寅紹丕基輯寧函夏荷百靈之效順美報必伸當萬
里之奏功明禋咸秩惟神遐荒迥峙靈應夙昭高埒天
山遠通月&KR1633;屬當逆賊阿睦爾撒納負恩狡叛竄迹僑
棲收拾殘黎誘招諸部復鴟張而起事旋蠶食以逞謀
游牧至斯披猖寖甚鄰近皆潛為烏合逆酋漸欲肆螳
當已而王旅驟加賊軍輒駭四山草木盡助聲威諸嶺
風雲俱增叱咤奔鹿遂不遑擇蔭窮魚乃自絶遊魂雖
追躡逋逃又閱時而竣事而摧拉枯朽實從此以振威
信乎奉天討以出師明神咸祐茲者蕆武功而底績秩
祀宜申用昭右序之文遣祠官而致享永作西陲之鎮
鞏邊圉以敉寧乾隆二十二年月日
歲祭額林哈畢爾噶鄂拉文
惟神保障遐方奠基西土層巒内拱在漠南綏靖之前
協氣遥迎當閫外奮揚之日逐飛廉於塞外八公之草
木皆兵示象鼎於寰中九牧之神姦悉化輯寧有地報
享宜頒朕底定荒陬乂安絶域懷柔所及龍堆盡列於
版圖撫馭攸加月窟咸通於聲教叛酋潰竄頭屢觸於
不周勝旅先登尸遂陳夫貳負凡膚功之迅奏實靈效
之克彰用奉明禋永垂嘉典峙金方而作鎮著神功於
華嶽以西表翠障以為屏秩祀典於流沙之外尚其出
雲降雨遠敷惠澤於邊疆惟茲酌醴牽牲敬念普存於
帝力神其來格鑒此苾芬
按是山在博克達鄂拉西八百里和屯博克達
鄂拉西一百里博克達鄂拉尊如人首額林哈
畢爾噶譯言硬助居元首之左右天山最高峰
為博克達則左右山皆可謂之額林哈畢爾噶
今其方言猶以此為博克達左右山之通稱兹
據告祭所在定為哈屯博克達西百里之山而
推其名義如此
庫舍圖達巴
庫舍圖達巴在額林哈畢爾噶鄂拉西南五十里
巴倫哈布齊垓郭勒經其東麓山脈自額林哈畢
爾噶鄂拉分支南行五十里至此又南少西五十
里為們都招達巴又南少西一百里為鄂蘭逹巴
又南少西五十里為額勒伯克鄂拉皆傍東裕勒
都斯郭勒之東而繞於其南為天山正幹之分支
們都招達巴
們都招達巴在庫舍圖達巴西南五十里東裕勒
都斯郭勒東嶺勢袤延南北相屬盡裕勒都斯東
境
鄂蘭達巴
鄂蘭達巴在們都招達巴西南一百里東裕勒都
斯郭勒南自們都招達巴南行五十里過東裕勒
都斯郭勒發源處折而西五十里至其地
額勒伯克鄂拉
額勒伯克鄂拉在鄂蘭達巴西南五十里東裕勒
都斯郭勒南自鄂蘭達巴西又南踰山口為裕勒
都斯東西兩郭勒合流東注海都郭勒處烏爾圖
布拉克出其南
額布圖達巴
額布圖達巴在額林哈畢爾噶鄂拉西三百里東
裕勒都斯郭勒北額布圖郭勒發源北麓扎噶蘇
台格納特烏里雅蘇台諸布拉克出其南山脈自
伊犁南境之汗騰格里鄂拉東行五百里為納喇
特達巴又東北六十里為烏得音郭勒達巴又東
北五十里至此東西横亘其東南一支由額林哈
畢爾噶鄂拉東行為廸化州南境之山其西北一
支由哈喇古顔鄂拉西北行為伊犁北山額布圖
達巴其分脈處也
烏得音郭勒達巴
烏得音郭勒達巴在額布圖達巴西南五十里東
裕勒都斯郭勒西空格斯郭勒發源西麓山脈自
納喇特達巴東行六十里折而北至此東谷口通
裕勒都斯西谷口通空格斯東西谷口相距五十
里
納喇特達巴
納喇特達巴在烏得音郭勒達巴南六十里空格
斯南山脈自汗騰格里鄂拉由特克斯郭勒南折
而北又南經西裕勒都斯郭勒北蜿蜒東走五百
里至此又折而北
汗騰格里鄂拉
汗騰格里鄂拉在納喇特達巴西五百里特克斯
郭勒發源北麓東北距伊犁一百五十里南距庫
車三百里山脈自西南四百里之木素爾鄂拉東
行分二支其北一支由圖斯庫勒東南折而東北
至特克斯郭勒源南其南一支自拜賽喇木庫車
之北折而北行逾西裕勒都斯郭勒發源處折而
西與北一支合汗騰格里當其交會處山勢尊嚴
羣巒環拱為天山之主峯
︹唐書西突厥傳︺初曷薩那朝隋被留不遣乃共立
達頭號射匱可汗建廷龜兹北之三彌山玉門以
西諸國多役屬與東突厥亢
按龜茲為今庫車迤北諸山汗騰格里為大應
即唐時三彌山射匱可汗當建廷山北也
額什克巴什鄂拉
額什克巴什鄂拉在汗騰格里鄂拉南二百里山
形寬廣産硫黃哈喇庫勒發源東南麓赫色勒郭
勒東一源出西南麓又東一源出南麓是山為庫
車北屏距庫車城百里山脈自木素爾鄂拉分支
東南行百餘里為阿勒坦呼蘇鄂拉至此北與汗
騰格里鄂拉合又東行一支接庫克納克達巴詳
見天山南路
︹魏書西域傳︺龜茲國西北大山中有如膏者流出
成川行數里入地如䬾餬甚臭服之髮齒已落者
能令更生病人服之皆愈
︹隋西域傳︺白山一名阿羯山常有火及烟即是出
碙砂之處
︹唐書西域傳︺伊邏羅城北倚阿羯田山亦曰白山
常有火
按今庫車古龜兹地伊邏羅城唐龜茲國王居
之則今庫車城北之額什克巴什鄂拉應即唐
書龜茲國北之阿羯田山隋西域傳所稱阿羯
山也史稱阿羯田山出碙砂今額什克巴什鄂
拉産硫黃考本草石硫黃一名黃碙砂而字書
無碙字疑碙砂即&KR1288;砂若魏書所云膏流如川
能令齒髮更生愈病者今不可考矣又考宋王
延德高昌行記載北廷北山中亦出碙砂有烟
火則隋所謂阿羯山者又疑與今之廸化州為
近
阿勒坦呼蘇鄂拉
阿勒坦呼蘇鄂拉在額什克巴什鄂拉西一百餘
里赫色勒郭勒西一源出其南麓山脈自木素爾
鄂拉東南行百餘里至此為賽喇木之北屏
木素爾鄂拉
木素爾鄂拉舊音穆薩爾在汗騰格里鄂拉西南
四百里圖斯庫勒南拜城北哈喇烏蘇哈布薩朗
郭勒發源東南麓木素爾郭勒兩源皆出其南麓
綽爾噶布拉克都楚特郭勒阿察哈喇郭勒出其
西山脈自西三百里之薩瓦布齊鄂拉東行至此
峯巒峻拔冰雪嵯峩艱於行旅自鄂拉北東北行
通伊犁乾隆二十五年秩於祀典每歲春秋致祭
歲祭木素爾鄂拉文
惟神德符艮止位在兊維秀甲羣峯拔地倚天之勢靈
鍾絶徼出雲降雨之功匹蔥嶺以稱尊洵回中之巨鎮
臨于闐而作障允塞外之隩區朕紹服丕基敉寧方夏
渠搜即叙遂犁頡利之庭蒲海載清遠致防風之骨踰
二萬里而獻捷不四五年而成功維兹木素爾之山實
隣阿克蘇之域曩者六師奏凱式彰默佑之庥今兹百
部屯田聿顯懷柔之應是用登之祀典載在秩宗練吉
日以薦馨遣重臣而展告屐縣肇舉巍乎列嶽鎮之班
肸蠁丕昭巋然作塞垣之固介以繁祉休有烈光陳此
苾芬庶其歆格
按古天山統名雪山即今西陲諸部氣候早寒
自鎮西府以西高巖積雪所在多有而阿克蘇
城東北木素爾鄂拉勢尤聳崒飛花攢玉倍於
他嶺是以雪山雖天山之通稱而兹嶺專有其
名也
薩瓦布齊鄂拉
薩瓦布齊鄂拉在木素爾鄂拉西南三百里圖斯
庫勒南阿克蘇北庫克墨爾根郭勒發源南麓山
脈自喀克沙勒鄂拉東北行二百三十里為伯得
里克鄂拉又東北二百四十里為卓哈達巴又東
二百里至此岡嶺層沓綿亘東北境凡七百里
︹唐書西域傳︺漢姑墨國西三百里度石磧至凌山
蔥嶺北原也水東流冬夏山谷積雪
按唐書西域傳稱自龜兹贏六百里有䟦禄迦
一曰亟墨即漢姑墨國又三百里至凌山是凌
山在龜茲西九百里也今薩瓦布齊鄂拉在庫
車西北七百里似所謂凌山尚在其西然考唐
書又云凌山西北五百里至素葉水城在今圖
斯庫勒西則唐之凌山又當在今圖斯庫勒之
南與薩瓦布齊鄂拉之方位適合更以東西七
百餘里中大局考之東為木素爾郭勒西為托
什干達里雅皆出北山麓而東流自木素爾鄂
拉以西嶺多雪難行皆與唐書所謂水東流春
夏積雪者相合是唐之凌山即不定為薩瓦布齊
鄂拉亦必在薩瓦布齊迤西一帶自庫車西行數
百里之間也
卓哈達巴
卓哈達巴在薩瓦布齊鄂拉西南二百里阿克蘇
之西北特木爾烏蘇郭勒出其東
︹唐書地理志︺温肅州西北三十里至粟樓烽又四
十里度拔達嶺
按今阿克蘇為古温肅卓哈達巴在其西北應
即温肅州西北粟樓烽拔達嶺之舊地
伯得里克鄂拉
伯得里克鄂拉在卓哈達巴西南二百四十里
烏成庫什達巴
烏成庫什達巴在伯得里克鄂拉西一百里烏什
之西托什干達里雅出其東
喀克沙勒鄂拉
喀克沙勒鄂拉在伯得里克鄂拉西南二百三十
里自額圖克達巴東北行至此踰山而北通布魯
特境山南為喀什噶爾南北相距各三百餘里
額圖克達巴
額圖克達巴在喀克沙勒鄂拉西南三百里踰山而
北通布魯特境山南為喀什噶爾山脈自蔥嶺分
支由烏魯阿喇特達巴東北行三百里至此
哈喇鄂拉
哈喇鄂拉在額圖克達巴西北為其支山博羅和
什郭勒木什諤斯騰特們郭勒發源南麓
按蔥嶺分支自額圖克達巴東行為木素爾鄂
拉又東為汗騰格里鄂拉又為博克達鄂拉又
東入鎮西府境極於塔勒納沁鄂拉東西三千
餘里為天山正幹其南北諸山皆從此分支故
别叙於天山南北路諸山之首
欽定皇輿西域圖志卷二十一
