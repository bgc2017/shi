欽定皇輿西域圖志卷二十三
山四
天山南路
金嶺
金嶺在闢展北境嶺脈係天山分支自迪化州東
境之托克喇鄂拉東出為都魯達巴經土爾番城
北東至闢展四百餘里凡闢展所屬諸城皆以此
山為屏障亦皆藉此山之水導之繞城以溉田園
︹隋書高昌傳︺北有赤石山山北七十里有貪汙山
夏有積雪
︹唐書地理志︺西州交河郡開元中曰金山都督府
︹宋史外國傳︺有水源出金嶺導之周圍國城以溉
田園作水磑
︹宋王延德高昌行紀︺歴交河州凡六日至金嶺口
寶貨所出又兩日至漢家砦又五日上金嶺嶺上
有龍堂刻石記云小雪山也嶺上有積雪行人皆
服毛罽度嶺一日至北廷
按漢書西域傳卑陸國治天山東乾當國(劉奉世曰)
(下國字當作谷)卑陸後國治番渠類谷郁立師國治内
咄谷西且彌國治天山東于大谷東且彌國治
天山東兊虚谷劫國治天山東丹渠谷狐胡國
治車師柳谷考諸國舊疆即今闢展所屬之蘇
巴什森尼木汗和羅諸境居金嶺之北者則所
謂乾當番渠類内咄于大兊虚丹渠柳谷應即
今金嶺以北博克達鄂拉東南一帶山谷而乾
當于大兊虚丹渠云在天山東當與博克達鄂
拉為尤近唐書薛延陀傳載契苾哥楞為易勿
真莫賀可汗據貪汗山以隋書赤石山北七十
里有貪汙(汙為汗字之訛)山之文証之則貪汗山當即今
之博克達鄂拉(詳見卷二十一)而其南七十里之赤石
山當即唐地理志所謂金山宋史所謂金嶺其
名至今不易者但考唐書稱自交河縣北八十
里有龍泉館又北入谷百三十里經柳谷度金
沙嶺則自縣北二百一十里至金沙嶺也延德
行紀稱自交河州六日至金嶺口又兩日至漢
家砦又五日上金嶺則自交河城十三日行至
金嶺也疑當時自都魯達巴至托克喇鄂拉一
帶總名金嶺今則專屬闢展諸城之北山矣
都魯達巴
都魯達巴在交河城西北一百二十里其脈從迪
化州東之托克喇鄂拉分支迤邐而東屬於金嶺
東西百里西有圓澤周數里名鄂蘭淖爾其支流
出於嶺谷間乃雅木什以西諸城屏障也
按宋王延德高昌行紀歴交河州凡六日至今
嶺口又兩日至漢家砦以今形勢証之都魯達
巴與漢家砦為近
蘇巴什塔克
蘇巴什塔克在闢展南自博羅圖納林竒喇諸塔
克迤邐東屬經闢展南境踰東界而止為闢展南
屏過此而東南皆沙磧矣其北谷口在托克三西
南五十里谷内有兩大石入谷行十里微有水草
蓋古車師通焉耆道也
︹唐書地理志︺自西州西南有南平安昌兩城百二
十里至天山西南入谷經礌石磧
按唐西州今為闢展蘇巴什㙮克在闢展西南
一百七十里唐地理志稱西州西南入谷者當
指蘇巴什山谷而言谷内兩大石意即所謂礌
石也又按自托克三西出有三道其一出伊拉
里克由阿拉癸鄂拉入谷口經裕勒都斯以抵
伊犂其一經納林竒喇山口踰博羅圖谷口迤
南以抵楚輝其一西南入蘇巴什谷口踰庫木
什阿克瑪塔克亦抵楚輝
納林竒喇塔克
納林竒喇塔克在蘇巴什塔克西五十里其東谷
口在托克三西南九十里山峯最高處為額爾坤
達巴自谷口迤西南崷崪如屏
博羅圖塔克
博羅圖塔克在納林竒喇塔克西五十里當哈喇
沙爾東北境山多積雪博羅圖郭勒發源北麓乾
隆二十六年遣官告祭每歲春秋致祀入北谷口
西行通裕勒都斯出西南谷口西南行即哈喇沙
爾境
告祭博羅塔克文
維神體結坤輿靈昭兊位連峰峻峙拔萬仞以倚天積
雪高攢歴四時而浮玉作花門之巨鎮永奠西遐界蔥
嶺以中維遥通南道朕統臨縣㝢式廓輿圖異域歸仁列
嶂暨于闐之外殊方在宥興屯踰烏壘而遥乃諸部之
往來仰崇山之綿亘雖幽遐不閉久已荷乎
天休而梯棧無虞實更資乎神應用申秩祀練時日以薦
馨敬遣專官肇庪縣而展告自此途開九折共遵王路
之蕩平亦惟寒斂六花長被春風之和煦丕彰肸蠁來
鑒苾芬乾隆二十六年月日
歲祭博羅圖塔克
維神鍾靈遐域正宅西陲險闢蠶叢導我武維揚之路
高踰龍阜界殊方内屬之區作巨鎮於回中峰層嶂疊
通奥區于域外棧接梯連實惟名山允宜嘉秩朕八荒
在闥六合為家既耆定乎準夷遂全收乎回部興屯更
戍宜安枕席以過師駐牧游羣當順凉暄而應候惟神
庥之是賴仰靈貺之攸昭爰伸圭幣之儀登諸祀典更
肅春秋之祭載在秩宗並協柔懷宜彰肸蠁長此冰消
寒玉調燭被于光天行當雷浹春膏湛恩漸於絶徼苾
芬式薦歆格斯誠
按博羅圖塔克與阿勒癸鄂拉南北相接形
如鎖鑰西通準部南界回疆闢展西南境一大
關隘也
楚輝塔克
楚輝塔克在哈喇沙爾城北十里阿拉癸鄂拉分
支也竒爾歸圖郭勒發源南麓南流至楚輝城東
資以灌田
︹後漢書西域傳︺焉耆國四面有大山
按今哈喇沙爾古焉耆國楚輝塔克當其北是
為古焉耆國之北山至周隋二書所謂焉耆國
在白山南七十里者指天山正幹而言又當在
楚輝塔克北以今之孟克圖達巴當之方位適
合
海都㙮克
海都㙮克在楚輝㙮克西二百五十里哈布齊垓
南哈喇沙爾北哈布齊垓郭勒裕勒都斯郭勒咸
會而南行出此山之口為海都郭勒山脈自西九
百里之汗騰格里鄂拉分支東南行至此為哈喇
沙爾北屏
︹水經注︺焉耆之北敦薨之山在匈奴之西烏孫之
東
按哈喇沙爾為古焉耆海都塔克正當其北應
為古敦薨山也
庫木什阿克瑪㙮克
庫木什阿克瑪㙮克在蘇巴什塔克北谷口西南
一百四十里自蘇巴什北谷迤邐西南行十里漸
聞水聲遍谷皆淺水山勢漸狹兩厓壁立人行其
間如一線天又里許即沙灘又二十里有大石﨑
嶇者二處車不能行為古車師國西境關隘又二
十里至艾噶爾布拉克又五十里出南谷口山脈
自蘇巴什塔克分支西南行至此
︹唐書西域傳︺焉耆國王龍突騎支不朝貢命安西
都護郭孝恪為西州道總管率兵出銀山道討之
︹地理志︺西州西南經礌石磧二百二十里至銀山
磧
按回語庫木什銀也阿克瑪積而不散之謂庫
木什阿克瑪塔克即唐書所謂銀山磧也郭孝
恪進討焉耆兵出銀山道亦即此地
額格爾齊㙮克
額格爾齊塔克在庫木什阿克瑪塔克西南一百
三十里自庫木什阿克瑪塔克東口西行四十里
入南山之北口折而東南又迤邐西南行三十里
出南口又轉而西行六十里至西山下玲瓏怪石
徧地葦草掘之得水自此西南行入於沙磧
晉書西戎傳焉耆國四面有大山道險隘百人守
之千人不過
唐書地理志銀山磧四十里至焉耆界吕光館又
經盤石
按今庫木什阿克瑪譯言銀山額格爾齊塔克
有竒石當庫木什阿克瑪西南境即唐書所云
盤石也吕光館雖不可考然總在額格爾齊塔
克東據唐書稱焉耆國横六百里以今形勢考
之東自庫木什阿克瑪塔克西至庫隴勒係焉
耆全境則自當以銀山磧為東界而吕光舊館
即在其西可知
沙山
沙山在博斯騰淖爾南一百二十里為哈喇沙爾
之南屏山脈自額格爾齊塔克踰沙磧至此岡巒
亘互西接庫隴勒塔克
︹漢書西域傳︺山國西至尉犂二百四十里西北至
焉耆百六十里西至危須二百六十里東南與鄯
善且末接山出鐵民山居寄田糴榖於焉耆危須
︹晉書西戎傳︺沙州刺史楊宣疆理西域以部將張
植為前鋒所向風靡軍次焉耆熙(焉耆國王名)拒戰於
賁崙城為植所敗植進鐵屯門未至十餘里熙又
率衆先要之於遮留谷植將至或曰谷名遮留殆
將有伏單騎嘗之果有伏發植馳擊敗之進據尉
犂
按漢書山國民山居師古注云常在山下居不
不為城治也更以焉耆危須尉犂三國相距數
里考之焉耆為今哈喇沙爾危須為今察罕通
格尉犂為今哈勒噶阿璊則此山國當在今沙
山之東麓山谷間所謂東南與鄯善且末接者
由沙山東南行入沙磧正當古且末鄯善國地
也至晉張植之伐焉耆由沙州西北行次其國
當在焉耆東南境今沙山居哈喇沙爾之南其
山東西相屬則所謂遮留谷者亦當在今沙山
東南麓由是西行而據尉犂總在焉耆南境若
賁崙城故址則不可考矣沙山以漢名相傳非
準回語云
庫隴勒塔克
庫隴勒塔克在哈喇沙爾西南一百八十里脈自
沙山西走百餘里至此勢極險峻古焉耆以西諸
國關隘也
︹唐書西域傳︺自焉耆西南步二百里度小山經大
河二又步七百里至龜兹
按庫隴勒在漢為尉犂國地與額格爾齊塔克
東西環抱所謂四面有山者也東距哈喇沙爾
一百八十里唐書所謂二百里小山者指此又
按自納林竒喇塔克至海都塔克為哈喇沙爾
北境之山自庫木什阿克瑪塔克至庫隴勒塔
克為哈喇沙爾南境之山西境皆抵海都郭勒
達蘭達巴
達蘭達巴在海都郭勒西八十里哈勒噶阿璊城
西北一百八十里山脈自汗騰格里鄂拉東南行
七百餘里至此東與海都塔克接
拜拉克塔克
拜拉克塔克在達蘭達巴西北三百里西裕勒都
斯支河發源北麓
烏什噶克塔克
烏什噶克塔克在拜拉克塔克西一百里西裕勒
都斯支河發源北麓
哈喇庫爾達巴
哈喇庫爾達巴在烏什噶克塔克西南一百里鄂
頗爾西玉古爾北巖崖高峻為天山支峰之傑出
者苐納爾郭勒伊蘭布拉克發源南麓
愛呼木什塔克
愛呼木什塔克在哈喇庫爾達巴西一百五十里
山形卑小亦天山支峯
庫克訥克達巴
庫克訥克達巴在愛呼木什塔克西五十里額什
克巴什郭勒發源南麓山脈自天山正幹之額什
克巴什鄂拉分支東行六十里至此
布里博克濟塔克
布里博克濟塔克在賽喇木城南木素爾郭勒南
岸自圖格哈納達巴至此山脈亦自西而東
鄂克阿特庫塔克
鄂克阿特庫塔克在布里博克濟塔克西拜城西
南木素爾郭勒南岸
却爾噶塔克
却爾噶塔克在鄂克阿特庫塔克西木素爾郭勒
西南又西與圖格哈納達巴接
圖格哈納達巴
圖格哈納達巴在木素爾郭勒西四十里山脈自
天山正幹之薩瓦布齊鄂拉東南行二百里至此
出白鹽色最瑩潔遠近資之
哈喇裕勒衮塔克
哈喇裕勒衮塔克在圖格哈納達巴西南四十五
里亦小山也
唐書西域傳龜兹國西三百里度石磧
按此與圖格哈納南北相屬在庫車西三百里
外庫車為古龜兹則唐書所載龜兹國北三百
里之石磧當與今哈喇裕勒衮塔克相近又按
東自達蘭達巴至此峰巒層疊山北即裕勒都
斯全境泉源迭發裕勒都斯郭勒在古為鷹娑
川則此一帶山嶺應屬唐時鷹娑都督府之南
屏也
額爾齊斯哈喇塔克
額爾齊斯哈喇塔克在烏什西色帕爾拜西南行
十里山形卑小當孔道由此喻天山而北為伯得
里克鄂拉又折而西通布魯特境
松塔什塔克
松塔什塔克在額爾齊斯哈喇塔克西南四十里
北當孔道因山名地亦稱松塔什
固勒扎巴什達巴
固勒扎巴什達巴在松塔什西南一百里為烏什
西南屏山脈自喀克沙勒鄂拉分支東南行經托
什干里達里雅南連山不斷至此嶺尤陡絶高數
百丈層峰插天東行為松塔什塔克額爾齊斯哈
喇塔克踰烏什而東四百餘里抵托什干達里雅
西境其脈始盡
按漢書尉頭國南與疏勒接山道不通尉頭為
今烏什疏勒為今喀什噶爾說見疆域今自烏
什西南之古勒扎巴什達巴東南行踰烏什而
東山脈始盡此山之南沙磧千里為古疏勒東
境即唐書所謂疏勒國環千里多沙磧少土壤
者以此揆之則自烏什南山迤西至固勒扎巴
什達巴更西南一帶之山正當漢時尉頭疏勒
兩國間即漢書謂山道不通者今固勒扎巴什
達巴以西山徑﨑嶇艱於步陟形勢猶可想見
赫色勒額什墨塔克
赫色勒額什墨塔克在固勒扎巴什達巴西南三
十五里
英額齊盤塔克
英額齊盤塔克在葉爾羌西南英額齊盤西十里
與裕勒阿里克塔克東西相望俱在葉爾羌諤斯
騰西境其南境為裕勒阿里克塔克
密爾岱塔克
密爾岱塔克舊音闢爾塔克在葉爾羌東南産玉
石由是東行接和闐南境諸山俱産玉
庫克雅爾塔克
庫克雅爾塔克在裕勒阿里克塔克東南庫克雅
爾南聽雜阿布諤斯騰發源山中
貝拉塔克
貝拉塔克在庫克雜爾塔克東北貝拉南魯楚克
西南境
竒勒揚塔克
竒勒揚塔克在貝拉塔克南庫克雅爾塔克東庫
克雅爾竒勒揚兩塔克以南為痕都斯坦界
和什塔克
和什塔克在竒勒揚塔克東北葉什勒庫勒發源
東麓
薩納珠塔克
薩納珠塔克在薩納珠東南自英額齊盤塔克至
此東西綿亘為葉爾羌南境諸山皆由葱嶺分支
東南行六百餘里接和闐南境諸山
堅珠塔克
堅珠塔克在和闐西南境皂窪勒西南薩納珠塔
克東二百里
哈朗歸塔克
哈朗歸塔克舊音哈朗圭在和闐西南境皂窪勒
南又東南為額什墨提斯塔克皆屬和闐南境之
山亦自葱嶺分支過葉爾羌南境諸山又東行至
此和闐郭勒出其北麓
︹後漢書西域傳︺河有兩源一出于窴南山下
︹魏書西域傳︺蒲山國西南三里有凍凌山
︹唐西域記︺王城西南二十餘里有瞿室□伽山(此言)
(牛角)山峯兩起巖隒四絶牛角山巖有大石寶近者
崖墜掩塞門徑國王興兵欲除墜石即墨蜂羣飛
毒螫人衆以故至今石門不開
按今和闐南境之山為堅珠哈朗歸額什墨提
斯諸塔克即後漢書所謂于窴南山者也魏時
蒲山國為今皮什南皮雅勒阿勒瑪等處所謂
凍凌山者當在其西南境至唐西域記載有瞿
室□伽山在王城西南二十餘里今和闐額里
齊城西南一百六十里地名皮什南城居山谷
皮什南與瞿室□伽字音相近方位亦符兩峰
四絶之形勢猶有存者是唐西域記之瞿室□
伽山當在今皮什南之南為堅珠哈朗歸額什
墨提斯諸塔克也漢書所謂河源出南山下者
於此可考(詳卷二十八水門)自和闐南山東南行峰嶺
連綿相屬於沙磧之區經五千餘里與安西南
路之南山接
瑪雜爾塔克
瑪雜爾塔克在和闐郭勒西三百里為和闐北屏
山不甚高産火硝不當孔道
︹魏書西域傳︺于闐地方千里連山相次
按自瑪爾占鄂勒氐西行至瑪雜爾塔克迤邐
而西連山不斷直抵葉羌諤斯騰當屬于闐北
界魏書所謂連山相次者以此
葱嶺
葱嶺一名極疑山在天山西南與南山會合處連
岡疊嶂數百餘里起伏迤邐高者上薄霄漢為西
域西境之屏障今喀什噶爾葉爾羌正西一帶諸
山皆是也喀什噶爾葉爾羌兩河皆發源於此其
間土名隨地而殊於古總謂之葱嶺
︹漢書西域傳︺西域三十六國西則限以葱嶺其河
有兩源一出葱嶺山又南道西踰葱嶺則出大月
氏安息北道西踰葱嶺則出大宛康居奄蔡
︹水經注︺葱嶺高千里西河舊事曰葱嶺在敦煌西
八千里其山高大上生葱故曰葱嶺也河源潜發
其嶺分為二水
︹唐書西域傳︺葱嶺俗名極疑山環喝盤陀國開元
中置葱嶺守捉安西極邊戍也
︹唐西域記︺葱嶺者據南贍部洲中南接大雪山北
至熱海千泉西至活國東至烏鎩國東西南北各
數千里崖嶺數百里幽谷險峻恒積冰雪寒風勁
烈多出葱故謂葱嶺又以山崖葱翠遂以名焉
按葱嶺為西域名山之尤著者自魏書稱于闐
在葱嶺北後世遂指南山為葱嶺今考漢書云
西域南北有大山東則接漢阨以玉門陽關西
則限以葱嶺夫玉門陽關在西域正東而與葱
嶺對舉則葱嶺在正西可知也又云河源一出
葱嶺山一出于闐于闐在南山下其河北流與
葱嶺河合東注蒲昌海夫曰南山明葱嶺之為
西山曰于闐河北流明葱嶺河之東流而葱嶺
之在西益可知也即以水道証之水經注河源
潜發其嶺分為二水今喀什噶爾葉爾羌兩河
正發源西山果分二水又隋西域圖記序云其
中道從高昌焉耆龜兹疏勒度葱嶺又經鏺汗
諸國達西海南道從鄯善于闐朱俱波喝盤陀
度葱嶺又經護密諸國達西海與漢書南北道
俱踰葱嶺之說合是亦西山為葱嶺之明証一
統志謂漢時指今土爾番西海杜河所出之山
為葱嶺然考海杜河即海都郭勒在哈喇沙爾
南與葉爾羌西之葱嶺無涉漢書亦本無此說
又謂漢時于闐南山指今塔里母河所出之地
亦有未盡深考者辨詳卷二十八葉爾羌諤斯
騰條下
和什庫珠克達巴
和什庫珠克達巴舊音霍斯庫魯克在䓤嶺中阿
喇楚勒東一百里山場寬廣峰嶺殊峻乾隆二十
四年參贊大臣毅勇公明瑞敗賊於此詳見卷十
七疆域
︹唐書西域傳︺由疏勒西南入劍末谷不忍嶺
按今喀什噶爾為古疏勒西境由是西南行山
徑相屬而和什庫珠克達巴尤稱超峻所謂劍
末谷不忍嶺者當於此為近
烏魯阿喇特達巴
烏魯阿喇特達巴在喀什噶爾西北境為葱嶺東
北分支處由是東北行為天山正幹
汗特勒克塔克
汗特勒克塔克在英噶薩爾城西百餘里葱嶺東
境分支也又有特勒克竒塔克齊特克塔克俱與
汗特勒克塔克相屬其英噶隡爾城南之山曰烏
拉齊塔克曰裕魯塔克曰洮野柳塔克曰阿齊克
塔克西南二面山口皆通拔達克山路
克伯訥克達巴
克伯訥克達巴在喀什噶爾西境外一百里其東
五十里為哈喇塔克
齊齊克里克達巴
齊齊克里克達巴在哈喇塔克東一百里當孔道北
特勒克達巴
特勒克達巴在齊齊克里克達巴東一百里當孔
道北
杭阿喇特達巴
杭阿喇特達巴在特勒克達巴東一百里當孔道
北又東南行接葉爾羌南境諸山
按葱嶺周遭廣遠峰巒迴抱名難悉舉如和什
庫珠克達巴以下其最著者山脈自拉藏以西
之岡底斯山東北行綿亘至此其向東南分支
者即葉爾羌和闐南境諸山又東南行為沙圖
圖達巴地入沙磧
沙圖圖達巴
沙圖圖達巴在和闐東南自和闐東境之塔克村
東踰葉什勒淖爾又東行沙磧六百里至沙圖圖
達巴迤北岡巒相屬不絶
碩勒圖郭勒塔克
碩勒圖郭勒塔克在沙圖圖達巴東北三百餘里
沙磧中
&KR1288;什達爾烏蘭達布遜塔克
&KR1288;什達爾烏蘭達布遜塔克在碩勒圖郭勒塔克
東南二百五十里沙磧中
按自和闐東南行至此直北七百餘里至羅布
淖爾南境沙磧中山嶺綿亘其自東折而北者
亘千有餘里與安西府西南境之南山相屬
欽定皇輿西域圖志卷二十三
欽定皇輿西域圖志卷二十三
山四
天山南路
金嶺
金嶺在闢展北境嶺脈係天山分支自迪化州東
境之托克喇鄂拉東出為都魯達巴經土爾番城
北東至闢展四百餘里凡闢展所屬諸城皆以此
山為屏障亦皆藉此山之水導之繞城以溉田園
︹隋書高昌傳︺北有赤石山山北七十里有貪汙山
夏有積雪
︹唐書地理志︺西州交河郡開元中曰金山都督府
︹宋史外國傳︺有水源出金嶺導之周圍國城以溉
田園作水磑
︹宋王延德高昌行紀︺歴交河州凡六日至金嶺口
寶貨所出又兩日至漢家砦又五日上金嶺嶺上
有龍堂刻石記云小雪山也嶺上有積雪行人皆
服毛罽度嶺一日至北廷
按漢書西域傳卑陸國治天山東乾當國(劉奉世曰)
(下國字當作谷)卑陸後國治番渠類谷郁立師國治内
咄谷西且彌國治天山東于大谷東且彌國治
天山東兊虚谷劫國治天山東丹渠谷狐胡國
治車師柳谷考諸國舊疆即今闢展所屬之蘇
巴什森尼木汗和羅諸境居金嶺之北者則所
謂乾當番渠類内咄于大兊虚丹渠柳谷應即
今金嶺以北博克達鄂拉東南一帶山谷而乾
當于大兊虚丹渠云在天山東當與博克達鄂
拉為尤近唐書薛延陀傳載契苾哥楞為易勿
真莫賀可汗據貪汗山以隋書赤石山北七十
里有貪汙(汙為汗字之訛)山之文証之則貪汗山當即今
之博克達鄂拉(詳見卷二十一)而其南七十里之赤石
山當即唐地理志所謂金山宋史所謂金嶺其
名至今不易者但考唐書稱自交河縣北八十
里有龍泉館又北入谷百三十里經柳谷度金
沙嶺則自縣北二百一十里至金沙嶺也延德
行紀稱自交河州六日至金嶺口又兩日至漢
家砦又五日上金嶺則自交河城十三日行至
金嶺也疑當時自都魯達巴至托克喇鄂拉一
帶總名金嶺今則專屬闢展諸城之北山矣
都魯達巴
都魯達巴在交河城西北一百二十里其脈從迪
化州東之托克喇鄂拉分支迤邐而東屬於金嶺
東西百里西有圓澤周數里名鄂蘭淖爾其支流
出於嶺谷間乃雅木什以西諸城屏障也
按宋王延德高昌行紀歴交河州凡六日至今
嶺口又兩日至漢家砦以今形勢証之都魯達
巴與漢家砦為近
蘇巴什塔克
蘇巴什塔克在闢展南自博羅圖納林竒喇諸塔
克迤邐東屬經闢展南境踰東界而止為闢展南
屏過此而東南皆沙磧矣其北谷口在托克三西
南五十里谷内有兩大石入谷行十里微有水草
蓋古車師通焉耆道也
︹唐書地理志︺自西州西南有南平安昌兩城百二
十里至天山西南入谷經礌石磧
按唐西州今為闢展蘇巴什㙮克在闢展西南
一百七十里唐地理志稱西州西南入谷者當
指蘇巴什山谷而言谷内兩大石意即所謂礌
石也又按自托克三西出有三道其一出伊拉
里克由阿拉癸鄂拉入谷口經裕勒都斯以抵
伊犂其一經納林竒喇山口踰博羅圖谷口迤
南以抵楚輝其一西南入蘇巴什谷口踰庫木
什阿克瑪塔克亦抵楚輝
納林竒喇塔克
納林竒喇塔克在蘇巴什塔克西五十里其東谷
口在托克三西南九十里山峯最高處為額爾坤
達巴自谷口迤西南崷崪如屏
博羅圖塔克
博羅圖塔克在納林竒喇塔克西五十里當哈喇
沙爾東北境山多積雪博羅圖郭勒發源北麓乾
隆二十六年遣官告祭每歲春秋致祀入北谷口
西行通裕勒都斯出西南谷口西南行即哈喇沙
爾境
告祭博羅塔克文
維神體結坤輿靈昭兊位連峰峻峙拔萬仞以倚天積
雪高攢歴四時而浮玉作花門之巨鎮永奠西遐界蔥
嶺以中維遥通南道朕統臨縣㝢式廓輿圖異域歸仁列
嶂暨于闐之外殊方在宥興屯踰烏壘而遥乃諸部之
往來仰崇山之綿亘雖幽遐不閉久已荷乎
天休而梯棧無虞實更資乎神應用申秩祀練時日以薦
馨敬遣專官肇庪縣而展告自此途開九折共遵王路
之蕩平亦惟寒斂六花長被春風之和煦丕彰肸蠁來
鑒苾芬乾隆二十六年月日
歲祭博羅圖塔克
維神鍾靈遐域正宅西陲險闢蠶叢導我武維揚之路
高踰龍阜界殊方内屬之區作巨鎮於回中峰層嶂疊
通奥區于域外棧接梯連實惟名山允宜嘉秩朕八荒
在闥六合為家既耆定乎準夷遂全收乎回部興屯更
戍宜安枕席以過師駐牧游羣當順凉暄而應候惟神
庥之是賴仰靈貺之攸昭爰伸圭幣之儀登諸祀典更
肅春秋之祭載在秩宗並協柔懷宜彰肸蠁長此冰消
寒玉調燭被于光天行當雷浹春膏湛恩漸於絶徼苾
芬式薦歆格斯誠
按博羅圖塔克與阿勒癸鄂拉南北相接形
如鎖鑰西通準部南界回疆闢展西南境一大
關隘也
楚輝塔克
楚輝塔克在哈喇沙爾城北十里阿拉癸鄂拉分
支也竒爾歸圖郭勒發源南麓南流至楚輝城東
資以灌田
︹後漢書西域傳︺焉耆國四面有大山
按今哈喇沙爾古焉耆國楚輝塔克當其北是
為古焉耆國之北山至周隋二書所謂焉耆國
在白山南七十里者指天山正幹而言又當在
楚輝塔克北以今之孟克圖達巴當之方位適
合
海都㙮克
海都㙮克在楚輝㙮克西二百五十里哈布齊垓
南哈喇沙爾北哈布齊垓郭勒裕勒都斯郭勒咸
會而南行出此山之口為海都郭勒山脈自西九
百里之汗騰格里鄂拉分支東南行至此為哈喇
沙爾北屏
︹水經注︺焉耆之北敦薨之山在匈奴之西烏孫之
東
按哈喇沙爾為古焉耆海都塔克正當其北應
為古敦薨山也
庫木什阿克瑪㙮克
庫木什阿克瑪㙮克在蘇巴什塔克北谷口西南
一百四十里自蘇巴什北谷迤邐西南行十里漸
聞水聲遍谷皆淺水山勢漸狹兩厓壁立人行其
間如一線天又里許即沙灘又二十里有大石﨑
嶇者二處車不能行為古車師國西境關隘又二
十里至艾噶爾布拉克又五十里出南谷口山脈
自蘇巴什塔克分支西南行至此
︹唐書西域傳︺焉耆國王龍突騎支不朝貢命安西
都護郭孝恪為西州道總管率兵出銀山道討之
︹地理志︺西州西南經礌石磧二百二十里至銀山
磧
按回語庫木什銀也阿克瑪積而不散之謂庫
木什阿克瑪塔克即唐書所謂銀山磧也郭孝
恪進討焉耆兵出銀山道亦即此地
額格爾齊㙮克
額格爾齊塔克在庫木什阿克瑪塔克西南一百
三十里自庫木什阿克瑪塔克東口西行四十里
入南山之北口折而東南又迤邐西南行三十里
出南口又轉而西行六十里至西山下玲瓏怪石
徧地葦草掘之得水自此西南行入於沙磧
晉書西戎傳焉耆國四面有大山道險隘百人守
之千人不過
唐書地理志銀山磧四十里至焉耆界吕光館又
經盤石
按今庫木什阿克瑪譯言銀山額格爾齊塔克
有竒石當庫木什阿克瑪西南境即唐書所云
盤石也吕光館雖不可考然總在額格爾齊塔
克東據唐書稱焉耆國横六百里以今形勢考
之東自庫木什阿克瑪塔克西至庫隴勒係焉
耆全境則自當以銀山磧為東界而吕光舊館
即在其西可知
沙山
沙山在博斯騰淖爾南一百二十里為哈喇沙爾
之南屏山脈自額格爾齊塔克踰沙磧至此岡巒
亘互西接庫隴勒塔克
︹漢書西域傳︺山國西至尉犂二百四十里西北至
焉耆百六十里西至危須二百六十里東南與鄯
善且末接山出鐵民山居寄田糴榖於焉耆危須
︹晉書西戎傳︺沙州刺史楊宣疆理西域以部將張
植為前鋒所向風靡軍次焉耆熙(焉耆國王名)拒戰於
賁崙城為植所敗植進鐵屯門未至十餘里熙又
率衆先要之於遮留谷植將至或曰谷名遮留殆
將有伏單騎嘗之果有伏發植馳擊敗之進據尉
犂
按漢書山國民山居師古注云常在山下居不
不為城治也更以焉耆危須尉犂三國相距數
里考之焉耆為今哈喇沙爾危須為今察罕通
格尉犂為今哈勒噶阿璊則此山國當在今沙
山之東麓山谷間所謂東南與鄯善且末接者
由沙山東南行入沙磧正當古且末鄯善國地
也至晉張植之伐焉耆由沙州西北行次其國
當在焉耆東南境今沙山居哈喇沙爾之南其
山東西相屬則所謂遮留谷者亦當在今沙山
東南麓由是西行而據尉犂總在焉耆南境若
賁崙城故址則不可考矣沙山以漢名相傳非
準回語云
庫隴勒塔克
庫隴勒塔克在哈喇沙爾西南一百八十里脈自
沙山西走百餘里至此勢極險峻古焉耆以西諸
國關隘也
︹唐書西域傳︺自焉耆西南步二百里度小山經大
河二又步七百里至龜兹
按庫隴勒在漢為尉犂國地與額格爾齊塔克
東西環抱所謂四面有山者也東距哈喇沙爾
一百八十里唐書所謂二百里小山者指此又
按自納林竒喇塔克至海都塔克為哈喇沙爾
北境之山自庫木什阿克瑪塔克至庫隴勒塔
克為哈喇沙爾南境之山西境皆抵海都郭勒
達蘭達巴
達蘭達巴在海都郭勒西八十里哈勒噶阿璊城
西北一百八十里山脈自汗騰格里鄂拉東南行
七百餘里至此東與海都塔克接
拜拉克塔克
拜拉克塔克在達蘭達巴西北三百里西裕勒都
斯支河發源北麓
烏什噶克塔克
烏什噶克塔克在拜拉克塔克西一百里西裕勒
都斯支河發源北麓
哈喇庫爾達巴
哈喇庫爾達巴在烏什噶克塔克西南一百里鄂
頗爾西玉古爾北巖崖高峻為天山支峰之傑出
者苐納爾郭勒伊蘭布拉克發源南麓
愛呼木什塔克
愛呼木什塔克在哈喇庫爾達巴西一百五十里
山形卑小亦天山支峯
庫克訥克達巴
庫克訥克達巴在愛呼木什塔克西五十里額什
克巴什郭勒發源南麓山脈自天山正幹之額什
克巴什鄂拉分支東行六十里至此
布里博克濟塔克
布里博克濟塔克在賽喇木城南木素爾郭勒南
岸自圖格哈納達巴至此山脈亦自西而東
鄂克阿特庫塔克
鄂克阿特庫塔克在布里博克濟塔克西拜城西
南木素爾郭勒南岸
却爾噶塔克
却爾噶塔克在鄂克阿特庫塔克西木素爾郭勒
西南又西與圖格哈納達巴接
圖格哈納達巴
圖格哈納達巴在木素爾郭勒西四十里山脈自
天山正幹之薩瓦布齊鄂拉東南行二百里至此
出白鹽色最瑩潔遠近資之
哈喇裕勒衮塔克
哈喇裕勒衮塔克在圖格哈納達巴西南四十五
里亦小山也
唐書西域傳龜兹國西三百里度石磧
按此與圖格哈納南北相屬在庫車西三百里
外庫車為古龜兹則唐書所載龜兹國北三百
里之石磧當與今哈喇裕勒衮塔克相近又按
東自達蘭達巴至此峰巒層疊山北即裕勒都
斯全境泉源迭發裕勒都斯郭勒在古為鷹娑
川則此一帶山嶺應屬唐時鷹娑都督府之南
屏也
額爾齊斯哈喇塔克
額爾齊斯哈喇塔克在烏什西色帕爾拜西南行
十里山形卑小當孔道由此喻天山而北為伯得
里克鄂拉又折而西通布魯特境
松塔什塔克
松塔什塔克在額爾齊斯哈喇塔克西南四十里
北當孔道因山名地亦稱松塔什
固勒扎巴什達巴
固勒扎巴什達巴在松塔什西南一百里為烏什
西南屏山脈自喀克沙勒鄂拉分支東南行經托
什干里達里雅南連山不斷至此嶺尤陡絶高數
百丈層峰插天東行為松塔什塔克額爾齊斯哈
喇塔克踰烏什而東四百餘里抵托什干達里雅
西境其脈始盡
按漢書尉頭國南與疏勒接山道不通尉頭為
今烏什疏勒為今喀什噶爾說見疆域今自烏
什西南之古勒扎巴什達巴東南行踰烏什而
東山脈始盡此山之南沙磧千里為古疏勒東
境即唐書所謂疏勒國環千里多沙磧少土壤
者以此揆之則自烏什南山迤西至固勒扎巴
什達巴更西南一帶之山正當漢時尉頭疏勒
兩國間即漢書謂山道不通者今固勒扎巴什
達巴以西山徑﨑嶇艱於步陟形勢猶可想見
赫色勒額什墨塔克
赫色勒額什墨塔克在固勒扎巴什達巴西南三
十五里
英額齊盤塔克
英額齊盤塔克在葉爾羌西南英額齊盤西十里
與裕勒阿里克塔克東西相望俱在葉爾羌諤斯
騰西境其南境為裕勒阿里克塔克
密爾岱塔克
密爾岱塔克舊音闢爾塔克在葉爾羌東南産玉
石由是東行接和闐南境諸山俱産玉
庫克雅爾塔克
庫克雅爾塔克在裕勒阿里克塔克東南庫克雅
爾南聽雜阿布諤斯騰發源山中
貝拉塔克
貝拉塔克在庫克雜爾塔克東北貝拉南魯楚克
西南境
竒勒揚塔克
竒勒揚塔克在貝拉塔克南庫克雅爾塔克東庫
克雅爾竒勒揚兩塔克以南為痕都斯坦界
和什塔克
和什塔克在竒勒揚塔克東北葉什勒庫勒發源
東麓
薩納珠塔克
薩納珠塔克在薩納珠東南自英額齊盤塔克至
此東西綿亘為葉爾羌南境諸山皆由葱嶺分支
東南行六百餘里接和闐南境諸山
堅珠塔克
堅珠塔克在和闐西南境皂窪勒西南薩納珠塔
克東二百里
哈朗歸塔克
哈朗歸塔克舊音哈朗圭在和闐西南境皂窪勒
南又東南為額什墨提斯塔克皆屬和闐南境之
山亦自葱嶺分支過葉爾羌南境諸山又東行至
此和闐郭勒出其北麓
︹後漢書西域傳︺河有兩源一出于窴南山下
︹魏書西域傳︺蒲山國西南三里有凍凌山
︹唐西域記︺王城西南二十餘里有瞿室□伽山(此言)
(牛角)山峯兩起巖隒四絶牛角山巖有大石寶近者
崖墜掩塞門徑國王興兵欲除墜石即墨蜂羣飛
毒螫人衆以故至今石門不開
按今和闐南境之山為堅珠哈朗歸額什墨提
斯諸塔克即後漢書所謂于窴南山者也魏時
蒲山國為今皮什南皮雅勒阿勒瑪等處所謂
凍凌山者當在其西南境至唐西域記載有瞿
室□伽山在王城西南二十餘里今和闐額里
齊城西南一百六十里地名皮什南城居山谷
皮什南與瞿室□伽字音相近方位亦符兩峰
四絶之形勢猶有存者是唐西域記之瞿室□
伽山當在今皮什南之南為堅珠哈朗歸額什
墨提斯諸塔克也漢書所謂河源出南山下者
於此可考(詳卷二十八水門)自和闐南山東南行峰嶺
連綿相屬於沙磧之區經五千餘里與安西南
路之南山接
瑪雜爾塔克
瑪雜爾塔克在和闐郭勒西三百里為和闐北屏
山不甚高産火硝不當孔道
︹魏書西域傳︺于闐地方千里連山相次
按自瑪爾占鄂勒氐西行至瑪雜爾塔克迤邐
而西連山不斷直抵葉羌諤斯騰當屬于闐北
界魏書所謂連山相次者以此
葱嶺
葱嶺一名極疑山在天山西南與南山會合處連
岡疊嶂數百餘里起伏迤邐高者上薄霄漢為西
域西境之屏障今喀什噶爾葉爾羌正西一帶諸
山皆是也喀什噶爾葉爾羌兩河皆發源於此其
間土名隨地而殊於古總謂之葱嶺
︹漢書西域傳︺西域三十六國西則限以葱嶺其河
有兩源一出葱嶺山又南道西踰葱嶺則出大月
氏安息北道西踰葱嶺則出大宛康居奄蔡
︹水經注︺葱嶺高千里西河舊事曰葱嶺在敦煌西
八千里其山高大上生葱故曰葱嶺也河源潜發
其嶺分為二水
︹唐書西域傳︺葱嶺俗名極疑山環喝盤陀國開元
中置葱嶺守捉安西極邊戍也
︹唐西域記︺葱嶺者據南贍部洲中南接大雪山北
至熱海千泉西至活國東至烏鎩國東西南北各
數千里崖嶺數百里幽谷險峻恒積冰雪寒風勁
烈多出葱故謂葱嶺又以山崖葱翠遂以名焉
按葱嶺為西域名山之尤著者自魏書稱于闐
在葱嶺北後世遂指南山為葱嶺今考漢書云
西域南北有大山東則接漢阨以玉門陽關西
則限以葱嶺夫玉門陽關在西域正東而與葱
嶺對舉則葱嶺在正西可知也又云河源一出
葱嶺山一出于闐于闐在南山下其河北流與
葱嶺河合東注蒲昌海夫曰南山明葱嶺之為
西山曰于闐河北流明葱嶺河之東流而葱嶺
之在西益可知也即以水道証之水經注河源
潜發其嶺分為二水今喀什噶爾葉爾羌兩河
正發源西山果分二水又隋西域圖記序云其
中道從高昌焉耆龜兹疏勒度葱嶺又經鏺汗
諸國達西海南道從鄯善于闐朱俱波喝盤陀
度葱嶺又經護密諸國達西海與漢書南北道
俱踰葱嶺之說合是亦西山為葱嶺之明証一
統志謂漢時指今土爾番西海杜河所出之山
為葱嶺然考海杜河即海都郭勒在哈喇沙爾
南與葉爾羌西之葱嶺無涉漢書亦本無此說
又謂漢時于闐南山指今塔里母河所出之地
亦有未盡深考者辨詳卷二十八葉爾羌諤斯
騰條下
和什庫珠克達巴
和什庫珠克達巴舊音霍斯庫魯克在䓤嶺中阿
喇楚勒東一百里山場寬廣峰嶺殊峻乾隆二十
四年參贊大臣毅勇公明瑞敗賊於此詳見卷十
七疆域
︹唐書西域傳︺由疏勒西南入劍末谷不忍嶺
按今喀什噶爾為古疏勒西境由是西南行山
徑相屬而和什庫珠克達巴尤稱超峻所謂劍
末谷不忍嶺者當於此為近
烏魯阿喇特達巴
烏魯阿喇特達巴在喀什噶爾西北境為葱嶺東
北分支處由是東北行為天山正幹
汗特勒克塔克
汗特勒克塔克在英噶薩爾城西百餘里葱嶺東
境分支也又有特勒克竒塔克齊特克塔克俱與
汗特勒克塔克相屬其英噶隡爾城南之山曰烏
拉齊塔克曰裕魯塔克曰洮野柳塔克曰阿齊克
塔克西南二面山口皆通拔達克山路
克伯訥克達巴
克伯訥克達巴在喀什噶爾西境外一百里其東
五十里為哈喇塔克
齊齊克里克達巴
齊齊克里克達巴在哈喇塔克東一百里當孔道北
特勒克達巴
特勒克達巴在齊齊克里克達巴東一百里當孔
道北
杭阿喇特達巴
杭阿喇特達巴在特勒克達巴東一百里當孔道
北又東南行接葉爾羌南境諸山
按葱嶺周遭廣遠峰巒迴抱名難悉舉如和什
庫珠克達巴以下其最著者山脈自拉藏以西
之岡底斯山東北行綿亘至此其向東南分支
者即葉爾羌和闐南境諸山又東南行為沙圖
圖達巴地入沙磧
沙圖圖達巴
沙圖圖達巴在和闐東南自和闐東境之塔克村
東踰葉什勒淖爾又東行沙磧六百里至沙圖圖
達巴迤北岡巒相屬不絶
碩勒圖郭勒塔克
碩勒圖郭勒塔克在沙圖圖達巴東北三百餘里
沙磧中
&KR1288;什達爾烏蘭達布遜塔克
&KR1288;什達爾烏蘭達布遜塔克在碩勒圖郭勒塔克
東南二百五十里沙磧中
按自和闐東南行至此直北七百餘里至羅布
淖爾南境沙磧中山嶺綿亘其自東折而北者
亘千有餘里與安西府西南境之南山相屬
欽定皇輿西域圖志卷二十三
