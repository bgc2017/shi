欽定皇輿西域圖志卷九
疆域二
安西北路一
哈密屬東至塔勒納沁接喀爾喀界西至哈喇都
伯通天山南路闢展屬界西南至半池泉星星峽
博羅圖阿璊接安西南路安西州界南至沙磧北
至天山接鎮西府界
哈密
哈密在安西州城西北八百七十里距京師七千
一百八十里城二其舊城周四里東北二門康熙
五十六年建城東有水西南流新城雍正五年建
周里許東西北三門為官兵駐防之所東闌干水
西賽巴什湖夾流十餘里滙於新城之南曰南湖
二城皆北倚大山三面平曠所居回民以耕牧射
獵為生田疇沃衍園林蕃廡氣候温暖泉甘土肥
山泉競發巨細不一伏流或數十里或百里許出
地引渠溉田城外東西兩關地當孔道商民輻輳
號稱殷庶其地於漢屬匈奴號伊吾盧後漢時始
内附為伊吾魏入蠕蠕隋置伊吾郡旋屬突厥唐
置西伊州改伊州五代時號胡盧磧宋入回鶻元
為威武王分鎮之所明設哈密衛後入土爾番
本朝康熙三十五年回酋額貝都勒拉遣貢駝馬及
刀三十六年額貝都勒拉遣子郭帕伯克擒噶勒
丹子色布騰巴勒珠爾來獻其地始内屬
︹後漢書西域傳︺永平十六年明帝命將帥北征匈
奴取伊吾盧地遂通西域章帝二年匈奴遣兵守
伊吾地和帝永元元年大將軍竇憲破匈奴二年
憲遣副校尉閻槃掩擊伊吾破之安帝元初六年
遣行長史索班將千餘人屯伊吾以招撫之於是
車師前王及鄯善王來降自敦煌西出玉門陽關
涉鄯善北通伊吾千餘里伊吾地宜五糓桑麻蒲
萄漢常與匈奴争車師伊吾以制西域
︹魏書高昌傳︺太和五年高昌立馬儒為王二十一
年表求内徙高祖納之遣韓安保赴之割伊吾五
百里以儒居之︹蠕蠕傳︺其西則焉耆之地東則朝
鮮之地北則渡沙漠南則臨大磧其常所會庭則
敦煌張掖之北小國皆苦其寇抄羈摩附之
︹隋書薛世雄傳︺世雄為玉門道行軍大將與突厥
啟民可汗連兵擊伊吾師次玉門啟民可汗不至
世雄孤軍渡磧伊吾初謂隋軍不能至皆不設備
及聞世雄兵已渡磧大懼請降世雄遂於漢舊伊
吾城東築城號新伊吾留銀青光禄大夫王威以
甲卒千餘人戍之而還︹西突厥傳︺東拒都斤西越
金山龜兹鐵勒伊吾悉附之
︹元和志︺古伊州貞觀四年内附於其地置伊州州
境東西一千一十五里南北四百九十里西南至
西州七百三十里東南取莫賀磧路至瓜州九百
里正南微東至沙州七百里領縣三伊吾納職柔
遠
︹唐書地理志︺伊州伊吾郡本西伊州貞觀六年更
名伊吾貞觀四年置并置柔遠縣神功元年省入
焉在大磧外南去玉門關八百里
︹五代史高居誨記︺沙州西曰仲雲其牙帳居胡盧
磧云仲雲者小月支之遺種也吾盧磧漢明帝時
征匈奴屯田於吾盧蓋其地也地無水而常寒多
雪每天暖雪消乃得水匡鄴等西行入仲雲界至
大屯城
︹宋史高昌傳︺王延德使高昌歴伊州州將陳氏其
先自唐開元二年領州凡數十世唐時詔勅尚在
次歴益都次歴納職城在大患鬼魅磧之東南望
玉門關甚近
︹明史哈密傳︺洪武中太祖定輝和爾(舊作畏兀兒今改正)地
漸逼哈密昂克特穆爾(舊作安克帖木兒今改正)遣使朝貢永
樂二年封忠順王四年立哈密衛八年封托里特
穆爾(舊作兔力帖木兒今改正)為忠義王宣德元年命布達錫
里(舊作卜答失里今改正)嗣忠順王自是二王並貢其地北
衛拉特(舊作瓦剌今改正)西土爾番(舊作吐魯番今改正)東沙州罕
東赤金諸衛衛拉特酋額森(舊作也先今改正)兵圍哈密
取王母北還天順四年王卒母弩温答失里主國
事七年北酋寄寄肅蘭(舊作亂加思蘭今改正)破其城王母
走苦峪朝廷不能援成化二年擢巴圖穆爾(舊作把塔)
(木兒今改正)為右都督攝國事八年子哈森(舊作罕慎今改正)
嗣職土爾番襲破其城十年命罕慎權主國事築
苦峪城移哈密衛於其地十八年罕慎襲破哈密
還居故土弘治元年封忠順王土爾番阿哈麻(舊作)
(阿黑麻今改正)誘殺之據其地二年都指揮阿穆呼朗(舊作)
(阿木郎今改正)襲破之五年立善巴(舊作陜巴今改正)為忠順王
六年阿哈麻襲哈密執善巴禽阿穆呼朗支解之
七年廷臣請令都督昂克波賴(舊作奄克孛剌今改正)總理
哈密且修苦峪城凡番人散處甘凉者令悉還其
地後諸番以朝廷閉關絶貢不得入咸怨阿哈麻
乃歸善巴仍其舊封自是哈密復安十八年封善
巴子巴雅濟(舊作拜牙即今改正)為忠順王正德八年叛入
土爾番莽肅爾(舊作滿肅兒今改正)遣和卓塔濟丁(舊作火者他只)
(丁今改正)據哈密十二年莽肅爾移居之分兵據沙州
入寇後復入貢而王迄不還自是置哈密不問後
為沙巴達(舊作失拜烟答今改正)子彌爾瑪哈穆(舊作迷兒馬黑麻今)
(改正)所有服屬土爾番猶比歲一貢迄隆慶萬歷間
不絶然非忠順王苗裔矣
按徼外山川部落名號代殊依類推求務詳厥
始伏讀
御製哈薩克使臣至令隨圍獵詩䟦云史稱大宛東則
扞冞于闐扞冞音韻與今之哈密為近或又以為哈
密為古伊吾引歴代開田屯兵建設州縣為據然焉
知非漢占伊吾之地屯田設戍而扞冞乃西遷近于
闐而居乎又安知非中國浸微而扞冞仍來其故處乎
(臣)等紬繹
聖訓考証史書前漢書載陽關西一千六百里至鄯善又
西七百二十里至且末又西二千里至精絶又西
四百六十里至扞冞又西三百九十里至于闐是
前漢時之扞冞固在陽關以西四千七百里外其
時尚未取伊吾盧地也惟是伊吾與哈密音不相
類意扞冞國人嘗居此因轉扞冞為哈密如和闐
之為古于闐理或然也其扞冞國遷徙之蹟雖不
可考要之哈密為扞冞轉音則較然不誣嘗推而
論之漢車師前部高昌壁今闢展地在哈密西八
百里後漢書稱伊吾北通車師前部二千二百里
方隅道里似不相合然考明帝取伊吾盧地遂通
西域于闐諸國知漢時伊吾東西境甚廣今自闢
展南踰大磧更南行當玉門陽關之西與漢鄯善
國地南北相直班志謂涉鄯善北通伊吾自伊吾
北通車師者其南北亦相直知當日鄯善北車
師南尚屬伊吾西境隋薛世雄渡大磧而築城
留戍其境亦在高昌南也若魏高祖欲以伊吾
五百里地封高昌王去高昌四百里迎韓安保
而安保不至還伊吾所謂五百里伊吾地在高
昌東南四百里外可知今自哈密西行至闢展
適在四百里外而自哈密西南行至博羅圖阿
璊敦煌縣交界四百餘里至星星峽蘆岡泉與
安西州本境交界五百餘里應即當時欲封高
昌王地盖今哈密止兼有唐時伊州屬之伊吾
柔遠兩縣地而所謂納職縣者應在今安西州
西境外地與漢時伊吾盧故地無涉
蘇木哈喇垓
蘇木哈喇垓亦名頭堡東距哈密城六十里其東
南境村庄凡五泉二十五處
︹魏書帝紀︺太和十二年蠕蠕伊吾戍主高羔子以
城内附
︹唐書西域傳︺伊吾城者漢宜禾都尉所治商胡雜
居隋末内屬置伊吾郡天下亂復臣突厥貞觀四
年城酋來朝頡利滅舉七城降列其地為西伊州
︹明史哈密傳︺成化十八年哈密右都督哈森夜襲
哈密城破之雅蘭(舊作牙蘭今改正)遁走乘勢連復八城
遂還居故土
按唐書載伊吾七城明史載哈密八城今哈密
西境凡五堡得五城其東境亦多回民聚處七
城八城之舊大槩可見至建置之始在漢築有
伊吾城魏高羔子以城内附隋薛世雄於漢伊
吾城東築城號新伊吾與今新舊諸城方位異
同則未宜強附耳
阿斯塔納
阿斯塔納亦名二堡在蘇木哈喇垓西二十里東
距哈密城八十里境有村庄凡三泉二十三處
托郭棲
托郭棲亦名三堡在阿斯塔納西北四十里東距
哈密城一百二十里境有村庄凡五泉十三處最
著者白楊溝柳樹泉二水南流數里乃合
拉布楚喀
拉布楚喀亦名五堡在托郭棲西南二十里東距
哈密城一百四十里境有村庄凡十三泉九處小
河一道
哈喇都伯
哈喇都伯亦名四堡在拉布楚喀西二十里東距
哈密城一百六十里境有村庄凡二十三泉八處
迤北二十里有大泉流水成渠
賽巴什達里雅(互見水)
賽巴什達里雅在哈密城東北二十里地以湖名
其東北境為牛毛湖兩湖左右皆有屯田(見屯政門)
格子烟墩
格子烟墩在哈密城東南二百十五里自城東南
行七十里為西黃蘆岡又東行七十五里為西長
流水又東南行七十里至此
按元和志柔遠縣西北至伊州二百四十里古
人計地自某縣至某縣皆據地中以起數不指
邊境而言則所謂二百四十里者由柔遠縣城
至伊州州城之數也今格子烟墩北至哈密城
二百十五里以古今丈尺計之則柔遠故城當
在於是
星星峽(互見山)
星星峽地以峽名在格子烟墩東南二百八十里
西北距哈密城四百九十里自格子烟墩東南行
一百五十里為苦水又東南行八十里為沙泉子
又東南行五十里至此為哈密東南境接安西州
界雍正十三年征準噶爾出師於此修塗轉餉有
民人楊可禄修路碣記
︹北魏蠕蠕傳︺其常所會庭則敦煌張掖之北
︹元和志︺柔遠縣西北至伊州二百四十里縣東有
柔遠故鎮因以為名
︹楊可禄修路碣記︺
皇威震叠底定西酋整厥虎旅駐於伊州啟拓疆宇騰
聲遐陬轆轤飛挽駕馬服牛地靈取順荒磧泉流
惟山磊砢輪蹄是憂聿來善民攘剔平修王道坦
蕩振古長留
按北魏蠕蠕邊界西抵焉耆南臨大磧而常所
會庭在敦煌之北當焉耆大磧東南境今自星
星峽半池泉博羅圖阿璊迤西北分道以達於
哈密皆其地也今之哈密唐為伊吾縣在伊州
郭下柔遠縣在伊州東南今自星星峽至哈密
屬東南境當在唐柔遠縣地
多都摩垓
多都摩垓在哈密城東二百十里東西皆有泉源
出天山北麓夾流過多都摩垓北合流百餘里瀦
為大澤
德都摩垓
德都摩垓在多都摩垓東北七十里西南距哈密
城二百八十里東西皆有泉即塔勒納沁河之北
流也為哈密東北境自德都摩垓西北行一百二
十里至圖古里克接鎮西府界又自哈密城北八
十里至黑帳房又北二十里為長山子又北二十
里為南山口是為哈密北境接鎮西府松樹塘界
塔勒納沁
塔勒納沁在哈密城東北二百二十里土城一有
屯田(見屯政門)
半池泉
半池泉地以泉名在塔勒納沁東南二百五十里
自塔勒納沁東南行五十里為沙泉子又東南五
十里為𤨏瑣阿卜又東南一百五十里至此為哈
密東南境接安西州界
按自半池泉至塔勒納沁屬哈密東南境以元
和志柔遠縣西北至伊州二百四十里之文考
之蓋亦柔遠縣地
柳樹泉
柳樹泉地以水名在哈密城南六十里踰河而至
其東南六十里為哈什泉又一百三十里為酤水
又八十里為大泉一帶山泉饒裕
博羅圖阿璊
博羅圖阿璊在哈密東南四百里經柳樹泉哈什
泉酤水大泉至此為哈密東南境接安西州屬敦
煌縣北界
按古伊州所屬伊吾柔遠二縣伊吾居柔遠之
西今自安西州北至哈密之道偏東屬柔遠縣
故地則自敦煌縣北之青墩峽出博羅圖阿璊
由柳樹泉至哈密之道偏西應屬伊吾縣故地
也
又按舊一統志載自安西鎮抵哈密分二道一
由安西鎮為東道一由沙州為西道後因安西
鎮為往來總滙始專行東道即今由得勝墩經
格子烟墩至哈密之路乾隆二十七年移設安
西府於敦煌專行沙州之西道三十二年仍改
由東道云
以上屬哈密
察罕和羅海
察罕和羅海在哈喇都伯城西七十里哈密西境
外南臨大磧
内勒滚
内勒滚在察罕和羅海西七十里地多碎石有水
草南臨大磧
阿薩爾圖
阿薩爾圖在内勒滚西六十里南有澤名沙拉淖
爾又南臨大磧
伊里克庫木
伊里克庫木在阿薩爾圖西六十里地無水草南
臨大磧
察克瑪克塔什
察克瑪克塔什在伊里克庫木西六十里地無水
草南臨大磧
額什墨
額什墨在察克瑪克塔什西五十里南臨大磧又
西一百五十里至洪入闢展界自伊里克庫木以
西皆沙磧至此則沙磧之内微有水草云
按自察罕和羅海至此南境皆臨大磧今考唐
書吐蕃傳吐蕃長鼓右驅踰高昌歴車師鈔常
樂絶莫賀延磧以臨敦煌又河源東北直莫賀
延磧尾殆五百里磧廣五十里北自沙州西南
入吐谷渾寖狹故號磧尾西域傳自隋亂磧路
閉故西域朝貢者皆道高昌突騎支請開大磧
道以便行人又宋王延德高昌行紀歴伊州次
歴益都次歴納職城在大患鬼魅磧之東南無
水草載糧以行凡三日息鬼谷口避風驛凡八
日至驛田寺次歷地名寳莊又歷六鍾乃至高
昌據此則察罕和羅海至額什墨以南之大磧
當屬唐之莫賀延磧高昌王突騎支請開以便
行人者在宋則為大患鬼魅磧也
以上屬哈密境外地
鎮西府(即巴爾庫勒)屬統縣二宜禾竒臺東至圖古里
克接喀爾喀界西至乾溝接迪化州阜康縣界南
至天山踰山接哈密界北至哈布塔克接天山北
路界
鎮西府治
鎮西府治在巴爾庫勒東南距哈密三百三十里
距京師七千五百十里南界天山西隠平岡西北
有巴爾庫勒淖爾周一百二十餘里緣山北麓原
泉競發分為三河滙入大澤水氣浸潤庶草繁廡
地宜畜牧居天山之隂氣候多寒
本朝康熙五十四年内屬雍正九年築巴爾庫勒城
周八里高二丈東西南北四門初以安西同知駐
防其地乾隆三十八年置鎮西府以巴爾庫勒城
為府治城内有
萬夀宫
文廟城隍廟城西南有龍王廟城東有城周六里為
滿洲兵弁駐防之所亦建
萬夀宫
關帝廟城西北三里别建
關帝廟廟前有漢敦煌太守裴岑碑
︹漢敦煌太守裴岑祠碑文︺維漢永和二年八月敦
煌太守雲中裴岑將郡卒五千人誅呼衍王夀斬
馘部衆克敵全師除西域之灰蠲四郡之害邊境
乂安振威到此立德祠以表萬世
︹漢書武帝紀︺貳師將軍與右賢王戰于天山注云
近蒲類國︹西域傳︺匈奴東蒲類王兹力支將人衆
千七百餘人降都護都護分車師後王之西為烏
貪訾離地以居之
按鎮西府於前漢為匈奴東蒲類王兹力支地
後漢屬伊吾盧地後魏屬蠕蠕隋屬伊吾郡後
入突厥唐屬伊州伊吾縣明屬衛拉特(舊作瓦剌今改)
(正)此前代沿革大略也至漢時蒲類部落不一
其王名兹力支者為東蒲類國故曰匈奴東蒲
類王也其治天山西疏榆谷者在卑陸且彌諸
國之西為西蒲類國故西域傳蒲類國治天山
西也又據後漢書西域傳蒲類本大國其王得
罪單于徙蒲類人六千餘口内之匈奴右部阿
惡地右部當居西鄙則其國本在東陲可知惟
其得罪單于是以西降都護既降之後居烏貪
訾離地在今闢展西北未降之前所謂東蒲類
者當在今闢展之東應屬今鎮西府境更以後
漢書班超傳注蒲類海在敦煌北之文証之又
當在敦煌之北則今之巴爾庫勒淖爾即漢蒲
類海今之鎮西府即漢東蒲類兹力支故地也
至漢永和碑為後漢明帝之十有二年史傳不
著其事疑當時敦煌郡人為裴岑建祠而立後
乃改祠為廟耳
宜禾縣治
宜禾縣乾隆三十八年設與鎮西府同治東南至
南山口二百五十里東北至鹽池百六十里西至
噶順三百四十里南至大山十里北至三塘一百
六十里自縣治東北行五十里歴五墩至屯田處
地名朴城子有四庄(見屯政門)
鏡兒泉
鏡兒泉在宜禾縣治西北六十里自縣治西北行
五十里歴五墩又十里至其地自鏡兒泉折而西
南行二十里至三個墩又西南行繞巴勒庫爾之
西五十里為肋巴泉
木城
木城在宜禾縣治北九十里西南境有石城子自
鏡兒泉東北二十里至石城子又東十里至其地
三塘
三塘在木城北七十里南距宜禾縣治一百六十
里自木城東北行二十里至柵門口踰山五十里
至其地
石人子
石人子在宜禾縣治東五十里自縣治東歴固原
堡大泉至其地其西南境有東黑溝
奎蘇
奎蘇在石人子東四十里西距宜禾縣治九十里
當巴爾庫勒淖爾發源處左右兩流之間
松樹塘
松樹塘蒙古語名招摩多在奎蘇東南九十里西
距宜禾縣治一百六十里是為縣東南境南踰庫
舍圖達巴至南山口接哈密界
沙山子
沙山子在石人子東北八十里踰巴爾庫勒淖爾
三河源至其地
呼濟爾台
呼濟爾台在沙山子東二十里西南距宜禾縣治
一百五十里其東南踰山十里有鹽池
︹唐書地理志︺伊州伊吾縣南二里有鹽池
︹元和志︺陸鹽池在伊州南六十里周迴十餘里無
魚水自生如海鹽月滿則鹽多而甘月虧則鹽少
而苦
按唐書及元和志俱載鹽池在伊吾縣南若以
宜禾縣東北境之鹽池當之方位不合而舍此
無所謂鹽池者疑唐時縣治尚在今鹽池北境
說詳後哈喇和屯條
圖古里克
圖古里克在呼濟爾台東一百四十里西距宜禾
縣治二百九十里又東南行一百二十里至多都
摩垓接哈密界
哈喇和屯
哈喇和屯在圖古里克北三十里
按唐伊州伊吾縣故城基址史無明文以元和
志新唐書伊吾縣南有陸鹽池及鹽池海之說
推之是當時縣治在鹽池北也若以今哈密城
鎮西府城當之則鹽池在城東北不在城南而
今哈喇和屯則適居鹽池之北疑屬唐時伊吾
縣故城也盖歴代置立州縣治所不必一處疑
漢伊吾舊城隋伊吾新城皆在今哈密至唐景
龍四年於伊州西北三百里置伊吾軍乃移建
縣治於此今之哈喇和屯殆即其遺址故南有
鹽池形勢相合耳
廋濟
廋濟在宜禾縣治西九十里北有小山東曰尖山
子西曰獨山子又自獨山子西南六十里至托來
達巴
庫爾墨圖
庫爾墨圖在廋濟西三十里東距宜禾縣治一百
二十里又西六十里為巴肋泉塘哈畢爾噶布拉
克出其地
西里克拜甡
西里克拜甡在庫爾墨圖西北一百十里東南距
宜禾縣治二百三十里西有烏爾圖水塘烏爾圖
布拉克出其地
︹元和志︺伊吾軍在伊州西北三百里折羅漫山北
甘露川置刺史為使景龍四年置
按庫爾墨圖西里克拜甡皆在鎮西府西北境
與元和志載伊吾軍去伊州道里相近哈畢爾
噶布拉克烏爾圖布拉克在其左右或即甘露
川之遺蹟歟
噶順
噶順在西里克拜甡西南一百里東北距宜禾縣
治二百七十里有泉出山下南流其北四十里為
鄂籠吉有舊城噶順西接竒臺縣界
以上屬宜禾縣
竒臺縣治
竒臺縣治東距府治六百九十里縣治東至噶順
溝三百七十里接宜禾縣界西至乾溝一百十里
南至南山北至葦湖西域平後於竒臺設堡乾隆
四十一年改設竒臺縣城内有
文廟
關帝廟城西南有竒臺堡二又南有龍口堡渠河出
南山下環抱縣治及諸堡左右稍東有英格布拉
克出天山下北流竒臺堡北有竒臺塘
濟爾瑪台
濟爾瑪台在縣治東九十里濟爾瑪台布拉克出
天山下北流東西各建堡一名西濟爾瑪台堡一
名東濟爾瑪台堡有屯田(見屯政門)
木壘
木壘在濟爾瑪台東十里負天山之隂地廣饒水
草宜耕牧東扼巴爾庫勒西通烏魯木齊舊為聲
援要地乾隆十九年大兵進討準噶爾駐營于此
有木壘城東距竒臺縣治百里城東南别有舊城
一雍正年間築東北境有木壘堡一木壘布拉克
出南山下北流過舊城西又經新城東環堡左右
其東北境有木壘塘有屯田(見屯政門)
按後漢書伊吾五百里北通車師前部又五百
里北通後部金滿城今哈密為漢伊吾闢展為
漢車師前部則後部金滿城當在天山北境唐
為金滿州又為金滿縣今竒臺縣屬木壘以西
迄于阜康縣境特納格爾以東正當闢展北境
應皆金滿地也(詳見後阜康縣濟木薩條)
伊勒巴爾和碩
伊勒巴爾和碩在木壘東北四十里南有泉出北
山麓有一灣泉塘
阿克塔斯
阿克塔斯在伊勒巴爾和碩東五十里天山北麓
泉源迭發凡三道相距各十餘里其西南四十里
有地名烏里雅蘇台
烏蘭烏蘇
烏蘭烏蘇地以水名在阿克塔斯東南九十里舊
為準噶爾東境乾隆二十年三月大兵進討準噶
爾甫入境有扎哈沁宰桑敦多克及其德木齊巴
罕曼濟等來迎將軍薩拉爾等宣示
恩旨敦多克等咸感動泣下奏言
大皇帝均幬並覆撫育準噶爾部衆拯諸水火登乎袵
席再生之德願無二心乃率所屬一千五百餘戶
内附此諸部落歸誠之始烏蘭烏蘇扎哈沁游牧
東界也東為庫舍圖又東六十里為庫克車勒有
泉名諾爾色必特有色必特塘又東六十里至噶
順溝口接宜禾縣界
格根
格根在竒臺縣治西四十里分中東西三堡相距
各五里堡各有渠源出天山下北流中格根渠釃
為三道夾堡而趨東西渠俱流經堡之東境西格
根之西有泉名碧流溝中格根之北有地窩舖塘
吉布庫
吉布庫在格根西二十里有吉布庫堡東西有渠
發源天山北麓北流夾堡之左右東名永豐溝西
名永泰溝有屯田(見屯政門)北十里地有獨樹名一顆
樹有一顆樹泉
鏗格爾
鏗格爾在吉布庫西二十里有鏗格爾堡泉出天
山北麓北流經堡之東堡西别有泉土名達巴罕
溝
古城
古城在竒臺縣治西北九十里由竒臺塘至古城
五十里南北二城南城中有
萬夀宫
關帝廟城西有牛圈泉乾隆四十年駐防大臣索諾
穆策凌於其地得唐時殘碑石二方有金滿縣令
等字知古城為唐金滿地也有屯田(見屯政門)
︹唐書地理志︺北庭都護府縣四金滿輪臺後庭西
海金滿州都督府永徽五年以處月部落置為
州龍翔二年為府
按唐金滿縣應即漢車師後部金滿城地漢時
由車師前部北通後部金滿城之路當在今阜
康縣東境之濟木薩(詳見後卷)阜康縣東境與竒臺
西境接古城與濟木薩境本相屬當為唐時金
滿縣東境碑石原建處不必定在縣城也據此
則今竒臺縣之西境阜康縣之東境均當為金
滿故地無疑
都爾伯勒津
都爾伯勒津在古城東十里有舊城東有舊城屯
泉自都爾伯勒津東北行經額勒蘇廋濟鄂克沁
托賴庫布烏爾圖布拉克三百里至拜塔克
乾溝
乾溝在古城西六十里西接迪化州屬阜康縣界
按今鎮西府為唐伊州沙陀近寇伊州當伊州
北境宜在今鎮西府北唐沙陀州金滿州均以
處月部置地宜毗接金滿屬漢車師後部為今
竒臺縣西境阜康縣東境地則沙陀故境又當在
今竒臺阜康兩縣北金滿州既南近天山則沙
陀州自北連大磧今自竒臺縣西北境阜康縣
東北境之都爾伯勒津迤北一帶戈壁東届哈
布塔克拜塔克疑即沙陀舊壤其方位亦適當
伊州之西北金滿州之正北也
以上屬竒臺縣
蘇博阿拉
蘇博阿拉在鎮西府竒臺縣西北境都爾伯勒津
東北二十里又東北行二百餘里至拜塔克舊為
準噶爾東南界
阿濟
阿濟在鎮西府宜禾縣東北境哈喇和屯北一百
里西接華烏里雅蘇台
必濟
必濟在鎮西府宜禾縣境外阿濟西北接華烏里
雅蘇台
華烏里雅蘇台
華烏里雅蘇台在必濟山北西南北三面環山東
面池泉不一東至烏里雅蘇台軍營五百餘里由
華烏里雅蘇台北山西北行岡巒層叠千有餘里
直至古爾畢達巴阿勒坦鄂拉舊為準噶爾東界
察罕察竒爾圖
察罕察竒爾圖在鎮西府宜禾縣木城北一百八
十里踰北山而至又西北五十里為夸察竒爾圖
西六十里為哈喇察竒爾圖
阿拉克椿集
阿拉克椿集在鎮西府宜禾縣城東北一百二十
里又西北為察罕椿集又西北為額林椿集
奎屯郭勒圖
奎屯郭勒圖在額林椿集西北五十里地饒水草
蘇魯圖
蘇魯圖在奎屯郭勒圖西北五十里又自鎮西府
宜禾縣北境之西里克拜甡北踰哈套鄂拉北行
三十里為烏爾圖又北二十里為布渾又北三十
里為博羅鄂博又東北五十里亦至蘇魯圖
色爾克
色爾克在蘇魯圖西北八十里又西北為昭達木
濟呼又西北至哈布塔克
哈布塔克(互見山)
哈布塔克地以山名在鎮西府西北四百里北六
十里即布拉干郭勒河南山北之地饒水草宜畜
牧踰哈布塔克至青吉勒郭勒舊為準噶爾東南
界
拜塔克
拜塔克地以山名在哈布塔克西青吉勒郭勒南
岸由拜塔克西南行三百里至竒臺縣界
謹按我
朝舊疆與準噶爾分界處在阿勒坦鄂拉南古爾畢
達巴至哈布塔克拜塔克之間爰舉必濟以下
諸境當鎮西府北界者隸諸卷末以表舊疆之
所届云
以上屬鎮西府北境外地
欽定皇輿西域圖志卷九
欽定皇輿西域圖志卷九
疆域二
安西北路一
哈密屬東至塔勒納沁接喀爾喀界西至哈喇都
伯通天山南路闢展屬界西南至半池泉星星峽
博羅圖阿璊接安西南路安西州界南至沙磧北
至天山接鎮西府界
哈密
哈密在安西州城西北八百七十里距京師七千
一百八十里城二其舊城周四里東北二門康熙
五十六年建城東有水西南流新城雍正五年建
周里許東西北三門為官兵駐防之所東闌干水
西賽巴什湖夾流十餘里滙於新城之南曰南湖
二城皆北倚大山三面平曠所居回民以耕牧射
獵為生田疇沃衍園林蕃廡氣候温暖泉甘土肥
山泉競發巨細不一伏流或數十里或百里許出
地引渠溉田城外東西兩關地當孔道商民輻輳
號稱殷庶其地於漢屬匈奴號伊吾盧後漢時始
内附為伊吾魏入蠕蠕隋置伊吾郡旋屬突厥唐
置西伊州改伊州五代時號胡盧磧宋入回鶻元
為威武王分鎮之所明設哈密衛後入土爾番
本朝康熙三十五年回酋額貝都勒拉遣貢駝馬及
刀三十六年額貝都勒拉遣子郭帕伯克擒噶勒
丹子色布騰巴勒珠爾來獻其地始内屬
︹後漢書西域傳︺永平十六年明帝命將帥北征匈
奴取伊吾盧地遂通西域章帝二年匈奴遣兵守
伊吾地和帝永元元年大將軍竇憲破匈奴二年
憲遣副校尉閻槃掩擊伊吾破之安帝元初六年
遣行長史索班將千餘人屯伊吾以招撫之於是
車師前王及鄯善王來降自敦煌西出玉門陽關
涉鄯善北通伊吾千餘里伊吾地宜五糓桑麻蒲
萄漢常與匈奴争車師伊吾以制西域
︹魏書高昌傳︺太和五年高昌立馬儒為王二十一
年表求内徙高祖納之遣韓安保赴之割伊吾五
百里以儒居之︹蠕蠕傳︺其西則焉耆之地東則朝
鮮之地北則渡沙漠南則臨大磧其常所會庭則
敦煌張掖之北小國皆苦其寇抄羈摩附之
︹隋書薛世雄傳︺世雄為玉門道行軍大將與突厥
啟民可汗連兵擊伊吾師次玉門啟民可汗不至
世雄孤軍渡磧伊吾初謂隋軍不能至皆不設備
及聞世雄兵已渡磧大懼請降世雄遂於漢舊伊
吾城東築城號新伊吾留銀青光禄大夫王威以
甲卒千餘人戍之而還︹西突厥傳︺東拒都斤西越
金山龜兹鐵勒伊吾悉附之
︹元和志︺古伊州貞觀四年内附於其地置伊州州
境東西一千一十五里南北四百九十里西南至
西州七百三十里東南取莫賀磧路至瓜州九百
里正南微東至沙州七百里領縣三伊吾納職柔
遠
︹唐書地理志︺伊州伊吾郡本西伊州貞觀六年更
名伊吾貞觀四年置并置柔遠縣神功元年省入
焉在大磧外南去玉門關八百里
︹五代史高居誨記︺沙州西曰仲雲其牙帳居胡盧
磧云仲雲者小月支之遺種也吾盧磧漢明帝時
征匈奴屯田於吾盧蓋其地也地無水而常寒多
雪每天暖雪消乃得水匡鄴等西行入仲雲界至
大屯城
︹宋史高昌傳︺王延德使高昌歴伊州州將陳氏其
先自唐開元二年領州凡數十世唐時詔勅尚在
次歴益都次歴納職城在大患鬼魅磧之東南望
玉門關甚近
︹明史哈密傳︺洪武中太祖定輝和爾(舊作畏兀兒今改正)地
漸逼哈密昂克特穆爾(舊作安克帖木兒今改正)遣使朝貢永
樂二年封忠順王四年立哈密衛八年封托里特
穆爾(舊作兔力帖木兒今改正)為忠義王宣德元年命布達錫
里(舊作卜答失里今改正)嗣忠順王自是二王並貢其地北
衛拉特(舊作瓦剌今改正)西土爾番(舊作吐魯番今改正)東沙州罕
東赤金諸衛衛拉特酋額森(舊作也先今改正)兵圍哈密
取王母北還天順四年王卒母弩温答失里主國
事七年北酋寄寄肅蘭(舊作亂加思蘭今改正)破其城王母
走苦峪朝廷不能援成化二年擢巴圖穆爾(舊作把塔)
(木兒今改正)為右都督攝國事八年子哈森(舊作罕慎今改正)
嗣職土爾番襲破其城十年命罕慎權主國事築
苦峪城移哈密衛於其地十八年罕慎襲破哈密
還居故土弘治元年封忠順王土爾番阿哈麻(舊作)
(阿黑麻今改正)誘殺之據其地二年都指揮阿穆呼朗(舊作)
(阿木郎今改正)襲破之五年立善巴(舊作陜巴今改正)為忠順王
六年阿哈麻襲哈密執善巴禽阿穆呼朗支解之
七年廷臣請令都督昂克波賴(舊作奄克孛剌今改正)總理
哈密且修苦峪城凡番人散處甘凉者令悉還其
地後諸番以朝廷閉關絶貢不得入咸怨阿哈麻
乃歸善巴仍其舊封自是哈密復安十八年封善
巴子巴雅濟(舊作拜牙即今改正)為忠順王正德八年叛入
土爾番莽肅爾(舊作滿肅兒今改正)遣和卓塔濟丁(舊作火者他只)
(丁今改正)據哈密十二年莽肅爾移居之分兵據沙州
入寇後復入貢而王迄不還自是置哈密不問後
為沙巴達(舊作失拜烟答今改正)子彌爾瑪哈穆(舊作迷兒馬黑麻今)
(改正)所有服屬土爾番猶比歲一貢迄隆慶萬歷間
不絶然非忠順王苗裔矣
按徼外山川部落名號代殊依類推求務詳厥
始伏讀
御製哈薩克使臣至令隨圍獵詩䟦云史稱大宛東則
扞冞于闐扞冞音韻與今之哈密為近或又以為哈
密為古伊吾引歴代開田屯兵建設州縣為據然焉
知非漢占伊吾之地屯田設戍而扞冞乃西遷近于
闐而居乎又安知非中國浸微而扞冞仍來其故處乎
(臣)等紬繹
聖訓考証史書前漢書載陽關西一千六百里至鄯善又
西七百二十里至且末又西二千里至精絶又西
四百六十里至扞冞又西三百九十里至于闐是
前漢時之扞冞固在陽關以西四千七百里外其
時尚未取伊吾盧地也惟是伊吾與哈密音不相
類意扞冞國人嘗居此因轉扞冞為哈密如和闐
之為古于闐理或然也其扞冞國遷徙之蹟雖不
可考要之哈密為扞冞轉音則較然不誣嘗推而
論之漢車師前部高昌壁今闢展地在哈密西八
百里後漢書稱伊吾北通車師前部二千二百里
方隅道里似不相合然考明帝取伊吾盧地遂通
西域于闐諸國知漢時伊吾東西境甚廣今自闢
展南踰大磧更南行當玉門陽關之西與漢鄯善
國地南北相直班志謂涉鄯善北通伊吾自伊吾
北通車師者其南北亦相直知當日鄯善北車
師南尚屬伊吾西境隋薛世雄渡大磧而築城
留戍其境亦在高昌南也若魏高祖欲以伊吾
五百里地封高昌王去高昌四百里迎韓安保
而安保不至還伊吾所謂五百里伊吾地在高
昌東南四百里外可知今自哈密西行至闢展
適在四百里外而自哈密西南行至博羅圖阿
璊敦煌縣交界四百餘里至星星峽蘆岡泉與
安西州本境交界五百餘里應即當時欲封高
昌王地盖今哈密止兼有唐時伊州屬之伊吾
柔遠兩縣地而所謂納職縣者應在今安西州
西境外地與漢時伊吾盧故地無涉
蘇木哈喇垓
蘇木哈喇垓亦名頭堡東距哈密城六十里其東
南境村庄凡五泉二十五處
︹魏書帝紀︺太和十二年蠕蠕伊吾戍主高羔子以
城内附
︹唐書西域傳︺伊吾城者漢宜禾都尉所治商胡雜
居隋末内屬置伊吾郡天下亂復臣突厥貞觀四
年城酋來朝頡利滅舉七城降列其地為西伊州
︹明史哈密傳︺成化十八年哈密右都督哈森夜襲
哈密城破之雅蘭(舊作牙蘭今改正)遁走乘勢連復八城
遂還居故土
按唐書載伊吾七城明史載哈密八城今哈密
西境凡五堡得五城其東境亦多回民聚處七
城八城之舊大槩可見至建置之始在漢築有
伊吾城魏高羔子以城内附隋薛世雄於漢伊
吾城東築城號新伊吾與今新舊諸城方位異
同則未宜強附耳
阿斯塔納
阿斯塔納亦名二堡在蘇木哈喇垓西二十里東
距哈密城八十里境有村庄凡三泉二十三處
托郭棲
托郭棲亦名三堡在阿斯塔納西北四十里東距
哈密城一百二十里境有村庄凡五泉十三處最
著者白楊溝柳樹泉二水南流數里乃合
拉布楚喀
拉布楚喀亦名五堡在托郭棲西南二十里東距
哈密城一百四十里境有村庄凡十三泉九處小
河一道
哈喇都伯
哈喇都伯亦名四堡在拉布楚喀西二十里東距
哈密城一百六十里境有村庄凡二十三泉八處
迤北二十里有大泉流水成渠
賽巴什達里雅(互見水)
賽巴什達里雅在哈密城東北二十里地以湖名
其東北境為牛毛湖兩湖左右皆有屯田(見屯政門)
格子烟墩
格子烟墩在哈密城東南二百十五里自城東南
行七十里為西黃蘆岡又東行七十五里為西長
流水又東南行七十里至此
按元和志柔遠縣西北至伊州二百四十里古
人計地自某縣至某縣皆據地中以起數不指
邊境而言則所謂二百四十里者由柔遠縣城
至伊州州城之數也今格子烟墩北至哈密城
二百十五里以古今丈尺計之則柔遠故城當
在於是
星星峽(互見山)
星星峽地以峽名在格子烟墩東南二百八十里
西北距哈密城四百九十里自格子烟墩東南行
一百五十里為苦水又東南行八十里為沙泉子
又東南行五十里至此為哈密東南境接安西州
界雍正十三年征準噶爾出師於此修塗轉餉有
民人楊可禄修路碣記
︹北魏蠕蠕傳︺其常所會庭則敦煌張掖之北
︹元和志︺柔遠縣西北至伊州二百四十里縣東有
柔遠故鎮因以為名
︹楊可禄修路碣記︺
皇威震叠底定西酋整厥虎旅駐於伊州啟拓疆宇騰
聲遐陬轆轤飛挽駕馬服牛地靈取順荒磧泉流
惟山磊砢輪蹄是憂聿來善民攘剔平修王道坦
蕩振古長留
按北魏蠕蠕邊界西抵焉耆南臨大磧而常所
會庭在敦煌之北當焉耆大磧東南境今自星
星峽半池泉博羅圖阿璊迤西北分道以達於
哈密皆其地也今之哈密唐為伊吾縣在伊州
郭下柔遠縣在伊州東南今自星星峽至哈密
屬東南境當在唐柔遠縣地
多都摩垓
多都摩垓在哈密城東二百十里東西皆有泉源
出天山北麓夾流過多都摩垓北合流百餘里瀦
為大澤
德都摩垓
德都摩垓在多都摩垓東北七十里西南距哈密
城二百八十里東西皆有泉即塔勒納沁河之北
流也為哈密東北境自德都摩垓西北行一百二
十里至圖古里克接鎮西府界又自哈密城北八
十里至黑帳房又北二十里為長山子又北二十
里為南山口是為哈密北境接鎮西府松樹塘界
塔勒納沁
塔勒納沁在哈密城東北二百二十里土城一有
屯田(見屯政門)
半池泉
半池泉地以泉名在塔勒納沁東南二百五十里
自塔勒納沁東南行五十里為沙泉子又東南五
十里為𤨏瑣阿卜又東南一百五十里至此為哈
密東南境接安西州界
按自半池泉至塔勒納沁屬哈密東南境以元
和志柔遠縣西北至伊州二百四十里之文考
之蓋亦柔遠縣地
柳樹泉
柳樹泉地以水名在哈密城南六十里踰河而至
其東南六十里為哈什泉又一百三十里為酤水
又八十里為大泉一帶山泉饒裕
博羅圖阿璊
博羅圖阿璊在哈密東南四百里經柳樹泉哈什
泉酤水大泉至此為哈密東南境接安西州屬敦
煌縣北界
按古伊州所屬伊吾柔遠二縣伊吾居柔遠之
西今自安西州北至哈密之道偏東屬柔遠縣
故地則自敦煌縣北之青墩峽出博羅圖阿璊
由柳樹泉至哈密之道偏西應屬伊吾縣故地
也
又按舊一統志載自安西鎮抵哈密分二道一
由安西鎮為東道一由沙州為西道後因安西
鎮為往來總滙始專行東道即今由得勝墩經
格子烟墩至哈密之路乾隆二十七年移設安
西府於敦煌專行沙州之西道三十二年仍改
由東道云
以上屬哈密
察罕和羅海
察罕和羅海在哈喇都伯城西七十里哈密西境
外南臨大磧
内勒滚
内勒滚在察罕和羅海西七十里地多碎石有水
草南臨大磧
阿薩爾圖
阿薩爾圖在内勒滚西六十里南有澤名沙拉淖
爾又南臨大磧
伊里克庫木
伊里克庫木在阿薩爾圖西六十里地無水草南
臨大磧
察克瑪克塔什
察克瑪克塔什在伊里克庫木西六十里地無水
草南臨大磧
額什墨
額什墨在察克瑪克塔什西五十里南臨大磧又
西一百五十里至洪入闢展界自伊里克庫木以
西皆沙磧至此則沙磧之内微有水草云
按自察罕和羅海至此南境皆臨大磧今考唐
書吐蕃傳吐蕃長鼓右驅踰高昌歴車師鈔常
樂絶莫賀延磧以臨敦煌又河源東北直莫賀
延磧尾殆五百里磧廣五十里北自沙州西南
入吐谷渾寖狹故號磧尾西域傳自隋亂磧路
閉故西域朝貢者皆道高昌突騎支請開大磧
道以便行人又宋王延德高昌行紀歴伊州次
歴益都次歴納職城在大患鬼魅磧之東南無
水草載糧以行凡三日息鬼谷口避風驛凡八
日至驛田寺次歷地名寳莊又歷六鍾乃至高
昌據此則察罕和羅海至額什墨以南之大磧
當屬唐之莫賀延磧高昌王突騎支請開以便
行人者在宋則為大患鬼魅磧也
以上屬哈密境外地
鎮西府(即巴爾庫勒)屬統縣二宜禾竒臺東至圖古里
克接喀爾喀界西至乾溝接迪化州阜康縣界南
至天山踰山接哈密界北至哈布塔克接天山北
路界
鎮西府治
鎮西府治在巴爾庫勒東南距哈密三百三十里
距京師七千五百十里南界天山西隠平岡西北
有巴爾庫勒淖爾周一百二十餘里緣山北麓原
泉競發分為三河滙入大澤水氣浸潤庶草繁廡
地宜畜牧居天山之隂氣候多寒
本朝康熙五十四年内屬雍正九年築巴爾庫勒城
周八里高二丈東西南北四門初以安西同知駐
防其地乾隆三十八年置鎮西府以巴爾庫勒城
為府治城内有
萬夀宫
文廟城隍廟城西南有龍王廟城東有城周六里為
滿洲兵弁駐防之所亦建
萬夀宫
關帝廟城西北三里别建
關帝廟廟前有漢敦煌太守裴岑碑
︹漢敦煌太守裴岑祠碑文︺維漢永和二年八月敦
煌太守雲中裴岑將郡卒五千人誅呼衍王夀斬
馘部衆克敵全師除西域之灰蠲四郡之害邊境
乂安振威到此立德祠以表萬世
︹漢書武帝紀︺貳師將軍與右賢王戰于天山注云
近蒲類國︹西域傳︺匈奴東蒲類王兹力支將人衆
千七百餘人降都護都護分車師後王之西為烏
貪訾離地以居之
按鎮西府於前漢為匈奴東蒲類王兹力支地
後漢屬伊吾盧地後魏屬蠕蠕隋屬伊吾郡後
入突厥唐屬伊州伊吾縣明屬衛拉特(舊作瓦剌今改)
(正)此前代沿革大略也至漢時蒲類部落不一
其王名兹力支者為東蒲類國故曰匈奴東蒲
類王也其治天山西疏榆谷者在卑陸且彌諸
國之西為西蒲類國故西域傳蒲類國治天山
西也又據後漢書西域傳蒲類本大國其王得
罪單于徙蒲類人六千餘口内之匈奴右部阿
惡地右部當居西鄙則其國本在東陲可知惟
其得罪單于是以西降都護既降之後居烏貪
訾離地在今闢展西北未降之前所謂東蒲類
者當在今闢展之東應屬今鎮西府境更以後
漢書班超傳注蒲類海在敦煌北之文証之又
當在敦煌之北則今之巴爾庫勒淖爾即漢蒲
類海今之鎮西府即漢東蒲類兹力支故地也
至漢永和碑為後漢明帝之十有二年史傳不
著其事疑當時敦煌郡人為裴岑建祠而立後
乃改祠為廟耳
宜禾縣治
宜禾縣乾隆三十八年設與鎮西府同治東南至
南山口二百五十里東北至鹽池百六十里西至
噶順三百四十里南至大山十里北至三塘一百
六十里自縣治東北行五十里歴五墩至屯田處
地名朴城子有四庄(見屯政門)
鏡兒泉
鏡兒泉在宜禾縣治西北六十里自縣治西北行
五十里歴五墩又十里至其地自鏡兒泉折而西
南行二十里至三個墩又西南行繞巴勒庫爾之
西五十里為肋巴泉
木城
木城在宜禾縣治北九十里西南境有石城子自
鏡兒泉東北二十里至石城子又東十里至其地
三塘
三塘在木城北七十里南距宜禾縣治一百六十
里自木城東北行二十里至柵門口踰山五十里
至其地
石人子
石人子在宜禾縣治東五十里自縣治東歴固原
堡大泉至其地其西南境有東黑溝
奎蘇
奎蘇在石人子東四十里西距宜禾縣治九十里
當巴爾庫勒淖爾發源處左右兩流之間
松樹塘
松樹塘蒙古語名招摩多在奎蘇東南九十里西
距宜禾縣治一百六十里是為縣東南境南踰庫
舍圖達巴至南山口接哈密界
沙山子
沙山子在石人子東北八十里踰巴爾庫勒淖爾
三河源至其地
呼濟爾台
呼濟爾台在沙山子東二十里西南距宜禾縣治
一百五十里其東南踰山十里有鹽池
︹唐書地理志︺伊州伊吾縣南二里有鹽池
︹元和志︺陸鹽池在伊州南六十里周迴十餘里無
魚水自生如海鹽月滿則鹽多而甘月虧則鹽少
而苦
按唐書及元和志俱載鹽池在伊吾縣南若以
宜禾縣東北境之鹽池當之方位不合而舍此
無所謂鹽池者疑唐時縣治尚在今鹽池北境
說詳後哈喇和屯條
圖古里克
圖古里克在呼濟爾台東一百四十里西距宜禾
縣治二百九十里又東南行一百二十里至多都
摩垓接哈密界
哈喇和屯
哈喇和屯在圖古里克北三十里
按唐伊州伊吾縣故城基址史無明文以元和
志新唐書伊吾縣南有陸鹽池及鹽池海之說
推之是當時縣治在鹽池北也若以今哈密城
鎮西府城當之則鹽池在城東北不在城南而
今哈喇和屯則適居鹽池之北疑屬唐時伊吾
縣故城也盖歴代置立州縣治所不必一處疑
漢伊吾舊城隋伊吾新城皆在今哈密至唐景
龍四年於伊州西北三百里置伊吾軍乃移建
縣治於此今之哈喇和屯殆即其遺址故南有
鹽池形勢相合耳
廋濟
廋濟在宜禾縣治西九十里北有小山東曰尖山
子西曰獨山子又自獨山子西南六十里至托來
達巴
庫爾墨圖
庫爾墨圖在廋濟西三十里東距宜禾縣治一百
二十里又西六十里為巴肋泉塘哈畢爾噶布拉
克出其地
西里克拜甡
西里克拜甡在庫爾墨圖西北一百十里東南距
宜禾縣治二百三十里西有烏爾圖水塘烏爾圖
布拉克出其地
︹元和志︺伊吾軍在伊州西北三百里折羅漫山北
甘露川置刺史為使景龍四年置
按庫爾墨圖西里克拜甡皆在鎮西府西北境
與元和志載伊吾軍去伊州道里相近哈畢爾
噶布拉克烏爾圖布拉克在其左右或即甘露
川之遺蹟歟
噶順
噶順在西里克拜甡西南一百里東北距宜禾縣
治二百七十里有泉出山下南流其北四十里為
鄂籠吉有舊城噶順西接竒臺縣界
以上屬宜禾縣
竒臺縣治
竒臺縣治東距府治六百九十里縣治東至噶順
溝三百七十里接宜禾縣界西至乾溝一百十里
南至南山北至葦湖西域平後於竒臺設堡乾隆
四十一年改設竒臺縣城内有
文廟
關帝廟城西南有竒臺堡二又南有龍口堡渠河出
南山下環抱縣治及諸堡左右稍東有英格布拉
克出天山下北流竒臺堡北有竒臺塘
濟爾瑪台
濟爾瑪台在縣治東九十里濟爾瑪台布拉克出
天山下北流東西各建堡一名西濟爾瑪台堡一
名東濟爾瑪台堡有屯田(見屯政門)
木壘
木壘在濟爾瑪台東十里負天山之隂地廣饒水
草宜耕牧東扼巴爾庫勒西通烏魯木齊舊為聲
援要地乾隆十九年大兵進討準噶爾駐營于此
有木壘城東距竒臺縣治百里城東南别有舊城
一雍正年間築東北境有木壘堡一木壘布拉克
出南山下北流過舊城西又經新城東環堡左右
其東北境有木壘塘有屯田(見屯政門)
按後漢書伊吾五百里北通車師前部又五百
里北通後部金滿城今哈密為漢伊吾闢展為
漢車師前部則後部金滿城當在天山北境唐
為金滿州又為金滿縣今竒臺縣屬木壘以西
迄于阜康縣境特納格爾以東正當闢展北境
應皆金滿地也(詳見後阜康縣濟木薩條)
伊勒巴爾和碩
伊勒巴爾和碩在木壘東北四十里南有泉出北
山麓有一灣泉塘
阿克塔斯
阿克塔斯在伊勒巴爾和碩東五十里天山北麓
泉源迭發凡三道相距各十餘里其西南四十里
有地名烏里雅蘇台
烏蘭烏蘇
烏蘭烏蘇地以水名在阿克塔斯東南九十里舊
為準噶爾東境乾隆二十年三月大兵進討準噶
爾甫入境有扎哈沁宰桑敦多克及其德木齊巴
罕曼濟等來迎將軍薩拉爾等宣示
恩旨敦多克等咸感動泣下奏言
大皇帝均幬並覆撫育準噶爾部衆拯諸水火登乎袵
席再生之德願無二心乃率所屬一千五百餘戶
内附此諸部落歸誠之始烏蘭烏蘇扎哈沁游牧
東界也東為庫舍圖又東六十里為庫克車勒有
泉名諾爾色必特有色必特塘又東六十里至噶
順溝口接宜禾縣界
格根
格根在竒臺縣治西四十里分中東西三堡相距
各五里堡各有渠源出天山下北流中格根渠釃
為三道夾堡而趨東西渠俱流經堡之東境西格
根之西有泉名碧流溝中格根之北有地窩舖塘
吉布庫
吉布庫在格根西二十里有吉布庫堡東西有渠
發源天山北麓北流夾堡之左右東名永豐溝西
名永泰溝有屯田(見屯政門)北十里地有獨樹名一顆
樹有一顆樹泉
鏗格爾
鏗格爾在吉布庫西二十里有鏗格爾堡泉出天
山北麓北流經堡之東堡西别有泉土名達巴罕
溝
古城
古城在竒臺縣治西北九十里由竒臺塘至古城
五十里南北二城南城中有
萬夀宫
關帝廟城西有牛圈泉乾隆四十年駐防大臣索諾
穆策凌於其地得唐時殘碑石二方有金滿縣令
等字知古城為唐金滿地也有屯田(見屯政門)
︹唐書地理志︺北庭都護府縣四金滿輪臺後庭西
海金滿州都督府永徽五年以處月部落置為
州龍翔二年為府
按唐金滿縣應即漢車師後部金滿城地漢時
由車師前部北通後部金滿城之路當在今阜
康縣東境之濟木薩(詳見後卷)阜康縣東境與竒臺
西境接古城與濟木薩境本相屬當為唐時金
滿縣東境碑石原建處不必定在縣城也據此
則今竒臺縣之西境阜康縣之東境均當為金
滿故地無疑
都爾伯勒津
都爾伯勒津在古城東十里有舊城東有舊城屯
泉自都爾伯勒津東北行經額勒蘇廋濟鄂克沁
托賴庫布烏爾圖布拉克三百里至拜塔克
乾溝
乾溝在古城西六十里西接迪化州屬阜康縣界
按今鎮西府為唐伊州沙陀近寇伊州當伊州
北境宜在今鎮西府北唐沙陀州金滿州均以
處月部置地宜毗接金滿屬漢車師後部為今
竒臺縣西境阜康縣東境地則沙陀故境又當在
今竒臺阜康兩縣北金滿州既南近天山則沙
陀州自北連大磧今自竒臺縣西北境阜康縣
東北境之都爾伯勒津迤北一帶戈壁東届哈
布塔克拜塔克疑即沙陀舊壤其方位亦適當
伊州之西北金滿州之正北也
以上屬竒臺縣
蘇博阿拉
蘇博阿拉在鎮西府竒臺縣西北境都爾伯勒津
東北二十里又東北行二百餘里至拜塔克舊為
準噶爾東南界
阿濟
阿濟在鎮西府宜禾縣東北境哈喇和屯北一百
里西接華烏里雅蘇台
必濟
必濟在鎮西府宜禾縣境外阿濟西北接華烏里
雅蘇台
華烏里雅蘇台
華烏里雅蘇台在必濟山北西南北三面環山東
面池泉不一東至烏里雅蘇台軍營五百餘里由
華烏里雅蘇台北山西北行岡巒層叠千有餘里
直至古爾畢達巴阿勒坦鄂拉舊為準噶爾東界
察罕察竒爾圖
察罕察竒爾圖在鎮西府宜禾縣木城北一百八
十里踰北山而至又西北五十里為夸察竒爾圖
西六十里為哈喇察竒爾圖
阿拉克椿集
阿拉克椿集在鎮西府宜禾縣城東北一百二十
里又西北為察罕椿集又西北為額林椿集
奎屯郭勒圖
奎屯郭勒圖在額林椿集西北五十里地饒水草
蘇魯圖
蘇魯圖在奎屯郭勒圖西北五十里又自鎮西府
宜禾縣北境之西里克拜甡北踰哈套鄂拉北行
三十里為烏爾圖又北二十里為布渾又北三十
里為博羅鄂博又東北五十里亦至蘇魯圖
色爾克
色爾克在蘇魯圖西北八十里又西北為昭達木
濟呼又西北至哈布塔克
哈布塔克(互見山)
哈布塔克地以山名在鎮西府西北四百里北六
十里即布拉干郭勒河南山北之地饒水草宜畜
牧踰哈布塔克至青吉勒郭勒舊為準噶爾東南
界
拜塔克
拜塔克地以山名在哈布塔克西青吉勒郭勒南
岸由拜塔克西南行三百里至竒臺縣界
謹按我
朝舊疆與準噶爾分界處在阿勒坦鄂拉南古爾畢
達巴至哈布塔克拜塔克之間爰舉必濟以下
諸境當鎮西府北界者隸諸卷末以表舊疆之
所届云
以上屬鎮西府北境外地
欽定皇輿西域圖志卷九
