欽定皇輿西域圖志卷四十目錄
音樂
準噶爾部
樂器
樂譜
回部
樂器
樂譜
樂伎附
欽定皇輿西域圖志卷四十目錄
欽定皇輿西域圖志卷四十目錄
音樂
準噶爾部
樂器
樂譜
回部
樂器
樂譜
樂伎附
欽定皇輿西域圖志卷四十目錄
欽定皇輿西域圖志卷四十
音樂
準噶爾部
樂器
雅托噶即筝也通體以桐木為之長四尺七寸
三分八釐五毫額廣七寸二分九釐尾廣六寸四
分八釐前梁内際至額三寸六分四釐五毫後梁
内際至尾七寸二分九釐前後梁之高廣俱四分
三釐七毫梁内絃長三尺六寸四分五釐前額中
高三寸七分八釐九毫中厚二寸九分八釐八毫
足高八分邊高二寸六分二釐四毫邊厚一寸八
分二釐二毫後尾中高三寸五分七釐二毫中厚
二寸五分五釐一毫足高一寸零二釐六毫邊高
二寸六分九釐七毫邊厚一寸六分七釐六毫前
梁内際邊高二寸八分四釐三毫後梁内際邊高
四寸五分一釐九毫邊厚俱一寸六分七釐六毫
與尾邊同額邊雲牙長四寸三分七釐四毫尾邊
雲牙長倍之首尾兩端雲牙與闊等底二孔前孔
四瓣徑二寸九分一釐六毫後孔上圓下平長三
寸六分四釐五毫徑二寸一分八釐七毫下闊與
前孔徑等前孔上周距首牙内際五寸一分零三
毫後孔下周距尾牙内際一寸四分五釐八毫施
絃十四馬亦十四或六絃皆以絲為之
伊竒里呼爾即胡琴也以木為槽面冐以革槽
徑三寸八分四釐厚二寸一分六釐柄亦以木為
之通長二尺七寸八分四釐曲首長五寸五分六
釐八毫柄端木本長二寸八分八釐穿直孔以施
絃扣槽面正中設柱以承絃曲首下際安山口開
孔通後槽以設絃軸槽長二寸零二釐闊得長十
之一軸長三寸零三釐施絃二自山口至絃柱長
二尺零三分五釐二毫以馬尾為之别以木為弓
以馬尾為弓絃以弓絃軋雙絃以取聲
圖布舒爾即二絃也以木為槽形方底有孔面
長六寸八分二釐六毫闊五寸三分九釐三毫邊
長七寸八分八釐五毫闊六寸四分八釐以木為
柄自山口至槽邊内際長一尺七寸二分八釐上
闊九分一釐下闊一寸零七釐八毫曲首長與槽
面闊等後開槽以設絃軸槽長二寸零四釐闊三
分軸長四寸零四釐絃自山口至覆手内際長二
尺三寸零四釐通體用樟木槽面用桐木施絃二
以羊腸為之繫於左右兩小軸以手冐撥指弹之
取聲
披帕呼爾即提琴也圓木為槽冐以蟒皮而空
其下竹柄貫槽中柄末槽外覆之以木穿直孔以
施絃扣柄上穿四直孔以設絃軸四絃共貫以小
環束之於柄槽面正中設柱以承絃竹片為弓馬
尾雙絃夾四絃間而軋之槽徑二寸三分長三寸
二分四釐柄長二尺一寸一分七釐環距絃柱一
尺一寸一分五釐第一軸距環四寸五分五釐第
四軸距一一軸五寸三分九釐第四軸距柄端一
寸二分三釐軸長四寸五分五釐竹弓長八寸六
分四釐
特木爾呼爾即口琴也以鐡為之一柄兩股中
設一簧柄長三分二釐四毫股長二寸八方八釐
股本相距三分六釐四毫股末相距七釐二毫簧
長與股等簧末上曲七分二釐九毫簧端點以蠟
珠横銜其股於口以指鼓簧轉舌嘘吸以成音
綽爾形如内地之簫以竹為之通體長二尺三
寸九分六釐凡四孔最下一孔距管端二尺一寸
三分次上一孔距管端一尺九寸三分三釐次上
一孔距管端一尺七寸二分最上一孔距管端一
尺五寸二分三釐上口徑九分六釐四毫管末口
徑六分三釐以舌側抵管之上口吹以成音
鏗格爾格即鼓也以木為腔皮冐兩面面徑三
尺以二小木杖裹氊擊之
倉即鐃也或銅或鐡為之大小不一大者圓徑
幾及三尺小者亦不下尺餘形同内地之鐃
登舍形同内地之小鈸圓徑三寸餘
轟和即鈴也以銅為之中施小舌或鐡或銅振
以作聲制如鐸
畢什庫爾即小銅角也或紅銅或黃銅為之本
小末大管長一尺四寸一分四釐上口内徑三分
零一毫外徑八分零一毫下口内徑六寸五分五
釐一毫外徑三寸零一釐管口上安外管長三寸
一分零五毫外管口上安蘆哨長三分五釐哨上
口寬二分正面七孔後出一孔左側面一孔
伊克布勒即大銅角也或紅銅或錫為之形如
竹筒上下兩截本細末大通長三尺六寸七分二
釐下截長一尺九寸四分四釐下口徑六寸四分
八釐上口徑一寸四分四釐其出於下截上口之
外者一尺七寸二分八釐上口徑四分三釐二毫
上接小銅管長一寸四分四釐
冬布勒以白螺殼為之於旋螺之末穿孔吹氣
出聲中土謂之海螺
按準部樂器與蒙古相若惟蒙古番部合奏樂
笳吹樂中有胡笳軋筝和畢斯(舊作火不思今改正)之屬
今準部則無之耳雅托噶以下六器為其歡會
宴飲所用以絲為主而竹附之鏗格爾格以下
七器則喇嘛誦經應和所用久為内地梵刹之
音盖緣佛法本來西域是以樂器流傳沿及中
土今審其形名往往而合也
樂譜
尺六工工工工五工工工工工工工工工工
工工五六六六六六六六六六六六六工
合六六六六六六六
右一曲名圖爾本衛拉特有聲無辭用以試
絃
尺六工五六五工合四四合合尺六工
五六五尺六工乙合四尺六工乙五
五尺六工乙合四
尺六工五六五工合四四合合尺六工
五六五尺六工乙合四尺六工乙五
五尺六工乙合四
尺六工五六五工合四四合合尺六工
五六五尺六工乙合四尺六工乙五
五尺六工乙尺四
尺六工五六五工合四四合合尺六工
五六五尺六工乙合四尺六工乙五
五尺六工乙尺四
右一曲名噶爾達木特共四解歎美其人之
辭
五六尺工工六五五六五乙四合合六
工工六五五
五六尺工工六五五六五乙四合合六
工工六五五
右一曲名布圖遜雅布達爾頌禱之辭以此
煞尾
按工尺字譜宋樂志有之等而上之則楚辭大
招篇所謂四上競氣極聲變只者即招魂篇所
謂吴歈蔡謳奏大呂些大呂為宫其譜下四仲
吕為角其譜上字四上競氣蓋宫角相應之謂
是尺工四上在屈原時已有之即殊方外域稱
名或異而寄諸絲竹者音無不同惟積音成調
則参差長短之間厥有土風歎於比一兹準噶
爾為元臣遺裔樂曲音節略近蒙古雖無工尺
名號而審音定字固與工尺四上之九音應黃
鐘十二律者未之有異凡曲謂之愛足慕得十
有一凡調謂之愛雅斯得三十有二苐其文辭
近陋難以稱述即音節流傳亦頗零落失次今
略準圖爾本衞拉特以下三曲音節協以尺工
諸字為一闋以著其槩準之於古殆即樂之一
小成也别有沙津竒點克噶拉達瑪竒爾吉斯
訥點庫濟爾噶勒呼哩莽拉圖們額奇諸曲率
以雅托噶以下六器相和成調云
︹北史西域傳︺詔有司以悅般國鼓舞之節施於樂
府
︹唐書回鶻傳︺堅昆國樂有笛鼓笙篳篥盤鈴戲有
弄駝師子馬伎繩伎
︹樂苑︺回紇商調曲也
按準部音樂考之於古史傳之紀載多䟽惟回
紇居白山之北悦般處烏孫故地戞黠斯未還
西北之前為古堅昆國附近天山俱屬準部故
土之音存之以資審証
回部
樂器
哈爾扎克狀類胡琴以椰為槽面徑二寸五分
六釐冐以馬首之革碧色槽底中開一孔徑六分
八釐二毫有竒側開三小孔徑二分五釐六毫槽
上木柄通長一尺八寸二分有奇圓徑七分二釐
九毫柄上一段微巨長三寸四分一釐有奇圓徑
一寸一分三釐有奇柄上段設二軸前面為山口
上開圓孔徑四分有奇後面有空隙長一寸八分
二釐有竒闊二分六釐九毫有竒槽下鐡柄長五
寸一分二釐方二分四釐三毫其末圓頂着槽之
處有兩環其絃以馬尾為之有二縷每縷約用馬
尾八十餘莖上自山口穿於後繋於柄上端之二
軸下則繫於槽末鐡柄之二鐶槽面施柱以承絃
柱有小孔距山口一尺四寸五分八釐又馬尾絃
下有鋼絲絃十下則繫於鐡柄自柱間小孔穿入
上則繋於木柄左右各設五軸自柱間距軸左第
一絃五寸七分六釐第二絃六寸八分二釐六毫
第三絃七寸八分七釐有奇第四絃八寸八分五
釐九毫有奇第五絃九寸七分六釐有奇右第一
絃六寸零二釐六毫有奇第二絃六寸九分九釐
八毫有奇第三絃七寸九分八釐七毫有竒第四
絃九寸零一釐有奇第五絃一尺零一釐有奇另
以圓木桿為弓長二尺一寸零六釐有奇桿本以
皮條繫銅鐶長二寸八分八釐以馬尾八十餘莖
為絃長一尺七寸七分有奇上繋於銅鐶下繋於
桿末以弓絃軋馬尾絃應鋼絃以取聲
喀爾奈狀類洋琴以木為胎空其中厚三寸七
分一釐七毫九絲前長二尺五寸一分五釐後長
九寸一分零二毫寬一尺六寸三分九釐四毫四
絲左端直右端曲左端上面施木梁似琴之岳山
以繋鋼絃之本鋼絃之末施木軸似琴之枕入於
右端側面孔内轉其軸以定絃之緩急木梁距上
面高六分九釐九毫八絲寬一寸二分九釐六毫
九絲長與左端等施十八絃絃下柱形與右端曲
形相應高七分二釐九毫柱脊距右端五寸一分
二釐第一單絃長二尺四寸三分有奇得合字第
二雙絃長二尺四寸零一釐九毫二絲得四字第
三雙絃長二尺三寸七分有奇得乙字第四雙絃
長二尺三寸二分七釐有奇得上字第五雙絃長
二尺二寸五分九釐九毫得尺字第六雙絃長二
尺一寸八分四釐五毫得工字第七雙絃長二尺
零八分有奇得凡字第八雙絃長一尺九寸七分
二釐有竒得六字第九雙絃長一尺八寸四分八
釐九毫得五字第十雙絃長一尺七寸三分七釐
有奇復得乙字第十一雙絃長一尺六寸五分八
釐八毫復得上字第十二雙絃長一尺五寸四分
八釐有奇復得尺字第十三雙絃長一尺四寸三
分三釐有奇復得工字第十四雙絃長一尺三寸
有奇復得凡字第十五雙絃長一尺二寸二分一
釐有奇復得六字第十六雙絃長一尺一寸二分
八釐有奇復得五字第十七雙絃長一尺零四分
九釐有奇復得乙字第十八雙絃長九寸八分二
釐九毫有竒復得上字以手冐撥指彈之取聲
巴拉滿狀類管以木為之本小末大餙以金木
管通長九寸四分上口内徑四分外徑八分下口
内徑六分外徑一寸三分木管上口安蘆哨長二
寸七分三釐哨入木管五分九釐上口寬二分九
釐正面七孔最下第一孔距上口七寸七分得凡
字次上第二孔距上口六寸九分得合字次上第
三孔距上口六寸五分五釐得四字次上第四孔
距上口五寸四分得乙字次上第五孔距上口四
寸五分一釐得上字次上第六孔距上口三寸七
分五釐得尺字次上第七孔距上口二寸九分三
釐得工字最上後出一孔距上口一寸六分八釐
得凡字皆應笛聲
喇巴卜狀類和畢斯木槽通柄絲絃五綱絃三
上端曲向後以施絃軸槽形似半瓶長四寸八分
六釐高二寸九分一釐六毫柄槽通長二尺零七
分七釐六毫五絲瓶形以上柄闊一寸一分三釐
七毫有奇高一寸三分三釐有奇柄上端闊七分
零五毫有奇高八分六釐四毫柄上曲長三寸三
分二釐八毫曲柄之本闊一寸八分二釐有奇末
闊七分五釐二毫有奇其厚與柄上端之闊等直
柄之上作山口曲柄之中有空隙兩傍施五軸通
五絲絃而繋於軸五絃之本繫於木槽下側面五
絃通長一尺九寸二分九釐有奇又綱絃二其本
亦繋於槽下側面其末則繋於直柄右側面之二
軸一長一尺四寸九分有奇一長一尺四寸零八
釐有奇一絃為合字二絃三絃皆為乙字四絃五
絃皆為工字以手冐撥指彈之應鋼絃以取聲
色塔爾狀類二絃木槽通柄共長三尺四寸二
分五釐有奇槽形如匕面平下圓冐以革長八寸
二分零八毫上闊九分二釐一毫六絲厚一寸一
分三釐七毫有奇腹闊三寸三分三釐七毫有奇
厚三寸一分五釐五毫有奇柄長二尺六寸零四
釐九毫有奇面平背圓闊八分六釐四毫厚九分
五釐有奇柄上漸闊至端闊一寸二分八釐兩側
有八軸絲絃二大絃應合字小絃應上字雙鋼絃
一單鋼絃六應絲絃以取聲上繫於軸下繫於槽
末側面柄端向下設山口以起絃度距端三寸八
分四釐槽面設柱以承絃山口距柱二尺八寸四
分三釐一毫柄身設線圍二十三道似琵琶之品
第一道距柱二尺六寸八分有奇第二道距柱二
尺五寸三分四釐有奇第三道距柱二尺四寸八
分三釐有奇第四道距柱二尺四寸一分五釐有
竒第五道距柱二尺二寸六分二釐有奇第六道
距柱二尺一寸九分四釐有奇第七道距柱二尺
零二分八釐有奇第八道距柱一尺九寸六分三
釐有竒第九道距柱一尺九寸一分有奇第十道
距柱一尺六寸六分七釐有奇第十一道距柱一
尺六寸零九釐有竒第十二道距柱一尺五寸零
五釐有竒第十三道距柱一尺四寸六分七釐有
竒第十四道距柱一尺三寸九分四釐有竒第十
五道距柱一尺二寸七分三釐有竒第十六道距
柱一尺二寸一分四釐有竒第十七道距柱一尺
一寸三分三釐有竒第十八道距柱一尺零一分
一釐有竒第十九道距柱九寸六分第二十道距
柱八寸四分六釐有竒第二十一道距柱七寸五
分二釐有奇第二十二道距柱七寸零三釐有奇
第二十三道距柱六寸四分一釐有奇以左手按
絲絃之線圍以右手冐撥指彈之合字絃第一道
散聲得合字按第二道得四字按第三道得乙字
按第四道得上字按第五道得尺字按第六道得
工字按第七道得凡字按第八道得六字按第九
道得五字按第十道復得乙字按第十一道復得
上字按第十二道復得尺字按第十三道復得工
字按第十四道復得凡字按第十五道復得六字
按第十六道復得五字按第十七道復得乙字按
第十八道復得上字按第十九道復得尺字按第
二十道復得工字按第二十一道復得凡字按第
二十二道復得六字按第二十三道復得五字上
字絃第一道散聲得上字按第二道得尺字以下
遞高一字應鋼絃以取聲
達卜即鼓也以木為腔冐以革面徑一尺三寸
六分五釐二毫高二寸二分七釐五毫其小者面
徑一尺二寸二分四釐高一寸六分二釐以手指
擊之
蘇爾奈狀類小銅角木管本小末大上下飾以
金木管通長一尺四寸一分四釐上口内徑三分
零一毫有奇外徑八分零一毫九絲下口内徑二
寸五分五釐一毫五絲外徑三寸零一釐木管上
口安銅管長三寸一分零五毫有奇銅管入木管
内一寸三分三釐出木管外一寸七分七釐銅管
上口安蘆哨長三分五釐冐於銅管二分哨上口
寬二分四釐木管正面七孔後出一孔左側面一
孔距木管九寸一分二釐無聲字正面最下第一
孔距上口八寸三分得凡字次上第二孔距上口
七寸三分三釐得合字次上第三孔距上口六寸
三分得四字次上第四孔距上口五寸三分得乙
字次上第五孔距上口四寸二分得上字次上第
六孔距上口三寸一分九釐得尺字次上後出一
孔距上口二寸七分得工字最上第七孔距上口
二寸一分得凡字
納噶喇狀類行鼓以鐡為腔其腔上大下小冐
以革面徑六寸四分八釐底徑二寸六分二釐八
毫高四寸八分六釐以二木杖擊之
樂譜
尺尺尺上乙尺尺上乙合四四乙乙
右一曲名斯納滿愛慕其人之辭凡按工
尺字一周終而復始節以人聲隨其長短以
成調後倣此
合四乙合四四四上上上上上工尺工
上乙合四上乙四乙
右一曲名色勒喀斯拊掌行樂之辭
四四上尺工工尺工上乙
右一曲名察罕
上工上工上乙四乙
右一曲名珠魯馬前鼓吹之辭
合四乙乙四合乙四
右一曲亦名色勒喀斯
按樂有五音增二變二清為九音樂工則取字
音之相似者易之以宫為工以商為凡以角為
合以清角為六以變徵為四以清變徵為五以
徵為乙以羽為上以變宮為尺中土之音數者
咸有低昂亢墜率以曼聲取致若回部喀爾奈
色塔爾諸器九音具備與中土無異苐其音繁節
促少舒遲廣大之響而每於一調之中移宫换羽
絫絫相貫如環無端豈非回部地近天方本精
音律龜兹五旦七調又與中華五均七音之旨
相脗合是以隋唐九部十部之樂西音居其六
七諧聲協律以衷大雅有足資採聽者歟
回部樂技附
始作樂
司達卜一人司納噶喇一人司哈爾扎克一人司
喀爾奈一人司色塔爾一人司喇巴卜一人司巴
拉滿一人司蘇爾奈一人皆服錦面絹裏雜色綢
接袖衣冠錦面布裏倭縀緣邊回回帽著青縀鞾
繫綠紬帶携諸樂器進奏斯納滿色勒喀斯察罕
珠魯諸樂曲以為舞節
次起舞
司舞二人舞盤二人皆服背褂上下身錦腰襴綢
接䄂衣冠錦面布裏倭縀緣邊回回帽履青縀鞾
繫綠紬帶於樂作後即上司舞二人起舞舞盤人
隨舞
次呈雜技
大回子四人皆服背褂上身雜色綢下身接䄂衣
冠五色紬回回小帽著青縀鞾繫綠綢帶小回子
二人服雜色紬絹裏衣冠五色紬回回小帽著青
縀鞾繫綠紬帶司舞舞盤人舞畢即上走索尋橦百
戲俱呈技畢樂止迺下每歲三大節筵宴高麗國
俳掌儀呈技之後回部樂技始進
御製觀回部䋲伎聫句(有序辛巳)
繩伎即古尋橦度索之遺而徵信者史闕有間國家
諸蕃向化方伎畢轃若僸佅兜離大之可以數典紀
功精之可以省風體物所由來遠矣比因回紇内屬
花門抱器者胥隸樂府獻歲列部番覲燈筵欵侍乃
命回人緣高楔跨修縆前奏斯伎以惬觀聽其始也
戞戞孑孑無挾而造則近乎勇其繼也于于徐徐出
險而亨則近乎智其究也油油洒洒奉身而退則又
近乎仁蓋一藝而三善具焉若是昔昌黎石鼎聫咏
重自標置謂吾詩云云不解人間書矧我二三詞臣
方當釐宫懸所必備補王會所未圖而可孤勝事作
恒語乎是用即目首倡俾劉綸于敏中聯成五十韻
以示誌西域者垂之副墨
(御製)筠冲今允服都盧昔所稱燈節陳長伎
撞戲超同朋首髠省纏鬕脛露辭裹縢扱袵屬
櫜鞬(臣劉綸)束體雜組繒連隊次樂部儲具供林丞
差排跂斯翼(臣于敏中)
(御製)控擊捄之陾雙撐千尺木直拽三尺繩如虹拖碧落
不棧懸丹峻窮巔互槅庋拓勢么絃搄腔遲秋篳
峭(臣劉綸)拍急臘鼓鼕居然謝梯筏詎爾忘淵冰臨
崖送者返(臣于敏中)
(御製)拔宅仙乎登發地上累足凌空息撫膺竒趫忽百出
邪許時一譍布武失偪仄振臂誇倰僜鞠效秦贅
&KR0957;(臣劉綸)擔匪虞卿簦低腰宛舞女合掌俄枯僧跡
習邯鄲學(臣于敏中)
(御製)意會痀僂承履銅取滑細著屐寕慫競屏營無二慮
搘拄惟兩肱絲曳蜓立顫角掛羚睡瞢竿頭詣成
進(臣劉綸)繫表神來騰廻旋轆轤軸盤辟浮屠層亭
亭嘂閶闔(臣于敏中)
(御製)軒軒棲觚棱瞥下儼跨馬虚躍似翻鷹安其危永吉
動亦定乃凝叱陋九折坂抽嫺三釋掤佛跏妥帖
結(臣劉綸)禹步蹣跚仍綳殊孩兒倒牽詫傀儡興爪
攫鸚在架(臣于敏中)
(御製)尾掉魚離罾目正徑無險心卑高可乘木雞差足擬
磨蟻猶難勝初虞引髮重轉喜絫卵增逵中或重
繭(臣劉綸)棘端孰鋪㲪磬折筍虡系蓬轉颷車凌奄
馳籋雲驥(臣于敏中)
(御製)將徙培風鵬諷元徒傳藻賦張真究升蹁躚有餘暇
彳亍鮮後懲情移禦寇善力靡偃師憎却行退宋
鷁(臣劉綸)縮守黏曺蠅進止自栩栩視聽交蕄蕄拔
河鬭謾騁(臣于敏中)
(御製)罥索走妄譝旁觀駭汗致孤翹壯心憑教猱猱遜捷
憐䕫䕫敢矜方外遊殆庶域中見何曾巧習履而
泰(臣劉綸)道藝貞以恒眗哂石火熾機鄙扶風縆爻
閭新誌備(臣于敏中)
(御製)幻人前事徵列睹俾惬衆論賞聊勸能行慶輯戎索
熙春和氣蒸
按回部樂伎有倒剌都盧承盌轉碟諸戲而䋲
伎尤工每當獻歲燈筵獲供
清賞並邀
睿藻賡吟殊方末藝有餘榮已考諸前代所傳如魏略
載大秦國俗多奇幻口中出火自縛自解跳十
二丸巧妙非常唐書西域傳載天竺獻胡旋之
舞又睿宗時婆羅門引獻樂舞人倒行而以足
舞極銛刀鋒倒置於地抵目就刀以歴臉中及
其背上又伏伸其手兩人躡之旋身繞手百轉
無已此見西域樂伎流傳由來已久凡今回部
所獻固從其風俗之同者歟
︹北史西域傳︺高昌俗尚音樂
︹唐書西域傳︺龜兹俗尚歌樂
︹鄭樵通志︺七音序隋柱國沛公鄭譯議曰周武帝
時有龜兹人曰蘇祗婆善胡琵琶聽其所奏一均
之中間有七聲問之則曰父在西域號為知音世
相傳習調有七種以其七調校之七聲冥若合符
一曰婆陀力華言平聲即宫聲也二曰雞識華言
長聲即南宫聲也三曰沙識華言質直聲即角聲
也四曰沙侯加濫華言應聲即變徵聲也五曰沙
臘華言應和聲也徵聲也六曰般贍華言五聲即
羽聲也七曰俟利箑華言斛牛聲即變宫聲也就
此七調又有五旦之名旦作七調以華譯之旦即
均也
︹郭茂倩樂府︺隋自開皇初置七部樂六曰龜兹伎
唐太宗增高昌其著令者十部六曰龜兹八曰疏
勒九曰高昌而總謂之讌樂後又分為立坐二部
︹樂苑︺伊州商調曲西凉節度盖嘉運所進也
︹樂府雜錄︺胡旋舞居一小團球子上舞縱横騰擲
而足終不離毬上其妙如此
︹宋王延德高昌行紀︺樂多琵琶箜篌國王拜受賜
傍有持磬者擊以節拜遂張樂宴飲為優戱明日
泛舟扵池中池四面作鼓樂俗好音樂行者必抱
樂器
︹文獻通考︺樂考銅角高昌之樂器也形如牛角長
二尺西魏與高昌通始有高昌部之樂以備燕饗
隋開皇中獻聖明樂曲唐太宗伐其國盡得其樂
其器有竪箜篌琵琶五絃笙笛簫觱篥毛員鼓都
曇鼓答臘鼓腰鼓羯鼓雞婁鼓銅鼓銅鈸具等十
五種為一部工二十人舞人白襖錦䄂赤皮鞾赤
皮帶紅抹額龜兹隋有西國龜兹齊朝龜兹土
龜兹等凡三部開皇中列於七部樂有弹筝竪箜
篌琶琶五絃横笛笙簫觱篥答臘鼓毛員鼓都曇
鼓侯提鼓雞婁鼓腰鼓齊鼓檐鼓具皆一銅鈸二
舞者四人設五方師子高丈餘餙以五方色每師
子有十二人畫衣執紅拂首加紅抹謂之師子郎
樂工人皂絲布頭巾緋絲布袍錦袖緋布袴舞者
四人紅抹額緋襖白袴帑烏皮鞾其曲有小天(通考)
(原本作小天查天竺有大朝天小朝天曲亦見通考此疑係小朝天之訛)疏勒鹽焉
疏勒其樂有竪箜篌琵琶五絃横笛簫觱篥答臘
鼓腰鼓提鼓雞婁鼓十種為一部工十二人隋唐
以備燕樂工人皂絲布白頭巾袍錦褾白絲布袴
舞人白襖錦袖赤皮鞾赤皮帶曲調有昔昔鹽一
臺鹽之類于闐其俗以十二月一日肆筵設席
拍手撥胡琴唱歌
按回部音樂之扵古自高昌以下各有專條致
為賅備郭茂倩樂府所載七部十部等樂府内
有龜兹疏勒高昌等部皆屬今之回部故全載
於此可見回部舊精音律備太常之掌職是故
也今者回部聲歌得隸樂官即準部器曲流傳
亦土風足採並得備四夷之奏導八方之和鳳
儀獸舞海宇同庥治莫盛於此矣
欽定皇輿西域圖志卷四十
欽定皇輿西域圖志卷四十
音樂
準噶爾部
樂器
雅托噶即筝也通體以桐木為之長四尺七寸
三分八釐五毫額廣七寸二分九釐尾廣六寸四
分八釐前梁内際至額三寸六分四釐五毫後梁
内際至尾七寸二分九釐前後梁之高廣俱四分
三釐七毫梁内絃長三尺六寸四分五釐前額中
高三寸七分八釐九毫中厚二寸九分八釐八毫
足高八分邊高二寸六分二釐四毫邊厚一寸八
分二釐二毫後尾中高三寸五分七釐二毫中厚
二寸五分五釐一毫足高一寸零二釐六毫邊高
二寸六分九釐七毫邊厚一寸六分七釐六毫前
梁内際邊高二寸八分四釐三毫後梁内際邊高
四寸五分一釐九毫邊厚俱一寸六分七釐六毫
與尾邊同額邊雲牙長四寸三分七釐四毫尾邊
雲牙長倍之首尾兩端雲牙與闊等底二孔前孔
四瓣徑二寸九分一釐六毫後孔上圓下平長三
寸六分四釐五毫徑二寸一分八釐七毫下闊與
前孔徑等前孔上周距首牙内際五寸一分零三
毫後孔下周距尾牙内際一寸四分五釐八毫施
絃十四馬亦十四或六絃皆以絲為之
伊竒里呼爾即胡琴也以木為槽面冐以革槽
徑三寸八分四釐厚二寸一分六釐柄亦以木為
之通長二尺七寸八分四釐曲首長五寸五分六
釐八毫柄端木本長二寸八分八釐穿直孔以施
絃扣槽面正中設柱以承絃曲首下際安山口開
孔通後槽以設絃軸槽長二寸零二釐闊得長十
之一軸長三寸零三釐施絃二自山口至絃柱長
二尺零三分五釐二毫以馬尾為之别以木為弓
以馬尾為弓絃以弓絃軋雙絃以取聲
圖布舒爾即二絃也以木為槽形方底有孔面
長六寸八分二釐六毫闊五寸三分九釐三毫邊
長七寸八分八釐五毫闊六寸四分八釐以木為
柄自山口至槽邊内際長一尺七寸二分八釐上
闊九分一釐下闊一寸零七釐八毫曲首長與槽
面闊等後開槽以設絃軸槽長二寸零四釐闊三
分軸長四寸零四釐絃自山口至覆手内際長二
尺三寸零四釐通體用樟木槽面用桐木施絃二
以羊腸為之繫於左右兩小軸以手冐撥指弹之
取聲
披帕呼爾即提琴也圓木為槽冐以蟒皮而空
其下竹柄貫槽中柄末槽外覆之以木穿直孔以
施絃扣柄上穿四直孔以設絃軸四絃共貫以小
環束之於柄槽面正中設柱以承絃竹片為弓馬
尾雙絃夾四絃間而軋之槽徑二寸三分長三寸
二分四釐柄長二尺一寸一分七釐環距絃柱一
尺一寸一分五釐第一軸距環四寸五分五釐第
四軸距一一軸五寸三分九釐第四軸距柄端一
寸二分三釐軸長四寸五分五釐竹弓長八寸六
分四釐
特木爾呼爾即口琴也以鐡為之一柄兩股中
設一簧柄長三分二釐四毫股長二寸八方八釐
股本相距三分六釐四毫股末相距七釐二毫簧
長與股等簧末上曲七分二釐九毫簧端點以蠟
珠横銜其股於口以指鼓簧轉舌嘘吸以成音
綽爾形如内地之簫以竹為之通體長二尺三
寸九分六釐凡四孔最下一孔距管端二尺一寸
三分次上一孔距管端一尺九寸三分三釐次上
一孔距管端一尺七寸二分最上一孔距管端一
尺五寸二分三釐上口徑九分六釐四毫管末口
徑六分三釐以舌側抵管之上口吹以成音
鏗格爾格即鼓也以木為腔皮冐兩面面徑三
尺以二小木杖裹氊擊之
倉即鐃也或銅或鐡為之大小不一大者圓徑
幾及三尺小者亦不下尺餘形同内地之鐃
登舍形同内地之小鈸圓徑三寸餘
轟和即鈴也以銅為之中施小舌或鐡或銅振
以作聲制如鐸
畢什庫爾即小銅角也或紅銅或黃銅為之本
小末大管長一尺四寸一分四釐上口内徑三分
零一毫外徑八分零一毫下口内徑六寸五分五
釐一毫外徑三寸零一釐管口上安外管長三寸
一分零五毫外管口上安蘆哨長三分五釐哨上
口寬二分正面七孔後出一孔左側面一孔
伊克布勒即大銅角也或紅銅或錫為之形如
竹筒上下兩截本細末大通長三尺六寸七分二
釐下截長一尺九寸四分四釐下口徑六寸四分
八釐上口徑一寸四分四釐其出於下截上口之
外者一尺七寸二分八釐上口徑四分三釐二毫
上接小銅管長一寸四分四釐
冬布勒以白螺殼為之於旋螺之末穿孔吹氣
出聲中土謂之海螺
按準部樂器與蒙古相若惟蒙古番部合奏樂
笳吹樂中有胡笳軋筝和畢斯(舊作火不思今改正)之屬
今準部則無之耳雅托噶以下六器為其歡會
宴飲所用以絲為主而竹附之鏗格爾格以下
七器則喇嘛誦經應和所用久為内地梵刹之
音盖緣佛法本來西域是以樂器流傳沿及中
土今審其形名往往而合也
樂譜
尺六工工工工五工工工工工工工工工工
工工五六六六六六六六六六六六六工
合六六六六六六六
右一曲名圖爾本衛拉特有聲無辭用以試
絃
尺六工五六五工合四四合合尺六工
五六五尺六工乙合四尺六工乙五
五尺六工乙合四
尺六工五六五工合四四合合尺六工
五六五尺六工乙合四尺六工乙五
五尺六工乙合四
尺六工五六五工合四四合合尺六工
五六五尺六工乙合四尺六工乙五
五尺六工乙尺四
尺六工五六五工合四四合合尺六工
五六五尺六工乙合四尺六工乙五
五尺六工乙尺四
右一曲名噶爾達木特共四解歎美其人之
辭
五六尺工工六五五六五乙四合合六
工工六五五
五六尺工工六五五六五乙四合合六
工工六五五
右一曲名布圖遜雅布達爾頌禱之辭以此
煞尾
按工尺字譜宋樂志有之等而上之則楚辭大
招篇所謂四上競氣極聲變只者即招魂篇所
謂吴歈蔡謳奏大呂些大呂為宫其譜下四仲
吕為角其譜上字四上競氣蓋宫角相應之謂
是尺工四上在屈原時已有之即殊方外域稱
名或異而寄諸絲竹者音無不同惟積音成調
則参差長短之間厥有土風歎於比一兹準噶
爾為元臣遺裔樂曲音節略近蒙古雖無工尺
名號而審音定字固與工尺四上之九音應黃
鐘十二律者未之有異凡曲謂之愛足慕得十
有一凡調謂之愛雅斯得三十有二苐其文辭
近陋難以稱述即音節流傳亦頗零落失次今
略準圖爾本衞拉特以下三曲音節協以尺工
諸字為一闋以著其槩準之於古殆即樂之一
小成也别有沙津竒點克噶拉達瑪竒爾吉斯
訥點庫濟爾噶勒呼哩莽拉圖們額奇諸曲率
以雅托噶以下六器相和成調云
︹北史西域傳︺詔有司以悅般國鼓舞之節施於樂
府
︹唐書回鶻傳︺堅昆國樂有笛鼓笙篳篥盤鈴戲有
弄駝師子馬伎繩伎
︹樂苑︺回紇商調曲也
按準部音樂考之於古史傳之紀載多䟽惟回
紇居白山之北悦般處烏孫故地戞黠斯未還
西北之前為古堅昆國附近天山俱屬準部故
土之音存之以資審証
回部
樂器
哈爾扎克狀類胡琴以椰為槽面徑二寸五分
六釐冐以馬首之革碧色槽底中開一孔徑六分
八釐二毫有竒側開三小孔徑二分五釐六毫槽
上木柄通長一尺八寸二分有奇圓徑七分二釐
九毫柄上一段微巨長三寸四分一釐有奇圓徑
一寸一分三釐有奇柄上段設二軸前面為山口
上開圓孔徑四分有奇後面有空隙長一寸八分
二釐有竒闊二分六釐九毫有竒槽下鐡柄長五
寸一分二釐方二分四釐三毫其末圓頂着槽之
處有兩環其絃以馬尾為之有二縷每縷約用馬
尾八十餘莖上自山口穿於後繋於柄上端之二
軸下則繫於槽末鐡柄之二鐶槽面施柱以承絃
柱有小孔距山口一尺四寸五分八釐又馬尾絃
下有鋼絲絃十下則繫於鐡柄自柱間小孔穿入
上則繋於木柄左右各設五軸自柱間距軸左第
一絃五寸七分六釐第二絃六寸八分二釐六毫
第三絃七寸八分七釐有奇第四絃八寸八分五
釐九毫有奇第五絃九寸七分六釐有奇右第一
絃六寸零二釐六毫有奇第二絃六寸九分九釐
八毫有奇第三絃七寸九分八釐七毫有竒第四
絃九寸零一釐有奇第五絃一尺零一釐有奇另
以圓木桿為弓長二尺一寸零六釐有奇桿本以
皮條繫銅鐶長二寸八分八釐以馬尾八十餘莖
為絃長一尺七寸七分有奇上繋於銅鐶下繋於
桿末以弓絃軋馬尾絃應鋼絃以取聲
喀爾奈狀類洋琴以木為胎空其中厚三寸七
分一釐七毫九絲前長二尺五寸一分五釐後長
九寸一分零二毫寬一尺六寸三分九釐四毫四
絲左端直右端曲左端上面施木梁似琴之岳山
以繋鋼絃之本鋼絃之末施木軸似琴之枕入於
右端側面孔内轉其軸以定絃之緩急木梁距上
面高六分九釐九毫八絲寬一寸二分九釐六毫
九絲長與左端等施十八絃絃下柱形與右端曲
形相應高七分二釐九毫柱脊距右端五寸一分
二釐第一單絃長二尺四寸三分有奇得合字第
二雙絃長二尺四寸零一釐九毫二絲得四字第
三雙絃長二尺三寸七分有奇得乙字第四雙絃
長二尺三寸二分七釐有奇得上字第五雙絃長
二尺二寸五分九釐九毫得尺字第六雙絃長二
尺一寸八分四釐五毫得工字第七雙絃長二尺
零八分有奇得凡字第八雙絃長一尺九寸七分
二釐有竒得六字第九雙絃長一尺八寸四分八
釐九毫得五字第十雙絃長一尺七寸三分七釐
有奇復得乙字第十一雙絃長一尺六寸五分八
釐八毫復得上字第十二雙絃長一尺五寸四分
八釐有奇復得尺字第十三雙絃長一尺四寸三
分三釐有奇復得工字第十四雙絃長一尺三寸
有奇復得凡字第十五雙絃長一尺二寸二分一
釐有奇復得六字第十六雙絃長一尺一寸二分
八釐有奇復得五字第十七雙絃長一尺零四分
九釐有奇復得乙字第十八雙絃長九寸八分二
釐九毫有竒復得上字以手冐撥指彈之取聲
巴拉滿狀類管以木為之本小末大餙以金木
管通長九寸四分上口内徑四分外徑八分下口
内徑六分外徑一寸三分木管上口安蘆哨長二
寸七分三釐哨入木管五分九釐上口寬二分九
釐正面七孔最下第一孔距上口七寸七分得凡
字次上第二孔距上口六寸九分得合字次上第
三孔距上口六寸五分五釐得四字次上第四孔
距上口五寸四分得乙字次上第五孔距上口四
寸五分一釐得上字次上第六孔距上口三寸七
分五釐得尺字次上第七孔距上口二寸九分三
釐得工字最上後出一孔距上口一寸六分八釐
得凡字皆應笛聲
喇巴卜狀類和畢斯木槽通柄絲絃五綱絃三
上端曲向後以施絃軸槽形似半瓶長四寸八分
六釐高二寸九分一釐六毫柄槽通長二尺零七
分七釐六毫五絲瓶形以上柄闊一寸一分三釐
七毫有奇高一寸三分三釐有奇柄上端闊七分
零五毫有奇高八分六釐四毫柄上曲長三寸三
分二釐八毫曲柄之本闊一寸八分二釐有奇末
闊七分五釐二毫有奇其厚與柄上端之闊等直
柄之上作山口曲柄之中有空隙兩傍施五軸通
五絲絃而繋於軸五絃之本繫於木槽下側面五
絃通長一尺九寸二分九釐有奇又綱絃二其本
亦繋於槽下側面其末則繋於直柄右側面之二
軸一長一尺四寸九分有奇一長一尺四寸零八
釐有奇一絃為合字二絃三絃皆為乙字四絃五
絃皆為工字以手冐撥指彈之應鋼絃以取聲
色塔爾狀類二絃木槽通柄共長三尺四寸二
分五釐有奇槽形如匕面平下圓冐以革長八寸
二分零八毫上闊九分二釐一毫六絲厚一寸一
分三釐七毫有奇腹闊三寸三分三釐七毫有奇
厚三寸一分五釐五毫有奇柄長二尺六寸零四
釐九毫有奇面平背圓闊八分六釐四毫厚九分
五釐有奇柄上漸闊至端闊一寸二分八釐兩側
有八軸絲絃二大絃應合字小絃應上字雙鋼絃
一單鋼絃六應絲絃以取聲上繫於軸下繫於槽
末側面柄端向下設山口以起絃度距端三寸八
分四釐槽面設柱以承絃山口距柱二尺八寸四
分三釐一毫柄身設線圍二十三道似琵琶之品
第一道距柱二尺六寸八分有奇第二道距柱二
尺五寸三分四釐有奇第三道距柱二尺四寸八
分三釐有奇第四道距柱二尺四寸一分五釐有
竒第五道距柱二尺二寸六分二釐有奇第六道
距柱二尺一寸九分四釐有奇第七道距柱二尺
零二分八釐有奇第八道距柱一尺九寸六分三
釐有竒第九道距柱一尺九寸一分有奇第十道
距柱一尺六寸六分七釐有奇第十一道距柱一
尺六寸零九釐有竒第十二道距柱一尺五寸零
五釐有竒第十三道距柱一尺四寸六分七釐有
竒第十四道距柱一尺三寸九分四釐有竒第十
五道距柱一尺二寸七分三釐有竒第十六道距
柱一尺二寸一分四釐有竒第十七道距柱一尺
一寸三分三釐有竒第十八道距柱一尺零一分
一釐有竒第十九道距柱九寸六分第二十道距
柱八寸四分六釐有竒第二十一道距柱七寸五
分二釐有奇第二十二道距柱七寸零三釐有奇
第二十三道距柱六寸四分一釐有奇以左手按
絲絃之線圍以右手冐撥指彈之合字絃第一道
散聲得合字按第二道得四字按第三道得乙字
按第四道得上字按第五道得尺字按第六道得
工字按第七道得凡字按第八道得六字按第九
道得五字按第十道復得乙字按第十一道復得
上字按第十二道復得尺字按第十三道復得工
字按第十四道復得凡字按第十五道復得六字
按第十六道復得五字按第十七道復得乙字按
第十八道復得上字按第十九道復得尺字按第
二十道復得工字按第二十一道復得凡字按第
二十二道復得六字按第二十三道復得五字上
字絃第一道散聲得上字按第二道得尺字以下
遞高一字應鋼絃以取聲
達卜即鼓也以木為腔冐以革面徑一尺三寸
六分五釐二毫高二寸二分七釐五毫其小者面
徑一尺二寸二分四釐高一寸六分二釐以手指
擊之
蘇爾奈狀類小銅角木管本小末大上下飾以
金木管通長一尺四寸一分四釐上口内徑三分
零一毫有奇外徑八分零一毫九絲下口内徑二
寸五分五釐一毫五絲外徑三寸零一釐木管上
口安銅管長三寸一分零五毫有奇銅管入木管
内一寸三分三釐出木管外一寸七分七釐銅管
上口安蘆哨長三分五釐冐於銅管二分哨上口
寬二分四釐木管正面七孔後出一孔左側面一
孔距木管九寸一分二釐無聲字正面最下第一
孔距上口八寸三分得凡字次上第二孔距上口
七寸三分三釐得合字次上第三孔距上口六寸
三分得四字次上第四孔距上口五寸三分得乙
字次上第五孔距上口四寸二分得上字次上第
六孔距上口三寸一分九釐得尺字次上後出一
孔距上口二寸七分得工字最上第七孔距上口
二寸一分得凡字
納噶喇狀類行鼓以鐡為腔其腔上大下小冐
以革面徑六寸四分八釐底徑二寸六分二釐八
毫高四寸八分六釐以二木杖擊之
樂譜
尺尺尺上乙尺尺上乙合四四乙乙
右一曲名斯納滿愛慕其人之辭凡按工
尺字一周終而復始節以人聲隨其長短以
成調後倣此
合四乙合四四四上上上上上工尺工
上乙合四上乙四乙
右一曲名色勒喀斯拊掌行樂之辭
四四上尺工工尺工上乙
右一曲名察罕
上工上工上乙四乙
右一曲名珠魯馬前鼓吹之辭
合四乙乙四合乙四
右一曲亦名色勒喀斯
按樂有五音增二變二清為九音樂工則取字
音之相似者易之以宫為工以商為凡以角為
合以清角為六以變徵為四以清變徵為五以
徵為乙以羽為上以變宮為尺中土之音數者
咸有低昂亢墜率以曼聲取致若回部喀爾奈
色塔爾諸器九音具備與中土無異苐其音繁節
促少舒遲廣大之響而每於一調之中移宫换羽
絫絫相貫如環無端豈非回部地近天方本精
音律龜兹五旦七調又與中華五均七音之旨
相脗合是以隋唐九部十部之樂西音居其六
七諧聲協律以衷大雅有足資採聽者歟
回部樂技附
始作樂
司達卜一人司納噶喇一人司哈爾扎克一人司
喀爾奈一人司色塔爾一人司喇巴卜一人司巴
拉滿一人司蘇爾奈一人皆服錦面絹裏雜色綢
接袖衣冠錦面布裏倭縀緣邊回回帽著青縀鞾
繫綠紬帶携諸樂器進奏斯納滿色勒喀斯察罕
珠魯諸樂曲以為舞節
次起舞
司舞二人舞盤二人皆服背褂上下身錦腰襴綢
接䄂衣冠錦面布裏倭縀緣邊回回帽履青縀鞾
繫綠紬帶於樂作後即上司舞二人起舞舞盤人
隨舞
次呈雜技
大回子四人皆服背褂上身雜色綢下身接䄂衣
冠五色紬回回小帽著青縀鞾繫綠綢帶小回子
二人服雜色紬絹裏衣冠五色紬回回小帽著青
縀鞾繫綠紬帶司舞舞盤人舞畢即上走索尋橦百
戲俱呈技畢樂止迺下每歲三大節筵宴高麗國
俳掌儀呈技之後回部樂技始進
御製觀回部䋲伎聫句(有序辛巳)
繩伎即古尋橦度索之遺而徵信者史闕有間國家
諸蕃向化方伎畢轃若僸佅兜離大之可以數典紀
功精之可以省風體物所由來遠矣比因回紇内屬
花門抱器者胥隸樂府獻歲列部番覲燈筵欵侍乃
命回人緣高楔跨修縆前奏斯伎以惬觀聽其始也
戞戞孑孑無挾而造則近乎勇其繼也于于徐徐出
險而亨則近乎智其究也油油洒洒奉身而退則又
近乎仁蓋一藝而三善具焉若是昔昌黎石鼎聫咏
重自標置謂吾詩云云不解人間書矧我二三詞臣
方當釐宫懸所必備補王會所未圖而可孤勝事作
恒語乎是用即目首倡俾劉綸于敏中聯成五十韻
以示誌西域者垂之副墨
(御製)筠冲今允服都盧昔所稱燈節陳長伎
撞戲超同朋首髠省纏鬕脛露辭裹縢扱袵屬
櫜鞬(臣劉綸)束體雜組繒連隊次樂部儲具供林丞
差排跂斯翼(臣于敏中)
(御製)控擊捄之陾雙撐千尺木直拽三尺繩如虹拖碧落
不棧懸丹峻窮巔互槅庋拓勢么絃搄腔遲秋篳
峭(臣劉綸)拍急臘鼓鼕居然謝梯筏詎爾忘淵冰臨
崖送者返(臣于敏中)
(御製)拔宅仙乎登發地上累足凌空息撫膺竒趫忽百出
邪許時一譍布武失偪仄振臂誇倰僜鞠效秦贅
&KR0957;(臣劉綸)擔匪虞卿簦低腰宛舞女合掌俄枯僧跡
習邯鄲學(臣于敏中)
(御製)意會痀僂承履銅取滑細著屐寕慫競屏營無二慮
搘拄惟兩肱絲曳蜓立顫角掛羚睡瞢竿頭詣成
進(臣劉綸)繫表神來騰廻旋轆轤軸盤辟浮屠層亭
亭嘂閶闔(臣于敏中)
(御製)軒軒棲觚棱瞥下儼跨馬虚躍似翻鷹安其危永吉
動亦定乃凝叱陋九折坂抽嫺三釋掤佛跏妥帖
結(臣劉綸)禹步蹣跚仍綳殊孩兒倒牽詫傀儡興爪
攫鸚在架(臣于敏中)
(御製)尾掉魚離罾目正徑無險心卑高可乘木雞差足擬
磨蟻猶難勝初虞引髮重轉喜絫卵增逵中或重
繭(臣劉綸)棘端孰鋪㲪磬折筍虡系蓬轉颷車凌奄
馳籋雲驥(臣于敏中)
(御製)將徙培風鵬諷元徒傳藻賦張真究升蹁躚有餘暇
彳亍鮮後懲情移禦寇善力靡偃師憎却行退宋
鷁(臣劉綸)縮守黏曺蠅進止自栩栩視聽交蕄蕄拔
河鬭謾騁(臣于敏中)
(御製)罥索走妄譝旁觀駭汗致孤翹壯心憑教猱猱遜捷
憐䕫䕫敢矜方外遊殆庶域中見何曾巧習履而
泰(臣劉綸)道藝貞以恒眗哂石火熾機鄙扶風縆爻
閭新誌備(臣于敏中)
(御製)幻人前事徵列睹俾惬衆論賞聊勸能行慶輯戎索
熙春和氣蒸
按回部樂伎有倒剌都盧承盌轉碟諸戲而䋲
伎尤工每當獻歲燈筵獲供
清賞並邀
睿藻賡吟殊方末藝有餘榮已考諸前代所傳如魏略
載大秦國俗多奇幻口中出火自縛自解跳十
二丸巧妙非常唐書西域傳載天竺獻胡旋之
舞又睿宗時婆羅門引獻樂舞人倒行而以足
舞極銛刀鋒倒置於地抵目就刀以歴臉中及
其背上又伏伸其手兩人躡之旋身繞手百轉
無已此見西域樂伎流傳由來已久凡今回部
所獻固從其風俗之同者歟
︹北史西域傳︺高昌俗尚音樂
︹唐書西域傳︺龜兹俗尚歌樂
︹鄭樵通志︺七音序隋柱國沛公鄭譯議曰周武帝
時有龜兹人曰蘇祗婆善胡琵琶聽其所奏一均
之中間有七聲問之則曰父在西域號為知音世
相傳習調有七種以其七調校之七聲冥若合符
一曰婆陀力華言平聲即宫聲也二曰雞識華言
長聲即南宫聲也三曰沙識華言質直聲即角聲
也四曰沙侯加濫華言應聲即變徵聲也五曰沙
臘華言應和聲也徵聲也六曰般贍華言五聲即
羽聲也七曰俟利箑華言斛牛聲即變宫聲也就
此七調又有五旦之名旦作七調以華譯之旦即
均也
︹郭茂倩樂府︺隋自開皇初置七部樂六曰龜兹伎
唐太宗增高昌其著令者十部六曰龜兹八曰疏
勒九曰高昌而總謂之讌樂後又分為立坐二部
︹樂苑︺伊州商調曲西凉節度盖嘉運所進也
︹樂府雜錄︺胡旋舞居一小團球子上舞縱横騰擲
而足終不離毬上其妙如此
︹宋王延德高昌行紀︺樂多琵琶箜篌國王拜受賜
傍有持磬者擊以節拜遂張樂宴飲為優戱明日
泛舟扵池中池四面作鼓樂俗好音樂行者必抱
樂器
︹文獻通考︺樂考銅角高昌之樂器也形如牛角長
二尺西魏與高昌通始有高昌部之樂以備燕饗
隋開皇中獻聖明樂曲唐太宗伐其國盡得其樂
其器有竪箜篌琵琶五絃笙笛簫觱篥毛員鼓都
曇鼓答臘鼓腰鼓羯鼓雞婁鼓銅鼓銅鈸具等十
五種為一部工二十人舞人白襖錦䄂赤皮鞾赤
皮帶紅抹額龜兹隋有西國龜兹齊朝龜兹土
龜兹等凡三部開皇中列於七部樂有弹筝竪箜
篌琶琶五絃横笛笙簫觱篥答臘鼓毛員鼓都曇
鼓侯提鼓雞婁鼓腰鼓齊鼓檐鼓具皆一銅鈸二
舞者四人設五方師子高丈餘餙以五方色每師
子有十二人畫衣執紅拂首加紅抹謂之師子郎
樂工人皂絲布頭巾緋絲布袍錦袖緋布袴舞者
四人紅抹額緋襖白袴帑烏皮鞾其曲有小天(通考)
(原本作小天查天竺有大朝天小朝天曲亦見通考此疑係小朝天之訛)疏勒鹽焉
疏勒其樂有竪箜篌琵琶五絃横笛簫觱篥答臘
鼓腰鼓提鼓雞婁鼓十種為一部工十二人隋唐
以備燕樂工人皂絲布白頭巾袍錦褾白絲布袴
舞人白襖錦袖赤皮鞾赤皮帶曲調有昔昔鹽一
臺鹽之類于闐其俗以十二月一日肆筵設席
拍手撥胡琴唱歌
按回部音樂之扵古自高昌以下各有專條致
為賅備郭茂倩樂府所載七部十部等樂府内
有龜兹疏勒高昌等部皆屬今之回部故全載
於此可見回部舊精音律備太常之掌職是故
也今者回部聲歌得隸樂官即準部器曲流傳
亦土風足採並得備四夷之奏導八方之和鳳
儀獸舞海宇同庥治莫盛於此矣
欽定皇輿西域圖志卷四十
