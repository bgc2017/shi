欽定皇輿西域圖志卷三十七
封爵一
都爾伯特屬
按四衛拉特次序舊首綽羅斯次都爾伯特和
碩特土爾扈特因土爾扈特他徙附以輝特兹
叙封爵以都爾伯特歸誠最先忠謹自保爰為
首敘次及綽羅斯和碩特輝特平定西域後十
年土爾扈特來歸故敘於後於是新舊四衛拉
特始全至都爾伯特台吉策凌首先内附特封
汗號為聞風歸來諸部倡至今承襲罔替其綽
羅斯部之噶爾藏多爾濟和碩特部之沙克都
爾曼濟輝特部之巴雅爾雖同時封汗而潛因
擕貳自即誅夷汗號並除若土爾扈特部之渥
巴錫則嘉其遠域歸順且係舊汗阿玉竒之後
俾襲汗號而錫以新名用昭優異為按屬分編
詳注各條下以備考其親王郡王貝勒貝子公
諸爵以次遞敘父子兄弟承襲者各隨條接叙
為例云
乾隆十八年冬凖噶爾都爾伯特部台吉策凌等
率衆内附十九年五月
覲於熱河
詔封爵宴賚有差均授為扎薩克俾還安游牧移其部
於阿爾台(今改對音阿勒坦)山北凡都爾伯特部先後受
封及襲封者偹登如左
策凌初封和碩親王加雙俸晉封特古斯古魯克
汗卒子索諾木古木布襲封
策凌烏巴什初封多羅郡王晉封和碩親王
伯什阿噶什封和碩親王
納默庫初封多羅郡王晉封和碩親王
策凌孟克初封多羅貝勒晉封多羅郡王卒子巴
雅勒當襲封卒弟伯斯和勒襲封
色布騰封多羅貝勒加郡王品級卒子巴桑襲封
多羅貝勒
巴圖博羅特封多羅貝勒
剛多爾濟封多羅貝勒
喇嘛扎布封多羅貝勒
根敦封固山貝子
洛壘原端封固山貝子
額爾得尼封固山貝子
班珠爾封固山貝子卒嗣子竒達襲封
布圖克森封固山貝子
孟克特木爾封固山貝子
瑪什巴圖初封輔國公晉封固山貝子
烏巴什封固山貝子
達木巴都噶爾封固山貝子
巴圖孟克封輔國公
剛封輔國公
布顔特古斯封輔國公卒子塞楞襲封
孟克博羅特封輔國公
按諸藩列爵舊制和碩親王多羅郡王多羅貝
勒固山貝子鎮國公輔國公凡六等有
賜稱為汗者視王爵加優志
特恩也兹凖噶爾新附封爵無鎮國公自親王以下及
優封汗號如舊制綽羅斯以下諸屬同
綽羅斯屬
乾隆二十年三月凖噶爾綽羅斯部台吉噶爾藏
多爾濟等率屬内附九月
覲於熱河
詔封爵宴賚有差均授為扎薩克十一月達瓦齊俘至
宥罪加
恩備藩京邸澤及世嗣為臚叙於左
噶爾藏多爾濟封綽羅斯汗為扎那噶爾布所殺
達瓦齊封和碩親王卒長子羅布扎降襲多羅郡
王以罪除次子富塔喜降襲多羅貝勒
諾爾布林沁封多羅郡王
扎那噶爾布封多羅貝勒以叛誅
碩爾錐音初授騎都尉世職晉封輔國公以罪除
哈薩克錫喇初授騎都尉世職晉封輔國公以罪
除
布庫察罕封輔國公以叛誅
尼瑪初授騎都尉世職封輔國公以叛誅
薩拉爾封一等公晉號超勇以罪除後復封超勇
伯卒子玉魯斯襲封以罪除
瑪木特封三等公晉號信勇
按外蕃錫封舊無伯爵薩拉爾以軍功承矌典
在五十功臣列繪像
紫光閣並荷
睿裁製贊邀榮尤至云
和碩特屬
乾隆十九年七月凖噶爾和碩特部台吉班珠爾
等率屬内附十一月
覬於熱河
詔封爵宴賚有差均授為扎薩克二十年九月台吉沙
克都爾曼濟等入
覲亦封爵有差三十六年台吉公格巴延楚克等隨土
爾扈特部來歸並蒙
恩錫為彙著於編
沙克都爾曼濟封和碩特汗以罪誅
班珠爾初封多羅郡王晉封和碩親王
圖們封多羅貝勒以罪誅
諾爾布敦多布封多羅貝勒卒子博爾和津襲以
罪除
公格封多羅貝勒卒子德勒克渥巴錫襲封
納噶札初封輔國公晉封固山貝子卒弟達克巴
降襲輔國公卒弟巴爾濟襲封
巴延楚克封固山貝子
色布騰封輔國公
諾爾布封輔國公卒子達瓦藏布襲封
諾爾布敦多克封輔國公
達瓦封輔國公卒弟巴雅拉呼襲封
按沙克都爾曼濟於投誠受封汗號後命為盟
長居全部於巴爾庫勒其子圖們亦率屬由裕
勒都斯來歸並加封賚沐
恩深至自應恭順倍加以冀永邀
渥澤廼際凖夷餘孽擾亂之餘漸彰窺伺驕蹇之狀在
事臣工仰承
睿照先事防閑因形迹之可疑折萌芽於未發應機立
斷並就誅夷雨露雷霆隨物以付眎大造之因
材而篤夫豈有異理歟
輝特屬
乾隆十九年七月凖噶爾輝特部台吉阿睦爾薩
納等率衆内附十一月
覬於熱河
詔封爵宴賚有差均授為扎薩克二十年九月巴雅爾
等入
覲亦封賚有差
阿睦爾撒納封和碩親王加雙俸護衛倍添子封
世子尋以叛除伏冥誅
巴雅爾封輝特汗以叛誅
齊木庫爾初封多羅貝勒晉封多羅郡王卒子策
卜登多爾濟襲封以罪除
扎木參封多羅貝勒
普爾普初封固山貝子晉封多羅貝勒以罪除
德濟特封固山貝子以罪除
克什克封固山貝子以罪除
和通額墨根封輔國公卒子瑪瑪襲封
根敦扎布封輔國公
古木扎布封輔國公
巴桑封輔國公以罪除
布魯爾封輔國公
按四衛拉特台吉於乾隆甲戌乙亥間先後歸
誠我
皇上渥典普加原無異視始意分封四汗固將㮣予矜
全乃阿睦爾撒納覬為總台吉不果負
恩背叛無復人心而綽羅斯和碩特輝特諸台吉大都
狙詐反覆自即淪夷惟都爾伯特屬堅心内面
始終一節以忠謹獨存由是爵遍於朝賞延以
世實與
大造同此帡幪而中外初無岐視也若逹瓦齊未抗顔行
以降王備藩邸第而識時早歸之薩拉爾則嘉
其從征戮力俾功存旂鼎貌炳丹青
聖主栽培矜宥之權衡有超出尋常萬萬者而諸人得
仰沐
恩榮垂芳
盛世是又千載一時之厚幸也夫
土爾扈特屬
凖噶爾土爾扈特部為舊四衛拉特之一其汗和
鄂爾勒克當巴圖魯渾台吉時與三衛拉特不和
率其子書庫爾岱青西北去居俄羅斯之額濟勒
地其曾孫阿玉竒留居故地後書庫爾岱青自西
藏還以阿玉竒去時策妄阿拉布坦復逐其子散
扎布歸額濟勒其地南限哈薩克東阻俄羅斯久
慕
國家聲教不得通及阿玉竒子敦魯布喇什為汗時
於乾隆十九年遣使假道俄羅斯二十一年達中
國朝
京師
賜宴並令赴西藏熬茶三十六年其汗渥巴錫率屬内
附
覲於木蘭隨圍觀獵復隨至
山莊
詔封爵錫賚有差如都爾伯特諸部例云
渥巴錫封土爾扈特卓里克圖汗卒子策凌納木
札爾襲封
策伯克多爾濟封和碩親王
舍楞封多羅郡王
巴木巴爾封多羅郡王卒子策楞德勒克襲封
謨們圖封多羅貝勒
旺丹封固山貝子
竒布坦封固山貝子
額墨根渥巴錫封固山貝子卒子公坦襲封
沙拉扣肯封固山貝子
拜濟呼封輔國公
按土爾扈特渥巴錫等以其部衆三萬餘戶行
經萬有餘里不藉招徠欵關内附我
皇上錫爵分封給廩餼資耕牧綏遐柔遠無隱弗周由
是四衛拉特均隸臣僕垂無外之鴻業洵非人
力所及幾者矣同時受貝勒貝子封者和碩特
台吉公格巴延楚克析係前和碩特屬條以清
部居兹不複載
御製至避暑山莊日都爾伯特台吉策凌等接見(甲戌)
路左傾城候屬車來歸憐遠自員渠識時稱傑惟嘉爾
敷德賓遐何有予錫爵都教加衮服賜飱還擬賦嘉魚
一家中外歡言暢底事周官藉象胥
御製流杯亭小宴都爾伯特親王策凌等(甲戌)
宛轉清流繞石渠羽觴小宴欵康居呼前手賜笑言接
喜可身循禮法初荒略從來事抔飲傾誠那解餙虛譽
褭蹏錦段頒中禁滿載歸教艷拂廬
御製宴都爾伯特親王策凌郡王策凌烏巴什等於萬
樹園詩以紀事(甲戌)
萬樹參天煥曙霞穹廬酒醴樂柔遐薰風五月偏含爽
湛露三廵共拜嘉
天與人歸寕可拒茅分爵錫自應加徵招應律歡情洽試
聽編鐘設虡牙
渠搜何必鎮天驕來賀傾誠不憚遥外廐馬為中廐獻
新賓人併舊賓邀(時四十九旗扎薩克并青海諸部王公台吉畢集行在皆令入宴)鐻
鍝自可隨方俗冠服同教式本朝(策凌等入覲後即賚以冠服俱從本朝之)
(制)避暑匪今廑惠遠千秋
家法仰
仁堯
御製凖噶爾輝特部台吉阿睦爾撒納歸誠信至詩以
識事(甲戌)
惠逮條枝宴賚陪(駐避暑山莊賜宴都爾伯特台吉策凌等封以王公等爵命返游牧)烏
孫又報挈羣來敢云德化俾苗格信是
天恩致宇恢重賞崇封吾豈靳推心置腹彼何猜山莊計
日應重到(將以冬月復臨熱河晉見施恩)
深意當年萬載培
御製至避暑山莊日輝特台吉阿睦爾撒納等接見(甲戌)
冬節山莊此重(去聲)尋衝寒為慰遠藩心開疆擴土非吾
志機輳人歸藉
帝臨(朕自登極以來初無用兵意邇年準夷内亂簒奪相仍都爾伯特輝特和碩特諸台吉率衆來歸先後接)
(踵既當為降人籌久長計且實有可乘之機皆藉上蒼默眷云)迎蹕翹瞻猶卉服詰
朝寵錫易華簮薰風五月員渠宴壁上詩箋一再吟
御製錫封輝特親王阿睦爾撒納等謝恩朝見詩以紀
事(甲戌)
初秋欵塞柏冬權山舘來迎表寸丹(阿睦爾撒納以七月至即請入覲朕)
(因其未出痘命俟東廵廻蹕至熱河謁見)中國懷柔寧過厚遠人禮數且從
寬乍瞻大典身猶踧得厠親藩意倍歡(阿睦爾撒納同來歸附渠長二)
(十餘人各錫郡王貝勒公封爵均命為扎薩克與内扎薩克諸藩等)寵示諸侯王上位漢
家終是畏呼韓
御製賜宴輝特親王阿睦爾撒納等詩以紀事(甲戌)
黃屋高張宴析支懷音内面後先隨敷文底事稱干羽
施惠何難與解推疆埸都欣效奔走(命阿睦爾撒納赴北路軍營以來年)
(出師意甚踴躍)衣冠已覺習威儀(來歸諸台吉皆賜冠服入宴時拜跪如禮)晚來燈
景還教預恰值冰輪正滿時(是日仲冬之望)
御製即事(甲戌)
松塢雲莊往復還新藩三接恰餘閒歸心底限窮邊外
繼踵頻來數月閒(今年兩至熱河五月中歸誠之都爾伯特台吉策凌等迎謁加恩宴賚錫)
(爵有差比輝特台吉阿睦爾撒納繼至復以冬至後駐山莊受朝錫賚如初頃烏良海宰桑禡木特等降附則)
(因其已出痘即于京師見之)便擬皇風浹西海果然積雪看南山(南山)
(積雪為三十六景之一舊作有留觀直待到深冬之句)蜃窗萬景供吟凭冰磴寒
林懶試攀
御製凖噶爾台吉噶爾藏多爾濟歸化信至詩以紀事
(乙亥)
呼偈披忱寵賜新夙沙交臂又來賓命師底用張三伐
(西北兩路所用薩拉爾阿睦爾撒納皆率先降附之凖噶爾部衆將軍班第永常董率之而已本欲以餘力舉)
(之故禡牙命將諸典禮皆未舉行)安遠惟因恤兆人(先是檄諭諸部因達瓦齊簒奪肆虐)
(荼毒諸部出師本意惟以伐罪寧人遠近聞風傾附耕者不變咸慶來蘇)正喜捷音來禁苑
還期鞠旅共賢臣水西流處均東面
天佑欽承倍敬寅
御製駐蹕興安綽羅斯台吉噶爾藏多爾濟等來謁詩
以紀事(乙亥)
定遠非榮一矢加仰流鱗集不辭遐烏孫歸去新蒙號
觻得頻來共拜嘉開宴旋當賚黼黻(俟至熱河合新舊諸蒙古王台吉普)
(加宴賚賜新至者冠服是日先賜鞍馬)扈圍先此賜駰騢朝家獵狩應教
預漫擬長楊事大誇
御製命噶爾藏多爾濟諸台吉隨圍即事得句(乙亥)
懷惠無勞詠匪茹櫜鞬左右聽相於底須嶻㠔㭬為弋
自有新安周作阹子弟三□善枉矢後先四部讋穿鐻
(厄魯特四姓又謂之衛拉特四部)山莊指日旋清蹕凱宴還賡零露湑
御製宴噶爾藏多爾濟等即席得句(乙亥)
風清日朗好秋時嘉會新藩式燕儀衆建一如扎薩克
悉臣今逮綽羅斯(四衛拉特綽羅斯氏為彼中正派向未内附兹始封噶爾藏多爾濟為綽)
(羅斯汗其餘王公及扎薩克以次分封一如喀爾喀及内四十九旗之制)露瀼畢令霑三爵
(蒙占善飲酒而厄魯特為尤甚是日汗王及諸台吉皆手賜三爵)月上仍教閱九枝(是夕)
(陳烟火賜觀)詎我懷柔能致遠
神堯威惠萬年垂
御製都爾伯特台吉伯什阿噶什來覲封為親王詩以
紀事(丙子)
來歸就弟兄(前年來歸之策凌策凌烏巴什皆其同族弟兄)嚮化慕簮纓不作
逆天黨(伯什阿噶什曾于軍營告逆賊阿睦爾撒納反謀叛逆招之不赴)惟殷捧日誠
用茲嘉乃績便與錫殊榮式戒蜩螗沸永遵帶礪盟
御製萬樹園宴都爾伯特親王伯什阿噶什及土爾扈
特使臣吹札卜即席得句(丙子)
碧霄晴旭曉光澄穹幕高張翠毾㲪禮法不拘從所習
友羣何礙集相仍捧盈常切予心懼奠遠惟欽
祖德頻萬樹清暉懸
聖日未曾可識昔猶曾
御製萬樹園賜都爾伯特親王伯什阿噶什及土爾扈
特來使觀燈(丙子)
鱗集來王有後先堅昆馳使又蹤連衢尊錫宴前朝洽
寳炬裝燈午夜姸銀燕火蛾紛樹下驚麞駭鹿避崖巔
侈觀詎為誇遐屬曶爽光明示别權
御製宴土爾扈特使臣(丙子)
烏孫别種限羅义(土爾扈特亦凖噶爾厄魯特也舊為四衛拉特之一曰綽羅斯曰都爾伯)
(特曰和碩特曰土爾扈特策妄阿拉布坦時與土爾扈特搆釁土爾扈特全部西北去乃名輝特為一衛拉特)
(故今土爾扈特南則限於哈薩克東則限於俄羅斯欲至中國必假道於俄羅斯俄羅斯又名羅义云)假
道﨑嶇歲月賖(戌年自彼部起程今始至)天闕不辭欽獻賮雪山何
礙許熬茶(蒙古以詣西藏熬茶為要務故並許之)覆幬誰可殊圓蓋中外
由來本一家彼以誠輸此誠惠無心蜀望更勤遐
御製伊犁將軍奏土爾扈特汗渥巴錫率全部歸順詩
以誌事(有序辛夘)
伊犁將軍伊勒圖等奏土爾扈特汗渥巴錫及其台
吉策伯克多爾濟並舍楞等率其部衆三萬餘戶來
歸先期遣使至伊犁具書通欵自言為阿玉竒汗正
系向居俄羅斯地久願為大皇帝臣僕而無機可乘
乃於去冬謀棄舊遊牧挈屬内附因自彼逸出行程
萬千有餘里閱半年餘始抵卡倫乞准令入覲以伸
積誠渥巴錫等亦先後來至伊犁察其詞意懇切郵
函以聞先是安泰奏偵知土爾扈特部内附信即遣
額駙色布騰巴爾珠爾往迎之今即諭其偕渥巴錫
等至山莊朝謁而舒赫德亦先所命由烏什馳往莅
其事者因令代伊勒圖為將軍駐伊犁安輯新附之
衆給以餼贍振其乏也授之牧地資其生也其汗
及台吉宰桑至者將錫宴賚封爵秩而其部衆則量
地分編以居聯其情亦渙其勢也蓋土爾扈特自入
俄羅斯遠阻聲教越今幾六七十年乾隆丙子秋其
汗敦嚕布喇什雖曾使人入貢苐宴而遣之兹乃不
藉招致全部内屬誠有不期然而然者且凖噶爾自
底定以來築城安屯無異中國郡縣今土爾扈特復
隸我藩屬於是四衛拉特之衆盡撫而有之可謂盛
矣然余履泰持盈之念彌以是為兢兢而系之以詩
紀實也其詳分注各句下此則毋庸覼縷矣
土爾扈特部昔汗阿玉竒今來渥巴錫(渥巴錫為土爾扈特汗阿玉竒)
(之孫敦魯布喇什汗子也)明背俄羅斯向化非招致頒恩應博施舍
楞逃復返(平定伊犁時舍楞曾計害我副都統唐喀禄逃匿俄羅斯彼時即向索取而俄羅斯以土)
(爾扈特舊係彼屬竟不送還今舍楞既棄彼來歸俄羅斯即向我求索亦有辭折之然莫若先以此意令典屬)
(傳檄示知尤見中國光明正大)彼亦合無詞
衛拉昔相忌携孥往海濱(凖噶爾舊凡四部曰綽羅斯曰都爾伯特曰和碩特曰土)
(爾扈特為四衛拉特策妄阿拉布坦時與土爾扈特搆釁其汗阿玉竒統全部西北去乃以輝特為一衛拉特)
(而土爾扈特部遂居俄羅斯地)終焉懷故土遂爾棄殊倫(俄羅斯素不奉佛土爾扈)
(特在彼俗尚不同知伊犂黃教振興因思還歸故土且聞從前投誠之都爾伯特部在此得膺封爵樂業安居)
(遂棄其現居之額濟勒游牧率屬内附)弗受將為盗(初聞土爾扈特来歸之信議者或以舍楞)
(前此負罪逃去不宜與衆同受其降余以彼既棄俄羅斯而來若拒而弗納彼退無所歸必為盗抄掠非所以)
(寧我邊圉且恐舍楞不來同行之衆或疑畏不敢前殊非善全之計若俟其既至執而罪之尤非所以昭威信)
(示懷柔也彼既悔罪輸誠則宥其已往益足彰我寬仁而衛拉全部莫非王臣亦從來未有之事又何必過為)
(顧慮乎)俾安皆我民從今蒙古類無一不王臣
御製土爾扈特汗渥巴錫等至伊綿峪朝謁詩以紀事
(辛夘)
通使曾經丙子年(土爾扈特汗敦嚕布喇什曾于乾隆丙子秋遣使入貢今其子渥巴錫率)
(全部歸順更為不期而至者)茲徠統部不期然名編典屬非招致禮
肄鴻臚合惠宣類已全歸衆蒙古峪徵嘉兆信伊綿(是地)
(舊名布祜圖昂阿乙亥秋噶爾藏多爾濟來朝於此丁丑戊寅哈薩克布魯特歸化其使臣並於此朝謁因名)
(斯峪曰伊綿今土爾扈特全部歸順又適瞻覲于此伊綿者漢語會歸之意也)無心蜀望猶初
志(丙子宴土爾扈特使臣詩有無心蜀望更勤遐之句蓋彼時土爾扈特猶遠阻俄羅斯雖有向化之心無)
(由徑達朕並未嘗稍存奢望即今渥巴錫等棄俄羅斯舉屬内附亦非有藉招致而徠且凖噶爾四衛拉特從)
(此無不隸我臣僕尤始念所不及耳)
天與欽承益鞏虔
御製萬樹園賜宴土爾扈特汗渥巴錫等即景成什(辛夘)
汗仍其舊號新綏餘各優封五等施(渥巴錫乃其舊汗敦魯布喇什之子)
(本應襲汗者兹予封號曰卓里克圖汗其策伯克多爾濟封為親王舍楞班巴爾封為郡王餘則貝勒貝子各)
(四公二封爵有差)契苾詎徒四百帳招搖那藉九夷旗寧餬珍
饍飽以德馬湩蟻醪醉不辭于古為稀今厚幸
天恩
祖烈奉惟寅
御製土爾扈特全部歸順記
始逆命而終徠服謂之歸降弗加征而自臣服謂之歸
順若今之土爾扈特携全部捨異域投誠嚮化跋涉萬
里而来是歸順非歸降也西域既定興屯種於伊犂
薄賦稅於回部若哈薩克若布魯特俾為外圉而羈縻
之若安集延若拔達克山益稱遠徼而概置之知足不
辱知止不殆朕意亦如是而已矣豈其盡
天所覆至於海隅必欲悉主悉臣為我僕屬哉而兹土爾
扈特之歸順則實
天與人歸有不期然而然者故不可以不記土爾扈特者
凖噶爾四衛拉特之一其詳已見於凖噶爾全部紀略
之文溯厥始率亦荒略弗可考後因其汗阿玉竒與策
妄不睦竄歸俄羅斯俄羅斯居之額濟勒之地康熙年
間我
皇祖聖祖仁皇帝嘗欲悉其領要令侍讀圖麗琛等假道
俄羅斯以往而俄羅斯故為紆繞其程凡行三年又數
月始反命今之汗握巴錫者即阿玉竒之曾孫也以俄
羅斯征調師旅不息近且徵其子入質而俄羅斯又屬
别教非黃教故與合族台吉密謀挈全部投中國興黃
教之地以息肩焉自去歲十一月啓行由額濟勒歷哈
薩克繞巴勒哈什諾爾戈壁於今歲六月杪始至伊犁
之沙拉伯勒界凡八閱月歷萬有餘里先是朕聞有土
爾扈特来歸之信慮伊犁將軍伊勒圖一人不能經理
得宜時舒赫德以參贊居烏什辦回部事因命就近前
往而畏事者乃以新來中有舍楞其人曾以計誘害我
副都統唐喀禄(唐喀禄於戊寅四月偕厄魯特散秩大臣和碩齊率兵追捕逸賊至布古什河)
(源射舍楞弟勞章札布什而擒之既而舍楞至稱欲投誠請釋其弟唐喀禄雖許而疑其詐欲先擒舍楞和碩)
(齊云擒之無益不若招之使降越日舍楞詭稱欲入覲且携衆至唐嗐禄益疑之和碩齊復言彼畏我兵威不)
(敢動移曷親莅撫諭之唐喀禄信其言從數人往既至和碩齊勸各解鞍去櫜鞬俄頃變作唐喀禄遂遇害和)
(碩齊即降賊尋擒獲㐲誅舍楞乃竄入俄羅斯境)因以竄投俄羅斯者恐其有
詭計議論沸起古云受降如受敵朕亦不能不為之少
惑而略為備焉然熟計舍楞一人豈能聳動渥巴錫等
全部且俄羅亦大國也彼既背棄而來又擾我大國邊
界進退無據彼將焉往是則歸順之事十之九詭計之
伏十之一耳既而果然而舒赫德至伊犁一切安汎設
偵籌儲密備之事無不悉妥故新投之人一至如歸且
掄其應入覲者由驛而來朕即命隨圍觀獵且於山莊
宴賚如都爾伯特策凌等之例焉夫此山莊乃我
皇祖所建以柔遠人之地而宴賚策凌等之後遂以平定
西域兹不數年間又於無意中不因招致而有土爾扈
特全部歸順之事自斯凡屬蒙古之族無不為我大清
國之臣
神御咫尺有不以操先劵閱後成惬
志而愉快者乎予小子所以仰答
祖恩益凛
天寵惴惴焉孜孜焉惟恐意或滿而力或弛念兹在兹遑
敢自詡為誠所感與德所致哉或又以為不宜受俄羅
斯叛臣虞起邊釁蓋舍楞即我之叛臣歸俄羅斯者何
嘗不一再索取而俄羅斯訖未與我也今既來歸即以
此語折俄羅斯彼亦將無辭以對且數萬乏食之人既
至近界敺之使去彼不劫掠畜牧將何以生雖有堅壁
清野之說不知伊犁甫新築城而諸色人皆賴耕牧為
活是壁亦不易堅而野亦不可清也夫明知人以嚮化
而來而我以畏事而止且反致寇甚無謂也其衆涉遠
歴久力甚疲矣視其之死而惜費弗救仁人君子所弗
忍為况體
天御世之大君乎發帑出畜力為優恤則已命司事之臣
(土爾扈特部衆長塗疲頻凍餒幾不能自存因命舒赫德等分撥善地安置仍購運牛羊糧石以資飬贍置辦)
(衣裘廬帳俾得禦寒並為籌其久遠資生之計令皆全活安居咸獲得所)兹不贅記記事之
緣起如右
御製土爾扈特部紀略
事不再三精覈率據耳食以為實君子弗為也言不求
於至是已覺其失護已短而莫之改易君子弗為也必
知斯二者然後可以秉史筆以記千載之公是公非余
之為土爾扈特部之紀略亦亹是而已土爾扈特之初來
也蓋嘗詠之詩載之記皆以為始自阿玉竒汗溯而上之
荒略弗可考此亦述向之所聞者而書之而不知其更有
所祖非始自阿玉竒兹以其麇至乃得一一詳徵其實為
之重記何必隠約弗明以諱吾前言之未精覈哉阿玉竒
之父曰棚楚克其祖曰書庫爾岱青其曾祖曰和鄂爾勒
克其高祖曰卓立甘鄂爾勒克其高祖之父則曰貝果鄂
爾勒克自貝果鄂爾勒克溯而上之實遠不可徵其入
俄羅斯也則自阿玉竒之曾祖和鄂爾勒克于策妄之
祖巴圖魯渾台吉時其時四衞拉特各自為汗無所統
屬又不相和睦和鄂爾勒克因率其子書庫爾岱青等
至俄羅斯之額濟勒地其時阿玉竒尚在襁褓因留巴
圖魯渾台吉處後書庫爾岱青往西藏而回遂向渾台
吉索阿玉竒歸俄羅斯巴圖魯渾台吉為阿玉竒之外
祖以時代計之適相當而阿玉竒汗時其子散扎布台
吉率所屬一萬五千餘戶往投策妄策妄盡留其屬而
逐散札布歸額濟勒則向記所云阿玉竒與策妄不睦
亦未為大誤也自貝果鄂爾勒克至和鄂爾勒克皆單
傳和鄂爾勒克有子六人一即書庫爾岱青餘三無子
其二皆有子孫式微無足傳書庫爾岱青子四二絶嗣
其一曰那木策楞四傳而至巴木巴爾今封郡王其一
即棚楚克四傳而至渥巴錫今封汗棚楚克之子阿玉
竒有子八人其六皆無子嗣其一曰衮扎卜有子嗣今
之封親王策伯克多爾濟者其曾孫也衮扎卜乃渥巴
錫之祖沙克都爾扎卜之親弟故其子孫為渥巴錫
近族與沙克都爾扎卜子孫皆隨渥巴錫而來其戶口
之數已見前記兹惟記其始祖所自出並証前之失精
覈而未實者至其重黃教置鄂拓克宰桑之類率同凖
噶爾但具體而微蓋凖噶爾之紀略紀其全部之盛衰
而兹土爾扈特之紀略則紀其世系之詳悉云爾
按西師之役五載蕆功始於都爾伯特部三策
凌之投誠而輝特和碩特綽羅斯諸部次第内
附復得久經他徙之土爾扈特部希風仰流心
傾踵接于是山北遐陬無尺土一民不歸
皇化(臣)等恭讀
御製宴土爾扈特使臣與都爾伯特等先後投誠封賚
諸什及歸順記紀略誌篇敬仰
聖謨廣大
睿旨淵冲本無意于并包自羣歸夫幬載而又軫其未
經出痘祗令肆
覲山莊凡宴賚
恩榮與内扎薩克中外一眎至封爵自汗王以下如
御製所云汗號新綏優封五等者曠典隆儀皇哉煒矣
非甚盛德孰能當此而無憾者歟
︹前漢書匈奴傳︺右賢王犂汗王入日勒屋蘭番和
張掖太守屬國都尉發兵擊大破之屬國千長義
渠王騎士射殺犂汗王賜黃金二百斤馬二百匹
因封為犂汗王日逐王素與握衍朐鞮單于有
隙即率其衆數萬騎歸漢漢封日逐王為歸德侯
呼韓邪單于左大將烏厲屈與父呼遫累烏厲
温敦南降漢封烏厲屈為新城侯烏厲温敦為義
陽侯呼韓邪單于欵五原塞朝天子于甘泉宫
漢寵以殊禮位在諸侯王上贊謁稱臣而不名
初左伊秩訾為呼韓邪畫計歸漢竟以安定其後
或讒伊秩訾自伐其功常鞍鞅呼韓邪疑之左伊
秩訾懼誅將其衆千餘人降漢漢以為關内侯食
邑三百戶令佩其王印綬王莽之簒位也建國
元年多齎金帛重遺單于諭曉以受命代漢狀因
易單于故印故印文曰匈奴單于璽更曰新匈奴
單于章西域都護但欽上書言匈奴南將軍右
伊秩訾將人衆寇擊諸國莽於是大分匈奴為十五
單于招誘呼韓邪單于諸子欲以次拜之使譯出塞
誘呼右犂汗王咸咸子登助三人至則脅拜咸為孝
單于拜助為順單于傳送助登長安咸既受莽孝單
于之號馳出塞歸庭具以見脅状白單于單于更以
為於粟置支侯匈奴賤官也後助病死莽以登代助
為順單于是時匈奴數為邊寇捕得虜生口驗問皆
曰孝單于咸子角數為寇兩將以聞四年莽會諸蠻
夷斬咸子登于長安市天鳳二年歸前所斬侍子登
及諸貴人從者喪多遺單于金珍因諭說改其號號
匈奴曰恭奴單于曰善于賜印綬封骨都侯當為後
安公當子男奢為後安侯單于貪莽金幣故曲聽之
然寇盗如故當至長安莽拜為須卜單于更始二年
漢遣中郎將歸德侯颯大司馬護軍陳遵使匈奴授
單于漢舊制璽綬王侯以下印綬︹西域傳︺初楚主侍
者馮嫽號馮夫人為烏孫右大將妻右大將與烏就
屠相愛都護鄭吉使馮夫人說烏就屠以漢兵方出
必見滅不如降烏就屠曰願得小號宣帝詔詣長羅
侯赤谷城立元貴靡為大昆彌烏就屠為小昆彌皆
賜印綬烏就屠死子拊離代立為弟日貳所殺漢遣
使者立拊離子安日為小昆彌後安日為降民所
殺漢立其弟末振將代時大昆彌雌栗靡小昆彌
末振將刺殺雌栗靡漢欲以兵討之而未能遣中
郎將段會宗立雌栗靡季父公主孫伊秩靡為大
昆彌至元始中卑爰㚄殺烏日領以自效漢封為
歸義侯
︹後漢書西域傳︺和帝永元八年戊己校尉索頵欲
廢後部王涿鞮立破虜侯細致涿鞮反擊尉卑(車師)
(前王名)明年漢遣將兵長史王林討涿鞮涿鞮北入
匈奴漢軍追擊斬之立涿鞮弟農竒為王順帝永
建元年勇(長史班勇)率後王農竒子加特奴及八猾等發
精兵擊呼衍王破之勇於是上立加特奴為後王
八猾為後部親漢侯永興元年車師後部王阿羅
多走北匈奴中敦煌太守宋亮上立後部故王軍
就質子卑君為後部王後阿羅多還戊校尉閻詳
許復為王乃詣詳降於是收奪所賜卑君印綬更
立阿羅多為王︹南匈奴傳︺永元七年封蘇拔廆為
率衆王又賜金帛
︹唐書突厥傳︺貞觀四年頡利走保鐡山請内屬靖
(時李靖為節度使討頡利)襲擊之盡獲其衆頡利得千里馬獨
奔沙鉢羅行軍副總管張寳相禽之至京師館于
太僕八年頡利死贈歸義王諡曰荒突利請入
朝突利至禮見良厚輟膳以賜之拜右衛大將軍
封北平郡王食戶七百及為都督太宗敇曰而祖
啓民破亡隋則復之棄德不報而父始畢反為隋
敵爾今窮來歸我所以不立爾為可汗鑒前敗也
我欲中國安爾宗族不亡故授爾都督長為我北藩突
利頓首聽命後入朝死子賀邏鶻嗣帝幸九成宫
突利弟結社率謀反禽斬之赦賀邏鶻投嶺外乃
立阿史那思摩為乙彌泥孰俟利苾可汗賜氏李
樹牙河北悉徙突厥適故地思摩頡利族人也武
德初數以使者來封和順郡王太宗授右武侯大
將軍化州都督統頡利故部居河南徙懷化郡王
又詔左屯衛將軍阿史那忠為左賢王左武衛將
軍阿史那泥孰為右賢王相之雲中者義成公主
所居也頡利滅李靖徙突厥羸破數百帳居之以
阿史德為之長衆稍盛即建言願以諸王為可汗
遙統之帝曰今可汗古單于也乃改雲中為單于
大都護府以殷王旭輪為單于都護默啜自立
為可汗契丹李盡忠等反默啜請擊賊自效詔可
授左衞大將軍歸國公册拜遷善可汗乃引兵擊
契丹會盡忠死襲松漠部落后美其功册默啜為
特進頡跌利施大單于立功報國可汗高麗莫
離支高文簡與&KR0932;跌都督思太吐谷渾大酋慕容
道奴郁射施大酋鶻屈頡斤苾悉頡力高麗大酋
高拱毅合萬餘帳相踵欵邊詔納之河南引拜文
簡左衛大將軍遼西郡王思太特進右衛大將軍
兼&KR0932;跌都督樓煩郡公道奴左武衛將軍兼雲中
郡公鶻屈頡斤左驍衛將軍兼刺史隂山郡公苾
悉頡力左武衛將軍兼刺史雁門郡公拱毅左領
軍衛將軍兼刺史平城郡公苾伽骨咄禄可汗
使右金吾衛將軍李質持册為登利可汗西葉
護阿布思及葛臘哆降以葛臘哆為懷恩王毗伽
可汗妻骨咄禄婆匐可敦率衆自歸封可敦為賓
國夫人︹西突厥傳︺江都亂曷薩那從宇文化及至
黎陽遁歸長安高祖降榻與共坐封歸義王闕可
汗(即歸義王弟)有馬三千武德元年内屬賜號吐烏過
拔闕可汗伽那設既立遣使詣闕不敢當可汗
號帝詔鴻臚少卿劉善因持册號吞阿婁拔利邲
咄陸可汗弩失畢大酋迎伽那設之子畢賀咄
葉護立之是為乙毗沙鉢羅葉護可汗太宗詔左
領軍將軍張大師持節冊命賜鼓纛賀魯已滅
裂其地為州縣以處諸部以阿史那彌射為興昔
亡可汗兼驃騎大將軍崑陵都護領五咄陸部阿
史那步真為繼往絶可汗兼驃騎大將軍濛池都
護領五弩失畢部以光禄卿盧承慶持册命之阿
史那彌射貞觀中遣使者持節立為奚利邲咄陸
可汗從帝征高麗有功封平壤伯遷右武衛大將
軍及平賀魯乃與步真皆為可汗其後二部人日
離散遂擢彌射子元慶為左玉鈐衛將軍步真子
步利設斛瑟羅為右玉鈐衛將軍盡襲父領及可
汗號元慶累拜鎮國大將軍行左威衛大將軍武
后擅命率諸蕃長請賜睿宗氏曰武更號斛瑟羅
為竭忠事主可汗聖歷二年以斛瑟羅為左衛大
將軍兼平西軍大總管内遷死長安擢子懷道為
右武衛將軍長安中以阿史那為右驍衛大將軍
襲興昔亡可汗安撫招慰十姓大使北庭大都護
四年以懷道為十姓可汗兼濛池都護未幾擢獻
(元慶子)磧西節度使突騎施吐火仙之敗始以懷道
子昕為十姓可汗開府儀同三司濛池都護冊其
妻梁國夫人李為交河公主突騎施烏質勒西
突厥别部也聖歴二年遣子遮弩來朝神龍中封
懷德郡王是歲烏質勒死其子嗢鹿州都督婆葛
為左驍衛大將軍襲封爵突厥别種車鼻施啜
蘇禄者開元五年始來朝授右武衛大將軍突騎
施都督節拜蘇禄左羽林大將軍順國公進號忠
順可汗於是大首領莫賀達干都摩支二部方盛
攻蘇禄殺之立蘇禄子吐火仙骨啜為可汗磧西
節度使蓋嘉運率石王史王共擊破之吐火仙棄
旗走禽之拔汗那諸國皆降處木昆匐延闕律啜
等諸部皆上書謝明年擢闕律啜為右驍衛大將
軍冊石王為順義王加拜史王為特進嘉運俘吐
火仙骨啜天子赦以為左金吾衛員外大將軍修
義王︹回鶻傳︺回鶻酋胡禄俟利發吐迷度遣使者
獻欵于是鐡勒十一部皆來乃拜吐迷度為懷化
大將軍瀚海都督然私自號可汗兄子烏紇夜劫
殺之擢其子婆閏左驍衛大將軍襲父所領骨
咄禄毗伽闕可汗天子以為奉義王拜骨咄禄毗
伽關懷仁可汗裴羅(骨咄禄毗伽闕可汗名)又攻殺突厥白
眉可汗拜左驍衛員外大將軍裴羅死子磨延啜
立號葛勒可汗肅宗即位助討安禄山詔進司空
爵忠義王乾元元年冊磨延啜為英武威遠毗伽
可汗次子移地健立號侔羽可汗代宗即位助天
子討賊進收東都河北悉平冊可汗曰頡咄登里
骨啜蜜施合俱錄英義建功毗伽可汗可敦曰婆
墨光親麗華毗伽可敦又以左殺為雄朔王右殺
寧朔王胡禄都督金河王拔覽將軍靜漠公十都
督皆國公可汗欲悉師向塞宰相頓莫賀擊殺之
自立為合骨咄禄毗伽可汗建中元年節冊頓莫
賀為武義成功可汗咸安公主下嫁册書拜可汗
為汩咄禄長夀夭親毗伽可汗公主為智慧端正
長夀孝順可敦貞元五年可汗死子多邏斯立冊
拜愛登里邏汩沒密施俱錄毗伽忠貞可汗為少
可敦葉公主毒死可汗之弟乃自立其大臣率國
人共殺簒者以可汗幼子阿啜嗣詔册阿啜為奉
誠可汗十一年可汗死無子國人立其相骨咄禄
為可汗以使者來詔册拜愛滕里邏羽錄沒密施
合胡禄毗伽懷信可汗永貞元年可汗死詔冊所
嗣為滕里野合俱錄毗伽可汗無幾可汗死册拜
愛登里羅汩密施合毗伽保義可汗可汗死使者
臨册所嗣為登囉羽錄沒密施句主毗伽崇德可
汗以太和公主下降册拜為仁孝端麗明智上夀
可敦可汗死其弟曷薩特勒立遣使者册為愛登
里囉汨沒密施合毗伽昭禮可汗太和六年為其
下所殺從子胡特勒立明年册為愛登里囉汩
沒密施合句錄毗伽彰信可汗嗢沒斯率三部
及特勒大酋二千騎詣振武降詔拜嗢沒斯為右
金吾衛大將軍爵懷化郡王以天德為歸義軍即
拜歸義軍使阿歴支寧邊郡公習勿啜昌化郡公
烏羅思寧朔郡公並為冠軍大將軍左威衛大將
軍愛邪勿寧塞郡公為右領軍大將軍皆賜李氏
又宣宗務綏柔荒遠遣使者抵靈州省其酋長回
鶻因遣人隨使者來京師帝即册拜嗢禄登里囉
汨沒密施合俱錄毗伽懷建可汗乙失鉢孫曰夷
男諸姓多歸之者共推為主夷男不敢當明年太
宗册拜為真珠毗伽可汗葛禄之在金山北廷者
自立葉護歲來朝久之葉護頓毗伽縛突厥叛酋
阿布思進封金山郡王
按史傳魯魚之訛本夥重以譯音茫昧審證尤
難如此傳載可汗號登里之與滕里羅之與囉
邏羽之與汩汩之與骨密之與密俱錄之與句
錄胡禄即一名而參錯紛岐若此要之字殊義
一且流刊久遠姑仍原文錄以備考
︹沙陀傳︺龍朔初以處月酋沙陀金山從武衛將軍
薛仁貴討鐡勒授墨離軍討擊使長安二年進為
金滿州都督累封張掖郡公金山死子輔國嗣開
元二年封其母鼠尼施為鄯國夫人輔國累爵永
夀郡王死子骨咄支嗣從肅宗平安禄山拜特進
驍衛上將軍死盡忠嗣累遷金吾衛大將軍酒泉
縣公貞元中附吐蕃久之與朱邪執宜謀欵靈州
塞盡忠弟葛勒阿波率殘部七百叩振武降授左
武衛大將軍兼陰山府都督執宜朝長安授特進
金吾衛將軍執宜死子赤心嗣賜氏李名國昌預
鄭王屬籍子克用討黃巢收京師功第一進中書
門下平章事隴西郡公尋位檢校太傅隴西郡王
大順初削克用官爵屬籍克用奉表自陳乃復拜
檢校太師守中書令隴西郡王討王行瑜行瑜死
慶州傳首京師帝悉論幕府官屬及諸子功封爵
之克用賜號忠貞平難功臣進封晉王
按凖部四衛拉特地于漢屬匈奴右方及烏孫
國車師後王國于唐為突厥西突厥沙陀地兹
考漢詔封單于類順彼國臣民之請唐時山北
受封諸突厥或移内地或助討賊而畫疆分土
之舊自若實未能隸版籍而臣僕之不過遥錫
封號以相羈縻而已
國家版章式廓單于可汗之庭咸歸内地於外域輸
誠伊始優
錫榮封感動殊俗傾心内面接踵相繼狡詐者自即誅
夷忠謹者永承
恩眷至休飬十數年仁風普掞不阻幽遐久羈異域之
部挈全族以來歸萬里閨闥應同桴鼓為遞稽
典屬之姓氏推驗存亡興替之由愈知
盛世懷柔迥非往代遣行人持使節虛應册封故事
者可比而於蒙古諸部不遺一類並入鈞陶尤
亘古未有之盛軌矣
欽定皇輿西域圖志卷三十七
欽定皇輿西域圖志卷三十七
封爵一
都爾伯特屬
按四衛拉特次序舊首綽羅斯次都爾伯特和
碩特土爾扈特因土爾扈特他徙附以輝特兹
叙封爵以都爾伯特歸誠最先忠謹自保爰為
首敘次及綽羅斯和碩特輝特平定西域後十
年土爾扈特來歸故敘於後於是新舊四衛拉
特始全至都爾伯特台吉策凌首先内附特封
汗號為聞風歸來諸部倡至今承襲罔替其綽
羅斯部之噶爾藏多爾濟和碩特部之沙克都
爾曼濟輝特部之巴雅爾雖同時封汗而潛因
擕貳自即誅夷汗號並除若土爾扈特部之渥
巴錫則嘉其遠域歸順且係舊汗阿玉竒之後
俾襲汗號而錫以新名用昭優異為按屬分編
詳注各條下以備考其親王郡王貝勒貝子公
諸爵以次遞敘父子兄弟承襲者各隨條接叙
為例云
乾隆十八年冬凖噶爾都爾伯特部台吉策凌等
率衆内附十九年五月
覲於熱河
詔封爵宴賚有差均授為扎薩克俾還安游牧移其部
於阿爾台(今改對音阿勒坦)山北凡都爾伯特部先後受
封及襲封者偹登如左
策凌初封和碩親王加雙俸晉封特古斯古魯克
汗卒子索諾木古木布襲封
策凌烏巴什初封多羅郡王晉封和碩親王
伯什阿噶什封和碩親王
納默庫初封多羅郡王晉封和碩親王
策凌孟克初封多羅貝勒晉封多羅郡王卒子巴
雅勒當襲封卒弟伯斯和勒襲封
色布騰封多羅貝勒加郡王品級卒子巴桑襲封
多羅貝勒
巴圖博羅特封多羅貝勒
剛多爾濟封多羅貝勒
喇嘛扎布封多羅貝勒
根敦封固山貝子
洛壘原端封固山貝子
額爾得尼封固山貝子
班珠爾封固山貝子卒嗣子竒達襲封
布圖克森封固山貝子
孟克特木爾封固山貝子
瑪什巴圖初封輔國公晉封固山貝子
烏巴什封固山貝子
達木巴都噶爾封固山貝子
巴圖孟克封輔國公
剛封輔國公
布顔特古斯封輔國公卒子塞楞襲封
孟克博羅特封輔國公
按諸藩列爵舊制和碩親王多羅郡王多羅貝
勒固山貝子鎮國公輔國公凡六等有
賜稱為汗者視王爵加優志
特恩也兹凖噶爾新附封爵無鎮國公自親王以下及
優封汗號如舊制綽羅斯以下諸屬同
綽羅斯屬
乾隆二十年三月凖噶爾綽羅斯部台吉噶爾藏
多爾濟等率屬内附九月
覲於熱河
詔封爵宴賚有差均授為扎薩克十一月達瓦齊俘至
宥罪加
恩備藩京邸澤及世嗣為臚叙於左
噶爾藏多爾濟封綽羅斯汗為扎那噶爾布所殺
達瓦齊封和碩親王卒長子羅布扎降襲多羅郡
王以罪除次子富塔喜降襲多羅貝勒
諾爾布林沁封多羅郡王
扎那噶爾布封多羅貝勒以叛誅
碩爾錐音初授騎都尉世職晉封輔國公以罪除
哈薩克錫喇初授騎都尉世職晉封輔國公以罪
除
布庫察罕封輔國公以叛誅
尼瑪初授騎都尉世職封輔國公以叛誅
薩拉爾封一等公晉號超勇以罪除後復封超勇
伯卒子玉魯斯襲封以罪除
瑪木特封三等公晉號信勇
按外蕃錫封舊無伯爵薩拉爾以軍功承矌典
在五十功臣列繪像
紫光閣並荷
睿裁製贊邀榮尤至云
和碩特屬
乾隆十九年七月凖噶爾和碩特部台吉班珠爾
等率屬内附十一月
覬於熱河
詔封爵宴賚有差均授為扎薩克二十年九月台吉沙
克都爾曼濟等入
覲亦封爵有差三十六年台吉公格巴延楚克等隨土
爾扈特部來歸並蒙
恩錫為彙著於編
沙克都爾曼濟封和碩特汗以罪誅
班珠爾初封多羅郡王晉封和碩親王
圖們封多羅貝勒以罪誅
諾爾布敦多布封多羅貝勒卒子博爾和津襲以
罪除
公格封多羅貝勒卒子德勒克渥巴錫襲封
納噶札初封輔國公晉封固山貝子卒弟達克巴
降襲輔國公卒弟巴爾濟襲封
巴延楚克封固山貝子
色布騰封輔國公
諾爾布封輔國公卒子達瓦藏布襲封
諾爾布敦多克封輔國公
達瓦封輔國公卒弟巴雅拉呼襲封
按沙克都爾曼濟於投誠受封汗號後命為盟
長居全部於巴爾庫勒其子圖們亦率屬由裕
勒都斯來歸並加封賚沐
恩深至自應恭順倍加以冀永邀
渥澤廼際凖夷餘孽擾亂之餘漸彰窺伺驕蹇之狀在
事臣工仰承
睿照先事防閑因形迹之可疑折萌芽於未發應機立
斷並就誅夷雨露雷霆隨物以付眎大造之因
材而篤夫豈有異理歟
輝特屬
乾隆十九年七月凖噶爾輝特部台吉阿睦爾薩
納等率衆内附十一月
覬於熱河
詔封爵宴賚有差均授為扎薩克二十年九月巴雅爾
等入
覲亦封賚有差
阿睦爾撒納封和碩親王加雙俸護衛倍添子封
世子尋以叛除伏冥誅
巴雅爾封輝特汗以叛誅
齊木庫爾初封多羅貝勒晉封多羅郡王卒子策
卜登多爾濟襲封以罪除
扎木參封多羅貝勒
普爾普初封固山貝子晉封多羅貝勒以罪除
德濟特封固山貝子以罪除
克什克封固山貝子以罪除
和通額墨根封輔國公卒子瑪瑪襲封
根敦扎布封輔國公
古木扎布封輔國公
巴桑封輔國公以罪除
布魯爾封輔國公
按四衛拉特台吉於乾隆甲戌乙亥間先後歸
誠我
皇上渥典普加原無異視始意分封四汗固將㮣予矜
全乃阿睦爾撒納覬為總台吉不果負
恩背叛無復人心而綽羅斯和碩特輝特諸台吉大都
狙詐反覆自即淪夷惟都爾伯特屬堅心内面
始終一節以忠謹獨存由是爵遍於朝賞延以
世實與
大造同此帡幪而中外初無岐視也若逹瓦齊未抗顔行
以降王備藩邸第而識時早歸之薩拉爾則嘉
其從征戮力俾功存旂鼎貌炳丹青
聖主栽培矜宥之權衡有超出尋常萬萬者而諸人得
仰沐
恩榮垂芳
盛世是又千載一時之厚幸也夫
土爾扈特屬
凖噶爾土爾扈特部為舊四衛拉特之一其汗和
鄂爾勒克當巴圖魯渾台吉時與三衛拉特不和
率其子書庫爾岱青西北去居俄羅斯之額濟勒
地其曾孫阿玉竒留居故地後書庫爾岱青自西
藏還以阿玉竒去時策妄阿拉布坦復逐其子散
扎布歸額濟勒其地南限哈薩克東阻俄羅斯久
慕
國家聲教不得通及阿玉竒子敦魯布喇什為汗時
於乾隆十九年遣使假道俄羅斯二十一年達中
國朝
京師
賜宴並令赴西藏熬茶三十六年其汗渥巴錫率屬内
附
覲於木蘭隨圍觀獵復隨至
山莊
詔封爵錫賚有差如都爾伯特諸部例云
渥巴錫封土爾扈特卓里克圖汗卒子策凌納木
札爾襲封
策伯克多爾濟封和碩親王
舍楞封多羅郡王
巴木巴爾封多羅郡王卒子策楞德勒克襲封
謨們圖封多羅貝勒
旺丹封固山貝子
竒布坦封固山貝子
額墨根渥巴錫封固山貝子卒子公坦襲封
沙拉扣肯封固山貝子
拜濟呼封輔國公
按土爾扈特渥巴錫等以其部衆三萬餘戶行
經萬有餘里不藉招徠欵關内附我
皇上錫爵分封給廩餼資耕牧綏遐柔遠無隱弗周由
是四衛拉特均隸臣僕垂無外之鴻業洵非人
力所及幾者矣同時受貝勒貝子封者和碩特
台吉公格巴延楚克析係前和碩特屬條以清
部居兹不複載
御製至避暑山莊日都爾伯特台吉策凌等接見(甲戌)
路左傾城候屬車來歸憐遠自員渠識時稱傑惟嘉爾
敷德賓遐何有予錫爵都教加衮服賜飱還擬賦嘉魚
一家中外歡言暢底事周官藉象胥
御製流杯亭小宴都爾伯特親王策凌等(甲戌)
宛轉清流繞石渠羽觴小宴欵康居呼前手賜笑言接
喜可身循禮法初荒略從來事抔飲傾誠那解餙虛譽
褭蹏錦段頒中禁滿載歸教艷拂廬
御製宴都爾伯特親王策凌郡王策凌烏巴什等於萬
樹園詩以紀事(甲戌)
萬樹參天煥曙霞穹廬酒醴樂柔遐薰風五月偏含爽
湛露三廵共拜嘉
天與人歸寕可拒茅分爵錫自應加徵招應律歡情洽試
聽編鐘設虡牙
渠搜何必鎮天驕來賀傾誠不憚遥外廐馬為中廐獻
新賓人併舊賓邀(時四十九旗扎薩克并青海諸部王公台吉畢集行在皆令入宴)鐻
鍝自可隨方俗冠服同教式本朝(策凌等入覲後即賚以冠服俱從本朝之)
(制)避暑匪今廑惠遠千秋
家法仰
仁堯
御製凖噶爾輝特部台吉阿睦爾撒納歸誠信至詩以
識事(甲戌)
惠逮條枝宴賚陪(駐避暑山莊賜宴都爾伯特台吉策凌等封以王公等爵命返游牧)烏
孫又報挈羣來敢云德化俾苗格信是
天恩致宇恢重賞崇封吾豈靳推心置腹彼何猜山莊計
日應重到(將以冬月復臨熱河晉見施恩)
深意當年萬載培
御製至避暑山莊日輝特台吉阿睦爾撒納等接見(甲戌)
冬節山莊此重(去聲)尋衝寒為慰遠藩心開疆擴土非吾
志機輳人歸藉
帝臨(朕自登極以來初無用兵意邇年準夷内亂簒奪相仍都爾伯特輝特和碩特諸台吉率衆來歸先後接)
(踵既當為降人籌久長計且實有可乘之機皆藉上蒼默眷云)迎蹕翹瞻猶卉服詰
朝寵錫易華簮薰風五月員渠宴壁上詩箋一再吟
御製錫封輝特親王阿睦爾撒納等謝恩朝見詩以紀
事(甲戌)
初秋欵塞柏冬權山舘來迎表寸丹(阿睦爾撒納以七月至即請入覲朕)
(因其未出痘命俟東廵廻蹕至熱河謁見)中國懷柔寧過厚遠人禮數且從
寬乍瞻大典身猶踧得厠親藩意倍歡(阿睦爾撒納同來歸附渠長二)
(十餘人各錫郡王貝勒公封爵均命為扎薩克與内扎薩克諸藩等)寵示諸侯王上位漢
家終是畏呼韓
御製賜宴輝特親王阿睦爾撒納等詩以紀事(甲戌)
黃屋高張宴析支懷音内面後先隨敷文底事稱干羽
施惠何難與解推疆埸都欣效奔走(命阿睦爾撒納赴北路軍營以來年)
(出師意甚踴躍)衣冠已覺習威儀(來歸諸台吉皆賜冠服入宴時拜跪如禮)晚來燈
景還教預恰值冰輪正滿時(是日仲冬之望)
御製即事(甲戌)
松塢雲莊往復還新藩三接恰餘閒歸心底限窮邊外
繼踵頻來數月閒(今年兩至熱河五月中歸誠之都爾伯特台吉策凌等迎謁加恩宴賚錫)
(爵有差比輝特台吉阿睦爾撒納繼至復以冬至後駐山莊受朝錫賚如初頃烏良海宰桑禡木特等降附則)
(因其已出痘即于京師見之)便擬皇風浹西海果然積雪看南山(南山)
(積雪為三十六景之一舊作有留觀直待到深冬之句)蜃窗萬景供吟凭冰磴寒
林懶試攀
御製凖噶爾台吉噶爾藏多爾濟歸化信至詩以紀事
(乙亥)
呼偈披忱寵賜新夙沙交臂又來賓命師底用張三伐
(西北兩路所用薩拉爾阿睦爾撒納皆率先降附之凖噶爾部衆將軍班第永常董率之而已本欲以餘力舉)
(之故禡牙命將諸典禮皆未舉行)安遠惟因恤兆人(先是檄諭諸部因達瓦齊簒奪肆虐)
(荼毒諸部出師本意惟以伐罪寧人遠近聞風傾附耕者不變咸慶來蘇)正喜捷音來禁苑
還期鞠旅共賢臣水西流處均東面
天佑欽承倍敬寅
御製駐蹕興安綽羅斯台吉噶爾藏多爾濟等來謁詩
以紀事(乙亥)
定遠非榮一矢加仰流鱗集不辭遐烏孫歸去新蒙號
觻得頻來共拜嘉開宴旋當賚黼黻(俟至熱河合新舊諸蒙古王台吉普)
(加宴賚賜新至者冠服是日先賜鞍馬)扈圍先此賜駰騢朝家獵狩應教
預漫擬長楊事大誇
御製命噶爾藏多爾濟諸台吉隨圍即事得句(乙亥)
懷惠無勞詠匪茹櫜鞬左右聽相於底須嶻㠔㭬為弋
自有新安周作阹子弟三□善枉矢後先四部讋穿鐻
(厄魯特四姓又謂之衛拉特四部)山莊指日旋清蹕凱宴還賡零露湑
御製宴噶爾藏多爾濟等即席得句(乙亥)
風清日朗好秋時嘉會新藩式燕儀衆建一如扎薩克
悉臣今逮綽羅斯(四衛拉特綽羅斯氏為彼中正派向未内附兹始封噶爾藏多爾濟為綽)
(羅斯汗其餘王公及扎薩克以次分封一如喀爾喀及内四十九旗之制)露瀼畢令霑三爵
(蒙占善飲酒而厄魯特為尤甚是日汗王及諸台吉皆手賜三爵)月上仍教閱九枝(是夕)
(陳烟火賜觀)詎我懷柔能致遠
神堯威惠萬年垂
御製都爾伯特台吉伯什阿噶什來覲封為親王詩以
紀事(丙子)
來歸就弟兄(前年來歸之策凌策凌烏巴什皆其同族弟兄)嚮化慕簮纓不作
逆天黨(伯什阿噶什曾于軍營告逆賊阿睦爾撒納反謀叛逆招之不赴)惟殷捧日誠
用茲嘉乃績便與錫殊榮式戒蜩螗沸永遵帶礪盟
御製萬樹園宴都爾伯特親王伯什阿噶什及土爾扈
特使臣吹札卜即席得句(丙子)
碧霄晴旭曉光澄穹幕高張翠毾㲪禮法不拘從所習
友羣何礙集相仍捧盈常切予心懼奠遠惟欽
祖德頻萬樹清暉懸
聖日未曾可識昔猶曾
御製萬樹園賜都爾伯特親王伯什阿噶什及土爾扈
特來使觀燈(丙子)
鱗集來王有後先堅昆馳使又蹤連衢尊錫宴前朝洽
寳炬裝燈午夜姸銀燕火蛾紛樹下驚麞駭鹿避崖巔
侈觀詎為誇遐屬曶爽光明示别權
御製宴土爾扈特使臣(丙子)
烏孫别種限羅义(土爾扈特亦凖噶爾厄魯特也舊為四衛拉特之一曰綽羅斯曰都爾伯)
(特曰和碩特曰土爾扈特策妄阿拉布坦時與土爾扈特搆釁土爾扈特全部西北去乃名輝特為一衛拉特)
(故今土爾扈特南則限於哈薩克東則限於俄羅斯欲至中國必假道於俄羅斯俄羅斯又名羅义云)假
道﨑嶇歲月賖(戌年自彼部起程今始至)天闕不辭欽獻賮雪山何
礙許熬茶(蒙古以詣西藏熬茶為要務故並許之)覆幬誰可殊圓蓋中外
由來本一家彼以誠輸此誠惠無心蜀望更勤遐
御製伊犁將軍奏土爾扈特汗渥巴錫率全部歸順詩
以誌事(有序辛夘)
伊犁將軍伊勒圖等奏土爾扈特汗渥巴錫及其台
吉策伯克多爾濟並舍楞等率其部衆三萬餘戶來
歸先期遣使至伊犁具書通欵自言為阿玉竒汗正
系向居俄羅斯地久願為大皇帝臣僕而無機可乘
乃於去冬謀棄舊遊牧挈屬内附因自彼逸出行程
萬千有餘里閱半年餘始抵卡倫乞准令入覲以伸
積誠渥巴錫等亦先後來至伊犁察其詞意懇切郵
函以聞先是安泰奏偵知土爾扈特部内附信即遣
額駙色布騰巴爾珠爾往迎之今即諭其偕渥巴錫
等至山莊朝謁而舒赫德亦先所命由烏什馳往莅
其事者因令代伊勒圖為將軍駐伊犁安輯新附之
衆給以餼贍振其乏也授之牧地資其生也其汗
及台吉宰桑至者將錫宴賚封爵秩而其部衆則量
地分編以居聯其情亦渙其勢也蓋土爾扈特自入
俄羅斯遠阻聲教越今幾六七十年乾隆丙子秋其
汗敦嚕布喇什雖曾使人入貢苐宴而遣之兹乃不
藉招致全部内屬誠有不期然而然者且凖噶爾自
底定以來築城安屯無異中國郡縣今土爾扈特復
隸我藩屬於是四衛拉特之衆盡撫而有之可謂盛
矣然余履泰持盈之念彌以是為兢兢而系之以詩
紀實也其詳分注各句下此則毋庸覼縷矣
土爾扈特部昔汗阿玉竒今來渥巴錫(渥巴錫為土爾扈特汗阿玉竒)
(之孫敦魯布喇什汗子也)明背俄羅斯向化非招致頒恩應博施舍
楞逃復返(平定伊犁時舍楞曾計害我副都統唐喀禄逃匿俄羅斯彼時即向索取而俄羅斯以土)
(爾扈特舊係彼屬竟不送還今舍楞既棄彼來歸俄羅斯即向我求索亦有辭折之然莫若先以此意令典屬)
(傳檄示知尤見中國光明正大)彼亦合無詞
衛拉昔相忌携孥往海濱(凖噶爾舊凡四部曰綽羅斯曰都爾伯特曰和碩特曰土)
(爾扈特為四衛拉特策妄阿拉布坦時與土爾扈特搆釁其汗阿玉竒統全部西北去乃以輝特為一衛拉特)
(而土爾扈特部遂居俄羅斯地)終焉懷故土遂爾棄殊倫(俄羅斯素不奉佛土爾扈)
(特在彼俗尚不同知伊犂黃教振興因思還歸故土且聞從前投誠之都爾伯特部在此得膺封爵樂業安居)
(遂棄其現居之額濟勒游牧率屬内附)弗受將為盗(初聞土爾扈特来歸之信議者或以舍楞)
(前此負罪逃去不宜與衆同受其降余以彼既棄俄羅斯而來若拒而弗納彼退無所歸必為盗抄掠非所以)
(寧我邊圉且恐舍楞不來同行之衆或疑畏不敢前殊非善全之計若俟其既至執而罪之尤非所以昭威信)
(示懷柔也彼既悔罪輸誠則宥其已往益足彰我寬仁而衛拉全部莫非王臣亦從來未有之事又何必過為)
(顧慮乎)俾安皆我民從今蒙古類無一不王臣
御製土爾扈特汗渥巴錫等至伊綿峪朝謁詩以紀事
(辛夘)
通使曾經丙子年(土爾扈特汗敦嚕布喇什曾于乾隆丙子秋遣使入貢今其子渥巴錫率)
(全部歸順更為不期而至者)茲徠統部不期然名編典屬非招致禮
肄鴻臚合惠宣類已全歸衆蒙古峪徵嘉兆信伊綿(是地)
(舊名布祜圖昂阿乙亥秋噶爾藏多爾濟來朝於此丁丑戊寅哈薩克布魯特歸化其使臣並於此朝謁因名)
(斯峪曰伊綿今土爾扈特全部歸順又適瞻覲于此伊綿者漢語會歸之意也)無心蜀望猶初
志(丙子宴土爾扈特使臣詩有無心蜀望更勤遐之句蓋彼時土爾扈特猶遠阻俄羅斯雖有向化之心無)
(由徑達朕並未嘗稍存奢望即今渥巴錫等棄俄羅斯舉屬内附亦非有藉招致而徠且凖噶爾四衛拉特從)
(此無不隸我臣僕尤始念所不及耳)
天與欽承益鞏虔
御製萬樹園賜宴土爾扈特汗渥巴錫等即景成什(辛夘)
汗仍其舊號新綏餘各優封五等施(渥巴錫乃其舊汗敦魯布喇什之子)
(本應襲汗者兹予封號曰卓里克圖汗其策伯克多爾濟封為親王舍楞班巴爾封為郡王餘則貝勒貝子各)
(四公二封爵有差)契苾詎徒四百帳招搖那藉九夷旗寧餬珍
饍飽以德馬湩蟻醪醉不辭于古為稀今厚幸
天恩
祖烈奉惟寅
御製土爾扈特全部歸順記
始逆命而終徠服謂之歸降弗加征而自臣服謂之歸
順若今之土爾扈特携全部捨異域投誠嚮化跋涉萬
里而来是歸順非歸降也西域既定興屯種於伊犂
薄賦稅於回部若哈薩克若布魯特俾為外圉而羈縻
之若安集延若拔達克山益稱遠徼而概置之知足不
辱知止不殆朕意亦如是而已矣豈其盡
天所覆至於海隅必欲悉主悉臣為我僕屬哉而兹土爾
扈特之歸順則實
天與人歸有不期然而然者故不可以不記土爾扈特者
凖噶爾四衛拉特之一其詳已見於凖噶爾全部紀略
之文溯厥始率亦荒略弗可考後因其汗阿玉竒與策
妄不睦竄歸俄羅斯俄羅斯居之額濟勒之地康熙年
間我
皇祖聖祖仁皇帝嘗欲悉其領要令侍讀圖麗琛等假道
俄羅斯以往而俄羅斯故為紆繞其程凡行三年又數
月始反命今之汗握巴錫者即阿玉竒之曾孫也以俄
羅斯征調師旅不息近且徵其子入質而俄羅斯又屬
别教非黃教故與合族台吉密謀挈全部投中國興黃
教之地以息肩焉自去歲十一月啓行由額濟勒歷哈
薩克繞巴勒哈什諾爾戈壁於今歲六月杪始至伊犁
之沙拉伯勒界凡八閱月歷萬有餘里先是朕聞有土
爾扈特来歸之信慮伊犁將軍伊勒圖一人不能經理
得宜時舒赫德以參贊居烏什辦回部事因命就近前
往而畏事者乃以新來中有舍楞其人曾以計誘害我
副都統唐喀禄(唐喀禄於戊寅四月偕厄魯特散秩大臣和碩齊率兵追捕逸賊至布古什河)
(源射舍楞弟勞章札布什而擒之既而舍楞至稱欲投誠請釋其弟唐喀禄雖許而疑其詐欲先擒舍楞和碩)
(齊云擒之無益不若招之使降越日舍楞詭稱欲入覲且携衆至唐嗐禄益疑之和碩齊復言彼畏我兵威不)
(敢動移曷親莅撫諭之唐喀禄信其言從數人往既至和碩齊勸各解鞍去櫜鞬俄頃變作唐喀禄遂遇害和)
(碩齊即降賊尋擒獲㐲誅舍楞乃竄入俄羅斯境)因以竄投俄羅斯者恐其有
詭計議論沸起古云受降如受敵朕亦不能不為之少
惑而略為備焉然熟計舍楞一人豈能聳動渥巴錫等
全部且俄羅亦大國也彼既背棄而來又擾我大國邊
界進退無據彼將焉往是則歸順之事十之九詭計之
伏十之一耳既而果然而舒赫德至伊犁一切安汎設
偵籌儲密備之事無不悉妥故新投之人一至如歸且
掄其應入覲者由驛而來朕即命隨圍觀獵且於山莊
宴賚如都爾伯特策凌等之例焉夫此山莊乃我
皇祖所建以柔遠人之地而宴賚策凌等之後遂以平定
西域兹不數年間又於無意中不因招致而有土爾扈
特全部歸順之事自斯凡屬蒙古之族無不為我大清
國之臣
神御咫尺有不以操先劵閱後成惬
志而愉快者乎予小子所以仰答
祖恩益凛
天寵惴惴焉孜孜焉惟恐意或滿而力或弛念兹在兹遑
敢自詡為誠所感與德所致哉或又以為不宜受俄羅
斯叛臣虞起邊釁蓋舍楞即我之叛臣歸俄羅斯者何
嘗不一再索取而俄羅斯訖未與我也今既來歸即以
此語折俄羅斯彼亦將無辭以對且數萬乏食之人既
至近界敺之使去彼不劫掠畜牧將何以生雖有堅壁
清野之說不知伊犁甫新築城而諸色人皆賴耕牧為
活是壁亦不易堅而野亦不可清也夫明知人以嚮化
而來而我以畏事而止且反致寇甚無謂也其衆涉遠
歴久力甚疲矣視其之死而惜費弗救仁人君子所弗
忍為况體
天御世之大君乎發帑出畜力為優恤則已命司事之臣
(土爾扈特部衆長塗疲頻凍餒幾不能自存因命舒赫德等分撥善地安置仍購運牛羊糧石以資飬贍置辦)
(衣裘廬帳俾得禦寒並為籌其久遠資生之計令皆全活安居咸獲得所)兹不贅記記事之
緣起如右
御製土爾扈特部紀略
事不再三精覈率據耳食以為實君子弗為也言不求
於至是已覺其失護已短而莫之改易君子弗為也必
知斯二者然後可以秉史筆以記千載之公是公非余
之為土爾扈特部之紀略亦亹是而已土爾扈特之初來
也蓋嘗詠之詩載之記皆以為始自阿玉竒汗溯而上之
荒略弗可考此亦述向之所聞者而書之而不知其更有
所祖非始自阿玉竒兹以其麇至乃得一一詳徵其實為
之重記何必隠約弗明以諱吾前言之未精覈哉阿玉竒
之父曰棚楚克其祖曰書庫爾岱青其曾祖曰和鄂爾勒
克其高祖曰卓立甘鄂爾勒克其高祖之父則曰貝果鄂
爾勒克自貝果鄂爾勒克溯而上之實遠不可徵其入
俄羅斯也則自阿玉竒之曾祖和鄂爾勒克于策妄之
祖巴圖魯渾台吉時其時四衞拉特各自為汗無所統
屬又不相和睦和鄂爾勒克因率其子書庫爾岱青等
至俄羅斯之額濟勒地其時阿玉竒尚在襁褓因留巴
圖魯渾台吉處後書庫爾岱青往西藏而回遂向渾台
吉索阿玉竒歸俄羅斯巴圖魯渾台吉為阿玉竒之外
祖以時代計之適相當而阿玉竒汗時其子散扎布台
吉率所屬一萬五千餘戶往投策妄策妄盡留其屬而
逐散札布歸額濟勒則向記所云阿玉竒與策妄不睦
亦未為大誤也自貝果鄂爾勒克至和鄂爾勒克皆單
傳和鄂爾勒克有子六人一即書庫爾岱青餘三無子
其二皆有子孫式微無足傳書庫爾岱青子四二絶嗣
其一曰那木策楞四傳而至巴木巴爾今封郡王其一
即棚楚克四傳而至渥巴錫今封汗棚楚克之子阿玉
竒有子八人其六皆無子嗣其一曰衮扎卜有子嗣今
之封親王策伯克多爾濟者其曾孫也衮扎卜乃渥巴
錫之祖沙克都爾扎卜之親弟故其子孫為渥巴錫
近族與沙克都爾扎卜子孫皆隨渥巴錫而來其戶口
之數已見前記兹惟記其始祖所自出並証前之失精
覈而未實者至其重黃教置鄂拓克宰桑之類率同凖
噶爾但具體而微蓋凖噶爾之紀略紀其全部之盛衰
而兹土爾扈特之紀略則紀其世系之詳悉云爾
按西師之役五載蕆功始於都爾伯特部三策
凌之投誠而輝特和碩特綽羅斯諸部次第内
附復得久經他徙之土爾扈特部希風仰流心
傾踵接于是山北遐陬無尺土一民不歸
皇化(臣)等恭讀
御製宴土爾扈特使臣與都爾伯特等先後投誠封賚
諸什及歸順記紀略誌篇敬仰
聖謨廣大
睿旨淵冲本無意于并包自羣歸夫幬載而又軫其未
經出痘祗令肆
覲山莊凡宴賚
恩榮與内扎薩克中外一眎至封爵自汗王以下如
御製所云汗號新綏優封五等者曠典隆儀皇哉煒矣
非甚盛德孰能當此而無憾者歟
︹前漢書匈奴傳︺右賢王犂汗王入日勒屋蘭番和
張掖太守屬國都尉發兵擊大破之屬國千長義
渠王騎士射殺犂汗王賜黃金二百斤馬二百匹
因封為犂汗王日逐王素與握衍朐鞮單于有
隙即率其衆數萬騎歸漢漢封日逐王為歸德侯
呼韓邪單于左大將烏厲屈與父呼遫累烏厲
温敦南降漢封烏厲屈為新城侯烏厲温敦為義
陽侯呼韓邪單于欵五原塞朝天子于甘泉宫
漢寵以殊禮位在諸侯王上贊謁稱臣而不名
初左伊秩訾為呼韓邪畫計歸漢竟以安定其後
或讒伊秩訾自伐其功常鞍鞅呼韓邪疑之左伊
秩訾懼誅將其衆千餘人降漢漢以為關内侯食
邑三百戶令佩其王印綬王莽之簒位也建國
元年多齎金帛重遺單于諭曉以受命代漢狀因
易單于故印故印文曰匈奴單于璽更曰新匈奴
單于章西域都護但欽上書言匈奴南將軍右
伊秩訾將人衆寇擊諸國莽於是大分匈奴為十五
單于招誘呼韓邪單于諸子欲以次拜之使譯出塞
誘呼右犂汗王咸咸子登助三人至則脅拜咸為孝
單于拜助為順單于傳送助登長安咸既受莽孝單
于之號馳出塞歸庭具以見脅状白單于單于更以
為於粟置支侯匈奴賤官也後助病死莽以登代助
為順單于是時匈奴數為邊寇捕得虜生口驗問皆
曰孝單于咸子角數為寇兩將以聞四年莽會諸蠻
夷斬咸子登于長安市天鳳二年歸前所斬侍子登
及諸貴人從者喪多遺單于金珍因諭說改其號號
匈奴曰恭奴單于曰善于賜印綬封骨都侯當為後
安公當子男奢為後安侯單于貪莽金幣故曲聽之
然寇盗如故當至長安莽拜為須卜單于更始二年
漢遣中郎將歸德侯颯大司馬護軍陳遵使匈奴授
單于漢舊制璽綬王侯以下印綬︹西域傳︺初楚主侍
者馮嫽號馮夫人為烏孫右大將妻右大將與烏就
屠相愛都護鄭吉使馮夫人說烏就屠以漢兵方出
必見滅不如降烏就屠曰願得小號宣帝詔詣長羅
侯赤谷城立元貴靡為大昆彌烏就屠為小昆彌皆
賜印綬烏就屠死子拊離代立為弟日貳所殺漢遣
使者立拊離子安日為小昆彌後安日為降民所
殺漢立其弟末振將代時大昆彌雌栗靡小昆彌
末振將刺殺雌栗靡漢欲以兵討之而未能遣中
郎將段會宗立雌栗靡季父公主孫伊秩靡為大
昆彌至元始中卑爰㚄殺烏日領以自效漢封為
歸義侯
︹後漢書西域傳︺和帝永元八年戊己校尉索頵欲
廢後部王涿鞮立破虜侯細致涿鞮反擊尉卑(車師)
(前王名)明年漢遣將兵長史王林討涿鞮涿鞮北入
匈奴漢軍追擊斬之立涿鞮弟農竒為王順帝永
建元年勇(長史班勇)率後王農竒子加特奴及八猾等發
精兵擊呼衍王破之勇於是上立加特奴為後王
八猾為後部親漢侯永興元年車師後部王阿羅
多走北匈奴中敦煌太守宋亮上立後部故王軍
就質子卑君為後部王後阿羅多還戊校尉閻詳
許復為王乃詣詳降於是收奪所賜卑君印綬更
立阿羅多為王︹南匈奴傳︺永元七年封蘇拔廆為
率衆王又賜金帛
︹唐書突厥傳︺貞觀四年頡利走保鐡山請内屬靖
(時李靖為節度使討頡利)襲擊之盡獲其衆頡利得千里馬獨
奔沙鉢羅行軍副總管張寳相禽之至京師館于
太僕八年頡利死贈歸義王諡曰荒突利請入
朝突利至禮見良厚輟膳以賜之拜右衛大將軍
封北平郡王食戶七百及為都督太宗敇曰而祖
啓民破亡隋則復之棄德不報而父始畢反為隋
敵爾今窮來歸我所以不立爾為可汗鑒前敗也
我欲中國安爾宗族不亡故授爾都督長為我北藩突
利頓首聽命後入朝死子賀邏鶻嗣帝幸九成宫
突利弟結社率謀反禽斬之赦賀邏鶻投嶺外乃
立阿史那思摩為乙彌泥孰俟利苾可汗賜氏李
樹牙河北悉徙突厥適故地思摩頡利族人也武
德初數以使者來封和順郡王太宗授右武侯大
將軍化州都督統頡利故部居河南徙懷化郡王
又詔左屯衛將軍阿史那忠為左賢王左武衛將
軍阿史那泥孰為右賢王相之雲中者義成公主
所居也頡利滅李靖徙突厥羸破數百帳居之以
阿史德為之長衆稍盛即建言願以諸王為可汗
遙統之帝曰今可汗古單于也乃改雲中為單于
大都護府以殷王旭輪為單于都護默啜自立
為可汗契丹李盡忠等反默啜請擊賊自效詔可
授左衞大將軍歸國公册拜遷善可汗乃引兵擊
契丹會盡忠死襲松漠部落后美其功册默啜為
特進頡跌利施大單于立功報國可汗高麗莫
離支高文簡與&KR0932;跌都督思太吐谷渾大酋慕容
道奴郁射施大酋鶻屈頡斤苾悉頡力高麗大酋
高拱毅合萬餘帳相踵欵邊詔納之河南引拜文
簡左衛大將軍遼西郡王思太特進右衛大將軍
兼&KR0932;跌都督樓煩郡公道奴左武衛將軍兼雲中
郡公鶻屈頡斤左驍衛將軍兼刺史隂山郡公苾
悉頡力左武衛將軍兼刺史雁門郡公拱毅左領
軍衛將軍兼刺史平城郡公苾伽骨咄禄可汗
使右金吾衛將軍李質持册為登利可汗西葉
護阿布思及葛臘哆降以葛臘哆為懷恩王毗伽
可汗妻骨咄禄婆匐可敦率衆自歸封可敦為賓
國夫人︹西突厥傳︺江都亂曷薩那從宇文化及至
黎陽遁歸長安高祖降榻與共坐封歸義王闕可
汗(即歸義王弟)有馬三千武德元年内屬賜號吐烏過
拔闕可汗伽那設既立遣使詣闕不敢當可汗
號帝詔鴻臚少卿劉善因持册號吞阿婁拔利邲
咄陸可汗弩失畢大酋迎伽那設之子畢賀咄
葉護立之是為乙毗沙鉢羅葉護可汗太宗詔左
領軍將軍張大師持節冊命賜鼓纛賀魯已滅
裂其地為州縣以處諸部以阿史那彌射為興昔
亡可汗兼驃騎大將軍崑陵都護領五咄陸部阿
史那步真為繼往絶可汗兼驃騎大將軍濛池都
護領五弩失畢部以光禄卿盧承慶持册命之阿
史那彌射貞觀中遣使者持節立為奚利邲咄陸
可汗從帝征高麗有功封平壤伯遷右武衛大將
軍及平賀魯乃與步真皆為可汗其後二部人日
離散遂擢彌射子元慶為左玉鈐衛將軍步真子
步利設斛瑟羅為右玉鈐衛將軍盡襲父領及可
汗號元慶累拜鎮國大將軍行左威衛大將軍武
后擅命率諸蕃長請賜睿宗氏曰武更號斛瑟羅
為竭忠事主可汗聖歷二年以斛瑟羅為左衛大
將軍兼平西軍大總管内遷死長安擢子懷道為
右武衛將軍長安中以阿史那為右驍衛大將軍
襲興昔亡可汗安撫招慰十姓大使北庭大都護
四年以懷道為十姓可汗兼濛池都護未幾擢獻
(元慶子)磧西節度使突騎施吐火仙之敗始以懷道
子昕為十姓可汗開府儀同三司濛池都護冊其
妻梁國夫人李為交河公主突騎施烏質勒西
突厥别部也聖歴二年遣子遮弩來朝神龍中封
懷德郡王是歲烏質勒死其子嗢鹿州都督婆葛
為左驍衛大將軍襲封爵突厥别種車鼻施啜
蘇禄者開元五年始來朝授右武衛大將軍突騎
施都督節拜蘇禄左羽林大將軍順國公進號忠
順可汗於是大首領莫賀達干都摩支二部方盛
攻蘇禄殺之立蘇禄子吐火仙骨啜為可汗磧西
節度使蓋嘉運率石王史王共擊破之吐火仙棄
旗走禽之拔汗那諸國皆降處木昆匐延闕律啜
等諸部皆上書謝明年擢闕律啜為右驍衛大將
軍冊石王為順義王加拜史王為特進嘉運俘吐
火仙骨啜天子赦以為左金吾衛員外大將軍修
義王︹回鶻傳︺回鶻酋胡禄俟利發吐迷度遣使者
獻欵于是鐡勒十一部皆來乃拜吐迷度為懷化
大將軍瀚海都督然私自號可汗兄子烏紇夜劫
殺之擢其子婆閏左驍衛大將軍襲父所領骨
咄禄毗伽闕可汗天子以為奉義王拜骨咄禄毗
伽關懷仁可汗裴羅(骨咄禄毗伽闕可汗名)又攻殺突厥白
眉可汗拜左驍衛員外大將軍裴羅死子磨延啜
立號葛勒可汗肅宗即位助討安禄山詔進司空
爵忠義王乾元元年冊磨延啜為英武威遠毗伽
可汗次子移地健立號侔羽可汗代宗即位助天
子討賊進收東都河北悉平冊可汗曰頡咄登里
骨啜蜜施合俱錄英義建功毗伽可汗可敦曰婆
墨光親麗華毗伽可敦又以左殺為雄朔王右殺
寧朔王胡禄都督金河王拔覽將軍靜漠公十都
督皆國公可汗欲悉師向塞宰相頓莫賀擊殺之
自立為合骨咄禄毗伽可汗建中元年節冊頓莫
賀為武義成功可汗咸安公主下嫁册書拜可汗
為汩咄禄長夀夭親毗伽可汗公主為智慧端正
長夀孝順可敦貞元五年可汗死子多邏斯立冊
拜愛登里邏汩沒密施俱錄毗伽忠貞可汗為少
可敦葉公主毒死可汗之弟乃自立其大臣率國
人共殺簒者以可汗幼子阿啜嗣詔册阿啜為奉
誠可汗十一年可汗死無子國人立其相骨咄禄
為可汗以使者來詔册拜愛滕里邏羽錄沒密施
合胡禄毗伽懷信可汗永貞元年可汗死詔冊所
嗣為滕里野合俱錄毗伽可汗無幾可汗死册拜
愛登里羅汩密施合毗伽保義可汗可汗死使者
臨册所嗣為登囉羽錄沒密施句主毗伽崇德可
汗以太和公主下降册拜為仁孝端麗明智上夀
可敦可汗死其弟曷薩特勒立遣使者册為愛登
里囉汨沒密施合毗伽昭禮可汗太和六年為其
下所殺從子胡特勒立明年册為愛登里囉汩
沒密施合句錄毗伽彰信可汗嗢沒斯率三部
及特勒大酋二千騎詣振武降詔拜嗢沒斯為右
金吾衛大將軍爵懷化郡王以天德為歸義軍即
拜歸義軍使阿歴支寧邊郡公習勿啜昌化郡公
烏羅思寧朔郡公並為冠軍大將軍左威衛大將
軍愛邪勿寧塞郡公為右領軍大將軍皆賜李氏
又宣宗務綏柔荒遠遣使者抵靈州省其酋長回
鶻因遣人隨使者來京師帝即册拜嗢禄登里囉
汨沒密施合俱錄毗伽懷建可汗乙失鉢孫曰夷
男諸姓多歸之者共推為主夷男不敢當明年太
宗册拜為真珠毗伽可汗葛禄之在金山北廷者
自立葉護歲來朝久之葉護頓毗伽縛突厥叛酋
阿布思進封金山郡王
按史傳魯魚之訛本夥重以譯音茫昧審證尤
難如此傳載可汗號登里之與滕里羅之與囉
邏羽之與汩汩之與骨密之與密俱錄之與句
錄胡禄即一名而參錯紛岐若此要之字殊義
一且流刊久遠姑仍原文錄以備考
︹沙陀傳︺龍朔初以處月酋沙陀金山從武衛將軍
薛仁貴討鐡勒授墨離軍討擊使長安二年進為
金滿州都督累封張掖郡公金山死子輔國嗣開
元二年封其母鼠尼施為鄯國夫人輔國累爵永
夀郡王死子骨咄支嗣從肅宗平安禄山拜特進
驍衛上將軍死盡忠嗣累遷金吾衛大將軍酒泉
縣公貞元中附吐蕃久之與朱邪執宜謀欵靈州
塞盡忠弟葛勒阿波率殘部七百叩振武降授左
武衛大將軍兼陰山府都督執宜朝長安授特進
金吾衛將軍執宜死子赤心嗣賜氏李名國昌預
鄭王屬籍子克用討黃巢收京師功第一進中書
門下平章事隴西郡公尋位檢校太傅隴西郡王
大順初削克用官爵屬籍克用奉表自陳乃復拜
檢校太師守中書令隴西郡王討王行瑜行瑜死
慶州傳首京師帝悉論幕府官屬及諸子功封爵
之克用賜號忠貞平難功臣進封晉王
按凖部四衛拉特地于漢屬匈奴右方及烏孫
國車師後王國于唐為突厥西突厥沙陀地兹
考漢詔封單于類順彼國臣民之請唐時山北
受封諸突厥或移内地或助討賊而畫疆分土
之舊自若實未能隸版籍而臣僕之不過遥錫
封號以相羈縻而已
國家版章式廓單于可汗之庭咸歸内地於外域輸
誠伊始優
錫榮封感動殊俗傾心内面接踵相繼狡詐者自即誅
夷忠謹者永承
恩眷至休飬十數年仁風普掞不阻幽遐久羈異域之
部挈全族以來歸萬里閨闥應同桴鼓為遞稽
典屬之姓氏推驗存亡興替之由愈知
盛世懷柔迥非往代遣行人持使節虛應册封故事
者可比而於蒙古諸部不遺一類並入鈞陶尤
亘古未有之盛軌矣
欽定皇輿西域圖志卷三十七
