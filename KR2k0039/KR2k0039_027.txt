欽定皇輿西域圖志卷四
列表一
安西州屬表
按安西州舊五衛地一統志已表之矣兹更詳
加審正歷代沿革庶幾端委可尋其安西北路
及天山南北路諸表内紀載的實可憑者據史
書之餘有旁徵曲引而得之者史傳無考姑置
缺如者亦各著其說于萹
按晉書於西域僅紀焉耆龜兹大宛康居大秦
諸國與今哈密鎮西府廸化州及天山北路諸
境無涉故諸表俱缺元史西北地附錄諸名與
哈密鎮西府地無可附麗故兩表亦缺
鎮西府屬表
按晉元兩代缺紀說並見前其並缺五代者史
載高居誨記沙州西之胡盧磧為仲雲所居地
在天山之南與府境無涉也
廸化州屬表
按是表於晉無考說見前哈密鎮西府篇魏書
有蠕蠕無突厥且云蠕蠕寇于闐是蠕蠕西境
固奄有天山北路者而突厥臣于蠕蠕於魏世
猶微故不特紀也周書有突厥無蠕蠕則蠕蠕
已為突厥所滅而有其地矣又北魏時蠕蠕高
車傳俱云蠕蠕主社崘與高車戰于伊吾北山
蒲類海高車主彌俄突西走三百餘里又云社
崙侵高車深入其地遂并諸部是高車東境後
更入于蠕蠕可知以今形勢考之則伊吾北山
當在哈密鎮西府北又西走三百餘里當在博
克逹鄂拉之隂故以博克達鄂拉東為蠕蠕境
西為高車境至周則統為突厥也五代史四裔
外錄稱突厥至唐之末為諸裔所侵五代之際
最微又來不數故其君長不能紀今因從略元
史地理志稱回鶻五城唐號北庭置都護府又
西北行四五千里至阿爾穆爾(舊音阿力麻里)今約以
天山北路廸化州属及庫爾喀喇烏蘇路為回
鶻五城以西北境之伊犁一帶為阿爾穆爾庶
得其槩云
庫爾喀喇烏蘇路表
按後漢書載車師後王國又載移支國居蒲類
地俱見前表更西則無國可紀故是表從略宋
史外國傳所載回鶻多在山南其居山北者唯
高昌國北庭在今廸化州界與本路亦缺明史
衛拉特在韃靼西土爾番北衛拉特舊作瓦剌
為對音之訛即今天山北路凖噶爾部之四衛
拉特無疑矣
塔爾巴噶台路表
按是表缺晉五代宋說見前塔爾巴噶台路即
廸化州正北境也廸化州於元為回鶻五城則
属塔爾巴噶台路者當與回鶻五城相近
伊犁東路表
按晉書焉耆國北與烏孫接焉耆為今之哈喇
沙爾裕勒都斯登努勒台一帶在其北據此斷
為晉烏孫地五代及宋史書所載略於山北故
闕
伊犁西路表
按晉五代宋皆缺說見前表天山以北明屬衛
拉特惟伊犁西北路地更偏西史無明文亦缺
欽定皇輿西域圖志卷四
欽定皇輿西域圖志卷四
列表一
安西州屬表
按安西州舊五衛地一統志已表之矣兹更詳
加審正歷代沿革庶幾端委可尋其安西北路
及天山南北路諸表内紀載的實可憑者據史
書之餘有旁徵曲引而得之者史傳無考姑置
缺如者亦各著其說于萹
按晉書於西域僅紀焉耆龜兹大宛康居大秦
諸國與今哈密鎮西府廸化州及天山北路諸
境無涉故諸表俱缺元史西北地附錄諸名與
哈密鎮西府地無可附麗故兩表亦缺
鎮西府屬表
按晉元兩代缺紀說並見前其並缺五代者史
載高居誨記沙州西之胡盧磧為仲雲所居地
在天山之南與府境無涉也
廸化州屬表
按是表於晉無考說見前哈密鎮西府篇魏書
有蠕蠕無突厥且云蠕蠕寇于闐是蠕蠕西境
固奄有天山北路者而突厥臣于蠕蠕於魏世
猶微故不特紀也周書有突厥無蠕蠕則蠕蠕
已為突厥所滅而有其地矣又北魏時蠕蠕高
車傳俱云蠕蠕主社崘與高車戰于伊吾北山
蒲類海高車主彌俄突西走三百餘里又云社
崙侵高車深入其地遂并諸部是高車東境後
更入于蠕蠕可知以今形勢考之則伊吾北山
當在哈密鎮西府北又西走三百餘里當在博
克逹鄂拉之隂故以博克達鄂拉東為蠕蠕境
西為高車境至周則統為突厥也五代史四裔
外錄稱突厥至唐之末為諸裔所侵五代之際
最微又來不數故其君長不能紀今因從略元
史地理志稱回鶻五城唐號北庭置都護府又
西北行四五千里至阿爾穆爾(舊音阿力麻里)今約以
天山北路廸化州属及庫爾喀喇烏蘇路為回
鶻五城以西北境之伊犁一帶為阿爾穆爾庶
得其槩云
庫爾喀喇烏蘇路表
按後漢書載車師後王國又載移支國居蒲類
地俱見前表更西則無國可紀故是表從略宋
史外國傳所載回鶻多在山南其居山北者唯
高昌國北庭在今廸化州界與本路亦缺明史
衛拉特在韃靼西土爾番北衛拉特舊作瓦剌
為對音之訛即今天山北路凖噶爾部之四衛
拉特無疑矣
塔爾巴噶台路表
按是表缺晉五代宋說見前塔爾巴噶台路即
廸化州正北境也廸化州於元為回鶻五城則
属塔爾巴噶台路者當與回鶻五城相近
伊犁東路表
按晉書焉耆國北與烏孫接焉耆為今之哈喇
沙爾裕勒都斯登努勒台一帶在其北據此斷
為晉烏孫地五代及宋史書所載略於山北故
闕
伊犁西路表
按晉五代宋皆缺說見前表天山以北明屬衛
拉特惟伊犁西北路地更偏西史無明文亦缺
欽定皇輿西域圖志卷四
