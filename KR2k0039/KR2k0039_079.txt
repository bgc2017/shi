欽定皇輿西域圖志卷二十七
水四
天山南路一
塔呼庫勒
塔呼庫勒在塔呼南庫克托羅海北五里周廻十餘里
納呼庫勒
納呼庫勒在納呼北當四山中周廻十餘里
齊克塔木郭勒
齊克塔木郭勒在齊克塔木城東源出南山中東
北流三十里入於沙磧
闢展郭勒
闢展郭勒在闢展城西源發楚輝城南山麓東北
流二十里經闢展城西出孔道北十里入於沙磧
魯克察克郭勒
魯克察克郭勒源發金嶺南麓西南行過色爾啟
布城又西行至魯克察克城南其北流傍嶺分兩
流經流連木齊木左右色爾啓布連木齊木魯克
察克諸城咸資灌漑
洋赫郭勒
洋赫郭勒在洋赫城北魯克察克城西源出金嶺
南麓北流十餘里入於地
土爾番郭勒
土爾番郭勒源發吐爾番西金嶺南流經土爾番
城西南行數里入於地北流踰布拉里克西折而
東行至森尼木西又折而南行入玉門口分兩流
其東流經哈喇和卓城東為哈喇和卓郭勒西流
經阿思塔克城西各十數里入於地
招哈郭勒
招哈郭勒亦名交河在土魯番西十里出招哈和
屯北金嶺中南流分兩支環城左右而南注至城
南折而西南流二十里入於沙磧
︹漢書西域傳︺河水分流繞城下故號交河
按西域山川名號古今互易徵引典籍率以道
里方位為定而於音韻轉移間得之者如伊列
之轉為伊犂于闐之轉為和闐亦都足審證至
若招哈郭勒之亦名交河則今昔相沿尚存漢唐
稱謂之舊尤所僅見也
哈喇和卓郭勒
哈喇和卓郭勒在哈喇和卓城東二十里源出金
嶺西流入扵地
濟木薩郭勒
濟木薩郭勒源二道出天山南麓合而南流五里
入於沙磧
托克三郭勒
托克三郭勒源出博克達鄂拉南麓有三源合而
南流名鄂蘭布拉克過都魯達巴又一水出伊拉
里克東西南来經流托克三城南入托克三郭勒
托克三布干伊拉里克諸城咸資灌溉
伊拉里克布拉克
伊拉里克布拉克在伊拉里克城東二十里源出
金嶺西南流入托克三郭勒
博羅圖郭勒
博羅圖郭勒源出博羅圖塔克北谷口折而西流
經阿拉癸鄂拉南西行一百三十里出阿拉癸鄂
拉西谷口蒼翠迎眸清流繞足致為佳勝
塔什海郭勒
塔什海郭勒在博羅圖塔克西南一百八十里源出察
罕通格西北二十里其一流迤東行一百里當額爾
坤達巴之南一流南行繞出山峽經烏沙克塔勒東
楚輝郭勒
楚輝郭勒源出楚輝塔克南麓南行經楚輝城西
十里入於地
竒爾歸圖郭勒
竒爾歸圖郭勒在塔喀爾齊西十里源出楚輝塔
克南麓偏西南流一百里入博斯騰淖爾
唐書地理志自西州西南行渡淡河至焉耆鎮城
按焉耆鎮城當屬今之哈喇沙爾城淡河居其
東北則正今之竒爾歸圖郭勒也
特伯勒古布拉克
特伯勒古布拉克在特伯勒古西十里當孔道北
周五里許無支流
哈喇烏蘇
哈喇烏蘇在特伯勒古西四十五里當孔道北周
三里許無支流
按回地山水名彼此相同者山如烏可克逹巴水如
哈喇烏蘇之類皆名同地異因為隨地分見餘倣此
博斯騰淖爾
博斯騰淖爾在哈喇沙爾城南四里東西袤三百
餘里廣半之周七百餘里亦名待雅海子北岸受
竒爾歸圖郭勒海都郭勒兩水而海都郭勒為大
︹漢書西域傳︺焉耆國近海水多魚
︹後漢書班超傳︺超討焉耆去城二十里止營大澤中
︹魏書西域傳︺焉耆國南去海十餘里有魚鹽蒲葦
之饒(周書同)
︹唐書西域傳︺焉耆所都海水繚其外孝格倍道絶
水夜傳堞遲曙譟而登鼓角轟哄唐兵縱國人優
敗斬千餘級
按一統志稱焉耆國在今土爾番西無疑然土
爾番西至蔥嶺並無大澤可當海之名者又謂
四面大山海水曲入四山之内其地更無可考
以今求之則博斯騰淖爾當土爾番西南羅布
淖爾又當博斯騰淖爾之南班超傳所謂大澤
魏書所謂南去海十餘里者即班史所謂近海
應指博斯騰淖爾而言若後漢書所謂海水曲
入四山之内者應屬今之羅布淖爾在四面大
山之外與博斯騰淖爾相距約二百里形勢適
合方位道里亦灼然不誣盖自宋以後中國無
人使至其地殊方隔境考索為難宜一統志誤
以為並無大澤而以無可考概之也
海都郭勒
海都郭勒在哈喇沙爾城西十里源出天山中合
三哈布齊垓郭勒東西裕勒都斯郭勒旁挾衆水
東南流出海都塔克口名海都郭勒迂曲而南二
百五十里許始抵哈喇沙爾城北環其西南稍折
而東滙入博斯騰淖爾河面東春廣不過一里夏
秋漲發輒至三四里奔騰淜湃中流更汛急河底
淤沙聚散深淺靡常哈喇沙爾屯田悉藉此水其
下流入博斯騰淖爾復釃而西南流者仍名海都
郭勒經哈勒噶阿滿南西過庫隴勒轉而東南流
入於羅布淖爾
︹後漢書班超傳︺超討焉耆有葦橋之險國王廣絶
橋不欲令漢軍入國超從他道厲渡
︹水經注︺敦薨之水出焉耆之北二源俱道西源東
流分為二水左水西南流出焉耆之西經流焉耆
之野屈而東南流注於敦薨之渚右水東南流又
分為二左右焉耆之國城居四水之中在河水之
洲南會兩水同注敦薨之浦東源東南流分為二
水澗瀾雙引洪湍濬發俱東南流逕出焉耆之東
道於危須城西又東南流注於敦薨之藪川流所
積潭水斯漲溢流為海
按漢書班超討焉耆時居龜兹發八國兵到尉
犂界是從焉耆國西南境入所謂葦橋之險當
屬今海都郭勒也至海都郭勒上流其自西北
來者曰裕勒都斯郭勒自東北来者曰哈布齊
垓郭勒合而東南流出海都塔克口正當焉耆
北境即水經注所謂敦薨之水出焉耆北二源俱
道者也海都郭勒經哈喇沙爾城西與竒爾歸
圖郭勒雙流交會所謂出焉耆之西經流焉耆
之野左右焉耆之國逕出焉耆之東者形勢猶
存至海都郭勒下流與竒爾歸圖郭勒同注博
斯騰淖爾盖即所謂南會兩水同注敦薨之浦
東南流注於敦薨之藪者潭水溢而為海當指
博斯騰淖爾而言亦與史漢諸書焉耆近海之
說相合
羅布淖爾
羅布淖爾在博斯騰淖爾正南二百里東南距噶
斯淖爾二百里即古蒲昌海一名泑澤又名鹽澤
又名輔日海又名牢蘭又名臨海又名捕魚兒海
海都郭勒水西北滙入其西來滙入諸水經流廣
遠統分五大支一為庫車左右額什克巴什赫色
勒木素爾諸郭勒合流為額爾勾郭勒一為阿克
郭勒一為喀什噶爾郭勒一為葉爾羌郭勒一為
和闐郭勒合流為塔里木郭勒東入厄爾勾郭勒
北會海都郭勒入於羅布淖爾&KR1977;淪湍急周迴五
百里旁有小洲數十西域之水莫此為大由是東
南潜行地中上成斥鹵南出於積石復為中國河
源
︹山海經︺不周之山東望泑澤河水所潜也其源渾
渾泡泡郭璞注河南出崑崙潜行地下至蔥嶺出
于闐國復分流岐出合而東流注泑澤已復潜行
南出於積石山而為中國河也泑澤即蒲澤一名
蒲昌海廣三四百里其水停冬夏不增減去玉門
關三百餘里即河之重源所謂潜行也又敦薨之
水西流注於泑澤出于崑崙之東北隅實為河源
︹史記大宛傳︺于窴之西則水皆西流注西海其東
水東流注鹽澤鹽澤潜行地下其南則河源出焉
而樓蘭姑師邑有城郭臨鹽澤鹽澤去長安可五
千里匈奴右方居鹽澤以東
︹漢書西城傳︺于闐河與葱嶺河合東注蒲昌海一
名鹽澤去玉門關陽關三百餘里︹地理志︺敦煌郡
正西關外有蒲昌海
︹水經注︺河水東注於泑澤即經所謂蒲昌海也水
積鄯善之東北龍城之西南龍城故姜賴之虚胡
之大國也蒲海溢盪覆其國城基尚存地廣千里
皆為鹽而堅剛也行人所逕畜産皆布氊卧之掘
發其下有大鹽方如巨枕以次相累為少禽多鬼
怪西接鄯善東連三沙為海之北隘矣故蒲昌亦
有鹽澤之稱也廣袤三百里其水澄渟冬夏不減
其中洄湍雷轉為𨼆淪之脈當澴流之上飛禽奮
翮於霄中者無不墜於淵波矣即河水之所潜而
出於積石也
︹裴矩西域記︺鹽澤在西州高昌縣東東南去瓜州
一千三百壁並沙磧之地
︹括地志︺蒲昌海一名輔曰海亦名牢蘭亦名臨海在
沙州西北
︹明史西域傳︺洪武中藍玉征沙漠至捕魚兒海獲
賽瑪爾堪(舊作撒馬皃罕今改正)商人數百太祖遣官送之還
︹肅州新志︺羅布淖爾在火州之南由土爾番往南約五
百餘里有大澤一區方圓數百里塔里木河自西南來
額爾勾河自正西來海都河自西北來咸會於此自沙
州之哈喇淖爾正西小徑亦可達計程不及一月
按河水自蒲昌海潜行地下至積石復出為中
國河源其說見於山海經史記漢書水經注諸
書先儒傳習都無異說自唐杜佑作通典不取
其說宋歐陽忞謂其荒遠不經元潘昂霄河源
志亦以史稱河有兩源一出于闐一出蔥嶺為
誕妄於是河水潜行之說不復取信於後人不
知河水襟帶天地間其源流分合有未可以一
說拘者(臣)等恭讀
聖祖訓諭黃河之源出西寧邊外庫爾坤山之東衆泉渙
散不可勝數望之燦如列星蒙古謂之敖敦他拉西番
謂之梭羅木中華謂之星宿海是為河源又云梵書四
大水出於阿耨達山下有阿耨達池以今考之意即岡
底斯是唐古特稱岡底斯者猶云衆山水之根與釋典之
言相合誠可謂昭若發矇矣謹考岡底斯在葱嶺西南
西蔵之西山勢連延委折東北接葱嶺東南屬
庫爾坤地當天下之脊而山皆一脉所分則所謂
河源者或隨山東南下而發於庫爾坤或隨山
東北走而發於葱嶺于闐其發於庫爾坤者東
行至積石山其發于蔥嶺于闐者亦東行至蒲
昌海潜行地下而會於積石山同流入中國為
河源此其較然可見者漢桑欽水經云崑崙墟
在西北河水出其東北陬屈從其東南流入渤
海又出海外南至積石山下有石門河水冒以
西南流此指河源之發於庫爾坤者言也又云
河水又南入葱嶺山又云其一源出于闐國南山
北流與䓤嶺河合東注蒲昌海此指河源之發
於蔥嶺于闐者言也所謂河有重源者在水經
已有眀文矣至其潜行而出於積石所謂東望
泑澤河水所潜敦薨之水西流注於泑澤出于
崑崙之東北隅實為河源者山海經復明著其
說安得於其出崑崙者則信之於其出蔥嶺于
闐者則疑之乎宋元以来以地荒遠未經詳考
著述之家立言多悖於古人方今
聖代坤輿無外凡古所謂崑崙葱嶺于闐河源自出之
處皆近隸版籍得以往来詳審現在形勢其經
流分合有與山經水注史漢諸書一一脗合者
乃知古人之不可厚非而杜佑歐陽忞潘昂霄
之說徒以其所及見者執此一隅槩彼全局有
如東面而不見西墻者矣
車爾楚郭勒
車爾楚郭勒在海都郭勒西北天山南麓西南流
三十里入於沙磧
額什墨郭勒
額什墨郭勒在車爾楚郭勒西南一百里水流濁
源出北山南麓西南流一百八十里入於沙磧
策特爾郭勒
策特爾郭勒在額什墨郭勒西六十里源出天山
北麓
恩楚魯克郭勒
恩楚魯克郭勒在策特爾郭勒西八十里水非一
道繞英噶薩爾(舊音英阿雜爾今改正)左右流皆淺小
伊蘭布拉克
伊蘭布拉克在英噶薩爾西南八十里源出北山
之哈喇庫勒達巴南流横截孔道又南流一百里
入於沙磧
︹唐書地理志︺榆林守捉城又五十里至龍泉守捉
按唐榆林守捉在今英噶薩爾(詳見卷十五疆域)則
西五十里之龍泉守捉當在伊蘭布拉克之東
所謂龍泉疑即今伊蘭布拉克也
第納爾郭勒
第納爾郭勒在伊蘭布拉克西一百里玉古爾城
西源出哈喇庫勒達巴西小流灣環支派非一南
流一百二十里入於沙磧
塔什阿里克郭勒
塔什阿里克郭勒源出北山南麓第納爾郭勒西
六十里阿巴特西南流一百三十里入於巴巴淖
爾
︹唐書地理志︺西夷僻守捉又六十里至赤岸守捉
按今塔什阿里克郭勒東之阿巴特為西夷僻守
捉(詳見卷十五疆域)則西六十里之赤岸守捉當在塔
什阿里克郭勒西也云赤岸者知為瀕河之地
巴巴淖爾
巴巴淖爾三澤相通中曰巴巴東曰達巴噶爾德
淖爾西曰赫色勒庫爾淖爾在阿巴特南一百里
東西一百五十里南北廣狹不一不當孔道塔什
阿里克郭勒自北來入巴巴淖爾分流左右兩澤
所受祇此一河不通他水
竒里什郭勒
竒里什郭勒在塔什阿里克郭勒西五十里源出
天山北麓南流六十里至托和鼐地即名托和鼐
郭勒居民藉以汲飲
哈喇庫勒
哈喇庫勒源出額什克巴什鄂拉南流入額什克
巴什郭勒又東有庫克訥克郭勒水西南流會哈
喇庫勒入額什巴什郭勒
額什克巴什郭勒
額什克巴什郭勒在托和鼐西南五十二里横當
孔道自北山庫克訥克哈喇庫勒二水滙而南流
即名此河河流寬廣冬日亦五六丈深數尺經流
二百餘里折而東入額爾勾郭勒
赫色勒郭勒
赫色勒郭勒有三源一源出額什克巴什鄂拉東
南麓西流一源出額什克巴什鄂拉南麓南流一
源出阿勒坦呼蘇拉勒南麓東南流三流會為一
河西南流名赫色勒郭勒東距庫車一百六十里
又南流西會木素爾郭勒東南流出南谷口為烏
恰特達里雅
按水經注龜茲川西源出北大山南又出山東
南流今赫色勒郭勒發源處西南流所謂源出北大
山南也自過賽喇木東又西會木素爾郭勒之後
乃出南山谷口折而東南流所謂又出山東南流也
烏恰特達里雅
烏恰特達里雅(逹里雅四語謂大河也餘倣此)舊音鄂根或名渭
甘皆音之訛也在庫車西南一百里即赫色勒郭
勒下流東南行經庫克布葉之北又經沙雅爾城
北名沙雅爾郭勒遂東南會額什克巴什郭勒東
入額爾勾郭勒乾隆二十三年六月大兵會庫車
未下小和卓木霍集占以兵由沙爾来援渡烏恰
特達里雅近庫車城十里外領隊大臣順德訥愛
隆阿端濟布等分兵兩翼追𠞰自夘至辰奮勇鏖戰
賊不敵三路走我兩翼兵亦分為三追擒至烏恰
特達里雅口賊踉蹌溷渡人畜溺死無算共𠞰殺
賊一千六百餘級河水為之不流獲回纛二有
御製回纛行詩見服物門
額爾勾郭勒
額爾勾郭勒在庫車東南西承烏恰特達里雅額
什克巴什郭勒合而東流為額爾勾郭勒又東流
六百餘里北會海都郭勒又東二百二十里入羅
布淖爾
︹水經注︺北波河又東逕龜茲國南又東左合龜兹
川水有二源西源出北大山南其水南流逕赤沙
山又出山東南流枝水左派焉又東南水流三分
右二水俱東南流注北河又東川水出龜兹東北赤
沙積梨南流枝水右出西南入龜兹城川水又東南流
逕於輪臺之東也其水又東南流右會西川枝水水有
二源俱受西川東流逕龜兹城南合為一水水間有故
城盖屯校所守也其水東南注東川東川水又東南逕
烏壘國南其水又東南注大河大河又東右會敦薨之水
︹魏書西域傳︺龜茲國南三百里有大河東流號計
式水即黃河也
按今庫車為龜兹國地左右兩水夾城西為赫
色勒郭勒下流為烏恰特達里雅東為額什克
巴什郭勒皆發源北山分道南流至庫車城南
百五十里而合又東南流入於額爾勾郭勒而
東注經巴巴淖爾南東行六百里然後北會海
都郭勒而東歸於羅布淖爾此庫車境左右之
大槩也以水經注合之所謂水有二源者即今
庫車城左右兩河也所謂西源出北大山南其
水南流逕赤沙山與所謂西川者即赫色勒郭
勒下流踰山為烏恰特達里雅者也所謂東川
水者即額什克巴什郭勒也所謂東川右會西
川枝水西川東流逕龜兹城南合為一水者即
今烏恰特達里雅額什克巴什郭勒至庫車城
南百五十餘里而合也所謂西川東南注東川
東川水又東南逕烏壘國又東南注大河者即
烏恰特達里雅東南注額什克巴什郭勒之後
又東南行過額什墨郭勒車爾楚之南為額爾
勾郭勒也由是東行北會海都郭勒入羅布淖
爾即水經注所謂大河又東右會敦薨之水入蒲
昌海也至魏書載龜兹國南計式水與今額爾
勾郭勒北距庫車里數相合且為喀什噶爾葉
爾羌諸郭勒下流入蒲昌海潜行為中國河源
者故云計式即黃河應即今之額爾勾郭勒耳
哈喇烏蘇
哈喇烏蘇在賽喇木西六十里源在北山南麓南
流入木素爾郭勒
哈布薩朗郭勒
哈布薩朗郭勒在拜西十里北山有二泉異源同
流南入木素爾郭勒河濱設建水磨三處引水灌
田又西有特里舒克郭勒
木素爾郭勒
木素爾郭勒發源天山正幹之木素爾鄂拉有兩
源合而西南流又折而東南流北會哈布薩朗郭
勒東過拜南北會哈喇烏蘇又東過賽喇木南會
赫色勒郭勒東南行下流詳見赫色勒郭勒條
綽爾噶布拉克
綽爾噶布拉克在木素爾郭勒西南五十里雅哈
阿里克西南三十里源出北山東南流淺而不涸
阿察哈喇郭勒
阿察哈喇郭勒在綽爾噶布拉克西一百六十里
源在木素爾達巴西南麓至圖格哈納達巴西分
兩流南下當孔道
︹水經注︺北河又東逕姑墨國南入姑墨川水注之
道姑墨西北赤沙山東南流逕姑墨國西其水又
東南流右注北波河
︹唐書地理志︺姑墨川南臨思運河西北渡撥換河
中河距思運河百二十里
按水經載姑墨川在姑墨西北今阿察哈喇郭
勒在雅哈阿里克西北當即所謂姑墨川也其
南與他里木郭勒相近是即所謂東南流右汪
之蹟雖不可考而形勢自存至唐地理志所稱
姑墨州西北之撥換河應即水經注之姑墨川
今阿察哈喇郭勒南距塔里木郭勒百餘里即
所稱撥換河南距思渾河一百二十里也
庫克墨爾根郭勒
庫克墨爾根郭勒源出薩瓦布齊鄂拉在阿克蘇
北百餘里南流入呼木阿里克郭勒
特木爾烏蘇郭勒
特木爾烏蘇郭勒源出庫克墨爾根郭勒西一百
里北山下東南流入呼木阿里克郭勒
呼木阿里克郭勒
呼木阿里克郭勒在阿克蘇城西三十里承庫克
墨爾根特木爾烏蘇二水合而南流支派非一並
入托什千達里雅
托什千達里雅
托什千達里雅在呼木阿里克郭勒西源出烏什西
烏成庫什達巴東流四百里許經烏什之北分流
為托噶爾瑪郭勒又東會呼木阿里克郭勒南流
是為阿克蘇郭勒
阿克蘇郭勒
阿克蘇郭勒在阿克蘇南四十里自北山之呼木
阿里克郭勒托什千達里雅東南流過阿克蘇西
孔道百餘里合流為阿克蘇郭勒又三十里分兩
流經阿克蘇南孔道至哈爾噶額密什南折而東
為塔里木郭勒
︹水經注︺北河之東南逕温宿國枝河右入北河又河
水暨於温宿之南左合枝水上承北河於疏勒之
東
按阿克蘇為古温宿國地水經注所謂枝河右
入北河左合枝水者應即呼木阿里克托什干
諸河而所謂北河東南逕温宿上承北河於疏
勒之東者應即喀什噶爾郭勒東行北會阿克
蘇郭勒東入塔里木郭勒處也
敖爾他克齊諤斯騰
敖爾他克齊諤斯騰(諤斯騰回語謂濬成之河也餘倣此)在托什
干達里雅北北山諸小水咸滙於是分流南出即
為托什干達里雅
欽定皇輿西域圖志卷二十七
欽定皇輿西域圖志卷二十七
水四
天山南路一
塔呼庫勒
塔呼庫勒在塔呼南庫克托羅海北五里周廻十餘里
納呼庫勒
納呼庫勒在納呼北當四山中周廻十餘里
齊克塔木郭勒
齊克塔木郭勒在齊克塔木城東源出南山中東
北流三十里入於沙磧
闢展郭勒
闢展郭勒在闢展城西源發楚輝城南山麓東北
流二十里經闢展城西出孔道北十里入於沙磧
魯克察克郭勒
魯克察克郭勒源發金嶺南麓西南行過色爾啟
布城又西行至魯克察克城南其北流傍嶺分兩
流經流連木齊木左右色爾啓布連木齊木魯克
察克諸城咸資灌漑
洋赫郭勒
洋赫郭勒在洋赫城北魯克察克城西源出金嶺
南麓北流十餘里入於地
土爾番郭勒
土爾番郭勒源發吐爾番西金嶺南流經土爾番
城西南行數里入於地北流踰布拉里克西折而
東行至森尼木西又折而南行入玉門口分兩流
其東流經哈喇和卓城東為哈喇和卓郭勒西流
經阿思塔克城西各十數里入於地
招哈郭勒
招哈郭勒亦名交河在土魯番西十里出招哈和
屯北金嶺中南流分兩支環城左右而南注至城
南折而西南流二十里入於沙磧
︹漢書西域傳︺河水分流繞城下故號交河
按西域山川名號古今互易徵引典籍率以道
里方位為定而於音韻轉移間得之者如伊列
之轉為伊犂于闐之轉為和闐亦都足審證至
若招哈郭勒之亦名交河則今昔相沿尚存漢唐
稱謂之舊尤所僅見也
哈喇和卓郭勒
哈喇和卓郭勒在哈喇和卓城東二十里源出金
嶺西流入扵地
濟木薩郭勒
濟木薩郭勒源二道出天山南麓合而南流五里
入於沙磧
托克三郭勒
托克三郭勒源出博克達鄂拉南麓有三源合而
南流名鄂蘭布拉克過都魯達巴又一水出伊拉
里克東西南来經流托克三城南入托克三郭勒
托克三布干伊拉里克諸城咸資灌溉
伊拉里克布拉克
伊拉里克布拉克在伊拉里克城東二十里源出
金嶺西南流入托克三郭勒
博羅圖郭勒
博羅圖郭勒源出博羅圖塔克北谷口折而西流
經阿拉癸鄂拉南西行一百三十里出阿拉癸鄂
拉西谷口蒼翠迎眸清流繞足致為佳勝
塔什海郭勒
塔什海郭勒在博羅圖塔克西南一百八十里源出察
罕通格西北二十里其一流迤東行一百里當額爾
坤達巴之南一流南行繞出山峽經烏沙克塔勒東
楚輝郭勒
楚輝郭勒源出楚輝塔克南麓南行經楚輝城西
十里入於地
竒爾歸圖郭勒
竒爾歸圖郭勒在塔喀爾齊西十里源出楚輝塔
克南麓偏西南流一百里入博斯騰淖爾
唐書地理志自西州西南行渡淡河至焉耆鎮城
按焉耆鎮城當屬今之哈喇沙爾城淡河居其
東北則正今之竒爾歸圖郭勒也
特伯勒古布拉克
特伯勒古布拉克在特伯勒古西十里當孔道北
周五里許無支流
哈喇烏蘇
哈喇烏蘇在特伯勒古西四十五里當孔道北周
三里許無支流
按回地山水名彼此相同者山如烏可克逹巴水如
哈喇烏蘇之類皆名同地異因為隨地分見餘倣此
博斯騰淖爾
博斯騰淖爾在哈喇沙爾城南四里東西袤三百
餘里廣半之周七百餘里亦名待雅海子北岸受
竒爾歸圖郭勒海都郭勒兩水而海都郭勒為大
︹漢書西域傳︺焉耆國近海水多魚
︹後漢書班超傳︺超討焉耆去城二十里止營大澤中
︹魏書西域傳︺焉耆國南去海十餘里有魚鹽蒲葦
之饒(周書同)
︹唐書西域傳︺焉耆所都海水繚其外孝格倍道絶
水夜傳堞遲曙譟而登鼓角轟哄唐兵縱國人優
敗斬千餘級
按一統志稱焉耆國在今土爾番西無疑然土
爾番西至蔥嶺並無大澤可當海之名者又謂
四面大山海水曲入四山之内其地更無可考
以今求之則博斯騰淖爾當土爾番西南羅布
淖爾又當博斯騰淖爾之南班超傳所謂大澤
魏書所謂南去海十餘里者即班史所謂近海
應指博斯騰淖爾而言若後漢書所謂海水曲
入四山之内者應屬今之羅布淖爾在四面大
山之外與博斯騰淖爾相距約二百里形勢適
合方位道里亦灼然不誣盖自宋以後中國無
人使至其地殊方隔境考索為難宜一統志誤
以為並無大澤而以無可考概之也
海都郭勒
海都郭勒在哈喇沙爾城西十里源出天山中合
三哈布齊垓郭勒東西裕勒都斯郭勒旁挾衆水
東南流出海都塔克口名海都郭勒迂曲而南二
百五十里許始抵哈喇沙爾城北環其西南稍折
而東滙入博斯騰淖爾河面東春廣不過一里夏
秋漲發輒至三四里奔騰淜湃中流更汛急河底
淤沙聚散深淺靡常哈喇沙爾屯田悉藉此水其
下流入博斯騰淖爾復釃而西南流者仍名海都
郭勒經哈勒噶阿滿南西過庫隴勒轉而東南流
入於羅布淖爾
︹後漢書班超傳︺超討焉耆有葦橋之險國王廣絶
橋不欲令漢軍入國超從他道厲渡
︹水經注︺敦薨之水出焉耆之北二源俱道西源東
流分為二水左水西南流出焉耆之西經流焉耆
之野屈而東南流注於敦薨之渚右水東南流又
分為二左右焉耆之國城居四水之中在河水之
洲南會兩水同注敦薨之浦東源東南流分為二
水澗瀾雙引洪湍濬發俱東南流逕出焉耆之東
道於危須城西又東南流注於敦薨之藪川流所
積潭水斯漲溢流為海
按漢書班超討焉耆時居龜兹發八國兵到尉
犂界是從焉耆國西南境入所謂葦橋之險當
屬今海都郭勒也至海都郭勒上流其自西北
來者曰裕勒都斯郭勒自東北来者曰哈布齊
垓郭勒合而東南流出海都塔克口正當焉耆
北境即水經注所謂敦薨之水出焉耆北二源俱
道者也海都郭勒經哈喇沙爾城西與竒爾歸
圖郭勒雙流交會所謂出焉耆之西經流焉耆
之野左右焉耆之國逕出焉耆之東者形勢猶
存至海都郭勒下流與竒爾歸圖郭勒同注博
斯騰淖爾盖即所謂南會兩水同注敦薨之浦
東南流注於敦薨之藪者潭水溢而為海當指
博斯騰淖爾而言亦與史漢諸書焉耆近海之
說相合
羅布淖爾
羅布淖爾在博斯騰淖爾正南二百里東南距噶
斯淖爾二百里即古蒲昌海一名泑澤又名鹽澤
又名輔日海又名牢蘭又名臨海又名捕魚兒海
海都郭勒水西北滙入其西來滙入諸水經流廣
遠統分五大支一為庫車左右額什克巴什赫色
勒木素爾諸郭勒合流為額爾勾郭勒一為阿克
郭勒一為喀什噶爾郭勒一為葉爾羌郭勒一為
和闐郭勒合流為塔里木郭勒東入厄爾勾郭勒
北會海都郭勒入於羅布淖爾&KR1977;淪湍急周迴五
百里旁有小洲數十西域之水莫此為大由是東
南潜行地中上成斥鹵南出於積石復為中國河
源
︹山海經︺不周之山東望泑澤河水所潜也其源渾
渾泡泡郭璞注河南出崑崙潜行地下至蔥嶺出
于闐國復分流岐出合而東流注泑澤已復潜行
南出於積石山而為中國河也泑澤即蒲澤一名
蒲昌海廣三四百里其水停冬夏不增減去玉門
關三百餘里即河之重源所謂潜行也又敦薨之
水西流注於泑澤出于崑崙之東北隅實為河源
︹史記大宛傳︺于窴之西則水皆西流注西海其東
水東流注鹽澤鹽澤潜行地下其南則河源出焉
而樓蘭姑師邑有城郭臨鹽澤鹽澤去長安可五
千里匈奴右方居鹽澤以東
︹漢書西城傳︺于闐河與葱嶺河合東注蒲昌海一
名鹽澤去玉門關陽關三百餘里︹地理志︺敦煌郡
正西關外有蒲昌海
︹水經注︺河水東注於泑澤即經所謂蒲昌海也水
積鄯善之東北龍城之西南龍城故姜賴之虚胡
之大國也蒲海溢盪覆其國城基尚存地廣千里
皆為鹽而堅剛也行人所逕畜産皆布氊卧之掘
發其下有大鹽方如巨枕以次相累為少禽多鬼
怪西接鄯善東連三沙為海之北隘矣故蒲昌亦
有鹽澤之稱也廣袤三百里其水澄渟冬夏不減
其中洄湍雷轉為𨼆淪之脈當澴流之上飛禽奮
翮於霄中者無不墜於淵波矣即河水之所潜而
出於積石也
︹裴矩西域記︺鹽澤在西州高昌縣東東南去瓜州
一千三百壁並沙磧之地
︹括地志︺蒲昌海一名輔曰海亦名牢蘭亦名臨海在
沙州西北
︹明史西域傳︺洪武中藍玉征沙漠至捕魚兒海獲
賽瑪爾堪(舊作撒馬皃罕今改正)商人數百太祖遣官送之還
︹肅州新志︺羅布淖爾在火州之南由土爾番往南約五
百餘里有大澤一區方圓數百里塔里木河自西南來
額爾勾河自正西來海都河自西北來咸會於此自沙
州之哈喇淖爾正西小徑亦可達計程不及一月
按河水自蒲昌海潜行地下至積石復出為中
國河源其說見於山海經史記漢書水經注諸
書先儒傳習都無異說自唐杜佑作通典不取
其說宋歐陽忞謂其荒遠不經元潘昂霄河源
志亦以史稱河有兩源一出于闐一出蔥嶺為
誕妄於是河水潜行之說不復取信於後人不
知河水襟帶天地間其源流分合有未可以一
說拘者(臣)等恭讀
聖祖訓諭黃河之源出西寧邊外庫爾坤山之東衆泉渙
散不可勝數望之燦如列星蒙古謂之敖敦他拉西番
謂之梭羅木中華謂之星宿海是為河源又云梵書四
大水出於阿耨達山下有阿耨達池以今考之意即岡
底斯是唐古特稱岡底斯者猶云衆山水之根與釋典之
言相合誠可謂昭若發矇矣謹考岡底斯在葱嶺西南
西蔵之西山勢連延委折東北接葱嶺東南屬
庫爾坤地當天下之脊而山皆一脉所分則所謂
河源者或隨山東南下而發於庫爾坤或隨山
東北走而發於葱嶺于闐其發於庫爾坤者東
行至積石山其發于蔥嶺于闐者亦東行至蒲
昌海潜行地下而會於積石山同流入中國為
河源此其較然可見者漢桑欽水經云崑崙墟
在西北河水出其東北陬屈從其東南流入渤
海又出海外南至積石山下有石門河水冒以
西南流此指河源之發於庫爾坤者言也又云
河水又南入葱嶺山又云其一源出于闐國南山
北流與䓤嶺河合東注蒲昌海此指河源之發
於蔥嶺于闐者言也所謂河有重源者在水經
已有眀文矣至其潜行而出於積石所謂東望
泑澤河水所潜敦薨之水西流注於泑澤出于
崑崙之東北隅實為河源者山海經復明著其
說安得於其出崑崙者則信之於其出蔥嶺于
闐者則疑之乎宋元以来以地荒遠未經詳考
著述之家立言多悖於古人方今
聖代坤輿無外凡古所謂崑崙葱嶺于闐河源自出之
處皆近隸版籍得以往来詳審現在形勢其經
流分合有與山經水注史漢諸書一一脗合者
乃知古人之不可厚非而杜佑歐陽忞潘昂霄
之說徒以其所及見者執此一隅槩彼全局有
如東面而不見西墻者矣
車爾楚郭勒
車爾楚郭勒在海都郭勒西北天山南麓西南流
三十里入於沙磧
額什墨郭勒
額什墨郭勒在車爾楚郭勒西南一百里水流濁
源出北山南麓西南流一百八十里入於沙磧
策特爾郭勒
策特爾郭勒在額什墨郭勒西六十里源出天山
北麓
恩楚魯克郭勒
恩楚魯克郭勒在策特爾郭勒西八十里水非一
道繞英噶薩爾(舊音英阿雜爾今改正)左右流皆淺小
伊蘭布拉克
伊蘭布拉克在英噶薩爾西南八十里源出北山
之哈喇庫勒達巴南流横截孔道又南流一百里
入於沙磧
︹唐書地理志︺榆林守捉城又五十里至龍泉守捉
按唐榆林守捉在今英噶薩爾(詳見卷十五疆域)則
西五十里之龍泉守捉當在伊蘭布拉克之東
所謂龍泉疑即今伊蘭布拉克也
第納爾郭勒
第納爾郭勒在伊蘭布拉克西一百里玉古爾城
西源出哈喇庫勒達巴西小流灣環支派非一南
流一百二十里入於沙磧
塔什阿里克郭勒
塔什阿里克郭勒源出北山南麓第納爾郭勒西
六十里阿巴特西南流一百三十里入於巴巴淖
爾
︹唐書地理志︺西夷僻守捉又六十里至赤岸守捉
按今塔什阿里克郭勒東之阿巴特為西夷僻守
捉(詳見卷十五疆域)則西六十里之赤岸守捉當在塔
什阿里克郭勒西也云赤岸者知為瀕河之地
巴巴淖爾
巴巴淖爾三澤相通中曰巴巴東曰達巴噶爾德
淖爾西曰赫色勒庫爾淖爾在阿巴特南一百里
東西一百五十里南北廣狹不一不當孔道塔什
阿里克郭勒自北來入巴巴淖爾分流左右兩澤
所受祇此一河不通他水
竒里什郭勒
竒里什郭勒在塔什阿里克郭勒西五十里源出
天山北麓南流六十里至托和鼐地即名托和鼐
郭勒居民藉以汲飲
哈喇庫勒
哈喇庫勒源出額什克巴什鄂拉南流入額什克
巴什郭勒又東有庫克訥克郭勒水西南流會哈
喇庫勒入額什巴什郭勒
額什克巴什郭勒
額什克巴什郭勒在托和鼐西南五十二里横當
孔道自北山庫克訥克哈喇庫勒二水滙而南流
即名此河河流寬廣冬日亦五六丈深數尺經流
二百餘里折而東入額爾勾郭勒
赫色勒郭勒
赫色勒郭勒有三源一源出額什克巴什鄂拉東
南麓西流一源出額什克巴什鄂拉南麓南流一
源出阿勒坦呼蘇拉勒南麓東南流三流會為一
河西南流名赫色勒郭勒東距庫車一百六十里
又南流西會木素爾郭勒東南流出南谷口為烏
恰特達里雅
按水經注龜茲川西源出北大山南又出山東
南流今赫色勒郭勒發源處西南流所謂源出北大
山南也自過賽喇木東又西會木素爾郭勒之後
乃出南山谷口折而東南流所謂又出山東南流也
烏恰特達里雅
烏恰特達里雅(逹里雅四語謂大河也餘倣此)舊音鄂根或名渭
甘皆音之訛也在庫車西南一百里即赫色勒郭
勒下流東南行經庫克布葉之北又經沙雅爾城
北名沙雅爾郭勒遂東南會額什克巴什郭勒東
入額爾勾郭勒乾隆二十三年六月大兵會庫車
未下小和卓木霍集占以兵由沙爾来援渡烏恰
特達里雅近庫車城十里外領隊大臣順德訥愛
隆阿端濟布等分兵兩翼追𠞰自夘至辰奮勇鏖戰
賊不敵三路走我兩翼兵亦分為三追擒至烏恰
特達里雅口賊踉蹌溷渡人畜溺死無算共𠞰殺
賊一千六百餘級河水為之不流獲回纛二有
御製回纛行詩見服物門
額爾勾郭勒
額爾勾郭勒在庫車東南西承烏恰特達里雅額
什克巴什郭勒合而東流為額爾勾郭勒又東流
六百餘里北會海都郭勒又東二百二十里入羅
布淖爾
︹水經注︺北波河又東逕龜茲國南又東左合龜兹
川水有二源西源出北大山南其水南流逕赤沙
山又出山東南流枝水左派焉又東南水流三分
右二水俱東南流注北河又東川水出龜兹東北赤
沙積梨南流枝水右出西南入龜兹城川水又東南流
逕於輪臺之東也其水又東南流右會西川枝水水有
二源俱受西川東流逕龜兹城南合為一水水間有故
城盖屯校所守也其水東南注東川東川水又東南逕
烏壘國南其水又東南注大河大河又東右會敦薨之水
︹魏書西域傳︺龜茲國南三百里有大河東流號計
式水即黃河也
按今庫車為龜兹國地左右兩水夾城西為赫
色勒郭勒下流為烏恰特達里雅東為額什克
巴什郭勒皆發源北山分道南流至庫車城南
百五十里而合又東南流入於額爾勾郭勒而
東注經巴巴淖爾南東行六百里然後北會海
都郭勒而東歸於羅布淖爾此庫車境左右之
大槩也以水經注合之所謂水有二源者即今
庫車城左右兩河也所謂西源出北大山南其
水南流逕赤沙山與所謂西川者即赫色勒郭
勒下流踰山為烏恰特達里雅者也所謂東川
水者即額什克巴什郭勒也所謂東川右會西
川枝水西川東流逕龜兹城南合為一水者即
今烏恰特達里雅額什克巴什郭勒至庫車城
南百五十餘里而合也所謂西川東南注東川
東川水又東南逕烏壘國又東南注大河者即
烏恰特達里雅東南注額什克巴什郭勒之後
又東南行過額什墨郭勒車爾楚之南為額爾
勾郭勒也由是東行北會海都郭勒入羅布淖
爾即水經注所謂大河又東右會敦薨之水入蒲
昌海也至魏書載龜兹國南計式水與今額爾
勾郭勒北距庫車里數相合且為喀什噶爾葉
爾羌諸郭勒下流入蒲昌海潜行為中國河源
者故云計式即黃河應即今之額爾勾郭勒耳
哈喇烏蘇
哈喇烏蘇在賽喇木西六十里源在北山南麓南
流入木素爾郭勒
哈布薩朗郭勒
哈布薩朗郭勒在拜西十里北山有二泉異源同
流南入木素爾郭勒河濱設建水磨三處引水灌
田又西有特里舒克郭勒
木素爾郭勒
木素爾郭勒發源天山正幹之木素爾鄂拉有兩
源合而西南流又折而東南流北會哈布薩朗郭
勒東過拜南北會哈喇烏蘇又東過賽喇木南會
赫色勒郭勒東南行下流詳見赫色勒郭勒條
綽爾噶布拉克
綽爾噶布拉克在木素爾郭勒西南五十里雅哈
阿里克西南三十里源出北山東南流淺而不涸
阿察哈喇郭勒
阿察哈喇郭勒在綽爾噶布拉克西一百六十里
源在木素爾達巴西南麓至圖格哈納達巴西分
兩流南下當孔道
︹水經注︺北河又東逕姑墨國南入姑墨川水注之
道姑墨西北赤沙山東南流逕姑墨國西其水又
東南流右注北波河
︹唐書地理志︺姑墨川南臨思運河西北渡撥換河
中河距思運河百二十里
按水經載姑墨川在姑墨西北今阿察哈喇郭
勒在雅哈阿里克西北當即所謂姑墨川也其
南與他里木郭勒相近是即所謂東南流右汪
之蹟雖不可考而形勢自存至唐地理志所稱
姑墨州西北之撥換河應即水經注之姑墨川
今阿察哈喇郭勒南距塔里木郭勒百餘里即
所稱撥換河南距思渾河一百二十里也
庫克墨爾根郭勒
庫克墨爾根郭勒源出薩瓦布齊鄂拉在阿克蘇
北百餘里南流入呼木阿里克郭勒
特木爾烏蘇郭勒
特木爾烏蘇郭勒源出庫克墨爾根郭勒西一百
里北山下東南流入呼木阿里克郭勒
呼木阿里克郭勒
呼木阿里克郭勒在阿克蘇城西三十里承庫克
墨爾根特木爾烏蘇二水合而南流支派非一並
入托什千達里雅
托什千達里雅
托什千達里雅在呼木阿里克郭勒西源出烏什西
烏成庫什達巴東流四百里許經烏什之北分流
為托噶爾瑪郭勒又東會呼木阿里克郭勒南流
是為阿克蘇郭勒
阿克蘇郭勒
阿克蘇郭勒在阿克蘇南四十里自北山之呼木
阿里克郭勒托什千達里雅東南流過阿克蘇西
孔道百餘里合流為阿克蘇郭勒又三十里分兩
流經阿克蘇南孔道至哈爾噶額密什南折而東
為塔里木郭勒
︹水經注︺北河之東南逕温宿國枝河右入北河又河
水暨於温宿之南左合枝水上承北河於疏勒之
東
按阿克蘇為古温宿國地水經注所謂枝河右
入北河左合枝水者應即呼木阿里克托什干
諸河而所謂北河東南逕温宿上承北河於疏
勒之東者應即喀什噶爾郭勒東行北會阿克
蘇郭勒東入塔里木郭勒處也
敖爾他克齊諤斯騰
敖爾他克齊諤斯騰(諤斯騰回語謂濬成之河也餘倣此)在托什
干達里雅北北山諸小水咸滙於是分流南出即
為托什干達里雅
欽定皇輿西域圖志卷二十七
