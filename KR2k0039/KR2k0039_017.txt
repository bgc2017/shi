欽定皇輿西域圖志卷十七目錄
疆域十(天山南路四)
烏什屬
烏什
哈喇和卓
闢展
森尼木
魯克察克
托克三
雅爾
洋赫
布干
罕都
連木齊木
雅木什
英額阿里克
必特克里克
古古爾魯克
沙圖
巴什雅克瑪
古木克齊克
色帕爾拜
呼蘭齊克
扎木必勒阿斯提
齋都伯
素衮
巴爾昌
喀什噶爾屬
喀什噶爾
霍爾干
伯什克勒木
伊克斯哈拉
玉斯屯阿喇圖什
阿斯騰阿喇圖什
鄂什
阿喇古
阿爾巴特
牌租阿巴特
赫色勒布伊
汗阿里克
哈喇刻爾
提斯衮
岳普爾和
塞爾們
托克庫爾薩克
鄂坡勒
塔什巴里克
英噶薩爾
托璞魯克
和什庫珠克
阿喇楚勒
葉什勒庫勒
欽定皇輿西域圖志卷十七目錄
欽定皇輿西域圖志卷十七目錄
疆域十(天山南路四)
烏什屬
烏什
哈喇和卓
闢展
森尼木
魯克察克
托克三
雅爾
洋赫
布干
罕都
連木齊木
雅木什
英額阿里克
必特克里克
古古爾魯克
沙圖
巴什雅克瑪
古木克齊克
色帕爾拜
呼蘭齊克
扎木必勒阿斯提
齋都伯
素衮
巴爾昌
喀什噶爾屬
喀什噶爾
霍爾干
伯什克勒木
伊克斯哈拉
玉斯屯阿喇圖什
阿斯騰阿喇圖什
鄂什
阿喇古
阿爾巴特
牌租阿巴特
赫色勒布伊
汗阿里克
哈喇刻爾
提斯衮
岳普爾和
塞爾們
托克庫爾薩克
鄂坡勒
塔什巴里克
英噶薩爾
托璞魯克
和什庫珠克
阿喇楚勒
葉什勒庫勒
欽定皇輿西域圖志卷十七目錄
欽定皇輿西域圖志卷十七
疆域十
天山南路四
烏什屬東至噶斯干接阿克蘇界西至色帕爾拜
通喀什噶爾界南至庫珠克達巴踰山通葉爾羌
和闐北路界北至天山踰山通伊犂西路界
烏什
烏什在阿克蘇西境哲爾格哲克得西九十里距
京師一萬九百九十里城周三里二分高二丈五
尺東西南三門三面踞山其西面因山為城南崖
陡峻北帶長流形勢絶勝所屬村莊凡十有一乾
隆二十三年八月將軍兆惠等兵至哲爾格哲克
得和闐城舊伯克霍集斯及其長子烏什城阿奇
木伯克漠咱帊爾等馳書詣軍門投誠霍集斯者
回部望族也平定伊犂時嘗從大兵擒達瓦齊遂
偕霍集占奉使招撫回城霍集占叛脅之為逆泊
聞大兵至即有意歸正末由自拔霍集占自庫車
敗逃道經烏什霍集斯父子將以計誘入城擒獻為
所覺未果因擊走霍集占固守烏什城以待我師及
是遂以城降兆惠等令漠咱帊爾入
覲挈霍集斯從軍而西尋以大臣駐其地乾隆三十年
駐劄大臣素誠與阿奇木伯克阿布都拉措置乖
方擾累回衆二月伯克賴黑木圖拉等乘機煽亂
上命伊犂將軍明瑞等率師往討八月平之逆黨伏誅
徙其餘衆移駐阿克蘇大臣於此
御製烏什城酋長霍集斯伯克攜回衆獻城降詩以紀
事(戊寅)
執渠早是被恩榮(先是達瓦齊自格登窮竄霍集斯伯克奉軍墩設計縛獻錄功褒賞)畏
逼遷隨尚近情(霍集斯伯克與小和卓木均係回目特為所強懾因附和觀釁罪在可宥)識
順料伊將倒戟(常與軍機大臣籌畫軍情曾諭及霍集斯伯克有擒獻逹瓦齊一節我軍至其)
(地彼或降順比大兵既近伊果筵欵小和卓木計圖擒縛因為潜覺遁去遂率衆投欵軍門)剪兇匪
我願佳兵申明昧雉霜嚴令(庫車之圍逆酋唾手就獲而失律者貽誤因命將軍)
(兆惠往代就途次執失律之臣明示顯戮軍威大振)叠見牽羊肉袒迎
天佑人歸逮底績越因兢業凛虧盈
御製烏什戰圖補詠(有序戊子)
自庚辰西師凱旋之後伊犁則築城墾野回部則減
賦薄徵視地之大小險夷各駐以大臣戍以兵卒晏
然無事矣越五年乙酉而有烏什之變烏什者介於
阿克蘇喀什噶爾之間為回部適中之地依山為城
有險可恃田肥饒水充足又有牧埸可滋長馬牛羊
故變亂之後逆賊守至六越月始盡力窮縛其酋以
獻於是誅戮其精壯遷徙其婦稚凡烏什之城及其
所附村落皆為官有駐以大臣戍以兵卒如前制而
更申明紀律焉夫烏什固據形勝得扼吭捩臂之勢
而宜厚駐我兵以鎮壓衆回部之地也初以王師勦
逆撫順不可無故奪之今值彼變亂自取屠滅因以為
回部適中官軍都會之地是又開惑論所謂愈變而
愈康者非
天垂貺豈能若是哉而渺躬之荷
龍綏勵兢業又當何如哉其致變之由及我官軍之奮勇
克復條為六事各繫以詠如左
聞變
乙酉二月烏什小伯克賴黑木圖拉等聚衆五百餘
乘夜縱火焚掠戕殺官軍駐守之副都統素誠自殺
賊遂據城為變時駐阿克蘇之副都統卞塔海聞之
急郵奏報覽其詞過于張皇知其庸懦不足集事且
回衆久懷德威使非激之致亂不應自棄化外庸可
不察其由以示懲創因降旨駐伊犂之將軍明瑞細
查致變之由以聞
南巡三月返春舟六百飛傳計里郵(卞塔海初奏烏什事由六百里馳達)
(時方自杭州迴蹕即于行舟批笞並籌度調兵諸機宜)展視乃知烏什變報來始
自阿蘇投(回語阿克蘇急呼則為阿蘇烏什卡倫官全福等聞城中變急投阿克蘇報知卞塔海即)
(據以入告)輕徭本是常施惠倡亂何當彼取尤師駐伊犁定赴
援重臣宣命察因由(回衆蠢動固罪無可逭若召釁有由亦不可不申國法以儆其餘因)
(密諭明瑞于赴援時訪實速奏)
師援
阿克蘇喀什噶爾與烏什相掎角應援最近而卞塔
海與駐喀什噶爾之都統納世通雖亦領兵往救但
二人素未經戰陣無益于事時明瑞聞而統兵赴援
兼程遄進至則申明軍律並力攻賊賊始困窘
勲戚伊犂董重兵(明瑞於平定回部時奮勇追勦屢著功績素為回人所憚因命其為將軍)
(駐伊犂統轄諸回城事)早年回部得威名變聞遂率雄師援途遠
仍教兼驛行(計明瑞聞烏什事必率師赴援但伊犂相距幾二千里慮武稽時奏至知其兼程前)
(進為之欣慰)可笑無能還妬阻(納世通甫至烏什聞明瑞統兵赴援之信恐其分功遽行)
(文阻止奏至降旨嚴飭而明瑞亦不從其言决計迅赴)幸因未聽遂遄征逆回始
相(入聲)倉皇守壁壘新知紀律明(卞塔海納世通諸事失措為逆回所輕及明瑞)
(至申嚴軍律賊衆始惶懼死守不敢復出)
獻諜
烏什伯克賴黑木圖拉既叛慮其力之不能抗我師
也乃相與聚謀走間諜巴布敦等卑辭厚幣求援于
霍罕之厄爾德尼伯克又教為詭語以煽亂所過諸
布魯特惟時布魯特久效恭順且知逆黨之妄也遂
執巴布敦等遣使詣喀什噶爾以獻
遊牧東西勃律連(唐之勃律即今之布魯特)不同回部列氓編(諸回城向)
(苦凖噶爾賦重自己卯底定時即為减定賦額一如内地編戶徵納人皆樂輸至布魯特則逐水草而居非若)
(回人之能習耕作盡地利故雖向化内附不令納賦惟入覲時職貢效忱而已)負城既叛賴黑
木(賴黑木圖拉既據烏什即遣其黨巴布敦等偕安集延塔什罕之貿易回人賫書幣潛往霍罕乞援)間
(去聲)道潛通安集延布魯適居路徑過(去聲)駒支驀遇計擒
全(巴布敦等至布魯特境即詭稱附近烏什各回城同時俱亂冀以煽惑諸部衆適喀什噶爾阿奇木伯克)
(噶代默特遣人告之以叛逆惟烏什一城餘皆安堵時布魯特比齊里克齊遂誘巴布敦等擒之即遣其弟喀)
(爾捫都解送喀什噶爾比者部落之首領即如回部伯克之職)捫都解送喀什噶外域
輸忠意實虔
悉故
布魯特既縛獻巴布敦等於喀什噶爾時駐喀什噶
爾之副都統栢琨詢其變亂之由則稱烏什之阿奇
木伯克阿布都拉横𣲖黷擾蕩檢宣滛而副都統素
誠不但不加督責且與之同流合汙以是回衆不勝
其忿遂脅聚生變又納世通卞塔海平時亦妄自尊
大凌虐諸回素為衆怨所集且卞塔海初至烏什城
下不事詰剖輙施鎗礟以攻及賊出拒復怯而敗走
納世通繼至亦茫然不知所措賊益逞其負嵎之勢
明瑞詢察得實臚章入告與栢琨所奏悉合因各視其
罪重懲之
巴布敦辭實可憑周諮我衆又堪徵(明瑞查訪致亂所由知素誠擾累不)
(法及納世通卞塔海庸妄乖謬諸罪狀皆得自貿易人衆臺站諸回之口詢之在事侍衛等亦衆吻如一)哥
舒翰既少恩甚(阿布都拉為哈密回部貝子玉素富同産弟以其久内附之回授為烏什阿奇)
(木伯克乃自莅事以來不知恤衆每將疲瘦羊馬倍值取利又肆為淫惡致所屬回衆切齒亂作亦並遇害實)
(非意料所及)李大宜還耽樂仍(素誠在烏什惟事科𣲖苦累又復滛縱無忌賴黑木圖拉)
(之妻亦曾為所留因而蓄怨生變則素誠實死有餘辜矣)一死餘辜真尚有兩駑覂
駕愧惟增(此雖素誠阿布都拉之罪然用二人以致僨轅之愧實切于懷)可同效節加
優恤用戒將來示創懲
攻堅
明瑞等攻烏什數月圍困甚力賊出拒戰者即擒獲
誅磔于是賊驚駭聚計謂與其束手就斃毋寧捨死
以求生因謀夜出襲營我軍覘知之預為之備賊首
賴黑木圖拉中箭死賊黨益窘怖復推賴黑木圖拉
之父厄塞木圖拉為阿奇木悉衆死守以延殘喘此
皆得之捉生鞫訊者已而明瑞復掄驍銳夜薄其城
登陴毁堞奮擊獲大勝賊自是日危蹙矣
罪不容誅賊自知求生捨死死相持誘來平野騎弗進
(賊知罪在不赦僥倖逭死明瑞等知之即調兵兩隊先後繼進前隊次青努爾擇地張甄以待欲誘賊至平地)
(合後隊奮擊賊即退守城我軍追躡及城下賊猶持火器乘陴拒敵轟以大礟賊乃匿避)仰薄高峯
銃競施督以衝堅誠亦易諭令(平聲)鄭重故因遲(烏什初變明瑞)
(即統兵赴援復命尚書阿桂馳驛往會之彼時以烏什蕞爾孤城又無外援易于收服毋庸悉銳進攻輕攖鋒)
(鏑致多傷我士卒因諭令嚴急攻圍待其勢窮力蹙乘機取之)雲梯竪即登城堞(賊既窮窘)
(益固守不敢出明瑞等以時届秋令師旅不宜久羈乃簡巴圖魯六百餘中夜攜雲梯分道潛往薄城兩隅東)
(北隅先登賊未覺挺刅交下守陴賊狼狽竄即舉號火招繼進者又循墉自北而東南悉據有之毁其垣垜施)
(鎗箭巨石俯擊殱賊無算後以天明收軍未即得城)早使遊魂釡底馳
城復
登城之捷賊益膽落我軍乃逼城築壘嚴圍斷其樵
汲即有突出者並擊敗之賊城糧絶馬饑拆屋以爨
撤茅以飼殍仆溢途巷衆皆憂悸離畔沙爾布者烏
什之舊商伯克故未從賊為惡乘人心洶懼謀縛厄塞
木圖拉詣軍營納欵因以獻城至夜遂内潰先是諭
明瑞等曰賊不早悔罪伏法若城垂破始乞降則不可
貸當盡殱之以揚我武邌明我軍振旅入城悉戮其
黨羽徙其婦孺烏什復平時八月十五日也
斧螗鋒蝟勢將(平聲)成將(去聲)恐多傷退我兵(我東北登城一軍既獲全)
(勝其攻西南者以賊已有備不復能上明瑞等因天已嚮明恐為賊所要襲急撤城上兵遂未得乘銳擣其巢)
(穴)高壘深壕奚逭命析骸易子苟延生倒戈縳就無完
卵輿櫬獻來逮破城教寫陣圖旌衆勇定功惟是凛虚
盈
︹漢書西域傳︺尉頭國王治尉頭谷去長安八千六
百五十里東至都護治所千四百一十一里南與
疏勒接山道不通西至捐毒千三百一十四里徑
道馬行二日
︹魏書西域傳︺尉頭國居尉頭城在温宿北去代一
萬三千里役屬龜兹
︹唐書地理志︺河西内屬諸胡曰蔚頭州又一曰鬱
頭州在赤河北岸孤石山
按漢書温宿西至尉頭三百里今烏什東去阿
克蘇止二百里阿克蘇為古温宿疑尉頭國地
尚在烏什之西然以漢書所載兩國東去都護
治所道里計之尉頭國一千四百一十一里温
宿國二千三百八十里似尉頭轉在温宿之東
今以姑墨國東至都護治所一千二十一里之
例推之温宿國當為一千三百八十里二千字
為一千字之訛(說見前卷)而尉頭止云一千四百十
里是其國又當近在温宿西四十里也史家紀
載道里遠近或從邊界起數或從都城起數或
徑行或繞道廣狹各殊即一書中已有不可合
者惟論其大較則温宿東而尉頭西壤地相接
於古無疑今阿克蘇為温宿城則自是西行得
烏什城應屬當時尉頭城矣再漢書稱其南與
疏勒接山道不通今烏什以西一帶在兩山間
其南山之南為古疏勒(詳見本卷)則疏勒之北為古
尉頭地當復較然而烏什以南之山即漢書所
謂山道不通者亦大略可覩矣
又按烏什回人舊從闢展西遷不忘故宇故烏
什地名多仍闢展舊號說詳後雜錄門
哈喇和卓
哈喇和卓在烏什城東七十里踰河至其地四面
距河各二十餘里東為阿察塔克又東八十里為
察哈拉克其西北境濱河之地曰雅爾巴克河流
西注為索特庫布拉克
闢展
闢展在哈喇和卓東北五十里踰河二道至其地
亦四面距河西距烏什城一百十里
森尼木
森尼木在哈喇和卓南四十里踰河至其地南臨
大山西北距烏什城八十里其西南四十里為賽
喇木又西四十里為台特爾又西四十里為鄂特
巴什又四五十五里為巴什雅克瑪
魯克察克
魯克察克在森尼木西三十里南臨大山西北距
烏什城一百一十里
托克三
托克三在魯克察克東北四十里東南境皆面山
西北距烏什城一百四十五里
雅爾
雅爾在闢展東四十里地居兩河之間西距烏什
城一百五十里
洋赫
洋赫在雅爾東二十五里西距烏什城一百七十
五里又南三十里為噶斯干南臨大河
布干
布干在雅爾北三十里踰河而至居兩河間北為
敖爾他克齊諤斯騰南為托什干達里雅西南距
烏什城一百六十里
罕都
罕都在布干西三十里踰河而至居兩河間北為
托什干達里雅分流南境者為托噶爾瑪郭勒西
南距烏什城一百三十里
連木齊木
連木齊木在罕都西北十里居兩河間西南距烏
什城一百二十里
雅木什
雅木什在連木齊木北三十五里踰河二道至其
地有山泉南流逕雅木什南入於敖爾他克齊諤
斯騰
英額阿里克
英額阿里克在烏什城東北踰敖爾他克齊諤斯
騰至其地東北通天山北伊犂及圖斯庫勒南岸
地
必特克里克
必特克里克在烏什城北踰敖爾他克齊諤斯騰
至其地東北亦通伊犂
古古爾魯克
古古爾魯克在烏什城北踰敖爾他克齊諤斯騰
至其地西北踰嶺接伊犂界
沙圖
沙圖在烏什城西北踰敖爾他克齊諤斯騰至其
地西北由必達爾通藩屬布魯特界
巴什雅克瑪
巴什雅克瑪在烏什城西南九十里踰托什干達
里雅至其地
古木克齊克
古木克齊克在巴什雅克瑪西二十里東北距烏
什城一百十里
色帕爾拜
色帕爾拜在古木克齊克西三十里東北距烏什
城一百四十里西南通喀什噶爾
以上屬烏什
呼蘭齊克
呼蘭齊克由烏什西南入松塔什塔克固勒扎巴
什達巴西南行八十里至其地由是西南行至巴
爾昌為烏什境外地
扎木必勒阿斯提
扎木必勒阿斯提在呼蘭齊克西南六十里
齋都伯
齋都伯在扎木必勒阿斯提西南四十里
素衮
素衮在齋都伯西南四十里
巴爾昌
巴爾昌在素衮西南一百二十里有水横當孔道
不通大河自烏什屬之色帕爾拜西南行山徑﨑
嶇為烏什西南境外通喀什噶爾之路其南則小
山如屏直抵烏什南境東西千里砂磧彌望當屬
古疏勒國東境
︹漢書西域傳︺疏勒國去長安九千三百五十里東
至都護治所二千二百一十里南至莎車五百六
十里
︹後漢書西域傳︺疏勒國去長史所居五千里去洛
陽萬三百里東北經尉頭温宿姑墨龜兹至焉耆
︹北史西域傳︺疏勒國在姑墨西白山南百餘里漢
時舊國也去代一萬一千二百五十里南有黃河
西帶蔥嶺東至龜兹千五百里東北至突厥千餘
里東南至瓜州四千六百里
︹唐書西域傳︺疏勒環五千里距京師九千里而贏
多砂磧少壤土
按漢時南北兩大山中近蔥嶺者南則莎車為
大北則疏勒為大兩國對待其東西境必廣今
自烏什西南至喀什噶爾其境南踰烏什抵喀
什噶爾達里雅西盡喀什噶爾諸城西北至鄂
什北倚天山疆域最廣當為疏勒全境若其東
境去庫車一千五百里又東去海都郭勒二千
餘里正與漢書疏勒至都護治所北史疏勒至
龜兹里數相符古人於天山槩稱白山烏什西
南境北倚天山地面寬博而多砂磧亦即北史
所謂在白山南唐書所謂環五千里多砂磧少
壤土者也砂磧之南喀什噶爾河横亘其前砂
磧之西西山遥拱所謂南有黃河西帶蔥嶺者
也漢書稱尉頭南與疏勒接山道不通而後漢
書稱疏勒東北經尉頭諸國至焉耆蓋此山道
至後漢時乃通也審形定勢以今烏什西南境
為古疏勒國之東境灼然無疑惟其建庭處所
必居土沃水深之地應在今之喀什噶爾詳見
後
以上屬烏什西境外地接喀什噶爾東境
喀什噶爾屬東至阿喇古接烏什界東南至赫色
勒布伊接葉爾羌界西北俱接蔥嶺通藩屬布魯
特安集延界
喀什噶爾
喀什噶爾舊對音為哈什哈爾在巴爾昌西南一
百四十里烏什西南九百三十五里距京師一萬
一千九百二十五里回酋大和卓木波羅泥都舊
居城也城周四里餘東西南北四門所屬村城一
十有六乾隆二十三年七月霍集占棄庫車而西
將軍兆惠率師追之抵葉爾羌波羅泥都自喀什
噶爾以衆馳赴與霍集占合負嵎固拒相持葉爾
羌城下累月我師還次阿克蘇整軍進(詳見卷羌八葉爾)
(條)逆酋懼我師之復至也霍集占從葉爾羌遁
而西波羅泥都復入喀什噶爾盡驅其男婦出城
縱火燒廬舍城門為燬脅之偕行衆弗從競入城
守賊乃盡掠牲畜驅丁男千餘人踰山而西與霍
集占俱遁我師方自阿克蘇進兵指喀什噶爾喀
什噶爾之舊伯克人民及從逆酋行脱歸者迎謁
途次以其城降大軍未至城百里外回民扶老攜
幼跪迎爭獻牛酒且言曰吾曺受凖噶爾殘虐數
十年賦繁役重民不聊生久思歸附
聖化而兩和卓木負
恩背叛鉗制我等莫由自通使我田不得耕種畜不得
游牧小大惴惴罹於鋒鏑今一旦去湯火得安袵
席世世子孫為
大皇帝編氓更生之幸實過願望凡有役使惟將軍大
人命兆惠等宣諭
皇上德意皆鼓舞踴躍喜見顔色於是喀什噶爾所屬
境咸隸版籍時乾隆二十四年閏六月也
御製喀什噶爾回衆投誠詩以紀事(己夘)
今春圍解墨水營(黑水即喀喇烏蘇地近葉爾羌去冬將軍兆惠等築壘固守處也)全
師逥阿克蘇城賊不敢遮亦不綴彼力創竭足堪徵北
塞調馬往二萬益以索倫之勁兵以布易回粟供餉(回人)
(以布為珍用兵駐阿克蘇時命轉餉者運以易粟膳軍省費三十餘萬復敕内部就産布各省採解不以煩甘)
(凉以被災故也)數月休息胥飽騰整師兩路一時進殱渠務使
回衆寧(回酋兄弟分處兩城枝梧策應命將軍兆惠等由烏什往喀什噶爾富德等由和闐往葉爾羌)
(率兵同時並進令其首尾不救以期俘獲)屈指此際壓賊境又盼佳信夙夜
縈朝來驛致將軍奏兆惠報回衆投誠拆封披摺一詳
覽歷歷都悉軍前情進至伊克斯哈拉(地名將軍兆惠進兵攻喀什噶)
(爾閏六月初三日行至此地)前隊中夜聞人行(参贊公明瑞於前隊略地夜聞人騎進圖)
(蹴之詢得喀什噶爾回人和濟默爾等六人同聲納降云云)奮勇圍捉喊勿殺是投
誠者來相迎久慕歸順大皇帝奈脅霍集占弟兄大和
卓木今肆掠想同伊弟潜逃生舊伯克等差我輩願
師速往揚威聲馬驢牛羊被擄去欲進擒彼嗟無能
懇籲將軍早赴援庶和卓木未遠征兆惠悉此率兵進
通信富德同謀乘(來降回衆云其屬方分投兩路軍門時兆惠聞信即移知富德軍以便協)
(謀乘勢進取)相機持重慮賊詐(兆惠奏言回人情辭雖無可疑而受降如受敵兩軍並加)
(意慎重以防詭詐甚協機宜)更慰萬里繫念怦四大回城三已得(喀什)
(噶爾為逆酋大和卓木窟穴其城更大於先得之烏什阿克蘇二城今已欵降所餘僅葉爾羌一大城矣)遊
魂釡底焉支撑斷其左臂固美事不無少恨煩懷仍使
波羅泥都(大和卓木名也)就獲以之餌彼弟或聽乃先兵至早
跳去復需時日勞軍偵二魁俘虜靖遐壤靜候
天佑歌武成
︹漢書西域傳︺疏勒國王治疏勒城有列市西當大
月氏大宛康居道也
︹後漢書西域傳︺明帝永平十六年龜兹王建攻殺
疏勒王成自以龜兹左侯兜題為疏勒王冬漢遣
軍司馬班超劫縛兜題而立成之兄子忠為疏勒
王忠後反叛超擊斬之後莎車連叛于寘屬疏勒
疏勒以強故得與龜兹于寘為敵國焉安帝元初
中疏勒王安國以舅臣磐有罪徙於月氏月氏王
親愛之後安國死無子母持國政與國人共立臣
磐同産弟子遺腹為疏勒王臣磐聞之請月氏王
曰安國無子種人微弱若立母氏我乃遺腹叔父
也我當為王月氏乃遣兵送還疏勒國人素敬愛
臣磐又畏憚月氏即共奪遺腹印綬迎臣磐立為
王更以遺腹為磐藁城侯靈帝建寧三年討疏勒
攻楨中城不能下引去︹班超傳︺永平十七年春超
從間道至疏勒去兜題所居磐槖城九十里逆遣
吏田慮先往降之敕慮曰兜題本非疏勒種國人
必不用命若不即降便可執之慮既到兜題見慮
輕弱殊無降意慮因其無備遂前劫縳兜題左右
出其不意皆驚懼奔走慮馳報超超即赴之悉召
疏勒將吏說以龜兹無道之狀因立其故王兄子
忠為王國人大悦
︹北史西域傳︺疏勒國文成末其王遣送釋迦牟尼
佛袈裟一長二丈餘帝以審是佛衣應有靈異遂
燒之以騐虚實置猛火上經日不然觀者莫不悚
駭其都城方五里國内有大城十二小城數十
︹唐書地理志︺疏勒都督府貞觀九年疏勒内附置
領州十五︹西域傳︺疏勒一曰佉沙王姓裴氏自號
阿摩支居迦師城突厥以女妻之儀鳳時吐蕃破
其國開元十六年册其君安定為疏勒王
︹宋史外國傳︺于闐國西北至疏勒二千餘里
︹元史世祖本紀︺至元十一年四月詔安慰喀什噶
爾(舊作合失合兒今改正)等城
︹明史西域傳︺喀什噶爾(舊作哈實哈兒今改正)亦西域部落
永樂六年李達等齎勅往賜即奉命十一年遣使
入朝貢方物宣德時亦來朝貢天順七年命指揮
劉福普賢使其地其貢使亦不能常至
按古疏勒東境在今烏什西南境已見前條若
漢書所謂疏勒城後漢書西域傳所謂磐藁城
(即班超傳磐橐城)楨中城唐書所謂迦師城北史所謂
都城方五里大城十二小城數十者當不在砂
磧彌望之區今之喀什噶爾正當疏勒西境山
環水帶土地肥腴城堡鱗次可想見當日建庭
之舊也自今喀什噶爾西北逾天山西行入布
魯特界即漢書所謂西當大月氏大宛康居道
者形勢猶存唐時疏勒都督府應亦建此列備
四鎮咸亨元年地入吐蕃長壽元年復置都督
府五代之際隔不復通宋時于闐通貢而疏勒
無聞亦無人至其境者惟元史所謂合失合兒
及明史舊稱哈實哈兒與今之喀什噶爾音義
相通尋聲求之固當非此不屬至三國志引魏
略楨中國莎車國竭石國渠沙國西夜國依耐
國滿梨(應作蒲犁)國億(應作德)若國榆令國捐毒國休
修(應作休循)國琴國皆并屬疏勒元明以來地屬巴
什伯里統龜兹焉耆為一國疆域最大是固不
得以喀什噶爾所屬諸城盡之者矣
霍爾干
霍爾干在喀什噶爾城東北十里木什特們兩河
之間
伯什克勒木
伯什克勒木在霍爾干東南二十五里西距喀什
噶爾城三十五里踰木什諤斯騰至其地東北境
有特們郭勒
伊克斯哈拉
伊克斯哈拉在伯什克勒木東五十里西距喀什
噶爾城八十里
玉斯屯阿喇圖什
玉斯屯阿喇圖什在霍爾干北七十里由巴爾昌
西南六十里踰山至其地當山口有小城西南踰
特們木什兩河距喀什噶爾城東北八十里
阿斯騰阿喇圖什
阿斯騰阿喇圖什在玉斯屯阿喇圖什西八十里
地當山口為特們郭勒發源處西南踰木什諤斯
騰至其地東南距喀什噶爾城六十里
鄂什
鄂什在阿斯騰阿喇圖什西北六十里東南距喀
什噶爾城一百二十里又西北踰山通西布魯特
界
阿喇古
阿喇古在玉斯屯阿喇圖什東一百里地當北山
南麓支山迤邐西南相抱西南距喀什噶爾城一
百四十里
阿爾巴特
阿爾巴特在伯什克勒木城東南十里木什赫色
勒兩河之間西北距喀什噶爾城四十里
牌租阿巴特
牌租阿巴特在阿爾巴特東一百六十里木什諤斯
騰北西距喀什噶爾城二百里
赫色勒布伊
赫色勒布伊在阿爾巴特西南一百十里赫色勒
雅璊雅爾兩河之間有小城西北距喀什噶爾城
一百五十里
汗阿里克
汗阿里克在赫色勒布伊南六十里赫色勒雅璊
雅爾兩河之間有小城西北距喀什噶爾城一百
四十里
哈喇刻爾
哈喇刻爾在喀什噶爾城西南三十里赫色勒特
爾墨楚克兩河環帶之間
提斯衮
提斯衮在哈喇刻爾南三十里北距喀什噶爾城
八十里
岳普爾和
岳普爾和在提斯衮南三十里北傍黑色勒郭勒
北距喀什噶爾城八十里
塞爾們
塞爾們在喀什噶爾城西南五里赫色勒特爾墨
楚克兩河環帶之間與哈喇刻爾東西相望
托克庫爾薩克
托克庫爾薩克在塞爾們南三十五里雅璊雅爾
諤斯騰北岸又一水出西山中東流環其北境東
北距喀什噶爾城四十里
鄂坡勒
鄂坡勒在托克庫爾薩克西八十里雅璊雅爾諤
斯騰環其西南境有小城東北距喀什噶爾城一
百二十里
塔什巴里克
塔什巴里克在托克庫爾薩克南一百一十里雅
璊雅爾諤斯騰東南西北距喀什噶爾城一百四
十里
英噶薩爾
英噶薩爾在提斯衮南一百四十里踰雅璊雅爾
諤斯騰庫森諤斯騰至其地北距喀什噶爾城二
百里所屬地曰賽喇克又東北境曰察木倫西北
境曰沙瑪拉西境曰特斯比西南境曰額克資雅
爾地俱要隘以方位道里考之自庫森諤斯騰以
南在古當為依耐國地
︹漢書西域傳︺依耐國王治去長安萬一百五十里
東北至都護治所二千七百三十里至莎車五百
四十里至無雷五百四十里北至疏勒六百五十
里南與子合接寄田疏勒莎車
按依耐於漢為小國介在莎車疏勒之間後漢
不著其國當為莎車王賢所并也前漢莎車為
今之葉爾羌疏勒為今之喀什噶爾史稱依耐
東至莎車北至疏勒揆厥方隅非英噶薩爾莫
屬矣班史於東北至都護治所句下例言四至
以北至疏勒南接子合之文證之其為東至莎
車西至無雷可儗而知也
托璞魯克
托璞魯克在英噶薩爾東南七十里西北距喀什
噶爾城二百七十里
以上屬喀什噶爾
和什庫珠克
和什庫珠克舊對音為霍斯庫魯克在喀什噶爾
城西五百里哈喇庫勒西北波羅泥都霍集占自
葉爾羌西通參贊大臣毅勇公明瑞以九百人窮
追及此賊衆三千擁踞山梁來拒我師明瑞身先
士卒奮勇馳突自午及申斬獲無算追奔百餘
里賊勢益蹙
御製賜明瑞詩(并序己夘)
參贊大臣毅勇公明瑞以逆酋大小和卓木望風先
遁率前鋒銳卒往遮而賊回間道通信逆酋遂兼
程走明瑞追及之於霍斯庫魯克以遠馳之旅摧
拒險之徒銜枚列隊者甫九百人鳴哨據梁者且六
千指而能折負嵎之勢揚卷籜之風轉戰三時辟易
百里擒生斬級輜重畢收而副將軍富德等亦以兩
城既定統師會勦逆豎計日可擒非其志秉忠誠曷以
功隆摧䧟雖古名將孰克方兹爰賜是詩以彰其績
世胄更勲戚少年能老成從軍俾習事屢戰得英聲適
以狂狙遯因將勁旅征欲遮先信漏不捨竟蹤横地利
彼雖擅人和我實勍騎惟九百到賊乃數千迎少卒勝
其衆勇還濟以誠勗哉俘二豎衛霍遜功名
阿喇楚勒
阿喇楚勒舊對音為阿爾楚爾在和什庫珠克達
巴西三百里乾隆二十四年八月逆回波羅泥都
霍集占自和什庫珠克達巴敗後西竄至阿喇楚
勒副將軍富德等率師窮追至此及賊後隊賊占
據兩峯頂設伏山腰别遣賊來迎以誘我師是時
富德將中軍貝勒銜霍集斯公鄂對領隊大臣端
濟布等佐之參贊大臣明瑞領前隊領隊大臣鄂
博什等佐之參贊大臣阿桂領中後隊領隊大臣
傅景等佐之領隊大臣瑚爾起等領奇兵巴圖魯
侍衛老格科帔薩等領援兵為左翼參贊大臣阿
里衮領前隊領隊大臣衣柱等佐之參贊大臣巴
禄領中後隊領隊大臣鄂穆布等佐之領隊大臣
由屯等領奇兵巴圖魯侍衛伍岱等領援兵為右
翼巴圖魯侍衛額爾登額等領後隊以偹四面援
應領隊大臣齊凌扎布為殿軍陣伍既嚴如牆而
進於是賊所占左右兩山為左右翼奇兵所奪據
山向下掩殺賊失勢散亂乃以後隊援兵右翼前
隊兵與中軍競進左右翼中後隊兵併力馳之奮
勇冲擊賊不能支遂各鼠竄我兵追殺二十餘里
獲甲器旗纛無算賊復聚衆保一山峯抵拒左右
翼兵直前截殺兩翼奇兵後隊援兵潛繞山後轉
戰合勦中軍復出疑兵誘之示以劫掠輜重狀
賊遂遑遽越山而竄於是以中軍率右翼兵馳
往截殺與左翼兵前後合攻賊益潰敗是役也勦
四千餘衆擒斬伯克數十人於是我兵乘勝追至
葉什勒庫勒詳見後
御製副將軍富德等追及兩和卓木大勝回軍捷音
至作歌紀事(己夘)
慶霄對月方開筵將軍捷報驛騎傳擘囊展書歷歷
閱額手慶慰衷心憐憐者我衆實奮力慰者呵護惟頼
天萬有餘里所致馬(單營解馬自内地至肅州遠者已四五千里其自肅州至察汗烏蘇又萬)
(餘里而山間繞道崎嶇屢經戈壁均未得飤秣稍休)又踰戈壁無水泉裹糧追賊
幸尾及彼逃乃在廿日前(逆酋而和卓木讋我軍威於大兵未至葉爾羌喀什)
(噶爾二十日之前已離巢遠竄)明瑞先已折其角未經大創猶抗顔(先是)
(參贊公明瑞襲賊於霍斯庫魯克嶺轉戰三時擒斬賊衆甚夥乘勝追擊軍聲大振會日晚我兵馬力不及賊)
(復以其殘衆竄去)阿爾楚爾列賊衆避其輜重伏據山輕舉墮
術在所戒集思持重勝算先(時逆酋方設伏於兩山峯頂少遣賊人迎誘我兵欲)
(逞其狡計副將軍富德知之與參贊大臣等集議營陣攻取不恃勇輕進)偏伍彌縫密布置
發縱指使皆英賢(副將軍富德與霍集斯等統中軍命參贊明瑞阿桂等領左翼參贊阿里)
(衮巴禄等領右翼翼之中各分前中後隊又益以竒兵援兵隊各為二别遣巴圖魯侍衛額爾登額等分率巴)
(圖魯兵二隊偹四面應援而領隊齊凌扎布為殿軍將卒如臂指相維布置實當)諸大臣均予
心膂巴圖魯侍衛比肩夙所教養共休戚敵愾兼逮輿
儓焉(是役雖僕隸無不共奮義勇)同心戮力功克就二豎鼠竄圖苟
延戰罷檢閱傷一卒殱彼計級乃盈千師難到葉爾竒
木况過數千里行遄以少勝衆剪賊黨(明瑞既以前鋒九百擊敗賊衆)
(六千兹役也我兵馬步統計不過三千人勦逆回四千餘衆擒斬者已過其四之一而助逆渠魁如阿布都克)
(勒木等大伯克數十人並臨陣殱之逆酋寅惡殆盡云)國威赫濯揚天邊優叙未
足償勞績(捷奏至並有旨從優議叙猶念將軍參贊等殫忱奮勇殊勲非常例可酬立待元兇就縛)
(時特加曠典)桂觴欲泛還罷旃百年養士今獲效
祖宗福蔭貽萬年佇待俘虜到露布西師之役方稱全
西師之役方稱全行張凱宴勞凱旋
︹漢書西域傳︺無雷國王治盧城去長安九千九百
五十里東北至都護治所二千四百六十五里南
至蒲犁五百四十里南與烏秅北與捐毒西與
大月氏接
︹魏書西域傳︺鉢和國在渴槃陁西其土尤寒有
大雪山望若銀峯一道西行向嚈噠一道西南趣
烏萇亦為嚈噠所統
︹唐書西域傳︺護密者元魏所謂鉢和横一千六百
里縱狹纔四五里王居寒迦審城北臨烏滸河地
寒沍堆阜曲折沙石流漫顯慶時以地為鳥飛州
地當四鎮入土火羅道故役屬吐蕃
按阿喇楚勒北通布魯特南接拔達克山西行則
踰蔥嶺以漢書無雷國南與烏秅北與捐毒西
與大月氏接之文證之則阿喇楚勒宜為無雷
國地也漢之無雷至北魏為鉢和於史無明文
第考魏書鉢和國在渴槃陁西今葉爾羌西塞
爾勒克喀爾楚一帶為渴槃陁國(詳見卷十八)而鉢
和國東與之接其地必當在蔥嶺之中更以唐
書護蜜即魏鉢和地當四鎮入吐火羅道之說
推之則四鎮在蔥嶺東吐火羅在蔥嶺西魏之
鉢和唐之護蜜當屬蔥嶺中往來當道之國今
阿喇楚勒在蔥嶺中偏北境上雖不必定為無
雷鉢和護蜜諸國之都而要屬諸國之北鄙可
無疑矣
葉什勒庫勒(互見水)
葉什勒庫勒舊對音為伊西洱庫爾地以水名在
阿喇楚勒西南二百里葉什勒庫勒淖爾西南北
高峯對峙北山有小徑通安集延其西限以大嶺
踰嶺以南通拔達克山界波羅泥都霍集占自阿
喇楚勒敗後波羅泥都先以二百人奔據淖爾之
西嶺為逃竄地霍集占擁衆萬餘人踞北山並扼
守迤東諸峯副將軍富德率師追至先令參贊阿
里衮等由淖爾南岸徑趨西嶺而自於東峯擊賊
賊憑高恃險我師仰攻連舉大礟歷時未克富德
選鳥鎗精銳者數十人從山北攀援而上擊峯頂
賊復遣霍集斯伯克等樹立回纛令新降回人大
聲傳諭招降俄而山上回衆數千人挈其子女駝
載牲畜號呼願降沸聲如雷漫山蔽嶺投奔而下
霍集占禁之不能止手刅數人奔者愈衆至日夕
乃已而阿里衮之趨南岸也南岸山石壁立騎不
能前則率兵徒步譟而登以火器遥擊北山諸賊
北山之麓瀕水路狹僅容單車隻騎賊輜重徒屬
多緣岸擁塞者復於隔岸徹夜遥擊使不得登翼
日並哀號乞降凡納降回衆萬二千餘人獲回纛
一回劎一牲畜以萬計他器物無數霍集占乘夜
繞山徑與波羅泥都奔拔達克山
御製捷報(并序己卯)
逆酋霍集占兄弟一創於霍斯庫魯克再創於阿爾
楚爾勢䠞窮竄將軍富德等急躡之於伊西洱庫
爾是拔達山連界地也時賊衆據峯負固我兵整陣
勦擊中發大神威遠礟兼簡偏銳用鳥鎗夾攻賊中
有伯克等悉其大隊呼籲乞降霍集占自山頂遮截
至手刅之不得止而我兵四路設伏盡起有徒步援
絶壁進者轉戰一晝夜賊遂大潰計獲賊衆一萬二
千有奇鎗械二千有奇牲畜一萬有奇逆酋僅以殘
衆四五百人逸去富德等傳檄拔達山部長曉譬順
逆令其克日縛獻至是捷聞朕以二酋一曰不獲軍
務一日不竣雖仰賴
鴻庥收城服衆而旁午擘畫何能釋懷爰誌長言佇期
永靖詎得已哉
待圍小憩坐孱顔捷報飛馳達玉關奏牘機宜悉覽
遍降蕃輜重盡遮還千軍直進伊西洱二豎旋逃拔
達山除蔓斯之未底定可辭畫策旰宵間
︹漢書西域傳︺難兜國王治去長安萬一百五十里
東北至都護治所二千八百五十里西至無雷三
百四十里西南至罽賓三百三十里南與婼羌北
與休循西與大月氏接
︹魏書西域傳︺波知國在鉢和西南土狹人貧依託
山谷其王不能總攝有三池傳云大池有龍王次
者有龍婦小者有龍子
按漢無雷國東北至都護治所二千四百六十
五里難兜國東北至都護治所二千八百五十
里是難兜為無雷西四百餘里國可知班傳稱
難兜西至無雷應屬東至之訛今阿喇楚勒為
漢無雷則葉什勒庫勒應為漢難兜也魏波知
國在鉢和國西亦與今葉什勒庫勒方位相合
今葉什勒有大淖爾廣數十里或即古三池之
舊歟
以上屬喀什噶爾西境外地
欽定皇輿西域圖志卷十七
欽定皇輿西域圖志卷十七
疆域十
天山南路四
烏什屬東至噶斯干接阿克蘇界西至色帕爾拜
通喀什噶爾界南至庫珠克達巴踰山通葉爾羌
和闐北路界北至天山踰山通伊犂西路界
烏什
烏什在阿克蘇西境哲爾格哲克得西九十里距
京師一萬九百九十里城周三里二分高二丈五
尺東西南三門三面踞山其西面因山為城南崖
陡峻北帶長流形勢絶勝所屬村莊凡十有一乾
隆二十三年八月將軍兆惠等兵至哲爾格哲克
得和闐城舊伯克霍集斯及其長子烏什城阿奇
木伯克漠咱帊爾等馳書詣軍門投誠霍集斯者
回部望族也平定伊犂時嘗從大兵擒達瓦齊遂
偕霍集占奉使招撫回城霍集占叛脅之為逆泊
聞大兵至即有意歸正末由自拔霍集占自庫車
敗逃道經烏什霍集斯父子將以計誘入城擒獻為
所覺未果因擊走霍集占固守烏什城以待我師及
是遂以城降兆惠等令漠咱帊爾入
覲挈霍集斯從軍而西尋以大臣駐其地乾隆三十年
駐劄大臣素誠與阿奇木伯克阿布都拉措置乖
方擾累回衆二月伯克賴黑木圖拉等乘機煽亂
上命伊犂將軍明瑞等率師往討八月平之逆黨伏誅
徙其餘衆移駐阿克蘇大臣於此
御製烏什城酋長霍集斯伯克攜回衆獻城降詩以紀
事(戊寅)
執渠早是被恩榮(先是達瓦齊自格登窮竄霍集斯伯克奉軍墩設計縛獻錄功褒賞)畏
逼遷隨尚近情(霍集斯伯克與小和卓木均係回目特為所強懾因附和觀釁罪在可宥)識
順料伊將倒戟(常與軍機大臣籌畫軍情曾諭及霍集斯伯克有擒獻逹瓦齊一節我軍至其)
(地彼或降順比大兵既近伊果筵欵小和卓木計圖擒縛因為潜覺遁去遂率衆投欵軍門)剪兇匪
我願佳兵申明昧雉霜嚴令(庫車之圍逆酋唾手就獲而失律者貽誤因命將軍)
(兆惠往代就途次執失律之臣明示顯戮軍威大振)叠見牽羊肉袒迎
天佑人歸逮底績越因兢業凛虧盈
御製烏什戰圖補詠(有序戊子)
自庚辰西師凱旋之後伊犁則築城墾野回部則減
賦薄徵視地之大小險夷各駐以大臣戍以兵卒晏
然無事矣越五年乙酉而有烏什之變烏什者介於
阿克蘇喀什噶爾之間為回部適中之地依山為城
有險可恃田肥饒水充足又有牧埸可滋長馬牛羊
故變亂之後逆賊守至六越月始盡力窮縛其酋以
獻於是誅戮其精壯遷徙其婦稚凡烏什之城及其
所附村落皆為官有駐以大臣戍以兵卒如前制而
更申明紀律焉夫烏什固據形勝得扼吭捩臂之勢
而宜厚駐我兵以鎮壓衆回部之地也初以王師勦
逆撫順不可無故奪之今值彼變亂自取屠滅因以為
回部適中官軍都會之地是又開惑論所謂愈變而
愈康者非
天垂貺豈能若是哉而渺躬之荷
龍綏勵兢業又當何如哉其致變之由及我官軍之奮勇
克復條為六事各繫以詠如左
聞變
乙酉二月烏什小伯克賴黑木圖拉等聚衆五百餘
乘夜縱火焚掠戕殺官軍駐守之副都統素誠自殺
賊遂據城為變時駐阿克蘇之副都統卞塔海聞之
急郵奏報覽其詞過于張皇知其庸懦不足集事且
回衆久懷德威使非激之致亂不應自棄化外庸可
不察其由以示懲創因降旨駐伊犂之將軍明瑞細
查致變之由以聞
南巡三月返春舟六百飛傳計里郵(卞塔海初奏烏什事由六百里馳達)
(時方自杭州迴蹕即于行舟批笞並籌度調兵諸機宜)展視乃知烏什變報來始
自阿蘇投(回語阿克蘇急呼則為阿蘇烏什卡倫官全福等聞城中變急投阿克蘇報知卞塔海即)
(據以入告)輕徭本是常施惠倡亂何當彼取尤師駐伊犁定赴
援重臣宣命察因由(回衆蠢動固罪無可逭若召釁有由亦不可不申國法以儆其餘因)
(密諭明瑞于赴援時訪實速奏)
師援
阿克蘇喀什噶爾與烏什相掎角應援最近而卞塔
海與駐喀什噶爾之都統納世通雖亦領兵往救但
二人素未經戰陣無益于事時明瑞聞而統兵赴援
兼程遄進至則申明軍律並力攻賊賊始困窘
勲戚伊犂董重兵(明瑞於平定回部時奮勇追勦屢著功績素為回人所憚因命其為將軍)
(駐伊犂統轄諸回城事)早年回部得威名變聞遂率雄師援途遠
仍教兼驛行(計明瑞聞烏什事必率師赴援但伊犂相距幾二千里慮武稽時奏至知其兼程前)
(進為之欣慰)可笑無能還妬阻(納世通甫至烏什聞明瑞統兵赴援之信恐其分功遽行)
(文阻止奏至降旨嚴飭而明瑞亦不從其言决計迅赴)幸因未聽遂遄征逆回始
相(入聲)倉皇守壁壘新知紀律明(卞塔海納世通諸事失措為逆回所輕及明瑞)
(至申嚴軍律賊衆始惶懼死守不敢復出)
獻諜
烏什伯克賴黑木圖拉既叛慮其力之不能抗我師
也乃相與聚謀走間諜巴布敦等卑辭厚幣求援于
霍罕之厄爾德尼伯克又教為詭語以煽亂所過諸
布魯特惟時布魯特久效恭順且知逆黨之妄也遂
執巴布敦等遣使詣喀什噶爾以獻
遊牧東西勃律連(唐之勃律即今之布魯特)不同回部列氓編(諸回城向)
(苦凖噶爾賦重自己卯底定時即為减定賦額一如内地編戶徵納人皆樂輸至布魯特則逐水草而居非若)
(回人之能習耕作盡地利故雖向化内附不令納賦惟入覲時職貢效忱而已)負城既叛賴黑
木(賴黑木圖拉既據烏什即遣其黨巴布敦等偕安集延塔什罕之貿易回人賫書幣潛往霍罕乞援)間
(去聲)道潛通安集延布魯適居路徑過(去聲)駒支驀遇計擒
全(巴布敦等至布魯特境即詭稱附近烏什各回城同時俱亂冀以煽惑諸部衆適喀什噶爾阿奇木伯克)
(噶代默特遣人告之以叛逆惟烏什一城餘皆安堵時布魯特比齊里克齊遂誘巴布敦等擒之即遣其弟喀)
(爾捫都解送喀什噶爾比者部落之首領即如回部伯克之職)捫都解送喀什噶外域
輸忠意實虔
悉故
布魯特既縛獻巴布敦等於喀什噶爾時駐喀什噶
爾之副都統栢琨詢其變亂之由則稱烏什之阿奇
木伯克阿布都拉横𣲖黷擾蕩檢宣滛而副都統素
誠不但不加督責且與之同流合汙以是回衆不勝
其忿遂脅聚生變又納世通卞塔海平時亦妄自尊
大凌虐諸回素為衆怨所集且卞塔海初至烏什城
下不事詰剖輙施鎗礟以攻及賊出拒復怯而敗走
納世通繼至亦茫然不知所措賊益逞其負嵎之勢
明瑞詢察得實臚章入告與栢琨所奏悉合因各視其
罪重懲之
巴布敦辭實可憑周諮我衆又堪徵(明瑞查訪致亂所由知素誠擾累不)
(法及納世通卞塔海庸妄乖謬諸罪狀皆得自貿易人衆臺站諸回之口詢之在事侍衛等亦衆吻如一)哥
舒翰既少恩甚(阿布都拉為哈密回部貝子玉素富同産弟以其久内附之回授為烏什阿奇)
(木伯克乃自莅事以來不知恤衆每將疲瘦羊馬倍值取利又肆為淫惡致所屬回衆切齒亂作亦並遇害實)
(非意料所及)李大宜還耽樂仍(素誠在烏什惟事科𣲖苦累又復滛縱無忌賴黑木圖拉)
(之妻亦曾為所留因而蓄怨生變則素誠實死有餘辜矣)一死餘辜真尚有兩駑覂
駕愧惟增(此雖素誠阿布都拉之罪然用二人以致僨轅之愧實切于懷)可同效節加
優恤用戒將來示創懲
攻堅
明瑞等攻烏什數月圍困甚力賊出拒戰者即擒獲
誅磔于是賊驚駭聚計謂與其束手就斃毋寧捨死
以求生因謀夜出襲營我軍覘知之預為之備賊首
賴黑木圖拉中箭死賊黨益窘怖復推賴黑木圖拉
之父厄塞木圖拉為阿奇木悉衆死守以延殘喘此
皆得之捉生鞫訊者已而明瑞復掄驍銳夜薄其城
登陴毁堞奮擊獲大勝賊自是日危蹙矣
罪不容誅賊自知求生捨死死相持誘來平野騎弗進
(賊知罪在不赦僥倖逭死明瑞等知之即調兵兩隊先後繼進前隊次青努爾擇地張甄以待欲誘賊至平地)
(合後隊奮擊賊即退守城我軍追躡及城下賊猶持火器乘陴拒敵轟以大礟賊乃匿避)仰薄高峯
銃競施督以衝堅誠亦易諭令(平聲)鄭重故因遲(烏什初變明瑞)
(即統兵赴援復命尚書阿桂馳驛往會之彼時以烏什蕞爾孤城又無外援易于收服毋庸悉銳進攻輕攖鋒)
(鏑致多傷我士卒因諭令嚴急攻圍待其勢窮力蹙乘機取之)雲梯竪即登城堞(賊既窮窘)
(益固守不敢出明瑞等以時届秋令師旅不宜久羈乃簡巴圖魯六百餘中夜攜雲梯分道潛往薄城兩隅東)
(北隅先登賊未覺挺刅交下守陴賊狼狽竄即舉號火招繼進者又循墉自北而東南悉據有之毁其垣垜施)
(鎗箭巨石俯擊殱賊無算後以天明收軍未即得城)早使遊魂釡底馳
城復
登城之捷賊益膽落我軍乃逼城築壘嚴圍斷其樵
汲即有突出者並擊敗之賊城糧絶馬饑拆屋以爨
撤茅以飼殍仆溢途巷衆皆憂悸離畔沙爾布者烏
什之舊商伯克故未從賊為惡乘人心洶懼謀縛厄塞
木圖拉詣軍營納欵因以獻城至夜遂内潰先是諭
明瑞等曰賊不早悔罪伏法若城垂破始乞降則不可
貸當盡殱之以揚我武邌明我軍振旅入城悉戮其
黨羽徙其婦孺烏什復平時八月十五日也
斧螗鋒蝟勢將(平聲)成將(去聲)恐多傷退我兵(我東北登城一軍既獲全)
(勝其攻西南者以賊已有備不復能上明瑞等因天已嚮明恐為賊所要襲急撤城上兵遂未得乘銳擣其巢)
(穴)高壘深壕奚逭命析骸易子苟延生倒戈縳就無完
卵輿櫬獻來逮破城教寫陣圖旌衆勇定功惟是凛虚
盈
︹漢書西域傳︺尉頭國王治尉頭谷去長安八千六
百五十里東至都護治所千四百一十一里南與
疏勒接山道不通西至捐毒千三百一十四里徑
道馬行二日
︹魏書西域傳︺尉頭國居尉頭城在温宿北去代一
萬三千里役屬龜兹
︹唐書地理志︺河西内屬諸胡曰蔚頭州又一曰鬱
頭州在赤河北岸孤石山
按漢書温宿西至尉頭三百里今烏什東去阿
克蘇止二百里阿克蘇為古温宿疑尉頭國地
尚在烏什之西然以漢書所載兩國東去都護
治所道里計之尉頭國一千四百一十一里温
宿國二千三百八十里似尉頭轉在温宿之東
今以姑墨國東至都護治所一千二十一里之
例推之温宿國當為一千三百八十里二千字
為一千字之訛(說見前卷)而尉頭止云一千四百十
里是其國又當近在温宿西四十里也史家紀
載道里遠近或從邊界起數或從都城起數或
徑行或繞道廣狹各殊即一書中已有不可合
者惟論其大較則温宿東而尉頭西壤地相接
於古無疑今阿克蘇為温宿城則自是西行得
烏什城應屬當時尉頭城矣再漢書稱其南與
疏勒接山道不通今烏什以西一帶在兩山間
其南山之南為古疏勒(詳見本卷)則疏勒之北為古
尉頭地當復較然而烏什以南之山即漢書所
謂山道不通者亦大略可覩矣
又按烏什回人舊從闢展西遷不忘故宇故烏
什地名多仍闢展舊號說詳後雜錄門
哈喇和卓
哈喇和卓在烏什城東七十里踰河至其地四面
距河各二十餘里東為阿察塔克又東八十里為
察哈拉克其西北境濱河之地曰雅爾巴克河流
西注為索特庫布拉克
闢展
闢展在哈喇和卓東北五十里踰河二道至其地
亦四面距河西距烏什城一百十里
森尼木
森尼木在哈喇和卓南四十里踰河至其地南臨
大山西北距烏什城八十里其西南四十里為賽
喇木又西四十里為台特爾又西四十里為鄂特
巴什又四五十五里為巴什雅克瑪
魯克察克
魯克察克在森尼木西三十里南臨大山西北距
烏什城一百一十里
托克三
托克三在魯克察克東北四十里東南境皆面山
西北距烏什城一百四十五里
雅爾
雅爾在闢展東四十里地居兩河之間西距烏什
城一百五十里
洋赫
洋赫在雅爾東二十五里西距烏什城一百七十
五里又南三十里為噶斯干南臨大河
布干
布干在雅爾北三十里踰河而至居兩河間北為
敖爾他克齊諤斯騰南為托什干達里雅西南距
烏什城一百六十里
罕都
罕都在布干西三十里踰河而至居兩河間北為
托什干達里雅分流南境者為托噶爾瑪郭勒西
南距烏什城一百三十里
連木齊木
連木齊木在罕都西北十里居兩河間西南距烏
什城一百二十里
雅木什
雅木什在連木齊木北三十五里踰河二道至其
地有山泉南流逕雅木什南入於敖爾他克齊諤
斯騰
英額阿里克
英額阿里克在烏什城東北踰敖爾他克齊諤斯
騰至其地東北通天山北伊犂及圖斯庫勒南岸
地
必特克里克
必特克里克在烏什城北踰敖爾他克齊諤斯騰
至其地東北亦通伊犂
古古爾魯克
古古爾魯克在烏什城北踰敖爾他克齊諤斯騰
至其地西北踰嶺接伊犂界
沙圖
沙圖在烏什城西北踰敖爾他克齊諤斯騰至其
地西北由必達爾通藩屬布魯特界
巴什雅克瑪
巴什雅克瑪在烏什城西南九十里踰托什干達
里雅至其地
古木克齊克
古木克齊克在巴什雅克瑪西二十里東北距烏
什城一百十里
色帕爾拜
色帕爾拜在古木克齊克西三十里東北距烏什
城一百四十里西南通喀什噶爾
以上屬烏什
呼蘭齊克
呼蘭齊克由烏什西南入松塔什塔克固勒扎巴
什達巴西南行八十里至其地由是西南行至巴
爾昌為烏什境外地
扎木必勒阿斯提
扎木必勒阿斯提在呼蘭齊克西南六十里
齋都伯
齋都伯在扎木必勒阿斯提西南四十里
素衮
素衮在齋都伯西南四十里
巴爾昌
巴爾昌在素衮西南一百二十里有水横當孔道
不通大河自烏什屬之色帕爾拜西南行山徑﨑
嶇為烏什西南境外通喀什噶爾之路其南則小
山如屏直抵烏什南境東西千里砂磧彌望當屬
古疏勒國東境
︹漢書西域傳︺疏勒國去長安九千三百五十里東
至都護治所二千二百一十里南至莎車五百六
十里
︹後漢書西域傳︺疏勒國去長史所居五千里去洛
陽萬三百里東北經尉頭温宿姑墨龜兹至焉耆
︹北史西域傳︺疏勒國在姑墨西白山南百餘里漢
時舊國也去代一萬一千二百五十里南有黃河
西帶蔥嶺東至龜兹千五百里東北至突厥千餘
里東南至瓜州四千六百里
︹唐書西域傳︺疏勒環五千里距京師九千里而贏
多砂磧少壤土
按漢時南北兩大山中近蔥嶺者南則莎車為
大北則疏勒為大兩國對待其東西境必廣今
自烏什西南至喀什噶爾其境南踰烏什抵喀
什噶爾達里雅西盡喀什噶爾諸城西北至鄂
什北倚天山疆域最廣當為疏勒全境若其東
境去庫車一千五百里又東去海都郭勒二千
餘里正與漢書疏勒至都護治所北史疏勒至
龜兹里數相符古人於天山槩稱白山烏什西
南境北倚天山地面寬博而多砂磧亦即北史
所謂在白山南唐書所謂環五千里多砂磧少
壤土者也砂磧之南喀什噶爾河横亘其前砂
磧之西西山遥拱所謂南有黃河西帶蔥嶺者
也漢書稱尉頭南與疏勒接山道不通而後漢
書稱疏勒東北經尉頭諸國至焉耆蓋此山道
至後漢時乃通也審形定勢以今烏什西南境
為古疏勒國之東境灼然無疑惟其建庭處所
必居土沃水深之地應在今之喀什噶爾詳見
後
以上屬烏什西境外地接喀什噶爾東境
喀什噶爾屬東至阿喇古接烏什界東南至赫色
勒布伊接葉爾羌界西北俱接蔥嶺通藩屬布魯
特安集延界
喀什噶爾
喀什噶爾舊對音為哈什哈爾在巴爾昌西南一
百四十里烏什西南九百三十五里距京師一萬
一千九百二十五里回酋大和卓木波羅泥都舊
居城也城周四里餘東西南北四門所屬村城一
十有六乾隆二十三年七月霍集占棄庫車而西
將軍兆惠率師追之抵葉爾羌波羅泥都自喀什
噶爾以衆馳赴與霍集占合負嵎固拒相持葉爾
羌城下累月我師還次阿克蘇整軍進(詳見卷羌八葉爾)
(條)逆酋懼我師之復至也霍集占從葉爾羌遁
而西波羅泥都復入喀什噶爾盡驅其男婦出城
縱火燒廬舍城門為燬脅之偕行衆弗從競入城
守賊乃盡掠牲畜驅丁男千餘人踰山而西與霍
集占俱遁我師方自阿克蘇進兵指喀什噶爾喀
什噶爾之舊伯克人民及從逆酋行脱歸者迎謁
途次以其城降大軍未至城百里外回民扶老攜
幼跪迎爭獻牛酒且言曰吾曺受凖噶爾殘虐數
十年賦繁役重民不聊生久思歸附
聖化而兩和卓木負
恩背叛鉗制我等莫由自通使我田不得耕種畜不得
游牧小大惴惴罹於鋒鏑今一旦去湯火得安袵
席世世子孫為
大皇帝編氓更生之幸實過願望凡有役使惟將軍大
人命兆惠等宣諭
皇上德意皆鼓舞踴躍喜見顔色於是喀什噶爾所屬
境咸隸版籍時乾隆二十四年閏六月也
御製喀什噶爾回衆投誠詩以紀事(己夘)
今春圍解墨水營(黑水即喀喇烏蘇地近葉爾羌去冬將軍兆惠等築壘固守處也)全
師逥阿克蘇城賊不敢遮亦不綴彼力創竭足堪徵北
塞調馬往二萬益以索倫之勁兵以布易回粟供餉(回人)
(以布為珍用兵駐阿克蘇時命轉餉者運以易粟膳軍省費三十餘萬復敕内部就産布各省採解不以煩甘)
(凉以被災故也)數月休息胥飽騰整師兩路一時進殱渠務使
回衆寧(回酋兄弟分處兩城枝梧策應命將軍兆惠等由烏什往喀什噶爾富德等由和闐往葉爾羌)
(率兵同時並進令其首尾不救以期俘獲)屈指此際壓賊境又盼佳信夙夜
縈朝來驛致將軍奏兆惠報回衆投誠拆封披摺一詳
覽歷歷都悉軍前情進至伊克斯哈拉(地名將軍兆惠進兵攻喀什噶)
(爾閏六月初三日行至此地)前隊中夜聞人行(参贊公明瑞於前隊略地夜聞人騎進圖)
(蹴之詢得喀什噶爾回人和濟默爾等六人同聲納降云云)奮勇圍捉喊勿殺是投
誠者來相迎久慕歸順大皇帝奈脅霍集占弟兄大和
卓木今肆掠想同伊弟潜逃生舊伯克等差我輩願
師速往揚威聲馬驢牛羊被擄去欲進擒彼嗟無能
懇籲將軍早赴援庶和卓木未遠征兆惠悉此率兵進
通信富德同謀乘(來降回衆云其屬方分投兩路軍門時兆惠聞信即移知富德軍以便協)
(謀乘勢進取)相機持重慮賊詐(兆惠奏言回人情辭雖無可疑而受降如受敵兩軍並加)
(意慎重以防詭詐甚協機宜)更慰萬里繫念怦四大回城三已得(喀什)
(噶爾為逆酋大和卓木窟穴其城更大於先得之烏什阿克蘇二城今已欵降所餘僅葉爾羌一大城矣)遊
魂釡底焉支撑斷其左臂固美事不無少恨煩懷仍使
波羅泥都(大和卓木名也)就獲以之餌彼弟或聽乃先兵至早
跳去復需時日勞軍偵二魁俘虜靖遐壤靜候
天佑歌武成
︹漢書西域傳︺疏勒國王治疏勒城有列市西當大
月氏大宛康居道也
︹後漢書西域傳︺明帝永平十六年龜兹王建攻殺
疏勒王成自以龜兹左侯兜題為疏勒王冬漢遣
軍司馬班超劫縛兜題而立成之兄子忠為疏勒
王忠後反叛超擊斬之後莎車連叛于寘屬疏勒
疏勒以強故得與龜兹于寘為敵國焉安帝元初
中疏勒王安國以舅臣磐有罪徙於月氏月氏王
親愛之後安國死無子母持國政與國人共立臣
磐同産弟子遺腹為疏勒王臣磐聞之請月氏王
曰安國無子種人微弱若立母氏我乃遺腹叔父
也我當為王月氏乃遣兵送還疏勒國人素敬愛
臣磐又畏憚月氏即共奪遺腹印綬迎臣磐立為
王更以遺腹為磐藁城侯靈帝建寧三年討疏勒
攻楨中城不能下引去︹班超傳︺永平十七年春超
從間道至疏勒去兜題所居磐槖城九十里逆遣
吏田慮先往降之敕慮曰兜題本非疏勒種國人
必不用命若不即降便可執之慮既到兜題見慮
輕弱殊無降意慮因其無備遂前劫縳兜題左右
出其不意皆驚懼奔走慮馳報超超即赴之悉召
疏勒將吏說以龜兹無道之狀因立其故王兄子
忠為王國人大悦
︹北史西域傳︺疏勒國文成末其王遣送釋迦牟尼
佛袈裟一長二丈餘帝以審是佛衣應有靈異遂
燒之以騐虚實置猛火上經日不然觀者莫不悚
駭其都城方五里國内有大城十二小城數十
︹唐書地理志︺疏勒都督府貞觀九年疏勒内附置
領州十五︹西域傳︺疏勒一曰佉沙王姓裴氏自號
阿摩支居迦師城突厥以女妻之儀鳳時吐蕃破
其國開元十六年册其君安定為疏勒王
︹宋史外國傳︺于闐國西北至疏勒二千餘里
︹元史世祖本紀︺至元十一年四月詔安慰喀什噶
爾(舊作合失合兒今改正)等城
︹明史西域傳︺喀什噶爾(舊作哈實哈兒今改正)亦西域部落
永樂六年李達等齎勅往賜即奉命十一年遣使
入朝貢方物宣德時亦來朝貢天順七年命指揮
劉福普賢使其地其貢使亦不能常至
按古疏勒東境在今烏什西南境已見前條若
漢書所謂疏勒城後漢書西域傳所謂磐藁城
(即班超傳磐橐城)楨中城唐書所謂迦師城北史所謂
都城方五里大城十二小城數十者當不在砂
磧彌望之區今之喀什噶爾正當疏勒西境山
環水帶土地肥腴城堡鱗次可想見當日建庭
之舊也自今喀什噶爾西北逾天山西行入布
魯特界即漢書所謂西當大月氏大宛康居道
者形勢猶存唐時疏勒都督府應亦建此列備
四鎮咸亨元年地入吐蕃長壽元年復置都督
府五代之際隔不復通宋時于闐通貢而疏勒
無聞亦無人至其境者惟元史所謂合失合兒
及明史舊稱哈實哈兒與今之喀什噶爾音義
相通尋聲求之固當非此不屬至三國志引魏
略楨中國莎車國竭石國渠沙國西夜國依耐
國滿梨(應作蒲犁)國億(應作德)若國榆令國捐毒國休
修(應作休循)國琴國皆并屬疏勒元明以來地屬巴
什伯里統龜兹焉耆為一國疆域最大是固不
得以喀什噶爾所屬諸城盡之者矣
霍爾干
霍爾干在喀什噶爾城東北十里木什特們兩河
之間
伯什克勒木
伯什克勒木在霍爾干東南二十五里西距喀什
噶爾城三十五里踰木什諤斯騰至其地東北境
有特們郭勒
伊克斯哈拉
伊克斯哈拉在伯什克勒木東五十里西距喀什
噶爾城八十里
玉斯屯阿喇圖什
玉斯屯阿喇圖什在霍爾干北七十里由巴爾昌
西南六十里踰山至其地當山口有小城西南踰
特們木什兩河距喀什噶爾城東北八十里
阿斯騰阿喇圖什
阿斯騰阿喇圖什在玉斯屯阿喇圖什西八十里
地當山口為特們郭勒發源處西南踰木什諤斯
騰至其地東南距喀什噶爾城六十里
鄂什
鄂什在阿斯騰阿喇圖什西北六十里東南距喀
什噶爾城一百二十里又西北踰山通西布魯特
界
阿喇古
阿喇古在玉斯屯阿喇圖什東一百里地當北山
南麓支山迤邐西南相抱西南距喀什噶爾城一
百四十里
阿爾巴特
阿爾巴特在伯什克勒木城東南十里木什赫色
勒兩河之間西北距喀什噶爾城四十里
牌租阿巴特
牌租阿巴特在阿爾巴特東一百六十里木什諤斯
騰北西距喀什噶爾城二百里
赫色勒布伊
赫色勒布伊在阿爾巴特西南一百十里赫色勒
雅璊雅爾兩河之間有小城西北距喀什噶爾城
一百五十里
汗阿里克
汗阿里克在赫色勒布伊南六十里赫色勒雅璊
雅爾兩河之間有小城西北距喀什噶爾城一百
四十里
哈喇刻爾
哈喇刻爾在喀什噶爾城西南三十里赫色勒特
爾墨楚克兩河環帶之間
提斯衮
提斯衮在哈喇刻爾南三十里北距喀什噶爾城
八十里
岳普爾和
岳普爾和在提斯衮南三十里北傍黑色勒郭勒
北距喀什噶爾城八十里
塞爾們
塞爾們在喀什噶爾城西南五里赫色勒特爾墨
楚克兩河環帶之間與哈喇刻爾東西相望
托克庫爾薩克
托克庫爾薩克在塞爾們南三十五里雅璊雅爾
諤斯騰北岸又一水出西山中東流環其北境東
北距喀什噶爾城四十里
鄂坡勒
鄂坡勒在托克庫爾薩克西八十里雅璊雅爾諤
斯騰環其西南境有小城東北距喀什噶爾城一
百二十里
塔什巴里克
塔什巴里克在托克庫爾薩克南一百一十里雅
璊雅爾諤斯騰東南西北距喀什噶爾城一百四
十里
英噶薩爾
英噶薩爾在提斯衮南一百四十里踰雅璊雅爾
諤斯騰庫森諤斯騰至其地北距喀什噶爾城二
百里所屬地曰賽喇克又東北境曰察木倫西北
境曰沙瑪拉西境曰特斯比西南境曰額克資雅
爾地俱要隘以方位道里考之自庫森諤斯騰以
南在古當為依耐國地
︹漢書西域傳︺依耐國王治去長安萬一百五十里
東北至都護治所二千七百三十里至莎車五百
四十里至無雷五百四十里北至疏勒六百五十
里南與子合接寄田疏勒莎車
按依耐於漢為小國介在莎車疏勒之間後漢
不著其國當為莎車王賢所并也前漢莎車為
今之葉爾羌疏勒為今之喀什噶爾史稱依耐
東至莎車北至疏勒揆厥方隅非英噶薩爾莫
屬矣班史於東北至都護治所句下例言四至
以北至疏勒南接子合之文證之其為東至莎
車西至無雷可儗而知也
托璞魯克
托璞魯克在英噶薩爾東南七十里西北距喀什
噶爾城二百七十里
以上屬喀什噶爾
和什庫珠克
和什庫珠克舊對音為霍斯庫魯克在喀什噶爾
城西五百里哈喇庫勒西北波羅泥都霍集占自
葉爾羌西通參贊大臣毅勇公明瑞以九百人窮
追及此賊衆三千擁踞山梁來拒我師明瑞身先
士卒奮勇馳突自午及申斬獲無算追奔百餘
里賊勢益蹙
御製賜明瑞詩(并序己夘)
參贊大臣毅勇公明瑞以逆酋大小和卓木望風先
遁率前鋒銳卒往遮而賊回間道通信逆酋遂兼
程走明瑞追及之於霍斯庫魯克以遠馳之旅摧
拒險之徒銜枚列隊者甫九百人鳴哨據梁者且六
千指而能折負嵎之勢揚卷籜之風轉戰三時辟易
百里擒生斬級輜重畢收而副將軍富德等亦以兩
城既定統師會勦逆豎計日可擒非其志秉忠誠曷以
功隆摧䧟雖古名將孰克方兹爰賜是詩以彰其績
世胄更勲戚少年能老成從軍俾習事屢戰得英聲適
以狂狙遯因將勁旅征欲遮先信漏不捨竟蹤横地利
彼雖擅人和我實勍騎惟九百到賊乃數千迎少卒勝
其衆勇還濟以誠勗哉俘二豎衛霍遜功名
阿喇楚勒
阿喇楚勒舊對音為阿爾楚爾在和什庫珠克達
巴西三百里乾隆二十四年八月逆回波羅泥都
霍集占自和什庫珠克達巴敗後西竄至阿喇楚
勒副將軍富德等率師窮追至此及賊後隊賊占
據兩峯頂設伏山腰别遣賊來迎以誘我師是時
富德將中軍貝勒銜霍集斯公鄂對領隊大臣端
濟布等佐之參贊大臣明瑞領前隊領隊大臣鄂
博什等佐之參贊大臣阿桂領中後隊領隊大臣
傅景等佐之領隊大臣瑚爾起等領奇兵巴圖魯
侍衛老格科帔薩等領援兵為左翼參贊大臣阿
里衮領前隊領隊大臣衣柱等佐之參贊大臣巴
禄領中後隊領隊大臣鄂穆布等佐之領隊大臣
由屯等領奇兵巴圖魯侍衛伍岱等領援兵為右
翼巴圖魯侍衛額爾登額等領後隊以偹四面援
應領隊大臣齊凌扎布為殿軍陣伍既嚴如牆而
進於是賊所占左右兩山為左右翼奇兵所奪據
山向下掩殺賊失勢散亂乃以後隊援兵右翼前
隊兵與中軍競進左右翼中後隊兵併力馳之奮
勇冲擊賊不能支遂各鼠竄我兵追殺二十餘里
獲甲器旗纛無算賊復聚衆保一山峯抵拒左右
翼兵直前截殺兩翼奇兵後隊援兵潛繞山後轉
戰合勦中軍復出疑兵誘之示以劫掠輜重狀
賊遂遑遽越山而竄於是以中軍率右翼兵馳
往截殺與左翼兵前後合攻賊益潰敗是役也勦
四千餘衆擒斬伯克數十人於是我兵乘勝追至
葉什勒庫勒詳見後
御製副將軍富德等追及兩和卓木大勝回軍捷音
至作歌紀事(己夘)
慶霄對月方開筵將軍捷報驛騎傳擘囊展書歷歷
閱額手慶慰衷心憐憐者我衆實奮力慰者呵護惟頼
天萬有餘里所致馬(單營解馬自内地至肅州遠者已四五千里其自肅州至察汗烏蘇又萬)
(餘里而山間繞道崎嶇屢經戈壁均未得飤秣稍休)又踰戈壁無水泉裹糧追賊
幸尾及彼逃乃在廿日前(逆酋而和卓木讋我軍威於大兵未至葉爾羌喀什)
(噶爾二十日之前已離巢遠竄)明瑞先已折其角未經大創猶抗顔(先是)
(參贊公明瑞襲賊於霍斯庫魯克嶺轉戰三時擒斬賊衆甚夥乘勝追擊軍聲大振會日晚我兵馬力不及賊)
(復以其殘衆竄去)阿爾楚爾列賊衆避其輜重伏據山輕舉墮
術在所戒集思持重勝算先(時逆酋方設伏於兩山峯頂少遣賊人迎誘我兵欲)
(逞其狡計副將軍富德知之與參贊大臣等集議營陣攻取不恃勇輕進)偏伍彌縫密布置
發縱指使皆英賢(副將軍富德與霍集斯等統中軍命參贊明瑞阿桂等領左翼參贊阿里)
(衮巴禄等領右翼翼之中各分前中後隊又益以竒兵援兵隊各為二别遣巴圖魯侍衛額爾登額等分率巴)
(圖魯兵二隊偹四面應援而領隊齊凌扎布為殿軍將卒如臂指相維布置實當)諸大臣均予
心膂巴圖魯侍衛比肩夙所教養共休戚敵愾兼逮輿
儓焉(是役雖僕隸無不共奮義勇)同心戮力功克就二豎鼠竄圖苟
延戰罷檢閱傷一卒殱彼計級乃盈千師難到葉爾竒
木况過數千里行遄以少勝衆剪賊黨(明瑞既以前鋒九百擊敗賊衆)
(六千兹役也我兵馬步統計不過三千人勦逆回四千餘衆擒斬者已過其四之一而助逆渠魁如阿布都克)
(勒木等大伯克數十人並臨陣殱之逆酋寅惡殆盡云)國威赫濯揚天邊優叙未
足償勞績(捷奏至並有旨從優議叙猶念將軍參贊等殫忱奮勇殊勲非常例可酬立待元兇就縛)
(時特加曠典)桂觴欲泛還罷旃百年養士今獲效
祖宗福蔭貽萬年佇待俘虜到露布西師之役方稱全
西師之役方稱全行張凱宴勞凱旋
︹漢書西域傳︺無雷國王治盧城去長安九千九百
五十里東北至都護治所二千四百六十五里南
至蒲犁五百四十里南與烏秅北與捐毒西與
大月氏接
︹魏書西域傳︺鉢和國在渴槃陁西其土尤寒有
大雪山望若銀峯一道西行向嚈噠一道西南趣
烏萇亦為嚈噠所統
︹唐書西域傳︺護密者元魏所謂鉢和横一千六百
里縱狹纔四五里王居寒迦審城北臨烏滸河地
寒沍堆阜曲折沙石流漫顯慶時以地為鳥飛州
地當四鎮入土火羅道故役屬吐蕃
按阿喇楚勒北通布魯特南接拔達克山西行則
踰蔥嶺以漢書無雷國南與烏秅北與捐毒西
與大月氏接之文證之則阿喇楚勒宜為無雷
國地也漢之無雷至北魏為鉢和於史無明文
第考魏書鉢和國在渴槃陁西今葉爾羌西塞
爾勒克喀爾楚一帶為渴槃陁國(詳見卷十八)而鉢
和國東與之接其地必當在蔥嶺之中更以唐
書護蜜即魏鉢和地當四鎮入吐火羅道之說
推之則四鎮在蔥嶺東吐火羅在蔥嶺西魏之
鉢和唐之護蜜當屬蔥嶺中往來當道之國今
阿喇楚勒在蔥嶺中偏北境上雖不必定為無
雷鉢和護蜜諸國之都而要屬諸國之北鄙可
無疑矣
葉什勒庫勒(互見水)
葉什勒庫勒舊對音為伊西洱庫爾地以水名在
阿喇楚勒西南二百里葉什勒庫勒淖爾西南北
高峯對峙北山有小徑通安集延其西限以大嶺
踰嶺以南通拔達克山界波羅泥都霍集占自阿
喇楚勒敗後波羅泥都先以二百人奔據淖爾之
西嶺為逃竄地霍集占擁衆萬餘人踞北山並扼
守迤東諸峯副將軍富德率師追至先令參贊阿
里衮等由淖爾南岸徑趨西嶺而自於東峯擊賊
賊憑高恃險我師仰攻連舉大礟歷時未克富德
選鳥鎗精銳者數十人從山北攀援而上擊峯頂
賊復遣霍集斯伯克等樹立回纛令新降回人大
聲傳諭招降俄而山上回衆數千人挈其子女駝
載牲畜號呼願降沸聲如雷漫山蔽嶺投奔而下
霍集占禁之不能止手刅數人奔者愈衆至日夕
乃已而阿里衮之趨南岸也南岸山石壁立騎不
能前則率兵徒步譟而登以火器遥擊北山諸賊
北山之麓瀕水路狹僅容單車隻騎賊輜重徒屬
多緣岸擁塞者復於隔岸徹夜遥擊使不得登翼
日並哀號乞降凡納降回衆萬二千餘人獲回纛
一回劎一牲畜以萬計他器物無數霍集占乘夜
繞山徑與波羅泥都奔拔達克山
御製捷報(并序己卯)
逆酋霍集占兄弟一創於霍斯庫魯克再創於阿爾
楚爾勢䠞窮竄將軍富德等急躡之於伊西洱庫
爾是拔達山連界地也時賊衆據峯負固我兵整陣
勦擊中發大神威遠礟兼簡偏銳用鳥鎗夾攻賊中
有伯克等悉其大隊呼籲乞降霍集占自山頂遮截
至手刅之不得止而我兵四路設伏盡起有徒步援
絶壁進者轉戰一晝夜賊遂大潰計獲賊衆一萬二
千有奇鎗械二千有奇牲畜一萬有奇逆酋僅以殘
衆四五百人逸去富德等傳檄拔達山部長曉譬順
逆令其克日縛獻至是捷聞朕以二酋一曰不獲軍
務一日不竣雖仰賴
鴻庥收城服衆而旁午擘畫何能釋懷爰誌長言佇期
永靖詎得已哉
待圍小憩坐孱顔捷報飛馳達玉關奏牘機宜悉覽
遍降蕃輜重盡遮還千軍直進伊西洱二豎旋逃拔
達山除蔓斯之未底定可辭畫策旰宵間
︹漢書西域傳︺難兜國王治去長安萬一百五十里
東北至都護治所二千八百五十里西至無雷三
百四十里西南至罽賓三百三十里南與婼羌北
與休循西與大月氏接
︹魏書西域傳︺波知國在鉢和西南土狹人貧依託
山谷其王不能總攝有三池傳云大池有龍王次
者有龍婦小者有龍子
按漢無雷國東北至都護治所二千四百六十
五里難兜國東北至都護治所二千八百五十
里是難兜為無雷西四百餘里國可知班傳稱
難兜西至無雷應屬東至之訛今阿喇楚勒為
漢無雷則葉什勒庫勒應為漢難兜也魏波知
國在鉢和國西亦與今葉什勒庫勒方位相合
今葉什勒有大淖爾廣數十里或即古三池之
舊歟
以上屬喀什噶爾西境外地
欽定皇輿西域圖志卷十七
