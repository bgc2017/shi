欽定皇輿西域圖志卷十四目錄
疆域七(天山南路一)
闢展屬
闢展
塔呼
納呼
齊克塔木
特斯
特庫斯
洪
楚輝
色爾啟布
魯克察克
洋赫
哈喇和卓
阿斯塔克
玉門口
勒木丕
土爾番
招哈和屯
雅木什
安濟彦
布干
托克三
伊拉里克
連木齊木
雅圖庫
罕都
蘇巴什
森尼木
汗和羅
穆圖拉克
布拉里克
欽定皇輿西域圖志卷十四目錄
欽定皇輿西域圖志卷十四目錄
疆域七(天山南路一)
闢展屬
闢展
塔呼
納呼
齊克塔木
特斯
特庫斯
洪
楚輝
色爾啟布
魯克察克
洋赫
哈喇和卓
阿斯塔克
玉門口
勒木丕
土爾番
招哈和屯
雅木什
安濟彦
布干
托克三
伊拉里克
連木齊木
雅圖庫
罕都
蘇巴什
森尼木
汗和羅
穆圖拉克
布拉里克
欽定皇輿西域圖志卷十四目錄
欽定皇輿西域圖志卷十四
疆域七
天山南路一
闢展屬東至塔呼接安西北路哈密界西至伊拉
里克接哈喇沙爾界南至大磧北至博克達鄂拉
接安西北路迪化州界
闢展
闢展在鎮西府城西六百里距京師八千一百一
十里北望天山西北倚金嶺南臨沙山一望沙磧
傍崖為城周里許民居鱗接商賈輻輳城東八里
有湖曰東湖饒蒲葦可蓄牧有屯田(見屯政門)乾隆二
十一年十一月將軍和起追擒叛賊巴雅爾至此
公額敏和卓以兵四百及莽噶里克呢嗎扎哈沁
諸部兵來會莽噶里克呢嗎兵叛夜掠和起營和
起背腹受敵被創數處顧其部兵努固德彰金布
云我今力竭必死此地拔所戴翎命持繳巴爾庫
勒參贊大臣營努固德曰偕將軍力戰突出即免
矣起曰身為大臣不能擒叛賊反逃死乎努固德
等行乃死叛賊等尋即擒誅闢展復定設兵駐防
為回部東境門戸云
︹漢書西域傳︺武帝天漢二年以匈奴降者介和王
為開陵侯擊車師匈奴救之漢兵引去征和四年
遣開陵侯將樓蘭尉犁危須兵共圍車師車師王
降服地節二年遣侍郎鄭吉校尉司馬憙擊車師
破之匈奴聞車師降漢攻車師車師王奔烏孫詔
田渠犁及車師積穀以安西國車師王之走烏孫
也烏孫留不遣遣使上書願留車師王傋國有急
可從西道以擊匈奴漢許之於是召故車師太子
軍宿于焉耆立以為王徙居渠犁遂以故地與匈
奴
︹後漢書西域傳︺和帝永元三年復置戊巳校尉領
兵五百人居車師前部高昌壁孝和晏駕西域背
叛安帝元初六年車師前王來降數月北匈奴擊
走前王其後北虜連與車師入寇河西以班勇為
西域長史遂破平車師自伊吾北通車師前部高
昌壁一千二百里自高昌壁北通後部金滿城五
百里此其西域之門戸也
︹魏書高昌傳︺高昌東西二千里南北五百里四面
多大山或云昔漢武遣兵西討其中兀困者因住
焉地勢高敞人庶昌盛因云高昌其地有漢時高
昌壘故以為國號晉以其地為高昌郡張軌吕光
沮渠蒙遜據河西皆置太守以統之去敦煌十三
日行國有八城皆有華人地多石磧氣候温煖厥
土良沃北赤石山七十里有貪汙山此山北鐡勒
界也世祖時闞爽為高昌太守太延中遣散騎侍
郎王恩生等使高昌為蠕蠕所執真君中爽為沮
渠無諱所襲和平元年為蠕蠕所并以闞伯周為高
昌王其稱王自此始也太和初伯周死子義成立
為其兄首歸所殺自立為高昌王五年高車王可
至羅殺首歸兄弟以敦煌人張孟明為王後為國
人所殺立馬儒為王二十一年奉表朝貢求内徙
高祖納之而高昌舊人不願東遷相與殺儒立麴
嘉為王又臣扵蠕蠕及蠕蠕主伏圖為高車所殺
嘉又臣高車遣使奉表嘉死贈鎮西將軍凉州刺
史子堅立遣使朝貢
︹周書異域傳︺高昌者車師前王之故地自麴嘉以
來世脩蕃職扵魏大統十四年詔以其世子元喜
為王恭帝二年又以其田地公茂嗣位自敦煌向
其國多沙磧道里不可准記惟以人畜骸骨及駝
馬糞為驗又有魍魎怪異故商旅往來多取伊吾
路云
︹隋書西域傳︺高昌國者漢車師前王庭也開皇十
年突厥破其四城有二千人來歸大業四年遣使
貢獻明年伯雅來朝從擊高麗還尚宗女華容公
主自是歲貢方物
︹唐書西域傳︺高昌直京師西四千里而贏其横八
百里縱五百里凡二十一城武德初伯雅死子文
泰立貞觀四年文泰來朝賜氏李文泰與西突厥
通西域朝貢道其國咸見壅掠伊吾内屬文泰擊
之又破焉耆三城焉耆王訴諸朝乃拜侯君集為
交河道大總管左屯衛大將軍討之文泰死子智
盛立(侯君集傳作智盛囊)君集分兵略定凡三州五縣二十
二城披其地皆州縣之號西昌州後改西昌曰西
州更置安西都護府俘智盛徙高昌豪傑于中國麴
氏傳國九世百三十四年而亡︹地理志︺西州交河
郡貞觀十四年平高昌以其地置開元中曰金山
都督府天寳元年為郡縣五前庭柳中交河蒲昌
天山
︹宋史外國傳︺唐貞觀中侯君集平高昌為西州安
史之亂其地陷沒乃復為國然其地頗有回鶻故
亦謂之回鶻建隆三年西州回鶻來貢太平興國
六年其王始稱西州太宗遣供奉官王延德使高
昌雍熙元年還叙其水程來獻
︹王延德高昌行紀︺其地南距于闐西南距大食波
斯西距西天步路涉雪山葱嶺皆數千里所統有
南突厥北突厥大衆熨小衆熨樣磨割祿黠戞司
末蠻格哆族預龍族之名甚衆師子王邀延德至
其北庭歷交河州凡六日至金嶺口度嶺一日至
北庭憩高臺寺見其王及王子侍者皆東向拜受
賜旁有持磬者擊以節拜王聞磬聲乃拜既而王
之兒女親屬皆出羅拜以受賜游佛寺曰應運大
寧之寺貞觀十四年造西抵安西即唐之西境
︹明史西域傳︺永樂四年遣官使巴什伯里(舊作别失八里)
(今改正)道土爾番(舊作吐魯番今改正)幣賜之二十年其酋為
巴什伯里所逐走京師遣還故土初其地微弱哈
喇和卓(舊作火州今改正)柳城皆為所并國日強僭稱王
入貢先後命指揮白全等使其國成化九年據哈
密十八年哈密都督哈森(舊作罕慎今改正)克之宏治元
年誘哈森殺之復據其城正德九年犯肅州嘉靖
三年寇肅甘州而賊黨雅蘭(舊作牙蘭今改正)率所部來
歸勢漸孤弱萬歷朝入貢不絶
按闢展全境漢屬車師前國狐胡國及車師後
城長山北六國地晉為高昌郡魏為蠕蠕所并
後其國復立不一姓迄于周隋唐貞觀十四年
置西州安史之亂其地遂陷宋入回鶻元設萬
戸府明為土爾番柳城諸地此古昔沿革之大
略也至班書有前後卑陸東西且彌劫國狐胡
蒲類郁立師范書無西且彌卑陸劫國郁立師
而有移支一兼車師為六國一去車師為六國
今以班范二書參考之卑陸也且彌也郁立師
也劫國也蒲類也車師也狐胡居車師柳谷得
以車師統所謂車師六國也車師後國蒲類國
在天山西車師前國狐胡國在金嶺南其居金
嶺北天山南者卑陸前後國也東且彌也西且
彌也劫國也郁立師也所謂山北六國也山指
今自多倫達巴迤東一帶支山而言魏書謂之
赤石山非北天山正幹之謂也車師六國地統
在天山之南跨金嶺之南北凡五百里即後漢
書所謂自高昌壁北通後部金滿城五百里魏
書隋書南北五百里唐書縱五百里者如今金
嶺環抱内外諸城皆是若天山以北乃匈奴鐡
勒所居非六國地不得誤會山北六國之文而
求之博克達鄂拉之隂也
又按魏書高昌國東西二千里隋書東西三百
里唐書横八百里說各不同以今道里及歷代
形勢考之魏太祖欲以伊吾五百里居馬儒而
不果則其境當在伊吾以西焉耆以東安得有
二千里之廣語殊失實隋開皇十四年突厥破
其四城是以其境止三百里視今較狹唐侯君
集下高昌二十二城盡有漢車師六國之地所
謂縱五百里横八百里者乃與今時疆域相符
矣
︹漢書西域傳︺狐胡國治車師柳谷西至都護治所
一千一百四十七里至焉耆七百七十里
︹唐書侯君集傳︺君集次磧口而文泰死進營柳谷
諸將請襲之君集不可︹姜行本傳︺高昌之役為行
軍都總管出伊州距柳谷百里依山造攻械
按今自洪出磧口西行至闢展為第一程南臨
沙山其地應即漢時柳谷君集次磧口而進營
行本出伊州而造械皆在沙山北麓往來必經
之道即今闢展無疑也
又按唐書地理志交河縣北入谷百三十里經
柳谷交河縣為今招哈和屯則柳谷似在招哈
和屯北然當時君集行本出伊州進伐從東南
來先營柳谷次拔都城則柳谷必居東南境上
安得在招哈和屯北乎又今魯克察克為唐柳
中縣在闢展城西七十里居集留營七十里外
既而進拔其城中間道里相距不遠是柳中柳
谷自屬毗連之境因地以名其縣者也
塔呼
塔呼東接鎮西府屬之托來達巴一百四十里為
闢展東境西距闢展城二百八十里自托來達巴
西行二十里至北山下峭壁削成曲徑如鑿無水
草路平可行車又三十里出山路皆沙磧又五十
里有樹木無水得二井味醎而苦又三十里皆鹵
地凝結成塊車馬艱于行
︹魏書高昌傳︺太和二十一年高昌王馬儒求内徙
高祖納之遣明威將軍韓安保率騎千餘赴之儒
遣禮嘉率步騎一千五百迎安保去高昌四百里
而安保不至禮等還高昌
按韓安保自伊吾赴高昌而禮嘉來迎當在高
昌城東四百里之地今自塔呼西至招哈和屯
四百里應是當時禮嘉迎韓安保處也
納呼
納呼在塔呼西七十里西距闢展城二百一十里
四圍皆山濱湖之地可駐牧其西谷口狹而深為
闢展東境關隘
︹漢書西域傳︺車師旁小金附國隨漢軍後盗車師
車師王復自請擊破金附
按小金附國當在車師國東今納呼在闢展最
東境上山形環抱險足以守疑即當時金附國
地
齊克塔木
齊克塔木在納呼西一百四十里東距闢展城七
十里自納呼西入谷口山徑﨑嶇自高而下七十
里就平地又七十里至齊克塔木有水草可駐牧
有墩有城
按唐侯君集伐高昌略定三州五縣二十二城
今闢展境内金嶺南凡十三城金嶺北凡七城
金嶺東凡五城而東境之城則自齊克塔木城
始總計實不止二十二城則歷朝建置不一非
盡唐時舊蹟矣
特斯
特斯在齊克塔木西三十里西距闢展城四十里
有墩有臺
特庫斯
特庫斯在特斯西二十里西距闢展城二十里有
墩有臺有水北流名巴哈言小也
洪
洪在特庫斯南二十里有城當山谷口東南通額
什墨西北距闢展城二十里
︹唐書西域傳︺侯君集討高昌其王文泰謂左右曰
度磧疲鈍以逸待勞卧收其敝耳十四年聞王師
至磧口悸駭無他計發病死
︹宋史外國傳︺王延德使高昌至鬼谷口避風驛凡
八日至澤田寺高昌聞使至遣人來迎次歷地名
寳莊又歷六種乃至高昌高昌即西州也
按古通高昌有數道一自伊吾西行隋書高昌
傳從武威西北有捷路度沙磧千餘里四面茫
然無有蹊徑故客商往來多取伊吾路是也一
自敦煌度莫賀延磧北行唐書西域傳侯君集
伐高昌王師至磧口攻田地城是也宋王延德
使高昌始歷伊州次歷納職縣城至鬼谷口澤
田寺寳莊六種以抵高昌則自伊吾復繞道南
行折而西北仍從莫賀延磧之北口以抵其境
者也
又按漢書西域傳元始中車師後王國有新道
出五船北通玉門關往來差近戊巳校尉徐普
欲開以省道里半避白龍堆之阨三國志引魏
略從玉門關西北出經横坑避三隴沙及龍堆
出五船北到車師界此為漢魏時自玉門關西
北通車師之道在今則自敦煌縣西北至闢展
皆取道於哈密折而西行不涉流沙龍堆之地
或即漢魏時故道然哈密為漢伊吾而班史所
述又無取道伊吾之文疑自今之敦煌縣西折
而北行不歷哈密徑趨闢展又别有一道而不
可考也至莫延賀磧在闢展東南境侯君集王
延德入口之處當屬今之洪地即唐書所謂磧
口者則固較然可覩云
楚輝
楚輝在洪西北二十里南倚金嶺東北距闢展城
二十里西距魯克察克城五十里背山為城城東
有泉從闢展城北西南流經楚輝城南
︹魏書高昌傳︺明威將軍韓安保遣使韓興安等十
二人使高昌高昌王馬儒復遣顧禮將其世子義
舒迎安保至白棘城去高昌一百六十里按魏高
昌國都在今土爾番楚輝西距土爾番城一百六
十里應是魏白棘城地
色爾啟布
色爾啟布在楚輝西四十里金嶺下東北距闢展
城六十里西南距魯克察克二十里不當孔道地
近山少可耕之地有水從北山下出南流經城東
分二支流其西一支經魯克察克城南以溉田園
利甚溥
按唐書地理志西州交河郡統前庭柳中交河
蒲昌天山五縣而柳中居其東柳中即今魯克
察克則自魯克察克城東至色爾啟布楚輝闢
展諸城當屬唐時柳中縣地
魯克察克
魯克察克舊對音為魯克沁在楚輝西五十里東
北距闢展城二百十里東有長河由色爾啟布西
南流至其境為闢展東最大聚落唐柳中縣治也
雍正初年土爾番回酋額敏和卓避凖噶爾侵掠
遷於此十二年移駐瓜州乾隆二十四年西域平
復還故地
︹漢書西域傳︺戊巳校尉屯田居車師故地校尉刁
護病遣使陳良屯桓且谷傋匈奴寇司馬丞韓元
領諸壁右曲侯任商領諸壘將數千騎至校尉府
分告諸壁得三百四人去校尉府數里止晨火㸐
校尉開門擊鼓收吏士良等随入遂殺校尉刁護
止留戊巳校尉城
︹後漢書西域傳︺延光二年敦煌太守張當上書言
若不能出兵可置軍司馬將士五百人四郡供其
犁牛穀食出據柳中此中計也帝納之乃以班勇
為西域長史將弛刑士五百人西屯柳中勇遂破
平車師又伊吾北有柳中皆膏腴之地
︹唐書侯君集傳︺君集次磧口而文泰死子智盛囊
襲位進營柳谷扵是鼓而前賊嬰城自守遣諭之
不下乃刊木塞塹引撞車毁其堞飛石如雨所向
無敢當因拔其城俘男女七千進圍都城︹西域傳︺
高昌田地城戊巳校尉所治也侯君集伐高昌王
師至磧口奄攻田地城契苾何力以前軍鏖戰是
夜星墜城中明日拔其城虜七千餘人
︹文獻通考︺唐平高昌以田北城(即田地城)為柳中
︹元史地理志︺西北地附錄魯克察克(舊作魯古塵今改正)
︹明史西域傳︺柳城一名魯城又名柳陳即後漢柳
中地唐置柳中縣西去哈喇和卓七十里東去哈
密千里經一大川渡流沙在火山下有城屹然廣
二三里即柳城也四面皆田園流水環繞樹木蔭
翳永樂四年劉特穆爾(舊作帖木兒今改正)使巴什伯里因
命齎幣賜柳城酋長嗣是屢入貢柳城密邇哈喇
和卓土爾番凡遣朝使及酋長入貢都與之偕後
土爾番彊遂為所滅
按今魯克察克本漢柳中地戊巳校尉城此因
名柳城後訛為柳陳轉為魯城復轉為魯古塵
肅州新志作魯谷慶一名魯普秦後名魯克沁
要不外音之相襲成訛也通考唐以田北城為
柳中縣即西域傳所謂田地城北與地字相類
當屬傳寫之誤其城即漢戊巳校尉後漢長史
班勇所居本屬漢柳中地是以唐為柳中縣與
唐書載田地縣戊巳校尉所居之說合明史稱
戊巳校尉城在哈喇和卓其說為無據矣
洋赫
洋赫在魯克察克西北二十里東北距闢展城二
百三十里亦以金嶺為屏障有小城
哈喇和卓
哈喇和卓在洋赫西北三十里東北距闢展城二
百六十里地方三里許舊城已廢民别居小堡土
膏肥美水源北出金嶺下經沙磧至㵕金口滙為
大渠入哈喇和卓唐交河郡高昌縣治也
︹隋書西域傳︺高昌國其都城周迴一千八百四十
步國内有城十八
︹唐書地理志︺西州交河郡領縣前庭本高昌寳應
元年更名
︹文獻通考︺唐平高昌以高昌為高昌縣
︹元史地理志︺西北地附錄哈喇和卓(舊作合剌火者今改正)
︹明史西域傳︺和卓(舊名火州今改正)又名哈喇在柳城西
七十里土爾番東三十里即漢車師前王地隋時
為高昌國元名和卓統號輝和爾置達爾噶齊(舊作)
(達魯花赤今改正)監治之永樂四年命劉特穆爾齎綵幣
賜其王子哈散明年遣貢方物十一年秋命陳誠
李暹等以璽書文綺往勞僧寺多於民居東有荒
城即高昌國西北連巴什伯里國小不能自立後
為土爾番所并
按隋高昌國都城即唐西州交河郡治所統前庭
柳中交河蒲昌天山五縣前庭與交河郡同治今
洋赫哈喇和卓阿斯塔克土爾番諸城是也柳中
居前庭之東今魯克察克以東諸城是也交河居
前庭之西今招哈和屯以西諸城是也蒲昌縣以
蒲昌海得名在前庭縣東南今其邊界不可考約
自勒木丕城迤東南一帶是也天山縣在前庭縣
北以天山得名今之金嶺以北諸城是也唐書
地理志前庭縣注本高昌是唐改高昌縣為前
庭縣即隋高昌國都城明史誤稱哈喇和卓為
火州遂謂山色青紅如火漢戊巳校尉所治今
考其地知和卓與火州以音近而訛山色如火
又以火州之訛而傅會其辭實皆無據漢戊巳
校尉治在魯克察克亦與哈喇和卓無涉
阿斯塔克
阿斯塔木在哈喇和卓西五里東北距闢展城二
百六十五里有城相傳其先國師所居有河自金
嶺南麓南行分二支流其東流經哈喇和卓城右
西流經哈斯塔克城右
玉門口
玉門口在哈喇和卓西北十里東距闢展城二百
七十五里東北兩山陡立徑寬平内外皆有墩臺
舊有關名古玉門關已毁在口玉二小字可辨為
土爾番及哈喇和卓往山北大路入谷迤西北行
十餘里出北口東北十五里至森尼木
按此舊傳為古玉門關第考漢書地理志玉門
關陽關皆在敦煌郡龍勒縣西域傳出陽關自
近者始曰婼羌去陽關千八百里西北至鄯善
鄯善西北至車師千八百九十里是玉門陽關
皆在車師東南千餘里土爾番即車師焉得有
玉門關乎蓋其國慕中國玉門關之名故以名
其山口後中國人至此謂即漢玉門關者非
也
勒木丕
勒木丕在阿斯塔克西南二十里東北距闢展城
二百八十五里有小城南抵沙磧西南行四百里
至羅布淖爾
︹唐書地理志︺交河郡領縣蒲昌本隸庭州後來屬
西有七屯城弩支城石頭鎮潘仙鎮
按今勒木丕西南經羅布淖爾當屬唐蒲昌縣
地特其城鎮遺墟湮於沙磧不可得而考矣
土爾番
土爾番舊對音為吐魯番在阿斯塔克西北五十
八里東距闢展城三百二十三里北倚金嶺嶺麓
有泉南流周繞國城民田資其灌溉地廣土肥氣
温煖無雨雪唐高昌縣有安樂城即其遺址也乾
隆二十一年封莽噶里克為扎薩克公駐其地尋
叛伏誅封額敏和卓子素賚滿於此
︹明史西域傳︺土爾番在哈喇和卓西百里去哈密
千餘里唐置西州交河縣此則交河縣安樂城也
按今土爾番城即唐安樂城故址肅州新志稱
其西北百里有靈山今考土爾番城北距金嶺
甚近而博克達鄂拉則在土爾番城西北百里
外是肅州新志所謂靈山者應指今博克達鄂
拉而言而土爾番城為安樂城故地益可見矣
招哈和屯
招哈和屯亦稱交河城在土爾番城西二十里東
距闢展城三百五十里招哈郭勒出其北郭勒之
水分道南流環城左右即漢時交河舊地也北倚
金嶺峯巒層疊經城西而迤南形勢佳勝民物殷
繁
︹漢書西域傳︺車師前國治交河城西南至都護治
所千八百七里至焉耆八百三十五里地節二年
年侍郎鄭吉校尉司馬憙發城郭諸國兵萬餘人
自以所將田士千五百人擊車師攻交河城破之
︹後漢書西域傳︺建初元年酒泉太守段彭大破車
師於交河城
︹唐書西域傳︺高昌王都交河城漢車師前王庭也
侯君集伐高昌軍進填隍引衝車飛石如雨城中
大震智盛謁軍門請改事天子君集諭使降詞未
屈薛萬均勃然起曰當先取城小兒何與語麾而
進智盛流汗伏地曰唯公命乃降
︹地理志︺交河郡交河縣縣北八十里至龍泉館又
北入谷一百三十里經柳谷度金沙嶺經石會漢
戍至北庭都護府城
︹文獻通考︺君集以兵傅其城智盛降以交河城為
交河縣
按漢書焉耆國西南至都護治所四百里車師
前國至焉耆八百三十五里由車師前國假道
焉耆至都護治所實不過一千二百三十五里
如取徑道宜更有近于此者安得自車師前國
至都護治所有一千八百七里之遠乎卑陸國
南接車師去都護治所一千二百八十七里則
此八百字應亦二百字之誤又漢書載車師六
國大者三百戶小者或四五十戶惟車師前王
國實七百戸當不一城以形勢求之自交河城
以東至闢展諸城凡在金嶺環抱中者當盡屬
車師前國地也
雅木什
雅木什在招哈和屯西南十五里東距闢展城三
百六十八里城周里許東倚金嶺西北望都魯達
巴招哈郭勒之水自金嶺西出折而東南流至雅
木什南
安濟彦
安濟彦在雅木什西五里東距闢展城三百七十
三里城周里許不當孔道
布干
布干在安濟彦西南三十里東距闢展城三百八
十三里有城周二里許山北有泉石哈畢爾噶南
流成大澤在磧中
托克三
托克三在布干西南六十里東距闢展城四百十
三里有城周二里許西北直都魯達巴自此南行
十里至蘇巴什塔克又西行通哈喇沙爾
按自布干托克三以西至蘇巴什谷口為闢展
西境分住回民均隸闢展至諸處安設臺站則
析屬于哈喇沙爾以均勞逸與疆域原隸方隅
不同凡回部各屬交界處多有類是者為例舉
於此臺站别詳兵防門
伊拉里克
伊拉里克在托克三西四十里東距闢展城四百
五十三里有城周里許北直都魯達巴闢展西盡
境也
按唐交河郡凡五縣天山縣在金嶺北天山南
蒲昌縣在前庭南近蒲昌海其在金嶺南者為
前庭柳中交河三縣前庭以高昌城置宜居中
柳中以田地城置宜居東交河以交河城置宜
居西今自招哈郭勒以西雅木什布干托克三
伊拉里克諸城當屬漢交河縣地特其縣治在
今招哈和屯耳
連木齊木
連木齊木在闢展城西八十里由山南色爾啟布
入谷邐迤東行二十里出山北口東傍山麓有小
城有水經城西北流西境皆平田為漢車師後城
長國地
按連木齊木南距魯克察克四十五里魯克察
克為漢戊巳校尉後漢長史所居之城則此當
為漢書西域傳所載後城長國也
雅圖庫
雅圖庫在色爾啟布北山口内七里東距闢展城
七十里東行有岐路轉而西北會于連木齊木有
小城為漢車師都尉國地
按漢書扵車師都尉國後城長國牽連得書必
其境地毗連者今雅圖庫與連木齊木附近又
北接罕都其為漢城遺址可知
罕都
罕都在連木齊木東北二十五里東南距闢展城
一百里有土城西南有小山上有二墩相傳漢時所
築並訛稱其地為漢墩
按罕都方位與車師都尉國後城長國相屬應
亦當時二國所隸之境
蘇巴什
蘇巴什在連木齊木西二十五里東距闢展城一
百五里地有小堡迤西入北山口東西兩岸石壁
峭立或沙坡斜倚谷間水流甚急艱於行名土域
溝
︹漢書西域傳︺郁立師國王治内咄谷東與車師後
城長西與卑陸北與匈奴接
按郁立師于漢亦小國藏山谷間今之森尼木
為卑陸國居西連木齊木為車師後城長國居
東則此宜為郁立師國也
森尼木
森尼木在蘇巴什西三十里西距闢展城一百三
十五里有城城西有長河南流為漢卑陸前國地
︹漢書西域傳︺卑陸前國王治天山東乾當國南至
都護治所千二百七十八里
︹魏略︺畢陸國并屬車師部
按漢書乾當國應為乾當谷三國志引魏略作
畢陸國亦傳寫之訛也
汗和羅
汗和羅在森尼木東北一百里東南距闢展城一
百五十里天山下不當孔道山形環抱地勢幽敞
土爾番北鄙也為漢卑陸後國地
︹漢書西域傳︺卑陸後國王治番渠類谷東與郁立
師北與匈奴西與劫國南與車師接
按卑陸前後國亦居山谷今之蘇巴什為郁立
師國居東穆圖拉克布拉里克為劫國居西則
今森尼木汗和羅宜為卑陸前後國也
穆圖拉克
穆圖拉克在森尼木西北六十里東南距闢展城
一百九十五里不當孔道
布拉里克
布拉里克在森尼木西北七十里東南距闢展城
二百五里不當孔道又北為塔里朗地有小泉足
資灌溉又西南有地名雅圖西南踰小山抵安濟
彦
︹漢書西域傳︺劫國王治天山東丹渠谷西南至都
護治所千四百八十七里
按穆圖拉克與布拉里克相去僅十里當是一
國漢書稱卑陸西與劫國接今此二堡在森尼
木之東則當為劫國故地
又按闢展全境形勢北峙天山東西綿亘至今
迪化州之南由托克喇鄂拉折而北行百餘里
為博克達鄂拉復折而東南行此北行百餘里之
地南北綿亘又自托克喇鄂拉之東哲爾格斯
鄂拉分支為都魯達巴迤東為金嶺當土爾番
北此一支山在北天山正幹之南亦東西綿亘
金嶺都魯達巴以南東自闢展城西至伊拉里
克為車師前王國地金嶺以北東自連木齊木
西至布拉里克為車師後城及山北六國地面
臨金嶺背倚天山漢書稱卑陸國治乾當谷後
國治番渠類谷郁立師國治内咄谷西且彌國
治于大谷東且彌國治兊虚谷劫國治丹渠谷
者皆在兩山之間故皆以谷名也又稱卑陸且
彌劫國治天山東自托克喇鄂拉至博克達鄂
拉南北綿亘百餘里金嶺以北諸城居其東境
故曰在山東也諸國沿革史無明文然以漢書
東西方位驗之有可推而知者自金嶺以南諸
城為車師前庭高昌壁無論已其山南嶺北諸
國卑陸東與郁立師西與劫國接故劫國居西
為今之穆圖拉克布拉里克卑陸居東為今之
森尼木又東則郁立師為今之蘇巴什也郁立
師東與車師後城長國接則車師後城長國在
郁立師東為今之連木齊木也東西且彌國班
史方位不詳然考東蒲類王茲力支降都護分
車師後王之西為烏貪訾離地以處之而烏貪
訾離國南與且彌接可知烏貪訾離即車師後
國分地而且彌在烏貪訾離之南車師後王國
在今博克達鄂拉北且彌國當在其南再以居
天山東谷之文証之其國當在都魯達巴北博
克達鄂拉南溪谷之間又范史無西且彌國當
時必為東且彌所并三國志引魚豢魏略東且
彌國西且彌國皆并屬車師後部是又以山南
而隸乎山北也
欽定皇輿西域圖志卷十四
欽定皇輿西域圖志卷十四
疆域七
天山南路一
闢展屬東至塔呼接安西北路哈密界西至伊拉
里克接哈喇沙爾界南至大磧北至博克達鄂拉
接安西北路迪化州界
闢展
闢展在鎮西府城西六百里距京師八千一百一
十里北望天山西北倚金嶺南臨沙山一望沙磧
傍崖為城周里許民居鱗接商賈輻輳城東八里
有湖曰東湖饒蒲葦可蓄牧有屯田(見屯政門)乾隆二
十一年十一月將軍和起追擒叛賊巴雅爾至此
公額敏和卓以兵四百及莽噶里克呢嗎扎哈沁
諸部兵來會莽噶里克呢嗎兵叛夜掠和起營和
起背腹受敵被創數處顧其部兵努固德彰金布
云我今力竭必死此地拔所戴翎命持繳巴爾庫
勒參贊大臣營努固德曰偕將軍力戰突出即免
矣起曰身為大臣不能擒叛賊反逃死乎努固德
等行乃死叛賊等尋即擒誅闢展復定設兵駐防
為回部東境門戸云
︹漢書西域傳︺武帝天漢二年以匈奴降者介和王
為開陵侯擊車師匈奴救之漢兵引去征和四年
遣開陵侯將樓蘭尉犁危須兵共圍車師車師王
降服地節二年遣侍郎鄭吉校尉司馬憙擊車師
破之匈奴聞車師降漢攻車師車師王奔烏孫詔
田渠犁及車師積穀以安西國車師王之走烏孫
也烏孫留不遣遣使上書願留車師王傋國有急
可從西道以擊匈奴漢許之於是召故車師太子
軍宿于焉耆立以為王徙居渠犁遂以故地與匈
奴
︹後漢書西域傳︺和帝永元三年復置戊巳校尉領
兵五百人居車師前部高昌壁孝和晏駕西域背
叛安帝元初六年車師前王來降數月北匈奴擊
走前王其後北虜連與車師入寇河西以班勇為
西域長史遂破平車師自伊吾北通車師前部高
昌壁一千二百里自高昌壁北通後部金滿城五
百里此其西域之門戸也
︹魏書高昌傳︺高昌東西二千里南北五百里四面
多大山或云昔漢武遣兵西討其中兀困者因住
焉地勢高敞人庶昌盛因云高昌其地有漢時高
昌壘故以為國號晉以其地為高昌郡張軌吕光
沮渠蒙遜據河西皆置太守以統之去敦煌十三
日行國有八城皆有華人地多石磧氣候温煖厥
土良沃北赤石山七十里有貪汙山此山北鐡勒
界也世祖時闞爽為高昌太守太延中遣散騎侍
郎王恩生等使高昌為蠕蠕所執真君中爽為沮
渠無諱所襲和平元年為蠕蠕所并以闞伯周為高
昌王其稱王自此始也太和初伯周死子義成立
為其兄首歸所殺自立為高昌王五年高車王可
至羅殺首歸兄弟以敦煌人張孟明為王後為國
人所殺立馬儒為王二十一年奉表朝貢求内徙
高祖納之而高昌舊人不願東遷相與殺儒立麴
嘉為王又臣扵蠕蠕及蠕蠕主伏圖為高車所殺
嘉又臣高車遣使奉表嘉死贈鎮西將軍凉州刺
史子堅立遣使朝貢
︹周書異域傳︺高昌者車師前王之故地自麴嘉以
來世脩蕃職扵魏大統十四年詔以其世子元喜
為王恭帝二年又以其田地公茂嗣位自敦煌向
其國多沙磧道里不可准記惟以人畜骸骨及駝
馬糞為驗又有魍魎怪異故商旅往來多取伊吾
路云
︹隋書西域傳︺高昌國者漢車師前王庭也開皇十
年突厥破其四城有二千人來歸大業四年遣使
貢獻明年伯雅來朝從擊高麗還尚宗女華容公
主自是歲貢方物
︹唐書西域傳︺高昌直京師西四千里而贏其横八
百里縱五百里凡二十一城武德初伯雅死子文
泰立貞觀四年文泰來朝賜氏李文泰與西突厥
通西域朝貢道其國咸見壅掠伊吾内屬文泰擊
之又破焉耆三城焉耆王訴諸朝乃拜侯君集為
交河道大總管左屯衛大將軍討之文泰死子智
盛立(侯君集傳作智盛囊)君集分兵略定凡三州五縣二十
二城披其地皆州縣之號西昌州後改西昌曰西
州更置安西都護府俘智盛徙高昌豪傑于中國麴
氏傳國九世百三十四年而亡︹地理志︺西州交河
郡貞觀十四年平高昌以其地置開元中曰金山
都督府天寳元年為郡縣五前庭柳中交河蒲昌
天山
︹宋史外國傳︺唐貞觀中侯君集平高昌為西州安
史之亂其地陷沒乃復為國然其地頗有回鶻故
亦謂之回鶻建隆三年西州回鶻來貢太平興國
六年其王始稱西州太宗遣供奉官王延德使高
昌雍熙元年還叙其水程來獻
︹王延德高昌行紀︺其地南距于闐西南距大食波
斯西距西天步路涉雪山葱嶺皆數千里所統有
南突厥北突厥大衆熨小衆熨樣磨割祿黠戞司
末蠻格哆族預龍族之名甚衆師子王邀延德至
其北庭歷交河州凡六日至金嶺口度嶺一日至
北庭憩高臺寺見其王及王子侍者皆東向拜受
賜旁有持磬者擊以節拜王聞磬聲乃拜既而王
之兒女親屬皆出羅拜以受賜游佛寺曰應運大
寧之寺貞觀十四年造西抵安西即唐之西境
︹明史西域傳︺永樂四年遣官使巴什伯里(舊作别失八里)
(今改正)道土爾番(舊作吐魯番今改正)幣賜之二十年其酋為
巴什伯里所逐走京師遣還故土初其地微弱哈
喇和卓(舊作火州今改正)柳城皆為所并國日強僭稱王
入貢先後命指揮白全等使其國成化九年據哈
密十八年哈密都督哈森(舊作罕慎今改正)克之宏治元
年誘哈森殺之復據其城正德九年犯肅州嘉靖
三年寇肅甘州而賊黨雅蘭(舊作牙蘭今改正)率所部來
歸勢漸孤弱萬歷朝入貢不絶
按闢展全境漢屬車師前國狐胡國及車師後
城長山北六國地晉為高昌郡魏為蠕蠕所并
後其國復立不一姓迄于周隋唐貞觀十四年
置西州安史之亂其地遂陷宋入回鶻元設萬
戸府明為土爾番柳城諸地此古昔沿革之大
略也至班書有前後卑陸東西且彌劫國狐胡
蒲類郁立師范書無西且彌卑陸劫國郁立師
而有移支一兼車師為六國一去車師為六國
今以班范二書參考之卑陸也且彌也郁立師
也劫國也蒲類也車師也狐胡居車師柳谷得
以車師統所謂車師六國也車師後國蒲類國
在天山西車師前國狐胡國在金嶺南其居金
嶺北天山南者卑陸前後國也東且彌也西且
彌也劫國也郁立師也所謂山北六國也山指
今自多倫達巴迤東一帶支山而言魏書謂之
赤石山非北天山正幹之謂也車師六國地統
在天山之南跨金嶺之南北凡五百里即後漢
書所謂自高昌壁北通後部金滿城五百里魏
書隋書南北五百里唐書縱五百里者如今金
嶺環抱内外諸城皆是若天山以北乃匈奴鐡
勒所居非六國地不得誤會山北六國之文而
求之博克達鄂拉之隂也
又按魏書高昌國東西二千里隋書東西三百
里唐書横八百里說各不同以今道里及歷代
形勢考之魏太祖欲以伊吾五百里居馬儒而
不果則其境當在伊吾以西焉耆以東安得有
二千里之廣語殊失實隋開皇十四年突厥破
其四城是以其境止三百里視今較狹唐侯君
集下高昌二十二城盡有漢車師六國之地所
謂縱五百里横八百里者乃與今時疆域相符
矣
︹漢書西域傳︺狐胡國治車師柳谷西至都護治所
一千一百四十七里至焉耆七百七十里
︹唐書侯君集傳︺君集次磧口而文泰死進營柳谷
諸將請襲之君集不可︹姜行本傳︺高昌之役為行
軍都總管出伊州距柳谷百里依山造攻械
按今自洪出磧口西行至闢展為第一程南臨
沙山其地應即漢時柳谷君集次磧口而進營
行本出伊州而造械皆在沙山北麓往來必經
之道即今闢展無疑也
又按唐書地理志交河縣北入谷百三十里經
柳谷交河縣為今招哈和屯則柳谷似在招哈
和屯北然當時君集行本出伊州進伐從東南
來先營柳谷次拔都城則柳谷必居東南境上
安得在招哈和屯北乎又今魯克察克為唐柳
中縣在闢展城西七十里居集留營七十里外
既而進拔其城中間道里相距不遠是柳中柳
谷自屬毗連之境因地以名其縣者也
塔呼
塔呼東接鎮西府屬之托來達巴一百四十里為
闢展東境西距闢展城二百八十里自托來達巴
西行二十里至北山下峭壁削成曲徑如鑿無水
草路平可行車又三十里出山路皆沙磧又五十
里有樹木無水得二井味醎而苦又三十里皆鹵
地凝結成塊車馬艱于行
︹魏書高昌傳︺太和二十一年高昌王馬儒求内徙
高祖納之遣明威將軍韓安保率騎千餘赴之儒
遣禮嘉率步騎一千五百迎安保去高昌四百里
而安保不至禮等還高昌
按韓安保自伊吾赴高昌而禮嘉來迎當在高
昌城東四百里之地今自塔呼西至招哈和屯
四百里應是當時禮嘉迎韓安保處也
納呼
納呼在塔呼西七十里西距闢展城二百一十里
四圍皆山濱湖之地可駐牧其西谷口狹而深為
闢展東境關隘
︹漢書西域傳︺車師旁小金附國隨漢軍後盗車師
車師王復自請擊破金附
按小金附國當在車師國東今納呼在闢展最
東境上山形環抱險足以守疑即當時金附國
地
齊克塔木
齊克塔木在納呼西一百四十里東距闢展城七
十里自納呼西入谷口山徑﨑嶇自高而下七十
里就平地又七十里至齊克塔木有水草可駐牧
有墩有城
按唐侯君集伐高昌略定三州五縣二十二城
今闢展境内金嶺南凡十三城金嶺北凡七城
金嶺東凡五城而東境之城則自齊克塔木城
始總計實不止二十二城則歷朝建置不一非
盡唐時舊蹟矣
特斯
特斯在齊克塔木西三十里西距闢展城四十里
有墩有臺
特庫斯
特庫斯在特斯西二十里西距闢展城二十里有
墩有臺有水北流名巴哈言小也
洪
洪在特庫斯南二十里有城當山谷口東南通額
什墨西北距闢展城二十里
︹唐書西域傳︺侯君集討高昌其王文泰謂左右曰
度磧疲鈍以逸待勞卧收其敝耳十四年聞王師
至磧口悸駭無他計發病死
︹宋史外國傳︺王延德使高昌至鬼谷口避風驛凡
八日至澤田寺高昌聞使至遣人來迎次歷地名
寳莊又歷六種乃至高昌高昌即西州也
按古通高昌有數道一自伊吾西行隋書高昌
傳從武威西北有捷路度沙磧千餘里四面茫
然無有蹊徑故客商往來多取伊吾路是也一
自敦煌度莫賀延磧北行唐書西域傳侯君集
伐高昌王師至磧口攻田地城是也宋王延德
使高昌始歷伊州次歷納職縣城至鬼谷口澤
田寺寳莊六種以抵高昌則自伊吾復繞道南
行折而西北仍從莫賀延磧之北口以抵其境
者也
又按漢書西域傳元始中車師後王國有新道
出五船北通玉門關往來差近戊巳校尉徐普
欲開以省道里半避白龍堆之阨三國志引魏
略從玉門關西北出經横坑避三隴沙及龍堆
出五船北到車師界此為漢魏時自玉門關西
北通車師之道在今則自敦煌縣西北至闢展
皆取道於哈密折而西行不涉流沙龍堆之地
或即漢魏時故道然哈密為漢伊吾而班史所
述又無取道伊吾之文疑自今之敦煌縣西折
而北行不歷哈密徑趨闢展又别有一道而不
可考也至莫延賀磧在闢展東南境侯君集王
延德入口之處當屬今之洪地即唐書所謂磧
口者則固較然可覩云
楚輝
楚輝在洪西北二十里南倚金嶺東北距闢展城
二十里西距魯克察克城五十里背山為城城東
有泉從闢展城北西南流經楚輝城南
︹魏書高昌傳︺明威將軍韓安保遣使韓興安等十
二人使高昌高昌王馬儒復遣顧禮將其世子義
舒迎安保至白棘城去高昌一百六十里按魏高
昌國都在今土爾番楚輝西距土爾番城一百六
十里應是魏白棘城地
色爾啟布
色爾啟布在楚輝西四十里金嶺下東北距闢展
城六十里西南距魯克察克二十里不當孔道地
近山少可耕之地有水從北山下出南流經城東
分二支流其西一支經魯克察克城南以溉田園
利甚溥
按唐書地理志西州交河郡統前庭柳中交河
蒲昌天山五縣而柳中居其東柳中即今魯克
察克則自魯克察克城東至色爾啟布楚輝闢
展諸城當屬唐時柳中縣地
魯克察克
魯克察克舊對音為魯克沁在楚輝西五十里東
北距闢展城二百十里東有長河由色爾啟布西
南流至其境為闢展東最大聚落唐柳中縣治也
雍正初年土爾番回酋額敏和卓避凖噶爾侵掠
遷於此十二年移駐瓜州乾隆二十四年西域平
復還故地
︹漢書西域傳︺戊巳校尉屯田居車師故地校尉刁
護病遣使陳良屯桓且谷傋匈奴寇司馬丞韓元
領諸壁右曲侯任商領諸壘將數千騎至校尉府
分告諸壁得三百四人去校尉府數里止晨火㸐
校尉開門擊鼓收吏士良等随入遂殺校尉刁護
止留戊巳校尉城
︹後漢書西域傳︺延光二年敦煌太守張當上書言
若不能出兵可置軍司馬將士五百人四郡供其
犁牛穀食出據柳中此中計也帝納之乃以班勇
為西域長史將弛刑士五百人西屯柳中勇遂破
平車師又伊吾北有柳中皆膏腴之地
︹唐書侯君集傳︺君集次磧口而文泰死子智盛囊
襲位進營柳谷扵是鼓而前賊嬰城自守遣諭之
不下乃刊木塞塹引撞車毁其堞飛石如雨所向
無敢當因拔其城俘男女七千進圍都城︹西域傳︺
高昌田地城戊巳校尉所治也侯君集伐高昌王
師至磧口奄攻田地城契苾何力以前軍鏖戰是
夜星墜城中明日拔其城虜七千餘人
︹文獻通考︺唐平高昌以田北城(即田地城)為柳中
︹元史地理志︺西北地附錄魯克察克(舊作魯古塵今改正)
︹明史西域傳︺柳城一名魯城又名柳陳即後漢柳
中地唐置柳中縣西去哈喇和卓七十里東去哈
密千里經一大川渡流沙在火山下有城屹然廣
二三里即柳城也四面皆田園流水環繞樹木蔭
翳永樂四年劉特穆爾(舊作帖木兒今改正)使巴什伯里因
命齎幣賜柳城酋長嗣是屢入貢柳城密邇哈喇
和卓土爾番凡遣朝使及酋長入貢都與之偕後
土爾番彊遂為所滅
按今魯克察克本漢柳中地戊巳校尉城此因
名柳城後訛為柳陳轉為魯城復轉為魯古塵
肅州新志作魯谷慶一名魯普秦後名魯克沁
要不外音之相襲成訛也通考唐以田北城為
柳中縣即西域傳所謂田地城北與地字相類
當屬傳寫之誤其城即漢戊巳校尉後漢長史
班勇所居本屬漢柳中地是以唐為柳中縣與
唐書載田地縣戊巳校尉所居之說合明史稱
戊巳校尉城在哈喇和卓其說為無據矣
洋赫
洋赫在魯克察克西北二十里東北距闢展城二
百三十里亦以金嶺為屏障有小城
哈喇和卓
哈喇和卓在洋赫西北三十里東北距闢展城二
百六十里地方三里許舊城已廢民别居小堡土
膏肥美水源北出金嶺下經沙磧至㵕金口滙為
大渠入哈喇和卓唐交河郡高昌縣治也
︹隋書西域傳︺高昌國其都城周迴一千八百四十
步國内有城十八
︹唐書地理志︺西州交河郡領縣前庭本高昌寳應
元年更名
︹文獻通考︺唐平高昌以高昌為高昌縣
︹元史地理志︺西北地附錄哈喇和卓(舊作合剌火者今改正)
︹明史西域傳︺和卓(舊名火州今改正)又名哈喇在柳城西
七十里土爾番東三十里即漢車師前王地隋時
為高昌國元名和卓統號輝和爾置達爾噶齊(舊作)
(達魯花赤今改正)監治之永樂四年命劉特穆爾齎綵幣
賜其王子哈散明年遣貢方物十一年秋命陳誠
李暹等以璽書文綺往勞僧寺多於民居東有荒
城即高昌國西北連巴什伯里國小不能自立後
為土爾番所并
按隋高昌國都城即唐西州交河郡治所統前庭
柳中交河蒲昌天山五縣前庭與交河郡同治今
洋赫哈喇和卓阿斯塔克土爾番諸城是也柳中
居前庭之東今魯克察克以東諸城是也交河居
前庭之西今招哈和屯以西諸城是也蒲昌縣以
蒲昌海得名在前庭縣東南今其邊界不可考約
自勒木丕城迤東南一帶是也天山縣在前庭縣
北以天山得名今之金嶺以北諸城是也唐書
地理志前庭縣注本高昌是唐改高昌縣為前
庭縣即隋高昌國都城明史誤稱哈喇和卓為
火州遂謂山色青紅如火漢戊巳校尉所治今
考其地知和卓與火州以音近而訛山色如火
又以火州之訛而傅會其辭實皆無據漢戊巳
校尉治在魯克察克亦與哈喇和卓無涉
阿斯塔克
阿斯塔木在哈喇和卓西五里東北距闢展城二
百六十五里有城相傳其先國師所居有河自金
嶺南麓南行分二支流其東流經哈喇和卓城右
西流經哈斯塔克城右
玉門口
玉門口在哈喇和卓西北十里東距闢展城二百
七十五里東北兩山陡立徑寬平内外皆有墩臺
舊有關名古玉門關已毁在口玉二小字可辨為
土爾番及哈喇和卓往山北大路入谷迤西北行
十餘里出北口東北十五里至森尼木
按此舊傳為古玉門關第考漢書地理志玉門
關陽關皆在敦煌郡龍勒縣西域傳出陽關自
近者始曰婼羌去陽關千八百里西北至鄯善
鄯善西北至車師千八百九十里是玉門陽關
皆在車師東南千餘里土爾番即車師焉得有
玉門關乎蓋其國慕中國玉門關之名故以名
其山口後中國人至此謂即漢玉門關者非
也
勒木丕
勒木丕在阿斯塔克西南二十里東北距闢展城
二百八十五里有小城南抵沙磧西南行四百里
至羅布淖爾
︹唐書地理志︺交河郡領縣蒲昌本隸庭州後來屬
西有七屯城弩支城石頭鎮潘仙鎮
按今勒木丕西南經羅布淖爾當屬唐蒲昌縣
地特其城鎮遺墟湮於沙磧不可得而考矣
土爾番
土爾番舊對音為吐魯番在阿斯塔克西北五十
八里東距闢展城三百二十三里北倚金嶺嶺麓
有泉南流周繞國城民田資其灌溉地廣土肥氣
温煖無雨雪唐高昌縣有安樂城即其遺址也乾
隆二十一年封莽噶里克為扎薩克公駐其地尋
叛伏誅封額敏和卓子素賚滿於此
︹明史西域傳︺土爾番在哈喇和卓西百里去哈密
千餘里唐置西州交河縣此則交河縣安樂城也
按今土爾番城即唐安樂城故址肅州新志稱
其西北百里有靈山今考土爾番城北距金嶺
甚近而博克達鄂拉則在土爾番城西北百里
外是肅州新志所謂靈山者應指今博克達鄂
拉而言而土爾番城為安樂城故地益可見矣
招哈和屯
招哈和屯亦稱交河城在土爾番城西二十里東
距闢展城三百五十里招哈郭勒出其北郭勒之
水分道南流環城左右即漢時交河舊地也北倚
金嶺峯巒層疊經城西而迤南形勢佳勝民物殷
繁
︹漢書西域傳︺車師前國治交河城西南至都護治
所千八百七里至焉耆八百三十五里地節二年
年侍郎鄭吉校尉司馬憙發城郭諸國兵萬餘人
自以所將田士千五百人擊車師攻交河城破之
︹後漢書西域傳︺建初元年酒泉太守段彭大破車
師於交河城
︹唐書西域傳︺高昌王都交河城漢車師前王庭也
侯君集伐高昌軍進填隍引衝車飛石如雨城中
大震智盛謁軍門請改事天子君集諭使降詞未
屈薛萬均勃然起曰當先取城小兒何與語麾而
進智盛流汗伏地曰唯公命乃降
︹地理志︺交河郡交河縣縣北八十里至龍泉館又
北入谷一百三十里經柳谷度金沙嶺經石會漢
戍至北庭都護府城
︹文獻通考︺君集以兵傅其城智盛降以交河城為
交河縣
按漢書焉耆國西南至都護治所四百里車師
前國至焉耆八百三十五里由車師前國假道
焉耆至都護治所實不過一千二百三十五里
如取徑道宜更有近于此者安得自車師前國
至都護治所有一千八百七里之遠乎卑陸國
南接車師去都護治所一千二百八十七里則
此八百字應亦二百字之誤又漢書載車師六
國大者三百戶小者或四五十戶惟車師前王
國實七百戸當不一城以形勢求之自交河城
以東至闢展諸城凡在金嶺環抱中者當盡屬
車師前國地也
雅木什
雅木什在招哈和屯西南十五里東距闢展城三
百六十八里城周里許東倚金嶺西北望都魯達
巴招哈郭勒之水自金嶺西出折而東南流至雅
木什南
安濟彦
安濟彦在雅木什西五里東距闢展城三百七十
三里城周里許不當孔道
布干
布干在安濟彦西南三十里東距闢展城三百八
十三里有城周二里許山北有泉石哈畢爾噶南
流成大澤在磧中
托克三
托克三在布干西南六十里東距闢展城四百十
三里有城周二里許西北直都魯達巴自此南行
十里至蘇巴什塔克又西行通哈喇沙爾
按自布干托克三以西至蘇巴什谷口為闢展
西境分住回民均隸闢展至諸處安設臺站則
析屬于哈喇沙爾以均勞逸與疆域原隸方隅
不同凡回部各屬交界處多有類是者為例舉
於此臺站别詳兵防門
伊拉里克
伊拉里克在托克三西四十里東距闢展城四百
五十三里有城周里許北直都魯達巴闢展西盡
境也
按唐交河郡凡五縣天山縣在金嶺北天山南
蒲昌縣在前庭南近蒲昌海其在金嶺南者為
前庭柳中交河三縣前庭以高昌城置宜居中
柳中以田地城置宜居東交河以交河城置宜
居西今自招哈郭勒以西雅木什布干托克三
伊拉里克諸城當屬漢交河縣地特其縣治在
今招哈和屯耳
連木齊木
連木齊木在闢展城西八十里由山南色爾啟布
入谷邐迤東行二十里出山北口東傍山麓有小
城有水經城西北流西境皆平田為漢車師後城
長國地
按連木齊木南距魯克察克四十五里魯克察
克為漢戊巳校尉後漢長史所居之城則此當
為漢書西域傳所載後城長國也
雅圖庫
雅圖庫在色爾啟布北山口内七里東距闢展城
七十里東行有岐路轉而西北會于連木齊木有
小城為漢車師都尉國地
按漢書扵車師都尉國後城長國牽連得書必
其境地毗連者今雅圖庫與連木齊木附近又
北接罕都其為漢城遺址可知
罕都
罕都在連木齊木東北二十五里東南距闢展城
一百里有土城西南有小山上有二墩相傳漢時所
築並訛稱其地為漢墩
按罕都方位與車師都尉國後城長國相屬應
亦當時二國所隸之境
蘇巴什
蘇巴什在連木齊木西二十五里東距闢展城一
百五里地有小堡迤西入北山口東西兩岸石壁
峭立或沙坡斜倚谷間水流甚急艱於行名土域
溝
︹漢書西域傳︺郁立師國王治内咄谷東與車師後
城長西與卑陸北與匈奴接
按郁立師于漢亦小國藏山谷間今之森尼木
為卑陸國居西連木齊木為車師後城長國居
東則此宜為郁立師國也
森尼木
森尼木在蘇巴什西三十里西距闢展城一百三
十五里有城城西有長河南流為漢卑陸前國地
︹漢書西域傳︺卑陸前國王治天山東乾當國南至
都護治所千二百七十八里
︹魏略︺畢陸國并屬車師部
按漢書乾當國應為乾當谷三國志引魏略作
畢陸國亦傳寫之訛也
汗和羅
汗和羅在森尼木東北一百里東南距闢展城一
百五十里天山下不當孔道山形環抱地勢幽敞
土爾番北鄙也為漢卑陸後國地
︹漢書西域傳︺卑陸後國王治番渠類谷東與郁立
師北與匈奴西與劫國南與車師接
按卑陸前後國亦居山谷今之蘇巴什為郁立
師國居東穆圖拉克布拉里克為劫國居西則
今森尼木汗和羅宜為卑陸前後國也
穆圖拉克
穆圖拉克在森尼木西北六十里東南距闢展城
一百九十五里不當孔道
布拉里克
布拉里克在森尼木西北七十里東南距闢展城
二百五里不當孔道又北為塔里朗地有小泉足
資灌溉又西南有地名雅圖西南踰小山抵安濟
彦
︹漢書西域傳︺劫國王治天山東丹渠谷西南至都
護治所千四百八十七里
按穆圖拉克與布拉里克相去僅十里當是一
國漢書稱卑陸西與劫國接今此二堡在森尼
木之東則當為劫國故地
又按闢展全境形勢北峙天山東西綿亘至今
迪化州之南由托克喇鄂拉折而北行百餘里
為博克達鄂拉復折而東南行此北行百餘里之
地南北綿亘又自托克喇鄂拉之東哲爾格斯
鄂拉分支為都魯達巴迤東為金嶺當土爾番
北此一支山在北天山正幹之南亦東西綿亘
金嶺都魯達巴以南東自闢展城西至伊拉里
克為車師前王國地金嶺以北東自連木齊木
西至布拉里克為車師後城及山北六國地面
臨金嶺背倚天山漢書稱卑陸國治乾當谷後
國治番渠類谷郁立師國治内咄谷西且彌國
治于大谷東且彌國治兊虚谷劫國治丹渠谷
者皆在兩山之間故皆以谷名也又稱卑陸且
彌劫國治天山東自托克喇鄂拉至博克達鄂
拉南北綿亘百餘里金嶺以北諸城居其東境
故曰在山東也諸國沿革史無明文然以漢書
東西方位驗之有可推而知者自金嶺以南諸
城為車師前庭高昌壁無論已其山南嶺北諸
國卑陸東與郁立師西與劫國接故劫國居西
為今之穆圖拉克布拉里克卑陸居東為今之
森尼木又東則郁立師為今之蘇巴什也郁立
師東與車師後城長國接則車師後城長國在
郁立師東為今之連木齊木也東西且彌國班
史方位不詳然考東蒲類王茲力支降都護分
車師後王之西為烏貪訾離地以處之而烏貪
訾離國南與且彌接可知烏貪訾離即車師後
國分地而且彌在烏貪訾離之南車師後王國
在今博克達鄂拉北且彌國當在其南再以居
天山東谷之文証之其國當在都魯達巴北博
克達鄂拉南溪谷之間又范史無西且彌國當
時必為東且彌所并三國志引魚豢魏略東且
彌國西且彌國皆并屬車師後部是又以山南
而隸乎山北也
欽定皇輿西域圖志卷十四
