欽定皇輿西域圖志卷十二目錄
疆域五(天山北路二)
伊犂東路
伊犂
海努克
固勒札
巴顔台
烏哈爾里克
塔勒竒
沙布爾托海
博羅塔拉
幹珠罕
阿里瑪圖
烏爾圖古爾畢
博羅布爾噶蘇
都爾伯勒津
空格斯
哈什
納拉特
裕勒都斯
哈布齊垓
登努勒台
欽定皇輿西域圖志卷十二目錄
欽定皇輿西域圖志卷十二目錄
疆域五(天山北路二)
伊犂東路
伊犂
海努克
固勒札
巴顔台
烏哈爾里克
塔勒竒
沙布爾托海
博羅塔拉
幹珠罕
阿里瑪圖
烏爾圖古爾畢
博羅布爾噶蘇
都爾伯勒津
空格斯
哈什
納拉特
裕勒都斯
哈布齊垓
登努勒台
欽定皇輿西域圖志卷十二目錄
欽定皇輿西域圖志卷十二
疆域五
天山北路二
伊犂東路自伊犂東南行至登努勒台南踰天山
接天山南路哈喇沙爾界東過博羅圖塔克接天
山南路闢展界東北接庫爾喀喇烏蘇屬之晶河
界西北接哈薩克界西接伊犂西路界
伊犂
伊犂在天山之陰為凖噶爾沃壤距京師一萬八
百二十里天山自西南來者汗騰格里鄂拉納喇
特達巴屏其南東過空格斯河源為烏得音達巴
額布圖達巴折北而西為北路之哈喇古顔鄂拉
環其東東北過哈什河源折而西為博羅布爾噶
蘇達巴塔勒竒達巴博羅和洛鄂拉障其北三面
皆負祁連而空格斯郭勒自東南來西北流哈什
郭勒自東北來西南流特克斯郭勒自西南來東北
流至其境東百里許會為伊犁郭勒西流成巨川西
北入巴勒喀什淖爾山川形勢甲於諸部氣候和暖
人民殷庶物産饒裕西陲一大都會也其俗皆逐水
草無城郭惟所屬回人因其舊俗築城以居乾隆二
十年二月大兵進討凖噶爾二十四鄂拓克二十一昂吉
五集賽争先迎降兵不血刃五月抵伊犁厥酋逹瓦
齊率萬餘人渡河追及之斫其營以數騎遁回人阿
奇木霍集斯伯克擒之以獻伊犁平六月阿睦爾撒納
叛其黨阿巴噶斯等附為逆定北將軍班第及參贊
大臣鄂容安死之將軍策楞以兵追至塔勒奇逹巴
阿睦爾撒納奔哈薩克初凖部台吉呢嗎哈薩克沙
喇以内附故授職從征二十年十一月與内附之巴雅
爾莾噶里克等搆亂將軍和起死之定邊將運兆惠
時方駐伊犁聞亂東援巴爾庫勒中途屢殱賊衆二
十二年以富德副兆惠軍分南北路進討時阿睦爾
撒納自哈薩克歸與富德軍遇復奔哈薩克富德
追之哈薩克降阿睦爾撒納奔俄羅斯餘黨以次
擒賊伊犂復定二十九年於伊犂河北建惠遠城
周九里三分門四東曰景仁西曰說澤南曰宣闓
北曰來安三十年建惠寧城周六里三分門四東
曰昌彙西曰兆豐南曰遵軌北曰承樞
御製西師底定伊犂捷音至詩以述事(乙亥)
乘時命將定條枝
天佑人歸捷報馳無戰有征安絶域壺漿簞食迎(去聲)王師
(據副將軍阿睦爾撒納等奏稱大兵至伊犂部衆持羊酒迎犒者絡繹載道婦孺歡呼如出水火自出師以來)
(無血刃遺鏃之勞敉邊掃穴實古所未有)
兩朝締構敢云繼百世寧綏有所思好雨優霑土宇拓敬
心那為慰心移
御製哀伊犂(丙子)
我哀伊犂之人久迍邅去歲底定將謂自此永息肩而
胡么麽密計復煽亂伊犂之人亦相附和為叛奸後旋
知悔過欲擒賊渠贖罪誠可憐乃以衆志不齊相觀望
逆賊鋌而走險攻中堅十餘鄂拓逡巡各退遯反致劫
擄父不保子夫不保妻遭流連加以争相奪攘為矯虔
強者食弱壯者食幼互暴殘馬牛羊食以盡野無黃獨
室無秈疾疫出痘亾者白沙捐伊犂河流為之赤竟有
血人於牙以冀旦夕延王師重入匍匐歸者軍門環伊
犂之人汝莫歎孰令汝二三其志自作孽患棼棼冺冺
忘大義民無二日汝獨有二天於古有云既來之則安
之余亦焉能屏棄旃為之禁盜劫為之勖耕田逆賊既
除自今以後汝得高枕眠休養生息延數年或得元氣
復以全如此而已寧須竭内地力萬里惠窮邊
御製花門行(丙子)
花門雜種其類繁玉關迤西西海連或居城郭或游牧
牧滋畜獵城者田其性均能殖貨産剛勇善戰則鮮焉
部落雖殊形貌似晢面綠瞳赤髮鬈大宛即今哈薩克
布魯特近古于闐其他不堪偻指數要視強弱為歸叛
(叶)凖噶爾昔全盛日役使若輩如奴佃令棄故居來伊
犂課其引水種稻秈服勞供賦不敢怠詎知隠恨已有
年逆渠去歲竊據險回人助之藉少安台吉宰桑心不
一逡巡各退遭顛患(叶)而何逆渠復狠忌謂回人衆其
力全不早圖之將受害機事不密回人先遂攻逆渠渠
敗衂回人還向故土遷折屋伐樹示不返伊犂荒凉吁
可憐地積白骨草木赤腥風吹野遊狐獾一宄搆害貽
萬億降殃會見昭昭懸
︹漢書西域傳︺烏孫國大昆彌治赤谷城東至都護
治所千七百二十一里西至康居蕃内地五千里
東與匈奴西北與康居西與大宛南與城郭諸國
相接本塞地也烏孫昆莫擊破大月氐大月氐徙
西臣大夏而烏孫昆莫居之武帝即位令張騫往
昆莫中子大禄大禄兄太子有子曰岑陬太子死
大禄攻岑陬昆莫與岑陬萬餘騎令别居昆莫亦
自有萬餘騎國分為三大總羈屬昆莫得尚漢公
公主為昆弟昭帝時車師與匈奴共侵烏孫宣帝
初匈奴復擊烏孫遣校尉常惠使持節護烏孫兵
後元貴靡為大昆彌烏就屠為小昆彌漢復遣長
羅侯惠將三校屯赤谷分别其人民地界大昆彌
戸六萬餘小昆彌戸四萬餘然衆心皆附小昆彌
烏就屠死子拊離代立為弟日貳所殺子安日為
小昆彌日貳亡阻康居漢徙己校屯姑墨欲候便
討焉後安日為降民所殺弟末振將代立末振將
弟卑爰疐共謀殺大昆彌北附康居謀欲藉兵兼
并兩昆彌哀帝元壽二年大昆彌伊秩靡與單
于並入朝漢以為榮至元始中兩昆彌皆弱
︹魏略西戎傳︺車師後部轉西北則烏孫本國無增
損也
︹魏書西域傳︺烏孫國在龜兹西北其國數為蠕蠕
所侵西徙葱嶺山中︹蠕蠕傳︺始有部衆自號柔然
後其部分為二緼紇提附衛辰討之蠕蠕移部西
遁既而社崘執匹侯䟦子收餘衆亡依高車斛律
部侵高車深入其地遂并諸部西北有匈奴餘種
盡為社崘所并其西則焉耆之地熙平中西征高
車大破之禽其王彌俄突殺之盡并叛者︹高車傳︺
高車初號為狄歷北方以為勅勒諸夏以為高車
丁零其種有狄氏表紇氏斛律氏解批氏護骨氏
異竒斤氏高車之族又有十二姓一曰泣伏利氏
二曰吐盧氏三曰乙旃氏四曰大連氏五曰窟賀
氏六曰遠簿干氏七曰阿崘氏八曰莫允氏九曰
俟分氏十曰副伏羅氏十一曰乞袁氏十二曰右
叔沛氏先是副伏羅部為蠕蠕所役屬太和十一
年豆崘犯塞阿伏至羅等率所部西叛肅宗初彌
俄突與蠕蠕主醜奴戰敗禽殺之部衆悉入厭達
經數年彌俄突弟伊匐復國大破蠕蠕後與戰敗
歸其弟越居為蠕蠕所破子比適又為蠕蠕破越
居子去賓自蠕蠕來奔封高車王既而病死
︹隋書突厥傳︺突厥阿史那以五百家奔茹茹有阿
賢設者率部落出於穴中世臣茹茹當後魏之末
有伊利可汗擊鐵勒敗之襲茹茹破之弟逸可汗
又破茹茹弟木扞可汗擊茹茹滅之西破挹怛︹西
突厥傳︺處羅可汗居無恒處然多在烏孫故地復
立二小可汗分統所部一居龜兹北其地名應婆
︹唐書突厥傳︺突厥國于後魏大統時滅後其地盡
入回紇始其族分國于西者曰西突厥其先訥都
陸之孫吐務號大葉護長子曰土門伊利可汗次
子曰室點密亦曰瑟帝米子曰達頭可汗亦曰步
迦可汗始與東突厥分烏孫故地有之西雷翥海
南䟽勒北瀚海︹回鶻傳︺回鶻俗多乘高輪車元魏
時亦號高車部或曰勅勒訛為鐵勒其部落曰袁
紇薛延陀契苾羽都播骨利幹多覧葛僕骨拔野
古同羅渾思結斛薛奚結阿跌白霫凡十有五種
皆散處磧北袁紇者亦曰烏護曰烏紇至隋曰韋
紇臣於突厥太宗幸靈州鐵勒十一部皆來武后
時突厥默啜方彊取鐵勒故地後稍不循梗絶安
西諸國朝貢道後骨咄禄毗伽闕可汗南居突厥
故地悉有九姓地九姓者曰藥羅葛曰崛羅勿曰
貊歌息訖曰阿勿嘀曰葛薩曰斛嗢素曰藥勿葛
曰奚邪勿與僕骨渾拔野古同羅思結契苾六種
相等夷後破有拔悉密葛邏禄總十一姓號十一
部落
︹元史地理志︺諸王海都行營於阿爾穆爾(舊作阿力麻里)
(今改正)等處蓋其分地也自高昌五城西北行四五
千里至阿爾穆爾至元五年海都叛世祖追至阿
爾穆爾則遠遁二千餘里令勿追以皇子北平王
統諸軍於阿爾穆爾以鎮之
︹明史外國傳︺衛拉特(舊作瓦剌今改正)蒙古部落也在韃
靼西又巴什伯里(舊作别失八里今改正)南接于闐北連衛
拉特
按漢烏孫居天山北與匈奴接壤南臨城郭諸
國即今凖噶爾部也至元魏時為高車隋為鐵
勒唐為回鶻回鶻自唐末散處山南即今回部
至蠕蠕突厥並屬胡種與高車鐵勒回鶻異族
魏書西域傳稱烏孫國在龜兹西北是烏孫於
元魏時己西遷龜兹以東為匈奴餘部高車所
據蠕蠕主社崘亡依高車旋破其部復西侵烏
孫拓地至龜兹西北此蠕蠕盛時與今凖噶爾
全境相倣突厥世臣蠕蠕至元魏末木扞可汗
又擊蠕蠕滅之隋書蠕蠕作茹茹傳寫之異也
後分東西突厥割據烏孫故地是今之凖噶爾
盡有西突厥地東境則猶屬東突厥天寳初東
突厥地入回紇五代迄宋聲教不及元代幅員
西北最廣應屬諸王行營統軍之地明時衛拉
特當韃靼西巴什伯里北南與于闐相直與今
凖部方位適合明史舊稱瓦刺即衛拉特譯音
之訛又較然可信今按其全境凡歷朝史傳所
載方位事實可考而知者已分見各條而伊犂
舊屬凖噶爾庭為䟽其全境沿革大略系此以
偹考其古蹟之專屬伊犂者仍如各條之例詳
著於後
︹魏書西域傳︺龜兹國漢時舊國也北去突厥牙帳
六百餘里疏勒國東北至突厥牙帳千餘里
︹唐書突厥傳︺突騎施烏質勒西突厥别部也以伊麗水
為小牙其地東隣北突厥直西廷州烏質勒死其
子嗢鹿州都督娑葛為左驍衛大將軍襲封爵︹地
理志︺嗢鹿州都督府以突騎施索葛莫賀部置
按唐書載突厥射匱可汗建庭龜兹北之三彌
山龜兹即今庫車三彌山即今庫車北境之汗
騰格里鄂拉華言天山南去庫車三百餘里以
魏書龜兹國北去突厥牙帳六百餘里之文證
之是突厥牙帳當在三彌山北也今汗騰格里
鄂拉北二百里即伊犂境南去庫車六百餘里
與魏書龜兹北去突厥牙帳六百餘里之說合
則伊犂為射匱可汗庭無疑自賀魯破滅地為
突騎施所有以碎葉川為大牙伊麗水為小牙
碎葉川即今圖斯庫勒伊麗水即今伊犂郭勒
是伊犂又為突騎施烏質勒小牙也烏質勒子
為嗢鹿都督則其地入唐為嗢鹿州都督府可
知又按魏書西域傳載悦般國住龜兹北地方
數千里衆可二十萬與蠕蠕相仇讎數相征討
真君九年遣使朝貢據此則悦般國在龜兹國
北今伊犂在庫車北又當為悦般國地疑突厥
未滅蠕蠕之前伊犂為悦般國地後其國為蠕
蠕所滅是以并滅烏孫斥地至龜兹西北而蠕
蠕復為突厥所滅射匱乃建庭於此耳
海努克
海努克在伊犂郭勒南二十五里舊有佛廟噶勒
丹策凌建與固勒札廟俱為喇嘛坐床之地乾隆
二十七年建小堡一於其地
固勒札
固勒札舊對音為固爾札在伊犂郭勒北二十里
舊有佛廟噶勒丹策凌建兩廟喇嘛坐牀者四令
五鄂拓克輪值供養之阿睦爾撒納叛諸喇嘛附
和為逆旋為阿睦爾撒納所掠乃各散去廟燬於
火乾隆二十七年築寧遠城周四里二分門四東
曰景旭西曰環瀛南曰嘉會北曰歸極城東岡上
建立平定凖噶爾勒銘伊犂碑後勒銘伊犂碑各
一恭勒
御製文四體字書於其上
御製固爾札廟火用唐韓愈陸渾山火和皇甫湜韻並
效其體(丙子)
拓土今踰吐谷渾奚論邏逤將河源何來狂童欲竊吞
再整戎車安輊軒亂之不戢終自燔師壓波羅塔拉原
義所動彼亦履坤諸鄂拓兵無際垠狡計近窺喇嘛垣
盜駝馬逃藉桑門人思見日汝蔽暾名佛弟子心狙猨
如魚背龍竊友黿鵰不搏鶚乃搏鵾以致遊魂遠跳奔
衣黃空沗人中尊固爾札本菴羅園天人供養莊嚴繁
朝螺暮鼓法音喧仲氏吹箎伯氏塤刹竿高標金字旛
胡僧碧眼脱其禈露兩肩肘及兩臀羊鹿牛徒示三轅
天龍軍遲屬櫜鞬修羅乾闥挾雙轓掃其穢跡風以㠾
火輪轉法羞脤膰炎官祝融朱雲屯烈颷出穴口如盆
鑠金爛石焦窪罇四大誰解無生言那伽(此言龍也)不為吐
水翻有其成之毁必反賓頭盧瞋目雙暖如彼落葉還
歸根净業何有於烏孫創興黃教駢肩跟假藉敬佛示
惠恩亦欲貽法其曾元二世滅裂不可援狼貪虎攫難
盡論汝狡避禍來謁閽膝前面陳涕漬痕憐汝賚汝安
汝魂解衣推食奚汝冤野心偝德義何存固應天殛絶
爾飱洛那(即古大宛今哈薩克也)各方非世婚去歲劫撂遭爾昆
(阿睦爾撒納之兄巴特禡策凌及其黨額林沁相繼奔哈薩克以圖棲托其後皆肆搶奪迯竄而歸)三窟
未必容爾罇小大怨汝奚騰騫六月申酉利復怨銷兵
魚海靖鯨鯤璆琳琅玕貢崑崘四西勒圖何瞀昏(固爾札廟)
(内喇嘛分四牀謂之西勒圖蓋彼之掌教者云)助逆不當遭劫焚朅和韓韻足
解煩泰山北斗一仰捫
御製平定凖噶爾勒銘伊犂碑文
惟
天盡所覆俾我皇清罔不在宥惟清奉
昊天撫薄海兆庶悉主悉臣(叶)
太祖
太宗
世祖肇基宅中皇耆其武
聖祖
世宗覲光揚烈克臻郅隆逮予渺躬思日孜孜期四海同
風咨汝凖噶爾(叶)亦蒙古同類何自外擕數世梗化簒
奪相仍碩仇其下惟達瓦齊甚毒於醒衆心疷疷如苗
斯蟊如虺斯螫衆口嗷嗷視爾嗷止予焦勞止期救不
崇朝止視爾疷止予噫嘻止亟出汝塗泥止迺命新附
爾為先鋒熟悉其路迺命勁旅擕數月糧毋或掠擄師
行時雨王旅嘽嘽亦無潦阻左旋右抽王旅渾渾既暇
以休烏魯木齊及五集寨度之折折台吉宰桑迎降恐
後奚事斧吭波羅塔拉闥爾竒嶺險如關闔倒戈反攻
達瓦齊走旦夕途窮回部遮獲彼鼠斯喙地入無隙露
布飛至受俘午門爰貸其罪自今以始四部我臣伊犂
我宇(叶)曰綽羅斯及都爾伯特和碩特輝特封四可汗
衆建王公遊牧各安宰桑公臣屬我旗籍誰汝苦辛爾
恭爾長爾孳爾幼徐以教養爾駝爾牛爾羊爾馬畜牧
優游分疆各守毋相侵凌以干大咎齊禦外域曰布魯
特越哈薩克醉飲飽食敬興黃教福自天錫伊犂平(叶)
矣勒貞珉(叶)矣於斯萬年矣
御製平定凖噶爾後勒銘伊犂碑文
天之所培者人雖傾之不可殛也
天之所覆者人雖栽之不可殖也嗟汝凖噶爾何狙詐相
延以世而為賊也強食弱衆凌寡血人於牙而蔑知悛
易也云興黃教敬佛菩薩其心乃如夜叉羅刹之以人
為食也故罪深惡極自作之孽難逭活也先是分封四
部衆建宰桑四圖什墨廿一昂吉蓋欲繼絶舉廢以休
以息也而何煽亂不已焦爛為期終於淪亾胥盡伊犂
延袤萬里寂如無人之域也是非我佳兵不戢以殺為
德也有弗得已耳西師之什實紀其詳悉也以其反覆
無常遅益久而害益深則其叛亂之速未嘗非因禍而
致福也是蓋
天佑我皇清究非人力也伊犂既歸版章久安善後之圖
要焉己定者詎宜復失也然屯種萬里之外又未可謂
計之得也其潜移默運惟
上蒼鍳之予惟奉時相機今日之下亦不敢料以逆也是
平定凖噶爾後勒銘伊犂之碑所由作也
巴顔台
巴顔台在伊犂郭勒北惠寧城東南有屯田
烏哈爾里克
烏哈爾里克在伊犂郭勒北乾隆二十七年建綏
定城周四里一分門四東曰仁熙西曰義集南曰
利渠北曰寧漠城北為蘆草溝喇嘛寺溝俱有屯
田
塔勒竒
塔勒竒在伊犂北一百二十里建小城一周三分
有屯田城西北為獨山子清水河城北為大西溝
大東溝小東溝城西為察罕烏蘇均有屯田(凡屯田俱)
(見屯政門)
沙布爾托海
沙布爾托海在伊犂西南一百四十里又西南行
八十里為托里山谷聫延並設卡倫又西行入伊
犂西路界
博羅塔拉
博羅塔拉在伊犂東北三百里塔勒竒鄂拉拱其
南博羅和洛鄂拉罕哈爾察海鄂拉環其西阿勒
坦特布什鄂拉屏其北博羅塔拉郭勒自西北來
東南流鄂托克賽里郭勒自西南來東北流至博
羅塔拉而合又分流遶其南北又合而東流入布
勒哈齊淖爾水甘土肥形勢殊勝乾隆二十年五
月將軍班第率師討凖噶爾至此有庫圖齊納爾
鄂拓克宰桑莎撒賚者以其屬七百餘戸赴軍前
降博羅塔拉河源游牧之宰桑和通額墨根等亦
内附平伊犂後阿睦爾撒納冀為四衛拉特總台
吉不得擁衆竊據於此前凖噶爾舊宰桑禡木特
者為邊臣所執素以勇聞釋之且授職屢敗撒納
後來歸且陳撒納狡詐不可信狀二十年五月隨
將軍班第駐伊犂猝遇變為叛黨哈丹所獲縳見
撒納不為屈且罵其負義撒納慚憤縊殺之十一
月撒納將以其黨阿巴噶斯哈丹往劫綽羅斯嗣
諾爾布林沁伊犂衆台吉宰桑等不從計擒撒納
來獻適薩拉爾公丹拜在伊犂衆台吉等因之以
兵二道進擒撒納一出博羅布爾噶蘇鄂拉口一
出塔拉竒鄂拉口十一月會衆鄂托兵於托和木
圖撒納禦之衆鄂拓兵敗回人和卓木夾擊撒納
奔次於烘郭爾鄂博二十一年正月將軍策楞等
進討阿睦爾撒納北走哈薩克博羅塔拉遂入版
圖
御製禡木特詩(丙子)
厄魯禡木特其舊宰桑領領衆扎哈沁(扎哈沁者守邊界之人也)所
職守邊疆昔奉其主命侵掠我駝羊(事在雍正八年)西鄙衆軍
士羣知勇異常前歲三策凌(都爾伯特策凌策凌烏巴什策凌孟克彼中謂之三)
(策凌)嚮化入相望禡木特親追闌進我卡塘弗及乃退出
未敢肆猖狂維時予有命邊臣爾何恇(時駐烏里雅蘇台防邊者為副)
(都統達青阿即以此事得罪今降為侍衛詳見後)隘界等無人不擒汝罪當邊
臣聞乃懼誘致奏九閶予謂不明討計誘失斟量命釋
禡木特薄責勵戎行阿睦爾撒納彼中久披猖禡木特
與戰屢勝兵威揚撒納大窮蹙始决親來降侵尋彼大
亂我師壓境強禡木特亦歸優脊加冠裳進兵命與議
造膝陳言良撒納今雖順其心乃豺狼不可命彼往往
必為厲殃予云不逆詐遣彼亦何妨使其顯彼叛正罪
往斧吭亡何定伊犂亡何逆蹟彰譎賊謀夙定煽亂為
鴟張禡木特力寡勁敵歸途搪(禡木特與將軍班第等同駐伊犂尋以養疴他)
(適無兵衛比聞變將脱歸為叛黨哈丹遮獲)猶手刃三賊力盡馬亦僵被擒
見撒納不屈氣更昂逆賊責之云衛拉天各方汝何心
向内同類而相戕禡木特唾之理義人之綱舊主嗣早
絶(謂噶爾丹凌策)匪我獨契忘大君惟討逆信義昭煌煌擒我
復捨之既歸恩遇滂於恒尚應報起死可弗償嚮内非
獨我汝先沭寵光一死我弗懼駢誅汝立亾逆賊慚無
言絞縊厥命傷伊犂重底定遊魂走踉蹌脅從以次擒
生致明憲章問以禡木特畢知顛末詳烈士何處無未
可分域鄉錄實櫽括詞千載流聲芳
︹唐書突厥傳︺賀魯已滅以攝舍提暾部為雙河都
督府︹地理志︺雙河都督府隸北庭都護府攝舍提
暾部置
按攝舍提暾部為當時咄陸五啜之一五咄陸
部居碎葉東攝舍提暾部在雙河上後為都督
府亦以雙河名據突厥傳及蘇定方本傳西逐
賀魯至雙河二百里抵其牙賀魯西跳伊麗水
伊麗水即今伊犂郭勒是當時賀魯牙在今伊
犂其東二百里之雙河即鄂拓克賽里庫色木
蘇克諸河之滙入布勒哈齊淖爾者也考其方
位今博羅搭拉為雙河都督府舊境無疑
幹珠罕
幹珠罕在博羅搭拉西南察罕賽喇木淖爾北自
塔勒竒東北行九十里至其地又西行踰博羅塔
拉郭勒六十里為碩波圖又西北行二百餘里為
庫克托木又自幹珠罕東行一百八十里為莎達
巴又東行五十里為達蘭沁又東行六十里為哈
布齊垓俱在博羅塔拉郭勒北境列山如屏谿谷
深邃並設卡倫於此
阿里瑪圖
阿里瑪圖在伊犂郭勒北察罕烏蘇之西南距伊
犂一百里阿里瑪圖郭勒經流其地
烏爾圖古爾畢
烏爾圖古爾畢在阿里瑪圖東北九十里南距哈
什郭勒北距庫色木蘇克郭勒西南距伊犂一百
四十里
博羅布爾噶蘇
博羅布爾噶蘇在烏爾圖古爾畢東北六十里即
博羅布爾噶蘇鄂拉西谷口外地舊為輝特台吉
唐古忒游牧之地乾隆二十年五月大兵抵伊犂
率所屬一千戸内附地為伊犂東境門戸自博羅
布爾噶蘇北行稍折而西當庫色木蘇克郭勒發
源處並設卡倫自博羅布爾噶蘇東北踰山接晶
河界
都爾伯勒津
都爾伯勒津在伊犂東一百二十里空格斯郭勒
自東南來哈什郭勒自東北來特克斯郭勒自西
南來交會於此
空格斯
空格斯在都爾伯勒津東南三百二十里地勢寬
平氣候温煖饒水草宜耕牧為伊犂東南最近要
地其全境形勝則納喇特達巴峙其南烏得音達
巴繞其東阿布喇勒鄂拉障其北三面峰巒環抱
而空格斯郭勒復襟帶其間南會特克斯郭勒北
會哈什郭勒羣赴伊犂以為歸宿山朝水束為西
域形勢之冠舊為凖噶爾烏魯特霍爾博斯鄂拓
克游牧之所
︹唐書突厥傳︺西突厥由焉耆西北七日行得南庭
︹地理志︺突騎施部置都督府隸北庭都護府
按今由哈喇沙爾西北至空格斯六百里即突
厥傳所謂由焉耆西北七日行得南庭者則今
之空格斯當為西突厥南庭其地附近伊犂又
當與哈什均為突騎施部之東境也
哈什
哈什在空格斯北為伊犂東最近要地與空格斯
相唇齒形勢殊勝乾隆二十年五月將軍班第尚
書鄂容安駐防伊犂阿睦爾撒納叛從賊宰桑克
什木巴桑等應之八月以五千兵進犯班第等督
兵迎勦至哈什力戰陷堅賊兵圍之數重班第鄂
容安度不免以將軍印授其屬富錫爾間道賫還
乃手殺數賊而死其屬額納伸巴寧阿亦自殺既
而甦巴桑監之數月乘間歸富錫爾道遇賊將劫
其印幾被害乃沈印於河力戰免二十四年西域
平哈什入版圖三十二年建雙烈祠祀定北將軍
班第議政大臣鄂容安
御賜匾曰漠陲競烈
御製雙烈詩(丙子)
雙烈者例雙忠詩而作也昔駐藏都統傅清左都御
史拉布敦誅叛臣朱爾墨特納木札爾以人少力微
二臣死事然究能鋤元兇而安絶域故臨奠建祠並
有雙忠之詩以揚其勲去歲命定北將軍班第議政
大臣鄂容安駐伊犂時二臣既奏阿睦爾撒納有反
志朕命便宜從事庶幾消患未然乃二臣觀望疑慮
以致兔脱而賊黨反得結連赴約襲我軍營二臣力
不能敵捐驅沙場猶之死王事也一以勇决建績一
以徘徊僨事然而臨難致命奮不顧身有足哀者今
大兵既靖伊犂逆賊窮蹙逃竄不日獻俘二臣靈轝
至京之日朕亦親臨醊奠並成是什雙烈云者蓋不
如雙忠之盡善矣
昔有傅介子手斬樓蘭頭通權建殊績芳名播千秋况
乎統三軍既悉彼逆酋一武夫之力何事仍夷猶逡巡
大軍撤偏師五百留彼梟有密約入覲中逗遛八月廿
五日三處共一謀阿睦爾撒納來阿爾台陬將合其部
衆挈妻孥以逃(叶)是則預有旨其妻孥盡收厥阿巴噶
斯斷我軍書郵克什木巴桑伊犂逞劫偷兩路如期發
猖狂肆呌呶(叶)蜂屯更蟻雜不可爬與梳(叶)二臣知不
敵全軍將内投而彼截歸路加以聚蚍蜉巴桑諜致詞
權假為我逑徐當備馬駞送之返皇州二臣怒唾罵天
朝無此媮效死視如歸背義生肯求奮旅更前進氣髮
衝兜鍪終知事不濟畢命願屬鏤(叶)問罪重整師豈辭
雪載途(叶出阿睦爾撒納叛後向謂事難成者皆以為不所料伊犂卒不能平朕料叛賊陰險多詐)
(其得在此其失亦在此伊犂之衆不過一時附和終不能人盡從彼若少延緩則叛賊又將别生變詐反失事)
(機因正永常恇怯退師之罸急趨西路軍帥刻期進勦旋於今春直達伊犂逆賊失據奔竄)旋復定
伊犂脅從寬厥尤一二助惡者(謂阿巴噶斯克什木之流)繋虜皆虔
劉渠魁竄異域王師奮遐搜亦聞哈薩克縛獻深同讎
命求二臣骨靈輿返首邱臨奠例雙忠惜哉淚湧流初
若聽我言寧有今日不忠於國有濟烈惟己不渝(叶)究
非貪生比使我悲心悠朱門歌舞輩青史文章儔我豈
為彼哉長歌旌乃休
御製三巴圖魯歌(丙子)
巴圖魯者勇冠軍昔我旗人頗恒有近世以來殊不聞
蓋因太平日已久歲寒松栢見後凋當春何以殊榆柳
邇者西鄙屬用軍折衝咸欲效奔走舒布圖鎧已超羣
三巴圖魯亦﨣﨣其一額納伸去歲伊犂從將軍將軍
使彼詢事因單騎逕入衆賊羣左支右詘箭斃數人知
事不濟拔刀自刎期報君其一巴寧阿(讀作麻韻)倉卒亂時
將軍前後護衛相蔽遮發無不中中無不死殺人如麻
將軍遣之出巴寧阿曰朝廷命官偷生安往耶力敵視將
軍盡節然後伏劍義烈真堪嘉二人既死還復甦宰桑
巴桑得之壯其志養之數月我師再入方得歸軍牙其
一曰富錫爾將軍命之擕印以出歸帝里其奈賊人擁
蜂更屯蟻料不能出將印沉之水力戰更創命垂盡伊
犂喇嘛救之得不死故賜額納伸曰卓里克圖巴圖魯
卓里克圖者即義卓爾永不渝賜巴寧阿曰昆都爾巴
圖魯昆都爾者力敵萬人暇有餘賜富錫爾曰哈布台
巴圖魯哈布台者穿楊貫石技不殊迴思去歲迅功成
亾矢遺鏃夫何曾不期小醜逆志萌未能除蔓我二卿
乃致沙場雙捐生亦我坐謀遥未精嘉我旗人多忠誠
舊風未遠垂儀型愉以為戚留定評乃至西海揚芳聲
納拉特
納拉特在哈什南即納拉特達巴北麓地又東北
五十里為烏努固特境當險隘伊犂東南境卡倫
設此
裕勒都斯
裕勒都斯舊對音為朱爾都斯在空格斯東南二
百里踰山而至東西六百里南北二百里巴倫裕
勒都斯郭勒東流凖裕勒都斯郭勒西南流合而
東流經其地四面皆山地饒水草宜畜牧伊犂東
南屏嶂也舊為凖噶爾克里野特鄂拓克游牧之
所其東境為庫本諾雅特部係達什達瓦之昂吉
東境有地曰阿勒坦烏遜西境有地名哈爾噶朗
圖
︹唐書突厥傳︺賀魯已滅以鼠尼施處半部為鷹娑
都督府︹地理志︺鷹娑都督府以鼠尼施處半部置
隸北庭都護府︹回鶻傳契苾亦曰契苾羽在焉耆
西北鷹娑川多覧葛之南其酋哥楞自號易勿真
莫賀可汗弟莫賀咄特勒皆有勇子何力尚紐率
其部來歸時貞觀六年也詔處之甘凉間以其地
為榆溪州
按唐以處半部為鷹娑都督府而契苾在鷹娑
川上應屬連壤今哈喇沙爾為古焉耆裕勒都
斯哈喇沙爾西北境宜為契苾故地也裕勒都
斯郭勒即鷹娑川唐時謂之榆溪貞觀六年契
苾内屬以其地為榆溪州則東西裕勒都斯又
當為榆溪州地
哈布齊垓
哈布齊垓在裕勒都斯東一百八十里三哈布齊
垓郭勒經流其地中為多木達都哈布齊垓左為
凖哈布齊垓右為巴倫哈布齊垓相距各三十里
許
登努勒台
登努勒台在哈布齊垓東天山南麓地饒水草
︹隋書鐡勒傳︺鐵勒之先匈奴之苗裔也自西海之東
依據山谷往往不絶伊吾以西焉耆之北傍白山
則有契弊薄落職乙咥蘇婆那曷烏讙紇骨也咥
於尼讙等
按鐵勒部於隋唐間北界突厥南連四鎮在天
山一帶山谷之間此隋書所云在伊吾西焉耆
北者專指契弊諸部而言今之登努勒台居焉
耆北境傍近白山是其地也據唐書契苾在焉
耆西北疑隋時契弊正居焉耆之北至唐稍西
遷近鷹沙川苾弊音同字之訛也又按自此東
南行入阿拉癸西谷口又東行三百里出東谷
口接闢展界
欽定皇輿西域圖志卷十二
欽定皇輿西域圖志卷十二
疆域五
天山北路二
伊犂東路自伊犂東南行至登努勒台南踰天山
接天山南路哈喇沙爾界東過博羅圖塔克接天
山南路闢展界東北接庫爾喀喇烏蘇屬之晶河
界西北接哈薩克界西接伊犂西路界
伊犂
伊犂在天山之陰為凖噶爾沃壤距京師一萬八
百二十里天山自西南來者汗騰格里鄂拉納喇
特達巴屏其南東過空格斯河源為烏得音達巴
額布圖達巴折北而西為北路之哈喇古顔鄂拉
環其東東北過哈什河源折而西為博羅布爾噶
蘇達巴塔勒竒達巴博羅和洛鄂拉障其北三面
皆負祁連而空格斯郭勒自東南來西北流哈什
郭勒自東北來西南流特克斯郭勒自西南來東北
流至其境東百里許會為伊犁郭勒西流成巨川西
北入巴勒喀什淖爾山川形勢甲於諸部氣候和暖
人民殷庶物産饒裕西陲一大都會也其俗皆逐水
草無城郭惟所屬回人因其舊俗築城以居乾隆二
十年二月大兵進討凖噶爾二十四鄂拓克二十一昂吉
五集賽争先迎降兵不血刃五月抵伊犁厥酋逹瓦
齊率萬餘人渡河追及之斫其營以數騎遁回人阿
奇木霍集斯伯克擒之以獻伊犁平六月阿睦爾撒納
叛其黨阿巴噶斯等附為逆定北將軍班第及參贊
大臣鄂容安死之將軍策楞以兵追至塔勒奇逹巴
阿睦爾撒納奔哈薩克初凖部台吉呢嗎哈薩克沙
喇以内附故授職從征二十年十一月與内附之巴雅
爾莾噶里克等搆亂將軍和起死之定邊將運兆惠
時方駐伊犁聞亂東援巴爾庫勒中途屢殱賊衆二
十二年以富德副兆惠軍分南北路進討時阿睦爾
撒納自哈薩克歸與富德軍遇復奔哈薩克富德
追之哈薩克降阿睦爾撒納奔俄羅斯餘黨以次
擒賊伊犂復定二十九年於伊犂河北建惠遠城
周九里三分門四東曰景仁西曰說澤南曰宣闓
北曰來安三十年建惠寧城周六里三分門四東
曰昌彙西曰兆豐南曰遵軌北曰承樞
御製西師底定伊犂捷音至詩以述事(乙亥)
乘時命將定條枝
天佑人歸捷報馳無戰有征安絶域壺漿簞食迎(去聲)王師
(據副將軍阿睦爾撒納等奏稱大兵至伊犂部衆持羊酒迎犒者絡繹載道婦孺歡呼如出水火自出師以來)
(無血刃遺鏃之勞敉邊掃穴實古所未有)
兩朝締構敢云繼百世寧綏有所思好雨優霑土宇拓敬
心那為慰心移
御製哀伊犂(丙子)
我哀伊犂之人久迍邅去歲底定將謂自此永息肩而
胡么麽密計復煽亂伊犂之人亦相附和為叛奸後旋
知悔過欲擒賊渠贖罪誠可憐乃以衆志不齊相觀望
逆賊鋌而走險攻中堅十餘鄂拓逡巡各退遯反致劫
擄父不保子夫不保妻遭流連加以争相奪攘為矯虔
強者食弱壯者食幼互暴殘馬牛羊食以盡野無黃獨
室無秈疾疫出痘亾者白沙捐伊犂河流為之赤竟有
血人於牙以冀旦夕延王師重入匍匐歸者軍門環伊
犂之人汝莫歎孰令汝二三其志自作孽患棼棼冺冺
忘大義民無二日汝獨有二天於古有云既來之則安
之余亦焉能屏棄旃為之禁盜劫為之勖耕田逆賊既
除自今以後汝得高枕眠休養生息延數年或得元氣
復以全如此而已寧須竭内地力萬里惠窮邊
御製花門行(丙子)
花門雜種其類繁玉關迤西西海連或居城郭或游牧
牧滋畜獵城者田其性均能殖貨産剛勇善戰則鮮焉
部落雖殊形貌似晢面綠瞳赤髮鬈大宛即今哈薩克
布魯特近古于闐其他不堪偻指數要視強弱為歸叛
(叶)凖噶爾昔全盛日役使若輩如奴佃令棄故居來伊
犂課其引水種稻秈服勞供賦不敢怠詎知隠恨已有
年逆渠去歲竊據險回人助之藉少安台吉宰桑心不
一逡巡各退遭顛患(叶)而何逆渠復狠忌謂回人衆其
力全不早圖之將受害機事不密回人先遂攻逆渠渠
敗衂回人還向故土遷折屋伐樹示不返伊犂荒凉吁
可憐地積白骨草木赤腥風吹野遊狐獾一宄搆害貽
萬億降殃會見昭昭懸
︹漢書西域傳︺烏孫國大昆彌治赤谷城東至都護
治所千七百二十一里西至康居蕃内地五千里
東與匈奴西北與康居西與大宛南與城郭諸國
相接本塞地也烏孫昆莫擊破大月氐大月氐徙
西臣大夏而烏孫昆莫居之武帝即位令張騫往
昆莫中子大禄大禄兄太子有子曰岑陬太子死
大禄攻岑陬昆莫與岑陬萬餘騎令别居昆莫亦
自有萬餘騎國分為三大總羈屬昆莫得尚漢公
公主為昆弟昭帝時車師與匈奴共侵烏孫宣帝
初匈奴復擊烏孫遣校尉常惠使持節護烏孫兵
後元貴靡為大昆彌烏就屠為小昆彌漢復遣長
羅侯惠將三校屯赤谷分别其人民地界大昆彌
戸六萬餘小昆彌戸四萬餘然衆心皆附小昆彌
烏就屠死子拊離代立為弟日貳所殺子安日為
小昆彌日貳亡阻康居漢徙己校屯姑墨欲候便
討焉後安日為降民所殺弟末振將代立末振將
弟卑爰疐共謀殺大昆彌北附康居謀欲藉兵兼
并兩昆彌哀帝元壽二年大昆彌伊秩靡與單
于並入朝漢以為榮至元始中兩昆彌皆弱
︹魏略西戎傳︺車師後部轉西北則烏孫本國無增
損也
︹魏書西域傳︺烏孫國在龜兹西北其國數為蠕蠕
所侵西徙葱嶺山中︹蠕蠕傳︺始有部衆自號柔然
後其部分為二緼紇提附衛辰討之蠕蠕移部西
遁既而社崘執匹侯䟦子收餘衆亡依高車斛律
部侵高車深入其地遂并諸部西北有匈奴餘種
盡為社崘所并其西則焉耆之地熙平中西征高
車大破之禽其王彌俄突殺之盡并叛者︹高車傳︺
高車初號為狄歷北方以為勅勒諸夏以為高車
丁零其種有狄氏表紇氏斛律氏解批氏護骨氏
異竒斤氏高車之族又有十二姓一曰泣伏利氏
二曰吐盧氏三曰乙旃氏四曰大連氏五曰窟賀
氏六曰遠簿干氏七曰阿崘氏八曰莫允氏九曰
俟分氏十曰副伏羅氏十一曰乞袁氏十二曰右
叔沛氏先是副伏羅部為蠕蠕所役屬太和十一
年豆崘犯塞阿伏至羅等率所部西叛肅宗初彌
俄突與蠕蠕主醜奴戰敗禽殺之部衆悉入厭達
經數年彌俄突弟伊匐復國大破蠕蠕後與戰敗
歸其弟越居為蠕蠕所破子比適又為蠕蠕破越
居子去賓自蠕蠕來奔封高車王既而病死
︹隋書突厥傳︺突厥阿史那以五百家奔茹茹有阿
賢設者率部落出於穴中世臣茹茹當後魏之末
有伊利可汗擊鐵勒敗之襲茹茹破之弟逸可汗
又破茹茹弟木扞可汗擊茹茹滅之西破挹怛︹西
突厥傳︺處羅可汗居無恒處然多在烏孫故地復
立二小可汗分統所部一居龜兹北其地名應婆
︹唐書突厥傳︺突厥國于後魏大統時滅後其地盡
入回紇始其族分國于西者曰西突厥其先訥都
陸之孫吐務號大葉護長子曰土門伊利可汗次
子曰室點密亦曰瑟帝米子曰達頭可汗亦曰步
迦可汗始與東突厥分烏孫故地有之西雷翥海
南䟽勒北瀚海︹回鶻傳︺回鶻俗多乘高輪車元魏
時亦號高車部或曰勅勒訛為鐵勒其部落曰袁
紇薛延陀契苾羽都播骨利幹多覧葛僕骨拔野
古同羅渾思結斛薛奚結阿跌白霫凡十有五種
皆散處磧北袁紇者亦曰烏護曰烏紇至隋曰韋
紇臣於突厥太宗幸靈州鐵勒十一部皆來武后
時突厥默啜方彊取鐵勒故地後稍不循梗絶安
西諸國朝貢道後骨咄禄毗伽闕可汗南居突厥
故地悉有九姓地九姓者曰藥羅葛曰崛羅勿曰
貊歌息訖曰阿勿嘀曰葛薩曰斛嗢素曰藥勿葛
曰奚邪勿與僕骨渾拔野古同羅思結契苾六種
相等夷後破有拔悉密葛邏禄總十一姓號十一
部落
︹元史地理志︺諸王海都行營於阿爾穆爾(舊作阿力麻里)
(今改正)等處蓋其分地也自高昌五城西北行四五
千里至阿爾穆爾至元五年海都叛世祖追至阿
爾穆爾則遠遁二千餘里令勿追以皇子北平王
統諸軍於阿爾穆爾以鎮之
︹明史外國傳︺衛拉特(舊作瓦剌今改正)蒙古部落也在韃
靼西又巴什伯里(舊作别失八里今改正)南接于闐北連衛
拉特
按漢烏孫居天山北與匈奴接壤南臨城郭諸
國即今凖噶爾部也至元魏時為高車隋為鐵
勒唐為回鶻回鶻自唐末散處山南即今回部
至蠕蠕突厥並屬胡種與高車鐵勒回鶻異族
魏書西域傳稱烏孫國在龜兹西北是烏孫於
元魏時己西遷龜兹以東為匈奴餘部高車所
據蠕蠕主社崘亡依高車旋破其部復西侵烏
孫拓地至龜兹西北此蠕蠕盛時與今凖噶爾
全境相倣突厥世臣蠕蠕至元魏末木扞可汗
又擊蠕蠕滅之隋書蠕蠕作茹茹傳寫之異也
後分東西突厥割據烏孫故地是今之凖噶爾
盡有西突厥地東境則猶屬東突厥天寳初東
突厥地入回紇五代迄宋聲教不及元代幅員
西北最廣應屬諸王行營統軍之地明時衛拉
特當韃靼西巴什伯里北南與于闐相直與今
凖部方位適合明史舊稱瓦刺即衛拉特譯音
之訛又較然可信今按其全境凡歷朝史傳所
載方位事實可考而知者已分見各條而伊犂
舊屬凖噶爾庭為䟽其全境沿革大略系此以
偹考其古蹟之專屬伊犂者仍如各條之例詳
著於後
︹魏書西域傳︺龜兹國漢時舊國也北去突厥牙帳
六百餘里疏勒國東北至突厥牙帳千餘里
︹唐書突厥傳︺突騎施烏質勒西突厥别部也以伊麗水
為小牙其地東隣北突厥直西廷州烏質勒死其
子嗢鹿州都督娑葛為左驍衛大將軍襲封爵︹地
理志︺嗢鹿州都督府以突騎施索葛莫賀部置
按唐書載突厥射匱可汗建庭龜兹北之三彌
山龜兹即今庫車三彌山即今庫車北境之汗
騰格里鄂拉華言天山南去庫車三百餘里以
魏書龜兹國北去突厥牙帳六百餘里之文證
之是突厥牙帳當在三彌山北也今汗騰格里
鄂拉北二百里即伊犂境南去庫車六百餘里
與魏書龜兹北去突厥牙帳六百餘里之說合
則伊犂為射匱可汗庭無疑自賀魯破滅地為
突騎施所有以碎葉川為大牙伊麗水為小牙
碎葉川即今圖斯庫勒伊麗水即今伊犂郭勒
是伊犂又為突騎施烏質勒小牙也烏質勒子
為嗢鹿都督則其地入唐為嗢鹿州都督府可
知又按魏書西域傳載悦般國住龜兹北地方
數千里衆可二十萬與蠕蠕相仇讎數相征討
真君九年遣使朝貢據此則悦般國在龜兹國
北今伊犂在庫車北又當為悦般國地疑突厥
未滅蠕蠕之前伊犂為悦般國地後其國為蠕
蠕所滅是以并滅烏孫斥地至龜兹西北而蠕
蠕復為突厥所滅射匱乃建庭於此耳
海努克
海努克在伊犂郭勒南二十五里舊有佛廟噶勒
丹策凌建與固勒札廟俱為喇嘛坐床之地乾隆
二十七年建小堡一於其地
固勒札
固勒札舊對音為固爾札在伊犂郭勒北二十里
舊有佛廟噶勒丹策凌建兩廟喇嘛坐牀者四令
五鄂拓克輪值供養之阿睦爾撒納叛諸喇嘛附
和為逆旋為阿睦爾撒納所掠乃各散去廟燬於
火乾隆二十七年築寧遠城周四里二分門四東
曰景旭西曰環瀛南曰嘉會北曰歸極城東岡上
建立平定凖噶爾勒銘伊犂碑後勒銘伊犂碑各
一恭勒
御製文四體字書於其上
御製固爾札廟火用唐韓愈陸渾山火和皇甫湜韻並
效其體(丙子)
拓土今踰吐谷渾奚論邏逤將河源何來狂童欲竊吞
再整戎車安輊軒亂之不戢終自燔師壓波羅塔拉原
義所動彼亦履坤諸鄂拓兵無際垠狡計近窺喇嘛垣
盜駝馬逃藉桑門人思見日汝蔽暾名佛弟子心狙猨
如魚背龍竊友黿鵰不搏鶚乃搏鵾以致遊魂遠跳奔
衣黃空沗人中尊固爾札本菴羅園天人供養莊嚴繁
朝螺暮鼓法音喧仲氏吹箎伯氏塤刹竿高標金字旛
胡僧碧眼脱其禈露兩肩肘及兩臀羊鹿牛徒示三轅
天龍軍遲屬櫜鞬修羅乾闥挾雙轓掃其穢跡風以㠾
火輪轉法羞脤膰炎官祝融朱雲屯烈颷出穴口如盆
鑠金爛石焦窪罇四大誰解無生言那伽(此言龍也)不為吐
水翻有其成之毁必反賓頭盧瞋目雙暖如彼落葉還
歸根净業何有於烏孫創興黃教駢肩跟假藉敬佛示
惠恩亦欲貽法其曾元二世滅裂不可援狼貪虎攫難
盡論汝狡避禍來謁閽膝前面陳涕漬痕憐汝賚汝安
汝魂解衣推食奚汝冤野心偝德義何存固應天殛絶
爾飱洛那(即古大宛今哈薩克也)各方非世婚去歲劫撂遭爾昆
(阿睦爾撒納之兄巴特禡策凌及其黨額林沁相繼奔哈薩克以圖棲托其後皆肆搶奪迯竄而歸)三窟
未必容爾罇小大怨汝奚騰騫六月申酉利復怨銷兵
魚海靖鯨鯤璆琳琅玕貢崑崘四西勒圖何瞀昏(固爾札廟)
(内喇嘛分四牀謂之西勒圖蓋彼之掌教者云)助逆不當遭劫焚朅和韓韻足
解煩泰山北斗一仰捫
御製平定凖噶爾勒銘伊犂碑文
惟
天盡所覆俾我皇清罔不在宥惟清奉
昊天撫薄海兆庶悉主悉臣(叶)
太祖
太宗
世祖肇基宅中皇耆其武
聖祖
世宗覲光揚烈克臻郅隆逮予渺躬思日孜孜期四海同
風咨汝凖噶爾(叶)亦蒙古同類何自外擕數世梗化簒
奪相仍碩仇其下惟達瓦齊甚毒於醒衆心疷疷如苗
斯蟊如虺斯螫衆口嗷嗷視爾嗷止予焦勞止期救不
崇朝止視爾疷止予噫嘻止亟出汝塗泥止迺命新附
爾為先鋒熟悉其路迺命勁旅擕數月糧毋或掠擄師
行時雨王旅嘽嘽亦無潦阻左旋右抽王旅渾渾既暇
以休烏魯木齊及五集寨度之折折台吉宰桑迎降恐
後奚事斧吭波羅塔拉闥爾竒嶺險如關闔倒戈反攻
達瓦齊走旦夕途窮回部遮獲彼鼠斯喙地入無隙露
布飛至受俘午門爰貸其罪自今以始四部我臣伊犂
我宇(叶)曰綽羅斯及都爾伯特和碩特輝特封四可汗
衆建王公遊牧各安宰桑公臣屬我旗籍誰汝苦辛爾
恭爾長爾孳爾幼徐以教養爾駝爾牛爾羊爾馬畜牧
優游分疆各守毋相侵凌以干大咎齊禦外域曰布魯
特越哈薩克醉飲飽食敬興黃教福自天錫伊犂平(叶)
矣勒貞珉(叶)矣於斯萬年矣
御製平定凖噶爾後勒銘伊犂碑文
天之所培者人雖傾之不可殛也
天之所覆者人雖栽之不可殖也嗟汝凖噶爾何狙詐相
延以世而為賊也強食弱衆凌寡血人於牙而蔑知悛
易也云興黃教敬佛菩薩其心乃如夜叉羅刹之以人
為食也故罪深惡極自作之孽難逭活也先是分封四
部衆建宰桑四圖什墨廿一昂吉蓋欲繼絶舉廢以休
以息也而何煽亂不已焦爛為期終於淪亾胥盡伊犂
延袤萬里寂如無人之域也是非我佳兵不戢以殺為
德也有弗得已耳西師之什實紀其詳悉也以其反覆
無常遅益久而害益深則其叛亂之速未嘗非因禍而
致福也是蓋
天佑我皇清究非人力也伊犂既歸版章久安善後之圖
要焉己定者詎宜復失也然屯種萬里之外又未可謂
計之得也其潜移默運惟
上蒼鍳之予惟奉時相機今日之下亦不敢料以逆也是
平定凖噶爾後勒銘伊犂之碑所由作也
巴顔台
巴顔台在伊犂郭勒北惠寧城東南有屯田
烏哈爾里克
烏哈爾里克在伊犂郭勒北乾隆二十七年建綏
定城周四里一分門四東曰仁熙西曰義集南曰
利渠北曰寧漠城北為蘆草溝喇嘛寺溝俱有屯
田
塔勒竒
塔勒竒在伊犂北一百二十里建小城一周三分
有屯田城西北為獨山子清水河城北為大西溝
大東溝小東溝城西為察罕烏蘇均有屯田(凡屯田俱)
(見屯政門)
沙布爾托海
沙布爾托海在伊犂西南一百四十里又西南行
八十里為托里山谷聫延並設卡倫又西行入伊
犂西路界
博羅塔拉
博羅塔拉在伊犂東北三百里塔勒竒鄂拉拱其
南博羅和洛鄂拉罕哈爾察海鄂拉環其西阿勒
坦特布什鄂拉屏其北博羅塔拉郭勒自西北來
東南流鄂托克賽里郭勒自西南來東北流至博
羅塔拉而合又分流遶其南北又合而東流入布
勒哈齊淖爾水甘土肥形勢殊勝乾隆二十年五
月將軍班第率師討凖噶爾至此有庫圖齊納爾
鄂拓克宰桑莎撒賚者以其屬七百餘戸赴軍前
降博羅塔拉河源游牧之宰桑和通額墨根等亦
内附平伊犂後阿睦爾撒納冀為四衛拉特總台
吉不得擁衆竊據於此前凖噶爾舊宰桑禡木特
者為邊臣所執素以勇聞釋之且授職屢敗撒納
後來歸且陳撒納狡詐不可信狀二十年五月隨
將軍班第駐伊犂猝遇變為叛黨哈丹所獲縳見
撒納不為屈且罵其負義撒納慚憤縊殺之十一
月撒納將以其黨阿巴噶斯哈丹往劫綽羅斯嗣
諾爾布林沁伊犂衆台吉宰桑等不從計擒撒納
來獻適薩拉爾公丹拜在伊犂衆台吉等因之以
兵二道進擒撒納一出博羅布爾噶蘇鄂拉口一
出塔拉竒鄂拉口十一月會衆鄂托兵於托和木
圖撒納禦之衆鄂拓兵敗回人和卓木夾擊撒納
奔次於烘郭爾鄂博二十一年正月將軍策楞等
進討阿睦爾撒納北走哈薩克博羅塔拉遂入版
圖
御製禡木特詩(丙子)
厄魯禡木特其舊宰桑領領衆扎哈沁(扎哈沁者守邊界之人也)所
職守邊疆昔奉其主命侵掠我駝羊(事在雍正八年)西鄙衆軍
士羣知勇異常前歲三策凌(都爾伯特策凌策凌烏巴什策凌孟克彼中謂之三)
(策凌)嚮化入相望禡木特親追闌進我卡塘弗及乃退出
未敢肆猖狂維時予有命邊臣爾何恇(時駐烏里雅蘇台防邊者為副)
(都統達青阿即以此事得罪今降為侍衛詳見後)隘界等無人不擒汝罪當邊
臣聞乃懼誘致奏九閶予謂不明討計誘失斟量命釋
禡木特薄責勵戎行阿睦爾撒納彼中久披猖禡木特
與戰屢勝兵威揚撒納大窮蹙始决親來降侵尋彼大
亂我師壓境強禡木特亦歸優脊加冠裳進兵命與議
造膝陳言良撒納今雖順其心乃豺狼不可命彼往往
必為厲殃予云不逆詐遣彼亦何妨使其顯彼叛正罪
往斧吭亡何定伊犂亡何逆蹟彰譎賊謀夙定煽亂為
鴟張禡木特力寡勁敵歸途搪(禡木特與將軍班第等同駐伊犂尋以養疴他)
(適無兵衛比聞變將脱歸為叛黨哈丹遮獲)猶手刃三賊力盡馬亦僵被擒
見撒納不屈氣更昂逆賊責之云衛拉天各方汝何心
向内同類而相戕禡木特唾之理義人之綱舊主嗣早
絶(謂噶爾丹凌策)匪我獨契忘大君惟討逆信義昭煌煌擒我
復捨之既歸恩遇滂於恒尚應報起死可弗償嚮内非
獨我汝先沭寵光一死我弗懼駢誅汝立亾逆賊慚無
言絞縊厥命傷伊犂重底定遊魂走踉蹌脅從以次擒
生致明憲章問以禡木特畢知顛末詳烈士何處無未
可分域鄉錄實櫽括詞千載流聲芳
︹唐書突厥傳︺賀魯已滅以攝舍提暾部為雙河都
督府︹地理志︺雙河都督府隸北庭都護府攝舍提
暾部置
按攝舍提暾部為當時咄陸五啜之一五咄陸
部居碎葉東攝舍提暾部在雙河上後為都督
府亦以雙河名據突厥傳及蘇定方本傳西逐
賀魯至雙河二百里抵其牙賀魯西跳伊麗水
伊麗水即今伊犂郭勒是當時賀魯牙在今伊
犂其東二百里之雙河即鄂拓克賽里庫色木
蘇克諸河之滙入布勒哈齊淖爾者也考其方
位今博羅搭拉為雙河都督府舊境無疑
幹珠罕
幹珠罕在博羅搭拉西南察罕賽喇木淖爾北自
塔勒竒東北行九十里至其地又西行踰博羅塔
拉郭勒六十里為碩波圖又西北行二百餘里為
庫克托木又自幹珠罕東行一百八十里為莎達
巴又東行五十里為達蘭沁又東行六十里為哈
布齊垓俱在博羅塔拉郭勒北境列山如屏谿谷
深邃並設卡倫於此
阿里瑪圖
阿里瑪圖在伊犂郭勒北察罕烏蘇之西南距伊
犂一百里阿里瑪圖郭勒經流其地
烏爾圖古爾畢
烏爾圖古爾畢在阿里瑪圖東北九十里南距哈
什郭勒北距庫色木蘇克郭勒西南距伊犂一百
四十里
博羅布爾噶蘇
博羅布爾噶蘇在烏爾圖古爾畢東北六十里即
博羅布爾噶蘇鄂拉西谷口外地舊為輝特台吉
唐古忒游牧之地乾隆二十年五月大兵抵伊犂
率所屬一千戸内附地為伊犂東境門戸自博羅
布爾噶蘇北行稍折而西當庫色木蘇克郭勒發
源處並設卡倫自博羅布爾噶蘇東北踰山接晶
河界
都爾伯勒津
都爾伯勒津在伊犂東一百二十里空格斯郭勒
自東南來哈什郭勒自東北來特克斯郭勒自西
南來交會於此
空格斯
空格斯在都爾伯勒津東南三百二十里地勢寬
平氣候温煖饒水草宜耕牧為伊犂東南最近要
地其全境形勝則納喇特達巴峙其南烏得音達
巴繞其東阿布喇勒鄂拉障其北三面峰巒環抱
而空格斯郭勒復襟帶其間南會特克斯郭勒北
會哈什郭勒羣赴伊犂以為歸宿山朝水束為西
域形勢之冠舊為凖噶爾烏魯特霍爾博斯鄂拓
克游牧之所
︹唐書突厥傳︺西突厥由焉耆西北七日行得南庭
︹地理志︺突騎施部置都督府隸北庭都護府
按今由哈喇沙爾西北至空格斯六百里即突
厥傳所謂由焉耆西北七日行得南庭者則今
之空格斯當為西突厥南庭其地附近伊犂又
當與哈什均為突騎施部之東境也
哈什
哈什在空格斯北為伊犂東最近要地與空格斯
相唇齒形勢殊勝乾隆二十年五月將軍班第尚
書鄂容安駐防伊犂阿睦爾撒納叛從賊宰桑克
什木巴桑等應之八月以五千兵進犯班第等督
兵迎勦至哈什力戰陷堅賊兵圍之數重班第鄂
容安度不免以將軍印授其屬富錫爾間道賫還
乃手殺數賊而死其屬額納伸巴寧阿亦自殺既
而甦巴桑監之數月乘間歸富錫爾道遇賊將劫
其印幾被害乃沈印於河力戰免二十四年西域
平哈什入版圖三十二年建雙烈祠祀定北將軍
班第議政大臣鄂容安
御賜匾曰漠陲競烈
御製雙烈詩(丙子)
雙烈者例雙忠詩而作也昔駐藏都統傅清左都御
史拉布敦誅叛臣朱爾墨特納木札爾以人少力微
二臣死事然究能鋤元兇而安絶域故臨奠建祠並
有雙忠之詩以揚其勲去歲命定北將軍班第議政
大臣鄂容安駐伊犂時二臣既奏阿睦爾撒納有反
志朕命便宜從事庶幾消患未然乃二臣觀望疑慮
以致兔脱而賊黨反得結連赴約襲我軍營二臣力
不能敵捐驅沙場猶之死王事也一以勇决建績一
以徘徊僨事然而臨難致命奮不顧身有足哀者今
大兵既靖伊犂逆賊窮蹙逃竄不日獻俘二臣靈轝
至京之日朕亦親臨醊奠並成是什雙烈云者蓋不
如雙忠之盡善矣
昔有傅介子手斬樓蘭頭通權建殊績芳名播千秋况
乎統三軍既悉彼逆酋一武夫之力何事仍夷猶逡巡
大軍撤偏師五百留彼梟有密約入覲中逗遛八月廿
五日三處共一謀阿睦爾撒納來阿爾台陬將合其部
衆挈妻孥以逃(叶)是則預有旨其妻孥盡收厥阿巴噶
斯斷我軍書郵克什木巴桑伊犂逞劫偷兩路如期發
猖狂肆呌呶(叶)蜂屯更蟻雜不可爬與梳(叶)二臣知不
敵全軍將内投而彼截歸路加以聚蚍蜉巴桑諜致詞
權假為我逑徐當備馬駞送之返皇州二臣怒唾罵天
朝無此媮效死視如歸背義生肯求奮旅更前進氣髮
衝兜鍪終知事不濟畢命願屬鏤(叶)問罪重整師豈辭
雪載途(叶出阿睦爾撒納叛後向謂事難成者皆以為不所料伊犂卒不能平朕料叛賊陰險多詐)
(其得在此其失亦在此伊犂之衆不過一時附和終不能人盡從彼若少延緩則叛賊又將别生變詐反失事)
(機因正永常恇怯退師之罸急趨西路軍帥刻期進勦旋於今春直達伊犂逆賊失據奔竄)旋復定
伊犂脅從寬厥尤一二助惡者(謂阿巴噶斯克什木之流)繋虜皆虔
劉渠魁竄異域王師奮遐搜亦聞哈薩克縛獻深同讎
命求二臣骨靈輿返首邱臨奠例雙忠惜哉淚湧流初
若聽我言寧有今日不忠於國有濟烈惟己不渝(叶)究
非貪生比使我悲心悠朱門歌舞輩青史文章儔我豈
為彼哉長歌旌乃休
御製三巴圖魯歌(丙子)
巴圖魯者勇冠軍昔我旗人頗恒有近世以來殊不聞
蓋因太平日已久歲寒松栢見後凋當春何以殊榆柳
邇者西鄙屬用軍折衝咸欲效奔走舒布圖鎧已超羣
三巴圖魯亦﨣﨣其一額納伸去歲伊犂從將軍將軍
使彼詢事因單騎逕入衆賊羣左支右詘箭斃數人知
事不濟拔刀自刎期報君其一巴寧阿(讀作麻韻)倉卒亂時
將軍前後護衛相蔽遮發無不中中無不死殺人如麻
將軍遣之出巴寧阿曰朝廷命官偷生安往耶力敵視將
軍盡節然後伏劍義烈真堪嘉二人既死還復甦宰桑
巴桑得之壯其志養之數月我師再入方得歸軍牙其
一曰富錫爾將軍命之擕印以出歸帝里其奈賊人擁
蜂更屯蟻料不能出將印沉之水力戰更創命垂盡伊
犂喇嘛救之得不死故賜額納伸曰卓里克圖巴圖魯
卓里克圖者即義卓爾永不渝賜巴寧阿曰昆都爾巴
圖魯昆都爾者力敵萬人暇有餘賜富錫爾曰哈布台
巴圖魯哈布台者穿楊貫石技不殊迴思去歲迅功成
亾矢遺鏃夫何曾不期小醜逆志萌未能除蔓我二卿
乃致沙場雙捐生亦我坐謀遥未精嘉我旗人多忠誠
舊風未遠垂儀型愉以為戚留定評乃至西海揚芳聲
納拉特
納拉特在哈什南即納拉特達巴北麓地又東北
五十里為烏努固特境當險隘伊犂東南境卡倫
設此
裕勒都斯
裕勒都斯舊對音為朱爾都斯在空格斯東南二
百里踰山而至東西六百里南北二百里巴倫裕
勒都斯郭勒東流凖裕勒都斯郭勒西南流合而
東流經其地四面皆山地饒水草宜畜牧伊犂東
南屏嶂也舊為凖噶爾克里野特鄂拓克游牧之
所其東境為庫本諾雅特部係達什達瓦之昂吉
東境有地曰阿勒坦烏遜西境有地名哈爾噶朗
圖
︹唐書突厥傳︺賀魯已滅以鼠尼施處半部為鷹娑
都督府︹地理志︺鷹娑都督府以鼠尼施處半部置
隸北庭都護府︹回鶻傳契苾亦曰契苾羽在焉耆
西北鷹娑川多覧葛之南其酋哥楞自號易勿真
莫賀可汗弟莫賀咄特勒皆有勇子何力尚紐率
其部來歸時貞觀六年也詔處之甘凉間以其地
為榆溪州
按唐以處半部為鷹娑都督府而契苾在鷹娑
川上應屬連壤今哈喇沙爾為古焉耆裕勒都
斯哈喇沙爾西北境宜為契苾故地也裕勒都
斯郭勒即鷹娑川唐時謂之榆溪貞觀六年契
苾内屬以其地為榆溪州則東西裕勒都斯又
當為榆溪州地
哈布齊垓
哈布齊垓在裕勒都斯東一百八十里三哈布齊
垓郭勒經流其地中為多木達都哈布齊垓左為
凖哈布齊垓右為巴倫哈布齊垓相距各三十里
許
登努勒台
登努勒台在哈布齊垓東天山南麓地饒水草
︹隋書鐡勒傳︺鐵勒之先匈奴之苗裔也自西海之東
依據山谷往往不絶伊吾以西焉耆之北傍白山
則有契弊薄落職乙咥蘇婆那曷烏讙紇骨也咥
於尼讙等
按鐵勒部於隋唐間北界突厥南連四鎮在天
山一帶山谷之間此隋書所云在伊吾西焉耆
北者專指契弊諸部而言今之登努勒台居焉
耆北境傍近白山是其地也據唐書契苾在焉
耆西北疑隋時契弊正居焉耆之北至唐稍西
遷近鷹沙川苾弊音同字之訛也又按自此東
南行入阿拉癸西谷口又東行三百里出東谷
口接闢展界
欽定皇輿西域圖志卷十二
