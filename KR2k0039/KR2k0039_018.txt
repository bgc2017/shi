欽定皇輿西域圖志卷十八目錄
疆域十一(天山南路五)
葉爾羌屬
葉爾羌
察特西林
巴爾楚克
呼拉瑪
伯什恰特
拜林
密什雅爾
塔噶爾齊
阿布普爾
汗阿里克
庫勒塔里木
鄂湍楚魯克
雅哈阿里克
坡斯恰木
舒帖
呼木什恰特
伯什阿里克
托古斯恰特
鄂爾多諤斯騰
阿喇勒
喀瑪喇克
哈喇古哲什
喇巴特齊
和什阿喇布
色勒克郭勒
伊竒蘇寧阿喇斯
裕勒阿里克
庫克雅爾
塔克布伊
英額齊盤
沙圖
哈爾噶里克
貝拉
楚魯克
皮什南
固璊
木齊
章固雅
薩納珠
衮得里克
都窪
皮雅勒阿勒瑪
阿克阿里克
塞爾勒克
喀爾楚
欽定皇輿西域圖志卷十八目錄
欽定皇輿西域圖志卷十八目錄
疆域十一(天山南路五)
葉爾羌屬
葉爾羌
察特西林
巴爾楚克
呼拉瑪
伯什恰特
拜林
密什雅爾
塔噶爾齊
阿布普爾
汗阿里克
庫勒塔里木
鄂湍楚魯克
雅哈阿里克
坡斯恰木
舒帖
呼木什恰特
伯什阿里克
托古斯恰特
鄂爾多諤斯騰
阿喇勒
喀瑪喇克
哈喇古哲什
喇巴特齊
和什阿喇布
色勒克郭勒
伊竒蘇寧阿喇斯
裕勒阿里克
庫克雅爾
塔克布伊
英額齊盤
沙圖
哈爾噶里克
貝拉
楚魯克
皮什南
固璊
木齊
章固雅
薩納珠
衮得里克
都窪
皮雅勒阿勒瑪
阿克阿里克
塞爾勒克
喀爾楚
欽定皇輿西域圖志卷十八目錄
欽定皇輿西域圖志卷十八
疆域十一
天山南路五
葉爾羌屬東至察特西林接阿克蘇界西至喀爾
楚入蔥嶺通藩屬拔達克山界東南至皮雅勒阿
勒瑪接和闐界西北至喀什噶爾達里雅接喀什
噶爾界
葉爾羌
葉爾羌舊對音葉爾竒木或名葉爾欽皆音之轉
也東南由阿克蘇八百里西道由喀什噶爾五百
里至其地距京師一萬二千三百八十五里城周
十餘里有六門土岡環其東南城踞岡上規模宏
敞甲於回部城中街巷屈曲錯雜無有條理民居
以土垣屏蔽穴垣為戶高者三尺傴僂出入屋宇
毗連處咸有水坑導城南哈喇烏蘇之水達於城
北是資飯用遠近所屬村城甚多其最著者得二
十有七康熙二十一年其地回酋阿布都里什特
為準噶爾所執至三十五年準噶爾為大兵所破
阿布都里什特偕妻子來朝
賜冠服銀幣遣官護送至哈密俾歸國後為準噶爾所阻
不獲内附乾隆二十三年八月霍集斯伯克以烏
什降告於將軍兆惠曰霍集占自庫車遁而西非
往喀什噶爾即葉爾羌矣若大兵進攻喀什噶爾
則布魯特安集延賊之仇也必不往將南奔葉爾
羌東南聮和闐以為援西南通拔達克山痕都斯
坦哈喇圖伯特以為窟進退有所據勢難拔不若
徑趨葉爾羌招徕和闐要截拔達克山諸路一舉
而克擒賊必矣喀什噶爾不足定也兆惠從其計
擁馬兵四千步兵六千保葉爾羌其兄波羅泥都
亦自喀什噶爾以馬兵三千步兵二千往會賊乘
我師未至盡驅城外村莊居民入城田禾盡刈不
及刈者焚之近城多為大坎城東北兼築高臺以
資守禦十月我師將抵葉爾羌兆惠等勒兵二千
分中軍左右翼兆惠率侍衞鄂實福齡安及閒散
侍衞等為中軍參贊明瑞等率巴圖魯兵二百為
中軍前隊總兵高天喜領鎗礟隨中軍纛為後隊
左翼副都統鄂木布等領後隊副都統愛隆阿
等領後隊右翼副都統由屯等領前隊總管端濟
布等領後隊巴圖魯喀拉璊綽爾圖厄魯散秩大
臣達什策凌率挑誘兵最先進各部回兵在中軍
兩翼間行部勒既定初六日陳於城東前限於坎
馬不能進於是左翼兵自東向西進攻右翼兵覓
路向東進挑誘兵直前衝突時臺上坎下空房破
屋中伏賊放鎗拒戰我師奪臺殺賊賊敗走我師
尾之注矢如雨賊紛紛墜馬有頃城東西兩門内
各四五百騎出陣而立逡巡不敢前俄出數十騎
來致師鄂木布明瑞等十人率勁旅賈勇入摧鋒
䧟陣城内益出賊兵與我兵三戰賊皆辟易北門
又出賊騎三四百來夾攻為由屯截殺不得逞自
夘迄申賊乃敗入城閉門守是役也我軍甫集殲
賊甚衆將士用命凡新附之厄魯特回部伯克等
多怨霍集占之煽黨背德咸感激奮勇軍聲大振
我師得偵者言賊牲畜及沙拉斯家屬俱在城南
之英額齊盤山議移兵往掠分賊勢十三日兆惠
先遣愛隆阿等分兵八百扼喀什噶爾來援要道
乃徒營從城東轉攻城南師濟哈喇烏蘇甫四百
騎橋斷賊兵乘機發馬步繼進兆惠率明瑞等分
列三隊縱横衝突所當者破殺賊千人再敗之已
復分左右翼來殊死戰我軍自庫車遠至馬力弗
能支更阻於淖引軍渡哈喇烏蘇達城東大營賊
衆四集合圍我軍接戰五晝夜士氣奮厲軍中贏
糧足資三月守於是掘濠築壘以待援師(互詳卷二十八)
(哈喇烏蘇條)二十四年正月會富德等統新調兵自阿
克蘇來援阿里衮適解馬千疋馳至遂振旅以還
阿克蘇(詳後呼拉瑪條)波羅泥都霍集占度大兵再至必
成擒乃虜其民人牲畜棄城踰山遁於是葉爾羌
之舊伯克回民等以全城降先是都統伯納木扎
爾副都統三泰奉
命往代兆惠富德為將軍參贊至葉爾羌兆惠等方在
圍愛隆阿據河駐後納木扎爾三泰過其營猝陷
賊俱遇害
勅於葉爾羌南建雙義祠祀之
御製平定回部勒銘葉爾羌碑文
粤稽回始肇自天方又名默克一曰天堂大食見元回
鶻見唐是皆彷彿所傳弗詳惟我皇清撫有華夏血氣
之倫均歸陶冶準夷昔強冥頑弗上恃厥險遠實梗化
者䝟貐其衆豺狼其羣以回為羊役以耕耘利其善賈
三倍市欣拘二酋長處伊犁濱四大回城輸租獻賦騰
格是供衞拉是懼繭絲奚堪溝壑已遽有面内心其何能
訴準夷既平羣回見天謂自今始飽食晏眠遣厥酋歸
撫爾土田生死肉骨詎疑變遷詎疑變遷德竟怨報助
我叛疆戕我星軺(叶)是用興師聲罪致討(叶)乃敢抗顔
蜩螗讙譟既侮厥外宜安厥内而何狂狙心焉昏憒殺
人為戲奪妻為穢大失衆心無不怨背三道並發四甄
齊攻酋知弗支自擄一空廿日之前駾走無蹤爾雖知
蹤我追應窮滔滔洸洸連戰皆克旦夕苟延遂入異域
異域畏懷舉旗助力腐鼠莫逋遂來獻馘二酋既殲諸
回永靖叶設官定賦去其苛政昔之諸回曉戰夜偵今
恬以嬉各保性命昔之諸回為準夷臣今語隣封曰天
王民曰天王民誰汝苦辛藝爾黍稷孳爾子孫在昔己
巳爰平金川兹定回部亦己夘年歲符理紀瑞疊祥駢
持盈保泰惟懋慎㫋
御製我軍詩(戊寅)
我軍取烏什酋長欵復獻(阿竒木霍集斯伯克阿竒木伯克者回語大頭目霍集斯)
(其名也)元戎乘良機率衆直前進其奈隆冬時枯草經蹂
躪以此馬不肥奚堪供斫陣況臨彼巢穴螳臂孤注奮
借一誘我軍萬騎逞軀趁我師纔千餘鼓勇無退寸橋
圯渡四百忠義人争勸殺賊至千餘矢盡接短刃涉淖
退保營相持城下頓(十月六日我師直薄葉爾羌城賊緣邊畫溝立隊自固我師以少擊)
(衆所向披靡三戰殱獲甚夥賊擁竄入城不出將軍兆惠以賊游牧在城南英峩竒盤山計乘虚襲賊輜重制)
(賊十三日取道城東渡河未及半而橋圮我師過河者纔四百騎遇賊馬步萬餘張左右翼來戰而地皆沮洳)
(人馬不能如志且戰且踰河退保大營雖遇挫衂而人知效命殺賊千餘我四百人中纔傷一百時營中餘二)
(月餘糧高壘深濠以待集師協𠞰)壯士遴七人星馳兩致信(將軍遣索倫侍衞五)
(十保等兩次賈勇突出遇賊衆遮道者戮之賫奏達阿克蘇城時參贊大臣舒赫德駐守因令五十保馳驛迎)
(趨援師且直抵京城面奏軍營情事俟師齊即率以赴援)舒赫德留守諸回静以鎮
羽檄催後師繼進期颷迅畢齊阿克蘇赴援雪深恨夷
考兵興來曾無遭挫韌此番客主殊不幸致事僨兆惠
稱輕敵請罪誠不吝此非退縮比誰逆料利鈍終能寡
勝衆允由效忠藎奚忍更加罪褒嘉章服晉諸臣諸軍
士行賞以功論(命兆惠由伯爵晉封武毅謀勇一等公加賜寶石帽頂四團龍補服餘大臣弁)
(兵等封賞優叙有差)晝夜促後軍直前金鼓振欲藉士敵愾(今夏特命)
(派索倫察哈爾健銳營及陜甘綠旗兵繼進已過闢展而將軍富德參贊大臣舒赫德等聞此信各羽檄催進)
(其領軍大臣侍衞等無不切齒逆回寢皮食肉人人同恨計十二月中可至葉爾羌)仰冀
天助順捷音共春來平回鴻績建
御製圍解八韻(己夘)
圍解萬里遠懷紓午夜頻(客冬將軍兆惠等薄賊城堅壁固守三閱月趣調援師時)
(縈宵旰至是始得正月十四日官兵剿賊解嚴兩軍會合之信)將軍誠善守
天意本先仁少挫終能勝知難在審因勞哉惟衆士予曰
有良臣更議擣虛策相籌應變神(逆回大和卓木已遁回喀什噶爾危城勢)
(同孤注惟慮小和卓木乘陳潛突豫籌於各路偵備以防鋌險)兔營終詎脱蠖屈乃求
伸(時軍中方議乘勝進取因念士卒久勞且兵饟在道正宜少休養銳勅於附近城中駐營以需繼進)重
賞斯寧吝明征要必申舞干雖美事何以謝軍人(回酋反噬)
(稔惡傷我官兵非脅從比恇怯無識之徒或議解圍却賊可以罷兵匪直無以伸國威且何由渫士怒耶)
御製固濟爾巴圖魯璊綽爾圖盡節詩(己夘)
璊綽爾圖者索倫侍衛員曾以血戰功因賜號旌賢(璊綽)
(爾圖於乾隆二十一年冬隨大兵進剿阿穆爾撒納與哈薩克力戰有功特賜是號)固濟爾何謂
敢勇能摧堅亦云其勇耳大節乃炳然兆惠定回城(喀什)
(噶爾)驛章一一宣云有瑪穆特被回擄去年其人厄魯特
隨軍厮役焉將軍遣偵騎彼亦隨往旃(時將軍遣散秩大臣達什策凌)
(及璊綽爾圖莫寧察岱屯等率兵百人前行捉生口瑪穆特莫寧察厮養也)忽被賊回遮衆
敵寡實難矢盡守空屋奮突揮以拳莫寧察戰沒岱屯
命亦捐璊綽爾圖在傷重飲劍艱猝被生縛去至霍集
占前卓立唾賊罵裂眥髮衝冠巴圖魯侍衛豈懼爾狂
㹪天兵今少至數萬繼進連以千敵爾萬汝滅踵不旋
霍集占乃怒持刀向頸剸其達什策凌同時遭繫牽霍
集占忿詈爾厄魯特人(叶)唇齒應相依何受中國官鐵
鉤鉤四肢其死最可憐皆是所親見飾語敢取愆徒以
無足數旦夕命苟延渠逃定回城乃復得見天兆惠聞
此語既悦繼涕漣悦以我有人涕以已所遣(叶)據實歴
詳陳痛淚不忍看心與帥臣同恩加寧惜駢(璊綽爾圖等前已有)
(旨勅部照陣亡例賜卹今悉其死事英烈狀復命察其子嗣優加恩卹)為齒睢陽張為舌
常山顔古有今豈無詩錄其人傳
御製雙義詩(有序己夘)
副將軍富德至葉爾羌既定回城痛去歲將士之没
於王事暴骨沙場為之築墳表墓因以奏聞蓋隨將
軍兆惠力守者固已無恙而旁出捉生及在途值賊
者猝致捐軀實出逆料時則納木扎爾三泰適以奉
差而往遇賊而殉此雙義之詩所由作也夫雙忠戡
亂於無形雙烈表節於有北今之雙義亦復炳然此
皆我八旗世臣與國同休戚者在諸人含笑九泉已
知世錄之必被而朕捫心午夜奚啻手足之如傷用兵
既非得已盡節豈所樂聞且即此役而言非生擒二酋
何以雪我三軍之恨哉然既建大業寧免微疵即走
卒厮養頗切同仇則知我國家豢養旗人萬年鞏固
之基而非周秦漢唐一興兵而天下驛騷怨聲載道
者比此又朕所深慶幸者夫
雙忠昔集事雙烈能㤀身(二事皆見前集)兹作雙義詩其故得
細陳曰納木扎爾曾贊北路軍奮勇剪逆賊封伯酬其
勲(納木扎爾先以都綂參贊北路軍務曾擒喀爾喀叛逆青衮雜卜論功加封伯爵)副都統三
泰英氣頗超人均御前侍衛素悉厥忠純兆惠富德輩
從戎久效勤欲代俾將母(將軍兆惠富德母俱年高比歲領軍討賊故特簡二臣往)
(代之)二臣被選掄去歲黑水役(事見前)固守遣索倫致信愛
隆阿權退催後援可支百日間速進莫逡巡(將軍兆惠等猝被賊)
(遮時愛隆阿拒河駐後將軍兆惠自圍中遣索倫二人間道傳語大兵未集可速回阿克蘇俟後軍一齊進援)
將軍及參贊輕進徒俱焚當待師並來何慮狂狙狺(時授)
(納木扎爾為靖逆將軍三泰為參贊大臣之信兆惠已知之故亦令暫廻以俟後軍)爾時二臣者
馳驛往軍門過愛隆阿營却近黑水濱所遣人未
遇礟聲前忽聞知賊與我戰聞戰恥退奔徒攜百餘騎
赴義命同捐(叶)凶信驛遞來痛淚傷心魂使早知拒守
退俟熊羆羣同進可樹功何致均沉淪即先至一日
合兆惠軍屯亦可旋今歲奚煩以身殉(叶)不前復不後
此實若有神富德自和闐重至黑水津葉爾竒木降諸
事粗處分痛念我將士沙場化為燐黃頭雖不備掩骼
權為墳猿鶴昔屬幻邱隴今可循因以此事奏西望揮淚
頻豐碑旌墓門千秋西海垠捐軀固臣節在爾非所論
在予則何忍此恨終當伸夷考六人蹟事異心同均與
國休戚共寧止曰藎臣史筆多訛傳永言傳其真
御製副將軍富德奏報小和卓木霍集占亦望風先逃
葉爾羌回衆投誠擬平定回部凱歌十首(己夘)
伊犂平定擬功成孰謂狂回乃背盟師直從來荷
天佑詎予本意好佳兵
偏師護衞入回城(逆酋大小和卓木為準噶爾拘禁日久我師既定伊犂乃出諸繫中遣兵)
(送大和卓木歸舊部時葉爾羌喀什噶爾城中伯克不容大和卓木進城賴我師之力攻克其城大和卓木乃)
(能復統其衆)反面樓蘭太寡情是用再勤將與卒亦惟誅彼
弟和兄
庫車去歲事逡巡不戰不追兔脱身(初雅爾哈善方領重兵圍庫車城而)
(小和卓木旋入旋出竟付諸不問自以坐得空城即可報命老師縱賊至今實貽養癰之害)設使就
擒早偃武至今猶恨僨轅人
阿蘇(即阿克蘇也克字從上阿急呼之原成二字)烏什遞投降直進原期速
定駹(去冬將軍兆惠率師徑薄葉爾羌城雖以再定伊犂投降布魯特周行萬餘里道遠馬乏猝爾被遮)
(然其時適當諸回城望風獻欵因乘勢直前速期綏靖非輕進也)萬里周行強努末將
軍猶是氣如杠
二千餘人守三月逆回數萬不能攻援軍催進前師出
(命副將軍富德等統兵往援轉戰五晝夜我師全軍拔壘而還以少當衆且固守淹時而整暇如故洵有神)
(助云)實賴
鴻禧益惕衷
整軍三路進攻齊早慮同逃不暇齎(將軍兆惠富德議兵分往定兩城朕)
(以二酋勢蹙或棄其人畜輜重而遁屢命將軍等熟籌詳計以偏師遮其要路周防潛竄)哈什哈
爾(平聲)纔納欵葉爾竒木又來徯
自古火州傳不雨纏頭驚訝雨隨軍驛致佳音感
乾貺(土爾番闢展及葉爾羌喀什噶爾一帶素少雨澤今大兵所過甘&KR0584;應時回衆絡繹来降者無不詑為神)
(異)降夷日日出千羣
可知化外有同心簞食壺漿獻致欽(將軍等奏降人争持糗糧羊酒歡迓)
(營門具見悃忱)便爾先逃更何往前途遮獲定成擒(時兆惠富德方撫定)
(兩城之衆尅日進軍而參贊公明瑞等一面往躡賊蹤期必俘獲)
窮回歸化即吾民安集勞徠命藎臣(兩城回衆本為逆渠所脅非自甘抗)
(拒者今既不肯從亡且迎降恐後因諭將軍等加意拊循以示無外)檢校漢唐西域傳可
能到此事傳真
安集延將拔達山(軍知偵知二酋先期通好拔達山伯克將欲往投又以賊黨願赴安集延)
(持議未决然于彼于此皆屬回地可以尺組繫也)豈能自外八鴻間行看往遺
(去聲)來俘獻兵氣漸銷唱凱還
︹漢書西域傳︺從鄯善傍南山北波(後漢書作陂注循河曰陂)河西
行至沙車為南道莎車國王治莎車城去長安九
千九百五十里東北至都護治所四千七百四十
六里西至疏勒五百六十里西南至蒲犂七百四
十里宣帝時烏孫公主小子萬年莎車王愛之莎
車王無子死死時萬年在漢莎車國人計欲自託
於漢又欲得烏孫心即上書請萬年為莎車王漢
許之遣使者奚充國送萬年萬年初立暴惡國人
不悦莎車王弟呼屠徵殺萬年并殺漢使者自立
約諸侯背漢會衛侯馮奉世送大宛客即以便宜
發諸國兵擊殺之更立他昆弟子為莎車王是歲
元康元年也
︹後漢書西域︺傳莎車國西經蒲犂無雷至大月氏
東去洛陽萬九百五十里匈奴因王莽之亂略有
西域惟莎車王延最強不肯附強常勅諸子當世
奉漢家不可負也延死子康立建武五年立康為
漢莎車建功懷德王西域大都尉五十五國皆屬
焉康死弟賢立十四年賢與鄯善王安並遣使詣
闕貢獻於是西域始通蔥嶺以東諸國皆屬賢十
七年賜賢西域都護印綬更賜賢以漢大將軍印
綬賢由是始恨而猶詐稱大都護移書諸國諸國
悉服屬焉號賢為單于數攻諸國二十二年冬攻
殺龜茲王遂兼其國媯塞王自以國遠殺賢使者
賢擊滅之後于窴王廣德攻莎車執賢虜賢妻子
而并其國匈奴聞廣德滅莎車復遣兵將賢質子
不居徵立為沙車王廣德又攻殺之更立其弟齊
黎為莎車王章帝元和三年時長史班超發諸國
兵擊莎車大破之由是降漢莎車東北至疏勒︹班
超傳︺超發于窴諸國兵二萬五千人擊莎車而龜
茲王遣左將軍發温宿姑墨尉頭舍五萬人救之
超召將校及于窴王議曰今兵少不敵計莫若各
散去于窴從是而東長史亦於此西歸可須夜鼓
聲而發陰緩所得生口龜兹王聞之大喜自以萬
騎於西界遮超温宿王將八千騎於東界徼于窴
超知二虜已出密召諸部勒兵鷄鳴馳赴莎車營
胡大驚亂奔走追斬五千餘級莎車遂降自是威
震西域
︹魏書西域傳︺渠沙國居故沙車城在子合西北去
代一萬二千九百八十里
︹唐書西域傳︺疏勒東南五百里濟徒多水踰大沙
嶺有斫句迦種或曰沮渠地千里東踰嶺八百里
即于闐也
︹元史世祖本紀︺至元十一年正月立于闐葉爾羌(舊作)
(鴉兒看今改正)兩城水驛十三年正月詔安慰葉爾羌等
城
按莎車在漢為大國東接于闐北連疏勒今和
闐為于闐方位道里不爽采玉河流證據猶在
而喀什噶爾諸城為疏勒西境按諸史傳與南
有黃河西帶葱嶺之說合亦無可疑者今葉爾
羌在喀什噶爾東南和闐西北應為莎車故壤
而又饒地利擅形勢儼然西域一大都會是即
後漢時莎車王賢所恃以憑陵與國者以疏勒
莎車兩國全勢論之莎車在疏勒南范史稱莎
車東北至疏勒而前書則云西至疏勒五百六
十里者疏勒東西之境最廣各就邊界而言故
不同也後漢班超頓兵疏勒發于闐諸國兵擊
莎車超謂於此西歸者自今葉爾羌至喀什噶
爾當西北行而龜兹王於西界遮超應即今自
葉爾羌城西赴英噶薩爾一路而前書稱自鄯
善西行至莎車為南道則莎車自屬南道極西
附近葱嶺之國今葉爾羌城西直接葱嶺以是
知為莎車也降自北魏號渠莎國介於兩大漸
就微弱周隋以來不著於史當為于闐所并唐
書疏勒東南五百里有斫句迦種一曰沮渠疑
即北魏渠莎之舊又按唐書地理志毗沙都督
府為四鎮之一註曰本于闐國是則莎車轉為
渠莎渠莎又轉為毗沙而莎車故墟久為于闐
所并故直以毗沙名四鎮也今和闐葉爾羌均
隸
天朝以古證今數典必從其朔則和闐為于闐葉爾
羌為莎車方位較然未宜假借也至元世祖於
鴉兒看城置水驛與于闐城並叙應即葉爾羌
對音之訛耳
察特西林
察特西林在葉爾羌東北境喀什噶爾達里雅流
經其南西南距葉爾羌城八百里
巴爾楚克
巴爾楚克在察特西林西南一百里喀叶噶爾達
里雅流經其南西南距葉爾羌城七百五十里自
葉爾羌東行七十里為愛吉特呼又東九十里為
賴里特又東一百二十里為邁納特又東九十里
為阿朗格爾又東六十里為阿克薩克瑪拉爾又
東八十里為畢薩克又東七十里為賽爾古努斯
又東七十里為哲克得里克托海又東一百里踰
喀什噶爾達里雅至此又東八十里為庫克轍爾
又東七十里為汗阿里克又東六十里為烏圖斯
克璊又東五十里為伊拉都接阿克蘇界又自巴
爾楚克西行通喀什噶爾樹木叢茂小山如屏逆
酋霍集占自庫車亡命道經其間有牲畜之民驅
脅以西餘遭戮殆盡逆酋伏誅後始遷回民居此
按巴爾楚克在喀什噶爾達里雅北水經謂北
河自疏勒逕流南河之北東南流逕疏勒城下
南去莎車五百六十里此指今喀什噶爾達里
雅逕巴爾楚克之南而東注者言也北史稱疏
勒國南有黃河又云有大城十二小城數十今
巴爾楚克城正當喀什噶爾達里雅北岸當即
在小城數十之内蓋今喀什噶爾達里雅之
北東自巴爾楚克西至喀什噶爾皆古之疏勒
地當時城郭隨在而有亦事之常無足疑者
呼拉瑪
呼拉瑪舊對音為呼爾璊在巴爾楚克西南百三
十里踰喀什噶爾達里雅至其地乾隆二十三年
十月將軍兆惠追逆酋霍集占於葉爾羌城下懸
師深入賊衆蝟集先是夏六月
皇上軫念從征軍士在行間久欲以更番休養調撥兵
馬次第抵阿克蘇及是阿克蘇參贊大臣舒赫德
即統新調兵三千五百赴援馳至巴爾楚克副將
軍富德以兵三百來會簡卒蒐乘汰存疲弱率銳
師遄行以新撥馬未至士多步行者二十四年正
月六日次呼拉瑪霍集占擁賊五千餘騎迎戰我
馬兵纔六百富德等令努三愛隆阿分領參贊大
臣福禄等各按部伍督放中軍火器步行之索倫
察喀爾善射兵分列兩翼自己至申與賊鏖戰十
餘次賊敗走提督豆斌率中軍鎗礟奮進奪取賊
人負固處誤中賊礟遂遇害富德努三率左翼兵
獲霍集占所居帳及鎗礟旗纛諸物舒赫德愛隆
阿以右翼兵擊敗餘賊追奔逐北十五里許翌日
黎眀整兵進行砂礫中賊又率衆踞高阜逆我師
富德等督兵突擊竟日夜初八日賊輕我馬少四
面迎截官兵屹不動我師在砂礫地兩晝夜不得
水拾冰塊以咽是夜陣而行將移駐有水處未十
里賊隨後挑戰我兵亦隨機擊殺至天曉及葉爾
羌諤斯騰渡口富德等整兵守渡賊不能奪轉戰
復一日夜是夜擇營中堪乘馬得五六十盡給壯
士選精銳步兵二百從之往襲賊營未至適參贊
大臣阿里衮遵
旨督解馬千匹星馳來會阿里衮與鄂博什分兵兩翼
讙呼馳突賊衆驚敗越日與富德等合軍威大振
而敗去之賊復在外吹螺招集餘黨於是努三鄂
博什等自右翼馳出乘勢襲擊阿里衮愛隆阿自
左翼夾攻富德以中軍合戰殺賊千餘及大伯克
數十獲器械馬匹無算波羅泥都脅間中鳥鎗傷
創甚賊舁之入城潛回喀什噶爾方是時師行千
里地無水草猝然遇賊步騎勢殊五日四夜酣戰
不息仰賴
聖謨神遠先事綢繆呼吸之間雲集響應我師既盛賊
乃敗逃富德等遂鼓行而前抵葉爾羌與兆惠夾
攻破賊
御製我師詩(己夘)
我師萬里外馬力實難繼況深入賊巢主客勢誠異
以此被所圍固守鼓衆氣豈忍罪輕進惟奬勤王事(上年)
(十月十三日之役將軍兆惠直薄葉爾羌城僅以四百餘人衝剿賊衆二萬餘又道遠馬乏猝有挫衂然深溝)
(高壘悉力持守賊不敢犯其果銳沉毅有大過人者若輒以倖試為訾議將徒快懦夫首鼠之論何以勵將集)
(事是以屢詔褒勉而趨諸軍刻日赴援)再三督援師速進以接濟亦不待
督責敵愾人同勵(參贊尚書舒赫德於阿克蘇城先簡駐城銳卒並督諸路兵先至者星馳)
(往營而將軍伯富德等所統滿洲索倫察哈爾及綠旗營兵取道雲集參贊公阿里衮以次解馬濟師一時軍)
(聲士氣為之益振)屈指數(上聲)居諸兵應臨彼地爭勝在俯仰所
關信非細中夜不安寢亟盻佳音至忽傳驛致章秉燭
披衣視(叶)鏖戰五日夜斬將搴旗幟副將軍富德參贊
及軍士(叶)同心成巨功殲賊數千騎(富德報至稱本年正月初六日統兵)
(行至呼爾璊地方遇賊騎五千麾衆夾擊轉戰五日四夜會參贊阿里衮督解馬匹亦至分翼斫陣賊衆創潰)
(戮賊千餘人餘悉負傷敗竄而逆酋大和卓木脇中鎗傷賊衆舁之入城且潛回喀什噶爾矣)已近將
軍營通信卒遣四(時將軍兆惠營中聞鎗礟聲和援兵已至乃厲兵邀戰將賊營焚燬數處)
(且陣戮千餘人生擒五十餘人獲器械無算並遣索倫回兵各二人自軍門持牘相聞富德因附以入奏)頑
回百計攻官軍一意備以此歴三月無恙皆寧謐(叶是先)
(舒赫德得兆惠檄取援兵劄云營中有餘糧可支二三月為堅壁計自後回酋或用雲梯或用決水皆為我兵)
(先覺應手破之而營中繕備益嚴故困守雖踰時而人皆有固志至是馳報自將軍下逮介士並整暇如故云)
相商夾擊策一舉期功遂四月寤寐縈今朝始慶慰殷
心念衆勞額手感
天賜佇持捷音馳國朝威遠被
御製墨爾根巴圖魯瑪瑺斫陣歌(己卯)
乙亥以來有事戎賴我衆力成膚功重賞之下多勇士
捨身圖報羣輸忠舒布圖鎧實巨擘三巴圖魯繼厥蹤
(見丙子集中)後乃不可屈指數就中瑪瑺尤稱雄經卅餘戰
皆首出搴旗斬將誰争鋒鐵騎憑陵諸鄂拓(準夷部落名)肅
清伊犂揚英風今春我軍急進援富德率師如羆熊瑪
瑺命領塗路首(蒙古語先鋒探信者)呼爾璊處賊迎攻堂堂之陣
賊辟易瑺乃獨進躡寇窮金鞭連策大宛馬繡蝥不用
用雕弓一箭正中賊要害再箭倉卒乃落空三箭終殪
賊墜馬忽忘深入賊隊中蜂屯蟻雜齊擁簇瑺之馬斃
倒沙蓬捨馬步戰短兵接叱咤凌厲氣如虹我軍隨進
瑺乃出檢傷十處中(去聲)其躬以帛裹傷明復戰義膽自
有神帡幪花門降胡咋舌歎如此超勇聞何從將軍一
一據實奏不竒其勇憐其忠設非立志忠且壯安能效
命功名崇馳驛令歸不可再嫖姚賜第今堪同席前備
陳隕涕聽厚賚覺未酬勲庸仍歸禁旅領宿衞(命為護軍統領)
若無曩勣撝謙沖古來歸奏未央殿却聞天子不召見
御製惜陣亡提督豆斌詩(庚辰)
去歲正月初九日副將軍富德自阿克蘇率諸師兼
程進援將軍兆惠遇賊要戰于呼爾瑪時豆斌領綠
旗兵列鎗礟對敵不期中賊銃捐軀詩以惜之
老將行間名久標(雍正元年間西陲用兵豆斌即以禆將特著功伐後屢膺節鎮勇略夙優)
援師深入從(去聲)嫖姚鋪敦縱已占三捷矍鑠不期喪一
朝杜牧悲曾譏點筆孟明壯詎肯廻橈最憐來歙臨終
際強起猶虞衆志摇(豆斌中創時猶力疾拊循諸將士奮勇殺賊)
伯什恰特
伯什恰特在葉爾羌城東五十里
拜林
拜林在伯什恰特東北五十里西距葉爾羌城一百里
密什雅爾
密什雅爾在葉爾羌北十五里
塔噶爾齊
塔噶爾齊在密什雅爾東十八里南距葉爾羌城
二十里
阿布普爾
阿布普爾在塔噶爾齊東二十里西南距葉爾羌
城三十里
汗阿里克
汗阿里克在密什雅爾北踰河至其地南距葉爾
羌城四十里
庫勒塔里木
庫勒塔里木在汗阿里克東北二百六十里南距
葉爾羌城三百里
鄂湍楚魯克
鄂湍楚魯克舊對音通古思魯克在葉爾羌城南
四十里踰哈喇烏蘇至其地
雅哈阿里克
雅哈阿里克在葉爾羌諤斯騰北岸五里北距葉
爾羌城四十里
坡斯恰木
坡斯恰木在雅哈阿里克南三十里踰河至其地
北距葉爾羌城七十里
舒帖
舒帖在鄂湍楚魯克南一百六十里踰河至其地
北距葉爾羌城二百里
呼木什哈特
呼木什哈特南距葉爾羌支河五里北距葉爾羌
城二百里
伯什阿里克
伯什阿里克在呼木什哈特東南一百里踰葉爾
羌支河至其地北距葉爾羌城三百里
托古斯恰特
托古斯恰特在伯什阿里克東一百里北距葉爾
羌城三百五十里
鄂爾多諤斯騰
鄂爾多諤斯騰地以水名在葉爾羌城西二十里
阿喇勒
阿喇勒在鄂爾多諤斯騰西南二十里東距葉爾
羌城二十里
喀瑪喇克
喀瑪喇克在阿喇勒西南二十里踰哈喇烏蘇至
其地東距葉爾羌城二十里
哈喇古哲什
哈喇古哲什有小城當哈喇烏蘇雙流交會之地
東距葉爾羌城二百里
喇巴特齊
喇巴特齊在喀瑪喇克西五十里東距葉爾羌城
七十里
和什阿喇布
和什阿喇布在哈喇古哲什城西南二十里有小
城東距葉爾羌城二百里
色勒克郭勒
色勒克郭勒地以水名在和什阿喇布西五百里
東距葉爾羌城七百里
伊竒蘇寧阿喇斯
伊竒蘇寧阿喇斯有小城在和什阿喇布城東南
一百里東北距葉爾羌城一百里
裕勒阿里克
裕勒阿里克在波斯恰木南七十里有小城東北
距葉爾羌城三百里由是西南為漢西夜國地
︹漢書西域傳︺西夜國王號子合王治呼犍谷去長
安萬二百五十里東北到都護治所五千四十六
里東與皮山西南與烏秅北與莎車西與蒲犂接
西夜與胡異種類羌氐行國
︹後漢書西域傳︺西夜國一名漂沙漢書中誤云西
夜子合是一國今各自有王
︹魏書西域傳︺悉居半國故西夜國也一名子合其
王號子治呼犍在于闐西去代萬二千九百七十
里太延初遣使來獻自後貢使不絶
︹唐書西域傳︺朱俱波一名朱俱槃漢子合國地直
于闐西千里葱嶺北三百里西距喝盤陀北九百
里屬疏勒南三千里女國也
按漢西夜國北與莎車接莎車即今葉爾羌則
西夜故國當在葉爾羌南境裕勒阿里克西南
也所治以國名應附蔥嶺而居者至北魏時為
悉居半唐為朱俱波也惟魏書於悉居半外别
有朱居國亦在于闐之西而山居疑此兩國至
唐而并又兼有蒲犂伊耐德若諸國之地疆域
殊廣非復漢時西夜附庸大國者比矣
庫克雅爾
庫克雅爾在裕勒阿里克城西五里東北距葉爾
羌城三百里
按後漢時西夜子合各自為王裕勒阿里克為
西夜國則庫克雅爾當為後漢子合國也在唐
亦屬朱俱波地
塔克布伊
塔克布伊在庫克雅爾西北二百里有小城東北
距葉爾羌城三百里
︹魏書西域傳︺朱居國在于闐西其人山居
按魏朱居國亦屬唐朱俱波國地魏書稱其人
山居今塔克布伊傍山為城且與裕勒阿里克
庫克雅爾相連應屬朱居國舊地
英額齊盤
英額齊盤舊對音為英峩竒盤在塔克布伊西南
一百里依山為左東北距葉爾羌城四百里
沙圖
沙圖在呼木什恰特東南二十五里踰葉爾羌支
河至其地西距葉爾羌城二百二十里
哈爾噶里克
哈爾噶里克在伯什阿里克東南踰提斯衮諤斯
騰又東南十里至其地北距葉爾羌城二百二十
里
貝拉
貝拉在哈爾噶里克東南六十里踰庫森諤斯騰
至其地北距葉爾羌城二百二十里哈爾噶里克
以東地皆砂磧至貝拉始有水草
楚魯克
楚魯克在哈爾噶里克東南七十里西北距葉爾
羌城二百九十里
皮什南
皮什南在楚魯克東三十里有河出南山下北流
百餘里饒水草西北距葉爾羌城三百十里
按漢書皮山國西北通莎車三百八十里莎車
為今葉爾羌皮什南當葉爾羌東南三百十里
是其地已入皮山國界而所謂皮山城者尚在
其東也
固璊
固璊在皮什南之東七十里踰河至其地西距葉
爾羌城三百八十里
木濟
木濟在固璊東南八十里東距葉什勒庫勒五里
西距葉爾羌城四百六十里
章固雅
章固雅在固璊南四十里東傍葉什勒庫勒當孔
道南西距葉爾羌城三百九十里
薩納珠
薩納珠在章固雅南二十里西距葉爾羌城四百
里有城垣由此西南行可達根都斯坦城西北面
臨葉什勒庫勒
︹唐書地理志︺于闐西三百九十里有吉良鎮
︹唐西域記︺瞿薩旦那國王城西行三百餘里至勃
伽夷城
按今和闐額里齊城即唐時于闐國都唐書西
域傳稱于闐即瞿薩旦那國今自和闐額里齊
城西行至薩納珠三百九十里疑屬當時吉良
鎮地即西域記所稱勃逆夷城亦於是在也又
按唐書地理志由于闐葦關西經勃野西北渡
繫館河六百二十里至郅支璊城一曰磧南州
又西北經苦井黃渠三百二十里至雙渠故羯
飯館又西北經半城百六十里至演渡州又北
八十里至疏勒鎮以今道里計之勃野地無可
考要在哈喇哈什以西無疑自和闐西行玉隴
哈拉兩郭勒外以葉什勒為大應即所謂繫館
河也由葦關西六百餘里為郅支滿城應即今
葉爾羌城由此西北入疏勒鎮即今由葉爾羌
西北入喀什噶爾之路
衮得里克
衮得里克在木濟東南四十里踰葉什勒庫勒至
其地西距葉爾羌城四百八十里
都窪
都窪在衮得里克東南六十里有城垣西距葉爾
羌城五百里
︹漢書西域傳︺皮山國王治皮山城去長安萬五十
里東北至都護治所四千二百九十二里西南至
烏秅國千三百四十里南與天篤接北至姑墨千
四百五十里西南當罽賓烏弋山離道西北通莎
車三百八十里
︹魏書西域傳︺蒲山國故皮山谷也居皮城其國西
南三里有凍凌山後役屬于闐
︹唐書西域傳︺于闐并有漢皮山國故地︹地理志︺于
闐西南三百八十里有皮山城
按漢書載于闐國西通皮山三百八十里與唐
書地理志于闐西南至皮山城里數相合今自
和闐額里齊城西南至都窪三百五十餘里莎
車今葉爾羌東南行至都窪亦三百餘里是皮
山故城當與此相近也又與都窪城毗連者左
有皮雅勒阿勒瑪右有皮什南皆與皮山字音
相近疑當時悉屬皮山國地至其東西邊界不
可考矣
皮雅勒阿勒瑪
皮雅勒阿勒瑪在木濟東南二百里踰葉什勒庫
勒至其地西距葉爾羌城六百六十里東境有黃
水溝
︹唐書西域傳︺于闐或曰瞿薩旦那西有沙磧鼠大
如蝟色類金出入羣鼠為從
︹唐西域記︺瞿薩旦那國王城西百五六十里大
沙磧正路中有堆阜並鼠壤墳也此沙磧中鼠大
如蝟其毛則金銀異色
按今自額里齊西行至皮雅勒阿勒瑪東境若
以今哈喇哈什為王城由此西行百五十里應
在皮雅勒阿勒瑪西境也
阿克阿里克
阿克阿里克在木濟東北二百里西南距葉爾羌
城六百餘里東傍葉什勒庫勒不當孔道自阿克
阿里克踰葉什勒庫勒自皮雅勒阿勒瑪踰黃水
溝東境俱交河闐界
以上屬葉爾羌又西為葉爾羌境外地
塞爾勒克
塞爾勒克在蔥嶺中由齊齊克里克達巴西南行
八十里至其地有小城葉爾羌諤斯騰北源經流
其左
喀爾楚
喀爾楚在蔥嶺中由塞爾勒克西南行一百五十
里至其地有小城葉爾羌諤斯騰南源經流其陽
東距葉爾羌城五百餘里東北至喀什噶爾亦如
之自塞爾勒克以西在葉爾羌西境外于漢當為
蒲犂國地
︹漢書西域傳︺蒲犂國王治蒲犂谷去長安九千五
百五十里東北至都護治所五千三百九十六里
東至莎車五百四十里北至疏勒五百五十里南
與西夜子合接西至無雷五百四十里寄田莎車
種俗與子合同
︹後漢書西域傳︺德若國東去長史居三千五百三
十里去洛陽一萬二千一百五十里與子合相
接
︹魏略西戎傳︺中道西行滿犁國億若國皆拜屬疏
勒
︹魏書西域𫝊︺渴槃陀國在蔥嶺東朱駒波(魏書又作朱居)
西河經其國東北流有高山夏積霜雪附於嚈噠
︹唐書西域傳︺喝盤陀或曰漢陀曰喝館檀亦謂渴
羅陀由疏勒西南入劍末谷不忍嶺六百里其國
也距瓜州四千五百里直朱俱波西南距懸度山
北抵疏勒西護密西北判汗國也治蔥嶺中都城
負徒多河其王本疏勒人世相承為之西南即頭
痛山也
按漢蒲犂國東至莎車北至疏勒之文與今自
喀什噶爾葉爾羌西南至塞爾勒克喀爾楚道
里相合則塞爾勒克喀爾楚一帶當為蒲犂故
壤也後漢無蒲犂而有德若且云東與子合接
今塞爾勒克與裕勒阿里克庫克雅爾相接知
德若即蒲犂地矣魏略滿犂億若二國並載而
滿之與蒲億之與德應屬傳寫之訛北魏渴槃
陁在朱駒波西以今裕勒阿里克為悉居半國
推之則此宜屬元魏渴槃陁地唐書所謂由疏
勒西南入劍末谷六百里即其國者也(唐書西域傳又)
(稱朱俱波并有漢之蒲犂西距喝槃陀疑元魏渴槃陀國之東鄙至唐為朱俱波之西鄙是漢)
(之蒲犂於魏屬渴槃陀者於唐又屬朱俱波也)由此西北行通哈喇庫
勒阿喇楚勒葉什勒庫勒淖爾西南行通拔達
克山咸在蔥嶺環帶之間(詳見卷十七及四十六)
又按蔥嶺周圍千有餘里山環水帶境幽勢阻
宅國非一在漢則東為蒲犂西為無雷難兜無
雷北為涓毒其大較也傳於西夜國曰西與蒲
犂接於蒲犂則曰南與西夜子合接互文觀之
西夜當在蒲犂東南也於無雷國曰南至蒲犂
於蒲犂則曰西至無雷互文觀之無雷當在蒲
犂西北也無雷北與捐毒接捐毒西上蔥嶺為
休循則難兜北與休循接可知難兜在無雷之
西故東北去都護治所較遠而傳有西至無雷
之文當屬東字傳寫之訛也惟是婼羌最近陽
關去長安僅六千三百里戶四百五十小國耳
而傳於去長安萬有餘里之難兜復曰南與婼
羌接殊不可解後漢德若國傳云自于窴經皮
山至西夜子合德若焉是德若固居西夜子合
西者宜附近蔥嶺魏書有朱居(又作朱駒波)渴槃陁
諸國而蒲犂無雷難兜不著於錄其即朱居等
國之地無疑唐書朱俱波國疑即魏書朱居國
於傳稱其即漢子合并有西夜蒲犂依耐德若
諸國則闢地最廣應兼有元魏時渴槃陁之地
參互考之是唐之朱俱波於漢兼有西夜子合
蒲犂依耐德若五國地於魏兼有悉居半朱居
渴槃陁三國地而唐之喝槃陁始則兼有漢時
無雷難兜蒲犂之地後蒲犂故地為朱俱波所
并止兼有漢時無雷難兜之地於魏為渴槃陁
西境及鉢和波知賖彌諸國在朱駒波西者也
(魏書渴槃陁尚在蔥嶺東故必兼鉢和波知賖彌諸國方足盡漢時蒲犂無雷難兜之地)惟
是諸部犬牙相錯其邊界頗難追考即分併之
由史傳亦有未詳要此數國在今葉爾羌喀什
噶爾以西蔥嶺環帶之内無可疑者又按魏書
載有伽倍折薛莫孫鉗敦弗敵沙閻浮謁五國
為大夏五翖侯地伽倍國在莎車之西去代一
萬三千里而史於渠莎國則云故莎車城去代
一萬二千九百八十里以伽倍國較之僅遠二
十里自是西行至閻浮謁國去代一萬三千七
百六十里亦止在莎車西七百里外今自葉爾
羌西行七百里尚在蔥嶺環帶之中而史稱五
國皆居山谷則於蔥嶺中立國亦無可疑特其
與悉居半朱居諸國辨方分界之處無可考耳
又載有者至拔國在疏勒西去代一萬一千六
百二十里迷密國在者至拔西去代一萬二千
六百里地與疏勒為近亦當附近蔥嶺至大月
氐於元魏時别自為國去代一萬四千五百里
自當在蔥嶺之外矣
欽定皇輿西域圖志卷十八
欽定皇輿西域圖志卷十八
疆域十一
天山南路五
葉爾羌屬東至察特西林接阿克蘇界西至喀爾
楚入蔥嶺通藩屬拔達克山界東南至皮雅勒阿
勒瑪接和闐界西北至喀什噶爾達里雅接喀什
噶爾界
葉爾羌
葉爾羌舊對音葉爾竒木或名葉爾欽皆音之轉
也東南由阿克蘇八百里西道由喀什噶爾五百
里至其地距京師一萬二千三百八十五里城周
十餘里有六門土岡環其東南城踞岡上規模宏
敞甲於回部城中街巷屈曲錯雜無有條理民居
以土垣屏蔽穴垣為戶高者三尺傴僂出入屋宇
毗連處咸有水坑導城南哈喇烏蘇之水達於城
北是資飯用遠近所屬村城甚多其最著者得二
十有七康熙二十一年其地回酋阿布都里什特
為準噶爾所執至三十五年準噶爾為大兵所破
阿布都里什特偕妻子來朝
賜冠服銀幣遣官護送至哈密俾歸國後為準噶爾所阻
不獲内附乾隆二十三年八月霍集斯伯克以烏
什降告於將軍兆惠曰霍集占自庫車遁而西非
往喀什噶爾即葉爾羌矣若大兵進攻喀什噶爾
則布魯特安集延賊之仇也必不往將南奔葉爾
羌東南聮和闐以為援西南通拔達克山痕都斯
坦哈喇圖伯特以為窟進退有所據勢難拔不若
徑趨葉爾羌招徕和闐要截拔達克山諸路一舉
而克擒賊必矣喀什噶爾不足定也兆惠從其計
擁馬兵四千步兵六千保葉爾羌其兄波羅泥都
亦自喀什噶爾以馬兵三千步兵二千往會賊乘
我師未至盡驅城外村莊居民入城田禾盡刈不
及刈者焚之近城多為大坎城東北兼築高臺以
資守禦十月我師將抵葉爾羌兆惠等勒兵二千
分中軍左右翼兆惠率侍衞鄂實福齡安及閒散
侍衞等為中軍參贊明瑞等率巴圖魯兵二百為
中軍前隊總兵高天喜領鎗礟隨中軍纛為後隊
左翼副都統鄂木布等領後隊副都統愛隆阿
等領後隊右翼副都統由屯等領前隊總管端濟
布等領後隊巴圖魯喀拉璊綽爾圖厄魯散秩大
臣達什策凌率挑誘兵最先進各部回兵在中軍
兩翼間行部勒既定初六日陳於城東前限於坎
馬不能進於是左翼兵自東向西進攻右翼兵覓
路向東進挑誘兵直前衝突時臺上坎下空房破
屋中伏賊放鎗拒戰我師奪臺殺賊賊敗走我師
尾之注矢如雨賊紛紛墜馬有頃城東西兩門内
各四五百騎出陣而立逡巡不敢前俄出數十騎
來致師鄂木布明瑞等十人率勁旅賈勇入摧鋒
䧟陣城内益出賊兵與我兵三戰賊皆辟易北門
又出賊騎三四百來夾攻為由屯截殺不得逞自
夘迄申賊乃敗入城閉門守是役也我軍甫集殲
賊甚衆將士用命凡新附之厄魯特回部伯克等
多怨霍集占之煽黨背德咸感激奮勇軍聲大振
我師得偵者言賊牲畜及沙拉斯家屬俱在城南
之英額齊盤山議移兵往掠分賊勢十三日兆惠
先遣愛隆阿等分兵八百扼喀什噶爾來援要道
乃徒營從城東轉攻城南師濟哈喇烏蘇甫四百
騎橋斷賊兵乘機發馬步繼進兆惠率明瑞等分
列三隊縱横衝突所當者破殺賊千人再敗之已
復分左右翼來殊死戰我軍自庫車遠至馬力弗
能支更阻於淖引軍渡哈喇烏蘇達城東大營賊
衆四集合圍我軍接戰五晝夜士氣奮厲軍中贏
糧足資三月守於是掘濠築壘以待援師(互詳卷二十八)
(哈喇烏蘇條)二十四年正月會富德等統新調兵自阿
克蘇來援阿里衮適解馬千疋馳至遂振旅以還
阿克蘇(詳後呼拉瑪條)波羅泥都霍集占度大兵再至必
成擒乃虜其民人牲畜棄城踰山遁於是葉爾羌
之舊伯克回民等以全城降先是都統伯納木扎
爾副都統三泰奉
命往代兆惠富德為將軍參贊至葉爾羌兆惠等方在
圍愛隆阿據河駐後納木扎爾三泰過其營猝陷
賊俱遇害
勅於葉爾羌南建雙義祠祀之
御製平定回部勒銘葉爾羌碑文
粤稽回始肇自天方又名默克一曰天堂大食見元回
鶻見唐是皆彷彿所傳弗詳惟我皇清撫有華夏血氣
之倫均歸陶冶準夷昔強冥頑弗上恃厥險遠實梗化
者䝟貐其衆豺狼其羣以回為羊役以耕耘利其善賈
三倍市欣拘二酋長處伊犁濱四大回城輸租獻賦騰
格是供衞拉是懼繭絲奚堪溝壑已遽有面内心其何能
訴準夷既平羣回見天謂自今始飽食晏眠遣厥酋歸
撫爾土田生死肉骨詎疑變遷詎疑變遷德竟怨報助
我叛疆戕我星軺(叶)是用興師聲罪致討(叶)乃敢抗顔
蜩螗讙譟既侮厥外宜安厥内而何狂狙心焉昏憒殺
人為戲奪妻為穢大失衆心無不怨背三道並發四甄
齊攻酋知弗支自擄一空廿日之前駾走無蹤爾雖知
蹤我追應窮滔滔洸洸連戰皆克旦夕苟延遂入異域
異域畏懷舉旗助力腐鼠莫逋遂來獻馘二酋既殲諸
回永靖叶設官定賦去其苛政昔之諸回曉戰夜偵今
恬以嬉各保性命昔之諸回為準夷臣今語隣封曰天
王民曰天王民誰汝苦辛藝爾黍稷孳爾子孫在昔己
巳爰平金川兹定回部亦己夘年歲符理紀瑞疊祥駢
持盈保泰惟懋慎㫋
御製我軍詩(戊寅)
我軍取烏什酋長欵復獻(阿竒木霍集斯伯克阿竒木伯克者回語大頭目霍集斯)
(其名也)元戎乘良機率衆直前進其奈隆冬時枯草經蹂
躪以此馬不肥奚堪供斫陣況臨彼巢穴螳臂孤注奮
借一誘我軍萬騎逞軀趁我師纔千餘鼓勇無退寸橋
圯渡四百忠義人争勸殺賊至千餘矢盡接短刃涉淖
退保營相持城下頓(十月六日我師直薄葉爾羌城賊緣邊畫溝立隊自固我師以少擊)
(衆所向披靡三戰殱獲甚夥賊擁竄入城不出將軍兆惠以賊游牧在城南英峩竒盤山計乘虚襲賊輜重制)
(賊十三日取道城東渡河未及半而橋圮我師過河者纔四百騎遇賊馬步萬餘張左右翼來戰而地皆沮洳)
(人馬不能如志且戰且踰河退保大營雖遇挫衂而人知效命殺賊千餘我四百人中纔傷一百時營中餘二)
(月餘糧高壘深濠以待集師協𠞰)壯士遴七人星馳兩致信(將軍遣索倫侍衞五)
(十保等兩次賈勇突出遇賊衆遮道者戮之賫奏達阿克蘇城時參贊大臣舒赫德駐守因令五十保馳驛迎)
(趨援師且直抵京城面奏軍營情事俟師齊即率以赴援)舒赫德留守諸回静以鎮
羽檄催後師繼進期颷迅畢齊阿克蘇赴援雪深恨夷
考兵興來曾無遭挫韌此番客主殊不幸致事僨兆惠
稱輕敵請罪誠不吝此非退縮比誰逆料利鈍終能寡
勝衆允由效忠藎奚忍更加罪褒嘉章服晉諸臣諸軍
士行賞以功論(命兆惠由伯爵晉封武毅謀勇一等公加賜寶石帽頂四團龍補服餘大臣弁)
(兵等封賞優叙有差)晝夜促後軍直前金鼓振欲藉士敵愾(今夏特命)
(派索倫察哈爾健銳營及陜甘綠旗兵繼進已過闢展而將軍富德參贊大臣舒赫德等聞此信各羽檄催進)
(其領軍大臣侍衞等無不切齒逆回寢皮食肉人人同恨計十二月中可至葉爾羌)仰冀
天助順捷音共春來平回鴻績建
御製圍解八韻(己夘)
圍解萬里遠懷紓午夜頻(客冬將軍兆惠等薄賊城堅壁固守三閱月趣調援師時)
(縈宵旰至是始得正月十四日官兵剿賊解嚴兩軍會合之信)將軍誠善守
天意本先仁少挫終能勝知難在審因勞哉惟衆士予曰
有良臣更議擣虛策相籌應變神(逆回大和卓木已遁回喀什噶爾危城勢)
(同孤注惟慮小和卓木乘陳潛突豫籌於各路偵備以防鋌險)兔營終詎脱蠖屈乃求
伸(時軍中方議乘勝進取因念士卒久勞且兵饟在道正宜少休養銳勅於附近城中駐營以需繼進)重
賞斯寧吝明征要必申舞干雖美事何以謝軍人(回酋反噬)
(稔惡傷我官兵非脅從比恇怯無識之徒或議解圍却賊可以罷兵匪直無以伸國威且何由渫士怒耶)
御製固濟爾巴圖魯璊綽爾圖盡節詩(己夘)
璊綽爾圖者索倫侍衛員曾以血戰功因賜號旌賢(璊綽)
(爾圖於乾隆二十一年冬隨大兵進剿阿穆爾撒納與哈薩克力戰有功特賜是號)固濟爾何謂
敢勇能摧堅亦云其勇耳大節乃炳然兆惠定回城(喀什)
(噶爾)驛章一一宣云有瑪穆特被回擄去年其人厄魯特
隨軍厮役焉將軍遣偵騎彼亦隨往旃(時將軍遣散秩大臣達什策凌)
(及璊綽爾圖莫寧察岱屯等率兵百人前行捉生口瑪穆特莫寧察厮養也)忽被賊回遮衆
敵寡實難矢盡守空屋奮突揮以拳莫寧察戰沒岱屯
命亦捐璊綽爾圖在傷重飲劍艱猝被生縛去至霍集
占前卓立唾賊罵裂眥髮衝冠巴圖魯侍衛豈懼爾狂
㹪天兵今少至數萬繼進連以千敵爾萬汝滅踵不旋
霍集占乃怒持刀向頸剸其達什策凌同時遭繫牽霍
集占忿詈爾厄魯特人(叶)唇齒應相依何受中國官鐵
鉤鉤四肢其死最可憐皆是所親見飾語敢取愆徒以
無足數旦夕命苟延渠逃定回城乃復得見天兆惠聞
此語既悦繼涕漣悦以我有人涕以已所遣(叶)據實歴
詳陳痛淚不忍看心與帥臣同恩加寧惜駢(璊綽爾圖等前已有)
(旨勅部照陣亡例賜卹今悉其死事英烈狀復命察其子嗣優加恩卹)為齒睢陽張為舌
常山顔古有今豈無詩錄其人傳
御製雙義詩(有序己夘)
副將軍富德至葉爾羌既定回城痛去歲將士之没
於王事暴骨沙場為之築墳表墓因以奏聞蓋隨將
軍兆惠力守者固已無恙而旁出捉生及在途值賊
者猝致捐軀實出逆料時則納木扎爾三泰適以奉
差而往遇賊而殉此雙義之詩所由作也夫雙忠戡
亂於無形雙烈表節於有北今之雙義亦復炳然此
皆我八旗世臣與國同休戚者在諸人含笑九泉已
知世錄之必被而朕捫心午夜奚啻手足之如傷用兵
既非得已盡節豈所樂聞且即此役而言非生擒二酋
何以雪我三軍之恨哉然既建大業寧免微疵即走
卒厮養頗切同仇則知我國家豢養旗人萬年鞏固
之基而非周秦漢唐一興兵而天下驛騷怨聲載道
者比此又朕所深慶幸者夫
雙忠昔集事雙烈能㤀身(二事皆見前集)兹作雙義詩其故得
細陳曰納木扎爾曾贊北路軍奮勇剪逆賊封伯酬其
勲(納木扎爾先以都綂參贊北路軍務曾擒喀爾喀叛逆青衮雜卜論功加封伯爵)副都統三
泰英氣頗超人均御前侍衛素悉厥忠純兆惠富德輩
從戎久效勤欲代俾將母(將軍兆惠富德母俱年高比歲領軍討賊故特簡二臣往)
(代之)二臣被選掄去歲黑水役(事見前)固守遣索倫致信愛
隆阿權退催後援可支百日間速進莫逡巡(將軍兆惠等猝被賊)
(遮時愛隆阿拒河駐後將軍兆惠自圍中遣索倫二人間道傳語大兵未集可速回阿克蘇俟後軍一齊進援)
將軍及參贊輕進徒俱焚當待師並來何慮狂狙狺(時授)
(納木扎爾為靖逆將軍三泰為參贊大臣之信兆惠已知之故亦令暫廻以俟後軍)爾時二臣者
馳驛往軍門過愛隆阿營却近黑水濱所遣人未
遇礟聲前忽聞知賊與我戰聞戰恥退奔徒攜百餘騎
赴義命同捐(叶)凶信驛遞來痛淚傷心魂使早知拒守
退俟熊羆羣同進可樹功何致均沉淪即先至一日
合兆惠軍屯亦可旋今歲奚煩以身殉(叶)不前復不後
此實若有神富德自和闐重至黑水津葉爾竒木降諸
事粗處分痛念我將士沙場化為燐黃頭雖不備掩骼
權為墳猿鶴昔屬幻邱隴今可循因以此事奏西望揮淚
頻豐碑旌墓門千秋西海垠捐軀固臣節在爾非所論
在予則何忍此恨終當伸夷考六人蹟事異心同均與
國休戚共寧止曰藎臣史筆多訛傳永言傳其真
御製副將軍富德奏報小和卓木霍集占亦望風先逃
葉爾羌回衆投誠擬平定回部凱歌十首(己夘)
伊犂平定擬功成孰謂狂回乃背盟師直從來荷
天佑詎予本意好佳兵
偏師護衞入回城(逆酋大小和卓木為準噶爾拘禁日久我師既定伊犂乃出諸繫中遣兵)
(送大和卓木歸舊部時葉爾羌喀什噶爾城中伯克不容大和卓木進城賴我師之力攻克其城大和卓木乃)
(能復統其衆)反面樓蘭太寡情是用再勤將與卒亦惟誅彼
弟和兄
庫車去歲事逡巡不戰不追兔脱身(初雅爾哈善方領重兵圍庫車城而)
(小和卓木旋入旋出竟付諸不問自以坐得空城即可報命老師縱賊至今實貽養癰之害)設使就
擒早偃武至今猶恨僨轅人
阿蘇(即阿克蘇也克字從上阿急呼之原成二字)烏什遞投降直進原期速
定駹(去冬將軍兆惠率師徑薄葉爾羌城雖以再定伊犂投降布魯特周行萬餘里道遠馬乏猝爾被遮)
(然其時適當諸回城望風獻欵因乘勢直前速期綏靖非輕進也)萬里周行強努末將
軍猶是氣如杠
二千餘人守三月逆回數萬不能攻援軍催進前師出
(命副將軍富德等統兵往援轉戰五晝夜我師全軍拔壘而還以少當衆且固守淹時而整暇如故洵有神)
(助云)實賴
鴻禧益惕衷
整軍三路進攻齊早慮同逃不暇齎(將軍兆惠富德議兵分往定兩城朕)
(以二酋勢蹙或棄其人畜輜重而遁屢命將軍等熟籌詳計以偏師遮其要路周防潛竄)哈什哈
爾(平聲)纔納欵葉爾竒木又來徯
自古火州傳不雨纏頭驚訝雨隨軍驛致佳音感
乾貺(土爾番闢展及葉爾羌喀什噶爾一帶素少雨澤今大兵所過甘&KR0584;應時回衆絡繹来降者無不詑為神)
(異)降夷日日出千羣
可知化外有同心簞食壺漿獻致欽(將軍等奏降人争持糗糧羊酒歡迓)
(營門具見悃忱)便爾先逃更何往前途遮獲定成擒(時兆惠富德方撫定)
(兩城之衆尅日進軍而參贊公明瑞等一面往躡賊蹤期必俘獲)
窮回歸化即吾民安集勞徠命藎臣(兩城回衆本為逆渠所脅非自甘抗)
(拒者今既不肯從亡且迎降恐後因諭將軍等加意拊循以示無外)檢校漢唐西域傳可
能到此事傳真
安集延將拔達山(軍知偵知二酋先期通好拔達山伯克將欲往投又以賊黨願赴安集延)
(持議未决然于彼于此皆屬回地可以尺組繫也)豈能自外八鴻間行看往遺
(去聲)來俘獻兵氣漸銷唱凱還
︹漢書西域傳︺從鄯善傍南山北波(後漢書作陂注循河曰陂)河西
行至沙車為南道莎車國王治莎車城去長安九
千九百五十里東北至都護治所四千七百四十
六里西至疏勒五百六十里西南至蒲犂七百四
十里宣帝時烏孫公主小子萬年莎車王愛之莎
車王無子死死時萬年在漢莎車國人計欲自託
於漢又欲得烏孫心即上書請萬年為莎車王漢
許之遣使者奚充國送萬年萬年初立暴惡國人
不悦莎車王弟呼屠徵殺萬年并殺漢使者自立
約諸侯背漢會衛侯馮奉世送大宛客即以便宜
發諸國兵擊殺之更立他昆弟子為莎車王是歲
元康元年也
︹後漢書西域︺傳莎車國西經蒲犂無雷至大月氏
東去洛陽萬九百五十里匈奴因王莽之亂略有
西域惟莎車王延最強不肯附強常勅諸子當世
奉漢家不可負也延死子康立建武五年立康為
漢莎車建功懷德王西域大都尉五十五國皆屬
焉康死弟賢立十四年賢與鄯善王安並遣使詣
闕貢獻於是西域始通蔥嶺以東諸國皆屬賢十
七年賜賢西域都護印綬更賜賢以漢大將軍印
綬賢由是始恨而猶詐稱大都護移書諸國諸國
悉服屬焉號賢為單于數攻諸國二十二年冬攻
殺龜茲王遂兼其國媯塞王自以國遠殺賢使者
賢擊滅之後于窴王廣德攻莎車執賢虜賢妻子
而并其國匈奴聞廣德滅莎車復遣兵將賢質子
不居徵立為沙車王廣德又攻殺之更立其弟齊
黎為莎車王章帝元和三年時長史班超發諸國
兵擊莎車大破之由是降漢莎車東北至疏勒︹班
超傳︺超發于窴諸國兵二萬五千人擊莎車而龜
茲王遣左將軍發温宿姑墨尉頭舍五萬人救之
超召將校及于窴王議曰今兵少不敵計莫若各
散去于窴從是而東長史亦於此西歸可須夜鼓
聲而發陰緩所得生口龜兹王聞之大喜自以萬
騎於西界遮超温宿王將八千騎於東界徼于窴
超知二虜已出密召諸部勒兵鷄鳴馳赴莎車營
胡大驚亂奔走追斬五千餘級莎車遂降自是威
震西域
︹魏書西域傳︺渠沙國居故沙車城在子合西北去
代一萬二千九百八十里
︹唐書西域傳︺疏勒東南五百里濟徒多水踰大沙
嶺有斫句迦種或曰沮渠地千里東踰嶺八百里
即于闐也
︹元史世祖本紀︺至元十一年正月立于闐葉爾羌(舊作)
(鴉兒看今改正)兩城水驛十三年正月詔安慰葉爾羌等
城
按莎車在漢為大國東接于闐北連疏勒今和
闐為于闐方位道里不爽采玉河流證據猶在
而喀什噶爾諸城為疏勒西境按諸史傳與南
有黃河西帶葱嶺之說合亦無可疑者今葉爾
羌在喀什噶爾東南和闐西北應為莎車故壤
而又饒地利擅形勢儼然西域一大都會是即
後漢時莎車王賢所恃以憑陵與國者以疏勒
莎車兩國全勢論之莎車在疏勒南范史稱莎
車東北至疏勒而前書則云西至疏勒五百六
十里者疏勒東西之境最廣各就邊界而言故
不同也後漢班超頓兵疏勒發于闐諸國兵擊
莎車超謂於此西歸者自今葉爾羌至喀什噶
爾當西北行而龜兹王於西界遮超應即今自
葉爾羌城西赴英噶薩爾一路而前書稱自鄯
善西行至莎車為南道則莎車自屬南道極西
附近葱嶺之國今葉爾羌城西直接葱嶺以是
知為莎車也降自北魏號渠莎國介於兩大漸
就微弱周隋以來不著於史當為于闐所并唐
書疏勒東南五百里有斫句迦種一曰沮渠疑
即北魏渠莎之舊又按唐書地理志毗沙都督
府為四鎮之一註曰本于闐國是則莎車轉為
渠莎渠莎又轉為毗沙而莎車故墟久為于闐
所并故直以毗沙名四鎮也今和闐葉爾羌均
隸
天朝以古證今數典必從其朔則和闐為于闐葉爾
羌為莎車方位較然未宜假借也至元世祖於
鴉兒看城置水驛與于闐城並叙應即葉爾羌
對音之訛耳
察特西林
察特西林在葉爾羌東北境喀什噶爾達里雅流
經其南西南距葉爾羌城八百里
巴爾楚克
巴爾楚克在察特西林西南一百里喀叶噶爾達
里雅流經其南西南距葉爾羌城七百五十里自
葉爾羌東行七十里為愛吉特呼又東九十里為
賴里特又東一百二十里為邁納特又東九十里
為阿朗格爾又東六十里為阿克薩克瑪拉爾又
東八十里為畢薩克又東七十里為賽爾古努斯
又東七十里為哲克得里克托海又東一百里踰
喀什噶爾達里雅至此又東八十里為庫克轍爾
又東七十里為汗阿里克又東六十里為烏圖斯
克璊又東五十里為伊拉都接阿克蘇界又自巴
爾楚克西行通喀什噶爾樹木叢茂小山如屏逆
酋霍集占自庫車亡命道經其間有牲畜之民驅
脅以西餘遭戮殆盡逆酋伏誅後始遷回民居此
按巴爾楚克在喀什噶爾達里雅北水經謂北
河自疏勒逕流南河之北東南流逕疏勒城下
南去莎車五百六十里此指今喀什噶爾達里
雅逕巴爾楚克之南而東注者言也北史稱疏
勒國南有黃河又云有大城十二小城數十今
巴爾楚克城正當喀什噶爾達里雅北岸當即
在小城數十之内蓋今喀什噶爾達里雅之
北東自巴爾楚克西至喀什噶爾皆古之疏勒
地當時城郭隨在而有亦事之常無足疑者
呼拉瑪
呼拉瑪舊對音為呼爾璊在巴爾楚克西南百三
十里踰喀什噶爾達里雅至其地乾隆二十三年
十月將軍兆惠追逆酋霍集占於葉爾羌城下懸
師深入賊衆蝟集先是夏六月
皇上軫念從征軍士在行間久欲以更番休養調撥兵
馬次第抵阿克蘇及是阿克蘇參贊大臣舒赫德
即統新調兵三千五百赴援馳至巴爾楚克副將
軍富德以兵三百來會簡卒蒐乘汰存疲弱率銳
師遄行以新撥馬未至士多步行者二十四年正
月六日次呼拉瑪霍集占擁賊五千餘騎迎戰我
馬兵纔六百富德等令努三愛隆阿分領參贊大
臣福禄等各按部伍督放中軍火器步行之索倫
察喀爾善射兵分列兩翼自己至申與賊鏖戰十
餘次賊敗走提督豆斌率中軍鎗礟奮進奪取賊
人負固處誤中賊礟遂遇害富德努三率左翼兵
獲霍集占所居帳及鎗礟旗纛諸物舒赫德愛隆
阿以右翼兵擊敗餘賊追奔逐北十五里許翌日
黎眀整兵進行砂礫中賊又率衆踞高阜逆我師
富德等督兵突擊竟日夜初八日賊輕我馬少四
面迎截官兵屹不動我師在砂礫地兩晝夜不得
水拾冰塊以咽是夜陣而行將移駐有水處未十
里賊隨後挑戰我兵亦隨機擊殺至天曉及葉爾
羌諤斯騰渡口富德等整兵守渡賊不能奪轉戰
復一日夜是夜擇營中堪乘馬得五六十盡給壯
士選精銳步兵二百從之往襲賊營未至適參贊
大臣阿里衮遵
旨督解馬千匹星馳來會阿里衮與鄂博什分兵兩翼
讙呼馳突賊衆驚敗越日與富德等合軍威大振
而敗去之賊復在外吹螺招集餘黨於是努三鄂
博什等自右翼馳出乘勢襲擊阿里衮愛隆阿自
左翼夾攻富德以中軍合戰殺賊千餘及大伯克
數十獲器械馬匹無算波羅泥都脅間中鳥鎗傷
創甚賊舁之入城潛回喀什噶爾方是時師行千
里地無水草猝然遇賊步騎勢殊五日四夜酣戰
不息仰賴
聖謨神遠先事綢繆呼吸之間雲集響應我師既盛賊
乃敗逃富德等遂鼓行而前抵葉爾羌與兆惠夾
攻破賊
御製我師詩(己夘)
我師萬里外馬力實難繼況深入賊巢主客勢誠異
以此被所圍固守鼓衆氣豈忍罪輕進惟奬勤王事(上年)
(十月十三日之役將軍兆惠直薄葉爾羌城僅以四百餘人衝剿賊衆二萬餘又道遠馬乏猝有挫衂然深溝)
(高壘悉力持守賊不敢犯其果銳沉毅有大過人者若輒以倖試為訾議將徒快懦夫首鼠之論何以勵將集)
(事是以屢詔褒勉而趨諸軍刻日赴援)再三督援師速進以接濟亦不待
督責敵愾人同勵(參贊尚書舒赫德於阿克蘇城先簡駐城銳卒並督諸路兵先至者星馳)
(往營而將軍伯富德等所統滿洲索倫察哈爾及綠旗營兵取道雲集參贊公阿里衮以次解馬濟師一時軍)
(聲士氣為之益振)屈指數(上聲)居諸兵應臨彼地爭勝在俯仰所
關信非細中夜不安寢亟盻佳音至忽傳驛致章秉燭
披衣視(叶)鏖戰五日夜斬將搴旗幟副將軍富德參贊
及軍士(叶)同心成巨功殲賊數千騎(富德報至稱本年正月初六日統兵)
(行至呼爾璊地方遇賊騎五千麾衆夾擊轉戰五日四夜會參贊阿里衮督解馬匹亦至分翼斫陣賊衆創潰)
(戮賊千餘人餘悉負傷敗竄而逆酋大和卓木脇中鎗傷賊衆舁之入城且潛回喀什噶爾矣)已近將
軍營通信卒遣四(時將軍兆惠營中聞鎗礟聲和援兵已至乃厲兵邀戰將賊營焚燬數處)
(且陣戮千餘人生擒五十餘人獲器械無算並遣索倫回兵各二人自軍門持牘相聞富德因附以入奏)頑
回百計攻官軍一意備以此歴三月無恙皆寧謐(叶是先)
(舒赫德得兆惠檄取援兵劄云營中有餘糧可支二三月為堅壁計自後回酋或用雲梯或用決水皆為我兵)
(先覺應手破之而營中繕備益嚴故困守雖踰時而人皆有固志至是馳報自將軍下逮介士並整暇如故云)
相商夾擊策一舉期功遂四月寤寐縈今朝始慶慰殷
心念衆勞額手感
天賜佇持捷音馳國朝威遠被
御製墨爾根巴圖魯瑪瑺斫陣歌(己卯)
乙亥以來有事戎賴我衆力成膚功重賞之下多勇士
捨身圖報羣輸忠舒布圖鎧實巨擘三巴圖魯繼厥蹤
(見丙子集中)後乃不可屈指數就中瑪瑺尤稱雄經卅餘戰
皆首出搴旗斬將誰争鋒鐵騎憑陵諸鄂拓(準夷部落名)肅
清伊犂揚英風今春我軍急進援富德率師如羆熊瑪
瑺命領塗路首(蒙古語先鋒探信者)呼爾璊處賊迎攻堂堂之陣
賊辟易瑺乃獨進躡寇窮金鞭連策大宛馬繡蝥不用
用雕弓一箭正中賊要害再箭倉卒乃落空三箭終殪
賊墜馬忽忘深入賊隊中蜂屯蟻雜齊擁簇瑺之馬斃
倒沙蓬捨馬步戰短兵接叱咤凌厲氣如虹我軍隨進
瑺乃出檢傷十處中(去聲)其躬以帛裹傷明復戰義膽自
有神帡幪花門降胡咋舌歎如此超勇聞何從將軍一
一據實奏不竒其勇憐其忠設非立志忠且壯安能效
命功名崇馳驛令歸不可再嫖姚賜第今堪同席前備
陳隕涕聽厚賚覺未酬勲庸仍歸禁旅領宿衞(命為護軍統領)
若無曩勣撝謙沖古來歸奏未央殿却聞天子不召見
御製惜陣亡提督豆斌詩(庚辰)
去歲正月初九日副將軍富德自阿克蘇率諸師兼
程進援將軍兆惠遇賊要戰于呼爾瑪時豆斌領綠
旗兵列鎗礟對敵不期中賊銃捐軀詩以惜之
老將行間名久標(雍正元年間西陲用兵豆斌即以禆將特著功伐後屢膺節鎮勇略夙優)
援師深入從(去聲)嫖姚鋪敦縱已占三捷矍鑠不期喪一
朝杜牧悲曾譏點筆孟明壯詎肯廻橈最憐來歙臨終
際強起猶虞衆志摇(豆斌中創時猶力疾拊循諸將士奮勇殺賊)
伯什恰特
伯什恰特在葉爾羌城東五十里
拜林
拜林在伯什恰特東北五十里西距葉爾羌城一百里
密什雅爾
密什雅爾在葉爾羌北十五里
塔噶爾齊
塔噶爾齊在密什雅爾東十八里南距葉爾羌城
二十里
阿布普爾
阿布普爾在塔噶爾齊東二十里西南距葉爾羌
城三十里
汗阿里克
汗阿里克在密什雅爾北踰河至其地南距葉爾
羌城四十里
庫勒塔里木
庫勒塔里木在汗阿里克東北二百六十里南距
葉爾羌城三百里
鄂湍楚魯克
鄂湍楚魯克舊對音通古思魯克在葉爾羌城南
四十里踰哈喇烏蘇至其地
雅哈阿里克
雅哈阿里克在葉爾羌諤斯騰北岸五里北距葉
爾羌城四十里
坡斯恰木
坡斯恰木在雅哈阿里克南三十里踰河至其地
北距葉爾羌城七十里
舒帖
舒帖在鄂湍楚魯克南一百六十里踰河至其地
北距葉爾羌城二百里
呼木什哈特
呼木什哈特南距葉爾羌支河五里北距葉爾羌
城二百里
伯什阿里克
伯什阿里克在呼木什哈特東南一百里踰葉爾
羌支河至其地北距葉爾羌城三百里
托古斯恰特
托古斯恰特在伯什阿里克東一百里北距葉爾
羌城三百五十里
鄂爾多諤斯騰
鄂爾多諤斯騰地以水名在葉爾羌城西二十里
阿喇勒
阿喇勒在鄂爾多諤斯騰西南二十里東距葉爾
羌城二十里
喀瑪喇克
喀瑪喇克在阿喇勒西南二十里踰哈喇烏蘇至
其地東距葉爾羌城二十里
哈喇古哲什
哈喇古哲什有小城當哈喇烏蘇雙流交會之地
東距葉爾羌城二百里
喇巴特齊
喇巴特齊在喀瑪喇克西五十里東距葉爾羌城
七十里
和什阿喇布
和什阿喇布在哈喇古哲什城西南二十里有小
城東距葉爾羌城二百里
色勒克郭勒
色勒克郭勒地以水名在和什阿喇布西五百里
東距葉爾羌城七百里
伊竒蘇寧阿喇斯
伊竒蘇寧阿喇斯有小城在和什阿喇布城東南
一百里東北距葉爾羌城一百里
裕勒阿里克
裕勒阿里克在波斯恰木南七十里有小城東北
距葉爾羌城三百里由是西南為漢西夜國地
︹漢書西域傳︺西夜國王號子合王治呼犍谷去長
安萬二百五十里東北到都護治所五千四十六
里東與皮山西南與烏秅北與莎車西與蒲犂接
西夜與胡異種類羌氐行國
︹後漢書西域傳︺西夜國一名漂沙漢書中誤云西
夜子合是一國今各自有王
︹魏書西域傳︺悉居半國故西夜國也一名子合其
王號子治呼犍在于闐西去代萬二千九百七十
里太延初遣使來獻自後貢使不絶
︹唐書西域傳︺朱俱波一名朱俱槃漢子合國地直
于闐西千里葱嶺北三百里西距喝盤陀北九百
里屬疏勒南三千里女國也
按漢西夜國北與莎車接莎車即今葉爾羌則
西夜故國當在葉爾羌南境裕勒阿里克西南
也所治以國名應附蔥嶺而居者至北魏時為
悉居半唐為朱俱波也惟魏書於悉居半外别
有朱居國亦在于闐之西而山居疑此兩國至
唐而并又兼有蒲犂伊耐德若諸國之地疆域
殊廣非復漢時西夜附庸大國者比矣
庫克雅爾
庫克雅爾在裕勒阿里克城西五里東北距葉爾
羌城三百里
按後漢時西夜子合各自為王裕勒阿里克為
西夜國則庫克雅爾當為後漢子合國也在唐
亦屬朱俱波地
塔克布伊
塔克布伊在庫克雅爾西北二百里有小城東北
距葉爾羌城三百里
︹魏書西域傳︺朱居國在于闐西其人山居
按魏朱居國亦屬唐朱俱波國地魏書稱其人
山居今塔克布伊傍山為城且與裕勒阿里克
庫克雅爾相連應屬朱居國舊地
英額齊盤
英額齊盤舊對音為英峩竒盤在塔克布伊西南
一百里依山為左東北距葉爾羌城四百里
沙圖
沙圖在呼木什恰特東南二十五里踰葉爾羌支
河至其地西距葉爾羌城二百二十里
哈爾噶里克
哈爾噶里克在伯什阿里克東南踰提斯衮諤斯
騰又東南十里至其地北距葉爾羌城二百二十
里
貝拉
貝拉在哈爾噶里克東南六十里踰庫森諤斯騰
至其地北距葉爾羌城二百二十里哈爾噶里克
以東地皆砂磧至貝拉始有水草
楚魯克
楚魯克在哈爾噶里克東南七十里西北距葉爾
羌城二百九十里
皮什南
皮什南在楚魯克東三十里有河出南山下北流
百餘里饒水草西北距葉爾羌城三百十里
按漢書皮山國西北通莎車三百八十里莎車
為今葉爾羌皮什南當葉爾羌東南三百十里
是其地已入皮山國界而所謂皮山城者尚在
其東也
固璊
固璊在皮什南之東七十里踰河至其地西距葉
爾羌城三百八十里
木濟
木濟在固璊東南八十里東距葉什勒庫勒五里
西距葉爾羌城四百六十里
章固雅
章固雅在固璊南四十里東傍葉什勒庫勒當孔
道南西距葉爾羌城三百九十里
薩納珠
薩納珠在章固雅南二十里西距葉爾羌城四百
里有城垣由此西南行可達根都斯坦城西北面
臨葉什勒庫勒
︹唐書地理志︺于闐西三百九十里有吉良鎮
︹唐西域記︺瞿薩旦那國王城西行三百餘里至勃
伽夷城
按今和闐額里齊城即唐時于闐國都唐書西
域傳稱于闐即瞿薩旦那國今自和闐額里齊
城西行至薩納珠三百九十里疑屬當時吉良
鎮地即西域記所稱勃逆夷城亦於是在也又
按唐書地理志由于闐葦關西經勃野西北渡
繫館河六百二十里至郅支璊城一曰磧南州
又西北經苦井黃渠三百二十里至雙渠故羯
飯館又西北經半城百六十里至演渡州又北
八十里至疏勒鎮以今道里計之勃野地無可
考要在哈喇哈什以西無疑自和闐西行玉隴
哈拉兩郭勒外以葉什勒為大應即所謂繫館
河也由葦關西六百餘里為郅支滿城應即今
葉爾羌城由此西北入疏勒鎮即今由葉爾羌
西北入喀什噶爾之路
衮得里克
衮得里克在木濟東南四十里踰葉什勒庫勒至
其地西距葉爾羌城四百八十里
都窪
都窪在衮得里克東南六十里有城垣西距葉爾
羌城五百里
︹漢書西域傳︺皮山國王治皮山城去長安萬五十
里東北至都護治所四千二百九十二里西南至
烏秅國千三百四十里南與天篤接北至姑墨千
四百五十里西南當罽賓烏弋山離道西北通莎
車三百八十里
︹魏書西域傳︺蒲山國故皮山谷也居皮城其國西
南三里有凍凌山後役屬于闐
︹唐書西域傳︺于闐并有漢皮山國故地︹地理志︺于
闐西南三百八十里有皮山城
按漢書載于闐國西通皮山三百八十里與唐
書地理志于闐西南至皮山城里數相合今自
和闐額里齊城西南至都窪三百五十餘里莎
車今葉爾羌東南行至都窪亦三百餘里是皮
山故城當與此相近也又與都窪城毗連者左
有皮雅勒阿勒瑪右有皮什南皆與皮山字音
相近疑當時悉屬皮山國地至其東西邊界不
可考矣
皮雅勒阿勒瑪
皮雅勒阿勒瑪在木濟東南二百里踰葉什勒庫
勒至其地西距葉爾羌城六百六十里東境有黃
水溝
︹唐書西域傳︺于闐或曰瞿薩旦那西有沙磧鼠大
如蝟色類金出入羣鼠為從
︹唐西域記︺瞿薩旦那國王城西百五六十里大
沙磧正路中有堆阜並鼠壤墳也此沙磧中鼠大
如蝟其毛則金銀異色
按今自額里齊西行至皮雅勒阿勒瑪東境若
以今哈喇哈什為王城由此西行百五十里應
在皮雅勒阿勒瑪西境也
阿克阿里克
阿克阿里克在木濟東北二百里西南距葉爾羌
城六百餘里東傍葉什勒庫勒不當孔道自阿克
阿里克踰葉什勒庫勒自皮雅勒阿勒瑪踰黃水
溝東境俱交河闐界
以上屬葉爾羌又西為葉爾羌境外地
塞爾勒克
塞爾勒克在蔥嶺中由齊齊克里克達巴西南行
八十里至其地有小城葉爾羌諤斯騰北源經流
其左
喀爾楚
喀爾楚在蔥嶺中由塞爾勒克西南行一百五十
里至其地有小城葉爾羌諤斯騰南源經流其陽
東距葉爾羌城五百餘里東北至喀什噶爾亦如
之自塞爾勒克以西在葉爾羌西境外于漢當為
蒲犂國地
︹漢書西域傳︺蒲犂國王治蒲犂谷去長安九千五
百五十里東北至都護治所五千三百九十六里
東至莎車五百四十里北至疏勒五百五十里南
與西夜子合接西至無雷五百四十里寄田莎車
種俗與子合同
︹後漢書西域傳︺德若國東去長史居三千五百三
十里去洛陽一萬二千一百五十里與子合相
接
︹魏略西戎傳︺中道西行滿犁國億若國皆拜屬疏
勒
︹魏書西域𫝊︺渴槃陀國在蔥嶺東朱駒波(魏書又作朱居)
西河經其國東北流有高山夏積霜雪附於嚈噠
︹唐書西域傳︺喝盤陀或曰漢陀曰喝館檀亦謂渴
羅陀由疏勒西南入劍末谷不忍嶺六百里其國
也距瓜州四千五百里直朱俱波西南距懸度山
北抵疏勒西護密西北判汗國也治蔥嶺中都城
負徒多河其王本疏勒人世相承為之西南即頭
痛山也
按漢蒲犂國東至莎車北至疏勒之文與今自
喀什噶爾葉爾羌西南至塞爾勒克喀爾楚道
里相合則塞爾勒克喀爾楚一帶當為蒲犂故
壤也後漢無蒲犂而有德若且云東與子合接
今塞爾勒克與裕勒阿里克庫克雅爾相接知
德若即蒲犂地矣魏略滿犂億若二國並載而
滿之與蒲億之與德應屬傳寫之訛北魏渴槃
陁在朱駒波西以今裕勒阿里克為悉居半國
推之則此宜屬元魏渴槃陁地唐書所謂由疏
勒西南入劍末谷六百里即其國者也(唐書西域傳又)
(稱朱俱波并有漢之蒲犂西距喝槃陀疑元魏渴槃陀國之東鄙至唐為朱俱波之西鄙是漢)
(之蒲犂於魏屬渴槃陀者於唐又屬朱俱波也)由此西北行通哈喇庫
勒阿喇楚勒葉什勒庫勒淖爾西南行通拔達
克山咸在蔥嶺環帶之間(詳見卷十七及四十六)
又按蔥嶺周圍千有餘里山環水帶境幽勢阻
宅國非一在漢則東為蒲犂西為無雷難兜無
雷北為涓毒其大較也傳於西夜國曰西與蒲
犂接於蒲犂則曰南與西夜子合接互文觀之
西夜當在蒲犂東南也於無雷國曰南至蒲犂
於蒲犂則曰西至無雷互文觀之無雷當在蒲
犂西北也無雷北與捐毒接捐毒西上蔥嶺為
休循則難兜北與休循接可知難兜在無雷之
西故東北去都護治所較遠而傳有西至無雷
之文當屬東字傳寫之訛也惟是婼羌最近陽
關去長安僅六千三百里戶四百五十小國耳
而傳於去長安萬有餘里之難兜復曰南與婼
羌接殊不可解後漢德若國傳云自于窴經皮
山至西夜子合德若焉是德若固居西夜子合
西者宜附近蔥嶺魏書有朱居(又作朱駒波)渴槃陁
諸國而蒲犂無雷難兜不著於錄其即朱居等
國之地無疑唐書朱俱波國疑即魏書朱居國
於傳稱其即漢子合并有西夜蒲犂依耐德若
諸國則闢地最廣應兼有元魏時渴槃陁之地
參互考之是唐之朱俱波於漢兼有西夜子合
蒲犂依耐德若五國地於魏兼有悉居半朱居
渴槃陁三國地而唐之喝槃陁始則兼有漢時
無雷難兜蒲犂之地後蒲犂故地為朱俱波所
并止兼有漢時無雷難兜之地於魏為渴槃陁
西境及鉢和波知賖彌諸國在朱駒波西者也
(魏書渴槃陁尚在蔥嶺東故必兼鉢和波知賖彌諸國方足盡漢時蒲犂無雷難兜之地)惟
是諸部犬牙相錯其邊界頗難追考即分併之
由史傳亦有未詳要此數國在今葉爾羌喀什
噶爾以西蔥嶺環帶之内無可疑者又按魏書
載有伽倍折薛莫孫鉗敦弗敵沙閻浮謁五國
為大夏五翖侯地伽倍國在莎車之西去代一
萬三千里而史於渠莎國則云故莎車城去代
一萬二千九百八十里以伽倍國較之僅遠二
十里自是西行至閻浮謁國去代一萬三千七
百六十里亦止在莎車西七百里外今自葉爾
羌西行七百里尚在蔥嶺環帶之中而史稱五
國皆居山谷則於蔥嶺中立國亦無可疑特其
與悉居半朱居諸國辨方分界之處無可考耳
又載有者至拔國在疏勒西去代一萬一千六
百二十里迷密國在者至拔西去代一萬二千
六百里地與疏勒為近亦當附近蔥嶺至大月
氐於元魏時别自為國去代一萬四千五百里
自當在蔥嶺之外矣
欽定皇輿西域圖志卷十八
