欽定皇輿西域圖志卷二十四
水一
安西南路
白楊河
白楊河在玉門縣惠回堡南六十里南山中河有
二源東南流二十五里合流十餘里當孔道折而
西南流四十里名哈洮河
惠回堡河
惠回堡河源出惠回堡北山中西南行四十餘里
至惠回堡北分東西流夾堡而趨各南流三十餘
里入於地
火燒溝
火燒溝在騸馬城西三里南流二十餘里入於地
赤金湖
赤金湖在騸馬城西三十七里源在玉門縣南草
地有數派合流三十五里由縣西南境北行逕赤
金峽釃為三渠北流各三十里許至縣西北境復
合流而西又一支流自縣西南境分流逕縣南東
行三十餘里折而北釃為二源北流各三十里許
過縣東境復合流而西與西三渠合流之水合復
折而東北流三十里統名赤金湖入于阿拉克池
亦名花海子其隸縣西境最西一渠名西沙河
︹寰宇記︺玉門縣有衆泉北流入延興海
︹一統志︺西几馬河在赤金所西原出所南草地有
數派會流而北又折東北三百里注於阿拉克池
又哈濟爾河在所東上流亦有數派北流折東北
亦注於阿拉克池池周數十里
按玉門縣地兼漢時會水池頭兩縣闞駰注云
衆水所會故曰會水今赤金湖由玉門縣南分
五渠環縣城北行曲折入北山中其下流地名
花海子以形勢求之應即漢書注所謂衆水所
會寰宇記所云衆泉北流者又考一統志載西
几馬河在赤金所西哈濟爾河在所東源有數
派北河合注河拉克他蒙古語謂花為阿拉克
是今花海子即阿拉克池亦即寰宇記之延興
海也
石油河
石油河在玉門縣南九十里南山中東南流三十
里西有龍王廟
︹劉昭郡國志︺延夀縣南有山石出泉注地為溝其
水肥如煮肉洎(肉汁也)凝膏然之極明不可食謂之
石漆
︹元和志︺石脂水在玉門縣東南一百八十里泉中有
苔如肥肉然之極明水上有黑脂人以草盝取用
塗鴟夷酒囊及膏車周武帝宣政中突厥圍酒泉
取此脂然火焚其攻具得水愈明酒泉賴以獲濟
明一統志石油出肅州南山
按石脂水在玉門縣東南與今石油河方位適
合且石漆石脂石油義本相同其為然膏舊迹
無可疑者
蘇賴河
蘇賴河源在玉門縣靖逆城東南三百二十里出
南山中西北流百餘里昌馬河東北入之合流二
十餘里出南山口分兩大支其東北一支行七十
里折而北又分二支北流六十里出塔兒灣堡之
西北境河流漸細其西北一支直趨三四道溝合
流入布魯湖又南會十道溝水又南會窟窿河又
西經安西州治北三十里為南籍端水又西經敦
煌縣治西北二百里南會黨河又西流三十里入
哈喇淖爾初兩河合流出山西北一支東流三十
里分為靖逆東西二渠不通布魯湖而溉田甚廣
乾隆四年接引西渠餘水折北而西仍入布魯湖
於是蘇賴昌馬兩河下流分而復合經流一州二
縣之地土田悉資灌溉水利倍饒
按蘇賴與昌馬合流而蘇賴之名較著尋其源
委則自濫觴南山歸墟黑海皆可以蘇賴名之
矣苐如十道溝窟窿河黨河自南来會同流異
源者又當别為一河即以蘇賴經流全體而論
在柳溝衞城東北者古稱布魯湖在安西州城
北者古稱南籍端水雖以古証今其名或著或
否而審定形勢則較然不誣允宜隨地立名以
資考証今舉全河經流形勢於此而因地著名
之蹟仍分著於後焉
昌馬河
昌馬河源在靖逆城西南一百五十里南山下東
北流百里與蘇賴河合流二十里出山餘詳見蘇
賴河條下
布魯湖
布魯湖在柳溝城東北一百二十里即蘇賴昌馬
兩河下流經流渟瀦之處澄波千頃葭葦彌望浴
鳬飛鷺宛然澤國由是西行踰柳溝城為古南籍
端水
十道溝
十道溝在玉門縣安西州交界二道溝以東屬玉
門縣三道溝以西属安西州草地湧泉北流入於
布魯湖其第三四道溝南承昌馬河上流夾柳溝
堡城而北注所謂柳溝即第四道溝舊多檉柳故
名也隸玉門縣者一道溝東距縣城一百五十里
二道溝東距縣城一百六十里隸安西州者三道
溝西距州城二百五十里四道溝西距州城二百
三十里五道溝西距州城二百二十里六道溝西
距州城二百十五里七道溝西距州城二百十里
八道溝西距州城二百里九道溝西距州城一百
七十里十道溝西距州城一百六十二里
按漢書淵泉縣注闞駰云地多泉水盖即指此
窟窿河
窟窿河在安西州雙塔堡東西距州城一百三十
里東西分流經雙塔堡東入蘇賴河内多窟穴上
小下大深邃不測盤渦湍急流不及遠南為土葫
蘆溝即窟窿河發源處也
︹明史西域傳︺成化九年都督哈森(舊作罕慎今改正)及齊勤
(舊作赤斤今改正)罕東諸部集兵進討土爾番兵至布隆吉
爾(舊作布隆吉兒今改正川)川
按柳溝衛城地名布隆吉亦稱布隆吉城窟窿
河居其西亦稱布隆吉河明史布隆吉爾川即
謂此水也
南籍端水
南籍端水在安西州治北上承布魯湖西出之水
經流安西州全境亦蘇賴昌馬兩河下流也又西
行會南岸河渠三道西南流西距州城六十里曰
屯田渠長九十里繞州城南西注瓜州五堡間又
東踰小灣堡五里曰回民渠長六十里經瓜州五
堡南又東二十里曰餘丁渠長三十五里自南籍
端水西行會黨河入哈喇淖爾
︹漢書地理志︺冥安縣南籍端水出南羌中西北入
其澤
︹元和志︺晉昌縣冥水自吐谷渾界流入大澤東西
二百六十里南北六十里
按蘇賴昌馬二河舊經五衛故地在今安西州
北者槩謂之蘇賴河顧考今安西州舊為淵泉
縣即漢冥安縣唐晉昌縣地則此州北經流之
水為漢之南籍端水唐之冥水無疑漢書云出
南羌西北入澤元和志云自吐谷渾界流入大
澤皆舉其全體而言之耳
黑水河
黑水河在安西州東南九十里水色微黑有魚發
源迤東之沙窩西流入蘆水溝河上有橋名黑水
橋厥名頗著
宫皂河
宫皂河在安西州踏實堡南二十里南山下有三
道南通金鷄嶺西南有毛兔泉北距州城一百七
里又西南有蛇窩泉北距州城一百三十里
藥水泉
藥水泉在石包城東泉有二源北流合一又北流
為水峽又州治東南一百四十里有大泉南三百
五十里有塔兒泉
︹漢書地理志︺酒泉郡注應劭曰其水若酒故曰酒
泉也師古曰舊俗傳云城下有金泉泉味如酒
按一統志載藥泉在沙川衞東南石堡城味略
如酒相傳飲之愈疾疑藥泉即漢書酒泉金泉
之舊
茨窩泉
茨窩泉在安西州城北五百里
東長流水
東長流水在茨窩泉西北五十里東南距州城一
百里
烏拉大泉
烏拉大泉在安西州青山子北七十里東南距州
城七百二十里
蘆岡泉
蘆岡泉在烏拉大泉西北九十里東南距州城八
百十里接哈密界
︹魏書高昌傳︺高昌王馬儒求内徙割伊吾五百里
以儒居之至羊榛水
按伊吾為今哈密自伊吾五百里至羊榛水宜
在今哈密東南五百里之地今蘆岡泉西北去
哈密約五百里疑與古羊榛水為近
月牙泉
月牙泉在敦煌縣南鳴沙山麓南隣黨河淵渟澄
澈映月無塵環以流沙雖遇烈風而泉不為沙掩
舊傳水産鐵背魚七星草服之可長生
︹肅州新志︺月牙泉人亦呼為藥泉
按肅州新志載月牙泉人亦呼為藥泉今月牙
泉在敦煌縣南藥泉在安西州東南一統志亦
二泉分載而肅州志謂月牙泉亦名藥泉者以
其産有七星草故並得是名歟又考今敦煌縣
城東北一百四十里百齊堡南有小湖北近坡
陀圓可周數里同名月牙盖緣蹟地山泉濬發
所在多有不同源而名號偶符亦無可疑者
鹽池
鹽池在敦煌縣東四十七里池中鹽常自生百姓
仰給又黨河西四十里有西鹽池四面皆沙山
懸泉
懸泉即今水硤在敦煌縣東一百三十里
︹敦煌耆舊記︺水有懸泉之神
︹元和志︺懸泉水在沙州東北一百三十里出懸泉
山漢將李廣伐大宛還士衆渴乏引佩刀刺山泉
飛湧出
按懸泉之名于古最著今敦煌即沙洲故城(詳見)
(疆域)則自圪塔井空心墩南境之山在敦煌縣直
東迤北境上者應即懸泉山山中水硤應即懸
泉為漢李廣刺山湧泉故處也
黨河
黨河在敦煌縣城西七十里源出縣東南山中北
流二百餘里又西流百餘里東北會龍勒水又北
流出山為黨河口又北流至敦煌縣城西又北流
百餘里入蘇賴河西入哈喇淖爾東分二大渠曰
永豐渠長三十二里經縣城南折而東曰大有渠
長四十二里經縣城北西分三大渠曰通裕渠長
二十里曰慶裕渠長十七里曰普利渠長二十三
里其下流東岸復分四小渠曰窑溝渠曰伏羌舊
渠曰伏羌新渠曰莊浪渠溉田甚廣即古氐置水
也一名都鄉河其合流入喇喇淖爾處名葫蘆河
︹漢書地理志︺敦煌郡龍勒縣氐置水出南羌中東
北入澤溉民田
︹五代高居誨使于闐記︺瓜州南十里鳴沙山西渡
都鄉河至陽關
按敦煌縣西境即漢龍勒縣地今敦煌縣境内
之水無大於黨河者其為漢氏置水無疑也黨
河出南山入哈喇淖爾即漢書出南羌東北入
澤之遺蹟其旁水分渠水利廣饒所謂溉民田
者也鳴沙山在今敦煌縣東黨河在其西南北
流則高居誨自鳴沙山西渡之都鄉河亦非此
莫属也惟黨河出山至河口皆西北流至敦煌
縣西則北入哈喇淖爾而漢書乃云東北入澤
似未全合然考漢龍勒故城在今黨河之西河
流經其東則漢書所謂東北入者據其經流龍
勒縣境者而言謂在縣境之東而北入大澤耳
非謂全水形勢皆如是也唐岑參苜蓿峰寄家
人詩云葫蘆河上淚沾巾苜蓿峰為今五峰之
一葫蘆河與之相近今黨河下流哈喇淖爾一
帶濱河之地名呼嚕蘇台河盖以地而得名者
以葫蘆目之乃音轉之訛耳
渥洼水
渥洼水在敦煌縣界生天馬
︹漢書武帝紀︺元鼎四年秋馬生渥洼中作天馬之
歌注李斐曰南陽新野有暴利長當武帝時遭刑
屯田敦煌界數於此水旁見郡野馬中有竒異者
與凡馬来飲此水利長先作土人持勒靽於水旁
後馬玩習久之代土人持勒靽收得其馬獻之欲
神異此馬云從水中出
按渥洼水遺跡無可考李注稱暴利長以屯田
得之宜在敦煌境内水草耕牧之地今黨河分
五大渠漑田甚廣黨城為效穀故縣以勤效得
穀其為當時屯種畜牧之地無可疑者則渥洼
水或即氐置之支流與今黨河相附近者與
哈喇淖爾
哈喇淖爾(淖爾蒙古語謂池也餘倣此)在敦煌縣西北距縣城
二百八十里左右週遭小渚六七有三大源曰蘇
賴河曰昌馬河曰黨河皆出南羌中歸墟於是蘇
賴河水自靖逆城東南三百里出山北流至柳溝
堡折而西南流會十道溝水繞安西州北過敦煌
縣西北入於淖爾昌馬河水自靖逆城南二百二
十一里東北入蘇賴河同入於淖爾黨河水自安
西州南四百里出山西北流過黨河口至敦煌縣西北
為呼嚕蘇郭勒會蘇賴河同入淖爾三河大槩分
東西二支經流一州二縣包絡羣山内資灌溉外
控形勢支流成渠旁水咸彙過此以西則地多沙
磧矣
按漢書南籍端水氏置水皆西北入澤所謂澤
者即指哈喇淖爾而言淖爾當安西州之西北
境諸水東南入之形勢方位適合也
巴顔布拉克
巴顔布拉克(布拉克蒙古語謂泉也餘倣此)在敦煌縣城西南八
十里東傍紅山又西五十里有多布溝山中出泉
南北環流當孔道
龍勒水
龍勒水在敦煌縣古城南一百八十里龍勒山下
其水南流會黨河入於哈喇淖爾
︹元和志︺夀昌縣有龍勒水在縣南一百八十里龍
勒山下
按古城為龍勒故城(說見卷七疆域)則古城南境之水
當為龍勒水也又水出山而南流亦與元和志
水出龍勒山之說合
以上屬安西州
色爾騰海
色爾騰海在敦煌縣西南境外三百餘里水出南山
之隂西北流瀦為大澤四周有山圍繞水不長流西
八十里别有圓澤名小色爾騰海西南三百里有鹽池
按唐書地理志載鹽池之名不一其在安西州
西境外者有納職縣南六十里之陸鹽池今流
沙以西古鄯善國地在唐為納職縣與所謂陸
鹽池方位相合疑足當之然按蒲昌海一名鹽
澤漢書謂其潜行地中水經注謂其地廣千里
皆為鹽而剛堅掘發其下有大鹽如巨桃亦當
納職之境則唐書所稱陸鹽池者又應指此而
非色爾騰海西南之鹽池也
噶斯淖爾
噶斯淖爾在小色爾騰海西七百里其澤周迴二
百里支流三道西南行百餘里北二百里至羅布
淖爾
︹唐書地理志︺自納職縣西經獨泉東華西華駝泉
渡茨萁水過神泉三百九十里有羅護守捉
按兩色爾騰海鹽池噶斯淖爾諸水皆在敦煌
縣西古玉門關外即唐以鄯善故城置之納職
縣地所謂獨泉東華西華駝泉茨其水神泉者
疑是其遺蹟也
以上属安西州西境外地
安西北路
半池泉
半池泉在安西州北蘆岡泉西北七十里西距哈
密城六百三十里
西長流水
西長流水在格子烟墩西北七十里西北距哈密
城一百三十里源出天山南麓西南流入於沙磧
︹明一統志︺輝和爾(舊作畏吾兒今改正)河在哈密城東一百
三十餘里沿河沙柳蓊蔚
按輝和爾河與今西長流水距哈密里數相合
疑為一水與哈密城東鞭桿必柳諸河同屬山
泉之分支而西長流水經流較遠且當道又明
一統志載娘子泉在輝和爾河東土人呼為哈
屯(舊作可敦今改正)布拉克今無考附見於此
賽巴什湖
賽巴什湖在哈密城東北二十里湖分三渠曰大
榆樹溝曰小榆樹溝曰廟兒溝雍正十二年開濬
渠成西流入於南湖上建老閘鴛鴦閘以時蓄洩
小榆樹溝老閘洩水半溉鴛鴦閘地畆半由北渠
迴流以溉東渠地畝廟兒溝老閘洩水以溉一百
顆樹地畝餘水由西老閘宣洩以溉鴛鴦閘地畝
秋後山泉稀少復治盤道以大榆樹溝水改入盤
道用溉秋田冬至後聚冰灘數十處以資春種有
屯田(詳見屯政)
南湖
南湖在哈密城南二十里賽巴什湖東來入之又
滙南山口以西諸泉折而西流二百里為沙磧所
限
︹元和志︺伊州東北四澗水並南流至州南十八里
合流為一水側近皆有良田
按元和志不載四澗水名而云在伊州東北與
今賽巴什湖方位相符則賽巴什湖之三渠當
即四澗舊地其南流至州南而合者即今賽巴
什湖之入于南湖者也又按一統志載哈密東
門外有黑水河土名喀喇烏蘇敦煌隨筆載哈
密城外東有闌干水西有蘇巴什湖夾流十餘
里滙於南湖以今形勢考之則闌干水當即黑
水河與所謂蘇巴什湖皆賽巴什湖之支流環
城而會於南湖者非賽巴什湖之外别有蘇巴
什湖亦非賽巴什湖分流達於南湖之外别有
闌干黑水諸河也
柳樹泉
柳樹泉在哈密城南六十里其西境傍近南湖水
草豐縟
鞭桿泉
鞭桿泉在南山口東四十里源出塔什達巴南麓
西南流會必柳泉入賽巴什湖
必柳布拉克
必柳布拉克在鞭桿河東三十里出必柳達巴南
麓西南流會鞭桿泉入賽巴什湖
按布拉克蒙古語即泉也志中凡以漢語名者
係以泉如柳樹鞭桿之屬以蒙古語名者係以
布拉克如必柳巴克塔什之属庶各以類從稱
名較順云
巴克塔什布拉克
巴克塔什布拉克在南山口東一百里源出天山
南麓南流入沙磧
哈里勒齊馬克布拉克
哈里勒齊馬克布拉克在巴克塔什布拉克東二
十里源出天山南麓南流入沙磧
恩納爾布拉克
恩納爾布拉克在哈里勒齊馬克布拉克東十里
源出天山南麓南流入砂磧
哈套布拉克
哈套布拉克在恩納爾布拉克東十五里源出天
山南麓南流入沙磧
烏拉台布拉克
烏拉台布拉克在哈套布拉克東十里源出天山
南麓南流入沙磧
哈什馬克布拉克
哈什馬克布拉克在烏拉台布拉克東十五里源
出天山南麓南流入沙磧
察罕哈什馬克布拉克
察罕哈什馬克布拉克在哈什馬克布拉克東二
十里源出天山南麓南流入沙磧
和賴布賴克
和賴布拉克在察罕哈什馬克布拉克東五里源
出天山南麓南流入塔勒納沁河
按自鞭桿河至此泉皆南流滲入沙土山南之
地資其灌溉水利頗饒
塔勒納沁郭勒
塔勒納沁郭勒(郭勒蒙古語此謂河也餘倣)在塔勒納沁鄂拉南
北麓分流出山其南流分兩源經二十里合而西
南行當格子烟墩之北其北流出山亦分兩源東
流界塔勒納沁德都摩垓之間行十五里而伏西
流為長渠百里至哈喇和屯
︹元和志︺柳谷水有東西二源出柔遠縣東北天山
南流十五里乃合
按自今哈密東南境至此皆唐柔遠縣地塔勒
納沁郭勒當其東北境出天山分源合流形勢
猶存應属唐時柳谷水也一綂志載那清河在
哈密城東三百里許那清與納沁音本相同當
即指塔勒納沁郭勒而言曰在哈密城東者河
出天山麓南流數十里正當哈密東境也
納林烏里雅蘇台布拉克
納林烏里雅蘇台布拉克在南山口西三十六里
源出天山南麓
和洛魯克布拉克
和洛魯克布拉克在納林烏里雅蘇台布拉克西
二十四里源出天山南麓
哈喇垓圖布拉克
哈喇垓圖布拉克在和洛魯克布拉克西二十里
源出天山南麓
塔里雅圖布拉克
塔里雅圖布拉克在哈喇勒圖布拉克西十里源
出天山南麓
納林布拉克
納林布拉克在塔里雅圖布拉克西二十里源出
天山南麓
庫克雅爾布拉克
庫克雅爾布拉克在納林布拉克西十五里源出
天山南麓
薩勒竒台布拉克
薩拉布台布拉克在庫克雅爾布拉克西二十五
里源出天山南麓
博羅布爾噶蘇布拉克
博羅布爾噶蘇布拉克在薩勒竒台布拉克西二
十里源出天山南麓
按自納林烏里雅蘇台布拉克至博羅布爾噶
蘇布拉克皆南流入於南湖西又有沙棗鴨子
梯子諸泉咸入之沮洳浸潤居五堡之陰回民
賴以耕種土田沃衍園林蔭蔚為西陲膏壊山
川自然之美利具焉由是西南則間多沙磧矣
以上屬哈密
巴爾庫勒淖爾
巴爾庫勒淖爾舊音巴里坤淖爾在鎮西府(即巴爾庫)
(勒)城西北十五里周一百二十餘里源出天山北
麓西北流百餘里滙為巨浸南至獨山子十五里
西至廋濟三十里北抵北山下繞海多良田古蒲
類海也
︹後漢書竇固傳︺至天山擊呼衍王呼衍王走追至
蒲類海︹班超傳︺超為假司馬將兵别擊伊吾戰於
蒲類海注蒲類匈奴中海名在敦煌北︹西域傳︺桓
帝元嘉元年呼衍王將三十餘騎寇伊吾伊吾司
馬毛愷遣吏兵五百人於蒲類海東與呼衍王戰
悉為所沒呼衍王遂攻伊吾屯城
︹魏書高車傳︺彌俄突與蠕蠕主伏圖戰於蒲類海
北為伏圖所敗西走三百餘里伏圖次于伊吾北山
先是高昌王麴嘉求内徙世宗遣孟威迎之至伊吾
蠕蠕遁走彌俄突追擊大破之殺伏圖於蒲類海北
按古蒲類海當以蒲類國得名舊為匈奴東蒲類
王兹力支地後兹力支西徙於烏貪訾離(詳見卷九疆域)而
國有新境之可移海無故地之能徙故其名不易
也據後漢書注海在敦煌北魏書伏圖次伊吾
北山殺於蒲類海北是蒲類海固居敦煌直
北境上而近在伊吾山北者也今哈密以北
附近天山之水可當海名者有圖爾庫勒巴
爾庫勒淖爾而巴爾庫勒淖爾為大以形勢
求之其為古蒲類海也益信
圖爾庫勒
圖爾庫勒(庫勒回語即蒙古語淖爾謂池也餘倣此)在巴爾庫勒城東三
百里其澤周廻五十里源出天山北麓西北流五
十里瀦為大澤當鹽池之南
︹元和志︺鹽池海在伊吾縣南三百里周迴百餘里
︹唐書地理志︺伊吾縣南二里有鹽池海
按今哈密南並無大澤足當海之名者惟北有
圖爾庫勒及巴爾庫勒淖爾各周數十里而圖
爾庫勒北數里地名圖斯庫勒(圖斯回語謂鹽也)則唐
所謂鹽池海應即今圖爾庫勒也史曰縣南者
當日伊州州城尚在其北耳
又按宋王延德高昌行紀載自夏州至伊州中
歴格囉美源西方百川所會極望無際鷗鷺鳬
雁之類甚衆宋伊州即今哈密則格囉美源當
與哈密為近且以延德行紀前後程途審之疑
當時先過天山而北次復折而南行者所謂格囉
美源或即哈密以北之巴爾庫勒淖爾圖爾庫
勒之屬未可知也
托來布拉克
托來布拉克在托來達巴西二十里東距鎮西府
城一百八十里
哈畢爾噶布拉克
哈畢爾噶布拉克在廋濟西六十里東南距巴爾
庫勒城一百六十里
烏爾圖布拉克
烏爾圖布拉克在哈畢爾噶布拉克西九十里東
南距巴爾庫勒城二百五十里
阿拉克椿濟郭勒
阿拉克椿濟郭勒在巴爾庫勒城西北阿達爾干
鄂拉東
哈喇烏蘇
哈喇烏蘇(烏蘇蒙古語謂水也餘倣此)在阿拉克椿濟郭勒東
三十里
和尼烏蘇
和尼烏蘇在哈喇烏蘇東北
按巴爾庫勒北山之北地俱沙磧水泉隨處間
出或冬夏盈涸不常難以備載今舉其最著者
三水於此
以上屬鎮西府
欽定皇輿西域圖志卷二十四
欽定皇輿西域圖志卷二十四
水一
安西南路
白楊河
白楊河在玉門縣惠回堡南六十里南山中河有
二源東南流二十五里合流十餘里當孔道折而
西南流四十里名哈洮河
惠回堡河
惠回堡河源出惠回堡北山中西南行四十餘里
至惠回堡北分東西流夾堡而趨各南流三十餘
里入於地
火燒溝
火燒溝在騸馬城西三里南流二十餘里入於地
赤金湖
赤金湖在騸馬城西三十七里源在玉門縣南草
地有數派合流三十五里由縣西南境北行逕赤
金峽釃為三渠北流各三十里許至縣西北境復
合流而西又一支流自縣西南境分流逕縣南東
行三十餘里折而北釃為二源北流各三十里許
過縣東境復合流而西與西三渠合流之水合復
折而東北流三十里統名赤金湖入于阿拉克池
亦名花海子其隸縣西境最西一渠名西沙河
︹寰宇記︺玉門縣有衆泉北流入延興海
︹一統志︺西几馬河在赤金所西原出所南草地有
數派會流而北又折東北三百里注於阿拉克池
又哈濟爾河在所東上流亦有數派北流折東北
亦注於阿拉克池池周數十里
按玉門縣地兼漢時會水池頭兩縣闞駰注云
衆水所會故曰會水今赤金湖由玉門縣南分
五渠環縣城北行曲折入北山中其下流地名
花海子以形勢求之應即漢書注所謂衆水所
會寰宇記所云衆泉北流者又考一統志載西
几馬河在赤金所西哈濟爾河在所東源有數
派北河合注河拉克他蒙古語謂花為阿拉克
是今花海子即阿拉克池亦即寰宇記之延興
海也
石油河
石油河在玉門縣南九十里南山中東南流三十
里西有龍王廟
︹劉昭郡國志︺延夀縣南有山石出泉注地為溝其
水肥如煮肉洎(肉汁也)凝膏然之極明不可食謂之
石漆
︹元和志︺石脂水在玉門縣東南一百八十里泉中有
苔如肥肉然之極明水上有黑脂人以草盝取用
塗鴟夷酒囊及膏車周武帝宣政中突厥圍酒泉
取此脂然火焚其攻具得水愈明酒泉賴以獲濟
明一統志石油出肅州南山
按石脂水在玉門縣東南與今石油河方位適
合且石漆石脂石油義本相同其為然膏舊迹
無可疑者
蘇賴河
蘇賴河源在玉門縣靖逆城東南三百二十里出
南山中西北流百餘里昌馬河東北入之合流二
十餘里出南山口分兩大支其東北一支行七十
里折而北又分二支北流六十里出塔兒灣堡之
西北境河流漸細其西北一支直趨三四道溝合
流入布魯湖又南會十道溝水又南會窟窿河又
西經安西州治北三十里為南籍端水又西經敦
煌縣治西北二百里南會黨河又西流三十里入
哈喇淖爾初兩河合流出山西北一支東流三十
里分為靖逆東西二渠不通布魯湖而溉田甚廣
乾隆四年接引西渠餘水折北而西仍入布魯湖
於是蘇賴昌馬兩河下流分而復合經流一州二
縣之地土田悉資灌溉水利倍饒
按蘇賴與昌馬合流而蘇賴之名較著尋其源
委則自濫觴南山歸墟黑海皆可以蘇賴名之
矣苐如十道溝窟窿河黨河自南来會同流異
源者又當别為一河即以蘇賴經流全體而論
在柳溝衞城東北者古稱布魯湖在安西州城
北者古稱南籍端水雖以古証今其名或著或
否而審定形勢則較然不誣允宜隨地立名以
資考証今舉全河經流形勢於此而因地著名
之蹟仍分著於後焉
昌馬河
昌馬河源在靖逆城西南一百五十里南山下東
北流百里與蘇賴河合流二十里出山餘詳見蘇
賴河條下
布魯湖
布魯湖在柳溝城東北一百二十里即蘇賴昌馬
兩河下流經流渟瀦之處澄波千頃葭葦彌望浴
鳬飛鷺宛然澤國由是西行踰柳溝城為古南籍
端水
十道溝
十道溝在玉門縣安西州交界二道溝以東屬玉
門縣三道溝以西属安西州草地湧泉北流入於
布魯湖其第三四道溝南承昌馬河上流夾柳溝
堡城而北注所謂柳溝即第四道溝舊多檉柳故
名也隸玉門縣者一道溝東距縣城一百五十里
二道溝東距縣城一百六十里隸安西州者三道
溝西距州城二百五十里四道溝西距州城二百
三十里五道溝西距州城二百二十里六道溝西
距州城二百十五里七道溝西距州城二百十里
八道溝西距州城二百里九道溝西距州城一百
七十里十道溝西距州城一百六十二里
按漢書淵泉縣注闞駰云地多泉水盖即指此
窟窿河
窟窿河在安西州雙塔堡東西距州城一百三十
里東西分流經雙塔堡東入蘇賴河内多窟穴上
小下大深邃不測盤渦湍急流不及遠南為土葫
蘆溝即窟窿河發源處也
︹明史西域傳︺成化九年都督哈森(舊作罕慎今改正)及齊勤
(舊作赤斤今改正)罕東諸部集兵進討土爾番兵至布隆吉
爾(舊作布隆吉兒今改正川)川
按柳溝衛城地名布隆吉亦稱布隆吉城窟窿
河居其西亦稱布隆吉河明史布隆吉爾川即
謂此水也
南籍端水
南籍端水在安西州治北上承布魯湖西出之水
經流安西州全境亦蘇賴昌馬兩河下流也又西
行會南岸河渠三道西南流西距州城六十里曰
屯田渠長九十里繞州城南西注瓜州五堡間又
東踰小灣堡五里曰回民渠長六十里經瓜州五
堡南又東二十里曰餘丁渠長三十五里自南籍
端水西行會黨河入哈喇淖爾
︹漢書地理志︺冥安縣南籍端水出南羌中西北入
其澤
︹元和志︺晉昌縣冥水自吐谷渾界流入大澤東西
二百六十里南北六十里
按蘇賴昌馬二河舊經五衛故地在今安西州
北者槩謂之蘇賴河顧考今安西州舊為淵泉
縣即漢冥安縣唐晉昌縣地則此州北經流之
水為漢之南籍端水唐之冥水無疑漢書云出
南羌西北入澤元和志云自吐谷渾界流入大
澤皆舉其全體而言之耳
黑水河
黑水河在安西州東南九十里水色微黑有魚發
源迤東之沙窩西流入蘆水溝河上有橋名黑水
橋厥名頗著
宫皂河
宫皂河在安西州踏實堡南二十里南山下有三
道南通金鷄嶺西南有毛兔泉北距州城一百七
里又西南有蛇窩泉北距州城一百三十里
藥水泉
藥水泉在石包城東泉有二源北流合一又北流
為水峽又州治東南一百四十里有大泉南三百
五十里有塔兒泉
︹漢書地理志︺酒泉郡注應劭曰其水若酒故曰酒
泉也師古曰舊俗傳云城下有金泉泉味如酒
按一統志載藥泉在沙川衞東南石堡城味略
如酒相傳飲之愈疾疑藥泉即漢書酒泉金泉
之舊
茨窩泉
茨窩泉在安西州城北五百里
東長流水
東長流水在茨窩泉西北五十里東南距州城一
百里
烏拉大泉
烏拉大泉在安西州青山子北七十里東南距州
城七百二十里
蘆岡泉
蘆岡泉在烏拉大泉西北九十里東南距州城八
百十里接哈密界
︹魏書高昌傳︺高昌王馬儒求内徙割伊吾五百里
以儒居之至羊榛水
按伊吾為今哈密自伊吾五百里至羊榛水宜
在今哈密東南五百里之地今蘆岡泉西北去
哈密約五百里疑與古羊榛水為近
月牙泉
月牙泉在敦煌縣南鳴沙山麓南隣黨河淵渟澄
澈映月無塵環以流沙雖遇烈風而泉不為沙掩
舊傳水産鐵背魚七星草服之可長生
︹肅州新志︺月牙泉人亦呼為藥泉
按肅州新志載月牙泉人亦呼為藥泉今月牙
泉在敦煌縣南藥泉在安西州東南一統志亦
二泉分載而肅州志謂月牙泉亦名藥泉者以
其産有七星草故並得是名歟又考今敦煌縣
城東北一百四十里百齊堡南有小湖北近坡
陀圓可周數里同名月牙盖緣蹟地山泉濬發
所在多有不同源而名號偶符亦無可疑者
鹽池
鹽池在敦煌縣東四十七里池中鹽常自生百姓
仰給又黨河西四十里有西鹽池四面皆沙山
懸泉
懸泉即今水硤在敦煌縣東一百三十里
︹敦煌耆舊記︺水有懸泉之神
︹元和志︺懸泉水在沙州東北一百三十里出懸泉
山漢將李廣伐大宛還士衆渴乏引佩刀刺山泉
飛湧出
按懸泉之名于古最著今敦煌即沙洲故城(詳見)
(疆域)則自圪塔井空心墩南境之山在敦煌縣直
東迤北境上者應即懸泉山山中水硤應即懸
泉為漢李廣刺山湧泉故處也
黨河
黨河在敦煌縣城西七十里源出縣東南山中北
流二百餘里又西流百餘里東北會龍勒水又北
流出山為黨河口又北流至敦煌縣城西又北流
百餘里入蘇賴河西入哈喇淖爾東分二大渠曰
永豐渠長三十二里經縣城南折而東曰大有渠
長四十二里經縣城北西分三大渠曰通裕渠長
二十里曰慶裕渠長十七里曰普利渠長二十三
里其下流東岸復分四小渠曰窑溝渠曰伏羌舊
渠曰伏羌新渠曰莊浪渠溉田甚廣即古氐置水
也一名都鄉河其合流入喇喇淖爾處名葫蘆河
︹漢書地理志︺敦煌郡龍勒縣氐置水出南羌中東
北入澤溉民田
︹五代高居誨使于闐記︺瓜州南十里鳴沙山西渡
都鄉河至陽關
按敦煌縣西境即漢龍勒縣地今敦煌縣境内
之水無大於黨河者其為漢氏置水無疑也黨
河出南山入哈喇淖爾即漢書出南羌東北入
澤之遺蹟其旁水分渠水利廣饒所謂溉民田
者也鳴沙山在今敦煌縣東黨河在其西南北
流則高居誨自鳴沙山西渡之都鄉河亦非此
莫属也惟黨河出山至河口皆西北流至敦煌
縣西則北入哈喇淖爾而漢書乃云東北入澤
似未全合然考漢龍勒故城在今黨河之西河
流經其東則漢書所謂東北入者據其經流龍
勒縣境者而言謂在縣境之東而北入大澤耳
非謂全水形勢皆如是也唐岑參苜蓿峰寄家
人詩云葫蘆河上淚沾巾苜蓿峰為今五峰之
一葫蘆河與之相近今黨河下流哈喇淖爾一
帶濱河之地名呼嚕蘇台河盖以地而得名者
以葫蘆目之乃音轉之訛耳
渥洼水
渥洼水在敦煌縣界生天馬
︹漢書武帝紀︺元鼎四年秋馬生渥洼中作天馬之
歌注李斐曰南陽新野有暴利長當武帝時遭刑
屯田敦煌界數於此水旁見郡野馬中有竒異者
與凡馬来飲此水利長先作土人持勒靽於水旁
後馬玩習久之代土人持勒靽收得其馬獻之欲
神異此馬云從水中出
按渥洼水遺跡無可考李注稱暴利長以屯田
得之宜在敦煌境内水草耕牧之地今黨河分
五大渠漑田甚廣黨城為效穀故縣以勤效得
穀其為當時屯種畜牧之地無可疑者則渥洼
水或即氐置之支流與今黨河相附近者與
哈喇淖爾
哈喇淖爾(淖爾蒙古語謂池也餘倣此)在敦煌縣西北距縣城
二百八十里左右週遭小渚六七有三大源曰蘇
賴河曰昌馬河曰黨河皆出南羌中歸墟於是蘇
賴河水自靖逆城東南三百里出山北流至柳溝
堡折而西南流會十道溝水繞安西州北過敦煌
縣西北入於淖爾昌馬河水自靖逆城南二百二
十一里東北入蘇賴河同入於淖爾黨河水自安
西州南四百里出山西北流過黨河口至敦煌縣西北
為呼嚕蘇郭勒會蘇賴河同入淖爾三河大槩分
東西二支經流一州二縣包絡羣山内資灌溉外
控形勢支流成渠旁水咸彙過此以西則地多沙
磧矣
按漢書南籍端水氏置水皆西北入澤所謂澤
者即指哈喇淖爾而言淖爾當安西州之西北
境諸水東南入之形勢方位適合也
巴顔布拉克
巴顔布拉克(布拉克蒙古語謂泉也餘倣此)在敦煌縣城西南八
十里東傍紅山又西五十里有多布溝山中出泉
南北環流當孔道
龍勒水
龍勒水在敦煌縣古城南一百八十里龍勒山下
其水南流會黨河入於哈喇淖爾
︹元和志︺夀昌縣有龍勒水在縣南一百八十里龍
勒山下
按古城為龍勒故城(說見卷七疆域)則古城南境之水
當為龍勒水也又水出山而南流亦與元和志
水出龍勒山之說合
以上屬安西州
色爾騰海
色爾騰海在敦煌縣西南境外三百餘里水出南山
之隂西北流瀦為大澤四周有山圍繞水不長流西
八十里别有圓澤名小色爾騰海西南三百里有鹽池
按唐書地理志載鹽池之名不一其在安西州
西境外者有納職縣南六十里之陸鹽池今流
沙以西古鄯善國地在唐為納職縣與所謂陸
鹽池方位相合疑足當之然按蒲昌海一名鹽
澤漢書謂其潜行地中水經注謂其地廣千里
皆為鹽而剛堅掘發其下有大鹽如巨桃亦當
納職之境則唐書所稱陸鹽池者又應指此而
非色爾騰海西南之鹽池也
噶斯淖爾
噶斯淖爾在小色爾騰海西七百里其澤周迴二
百里支流三道西南行百餘里北二百里至羅布
淖爾
︹唐書地理志︺自納職縣西經獨泉東華西華駝泉
渡茨萁水過神泉三百九十里有羅護守捉
按兩色爾騰海鹽池噶斯淖爾諸水皆在敦煌
縣西古玉門關外即唐以鄯善故城置之納職
縣地所謂獨泉東華西華駝泉茨其水神泉者
疑是其遺蹟也
以上属安西州西境外地
安西北路
半池泉
半池泉在安西州北蘆岡泉西北七十里西距哈
密城六百三十里
西長流水
西長流水在格子烟墩西北七十里西北距哈密
城一百三十里源出天山南麓西南流入於沙磧
︹明一統志︺輝和爾(舊作畏吾兒今改正)河在哈密城東一百
三十餘里沿河沙柳蓊蔚
按輝和爾河與今西長流水距哈密里數相合
疑為一水與哈密城東鞭桿必柳諸河同屬山
泉之分支而西長流水經流較遠且當道又明
一統志載娘子泉在輝和爾河東土人呼為哈
屯(舊作可敦今改正)布拉克今無考附見於此
賽巴什湖
賽巴什湖在哈密城東北二十里湖分三渠曰大
榆樹溝曰小榆樹溝曰廟兒溝雍正十二年開濬
渠成西流入於南湖上建老閘鴛鴦閘以時蓄洩
小榆樹溝老閘洩水半溉鴛鴦閘地畆半由北渠
迴流以溉東渠地畝廟兒溝老閘洩水以溉一百
顆樹地畝餘水由西老閘宣洩以溉鴛鴦閘地畝
秋後山泉稀少復治盤道以大榆樹溝水改入盤
道用溉秋田冬至後聚冰灘數十處以資春種有
屯田(詳見屯政)
南湖
南湖在哈密城南二十里賽巴什湖東來入之又
滙南山口以西諸泉折而西流二百里為沙磧所
限
︹元和志︺伊州東北四澗水並南流至州南十八里
合流為一水側近皆有良田
按元和志不載四澗水名而云在伊州東北與
今賽巴什湖方位相符則賽巴什湖之三渠當
即四澗舊地其南流至州南而合者即今賽巴
什湖之入于南湖者也又按一統志載哈密東
門外有黑水河土名喀喇烏蘇敦煌隨筆載哈
密城外東有闌干水西有蘇巴什湖夾流十餘
里滙於南湖以今形勢考之則闌干水當即黑
水河與所謂蘇巴什湖皆賽巴什湖之支流環
城而會於南湖者非賽巴什湖之外别有蘇巴
什湖亦非賽巴什湖分流達於南湖之外别有
闌干黑水諸河也
柳樹泉
柳樹泉在哈密城南六十里其西境傍近南湖水
草豐縟
鞭桿泉
鞭桿泉在南山口東四十里源出塔什達巴南麓
西南流會必柳泉入賽巴什湖
必柳布拉克
必柳布拉克在鞭桿河東三十里出必柳達巴南
麓西南流會鞭桿泉入賽巴什湖
按布拉克蒙古語即泉也志中凡以漢語名者
係以泉如柳樹鞭桿之屬以蒙古語名者係以
布拉克如必柳巴克塔什之属庶各以類從稱
名較順云
巴克塔什布拉克
巴克塔什布拉克在南山口東一百里源出天山
南麓南流入沙磧
哈里勒齊馬克布拉克
哈里勒齊馬克布拉克在巴克塔什布拉克東二
十里源出天山南麓南流入沙磧
恩納爾布拉克
恩納爾布拉克在哈里勒齊馬克布拉克東十里
源出天山南麓南流入砂磧
哈套布拉克
哈套布拉克在恩納爾布拉克東十五里源出天
山南麓南流入沙磧
烏拉台布拉克
烏拉台布拉克在哈套布拉克東十里源出天山
南麓南流入沙磧
哈什馬克布拉克
哈什馬克布拉克在烏拉台布拉克東十五里源
出天山南麓南流入沙磧
察罕哈什馬克布拉克
察罕哈什馬克布拉克在哈什馬克布拉克東二
十里源出天山南麓南流入沙磧
和賴布賴克
和賴布拉克在察罕哈什馬克布拉克東五里源
出天山南麓南流入塔勒納沁河
按自鞭桿河至此泉皆南流滲入沙土山南之
地資其灌溉水利頗饒
塔勒納沁郭勒
塔勒納沁郭勒(郭勒蒙古語此謂河也餘倣)在塔勒納沁鄂拉南
北麓分流出山其南流分兩源經二十里合而西
南行當格子烟墩之北其北流出山亦分兩源東
流界塔勒納沁德都摩垓之間行十五里而伏西
流為長渠百里至哈喇和屯
︹元和志︺柳谷水有東西二源出柔遠縣東北天山
南流十五里乃合
按自今哈密東南境至此皆唐柔遠縣地塔勒
納沁郭勒當其東北境出天山分源合流形勢
猶存應属唐時柳谷水也一綂志載那清河在
哈密城東三百里許那清與納沁音本相同當
即指塔勒納沁郭勒而言曰在哈密城東者河
出天山麓南流數十里正當哈密東境也
納林烏里雅蘇台布拉克
納林烏里雅蘇台布拉克在南山口西三十六里
源出天山南麓
和洛魯克布拉克
和洛魯克布拉克在納林烏里雅蘇台布拉克西
二十四里源出天山南麓
哈喇垓圖布拉克
哈喇垓圖布拉克在和洛魯克布拉克西二十里
源出天山南麓
塔里雅圖布拉克
塔里雅圖布拉克在哈喇勒圖布拉克西十里源
出天山南麓
納林布拉克
納林布拉克在塔里雅圖布拉克西二十里源出
天山南麓
庫克雅爾布拉克
庫克雅爾布拉克在納林布拉克西十五里源出
天山南麓
薩勒竒台布拉克
薩拉布台布拉克在庫克雅爾布拉克西二十五
里源出天山南麓
博羅布爾噶蘇布拉克
博羅布爾噶蘇布拉克在薩勒竒台布拉克西二
十里源出天山南麓
按自納林烏里雅蘇台布拉克至博羅布爾噶
蘇布拉克皆南流入於南湖西又有沙棗鴨子
梯子諸泉咸入之沮洳浸潤居五堡之陰回民
賴以耕種土田沃衍園林蔭蔚為西陲膏壊山
川自然之美利具焉由是西南則間多沙磧矣
以上屬哈密
巴爾庫勒淖爾
巴爾庫勒淖爾舊音巴里坤淖爾在鎮西府(即巴爾庫)
(勒)城西北十五里周一百二十餘里源出天山北
麓西北流百餘里滙為巨浸南至獨山子十五里
西至廋濟三十里北抵北山下繞海多良田古蒲
類海也
︹後漢書竇固傳︺至天山擊呼衍王呼衍王走追至
蒲類海︹班超傳︺超為假司馬將兵别擊伊吾戰於
蒲類海注蒲類匈奴中海名在敦煌北︹西域傳︺桓
帝元嘉元年呼衍王將三十餘騎寇伊吾伊吾司
馬毛愷遣吏兵五百人於蒲類海東與呼衍王戰
悉為所沒呼衍王遂攻伊吾屯城
︹魏書高車傳︺彌俄突與蠕蠕主伏圖戰於蒲類海
北為伏圖所敗西走三百餘里伏圖次于伊吾北山
先是高昌王麴嘉求内徙世宗遣孟威迎之至伊吾
蠕蠕遁走彌俄突追擊大破之殺伏圖於蒲類海北
按古蒲類海當以蒲類國得名舊為匈奴東蒲類
王兹力支地後兹力支西徙於烏貪訾離(詳見卷九疆域)而
國有新境之可移海無故地之能徙故其名不易
也據後漢書注海在敦煌北魏書伏圖次伊吾
北山殺於蒲類海北是蒲類海固居敦煌直
北境上而近在伊吾山北者也今哈密以北
附近天山之水可當海名者有圖爾庫勒巴
爾庫勒淖爾而巴爾庫勒淖爾為大以形勢
求之其為古蒲類海也益信
圖爾庫勒
圖爾庫勒(庫勒回語即蒙古語淖爾謂池也餘倣此)在巴爾庫勒城東三
百里其澤周廻五十里源出天山北麓西北流五
十里瀦為大澤當鹽池之南
︹元和志︺鹽池海在伊吾縣南三百里周迴百餘里
︹唐書地理志︺伊吾縣南二里有鹽池海
按今哈密南並無大澤足當海之名者惟北有
圖爾庫勒及巴爾庫勒淖爾各周數十里而圖
爾庫勒北數里地名圖斯庫勒(圖斯回語謂鹽也)則唐
所謂鹽池海應即今圖爾庫勒也史曰縣南者
當日伊州州城尚在其北耳
又按宋王延德高昌行紀載自夏州至伊州中
歴格囉美源西方百川所會極望無際鷗鷺鳬
雁之類甚衆宋伊州即今哈密則格囉美源當
與哈密為近且以延德行紀前後程途審之疑
當時先過天山而北次復折而南行者所謂格囉
美源或即哈密以北之巴爾庫勒淖爾圖爾庫
勒之屬未可知也
托來布拉克
托來布拉克在托來達巴西二十里東距鎮西府
城一百八十里
哈畢爾噶布拉克
哈畢爾噶布拉克在廋濟西六十里東南距巴爾
庫勒城一百六十里
烏爾圖布拉克
烏爾圖布拉克在哈畢爾噶布拉克西九十里東
南距巴爾庫勒城二百五十里
阿拉克椿濟郭勒
阿拉克椿濟郭勒在巴爾庫勒城西北阿達爾干
鄂拉東
哈喇烏蘇
哈喇烏蘇(烏蘇蒙古語謂水也餘倣此)在阿拉克椿濟郭勒東
三十里
和尼烏蘇
和尼烏蘇在哈喇烏蘇東北
按巴爾庫勒北山之北地俱沙磧水泉隨處間
出或冬夏盈涸不常難以備載今舉其最著者
三水於此
以上屬鎮西府
欽定皇輿西域圖志卷二十四
