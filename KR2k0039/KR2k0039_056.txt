欽定皇輿西域圖志卷三十三
屯政二
按山南回部舊地自闢展以西武功耆定後於
乾隆二十二年始事耕屯經駐防闢展大臣定
長等進麥萬穗
宸翰親裁以著綏豐之盛嗣是年和人樂以回民之夙
習農務較準俗惟資畜牧者尤宜且稱而伊古
車師輪臺渠犁之遺蹟亦緣是可考証云
闢展
屯田一萬三千六百三十三畝乾隆二十四年
置一萬七百五畝二十五年增二千九百二十
八畝
管屯都司守備千總把總各員由陜西甘肅省調
𣲖無定額
屯兵八百名乾隆二十四年設
土宜麥青稞豌豆粟榖
收穫乾隆二十四年收穫六分五釐二十五年收
穫十五分九釐
哈喇和卓
屯田六千畝乾隆二十四年置四千五百畝二
十五年增一千五百畝
管屯遊擊及千總把總各員由陜西甘肅省調𣲖
無定額
屯兵三百名乾隆二十四年設
土宜小麥青稞粟榖
收穫乾隆二十四年收穫五分五釐二十五年收
穫九分二釐
托克三
屯田一萬四千二百五十三畝乾隆二十四年
置一萬一千八十二畝二十五年增三千一百
七十一畝
管屯參將守備千總把總各員由陜西甘肅省調
𣲖無定額
屯兵一千名乾隆二十四年設
土宜小麥豌豆粟榖
收穫乾隆二十四年收穫四分一釐二十五年收
穫七分五釐
按闢展南臨沙山北距大山一百里秋冬山間
積雪入夏消融流注南麓滲於沙土離闢展城
五六里許復出地上是為泉源泉眼星羅碁錯
約十數處去城里許滙合成渠名闢展郭勒屈
曲而南地勢就平渠流散漫凡近渠之地咸引
水灌溉其高阜則水所不到專資雨澤也哈喇
和卓水源出北山下經由沙磧漫衍而南出金
嶺口滙為大渠入哈喇和卓郭勒分道諸堡田
畝資其灌溉托克三水凡二道一發源於東面
大山之麓湍泉漫流沙磧間經一百五十餘里
滙入河流一發原於烏魯木齊之東山積雪所
融流注南行離城二十里許與泉水合為托克
三郭勒藉溉田畝於乾隆二十二年試墾地六千
五百五十畝二十三年璔墾地一萬一千一百
五十畝二十四年設兵開屯如制嗣於乾隆二
十六七兩年經辦事大臣次第奏請給與土爾
番回民為世業歲納額租(詳貢賦門)
御製駐防闢展屯田大臣定長等奏進所穫麥萬穗詩
以紀事
載戢西瀛已定功戌耕伊始慶綏豐夏收萬穗先來進
秋熟千屯預報芃實栗惟堪嘗以彘既安那更役如熊
開疆逾遠心隨遠總為祈年宵旰中
按闢展在漢屬狐胡國地與車師隣接前代設
屯與否史無明文今以地位考之狐胡與漢車
師柳中地接當漢屯田車師後漢屯田柳中時
必兼舉之矣或謂東漢時歸義建威二十七所
屯田在伊吾之西伊吾為今哈密如其說則當
與闢展相近今詳考之歸義諸屯當在漢西海
廢郡居延故城元為額齊訥(舊作亦集乃今改正)路(至元間額)
(齊訥總管忽魯多言所部有田可以耕作乞以新軍三百人鑿哈濟渠於額齊訥地并以傍近)
(民西僧餘戶助其力從之計屯田九十餘頃即漢歸義屯等處也)明屬陜西行
都司今在甘州之北哈密之東而云在伊吾西
者非也
漢書西域傳昭帝時匈奴使四千騎田車師宣帝
遣五將將兵擊匈奴車師田者驚去地節二年漢
遣侍郎鄭吉校尉司馬憙將免刑罪人田渠犂積
榖吉奏事至甘泉有詔還田渠犂及車師益積榖
以安西國於是吉始使吏卒三百人别田車師單
于大臣皆曰車師地肥美漢得之多田積榖必害
人國不可不爭也果遣騎來擊田者吉迺與校尉
盡將渠犁田士千五百人往田上書言願益田卒
公卿議以為道遠煩費可且罷車師田者其後置
戊巳校尉屯田居車師故地
︹後漢書耿恭傳︺謁者關寵為戍己校尉屯前王柳
中︹西域傳︺延光二年以班勇長史將弛刑士五百
人西屯柳中
按哈喇和卓托克三今屬闢展在漢為車師前
王地其屯田積榖與匈奴爭逐之蹟有可考者
漢書稱其地肥美可以多田而積榖後漢班勇
西屯柳中即今魯克察克在昔為車師國地東
境也又今闢展屬境於北魏為高昌北史言高
昌厥土良沃榖麥一歲再熟由今核之似與昔
殊蓋緣沙磧之壤以雪為水源肥饒磽瘠視水
勢之盈涸靡有定則也又按宋王延德高昌行
紀云其地産五榖惟無蕎麥有水出金嶺導之
周繞國城以溉田園作水磑今授回民為世業
以耕以藝古法具在多田積榖惟勤則不匱耳
哈喇沙爾
屯田七千四百四十畝乾隆二十三年置四千
一百四十五畝二十四年增五千五百三十五
畝二十五年增三十二畝二十六年裁一千九
百八十八畝二十七年裁二千五百十畝二十
八年增一千十一畝二十九年增八百十畝三
十二年增一千五畝三十五年裁一千畝三十
八年增四百畝如今額
管屯參將遊擊都司守備千總把總各員於陜西
甘肅省調𣲖無定額
屯兵三百六十二名乾隆二十三年設二百七
名二十四年增二百七十七名二十五年增一
名二十六年裁一百四十四名二十七年增五
十六名二十八年裁五十四名二十九年增九
名三十二年增四十名三十五年裁五十名三
十八年增二十名如今額
土宜粟榖小麥青稞
收穫乾隆二十三年收穫六分四釐二十四年收
穫十五分二釐二十五年收穫九分八釐二十
六年收穫十一分二十七年收穫三分六釐二
十八年收穫八分五釐二十九年收穫六分二
釐三十年收穫九分六釐三十一年收穫八分
七釐三十二年收穫九分八釐三十三年收穫
八分四釐三十四年收穫八分三釐三十五年
收穫六分七釐三十六年收穫四分五釐三十
七年收穫五分六釐三十八年收穫七分三十
九年收穫七分二釐四十年收穫六分九釐四
十一年收穫七分四十二年收穫六分七釐
︹漢書西域傳︺自敦煌西至鹽澤往往起亭而輪臺
渠犁皆有田卒數百人置使者校尉領護以給使
外國者征和中搜粟都尉桑弘羊與丞相御史奏
言故輪臺以東捷枝渠犂皆故國地廣饒水草有
溉田五千頃以上處温和田美可益通溝渠種五
榖與中國同時熟可遣屯田卒詣故輪臺以東
置校尉三人分護各舉圖地形通利溝渠務使
以時益種五榖田一歲有積榖募民壯健有累敢
徙者詣田所就畜積為本業益墾溉田昭帝用桑
弘羊前議田輪臺輪臺與渠犂地皆相連也
按哈喇沙爾北至天山一百四十餘里南至海
都郭勒四里海都郭勒源發北山下紆曲南行
二百五十里當哈喇沙爾西南境冬春河身廣
及一里夏秋漲發輒三四里引渠灌溉屯墾地
畝其地為古焉耆漢書稱其國近海水多魚北
史亦言焉耆土田良沃榖有稻菽粟麥去海千
餘里有魚鹽蒲葦之饒今自哈喇沙爾至漢輪
臺渠犂屯田處約四百餘里在庫車以東所謂
廣饒水草有溉田五千頃以上者也更以水經
注考之輪臺最西即所謂龜兹東川水東南流
逕於輪臺之東者也連城稍東即所謂敦薨水
西南流連城别注裂以為田者也渠犂更東即
所謂敦薨水又屈而南逕渠犂國西又東南流
逕渠犁城漢武帝屯渠犂即此處也其實地皆
毗連相去不過幾百里在今哈喇沙爾之西南
庫車之東南依往跡以尋其塍隴當必有良疇
美土蕪穢於沙磧中者盡人力以收地利顧可
不講歟
烏什
屯田八千畝乾隆三十一年置二萬畝三十二
年裁一千畝三十三年裁四千畝三十四年裁
三千畝三十五年裁二千畝三十六年裁二千
畝如今額
管屯副將都司守備千總把總各員由陜西甘肅
省調𣲖無定額
屯兵四百名乾隆三十一年設一千名三十二
年裁五十名三十三年裁二百名三十四年裁
一百五十名三十五年裁一百名三十六年裁
一百名如今額
土宜小麥大麥豌豆糜
收穫乾隆三十一年收穫八分六釐三十二年收
穫九分八釐三十三年收穫九分九釐三十四
年收穫九分二釐三十五年收穫九分五釐三
十六年收穫九分九釐三十七年收穫九分四
釐三十八年收穫九分三釐三十九年收穫九
分四釐四十年收穫九分三釐四十一年收穫
九分四釐四十二年收穫九分五釐
按乾隆三十二年阿克蘇稻田移於烏什試種
收穫九分二釐旋因地寒水冷不宜稻榖即於
三十三年仍移阿克蘇
阿克蘇
稻田一百五十畝乾隆二十七年置如今額
管屯遊擊把總即駐防武職不另𣲖
屯兵十五名乾隆二十七年設
收穫乾隆二十七年收穫二十二分二十八年收
穫二十三分二十九年收穫二十八分三十年
收穫二十七分九釐三十一年收穫二十二分
三釐(三十二年移烏什見前條)三十三年收穫三十分三十
四年收穫三十五分一釐三十五年收穫三十
五分三十六年收穫三十分二釐三十七年收
穫三十四分三釐三十八年收穫三十三分九
釐三十九年收穫三十五分二釐四十年收穫
三十一分八釐四十一年收穫三十七分二釐
按阿克蘇稻田於乾隆二十六年經辦事大臣
以地當孔道供支往還星使及内附藩臣有酌
宜筵宴處需用稻米請於葉爾羌運籽試種自
二十七年為始每歲收穫盈餘運交烏什糧員
配給官俸數取足用而止與他處講求地利博
資民用者不同也抑(臣)等竊見武功告成之後
即從事設戍開屯用以綏遠固圉長治而久安
策莫善於此恭讀
御製回部貢金詩序拳拳於井牧之方駐守屯種取足
供支既不擾内地之一絲一粟役中土之一丁
一夫蠲彼横徵登諸祍席以視前代骨都戊己
僕僕轉餉坐耗物力者固不可同年語矣而又
為之立賞罰之條嚴勸課之則使荷戈擐甲之
夫轉而緣南畝者罔不爭先踴躍思盡地力即
一屯政而我
皇上之知周道濟坐照萬里之外者蓋如此
戶口附
前者準夷底定掃穴犂庭逆者勦之順者撫之袤
延萬里疆宇廓清爰為屯兵駐守招集回部及甘
州民戶分地而居而於烏魯木齊昌吉羅克倫伊
犁諸處計畝耕作蓋屯墾之丁男即西域之戶籍
也回部雖村城絡繹碁布星羅幾於烟火相望然
闢展左右其居民先經避患空城内徙全部歸誠
後於闢展哈喇和卓托克三哈喇沙爾諸處亦如
準噶爾部之移民開屯漸歸殷庶從此天山南北
一體涵濡休養生息日以繁滋計口宜什倍於此
而目前固未為定額也爰附屯政以徵大略至安
西州哈密鎮西府人民雖舊隸戶籍亦均備載自
嘉峪關外始為兹編類例云
安西州
二千四十一戶二萬六千八百二十一名口
敦煌縣(屬安西州)
二千四百五戶二萬九千五百二十名口
玉門縣(屬安西州)
一千四百九十八戶一萬四千一百四十四名
口
哈密
回民一千九百五十戶一萬二千一百六十三
名口
按哈密人民由内地來此貿易無土著不偹載
鎮西府(舊為巴爾庫勒)
宜禾縣(屬鎮西府)
六百九十七戶二千五百九十六名口
奇臺縣(屬鎮西府)
一千九百九十四戶六千八百二十四名口
迪化直隸州(舊為烏魯木齊)
三千四百九十六戶一萬六千六百三十一名
口
昌吉縣(屬迪化州)
四千三百三十二戶一萬九千七百三十四名
口
綏來縣(屬迪化州)
二千二百五十二戶七千六百二十四名口
阜康縣(屬迪化州)
四千三百五十戶一萬八千四百五名口
伊犂
舊住額魯特三千五百十六戶一萬一千七百
三十七名口乾隆四十二年全移赴塔爾巴噶
台居住
土爾扈特一百零四戶四百四十七名口乾隆
四十二年全移塔爾巴噶台居住
土爾扈特屬下二十九鄂拓克舊戶八百三十八
戶三千五百七十三名口乾隆四十二年全
移塔爾巴噶台居住
土爾扈特屬下喇嘛一千零八十戶四千八百
五十三名口
土爾扈特屬豢養種地之額魯特六千五百十四
名口
回戶六千四百零六戶二萬三百五十六名口
民戶七十一戶二百零九名口
遣犯為民二百四十四名口
按駐防滿洲蒙古錫伯索倫察哈爾諸兵雖攜
眷居住未可與彼中戶同論不備登
博羅塔拉
土爾扈特屬豢養種地額魯特八百二十七名口
裕勒都斯
游牧土爾扈特屬額魯特一萬一千二百十九名
口
和博克薩里
游牧土爾扈特屬額魯特二千八百六十三名口
古爾班濟爾噶朗
游牧土爾扈特屬額魯特二千八百六十三名口
古爾班晶庫色木什克
游牧土爾扈特屬額魯特一千三百五十九名口
哈布齊垓
游牧和碩特屬額魯特三千一百十五名口
塔爾巴噶台
額魯特戶三千五百十六戶一萬一千七百三
十七名口乾隆四十二年自伊犂移住
土爾扈特一百零四戶四百四十七名口乾隆
四十二年自伊犂移住
土爾扈特屬下二十九鄂拓克舊戶八百三十八
戶三千五百七十三名口乾隆四十二年自
伊犂移住
按庫爾喀喇烏蘇除安設屯防官兵外止有行
商無土著民戶不備登
︹漢書西域傳︺烏孫國戶十二萬口六十三萬烏
貪訾離國戶四十一口二百三十一單桓國戶二十七
口百九十四蒲類國戶三百二十五口二千三十二
蒲類後國戶百口千七十車師後王國戶五
百九十五口四千七百七十四車師都尉國戶四十
口三百三十三車師後城長國戶一百五十四口
九百六十
︹後漢書西域傳︺蒲類國戶八百餘口二千餘移支
國居蒲類地戶七百餘口三千餘車師後王居務
塗谷領戶四千餘口萬五千餘戊校尉閻詳更立
阿羅多為王將卑君還敦煌以後部人三百帳别
屬役之食其税帳者猶中國之戶數也
︹北史西域傳︺悦般國住龜兹北衆可二十餘萬
︹唐書突厥傳︺有執舍地處木昆婆鼻三種者舉所
部數千帳與賀魯皆内屬突騎施烏質勒西突厥
别部也自賀魯破滅二部可汗皆先入侍烏質勒
能撫下諸胡順附帳落寖盛突厥施别種車鼻施
啜蘇禄者裒拾餘衆至二十萬於是復雄西域及
其破滅有特厖勒居焉耆城餘部保金莎領衆至
二十萬︹沙陀傳︺貞元中沙陀部七千帳附吐蕃元
和三年悉衆三萬落欵靈州塞︹回鶻傳︺那頡啜收
赤心衆七千帳東走振武大同貞觀二年西突厥
乙失鉢孫曰夷男率部帳七萬附頡利可汗︹地理
志︺北庭大都護府戶二千二百二十六口九千九
百六十四
按準噶爾為漢烏孫全境悦般居龜兹國北應
在伊犂河環抱之間擁衆稱雄戶口甲於他國
尋以準噶爾作孽之故強食弱衆凌寡幾於地
廣人稀伏讀
御製後勒銘伊犂碑文憫彼淪亡期於休息瘝痌保抱
反覆勤拳由是佃田宅宅起凋瘵而康阜之生
養繁息蒸蒸日盛可握笇而知漢之蒲類前後
國唐之北庭地擅膏腴為今廸化州屬一帶屯
種之區是以境非遼遠而戶口則視小國為加
多至於車師後國都尉國後城長國烏貪訾離
國單桓國雖與車師前國相屬而地居山北在
烏魯木齊東境博克達山之隂是亦今之準噶
爾部地為類見於此以備考
闢展
回民二千九百三十七戶一萬三百七十三名
口
按闢展諸城内地行商各戶非土著不備登
哈喇沙爾
回民一千一百三十戶五千三百九十名口
庫車
回民一千一百十二戶四千二百六十名口
沙雅爾
回民六百七十三戶一千八百九十八名口
賽喇木
回民五百戶一千六百二十七名口
拜
回民五百六十三戶一千七百三十五名口
阿克蘇
回民七千五百六戶二萬四千六百七名口
烏什
回民八百二十二戶三千一百五十八名口
喀什噶爾
回民一萬四千五十六戶六萬六千四百十三
名口
葉爾羌
回民一萬五千五百七十四戶六萬五千四百
九十五名口
和闐
回民一萬三千六百四十二戶四萬四千六百
三名口
︹漢書西域傳︺鄯善國戶千五百七十口萬四千一
百且末國戸二百三十口千六百一十小宛
國戸百五十口千五百精絶國戶四百八十口
三千三百六十戎盧國戶二百四十口千六百
一十扞彌國戶三千三百四十口二萬四千
渠勒國戸三百一十口二千一百七十于闐國
戸三千三百口萬九千三百皮山國戶五百口
三千五百西夜國戶三百五十口四千蒲犂
國戶六百五十口五千依耐國戶一百二十五
口六百七十無雷國戶千口七千難兜國戸
五千口三萬一千莎車國戸二千三百三十九
口萬六千三百七十三疏勒國戸千五百一十
口八千六百四十七尉頭國戶三百口二千三
百姑墨國戶三千五百口二萬四千五百温
宿國戸二千二百口八千四百龜兹國戸六千
九百七十口八萬一千三百一十七烏壘戶百一
十口千二百渠犁城戸百三十口千四百八十
尉犁國戸一千二百口九千六百危須國戶
七百口四十九百焉耆國戶四千口三萬二千
一百卑陸國戶二百二十七口千三百八十七
卑陸後國戶四百六十二口千一百三十七
郁立師國戸百九十口千四百四十五西且彌
國戸三百三十二口千九百二十六東且彌國
戸一百九十一口千九百四十八劫國戶九十
九口五百狐胡國戶五十五口二百六十四
山國戶四百五十口五千車師前國戶七百口
六千五十
︹後漢書西域傳︺于窴國領戶三萬二千口八萬三
千西夜國戶二千五百口萬餘子合國領戶
三百五十口四千德若國領戶百餘口六百七
十疏勒國領戶二萬一千焉耆國戶萬五千
口五萬二千東且彌國戶三千餘口五千車
師前王居交河城領戶千五百餘口四千餘
︹唐書西域傳︺貞觀十四年侯君集伐高昌分兵略
定凡三州五縣二十二城戶八千口三萬︹地理志︺
西州交河郡戶萬九千一十六口四萬九千四百
七十六
按回部人民城郭宮室其與山北畜牧寇鈔往
来遷徙無常者為俗較殊自逆酋竄獲以後所
部名城投戈獻欵版齒滋豐較之漢唐史傳所
紀直倍蓰過之而樂利之庥臻乎富庶由是而
恩從風翔德與澤沛戶籍日見其繁昌仁義彌深其漸被
以古不羈縻之地而為
聖朝向化之區何其盛哉
欽定皇輿西域圖志卷三十三
欽定皇輿西域圖志卷三十三
屯政二
按山南回部舊地自闢展以西武功耆定後於
乾隆二十二年始事耕屯經駐防闢展大臣定
長等進麥萬穗
宸翰親裁以著綏豐之盛嗣是年和人樂以回民之夙
習農務較準俗惟資畜牧者尤宜且稱而伊古
車師輪臺渠犁之遺蹟亦緣是可考証云
闢展
屯田一萬三千六百三十三畝乾隆二十四年
置一萬七百五畝二十五年增二千九百二十
八畝
管屯都司守備千總把總各員由陜西甘肅省調
𣲖無定額
屯兵八百名乾隆二十四年設
土宜麥青稞豌豆粟榖
收穫乾隆二十四年收穫六分五釐二十五年收
穫十五分九釐
哈喇和卓
屯田六千畝乾隆二十四年置四千五百畝二
十五年增一千五百畝
管屯遊擊及千總把總各員由陜西甘肅省調𣲖
無定額
屯兵三百名乾隆二十四年設
土宜小麥青稞粟榖
收穫乾隆二十四年收穫五分五釐二十五年收
穫九分二釐
托克三
屯田一萬四千二百五十三畝乾隆二十四年
置一萬一千八十二畝二十五年增三千一百
七十一畝
管屯參將守備千總把總各員由陜西甘肅省調
𣲖無定額
屯兵一千名乾隆二十四年設
土宜小麥豌豆粟榖
收穫乾隆二十四年收穫四分一釐二十五年收
穫七分五釐
按闢展南臨沙山北距大山一百里秋冬山間
積雪入夏消融流注南麓滲於沙土離闢展城
五六里許復出地上是為泉源泉眼星羅碁錯
約十數處去城里許滙合成渠名闢展郭勒屈
曲而南地勢就平渠流散漫凡近渠之地咸引
水灌溉其高阜則水所不到專資雨澤也哈喇
和卓水源出北山下經由沙磧漫衍而南出金
嶺口滙為大渠入哈喇和卓郭勒分道諸堡田
畝資其灌溉托克三水凡二道一發源於東面
大山之麓湍泉漫流沙磧間經一百五十餘里
滙入河流一發原於烏魯木齊之東山積雪所
融流注南行離城二十里許與泉水合為托克
三郭勒藉溉田畝於乾隆二十二年試墾地六千
五百五十畝二十三年璔墾地一萬一千一百
五十畝二十四年設兵開屯如制嗣於乾隆二
十六七兩年經辦事大臣次第奏請給與土爾
番回民為世業歲納額租(詳貢賦門)
御製駐防闢展屯田大臣定長等奏進所穫麥萬穗詩
以紀事
載戢西瀛已定功戌耕伊始慶綏豐夏收萬穗先來進
秋熟千屯預報芃實栗惟堪嘗以彘既安那更役如熊
開疆逾遠心隨遠總為祈年宵旰中
按闢展在漢屬狐胡國地與車師隣接前代設
屯與否史無明文今以地位考之狐胡與漢車
師柳中地接當漢屯田車師後漢屯田柳中時
必兼舉之矣或謂東漢時歸義建威二十七所
屯田在伊吾之西伊吾為今哈密如其說則當
與闢展相近今詳考之歸義諸屯當在漢西海
廢郡居延故城元為額齊訥(舊作亦集乃今改正)路(至元間額)
(齊訥總管忽魯多言所部有田可以耕作乞以新軍三百人鑿哈濟渠於額齊訥地并以傍近)
(民西僧餘戶助其力從之計屯田九十餘頃即漢歸義屯等處也)明屬陜西行
都司今在甘州之北哈密之東而云在伊吾西
者非也
漢書西域傳昭帝時匈奴使四千騎田車師宣帝
遣五將將兵擊匈奴車師田者驚去地節二年漢
遣侍郎鄭吉校尉司馬憙將免刑罪人田渠犂積
榖吉奏事至甘泉有詔還田渠犂及車師益積榖
以安西國於是吉始使吏卒三百人别田車師單
于大臣皆曰車師地肥美漢得之多田積榖必害
人國不可不爭也果遣騎來擊田者吉迺與校尉
盡將渠犁田士千五百人往田上書言願益田卒
公卿議以為道遠煩費可且罷車師田者其後置
戊巳校尉屯田居車師故地
︹後漢書耿恭傳︺謁者關寵為戍己校尉屯前王柳
中︹西域傳︺延光二年以班勇長史將弛刑士五百
人西屯柳中
按哈喇和卓托克三今屬闢展在漢為車師前
王地其屯田積榖與匈奴爭逐之蹟有可考者
漢書稱其地肥美可以多田而積榖後漢班勇
西屯柳中即今魯克察克在昔為車師國地東
境也又今闢展屬境於北魏為高昌北史言高
昌厥土良沃榖麥一歲再熟由今核之似與昔
殊蓋緣沙磧之壤以雪為水源肥饒磽瘠視水
勢之盈涸靡有定則也又按宋王延德高昌行
紀云其地産五榖惟無蕎麥有水出金嶺導之
周繞國城以溉田園作水磑今授回民為世業
以耕以藝古法具在多田積榖惟勤則不匱耳
哈喇沙爾
屯田七千四百四十畝乾隆二十三年置四千
一百四十五畝二十四年增五千五百三十五
畝二十五年增三十二畝二十六年裁一千九
百八十八畝二十七年裁二千五百十畝二十
八年增一千十一畝二十九年增八百十畝三
十二年增一千五畝三十五年裁一千畝三十
八年增四百畝如今額
管屯參將遊擊都司守備千總把總各員於陜西
甘肅省調𣲖無定額
屯兵三百六十二名乾隆二十三年設二百七
名二十四年增二百七十七名二十五年增一
名二十六年裁一百四十四名二十七年增五
十六名二十八年裁五十四名二十九年增九
名三十二年增四十名三十五年裁五十名三
十八年增二十名如今額
土宜粟榖小麥青稞
收穫乾隆二十三年收穫六分四釐二十四年收
穫十五分二釐二十五年收穫九分八釐二十
六年收穫十一分二十七年收穫三分六釐二
十八年收穫八分五釐二十九年收穫六分二
釐三十年收穫九分六釐三十一年收穫八分
七釐三十二年收穫九分八釐三十三年收穫
八分四釐三十四年收穫八分三釐三十五年
收穫六分七釐三十六年收穫四分五釐三十
七年收穫五分六釐三十八年收穫七分三十
九年收穫七分二釐四十年收穫六分九釐四
十一年收穫七分四十二年收穫六分七釐
︹漢書西域傳︺自敦煌西至鹽澤往往起亭而輪臺
渠犁皆有田卒數百人置使者校尉領護以給使
外國者征和中搜粟都尉桑弘羊與丞相御史奏
言故輪臺以東捷枝渠犂皆故國地廣饒水草有
溉田五千頃以上處温和田美可益通溝渠種五
榖與中國同時熟可遣屯田卒詣故輪臺以東
置校尉三人分護各舉圖地形通利溝渠務使
以時益種五榖田一歲有積榖募民壯健有累敢
徙者詣田所就畜積為本業益墾溉田昭帝用桑
弘羊前議田輪臺輪臺與渠犂地皆相連也
按哈喇沙爾北至天山一百四十餘里南至海
都郭勒四里海都郭勒源發北山下紆曲南行
二百五十里當哈喇沙爾西南境冬春河身廣
及一里夏秋漲發輒三四里引渠灌溉屯墾地
畝其地為古焉耆漢書稱其國近海水多魚北
史亦言焉耆土田良沃榖有稻菽粟麥去海千
餘里有魚鹽蒲葦之饒今自哈喇沙爾至漢輪
臺渠犂屯田處約四百餘里在庫車以東所謂
廣饒水草有溉田五千頃以上者也更以水經
注考之輪臺最西即所謂龜兹東川水東南流
逕於輪臺之東者也連城稍東即所謂敦薨水
西南流連城别注裂以為田者也渠犂更東即
所謂敦薨水又屈而南逕渠犂國西又東南流
逕渠犁城漢武帝屯渠犂即此處也其實地皆
毗連相去不過幾百里在今哈喇沙爾之西南
庫車之東南依往跡以尋其塍隴當必有良疇
美土蕪穢於沙磧中者盡人力以收地利顧可
不講歟
烏什
屯田八千畝乾隆三十一年置二萬畝三十二
年裁一千畝三十三年裁四千畝三十四年裁
三千畝三十五年裁二千畝三十六年裁二千
畝如今額
管屯副將都司守備千總把總各員由陜西甘肅
省調𣲖無定額
屯兵四百名乾隆三十一年設一千名三十二
年裁五十名三十三年裁二百名三十四年裁
一百五十名三十五年裁一百名三十六年裁
一百名如今額
土宜小麥大麥豌豆糜
收穫乾隆三十一年收穫八分六釐三十二年收
穫九分八釐三十三年收穫九分九釐三十四
年收穫九分二釐三十五年收穫九分五釐三
十六年收穫九分九釐三十七年收穫九分四
釐三十八年收穫九分三釐三十九年收穫九
分四釐四十年收穫九分三釐四十一年收穫
九分四釐四十二年收穫九分五釐
按乾隆三十二年阿克蘇稻田移於烏什試種
收穫九分二釐旋因地寒水冷不宜稻榖即於
三十三年仍移阿克蘇
阿克蘇
稻田一百五十畝乾隆二十七年置如今額
管屯遊擊把總即駐防武職不另𣲖
屯兵十五名乾隆二十七年設
收穫乾隆二十七年收穫二十二分二十八年收
穫二十三分二十九年收穫二十八分三十年
收穫二十七分九釐三十一年收穫二十二分
三釐(三十二年移烏什見前條)三十三年收穫三十分三十
四年收穫三十五分一釐三十五年收穫三十
五分三十六年收穫三十分二釐三十七年收
穫三十四分三釐三十八年收穫三十三分九
釐三十九年收穫三十五分二釐四十年收穫
三十一分八釐四十一年收穫三十七分二釐
按阿克蘇稻田於乾隆二十六年經辦事大臣
以地當孔道供支往還星使及内附藩臣有酌
宜筵宴處需用稻米請於葉爾羌運籽試種自
二十七年為始每歲收穫盈餘運交烏什糧員
配給官俸數取足用而止與他處講求地利博
資民用者不同也抑(臣)等竊見武功告成之後
即從事設戍開屯用以綏遠固圉長治而久安
策莫善於此恭讀
御製回部貢金詩序拳拳於井牧之方駐守屯種取足
供支既不擾内地之一絲一粟役中土之一丁
一夫蠲彼横徵登諸祍席以視前代骨都戊己
僕僕轉餉坐耗物力者固不可同年語矣而又
為之立賞罰之條嚴勸課之則使荷戈擐甲之
夫轉而緣南畝者罔不爭先踴躍思盡地力即
一屯政而我
皇上之知周道濟坐照萬里之外者蓋如此
戶口附
前者準夷底定掃穴犂庭逆者勦之順者撫之袤
延萬里疆宇廓清爰為屯兵駐守招集回部及甘
州民戶分地而居而於烏魯木齊昌吉羅克倫伊
犁諸處計畝耕作蓋屯墾之丁男即西域之戶籍
也回部雖村城絡繹碁布星羅幾於烟火相望然
闢展左右其居民先經避患空城内徙全部歸誠
後於闢展哈喇和卓托克三哈喇沙爾諸處亦如
準噶爾部之移民開屯漸歸殷庶從此天山南北
一體涵濡休養生息日以繁滋計口宜什倍於此
而目前固未為定額也爰附屯政以徵大略至安
西州哈密鎮西府人民雖舊隸戶籍亦均備載自
嘉峪關外始為兹編類例云
安西州
二千四十一戶二萬六千八百二十一名口
敦煌縣(屬安西州)
二千四百五戶二萬九千五百二十名口
玉門縣(屬安西州)
一千四百九十八戶一萬四千一百四十四名
口
哈密
回民一千九百五十戶一萬二千一百六十三
名口
按哈密人民由内地來此貿易無土著不偹載
鎮西府(舊為巴爾庫勒)
宜禾縣(屬鎮西府)
六百九十七戶二千五百九十六名口
奇臺縣(屬鎮西府)
一千九百九十四戶六千八百二十四名口
迪化直隸州(舊為烏魯木齊)
三千四百九十六戶一萬六千六百三十一名
口
昌吉縣(屬迪化州)
四千三百三十二戶一萬九千七百三十四名
口
綏來縣(屬迪化州)
二千二百五十二戶七千六百二十四名口
阜康縣(屬迪化州)
四千三百五十戶一萬八千四百五名口
伊犂
舊住額魯特三千五百十六戶一萬一千七百
三十七名口乾隆四十二年全移赴塔爾巴噶
台居住
土爾扈特一百零四戶四百四十七名口乾隆
四十二年全移塔爾巴噶台居住
土爾扈特屬下二十九鄂拓克舊戶八百三十八
戶三千五百七十三名口乾隆四十二年全
移塔爾巴噶台居住
土爾扈特屬下喇嘛一千零八十戶四千八百
五十三名口
土爾扈特屬豢養種地之額魯特六千五百十四
名口
回戶六千四百零六戶二萬三百五十六名口
民戶七十一戶二百零九名口
遣犯為民二百四十四名口
按駐防滿洲蒙古錫伯索倫察哈爾諸兵雖攜
眷居住未可與彼中戶同論不備登
博羅塔拉
土爾扈特屬豢養種地額魯特八百二十七名口
裕勒都斯
游牧土爾扈特屬額魯特一萬一千二百十九名
口
和博克薩里
游牧土爾扈特屬額魯特二千八百六十三名口
古爾班濟爾噶朗
游牧土爾扈特屬額魯特二千八百六十三名口
古爾班晶庫色木什克
游牧土爾扈特屬額魯特一千三百五十九名口
哈布齊垓
游牧和碩特屬額魯特三千一百十五名口
塔爾巴噶台
額魯特戶三千五百十六戶一萬一千七百三
十七名口乾隆四十二年自伊犂移住
土爾扈特一百零四戶四百四十七名口乾隆
四十二年自伊犂移住
土爾扈特屬下二十九鄂拓克舊戶八百三十八
戶三千五百七十三名口乾隆四十二年自
伊犂移住
按庫爾喀喇烏蘇除安設屯防官兵外止有行
商無土著民戶不備登
︹漢書西域傳︺烏孫國戶十二萬口六十三萬烏
貪訾離國戶四十一口二百三十一單桓國戶二十七
口百九十四蒲類國戶三百二十五口二千三十二
蒲類後國戶百口千七十車師後王國戶五
百九十五口四千七百七十四車師都尉國戶四十
口三百三十三車師後城長國戶一百五十四口
九百六十
︹後漢書西域傳︺蒲類國戶八百餘口二千餘移支
國居蒲類地戶七百餘口三千餘車師後王居務
塗谷領戶四千餘口萬五千餘戊校尉閻詳更立
阿羅多為王將卑君還敦煌以後部人三百帳别
屬役之食其税帳者猶中國之戶數也
︹北史西域傳︺悦般國住龜兹北衆可二十餘萬
︹唐書突厥傳︺有執舍地處木昆婆鼻三種者舉所
部數千帳與賀魯皆内屬突騎施烏質勒西突厥
别部也自賀魯破滅二部可汗皆先入侍烏質勒
能撫下諸胡順附帳落寖盛突厥施别種車鼻施
啜蘇禄者裒拾餘衆至二十萬於是復雄西域及
其破滅有特厖勒居焉耆城餘部保金莎領衆至
二十萬︹沙陀傳︺貞元中沙陀部七千帳附吐蕃元
和三年悉衆三萬落欵靈州塞︹回鶻傳︺那頡啜收
赤心衆七千帳東走振武大同貞觀二年西突厥
乙失鉢孫曰夷男率部帳七萬附頡利可汗︹地理
志︺北庭大都護府戶二千二百二十六口九千九
百六十四
按準噶爾為漢烏孫全境悦般居龜兹國北應
在伊犂河環抱之間擁衆稱雄戶口甲於他國
尋以準噶爾作孽之故強食弱衆凌寡幾於地
廣人稀伏讀
御製後勒銘伊犂碑文憫彼淪亡期於休息瘝痌保抱
反覆勤拳由是佃田宅宅起凋瘵而康阜之生
養繁息蒸蒸日盛可握笇而知漢之蒲類前後
國唐之北庭地擅膏腴為今廸化州屬一帶屯
種之區是以境非遼遠而戶口則視小國為加
多至於車師後國都尉國後城長國烏貪訾離
國單桓國雖與車師前國相屬而地居山北在
烏魯木齊東境博克達山之隂是亦今之準噶
爾部地為類見於此以備考
闢展
回民二千九百三十七戶一萬三百七十三名
口
按闢展諸城内地行商各戶非土著不備登
哈喇沙爾
回民一千一百三十戶五千三百九十名口
庫車
回民一千一百十二戶四千二百六十名口
沙雅爾
回民六百七十三戶一千八百九十八名口
賽喇木
回民五百戶一千六百二十七名口
拜
回民五百六十三戶一千七百三十五名口
阿克蘇
回民七千五百六戶二萬四千六百七名口
烏什
回民八百二十二戶三千一百五十八名口
喀什噶爾
回民一萬四千五十六戶六萬六千四百十三
名口
葉爾羌
回民一萬五千五百七十四戶六萬五千四百
九十五名口
和闐
回民一萬三千六百四十二戶四萬四千六百
三名口
︹漢書西域傳︺鄯善國戶千五百七十口萬四千一
百且末國戸二百三十口千六百一十小宛
國戸百五十口千五百精絶國戶四百八十口
三千三百六十戎盧國戶二百四十口千六百
一十扞彌國戶三千三百四十口二萬四千
渠勒國戸三百一十口二千一百七十于闐國
戸三千三百口萬九千三百皮山國戶五百口
三千五百西夜國戶三百五十口四千蒲犂
國戶六百五十口五千依耐國戶一百二十五
口六百七十無雷國戶千口七千難兜國戸
五千口三萬一千莎車國戸二千三百三十九
口萬六千三百七十三疏勒國戸千五百一十
口八千六百四十七尉頭國戶三百口二千三
百姑墨國戶三千五百口二萬四千五百温
宿國戸二千二百口八千四百龜兹國戸六千
九百七十口八萬一千三百一十七烏壘戶百一
十口千二百渠犁城戸百三十口千四百八十
尉犁國戸一千二百口九千六百危須國戶
七百口四十九百焉耆國戶四千口三萬二千
一百卑陸國戶二百二十七口千三百八十七
卑陸後國戶四百六十二口千一百三十七
郁立師國戸百九十口千四百四十五西且彌
國戸三百三十二口千九百二十六東且彌國
戸一百九十一口千九百四十八劫國戶九十
九口五百狐胡國戶五十五口二百六十四
山國戶四百五十口五千車師前國戶七百口
六千五十
︹後漢書西域傳︺于窴國領戶三萬二千口八萬三
千西夜國戶二千五百口萬餘子合國領戶
三百五十口四千德若國領戶百餘口六百七
十疏勒國領戶二萬一千焉耆國戶萬五千
口五萬二千東且彌國戶三千餘口五千車
師前王居交河城領戶千五百餘口四千餘
︹唐書西域傳︺貞觀十四年侯君集伐高昌分兵略
定凡三州五縣二十二城戶八千口三萬︹地理志︺
西州交河郡戶萬九千一十六口四萬九千四百
七十六
按回部人民城郭宮室其與山北畜牧寇鈔往
来遷徙無常者為俗較殊自逆酋竄獲以後所
部名城投戈獻欵版齒滋豐較之漢唐史傳所
紀直倍蓰過之而樂利之庥臻乎富庶由是而
恩從風翔德與澤沛戶籍日見其繁昌仁義彌深其漸被
以古不羈縻之地而為
聖朝向化之區何其盛哉
欽定皇輿西域圖志卷三十三
