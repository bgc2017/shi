長安志卷六宋宋敏求撰
宫室四
唐上
京城即隋文帝開皇二年自故都徙其地在漢故城之
東南屬杜縣周之京兆郡萬年縣界南侵終南山子午
谷北據渭水東臨㶚滻西枕龍首原命左僕射高熲總
領其事太子左庶子宇文愷創制規模將作大匠劉龍
工部尚書鉅鹿郡公賀樓子幹大府少卿尚龍義並充
使營建
右創都章終
宫城東西四里南北二里二百七十步周一十三里一
百八十步崇三丈五尺南即皇城北抵苑東即東宫西
有掖庭宫
右宫城章終
西内(南面有六門)正殿南承天門(隋開皇二年作初名曰唐陽門仁夀元年改曰昭陽)
(門唐武德元年改曰順天門神龍元年改為承天門外有朝堂東有肺石西有登聞鼓龍朔後天子常居大明)
(宫乃謂此宫曰西内神龍元年又改曰太極宫)門東曰長樂門次東曰廣運門(内有)
(左藏庫次北有舊右藏庫後有弘文館西北有武庫北入歸仁門又北乾化門門内入宫中)次東曰
重明門次東曰永春門(即東宫之正門門東西有左右永福門)承天門之西
曰永安門(北入安仁門)若元正冬至陳樂設宴會赦宥罪除
舊布新當萬國朝貢使者四夷賓客則御承天門以聽
政焉東面一門鳳凰門(隋曰建春門後改通訓門明皇時鳳凰飛集通訓門詔改曰鳳)
(凰門)西面二門南曰通明門北曰嘉猷門北面三門正北
曰玄武門次東曰安禮門東宫北門曰玄德門當承天
門内北曰太極門(隋曰大興門後改曰乾福門貞觀八年改為太極門殿東隅有鼓樓西隅)
(有鐘樓觀四年)貞置其内正殿曰太極殿(隋曰大興殿武德元年改有東閤西上閤)朔
望視朝則登此殿東廊有左延明門西廊有右延明門
太極門外承天門之内曰嘉德門東廊有歸仁門西廊
有納義門嘉德門東有恭禮門西有安仁門門下省左
右延明門東南中書省左右延明門西南舍人院在中書省東
弘文館在門下省東武德四年置聚天下書籍貞觀六年選
朝官有才學者以充學士九年改為昭文館玄宗開元
七年復舊史館在門下省北貞觀三年置祕書内省以
修五代史又置史館以編國史尋廢秘書内省太極殿
北曰朱明門左曰乾化門右曰肅章門肅章門西曰暉
政門乾化門東曰武德門其内曰兩儀殿在太極殿後
(隋曰中華殿至貞觀五年改)常日聽政視事則臨此殿其西萬春殿
新殿千秋殿公主院左有獻春門右有宜秋門百福門
門内曰百福殿宣宗改雍和殿内又有親親樓(諸王會宴之所)
(也)承慶門内曰立政殿立政門東内曰大吉門門内大
吉殿甘露門内甘露殿在兩儀殿之北殿門外有東西
永巷東出横門又東有日華門西出横門又西有月華
門院北有東西千步廊西有掖庭(明皇自蜀還常居西内甘露殿)左有
神龍門内曰神龍殿在武德殿後右曰安仁門内有安
仁殿在甘露殿西乾化門内佛光寺在神龍殿西歸真
觀在安仁殿後觀後有絲綵院院西有淑景殿殿西有
第三落次西第四落又次西第五落延嘉殿在甘露殿
西北殿南有金水河往北流入苑殿西有咸池殿延嘉
北有承春殿殿東即玄武門北入苑殿西有昭慶殿殿
西有凝香閣閤西有鶴羽殿延嘉西北有景福臺臺西
有望雲亭延嘉東有紫雲閤閤西有南北千步廊舍南
至尚食院西北盡宫城閤南有山水池次南即尚食内
院紫雲閤之西有凝隂殿(異聞集曰天寳七載旱明皇於此令華靖天師祀鏡龍遂)
(得甘雨)殿南有凌煙閤貞觀十八年太宗圖畫功臣之像
二十四人於閤上帝自為讃詞褚遂良題額又有功臣
閤在凌煙之西東有司寳庫凝隂殿之北有毬場亭子
(一作鞠場亭子)弘文殿觀雲殿北海池南海池東海池西海池
永安門西有掖庭南隅有内侍省又有興仁宣猷崇
道惠訓昭德正禮宣光適祖光昭華光暉儀壽安綏福
等門
右西内章終
嘉夀殿紫微殿貞觀末阿史那社尒平龜兹獻俘於此
殿翰林院(在明福門内)金波門貞觀二十二年勅皇太子聽
政於金波門長樂殿
右别見章終
大安宫(太宗初居承乾殿武德五年高祖以秦王有克定天下功特降殊禮别建此宫以居之號弘義)
(宫八年帝臨幸謂羣臣曰朕以秦王有大功故於宫中立山村景勝雅好之至貞觀三年徙居之改名曰大安)
(宫)此宫在城之西垂拱前殿戢武殿文殿翠華殿祭酒
臺
右大安宫章終
掖庭宫宫城東西四里南即皇城北抵苑掖庭西門貞
觀二年勑左丞戴胄於掖庭西門簡宫人出之按掖庭
宫蓋高祖所起宫人教藝之所也
右掖庭宫章終
東宫正殿曰明德殿本名嘉德殿東廊左嘉善門西廊
右嘉善門(疑此殿即顯德殿太宗即位之殿後避中宗名改也)南有嘉德門門外
東廊有左永福門西廊有右永福門正南有宣明門當
宫坐者南面有永春門嘉德東有奉化門北有宜春宫
門外道東有典膳厨道西有命婦院宜春北院宫門外
有左春坊坊南有崇文館嘉德西有西奉化門北有宜
秋宫門外有右春坊坊内崇教殿麗正殿(開元改為集仙殿十三年)
(又改集賢殿)光大殿承恩殿崇文殿崇仁殿八風殿射殿又
有亭子山池佛堂等院左右長林門(本名宏禮嘉福高祖武德九年改重)
(光宣明門)
右東宫章終
禁苑在宫城之北(隋曰大興苑開皇元年置)東西二十七里南北三
十三里東接㶚水西長安故城南連京城北枕渭水苑
西即大倉北距中渭橋與長安故城相接東西十三里
南北十三里亦隸苑中苑中四面皆有監南面大樂監
北面舊宅監東監西監分掌宫中植種及修葺園囿等
事又置苑緫監領之皆隸司農寺苑中宫亭凡二十四
所南面三門中曰景曜門東曰芳林門西曰光化門東
面二門南曰光泰門北曰昭遠門西面二門南曰延秋
門北曰玄武門北面三門中曰啓運門(一曰苑北)東曰飲馬
門西曰永泰門啓運門之南有内苑北曰重玄門東曰
東雲龍門西曰西雲龍門苑内有南望春亭北望春亭
坡頭亭柳園亭月坡毬場亭子有青城龍鱗栖雲凝碧
上陽五橋廣運潭九曲宫去宫城十二里在左右神策
軍後宫中有殿舍山池貞元十二年詔浚魚藻池深一
丈至穆宗又發神策六軍二千人浚之蠶壇亭(在苑之東皇后)
(祀先蠶之亭)禎興亭玄沼宫神臯亭七架亭青門亭去宫城
十三里在長安故城之東(邵平種瓜之所)桃園亭去宫城四里
臨渭亭咸宜宫未央宫二所皆漢之舊宫也去宫城二
十一里唐置都邑之後因其舊址復增修之宫側有未
央池漢武庫及樗里子墓武宗會昌元年因遊畋至未
央宫見其遺址詔葺之尚有殿舍二百四十九間作正
殿曰通光殿東曰詔芳亭西曰凝思亭立端門命翰林
學士裴素撰記永泰門去宫城二十三里西北角亭南
昌國亭北昌國亭流杯亭在未央宫北漢之舊址明水
園(以上九所並在漢故内隸舊宅監所領也)内苑自玄武門外北至重玄門
一里東西與宫城齊觀德殿在玄武門外永安殿東西
外垣門日營門月營門其北重玄門(舊内苑北門也)魚粮門(舊重)
(玄門)東内苑南北二里與大明宫城齊東西盡一坊之地
南即延政門北即銀臺門東即太和門龍首殿龍首池
凝暉殿(一作承暉憲宗置也)靈符應聖院在龍首池東會昌元年
造内園小兒坊傍有看樂殿内教坊(元和十四年復置仗内教坊)東
下馬橋東頭御馬坊文(缺)東御馬坊毬場環龍武
軍直殿及亭子殿
右禁苑内苑章終
昆明池漢武帝置以習水軍欲征昆明國故就此名至
秦姚興時竭唐德宗貞元十三年命京兆尹韓臯充使
浚之追尋漢制引交河灃水合流入池又有蓬萊池凝
碧池(一作臨碧)敬宗時幸凝碧池令軍士取魚長大者送新
浚池又梨園在通化門外正北禁苑南有文宗會昌殿
含光殿昭德宫櫻桃園東西葡萄園光啓宫雲韶院
右别見
東内大明宫在禁苑之東南南接京城之北面西接宫
城之東北隅南北五里東西三里貞觀八年置為永安
宫後改名曰大明宫以備太上皇清暑百官獻貲財以
助役龍朔三年大加興造號曰蓬萊宫咸亨元年改曰
含光宫尋復大明宫(初高宗命司農少卿梁孝仁制造此宫北據高原南望爽塏每天晴)
(日朗南望終南山如指掌京城坊市街陌俯視如在檻内蓋其高爽也)南面五門正南曰
丹鳳門至德三載改為明鳳門尋復舊名(本當京城朔善坊北門置)
(宫後分朔善求昌各為二坊當中開街廣一百二十步南北盡二坊之地南抵永興坊北門之東)丹鳳
東曰望仙門(南當皇城東第二街貞元中脩有樓十間)次東曰延政門(抵長樂坊)
(之北)丹鳳西曰建福門(南抵光宅門外坊之北望仙建福二門内各有下馬橋跨東西龍首)
(渠)門外有百官待漏院次西曰興安門東面一門曰大
和門西面一門曰日營門次北面一門曰玄武門(德宗造門)
(樓外設兩廊持兵宿衛謂之北衙)丹鳳門内當中正殿曰含元殿武后
改曰大明殿即龍首山之東麓也階基高平地四十
餘尺南去丹鳳門四十餘步中無間隔左右寬平東西
廣五百步龍朔二年造蓬萊宫含元殿又造宣政紫宸
蓬萊三殿(此本苑内觀德殿為三九臨射之所改拆為含元殿也)殿東南有翔鸞
閤西南有栖鳳閤與殿飛廊相接又有鐘樓鼓樓殿左
右有砌道盤上謂之龍尾道夾道東有通乾門西有觀
象門閤下即朝堂肺石登聞鼓(一如承天之制)又有金吾左右
仗院殿後有宣政門門外東廊有齊德門西廊有興禮
門(一作齊禮興德門)宣政門内有宣政殿殿東有東上閤門殿
西有西上閤門殿前東廊曰日華門東有門下省省東
弘文館次東史館館東南北街南出含耀門門南曰昭
訓門北曰崇明門殿前西廊曰月華門西有中書省省
北曰殿中内省西有命婦院北有親王待制院省西南
北街南出昭慶門南當光範門昭慶門北曰光順門宣
政殿北曰紫宸門内有紫宸殿後有蓬萊殿次東有含
象殿後有延英門内有延英殿肅宗時御座生玉芝一
莖三華至僖宗乾符中改為靈芝殿自蜀還復舊名殿
相對思政殿待制院蓬萊後有含凉殿後有太液池池
内有太液亭子穆宗時命侍講韋處厚等入此亭講毛
詩尚書文宗又命纂集尚書中君臣事跡令工匠刊於
太液亭以備觀覧清暉閤綾綺殿(在蓬萊殿之西)殿北珠鏡殿
環周殿在蓬萊西承歡殿在環周南金鑾殿在環周西
北長安殿(一名長樂)在金鑾西南又有金鑾御院宣化門武
德西門浴堂門内有浴堂殿又有浴堂院長安殿北有
仙居殿殿西北有麟德殿此殿三面南有閤東西皆有
樓殿北相連各有障日閤(大内宴多在於此殿)東亭會慶亭東面
左銀臺門西面右銀臺門内侍省右藏庫次北翰林門
内翰林院學士院又東翰林院北有少陽院結麟殿翰
林門北曰九仙門大福殿拾翠殿三清殿含水殿承香殿
在含水殿東南北有長閤紫蘭殿在承香殿東北玄武殿
在紫蘭東北明義殿在紫宸殿西大角觀在珠鏡殿東北
玄武門左曰銀漢門右曰淩霄門宫垣之外兩邊掖門門
内有凝霜殿碧羽殿紫簫殿鬱儀閤承雲閤脩文閤
右東内大明宫章終
長生殿教坊唐紀曰玄宗置左右教坊於蓬萊宫側帝
自為法曲俗樂以教宫人號皇帝梨園弟子光政門景
運門命婦朝堂文成殿白華殿(叛臣朱泚逆亂於此殿僣號)玄莫觀
含寧殿玉清殿竹樓柿林院中和殿會政殿臨碧殿元
和殿宣光殿宣明殿臨光殿大明殿(武宗政要曰帝傳位於大明殿)興
泰殿德政殿嘉慶殿凝化殿會昌殿永安殿穆宗置也
(與后妃公主宴樂所)玄化門晨暉門寳慶殿百尺樓照德門清思
殿夀昌殿(長慶元年柱生玉芝一莖長六尺是年穆宗降誕於此宫中)宣和殿昇陽
殿延嘉門景風門清思院(敬宗作工用銅鑑三千片金薄十萬餅諫官薛庭老切諫)
(不聽)東殿仙韶院文宗開成三年造内山亭院(取浙西隠士周息元)
(於内山亭院安置)放鴨池野狐落(大和二年十一月甲辰禁中火災從昭德寺起延燒宣政)
(殿東午門益熾宫垣半為灰燼寺之南禁中呼為野狐落宫人居此者為火所逐攀援墻垣以出出不及者焚)
(死數百人又延燒門下省至暮稍息凡數日方滅)昭德寺太和殿宣徽殿咸泰
殿(文宗開成三年正月望夜燃燈於咸泰殿中三宫太后諸王公主俱集此宴行家人禮)文思殿
崇玄館天寳中明皇命周尹愔為崇玄館學士值禄山
兵亂館宇浸廢至武宗特詔營創置吏鑄印以劉玄靜
為崇玄館學士號廣成先生入居靈符殿望仙臺武宗
時命神策軍士脩望仙樓及廊舍五百餘間大中八年
復命葺之補闕陳嘏上疏諫而止改為文思院含春亭
叡武樓乾符門五王内院宣宗時䕫王以下五王居大
明宫内院侍讀五日一入乾符門講讀延資庫咸寧殿
靈臺殿永安宫孝明鄭太后所居左齊藏天儲庫(一作僖)
章信門安喜門昭德殿(龍紀元年殿東隅獲金龍一)雲韶殿(此殿嘗考試舉)
(人)同文殿昭敬殿唐一十八章御容在也昭宗光化三
年有秃鶖鳥鳴於此殿(蓋唐祚將終之兆也)乞巧樓光化三年造
二樓構飛橋以通來往思玄門應乾門問安宫昭宗傳
位於太子居東内為問安宫紫延院保寧殿昭宗宴李
繼昭等將於保寧殿親製成功曲以褒之仍命伶官作
樊噲排君難雜戲以樂之壽春殿保安殿延喜樓長樂
樓
長安志卷六
