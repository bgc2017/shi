尚史卷一百一志九
鑲白旗漢軍李鍇撰
律吕志下
五聲清濁高下之次
宫(君土)商(臣金)角(民木)徵(事火)羽(物水)
(最下最濁)(次下次濁)(高下清濁之間)(次高次清)(最高最清)
凡聽徵如負豬豕覺而駭凡聽羽如鳴馬在樹(馬當作鳥)凡
聽宫如牛鳴&KR1038;中凡聽商如離羣羊凡聽角如雉登木
以鳴音疾以清(以鳴六字疑衍管子)
五聲相生之次
宫(八十一下生徵)徵(五十四上生商)商(七十二下生羽)羽(四十八上生角)角(六十四官下生變)
凡將起五音凡首(謂音之總先)先主一而三之四開以合九
九(一而三之四也以四開合于五音九也又九之為八十一也)以是生黃鐘小素之
首以成宫(素本宫八十一收生黃鐘之宫為五音之本)三分而益之以一為
百有八為徵(本八十一益以三分之一二十七通得百有八是為徵數百有八者半之則為五十)
(四也)有三而去其乘適足以是生商(乘亦三分之一也三分百八而去一餘七)
(十二是為商數)有三分而復於其所以是成羽(三分七十二而益一分二十四)
(合為九十六是羽之數九十六者半之則為四十八也)有三分而去乘適足以是
成角(三分九十六去其一分餘六十四是角之數管子)
二變相生之法
變宫(四十二餘九分分之六上生變徵)變徵(五十六餘九九分之六)
姑洗生應鐘比于正音故為和應鐘生蕤賓不比于正
音故為謬(淮南子)
朱子曰按五聲相生至於角位則其數六十有四隔八相生當
得宫前一位以為變宫然其數三分損一每分各得二十有一
尚餘一分不可損益故五聲之正至此而窮若欲生之則須
更以所餘一分析而為九損其三分之一分乃得四十二分餘
九分分之六而後得成變宫之數又自變宫隔八上生當得
徵前一位其數五十有六餘九分分之八以為變徵正合相
生之法自此又當下生則又餘二分不可損益而數又窮故
立均之法于是而終焉然而二變但為和謬已不得為正聲矣
五聲數曰九九八十一以為宫三分去一得五十四以
為徵三分益一得七十二以為商三分去一得四十八
以為羽三分益一得六十四以為角十二律數曰黃鐘
九寸為宫林鐘六寸為徵太簇八寸為商南吕五寸三
分為羽姑洗二寸一分為角應鐘四寸六分六釐蕤賓
六寸二分八釐大吕八寸三分七釐六毫夷則五寸五
分五釐一毫夾鐘七寸四分三釐七毫三絲無射四寸
八分八釐四毫八絲中吕六寸五分八釐三毫四絲六
忽(史記)
按黃鐘管長九寸圍九分相乘得八十一為宫三分
損一得函鐘五十四為徵三分益一得太簇七十二
為商三分損一得南吕四十八為羽三分益一得姑
洗六十四為角三分損一得應鐘四二六(不盡)為變宫
三分益一得蕤賓五六九四(不盡)為變徵三分益一得
大吕七五九二三分損一得夷則五六一四(不盡)三
分益一得夾鐘六七四八五四(不盡)三分損一得無射
四四九九二七(不盡)三分益一得小吕五九九八七
二七(不盡)復三分益一得黃鐘七九九八二七尚不
足一分一七二有竒九九一轉而後復元此隔八
相生三分損益以成十二律也其五正數皆整五音
之正也應鐘以下竒零不盡二變之謬也律又有七
始五降七始者五正合二變為黃鐘之正生也五降
者大吕以下為蕤賓之變生也中吕再變而復者三
轉之會歸也
黃太姑蕤夷無六竒為律為陽大夾仲函南應六偶
為吕為隂黃太姑三律居左當音為陽中之陽蕤夷
無三律居右不當音為陽中之隂應夾函三鐘為隂
中之陽中南大三吕為隂中之隂黃鐘為宫律大
吕為宫吕函鐘為徵吕夷則為徵律太簇為商律夾
鐘為商吕南吕為羽吕無射為羽律姑洗為角律中
吕為角吕陽三隂二者三天兩地之義也黃鐘上五
統五音之正大吕下五統五隂之合應蕤在二五之
中無專位故為變應鐘變宫以接宫蕤賓變徵以接
角始終相應子午交還之道也(義見還宫方圓圖)
六十聲旋宫圖
律吕之數往而不返故黃鐘不復為他律役所用七聲
皆正律無空積忽微自林鐘而下則有半聲(大吕太簇一半聲夾)
(鐘姑洗二半聲蕤賓林鐘四半聲夷則南吕五半聲無射應鐘六半聲仲吕為十二律之窮三半聲)自蕤
賓而下則有變律(蕤賓一變律大吕二變律夷則三變律夾鐘四變律無射五變律仲吕六)
(變律)皆有空積忽微不得其正故黃鐘獨為聲氣之元黃
鐘一均所謂純粹中之純粹者也八十四聲正律六十
三(自黃鐘歴應鐘凡六均每均七律得正律四十二自蕤賓歴仲吕凡六均每均遞減得正律二十一合之)
(得六十三)變律二十一(自黃鐘之變歷應鐘凡六均每均遞減得變律二十一)六十三
者九七之數也二十一者三七之數也(律吕新書)
此七音為均八十四聲也周還無端得一氣運行之
全體隂陽往來成正變相生之全用折方圖而圓之
于義為著自蕤賓已下至仲吕六均凡再見之黃林
太南姑應六律俱為變律加囗以别之律之有半聲
者太吕太簇宫商之間夾鐘姑洗商角之間蕤賓林
鐘二徵之間夷則南吕徵羽之間無射應鐘羽宫之
間四者適得半聲與仲吕一律自得半聲也所以用
半者以上律濁而下律清故抑濁揚清以應下律音
之所以無奪倫也律之有變者黃鐘為君自本宫首
起立均之後不復為他律役至蕤賓立均而後黃鐘
為變徵變宫及角羽商徵是陽為陰役而變矣黃鐘
既變則餘律皆變臣之所以從君也其所以變之之
道者以下律役上律下律短而上律長故須變上律
使少短而後與下律應也然律變有凖必倚乎數損
益之數至仲吕而窮法以六三之七百二十九因仲
吕之實十三萬一千七十二得九千五百五十五萬
一千四百八十八再用三分益一而生黃鐘得一千
七萬四千七百六十二不及黃鐘正律二千有竒其
下五律相因而生皆減于舊是律之變又出于數之
自然而已
還宫方圖
宫徵商羽角變宫變徵
黃鐘函鐘太簇南吕姑洗應鐘蕤賓
函鐘太簇南吕姑洗應鐘蕤賓大吕
太簇南吕姑洗應鐘蕤賓大吕夷則
南吕姑洗應鐘蕤賓大吕夷則夾鐘
姑洗應鐘蕤賓大吕夷則夾鐘無射
應鐘蕤賓大吕夷則夾鐘無射中吕
蕤賓大吕夷則夾鐘無射中吕黃鐘
大吕夷則夾鐘無射中吕黃鐘函鐘
夷則夾鐘無射中吕黃鐘函鐘太簇
夾鐘無射中吕黃鐘函鐘太簇南吕
無射中吕黃鐘函鐘太簇南吕姑洗
中吕黃鐘函鐘太簇南吕姑洗應鐘
黃函太南姑應六陽律也蕤大夷夾無仲六陰律也
上下對待六陽律闢而分列迤左而右六陰律闔而
居中此正變闢闔以陽包陰十二律之體也黃函太
南姑五正也大夷夾無仲五合也上之五正右列五
合左列而應蕤二變合而在中下之五正左列五合
右列而應蕤二變分而在外此陰陽分合以變應正
十二律之用也自黃鐘縱數之歷七律而至蕤賓蕤
賓起調終一均仍得黃鐘本律隔七首尾相應自黃
鐘横數之歷七律而至蕤賓蕤賓右分自仲吕横數
之歷七律而至應鐘應鐘左分二變隔七分合相應
是又變動不居周流六虛之義也
還宫用圖
以第三律之角下一律首中吕尾姑洗是為還宫之用
餘律並同體圖
七音為均者成天地之全體五音為均者合人事之
正用七音為均用二變五音為均變正角角者五音
之中也中吕者角之吕十二律之中也降用中吕者
以角協角以中孚中所以成其用也
六十調圖
宫商角變徵徵羽變宫
黃鐘宫黃(正)太(正)姑(正)蕤(正)林(正)南(正)應(正)
無射商無(正)黃(變半)太(變半)姑(變半)仲(半)林(變半)南(變半)
夷則角夷(正)無(正)黃(變半)太(變半)夾(半)仲(半)林(變半)
仲吕徵仲(正)林(變)南(變)應(變)黃(變半)太(變半)姑(變半)
夾鐘羽夾(正)仲(正)林(變)南(變)無(正)黃(變半)太(變半)
大吕宫大(正)夾(正)仲(正)林(變)夷(正)無(正)黃(變半)
應鐘商應(正)大(半)夾(半)仲(半)蕤(半)夷(半)無(半)
南吕角南(正)應(正)大(半)夾(半)姑(半)蕤(半)夷(半)
蕤賓徵蕤(正)夷(正)無(正)黃(變半)大(半)夾(半)仲(半)
姑洗羽姑(正)蕤(正)夷(正)無(正)應(正)大(半)夾(半)
太簇宫太(正)姑(正)蕤(正)夷(正)南(正)應(正)大(半)
黃鐘商黃(正)太(正)姑(正)蕤(正)林(正)南(正)應(正)
無射角無(正)黃(變半)太(變半)姑(變半)仲(半)林(變半)南(變半)
林鐘徵林(正)南(正)應(正)大(半)太(半)姑(半)蕤(半)
仲吕羽仲(正)林(變)南(變)應(變)黃(變半)太(變半)姑(變半)
夾鐘宫夾(正)仲(正)林(變)南(變)無(正)黃(變半)太(變半)
大吕商大(正)夾(正)仲(正)林(變)夷(正)無(正)黃(變半)
應鐘角應(正)大(半)夾(半)仲(半)蕤(半)夷(半)無(半)
夷則徵夷(正)無(正)黃(變半)太(變半)夾(半)仲(半)林(變半)
蕤賓羽蕤(正)夷(正)無(正)黃(變半)大(半)夾(半)仲(半)
姑洗宫姑(正)蕤(正)夷(正)無(正)應(正)大(半)夾(半)
太簇商太(正)姑(正)蕤(正)夷(正)南(正)應(正)大(半)
黃鐘角黃(正)太(正)姑(正)蕤(正)林(正)南(正)應(正)
南吕徵南(正)應(正)大(半)夾(半)姑(半)蕤(半)夷(半)
林鐘羽林(正)南(正)應(正)大(半)太(半)姑(半)蕤(半)
仲吕宫仲(正)林(變)(南變)應(變)黃(變半)大(變半)姑(變半)
夾鐘商夾(正)仲(正)林(變)南(變)無(正)黃(變半)太(變半)
大吕角大(正)夾(正)仲(正)林(變)夷(正)無(正)黃(變半)
無射徵無(正)黃(變半)太(變半)姑(變半)仲(半)林(變半)南(變半)
夷則羽夷(正)無(正)黃(變半)太(變半)夾(半)仲(半)林(變半)
蕤賓宫蕤(正)夷(正)無(正)黃(變半)大(半)夾(半)仲(半)
姑洗商姑(正)蕤(正)夷(正)無(正)應(正)大(半)夾(半)
太簇角太(正)姑(正)蕤(正)夷(正)南(正)應(正)大(半)
應鐘徵應(正)大(半)夾(半)仲(半)蕤(半)夷(半)無(半)
南吕羽南(正)應(正)大(半)夾(半)姑(半)蕤(半)夷(半)
林鐘宫林(正)南(正)應(正)大(半)太(半)姑(半)蕤(半)
仲吕商仲(正)林(變)南(變)應(變)黃(變半)太(變半)姑(變半)
夾鐘角夾(正)仲(正)林(變)南(變)無(正)黃(變半)太(變半)
黃鐘徵黃正太(正)姑(正)蕤(正)林(正)南(正)應(正)
無射羽無(正)黃(變半)太(變半)姑(變半)仲(半)林(變半)南(變半)
夷則宫夷(正)無(正)黃(變半)太(變半)夾(半)仲(半)林(變半)
蕤賓商蕤(正)夷(正)無(正)黃(變半)大(半)夾(半)仲(半)
姑洗角姑(正)蕤(正)夷(正)無(正)應(正)大(半)夾(半)
大吕徵大(正)夾(正)仲(正)林(變)夷(正)無(正)黃(變半)
應鐘羽應(正)大(半)夾(半)仲(半)蕤(半)夷(半)無(半)
南吕宫南(正)應(正)大(半)夾(半)姑(半)蕤(半)夷(半)
林鐘商林(正)南(正)應(正)大(半)太(半)姑(半)蕤(半)
仲吕角仲(正)林(變)南(變)應(半)黃(變半)太(變半)姑(變半)
太簇徵太(正)姑(正)蕤(正)夷(正)南(正)應(正)大(半)
黃鐘羽黃(正)太(正)姑(正)蕤(正)林(正)南(正)應(正)
無射宫無(正)黃(變半)太(變半)姑(變半)仲(半)林(變半)南(變半)
夷則商夷(正)無(正)黃(變半)太(變半)夾(半)仲(半)林(變半)
蕤賓角蕤(正)夷(正)無(正)黃(變半)大(半)夾(半)仲(半)
夾鐘徵夾(正)仲(正)林(變)南(變)無(正)黃(變半)太(變半)
大吕羽大(正)夾(正)仲(正)林(變)夷(正)無(正)黃(變半)
應鐘宫應(正)大(半)夾(半)仲(半)蕤(半)夷(半)無(半)
南吕商南(正)應(正)大(半)夾(半)姑(半)蕤(半)夷(半)
林鐘角林(正)南(正)應(正)大(半)太(半)姑(半)蕤(半)
姑洗徵姑(正)蕤(正)夷(正)無(正)應(正)大(半)夾(半)
太簇羽太(正)姑(正)蕤(正)夷(正)南(正)應(正)大(半)
十二律旋相為宫各有七聲合八十四聲宫聲十二商
聲十二角聲十二徵聲十二羽聲十二凡六十聲為六
十調其變宫十二在羽聲之後宫聲之前變徵十二在
角聲之後徵聲之前宫不成宫徵不成徵凡二十四聲
不可為調黃鐘宫至夾鐘羽並用黃鐘起調大吕宫至
姑洗羽並用大吕起調太簇宫至仲吕羽並用太簇起
調次歷九律至應鐘起調是為六十調六十調即十二
律十二律即一黃鐘也黃鐘生十二律十二律生五聲
二變五聲各為綱紀以成六十調皆黃鐘損益之變也
宫商角二十六調老陽也徵羽二十四調老陰也調成
而陰陽備也(律吕新書)
按上六十調每五律成一調而五聲徧其序左旋下
八十四聲每七律成一均而七聲徧其序右旋五聲
七聲各極縱横錯綜之致而陰陽正變靡不該矣
尚史卷一百一
