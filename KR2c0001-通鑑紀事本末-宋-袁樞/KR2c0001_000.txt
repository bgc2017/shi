通鑑紀事本末叙
初予與子袁子同爲太學官子袁
子錄也子博士也志同志行同行
言同言也後一年子袁子分教嚴
陵後一年子出守臨漳相見於嚴
陵相勞苦相樂且相楙以學子袁
子因出書一編蓋通鑑之本末也
予讀之大抵搴事之成以後於其
萌提事之微以先於其明其情匿
而泄其故悉而約其作窕而槬其
䆒遐而邇其於治亂存亡蓋病之
源醫之方也予每讀通鑑之書見
事之肇於斯則惜其事之不竟於
斯蓋事以年隔年以事析遭其初
莫繹其終攬其終莫志其初如山
之峩如海之茫蓋編年繫日其體
然也今讀子袁子此書如生乎其
時親見乎其事使人喜使人悲使
人鼔舞未旣而繼之以歎且泣也
嗟乎由周秦以來曰諸侯曰大盗
曰女主曰外戚曰宦官曰權臣曰
夷狄曰藩鎮國之病亦不一矣而
其源不一哉蓋安史之亂則林甫
之爲也藩鎮之亂則令孜之爲也
其源不一哉得其病之之源則得
其醫之方矣此書是也有國者不
可以無此書前有姦而不察後有
邪而不悟學者不可以無此書之
有行而無徵退有蓄而無宗此書
也其入通鑑之戶歟雖然覿人之
病戚人之病理人之病得人之病
至於身之病不懵焉不諱焉不醫
之距焉不醫而繆其醫焉古亦稀
矣彼闇而此昭宜也切於人紓於
身可哀也夫淳熙元年三月戊子
廬陵楊萬里叙
通鑑一書於治道最切實諸史
之精華百代之龜鏡古未有也
神宗皇帝深所愛重錫資治之
嘉名且命
經筵進讀
歴朝寳之永以為訓近世建安
袁公復作紀事夲末區别條流
各從其類豈求加扵通鑑之外
哉盖通鑑以編年為宗本末以
比事為體編年則雖一事而歲
月遼隔比事則雖累載而脉絡
貫聮故讀通鑑者如登高山泛
巨海未易遽覩其津厓得本末
而閱之則根榦枝葉繩繩相生
不待反覆它卷而瞭然在目中
矣故本末者通鑑之戶牖也袁
公之為是書其殆司馬文正之
䟽附先後也歟與籌淳祐壬子
退而里居四年之間熟得繙閱
每見世道開泰君明臣良百度
修舉四裔賓服使人忻悅愛慕
至若叔世末造賢愚倒植綱頽
紐觧外阻内訌使人感憤歎息
要其指歸治未始不由於任君
子亂未始不由於親小人安未
始不由扵固民心危未始不由
扵困民力忠實事上者未有不
昌姦䛕欺君者未有不亡公廉
宏濟者奕世流芳貪刻暴殄者
子孫貽殃天道人事其應靡&KR1135;
參稽源委可以昭勸戒於方来
是書之關於世教亦大矣嚴陵
奮夲字小且訛乃易為大書精
加讎校以私錢重刊之非特便
老眼訓子弟庶與四方朋友共
通鑑紀事本末揔目
建安袁樞編
第一卷
三家分晉
秦并六國
豪桀亡秦
第二卷
高帝滅楚
諸將之叛
匈奴和親
諸吕之變
南粤稱藩
七國之叛
梁孝王驕恣
第三卷
漢通西南夷
淮南謀反
漢通西域
武帝伐匈奴
武帝平兩越
武帝擊朝鮮
武帝惑神怪
巫蠱之禍
燕蓋謀逆
第四卷
霍光廢立
趙充國破羌
匈奴歸漢
恭顯用事
成帝淫荒
河決之患
第五卷
丁傅用事
董賢嬖倖
王莾篡漢
光武中興
第六卷
光武平赤眉
光武平漁陽
光武平齊
光武平隴蜀
楚王英之獄
馬后抑外家
竇氏專恣
西域歸附
第七卷
兩匈奴叛服
諸羌叛服
鮮卑宼邊
嬖倖廢立
梁氏之變
第八卷
宦官亡漢(黨錮之禍董卓之亂)
黃巾之亂
韓馬之叛
袁紹討公孫瓉
第九卷
曹氏篡漢
孫氏據江東
劉備據蜀
第十卷
吳蜀通好
諸葛亮出師(平南中附)
吳侵淮南
魏平遼東
明帝奢靡
司馬懿誅曹爽
吳易太子
諸葛悋宼淮南(孫琳逆節附)
第十一卷
魏滅蜀
淮南三叛
司馬氏篡魏
晉滅吳
羌胡之叛(樹機能齊萬年)
陳敏之叛
第十二卷
西晉之亂(江左中興附賈氏諸王胡羯)
第十三卷
劉淵據平陽(殺太弟义附)
慕容據鄴
成李據蜀
張氏據涼
王敦平湘漢
石勒宼河朔
前趙平秦隴
石勒滅前趙
氐據仇池
第十四卷
祖逖北伐
王敦之亂
蘇峻之亂
燕討叚遼(討字文附)
趙魏亂中原(冉閔滅石氏)
第十五卷
江左經略中原
亘温伐燕
亘温滅蜀
亘温廢立
符氏據長安(符堅篡立)
符秦滅涼
符秦滅燕
第十六卷
慕容叛秦復燕(嘉容滅西燕肥水之役姚萇滅秦)
丁零叛燕
拓䟦興魏
魏伐後燕(慕容德據廣固附)
第十七卷
僞楚之亂
盧循之亂
譙縱之亂
吕光據姑臧
乞伏據金城
秃髮據廣武
蒙遜據張掖
秦滅後涼
第十八卷
馮䟦滅後燕
蒙遜伐西涼
乞伏滅西涼
蒙遜伐西秦
劉𥙿滅南燕
劉𥙿滅後秦
赫連據朔方
魏滅北燕
魏滅夏
魏滅北涼
魏平仇池
第十九卷
劉𥙿篡晉
元魏宼宋
徐傳廢立
彭城王專政
宋文圖恢復
宗愛弑逆
太子劭弑逆
南郡王之叛
竟陵王之叛
第二十卷
廢帝之亂
宋明帝北伐
蕭道成篡宋
魏遷洛陽
蕭鸞篡弑
第二十一卷
元魏宼齊
蕭衍篡齊
南北交兵
魏伐柔然
第二十二卷
肇忠用事
邢巒寇巴西
梁魏爭淮堰
元义幽后
六鎮之叛
元顥入洛
元魏之亂
第二十三卷
魏分東西
高氏篡東魏(北齊)
宇文篡西魏(後周)
侯景之亂
第二十四卷
梁氏亂亡(陳覇先篡梁附)
西魏取蜀
蕭勃㩀嶺南
王琳犇齊(陳伐齊附)
齊顯柤狂暴(常山王篡立附)
安成王篡立
周陳之叛
宇文護逆節
周伐齊(周齊爭宜陽附)
吐谷渾盛衰
第二十五卷
周滅齊
楊堅篡周
始興王謀逆
隋滅陳
隋易太子
第二十六卷
突厥朝隋
隋討高麗
焬帝亡隋
高祖興唐
第二十七卷
唐平東都(李密王世充)
唐平河朔(竇建德)
唐平隴右(薛舉)
唐平河西(李軌)
唐平河東(劉武周)
唐平江陵(蕭銑)
唐平江淮(輔公祐社伏威李子通沈灋興)
唐平山東(劉黑閥)
第二十八卷
太宗平内難
太宗易太子
太宗平突厥
唐平鐵勒
唐平西突厥
太宗討龜兹
太宗平高昌
太宗平吐谷渾
第二十九卷
正觀君臣論治
唐平遼東
吐蕃請和
突厥叛唐
唐平奚契丹
第三十卷
武韋之禍
太平公主謀逆
第三十一卷
李林甫專政
姦臣聚歛(王鉷宇文融楊釗楊慎矜韋堅)
楊氏之寵
安史之亂
第三十二卷
劉展之叛
李輔國用事(張后程元振附)
僕固懷恩之叛(周智光附)
元載尃政
吐蕃入寇(代宗幸陜)
兩稅之弊
裴延齡姦蠧
吐蕃叛盟
第三十三卷
藩鎮連兵(涇原之變李懷光之叛附)
第三十四卷
伾文用事
憲宗平蜀(劉闢)
憲宗平吳(李錡)
魏博歸朝(田洪正)
憲宗討成德(王承宗)
憲宗平淮蔡(吳元濟德宗討吳少誠附)
憲宗討淄青(李師道)
河朔再叛
第三十五卷
南詔歸附
宦官弑逆(甘露之變附)
朋黨之禍
武宗平澤潞(劉稙)
裘甫寇浙東
第三十六卷
龐勛之亂
回鶻叛服
吐蕃衰亂(唐復河湟附)
蠻導南詔入宼
李克用歸唐
第三十七卷
黃巢之亂
藩鎮之亂
楊行密據淮南
王建據蜀
徐氏篡吳
第四十卷
馬氏據湖南
晉王滅燕
後唐滅涼
莊宗滅蜀
第四十一卷
鄴都之變(李紹之叛)
安重誨專權
秦王之亂(潞王篡弑附)
契丹入宼
孟知祥據蜀
石晉篡後唐
范楊之叛(范延光楊光遠)
第四十二卷
契丹滅晉(劉知遠復汴京)
三叛連兵
郭威篡漢(劉旻據河東)
世宗征淮南
通鑑紀事本末揔目終
