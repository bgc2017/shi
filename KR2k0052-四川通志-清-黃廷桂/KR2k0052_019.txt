四川通志卷十九
土司
書稱弼成五服蓋舉要荒而被之以聲教也其中
豈無族類各殊言語不接者于以控制羈縻亦有
道以處之矣我
朝德洋恩普撫綏萬邦雖九州之外且不憚梯山航
海重譯来朝矧土司之屬界連内地者乎蜀中三
面環夷凡松潘建昌與叙永重䕫之所鈐轄峒長
山猺罔不洗心革面輸賨貢毯之恐後則夫按其
山川道其習俗稽其戶口徭賦之數亦可以備職
方之考也作土司志
松茂道轄
直隸茂州屬
静州長官司李垣其先于前明世襲土職垣曾祖
董應詔于康熙五年歸誠仍授原職請領長官司
印信一顆無號紙亦無認納税銀糧馬駐劄之地
曰静州(其地距州城一里東至關子堡下門隴木司接壌三十里南至梨園村漫水灣接壌)
(二十里西至岷江岳希司接壌十里北至疊溪營接壌六十里原管静州里羌民四十一戶在茂)
(州納糧不願土司管轄于康熙五十二年詳斷歸州外所管十寨俱係番夷)
隴木長官司何其懿其先于前明世襲土職懿祖
何延禧于康熙五年歸誠仍授原職請領長官司
印信一顆無號紙駐劄之地曰隴木寨(其地距州城東四十)
(里東至水甕子石泉縣接壌三十里南至曹毛與州治隴東里接壌五里西至關子堡與静州司接)
(壌五里北至疊溪界三十里土原管隴木里羌民九十一戸在茂州納糧不願司管轄于康熙五)
(十二年詳斷歸州外所管番民一百一十七戶每歲認納黃豆三十六石五斗二升黃蠟三十六斤)
(責成該土司徵收兌交威茂營兵餉)
岳希長官司坤鴻德其先于前明世襲土職德祖
坤道齡于康熙五年歸誠仍授原職請領長官司
印信一顆無號紙駐劄之地曰水西寨(其地距州城五里東)
(至本州鎮西橋接壌南至牟托廵檢司地方蝍魚寨接壌二十五里西至章圭寨壳壳溝接壌二十)
(里北至竹木坎廵檢司地方松溪寨接壌五十里原管岳希里羌民四十戶在茂州納糧不願土)
(司管轄于康熙五十二年詳斷歸州外所管黑虎七族番民一千零十戶每歲認納蕎麥糧折米一)
(十四石八斗一升一合五勺五抄二撮兌支威茂營兵餉)
長寧安撫司蘇文耀其先于前明世襲土職耀祖
蘇廷輔于順治九年歸誠仍授原職康熙六年請
領安撫司印信一顆無號紙亦無認納税銀糧馬
駐劄之地曰壩寨(其地距州四十里東至長寧堡官道接壌七十里南至水草坪)
(廵檢司地方接壌三十里西至龍平大小歷日三姐等寨接壌五十里北至實大關接壌十八里)
(原管番民四百三十戶)
水草坪廵檢司蘇文炳其先於前明世襲土職炳
祖蘇廷賓于順治九年歸誠仍授原職康熙六年
請領廵檢司印信一顆號紙一張亦無認納税銀
糧馬駐劄之地曰水草坪(其地距州城三十里東至長寧堡接壌十里南)
(至魏門關接壌四十里西至鎮戌堡與岳希司龍嘴接壌四十里北至官道兩河口與長寧安撫司)
(接壌十里十原管番民二百二七戶)
牟托廵檢司溫如玉其先于前明世襲土職玉祖
溫世英于順治九年歸誠仍授原職康熙五年請
領廵檢司印信一顆號紙一張亦無認納税銀糧
馬駐劄之地曰牟托(其地距州城四十里東至溫水灣墩與茂州石鼔村接壌)
(三十里南至威州保子關接壌二十里西至汰派後溝生番地方接壌十五里北至蝍魚寨與岳希)
(司地方接壌二十五里原管番民一百零八戶)
竹木坎土副廵檢司孫光耀其先于前明世襲土
職光耀祖孫六受于順治九年歸誠仍授原職至
光耀請領副廵檢司號紙一張無印信亦無認納
税銀糧馬駐劄之地曰竹木坎雞公寨(其地距州城五十里)
(東堡)(擦耳崖三姐寨生番按壌十五里南至長寧岳希司接壌二十里西至黑虎寨與竹木坎)
(寨接壌三十里北至水草坪廵檢司接壌五里原管番民四百戸同岳希長官司管轄)
汶川縣屬
加渴瓦寺安撫司桑朗溫愷其先于前明世襲土
職溫愷祖曲翊伸于順治九年歸誠仍授原職請
領安撫司印信一顆無號紙至溫愷屢效勤勞授
以功加遊擊職銜駐劄之地曰塗禹山(其地距汶川縣城二)
(十里東至保子關與西溝一帶生番接壌四十里南至遥濟寨與董卜宣尉司接壌六百里西至班)
(南山與金川阿日兩土司接壌五百里北至沙派關與雜谷安撫司接壌二百五十里原管番民)
(一千二百戸每歲認納汶川縣糧銀十三兩八錢零威州糧銀九兩六錢)
保縣屬
雜谷安撫司板第兒吉始祖即吐蕃之裔其先于
前明世襲土職至康熙十九年歸誠仍授原職請
領安撫司印信一顆無號紙並無認納税銀糧馬
駐劄之地曰雜谷(其地距保縣城五十里東至索橋抵保縣接壌六十里南至膽)
(罷抵金川接壌七百里西至桑湯抵草地接壌一千五百里北至茶堡與吐蕃接壌一千二百里東)
(北至達豁寨抵八稜稠接壌四百八十里邊原管番民十數萬戸強悍狡詐唐宋以来屢為患而)
(保縣奸民往往潛匿其中或為細作或為主文或販賣違禁貨物種種不法當事者急宜加意)
金川寺演化禪師湯鵬其先于前明世襲土職鵬
父吉兒卜細于順治九年歸誠仍授原職請領演
化禪師印信一顆無號紙並無認納税銀糧馮駐
劄之地曰金川占固(其地距保縣五百九十里東至每喏抵木坪董卜土司接)
(壌二百四十里南至漢謝抵阿日接壌三十里西至關兒隘抵扣色吉生番接壌一百二十里北至)
(膽壩抵雜谷接壌三百里原管番民九百三十三戶)
阿日灌頂淨慈妙智國師哈兒吉其先于前明世
襲土職吉祖黑兒加於順治七年歸誠仍授原職
請領灌頂淨慈妙智國師印信一顆無號紙並無
認納税銀糧馬駐劄之地曰阿日(其地距保縣五百五十里東至)
(責兒閣抵瓦寺土司接壌一百一十里南至達歪抵木坪董卜接壌一百一十里西至佑兒寨抵雜)
(谷接壌三百五十里北至漢謝抵金川司接壌四十里原管番民六百戸)
大金川安撫司色勒奔于雍正元年新設至雍正
八年提督黃廷桂題准授安撫司職銜請領印
信一顆號紙一張並無認納税銀糧馬
龍安府屬
陽地隘口長官司王懋永其先于前明世襲土職
永曾祖王熎于順治六年歸誠仍授原職請領長
官司印信一顆號紙一張並無認納税銀糧馬住
龍安府城(其地東至鐵蛇關䒵子寨與平武縣接壌二十五里南至梧崆關木作昔腊等)
(寨與羊峝接壌六十里西至黃羊關别望等寨與青片白草接壌一百六十里北至化雄關瓦舍等)
(寨與陜西文縣接壌一百八十里原管陽地隘番民三百八十四戸)
土通判王懋恩其先于前明世襲土職恩祖王啓
睿于順治六年歸誠仍授原職請領土通判號紙
一張無印信並無認納税銀糧馬住龍安府城(其地)
(與長官司同八原管陽地隘番民三百十四戶)
土知事薛獻珠其先于前明世襲土職珠祖薛兆
選于順治六年歸誠仍授原職請領土知事號紙
一張無印信並無認納税銀糧馬住龍安府城(其地)
(東至黃頭與生番接壌三百里南至䒵子寨老鶯等寨與平武縣接壌一百里西至木瓜竹頭等寨)
(與小河營接壌二百三十里北至黃羊關土通判陽地隘口熟番接壌三十里原管番民七十七)
(戶)
漳臘營分隸中營屬
拈佑阿革寨土百戸阿邦之父個個柘于康熙四
十二年歸誠授職頒給土百戸號紙一張無印信
住牧之地曰阿革寨(其地東至羊角溪牟泥下寨接壌南至毛革生番接壌西)
(至熱霧殺念寨接壌北至蒙雜溝生番接壌馬管轄七寨番民三十五戸並無認納税銀糧)
西路熱霧寨土百戸王加笑于康熙四十二年歸
誠授職頒給土百戶號紙一張無印信住牧之地
曰作壩寨(其地東至大寨東路接壌南至鉢囉子來卧接壌西至克應寨東路接壤北至)
(拈佑東岳寨接壤無管轄十五寨番民一百零六戸並認納税銀糧馬)
西路峩眉喜寨土千戸狼柘他于康熙四十二年
歸誠授職頒給土千戶號紙一張無印信住牧之
地曰峩眉喜寨(其地東至七布徐布寨接壌南至雜谷安撫司接壌西至毛革生番)
(接壌北至峩寧寨與熱霧寨接壌税管轄十三寨番民二百七十一戸亦無認納銀糧馬)
西路七布寨土千戸巴弄日記于康熙四十二年
歸誠授職頒給土千戶號紙一張無印信住牧之
地曰徐之河寨(其地東至龍子寨與新子寨接壌南至雜谷安撫司與物惰寨接壌)
(西至峩眉喜寨與蛇汝寨接壌北至峩寕寨與熱霧寨接壌管轄十一寨番民一百六十四戸並)
(無認納税銀糧馬)
毛革阿按寨土千戸王乍麥雜蛇灣土百戸安布
笑二員俱于雍正四年歸誠題准授職頒給號
紙各一張俱無印信四至無考(每歲共認納青稞六十四石五斗每)
(石折倉斗米四斗五升共折米二十九石零二升五合解中營完納兑支兵食)
西路包子寺土千戶郎加笑之父噶竹于康熙四
十二年歸誠授職頒給土千戶號紙一張無印信
住牧之地曰包子寺(其地東至雞公寨東路接壌南至大寨南路接壌西至羊)
(角溪生番接壌北至鴉六墩北路接壌一管轄十三寨番民一百零六戶每歲認納青稞十六石)
(内除分隸元壩寨番民認納青稞七石七斗每歲止納青稞八石三斗每石折倉斗米七斗五升共)
(折米六石二斗二升五合解中營完納兌支兵食)
左營屬
阿思峝土千戸折加笑之父業架于康熙四十二
年歸誠授職頒給土千戶號紙一張無印信住牧
之地曰阿思峝(其地東至納海寨深山接壌南至雞公寨與漳臘營西路接壌西至)
(漳臘營東路接壌北至椽子溝與漳臘營北路接壌管轄番民一百二十八戸每歲認納青稞九)
(石每石折倉斗米七斗五升共折米六石七斗五升解左營完納兌支兵食)
漳臘營分隸右營屬
元壩等寨番民(每歲認納青稞七石七斗每石折倉斗米七斗五升共折米五石七)
(斗七升五合解右營完納兌支兵食)
威茂營屬
梭磨副長官司嚢索沙加布于雍正元年歸誠
題准授職頒給印信一顆號紙一張住牧之地曰
梭磨(因不能約束郭羅克土目于雍正七年内降為副長官司)
平番營屬
南路丢骨寨土千戸龍布革之父沙乍謨于康熙
四十二年歸誠授職頒給土千戶號紙一張無印
信住牧之地曰丢骨寨(其地東至白革高山堡與小河營接壌南至鎮江關)
(掃水巖與平番營接壌西至額唧寨松坪與黑水生番接壌北至西寧關鐵爐溝與漳臘營接壌管)
(轄十五寨番民七十二戸每歲認納青稞十六石每石折倉斗米七斗五升共折米十二石解平番)
(營完納兌支兵食)
南路呷竹寺土千戶安畔之父七谷于康熙四十
二年歸誠授職頒給土千戸號紙一張無印信住
牧之地曰呷竹寺(其地東至白革壩熱節青片黃通生番接壌南至永鎮堡與疊)
(溪營接壌西至松坪黑水物托等寨生番接壌北至平番營革達壩與雲昌寺土千戸接壌管轄)
(番民一百六十戸每歲認納青稞十四石每石折倉斗米七斗五升共折米十石五斗貝母二百二)
(十五斤每斤折倉斗米一斗共折米二十二石五斗二項共折倉斗米三十三石解平番營完納兌)
(支兵食)
西路雲昌寺土千戶革都判于康熙四十二年歸
誠授職頒給土千戶號紙一張無印信住牧之地
曰雲昌寺(其地東至本舌寨白草高山堡接壌南至鎮江關掃水巖與平番營接壌西至)
(額唧寨生番接壌北至西寧關鐵爐溝與漳臘營接壌管轄番民一百一十二戶每歲認納貝母)
(二百二十五斤每斤折倉斗米一斗共折米二十二石五斗解平番營完納兌支兵食)
疊溪營屬
大姓土百戶郁偉之父郁鳴鳳于康熙四十二年
歸誠授職頒給土百戶號紙一張無印信住牧之
地曰七族寨(其地東至山後青片昔歪寨接壌南至威茂營實大關與踏花寨接壌西)
(至河西索多與勒谷寨接壌北至平番營平定關皮袋寨接壌管轄番民三百零三戶每歲認納)
(青稞八石六斗五升每石折倉斗米七斗五升共折米六石四斗八升七合五勺解疊溪營完納兌)
(支兵食)
小姓土百戸郁鳴儀之父郁華于康熙四十二年
歸誠授職頒給土百戶號紙一張無印信住牧之
地曰七族寨(其地東至疊溪城三押寨接壤南至大定沙壩舊瓜老接壌西至山後黑)
(水木西嶺接壌北至松坪和尚寨與牟什壩接壌管轄番民一百六十戶每歲認納青稞五石每)
(石折倉斗米七斗五升共折米三石七斗五升解疊溪營完納兌支兵食)
松坪土百戶韓聯甲之父韓晉卿于康熙四十二
年歸誠授職頒給土百戶號紙一張無印信住牧
之地曰七族寨(其地東至牛尾樹底寨接壤南至勒谷寨與索多寨接壌西至山後)
(小黑水與昔易寨接壌北至山後大黑水出勺寨接壌管轄番民一百九十戶每歲認納青稞六)
(石六斗每石折倉斗米七斗五升共折米四石九斗八升七合五勺解疊溪營完納兌支兵食)
漳臘營分隸潘州屬
雙則紅凹寨土千戸折巴笑之父隆藏達界于康
熙四十二年歸誠授職頒給土千戶號紙一張無
印信住牧之地曰雙則紅凹寨(其地東至高山與川柘寨接壌南至)
(潘州與西夷所管巴細接壌西至阿細與西夷接壌北至深山與西夷所管作革接壌管轄七寨)
(番民三百一十戶並無認納税銀糧馬亦無宣慰安撫長官管轄)
川柘寨土千戶白罵他之父谷六笑于康熙四十
二年歸誠授職頒給土千戶號紙一張無印信住
牧之地曰川柘寨(其地東至谷爾壩深溝接壌南至下包坐兩河口接壌西至雙)
(則寨高山接壌北至下雙則高山接壌亦管轄番民三百三十二戶並無認納税銀糧馬無宣慰)
(安撫長官司管轄)
上包坐佘灣寨土千戶出務笑于康熙四十二年
歸誠授職頒給土千戶號紙一張無印信住牧之
地曰佘灣寨(其地東至深山與押弄寨接壤南至浪架嶺與黃勝關接壌西至巴細與)
(西夷接壌北至下包坐竹當寨接壤銀管轄九寨番民二百二十六戸並無認納税糧馬)
下包坐竹當寨土千戶喇嘛笑之父本布笑于康
熙四十二年歸誠授職頒給土千戶號紙一張無
印信住牧之地曰竹當寨(其地東至深山與咨罵所管作中接壤南至上)
(包坐革字寨接壤西至巴細與西夷接壤北至兩河口與川柘寨接壤管轄十寨番民一百八十)
(七戸並無認納税銀糧馬)
谷爾壩那浪寨土千戶折旺亞于康熙四十二年
歸誠授職頒給土千戶號紙一張無印信住牧之
地曰那浪寨(其地東至那罵山咨罵寨接壤南至川柘寨深溝接壌西至雙則寨高山)
(接壌北至達那寨與西夷接壤税管轄七寨番民二百五十六戶並無認納銀糧馬)
上撒路土百戶班住于雍正四年歸誠題准授
職頒給土百戶印信一顆號紙一張住牧之地曰
上撒路(其地四至無考每歲認納青稞七石七斗每石折倉斗米四斗五升共折米三石四)
(斗六升五合解潘州完納兌支兵食)
中撒路土百戶作加革于雍正四年歸誠題准
授職頒給土百戶印信一顆號紙一張住牧之地
曰中撒路(每歲認納青稞九石八斗每石折倉斗米四斗五升共折米四石四斗一升解)
(潘州完納兌支兵食)
下撒路土百戶迫帶于雍正四年歸誠題准授
職頒給土百戶印信一顆號紙一張住牧之地曰
下撒路(每歲認納青稞十七石四斗每石折倉斗米四斗五升共折米七石八斗三升解潘)
(州完納兌支兵食)
崇路土百戶扎務革柱于雍正四年歸誠題准
授職頒給土百戶印信一顆號紙一張住牧之地
曰崇路(每歲認納青稞四十二石三斗每石折倉斗米四斗五升共折米一十九石零三升)
(五合解潘州完納兌支兵食)
作路土百戶革弄于雍正四年歸誠題准授職
頒給土百戶印信一顆號紙一張住牧之地曰作
路(每歲認納青稞十石一斗每石折倉斗米四斗五升共折米四石五斗四升五合解潘州完納)
(兌支兵食)
上革凹土百戶革弄六爾物于雍正四年歸誠
題准授職頒給土百戶印信一顆號紙一張住牧
之地曰上革凹(每歲認納青稞十一石八斗每石折倉斗米四斗五升共折米五石)
(三斗一升解潘州完納兌支兵食)
下革凹土百戶絨架于雍正四年歸誠題准授
職頒給土百戶印信一顆號紙一張住牧之地曰
下革凹(每歲認納青稞十五石每石折倉斗米四斗五升共折米六石七斗五升解潘州完)
(納兌支兵食)
阿細土百戶達那笑于雍正五年歸誠題准授
職頒給土百戶號紙一張無印信住牧之地曰阿
細(每歲認納青稞十六石八斗每石折倉斗米四斗五升共折米七石五斗六升解潘州完納兌)
(支兵食)
巴細土百戶更頓扎舍于雍正五年歸誠題准
授職頒給土百戶號紙一張無印信住牧之地曰
巴細(每歲認納青稞二十七石四斗每石折倉斗米四斗五升共折米十二石三斗三升解潘)
(州完納兌支兵食)
班佑土百戶灣布桑頓于雍正五年歸誠題准
授職頒給土千戶號紙一張無印信住牧之地曰
班佑(每歲認納青稞一石八斗每石折倉斗米四斗五升共折米八斗一升解潘州完納兌支)
(兵食)
甲凹土百戶革柯于雍正五年歸誠題准授職
頒給土百戶號紙一張無印信住牧之地曰甲凹
(每歲認納納貢馬一匹解潘州交牽領營馬)
阿革土百戶阿爾革于雍正五年歸誠題准授
職頒給土千戶號紙一張無印信住牧之地曰阿
革(每歲認納納貢馬一匹解潘州交牽領營馬)
上作革土百戶班他笑于雍正五年歸誠題准
授職頒給土百戶號紙一張無印信住牧之地曰
上作革(每歲認納納貢馬二匹解潘州交牽領營馬)
合壩奪雜土百戶谷六笑于雍正五年歸誠題
准授職頒給土百戶號紙一張無印信住牧之地
曰奪雜(每歲認納納貢馬二匹解潘州交牽領營馬)
轄漫土百戶額旺于雍正五年歸誠題准授職
頒給土百戶號紙一張無印信住牧之地曰轄漫
(每歲認納納貢馬二匹解潘州交牽領營馬)
下作革土百戶阿弄于雍正五年歸誠題准授
職頒給土百戶號紙一張無印信住牧之地曰下
作革(每歲認納納貢馬二匹解潘州交牽領營馬)
物藏土百戶絨架于雍正五年歸誠題准授職
頒給土百戶號紙一張無印信住牧之地曰物藏
(每歲認納納貢馬二匹解潘州交牽領營馬)
熱當土百戶折論相于雍正五年歸誠題准授
職頒給土百戶號紙一張無印信住牧之地曰熱
當(每歲同磨下土百戶共認納馬貢馬一匹解潘州交納牽領營)
磨下土百戶的那于雍正五年歸誠題准授職
頒給土百戸號紙一張無印信住牧之地曰磨下
(每歲同熱當土百戶共認納馬貢馬一匹解潘州交納牽領營)
漳臘營屬
北路商巴寨土千戸雙崖之父剛讓笑于康熙四
十二年歸誠授職頒給土千戶號紙一張無印信
住牧之地曰商巴寨(其地東至剮石崖深山接壤南至壓夷墩深山接壤西至)
(老熊溝深山接壤北至雄黃橋寒盻寨接壤糧管轄十寨番民一百七十七戸並無認納税銀馬)
北路寒盻寨土千戶丹壩扎什于康熙四十二年
歸誠授職頒給土千戶號紙一張無印信住牧之
地曰寒盻寨(其地東至上東拜寨深山接壌南至雄黃橋商巴寨接壌西至壓夷墩黃)
(勝關接壌北至工摃口與上中下羊峝接壌馬管轄九寨番民一百六十戶並無認納税銀糧)
祈命寨土千戶郎柯之父郎加笑于康熙四十二
年歸誠授職頒給土千戶號紙一張無印信住牧
之地曰祈命寨(其地東至攔馬牆雪山接壌南至老熊溝深山接壤西至黃勝關口)
(外接壌北至雄黃橋商巴寨接壌税管轄十一寨番民一百七十二戶並無認納銀糧馬)
香咱寨土百戶轄六于康熙四十二年歸誠授職
頒給土百戶號紙一張無印信住牧之地曰香咱
寨(其地東至深山達弄阿壩寨接壤南至八頓寨接壤西至深山達舍寨生番接壤北至藥凹寨)
(與陜西洮州接壌無管轄十寨番民五百三十七戸並認納税銀糧馬)
押頓寨土百戶拈争笑于康熙四十二年歸誠授
職頒給土百戶號紙一張無印信住牧之地曰押
頓寨(其地東至忙日工摃深山接壌南至塔藏寨接壌西至阿按寨接壌北至深山達納摃嶺)
(接壤戶管轄二寨番民一百九十並無認納税銀糧馬)
上羊峝阿按寨土百戶六笑他于康熙四十二年
歸誠授職頒給土百戶號紙一張無印信住牧之
地曰阿按寨(其地東至押頓寨接壌南至挖藥寨接壌西至喇嘛林深山接壌北至順)
(農工摃與東拜王亞寨接壌納管轄四寨番民一百五十八戶並無認税銀糧馬)
中羊峝塔藏寨土百戶占壩笑于康熙四十二年
歸誠授職頒給土百戶號紙一張無印信住牧之
地曰塔藏寨(其地東至郎寨接壌南至工摃口寒盻寨接壌西至挖藥寨接壌北至押)
(頓寨接壌並管轄三寨番民一百六十九戶無認納税銀糧馬)
中羊峝郎寨土百戶竹壩笑于康熙四十二年歸
誠授職頒給土百戶號紙一張無印信住牧之地
曰郎寨(其地東至挖藥寨接壌南至中岔寨接壌西至塔藏寨接壌北至竹自寨接壌管)
(轄三寨番民一百六十八戶並無認納税銀糧馬)
中羊峝竹自寨土百戶格譲于康熙四十二年歸
誠授職頒給土百戶號紙一張無印信住牧之地
曰竹自寨(其地東至深山毛日寨生番接壌南至郎寨接壌西至深山押頓寨接壌北至)
(藏咱寨接壌無管轄三寨番民八十七戶並認納税銀糧馬)
北路咨罵寨土百戶由仲笑于康熙四十二年歸
誠授職頒給土千戶號紙一張無印信住牧之地
曰咨罵寨(其地東至深山王亞寨接壌南至深山達弄阿壩寨接壌西至深山八頓寨接)
(壌北至喇嘛工摃與川柘寨接壌税管轄二寨番民三百二十四戶並無認納銀糧馬)
達弄阿壩寨土百戶七卜于康熙四十二年歸誠
授職頒給土百戶號紙一張無印信住牧之地曰
阿壩寨(其地東至深山兩河口接壌南至王亞寨接壌西至上包坐佘灣寨接壌北至撒務)
(咨罵寨接壌無管轄番民二百八十五戶並認納税銀糧馬)
上羊峝挖藥寨土百戸甲仲笑于康熙四十二年
歸誠授職頒給土百戶號紙一張無印信住牧之
地曰挖藥寨(其地東至塔藏寨接壌南至梅尖道深山接壌西至撒務寨深山接壌北)
(至阿按寨接壌認管轄三寨番民八十一戶並無納税銀糧馬)
東拜王亞寨土百戶點進笑于康熙四十二年歸
誠授職頒給土百戶號紙一張無印信住牧之地
曰王亞寨(其地東至深山咨罵寨接壌南至阿按寨接壌西至上包坐佘灣寨接壌北至)
(達弄阿壩寨接壌無管轄二寨番民二百九十五戶並認納税銀糧馬)
中羊峝藏咱寨土百戶六格于康熙四十二年歸
誠授職頒給土百戶號紙一張無印信住牧之地
曰藏咱寨(其地東至盤信寨深山接壌南至竹自寨接壌西至深山惟利寨接壌北至班)
(佑坎與陜西文縣接壌納管轄三寨番民一百六十戶並無認税銀糧馬)
八頓寨土百戶革甲于康熙四十二年歸誠授職
頒給土百戶號紙一張無印信住牧之地曰八頓
寨(其地東至深山奪竹惹林接壌南至深山達弄阿霸寨接壌西至深山咨罵寨接壌北至香咱)
(寨接壌戶管轄二寨番民二百八十五並無認納税銀糧馬)
中羊峝中岔寨土百戶公革笑于康熙四十二年
歸誠授職頒給土百戶號紙一張無印信住牧之
地曰中岔寨(其地東至藏咱寨接壌南至深山挖藥寨接壌西至塔藏寨接壌北至郎)
(墮寨接壌並管轄三寨番民一百七十六戶無認納税銀糧馬)
郎墮寨土百戶班他笑于雍正四年歸誠題准
授職頒給土百戶號紙一張無印信住牧之地曰
郎墮寨(每歲認納納貢馬一匹解漳臘營交牽領營馬)
上阿壩土千戶獨賴林柯于雍正四年歸誠題
准授職頒給土千戶號紙一張無印信住牧之地
曰上阿壩(每歲認納納貢馬三匹解漳臘營交牽領營馬)
中阿壩土千戶墨丹住于雍正四年歸誠題准
授職頒給土千戶號紙一張無印信住牧之地曰
中阿壩(每歲認納納貢馬三匹解漳臘營交牽領營馬)
下阿壩土千戶春皮于雍正四年歸誠題准授
職頒給土千戶號紙一張無印信住牧之地曰下
阿壩(每歲認納納貢馬三匹解漳臘營交牽領營馬)
上郭羅克土百戶折旺他于雍正七年歸誠題
准授以土百戶職銜頒給號紙一張無印信住牧
之地曰上郭羅克(其地東至小阿樹接壌南至中郭羅克接壌西至上阿樹接壌)
(北至草地黃河接壌馬管轄九寨番民二百八十七戶每歲認納貢二匹解漳臘營交納牽領)
(營馬)
中郭羅克土千戶丹增于雍正七年歸誠題准
授以土千戶職銜頒給號紙一張無印信住牧之
地曰中郭羅克(其地東至中阿壩接壌南至下郭羅克接壌西至中阿樹接壌北至)
(上郭羅克接壌貢管轄十六寨番民四百八十三戶每歲認納馬五匹解漳臘營交納牽領營)
(馬)
下郭羅克土百戶六加布于雍正七年歸誠題
准授以土百戶職銜頒給號紙一張無印信住牧
之地曰下郭羅克(其地東至革爾接壌南至雜谷獨更梁艾接壌西至下阿樹接)
(壌北至中郭羅克接壌百一十八戶每歲認納)(管轄二十九寨番民三貢馬三匹解漳臘營交)
(納牽領營馬)
上阿樹土百戶郎柯折倫于雍正七年歸誠題
准授職頒給土百戶號紙一張無印信住牧之地
曰上阿樹(其地東至上郭羅克接壌南至中阿樹接壌西至霍耳接壌北至革自接壌)
(管轄三十四寨番民二百五十四戶每歲認納貢馬三匹解漳臘營交納牽領營馬)
中阿樹土百戶管布隆仲于雍正七年歸誠題
准授職頒給土百戶號紙一張無印信住牧之地
曰中阿樹(其地東至中郭羅克接壌南至出笑獨腊梁艾接壌西至霍耳接壌北至上阿)
(樹接壌歲認納)(管轄二十七寨番民四百八十二戶每貢馬四匹解漳臘營交納牽領營馬)
下阿樹土百戶郎加劄舍于雍正七年歸誠題
准授職頒給土百戶號紙一張無印信住牧之地
曰下阿樹(其地東至下郭羅克接壌南至出加笑接壌西至中阿樹接壤北至中郭羅克)
(接壌納管轄二十六寨番民二百二十四戶每歲認貢馬二匹解漳臘營交納牽領營馬)
小阿樹土百戶波借于雍正七年歸誠題准授
職頒給土百戶號紙一張無印信住牧之地曰小
阿樹(其地東至上阿樹接壌南至中郭羅克接壌西至上郭羅克接壌北至草地黃河接壌)
(管轄黑帳房一百二十四戶每歲認納貢馬一匹解漳臘營交納牽領營馬)
南坪營屬
羊峝等寨各番民(每歲共認納青稞三十一石六斗每石折倉斗米四斗五升共)
(折米一十四石二斗二升于雍正七年起科南坪營徵收兑支本營兵食)
芝蔴隆康等寨各番民(每歲共認納青稞七石六斗每石折倉斗米四斗五)
(升共折米三石四斗二升于雍正七年起科南坪營徵收兑支本營兵食)
按松茂一帶環繞皆番戎種類不一有大姓小姓
西蕃吐蕃黑帳房土人之各異其性好利好鬭輕
生易死履絶壁陡崖若馳驟康莊其俗砌石作屋
無藩柵種青稞畜牛羊隨意立姓以類為族雖父
子之親往往自相讎殺遇疾病不知醫藥信鬼神
延巫灼羊膀扯索卦以卜吉凶人死雖子孫窮迫
必置錦縀衣服靴帽為死服然後疊柴為堆置屍
其上焚之收其骨或揚之山或擲于水婚姻論財
以牛羊馬匹數頭折聘食則糌粑飲則乳茶衣毳
毯羊皮無分冬夏刻木為信又有一種能變物類
以迷害人總之畏威而不懷德記仇而不記恩反
覆不常所以李德裕不得不為之籌邊嚴武不得
不為之控蜀也至我
朝恩威並用𠞰撫兼施際天極地俱歸版圖梯山航
海莫不納貢惟是雜谷吐蕃逼近省會雖頻奉調
遣恃其生齒日衆而奸狡異常防微杜漸當事不
可不留意焉
川東道轄
重慶府屬
酉陽宣慰使司冉元齡其先于前明世襲土職元
齡祖冉竒鑣于順治十五年歸誠仍授原職請領
宣慰司印信一顆勅書一道號紙一張住牧之
地曰酉陽(其地東至張家壩與湖廣保靖司接壌南至矮拗與邑梅司接壌西至辰壩與)
(貴州沿河司接壌北至酉陽山與黔江縣接壌五原管番民八百一十三戸新舊共載秋糧九百)
(石二斗九升每斗折徵銀四分共折徵銀三百六十二兩一錢一分六釐外又三年認納貢馬二)
(匹每匹折徵銀十二兩共折徵銀二十四兩解布政司完納)
石耶峝長官司楊再鎮其先于前明世襲土職鎮
祖楊勝美于順治十五年歸誠仍授原職請領長
官司印信一顆號紙一張住牧之地曰石耶峝(其地)
(東至苖界三角坡接壌南至邑梅司接壌西至平茶司清溪小河接壌北至酉陽司穿巖接壌原)
(管番民十戶新舊共載秋糧四十三石七斗五升九合每斗折徵銀四分共折徵銀一十七兩五錢)
(三釐六毫)
地壩長官司楊昌基之父楊光同于順治十六年
歸誠後請襲遲延部册無名未准襲替無印信號
紙住牧之地曰地壩(其地東至酉陽鬼閑溪接壌南至平茶司縱溪與太平營)
(清溪小河接壌西至平茶甘隆酉陽三星坡接壌北至酉陽司鬼圖勇土接壌原管番民二百二)
(十戶新舊共載秋糧六十八石八斗每斗折徵銀四分共折徵銀二十七兩四錢)
邑梅長官司楊再相之祖楊勝臯于順治十六年
歸誠後請襲遲延部册無名未准襲替無印信號
紙住牧之地曰邑梅(其地東至地葉與湖廣鎮溪千戶接壌南至琴兆坡與貴)
(州平頭司接壌西至苗隘與貴州烏羅司接壌北至矮拗與酉陽司接壌原管番民八十四戶新)
(舊共載秋糧四十七石三斗七升每斗折徵銀四分二釐五毫共折徵銀二十兩一錢三分二釐二)
(毫五絲)
平茶長官司楊正欒之祖楊抵綱于順治十六年
歸誠後請襲遲延部册無名未准襲替無印信號
紙住牧之地曰平茶(其地東至平陽邑梅司接壌南至苖隘與貴州烏羅司接)
(壌西至革眼與貴州銅仁府接壌北至太平營與酉陽司接壌原管番民一百戶新舊共載秋糧)
(二百五十四石一斗五升每斗折徵銀四分共折徵銀一百一兩六錢六分)
夔州府屬
石砫宣慰使司馬光裕其先于前明世襲土職光
裕父馬萬年于順治十六年歸誠仍授原職請領
宣慰司印信一顆勅書一道號紙一張住牧之
地曰石砫(其地東至湖廣忠路司接壌南至黔江縣接壌西至酆都縣接壌北至忠州接)
(壌共原管番民四百三十七戸及族舍子弟并把目二百五十七戶新舊共載秋糧九十一石四)
(升每斗折徵銀六分五釐四毫共折徵銀五十九兩五錢四分一毫六絲又每歲認納本色倉斗)
(米十石零五升九合每斗折徵銀九分五釐共折徵銀九兩五錢五分六釐五絲于雍正八年題)
(請比照忠州營兵米價值之例徵銀統于歲徵秋糧銀兩一并解納司庫又寄庄銀四十四兩五)
(錢七分一毫共又三年認納四貢馬二匹每匹折徵銀十二兩折徵銀二十兩解赴布政司完)
(納)
永寧道轄
叙州府屬
泥溪長官司王久大于康熙二十一年題准授
職頒給長官司印信一顆號紙一張住牧之地曰
泥溪河北(其地東至宜賓縣接壌南至雲南烏蒙府接壌西至平夷司接壌北至沐川司)
(接壌仍原管土民即係屏山縣承糧百姓其地畝錢糧係屏山縣徵收外三年認納貢馬一匹)
(折徵銀十二兩解布政司完納)
平夷長官司王舉能其祖于本朝歸誠授職頒
給長官司印信一顆號紙一張住牧之地曰平夷
河北(其地東至宜賓縣接壌南至雲南烏蒙府接壌西至蠻夷司接壌北至沐川司接壌原)
(管土民即係屏山縣承糧百姓其地畝錢糧仍係屏山縣徵收外三年認納貢馬一匹折徵銀十)
(二兩解布政司完納)
蠻夷長官司文夀祚其祖于本朝歸誠授職頒
給長官司印信一顆號紙一張住牧之地曰蠻夷
河北(其地東至平夷司接壌南至黃螂接壌西至凉山接壌北至沐川司接壌原管土民即)
(係屏山縣承糧百姓其地畝錢糧仍係屏山縣徵收外三年認納貢馬一匹折徵銀十二兩解布)
(政司完納)
沐川長官司悦澤長于康熙三十四年歸誠授職
頒給長官司印信一顆號紙一張住牧之地曰沐
川(其地東至凉山接壌南至馬湖城接壌西至蠻夷司接壌北至犍為縣接壌原管土民即係)
(屏山縣承糧百姓其地畝錢糧仍係屏山縣徵收外三年認納貢馬一匹折徵銀十二兩解布政)
(司完納)
凉山穵黑土百戶租租于康熙四十三年歸誠授
職頒給土百戶號紙一張無印信住牧之地曰穵
黑(其地東至深山接壌南至阿招接壌西至峩邊營接壌北至大赤口接壌原管部夷一百戶)
(並無認納税銀糧馬)
&KR1401;乃窠土百戶業業于康熙四十三年歸誠授職
頒給土百戶號紙一張無印信住牧之地曰&KR1401;乃
窠(其地東至明州樂接壌南至建昌安土司接壌西至彭阿姑接壌北至瓜魯接壌管轄部夷)
(三百戶並無認納税銀糧馬)
凉山旁阿孤土百戶駱束于康熙四十三年歸誠
授職頒給土百戶號紙一張無印信住牧之地曰
旁阿孤(其地東至芭蕉槽接壌南至&KR1401;乃三溪接壌西至阿招雷波接壌北至冷紀接壤)
(管轄部夷一百戶並無認納税銀糧馬)
凉山明州樂土百戶路遮于康熙四十三年歸誠
授職頒給土百戶號紙一張無印信住牧之地曰
明州樂(其地東至馬邊城古隘口煙烽接壌南至建昌安土官接壌西至雷波接壌北至峩)
(邊漢界冷紀接壌税管轄部夷二百戸並無認納銀糧馬)
大羊腸嚕咯土百戶納味于康熙四十三年歸誠
授職頒給土百戶號紙一張無印信住牧之地曰
嚕咯(其地東至沙嗎接壌南至沈喳接壌西至凉山接壌北至阿黑接壌管轄部夷二百戸)
(並無認納税銀糧馬)
幹田壩土百戶路引于康熙四十三年歸誠授職
頒給土百戶號紙一張無印信住牧之地曰幹田
壩(其地東至隴勝隘接壌南至凉山接壌西至梅子壩接壌北至&KR1401;乃河接壌管轄部夷八十)
(一戶並無認納税銀糧馬)
麻柳壩土百戶必丫于康熙四十三年歸誠授職
頒給土百戶號紙一張無印信住牧之地曰麻柳
壩(其地東至穵黑接壌南至凉山接壌西至冷紀接壌北至上溪隘接壌管轄部夷一百五十)
(戶並無認納税銀糧馬)
凉山阿招土百戶曰科于康熙四十三年歸誠授
職頒給土百戶號紙一張無印信住牧之地曰阿
招(其地東至旁阿孤接壌南至西寧堡馬邊漢地接壌西至膩乃河接壌北至穵黑接壌管轄)
(部夷一百戶並無認納税銀糧馬)
雷波衞屬
土千總沙氏于雍正七年歸誠授職未頒給印信
號紙(並無認納税銀糧馬)
馬邊營屬
冷紀土百戶未鐵于雍正九年歸誠授職未頒給
印信號紙(暫給劄付管理地方並無認納税銀糧馬)
瀘州屬
九姓長官司任嗣業其先于前明世襲土職嗣業
父任宗學于順治四年歸誠仍授原職頒給長官
司印信一顆號紙一張住牧之地曰落卜收(其地東至)
(土地坎與永寧接壌南至硐掃鄉與興文縣接壌西至拖船啞與興文江安接壌北至鎮溪鄉與納)
(谿縣接壌錢原管土民五百戶每歲額徵站銀五十三兩六七分零外又三年認納貢馬二匹)
(每匹折徵銀十二兩共折徵銀二十四兩二項俱解布政司完納每歲額徵本色倉斗米九十七石)
(五斗五升零收貯土司倉内兑支永寧協兵食)
建昌道轄
雅州府屬
董卜韓瑚宣慰使司堅參達結其先于前明世襲
土職至達結祖烏兒結于康熙元年歸誠仍授原
職請領宣慰司印信一顆無號紙駐劄之地曰木
坪(其地東至靈關小關子與天全州接壌南至魚通蛇勒章谷與嵐州大岡接壌西至漢牛與合)
(兒梭小金川接壌北至堯磧龍口右命番戎與阿日接壌每歲認納貢馬四匹每匹折徵銀十二)
(兩共折徵銀四十八兩又舊管魚通地方草糧五十石每石折徵銀一兩共折徵銀五十兩解赴布)
(政司完納)
明正長河西魚通寧遠軍民宣慰使司堅參達結
祖母工喀其先于前明世襲土職至蛇蜡喳吧于
康熙五年歸誠仍授原職請領宣慰司印信一顆
號紙一張至工喀駐劄打箭爐(其地東至通壩河與天全控制種寨)
(接壌南至松林小河與寧番接壌西至夾龍江沿河上下與泥塘接壌北至魯密與單東革什咱綽)
(斯甲把底三土司接壌管原管番民四百六十戶並無認納税銀糧馬外轄安撫司幷土千百戶)
(共五十五員每歲催徵各土司糧馬解赴化林營完納兑支兵食)
大乘司徒張世禄其先于前明世襲土職于順治
九年歸誠仍授原職請領司徒印信一顆無號紙
住牧雅州府城外弘化寺(並無管轄地方番民亦無認納税銀糧馬)
守善體梵灌頂大國師樂雲程其先于前明世襲
土職于順治九年歸誠仍授原職請領大國師印
信一顆無號紙住牧雅州府城外弘化寺(並無管轄地方)
(番民亦無認納税銀糧馬)
沈邊長官司余世統之父余明竒于康熙四十九
年歸誠授職頒給長官司印信一顆號紙一張住
牧之地曰沈邊(其地東至飛越嶺接壌南至寧越營接壌西至那咱頂接壌北至佛)
(耳崖接壌石原管番民六百一十二戶每歲認納雜糧一百每石折徵銀五錢共折徵銀五十兩)
(解赴化林營完納兑支兵食)
冷邊長官司周志德于康熙四十九年歸誠授職
頒給長官司印信一顆號紙一張住牧之地曰冷
邊(其地東至佛耳崖接壌南至瓦科接壌西至咱哩接壌北至魚通接壌原管番民五百五十)
(四戶每歲認納雜糧八十石每石折徵銀五錢共折徵銀四十兩解赴化林營完納兑支兵食)
清溪縣屬
黎州土千戶馬溶其先于前明世襲土職于順治
九年歸誠仍授原職頒給土千戶印信一顆號紙
一張住牧之地曰黎州(每歲輸納田畝正賦銀一十九兩四錢四分解清溪)
(縣完納)
土千戶馬溶管轄曲曲烏夷民阿不義足脚得等
一百三十戶(每歲認納草糧三石九斗九升每斗折徵銀一錢共折色銀三兩九錢九)
(分于雍正八年起徵責令該土千戶馬溶催徵解清溪縣完納同正項錢糧銀俱解司庫)
松坪土千戶馬澤于康熙四十二年歸誠授職頒
給土千戶印信一顆號紙一張住牧之地曰松坪
(每歲輸納田畝正賦銀九兩三錢六分解清溪縣完納)
明正長河西宣慰使司專轄
瞻對安撫司側冷滚布于康熙四十年歸誠授職
頒給安撫司印信一顆號紙一張住牧之地曰瞻
對(其地東至扎壩接壌南至喇滚接壌西至熱桑泥接壌北至霍耳接攘管轄番民六百戶並)
(無認納税銀糧馬)
喇滚安撫司丹正邦之父側汪交于康熙四十年
歸誠授職頒給安撫司印信一顆號紙一張住牧
之地曰喇滚(其地東至扎壩接壌南至河邊接壌西至格結接壌北至瞻對接壌管)
(轄番民一千戶並無認納税銀糧馬)
喇滚安撫司副使革松結于康熙四十年歸誠授
職頒給安撫司副使號紙一張無印信住牧之地
曰喇滚(其地方番民與安撫司同管並無認納税銀糧馬)
把底安撫司囊索之父慎白利其先于前明頒給
都綱司印信于康熙四十年歸誠授職頒給安撫
司印信一顆號紙一張住牧之地曰把底(其地東至木約)
(接壌南至娘子嶺接壌西至把底西溝接壌北至申卓接壌管轄番民八百五十戶三年認納)
(貢馬一匹折徵銀十二兩長河西徵收解林化營完納)
單東革什咱安撫司七立端朱之父登進鄒祖額
魯七立于康熙四十年歸誠頒給安撫司印信一
顆號紙一張住牧之地曰革什咱(其地東至魯密深山接壌南至)
(霍耳接壌西至綽斯甲接壌北至小金川接壌折管轄番民八百三十戶三年認納貢馬一匹)
(徵銀十二兩長河西催徵解化林營完納)
綽斯甲安撫司索浪羅布之父資立于康熙四十
年歸誠授職頒給安撫司印信一顆號紙一張住
牧之地曰綽斯甲(其地東至雜谷接壌南至大金川杵卜接壌西至單東革什咱)
(接壌北至瓦述木角鴉接壌銀管轄番民九千戶三年認納貢馬一匹折徵十二兩長河西催)
(徵解化林營完納)
咱哩土千戶古天錫之父古六七立于康熙四十
年歸誠授職頒給土千戶號紙一張無印信住牧
之地曰咱哩(其地東至瀘河接壌南至扯索與沈邊接壌西至日地接壌北至大岡瓦)
(西溝與董卜地方接壌斗管轄番民一百零八戶每歲認納雜糧十石八每斗折銀五分共折徵)
(銀五兩四錢長河西催徵解化林營完納)
沙卡土百戶洛藏林琴于康熙四十年歸誠授職
頒給土百戶號紙一張無印信住牧之地曰沙卡
(其地東至据喇雪山荒地接壌南至作蘇策接壌西至瓦七接壌北至惡熱接壌管轄番民一百)
(九十四戶每歲認納雜糧十石每斗折銀五分共折徵銀五兩長河西催收解化林營完納)
本噶土百戶朱得結之父七立大結祖工噶烹錯
于康熙四十年歸誠授職頒給土百戶號紙一張
無印信住牧之地曰本噶(其地東至卓壩籠接壌南至惡疊庄接壌西至)
(哈呀庄接壌北至惡落土百戶接壌每管轄番民二百七十戶每歲認納雜糧十四石斗折銀五)
(分共折徵銀七兩長河西催徵解化林營完納)
瓦七土百戶革松七立于康熙四十年歸誠授職
頒給土百戶號紙一張無印信住牧之地曰瓦七
(其地東至沙卡土百戶接壌南至哩塘儒庫喇嘛接壌西至白桑土百戶接壌北至惡熱土百戶接)
(壌斗管轄番民一百三十戶每歲認納雜糧八石每折銀五分共折徵銀四兩長河西催徵解化)
(林營完納)
惡落土百戶七林平之父革松于康熙四十年歸
誠授職頒給土百戶號紙一張無印信住牧之地
曰惡落(其地東至沙卡土百戶接壌南至打喇石奴庫接壌西至瓦七土百戶接壌北至白)
(桑土百戶接壌銀管轄番民五十戶每歲認納雜糧二石每斗折五分共折徵銀一兩長河西催)
(徵解化林營完納)
白桑土百戶雍中郎結之父七立端朱伊伯父于
康熙四十年歸誠授職頒給土百戶號紙一張無
印信住牧之地曰白桑(其地東至瓦七土百戶接壌南至惡落土百戶接壌)
(西至夾龍江接壌北至扒桑土百戶接壌每管轄番民一百四十一戶每歲認納雜糧八石斗折)
(銀五分共折徵銀四兩長河西催徵解化林營完納)
惡熱土百戶沙甲三朱于康熙四十年歸誠授職
頒給土百戶號紙一張無印信住牧之地曰惡熱
(其地東至工壩石頭人接壌南至瓦七土百戶接壌西至扒桑土百戸接壌北至深山地名石熱腊)
(接壌每管轄番民一百三十四戶每歲認納雜糧十石斗折銀五分共折徵銀五兩長河西催徵)
(解化林營完納)
上八義土百戶雍中多兒濟于康熙四十年歸誠
授職頒給土百戶號紙一張無印信住牧之地曰
上八義(其地東至荒山地名噶弄接壌南至扒桑喇嘛寺接壌西至荒山地名色身拖接壌)
(北至下八義土百戶接壌斗管轄番民一百五十戶每歲認納雜糧八石每折銀五分共折徵銀)
(四兩長河西催徵解化林營完納)
下八義土百戶沙加七立之父葱翁多日于康熙
四十年歸誠授職頒給土百戶號紙一張無印信
住牧之地曰下八義(其地東至肐答頭人接壌南至上八義土百戶接壌西至)
(荒山地名端谷接壌北至少悮石土百戶接壌銀管轄番民一百戶每歲認納雜糧四石每斗折)
(五分共折徵銀二兩長河西催徵解化林營完納)
少悞石土百戶沙加七立之父端柱于康熙四十
年歸誠授職頒給土百戶號紙一張無印信住牧
之地曰少悞石(其地東至肐答沙甲接壌南至下八義土百戶接壌西至渣壩頭人)
(俺格接壌北至木轆土百戶接壌斗管轄番民一百五十戶每歲認納雜糧六石每折銀五分共)
(折徵銀三兩長河西催徵解化林營完納)
作蘇策土百戶江初扎什之父呃利沙家于康熙
四十年歸誠授職頒給土百戶號紙一張無印信
住牧之地曰作蘇策(其地東至作都熱水塘籠壩卡松接壌南至咱孟格窪接)
(壌西至瓦七土百戶接壌北至沙卡土百戶接壌管轄番民一百戸每歲認納雜糧八石每斗折)
(銀五分共折徵銀四兩長河西催徵解化林營完納)
拉哩土百戶奪牙崩錯喇碟于康熙四十年歸誠
授職頒給土百戶號紙一張無印信住牧之地曰
拉哩(其地東至諾日阿他喇嘛接壌南至工柱熱頭人接壌西至扎熱烏龍石頭人接壌北至)
(惡落土百戶接壌銀管轄番民九十戶每歲認納雜糧六石每斗折五分共折徵銀三兩長河西)
(催徵解化林營完納)
八哩籠壩土百戶堅忠之父扎縱隆布伊祖工噶
登吧于康熙四十年歸誠授職頒給土百戶號紙
一張無印信住牧之地曰八哩籠壩(其地東至格窪卡吧接壌)
(南至索窩籠土百戶接壌西至夾龍江接壌北至擦馬籠接壌管轄番民九十戶每歲認納雜糧)
(六石每斗折銀五分共折徵銀三兩長河西催徵解化林營完納)
上渡噶喇住索土百戶工布七立之父阿忠于康
熙四十年歸誠授職頒給土百戶號紙一張無印
信住牧之地曰上渡噶(其地東至他咳土百戶接壌南至汪杰頭人接壌西)
(至夾龍江接壌北至渣壩頭人接壌折管轄番民四十二戶每歲認納雜糧二石每斗銀五分共)
(折徵銀一兩長河西催徵解化林營完納)
中渡啞出卡土百戶賈甲七立之祖工噶于康熙
四十年歸誠授職頒給土百戶號紙一張無印信
住牧之地曰中渡啞出卡(其地東至惡落土百戶接壌南至八嘛那頭人)
(接壌西至夾龍江河岸接壌北至白桑土百戶接壌管轄番民一百四十戶每歲認納雜糧六石)
(每斗折銀五分共折徵銀三兩長河西催徵解化林營完納)
他咳土百戶格冗塔之父葱汪喇疊于康熙四十
年歸誠授職頒給土百戶號紙一張無印信住牧
之地曰他咳(其地東至扒桑土百戶接壌南至住索頭人工噶接壌西至噶喇住索土)
(百戶接壌北至藥冬喇接壌銀管轄番民五十戶每歲認納雜糧二石每斗折五分共折徵銀一)
(兩長河西催徵解化林營完納)
索窩籠巴土百戶工噶打結之父工噶丙朱于康
熙四十年歸誠授職頒給土百戶號紙一張無印
信住牧之地曰索窩籠巴(其地東至姆朱土百戶接壌南至惡拉土百戶)
(接壌西至格窩卡接壌北至格窪卡吧接壌銀管轄番民一百戶每歲認納雜糧六石每斗折五)
(分共折徵銀三兩長河西催徵解化林營完納)
惡拉土百戶希落金巴之父喇嘛根頓堅錯伊師
祖工布堅錯于康熙四十年歸誠授職頒給土百
戶號紙一張無印信住牧之地曰惡拉(其地東至藥壌土百)
(戶接壌南至夾龍江河岸接壌西至八烏龍土百戶接壌北至姆朱土百戶接壌管轄番民七百)
(六十六戶每歲認納雜糧二石四斗每斗折銀五分共折徵銀一兩二錢長河西催徵解化林營完)
(納)
八烏籠土百戶羅藏丙朱于康熙四十年歸誠授
職頒給土百戶號紙一張無印信住牧之地曰八
烏籠(其地東至惡拉土百戶接壌南至惡拉土百戶接壌西至夾龍江河岸接壌北至格窪卡)
(接壌四管轄番民一百七十三戶每歲認納雜糧一石斗每斗折銀五分共折徵銀七錢長河西)
(催徵解化林營完納)
姆朱土百戶阿拉烏金于康熙四十年歸誠授職
頒給土百戶號紙一張無印信住牧之地曰姆朱
(其地東至工摃地方接壌南至惡拉土百戶接壌西至索窩籠土百戶接壌北至格窪卡接壌管)
(轄番民一百三十戶每歲認納雜糧六石每斗折鋹五分共折徵銀三兩長河西催徵解化林營完)
(納)
藥壤土百戶烏金烹錯之父噶布玉于康熙四十
年歸誠授職頒給土百戶號紙一張無印信住牧
之地曰藥壤(其地東至松竹與寧番衞接壌南至夾龍江河岸接壌西至惡拉土百戶)
(接壌北至姆朱土百戶接壌斗管轄番民一百二十戶每歲認納雜糧一石六每斗折銀五分共)
(折徵銀八錢長河西催徵解化林營完納)
上渣壩惡疊土百戶騷大之父阿結于康熙四十
年歸誠授職頒給土百戶號紙一張無印信住牧
之地曰惡疊(其地東至少悮石土百戶接壌南至下渣壩土百戶接壌西至夾龍江河)
(岸接壌北至霍耳兹呶頭人馬子台吉接壌銀管轄番民一百戶每歲認納雜糧四石每斗折五)
(分共折徵銀二兩長河西催徵解化林營完納)
上渣壩卓泥土百戸革松七立之父葱汪明結于
康熙四十年歸誠授職頒給土百戶號紙一張無
印信住牧之地曰卓泥(其地東至木轆土百戶接壌南至中渣壩沱土百戶)
(接壌西至阿束頭人接壌北至霍耳頭人接壌斗管轄番民一百五十戶每歲認納雜糧六石每)
(折銀五分共折徵銀三兩長河西催徵解化林營完納)
中渣壩熱錯土百戶姜初台于康熙四十年歸誠
授職頒給土百戶號紙一張無印信住牧之地曰
熱錯(其地東至惡科頭人接壌南至業窪石土百戶接壌西至夾龍江河岸接壌北至惡疊土)
(百戶接壌斗管轄番民一百三十戶每歲認納雜糧六石每折銀五分共折徵銀三兩長河西催)
(徵解化林營完納)
中渣壩業窪石土百戶唵中于康熙四十年歸誠
授職頒給土百戶號紙一張無印信住牧之地曰
業窪石(其地東至莫藏石土百戶接壌南至睹蜜頭人接壌西至過夾龍江與章都接壌北)
(至中渣壩沱土百戶接壌銀管轄番民一百戶每歲認納雜糧四石每斗折五分共折徵銀二兩)
(長河西催徵解化林營完納)
中渣壩沱土百戶羊馬七立之父捨拉于康熙四
十年歸誠授職頒給土百戶號紙一張無印信住
牧之地曰沱(其地東至惡科頭人接壌南至業窪石土百戶接壌西至阿束頭人接壌)
(北至卓泥土百戶接壌銀管轄番民一百戶每歲認納雜糧四石每斗折五分共折徵銀二兩長)
(河西催徵解化林營完納)
下渣壩莫藏石土百戶扎巴呷之父格松于康熙
四十年歸誠授職頒給土百戶號紙一張無印信
住牧之地曰莫藏石(其地東至上八義土百戶接壌南至噶喇住索土百戶接)
(壌西至夾龍江河岸接壌北至業窪石土百戶接壌管轄番民一百八十戶每歲認納雜糧八石)
(每斗折銀五分共折徵銀四兩長河西催徵解化林營完納)
扒桑土百戶甲呷七立之父沙家七立于康熙四
十年歸誠授職頒給土百戶號紙一張無印信住
牧之地曰扒桑(其地東至惡熱土百戶接壌南至白桑土百戶接壌西至他咳土百)
(戶接壌北至上八義土百戶接壌銀管轄番民一百戶每歲認納雜糧八石每斗折五分共折徵)
(銀四兩長河西催徵解化林營完納)
木轆土百戶騷大交于康熙四十年歸誠授職頒
給土百戶號紙一張無印信住牧之地曰木轆(其地)
(東至阿束頭人接壌南至惡科頭人接壌西至上渣壩土百戶接壌北至霍耳打歌接壌管轄番)
(民一百零五戶每歲認納雜糧六石每斗折銀五分共折徵銀三兩長河西催徵解化林營完納)
格窪卡巴土百戶桑結林琴之父阿七于康熙四
十年歸誠授職頒給土百戶號紙一張無印信住
牧之地曰格窪卡巴(其地東至姆朱土百戶接壌南至索窩籠土百戶接壌西)
(至媽寺頭人接壌北至塔納庫阿他喇嘛工噶烹錯接壌管轄番民三百七十戶每歲認納雜糧)
(十八石每斗折銀五分共折徵銀九兩長河西催徵解化林營完納)
呷哪工弄土百戶噶納汪之父工噶打結于康熙
四十年歸誠授職頒給土百戶號紙一張無印信
住牧之地曰呷哪工弄(其地東至拉哩土百戶接壌南至八哩籠土百戶接)
(壌西至夾龍江河岸接壌北至烏龍石頭人接壌管轄番民二百戶每歲認納雜糧十石每斗折)
(銀五分共折徵銀五兩長河西催徵解化林營完納)
吉增卡桑阿籠土百戶沙加平之父沙家三朱于
康熙四十年歸誠授職頒給土百戶號紙一張無
印信住牧之地曰桑阿籠(其地東至惡拉土百戸接壌南至木疊籠土百)
(戶接壌西至夾龍江河岸接壌北至格窪卡巴土百戶接壌管轄番民二百九十四戶每歲認納)
(雜糧十四石每斗折銀五分共折徵銀七兩長河西催徵解化林營完納)
魯蜜東谷土百戶囊卡朱之父碩他兒于康熙四
十年歸誠授職頒給土百戶號紙一張無印信住
牧之地曰魯蜜東谷(其地東至索布頭人接壌南至初把土百戶接壌西至黨)
(隅頭人接壌北至柏哈土百戶接壌斗管轄番民一百五十戶每歲認納雜糧六石每折銀五分)
(共折徵銀三兩長河西催徵解化林營完納)
郭宗土百戶安初于康熙四十年歸誠授職頒給
土百戶號紙一張無印信住牧之地曰郭宗(其地東至)
(達媽土百戶接壌南至昌拉土百戶接壌西至東谷土百戶接壌北至節冗土百戶接壌管轄番)
(民七十二戶每歲認納雜糧二石八斗每斗折銀五分共折徵銀一兩四錢長河西催徵解化林營)
(完納)
結藏土百戶蒙他兒于康熙四十年歸誠授職頒
給土百戶號紙一張無印信住牧之地曰結藏(其地)
(東至達媽土百戶接壌南至昌拉土百戶接壌西至東谷土百戶接壌北至節冗革什咱土百戶接)
(壌每管轄番民三十八戶每歲認納雜糧一石六斗斗折銀五分共折徵銀八錢長河西催徵解)
(化林營完納)
初把土百戶出丁交之父六谷他于康熙四十年
歸誠授職頒給土百戶號紙一張無印信住牧之
地曰初把(其地東至格桑土百戶接壤南至中達頭人接壌西至約結窪頭人接壌北至)
(普共碟土百戶接壌斗管轄番民八十戸每歲認納雜糧六石二斗每折銀五分共折徵銀一兩)
(六錢長河西催徵解化林營完納)
祖卜柏哈土百戶七林之父阿升于康熙四十年
歸誠授職頒給土百戶號紙一張無印信住牧之
地曰柏哈(其地東至普共碟土百戶接壌南至深山接壌西至達媽土百戶接壌北至把)
(底安撫司接壌斗管轄番民一百零五戶每歲認納雜糧一石二每斗折銀五分共折徵銀六錢)
(長河西催徵解化林營完納)
魯密昌拉土百戶加蓋之祖囊結他于康熙四十
年歸誠授職頒給土百戶號紙一張無印信住牧
之地曰昌拉(其地東至達媽土百戶接壌南至黨隅頭人接壌西至堅貞土百戶接壌)
(北至郭宗土百戶接壌每管轄番民一百一十九戶每歲認納雜糧四石斗折銀五分共折徵銀)
(二兩長河西催徵解化林營完納)
堅貞土百戶扎什之父色弄卜于康熙四十年歸
誠授職頒給土百戶號紙一張無印信住牧之地
曰堅貞(其地東至格桑土百戶接壌南至舍利喇頭人接壌西至東谷土百戶接壌北至六)
(路朱窩頭人接壌銀管轄番民五十戶每歲認納雜糧二石每斗接五分共折徵銀一兩長河西)
(催徵解化林營完納)
達媽土百戶八嗎策結之父安初于康熙四十年
歸誠授職頒給土百戶號紙一張無印信住牧之
地曰達媽(其地東至深山接壌南至昌拉土百戶接壌西至郭宗土百戶接壌北至柏哈)
(土百戶接壌銀管轄番民一百戶每歲認納雜糧四石每斗折五分共折徵銀二兩長河西催徵)
(解化林營完納)
格桑土百戶丁巴之父聰汪扎什于康熙四十年
歸誠授職頒給土百戶號紙一張無印信住牧之
地曰格桑(其地東至大金川河接壌南至瘡機接壌西至初把土百戶接壌北至卓囊頭)
(人接壌每管轄番民三十九戶每歲認納雜糧一石六斗斗折銀五分共折徵銀八錢長河西催)
(徵解化林營完納)
普共碟土百戶八佈他之父喳結于康熙四十年
歸誠授職頒給土百戶號紙一張無印信住牧之
地曰普共碟(其地東至索布頭人接壌南至初把土百戶接壌西至黨隅頭人接壌北)
(至柏哈土百戶接壌斗管轄番民一百五十戶每歲認納雜糧六石每折銀五分共折徵銀三兩)
(長河西催徵解化林營完納)
本滚土百戶納卜于康熙四十年歸誠授職頒給
土百戶號紙一張無印信住牧之地曰本滚(其地東至)
(卓囊頭人接壌南至大金川河接壌西至把底安撫司接壌北至小金川接壌管轄番民一百二)
(十六戶每歲認納雜糧四石二斗每斗折銀五分共折徵銀二兩一錢長河西催徵解化林營完納)
長結杵尖土百戶郎結太之父喇嘛交祖六布于
康熙四十年歸誠授職頒給土百戶號紙一張無
印信住牧之地曰長結杵尖(其地東至松歸土百戶接壌南至板喇深)
(山接壌西至籠阿頭深山接壌北至大金川河接壌管轄番民三十四戶每歲認納雜糧一石四)
(斗每斗折銀五分共折徵銀七錢長河西催徵解化林營完納)
長結松歸土百戶雍中交于康熙四十年歸誠授
職頒給土百戶號紙一張無印信住牧之地曰長
結松歸(其地東至格桑土百戶接壌南至深山接壌西至初把土百戸接壌北至白隅土百)
(戶接壌每管轄番民三十八戶每歲認納雜糧六石六斗斗折銀五分共折徵銀三兩三錢長河)
(西催徵解化林營完納)
白隅土百戶郎結七立之父扎他于康熙四十年
歸誠授職頒給土百戶號紙一張無印信住牧之
地曰白隅(其地東至木坪漢牛接壌南至大金川河接壌西至深山接壌北至松歸土百)
(戶接壌斗管轄番民一百七十戶每歲認納雜糧六石八每斗折銀五分共折徵銀三兩四錢長)
(河西催徵解化林營完納)
魯密梭布土百戶喳胎之父喇呷于康熙四十九
年歸誠授職頒給土百戶號紙一張無印信住牧
之地曰魯密梭布(其地東至漢牛接壌南至達則土百戶接壌西至普共碟土百)
(戶接壌北至隆卡那接壌七管轄番民一百五十五戶每歲認納雜糧六石斗每斗折銀一錢共)
(折徵銀六兩七錢長河西催徵解化林營完納)
魯密達則土百戶卡交之父卻中翁布于康熙四
十九年歸誠授職頒給土百戶號紙一張無印信
住牧之地曰達則(其地東至漢牛接壌南至梭布土百戶接壌西至普共碟土百)
(戶接壌北至卓籠土百戶接壌零管轄番民一百五十九戶每歲認納雜糧七石五升每斗折銀)
(一錢共折徵銀七兩零五分長河西催徵解化林營完納)
魯密卓籠土百戶白馬汪丁于康熙四十九年歸
誠授職頒給土百戶號紙一張無印信住牧之地
曰卓籠(其地東至籠邦接壌南至木宗接壌西至也籠接壌北至大山接壌管轄番民二)
(百六十五戶每歲認納雜糧十二石五斗每斗折銀一錢共折徵銀十二兩五錢長河西催徵解化)
(林營完納)
建昌鎮標中營屬
建昌河東長官司安鳳英因宣慰司瞿氏于雍正
五年革職至雍正六年奉
旨准授伊女安鳳英長官司職銜于雍正八年頒給印
信一顆號紙一張管轄土百戶三員
大石頭土百戶沈渣(康熙四十九年歸誠信題准授職頒給土百戶印一顆)
(號紙一張)
長村土百戶余車(康熙四十九年歸誠一題准授職頒給土百戶印信顆號紙)
(一張)
繼事田土百戶慕車(康熙四十九年歸誠信題准授職頒給土百戶印一顆)
(號紙一張)
以上四員同管地方(其地東至木托接壌南至一把傘接壌西至河西接壌北)
(至大壩接壌米管轄番民四千零四十九戶每歲共認納京斗一百三十二石解建昌鎮標中營)
(完納)
阿都副土目舍哵(雍正七年歸誠劄題准授以副土目職銜暫給付協同伊夫)
(聚姑管理阿都地方)
沙罵宣撫司安韋威于康熙四十九年歸誠授職
頒給宣撫司印信一顆號紙一張管轄土百戶四
員住牧之地曰沙罵(其地東至水補接壌南至拖科接壌西至烏施接壌北至)
(烏曲接壌三年認納)(管轄番民一萬九千八百七十三戸貢馬四匹解建昌鎮標中營交納)
河東長官司管轄新附土目夷民
利呃土目呷呷(雍正八年歸誠未請給職銜三年認納貢馬二匹于八年起徵解)
(建昌鎮標中營交納牽領營馬)
阿史土目顧姑(雍正八年歸誠未請給職銜三年認納貢馬一匹于八年起徵解)
(建昌鎮標中營交納牽領營馬)
阿史土目鶯哥(雍正八年歸誠未請給職銜三年認納貢馬一匹于八年起徵解)
(建昌鎮標中營交納牽領營馬)
阿史土目哵迫(雍正八年歸誠未請給職銜三年認納貢馬一匹于八年起徵解)
(建昌鎮標中營交納牽領營馬)
阿史土目未吽(雍正八年歸誠未請給職銜三年認納貢馬一匹于八年起徵解)
(建昌鎮標中營交納牽領營馬)
結呃土目喇圭(雍正八年歸誠未請給職銜三年認納貢馬一匹于八年起徵解)
(建昌鎮標中營交納牽領營馬)
者加一枝夷民嚕過等三十六戶(雍正八年歸誠三年認納貢)
(馬一匹于八年起徵解赴建昌鎮標中營交納牽領營馬)
建昌鎮標左營屬
建昌壩普濟州長官司吉國佐(康熙四十九年歸誠授職頒給長官)
(司印信一顆號紙一張三年認納營貢馬一匹解建昌鎮標左營交納牽領馬)
昌州長官司盧耀先(康熙四十九年歸誠授職頒給長官司印信一顆號紙一)
(張三年認納交貢馬一匹解建昌鎮標左營納牽領營馬)
威龍州長官司張秀(康熙四十九年歸誠授職頒給長官司印信一顆號紙一)
(張三年認納交貢馬一匹解建昌鎮標左營納牽領營馬)
黎溪土千戶自誠明于康熙四十九年歸誠授職
頒給土千戶印信一顆號紙一張住牧之地曰黎
溪(其地東至撒馬河接壌南至金沙江接壌西至魚鮓江接壌北至打峩山接壌管轄番民一)
(千零五戶每歲認納雜糧三十二石每石折米五斗共折倉斗米十六石解會川營完納兑支兵食)
迷易土千戸安世禄于康熙四十九年歸誠授職
頒給土千戶印信一顆號紙一張住牧之地曰迷
易(其地東至那阿河接壌南至馬膊山接壌西至金花塘接塘北至可郎邨接壌管轄番民一)
(千零六戶每歲認納雜糧二十一石每石折米五斗共折倉斗米十五石五斗解會川營完納兑支)
(兵食)
紅卜苴土百戶刁安氏于康熙四十九年歸誠授
職頒給土百戶印信一顆號紙一張住牧之地曰
紅卜苴(其地東至踏鮓山接壌南至路跨山接壌西至金沙江接壌北至猛連村接壌管)
(轄番民一百一十三戶每歲認納雜糧十二石每石折米五斗共折倉斗米六石解會川營完納兑)
(支兵食)
普隆土百戶沙玉于康熙四十九年歸誠授職頒
給土百戶印信一顆號紙一張住牧之地曰普隆
(其地東至羅磨山接壌南至金沙江接壌西至魯那果山接壌北至老鴉塘接壌管轄番民一百)
(零四戶每歲認納雜糧十三石每石折米五斗共折倉斗米六石五斗解會川營完納兑支兵食)
會川營撥歸永定營屬
土目禄俊英(每歲認納雜糧九十石零九斗四升每石折米五斗共折倉斗米四十五)
(石四斗七升解永定營完納兑支兵食)
會鹽營屬
馬喇長官司阿鳳騫其先于前明世襲土職至康
熙二十二年歸誠仍授原職頒給長官司號紙一
張無印信住牧之地曰馬喇(其地東至巴黑地接壌南至三馬喇接壌)
(西至郎渠州接壌北至篾多接壌每管轄番民一百五十戶每歲認納蕎糧四十石石折米五斗)
(共折倉斗米二十石解會鹽營完納兑支兵食)
鹽井衞瓜别安撫司已角補于康熙四十九年歸
誠授職頒給安撫司印信一顆號紙一張住牧之
地曰瓜别(其地東至小西番接壌南至哈喇壩接壌西至喇嘛接壌北至初圖接壌管)
(轄番民二千二百五十三戶每歲認納雜糧七十石每石折米五斗共折倉斗米三十五石解會鹽)
(營完納兑支兵食)
中所土千戶喇瑞麟于康熙四十九年歸誠授職
頒給土千戶印信一顆號紙一張住牧之地曰中
所(其地東至阿各接壌南至撒者接壌西至古木接壌北至迷易接壌管轄番民八百二十戶)
(每歲認納雜糧十九石每石折米五斗共折倉斗米九石五斗解會鹽營完納兑支兵食)
左所土千戶喇南仲于康熙四十九年歸誠授職
頒給土千戶印信一顆號紙一張住牧之地曰左
所(其地東至卧羅河口接壌南至浪渠州接壌西至雲南永寧府接壌北至前所接壌管轄番)
(民一千二百零一戶每歲認納雜糧七十石每石折米五斗共折倉斗米三十五石解會鹽營完納)
(兑支兵食)
右所土千戶八壐于康熙四十九年歸誠授職頒
給土千戶印信一顆號紙一張住牧之地曰右所
(其地東至普濟州接壌南至三江口接壌西至會鹽營接壌北至德昌所接壌管轄番民八百三)
(十戶每歲認納雜糧二十石每石折米五斗共折倉斗米十石解會鹽營完納兑支兵食)
古柏樹土千戶郎三保于康熙四十九年歸誠授
職頒給土千戶印信一顆號紙一張住牧之地曰
古柏樹(其地東至打冲河接壌南至鹽井衞接壌西至書堡窩接壌北至白烏角接壌管)
(轄番民八百戶每歲認納雜糧二十六石每石折米五斗共折倉斗米十三石解會鹽營完納兑支)
(兵食)
前所土百戶阿成福于康熙四十九年歸誠授職
頒給土百戶印信一顆號紙一張住牧之地曰前
所(其地東至後山接壌南至雲南永寧府接壌西至左所接壌北至木利接壌管轄番民三十)
(五戶每歲認納雜糧一石六斗八升每石折米五斗共折倉斗米八斗四升解會鹽營完納兑支兵)
(食)
後所土百戶白馬塔于康熙四十九年歸誠授職
頒給土百戶印信一顆號紙一張住牧之地曰後
所(其地東至厄樹接壌南至普孤接壌西至鴨卡接壌北至普克接壌管轄番民二十七戶每)
(歲認納雜糧四斗二升每斗折米五升共折倉斗米二斗一升解會鹽營完納兑支兵食)
木裡安撫司六藏塗都于雍正八年歸誠題准
授以安撫司職銜已經詳請頒給印信號紙在案
其印信尚未奉發號紙已經承領住牧之地曰木
裡(其地東至立淺兒與打箭爐地方接壌南至咱那山頂與董遮地方接壌西至卜兒地與雲南)
(中甸地方接壌北至布那呷兒卜與裡塘地方接壌管轄番僧一千一百四十三名西番麽些六)
(百五十三戶共計男婦六千七百六十四名口每歲認納雜糧一百二十石每石折米五斗共折倉)
(斗米六十石外又認納營貢馬三匹于八年起徵解會鹽完納)
管事喇嘛一名龍革六藏端朱(管轄番僧七百二十四名西番麽些)
(六百四十戶共計男婦六千五百三十五名口)
六藏達耳(管轄喇嘛僧六百二十九名西番麽些九百七十五戶共計男婦九千五百六)
(十三名口)
六藏林琴(管轄番僧二百二十四名西番麽些四百二十二戶共計男婦二千九百三十)
(九名口)
一切哩扎什(管轄番僧三百三十八名西番麽些四百七十二戶共計男婦五千八百)
(二十六名口)
六藏力協(管轄番僧一百一十四名西番麽些一十五戶共計男婦六十五名口)
以上管轄大小經堂八座屬下番僧共三千三百
一十名管下頭人西番麽些共三千二百八十三
戸共計大小男婦番民三萬五千七百八十二名
口每歲同安撫司六藏塗都共認納雜糧一百二
十石又共認納貢馬三匹解會鹽營完納
寧越營屬
松林地土千戶王德洽于康熙四十九年歸誠授
職頒給土千戶印信一顆號紙一張住牧之地曰
松林地(其地東至寧越營接壌南至噶州接壌西至始約接壌北至瀘河接壌管轄番民)
(一千零十二戸每歲認納雜糧一百六十二石四斗每石折米五斗共折倉斗米八十一石二斗解)
(寧越營完納兑支兵食)
料林坪土百戶楊家因于康熙四十九年歸誠授
職頒給土百戶印信一顆號紙一張住牧之地曰
料林坪(其地東至崖頭上接壌南至馬超墳接壌西至布衣崖接壌北至瀘河接壌管轄)
(番民一百零八戶每歲認納雜糧五十六石每石折米五斗共折倉斗米二十八石解寧越營完納)
(兑支兵食)
野猪塘土百戶長命噶于康熙四十九年歸誠授
職頒給土百戶印信一顆號紙一張住牧之地曰
野猪塘(其地東至拉布渣接壌南至西溝坪接壌西至拉哩河接壌北至宰羅接壌管轄)
(番民一百五十戶每歲認納雜糧五十六石每石折米五斗共折倉斗米二十八石解寧越營完納)
(兑支兵食)
白石村土百戶杉香于康熙四十九年歸誠授職
頒給土百戶印信一顆號紙一張住牧之地曰白
石村(其地東至宰羅接壌南至白沙溝接壌西至乾溝接壌北至大噶接壌管轄番民一百)
(三十六戶每歲認納雜糧五十六石每石折米五斗共折倉斗米二十八石解寧越營完納兑支兵)
(食)
前後山土百戶羅蘇衣于康熙四十九年歸誠授
職頒給土百戶印信一顆號紙一張住牧之地曰
前後山(其地東至馬超墳接壌南至白馬堡接壌西至上保子接壌北至羅鍋庄接壌管)
(轄番民一百三十一戶每歲認納雜糧四十四石八斗每石折米五斗共折倉斗米二十二石四斗)
(解寧越營完納兑支兵食)
六翁土百戶都叭沙于康熙四十九年歸誠授職
頒給土百戶印信一顆號紙一張住牧之地曰六
翁(其地東至野那接壌南至陡坡頂接壌西至拉里接壌北至馮家營接壌管轄番民一百八)
(十二戶每歲認納雜糧二十八石每石折米五斗共折倉斗米一十四石解寧越營完納兑支兵食)
老鴉漩土百戶汪大呷于康熙四十九年歸誠授
職頒給土百戶印信一顆號紙一張住牧之地曰
老鴉漩(其地東至洗馬沽接壌南至亦孜呼接壌西至大河接壌北至那里接壌管轄番)
(民一百二十戶每歲認納雜糧十六石八斗每石折米五斗共折倉斗米八石四斗解寧越營完納)
(兑支兵食)
煖帶密土千戶嶺安泰于康熙四十九年歸誠授
職頒給土千戶印信一顆號紙一張住牧之地曰
煖帶密(其地東至舒雄接壌南至敲古接壌西至白沙接壌北至陡坡接壌管轄番民二)
(千一百七十戶三年同管下土百戶共認納戶貢馬三匹解寧越營完納牽領營馬管轄土百今)
(裁)
越巂營屬
濫田壩沈喳土百戶覺魯于康熙四十九年歸誠
授職頒給土百戶印信一顆號紙一張住牧之地
曰沈喳(其地東至普雄接壌南至五里箐接壌西至兩河口接壌北至柏香坪接壌管轄)
(番民二百戶每歲認納雜糧五石六斗每石折米五斗共折倉斗米二石八斗解越巂營完納兑支)
(兵食)
越巂衞屬
邛部宣撫司嶺安柱于康熙四十二年歸誠授職
頒給宣撫司印信一顆號紙一張住牧之地曰迤
北大寨于康熙五十一年内奉
旨革職議令伊妻馬氏護理(其地東至大凉山與馬湖接壌南至小相嶺與寧番接壌)
(西至徉羅與寧番接壌北至大渡河與黎州接壌管轄番民六百六十戶並無認納税銀糧馬)
煖戴土千戶護理土務山葛于康熙四十二年歸
誠授職頒給土千戶號紙一張無印信住牧之地
曰煖戴(其地東至凉山接壌南至西繳山接壌西至大菩薩岡接壌北至把底岡接壌管)
(轄番民五百六十戶三年認納貢馬一匹解赴越巂衞交納)
冕山營屬
阿得橋土百戶遮遮于康熙四十九年歸誠授職
頒給土百戶印信一顆號紙一張住牧之地曰阿
得橋(其地東至密坡接壌南至大河接壌西至乾縣接壌北至羊屯接壌管轄番民一百六)
(十戶每歲認納雜糧三十石二斗每石折米五斗共折倉斗米十五石一斗解冕寧縣完納)
白路土百戶倪姑于康熙四十九年歸誠授職頒
給土百戶印信一顆號紙一張住牧之地曰白路
(每歲認納雜糧五十石每石折米五斗共折米二十五石解冕山營完納兑支兵食)
虚郎土百戶濟布于康熙四十九年歸誠授職頒
給土百戶印信一顆號紙一張住牧之地曰虚郎
(每歲認納雜糧六石七斗每石折米五斗共折米三石三斗五升解冕山營完納兑支兵食)
酥州土千戶姜喳于康熙四十九年歸誠授職頒
給土千戶印信一顆號紙一張住牧之地曰酥州
(每歲認納雜糧二十五石每石折米五斗共折米十二石五斗解冕山營完納兑支兵食)
苗出土百戶熱即巴于康熙四十九年歸誠授職
頒給土百戶印信一顆號紙一張住牧之地曰苗
出(每歲認納雜糧四十石每石折米五斗共折米二十石解冕山營完納兑支兵食)
大村土百戶也四噶于康熙四十九年歸誠授職
頒給土百戶印信一顆號紙一張住牧之地曰大
村(每歲認納雜糧四十石每石折米五斗共折米二十石解冕山營完納兑支兵食)
糯白瓦土百戶哵兒于康熙四十九年歸誠授職
頒給土百戶印信一顆號紙一張住牧之地曰糯
白瓦(每歲認納雜糧四十石每石折米五斗共折米二十石解冕山營完納兑支兵食)
以上自酥州土千戶姜喳等四員同管地方(其地東至)
(苦别山接壌南至白山關接壌西至墨五山接壌北至扎耳山接壌管轄番民一千五百一十六)
(戶每歲共認納雜糧一百四十五石每石折米五斗共折米七十二石五斗解冕山營完納兑支兵)
(食)
窩卜土百戶藍布甲噶于康熙四十九年歸誠授
職頒給土百戶印信一顆號紙一張住牧之地曰
窩卜(其地東至大横山接壌南至月落口接壌西至三渡水河接壌北至頂厰接壌管轄番)
(民一百零八戶每歲認納雜糧六石一斗每石折米五斗共折米三石零五升解冕山營完納兑支)
(兵食)
迤東大鹽井土百戶前布汪渣于康熙四十九年
歸誠授職頒給土百戶印信一顆號紙一張住牧
之地曰迤東大鹽井(其地東至背後山接壌南至平陽關接壌西至斜打河接)
(壤北至拖屋接壌石管轄番民二百二十戶每歲認納雜糧二十二六斗每石折米五斗共折倉)
(斗米十一石三斗解冕山營完納兑支兵食)
熱即哇土百戶牙卓撇于康熙四十九年歸誠授
職頒給土百戶印信一顆號紙一張住牧之地曰
熱即哇(其地東至打馬武山接壌南至岳葛關接壌西至哭撇山接壌北至平陽關接壌)
(管轄番民一百三十戶每歲認納雜糧七石七斗每斗折米五升共折倉斗米三石八斗五升解冕)
(山營完納兑支兵食)
中村土百戶喇媽保于康熙四十九年歸誠授職
頒給土百戶印信一顆號紙一張住牧之地曰中
村(其地東至白瓦山接壌南至武肅山接壌西至大河接壌北至小鹽井接壌管轄番民一百)
(零五戶每歲認納雜糧七石七斗每石折米五斗共折倉斗米三石八斗五升解冕山營完納兑支)
(兵食)
架州土百戶里五于康熙四十九年歸誠授職頒
給土百戶印信一顆號紙一張住牧之地曰架州
(其地東至拍夫接壌南至架州河接壌西至樟木溝接壌北至横山接壌管轄番民一百四十三)
(戶每歲認納雜糧四十二石每石折米五斗共折倉斗米二十一石解冕山營完納兑支兵食)
三大枝土百戶甲噶于康熙四十九年歸誠授職
頒給土百戶印信一顆號紙一張住牧之地曰三
大枝(其地東至木廠接壌南至白土接壌西至大河接壌北至硯漕溝接壌管轄番民一百)
(九十二戶每歲認納雜糧三十五石八斗每石折米五斗共折倉斗米十七石九斗解冕山營完納)
(兑支兵食)
河西地土百戶那姑于康熙四十九年歸誠授職
頒給土百戶印信一顆號紙一張住牧之地曰河
西地(其地東至寧番河接壌南至南山營接壌西至洗租接壤北至高坡接壌管轄番民一)
(百九十二戶每歲認納雜糧四十一石六斗每石折米五斗共折倉斗米二十石八斗解冕山營完)
(納兑支兵食)
仰仗
天威等事案内雍正五七兩年土司并夷民新經自首
雜糧
三大枝土百戶甲噶(雍正五年内新自首雜糧十石五斗每石折米五斗共折)
(倉斗米五石二斗五升解冕山營完納兑支兵食)
阿得橋土百戶遮遮(雍正五年内新自首雜糧三石每石折米五斗共折米一)
(石五斗米雍正七年又自首雜糧五石一斗六升折二石五斗八升解冕寧縣完納)
酥州土千戶姜喳(雍正五年内新自首雜糧四石每石折米五斗共折米二石解)
(冕山營完納兑支兵食)
苗出土百戶撒咱哵(雍正五年内新自首雜糧四石每石折米五斗共折米二)
(石解冕山營完納兑支兵食)
大村土百戶吽嗎咱(雍正五年内新自首雜糧四石每石折米五斗共折米二)
(石解冕山營完納兑支兵食)
糯白瓦土百戶哵兒(雍正五年内新自首雜糧四石每石折米五斗共折米二)
(石解冕山營完納兑支兵食)
迤東大鹽井土百戶前布汪渣(雍正五年内新自首雜糧五石五斗)
(每石折米五斗共折米二石七斗五升解冕山營完納兑支兵食)
熱即哇土百戶牙卓撇(雍正五年内新自首雜糧六石每石折米五斗共折)
(米三石解冕山營完納兑支兵食)
中村土百戶喇媽保(雍正五年内新自首雜糧五石五斗每石折米五斗共折)
(米二石七斗五升解冕山營完納兑支兵食)
按寧遠府廣袤八百里西南一巨鎮也其卒伍分
隸十所齊民編戶十有八里夷落異類轄以三長
官司又有通判以綜其政閫帥以宣其威憲臣以
振其綱内外相維釐然有紀初土指揮使安華安
仁安夷安忠四世相承威令不廢諸夷懾服至嘉
靖末忠妻鳳氏權攝夫職漸釀尾大之患鳳氏既
沒疎屬安登冒嗣謀官登沒其妻瞿氏紹良仍襲
夫職以致安文煽誘諸夷率領阿貴阿支等臨城
劫掠為害地方萬歴元年安文以諸夷屯聚木拖
邨擄劫民人夏四月突至城下内外騷動兵廵使
者楊公正調集軍兵極力捍禦擒斬數百人安文
始奔凉山不敢復出厥後逆酋安守復相煽結納
漢人亡命為逋逃主自刻符篆佩之與五咀咱屯
聚西溪時出沒磨旗山梓木箐諸處寇掠理州德
昌二所又焚打冲河索橋以絶援兵猖獗日甚十
四年冬兵廵使者周公光鎬呈請兩臺奏調漢土
兵二萬餘人以總兵官李應祥領之分道𠞰伐至
明年六月擒斬各酋始克底定十八年瞿氏紹良
死而瞿氏沙愛者紹良之姪女也初紹良以族弟
安化為嗣聘沙愛而未婚化死復以化弟世隆為
嗣以沙愛妻之沙愛通于安守逾城從之世隆怒
出沙愛及世隆保勘承襲殺紹良厮養奴之不法
者羣奴復煽諸夷擁沙愛為主日與世隆讎殺二
十一年春羣奴擁衆臨城殺掠軍民捕帥丁光宇
判府張材調兵禦之方為解散仍屯聚掠山箐中
不時竊發閫帥潘繼祖及張材皆以失職論罪二
十二年夏世隆復娶烏蒙土府女禄氏貴州宣慰
司土婦安氏復来争婚而禄氏又侵匿奩財掠奪
烏蒙蠻十餘家烏蒙土官禄爵亦帥羣蠻過江讎
殺一方為之震動又威龍司土舍白馬與其子朝
俸隂納亡命漸肆劫掠行旅遭其荼毒莫可究詰
而闊州瞿氏世以其女妻諸土官永寧黎州皆其
姻婭遂自雄長一方不受安氏約束有瞿惟忠者
尤為狡黠以其女弟沙愛為囮招納叛亡建昌道
僉事范守已檄閫府各官編練鄉兵置千夫百夫
黨甲諸長各率其屬畫地而守之申明約束有犯
輙擒無使滋蔓貽患地方又傳檄水西烏蒙各守
封域不得駕言搆釁自取愆尤又遣諜者閒入凉
山離散沙愛之黨使自攜貳漸為屠翦又即木拖
建立關堡屯卒戍守以防不測又于公母石麽些
塘諸處增置募兵廵緝道路
國朝雍正六年于仰仗
天威等事案内新設披砂營欽奉
俞旨更名永定營設立遊擊一員守備一員千總二員把
總四員馬兵五十名步戰兵九十名守兵三百六
十名共馬步戰守兵五百名馬五十匹修建土城
一座其所以為之備者洵周且密矣
分駐打箭爐雅州府同知專轄
巴塘宣撫司扎什朋楚
巴塘副土官阿旺林青二員俱于雍正七年歸誠
題准授職各頒給號紙一張内止頒給宣撫司
印信一顆駐劄之地曰巴塘(每歲納五貢賦銀一千八百十五兩四)
(錢五分又納馬二匹騾三頭共五匹每匹折徵銀十二兩共折徵銀六十兩二項共銀一千九百一)
(十五兩四錢五分一外又供給正副二土官每歲口糧銀五百八十兩二錢七分雜糧四百三十)
(五石六斗九升六合四勺七抄五撮九圭水銀一千六百一十五兩七錢麻布二百三十匹紅白鹽)
(三百零九石六斗三升七合六又供給蠻兵八十名每歲雜糧三百二十石零升四合又供給)
(邦木頭人四名每歲雜糧一百石零一斗三合三勺五抄茶一甑半羊腔一個半又供給喇嘛每)
(歲衣單銀共八百四十九兩六錢五分雜糧七百五十六石七斗八升八合八勺一抄二撮七圭蜂)
(蜜三百六十九斤酥油八斤其每歲認納近貢賦銀兩于雍正八年起徵明正司徵收就附抵兑)
(各營兵食)
裡塘宣撫司安本
裡塘副土官康却江錯二員俱于雍正七年歸誠
題准授職各頒給號紙一張内止頒給宣撫司
印信一顆駐劄之地曰裡塘(每歲認納青稞五百石每石折徵銀九錢)
(共折徵銀四百五十兩分又供給喇嘛每歲衣單銀共六百兩零九錢四雜糧一千七百五十四)
(石零一升七合四勺大小牛四百七十條酥油九百五十八斤其每歲認納貢賦銀兩于雍正八)
(年起徵明正司徵收就附近兑支兵食)
瓦述崇喜長官司杜納台吉于雍正七年歸誠
題准授職頒給長官司印信一顆號紙一張住牧
之地曰崇喜(每歲認納條貢馬二匹每匹折銀十二兩牛五每條折銀二兩二項共)
(折徵銀三十四兩明正司徵收兑支泰寧協兵食)
瓦述毛丫長官司索朗羅布于雍正七年歸誠
題准授職頒給長官司印信一顆號紙一張住牧
之地曰毛丫(每歲認納條貢馬三匹每匹折銀十二兩牛六每條折銀二兩二項共)
(折徵銀四十八兩明正司徵收兑支泰寧協兵食)
瓦述毛茂丫土百戶側冷工于雍正七年歸誠
題准授職頒給土百戶號紙一張無印信住牧之
地曰毛茂丫(每歲認納徵貢馬一匹折徵銀十二兩明正司收兑支泰寧協兵食)
瓦述長坦長官司側冷督兵遲悮軍令正法伊弟
喇嘛格龍羅藏承襲今請領號紙管事住牧之地
曰長坦(每歲認納條貢馬三匹每匹折銀十二兩牛二條每折銀二兩二項共折徵銀四)
(十兩明正司徵收兑支泰寧協兵食)
瓦述曲登長官司康珠于雍正七年歸誠題准
授職頒給長官司印信一顆號紙一張住牧之地
曰曲登(每歲認納兩貢馬一匹折銀十二兩牛二條折銀四二項共折徵銀十六兩明正)
(司徵收兑支泰寧協兵食)
瓦述餘科安撫司沙加羅爾布于雍正七年歸誠
題准授職頒給安撫司印信一顆號紙一張住
牧之地曰餘科(每歲認納折貢馬三匹每匹折銀十二兩共徵銀三十六兩明正)
(司徵收兑支泰寧協兵食)
霍耳竹窩安撫司索朗滚布于雍正七年歸誠
題准授職頒給安撫司印信一顆號紙一張住牧
之地曰霍耳竹窩(每歲認納青貢馬四匹每匹折銀十二兩稞六十石每石折)
(銀一兩二項共折徵銀一百零八兩明正司徵收兑支泰寧協兵食)
瓦述寫達土千戶余家太于雍正七年歸誠題
准授職頒給土千戶號紙一張無印信住牧之地
曰寫達(每歲認納狐皮三十張每張折銀五錢共折徵銀十五兩明正司徵收兑支泰寧協)
(兵食)
更平東撒土百戶遏咬嗎于雍正七年歸誠題
准授職頒給土百戶號紙一張無印信住牧之地
曰更平東撒(每歲認納狐皮一張折銀五錢明正司徵收兑支泰寧協兵食)
瓦述色他土百戶格骨交于雍正七年歸誠題
准授職頒給土百戶號紙一張無印信住牧之地
曰瓦述色他(每歲認納狐皮四張每張折銀五錢共折徵銀二兩明正司徵收兑支泰)
(寧協兵食)
色他長官司朗卡七立于雍正七年歸誠題准
授職頒給長官司印信一顆號紙一張住牧之地
曰色他(每歲認納狐皮十五張每張折銀五錢共折徵銀七兩五錢明正司徵收兑支泰寧)
(協兵食)
瓦述更平東撒土百戶登朱于雍正七年歸誠
題准授職頒給土百戶號紙一張無印信住牧之
地曰瓦述更平東撒(每歲認納狐皮五張每張折銀五錢共折徵銀二兩五錢)
(明正司徵收兑支泰寧協兵食病故無子伊弟納龍交承襲)
瓦述更平土百戶樂客于雍正七年歸誠題准
授職頒給土百戶號紙一張無印信住牧之地曰
瓦述更平(每歲認納狐皮五張每張折銀五錢共折徵銀二兩五錢明正司徵收兑支泰)
(寧協兵食)
瓦述墨科土百戶白馬郎結于雍正七年歸誠
題准授職頒給土百戶號紙一張無印信住牧之
地曰瓦述墨科(病故遺子工却單進幼小伊姪奪吉單管事每歲認納狐皮四張每)
(張折銀五錢共折徵銀二兩明正司徵收兑支泰寧協兵食)
瓦述更平長官司白馬七立于雍正七年歸誠
題准授職頒給長官司印信一顆號紙一張住牧
之地曰瓦述更平(每歲認納狐皮二十張每張折銀五錢共折徵銀十兩明正司)
(徵收兑支泰寧協兵食)
霍耳章谷安撫司羅藏側旺于雍正七年歸誠
題准授職頒給號紙一張安撫司印信一顆其住
牧之地曰霍耳章谷(每歲認納兩貢馬四匹每匹折銀十二青稞一千五百)
(斗每斗折銀一錢二項共折徵銀一百九十八兩明正司徵收兑支泰寧協兵食)
霍耳甘孜孔撒安撫司羅定于雍正七年歸誠
題准授職頒給安撫司印信一顆號紙一張住牧
之地曰甘孜孔撒(每歲認納青貢馬四匹每匹折銀十二兩稞三百五十斗每)
(斗折銀一錢狐皮六張無張折銀五錢三項共折徵銀八十六兩明正司徵收兑支泰寧協兵食)
科則土百戶朗卡甲于雍正七年歸誠題准授
職頒給土百戶號紙一張無印信住牧之地曰科
則(每歲認納青稞四十斗每斗折銀一錢共折徵銀四兩明正司徵收兑支泰寧協兵食)
霍耳甘孜麻書安撫司朗卡索囊于雍正七年歸
誠題准授職頒給安撫司印信一顆號紙一張
住牧之地曰甘孜麻書(每歲認納二貢馬四匹每匹折銀十兩青稞二百)
(五十斗每斗折銀一錢二項共折徵銀七十三兩明正司徵收兑支泰寧協兵食)
革賷土百戶江科于雍正七年歸誠題准授職
頒給土百戶號紙一張無印信住牧之地曰革賷
(並無認納税銀糧馬)
束暑土百戶徒巴于雍正七年歸誠題准授職
頒給土百戶號紙一張無印信住牧之地曰束暑
(每歲認納狐皮三張每張折銀五錢共折徵銀一兩五錢明正司徵收兑支泰寧協兵食)
束暑土百戶奪日他于雍正七年歸誠題准授
職頒給土百戶號紙一張無印信住牧之地曰束
暑(每歲認納狐皮四張每張折銀五錢共折徵銀二兩明正司徵收兑支泰寧協兵食)
霍耳白利長官司隆布扎什于雍正七年歸誠
題准授職頒給長官司印信一顆號紙一張住牧
之地曰白利(每歲認納斗貢馬一匹折銀十二兩青稞一百每斗折銀一錢二項共)
(折徵銀二十二兩明正司徵收兑支泰寧協兵食)
霍耳咱安撫司阿旺初中于雍正七年歸誠題
准授職頒給安撫司印信一顆號紙一張住牧之
地曰霍耳咱(每歲認納八貢馬四匹每匹折銀十二兩青稞十斗每斗折銀一錢二)
(項共折徵銀五十六兩明正司徵收兑支泰寧協兵食)
下革賷土百戶策交他于雍正七年歸誠題准
授職頒給土百戶號紙一張無印信住牧之地曰
下革賷(每歲認納狐皮四張每張折銀五錢共折徵銀二兩明正司徵收兑支泰寧協兵食)
下革賷土百戶翁布于雍正七年歸誠題准授
職頒給土百戶號紙一張無印信住牧之地曰下
革賷(每歲認納狐皮二張每張折銀五錢共折徵銀一兩明正司徵收兑支泰寧協兵食)
霍耳圖根瞞碟土百戶坑太于雍正七年歸誠
題准授職頒給土百戶號紙一張無印信住牧之
地曰圖根瞞碟(每歲認納雜糧一百五十斗每斗折銀一錢認納貢賦銀五兩二)
(項共折徵銀二十兩明正司徵收兑支泰寧協兵食)
霍耳東科長官司達漢格隆于雍正七年歸誠
題准授職頒給長官司印信一顆號紙一張住牧
之地曰東科(每歲認納狐皮五十張每張折銀五錢共折徵銀二十五兩明正司徵收)
(兑支泰寧協兵食)
疊爾格宣撫司丹巴七立于雍正七年歸誠題
准授職頒給宣撫司印信一顆號紙一張住牧之
地曰疊爾格(每歲認納稞貢馬十二匹每匹折銀十二兩青一千五百斗每斗折銀)
(一錢狐皮十二張每張折銀五錢三項共折徵銀三百兩明正司徵收兑支泰寧協兵食)
上格賷土百戶惡乃于雍正七年歸誠題准授
職頒給土百戶號紙一張無印信住牧之地曰上
格賷(每歲認納牛五條每條折銀二兩共折徵銀十兩明正司徵收兑支泰寧協兵食)
上格賷土百戶拉籠于雍正七年歸誠題准授
職頒給土百戶號紙一張無印信住牧之地曰上
格賷(每歲認納狐皮二張每張折銀五錢共折徵銀一兩明正司徵收兑支泰寧協兵食)
上格賷土百戶六姑于雍正七年歸誠題准授
職頒給土百戶號紙一張無印信住牧之地曰上
格賷(每歲認納牛一條折徵銀二兩明正司徵收兑支泰寧協兵食)
上格賷土百戶曩皆邦于雍正七年歸誠題准
授職頒給土百戶號紙一張無印信住牧之地曰
上格賷(每歲認納牛四條每條折銀二兩共折徵銀八兩明正司徵收兑支泰寧協兵食)
雜谷嗎竹卡土百戶洛交七成于雍正七年歸誠
題准授職頒給土百戶號紙一張無印信住牧
之地曰嗎竹卡(每歲認納狐皮五張每張折銀五錢共折徵銀二兩五錢明正司徵)
(收兑支泰寧協兵食)
雜竹卡土百戶巴秃于雍正七年歸誠題准授
職頒給土百戶號紙一張無印信住牧之地曰雜
竹卡(每歲認納狐皮五張每張折銀五錢共折徵銀二兩五錢明正司徵收兑支泰寧協兵食)
雜竹卡土百戶葉克汪保于雍正七年歸誠題
准授職頒給土百戶號紙一張無印信住牧之地
曰雜竹卡(每歲認納狐皮十張每張折銀五錢共折徵銀五兩明正司徵收兑支泰寧協)
(兵食)
龍壩土百戶達賴七丁于雍正七年歸誠題准
授職頒給土百戶號紙一張無印信住牧之地曰
龍壩(每歲認納徵貢馬一匹折徵銀十二兩明正司收兑支泰寧協兵食)
春科安撫司工布汪甲春科副土官曲仲三朱二
員俱于雍正七年歸誠題准授職頒給號紙各
一張内止安撫司頒領印信一顆住牧之地曰春
科(每歲認納斗貢馬二匹每匹折銀十二兩青稞三百斗每折銀一錢二項共折徵銀五十四)
(兩明正司徵收兑支泰寧協兵食)
春科高日長官司印布于雍正七年歸誠題准
授職頒給長官司印信一顆號紙一張住牧之地
曰春科高日(每歲認納五貢馬一匹折銀十二兩青稞一百十斗每斗折銀一錢共)
(折徵銀二十七兩明正司徵收兑支泰寧協兵食)
瞻對茹長官司七林平于雍正七年歸誠題准
授職頒給長官司印信一顆號紙一張住牧之地
曰瞻對茹(每歲認納收貢賦銀二十二兩明正司徵兑支泰寧協兵食)
瞻對瓦述峪納土百戶沙加邦于雍正七年歸誠
題准授職頒給土百戶號紙一張無印信住牧
之地曰瓦述峪納(每歲認納一貢馬一匹折銀十二兩青稞百五十斗每斗折)
(銀一錢二項共折徵銀二十七兩明正司徵收兑支泰寧協兵食)
蒙葛結長官司弋黨工布于雍正七年歸誠題
准授職頒給長官司印信一顆號紙一張住牧之
地曰蒙葛結(每歲認納五貢馬一匹折銀十二兩青稞一百十斗每斗折銀一錢共)
(折徵銀二十七兩明正司徵收兑支泰寧協兵食)
林葱安撫司俄木林琴于雍正七年歸誠題准
授職頒給安撫司印信一顆號紙一張住牧之地
曰林葱(每歲認納斗貢馬三匹每匹折銀十二兩青稞四百每斗折銀一錢二項共折徵)
(銀七十六兩明正司徵收兑支泰寧協兵食)
上納奪安撫司索朗汪結于雍正七年歸誠題
准授職頒給安撫司印信一顆號紙一張住牧之
地曰上納奪(每歲認納徵貢馬二匹每匹折銀十二兩共折銀二十四兩明正司徵)
(收兑支泰寧協兵食)
上納奪土千戶濯結于雍正七年歸誠題准授
職頒給土千戶號紙一張無印信住牧之地曰上
納奪(每歲認納徵貢馬一匹折徵銀十二兩明正司收兑支泰寧協兵食)
納奪黎窩土百戶古六七丁于雍正七年歸誠
題准授職頒給土百戶號紙一張無印信住牧之
地曰納奪黎窩(每歲認納兑貢賦銀十兩明正司徵收支泰寧協兵食)
納奪黎窩土百戶工布交于雍正七年歸誠題
准授職頒給土百戶號紙一張無印信住牧之地
曰納奪黎窩(每歲認納兑貢賦銀十兩明正司徵收支泰寧協兵食)
納奪黎窩土百戶格嗎于雍正七年歸誠題准
授職頒給土百戶號紙一張無印信住牧之地曰
納奪黎窩(每歲認納兑貢賦銀四兩明正司徵收支泰寧協兵食)
霍耳章谷副土司工却三朱雍正十年題准分
設為副土司住牧之地亦曰霍耳章谷(每歲認納貢馬二)
(匹每匹折銀十二兩青稞七百斗每斗折銀一錢共折銀九十四兩明正司徵收兑支泰寧協兵食)
按打箭爐乃通西藏西海之要區昔提督唐希順
平爐之後設協鎮于化林以資彈壓分撥把總一
員兵五十名駐防爐中又設
欽差喇嘛一員理藩院郎中一員刑部員外一員理藩
院筆帖式三員以𣙜税務于雍正八年止設部郎
中一員筆帖式一員自爐至西藏西海諸國多食
牛羊炒麪需茶甚切悉由内地産茶州縣負販而
爐中為出口總路是以四方茶商俱聚于此其俗
女子年十五以上即僱于茶客名曰沙鴇凡茶客
交易貨物俱聽沙鴇番譯較定價值無異牙行凡
井臼箕箒之事一身任之其良家男婦皆漆身垢
面最信喇嘛凡有疾病不服藥惟祀鬼跳神身故
後不遵喪禮惟請喇嘛卜卦或委山溝或用土覆
于所居碉房之上更有將遺骸背入深山縛于木
樁之上或將骨焚化投諸流水或簸于野坡所産
惟六畜菜蔬青稞酥油等物日食牛羊糌粑糌粑
者乃青稞炒熟磨麪為之此則爐蠻風俗之大概
也
革職土司銜名并糧馬數目
建昌道轄
蕎山南土百戶達是(三年認納營貢馬一匹解建昌鎮標中交納牽領營馬)
歪溪土百戶菊虐(三年認納營貢馬一匹解建昌鎮標中交納牽領營馬)
咱右土百戶卜都(三年認納營貢馬一匹解建昌鎮標中交納牽領營馬)
大凉山阿都宣撫司慕枝(三年認納標貢馬四匹解建昌鎮中營交納)
(牽領營馬)
那多土百戶克咱(三年認納營貢馬一匹解建昌鎮標中交納牽領營馬)
扼烏土百戶畏虐(三年認納營貢馬一匹解建昌鎮標中交納牽領營馬)
咱烈土百戶阿佳(三年認納營貢馬一匹解建昌鎮標中交納牽領營馬)
撒凹溝土百戶逼笏(三年認納營貢馬一匹解建昌鎮標中交納牽領營馬)
阿史安撫司烏貴(三年認納營貢馬二匹解建昌鎮標中交納牽領營馬)
利扼安撫司余他(三年認納營貢馬一匹解建昌鎮標中交納牽領營馬)
小凉山馬希安撫司俄車(三年認納標貢馬二匹解建昌鎮中營交納)
(牽領營馬)
大凉山托覺土千戶别過(三年認納標貢馬二匹解建昌鎮中營交納)
(牽領營馬)
上沈喳土千戶紐牛(三年認納營貢馬一匹解建昌鎮標中交納牽領營馬)
上芍果土千戶别耶(三年認納營貢馬一匹解建昌鎮標中交納牽領營馬)
紐姑土千戶恩咀(三年認納營貢馬一匹解建昌鎮標中交納牽領營馬)
小凉山慕西土千戶郭歌(三年認納標貢馬一匹解建昌鎮中營交納)
(牽領營馬)
阿乃土千戶耿烏(三年認納營貢馬一匹解建昌鎮標中交納牽領營馬)
下芍果土百戶覺慕(三年認納營貢馬一匹解建昌鎮標中交納牽領營馬)
上熱水土百戶阿底(三年認納營貢馬一匹解建昌鎮標中交納牽領營馬)
以上宣撫安撫土千戶百戶共一十九員俱于康
熙四十九年歸誠題准授職頒給各有印信號
紙其印信號紙俱經先後追繳送部訖
建昌壩南路革職安撫司趙定國(每歲認納京斗米六十石解建)
(昌鎮標左營完納兑支兵食于康熙四十九年授職頒給安撫司印信號紙因于漢人濫膺土職等)
(事案内革職將印信號紙追繳送部訖)
河西宣慰司安吉茂
義什村土百戶咩咱
高崖子土百戶阿易
虛郎溝土百戶别克
拖郎溝土百戶錯巫何賞
以上五員俱于康熙四十九年歸誠授職各頒給
印信號紙(于雍正五年情願將印信號紙呈繳送部訖其每歲共認納京斗米一百三十)
(三石九斗仍解西昌縣完納兑支建昌鎮右營兵食)
審扎土百戶喇嘛哵(每歲認納雜糧四十四石八斗每石折倉斗米五斗共折)
(米二十二石四斗)
老虎列别土百戶覺吕(每歲認納雜糧十石每石折倉斗米五斗共折米五)
(石)
碩過土百戶迷姑(每歲認納雜糧十石每石折倉斗米五斗共折米五石)
以上土百戶三員俱于康熙四十九年歸誠授職
各頒給印信號紙(于雍正五年將印信號紙追繳送部訖其每歲認納雜糧解西)
(昌縣完納兑支建昌鎮右營兵食)
會川營撥歸永定營屬
披砂土千戶禄瞿氏于康熙五十四年歸誠授職
頒給印信號紙(每歲認納五貢馬四匹解營交納嗣于雍正年犯罪解滇審擬遷)
(往江西安插以致六七八三年已貢馬未經上納現在咨查其原頒印信號紙追繳送部訖)
會川營屬
北路土千戶瞿安氏于康熙四十九年歸誠授職
頒給印信號紙(每歲認納雜糧一百二十七石每石折倉斗米五斗共折米六十三)
(石五斗歴解會川營完納因該土千戶故絶議歸披砂土千戶管理今撥歸永定營管轄禄瞿氏之)
(女禄俊英名下分納雜糧九十石零九斗四升名其餘三十六石零六升在于者保土目禄日昇)
(下分納仍解會川營完納其土千戶瞿安氏印信號紙已追繳送部訖)
寧越營屬
上官土百戶六沛
六革土百戶那支
瓜猓土百戶六意
以上三員係煖帶密土千戶嶺安泰管轄(三年同土千戶)
(共認納交貢馬三匹解寧越營納牽領營馬)
糾米二枝土百戶各什
布布二枝土百戶阿歹
阿多六磨二枝土百戶来位
磨卡為呷二枝土百戶固喳
以上四員(三年共認納納貢馬二匹解寧越營交牽領營馬)
以上土百戶七員俱于康熙四十九年歸誠授職
各頒給印信號紙嗣于雍正五年將印信號紙追
繳送部訖
越巂營屬
普雄土千戶那交(每歲認納雜糧四十九石每石折倉斗米五斗共折米二十四)
(石五斗解越巂營完納兑支兵食)
黑保嘴土百戶斐貝(每歲認納雜糧四十七石每石折倉斗米五斗共折米二)
(十三石五斗解越巂營完納兑支兵食)
大孤山土百戶吽他(每歲認納雜糧四石五斗每石折倉斗米五斗共折米二)
(石二斗五升解越巂營完納兑支兵食)
膩乃安撫司維沙
阿合土百戶擢窩
蘇呷土百戶蒲遮
咱戶土百戶白樹
慕虐土百戶沙姝
阿蘇土百戶覺底
以上六員(每歲共認納雜糧一百四十三石五斗每石折倉斗米五斗共折米七十一石)
(七斗五升解越巂營完納兑支兵食)
以上安撫土千百戶九員俱于康熙四十九年歸
誠授職各頒給印信號紙(其印信號紙已先後追繳送部訖)
冕山營屬
寧番參革安撫司安承裔
擺站田土百戶大咱
罷顯土百戶沙家
以上三員同未改白路虛郎二土百戶(每歲共認納雜糧一)
(百七十二石二斗每石折倉斗米五斗共折米八十六石一斗解冕山營完納兑支兵食)
皮羅木羅土百戶七兒(每歲認納雜糧十一石每石折倉斗米五斗共折米)
(五石五斗解冕山營完納兑支兵食)
三渡水土百戶順姑(每歲認納雜糧九石每石折倉斗米五斗共折米四石五)
(斗解冕山營完納兑支兵食)
水墨巖土百戶韓雅(每歲認納雜糧十一石七斗每石折倉斗米五斗共折米)
(五石八斗五升解冕山營完納兑支兵食)
瓦尾土百戶盧姑(每歲認納雜糧十七石七斗每石折倉斗米五斗共折米八石)
(八斗五升解冕山營完納兑支兵食)
木术凹土百戶三姑咱(每歲認納雜糧四十二石每石折倉斗米五斗共折)
(米二十一石解冕山營完納兑支兵食)
耳挖溝土百戶達安(每歲認納雜糧十一石每石折倉斗米五斗共折米五石)
(五斗解冕山營完納兑支兵食)
小相嶺土百戶薛有禄(每歲認納雜糧二十石每石折倉斗米五斗共折米)
(十石解冕山營完納兑支兵食)
得卜一枝頭人各什(每歲認納雜糧二石每石折倉斗米五斗共折米一石解)
(冕山營完納兑支兵食)
松林楊屯一枝頭人麻子阿世(每歲認納雜糧十石每石折倉斗米)
(五斗共折米五石解冕山營完納兑支兵食)
鐡厰罵家頭人董卜哵(每歲認納雜糧一石每斗折倉斗米五升共折米五)
(斗解冕山營完納兑支兵食)
以上各土司俱于康熙四十九年歸誠授職各頒
給印信號紙(嗣于雍正五年將印信號紙追繳送部訖)
冕山營撥歸靖遠營土百戶四員并四枝頭人原
係土千戶糯咀管轄
亁縣一枝頭人阿吽(每歲認納雜糧三十石每石折倉斗米五斗共折米十五)
(石解靖遠營完納兑支兵食)
波羅募西一枝頭人租租(每歲認納雜糧十四石每石折倉斗米五斗共)
(折米七石解靖遠營完納兑支兵食)
嘖吽一枝頭人阿鐡(每歲認納雜糧十二石五斗每石折倉斗米五斗共折米)
(六石二斗五升解靖遠營完納兑支兵食)
上下密坡一枝頭人蘇底(每歲認納雜糧十六石每石折倉斗米五斗共)
(折米八石解靖遠營完納兑支兵食)
凹夷一枝意咱羅土百戶巫路(每歲認納雜糧十五石每石折倉斗)
(米五斗共折米七石五斗解靖遠營完納兑支兵食)
打鼓募西一枝五馬山土百戶興甲咱(每歲認納雜糧二十)
(八石每石折倉斗米五斗共折米十四石解靖遠營完納兑支兵食)
竹露一枝土百戶卑卑(每歲認納雜糧二十五石每石折倉斗米五斗共折)
(米十二石五斗解靖遠營完納兑支兵食)
必力沈喳一枝土百戶易助(每歲認納雜糧二十六石四斗易助名下)
(完納十四石七斗其餘多糧十一石七斗内九石二斗原在桐槽乾縣土千戶菊花别租管轄二百)
(石數内完納尚存二石五斗在安撫司安承裔名下一百七十二石二斗數内完納)
以上各土司并夷民等認納糧石俱解赴靖遠營
完納
仰仗
天威等事案内雍正五七兩年招撫凉山等枝番夷新
經自首雜糧照例折米解赴管轄各營完納兑支
兵食
古嚕橋頭人助鐡(雍正五年内新自首雜糧六斗折淨米三斗解赴靖遠營完納)
(兑支兵食)
老虎一枝頭人喇助(雍正五年内新自首雜糧十一石五斗折淨米五石七斗)
(五升解靖遠營完納兑支兵食)
柯烏一枝頭人菊過(雍正五年内新自首雜糧五斗折淨米二斗五升解靖遠)
(營完納兑支兵食)
凹者一枝頭人阿租(雍正五年内新自首雜糧一石五斗折淨米七斗五升解)
(靖遠營完納兑支兵食)
嘖吽一枝頭人阿鐡(雍正五年内新自首雜糧一十六石折淨米八石解靖遠)
(營完納兑支兵食)
竹露一枝土百戶卑卑(雍正五年内新自首雜糧一十四石九斗折淨米七)
(石四斗五升解靖遠營完納兑支兵食)
雍正七年軍務事案内招撫
如昆一枝頭人阿租(雍正七年内新自首雜糧四石五斗五升折淨米二石二)
(斗七升五合解靖遠營完納兑支兵食)
凹者一枝頭人漢人(雍正七年内新自首雜糧四石二斗五升折淨米二石一)
(斗二升五合解靖遠營完納兑支兵食)
落霧一枝頭人嚕志(雍正七年内新自首雜糧三石一斗七升折淨米一石五)
(斗八升五合解靖遠營完納兑支兵食)
歸流冕寧縣徵收
擦耳巖頭人哵嚕(雍正七年内新自首雜糧三石六斗折淨米一石八斗解冕寧)
(縣完納)
小伯姑頭人阿密咱(雍正七年内新自首雜糧七石折淨米三石五斗解冕寧)
(縣完納)
大伯姑頭人喇嘛咱(雍正七年内新自首雜糧八斗五升折淨米四斗二升五)
(合解冕寧縣完納)
太平橋頭人撒咱哵(雍正七年内新自首雜糧六石二斗五升折淨米三石一)
(斗二升五合解冕寧縣完納)
卑脚頭人阿曲咱(雍正七年内新自首雜糧十石一斗四升折淨米五石零七升)
(解冕寧縣完納)
凹夷一枝頭人三陽(雍正七年内新自首雜糧三石折淨米一石五斗解冕寧)
(縣完納)
現屬冕山營徵收
革職土千戶糯咀(雍正七年内新自首雜糧九石折淨米四石五斗解冕山營完)
(納)
得卜一枝頭人各什(雍正七年内新自首雜糧一石四斗折淨米七斗解冕山)
(營完納)
松林楊屯一枝頭人麻子阿世(雍正七年内新自首雜糧二石折淨)
(米一石解冕山營完納)
大營土夷民阿權(雍正七年内新自首雜糧一石零八升折淨米五斗四升解冕)
(山營完納兑支兵食)
鐡厰溪木林夷民媽撒哵(雍正七年内新自首雜糧三斗折淨米一斗五)
(升解冕山營完納兑支兵食)
附明范守已九夷攷
一曰西番其人長大勇猛好居山頭男子紐髮成
條不櫛沐面膩不滌兵刃不離身婦女辮髮懸珊
瑚翠石為飾衣短衣覆以羊皮赤足種青稞圓根
為食以酥煎菜為羹燕會殺牛沃咂酒燒猪羊肉
半生熟食之疾病不服藥延番僧誦經死葬用生
前偏氊裝斂以大桶為棺山嶺為一小室停放其
中竹笆塞門再不開視
二曰僰人子其狡猾變詐不常亦知襲漢人衣冠
獨婦人著細褶帬婚喪以飲食會客連朝繼夜般
樂無厭其子弟有秀美者亦知讀書為儒為吏與
漢人為婚姻漸入禮教矣
三曰擺夷其人貌善心惡以黑帕裹頭戴笋籜尖
帽身著短衣赤足帶巴疊短刀婦人纏花手巾上
著短掩衿下著無褶筩帬赤足飲食捕鼠作鮓撲
虫煑湯或殺雞犬并撈水中青苔作酸為羹婚姻
男子用水一盆潑女足上即為聘定徐以牛羊為
禮娶之初生小兒抱于河中洗胎其居好臨流水
以茅蓋屋居止不常常僱與漢人種田養蠶死葬
無棺竹笆舁去為坑瘞之生前所用器物盡棄墓
所若夢見祖父必懼焚紙用羊毛索卜卦卜其所
欲欲猪則必殺猪祭欲羊亦然雖赤貧亦借債或
鬻身為之刻木為信滿歲倍息償還不能者累歲
算之父死子償取無盡期此貧夷所以不能聊生
也近因嚴禁其俗少變
四曰麽些其人長大黑色男子紐鬚成索白手巾
纏頭著短衣穿皮鞋遍身脂膩不沭内披衣甲外
覆大黑偏氊出入常帶刀居荒村種蕎麥及青稞
食之畜犏牛山羊為生有事以艾炙羊膊卜其吉
凶婦女紐髮細辮短衣赤脚内披氊毯外披羊皮
飲食以青稞蕎麪牛羊酥乳煎茶食之疾病殺牛
羊祭鬼求安不服藥婚姻以牛馬聘娶燕會以牛
羊猪肉或刴碎或燒煑半熟為食青稞蕎麥為酒
死葬不用棺椁富者以綾絹貧者以布纏裹用竹
笆舁去殺猪帶毛壓扁名曰猪膘同屍燒之取其
頭及手足骨掛于懸崖之上三年復殺馬延僧
作佛事將骨抛棄再不復視
五曰狢&KR2225;其人矮小男女俱用布裹頭短衣赤足
長帶弓弩絆索地網入山捕獵其性與猓玀略同
住居山野以草為屋開種山地收取雜糧為食疾
病以猪羊胎為醫藥其俗男女無别婚姻以牛馬
為聘語言本類自知與他夷不相通燕會酒食與
麽些同死葬以布裹屍焚之棄其骨于水中永不
經由其地乃于焚時拔草根置小籃内携歸以為
祖宗歲時祭之
六曰咱哩其人男女與僰人同語音各别居板屋
耕種貿易本類自相婚姻聘禮用牛馬銀布燕會
酒食燒肉咂酒頗同西番苐多黃白二酒疾病自
採草藥療之死葬用棺斂或燒或瘞葬後以柏枝
插瓶内掛屋西壁為祖宗每歲清明拜祭
七曰漁人其人狡猾語言繁𤨏傍卭湖居住男晝
夜泛舟取魚女負籠入市婚姻自相嫁娶聘用布
疋酒食以猪羊泡酒飲之死葬以棺斂燒埋清明
日祭掃
八曰猓玀其人性狠好殺男女插髮著長衣腰繫
皮帶曰饑飽索裹帕赤足身佩刀劒居板屋刀耕
火種喜獵有事以艾灸羊膊卜吉凶有急以刃刺
人或自刺而死輕生樂鬭蓋其俗習婦人紐髮蟠
頭上身著繡花長衣無袴赤足外披細氊衫覆之
乘騎盤足横坐馬背上不墜飲食以蕎麪作餅以
菜作羹燕會撒松毛鋪地盤膝坐食待漢人以矮
小桌凳男女分席而坐殺猪用火燒去其毛以生
肝蘸椒鹽食之泡咂酒飲之器用木椀木杓筯用
竹簽婚姻以牛馬羊為聘死葬不用棺椁以錦帛
纏之燒化以土掩之乃刻木以羊毛線纏縶為祖
宗每歲六月二十四日宰牛羊祭之夜燃炬聚飲
九曰&KR0624;&KR0624;其人柔奸剛勁音類漢人亦有番語不
食驢騾猪肉其牛羊與雞鵝鴨必自殺乃食本類
自相婚姻疾病作佛事祈福不延醫巫死喪食肉
但不飲酒死者削去鬚髮布袋裝斂用木匣舁去
臨穴取屍入坑去衣扭頭西向覆之以板而瘞之
留木匣復用每歲清明日用麪餅祭掃不祀鬼神
不焚錢紙專敬天地而已每年輪轉一月闔家男
女清齋白日不食待星上方食之平居耕種貿易
大似齊民
右建昌僉事范守已于夷情撰次頗詳今按古稱
西南夷惟卭筰兩都蠻爾漢置越巂郡領十有三
縣皆為編民蕭齊改越巂為㺐郡其所謂㺐乃猓
玀之本名不知何時更易今稱之以為羅羅斯南
詔以為落蘭部實同名異皆字音之訛傳爾其曰
狢&KR2225;蓋亦㺐之别種云獨僰人之稱最古為羌戎
族類漢有僰道縣其人乃其遺族爾漁人附居卭
池亦漢之遺民&KR0624;&KR0624;乃唐宋回鶻之衆今海内俱
有之不獨此處為然至若白夷一種幻化不經其
用蠱毒人則又百粤蠻夷之故習也蕞爾南土蠻
夷雜居其不為吾民蟊賊者幾希倘束以有司而
鞭扑之狼奔鴟張在所不免前此所以鄙棄其衆
不以郡縣之治治之也迨至我
朝德盛化神殊域遐方罔不向化置郡縣添營制仁
漸義摩風俗漸淳若夫曲突徙薪之策駕馭鈐束
之道當事者尚宜留意爾
補遺
松茂道轄
鵲個寨土百戶蒙亞于雍正十年歸誠題准授
職頒給土百戶號紙一張無印信住牧之地曰鵲
個(管轄番民一百一十三戶每歲認納本色貢馬二匹解漳臘營交納牽領營馬)
藏浪寨土目奪賴(所管番民十五戶)
蒿鄧寨土目林柯(所管番民十三戶)
小喀樹土目姜錯(所管番民二十一戶年以上土目三名俱于雍正十歸誠由)
(松潘鎮繕給委牌每歲共認納本色貢馬一匹解漳臘營交納牽領營馬)
四川通志卷十九
