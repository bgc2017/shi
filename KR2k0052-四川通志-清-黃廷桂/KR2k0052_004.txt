四川通志卷四上
城池
惟王建國辨方正位體國經野為斯民長治久安
之計必有深溝高壘用奠金湯焉蜀城肇自張儀
漢唐宋元明以來涖兹土者疊為增繕疏浚其制
漸備至
國朝統一六合懷德為城被澤為池已無容設險而
自固然猶增置官守鎖鑰維嚴故諸屬城池雖廣
狹各異要皆與山水相憑依屹然樹一方保障則
仰崇墉之百雉固知苞桑之繫磐石之安萬世於
兹永賴矣作城池志
成都府
秦惠王二十七年張儀築大城周十二里隋時楊
秀附舊城西南二隅增築少城廣十里唐僖宗時
高駢築羅城周二十五里高二丈六尺外繞長堤
二十六里其後程戡盧法原王剛中范成大先後
修葺明趙清甃以磚石陳懷復浚池隍崇禎末圮
國朝康熙初巡撫張德地布政司郎廷相按察司李
翀霄知府冀應熊成都縣知縣張行華陽縣知縣
張暄共捐貲重修高三丈厚一丈八尺周二十二
里三分計四千一十四丈垜口五千五百三十八
東西相距九里三分南北相距七里七分敵樓四
堆房十一門四東迎暉南江橋西清遠北大安外
環以池雍正五年巡撫憲德增修益固
滿城
在成都府城西康熙五十七年建築城垣周四里
五分計八百一十一丈七尺三寸高一丈三尺八
寸門五大東門小東門北門南門大城西門城樓
四共一十二間每旗官街一條披甲兵丁小衚衕
三條八旗官街共八條兵丁衚衕共三十三條
成都縣(附郭)
華陽縣(附郭)
䨇流縣
唐宋元俱土城明正德間知縣王瓛因舊址增修
周二里七分計四百八十六丈萬歷甲午知縣杜
方偉改砌磚城東西闊五十丈門四廣都保民雙
江好義萬歷庚戌知縣楊文林改北門於西北隅
曰開元(以掘得開元錢因名)外環以壕
溫江縣
明成化間知縣李棠砌石城高一丈五尺周三里
六分計六百四十八丈門五昭化阜成廣安永寧
進賢正德中知縣段善鑿池深八尺闊一丈崇禎
十一年施之炳於城之東南西北各置譙樓一
新津縣
明成化間知縣唐昭始築土城正德間知縣田穀
包砌以石高丈餘周二里七分計四百八十六丈
池深一丈三尺寬一丈五尺門四
金堂縣
明成化中知縣王賓砌石城高一丈七尺周五里
三分計九百五十四丈門四康遠長寧義安永靖
外環以壕
新都縣
明正德初知縣張寬百戶湯聘莘合砌石城高一
丈八尺周九里三分計一千六百七十四丈外浚
深池知縣韓奕以南門臨河增置月城
簡州
明成化間知州張翔砌石城正德中知州王良增
修高一丈八尺周四里三分計七百七十四丈門
四
國朝康熙四年知州王孫盛補修
崇慶州
明成化中知州周尚文始築土城高一丈五尺周
九里三分計一千六百七十四丈上覆瓦門四
國朝康熙六年知州藺開禧修葺
郫縣
明天順間知縣唐節築土城成化初知縣錢淵增
修高一丈五尺周八里三分計一千四百九十四
丈闢門四各置樓正德間知縣李時暢重修
灌縣
舊無城明洪武中築土為牆弘治中知縣胡光包
砌以石高一丈六尺周八里計一千四百四十丈
樓四省耕閱清懷遠拱極門四宣化導江宣威鎮
安
國朝康熙五年知縣馬機補修
崇寧縣
舊土城明正德間經歷李琰增牆浚壕城高一丈
一尺周三里三分計五百九十四丈
新繁縣
明正德間知縣周鸞始築土城高一丈五尺周六
里七分計一千二百零六丈門四池闊一丈深五
尺嘉靖中知縣劉體仁改砌以磚
國朝康熙五十七年知縣劉廷錫重修四門樓春暉
陽亨秋登純德
漢州
明天順中知州李鼎州判王瑛始築土城正德間
僉事郝綰用石包砌高一丈八尺周九里七分計
一千八百四十六丈門四池深闊各一丈
什邡縣
明正德八年知縣王選砌石城高一丈八尺闊一
丈周三里九分計七百零二丈門四外環以壕
彭縣
明天順間知縣侯福始築土城高一丈五尺周四
里四分計七百九十二丈門四朝京鎮遠文化武
威成化初知縣李能重修浚壕築堤繞城
重慶府
明洪武初指揮戴鼎因舊址修砌石城高十丈周
十二里六分計二千二百六十八丈環江為池門
十七九開八閉俗以為九宫八卦之形朝天翠微
通遠金湯定遠南紀鳳凰金字仁和太平出奇大
安臨江洪崖干斯福興東水明末圮
國朝康熙二年總督李國英補築完固
巴縣(附郭)
江津縣
明成化中同知莫琚砌石城高一丈八尺周五里
六分計一千零八丈昔門九迎恩通市嘉會臨江
德威東阜西鎮南安北固今止開四門
長壽縣
舊土城明天順中知縣時順修築外環以壕
永川縣
明成化中同知莫琚知縣劉鳳砌石城高一丈五
尺周二里二分計三百九十六丈門六仁惠義正
阜民嘉惠文明武德
壁山縣
明成化中知縣張本砌石城高一丈五尺周三里
八分計六百八十四丈門四迎恩臨高拱秀演武
明末圮
國朝康熙初歸併永川雍正八年復設城亦重修
榮昌縣
明成化中同知莫琚知縣覃琳砌石城高一丈五
尺周五里五分計九百九十丈門四南和東泰西
寧北謐外環以壕
大足縣
明天順中知縣趙恕砌石城成化中同知莫琚重
修高一丈二尺周四里八分計八百六十四丈門
四昌寧昌泰昌孚昌靖嘉靖中知縣袁衍四增修
改四門曰迎曦送夕來薰拱極
綦江縣
明成化中主簿宋璧砌石城高一丈一尺周二里
七分計四百八十六丈門四迎恩偃武柔遠永川
明末圮
國朝康熙八年知縣李秉直重修
南川縣
明成化中知縣劉斐始築土城高一丈二尺周三
里五分計六百三十丈門四
國朝康熙二十四年重修
黔江縣
明洪武中知縣盧祥砌石城高一丈二尺周三里
五分計六百三十丈門四領夷望京宣化柔遠外
環以壕明末圮
國朝康熙二十四年修葺
合州
明成化中知州唐珣砌石城高一丈七尺周一十
六里二分計二千九百一十六丈門十二迎暉廣
濟安遠望江洛陽演武修文觀德阜民瑞應會江
迎恩萬歷三年知州史修移治瑞應山麓門八
銅梁縣
明天順中始砌石城成化中同知莫琚重修高一
丈三尺周六里六分計一千一百八十八丈門四
慶元慶會慶平慶成明末圮
國朝康熙初併入合州康熙六十一年復設縣今併
安居縣入焉城亦重修
定遠縣
舊城崩於江明嘉靖三十年知縣胡濂遷今治甃
築石城高一丈五尺周三里七分計六百六十六
丈門四文明武勝朝陽延景
忠州
明洪武中修砌石城高二丈周五里三分計九百
五十四丈門五修文修政懷忠懷賓賦清
酆都縣
明天順中知縣柴廣砌石城弘治中知縣李毅重
修高二丈周三里三分計五百九十四丈門五宣
化迎恩會川陽和屢豐
墊江縣
明成化初知縣楊端砌石城高一丈九尺周五里
五分計九百九十丈門四人和大定太平永安
涪州
明成化初砌石城高一丈三尺周四里計七百二
十丈門五
國朝康熙二十四年修葺
彭水縣
明嘉靖三十一年砌石城高一丈二尺周二里計
三百六十丈門五朝陽迎薰映暉北極東北曰小
東門外環以壕
保寧府
漢劉璋築土城後張桓侯增修元末明玉珍重築
仍土城明洪武四年千戶滕貴即舊址增拓内外
俱甃以石高一丈六尺周九里三分計一千六百
七十四丈門四富春錦屏澄清威德成化間指揮
田儀建四樓
閬中縣(附郭)
蒼溪縣
明成化中知縣朱敬始築土城正德間主簿唐賢
包砌以石高一丈五尺周三里五分計六百三十
丈門四迎旭通濟觀瀾親賢
南部縣
舊無城明成化中知縣蔣矩樹木為柵累石為門
萬歷中知縣饒一中改砌石城高一丈八尺周二
里七分計四百八十六丈門三靈雲跨黽狀元
廣元縣
明洪武三十一年設利州衞始築城砌以石高二
丈周九里計一千六百二十丈門五賓陽久閑南
鎮川西臨清北清遠懷羌
昭化縣
舊土城明天順間築正德中包砌以石高一丈一
尺周二里七分計四百八十六丈門四
巴州
舊土城明成化間州判唐平知縣王成包砌以石
高一丈二尺周四里計七百二十丈池深廣一丈
二尺門四有樓正德中參議胡鳳增修崇禎末圮
國朝康熙初年復修
通江縣
明洪武初知縣樂韶壘石立柵成化中知縣毛鳳
始築土城正德六年通判王斐包砌以石高一丈
七尺周四里計七百二十丈門三靖武永安朝鳳
明末圮
國朝康熙元年知縣王保釐重修
南江縣
明正德間知縣沈鏞始砌石城高一丈一尺周二
里三分計四百一十四丈池深一丈廣二丈東西
南三門明末圮
國朝康熙初年復修
劒州
明洪武初列柵為障成化中知州唐孟璋始築土
城正德十三年知州李璧包砌以石高一丈周二
里計三百六十丈門五劒閣武建鶴鳴漢陽立馬
並舊南門為六
順慶府
明洪武初自北津渡遷城於今治成化初增擴之
甃以磚石高一丈二尺周九里七分計一千八百
四十六丈門八景和來薰阜成陽復小東小南小
西小北崇禎末圮
國朝康熙初知府李民聖重修五十年江漲城圮知
縣張宿焜補修
南充縣(附郭)
西充縣
明天順間知縣張貴始築土城成化間知縣柳金
包砌以石高一丈周七里計一千二百六十丈門
四進賢大安僊林恩光
蓬州
明天順間州判李懋築牆樹柵弘治間知縣畢宗
賢同知段普甃以磚石高一丈周四里計七百二
十丈門四蓬萊鳳山龍溪五馬
營山縣
明成化中知縣李林始築土城正德間知縣嚴傑
包砌以石高一丈周四里九分計八百八十二丈
池廣一丈門四東秩臨清西城覽秀
國朝康熙四十四年知縣張玉璘重修
儀隴縣
明成化初知縣胡睿築土城於金城山頂正德間
知縣利本堅遷城於山下平溪包砌以石高一丈
五尺周九分一釐計一百六十丈有奇門四東作
西成迎恩朝闕
廣安州
舊無城明初豎木為柵依山為牆成化間始築城
甃以磚石高一丈二尺周六里計一千八十丈門
四柔安鎮安清安寧安
渠縣
明成化間知縣朱鳳始築土城正德間知縣甘澤
包砌以石高一丈周三里七分計六百六十六丈
門四各覆以樓外環以壕
大竹縣
明成化初知縣李旻始砌石城高一丈周二里四
分計四百三十二丈門四通濟通賢通渠通達明
末圮
國朝康熙六年知縣俞宣琅重修
岳池縣
明天順間知縣陳琳始築土城成化初典史馬貴
甃以石正德中知縣孫翰重修高九尺周三里七
分計六百六十六丈門四迎暉景安來薰永安
鄰水縣
明成化間知縣于福削山砌石為城高一丈五尺
周四里計七百二十丈門四迎陽永寧鎮安安慶
明末圮
國朝康熙四十三年知縣徐枝芳重修更建四樓曰
發育迎陽金馬星拱
叙州府
唐德宗時韋臯開都督府於三江口創建土城會
昌中因馬湖江水蕩圮徙築江北宋末安撫郭漢
傑移治登高山元至元中復城於三江口即今治
明洪武初增築外城包砌以磚高二丈七尺厚一
丈八尺周六里計一千八十丈門六麗陽合江建
南七星文星武安東南以大江馬湖二江為天塹
西北鑿壕廣五丈深一丈五尺
宜賓縣(附郭)
南溪縣
明天順中知縣鄧壽椿始砌石城高一丈二尺周
五里計九百丈門七縣前大江後小河東西北池
深一丈廣二丈
富順縣
宋元舊有土城明天順間甃以磚石高一丈八尺
周二里一分計三百七十六丈門六
長寧縣
宋宼瑊築土城明成化間知府王良美甃以石高
一丈六尺周六里計一千零八十丈門四外環以
壕
隆昌縣
明隆慶間知府張世印砌石城高一丈八尺周四
里三分計七百七十四丈門四
慶符縣
明成化初知縣詹文築土城後知縣黃瓚甃以磚
石高一丈二尺周三里五分計六百三十丈池深
一丈門四
高縣
明景泰初築土城成化間甃以石高一丈五尺周
二里計三百六十丈門四
筠連縣
明景泰初建土城成化二年知縣翁冕甃以石高
八尺周一里六分計二百六十八丈池深一丈門
四明末圯
國朝康熙八年知縣孫如芝重修
珙縣
明天順八年知縣曹棠始砌石城高一丈周二里
計三百六十丈門四
興文縣
宋趙遹征蠻常駐兵於此築土城明洪武中甃以
石高一丈周一里五分計二百七十丈門四
屏山縣
縣城即馬湖府治明隆慶間知府張世印甃以磚
石高一丈八尺周二里計三百六十丈門五東西
北各一南二
建武廳
明萬歷三年始砌石城高一丈三尺周二里六分
有奇計四百七十三丈東南北三門
直隸叙永廳
明洪武五年指揮楊廣率宣撫禄肇築城二水合
流城中故分東西二城東城為敘永廳治周二里
四分五釐計四百四十一丈高一丈八尺廣二丈
垜九百三十四城樓二水關一西城為永寧縣治
周三里七分有奇計六百六十六丈高一丈八尺
廣二丈垜一千一百八十一城樓五水關二東西
二城共七門賓陽洪化觀瀾承恩聚寳武成康樂
永寧縣(附郭)
直隸雷波衛
國朝雍正八年委潼川州知州徐遵義總理順慶府
同知管臚𫝊宜賓縣知縣許王謨監築土城高一
丈二尺周三里三分計五百九十四丈門四各置
以樓
黃螂守禦所
國朝雍正八年委潼川州知州徐遵義總理叙州府
通判翟燕詒屏山縣知縣馮又興監築土城高一
丈一尺周二里七分計四百八十六丈門四
䕫州府
明初樹柵為城成化十年郡守吕晟始砌以石高
一丈八尺周五里四分計九百七十二丈門五薰
德時阜賓陽來威肅成北倚大山東西南阻水為
池
奉節縣(附郭)
大寧縣
明正德初砌石城高一丈二尺周三里五分計六
百三十丈門四陽和安平永清振武
巫山縣
舊土城明正德中知縣唐書甃以石高一丈四尺
周三里二分計五百七十六丈萬歷初知縣趙時
鳳重修增高二尺五寸門四叢秀巫山會仙陽臺
雲陽縣
舊土城明正德間知縣梅寧甃以石高一丈四尺
周八里三分計一千四百九十四丈門四朝宗大
壯南薰咸和
梁山縣
舊土城明成化間知縣吳班甃以石高一丈四尺
周九百九十餘丈正德初減去五十餘丈增高六
尺以便防守今周五里二分計九百三十六丈門
四樂善豐勝安樂永安
新寧縣
舊土城成化間知縣茹玉甃以石正德初知縣王
良復增堞濬壕高一丈三尺周二里一分計三百
七十八丈門四龍勝珠明河清寳潤
萬縣
舊土城明成化二十二年知縣龍濟甃以石高一
丈二尺周五里計九百丈正德六年知縣孫讓增
高五尺門三會府會江會省
開縣
舊土城明成化中甃以石高一丈二尺周二里計
三百六十丈正德六年署縣訓導楊文建樓濬池
深廣一丈門四望僊瑞石畱陽盛山
建始縣
舊土城明正德七年知府吳潛行縣甃以石高一
丈二尺周三里計五百四十丈門四聳基添禄崇
碧望陽外環以壕
龍安府
明洪武二十三年知州薛繼賢移青州舊城於今
治周以木柵宣德五年知州薛忠義奏作磚城高
一丈八尺周九里三分計一千六百七十四丈門
四迎暉清平通遠拱宸外環以壕東關設迎恩樓
西關設鎮羌樓
平武縣(附郭)
江油縣
明天順六年典史姜綱始築土城正德中同知段
溥始甃以石高一丈五尺周三里計五百四十丈
明末圯
國朝雍正元年知縣彭阯修築
石泉縣
宋紹興中知縣魏禧奏築土城明天順中知縣席
貴始砌以石高一丈五尺周四里三分計七百七
十四丈池深五尺廣三尺門三阜民鎮遠弘文
彰明縣
明成化初縣丞邱顒始築土城高一丈二尺周一
里八分計三百三十四丈池深四尺門三
松潘衞
明洪武十七年砌石城高二丈六尺周九里七分
計一千七百四十六丈門五東南係平地西北山
岡大江貫其中城南有外城周二里高一丈八尺
東西南各一門
疊溪營
明景泰初築土城高二丈五尺周七里三分計一
千三百一十四丈門三
平番營
明萬歷間砌石城
國朝雍正七年重修高一丈八尺周一里八分有奇
計三百四十五丈門四
漳臘營
明萬歷間砌石城
國朝雍正七年重修高一丈八尺五寸周一里一分
有奇計三百零九丈門二
小河營
建置無考石城高二丈八尺九寸周二里七分有
奇計四百九十八丈零四尺七寸門四
南坪
國朝雍正七年巴州知州吳赫監築土城高一丈五
尺周一里五分有奇計二百七十丈東南北三門
西倚山東阻河南北月城各十五丈
會龍關
國朝雍正七年巴州知州吳赫監築土城高一丈四
尺周不及一里計一百四十丈東西二門上建城
樓各一
隆康關
國朝雍正七年巴州知州吳赫監築土城高一丈四
尺周不及一里計一百四十丈南北二門各置以
樓
寧遠府
即建昌衞明洪武中建土城宣德二年甃以磚石
高三丈周九里三分計一千六百七十四丈門四
安定建平大通寧遠
西昌縣(附郭)
會理州
舊會川衞明洪武間築土城永樂初指揮李毅包
砌以石高二丈三尺周七里三分計一千三百一
十四丈壕闊一丈門四
冕寧縣
舊寧番衞明洪武中築土城永樂三年指揮李信
包砌以石高二丈周六里一分計一千零九十八
丈壕闊三丈門四寅賓平夷寧遠鎮安
鹽源縣
舊鹽井衞明洪武初始築土城二十五年指揮李
華用石包砌高二丈五尺周四里有奇計七百四
十五丈池深三尺廣二丈五尺門四崇仁正義廣
禮順智
越巂衞
明洪武初築土城永樂初指揮李毅包砌以石高
二丈五尺周七里一分計一千二百七十八丈壕
闊三丈門四
迷易所
城燬故址尚存
德昌所
城周三里故址尚存
鹽中左所
即河西地土城微有故址
靖遠營
國朝雍正六年大邑縣知縣徐坦監築土城高一丈
二尺周三里一分一釐計五百六十丈門四
熱水營
國朝雍正八年寧遠府經歷徐騰蛟䕫州府經歷米
璘監築土城高一丈二尺周二里一分一釐計三
百八十三丈
柏香營
國朝雍正八年重慶府通判韓國衡監築土城高一
丈周一里九分八釐計三百五十九丈南北二門
會鹽營
國朝雍正八年鹽源縣知縣何源溥監築土城高八
尺周一里三分有奇計二百四十丈門四
寧越營
國朝雍正八年越巂營守備金德昭監築土城高八
尺周五分有奇計一百丈門二
木托營
國朝雍正八年榮昌縣知縣朱時冕監築土城高八
尺周二里一分有奇計三百八十三丈門三
永定營
國朝雍正八年順慶府通判宋勤業迷易所千總崔
大勲監築土城高一丈二尺周二里五分二釐計
四百五十三丈六尺門四
雅州府
明洪武初千戸余子正修砌石城高二丈五尺周
五里計九百丈池深一丈廣八尺門四明德鎮戍
威恩迎恩
雅安縣(附郭)
名山縣
舊土城明正統間始築嘉靖時知縣范元愷增修
明末圯
國朝康熙三年知縣李應宗重築甃以石高一丈七
尺周四里七分計八百四十六丈雍正元年知縣
徐元禧重修門四青雲畱青上清月華
榮經縣
明成化中知縣陳經始築土城高一丈周三里計
五百四十丈東西南三門皆有樓西北隅開小北
門以便樵汲
蘆山縣
漢姜維築土城周二里明成化中典史汪浩擴之
高一丈六尺周五里計九百丈外環以壕
天全州
舊有石城明洪武中盛茂修周三里三分有奇計
六百丈門四
清溪縣
唐韋臯築土城明初因故址甃以石高二丈五尺
周九里七分計一千七百四十六丈門四
大渡河守禦所
唐韋臯築土城明洪武間千戸朱正始砌以石門
四東西二壕深二丈四尺
打箭爐
國朝雍正八年安設阜和營倚山修砌石城計一百
四十五丈門五
裡塘
國朝雍正三年巡撫王景灝具
題委南部縣知縣曹源邠專督遂寧縣知縣盧佐斌
協理建築城垣
巴塘吹音
國朝雍正三年巡撫王景灝具
題委眉州知州馬世煓專督州判李喬林協理建築
城垣
噶達城
國朝雍正三年巡撫王景灝具
題委雅州知州楊文彬專督天全州經歷佟世祈協
理建築城垣
直隸嘉定州(雍正十二年陞為府)
宋開禧中故城西北倚山東南臨江後江水侵齧
城壞明正統中障以木柵成化間魏翰桿以石堤
正德十三年胡凖於城東南二面掘地甃石深厚
皆八尺餘皆編柏為柵護石始稱堅完嘉靖二年
知州李輔增修西北一隅又於水城增崇雉堞
國朝康熙四年上南道張能鱗知州高仰崑重修高
一丈六尺周十一里有奇計一千九百八十餘丈
門十會江涵春福泉迎恩瞻峩來薰望洋育賢崇
明麗正
峩眉縣
舊土城明正德七年僉事盧翊始甃以石高一丈
周八里計一千四百四十丈外環以壕十一年知
縣吳廷璧增修高一丈八尺嘉靖十九年於南北
兩隅增闢二門共為六門崇禎末圮
國朝康熙三年修葺
洪雅縣
明成化十九年知縣王讓築土城正德八年知縣
楊麟包砌以石高二丈周五里八分計一千零四
十四丈外環以壕崇禎末圮
國朝康熙三年重修門六大生迎薰懷美承恩觀成
連雲雍正七年增葺城樓
夾江縣
舊土城明正德中包砌以石高二丈周五里計九
百丈門五崇禎末圯
國朝康熙二十三年重修後為水齧知縣孫調鼎補
葺
犍為縣
明洪武初縣丞陳興始築土城正德中知縣李文
璧包砌以石高一丈三尺周四里四分計七百九
十二丈壕闊五尺門九東南近江每歲衝塌嘉靖
二十六年累石為堤崇禎十一年重修後經寇傾
圯
國朝康熙二十五年修葺完固
榮縣
舊城宋初築紹熙中增修二千五百五十丈門五
明成化二十一年知縣鮑珪以舊城遼闊改築周
七里有奇後以南門圮復減築高一丈八尺周五
里五分有奇計九百九十餘丈仍為五門嘉靖三
十三年增高五尺
威遠縣
明正德間始砌石城高一丈八尺周一里有奇計
一百八十二丈門四
直隸眉州
城本唐宋故址明成化十七年知州許仁甃以石
高二丈一尺周十里三分計一千八百五十四丈
門四
丹稜縣
明成化中知縣楊昺築土城正德間僉事盧翊知
縣劉臣包砌以石高一丈六尺周三里計五百四
十丈門四阜成文明武備迎曦
青神縣
明天順間知縣任廣鄭瓉相繼築土城正德初知
縣曾鼐增修嘉靖初楊麒包砌以石高一丈周五
里四分計九百七十二丈門四青陽聚奎麟西鴻
化外環以壕
彭山縣
明成化中知縣樊瑾築土城正德間僉事盧翊包
砌以石高一丈一尺周六里計一千八十丈門四
濯陽望眉臨卭通津外環以壕
直隸卭州
明成化中知縣姚□築土城正德十六年知州李
廷詔改甃以石高二丈周七里七分計一千三百
八十六丈門四有樓明末圮
國朝康熙三十二年知州戚延裔修築完固
大邑縣
明正統初知縣馮泰築土城正德中僉事盧翊包
砌以石高一丈二尺周八里計一千四百四十丈
門四外環以壕
蒲江縣
明天順間知州熊祥築土城正德中僉事盧翊包
砌以石高一丈二尺周三里三分計五百九十四
丈門四外環以壕
直隸潼川州(雍正十二年陞為府)
明天順間知州譚道生因舊址修砌石城高一丈
六尺周九里計一千六百二十丈門四環城有池
闊四丈引西溪九曲水注於中歲久湮廢知州錢
輪重加疏鑿又於城東築堤三十餘丈嘉靖中知
州趙德宏砌堤以石植柳萬株於外
射洪縣
明天順初典史廖斌築土城成化二十一年知縣
郭鏜甃以石高一丈五尺周五里計九百丈門四
觀瀾宗海覽秀迎恩隆慶中知縣李猷重修外環
以壕
鹽亭縣
明成化初知縣李惟中築土城正德中知縣胡進
律甃以石高一丈七尺周二里六分計四百六十
八丈門四東臨瀰江西南北塹土為池
中江縣
明天順八年知縣譚敏砌石城高一丈六尺周七
里計一千二百六十丈西南瀕江東北浚壕弘治
中知縣劉安增立小西門共五門賓陽正觀迎恩
永鎮近民
遂寧縣
舊土城明天順間典史吳讓甃以碎石正德間重
修易以巨石高一丈五尺周十里計一千八百丈
嘉靖中增高三尺門四望鶴登龍玉堂金馬
蓬溪縣
明成化初知縣楊珙築土城於河北正德六年知
縣馮本遷築溪南嘉靖二十一年知縣陳養正重
修增廣百餘步高一丈七尺周五里計九百丈門
四賓陽南薰西城拱辰
安岳縣
明成化初築土城正德七年知縣利本堅包砌以
石高一丈八尺周一里計一百八十丈門四臨溪
嚮朗望山拱辰
樂至縣
明正德五年知縣汪岷築土城八年知縣王聰甃
以石高一丈二尺周一里有奇計一百九十丈環
城有池門四迎恩演武修文朝京
直隸瀘州
宋政和中孫羲叟為帥始築土城明洪武初歸附
都指揮馬葉望奏開衞治令指揮皇甫霖仍舊址
砌石城高一丈五尺周六里九分計一千二百四
十二丈弘治初兵備羅安知州何綸建置城樓門
四寅賓旗遠拱極寳城萬歷中增闢東南西南二
門曰會津凝光
江安縣
宋嘉泰中知縣趙邁築土城明成化初縣丞李英
因舊址甃築以石高一丈五尺周六里計一千八
十丈門六有小西門小北門外環以壕
合江縣
明天順間知縣張瑾築土城成化中知縣黃瓚包
砌以石弘治中副使羅安增修門樓正德中知縣
朱銑重修高一丈二尺周一里八分計三百二十
四丈門五明末圮
國朝康熙十一年知縣謝旗重修閉小西門
納谿縣
明天順間知縣張瑾築土城成化間知縣黃瓚包
砌以石高一丈二尺周一里七分計三百零六丈
門四弘治中副使羅安增修門樓
國朝康熙五十一年知縣蔡璉補葺
直隸資州
西魏時築土城唐韋臯宋余玠各增修高一丈六
尺周四里九分計八百八十二丈門九崇禎末圮
國朝康熙初知縣劉振基補修外環以壕
資陽縣
明成化間知縣郭方王澄相繼修築土城高一丈
五尺周八里一分計一千四百五十八丈門四臨
津通衢慶明環秀外環以壕
内江縣
明成化初知縣謝熙砌石城高一丈七尺周九里
三分計一千六百七十四丈門八朝東鎮西向南
拱北觀瀾通川景陽臨清崇禎末圮
國朝順治十七年知縣習全史重修外環以壕
仁壽縣
四面皆山歷代無城明正德七年巡道僉事郝綰
巡視東西南三面稍平令砌石城三百餘丈尋圮
今止有石牆七十五丈高一丈五尺門一
井硏縣
明成化初知縣宋鑑周鈞始築土城弘治間主簿
李紹祖以石包砌高一丈五尺周三里五分計六
百三十丈門四啓東鎮南寧西拱北正德間知縣
裴文錦於西北增修門一曰望江外環以壕
直隸綿州
宋時推官歐陽觀築土城成化初知州甯鴻包砌
以石高一丈八尺闊一丈一尺周九里有奇計一
千六百餘丈門四上各有樓明末圮
國朝初年補葺少固後因水潰東北二門衝塌幾半
德陽縣
明天順初典史朱紀及正德間知縣姚瑛相繼修
砌石城高一丈六尺周七里三分計一千三百一
十四丈壕闊一丈門五旌陽孝泉廣居迎恩西城
羅江縣
明成化初知縣盛昶築土城正德中知縣陳堯臣
包砌以石高一丈五尺周四里三分計七百七十
四丈門四
安縣
明成化初知縣蕭光甫始砌石城高一丈八尺闊
一丈一尺周三里計五百四十丈門四資陽安仁
臨江定遠上各有樓池深廣各一丈
綿竹縣
明天順初砌石城高一丈八尺周三里九分計七
百零二丈正德間知縣邢大經補修增小西門為
五門各豎岑樓
梓潼縣
明成化中知縣關貴砌石城正德間知縣王賓重
修高一丈五尺周三里二分計五百七十六丈門
四
直隸茂州
宋時築土城元因之明洪武初指揮僉事楚華等
因舊址重修易以磚石高三丈六尺周三里七分
計六百六十六丈門四成化中巡撫張瓉始修外
城弘治六年參將房驥於東北二面鑿壕闊三丈
深如之巡撫謝士元復砌外城以石高一丈六尺
周五里計九百丈增東西二門嘉靖中重修崇禎
末圯
國朝康熙六年修築五十六年保寧府通判王廷玨
重修高二丈七尺周四里計七百二十丈垜口一
千零三十九門四俱有樓
保縣
明洪武間將軍丁玉砌石城高一丈五尺周三里
計五百四十丈東西二門有樓
汶川縣
明正德七年知縣李明始砌石城高一丈六尺周
不及一里計一百四十二丈門二
直隸達州
明成化二十一年築土城弘治中始甃磚石高一
丈五尺周三里五分計六百三十丈門五進賢正
南錦川夕陽鳳山
東鄉縣
明成化十九年知縣吳信築土城參政謝士元復
增其制知縣倪洪砌石加以樓櫓正德五年都憲
林俊又擴之高一丈二尺周三里計五百四十丈
門五東定西勝南寧北固迎薰外環以壕
國朝康熙四十四年知縣張琦修葺增置城樓雍正
六年知縣馮長發復修
太平縣
明正德十年知縣董璧始築土城高一丈二尺周
一里有奇計三百三十四丈門四迎恩來薰回照
鎮邊
四川通志卷四上
四川通志卷四下
關隘
書謹郊圻之畫易垂設險之文此關隘之所以為
重也故封域有關以别疆界阨塞有關以備寇盜
衝衢有關以防奸宄據險握要民社之保障繫焉
西蜀山河帶礪古稱雄封䕫渝劒閣門戸屹立防
禦固所宜嚴而各郡邑中鳥道千盤雲棧百折其
間依山憑水相地立防或沿或創皆可以固邊方
之鎻鑰搤蠻猓之咽喉於以樹藩籬而奠金湯太
平有道之長永垂億萬斯年矣作關隘志
成都府
沱江鎮(在成都縣北)蠶此鎮(在成都縣北威鳳山下)天回鎮(在成都縣)
(北天回山下)馬軍寨(在華陽縣東三十五里明置巡司今裁)均窰鎮(在華陽縣)
(界)招攜鎮木馬鎮麗江鎮(在雙流縣界)全節鎮(在溫)
(江縣界)新穿鎮(在新津縣東北四十里其地有新穿水)方井鎮(在新津縣界)
古城鎮(在金堂縣南)正多鎮牟池鎮(俱在金堂縣)柏茂鎮
(在金堂縣東近簡州之柏茂山故名)彌牟鎮(在新都縣北三十里今直巡司)軍屯鎮
(在新都縣界)陽安關(在簡州西南三里依山以為固)龍泉鎮(在簡州西七十里即)
(古靈泉縣今置巡司)江南鎮(在簡州東)洛帶鎮(在簡州西)清溪關(在崇慶州)
(西八十里亦曰清溪口其旁兩山峙立上合下開名百家門門内二里冇天生橋舊置巡司今裁)
乾溪鎮(在崇慶州西南唐中和二年西川叛將阡能等作亂陳敬瑄遣楊行遷等擊之戰於)
(乾溪即此)懷遠鎮(在崇慶州西昔為吐番出沒之地設有巡司今裁)犀浦鎮
馬街鎮雍店鎮(俱在郫縣界)玉壘關(在灌縣西北玉壘山下番夷往)
(來之衝亦曰七盤關)蠶崖關(在灌縣西四十里江山險絶鑿崖通道冇如蠶食故名)鹽
井關(在灌縣西白沙河)水西關(在白沙河南)獠澤關(在灌縣西南一百里)
(董璋韓瑚通華捷徑)蒲村鎮(在灌縣界九域志縣有導江蒲村唐興三鎮有蒲村場)虚
閣棧道(在灌縣西十里)石笋閣道(在灌縣西二十五里)龍洞閣道(在灌)
(縣西三十里)三奇戌(在灌縣西唐貞元中韋皋使鎮静軍使陳洎統兵出三竒路伐吐蕃)
(即此)清流鎮(在新繁縣界)河屯鎮(在新繁縣界)三水關(在漢州東南十)
(五里明置巡司於此)白揚林鎮(在漢州東後唐長興三年董璋謀襲孟知祥入西川境破)
(白揚林鎮即此)高境關(在什邡縣北六十里關外即章洛山)王村鎮馬脚
鎮吉陽鎮楊場鎮(俱在什邡縣)静塞關(在彭縣西北唐志在)
(彭州)三交鎮(在彭縣西北)
重慶府
銅鑼關(在巴縣東二十里有銅鑼峽設關故名)南平關(在巴縣南一百五十里明)
(萬歷中奢崇明陷重慶進攻合州石砫宣撫女官秦良玉討之營於南平關扼賊歸路即此)陽
關(在巴縣東後漢延熙中車騎將軍鄧芝為江州都督治此)佛圖關(在巴縣西十里即李)
(嚴欲鑿通汶涪二江處)石英鎮(在巴縣界)大洪江鎮(在巴縣東一百里明置巡)
(司今裁)扶桑壩(在巴縣東宋建炎三年元將巴哈等攻重慶守將張珏與戰於扶桑壩即)
(此)青木關(在巴縣北九十里)張關(在巴縣東一百八十里)二郎關(在巴)
(縣西北六十里)崖門關(在江津縣南三百里接貴州遵義府界一名鴈門關關南即屬貴州)
屯營(在江津縣南二十五里四圍峻絶中平如砥明正德庚午都御史林俊破賊曹甫屯兵於)
(此)風門關(在江津縣南五里)關口(在江津縣東一百里兩山對峙中通一路實屬)
(險要)漢東鎮(在江津縣西南)天臺砦(在長夀縣北四十里其地陡峻明季鄉人多避)
(兵其上)來蘇鎮(在永川縣西南六十里舊有牛尾永興侯溪龍歸羅市歡樂鐵山咸昌永)
(祥永昌共十一鎮)雙溪鎮(在壁山縣西又有多昆含谷王來依來共五鎮)朝陽關
(在榮昌縣東一里)永昌砦(在榮昌縣北)賴川鎮(在榮昌縣西北)米糧關
(在大足縣東二十五里即宋米糧鎮也)化龍關(在大足縣北三十里接潼川州遂寧縣界)
三舍溪關(在綦江縣南一百里)趕水關(在綦江縣南一百五十里舊置巡司)曲
崖隘(在綦江縣西南九十里距白錦夷界五里)白錦堡(在綦江縣南三十里)吹角
壩(在綦江縣南四十里)安穏砦(在綦江縣南)馬頸關(在南川縣南)冷水
關(在南川縣北一百里接涪州界)七渡水砦(在南川縣東)石勝關(在黔江縣)
(東五十里)石牙關(在黔江縣東七十里)老鴈關(在黔江縣東南七十里)白巖
關(在黔江縣西六十里)亭子關(在黔江縣西一百三十里與彭水縣接界)梅子關
(在黔江縣西五十里)新興鎮(在黔江縣界)雲門鎮(在合州東北)曲水鎮
(在合州東北)大安鎮(在合州西)獨柏鎮(在合州西北)臨江鎮(在忠州西)
(二里明置巡司今裁)塗井鎮(在忠州東宋元祐三年臨江塗井鎮雨黑黍即此)沙子
關(在酆都縣東南二百里)沙坪基(在墊江縣北四十里設有隘口)白雲關(在涪)
(州西南七十里)望州關(在涪州南七十里)清溪關(在涪州東南亦曰清溪鎮)陵
江鎮(在涪州界)安西砦(在涪州西)赤甲戍(在涪州舊志漢末為赤甲所聚)統
境關(在彭水縣東五里)二峯關(在彭水縣城北)大池關(在彭水縣城東接酉)
(陽司界)黑門堡(在彭水縣城東)鹽井鎮(在彭水縣東界)郁山鎮(在彭水縣)
(東六十里)
保寧府
南津關(在閬中縣南一里)滴水關(在閬中縣北五臺山下)鋸山關(在閬)
(中縣東五里龍盤山後為漢沔要衝之地)梁山關(在閬中縣東十里與梁山縣相連)和
溪關(在閬中縣東三十里路通巴達二州)土地關(在閬中縣北二十里與蒼溪縣接界)
東郭鎮(在閬中縣東)耀池鎮(在閬中縣南今廢)鐵山關(在蒼溪縣西五)
(十里)青山鎮(在蒼溪縣西三十里為西路要衝)龍山關(在蒼溪縣北)小土
地關(在蒼溪縣東南三十里)八字關(在蒼溪縣北八十里舊有巡司今裁)老樹
關(在蒼溪縣北一百里)茶店埡尖山子一椀水(俱在蒼溪縣界)
思依堡(在南部縣西北)富安鎮(在南部縣界)潭毒關(在廣元縣北八十里)
(潭毒山下)七盤關(在廣元縣北一百六十里)望雲關(在廣元縣北四十五里山勢高)
(聳與雲霄相接)朝天關(在廣元縣北朝天嶺上)百丈關(在廣元縣東一百六十里)
(旁有深河百丈故名明正德五年有五色雲現此)二郎關(在廣元縣南五里)葭萌
關(在廣元縣南十里)石櫃關(在廣元縣北二十五里)梅林關(在廣元縣南七)
(十里)龍門閣(在廣元縣北千佛崖側石壁陡立架木其上較他處尤險要)羅川戍
(在廣元縣東南廢嘉川縣南宋初王全斌既至嘉州會蜀人斷閣道全斌議取羅川路入别將康延)
(澤曰羅川路險軍士難進不如修閣道取大路全斌從之)渡口關(在昭化縣東北二里)天
雄關(在昭化縣西南五里)嵐溪關(在昭化縣西八十里)紫蘭隘(在昭化縣北二)
(十里)白水關(在昭化縣西北一百二十里東接陽平西達平武北連汶縣最為要隘)梅
嶺關(在昭化縣東四十里)石門關(在昭化縣西南)馬鳴關(在昭化縣西北)漢
王寨(在昭化縣北五十里相傳漢高祖駐兵處)望喜鎮(在昭化縣南)小劒戍
(在昭化縣西南五十里即秦伐蜀所由路也亦謂之石牛道又冇古道在縣東南經益昌戍又東南)
(入劒州普安縣即鍾會伐蜀路也)涪水關(在巴州南二百里)米倉關(在巴州西)
(北)八字關(在巴州北二十五里)東山堡(在巴州東十五里)雪峯堡(在巴)
(州東三十五里)平城堡(在巴州西十里)蒙山堡(在巴州北十里)蘇山堡(在巴)
(州北七里)三巴堡(在巴州西四十里)谷山堡(在巴州東南二十里)馬寶寨
堡(在巴州東南一百八十里)石城舊堡(在巴州東七十里)鎮壩堡(在巴州北)
(四十里)舊廟山堡(在巴州西八十里)綠山堡(在巴州東二百八十里)茶
壩寺隘(在巴州西南一百二十里)浪樓溪隘(在巴州西南一百五十里)馬波
關(在巴州東三百里)雲城關(在巴州東三百里)黃城關(在巴州東南)鳳
嶺關(在巴州西南一百五十里)虎頭寨(在巴州西)萬春鎮(在巴州界)洪口
關(在通江縣東北二百里自紫陽入蜀路)羊谷口隘(在通江縣東北二十里)花
石寨(在通江縣東四十里)羊圈山關(在通江縣北四百里接陜西漢中府南鄭縣界)
□壩關(在通江縣東北二百里自陜西漢中府入蜀路今設巡司)竹浴關(在通江縣)
(東北二百八十里自陜西紫陽縣入蜀路)毛浴鎮(在通江縣東二十里)白楊關(在通)
(江縣東北三百四十里自陜西西鄉縣入蜀路)消溪鎮(在東江縣界)渡頭鋪(在通)
(江縣西南)立石鋪(在通江縣西北)諸葛寨(在南江縣西一百里上有泉水四時不竭)
(相傳武侯嘗駐兵於此)大巴關(在南江縣北一百五十里接陜西南鄭縣界)樗林
關(在南江縣東北八十里兩山峙立懸崖為道)塗輪鎮(在南江縣界)琉璃關
(在南江縣東十里)蟒潭隘(在南江縣北一百五十里)兩河口堡(在南江縣南八)
(十里)柏林堡(在南江縣北五十里)大埡堡(在劒州東)上亭鎮(在劒州北)劒
閣(在劍州東北六十里一名劎門關兩山壁立中通一道僅容車馬誠蜀北之咽喉)苦竹
隘(在劒州北)來蘇寨(在劒州東八十里)木馬寨(在劒州東南九十里)研石
寨(在劒州北三十五里)蘆塘寨(在劒州東北即董璋所置七寨之一)永安鎮(在劒)
(州界)柳池鎮(在劒州西南)豐盛鎮(在劒州北)開遠戍(在劒州西五十里元)
(和志鍾會故壘亦名空塜戍後魏改今名)深坑戍(在劒州北魏正始二年邢巒使統軍王足)
(西伐入劒閣時梁將孔陵屯深坑足擊破之梁軍回東柵)
順慶府
曲水鎮(在南充縣西)羊口鎮(在南充縣南)北津鎮(在南充縣北五里即)
(舊縣治明設巡司今裁)大陵鎮(在西充縣東)七盤鎮(在蓬州界)黃渡河
隘(在營山縣北六十里東通巴達西接順郡)風竇鎮(在營山縣西)流江鎮(在儀)
(隴縣南九域志有唐清來蘇樂安崚山四鎮)永安鎮(在儀隴縣東南九域志有長樂新豐)
(古城龍運四鎮)酉市鎮(在儀隴縣東)岳門鎮(在廣安州界)龍洄鎮(在廣)
(安州西南)三溪鎮(在廣安州界)單騎鎮(在廣安州西南)靈溪鎮(在廣安州)
(西北)宕渠關(在渠縣東層巒疉嶂峻不可攀甚為險要)衞渠關(在渠縣北)老關
砦(在渠縣北)馬頭鎮(在渠縣界)鄰山鎮(在大竹縣西)黎梓隘(在岳池縣)
(東)太平鎮(在鄰水縣界九域志有榮支長樂凛圖廉井合禄龍會樂游安仁諸鎮)
敘州府
摸索關(在府南界三百里)落捍關(在府南界五百里)閘造關(在府西南)
(界五百里)二郎關(在宜賓縣東南隔江上有川主廟)馬湖鎮(在宜賓縣西)横
江鎮(在宜賓縣西南)宣化鎮(在宜賓縣西北)姜維屯(在宜賓縣南)戰井
鎮(在富順縣東四十里)趙化鎮(在富順縣東五十里)風化關(在長寧縣治中舊為)
(清風閣)料關(在長寧縣東二十五里峻嶺懸巖路經其上水遶其下誠為扼要之區設有塘)
(鋪)寧遠砦(在長寧縣東七十里)清平砦(在長寧縣北)梅洞堡(在長寧縣)
(東五十里)石笋堡(在長寧縣治南)城西堡(在長寧縣西三里)土地坎(在隆)
(昌縣五里瀘榮往來要道)懷遠砦(在慶符縣界)靖邊堡(在慶符縣東五里明宣德)
(中建)江口鎮(在高縣南四十里)安邊堡(在高縣北一里當興珙筠三縣之要道明)
(永樂中置堡以為控禦)殷家灣(在筠連縣東十里)平蠻堡(在筠連縣南二十五)
(里交高縣界)三岔鎮(在筠連縣東南正德中置)縣西堡(在筠連縣西二十五里明)
(初置)頂陽關(在筠連縣西北二十里交烏蒙界)羅星隘(在珙縣南八里有建武營)
(兵防守)鹽水堡(在珙縣南一百二十里明置巡司今裁)底東堡(在珙縣南三十)
(里明洪武中置今廢)上羅計堡(在珙縣南七十里上羅計長官所居宋屬長寧軍元至元)
(十五年授千戶明景泰中設官兵戍守明正德十一年撫臣馬昊討都掌叛蠻屯駐於此)下羅
計堡(在珙縣西五十里明洪武中調敘南衛兵於此戌守以控扼蠻獠)李子關(在興)
(文縣東南一百餘里明成化四年都掌大壩蠻叛督臣程信以貴州帥毛榮為左哨由李子關伐木)
(開路疊石成橋諸將力攻大敗逆蠻於此)昔乖寨落豹砦石頭大
寨(皆蠻寨)輪縛大屯(在興文縣南)兩河口鎮(在興文縣東北明初置巡)
(司今裁)龍關(在屏山縣東三里)鳳關(在屏山縣西二里)新鄉鎮(在屏山縣)
(西北二百里)檜溪堡(在屏山縣西南)大營關(在建武廳治南五里)百二關
(在建武廳治東南一里)酉陽關(在建武廳治東一里)虎懼關(在建武廳治東一里)
金雞關(在建武廳治北二里)都都寨(在建武廳治東一里)
直隸叙永廳
雪山關(在敘永廳東一百里)吼西關(在敘永廳南一百二十里接壤鎮夷)魚浮
關(在敘永廳東三里)魚鳬關(距永寧縣三十里)鎮遠關(在永寧縣西三十里)
蝦蟆關(在永寧縣小西門外三十里)神龍關(在直隷雷波衛西南七十里凉山諸)
(夷出入咽喉為烏角隘之門戶)
䕫州府
瞿塘關(即古之捍關也舊在赤甲城後移大江南岸對白帝城故基唐天祐元年蜀王建將)
(章武請於䕫東作鐵絙絶江中流立柵於兩端謂之鎖峽宋景定五年守將徐宗武於白帝城下巖)
(穴中置鐵柱二根各高六尺四寸夏秋水汩春冬復見鐵索七條長二百七十七丈五尺共五千一)
(十股用鐵索欄江因呼為鐵鎖關)百牢關(在奉節縣東十五里魏辛毗云䕫州百牢關兵)
(馬不可越)石門關(在奉節縣東六十里兩山相夾接巫山界)金子關(在奉節縣南一)
(百八十里明設巡司今裁)銅鑼關(在奉節縣南四百里有諸葛武侯城池)尖山關
(在奉節縣西南二百四十里路通施州其地有三尖山壁立故名明設巡司今裁)鳳凰關
(在奉節縣前五里舊志又有閣溪關吕公關石龍關)三鈎鎮(在瞿塘峽口當時鐵鎻斷江浮)
(梁禦敵處也鎮居數溪之會故曰三鈎)南坪寨(在瞿塘峽口大江南岸對羊角山洪武四)
(年湯和等討明玉珍時玉珍用鐵索横斷江口又於鐵索外鑿壁引繩為飛橋以禦明師於此)天
螺寨(在白帝城北五里)廣武寨(在奉節縣西南二十里以廣武軍嘗屯此故名)鬼
門關(在奉節縣東北三十里)石蕊關(在奉節縣南一百二十里)青崖關(在奉)
(節縣北今廢)袁溪鎮(在奉節縣東北)遞運所(在奉節縣西二里)青崖關
(在大寧縣北)下五寨(在大寧縣北四十里)得勝關(在巫山縣東六十里今為得勝)
(鋪)羊耳關(在巫山縣南三十里)大石嶺關(在巫山縣南八十里明嘉靖中建今)
(裁)瞿門關(在巫山縣西六十里)跳石鎮(在巫山縣西北亦曰石跳鄉)當陽
鎮(在巫山縣西四十里)三會砦(在巫山縣東四十里今為三會鋪)廉康寨(在巫)
(山縣北十五里)東門關(在雲陽縣北一百里)五溪鎮(在雲陽縣西北六十里)晁
陽鎮(在雲陽縣界)高陽鎮(在雲陽縣西北三十里)鐵檠(在雲陽縣北五十里)
杏市鎮(在梁山縣西南二十里)虎溪鎮(在梁山縣西北四十里)牛頭寨
(在梁山縣西十五里赤牛山上亦名赤牛城)峽石市(在梁山縣東五十里其地有書院峽)
(故名)豆山關(在梁山縣東北)銅關鎮(在梁山縣北七十里)正陽寨(在梁山縣)
(東一百里)郭家寨(在梁山縣北界)方城寨(在梁山縣界)豆山關(在新寧縣)
(東四十里接開縣界)西柳關(在萬縣西北)永寧堡(在萬縣南舊名羅網壩)鹽
厰(在萬縣東)漁陽鎮(在萬縣界)虎爪關(在開縣北三里)金練關(在開縣北)
(五十里)高橋關(在開縣北一百里)茅坡關(在開縣西九十里)溫湯鎮
(在開縣東)建陽關(在建始縣東南)野廂關(在建始縣南一百三十里舊為戌守處)
石耳關(在建始縣西一百四十里)石門關(在建始縣東一百三十里路通巴東)石
城關(在建始縣西二十五里)石乳關(在建始縣西三十里石乳山上)連天寨
(在建始縣界)沙子關(在石砫司東六十里)大風關(在石砫司南六十里)
龍安府
羊腸關(在平武縣西北十里)石虎關(在平武縣西北六十里)舊關(在平武縣)
(西北一百七十里)鐵蛇關(在平武縣東十里)北雄關(在平武縣東北一百三十)
(里)天險關(在平武縣西北二十里)黃楊關(在平武縣西北一百四十里)梧
桐關(在平武縣北二十里)馬轉關(在平武縣東七十里)七里閣(在平武縣東南)
(四十里)盧崖閣(在平武縣東南四十五里)興文閣(在平武縣東南一百三十里山)
(路盤桓下臨急湍)朱仙閣(在平武縣東南一百五十里)東閣(在平武縣東南一百)
(七十里)棧閣(在平武縣東)麒麟關(在平武縣東二百二十里)石關隘(在平)
(武縣東南一百十里)芍藥戌(在平武縣東九十里)石門戌(在平武縣西南七十里兩)
(石如門故名)大印隘(在平武縣南一百四十里)摩天關(在平武縣東北一百九十)
(里魏遣鄧艾寇蜀由此)涪水關(在平武縣東)瑚空關(在平武縣西北四十里)
龍門關(在平武縣西)明月關(在平武縣東)果陽關(在平武縣東)油
溪鎮(在平武縣界)白草寨(在平武縣西南四百里)木瓜寨(在平武縣西北)
(二百里)白馬寨(在平武縣北三百里)瓦舍壩(在平武縣東北)奠邊關(在石)
(泉縣東十七里)石板關(在石泉縣西六十里)上雄關(在石泉縣西北五里)大方
關(在石泉縣東北)松嶺關(在石泉縣西北)石門鎮赤珠古寨(在石)
(泉縣西北一百五十里)寳珠古寨(在石泉縣北一百二十里)永平堡(在石泉縣)
(東二十里)奠酒啞堡(在石泉縣西)復土堡(在石泉縣西北十里)壩底堡
(在石泉縣西北四十里)大印堡(在石泉縣東北)馬蹄關(在江油縣西二十里)望
山關(在松潘衛東七里)雪欄關(在松潘衛東二十二里)風洞關(在松潘衛)
(東三十七里)黑松林關(在松潘衛東五十七里)紅崖關(在松潘衛東七十二)
(里)三舍關(在松潘衛東一百一十七里)鎮遠堡(在松潘衛東南一百二十七里)
小關堡(在松潘衛東南一百四十二里)松埡堡(在松潘衛東南一百五十七里)三
路堡(在松潘衛東南一百六十七里)師家堡(在松潘衛東南一百七十七里)四望
堡(在松潘衛東南一百八十七里又東二十里即小河營)西寧關(在松潘衛南二十五)
(里)安化關(在松潘衛南四十五里)百勝堡(在松潘衛南五十里)新鎮關
(在松潘衛南七十里)淨江堡(在松潘衛南八十里)歸化關(在松潘衛南九十里)北
定關(在松潘衛南一百五里)鎮江關(在松潘衛南一百二十里舊名蒲江關又南六)
(里即平番營也)平夷關(在松潘衛南平番營南十里又金瓶堡在平番南二十里鎮平堡在)
(平番南三十里鎮番堡在平番南四十五里靖夷堡在平番南五十五里平定堡在平番南六十五)
(里又南八里接疉溪界)流沙關(在松潘衞西十里外通生番地勢遼闊非可限越明萬歷)
(間遇秋防嘗駐兵此地)虹橋關(在松潘衛西北二十八里河西有落虹橋為餉道必經之)
(地又谷粟堡在衛西北十里高屯堡在衛西北二千里羊裕堡在衛北六里唐舍堡在衛北十六里)
(皆在河東)黃勝關(在松潘衛西北關外即西夷地)涪陽戌(在松潘衛東南一百九十)
(里東南去龍安府一百八十里明宣德間設官兵更替戍守今為小河營)黃沙壩(在松潘衛)
(東南一百二十六里今為平番衛)漳臘堡(在松潘衛西北四十里即播州城故址也洪武)
(十一年建宣德二年為羌番所據景泰六年復收其地舊志漳臘延袤二百餘里襟帶山河雜居夷)
(番其最要者有上下羊洞等隘口自漳臘北去遼廓幽遠一望無際矣今為漳臘營)赤磨鎮
(在松潘衛東北)疉溪(在松潘衛南今為疉溪營)南橋關(在疉溪營南五里又中橋關疉)
(溪營南十五里徹底關疉溪營南三十里小關疉溪營東五里疉溪橋關營西五里永鎮橋關營北)
(四十里鎮平關營北六十里俱明時置)馬路堡(在疉溪營南又南為小關堡與實大關相)
(接其附近為巴豬五族大砦)新橋堡(在疉溪營北十里稍南為漢關堡其北又有普安堡)
(明正統十二年巡撫寇深平松潘叛番於疉溪添設普安靖夷鎮番三堡是也)太平堡(在疉)
(溪營北三十里)石臼戍(在疉溪營北)麻答嘴砦(在疉溪營北五十里)雙馬
砦(在疉溪營西一百二十里)荒砦(在松潘衛東南)水草坪(在松潘衞東)
寧遠府
石門關(在西昌縣東五十里入東夷界)甸沙關(在西昌縣東南三百五十里接會理)
(州界關北接威龍州南近迷易所東鄰普雄法果諸夷)羅鎖關(在西昌縣西南六十里)
瀘沽關(在西昌縣北一百里瀘沽峽其南又有老君關至為危峻)太平關(在西昌縣)
(北一百二十里)水砦關(在西昌縣西北明洪武初月魯帖木兒叛詔藍玉等討之西川都指)
(揮使瞿能率兵破水砦關即此)羅佐關(在西昌縣西南二百里交烏蒙界)金川堡
(在西昌縣東南二百四十里)紙房堡(在西昌縣西三十五里)天星砦(在西昌縣)
(界)龍溪鎮(在西昌縣東四十里)瀘津關(在會理州東南三十里為南蠻要路)迷
郎關(在會理州南六十里一名迷水鎮)松坪關(在會理州西南一百八十里近雲南)
(界)永昌關(在會理州西南三十里即水昌州也)大龍關(在會理州西北六十里)
姜州堡(在會理州東南九十里即廢姜州也)沙沱關(在冕寧縣東七十里)羅羅
關(在冕寧縣東一百二十里一名猓玀關本猓玀舊穴也)冕山關(在冕寧縣東冕山所)
(北五里)九盤關(在冕寧縣東一百六十里)相嶺關(在冕寧縣東一百九十里)烏
角關(在冕寧縣南五十里)北山關(在冕寧縣北二十里)約閣關(在冕寧縣東三)
(十里)哈哈關(在冕寧縣西北五十里)觀音隘(在冕寧縣南三里)沙他關
(在冕寧縣東二十里)三關(在冕寧縣南一百二十里)石關(在冕寧縣西三十里)白石
堡(在冕寧縣東冕山所)定番堡(在冕寧縣西)雙橋關(在鹽源縣東北八十里)
古得關(在鹽源縣西二百八十里)箐石堡(在鹽源縣東十里)杭州堡(在鹽)
(源縣東北)德力堡(在鹽源縣東北一百六十里西去打冲河所十餘里)喇伯關(在越)
(巂衞西北二十五里)小相公嶺關(在越巂衛南五十里今名小哨)炒米關(在越)
(巂衛南二十里)青岡關(在越巂衛北三十里)海棠關(在越巂衛北一百二十里)曬
經關(在越巂衛北一百九十里)鎮西所(在越巂衛北一百二十里)鎮雄堡(在越)
(巂衛西南)白馬堡(在越巂衛東北一百九十里)平夷堡(在越巂衛東)木瓜
夷(在越巂衛東北)
雅州府
金雞關(在雅安縣東北二十里名山縣分界)水津關(在雅安縣東二十五里)竹
箐關(在雅安縣東五十里洪雅縣分界)飛仙關(在雅安縣西三十五里蘆山縣分界)
飛龍關(在雅安縣南四十里)高橋關(在雅安縣南八十里榮經縣分界)壠越
鎮(在雅安縣西三十六里)多功鎮和順鎮(俱在雅安縣界)黑竹關
(在名山縣東五十里通卭州大路)撫人戌(在名山縣北)卭崍關(在榮經縣西三)
(十里)紫眼關(在榮經縣西三十里)天險關(在榮經縣東北四十里)石門戍
(在榮經縣西南三十五里)雄邊砦(在榮經縣西北)太平堡(在榮經縣西北二十五里)
黃土堡(在榮經縣西五十里)八步關(在蘆山縣北與天全州連界路通卭州)飛
仙關(在蘆山縣東南五十里即古漏閣一名多功峽為蘆山天全入雅州府要路)靈關
(在蘆山縣西北)禁門關(在天全州西二里)始陽鎮(在天全州南二十里)紫石
關(在天全州西八十里)碓春谿(在天全州東十里)岩底關(在天全州西北十五)
(里)兩河口(在天全州東三十里)冷磧砦(在天全州西南)劒山屯(在天全州)
(西南)泥山所(在天全州東)柘木場(在天全州西)清溪關(在清溪縣南一)
(百三十五里)小關山黑岩關白吉關老君關
飛越嶺(俱在清溪縣界)七擒隘口(在清溪縣界相傳武侯擒孟獲於此)九折
坂(在清溪縣界即王陽回車王尊叱馭處)㚋金堡(在清溪縣西)消瘴堡(在清)
(溪縣南)黑産關(在清溪縣西二十里)通望戌(在清溪縣南)松坪寨(在清)
(溪縣東南一百八十里)砂坪砦(在清溪縣東南)安靖寨(在清溪縣界即諸葛武侯)
(戰場也又有白衣寨及大小壩等砦)大卡(在打箭爐東)楊柳卡(在打箭爐東三十里)
直隷嘉定州(雍正十二年陞為府)
平羌關(在嘉定州北)嘉禾關(在嘉定州北又有紫石關當嘉眉二州分界處)嘉
慶關(在嘉定州東大江東岸)臨江關(在嘉定州北)二石關(在嘉定州東)
綿竹關(在嘉定州北三十里)蘇稽戌(在嘉定州西南三十里)符文鎮(在嘉)
(定州西)冷溪關(在峩眉縣南歸化鄉有平夷大堡築垣駐兵設關以禦猓人又有牛漩堡)
(金口墩楊村汛棬木汛俱分兵駐防)土地關(在峩眉縣西南四十里)大圍關(在峩)
(眉縣西南八十里)太平墩(在峩眉縣西南一百五十里與凉山接界)合河鎮(在峩)
(眉縣南)竹箐關(在洪雅縣西五十里與雅州接界)苟王寨(在洪雅縣南八面山)
(崖懸梯而上昔人避兵於此)回鑾鎮(在洪雅縣東四十里)止戈鎮(在洪雅縣西十)
(五里)魚潮場(在洪雅縣東)鐵石關(在夾江縣西千佛巖側下臨江潭一徑中通曲)
(折上下險出天成)溺漹鎮(在夾江縣東南二十里)石馬關(在犍為縣北三十里)
四望關(在犍為縣東北七十里)懲非關(在犍為縣南二十里)沐源鎮(在犍)
(為縣西南)三江鎮(在犍為縣東北一百里即古應寧縣也)老筠堡(在榮縣西二十)
(五里)來蘇鎮(在榮縣南五十里)新羅鎮(在榮縣東南八十里)龍臺鎮(在榮)
(縣東北)賴牟鎮(在榮縣西)
直隷眉州
魚耶鎮(在眉州東南三十里即古魚蛇鎮也)東館鎮(在眉州西七十里)柵頭
鎮(在丹稜縣南四十里當嘉眉往來之衝)青羊橋(在青神縣界相傳老子騎青牛出關)
(過此因名)江口(在彭山縣東四十五里)
直隷卭州
夾門關(在卭州南六十里兩山夾岸如門西與夷獠接界)火井壩(在卭州西六十)
(里今設巡司並管夾門關)石盤戍(在卭州西一百里)平樂鎮(在卭州西南八十里)
延貢砦(在大邑縣東南)思安砦(在大邑縣西)乾溪鎮(在大邑縣東十里接)
(崇慶州界)永安鎮(在大邑縣南即永安鋪)黑竹關(在蒲江縣西南五十里接名山)
(縣界)雙路鎮(在蒲江縣西六十里)鹽井寨(在蒲江縣南)
直隷潼川州(雍正十二年陞為府)
石板灘(在潼川州北一百八十里)冷水埡(在潼川州南一百五十里)葫蘆溪
(在潼川州北八十里)富國監(在潼川州南)張把寨(在潼川州南)秋林寨
(在潼川州東)南明鎮(在潼川州西北)大通鎮(在射洪縣南)豐儀鎮(在射)
(洪縣界)鵝溪鎮(在鹽亭縣北)大汁鎮(在鹽亭縣東北)玉龍鎮(在鹽亭縣)
(南八十里)臨津鎮(在中江縣東)龔市鎮(在中江縣東南)黃鹿鎮(在中江縣)
(西北五十里舊名卞市)白水鎮(在遂寧縣北)韓朋鎮(在遂寧縣西南)萬歲
鎮(在遂寧縣西)倒流鎮(在遂寧縣西)利國鎮(在遂寧縣西南三十里)九
節鎮(在蓬溪縣東南一百三十里)客館鎮(在蓬溪縣西二百十里跨鼇山下)安
福鎮(在蓬溪縣東南五十里)三會鎮(在樂至縣北係遂寧潼川簡州三處交界之地)
(因名)龍臺鎮(在樂至縣東)茗山鎮(在樂至縣東)
直隷瀘州
龍透關(在瀘州南五里相傳武侯所立)玉蟾關(在瀘州北六十里)永安關
(在瀘州北)半邊關(在瀘州城北)石棚鎮(在瀘州南二十里)博望寨(在瀘)
(州西十里)僰道寨(在瀘州南二十里東漢征南蠻屯兵於此)綏遠寨(在瀘州東初屬)
(武都城宣和初始入川)板橋堡(在瀘州西南)洞掃堡(在瀘州西南)李市
鎮(在瀘州北)安遠砦(在江安縣七十里世傳武侯征蠻駐此)金雞關(在江安縣)
(東北二十里)梅嶺堡(在江安縣西南)席帽溪砦(在江安縣南)符關(在合)
(江縣南)乾壩場(在合江縣南八十里)江門鎮(在合江縣西南路通遵義萬歷中楊)
(應龍叛合江令募兵扼江門以拒之即此)小河口隘(在合江縣南)王家場(在合)
(江縣東五十里)富家垇(在合江縣西七十里)白鹿場(在合江縣北七十里)雲門
關(在合江縣南五十里通牂牁路為邊隅要險)遥壩砦(在合江縣南)石虎關
(在合江縣東南)
直隷資州
龍泉隘(在資州東銀山鎮北有龍泉洞天將雨則雲霧生)南湍鎮(在資州界)銀
山鎮(在資州東四十里)資陽鎮(在資陽縣東)椑木鎮(在内江縣南三十里)
(接重慶府榮昌縣界)大安鎮(在仁夀縣界舊名永安鎮)賴藕鎮(在井研縣界)
直隷綿州
樓門&KR0309;辛店子灰角鋪鍾陽鎮(俱在綿州界)石
羊鎮(在綿州東)鹿頭關(在德陽縣北三十八里唐置元和元年劉闢以西川叛詔高崇)
(文討之闢城鹿頭關崇文擊破之八戰皆捷遂軍於關西斷闢糧道於是鹿頭綿江諸將皆降遂趨)
(成都)柏社鎮(在德陽縣西北三十里又有略坪靈龕二鎮)黃鹿鎮(在德陽縣北二)
(十里)斜灘河(在德陽縣東四十里)打魚院(在德陽縣西五十里)茶店子(在德)
(陽縣東三十五里)白馬關(在德陽縣東羅江縣北與鹿頭關相對其下名落鳳坡相傳龐)
(統中流矢於此)曲山關(在安縣北六十里通松潘要路)小壩關(在安縣西二十五里)
疉溪堡靈鷲堡曲溪堡香溪堡後莊堡
轅門堡(六堡皆從前西番由小路擾安地都督何卿設立防禦今裁)松嶺關
(在安縣北)保國鎮(在安縣東北)盤砦(在安縣東北)雷鼓平堡(在安縣界)
睢水關(在綿竹縣東北四十里相連安縣通松茂羌番要路)綿隁堡(在綿竹縣北三)
(十里為天池大壩要路)馬尾堡(在綿竹縣西北二十里馬尾河口)白水堡(在綿)
(竹縣西北三十里白水河口)龍蟒堡(在綿竹縣西北二十里)三江堡(在綿竹縣)
(西北三十里與什邡接界通石泉茂州羌番要路)堡子營(在綿竹縣西四十里)土地
堡(在綿竹縣西北三十里)白埡堡(在梓潼縣東又東有圖山堡)上亭鎮(在梓)
(潼縣北)
直隷茂州
雞宗關(在茂州南四十二里明置巡司今裁)七星關(在茂州南三十五里與雞宗關)
(相近即唐望星關也乾符二年高駢鎮西川復戌望星關即此關前有小孔七大孔一穿山而成如)
(七星伴月然故名關南棧道臨江倚崖古稱絶險嘉靖十九年副使張問之鑿崖修關傍有偏橋)
雁門關(在茂州南七十里臨江據險為州南門戶)積水關(在茂州東九十里明置巡)
(司令裁)魏磨關(在茂州北三十里)實大關(在茂州北八十里明洪武初平蠻將)
(軍丁王設關外即疉溪界)土門堡(在茂州東七十里)壩底堡(在茂州東)鎮戎
堡(在茂州北)椒園堡(在茂州北)長安堡(在茂州北)韓瑚堡(在茂州北)長
寧堡(在茂州北)桃坪關(在茂州東南)黃崖關(在茂州西北)鎮羌寨
(在茂州南四十里)松溪堡(在茂州北)穆肅堡(在茂州北)鎮安關(在保縣西)
(北五十里關外即生番界)新安堡(在保縣東十里接新併威州界)保子關(在保縣新)
(併威州西北一里湔沱二水之中設索橋以通金川雜谷沃日及威保二處羌漢往來要衝)鎮
夷關(在保縣界在新併威州西南一百二十里為雜谷往來之路)坡底堡(在保縣界)
(在新併威州西南七十里)乾溪堡(在保縣界在新併威州北五十里)故桃關(在汶)
(川縣南八十二里)徹底關(在汶川縣南五十里為松茂第一要隘)茶關(在汶川縣)
(南一百四十五里一名蠶岩關)汶堡(在汶川縣西一里)馬原堡(在汶川縣西五里為)
(番門出入之所)雁門堡(在汶川縣北五十里)牛溪寨(在汶川縣界)
直隷達州
吕公關(在達州東三里又石龍關州東十里)鳳凰關(在達州西三里)鐵山關
(在達州西)龍船關(在達州西北)太原鎮(在達州東)深溪關(在達州東北一)
(百三十里)清河鎮(臣達州西北)石門關(在東鄉縣東三十里)高橋關(在東)
(鄉縣東南二百里接開縣界嶺路峻絶為邑要地)馬渡關(在東鄉縣西北三十里接巴州)
(界)七里峽(在東鄉縣南三十里)鹽場關(在東鄉縣北)藍津關(在太平縣)
(東三十里舊名難津關四山環阻中通烏道為最要地又有弔壘鐵爐二關)銅陵關(在太)
(平縣東五十里)明通關(在太平縣東北三百里)梨樹隘(在太平縣北四十里)貳
州隘(在太平縣北二百五十里)深溪關(在太平縣東一百八十里俗呼賀關)
四川通志卷四下
