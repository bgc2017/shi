欽定四庫全書
畿輔通志卷四十一
關隘
正定府
白馬關在正定縣西北唐書地理志鎮州有白馬
關方輿紀要關臨滹沱河旁有白馬岡因名金大
定中滹沱河決白馬岡關始廢
故關在井陘縣西三十五里唐書長慶元年裴度
出故關討王庭凑方輿紀要自山西道出井陘此
為控扼之要自昔置關於此正統二年修築關城
分兵防戍嘉靖二十二年更營新城二十三年設
參將益兵防禦自是常為要地關隘攷故關南北
山坂回環南連贊皇元氏外通平定樂平所轄口
凡三十有六府志
本朝順治初設守備戍守康熙三十九年改設參將
娘子關在井陘縣西三十里故關北相傳唐平陽
公主駐兵於此因名胡三省通鑑注井陘娘子關
西出即是平定州方輿紀要明嘉靖二十一年增
置官兵築城為固與故關相唇齒
井陘關在井陘縣井陘山上與獲鹿縣接界淮南
子天下九塞井陘其一史記秦始皇本紀十八年
大興兵攻趙王翦將上地下井陘漢書陳餘傳趙
王復使李良略太原至石邑秦兵塞井陘未能前
寰宇記井陘山甚險固李左車說陳餘曰井陘車
不得方軌騎不得成列請守之餘不從即此通鑑
晉太元十八年後燕慕容纘等分道出井陘攻晉
陽二十一年魏主珪伐後燕潛自晉陽開韓信故
道遂出井陘趨中山唐書地理志鎮州獲鹿有井
陘關一名土門關元和志鎮州獲鹿井陘口縣西
南十里即太行八陘之第五陘也四面高中央下
似井故名舊唐書肅宗本紀至德元載命郭子儀
分兵出井陘定河北五代史梁開平四年晉王存
勖命周德威引兵出井陘屯趙州宋史太宗本紀
太平興國二年車駕自太原幸常山由土門路金
史太宗紀天會四年宋种師中以兵出井陘完顔
和尼敗之方輿紀要明初兵自正定而西入井陘
下平定州盖太行為控扼之要井陘又當出入之
衝或以為即故關故關盖井陘西出之道耳
龍泉關在阜平縣西七十里有上下二關相距二
十里方輿紀要下關正統二年建景泰二年又於
迤西北築上關城天順成化間皆添設官兵戍守
嘉靖二十五年改築關城守禦益密關隘攷龍泉
關東北至倒馬關百五十里西至山西五臺縣百
八十里自關南北沿山西界各數百里所屬隘口
六十餘處皆與山西分列官軍戍守
泉水頭口在井陘縣西南九十里北至故關六十
里關隘攷自泉水頭以下凡二十三口俱為故關
南路而泉水頭備禦尤切明嘉靖二十一年特設
官兵防守
達滴崖口在井陘縣西北五十里娘子關西北與
山西盂縣接界東南至故關六十里關隘攷自達
滴崖以下凡十二口為故關北路正統四年達滴
崖置戌嘉靖二十四年復增兵防禦
大石板溝口在元氏縣西六十五里北至倒馬關
三百六十五里有土城又短嶺口在縣西北七十
里蒼巖道嶺口在縣西北八十五里俱有石墻一
道明嘉靖中俱置戍
葦泊嶺口在元氏縣西八十里北至故關八十里
有城明正統四年設嘉靖中增兵戌守又青峪嶺
口在縣西七十里亦有城置兵戌守
車孤駝口在靈壽縣西一百五十里北至龍泉關
一百四十里明正德二年建城置戌
白草溝口在靈夀縣西一百四十里北至龍泉關
一百二十里明正統二年置戍
惡石口在平山縣西北百四十里滹沱河自山西
經此入縣界川原平敞最為要害明景泰三年築
城置戌
鷂子崖口在平山縣西北二百里北至龍泉關一
百七十里明正統九年設嘉靖中增兵守禦關隘
攷自鷂子崖以下凡二十四口為龍泉中路
十八盤嶺口在平山縣西一百二十里東北至龍
泉關三百里明正統二年築城置戍嘉靖中增兵
防守關隘攷自十八盤以下凡二十一口為龍泉
南路而十八盤口尤為要害
陡撞溝口在阜平縣西北一百里南至龍泉關四
十里明嘉靖二十二年置關隘攷自陡撞溝以下
凡二十一口為龍泉北路
吴王口在阜城縣西北一百里東北至倒馬關三
百二十里明弘治十二年築城置戍關隘攷自吴
王口以下凡十九口為倒馬南路
落路口在阜平縣東北一百五十里東北至倒馬
關九十里明正統四年築城置戍關隘攷自落路
口以下亦屬倒馬關南路
狼牙口在阜平縣東北一百里東接曲陽縣界去
倒馬關六十里三關外墻至此與内墻合為一方
輿紀要元太祖十二年金將張柔趨中山與戰於
狼牙口即此
黃沙嶺口在贊皇縣西北黃沙嶺下北去故關一
百里有廵司
後溝口在贊皇縣西南十里至故關一百十里至
龍泉關五百十里至倒馬關六百八十里道里記
内三關邊墻至後溝口而始竟云
城上堡在欒城縣北二十里今名冶河堡又縣南
十里有東鞏堡東十二里有城郎堡西十五里有
陳村堡為縣四境之捍衛
賈老營堡在行唐縣南十五里又縣北二十里有
羊觀村堡
慈峪鎮在靈夀縣北五十里舊置廵司於乂口頭
鎮後移此仍名乂口頭廵司有土城防守
回舍鎮在平山縣西二十里明嘉靖二年築今復
修治
郭蘇鎮在平山縣西北四十里有土城明嘉靖中
築
天長鎮在平山縣滹沱河東北方輿紀要唐景福
初李克用及義武帥王處存合兵攻成德帥王鎔
拔天長鎮即此
兩嶺口鎮在行唐縣西北七十里有廵司
嘉祐鎮在行唐縣東金史地理志行唐有嘉祐鎮
縣志縣東有嘉牛鎮盖即嘉祐之訛
茨溝營在阜平縣西北百二十里吴王口外舊曰
茨溝村南有扒背銀河村胡家莊柳樹村天橋兒
蓮子崖等處山中皆産礦砂明嘉靖二十五年礦
徒嘯聚於此設廵司防守
本朝設守備以時稽察
白眉寨在井陘縣西南三十五里據山為險形勢
雄峻有天橋樵採者仄足而渡又西南為牛欄寨
亦曰牛山寨四面陡絶上有清泉流繞又五峰寨
在故關東北三十里有五峰相峙故名又陳山寨
亦在故關北高峻﨑嶇險不可攀
方嶺寨在獲鹿縣西南西屏山麓又高公塞亦在
縣西南三十七里
三公寨在元氏縣西七十里其相近有鹿臺等十
餘寨皆連接山西界
瑜珈寨在平山縣西八十里孤峰插雲宛在天表
下視三門塞如培塿
三門寨在平山縣西百里山勢險峻峰頂平曠又
仙人寨叚樹寨韓信寨皆在縣西又林山寨在縣
北二十里
神臺寨在阜平縣西北吴王口外又火頭寨亦在
縣西
天臺寨在贊皇縣南三十里其山壁立絶頂有二
泉又石人寨在縣西六十里雙門寨在縣西北五
十里
紅子店在平山縣西六十里有集
本朝順治十年築石墻為衛又南店在縣北三十里亦
有集
半璧店在行唐縣南十里有墩臺
宋曹村集在元氏縣東南二十里其西有堡周一
里許眀成化中築又南集在縣西北四十里明季
於村西北角築堡
范臺村在欒城縣東十里有舊臺址范水出焉
下口村在平山縣西一百二十里明洪武中置廵
司今裁
南蘇堡在新樂縣東南三十里又壘頭堡在縣東
十五里張家莊堡在縣西南四十里馬頭舖堡在
縣南二十五里四堡俱有城池墩臺為戌守之地
東里堡在晉州南二十五里又總管堡在州南四
十里
城堡在晉州東北二十里又東十八里有小侯橋
堡
東村堡在無極縣西南三十里又縣東有流村堡
西有北蘇堡北有郭莊堡
許春壘在藁城縣西北隋書地理志九門有許春
壘府志在九門故城南
平將軍壘在藁城縣北十二里明建文中平安屯
兵處
义頭村在藁城縣西北七十里舊置廵司於此今
廢
順德府
黃榆關在府西北五十里黃榆嶺上石磴盤旋形
險道峻為衝要地明正統間設重兵防守於此今
廢
燒梁關在内邱縣西晉地道記中邱縣有燒梁關
方輿紀要關為昔控扼之處明時亦設兵於此戌
守
馬嶺口在府西北一百六十里居民千家山勢頗
險下有澗溝二十餘丈名曰鬼谷相傳為王詡藏
修處其南六十里為清風嶺口山勢高聳盛夏無
暑氣二口皆有關墻為明時戍守處與黃榆關相
犄角
陳宋口在府西黃榆嶺北薛居正五代史梁乾化
三年晉將周德威自邢州陳宋口踰漳水而東方
輿紀要嶺下多陳宋二姓因以為山口之名也
數道巖口在沙河縣西一百五十里溝澗旋繞數
層故名其東十里為大嶺口其西三十五里為黃
背巖口皆有關墻舊為兵防要口
鶴度嶺口在内邱縣西百七十里山頂最高惟鶴
可度故名其北二十五里為錦繡堂口又北十里
為雲凹口皆接山西樂平縣界
黃寺堡在邢臺縣西北四十里又宋家莊堡在縣
西北一百里俱明時大名兵備防秋處
原莊堡在鉅鹿縣西南十五里往來所經商旅輻
集舊有小城可以守禦又張王疃堡在縣南上疃
村堡在縣北
孝路堡在廣宗縣南二十里周二里濠廣一丈又
有板臺堡在縣北二十五里周二里有竒濠廣一
丈五尺俱明嘉靖二十一年建
金堤堡在内邱縣東十里又官莊堡在縣東尹村
堡在縣北清修堡在縣西北皆明嘉靖二十年知
縣杜世爵建
綦陽鎮在沙河縣西四十里九域志沙河縣有綦
村鎮鐵冶務金史地理志沙河縣鎮一綦陽舊志
宋皇祐四年置鐵冶司於此有冶神祠
常河鎮在平鄉縣東北其相近又有節固高阜二
鎮皆明嘉靖二十一年築堡
團城鎮在鉅鹿縣東北四十里金史地理志鉅鹿
縣鎮一團城舊志民居環繞如團故名
銅馬鎮在鉅鹿縣北七里漢光武破銅馬賊處也
縣志鎮有銅馬祠祀漢將馬武
新店鎮在任縣東三十五里金史地理志任縣鎮
一新店
腰水寨在府城西北黃榆嶺口地極高峻其上平
闊惟一徑可通腰半有水因名
香爐寨在府城西北百里黃榆嶺北峰巒高峻狀
如香爐其北即贊皇縣界
秦王寨在沙河縣西北九十里相傳秦王敗竇建
德於此
東新寨在南和縣北又有西新舊果新果八角等
寨
石門寨在内邱縣西北晉地道記中邱縣有石門
寨方輿紀要五代初晉王存勖自石門趨鎮州即
此
戴家砦在沙河縣西一百里形勢高峻止一徑可
通其上平原廣闊中有一池雖旱不涸
宣務柵在唐山縣西北宣務山下唐昭義鎮所置
戍守處也舊唐書會昌三年劉稹以澤潞叛詔諸
道兵進討成德帥王元逵奏拔其宣務栅因進攻
堯山方輿紀要栅在堯山東麓與縣相唇齒
唐店在廣宗縣南五代梁乾化三年鎮冀將王德
明自臨清攻宗城下之梁魏州帥楊師厚伏兵唐
店邀擊德明大敗即此
西王社在邢臺縣西七十里明崇禎六年設廵司
於此
廣平府
臨洺關在府城西五十里本隋臨洺縣治宋元祐
中廢為鎮明嘉靖間重築新城設分司通判舊有
廵司今裁
車騎關在州北三十里有城明弘治十四年築舊
置廵司今裁
石牌口在永年縣西二十里
牛家堡在永年縣南二十里
香城固堡在曲周縣東北六十里接威縣界又大
目寨堡在縣東七十里接山東臨清州界又侯村
堡在縣東南四十五里接山東邱縣界又大砦堡
在縣東北一百里接清河縣界
馬羅堡在曲周縣東北五十里元時安仁鎮明改
今名
南陽堡在肥鄉縣東三十五里又毛演堡在縣北
十八里
郭方堡在成安縣東二十里又鄭家莊堡在縣東
南二十五里又閻村堡在縣東北十八里又北漳
堡在縣西北十二里
焦家堡在廣平縣西北三里又孟固堡在縣西十
里俱有燧臺
東韓村堡在廣平縣東十八里又平固堡在縣東
三十里亦俱有燧臺
河沙堡在邯鄲縣東南二十五里又王化堡在縣
北二十里戸村堡在縣西二十里俱有城置戌
邵固堡在威縣東宋崇寧中嘗移廣宗縣治此又
七級堡在縣北章華堡在縣東北
浮圖店堡在雞澤縣西十八里堡城周三里又小
寨堡在縣南十八里周四里外皆有濠
謝爐堡在清河縣東南十二里堡城周一里有竒
高二丈外有池商民輳集又蓮塜堡在縣東北二
十五里高廣與謝爐等
王家莊堡在磁州南
黃龍鎮在府城西南通鑑唐光化三年朱全忠將
葛從周擊洺州自鄴縣渡漳水營於黃龍鎮金疆
域圖永年縣有黃龍鎮
大繇鎮在永年縣東二十五里又曲陌鎮在縣北
三十里舊皆有城今圮
新安鎮在肥鄉縣西二十里又翟固鎮在縣東八
里新寨鎮在縣東三十里皆有堡
平恩鎮在曲周縣東南金史地理志曲周有平恩
鎮府志今名程孟集
新鎮在廣平縣南十里
大趙鎮在邯鄲縣東九域志邯鄲縣有大趙鎮府
志縣東南二十里有代趙鎮盖即大趙之譌
寧化鎮在清河縣西南古黃河濱
臨水鎮在磁州西四十里又彭城鎮在州西十五
里冶子鎮在州西八十里又昭德鎮在州西北臺
城鎮在州北
二祖鎮在磁州東四十里
舊店營在肥鄉縣東十八里縣寄治於此又焦家
營在縣南十五里
馮家營在廣平縣南九里
吴官營在雞澤縣東八里今有集又孫家營在縣
南三十里
二哥營在清河縣東南四十里御河濱
善兒寨在永年縣東十二里又閻胡寨在縣東二
十里張兒寨在縣南八里
駙馬寨在雞澤縣東二十里
潘兒寨在廣平縣東三十二里又縣東北二十四
里有周九寨三十里有常兒寨三十二里有新寨
三十五里有李官寨打虎寨四十里有王九郎寨
四十五里有孟思寨又縣西北三里有紀家寨縣
北三里有侯固寨
黑闥壘在府西南十里方輿紀要唐劉黑闥據洺
州時所築因名
油房集在清河縣東二十五里御河濱為往來孔
道
陳義村在府城東十里永年縣諸水皆由此流入
雞澤縣界
張臺村在威縣東北舊設經鎮廵司於此今裁
大名府
臺頭堡在府城南門外方輿紀要其地有高臺相
傳為魏惠王拜郊臺
儒家砦堡在府西北四十里又黃金堤堡在府東
北三十里
沙口堡在魏縣東二十里西附邑東倚郡為衝要
之所明嘉靖中建
主簿寨堡在清豐縣東南三十里又許村堡在縣
西南三十里馬村堡在縣東北二十里城皆周一
里有竒可以守禦
慶祖堡在開州西南二十五里又吕邱堡在州西
南五十里又井寨堡在州西北七十里衛水硝河
環其左右
清河堡在開州東又東有柳家屯堡文留堡又州
東南有八公橋堡徐鎮堡
小灘鎮在府城東北二十五里御河濱方輿紀要
自元以來為輓輸要道舊志河南漕運以此為轉
兑之所明初設廵司嘉靖三十七年又設税課司
於此今省
束館鎮在府城東六十里以有束晳廟而名
李固鎮在魏縣東南通鑑唐文德元年朱全忠自
白馬濟河下黎陽河李固三鎮九域志魏縣有李
固鎮
雙井鎮在魏縣東南三十里當漳衛合流之衝舊
有糧廳為本縣收運處今改折色廳廢
北臯鎮在魏縣西南三十里與廣平府成安河南
彰德府臨漳二縣接壤明嘉靖三十年築城
回龍鎮在魏縣西南六十里相傳宋真宗回鑾經
此因名
韓家鎮在南樂縣東二十五里金史地理志南樂
縣有韓家鎮
土樓鎮在開州西方輿紀要劉宋永初末北魏將
奚斤拔宋滑臺進擊翟廣於土樓九域志灤州臨
河縣有土樓鎮
古定鎮在開州東南六十里舊志舊置廵司俗稱
小濮州
大岡鎮在長垣縣東南七十里有廵司明洪武初
置
蒲潭營在魏縣西南四十里其相近有倉口申輞
郝村等營
黃軍營在東明縣西南明洪武初宜春侯黃彬屯
軍於此因名
羅兒寨在清豐縣東二十里又沙閣寨岳兒寨漢
兒寨皆在縣東三十里又霍子寨山留寨皆在縣
東四十五里又縣東南有曼家寨及杜家胡家等
寨
西店在府西北三十里有集漳河舊經此
杜勝集亦曰杜勝砦在東明縣南六十里明弘治
六年設通判主簿各一員董理河務嘉靖中裁
本朝順治年設守備一員把總二員并設廵司於此
裴子砦集在東明縣南五十里與長垣縣連界
白茅集在長垣東一百二十里元賈魯治河始此
歛盂聚在開州東南左傳齊侯晉侯盟於斂盂即
此
楊村在開州西南十五里薛居正五代史梁貞明
五年晉王軍於德勝王瓚據上游十八里楊村夾
河築壘方輿紀要村在州西南舊時大河要口也
趙征村在開州東北即宋六塔河口也宋至和中
修六塔河内侍劉恢奏六塔河口乃趙征村於國
姓御名有嫌方輿紀要今其地亦名趙村舖
宣化府
飛狐關在蔚州東南與易州廣昌縣連界即飛狐
口也漢書酈食其說漢王曰請塞飛狐之口晉中
興書建興中劉琨自代出飛狐口魏氏土地記代
城南四十里有飛狐關元和志蔚州飛狐縣以縣
北飛狐口而名寰宇記飛狐道北入媯州懷戎縣
界即古飛狐口也明志飛狐口相傳有狐於紫荆
嶺食五松子成飛仙故名舊志飛狐口在蔚州東
南六十里北口在州南三十里
隘門關在蔚州西南即古隘口也寰宇記蔚州隘
門山亦曰隘口壁立直上層崖刺天有古道極險
隘後魏明元帝置義倉於此明志隘門關在蔚州
西南四十里今名石門口置廵檢司
協陽關在保安州西南魏氏土地記下落城西南
九十里有協陽關西通代郡方輿紀要代郡今蔚
州境也
美峪關在保安州南六十里明置美峪守禦千戸
所在保安衛西景泰二年移此其西南接蔚州界
獨石口在赤城縣東北一百里其南十里為獨石
城本元雲州之獨石地明初建城周六里有竒門
三宣德五年移開平衛於此景泰三年設上北路
參將駐此
本朝康熙三十二年併衛於赤城縣仍設參將駐防亦
曰獨石路口外為太僕寺牧厰察哈爾遊牧處及
阿霸垓諸旗分地
張家口在萬全縣東二十里其南五里為張家口
城明宣德四年築周四里有竒門二嘉靖中改築
周三里有竒城外有池天崇間為互市之所
本朝為張家口路設參將駐防康熙二十九年增設副
將雍正三年增設張家口同知口外為禮部太僕
寺牧厰及察哈爾官兵阿霸哈納爾等諸旗分地
九宫口在蔚縣東南四十里九宫山側明洪武九
年置廵司後廢又口東永寧松子二口明永樂十
三年塞
興寧口在蔚縣東北一百二十里明永樂中置廵
司天順間徙於北口今廢
丁寧口在西寧縣東南方輿紀要丁寧口相近又
有鰲魚水峪二口嘉靖中余子俊所云順聖川東
城三隘是也
岔道口在延慶州南二十里明宣宗實錄宣德五
年廵邊駐蹕岔道方輿紀要自八達嶺而北地稍
平五里至岔道有二路一自懷來至宣府為西路
一自延慶州至四海冶為北路八達嶺為居庸之
噤吭岔道又八達之籓籬也舊志明嘉靖三十年
築城於此周二里有竒有西南北三門
黑峪口在延慶州東北方輿紀要口西為白草窊
等處要衝也
馬水口在保安州西南一百六十里接淶水縣界
(詳保定府)又天津口在州東南與宛平縣接界
沿河口在懷來縣南一百三十里桑乾河口也接
宛平縣界(詳順天府)
東城在西寧縣東六十里本遼奉聖縣地明初廢
天順四年築城周四里有竒謂之順聖川東城為
戍守處
本朝初為宣府鎮南路康熙三十二年設守備駐此
保安衛城在懷來縣西北七十里明初為雷家站
景泰二年於此置保安衛
本朝康熙三十二年以衛并入懷來縣設參將駐此
永寧城在延慶州東四十里明永樂十一年置永
寧縣屬隆慶州十五年又於縣置永寧衛屬宣府
鎮
本朝順治十六年并縣入衛康熙三十二年又併衛入
延慶州今為永寧路都司駐守城周六里有竒門
四
萬全左衛在懷安縣東六十里元為宣德府地明
洪武二十六年置萬全左衛三十年徙廢永樂二
年復還故治屬萬全都指揮使司
本朝初屬宣府鎮西路康熙三十二年以衛地併入懷
安縣設守備把總駐此城周六里有竒門二
龍門所在赤城縣東三十里本元雲州之東莊地
明宣德六年設千戸所築堡周四里有竒門二萬
歷十八年設下北路參將駐此
本朝順治九年裁參將設守備駐此
雞鳴驛堡在府城東南六十里明永樂十六年設
站於此因雞鳴山為名十七年因民堡增築周四
里有竒為鎮城入京要路
本朝設把總駐守
深井堡在府城南少西六十里明正德五年築周
三里有竒設守備把總各一員
本朝康熙三十二年裁守備
葛峪堡在府城北五十里明宣德五年築周四里
有竒中路參將駐此
本朝改設守備
長峪口堡在府西北四十里亦宣德間置周三里
有竒其西二十里為青邊口堡又西南四十里為
羊房堡與張家口接壤
本朝順治八年三堡皆併入葛峪堡
寧遠站堡在府城西少北四十里明永樂初設站
置堡周三里有竒又洋河堡在府南五里水泉堡
在府南四十里榆林東中西三堡在府北三十里
雙營堡在府東北四十里
滴水崖堡在赤城縣東八十里明弘治八年築周
三里有竒東去大邊二十里即密雲縣古北口之
後也
本朝設守備於此其東為寧遠堡又東北為長伸地堡
又東南為牧馬堡漾田堡皆明所築今廢
鎮寧堡在赤城縣西北三里明弘治十一年築周
二里有竒舊設守備
本朝康熙元年改設把總
馬營堡在赤城縣西北六十里元為雲州之大猫
兒峪明宣德七年築堡隆慶中增修周六里有竒
門四為鎮守要地
本朝設把總駐此其西為松樹堡又西北為君子堡其
東南為倉上堡亦皆明時所築
雲州堡在赤城縣北三十里本元雲州地明洪武
初廢州置驛宣德五年築城置戍景泰五年增設
千戶所後又設上北路參將駐此
本朝改設守備城周三里有竒門二其北二十里為猫
兒峪堡又二十里為半壁店堡俱明嘉靖間築今
廢
鎮安堡在赤城縣東北五十里明成化八年築周
二里有竒
本朝設守備駐此又清泉堡在縣東北方輿紀要山下
有清泉湧出繞堡而東因名今廢
新河口堡在萬全縣西北四十里明宣德十一年
築周二里有竒
本朝設守備駐此
洗馬林堡在萬全縣西北七十里明宣德七年北
廵駐蹕於此十年築城置戌隆慶五年增修周四
里有竒門二
本朝設守備駐防
膳房堡在萬全縣北二十里明成化十五年築嘉
靖十二年增修周二里有竒
本朝設守備駐此又來遠堡在縣東張家口北五里
上莊堡在萬全縣北方輿紀要明永樂中車駕常
駐蹕於此
鵰鶚堡在龍門縣東四十五里本元雲州之雕窠
站明初置浩嶺驛永樂中改鵰鶚堡築城置戍隆
慶四年增修周二里有竒
本朝設把總駐守方輿紀要堡當北路之中為往來要
道
長安嶺堡在龍門縣東南九十里明初置豐峪驛
永樂九年築城置戍改今名弘治二年增置守禦
千戸所
本朝設守備駐此城周五里有竒邊防攷堡地東西跨
嶺中通一線旁徑逼仄居庸而外此為重關之險
龍門關堡在龍門縣西二十五里明宣德三年築
萬歷十三年增修周二里有竒關門在堡東五里
又三岔口堡在縣東十五里金家莊堡在縣西北
七十里三堡皆
本朝順治八年省
趙川堡在龍門縣西五十里明宣德五年築隆慶
後改磚城周四里門二城外有濠
本朝設把總駐守其東八里為白廟堡又北二十里為
大白陽堡即唐媯州之白陽鎮也又東少北為小
白陽堡今俱省
榆林驛堡在懷來縣東南三十里元置榆林驛明
初因之正統末築堡周二里有竒
本朝設把總駐守方輿紀要堡初置於懷來衛東羊兒
峪北明正統末改築於此舊志堡東至延慶州岔
道口二十五里至居庸關五十八里其南即昌平
之白羊口為控扼之所
土木驛堡在懷來縣西南二十五里本名統漠鎮
唐初高開道據懷戎時所置後訛為土木明永樂
初置堡正統末車駕駐此北狩堡遂毁嘉靖四十
五年就故堡修築周二里有竒
本朝設把總駐守邊略堡東北至延慶州八十里西至
保安州四十里地界相錯當往來之衝為襟要之
地
草廟堡在懷來縣土木堡北三十里
桃花堡在蔚縣東北九十里明嘉靖四十四年築
周二里門二設倉置遞
本朝設把總駐守其西南三里為雅澗堡東北五里為
後營堡
黑石嶺堡在蔚縣東南黑石嶺上明正德三年築
周二百四十步
本朝設把總駐此
三泉堡在西寧縣東南二十里
西陽河堡在懷安縣西北明正統五年建萬歷三
年展築周四里有竒門四為府境極西西北與大
同平遠堡接壌四面皆邊舊稱衝要
本朝設守備駐此
李信屯堡在懷安縣西北三十里明嘉靖十六年
築萬歷十八年增修周二里有竒西北去大同永
嘉堡十里方輿紀要其地有兩山對峙為宣大交
錯之所
柴溝堡在懷安縣北五十里明正統二年築周七
里有竒門三城外有池嘉靖中增設參將駐此
本朝改設守備其西南二十里為渡口堡明弘治九年
築接蔚州界
會河堡在懷安縣東北萬全左衛西即東南二洋
河合流處也方輿紀要堡為遼金特所置宋嘉定
四年蒙古敗金人於會河堡即此
四海冶堡在延慶州東永寧城東六十里明天順
八年築周三里有竒弘治七年徙永寧左千戸所
屯守
本朝以地併入延慶州設守備駐此方輿紀要舊為冶
鑄之所以有四水合流名四合冶元時往來上都
恒取道於此後遂譌為四海冶
周四溝堡在延慶州東永寧城東三十里明嘉靖
十九年築周二里有竒門一
本朝設守備駐此其西南十八里為劉斌堡東南五十
里為黑漢嶺堡俱明嘉靖中建
靖安堡在延慶州東永寧城北三十里明嘉靖三
十五年築周二里有竒門二
本朝設守備駐此方輿紀要堡北阻山東西南三面臨
河稱為險要
&KR0552;山堡在保安州東南六十里即&KR0552;山故縣也明
初築堡周三里萬歷七年設兵戍守
本朝設守備於此
麻峪口堡在保安州南當龍門南口明洪武二十
五年築萬歷七年增修周一里有竒邊防攷堡傍
有紅站口為險隘之地
良田屯堡在保安州東五十里為居民屯聚之所
明洪武二十五年築隆慶四年增修設兵戍守又
東十里為沙城堡其相近又有二堡相連曰沙城
中堡東堡人東八里堡在州東北四十八里西八
里堡在州東北三十里又石甕堡在州南三十里
岔道堡在州南四十里
弘陽鎮在延慶州西南三十里唐初高開道所置
唐書武德六年高開道所部弘陽統漠二鎮來降
寳峰川鎮在保安州東南其相近有蔡樹安豺狼
峪莊窠澗等口南達大龍門不過一二十里與宛
平淶水接界
固城鎮在保安州南舊志唐媯州有固城鎮與易
州分界
朱家營在龍門縣西五里
西白馬營在西寧縣東十五里又東一里為東白
馬營
柳溝營在延慶州東南十五里明嘉靖中置城於
此設兵防守方輿紀要營東北有謊砲兒韓家口
柳溝口海子口又東南為大小紅門口皆防禦處
也
大兵馬營在延慶州西南二十里
牙頭寨在赤城縣北明初華雲龍出雲州襲元兵
於牙頭砦即此地也
蟒山寨在延慶州東南二十里蟒山上山形如蟒
寨據其巔又招帖寨在州北二十里
檐車砦在保安州西南宋嘉定十三年靖安民出
兵至&KR0552;山取擔車寨即此
李家莊在赤城縣龍門所東北其北有萬松溝
右所屯在懷安縣西南十八里又王虎屯在縣西
二十里水閘屯在縣北二十五里
三馬房在西寧縣東城東十五里又四馬房在縣
東七馬房八馬房在縣西
易州
紫荆關在易州西八十里即漢之五原關也一名
子莊關宋時亦曰金坡關方輿紀要紫荆關宋人
謂之金坡關後以山多紫荆樹改名為
京師西偏重地舊志紫荆一關當居庸倒馬間實為輔
車之勢明正統間設守備防禦嘉靖間改設參將
後築紫荆關新城陞參將為副總兵
本朝康熙三十二年改設參將
乾河口關在淶水縣北五十里又六都關白馬關
龍門關俱在縣北
磐石口在易州西九十里去紫荆關十里又西二
十里為搭捱口舊置廵司又周二溝口瓦窑安口
蔡家峪口俱在磐石口東西小龍門口黃沙口烏
龍溝口皆在磐石口西南六十里烏龍溝口接廣
昌縣界口外要衝也
竒峰口在易州西北四十里内去紫荆關四十里
外去金水口六十里舊置廵司今廢又東北二十
里曰官坐嶺口又東北三十里曰東峪口又西南
二十里曰剷峭嶺口又西五十里曰茶窩口又西
北五十里曰峰門嶺口又沙峪口去竒峰口四十
里東馬湖口去竒峰口五十里
馬水口在淶水縣西北二百里北接宛平縣界明
永樂八年設守軍於此景泰二年創建北門正城
又建圈城於北嶺上嘉靖中設守備把總各一員
舊志馬水口山勢雄壯巖岫相連峰巒互出兼之
林水隂翳溪徑轉折東至京師二百八十里實
為右輔
拍連澗口在淶水縣西二百五十里又二十里曰
道水口又十五里曰定樂安口又北五里曰大龍
門口接宛平縣界
寧靜庵口在廣昌縣東三十里路通易州明景泰
三年築城
白石口在廣昌縣南二十里路通正定保定明嘉
靖三十年築
飛狐口在易州城東六十里隸廣昌縣酈食其說
漢高祖塞飛狐之口即此東北即蔚州黑石嶺界
金坡鎮在易州西五十里明洪武中置廵司嘉靖
中廢
西水寨在易州西南八十里四面險絶惟一徑攀
援可上相近有姑姑窩寨
白虹寨在易州西南三十里又種金寨冶理寨俱
在州西南五十里燕窩寨在州西南六十里白堡
寨在州西南一百里
堵牆寨在易州西北三十里竒峰嶺東其相近有
白馬白璧龍門朝天諸寨
人安寨在淶水縣北金山上又鐵葉寨在縣北龍
灣山天堂寨在縣北天堂山
窟龍寨在廣昌縣西北三十里有洞扼其要路可
以避兵
對節寨在廣昌縣南三十里以山木枝節相對故
名
清風店在易州西五十里明外史巴延特穆爾出
紫荆關石亨躡敗之於清風店
黃兒莊在淶水縣西北一百三十里明置廵司今
廢
冀州
田村堡在冀州南四十里明嘉靖二十一年築有
集
韓村堡在冀州西南二十里又李家莊堡在州西
四十里謝家堡在州西北二十里
董家廟堡在南宫縣東南七十里明置廵司久廢
圈子堡在棗強縣西南二十五里與南宫縣接界
大營堡在棗強縣南四十里達廣平府清河縣界
蕭張堡在棗強縣北二十五里達衡水縣界又流
常堡在縣東北二十五里達阜城縣界
劉中堡在武邑縣西南二十里又審㜑堡在縣東
十五里趙橋堡在縣北三十里
張六堡在衡水縣西二十里明嘉靖中築
留中堡在衡水縣東二十里
劉固鎮在冀州境九域志冀州有劉固鎮
長蘆鎮在南宫縣北九域志南宫有長蘆鎮
寧化鎮在南宫縣東北二十里金史地理志南宫
鎮寧化府志元設守禦所今廢
王霸寨在南宫縣境相傳為王霸追斬王郎處
孫莊寨在武邑縣東南二十五里府志元時邑人
孫姓者結寨於此
九柳樹村在新河縣東相傳明太宗過此指九柳
樹以為識因名
趙州
騾駒嶺口在臨城縣西九十里
百尺溝口在寧晉縣東北六十里有廵司
賈家口在寧晉縣東二十五里又東五里有舖頭
小河口
東驛頭堡在高邑縣東南十里又武城堡在縣西
十里韓家莊堡在縣北十里
奉城鎮在寧晉縣金史地理志寧晉縣有奉城鎮
鴉鴿營在臨城縣東北有集
天臺寨在臨城縣西北天臺山北接贊皇縣界其
西又有青龍寨
鐵山寨在臨城縣西鐵山又乞了寨在縣西南乞
了山
毛兒寨在隆平縣東四十里有集
換馬店在寧晉縣西北二十里接趙州界
深州
劉木關堡在饒陽縣東北十五里又叚村堡在縣
東南十八里鄒村堡在縣南十八里小堤堡在縣
西十五里
子文店堡在安平縣西二十里又馬店堡在縣西
北二十五里新莊店堡在縣西南三十里
小范鎮在武強縣東二十里
小營在武強縣東北三十五里相傳金時曾建營
於此
馬江店在安平縣西南四十里又角邱店在縣西
南三十里
傅家池集在深州東南五十里舊受滹沱河水自
河北徙池亦淤塞今名乾河崖明初置廵司於此
今廢
鹽場莊在深州南地鹻不生五谷
陸家莊在深州西南金時戍守處河間公移刺衆
家奴所分地也
解村在武強縣城北即光武渡河冰解處
定州
委粟關在定州北唐書地理志定州有委粟故關
方輿紀要其相近有委粟山因名今廢
龍泉關在曲陽縣西與阜平連界詳正定府
白道安口在曲陽縣西北其西即阜平縣之狼牙
口也方輿紀要自白道安口而東北歴岳嶺口小
關城口夾耳安等口而接倒馬關
郎家莊堡在曲陽縣北七十里又孝墓堡在縣西
北十里又横堤堡在縣南十五里又邸村堡在縣
南三十里
承營在定州境晉書載記太元九年後燕慕容楷
追丁零翟正至於下邑正敗北趨中山屯於承營
續通典定州東南有承營塢
軍城砦在曲陽縣北八十里北去倒馬關六十里
與唐縣接界宋置砦於此(詳保定府)
張公砦在曲陽縣北去軍城砦二十里高山聳峙
相傳昔有張公結寨於此故名又蓮花砦在縣西
北蓮花山上
清風店在定州北三十里明置廵司今裁又明月
店在州南三十里
畿輔通志卷四十一
