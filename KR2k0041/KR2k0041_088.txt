欽定四庫全書
畿輔通志卷八十八
列女
河間府
唐
殷保晦妻封氏(景州人封敖孫名絢字景文能文章草隸保晦歴校書郎黃巢入長安共
匿蘭陵里明日保晦逃賊悅封色欲犯之固拒賊誘說萬辭不答賊怒勃然曰從則生不然膏我劍
封罵曰我公卿子守正而死猶生也終不辱逆賊手遂遇害保晦聞之一慟而絶)
高叡妻秦氏(河間人叡爲媯州刺史爲默啜所攻州䧟叡仰藥不死默啜示以寳帶異袍曰
降我賜爾官不降且死叡視秦秦曰君受天子恩當以死報賊一品官安足榮自是皆瞑目不語默
啜知不可屈並殺之)
宋
王昭遠祖母郭氏(阜城人初郭常對昭遠母指昭遠曰此兒有貴相他日必至公侯指
昭懿曰此皃俸錢過二萬不能勝矣後果皆如其言)
元
孫氏女(河間人父病癩十年女禱於天願以身代且口吮其膿血旬月而愈)
蔡賆妻王氏子婦王氏(鄚州人年二十適賆八年而賆死子元三歲守節不嫁常
紡績以教子元長娶王氏女以孝謹聞未幾元亦逝子原良在襁褓中王氏嘆曰吾姑少寡守志我
豈不能邪亦誓死不嫁孀居五十年姑年九十二婦年七十有司以聞旌爲重節門)
田士達妻王氏(交河人年二十五喪夫守節不移至正間旌其門)
明
柴時妻劉氏(河間府人年二十七夫亡無子守節年七十七卒)
于栻妻徐氏(河間府人年二十六夫亡守節奉姑胡氏以孝聞訓子鐘讀書領鄉薦)
魏氏女(河間府人許字同邑柳大節未婚而大節死將殯魏告父母乞往送父母許之既至觸棺
而死因合葬焉)
王紹妻郭氏(河間府人年二十四生子培業甫六月而夫亡撫之入庠以節夀終及郭亡培
業廬墓哀毁成疾死士論稱其節孝出於一門)
李重耀妻于氏(河間府人生員于應中女歸李三載而重耀病氏衣不解𢃄者七月早夜
籲天祈以身代重耀卒氏忍死以奉翁姑立嗣以延其後又禮嫁其夫之女弟婦道無虧爲鄉里所
重)
李文植妻林氏(河間府人年二十六家貧守節撫幼子成立年七十餘卒)
薛尚智妻修氏(河間府人夫亡無子有勸之更適者氏以死拒之卒以節夀終)
韓思遠妻劉氏韓思貴妻邊氏(河間府人劉氏年二十六邊氏年二十五
夫亡俱守節不二孝事舅姑洪武間旌表)
李門四節婦(河間府人李氏子四長茂德妻張氏次仁義妻孫氏次興祖妻張氏次希賢妻
陳氏昆弟前後皆早卒娣姒俱誓無二志茂德子勉學六歲孤興祖子志學八歲孤希賢子敏學在
腹而孤仁義無子甘紡織同居苦節終身三子相繼成立人謂之一門四節)
崔祥妻劉氏(河間府人年十八夫亡母欲嫁之不從撫遺腹子成立守節六十五年年八十
三卒)
王憲妻李氏(河間府人適王六月而憲卒李年十九有遺腹舅姑欲嫁之不從後生子撫之
成立守節以終)
宋甫林妻馮氏(河間府人年二十二夫亡子未週歲躬織絍操井臼以事舅姑守節四十
一年卒)
韓得禮妻高氏(河間府人年二十五夫亡家貧無子矢志守節撫夫弟成立妯娌同居雍
雍無間年八十卒)
李遷桂妻祁氏子婦王氏(河間府人夫亡子繼元甫二歲撫之成立娶王氏而
繼元亦亡姑婦同守節織絍以自給云)
韓一經妻鄧氏(河間府人夫亡無子姑孀居喪明氏織紡爲業事親撫孤歴三十四年邑
令張汝藴請旌其門)
葛署妻孫氏(河間府人夫亡無子家貧紡績獨守五十年卒年八十歲)
鄧節妻畢氏(河間府人凶年節挈家就食景州父母相繼亡節亦尋没俱藁葬景州氏年三
十三無子乃晝夜勤苦紡績數年以所積市地於城北八里庄負翁姑及夫之骨歸葬焉苦節歴五
十餘年如一日年八十五忽覺身痛曰吾今得侍夫地下矣遂不食八日而死)
張永錫妻朱氏高大體妻張氏
王守成妻劉氏張繼世繼妻邢氏
宋友妻許氏劉自持妻張氏
王廷曜妻張氏白一仕妻王氏
趙時卿妻傅氏劉泮妻逯氏
劉繼芳妻霍氏劉架妻李氏
高渭妻朱氏鄧晁妻楊氏
薛自道妻郭氏張躩妻陳氏(俱河間府人夫亡守節)
劉緯妻祝氏(河間府人年十九撫遺孤成立孤早死長孫又死次孫三歲復撫養之宗祀克
延以節夀終)
沈周南妻王氏(河間府人夫亡守節壽至一百歲卒旌表)
董氏女(河間府人父官大同衛都督許字都御史莊愍寇公孫璨璨亡氏欲歸養舅姑父母不從
遂絶食死寇迎其屍合葬焉)
婁殿妻劉氏(河間府人年二十二撫遺孤甫三歲貧苦不移至年八十一卒)
黃真妻朱氏(河間府人年二十二生子鍾數月而夫亡奉姑以孝聞訓鍾讀書登宣德己酉
鄉薦)
王問策妻閻氏(河間府人年十九夫亡守節五十餘年卒)
劉鴻儒母趙氏(河間府人年二十二夫亡守節教子鴻儒爲博士弟子鴻儒殁氏年七十
過慟嬰疾死)
李庭妾靳氏(河間府人庭老無子娶靳生一子名晚成甫八月而庭死族人利其産謀害之
氏刻苦保護成立年八十一卒)
傅應吉妻左氏(河間府人年二十一無子守節孝養孀姑姑殁葬祭成禮)
李元妻尹氏(河間府人里有郭世美者伺其夫遠出夜犯之不從自刎死)
劉子謙妻黃氏(河間府人年二十夫亡子幼旌人多陵逼之苦節五十餘年旌表)
李達妻張氏(河間府人年二十六夫亡事舅姑撫幼子孝慈兼至守節三十五年正統間旌
表)
吕種妻牛氏(河間府人年二十一夫亡守節撫孤年九十餘歲卒旌表)
林淶妻韓氏(河間府人夫亡年二十六孝事舅姑撫育兩孤俱教之入泮苦節五十餘年卒
旌表)
李士經妻王氏(河間府人年二十夫亡苦節紡績以奉舅姑存殁盡禮教育孤子成立年
七十餘歲卒旌表)
高夢軫妻劉氏(河間府人年十四適夢軫夢軫死姑陳氏慮其年少無子屢勸改適氏毁
容剪髮守節四十餘年卒)
張起田妻牛氏(河間府人夫亡無子年少守節事舅姑以孝稱)
韓謂性妻王氏(河間府人年二十九夫亡孝親撫孤守節歴四十三年卒)
陸璠妻丁氏(河間府阜城人年二十五夫亡紡績以奉舅姑守節五十一年旌表)
宗禮妻李氏(河間府阜城人生一子而夫亡家甚貧躬紡績以奉舅姑守節至五十八歲卒
有司奏旌其門)
熊信妻金氏(河間府阜城人年二十夫亡家貧依夫之伯母唐氏操紡績以佐之止生一女
待之甚嚴守節四十餘年卒旌表)
張鴻妻盧氏(河間府阜城人適鴻鴻病已篤未成婚月餘而鴻殁姑欲嫁之不從紡績以養
姑姑殁出所蓄餘布以備棺殮乂獨守四十餘年卒旌表)
何昇妻李氏(河間府人年二十二夫亡子睦甫三歲撫孤守節成化間旌表)
任敬妻李氏(河間府人夫亡守節事舅姑以孝聞成化間旌表)
鄭續繼妻白氏(河間府阜城人年十七歸鄭越二歲夫亡家人欲嫁之不從撫前子杜因
成立杜因亦早死又撫其孤本復歴五十餘年卒)
郭朋妻劉氏(河間府人夫亡家貧甚躬紡織養姑以節孝聞孀居四十餘年卒)
方進貴妻楊氏(河間府人年十六歸方四年而進貴卒無子誓不再適會有劉姓者求婚
舅姑欲強嫁之氏陽許諾即閉門自縊死)
孟隆妻楊氏(河間府人年二十三夫亡子節甫六歲誓不再適紡績以奉舅姑舅姑卒皆以
禮葬守節五十年年七十餘卒)
楊淮妻姜氏(河間府人年二十餘夫亡一子纔二歲撫育之晝夜機杼不輟子又早亡復撫
孫男女俱成立卒年八十五)
高依仁妻張氏(河間府人年十七夫亡子配乾甫週歲父母翁姑憐其少欲嫁之氏曰今
日苟存爲此兒耳如不我諒有死而已冰操愈勵守節年八十二歲卒)
馬任政妻楊氏(河間府人年二十四夫亡家貧屢遇兵荒事姑以孝聞姑殁殯埋如禮歴
五十餘年卒)
王高妻薛氏(河間府人年三十三夫亡子女俱幼繼姑逼令改適氏不從姑怒逐氏母子於
外備歴艱苦終無怨悔年至八十卒)
張本妻許氏(河間府吳橋人年二十三夫亡子玉尚幼堅志守節躬勤紡績訓玉讀書登第
官至御史詔旌其門)
錢□妻唐氏(河間府阜城人夫亡守節孝養舅姑教子瀾登鄉進士弘治十八年旌表)
周賢妻吳氏(河間府人年二十四夫亡子尚文纔數歲訓之成立作令年八十餘卒)
郭經妻孫氏(河間府人適郭二載而夫亡年二十一生遺腹子亦亡姑欲奪其志氏不從守
節至年七十餘卒)
馬蓮妻范氏(河間府人適馬五載而夫亡一子方二歲遭兵燹蔬食不給艱苦備嘗略無異
志守節五十餘年卒)
周本順妻張氏(河間府人年十六夫亡守節翁念其少且家貧欲嫁之剪髮矢志父母日
給米薪以供朝夕不數年以哀思卒)
趙存仁妻李氏(河間府人年二十一夫亡守節家貧勤紡績以自給姑病痿氏抱持上下
備極艱苦無怨言里人稱其節孝)
祁果妻陳氏(河間府人年十九夫亡人爭求之氏剪髮自誓年七十餘卒)
馮紀妻趙氏子婦王氏(河間府人年二十七夫亡子自誓尚幼撫之成立娶婦王
氏生二子而自警亦亡王氏與姑俱守節終身)
萬桂妻劉氏(河間府人夫亡撫孤子邦傑備極艱苦守節歴四十年)
李如雁妻郜氏(河間府人年二十五夫亡家貧子幼備極艱難苦節終身卒)
王汝欽妻邵氏子婦梁氏(河間府吴橋人邵氏年二十七汝欽歿撫子一洮成
立娶婦不數年而一洮亦卒婦梁氏年二十四守節養姑以孝聞俱奉詔旌表)
陳志遠妻王氏(吳橋人即汝欽女年二十二夫亡矢志不二守節終身與邵梁二氏同奉
旌表邑志稱曰三節)
蘇萬強妻張氏趙見妻陳氏
閔佑妻米氏劉氏
陳氏吕氏
李氏胡山女
張珍女邢表女
高二姐陳四姐(俱河間府人正德間寇掠被害旌表)
曹端女春桃(阜城人未字正德庚午遇流寇變罹刃死詔旌表於南郭建祠以祀)
温欽女三姐(交河人未字正德六年流賊至偕伯母劉氏不及避為賊驅至西郊楊鶴夀園
持刀欲汚之女大罵不從賊貪其色不忍殺強擄之馬上解帶縛之其女投地不得且罵且以手反
掣抉傷賊一目血出賊怒取刀解其十指劈其面及肩碎棄去嘉靖元年詔旌表建祠祀之)
吉占妻馬氏(河間人正德七年為流寇所逼不從遇害詔旌其門)
戚通妻祁氏(河間府人夫亡甘貧守節撫週歲子守愚獲雋武闈年七十五卒)
伊汝儼妻倪氏(河間府阜城人年十五適汝儼汝儼死每一慟二三日不止嘔血塊積寸
餘竟不食死嘉靖初旌表於南郭立祠以祀與曹端女並題䨇烈云)
李應科妻孫氏(河間府人年三十夫亡族人謀嫁之不從苦節四十餘年撫幼子成立居
有蛇雀之異人以為瑞應)
姚讓妻馬氏(河間府人夫亡年二十守節孝親遺孤一歲撫之入庠旌表)
劉謨妻張氏(河間府人年十八夫亡家貧姑老子幼氏浣漿度日以節孝終旌表)
米炫妻許氏(河間府人夫亡遺兩孤俱幼矢志守節撫之成立年七十餘卒旌表)
王建中妻楊氏劉壂繼妻張氏
米守正妻李氏王楓妻路氏
宋魯妻馮氏馮士舉妻馬氏
于宗建妻李氏劉泰妻張氏
李端妻王氏(俱河間府人夫亡撫孤守節終身)
賈從新妻霍氏邱一哲妻尤氏
潘洪妻崔氏賈天恭妻劉氏
崔波妻劉氏胡敏學妻張氏
田襲妻趙氏(俱河間府人夫亡守節終身)
劉門三節婦(河間府人劉恒性妻張氏年二十九夫亡撫二子曰讓曰慎曰讓早亡一子砥
生甫四月後曰慎復亡兩婦俱同姑守節事姑盡孝一門三節有司奏請旌表)
滑守先妻常氏(河間府人守先幼孤育於祖廷獻廷獻年老多病氏歸守先侍湯藥不倦
越二年生子登又二年而守先病篤氏悲泣籲天願以身代聞夫呻吟輙嚙臂刺骨以分痛及夫殁
絶粒七日又三年夫弟守道復死廷獻愁深病篤氏力勤女工仰事俯育無少缺乂六年而廷獻歿
氏典奩殯殮成禮年六十七子登成立有司奏旌其門)
謝應時妻馬氏(河間府人年三十夫亡遺孤旭幼弱族人利其産多謀害之氏苦節教子
入庠食餼年七十餘卒)
謝仲仁妻劉氏(河間府人年二十九夫亡家貧子幼辟纑自給即至親亦不輕往來守節
五十年如一日)
裴恭妻蕭氏(河間府人年二十四夫亡無子侍養舅姑盡道以節壽終)
苑琇妻張氏(河間府人年二十六夫亡孝事翁姑撫孤成立苦節三十餘年旌表)
范寧妻楊氏(河間府人年十九夫亡無子事姑盡孝守節終身)
曹恩妻高氏(河間府人年十八適恩恩卒無子族戚勸之改適氏不從日事紡績以奉舅姑
守節終身)
路璸妻馬氏(河間府人年二十夫亡翁憐其幼欲令改適氏不從守節至四十八歲卒)
李日強妻衣氏(河間府人年二十三夫亡每朔望焚香告天願得速死不旬月病篤乃曰
吾志畢矣言訖而逝)
袁岫妻王氏(河間府人年十九夫亡里有持金幣求婚者翁姑許之氏聞自縊以救得免遂
毀容紡績以事翁姑撫幼子成立萬歴間旌表)
朱世禄妻王氏(河間府人世禄家貧甚氏紡績奉親佐夫課讀登賢書官廬州府司理卒
於官氏觸棺號泣欲以身殉以子幼無恃輓紼旋里卒課四子次第入泮萬歷間旌表)
閔彛妻張氏(河間府人年二十二生子琦未週歲而夫亡諸兄弟欲奪其志不從守節至九
十歲卒)
田四妻党氏(河間府人年二十四夫亡子聚甫五歲紡績艱苦垂老愈力人共憐之)
李懋妻孫氏(河間府人美姿容歸懋三載生子官而懋卒乃蓬首垢面撫官成立年至九十
餘卒)
謝賢妻宣氏(河間府人年二十六夫亡無子惟姑在堂姑曰吾老矣汝無子勿誤汝也氏對
曰婦之事夫終身不改未聞無子則去也况夫已不待親而婦又去姑更何顔見夫地下乎痛哭幾
絶奉姑守節終身)
韓富妻李氏(河間府人隨翁任臨安縣教諭後翁姑及夫相繼亡沒李扶靈柩還里得遺腹
子傑傑又早亡艱苦備至守節終身)
韓志妻徐氏(河間府人年二十夫亡守節躬紡績食粗糲而事姑不缺甘旨邑人稱之)
林時顯妻趙氏(河間府人許字林時顯時顯因貧遠游在外數年父母欲改議趙泣曰我
許林氏久矣柰何為此不義後時顯歸成禮氏年二十三矣三年而時顯卒氏撫孤悲哭濱死父母
恚之曰時顯已矣汝尚為林耶趙曰女之不死苐以此孤耳微孤安知女不為林耶其親慚而退卒
時年七十)
崔永康妻閔氏(河間府人適崔三年而夫亡無子氏悲號成疾與之藥不服而死)
張紹妻鄺氏(河間府人性端重通孝經列女傅大義夫亡子崇甫六歲氏撫育成立年至八
十歲旌表)
張斯文妻鄺氏(河間府人年二十二適斯文期年而斯文之兄斯美夫婦繼亡遺三子皆
幼斯文謂鄺曰三姪將安歸鄺曰是責在我撫愛甚篤未幾斯文亦亡鄺無出或勸其他適鄺不從
卒守節撫三姪成立年九十餘而卒)
金鐡妻鄭氏(河間府人夫亡無子氏哀毁逾禮每哭聲動閭巷守節至年六十餘卒)
賴國寵妻韓氏(河間府人年二十四一女甫週歲寵病篤囑後事韓痛幾絶引刀斷左指
以自明寵曰吾目瞑矣及亡氏喪葬成禮守節至年八十而卒)
劉佑妻董氏女二姐(河間府人佑任石州廵檢秩滿赴省起文有女二姐年十七與
董同在署適賊破石州恐見辱以髮與女髮綰結共抱投井死後數日有他婦具言其溺井之状出
之猶相抱如初事聞旌表)
史文通妻李氏(河間府人適史四年而文通卒一女甫三歲李甘貧守節擇壻領鄉薦年
八十五卒祀節孝祠)
馮源妻閔氏子婦衞氏(河間府人夫亡遺一子登尚幼閔號泣幾死遂至喪明撫
孤成立娶婦衞氏二年而登亦亡閔謂衞曰吾可守此子汝年少毋自誤也衞曰婦道終身不改姑
老目盲婦去姑將誰倚每冬寒乏薪臥則抱姑足以温之食必姑飽而後舉筯閔年八十七而卒衞
守節五十餘年亦年八十而卒有司請並旌其門)
劉珏妻蘇氏子婦吕氏(河間府人年二十六夫亡蘇撫遺孤棟力學登第每訓棟
清廉守官無玷名節任知府解組歸囊槖蕭然未幾棟遘疾卒無子蘇哭曰艱苦五十餘年為延劉
後今已矣何以生爲棟婦吕氏抱蘇痛哭曰天不祚劉一至於此遂同姑守節終身有司奏旌其門)
邊湘妻林氏(河間府人年十八適湘五年湘卒無子林攻苦茹淡女紅自給終身足跡不出
戶庭年七十一卒有司表其門)
郭應兆妻閔氏(河間府人年二十四夫亡無子號泣絶粒者數日繼姪承夫嗣及葬哀毁
成疾而卒)
邊佐妻陳氏(河間府人適佐七年而佐卒年二十四無子誓與夫同穴父母勸諭之遂守節
貧苦有人所不堪者至年六十五而卒)
周文魁妻王氏(河間府人年二十七夫亡撫一幼女翁性狠逼之改嫁不從乃盡奪所有
家産而逐王於外王有母吳氏貧苦孀居遂擕女詣母同居守節王年至八十死無棺殮土掩數年
親戚憐憫爲之改葬)
劉宗道妻李氏(河間府人宗道病二年竭力奉事備極勞悴暨宗道卒李年二十五悲號
嘔血而卒遂與宗道合葬焉)
劉權妻韓氏(河間府人年二十六夫亡生止一女其家以翁姑年老衣食無資欲鬻女以為
生計韓泣曰翁姑老而夫死不幸也若并女而棄之何以見夫地下乎竭力紡績以供膳養女得免
鬻邑令給米以優䘏之及翁姑卒殯葬成禮守節至七十餘歲而卒)
宋寬妻于氏(河間府人年十七適宋值翁姑與夫俱不肖氏無怨言克盡婦道未二年而夫
亡無子翁姑令改嫁不從後翁姑密受人財物強逼之遂自縊死有司旌其門)
陳謨妻張氏妾杜氏周氏(河間府人適謨四載無出即為夫娶妾杜氏周氏以
祈子嗣杜生一女甫二月而謨病殁張氏年二十六與二妾誓同守節杜潛自縊死周以哀毁得疾
卒張泣曰良人已矣二妾復相繼亡我何難相從地下但念茲女無歸當為夫延此一脉乃閉門與
女相依苦節六十餘年年八十五而卒)
賴承謙妻趙氏(河間府人適承謙數歲氏年二十六而承謙得危疾泣謂氏曰吾死家貧
汝必他適但苦吾父母耳氏以死自誓謙曰能如是死且無憾遂逝氏紡績以供甘旨及翁姑卒典
衣飾以營葬事苦節終身有司旌表)
龐奎妻劉氏龐桐妻王氏(河間府人俱年二十餘夫亡各有一子二氏守節撫
遺孤勉其力學皆成立劉年八十餘卒王年八十五卒有司旌表)
杜廷蓁妻張氏(河間府人夫亡遺孤濬甫六月張撫孤守節每夜篝燈紡績伴子讀書其
後濬領鄉薦知綘州封母為太孺人歴四十五年年七十三卒)
曹一鵬繼妻謝氏(河間府人適鵬四年年二十而鵬病篤解任歸卒謝布衣糲食以奉
舅姑其前子方五歲撫之成立歴三十年如一日)
王守廉妻劉氏(河間府人廉家徒壁立劉勤紡績以養翁姑中夜操女紅伴廉苦學廉屢
試不第憤懣成疾卒氏年二十六遺孤維柱八歲維屏六歲維新甫六月撫三子俱成立苦節三十
餘年卒時年六十餘歲)
邊沭妻郭氏(河間府人年十七適沭生一女沭因父殁哀毁遘疾謂郭曰我死老母無依幼
女無怙柰何郭曰君死妾亦當死既聞君言當苟活以養姑撫女沭死郭紡績以供甘旨不踰年女
夭亡奉姑並謹及姑殁哀痛成疾卒守節二十餘年有司旌其門)
馮三謨妻謝氏(河間府人適謨值姑病氏與夫躬進湯藥晝夜祈禱姑竟不起未幾夫亦
亡氏年二十四號泣絶粒幾死勤紡績以養舅及繼姑未三年舅姑相繼殁氏悲痛成疾而卒苦節
凡二十餘年)
張熟妻章氏(河間府人夫亡一女甫五歲氏誓以死殉不飲食者匝旬悲號成疾而卒與夫
合葬有司旌其門)
胡守寅妻閔氏(河間府人守寅未娶得癱疾因辭婚閔曰吾已許字胡即胡家婦倘得侍
夫病異日相從地下實得瞑目卒適胡典衣調治夫臨危語曰我死汝必死堂中老母何依閔泣曰
承夫命當事姑以終守寅卒氏年二十一紡績孝養三十年有司旌之)
鄧紹先妻董氏(河間府人年二十一夫亡子甫五月姑年八旬氏守節孝姑撫育幼子盡
心力有強隣欲奪其節矢志愈堅有司匾其門)
郭遵妻胡氏(河間府人年二十五夫亡幼子二齡舅姑衰老氏竭力奉養死葬盡禮撫孤成
立守節歴四十年卒)
于諝妻鄺氏(河間府人年二十夫亡遺二子長甫二齡次未週歲氏孝事孀姑每篝燈紡績
伴子誦讀丙夜不輟其後長子那珍爲邑廩生次子萬摇領鄉薦氏年踰八十而卒)
祝房妻王氏(河間府人年十七適祝未二年而房卒遺一子方二月王引刀斷髮矢志守節
勤紡績以養姑姑卒事繼姑益謹教子入泮歴五十餘年卒)
孫繩武妻馮氏(河間府人適孫四年而夫卒氏年二十一悲哀絶粒姑勸慰之乃撫一女
守節後翁姑繼逝又撫六齡幼叔成立孫氏之一綫實賴氏操持不墜云)
張德潤妻閔氏(河間府人適張五年而夫亡一女止一歲氏年二十孝事翁姑撫育幼女
及姑卒事繼姑益謹苦節歴四十餘年如一日)
謝文煃妻王氏(河間府人年十四適謝三載子甫週歲而夫亡絶粒求死姑多方解慰乃
蓬首垢面以撫遺孤姑得竒疾日祈禱願以身代閭里嘉之)
謝文焯妻金氏(河間府人年十八夫亡一子在襁褓已又夭亡氏痛哭欲死姑泣曰吾一
子一孫相繼俱歿汝死吾衰殘何倚於是奉姑備極孝養守節歴三十年)
鄭煜妻李氏(河間府人煜世業凋零早卒李扶柩歸葬舅年衰老孝養備至撫二歲遺孤甫
成立孤又亡遺兩孫乳哺艱苦年七十餘卒)
邊杲妻郭氏(河間府人杲娶郭一年而卒氏痛哭求死姑勸慰之乃食貧奉姑苦節五十年
年七十而卒)
顧民懷妻武氏(河間府人夫亡家貧無子葬之日自投夫壙以救得不死甘心荼苦守節
至年七十而卒)
李雲鵬妻金氏(河間府人年二十夫亡無子奉孀姑同室起居甘旨不缺以節孝稱)
宗楷妻高氏(河間府人年二十六夫亡孝養孀姑撫育孤子歴四十年而卒)
金守妻田氏(河間府人年二十二夫亡家貧一女僅二歲親織袵以事翁姑姑卒奉繼姑益
謹有母姨爲富人謀婚田唾其面終身不見年踰七十而卒)
李禹妻羅氏子婦季氏(河間府人年二十二夫亡家貧撫遺孤懷成立娶婦季氏
二年懷亦亡有遺腹五月始生姑婦同紡績以撫之羅年八十二卒季年七十三卒)
閻二姐(河間府人里有黃旺者遇而強逼之閻不從被害官置旺於法)
殷相繼妻吳氏(河間府人歸殷生二子一女而相卒氏年二十一歲勤撫諸孤備極艱苦
以節終老)
閻浩妻李氏(河間府人夫亡家貧翁姑欲奪其志氏不可守節踰五十年年八十餘卒)
王德風妻于氏(河間府人夫死託舅姑於兄嫂號哭不食七日死有司旌其門)
齊公魯繼妻徐氏(河間府人甫嫁而公魯死徐扶櫬歸里教前子成立年八十歲卒迄
今傳之曰徐老姐謂其終身處子也)
孫灝次女(河間府人父為嘉興令姊生而癡愚不知人事而氏性穎慧求婚者多舍長而及之
女曰姊嫁乃嫁不然終身不嫁也遂與姊同老一室奉姊朝夕惟謹年七十以處女終並葬於城外
至今稱處女墓焉)
陳門三節婦(河間府人陳恕妻楊氏與子友文妻尚氏孫魁妻宮氏皆年少守節旌表)
李橘妻徐氏(河間府人年十九夫亡無子紡績度日苦節六十年年八十餘卒旌表)
胡繼芳妻李氏(河間府人年二十二夫亡子幼守節孝親撫子成立卒年八十二歲有司
請旌其門)
宫論妻郭氏(河間府人年二十五夫亡家貧子幼舅姑年老氏守節孝親訓子繼孝登鄉薦)
陳尚賓妻胡氏(河間府人年三十夫亡撫子入泮食餼守節五十年旌表)
馬邦屏妻于氏(河間府人年二十夫亡姑老子幼慈孝著聞旌表)
李果妻劉氏(河間府人年二十一夫亡家貧事舅姑生死盡禮教子邦竒為邑增生苦節五
十年卒旌表)
于道一妻劉氏(河間府人年二十二夫亡撫二子成立有司請旌其門)
張問仁妻胡氏(河間府人夫亡家貧教子延祚入泮年五十八卒)
鄭雲蛟妻劉氏(河間府人年二十五夫亡無子苦節歴五十年卒)
劉一本妻楊氏(河間府人夫亡紡績以事舅姑訓子之竒食餼以節孝聞)
趙思恭妻劉氏(河間府人夫亡訓兩子成立食貧無悔年六十五卒)
楊時妻杜氏(河間府人氏年二十歸楊而時卒無子堅志守節嘗有白鳥棲於庭槐人以為
天表其粹潔云年八十三卒)
趙氏(河間府人夫某早亡無子翁老氏買一婢獻於翁翁納之久而有孕生一子氏撫育教訓
嗣續賴之以延)
孫惠妻盛氏(河間府人氏年二十四夫亡食貧紡績撫二孤成立人無間言年七十餘歲卒
詔旌表)
李爾馨妻門氏劉九思妻丁氏
石翼妻任氏萬化行妻陳氏
刁可法妻劉氏尹大政妻王氏
刁可嘉妻黃氏張克昌妻王氏
李宇妻秘氏(俱河間府人夫亡撫孤守節終身)
于嶺妻李氏吳邦儒妻韓氏
閻有俊妻劉氏趙時顯妻杜氏
孟思德妻劉氏(俱河間府人夫亡守節終身)
劉鉞女若蘭(河間府人幼許字某某家貧避地遠去十餘年不相聞鉞亦貧富室慕而求之
若蘭自縊母覺奔救得免旋託浴閉門卒自經死)
李恩妻趙氏(河間府人夫亡守節歴六十七年備嘗辛苦壽九十八歲卒)
沈洲妻王氏(河間府人年二十二夫亡茹冰咀蘖持家訓子卒年百歲旌表)
鄭昕妻扈氏子婦李氏(河間府人年十六夫亡守節撫遺孤謙亨成立娶婦李氏
而謙亨亦亡李氏孝養扈氏同姑守節俱以夀終)
苟文魁妻楊氏(河間府人夫亡痛哭不止跪死於夫柩之前)
任傑妻高氏(河間府人年二十四夫亡一子甫三歲教之入泮食餼苦節終身)
姚佐妻高氏(河間府人後姑暴甚氏曲意承之年二十二夫亡無子誓不改志家益貧與侍
婢以紡績自給婢感其義夫死亦守節不嫁)
王增妻楊氏子婦馬氏(河間府人年二十七夫亡守遺孤清成立清復早亡婦馬
氏年二十八亦守志不移撫遺孤景梅景桂景竹姑婦同紡績自給以終老云)
叚茂妻楊氏(河間府人年二十餘夫亡守志撫子師賢成立後師賢陣亡復撫孫文禮成立
苦節歴五十餘年壽七十餘歲卒)
吳從周妻趙氏吳東周妻尚氏
楊某妻劉氏趙西妻朱氏
崔秉重妻王氏李得洪妻張氏
吳正全繼妻楊氏陳賡妻劉氏
賈成吾妻于氏胡瑶妻張氏
崔元楨妻馬氏陳謨妻王氏
吳士來妻杜氏李蔭溥妻宗氏
胡宇陶妻李氏魯生智妻賈氏
解珽妻楊氏李順芳妻董氏
賈延誼妻韓氏胡宇清妻張氏
倪旺妻楊氏(俱河間府人夫亡撫孤守節終身)
李仲妻秦氏胡士竒妻鄭氏
崔居州妾李氏(俱河間府人夫亡無子守節終身)
周喬妻趙氏(河間府人年十六夫亡無子守節備嘗艱苦後以憂勞成疾卒)
劉喬齡妻霍氏(河間府人年二十四夫亡生子金鈺未彌月苦節四十餘年如一日)
張鶴妻王氏(河間府人年二十六夫亡子利蒙在襁褓氏撫之成立未幾而利蒙復亡守節
五十餘年卒)
侯氏(河間府人都御史忠肅王公夫人張氏買氏將以為妾王不納贈以金幣遣之返氏不復
嫁王卒斬衰奔喪王之子竚感其志留養如庶母禮氏竟以處女終及卒附葬王之塋側)
楊宏妻趙氏(河間府人年二十二夫亡事姑稱孝撫遺腹子成立子早亡復撫其孫年七十
三卒)
胡時茂妻劉氏(河間府人夫亡年少無子舅姑欲嫁之氏不從矢志養親繼子為嗣守節
至年七十卒)
盧守義妻鄧氏(河間府人夫亡自縊死)
郭應鶚妻龐氏(河間府人年十七夫亡撫遺腹子成立有司旌其門)
陳衷素妻劉氏(河間府人年十六夫亡守節事舅姑撫幼子以孝慈稱)
程鵬遠妻孟氏(河間府人年少夫亡斷髮明志事舅姑撫孤子始終無間旌表)
李緒妻何氏子自立妻魯氏(河間府人年二十五夫亡遺二子長自立娶魯
氏無子次自茂娶某氏生子貞甫週歲夫婦俱殁自立尋亦亡氏以魯年少勸令改適魯泣曰姑老
姪幼氏死且不可况可去乎與姑同守何年至九十六魯年至七十九稱䨇節焉)
劉維忠妻王氏(河間府人年二十一夫亡遺孤四齡家貧紡績以自給年九十卒)
盧九成妻王氏(河間府人年二十五夫亡泣五日不食族戚以姑老子幼勸乃止守節五
十餘年卒有司請旌其門)
孫佐妻翟氏(河間府人有誣其夫盗布者獄既成翟赴官泣訴至北橋自刎夫冤遂白)
吕燿妻唐氏(河間府人年二十六夫亡家貧家人欲嫁之不從事舅姑撫幼子守節終身年
八十九卒)
王之畿妻韓氏(河間府人年少夫亡自縊死)
張燦妻周氏(河間府人夫亡絶粒數日死與夫同葬焉)
張垣妻李氏(河間府人年二十二夫亡無子撫一女事舅姑盡孝每令僮僕輙垂簾守節三
十餘年罕有見其面者)
高敔妻趙氏李桂妻姚氏
王梓妻紀氏(俱河間府人夫亡撫孤守節終身)
張雲乾妻趙氏王炳然妻裴氏
叚縞妻張氏(俱河間府人夫亡無子守節終身)
劉俊烈妻李氏(河間府人年十九夫亡矢志守節事姑以孝聞)
劉門三節婦(吴橋人鄉民劉變化曾祖母陳氏祖母于氏母張氏三世孀居一門苦節詔旌
表之)
張之蓁妻郭氏(河間府人之蓁博飲無行逼其妻失身氏忿恨自剔其目而之蓁逼之不
己乃投繯死)
李志學妻王氏(河間府人年十九夫亡無子甘貧守節歴四十餘年卒)
侯朝彦妻苑氏(河間府人年二十夫亡父母勸改適氏剪髮塗面孤身紡績雖至親罕窺
其面年七十五卒)
李德楊妻胡氏(河間府人其夫賈於臨清被盗殺死子在襁褓父母憐其少欲嫁之氏以
死自矢守節終身孫正華官知府曾孫並以文武起家人謂守節之報云)
李士經妻王氏(河間府人年十六適士經二十四經亡守節撫孤至八十五歲卒奉旌表)
董弘功妻王氏(河間府人夫亡家貧縫紉奉翁姑盡禮教子成立苦節三十五年卒)
韓克儉妻李氏(河間府人夫亡自縊以救得免守節養親教子至年八十卒)
曹季妻孫氏(河間府人夫亡無子哭泣喪明守節至年九十卒)
李廷材妻王氏(河間府人年二十二夫亡子宗商方二歲撫恤甚至值令節輙不食守節
四十餘年卒)
曹鑑妻孫氏(河間府人適曹二年而夫亡後三月生遺腹子玗父母欲奪其志不從守節至
年八十九卒)
魯雲妻吳氏(河間府人年二十五夫亡無子父母欲奪之不從有求婚者至遂自經死)
劉三妻田氏子婦牛氏(河間府人年十九夫亡撫遺腹子入泮娶婦子復早亡婦
牛氏年二十三亦守節終身姑年八十三卒婦年五十五卒)
宋名妻顧氏(河間府人年二十一夫亡無子姑憐其無依諷以他適氏曰婦不即死以姑在
也姑今云云是趣婦死耳婦死姑何依耶守節益堅至年九十三而卒)
陸烇之妻姜氏(河間府人年二十三夫亡生遺腹子親老子幼躬辟纑以供甘旨守節四
十餘年卒)
吉术妻竺氏(河間府人年十九夫亡生遺腹子家貧紡績孝事舅姑年八十餘卒)
陳居妻李氏(河間府人年十八夫亡守節事姑嫜訓幼子至七十卒)
于三畏妻袁氏于三省妻金氏
賈允吉妻黃氏姚同文妻蕭氏
魏卿妻孫氏王可廸妻姚氏
樊良妻董氏朱偉妻李氏
樊資妻金氏王道東妻張氏
宋偉妻邸氏(俱河間府人夫亡撫孤守節旌表)
趙三聘妻程氏(河間府人年十九夫亡守節上事下育歴四十年如一日)
常自愛繼妻牛氏(河間府人年二十八夫亡守節撫前子成立旌表)
高門三節婦(河間府人高寧妻王氏年二十九夫亡家貧紡績撫子逵成立娶婦杜氏逵亡
杜復守節撫子錦成立娶婦李氏錦亦亡李復守節撫二子成立稱一門三節云)
蕭汝重妻張氏(河間府人適蕭三載而汝重亡姑年衰老子幼家貧操機軸以供甘旨姑
寢疾扶掖不少怠撫前子如已出守節五十餘年卒)
姚濱妻孫氏(河間府人夫亡守節撫遺腹子成立旌表)
孫瓉妻朱氏(河間府人年十六夫亡守節七十三歲終旌表)
何昌妻王氏(河間府人年二十夫亡有求婚者氏引刀破面至年八十六卒)
孫恕妻王氏(河間府人年十八夫亡無子事姑稱孝姑死葬如禮年五十九卒)
許俊妻陳氏子婦王氏(河間府人年二十九夫亡守節至八十二歲卒俊子瑄復
亡婦王氏守節至七十四歲卒有司旌表)
(闕)翔妻王氏蔣青妻金氏
(闕)銳妻佟氏李養直妻楊氏
(闕)啓妻張氏張可信妻王氏
(闕)通妻趙氏常國相妻余氏
(闕)重華妻朱氏蘇昇妻胡氏(俱河間府人夫亡守節)
(闕)景隆妻周氏(河間府人年十九夫亡守節孝事舅姑子希顔甫三歲撫之成立)
(闕)烶妻袁氏子婦劉氏(河間府人夫亡守節撫遺孤舜卿年十六歲娶婦劉氏彌
月而舜卿亦亡劉躬勤紡績以事孀姑歴四十餘年稱雙節云)
雷尚質妻黃氏(河間府人年十七歸雷十年而尚質死無子紡績以養姑歴三十餘年建
坊旌表)
孫自強妻温氏子婦温氏(河間府人子永年亦娶於温姑婦並年少守節同被
旌表)
張鉞妻楊氏(河間府人年二十二夫亡撫幼子孝事孀姑紡績自給守節至四十餘年卒)
許雲程妻樊氏(河間府人年二十夫亡以有娠不死彌月舉子命名繼祖及繼祖長為學
宫弟子氏曰我所以𨼆忍二十年不死者為汝也汝既成立吾將從汝父於地下矣繼祖泣挽氏不
聽絶飲食十餘日端坐而死)
白棟妻榮氏(河間府人棟家素貧氏以紡績佐之孀姑失明敬事無懈無何棟殁氏年二十
七守節五十年旌表)
竇九曜妻秦氏(河間府人夫被讐誣役隸執氏欲亂之不從持刀刺心而死)
姚光表妻黃氏(河間府人夫亡年二十四守節養親子命禹七歲教之成立登仕崇禎間
旌表)
李雲蒸妻戈氏(河間府人崇禎十年雲蒸被難氏不受辱並殺死)
李庚之妻王氏(河間府人崇禎戊寅寇亂氏年十九避難楊家村賊至刦之詈罵不從被
殺)
陳南星繼妻王氏(河間府人崇禎戊寅寇變夫殁於官氏年二十五擕二弱子扶櫬歸
里毁容守節至年六十餘而卒)
路守洪妻高氏(河間府人崇禎戊寅寇至與兄女同被掠入賊營伺間取刀先殺姪女即
自殺)
郝允昭妻張氏(河間府人崇禎戊寅寇變被執不屈遇害)
陳俞妻賈氏(河間府人年二十五崇禎間舅歿而寇將至家人挽之避氏以舅靈在室服斬
衰守之不去寇至逼之不從被焚死)
王自復妻劉氏(河間府人年十九崇禎己卯寇變被逼不屈死)
尹世福女(河間府人崇禎己卯寇逼不從被焚死)
邵汝德妻霍氏(河間府人崇禎己卯寇掠自縊死子冲方六齡後成名)
劉滙之妻孫氏(河間府人崇禎己卯寇逼令乘馬氏投地不屈被殺)
馬仲斗女(河間府人年十六未字崇禎己卯城陷寇逼不從鞭梃交加遂遇害)
劉化中妻王氏(河間府人崇禎己卯之變舅姑與夫皆及難夫之弟方在襁褓氏乳哺之
以節終)
樊得華妻楊氏(河間府人寇逼不從賊怒斬其首屍僵立不仆手猶有指罵状賊驚異散
去人往視之顔色如生事聞建坊旌表)
秘養邃妻翟氏(河間府人崇禎辛巳寇變驅之不從投井死)
王光中妻楊氏(河間府人崇禎壬午城陷赴井死)
左紹妻馮氏(河間府人夫亡撫孤成立壬午城陷投井死)
賈太初女(河間府人父進士方守制在籍壬午之變身殉城難女年十三抗節不辱與父同死
弟雒英立石紀之)
朱啟穎妻汪氏(河間府人崇禎壬午城陷不屈被殺)
錢敦樸妻邊氏(阜城人年十六歸錢未一載夫亡守節二十餘年家貧事姑以孝聞崇禎
壬午城陷沭浴拜辭神主兵入罵賊被殺)
郭門二烈婦(阜城人崇禎壬午城陷郭應璋妻沈氏不屈被殺應琮妻李氏屬幼子於乳母
奮身罵賊亦被殺死)
倪秉樞妻張氏(阜城人夫亡守節二十一年崇禎壬午城陷抗節手傷賊面被刺死)
彭開宗妻陳氏(獻縣人流寇犯境開宗禦賊殉難氏亦自經死)
陳新國妻王氏(阜城人年二十七崇禎壬午城陷夫被執氏揮刀力救被殺)
朱嘉運妻祁氏(河間府人崇禎壬午城陷自縊)
提兆吉妻紀氏(河間府人崇禎壬午城陷投井死)
白穎祚妻王氏(河間府人崇禎壬午城陷穎祚與繼子晉俱死氏撫晉子璞成立稱完節
云)
吳長策妻高氏(河間府人崇禎壬午城陷長策被執不屈遇害氏投井死)
王光輔妻樊氏(河間府人夫亡守節崇禎壬午城破與三子俱殉難死)
高鑑妻張氏(河間府人夫亡其舅汝貞已老氏事之以孝聞崇禎壬午汝貞被殺氏蓬首垢
面尋舅屍獲而葬焉)
祁爾謨妾張氏王氏張氏(河間府人爾謨妻劉氏無子置妾三人不數載爾謨
亡時張氏年二十五生二女王氏年二十一生一子之浦張氏年十九生一子之灝劉憫三氏年少
勸改適三氏不從矢志守節踰年劉氏卒三氏相依斷葷茹素歲荒共食糟糠崇禎十五年城破三
氏移居鄉野勤紡績以延師課子誦讀後同時為學宫弟子稱一門三節)
齊之宸妻劉氏(河間府人崇禎十六年流寇破城氏與子婦謝氏及姪孫婦李氏俱縊死)
孟兆祥妻何氏子婦王氏(交河人崇禎甲申闖賊陷京師兆祥官刑部侍郎妻
何氏俱殉難闕士章明歸殮畢謂妻王氏曰吾不忍闕死當從死王氏曰君死妾亦當死
遂同時本朝順治中贈孺人立)
高年妻陳氏(河間府人夫亡守節事姑以孝聞教三子夢箕夢尾夢軫成立崇禎間城陷母
子俱殉節死)
龐招俊繼妻曹氏(河間府人崇禎末賊執不屈繫於室而焚之并殺其族子而去)
劉得成妻李氏(河間府人夫亡守節遇寇不辱投水死)
王顯禄妻劉氏(河間府人年二十遭亂賊逼之不從罵賊被殺)
本朝
曹可久妻閔氏(河間府人可久判眉州以病卒氏奉孀姑撫幼子數千里外扶柩歸葬後
娶兄女為媳戊寅之難子又死婦時年十七能承姑志守節不渝相繼卒)
宋登妻許氏(河間府人夫亡孝事寡姑值兵變偕姑出逃兵至姑被執氏願以身代兵憐其
孝不忍加害而去)
閔灝妻章氏(河間府人夫亡日夕哀號欲以身殉苦志守節戊寅之變子又殉節死遺六歲
孫氏撫之成立年八旬卒)
周之适妻祈氏(阜城人夫崇禎壬午死難氏方二十四歲歴患難撫孤子守節歴數十年
卒)
白調鼎妻及氏(河間府人鼎明末殉難氏年二十三撫幼子瑶紡織自給延師訓子三十
年如一日卒)
李文秀妻陳氏(河間府人順治戊子土寇竊發氏被執賊欲汚之罵不絶口賊怒鞭其背
扶之上馬以頭觸地罵聲愈厲賊刃之)
許養元妻孫氏(河間府人順治六年兵變被掠欲滛之氏罵不絶口賊呼衆強持之罵愈
厲賊怒抽刀洞其腹死)
孫保邦妻尤氏(河間府人年二十五夫亡子五歲時値兵變負孀姑擕幼子潜避海濱歴
盡艱苦兵退旋家勤紡績茹糟糠苦節四十餘年卒)
劉清漣妻王氏(河間府人事姑至孝家貧紡績以佐甘旨姑病會兵變家人爭逃匿氏曰
姑在牀褥刻需奉侍柰何為自全計寧冐白刃不移一步兵至欲害之具訴以實兵環顧嗟異悉散
去姑殁日夕哭泣遂至失明親黨服其誠孝後次子梅成進士)
楊如庭妻宗氏(河間府人夫亡撫孤孝親矢志守節會兵變收養難婦王氏等十餘人褁
糧送之歸歲大饑煮粥於市食往來饑人頗多存活夀六十九歲而卒)
許光裕妻胡氏(河間府人年二十九夫亡守節家貧屢經兵燹艱苦備嘗撫遺子俱成立
卒)
馬中驪妻施氏(河間府人年十七歸中驪前妻遺子方二歲未幾姑亡夫弟方四歲氏復
連舉五子夫亡俱幼氏撫七孤教誨成名貧甚饔飱不繼矢志愈堅苦節三十餘年壽六十九歲卒)
葛文顯妻張氏(阜城人年十六夫亡守節課子三十年卒)
吳進義妻孫氏劉夢獬妻沈氏
高鴻焜妻紀氏田國翰妻李氏
韓文光妻左氏劉智忠妻孔氏
李雯妻楊氏陳諫妻張氏
李生輝妻邊氏楊梯妻郝氏
陳國恩妻李氏(俱河間府人夫亡守節終身)
孟三聘妻牛氏(河間府人年二十餘夫亡堅志守節事親撫孤四十載如一日卒)
左名俊祖母李氏母梁氏(河間府人夫亡撫孤成立娶梁氏子又早亡梁亦承
姑志守節撫孤成立後相繼卒)
劉上才妻郭氏(河間府人夫亡守節事姑其母欲嫁之誓死不從未幾姑死氏亦死)
張景陽妻苑氏(河間府人夫亡守節善事舅姑撫八歲幼子教訓有方紡績自給壽八十
有四卒)
劉景芳妻盧氏(河間府人年二十六夫亡遺子劉哥相繼亦死有姑失明家貧如洗典屋
而居孝事惟謹誓守不渝卒)
梁孟冬妻李氏(河間府人夫亡撫孤子梁臣成立娶郝氏臣亦卒郝撫孤子梁朝相成立
娶吳氏朝相又卒吴撫孤子梁禹甸亦以節終里人稱為一門三節云)
魏志高妻蔡氏(河間府人夫亡撫孤守節壽至八十卒)
張崇孝妻崔氏(河間府人夫亡撫孤勤紡績孝舅姑克全婦道教子孫成立以夀終)
李佐邦妻余氏子婦高氏(河間府人年十七夫亡遺腹生子士震娶高氏子亦
死高氏撫孤守節亦如姑姑媳相繼而卒)
楊惟藻妻吳氏王家賓妻王氏
劉彦妻吕氏劉自成妻季氏
鄭欽成妻季氏吳文煥妻劉氏
王璠妻房氏王都妻劉氏
張生瑞妻王氏孫宅俊妻吳氏
張一全妻郭氏時澤妻高氏
蘇鏻妻王氏孟光明妻林氏
張其光妻鄭氏郭景妻時氏(俱河間府人夫亡守節)
劉慶貽妻吕氏(河間府人編修雯曠母年二十歲夫亡誓死守節奉事孀姑克盡婦道教
子成名苦守四十餘年卒以子貴贈孺人)
張元調妻范氏(河間府人年二十夫亡孝事孀姑經歴險阻年八十餘歲卒)
張聫桂妻張氏(河間府人年十八夫亡撫孤守節備歷艱辛年老卒)
安奎璧妻邢氏(河間府人年二十夫亡守節叠遭兵燹屢遇饑饉撫育孤子歴四十餘年
卒)
李瑛妻鄒氏(河間府人夫亡撫三孤俱成立守節四十年卒)
王屏妻張氏(河間府人年二十五夫亡撫遺子事孀姑紡績自給三十餘年姑歿殯葬如禮
六十一歲卒)
蔡浡妻趙氏(河間府人年二十四夫亡守節撫孤紡績課讀後子馥登丁酉賢書人以為苦
節之報)
張夲端妻馬氏姚命虞妻黃氏
周良臣妻張氏張文正妻李氏
王霖蒼妻馮氏侯國聘妻陳氏
董三槐妻谷氏鉉同妻姚氏
陳䋲祖妻李氏劉有餘妻趙氏
姚鵡妻夏氏夏鳳翥妻馬氏
孫惟泰妻崔氏秘允信妻翟氏
齊之宇妻趙氏(俱河間府人夫亡守節終身)
范海妻竇氏(河間府人姑同夫他出氏閉戶業女工有奸民方應奎素與海相識來叩氏門
氏以為海歸啟戶奎見氏美強逼為姦氏執杖擊之奎奪其杖強逼不已氏揮菜刀傷其頭奎怒以
磚擊氏腦裂而死奎伏法)
許宗禮妻王氏(河間府人年二十六夫亡守節孝親撫孤紡績度日孀居六十四年壽九
十歲卒)
許明貴妻張氏(河間府人年二十四夫亡守節事孀姑曲盡孝養壽八十六歲卒)
郭五常妻趙氏(河間府人年二十二夫亡守節織紡度日常至絶糧或周之不苟受夀七
十餘卒無所歸鄉鄰葬之)
劉昱妻劉氏(河間府人喜讀書見古人節烈事輒稱道不置十五歲歸昱年十七夫亡家人
勸之改適氏以節自誓孝事翁姑四十餘年如一日後翁姑相繼亡氏亦卒)
韓弘濟繼妻李氏(河間府人年二十五夫亡有勸之改適者乃剪髮破面以明志守節
三十五年卒)
徐維福妻陳氏(河間府人夫病篤請於翁姑以兄子為嗣許之及維福死繼嗣不果繼母
唆其父逼嫁之氏從容不異平日虞哭之夜自縊於柩側越數日入殮容貌如生)
王填妻徐氏(河間府人年三十夫亡時姑柩尚停氏盡典簮珥殯葬盡禮訓遺孤成立撫庶
子亦如所生年四十餘卒)
馬振甫妻王氏(河間府人適甫年餘甫亡姑媳相依姑憫其幼泣令他適氏誓不從奉事
終身卒)
翟欽鄰妻郝氏(河間府人年二十四夫亡家貧無子事姑盡孝以節終身)
于宏開妻陳氏李計元妻王氏
劉執中妾吳氏翟可化繼妻李氏
路由平妻王氏武永康繼妻何氏
武肇基繼妻張氏宋之范妻馬氏
宋旦妻孟氏朱燦南妻李氏
崔夢龍繼妻杜氏田師聖妻李氏
劉沛然妻李氏劉濟之妻霍氏
劉芳標妻李氏王文貴妻陳氏
張廷箴妻德氏李守儒妻趙氏
張鵙鳴妻于氏趙明標妻許氏
劉守正妻張氏韓甲第妻武氏
李見田妻張氏李道基妻陳氏
劉有慶妻張氏司焜妻陳氏
陳振希妻石氏張脫常妻馬氏
張際可妻趙氏崔謙妻孫氏
范省身妻張氏張穎妻車氏
蘇永年妻崔氏李守良妻孫氏
李宗舜妻王氏倪毓德妻蘇氏
張克紹妻蘇氏戈之靖妻馬氏
高雲臺妻蘇氏高三樂妻高氏
趙維緒妻蘇氏焦一舉妻高氏
蘇繼宗妻景氏(俱河間府人夫亡守節終身)
王汝礪妻蔡氏(河間府人夫亡一慟幾絶誓不獨生投繯服鴆皆被救免乃閉目絶食越
旬日而卒時年三十有二)
張允孚妻劉氏(河間府人允孚貧教授在外死遺子蘭生方在襁褓姑老且病氏侍姑撫
子備歴艱難歲饑典衣易粟奉姑母子二人以糠粃充腹及姑殁泣曰吾曩所以不死者以老姑稚
子耳今姑死子長吾更何求哀毁不食死)
李林妻劉氏子婦陳氏(交河人年十八夫亡子會竒方在襁褓撫至十五已入庠
隨殁媳陳氏嚙指自誓姑媳依倚守節至老邑人為之歌曰有子是守子無子乃守節卓哉劉與陳
千古名不湼)
滑良妻馮氏(河間府人夫亡子嶽甫三歲家赤貧翁姑俱老年荒糠粃不繼氏以女工侍養
凡八年翁姑相繼即世氏日夜悲號典奩産營窀穸事康熙間旌表)
董萬財女財姐(交河人年十五未字為旗人宋八逼奸被殺康熙三十四年旌表於泊
頭鎮建祠祀之)
周文學妻李氏(河間人鄰惡周從興逼之不從被毆死康熙四十年旌表)
陳利常妻陳氏(寧津人惡少陳立明持刀欲犯之不從並其子小五殺死康熙四十三年
旌表)
張璧妻王氏(寧津人年二十三夫亡守節至五十七歲康熙四十四年旌表)
吳桐鳳妻牛氏(獻縣人年二十七夫亡守節至六十三歲康熙四十四年旌表)
王廷棟妻彭氏(阜城人年二十九夫亡守節至五十三歲康熙四十四年旌表)
趙二妻曹氏(交河人為惡少強姦不從致死康熙四十五年旌表)
楊國棟妻鄭氏(肅寧人為馬懷珍逼姦不從被殺死康熙四十六年旌表)
馬超雲妻李氏(東光人為張小馬逼姦被殺康熙五十一年旌表)
周章成妻賈氏(故城人年二十八夫亡守節三十餘年康熙五十二年旌表)
蘇才美妻李氏(任邱人年二十夫亡姑亦殁室如懸磬喪葬如禮教子有方守節四十餘
年康熙五十三年旌表)
王成貴妻賈氏(寧津人為夫兄王大誘姦羞憤自剄康熙五十九年旌表)
趙順興妻閻氏(交河人年二十歸寧為工人顔加逼姦不從被殺雍正二年旌表)
宼培基妻李氏(獻縣人年二十五夫亡孝事舅姑撫育孤子後子又殁與寡媳撫孤孫成
立雍正二年旌表)
席進妻劉氏(交河人年十六歸母家適母他出鄰有惡棍張璽乘間欲汚之氏奮力拒姦被
殺雍正二年旌表)
高爵妻劉氏(獻縣人年二十六夫亡敬事翁姑守節五十年雍正四年旌表)
高堉妻盧氏(獻縣人夫亡孝事翁姑守節三十餘年撫子及孫成立雍正四年旌表)
傅之玉女忙姐(肅寧人年十四取蔬於圃為馬遇昌逼姦被殺雍正五年旌表)
王所予繼妻周氏(吳橋人夫亡孝親撫孤守節四十六年雍正五年旌表)
張溥洽妻李氏(河間人夫亡苦節數十年卒雍正五年旌表)
盧湘妻牛氏(獻縣人年十九夫亡無子矢志守節撫嗣子如已出雍正五年旌表)
王大用妻張氏(肅寧人年十六歸大用未三月而大用卒氏孝養翁姑教育繼子守節五
十餘年雍正五年旌表)
侯元善妻盧氏(吳橋人年二十夫亡奉姑教子守節五十餘年雍正五年旌表)
郭謙妻柴氏(交河人年二十五夫亡夫弟郭詵年方數齡氏為撫養婚娶子永圖方四歲教
之成立雍正五年旌表)
陳玉書繼妻刁氏(故城人夫亡守節撫育前子成立雍正五年旌表)
盧鳴玉妻趙氏(故城人夫亡守節孝親撫孤成立雍正五年旌表)
師式遠妻危氏(故城人夫亡孝親撫孤守節三十餘年雍正五年旌表)
陳之俊妻趙氏(故城人夫亡撫孤守節四十餘年雍正五年旌表)
柴文鋐妻張氏(故城人夫亡守節養姑三十餘年雍正五年旌表)
王三英妻王氏(故城人年二十夫亡守節養親四十餘年雍正五年旌表)
薛廣譽妻李氏(任邱人年二十二夫亡姑老孝養備至為子援例授室未幾子與婦相繼
殁撫一孫至七歲又亡氏為立嗣生二子嗣續不絶守節四十年雍正八年旌表)
劉士處妻劉氏(寧津人夫他出同居棍徒汪克柔欲犯之氏力拒不從愧憤自縊克柔擬
斬禁斃氏於雍正十一年旌表)
李華先妻伏氏(任邱人年二十七夫亡二子俱幼氏勤紡績以延師訓誨長男入泮次登
賢書爲浙令夫弟歿無子以次子繼之尤識大體守節六十三歲卒雍正十一年旌表)
天津府
漢
雋不疑母(渤海人史失其氏不疑為京兆尹每行縣錄囚徒還其母問不疑有所平反活幾何
人耶不疑多所平反母喜笑為飲食言語異於他時或無所出母怒為之不食故不疑為吏嚴而不
殘)
鮑宣妻桓氏少君(渤海人宣常就少君父學父竒其清苦以女妻之装送甚盛宣不悅
謂妻曰少君生富驕習美飾而吾實貧賤不敢當禮妻曰大人以先生修德守約故使賤妾侍執巾
櫛既奉承君子唯命是從宣笑曰能如是是吾志也妻乃悉歸侍御服飾更著短布裳與宣共挽鹿
車歸鄉里拜姑禮畢提甕出汲修行婦道宣官司隸校尉子永為魯郡太守孫昱從容問少君曰太
夫人寧復識挽鹿車時否曰先姑有言存不忘亡安不忘危吾焉敢忘乎)
唐
鄧廉妻李氏(滄州人嫁未期而廉卒李年十八守節彌堅布衣糲食六七年忽夜夢男子求
偶李氏不許自後每夜夢之書符以禁不能絶嘆曰我誓不移志而為此撓豈容貌未衰耶乃拔刀
截髮麻衣蓬鬢垢面灰身無何夢前鬼謝曰夫人竹柏之操不可奪也)
宋
萬壽縣君徐氏(静海人天章閣待制施昌言妻也七歲喪其母哀甚欲自投水火爲父兄
抱持而止事繼母以孝聞歸施氏事姑謹紉縫烹餁必飭早暮寒暑飲食必時姑亡哀毁得疾踰年
而後能起教五男一女不以愛故弛其勞遇宗族有禮待僕御有恩既歿咸悲哀思之歐陽修曰生
而善可稱未若没而遺思之深也可謂賢矣)
賈黃中母王氏(渤海人賈玭之妻太宗聞其賢召見命坐奬之曰教子如是真孟母矣作
詩賜之及黃中改知澶州陛辭上謂侍臣曰朕嘗念黃中母有賢德每與之語甚明敏後黃中卒葬
畢母入謝上賜白金三百兩且謂之曰勿以諸孫為念朕當不忘也)
封卓妻劉氏(渤海人成婚一夕卓官於京師後以事伏法劉氏在家忽然夢想知卓已死哀
泣嫂喻之不止經旬凶聞果至遂憤嘆而死時人比之秦嘉妻中書令高允念其義高而名不著為
詩八章以紀之)
趙璘女(璘為滄州鹽院吏咸通六年犯罪應死將就刑女請隨父死自訴七歲喪母父長育之辭
旨甚哀鹽使崔據義之遂具以聞詔嘉之且減璘死女亦截耳事釋)
李之儀妻胡氏淑修(慶雲人尚書右丞胡宿女讀書善屬文嘉祐中從其祖母至内
庭光獻皇后拊之曰是胡氏有學能文之女乎之儀母死淑修躬自負土封穴哭泣不輟手植松柏
遂成茂林)
元
劉平妻胡氏(滄州人至元間平當戍棗陽軍載其家以行夜宿沙河旁有虎至啣平去胡拔
刀追及虎斫之扶平抵陽城以傷卒事聞命䘏其母子仍旌異之)
李五妻劉氏(渤海人五卒早寡舅姑使再醮不從舅患疽劉為吮血既愈親挽小車載舅詣
嶽祠奠謝)
明
米希榮妻劉氏(天津人父母嫌婿家貧貌醜欲奪其嫁氏方年十四誓死不從卒歸於米
天津廵撫夏玉扁其門曰冲年賢德)
紀銳妻佟氏(天津人夫亡守節服素終身)
張翔妻王氏(天津人夫亡上無舅姑下鮮兄弟理家教子以賢見稱七十一歲卒)
何昌妻王氏(天津人昌故鄉人有求配者誓死不變引刀刺面年八十六歲卒)
張和妻蔣氏(天津人和故撫遺孤寡無玷人服其節七十歲卒)
某姓妻王氏(天津人夫名恕身故無子事姑以孝)
李實妻吳氏(天津人撫孤無玷七十五歲卒)
孫能妻朱氏(天津人能故氏守服不出閨門除服飲毒自盡衆皆哀之)
徐榮妻鍾氏(天津人夫故子綱三歲家貧以耕織為事守節無玷卒八十八歲)
倪通繼妻李氏(天津人夫亡家業悉以歸前妻子雄祀先必齋戒待親族妾媵皆有恩以
節夀終)
吕巖繼妻楊氏(天津人撫前子如己出人以慈母稱之)
李栢妻賈氏(天津人撫孤無玷卒年六十五歲)
馬馭貴妻佟氏(天津人貴故撫孤守節無玷監督即中會給扁以旌)
盧鴛鳴妻杜氏(天津人鴛鳴歿於王事氏撫四歲遺孤邦靖守志成立撫按學三院旌曰
貞節可風年六十六歲終)
孫克開妻陳氏(天津人年二十五歲舅歿姑孀即與夫隔牀伴姑眠二十九載夫先姑歿
禮葬二喪撫育二孤成立鄉閭稱為孝婦八十四歲終)
邢昌言妻王氏(天津人夫故無子撫養二女冰操彌堅)
楊篤慶妻楊氏(天津人夫故撫一週子甘貧守節)
陳所養妻韓氏(天津人貧苦撫孤年七十六歲終)
劉慶宏妻宣氏(天津人霜操不替全節而終)
孟宗伊妻蔣氏(天津人宗伊故父憫其幼令改嫁氏矢死撫養二子節終)
吳應賓妻林氏(天津人守孤女出嫁始終完節六十九歲終)
楊懋禧妻王氏(天津人矢志守節撫孤成立八十餘歲終)
陸暉妻丁氏(天津人暉故撫育三孤節凛霜筠天津同知章國佐給匾奬曰名淑完操)
趙應貞妻李氏(天津人奉衰姑撫八月孤成立艱苦備嘗六十八歲終)
張夢周妻吕氏(天津人年二十九歲夢周故子幼家寒守節五十八年八十七歲終)
張英妻馮氏(天津人英故無子女茹貧食苦侍養孀姑)
姜萬捷妻王氏(天津人年二十二歲萬捷故不兩月翁姑繼歿矢志撫孤貞節無愧)
漆生邑妻李氏(天津人苦守霜節七十餘歲終)
倪光國妻何氏(天津人撫孤守節終)
毌槐慶妻張氏(天津人撫孤堅操年七十四歲終)
毌光瑜妻靳氏(天津人貞志苦守孝事孀姑)
姜承美妻劉氏(天津人家貧苦守全節而終)
倪光棨妻謝氏(天津人夫亡無嗣苦守完節年七十餘歲卒)
張汝弼妻周氏(天津人守節撫孤苦守終身)
湯橋妻穆氏(天津人夫亡守節養姑訓子艱苦備嘗姑歿哭之喪明不數月亦卒)
倪旺妻楊氏(天津人年十九夫亡守節無玷卒)
楊潤妻劉氏(天津人夫亡子檜方一歲事姑以孝教子授官六十四歲卒)
孫佑妻唐氏(天津人夫亡朝夕悲痛不食月餘而卒)
謝芳妻倪氏(天津人年二十四夫亡事姑撫子克盡慈孝年七十五卒)
馮綸妻朱氏子婦康氏(天津人年十九夫亡撫幼子瀾娶婦康氏年二十三而瀾
又亡姑婦同守節年各八十餘歲而卒)
李天秩妻章氏(天津人年二十七夫亡父母欲奪其志斷髮不從孝養舅姑姑殁哀痛成
疾而死)
高萬億妻邢氏子婦蕭氏(天津人邢氏年十七歸高生子如斗娶婦蕭氏如斗
死蕭氏守節養親育兩孤於襁褓未幾以哀慟勞瘁吐血死邢氏撫育兩孫俱教之成立年八十五
卒後以曾孫爾儼貴俱贈一品夫人)
李資女(南皮人許聘巨惠正德中為流寇所獲不從賊怒共支解之)
郗氏女(南皮人正德中寇亂被掠不從與李資女同時遇害)
劉蘭妻馬氏(南皮人年二十二夫亡矢志守節撫孤成立年九十餘終)
張文秀妻王氏(南皮人夫亡守二子家貧常不舉火翁姑繼殁無以為葬鬻一子以襄事
苦節五十餘年)
劉呈芳妻趙氏(南皮人年二十二夫亡無子女家貧日不再食紡績以奉舅姑夜雨廬壞
立水中達旦不借棲鄰宇清操二十餘年卒)
白養淳妻傅氏子婦劉氏(南皮人養淳亡傅氏守節撫孤成立子復早卒與孀
媳劉氏紡績度日教子讀書長學曾中丙午科鄉試後姑媳相繼卒)
崔文俊妻黃氏(南皮人年十六夫亡生子僅週歲守節二十餘年崇禎甲申城破賊逼不
從遇害)
白德崇妻穆氏(南皮人崇禎甲申為亂兵所逼不從投井死)
劉名卿妻馬氏(南皮人兵變被執不屈死)
崔岳妻黃氏(南皮人寇變被執不從死)
趙恭妻劉氏(南皮人孝事翁姑年二十四夫亡子瑞尚幼勵志守節夀八十二歲卒)
昝光美妻葉氏(南皮人夫亡家貧子幼父母勸之改適堅不從以苦節卒)
吳茂才妻高氏(南皮人年十七夫亡哀毁不食舅姑欲奪其志氏謾應曰如命請得絮酒
炙雞致辭於亡者舅曰貧無以備請楮錢瓣香曰亦無以偹婦恐疑而阻之遂往墓側哭盡哀墓前
有樹僅拱把脫足纏就縊死跪而向墓面色如生事聞旌表)
湯楷妻劉氏(南皮人年二十一夫亡無子女哀號不食姑苦勸始進匕箸有議婚者即剪髮
自誓守節終身旌表)
黃塗妻周氏(南皮人年二十一夫亡子良相甫週歲家貧紡績事翁姑以孝聞至年八十三
卒)
劉竒妻鄭氏子婦楊氏(南皮人夫亡守節家貧紡績自給子文義未週歲氏撫之
成立其後文義繼妻楊氏適半載而文義亡楊氏矢志同姑守節撫前妻子賡成立稱一門雙節云)
劉鍈妻萬氏(南皮人幼年守節遵舅氏遺命讓已産於弟待庶姑情禮兼盡教子嚴而有體
年八十餘卒)
穆茂春繼妻湯氏(南皮人年十四于歸未半載夫選授縣令因前妻子女留湯在家課
諸子蜚聲藝苑夫歸卧病兩載湯藥無懈迨夫亡四子俱死竆苦無依守節五十餘年有司旌曰瑶
池冰雪)
劉中葉妻黃氏(南皮人夫亡無子女孝姑終身)
張美藴妾劉氏(南皮人夫病侍湯藥焚香告天願以身代夫殁子女俱非已出苦節終身)
杜時雍妻翟氏(慶雲人年二十二正德六年流賊破城欲辱之翟抱幼子罵不輟聲賊怒
殺之旌表)
陳宗禮女妙存(慶雲人年十七歲城破被擄罵賊不從賊怒以刀刺死旌表)
谷全妻鄭氏(慶雲人流賊破城被擄不從賊怒以刀碎屍而死)
胡時禎妻劉氏(慶雲人禎亡劉年二十一歲矢志冰霜七十而終)
胡時化妻劉氏(慶雲人化亡矢志守節年七十而終)
李揚妻胡氏(慶雲人年二十歲夫亡矢志迄扵盖棺冰雪為心邑令旌之)
崔秉重妻王氏(慶雲人年十九夫亡子贊明甫在襁褓氏孝以事親訓子入泮年五十二
歲卒旌表)
崔元禎妻馬氏(慶雲人夫亡氏年二十歲子永寧僅匝月依姑訓子邑侯表其門曰節孝)
劉元輔妻宗氏(慶雲人輔亡氏年二十歲子僅周歲孝以事姑訓子入庠年六十歲卒)
馬粹秀妻張氏(慶雲人年二十五夫亡課子入泮年六十歲卒)
馬鍾秀妻韓氏(慶雲人年十九夫亡苦節訓子入泮年五十四歲卒)
馬斯臧妻姜氏(慶雲人適馬三月夫亡年十六哀慟不已自縊扵夫之墓側)
石漁妻劉氏(慶雲人年二十四夫亡撫一子一女備茹辛苦年六十餘卒)
張希增妻唐氏(慶雲人年十九夫亡屢經歲歉擕孤流移守節至年六十餘卒)
崔元吉妻李氏(慶雲人夫亡年二十四冰清玉潔矢志靡他五十餘歲終邑侯表其門曰
貞心勁節)
吳廷順妻蔡氏(慶雲人年二十夫亡越月生遺腹一女伯氏欲嫁之蔡以産業悉讓諸伯
獨撫孤女紡績自給守節幾五十年年六十有八病謝醫藥而卒)
王祚昌妻鄧氏子婦李氏(慶雲人年二十五夫亡撫姪廷禄繼嗣未幾廷禄亦
亡與廷禄妻李氏撫二弱孫苦志同節)
王文棟妻劉氏(鹽山人崇禎己卯擕一女避寇被獲脅之不從母女同死焉)
本朝
張延翊妻馮氏(天津人延詡故茹冰守志教子成立廵撫王聫登給匾奬曰皦節垂昆以
節夀終)
朱廷桂妻李氏(天津人廷桂故冰霜苦守撫孤成名受封太孺人)
汪美妻戴氏(天津人美故撫孤全節七十歲而終)
汪炡妻李氏(天津人炡故撫養二孤苦節而終)
張朝樞妻陳氏(天津人年二十朝樞故甘貧守志撫孤成立)
張棟妻柳氏(天津人棟故茹貧撫孤孝養衰姑天津副使梁應元給匾奬之曰天夀懿貞)
王家璽妻潘氏(靜海人家璽故遺子僅七月氏教誨成立為邑令守節六十八歲卒)
王思哲妻孫氏(天津人思哲故兩遭兵火矢志不替七十九歲全節而終)
沈可成妻董氏(天津人守節撫孤八十餘歲終)
辛念恒妻劉氏(天津人夫故遺孤三歲茹荼守節終)
張書紳妻楊氏(天津人撫孤食貧七十三歲而終)
李先登妻于氏(天津人撫孤守節終)
秦守安妻靳氏(天津人甘貧守節撫子成立八十一歲終)
衞詹金妻劉氏(天津人年二十六夫亡守節撫孤至七十餘歲卒)
于滋妻羅氏(天津人夫衞學生員年二十九夫亡守節撫孤至七十餘歲卒)
韓再捷妻朱氏(天津人年二十四夫亡守節撫孤本縣給匾節勵冰霜七十餘歲卒)
馬永堅妻胡氏(天津人夫亡撫孤成立守節終身)
胡點妻陳氏(天津人夫亡撫孤成立守節終身)
馮鼎錫妻朱氏(天津人年二十七夫亡撫三幼子成立茹素食貧貞操可嘉順治十四年
旌表)
沙毓珍妻李氏(靜海人夫亡守節撫遺腹子正名成立順治十五年旌表)
李廷禎妻王氏(滄州人年十七夫亡守志養親翁没拮据殯葬盡禮姑瘋病卧床九年氏
朝夕扶持始終不怠守節歴四十五年康熙九年旌表)
張延慶妻尹氏(滄州人年二十五夫亡守節至七十六歲卒康熙九年旌表)
宋文元女(天津人因鄰人傅良臣等盗刦入室被執逼姦不從與祖母劉氏同被勒死康熙三
十二年旌表)
高爾承妻元氏(靜海人夫亡奉事孀姑色養備至以節孝聞康熙三十二年旌表)
邢國琦妻宫氏(天津人年二十三夫亡守節至六十四歲康熙四十四年旌表)
張暹妻周氏(滄州人年二十五夫亡守節至六十三歲康熙四十四年旌表)
孟延敏妻龐氏(滄州人年十九夫亡守節至五十三歲康熙四十四年旌表)
王國士妻曹氏(天津人夫國士無行利豪棍馬榛多金逼妻與榛苟合氏羞憤痛哭潛將
幼子勒死遂自投水死榛與國士俱照律擬罪氏於康熙四十九年旌表)
韓韶妻汪氏(天津人年二十四夫亡針指自給守節四十八年康熙五十三年旌表)
李嶲妻邢氏(天津人夫亡孝事翁姑撫孤成立守節四十六年康熙五十三年旌表)
張敬修妻章氏(南皮人年二十八夫亡守節至七十歲卒康熙五十三年旌表)
劉緯妻尹氏(慶雲人年二十四夫亡守節歴四十年康熙五十三年旌表)
馬爾鶚妻劉氏(慶雲人年二十一夫亡守節三十餘年康熙五十三年旌表)
劉愼繼妻郎氏(天津人夫官守備歿扵閩氏年二十四擕子扶櫬歸里時翁姑柩亦未葬
氏竭力經營三喪並舉守節五十一年康熙五十四年旌表)
張大妻張氏(天津人爲馮起龍奸逼殺死康熙五十七年旌表)
張文棟妻王氏(鹽山人年二十一夫亡守節歴四十年康熙五十九年旌表)
于允科妻龐氏(天津人年二十七夫亡翁姑亦殁典鬻粧資葬埋兩世守節四十五年雍
正三年旌表)
邊楷妻周氏(靜海人夫亡無子以嗣子托於伯叔自縊以殉雍正三年旌表)
張度錫妻陳氏(天津人地惡李大胆逼姦不從被殺死雍正三年旌表)
沈繼元妻徐氏(天津人夫亡翁姑殁喪葬如禮守節四十四年雍正四年旌表)
吳坦妻胡氏(滄州人夫亡守節孝事舅姑以姪為嗣視如己出課讀維嚴名列黌序守節三
十餘年雍正四年旌表)
趙鏊妻張氏(南皮人年十九夫亡家貧紡績養姑撫遺腹子成立守節歴七十年雍正四年
旌表)
張國紀妻李氏(天津人夫亡守節三十五年撫孤入泮雍正四年旌表)
張廷宣妻申氏(天津人夫亡苦節三十八年撫孤成立雍正四年旌表)
張鳳鳴妻婁氏(天津人夫亡孝事翁姑守節三十七年雍正四年旌表)
元湦妻金氏(靜海人夫武舉早亡守節孝姑教子成立雍正四年旌表)
元澍妻李氏(靜海人夫亡撫育繼子如己出守節五十餘年雍正五年旌表)
蕭友信妻邊氏(靜海人夫亡事兩世姑曲意承順撫孤姪如已出雍正五年旌表)
邊若岱妻李氏(靜海人夫亡守節孝親撫嗣子成立雍正五年旌表)
邊世澤妻鄭氏(靜海人夫亡守節奉養孀姑姑常患瘡疾氏口吸濃血衣不解帶五月有
餘及歿殯殮盡禮族黨以孝婦稱之雍正五年旌表)
尹自強妻劉氏(靜海人年十七夫亡剪髮自誓晝採野蔬夜勤紡織以奉盲翁撫遺腹子
成立雍正五年旌表)
張作肅妻周氏(南皮人夫亡守節三十六年教子成立雍正五年旌表)
張濟妻殷氏(南皮人夫亡事兩世孀姑奉養不怠撫育二子俱克成立守節四十餘年雍正
五年旌表)
韓芹妻賈氏(鹽山人夫亡無子矢志養親撫育嗣子守節四十八年雍正五年旌表)
王馨芝妻李氏(天津人夫亡遺子甫三月氏剪髮矢志孝事翁姑守節三十六年雍正五
年旌表)
邢大成妻張氏(天津人夫亡孝事翁姑矢志守節三十六年雍正五年旌表)
林遷妻沈氏(天津人夫亡孝事翁姑甘旨無缺守節四十四年雍正五年旌表)
武廷豫妻魯氏(天津人夫亡守節四十四年人稱其節比松筠雍正五年旌表)
劉機妻李氏(天津人夫亡矢志守節四十二年雍正五年旌表)
王士瑛妻胡氏(天津人夫亡絶粒毁容志在殉夫翁姑阻之撫孤成立守節四十六年雍
正五年旌表)
王克家妻周氏(天津人夫亡孝親撫孤守節二十六年雍正五年旌表)
張濤妻王氏(天津人夫亡堅守苦節三十六年雍正五年旌表)
王極妻于氏(天津人夫亡親老子幼仰事俯育守節三十三年雍正五年旌表)
俞天覆妻穆氏(天津人夫亡紡績奉親甘旨不缺守節四十九年雍正五年旌表)
元長源妻武氏(靜海人夫亡守節遺孤三月顧復成人雍正五年旌表)
元巨源妻劉氏(靜海人夫亡守節事親訓子和睦宗黨有賢婦稱雍正五年旌表)
張正桐妻梁氏(靜海人夫亡祖姑九十餘歲失明氏喂哺之無懈志撫嗣子課以誦讀守
節三十餘年雍正五年旌表)
高恒慕妻劉氏(靜海人夫亡孝事孀姑及殁喪葬盡禮撫孤入泮雍正五年旌表)
胥朝賓妻李氏(靜海人夫亡翁姑俱老貧甚以女工給日用屢遇歲饑而翁姑不至凍餒
夀皆九十餘歲終竭力殯葬無失禮焉雍正五年旌表)
張峒詹妻林氏(天津人夫亡孝事翁姑勤於紡績守節四十年雍正八年旌表)
張嵋詹妻靳氏(天津人夫亡無子善事孀姑守節三十九年雍正八年旌表)
李天生妻王氏(天津人年十九夫亡孝事孀姑守節五十一年雍正八年旌表)
吳枝芳妻湯氏(南皮人年二十二夫亡撫三子俱遊庠食廩馭家嚴肅守節三十三年雍
正十年旌表)
王欽周妻吳氏(南皮人年二十八夫亡事姑竭盡孝養課子嘉言口授經書領鄉薦長子
先亡遺孫瑶甫二歲撫之成立入泮守節至六十八歲雍正十年旌表)
馬騻妻楊氏(慶雲人年二十八夫亡孝事孀姑撫週歲子成立娶媳而夭兩世孀居冰操愈
厲守節三十三年雍正十年旌表)
王應祥妻鄧氏(天津人年二十七夫亡典賣衣飾經營喪葬奉事舅姑甘旨無缺訓課子
孫俱能成立苦節五十餘年卒雍正十一年旌表)
靳廷檜妻白氏(天津人年十八夫亡無子養姑盡孝勤女工以供甘旨守節四十八年卒
雍正十一年旌表)
靳乾徤妻陳氏(天津人年二十三夫亡奉養孀姑撫踰月子成立娶媳子又早卒遺孫甫
週復為撫養成立守節三十三年卒雍正十一年旌表)
李萃妻張氏(天津人年二十九夫亡鬻衣飾以營喪葬撫懷抱孤子親為課誦訓誨成立苦
節歴四十年雍正十一年旌表)
孔行祚妻王氏(天津人年二十八夫亡奉事翁姑克盡婦道及歿喪葬如禮教子撫姪皆
能成立守節二十八年卒雍正十一年旌表)
符鍾竒妻任氏(天津人年二十夫亡舅姑繼没獨力經營喪葬咸稱盡禮秉持家政内外
肅然守節二十年卒雍正十二年旌表)
白作肅妻劉氏(南皮人年二十六夫亡家貧勤紡績以奉孀姑篝燈課子夜分不輟子登
丙午鄉試親戚慶會從不一至苦節歴四十七年卒年七十三歲雍正十二年旌表)
畿輔通志卷八十八
