欽定四庫全書
畿輔通志卷四十八
陵墓
直隸古冀州之域故帝王陵寢郡邑多有之我
朝型仁表義惇崇典禮每値大慶遣官致祭於古聖帝
賢王而凡陵原之在畿内者咸命有司歲時修葺著
在功令至明昌平諸陵尤加軫念
世祖章皇帝躬親致祭又特致祭於莊烈愍帝
御製二篇彪炳宇内永禁樵採設守陵人戸給近地以贍之
聖祖仁皇帝屢申前禁嚴飭守護我
皇上聖德光昭復求其後裔爵以通侯俾歲時展謁禋祀
勿朁大矣哉與成周庸建作賓之義先後同揆矣又
伏稽開國之初首旌前明死節之臣范景文等十有
九人而
世祖章皇帝親祭明陵手持一巵命大臣拜奠於王承恩之
墓教孝作忠前史所未有也舊志以陵墓附古蹟今
特表而出之自為一類用昭
聖代仁義風教之過越於前古焉
順天府
遼
章宗陵在三河縣北五十五里
金
太祖陵在房山縣西北二十里雲峰山下名曰睿
陵
太宗陵在房山縣雲峰山下名曰恭陵
熙宗陵在房山縣峩眉谷名曰思陵
世宗陵在房山縣大房山東北名曰興陵
章宗陵在房山縣大房山東北名曰道陵
宣宗陵在房山縣大房山東北名曰德陵
本朝順治初特設守陵五十戸每歲春秋致祭
明
成祖陵在昌平州北二十里天壽山南名曰長陵
仁宗陵在昌平州天壽山西峰下東南名曰獻陵
宣宗陵在昌平州天壽山東峰下亦名墨山名曰
景陵
英宗陵在昌平州石門山東名曰裕陵
憲宗陵在昌平州聚寳山東名曰茂陵
孝宗陵在昌平州筆架山東南名曰泰陵
武宗陵在昌平州金嶺山東北名曰康陵
世宗陵在昌平州十八道嶺嘉靖十五年改名陽
翠嶺名曰永陵
穆宗陵在昌平州大峪山東北名曰昭陵
神宗陵在昌平州小峪山東名曰定陵
光宗陵在昌平州天壽山西峰之右名曰慶陵
熹宗陵在昌平州䨇鎖山之檀子峪名曰德陵
莊烈帝陵在昌平州錦屏山名曰思陵
本朝定鼎以來於明代諸陵隆禮備至特設司香太監
及陵戸時加繕治
世祖章皇帝親詣諸陵
御製祭文致祭
聖祖仁皇帝時飭所司嚴禁樵蘇敬謹防護
皇上又封明代裔孫侯爵
特遣官告祭諸陵有司以時修葺
按建文帝陵相傳在宛平縣黑山潭金山口北據
兩京求舊錄云世傳景帝陵北有天下大師之墓
好事者實之以為建文帝墳然訪之土人皆莫辨
其處也遜國之事野史紛紜以思恩所獲僧楊應
祥訛為楊應能而云老佛取入西内又言葬之西
山不封不樹崇禎中都尉鞏永固請以建文帝入
祀典思陵曰建文無陵從何處祭可知諸說之訛
矣又按建文帝出奔之說王鏊陸深鄭曉俱詳載
其事王世貞等力辨其非
景泰帝陵在宛平縣金山口距西山不十里成化
十一年上尊謚祭儀并如長獻諸陵
周
孫臏墓在固安縣方城村東南一里有石門
漢
蒯徹墓在府東廣渠門外八里莊古埠墓前有井
于欽齊乘蒯徹墓在臨淄東二里漢書徹范陽人
高祖曰徹齊辯士未知孰是
盧植墓在涿州東何村里土人呼為南臺
周堪墓在覇州南二里
公孫渾邪墓在覇州東二十五里長安客話公孫
渾邪卒葬於平曲城俗名蓮花墓
樂巨叔墓在文安縣東南二十五里樂毅生間間
生巨叔漢高祖求毅後封巨叔為華城君葬此
韓延壽墓在文安縣東南韓村
張堪墓在保定縣西南二里
馬成墓在平谷縣東二里
晉
張華墓在大興縣六十里或謂在安肅縣西與劉
伶墓相近
劉琨墓在東安縣東二十里樓桑村
鮮于亮墓在涿州東南三里
隋
楊君讓墓在良鄉縣名勝志楊君讓墓在陽鄉舊
店西有古碑
唐
哀忠墓在宛平縣西十里相傳唐太宗為征遼將
士葬處
羅士信墓在寳坻縣北三十里羅莊村名勝志士
信征高麗經此道卒葬焉
朱懷珪墓在昌平州西北積粟山下
袁天綱墓在涿州東北浮落岡
賈島墓在房山縣南十里長安客話島授長江簿
卒於蜀歸葬房山按唐蘇絳撰島墓銘島授遂
州長江縣主簿會昌癸亥七月終於郡官舍未浹
旬轉授普州司戶參軍明年三月擇安岳縣移風
鄉南岡權妥鑑戒錄墓在岳陽山上岳陽普州地
名雲臺編長江在東蜀境内賈浪仙冡於此處方
輿勝覧長江縣賈島謫為主簿有墓在焉日下舊
聞謂鄭都官有長江縣經島墓詩或長江與普壤
相接故爾明志載入房山蔣仲舒謂歸葬房山不
知何所本也
董甫墓在文安縣西南安祖店縣志明萬曆初土
人掘得墓石乃裴晉公撰文
張仁憲墓在文安縣西北相公莊其故里也有廟
五代周
竇禹鈞墓在涿州西南二十里桐柳村又良鄉縣
西北十五里竇家莊亦有禹鈞墓又見遵化州
遼
韓澤墓在東安縣西北五十里更生村
金
劉樞墓在三河縣西五十里
巨構墓在平谷縣南八里
元
耶律楚材墓在宛平縣西北三十里墓東有祠今
石像猶存
劉秉忠墓在宛平縣西盧溝橋北
李孟墓在宛平縣西北香山石井村
歐陽原功墓在石井村
宋本墓在宛平縣西三十里橛山村
新濟墓在宛平縣西北玉河鄉新濟江西行省平
章死難宋濂撰碑
史天澤墓在永清縣西南二十里黑岱村
托克托墓在通州南故漷縣西南八里魯村之南
高克恭墓在房山縣鐵網珊瑚高尚書西域人善
畫墳在房山羊頭岡下
王伯勝墓在文安縣東南二十五里岳村
明
楊善墓在大興縣東南十五里
金鉉墓在東直門外六里屯
鞏永固墓在永定門外
張輔墓在宛平縣西南長星店
李東陽墓在宛平縣西畏吾村
吳中墓在良鄉城北怪它村東
王騏墓在固安縣西一里子復墓附焉
傅好禮墓在固安縣東知子營
李侃墓在東安縣北五十里鳳河之陽
岳正墓在通州南故漷縣西南二十里堅村
楊中行墓在通州東召里莊
董方墓在通州南故漷縣城柳川原
劉體乾墓在東安縣北門外一里許
劉中敷墓在通州北安德鄉
劉金墓在三河縣西
邢昭墓在三河縣東
芮釗墓在寳坻縣東北一里
朱能墓在昌平州東北百二十里
徐亨墓在昌平州東北五十里
陳賢墓在昌平州東北九十里
王眞墓在昌平州東北八十里
李濬墓在昌平州東北七十里
周能墓在昌平州西柳林村畔
王承恩墓在昌平州愍帝陵側承恩明太監從愍
帝縊死
世祖章皇帝憫其殉難
御製碑文旌之及
駕詣明代諸陵
命侍臣酹酒其墓
李慶墓在順義縣西三十里
李賓墓在順義縣南二十五里
孫鏜墓在懷柔縣紅螺山之陽
郭英墓在懷柔縣紅螺山前
王邇墓在懷柔縣西北七里
成德墓在懷柔縣寅洞里
李斆墓在涿州南永豐里
田景賢墓在涿州東二里
王遴墓在覇州東
王宗義墓在覇州東十五里
姚廣孝墓在房山縣東北四十里太平里
邢表墓在文安縣東南二十里龍街村
王儀墓在文安縣北十八里張哥莊
孝子王原墓在文安縣相公莊之南
王誥墓在保定縣西南八里子顯宗墓附焉
燕忠摹在薊州東三里
歐信墓在薊州東三里
永平府
商
伯夷墓在府城西北雙子山明志雙子山有孤竹
長君之塜
叔齊墓在府城西馬鞭山明志馬鞭山有狐竹少
君之塜
中子墓在遷安縣東團子山明志有孤竹次君塜
傳曰國人立其中子蓋次君也
周
燕昭王墓在玉田縣無終山按九州記云古漁陽
北無終山上有燕昭王墓明志云在府西清河縣
側之燕丹村又按清河在廣平府此云清河未知
何地保定府志又云在易州東南未知孰是
漢
公孫塜在府城外赤烽嶺俗傳公孫瓚墓
三國魏
公孫神康墓在府城南烽火山明志道南烽火山
有公孫神康墓漢末公孫度據平州傳子康豈其
所葬歟
元
王祥墓在灤州南五十里祥元人官金吾上將軍
征行兵馬都元帥
明
王珝墓在府東蓮花源
韓應庚墓在府南二十里
王銳墓在遷安縣東
才寬墓在遷安縣東三里灤河濱
魯鐸墓在撫寧縣西北七里鏵山之陽
翟鵬墓在撫寧縣南關外
高第墓在灤州西百二十里唐山南
王好問墓在樂亭縣東北二里
温原墓在樂亭縣東北三里
保定府
堯母陵在慶都縣城内又丹朱墓在縣東門外
漢
博陵在蠡縣東二里漢桓帝父翼蠡吾侯卒葬於
此後追崇曰博陵
宋
僖祖陵在府治西南名曰欽陵
順祖陵在清苑縣東南名曰慶陵
翼祖陵在御城西北名曰安陵
周
廉頗墓在清苑縣廉梁村
樊於期墓在蠡縣東北四十里舊有廟碑
智伯墓在束鹿縣東南三十里
劇辛墓在容城縣東二十五里劇村
秦
甘羅墓在唐縣東北二里舊有石欄石碣今僅存
兆址
漢
中山康王墓在唐縣西北
中山頃王墓在唐縣西北
中山憲王墓在唐縣西北水經注滱水又東逕京
邱北對漢頃王陵北對君子岸岸上有哀王子憲
王陵又東逕白土北南即靖王子康王陵三墳並
列
中山簡王墓在易州石虎罡
陳平墓在完縣西北十六里陳侯村
張蒼墓在滿城縣西十里又安肅縣南門外有北
平侯廟
蔡仲冡在高陽縣東寰宇記漢南陽太守高陽侯
蔡仲冡仲曉厭勝之術其冡至今無狐狸穴
晉
劉伶墓在安肅縣西二十五里名勝志在張華村
狀若青邱
唐
張興墓在束鹿縣北三十里即紅草坡興唐禆將
餘草皆綠墓草獨紅
崔子玉墓在祁州西南隅
張行成墓在慶都縣東南
宋
周王元儼墓在容城縣東北十里元儼太宗子眞
宗弟也
楊業墓在唐縣西北相傳業戰殁葬此
程氏墓在博野縣程委村二程夫子五世祖塋也
明初碑始廢墓猶存塋北有二程夫子墓碣又有
博士程琰墓亦在村中
金
章宗妃李氏墓在新安縣南叚村北五里
時立愛墓在新城縣西北里許時昌國墓在其左
高漢回墓在新城縣西百步
崔思義墓在新安縣東北百步
孝子劉珏墓在清苑縣南六里
元
張柔墓在滿城縣北十五里岡頭村亦名張家峪
尚野墓在滿城縣西北五里子師簡附焉
解誠墓在定興縣南
劉因墓在容城縣溝市村即波瀠之賢塜也
張弘範墓在定興縣西南十八里
王磐墓在博野縣西北小店村
史弼墓在博野縣東陽村
焦用墓在雄縣西二里子德裕墓在其左
劉文墓在完縣西五里岡
穆茂墓在束鹿縣北六十里
王綱墓在新安縣三臺村
拜珠墓在新城縣西三十里
王壽墓在新城縣中王村
劉金墓在滿城縣南六里
明
韓文墓在府城北二里有李東陽銘
傅珪墓在清苑縣傳家莊
宼珪墓在唐縣連頥村西
侯瓚墓在雄縣東北二里子觀墓在其東一里
袁宗儒墓在雄縣西七里
平寳墓在束鹿縣四七營村西
李國&KR1376;墓在高陽縣龐口村南
楊繼盛墓在定興縣北河照村西明萬曆三年遷
葬於縣西南八里
本朝順治十三年
世祖章皇帝御製表忠論勒石旌其墓
孫承宗墓在高陽縣城西北二里
金毓峒墓在府城西金家莊
張羅彦墓在府城西南
河間府
漢
樂成陵在獻縣西南桓帝追尊祖河間孝王開為孝
穆皇帝夫人趙氏為孝穆皇后陵曰樂成陵今
廢人呼為樂陵臺
敦陵在獻縣東南靈帝追尊祖解瀆亭侯淑為孝
元皇帝夫人夏氏為孝元皇后陵曰敦陵
慎陵亦在獻縣東南靈帝追尊父解瀆亭侯萇為
孝仁皇帝夫人董氏為孝仁皇后陵曰慎陵魏書
地形志樂成縣有二王陵蓋指敦陵慎陵而言也
樂成即今獻縣
周
琴高塜在河間縣寰宇記高河間人塜在縣境
鮑叔牙塜寰宇記在河間縣
扁鵲塚在任邱縣廢莫州城東
孫臏墓在吴橋縣東南十五里上有廟
秦
茅焦塜在寧津縣北寰宇記在臨津縣
漢
河間獻王墓在獻縣東八十里傍有廟王名德景
帝子
周亞夫墓在景州西傍有祠明正統時立
董仲舒墓在景州董家里
韓嬰塜在任邱縣界嬰為漢常山王太傅
毛萇墓在河間縣北三十里即毛精壘
董永墓寰宇記在河間縣漢景帝時孝子
王尊塜在府城西南隋經圖在武垣城東北隅尊
為東郡太守卒其柩一夜自歸今祀之呼為東郡
河翁神
任光墓在任邱縣光為漢阿陵侯
張超墓在任邱縣界超為漢平原太守
劉儵墓在河間縣舊名三女陵寰宇記三女陵在
河間縣漢光禄大夫劉儵與竇武謀誅宦官為曹
節所害三女營葬於此故名
三國魏
張郃墓在任邱縣廢莫州北郃為魏車騎將軍
晉
歐陽建墓在寧津縣
後魏
高允墓在景州西南二十五里高義村
封隆之墓在景州東十五里老師村
北齊
劉晝墓在阜城縣南義門鄉
隋
劉炫墓在獻縣東八十里
宋
邢昺墓在任邱縣東北黃壘村
六郎塜在任邱縣檾井西俗傳楊延昭塜
金
麻九疇墓在任邱縣廢莫州西
許安仁墓在獻縣西七十里
許古墓在交河縣東北七十里
元
魏禮墓在肅寧縣北一里許
明
張泰墓在肅寧縣北新莊之原
余繼登墓在交河縣東繼登拜明禮部尚書
孝子王通墓在寧津縣西北二十五里
范景文墓在吴橋縣南三里許景文官明大學士
天津府
周
尹吉甫墓寰宇記在南皮縣西三十里高三丈
漢
魏王豹墓在慶雲縣東四十里
叄戶侯墓長蘆志在長蘆西北二十六里侯河間
獻王子
龍且墓在慶雲縣東四十里
雋不疑墓在南皮縣東南二里曹公固
晉
石苞墓在南皮縣西十二里
唐
程日華墓畿輔舊志在滄州將相鄉俗呼為程家
林日華與從子懷訊俱橫海軍節度使
賈躭墓在南皮縣東有中書侍郎權德輿銘
胡曾墓在滄州忠孝鄉曾為漢南節度從事
五代唐
李愚墓在慶雲縣西二里
宋
賈黃中墓在南皮縣城東
王翺墓在鹽山縣西帽架園
正定府
周
欒書墓在欒城縣西北五里
冀缺墓在行唐縣西北二十里有古碑晉大夫冀
缺之墓
三將墓在正定縣北十里明志在府城北每塜相
去百步許相傳戰國郡人藺相如廉頗李牧墓
孟嘗君墓在元氏縣西十五里蘇陽村山脊上山
下有鷄鳴口
漢
紀信墓在晉州東百五十步舊志明嘉靖己酉知
州黃明良立石以識又房山縣韓村饒陽縣黑山
寺亦有紀信墓未詳孰是
趙王彭祖墓在藁城縣東大墩村北漢景帝次子
昔人耕塜得石碑刻曰趙王彭祖墓
趙佗先塜在獲鹿縣舊石邑城北十二里漢文帝
為佗先人置守塜歲時奉祀
九女墓在藁城縣相近趙王墓疑即附葬妃姬
郭主墓在藁城縣西南正定恭王女下嫁郡功曹
藁城郭昌生子况為綿蔓侯女為光武皇后及薨
光武親臨送葬
侯坊陵在無極縣西十三里寰宇記中山靖王七
代孫封資亭侯彌子葬此號為侯坊陵縣志訛為
故王塜今縣西東楊社有南侯坊村北侯坊村尚
以故陵名
甄豐墓在無極縣西南寰宇記又有諸甄九墓俱
在無極縣西南三十五里
杜茂墓在無極縣東北三十里陘邑村前
三國魏
李肅墓在贊皇縣東十五里寨里村
南北朝魏
鎬厲王墓在井陘縣東北十五里有北魏太和七
年墓碑曰開府儀同三司鎬厲王之墓
甄琛墓在無極縣東北南劉村
魏收墓在晉州北元和志在鼓城縣北七里
隋
李德林墓在贊皇縣東寨里村
唐
魏徵墓在晉州西南五里明弘治中被滹沱河淤
没嘉靖中知州黃明良為修墓立碑崇禎中復為
河淤
李知本墓在元氏縣北五里方里村南
李嶠墓在贊皇縣西三十里
李華墓在贊皇縣西南三十里鮑家莊
李綘墓在贊皇縣西三十里許亭村
李栖筠墓在贊皇縣東延康村
李德裕墓在贊皇縣東二十五里邢果村
顔杲卿墓在贊皇縣南三里常山之民感慕忠義
取其衣冠以葬之
五代晉
韓府君墓在贊皇縣太平鄉北馬村府君名昌辭
琦高祖也里人呼為韓評事墓
宋
曹彬墓在靈壽縣西十五里朱樂村
董樞墓在元氏縣南五里杜莊
韓億墓在靈壽縣西北十七里阜安村
魏華墓在贊皇縣西鮑家灘北山上
元
班祝墓在欒城縣東二里
鄭温墓在靈壽縣東一里
王思廉墓在獲鹿縣南五里
明
石珤墓在藁城縣南二十五里徐村西石玠墓亦
相近
李𤦺墓在元氏縣西南八里紙屯村東
梁夢龍墓在正定縣東盛阪村
馬從聘墓在靈壽縣東北
馬瑾墓在新樂縣西十里筆頭村
順德府
周
邢侯夫人墓在府城西寰宇記邢侯夫人姜氏葬
襄國城西不知其處齊武平初有人掘冡得銅鼎
五有蝌蚪字云邢侯夫人姜氏墓
程子華墓在内邱縣西七里程子岡上
漢
耿純墓在鉅鹿縣北三十里
馮唐墓在内邱縣西馮唐村大覺寺之左有古塔
時苗墓在平鄉縣東北二十里
晉
石勒塜在府城西十五里俗號高平陵
張賓墓在南和縣西十二里又有鐵頂墓在内邱
縣南周圍皆鐵廣三丈餘或謂即賓墓
南北朝魏
游雅墓在任縣東北一里
唐
宋璟墓在沙河縣西北八里碑刻尚存顔眞卿書
羅誠墓在平鄉縣東周天村
宋
石熙墓在府城西十三里
李章墓在唐山縣東南三里
元
郭守敬墓在府城西北三十里
劉秉忠墓在府城南八里
張文謙墓在沙河縣蓋村
劉德基墓在内邱縣西程家灣
林起宗墓在内邱縣南永安村
馬亨墓在南和縣北三里
明
張瑛墓在府城西三里賜葬
崔恭墓在廣宗縣北十五里
朱裳墓在府城南五里陳村賜葬
趙孔昭墓在府城南十五里賜葬
王本固墓在府城南八里百泉村賜葬
李若珪墓在南和縣東二十里
廣平府
漢
甘陵在清和縣東南三十里後漢書註甘陵孝德
皇后之陵今貝州清河縣東水經注漢安帝父孝
德皇葬其地尊陵曰甘陵邱墳高巨世謂之唐侯
塜
南北朝東魏
二陵在磁州東寰宇記滏陽縣東魏二陵孝静帝
父并静帝二陵也隋圖經云在縣東即武城西北
大岡
齊
神武陵在磁州東寰宇記高齊神武陵在東魏二
陵之側去縣三里今天鹿石關尚存
周
程嬰公孫杵臼墓在邯鄲縣西元和志公孫杵臼
程嬰墓在縣西十五里
竇鳴犢墓在府城西寰宇記臨洺縣竇鳴犢墓在
縣西南十三里
冉子墓在府城西五十里瓜井村
趙鞅墓在邯鄲縣西南寰宇記邯鄲縣石子岡有
塜如研子世謂之研子塜是趙簡子塜
三王墓在邯鄲縣西北二十里亦名三王陵名勝
志趙惠文王孝成王悼襄王陵俱在城西北二十
里俗呼為陵臺今村即名為三陵村
趙武靈王墓在邯鄲縣縣志應劭謂墓在靈邱縣
縣以此得名據史記趙敬侯初徙邯鄲敗齊於靈
邱敗齊之後五十餘年而生武靈是武靈未生之
先已有靈邱之名矣且武靈卒於沙邱越千里而
葬之靈邱亦不可曉按寰宇記謂滄州城東南隅
先有古墓高二丈唐貞元十三年增築外城掘得
銘記是六國時趙武靈王墓遂致祠祭戰國時滄
州屬齊北境何為而葬於此似亦未確
趙勝墓在肥鄉縣東元和志平原君墓在縣東南
七里
毛遂墓在府城南二里寰宇記肥鄉縣毛遂墓在
縣南七里
樂毅墓在邯鄲縣東南史記樂毅卒於趙注張華
曰望諸君塜在邯鄲西數里元和志樂毅墓在縣
西南十八里輿地要覧樂毅墓在邯鄲今城東南
二十里故跡猶存附考魏書盧道將傳盧道將為
燕郡太守下車表樂毅霍原之墓而為之立祠城
塜記燕廣城君樂毅墓在良鄉縣南三里良鄉縣
志樂毅墓疑返葬於此
廉頗墓在清河縣西三十里寰宇記清河縣廉頗
塜在縣界按史記廉頗卒死於壽春注正義曰廉
頗墓在壽州壽春縣北四里諸志有謂在清苑縣
西十里有謂在趙州東十里郭里村又云在邯鄲
東未知何據
藺相如墓在邯鄲縣西南史記正義藺相如墓在
邯鄲西南六里元和志藺相如墓在縣西南二十
三里名勝志邯鄲藺相如墓去城西南三十五里
入磁州界按寰宇記謂塜在莫縣曲陽縣志謂在
縣北二十里相如村非
趙奢墓在邯鄲縣西北名勝志邯鄲趙奢塜在縣
西山本名紫山因奢塜在上故又名馬服山
漢
張耳墓在成安縣東北三十里舊志没於漳水誌
石尚存字剝蝕難盡辨按冀州志謂在州舊城南
門外左城下誤
李固墓在磁州東志勝李固墓在城東諸瞿村碑
刻尚存
杜喬墓在磁州北志勝杜喬墓在城北二十五里
之桃村宋林慮令王獵建祠其旁
李雲墓在清河縣西十里冀州刺史賈琮刻石表
之
三國魏
疑塜在磁州南志勝舊傳曹操設疑塜七十有二
森然彌望高者如小山列布至州城而止
岐安塜在磁州寰宇記隋圖經云岐安塜在魏武
陵東三里
晉
石季龍墓在磁州西南元和志滏陽縣石季龍墓
在縣西南十四里
佛圖澄墓在磁州西南元和志滏陽縣佛圖澄墓
在縣西南十七里
唐
宋慶禮墓在邯鄲縣西二十里縣志宋慶禮宋慶
賓永年人有墓在城西或誤指為宋璟墓知府秦
民悦為立石辨之
宋
李沆墓在肥鄉縣城西名勝志宋丞相李沆墓在
縣西城外後拓入城湮没無跡
李椿墓在府城西朱子有墓銘
元
王磐墓在府城北四十里
何榮祖墓在府城西三十里
吴元珪墓在府城西臨洺鎮元瑜墓相近
竇默墓在肥鄉縣東十里
張之翰墓在邯鄲縣城東劉村碑刻尚存
劉肅墓在威縣東棲鸞鄉孫賡墓附焉
元明善墓在清河縣西三里
李齊墓在廣平縣西關外
明
申佳廕墓在府城西七十里
陳于陛墓在曲周縣堤上村
張學顔墓在肥鄉縣東南三里
賈銓墓在邯鄲縣東南二里
張國彦墓在邯鄲縣西五里王郎村後
石永墓在威縣南三里
賈待問墓在威縣北二里
大名府
顓頊陵在開州西左傳衛顓頊之墟也杜預註今
濮陽縣有顓頊塜後漢書郡國志注濮陽縣城内
有顓頊塜按名勝志謂高陽縣城北一里有顓頊
塜相傳為衣冠所葬
帝嚳陵在開州西史記注帝嚳塜在東郡濮陽頓
邱城南臺陰野中
倉頡塜在南樂縣三十五里名勝志縣西有倉帝
陵及造書臺
夏
關龍逢墓在長垣縣南寰宇記長垣縣龍城東有
關龍逢墓
周
衛康叔墓在開州北魏書地形志衛國有衛康叔
塜
展禽墓在開州東南柳村里
衛靈公墓在長垣縣東名勝志長垣縣衛靈公墓
在城東十里
蘧瑗墓在長垣縣南十五里曹大家東征賦蘧氏
在城之東南兮民亦饗其邱墳
孔悝墓在開州西寰宇記頓邱縣孔悝墓在縣北
三里
閔子騫墓在清豐縣西南名勝志閔損墓在縣西
南二十里
季路墓魏書地形志衛國有子路塜畿輔舊志子
路墓在大名境者三一在清豐縣西南三十里一
在長垣縣東三里一在開州北戚城之東
漢
審食其墓在清豐縣北魏書地形志陰安有審食
其墓
婁敬墓在開州名勝志漢婁敬墓在州東南六十
里
汲黯墓在開州西南寰宇記濮陽汲黯墳在縣西
南六十里
蓋寬饒墓在魏縣東南八里
王翁孺墓在府城東元和志元城有漢王翁孺墓
在縣東二百步
吴恢吴祐墓在東明縣西二十里名勝志縣西吴
家村漢吴恢及其子祐墓尚存
晉
束晢墓在元城縣束館鎮
唐
張公謹墓在南樂縣三十五里名勝志唐張公謹
墓在縣西之王村按舊志謂在清河西南二十里
樊水邨訛
羅弘信墓在大名縣北十八里名勝志大名縣界
内唐魏博節度使羅弘信墓
五代梁
王彦章墓在開州南徐鎮里
後晉
王清墓在南樂縣西北名勝志縣北三里有五代
晉都虞侯王清墓
宋
劉安世墓在府東北三里
晁宗慤墓在南樂縣東名勝志宋學士晁宗慤墓
在縣東四十五里有石門花甎封識尚固
元
張淳墓在南樂縣西南二里
王珍墓在南樂縣西二里
明
朱旺墓在東明舊縣南十里
魏允貞墓在南樂縣南關外
成基命墓在府城南關
宣化府
南北朝魏
宼讚墓在宣化縣
遼
楊伯通墓在西寧縣
金
王國綱墓在西寧縣
程輝墓在蔚州
元
劉敏墓在宣化縣宣鎮志元宣德有安撫使劉敏
墓
譚資榮墓在懷來縣
楊贇墓在蔚州
高琪墓在蔚州
王敏墓在蔚州
郭欽墓在保安州
明
朱永墓在府城外
楊信墓在府城外
周賢墓在府城外明開平參將死事
陳玉墓在府城外
楊洪墓在赤城縣北舊開平衛相近有洪從子武
強伯楊能墓
王本墓在赤城縣明嘉靖間指揮同知死事
張憲墓在赤城縣龍門所參將死事
沈鍊墓在懷來縣新保安城
向通墓在懷來縣城外明指揮同知死事
李良墓在懷來縣明正德間指揮同知死事
潘宗顔墓在懷來縣開元兵備死事
張勛墓在延慶州永寧衛明正德間指揮同知死
事
易州
周
郭隗墓在淶水縣東十里
宋
劉皇后墓在廣昌縣北劉家莊
楊六郎墓在廣昌縣南八十里范家臺
冀州
漢
顔良墓在新河縣南二十里
南北朝
周德帝墓在州城外帝名肱周武帝祖平齊之後
改葬於此
唐
尉遲恭墓在州城西十里尉遲堰下按唐書恭陪
葬昭陵未知孰是
張昌齡墓在南宫縣西北七里
孔穎逹墓在衡水縣西北五里畿輔舊志塜不甚
高但塜前數尺之内寸草不生是其異也有元大
德七年縣尹袁緯碑記
蓋文逹墓在衡水縣東南二十里蓋村有于志寧
碑記
金
路鐸墓在州西北十八里南莊村
明
白圭墓在南宫縣東七十里白塔村子鉞墓附焉
趙州
唐
祖陵在隆平縣南王尹村北元和志宣皇帝建初
陵光皇帝啟運陵二陵共塋周圍一百五十六步
畿輔舊志陵為開元八代祖宣簡公並七代祖懿
王隋義寧初常有五色雲籠其上高祖起運號曰
建初陵象城尉楊晉所撰光業寺碑存焉
漢
李左車墓在州西八里宋村西林寺内按保定府
志左車墓在容城縣南十五里定州志左車墓在
曲陽南牧山之陽而行唐史家莊深州東南歸化
村俱有左車塜眞偽不可辨但左車本趙州人古
者士大夫殁歸葬於鄉疑此近是
任敖墓在隆平縣東四里俗呼七里邱
馮唐墓在州南二十里沙河店
耿純墓在州東二十五里龍化村
堅鐔墓在柏鄉縣北二十里鄗城西南舊志今管
村有管姓者相傳是其後以避隋文帝諱改為管
鐔為穎川襄陵人不知墓何以在此
晉
楊駿墓在寧晉縣北寰宇記寧晉縣楊駿墳在縣
北十里高一丈
宋
曹玘墓在寧晉縣東三十里延白村光獻皇后之
父武惠王彬祖墓也明邑人御史蔡靉置祭田
金
焦旭墓在柏鄉縣南二十里南魯村碑碣尚存
元
王忱墓在寧晉縣北下王村西明蔡靉置祭田
陳祐墓在寧晉縣西南二十里弟天祥孫思謙同
葬此
明
曹鼐墓在寧晉縣南四里洨水上
蔡靉墓在寧晉縣東三里灃河之原
深州
商王墓在饒陽縣西南勝水村昔有掘井者見墓
門題曰商王墓遂不敢入而止
漢
崔實墓在安平縣西
南北朝魏
皇甫興墓在武強縣西北皇甫村舊志興歴河陰
太守卒於隋開皇中葬於咸通三年其銘陰云吾
葬後一千三百年被王洛州發之明嘉靖七年如
其姓名發無所見止得銘石知縣馬充復葬而封
之尋被水衝出州民移葬逯村今尚存
唐
劉幽求墓在武強縣西北
魏府君墓在州東南十里舊志魏知古父名行覽
贈河陽令葬於此知古有誌銘
李百藥墓在安平縣東北
五代晉
李自倫墓在州東二十五里大馮村
宋
呼延贊墓在武強縣皇甫村
李昉墓在饒陽縣武公村
歐陽珣墓在州南二十五里舊城外珣吉州人宋
靖康中使金會深州固守不下以珣招之珣慟哭
勉城中以忠義遂遇害葬此
元
牛繼志墓在武強縣西繼志至正時狀元
明
張鳳墓在安平縣東南十里
杜時墓在州東北三里順天府尹
熊國俊墓在西門外州吏目崇禎癸未殉難
貞烈岳氏墓在州城西
定州
漢
中山靖王墓在定州治永豐倉西漢景帝子名勝
塜高二丈許明知州倪機開神道立石識之
唐
陽城墓在定州一里
談英墓在曲陽縣北英唐孝孫人呼為孝墓
元
德遜墓在曲陽縣東南三十里
楊瓊墓在曲陽縣南二十里
尚文墓在深澤縣西南二里許
明
尚宰相墓在深澤縣西南三里宰相乃神仙名
畿輔通志卷四十八
