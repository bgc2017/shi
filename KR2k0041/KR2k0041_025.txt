欽定四庫全書
畿輔通志卷二十五
城池
周官王都之外環以郊遂公邑又其外為家邑又其
外為縣都設掌固之官以修城郭溝池樹渠之固以
頒守政所以承衛天室禁暴而保民也古者城必有
池城以為固池以為阻故詩曰築城伊淢掌固職國
都之境皆有溝樹之固郊亦如之自城郭以及近郊
遠郊為溝樹者凡四重夫成周之世天下康寧諸侯
軌道而制法之詳如此所以形格勢禁為磐石之
安也
國家重熙累洽不異成周之盛而我
皇上申畫甸圻凡城有圮敝必以時興築且申飭守土之
臣增墉浚隍毋少弛懈昔子路治蒲孔子入其境而
三歎曰城郭完道塗治田野辟故譜
畿内城池具詳其廣輪高厚深廣之度兼著剏建修廢
之由俾羣吏知所職守云
順天府(大興宛平二縣附郭)
府城詳京師卷
良鄕縣城舊土城明隆慶中始甃以磚石周圍三
里二百二十步高三丈二尺廣三丈門四池深一
丈五尺闊二丈崇禎二年增脩
固安縣城明正德十四年創築土基周圍五里二
百六十九步高二丈三尺廣如之門四嘉靖六年
增鑿城壕深一丈五尺闊三丈二十九年改築磚
城高廣如舊四十四年濬濠深廣明年以舊城卑
隘歲久漸圮復加築高二丈九尺
永清縣城舊城僅三里明正德五年知縣郭名世
拓之周圍五里七步高二丈五尺廣三丈池深三
丈闊二丈隆慶二年署知縣王建改築磚城萬
歷三十七年知縣王嘉績四十二年知縣楊夢熊
重修
本朝順治十四年知縣丁棟康熙十五年知縣萬一鼒
增修
東安縣城明天順中始改壕塹弘治十一年增築
城址立東門正德六年知縣周義築垣濬濠增西
南北三門十二年再加修濬嘉靖二十八年知縣
成印重修周圍七里二百四十步高二丈七尺廣
一丈五尺池深八尺闊一丈二尺二十九年磚包
四隅建角樓池外增掘圍城壕塹深廣加倍隆慶
二年知縣劉祐甃以磚石天啟五年知縣鄭之城
崇禎元年知縣歐陽保重修後被渾河水患稍圮
本朝康熙十五年知縣李大章始修葺完固
香河縣城舊土城明正德二年甃以磚石嘉靖四
十二年知縣范經增高五尺修角樓隆慶二年知
縣萬通增築敵臺萬歷二十年知縣陳增美又增
高二尺三十二年河漲堤決城垣半頽知縣李垂
街重修周圍七里二百步高二丈三尺門四池深
一丈五尺闊二丈五尺
通州城舊有城久圯元末編籬寨為城明洪武元
年禆將孫興祖因舊址修築甃以磚石周圍九里
十三步門四正統間糧儲太監李德鎮守指揮陳
信因西關廂置西南二倉奏建新城護之亦甃以
磚周八里高三丈二尺連接舊城西面為門二正
德六年廵撫李貢增修加高五尺萬歷十九年密
雲兵備道請大修城垣連垜口高三丈五尺長一
千三百四十丈有竒舊無池二十二年戸部郎中
于仕廉周視兩城隍并可為池請引通惠河注之
詔濬三千三百餘丈加深二尺許廣視深四倍建
閘一橋四
本朝康熙九年知州寗完福因新舊兩城坍塌復修葺
三河縣城相傳五代唐明宗長興二年盧龍節度
使趙德鈞建甃以磚石周圍六里高三丈五尺門
四池深一丈五尺闊三丈明嘉靖二十九年知縣
張仁增高五尺四十二年知縣劉文彬張倫相繼
增修又高五尺置敵臺角樓規制完偹
本朝雍正五年
命贊善彭廷訓重修
武清縣城明正德六年知縣陳希文始築嘉靖二
十二年兵備副使楊大章以城内多曠地撤去東
北二面重築土城隆慶三年廵撫都御史劉應節
總督軍務譚綸相繼修葺甃以磚石周圍八里二
百六十步高二丈七尺廣三丈門三北面無門池
深一丈二尺闊三丈
寶坻縣城舊土城明弘治中知縣莊襗甃以磚石
周圍六里高三丈有竒廣一丈門四池深一丈闊
三丈六尺嘉靖末知縣唐鍊增修
寧河縣城即梁城所宋劉仁恭為鎮時所築
昌平州城明景泰初築萬歷元年又於城内增築
新城合而為一周十里高二丈七尺門三南一門
後屢經營築兩城皆甃以磚城外池深廣各二丈
許崇禎九年兵部侍郎張元佐拆舊城大南門修
補東城門樓
本朝康熙十四年重築磚城周十里高三丈池深八尺
闊三丈
順義縣城唐天寶間建周圍六里一百一十步明
萬歷中磚築高二丈五尺廣一丈三尺門四池深
一丈五尺闊四丈
本朝康熙十七年十八年屢經修葺
密雲縣城有新舊二城舊城創於明洪武中周圍
九里十三步高三丈五尺廣二丈八尺門三池深
二丈闊一丈五尺新城創於明萬歷四年距舊城
東五十步周圍六里一百八十步高三丈五尺廣
二丈門三池深闊如舊
本朝康熙五十六年四月
聖祖駐蹕密雲以霧靈山水冲壞城垣
特命修築復於城西開引河一道長四百六十餘丈引水歸
入白河又於河之東城之西築石子堤一道長八百
餘丈五十八年工成
御書川流永奠匾額雍正八年重修
懷柔縣城舊土城明洪武十四年築成化三年重
修始甃以磚石弘治十五年縮東城之半改築周
圍四里一百八步高三丈一尺廣二丈門三池深
八尺闊一丈五尺隆慶二年知縣朱繼立增築甕
城萬歷六年知縣趙埛八年知縣龐鳳鳴相繼增
修
涿州城舊有土城周圍九里有竒明景泰初知州
黃衡始甃以磚石高四丈廣三丈門四池深一丈
闊二丈
房山縣城金大定中始建土垣高丈餘周圍四里
有竒門四明弘治中稍增葺高厚正德中知縣曹
俊增建城樓嘉靖中又增築墩臺隆慶五年知縣
李琮甃以磚石高三丈五尺萬歷三年於外植柳
為固并濬池深五尺闊二丈
霸州城城創於燕昭王宋將楊延朗葺之周圍六
里三百二十步高三丈後復增五尺址廣二丈頂
廣一丈東南北三門池深一丈二尺闊七尺明弘
治中重修甕城北面正德中復磚甃三面創築角
樓嘉靖中兵備副使王鳳靈知州唐交濬池環堤
植柳隆慶中知州田可徹增高三尺萬歷中知州
錢達道於城下築馬道廣八尺濬重塹亦引水為
池上重築周垣亘一千四百七十五丈崇禎中知
州朱朝藩重脩
文安縣城舊土城漢縣令趙䕫建明正德九年知
縣王鼎重修周圍八里三十步高二丈廣二丈五
尺門五上有角樓敵臺池深二丈闊三丈池外有
堤崇禎九年知縣張上春增高五尺并甃甕城易
堞以磚
本朝康熙中知縣衛建藩張朝琮相繼修葺
大城縣城舊有城久圮明正德七年知縣石恩即
故址築土城周圍四里有竒高一丈六尺門四環
城為池廣六丈深七尺嘉靖四十一年知縣全尚
貢甎甃西北二面增修南門甕城知縣張應武甎
甃東南二面增修角樓及西南門樓隆慶二年知
縣趙德光建東北門樓崇禎六年增築城墻加土
六尺十年又修東北二門甕城濬外池深闊有加
本朝順治九年知縣馬騰陞重修并建東南城樓
保定縣城舊城相傳宋團練使楊延朗建周圍六
里六十九步高三丈廣二丈導玉帶水環城為池
後漸傾圮明嘉靖二十九年知縣呂煥因舊城之
西北隅創築東南二面高一丈五尺周八百八十
九步門四池深八尺闊一丈
薊州城舊土城明洪武四年甃以磚石周圍九里
三十步高三丈五尺廣三丈門三無北門池深六
尺闊五尺
本朝康熙三十三年知州張朝琮補葺四十一年四十
九年奉
旨重修五十二年修東門等處城垣
平谷縣城舊土城明成化丁亥指揮袁忠增築
甃以磚石周圍三里一百六十步高二丈五尺
廣三丈五尺門四池深一丈三尺闊二丈五尺後
歲久漸圯嘉靖壬午廵撫都御史孟春兵備副使
熊相知縣任彬撤舊城而新之隆慶中知縣瞿&KR1606;
挑濬隍池
遵化州城舊土城明洪武十一年指揮周寶拓城西
隅甃以磚石嘉靖元年廵撫都御史孟春增建東
南城樓萬歷九年總理戚繼光更築内城皆甃以
磚周圍六里有竒高三丈六尺門四水門三池深
二丈闊三丈
本朝順治九年知縣孫錫蕃加修康熙五十年奉
旨重修又增築新城在州西六十里康熙二十八年創建
永平府
府城舊土城明洪武四年指揮費愚甃以磚石周
圍九里十三步高三丈有竒廣二丈門四水西門
一池深二丈闊五丈景泰中參將胡鑛知府張茂
弘治中知府吳傑兵備道温景葵隆慶中知府劉
祥萬歷中知府張世傑任鎧馬崇謙徐準推官沈
之唫天啟中兵備道張春相繼重修
本朝康熙十二年知府唐敬一三十六年知府梁世勲
同知彭爾年四十四年知府華黃補修雍正五年
奉
旨重修
遷安縣城舊土垣明景泰中廵撫鄒來學甃以磚
成化四年築新城以包之規制加舊之半周圍五
里高三丈廣丈二尺止西南北三門弘治十二年
增闢東門池深二丈闊三丈正德中知縣羅玉嘉
靖中知縣許穡卿韋文瑛羅鳳翔隆慶中知縣隋
府萬歷中知縣申安錢吾德張九三
本朝順治五年知縣張玉相繼重修康熙九年知縣王
永命十七年知縣張一諤補修
撫寧縣城舊有土城明成化三年重築周圍三里
八十步有竒門四嘉靖中增高二丈九尺廣一丈
二尺池深三丈闊五丈餘萬歷中管縣事通判雷
應時指揮張耀先補修又于城外周築欄馬墻
本朝康熙六年知縣王文衡十二年譚琳十六年劉馨
二十年趙端各加修葺
昌黎縣城舊土垣明弘治中知縣殷玘甃以磚周
圍四里門四嘉靖中知縣秦志仁李希洛胡溪楚
孔生加修隆慶中知縣張存智又依舊城重築高
三丈廣一丈有竒池深二丈闊四丈萬歷中知縣
孟秋吳應選胡科石之峯馬恩天啟中知縣尚濓
本朝順治八年知縣程量劉彦明康熙十一年知縣王
曰翼十八年知縣陳邦齊相繼重修
灤州城遼時建土城明景泰二年廵撫鄒來學檄
州同楊雄甃以磚周圍四里二百餘步高二丈九
尺廣二丈門四池深二丈闊二丈弘治中知州孔
經嘉靖中知州張國維陳士元隆慶中署州事府
同知賀溱知州崔炳劉欲仁萬歷中知州白應乾
張元慶何士偉周宇相繼重修
樂亭縣城舊土垣明成化元年廵撫閻本檄知縣
元弘甃以磚周圍三里高二丈八尺廣一丈五尺
門四池深一丈四尺闊三丈五尺池外有堤成化
中知縣李瀚弘治中知縣田登正德中縣丞孫鴻
嘉靖中知縣相文祥隆慶中知縣李邦佐萬歷中
知縣王永清加修崇禎三年濬池因以其土於城
外周築欄馬牆
本朝康熙二十四年知縣金星瑞重修
玉田縣城舊土城明成化三年廵撫閻本始甃以
磚周圍三里一百四十步高三丈廣如之門三無
北門池深一丈闊一丈二尺崇禎八年知縣張棨
盡易磚石十年知縣康國相浚池
豐潤縣城舊土城始建無考明正統十四年廵撫
鄒來學天順六年總兵馬榮成化初閻本相繼甃
以磚石周圍四里高二丈五尺廣二丈門四池深
闊各二丈嘉靖中知縣時鳳隆慶中廵撫劉應節
知縣馮如圭余乾亨崇禎間知縣李重鎮相繼增
修
保定府(清苑縣附郭)
府城元大將軍張柔始築明建文四年都督孟善
以磚石甃甕城增女牆周圍十二里三百三十步
高三丈五尺上廣一丈五尺下廣三丈五尺門四
池深三丈闊五丈隆慶初知府張烈文賈淇章時
鸞相繼盡甃以磚
本朝順治中知府胡延年重加修葺雍正七年知縣
徐德泰修葺城垣並築四門馬道
滿城縣城相傳遼蕭后所築周圍四里二百五十
步高一丈五尺廣一丈二尺南北二門明成化十
一年知縣李思明易以磚石正德十一年知縣張
憲增高至二丈嘉靖二十九年復增修加高五尺
池深一丈闊一丈五尺
本朝康熙十八年重修
安肅縣城舊有南北二土城相傳五代晉藩使李
存審始築後南城毁宋元間以為州治明景泰
中增修周圍四里高三丈廣一丈五尺南北二門
甃以磚池深一丈闊二丈隆慶中知縣薛金周以
序崇禎中知縣安道
本朝順治初知縣魏一統相繼修葺
定興縣城舊有土城金大定七年築周圍五里
八十步高二丈廣一丈五尺門四池深八尺闊一
丈五尺明成化四年知縣郭贊增高五尺嘉靖
中知縣宗鉞張文繡吕文南相繼修葺隆慶五年
知縣王三聘始甃以磚萬歷中知縣李瑾宋繼登
天啟崇禎間知縣王永吉鍾四達
本朝順治十年知縣王德新各增修
新城縣城舊土城相傳遼蕭后所築南北二門引
紫泉河環注周圍三里八十步高三丈二尺有竒
廣八尺池深一丈五尺闊三丈明景泰中知縣劉
純成化中知縣李循正德中知縣楊澤嘉靖中
知縣陳璣衛鈿隆慶中知縣李志學萬歷中知
縣戴蘭曹一豸張極劉宗禹十一年知縣王好義
相繼修葺崇禎中甃以磚建南北重門
本朝康熙十四年知縣高基補修
唐縣城土城元莊敬始建城樓周圍四里有竒
高一丈八尺廣一丈東西南三門池深闊俱七尺
明弘治中知縣茹鑾重建隆慶中知縣洪濟遠增
築甕城崇禎七年知縣宋祖乙於周圍加厚數尺
博野縣城舊土城明洪武二年知縣杜泰亨築周
圍四里十三步高二丈五尺廣一丈五尺東西南
三門池深一丈闊二丈天順二年知縣唐謙裴太
汪大章相繼修築正德六年知縣李延齡内築五
尺外添堞城池外築護城堤闊一丈高倍之崇禎十
三年知縣宋珍始甃以磚
慶都縣城舊土城相傳唐武德四年築明洪武二
年重修周圍四里有竒高三丈廣二丈南北二門
池深闊俱七尺天順三年主簿成斌成化中知縣
譚論王讓嘉靖中知縣胡諧楊廷美陳鯤隆慶中
知縣馬卿增修萬歷中增置東門崇禎中知縣黃
承宗增築甕城
本朝順治中知縣陳自德錢振龍李天璣重修康熙四
年甃以磚
容城縣城相傳唐竇建德所築明景泰初重修周
圍三里一十五步高二丈五尺廣一丈南北二門
池深六尺闊一丈二尺成化四年知縣林景增置
西門正德六年知縣劉相再修隆慶二年知縣童
思善濬濠深一丈五尺闊三丈五尺邑人梁炳各
增修
本朝康熙元年知縣趙士麟築甕城建重門雉堞悉甃
以磚
完縣城舊土城相傳隋仁夀時所築周圍九里十
三步高二丈五尺廣一丈五尺東南二門池深一
丈闊二丈明成化間始開北門正德七年知縣
杜珝嘉靖二十四年知縣閻文貴萬歷十三年知
縣趙桐天啟三年知縣杜嘉慶各加營葺崇禎十
二年知縣高允兹甃以磚復繞城築牆濬濠引堯
城河水注之
本朝康熙十一年知縣劉安國重脩
蠡縣城舊土城相傳漢封蠡吾侯所築明天順中
重修周圍八里有竒高二丈五尺廣一丈南北二
門池深一丈八尺闊二丈弘治中知縣吳堂正德
間知縣金境嘉靖中知縣張鳬李復初隆慶中知
縣王元賓相繼重修崇禎十二年兵備副使錢天
錫知府王師䕫知縣連元捐俸倡助甃以磚石高
三丈五尺濠廣三丈又築護城堤二道
本朝順治五年知縣祖建明重修并引唐河水繞隍
雄縣城舊在太平社因河水衝圮後漢獻帝時公
孫瓚分據幽燕遷置今地周圍九里三十步高三
五尺廣一丈五尺東西南三門池深一丈闊三丈
宋景德初西上閣使李充鎮撫是州防備水患復
築外城其寬闊各倍舊制明洪武初知縣程九鼎
重築弘治初知縣王夢賢濬河深廣植柳三周以
固堤岸嘉靖中舊垜口甃以磚隆慶初知縣王述
築堤捍水崇禎中知縣許台儁又鑿新濠一道於
舊濠之外深廣各二丈又於西面設水門
本朝康熙七年知縣戚崇進八年知縣姚文爕各增修
祁州城舊土城明成化二十年重修周圍四里三
百三十九步高二丈五尺廣七尺東西南三門正
德十二年知州韓士竒增廣之隆慶二年知州周
濟用增築外城天啟六年知州郭應響增修磚甃
南門甕城池深一丈五尺闊三丈
束鹿縣城舊城元至正十八年築明天啟二年滹
沱河渰没遂廢廵撫張鳳翔於舊城之南三十五
里新圈頭市築今城四年知縣張履端創建土城
周圍六里一百四十步高三丈一尺廣一丈六尺
門四池深闊俱二丈崇禎九年知縣楊琦内築甕
城外築夾墻高七尺開重池深一丈五尺闊二丈
五尺
本朝康熙八年知縣劉崑補修
安州城土城相傳宋楊延朗所築周圍五里三
十步高二丈五尺廣一丈門四池深一丈五尺闊
一丈明景泰中知州陳綸成化中知州王欽增
修弘治中知州宋經增築四門甕城建重門正德
中知州李鋐嘉靖中知州樊鵬張寅程著鄭鎬李
應春相繼修葺建城樓垜墻萬歷中知州王思睿
馬鳴轂復加修
高陽縣城明天順中知縣魯能創築土城周圍
四里一百一十步高二丈五尺廣一丈二尺門四
池深三丈闊二丈嘉靖中增建重門歷經知縣賀
銳王繼宗張經綸种雲龍馬崙鄭元喬繼科侯
提封屢加增修萬歷間易女墻以磚增高一丈
復濬池深三丈五尺闊四丈崇禎時邑紳孫銓捐
輸甃以磚石
新安縣城舊有土城金章宗所築元至元二十二
年没於水明洪武中重脩周圍七里十三步高四
丈廣一丈門四池深一丈闊四丈成化四年知縣
趙俊弘治十四年知縣周倫正德九年知縣王舉
嘉靖十七年知縣張梅相繼修葺萬歷中知縣
羅啟先增開一門於南門之左修築垜墻高八
尺崇禎中增築四門甕城易土以磚濬重池規
制益偹
河間府(河間縣附郭)
府城舊土城宋熙寧中安撫使李肅之建明初
重築萬歷六年知府朱裳娟用磚砌敵臺十年
知府燕好爵奏准以磚為陴二載完工周圍十
六里高三丈二尺廣一丈五尺門四池深二丈闊
五丈
獻縣城舊土城金天會八年知州高揆建明成化
二年知縣盧淵重築周圍六里高二丈五尺廣二
丈門四池深一丈闊三丈正德間知縣張大威縣
丞史華萬歷間知縣趙完璧石維屏劉重慶崇
禎間知縣王調鼎王竒才相繼重修
本朝康熙七年知縣王扆補修
阜城縣城始建莫考明成化二年知縣林恭奏
拓東城二里正德間知縣梁愷嘉靖間知縣姜密
增修隆慶元年知縣王臣易以磚陴周圍五里高
二丈二尺廣一丈五尺門四池深一丈闊三丈池
外有隄
本朝順治中知縣蕭應聘張昌祚康熙九年知縣曹邦
復修葺
肅寧縣城宋景泰二年建元中統間知縣李義至
元間知縣李稷大德間知縣焦德用相繼增築周
圍六里有竒高二丈八尺廣二丈東西二門池深
一丈五尺闊四丈池外又為土牆周八里明天順
間知縣劉伯川黃霆增修天啟五年始甃以磚
任邱縣城舊傳漢平帝時築元至正二十二年没
于水明洪武七年知縣雲霄建土城永樂間知縣
謝魯弘治間知縣畢璽正德間知縣李獻丞劉明
俱增築周圍五里九十九步高三丈七尺廣三丈
門四池深三丈闊五丈隆慶間知縣胡峻德萬歷
間知縣顧問俱重修萬歷三十八年知縣侯提封
始易以磚池即玉帶河池外有護城堤
交河縣城明洪武間知縣周以仁創建正德間知
縣李天叙增修周圍六里高一丈五尺廣二丈門
四池深一丈二尺闊三丈嘉靖間知縣崔雲鶴隆
慶間知縣龐沱增修易垜以磚
本朝康熙十年知縣牆鼎重修并濬城濠
寧津縣城金始建周圍三里高二丈五尺廣二丈
門四池深一丈闊一丈五尺明洪武初知縣朱逢
吉增修景泰間知縣謝聰弘治間知縣孔公華正
德間知縣劉秉鑑嘉靖間知縣熊爵葉紹先隆慶
間知縣宼靖各增修始甃以磚
景州城即元蓨縣城天歷間知縣吕思誠修築明
天順七年知州楊瓊增築周圍四里高二丈三尺
廣一丈門四池深一丈闊二丈弘治十一年知州
馬馭正德間知州徐政判官裴傑嘉靖間知州謝
思道胡擇萬歷間知州賈朝官崇禎十年知州董
碩儒
本朝康熙十一年知州張一魁俱重修
吳橋縣城明正統二年因舊土城增築弘治間知
縣李欽正德間知縣劉鉞增修周圍四里有竒高
二丈五尺廣一丈五尺門四池深二丈闊三丈萬
歷間知縣龔勉惲兹毛焯崇禎間知縣陳燝俱重
修十一年知縣余尚春改建磚城
東光縣城舊土城周圍三里有竒高二丈五尺廣
二丈門四明崇禎十一年改築磚城周圍六里高
三丈六尺池深一丈闊三丈
故城縣城明成化二年知府賈忠知縣唐高築周
圍五里高二丈五尺廣一丈九尺門四池深一丈
闊二丈五尺萬歷間知縣李承露崇禎間知縣苟
永興
本朝康熙六年知縣吳友聞俱重修
天津府(天津縣附郭)
府城明永樂二年工部尚書黃福平江伯陳瑄都
指揮陳逹築弘治間副使劉福甃以磚石周圍九
里高三丈五尺廣二丈五尺門四臨河無池萬歷
十四年副使王來貴
本朝順治十年總兵甘應祥副使梁應元康熙十三年
總兵趙良棟俱重修雍正三年奉
勅修理
青縣城宋始建周圍五里高二丈五尺廣二丈池
深一丈闊三丈明成化中知縣唐振增修正德間
知縣張大鳴劉繹劉瑅崇禎十三年知縣馬玉清
俱重脩
静海縣城始建無考周圍六里高二丈五尺廣一
丈八尺池深一丈闊三丈
滄州城明永樂初自舊滄州遷今治天順五年知
州賈忠始築磚城周圍八里高二丈五尺廣二丈
五尺門五池深一丈五尺闊四丈五尺嘉靖間知州
賈希周萬歷間知州盧廷選崇禎間知州吳襄俱
重修
南皮縣城舊土城明嘉靖二十五年知縣李廷增
修周圍四里有竒高二丈一尺廣一丈五尺門四
池深一丈闊二丈萬歷四十二年重築周圍二
千三百丈崇禎九年知縣簡仁瑞增築甕城磚
甃垜口
鹽山縣城原在大留里明洪武九年知縣吳文靖
移於今治成化二年知縣武震增築周圍八里
高二丈五尺廣二丈門三無北門池深一丈闊
三丈弘治間知縣喻嶽張暘增修萬歷間知縣
劉子誠增闢小南門後又濬池逹劉公渠
本朝康熙九年知縣朱鸞鷟重修濬池深闊各一丈
五尺
慶雲縣城明洪武六年知縣楊思義建成化二
年知縣張彪增築周圍四里高二丈五尺廣二丈
池深一丈闊二丈正德間知縣孫輔典史商玫萬歷
間知縣馬任仁修
本朝順治十一年重修康熙十一年知縣李居一增葺
正定府(正定縣附郭)
府城漢東垣故城在正定南八里晉移治常山郡
始建後魏遷安樂壘後周復治正定俱建石城唐
肅宗寶應中成德軍節度使李寶臣因滹沱水
灌城復拓建之周圍二十四里高三丈餘廣二丈
五尺門四池深二丈餘闊十餘丈正統巳巳都御
史陸矩御史陳金增築城址浚治濠塹萬歷以後
池復塞淤知府侯應珍重濬築堤高丈餘闊如
之
本朝雍正六年奉
勑修理
獲鹿縣城舊有土城明成化十六年增築甃以磚
周圍四里高二丈七尺廣一丈五尺東西南三門
池深一丈三尺闊一丈五尺正德九年知縣劉鈇
重修
井陘縣城即唐天長鎮舊基宋熙寧中移縣治於
此元移治洺水本縣基址遂廢明洪武元年復於
此置縣周圍三里二十步高三丈廣二丈五尺東
南有門共門五池深一丈三尺闊九尺嘉靖二十
年都御史丁汝䕫甃以磚石天啟元年知縣羅
懋湯崇禎八年知縣楊攀桂
本朝康熙十一年知縣洪之傑雍正五年知縣鍾文英
各增修
阜平縣城舊土城明成化五年因舊址修築周圍
三里有竒高三丈
本朝順治十六年縣裁城圮康熙二十二年復置縣權
治於王快鎮
欒城縣城始自晉大夫欒賓受封及欒枝欒書世
食采於此故名欒城明洪武十年知縣沈貞因舊
址創修門四景泰間知縣米進成化間知縣李文
弘治間知縣郭賓增修嘉靖二十四年知縣杜潮
趙文奎周文化耿繼武相繼營治砌垜以磚周圍
三里餘高二丈八尺廣二丈并濬池引冶河之水
深一丈八尺闊三丈崇禎間知縣陳心鏡柯士芳
改營磚城十五年始就
本朝康熙八年知縣趙炳重修
行唐縣城唐至德間始建明景泰元年知縣王哲
重修周圍五里七十五步高三丈廣二丈西南北
三門池深八尺闊一丈五尺外有隄崇禎十一年
知縣陳其誠增修
本朝康熙十一年知縣何琛補修
靈夀縣城舊有土城明正統四年知縣茹公用修
葺周圍三里高二丈二尺廣二丈東西南三門池
深二丈闊一丈五尺成化十八年知縣尚廉改為
磚堞弘治間知縣張黻嘉靖間知縣李廷璋羅章
隆慶間知縣張宗信萬歷間知縣張照相繼重修
崇禎十二年知縣曹良直增建甕城
本朝康熙十一年知縣衛秦龍補修
平山縣城金大定二年知縣賈彦始建土城明嘉
靖三年知縣李應奎增築周圍四里一百二十步
高三丈一尺廣二丈門四池深一丈五尺闊一丈
二尺并築護城隄隆慶間知縣李遲春萬歷間知
縣李天憲王宇清崇禎間廵按衛貞固知縣楊調
元
本朝康熙七年知縣湯聘先後重修
元氏縣城隋開皇六年建明景泰四年知縣杜確
重修東西南三門成化間知縣王鑑之正德間知
縣姚文明嘉靖間知縣沈鑑周居魯先後重修萬
歷三十年知縣盧永改作石城知縣劉澤深續成
之周圍五里高二丈七尺廣一丈六尺舊池深一
丈七尺闊二丈五尺崇禎六年開濬引槐水入渠
十二年復濬闊三丈十三年築土牆於四周以為
外郭
本朝順治六年并外郭營治又葺城池康熙十一年復
營内城益加完固
贊皇縣城隋開皇六年始建土城明景泰元年重
修東西南三門槐水環抱為池正德嘉靖間知縣
張璞何儐戈正相繼重修又南關展築新城周圍
四里高三丈池闊一丈五尺
新樂縣城唐郭子儀李光弼始建明景泰元年知縣
崔獻天順八年知縣韓文相繼修築周圍三里高三
丈廣二丈東南二門池深八尺闊一丈增築圍墻嘉
靖二十五年易土垜以磚萬歷中知縣吕克恭趙
璿崇禎九年知縣劉淐各修葺
本朝康熙十年重修
晉州城舊土城元知州葛天民始建明景泰間知
州靳祺增修周圍四里東西二門弘治乙卯知州
孫玘正德間知州王用賢張士隆增修闢南門築
甕城隆慶間知州葉臣萬歷間知州趙翰崇禎間
知州顧白騏王臯
國朝順治壬辰知州李佐聖康熙乙酉甲寅丙寅知州
許嗣華郭建章孟之堯各重修
無極縣城唐郭子儀李光弼始建明洪武間知縣張
凱重築周圍五里一百四十步東西南三門嘉靖
間知縣郭允禮張鶴張新增修萬歷間知縣呂士
偉易垜以磚
本朝康熙七年復加營治
藁城縣城舊有土城周圍僅三里餘止有東西二
門明正德九年因舊址展築高三丈磚甃二門十
五年廵撫都御史伍符知縣事陳素增築新城廣
袤四里改設四門周圍共六里高三丈廣二丈池
深一丈五尺闊二丈崇禎間復加修葺
本朝順治間重修
順德府(邢臺縣附郭)
府城春秋時齊桓公率曹衛二國所築宋元舊
址周九里有竒門四隍深丈許闊五丈引達活
水入城明天順四年成化二十二年相繼修築萬
歷十年知府王守誠甃以磚石周圍十三里一百步
高三丈五尺廣五丈有竒池深二丈闊五丈十八年
知府張延庭知縣朱誥以隍水旱涸復濬治
本朝順治年重加修葺
沙河縣城舊土城先是嘗罹水患居民苦之暫移
城於山西小屯地方明弘治十八年仍遷還舊地
知縣事張瑾重加展築周圍五里二十步有竒高
三丈廣一丈有竒南北二門池深二丈闊如之
本朝順治十五年知縣事馮源沿城栽植柳樹堤岸
以固
平鄉縣城即古南欒城也明成化初修築周圍三
里二十三步高三丈廣二丈池深一丈闊二丈正
德萬歷中屢經修葺崇禎八年增築外郭周圍七
里有竒
南和縣城舊本土城元至正中知縣事尹泰所築
明正統十四年始磚建四門成化二十二年弘治
三年正德九年官民協力相繼增修周圍四里高
三丈廣一丈池深二丈有竒闊如之嘉靖二十三
年易垜口以磚崇禎十二年重修盡甃以磚
本朝順治間重修
廣宗縣城土城明正統四年修築成化元年增修
周圍四里九十八步高二丈三尺廣二丈七尺池
深一丈有竒闊二丈正德十五年重修隆慶四年
知縣張民範易土堞以磚萬歷二十二年知縣馬
協增建甕城甃以磚石捍以鐵門四十六年復為
營治
本朝順治間重修
鉅鹿縣城舊土城唐垂拱元年建明成化中重築
周圍七里二十三步高三丈廣三丈五尺門四池
深一丈五尺闊二丈嘉靖七年于東增築一門曰
小東門萬歷間又營外郭去城里許崇禎十二年
知縣孫接武改砌以磚
本朝順治六年知縣劉拱進十七年知縣王鼐各增修
唐山縣城土城金時築周圍八里元至正間縣令
齊光祖建明成化中重修周圍三里有竒高三丈
餘廣二丈有竒南北二門池深二丈闊一丈五尺
正德嘉靖間各有增修
本朝康熙九年知縣孫瓚復修葺城南隅有附城廣如
縣城之制而袤倍之高如城之半闢三門啟閉一
如内城
内邱縣城土城唐太和九年建明正德九年重修
周圍四里三十步外增副城圍七里高三丈廣二
丈門四池深二丈許闊一丈有竒嘉靖二十二
年重葺
任縣城舊土城元至大中建明景泰五年增修周
圍五里五步高三丈廣四丈東西北三門池深一
丈五尺闊一丈萬歷元年增闢南門四十四年復
塞崇禎十三年知縣盧時升始甃以磚
本朝順治八年康熙八年屢加修葺
廣平府(永年縣附郭)
府城竇建德舊基元侍郎王偉增築之明正統間
因舊址修葺嘉靖間知府陳爼甃以磚石其隍先
無水成化間知府李進引水種荷沿岸植柳知府
崔大德又加重垣於郛以防漳滏之患周圍九里
十三步高三丈五尺廣二丈五尺門四池深二丈
闊十五丈
本朝康熙七年知府劉光榮重修
曲周縣城明成化四年知縣王佐築土城周圍五
里十三步門四正德七年增築高二丈四尺廣九
尺池深一丈五尺闊四丈五尺嘉靖間推官羅鼒
甓其堞萬歷四十六年建磚城又增築南北二甕
城崇禎間知縣李岩
本朝順治間知縣李時茂各重修
肥鄕縣城相傳舊在列人堤東後遷于其西宋濮
陽李令修其垣墉周圍五里一百一十八步高四
丈廣一丈門四池深一丈闊一丈明嘉靖間知縣
梁承福易以甎堞天啟二年為滏水衝圮旋修築
崇禎十三年知縣郝綗改建磚城周七里
本朝順治十八年知縣張翼重修西甕城康熙四年七
月漳河汜溢城圮寄治於城東舊店營雍正九年
三月内知縣王建中及同城各官倡率士民捐輸
修築於十一月十五日遷復舊城
雞澤縣城金時寄治北擡頭村大定中始築城元
知縣霍安道重修周圍五里高一丈五尺廣一
丈三尺門四池深一丈五尺闊二丈明成化十八
年沒於水知縣譚肅增甕城以禦之弘治十八
年知縣邵錦正德五年知縣銀鏡嘉靖十一年
知縣周文定十五年知縣于慧二十年知縣曹
希魯三十六年知縣張廷槐四十二年知縣常世
勲萬歷八年知縣張受道二十年知縣曹孔榮俱
有增修崇禎十三年知縣賈益謙改建磚城高
三丈八尺池深三丈闊五丈
廣平縣城舊有二城一在雞澤一在鵝城明初始
治今地天順中創建土城成化間知縣何琮繚垣
濬隍周圍三里一百六十八步東西南三門正德
中闢小東門旋塞崇禎十二年知縣張弘志改
建磚城高三丈六尺門四池深一丈五尺闊二
丈
邯鄲縣城古趙國城址在城西南新城南北不及
二里東西不及半里明成化間重修拓東北隅三
里許嘉靖二十五年知縣董威改築周圍八里高
四丈廣三丈門四池深一丈五尺闊二丈餘隆慶
六年知縣張第增修
本朝康熙七年秋雨城圮知縣張慎發修葺
成安縣城舊土城明正統中知縣張雲因舊址重
築周圍三里有竒東西南三門成化四年知縣劉
蕘闢門建樓其上嘉靖二十二年知縣鄭寅易以
甎堞二十五年知縣萬文彩四十二年知縣劉希
尹增修崇禎十二年改磚城高三丈九尺廣二丈
池深一丈五尺闊三丈
本朝康熙十一年知縣王公楷重修東城
威縣城即宋宗城在金為洺州元為威州明降為
縣城仍州制周圍六里六十四步高三丈二尺廣
三丈門四池深一丈二尺闊二丈五尺成化間知
縣李圓王政弘治間知縣劉鑑正德間知縣姜文
魁崔節嘉靖間知縣錢木胡容俱有增修隆慶三
年知縣焦冕始易垜口以磚萬歷二十一年知縣
史學遷
本朝順治三年知縣袁天秩康熙十一年知縣李之棟
各修葺
清河縣城舊土城周圍九里宋元祐六年監官趙
薦之築復圮明正德七年同知何宗伊知縣張一
鵬於舊城東南隅重築周圍三里高二丈一尺廣
一丈五尺東西南三門池深一丈闊二丈嘉靖間
知縣孟仲遴萬歷間知縣向日紅王守禮各修葺
萬歷十一年知縣張民綗改修磚垜崇禎十一年
知縣曹亭
本朝康熙十一年知縣夏琮十四年知縣盧士傑相繼
增修
磁州城相傳趙簡子築隋開皇十年改築宋宗澤
修明洪武二十年知州包宗達成化間知州張夢
輔重築正德十三年知州張珂甃以磚萬歴二十
四年知州劉安仁復改造外用磚甃周圍八里二
十六步高二丈五尺廣一丈門四池深闊各二丈
正德六年復濬深一丈闊倍之
本朝康熙二十四年知州任塾三十八年知州蔣擢各
增修
大名府(元城縣附郭)
府城唐魏博節度使樂彦禎建城周圍八十里號
為河北雄鎮宋慶歷間建為北京明洪武三十四
年圮於水都指揮吳成始徙建今城周圍九里高
三丈五尺廣二丈五尺池深四丈五尺闊倍之成
化間知府熊祥弘治間御史韓福石禄相繼增築
嘉靖四十年甃以磚萬歷二十年知府塗時相重
加修葺
本朝康熙十二年知縣陳偉二十年知府鮑復昌再葺
四十九年知府俞品增修女牆
大名縣城本金時屯營明景泰間典史郜瑢重築
土城周圍五里高二丈六尺廣二丈五尺東西二
門池深一丈闊一丈二尺嘉靖二十七年增設南門
隆慶三年知縣李本意萬歷三十八年知縣趙一
鶴以水圮重修
魏縣城明正統十四年築土城周圍五里有竒門
四池深一丈五尺闊二丈四尺尋於東北增闢一
門弘治四年知縣鮑琦增闢西北門外築土堤周
八里餘正德二年因舊堤以築為外郭高二丈外
復為濠深一丈八年改築内城高二丈五尺浚濠
深二丈嘉靖間知縣馮惟訥董威三十二年知縣
陸東復增修甃以磚萬歷三年知縣李幼淑二十
一年知縣田大年天啟二年知縣陳序相繼修葺
崇禎九年盡甃以磚
南樂縣城舊土城元季樞密副使雕鶚建明弘治間
知縣王德陳邦器增修周圍六里一百三十步高
二丈五尺廣二丈門四池深一丈闊一丈嘉靖
三十四年盡甃以磚崇禎十二年知縣鎖青縉
增修
本朝順治五年水圮知縣蔡瓊枝補脩康熙十二年知
縣方元啟復修葺
清豐縣城舊土城宋時建明成化初重築弘治間
知縣陸崑嘉靖間知縣李汝寬俱增築周圍五里
有竒高四丈廣三丈門四池深一丈五尺闊三丈
嘉靖三十七年增高七尺萬歷間知縣黃文星
天啓四年知縣潘士聞重修崇禎八年知縣張
星甃以磚
本朝康熙十三年知縣楊燝捐資修葺
東明縣城明弘治四年知縣宫顯建十年知縣鄧
鉞重修周圍七里四十步高二丈五尺廣二丈門
四池深一丈五尺闊六丈正德間知縣劉鸞嘉靖
間知縣王確王嘉言高文卿萬歷間知縣區大倫
常澄裴棟增修崇禎十二年知縣崔育楩甃以磚
本朝康熙九年知縣楊日升修葺
開州城五代晉時建明弘治十三年知州李嘉祥
增築周圍二十四里高三丈五尺廣三丈門四池
深一丈五尺闊三丈嘉靖間知州李一元萬歷二
十年知州張三聘二十二年知州沈堯中二十六
年知州李之藻崇禎五年知州王直臣增修
本朝康熙七年知州孫棨捐俸補葺
長垣縣城金元故城柳塚明洪武元年縣丞劉彦
昭徙築今地為土城周圍僅二里有竒正統十四
年知縣蕭翼增拓成化十年知縣王輔復加修築
周圍八里有竒門四正德間知縣盧昭張治道嘉
靖間知縣馬聰隆慶間知縣孫錝胡宥萬歷間知
縣袁和俱重修崇禎十年知縣王虚白始改磚城
高二丈五尺池深一丈五尺闊四丈六尺
本朝康熙十年知縣宋琮補脩二十七年知縣秦毓竒
孫子㫤相繼重修雍正元年知縣趙國麟建護城
堤
宣化府(宣化縣附郭)
府城即元宣德府城明洪武二十七年谷王命所
司展築周圍二十四里有竒高二丈八尺廣如之
門四宣德初永寧伯譚廣來鎮增建城樓角樓各
四座正統五年都御史羅亨信䟽請磚石包砌隆
慶二年加修崇禎七年增四甕城樓
本朝康熙十五年重修三十八年知縣周德榮補修
赤城縣城古炎帝榆罔氏時諸侯蚩尤所都也明
宣德間陽武侯薛禄築為城堡周圍三里一百四
十八步高二丈九尺廣二丈二尺門二景泰初都
督楊洪重修萬歷二十四年增修
萬全縣城舊係萬全右衛城明洪武二十六年築
周圍六里三十步高三丈五尺廣二丈三尺東西
南三門池闊二丈永樂二年甃以磚石
龍門縣城明宣德六年建隆慶二年甃以磚周圍
四里五十六步高二丈五尺東南二門崇禎九年
從舉人竇維輅條議浚城濠
懷來縣城元舊有城明永樂二十年展築正統初
遊擊將軍楊洪以石甃其北面景泰五年參將夏
忠盡甃以磚周圍七里二百二十二步高三丈五
尺東西南三門池深一丈闊如之萬歷四十七年
兵偹道胡思伸重濬西關通西門另設一城周圍
三百二十步高二丈七尺池深闊各一丈萬歷二
十五年磚砌
蔚州城後周大象二年建明洪武七年德慶侯廖
允中開濠塹甃石改築甲於諸邊號曰鐵城周圍
七里一十三步高三丈五尺角樓四座敵樓二十
四座嘉靖戊戍知州文三省重建城樓
蔚縣城(即蔚州城)
西寧縣城東西二城皆明天順四年建西城周圍
四里十三步高二丈五尺廣二丈門四嘉靖二十
四年參將楊鉞重修萬歷二年甃以磚東城周圍
四里高三丈二尺廣二丈五尺池深一丈闊三丈
五尺嘉靖四十二年重修萬歷四年甃以磚
本朝康熙十一年通判邊安捐俸修葺
懷安縣城明洪武二十五年築周圍九里十三
步高三丈五尺頂闊一丈門四西南北三面有池
深一丈隆慶三年重修甃以磚石
本朝順治年重修
延慶州城明永樂中建周圍四里一百三十步高
三丈五尺廣四丈三尺東西南三門池深一丈一
尺闊二丈宣德五年陽武侯薛禄景泰二年知州
胡璉增修五年千戸劉政導沽水環流城下天啟
七年知州師宗文守備汪溶甃以磚石萬歷中知
州師嘉言展築北門闊五十步楊惟相開西水門
本朝順治間重修
保安州城明永樂十三年城守指揮使王禮因舊
補築周圍七百九十四丈高三丈五尺門四池深
二丈五尺嘉靖四十四年知州賀溱守備周應岐
重修崇禎十三年知州李振珽增闢東門
本朝康熙五年知州寗完福塞東門康熙三十七年知
州易枚重開
易州
州城舊土城相傳戰國時孫操所築周圍九里十
三步明正統間廵撫御史郭紀知州馮愷增修隆
慶間副使河東敘知府饒孚始甃以磚石萬歷間
廵撫都御史孟重大以巨石為基城始完固
本朝順治間重修
淶水縣城舊城在拒馬河西被水衝圯明永樂中
徙置今地景泰初增脩周圍三里八十五步高二
丈廣一丈南北二門池深八尺闊二丈成化中縣
丞喬登主簿吳登十一年知縣姜盛李憲相繼修
葺增開西門嘉靖二十九年知縣唐治復增修崇
禎七年知縣袁懋功易土以磚未竣十年知縣桂
輅續成之
本朝順治間重修
廣昌縣城始建無考明洪武十三年千戸李貞監
修磚城周圍三里一十八步高三丈五尺垜口八
百一十七個上盖角樓四座東西南北四門又東
北二小門池深一丈
本朝康熙二十四年奉
旨查修完固知縣事杜登春捐銀一百兩協助完工復建
魁星閣於城上
冀州
州城漢冀城周圍十二里宋建隆初增修至二十
四里明成化十八年滹沱河水溢入城水退重修
舊城四面後漸傾頽弘治元年乃於東南北三面
改築内城方十四里高二丈南北西為三門東面西
南隅為二水門正德六年砌塞東水門嘉靖二十
一年增築内城周圍濬池外築小堤崇禎九年知
州李弘禎磚甃城樓敵臺垜口
本朝順治十四年知州陳嘉會康熙三年知州楊遇春
五年知州李顯忠相繼重修
南宫縣城舊在縣西三里明正統十四年建成化
十四年衡漳汎濫官民𪠘舍盡沒知府余瓚知縣
李麟議遷今地周圍八里高二丈門四城外為隍
隍外為堤堤外為重堤正德七年繚以甕城嘉靖
十八年磚甃陴堞隆慶四年更加脩葺高三丈
七尺廣一丈五尺六年復濬池周十里深五丈廣
三丈并築護城堤高三丈基廣二丈五尺
本朝康熙十一年知縣胡景銓重修
新河縣城舊在縣西三十里元至正間大水壊城
知縣王元移建于此工未就明景泰間築周圍四
里高二丈廣如之東西南三門池深一丈闊如之
成化三年知縣蕭智正德六年通判李志學增
修嘉靖三十三年磚甃垜堞四十二年知縣蔡懋
昭復築外隄萬歷十一年知縣王文煒二十一年
知縣徐治民先後補修連垜口高三丈二尺池深
一丈二尺闊二丈外為土隄高七尺闊一丈
本朝康熙十四年知縣王汝翰重修
棗強縣城縣自秦漢迄宋當黃河之衝金天會四
年河溢城圯乃議遷於縣西三十里到馬村即今
治周圍四里高二丈八尺東西南三門池繞之明
成化六年典史于晟因舊址重修正德中濬隍
闊五尺益以護城堤嘉靖二十九年知縣張珉增
築易土陴以磚加高五尺池深廣亦各加五尺崇
禎間知縣王士英沈戩榖相繼增修
本朝順治十七年知縣何之圖補葺康熙十年重修
武邑縣城舊有土城明初漸圯正統十四年知縣
張贇循舊址重築周圍四里高二丈四尺門四池
深一丈一尺弘治十四年滹沱河漲城復壞正德
元年知縣成文重修嘉靖二十一年知縣魏廷增
築加高八尺廣一丈五尺池深二丈闊如之萬歷
十七年知縣王學易重修
衡水縣城舊在縣西南十五里明永樂五年大水移
縣治於范家疃即今地景泰元年知縣歐復始創建
正德七年知縣張文佑增修周圍四里有竒高二
丈廣一丈三尺門四池深一丈三尺闊七尺正德
七年增高八尺嘉靖間知縣郝銘李完嚴修相繼
補修萬歷三年知縣孫夢麟易垜以磚崇禎九年
知縣王詢修敵臺十四座
本朝順治二年知縣張恒重修
趙州
州城舊有土城明成化四年知州潘洪因舊修葺
周圍十三里高三丈廣二丈門四池深一丈闊十丈
弘治七年知州張清於西南兩門外各建石門二座
本朝康熙七年復修築
柏鄕縣城隋開皇中始建明嘉靖二十三年知縣
李承節重修易堞以磚周圍五里三十步高三丈
廣二丈門四隆慶三年知縣劉儲築臺三十二座
濬池深二丈闊二丈崇禎七年知縣丁茂桂增築
磚臺十六座
隆平縣城舊在縣東十二里宋宣和間渰沒遷此
元末復燬於兵明洪武十四年知縣羅敏中重建
正統成化間知縣黃友柳紳各增修周圍六里三
百一十二步高三丈廣二丈門四池深一丈三尺
闊三丈復築堤以護城正德中濬池植柳萬歷間
知縣黃榮林天秩天啓七年知縣陳所學崇禎六
年知縣關燫相繼重修
本朝康熙七年復修築
高邑縣城始建無考明洪武初因舊址修築嘉靖
十四年知縣周志德增築周圍四里五十六步高
二丈三尺廣一丈五尺門四池深一丈闊三丈萬
歷三十九年知縣晉承節於南關廂建設重關崇
禎間知縣薛向陽於四門外增建敵樓
本朝康熙二十一年知縣劉瑜重修
臨城縣城舊土城明正統十年知縣阮居仁重修
成化二年知縣張佐增築周圍三里高二丈五尺
廣一丈五尺西南北三門池深二丈闊三丈正德
間知縣王希佑嘉靖間知縣劉皥相繼重修萬歷
二十八年盛治徵易南面為石城崇禎中鄧紹禹
王繼祖各加增修
本朝康熙十二年濬池二十九年知縣楊寬重修
寧晉縣城唐天寶初始建土城周十餘里明成
化九年知縣陸瑜改築周圍六里高二丈廣二丈
五尺東南北三門洨水環遶可通舟楫弘治十八
年知縣吳儀增高至三丈嘉靖二年知縣阿其麟
增築三子城以衛三門二十六年復于東門外增
築月城天啟四年知縣曹銓衡崇禎十一年知縣
胡應瑞相繼重修
深州
州城舊在州南二十五里明永樂十年沒於水知
州蕭伯辰徙治於吳家莊即今地時城垣未建景
泰初知州喻彤創築成化初知州尤獻增築周圍
九里高二丈五尺廣二丈門四正德六年增高五
尺池深一丈三尺闊二丈萬歷二十二年知州張
鳳翼甃以磚石
本朝順治中知州任三竒朱衣助韓志道康熙中知州
崔岱焦服祖張泰階孟振裕相繼修葺
武強縣城周顯德二年冀州刺史張暉始建明天
順中重築成化十八年水圮知縣吳鳳鳴展築周
圍四里一百五十六步高二丈五尺廣一丈門四
池深八尺闊一丈五尺正德間知縣韓宥宋銳張
相張籍馬充姚潓胡慥錢博學相繼修葺崇禎
間知縣傅蒙休易以磚垜
本朝順治庚寅知縣李道宗重修康熙甲戊知縣洗國
幹補修
饒陽縣城明成化五年知縣張幹土築周圍四里
餘高三丈廣二丈東西南三門池深一丈二尺闊
二丈萬歷二年知縣李守真築護城隄周八里廣
一丈五尺高二丈繞堤植柳以為固崇禎十年知
縣唐順徵改築磚城高廣增半
本朝順治二年知縣劉世祚重修
安平縣城舊有土城明成化中修築周圍五里有
竒高二丈八尺廣二丈三尺門四正德六年知縣王
翊重修謂之内城又于西南北三面增築土垣謂
之外城周八里高二丈門三池深一丈闊二丈嘉
靖二十一年磚砌垜口二十六年又增築土堤六
里有竒廣一丈高三尺以禦水患堤外植柳為固
本朝康熙二十五年知縣陳宗石捐俸率紳士耆民
重修
定州城
州城舊有土城魏王珪築明洪武初都督平安增
築周圍二十六里一十三步高三丈廣二丈門四
池深二丈闊十丈萬歷四十四年知州宋子質重
修四十七年知州沈庭英補修歲久傾圯
本朝康熙二十五年知州秦生鏡捐俸率紳士復加修
葺
曲陽縣城唐至德間始建明景泰元年知縣田興
因舊址增修周圍五里一十三步高三丈廣三丈
五尺門五池深一丈闊二丈正統間知縣王賓嘉
靖間知縣周寅楊早隆慶間知縣陳可大萬歷間
知縣鮑獻書許東周崇禎間知縣楊音增修
本朝順治十一年始用石固其下址并濬城濠深一丈
二尺闊一丈五尺康熙十一年知縣劉師峻重修
深澤縣城舊土城明正統中知縣高文修築周圍
四里一百六十七步高二丈五尺廣一丈門三池
深一丈闊二丈景泰中知縣陸通成化中知縣梁
驥正德中知縣李文繡嘉靖中知縣李承式隆慶
中知縣宋之范各增脩萬歷中增築三門甕城
本朝康熙十三年知縣許來音重脩十四年開濬城濠
築夾墻一道高八尺厚五尺
畿輔通志卷二十五
