欽定四庫全書
畿輔通志卷九十
列女
大名府
唐
高愍女(大名人名妹妹生七歲當建中二年父彦昭以濮陽歸大子前此者有質妹妹與其母兄
使彦昭守濮陽及彦昭歸妹妹與其母兄皆當死其母李氏將死憐妹妹之幼無辜請獨免其死而
以為婢於官皆許之妹妹不欲曰生而受辱不如死父母兄皆不免何獨生為其母與兄弟將就刑
咸拜於四方妹妹獨曰我家為忠孝族誅則四方神祗尚何知問其父所在西嚮哭再拜遂就死明
年太常諡曰愍)
五代梁
賈章女(章為鎮州指揮使與安重榮不合重榮殺章誣以謀反將族誅章女時尚幼欲舍之女曰
吾家三十口皆遭兵所存者惟吾與父耳父戕吾安忍獨生遂井殺之鎮州人于是高女之烈焉)
宋
劉安世母(元城人安世除諫官日入白母曰朝廷不以兒為不肖使居言路兒須明目張膽以
身任國脱有觸忤禍譴立至如老母何母曰諫官為天子諍臣汝父欲為之而弗得汝幸居此地當
捐身以報主恩縱使得罪流放吾當從汝所之萬勿以吾老為懼安世能依母訓卒為名臣)
元
王德政妻郭氏(大名人少孤事母至孝及笄富貴家爭求聘母不許時德政教授里中年
四十餘貌甚陋母欲納為壻使教其二子郭慨然願順母意成婚相敬如賓屬教二弟有成未幾德
政卒郭年方二十餘勵節自守元大德間表其家)
李如忠繼妻馮氏淑安(大名人如忠初娶蒙古氏生子任數歲卒繼淑安如忠任
山陰病篤謂馮曰吾已矣其奈汝何馮即斷髮誓不他適如忠殁兩月遺腹生一子名伏李氏及蒙
古氏族人至山陰盡取其貲及子任以去惟餘如忠及蒙古氏兩柩馮鬻衣權厝二柩攜其子廬墓
側時年二十二羸形苦節為女師以自給居二十年遺子成立始護喪歸葬人聞之莫不歎息)
谷有源妾姜氏(開州人元末有源判薊州遘疾且死語妻妾曰吾病必不起汝輩肯予從
乎姜氏曰諾及夫卒自縊合葬事聞旌表)
明
郭得魯妻傅氏(大名府人夫亡遺子三歲誓死守節紡績終身永樂中旌表)
石星妻鄭氏(大名府人星官少保以建言廷杖時氏卧病訛傳已斃杖下氏仰天悲慟語家
人曰少保素以忠義自許今果遂志我不獨生乃碎首而死)
黃炳妻李氏(大名府人年少夫亡子會極立極俱幼李欲以死殉孀姑董氏以大義止之撫
兩孤比長俱有文譽遂致通顯子欲具疏以節請李拒之曰以孺子故不得從夫死又可以市名乎
長子會極官别駕仲子立極位少師李卒後疏聞詔以雙節建坊云)
龐質妻王氏(大名府人年二十夫亡之日氏即縊死柩前事聞旌表)
張鳴道妻王氏(大名府人夫亡撫孤繼祖教以誦讀苦節七十一歲旌表)
田廣妻石氏(大名府人夫亡守節勤紡織奉舅姑撫子成立天順初旌表)
李鑛妻宗氏(大名府人年十八歸鑛三月而夫死誓志守節始終無瑕弘治五年旌表)
傅保妻王氏(大名府人年二十夫亡守節撫孤弘治五年旌表)
蕭鳳妻王氏(大名府人夫死守志不渝苦節數十年卒旌表)
馬載圖妻劉氏王繼芳妻劉氏淑珍
睢伯源妻劉氏魏景芳妻劉氏翠女
張齊妻李氏楊舟妻李氏
李黨兒妻焦氏王尚義妻白氏
劉良臣妻王氏李岳妻盧氏(俱大名府人夫亡殉節)
王莊兒妻劉氏劉允貞妻楊氏
李紹妻趙氏王泰妻申氏
馮經妻王氏楊玘妻郜氏
楊文妻賈氏楊繼祖妻馬氏
楊孟儒妻冀氏郭名妻李氏
申達妻馬氏劉祐妻馮氏
蕭鳳妻秦氏宋仁禮妻唐氏
尹士名妻秦氏李興妻閔氏
傅海妻梁氏郭彦妻齊氏
劉進興妻李氏路逵妻王氏
邢琦妻王氏蒲矩妻夏氏
王俊妻張氏趙宗妻王氏
張良玉妻朱氏陳讓妻王氏
武祿妻周氏王德政妻陳氏
靖世芳妻王氏趙遜妻庫氏
韓德妻楊氏袁義妻齊氏
馮彦芳妻岳氏白士強妻李氏
李贊妻馬氏姜從仁妻王氏
毛秀妻王氏黃科妻趙氏
王臣妻李氏李章妻郝氏
董綸妻李氏臺湖妻霍氏
張臣妻李氏楊善妻劉氏
閻闌妻韓氏劉肅女玉桂
馮茂女三姐楊璣孫女布娥
楊五女粹玉張氏女金臺
孔氏女穿臺蘇景女
閻彪次女張氏女
劉氏女康氏女
段氏女王氏女
鑑氏女陳氏女
王氏女(俱大名府人正德辛未薊盜劫掠畿内諸女義不受辱罵賊被害俱嘉靖間旌表)
王門三烈婦(長垣人吏部尚書王結妻魏氏少保永光祖母正德六年流寇劉六劉七攻斐
子岩魏氏與夫兄爵妻徐氏卓妻苗氏同避亂渡河自度不免相謂曰與其見辱於賊不如死為愈
也遂連袂赴河而死天啟二年永光陳其事於朝奉旨建三烈坊表其閭)
黃階妻張氏(大名府人嘉靖六年張年甫二十四歲夫亡守節四十四年卒)
王商繼妻李氏(大名府人歸商三月夫亡年十八守節事翁撫前子如己出嘉靖十六年
旌表)
趙勅妻張氏(長垣人夫亡自縊以殉嘉靖二十二年旌表)
劉仁妻彭氏(大名府人年二十一夫亡子幼姻黨憐其少且孤弱不能存勸令再適彭氏以
死自誓願為夫保弱息織絍給饔飱孝事舅姑撫子成立年七十九而卒嘉靖中旌表)
唐詩妻王氏(大名府人嘉靖三十年夫亡自縊死旌表)
李增妻王氏(長垣人嘉靖四十年夫亡號泣絶粒三日卒自縊死)
黃悚妻張氏(大名府人嘉靖四十年夫亡自經死)
李憲妻麻氏(大名府人夫亡子少鬻産營葬族有恃強凌逼者氏誓死不從撫前妻子如己
出守節三十五年卒)
楊逢春妻朱氏(大名府人年二十二夫亡欲自盡姑苦勸之氏曰夫死殉葬婦道也次日
乘間縊于柩前四境咸為揮淚隆慶初旌表)
郜仁妻邵氏(長垣人夫亡守節撫二子成立次子永春官御史有聲隆慶二年詔旌其門)
鄭國妻李氏(大名府人年二十二夫亡子方襁褓李欲自縊以殉姑勸慰乃止旦夕辛勤孝
養備至撫孤成立孫光祖領丙子鄉薦萬歴四年詔旌其門)
王安妻劉氏(大名府人年二十五夫亡長子珍方二歲次子拱尚未週氏孝事舅姑備嘗艱
苦志節愈堅後子孫隆盛人以為苦節之報萬歴九年表其門)
籍國典妻張氏(大名府人年少夫亡苦節四十餘年萬歴十一年旌其門)
張鳳翼妻桑氏(大名府人年二十二夫亡守節撫子中侯成立壬午鄉薦年五十卒萬歴
十七年旌表)
孟希增妻王氏(大名府人夫亡年二十一守節終身撫遺孤成立萬歴二十年旌表)
金廣妻楊氏(大名府人年二十四夫亡家貧遺孤尚在襁褓父母欲奪其志氏剪髮明志紡
絍自給備嘗艱苦不出閨閫者五十餘年萬歴二十一年旌其門)
牛化蛟妻胡氏(大名府人蛟逝氏年十九水漿不入口者六日自縊死萬歴間旌表)
端暹妻張氏(大名府人年少夫亡子引年亦早亡同婦李氏守節四十年如一日)
賈遇光妻李氏(大名府人年二十五夫亡撫棺慟哭自縊以殉事聞旌表)
郜和鳳妻崔氏(大名府人氏少讀書知大義事翁姑以孝聞生子三歲而和鳳病且死氏
矢以死殉其父勸之不聽每哭輒嘔血數升尋死萬歴中詔旌表)
武氏女(大名府人許聘李括括家貧不能娶病亡女欲往弔父母不許遂自縊萬歴問旌表)
胡四知妻王氏(大名府人年十八夫病且篤氏指天設誓請先訣絶粒五日不死胡亡乃
縊於柩側萬歴間旌表)
張包蒙妻袁氏李繼古妻張氏
程世卿妻張氏雷化普妻郭氏
趙得珍妻張氏袁方誨妻趙氏
李之體妻陳氏孫泰妻常氏
景星煒繼妻朱氏張氏(俱大名府人夫亡守節旌表)
周允昌妻王氏(大名府人年十九夫亡氏飲食俱廢七日而死萬歴間旌表)
李諷妻晁氏(大名府人年十九夫亡遺二孤氏矢志守節撫二孤成立夀至七十餘卒萬歴
間旌表)
艾元嗣妻賈氏(大名府人夫亡守節萬歴間旌表)
李繼古妻張氏(大名府人夫亡遺一子一女守節撫孤成立以孫貴贈淑人萬歴十三年
旌表)
魏某妾楊氏羅氏(大名府南樂人夫亡二氏年少同心一時殉死)
于慶妻麻氏(大名府人年二十七夫孝廉上公車驟亡氏日夜號痛不食數日而死)
楊光休妻吳氏(大名府人萬歴癸丑進士紹震之母守節終身教子成立事聞旌表)
張氏女(大名府人許聘欒城學博李廷實子鯨未婚而鯨卒氏方笄聞訃赴弔誓以死殉翁姑勸
止之氏乃毁顔斷髮苦節歴五十年屢經旌表督學左光斗疏請建坊額曰節高今古)
陳應瑞妻李氏子婦成氏(大名府人夫亡守節撫子以欽成立娶婦成氏以欽
亦早卒成氏亦守節不移兩世節孝俱旌表)
成其功妻王氏(大名府人夫亡即自縊以殉事聞旌表)
成其業妻夏氏子婦趙氏(大名府人其業登第早卒夏氏年二十二守志撫兩
孤成立苦節七十年夀九十二子夢震亦早卒妻趙氏守節撫孤一如其姑按院上其事俱旌表)
馬玉衡妾歐氏(大名府人夫亡三日氏潛以膝帶縊死柩前事聞詔旌其門)
楊克敬妻王氏(大名府人夫亡矢志守節撫育遺腹子成立艱苦備嘗事聞奉詔建坊旌
其門)
景之竒妻劉氏杜維之妻鄭氏
李應時妻田氏劉楷妻侯氏
張慎言妻王氏吳騰霄妻張氏
霍玥妻張氏張懇妻周氏
張養蒙妻傅氏李鳴時妻張氏
王宗周妻許氏(俱大名府人夫亡守節旌表)
耿思惠妻曹氏(大名府人年二十二夫亡子方在襁褓氏蓬首垢面終日向壁危坐氣息
奄奄而卒)
張巨妻趙氏(大名府人夫亡守節事姑曲盡孝養姑賴以安詔建孝節坊)
梁相女梅女(大名府人年十八許聘李東周未嫁而東周病篤密令其姊遺女以巾帨女知
其以死約也心許之已而東周亡屢欲自縊以母氏防之不得死及母歸寧乃以所遺帨縊死與東
周合葬焉)
謝氏女(大名府人許聘馬惟良未嫁惟良死女往成服事姑以孝養稱事聞旌表)
李齊芳妻閻氏(大名府人年二十五夫亡守節家貧無子事舅姑以孝聞年七十四卒旌
表)
李思明妻王氏(大名府人年十八夫亡自縊以殉數日顔色如生有司旌表)
張登妻袁氏(大名府人年二十一夫亡自經死忽迅雷驟雨大作人以為精誠所感鄰有嫠
婦方議適人聞袁事遂止)
趙廷璧妻李氏(大名府人幼從父受列女傳諸書十七歲歸廷璧以孝敬稱逾年廷璧亡
無子氏絶粒五日而死詔旌其門)
張思恭妻申氏席學亮妻吕氏
馬夀禎妻崔氏劉師龍妻閻氏
崔尚賓妻李氏(俱大名府人夫亡撫孤守節旌表)
路守庫妻盧氏(大名府人姑病割股療姑病愈以孝聞詔旌表)
劉可則妻李氏(大名府人年十六夫亡守節八十一年至九十六歲卒旌表)
羅楓妻孟氏(大名府人年二十三夫亡子幼家貧事翁姑以孝聞天啓二年旌表)
石顔士妻葛氏(大名府人有淫惡石嘉慶窺氏姿色謀欲汚之黑夜冒顔士叩門葛氏覺
呌喊慶走氏自縊死)
周尚惠妻倪氏(大名府人年二十三夫病篤氏矢志死殉夫將易簀遂入室自經死詔建
坊旌其門)
王建中妻毛氏(大名府人年二十夫亡即欲以身殉因懷孕未果冀生子及娩生一女尋
亦死氏遂自縊事聞旌表)
郭偉妻杜氏子婦趙氏(大名府人年少夫亡守節撫孤成立娶媳趙氏子復早亡
姑媳俱以節夀終)
韓進選妻朱氏朱憲武妻楊氏
豐爾功妻胡氏王元勳妻尹氏
于占鰲妻陳氏馬化龍妻陳氏
李炆妻陳氏王端妻趙氏
孟堯妻李氏李謐妻尚氏
王堂妻李氏王良知妻陳氏
趙欽歴妻侯氏王用誥妻許氏
季啟運妻侯氏(俱大名府人夫亡守節旌表)
成宰繼妻張氏(大名府人夫亡年二十餘矢志守節撫孤成立天啟元年旌表)
張洪德妻王氏(大名府人年十六夫亡氏誓不再生尋閉門自縊天啟元年旌表)
麻鐩繼妻和氏(魏縣人年十七適鐩四載而夫亡子甫週前妻子六歲氏誓以守節撫孤
後夢其夫告以泉路幽清妻方年少日月尚長幽明從此判矣氏遂決意殉節具告其母母曰女能
死夫老寡婦何惜割愛以成女節汝孤吾自撫之汝勿為慮氏欣然拜母畢飲毒死於柩前)
武氏女(南樂人許字李生廓廓家貧又厄於繼母遘疾危篤女求往視父母不允尋廓殁遂絶粒
五日而死詔旌其門)
崔氏女(魏縣人許聘張魯及笄魯以罪繋獄女聞之傷悼每夕焚香禱天期免魯罪母兄數欲改
議女誓死靡他後魯戍邊女欲與俱母嚴拒不從乃吞毒死)
張慶妻陳氏(開州人慶疾篤氏號泣籲天願以身代謂其夫曰汝死父母必有異心不如從
汝地下庶幾免辱夕即自經明日慶亦死郡人哀慕之)
李雲龍妻王氏(長垣人夫亡守節崇禎四年旌表)
張國化妻徐氏(大名府人夫亡守志荼苦數十年卒詔旌其門)
盧五合妻周氏(大名府長垣人年十五歸五合二十夫亡孤方週歲守志撫孤成立舉孝
子苦節歴六十餘年卒年八十四崇禎四年旌表)
楊震裔妻王氏(大名府人少保永光女歸楊不三月而夫亡撫嗣子守節坐卧一小樓人
罕見其面五十年如一日崇禎辛巳疾卒時炎暑蠅蚊不敢近屍香三日不絶事聞旌表)
鄭獻書繼妻陳氏(大名府人崇禎壬午城破氏懼辱自刎死事聞旌表)
杜台愚妻吕氏(大名府人生子甫三月夫亡守志孝養舅姑崇禎壬午城破投井死)
萬世祚妻孟氏(大名府人崇禎十五年兵亂被掠氏抗志不屈被害有司建祠祀之)
邢為典妻邢氏(大名府人崇禎十五年兵變城破合家被擄氏攜五歲女投井死)
侣鴻舉妻高氏李其祥妻馬氏
陳某妻王氏李養氣女(俱大名府人崇禎壬午罵賊死)
時躋舜妻李氏(大名府人夫官靈壽諭崇禎末城陷殉節氏同二子泰壯俱不屈死)
耿大剛女(大名府人年十七未字突遭寇劫罵賊遇害)
馬永國女(大名府人未字遭寇亂賊聞其美乃夜劫其家索女不得欲殺其母女遂挺身而出
賊挾之上馬女罵不絶口遂遇害)
侯瑛妻鄭氏(大名府人甲申闖設偽官屯甲於郭氏負郭居自度不免陰置刀於被中密縫
其衣賊至破扉入氏曰爾等已設官尚欲作賊耶吾夫至而死矣賊逼淫之裳不能解挾持至牀側
氏出被中刀擊之不中自刎死)
韓志竒妻薛氏(大名府人事舅姑以孝聞甲申寇犯長垣城上置礟傷賊甚衆賊計窘覻
婦初産劫之使拜礟婦曰死則死耳豈為賊拜礟耶罵不絶口賊怒剖其腹而死)
本朝
郜炳元妻李氏(長垣人順治間夫官孝感令有賊號紅旗者攻城城陷殉節氏亦被執不
屈死)
馮瑞繼妻白氏(大名府人順治五年山東賊掠清豐氏被縳罵賊被殺)
劉焜妻董氏(大名府人兵變焜自刎氏撫孤避難後以節終)
崔崶妻王氏(長垣人司馬家楨孫女順治間崶令蒙陰殉難氏年二十八噀血罵賊刃傷幾
絶保遺腹子扶櫬旋里守節三十餘年卒)
崔九圍妻劉氏(長垣人隨夫館叔祖濬縣教諭署中順治庚寅山東寇夜襲縣城進署氏
避瓜園壕内為賊所得不屈被殺)
成夢斗妻張氏夢庚妻田氏(大名府人夢斗亡張氏年二十無子所親欲奪
其節張以死拒之孝事孀姑撫其叔夢庚成立娶婦田氏甫合卺夢庚遽卒田即自縊救免偕張氏
守節奉姑三十年姑疾篤張禱天祈以身代田割股和藥以進及姑没田亦不食而卒)
成少龍妻李氏(大名府人年二十二夫亡無子守志撫姪數年姪復痘殤乃絶食十二日
死)
成其行繼妻崔氏(大名府人夫亡痛哭五日死)
朱某妻孟氏許氏(大名府人夫亡同事舅姑俱以孝聞及舅姑没葬畢同日自盡)
侯國賓妻夏氏(大名府人年十九夫亡誓以死殉姑諭之曰如死孤誰與撫乃守志教子
入泮食餼苦節四十餘年卒)
侯國卿妻段氏(大名府人年十六適國卿未一歲而夫亡屢縊救免撫姪為嗣未幾嗣子
復殤遂自縊死)
王鶴冲妻崔氏(大名府人年十八夫亡遺子僅數月氏守節事姑撫子成立及姑卒曰吾
事畢矣數日不食而死)
成奕越妻杜氏(大名府人年十五歸越十九夫亡無子投繯以殉賴救復甦立嗣守節未
幾嗣子殤死志益堅絶粒不食數日氣將絶曰吾得所矣遂死)
許璜妻夏氏(大名府人夫亡七日不食誓以死殉及葬哭於墓慟絶舁歸遂死其侍女王氏
數日亦死)
某氏妾(長垣人樵於田值昏霧為縛簸匠所逼不從匠抽剪刀刺其腹腸出遂死匠惶懼狂奔竟
夕復反走故處倉皇無人色氏夫族方號痛索賊遂執愬伏法立匾旌焉)
史嘉言妻嚴氏劉謙妻成氏
黃儼妻郭氏陳孟斗妻張氏
崔巖妻杜氏崔巃妻李氏
王閑冲妻魏氏靳泰運妻高氏
李不盈妻王氏李崇敬妻許氏
龐三善妻王氏王新運妻夏氏
夏三才妻傅氏李鳴凰妻王氏
閻應昌妻崔氏李某妻王氏李氏
成少龍妻李氏王&KR1133;妻孫氏(俱大名府人夫亡守節)
柴廷獻妻蔡氏(大名府人年十六歸柴三年夫卒氏以腰帛自經姑屢救之後夫歸窆徒
步二十里淚盡繼之以血投穴中其兄又救之歸遂絶食而死)
張魁妻牛氏(大名府人與姦民劉均比屋居魁出均啟門而入欲犯之急呼家人均走氏愧
赧無地乃縊死於均之門)
王鎮妻馮氏(東明人年十五適王八歲夫亡姑及伯姪相繼淪没止存翁年六十歲氏守節
孝養及翁繼娶陳氏生二子長顯次惠翁又没氏勸姑同守撫二子成立年至九十歲卒)
宋氏女(蔚縣人未嫁死烈時邑丞張某妻亦以死殉夫邑人刻蔚蘿雙烈集以傳其事)
許某妻盧氏(大名府人割股愈親縣令申請旌表)
趙遐妻陳氏(大名府人夫亡投井死有司以從容盡節旌其門)
韋延禧妻張氏(大名府人夫亡孝姑訓子大節克全旌表)
蔡瑾妻胡氏(大名府人夫亡守節至六十一歲卒旌表)
李鳴鸞妻武氏(大名府人夫亡守節四十六年卒旌表)
胡材繼妻趙氏(大名府人夫亡守節五十年卒旌表)
李允璋妻殷氏(長垣人年十六適璋三月而璋故家貧無子苦節歴五十年卒順治五年旌表)
靳於朴妻李氏(長垣人夫亡年二十三守節撫孤年八十歲卒順治十三年旌表)
王錞妻崔氏(長垣人吏部尚書景榮女吏部尚書永光仲婦年二十一夫亡守節撫孤三十
二年卒康熙九年旌表)
成克弘妻陳氏(大名縣人夫亡守節康熙十八年旌表)
李大成妻張氏(開州人年二十六夫亡縊於柩前康熙二十六年旌表)
李鏞妻張氏(長垣人夫亡痛哭五日夜而死康熙二十六年旌表)
曹化白孫女(東明人為鄰惡李根景逼姦不從被擊死康熙二十六年旌表)
張鴻濤妻成氏(元城人夫亡守節終身康熙二十六年旌表)
張握瑾妻郜氏(長垣人夫亡不食七日父母百計勸之乃食姑有疾焚香禱祝願以身代
及殁哭之喪明康熙三十八年旌表)
張嚴侯繼妻史氏(開州人夫亡前妻遺一子已生一女明末寇亂棄女抱子以逃撫之
成立其後母女亦得完聚康熙四十一年旌表)
劉可大女三姐(大名縣人許字李忠未娶為鄰惡袁進禮所逼不從被殺死康熙四十三年旌表)
李隨蘭女存姐(清豐人為鄰惡董文所逼不從被毆死康熙五十一年旌表)
徐日新女福姐(大名縣人許字周官未娶而周官病故乞隨母往弔欲留侍翁姑不得歸
遂絶食十六日而卒康熙五十二年旌表)
王澤妻閻氏(元城人年十九夫亡子佩珂甫四歲孝養翁姑喪葬如禮撫孤就傅弱冠遊庠
守節五十年康熙五十三年旌表)
崔愛妻韓氏(魏縣人年二十四夫亡無子女姑憐其少欲嫁之不從晝採野蔬夜勤紡績事
姑盡孝苦節三十八年雍正三年旌表)
吕守謙妻夏氏(長垣人年二十夫亡事繼姑撫前子孝慈兼盡長子吕焞遊太學早逝媳
亦守節次子吕瑛登乙酉賢書守節至六十七歲雍正三年旌表)
張二墨妻孟氏(南樂人被蔣三強姦不從致死雍正三年旌表)
劉璧星繼妻彭氏(東明人夫原官即墨令甲申間與張力等同誅偽官遇害氏攜幼孤
潛避囑兄收葬夫屍並同難四人守節至八十八歲卒雍正四年旌表)
李璟妻陳氏(東明人年二十夫亡僅遺一女氏孝事翁姑撫姪為嗣教養備至女適於楊亦
稱賢婦焉守節三十餘年雍正四年旌表)
安九埏妾曹氏(開州人九埏為德清令卒於官氏年二十六矢志守節躬勤紡績撫子秉
鉞登賢書雍正四年旌表)
劉建子妻劉氏(長垣人被鄰惡楊四逼姦不從自縊雍正五年旌表)
王宗湯女二妮(長垣人年十七山東民張二逼之不從勒死雍正五年旌表)
劉典妻張氏(魏縣人夫亡事兩姑撫猶子孝慈兼盡雍正五年旌表)
李雯光妻趙氏(魏縣人夫亡子三歲事姑以孝教子義方勤儉持家肅然可範雍正五年
旌表)
張爾謙妻李氏(魏縣人年十九夫亡勸翁納妾代姑育子入泮雍正五年旌表)
李九華妻皇甫氏(魏縣人年十九夫亡孝事舅姑訓誨孤子雍正五年旌表)
郭毓秀妻徐氏(魏縣人夫亡無子族人利其財逼嫁之氏散遺產于族中資衣食於兄弟
苦節終身雍正五年旌表)
馮彦居妻劉氏(開州人夫出為里人祁二所逼不從致死雍正六年旌表)
勾文檜妻董氏(東明人年二十二夫亡事兩代翁姑克全婦道兩子俱幼訓之成立入泮
雍正六年旌表)
穆鵬錫妻董氏(東明人年二十八夫亡翁姑老竭力奉養訓二子俱成立入泮次子早卒
其婦亦能守節奉姑雍正六年旌表)
崔正文妻王氏(東明人夫亡翁姑老孝養備至訓子入庠雍正六年旌表)
王求賢妻蔡氏(東明人夫亡孝事翁姑養生送死竭誠盡禮子甫三歲訓誨成立守節歴
三十餘年雍正六年旌表)
董夔官妻梁氏(東明人年二十夫亡舅姑老夫兩弟俱幼家貧養老之需延師之費拮据
無缺後叔入庠歸功於氏焉卒年七十一歲雍正六年旌表)
李觀光妻崔氏(東明人夫亡姑老紡績以供甘旨及殁喪葬如禮子三歲課之成立得中
副車雍正六年旌表)
王坤妻劉氏(開州人夫出同里申賢持刃逼姦不從自縊死雍正七年旌表)
王三妻景氏(大名縣人夫貿易豫省劉光宗入室調之不從殺死雍正七年旌表)
鄭國器妻宋氏(元城人年二十七夫亡守節奉姑姑以氏少艾欲令改適其姪不從強之
氏抱幼女赴墓悲號投井中母女俱殁邑人哀之立碑於墓雍正八年旌表)
孫月朴妻謝氏(元城人為傭人周榮貴所逼不從愧忿投繯而死雍正八年旌表)
趙廷桂女大姐(東明人為隣惡時八所逼不從致死雍正九年旌表)
胡允爵妻趙氏(東明人為胡四所逼不從自縊死雍正九年旌表)
郭禹女二鳳(長垣人為族惡郭仁所逼峻拒羞愧自縊雍正十一年旌表)
郭鴻圖妻張氏(元城人年二十七夫亡孝事翁姑恩撫嗣子苦節歴四十年雍正十一年
旌表)
錢執中繼妻竇氏(元城人年二十九夫亡撫子濚成立守節四十三年卒年七十一歲
雍正十一年旌表)
錢濚妻黃氏(元城人即竇氏媳夫亡奉事孀姑撫育孤子孝慈兼至守節四十一年人稱一
門雙節雍正十一年旌表)
張爾劻妻馬氏(元城人年二十二夫亡翁姑繼殁子甫三歲零丁辛苦冰蘗自甘撫子及
孫俱成立遊泮守節五十一年雍正十一年旌表)
郭五瑞妻張氏(元城人年二十二夫亡無子家貧親老勤織紡以供甘旨撫嗣子成立苦
節歴五十年雍正十一年旌表)
武坦妻劉氏(元城人年二十五夫亡無子舅姑年高家貧如洗氏典賣粧奩承歡無缺以孝
婦稱撫嗣子成立入泮守節四十四年雍正十一年旌表)
黃之鐘繼妻張氏(元城人年二十六夫亡守志撫前妻三子如己出家無恒産荼苦自
甘年將七十紡絡之聲每至夜分不輟守節四十二年卒雍正十一年旌表)
張曧妻宗氏(元城人年二十二夫亡孝事舅姑存殁盡禮延師教子成立入泮守節五十三
年雍正十一年旌表)
陳度妻張氏(元城人年二十夫亡慟哭幾絶荼苦守志撫嗣子長譽由歲貢官訓導苦節四
十三年雍正十一年旌表)
陳長世妻劉氏(元城人年二十一夫亡子甫二歲孝事舅姑撫幼子成立登進士守節五
十八年卒雍正十一年旌表)
張福臻妻孟氏(元城人年十八夫亡矢志奉事公姑竭誠盡力姑疾焚香祈禱願以身代
及殁哀慟不已聞者稱孝守節歴四十年雍正十一年旌表)
劉源泓妻喬氏(魏縣人年十八夫亡遺腹生一子氏奉養祖翁祖姑暨翁姑俱極盡孝敬
撫子大士成立入泮守節五十二年雍正十二年旌表)
宣化府
元
霍榮妻段氏(宣化府人榮卒段年二十六養舅姑以孝稱舅姑殁榮諸父仲汶強之改適氏
引針刺面墨漬之以示不移卒完節終身大德二年詔旌表)
胡鸞妻吳氏(宣化府人大德四年鸞殁氏年尚幼母慮其貧不能守欲更嫁之氏泣曰一身
二夫烈女所恥兒可無生可無恥乎且姑老子幼兒去當令誰視耶即刺面自誓母知其志篤乃不
忍復強守節歴三十年姑老而殯撫子亦成立年五十八卒有司以事聞詔旌之)
臺叔齡妻劉氏(順寧人粗知書克脩婦道一日地震屋壊壓叔齡不能起家復失火叔齡
母前救不得欲就焚叔齡望見呼曰吾已不可得出當亟救吾母劉謂夫妹曰汝健救母汝兄必死
吾不用復生矣即自投火中死火滅家人得二屍燼中猶手相握不開有司嘉其烈上於朝命旌之
仍錄付史臣)
明
張進妻王氏(宣化府人年十五歸進進卒氏誓以死殉水漿不入口者三日死于柩前事聞
詔旌表)
張孟喆妻李氏妹張氏婢妙聪(宣化府人會兵變李謂夫妹曰我為命婦
與若皆宦門女倘被汚實為家門玷即與夫妹投井中有婢妙聪知李有娠亦投井負李於背賊退
家人覓於井中救得二氏而妙聪已死)
王福妻柳氏(宣化府人夫亡守節正統初旌表)
池寬妻陳氏(宣化府赤城人少有容色尤精女紅年十六歸寬正統己巳也先兵入寬隨父
信率所操練兵往援馬營遺陳居室敵攻雲州城陷陳義不受辱先將夫女弟及子女共九人縊死
乃從容自縊景泰初事聞詔旌表立祠祀之)
李宗妻楊氏(宣化府人夫亡守節景泰初旌表)
吉祥妻吳氏(宣化府人夫亡守節成化初旌表)
賀郁妻高氏(宣化府人年少夫亡或勸之他適高泣曰身死矣婦而夫他人子而父他人死
而有知甚恥也吾誠不忍死者冒此恥乃守節終身)
高永妻嚴氏(宣化府人歸永三載永卒遺腹生子寧家徒壁立氏為人剪製濯浣以給朝夕
取甘旨供姑姑疾醫不效乃割股為羹以進疾旋瘳時以節孝稱之)
賀榮妻韋氏(宣化府人正德甲戌榮死於戰韋親詣戰所尋骸骨以歸葬畢自投水池死事
聞旌表)
李鎮妻雷氏(宣化府人夫亡自縊死詔旌表)
王洪妻劉氏(宣化府人夫亡養親撫孤艱難辛苦無不備嘗年七十餘卒詔旌表)
史勝妻樊氏(宣化府人夫亡子鎮方三月撫之成立年七十八卒鎮後為正定縣尹)
周雄妻高氏(宣化府人雄病篤顧襁褓子語高曰我祖父艱難百戰傳金紫子孫今所賴止
此一脈耳汝善撫之高泣曰吾為若配數年尚不知我心耶既卒誓以不二撫兒成立襲父職氏守
節五十餘年夀七十餘卒)
鄢惟高妻陳氏(宣化府人夫亡守節八十年詔旌表)
張洪妻劉氏錢恂妻馮氏
任懷妻劉氏妙善王賢妻馮氏妙秀
李衍妻甯氏高文秀妻趙氏
朱敬妻顧氏秦通妻曲氏
喬鵬妻周氏鄭俊妻張氏
陳榮妻羅氏(俱宣化府人夫亡守節旌表)
葛讓妻胡氏(宣化府人夫亡守節七十三年夀九十四卒詔旌表)
王倫妻吳氏(宣化府人少時父母訓以史輒能解悟十七歲歸倫倫亦好學每夜讀吳亦從
之講釋倫卒吳哀毁骨立矢志守節三十年如一日事聞詔旌表之)
鄒清妻王氏(宣化府人年二十夫亡即欲以死殉舅姑勸曰我二人老汝子且幼婦若此將
置白髮黃口何所耶王感悟遂矢志守節正德初詔旌其門)
王愷妻高氏(宣化府人愷官指揮會兵變被創死或勸高改適高大呼曰我固命婦也矧又
忠臣偶乎若何為是言勸者大慚守節四十餘年正德辛未詔旌其門)
嚴通妻張氏(宣化府人通卒張守節四十年正德辛未詔旌其門)
李銘妻顧氏(宣化府人銘卒遺子通甫三歲勤女紅供衣食撫子成立年八十餘卒詔旌其
門)
褚佐妻陳氏(宣化府人夫亡氏守節四十餘年嘉靖己亥詔旌表)
武銘妻李氏(宣化府人銘卒氏矢志守節終身嘉靖間詔旌其門)
潘鉞妻邢氏(宣化府人鉞官千戸卒氏撫孤子洪成立襲父職嘉靖丁巳洪以戰死邢泣而
歎曰子死則夫之嗣絶吾何以生憂悴而卒)
張鉞妻門氏(宣化府人夫亡守節四十年嘉靖間旌表)
楊璽妻申氏(宣化府人夫亡守節終身嘉靖間旌表)
霍文炳妻陳氏曹賢妻沈氏
沈洪妻邢氏竇璋妻冉氏
金宣妻王氏王時仁妻王氏
韓清妻劉氏奚端妻康氏
郭甫妻江氏王椿妻張氏
曹濓妻褚氏盧茂生妻聶氏
耿靖妻黃氏江世勛妻劉氏
張棐妻王氏(俱宣化府人夫亡守節旌表)
仝勝妻魏氏(宣化府人夫亡守節家貧孝事舅姑撫育孤子璽成立年六十餘卒)
竇&KR1781;妻孫氏(宣化府人夫亡守志撫孤成立苦節五十餘年卒)
梅昇妻唐氏子婦陳氏(宣化府人守節五十年夀八十卒子婦陳氏夫亡以死殉
夫俱旌表)
梅旻妻劉氏(宣化府人年二十七夫亡子六歲氏自誓曰吾嫂唐氏養孀姑撫幼子大節凜
凜不可磨也我苟不能得非家門玷乎守節四十年夀七十餘卒)
梅奉妻陳氏(宣化府人奉殁氏服衰自縊以殉事聞詔旌表)
冀欽妻周氏子婦李氏(宣化府人欽卒氏矢志撫遺子堂成立娶李氏而堂亦亡
李與姑同守節終身)
仲儒妻劉氏(宣化府人夫亡自縊事聞旌表)
張欽妻晁氏(宣化府人夫亡甘貧訓子煢苦百端守節至八十五卒)
聶明妻秦氏(宣化府人許字聶明未嫁明病速令過門以厭喜未成婚明卒秦以柏舟自誓
足不及閫者三十餘年夀至七十三卒詔旌表)
焦希哲妻王氏(宣化府人夫亡家貧事女紅以養舅姑撫遺孤成立年五十餘卒)
鄭良妻王氏(宣化府人良素以忠義自許會兵變與子某俱戰死氏聞之即自縊以殉詔旌
其門)
王某妾計氏(宣化府人夫亡氏跪泣柩前七日夜餓死)
林景雍妻張氏(宣化府西寧人有容色嘉靖丁巳兵變為軍士所執將汚之張忿厲支禦
百端略不少屈軍士亂刃交下而死詔旌其門)
趙資妻段氏(宣化府延慶人與子婦吳氏俱守節嘉靖辛酉秋兵變氏被執欲汚之氏罵不
絶口遂被殺)
李崧妻王氏周麒麟妻馬氏
楊雲妻劉氏葉度妻張氏
趙忠良妻許氏車輔妻王氏
宋儒妻孫氏陳祥妻宋氏
吳道泰繼妻王氏吳省曾妻劉氏
王一元妻吳氏吳從賢妻林氏
王錦之妻程氏(俱宣化府人夫亡守節旌表)
王道成妻李氏(宣化府人道成因母病侍奉湯藥寢食俱廢勞瘁病卒氏年二十八撫棺
號泣誓與同死母氏勸之不從絶粒十餘日死事聞詔旌其門塑夫婦像於中庭以祀之)
吳可大妻李氏(宣化府人夫亡氏矢志育孤守節四十餘年撫三子成立卒)
趙英妻王氏(宣化府人年二十六夫亡事舅姑以孝稱撫孤子成立守節歴四十九年詔旌
其閭)
彭珍妻郭氏(宣化府人年二十二珍卒家貧氏紡績自給矢志守節歴四十年如一日嘉靖
間詔旌其門)
張輔妻孫氏(宣化府人年二十五夫亡家窶甚躬為縫絍以養舅姑子淮甫三歲鞠育成立
孝慈兼盡人無間言年九十一卒詔旌表)
張本中妻靳氏王邦佐妻劉氏
王世德妻翟氏徐夢臣妻黃氏
徐珠妻羅氏(俱宣化府人夫亡撫孤守節旌表)
李國梁妻張氏(宣化府人夫亡誓不再適家貧甚而事姑以孝著苦辛備嘗年八十四卒
詔旌表)
秦國忠妻吳氏(宣化府人夫亡守節撫孤成立萬歴間旌表)
葛門三節婦(宣化府人葛登林妻魏氏年二十八夫亡遺孤楨甫七齡魏撫之夀八十三卒
楨妻李氏二十六而楨亡子騰方四歲李撫之成立夀七十八卒騰妻馬氏年二十四騰卒撫二子
終身撫按旌之額曰一門三節)
王憲妻李氏(宣化府人年二十二夫亡守節四十餘年萬歴間旌表)
陳安妻劉氏(宣化府人夫死於戰氏守節至七十二歲卒詔旌表)
康我延妻田氏(宣化府人夫得羸疾謂田氏曰我死無子汝必更嫁苐勿適我素交者幸
也田頷之夫亡自縊死)
黃明妻張氏(宣化府人遇強賊欲犯之不從罵賊被殺)
段門二烈婦(宣化府人段愚妻曹氏兵變與夫叔妻魯氏各抱一子投井死)
王天爵妻羅氏子婦張氏(宣化府人年十九夫亡哀毁欲殉家人防之不果遂
以貞自矢比老足不出戸親族罕見其面年七十四卒婦張氏孀居三十餘年節亦似之)
黃堯臣妻江氏(宣化府人夫陣亡氏欲殉以子幼未果守節教子年七十五卒)
吳一鳳妻倪氏王吉仁妻牛氏
李馨妻張氏韓應乾妻李氏
馮天爵妻張氏馬椿妻王氏
李經秘妻王氏陳榮妻羅氏
張守讓妻蘇氏盧檟妻張氏
夏欽妻陳氏張友才妻孔氏
曾大用妻陳氏葛天濡妻周氏
張之竒妻王氏(俱宣化府人夫亡守節旌表)
閻世勲妻張氏(宣化府人年二十五夫亡子富方八歲氏志在殉夫以仰俯無賴乃堅志
守節五十餘年卒)
侯從道妻李氏(宣化府人鄉賢侯璧母守節二十一年卒)
吕淵妾李氏(宣化府人夫亡不食七日跪柩傍號泣戚屬援之不起死於地旌表)
董尚策妻化氏(宣化府人夫亡守節家政嚴肅撫子成立年七十七卒)
張崇德繼妻李氏(宣化府人崇德卒於官李扶柩歸葬備極艱苦教二子銓鑑遊庠皆
有文名守節四十年至七十七歲卒)
張崇禮妻宗氏(宣化府人年二十七夫亡撫二子成立四孫遊庠守節歴七十年夀九十
七歲卒)
楊應元繼妻解氏(宣化府人夫亡前子孟及媳陳氏亦相繼卒遺孫養正幼而且孤氏
提攜保護備極苦辛後正遊泮應恩選以才氣深蓄聘脩郡志正子賀十三採芹能讀父書皆氏撫
養教訓所及也守節五十年夀八十四歲卒)
楊應乾妻張氏(宣化府人守節六十年舂汲自供日用不給夀九十一以苦節終)
江子學妻張氏(宣化府人年二十九夫亡守節貧苦自甘歴三十四年死之日貧無以葬
鄉黨憐之)
張得智妻張氏(宣化府人年十八夫亡家貧撫孤粗衣蔬食苦節四十餘年卒)
賈義居妻王氏(延慶州人于歸歲餘賈樵古城山中遇虎氏聞之匍匐往救比至已死負
之歸囑匠氏為大棺竭所遺衣衾厚斂之夜乃自縊遂同棺葬馬事聞於朝旌表)
劉瑛妻竺氏(保安州人生有姿容性尤敏慧年十五歸瑛家人咸慕其賢後瑛卒哀毁不食
人百計勸之不從伏柩前八日而死)
朱天寵妻唐氏(宣化府人夫亡守節撫子光延師教授後領崇禎庚午鄉薦會甲戌兵變
氏投井死)
遲文卿妻李氏(宣化府人有賊突至欲犯之不從大罵而死)
吕清妻蘇氏(宣化府人兵變義不受辱被殺)
張允妻衛氏(宣化府人同夫遇亂不屈死)
本朝
劉中和妻張氏(蔚州人夫亡號痛即日自縊順治間撫按旌表)
李暉吉妻張氏(蔚州人夫亡遺子僅三歲守節撫孤入泮卒年七十有一)
王權女(宣化人年十八許字同邑魏之樞之樞登乙酉賢書將婚而没女奔喪成服代奉翁姑撫
姪為嗣訓之成立守貞歴數十年如一日)
張竒英妻劉氏(保安州人夫亡矢志不二荼苦備嘗冰&KR0757;愈勵完節終身)
李經權妻王氏(蔚州人夫亡無子冰霜自矢撫姪承祧順治十四年旌表)
宋友懷女典姐(蔚縣人許字蘭姓聞婿病投繯以殉康熙七年旌表)
李齊桐妻田氏(西寧人夫殁江南母家欲奪其志誓死不從孝事孀姑嚴於教子得中武
舉守節至七十七歲卒康熙十五年旌表)
李恒華妻張氏(西寧人年二十夫亡守節動必循禮孝姑慈幼婦道克敦守節四十六年
卒康熙二十一年旌表)
彭瑾妻李氏(蔚縣人夫亡孝事翁姑親嘗湯藥殯葬盡力撫孤世勳入泮守節三十七年康
熙二十二年旌表)
安進功女二姐(宣化前衛人為劉永芳逼姦不從勒死康熙二十六年旌表)
饒紹德妻朱氏(赤城人夫為江西浮梁令甲寅耿逆之變兵民皆叛賊勢猖獗氏與夫對
面投繯夫被救甦氏已氣絶康熙二十七年旌表)
董玉妻楊氏(蔚州人夫亡五日不食翁姑諭以大義乃守節撫孤子得成立事翁姑飲食親
嘗及亡喪葬盡禮康熙四十二年旌表)
梁才魁妻王氏(萬全人年二十一夫亡守節逾五十年康熙五十三年旌表)
劉德榮女二姐(西寧人為惡少梁弘富逼姦自縊康熙五十八年旌表)
劉世模妻李氏(蔚縣人尚書李旭升女年二十一夫亡一子痘殤氏悲忿欲自縊翁姑勸
阻遂截髮垢面以示靡他教嗣子弱冠遊泮雍正三年旌表)
馮國富妻楊氏(保安州人年十九夫亡奉翁姑克盡婦道撫子成立納婦子婦又相繼夭
殁積紡績資以市墓葬三世五棺人稱為女中丈夫雍正三年旌表)
韓霖妻劉氏(宣化人年二十六夫亡無立錐地奉姑育子取給女紅雍正三年旌表)
姚之益妻王氏(宣化人年二十五夫亡孝事翁姑撫恤遺子雍正三年旌表)
林國喬妻楊氏(懷來人夫亡翁姑欲令更適矢志不移撫襁褓子遊泮苦節數十年卒雍
正四年旌表)
楊心正妻馬氏(懷來人年二十二夫亡撫孤成立入泮雍正四年旌表)
郭嘉鐸妻鄒氏(懷來人夫亡子幼姑老針指度日姑殁典鬻殯葬撫二子成立雍正四年
旌表)
陳于道妻朱氏(懷來人夫亡家貧子幼針指自給教子成立雍正四年旌表)
王國垣妻劉氏(懷來人年二十夫亡遺腹生子養姑撫孤始終不懈以節孝稱雍正四年
旌表)
徐昌傑妻吳氏(懷來人年十八夫亡既無子嗣又無親族煢煢孑立堅操自如雍正四年
旌表)
王丕基妻鄭氏(懷來人年十九夫亡事親孝撫子慈雍正四年旌表)
宋之瑜妻麻氏(懷來人夫亡事孀姑撫孤子養育艱辛守節終身雍正四年旌表)
艾茗植妻宋氏(懷來人夫亡髠髮毁容誓不再嫁撫嗣子以終雍正四年旌表)
郭昌治妻王氏(宣化人夫亡孤苦無依矢志守節撫育孤子成立雍正四年旌表)
楊盛東妻黑氏(宣化人夫亡翁姑繼殁迭遭數喪克襄大事針指自給艱苦備嘗雍正四
年旌表)
孫好玉妻李氏(宣化人年二十一夫亡孝奉翁姑死生無憾教養孤子俾至成立雍正四
年旌表)
仇茂德妻袁氏(宣化人夫亡遺姑三歲力勤女紅教子成立雍正四年旌表)
韓竒妻武氏(宣化人夫亡守節家貧針指度日孝事舅姑撫子成立雍正四年旌表)
黃浩妻閻氏(宣化人夫亡事孀姑祖姑老病奉養無違教子成立雍正四年旌表)
高聯捷妻張氏(宣化人夫亡孝事翁姑教訓二子俱得入泮雍正四年旌表)
王家正妻李氏(宣化人夫亡守節孝事翁姑教子成立雍正四年旌表)
武定疆妻冀氏(宣化人年二十六夫亡守節事親撫遺腹子入泮雍正四年旌表)
雷敷檉妻徐氏(宣化人年二十六夫亡守節孝奉翁姑教子成立雍正四年旌表)
李占春妻沈氏(萬全人年二十二夫亡課子李允迪食廩雍正四年旌表)
卜爾侯妻張氏(萬全人年十九夫亡課子王紳食廩雍正四年旌表)
景有兆妻韓氏(萬全人夫亡守節教子務農務學各專一業雍正四年旌表)
劉崇德妻張氏(萬全人年二十夫亡孝事翁姑義方教子雍正四年旌表)
王志敉妻閻氏(蔚縣人夫亡年二十一生子纔數日矢志守節孝事繼姑&KR0757;家勤儉苦節
歴三十年雍正四年旌表)
韓詔妻賈氏(蔚縣人年十九夫亡孝事翁姑色養兼至教子廷棟讀書入泮守節四十四年
雍正四年旌表)
宗日振妻韓氏(保安州人夫亡守節教子及孫家政嚴肅雍正四年旌表)
李名芳妻李氏(保安州人夫亡孝事翁姑婉容怡色翁没事孀姑愈謹訓子青遊庠食廩
雍正六年旌表)
劉聖惒妻郜氏(宣化人年二十五夫亡守節三十餘年雍正八年旌表)
劉光弼妻王氏(宣化人夫武進士病卒氏年二十五繼姑欲令改適氏不從孝敬彌篤卒
感悅翁姑心逮事祖姑撫二子入泮守節三十八年雍正十年旌表)
胡蛟龍妻蔡氏(宣化人年二十八夫亡家貧甚針指以養孀姑撫二子入泮守節三十八
年雍正十年旌表)
程守榮妻王氏(龍門人年二十二夫亡家素貧賣衣粧殯殮撫三月孤教之入泮苦節三
十一年雍正十年旌表)
韓玉妻楊氏(龍門人年二十四夫亡姑老生事死葬竭盡心力撫五歲孤成立守節歴四十
年雍正十年旌表)
蘇方元妻賀氏(蔚縣人年二十三夫亡誓以身殉舉家力勸不從其母持懷抱兒諭之曰
為子即為夫爾何不思耶乃矢志撫孤家本小康凡事以勤儉率下惟事翁姑必極甘旨喪葬從厚
子艱於嗣續教之行善遂得生孫雍正十年旌表)
李傑望妻馬氏(蔚縣人年二十一夫亡事翁姑存殁盡禮撫懷抱子成立治家嚴肅時以
有餘分贍宗族守節三十一年雍正十年旌表)
張元惇妻王氏(宣化人年二十六夫亡孝養翁姑及殁殮葬盡禮撫孤成立守節至五十
一卒雍正十年旌表)
張明試妻顧氏(保安州人年二十七夫亡遺子僅三月氏養親撫孤備極荼苦翁卒事姑
愈謹飲食親侍動作親扶姑甚安之課子入泮守節四十年雍正十年旌表)
段錦妻郭氏(宣化人年二十七夫亡孝事祖翁祖姑暨翁姑存殁盡禮訓誨孤子甫經遊泮
兒媳雙亡復撫孤孫成立苦節二十七年雍正十一年旌表)
馬祥圖妻鄒氏(宣化人年二十九夫亡孝事舅姑撫育幼子中式甲午武舉守節三十四
年雍正十年旌表)
王鳳妻張氏(宣化人年二十八夫亡家甚貧苦勤力女工撫孤成立守節三十六年雍正十
一年旌表)
曹懷恩妻吳氏(宣化人年二十五夫亡家貧姑老守節養親歴艱苦撫兩孤俱得成立年
六十二歲卒雍正十一年旌表)
張允德妻趙氏(宣化人年二十八夫亡矢志守節奉七旬孀姑撫五歲孤子孝慈兼盡年
六十七歲卒雍正十一年旌表)
王寵妻沙氏(龍門人年二十三夫亡家貧勤女工以養姑撫四月孤成立小叔無倚撫之如
子守節三十二年雍正十一年旌表)
范可章妻郭氏(龍門人年二十八夫病祈天願以身代夫故矢志守節勤力女工撫子入
泮年七十二歲卒雍正十一年旌表)
宋佐妻趙氏(蔚縣人年二十二夫亡孝事舅姑有疾湯藥親嘗及没盡哀盡禮課二子俱成
立入泮守節三十五年雍正十一年旌表)
張生瑞妻邢氏(蔚縣人年二十六夫亡繼姑逼令改適氏不飲食者數日遂得免延師課
子成立入泮守節三十二年雍正十一年旌表)
薛宗周妻楊氏(宣化人夫宗州充營兵弟家寳素行無賴乘兄值宿輒調其嫂氏詈罵奮
擊為家寳持橛斫死家寳依律斬決氏於雍正十二年旌表)
仉禹量妻邢氏(宣化人年二十五夫亡守節四十二年卒雍正十二年旌表)
劉□鼎妻李氏(宣化人年二十七夫亡守節歴三十年雍正十二年旌表)
李福全繼妻武氏(宣化人年二十二夫亡守節三十三年雍正十二年旌表)
冀永祿妻高氏(宣化人年二十八夫亡守節三十一年雍正十二年旌表)
李俊烈妻牛氏(宣化人年二十八夫亡守節三十九年雍正十二年旌表)
董應發妻殷氏(宣化人年二十一夫亡守節三十年雍正十二年旌表)
王之喬妻陳氏(宣化人年二十八夫亡守節三十六年雍正十二年旌表)
白正榮妻高氏(保安州人年二十八夫亡守節三十一年雍正十二年旌表)
展斌繼妻顧氏(保安州人年二十八夫亡守節歴三十年雍正十二年旌表)
龐英妻劉氏(保安州人年二十九夫亡守節三十一年雍正十二年旌表)
張仲英妻李氏(保安州人年三十夫亡守節二十二年卒雍正十二年旌表)
王居寳妻李氏(保安州人年二十八夫亡守節三十九年雍正十二年旌表)
易州
金
翟氏(易州人夫某從軍死訃至氏年甫二十晝伏夜行匍匐往還數百里負尸歸里葬畢自經其側
隣里救而復蘇始終一節年八十餘卒葬馮道吟詩臺下劉靖脩有詩紀之)
元
董堅妻王氏(易州人夫戍交趾死於瓊州氏年甫二十七歲晝夜悲痛紡績織絍上奉舅姑
下撫二子成立苦節終身有司旌其門)
明
史斌妻崔氏(易州人夫為人所殺遺子甚幼氏矢志撫孤成立卒復其讐以節夀終)
於深妻尹氏(淶水人夫卒俯仰無賴紡績為生守節四十餘年成化間旌表)
魏壇妻李氏(淶水人年二十夫亡二子在襁褓氏泣血撫孤完節終身成化間旌表)
霍恩妻劉氏(易州人正定副憲劉俊女正德七年恩為上蔡令流寇破城殉難氏以巨簪刺
心奮力擊入死事聞詔贈恩光祿寺少卿氏贈宜人賜祭葬立雙節祠以祀之)
隗好詩繼妻冀氏(淶水人夫亡守節寇亂氏攜前二子鶴鶚及已子鵬迯難遇寇索銀
物無得欲殺鶴及鶚氏哀告願以鵬代寇問得其實義而釋之後守節至九十二歲卒)
孫獻策妻張氏(廣昌人獻策官都司早卒氏冰蘗自勵完節終身建坊旌表)
張廷諫妻彭氏(廣昌人年十六夫亡遺腹生一子氏矢志撫孤成立苦節數十年卒)
吳安妻郭氏(廣昌人安任倉官病故氏扶櫬歸里自經以殉遂合葬之)
吳喬妻鞠氏(廣昌人姑患臂痛不治氏籲天願捨臂代姑姑愈乃斷一臂以完前願)
仲儒妻劉氏(廣昌人年二十七夫亡縊於柩側有司奏聞詔建坊旌表)
張守孝妻付氏(廣昌人夫死即為二棺期與同穴卒完節終身巡按旌其門)
鄒天福妻戴氏張聪妻霍氏
劉經妻楊氏鄒臣妻高氏
劉演妻高氏董守德妻仲氏
吕璋妻孫氏馬騰妻張氏
吳經妻張氏蕭竒能妻劉氏
賈可教妻劉氏蕭棟妻劉氏
趙一疆妻武氏劉良法妻劉氏
賈懷忠妻解氏李學謨妻謝氏
趙雲霞妻張氏劉勉妻亢氏
李毓秀妻楊氏張允升妻張氏
劉棟材妻張氏孫九州妻鄧氏
周際昌母賈氏張介妻厙氏
張擇中母安氏(俱廣昌人夫亡守志撫孤成立完節終身)
本朝
徐喆妻李氏(廣昌人夫官蘭溪縣丞署武義篆死耿逆難氏撫孤苦節卒封宜人)
王廷璧妻李氏(廣昌人夫亡守志訓子讀書食餼孀居三十餘年完節終身)
伊先覺妻吳氏(廣昌人夫亡守節三十四年訓誨二子入泮以節夀終)
李好生妻侯氏(廣昌人夫亡二子在抱撫之成立苦節四十餘年卒)
李其從繼妻楊氏(易州人夫亡姑没氏竭力喪葬撫前子訓誨成立守節終身)
趙崇一妻楊氏(易州人夫亡事七句翁姑訓子入泮康熙三十六年旌表)
趙壧妻萬氏(易州人年二十八夫亡孝事衰翁撫孤成立子復早卒遺孫四人其媳亦守節
矢志不移訓諸孫次第入泮康熙四十四年旌表)
胡宗禹妻錢氏(易州人年二十八夫亡撫八月孤苦節三十年雍正二年旌表)
魏嘉賓妻隨氏(易州人年二十八夫亡孝事舅姑撫二子成立雍正五年旌表)
李天培妻陳氏(易州人夫亡矢志守節奉事舅姑延師教子雍正五年旌表)
趙弘景妻李氏(易州人給事中人龍女孫舉人桂女年二十九夫亡與孀姑萬氏相依守
節課諸子食廩膺薦雍正三年旌表)
張師孔妻郝氏(淶水人夫殁孝事舅姑撫孤守節三十一年卒雍正六年旌表)
張廷桂妻史氏(易州人夫之父任死氏事親盡孝課子遊庠雍正七年旌表)
婁一室妻陳氏(易州人夫為本州沿河口把總以疾卒於任氏年二十四紡績養姑教子
成立娶媳生孫子復夭亡氏率媳撫幼孫成立守節五十餘年雍正十一年旌表)
冀州
晉
韋逞母宋氏(冀州人家世以儒稱宋父嘗教以周官音義日講讀不輟長適韋某生子逞宋
晝則樵採夜則教逞逞遂成名出仕秦苻堅為太常堅常幸太學憫禮樂遺缺博士盧壼對曰學廢
書殘周官禮注未有其師竊見太常韋逞母宋氏禮樂能世父業今年八十視聽無缺尚可傳授乃
就宋家立講堂置生員百二十人隔絳紗幔受業號宋為宣文君賜侍婢十人周官學復大行時稱
韋氏宋母)
金
路伯逵妻傅氏(冀州人伯逵累遷刑部侍郎太常卿拜安國軍節度使未幾改鎮安武嘗
使回獻所得金二百五十兩銀一千兩以助邊表乞致仕未及上而卒傅氏言之上嘉其誠贈大中
大夫仍以金銀還之傅泣辭弗許傅以伯逵嘗修冀州學乃市信都棗強田以贍學有司具以聞上
賢之賜號成德夫人)
元
曹泰財妻劉氏(衡水人幼通古文孝經及小學長適泰財至正間紅巾陷河朔避兵本縣
聊城村賊掩至大掠持刀驅之行劉氏曰吾婦人惟知從夫而已不從賊也強擁上馬墮地數四賊
怒繋其項就馬上曳之則以手抓地以頭觸石罵不絶聲遂被害)
雅克特穆爾妻托克托氏(新河人元末平雲南雅克特穆爾敗走歸氏閉戶不納曰爾受梁
王厚恩兵敗何以見梁王乃鴆二男與夫俱焚死)
明
陳和妻高氏(武邑人年二十適和和亡氏躬織絍撫幼子剛成立翁姑殁嬪葬如禮其父嘗
於洪武時舉家流移河南之虞城父死其母葬之於城北以棗木車輛同埋而識之還家母死弟尚
幼氏嘗欲舁父骸歸合葬抵虞城墳家纍纍不能辨乃以髮繫鞍上逆行自朝及夕見一小塜覺鞍
重不行開視之所識車輛宛然信為父骨遂扶以歸葬焉)
白圭母郭氏(南宫人夫亡守節洪武末荒亂氏采草木充食而儲甘旨以奉舅姑又訓子圭
力學登仕卒成名臣)
白圭繼妻孟氏(南宫人年十八歸白撫前妻秦氏子女踰於己出以疾夀終)
孟著妻孫氏(南宫人洪武間著官御史以建言賜死氏奉養舅姑以孝聞宣德初旌表)
蔡甫原妻范氏宋亮妻高氏
孔謨妻谷氏陳聰妻劉氏(俱棗強人夫亡守節旌表)
張女金錢(棗強人年十五正德六年流賊破城掠而逼之不從被殺事聞旌表)
和氏女(棗強人正德六年流賊破城掠之使行不從被殺)
張繼祖妻杜氏(冀州人正德壬申盗起剽掠杜倉卒隨諸姬匿草澤中賊得而逼之不從
被殺後以子璽貴贈孺人旌其門曰貞烈)
關景妻陀氏(冀州人流賊入城逼欲汚之不從被害)
劉仁妻傅氏(新河人流賊之變被執不屈賊殺之)
李鐸女(冀州人名存兒年十五未字正德六年流賊破城擁之上馬屢墮地罵愈厲被殺)
李可畏妻鄭氏(冀州人值兵燹城陷恐辱自刃而死)
王祚昌妻陳氏(冀州人值兵燹城破被執不屈死)
賈還素妻尹氏(南宮人戊寅城陷子在襁褓擇家奴老成者付之投井死)
韓天德妻王氏(冀州人崇禎癸未城陷氏抱幼子迯避賊獲而逼之抵死不從母子俱被
害)
本朝
邢鑣妻李氏(南宫人年十三歸鑣順治己亥鑣得暴疾卒氏年僅十五一慟而絶左右扶救
之踰夜乃蘇絶粒誓以死殉姑諭解之乃稍就食然形已骨立積久終以哀悴成疾卒年十有八歲)
張庚次女(南宫人父進士母馮早世育於祖母嫻内則女誡列女傳諸書許字鴻臚楊若柏子
之玉未娶之玉病死訃至氏涕泣自縊救免請奔喪守制旦夕哀毁及大祥遂絶粒死年十有九歲)
高應夢妻鄭氏(南宫人夫亡守節四十餘年撫子文友成立亦以孝聞旌表)
李有謙妻蘇氏(衡水人夫亡日夜哭泣對夫靈自縊死康熙九年旌表)
宋進誠妻張氏(棗強人為惡少楊四等逼姦不從勒死康熙五十一年旌表)
王脩真女五姐(南宫人許字楊貞先未婚貞先即欲犯之守禮不從被殺康熙五十一年
旌表)
馮之秋女馮根姐(棗強人年十四為同村惡少高正全等嚇姦不從被殺康熙四十二
年旌表)
滕國風女(武邑人為族惡滕德冲逼姦不從被殺康熙五十六年旌表)
李旺山妻屈氏(衡水人被王明水強姦不從投河死康熙五十九年旌表)
王五妻楊氏(武邑人為龐二逼姦不從自縊雍正三年旌表)
李秉鈞妻張氏(衡水人夫亡事姑撫子艱苦備嘗雍正四年旌表)
宋延祚妻陳氏(棗強人夫亡守節子幼撫之成立後中武舉雍正五年旌表)
齊汝振妻崔氏(新河人夫亡孝養翁姑守節二十八年雍正六年旌表)
趙州
隋
李士謙妻盧氏(趙郡人女係范陽名族遠適士謙有婦德士謙終開州參軍所有賻贈一
無所受謂州之父老曰參軍平生好施今雖没安可違其志哉于是散粟五百以賑窮乏世多賢之)
王子春女(名舜趙郡人子春被從兄長忻所害舜時年七歲與二妹寄食親戚家俱長親戚欲
嫁之不從夜與二妹各持刀踰牆入手殺長忻夫婦以告父墓因詣縣請罪姊妹爭為謀首州縣不
能決文帝聞而嘉歎特原其罪)
唐
李畬母(高邑人畬為監察御史得廩米量之三斛而嬴問於吏曰御史米不槩也又問車庸有幾
御史不償也母怒敕歸餘米并償其庸因切責畬畬乃劾倉官自言狀諸御史聞之皆有慚色焉)
宋
宋綬母楊氏(平棘人父楊徽之無子藏書萬卷故楊氏亦知書適宋臯直集賢院生子綬及
臯卒每躬親教綬多有規戒以故綬博通經史百家文章為一時所尚)
元
賈諒妻滑氏(栢鄉人諒卒子廷瑞尚幼滑事舅姑盡孝謹家甚貧抽絲績纑不避勞事時採
掇於野以自給遣其子從師告之曰汝父嘗為我言意竒汝也不幸不克逮汝父之訓今我為汝母
顧不能使汝成人何面目見汝父於地下耶廷瑞奮勵於學仕至度攴滑治家嚴謹不妄笑語廷瑞
侍左右伺顔色然後敢言戒之曰吾不能知國事無過如家事惟謹而已詔旌其門曰貞節之門)
孫仲祥妻荆氏(高邑人仲祥世隸右衛娶荆生子守信甫一歲仲祥遠戍卒于軍荆督勵
守信動以義方嫠居三十餘年節操始終如一事聞詔旌其門)
王玉妻某氏(寧晉人玉金末歸元署為左帥府監軍時金將武仙降元復叛玉從史天澤攻
武仙仙遣人齎誥命誘王玉妻妻拒曰豈可使夫懷二心於國家耶武仙怒圍之數匝殺其子寧夀)
張憲妻劉氏(寧晉人憲拜汝寧管民長官早逝劉氏遂卸容飾素笄縞衣以終其身事聞旌
其門曰貞婦云)
明
王祥妻喬氏(臨城人年少夫亡子幼守節事姑以孝稱成化四年旌表)
王慶妻李氏(臨城人年十九夫亡子方三歲堅志守節成化四年旌表)
蔣鉞女(臨城人年十六父官訓導歸里正德六年流賊肆行搶擄入臨城掠鉞資畜盡絶繼至者
無得復劫鉞索其財無以應舉刃欲下女見父母危急即出泣言願代親死賊釋鉞欲汚之堅拒不
從遂被害事聞旌表給銀殯葬仍樹貞烈碑于縣之旌善亭)
趙學書妻劉氏(臨城人嘉靖癸丑寇變執其姑氏冐死往救寇舍其姑而執氏欲逼之不
從赴火死)
張珝妻孫氏范士髦妻張氏
張自完妻李氏張來鳳妻劉氏
張起鳳妻霍氏張附鳳妻章氏
王宗孟妻張氏李某妻王氏
趙顯祚妻馮氏張載煜妻孫氏
孫昌圖妻王氏白三樂妻段氏
商良謀妻趙氏商名輝妻李氏
王汾妻張氏王瀚妻畢氏
王運昌妻李氏王文傑妻李氏
孫昌國妻李氏汪源浺妻王氏
張爾琦妻王氏張逢吉妻趙氏
王衮妻趙氏李元沆妻武氏
白琛妻馬氏白珮妻田氏女二姐
張明弼女二姐曹復新女大姐
張相女義姐(俱寧晉人寇亂殉義不屈死旌表)
高泰妻孫氏李苗妻周氏
孫纘妻王氏王家幹妻高氏
張鎬妻樊氏(俱寧晉人夫亡守節終身旌表)
劉六指妻馬氏(寧晉人年十七歸劉雅執婦道一日歸寧道遇屠人李雄馬四欲犯之不
從殺而投尸田中田主識之與鄉老奔告邑令令驗畢即抵六指家六指未知妻死見令猝至倉皇
失措又壁上䥥故有割雞血令見之遂疑六指殺妻嚴鞫誣服死獄中歲餘二屠者飲酒市中忽躍
起狂呼曰殺人賊在此宜速捕市人大驚縛送之官事乃白)
白璋妻楊氏(柏鄉人年二十五夫亡撫尸慟哭自縊於柩旁)
白勤妻李氏(柏鄉人年十六有邑胥趙權伺而逼之氏峻拒不從自經死巡按御史吳履中
置權於法復為表其事)
孫昌榖妻張氏(寧晉人夫亡慟哭誓以身殉及斂闔戶自經死)
馮青選妻曹氏(寧晉人青選殁一子方二歲氏號泣欲死以子幼故矢志苦節崇禎間賊
至縣境自經死)
張聫格女大姐三姐十姐(寧晉人崇禎末流寇劫掠三女俱年少被執不屈同
時殉節死)
杜氏女(趙州人年及笄寇掠大石橋突入逼之詈罵不從賊刳其腹而死)
李氏女(隆平人年及笄未嫁崇禎中為寇所執女以刀毁其面賊怒殺之)
張爾翮妻馮氏(隆平人崇禎中城破氏率女及子婦王氏皆赴井死)
楊晉妻曹氏暨二女(隆平人崇禎中城破攜二女投井死)
郝竒遇妻某氏(柏鄉人崇禎末聞京城陷奇遇死節氏瘞夫畢亦飲藥死)
本朝
陳長信妻楊氏(趙州人夫亡紡績養姑教子夢俊入泮順治四年按院旌表)
李淮妻傅氏(高邑人年二十五歸於淮適姑疽發於項醫藥不治氏吮癰䑛毒復籲天祈以
身代姑竟獲痊後淮官翰林卒於京邸訃至哀毁泣血即日投繯以殉封孺人)
宋國輔妻李氏(高邑人夫亡姑老子幼紡績為生仰事俯育苦辛備極見孫入泮)
趙大邦妻焦氏(柏鄉人邦殁四子俱幼撫之成立守節四十餘年旌表)
張邦玠妻王氏(柏鄉人夫亡守節撫子成名旌表)
張性朴妻江氏(柏鄉人年二十夫亡紡績奉親教子成立旌表)
王孝兒妻王氏(柏鄉人為村惡魏琮逼姦不從刺死康熙四十六年旌表)
王公弼妻宋氏(隆平人隣人陳亮窺其夫晨出入室圖姦氏持刀砍之反被殺死康熙四
十八年旌表)
李志妻馮氏(柏鄉人年二十八夫亡事垂白翁姑撫六齡幼子孝慈兼至辛苦備嘗雍正六
年旌表)
楊趙璧妻魏氏(趙州人年十八夫亡紡績以養繼姑雍正七年旌表)
楊發坦妻閻氏(趙州人夫亡守節繼姪為嗣撫之成立後子媳俱亡復撫養幼孫成立雍
正七年旌表)
蘭亭森妻張氏(趙州人年二十八夫亡事翁以孝及殁喪葬如禮撫猶子蘭清成立後中
武舉守節歴四十年雍正八年旌表)
陳昌蘭妻王氏(趙州人夫亡遺腹生子孝事翁姑生養死葬竭盡心力撫孤成立雍正八
年旌表)
胡六兒妻張氏(柏鄉人隣惡胡喜林窺其夫出潛入圖姦不從忿激投繯而死雍正八年
旌表)
姜守業妻林氏(趙州人年二十七夫亡家貧刻苦度日撫孤生孫苦節四十四年年七十
一歲雍正十年旌表)
陳昌蘭妻王氏(趙州人年二十二夫亡姑繼殁翁娶後姑氏事之彌敬撫遺腹子成立苦
節四十一年年六十二歲雍正四年旌表)
張敬祖妻朱氏(趙州人年二十六夫亡僅四月勤紡織以奉翁姑課子廣業入泮守節五
十四年年登八十歲雍正十年旌表)
王基英妻常氏(趙州人年十五適夫十七夫亡善事翁姑撫懷抱子成立守節五十八年
卒年七十四歲雍正十年旌表)
魏澤厚繼妻李氏(柏鄉人夫亡孝事孀姑夫之嬸及娣得惡疾親子女不敢近氏為調
治毫無厭怠撫前女如己女訓懷抱子根讀書入泮年六十一歲雍正十年旌表)
張文良妻陳氏(寧晉人孝事孀姑飲食必躬進夫病調治百端夫亡年二十五矢志守貞
撫孤入泮苦節四十八年年七十三歲雍正十年旌表)
劉于㞾妻李氏(寧晉人年二十六夫亡孝養舅姑撫姪克家為子訓之入泮守節四十二
年年六十七歲雍正十年旌表)
趙遜妻馬氏(寧晉人年二十四夫亡無子撫姪為嗣事八旬翁躬自扶掖又撫幼叔娶妻成
立守節四十二年年六十五歲雍正十年旌表)
高期廣妻王氏(趙州人年二十夫亡孝事翁姑生養死葬竭盡心力撫姪為子教育成立
守節五十五年雍正十一年旌表)
張之珣妻韓氏(趙州人年二十八夫亡為夫守節四十九年雍正十一年旌表)
年成義妻李氏(趙州人年二十八夫亡守節三十六年雍正十一年旌表)
楊璘妻姚氏(趙州人年十九夫亡撫五月孤成立守節四十三年雍正十一年旌表)
孟卜妻董氏(趙州人年二十八夫亡孝事翁姑存殁盡禮撫五歲孤子成進士任山東昌邑
知縣守節三十二年卒雍正十一年旌表)
王澐女(新城人許字隆平張肯搆未娶肯搆病故女聞訃即閉門自縊家人奔救得甦乃許令歸
夫家守節入門拜翁姑歸柩側不食不語欲以死成志翁姑勸解許以立嗣以承夫後始就食紡織
奉親撫嗣子成立守貞至五十歲雍正十一年旌表)
尚容妻王氏(寧晉人年十九夫亡撫育嗣子苦節至六十三歲雍正十二年旌表)
張儒妻米氏(寧晉人年二十四夫亡翁姑先逝未葬祖姑繼没氏力舉四喪咸克盡禮遺孤
三歲撫之成立守節至五十九歲雍正十二年旌表)
深州
南北朝魏
孫道温妻趙氏(安平人適道温流寓岐州萬俟醜奴反圍岐州久之無援趙氏謂城中婦
女曰今州城方陷義在同憂遂相率負土晝夜培城城竟全大統六年贈道温岐州刺史)
唐
李某妻王氏阿足(深州人早孤無兄弟歸李數歲夫死無子有嫠姊高年無供養晝耕
夜織能辦生事餘二十年姊乃亡葬送如禮鄉人服其義爭遣女往師其訓夀終於家)
明
周傑妻崔氏(深州人洪武間傑任兵科給事中以病殁氏年二十一奉夫骸骨以歸告其家
人曰夫婦之道義當同穴今夫死無子吾無生理遂自經死合葬)
李茂妻高氏(深州人茂充吉安衛役墮馬病死氏哀毁骨立乃罄家貲治喪儀復自置棺至
夜沐浴更衣自縊而死洪武十八年事聞表其門曰貞烈)
傅形嘉妻岳氏(深州人岳興女年十八夫亡無子氏號哭不食遂自經死洪武十九年詔
表其門曰貞烈)
郭士文妻李氏(安平人年二十五夫亡事親撫孤守節終身洪武間旌表)
翟得妻張氏(安平人年二十一夫亡在外氏聞慟哭自縊詔旌其門曰烈婦)
趙彦得妻王氏(饒陽人年二十二生一子方週歲夫亡兄欲嫁之固拒而止躬事蠶績以
奉舅姑苦節五十一年卒有司旌表)
張舉妻陳氏(深州人年少夫亡守節終身有司旌表)
李福女(武強人年十七未嫁正德辛未賊掠不從被支解死)
武泰女(武強人年十六未嫁正德辛未流賊變被掠不從賊腰斬之)
符應科妻田氏(饒陽人夫亡守節二十六年教子成立崇禎戊寅寇變攜甥女投井死)
本朝
靳成名妻王氏(安平人年二十四夫亡撫孤守節屢經兵燹矢志不變至九十餘歲卒順
治四年巡按御史旌其門)
陳國增妻張氏(深州人年二十二夫亡枕屍號哭屢絶復蘇殮後三日于柩前自縊死)
楊三友妻王氏(安平人年十八夫亡葬畢哭奠歸拜舅姑閉門自縊)
毛文秀妻胡氏(深州人崇禎戊寅文秀死難氏守節代事祖姑及姑撫子騰瑞入泮荼苦
數十年卒)
韓陞妻楊氏(深州人戊寅陞殉國難氏年二十二守節奉姑三十餘年子景琦遊庠食餼孫
日煐成進士日煜日炆同登賢書人以為忠節之報)
劉可興妻史氏(深州人戊寅城破可興偕長子熙昌殉難遺孤鼎昌震昌俱幼氏上事祖
姑下撫二子辛勤荼苦完節終身)
劉竒妻尹氏(深州人戊寅夫亡氏年二十一截髮毁容奉兩世孀姑撫孤子榮宗成立)
李培陽妻高氏(深州人培陽戊寅殉難氏年二十姑欲奪其志以死自誓苦節終身)
張光紹妻魯氏(深州人夫亡守節戊寅之變氏攜子女匿地窖中被搜出厲聲罵賊身被
九□氣絶兵去移時復甦後撫孤守節十餘年以疾卒)
謝鉉妻李氏(深州人夫鉉戊寅城破殉難氏年二十六撫育五女次第出閣苦節六十年卒)
張儒妻李氏(深州人戊寅夫死於難氏孝親撫孤守節歴五十餘年卒)
趙震孫繼妻張氏(深州人歸震孫三載戊寅震孫殉難無子撫嗣子如蕙入泮食餼苦
節終身)
單穀妻田氏(深州人戊寅夫亡氏年二十三撫孤永錫及孫大冶入泮廩餼守節歴六十年
卒)
劉一見妻王氏劉一州妻孫氏妾賈氏
張應秋妻郭氏田喜從妻楊氏
李逢陽妻袁氏李獻宁妻游氏
劉應龍妻李氏何彦弘妻孫氏
劉從仁妻崔氏滿能持妻趙氏
王國賓妻孫氏戴養浩妻李氏
劉孟秋妻程氏馮自愛妻李氏
李天衛妻黃氏任守先妻劉氏
杜三畏妻田氏王同春妻田氏
李邦春妻張氏趙君錫妻郭氏
張國璉妻康氏張子闇妻康氏
李嘉友妻劉氏盧命妻李氏(俱深州人夫亡守節終身)
李之香妻郭氏邱世傑庶母喬氏妻馬氏
高崇妻王氏張五教妻李氏妾顔氏
李巍妻惠氏馮思聖妻郭氏
任自理妻李氏劉思温妻王氏
李文燦妻王氏王晃妻秦氏(俱安平人夫亡守節終身)
張門四節婦(安平人張國珍妻王氏子䨟妻陸氏孫魁吾妻宋氏曾孫鴻印妻李氏俱年少
夫亡撫孤成立四世冰操闔邑傳誦康熙間邑令旌其門曰世誓栢舟)
張弘圖妻李氏(深州人年二十一夫亡遺子興詩纔數日苦節撫之成立入太學孫英成
進士康熙間旌表)
程雲騰妻趙氏(深州人年二十二夫亡守節三十餘年撫幼子成立康熙間旌表)
李翹妻侯氏(饒陽人夫亡姑年八十病卧親調湯藥頃刻不離撫孤子入泮守節三十五年
康熙三十六年旌表)
路武妻馬氏(武強人為傭工人李喜強姦峻拒被殺康熙四十三年旌表)
張師寅妻王氏妾章氏(武強縣人師寅亡王氏年二十八章氏年十六同心守節
王氏至八十七歲卒章氏至九十五歲卒俱康熙四十四年旌表)
馮淳妻齊氏(深州人家有餘房數楹出賃販客魏瞎子為寓夫出魏入逼姦不從被扼死康
熙五十六年旌表)
馮喜公妻李氏(深州人喜公守粟於田氏為同里楊之義所逼不從愧忿投繯而死雍正
五年旌表)
田而助妻謝氏(深州人年二十八夫亡子方數齡撫之入泮諸孫皆登仕復設義塾置田
延師來學者多所成就年八十五卒雍正六年旌表)
韓萬福妻崔氏(武強人夫亡撫子天樞童年入泮孫蕃成進士出仕貴溪守節五十年卒
雍正六年旌表)
韓繼愈妻李氏(武強人年二十二夫亡矢志守節歴三十年教子蕙童年入泮雍正六年
旌表)
金光斗女大姐(饒陽人被鄭騾子圖姦殺死雍正六年旌表)
楊資妻張氏(武強人村人郭旺欲逼淫之不從愧忿自縊雍正七年旌表)
韓中煜妻賈氏(武強人年二十九夫亡事翁姑生養死葬盡禮撫猶子如己出子亡又撫
孤孫成立苦節至六十六歲雍正十年旌表)
郭金鉉妾王氏(安平人金鉉官戸部郎中病殁時氏年二十憐其年少無子以三百金付
之令其出嫁氏矢志不從食貧守節四十餘年佐夫嗣操作維勤撫夫孫成立年至六十七歲雍正
十年旌表)
郭益正繼妻劉氏(安平人夫益正即金鉉適子早亡撫前子與已二子俱入泮事庶姑
王氏如姑命長子為之後王殁令終三年喪年七十六歲卒雍正十年旌表)
孫守利妻王氏(深州人年二十八夫亡矢志撫孤成立娶婦生孫氏復撫之成立守節至
九十三歲雍正十二年旌表)
孫良貴妻滿氏(深州人年十六歸良貴孝事舅姑克盡婦道年二十四夫亡守節至五十
九歲雍正十二年旌表)
侯翊聖妻魏氏(武強人年十九夫亡親老子幼紡績度日茶苦自甘守節至五十四歲雍
正十二年旌表)
劉裕生妻宋氏(安平人年二十九夫亡孝事孀姑撫姑成立守節至六十四歲雍正十二
年旌表)
劉鉽妻高氏(安平人即宋氏姪婦年二十七夫亡矢志撫孤荼苦備嘗守節至六十三歲雍
正十二年旌表)
劉為鐸妻張氏(安平人亦宋氏姪婦年二十一夫亡子在襁褓兩小叔亦幼冲氏撫育教
誨俱克成立守節至五十一歲雍正十二年旌表)
定州
明
李英妻丁氏(定州人年二十英殁生子甫八月家貧紡績養姑撫孤守節逾五十年至七十
餘歲卒旌表)
何毅妻施氏(定州人年二十一毅亡誓以死殉水漿不入口者數日親屬以事親姑撫孤子
為勸乃守節至年六十二卒詔旌其門)
陳獻章妻劉氏(定州人年二十獻章没遺子在抱守志撫孤備歴艱苦年九十以節夀終
詔建坊旌表)
施安妻王氏(定州人年二十八安亡舅姑衰老氏竭力孝養存没居禮守節年至七十四歲
卒詔旌表)
楊家麟繼妻周氏(曲陽人年十五歸於楊甫歲餘而麟遘疾旦夕侍奉藥必親嘗夕則
禱天願以身代夫殁哀毁骨立越三日乃盡簡囊篋付夫之兄嫂撫棺長號以必從地下為志家人
嚴伺之不得間遂朝夕泣血勺水不進數日病不能起令家人扶掖至柩前嗚咽不出聲觸柩前仆
地頃之而絶時年十六事聞於朝為建貞節芳烈之坊)
楊崙妻楊氏子婦安氏(曲陽人夫亡事舅姑彌謹崇禎戊寅氏攜子婦安氏避兵
於山中寇至懼不免與婦俱投崖死)
韓邦振女(曲陽人年十四未字崇禎戊寅年荒寇亂偕鄰婦避難山中為寇所獲被逼詈罵不
屈死)
宋愈亨妻王氏子婦韓氏(深澤人崇禎癸未寇亂愈亨投井死氏曰有夫如此
敢相負耶子婦韓氏生男甫六日亦願從死以明不辱姑婦皆投繯死)
郝浴妻李氏(定州人崇禎末寇亂殉節投井死)
本朝
王七妻康氏(深澤人族惡王全窺其夫出踰窗入室欲逼淫之不從被惡扼吭而死康熙四
十四年旌表)
陳尚貴女三姐(定州人年十三為族姪文秀逼姦不從被殺康熙四十六年旌表)
徐承命妻趙氏(定州人年二十三夫亡子纔週歲舅姑垂白養老撫幼孝慈並著守節至
七十九歲卒康熙五十三年旌表)
楊萬年妻張氏(曲陽人年十九夫亡孝事前姑撫嗣入泮雍正三年旌表)
焦光宗妻安氏(曲陽人夫亡無子或勸之嫁厲色拒之苦節終身雍正三年旌表)
趙元吉妻宋氏(深澤人年十七夫亡守節二十載遇盜劫入室氏義不受辱以剪刺喉而
死雍正四年旌表)
耿歴妻任氏(定州人夫亡孝事孀姑撫姪介淑為嗣登庚子賢書雍正五年旌表)
胡國俊妻王氏(定州人夫亡子生兩月守節撫孤克繼家緒雍正五年旌表)
趙大用妻張氏(定州人年十九夫亡矢志守節孝養翁姑雍正五年旌表)
李通妻吳氏(深澤人族惡李璸欲強汚之氏厲聲詈罵璸逸去通將鳴之官璸以賄求息通
允之氏愧忿投井死雍正五年旌表)
趙星妻郝氏(定州人夫亡子三歲矢志守節教之入庠雍正六年旌表)
李洪圖妻沈氏(定州人夫亡姑老子方襁褓勤女工供甘旨盡心祭葬教子成立雍正六
年旌表)
王宗渭妻張氏(深澤人年十九夫亡矢志守節孝事舅姑訓誨諸姪俱登科第年逾七旬
猶勤女工雍正六年旌表)
王肅鈺妻宋氏(深澤人婚兩月而夫死守節奉姑撫姪為後雍正六年旌表)
趙延瓚妻何氏(定州人年十八夫亡孝事孀姑撫孤入泮雍正六年旌表)
祁顯名妻高氏(定州人年二十三夫亡奉姑教子悉資紡績姑殁喪葬如禮苦節歴數十
年雍正六年旌表)
趙來貴妻尚氏(定州人夫亡守節五十餘年鄉里重之雍正六年旌表)
鄭愷妻李氏(定州人夫亡守節孝事翁姑撫姪為子辛勤三十餘年雍正六年旌表)
張三貴妻郝氏(定州人年二十二夫與舅姑相繼淪殁氏經營喪葬絍織課子克紹家聲
雍正六年旌表)
李應夏妻胡氏(定州人夫亡舅姑老孝養備至及殁喪葬如禮一子早亡孤苦特甚而冰
操愈勵雍正六年旌表)
李中權妻許氏(定州人年二十五夫亡事姑孝教子嚴雍正六年旌表)
張弘勛妻劉氏(定州人夫亡無子撫三姪如己出鄉黨稱之雍正六年旌表)
楊昇妻甄氏(定州人夫亡守節夫之嬸欲奪其志不從凌逼不堪而冰操愈勵課子入泮雍
正六年旌表)
高明妻王氏(定州人年二十五夫亡事孀姑撫幼子鄉黨賢之雍正七年旌表)
席璸妻王氏(定州人夫亡無子事孀姑撫幼女苦節可風雍正七年旌表)
史直妻柴氏(定州人年十九夫亡孝事舅姑喪葬如禮雍正七年旌表)
趙直妻胡氏(定州人夫亡子甫三月孝事舅姑教子入泮雍正八年旌表)
田進賢妻劉氏(定州人年十九夫亡舅姑老孝養備至撫嗣子成人克承家業守節三十
六年雍正八年旌表)
趙均妻張氏(曲陽人年二十三夫亡孝事翁姑撫嗣子入泮雍正八年旌表)
賈玠妻劉氏(定州人年二十夫亡孝事孀姑撫姪為子年六十二歲雍正十年旌表)
王德溥妻李氏(定州人年十七夫亡善事翁姑曲承意旨撫嗣子成立守節三十五年雍
正十年旌表)
杜進登妻楊氏(定州人年二十夫亡事翁姑盡孝竭力撫子成立娶媳子復夭與媳王氏
同志苦節撫螟蛉為後年六十四歲雍正十年旌表)
王德昌妻劉氏(定州人年二十一夫亡姑得痼疾氏扶持八年未嘗稍懈撫孤及姪三人
俱成立入泮年六十四歲雍正十年旌表)
張鵬翼妻温氏(定州人夫亡守節與孀姑同卧起三十年撫孤子成立卒年五十八雍正
十年旌表)
賈紀妻翟氏(深澤人年二十五夫亡事姑以孝稱撫週歲子成立守節至五十一歲卒雍正
十年旌表)
甄可郝妻針氏(定州人年二十七夫亡守節至七十三歲雍正十二年旌表)
王之棟妻楊氏(定州人年二十七夫亡守節至五十七歲雍正十二年旌表)
王羅彦妻楊氏(曲陽人年二十夫亡孝事舅姑存殁盡禮撫孤成立苦節歴六十年卒年
七十九歲雍正十二年旌表)
田賡舜妻王氏(曲陽人年二十二夫亡守節至七十一歲卒雍正十二年旌表)
程裔隆妻焦氏(曲陽人河陰知縣蒸露女年二十三夫亡紡績養親撫孤入泮守節三十
三年卒年五十六歲雍正十二年旌表)
程宗程妻王氏(曲陽人年二十五夫亡守志姑病持齋禱天侍奉不懈遠近賢之撫孤成
立入泮守節至五十六歲雍正十二年旌表)
畿輔通志卷九十
