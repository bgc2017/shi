欽定四庫全書
畿輔通志卷二十八
學校
記曰建國君民教學為先故家有塾黨有庠州有序
國有學所以興禮樂礪賢能厚人倫美風俗也教化
之行建首善自京師始故稽古禮文始立學而釋奠
大昕鼓徵興秩節以事先師以及憲老乞言卜禘而
視學天子皆躬親焉蓋建極以綏猷由近以及遠所
以樹之風聲以為四方所則傚也我
國家崇儒重道典學右文一準三代盛時之法我
世祖章皇帝躬親庶政首舉釋奠之禮萬邦黎獻莫不喁然
鄉風我
聖祖仁皇帝躬臨太學者三
御製
至聖先師孔子及四賢贊又為文以訓飭士子康熙五十
四年
詔曰畿輔之地乃王化所先朕頻年春巡水淀歷村莊誦讀
者少雖窮鄉僻壤皆宜立義學移風易俗莫善於斯
聖謨洋洋雖虞帝之教胄周王之作人豈是過歟我
皇上嗣位之初
特諭禮官前古視學皆曰幸非所以尊先師正名義也自
今以往凡公牒祝詞並宜稱詣追封孔子以上五世皆
王爵增加鄉會試及歲科入學定額而京兆所舉禮部
所進惟直隸為多
列聖相承所以陶冶羣材者教思無窮海隅日出莫不風動
而况地近首善沐教化之尤先者乎夫奉揚德意以
彰文治者有司之責也故因譜畿内之學校而究宣
焉
順天府
順治九年奉
勅刊立臥碑設於明倫堂之左曉示生員永為遵守
康熙四十一年
御製訓飭士子文頒行直省各學每月朔望令儒學教官傳
集該學生員宣讀訓飭務令遵守
雍正元年題定直省學臣通飭府州縣衛教授教諭
訓導凡所管生員立定程課令其時至學宫面加考
校其新進生員照國子監坐監之例令在學舍肄業
俟下案新生至學為滿或有家貧親老勢難久居學
舍者亦必分題校藝每月定期幾次無使曠業三年
聖諭廣訓萬言諭
御製朋黨論頒發各省學政刊刻刷印賫送各學令教官
朔望宣講歲科兩試覆試童生令其墨寫
聖諭廣訓一條
順天府學在府治東南教忠坊明洪武初以元大和
觀地為大興縣學國子監為府學永樂元年改北
平布政使司為順天府仍以府學為國子監大興
縣學為府學即今所也(大興宛平二縣生員俱屬府學)九年同知甄儀
建明倫堂東西齋舍十二年府尹張貫建大成殿又
建學舍於明倫堂後宣德三年府尹李庸正統十一
年府尹王賢相繼擴而新之歴經成化間府尹張諫
閻尹鐸萬歷間督學御史商為正楊四知府尹朱孟
震相繼修建規制始備内建大成殿兩廡神庫戟門
泮池櫺星門明倫堂進德修業時習日新崇術立教
六齋尊經閣敬一亭文昌祠奎星樓庖舍牲房射圃
廪庾會饌堂左右齋舍及學官衙署門外牌坊二額
曰育賢東西對峙(其規制各府州縣大略皆同或廟學有左右前後不同者則各因地
便耳)歲久漸頽
本朝順治己亥府丞王登聫題請修葺旋以遷官去接
任府丞劉鴻儒繼理其事築立崇垣重修大成殿及
兩廡泮橋康熙四年府丞高爾位補修大成殿大成
門櫺星門儒學大門二門奎星樓明倫堂併啓聖名
宦鄉賢各祠康熙二十五年
聖祖仁皇帝御書萬世師表匾額懸於廟中雍正元年
皇上特發帑金遍加修葺廟貌維新又奉
旨追封
先師孔子五代王爵改啟聖祠為崇聖祠三年
御書生民未有匾額懸於廟中
文廟
正殿安設
至聖先師孔子神位正中南向
四配
復聖顔子述聖子思子
在殿内東旁西向
宗聖曾子亞聖孟子
在殿内西旁東向
十一哲
先賢閔子(名損)先賢冉子(名雍)
先賢端木子(名賜)先賢仲子(名由)
先賢卜子(名商)
在殿内次東西向
先賢冉子(名耕)先賢宰子(名予)
先賢冉子(名求)先賢言子(名偃)
先賢顓孫子(名師)
在殿内次西東向
先賢朱子(名熹康熙五十一年陞配)
在殿内次東西向
東廡
先賢蘧瑗先賢澹臺滅明
先賢原憲先賢南宫适
先賢商瞿先賢漆雕開
先賢司馬耕先賢有若
先賢巫馬施先賢顔辛
先賢曹䘏先賢公孫龍
先賢秦商先賢顔高
先賢壤駟赤先賢石作蜀
先賢公夏首先賢后處
先賢奚容蒧先賢顔祖
先賢句井疆先賢秦祖
先賢縣成先賢公祖句兹
先賢燕伋先賢樂欬
先賢狄黑先賢孔忠
先賢公西蒧先賢顔之僕
先賢施之常先賢申棖
先賢左邱明先賢秦冉
先賢牧皮先賢公都子
先賢公孫丑先賢張載
先賢程頤先儒公羊高
先儒孔安國先儒毛萇
先儒高堂生先儒鄭康成
先儒諸葛亮先儒王通
先儒司馬光先儒歐陽修
先儒胡安國先儒尹焞
先儒吕祖謙先儒蔡沈
先儒陸九淵先儒陳淳
先儒魏了翁先儒王柏
先儒許衡先儒許謙
先儒王守仁先儒薛瑄
先儒羅欽順先儒陸隴其
西廡
先賢林放先賢宓不齊
先賢公冶長先賢公晳哀
先賢高柴先賢樊須
先賢商澤先賢梁鱣
先賢冉孺先賢伯虔
先賢冉季先賢漆雕徒父
先賢漆雕哆先賢公西赤
先賢任不齊先賢公良孺
先賢公肩定先賢鄡單
先賢罕父黑先賢榮旂
先賢左人郢先賢鄭國
先賢原亢先賢廉潔
先賢叔仲曾先賢公西輿如
先賢邽巽先賢陳亢
先賢琴張先賢步叔乘
先賢秦非先賢顔噲
先賢顔何先賢縣亶
先賢樂正克先賢萬章
先賢周敦頤先賢程顥
先賢邵雍先儒穀梁赤
先儒伏勝先儒后蒼
先儒董仲舒先儒杜子春
先儒范&KR1108;先儒韓愈
先儒范仲淹先儒胡瑗
先儒楊時先儒羅從彦
先儒李侗先儒張栻
先儒黃幹先儒真德秀
先儒何基先儒趙復
先儒金履祥先儒陳澔
先儒陳憲章先儒胡居仁
先儒蔡清
雍正二年
勅諭附饗廟庭諸賢皆有羽翼聖經扶持名教之功然歴
朝進退不一而賢儒代不乏人或有昔罷而今議復有
舊缺而今宜增其從祀崇祀者周程朱蔡外或有可升
而附並先賢先儒之後孰當增置五經博士以昭崇報
九卿翰詹議准復祀者六人林放蘧瑗秦冉顔何鄭
康成范寗宜增祀者二十人縣亶牧皮樂正子公都
子萬章公孫丑諸葛亮尹焞魏了翁黃榦陳淳何基
王柏趙復金履祥許謙陳澔羅欽順蔡清陸隴其宜
入崇聖祀者一人張廸宜增置博士者四人冉雍冉
伯牛子張有若
每年春秋仲月上丁日致祭先期齋戒省牲一如會
典
正位陳設
禮神制帛一(白色)白磁爵三牛一羊一豕
一登一鉶二簠二簋二籩十豆十
酒罇一
四配位陳設(每位一案)
禮神制帛一白磁爵三羊一豕一鉶
一簠二簋二籩八豆八酒罇一
十一哲陳設東五位五案又朱子一位一案
禮神制帛一白磁爵各一豕一鉶各一
簠各一簋各一籩各四豆各四豕首一
西五位五案陳設同
東廡陳設
禮神制帛一銅爵各一豕三每案簠一
簋一籩四豆四
西廡陳設與東廡同
崇聖祠(原為啟聖祠雍正二年改今名)安設
肇聖王木金父公正中南向
裕聖王祈父公東一室南向
詒聖王防叔公西一室南向
昌聖王伯夏公東二室南向
啓聖王叔梁公西二室南向
配位
先賢顔氏(無繇)先賢孔氏(鯉)在祠内東旁西向
先賢曾氏(點)先賢孟孫氏在祠内西旁東向
東廡
先儒周輔成先儒程珦
先儒蔡元定俱西向
西廡
先儒張廸先儒朱松
俱東向
正位陳設五案
每位禮神制帛一白磁爵三羊一豕一
鉶一簠二簋二籩八豆八酒罇一
配位陳設(每位一案)
禮神制帛一豕首一每位銅爵三簠一
簋一籩四豆四豕肉一
東廡陳設
禮神制帛一每位銅爵三簠一簋一
籩四豆四豕肉一
西廡陳設與東廡同
樂器
麾金鐘玉磬鼓搏拊柷敔琴
瑟排簫笙簫笛塤箎
舞器
節羽籥干戚
以上各府州縣併同
舊設京衛武學雍正四年題准外省府州縣衛俱以
儒學教官兼理武學今京衛大宛兩縣武生亦應屬
儒學訓誨約束原設武學官役槩行裁去
良鄉縣學在縣治東南明洪武五年建正統十二年
重修
本朝順治十年知縣張士彪增修
固安縣學在縣治東明洪武三年建八年增修成化
中重修
永清縣學在縣治西南遼壽昌元年都哩軍都押司
官蕭薩巴建明洪武六年知縣盛本初永樂六年
知縣王居敬重修成化四年知縣許健遷於南門
内大街東萬歷三十二年知縣郝修平三十九年
知縣王嘉績四十一年知縣楊夢熊崇禎五年知
縣李鑑
本朝順治十四年知縣丁棅康熙九年知縣連應鄭十
五年知縣萬一鼒相繼修葺
東安縣學在縣治西唐開元間建學於耿就橋行市
前元中統四年改縣為州升為州學至正二十三
年因渾河水患移於州治東明洪武二年改州為
縣又為縣學三年復因渾河水患隨縣遷於今地
宣德五年知縣王友信天順七年知縣馮珍重修
嘉靖二十八年知縣成印隆慶五年知縣王邦直
萬歷三十九年知縣鄭崇岳教諭寇光裕
本朝康熙十一年訓導馬元調各有修建
香河縣學在縣治東明洪武四年知縣韓琚建嘉靖
二十七年知縣劉耀武重建萬歷二十年知縣陳
增美拓而新之後知縣焦元卿徐一鳴各有修葺
通州學在州治西元大德二年知州趙居禮建明永
樂十四年重修正統十二年巡按御史羅經俞本
暨鎮守指揮陳信知州李經成化中知州傅皓相
繼修葺弘治間知州邵蕡建櫺星門
本朝知州寗完福閻興邦于成龍吳存禮學正尹澍訓
導戴璿各補修
三河縣學在縣治西南金太和間建明宣德間重建
武清縣學在縣治南舊在白河西十七里邱家莊南明洪
武初遷於縣治東北嘉靖十六年知縣趙公輔始遷於今
處隆慶三年巡撫楊兆重建文廟萬歷二年知縣李賁
遷明倫堂於文廟西北九年知縣宋蘭十二年知縣陶允光
巡按御史毛堪屯田院董應舉崇禎五年知縣姚擇揚
本朝康熙九年邑紳吏科給事中趙之符十二年知縣
鄧欽楨相繼增修
寶坻縣學在縣治東北元至正間邑紳劉深朱斌布
延等同建監邑事哈斯彦名重修明洪武弘治嘉
靖中屢有增修
寧河縣學在縣治西南隅
本朝雍正十二年總督李衛
題建
昌平州學在州治東本在舊治西明天順三年與治
俱徙萬歷二年兵備副使任彬岳汴知州牛若虚
擴大成殿立諸祠堂丙申年兵備副使陳一簡知
州趙堪田廓天啓四年兵備副使藥濟衆主事蕭
思似知州徐士俊崇禎十二年兵部侍郎李日宣
本朝順治十四年參議石在閶僉事戴聖聰知州蔡廷
輔康熙三年知州趙之張十一年兵備副使耿繼
先知州吳都梁相繼增修
順義縣學在縣治西明洪武八年建崇禎七年重修
後漸頽圮
本朝康熙十九年知縣鄒琬重建
密雲縣學在縣治東唐貞觀十一年漁陽刺史韋宏
機建金季兵燬元至元二十八年知州楊璉重建
至正六年知州聶守節又擴而新之明成化十一
年知縣唐忠萬歴十三年知縣康丕揚
本朝順治十七年知縣劉應奇教諭李奇廕康熙四
十八年教諭劉炳雍正二年知縣薛天培各有增
修
懷柔縣學在縣治東明洪武十五年建正統五年重
修萬歷二十二年知縣蔣守浩鑿泮池
涿州學在州治西南遼統和中建明洪武五年又拓
而新之正德成化間知州朱巽張遜相繼修葺
本朝康熙十一年知州傅鎮邦移建城東南隅
房山縣學在縣治東南元延祐間僉徽政院明埒創
建明嘉靖間知縣張汝能縣丞任璋隆慶庚午知
縣李琮邑人王禄
本朝康熙三年知縣佟有年相繼增修
霸州學在州治東元元貞間知州劉甫建至大間知
州王崇道皇慶間知州楊世彬郭渥王從善相繼
重修明洪武三年知州馬從龍撤而大之正統間
知州張需成化間知州李廷訓蔣愷劉永寬弘治
間知州劉珩相繼重修嘉靖間副使周復俊陳效
古知州劉璋袁廷相萬歷間督學御史傅孟春副
使錢藻知州錢達道
本朝順治七年副使于變龍知州田来鳳王来聘王度
程萬仞訓導王嘉言康熙五年知州胡獻瑶學正
紀肇修邑紳郝惟訥崔應鳳知州朱廷梅學正趙
璧俱有修葺
文安縣學在縣治西宋大觀八年建舊有大觀閣帖
碑宋徽宗手臨上石元皇慶元年縣尹楊潤李祐
教諭董榮重建明景泰二年知縣何源嘉靖十三
年知縣李時中崇禎二年知縣唐紹堯
本朝順治十三年知縣韓文康熙十二年知縣崔啓元
二十七年知縣張朝琮四十一年同知楊朝麟相
繼重修
大城縣學在縣治西金天會十二年知縣姚璧建元
至正二十三年達嚕噶齊楊甫重建明洪武五年
縣丞王巒成化二十年知縣閻茂修弘治三年知
縣張津正德十年知縣石恩嘉靖四十四年知縣
張應武
本朝順治十七年知縣徐伸康熙二十五年教諭黃華
蕃相繼增修
保定縣學在縣治東明洪武十五年知縣張仲謙建
景泰三年知縣王遂嘉靖十四年知縣冉崇儒四
十一年署知縣事典史黨世雄萬歷十年知縣孔
承倜二十七年知縣張四聰相繼修葺
薊州學在州治西北明洪武初建正統九年重修歲
久漸頽
本朝康熙中知州于際清胡國佐陳廷柏董廷恩余時
進張朝琮先後增修
平谷縣學在縣治南元至元間建明成化五年知縣
郭銘嘉靖二年御史熊榮巡撫孟春總兵馬永參
將呂昌副使熊相嘉靖四十年屯田御史秦嘉楫
知縣任彬相繼增修
遵化州學在州治西南金正隆三年建元大德元年
縣尹盧珪明宣德景泰間教諭毛達訓導張輝總
兵王彧宗勝各補修正德間守備馬永巡按李貢
孟春萬歷間巡撫楊兆知縣李杜天啓間巡撫申
用懋崇禎間知縣劉開文
本朝順治四年巡撫柳寅東知縣郭皇畿十二年巡撫
王来用康熙元年署事通州州判范鐵鉉二年知
縣孫錫蕃教諭李若昇三年州人張德裕八年訓
導高履恭十一年州人汪之洙戴維蕃張德生相
繼修葺
延慶衛學在城南西山之麓明初建天順癸未年拓
而新之後多傾圮
本朝康熙七年重建十六年教官奉裁生員歸併昌平
州學
永平府
府學在府治北始建未詳元延祐中總管府達魯噶
齊伊遜圖至正中總管賈惟貞重修明正統中知
府李文定天順中知府周晟成化中知府王璽王
問弘治中知府吳傑正德中知府何詔唐䕫嘉靖
中知府李遜隆慶中兵備沈應乾知府劉庠萬歷
中兵備宋守約知府辛應乾張世烈
本朝順治間兵備副使宋琬知府楊呈祥康熙六年知
府李興元十六年知府常文魁三十六年知府梁
世勲同知彭爾年四十八年知府張朝琮相繼修葺
盧龍縣學在縣治南明洪武二年知縣胡昺建景泰
中知縣胡宗天順中教諭李倫成化中教諭徐潤
訓導王論郭淳弘治中知縣李景華吳杲知府吳
傑嘉靖中同知張守知縣王大猷吳道南楊保慶
兵備沈應乾萬歷中知縣潘愚兵備葉夢熊知府
孫維城推官沈之唫知縣王袞王象恒天啓中知
縣孫止孝崇禎中知縣張煊
本朝順治間知縣梁應元趙汲康熙六年知縣閔峻俱
增修康熙十年積雨坍傾知縣魏師叚吕憲武教
諭朱持正知縣衛立鼎陳夢熊晏賓教諭胡仁濟
相繼修葺
遷安縣學在縣治東明洪武二年知縣蕭頤建永樂
中知縣邢冕宣德中巡按御史余思寬正統中知
縣商輅景泰中知縣費永寧成化中教諭胡憲嘉
靖中都御史孟春知縣洫志敏陳策王錫韋文英
羅鳳翔萬歷中知縣王淑民馮露申安張鑑張廷
拱崇禎中知縣任明道
本朝順治間教諭蔣文燦康熙間知縣武綋周王永命
張一諤屈明基教諭杜維楨相繼重修
撫寧縣學在縣治東南明洪武十一年建成化中知
縣姜鎬弘治中知縣劉玉嘉靖中知縣葉宗蔭通
判李世相萬歷中知縣張彝訓徐汝孝
本朝康熙八年知縣王文衡十八年知縣劉馨教諭辛
進修二十年知縣趙端相繼重修
昌黎縣學在縣治西南始建未詳元大德四年縣尹
劉懋修明永樂十五年知縣楊禧重建弘治中知
縣殷玘張雲鳳嘉靖中知縣閻鳳胡溪楚孔生隆
慶中知縣孟秋萬歷中知縣吳應選吳望岱徐汝
孝石之峰楊於陛崇禎中知縣秦士英
本朝順治間推官劉增知縣宋薦教諭吳鳳起孫兆禎
王渠康熙十一年知縣王曰翼訓導李維楫相繼
重修
灤州學在州治西遼清寧五年建元至正四年知州
孫明撤而新之明洪武四年知州李益謙重修後
知州劉政重修永樂中知州譚輝陶安正統中知
州劉弁天順中知州鄭鼐成化中知州楊鼐弘治
中知州吕鎰汪曉嘉靖中知州陳溥高堂劉體元
張士儼陳士元通判陳大為隆慶中推官陳訓萬
歷中知州鄭珫張元劉從仁林養棟李喬嶽周宇
本朝順治間朱伸府同知署州事劉曰永州同知史在
德康熙間知州張勿執學正白學曾王子梴訓導
韓文煋相繼增修
樂亭縣學在縣治西金天會中邑人李杭建知縣韓
㫤邑人鮮于仲權佟元至元中縣尹柴立本明洪
武中知縣王文貴正統中知縣吕淵天順中知縣
董昱成化中知縣王弼李翰弘治中知縣郝本田
登嘉靖中知縣楊鳳陽萬歷中知縣林景桂于永
清杜和春天啓中知縣劉檄
本朝康熙間知縣于成龍金星瑞訓導柴育德相繼增
修
玉田縣學在縣治西遼乾統中建明嘉靖癸巳改建
西關外庚戍督學御史阮鶚復移城内萬歷六年
知縣胡兆麒稍遷而東十年知縣張偉二十八年
教諭賀君恩三十九年知縣繆思啓增修四十七
年知縣徐廷松鑿泮池建尊經閣
本朝康熙四年教諭魯斯十年知縣葉戴天教諭張元
相繼重修
豐潤縣學在縣治東南金大定二十七年建元至元
十二年修明洪武初重建永樂十二年知縣鄧文
心正統六年知縣吳昌相繼修葺弘治十六年知
縣靳宣又拓而新之
本朝康熙二十九年訓導駱在中重修
山海衛學在衛治西明正統元年建正統中指揮王
整教授張恭天順中指揮劉綱成化中主事尚綱
嘉靖中主事黃景䕫鄔閱萬歷中主事孟秋任天
祚遵化巡撫李頤崇禎中山永巡撫朱國棟兵備
道范志完
本朝順治八年關内道楊茂魁康熙三年教諭韓國龍
相繼重修通判陳天植周廷潤教授張樸訓導梁
薛一各增修
保定府
府學在府治東南元中統二年順天總管萬戶張弘
略建明正統十年知府常景先成化二年知府章
律脩增修弘治中知府趙英以堂齋卑隘撤而新
之嘉靖中知府王堅增修知府張烈文建聚奎樓
於南城上萬歷四十二年巡撫梁見孟重修
本朝康熙三十八年巡撫李光地重修明倫堂及東西
齋舍六十年知府馬兆辰重修尊經閣雍正三年
總督李維鈞四年總督李紱俱重修
清苑縣學在縣治東北明洪武八年建永樂二年修
文廟在學東百步許景泰三年知縣吳宗慶改
建於學前成化四年知縣陳瓛增修嘉靖十六年
知縣李廷寶改建學於文廟西四十一年知縣叚
繡開拓地址萬歷十六年知縣王政三十四年知
縣王之宷
本朝順治十四年知縣馬崇詔重修康熙二十八年知
縣邵嗣堯重建奎樓雍正二年知縣姜任修四年
知縣祝翼曾重修東西廡十年知縣徐德泰教諭
王樞修葺明倫堂重建東西齋舍及大門二門
滿城縣學在縣治東元至大二年縣尹劉漢臣建明
正統六年知縣王義修明倫堂舊在文廟西南天
順初知縣李景芳遷置文廟後弘治十五年知縣
金山創尊經閣嘉靖十一年知縣汪鋐二十八年
知縣袁欽儒增修創建名宦鄉賢二祠萬歷中知
縣張嶢齊作霖侯大節
本朝順治十年知縣堵廷棻康熙十五年知縣裴國正
相繼修葺
安肅縣學在縣治東南明洪武初知縣劉烱創建景
泰六年知縣王正重修弘治四年知縣裴倫十一
年知縣王維翰嘉靖元年知縣武昊相繼修葺二
十九年知縣趙定建敬一亭隆慶四年知縣周以
庠重修置祭器萬歷中知縣徐臬郭璲周三聘重
修完固三十一年知縣楊世增建尊經閣
本朝順治十七年知縣盧應魁重修
定興縣學在縣治南元至元三年縣尹孟伯英創建
泰定二年縣尹梁羡建東西兩廡元統元年知縣
王居敬作泮池櫺星門後燬於兵明洪武四年知
縣卞禮十八年知縣熊文美重修置饌堂學倉射
圃嘉靖四年知縣宗鉞增正殿為五間擴兩廡規
制三十七年知縣韓寧趙訥各有修補萬歷中知
縣畢自肅崇禎中知縣薛綦隆
本朝康熙十一年知縣張其珍相繼增修
新城縣學在縣治西北漢桓帝時新城令劉梁建遼
知縣馬人望金武略將軍行新城縣事李彦成元
縣尹李天佑劉恭劉安定相繼重修明洪武三年
知縣孔文永樂二年知縣鄭謙天順中知縣殷禮
成化中知縣李循弘治中知縣高龍正德中知縣
楊澤嘉靖中知縣陳璣張仁房韞玉隆慶中知縣
李志學相繼修葺
本朝順治十一年知縣周世禄康熙六年知縣王宜亨
九年知縣閻興邦十一年知縣周家柱俱重修
唐縣學在縣治西唐開元中建金天眷間知縣權某
修泰和四年邑人郭興孫左松夀重修元至和間
縣尹馬譽撤堂建殿以崇其基泰定中縣尹張景
文至正中縣尹王好德復修治之明成化中知縣
宋約唐相嘉靖中知縣馬訓王國生隆慶中知縣
洪濟遠萬歷中知縣彭芹孫希䕫黃巍崇禎六
年知縣向列星
本朝順治三年知縣周日宣十一年知縣張問政康熙
十二年知縣王政本府通判署縣事吳紹琯相繼
重修
博野縣學在縣治東明洪武二年知縣李太創建永
樂正統間知縣喬俊黎亨重修弘治中知縣何正
秦玘增建號舍十楹嘉靖中知縣王尚志改饌堂
為尊經閣知縣王應禎張舜臣泰昌元年署教諭
李克振天啓六年知縣巨道凝
本朝康熙八年知縣郭堯都訓導張輪相繼重修
慶都縣學在縣治西北剙置無攷元至正十年修明
洪武九年北平按察司僉事徐淑名重修弘治中
知縣宋文袁汝弼置祭器修學門嘉靖中知縣丁
寶熊右通建啟聖祠修戟門櫺星門知縣張弛修
東西廡十五楹崇禎十一年災知縣叚䋖重建
本朝康熙間知縣周士璿錢振龍李天機相繼增修殿
堂祠亭皆撤舊更新
容城縣學在縣治東南剙置無攷明洪武七年歸併
雄縣積久傾圮十四年復設縣知縣唐益建於縣
治東北天順七年知縣林璟葺補嘉靖十九年知
縣王懋元增修制備於前嘉靖三十八年知縣張
大經鑿泮池萬歷中知縣張與行蔣如苹
本朝順治十年署教諭柴應辰康熙十二年訓導周映
斗相繼重修
完縣學在縣治東創建無攷元至正中同知額琳沁巴
勒知州趙文冕高存誠相繼重修後燬于兵明洪
武初知縣李志敏重建永樂中知縣時習成化中
知縣沈琛趙璘嘉靖中知縣張承芳萬歷中知縣
楊有成
本朝康熙八年知縣劉安國相繼修葺
蠡縣學在縣治東南元天歷三年建皇慶二年監州
事蒙古徹爾特穆爾修明永樂四年重修正統九
年知縣事費恭增修弘治九年知縣事蕭鵬置學
倉射圃嘉靖九年知縣事張鳬作東西兩序
本朝順治十七年知縣祖建明修補復建魁星樓於學
之東
雄縣學在縣治北元時建於治東北夫子窪明洪武
八年知縣程九鼎改創於此嘉靖中知縣王齊建
鏡堂於明倫堂後知縣王子麒重修知縣魯直增
明倫堂為五間嘉靖壬子巡按御史馬斯藏復加
修葺
祁州學在州治東元副元帥賈文備創建大德初知
州成克敬皇慶初通判王榮祖明宣德中知州余
徽相繼增修正統末燬於兵成化初知州賈貞弘
治中知州魏廷相正德中知州徐受嘉靖中知州
陳則清州判欒尚約相繼增修隆慶初通判張燭
修廟學置祭器知州周濟用改建敬一亭啟聖祠
鄉賢名宦祠
束鹿縣學在縣治東剙始莫攷金天會中知縣韓某
元至正初縣尹袁彦通重修明洪武三年知縣李
子儀永樂中知縣高楫正統中知縣黃子嘉天順
中知縣盛顒成化中知縣胡海戈福嘉靖中知縣
白鎰高翀崔廷槐相繼重修四十年知縣王溢撤
舊更新
本朝順治六年知縣事馬登祥捐俸倡率重新更加補
修
安州學元時在州治東明洪武八年知縣王思祖移
建州治西正統中知州陳綸金鐸成化中知州王
欽弘治中知州宋經相繼重修正德中知州孫鑑
增廣大成殿七間嘉靖中知州張寅李應春曹育
賢各有增修學正鄧鏞建尊經閣後燬於火州判
欒尚約重建萬歷中州判馮鳴轂
本朝康熙四年知州夏毓龍捐俸率博士弟子員重修
高陽縣學在縣治東元時在舊城明洪武中省入蠡
學越十年縣復置主簿徐原創建廟學天順中知
縣魯能重建殿廡堂序齋舍及庫廋庖厨嘉靖中
知縣張經綸种雲龍鄭元復教諭王質訓導宋沂
萬歷中知縣冒守愚馬庭訓喬繼科崇禎六年知
縣孔弘順
本朝康熙二年知縣張志禧教諭黃道啓相繼重修
新安縣學在縣治東南元至元元年創建明永樂六
年知縣武全建大成殿正統八年知縣李縉修景
泰七年建明倫堂及東西二齋成化五年知縣趙
俊重修弘治十六年知縣周倫又增廓之正德中
知縣王舉李昇修櫺星門戟門號舍嘉靖中知縣
周冕典史王純建名宦鄉賢二祠知縣邢尚簡胡
璇相繼重修
河間府
府學在府治東南元至元六年戶部侍郎萬嘉閭出
守河間創建總管蔡受益治中袁遵道增修明洪
武初重建永樂二年知府崔衍正統六年知府許
侃成化初知府賈忠弘治間知府謝文恢施槃陳
珂正德十五年知府張羽俱重修嘉靖十年建啟
聖祠又建敬一亭内立敬箴及註釋視聽言動心
五箴碑其後知府郜相徐文亨陳大賓隆慶四年
知府朱裳萬歷中知府丁誠李維翰杜應芳推官
簡麒知府王逢元俱有修葺
本朝順治八年巡撫董天機康熙三年督學侍講蕭惟
豫各重修
河間縣學初在縣北明正統己巳燬於兵知府孫睿
奏請歸併府學景泰元年吏科給事中邑人程信
奏復原學知府王儉知縣李貴重建成化六年知
府賈忠知縣史彬增修弘治四年知府謝道顯遷
於城之西南隅萬歷間知縣王遇賓重修
獻縣學在縣治西元至正九年知州郭時敏修明洪
武九年改州為縣知縣韓廷威教諭儲延重修永
樂間典史王勵教諭劉泳正統間知縣吳希文嘉
靖間知縣曾烶鍾鑑萬歷間知縣張汝藴俱修葺
本朝康熙間知縣王扆陳石麟劉徵廉訓導鄭大綱典
史崔芳相繼補修
阜城縣學在縣治東南明洪武初燬於火永樂四年
教諭袁茂宗創建正統間知縣端澄成化間知縣
劉恭曹璽正德間知縣梁愷
本朝康熙九年知縣曹邦各重修
肅寧縣學在縣治東北元大德六年縣尹焦得用創
建皇慶元年諸軍奥魯勸農使陳從政重建明景
泰二年主簿李經五年知縣劉子儉正德十六年
知縣黃震俱重修嘉靖三十八年知縣諸應爵隆
慶六年知縣文應奎萬歷六年知縣郝承徤十六
年知縣崔校相繼修葺
任邱縣學在縣治東元至元甲申縣尹唐慧創建明
洪武三十年主簿石士賢重修知縣毛文周祐繼
修成化間知縣侯明鄭德弘治間知縣孫鏞萬歷
間知縣玉洽翟鳳翀俱重修
交河縣學在縣治東明洪武九年併入獻縣十四年
復置知縣周以仁創建宣德間知縣林俊訓導盧
志謙天順間知縣張廉成化間知縣袁紀正德間
知縣李泰嘉靖間知縣崔雲鶴萬歷間知縣馬中
良党中疇
本朝康熙十年知縣王琰邑紳蘇銓蘇銑知縣墻鼎相
繼重修
寧津縣學在縣治南元至大二年河間路寧津漫散
戶長官李進創建明洪武三年知縣朱逢吉重建
景泰間知縣謝聰天順間主簿王儼弘治間知縣
王輔孔公華正德間知縣劉秉鑑嘉靖間同知姜
佐孫介知縣熊爵鄭用時葉紹先高儒俱重修萬
歷間知縣黃居敬余鏜馬慤張修德相繼修葺
本朝康熙中訓導康宏重修
景州學在州治東南明洪武四年同知蔡景豐建永
樂二年知州劉深重修正統二年劉深復修天順
間知州楊瓊弘治間知州馬馭正德間知州徐政
謝思道嘉靖間知州張洧隆慶間知州白元萬歷
間知州賈朝宦蔣大用梁仲仁李伯元許東周
本朝康熙九年知州石繼祖十一年知州張一魁俱重
修
吳橋縣學在縣治東始建無考舊碑云元元貞二年
知縣邢玉重修明永樂十四年知縣吳原重建天
順二年知縣葉茂弘治十年知縣李欽正德元年
知縣劉鉞嘉靖二十四年知縣李節用萬歷間知
縣龔勉惲兹
本朝順治八年知縣常文魁各重修
東光縣學在縣治西明洪武四年典史李從道建七
年併入阜城十四年復置知縣祝仲英重建永樂
間知縣羅滎正統間督學御史程富知縣錢鐸景
泰間主簿崔興成化間知縣陳廉弘治間知縣崔
騰張瑛萬歷間知縣余良弼俞思冲教諭沙涞天
啟間知縣楊應震崇禎間知縣邵建偉教諭李本
實
本朝順治八年教諭卜昌運訓導于鳳鳴康熙十年知
縣王九鼎教諭宋可繼各重修
故城縣學舊在縣治東北明洪武二年知縣薛庸訓
導王哲創建永樂二年知縣王善訓導蘇潤修補
宣德間知縣戴恕正統間知縣李康祖成化間知
縣唐高度弘治間知縣黨俊楊凱相繼修葺嘉靖
二年邑人太僕卿孫緒重修三十二年知府宋岳
知縣任魯重葺隆慶元年知縣李紹先移於今縣
治東南萬歷間知縣楊光明教諭吳遇知縣李元
忠教諭沈元昌訓導米從薦俱重修
本朝康熙六年教諭柴應辰邑人禮部主事王開期諸
生賈潤賈泓重修
天津府
府學即舊衛學在今府治東南明正統間建景泰五
年工部主事解延年弘治八年兵備劉福正德十
一年兵備高嶼俱重修
本朝因之雍正三年改為州學九年改為府學十一年
鹽院鄂禮知府李梅賓知縣徐而發各捐修
天津縣學在城東門内府學西
本朝雍正十二年總督李衛
題建
青縣學舊在城内元末頽廢明洪武初知縣瞿子貞
奉詔創建四年知縣李敬移建於城外衛河之濱
永樂三年知縣曹繼成化十一年知縣蘇俊弘治
三年知縣劉素十四年知縣周忠俱重修萬歷十三
年因逼近衛河知縣王思賢移建於學西
靜海縣學在縣治東南明洪武初建
滄州學在州治西南明洪武元年判官紀惟仁創建
宣德六年知州劉謹學正潘振增修正統八年巡
按御史丁澄知州上官儀嘉靖十三年巡鹽御史鄧直
卿運使郭五常二十七年知州左翼萬歷間知州
王堯封李夢熊王騰蛟學正顧震宇俱重修
本朝順治九年知州龐宗周十四年知州李進孝十八
年運使盧綋運判楊引昌知州王世亨相繼修葺
南皮縣學在縣治東南隅元至元三年監縣庫克新同
縣尹司讞改建明永樂初知縣張通正統間知縣
陳毅江漢景泰間知縣牛增弘治間典史張瓘正
德間本府通判劉寶隆慶間知縣齊場萬歷間知
縣王允中李正華崇禎四年知縣藍再茂俱重修
本朝順治十二年知縣吳之鏌十八年教諭韓□玕各
加修葺
鹽山縣學舊在城東南明洪武九年知縣吳文靖徙
置今縣治西正統八年知縣潘恕訓導祁鳳天順
七年知縣林惟盛成化三年知縣武震隆慶元年
知縣蘇性愚主簿王引萬歷四十二年知縣劉子
諴俱重修崇禎十年教諭陳國禎重建
本朝順治九年知縣張仲科教諭田震康熙十二年知
縣黃貞麟相繼修葺
慶雲縣學在縣治東南隅舊在無棣古城明洪武六
年知縣楊思義移建今所永樂中縣丞石璞正統
間知縣王恭李文輔成化間知縣張彪唐瓚宋漢
弘治間知縣趙廷麟龐廷輔嘉靖間知縣李世臣
李宋隆慶間知縣熊傑萬歷間知縣薛居方林之
盛王之宷崇禎間知縣李扶
本朝康熙五年知縣盧元培九年知縣李居一各補修
正定府
府學在府治東金粟岡宋以前建置不可考熙寧三
年龍圖閣學士知府事吳中復創修元祐三年蔡
京守成德軍始遷而大之金明昌元年吳王宗憲
元至順二年府尹張蒙古岱次第增修規制乃備
元末燬於兵明洪武四年知府郭勉重建正統間巡按
御史鄭顒提學御史王琳景泰間通判周彦宇各
有修治天順三年推官吳箎增修五年巡按御史
盧秩建尊經閣及梯雲步月樓於閣之左右成化
四年知府邢簡十一年知府田濟各重修弘治八
年知府張琡復學之侵地改建明倫堂復鼎新文
廟建名宦鄉賢二祠正德中知府彭澤嘉靖中知
府喻茂堅胡效才增修十四年知府宋宜增廣泮
橋建大坊與櫺星門並萬歷二十七年知府秦鄰
晉增建魁星樓崇禎年間廟東廡災知府范志完
更新之
正定縣學在縣治西北明洪武七年知縣洪子祥創
建前廟後學天順六年巡按御史盧秩遷廟居左
學居右成化十二年知府田濟十六年知府余瓚
嘉靖二十四年知縣邢尚簡各增修萬歷十八年
都御史宋仕四十五六年知縣蘇繼歐王琨各重
修
獲鹿縣學在縣治東南始建未詳元至元十年縣尹
何金重修明嘉靖二十三年井陘兵備道王崇知
縣沈寵增修
井陘縣學在縣治西北金明昌二年建元至正丙申
縣尹崔克新增修明景泰五年知縣陳璘成化
七年知縣牛恭正德十年監生高紳嘉靖十年
知縣鮑文縉
本朝康熙十一年知縣洪之傑二十二年知縣周文煊
各重修五十六年知縣吳茂陵雍正五年教諭吳
道純補修
阜平縣學在縣治東康熙五十八年建
欒城縣學在縣治東南元大德五年縣尹馬彦文創
建泰寧四年知縣趙彦才明洪武二十八年知縣
沈貞成化中知縣李文正德中知縣喬震相繼重
修隆慶三年知縣周文化增修崇禎十一年兵燬
知縣柯士芳重修
本朝康熙七年知縣趙炳十六年知縣沈廷勱二十年
知縣王璣各補修
行唐縣學在縣治東明洪武七年建正統十年重修
正德二年知縣趙潔增修天啟五年知縣徐允薦
遷建於城東南隅崇禎二年知縣解光煒開泮池
本朝康熙三年知縣連倜十二年知縣何琛補修雍正
五年教諭黃叔瑄立兩坊重修兩廡魁樓
靈夀縣學在縣治東南元天歷中縣尹王可榮建
至元中縣尹蕭承事同邑人宋秉善增修明洪武
中主簿金榮惠重修成化中知縣于恭尚濂張黻
嘉靖中知縣李廷璋沈濬石如鰲天啟二年知縣
張成規崇禎十二年知縣曹良直相繼增葺
本朝康熙八年知縣丁象鼎二十四年教諭張塏各重
修
平山縣學舊在縣治東宋崇寧二年知縣韓實建明
洪武三年縣丞葉瑀改建縣治西南正統十二年
知縣張璟重修成化四年知縣員昇嘉靖十六年
知縣郭滋隆慶四年知縣李遲春先後增修萬歷
間知縣李際春苗峨然補葺崇禎七年知縣柳錦
增
本朝順治十五年知縣王勤民重修
元氏縣學舊在縣治西北宋皇祐二年知縣田照鄰
創建元祐間知縣曹景移建東南即今地元泰和
中祭酒張德輝重修大德五年縣尹董繼昇修葺
元末兵燬明洪武初知縣謝止重建正統中知縣
張昊成化中知縣周溥王鑑之弘治中知縣李巖
先後重修萬歷中知縣劉從仁薛正各補修
贊皇縣學舊在縣治東南宋嘉祐二年知縣曹九章
遷建縣治東元至正十六年同僉書樞密院事趙
良弼重修明弘治正德嘉靖間知縣任喜王廷學
韓錦相繼修
新樂縣學在縣治東南唐末始建宋大觀中重修元
末燬明洪武三年知縣郭養恭重建永樂十七
年知縣王瑛正德九年知縣鄧廣天順八年知縣
韓文弘治十七年知縣楊濬嘉靖三十五年知縣
王言大汪鎰隆慶元年知縣解知幾萬歷間知縣
鄭札吕允恭張正蒙相繼增修
晉州學在州治西元中統間節度使王安仁建明正
統元年知州崔瑭成化戊申知州沈林嘉靖中知
州萬焵張應時相繼增修
本朝康熙元年知州崔爾仰補修
無極縣學在縣治東元縣尹元顔宣建明洪武四年
知縣邱子貞天順七年知縣石倫弘治十七年知
縣于訓嘉靖間知縣郭久禮張新相繼修
藁城縣學在縣治東南宋元祐六年知縣祝安上建
明洪武六年知縣張處恭增修正統七年知縣徐
榮成化五年知縣李興正德十六年知縣周寶嘉
靖十年知縣王来問重修
本朝康熙三十六年知縣頼予宣教諭張增復修
順德府
府學在府治西北元至元間建明天順三年知府楊
浩改修成化間郡人吏部尚書崔恭通判李觀重
搆明倫堂四齋知府林恭增號舍嘉靖七年知府
于桂十四年知府孫錦萬歷十一年知府王守誠
重修
邢臺縣學在縣治東南明洪武三年建知府郭絍王
守誠知縣康恕郝持王大受相繼增修
本朝知縣張重齡蔣昶高顯重修
沙河縣學在縣治東南宋大觀初建尋廢明弘治十
八年知縣張瑾重建
本朝順治十五年知縣馮源增修康熙十七年知縣徐
人龍二十七年知縣談九乾各補修
南和縣學在縣治東南明洪武九年典史李孝源建
永樂七年知縣張英修弘治六年知縣門寧陳世
良正德十六年知縣劉璋萬歷十四年知縣鄭懋
詢天啟中邑人太常卿白儲玿相繼修葺
本朝順治七年知縣高爾位重建
平鄉縣學在縣治東明洪武六年知縣王藻建永樂
三年知縣白彝修正統後知縣邱陵復唐澤丁懲
陳九疇通判趙完知縣朱啟元各補修
本朝順治十六年知縣唐衍敬康熙十一年教諭張鼎
銓增修
廣宗縣學在縣治東南元中統間邑人李仲濟以其
私地建明永樂元年重建知縣魏諒劉幹張民範
馬協增修
本朝康熙七年知縣蕭興國十八年知縣劉檝各補修
鉅鹿縣學在縣治東南元元貞間建大德初重修明
知縣張紀增修
唐山縣學在縣治西元至正三年建明洪武二年知
縣劉安禮重建正統十二年知縣孔彦雍成化十
一年知縣祁司員弘治初知縣謝鵬正德十二年
知縣趙聰嘉靖十二年知縣張天禄萬歷三年教
諭謝君錫四十年知縣鄭宗周補修
本朝順治五年邑人僉事徐養元康熙七年知縣孫纘
各重修
内邱縣學在縣治北宋大觀間建明洪武三年重建
永樂二年重修明知縣王洪灝
本朝順治六年知縣王秉乾增修
任縣學在縣治東元延祐七年建明洪武三年重建
正德十二年知縣張瓚嘉靖七年知縣陳璣四十
三年署縣事教諭孫光裕萬歷八年知縣陳復彝
十八年知縣李希尹
本朝順治七年知縣杜天成康熙七年訓導蔣泰徵
各重修
廣平府
府學在府治東南金建元末廢明洪武四年知府吳
文修重建同知王庸知府楊浩熊懷盧瑀張潛華
津李騰霄蔣以忠陳簡劉芳譽焦源清程世昌推
官張鳳翔
本朝知府許文秀許榮昌署府事保定府同知何玉如
俱有修葺
永年縣學在縣治西明洪武初在城東北十一年知
縣陸禮徙今地正統八年典史王雲弘治五年知
縣王鐸正德九年知府華津嘉靖二十七年知縣
沈銓四十五年知縣朱泰萬歷三十二年署事推
官張鳳翔四十七年知縣李宜培崇禎六年知縣
張毓泰各重修
本朝順治八年知縣王報春十四年知縣余維樞康熙
五年知縣王家禎七年知縣梁炳宸十年知縣朱
世緯俱有修葺
曲周縣學在縣治東金大定中建明洪武二十七年
知縣劉信嘉靖十六年知縣張鵬翼二十七年知
縣方逢時萬歷二十七年知縣王象恒三十年知縣
高出三十七年知縣張自悟天啟四年知縣趙引昌
七年邑紳霍允猷崇禎十三年邑紳路振飛相繼
修葺
肥鄉縣學在縣治東南宋天聖中建金泰和四年主
簿張利用重建元至正乙酉知縣張皥明洪武二
年知縣韓淑昭弘治十四年知縣錢朝鳳正德四
年知縣李幹十一年知縣張博古嘉靖元年知縣
吕渭十五年知縣趙廷瑞隆慶元年知縣李栻四
年知縣陳明經萬歷十八年知縣廉靖天啟間知
縣李春英譚誠言侯君招署縣事范志懋
本朝順治十三年知縣李文盛相繼重修
雞澤縣學在縣治東金承安三年知縣高琢建元延
祐至元間知縣高師顔張崇重建明永樂十二年
知縣宋銓修弘治三年知縣倪英九年典史張本
正德六年知縣銀鏡十五年教諭李一寧嘉靖四
年義民郭周梁漢五年知縣張時啟十一年知縣
周文定三十一年知縣唐音三十三年知縣黃鑑
三十六年教諭張景晹四十四年知縣常世勲隆
慶四年通判王之藩萬歷二十年知縣曹孔榮崇
禎十六年知縣賈益謙
本朝順治二年知縣吳應文康熙元年知縣袁鴻謨二
年知縣常志崐十一年訓導張瑋各有修建
廣平縣學在縣治東南明洪武三年知縣高立建永
樂間知縣李昉何琮弘治十五年知縣顧麟萬歷
十七年知縣陳鎜各有修建
邯鄲縣學在縣治西舊在縣治東南明洪武十年縣
丞王成徙建今所永樂十年知縣鹿琇正統十一
年知縣史善天順四年知縣董策成化五年知縣
劉翀正德六年知縣張偉嘉靖十年知縣趙時吉
本朝知縣許侃相繼重修
成安縣學在縣治東南元至正二年知縣牛天章建
後燬明洪武三年知縣彭子潤重建正統間知縣
張雲韓温成化四年知縣劉蕘嘉靖間知縣王鈴
隆慶二年知縣王琢玉萬歷十二年知縣劉永脉
四十一年知縣李天祺教諭王孫昌四十二年知
縣李三畏四十四年知縣賈三策崇禎十三年知
縣陳熙訓導蓋國彦
本朝康熙十二年知縣王楷訓導要引昌相繼重修
威縣學在縣治東南宋元祐間通直郎牛直修建在
雉川崇寧間遷於邵固金正隆元年徙今地元
燬於兵明洪武三年知縣袁思孟重建正統中知
縣王潤成化中知縣閻縉王政嘉靖間知縣高自
卑
本朝順治十八年知縣緱酉生康熙七年知縣陳永昇
十一年知縣李之棟相繼重修
清河縣學在縣治東南金大定四年徙於今地元至
元三年達嚕噶齊巴鄂修葺至正十七年達嚕噶
齊托郭斯特穆爾縣尹趙範葛義方重修明洪武
八年十三年接修正統十四年知縣趙文弘治三
年知縣林瑱正德元年知縣許諫嘉靖中知縣王
紘盧汝翼傅延耆萬歷中知縣向日紅張民綱崇
禎中知縣曹亭秦際皡
本朝順治二年知縣王世勲康熙四年知縣胡文煥相
繼增修十四年知縣盧士傑重修
磁州學在州治東舊在州治東北明洪武五年知州
周敏徙建今所永樂間知州張士迴正統間知州
謝釗天順間知州顧正相繼修葺成化十六年知
州張夢輔增修正德十六年知州張珂
本朝康熙二十一年知州任塾三十七年知州蔣擢各
重修
大名府
府學在府治東南宋在舊城元至正間兵燬明永樂
元年隨府治徙此知府倪天興創建宣德三年知
府夏忠李輅重修成化十四年知府沈浩鑿泮池
廓門序建齋廡弘治中知府李瓚韓福復加增修
嘉靖七年建啟聖祠萬歷中知府塗時相搆四亭
于儀門外以覆歷代碑珉知府趙慎修尹應元相
繼修葺
元城縣學在縣治西北明永樂元年知縣趙玉自故
城徙建萬歷十八年知縣劉三英重修二十年秋
圮於雨知縣李炳重葺
本朝順治十六年知縣馮纘京康熙十二年知縣陳偉
雍正四年知縣王曰恭復加修葺
大名縣學在縣治西南明洪武三年縣丞秦本即元
季舊址創建後知縣施誠謝雯原瑢任英張鸞徐
士彬嘉靖十年知縣李汝梅各修葺隆慶三年圮
於水知縣李本意重修萬歷間知縣鄭得書趙一
鶴教諭郜純謙訓導楊于廷劉若愚
本朝康熙三年知縣陳灴六年知縣徐袞字相繼重修
魏縣學在縣治東宋元時在於村渡遷洹水鎮明初
圮於漳水徙此洪武三年縣丞蔣德弘創建永樂
五年知縣劉欽正統八年縣丞趙和天順三年知
縣楊春成化二十二年知縣白䋲武弘治元年知
縣鮑琦九年知縣林世遠縣丞張誠俱重修正德
十六年僉憲劉秉鑑嘉靖中知縣李冕連登陸柬
周詠李栻楊廷選徐元泰相繼修葺
本朝順治十四年知縣江日躋康熙二十年知縣李尚
斌各重修
南樂縣學在縣治東南明洪武三年主簿葉伯瑾建
二十四年廢永樂五年知縣吳文質復建正統四
年典史周郁弘治間知縣陳邦器嘉靖隆慶萬歷
間知縣葉本路王道劉弼寬錢博學吳定柯挺
本朝順治三年知縣卜世昌七年知縣蔡瓊枝康熙十
年知縣方元啟相繼重修
清豐縣學在縣治北宋建後兵燬金皇統五年知德
清軍事趙儒林重建元至元初達嚕噶齊銓部竒
塔特令高松至正四年縣尹陳執中重修明洪武
七年知縣金雍增修正統四年知縣馬傑八年知
縣徐同成化元年知縣潘瑄嘉靖間知縣王寵李
汝寬相繼重修隆慶六年陸從平天啟四年知縣
潘士聞復加修葺
本朝康熙十三年知縣楊燝教諭劉璸十五年教諭何
来似重修
東明縣學在縣治東南始建未詳明弘治十一年知
縣鄧鉞重建嘉靖四年知縣沈大楠二十八年知
縣黃國用隆慶五年知縣張正道萬歷十八年知
縣區大倫三十二年知縣常澄四十年知縣李遇
知天啟間知縣顧其仁張福臻
本朝康熙元年知縣陸嶠齡訓導張皇靈九年知縣楊
日昇各重修
開州學在州東門内本宋金時故址元大德間建明
洪武二十五年知州文有禎重建永樂六年判官
李珣徐是增修景泰間知州李迪天順間知州謝
鳳弘治間知州李嘉祥嘉靖間知州孫巨鯨隆慶
間知州潘雲祥萬歷間知州沈堯中張之厚趙琦
周之謨天啟間知州董象恒崇禎七年府同知謝
傳顯相繼重修
本朝順治十一年知州景文魁康熙二年知州林遜七
年知州孫棨三十四年知州賈國橿雍正七年知
州張鏐學正陳芝秀各補修
長垣縣學在縣治西明洪武元年縣丞劉彦昭建二
十一年縣丞婁哲重修景泰間知縣劉弘弘治間
知縣貢安甫正德間知縣張治道嘉靖間知縣王
三省劉體元鍾崇武隆慶間知府王叔杲知縣孫
錝胡宥教諭吳嶔萬歷間知縣高知止各增修
本朝康熙九年署縣事通判何英修明倫堂五十六年
知縣邵錫章謝蕃南先後修葺
宣化府
府學在府治東明宣德七年建
宣化縣學在府城東南隅明宣德七年置萬全都司
學鎮守都督譚廣創建弘治十七年嘉靖八年九
年萬歷二十三年二十七年俱有增修
本朝康熙八年改為宣府前衛學三十二年改為宣化
縣學
赤城縣學在縣治東舊係社學明景泰五年建
本朝康熙三十二年置縣即以社學為縣學而開平衛
學併裁入焉
萬全縣學在縣治東明正德五年建天啟六年同知
張聚垣重修原係萬全右衛學
本朝康熙三十二年改衛為縣即以衛縣為縣學
龍門縣學舊在衛治東南明正統元年建十四年燬
景泰中參政葉盛復建尋又廢巡撫都御史張錦
奏請重建弘治元年參將都指揮周賢改建於衛
治之東北
本朝康熙三十二年改衛學為縣學
懷来縣學舊係衛學在東山之南創建莫考明初提
學御史戴仁請改建城東萬歷十六年兵備道孫
化龍復移於東山之南萬歷二十一年又以舊學
狹隘移建城中西北隅今即其處也萬歷三十六
年兵備道任應徵重修
本朝康熙三十二年改為縣學
蔚州學在州治東創建無考明天順間知州史魁重
修弘治七年知州姜鄗增修萬歷間知州熊明誠
洪有聲
本朝知州陳鵬舉曹士琦俱加修葺
蔚縣學即蔚州學
西寧縣學在縣治東明天順年建嘉靖間修萬歷三
十七年屈可賢重建崇禎十年王文誥重修
本朝康熙三十二年改置縣學
懷安縣學在縣治東明正德三年建
本朝康熙三十二年改置縣學併裁萬全左衛學歸此
延慶州學在州治東南明洪熙元年知州楊賓創建
正統九年增修成化三年知州李鼒撤其舊而新
之萬歷間知州王大益
本朝順治初知州遲日豫相繼重修康熙三十二年裁
永寧衛學歸併本州
保安州學在州治東明景泰二年建成化三年知州
俞澤學正朱昇修隆慶三年知州嵇巔重建
本朝康熙四十年知州楊汝楫增修
易州
州學在州治東南元至正二十五年知州藺茂創建
明宣德七年知州許銓景泰二年知州王鑄成化
二十二年知州羅綺弘治十三年知州戴敏相繼
修葺嘉靖三十年兵備畢竟容重修四十年巡撫
李遷兵備張淵增修移敬一亭於前建尊經閣於
東南隅
本朝順治元年知州朱懋文十三年知州劉啟復修
涞水縣學在縣治西元至元初建至正中縣尹宋著
重修明洪武中知縣董孟宗宣德中知縣韓嵩正
統中知縣李燦景泰中知縣張厚天順中知縣李
森相繼增修成化中教諭張才知縣李憲修弘治
初教諭劉潔重修嘉靖中舉人徐富李廷陳修大
成殿知縣夏易唐治畢應午修
本朝順治十七年知縣許書康熙五年知縣陸扆箴重
修
廣昌縣學在縣治東始建無考明隆慶六年知縣成
遜萬歷五年知縣張若愚崇禎元年知縣劉世治
相繼增修
本朝康熙二十四年知縣杜登春重修
冀州
州學舊在州治西南肇自宋金天會六年節度使賈
霆重建大定二十七年節度使王魯重修明洪武
九年知州王子章因其廢址加葺永樂十三年淪
于水知州柳義移於州治東權置廬舍以行禮即
今地十九年知州吳廉重建正統十年判官孫禮
景泰七年知州林思承成化七年知州胡璉十五
年知州李德美嘉靖九年知州樊臣相繼修葺
南宫縣學在縣東南明洪武元年知縣楊䋲建宣德
中知縣陸英重修成化四年同知曾達嘉靖四年
知縣張木十一年知縣种雲龍十五年知縣王楫
三十八年知縣蔡恒嵩四十三年知縣王中孚隆
慶三年知縣胡嘉謨萬歷五年知縣邢侗先後增
修
新河縣學在縣治東南元至元二十七年縣尹閻思
齊建泰定二年縣尹魏鑑重修明永樂四年知縣
蕭智重建成化二十年知縣馮彦弘治十六年知
縣王廷珪正德二年知縣蔣鏞嘉靖七年知縣穆
形增修四十二年知縣蔡𢡟昭教諭徐應解萬歷
十八年知縣陳士秀二十一年知縣徐治民各修
葺
棗強縣學在縣治東金天會間建明洪武九年知縣
李源清拓修永樂二年知縣趙禮成化十七年知
縣史英重修二十三年知縣應傑弘治八年知縣
張環嘉靖四年知縣陳言萬歷四十三年知縣鄭
陞
本朝順治間知縣張鳳起何之圖康熙五年知縣胡夢
熊相繼增修
武邑縣學在縣治東北元延祐七年縣尹李愍建至
順壬申縣尹朱明至元六年縣尹劉彦昭增修明
永樂三年知縣車貸重建正統三年知縣李琰成
化五年知縣楊琇重修十三年知縣馬昭增修正
德二年知縣成文嘉靖三年知縣王紀重修萬歷十
八年知縣王學易增修
衡水縣學在縣治東舊在舊縣東元大德中縣尹靳
守良建元末兵燬明洪武八年知縣韓羽重修永
樂五年水没隨縣移范家疃即今地十二年知縣
陳敏創建正統正德嘉靖萬歷間知縣歐復藺珮
孫鍾許份孫梦麟相繼修葺
趙州
州學在州治東南始建無考金天會皇統貞祐中相
繼增修明洪武十三年知州周誠重建景泰天順
成化嘉靖間知州胡宏何濬潘洪陳瑄范昕先後
重修
本朝順治間知州陶鼎鉉訓導張登龍康熙十一年學
正閻永齡各補修
柏鄉縣學舊在縣治東南元至元壬辰縣尹劉世英
建至治癸酉主簿賀良佐重修明洪武二年知縣
何禮遷建於城北成化三年知縣汪鉅重修嘉靖
中知縣馬寫楊拱極增修
隆平縣學在縣治東南原在舊城宋大觀中被水遷
於縣東明洪武十四年知縣羅敏中復改建於縣
之東南正統間知縣黃友重修成化弘治正德嘉
靖中知縣柳紳關瑜紀世相楊自效萬歷中知縣
林天秩徐彬仙克謹相繼增修
高邑縣學在縣治西南宋慶歷中建崇寧二年知縣
李侁修元至元中縣尹宋明善重修明洪武永樂
正統成化弘治萬歷中知縣王藻羅克昌縣丞沈
義知縣李本芳蔡慶譚綬金四科先後修葺
本朝康熙二十一年知縣劉瑜重修
臨城縣學在縣治南元至正中主簿實喇布哈登仕
建至順三年縣尹李世基修明正統九年知縣阮
居仁因舊址重建成化二年知縣張佐弘治元年
知縣張清正德九年知縣王希佑嘉靖二十六年
知縣劉哻萬歷三年知縣王廷孚二十二年知縣
楊應丙
本朝順治六年知縣王國柱十四年知縣高科康熙三
十年知縣楊寬各重修
寧晉縣學在縣治南宋重寧二年知縣齊世卿建元
至正中監縣大都閭重修明洪武三年知縣孫毅
修葺成化嘉靖中府同知曾逵知縣陸愉徐以貞
王寶吳儀陳棐
本朝順治五年知縣趙汝斌各重修
深州
州學在州治東明洪武七年知縣朱英建後圮於水
永樂十年知州蕭伯辰遷建於此成化二年知州
尤瓛十一年知州韓儒相繼修葺弘治十一年知
州郭騫嘉靖二十六年知州余一鵬增修
本朝順治間知州任三奇韓志道州判沈以曦康熙八
年學正趙吉徵雍正十年知州徐綬重修
武強縣學在縣治東南宋時建金末兵燬元至元十七
年縣尹要德潤重建至正中縣尹周宗魯重修明
洪武成化弘治嘉靖萬歷中知縣夏安禮王思道
吳鳳鳴曹文通劉沛然閻銶先後修葺
本朝順治七年知縣劉朝宗重修康熙二年知縣李道
三十一年邑紳張星法各增修
饒陽縣學舊在縣治西北元元貞二年縣尉李世先
遷於縣治北明洪武八年知縣左良弼修景泰成
化嘉靖間知縣劉用張幹教諭李應元相繼修葺
萬歷二十九年知縣翟燿增修
安平縣學在縣治東北元縣尹石林建縣尹馬惟良
重修明永樂正德嘉靖中知縣薛勖陸載郭學書
萬歷中知縣李時芳相繼修葺
本朝康熙二十六年知縣陳宗石重修
定州
州學在州治西北唐范陽盧某始建刺史王處直增
修宋韓琦復加拓修元義士周源重修明洪武十
三年知州項昌銘正統九年知州許讓成化六年
知州李諤七年知州韓文相繼重修二十一年知
州裴泰正德二年署事推官邵廷嘉靖十三年知
州王詔四十四年署事通判邢化四十五年署事
同知林德萬歷間知州王錄楊現彭天補張鎔張
邦貴宋子質相繼重修
曲陽縣學在縣治東元縣尹齊伯春始建至正間縣
尹李脱因重修明天順四年知縣事畢玉成化八
年知縣孫喬良正統十年通判楊琳嘉靖三十年
知縣楊早萬歷十八年知縣鮑獻書相繼增修
本朝順治十二年知縣葛緩康熙十一年知縣劉師峻
十九年訓導黃華蕃相繼修葺
深澤縣學在縣治東宋元祐三年知縣許安石創建
歲久增葺不一元至順三年縣尹毛景謙重修明
洪武二十八年知縣李珪永樂十四年知縣王源
增修成化十八年知縣梁驥正德十二年知縣張
廷舉嘉靖四十五年知縣閻奉恩相繼修葺
入學額數
順治四年定入學分大學中學小學大學取四十名
中學取三十名小學取二十名十五年入學大府取
二十名大州縣取十五名小學取四五名十六年定
順天府儒童入學取二十五名宛平大興二縣各取
二十名又懷来衛永寧衛學歸併延慶州保安衛學
歸併保安州龍門所學歸併開平州昌平衛學歸併
昌平州俱取州縣官廪保結不必另立衛冊
康熙九年定各直省府學二十名大州縣學十五名
中學十二名小學七名或八名二十六年題准懷来
永寧保安三衛仍各取童生八名令各州兼攝三十
三年定宣化府學生員酌撥二名以足數宣化懷安
二縣作大學定額十五名懷来萬全蔚三縣作中學
定額十二名西寧龍門赤城三縣作小學定額八名
武生亦隨文生額取五十四年以直隸人文日盛增
廣學額除順天府學大興宛平縣學無庸增加其餘
府學各增三名共取二十三名州縣衛大學各增三
名共取十八名中學各增三名共取十五名小學各
增二名共取十名六十一年十一月
恩詔直隸各省大學加取七名中學加取五名小學加取
三名雍正元年直省各府學遵
恩詔内大學例加取七名二年
上諭我
聖祖仁皇帝夀考作人六十年来山陬海澨莫不家絃戶誦
直省應試童子有垂老不獲一衿者其令督撫會同學
臣查明實在人文最盛之州縣題請小學改為中學中
學改為大學大學照府學額取錄遵
旨題定順天府大興宛平照三大學例俱加七名各取進
二十五名文安通州寶坻豐潤蠡縣高陽河間任邱
景州冀州定州南宫棗強清豐東明開州長垣等十
七州縣向係大學今照府學額各取二十三名薊州
盧龍遷安昌平樂亭博野祁州安州新安獻縣阜城
静海寧津天津衛萬全蔚縣衡水安平鷄澤成安清
河魏縣南樂等二十三州縣衛所向係中學今改為
大學各取十八名香河順義深澤青縣西寧靈夀行
唐贊皇新河高邑無極新樂曲陽廣宗唐山内邱等
十六縣向係小學今改為中學各取十五名又蔚州
向係中學今改為大學取進十八名其餘州縣仍照
原額
直省各學廪生順治四年定府學四十名州學三十
名縣學二十名衛學十名增廣生額數同
商籍入學順治十一年定直隸附河間府照大學考
取撥入府學充附肄業
别籍寓學順治元年題准設寓學於京師遠方士子
遊學者取的當保結准附順天府學一體考試又設
廪額十名照縣學例充貢二年題准寓學諸生本年
鄉試准分監生中額三名嗣後俱發回本省如父母
墳墓向在北方即係土著學臣察覈果真許令入籍
一體應試
京衛武童雍正二年定額取一百名應考者多係九
府倩代頂冒教授不能盡識嗣後將此百名額數分
𣲖九府大興宛平二縣各取十五名保定河間大名
三府各取十名正定府取二十名宣化永平順德廣
平四府各取五名俱就本籍考試令州縣查明廪保
識認真正衛籍出具印結送考學臣於取進後移撥
京衛武學督率遇歲考時亦令京學教官起送
畿輔通志卷二十八
