欽定四庫全書
畿輔通志卷四十三
驛站(舖司附)
驛傳所以通朝廷之政教者也言傳號渙而萬里奔
走其事甚重其費甚煩而尤煩且重者無若
京畿
國家定鼎燕京東發通薊趨山海關以達
盛京北起昌平宣化出居庸由蔚州以達三晉出張家
口踰長城以通蒙古南下良鄉涿州分兩大岐其東
南由河間以達齊魯吳越閩廣其西南由保定歴正
順廣大四府逕中州以緣川陜又南歴湖南北以盡
滇黔蓋四海之内驛路咸會歸於
神京詩曰商邑翼翼四方之極又曰邦畿千里惟民所
止此之謂也總計
京畿驛站七十有七其數不及甘陜視山東西江南略
相等耳然驛站經費天下舊額銀三百七萬七千八
百零而
京畿數五十萬當天下六分之一今遞有裁減天下額
銀約二百一十二萬零而
京畿銀猶三十七萬五千六百有零其為六分之一如
故也蓋僻遠之地每驛馬僅數十匹夫數十人其稍
衝者終不能盈百而直隷諸驛夫以百計馬以數百
計固宜殷繁而難理也我
皇上深念驛務之弊不加整飭則上虧
國課下累閭閻
特設三廵察御史詰奸禁暴而外惟驛務為專司甚哉其
重也舊志不列驛站今備考十府驛路詳列諸驛夫
馬錢糧定數俾統其事者得有稽攷無使吏胥侵冒
而重困吾民庶號令政教四達而不悖而皇華賓貢
有恃而無恐其無負
聖天子軫恤臣民之至意矣乎
順天府
涿鹿固節榆河順義密雲居庸潞河和合三河河
西楊村漁陽遵化石門一十四驛及固安永清東
安香河房山霸州文安大城保定九州縣遞馬等
項原額正加工料銀一十萬四千六百八十四兩
四錢六釐三絲一忽六微八纖康熙十四十五兩
年共裁銀四萬七百三兩六錢五分二釐三毫一
絲五忽一微二纖六沙二十年十二月二十日
恩詔復二應復銀二萬三百五十一兩八錢二分六釐一
毫五絲九忽五微六纖二沙二十一年裁涿良二
州縣工料銀六千三百五十七兩六分一釐二毫
二十九年十月新增昌順密延通三薊遵等八州縣
尉夫馬工料銀一萬一千八百八十兩九錢八分
五釐又增延慶衛舊額馬騾雜支銀八百九十四
兩六錢五分又新設石匣古北鞍匠屯紅旗營十
八里臺坡頼村六站夫馬工料銀一萬二千八百
一兩又增古北等站千把總俸乾等銀三百九兩
六錢三十二年五月續增石匣站夫馬工料銀一
千六百一十六兩二錢七分五釐三十四年十月
續增昌順密延通三薊遵八州縣衛并石匣古北
口鞍匠屯紅旗營十八里臺坡頼村六站夫馬工
料銀一萬九千十二兩一錢七分又新設王家營
站改併古北口管理工料銀五百六十五兩九錢
六分八毫七絲三忽一微四纖二沙八塵五埃七
渺又新設熱河站工料銀三千一百四兩三錢六
分三釐雍正元年裁順義密雲石匣古北等站一
半夫馬工料銀一萬三千五百九十四兩三錢五
分六釐二毫六絲熱河站工料銀一千二百十五
兩二錢九分九釐九毫四絲四忽三年裁霸保文
大房固永東香懷平寳十二州縣舊額摃轎接遞
等夫工食銀一千八百五十七兩五錢三分三毫
六絲三纖九沙三塵四埃二年新增涿州良鄉夫
馬工料銀三千九十六兩二錢五分六釐五年續
增昌平州夫馬工料銀七百七十三兩五錢二分
六年三月二十日裁熱河站夫馬工料俸乾等銀
一千四百八十六兩八錢二分八釐五絲八忽八
年新增熱河站夫馬工料銀一百九十八兩裁霸
文大房固永東香懷寶十州縣協濟宣化等處遞
馬夫役工料銀二千六百二十三兩二錢六分九
釐九毫五絲一忽又裁霸保文大涿良固永昌順
懷密平延通三武薊等州縣石匣站古北口雜支
銀七千四百五兩一釐一毫一絲四忽七纖七沙
六塵六埃又裁涿良通三武薊遵七州縣工料銀
四千三百四十一兩七錢九分一釐四毫二絲又
裁通三薊遵四州縣夫役工食銀三千四十七兩
一錢十年密雲縣牛車改為馬車增添工料銀十
兩八錢十一年添設延慶衛工料銀二百八十兩
八錢又裁昌平州工料銀四百一十四兩八錢六
分五釐二毫八絲五忽七微一纖三沙七塵二埃
實存舊額工料等銀九萬六千五百三十三兩八
錢三分七釐一毫五絲八忽四微二纖九沙一塵
三埃七渺
良鄉縣固節驛在縣南門内金唐置極衝現存馬
一百九十一匹夫九十四名半摃轎夫一百四十
名獸醫二名接逓皂隷三十五名共銀一萬四千
三百九十兩九錢五分六釐五毫二絲遇閏按月
加增知縣掌之
固安縣稍衝現存馬十匹夫五名飛逓抄牌一名
獸醫一名共銀五百三十一兩一錢遇閏按月加
增知縣掌之
永清縣僻遞現存馬八匹夫四名共銀三百一十
六兩六錢遇閏按月加增知縣掌之舊有永清驛
在縣東北三十里今裁
東安縣僻遞現存馬八匹夫三名獸醫一名共銀
二百六十六兩五錢七分四釐五毫八絲遇閏按
月加增知縣掌之
香河縣僻逓現存馬八匹夫四名共銀二百一十
九兩六錢一毫遇閏按月加增知縣掌之
通州潞河驛在州舊城東關外潞河西岸明永樂
中置和合驛在州東南三十五里舊名合河驛以
白榆渾三河合流而名永樂中置萬歷四年移置
張家灣改今名二驛俱極衝共現存馬一百三十
七名夫十八名半摃轎水縴夫二百二十二名接
遞皂隷二十名獸醫二名抄牌字識三名共銀一
萬九百五十九兩三錢遇閏按月加增知州掌之
三河縣三河驛在縣南門外縣舊有驛二東曰武
樂西曰夏店去縣各二十里正德七年廢二驛改
建三河驛於此極衝現存馬八十七匹夫四十三
名半摃轎夫五十一名獸醫二名牛十六隻車夫
一十六名車馬抄牌字識五名接遞皂隷六名共
銀六千三百六十七兩遇閏按月加增知縣掌之
武清縣河西驛在縣治東北三十里極衝現存馬
三十三匹夫十六名半摃轎夫一百三十三名接
遞皂隷十名獸醫一名抄牌書手一名共銀三千
八百三十八兩六錢八釐遇閏按月加增驛丞掌
之
楊村驛在縣東南五十里明置極衝現存馬三十
四匹夫十七名摃轎縴夫一百二十三名接遞皂
隷十名獸醫一名抄牌夫一名共銀三千八百八
十三兩八釐遇閏按月加增驛丞掌之
寶坻縣僻遞現存馬八匹夫四名共銀一百八十
四兩五絲遇閏按月加增知縣掌之
昌平州榆河驛在州城内大街西巷舊在州南三
十五里榆河店明嘉靖三十六年移置於此
本朝順治十六年裁後復極衝現存馬九十六匹夫四
十七名半馬牌子二名䥷草喂馬夫八名獸醫一
名抄牌夫一名接遞皂隷五名共銀四千八百二
十四兩七錢五分四釐七毫一絲四忽二微八纖
六沙二塵八埃遇閏按月加增知州掌之
順義縣順義驛在縣城内
本朝初廢後復次衝現存馬三十五匹夫二十名半摃
轎夫六名接遞皂隷三名獸醫一名探馬䥷草等
夫七名抄牌夫馬牌子共三名共銀二千四十二
兩五錢三分遇閏按月加增知縣掌之
密雲縣密雲驛在縣舊城南山外明洪武十二年置
本朝初廢後復現存馬三十六匹夫二十一名摃轎夫
九名獸醫一名車夫一名馬牌子二名䥷草夫四
名接遞皂隷三名共銀一千九百九十四兩八錢
五分遇閏按月加增知縣掌之
石匣站在縣東北六十里舊為石匣驛明洪武十
一年置於縣南里許宣德四年徙於此
本朝初廢康熙二十九年置站次衝現存站馬三十五匹
夫二十一名摃轎夫九名獸醫一名遞夫一十名抄牌
書識二名䥷草夫七名接遞夫三名馬牌子三名共銀
二千二百七十五兩六錢遇閏按月加增縣丞掌之
古北口站南至石匣四十里北至鞍匠屯八十里康熙
三十九年置現存馬三十五匹夫二十一名摃轎夫九
名獸醫一名馬牌子二名䥷草夫七名接遞皂隷三
名共銀二千七十七兩遇閏按月加增員外郎掌之
鞍匠屯站北至紅旗營八十里康熙二十九年置
現存馬三十五匹把總二員夫六名獸醫一名馬
牌子一名䥷草夫二名共銀一千八百八十九兩
六分三釐六絲遇閏按月加增員外郎掌之
紅旗營站北至十八里臺六十里康熙二十九年
置現存馬三十五匹把總二員夫六名獸醫一名
馬牌子一名䥷草夫二名共銀一千八百八十九
兩六分三釐六絲遇閏按月加增員外郎掌之
十八里臺站北至坡賴村八十里康熙二十九年
置現存馬三十五匹千把總各一員夫六名獸醫
一名馬牌子一名䥷草夫二名共銀一千九百一
兩六分三釐六絲遇閏按月加增員外郎掌之
坡賴村站南至熱河一百八十里康熙二十九年
置現存馬三十五匹把總二員夫六名獸醫一名
馬牌子一名䥷草夫二名共銀一千八百八十九
兩六分三釐六絲遇閏按月加增員外郎掌之
王家營站東至熱河七十里康熙五十年置現存
馬十匹把總一員馬牌子一名䥷草夫二名共銀五
百六十五兩九錢六分八毫七絲三忽一微四纖
二沙八塵五埃七渺遇閏按月加增員外郎掌之
熱河站東至紅旗營七十里西南至王家營七十
里康熙五十年置現存馬十匹夫五名獸醫一名
馬牌子一名共銀六百兩二錢三分五釐遇閏按
月加增理事同知掌之
懷柔縣僻遞現存馬七匹夫三名半共銀二百六
十八兩一錢八分遇閏按月加增知縣掌之
涿州涿鹿驛在州治西南明嘉靖中置極衝現存
馬一百九十一匹夫八十八名半摃轎夫一百四
十名獸醫三名馬車抄號二名摃轎聽事二名造
冊書識一名接逓皂隷三十五名共銀一萬三千
八百三十七兩九錢五分二釐八毫六絲遇閏按
月加增知州掌之
房山縣僻遞現存馬三匹夫一名半共銀四十一兩
九錢六分五釐一絲九忽遇閏按月加增知縣掌之
霸州稍衝現存馬十匹夫五名獸醫一名共銀五
百二十六兩二錢遇閏按月加增知州掌之舊有
大良驛在州東八十里今裁
文安縣稍衝現存馬十匹夫五名獸醫一名共銀
四百六十五兩二錢二分四釐二忽遇閏按月加
增知縣掌之
大城縣稍衝現存馬十匹夫五名獸醫一名共銀
五百一十三兩五錢遇閏按月加增知縣掌之
保定縣僻遞現存馬二匹夫一名共銀六十兩遇
閏按月加增知縣掌之
薊州漁陽驛在州城東南舊在州南三里明天啟
二年移置於此極衝現存馬八十五匹夫四十二
名半摃轎夫四十名獸醫二名牛二十三隻驢三
頭車夫二十三名車馬牌子抄字識五名接遞皂
隷一十五名共銀六千四百兩零二錢遇閏按月
加增知州掌之州南舊有南關遞運所今裁
平谷縣僻遞現存馬八匹夫四名共銀三百三十
七兩九錢二分遇閏按月加增知縣掌之
遵化州遵化驛在州西門外崇禎二年廢
本朝復次衝現存馬八十二匹夫四十一名摃轎夫二
十名接遞皂隷五名獸醫一名車驢牌子抄牌子
二名共銀三千八百九十四兩五錢八分遇閏按
月加增知州掌之
石門驛在州東六十里明置次衝現存馬八十二
匹夫四十一名摃轎夫二十名接遞皂隷五名獸
醫一名車驢牌子抄牌夫二名共銀三千八百九
十四兩五錢遇閏按月加增驛丞掌之
延慶衛居庸驛在衛城内極衝現存馬九十六匹
夫四十四名馬牌子二名喂馬夫八名獸醫二名
共銀三千四十八兩八錢四分遇閏按月加增衛
守備掌之
永平府
灤河七家嶺灤陽蘆峰口榆關遷安陽樊義豐八
驛原額工料并遞馬工料共銀三萬九千三百二
十五兩康熙十四十五兩年共裁銀九千一百七
十四兩六錢四分八釐二毫二十年
恩詔復二應復銀四千五百八十七兩三錢二分四釐一
毫二十三年增灤陽驛夫馬工料銀一千三百四
十六兩二十九年新增各驛遞夫馬工料銀八千
八百二十二兩八錢五分九釐二毫三十四年續
增夫馬工料銀一萬七百二十二兩二錢五分九
釐二毫雍正八年裁舊額雜支銀三千三百五十
三兩七錢三分七釐二毫新續增雜支銀二千二
百五十一兩一錢五分七釐一毫又裁舊額夫役
工食銀九百二十二兩八錢又裁新續增夫役工
食銀二千一十六兩又裁灤陽驛夫馬工料銀五
百二十七兩四錢六分一釐五毫三絲八忽四微
六纖一沙五塵改歸軍站夫馬工料銀二千二百
二十兩牛車改設馬車增添工料銀二百九十五
兩二錢九年實存工料銀四萬四千六百三十二
兩八錢三分八釐四毫六絲一忽五微三纖八沙
五塵
盧龍縣灤河驛在城南二里極衝現存馬八十六
匹夫四十三名摃轎夫四十名獸醫一名抄牌字
識一名馬牌子三名䥷草喂馬夫三名接遞皂隷
四名共銀五千四百七十兩三錢遇閏按月加增
驛丞掌之舊有東關遞運所在驛東二里今併於
驛
遷安縣七家嶺驛在縣南四十里沙河舊在縣西
南七十里七家嶺後移置於此極衝現存馬九十
六匹夫四十八名摃轎夫四十名獸醫一名抄牌
字識一名馬牌子三名䥷草喂馬夫三名接遞皂
隷四名共銀六千一百四十八兩遇閏按月加增
驛丞掌之舊有新店遞運所在縣西六十里後併
於驛
灤陽驛在縣西北一百二十里三屯營舊在縣西
北一百六十里鹿兒嶺上今移於此次衝現存馬
七十六匹夫三十八名摃轎夫二十名獸醫一名
抄牌字識一名馬牌子二名䥷草喂馬夫二名接
遞皂隷四名共銀四千五百二十四兩九錢三分
八釐四毫六絲一忽五微三纖八沙五塵遇閏按
月加增驛丞掌之舊有古城驛在縣西北一百八
十里喜峰口内今裁
撫寧縣蘆峰口驛在縣治東南遞運所故址舊在
縣西十五里明洪武十四年置後移置於此極衝
現存馬八十六匹夫四十三名摃轎夫四十名獸
醫一名抄牌字識一名䥷草喂馬夫三名接遞皂
隷四名共銀五千四百一十二兩六錢遇閏按月
加增驛丞掌之舊有西關遞運所在縣治東南後
併於驛
榆關驛在縣東四十里明洪武十四年置
本朝初廢後復置極衝現存馬八十六匹夫四十三名
摃轎夫三十名獸醫一名抄牌字識一名馬牌子
三名䥷草喂馬夫三名接遞皂隷四名共銀五千
一百八十兩四錢遇閏按月加增驛丞掌之
昌黎縣遷安驛在山海衛西門外明洪武十四年
置崇禎中歸昌黎縣應役現存馬八十六匹夫四
十三名摃轎夫四十名獸醫一名抄牌字識一名
馬牌子三名䥷草喂馬夫三名接遞皂隷四名共
銀五千五百六十八兩八錢遇閏按月加增驛丞
掌之又有東門遞運所在山海衛治東北
玉田縣陽樊驛在縣西關明嘉靖二年置於縣西
二十里二十年移置於此極衝現存馬七十七匹
車馬一十八匹夫三十八名半摃轎夫四十名獸
醫一名車夫一十六名車牌子二名驢一頭抄牌
夫一名接遞皂隷三名車馬夫七名共銀五千零
八兩八錢遇閏按月加增知縣掌之
豐潤縣義豐驛在縣南門外明洪武年置於縣東
三十里嘉靖二年遷於此後廢
本朝復置極衝現存馬八十七匹夫四十三名半摃轎
夫四十五名獸醫一名車馬二十三匹驢二頭車
夫一十六名車牌馬牌抄牌字識五名回馬夫車
夫九名共銀六千五百二十六兩二錢遇閏按月
加增知縣掌之
保定府
金臺涇陽白溝宣化汾水翟城歸義等七驛并軍
城等二遞運所及博野等十州縣遞馬原額正加
工料銀共八萬七千六百九十九兩五分七毫六
絲八微八纖康熙十四十五兩年共裁銀四萬六
百四兩二錢五分六釐三絲二十年十二月二十
日
恩詔復二應復銀二萬三百二兩一錢二分八釐一絲五
忽二十一年又裁新增工料銀五千七百五十五
兩八錢六分三釐雍正三年裁摃轎夫接遞皂隷
工食銀四百一十八兩二錢九分一釐五毫五絲
又裁夫役工食銀六百四十八兩又裁夫馬工料
銀三千七百六兩二錢四分一釐五毫七絲一忽
八纖二沙又裁雜支銀一百五十八兩四錢五釐
實存工料等銀五萬六千七百一十兩一錢二分
一釐六毫二絲四忽七微九纖八沙
清苑縣金臺驛在縣治東一里許明置極衝現存
馬一百一十匹夫五十名傳報撥馬夫九名獸醫
一名摃轎夫一百名驢十三頭抄牌書手一名看
差回馬夫三名執事夫二十六名騾六頭車喝子
二名應付廪給口糧并察院供給僱覓厨役二十
七名歸驛扛夫二十一名歸驛轎夫十五名歸驛
接遞皂隷七十名共銀一萬六百九十六兩五錢
八分遇閏按月加增知縣掌之又有遞運所在縣
治西南五里明永樂七年置
滿城縣陘陽驛在縣南四十里明嘉靖中置極衝
現存馬八十二匹夫三十五名半傳報撥馬夫九
名獸醫一名驛官應付跟役看司茶厨各夫三十
一名馬牌子看差煮料等夫六名歸驛扛轎夫十
二名接遞皂隷十五名共銀五千三百三十四兩
六錢一分二釐七絲一忽五微遇閏按月加增驛
丞掌之
安肅縣白溝驛在縣治東元時在縣北十里明洪
武六年移置於此極衝現存馬九十二匹夫四十
四名傳報馬夫九名獸醫一名歸驛扛轎夫一百
名驢十三頭抄牌書手并馬牌子探馬看差燒火
托盤茶夫共七名執事夫二十一名騾六頭車喝
子二名歸驛摃夫十八名歸驛轎夫十五名歸驛
接遞皂隷四十名共銀九千七十五兩三錢一分
七釐四毫九絲四忽八微遇閏按月加增知縣掌
之又有遞運所在雹河之北永樂十五年置
定興縣宣化驛在縣治東南明洪武三年置極衝
現存馬八十八匹夫四十四名傳報撥馬夫九名
獸醫一名裁所歸驛摃轎夫一百名驢十三頭抄
牌書手并托盤看倉茶夫等役共七名執事夫二
十六名騾六頭車喝子二名歸驛摃夫二十名歸
驛轎夫五名歸驛接遞皂隷四十名答應官旗夫
七名共銀九千二百八十九兩三錢二分遇閏按
月加增知縣掌之舊有遞運所在縣東門外明永
樂十六年置今併於驛
新城縣汾水驛極衝在縣治之東明永樂年間置
本朝裁後復置極衝現存馬七十五匹夫三十七名半
獸醫一名驢十頭抄牌書手并看倉茶夫聽事等
夫共七名摃轎夫九十名歸驛接遞皂隷三十名
共銀五千八百五十五兩二錢九分六釐遇閏按
月加增知縣掌之
唐縣僻遞現存馬八匹夫四名共銀一百二十四
兩三錢一分八毫遇閏按月加增知縣掌之軍城
驛在縣西北九十里明洪武二年置稍衝現存馬
二十匹夫九名半馬牌子驛書回馬等夫五名獸
醫一名看司看倉厨子執事夫共六名摃轎夫二
十五名共銀九百四十五兩一錢一分三釐三毫
八絲八微八纖遇閏按月加增知縣掌之
博野縣僻遞現存逓馬四匹馬夫二名共該銀四
十八兩零一釐五毫遇閏按月加增知縣掌之
慶都縣翟城驛極衝在縣治之北明永樂年間置
本朝康熙三年裁後復極衝現存馬八十八匹夫四十
三名傳報撥馬夫九名獸醫一名歸驛摃轎夫一
百名驢十三頭馬牌子抄牌書手供應燒火牌夫
聽事等夫十二名執事夫二十二名騾六頭車喝
子二名歸驛摃夫十八名歸驛轎夫十五名歸驛
接遞皂隷四十名共銀九千二十四兩四錢五分
二釐八毫二絲遇閏按月加增知縣掌之舊有逓
運所在縣東門外亦明永樂中置今併於驛
容城縣僻逓現存馬八匹夫四名共銀一百九兩
二錢遇閏按月加增知縣掌之
完縣今裁
蠡縣僻遞現存馬六匹夫三名共銀七十三兩六
錢二分遇閏按月加增知縣掌之
雄縣歸義驛極衝在縣西故歸信縣明洪武中置
本朝順治十六年裁後復置極衝現存馬七十七匹夫
三十七名半獸醫一名驢十頭抄牌書手并看倉
等夫共四名摃轎夫九十名歸驛接遞皂隷三十
名共銀五千八百五十一兩五錢八分三釐四毫
八絲五忽遇閏按月加增知縣掌之舊有遞運所
在縣南瓦橋關西北亦明洪武中置天順間併於
驛
祁州僻遞現存馬四匹夫二名共銀五十一兩六
錢遇閏按月加增知縣掌之
束鹿縣僻遞現存馬六匹夫三名共銀七十七兩
四錢二毫六絲五忽四微九纖四沙遇閏按月加
增知縣掌之
安州僻遞現存逓馬四匹馬夫二名共該銀五十
兩零二毫五絲四微遇閏按月加增知州掌之
高陽縣僻遞現存馬四匹夫二名共銀四十七兩
八錢八分五絲六忽二微七纖四沙遇閏按月加
增知縣掌之
新安縣僻逓現存馬四匹夫二名共銀五十五兩
八錢三分三釐五毫遇閏按月加增知縣掌之
河間府
瀛海等八驛及肅寧等五縣遞馬原額正加工料
銀共五萬三千五百五十二兩七錢八分五釐九
毫四絲六忽四微四纖康熙十四十五兩年共裁
銀一萬五千七百九十五兩九錢七分九釐九毫
五絲三忽一微二纖八沙二十年十二月二十日
恩詔復二應復銀七千八百九十七兩九錢八分九
釐九毫七絲六忽五微六纖四沙二十年又裁瀛海等
六旱驛新增夫馬工料銀八千一百五兩五錢二
釐六毫雍正四年任邱縣新增工料銀五百二十
二兩三錢三四兩年又共裁銀一千七百六十六
兩四錢一分七釐四毫五絲九忽五微三纖六沙
五塵八年又裁協濟軍站逓馬改歸宣府夫馬工
料銀四千五百零八兩八錢五分七釐三毫三絲
五忽八微五纖二沙四塵又裁雜支銀二百二十
五兩八錢八分八釐六毫六絲一忽八微七纖雍
正九年實存工料等銀三萬一千兩四錢二分九
釐九毫一絲二忽六微一纖七沙一塵
河間縣瀛海驛在縣治西北明天順七年置極衝
現存馬八十九匹夫四十名半摃轎夫一百一十
五名接逓皂隷六十名抄牌夫一名厨役買辦等
夫六名共銀五千九百四十八兩一錢九分二釐
遇閏按月加增知縣掌之
獻縣樂城驛在縣治西南明洪武三年置極衝現
存馬六十七匹夫三十三名半摃轎夫八十名接
逓皂隷二十五名抄牌一名厨役買辦等夫四名
共銀四千一百四十九兩七錢一分一釐七毫三
絲二忽四微五纖二沙二塵五埃遇閏按月加增
知縣掌之
阜城縣阜城驛在縣治東明永樂十三年置舊在
東門外成化二年詔廣縣城遂環於内焉極衝現
存馬七十五匹夫三十六名半摃轎夫八十名接
逓皂隷二十五名抄牌夫一名厨役三名看守徒
囚庫子一名共銀四千三百一十兩八錢五分四
釐三毫五絲三忽一微三纖三沙四塵五埃遇閏
按月加增知縣掌之
肅寧縣次衝現存馬八匹夫四名共銀一百四十
四兩六錢九分五釐七毫五絲四忽遇閏按月加
增知縣掌之
任邱縣鄚城驛在縣學左明洪武九年置極衝現
存馬七十七匹夫三十八名半摃轎夫一百名接
逓皂隷三十名抄牌夫一名厨役買辦等夫五名
共銀五千三百兩一錢九分遇閏按月加增知縣
掌之舊又有新中驛在縣南四十里明洪武二十
九年置今廢
交河縣富莊驛在縣西二十五里明建文四年置
極衝現存馬六十七匹夫三十三名半摃轎夫十
九名接逓皂隷八名抄牌夫一名看守徒囚禁役
一名厨役答應人役四名共銀二千八百一十兩
五錢五分四釐五毫三絲八忽四微八纖遇閏按
月加增驛丞掌之
新橋水驛在縣東五十里明洪武二十五年置俗
名泊頭驛極衝現存水夫八十五名夫頭十名探
聽夫二名買辦送牌夫二名共銀一千九百五十
二兩五錢五分四毫七絲八忽二微五纖遇閏按
月加增驛丞掌之
寧津縣僻逓現存馬三匹夫一名半共銀四十九
兩三錢二分遇閏按月加增知縣掌之
景州東光驛在州治西南極衝現存馬七十四匹
夫三十七名摃轎夫八十名接逓皂隷三十名抄
牌夫一名厨役買辦答應人役四名共銀四千三
百九十八兩八錢七分六釐五毫五絲七忽八微
遇閏按月加增知州掌之
吳橋縣次衝現存馬八匹夫四名共銀一百二十
九兩八錢九分八釐五毫七忽二微遇閏按月加
增知縣掌之舊有連窩馬驛在縣東五十里連窩
鎮今裁
連窩水驛在縣東五十里衛河西岸極衝現存水
夫八十五名夫頭十名探事夫二名買辦送牌夫
二名應付過往上司皂隷十五名共銀二千九十
七兩五錢四分六釐四毫六絲六忽三微五纖五
沙遇閏按月加增驛丞掌之舊有連窩逓運所今
廢
東光縣次衝現存馬八匹夫四名共銀一百二十
八兩四錢二分六釐七毫七忽二微遇閏按月加
增知縣掌之
故城縣次衝現存馬八匹夫四名共銀一百四十
九兩六錢一分二釐八毫一絲七忽七微一纖七
沙九塵遇閏按月加增知縣掌之
天津府
流河等六驛及靜海等四州縣遞馬額設正加工
料銀共二萬九百八十七兩四錢八分三釐二毫
四忽二微六纖康熙十四十五兩年共裁銀一萬
零九百四十兩五錢六分三釐二毫四忽二微六
纖二十年二月二十日
恩詔復二應復銀五千四百七十兩二錢八分一釐六毫
二忽一微三纖雍正三年裁青縣因地圈佔等銀
四百兩又裁接遞皂隷工食銀一千零七兩三錢
七分四釐三毫四絲八年又裁協濟軍站遞馬改
歸宣府夫馬工料等銀一千八百六十七兩二錢
一分六釐八毫又裁倒馬僱馬銀七十五兩又裁
雜支銀七十一兩八錢八分雍正九年實存工料
等銀一萬二千零九十五兩七錢三分四毫六絲
二忽一微三纖
青縣流河水驛在縣東北三十里衛河西岸明永
樂二年置極衝現存水夫八十五名夫頭十名探
聽夫二名買辦送牌夫二名共銀一千九百二十
一兩一錢三分五釐八毫二絲八微九纖遇閏按
月加增驛丞掌之
乾寧水驛在縣東南三十里興濟廢縣西一里明
置極衝現存水夫八十五名夫頭十名探聽夫二
名買辦送牌夫二名共銀二千五兩八錢五分五
釐六毫七絲四忽六微遇閏按月加增驛丞掌之
靜海縣次衝現存馬一十匹夫五名遞送公文馬
夫二名共銀二百九十七兩遇閏按月加增知縣
掌之
楊青水驛在天津城城外舊在武清縣南一百五
十里楊柳青嘉靖十九年移置於此屬靜海縣極
衝現存水夫九十五名夫頭十名探聽夫二名買
辦送牌夫二名共銀二千九百八十六兩九錢五
分三釐九毫六絲一忽四微三纖五沙遇閏按月
加增驛丞掌之
奉新水驛在縣南城外明永樂十三年置極衝現
存水夫八十五名夫頭十名探聽夫二名買辦送
牌夫二名共銀二千一百四兩二錢四分四釐七
毫二絲一忽四微九纖五沙遇閏按月加增驛丞
掌之
楊青馬驛在天津城外應天津府差次衝現存馬
一十匹夫五名共銀四百八十九兩遇閏按月加
增驛丞掌之
滄洲次衝現存馬八匹夫四名實裁存銀一百六
十八兩三錢六分三釐二毫遇閏按月加增知州
掌之
磚河水驛在州南十八里衛河東岸極衝現存水
夫八十五名夫頭十名探聽夫二名買辦送牌夫
二名共銀二千三十一兩一錢七分八釐八絲三
忽七微一纖遇閏按月加增驛丞掌之
南皮縣僻遞現存遞送公文馬夫三名共銀六十
兩遇閏按月加增知縣掌之
鹽山縣今裁
慶雲縣僻遞現存馬二匹夫一名共銀三十三兩
遇閏按月加增知縣掌之
正定府
恒山等六驛并欒城等三縣遞運所正定等十縣
遞馬等項原額工料共銀七萬九千五百五十八
兩三錢二釐一絲四微康熙十四十五兩年共裁
銀四萬三百六十六兩九錢八釐七毫五絲八忽
四微二十年十二月二十日
恩詔復二應復銀二萬一百八十三兩四錢五分四釐三
毫七絲九忽二微二十一年又裁新增夫馬工料
銀七千二百一十九兩七錢七分七釐四毫雍正
三四年又裁夫馬工料銀二千六百兩零二錢三
分一釐八毫六絲八忽四年新增夫馬工料銀一
千二百五十四兩四錢一分三釐一毫四絲七忽
二微一纖八年又裁雜支銀四千三百七十兩一
錢三分九釐二毫一絲二忽八微又裁夫役工食
銀二百三十九兩四錢又裁夫馬工料銀三千八
百兩零六錢五分四釐八毫三絲三忽八微十年
牛車改設馬車共裁銀三百四十兩八錢七釐八
毫九絲實存工料等銀四萬二千四十八兩二錢
四分九釐五毫七絲三忽八微一纖
伏城驛在府城北四十里極衝現存馬六十八
匹馬夫門役等共五十三名共銀四千八百二兩
二錢九分一釐遇閏按月加增驛丞掌之
正定縣恒山驛在縣治南明置極衝現存馬一百
零九匹車馬二匹馬夫五十一名半傳報撥馬夫
九名獸醫一名摃轎夫一百名書手二名館夫三
名厨役買辦夫七名防夫一名摃夫十名車夫并
大小夫頭五名共銀一萬零六十九兩四錢五分
七釐八絲遇閏按月加增知縣掌之舊有遞運所
在城内東南後移北關外今裁
獲鹿縣鎮寧驛在縣治西明置極衝現存馬七十
四匹馬夫三十五名傳報馬夫五名獸醫一名摃
轎夫八十八名書手一名背柴擔水夫一名聽事
買辦夫一名接遞皂隷三十名走遞牌夫十五名
共銀四千五百五十九兩七錢五分九釐三毫八
絲六忽遇閏按月加增知縣掌之又有鹿泉遞運
所在縣治西
井陘縣陘山驛在縣治東明置
本朝順治十六年裁後復置極衝現存馬八十四匹馬
夫四十六名傳遞馬夫五名獸醫一名摃轎夫八
十名書手一名背柴擔水夫一名聽事買辦夫一
名接逓皂隷二十名走逓牌夫十五名共銀四千
六百四十二兩三錢五分八釐五毫三絲八忽六
微一纖遇閏按月加增知縣掌之舊有逓運所在
縣東門外
阜平縣僻逓現存馬八匹夫四名共銀一百九十
二兩遇閏按月加增知縣掌之
欒城縣關城驛在縣治東南明置極衝現存馬七
十七匹車馬二匹驢十二頭馬夫三十五名半傳
報撥馬夫五名獸醫一名摃轎夫八十名書手二
名察院門役一名鞍屜匠一名接遞皂隷三十名
走遞牌夫三十名喂驢車夫等五名共銀七千九
百六十九兩七錢四釐八毫遇閏按月加增知縣
掌之又有遞運所在城北
行唐縣今裁靈壽縣今裁
平山縣今裁
元氏縣僻遞現存馬八匹夫四名共銀一百五十
三兩五錢二分一釐九毫五絲遇閏按月加增知
縣掌之
贊皇縣僻遞現存馬六匹夫二名共銀七十三兩
六分六釐八毫遇閏按月加增知縣掌之
新樂縣西樂驛在縣治西南極衝現存馬九十四
匹車馬二匹差驢二十頭馬夫四十二名書手聽
事買辦夫火水夫及接遞皂隷四十名走遞牌夫
三十名喂驢車夫等七名共銀九千二百四十三
兩三錢五分八釐遇閏按月加增知縣掌之又有
遞運所在縣城外
晉州僻遞現存馬七匹夫四名共銀一百三十兩
四錢三分五毫遇閏按月加增知州掌之
無極縣僻遞現存馬八匹夫二名共銀一百二十
一兩九錢八分一釐遇閏按月加增知縣掌之
藁城縣僻遞現存馬八匹夫二名共銀九十兩三
錢一分九釐九毫遇閏按月加增知縣掌之
順德府
龍中二驛并邢内二遞運所及沙河等七縣遞馬
工料銀三萬四千六百三十三兩二錢七分二釐
二毫康熙十四十五兩年裁銀二萬三百四十五
兩八錢四分三釐二毫二十年十二月
恩詔復二應復銀一萬一百七十二兩九錢二分一釐二
十一年裁夫等銀一千六百七十八兩三錢八分
四釐又裁銀一千四百一十七兩四錢七分一釐
雍正八年裁軍站等銀二千三百七十三兩五錢
七分二釐裁雜支銀一百八十七兩六錢七釐裁
夫銀一百五十一兩二錢十年牛車改設馬車裁
銀二十八兩八錢實存銀一萬八千六百二十三
兩三錢一分四釐一毫八忽
邢臺縣龍岡驛在縣東關舊在城内萬歷元年移
置於此極衝現存馬八十六匹驢二十頭車馬八
匹馬夫四十三名車夫四名京報夫五名獸醫一
名摃轎夫八十名茶夫二名抄牌書手二名厨役
四名接遞皂隷四十名接遞牌夫四十名摃夫四
十名共銀九千三百五十七兩六錢遇閏按月加
增知縣掌之又有遞運所在驛街西
沙河縣僻遞現存馬二匹夫一名共銀四十一兩
一錢四分八釐遇閏按月加增知縣掌之
南和縣僻遞現存馬八匹夫四名共銀一百七十
一兩七錢五分一釐八毫八絲遇閏按月加增知
縣掌之
平鄉縣僻遞現存馬四匹夫二名共銀八十兩六
錢二分六釐二毫二絲遇閏按月加增知縣掌之
廣宗縣僻遞現存馬八匹夫三名共銀一百四十
六兩遇閏按月加增知縣掌之
鉅鹿縣僻遞現存馬八匹夫三名半共銀一百五
十四兩二錢三分一釐三毫遇閏按月加增知縣
掌之
唐山縣僻遞現存馬八匹夫四名共銀一百七十
四兩二錢九分一釐八毫二絲遇閏按月加增知
縣掌之
内邱縣中邱驛在縣治東南極衝現存馬七十四
匹驢二十頭車馬八匹馬夫三十七名車夫四名
京報夫五名獸醫一名摃轎夫八十名茶夫二名
抄牌書手二名厨役四名接遞皂隷四十名歸驛
接遞摃轎夫三十名摃夫四十名共銀八千三百
三十三兩六錢遇閏按月加增知縣掌之又有遞
運所在縣北關外之東
任縣僻遞現存馬八匹夫四名共銀一百六十四
兩六分四釐八毫八絲八忽遇閏按月加增知縣
掌之
廣平府
臨叢二驛并成肥曲廣鷄威清七遞夫馬原額正
加工料共銀三萬八千六百八十兩八錢二釐八
毫七絲六忽七微四纖六沙四塵六埃康熙十四
十五兩年共裁銀二萬四千一百三十二兩二錢
四分一釐五毫九纖四沙一塵一埃二十年十二
月二十日
恩詔復二應復銀一萬二千六十六兩一錢二分七毫五
絲四纖七沙五埃五渺二十一年又裁新增工料
銀一千六百九十七兩七錢八分四釐雍正三年
又裁成肥曲廣鷄威清七遞夫役工食銀共一千
六百三十二兩六錢六分一釐一毫四絲九忽二
微四年磁州滏陽驛改歸廣屬原額工料銀七千
六百四十七兩五錢三分九釐十年照叢臺驛之
例改設夫馬驢騾實存工料銀九千二百三十兩
七錢五分四釐六毫八年裁臨叢二驛夫役工食
銀三百六十五兩九錢九分九釐四毫又裁臨叢
二驛夫馬工料改歸昌延等軍站銀一千三百六
十六兩一錢一分八釐四毫八絲又裁成安等七
遞夫馬工料銀一千九百四十七兩八分五釐三
毫六絲八忽三微七纖八沙八塵一埃八渺又裁
叢臺驛雜支銀七十一兩四錢一釐二毫三絲一
忽八微七纖一沙九年實存工料等銀二萬八千
七百六十四兩三錢八分七釐九絲七忽二微三
纖九沙五塵八埃七渺
永年縣臨洺驛在縣西四十五里臨洺鎮極衝現
存馬八十六匹夫四十三名驢二十頭夫役二十
名騾十六頭夫十名京報馬夫四名歸驛摃轎夫
八十名獸醫一名募夫兵快十名接逓皂隷二十
五名包軍十五名抄牌書手一名遞馬歸驛摃轎
夫六十名遞馬歸驛接遞皂隷二十五名歸驛所
摃轎夫三十名協濟摃轎夫十五名共銀九千九
百八十七兩三錢四分八釐六毫六絲六忽八微
七纖一沙遇閏按月加增驛丞掌之又有臨洺逓
運所亦在臨洺鎮
曲周縣僻遞現存馬六匹夫二名共銀七十一兩
一錢五分六釐三毫九絲二忽六微二纖七沙七
塵一埃二渺遇閏按月加增知縣掌之
肥鄉縣僻遞現存馬六匹夫六名共銀九十七兩
七分八釐六毫七忽一微四纖五沙一塵二埃遇
閏按月加增知縣掌之
鷄澤縣僻遞現存馬六匹夫三名共銀一百零一
兩二錢四分一釐一絲二微二纖一沙七塵遇閏
按月加增知縣掌之
廣平縣稍衝現存馬六匹夫三名共銀八十八兩
八錢七分五釐二毫九絲一忽二微五纖遇閏按
月加增知縣掌之
邯鄲縣叢臺驛在縣治西南明置極衝現存馬七
十五匹夫三十七名驢二十頭夫役二十名騾十
六頭夫十五名撥夫牌子五名京報馬夫二名歸
驛摃轎夫八十名獸醫一名包軍十五名抄牌書
手一名遞馬歸驛摃轎夫三十五名遞馬歸驛接
遞皂隷四十名歸驛所摃轎夫二十名共銀八千
八百九十三兩四分二釐七毫遇閏按月加增知
縣掌之舊又有遞運所在縣治西北明永樂十一
年置今廢
成安縣稍衝現存馬六匹夫三名共銀一百二十
一兩二錢八分八釐三毫三絲六忽四微三纖五
沙六塵五埃五渺遇閏按月加增知縣掌之舊有
乾侯驛在縣東今廢
威縣僻遞現存馬六匹夫三名共銀九十三兩八
錢四分二釐四毫一絲五忽八微遇閏按月加增
知縣掌之
清河縣僻遞現存馬六匹夫三名共銀七十九兩
七錢五分九釐七絲六忽八微八纖八沙四塵遇
閏按月加增知縣掌之
磁州滏陽驛在州治南一里極衝現存馬九十匹
夫四十五名驢二十頭抵留馬十匹驢夫四名抵
留馬夫四名車騾十六頭抵留馬十六匹車騾夫
十五名夫牌子五名抵留馬夫二十名摃轎夫二
百二十名遞送公文馬夫三名探馬夫四名馬牌
子二名獸醫二名雍正十一年實存工料銀九千
二百三十兩七錢五分四釐六毫遇閏按月加增
知州掌之
大名府
元城等八州縣遞馬夫工料原額銀九千五百四
十五兩二錢八分二釐九毫康熙十四十五兩年
共裁銀七千七百四十二兩二錢六分九釐七毫
二十年十二月二十日
恩詔復二應復銀三千八百七十一兩一錢三分四釐八
毫七絲一忽六微五纖五沙六塵二埃五渺雍正
三年十月裁摃轎接遞皂隷工食銀二千三百九
兩五錢八釐七毫三絲九忽一微三纖八年又雜
支銀二千二百七十三兩九錢一分五釐二絲一
忽三纖七塵五埃九年實裁存夫馬工料等銀一
千九十兩七錢二分四釐三毫五絲二忽五微四
纖六沙一塵二埃五渺
元城縣稍衝現存馬十匹夫五名共銀二百二十
八兩二錢三分八釐五毫六絲遇閏按月加增知
縣掌之舊有艾家口水驛在縣南街河之濱今廢
大名縣僻遞現存馬六匹夫三名共銀一百零八
兩遇閏按月加增知縣掌之
南樂縣僻遞現存馬四匹夫二名共銀七十二兩
遇閏按月加增知縣掌之
魏縣稍衝現存馬十匹夫五名共銀二百兩七錢
四分九釐遇閏按月加增知縣掌之
清豐縣僻遞現存馬六匹夫三名共銀一百一十
兩八錢二分七釐九毫五絲遇閏按月加增知縣
掌之舊有金堤驛在縣南今廢
東明縣僻遞現存馬六匹夫三名共銀一百一十
五兩九錢二分九釐五毫七絲二忽遇閏按月加
增知縣掌之
開州僻遞現存馬六匹夫三名共銀一百零五兩
八錢三分五釐四毫三絲七微四纖六沙一塵二
埃五渺遇閏按月加增知州掌之
長垣縣稍衝現存馬七匹夫三名共銀一百四十
九兩一錢四分三釐八毫八絲四忽八微遇閏按
月加增知縣掌之
宣化府
榆林土木鷄鳴宣化深井萬全懷安長安鵰鶚趙
州龍門雲州赤城東城西城蔚縣一十六驛遞夫
馬等項原額工料并馬匹草折銀一萬二千九百
二十四兩料豆一萬一千五百九十二石月米二
千八百八十三石六斗麥麩三千三百一十二石
康熙二十九年十一月榆林土木鷄鳴萬全懷安
五驛新增夫馬工料銀六千零三十兩四錢三分
又榆林土木鷄鳴宣化萬全懷安六驛新增銀五
千七百零八兩九錢一分三釐三十四年十一月
榆林土木鷄鳴宣化懷安萬全長安鵰鶚雲州赤
城十驛續增夫馬工料銀一萬九百九十四兩六
錢又長安鵰鶚雲州赤城四驛續增銀二千一百
一十六兩二錢七分七釐雍正八年裁新增續增
雜支銀一百八十八兩四錢二分又舊額項下改
歸軍站馬一百一十三匹馬夫五十六名半草折
工食等項銀二千一百九十七兩八錢料豆二千
八百四十七石六斗月米二百零三石四斗麥麩
八百一十三石六斗又蔚州於雍正六年四月二
十六日改歸直隷其裁存遞馬夫工料并官支共
銀一百六十七兩雍正十一年榆林土木雞鳴宣
化四驛共增添馬二十三匹馬夫一十一名半草
折工食等項銀四百五十五兩四錢料豆五百七
十九石六斗月米四十一石四斗麥麩一百六十
五石六斗雍正十二年實存工料等銀三萬六千
一十兩四錢料豆九千三百二十四石月米一千
七百二十一石六斗麥麩二千六百六十四石舊
有張家口驛在萬全
宣化縣宣化驛在縣南關舊曰宣府驛明永樂十
六年置康熙三十二年改名極衝現存馬八十二
匹夫七十五名摃轎夫一百四十六名馬牌子一
名䥷草喂馬夫四名共銀四千九百二十三兩料
豆一千五百六十二石四斗月米六百四十四石
四斗麥麩四百四十六石四斗遇閏按月加增知
縣掌之
雞鳴驛在縣東南六十里明永樂十六年置極
衝現存馬八十二匹夫七十八名摃轎夫五十六
名獸醫一名馬牌子二名䥷草喂馬夫八名共銀
四千四百一十八兩四錢料豆一千零五十八石
四斗月米三百二十四石麥麩三百零二石四斗
遇閏按月加增驛丞掌之
深井堡逓在縣南少西六十里僻遞現存馬四
匹夫二名共銀五十二兩八錢料豆一百石八斗
月米七石二斗麥麩二十八石八斗遇閏按月加
增知縣掌之
赤城縣雲州驛在縣北三十里明洪武初置次衝
現存馬四十二匹夫三十九名半摃轎夫二十一
名馬牌子一名䥷草喂馬夫四名共銀二千一百
五十五兩二錢料豆五百五十四石四斗月米一
百三十五石麥麩一百五十八石四斗遇閏按月
加增驛丞掌之
赤城驛在縣治東北明永樂中置雲門驛宣德
五年改今名次衝現存馬四十四匹夫四十一名
摃轎夫二十名馬牌子一名䥷草喂馬夫四名共
銀二千二百兩八錢料豆六百零四石八斗月米
一百三十三石二斗麥麩一百七十二石八斗遇
閏按月加增驛丞掌之
龍門縣長安驛在縣東南九十里明洪武初置豐
峪驛永樂九年改今名次衝現存馬四十二匹夫
四十名摃轎夫二十五名馬牌子一名䥷草喂馬
夫四名共銀二千二百二十一兩二錢料豆五百
五十四石四斗月米一百四十七石六斗麥麩一
百五十八石四斗遇閏按月加增驛丞掌之
鵰鶚驛在縣東四十五里明洪武初置浩嶺驛
永樂中改今名次衝現存馬四十三匹夫四十名
半摃轎夫二十一名馬牌子一名䥷草喂馬夫四
名共銀二千一百九十二兩料豆五百七十九石
六斗月米一百三十五石麥麩一百六十五石六
斗遇閏按月加增驛丞掌之
龍門城遞在縣西二十五里僻遞現存馬四匹
夫二名共銀五十二兩八錢料豆一百石八斗月
米七石二斗麥麩二十八石八斗遇閏按月加增
知縣掌之
趙州堡逓在縣西五十里僻遞現存馬四匹夫
二名共銀五十二兩八錢料豆一百石八斗月米
七石二斗麥麩二十八石八斗遇閏按月加增知
縣掌之
懷來縣榆林驛在縣東南三十里元置舊隸延慶
衛今改屬極衝現存馬九十匹夫八十二名摃轎
夫五十六名獸醫一名馬牌子二名䥷草喂馬夫
八名共銀四千六百二十六兩料豆一千二百九
石六斗月米三百三十四石八斗麥麩三百四十
五石六斗遇閏按月加增驛丞掌之
土木驛在縣西二十五里明置極衝現存馬八
十二匹夫七十八名摃轎夫五十三名獸醫一名
馬牌子二名䥷草喂馬夫八名共銀四千四百三
十一兩六錢料豆一千一十五石二斗月米三百
零九石六斗麥麩二百八十八石遇閏按月加增
驛丞掌之
蔚州僻遞現存馬六匹夫三名共銀一百六十七
兩遇閏按月加增知州掌之
蔚縣僻遞現存馬二匹夫一名共銀二十六兩四
錢料豆五十石四斗月米三石六斗麥麩一十四
石四斗遇閏按月加增知縣掌之
西寧縣東城遞在縣東六十里僻遞現存馬二匹
夫一名共銀二十六兩四錢料豆五十石四斗月
米三石六斗麥麩一十四石四斗遇閏按月加增
知縣掌之
西城遞在縣城僻遞現存馬二匹夫一名共銀二
十六兩四錢料豆五十石四斗月米三石六斗麥
麩十四石四斗遇閏按月加增知縣掌之
懷安縣懷安驛在縣北門外明初永樂十六年置
於左衛東門外名東門驛成化二十年改置於此
康熙三十二年改名極衝現存馬七十七匹夫七
十五名半摃轎夫四十七名獸醫一名馬牌子二
名䥷馬喂馬夫八名共銀四千二百三十一兩八
錢料豆九百零七石二斗月米二百七十九石麥
麩二百五十九石二斗遇閏按月加增知縣掌之
萬全驛在左衛南門外明正德八年置極衝現
存馬七十七匹夫七十五名半摃轎夫三十九名
獸醫一名馬牌子二名䥷草喂馬夫八名共銀四
千二百四兩八錢料豆八百三十一石六斗月米
二百四十六石六斗麥麩二百三十七石六斗遇
閏按月加增驛丞掌之
延慶州小馬站在州治東北明置今廢
易州
本州并清苑上陳二驛暨淶水縣遞馬原額正加
工料銀九千七百四十四兩六分康熙十四十五
兩年共裁銀七千四百七十三兩二錢六分二十
二年十二月二十日
恩詔復二應復銀三千七百三十六兩六錢三分雍正三
年裁摃轎夫接遞皂隷工食銀六百零六兩八年
共裁工料銀一千一百二十六兩二錢一分三毫
六絲二忽又裁雜支銀五百三十六兩六錢七分
十年牛車改設馬車加增工料銀二十八兩八錢
十二年晉省廣昌縣改隷工料銀一千七百五十
五兩通共實存工料銀五千五百二十二兩三錢
四分八釐六毫三絲八忽
本州僻遞現存馬八匹夫四名驢六頭共銀二百六
兩九錢九分九釐三毫九絲八忽遇閏按月加增
知州掌之
清苑驛在州治東北明洪武七年置稍衝現存
馬二十六匹車馬二匹騾三頭夫役共四十三名
半共銀一千七百兩七分四釐一毫九絲遇閏按
月加增知州掌之
上陳驛在州西九十里紫荆關城内明洪武七
年置於關東十五里後移於此稍衝現存馬二十
二匹車馬二匹驢四頭夫役共四十六名半共銀
一千七百六十五兩八錢八分二釐二毫五絲七
忽遇閏按月加增驛丞掌之舊有塔崖驛在淶水
縣西一百八十里紫荆關外明初置嘉靖中改為
河北驛隷易州後并入上陳驛又有遞運所今亦
裁
淶水縣稍衝現存馬十匹夫五名共銀一百八十
四兩三錢九分二釐八毫遇閏按月加增知縣掌
之
廣昌縣香山倒馬二驛現存馬六十五匹夫三十
二名半共銀一千七百五十五兩知縣掌之
冀州
本州并南宫等五縣遞馬原額工料銀四千二十
三兩二錢五分九釐七毫二絲六忽七微康熙十
四十五兩年共裁銀三千一百五十三兩二分八
釐二毫一絲七微二十年十二月
恩詔復二應復銀一千五百七十六兩五錢一分四釐一
毫五忽三微五纖雍正三年裁夫役工食銀八百
九十七兩四錢九分七釐八毫三絲八年又裁銀
九百零二兩五分六釐三絲八忽八微八纖雍正
九年實存工料等銀六百四十七兩一錢九分一
錢九分一釐七毫五絲二忽四微七纖
本州僻遞現存馬八匹夫三名共銀一百一十七
兩四錢二分八釐五毫九絲二忽遇閏按月加增
知州掌之
南宫縣稍衝現存馬八匹夫四名共銀一百四十
五兩一錢八分七釐二毫遇閏按月加增知縣掌
之
新河縣僻遞現存馬八匹夫四名共銀一百六十
七兩四錢九釐三毫六絲六忽五微二纖遇閏按
月加增知縣掌之
棗強縣今裁
武邑縣僻遞現存馬六匹馬夫二名共銀八十七
兩二錢一毫遇閏按月加增知縣掌之
衡水縣僻遞現存馬七匹馬夫三名共銀一百二
十九兩九錢六分六釐四毫九絲三忽九微五纖
遇閏按月加增知縣掌之
趙州
鄗城槐水二驛并二遞運所隆平等四縣遞馬原
額正加工料銀三萬一千六百一十四兩二錢五
分一釐七絲四忽八微康熙十四十五兩年共裁
銀一萬七千九百六十五兩四錢一分四釐八毫
三絲二忽八微二十年十二月
恩詔復二應復銀八千九百八十二兩七錢七釐四毫一
絲六忽四微二十一年又裁新增夫馬工料銀二
千四百二十一兩三錢六分雍正三年裁夫役工
食銀三百六十八兩三錢九分零二毫一絲四微
八年又裁雜支銀一千二百八十七兩一錢九分
四釐九毫九絲七忽又裁夫役工食銀二百四十
一兩二錢又裁改夫馬工料銀一千七百四十一
兩九錢三分九釐二毫三絲四忽十年牛車改設
馬車裁銀二百七十三兩六錢實存工料等銀一
萬六千二百九十七兩八錢五分九釐二毫一絲
七忽
本州鄗城驛在州治西明置極衝現存馬七十六
匹車馬二匹驢十二頭馬夫三十八名傳報撥馬
夫五名獸醫一名摃轎夫八十名書手二名接遞
皂隷四十名走遞牌夫三十名喂驢車夫夫頭五
名共銀七千九百四十五兩七錢四釐八毫遇閏
按月加增知州掌之又有遞運所在州治東
柏鄉縣槐水驛在州治西北明置極衝現存馬七
十七匹車馬二匹驢十二頭馬夫三十八名半傳
報撥馬夫五名獸醫一名摃轎夫八十名書手二
名察院門役三名接逓皂隷三十名走逓牌夫三
十名喂驢車夫夫頭五名共銀八千零五兩七錢
四釐八毫遇閏按月加增知縣掌之又有逓運所
在縣南門外
隆平縣僻遞現存馬三匹夫一名半共銀三十二
兩四錢遇閏按月加增知縣掌之
高邑縣僻遞現存馬四匹夫二名共銀七十二兩
遇閏按月加增知縣掌之
臨城縣僻遞現存馬六匹夫三名共銀七十九兩
九錢二分遇閏按月加增知縣掌之
寧晉縣僻遞現存馬八匹夫四名共銀一百六十
二兩一錢二分九釐六毫一絲七忽遇閏按月加
增知縣掌之
深州
本州并安平等三縣逓馬原設工料銀二千零一
十兩九錢三分三釐三毫康熙十四十五兩年共
裁銀一千四百四十三兩一錢一釐九毫五絲二
十年十二月二十日
恩詔復二應復銀七百二十一兩五錢五分九毫七絲五
忽雍正三年裁夫役工食銀四百零三兩八分六
釐三毫八年又裁銀四百三十六兩三錢九分七
釐八毫四絲五忽雍正九年實存工料等銀四百
四十九兩八錢九分八釐一毫八絲
本州僻遞現存馬七匹夫三名共銀一百三十八
兩四錢五分九釐五毫遇閏按月加增知州掌之
武強縣僻逓現存馬四匹夫一名共銀五十五兩
二錢九分六釐遇閏按月加增知縣掌之
饒陽縣僻逓現存馬八匹夫四名共銀一百四十
三兩二錢五分四釐六毫八絲遇閏按月加增知
縣掌之
安平縣僻遞現存馬六匹夫三名共銀一百一十
二兩八錢八分八釐遇閏按月加增知縣掌之
定州
永定驛并逓運所曲陽深澤二縣遞馬等項原額
工料銀一萬五千六百一十五兩九錢六分五釐
一毫五絲二忽康熙十四十五兩年共裁銀八千
三百三十三兩四錢八分三釐一毫五絲二忽二
十年十二月二十日
恩詔復二應復銀四千一百六十六兩七錢四分一釐五
毫七絲六忽二十一年又裁新增大馬工料銀四
百六兩七錢四分六釐雍正三年裁夫役工食銀
一百九十一兩二錢八年又裁雜支銀五百八十
兩七錢六分九釐五毫七絲六忽又裁改夫馬工
料銀八百四十二兩八錢雍正十年牛車改設馬
車裁銀九十兩實存工料等銀九千三百三十七
兩七錢八釐
本州永定驛在州治北明置極衝現存馬九十四
匹車馬二匹差驢二十頭馬夫四十二名傳報馬
夫九名獸醫一名歸驛摃轎夫一百名書手二名
跟役一名買辦夫一名燒火擔水夫二名接逓皂
隷四十名牌夫三十名喂驢赶車大小夫頭共六
名共銀九千一百三十四兩一錢八釐遇閏按月
加增知州掌之又有遞運所在州南門外
曲陽縣僻遞現存馬八匹夫四名共銀一百五十
二兩遇閏按月加增知縣掌之
深澤縣僻遞現存馬四匹夫二名共銀五十一兩
六錢遇閏按月加增知縣掌之
畿輔通志卷四十三
