欽定四庫全書
畿輔通志卷三十
戶口
賦以田科役由方制力役之徵舊矣周官制役之法
任以地之媺惡辨以國野之遠近均以歲之上下而
實則以家為率也顧其為役甚煩或於鄉或於官或
於兵佗若追胥守政治城郭溝渠涂巷共牛馬車輦
委輸六鄉皆然而大司徒掌稽國中及四郊都鄙之
夫家九比之數下逮族師閭胥無時不以校登民數
為務則畿輔戶役為尤艱矣漢唐以來名稍更而實
同名錯出則吏易緣以為奸自明定條鞭之法然後
名簡而弊清而地媺惡國野遠近歲上下之别則後
世無聞焉我
國家愛民如子恐民力不齊貧戶丁錢不能時輸乃酌
盈劑虚視地緩急稍均丁於地以紓丁困蓋天下有
貧丁無貧地役科於田則地與歲之别在其中矣而
其法尚未行於直隸雍正元年
皇上飭令畿輔丁役悉均於糧於是戶役之徵下丁弗擾
視條鞭之法愈益簡明矣夫民者天之心也戶口之
繁以徵昌運非徒制役而已周官孟冬祀司民小司
寇獻民數於王王拜受之登於天府明制每歲郊祀
中書省以戶籍陳壇下薦之天祭畢而蔵之其重若
此我
聖祖仁皇帝膺圖既久念生齒益繁
特降德音丁口編審如例而丁錢永不加增蓋數千年以
來所未有之盛事煌煌
聖典垂為世法庶幾天下後世知戶口之重不專在力役
之徵而民數之稽其義至深遠焉耳
漢
漁陽郡戶六萬八千八百二口二十六萬四千一百
一十六右北平郡戶六萬六千六百八十九口三十
二萬七百八十遼西郡戶七萬二千六百五十四口
三十五萬二千三百二十五涿郡戶十九萬五千六
百七口七十八萬二千七百六十四渤海郡戶二十
五萬六千三百七十七口九十萬五千一百一十九
廣陽郡戶二萬七百四十口七萬六百五十八趙國
戶八萬四千二百二口二十四萬九千九百五十二
鉅鹿郡戶十五萬五千九百五十一口八十二萬七
千一百七十七常山郡戶十四萬一千七百四十一
口六十七萬七千九百五十六清河郡戶二十萬一
千七百七十四口八十七萬五千四百二十二河間
國戶四萬五千四十三口十八萬七千六百六十三
中山國戶十六萬八百七十三口六十六萬八千八
十信都國戶六萬五千五百五十六口三十萬四千
三百八十四正定國戶三萬七千一百二十六口十
七萬八千六百一十六廣平國戶二萬七千九百八
十四口十九萬八千五百五十八東郡戶四十萬一
千二百九十七口一百六十五萬九千二十八上谷
郡戶三萬六千八口十一萬七千七百六十二
按西漢戶口元始二年為最盛故地理志舉以為
數
後漢
漁陽郡戶六萬八千四百五十六口四十三萬五千
七百四十右北平郡戶九千一百七十口五萬三千
四百七十五遼西郡戶一萬四千一百五十口八萬
一千七百一十四涿郡戶十萬二千二百一十八口
六十三萬三千七百五十四渤海郡戶十三萬二千
三百八十九口一百一十萬六千五百廣陽郡戶四
萬四千五百五十口二十八萬六百趙國戶三萬二
千七百一十九口一十八萬八千三百八十一鉅鹿
郡戶十萬九千五百一十七口六十萬二千九十六
常山國戶九萬七千五百口六十三萬一千一百八
十四清河國戶十二萬三千九百六十四口七十六
萬四百一十八河間國戶九萬三千七百五十四口
六十三萬四千四百二十一中山國戶九萬七千四
百一十二口六十五萬八千一百九十五安平國戶
九萬一千四百四十口六十五萬五千一百一十八
東郡戶十三萬六千八十八口六十萬三千三百九
十三上谷郡戶一萬三百五十二口五萬一千二百
四
按後漢戶口莫盛于永夀三年郡國志所載即是
年數也
晉
燕國戶二萬九千范陽國尸一萬一千上谷郡戶四
千七十北平郡戶五千遼西郡戶二千八百廣寗郡
戶三千九百三十渤海郡戶四萬趙國戶四萬二千
鉅鹿國戶一萬四千常山郡戶二萬四千中山國戶
三萬二千清河國戶二萬二千安平國戶二萬一千
河間國戶二萬七千章武國戶一萬三千高陽國戶
七千博陵國戶一萬廣平郡戶三萬五千二百陽平
郡戶五萬一千頓邱郡戶六千三百濮陽國戶二萬
一千
按晉書地理志所載蓋太康元年西晉極盛時戶
口數也
魏
幽州燕郡戶五千七百四十八口二萬二千五百五
十九范陽郡戶二萬六千八百四十八口八萬八千
七百七漁陽郡戶六千九百八十四口二萬九千六
百七十安州密雲郡戶二千二百三十一口九千一
十一廣陽郡戶二千八口八千九百一十九安樂郡
戶一千一百一十六口五千二百一十九南營州樂
良郡戶四十九口二百三昌黎郡戶五百九口二千
六百五十八東燕州平昌郡戶四百五十口一千七
百一十三上谷郡戶九百四十二口三千九十三平
州遼西郡戶五百三十七口一千九百五北平郡戶
四千三百口一千八百三十六瀛州高陽郡戶三萬
五百八十六口十四萬一百七河間郡戶三萬五千
八百九口十四萬八千五百六十五章武郡戶三萬
八千七百五十四口十六萬二千八百七十滄州浮
陽郡戶二萬六千八百八十口九萬八千四百五十
八冀州長樂郡戶三萬五千六百八十三口十四萬
三千一百四十五渤海郡戶三萬七千九百七十二
口一十四萬四百八十二武邑郡戶二萬九千七百
七十五口一十四萬四千五百七十九定州中山郡
戶五萬二千五百九十二口二十五萬五千二百四
十二常山郡戶五萬六千八百九十口二十四萬八
千六百二十二鉅鹿郡戶二萬七千一百七十二口
一十三萬二百三十九博陵郡戶二萬七千八百一
十二口一十三萬五千七北平郡戶一萬三千三十
四口六萬五千一百二殷州趙郡戶三萬一千八百
九十九口一十四萬八千三百一十四鉅鹿郡戶一
萬三千九百九十七口五萬八千五百四十九南趙
郡戶三萬二千四十六口十五萬一百一十三司州
廣平郡戶二萬三千七百五十口十萬三千四百三
北廣平郡戶一萬六千六百九十一口九萬一千一
百四十八廣宗郡戶一萬三千二百六十二口五萬
五千八百九十七頓邱郡戶一萬七千一十二口八
萬七千六十三清河郡戶二萬六千三十三口十二
萬三千六百七十
按後魏戶口正光以前倍於晉之太康作史時已
不可考惟錄東魏武定之世為志
隋
涿郡戶八萬四千五十九漁陽郡戶三千九百二十
五安樂郡戶七千五百九十九北平郡戶二千二百
九十九上谷郡戶三萬八千七百河間郡戶十七萬
三千八百八十三博陵郡戶十萬二千八百一十七
恒山郡戶十七萬七千五百七十一信都郡戶十六
萬八千七百一十八趙郡戶十四萬八千一百五十
六襄國郡戶十萬五千八百七十三武安郡戶十一
萬八千五百九十五清河郡戶三十萬六千五百四
十四武陽郡戶二十一萬三千三十五
按隋之戶口以大業五年為盛隋地理志所載蓋
即是年之數
唐
幽州戶六萬七千二百四十三口三十七萬一千三
百一十二檀州戶六千六十四口三萬二百四十六
薊州戶五千三百一十七口一萬八千五百二十一
平州戶三千一百一十三口二萬五千八十六媯州
戶二千二百六十三口一萬一千五百八十四易州
戶四萬四千二百三十口二十五萬八千七百七十
九滄州戶十二萬四千二十四口八十二萬五千七
百五冀州戶十一萬三千八百八十五口八十三萬
五百二十深州戶一萬八千八百二十五口三十四
萬六千四百七十二瀛州戶九萬八千一十八口六
十六萬三千一百七十一莫州戶五萬三千四百九
十三口三十三萬九千九百七十二定州戶七萬八
千九十口四十九萬六千六百七十六鎮州戶五萬
四千六百三十三口三十四萬二千一百三十四趙
州戶六萬三千四百五十四口三十九萬五千二百
三十八洺州戶九萬一千六百六十六口六十八萬
三千二百八十邢州戶七萬一百八十九口三十八
萬二千七百九十八貝州戶十萬一十五口八十三
萬四千七百五十七魏州戶十五萬一千五百九十
六口一百一十萬九千八百七十三蔚州戶五千五
十二口二萬九百五十八
按唐戶口莫盛於開元天寶地理志蓋以開元二
十八年戶部帳為正者也其新武二州本志云闕
涿景澶惠四州俱置於開元以後故志中皆無戶
口
又按元和郡縣圖志太平寰宇記俱有開元戶數
與此互異蓋二書又據一年故也今因二書所紀
不全故捨彼而錄此元和郡縣圖志有元和戶數
不及開元之盛太平寰宇記有太平興國戶數不
及崇寧之盛故俱未錄
遼
析津府析津縣戶二萬宛平縣戶二萬二千昌平縣
戶七千良鄉縣戶七千潞縣戶六千安次縣戶一萬
二千永清縣戶五千武清縣戶一萬香河縣戶七千
玉河縣戶一千漷隂縣戶五千順州懷柔縣戶五千
檀州密雲縣戶五千行唐縣戶三千涿州范陽縣戶
一萬固安縣戶一萬新城縣戶一萬歸義縣戶四千
易州易縣戶二萬五千淶水縣戶二萬七千容城縣
戶五千薊州漁陽縣戶四千三河縣戶三千玉田縣
戶三千景州遵化縣戶三千平州盧龍縣戶七千安
喜縣戶五千望都縣戶三千灤州義豐縣戶四千馬
城縣戶三千石城縣戶三千營州廣寧縣戶三千大
同府懷安縣戶三千宏州永寧縣戶一萬奉聖州永
興縣戶八千礬山縣戶三千龍門縣戶四千望雲縣
戶一千歸化州文德縣戶一萬可汗州懷來縣戶三
千儒州縉山縣戶五千蔚州靈仙縣戶二萬定安縣
戶一萬
按遼地理志所屬直隸三分之一其戶數視宋金
俱不及而視元則稍過之蓋有遼極盛之數也
宋
霸州崇寧戶一萬五千九百一十八口二萬一千五
百一十六滄州崇寧戶六萬五千八百五十一口一
十一萬八千二百一十八清州崇寧戶六千六百一
十九口一萬二千七十八冀州崇寧戶六萬六千二
百四十四口一十萬一千三十深州崇寧戶三萬八
千三十六口八萬三千七百一十永清軍崇寧戶三
萬四千一百九十三口三萬九千二十二河間府崇
寧戶一萬一千九百三口六萬二百六莫州崇寧戶
一萬四千五百六十口三萬一千九百九十二雄州
崇寧戶一萬三千一十三口五萬二千九百六十七
保州崇寧戶二萬七千四百五十六口二十三萬二
百三十四順安軍崇寧戶八千六百五口一萬六千
五百七十八安肅軍崇寧戶七千一百九十七口一
萬四千七百五十一廣信軍崇寧戶四千四百四十
五口八千七百三十八中山府崇寧戶六萬五千九
百三十五口一十八萬六千三百五祁州崇寧戶二
萬四千四百八十四口四萬九千九百七十五正定
府崇寧戶九萬二千三百五十三口一十六萬三千
一百九十七慶源府崇寧戶三萬四千一百四十一
口六萬一百三十七洺州崇寧戶三萬八千八百一
十七口七萬三千六百信德府崇寧戶五萬三千六
百一十三口九萬五千五百五十二恩州崇寧戶五
萬一千三百四十二口八萬五千九百八十六大名
府崇寧戶十五萬五千二百五十三口五十六萬八
千九百七十六開德府崇寧戶三萬一千八百七十
八口八萬二千八百二十六信安軍崇寧戶七百一
十五口一千四百三十七保定軍崇寧戶一千二十
九口二千四百八十四磁州崇寧戶三萬六千四百
九十一口九萬六千九百二十二
按宋戶口莫盛於崇寧故宋史取以為志其燕山
府涿檀順薊景平經儒易營武蔚媯奉聖歸化十
五州崇寧時尚屬遼宣和四五年間始屬宋尋入
於金故宋史地理志俱但有地名而無戶口
金
大興府戶二十二萬五千五百九十二涿州戶一十
一萬四千九百一十二霸州戶四萬一千二百七十
六通州戶三萬五千九十九順州戶三萬三千四百
三十三薊州戶六萬九千一十五平州戶四萬一千
七百四十八灤州戶六萬九千八百六德興府戶八
萬八百六十八蔚州戶五萬六千六百七十四宣德
州戶三萬二千一百四十七易州戶四萬一千五百
七十七滄州戶一十萬四千七百七十四清州戶四
萬七千八百七十五冀州戶三千六百七十深州戶
五萬六千三百四十景州戶六萬五千八百二十八
河間府戶三萬一千六百九十一獻州戶五萬六百
三十二雄州戶二萬四百一十一保州戶九萬三千
二十一安州戶三萬五百三十二安肅州戶一萬二
千九百八十遂州戶一萬一千一百七十四蠡州戶
二萬九千七百九十七中山府戶八萬三千四百九
十祁州戶二萬三千三百八十二正定府戶一十三
萬七千一百三十七威州戶八千三百一十沃州戶
三萬八千一百八十五洺州戶七萬三千七十邢州
戶八萬二百九十二大名府戶三十萬八千五百一
十一開州戶三萬三千八百三十六莫州戶二萬二
千九百三十三磁州戶六萬三千四百一十七
按今直隸之屬金者兼遼宋故地戶數合遼宋而
倍之雖漢唐極盛之數不是及矣
元
大都路戶一十四萬七千五百九十口四十萬一千
三百五十上都路戶四萬一千六十二口一十一萬
八千一百九十一永平路戶一萬三千五百一十九
口三萬五千三百保定路戶七萬五千一百八十二
口一十三萬九百四十正定路戶一十三萬四千九
百八十六口二十四萬六百七十順德路戶三萬五
百一口一十二萬四千四百六十五廣平路戶四萬
一千四百四十六口六萬九千八十二大名路戶六
萬八千六百三十九口一十六萬三百二十九河間
路戶七萬九千二百六十六口一十六萬八千五百
三十六
按元地理志戶口用至元七年抄籍數為正至元
二十七年至順元年又俱籍之其數各增於前然
終不及金時三分之一蓋戶數視前為最少而本
志以為漢唐極盛之際有不及焉何也
明
順天府大興縣編戶三十六里宛平縣編戶七十五
里順義縣編戶二十七里昌平縣編戶二十七里良
鄉縣編戶二十五里密雲縣編戶一十九里懷柔縣
編戶一十四里固安縣編戶三十八里永清縣編戶
二十一里東安縣編戶四十四里香河縣編戶十里
通州編戶三十二里三河縣編戶三十五里武清縣
編戶二十八里漷縣編戶一十五里寶坻縣編戶三
十二里涿州編戶四十六里房山縣編戶一十六里
霸州編戶三十一里文安縣編戶三十四里大城縣
編戶二十三里保定縣編戶六里薊州編戶二十六
里玉田縣編戶一十八里豐潤縣編戶二十二里遵
化縣編戶二十里平谷縣編戶一十三里
永平府盧龍縣編戶一十五里遷安縣編戶二十九
里撫寧縣編戶一十七里昌黎縣編戶二十六里灤
州編戶二十七里樂亭縣編戶二十七里
保定府清苑縣編戶一十四里滿城縣編戶一十一
里安肅縣編戶一十六里定興縣編戶二十一里新
城縣編戶三十六里唐縣編戶二十二里博野縣編
戶二十一里慶都縣編戶八里容城縣編戶六里完
縣編戶一十八里蠡縣編戶二十七里雄縣編戶一
十七里祁州編戶一十四里深澤縣編戶一十一里
束鹿縣編戶一十七里安州編戶二十二里高陽縣
編戶一十四里新安縣編戶一十一里易州編戶三
十八里淶水縣編戶二十五里
河間府河間縣編戶二十五里獻縣編戶二十四里
阜城縣編戶二十五里肅寧縣編戶一十三里任邱
縣編戶三十二里交河縣編戶一十四里清縣編戶
六里興濟縣編戶一十里靜海縣編戶一十五里寧
津縣編戶二十二里景州編戶二十八里吳橋縣編
戶一十一里東光縣編戶七里故城縣編戶八里滄
州編戶二十七里南皮縣編戶九里鹽山縣編戶二
十三里慶雲縣編戶一十一里
正定府正定縣編戶一十三里井陘縣編戶一十三
里獲鹿縣編戶一十二里元氏縣編戶一十七里靈
夀縣編戶一十三里藁城縣編戶一十四里欒城縣
編戶一十二里無極縣編戶一十三里平山縣編戶
二十一里阜平縣編戶一十一里定州編戶三十四
里新樂縣編戶一十一里曲陽縣編戶二十五里行
唐縣編戶二十二里冀州編戶一十七里南宫縣編
戶二十里新河縣編戶一十二里棗強縣編戶一十
七里武邑縣編戶二十三里晉州編戶一十七里安
平縣編戶一十四里饒陽縣編戶一十七里武強縣
編戶一十四里趙州編戶一十七里栢鄉縣編戶一
十里隆平縣編戶一十一里高邑縣編戶一十里臨
城縣編戶一十三里贊皇縣編戶一十二里寧晉縣
編戶一十八里深州編戶一十七里衡水縣編戶七
里
順德府邢臺縣編戶二十八里沙河縣編戶一十九
里南和縣編戶一十三里廣宗縣編戶一十三里鉅
鹿縣編戶一十三里唐山縣編戶一十四里内邱縣
編戶一十八里任縣編戶一十三里
廣平府永年縣編戶二十九里曲周縣編戶二十八
里肥鄉縣編戶二十六里雞澤縣編戶九里廣平縣
編戶一十七里邯鄲縣編戶二十七里成安縣編戶
三十四里威縣編戶八里清河縣編戶六里
大名府元城縣編戶六里大名縣編戶一十一里南
樂縣編戶二十里魏縣編戶三十六里清豐縣編戶
二十五里内黃縣編戶二十里濬縣編戶四十里滑
縣編戶六十七里開州編戶六十八里長垣縣編戶
四十六里
隆慶州編戶一十四里永寧縣編戶五里
保安州編戶七里
河南彰德府磁州編戶三十八里
山西大同府蔚州編戶一十六里(已上詳天順統志)
按明洪武十四年創編賦役黃冊以一百一十戶
為一里如大興縣三十六里則三千九百六十戶
宛平縣七十五里則八千二百五十戶之類是也
宣化府屬宣化龍門等縣明時皆置衛所不在編
戶里之内今大名府屬之濬滑内黃三縣改屬河
南山西之蔚州改屬宣化府河南之磁州改屬廣
平府其編戶之數稍不符云
北京畿
洪武二十六年戶三十三萬四千七百九十二口一
百九十二萬六千五百九十五
弘治四年戶三十九萬四千五百口三百四十三萬
五百三十七
萬歴六年戶四十二萬五千四百六十三口四百二
十六萬四千八百九十八(已上詳明職方圖)
按歴代州郡治之在今直隸布政司者其戶數西
漢二百三萬八千四百二十四後漢一百一十七
萬三千六百七十九晉四十二萬一千三百後魏
六十三萬五千四十二隋一百六十五萬一千七
百四唐一百一十五萬一千一百七十遼三十三
萬四千宋九十萬一百一十八金二百二十七萬
七千一百三十一元六十三萬八千一百九十其
口數西漢八百七十四萬三百六十後漢七百三
十七萬六千二百一後魏二百八十萬六千六十
八唐七百九十八萬七千八十二宋二百二十五
萬八千四百二十八元一百四十四萬八千九百
五而晉隋遼金四史之口數無傳焉以今計之西
漢之盛率十戶為四十八口有奇東漢十戶為五
十二口後魏十戶為四十四口有奇唐十戶為五
十八口有奇宋十戶為二十一口有奇元十戶為
二十二口有奇明洪武中十戶為五十九口有奇
弘治初十戶為八十口有奇萬歴初十戶為百口
有奇此其大較也
畿輔通志卷三十
