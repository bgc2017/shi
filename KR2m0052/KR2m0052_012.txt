馬政紀卷十二
明楊時喬撰
各邊鎮行太僕寺苑馬寺茶馬司十二
書曰明王慎德四夷咸賓此謂内順治語曰天子有道
守在四夷此謂外威嚴皆國家閒暇所當早見而預謨
者我太祖高皇帝驅強敵於漠外北邊置遼東山西陜
西甘肅諸巨鎮各設行太僕寺理各州縣及衛所軍民
成祖文皇帝徙都北平即今京師六駕敵庭邊地咸平
而以古幽冀地處諾延三衛附邇京師慎守斯難各于
遼山西甘設苑馬寺理監苑官牧又有洮河等三茶馬
司四川茶馬司以易番馬環地理以周長計之東自鴨
綠西抵松潘幾萬里皆古燕趙晉秦故地所謂戎馬之
場者也其後革北平又革甘肅苑馬寺又革山西行太
僕寺嘉靖間裁減遼東行太僕寺苑馬卿少卿諸官以
司道兼管馬政惟陜西二寺如舊亦皆兼管司道兵備
事務其所沿革日異條治屢更其于順治威嚴未知其
于二祖舊章不愆不忘為何如者在諸寺司各有志事
體亦于太僕寺無預不俟紀特以皆属馬政謹略以其
設寺司建官聯初蹟紀之以昭馬政大凡云
各行太僕寺
洪武三十年二月十三日後軍都督府同五軍都督府
官早於奉天門奉聖旨如今山西等都司開設行太僕
寺恁都督府行文書去說與都司衛所知道這箇衙門
職專提調馬匹比較孳生但有作弊虧欠馬匹許令本
寺舉問品職雖小所掌事重如同御史出巡按治該管
指揮千百戶衛所鎮撫首領官吏務要將所養一應馬
騾盡數開報聽從本寺官點視提督敢有非禮抗拒許
本寺官奉聞拏問欽此
山西行太僕寺(今革)
(寺在太原府治城内所卿一少卿一寺丞一主簿一政職掌管轄山西都司属太原左等衛所并山西布)
(司所属州縣驛官軍民壯土兵騎操孳牧馬騾并駒州太原左太原右太原前平陽鎮西汾州安東振武朔)
(潞州等衛又保德州山隂沁州寧化馬邑等千戶所闕其後闕年裁革卿少卿各官以口北等道懷來等道)
(各司道管理本鎮馬政隆慶以前尚存主簿一)
遼東行太僕寺(今革)
(寺在遼東城内都卿一少卿一寺丞一主簿一騎職掌比較印烙遼東司所属定遼等二十五衛所操馬)
(匹陽定遼左定遼右定遼中定遼前定遼後鐵嶺東寧瀋中海州蓋州金州復州義州遼海三萬廣寧左屯)
(廣寧右屯廣寧中屯廣寧前屯廣寧後屯廣寧廣寧左廣寧右廣寧中寧遠等衛弘治二年該太僕寺卿王)
(霽奏于永平府所属州縣選取孳牧堪以作種馬一千匹送至山海關著落該寺差官帶領軍士前來領回作)
(種其後祗卿一瀋嘉靖闕又年間卿仍舊隆慶闕年裁減以遼海東寧陽等道以開原等道各司道管理)
(本鎮馬政見存主簿一)
陜西行太僕寺(今照舊)
(寺在平涼府東卿洪武初於指揮秦虎宅治事三十年建今處卿一少一寺丞二主簿一職掌管轄陜西)
(都司所屬西安等二十八衛鳳翔等二十六所沿邊營堡府州縣官軍民壯騎操并印烙苑馬寺比較固原平)
(涼慶陽秦州四衛孳牧延嘉靖三年該御史陳奏設添少卿一分管地方一在綏一在寧夏駐劄其正卿專)
(理堂事併巡視附近固原等衛監苑馬孳牧馬匹其寺丞監閘洮河漢中潼關鳳翔等其後革寺丞一員嘉)
(靖七年以少卿寺丞分管各府地方馬政事例行令二寺分管内陜西都司所轄衛所令陜西行太僕寺卿寺)
(丞分管陜西行都司所轄衛所令甘肅行太僕寺卿與寺丞分管宣德七年令法司及陜西布按二司雜犯)
(死罪應充軍者發陜西行太僕寺養馬嘉靖間各官如舊隆慶闕年裁減至萬歷闕年又以卿少卿不能統)
(攝各府州縣體勢難行馬政日壊始議兼司道帶管各兵備事務至今以卿一兼司道總理中路馬政駐劄平)
(涼少卿兼司道一分管東路駐劄平涼一分管延綏駐劄定邊又以靖虜兵備司道管本鎮馬政見存主簿一)
甘肅行太僕寺
(寺在行都司城内事卿一少卿一寺丞二主簿一三職掌比較印烙行都所属甘州等十二衛鎮夷等所)
(騎操馬匹浪甘州左甘州右甘州中甘州前甘州後永昌涼州莊鎮番山丹西寧肅州等衛古浪鎮夷莊浪)
(等千戶所一正統三年革苑馬寺馬人此又本寺亦如陜西例卿兼司道總理馬政駐劄甘州以莊浪兵)
(備兼理莊西馬政見存主簿一)
以上各行太僕寺
各苑馬寺
永樂三年初設陜西及甘肅二苑馬寺永樂四年設北
平苑馬寺遼東苑馬寺成祖先命甘肅總兵官西寧侯
宋晟寧夏總兵官左都督何福度地設置又勅晟等曰
今設苑馬寺以廣孳牧每寺統六監監統曰苑寺置卿
少卿寺丞監置正副苑立圍長以率牧馬之夫春月草
長則放馬入苑冬月草枯則收飼之今先設四監爾處
應有牧馬宜分配與之凡回回韃靼以馬至者或全市
或市其半牝馬則盡市之以給四監其監之未設者即
按視水草便利可立處遣人以聞馬政重事其加意精
思有可行者悉宜條奏毋有所隠凡苑視其地里廣狹
為上中下三等上苑牧馬萬匹中苑七千匹下苑四千
四苑有圍長一圍長率夫五十每夫牧馬十匹
遼東苑馬寺
(寺在都司治西正永樂五年設弘治間撫臣奏移於蓋州南永寧監德間奏復遼陽城即舊察院改為苑)
(馬寺卿一少卿一寺承二主簿一六監二十四苑昇平監管甘泉古城安山河隂四苑新吕監管夾河駝山龍)
(堂耀川遼何監管黃山石城沙河馬鞍四苑長平監管平川平山新安廢平安市監管南豐名山高平長川四)
(苑永寧監管復州深河龍潭清河四苑設監正副各監錄事一苑設圍長一永樂十九年苑馬寺卿方奏請)
(裁革苑馬寺令行太僕寺領之上命行在吏兵二部議苑馬舊例不可革苑馬寺留卿丞主簿各一永寧監正)
(錄事各一後丞革止存卿一主簿一監正一圍長二後裁去監五苑二十有二正統十一年又設復州龍潭)
(二苑靖景泰四年裁革止存永寧一監清河深河二苑嘉年間照舊隆慶闕年裁減冗員又以官多馬少)
(併入行太僕寺卿軍人以遼海東寧滀陽司道開原司道各兼管本鎮馬政于是馬政太僕俱革其官民牧不)
(分今見存主簿一永寧監正一管理二苑)
陜西苑馬寺
(寺在平涼府東八十步少永樂四年於指揮杜諒宅治事十五年建今處卿一卿二寺丞四主簿六監)
(三十四苑長樂監管聞城廢寧安定弼隆四苑靈武監管清平慶陽萬安定邊同川監管天興安勝永康嘉四)
(苑威遠監管武安泰和隴陽保川四苑熙春監管康樂會寧鳳林香泉四苑順寧監管雲驥永昌昇平延寧四)
(苑監設正副各一苑設圍長一三弘治二年巡撫都御史蕭禎奏請裁革少卿一寺丞長樂靈武每監監副)
(二清弘治十七年都御史楊一清題復寺丞二廣寧黑水平萬安圍長各一後復裁革止存正卿一宣德)
(間廢同川等四監弼隆等一十九苑存長樂靈武二監長樂轄開城安定廣寧三苑靈武轄清平萬安二苑)
(成化間巡撫都御史余子俊奏將先年裁革甘肅苑馬寺撥來黑水口養馬恩軍一百名添設黑水苑属長樂)
(共二監六苑嘉靖間如舊隆慶闕年裁減寺丞僉萬歷闕年後至今一如行太僕寺例本寺卿一兼事總)
(理馬政駐劄平涼少卿一兼僉事分東路馬政駐劄平涼主簿一見存黑水開城安定廢寧武安清平萬安七)
(監各監正一)
甘肅苑馬寺(今革)
(寺在甘州城監卿一少卿一寺丞二主簿一祁四監二十四苑春泉管廢收紅崖麒麟温泉四苑連監管)
(西寧永安大通古城四苑武威監管和寧洪水大川寧番四苑安定監管武勝大山永寧青山四苑又多廢損)
(故有是命四永樂十三年遣御史三員巡督陜西茶馬正統十年停止茶馬金牌後每歲遣行人四員巡)
(察私販自潼關以西至甘肅等處通行禁革番性少食五穀日用乳酪非茶不飽以茶易馬彼此俱利後因為)
(北邊數警故暫停前例而又恐私茶盛行官茶阻滯故歲遣行人巡禁之成化二年復命以茶及青稞易馬)
(兵部題陜西各邊正在禦敵節奏缺馬征操令陜西布按二司各委官前去查勘比先年間運去官茶盤驗中)
(者就彼互市茶如不敷暫那戶部銀五萬兩送去糴買青稞换兒騸馬給軍騎操騍馬送苑馬寺作種候邊方)
(馬數充足停止馬成化三年罷行人巡茶歲以御史二員更替巡視市就行給與邊軍騎操北邊告警官軍)
(不得前去交換茶馬司堆積年久朽爛而各處官豪勢要販買作弊私茶盛行巡撫項忠議以行人巡視人不)
(知忌改差御史照興販私茶事例懲問人知畏法不敢違犯則番人自然用馬交易前項見在官茶就附近城)
(垣去處互市所市上中等馬酌量增添給軍騎操俱成化七年准御史領勅巡撫陜西馬題稱先年易馬係)
(重臣賫執金牌親詣番族今既專委巡茶御史必得齎捧勅書庶可懾服外夷成化十一年罷御史仍以行)
(人巡視及行布按二司委官招番買馬馬成化十四年復罷行人改遣御史一員領勅專理茶每歲一代遂)
(為定例其易馬須四歲以上六歲以下高大堪中者方准收買兒騸馬就彼給各邊騎操騍兒送苑馬寺孳牧)
(如有縱容軍民通同中賣老病馬匹者御史同兵備及苑馬寺官驗視退回仍指實參究成化十五年令巡)
(茶招番易馬不拘年例願來者聽後茶馬不行西番時入侵擾成化十九年西番潘松等族反巡撫都御史)
(馬文昇調兵征𠞰斬首八十三級令弘治五年奏准每年招易毋多增馬數坐派軍衛逼漢人代納及收買)
(不堪以致倒死負累解送官舍補賠吏部聽選監生吳惠奏准稱招番茶易馬之時止許兩平交易堪以騎操)
(孳牧大馬不許坐派漢人代納及多增無用小馬本部議行陜西巡茶御史每年易馬務要看驗堪中騎操孳)
(養之數不拘多寡發去苑馬寺各監牧養并各邊給軍騎操毋再多增馬數坐派軍衛逼令漢人代納却作番)
(人姓名及收買矮小不堪馬匹負累解送官舍賠補兵部覆題奏聖旨是弘治八年議准招易馬匹兒騸馬)
(要四歲以上不必解寺就給與各衛領養騍馬亦要高大發苑馬寺作種瘦損倒失者比較追賠弘治十年)
(奏准茶易馬除就彼給軍外其餘差官陸續解赴苑馬寺交割俵養陜西苑馬寺卿羅綺奏稱洮河西寧茶易)
(番馬俱肥壯無病差舍餘管解通同受財抵换又將沿途應付草料尅減今後務將易完茶馬除兒馬騸馬給)
(邊騎操外將發寺收養馬匹或一百匹或二百匹為一運選差素有廉恥千百戶一二員沿途經過去處差撥)
(人役餧飼牽送至前途官司一體應付解赴苑馬寺交割發去監苑給軍領養敢有似前尅减草料瘦損倒死)
(及盜賣抵換馬匹者事發解官提問監候追完日發落弘治十五年詔御史用心巡理勿再召商中茶監察)
(御史王紹奏洪武永樂間茶馬之法三年一次官運保寧等處茶於西寧等茶司易馬後此例不行仍取漢中)
(等處民納茶及巡獲私茶充用歲遣行人巡視成化初始專差監察御史當時易馬歲以萬計加之寺監所牧)
(足給邊用近年以來十不及一蓋緣私茶之禁不行而召商報中之弊復有以啓之請停開中之例仍以民間)
(所納并巡獲私茶與番馬及時互市馬弘治十六年准奏仍命三年一次齎奉金牌發茶易楊一清以巡撫)
(兼茶馬上疏言唐世回紇入貢已以馬易茶至宋熙寧間乃有以茶易馬之制所謂以摘山之利而易充廐之)
(良戎人得茶不能為我害中國得馬足以為我利計之得者宜無出此至我朝納馬謂之差發如田之有賦身)
(之有庸必不可少彼既納馬而酬以茶我體既尊彼欲亦遂較之前代曰互市曰交易輕重得失較然可知國)
(初處降夷各分部落隨所指撥地方安置住劄授之官秩聮絡相承以馬為科差以茶為酬價使知雖遠外小)
(夷皆王官王民志向中國不敢背叛且如一背中國則不得茶無茶則病且死以是羈縻之賢於數萬甲兵矣)
(此制西番以控北邊之上策頃自金牌制廢私販盛行雖有撫諭巡茶之官卒莫之能禁坐失茶馬之利垂六)
(十年豈徒邊方缺馬騎征將來遠夷既不仰給我茶敢謂與中國不能干涉意外之憂或從此生乞遣廷臣齎)
(捧上號金牌會同臣等不須動調官軍深入番族止在三衛住劄調取原降下號金牌納馬給茶厚加賞勞事)
(完齎繳金牌以後三年一次奉行中間二年仍照常曉諭有情願者聽來將馬易茶敢有不受約束招調不來)
(量調番漢官兵問罪誅𠞰以警其餘先是李東陽嘗論茶馬云馬者士之所資况與敵戰尤為急務茶馬之制)
(其上馬為斤八十中者六十下者四十最為西邊大利自金牌制廢私茶盛行有司又屢以敝茶紿番族甚或)
(有賊殺其人者番既憾於失信又利於私易亦往往以羸馬應故事使番地多良馬而西邊闕於用甚為非便)
(臣謹按王忠嗣在朔方河東互市高估馬價諸國争賣馬於唐邊馬少唐兵益壯今宜勅禁御史及陜西布政)
(二司揭榜招諭明立恩信復金牌之制嚴收良茶頗增舊價上者二百下者亦不減一百彼貪於高價則私市)
(不得行我便於多馬則微利不足䘏以一歲八十四萬之課所得亦不減千五百匹此亦修馬政之一端也)
(正德十年議准領馬官軍每年冊限三月以裏齎赴巡茶御史驗撥軍限八月以裏到彼交兊違者行該衛徑)
(申巡撫都御史究治限外冊過兩月軍一月不到聽巡茶御史參究各經該官吏其洮河延寧馬匹亦要隨斟)
(酌通融派撥後嘉靖元年西番反鎮守都督鄭卿領兵討之不克以每歲入境殺擄人畜嘉靖八年西番)
(數至鞏昌寇掠殺官軍焚廬舍隴右之民深被其毒總制尚書王瓊破若籠板爾二族撫定木舍等七十族西)
(番始寧斥嘉靖十一年議准西寧洮河三茶馬司貯庫商課茶及西寧等衛并徽階等州牧貯私茶俱送三)
(茶馬司不拘常例麤細搭配招易臕壯馬匹開送總制衙門給軍騎操事完造冊奏聞仍造清冊送部查考)
(嘉靖三十年題准改造勘合分給諸番每歲依期齎執前來比號納馬酬以茶斤如有背違調軍征𠞰又題)
(准年例馬完番有餘馬司有餘茶許其增種解牧洮州增至一千二百五十匹河州增至一千七百四十匹西)
(寧增至二千四百三十匹御嘉靖三十一年題准馬政茶法二事相須准令巡茶史兼管馬政督理二寺事)
(務販嘉靖三十七年議令茶商收買民馬抽税給票許其賣禁其夾帶嘉靖四十年仍禁止茶商販賣民)
(間馬匹官為買用商嘉靖四十一年議准甘州建置茶馬司一所照例招中茶招番易馬仍將西寧舊額茶)
(馬甘州新開茶馬俱招中酌量地方遠近通融給軍騎操仍將四川折色課茶改徵本色運用嘉靖四十三)
(年題准以後每年開茶仍止五六十萬斤商人以一百五十名為止臨川監管暖川大河岔水邑川四苑宗水)
(監管清水黑城美都永川四苑監正副各一苑圍長一正統四年俱裁革併于甘肅行太僕寺於是二寺為)
以上各苑馬寺
陜西三茶馬司馬
中國臨撫四夷西番之夷不深為中國患以番所利于
中國者茶得之則生所謂中國能制番夷之命者以此
地輿志近番黃河南有洮河二州北有西寧皆漢郡唐
末陷于吐蕃宋為夏元昊所據聖祖洪武初于洮州河
州西寧各設茶馬司三年一遣官齎金牌信符招番對
驗納馬九邊志曰議者謂聯属西番須復茶馬彼得茶
而常懷向順我得馬而益壯邊戎番族歸海竄居之部
可併力而驅之矣近者疏議則曰惟祖宗舊制有金牌
示諭番人以茶易馬成弘前遵此法行馬稱蕃息正嘉
以後此牌寢閣臺臣奉勅歲巡邊止憑各兵道將領委
官縳約衆番名曰招易祖宗舊制既更而且近年以來
往往求增額外之數以致番夷過期而不至馬數逾年
不完皆緣金牌廢置朝廷不尊斯外夷不信今兵科現
有金符二面規制字樣與誌書所載相同宜查照先年
事例將金牌遞發巡茶御史遵奉施行勿增數以貽累
苑牧勿惜茶而虧苦番民以復祖宗舊制其于國體牧
政均大有裨矣
洮州茶馬司
(在洮州衛治西永樂九年建大使副使各一十馬額火把藏思曩日等族牌六面納馬三千五匹)
河州茶馬司
(在河州衛治東南洪武七年建大使副使各一納馬額必里衛二州七站西番二十九族牌二十一面馬七)
(千七百五匹)
西寧茶馬司
(在行都司西寧衛西洪武三十年自秦州改建大使副使各一默音庫森阿端罕東安定四衛巴哇申沖申)
(藏等族牌一十六面納馬三千五十四四以上共三衛番族金牌四十一面該納差發馬一萬千五十二匹)
(上號在内收貯易時齎驗馬上馬給茶八十斤中馬六十斤下四十斤)
(洪武闕交年議定每三年一遣廷臣召各番合符以應納差馬納易茶有以私茶出境者斬關隘不覺察者)
(處極刑民間蓄茶不得過一月之用茶戶私鬻者籍其園入官洪武二十三年定茶易馬例上等馬每匹一)
(百二十斤中等馬每匹七十斤下等馬每匹五十斤十洪武二十四年遣曹國公齎金牌往西番凡用茶五)
(餘萬斤得馬一萬三千五百一十八匹將洪武三十年令朵甘烏斯藏長河西一帶西番依舊馬出來换茶)
(仍出榜禁約通接西番經行關隘漏僻小路著都司差撥官軍三四層嚴謹把守巡視但有將茶私出外境就)
(便拏解赴官治罪不許受則放過必須窮究何處官軍地方放過治以重罪永樂初年復命戶部嚴私茶禁)
(上懷柔遠夷遞增其數由是市馬者多而茶禁少弛碉門茶馬司用闕五十斤止易馬七十匹勒限)
(買茶報中闕題准將四川洮岷私馬臨鞏馬暫許通賣隆慶三年課茶改徵折色解苑馬寺易)
(買種馬於蘭州招商中茶運赴甘州茶馬司招陜西各茶馬司中納官茶又題准四川巴州通江南廣元四)
(州縣茶課節年拖欠未及徵者以後照例改折無分芽葉每斤通徵銀一分八厘類解陜西鞏昌府貯庫聽甘)
(肅巡撫衙門差官支取買馬騎操其隆慶四年議准以後各茶司中馬除年例馬數外儘調到番族好馬以)
(茶司見在茶篦通融招易毋拘定數以病商番報又題准將洮河西寧三茶司商人照舊令其闔分完於内)
(擇節年完茶之多者不拘名數各報甘州茶一引運主蘭州責令税課局官吏帶管經收就令管河臨洮府同)
(知監收盤騐查照三茶司事例閹分貯庫立簿登報其茶篦應該易馬者量助脚價遞運甘州茶司交割應該)
(給商者令本商運至西寧等茶司貨賣不苛越境量隆慶五年議准招商茶引定限一年完者厚賞二年賞)
(三年免究四年問罪抽附茶一半入官五年問罪附茶盡數入官不准再報六年老引照例問遣)
四川茶馬
(洪武二十一年禮部主事高惟善言天全六番招討司八鄉宜悉免其徭役專令䒱造烏茶運至巖州易番馬)
(比雅州易馬其利倍之且於打煎爐原出馬處相去甚近而價增於彼番民歸市必衆巖州既置倉易馬則番)
(民運茶出境倍收其稅其餘物貨至者必多)
馬政紀卷十二
