馬政紀卷二
明楊時喬撰
種馬二
種馬者以馬為種視母騍駒選駒搭配餘則變賣入官
會典所稱孳牧者也兩京太僕寺者即前太僕寺在京
南京太僕寺在滁州者洪武初名戶馬兩京制略異永
樂十三年始同改名種馬前所謂革牧監群革苑監官
以馬歸太僕寺令民間孳牧者至此而定矣正統十四
年就種馬内徵駒解俵發京府寄養于是種馬寄養馬
始分為二皆名備用馬正德二年始將種馬解俵額數
令民買俵不復視種求駒搭配隆慶二年半賣種馬萬
歴九年盡賣種馬于是二祖列聖謨猷諸名臣條畫損
益圖維于二百餘年者悉變自此一變孳牧絶矣南太
僕志曰孳牧絶而馬政亡子曰文武之政布在方冊又
曰人道敏政紀種馬二
太僕寺(即前北平行太僕寺)南京太僕寺(即前太僕寺)種馬
會典于兩太僕寺種馬欵下有凡養馬人戶凡種馬騍
駒凡群長醫獸凡種馬變價凡買補孳牧馬共五欵今
俱入此隨年而紀盖始養以人戶既立群長醫獸專牧
養既養成騍駒既騍駒不堪則令變價即别行買補皆
種馬之政也而今無復存矣稽此者可以觀前政
永樂十三年定例每十五丁以下養馬一匹十六丁以
上養馬二匹為事編發者上等七戶養一匹除其罪為
良民
永樂十四年定北方養馬例令北方人戶五丁養馬一
匹免其糧草之半每馬十匹立群頭一人五十匹立群
長一人管領牧養薊州以東至山海等衛除守關瞭高
等項其餘軍士每軍俵與種馬一匹餧養
永樂十五年定南方養馬例江北每五丁養馬一匹江
南十丁養馬一匹凡種馬倒死孳生不及數例應賠償
而遇災荒每群聽以三分之一納鈔即便入官(此折色之始)
永樂二十二年令民養官馬者二歲納駒一匹(詔書内開一各)
(處孳生馬舊例每年納駒一匹中間多有駒不及數着令賠償積累年久貧無賠償多致失所今聽兩年納駒)
(一匹派為定例若能納駒二匹者量為償鈔以旌其勤)
宣德三年奏准北直隸每三丁養騍馬一匹二丁養兒
馬一匹免粮草之半兒馬病同群共治死則均賠若因
走失及别故致死者止追本戶(宣德三年行在兵部尚書張本言兩京并陜西)
(等處太僕寺苑馬寺軍民牧養至今遠者二三十年近者十餘年丁力消長不一馬之增損不同積年虧欠賠)
(償未及屢蒙宥免而愚頑得計見在馬養之多不如法自今宜以見馬重加均派庶幾馬可蕃息本又言應天)
(等府宣德元年孳牧馬駒及所賠償一萬四千五百六十一匹宜與直隸淮安等府州縣新編人丁并已死種)
(馬之家孳牧餘有壮駒俵在京各衛所官軍騎操病馬各衛餘丁牧養順天等七府見養種馬并宣德元年以)
(前孳生馬駒一十九萬七千四百八十四匹而原編養馬二十一萬二千六百三十九丁今馬已有他給及死)
(未補又有新丁俱未關馬宜更編排及時孳牧除遷民謫發者如舊各養壮馬一其初土民二丁養牝馬一於)
(多餘人丁内仍添一丁助之請委官搭配印烙與餘有壮駒仍付原養人今後應俵者如例分於山東河南附)
(近州縣又言牝馬有病同群之家共治死則同償若因走失及别故致死養馬自償上悉從之)
宣德四年令山東兖州濟南東昌三府每五丁養騍馬
一匹三丁養兒馬一匹不在免糧之例
宣德五年上駐蹕陵下於營中閱馬命武士調習之顧
謂侍臣曰軍國之政馬為先務古人云事事乃其有備
朕於馬政尤所用心侍臣曰今馬蕃息視祖宗時加數
倍矣上曰此皆祖宗之澤但朕遵用成法不敢怠耳
宣德六年行在兵部奏北京行太僕寺近歲畿甸馬多
嘗奏遣人於河南山東覈實民丁請先分給濟南東昌
然欲如直隸順天府每三丁養牝馬一二丁養牡馬一
免糧芻之半則所免多恐不給請無免其糧芻但令五
丁養一牝馬三丁養一牡馬仍如例增設州縣馬官尚
書許廊又奏山東濟南東昌已給餘五萬四千一百八
十餘匹及順天府種馬一萬八千餘匹宜分俵山東兖
州府及河南開封府等府(此即河南山東養馬見前戶馬下)
景泰三年奏准凡兒馬十八歲以上騍馬二十歲以上
免其筭駒
正統十一年令河南彰德衛輝開封三府照例領養孳
生馬(此即河南養馬見前戶馬下)
正統十四年令順天府所屬州縣原領孳生種駒改撥
直隸永平等府空閒人戶各派照前餧養(此即寄養之始見後寄養)
(馬下)
天順元年太僕寺卿程信按故事理營衛馬三營大將
石亨孫鏜曹欽訢太僕苛急請馬隸兵部信言高皇帝
諭馬數勿令人知今隸兵部馬登耗臣等不得聞即有
警馬不給請無以責太僕上是其言令如舊制
天順三年奏准原編孳牧馬頭有消乏者改作貼戶十
一歲以上免其筭駒
成化元年令各處買補孳生馬駒有司四匹軍衛五匹
折買堪操騸馬一匹以充偹用其後以為例謂之四戶
馬例後倒失者騍駒三匹兒駒二匹各折買騸馬一匹
羸駒每年二匹折買兒馬一匹(兵部題為區畫馬政事各處府州縣所養孳牧)
(種騍天順七年筭駒虧欠者遇蒙八年恩例蠲免成化元年終又該筭駒除已生外未生虧欠者又遇事例停)
(候成化二年秋熟買補但所買馬駒例該二歲止可充數急難得用合無照依上年事例通行查勘有司四匹)
(軍衛五匹折買堪操兒騸馬一匹解部轉發寄養備用其例後倒失等項孳生兒騍駒行令太僕寺查筭明白)
(騍駒三匹折買堪操兒騸馬二匹二匹折買堪操兒騸馬一匹送部轉發寄養偹用奉旨是)
成化元年令孳生馬每三年騍駒一匹
成化三年奏准復二年騍駒一匹額外多餘者官為收
買别給空閒人戶(兵部題成化元年欽奉詔書各處孳生種馬三年收用一駒欽遵後該太)
(僕寺呈稱孳生馬匹往歲一年一駒今改正三年一駒三分去二馬匹數少慮恐日久馬愈消耗備用不足合)
(無照依洪熙元年詔書内事例兩年納駒一匹服勤牧養人戶三年生三駒或兩駒者所餘之數合無悉令報)
(官將議和錢收買另給空閒人丁領養俟其長成騍駒照例筭駒解部轉發寄養備用本部尚書馬等奉旨是)
成化三年奏准以後俱照例科駒孳生不堪騍駒折買
(兵部題覆該禮科等衙門給事中侯祥等題濟南等府所屬州縣孳牧馬内今後但有兒騍騾駒倒失者照依)
(見行馬駒事例二匹折買兒馬一匹本部看得各處孳牧馬内生有兒騍騾駒人戶喂養年久别無取用合無)
(准其所奏本部行太僕寺并南京太僕寺各行分管寺丞親臨按屬督同管馬官吏查勘若有孳生兒騍騾駒)
(委因老疾等項倒失者照例每二匹折買堪中兒馬一匹還官本部尚書白奉旨准議)
成化四年奏准羣長每五年一替
成化八年奏准各處醫獸每州定設二名縣一名歲終
更替
成化十三年奏准養馬人戶每十年一次審編先上戶
次中戶單丁寡婦不許槩僉(太僕寺丞李進奏准養馬人戶不分田地有無經年)
(不換至有富豪之家并遷民多不養馬要照依水夫事例十年一次編審先儘上等人戶照依舊定丁數着令)
(養孳牧上戶盡絶次及中等人戶一體編審其見在種馬給領已盡以次人丁有餘待候每年搭配馬匹着令)
(領養及前項養馬人丁遇有逃亡缺少挨次撥補其貧難隻身寡婦之家俱不得令其養馬)
成化十六年令軍衛有司拖欠孳生馬駒者查算折買
(兵部覆該御馬監太監汪直題查得成化二年虧欠孳生馬令有司四匹折買堪騎操兒騸馬一匹軍衛五匹)
(折買一匹名曰四戶馬皆堪騎用緣前項馬匹查已數盡今征進官軍於太僕寺領到馬多是矮小不堪騎用)
(乞查照自成化二年以後軍衛有司若有拖欠孳生馬駒仍令民間四匹折買一匹軍衛五匹折買一匹務要)
(健壮轉發寄養遇警得用奉旨是)
成化二十一年奏准凡補領騍駒作種者二年後方與
筭駒
弘治五年御史潘楷奏驗地方以均徭役准行兩京太
僕寺轉行各分管審編上中下等第除有力者照舊充
馬頭不動外其中有消乏不堪充者改作貼戶另選殷
實丁多之家替養不許馬頭強逼令各戶輪養止許均
貼草料及馬有事故管馬官員定與貼戶則例出銀買
補
弘治五年太僕寺少卿李繸奏行各處養馬州縣通查
衝要繁難州縣馬頭量派僻静簡易及自来未經養者
裁為定額勿再加添
弘治六年議定例失虧欠馬追價(該太僕寺少卿彭禮等奏本部會同英國)
(公張懋等議得弘治五年以前倒失虧欠例不該免種兒騍馬并駒免追本色將各處倒失馬駒應買補者遇)
(孳生蕃息之時量徵價銀解京以備各邊買馬之用每大馬一匹銀五兩每駒一匹銀三兩虧欠者追銀二兩)
(如各處見在種馬不及勘定之數就將此等銀兩收買高大好馬輳補餘數送部發寺收貯以備各邊買馬支)
(用奉旨是)
弘治六年奏定兩京太僕寺種馬額數兒馬二萬五千
匹騍馬十萬匹共十二萬五千匹照例兒馬一匹騍馬
四匹為一羣共二萬五千羣每二年照例納駒其駒更
不搭配於内揀選備用及補種馬之闕其餘賣銀貯庫
遇備用不敷量支買補種馬每三年揀選一次老病不
堪者賣銀入官撥駒補數北直隸河間大名保定順德
廣平真定永平七府免糧養馬每地五十畆領兒馬一
匹百畆領騍馬一匹共兒馬一萬六百九十五匹騍馬
四萬二千七百八十匹山東濟南兖州東昌三府河南
開封衛輝彰德三府計丁養馬每五丁領兒馬一匹十
丁領騍馬一匹共兒馬六千八百五匹騍馬二萬七千
二百二十匹南直隸應天鎮江太平寕國廣德五府州
每十丁領兒馬一匹十五丁領騍馬一匹共兒馬一千
九百九十九匹騍馬七千九百九十六匹鳳陽揚州淮
安廬州四府滁和二州滁州一衛每田二頃領兒馬一
匹三頃領騍馬一匹内滁州衛遞加一頃共兒馬五千
五百一匹騍馬二萬二千四匹(兵部尚書馬文昇題為應詔陳言馬政事該太)
(僕寺少卿彭禮等奏本部會同英國公張懋等議得民間種馬定為額數再不搭配則民困終不得蘇馬匹終)
(不蕃盛且如以十萬種馬為額每馬二年騍駒一匹十年之間該駒五十萬匹縱損失亦得三十萬匹再加十)
(年馬必至七十餘萬矣威敵制勝取用無窮但各該寺丞送到文冊内開種馬之數原額新增多有不明養馬)
(之處論糧論丁亦有不實合無于北直隸河南山東等處差給事中御史本部差屬官各一員其南直隸應天)
(等府行南京六科都察院兵部各給事中御史屬官一員共請勑二道前往各該地方會同布按二司守巡等)
(官直隸督同本府掌印等官仍會同分管寺丞督同各該州縣掌印并管馬官查勘養馬地方何處論糧何處)
(論丁論糧者要見免糧地畆實有若干或一百畆或五十畆養種馬一匹共該種馬若干論丁要見有力人丁)
(實有若干或十丁或五丁養種馬一匹共該種馬若干務要斟酌處置既不可太多以損民亦不可太少以虧)
(官每種馬四匹照例搭配兒馬一匹此數一定永為額例再不搭配增添如有倒失遇赦亦不蠲免其耕種地)
(土人戶不分是否原係養馬之數但係承種過買地土者一體派與領不許畏避勢要致令不均勘定見在種)
(兒騍馬揀選高大臕肚者存留作種不勘者變賣輳買好馬補數大約以種馬十萬兒馬二萬五千為率北直)
(隸山東河南該八萬七千五百江南江北直隸府州縣該三萬七千五百先儘免糧地畆次及人丁家道如各)
(府州縣種馬揀選足數外尚有多餘堪作種者派與别府馬少去處領養作種額外堪以騎操兒馬并兒駒照)
(數存留以作備用之數其餘不堪作種騎操者盡數變賣以備買補備用馬匹題奉旨准擬開封彰德衛輝兖)
(州濟南東昌所屬州縣論人丁每五丁養兒馬一匹每十丁養騍馬一匹共該人丁四十三萬八千五百二十)
(二丁領養兒馬六千七百五匹騍馬二萬六千八百二十匹直隸真定保定永平順德廣平河間大名七府所)
(屬州縣各論免糧地畆每地五十畆養兒馬一匹一百畆領養騍馬一匹共該免糧地七萬七百四十九頃五)
(十一畆有零領養兒馬一萬七百九十五匹騍馬四萬三千一百八十四匹各照例兩年筭駒一匹其餘人戶)
(收候領養孳生馬順天府所屬覇州等二十七州縣亦論免糧地畆領養各處解俵備用馬匹勘定種兒騍馬)
(定數南北兩京太僕寺所屬府州縣衛種兒騍馬一十二萬五千匹兒馬二萬五千匹騍馬一十萬匹太僕寺)
(所屬府州縣衛種兒騍馬八萬七千五百匹兒馬一萬七千五百匹騍馬七萬匹南京太僕寺所屬府州縣衛)
(種兒騍馬三萬七千五百匹兒馬七千五百匹騍馬三萬匹)
南太僕志曰予因稽昭代牧制及臣工建白俱重種馬
之選有以仰窺我高廟貽謀之遠矣自洪武肇牧於山
陜遼東甘肅等處俱官牧備邊至畿輔内地改官牧而
散之於民又定兩歲一駒豈非阡陌成羣江淮盡丘乘
耶及成化以後生息日繁搭配失職遂為民病孝廟茹
納王端毅馬端肅諸臣前後會議定種馬一十二萬五
千匹其備用或選駒或用買不拘惟擇種必高大如式
可以征戰每歲責寺丞三歲差御史比較其瘦損者罪
之務換買足額此其故何也盖承平無事則孳息可以
應俵萬一中原多警乏馬其十二萬五千種馬皆戰騎
也盖善通其變而不失我太祖之初意者矣第歲久俗
玩種馬寝亡其半甚或存十之一二率羸瘠尫隤不堪
牧每遇點烙隂賃陽眩以售其徼&KR1224;弊百出未逾季而
復稽察之則尺籍所載托之倒失者又十去六七矣即
責令買補至發屋質子不能償而况責之選調以杜奸
萌者乎盖天下之弊所為積漸流澌已非一日反之力
也識不早不易也願與經國者圖之
弘治九年奏准牧馬處所或論地畆或論人丁其有畆
去丁消而馬存者應牧馬匹改給得業之人及丁多之
家領養逃絶免粮田地給與同羣管業不許典賣與人
(兵部尚書題覆吏科等衙門右給事中韓祐等奏北直隸保定真定等七府俱係免糧養馬地河南山東開封)
(濟南等六府論丁養馬數年之後地畆有典賣人丁有消乏若使永遠不易未免貧富不均本部覆准行令兩)
(京太僕寺轉行各該分管寺丞督同該府州縣掌印宮以後如遇十年大造冊籍將養馬地畆人丁照數查勘)
(果有畆去丁消而馬存者就將馬匹給付得業并丁多人戶領養俻造養馬地畆人丁文冊各該寺丞親歴州)
(縣查勘不許止憑管馬官朦朧查報又題覆兵科給事中倪天民等奏要將逃歸死絶遺下免糧地土撥與同)
(羣朋養之人管業不許私自典賣變亂册籍覆准行兩京太僕寺轉行該管寺丞并各該養馬司府州縣悉依)
(所擬施行若有私自典賣紊亂冊籍者依律問罪照依常例發落俱奉旨是)
弘治九年奏准凡一馬兩年連生二駒者除納官外聽
其自用(兵部覆革利弊以禆馬政事該南京兵科給事中倪天民等奏管馬官員專理馬政又無别項)
(差委相應羣盖之時擇水草便易之處拘集各羣馬匹照配通行羣盖如騍馬一匹兩年止生一駒例應還官)
(或有一匹兩年連生二駒者止收上年一駒入官次年一駒給戶聽其自用以勵其勤并以備後年賠補虧欠)
(之數本部議得合無行令各該養馬司府州縣悉依所擬仍行南京太僕寺轉行分管寺丞按季出巡悉遵行)
(奉旨依擬)
弘治九年兵部題准經理馬政官中間如有闒茸不辦
事及貪汚害民者或本寺分管官員所在掌印官員明
白開来以除民害掌印官追賠馬數不足充用不准給
由
弘治十一年題准倒失虧欠種兒騍馬價追數(該兵部尚書等)
(題本部議得南北直隸并河南山東等處孳牧馬匹已該本部會議差官勘處額數已定其弘治六年至弘治)
(九年倒失虧欠種兒騍馬亦免追補本色每兒馬一匹追銀六兩騍馬一匹追銀四兩每駒一匹倒失者追銀)
(二兩虧欠者追銀一兩五錢解部轉發太僕寺收貯以備各邊買馬支用以後仍照原例追銀)
弘治十六年奏准南直隸養馬州縣照例將羣長五年
一次揀選更換其有副羣頭去處一體裁革
正德二年奏准太僕寺歲取備用犬馬止照種馬定額
每羣派取一匹其種馬生駒起俵變賣悉聽自便
正德二年榜例種兒騍馬年齒未老作踐倒死者責令
馬頭賠價其馬俱印烙以便查考(會典在買補下)
正德三年令民照種馬額數買備用馬匹解俵凡遞年
孳生不必追究禁府州縣管馬不得點視種馬并遺馬
毋徵駒(御史王濟言今賦重差繁財窮力竭且如養種騍馬一匹孳生一駒是為二匹兩年印記兊種)
(補種搭配起俵不出養戶名下四年二駒是為三配甚至積有四匹五匹費用草料雖有養馬地所得無幾何)
(加以官府點視刑責科罰所以百姓惟恐一有孳生故將騍馬饑餓作踐瘦病倒死即今各處額數虧損太多)
(其見在者間有定駒則又謀買羣醫人為之隠諱有顯駒則飲以凉水酸泔為之衝落永為虧欠照例不過納)
(銀二兩虧欠不得孳生既出雖報在官飢餓作踐求為倒死不過照例納銀三兩倒死不得種騍馬既瘦雖有)
(孳生終皆矮小又有管馬官畏怕分數不及逼要賠買送官搪塞明白撓頭駒求為變賣照例不過納銀二兩)
(三兩間有印紀或堪補種亦雖起俵太僕寺歲取備用大馬未免科民重買百姓甘心受累因虧欠倒失變賣)
(之例行故將種馬作廢若不早為從長區處徒費喂養終無實用今種馬地畆人丁歲取已有定額但有種兒)
(騍馬揀選四尺五歲以上十歲以下高大者存留矮小老弱者賣價買補凑完原額養在民間遞年有無孳生)
(不必追䆒太僕寺歲取備用大馬止照種馬定額派行買解假有十萬種騍馬歲取備用馬二萬只該五匹買)
(一匹歲取備用一萬只得十匹買一匹以地論之則出於五頃十頃以丁論之則出於二十五丁五十丁就取)
(三萬或銀馬中半百姓亦所情愿種馬設使有生好駒起俵變賣悉聽自便)
太僕志曰盖自濟建為此議兵部尚書覆議行後則種
馬不繫於官官但責駒而不復視種遺母以求子大抵
為一切苟簡之政矣從此民間稱為無用種馬所謂徒
有種之名而無種之實也後日兩賣種馬之端皆由于
此始矣(是時濟為御史又為太僕寺少卿故力議如此)
正德八年都御史趙璜題准守巡官并各府掌印官同
分管寺丞將養馬人戶清查消乏者開豁隠漏者增入
照依三等九則編僉戶高者充馬頭戶次者充貼丁最
下者免僉先儘上戶次及中戶中間種馬凡有倒失不
堪務令補足羣數
正德十二年奏准軍民原領孳牧并騎操馬倒死告官
相剥其皮張鬃尾肉臟許馬戸自賣輳銀買補還官(會典)
(在賣買補下)
正德十三年申明養馬論地者俱係免糧田地别無差
稅不許典賣與人若混買者查照分數過割養馬全買
者全養論丁者俱照額數編定
正德十三年題准養馬不係雜差不許濫免
正德十六年令免糧地土但承種過買者不拘官吏生
員之家一體派與馬匹
又奏准馬匹派上戶領養中戸量貼草料給與由帖不
許輪養瘦損止罪馬頭其因而倒死亦於本犯名下追
補
嘉靖二年議准凡羣長照永樂十八年事例馬五十匹
立羣長一人一年方許更替一次常川在鄉往来調督
羣盖若有作踐責令具呈䆒治醫獸照洪武二十八年
事例每羣長下選聰明子弟二三人習學醫獸定業成
一人專看治馬其市井無籍與輪流充當等項一切革
去仍令各州縣止許朔朢各點卯一次羣長責其呈報
半月之中提調定駒及作踐馬若干醫獸責其治報半
月之中醫療過并倒死馬若干已報駒而落胎者罪其
馬戶作踐不曾舉呈而騐其瘠破者罪及羣長醫獸療
治無狀更換
嘉靖六年奏准兩京太僕寺分管寺丞於有力人戶内
僉充馬頭倒失責令賠補不許無頼之徒營求充當科
害貧民若編僉不公參䆒原編官員其有盜賣受財情
弊從實追䆒
嘉靖九年議准河南陳州等七州縣人戶每十丁孳養
種馬一匹免其均徭雜差原額均徭量改本省差輕州
縣代辦其項城縣民佃養馬地土退出撥與養馬人戶
牧放通免徵解租銀
嘉靖十年題准每十年大造黃冊成南北太僕寺分管
寺丞督同州縣正官查騐人戶消長定為養馬人戶編
造文冊二本一本該縣收照一本該寺查考
嘉靖十年詔養馬地仍歸本戶餧養不許勢豪侵占(兵部)
(為太僕寺覆奏查得嘉靖六年詔書内一欵順天府論地養馬近年以来地多歸于勢要之家其馬仍令本戶)
(餧養瘦損倒失責令追補甚為貧民之累該部議准地賣馬存者斷令得過人戶餧養不許豪強勢要侵占隠)
(瞞負累小民已經通行欽遵去後然此主於勢要而言其官軍舍餘人等買種民地例不歸割地税猶存本戶)
(及賣主各項情弊俱未議及相應比照前項事體依擬其或彼此隠蔽不行開報以致互相推托馬無歸著各)
(該官員用心查訪重行䆒治奉旨是)
嘉靖二十年令州縣清查養馬地畆將餘地白地照畆
撥補(御史謝汝儀奏種馬之養正欲其羣盖孳息生駒起解以備邊用弘治六年有倒失馬駒及虧欠徵)
(銀之例而馬政壊矣正德二年御史王濟奏奉欽依每年每馬一羣朋合買備用大馬一匹不較其駒之有無)
(自是以来種備二馬判不相維有司每年止是比較買馬起解更不提調生駒種馬若無用之物故議者有以)
(不必養種為言有以但徵銀解部招商上納為言此皆徒見末流之弊而不考究其始甚乖祖宗立法之意又)
(奏養馬地租等因該本部看得北直隸養馬論地每地五十畆養馬一匹今各該州縣有餘地有白地或十四)
(五頃或一二十頃影射富豪規取地利以致貧苦下戶累及養馬及有馬戶消耗人丁蕃息領馬照舊合轉行)
(分管寺丞督同各該州縣正官將徵糧養馬地畆逐一清查明白將餘白地籍之於官照畆撥補各羣逃亡其)
(有戶口消耗及人丁蕃息去處務要彼此相濟不許偏累小民事完造冊送本部該寺該府查考奉旨是)
嘉靖四十二年題准革州縣管馬官以馬政各屬掌印
正官各府管馬官仍舊掌印官止許點視種馬不許騷
擾騍駒(該御史吴守題本部覆准南北直隸河南山東種馬寄養地方除府管馬通判照舊存留以總)
(其綱外其餘州縣管馬官不分同知判官縣丞主簿盡行裁革送部别用一切馬政責令各掌印官兼理止許)
(點視種馬不許騷擾騍駒遇解俵之期各州縣差能幹隂醫官一員該吏一名管押或本或折赴該府通判處)
(點僉堪中足色倒換府批徑自解部)
隆慶二年題准南北直隸山東河南各省種馬通行變
賣一半每匹變銀十兩每年徵草料銀二兩仍將存留
馬戶為正頭變賣馬戶為幇頭養則輪轉徵則攤派(太僕)
(寺卿武金奏臣考會典近邊有官牧之制無容言矣腹衷有民牧之制計丁養馬歲以所生駒解京俻用法非)
(不善也但孳駒類多弱下解俵不堪逋欠日積馬戶逃竄而民牧之法難行近該正德二年御史王濟奏令馬)
(戸别買解用夫種馬之設專為孳偹用馬也今俻用馬既别買矣自今如俻用已足貳萬之數宜令每馬折價)
(銀三十兩類解太僕寺發各邊照時估買馬則壹馬折價之數可買戰馬貳匹不必加銀而馬數自倍於往日)
(其以前所養無用種馬宜盡行變價以俻練兵之用如壹馬定價銀拾兩則北直隸六府河南四府山東三府)
(約有種馬壹拾二萬匹可得銀壹百貳拾萬兩矣種馬既去則養馬草料當收仍每馬一匹折草料銀貳兩則)
(每年又得銀貳拾肆萬兩矣御史謝廷傑奏武金欲去種馬種馬本以孳生偹用既而徵銀買俵則種馬似為)
(贅物而倒失賠償於民稍苦故往往奏乞議革但查前此鎮江一府知府熊佑奏革而兵部執止之都御史翁)
(大立奏革而兵部又執止之至嘉靖四十五年御史周弘祖極論不當奏革之故兵部題奉欽依移咨都察院)
(劄南北印馬御史又行禁革乃屡奏止以祖制所在軍機所係未可輕也祖宗之法久而弊生但當清法以除)
(弊不當因弊而廢法年来因循玩弛日久成效莫臻而乃欲併種馬盡廢萬一有警驟行調發無所措置將不)
(追䆒於議者之非耶昔人謂戎者國之急務使馬為不急則兵不遣而還農也可乎伏乞勑下該部查議前禁)
(永杜士民倖免之端如或謂其果無實用姑為目前恤民之計則亦惟深思詳定該本部議如謝廷傑言而云)
(種馬實為孳生之原事干成憲遽難紛更是時議者方以内帑缺乏遣使分道搜括天下逋負輔臣徐主議理)
(財用武金有賣種馬可得百貳拾萬之言遽請穆宗皇帝聖旨備用馬匹久已買俵種馬徒存虚名百姓却受)
(實害宜從謝廷傑說深思詳定著且革去一半以蘇民困合行事宜你每查武金原奏議處来說隨該本部議)
(查得武金奏議將每年應解之馬俱照原數買馬起俵將各府州縣種馬變賣每馬一匹變價十兩每年每馬)
(仍折徵草料銀貳兩類總解部以備練兵之用為照種馬半賣民因以甦但養馬半存尚資民牧而養馬費多)
(折徵費省未免不均將原養種馬選其老弱瘦小者變賣一半每馬一匹價銀十兩解部發寺備用每馬每年)
(折徵草料銀貳兩以隆慶三年為始徵完類總起解其存留之馬戶為正頭變賣之馬戶為幇頭養馬則通融)
(輪流折徵則通融攤派奉旨是)
隆慶三年題准將變賣種馬價銀太僕寺另項收貯俟
後日議復種馬支用(該御史謝廷傑題前事内云種馬變賣臣常堅執以為不可乃今價)
(銀徵納率難輕動姑候民力稍裕議恢復祖制本部議變賣種馬價銀劄行太僕寺另項收貯以俟後日議復)
(種馬支用奉旨是)
隆慶四年題准將各屬養馬人戶原養兒騍種馬如有
孳駒照例科用如種馬無駒或作踐倒死者嚴行追罸
(兵部題覆以太僕寺卿顧存仁所陳優恤種馬以重孳生謂國家設立種馬本為孳生俵用頃因减賣一半人)
(皆便于納價官司又不行加意督理而種馬之設遂至無用矣該寺通行各府州縣掌印正官以後各將所屬)
(養馬人戶原養兒騍種馬責令用心餧養如有孳駒照例科用其報駒優恤及生駒津貼并所生之駒或留充)
(額數或印發歲俵悉如所擬如種馬無駒或作踐倒死者嚴行追罰其州縣正官亦照戸部未完事例一體陞)
(取給由俱不准起送太僕寺卿顧存仁又奏國家莫重兵食而兵政莫急戎馬然而馬之孳生本于種馬猶食)
(之充足本於農田也孳生不足起俵而咎種馬之害民猶漕賦不足供輸而咎戶田之害農也戸田害農即思)
(棄田而逐末猶種馬害民即思棄馬而納價於是改孳駒為額派專仰給於馬販以朋買為便民議鬻馬而徵)
(價國帑頼一時之儲小民苟目前之逸然國家戎馬歲不可缺起俵之數原額猶在也數年之後父死子繼未)
(有不謂無田之税額外之徵小民愁怨恐不止於今日又祖宗種馬之法本為孳牧俵用今議鬻其半而仰給)
(馬販不知積販之馬豈皆神化而在官種馬獨不孳生耶管馬丞判又且裁革停選即今惟在府州縣正官若)
(重其責并免種馬草料其歲徵所生駒堪作種者留充額數多生别駒亦與養戶歲堪俵者不必苦拘尺寸即)
(印烙發寄以示優恤如是則官以種駒為重不數年種馬原額可以漸復又右都御史曹邦輔言南北直隸山)
(東河南原定額種兒駒馬拾貳萬伍千不可謂不多矣而解俵于太僕歲二萬若以拾貳萬餘减半騍駒亦當)
(有六萬六萬之中又不能選拾貳萬起俵不知所孳養馬駒歸于何處消耗如此臣往任大名元城縣每見管)
(馬官一次點馬不過千匹而常點數日不了問之則曰某馬瘦某馬小某馬毛病不堪更不問駒之有無於國)
(初種馬騍駒解俵之意茫然不顧徒常點視滋漁獵之計而已於是臣親往點視亦不令打量丈尺長短大小)
(喝報肥瘦毛病但按冊呼名問駒有無記籍之有駒者令歸業不復至縣中無駒者數下令期督之更不擾有)
(駒者人樂其便由是不一年而十已七八有駒矣若漂沙及病馬不孳息者稍易一二則皆可生駒之馬殆無)
(不生之駒臣常恨管馬官不盡職若執專一課駒簡易之法課駒之外一不擾害又通計人戸量貼草料則大)
(小馬可以兼養孳駒之家可以獨養矣盖起俵馬須三歲以上八歲以下而孳駒之家可餧駒三四年而獨自)
(費乎此在人情有不堪而馬駒因無成材中俵者由此也若可中俵亦省衆攅銀買俵比無駒可俵而買俵者)
(自减若不可俵變賣亦了衆無虧欠馬駒之罰若連年二駒定與馬戶一駒則當與衆共分若衆不願幇養馬)
(亦不分駒專歸養馬之主則不偏獨累養駒而孳駒之心自急或貳年有兩駒者矣若貳年無一駒虧欠倒失)
(者有罰賞罰明而馬不蕃息無是理也不然有罰而無賞此自来欲其馬之蕃生而竟不能者為未議幇貼養)
(駒草料及二駒賞一駒者亦未見其必行也若有賞有罰而更行臣前至簡至易之法除課駒外累月成年再)
(不點擾即一人管幾千萬馬亦可一律齊矣何難之有而况羣長羣頭馬戶之多督馬提調之官之衆而何馬)
(政不興哉)
隆慶四年題准南直隸變賣種馬一半如直隸河南山
東例
隆慶四年題准四五等年去量徵草料銀一兩至六年
以後仍徵銀二兩待年豐之後仍買種馬給民孳養額
數足日草料即與停徵(該吏科給事中光懋言種馬减二分之一種馬既减草料之價)
(自當優除兵部覆議民間餧養種馬間歲課駒起俵給軍騎征此馬政之本意也先年管馬官不行督教字孕)
(以致孳駒未必堪俵則另買大馬俻用已失馬政初意而民間又增買俵之累及買俵久而餧養日廢民又苦)
(於府縣官點騐罪責則思去餧養之累而徑願出銀買俵則孳馬之源既尠將致馬日少而從買俵必有乏馬)
(廢事之日此小民無遠慮之見也今已减去種馬又歲出草料銀當事者以為不欲盡去其名也仍照議行事)
(理每年量徵一兩至隆慶六年以後每年仍照追二兩待年豐之日仍買種馬給民孳養額數足日草料即與)
(停徵)
隆慶五年題准令各府州縣衛所掌印官嚴督馬戶將
種馬用心餧養務要如法多生孳駒(該兵部覆議御史趙應龍題稱各府)
(種馬州縣除每年每羣頭二運解馬二匹照依丁田朋買解納及種馬羸瘦照例治罪無容别議近日巡歴各)
(州縣孳駒甚少乞要通行各府州縣衛所掌印官親自點視責令馬戶用心餧養必期有駒如三年有二駒者)
(即以一駒犒賞或無駒者治罪朋買其駒之定顯務要登報循環查考以憑分别犒賞一節為照種馬孳生科)
(駒起解原係祖宗舊制一變而為朋買本色再變而為朋出折色遂改種馬僅有其名全無實效既該本官具)
(題無非整飭馬政意相應申明舉行責令各府州縣衛所掌印官嚴督馬戶將種馬用心餧養務要如法多生)
(孳駒如果合式相兼起解其騍馬如有漂沙不育者即便變價另買專委正官經理其事佐二首領不許干預)
(仍嚴禁吏書人等毋得妄行騷擾其餘一切賞罰稽查登報等項事悉如所擬奉旨是)
萬歴元年議准各種馬州縣督率餧養二年之内果有
一駒解俵四家馬戶各出銀三兩幇貼養駒之家如孳
駒不堪解俵就令估價變賣將價銀一半歸還四戶扣
買大馬解俵一半給與原養駒家其二年之内不生一
駒者量追收過草料銀八兩扣充朋買大馬解俵
萬歴三年議准馬戶每匹派徵草料銀六兩照地照丁
編入偹用馬價銀内帶徵給正頭餧養如有失止於馬
頭追補不許累及貼戶其孳駒給賞亦不許貼戶侵分
萬歴三年題准養駒累民令一年以上即與發賣半給
養戶半入官帑收助解俵(御史孫成名條議孳生馬駒估價變賣半賞馬戶酬勞半)
(收在官助俵扣减偹用馬價)
萬歴九年議准將各處存留種馬盡行變賣上等馬價
無過八兩下等五兩賣完解部發寺專偹買馬不得别
項支用每馬歲徵草料銀一兩各州縣類總解部惟徐
通泗興化等州縣以先免種馬草料亦免徵至後遂為
定例(該太僕寺少卿裴應章條議内一欵議查課種駒查得北直隸及山東河南原額種馬八萬八千有)
(竒已經題革四萬七千有竒而存留者尚猶及半今見行事例每一騍馬每二年騍駒一匹堪俵者起俵堪種)
(者補種不堪者估價變賣其價銀一半貯庫以為助俵之用一半給賞馬戶以償孳育之勞法非不善也但自)
(徵銀買俵之例行而有司者視種馬為贅疣矣間有所生之駒又動稱補種變賣而起俵者絶無一二其變駒)
(銀兩徒有助俵之名而無减徵之實給賞者徒出虚領之状而實充官吏之囊種馬之無實效有由然也夫種)
(馬之革者既徵銀買俵則種馬之存者當騍駒坐俵此兩利俱存之道也今革者反為存者出銀而存者不能)
(為革者助俵任其廢弛而不一為之稽查徒寄空名于冊籍是上之人先視種馬如贅疣矣有司者獨奈何不)
(以贅疣視之哉今後合無嚴行各州縣掌印管馬官員須要時常點查責令馬戶用心孳育務使種馬不虧生)
(駒足額每年俵解馬匹議定徵銀買俵一半孳駒坐俵一半其有孳生不足俵解無駒及隠射侵尅變賣孳駒)
(銀兩者容臣指名恭劾如是而種駒有不駢蕃者無是理也或者謂種馬之政廢弛已久欲遽責其俵駒一半)
(似屬難行臣請自萬歴十年為始大約俵馬十匹先坐駒二匹以漸逓加不出三年可以足其一半之數而買)
(俵銀兩亦可以减徵一半矣又謂種馬一向累民近議買俵民頗稱便若是則當盡罷矣又何用存之為也臣)
(以為既存之須課之安有以國家四萬有竒之種馬空置之無用之地而徒充姦貪之囊槖也隨該兵部覆議)
(以國家種馬之制利其孳畜以俻郊原緩急之用國初草野甚廣芻牧既便而免税資牧民力更裕故課種之)
(馬俵駒歲以萬計嗣後生齒日蕃田野日闢芻茭不繼孳養為難始計地以養馬則起糧此地也養馬此地也)
(民日告困而駒之堪俵者百無一二矣正德二年該御史王濟建議止照種馬額數派徵偹用大馬隆慶二年)
(該太僕寺少卿武金條議變賣種馬之半惟種馬之半尚存則課駒之法難廢萬歴三年又該御史孫成名條)
(議孳生馬駒估價變賣半償馬戶酬勞半收在官助俵扣减備用馬價然買駒之時駒不足以值四五兩而官)
(估者或至十餘兩則賣駒之價不足以抵半價入官之數而半賞養戶者止空名耳故馬戶有養種馬者一馬)
(也買俵者又一馬也養駒則又一馬也在種馬則時有點騐之煩有科罰之苦有差撥迎送拘充夫役之勞一)
(累也在課駒則有定駒顯駒重駒之擾及賣駒賠價之費又一累也民為此累雖日撻而求其駒之蕃庶不可)
(得矣今議責之課駒以免俵解是欲養馬者得馬則徵價者可以减徵原為利民而非與民争利然必使民得)
(養駒之利而後行騍駒之法相應酌議合無將種馬課駒者聽民之便凡無駒者以派徵銀三十兩聽其買俵)
(有駒堪俵者即以所徵銀盡給起俵以酬其數年餧養之資其一切定駒顯駒重駒騐駒之法與夫駒病駒死)
(之罰賣駒助俵之價通行查革則民不擾而自利于俵駒之堪俵者當不止于十之二與五已也仍偹行該寺)
(及各撫按衙門着令州縣掌印官每歲終惟稽查種馬見在數目如有倒失者責令如式買補以憑印騐不許)
(問罪科罰佐貳等官及吏書人役並不許假以稽查之名下鄉擾害其起俵之馬不必計其買馬於别戶者俵)
(駒自本戶者應給馬價一體盡行查給至於各處變駒助俵銀兩以文書到日為止惟清查見在若干如有侵)
(欠者嚴為追補以抵充正額照數减徵此後不必再為變賣使民無養馬之害則馬有蕃庶之利矣是時輔臣)
(張居正尚前議適時方以欵市查市本不足太僕寺所儲無幾欲藉此以充市本于是力主盡賣隨請旨近年)
(畜養種馬課駒一事苦累小民至極還查照節年題奉事理議處停當来說其餘依擬該南京湖廣道試監察)
(御史于有年奏内稱將每年應俵之馬每馬一疋議定價銀三十兩外加草料盤費銀五兩即於本處均徭數)
(内通融徵收在官或取本色則買馬解俵或取折色則一併起解以前所養無用種馬盡數變賣價銀類解兵)
(部以俻邊方之用該兵部議得種馬課駒民艱最重在昔沮變賣之議者不過恐絶孳生之源乏緩急之偹耳)
(不知窮民無頼牧飼失時羸瘠尫隤種且自斃安望其駒乃至别買大馬以俻解俵是未嘗有孳生之實也其)
(何以充緩急之俻查得南北太僕寺實在種馬通共五萬七千五百二十三疋今若盡數變賣價銀收貯太僕)
(寺以蘇山東河南南北直隸困窮之衆草料折徵每年計十二萬五千有竒積至十年可得百萬如遇俵馬不)
(足即將此銀分發各處官為收買一同解俵給價從厚立法從簡馬自雲集堪充實用隨該復行本寺該署印)
(太僕少卿裴等查議回稱審度時勢變通調停上不失乎祖制下有禆于生民事在兵部等因兵部隨議變賣)
(之法其事有五先變賣定價十兩殊為太重迄今拖欠賠累况馬價高下難以槩擬合令各處撫按官選委司)
(道各官親為估計高者無過八兩下者無减五兩完日先造清冊送部以候解銀到日查考此變價所當議也)
(往時變賣解銀限期近者一二月以裏遠者半年以裏顧民間種馬率多不堪一時變賣未易盡售追比太急)
(則姦人射利量寬其期庶不厲民此立限所當議也草料折徵以資儲積兼可歲稽馬戶默寓約束先年每疋)
(徵草料銀二兩小民猶稱難辦後議徵一兩合無定以每疋徵銀一兩此草料所當議也種既已革駒不當責)
(其已經驗報者則屬官物宜閱其種馬堪賣者以報駒給賞種馬不堪賣以報駒并賣輳足今價原未報官者)
(免追此報駒所當議也朝廷此舉盖以蘇久困之民各處有司自當仰體上意各將馬戶多方優䘏不得因其)
(釋負仍敢巧立名色加以雜役其馬戸有逃故種折者有逃移新復者亦宜分别减免以宣恩澤此優䘏所當)
(議也臣等再三考究籌畫先年變賣未盡種馬一半委應通行變賣量徵草料銀以佐買馬之費種馬雖革馬)
(戶宜存聽其照舊或十年或五年一次審編買解大馬如歲月馬匹數多太僕寺預呈本部多買本色或有重)
(大征戰無論本折悉買本色如再不敷并出太僕寺所貯變價及歲積草料銀兩分發州縣收買臕壮大馬一)
(同解依太僕寺應用相應題請定奪恭候命下通行南北直隸山東河南巡撫衙門并劄付兩京太僕寺仍咨)
(都察院轉行各撫按并印馬御史行各司道并府州縣掌印官將賣剰一半種馬盡行變賣司道各官親估價)
(銀上等無過八兩下等無减五兩估完先造清冊送部案候查考以文到之日南直隸限一年以裏北直隸山)
(東河南限十箇月以裏變賣完日傾銷成錠各州縣依期解部發寺收貯專備買馬不得别項支用每馬每年)
(折徵草料銀壹兩以萬歴九年為始徵完各州縣類總解部發寺不許延捱拖欠孳駒已報在官其種馬堪賣)
(者將駒給賞馬戶不堪賣者將駒一同變賣輳價馬戸有逃故種折者審實免徵逃移復業種馬猶存者照下)
(等馬價减估等因奉旨是)
萬歴九年盡賣種馬惟于鳳陽府及廬州府滁和二州
各一年輪派大馬二百七十二疋其餘盡改折色
萬歴十二年題欲清查草地量復種馬以備緩急兵部
覆議兩奉明旨查革年久難以再議停止(該御史馬朝陽奏内一欵)
(復種馬以經遠猷國家種馬之設豈專為孳生之計已哉盖必有所重者在也萬一有警刻日之間數萬匹之)
(種馬可以畢集謂非緩急之一須不可也先臣議欲革之者盖謂種馬所生之駒多不堪臨期又另買以充解)
(是種馬為無益之累且額解馬價議于該地方丁田内通融派徵此又得苦樂適均之義上無損于國額下有)
(便于民情誠計之得也革之誠是矣但種馬之弊非馬累之也官累之也民自累之也兹不于法之所以累者)
(而釐之以復無弊徒區區種馬是革是猶人因噎而廢食雖免一時之噎而受傷多矣今額解之數無失而種)
(馬既革即謂之無馬亦可也初該部議覆豈不欲盡革以蘇民困哉必仍留一半者以其所關于國者重於不)
(可革之中而姑為量革計盖亦與釜與庾之微權也猶不失廢禮存羊之意未幾建議者乏曲突遠慮援前為)
(例并其所留一半而悉革之若及此不一權輕重而為之焉其如國何且種馬之立原設有草場今馬革矣而)
(草場安屬耶其利安在耶此正致噎之病根而馬政之所由弊也以臣竊計之當於原設立種馬地方清查額)
(設草場若干坐落何處或有無開懇侵沒除荒蕪外其已墾或侵沒者照額清查改正每歲計其子粒之入以)
(為芻養之資或當既革之後恐駭民情亦宜量復後革一半其買馬之價於額解折價内議處每匹仍查照舊)
(規除草場子粒外量議給工食草料銀若干除所生之駒堪俵者聽解其餘不堪當官變賣其不敷之價於該)
(地方丁田内遵新例通融派徵此有復之實無復之擾庶民各妥其所天而國亦隐然獲種馬之實用矣實萬)
(世計也隨該兵部議得為照種馬之設洪武初年牧之於官未為民累二十八年始令民間牧養猶止於南直)
(隸數府至永樂十年以後行之北直隸山東河南等府皆借民力牧養圖孳息以俵解其俵解馬匹即是種馬)
(所生之駒不論大小牝牡亦不限以多寡名數止以生息見在者起解太僕寺發令西山一帶空閒地方趁水)
(草牧養是所解之馬原出種馬故種馬不可議革行之既久弊孔叢起原養之馬多不生駒所課之駒又不堪)
(解於是遂議另行徵銀買俵是歲解偹用馬匹已全不頼種馬及孳駒矣隆慶二年武金奏半革萬歴九年于)
(有年等奏盡革臣等查得種馬之設國制惟主於有馬以俻征操今馬匹見在者一萬有餘馬價見在者六百)
(萬有餘兩奉旨一謂種馬徒存虚名百姓却受實害一謂種馬全與起俵無干徒苦累小民屡奉欽依查革年)
(久似難再議題奉欽依是)
萬歴十四年題准審編照舊例舉行仍量地丁饒裕之
家為正額餘為貼戶(該兵部覆太僕寺卿魏時亮題種馬議覆之法有二其一欲令守令)
(勸民孳養限以三年勸足養數報寺俟後民馬漸多稍稍多派本色查兊缺馬各邊少省解發勿累寄民此一)
(節若州縣有司行之盡善是謂導利於下固有利于國家若行之不善不免以多事為擾反無利于民生又孳)
(息有水草之宜蓄牧順人情之便似未可操一切之法以責之也其一欲精選富戸不分正貼此一節審編馬)
(頭係五年一次原計丁地多寡以分正貼正戸養馬貼者幇助不許輪流餧養若欲精選富戶俾專養馬合縣)
(扣筭通派草料則一旦更張人難信從合無將審編之法查照舊規舉行但當酌量地丁饒裕之家為正頭養)
(馬餘為貼戶養馬草料各宜因民之便分别戶則量行幇貼若有倒損照例追賠量為寬恤題奉欽依議行)
萬歴二十二年查議種馬舊制(該太僕寺卿楊題為欽遵旨條議馬銀日俱空)
(匱財用所當通融事宜懇乞勑下該部預計永圖以保治安等事臣考太祖高皇帝都南京守南京者先守淮)
(乃于淮南北之間建太僕寺于滁州成祖文皇帝都北京守北京者先守關乃于關東西之間建太僕寺于都)
(城又建苑馬寺于都城之外兩關之間薊昌等亦各建監苑都司衛所遼東則立行太僕寺苑馬寺其後三衛)
(之師内徙而都城北與敵為鄰兩關皆在其外于是所需于戰守者為甚急而守先兵兵先馬聖祖嘗諭成祖)
(北平口外馬數不過二萬若遇十萬之騎雖古名將亦難于野戰是以極重馬政關之外若遼薊宣大山陜各)
(置監牧場地種馬而内地若北直隸順天山東河南十五府南直隸應天八府各種馬間歲騍駒復生駒原無)
(定額就所得駒起俵給軍騎操正統間因邊方調發不敷乃于種馬内俵駒寄養于順天三府名備用馬是為)
(馬政成法一則察北俗以馬多寡為強弱故各州縣民皆令種馬實示之以強以衛其州縣亦自衛其生一則)
(養馬為天地自然之利下歲騍駒以利上亦得習騎上歲免地糧以利下亦省征歛實有兩利是為馬政本意)
(當時有利無害馬政修舉其後法久民玩官恣吏陵弊害因生民甚疾苦士大夫産其地者身親疾苦輕于議)
(革當事者以去此可收捄時之譽敢于主革而于戰守均弗計者是以正德初御史王濟議不徵駒而專買俵)
(則羣盖法廢孳生路絶然猶有遺馬也隆慶間太僕少卿武金議專備用而盡賣種馬當事者力是之乃改折)
(竇開而買補弊滋然而猶存半馬也萬歴九年兵部侍郎王一鶚覆議本寺卿裴應章查騍種駒之疏當事者)
(力主之堅擬盡行變賣祖宗成法本意變革殆盡而官牧既空民養亦空天下幾無馬矣案查先是師寇小訌)
(五河取千匹平之督撫李遂淮揚征倭取數千平之盖以倭善步無馬故能勝之先臣胡松論廟灣之戰全頼)
(種馬此見南馬不可革者嘉靖戊申庚戌邊方關部常取至數萬禦敵即多疲瘦匆率中拾猶可擇貳叁餘亦)
(可以負載糗糧此見北馬不可革䆒言之始革種馬以除害專買俵以便利如其利果勝害不妨于革乃今買)
(俵地方諸臣亦謂俵民稱疾苦不减于種是何取于盡革哉近自欵市東西征討費馬價數百萬或曰非革者)
(安得此用竊譬之有家者豐則侈侈斯難繼嗇則儉儉斯有永近因革此遂豐侈而使日後難繼盍如不革而)
(人知嗇儉有永之為大利哉目今惟藉欵貢羈縻乃各鎮以年例為市本為給賞尚未見無馬之弊萬一渝盟)
(其將何支往職聞京師驕兵悍將弊車瘦馬雖有兵馬與無兵馬同而今實無馬有不悚慮者乎以此先聲又)
(安可使敵聞乎臣謹以俵寄兊買肆項本壹事相因者謹列之謂種馬本原肆者枝流本源既廢獨計末流似)
(非知類乃并末流俱廢之直待枯株涸澤又非計也敬稽祖宗成法本意會典志書先令諸臣條例兵部題覆)
(者條議以獻)
各府州縣種馬額數
大名府十一州縣(原額種兒騍馬一萬八百八十匹隆慶二年半賣五千八百四十六匹萬)
(歴九年全賣每年草料銀一萬八百八十兩今改一萬六十八兩)
保定府備用祁州等十三州縣(原額種兒騍馬七千九百四十五匹隆慶二年)
(半賣三千九百七十三匹萬歴九年全賣每年徵草料銀七千九百四十五兩今改七千三百四十五兩)
順德府九縣(原額種兒騍馬三千七百一十五疋隆慶二年半賣二千一百二疋萬歴九年全賣)
(每年徵草料銀三千七百一十五兩)
廣平府九縣(原額種兒騍馬三千七百七十疋隆慶二年半賣一千九百七十六匹萬歴九年全)
(賣每年徵草料銀三千七百七十兩)
真定府三十一州縣(原額種兒騍馬一萬七千六百三十五匹隆慶二年半賣九千五百)
(四十四疋萬歴九年全賣每年徵草料銀一萬七千六百三十五兩今改一萬六千一百九十一兩)
河間府備用十五州縣(原額種兒騍馬五千一百六十疋隆慶二年半賣二千六百七)
(十六匹萬歴九年全賣每年徵草料銀五千三百六十兩)
永平府六州縣(原額種兒騍馬四千六百七十疋隆慶二年半賣二千三百三十五匹萬歴九)
(年全賣每年徵草料銀四千六百七十兩)
開封府七州縣(原額種兒騍馬一千二百八十五匹隆慶二年除半賣六百三十三疋每年徵)
(草料銀止得三十二兩九錢三分九厘三毫二絲)
彰德府四州縣(原額種兒騍馬一千一十五疋隆慶二年半賣五百八疋萬歴九年全賣)
衛輝府六縣(原額種兒騍馬四百一十五匹隆慶二年半賣二百八匹)
歸德府所併一縣(原額種兒騍馬三十疋隆慶二年半賣十五疋萬歴九年全賣)
山東濟南府二十九州縣(原額種兒騍馬一萬三千三百四十疋隆慶二年半賣六)
(千六百七十疋萬歴九年全賣每年徵草料銀一萬三千三百四十兩)
兖州府二十五州縣(原額種兒騍馬一萬四千五十六疋隆慶二年半賣七千二百五十)
(匹萬歴九年全賣每年徵草料銀一萬四千五十六兩今改一萬一千一百二十三两五分九厘三毫四絲四)
(忽八二先)
東昌府一十八州縣(原額種兒騍馬三千三百八十匹隆慶二年半賣一千六百九十匹)
(萬歴九年全賣每年徵草料銀三千三百八十兩今改三千三百九十五兩)
應天府八縣并帶管徵滁州衛(原額種兒騍馬四千六百六十疋隆慶二年半)
(賣二千三百三十疋萬歴九年全賣每年徵草料銀四千六百六十兩)
鳳陽府所屬州縣(原額種兒騍馬并額外寄養兒馬九千四百七十六匹隆慶二年半賣四)
(千七百三十八疋萬歴九年全賣每年徵草料銀九千四百七十六兩今改八千七百七十六兩)
揚州府所屬州縣(原額種兒騍馬五千五百九十三匹嘉靖二十年御史錢&KR0008;奏减通州種)
(馬八百五十匹共四千七百四十三匹隆慶二年半賣二千三百七十二匹萬歴九年全賣每年徵草料銀五)
(千五百九十三兩今改四千二百三兩)
淮安府所屬州縣(原額種兒騍馬六千三百一十匹隆慶二年半賣三千一百五十五匹萬)
(歴九年全賣每年徵草料銀六千三百一十兩今改四千二十三兩)
廬州府七州縣(原額種兒騍馬四千三百七十四匹隆慶二年半賣二千一百八十七匹萬歴)
(九年全賣每年徵草料銀四千三百七十四兩)
滁州所屬并帶管徵滁州衛(原額種兒騍馬一千七十五匹隆慶二年半賣五百)
(三十八匹萬歴九年全賣每年徵草料銀一千七十五兩今改一千六十兩)
和州并所屬(原額種兒騍馬六百三十七匹隆慶二年半賣三百一十九匹萬歴九年全賣每年)
(徵草料銀六百三十七兩)
徐州所屬三縣(額無種馬景泰二年寄養江南搭配餘剰馬駒歴弘治三年以前議解本色六)
(年勘定無種馬仍領寄養十七年都御史張縉奏豁寄養至正德十二年印馬御史周鵷奏准比丁田出辦折)
(色除沛縣免派外本州及蕭豐碭山每年備用折色馬)
廣德州併一州一縣(原額種馬八百匹隆慶二年半賣四百匹萬歴九年全賣每年徵草)
(料銀八百兩)
寕國府所屬一縣(原額種馬七百五十匹隆慶二年半賣三百七十五匹萬歴九年全賣每)
(年徵草料銀七百五十兩今改徵七百四十九兩)
鎮江府所屬三縣(原額種兒騍馬二千三百四十匹隆慶二年半賣一千一百七十匹萬歴)
(九年全賣每年徵草料銀二千三百四十兩)
太平府所屬三縣(原額種兒騍馬一千四百六十五匹隆慶二年半賣七百三十三匹萬歴)
(九年全賣每年徵草料銀一千四百六十五兩)
軍衛種馬
會典凡在京在外衛所俱有孳牧馬匹以給官軍騎操
在京及南北直隸衛所屬兩京太僕寺在外屬各該行
太僕寺苑馬寺及都司委官提督每衛指揮一員所千
百戶一員專管孳牧其搭配科駒起解等項悉照民間
事例
洪武二十三年令飛熊廣武英武等衛每五戶養馬一
匹
永樂十四年令薊州山海諸衛屯軍每人養種馬一匹
免納子粒
正統六年令征戰走傷馬匹騐視明白分給各衛守城
官軍牧養遇倒死埋瘞
成化七年奏准天下衛所孳牧馬匹有埋没者俱照原
額買補令軍餘朋合領養
正德十四年題准各處行太僕寺并各邊都司衛所將
五年一次變賣虧欠等項馬價銀兩俱存留本寺并本
都司庫聽候明文支用不必解京
隆慶二年變賣民間孳牧種馬惟獨各衛不賣
萬歴九年全賣每匹徵銀一兩除京三衛免養外每年
共銀一百七十二兩在外四十六衛共銀二百七十兩
軍衛種馬額數
在京龍驤等二十六衛種馬共一百九十五匹内龍驤
武成神武右後忠義右前義勇左後大寕前羽林前金
吾左右等衛各十匹忠義後義勇右前中蔚州左會州
寬河燕山前右左濟陽富峪大寧中大興左等衛各五
匹今義勇中左神武後改為陵衛免養額實共種馬一
百七十二匹
在外保定左等四十六衛原額種馬二百七十匹内保
定中河間瀋陽中屯真定山海神武中定邊等衛各十
匹保定左右前後茂山大同中屯滄州守禦所永平東
勝左右盧龍開平中屯撫寕通州左右武清涿鹿左中
薊州鎮朔遵化興州左屯右屯前屯後中屯忠義中營
州前屯後屯左屯右屯中屯寬河守禦所武定守禦所
涿鹿德州左德州沂州等衛各五匹
按天下事無皆可亦無皆不可可者是則不可者非不
可者是則可者非酌于可不可之間而得其真是真非
者則以理以時為之權衡不以己意預之人情徇之者
也種馬之政洪武初至正德元年皆行無異議正德二
年忽議買俵不問徵駒即此時事權在部兵部主行之
盖偏信爾猶無心也自隆慶二年寺臣武議盡革宰輔
徐力主革馬請會議當時冡卿楊執不可宰輔陳等亦
不可始勉從半賣而盡革之端露矣萬歴九年冏卿裴
議騍駒宰輔張尚主隆慶二年盡賣之說又署部左司
馬王既而司馬梁相繼又入御史于之疏而盡革之事
行矣遂將聖祖列聖前政裁革無遺是皆以革為可而
是之者也當正德二年御史謝隆慶四年冏卿顧印馬
御史謝左司馬曹大司馬譚萬歴九年御史馬凡十餘
疏皆議其不可是皆以革為不可而非之者也總今觀
之以革為可者則曰法久弊生民艱已甚又曰始陸續
給養於民法固甚善行之既久弊患漸生是以條議上
請曰備用馬匹久已買俵種馬徒存虚名百姓却受實
害又曰近年畜養種馬騍駒一事苦累小民者是也其
以革為不可者則曰祖制所在軍機所係未可輕革萬
一有警驟行調發無所措置乞要查議前禁永杜士民
幸免之端又曰姑為目前恤民計亦惟深思詳定又曰
諸臣無深思遠慮輕以議革又曰惟徇士民苟且之計
不為日後深長之謨又曰不知經國遠猷請乞聖明漸
次議復者是也此可不可兩端卒之不可者不能勝乎
可者而竟革之當其時旁觀諸臣咸謂聖祖詔戶部不
用吴江浙諸省人盖恐議减賦稅私其鄉今觀以種馬
可革者皆種馬地方諸臣而首政者不知祖制軍機而
誤聽之即是而知聖祖真有見已顧革之後馬羣遂空
纔有徵發司馬便以為難此其在今日如此他日益可
知已至今懷籌者猶以革復之際難于為言大都亦有
可不可兩端曰前者不可革而輕可于革後者可復而
不可于遽復者也其為不可革而輕可于革者則曰有
種馬之時初則法令簡信而後則煩苛屡更初則官吏
勤畏而後乃貪殘陵恣初則牧地廣而後為豪貴侵奪
初解俵徵駒而後一切不問又初即孳生見在之駒隨
有起解解至即牧以俟將来臕息茁長無分於高卑大
小牝牡無别於彼此多寡分數無勞於揀擇追求而後
則較量尺寸論别於牝牡分數又揀擇屡換追求不已
初則即駒堪俵者起俵堪種者補種不堪者賣價半貯
庫助俵半給賞養戶而後即有駒不補給種變賣無可
起俵助俵給賞有名無實紛紜弊害叢生使善處興革
者于此時能察民疾苦即此弊害革之使去即可以修
前政垂永久乃何其輕于議之主之而不顧也其為可
復而不可于遽復者則曰民難與創始可與樂成當二
祖開創之初百戰經營以馬為急漸次而始民亦漸次
而樂其成而後一旦棄其成績而革民亦以革而樂其
成今遽議之民難與始且畿輔之民數十年来凡科歛
煩急征調頻殷祲饉荐臻盜賊訌攘杼軸内空瘡痍外
集忽欲循舉成事民誰與樂柰何能強不樂之民而為
此莫大之舉也顧未革之先則種民獨稱疾苦既革之
後今買俵者寄養者均稱為疾苦其士民若有不能一
朝解之使去亦猶往種馬時然無有異者顧所稱艱亦
誠為艱特艱在一時為身家計爾若為國家計則以邊
境之急聖世恒有飢饉師旅不得已為權宜兵食之計
聖門必講今者買俵寄養皆缺乏萬一急需乏馬將戰
守無資將必臨時加派于民民于是時變故在前征催
在後所稱艱者當有百倍于常日是以重有慨于隆慶
三年萬歴九年首政者輕于革不能以理以時為權衡
而以己意預之且輕徇之也或謂既不可復而又不可
不復為今之籌者將何以善之亦曰審其時酌其理求
于俵寄買三者之間求所以經常變補救弊之術俾民
不擾而馬得足又當預為之圖是為惟事事乃其有備
有備無患亦制治未亂保邦未危之道有非出位越爼
者所敢知也
馬政紀卷二
