廟學典禮卷二
程學士奏重學校
集賢直學士少中大夫臣程文海至元二十三年二月
日奏臣聞國於天地必需材以為用而人材之盛非自
盛也全在國家養育之勤其衰也反是參之歴代可攷
也國家自中統建元以來中外臣僚亦時聞表表偉傑
者皆自往時故老宿儒薰陶浸灌而然歴時既久以次
淪謝邇來晨星寥寥無幾何矣臣不知更十餘年後人
物當如何其瑣瑣也而主論者恬不知怪視學校為不
急謂詩書為無用不知人材盛衰張本於此蓋嘗有旨
行貢舉求好秀才上意非不諄切而委人輙隂沮之應
故事而集議凡幾作輟矣然則無怪乎選任之非才政
治之不理也今已至此後當若何臣愚欲望陛下明詔
有司重學校之事愼師儒之選京師首善之地尤當興
建國學選一時名流為國人矜式優以餼廪隆以禮貌
庶四方觀感有所興起而名都大邑教官有闕不但循
常例收庸人而已必使廷臣推擇可以為人表儀者條
具聞奏令有祿可養而不匱職比親民而加優視教化
之廢興為考第之殿最其諸生有經明行修者特與蠲
免賦役依已降詔旨施行臣望國家教育有方多士鼓
舞不倦他日隨取隨足無臨事乏材之數天下幸甚伏
取聖裁
江南學田與種養
至元二十三年二月二十一日德仁府北裏鄂諾勒噶察
克台什里有時分奏過事内一件江南立學呵怎生先屬
學校的田地屬官也如今師父根底學文書的孩兒每
根底種養着喫的田地與他每呵怎生麽道有奏呵那
般者麽道聖旨了也欽此
左丞葉李奏立太學設提舉司及路教遷轉格例
儒戸免差
至元二十四年二月十五日察察爾集賽第三日柳林
裏阿勒坦察察爾内衆學士做克埒穆爾齊葉李奏過
下項事理具呈中書省照詳内一項該年時聖旨教道
省裏看條例去行得好的我行奏說來者臣看得丁酉
年八月二十五日先朝聖旨為名儒凋喪文風不振教
民間應有儒士收拾見數者儒人種田的納地稅買賣
的納商稅開張門面營運的依行例供出差發其餘差
發並行蠲免臣愚省得先朝創業之初猶以收拾人材
為急今日混一之後豈可不以設立學校為先年時已
有程文海奏立太學聖旨那般行者緣至今未曾設立
如今教設立呵宜的一般外道設立儒學提舉正副各
一員專一提調學官講習諸生經史講明治道若有成
材申太學呈省錄用有茂異之材申集賢院奏聞召用
外據各路教授都依在前正八品内一任回本等遷轉
所據儒人除地稅商稅外其餘雜泛差役並乞蠲免但
恐其間眞僞不分侵占戸計教隨路提舉好生選試奏
呵奉聖旨恁說的宜的一般那田地裏立太學合讀是
甚麽書合設學官并生員飲食分例合立的規矩外頭
設立儒學提舉去處寫出來我行奏著那時分我回言
語欽此至元二十四年二月二十日集賢院南北諸
儒并衆官欽依聖旨節該講究學校事會議到下項事
理具呈中書省一國學前件議得監官四員祭酒一
員周正平司業二員耶律伯強硯伯固監丞一員王嗣
能(監察御史)學官六員博士二員張仲安滕仲禮助教四員
謝奕(教授)周鼎(童科)靳泰亨(刑部令史)王載(建寧教授)監令史二名學
生(元議二百人先設一百二十人)蒙古五十人諸色目漢人五十人(十歲)
(已上)伴讀二十人(公選通文學人充十五以上)學舍比及標撥官地興
蓋以來擬撥官房一所安置創建房舍講堂五間東西
學官廳二座(各三間)齋房三十間(東西各十五間)厨房六間(分左右)
倉庫房五間門樓一間生員飲饍每人日支(麫一斤米一升)油
鹽醋醬菜蔬柴炭照例勘酌應付床卓什物鍋竈碗碟
等物驗人數多寡逐旋應付厨子二名僕夫一十人生
員各用紙劄筆墨官為應付本學各用經史子集諸書
於官書内關學産比及别行措置以來生員飲食并一
切所需之物官為應付候置訖學田然後住支一國
子監隸集賢院一文廟前件議得合行創建一所先
立學校後蓋文廟大都撥地與國學一同興蓋一外
道學校儒學提舉司前件議得除迤北江淮路分隨各
道按察司置司去處設立儒學提舉司提舉正副各一
員提舉從五品副提舉正七品一外道學校生員成材
者申太學茂異者申集賢院聞奏區用前件議得教官
從翰林院選擬呈省照會集賢院外處生員成材者申
國子監若有茂異者提舉司申覆集賢院聞奏呈省區
用一儒戸免差事前件議得儒戸除迤北路分於至
元十三年選試外據迤南新附去處在籍儒戸於内若
有投充别項各色别無定奪其餘籍内儒戸除納地稅
商稅外其餘雜泛差徭並行蠲免至元二十四年閏
二月初十日柳林飛放處奏過欽奉聖旨那般者了也
欽此
學官職俸
江浙等處行中書省至元二十四年正月十七日劄付
該近准中書省咨該隨路教授學正學錄師範後進作
育人材譔述進賀表章考試歲貢儒吏品級雖輕責任
實重非公選博學洽聞有德之士將恐倖門一啟賢不
肖混淆雖欲盡革前弊不得已今擬各道提舉學校官
并訓導提點錢糧等職名並擬革去各處文資正官一
員專以提調為此於今年閏六月十七日啟過事内一
&KR2018;江南管秀才的見設立着教授又設立提舉學校兼
管錢糧和爾郭斯為頭省官每商量來的重設提舉學
校官罷了錢糧教城子裏官人每管着這般啟了呵奉
令旨那般者敬此都省除外咨請照驗施行准此行下
各道宣慰司取勘到各路儒學教授正錄并書院山長
等各各職名數内多有所歴根脚淺短不經按察司體
覆濫設之人月請學糧錢數多寡不一省府議擬到除
教授祇受勑牒外本學合設正錄直學并書院山長縣
學教諭各各員數所受文憑隨月請學糧錢數省府除
已開坐移咨都省照驗外合下仰照驗據濫設不應之
人截日盡行革去前項額定人員以勾當三年為滿如
是闕員選保德行才能曾得鄉漕薦舉堪為後進師範
者本路行移本道按察司委便體覆相應回准公文然
後備申本道宣慰司轉呈省府照詳定奪毋得濫行保
舉的委本路文資正官不妨本職兼行提調本學見在
錢糧一應官物從實依公銷用每季開坐見在銷用備
細數目呈省毋致非理侵欺借貸違錯路設教授係
祇受勑牒人員月請學糧五石鈔五兩省委相副教
官比及換授以來權充學正員數月給學糧三石鈔三
兩學正俱受行省劄付月請糧米三石鈔三兩有省
委副教官處設一員無省委副教官處二員學錄二
員如直隸行省祇受省劄如宣慰司所轄止受本司劄
付每月請糧米二石鈔二兩直學二員止受本路劄
付月請糧一石鈔一兩掌管學庫田産屋宇書籍祭器
一切文簿并見在錢糧凡有收支並取教官正錄公同
區處明立案驗不得擅自動支諸州散府教授係祗
受勑牒人員月請糧米五石鈔五兩學正一員受行
省劄付月請糧米三石鈔三兩學錄一員直隸行省
去處受本路付身如宣慰司所轄受宣慰司劄付月請
糧米二石鈔二兩直學一員受本路付身月請糧米
一石鈔一兩書院山長二員祗受行省劄付月請糧
米三石鈔三兩縣學教諭許設二員止受本路劄付
月請糧米一石五斗鈔一兩五錢
學校事宜儒戸免差贍學糧子
尚書省至元二十四年四月咨該至元二十四年閏二
月初十日奏在先為設立學校的事於二月十五日奏
奉聖旨恁說的宜的一般這裏那田地裏立太學合讀
甚麽書合設學官并生員飲食分例合立的規矩外頭
設立儒學提舉去處寫出來我行奏者那時分我回言
語這般聖旨有來欽此今與翰林院裏集賢院裏有的
衆的每一同商議定下項合行奏的事理這般奏呵那
般者麽道聖旨了也欽此都省除外據下項事理合行
移咨欽依聖旨事意施行一外道設立儒學提舉司
除迤北外江淮等處十一道各立儒學提舉司提舉正
副各一員提舉從五品副提舉正七品前件除外仰照
會施行一外道學校生員成材者申太學茂異者申
集賢院教官從翰林院選擬呈省照會集賢院外生員
成材者申國子監若有茂異者提舉司申覆集賢院聞
奏呈省區用前件除外仰欽依施行一儒戸免差事
議得儒戸除迤北路分於十三年選試外據迤南新附
去處在籍儒戸於内若有投充别項名色者别無定奪
其餘籍内見有的儒戸除納地稅商稅外其餘一切差
徭並行蠲免前件除外仰欽依施行一贍學糧子事
議得江南學校贍士田土欽依至元二十二年二月内
都省奏准聖旨與了秀才除欽依外乞從各道儒學提
舉司點檢毋令教授濫支上下半年免行供報行省宣
慰司總管府前件除外仰欽依施行(咨江淮行尚書省)
儒職陞轉保舉後進例
中書省至元二十四年二月咨該吏部呈近承奉中書
省劄付擬府州儒學教授准正九品任滿在歴路教一
任准從八品滿日給由赴部於本部遷轉若學正止歴
一考即陞教授員多闕少似有窒碍今擬各路教授三
年為滿依例遷轉須歴兩任所據隨路教授遇有闕員
散府上中州教授歴一考之上者陞補散府上中州教
授有闕各處學正歴一考之上者陞補學錄教諭有闕
直學保選陞補並依例體覆申呈如未有闕員依舊勾
當遇闕依例陞轉似易為銓調其有年高德邵茂材異
等之人不求聞達雖白身堪授教授一路一府者許牒
按察司體覆相同將所業文字連申擬充教授不拘前
例若越次妄舉及選保不拘士行不精儒業令人代作
之人從監察御史本道提刑按察司體究明白申臺呈
省取問是實所保人截日黜罷仍罪及當元舉主體覆
官司似望教官得人作成後進以備他日選用奉此除
遵依外近來各路將一考之上學正錄教諭往往給由
越例求仕及又行保舉白身之人抄錄文字一二篇申
部并翰林院遷用中間冐濫不無竊照平陽益都太原
等路各轄州府一十餘處若將學正教諭人等依常調
人員陞轉即目教授員多闕少泛濫保用不得其人何
以作成後進深為未便本部參詳學校風化之源必當
愼擇師儒教育後進今來議得各路并府州教授别有
遷調影下窠闕擬合令本路官司於所轄州郡教官内
通行推選材德服衆之人牒委文資正官覆察相應然
後行移本道按察司公坐出題試驗將親筆所業文字
并察司的本牒文繳申省部移文翰林國史院再行考
校定奪其餘學正人等依舊守職若有茂材異等本處
官司依例體覆具解令本人親身赴翰林國史院出題
試驗保明關發赴部定奪倘有不應罪及舉官并體覆
官司如此似望革去濫保之弊乞照詳事得此省府准
呈除外合行移咨請照驗依上施行(咨行中書省)
江南儒戸免横枝兒差發
至元二十五年十月十八日察察爾集賽第一日奏過
事内一件江南秀才做買賣呵與商稅種田呵與地稅
者除外横枝兒不揀甚麽差發休與者麽道執把著的
聖旨索有俺商量的執把著的聖旨他每根底與呵怎
生麽道奏呵那般者麽道聖旨了也欽此(尚書省十一月咨江淮等)
(處行尚書省)
江淮等處秀才免差役廟學禁搔擾
至元二十五年十一月日皇帝聖旨據尚書省奏江淮
等處秀才免雜泛差役事准奏今後在籍秀才做買賣
納商稅種田納地稅其餘一切雜泛差役並行蠲免所
在官司常切存恤仍禁約使臣人等毋得於廟學安下
非理搔擾准此
取勘貢士莊田糧
至元二十五年八月日皇帝聖旨諭各處行尚書省行
御史臺行大司農司行宣慰司按察司儒學提舉司應
管公事大小官吏軍民諸色人等據尚書省奏江南人
處訪聞得江淮等處未附已前諸學並有貢士莊田産
所出租課專一養育有學問士人等津遣赴舉秀才用
度歸附已後所收租課本管官司并主學人等夤緣侵
占今四方多學之士悉歸京師上項租課與其無用之
人冐濫支用若選官前去自至元二十三年為頭從實
取勘除修理文廟丁祭并提舉司學官及額設生員等
年例銷用外其餘數目盡數起運京師以備養育四方
賢才用度准奏今差官前去並仰依上施行准此
解發各學餘賸糧赴國子監養士
至元二十五年十一月二十有八日察察爾集賽第一日
奏過事内一件江南亡宋時秀才每根底做糧食與了
田土田地的租子他每喫剰下的擗掠廟宇時分祭丁
的時分有用來至今說的人也無有人也無屬他處底
田地多有如今那的每根底俺根底集賢院裏來的人
去打算道來在前過了的年分不打算從至元二十三
年至今交打算了出來了的那裏底秀才每根底斟酌
量用外的交將來集賢院官人每分付與這裏有來才
藝人每根底秀才每根底交與呵怎生麽道奏呵那般
者麽道聖旨了也欽此都省先據集賢院呈乞取勘江
淮路貢士莊及贍學田糧自至元二十三年至今除各
學年例銷用外餘在糧斛回易作鈔解赴國子監不為
常例津助生員以此都省奏降前件事理
學官格例
尚書省至元二十五年十二月日劄付該據翰林國史
院呈奉省劄該御史臺備行御史臺咨准侍御史程嘉
議牒并禮部備主事廳呈江淮并迤北教官格例至元
二十一年翰林國史集賢院例甚為詳備若准所呈似
為長便仰與集賢院一同議擬呈省承此本院與集賢
院官一同議擬到下項事理呈乞照詳事都省准擬另
行外合下仰照驗施行一御史臺呈備行臺侍御史
程嘉議牒該吏部定到教官格例即目員多闕少泛濫
不無若有茂材異等之人本路具解本人赴翰林院引
試得此照得江淮教官員多闕少若止令依上例保舉
特免親身前赴翰苑引試似為便當今擬到江淮迤南
選取教官格例宜准御史臺所據開坐于後一前進
士人員從本路學校公衆推舉士行修潔堪充教授者
具解本人年甲籍貫於何年某人榜下登科曾無歴仕
的是正身保申本路總管府移牒按察司體覆相應令
本路繳連的本牒文申覆合干上司移咨都省依例施
行除另設立提舉外據教授等官員數並依至元二十
一年省部定到格例施行違上别無定奪一不係前
進士人員若有學問該博年高德劭為衆所推堪充教
授者依上公衆保舉經各道提學同本道按察司文資
正官公坐出題當面引試所習經賦各一本全篇考校
文理優長中程式者繳連的本并按察司公文用印封
銓令總管府保結申覆合干上司除所試程文或本人
别有所業文字並許繳呈依上移咨都省依例施行似
為允中不如依格者别無定奪一學正學錄已下照
依至元二十一年例選補至考滿當陞教授者依上保
舉體覆引試程文依例施行違上别定奪一禮部備
主事廳呈該吏部定到教官格例一該各路府州教
授有闕令本路官司於所轄州郡教官内通行推選才
德服衆者充今來議得若以此為例則是甲處教官不
得充乙處教官丙處教官不得充丁處教官或本路教
官内或有應補而未及滿者或久任考滿者而例不應
補并不堪推選者則教官名闕終當曠廢而不補矣
一該其餘學正人員依舊守職今來議得此等人員中
間豈無才德堪充者若令依舊守職即是常川不得遷
調誠恐淹滯才能前件議得江淮迤北路分目今不
設提舉無人考校試驗宜准禮部呈所令本路衆公推
選士行修潔文學該博堪充師範之人令本人親筆錄
寫所業經義詞賦詩文一十篇為額内詩不過五篇准
本道按察司體覆相同回牒開寫本人才學行實本路
將的本牒文并所業文字用印封緘張縫粘連在前照
依二十一年吏禮二部同翰林國史院定到教官員數
陞轉格例學正學錄教諭保結申禮部外府州教授路
教授保結申吏部挨次保舉白身保充學錄教諭一考
陞學正學正一考陞府州教授府州教授一考陞路教
授今後立定教官非備員而已並令開設學校訓誘諸
生作養人材似為允當一切違上格例保舉者别無定
奪一該若有茂材異等本處官司具解令本人親身
赴翰林院試驗今來議得旣是茂材異等之人寧肯親
赴翰苑試驗儻有赴試之人必非茂材異等如此甚失
尊賢禮士之義參詳學校之官若槩以選法拘鈐則僥
倖貪進之人固宜遏抑而恬退碩學之士必不屑就矣
然省部累行雖有黜退非才罪及舉官之文終是因循
不曾舉行大抵有司守法既謹擇人既精則學校庶可
興行矣今後擬合照依二十一年都省令翰林國史集
賢院吏禮二部定到學官格例施行仍劄付御史臺遍
行各道按察司監察御史責成其事如有選舉不應及
陞轉不依例而冐濫申覆者將本處學官并覆察官必
須嚴加責罰本部參議學官格例二十一年翰林國史
集賢院定立甚為詳備若准本廳所呈似為長便前
件議得如准禮部所擬若有年高德劭學問該博恬退
自處不求聞達堪充一路一州教授者並仰本路詢衆
推舉錄寫所業文字孝廉行實移准本道按察司體覆
相同再行移牒按察司覆察是實本路依上連粘所業
文字并二次體覆牒文保結申部許補教授似為允當
違上格例保舉者别無定奪大都路不隸按察司去
處遇有保舉教官亦仰依上推舉保給申覆合于部分
呈省行移御史臺令監察御史體覆申臺呈省施行違
上格例保舉者别無定奪一越次妄舉及推保不拘
士行不精儒業令人代作文字之人從監察御史本道
按察司體究明白申臺呈省取問是實罪及元舉官及
體覆官一江淮諸行省今後咨到保舉試驗合格人
員誠恐選部員多闕少擬從省年挨次月日籍記姓名
遇有闕處照依次第差注江淮迤北亦依此例(劄付御史臺)
文廟禁約搔擾
尚書省至元二十五年月日據樞密院呈准中奉大夫
同簽樞密院事咨照得至元二十三年欽奉聖旨差往
江南等處尋訪行藝高上人員所至時有教官士人告
稱諸官吏及諸管軍官吏等多於路府州縣學舍命妓
張樂喧囂䙝慢習以為常無敢誰何甚失國家崇學重
道之體今有新授潭州路儒學教授林應龍慶元路儒
學教授吳宗彦嘉興路儒學教授唐林亦皆稱所在學
舍多有似前不知禮法之人乞加禁戢庶得專教養之
事肅風化之源以此檢會到中統二年聖旨節文宣聖
廟國家歲時致祭諸儒月朔釋奠宜常令洒掃修潔今
後禁約諸官員使臣軍馬毋得於廟宇内安下或聚集
理問詞訟及䙝凟飲宴管工匠官不得於其中營造違
者治罪管内凡有書院亦不得令諸人搔擾使臣安下
欽此咨請照騐施行准此本院看詳應大小管軍官吏
隸本院掌管除已約束外其餘官吏合行具呈尚書省
照詳移咨各處行省遍行所屬出榜禁治施行都省除
外合行移咨遍行所屬出榜禁治施行(咨江淮行尚書省)
儒人免役及差設山長正錄直學詞訟約會
江淮等處行尚書省至元二十五年十二月二十日崔
思政承行劄付該來呈本道儒學提舉司行移淮東浙
西儒學提舉司會驗下項學校格例乞照詳事得此省
府照得本道見呈與省府元議相同合下仰照驗行下
合屬依上施行一儒戸除納稅糧外和買和賣倉場
庫官大小科差並從除免前項議得儒戸教官各處自
有簿籍仰本司行下合屬取勘見數籍名置冊却不得
將不係儒戸動搖違錯一儒學保明生員除山長學
正呈省定奪外其餘學錄直學以下人員並從本司存
設乞照詳前項議得依准所呈一管民官司凡有詞
訟不行約會擅行勾捉驚嚇老小事前項議得儒戸除
犯奸盜一切所犯重罪并催徵稅糧有司理問外其餘
詞訟約會一同歸問(劄付浙東宣慰司)
差設學官學職
浙東道宣慰使司至元二十六年八月三十日劄付照
得至元二十五年七月十一日據浙東道儒學提舉司
申會驗卑司近於至元二十四年十二月十九日開司
所據合行事件未有定例照得淮東道儒學提舉司已
曾講究到學校事理呈奉江淮等處行尚書省劄付准
議了當為此移關本司會驗去後於五月二十二日回
准關該今將本司合行事件逐一開坐如后請照驗施
行事准此又照得本司先為開設衙門未有定例移准
浙西道儒學提舉司牒該至元二十四年十二月二十
二日承奉浙西道宣慰使司劄付該近據來申各路儒
學學正山長從卑司選保申按察司體覆相應申宣慰
使司保呈省府出給劄付學錄保申宣慰使司給劄直
學教諭乞從卑司於相應人員内差擬免行體覆乞照
詳事得此具呈江淮等處行尚書省劄付該省府准呈
合下仰照驗施行承此使司除外仰照驗依奉省劄内
事理施行承此當司除己依上施行外牒請照驗事准
此卑司今將會到各道儒學提舉司學校合行事理申
乞照詳明降事開坐到數内一項昨來至元十七年設
立各道儒學提舉司承奉宣慰使司劄付備奉行中書
省劄付該應儒學大小事務並從儒學提舉司掌管所
有日前總管府並免提調至元二十一年因革罷提學
之後儒學事務仍歸各路府州司縣提調所差設職員
並從體覆今既復設儒學提舉司見欽奉聖旨應外道
學校生員成材者申太學茂異者申集賢聞奏呈省區
用並從隨道儒學提舉司保申所有體覆一項委為重
疊除學正山長比擬路教資次儒學提舉司保明呈覆
上司轉呈行省出給劄付外其餘學錄縣學教諭以下
照在前體例並從儒學提舉司出給付身差役並免體
覆似與近詳條畫相應及諸齋合設長諭各一員鈐束
諸生申乞照詳明降施行今奉省府議得依准所呈前
件本司奉此除已行移各處路府州縣及合屬儒學書
院依奉省劄内事理施行外乞照驗事得此使司照得
先於至元二十四年十二月二十一日承奉江浙等處
行中書省令史張新承行劄付為學官格例事該省府
議擬到除教授祇受勑牒外據本學合設正錄直學并
書院山長縣學教諭各各員數所授文憑月請學糧鈔
數省府除已開坐移咨都省照驗外合下仰照驗據濫
設不應之人截日盡行革罷前項額定人員以勾當三
年為滿如是闕員選保德行材能曾得鄉漕薦舉堪為
後進師範者本路行移本道按察司委自正官體覆相
應回准公牒然後備申本道宣慰司轉呈省府照詳定
奪數内開坐到路設教授係祇受勑牒人員省委相副
教官比及換授以來權准充學正員數學正俱授省劄
有省委副教處設二員如直隸行省祇受省劄宣慰司
所轄止受本司劄付書院山長許設二員祇受行省劄
付教諭許設二員止受本路劄付為此具呈省府照詳
去後至元二十六年二月二十七日承奉江淮等處行
尚書省令史崔思政承行二十五年十一月二十日劄
付該來呈本道儒學提舉司行移淮東浙西儒學提舉
司會到下項學校格例乞明降事得此省府照得本道
見呈與省府元議相同合下仰照驗依上施行開作到
數内一件儒學保明生員除山長學正呈省定奪外其
餘學錄直學以下人員並從本司差設乞明降事前件
議得依准所呈奉此照得省府元議如是闕員選保德
行材能曾得鄉漕薦舉堪為後進師範者本路行移按
察司體覆相應學正俱受行省劄付學錄如直隸行省
祇受省劄如宣慰司所轄止受本司劄付山長祇受省
劄教諭止受本路劄付其儒學提舉司會到淮東提舉
司例呈准省劄差設職員並免體覆學正山長從提舉
司保明申覆上司轉呈行省出給劄付其餘學錄教諭
以下並從儒學提舉司差設所有儒學提舉司所呈即
與省府元議不同除學正山長省府定奪别不見學錄
直學以下是否從宣慰司差設及不見學職人員合無
依例體覆又不見設立儒學提舉司有無定到格例為
此冄呈省府照詳去後今奉省府劄付該來呈本道儒
學提舉司申近於至元二十四年十二月十九日開司
所據合行事理未有定例得此竊詳既立提舉衙門合
從本司選保相應人員申覆照依省府元議事理施行
得此照得先據來呈亦為此事為此照得至元二十四
年八月内據淮東儒學提舉司申開具到所行格例一
項省府議得山長學正呈省定奪外其餘學錄直學以
下從儒學提舉司差設已經行下本司照驗去訖今據
見申合下仰照驗照依已行施事理施行奉此使司除
外合下仰照驗依上施行(劄付儒學提舉司)
正錄不與教官連署
國子監至元二十六年九月二十日令史張瀛承行指
揮近據淮西道儒學提舉司申據巢州等處學正朱庭
槐等呈本學應行文書照依江浙例正錄與教官一同
簽押乞明降事得此照得省部定到教官格例節該學
正學錄不得連銜簽署文簿府州并各處書院准此直
學掌管本學田産屋宇書籍祭器一切文簿并見在錢
糧凡有支發並聽提學教授公議區處明立案驗不得
擅自動支違者從教授申覆本處官司截日黜罷事除
外合下仰照驗行下合屬照會施行毋得亂行申覆(下浙)
(東道儒學提舉司)
儒人公事約會
尚書省至元二十六年月日咨該集賢院呈據浙東儒
學提舉司申到事内一件各道儒學提舉司管領儒人
但有公事與管民官司相關者管民官司並不問事理
輕重徑直勾攝泛行搔擾深為未便擬合照依諸衙門
體例一同約會為此送國子監議擬去後今據准呈儒
人遇有公事除犯姦盜從有司歸問外其餘一切事務
並從約會呈乞照詳事本院參詳若准所擬相應送禮
部照驗議得合准集賢院所擬乞照詳事都省准呈除
外合行移咨照會依上施行(咨江淮行尚書省)
分揀儒戸不可輕易
國子監至元二十六年正月初二日令史鄭溟承行指
揮承奉集賢院判送浙東道儒學提舉司申照得各路
府州縣學官山長人等不能盡心致使豪冨不文之人
經營入籍規避差徭乞令按察司委係名儒分揀送國
子監議得不可輕易紊亂呈奉到集賢院劄付議得依
准所擬施行奉此合下仰照驗施行
