廟學典禮卷四
王御史言六事
行御史臺至元二十九年四月日劄付該據監察御史
王龍澤呈竊照卑職舊隠金華專意書册地勢幽遠人
跡鮮至不出門戶垂二十年所見無名山大川之勝所
聞無偉人達士之言及今誤蒙拔擢俾任察官願效朴
忠深虞寡陋既居職守何敢不言輙因書生之所深知
平日之所親見者條為學校六事陳述於左一曰定建
學之規以正風俗三代盛世禮樂具舉莫不有學雖庠
序學校之名沿革不同而勸民興學之意後先則一即
目各道州縣有見設學校去處或微有隳廢失時修營
或舊曾欹傾遂至覆壓或初制淺陋或舊無規矩或為
過客之館舍或為軍伍之聚廬借為設局往来遊宴且
如兩淮来安清流諸縣舊無學校為日已久其間頽廢
局促十而八九卑職鄉郡之武義縣學不修廢壊為甚
先聖廟宇糞土堆積明倫堂後稅務指占至於齋舍稅
官鋪軍居止上安下恬官莫之禁即此推之非所目見
如此類者必多甚非所以欽崇先聖興起士風之意謂
宜令各處舊有廟學遇有損壊即時修營舊無廟宇随
力建創立以期限務要完整歲時朔望行禮唯謹各處
承流宣化之官及合廟謁人員或有慢怠不至者官吏
罸俸人士罸直入學置册脩理公支庶幾震動民聽新
美善化之意二曰立養士之法以育人材三曰設課試
之程以考行藝四曰黜浮薄之文以眀經理五曰隆樂
善之禮以崇有德六曰嚴教道之責以勸小學又照得
各道廉訪司以宣眀教化為職按行監臨之地常切考
驗成否歲終逐項開申繼今而後不致玩弛庶幾古昔
之盛復見今日呈乞鈞詳事憲臺除其餘四事開坐移
咨御史臺照驗外照得近准御史臺咨奏奉聖旨節該
屬孔夫子廟田地根脚裏不是官司底来是秀才每置
来底田地同和尚先生田地一般分付各處孔夫子廟
秀才每為主出来底錢糧脩理孔夫子廟春秋丁祭朔
望祭祀者交教養人材者若窮寒年老無倚靠底好秀
才每呵那的每根底養濟者欽此已經遍行合屬依上
施行去訖今據見呈武義縣學廢壊明倫堂後稅務指
占齋舍鋪兵居止等事合下仰照驗行移合屬即便欽
依所奉聖旨事意將所指務官軍人起移他處應據舊
有屬學堂舍地土責付縣學脩整完備春秋朔望依例
祭祀勉勵學校毋得違錯如有似此去處依上禁治施
行(劄付浙東海右道)
廟學田地錢糧分付與秀才每為主
御史臺至元二十九年四月呈該照得先為南人石國
秀尹應元陳獻江南諸路贍學田土認辦課程三千定
官為收係所在學校廢壊文風墮地至元二十年有本
臺崔中丞言(云云具在第一卷復石國秀尹應元所獻學田條内自三代漢唐至豈止百萬頃學)
(田之比哉)得此呈准中書省劄付江南贍學田産所收錢糧
合令所在官司明置文簿另行收貯如遇脩理廟宇春
秋釋奠朔望祭祀學官請俸住學生員食供申覆有司
照勘端的依公支用若有耆宿名儒實無依倚者亦於
上項錢内約量給付毋令不應人員中間作弊除貢士莊
錢糧係開選用度合聽官為拘收外贍學錢糧合令學
官收貯依公支用至元二十三年中書省奏奉聖旨節
該江南立學校贍學錢糧分付各學為主至元二十四
年南人葉李上言改鈔法柄用王桑噶設立尚書省朋
姦黨惡專務聚斂差詹玉等一十人分道前去江淮荆
湘閩廣兩浙等處理筭各路贍學錢糧盡數起解交付
集賢院營運以便其私所差人等苦害儒生南方學校
極弊大壊至元二十八年政化更新奸黨誅斥併尚書
省為中書省累准行御史臺咨節該近年以来為起解
贍學錢糧公事所差官如詹玉楊勖等皆以刻覈聚斂
為功逼吉州路學教授劉夢薦自刎淮海書院鄭山長
杭州路王學錄等自縊諸學不勝其擾近承奉中書省
劄付備集賢院呈江南學田錢糧若依江淮行省并國
子監所擬令學校官管領贍養生徒官司不為理問相
應仰議擬呈省承此本臺因議得江南路分貢士莊田
地照依已行合聽所在官司取勘見數官為收係其各
路元屬孔夫子廟贍學田地每年所産錢糧擬合聞奏
分付廟學依舊為主如遇脩理廟宇春秋祭丁朔望祭
祀學官請俸住學生徒食供及有耆宿名儒貧無依倚
者於上項錢内依公養贍仍令肅政廉訪司常切監臨
體察無致冐濫侵欺違者究治如此似為相應於至元
二十九年正月十一日太傅御史大夫裕嚕諾延崔
中丞慶安經歴奏過事内一件江南屬孔夫子廟底田
地有那田地裏出来底錢糧桑噶立尚書省呵差歹人
每前去取將這裏来也多交秀才每生受来如今中書
省官人每俺根底與將文字来商量了擬定說者麽道
與將来俺如今驗看文書商量分揀擬定来江南路分
裏有底貢士莊名字底田地根脚裏不屬孔夫子廟交
行省行臺差人取勘數目合教屬官者屬孔夫子廟底
田土根脚裏不是官司底来是秀才每置来底田地同
和尚先生田地一般已前中書省御史臺奏奉聖旨分
付與秀才每来如今皇帝可憐見呵依前體例裏分付
與各處孔夫子廟秀才每為主每年那田地裏出来底
錢糧呵修理孔夫子廟春秋祭丁朔望祭祀者交教養
人材者若有窮寒年老無倚靠底好秀才每呵那底每
根底養贍者這般行呵是底一般欽奉聖旨那般者欽
此本臺除已移咨行臺并下各道肅政廉訪司欽依外
合行具呈中書省照詳移咨各處行中書省欽依施行
(前件係抄連御史臺元呈)江浙等處行中書省至元二十九年五月
劄付該照得近為浙西道儒學提舉司等處申贍學田
糧事本省議得至元二十三年中書省奏奉聖旨與了
秀才了當江南僧道秀才自来各有置到養贍田畝産
業其僧道産業依舊隸屬寺觀秀才田土已有欽奉聖
旨與了秀才即合與僧道一般聽從秀才脩葺文廟養
贍生徒官司不必理問是為相應移咨中書省咨該又
據集賢院呈亦為此事於至元二十九年正月十一日
太傅御史大夫裕嚕諾延崔中丞慶安經歴奏過事内
一件江南屬孔子廟底田地有那田地裏出来底錢糧
桑噶立尚書省呵差歹人每前去取將這裏来了也多
教秀才每生受来如今中書省官人每俺根底將與文
字来商量了擬定說着麽道與將来俺如今驗着文書
商量分揀擬定来江南路分裏有底貢士莊名字底田
根脚裏不屬孔夫子廟交行省行御史臺差人取勘數
目合教屬官者屬孔夫子廟底田地根脚裏不自官司
底来是秀才每置来底田地同和尚先生田地一般已
前中書省御史臺奏奉聖旨分付與秀才每如今皇帝
可憐見呵依在前體例裏分付與各處孔夫子廟秀才
每為主每年那田地裏出来底錢糧呵脩理孔夫子廟
春秋祭丁朔望祭祀者交教養人材者若有窮寒年老
無倚靠底好秀才每呵那底每根底養贍者這般行呵
是的一般欽奉聖旨那般者欽此除外具呈欽依事都
省除外今抄元呈在前咨請照驗欽依施行事准此省
府除外今將御史臺元呈抄連在前合下仰照驗欽依
聖旨事意施行(劄付浙東道宣慰司)
教授俸例
中書省至元二十九年七月劄付至元二十九年五月
十六日奏過事内一件各處漢兒城子裏蒙古字教授
醫學教授這兩枝兒吃俸錢有儒學教授無俸有也依
着那體例與俸錢呵怎生商量来麽道奏呵那般者麽
道聖旨了也欽此送戶部照勘到各支俸例都省議得
除江淮等處已有學糧去處不須支俸外今將各各俸
例開坐前去除已行移合屬自至元二十九年閏六月
為始支付外合下仰照驗施行各路每員月支一十二
兩散府每員月支一十一兩上州每員月支一十一兩
中州每員月支一十兩(劄御史臺)
三教約會
至元三十三年正月初九日阿都台集賽第一日紫檀
殿裏有時分浩爾齊托歡舒庫爾齊圖列台伊嚕特穆
爾錫保齊濟爾噶朗濟爾噶和塔拉特穆爾扎薩固遜
特穆爾布哈必齊齊蒙克托迪這的每本院官托音達什
愛滿額特布延克圖呼必布哈參議等奏過事内一件托
克托察楚克等行宣政院官人每與將文書來這裏的和尚
每先生每秀才每一處告爭差的言語有呵和尚每的
為頭兒的先生每的為頭兒的秀才每的為頭兒的一
同不問先生秀才每管民官根底私地下告管着先生
每的秀才每的為頭兒一同不問管民官與和尚的頭
目一同問着如今和尚每的先生每的秀才每的一處
有着爭差的言語呵和尚每的為頭兒的先生每的為
頭兒的秀才每的為頭兒的一同問者麽道與將聖旨
来的說將来有俺商量的去年俗人與和尚每有爭差
的言語呵和尚每的為頭兒管民官一同問了斷者和
尚每根底休教斷者麽道聖旨與將去了来如今和尚
一處先生每秀才每有爭差的言語呵管民官一處休
教問和尚每為頭兒的先生每的為頭兒的秀才每的
為頭兒的一同問者麽道聖旨與將去呵怎生奏呵那
般者麽道聖旨了也(中書省至元三十年五月咨行省該宣政院呈欽奉到)又至
元三十年正月某日欽奉皇帝聖旨行中書省行樞密
院行御史臺泉府司宣慰司廉訪司轉運司官人每根
底城子裏達嚕噶齊官人每根底管軍官每根底軍人
每根底百姓每根底宣諭的聖旨托克托察楚克為頭兒行
宣政院官人每奏將来年時俗人每和尚每一處折證
的言語他每的有呵管民官每和尚每的頭目一處問
了歸斷者俗人每休斷和尚者麽道聖旨有来如今和
尚每先生每秀才每折證的言語他每的有呵先生每
的秀才每的頭目每一處不問了先生每秀才每民戶
的官人每根底廉訪司官人每根底下頭背地裏告呵
管民官和尚每的頭目每一處問有麽道奏来如今呵
依着在先聖旨體例裏俗人和尚一處折證的言語他
每的有呵管民官每和尚每的頭目每一處問了歸斷
者别箇和尚每先生每秀才每一處折證的言語他每
的有呵和尚每的頭目每先生每的頭目每秀才每的
頭目每一處問了呵歸斷者和尚每先生每秀才每其
間裏折證的言語他每的有呵民官每休問者麽道這
般道了呵問的民官每廉訪司官人每有罪過者麽道
聖旨俺的蛇兒年正月十二日大都有的時分寫来
辯明儒人難同諸色戶計
江南浙西道肅政廉訪司分司至元三十年十一月日
指揮據鹽官縣學教諭黃謙之呈據本學儒戶楊垕等
狀告近承奉司行下為修築海塘公事因奉上司劄付
有不問投下是何諸色戸計指揮被縣吏不問元係免
投儒戶亦作投下戶計與民一體科差勾擾伏覩江南
浙西道肅政廉訪司榜文内一件該欽奉聖旨節該今
後在籍秀才做買賣納商稅種田納地稅其餘一切雜
泛差役並行蠲免所在官司常切存恤欽此照得各處
官司故縱胥吏違背詔書舞文弄法往往將儒人戶計
與民一體當差除已行移各路戒約所屬欽依聖旨施
行仰司縣官今後本處附籍儒戶除種田納地稅買賣
納商稅外民間一切雜泛差役欽依聖旨蠲免毋得亂
行勾擾雷例差撥如違定將判署官以故違制書之罪
罪之今来本縣將儒戸雷例科差夫役顯見違别制書
告訖施行得此憲司照得元欽奉聖旨止該軍站禮樂
戶及弘州納麺戶計和顧和買一例均當别不曾該載
儒戸亦無雜泛差役語句據此除外合下仰照騐欽依
聖旨節該今後在籍秀才做買賣納商稅種田納地稅
其餘一切雜泛差役並行蠲免所在官司常切存恤母
得違錯(下鹽官縣)浙東道儒學提舉司至元三十一年二
月指揮承奉浙東海右道肅政廉訪司分司指揮該来
申儒戸與醫戸係一體事理誠恐司縣將儒人動搖不
安訖照詳事得此憲司除已移牒紹興路依例施行外
合下仰照騐施行承此照得近據本路儒學狀申亦為
此事又照得近會騐到江浙等處官醫提舉司申奉到
省府劄付該元准都省咨文别不曾令此項戶計應當
雜泛差役等事奉此儒司參詳醫儒戶計即係一體事
理為此已經牒呈本路總管府并下本處學院依例除
免施行及申覆浙東海右道肅政廉訪司分司照詳去
後今承前奉除已再牒本路總管府照依肅政廉訪司
分司所行仍欽依累降聖旨將所管在籍儒戸除免雜
泛差役外合下仰照騐依上施行(下紹興路儒學)省府檢照至
元二十九年八月初四日奏過事内一件節該太廟裏
禮樂戶四百餘戶弘州納麺的戶計和顧和買事不分
軍站民戶衆人均勻着者欽依施行外有常州路申行
省欲令水馬站戶醫儒等戶與民一例當差因而動搖
遂蒙憲司及醫儒提舉司申明迺獲除免
添設教授
翰林國史院至元三十年十二月二十五日關近准来
文承奉中書省判送擬議添設教官事准此照得先准
吏部呈亦為此事已經委請本院學士王嘉議等官擬
議外今准國子監備本部郎中王奉訓牒該添設之由
本因闕少若科設一教授恐醫學指例不亦冗乎正合
選採該博通儒一員俾充教授亦自省减俸錢請一就
擬議明白希公文回示准此施行間准翰林學士王承
旨留中奉等官牒近見集賢院學士傳通議建明添設
儒學教授事其間猶未詳悉照得宋時儒人合入教授
名闕本郡多是兩員又諸處書院山長亦是教授資格
元不曾随科設立自歸附以来各處教授員數或一或
二因循未有定例又有随路及府州之别路教授例不
輕注却緣江南自来皆是府州通為列郡如今却是一
路即目江南諸郡多為路所以散州散府十無一二今
吏部初注路教人員例注府州以此闕少員多選法澁
滯坐困孤寒當職等以為若准傳學士所呈每郡各設
教授二員實為允當初不分别經賦添設置行省宣慰
司所在各道都會去處留此名闕以待經任該博名儒
外其餘不限路州府軍止作一體通注正合舊例又免
淹滯在都人員况江南學校皆有養士錢糧學官俸給
就内支破即不支費國家正俸牒請照騐行移合屬定
奪施行准此當院議得集賢學士傳通議翰林學士承
旨留中奉等官牒該添設教官事實為允當合行移關
請照驗施行(關中書禮部)
保勘教授
中書省至元三十年七月咨禮部呈照得在先選取教
官皆憑本路保申抄錄廉訪司體覆牒文委是堪充師
範將親筆文字十篇申部行下集賢院司直司轉申本
院下國子監考試中程司直司申部於教官内銓注元
行如此近年以来各路止憑儒人保舉别無儒學正官
保結上下相蒙關節附會將年少晩進保充雖有文十
篇亦未知是本人親作或假手於人監學考校有稱可
以模範一路可以學正錄教諭高下不等即自人人希
望恥作以次學官窠闕塞滿調選誠難切詳教授瞻仰
師尊釋奠焚香在諸儒人之首講書會課坐正席之中
生員聽其傳經路官與之抗禮晩進年少恐難服衆果
能顔淵德行賈誼高材不拘此限而又今之教授月有
俸給任有出身豈宜縱令散儒濫保莫若立法今後薦
舉學職責任教授須用保結所錄文字即非假手委是
中程堪以傳授年高德劭為衆推服堪充教授或學正
錄教諭如是已後但有虚冒發露到官將教授量情降
罸教授恐其累已庶可覈真具呈照詳都省除外咨請
依上施行(咨江西行省)
陞用教授資格
中書省至元三十年七月十二日咨来咨各處書院合
設是何職名今後選擬教官定例請照騐准此送吏部
照得除揚州嘉興杭州平江各設教授二員其餘去處
合依至元二十年額設員數依差設學教授官例學錄
教諭一考陞學正學正一考陞府州教授府州教授一
考陞路教授又照得江南各處書院止設山長受行省
劄付此同學正出身一考於府州教授内任用都省咨
請依上施行(咨福建行省)
學正三年滿考
江西行省至元三十一年月劄付據儒學提舉司申瑞
州路學正楊震仲呈至元二十九年五月勾當今至元
三十二年五月方及三週年訖依至元新格内事理三
週年滿替卑司看詳今後各學正錄山長合無照依職
官格例以三週歲為任滿唯復照依元奉國子監指揮
三十箇月為考滿給由遷轉訖明降得此照得近准都
省咨學錄教諭一考陞學正學正一考陞府州教授今
據見申照得至元新格諸職官在外以三週歲為任滿
據山長學正即係學職仰照騐施行
廉訪司體察教官學職
浙東海右道肅政廉訪司至元三十一年正月二十日
指揮該照得前按察司申奉到行御史臺劄付教授山
長照依定例體覆外據學正學錄教諭等職今後須憑
鄉曲善士公同舉保文行兼備衆所敬服可為後進師
範之士提舉司保結移文提刑按察司牒文資正官體
覆如實相應准回文方許委用承此已經遍行照會去
訖又照得近准本道肅政廉訪司分司牒今後提舉司
應保儒職須要依例推選真才實學純正之士明白擬
銓近闕申司體覆相應然後照會勾當准此亦已行下
儒學提舉司依上施行去訖在後節次據儒學提舉司
申婺州路儒學保舉到儒人堪充學院山長正錄教諭
等職移牒文資正官體覆相應行下提舉司照騐了當
至元三十年七月十九日承奉行御史臺劄付准御史
臺咨承奉中書省劄付禮部呈今後薦舉學職責任教
授人員須要保結所錄文字委是親作即非假手又須
結保所錄文字委是中程堪以傳授又須保結年高德
劭今夀幾何委是為衆推服又須保結委是堪充教授
或正錄教諭如是以後但有虚冒不實發露到官止將
教授量情降罸教授恐其累已選舉庶可覈真仰依例
體察施行承此已經移牒監治各路分司依例體察施
行外今又據儒學提舉司申保到儒職文解止依舊例
申司體覆有此差池憲司看詳儒門教官乃後進之本
源模範作育人材以備時用今奉選例委自教授薦舉
責任甚重務要實行除已依例體察外相度合下仰照
騐今後薦舉儒職須要教授依例保結就便依例施行
繳連本人所業文字申司照騐毋得亂申體覆違錯先
具依准甘結申来(下浙東道儒學提舉司)
正官教官訓誨人材議貢舉撥學田
至元三十一年四月十四日皇帝登寳位詔赦内一欵
學校之設所以作成人材仰各處正官教官欽依先皇
帝已降聖旨主領敦勸嚴加訓誨務要成材以備擢用
仍仰中書省議行貢舉之法其無學田去處量撥荒閒
田土給贍生徒所在官司常與存恤
崇奉孔祀教養儒生
至元三十一年七月日皇帝聖旨諭中外百司官吏人
等孔子之道垂憲萬世有國家者所當崇奉曲阜林廟
上都大都諸路府州縣邑應設廟學書院照依世祖皇
帝聖旨禁約諸官員使臣軍馬毋得於内安下或聚集
理問詞訟褻瀆飲宴工役造作收貯官物其贍學地土
産業及貢士莊諸人毋得侵奪所出錢糧以供春秋二
丁朔望祭祀及師生廪膳貧寒老病之士為衆所尊敬
者月支米糧優恤養贍廟宇損壊随即修完作養後進
嚴加訓誨講習道藝務要成材若德行文學超出時軰
者有司舉保肅政廉訪司體覆相同以備選用本路總
管府提舉儒學肅政廉訪司宣明教化勉勵學校凢廟
學公事諸人毋得沮擾據合行儒人事理照依已降聖
旨施行彼或恃此非理妄行國有常憲寧不知懼欽此
還復濓溪書院神像
行御史臺至元三十一年八月日劄付該據嶺北湖南
道肅政廉訪司申准全永道州分司牒道州濓溪書院
收藏亡宋御史道州濓溪書院六字及樓閣内有金篆
牌匾該寫宸奎閣三字又有收頓御書小閣子一箇并
亡宋省劄一道看詳宋自亡國之後江南歸附近二十
年上項文字即係亡宋御書上有故寳印文學舍相沿
收掌往来士庶人等逓相傳翫詳此合行拘收焚毁今
藏之學舍實為未便又見書院正廳塑像七位問得係
是亡宋封贈濓溪先生周元公等為此會騐江南諸處
書院供依宣聖廟例塑孔子神像其濓溪書院既是學
舍又有萬夀牌合塑宣聖神像諸儒朔望謁奠於禮為
當其濓溪先生等却係亡宋道學之士其教出於孔子
縱有明道輔世之功終是人臣不當據素王之位合議
改正當司除前項亡宋御書并省劄追收到官就取訖
本院學士湯鼎不合不行具申本管上司區處依前收
留在學招伏契勘江南諸處學校并亡宋故官之家恐
有似此收藏亡宋御書故寳文字若不一體拘刷誠恐
滋長奸偽愚民易惑妄生事端當司除書院合改塑宣
聖一節省會道州路改塑外今將追到前項亡宋御書
省劄牒請收管施行准此卑司照得道州乃濓溪先生
本鄉後人思慕為之立祠至亡宋理宗始賜書名額本
州已有文廟塑立孔子神像書院遂因其舊址立濓溪
先生像貎以弟子二程先生等列位其次今已年遠看
詳濓溪書院改塑孔子神像及拘收亡宋御書等事節
係集賢院翰林院講究事理為此移牒道州全永分聽
候外將拘收到亡宋御書省劄繳連申訖明降事得此
送察院議擬去後回呈議得濓溪先生學續千載道傳
二程維持綱常發眀仁義實大惠於學者乃有功於聖
門學被斯民禮宜通祀豈止鄉土一祠而已但國家混
一之初未有定例况禮云非天子不議禮不制度不考
文蓋禮樂者自天子出也有司不敢擅自定奪其廉訪
司官所至之處勉勵學校宣明教化申理冤獄建白利
病顧此不為乃擅自改易廟像甚非所宜亡宋御書牌
匾即係前代事理况腹裏并江南僧道寺觀皆有異代
牌匾碑石豈獨濓溪書院江南四省書院非一恐復有
不知典故之人私意更改深為未便宜咨御史臺具呈
中書省送禮部集賢院翰林院講究區處呈訖照騐事
得此照得至元十三年二月内欽奉聖旨宣諭條畫内
一欵名山大川寺觀廟宇并前代名臣遺跡不許拆毁
欽此劄付本道欽依聖旨事意施行及移咨御史臺照
詳去後今准回咨本臺看詳諸處寺觀收頓古今書畫
墨跡碑銘碑面處處有之中間别無禁制此係動衆擾
人事理難議施行理合欽依聖旨事意條理學校歲時
致祭聖帝明王忠臣烈士移准上都御史臺咨合准所
擬相應咨請照騐准此憲臺合下仰照騐施行(劄浙東廉訪司)
山長充教授廉訪司體覆
中書省元貞元年三月日咨該来咨景星書院山長盛
應春勾當過四十箇月係都省咨發人員請定奪准此
送吏部照擬回據呈該施行間准翰林國史院關盛應
春元係本院試中都省准擬人員難同剏保入仕如充
江南各路教授相應本部照得各處行省咨到考滿學
正山長俱令廉訪司體覆及錄連所業文字移集賢院
考校中式於教授内定奪盛應春雖經翰林院考試都
省咨發委充山長合陞教授終是未經體覆合咨行省
依上施行都省咨請依上施行(咨江西行省)
教官任滿給由
行御史臺元貞元年四月日劄付該據江南湖北道肅
政廉訪司申准監治常灃分司簽事趙奉訓牒照得欽
奉聖旨條畫内一欵節該提刑按察司所至去處勉勵
學校宣明教化欽此又至元二十九年御史臺奏過事
内一件節該江南屬孔夫子廟底田地裏出来底錢糧
皇帝可憐見依前體例裏分付與各處孔夫子廟秀才
每為主每年那田地裏出来底錢糧呵脩理孔夫子廟
春秋祭丁朔望祭祀教養人材者這般行呵是底一般
奉聖旨那般者欽此憲臺合下仰照騐欽奉聖旨事意
常加監臨體察毋致中間冒濫作弊違錯又欽奉詔書
内一欵節該學校之設所以作成人材仰各處正官欽
依先皇帝已降聖旨主領敦勸嚴加訓誨務要成材以
備擢用仰中書省議行貢舉之法又欽奉詔旨節該孔
子之道垂憲萬世有國家者所當崇奉其贍學地土産
業及貢士莊諸人毋得侵奪所出錢糧以供春秋二丁
朔望祭祀及師生廪給廟宇損壊随即脩完作成後進
嚴加訓誨務要成材有司保舉肅政廉訪司體覆相同
以備選用欽此照得常灃直學各狀呈首教授人等侵
使學糧不公等事另行外竊謂學校乃風化之源人材
所出之地職教者可不謹其選歟近年以来委任不得
其人教養之道寂然無聞侵蠧之風相扇成俗其視學
廪不啻已物營私規利侵破不存坐視廟學隳頽不顧
祭器損闕經板散失略不脩完在學有聖像書籍盗移
馳送官員甚者將學舍拆毁田糧隠瞞枵腹而来飽載
而去任滿得替結托本處官司饋賂提舉司官吏樁捏
虚文褒美濫行保舉欺誑上司别求選用且如教授學
正提舉司保申學錄以下自行委用為提舉者不問其
夀幾何學業優劣德行有無以苞苴之多寡為職事之
高低以致僥倖躁進之流無才有力者得以濫處師席
老成前軰有科名者恥與此曹為伍介然自守不可出
仕此等之人營幹之時既有所費到任之後窺伺學廪
惟務吞圖是以禮義風衰廉恥道喪欲求其教行俗美
作成人材也難矣向者石國英陳言以為學糧無益可
以拘没入官遂致詹玉之徒恣行慘酷迫脅教官致死
亦此曹有以自取之也且教授之職例歴兩考轉入流
官既為師儒已有侵盗之名一朝理民鮮不為貪婪者
矣推原其由蓋因有司不以吾道為念姑息之過任滿
不行依例給由雖有過惡無由上聞所以肆無忌憚欽
惟聖天子即位之初渙頒明詔首以教養人材議行貢
舉為急務為今之計必欲學校脩明在選舉儒師為重
今後宜嚴責各道廉訪司文資官從實體察及戒約提
舉司以每歲舉用當否定為黜陟之例仍從國子監命
題引試相應綜名核實然後注授已後考滿須要將仕
内收支錢糧教養生員月書季攷課業實跡又廟學房
舍經史書籍圖誌版文祭器一切係官物件交割眀白
依例開寫從本處官司給由廉訪司體察相同别無侵
欺粘帶過犯方許求仕如此庶望職教得人僥倖冒濫
之弊可以少革禮義廉恥之風得以復眀其於國家化
民成俗作養人材之意未必無少補也牒請照騐准此
申訖照詳事得此憲臺除選注學官移咨御史臺照騐
外據其餘事理合下仰照騐體察施行(劄浙東廉訪司)
設立隨省儒學提舉司
江浙等處行中書省元貞元年月劄付准中書省咨元
貞元年五月初七日奏准江南儒學提舉司各省各存
留一箇其餘宣慰司有的罷了者欽此除欽依外劄付
禮部鑄造到下項印信都省除已責付本省儒學副提
舉陳友龍收管前去咨請收管依例發落就追舊印咨
發施行准此除外今將發到本司從五品銅印一顆就
令副提舉陳友龍收領前去合下仰照騐收管行用施
行(劄江浙儒學提舉司)
歲貢知吏事儒人
元貞元年七月日聖旨條畫内一欵議行貢舉前詔已
嘗及之比及設科以来自元貞二年諸路有儒知吏事
吏通經術性行脩謹者各路薦舉廉訪司試選每道歲
貢二人省臺委官立法考試必中程式方許錄用如所
貢不公罪及選舉官司
完顔簽事請令文資正官兼提舉學校職䘖
浙東海右道肅政廉訪司分司元貞元年十一月牒該
准本道肅政廉訪司牒該近准本道監治台慶分司牒
該本道簽事完顔承務牒照得至元六年立按察司欽
奉聖旨條畫内一欵節該所至之處勸課農桑問民疾
苦勉勵學校宣明教化又至元三十一年五月内欽奉
詔書内一欵節該學校之設所以作成人材仰各處正
官教官欽依先皇帝聖旨主領敦勸嚴加訓誨務要成
材以備擢用又欽奉聖旨節該本路總管府提舉儒學
肅政廉訪司宣明教化勉勵學校凢廟學公事諸人毋
得沮壊欽此除欽依外竊照學校乃人材之所出張國
家之治具也内而朝廷外而路府州縣設為庠序樂天
下英才而教育之正欲將来以備擢用聖天子即位之
初首以學校頒降詔條不為不重也今随路雖有設立
學校所在官司敦勸之道視以為常各處學官與夫提
舉司官務以濫保人員分差教諭專為己任於人品之
賢否學校之興廢何嘗究心是故學校之設似有若無
生員之盛雖多奚益參詳學校風化之源衣食農桑
之本朝廷尚恐農桑之事有司正官不為用心勉勵且
於職䘖兼管勸農以專其任至於學校似緩而實急者
也若照兼管勸農例令路府州縣文資正官兼提舉學
校職䘖以遵典故庶使中外究心申眀教化期有成效
終任之後於解由開寫以定優劣似望學校不致虚設
作成人材豈曰小補牒請照騐移牒本道肅政廉訪司
更為會議申覆行御史臺照詳施行准此牒請照騐更
為會議備申施行准此備申行御史臺照詳去後今回
奉行御史臺劄付照得勉勵學校已有定例更為行移
有司常切用心提調無致隳廢承此除外牒請行移監
治路分依上施行准此牒可照騐依上施行(牒紹興路)
儒戶不同諸色戶計當役
江浙等處行中書省元貞二年四月日劄付該欽奉聖
旨節該據中書省奏江浙等處行中書省平章特穆爾
穆爾布哈等陳說有力富強之家往往投充諸王位下
及運糧水手香莎糯米財賦醫人僧道火佃舶商等諸
項戶計俱各影佔不當雜泛差役止令貧難下戶承充
里正錢糧不辦偏重生受乞降聖旨准奏内一欵江浙
錢糧為數浩大元係富戶催辦今富強者苟避差役下
戶承充里正主首以致靠損貧民錢糧不能辦集仰照
勘不以是何投下諸色影蔽有田納稅富豪戶計從本
省分揀與其餘富戸一例輪當里正主首催辦錢糧應
當雜泛差役於内若有疑惑不能與决者具申中書省
定奪却不得因而動搖違錯欽此已經遍行各處欽依
施行去訖省府議得托克托哈噶拉克齊布琳濟達平章
養老戶計并財賦佃戸生帛戶另行定奪外今照勘分
揀到合當合免各色戶計并合行事理開坐前去仰照
依聖旨事意施行於内若有疑惑不能與决者具申中
書省定奪却不得因而那上䟎下放冨差貧一㮣動搖
違錯一合免里正主首雜泛差役項下一件儒籍内自
来委係儒人戶(劄付紹興路)
