欽定八旗通志卷一百十四
營建志三
京城營建規制三(八旗倉厫旗八旗教埸礮厰八火藥厰)(八旗)
八旗倉厫
海運倉在東直門内鞭子衚衕北口外鑲黃旗地
方原設厫四十五座内四座六間餘俱五間計二
百二十九間空基十六座續增厫四十二座(内廢七座)
共八十座堆房七所共八間乾隆元年添厫二十
座
舊太倉在朝陽門内正白旗地方原設倉厫四十
二座内三座六間餘俱五間計二百一十三間空
基二十三座續增厫三十八座共八十座堆子三
所共六間乾隆元年添厫九座五十年被焚六座
南新倉在朝陽門内鑲白旗地方原設厫三十座
内二座六間餘俱五間計一百五十二間空基一
十六座續增厫四十五座共七十五座堆子三所
共六間乾隆元年添厫一座
祿米倉在朝陽坊智化寺西正藍旗地方原設厫
二十五座内二座四間餘俱五間計一百二十三
間(内廢二座)空基五座續增厫三十四座共五十七座
堆子七所共十一間(此處原係祿米太平二倉康熙四十四年皆歸併為祿米)
(倉)
北新倉在東直門内瓦乂兒衚衕東口正黃旗地
方原設厫四十九座每座五間計二百四十五間
空基八座續增厫三十一座共八十座堆子八所
乾隆元年添厫六座
興平倉在朝陽門内匾擔衚衕南口正紅旗地方
原設厫三十座每座五間計一百五十間空基十
座續增厫五十座共八十座堆子七所乾隆元年
添厫一座
富新倉在朝陽門内北小街鑲紅旗地方原設厫
二十八座每座五間計一百四十間外板厫二座
(係大通槗堆貯板木)空基八座續增厫三十四座共六十四
座堆子五所
太平倉原與祿未倉同設一處康熙四十四年移
設於朝陽門外鑲藍旗地方原設厫十五座每座
五間計七十五間空基一座(今歸併祿米倉詳後)續建厫八
十座(内十座係大通槗號房改作)乾隆元年添厫六座
本裕倉在德勝門外清河地方開放
圓明園及鄭家莊二處駐防官兵俸甲米石厫三十
座每座五間計一百五十間堆子九所
萬安倉在朝陽門外正白旗地方厫四十二座每
座五間計二百一十間堆子五所乾隆元年添厫
三座四年奏准將儲濟倉新建厫四十八座歸併
管理名曰萬安東倉其舊厫名曰西倉
裕豐倉在東便門外駱駝館共厫六十三座堆子
十所共十間
儲濟倉在東便門外謝聖保園地共厫一百零八
座堆子八所共十三間乾隆元年所添倉厫已撥
入萬安倉管理
豐益倉在安河槗共厫三十座堆子四所共十二
間
恩豐倉在東華門北首東夹道乾隆二十八年設
厫十二座係沿河官房七十四間改作
通州西倉在新城内原建厫一百九座續增厫九
十一座乾隆二十九年裁去四十九座現存一百
五十一座
通州中倉在舊城南門内原建厫六十四座續增
厫五十五座乾隆二十六年裁去十一座現存一
百零八座
凡堆卸漕米之處設立號房大通槗號房共四十
八間朝陽門號房共五十八間通州石埧號房共
一百零六間通州土埧號房共六十間
以上倉厫名數坐落
凡倉厫規制每座五間亦有四間六間者每間七
檩六搭椽面闊一丈四尺進深五丈三尺山柱高
二丈二尺五寸簷柱高一丈五尺五寸頂有氣樓
厫底用磚砌墁上鋪木板厫門厫墻俱留下孔以
洩地氣
凡修理倉厫三年一小修五年一大修工價属戶
部辦料属工部自錢糧歸併戶部所需料價銀兩
並咨戶部給發
順治九年覆准看倉夫役每名月給米六斗每歲
額修倉厫七十五間如遇工作每名日給米一升
又題准京通倉厫大修属工部小修属戶部如遇
大修工部確查勘估措辦物料戶部給發工匠價
值如遇小修倉場侍郎酌議戶部給發該倉監督
修理
十七年覆准各倉場基囤基俱用磚鋪砌
十八年增建京城等倉厫每厫一座計房五間俱
係七檁六搭眀間各造氣樓一座出樓雨搭一間
每厫面闊六丈進深四丈五尺山墻高二丈一尺
長五丈一尺簷墻高一丈二尺長六丈墻根闊七
尺頂闊五尺又砌造囤基每座週圍六丈高一尺
五寸
康熙十八年題准京倉差工部官督修仍差戶部
官一員公同估計其通庫輕賫銀兩截充兵餉應
用錢糧戶部支取
雍正二年覆准各倉厫墻垣如有渗漏坍塌之處
監督報眀倉場侍郎即親身騐看眀白該監督果
能捐修完固俟任滿交代清楚之後倉場查眀具
題將實在捐修銀兩數目造册送部核眀交與吏
部照例議叙按銀兩多寡准其加級紀錄以示奬
勵
四年覆准各倉開濬水溝墊土造槗令各監督於
每年二八月中巡視挑濬永為定例不行修築者
題參議處並行令九門提督飭該地方兵丁禁止
堆積壅滯
又覆准令倉場總督查眀現在放空厫座即將現
存板木滿鋪厫底堅固鋪墊如有不敷動支戶部
錢糧採買板木應用嗣後放空厫座俟各省随糧
觧送本色板木到日陸續鋪墊
八旗教場
順治八年題准八旗演武教場各随旗分建設
十八年改設鑲黃旗教場於安定門外正黃旗教
場於德勝門外正白旗教場於東直門外鑲白旗
教場於朝陽門外正紅旗鑲紅旗教場於阜成門
外正藍旗教場於崇文門外鑲藍旗教場於右安
門内各有演武廳
鑲黃旗侍衛教場在東安門内
皇城北墻根正黃旗侍衛教場在西安門内五龍亭
北正白旗侍衛教場在東安門内
皇城南墻根每教場内設房五間抱厦三間
雍正三年七月工部奏准滿洲正紅鑲紅鑲藍三
旗蒙古正紅鑲紅鑲藍三旗漢軍正紅鑲紅鑲藍
三旗各於教場内建設箭亭一座每座三間給發
銀兩委員盖造本年三月初四日興工四月二十
九日完工交與各該旗查收
是年十月兵部議覆據副都統多賽奏稱安定門
外黃寺前教場係八旗操演兵丁閱看軍器及蒙
古往来之地臣見小人圖利有在路傍掘土為坯
市賣者若不行禁止恐至日久不惟掘傷教場亦
且有壊道路况地近城垣有關風水伏祈
勅下嚴行禁止等語查得教場委属緊要之地又係近城
風水攸關應如所請嗣後令步軍統領衙門出示
曉諭嚴行禁止仍交派出稽察教場旗員該營武
弁及兵馬司官員令其不時巡查若仍有在教場
處掘土者即行拿送刑部從重治罪將該管官一
併議處再八旗教場俱近城垣不肖人等希圖取
利有掘土為坯市賣者亦未可定相應一併交與
步軍統領衙門八旗稽察教場官員及五城兵馬
司官員嚴行禁止奉
旨依議
乾隆五十九年查正黃旗教場内有閱臺一座看
亭拜唐阿住房一間奉
旨設立石碑一座餘旗各如舊
静宜園演武廳琉璃正殿一座五間前抱厦三間左
右布瓦朝房各五間俱無匾額正殿後磚砌圓城
一座前劵門上嵌石匾刻威宣壁壘四字後劵門
上嵌石匾刻志愈金湯四字前劵門上琉璃瓦城
樓一座計五間後券門上琉璃瓦城樓一座計三
間内安設石卧碑上刻實勝寺後記俱無匾額圓
城内左右看守房各三間俱係乾隆二十六年修
建又寔勝寺前琉璃瓦碑亭一座
八旗礮厰
鑲黃旗礮厰三十五間正白旗礮厰三十五間鑲
白旗礮厰三十五間正藍旗礮厰三十五間俱在
鑲黃旗教場空地
正黃旗礮厰三十間正紅旗礮厰三十間俱在德
勝門内
鑲紅旗礮厰二十三間鑲藍旗礮厰二十三間俱
在阜成門内
鑲黃旗礮厰在栢林寺東教場口
正黃旗礮厰原在德勝門新街口内蒋家坊地方
康熙四十六年五月移在西直門内樺皮厰地方
棚内存貯四十七年三月即在樺皮厰地方修造
礮局存貯礮位
正白旗礮厰在東直門内北新槗栢林寺東邊貯
礮房屋計四十八間
正紅旗礮厰原在新街口將養房地方康熙四十
六年移在西直門内樺皮厰地方
鑲白旗礮厰在北新槗栢林寺東教場地方係康
熙二十四年工部修蓋二十五年初立礮局
鑲紅旗礮厰在宣武門内城隍廟北
正藍旗礮厰在北新槗栢林寺東邊康熙二十五
年工部修盖自本年起本旗礮位俱在此局内收
貯
鑲藍旗礮厰在宣武門内城隍廟北
康熙二十年正月工部尚書朱之弼題准神威將
軍礮二百四十位俱已造完八旗各分給三十位
每旗造房十五間各面闊一丈二尺深一丈五尺
令其收貯
二十四年三月工部尚書薩穆哈等題准鑲黃正
白鑲白正藍四旗收貯礮車等項房每旗大門一
間正房九間廂房二十六間共盖造房一百四十
四間
滿洲火器營城内八旗礮厰乾隆二十九年設
鑲黃旗在大興縣南邊房四間
正黃旗在德勝門内西中心臺房五間
正白旗在東四牌樓北七條衚衕房五間
正紅旗在阜成門内馬市槗北溝沿房十一間
鑲白旗在崇文門内東城根中心臺房十一間
鑲紅旗在宣武門内单牌樓邱子衚衕房五間
正藍旗在崇文門内大羊毛衚衕房七間
鑲藍旗在宣武門内西斜街玉皇廟房六間半
八旗火藥厰
鑲黃正黃二旗火藥厰十二間在安民厰
正白正紅鑲白鑲紅正藍鑲藍六旗火藥厰二十
間在天壇後
康熙十年十一月工部尚書吴達禮等議准正白
等六旗堆貯礮藥庫房二十二間大門三間年久
將頽貯藥在庫不便修理將厰外大門三間厰内
小門一間圍墻造砌先於庫傍餘地造庫十間搬
貯火藥再拆卸舊庫木料磚瓦造庫十間全移火
藥堆貯其庫房照舊七檩大門六檩共計盖造庫
房二十四間
康熙三十一年九月工部尚書沙木哈查得城上
新造收貯火藥房一百四十六處修理舊房九十
九處共計七百三十五間交與管工員外郎石流
柱修造工完
八旗火藥厰先經設立德勝安定二門外收貯火
藥康熙三十一年房屋倒廢將存貯火藥奏明移
在濯靈厰各門城上收貯所有空地三塊雍正六
年八月又經奏眀交與内務府查收
欽定八旗通志卷一百十四
