欽定四庫全書
欽定八旗通志卷二百三十
人物志一百十
忠義傳二十二(漢軍八旗二一百八人康熙年中共)
祁熊嘉
祁熊嘉漢軍鑲黃旗人原籍廣寧康熙十三年以
監生隨四川總督周有德征叛鎮譚洪熊嘉督餉
軍前至保寧廣元縣遇賊劫糧力戰歿於陣
賞卹如例
范承譜
范承譜漢軍鑲黃旗人閩督承謨族弟也康熙十
三年耿逆叛羈承謨時承譜在署中並繫於獄誘
之降承譜厲聲罵曰汝輩皆反賊吾寧死誓不從
賊生也幽困凢三載抗節益堅及聞承謨死遂捐
軀以殉
恩賜國子監學正
楊廷瑜
楊廷瑜漢軍鑲黃旗人順治十五年以佐領從征
雲南圍沅江府賊悉衆拒戰連擊敗之康熙十二
年以恭領駐防杭州十三年奉命大將軍和碩康
親王傑書調隨副都統倭申巴圖魯征台州耿逆
偽將軍曾養性以萬衆拒戰於小梁山廷瑜力戰
陣亡
恩賜雲騎尉世職(承襲詳見世職表)
何九章
何九章漢軍鑲黃旗人任驍騎校康熙十三年隨
副都統巴爾堪征耿逆敗賊於績溪至饒州雲峰
山及石頭街並連敗之進抵饒州城偽參將陳鳳
拒敵力戰歿
恩賜雲騎尉世職(承襲詳見世職表)
高爾瞻
高爾瞻漢軍鑲黃旗人康熙十三年以佐領從征
逆藩耿精忠至江西十四年七月隨副都統雅賴
與賊戰於石峡新口被創歿於陣
恩賜雲騎尉世職(承襲詳見世職表)
阿什圖
阿什圖漢軍鑲黃旗人原籍遼東姓周氏天聰五
年從征大凌河錦州等處有功崇德七年任驍騎
校八年隨大將軍多羅貝勒阿巴泰征明至山東
取東平州首先登城是年攻前屯衛中後所率挨
牌軍克之順治元年管佐領事隨都統墨爾根侍
衛李國翰等往征流寇率本恭領兵渡河擊敗偽
總兵張某獲馬五十六匹船十五隻二年從征山
西攻太原城督紅衣礮克之又從大兵南征攻拔
武崗寨又以本恭領紅衣礮敗鄭芝龍於揚子江
進攻江隂縣下之三年從征杭州擊敗偽國公方
國安渡江取金華府五年隨兵部尚書阿尼喀在
寳慶等處擊敗賊首二虎劉照馬盡忠等八年隨
平南將軍金礪征浙江舟山克之九年從征福建
攻海澄縣賊首鄭成功引賊十萬衆來奪紅衣礮
隨大兵擊却之以功授雲騎尉准襲二次十年任
杭州駐防佐領十一年隨寧海大將軍宜爾德征
舟山偽英毅伯阮思列舟百餘隻於海面拒戰隨
副都統柯永蓁等擊敗之以功加世職為騎都尉
十八年陞恭領康熙元年授協領尋陞副都統十
四年逆藩耿精忠叛率兵擊之與賊將曾養性祖
宏勲等戰於台州陣亡二十五年叙功加世職為
三等輕車都尉世職(承襲詳見世職表)
王宣
王宣漢軍鑲黃旗人任陕西固原遊擊康熙十四
年提督王輔臣叛宣不屈遂被縊死
恩賜雲騎尉世職(承襲詳見世職表)
李留
李留漢軍鑲黃旗人康熙十四年以佐領從定西
大將軍多羅貝勒董額征逆藩吳三桂至陕西洋
縣接運糧餉遇賊青山關力戰陣亡
恩賜雲騎尉世職(承襲詳見世職表)
王承恩
王承恩漢軍鑲黃旗人父登甲任二等輕車都尉
順治十六年襲父職康熙十四年授杭州駐防恭
領十五年隨康親王傑書征逆藩耿精忠十六年
隨副都統伯穆和林征海寇偽將軍劉國軒至海
澄力戰歿
賞卹如例
李有功
李有功漢軍鑲黃旗人原籍海澄以驍騎校駐防
杭州康熙十五年隨杭州副都統倭申巴圖魯會
剿偽將軍馬九玉等於衢州至江山縣力戰歿於
陣
賞卹如例
寳成傑
寳成傑漢軍鑲黃旗人康熙十三年以騎都尉從
征逆藩耿精忠至福建所在有功十六年閏三月
海寇偽將軍劉國軒率賊萬衆來犯海澄成傑隨
寧海將軍喇哈逹力戰陣亡
恩賜祭葬立碑於墓
裴應虎
裴應虎漢軍鑲黃旗人原任二等輕車都尉登寬
之子也康熙十三年隨征西將軍席卜臣往陕西
漢中府征叛提督王輔臣賊將王屏藩譚洪率衆
數千屯鹿角拒戰於猴子嶺應虎擊敗之又敗偽
將軍劉慶成精騎數千偽總兵陳奉煥迎戰於張
前湖營譚洪擁衆自中家營來援應虎率兵奮擊
大破之又敗偽總兵楊應芳於溝家營十八年四
月回至擂鼔臺山下王譚二賊率衆萬餘來犯力
戰陣亡
恩賜世職為一等輕車都尉(承襲詳見世職表)
張璉
張璉漢軍鑲黃旗人康熙十三年以守備從征逆
藩吳三桂十八年二月隨總兵陳溥在貴州臘雞
坡地方遇賊力戰陣亡
恩賜祭一壇銀五百兩
恩賜五品官
李興元
李興元漢軍鑲黃旗人拔貢生初為直隸沙河縣
知縣陞祁州知州任滿陞江西吉安府知府調直
隸永平府陞長蘆鹽法道轉陕西隴右道陞雲南
按察使廉得豪横數人治之羣小側目復理沉冤
數事名振邊境時有
旨察藩下覇占民子女為奴者概與釋放各還其家時逆
藩吳三桂勢㷔方熾興元秉公而行不畏強禦民
間子女得完聚者約千餘人十二年冬三桂謀叛
𫝊省府官會議遂脅授職興元厲聲叱曰汝内結
骨肉之戚分封親王受
朝廷
洪恩至矣乃忍作此事耶我執法官可殺不可辱惟一死
以報
朝廷耳詈罵不絶三桂杻械之併家屬入於獄歷六
載三桂知其志堅送蒙化充軍十九年
王師將至雲南諸從逆者忌其口嗾逆孫世璠使偽遊擊劉
創基至蒙化縊殺之沒其家屬九十六人囚於貢院二十
年大兵困雲南急賊復取興元子蔭秀蔭竒榜殺之先是
季子萃秀匿民間得免大兵入城家屬始得釋萃秀號赴
定遠平寇大將軍固山貝子章泰軍訢其父死事以
聞䘏贈太常卿廕一子入監
賜立碑銀三百兩遣官
諭祭萃秀由蔭生歷官湖廣安陸府知府
朱國治
朱國治正黃旗人包衣漢軍順治四年由拔
貢授順天府固安縣知縣陞開州知州有治績超
陞按察司僉事分守覇昌道歴任大理少卿江蘇
廵撫丁憂觧任康熙十年授雲南廵撫十二年十
一月二十一日逆藩吳三桂叛為其所執罵賊不
屈遂被害
賜祭葬
恩贈戸部右侍郎雍正七年
命查其子孫出包衣歸於正黃旗
趙繼善
趙繼善漢軍正黃旗人由佐領征雲南有功授參
領康熙十三年隨副都統吳國正征陕西經略大
學士莫洛遣往略陽縣值提督王輔臣叛勒降不
從遂被害
恩賜雲騎尉世職(承襲詳見世職表)
完文元
完文元漢軍正黃旗人由八品官累陞至陕西固
原鎮標都司管守備事康熙十三年提督王輔臣
叛抗節死之
恩賜子奉璋為五品官
馬珥
馬珥漢軍正黃旗人康熙十四年隨揚威將軍内
大臣阿密逹征從逆提督王輔臣於平凉與偽總
兵王繼正力戰陣亡
恩賜雲騎尉世職(承襲詳見世職表)
李向日
李向日漢軍正黃旗人任步軍校康熙十三年擢
雲南曲靖府遊擊十四年隨提督李湖拜出征湖
廣在固城被圍向日竭力守城至五月初七日城
䧟被執罵賊不屈死
賞卹如例
恩賜恭將廕其子李林祥為四品官
張大選
張大選漢軍正黃旗人康熙十四年以撫標遊擊
隨揚威將軍内大臣阿密逹征從逆提督王輔臣
於平涼與偽總兵王繼正力戰歿於陣
恩賜雲騎尉世職(承襲詳見世職表)
王世祿
王世祿漢軍正黃旗人康熙十四年以八品官隨
定西大將軍多羅貝勒董額征從逆提督王輔臣
至漢中遇賊將王屏藩於猴子嶺力戰陣亡
恩賜雲騎尉世職(承襲詳見世職表)
祁仁傑
祁仁傑漢軍正黃旗人任遊擊康熙十六年從討
逆將軍卾内總督蔡毓榮等征逆藩吳三桂至湖
廣洞庭湖與賊將杜輝等力戰仁傑身先士卒中
礮陣亡
恩賜雲騎尉世職(承襲詳見世職表)
張應鰲
張應鰲漢軍正黃旗人父天宇
國初來歸授騎都尉應鰲襲職康熙十七年從都統喇
哈逹征福建海賊偽將軍劉國軒率衆賊七千餘
陣於駞頭嶺應鰲奪擊敗之又敗之於窑頭尋至
灣腰樹賊增衆萬餘來戰應鰲力戰陣亡
恩賜雲騎尉世職(承襲詳見世職表)
金世礪
金世礪漢軍正黃旗人原任總兵金玉和之孫也
由生員任佐領康熙十三年陞恭領值逆藩耿精
忠叛隨奉命大將軍康親王傑書平之十八年正
月海寇劉國軒等率賊萬餘列陣於竒頭山郭塘
等處併力來犯世礪隨平南將軍賴塔進戰中箭
而卒
恩賜雲騎尉世職(承襲詳見世職表)
樊朝彦
樊朝彦漢軍正黃旗人康熙三十五年以馬甲隨
撫遠大將軍伯費揚古由西路進征厄魯特噶爾
丹至昭莫多與賊力戰陣亡
恩賜八品官
賈國良
賈國良漢軍正黃旗人領催部委驍騎校駐防西
安康熙五十七年七月隨侍郎色楞進剿西藏於
喀拉烏蘇與賊力戰陣亡
賞卹如例
郝爾德
郝爾德漢軍正白旗人襲父三等輕車都尉職晉
遊擊康熙元年隨湖廣總督張長庚剿九谿西山
賊有功二年七月從定西將軍圖海征湖廣流賊
李來亨等力戰陣亡子宏勲襲
賞卹如例
于國璉
于國璉漢軍正白旗人世居遼東任佐領駐防潮
州隸續順公標下康熙十三年與李成功謀誅叛
鎮劉進忠事洩賊率兵捕國璉國璉隨副都統鄧
光明拒戰三晝夜射中進忠臂尋以援絶被執不
屈罵賊遇害
詔祀名宦祠
高可進
高可進漢軍正白旗人任騎都尉兼一雲騎尉康
熙十四年耿逆偽將馬九玉與偽副將李廷魁屯
踞衢州截我兵糧道總督李之芳平南將軍賴塔
會遣副都統喇哈塔總兵王廷梅等敗賊於坑石
可進力戰歿於陣
恩賜三等輕車都尉世職(承襲詳見世職表)
滕天成
滕天成漢軍正白旗人任二等輕車都尉康熙十
五年隨寧海將軍喇哈逹平南將軍賴塔征福建
至海澄擊海寇偽將劉國軒於祖山頭力戰歿於
陣
恩賜雲騎尉世職(承襲詳見世職表)
韓登元
韓登元漢軍正白旗人初任七品官康熙十四年
隨將軍伯穆和林征逆藩耿精忠至福建海寇乘
機煽亂十六年六月偽將軍劉國軒等擁兵萬餘
犯海澄登元遇賊力戰歿於陣
恩賜雲騎尉世職(承襲詳見世職表)
沈瑞
沈瑞漢軍正白旗人初隨叔父續順公永興駐防
潮州康熙九年永興卒以瑞襲爵十三年逆賊劉
進忠叛瑞被擄臺灣逆首給以偽印官爵時瑞年
甫十三雖陽受之而隂謀内應以待大兵二十年
為偽鎮朱友所覺首告瑞及其弟雲騎尉珽及祖
母庶母妻姊等八人同日遇害事
聞下部議卹
沈珽
沈珽漢軍正白旗人隨其兄續順公沈瑞鎮守臺
灣康熙二十年十一月與海賊戰歿於陣全家八
口皆殉
恩賜雲騎尉世職(承襲詳見世職表)
王國泰
王國泰漢軍正紅旗人世居奉天開元縣初任三
等護衛康熙十三年八月授恭將職銜隨經略大
學士莫洛征逆藩吳三桂十二月至寧羌州適提
督王輔臣叛攻經略營國泰督兵力戰尋遣檄西
安會兵進剿國泰突圍出以援未至復衝圍入射
殺賊甚衆矢盡揮刀復砍殺多人被重傷墜馬輔
臣使其黨中軍蔡元招降不從詈不絶口仍拾遺
箭射賊賊怒遂遇害僕劉虎等僅得血衫以歸贈
副將銜
賜祭葬子臣以廕官歴陞至副都統遇
萬夀覃恩晉贈資政大夫
阿爾泰
阿爾泰漢軍正紅旗人姓劉氏世居奉天鐡領縣
父郎賽官都統阿爾泰由廕生授吏部員外進郎
中康熙三年擢湖廣辰常鎮總兵官七年調黃巖
鎮十三年逆藩耿精忠據福建反遣偽都督曾養
性率兵來犯浙江阿爾泰拒戰二次多有斬獲既
而黃巖城守恭將武灝潜通賊約為内應城遂䧟
阿爾泰被執至福建耿逆遣其帥曾養性百計誘
降阿爾泰堅執不屈歴數其罪罵不絶口遂於十
四年正月與總督范承謨同遇害事
聞
賜祭葬謚忠武並廕一子以旌其節
王國柱
王國柱漢軍正紅旗人世居奉天開元地方初任
五品官康熙十三年逆藩耿精忠叛國柱以委署
恭領隨副都統馬哈逹駐防兖州十四年六月協
征江西擊賊於石峽村陣亡
恩賜騎都尉世職(承襲詳見世職表)
葛永旺
葛永旺漢軍正紅旗人康熙十三年二月以領催
隨副都統吳國珍出征陕西有功委署參領十四
年七月至擂鼔台山下擊偽將王屏藩力戰陣亡
賞卹如例
馬九經
馬九經漢軍正紅旗人康熙十四年授都司從征
逆藩吳三桂至湖廣賊䧟榖城戰歿於陣
賞卹如例
門可貴
門可貴漢軍正紅旗人世居遼東海州初襲兄世
職騎都尉兼一雲騎尉任浙江撫標遊擊康熙十
五年總督李之芳與撫臣陳秉直等議取開化令
可貴同督標武營等協力進剿敗賊於宋村及七
峯寨斬獲甚多至七里龍賊㐲兵發並大敗之乘
勝追逐可貴力戰歿於華埠
恩賜三等輕車都尉世職(承襲詳見世職表)
劉紹烈
劉紹烈漢軍正紅旗人襲父阿爾泰佐領署恭領
事康熙十五年耿逆偽都督連登雲等率諸寇屯
聚處州八月寧海將軍富喇塔等統兵擊賊於雲
和石塘嶺燬其木城斬獲無算賊潰走追之紹烈
以力戰死
恩賜雲騎尉世職(承襲詳見世職表)
張廷輔
張廷輔漢軍正紅旗人世居遼東蓋州地方康熙
十三年以佐領隨將軍額駙華善駐防鎮江逆藩
耿精忠據福建鈎連海賊廷輔以一旗統領隨和
碩康親王傑書往剿十六年三月至福建聞賊犯
泉州疾馳至泉賊帥陳爵率衆萬餘攻西門廷輔
出戰擒之逐北至海壖斬首數千級賊又攻同安
復率兵百與戰於三寳墟賊悉潰走以功加授四
旗統領賊萬餘圍長泰陣於天津寨三戰三敗之
並降其衆賊又攻五都其渠陳璽姚葵者以勇稱皆
生擒之獲軍資無算十七年六月擊偽將軍劉國
軒於海澄中礮陣亡
恩賜雲騎尉世職(承襲詳見世職表)
賜祭葬
潘濟世
潘濟世漢軍正紅旗人由廕生從軍效力康熙十
九年逆賊吳世璠踞貴陽犯永寧濟世隨提督王
之鼎奮擊之九月九日賊穴地攻城城䧟與之鼎
同被害
賞卹如例
陳先鳳
陳先鳳漢軍正紅旗人世居遼東初任陕西守備
康熙十八年陞遊擊從四川提督王之鼎征逆孽
吳世璠十九年九月隨定遠平寇大將軍固山貝
子章泰在貴陽地方擊賊陣亡二十年三月照四
品官廕一子
賞葬銀七百两
丁法強
丁法強漢軍正紅旗人由領催部委驍騎校駐防
莊浪鎮康熙五十七年七月隨侍郎色楞進剿西
藏遇準噶爾於喀拉烏蘇與賊力戰陣亡
賞卹如例
張承烈
張承烈漢軍鑲白旗人世居瀋陽地方父卿累著
軍功歴官至福建建寧協副將承烈例得七品廕
康熙十三年逆藩吳三桂叛承烈年甫少銳志從
戎十四年始隨副都統郎化麟於山東兖州敗土
寇有功署恭領尋隸將軍穆占於湖廣十六年偽
將軍吳國貴據長沙以賊數萬來抗時將軍令各
旗諸將士之當掘壕與登陣出戰者日分旗為更
替其日鑲白旗應掘壕而正藍旗應出戰承烈乃
請於將軍願出戰不願掘壕穆占壯之許焉承烈
冐矢石直前戰且久賊目駭其勇突中以鳥鎗承
烈負痛奮殺連刃數人賊益環鎗圍之决上流水
驟至遂淹歿於陣
恩賜雲騎尉子倫襲乾隆十五年蒙
恩追念承烈為國捐軀加給七品官世襲㒺替
臧世龍
臧世龍漢軍鑲白旗人世居遼東地方康熙十三
年以都司隨廵撫靳輔征歙縣山賊宋鑣八月二十
九日擊賊於徽州府祁門縣力戰陣亡
賜祭葬如例
楊齊
楊齊漢軍鑲白旗人任驍騎校駐防杭州康熙十
三年十二月隨副都統倭申巴圖魯擊耿逆偽將
軍曾養性於台州力戰歿於陣
賞卹如例
和萬鐘
和萬鐘漢軍鑲白旗人世居陕西任雲騎尉康熙
十二年逆藩吳三桂叛萬鐘隨寧南靖寇大將
軍順承郡王勒爾錦往征之十四年五月初五日
至湖廣榖城縣與叛鎮楊來嘉力戰陣亡
賞卹銀七百两
諭祭一次
鄭朝興
鄭朝興漢軍鑲白旗人世居陕西固原地方康熙
十三年以騎都尉兼佐領隨將軍李林龍征逆藩
吳三桂至湖廣有戰功十四年五月二十一日與
賊將楊來嘉戰於均州小砲山陣亡加
恩賜一雲騎尉世職(承襲詳見世職表)
鄭國明
鄭國明漢軍鑲白旗人世居遼東初任驍騎校康
熙十三年隨寧南靖寇大將軍順承郡王勒爾錦
征逆藩吳三桂屢著戰功十四年五月至湖廣擊
賊於永興縣陣亡
賜祭葬
恩賜雲騎尉世職(承襲詳見世職表)
高國俊
高國俊漢軍鑲白旗人以騎都尉駐防杭州康熙
十五年總督李之芳平南將軍賴塔調隨副都統
倭申巴圖魯會剿衢州賊馬九玉等於大溪灘敗
之進攻江山縣奮勇力戰歿於陣
賞卹如例
何世榮
何世榮漢軍鑲白旗人世居遼東撫順地方任佐
領康熙十三年隨和碩額駙華善征逆藩耿精忠
管參領事十六年六月隨副都統伯穆和林至海
澄與偽將軍劉國軒力戰陣亡
賜祭葬立碑
恩賜雲騎尉世職(承襲詳見世職表)
吳有勝
吳有勝漢軍鑲白旗人由領催委署驍騎校駐防
福州康熙十七年九月二十日隨副都統倭申巴
圖魯征海寇偽帥劉國軒於漳州長泰縣力戰陣
亡
賞卹如例
陳紀範
陳紀範漢軍鑲白旗人世居遼東康熙五十六年
以西鳳協副將隨湖廣總督署西安將軍額倫忒
出征西寧紀範統攝五營領兵二千駐守波羅和
碩五十七年隨侍郎色楞進剿西藏七月遇準噶
爾賊於喀拉烏蘇力戰陣亡
賜祭如例
張登科
張登科漢軍鑲紅旗人任四川提標遊擊康熙十
三年隨總督周有德進剿逆藩吳三桂至慶元偽
總兵彭時亨率衆拒敵有德中流矢登科奮身䧟
陣救之抵夜以所乘馬被鎗死復持刀步戰斬殺
甚衆遂脱有德而身為賊所害
賜祭葬
恩賜驍騎將軍廕其子
吳萬福
吳萬福漢軍鑲紅旗人仕明官守備崇德六年在
松山投誠順治元年二月授佐領世職從征流賊
李自成有功三遇
恩詔加至二等輕車都尉十四年授福建右營總兵官時
偽魯王尚竊據海島康熙元年招撫偽總兵王士鰲
歸誠三年二月招撫偽總兵林國樑歸誠隨遣遊
擊李應先等恊同攻克長腰東蚶二島寇巢破滅
偽兵部阮春雷逆渠張煌言僅以身免十三年逆
藩耿精忠叛萬福抗節不從攖城固守四月初六
日力竭城破全家被害十九年
賜祭葬
恩賜太子少保左都督諡忠愍立碑墓道
陳啟泰
陳啟泰漢軍鑲紅旗人由貢生初任直隸滑縣知
縣有惠政累遷至福建廵海道康熙十三年三月
逆藩耿精忠據福建省城反偽檄南下啟泰密與
海澄公黃梧謀拒守會梧病啟泰知事不可支閱
五日令其妻劉氏及其女皆自縊妾婢二十餘人
先後相繼死啟泰定其尊卑次序列屍滿後堂從
容引僚屬入視皆相顧失色汗下莫敢出聲啟泰
慷慨陳義無異平時乃朝服望北再拜繫帛以死
事
聞
特旨贈通議大夫工部右侍郎謚忠毅遣官
諭祭廕其子汝器入監讀書福建人感其忠烈建祠以祀
御書忠義流芳匾額
賜其祠
王秉仁
王秉仁漢軍鑲紅旗人初管佐領事累官至倉場
總督京察自陳降二級調用康熙十三年隨寧南
靖寇大將軍多羅順承郡王勒爾錦征逆藩吳三
桂至湖廣在均州擊叛鎮楊來嘉陣亡
恩賜雲騎尉世職(承襲詳見世職表)
高舉
高舉漢軍鑲紅旗人世居遼陽地方由筆帖式任
卲武府同知有政聲康熙十三年耿逆叛舉與知
府張瑞午謀討之事泄被執脅降不屈死妾胡氏
王氏次子登選俱遇害
恩賜福建按察司副使廕七品官以長子登瀛襲
劉浩
劉浩漢軍鑲紅旗人任廣西潯州府知府康熙十
三年孫延齡叛浩被執抗節不屈賊復啖以官誘
之降浩厲聲曰吾為天子守土城亡寧與俱亡况
表率屬吏惟吾是賴敢偷生耶遂與子中樞中梁
中柱中楫及家丁百餘同日遇害
賜祭葬
恩贈太僕寺卿
孫世譽
孫世譽漢軍鑲紅旗人任陕西神木縣知縣康熙
十二年冬逆藩吳三桂叛十三年十二月陕西提
督王輔臣降於賊分兵攻延安破神木世譽被執
抗節不屈死
賜布政使參議
賞卹如例
祝表正
祝表正漢軍鑲紅旗人任刑部郎中康熙十二年
冬逆藩吳三桂叛十三年正月大兵由陕西湖廣
两路進剿隨經略莫洛軍中效用十二月至寧羌
州值陕西提督王輔臣噪兵為亂突入經略營莫
洛遇害執表正脅降不從遂加幽禁十四年正月
出表正於獄令賫自理疏來京
聖祖命表正賫勅往撫至軍中多方曉諭輔臣遲疑復拘
之表正抗顔切責遂被害家人劉福夀雙頂大柱
並死之
賞卹如例
劉衍
劉衍漢軍鑲紅旗人康熙十三年以甘肅鎮標恭
將征從逆提督王輔臣恢復靖邊有功給副將劄
十四年攻秦州靖寧等處有功復隨平逆將軍畢
力克圖揚威將軍内大臣阿密逹與賊戰於平涼
之南梁衍左髀中礮猶力戰卒敗之閱月竟以礮傷
卒
賞卹如例
羅世潤
羅世潤漢軍鑲紅旗人世居瀋陽地方康熙十三
年以佐領從寧南靖寇大將軍順承郡王勒爾錦
征雲南逆藩吳三桂十四年五月擊叛鎮楊來嘉
至襄陽府南漳縣力戰陣亡
恩賜騎都尉世職(承襲詳見世職表)
李廷龍
李廷龍漢軍鑲紅旗人初任戸部員外郎康熙十
三年正月以署參領從寧南靖寇大將軍順承郡
王勒爾錦征逆藩吳三桂至湖廣十四年五月叛
鎮楊來嘉犯均州與賊戰於砲山陣亡
賜祭葬
恩賜雲騎尉世職(承襲詳見世職表)
李顯孝
李顯孝漢軍鑲紅旗人世襲輕車都尉康熙十三
年以部委參領隨安南將軍和碩額駙華善出鎮
京口十五年十一月隨副都統楊鳳翔征逆藩耿
精忠至福建擊敗偽提督楊寧等賊衆於天寳寺
又敗偽提督陳順於蜈蚣山敗賊渠朱印萬於天
寳山十七年六月海賊劉國軒率萬餘衆來犯海
澄顯孝進擊被賊邀截力戰陣亡
恩賜雲騎尉世職(承襲詳見世職表)
劉瀇
劉瀇漢軍鑲紅旗人康熙十五年以七品官從寧
海將軍富喇塔師次台州連敗賊於土木嶺半山
嶺等處乘勝進攻黃巖賊率衆二萬拒守力戰歿
於陣
恩賜雲騎尉世職(承襲詳見世職表)
徐盛
徐盛漢軍鑲紅旗人世居遼陽地方康熙十三年
以五品官隨經略莫洛往陕西尋補蘭州知州提
督王輔臣殺經略以叛盛不屈被囚十五年輔臣
平補四川廣安州知州十九年逆賊談天倫彭時
亨作亂盛抗節死
恩贈四川布政司恭議
賜祭一壇廕七品官以子宏祖襲
柯永昇
柯永昇漢軍鑲紅旗人禮部侍郎柯汝極從子也
由廕生累官至江西按察使康熙二十七年五月
授湖北廵撫湖廣各標裁汰兵丁推其黨夏逄龍
為首殺司道等官永昇被執罵賊不屈遇害事
聞
賜祭葬如典禮
孫繼盈
孫繼盈漢軍鑲紅旗人領催署驍騎校康熙五十
七年從將軍額倫特征西藏七月二十九日在喀
拉烏蘇遇賊力戰陣亡
賞卹如例
王之儀
王之儀漢軍正藍旗人世居奉天廣寧康熙六年
知福州時逆藩耿精忠縱黨肆惡羅源知縣張翀
笞而驅之逆怒逼之儀具罪状之儀正色曰福郡
賢員惟翀為最一旦被黜如公道何逆不能奪十
三年三月十五日逆難作會集郡僚吏於逆邸變
起倉卒人咸震慴之儀獨奮呼而出責以大義賊
脅之降不屈遂遇害賊圍其署妻張氏子琅皆自
殺
賜太僕寺卿廕其子
甘應龍
甘應龍漢軍正藍旗人歴任湖廣鄖陽恭將康熙
十三年逆藩吳三桂反鄖陽副將洪福降之轉攻
提督佟國瑶於軍衙應龍隨提督巷戰賊退且復
聚閱數日經十餘戰殺賊二百餘身被十三創猶督
兵力戰賊勢益衆力竭以歿
恩賜總兵官廕一子四品官
陳一德
陳一德漢軍正藍旗人世居奉天康熙十三年以
雲騎尉隨征逆藩吳三桂至湖廣武崗山寨中礮
陣亡
恩賜騎都尉世職(承襲詳見世職表)
劉宗秩
劉宗秩漢軍正藍旗人世居奉天地方康熙十三
年以驍騎校隨寧南靖寇大將軍順承郡王勒爾
錦征逆藩吳三桂在湖廣襄陽榖城縣遇賊力戰
陣亡
恩廕一子為五品官
李成梅
李成梅漢軍正藍旗人世居遼陽地方任陕西固
原遊擊康熙十四年逆藩吳三桂分兵犯陕西總
兵王國棟從逆成梅罵賊被執不屈死之
恩賜恭將加一雲騎尉世職(承襲詳見世職表)
田起鵬
田起鵬漢軍正藍旗人由七品官歴擢雲南提標
右營遊擊康熙十四年五月初五日隨提督李胡
拜征湖廣擊叛鎮楊來嘉於榖城縣陣亡
賜祭葬廕其子廷弼為四品官
張元龍
張元龍漢軍正藍旗人康熙十三年以驍騎校隨
寧南靖寇大將軍順承郡王勒爾錦征逆藩吳三
桂十四年進攻湖廣襄陽府榖城縣陣亡
恩賜五品官世職
高應第
高應第漢軍正藍旗人康熙十三年逆藩吴三桂
叛隨寕南靖寇大將軍順承郡王勒爾錦討之至
湖廣十四年五月賊犯榖城縣應第力戰陣亡
恩賜守備廕一子
李賢孝
李賢孝漢軍正藍旗人任一等輕車都尉康熙十
五年從寕海將軍喇哈達平南將軍賴塔等征福
建擊海賊偽將軍劉國軒於海澄祖山頭力戰陣
亡加
恩賜雲騎尉世職(承襲詳見世職表)
佟世功
佟世功漢軍正藍旗人康熙十五年以佐領随撫
遠大將軍大學士圖海征從逆提督王輔臣至高
長坡與偽將李黃英力戰陣亡
恩賜雲騎尉世職(承襲詳見世職表)
馬龍
馬龍漢軍正藍旗人康熙十三年以佐領從順承
郡王勒爾錦征湖廣調補雲南提標前營恭將十
四年五月隨提督李胡拜擊叛鎮楊來嘉於榖城
戰歿
恩贈都督僉事廕子耀祖四品官
郭有忠
郭有忠漢軍正藍旗人任驍騎校駐防杭州康熙
十五年總督李之芳平南將軍賴塔調隨副都統
倭申巴圖魯會剿衢州賊馬九玉等於大溪灘連
敗乘勝進攻江山縣賊悉衆拒戰有忠歿於陣
賞卹如例
劉養元
劉養元漢軍正藍旗人世居遼陽任驍騎校駐防
杭州康熙十五年從寧海將軍喇哈逹平南將軍
賴塔征福建至海澄擊賊於祖山頭力戰陣亡
恩賜雲騎尉世職(承襲詳見世職表)
李成貴
李成貴漢軍正藍旗人初以固山額駙管恭領事
康熙十三年從征海寇十六年六月隨都統喇哈
逹至海澄祖山頭與偽提督何堪之戰歿於陣
恩賜雲騎尉世職(承襲詳見世職表)
李景梅
李景梅漢軍正藍旗人世居奉天地方以驍騎校
隨平南將軍賴塔征逆藩耿精忠時海寇相繼煽
亂康熙十六年師至海澄偽將軍劉國軒來犯被
圍陣亡二十五年
恩賜雲騎尉世職(承襲詳見世職表)
陳正遠
陳正遠漢軍正藍旗人順治十五年襲父節孝騎
都尉職康熙十三年隨奉命大將軍康親王傑書
征逆藩耿精忠至浙江賊首朱印蟻聚硝黃山擊
敗之又敗馬鞍山賊衆萬餘十六年海寇劉國軒
犯海澄又隨副都統伯穆和林禦於灣腰樹力戰
陣亡
恩賜雲騎尉世職(承襲詳見世職表)
佟有明
佟有明漢軍正藍旗人任驍騎校駐防福州康熙
十六年六月進剿海寇與偽將軍劉國軒戰於海
澄陣亡
賞卹如例
宋煜
宋煜漢軍正藍旗人世居奉天任福建泉州府南
安縣知縣康熙十七年海寇劉國軒圍城城䧟率
家衆力戰於鼔樓街死之
恩賜按察使僉事
賜祭葬廕一子知縣
李敬實
李敬實漢軍正藍旗人世居奉天地方康熙十三
年以佐領隨征福建十七年隨平南將軍賴塔在
海澄與賊帥劉國軒力戰陣亡
賞卹如例
劉之玉
劉之玉漢軍正藍旗人由領催委署驍騎校駐防
西安康熙三十五年九月隨副都統祖良弼征噶
爾丹至甕金遇賊力戰陣亡
賞卹如例
張瑞午
張瑞午漢軍鑲藍旗人父存義伯父存仁皆以勲
舊為大臣順治十五年瑞午由恩廕知直隸磁州
事擢江南池州守以事降調歴山東沂州直隸易
州皆有治聲康熙十二年復由浙江杭州守遷福
建卲武郡潔已率屬人稱賢守焉明年耿逆叛草
偽檄傳詢閩屬各郡邑所至從風而下惟瑞午誓
死不少屈與同官謀討逆事洩賊將執之罵賊而
死子六人玘瑛珍珖玳瑜媳王氏李氏同日遇難
賊平
恩賜太僕寺卿
賜祭葬廕一子入監
白顯正
白顯正漢軍鑲藍旗人初襲父仲文雲騎尉世職
順治七年九月間三遇
恩詔加至一等輕車都尉十四年隨定遠大將軍世子濟
度征福建海賊自泉州進兵沿海剿滅賊衆偽都
督黃常在遮古嶴地方乘三百餘艘來犯奮擊敗
之又在新湖嶴嶴頭港劉武店各地方乘船進剿
顯正並在行間屢戰皆捷康熙十三年從征逆藩
吳三桂至湖廣南漳縣與偽將軍張義臣王惠等
戰於西二郎崗賊率衆萬餘拒戰顯正奮擊歿於
陣二十五年
恩賜雲騎尉世職(承襲詳見世職表)
高永運
高永運漢軍鑲藍旗人任二等輕車都尉康熙十
三年隨寧南靖寇大將軍順承郡王勒爾錦征逆
藩吳三桂至長沙府遇賊力戰陣亡加
恩賜一等輕車都尉世職(承襲詳見世職表)
崔成嵐
崔成嵐漢軍鑲藍旗人任欝林州州判康熙十三
年署藤縣知縣賊帥孫延齡率衆攻城成嵐與賊
連戰七晝夜力竭陣亡
賞卹如例
王應魁
王應魁漢軍鑲藍旗人任江西南昌縣知縣康熙
十三年六月初三日逆藩耿精忠據福建叛逼南
昌應魁挺身往禦遇賊力戰陣亡
恩賜按察司僉事廕子王鎬以知縣職
熊天福
熊天福漢軍鑲藍旗人任江寧守備康熙十三年
隨四川總督周有德往征逆藩吳三桂至廣元縣
遇賊力戰歿於陣
恩給五品廕
李進忠
李進忠漢軍鑲藍旗人任陕西固原遊擊康熙十
四年從逆提督王輔臣分兵圍固原進忠守土弗
屈率所部力戰死之
恩賜土田并建坊旌其忠
談有祿
談有祿漢軍鑲藍旗人任驍騎校康熙十三年隨
寧南靖寇大將軍順承郡王勒爾錦征吳逆至湖
廣補固城遊擊十四年賊將楊來嘉率衆來攻力
戰歿於陣
恩賜七品廕
高攀龍
高攀龍漢軍鑲藍旗人康熙十四年以佐領隨鎮
西將軍席卜臣征逆藩吳三桂有功授協領復擊
偽將吳之茂於漢中力戰陣亡
恩賜雲騎尉世職(承襲詳見世職表)
董魁
董魁漢軍鑲藍旗人康熙十四年以守備從大兵
征吳三桂至湖廣之榖城縣與賊將楊來嘉力戰
歿於陣
恩賜五品廕
胡從聖
胡從聖漢軍鑲藍旗人父廷聘以投誠授雲騎尉
卒從聖襲職康熙十五年從定遠平寇大將軍安
親王岳樂征逆藩吳三桂至江西擊偽將軍夏國
相李良棟於萍鄉來龍山力戰有功尋由江西進
取長沙歿於陣
恩賜雲騎尉世職(承襲詳見世職表)
何獻圖
何獻圖漢軍鑲藍旗人任騎都尉康熙十三年正
月隨寧南靖寇大將軍多羅順承郡王勒爾錦征
逆藩吳三桂十六年三月隨征南將軍穆占至長
沙與賊將吳國貴戰中礮陣亡
恩賜雲騎尉世職(承襲詳見世職表)
張燧
張燧漢軍鑲藍旗人任佐領康熙十五年二月隨
大兵征逆藩耿精忠至福建十六年六月隨副都
統伯穆和林至海澄與賊將劉國軒力戰陣亡
恩賜雲騎尉世職(承襲詳見世職表)
馬象坤
馬象坤漢軍鑲藍旗人康熙十七年以八品官從
征福建海寇偽將軍劉國軒率賊七千餘於駞頭
嶺拒戰象坤隨寧海將軍喇哈逹進擊有功又敗
之窑頭又敗之於鎮門馬鞍山等處偽將軍吳淑
率五千餘賊拒於葛布山奮擊陣亡
恩賜騎都尉世職(承襲詳見世職表)
李尚林
李尚林漢軍鑲藍旗人康熙三十五年五月以馬
甲從征噶爾丹擊賊於昭莫多陣亡
恩賜八品官
張雲龍
張雲龍漢軍鑲藍旗人任驍騎校委署恭領駐防
西安康熙五十七年七月隨侍郎色楞進剿西藏
遇於喀喇烏蘇與賊力戰歿
恩賜雲騎尉世職(承襲詳見世職表)
黃世臣
黃世臣漢軍鑲藍旗人領催署驍騎校駐防西安
康熙五十七年七月二十一日隨侍郎色楞出征
西藏在喀拉烏蘇擊賊陣亡
賞卹如例
欽定八旗通志卷二百三十
