欽定四庫全書
欽定八旗通志卷九十一
典禮志十四
滿洲祭神祭天典禮三(四季獻神儀注儀四季獻神祝辭浴佛注浴)
(佛祝辭祭堂子立杆大祭儀注祭坤寧宫大祭祝辭大翌日祭天儀注大翌日祭天贊辭)
每歲春夏秋冬四季獻神儀注
每歲四季獻
神是日先照常祭儀懸掛朝祭夕祭
神幔朝祭夕祭
神位俱照常安奉朝祭夕祭香碟内點香
上駟院以白馬二侍衛牽之慶豐司以牛二廐長牽
之金二錠銀二錠廣儲司銀庫官員舉之蟒縀龍
縀片金倭縀閃縀以及各色縀十毛青三梭布四
十置於紅漆低桌上縀疋庫庫使舁之掌儀司官
員司爼官前引内務府總管暨
上駟院大臣帶領
乾清右門入自
乾清宫西楹經
交泰殿至
坤寧宫門外陳馬於西陳牛於東首俱向上司爼太
監等恭捧金錠銀錠並舁縀布桌入
坤寧宫司香接受於朝祭
神位前就地安設縀布之桌置金銀其上鋪黃花紅氊司
祝進跪祝叩頭畢司香等舁桌於夕祭
神位前就地安設移鋪紅氊司祝進跪祝叩頭畢將所供
之金銀縀布收貯於供朝祭
神位之繪花紅漆抽屜桌内其大臣侍衛官員以牛馬出
越三日後總管太監以金銀縀布出留銀之外金
縀布馬牛俱交會計司除不售於同姓滿洲外估
價以售所得價銀購猪以祭
皇帝親詣行禮如常祭儀或適遇祭神之日俟食肉畢
皮骨撤出恭請
佛
菩薩安奉後始行祭獻
每歲春夏秋冬四季獻神朝祭
神前祝辭
上天之子佛及菩薩大君先師三軍之帥關聖帝
君某年生小子某年生小子(為某人祭則呼某人本生年)今敬
祝者謹以黃金白銀蟒縀龍縀片金倭縀閃縀各
色縀布良馬健牛獻於神靈豐於首而仔於肩衛
於後而護於前畀以嘉祥兮齒其兒而髮其黃兮
年其增而歲其長兮根其固而身其康兮神兮貺
我神兮佑我永我年而夀我兮
夕祭
神前祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人祭則呼某人本生年)今敬祝者謹以黃白金銀
蟒縀龍縀片金倭縀閃縀各色縀布良馬健牛獻
於神靈豐於首而仔於肩衛於後而護於前畀以
嘉祥兮齒其兒而髮其黃兮年其增而歲其長兮
根其固而身其康兮神兮貺我神兮佑我永我年
而夀我兮
浴
佛儀注
四月初八日
佛誕祭祀是日先於
堂子内
饗殿中間懸掛神幔届時衣金黃縀衣内監八人舁黃縀
神輿進
内左門
近光左門
景和門預備於
坤寧宫門外衣黃縀衣司爼滿洲二人恭請
佛亭並貯
菩薩像木筒貯
關帝神像木筒安奉輿内衣金黃縀衣内監八人舁行由
宫殿正門出前引仗二對羊角燈二對亦用衣金黃
縀衣内監執之司爼官二員司爼二人司爼滿洲
二人由
宫内前引至
乾清門外侍衛十員前導掌儀司官一員司爼首領
太監一員内監八人扈行應供之椵葉餑餑醴酒
罇紅蜜棉花俱置於架上及食盒之内領催蘇拉
隨後舁送至
堂子時衣黃縀衣司爼滿洲等恭請
神位供
佛亭於西首之座次於神幔上懸
菩薩像又次懸
關帝神像供奉畢收諸王呈送所供之餑餑酒蜜棉花謹
將
大内備去之紅蜜及諸王呈送之蜜各取少許貯於
黃磁浴池内以淨水攪勻司香啟亭門司祝請
佛於黃磁浴池内浴畢復以新棉墊座仍安奉原位又將
諸王呈送之椵葉餑餑俱供於二大黃漆低桌之
上
大内之九盤餑餑供於上面醴酒三琖香碟三仍供
原處司香點香炕沿下小桌上設大黃磁椀二盛
大内備去之酒及諸王呈送之酒其
亭式殿内以椵木葉餑餑及諸王呈送之餑餑貯於銀盤
供之呈送之酒貯於低桌上所設二大藍花磁椀
内供之仍先於高案下所立杉木柱上掛紙錢二
十七張諸王遣來之人俱掛紙錢
大内之奏三絃琵琶太監二人在
饗殿外丹陛之西首諸王之護衛官員在丹陛兩旁對坐
鳴拍板拊掌衣朝服之二司祝進跪司香二人舉
臺琖二分授於二司祝二司祝接受臺琖同獻酒
九次司爼官一員於
饗殿階下東首立贊鳴拍板即奏三絃琵琶鳴拍板拊掌
二司祝每一獻將所獻之酒注於兩旁所設紅花
磁缸内復自盛醴酒椀内挹新酒各注於二琖中
獻之每一獻司爼官贊歌鄂囉羅則歌鄂囉羅九
次獻畢二司祝以臺琖授於司香等同叩頭興合
掌致敬司爼官贊停拍板其三絃琵琶拍板暫止
二司祝進
亭式殿内跪司香等舉授臺琖二司祝同獻酒九次奏三
絃琵琶鳴拍板拊掌歌鄂囉羅均如
饗殿獻酒儀獻畢以臺琖授於司香等一叩頭興合掌致
敬一司祝預備於
亭式殿内一司祝進
饗殿正中立司香舉授神刀司祝接受神刀前進司爼官
贊鳴拍板即奏三絃琵琶鳴拍板拊掌司祝一叩
頭興司爼官贊歌鄂囉羅即歌鄂囉羅司祝擎神
刀禱祝三次誦神歌一次擎神刀禱祝時則歌鄂
囉羅如是誦神歌三次禱祝九次畢仍奏三絃琵
琶鳴拍板拊掌司祝進
亭式殿内一叩頭興誦神歌擎神刀禱祝以及歌鄂囉羅
俱如祭
饗殿儀禱祝畢復進
饗殿内一叩頭興又禱祝三次司祝官贊歌鄂囉羅則歌
鄂囉羅一次禱祝畢授神刀於司香司爼官贊停
拍板其三絃琵琶拍板皆止興退司爼復跪祝叩
頭興合掌致敬退其
亭式殿内預備之司祝亦跪祝叩頭興合掌致敬退司香
閤
佛亭門撤
菩薩像
關帝神像恭貯於木筒内仍用衣黃縀衣司爼滿洲等恭
請安奉輿内鐙仗排列前導恭請入
宫所供酒與餑餑分給隨去之侍衛官員司爼等
四月初八日浴
佛於
堂子饗殿内祝辭
上天之子佛及菩薩大君先師三軍之帥關聖帝
君某年生小子等(為某人祭則呼某人本生年)今敬祝者遇佛
誕辰偕我諸王敬獻於神祈鑒敬獻之心俾我小
子豐於首而仔於肩衛於後而護於前畀以嘉祥
兮齒其兒而髮其黃兮年其增而歲其長兮根其
固而身其康兮神兮貺我神兮佑我永我年而夀
我兮
堂子亭式殿内祝辭
上天之子紐歡台吉武篤本貝子某年生小子等
(為某人祭則呼某人本生年)今敬祝者遇佛誕辰偕我諸王敬
獻於神祈鑒敬獻之心俾我小子豐於首而仔於
肩衛於後而護於前畀以嘉祥兮齒其兒而髮其
黃兮年其增而歲其長兮根其固而身其康兮神
兮貺我神兮佑我永我年而夀我兮
(坤謹案報祭儀注與常祭同祝辭亦同惟今敬祝者寧宫)
(句下豐於首而仔於肩句上添貫九以盈具八以呈前期一二日虔備粢盛以祭於神靈五句)
堂子立杆大祭儀注
每歲春秋二季
堂子立杆大祭所用之松木神杆前期一月派副管領一
員帶領領催三人披甲二十人前往直隸延慶州
會同地方官於潔淨山内砍取松樹一株長二丈
圍徑五寸樹梢留枝葉九節餘盡削去製為神杆
用黃布袱包褁賫至
堂子内暫於近南墻所設之紅漆木架中間斜倚安置立
杆大祭前期一日立杆於
亭式殿前中間石上祭期預於
饗殿中間將鑲紅片金黃縀神幔用黃棉線繩穿繫其上
懸掛東西山牆所釘之鐡環北炕中間西首設供
佛亭之座炕上設黃漆大低桌二桌上供香碟三炕沿下
設楠木低桌桌上列藍花大磁椀二桌之西旁地
上設紅花小磁缸二桌前鋪黃花紅氊一方
亭式殿内楠木高桌上供銅香鑪高桌前楠木低桌上列
藍花大磁椀二桌之兩旁地上設暗龍碧磁小缸
二
饗殿内設黃紗矗鐙二對
亭式殿内設黃紗矗鐙二對中道甬路皆設凉蓆並設紅
紙矗鐙三十有二屇時衣金黃縀衣内監八人舁
黃縀
神輿進
内左門
近光左門
景和門預備於
坤寧宫門外衣黃縀衣司爼滿洲二人恭請
佛亭並貯
菩薩像黃漆木筒貯
關帝神像紅漆木筒安奉輿内衣金黃縀衣内監八人舁
行由
宫殿正門出前引仗二對羊角鐙二對亦用衣金黃
縀衣内監執之司爼官二員司爼二人司爼滿洲
二人由
宫内前引至
乾清門外侍衛十員前導掌儀司官一員司俎首領
太監一員内監八人扈行祭祀所用之清酒罇打
餻索繩淨紙神杆頂俱置於架上及盛於食盒之
内領催蘇拉舁之隨後而行至
堂子時衣黃縀衣司爼滿洲等恭請
神位供
佛亭於西首之座次於神幔上懸
菩薩像又次懸
關帝神像後前索繩三條一端合而為一繫於北山牆中
間所釘環上一端由
饗殿隔扇頂横忩中孔内穿出牽至甬路所立繫索繩紅
漆二木架中間分穿於神杆頂之三孔内將黃綠
白三色高麗紙所鏤錢二十七張合為九張掛於
神杆頂三孔所繫三條索繩之上又合而為一由
亭式殿之南北隔扇頂之横忩孔中穿出繫於神杆將黃
高麗布神旛懸於神杆之上其
亭式殿内高案下所立杉木柱上掛黃綠白三色高麗紙
所鏤錢二十七張
饗殿内供打餻搓條餑餑九盤清酒三琖於炕沿上所設
二大低桌上司香啟亭門點香注清酒於炕沿下
所設低桌上二藍花大磁椀中
亭式殿内供打餻搓條餑餑三盤清酒一琖於高桌上其
低桌上所設二藍花大磁椀内亦注清酒奏三絃
琵琶之太監二人在
饗殿外丹陛之西鳴拍板之侍衛二十員在丹陛兩旁對
坐鳴拍板拊掌衣朝服之二司祝進跪司香二人
舉臺琖二分授於二司祝二司祝接受臺琖同獻
酒九次司爼官一員於
饗殿階下東首立贊鳴拍板即奏三絃琵琶鳴拍板拊掌
二司祝每一獻將所獻之酒注於兩旁所設紅花
磁缸内復自盛清酒椀内挹新酒各注於二琖中
獻之每一獻司爼官贊歌鄂囉羅侍衛等歌鄂囉
羅九次獻畢二司祝以臺琖授於司香等同叩頭
興合掌致敬司爼官贊停拍板其三絃琵琶拍板暫
止二司祝進
亭式殿内跪司香等舉授臺琖二司祝同獻酒九次奏三
絃琵琶鳴拍板拊掌歌鄂囉羅均如
饗殿獻酒儀獻畢以臺琖授於司香等一叩頭興合掌致
敬一司祝預備於
亭式殿内一司祝進
饗殿正中立司香舉授神刀司祝接受神刀前進司爼官
贊鳴拍板即奏三絃琵琶鳴拍板拊掌司祝一叩
頭興司爼官贊歌鄂囉羅侍衛等歌鄂囉羅司祝
擎神刀禱祝三次誦神歌一次擎神刀禱祝時侍
衛等歌鄂囉羅如是誦神歌三次禱祝九次畢仍
奏三弦琵琶鳴拍板拊掌司祝進
亭式殿内一叩頭興誦神歌擎神刀禱祝以及侍衛等歌
鄂囉羅俱如祭
饗殿儀禱祝畢復進
饗殿内一叩頭興又禱祝三次司爼官贊歌鄂囉羅侍衛
等歌鄂囉羅一次禱祝畢授神刀於司香司爼官
贊停拍板其三絃琵琶拍板皆止興退司祝復跪
祝叩頭興合掌致敬退其
亭式殿内預備之司祝亦跪祝叩頭興合掌致敬退司香
闔
佛亭門撤
菩薩像
關帝神像恭貯於木筒内仍用衣黃縀衣司爼滿洲等恭
請安奉輿内鐙伏排列前導請入
宫中如遇
皇帝親詣行禮掌儀司官員鋪
皇帝拜褥於
饗殿及
亭式殿内武備院卿先鋪
皇帝坐褥於
饗殿隔扇外西首
皇帝向東坐於
饗殿簷下西間所設之褥内務府大臣恭進拍板奏三絃
琵琶之司俎太監二人前進在丹陛上西首鳴拍
板之司爼官司爼十人在丹陛兩旁次王貝勒在
丹陛之上貝子公在丹陛之下按左右翼對坐掌
儀司官員以拍板授王貝勒等一司爼官立於
饗殿階下東首司祝獻酒擎神刀禱祝贊鳴拍板歌鄂囉
羅則奏三絃琵琶鳴拍板拊掌歌鄂囉羅
皇帝進
饗殿内行禮又進
亭式殿内行禮行禮畢武備院卿鋪
皇帝坐褥於西間正中
皇帝南向坐尚膳正司爼官以小桌列胙餻恭進尚茶
正捧獻福酒
皇帝受胙畢分賜各王公禮成
皇帝還宫所餘餻酒分賜扈從之侍衛官員司爼等
每歲春秋二季
堂子立杆大祭
饗殿内祝辭
上天之子佛及菩薩大君先師三軍之帥關聖帝
君某年生小子某年生小子(為某人祭則呼某人本生年)今敬
祝者貫九以盈具八以呈九期届滿立杆禮行爰
繫索繩爰備粢盛以祭於神靈豐於首而仔於肩
衛於後而護於前畀以嘉祥兮齒其兒而髮其黃
兮年其增而歲其長兮根其固而身其康兮神兮
貺我神兮佑我永我年而夀我兮
堂子亭式殿内祝辭
上天之子紐歡台吉武篤本貝子某年生小子某
年生小子(為某人祭則呼某人本生年)今敬祝者貫九以盈具
八以呈九期届滿立杆禮行爰繫索繩爰備粢盛
以祭於神靈豐於首而仔於肩衛於後而護於前
畀以嘉祥兮齒其兒而髮其黃兮年其增而歲其
長兮根其固而身其康兮神兮貺我神兮佑我永
我年而夀我兮
坤寧宫大祭儀注
每歲春秋二季
堂子内立杆大祭
坤寧宫於大祭前四十日在
坤寧宫内西炕上
神位前置缸一口以盛清酒於報祭前釀之司香等用槐
子煎水染白淨高麗布裁為敬神布條用黃綠色
棉線擰成敬神索繩以各色綢條夾於其内又染
紙鏤成錢文於報祭之日司爼婦人煠做搓條餑
餑大祭之日恭請朝祭
神位於
堂子内祭畢復請入
宫預於
坤寧宫内將鑲紅片金黃縀神幔用黃棉線繩穿繫
其上懸掛西山墻所釘之雕龍頭髤金紅漆三角
架以淨紙二張掛於神幔兩端舁供
佛之髤金小亭連座奉安於南首啟亭門次於神幔上懸
菩薩像又次懸
關帝神像均於大炕上東向供奉炕上設紅漆大低桌二
桌上供香碟三清酒三琖時菓九碟打餻搓條餑
餑九盤炕沿下供清酒三罇罇前鋪黃花紅氊設
獻酒長低桌桌上列黃磁大椀三一盛清酒二空
設司爼太監等預於中間屋内鍋前地上設油厚
高麗紙二張進包錫紅漆大桌二西向分為二行
各置於油高麗紙上届時司香點香司爼太監司
爼等進猪二於
坤寧宫門外之右首皆北向奏三絃琵琶之司爼太
監二司爼官司爼八首領太監二以次進三絃琵
琶在前次十人分二層排列均向上盤膝坐奏三
絃琵琶鳴拍板其後司爼滿洲等屈一膝跪拊掌
二司祝進於獻酒桌前跪二司香舉臺琖二分授
司祝二司祝接受臺琖同獻酒九次每一獻將所
獻之酒注於空椀内復自盛清酒椀内挹新酒注
於二琖中以獻每一獻司爼等歌鄂囉羅九次獻
畢二司祝以臺琖授司香等同叩頭興合掌致敬
三絃琵琶拍板暫止司香及司香婦人撤盛酒之
三椀並獻酒之桌將大低桌上所供酒三琖傾於
貯酒椀内復自盛酒椀内挹新酒注之供於原處
設司祝叩頭小低桌司香舉神刀授司祝一司祝
執神刀進司爼等復奏三絃琵琶鳴拍板拊掌司
祝一叩頭興司爼等復歌鄂囉羅司祝擎神刀禱
祝三次誦神歌一次擎神刀禱祝時司爼等歌鄂
囉羅誦神歌三次如前儀如是九次畢司祝跪一
叩頭興又禱祝三次以神刀授於司香奏三絃琵
琶鳴拍板人等起立避於旁司香及司香婦人照
前換新酒三琖供之
皇帝親詣行禮司香移司祝叩頭小低桌於北首
皇帝進於朝祭
神位前正中向上立司祝先跪
皇帝跪司祝祝畢
皇帝行禮興退司祝叩頭興合掌致敬如同
皇后行禮
皇帝在南
皇后在北行禮司爼官司爼等俱出外惟留司爼婦人
太監等在内如遇
皇帝
皇后不行禮之日司祝叩頭畢司香撤
佛
菩薩前供酒二琖闔供
佛小亭門撤
菩薩像恭貯於黃漆木筒司爼太監等恭舁供
佛小亭並所供二香碟移奉於
坤寧宫西楹大亭香碟供於前小亭座移置於後復
移神幔稍南摘取神幔南端懸掛之淨紙置於繪
花紅漆抽屉桌上位
關帝神像於正中所供之酒並香碟皆移正中酒罇以淨
袱羃之奏三絃琵琶鳴拍板人等進坐於原處司
香婦人歛氊三折之鋪於近炕沿處司香舉臺琖
授於司祝司爼太監等舁一猪入門置炕沿下首
西向司爼滿洲一人屈一膝跪按其猪司爼官及
司爼首領太監内監等奏三絃琵琶鳴拍板拊掌
司祝跪於炕沿下三折紅氊上斜向西南舉臺琖
獻酒一次司爼等照前歌鄂囉羅獻畢司祝祭禱
以二琖酒合注一琖中司爼滿洲執猪耳司祝灌
酒於猪耳内以臺琖授司香一叩頭三絃琵琶拍
板暫止司爼滿洲執猪尾移轉猪首向東司爼太
監等進前舁猪暫順放於包錫大桌上司香舉臺
琖授司祝司祝接受臺琖舁第二猪入門獻酒灌
酒如前儀以包錫大桌上二猪俱令首西向横放
省之每桌前令司爼婦人二舉銀裏木槽盆接血
司香婦人撤去氊進紅漆長高桌設於西炕前以
接血木槽盆列高桌上撤去所供餑餑酒菓猪氣
息後司爼等轉猪首順桌向南直放去其皮按節
解開煮於大鍋内其頭蹄及尾俱不去皮惟燎毛
燖淨亦煮於大鍋内以臓腑置於錫裏木槽盆舁
出另室内整理潔淨舁進以盛血木槽盆就地安
置司爼滿洲一人進於高桌前屈一膝跪灌血於
腸亦煮鍋内司爼太監等置皮於盛皮木槽盆内
撤去包錫大桌二及油紙仍以膽與蹄甲貯紅漆
小木碟内置於炕上所設之大低桌北首邊上俟
肉熟時細切胙肉一椀設筯一雙供於大低桌正
中以二猪之肉分置二銀裏木槽盆内前後腿分設
四角胸膛向前尾樁向後肋列兩旁合凑畢置猪
首於上復以臁胋連油整置於鼻柱上供於
神位前長高桌司香點香司香婦人鋪黃花紅氊司香設
獻酒長低桌仍列盛酒之椀並空椀司祝進前立
司香舉臺琖授司祝司祝進跪獻酒六次是獻也
凡獻酒換琖注酒及司爼太監等奏三絃琵琶司
爼等鳴拍板司爼滿洲拊掌歌鄂囉羅六次俱如
前儀六獻畢以臺琖授於司香叩頭興合掌致敬
皇帝
皇后親詣行禮如前儀神肉前叩頭畢撤下祭肉不令
出戶盛於盤内於長高桌前按次陳列或
皇帝率
皇后受胙或率王大臣等食肉之處請
旨遵行如遇
皇帝不受胙之日令值班大臣侍衛等進内食之食畢
司祝進於
神位前一叩頭興合掌致敬司爼太監等撤出皮骨並將
清晨在抽屉桌上南首懸掛之淨紙一併撤出皮
油送交膳房其骨膽蹄甲司爼官送潔淨處化而
投之於河隨將神幔收捲其所掛紙錢存俟月終
貯高麗紙囊内除夕送赴
堂子與
堂子内所掛淨紙及神杆同化之所有
關帝神像供貯於紅漆木筒其供
佛小亭恭貯
菩薩像木筒及二香碟仍移奉西楹以小亭安奉於亭座
上
菩薩像
關帝神像二筒安奉於西山墻繪花紅漆抽屉桌上供香
碟三於桌之東邊其夕祭
神儀預將鑲紅片金青縀神幔繫於黑漆架上用黃色皮
條穿大小鈴七枚繫樺木桿梢懸於架梁之西恭
請
穆哩罕神自西按序安奉架上
畫像神安奉於神幔正中設
蒙古神座於左皆於北炕南向炕上設紅漆大低桌二桌
上供香碟五清酒三琖時菓九碟打餻搓條餑餑
九盤炕沿下供清酒三罇未進猪之前恭請
佛
菩薩像並二香碟供於西楹大亭預令司爼太監等鋪油
紙設桌俱如朝祭儀届時進猪置於常放之處司
香點香司香婦人以司祝祝禱時所坐黑漆杌置
神位前司爼太監以鼓連架近杌安置司祝繫閃縀裙東
腰鈴執手鼓進於
神位前司爼太監二人進西向立一太監擊鼓一太監鳴
拍板司祝先向
神位坐於杌上擊手鼔誦請神歌祈請擊鼔太監一手擊
鼓一點以和手鼓司祝拱立初次向後盤旋蹡步
祝禱擊鼔太監雙手擊鼓三點以和手鼓司祝復
盤旋蹡步前進祝禱擊鼓太監雙手擊鼓五點以
和手鼓司祝拱立初次誦請神歌擊鼓五點拍板
三鳴以和之二次向後向前盤旋蹡步祝禱惟擊
鼓七點司祝拱立誦神歌以禱仍擊鼔五點拍板
三鳴三次祝禱亦惟擊鼔十一點司祝拱立三次
誦神歌以禱擊鼓四點末以雙槌交擊一次拍板
仍三鳴以和之三次誦神歌禱畢司祝祝禱時惟
擊鼓四點三鼓而止退司祝以手鼓授司香婦人
釋閃縀裙腰鈴司香及司香婦人以所供酒五琖
如朝祭儀換新酒供之司香婦人鋪黃花紅氊
皇帝親詣行禮司香婦人移置司祝叩頭小低桌於西
首
皇帝進於夕祭
神位正中向上立司祝先跪祝畢
皇帝行禮如朝祭儀如同
皇后行禮
皇帝在東
皇后在西行禮如遇
皇帝
皇后不行禮之日司祝叩頭畢司香及司香婦人如前
儀換注新酒於琖中供之酒罇以淨袱羃之司香
婦人斂氊三折之鋪於近炕沿處置清酒一椀空
琖一於炕沿上司爼太監等舁猪入門置炕沿下
首北向司爼滿洲一人屈一膝跪按其猪司祝跪
於炕沿下三折紅氊上斜向東北從盛酒椀内挹
酒注於琖中舉捧禱祝司爼滿洲執猪耳司祝灌
酒於猪耳内以琖置炕沿一叩頭司爼滿洲執猪
尾移轉猪首向南司爼太監等進前舁猪暫順放
於包錫大桌上司祝跪從酒椀内挹酒注於琖中
舁第二猪入門仍如前儀獻酒禱祝灌酒畢一叩
頭興退置猪於包錫大桌上二猪俱令首西向省
之每桌前令司爼婦人二舉銀裏木槽盆接血司
香婦人撤去氊進紅漆長高桌設於北炕前以接
血銀裏木槽盆列長高桌上撤去大低桌上所供
之餻惟留一盤其餘餻酒與菓亦俱撤去猪氣息
後司爼等轉猪首順桌向南直放其去皮節解灌
血腸煮肉以及撤出包錫大桌油紙等件俱如朝
祭儀惟膽與蹄甲於竈内化之俟肉熟時細切胙
肉五椀每椀設筯一雙供於炕上二大低桌之上
以二猪之肉置二銀裏木槽盆内如朝祭儀供於
神位前長高桌司香點香司香婦人鋪黃花紅氊設司祝
叩頭桌
皇帝
皇后親詣行禮如夕祭儀如遇
皇帝
皇后不行禮之日司祝進跪禱祝叩頭合掌致敬司香
婦人收氊以司祝所坐之杌置夕祭常放處又設
小桌小腰鈴列於桌上神鈴置於桌之東撤出香
碟内火並鐙掩竈内火展背鐙青綢羃蔽之衆俱
退出闔戶擊鼓太監以鼓移羃前近處司祝坐於
杌上初次誦神歌向神鈴祈請時擊鼔四點又雙
槌交擊一次拍板三鳴以和之次司祝執鈴桿振
鈴誦神歌以禱鼓擊五點拍板三鳴以和之司祝
置神鈴初次誦神歌向腰鈴祈請鼓擊四點又雙
槌交擊一次拍板三鳴以和之司祝搖腰鈴誦神
歌以禱鼓擊五點拍板三鳴以和腰鈴之聲禱畢
鼓擊三點拍板一鳴而止捲起背鐙神羃開戶移
入鐙火撤祭肉送交膳房恭請
佛
菩薩像並二香碟仍安奉西楹原位二香碟亦供於原處
收捲神幔撤夕祭
神畫像並
蒙古神
穆哩罕神俱恭貯紅漆匣内安奉於北牆繪花黑漆抽屉
桌上供香碟五於桌之南邊
坤寧宫大祭朝祭誦神歌禱祝辭
上天之子佛及菩薩大君先師三軍之帥關聖帝
君某年生小子某年生小子(為某人祭則呼某人本生年)今敬
祝者貫九以盈具八以呈九期届滿立杆禮行爰
繫索繩爰備粢盛以祭於神靈豐於首而仔於肩
衛於後而護於前畀以嘉祥兮齒其兒而髮其黃
兮年其增而歲其長兮根其固而身其康兮神兮
貺我神兮佑我永我年而夀我兮
朝祭灌酒於猪耳禱辭
上天之子三軍之帥關聖帝君某年生小子某年
生小子(為某人祭則呼某人本生年)敬獻粢盛嘉悦以享兮
朝祭供肉祝辭
上天之子三軍之帥關聖帝君某年生小子某年
生小子(為某人祭則呼某人本生年)今敬祝者貫九以盈具八
以呈九期届滿立杆禮行爰繫索繩爰備粢盛以
祭於神靈豐於首而仔於肩衛於後而護於前畀
以嘉祥兮齒其兒而髮其黃兮年其增而歲其長
兮根其固而身其康兮神兮貺我神兮佑我永我
年而夀我兮
夕祭坐於杌上誦神歌祈請辭
自天而降阿琿年錫之神與日分精年錫之神年
錫惟靈安春阿雅喇穆哩穆哩哈納丹岱琿納爾
琿軒初恩都哩僧固拜滿章京納丹威瑚哩恩都
蒙鄂樂喀屯諾延某年生小子某年生小子(為某人祭)
(則呼某人本生年)今敬祝者貫九以盈具八以呈九期届
滿立杆禮行爰繫索繩爰備粢盛以祭於神靈豐
於首而仔於肩衛於後而護於前畀以嘉祥兮齒
其兒而髮其黃兮年其增而歲其長兮根其固而
身其康兮神兮貺我神兮佑我永我年而夀我兮
初次誦神歌禱辭
納丹岱琿納爾琿軒初某年生小子某年生小子
(為某人祭則呼某人本生年)今敬祝者貫九以盈具八以呈九
期届滿立杆禮行爰繫索繩爰備粢盛以祭於神
靈豐於首而仔於肩衛於後而護於前畀以嘉祥
兮齒其兒而髮其黃兮年其增而歲其長兮根其
固而身其康兮神兮貺我神兮佑我永我年而夀
我兮
二次誦神歌禱辭
恩都哩僧固僧固恩都哩某年生小子某年生小
子(為某人祭則呼某人本生年)今敬祝者貫九以盈具八以呈
九期届滿立杆禮行爰繫索繩爰備粢盛以祭於
神靈豐於首而仔於肩衛於後而護於前畀以嘉
祥兮齒其兒而髮其黃兮年其增而歲其長兮根
其固而身其康兮神兮貺我神兮佑我永我年而
夀我兮
末次誦神歌禱辭
拜滿章京納丹威瑚哩恩都蒙鄂樂喀屯諾延某
年生小子某年生小子(為某人祭則呼某人本生年)今敬祝者
貫九以盈具八以呈九期届滿立杆禮行爰繫索
繩爰備粢盛以祭於神靈豐於首而仔於肩衛於
後而護於前畀以嘉祥兮齒其兒而髮其黃兮年
其增而歲其長兮根其固而身其康兮神兮貺我
神兮佑我永我年而夀我兮
誦神歌禱祝後跪祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人祭則呼某人本生年)今敬祝者貫九以盈具八
以呈九期届滿立杆禮行爰繫索繩爰備粢盛以
祭於神靈豐於首而仔於肩衛於後而護於前畀
以嘉祥兮齒其兒而髮其黃兮年其增而歲其長
兮根其固而身其康兮神兮貺我神兮佑我永我
年而夀我兮
夕祭灌酒於猪耳禱辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人祭則呼某人本生年)敬獻粢盛嘉悦以享兮
夕祭供肉祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人祭則呼某人本生年)今敬祝者貫九以盈具八
以呈九期届滿立杆禮行爰繫索繩爰備粢盛以
祭於神靈豐於首而仔於肩衛於後而護於前畀
以嘉祥兮齒其兒而髮其黃兮年其增而歲其長
兮根其固而身其康兮神兮貺我神兮佑我永我
年而夀我兮
背鐙祭初次向神鈴誦神歌祈請辭
哲伊哷呼哲納爾琿掩戶牖以迓神兮納爾琿息
甑竈以迓神兮納爾琿肅將迎兮侑座以俟納爾
琿秘以祀兮几筵具陳納爾琿納丹岱琿藹然降
兮納爾琿卓爾歡鍾依惠然臨兮納爾琿感於神
鈴兮來格納爾琿莅於神鈴兮來歆納爾琿
二次搖神鈴誦神歌禱辭
納丹岱琿納爾琿軒初卓爾歡鍾依珠嚕珠克特
亨某年生小子某年生小子(為某人祭則呼某人本生年)今敬
祝者貫九以盈具八以呈九期届滿立杆禮行爰
繫索繩爰備粢盛以祭於神靈豐於首而仔於肩
衛於後而護於前畀以嘉祥兮齒其兒而髮其黃
兮年其增而歲其長兮根其固而身其康兮神兮
貺我神兮佑我永我年而夀我兮
三次向腰鈴誦神歌祈請辭
哲伊哷呼哲古伊雙寬列几筵兮以敬迓古伊雙
寬潔粢盛兮以恭延古伊雙寬肅將迎兮盡敬古
伊雙寬秘以祀兮申虔古伊雙寬乘羽葆兮陟於
位古伊雙寬應鈴響兮降於壇古伊雙寬
四次搖腰鈴誦神歌禱辭
籲者惟神迓者斐孫犧牲既陳奔走臣鄰某年生
小子某年生小子(為某人祭則呼某人本生年)今敬祝者貫九
以盈具八以呈九期届滿立杆禮行爰繫索繩爰
備粢盛以祭於神靈豐於首而仔於肩衛於後而
護於前畀以嘉祥兮齒其兒而髮其黃兮年其增
而歲其長兮根其固而身其康兮神兮貺我神兮
佑我永我年而夀我兮
大祭翌日祭天儀注
大祭翌日祭天預期如前儀恭請
佛
菩薩像供於
坤寧宫西楹大亭司爼太監等於
神杆東北鋪油厚高麗紙設包錫紅漆大案一西向
卸下
神杆以杆端向東斜仰於倚柱上杆首拄於地撤舊
夾淨紙舊穿頸骨置銅海内化之
神杆石前向上設紅漆高案一供銀碟三中碟盛所
灑米旁二碟空設置淨紙一張於案上離
神杆石稍遠西北方設紅漆架一架上覆以紅氊架
南設花木方盤桌一紅漆方盤二俱向後挨次而
設盤内置案板數枚移紅銅鍋並銅海設於木盤
之北竈門東向届時司爼太監等進猪置於
神杆石之東旁稍後首南向
皇帝親詣行禮司香婦人於
坤寧宫門内近楹處鋪
皇帝行禮黃花紅氊
皇帝進門對
神杆向上跪司爼滿洲進向前立捧米碟灑米一次
禱祝祭天畢又灑米二次退
皇帝行禮興退如同
皇后行禮
皇帝居中
皇后在西行禮司爼等俱退出於外太監等率祝禱祭
天之司爼滿洲背立如遇
皇帝
皇后不親詣行禮日司祝捧
皇帝御衣叩頭畢司爼太監等轉猪首向西置於包錫
大案上省之司爼太監二舉銀裏木槽盆接血列
於高案上猪氣息後轉猪首向南順放司爼等即
於院内去猪皮先以頸骨連精肉取下並擇取餘
肉煮於紅銅鍋内餘俱按節解開擺列於銀裏木
槽盆内置首於前以皮蒙蓋其上南向順放於包
錫大案上腸臟修整後亦貯於木槽盆内以盛血
木槽盆横放於盛肉木槽盆之前肉熟時司爼等
向東列坐於木盤後以熟肉細切為絲先取精肉
頸骨供於高案西邊所設銀碟内膽貯於東邊所
設銀碟内細絲小肉成後盛小肉絲二椀各置筯
一雙稗米飯二椀各置匙一枚從東向西飯肉相
間以供
皇帝親詣行禮司爼滿洲仍如前儀捧米碟灑米一次
禱祝祭天畢又灑米二次退叩頭畢司爼官司爼
等以頸骨穿於
神杆之端精肉及膽並所灑米俱貯於
神杆斗内立起
神杆淨紙夾於
神杆與倚柱之間東首所供之小肉飯撤入
坤寧宫内
皇帝
皇后受胙獻於
皇帝
皇后如遇
皇帝
皇后不行禮之日令在
坤寧宫内人等食之西首所供之小肉飯留於外同
鍋内所餘湯肉令司爼及太監等食之其餘生肉
並銀裏木槽盆及包錫高案油厚高麗紙俱移入
坤寧宫内如祭神儀取頭蹄燎燖腸内灌血煮於大
鍋内大肉熟後盛於盤内置原處亦不許出戶令
大臣侍衛等進内食之食畢司爼太監撤出油紙
高案及皮與骨皮油送交膳房骨則司爼官送潔
淨處監視化而投之於河恭請
佛
菩薩像至西楹安奉於原位鍋海置於原處神架方盤等
物各收於原處如遇雨雪司爼及司爼太監等張
大油紙繖遮於祭天桌鍋之上
大祭翌日祭天贊辭
安哲上天監臨我覺羅某年生小子(為某人祭天則呼某人本)
(生年)蠲精誠以薦薌兮執豕孔碩獻於昊蒼兮一以
嘗兮二以將兮俾我某年生小子年其增而歲其
長兮根其固而身其康兮綏以安吉兮惠以嘉祥
兮
欽定八旗通志卷九十一
