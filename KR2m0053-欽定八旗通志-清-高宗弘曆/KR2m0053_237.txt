欽定八旗通志卷二百二十三
人物志一百三
忠義𫝊十五(滿洲八旗十五五十四年共六十五人乾隆四十年至)
兆珠
兆珠滿洲鑲黃旗人姓富察氏乾隆三十八年由
前鋒隨征金川授前鋒校四十年四月擊賊於甲
索陣亡
賞䘏如例
恩賜雲騎尉世職(承襲詳見世職表)
羅羅
羅羅滿洲鑲黃旗人姓烏哩斯氏乾隆三十八年
由親軍出征金川三十九年授親軍校四十年陞
三等侍衛是年五月擊賊於榮噶爾博陣亡
賞䘏如例
恩賜雲騎尉世職(承襲詳見世職表)
平保
平保滿洲鑲黃旗人姓富察氏乾隆二十五年由
前鋒委前鋒參領三十一年授副前鋒參領三十
九年隨征金川四十年六月擊賊於榮噶爾博陣
亡
賞䘏如例
恩賜雲騎尉世職(承襲詳見世職表)
占闢納
占闢納滿洲鑲黃旗人姓罕察氏乾隆十三年由
前鋒授前鋒翎長出征金川二十年出征回部二
十一年陞三等侍衛歷陞頭等侍衛二十三年
賞克爾徹赫巴圖魯號陞翼長隨征金川屢著勞績四
十年八月擊賊於得爾烏陣亡
賞䘏如例
恩賜雲騎尉世職(承襲詳見世職表)
三星保
三星保滿洲鑲黃旗人姓瓜勒佳氏乾隆二十七
年由前鋒授前鋒校三十六年擢藍翎侍衛三十
九年隨征金川四十年十月擊賊於達烏陣亡
賞卹如例
恩賜雲騎尉世職(承襲詳見世職表)
禄福
禄福滿洲鑲黃旗人姓鴻實爾氏乾隆三十一年
由護軍校隨征緬甸擊賊於小猛育得二等功牌
一三十八年調征金川四十年十二月擊賊於噶
喇依陣亡
賞卹如例
恩賜雲騎尉世職(承襲詳見世職表)
納嵩額
納嵩額滿洲鑲黃旗人姓托科羅氏乾隆三十二
年由司轡授藍翎侍衛三十四年擢三等侍衛三
十九年隨征金川四十一年正月擊賊於格隆古
陣亡
賞卹如例
恩賜雲騎尉世職(承襲詳見世職表)
瑪圖那
瑪圖那滿洲鑲黃旗人姓舒穆禄氏乾隆四十六
年由粘杆拜唐阿授藍翎侍衛五月派𠞰撒拉爾
逆回在華林寺力戰左腿中鎗傷回旗後傷發遂
歿
賞卹如陣亡例
恩賜雲騎尉世職(承襲詳見世職表)
福克精額
福克精額滿洲鑲黃旗人姓額諾氏乾隆三十七
年由黑龍江打牲人補護軍住京四十三年陞藍
翎侍衛四十四年陞三等侍衛四十九年隨大兵
至甘肅剿滅小山逆回得頭等功牌一三等功牌
一
賞奇誠額巴圖魯名號五十二年派剿臺灣逆匪於鹽
水港擊賊陣亡
賞卹如例
恩賜雲騎尉世職(承襲詳見世職表)
明柱
明柱滿洲鑲黃旗人姓瓜勒佳氏由護軍乾隆三
十三年随征𬗟甸三十五年回京三十六年復隨
將軍温福出師身閱百三十五戰斬賊八功列超
等者八頭等者九二等者八三等者八得功牌三
十有三
賞銀四十有八兩事蕆回京三十七年十二月
恩賜藍翎四十年七月授護軍校五十一年十月署副
護軍參領尋授副護軍參領五十二年十月以廣
東遊擊用五十三年三月署提標後營遊擊八月
署右營遊擊九月隨征安南五十四年正月於市
球江擊賊陣亡
賞卹如例
恩賜雲騎尉世職(承襲詳見世職表)
富桑阿
富桑阿滿洲鑲黃旗人姓瓜勒佳氏由健銳營藍
翎長授護軍校委署護軍參領乾隆五十二年十
月發廣東以都司用五十三年十二月補龍門協
右營水師都司是年隨征安南五十四年正月於
黎城擊賊陣亡
賞卹如例
恩賞雲騎尉世職無嗣承襲給其妻半俸
阿拉哩
阿拉哩滿洲正黃旗人姓伊爾根覺羅氏由前鋒
授藍翎侍衛歷三等侍衛乾隆二十三年解馬赴
伊犂願留軍營效力屢著勞績陞二等侍衛
恩賞銀兩緞疋二十七年叙功
賞雲騎尉世職洊陞鳥鎗護軍參領正白旗鳥鎗營總
委署翼長三十三年隨征𬗟甸三十八年調征金
川進攻阿克木雅得頭等三等功牌各一四十年
三月擊賊於勒烏圍中鳥鎗傷尋歿
賞卹如陣亡例
恩賜雲騎尉併前世職為騎都尉世職(承襲詳見世職表)
五達色
五達色滿洲正黃旗人姓沙喇圖嚕騰氏由鳥鎗
護軍補驍騎校歷陞四川瀘寧營守備湖南辰州
協中軍都司乾隆三十八年隨征金川攻取沙壩
得功牌頭等二等各一四十年三月擊賊於達佳
布陣亡
賞卹如例
恩賜其子伊凌阿為驍騎校
科瑪
科瑪滿洲正黃旗人姓敖拉氏由藍翎侍衛陞三
等侍衛乾隆三十七年七月出征金川十一月攻
克邦拉宗得頭等三等功牌各二又攻克僧格宗
得頭等功牌二十二月攻克池木得得頭等功牌
二三十八年五月陞二等侍衛
賞納親巴圖魯號十月克復美諾得頭等三等功牌各
一三十九年二月領兵由沙壩山潜行為賊所阻
即分兵據色格洛喀爾都等處抛入火彈焚賊寨
二百餘間七月進攻達爾圖一帶山梁得頭等三
等功牌各一十月擢頭等侍衛旋授領隊大臣十
一月
賞副都統銜四十年四月擊賊於基木斯丹當噶陣亡
賞卹如例
詔圖像紫光閣
御製贊曰堂堂之陣亦藉出奇潛行僻路附葛踔&KR0008;直
越峯頂火攻石碉破二百寨色格功高
恩賜騎都尉世職(承襲詳見世職表)
富寧阿
富寧阿滿洲正黃旗人姓沃色氏由前鋒歷陞防
禦乾隆三十三年隨征𬗟甸三十六年調征金川
屢著勞績得功牌頭等者二三等者一四十年四
月擊賊於得楞陣亡
賞卹如例
恩賜雲騎尉世職(承襲詳見世職表)
富里善
富里善滿洲正黃旗人姓瓜勒佳氏乾隆二十四
年由前鋒出征回部得功牌頭等者四二等者三
三等者一三十四年隨征𬗟甸得功牌頭等二等
各一三十八年陞前鋒藍翎長隨征金川進攻巴
朗功列超等得頭等功牌一補前鋒校四十年四
月擊賊於甲索陣亡
賞卹如例
恩賜雲騎尉世職(承襲詳見世職表)
達崇阿
達崇阿滿洲正黃旗人姓呼色哩氏乾隆三十九
年由健銳營前鋒隨征金川四十年授前鋒校是
年六月擊賊於達佳布身受重傷逾月歿
賞卹如例
恩賜雲騎尉世職(承襲詳見世職表)
諾亨保
諾亨保滿洲正黃旗人姓敖拉氏由司轡授藍翎
侍衛擢三等侍衛乾隆三十年襲騎都尉三十六
年隨征金川三十九年陞副護軍參領四十年九
月擊賊於達撒谷陣亡
賞卹如例
恩賜雲騎尉併前世職為騎都尉又一雲騎尉世職(承襲)
(詳見世職表)
拜靈阿
拜靈阿滿洲正黃旗人姓赫舍哩氏乾隆十三年
由前鋒出征金川得功牌一十六年授藍翎侍衛
二十五年授直隸黃花路守備二十七年調石塘
路守備三十五年擢湖北鄖陽協中軍都司三十
八年復隨征金川擊賊於科布曲有功三十九年
擢湖南長沙營遊擊四十年閏十月病歿
賞卹如例
恩賜其子清泰為監生
愛星阿
愛星阿滿洲正黃旗人姓西克特里氏乾隆二十
年由護軍隨征額爾奇斯得二等功牌一二十二
年補驍騎校三十年擢南苑防禦三十六年調南
苑四品總管章京四十六年奉
旨發往陜甘以遊擊用歷署延綏鎮黃浦營遊擊及波
羅協副將四十六年復署延綏鎮遊擊派剿撒拉
爾逆回奮勇馳擊被創而歿
賞卹如例
恩廕守備孫五十四襲
英林
英林滿洲正黃旗人姓烏雅氏由護軍校授副護
軍參領乾隆五十二年十月以廣東參將用五十
三年二月署兩廣督標前營參將九月隨征安南
於市球江擊賊陣亡
賞卹如例
恩賜雲騎尉世職(承襲詳見世職表)
永泰
永泰滿洲正黃旗人姓和舍里氏由委署鳥鎗護
軍參領乾隆五十二年十月發廣東以都司用五
十三年九月隨征安南五十四年正月於黎城擊
賊陣亡
賞卹如例
恩賞雲騎尉世職(承襲詳見世職表)
佛倫泰
佛倫泰滿洲正白旗人姓庫雅拉氏乾隆二十九
年由粘竿拜唐阿授藍翎侍衛三十三年陞三等
侍衛三十六年五月出征𬗟甸十月調赴金川三
十七年正月
賞札爾丹巴圖魯號七月陞二等侍衛三十九年擢頭
等侍衛旋授領隊大臣四十年正月
賞副都統銜四月隨大軍進攻榮噶爾博山梁第八大
碉直抵碉下中鎗陣亡
賞卹如例
詔圖像紫光閣
御製贊曰功成一將那邦無虞爭前恥後舊風未渝當
噶之戰直進身殞使我心惻優䘏惟允
恩賜騎都尉世職(承襲詳見世職表)
神保
神保滿洲正白旗人姓瓜勒佳氏乾隆二十年由
健銳營前鋒出征伊犁得頭等功牌三歷陞前鋒
翎長副前鋒校二十四年出征回部得功牌頭等
二等各三三等者二三十年出征烏什得功牌超
等頭等二等各三陞前鋒校三十二年隨征𬗟甸
得超等功牌三陞委前鋒參領尋授陜西臨洮營
都司陞黃浦營遊擊三十八年調征金川得超等
功牌五陞湖北興國營參將計屢歲隨征先後臨
陣凡八十八次勞績頗著四十年四月擊賊於達
爾圖身受重傷尋歿
賞卹如陣亡例
恩賜其子奇成額為守備
葉布肯
葉布肯滿洲正白旗人姓伊爾根覺羅氏乾隆三
十三年由健銳營前鋒隨征𬗟甸三十四年進攻
老官屯得三等功牌一三十八年調征金川得功
牌頭等三等各一三十九年八月進攻達爾圖身
受重傷四十年授額外翎長陞額外前鋒校本年
七月擊賊於扎烏古陣亡
賞卹如例
恩賜雲騎尉世職(承襲詳見世職表)
沙爾呼達
沙爾呼達滿洲正白旗人姓瓜勒佳氏乾隆二十
一年由領催出征伊犁二十四年議功給雲騎尉
世職三十六年隨征金川四十年八月擊賊於勒
烏圍陣亡
賞卹如例
恩賜雲騎尉世職(承襲詳見世職表)
芬普恩
芬普恩滿洲正白旗人姓郭佳氏乾隆三十八年
由護軍授親軍校三十九年隨征金川進攻格布
木雅山羅博瓦遜克爾宗等處所至奮勉得頭等
二等功牌各三三等功牌一四十年十月擊賊於
科布曲陣亡
賞卹如例
恩賜雲騎尉世職(承襲詳見世職表)
濟勒泰
濟勒泰滿洲正白旗人姓果本爾氏乾隆四十年
由打牲拜唐阿隨將軍阿桂出征金川以功授藍
翎侍衛
賞戴花翎四十一年凱旋擢三等侍衛四十六年派𠞰
撒拉爾逆回在蘭州城力戰陣亡
賞卹如例
恩賜雲騎尉世職(承襲詳見世職表)
全海
全海滿洲正白旗人姓納喇氏乾隆三十三年由
前鋒十五善射授藍翎侍衛四十年擢三等侍衛
派往烏什卡倫換班四十六年差回至蘭州留𠞰
撒拉爾逆回在華林寺力戰陣亡事
聞
諭曰全海奮勇剿賊臨陣捐軀殊為可憫著交該部照
例優卹
恩賜雲騎尉世職(承襲詳見世職表)
吉爾坦保
吉爾坦保滿洲正白旗人姓果爾敏氏乾隆三十
二年由打牲拜唐阿襲父德倫保雲騎尉世職四
十一年派隨哨圍挑入材技駐京四十四年授三
等侍衛四十六年派剿撒拉爾逆回在華林山力
戰陣亡
賞卹如例
恩賜雲騎尉併前雲騎尉為騎都尉世職(承襲詳見世職表)
富亮
富亮滿洲正白旗人姓温達氏乾隆三十八年由
前鋒隨征金川在宜喜沙壩山奪占碉卡功列頭
等三十九年攻喇穆喇穆連戰七次得頭等三等
功牌各一又戰該布達什挪功列二等四十年奪
取科布曲格隆古索隆古碉卡四十六年部委前
鋒校隨西安將軍誠毅伯伍彌泰剿滅撒拉爾逆
回在水磨溝進戰奮勇殺賊被傷尋歿
賞卹如例
恩賜雲騎尉世職(承襲詳見世職表)
瑚圖靈阿
瑚圖靈阿滿洲正白旗人姓他塔喇氏由護軍校
隨征金川屢經打仗有功得頭等功牌六解金川
賊匪進京
恩賞縀五疋乾隆五十二年十月發廣東以守備用五
十三年署新會營守備是年九月隨征安南五十
四年正月於黎城擊賊陣歿
賞卹如例
恩賜雲騎尉世職(承襲詳見世職表)
邁拉遜
邁拉遜滿洲正紅旗人姓舒穆禄氏乾隆二十七
年由護軍派戍伊犁三十二年陞授藍翎長三十
三年隨征緬甸三十四年授鳥鎗護軍校歷攻猛
麻老官屯等處得頭二三等功牌各一三十八年
隨征金川進攻阿克木雅得頭等功牌一四十年
正月擊賊於遜克爾宗陣亡
賞卹如例
恩賜雲騎尉世職(承襲詳見世職表)
官泰
官泰滿洲正紅旗人姓伊爾根覺羅氏乾隆二十
八年由護軍授藍翎長三十一年隨征𬗟甸三十
七年調征金川四十年四月擊賊於遜克爾宗身
受重傷尋殁
賞卹如例
恩賜雲騎尉世職(承襲詳見世職表)
七十八
七十八滿洲正紅旗人姓伊爾根覺羅氏乾隆三
十一年由鳥鎗護軍出征𬗟甸得頭等三等功牌
各一三十二年陞藍翎長三十四年陞護軍校三
十六年委署護軍參領三十八年七月調征金川
進攻阿克木雅寨柵得頭等功牌一四十年五月
陞副護軍參領
賞勅圖布巴圖魯號十月擊賊於達烏陣亡
賞卹如例
恩賜雲騎尉世職(承襲詳見世職表)
烏爾圖
烏爾圖滿洲正紅旗人姓吳延氏乾隆三十八年
由鳥鎗護軍校隨征金川四十年閏十月擊賊於
西里陣亡
賞卹如例
恩賜雲騎尉世職(承襲詳見世職表)
善德
善德滿洲正紅旗人姓庫雅拉氏由前鋒藍翎長
授前鋒校乾隆二十七年出兵西路三十三年隨
征𬗟甸三十六年由雲南隨征金川屢次進戰得
頭等二等三等四等功牌凡十八
賞戴花翎凱旋後四十三年發往甘肅以守備用四十
四年補蘭州城守營中軍守備四十六年撒拉爾
逆回肆擾善德在西大城擊賊中傷遂殁
賞卹如例
恩廕千總繼子札蘭泰襲奉
旨以旗員用四十七年補驍騎校
明福
明福滿洲正紅旗人姓蘇佳氏由佐領委署前鋒
翼長駐防寧夏乾隆四十六年派剿撒拉爾逆回
在龍尾山力戰陣亡
賞卹如例
恩賜雲騎尉世職(承襲詳見世職表)
常禄
常禄滿洲鑲白旗人姓索綽羅氏乾隆三十七年
由健銳營前鋒陞前鋒翎長歷副前鋒校授六品
頂帶藍翎隨征金川三十九年授前鋒校四十年
五月委署副參領屢次進剿得頭等功牌三三等
功牌一七月擊賊於噶西喇嘛寺受傷尋殁
賞卹如例
恩賜雲騎尉世職(承襲詳見世職表)
新福
新福滿洲鑲白旗人姓敖拉氏任驍騎校乾隆三
十三年隨征緬甸三十六年調征金川屢著勞績
得功牌頭等三等各一四十年七月擊賊於得爾
烏陣亡
賞卹如例
恩賜雲騎尉世職(承襲詳見世職表)
常通
常通滿洲鑲白旗人姓索穆克竒氏乾隆三十三
年由前鋒隨征𬗟甸進攻老官屯得頭二三等功
牌各一歷陞前鋒校委鳥鎗護軍參領三十八年
調征金川進攻阿克木雅色淜普等處得頭等功
牌八三等功牌三四十年陞副鳥鎗護軍參領九
月擊賊於達撒谷陣亡
賞卹如例
恩賜雲騎尉世職(承襲詳見世職表)
平保
平保滿洲鑲白旗人姓納喇氏乾隆三十六年由
健銳營前鋒出征金川三十八年授前鋒翎長尋
補前鋒校屢次進剿得頭等功牌四三等功牌二
四十年閏十月擊賊於西里陣亡
賞卹如例
恩賜雲騎尉世職(承襲詳見世職表)
新柱
新柱滿洲鑲白旗人姓烏佳氏乾隆二十二年由
親軍校補甘肅凉州鎮守備二十七年陞陜西神
木營都司三十三年陞本省提標左營遊擊三十
六年陞甘肅鎮海營參將四十三年陞河州協副
將四十六年三月撒拉爾逆回肆擾新柱率兵往
剿在白莊遇賊力戰陣亡
賞卹如例
恩廕守備子海齡阿襲
托倫保
托倫保滿洲鑲白旗人姓侉爾岱氏由馬甲挑為
前鋒乾隆四十六年授前鋒藍翎長五月派剿撒
拉爾逆回攻奪木寨陣亡
賞卹如例
恩賜雲騎尉世職(承襲詳見世職表)
羅密
羅密滿洲鑲白旗人姓富察氏乾隆二十七年由
護軍隨征喀什噶爾三十四年隨征𬗟匪於老官
屯奮勇屢戰經將軍參贊大臣保奏給頭等功牌
二二等功牌四三十八年補西安驍騎校四十五
年擢防禦四十六年五月撒拉爾逆回肆擾派攻
華林寺奪取華林山賊卡六月大兵進逼寺左焚
其棚屋羅密先登䧟陣戰歿
賞卹如例
恩賜雲騎尉世職(承襲詳見世職表)
赫生額
赫生額滿洲鑲白旗人姓霍爾氏世襲二等輕車
都尉乾隆三十四年授護軍參領三十六年補福
建福寧鎮標中營遊擊四十三年陞泉州營參將
四十九年陞北路協副將五十一年十一月征𠞰
臺灣逆匪於大墩擊賊力戰陣亡
賞卹如例
恩賞雲騎尉世職以其子常春三等輕車都尉併為一
等輕車都尉世職(承襲詳見世職表)
瑠彀
瑠彀滿洲鑲紅旗人姓巴爾達氏乾隆三十三年
由鳥鎗護軍隨征緬甸三十四年進攻老官屯得
功牌一三十八年調征金川進攻阿克木雅等處
得功牌一三十九年陞護軍校四十年四月擊賊
於遜克爾宗陣亡
賞卹如例
恩賜雲騎尉世職(承襲詳見世職表)
穆克登保
穆克登保滿洲鑲紅旗人姓烏扎拉氏乾隆三十
七年由護軍空藍翎隨征金川旋補藍翎侍衛四
十年四月進攻下巴木通奪取木斯工噶中路碉
卡身受重傷尋歿
賞卹如例
恩賜雲騎尉世職(承襲詳見世職表)
佛遜
佛遜滿洲鑲紅旗人姓覺羅禪氏乾隆十六年由
騎都尉世職補副護軍參領二十三年陞前鋒侍
衛二十五年陞前鋒參領三十三年調健銳前鋒
營參領三十五年擢甘肅永昌協副將三十七年
隨征金川四十年二月擊賊於遜克爾宗陣亡
賞卹如例
恩廕其子蘇蘇爾通阿為守備
登色保
登色保滿洲鑲紅旗人姓郭佳氏由健銳營副前
鋒參領隨征金川乾隆四十年二月擊賊於郎谷
陣亡
賞卹如例
恩賜雲騎尉世職(承襲詳見世職表)
禄爾
禄爾滿洲鑲紅旗人姓石氏乾隆三十八年由藍
翎長隨征金川四十年九月擊賊於噶朗噶陣亡
賞卹如例
恩賜雲騎尉世職(承襲詳見世職表)
穆克登布
穆克登布滿洲鑲紅旗人姓王佳氏乾隆二十七
年由鳥鎗護軍派戍伊犁三十年平烏什城得功
牌四三十二年隨征𬗟甸得功牌二三十三年補
鳥鎗翎長三十八年七月隨征金川十月進攻阿
克木雅得功牌一四十年正月陞鳥鎗護軍校七
月攻拉枯喇嘛寺委鳥鎗護軍參領十二月擊賊
於噶喇依陣亡
賞卹如例
恩賜雲騎尉世職(承襲詳見世職表)
和泰
和泰滿洲鑲紅旗人姓覺羅禪氏世襲佐領兼理
印務章京乾隆三十三年授陜西俄卜嶺營遊擊
三十七年派往賽里木拜城駐防四十三年推陞
陜甘督標左營參將四十六年撒拉爾逆回肆擾
和泰防守南城挺身禦賊中鳥鎗傷遂歿於陣事
聞
諭曰和泰奮勇捐軀殊堪憫惻著照陣亡例從優議卹
加贈二級
恩廕守備長子佛昇額已襲佐領孫桂當阿幼殤弟五
泰承襲引
見奉
旨以旗員用五十年授步軍校
喜德
喜德滿洲正藍旗人姓瓜勒佳氏乾隆三十四年
由鳥鎗護軍校隨征𬗟甸擊賊於蠻結得功牌一
三十六年調征金川進攻巴朗及路頂宗明郭宗
諸處共得功牌超等者二頭等者六二等者三三
等者一四十年四月擊賊於甲索陣亡
賞卹如例
恩賜雲騎尉世職(承襲詳見世職表)
濟住
濟住滿洲正藍旗人姓瓜勒佳氏乾隆三十六年
由護軍隨征𬗟甸三十七年調征金川進攻巴朗
等處歷著勞績共得功牌二十六三十八年陞前
鋒校四十年四月擊賊於遜克爾宗陣亡
賞卹如例
恩賜雲騎尉世職(承襲詳見世職表)
庫勒德
庫勒德滿洲正藍旗人姓沃埒氏乾隆三十七年
由親軍授空銜藍翎旋補藍翎侍衛陞三等侍衛
三十八年陞二等侍衛三十九年隨征金川進攻
明郭宗路頂宗等處得功牌五會賊聚邁過爾山
梁林箐叢密庫勒德乘夜撲碉盡殱其衆
賞朗沁巴圖魯號四十年六月擊賊於木斯工噶陣亡
賞卹如例
詔列次五十功臣圖像紫光閣贊曰邁過爾山林深夜
黑騰躍而上竟殲羣賊乘勢克取越險踰梁木斯工
噶嗟哉陣亡
恩賜雲騎尉世職(承襲詳見世職表)
托津
托津滿洲正藍旗人姓巴爾氏乾隆三十五年由
前鋒補前鋒校三十八年隨征金川三十九年授
錦州佐領四十年九月擊賊於達撒谷陣亡
賞卹如例
恩賜雲騎尉世職(承襲詳見世職表)
多隆武
多隆武滿洲正藍旗人姓伊爾根覺羅氏乾隆三
十三年由鳥鎗護軍隨征𬗟甸得頭等功牌二三
十八年調征金川進攻阿克木雅得二等功牌一
授藍翎長四十年十月擊賊於達烏陣亡
賞卹如例
恩賜雲騎尉世職(承襲詳見世職表)
寧住布
寧住布滿洲正藍旗人姓關佳氏乾隆三十三年
由前鋒授藍翎長三十四年陞鳥鎗護軍校歷三
等侍衛三十七年隨征金川陞二等侍衛屢著勞
績得超等功牌二頭等功牌四三等功牌一四十
年閏十月擊賊於西里陣亡
賞卹如例
恩賜雲騎尉世職(承襲詳見世職表)
秀林
秀林滿洲正藍旗人姓索徹哩氏乾隆三十三年
由鳥鎗護軍隨征𬗟甸自新街至老官屯監守木
柵晝夜迎擊左膝受鎗傷三十五年回京三十六
年五月復挑赴雲南十一月調征金川三十七年
授護軍校四十年三月委署護軍參領前後百餘
戰受傷四處共保列出衆超羣二次頭等六次二
等四次三等一次得功牌十一十一月擊賊於科
布曲陣亡
賞卹如例
恩賜雲騎尉世職(承襲詳見世職表)
唐泰
唐泰滿洲鑲藍旗人姓他塔喇氏乾隆三十年由
鳥鎗護軍授護軍校三十五年署鳥鎗護軍參領
三十七年授副鳥鎗護軍參領隨征金川四十年
二月擊賊於遜克爾宗臂受鳥鎗傷越日傷發歿
賞卹如陣亡例
恩賜雲騎尉世職(承襲詳見世職表)
達蘭泰
達蘭泰滿洲鑲藍旗人姓薩克達氏乾隆三十四
年由護軍隨征𬗟甸是年十月擊賊於新街老官
屯多所斬獲功列超等十一月拔柵渡河轉戰益
奮得頭等功牌一三十七年隨征金川是年五月
攻克明郭宗得超等功一次頭等三等功牌各一
授親軍校十月攻克路頂宗得超等功一次頭等
三等功牌各一三十八年授藍翎侍衛擢二等侍
衛
賞額依巴爾巴圖魯號四十年五月擊賊於達撒谷身
受重傷尋歿
賞卹如陣亡例
詔圖像紫光閣
御製贊曰或仰而攻或俯而壓仰似鷹抄俯如馬蹋么
䯢迹遁鬼蜮魂消追奔逐北處處功高
恩賜雲騎尉世職(承襲詳見世職表)
科靈阿
科靈阿滿洲鑲藍旗人姓西特爾氏由前鋒委署
七品官乾隆三十八年隨征金川四十年閏十月
擊賊於科布曲陣亡
賞卹如例
恩賜雲騎尉世職(承襲詳見世職表)
瑚爾棟阿
瑚爾棟阿滿洲鑲藍旗人姓瑚爾色氏乾隆二十
七年由前鋒派戍伊犁三十年出征烏什三十三
年授前鋒校三十六年隨征𬗟甸尋調征金川三
十七年署前鋒參領三十八年授副護軍參領四
十年十二月擊賊於科布曲陣亡
賞卹如例
恩賜雲騎尉世職(承襲詳見世職表)
烏爾訥
烏爾訥滿洲鑲藍旗人姓納喇氏乾隆二十年由
鳥鎗護軍出征伊犁得二等功牌一二十九年授
護軍校三十年出征烏什凡得功牌頭等者四二
等者一三等者四三十四年擢委護軍參領三十
五年七月授副護軍參領隨征金川擢甘肅蘭州
城守營參將三十九年二月隨大軍攻克沙壩山
賞戴花翎四月授廣東廣州協副將六月進攻色淜普
七月攻該布達什挪十月攻邁過爾山梁十一月
攻格魯古了口四十年四月擢陜西延綏鎮總兵
攻木斯工噶了口俱以功最
予優叙四十一年二月大軍進攻噶喇依時喇嘛寺不
戒於火延及官寨烏爾訥率衆馳救火藥轟起身
被石傷歿
賞卹如例
詔圖像於紫光閣
御製贊曰平生若懦戰則倍勇雖屢受傷進不旋踵功
成事定賊寨火延歿於弗值實可嗟焉
恩廕其子三雲保為都司
欽定八旗通志卷二百二十三
