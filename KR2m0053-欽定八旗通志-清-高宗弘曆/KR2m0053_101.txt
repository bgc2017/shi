欽定八旗通志卷八十七
典禮志十
八旗喪禮(王公等喪禮官公主王妃等喪禮公等塋制員喪禮)(王)
王公等喪禮
和碩親王薨
上輟朝三日會喪者和碩親王以下奉恩將軍以上民
公侯伯都統尚書子爵以下佐領騎都尉以上及
本翼宗室集於外固倫公主和碩福晉以下奉恩
將軍恭人以上集於内全設儀仗並鞍馬空馬各
十五匹彩棺朱髤餙金龍内襯五層喪主(王長子無則長)
(孫承重)及餘子皆剪髮辮去冠飾主婦(王福晉無則承以冡婦)
及諸婦以下皆去首飾散髮成服王所屬官員俱
成服初祭
上賜牛一羊八酒九瓶紙錢三萬次祭
賜同加封諡給造墳銀五千兩命工部立碑墳前並建
碑亭翰林院撰給碑文初祭除
上賜羊紙外自偹引旛一桿金銀錠七萬紙錢四萬祭
饌三十席羊九隻次祭同百日期年用金銀錠一
萬紙錢一萬祭饌十五席羊九隻
上賜羊紙遣官詣墳致祭二次王所屬宗室官員於墳
前門外跪迎俟所遣官過随入讀祝祭奠畢仍送
諭祭官至迎接所望
闕謝
恩行三跪九叩頭禮世子薨
上輟朝二日會喪者和碩親王以下奉恩將軍以上民
公侯伯都統尚書子爵以下參領以上集於外固
倫公主和碩福晉以下奉恩將軍恭人以上集於
内全設儀仗並鞍馬空馬各十四匹初祭
上賜牛一羊八酒九瓶紙錢二萬五千次祭
賜同給造墳銀四千兩初祭除
上賜羊紙外自備引旛一桿金銀錠六萬五千紙錢四
萬祭饌三十席羊九隻次祭同百日期年用金銀
錠一萬紙錢一萬祭饌十五席羊九隻彩棺朱髤
繪龍殮襯造墳封諡立碑
諭祭等項俱如和碩親王例郡王薨
上輟朝二日會喪者和碩親王以下奉恩將軍以上民
公侯伯都統尚書子爵以下𠫭領以上集於外固
倫公主和碩福晉以下奉恩將軍恭人以上集於
内全設儀仗並鞍馬空馬各十四匹初祭
上賜牛一羊六酒七瓶紙錢二萬三千次祭
賜同給造墳銀三千兩初祭除
上賜羊紙外自備引旛一桿金銀錠六萬紙錢三萬七
千祭饌二十五席羊七隻次祭同百日期年用金
銀錠一萬紙錢一萬祭饌十三席羊七隻彩棺朱
髤繪龍殮襯造墳封諡立碑
諭祭等項俱如和碩親王例貝勒薨
上輟朝一日會喪者世子郡王以下奉恩將軍以上民
公侯伯都統尚書子爵以下本旗佐領集於外和
碩公主世子郡王福晉以下奉恩將軍恭人以上
集於内全設儀仗並鞍馬空馬各十三匹初祭
上賜牛一羊四酒五瓶紙錢一萬五千次祭
賜同給造墳銀二千兩初祭除
上賜羊紙外自備引旛一桿金銀錠五萬紙錢三萬五
千祭饌二十席羊五隻次祭同百日期年用金銀
錠一萬紙錢一萬祭饌十席羊五隻彩棺朱髤繪
蟒殮襯造墳封諡立碑
諭祭等項俱如和碩親王例不造碑亭貝子薨會喪者
貝勒以下奉恩將軍以上民公侯伯都統尚書子
爵本旗𠫭領郎中以上集於外貝勒夫人以下奉
恩將軍恭人以上集於内全設儀仗並鞍馬空馬
各十二匹用彩棺朱髤繪蟒内襯三層初祭
上賜羊五隻酒五瓶紙錢一萬次祭
賜同給造墳銀一千兩初祭除
上賜羊紙外自備引旛一桿金銀錠四萬紙錢三萬祭
饌十五席羊三隻次祭同百日期年用金銀錠八
千紙錢八千祭饌八席羊五隻封諡立碑
諭祭等項俱如貝勒例鎮國公卒會喪者貝子以下奉
國將軍以上集於外郡君貝子夫人以下集於内
全設執事並鞍馬空馬各十匹初祭
上賜羊四隻酒四瓶紙錢九千次祭
賜同給造墳銀五百兩初祭除
上賜羊紙外自備引旛一桿金銀錠三萬紙錢二萬一
千祭饌十五席羊三隻次祭同百日期年用金銀
錠七千紙錢七千祭饌七席羊四隻彩棺殮襯封
諡立碑
諭祭等項俱如固山貝子例輔國公卒會喪者貝子以
下奉國將軍以上集於外郡君貝子夫人以下集
於内全設執事並鞍馬空馬各八匹初祭
上賜羊四隻酒四瓶紙錢八千次祭
賜同給造墳銀五百兩初祭除
上賜羊紙外自備引旛一桿金銀錠二萬紙錢一萬二
千祭饌十五席羊三隻次祭同百日期年用金銀
錠六千紙錢六千祭饌七席羊四隻彩棺殮襯封
諡立碑
諭祭等項俱如鎮國公例鎮國將軍卒輔國公以下奉
國將軍以上集於外用朱棺襯一層設執事並鞍
馬七匹初祭
上賜羊二隻酒二瓶紙錢五千次祭
賜同初祭除
上賜羊紙外自備引旛一桿金銀錠六千紙錢一千祭
饌六席羊三隻次祭同
上仍賜羊紙遣官祭一次翰林院撰給祭文迎接謝
恩如例立碑候
旨行輔國將軍卒會喪者鎮國將軍以下集於外用朱
棺襯一層設執事並鞍馬五匹初祭
上賜羊一隻酒一瓶紙錢四千次祭
賜同初祭除
上賜羊紙外自備引旛一桿金銀錠五千紙錢一千祭
饌五席羊三隻次祭同
上仍賜羊紙遣官祭一次内閣撰給祭文迎接謝
恩如例自立碑内閣撰給碑文奉國將軍卒會喪者輔
國將軍以下集於外用朱棺襯一層設執事並鞍
馬四匹初祭次祭
上共賜羊一隻酒二瓶紙錢六千初祭自備引旛一桿
金銀錠四千紙錢四千祭饌四席羊一隻次祭同
上所賜羊紙亦在數内
上仍賜羊紙遣官祭一次迎接謝
恩如例奉恩將軍卒不會喪用朱棺襯一層設執事並
鞍馬三匹初祭次祭
上共賜羊一隻酒二瓶紙錢三千初祭自備引旛一桿
金銀錠三千紙錢三千祭饌三席羊一隻次祭同
不撰祭文宗室卒用朱棺襯一層鞍馬二匹初次
祭用引旛一桿金銀錠三千紙錢三千祭饌二席
羊二隻八分以内和碩親王已娶妻未封之子卒
用鞍馬七匹郡王子用鞍馬六匹貝勒子用鞍馬
五匹貝子之子卒用鞍馬四匹鎮國公輔國公之
子卒用鞍馬三匹建造墓室聽便八分内無品級
宗室卒所用馬羊金銀錠紙錢祭饌照鎮國將軍
例和碩親王以下貝子以上薨鎮國公輔國公卒
俱由宗人府題請
賜封諡得
旨賜諡内閣擬諡以
聞鎮國將軍輔國將軍卒應否與諡宗人府具題請
旨奉國將軍以下不疏請葬期親王期年而葬郡王貝
勒七月而葬貝子以下公以上五月而葬凡應會
喪者進衙門用常服辦事如至喪家及墳所仍用
喪服
御前公侯伯内大臣護軍統領護軍𠫭領以上官員及
部員不應會喪者奉
旨遣往方許赴喪其餘各旗護軍統領護軍𠫭領護衛
各随本府王等赴喪各官命婦亦随本府王妃等
赴喪不許私往
公主王妃等喪禮
親王福晉薨會喪者和碩親王以下奉國將軍以
上集於外固倫公主親王福晉以下奉國將軍恭
人以上集於内設儀仗鞍馬六匹用彩棺内襯五
層王下官員帽除纓官員妻俱喪服初祭次祭日
上賜牛一隻羊八隻酒九瓶紙錢二萬餘儀與親王喪
同世子福晉薨會喪者世子郡王以下奉恩將軍
以上固倫公主以下奉恩將軍恭人以上屬員服
喪及棺襯俱如親王福晉例設儀仗鞍馬五匹初
祭次祭日
上賜牛一隻羊六隻酒七瓶紙錢一萬五千餘儀與世
子同郡王福晉與世子福晉喪同貝勒夫人薨惟
固倫公主親王福晉不會喪屬員服喪及棺襯俱
如郡王福晉例設儀仗鞍馬四匹初祭次祭日除
上賜羊五隻酒五瓶紙錢一萬餘儀與貝勒喪同貝子
夫人薨會喪者貝勒以下集於外郡主貝子夫人
以下集於内屬員服喪俱如貝勒夫人例用彩棺
内襯三層設儀仗鞍馬三匹初祭次祭日
上賜羊三隻酒三瓶紙錢七千餘儀與貝子喪同鎮國
公夫人卒會喪貝子以下集於外郡君貝子夫人
集於内屬員服喪及棺襯執事馬匹俱如貝子夫
人例初祭次祭日
上賜羊二隻酒二瓶紙錢六千餘儀與鎮國公喪同輔
國公夫人卒惟郡君不會喪屬員服喪及棺襯執
事馬匹俱如鎮國公夫人例初祭次祭日
上賜羊二隻酒二瓶紙錢五千餘儀與輔國公喪同固
倫公主薨會喪者和碩親王以下奉國將軍以上
集於外固倫公主親王福晉以下奉國將軍淑人
以上集於内所屬官員俱喪服全設儀仗並鞍馬
六匹用彩棺襯五層
上共賜牛一羊八酒九瓶紙錢二萬餘儀節與親王喪
同若下嫁外藩翰林院撰擬祭文遣官致祭和碩
公主薨會喪者世子郡王以下奉恩將軍以上固
倫公主以下奉恩將軍恭人以上所屬官員俱喪
服全設儀仗並鞍馬五匹用彩棺襯五層
上共賜牛一羊六酒七瓶紙錢一萬七千儀節與世子
福晉同郡主喪儀與郡王福晉同縣主喪儀與貝
勒夫人同郡君喪儀與貝子夫人同縣君喪儀與
鎮國公夫人同鄉君喪儀與輔國公夫人同若下
嫁外藩均遣官致祭如儀親王側福晉喪與世子
福晉同惟
諭祭一次禮部疏請候
旨遵行不撰祭文世子側福晉喪與郡王福晉同郡王
側福晉喪與貝勒夫人同貝勒側夫人喪與貝子
夫人同貝子側夫人喪與鎮國公夫人同鎮國公
側夫人喪與輔國公夫人同輔國公側夫人喪輔
國公以下會喪餘與輔國公夫人同
王公等塋制
王府塋制親王享堂五間門三間描畫五彩飛金
小花圍墻一百丈門外房五間碑亭一座守塜人
十家世子郡王享堂三間門三間畫五彩小花圍
墻八十丈門外房三間碑亭一座守塜人八家(固倫)
(公主同)貝勒貝子享堂三間門三間紅油圍墻七十
丈門外房三間守塜人六家(和碩公主郡主同)鎮國公輔
國公享堂三間門三間紅油圍墻六十丈守塜人
四家(縣主郡君縣君同)
葬費親王造墳銀五千兩世子造墳銀四千兩郡
王造墳銀三千兩貝勒造墳銀二千兩貝子造墳
銀一千兩鎮國公輔國公鎮國將軍造墳銀均五
百兩輔國將軍造墳銀四百兩
王府碑制親王石碑交龍首高四尺五寸碑身高
九尺闊三尺八寸七分龍趺高四尺五寸郡王石
碑交龍首高三尺九寸碑身高九尺闊三尺八寸
龍趺高四尺三寸貝勒石碑交龍首高三尺六寸
碑身高九尺闊三尺七寸三分龍趺高四尺一寸
貝子石碑交龍首高三尺四寸碑身高九尺闊三
尺六寸六分龍趺高四尺鎮國公輔國公石碑交
龍首高三尺三寸碑身高九尺闊三尺六寸三分
龍趺高三尺九寸
鎮國將軍碑式照一品例輔國將軍碑式照二品
例
王府造碑料價親王碑價銀三千兩世子碑價銀
二千五百兩郡王碑價銀二千兩貝勒碑價銀一
千兩貝子碑價銀七百兩鎮國公輔國公碑價銀
各四百五十兩鎮國將軍碑價銀三百五十兩輔
國將軍碑價銀三百兩
順治五年十月定
賜諸王以下修造園塋銀兩以和碩禮親王與衆不同
特賜銀一萬兩
乾隆十二年三月
諭據公九如奏請指俸借銀三千兩修伊高祖英親王
阿濟格園寝英親王原係國家宣力名王今伊園寝
年久傾頽不必借俸修理着即加恩交與工部撥官
帑修理
三十八年二月
諭睿親王多爾衮當
世祖章皇帝冲齡踐阼時攝政有年威福自專不能恪盡
臣節身殁之後因其屬人首告經諸王大臣定罪除
封成案具在苐我朝定鼎之初睿親王實先率衆入
關肅清京輦檄定中原前勞未可盡冺今其後嗣廢
絶而塋域之在東直門外者歲久益就榛蕪亦堪憫
惻著交内務府𣲖員前往相視將墻屋傾頽者酌加
繕茸仍為量植松楸並准其近支王公等以時祭掃
用昭朕篤念成勲瑕瑜不掩之至意
四十二年
諭現在修理履端郡王墳塋着加恩於養心殿内庫賞
銀二萬兩
官員喪禮
異姓公和碩額駙卒用朱棺襯一層設執事並鞍
馬七匹初祭用引旛一桿金銀錠八千紙錢八千
祭饌八席羊四隻次祭同侯伯卒用朱棺襯一層
設執事並鞍馬六匹初祭用引旛一桿金銀錠七
千紙錢七千祭饌七席羊四隻次祭同一品官卒
用朱棺襯一層設執事並鞍馬五匹初祭用引旛
一桿金銀錠六千紙錢六千祭饌六席羊三隻次
祭同二品官卒用朱棺襯一層設執事並鞍馬四
匹初祭用引旛一桿金銀錠五千紙錢五千祭饌
五席羊三隻次祭同三品官卒用朱棺襯一層設
執事並鞍馬三匹初祭用引旛一桿金銀錠四千
紙錢四千祭饌四席羊二隻次祭同四品官卒用
朱棺襯一層設執事並鞍馬二匹初祭用引旛一
桿金銀錠三千紙錢三千祭饌三席羊二隻次祭
同五品官以下至有頂帶官故用朱棺襯一層設
執事並鞍馬二匹初祭用引旛一桿金銀錠二千
紙錢二千祭饌二席羊一隻次祭同異姓公以下
至有頂帶官父母妻及未分家子故用鞍馬一匹
其金銀錠紙錢祭饌羊各照其父子夫品級用百
日期年及常祭止許用金銀錠一千紙錢一千祭
饌三席羊一隻
公侯伯塋制墳週圍墻一面二十庹共八十庹四
戶看守一品二品官員墳週圍墻一面各十七庹
半共七十庹二戸看守三品四品五品官員墳週
圍墻一面十五庹共六十庹一戶看守安葬在各
墳院内安葬六品官員以下有頂帶官員以上如
有親戚墳院内安葬者週圍砌墻一面六庹共二
十四庹六品官員以下看墳不過二人
墳塋石獸一品塋地九十步墳高一丈八尺二品
塋地八十步墳高一丈四尺三品塋地七十步墳
高一丈二尺石獸並六四品塋地六十步五品塋
地五十步墳高八尺石獸並四六品塋地四十步
七品塋地二十步墳高六尺發步皆從塋心數至
邊五品以上用碑龜趺螭首六品以下用碣方趺
圓首
官員碑制石像生民公侯伯石碑螭首高三尺二
寸碑身高九尺闊三尺六寸龜趺高三尺八寸一
品石碑螭首高三尺碑身高八尺五寸闊三尺四
寸龜趺高三尺六寸二品石碑麒麟首高二尺八
寸碑身高八尺闊三尺二寸龜趺高三尺四寸以
上俱用石人二石馬二石虎二石羊二石望柱二
三品石碑天禄辟邪首高二尺六寸碑身高七尺
五寸闊三尺龜趺高三尺二寸石馬二石虎二石
羊二石望柱二四品石碑圓首高二尺四寸碑身
高七尺闊二尺八寸方趺高三尺石馬二石虎二
石望柱二五品石碑圓首高二尺二寸碑身高六
尺五寸闊二尺六寸方趺高二尺八寸石馬二石
羊二石望柱二六品石碑圓首高二尺碑身高六
尺闊二尺四寸方趺高二尺六寸七品石碑圓首
高一尺八寸碑身高五尺五寸闊二尺二寸方趺
高二尺四寸
順治十八年議准在京部院滿洲蒙古漢軍大小
文員守制一月服滿即出理事私居持服盡三年
喪禮外其奉差出兵文官以回京聞喪之日為始
亦照定例遵行至各省駐防及在外出仕漢軍文
官伊父母在任病故者照例遵行在京病故者淮
其離任回京以到日為始守制半年仍私居持服
盡三年喪禮員缺另補
康熙七年
命内外八旗滿洲蒙古漢軍武官為其父母祖父母及過
繼父母祖父母居喪三月私居仍持服三年奉差出外
者以回家之日為始
康熙十二年議准旗下服制凡滿洲蒙古漢軍文
官以上遇有父母喪事不計䦌准守制二十七月
又承重孫為祖父母亦守制二十七月若長房無
子次房之長子亦應承重守制二十七月俱准其
百日剃頭照舊進署辦事仍在家居喪二十七月
滿日除服未除服之前凡穿朝服等處停其朝會
雍正元年定官民人等出殯除量造紙劄車馬轎
樓庫外其餘竒巧臺閣等項槩行禁止鞍馬衣箱
等喪家力能自備者照定例數目備用其或力不
能備除賃用棺罩執事外鞍馬衣箱等項徒滋糜
費應行禁止
乾隆二年
諭在京八旗文武各官遇有親喪例于持服百日之後
即入署辦事原以旗員人少若令離任守制恐致悮
公而伊等在二十七月之内仍各于私居持服以自
盡其心惟是朝會祭祀之期或有執事或應陪祀之
處仍俱一體行走未加分别俾盡孝思嗣後在京旗
員有親喪者二十七月之内凡遇朝會祭祀之禮一
槩免其行走
欽定八旗通志卷八十七
