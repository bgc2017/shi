欽定八旗通志卷七十九
典禮志二
八旗朝儀(附王公相見迴避等儀)
一朝期順治八年三月定王以下輔國公以上一
月三次大朝照常集
午門内諸王朝房其五日朝期集
太和門
順治九年定凡八旗武職官員大節及常朝日上
朝外每月初一初十二十日具補服扵
午門外分翼坐班如遇
皇帝巡幸除朝期外每日扵
午門外分翼坐班止用常服
又題准王貝勒貝子公大臣凡遇
恩賞俱於每月常朝日進
内行禮
一朝位康熙元年定大朝及常朝日齊集親王世
子郡王長子貝勒貝子入八分公鎮國公輔國公
在丹陛上序立東西各二班親王郡王貝勒為一
班貝子入八分公為二班公侯伯都統子尚書第
一班護軍統領副都統前鋒統領侍郎男步軍翼
尉大九卿第二班一等侍衛護衛參領輕車都尉
步軍協尉小九卿郎中第三班二等侍衛護衛騎
都尉佐領員外郎科道官第四班三等侍衛護衛
雲騎尉鳴贊官主事步軍校第五班護軍校驍騎
校博士筆帖式第六班其坐次各照職銜不論加
級十六年題准每月常朝期及大節齊集滿員公
侯伯鎮國將軍都統尚書左都御史子及凡一品
官第一班輔國將軍護軍統領前鋒統領步軍統
領副都統侍郎學士左副都御史通政使大理寺
卿詹事府詹事男及凡二品官第二班奉國將軍
步軍翼尉長史參領一等侍衛護衛太常寺卿太
僕寺卿光禄寺卿祭酒通政副使大理寺少卿少
詹督捕理事官侍讀學士侍講學士侍讀侍講庶
子諭德洗馬鴻臚寺卿郎中給事中監察御史太
常寺少卿太僕寺少卿輕車都尉及凡三品官第
三班步軍恊尉佐領司儀長二等侍衛護衛欽天
監監正内閣侍讀司業光禄寺少卿鴻臚寺少卿
通政使司參議中允員外郎騎都尉及凡四品官
第四班三等侍衛護衛雲騎尉步軍校贊善欽天
監監副太常寺寺丞主事大理寺寺正光禄寺署
正都察院經歷及凡五品官第五班護軍校驍騎
校通政使司知事大理寺評事鳴贊官司務司庫
等各職掌官及凡六品官六品筆帖式第六班七
品官七品筆帖式第七班八品官八品筆帖式第
八班九品官第九班
乾隆十六年重定百官班次皆依品序列正從一
品為一班二品為二班遞至九品分為九班至翰
林詹事為文學侍從之臣少詹事侍讀學士侍講
學士仍舊列三班庶子侍讀侍講洗馬國子監祭
酒改列四班中允贊善司業編修檢討庶吉士改
列五班其京營武職朝班及外省提鎮等官遇事
入朝照康熙二十二年所定直省行禮班位提督
二班總兵官三班副將參將四班遊擊五班守備
六班千總等官七班均附於右翼各班之末
一王公等入朝隨從順治九年定凡王公等進
午門親王隨護衛六員世子郡王五員郡王長子貝
勒四員貝子三員公二員民公侯伯都統子護軍
統領副都統尚書侍郎許隨人役一名其餘不許
隨從
又定親王以下貝勒以上進
宫門隨護衛一員貝子以下不許隨進
康熙元年題准凡親王以下公以上進
午門時順治九年例如詣
御前止許隨護衛一員
六年題准親王郡王進
午門時止許隨護衛二員貝勒以下公以上許隨護
衛一員
二十二年題准親王以下公以上進
午門時隨從人數仍照順治九年例如詣
御前王貝勒年未滿十六歲者許隨護衛二員
一稽查雍正三年八月議准
紫禁城内各門一應看守之處甚属緊要今在
内行走諸王大臣官員及各執事人等仍照常令在
景運門隆宗門後左門出入其後右門原係膳房茶
房及應行走之執事人等出入之門亦應仍照舊
例其餘不許出入令該班大臣官員問明其不應
出入者即行攔阻如有奏事大臣等帶領閒人行
走而該班大臣官員等不行稽查致有混入者將
帶入之大臣及該班之大臣章京護軍校護軍等
一併治罪再
皇上躬祭
壇
廟及陞
殿之日一應執事人等俱於五鼔入内伺候夤夜之
際無憑稽查俱令各該管人等帶入其部院大臣
官員原從後左門出入仍令侍衛等隨入其内閣
兵部理藩院官員及兼理部務在
内行走之王大臣處回事官員等仍照舊例令在
景運門隆宗門出入左翼門右翼門昭德門貞度門
此四門除官員執事人等行走外跟隨之家人一
㮣不許行走如有違禁擅入者將家人之主及該
班之章京護軍校護軍等一併治罪倘看守之人
怠玩不行查問致百閒人混入者經臣等查出將
該班章京護軍校護軍等各交該部從重治罪
雍正十二年九月題准凡遇
皇上親祭
壇
廟令每旗於參領内派能管轄者二人令其查認各旗齊
集官員又每翼再派監察御史二員查旗侍衛章
京二員令其稽查
十二年十一月題准
景運門隆宗門實為要地嗣後除
内廷行走之王貝勒貝子宗室公等仍准其行走外
其餘王貝勒貝子宗室公等俱令由
後左門出入親王以下宗室公以上仍照前准帶跟
隨人其大臣等跟随之人槩不准入其
乾清門侍衛奏事批本人員領侍衛内大臣散秩大
臣值班侍衛茶飯房並預備弓箭持傘人及打牲
執事人等侍衛筆帖式内務府大臣官員筆帖式
鑾儀衛大臣官員再現今辦理軍機事務大臣官
員等俱令由
景運門隆宗門後左門行走外其部院八旗大臣官
員俱令由
後左門行走俟
命下之日通行傳諭令各處將應行走人等職名開寫行
文
景運門值班大臣處登記檔案查對准行如司門人
等不行詳查仍令混行出入將值班之大臣官員
以及護軍人等一併交部從重治罪
乾隆三年定每月八旗官員坐班禮部兵部各派
司員二人稽察
六年奏准每逢朝期八旗官員除有公事外不赴
朝班者稽察御史會同該部將官員過少旗分察
明緣由指參交部察議
王公迴避儀
欽差及賫捧
勅旨或
欽賜恩賞者遇王等於道及過王府門不下馬其王公
官員等相遇或譲道或迴避禮各不同
崇德元年定親王出行郡王遇讓道行貝勒遇執
事迴避讓道旁行貝子鎮國公固倫額駙和碩公
主額駙遇勒馬鞠躬側立道旁候過輔國公鎮國
將軍民公都統尚書以下遇俱下馬立道旁候過
固倫公主和碩公主遇相讓尊長在先分路行郡
主以下縣君以上遇停車候過郡王出行貝勒公
主以下遇與親王迴避儀同貝勒出行貝子鎮國
公固倫額駙和碩公主額駙遇讓道旁行輔國公
鎮國將軍民公都統尚書遇勒馬側立道旁候過
輔國將軍副都統侍郎等官以下遇俱下馬立道
旁候過固倫公主和碩公主遇貝勒讓道行郡主
縣主郡君遇相讓分路行縣君遇停車候過貝子
出行鎮國公和碩公主額駙遇分路行輔國公鎮
國將軍民公都統尚書遇讓道旁行輔國將軍副
都統侍郎及參領等官遇勒馬側立道旁候過佐
領等官以下遇俱下馬候過固倫公主和碩公主
遇貝子勒馬候過郡主縣主遇貝子讓道行郡君
縣君遇相讓分路行鎮國公出行輔國公鎮國將
軍民公都統尚書遇分路行輔國將軍副都統侍
郎及參領等官遇勒馬側立道旁候過佐領以下
等官遇俱下馬候過輔國公出行鎮國將軍都統
尚書等官遇分路行輔國將軍副都統侍郎等官
遇讓道旁行奉國將軍參領佐領等官遇勒馬立
於道旁候過護軍校驍騎校等官及軍民人等遇
俱下馬候過鎮國將軍出行輔國將軍副都統侍
郎等官遇分路行奉國將軍參領佐領等官遇勒
馬立於道旁候過護軍校驍騎校等官及軍民人
等遇俱下馬候過輔國將軍出行奉國將軍參領
等官遇讓道旁行佐領等官遇勒馬候過護軍校
驍騎校等官及軍民人等遇俱下馬候過奉國將
軍出行佐領等官遇讓道行護軍校驍騎校等官
及軍民人等遇俱勒馬候過凡閒散宗室遇親王
以下輔國將軍以上俱下馬遇民公以下大臣俱
不下馬分路行凡覺羅有職者各照品級迴避無
職者遇親王以下輔國將軍以上俱下馬遇民公
都統尚書等官俱引馬迴避其餘各官俱不迴避
讓道行
順治八年題准一應迴避等儀俱照崇德元年例
行其新設官員侯伯與民公同内大臣與都統同
男與副都統同輕車都尉與參領同騎都尉雲騎
尉與佐領同
康熙十八年題准和碩公主遇親王郡王停車候
過遇貝勒相讓分路行遇貝子貝子讓道行和碩
公主額駙郡主額駙遇親王郡王俱下馬立道旁
候過遇貝勒勒馬側立道旁候過遇貝子讓道旁
行遇鎮國公分路行閒散宗室遇和碩公主額駙
不下馬分路行覺羅無職者遇和碩公主額駙不
下馬引道迴避餘俱照舊例行凡過諸王府門崇
德元年定親王府門郡王過并隨從人員俱不下
馬貝勒過鞠躬趨馬過隨從人員俱下馬親王妃
郡王妃過序長幼應下輿者步行過不應下輿者
徑過隨從婦女各照其主固倫公主和碩公主郡
主縣主過并隨從婦女俱不下車馬隨從人員俱
下馬郡君縣君過不下輿隨從婦女俱下車馬貝
子和碩公主額駙民公以下官員及軍民人等過
俱下馬貝勒夫人以下官員命婦及軍民人等婦
女過俱下車馬郡王府門與親王同貝勒府門貝
子鎮國公過不下馬隨從人員俱下馬輔國公和
碩公主額駙民公以下官員及軍民人等過俱下
馬貝勒夫人過序長幼應下輿者步行過不應下
輿者徑過随從婦女各照其主郡君縣君過并隨
從婦女俱不下車馬隨從人員俱下馬貝子夫人
以下官員命婦及軍民人等婦女過俱下車馬
内外王公相見儀
崇德年間定外藩親王見内親王内親王出殿降
階迎内親王居左外親王居右俱由中門入内親
王在東向西立外親王在西向東立外親王行二
跪六叩頭禮内親王答禮畢内親王坐於東外親
王坐於西其隨從官員於殿外行二跪六叩頭禮
隨伊主後坐宴畢随從官員先行一跪一叩頭禮
外親王離位行一跪一叩頭禮内親王答禮外親
王起行内親王送至階下回府本府官送出府門
外外藩郡王見内親王内親王出殿迎不降階内
親王由中門先入外郡王隨後入内親王在東向
西立外郡王在西向東立外郡王行二跪六叩頭
禮内親王跪受半禮荅半禮畢内親王坐於東外
郡王坐於西其隨從官員於殿外行二跪六叩頭
禮随伊主俊坐宴畢随從官員先行一跪一叩頭
禮外郡王離位行一跪一叩頭禮内親王答跪拱
手不叩外郡王起行内親王送出殿不降階本府
官送出府門外外藩貝勒見内親王内親王離坐
迎不出殿外貝勒由西旁門入行二跪六叩頭禮
内親王躬身拱手禮畢内親王坐於中外貝勒坐
於西旁其隨從官員於殿外行二跪六叩頭禮随
伊主後坐宴畢随從官員先行一跪一叩頭禮外
貝勒離位行一跪一叩頭禮内親王躬身拱手外
貝勒起行内親王不送本府官送出府門外外藩
貝子見内親王部堂官引進殿外貝子行二跪六
叩頭禮内親王躬身拱手坐受禮畢外貝子在西
側坐其隨從官員於殿外行二跪六叩頭禮隨伊
主後坐宴畢貝子離位行一跪一叩頭禮内親王
躬身拱手坐受隨從官員在殿外行一跪一叩頭
禮外貝子起行内親王不送本府官送出府門外
外藩公見内親王禮與外藩貝子見内親王禮同
外藩親王見内郡王内郡王迎至大門内郡王居
東外親王居西俱由中門入内郡王在東向西立
外親王在西向東立對行二跪六叩頭禮畢内郡
王坐於東外親王坐於西其随從官員行二跪六
叩頭禮隨伊主後坐宴畢随從官員先行一跪一
叩頭禮外親王内郡王各就坐行一叩頭禮外親
王起行内郡王送至大門内回本府官送出府門
外外藩郡王見内郡王禮與外藩親王見内親王
禮同外藩貝勒見内郡王禮與外藩郡王見内親
王禮同外藩貝子見内郡王禮與外藩貝勒見内
親王禮同外藩公見内郡王禮與外藩貝子見内
親王禮同外藩親王見内貝勒内貝勒出府門外
迎内貝勒居東外親王居西俱由中門入外親王
先行内貝勒稍後外親王在西向東立内貝勒在
東向西立對行一跪三叩頭禮畢外親王坐於西
内貝勒坐於東其随從官員行一跪三叩頭禮隨
伊主後坐宴畢随從官員先行一跪一叩頭禮外
親王内貝勒各就坐行一叩頭禮起行讓外親王
先行内貝勒稍後送出府門外外藩郡王見内貝
勒内貝勒迎至大門内貝勒居東外郡王居西俱
由中門入外郡王在西向東立内貝勒在東向西
立對行一跪三叩頭禮畢外郡王坐於西内貝勒
坐於東其随從官員行一跪三叩頭禮随伊主後
坐宴畢随從官員先行一跪一叩頭禮外郡王内
貝勒各就坐行一叩頭禮外郡王起行内貝勒送
至大門回本府官送出府門外外藩貝勒見内貝
勒禮與外藩郡王見内郡王禮同惟初見時内外
貝勒各行一跪三叩頭禮随從官員亦行一跪三
叩頭禮外藩貝子見内貝勒禮與外藩貝勒見内
郡王禮同惟初見時外貝子行一跪三叩頭禮内
貝勒跪而拱手隨從官員亦行一跪三叩頭禮外
藩公見内貝勒禮與外藩貝子見内郡王禮同惟
初見時外藩公及隨從官員俱行一跪三叩頭禮
外藩親王郡王貝勒見内貝子公内貝子公出大
門外迎外親王等居西先入内貝子公居東後入
外親王等在西向東立内貝子公在東向西立對
行一跪一叩頭禮畢外親王等坐於西内貝子公
坐於東其随從官員行一跪一叩頭禮内貝子公
於坐拱手隨從官員各隨伊主後坐宴畢随從官
員先行一跪一叩頭禮内貝子公仍於坐拱手外
親王等内貝子公各就坐行一叩頭禮外親王等
起行内貝子公送出大門外候乘馬方回外藩貝
子見内貝子内貝子出堂迎内貝子居東外貝子
居西俱由中門入内貝子在東向西立外貝子在
西向東立外貝子行一跪一叩頭禮内貝子答禮
畢内貝子坐於東外貝子坐於西其隨從官員行
一跪一叩頭禮隨伊主後坐宴畢随從官員先行
一跪一叩頭禮外貝子離位行一跪一叩頭禮内
貝子答禮外貝子起行内貝子送出堂本府官送
出府門外外藩公見内貝子禮與外藩貝子見内
貝勒禮同惟初見時外藩公及隨從官員俱行一
跪一叩頭禮外藩貝子見内公内公出大門迎外
貝子居西内公居東俱由中門入内公在東向西
立外貝子在西向東立對行一跪一叩頭禮畢外
貝子坐於西内公坐於東隨從官員行一跪一叩
頭禮隨伊主後坐宴畢随從官員先行一跪一叩
頭禮外貝子與内公各就坐對行一叩頭禮外貝
子起行内公送至大門本府官送出府門外外藩
公見内公禮與外藩貝子見内貝子禮同
八旗官員迴避儀
崇德元年定固倫額駙出行鎮國公和碩公主額
駙遇分路行輔國公鎮國將軍民公都統尚書等
官遇讓道旁行輔國將軍副都統侍郎及參領等
官遇勒馬立於道旁候過佐領等官以下遇俱下
馬候過(若額駙係親王郡王貝勒各照本爵)超等公和碩公主額駙
出行都統子尚書等官遇讓道旁行副都統侍郎
參領等官遇勒馬立於道旁候過佐領等官以下
遇俱下馬候過(若額駙係親王郡王貝勒貝子各照本爵)民公郡主額
駙出行都統子尚書等官遇分路行副都統侍郎
等官遇讓道旁行參領佐領等官遇勒馬立於道
旁候過護軍校驍騎校管官及軍民人等俱下馬
候過都統子尚書縣主額駙出行副都統侍郎等
官遇讓道旁行參領佐領等官遇勒馬立於道旁
候過護軍校驍騎校等管及軍民人等俱下馬候
過内大臣副都統護軍統領前鋒統領郡君額駙
大學士侍郎等官出行參領等官遇讓道旁行佐
領等官遇勒馬候過護軍校驍騎校等官及軍民
人等俱下馬候過一等侍衛護衛參領前鋒參領
縣君額駙學士啟心郎郎中等官出行佐領等官
遇讓道旁行護軍校驍騎校等官及軍民人等遇
俱勒馬候過二等侍衛護衛鄉君額駙佐領員外
郎等官出行護軍校驍騎校等官及軍民人等遇
讓道旁行凡超品公以下文武各官命婦俱照本
夫逥避例
又定凡奉
欽差及捧齎
勅旨或
欽賜恩賞者遇應迴避官不下馬分路行
順治八年題准官員迴避等儀俱與崇德元年定
例同其新設官員侯伯與民公同男與副都統同
輕車都尉與參領同騎都尉雲騎尉與佐領同内
大臣改與都統同
九年題准民公和碩公主額駙郡主額駙侯伯出
行都統子尚書等官遇分路行副都統侍郎等官
遇讓道旁行參領郎中佐領員外郎雲騎尉主事
等官遇勒馬立於道旁候過護軍校驍騎校等官
及軍民人等俱下馬候過都統内大臣子尚書縣
主額駙出行副都統侍郎等官遇讓道旁行參領
郎中佐領員外郎雲騎尉主事等官遇勒馬立於
道傍候過護軍校驍騎校等官及軍民人等俱下
馬候過護軍統領步軍統領副都統侍郎男前鋒
統領郡君額駙等官出行參領郎中等官遇讓道
旁行佐領員外郎雲騎尉主事等官遇勒馬候過
護軍校驍騎校等官及軍民人等俱下馬候過一
等侍衛護衛參領輕車都尉郎中縣君額駙等官
出行佐領員外郎雲騎尉主事等官遇讓道旁行
護軍校驍騎校等官及軍民人等遇俱勒馬候過
二等侍衛護衛騎都尉佐領員外郎鄉君額駙雲
騎尉主事等官出行護軍校驍騎校等官及軍民
人等遇讓道行凡民公以下文武各官命婦俱照
本夫迴避例
康熙十八年題准在京武職民公侯伯以下散秩
大臣男以上文職大學士尚書以下學士大九卿
以上許用引馬一騎官卑者及軍民人等遇俱照
例下馬迴避違者送該部議處其不應用引馬而
擅用者官交該部議處民交刑部治罪
八旗官員理事儀
雍正五年六月禮部議覆據吏部侍郎兼副都統
岳爾岱奏稱各省督撫提鎮以下州縣千總以上
俱定有相見之儀各部院衙門亦俱各有儀注惟
旗下大臣官員並無定例以致儀節參差不能畫
一仰請交與該部查其品級編定儀注以便遵行
等語應如所奏嗣後八旗公所辦事都統正坐副
都統旁坐其參領於副都統稍俊兩旁坐佐領以
下及散秩官員各照品級序坐有事參領起立回
話佐領以下官員俱屈一足回話其侍衛藍翎侍
衛並騎都尉以上之副參領署參領俱照參領之
例行雲騎尉以下之副參領署參領俱照佐領之
例行驍騎校等有事於參領前屈一足回話於佐
領前侍立回話閒散官員如有公事於都統副都
統前男以上官員侍立回話輕車都尉以下官員
屈一足回話管旗務之王宗室公前參領以下官
員俱屈一足白事管佐領之大臣各照品級行小
京堂以及科道等官管佐領者照參領之例行宗
室管佐領者在旗下大臣前俱侍立白事其前鋒
統領護軍統領在各公所辦事前鋒參領前鋒侍
衛護軍參領侍衛副參領藍翎副參領侍衛署參
領騎都尉以上副參領署參領俱照八旗參領之
例行雲騎尉以下副參領署參領護軍校副參領
署參領俱照八旗佐領之例行前鋒校護軍校俱
照八旗驍騎校之例行其步軍統領衙門辦事步
軍統領正坐步軍總尉旁坐步軍副尉在步軍統
領前屈一足白事在步軍總尉前侍立白事步軍
校城門校於統領總尉前俱屈一足白事於副尉
前侍立白事凡八旗官員在公所辦事如遇别旗
大臣亦照見本旗大臣之例行倘有越分違例任
意行走者聽該管大臣並查旗御史題參交與該
部議處奉
旨宗室管佐領者於王公前著屈一足回話餘依議
欽定八旗通志卷七十九
