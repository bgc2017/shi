欽定八旗通志卷二百二十一
人物志一百一
忠義𫝊十三(滿洲八旗十三至三十七年共六十七人乾隆三十二年)
雙保
雙保滿洲鑲黃旗人姓李佳氏由前鋒授前鋒校
乾隆三十年四月出兵烏什奮勇殺賊得頭等功
牌四二等功牌二三等功牌三三十二年派往雲
南征勦緬甸是年十一月隨將軍公明瑞擊賊於
蠻結陣亡
賞卹如例
恩賜雲騎尉(承襲詳見世職表)
烏爾登額
烏爾登額滿洲鑲黃旗人姓瑚錫哈理氏乾隆二
十九年由前鋒翎長陞授鳥鎗護軍校三十二年
派往雲南征勦緬甸是年十二月擊賊於瓊乍里
板陣亡
賞卹如例
恩賜雲騎尉(承襲詳見世職表)
俊德
俊德滿洲鑲黃旗人姓鈕祜禄氏由親軍於乾隆
二十年承襲佐領二十六年揀發雲南以遊擊委
用三十二年隨征緬甸擊賊於木邦陣亡
賞䘏如例
恩賜驍騎校子興義襲
倭星額
倭星額滿洲鑲黃旗人姓裕瑚魯氏乾隆二十七年
由鳥鎗護軍隨將軍公明瑞駐防伊犂三十二年
六月派往雲南征勦緬甸進至蠻結戰甚力三十
三年正月奉
旨授藍翎侍衛
賞噶克查巴圖魯號二月擊賊於小猛育陣亡
賞䘏如例
恩賜雲騎尉世職(承襲詳見世職表)
葉楞額
葉楞額滿洲鑲黃旗人姓費莫氏乾隆三十二年
由鳥鎗藍翎長派往雲南征勦緬甸三十三年正
月隨將軍公明瑞擊賊於小猛育陣亡
賞䘏如例
恩賜雲騎尉世職(承襲詳見世職表)
納禮穆
納禮穆滿洲鑲黃旗人姓鄂羅氏乾隆三十一年
由護軍陞護軍校三十三年派往雲南征勦緬甸
是年十二月擊賊於老官屯陣亡
賞䘏如例
恩賜恩騎尉世職(承襲詳見世職表)
阿第木保
阿第木保滿洲鑲黃旗人姓多欣氏由馬甲於乾
隆十九年襲佐領出兵凖噶爾奮勇殺賊屡列超
等
賞戴花翎加副都統銜
恩給一等輕車都尉世職二十二年授協尉三十四年
出兵雲南攻克猛拱猛飬等處以病殁於軍營得
旨照陣亡例議䘏
恩賜騎都尉併前給世職為一等輕車都尉兼一雲騎
尉世職(承襲詳見世職表)
繖達色
繖達色滿洲鑲黃旗人姓敖拉氏乾隆三十二年
由護軍授護軍校三十四年陞藍翎侍衛三十五
年隨征金川是年九月擊賊於得爾密陣亡
賞䘏如例
恩賜雲騎尉世職(承襲詳見世職表)
伊爾素拉
伊爾素拉滿洲鑲黃旗人姓納喀塔氏乾隆三十
一年由護軍陞藍翎侍衛三十四年陞三等侍衛
三十七年二月隨征金川六月擊賊於墨壟溝陣
亡
賞䘏如例
恩賜雲騎尉世職(承襲詳見世職表)
德禄
德禄滿洲鑲黃旗人姓瓜勒佳氏由前鋒歷陞防
禦乾隆十三年出征金川三十三年隨征緬甸三
十六年復調征金川三十七年六月擊賊於策耳
脚陣亡
賞䘏如例
恩賜雲騎尉世職(承襲詳見世職表)
和善
和善滿洲鑲黃旗人姓瓜勒佳氏乾隆二十五年
由前鋒授前鋒校三十年擢三等侍衛三十六年
隨征金川三十七年十月擊賊於墨壟溝陣亡
賞䘏如例
恩賜雲騎尉世職(承襲詳見世職表)
安陀保
安陀保滿洲鑲黃旗人姓費莫氏乾隆二十年由
健銳營前鋒出征凖噶爾二十三年出征回部進
攻喀什噶爾等處共得功牌八二十九年授驍騎
校三十三年揀發貴州以守偹委用三十五年補
郎洞營守偹三十六年隨征金川三十七年十月
擊賊於路頂宗陣亡
賞䘏如例
恩賜其子吉祥為驍騎校
錫埓敏
錫埒敏滿洲鑲黃旗人姓馬佳氏乾隆三十四年
由前鋒隨征緬甸三十五年三月回京六月仍派
往雲南旋調征金川三十六年進攻巴朗山斯當
安路頂宗等處共得功牌十二三十七年十一月
授六品頂帶藍翎十二月擊賊於明郭宗陣亡
賞䘏如例
恩賜雲騎尉世職(承襲詳見世職表)
阿爾素納
阿爾素納滿洲鑲黃旗人姓禄葉勒氏乾隆二十
一年由黑龍江三姓地方前鋒出征回部擊賊奮
勉共得功牌十二二十五年還京授藍翎侍衛二
十七年陞三等侍衛三十四年出征緬甸陞二等
侍衛
賞額騰義巴圖魯號三十五年三月還京六月復派往
雲南旋調赴金川三十六年十二月隨大軍進攻
巴朗斯當安等處奮勇先登得功牌五三十七年
三月進攻南北二山得功牌二七月陞頭等侍衛
十月攻路頂宗得功牌二十一月攻豆烏授副都
統銜三十八年閏三月授鑲白旗蒙古副都統六
月擊賊於大壩溝陣亡
贈都統銜
賞䘏如例
詔列次五十功臣圖像紫光閣贊曰攻巴朗拉絶巘先
登三軍從之以是著稱資哩斯當鷙若鷹隼大壩
殺賊名彰身殞
恩賜騎都尉又一雲騎尉世職(承襲詳見世職表)
色欽
色欽滿洲正黃旗人姓納喇氏乾隆三十二年由
前鋒派往雲南征剿緬甸三十三年正月署前鋒
校二月隨將軍公明瑞擊賊於小猛育陣亡
賞䘏如例
恩賜雲騎尉世職(承襲詳見世職表)
五十四
五十四滿洲正黃旗人姓富察氏由護軍補前鋒
校尋授京營守備歷遊擊參將累遷至貴州遵義
恊副將乾隆三十二年五月派往雲南征剿緬甸
三十三年二月隨將軍公明瑞擊賊於小猛育陣
亡
賞䘏如例
恩賜其子佛保太為守備
兆海
兆海滿洲正黃旗人姓伊爾根覺羅氏由前鋒歷
陞前鋒校三十三年隨征緬甸得鳥鎗傷旋調征
金川行至褒縣傷𤼵殁
賞䘏如例
恩賜雲騎尉世職(承襲詳見世職表)
雅爾太
雅爾太滿洲正黃旗人姓納喇氏由護軍挑補健
銳營前鋒乾隆十九年出兵凖噶爾得功牌三二
十二年陞前鋒校二十七年陞委署前鋒參領三
十三年派往雲南征剿緬甸擊賊於老官屯陣亡
賞䘏如例
恩賜雲騎尉世職(承襲詳見世職表)
扎爾住
扎爾住滿洲正黃旗人姓伊拉里氏乾隆三十一
年由健銳營前鋒授藍翎長三十二年派往雲南
征勦緬甸三十四年十二月擊賊於老官屯受傷
尋殁
賞䘏如陣亡例
恩賜恩騎尉世職(承襲詳見世職表)
普寧
普寧滿洲正黃旗人姓伊爾根覺羅氏乾隆十九
年由健銳營前鋒出征伊犁得頭等三等功牌各
一二十一年出征烏什授筆帖式歷陞護軍校佐
領二十四年
特旨引見以副護軍參領陞用二十五年補副護軍參
領尋調鳥鎗副護軍恭領三十一年授鑲藍旗鳥
鎗護軍恭領三十五年隨征緬甸三十六年調征
金川三十七年六月擊賊於墨壟溝陣亡
賞䘏如例
恩賜雲騎尉世職(承襲詳見世職表)
巴靈阿
巴靈阿滿洲正黃旗人姓寧古塔氏乾隆二十七
年由護軍派往伊犁三十年出征烏什三十二年
補護軍校三十三年委署護軍恭領三十四年陞
貴州大定營都司三十五年隨征金川十一月進
勦䟎拉在事奮勇先後得功牌五三十七年七月
擊賊於墨壟溝陣亡
賞䘏如例
恩賜其子烏爾衮為衛千總
巴格
巴格滿洲正黃旗人姓烏雅拉氏由健銳營前鋒
歷藍翎長副前鋒校乾隆二十年出征凖噶爾二
十三年陞前鋒校擢行營委署參領二十七年叙
功
恩給雲騎尉世職准襲一次二十九年補委署鳥鎗護
軍恭領三十二年補鳥鎗副護軍恭領三十五年
補鳥鎗護軍恭領三十六年以副將發往四川試
用隨征金川前後得功牌十一三十七年七月擊
賊於墨壟溝陣亡
賞䘏如例
恩賜其子哈番泰為守備
拴珠
拴珠滿洲正黃旗人姓富察氏乾隆十九年由護
軍出征伊犁屡有斬獲得頭等三等功牌各一二
十八年授藍翎長三十六年隨征金川三十七年
十月擊賊於資哩陣亡
賞䘏如例
恩賜雲騎尉世職(承襲詳見世職表)
錫囒保
錫囒保滿洲正黃旗人姓富察氏由護軍歷陞副
護軍恭領乾隆三十七年隨征金川是年十月擊
賊於墨壟溝陣亡
賞䘏如例
恩賜雲騎尉世職(承襲詳見世職表)
班第
班第滿洲正白旗人姓佟佳氏乾隆十年授藍翎
侍衛十二年陞三等侍衛二十二年承襲勲舊佐
領二十四年陞副護軍參領二十六年授雲南提
標前營遊擊隨征緬甸三十一年十一月擊賊於
蠻結陣亡
賞䘏如例
恩賜其子保旺為衛千總
伊柱
伊柱滿洲正白旗人姓薩克達氏乾隆二十六年
由二等侍衛授頭等侍衛二十七年叙平定凖噶
爾及回部功
恩給騎都尉世職再襲二次二十八年擢副都統三十
二年隨將軍公明瑞出兵雲南擊賊於老官屯尋
病殁得
旨照陣亡例議䘏
恩賜三等輕車都尉世職(承襲詳見世職表)
專塔
專塔滿洲正白旗人姓托和洛氏初由副前鋒校
補授驍騎校乾隆二十二年隨將軍兆惠平定凖
噶爾
賞給雲騎尉世職二十九年委署前鋒章京三十二年
三月授副前鋒章京派往雲南征勦緬甸十二月
隨將軍公明瑞擊賊於蠻結陣亡
賞䘏如例
恩賜雲騎尉併前雲騎尉為騎都尉世職(承襲詳見世職表)
景福
景福滿洲正白旗人姓烏蘇氏乾隆二十九年由
鳥鎗護軍授藍翎長三十二年派往雲南征勦緬
甸三十三年正月隨將軍公明瑞擊賊於小猛育
受傷尋病殁
賞䘏如陣亡例
恩廕其子錫拉布為七品監生
托勒博
托勒博滿洲正白旗人姓額蘇理氏乾隆二十七
年由前鋒派往伊犁三十年隨將軍公明瑞出兵
烏什得功牌五三十三年授藍翎長三十四年五
月派往雲南征勦緬甸十月陞前鋒校隨經略大
學士公傅恒擊賊於老官屯陣亡
賞䘏如例
恩賜雲騎尉世職(承襲詳見世職表)
烏三太
烏三太滿洲正白旗人姓庫雅拉氏由前鋒於乾
隆九年授藍翎侍衛十一年陞三等侍衛
乾清門行走二十五年授二等侍衛二十七年以平
定凖噶爾回部軍功
恩給雲騎尉二十九年授頭等侍衛三十三年授副都
統尋擢護軍統領三十四年隨經略大學士公傅
恒征緬甸派令於旱塔監造船隻是年十一月病
殁奏入
諭曰烏三太在雲南軍營造船甚屬出力且每遇打仗
奮往争先今病殁深堪憫惜着加恩交該部照吉福
例議䘏
恩賜騎都尉又一雲騎尉世職(承襲詳見世職表)
額爾赫紳
額爾赫紳滿洲正白旗人姓費摩氏乾隆三十年
由前鋒藍翎長陞鳥鎗護軍校三十二年派往雲
南征勦緬甸三十四年十二月擊賊於老官屯受
傷尋殁
賞䘏如例
恩賜恩騎尉世職(承襲詳見世職表)
哈爾赳
哈爾赳滿洲正白旗人姓庫雅拉氏乾隆三十四
年由前鋒授藍翎侍衛擢三等侍衛三十六年隨
征金川三十七年三月擊賊於日耳寨陣亡
賞䘏如例
恩賜雲騎尉世職(承襲詳見世職表)
富勒琿
富勒琿滿洲正白旗人姓他塔喇氏乾隆十三年
由前鋒出征金川遇事奮勉凱旋授健銳營前鋒
翎長陞前鋒校二十年出征凖噶爾授委署前鋒
章京二十三年出征回部屡有勞績歷陞前鋒章
京二十七年叙功給雲騎尉世職三十一年派往
伊犁三十二年擢正白旗漢軍副都統尋兼公中
佐領三十七年隨征金川擊賊於木蘭壩熱爾塞
等處六月攻木城得嘔血病尋殁
諭曰富勒琿在四川軍營奪取賊人碉卡殺賊無算實
屬奮勉染病身故殊為可惜着加恩照陣亡例議䘏
恩賜騎都尉又一雲騎尉世職(承襲詳見世職表)
額勒錦
額勒錦滿洲正白旗人姓達瑚哩氏乾隆二十八
年由護軍授藍翎侍衛三十年擢三等侍衛三十
二年授副護軍參領三十六年隨征金川三十七
年六月擊賊於墨壟溝陣亡
賞䘏如例
恩賜雲騎尉世職(承襲詳見世職表)
雅平阿
雅平阿滿洲正白旗人姓庫雅拉氏乾隆三十六
年由護軍授空銜藍翎隨征金川三十七年十月
擊賊於木爾古魯山陣亡
賞䘏如例
恩賜雲騎尉世職(承襲詳見世職表)
三格泰
三格泰滿洲正紅旗人姓薩哈爾察氏乾隆三十
二年由健銳營前鋒派往雲南征勦緬甸委署前
鋒校隨將軍公明瑞擊賊於蒲卡蠻結陣亡
賞䘏如例
恩賜雲騎尉世職(承襲詳見世職表)
觀音保
觀音保滿洲正紅旗人姓巴約特氏由前鋒校派
往雲南征勦緬甸乾隆三十二年十一月擊賊於
老官屯陣亡
賞䘏如例
恩賜雲騎尉世職(承襲詳見世職表)
七十一
七十一滿洲正紅旗人姓博和理氏由前鋒委署
前鋒校乾隆三十二年派往雲南征勦緬甸是年
十二月擊賊於蠻結陣亡
賞䘏如例
恩賜雲騎尉世職(承襲詳見世職表)
拉罕保
拉罕保滿洲正白旗人姓郭佳氏乾隆三十三年
由護軍授藍翎侍衛三十七年三月隨征金川十
月擊賊於墨壟溝陣亡
賞䘏如例
恩賜雲騎尉世職(承襲詳見世職表)
彤家寳
彤家寳滿洲正紅旗人姓佟佳氏乾隆二十年由
健銳營前鋒出兵伊犁得功牌一二十四年出兵
回部遇事奮勉共得功牌頭等者二二等者一三
等者二二十五年歷陞副護軍恭領三十二年派
往雲南征勦緬甸三十三年正月隨將軍公明瑞
擊賊於邦海陣亡
賞䘏如例
恩賜雲騎尉世職(承襲詳見世職表)
佛柱
佛柱滿洲正紅旗人姓鈕祜祿氏乾隆十三年由
護軍挑健銳營前鋒二十年隨副都統莽阿納出
兵伊犁得頭等功牌一二十四年隨將軍兆惠等
出兵回部先後得頭等功牌六三等功牌三五等
功牌一陞授藍翎長二十六年授護軍校二十九
年授前鋒恭領三十二年派往雲南征勦緬甸三
十三年正月隨將軍公明瑞由宋賽取道猛密與
賊力戰陣亡
賞䘏如例
恩賜雲騎尉世職(承襲詳見世職表)
吉爾章阿
吉爾章阿滿洲正紅旗人姓伊爾根覺羅氏乾隆
二十六年由健銳營前鋒委署驍騎校歷鳥鎗護
軍校委署鳥鎗護軍恭領三十三年派往雲南征
勦緬甸擊賊於老官屯身受重傷尋殁
賞䘏如例
恩賜雲騎尉世職(承襲詳見世職表)
瑠保
瑠保滿洲正紅旗人姓宜特墨氏乾隆三十四年
四月由前鋒校派往雲南征勦緬甸六月授委署
前鋒恭領十月擊賊於老官屯陣亡
賞䘏如例
恩賜雲騎尉世職(承襲詳見世職表)
武爾衮德
武爾衮德滿洲正紅旗人姓伊爾根覺羅氏乾隆
二十年由健銳營前鋒隨副都統莽阿納出兵伊
犁得頭等功牌一二十四年隨將軍兆惠等出兵
回部得功牌頭等三等各三二等者一二十五年
陞護軍校旋委署鳥鎗章京授都司三十三年陞
授雲南昭通鎮左營遊擊隨征緬甸三十五年十
月擊賊於老官屯染瘴病殁
賞䘏如例
恩賜其子德寳為七品監生
揚全
揚全滿洲鑲白旗人姓伊爾根覺羅氏由前鋒委
署前鋒校乾隆三十二年五月派往雲南征勦緬
甸十一月隨將軍公明瑞擊賊於蒲卡蠻結陣亡
賞䘏如例
恩賜雲騎尉世職(承襲詳見世職表)
珠魯訥
珠魯訥滿洲鑲白旗人姓訥喇氏由繙譯舉人補
吏部筆帖式軍機處行走乾隆二十一年陞吏部
主事歷吏戶二部員外郎三十一年正月授湖廣
荆州右翼副都統三月擢禮部侍郎五月調工部
右侍郎兼正黃旗滿洲副都統公中佐領三十二
年九月授參贊大臣
命駐劄木邦辦理軍營策應事宜三十三年正月初六
日緬賊數萬圍木邦珠魯訥悉力迎禦度勢已危
廹乃手書遺摺令隨印筆帖式突圍馳奏十九日
黎明兵潰遂自刎事
聞
諭曰珠魯訥以所統兵丁見旁近小營失火紛紛潰散
獨力難支即於營内自盡雖與臨陣捐軀者相去一
間其情亦屬可憫着照陣亡例減半賞䘏
恩賜雲騎尉世職
蒙德
蒙德滿洲鑲白旗人姓薩克達氏乾隆二十三年
由副護軍恭領授貴州寧遠鎮遊擊二十六年陞
台拱營恭將三十年陞大定協副將三十二年派
往雲南征勦緬甸三十三年正月隨將軍公明瑞
擊賊於猛密陣亡
賞䘏如例
恩賜驍騎校子衮扎布襲
晉色保
晉色保滿洲鑲白旗人姓瑚爾佳氏乾隆三十三
年由驍騎校派往雲南征勦緬甸三十四年授委
署恭領是年十月擊賊於老官屯陣亡
賞䘏如例
恩賜七品監生
扎爾芳阿
扎爾芳阿滿洲鑲白旗人姓瓜勒佳氏乾隆三十
二年由前鋒陞署前鋒校派往雲南征勦緬甸三
十四年十月擊賊于老官屯陣亡
賞䘏如例
恩賜雲騎尉世職(承襲詳見世職表)
廷柱
廷柱滿洲鑲白旗人姓瓜勒佳氏乾隆三十二年
由護軍授護軍校三十四年五月派往雲南征勦
緬甸十月擊賊於老官屯陣亡
賞䘏如例
恩賜雲騎尉世職(承襲詳見世職表)
倭成額
倭成額滿洲鑲白旗人姓富察氏乾隆三十二年
由鳥鎗藍翎長派往雲南征勦緬甸三十四年十
月擊賊於老官屯得功牌一十一月在軍營病殁
賞䘏如陣亡例
恩廕八品監生
佟祿
佟祿滿洲鑲白旗人姓舒穆祿氏乾隆三十三年
由鳥鎗藍翎長派往雲南征勦緬甸三十四年十
二月擊賊於老官屯陣亡
賞䘏如例
恩賜雲騎尉世職(承襲詳見世職表)
達哈布
達哈布滿洲鑲紅旗人姓伊拉理氏乾隆二十八
年由前鋒校委署前鋒恭領三十一年陞副前鋒
參領派往雲南征勦緬甸三十三年正月隨將軍
公明瑞由邦海取道猛密擊賊陣亡
賞䘏如例
恩賜雲騎尉世職(承襲詳見世職表)
德禄
德祿滿洲鑲紅旗人姓納喇氏乾隆二十四年由
健銳營前鋒出兵回部在葉爾羌殺賊得三等功
牌一又隨將軍兆惠攻取哈什噶爾城得頭等功
牌一三十二年四月派往雲南征勦緬甸旋陞署
前鋒校三十三年二月隨將軍公明瑞擊賊於小
猛育陣亡
賞䘏如例
恩賜雲騎尉世職(承襲詳見世職表)
三達色
三達色滿洲鑲紅旗人姓塔塔喇氏乾隆二十九
年由鳥鎗護軍授藍翎長三十三年四月派往雲
南征勦緬甸十月隨經略大學士公傅恒擊賊於
老官屯受傷尋殁
賞䘏如例
恩賜雲騎尉世職(承襲詳見世職表)
卓哈岱
卓哈岱滿洲鑲紅旗人姓瓜勒佳氏乾隆十六年
由前鋒授副前鋒校十八年陞前鋒校二十三年
出兵回部二十六年委署前鋒恭領二十七年叙
西師功
恩給雲騎尉三十一年陞副前鋒恭領三十三年四月
派往雲南征勦緬甸十二月擊賊於老官屯陣亡
賞䘏如例
恩賜雲騎尉世職(承襲詳見世職表)
尼三泰
尼三泰滿洲鑲紅旗人姓瓜勒佳氏乾隆二十年
由前鋒出征伊犁得頭等功牌三二十四年出征
回部得功牌頭等者二三等者四歷陞護軍校三
五年委署護軍恭領三十六年隨征緬甸旋調征
金川為賊所獲環伺維謹尼三泰度不得免乘間
逸出溺水死
賞䘏如例
恩賜雲騎尉世職(承襲詳見世職表)
觀泰
觀泰滿洲鑲紅旗人姓瓜勒佳氏乾隆九年由前
鋒補前鋒校十三年授山西水泉營守偹十九年
陞靖遠營都司二十四年陞太原鎮中營遊擊三
十二年陞四川龍安營恭將旋調成都城守營恭
將三十六年隨征金川是年十二月擊賊於巴朗
山陣亡
賞䘏如例
恩賜其子敏禄為守偹
和純武
和純武滿洲鑲紅旗人姓瓜勒佳氏乾隆三十年
由前鋒翎長出征烏什陞前鋒校三十三年授陕
甘督標右營守偹三十七年隨征金川是年八月
擊賊於甲爾木陣亡
賞䘏如例
恩賜其弟明安保為衛千總
永安泰
永安泰滿洲鑲紅旗人姓伊爾根覺羅氏乾隆三
十年由護軍出征烏什授護軍校署護軍恭領三
十六年以都司發往四川軍營試用三十七年十
月擊賊於墨壟溝陣亡
賞䘏如例
恩廕其子國興阿為驍騎校
福志
福志滿洲正藍旗人姓瑚魯氏由驍騎校於乾隆
三十三年派往雲南征勦緬甸三十四年二月擊
賊於猛麻受傷尋殁
賞䘏如例
恩賜雲騎尉世職(承襲詳見世職表)
松德
松德滿洲正藍旗人姓完顔氏乾隆十三年由護
軍出征金川十九年出征伊犁尋留巴里坤效力
委辦印房事務二十四年護送哈薩克馬匹到京
召見留京營辦事由藍翎長授鳥鎗護軍校三十二年
隨征緬甸委署恭領擊賊於蠻結等處搶占札木
城右手受重傷擢副恭領押觧綠旗䧟城兵丁赴
京
召見詢問軍營情形
特旨留京授鳥鎗護軍參領陞貴州黔西協副將抵任
未幾值
王師征金川松德呈請軍前效力三十七年帶兵五
百攻阿仰等處奪碉樓五十餘座殺賊百餘人生
擒十二人復領兵自墨壟溝進至遜克爾宗賊番
蜂擁而前松德轉戰數日不觧衣甲四月十三日
賊自山嶺滚石中之陣亡
賞䘏如例
恩賜其子巴哈為守偹
六十一
六十一滿洲正藍旗人姓瓜勒佳氏乾隆二十七
年由健銳營副前鋒出征烏什擢正前鋒屡著勞
績三十年隨征緬甸授藍翎侍衛
賞明勇巴圖魯號三十五年調征金川三十七年十月
擊賊於墨壟溝陣亡
賞䘏如例
恩賜雲騎尉世職(承襲詳見世職表)
釋伽保
釋伽保滿洲藍旗人人姓鈕祜禄氏乾隆三十二
年由健銳營前鋒派往雲南征勦緬甸委署行營
前鋒校隨將軍公明瑞擊賊於蒲卡蠻結陣亡
賞䘏如例
恩賜雲騎尉世職(承襲詳見世職表)
常貴
常貴滿洲鑲藍旗人姓鈕祜禄氏由前鋒授藍翎
長派往雲南征勦緬甸乾隆三十二年十二月擊
賊於蠻結陣亡
賞䘏如例
恩賜恩騎尉世職(承襲詳見世職表)
吉蘭太
吉蘭太滿洲鑲藍旗人姓瓜勒佳氏乾隆三十二
年由鳥鎗護軍授空藍翎派往雲南征勦緬甸三
十三年十月擊賊於老官屯受傷尋殁
賞䘏如例
恩賜雲騎尉世職(承襲詳見世職表)
全禄
全祿滿洲鑲藍旗人姓瓜勒佳氏由鳥鎗護軍校
陞鳥鎗章京乾隆三十四年𣲖往雲南征勦緬甸
是年擊賊於老官屯陣亡
賞䘏如例
恩賜雲騎尉世職(承襲詳見世職表)
欽定八旗通志卷二百二十一
