欽定八旗通志卷一百十六
營建志五
八旗駐防規制一(京都駐防)(各省駐防)
京都駐防
京師九門外駐防雍正六年設除正陽門外有巡捕
營兵看守不設旗兵看守外其崇文門等八門於
沿河空閒處修造房屋於各滿洲蒙古漢軍三旗
𣲖章京四員驍騎校四員馬甲二百名挈家移住
盖給章京房屋每員八間驍騎校每員五間兵丁
每名二間城門附近各修造堆子房八間
乾隆二十七年奏准各營房添官廳三間學房三
間
滿洲火器營乾隆二十九年設城内城外八旗營
房官員房一千零四十一間兵丁房六千零三十
八間公館檔房官學等共房一百一十五間城内
八旗每旗礮五位各有貯礮營房
健銳營乾隆十五年設翼長二員委署翼長二員
前鋒參領八員副前鋒參領十六員委前鋒參領
三十二員前鋒校一百員前鋒二千名副前鋒校
四十員筆帖式八員藍翎長一百名委前鋒一千
名養育兵五百名四十一年添番子佐領一員驍
騎校一員領催四名馬甲錢糧番子八十一名五
十三年又添番子防守尉一員番子驍騎校一員
十三年盖給官兵房屋三千五百一十間内翼長二所
十三間前鋒參領八所每所十三間副前鋒參領
八所每所十間前鋒校五十所每所六間前鋒一
千所每所三間又印務公所四十一間碉樓六十
六座十九年盖給官兵房屋二千一百二十八間
内委前鋒參領十六所每所八間委前鋒一千所
每所十二間二十九年盖給官兵房屋三千四百
八十四間内前鋒參領八所每所十三間副前鋒
參領八所每所十間前鋒校五十所每所六間前
鋒一千所每所三間五十六年盖給房屋九十間内
委署翼長二所每所十三間委前鋒參領八所每
所八間又是營房所設戰船水手官員迭有增損
現存戰船四隻水手四十八名委署千總把總各
四員官房堆房共一百二十六間
圓明園八旗駐防雍正二年設共盖房一萬間分為
八處每處一千二百五十間每處護軍參領一員
住頭等房一所十三間護軍副參領二員住二等
房二所各十間護軍委署參領四員住三等房四
所各八間護軍校十員住房十所各六間護軍三
百七十五名每名住房三間
乾隆十二年每旗增護軍一百名各添房三百間
圓明園包衣三旗駐防雍正二年設每旗護軍參領
一員各住房十二間每旗侍衛委署參領一員各
住房十間每旗護軍校委署參領一員各住房八
間每旗護軍校三員各住房六間每旗護軍四十
名各住房三間共盖房五百零四間
左翼四旗
鑲黃旗營房坐落樹村西邊
正白旗營房坐落樹村東邊
鑲白旗營房坐落水礳
正藍旗營房坐落保福寺
右翼四旗
正黃旗營房坐落蕭家河
正紅旗營房坐落安河橋
鑲紅旗營房坐落東四木村東邊
鑲藍旗營房坐落藍靛厰西邊
包衣三旗營房坐落水礳前邊
八旗及包衣三旗每處教場内盖箭亭三間
各省駐防一
盛京駐防將軍衙署在撫近門内天聰六年設立六
部時為吏部衙門順治元年遷
都裁改康熙十三年重修為鎮守奉天等處將軍衙
署新舊共房五十六間倉十間在城内西南隅火
藥庫十三間在城外瀋水南
奉天府城週圍九里三分康熙十四年於城内設
内倉三十間通濟倉一百問太平倉七十間新倉
三十間南館倉五間於城外置草厰一座教場一
處其八旗兵丁官房鑲黃旗滿洲四佐領下共二
百二十二間蒙古二佐領下共九十六間漢軍三
佐領下共一百六十八間正黃旗滿洲四佐領下
共二百二十四間蒙古二佐領下共九十六間漢
軍三佐領下共一百六十六間正白旗滿洲四佐
領下共二百二十四間蒙古二佐領下共九十六
間漢軍三佐領下共一百六十六間正紅旗滿洲
四佐領下共二百二十四間蒙古一佐領下共五
十六間漢軍三佐領下共一百六十六間鑲白旗
滿洲四佐領下共二百二十四間蒙古一佐領下
共五十六間漢軍三佐領下共一百六十八間鑲
紅旗滿洲四佐領下共二百二十二間蒙古一佐
領下共五十六間漢軍三佐領下共一百六十八
間正藍旗滿洲三佐領下共一百六十八間蒙古
一佐領下共五十六間漢軍三佐領下共一百六
十八間鑲藍旗滿洲四佐領下共二百二十二間
蒙古一佐領下共五十六間漢軍三佐領下共一
百六十八間總共兵房三千六百三十六間三十
年於左右兩翼設官學二處學房各十間由
盛京工部撥給
乾隆元年設宗室覺羅二學宗室學房二十六間
覺羅學房十八間五十九年現存將軍衙署大堂
三間穿堂三間儀門三間大門三間南耳房二間
戶司房十二間兵司房十間刑司房三間工司房
五間繕寫摺本房三間步營司房五間番子司房
四間印庫三間檔庫四間俱係原設其大門房二
間東耳房三間司務廳三間接濟官兵銀兩處房
四間砲房二間當月房一間賞銀庫六間又渾河
南教場房八間邊城内教場一處房三間俱係乾
隆三年至三十四年陸續添設兵丁房屋于乾隆
三十八年將軍增海奏明變賣七百四十五間五
十年將軍公宗室永瑋又奏賣一千八百九十七
間現存九百九十四間火藥庫陸續添房二十一
間左右兩冀官學於三十二年作為將軍住房移
其學于協領署内
興京駐防自
太祖
太宗時始設城週圍三里半康熙三十四年建造城守尉
衙門三間在城内教場在城外兵丁住房共八十
間原有倉厫八間五十二年添盖十間又草厰一
座
東京駐防天命六年建城週圍六里六十步高三
丈五尺號曰東京天命十年遷瀋陽是為
盛京遂於東京設城守章京康熙二十年城守移駐
金州
遼陽駐防城週圍十五里一百八十步康熙三十
年設立衙門十間倉四十間在城内大街南隅城
南門外二里設立教場一處三十年設立火器營
兵丁官房二百一十間雍正六七兩年添盖倉二
十間
乾隆三十八年將軍增海奏准變賣兵房五十九
間五十年將軍宗室公永瑋又奏賣六十一間其
城垣於四十三年奉
旨重修外皮用磚裡皮山石成造圍長二千六百二十
四丈六尺
牛莊駐防天聰六年設城週圍二里四十步城内
建立衙門學舍雍正十一年修造倉厫二十間乾
隆三十年添盖倉厫三十間
盖州駐防城週圍六里一百二十步設立衙門三
問倉厫二十間俱在城北學舍一處在南門大街
西教場一處在東門外兵丁住房六十間
乾隆四十二年因舊城坍塌奉
旨重修外皮用磚裡皮山石成造圍長九百八十四丈
九尺八寸原有兵房於五十年奏准變價十二間
添盖教場房三間添盖倉十間
鳳凰城駐防康熙二十六年設城週圍二里城内
設立衙門十二間倉十間兵丁官房二百二十間
乾隆二十六年盖教場房三間三十年添倉房七
間四十三年奉
旨重修舊城外皮用磚内皮山石成造圍長四百二十
丈零五尺
廣寧縣駐防城週圍十四里一百七十步順治十
七年設立衙門所属巨流河白旗堡小黑山閭陽
驛四處駐防康熙二十九年始設
乾隆六年盖倉厫三十間四十三年奉
旨重修舊城外皮用磚内皮山石成造圍長二千零五
十二丈六尺
巨流河原有土城乾隆四十三年奉
旨重修外皮用磚裡皮山石成造圍長五百九十六丈
一尺
彰武臺邊門一座坐東南朝西北瓦房一間官廳
三問康熙十八年建立
義州駐防城週圍九里十三步
太宗皇帝初定錦州時建立衙門一所復改為城守尉衙
門乾隆六年盖倉厫二十五間四十三年奉
旨重修舊城外皮用磚内皮山石成造圍長一千六百
六十三丈九寸原設兵房一百四十四間於三十
八年將軍增海奏准變價二十四間五十年將軍
宗室公永瑋奏准變價四十間現在八十間教場
一處在西門外
清河邊門及白土厰小門駐防康熙十五年始設
九關臺邊門一座坐南朝北瓦房一間公所三間
檔房三間班房三間康熙十八年設立乾隆五十
五年河水漲發邊門等項房間冲刷坍塌將軍宗
室嵩椿等會同奏明動
帑於原邊門之西地勢高埠照原建房間數目重新
建立
開原縣駐防康熙十八年設城週圍十三里二十
步城守尉衙署在城内二十七年於東門外二里
設立教場三十二年建倉厫二十間乾隆三十年
添盖倉房五間原有兵房二百九十間三十八年
奏准變價二百三十四間五十年又奏變價二間
其城垣於四十二年奉
旨重修外皮用磚裡皮仍用土牛圍長二千二十五丈
九尺一寸
法庫邊門駐防康熙元年設
鐵嶺縣駐防康熙二十九年設城週圍四里二百
零十六步衙門學舍礮場未設乾隆四十三年奉
旨重修舊城外皮用磚裡皮山石成造圍長七百六十
六丈九尺七寸
撫西城駐防乾隆四十三年奉
旨重修舊城外皮用磚裡皮山石成造圍長五百二十
五丈一尺城門二
海城駐防原有舊城於乾隆四十三年奉
旨重修外皮用磚裡皮山石成造圍長一千一百二十
一丈城門五
錦州府駐防城週圍五里二十步東關三面週圍
十里城東南十里設教場一處康熙十四年設立
城守尉衙門十七年增設副都統衙署二十間三
十一年設倉厫二十間雍正二年增倉厫四十五
間乾隆四十三年奉
旨重修舊城外皮用磚裡皮山石成造圍長一千一十
六丈八尺三寸設學房六間係裁汰大凌河羣牧
總管衙門筆帖式所改盖教場房六間錦州所属
有小凌河寧遠中前所中後所駐防四處俱康熙
年間分設
小凌河駐防界在大凌十二里許土門子地方因
其地曠野設兵防範乾隆元年盖房四間
寧遠駐防舊有土城一座倉厫二十間其城於乾
隆四十三年奉
旨重修外皮用磚裡皮用山石成造圍長一千三十八
丈二尺八寸
中前所中後所皆舊有土城俱於乾隆四十三年
奉
旨重修外皮用磚裡皮山石成造中前所城長六百六
十四丈二尺九寸中後所城長八百三十六丈七
尺七寸
新臺邊門一座坐東朝西瓦房一間班房三間康
熙十四年建立
白石嘴邊門一座坐東朝西瓦房一間班房三間
康熙十四年建立
松嶺子邊門一座坐東朝西瓦房一間班房三間
康熙十四年建立
梨樹溝邊門一座坐東朝西瓦房一間班房三間
康熙十四年建立
明水塘邊門一座坐東朝西瓦房一間班房三間
康熙十四年建立
金州駐防城週圍五里二十步小東關三面週圍
二里城内設立倉厫十五間城東南二里設立教
場一處乾隆三十年添倉厫十間四十三年奉
旨重修舊城外皮用磚裡皮山石成造圍長一千零六
十七丈七尺
金州水師營駐防康熙五十四年盖兵營房一千
三百四十四間五十五年設立衙門
熊岳駐防城週圍三里一百零二步於城内設立
衙門三間兵丁住房二百一十二間雍正十一年
設倉厫十間乾隆十年將原建協領衙門一所十
一間奏准改為副都統衙署三十年增倉厫十間
復州城駐防康熙二十六年設城週圍四里於城
内修建衙署三間倉厫十間陸續設兵房一百二
十八間乾隆三十八年奏准變價兵房九十五間
四十二年添倉厫六間四十三年奉
旨重修舊城外皮用磚裡皮用山石成造圍長九百十
一丈三尺盖教場房三間
岫巖城駐防康熙二十六年設城週圍一百六十
六步城内設立衙門三間倉厫二十一間南門外
設立教場一處兵丁住房二百二十間乾隆四十
三年奉
旨重修舊城外皮用磚裡皮山石成造圍長四百四十
七丈三尺盖教場房三間
旅順口駐防康熙五十五年奏准設立水師營造
給協領佐領等官衙署共一百四十四間兵丁水
手房屋共一千二百四間皆坐落旅順口北金州
所属八里庄地方乾隆十三年設炮臺三座火藥
局一間堆房三間十九年裁汰水手領催兵四十
名所住房八十間内除旗下辦事公所及兵丁等
操演教場等項用房二十二間外尚餘房五十八
間令官兵子弟衆多者居住盖教場房三間炮房
軍器庫房一所九間收貯木料庫二所十四間官
廳一所六間汛兵居住堆房二所十六間
(盛謹案以上駐防俱京將軍所轄仰見)
(皇國家肇造區夏式廓圖)
(盛京實為根本重地自興京)
(列聖相承設鎮分防星羅棋布既已固奕葉之苞桑開萬方之環拱我)
(皇上御極以來於各處城垣復重加修造以至衙房倉舍積久愈增斯則)
(統緒之垂丕基之厚尤足𫝊之永永無極者矣舊志同吉林黑龍江等處俱列於順天之後外省之前殊)
(失體制今敬移於此以昭慎重其東京一處雖已逹於)
(盛京並官属已移駐金州今亦仍存其舊云)
吉林烏喇駐防康熙十三年設城週圍一千四百
五十一丈計八里半十五年盖造官員衙署二十
八年盖造倉厫二十間三十二年盖造左右兩翼
學舍各一所三十九年添盖倉厫二十間設立教
場一處離城北二里週圍六里雍正五年設立副
都統衙署三十間又每年𣲖往辦事官員衙署十
七間雍正五年鑲黃旗建造義倉三間九年添修
四間十二年添修三間雍正七年正黃旗建造義
倉三間九年添修三間十一年添修三間雍正五
年正白旗建造義倉三間八年添修三間十二年
添修六間雍正六年正紅旗建造義倉三間七年
添修三間十二年添修三間雍正五年鑲白旗建
造義倉三間七年添修三間十二年添修二間雍
正六年鑲紅旗建造義倉三間九年添修三間十
二年添修三間雍正五年正藍旗建造義倉三間
七年添修三間十二年添修三間雍正五年鑲藍
旗建造義倉三間八年添修三間十二年添修三
間俱建造在城東北角六十間官倉地址内雍正
十年添設軍器庫二間在衙署内右邊雍正十三
年添設火藥局三間在城北三里乾隆五十九年
現存將軍衙署一百零二間將軍住宅六十四間
副都統衙署住宅共四十二間兵丁住房二百零
八間永寧倉七所六十四間太平倉六所六十間
左右翼義倉各十六所每所三間水手營義倉二
所七間教場房二十一間火藥厰正房六間東西
板棚各三間官學房十四間又蒙古學房三間以
上各房俱原係兵力先後修建乾隆七年以後遇
有坍塌皆動用官項修理理事同知衙署坐落北
門内巡檢衙署坐落同知署東儒學坐落文廟西
三署共房六十九間
吉林城北七十里打牲烏拉駐防設協領衙署十
五間義倉十五間教場演武廳三間原係兵力修
建乾隆七年以後動用官項修理
吉林城西二百八十里益通河駐防設佐領營房
四間義倉六間原係兵丁修建乾隆七年以後用
官項修理
吉林城東三百五十里俄木和索諾駐防設佐領
營房九間演武廳三間原係兵力修建乾隆七年
以後用官項修理
吉林邊門四處巴拉山邊門在城西北四百六十
里赫蘇邊門在城西北三百八十里益通邊門在
城北二百八十里巴延俄佛洛邊門在城東北一
百八十里各有邊門一間辦事檔房三間每邊門
設邊臺七處每處立義倉三間皆原係兵力修建
乾隆七年以後用官項修理
吉林城西設驛站八城東設驛站十城北設驛站
十每站設義倉三間又城東烏拉站設有渡船水
手義倉三間皆原係兵力修建乾隆七年以後動
用官項修理
寧古塔駐防康熙五年十二月工部議准寧古塔
所有舊城是桅木隔石築造年久頽塌應酌量本
處𣲖夫照舊修理計城週圍五百八十五丈於城
内蓋給官員衙署三十二年盖造左右兩翼學舍
各一所教場離城東三里週圍四里乾隆五十九
年現存副都統衙署三十六間住宅十一間馬棚
十五間東西廂房各三間正房五間倉厫一處四
十間義倉一處三十二間教場房三間火藥庫一
間左右翼學舍各三間
白都納駐防康熙三十二年盖造官員衙署又左
右兩翼學舍二所各三間建設城垣週圍一千三
百五十丈計七里半三十三年盖造倉厫十間雍
正六年添盖倉厫十間十年建設義倉十間十二
年添設義倉五間教場在南城外一里週圍四里
乾隆五十九年現存副都統衙署坐落城中二十
四間住宅坐落衙署西南二十五間辦理蒙古事
務委署主事衙署十六間倉厫三十間又義倉二
十六間教場房三間火藥庫一間俱係兵力先後
修建乾隆七年以後動用官項修理
三姓駐防康熙五十四年寧古塔副都統馬齊疏
請三姓地方建造城垣因虎爾哈所有舊城年久
頽塌兵丁難以居住詳看舊城西邊地勢平坦可
以築造隨經工部議准照白都納例築造土城週
圍一千二十六丈計五里七分城内盖給官員衙
署雍正五年盖造學舍教場離城一里週圍四里
又於十三年在法爾太地方設立官莊五座壯丁
五十名内五名係寧古塔舊官莊挑選諳練耕種
之人令為頭目其四十五名係累年發遣人丁内
挑選每莊安插十名每丁給房二間共盖房一百
間乾隆五十九年現存副都統衙署四十四間住
宅二十二間倉厫七十間在衙署東北教場房三
間火藥庫一間左右翼官學各三間俱係兵丁先
後修建乾隆七年以後動用官項修理
渾春駐防康熙五十四年盖造衙署雍正五年盖
造學舍衙署前餘地為官兵操演之所倉厫三所
十二間各房俱係兵力先後修建乾隆七年以後
動用官項修理
阿爾楚哈駐防雍正五年盖造學舍六年盖造衙
署七年建設城池計城週圍七百四十五丈計五
里半教場離城半里週圍二里乾隆五十九年現
存副都統衙署三十七間住宅三十六間義倉二
所十三間教場房三間學舍三間
拉林駐防在阿爾楚哈西南七十里協領營房十
六間倉厫六所六十間義倉三所三十間在協領
營房東北教場房三間在營房東南俱係兵力先
後修建乾隆七年以後動用官項修理
以上吉林將軍所轄
黑龍江駐防康熙二十三年建外城週圍三面長
九百六十丈高一丈七尺城門五堆房八所建内城週
圍五百九十丈五尺高一丈六尺内外立木中間
填土四面四樓門堆房四所建造將軍衙署大堂
五間司房十二間二門一間大門三間二十九年
將軍移駐墨爾根其衙署遂為副都統衙署三十
四年題准黑龍江將軍所轄官兵内有新滿洲錫
伯索倫達呼爾等應於墨爾根地方兩翼各設學
一處學舍該將軍撥給雍正十三年於城南二里
舊倉地内新修倉厫十二座每座房三間教場房三
間裝船隻物料房九間看船堆房看庫堆房各二
間火藥庫四間堆房二間税課司房四間番役堆
房三間檔房八間永積偹用倉二十八所各三間
公倉七所各五間堆房十間乾隆元年至五十九
年先後添建副都統衙署二間檔房一間副都統
住宅十六間炮房十間銀庫及堆房四間學舍四
間永積偹用倉一百四十二所各三間公倉十三
所各五間堆房二間
先農壇房八間
墨爾根駐防康熙二十五年建外城週圍四面長
一千五百四十一丈高一丈六尺城門五堆房十六間
内城照黑龍江式週圍五百九十丈五尺高一丈
六尺内外立木中間填土四面四樓門四角四樓
堆房八間二十九年將軍自黑龍江移駐墨爾根
建造衙署大堂五間司房十二間二門一間大門
三間住宅十六間三十八年將軍移駐齊齊哈爾
其衙署遂為副都統衙署添印房二間銀庫二間
堆房二間税課司二間檔房十二間雍正十三年
於城南半里設倉厫八座每座三間設鳥鎗房棉
甲房各二間教場房三間炮房七間堆房二間火
藥庫四間堆房四間船隻物料庫七間堆子四間
管街前鋒堆房二間番役堆房二間又收租官房
五所二十二間乾隆二年設
先農壇八間九年設學舍四間五十九年計通積偹用
倉七十七所二百三十二間堆房一間公倉三十
九所一百一十八間堆房四間
呼蘭駐防原設城守尉衙署共十四間兵丁房共
一千間乾隆元年至四十四年陸續添設城守尉
衙署左右司房各三間儀門東西耳房四間城守
尉住宅十二間銀庫二間堆子二間獄房三間軍
器庫二間教場房三間船隻物料庫二間堆房二
間恒積偹用倉三間樓倉二十所共六十五間坯
倉五十八所共二百九十間
齊齊哈爾駐防康熙三十年奏准於卜魁立城為
省會之地外城四面長一千六百二十丈五門用
磚砌内城照黑龍江式週圍五百七十八丈高一
丈六尺内外立木中間填土四面四樓門將軍衙
署大堂五間司房十二間二門一間大門三間係
三十二年建至三十八年將軍自墨爾根移駐齊
齊哈爾四十五年添造大堂後房三間穿堂五間
司房三間庫司房銀庫堆房檔房各三間又將軍
住宅二十四間都統住宅十六間進
貢食物房三間倉官司房二間印房二間收刑具房
二間炮房九間火藥房六間教場房五間税課司
房二間匠人當月房五間戰船物料庫二十六間
看城看庫看船看街各堆房共六十六間各檔房
三十五間其兵丁住房皆係各自修造乾隆元年
以後又陸續添盖將軍衙署房五間進
貢食物房三間装棉甲鳥鎗樓六間裝盔甲房六間
官學房五間炮房二間鳥鎗房二間火藥庫四間
獄房十五間各檔房堆房共十二間廣積偹用倉
五十九所共二百九十五間公倉十五所共九十
五間又原有值年御史房九間於十二年裁汰三
十年變價原有取租房五十三間半於六年撥給
無俸醫官八間二十八年變價三十間半三十三
年增買七間現存三十間
呼倫貝爾駐防副都統銜總管衙門十九間住宅
十六間教場房三間軍器火藥庫四十三間堆房
八間俱雍正年間設立
管理索倫達呼爾打牲總管衙門二十間教場房
三間滿洲總管衙署十二間索倫總管衙署十二
間達呼爾衙署十二間俱康熙年間設立
以上黑龍江將軍所轄
(盛謹案黑龍江吉林二處將軍所属駐防舊志同於京將軍所轄俱在順天之後外省之前今併移)
(此)
科布多駐防乾隆二十九年三月設將軍一員衙
署一所共房六十二間參贊大臣二員衙署二所
每所三十二間侍讀一員住房十八間司員三員
各住房十四間佐領一員住房十六間驍騎校一
員住房十間建立城垣東西長二里餘東南西門
三座城樓四座二十九年八月城内前街建立營
房十間印房公所正房五間三十年四月内後街
建立倉厫庫房一百二十間三十七年春添建倉
厫軍器庫房六十間四十四年春添建倉厫三十
間倉厫庫門共四間四十六年春前街添建倉厫
四十間大門一間圍墻房間俱係土築三十年春
建立禁地房五間又屯田弁兵自行建盖房一百
八十五間
欽定八旗通志卷一百十六
