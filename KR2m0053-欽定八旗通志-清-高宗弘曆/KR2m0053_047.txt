欽定八旗通志卷三十三
兵制志二
禁衛一(領侍衛府御營嚮導)(驍騎營護前鋒營圓明園軍營)(護軍營)
領侍衛府
滿洲鑲黃正黃正白上三旗設領侍衛内大臣六
人内大臣六人散秩大臣無定員凡一等侍衛六
十人二等侍衛一百五十人三等侍衛二百七十
人四等侍衛無定員宗室侍衛一等九人二等十
八人三等六十三人(康熙三十七年增設宗室侍衛無定員雍正七年定制共)
(九十人並入三旗隨班行走)藍領侍衛九十人(每侍衛十人各設什長一人即)
(於什長及兩翼班領署班領内定以十二人随印協理事務)
御前侍衛
乾清門侍衛(于三旗侍衛内簡用)漢侍衛(雍正五年定例亦分一二三等及藍)
(翎于武進士内簡用)皆無定員主事一人筆帖式十二人
貼寫筆帖式十五人親軍校七十五人(鑲黃旗十五人又下)
(五旗移入十人正黃旗十五人又下五旗移入十一人正白旗十五人又下五旗移入九人)親
軍九百九十五名(三旗滿洲蒙古佐領下每親軍二名鑲黃旗二百二十四名又)
(下五旗移入一百三十名正黃旗二百三十四名又下五旗移入一百三十五名正白旗二百三十)
(名又下五旗移入一百十七名内以七十五人為親軍校三旗親軍每旗選六十名隨侍衛班入直)
(餘皆隨三旗護軍營護軍校護軍一體直宿當差)
凡宿衛之制更番輪直三旗侍衛各分六班班分
兩翼(鑲黃旗為左翼正黃旗為右翼正白旗半為左翼半為右翼)各設侍衛班
領二人署班領二人侍衛三十人宿衛
乾清門為内班晝坐門禁夜守扃鑰散秩大臣一人
侍衛親軍十人宿衛
中和殿侍衛什長二人侍衛親軍三十人宿衛
太和殿為外班以領侍衛内大臣一人總統之内大
臣散秩大臣二人隨班入直
凡扈從之制後扈二人於領侍衛内大臣内
簡用前引十人於内大臣散秩大臣統領副都統内
簡用豹尾班侍衛于三旗侍衛内選功臣後裔六十人
日以二十人直
後左門每
乘輿出入以十人執豹尾槍十人佩儀刀侍於
乾清門階下左右
駕出豹尾班侍衛殿於後以領侍衛内大臣一人侍衛
班領二人統之
駕還宫隨至
乾清門退歸直
皇帝御太和殿受朝前引侍衛二人自
乾清門
後左門引至
殿後止後扈大臣二人自
乾清門扈從(如係宫内御前大臣則自隨出後並同)前引大臣十人
候於
殿北階下
駕至按翼前𨗳進
殿由左右趨至
寳座前北上東西面序立後扈大臣於
寳座左右僉立豹尾班侍衛於
寳座後左右南向序立遇
御門聽政屆時直班侍衛引有事各官由
後左門入(日常入奏官亦均由侍衛引進)豹尾班侍衛於
乾清門階下左右牆角立領侍衛内大臣直班内大
臣侍衛於階下立侍衛班領每翼一人于階上左
右楹前立
御前侍衛隨
駕出同
乾清門侍衛於
御座兩傍立
駕還宫
御前侍衛隨入餘各退歸直
御經筵日侍衛二人前導至
文華門止後扈大臣隨至
寳座左右僉立
御前侍衛
乾清門侍衛於
寳座後兩傍豹尾班侍衛於
殿外階下均左右序立如
御箭亭侍衛二人前導至降輿處止遇外藩來朝及
召見外藩使臣或於
便殿或於
駐蹕行宫前引後扈大臣皆侍班
御前侍衛
乾清門侍衛直日侍衛班領豹尾班侍衛均於
殿内按翼序立
皇帝躬祀
郊壇前引侍衛二人自
乾清門前𨗳至
午門外止前引大臣候於
太和門北階下
駕至按翼前導後扈大臣隨行自
午門外乘馬至
壇門外下馬均佩刀引扈
御輦前後執鐙侍衛四人輦前執提爐侍衛二人皆步
從輦後豹尾班執槍侍衛十人佩儀刀侍衛十人
佩矢弓侍衛二十人以領侍衛内大臣一人侍衛
班領二人領之建黃龍大纛二司纛侍衛什長二
人以領侍衛内大臣或内大臣散秩大臣一人領
之及
壇前引大臣在
圜丘壇三成階上立
方澤壇及
日壇
月壇於二成階下立後扈大臣隨升
壇於
駕後僉立豹尾班侍衛於
壇内壝門外序立祀
祈年殿饗
太廟前引大臣由左階升
駕入殿門於中門外一成階上東西面序立後扈大臣
隨入於
駕後僉立豹尾班侍衛于三成階下立祀
社稷壇前引大臣立于内壝門外豹尾班侍衛立于拜
殿南門外展拜
堂子前引大臣立于甬道北豹尾班侍衛立于祭
神殿兩旁祀
先農壇前引大臣立于階下豹尾班侍衛立于樂懸南
遇
駕耕耤
御具服殿前引大臣立于殿前階上
駕詣耤田引至耕所三推禮成引由觀耕臺午階升于
御座前左右序立遇
大閱日前引後扈大臣均甲胄引扈豹尾班侍衛甲胄
殿後
御前大臣侍衛等均甲胄隨行其次黃龍大纛行三旗
親軍甲胄按次行
駕御帳殿豹尾班侍衛按翼排列左右建黃龍大纛三
旗侍衛親軍按翼環衛
車駕巡幸
御前大臣侍衛
乾清門侍衛皆從其六班輪直之侍衛以一班或二
班隨往
凡選補親軍于本佐領下護軍驍騎及教養兵閑
散壯丁内選補隨侍衛班行走之親軍由本旗親
軍内遴選弓馬人材及世胄子弟拔補均由隨印
協理事務侍衛班領遴選呈本旗領侍衛内大臣
補授
雍正三年奏准三旗親軍令侍衛班領及親軍校
管束察其騎射行走該旗差務仍照常例行
雍正七年定三旗各領銀二萬兩生息以資公用
由各旗協理事務侍衛班領辦理乾隆十四年奏
准此項銀交各該旗辦理所得之息交内務府廣
儲司收貯用時陸續支領仍令協理事務侍衛班
領收管
凡入侍衛班之親軍在
圓明園直班各班各給飯銀二錢五分在外直班之
親軍校親軍每人各給飯銀一錢五分均于公用
銀内動用
(上謹按侍衛班内有人司轡司鞍侍衛無定員隸駟院侍衛每旗七)
(上駟院其兼尚虞鷹鷂房鶻房狗房十五善射善騎射善射鵠善強弓善撲等侍衛各有專管統在三)
(旗額内均無定員又鑾儀衛亦侍從武職設有掌衛事内大臣以下等官專司乘輿鹵簿兹不具列)
(其所屬軍尉儀刀弓矢殳戟用親軍豹尾槍仗馬用護軍蒙古畫角用蒙古鳴角軍其奉輦擎執儀)
(杖各校尉由内府選充者為旗尉由五城選充者為民尉奉輦旗尉百六十八人民尉六十人各執)
(事旗尉二百四十六人民尉三百二十二人左右中前後五所民尉計一千三百二十八人馴象所)
(民尉二百六人八旗漢軍司更兵四十人均隸在軍數謹附載于此)
八旗驍騎營
滿洲八旗都統每旗各一人副都統各二人驍騎
𠫭領各五人副驍騎參領各五人(康熙三十四年于每旗𠫭領下)
(增設委署𠫭領雍正元年改名副𠫭領蒙古漢軍八旗並同)佐領無定員(隨人戶編)
(設)每佐領下驍騎校一人領催五名(初制滿洲及蒙古每佐領)
(下設領催六名康熙四十三年裁一名)驍騎二十名匠役二名養育
兵(雍正二年初設具詳八旗思䘏門乾隆三十六年定額按三兵一缺滿洲共應一萬七百)
(九十八缺)
蒙古八旗都統每旗各一人副都統各二人驍騎
參領各二人副驍騎參領各二人佐領無定員每
佐領下驍騎校一人領催五名驍騎二十名匠役
二名養育兵(乾隆三十六年定額按三兵一缺八旗蒙古共應三千二百七十九缺)
漢軍八旗都統每旗各一人副都統各二人驍騎
𠫭領各五人副驍騎𠫭領各五人佐領無定員每
佐領下驍騎校一人領催五名鳥槍驍騎四十二
名每旗藤牌兵一百名(雍正二年漢軍每佐領下設藤牌兵四名乾隆元年)
(定漢軍每旗設藤牌兵一百名六年定藤牌兵歸并大營每旗百名于鳥槍手額内選取並簡選𠫭)
(領一人散秩官驍騎校各二人領催五名令其管轄)養育兵(乾隆三十六年定額八旗漢軍)
(仍照原額共應四千八百十三缺)
凡城門直班之制内城九門安定門德勝門東直
門西直門朝陽門阜成門崇文門宣武門八門各
按官兵居住方位以八旗滿洲蒙古漢軍分直正
陽門以八旗滿洲蒙古輪直外城七門以鑲黃旗
直東便門正白旗直廣渠門正黃旗直西便門正
紅旗直廣寧門鑲藍旗鑲白旗直左安門鑲紅旗
直右安門正藍旗直永定門均派漢軍雍正六年
于八門城外增建營房仍按八旗方位每旗委滿
洲蒙古漢軍官四人驍騎校四人驍騎滿洲一百
二十名蒙古四十名漢軍四十名各旗均分為四
班每班五日以委官一人驍騎校一人驍騎五十
名令其更番居住看守十二年又定正陽門兩旁
城門即于看守八門官兵内八旗共委官四人驍
騎校四人每旗各委驍騎十名接翼看守十日一
次更代每日按翼各委兵十名晝夜巡宿以為常
凡汛守之制康熙二十二年定恭遇
車駕巡幸八旗驍騎營于内九門城上每旗增設汛六
所于街道每旗增設汛十所内城各門于門内各
增汛一所正陽門八旗輪直其餘八門八旗分設
均委官兵看守乾隆五年復定恭謁
陵寢及
駐蹕圓明園南苑等處並逢年節封印後照例于城上
每旗設汛六所共四十八所委驍騎營官兵與城
上步軍營分汛相間看守每旗于滿洲蒙古漢軍
内會委參領一人約束如恭遇
巡幸口外及遠省則增設汛十五所將步軍撤下分防
大街巷口城上汛守悉易以驍騎營分委驍騎校
領催驍騎晝夜巡宿以參領二人往來稽察
凡各處看守之制戶部銀庫委官二人領催二名
兵十八名庫後門委官一人兵十名顔料庫委官
四人驍騎校四人領催四名兵二十八名縀疋庫
委官二人驍騎校二人兵五十名以鑲黃正黃正
白三旗輪派工部節慎庫以鑲紅旗官一人兵十
名製造庫以正紅旗官一人兵五名刑部贓罰庫
以鑲藍旗官一人兵十名宗人府庫以鑲白旗官
四人兵四十名理藩院庫以正藍旗官二人兵二
十名光禄寺庫以正藍旗官一人兵十名太常寺
庫鑲紅鑲藍二旗輪委官一人兵十名鴻臚寺
龍亭以正紅旗兵八名
圓明園直月(今為直年)衛門左右翼各輪委領催一名兵
五名海運倉以鑲黃旗北新倉以正黃旗儲濟倉
以鑲白旗裕豐倉以鑲紅旗各委官二人領催二
名兵三十八名舊太倉以正白旗南新倉以鑲白
旗興平倉以正紅旗富新倉以鑲紅旗各委官二
人領催二名兵十八名萬安倉以正紅旗委官四
人領催四名兵三十一名䘵米倉以正藍旗委官
二人領催二名兵三十三名太平倉以鑲藍旗委
官四人兵四十一名豐益倉八旗會派官二人領
催五名兵四十五名皆兼用滿洲蒙古漢軍工部
濯靈厰八旗漢軍輪委官四人兵二十名硝磺庫
滿洲正紅旗官二人兵二十名戶部内倉滿洲正
白旗領催二名兵六名以上各晝夜看守喀爾喀
館園牆于喀爾喀到日委正白旗官二人兵十名
館門委正藍旗官一人領催一名兵九名俄羅斯
館于俄羅斯到日八旗滿洲蒙古漢軍共設班房
十六處每四處委𠫭領一人每處委官一人兵十
五名館門輪委𠫭領一人兵二十名外館於馬匹
到日八旗滿洲蒙古輪委官二人驍騎校二人兵
二十名後黃寺於蒙古使臣及喇嘛來使到日八
旗滿洲蒙古輪委官一人兵十名晝夜看守均於
回日撤退
凡防火之制順治初年設八旗火班雍正八年定
於失火在東南城令正藍鑲白二旗西南城令鑲
藍鑲紅二旗東北城令鑲黃正白二旗西北城令
正黃正紅二旗各率官兵往救
禁城之内每翼令二旗救護步軍營見每處失火即
報知相近旗分乾隆六年復定八旗火班八處每
處滿洲蒙古漢軍諸旗更番輪直以都統或副都
統一人𠫭領二人參領以下官八人領催八名驍
騎七十二名如旗界及接壤之地有不戒于火者
都統等即領直班官兵之半往救其餘官兵仍留
該班處備用
凡選補領催不論滿洲蒙古漢軍均於本佐領下
驍騎内選充
順治元年定護軍亦准選用領催
雍正二年覆准八旗領催缺均于本佐領下正身
驍騎閑散壯丁内選取如不得其人向例原有于
佐領下護軍調補之例嗣後應遵照定例先儘驍
騎閑散壯丁選取不足于本佐領下之識字護軍
内調補如應選不選及將開戶人選取者察出該
驍騎校以上皆分别議處
凡選補驍騎於本佐領下選充
康熙二十一年題准滿洲佐領下有寡婦孤子無
可充驍騎者將家生子充驍騎以資贍養
四十三年奉
旨作為正戶别載冊籍人之子孫均凖拔補驍騎戶下人
不准拔補
雍正二年議奏八旗驍騎于正戶人内選補不敷
方于佐領下開戶戶下人選取奉
旨據爾等奏如有正身將正身選取驍騎如正身滿洲少
時將戶下滿洲選取等語倘正身滿洲最多之佐領其
孤寡之人不得錢糧何以為生有似此者悉傳集曉諭
其如何給與孤寡人錢糧不令匱乏之處著再行議奏
嗣議准以後驍騎闕仍于正戶之閑散壯丁教養
兵步軍内選取或該旗内有貧乏孤寡不得錢糧
養贍者傳集其佐領下人遍行曉諭將孤寡之家
人充補驍騎又
諭凡年老護軍除應陞護軍校驍騎校外其年已老邁又
不在應陞之列者若竟革退殊覺可憫著該統領會同
都統等將伊等轉補驍騎行走其護軍缺即令人材少
壯之驍騎轉補
八年
上諭前漢軍懇請出兵效力朕諭該都統等漢軍騎射生
疎平時不肯演習而務出征效力之虚名于事無益可
于每旗操演兵丁千名備用昨據都統等奏鑲黃正黃
正白三旗除常行當差兵外現在輪流操演可得千人
正紅鑲白鑲紅正藍鑲藍五旗除當差外不敷千人之
數我朝定鼎漢軍從龍入關技勇皆可用今承平日久
耽于安逸是以武藝遠不如前目今官至提鎮副參者
寥寥無幾而在内簡用都統副都統時亦難其人朕思
漢軍生齒日繁當籌所以教養之道而額設之兵為數
又少似應酌量加增於國家營伍旗人生計均有禆益
且如在外駐防漢軍子弟日漸繁衍而本身錢糧各有
定數難以養贍應令餘丁回京當差又如外任官子弟
往往以隨任為名游蕩荒廢前曾有旨嚴禁悉令回京
當差學習弓馬又如候缺微員一時難以銓選者若情
愿入伍當差到選班時仍許輪流補用又如内府人丁
亦衆于充役當差外其閑散人丁撥入八旗充驍騎亦
可再五旗諸王之漢軍佐領仍屬本王外其貝勒貝子
公等之漢軍佐領實無所用應撤歸旗下公中當差且
可免掣肘之虞其如何增設漢軍佐領永遠可行著詳
議具奏嗣議定漢軍鑲黃旗四十三佐領有半正黃正
白二旗皆四十二佐領正紅旗二十七佐領有半
鑲白旗二十八佐領鑲紅旗二十七佐領正藍鑲
藍各二十八佐領通計領催槍手礮手棉甲兵教
養兵銅鐵匠弓匠聽差護城守門守礮守火藥局
守教場以及步軍門軍共萬七千五百二十八人
今應于原有之二百六十五佐領及兩半分佐領
外增設三佐領並增兩半分為兩整分上三旗每
旗定為四十佐領下五旗每旗補足三十佐領共
三百七十佐領其新設佐領下應增領催十五名
步軍領催三名步軍四十八名每佐領增足槍手
四十名棉甲兵八十名上三旗每旗補足教養兵
一百八十八名下五旗補足教養兵一百四十九
名共增兵二千四百七十二名以足二萬之數至
增設各項兵丁應于在京閑散壯丁及外省駐防
漢軍餘丁外官隨任子弟願充驍騎者並候選未
得之微員内選補再下五旗漢軍佐領除王等仍
舊分設外貝勒貝子公等佐領悉歸各旗作為公
中佐領
乾隆三年
諭前此自軍營撤回開戶之領催驍騎内一等二等者
均為正身别載册籍至和通呼爾罕諾爾烏遜珠爾
等處打仗陣亡開戶分戶之領催驍騎轉不能沾恩
實属可憫著交與八旗將此等陣亡開戶領催驍騎
之子孫亦著為正戶與别載册籍之人一例選取驍
騎又
諭向來八旗簡選驍騎皆憑騎射今聞都統等並不校
閱騎射止𫝊赴衙門令其開弓即行選取旗人騎射
甚為緊要如此選取何由長進夫教訓兵丁學習騎
射乃都統專責嗣後務須痛改以期各盡厥職倘仍
如是斷不姑容
又覆准八旗生齒日繁而驍騎限有定額理應將
正身選取不應並選開戶之人其現在開戶人内
有既經選補驍騎者毋庸革退至步軍匠役等缺
例應選取家人若開戶人内有情願入選者即行
選取
六年覆准八旗漢軍正戶閑散餘丁甚多而開戶
家人亦復不少若驍騎缺並選開戶之人正戶人
等轉致壅滯嗣後八旗漢軍驍騎不准開戶人選
補至八旗滿洲蒙古驍騎先於年壮正身内選取
如不得人再於本佐領開戶家人内騐其能騎射
者選取
七年
上諭五旗王公宗室等府屬佐領下人均係盛京跟隨
來京之人著交王公等將不能養贍之正身滿洲蒙
古之子孫覈實行知各都統於丁少無正戶可選之
佐領下選取驍騎及執事人仍不許離其佐領止令
本身在旗當差若其本主欲選補護衛等官調用别
項差使均聽其便
八旗前鋒營
前鋒統領左右翼(鑲黃正白鑲白正藍四旗為左翼正黃正紅鑲紅鑲藍四旗為)
(右翼)各一人(或以王公大臣兼領)前鋒𠫭領每翼各八人(每旗俱滿)
(洲蒙古兼用)前鋒侍衛各八人(雍正三年定以左右翼前鋒𠫭領各一人前鋒)
(侍衛各一人隨印協理事務)委署前鋒侍衛各四人(乾隆十七年增設即)
(于前鋒校或親軍校内選委給五品虚銜仍食原餉)前鋒校各四十八人(雍正)
(三年定以左右翼前鋒校各二人隨印)隨印筆帖式各二人(初制每翼各一)
(人康熙四十六年裁雍正三年復增設)委署前鋒校各四人(乾隆十七年增)
(設四員)藍翎長(每十人設長)各二十人鳥槍隊長委署藍
翎前鋒長各四人鳥槍隊長(每十二人為一隊)各二十人
前鋒委署鳥槍隊長各四人前鋒八旗滿洲蒙古
每佐領下各二名(自委署前鋒校以下皆在兵數内)
凡宿衛扈從之制與八旗護軍營一體派委(制詳後護)
(軍營)其
行在宿衛扈從前鋒參領前鋒侍衛共八人率前鋒
校前鋒共百二十人於
御營前一二里外相度形勢安設卡倫立前鋒旗二以
為門戶左右以次列帳各於帳内巡警宿衛有於
卡倫内行走者坐以軍法次日各屬櫜鞬控馬於
道旁排立候黃龍大纛過各乘馬整隊扈從
八旗護軍營
護軍統領每旗各一人護軍參領每旗滿洲十人
蒙古四人(每旗設内司鑰長一人署司鑰長一人)副護軍參領如參
領之數(初設委署𠫭領雍正元年改名副𠫭領三年定以每旗護軍參領各一人副護軍𠫭)
(領各一人隨印協理事務)委署護軍參領每旗各七人(乾隆十七年增)
(設即於護軍校或親軍校内選委給五品虚銜仍食原餉)護軍校八旗滿洲蒙
古每佐領下各一人(雍正三年定以每旗護軍校各二人隨印)隨印筆
帖式每旗各二人(初制每旗各一人康熙四十六年裁雍正三年復增設)門
筆帖式鑲黃正黃正白三旗各十人護軍滿洲蒙
古每佐領下各十七名
凡宿衛之制
景運門統領一人(以護軍統領或前鋒統領入直)司鑰長一人護軍
校三人門筆帖式二人閱門籍護軍(即巴克什)一人護
軍十七人
隆宗門協理事務參領一人(康熙六十一年增設統領一人雍正四年定以)
(協理事務護軍參領或前鋒參領入直)護軍參領二人(初制設參領一人康熙六)
(十一年增定)護軍校三人門筆帖式一人閱門籍護軍
一人護軍十七人
後左門
後右門護軍參領各一人護軍校各三人門筆帖式
各一人(門筆帖式初制未設後增定)閱門籍護軍各一人護軍
各十二人
中左門
中右門護軍校各二人閱門籍護軍各一人(閱門籍護軍初)
(制未設後增定)護軍各八人
左翼門
右翼門護軍校各二人閱門籍護軍各一人(閱門籍護軍初)
(制未設後增定)護軍各八人
保和殿東西廊内庫護軍校各一人護軍各四人(乾隆)
(十五年增設)
中和殿護軍校二人護軍三人東西廊護軍校各一
人護軍各四人(康熙十八年於後中和殿設護軍校護軍增定)
太和殿
體仁閣
宏義閣護軍校各二人護軍各八人(皆康熙十八年增設)
太和門左右門親軍校各二人親軍各八人(初制設護軍校)
(護軍後改用領侍衛府所属之親軍校親軍)
昭德門
貞度門護軍校各二人護軍各八人
協和門
熙和門護軍校各二人護軍各八人
蒼震門
啟祥門護軍參領各二人護軍校各三人閱門籍護
軍各一人護軍各十二人
吉祥門及西北隅護軍參領各一人(護軍𠫭領初制未設後增定)
護軍校各二人護軍各八人
凝華門
中正殿後門及東北隅東南隅護軍校各二人護軍
各八人(初制惟隅吉祥門及西南隅東北隅東南等處設護軍後增定)箭亭及
北上門護軍校各二人護軍各八人(皆康熙六十一年增設)
文華殿門護軍參領一人護軍校二人護軍八人銀
庫行走章京一人護軍校二人護軍八人(初制殿文華)
(及銀庫各用八旗驍騎營官一人領催一名驍騎九名乾隆二十二年改用護軍)
紫禁城四門内磴道柵欄護軍校各二人護軍各八
人
午門護軍參領一人左右門護軍校各三人護軍各
十二人又左門閱門籍護軍二人
東華門
西華門
神武門護軍參領各一人護軍校各四人閱門籍護
軍各二人護軍各十六人恭遇
車駕行幸則於三門各增設統領或協理事務之護軍
參領及前鋒參領一人(雍正元年定每遇門各行幸則禁城四增)
(統領一人四年又改定今制)以上各委鑲黃正黃正白三旗官
軍按日分班丑未日為鑲黃旗首班寅申日為鑲
黃旗二班己亥日為正黃旗首班子午日為正黃
旗二班卯酉日為正白旗首班辰戌日為正白旗
二班各輪番直宿又有防範火班於雍正五年定
遇有應用齊集之處合直班之護軍統領司鑰長
等於
左翼門等二十三處護軍每處調二人共四十六名
協同内府直班官兵前往
闕左門司鑰長護軍校一人護軍九人
闕右門護軍𠫭領一人護軍校一人護軍九人(初制二門)
(皆以步軍守衛乾隆十五年改用下五旗護軍)
端門
天安門
長安左門
長安右門
大清門護軍𠫭領各一人護軍校各二人護軍各十
八人(初制三門皆以步軍守衛雍正元年改用下五旗護軍)
紫禁城外周圍(初制以驍騎營官兵守衛雍正元年改用下五旗護軍)
東華門
西華門外以南令正藍旗鑲藍旗二旗守衛
東華門
西華門外以北至城角令鑲白鑲紅二旗守衛北面
一帶令正紅旗官軍守衛周環設十六堆汛各參
領一人護軍校一人護軍九人柵欄八座(乾隆十五年增)
(設)各護軍校一人護軍九人以上各委鑲白正紅
鑲紅正藍鑲藍五旗官軍按日分班甲乙日為正
紅旗班丙丁日為鑲白旗班戊己日為鑲紅旗班
庚辛日為正藍旗班壬癸日為鑲藍旗班每旗各
二日輪番直宿總隸於
景運門直班統領稽察
凡傳籌之制
紫禁城内五籌遞傳每夕自
景運門發籌西行過
乾清門出
隆宗門循而北過
啟祥門迤而西過
凝華門迤而北過
中正殿後門迤北至西北隅迤而東過西北門
順貞門
吉祥門至東北隅迤而南過
蒼震門至東南隅迤而西仍至
景運門計十二汛為一週
紫禁城外八籌遞傳每夕自
闕左門發籌西行過
午門出
闕右門循而西經西一汛至南栅欄二汛迤而北經
三汛一柵欄過
西華門經一柵欄四汛五汛六汛至西北隅七汛迤
而東經八汛一柵欄過
神武門經一柵欄九汛東北隅十汛迤而南經十一
汛十二汛十三汛一柵欄過
東華門經一柵欄十四汛十五汛至南柵欄循而西
經十六汛仍至
闕左門計二十二汛為一週恭遇
駐蹕行宫内外汛𫝊籌亦如之
凡禁門啟閉順治初年定每
車駕出入各門均啟中門
景運門直班統領率
隆宗門𠫭領祇承其事並令護軍清蹕每夕
景運門直宿司鑰長率官軍自
後左門
後右門
中左門
中右門
左翼門
右翼門
太和門
昭德門
貞度門以次騐視扃鑰
午門以
隆宗門護軍參領
東華門以
蒼震門護軍參領
西華門以
啟祥門護軍參領
神武門以
吉祥門護軍參領分視扃鑰畢各遣護軍校納鑰於
司鑰長司鑰長受騐諸門鑰彙貯於篋復加扃鈐
詰朝各門校以次領鑰啟門日以為常雍正四年
於
景運門
隆宗門
東華門
西華門
神武門各頒隂文合符一扇傳
諭護軍統領如遇夜有奉
旨差遣及緊急軍務應即時啟門者候
大内持出陽文合符該護軍參領即取隂文合符騐
明啟鑰仍報知統領
蒼震門
啟祥門等處遇陽文合符至門該參領即報統領親
齎隂文合符至門與陽文合符照騐啟門均於次
日具奏乾隆十五年復定
端門
天安門
大清門如
紫禁城門之例每夕由
闕左門直宿司鑰長委護軍參領一人騐視扃鈐畢
各門護軍參領收鑰遣護軍校報於司鑰長次日
啟門亦如之
凡門禁王公官員執事人等於
紫禁城門不得擅行出入其准于應行之門出入者
由直班官軍詢明放進如有無故溷入及濫攜入
濫縱入者分别議處各衙門官吏均於
午門左門出入右門自王公以外不得擅行内大臣
侍衛内務府等官及内廷有執事官與内府各執
事人等准於禁門行走者均將姓名及所隸旗分
佐領内管領造冊咨送登籍於經由之門各置一
通工匠服役人等則由本管衙門各給火烙印腰
牌書姓名差役持為出入符騐以護軍之識字者
專檢門籍稽其出入籍内無名及不帶腰牌者不
准放入又每門設紅杖二以護軍二人更番輪執
坐於門下親王以下經行皆不起立有不報名擅
入者撻之
凡扈從之制恭遇
親祀
壇
廟統領一人同内大臣散秩大臣侍衛等於豹尾班後管
束
駕詣
南郊以八旗護軍參領三十二人護軍校護軍八百人自
午門起至
齋宫分翼於
輦路兩旁清蹕又以護軍𠫭領八人護軍校護軍八十
人於神樂署週圍清蹕又以護軍參領二人護軍
校護軍二人於
圜丘外週圍清蹕
齋宫左門以護軍統領一人上三旗司鑰長一人護
軍𠫭領一人護軍校護軍二十人直宿右門以上
三旗協理事務參領一人護軍校護軍二十人直
宿
成貞門西大門以上三旗司鑰長一人護軍參領一
人護軍校護軍二十人直宿
齋宫外設十四汛以八旗護軍參領六人每汛各護
軍校護軍十一人巡守外
壇西門外以下五旗護軍參領二人護軍校護軍二十人
直宿内
壇西門以下五旗協理事務𠫭領一人護軍𠫭領一人護
軍校護軍二十人直宿如
駕詣
北郊
輦路清蹕之制同又以上三旗護軍參領三人護軍校
護軍六十人於
壇外西門至
壇北門清蹕以下五旗護軍𠫭領五人護軍校護軍五十
人分令兩旗於樂部宿處三旗於
壇外西門外各清蹕
齋宫正門以護軍統領一人上三旗司鑰長一人護
軍校護軍二十人直宿内北門内西門各以下五
旗協理事務參領一人護軍參領一人護軍校護
軍二十人直宿
齋宫外設十一汛以八旗護軍參領八人每汛各護
軍校護軍十人巡守如
駕幸瀛臺
承光殿等處以上三旗護軍參領十二人護軍校護
軍三百人
駕幸圓明園南苑等處以八旗護軍𠫭領三十二人護
軍校護軍八百人均於經由之路按旗分翼排立
清蹕每遇
車駕經行城内以上三旗官軍城外以八旗官軍衛道
清蹕均由
景運門直班統領計程遠近隨時酌委以統領一人
率護軍參領一人稽察
回鑾亦如之
凡
行在宿衛扈從恭遇
車駕廵幸視道里之遠近日期之多寡每次合前鋒營
計之酌量分派以統領三人營總三人司其事康
熙初年定每
駐蹕之地由嚮導總統等先期指示地盤護軍統領營
總各一人率護軍參領護軍校護軍豫往同武備
院卿司幄及工部官設
帳殿
御幄繚以黃髤木城(康熙十年改用黃幔城)外為網城設南東西
三旌門門建旗各二南正白東鑲黃西正黃自東
西門以後三面各設連帳護軍統領率八旗官兵
於網城門守衛去網城百步外八旗各設帳房東
四旗左翼西四旗右翼各按翼廵宿建鑲黃護軍
纛於後正黃護軍纛於右正白護軍纛於左以領
之路中設頓營或一或二亦由嚮導指定護軍𠫭
領等豫行張具每日
御營輜重前行三旗營總護軍𠫭領三人率三旗護軍
纛並行雍正元年定網城改用圓形周設連帳仍
設三門各建上三旗之護軍旗二設汛九守以上
三旗護軍於網城外又設連帳一重形亦圓設四
門亦各建護軍旗二南建正藍鑲藍旗各一東建
鑲白西建鑲紅北建正紅旗各二設汛四守以下
五旗護軍均統以營總去營六十丈八旗各設帳
房五座由帳房十二丈以外一應扈從官兵聽其
住宿乾隆二十年增定大營之制外方内圓度地
縱二十丈六尺横十七丈四尺建黃幔城外加網
城結繩為之黃色貫之以網高六尺闊八尺距幔
城南東西各十八丈北十五丈設連帳百七十五
座為内城建旌門三南門建正白金龍纛二東門
建鑲黃金龍纛二西門建正黃金龍纛二周圍建
鑲黃金龍三角旗共四十有一司内旌門以上三
旗護軍𠫭領六人護軍校護軍六十人設宿衛帳
房九座以上三旗護軍𠫭領九人護軍校護軍九
十人司之距網城十二丈為外城設連帳二百五
十四座建旌門四南門輪日建正藍金飛虎纛二
鑲藍金飛虎纛二東門建鑲白金飛虎纛二西門
建鑲紅金飛虎纛二北門建正紅金飛虎纛二外
城周圍東南面建正白金飛虎方旗西南面建正
紅金飛虎方旗東北面建鑲黃金飛虎方旗西北
面建正黃金飛虎方旗共六十司外旌門以下五
旗護軍參領八人護軍校護軍八十人設宿衛帳
房四座以下五旗護軍參領四人護軍校護軍四
十人司之外城東西為各部院官帳房距外城六
十丈周圍設八旗營警蹕帳房四十座每旗各五
每帳房建護軍旗各一東南正藍旗西南鑲藍旗
東北鑲白旗西北鑲紅旗共四十以護軍𠫭領四
十人護軍校護軍六百人分司警蹕其建設大營
幔城網城連帳用護軍參領三人護軍校護軍八
十人備用亦如之中路頓營縱廣各二丈設黃幔
城外加網城如大營之制以護軍𠫭領二人護軍
校護軍四十人預往守衛其建設頓營則以護軍
𠫭領一人護軍校護軍二十人如恭遇
駕幸口外增用蒙古護軍參領一人護軍校護軍二十
人其隨營傳禁踐踏田禾以護軍參領八人護軍
校護軍一百二十人指立市集以護軍𠫭領二人
護軍校護軍二十四人督率刈草以護軍𠫭領一
人護軍校護軍二十四人管輜重以護軍𠫭領三
人護軍校護軍四十人建護軍輜重三旗纛三杆
領以護軍參領三人率持纛隨纛護軍校護軍一
百二十一人隨行專護
御用輜重護軍參領一人護軍校護軍十人其每日扈
從官軍並於八旗内隨時委用
御營嚮導
總統無定員(以前鋒統領護軍統領八旗副都統兼任)於八旗前鋒營
護軍營内每旗選參領侍衛四人前鋒校護軍校
前鋒護軍六人佐之
凡遇
時巡省方以嚮導總統一人先期率官校詣
車駕經行之地周覽山川通橋梁夷險隘計程入告
駕行佩櫜鞬前導每日
駐蹕後以次日程途及
駐蹕之所奏
聞交
行在兵部曉諭闔營
迴鑾亦如之
御營及頓營看城均由嚮導總統先期指示飭所在有
司修治營盤
(御營謹按雖無專設之員而於翊衛之中責任綦重其嚮導)
(簡任隨時前鋒營護軍營官謹附載於兩營之後者皆)
圓明園八旗護軍營
總統無定員(以王公大臣兼任乾隆十六年定以一人掌印亦由特簡)八旗
營總每旗各一人(乾隆十六年定以二人隨印協理事務)護軍參領
各一人(雍正十年設乾隆十六年定以二人隨印協理事務)副護軍參領各
二人護軍校委署護軍參領各四人護軍校各十
六人(初制共八十人雍正十年增三十二人乾隆十二年增每旗各十六人十六年定以四人)
(隨印)副護軍校各十六人(雍正七年初設七十二人十年增四十人乾隆十二)
(年增每旗各十六人即於護軍内選用)筆帖式共四十人(雍正十年設即於護)
(軍内選用乾隆十三年定以八人隨印)護軍共三千六百七十二名
(初制設三千名乾隆十二年以京城護軍移駐定額每旗各四百五十九名)養育兵(初制)
(設九十六名乾隆三年增三百八十四名三十六年定額一千名)
圓明園護軍營之制
禁苑周圍建營房八所選京中八旗官軍按旗駐劄
初定
圓明園門汛警蹕共百處日以營總四人副護軍𠫭
領八人署護軍參領十六人護軍校護軍千入入
直夜傳更籌十六恭遇
駕至
圓明園及還
宫自
圓明園至紅橋以副護軍參領署護軍𠫭領四人護
軍校護軍八十人於路旁兩翼清蹕
駕由水路自
暢春園西南門經聖化寺至長春橋以營總三人副
護軍𠫭領署護軍參領十六人護軍校護軍二百
四十人於長河兩岸清蹕乾隆四年改設
圓明園門汛共七十六處日以營總二人護軍參領
二人副護軍𠫭領署護軍𠫭領十五人護軍校護
軍七百六十人守衛
暢春園增設門汛十九處日以營總一人副護軍參
領署護軍參領四人護軍校護軍一百九十人守
衛夜傳更籌八如恭遇
駕駐静宜園設門汛五十一處日以營總二人護軍𠫭
領一人副護軍𠫭領署護軍𠫭領十三人護軍校
護軍五百十人守衛夜傳更籌十
車駕往還均以營總三人護軍參領三人副護軍參領
署護軍參領二十人護軍校護軍五百二十人於
經由之路左右清蹕恭遇
駕詣黑龍潭大覺寺行禮以營總三人護軍參領三人
副護軍參領署護軍𠫭領十四人護軍校護軍七
百人沿路清蹕十年增設
長春園門汛二十處日以護軍𠫭領一人副護軍參
領署護軍𠫭領四人護軍校護軍二百人守衛夜
傳更籌八十八年增設
清漪園門汛六處日以副護軍𠫭領或署護軍參領
一人護軍六十人守衛如恭遇
駕幸静明園等處以營總三人護軍參領三人副護軍
參領署護軍𠫭領九人護軍校護軍二百四十人
沿路清蹕
凡選補護軍於本佐領下選充順治元年定護軍
亦選用領催
欽定八旗通志卷三十三
