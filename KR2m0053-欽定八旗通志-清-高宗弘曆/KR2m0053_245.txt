欽定四庫全書
欽定八旗通志卷二百三十一
人物志一百十一
忠義𫝊二十三(漢軍八旗三乾隆五十四年共二雍正九年至)
(十三人)
劉士瑀
劉士瑀漢軍鑲黃旗人由馬兵累陞陜西凉州高
溝營守偹雍正十年總兵楊&KR1781;派率綠旗兵赴巴
里坤軍營旋奉四川總督劉於義派赴峩崙磯駐
防時凖噶爾賊衆猝犯士瑀接戰三日晝夜不息
股負重傷大呼殺賊以援絶歿於陣
恩賜祭葬子劉洪勲廕衛千總
穆爾圖
穆爾圖漢軍鑲黃旗人由防禦委署參領雍正十
年隨靖邊大將軍内大臣公傅爾丹征凖噶爾七
月至烏孫珠爾與賊力戰陣亡
恩賜雲騎尉世職(承襲詳見世職表)
胡永福
胡永福漢軍鑲黃旗人任驍騎校乾隆二十年出
征回部三十八年隨征金川進攻沙壩山梁得二
等功牌一三十九年二月擊賊於阿克木雅身受
鎗傷越十日傷發歿
賞䘏如陣亡例
恩賜雲騎尉世職(承襲詳見世職表)
秦紹榮
秦紹榮漢軍鑲黃旗人任驍騎校乾隆二十年出
征回部得頭等功牌一三十八年隨征金川三十
九年二月擊賊於阿克木雅陣亡
賞卹如例
恩賜雲騎尉世職(承襲詳見世職表)
傅良臣
傅良臣漢軍鑲黃旗人任恭領乾隆十三年出征
金川二十年出征回部得頭等功牌一三十八年
隨征金川攻克沙壩山得二等功牌一三十九年
三月擊賊於邁過爾陣亡
賞卹如例
恩賜雲騎尉世職(承襲詳見世職表)
楊發育
楊發育漢軍鑲黃旗人乾隆二十九年由候補筆
帖式授鑾儀衛整儀尉陞雲麾使擢陜西宜君營
恭將隨征金川三十九年七月擊賊於達爾圖陣
亡
賞卹如例
恩賜其子魁寳為守偹
范宜申
范宜申漢軍鑲黃旗人乾隆三十年由閒散授鑾
儀衛整儀尉陞湖南撫標中軍守偹隨征金川前
後攻克當噶赤耳丹思等處功列超等擢湖南撫
標右營都司陞湖廣提標遊擊四十年五月進攻
宜喜在事奮勉
賞戴花翎尋擊賊於額爾替陣亡
賞卹如例
恩蔭其子廣和為守偹
瑚登秀
瑚登秀漢軍正黃旗人由驍騎校委署閒散章京
雍正十年隨靖邊大將軍内大臣公傅爾丹征凖
噶爾七月至烏孫珠爾與賊力戰陣亡
恩賜雲騎尉世職(承襲詳見世職表)
五雲漢
五雲漢正白旗漢軍由領催部委防禦駐防右衞
雍正九年六月隨靖邊大將軍公傅爾丹征凖噶
爾遇賊於和通胡爾哈諾爾地方力戰陣亡
賞卹如例
董濚
董濚漢軍正白旗人乾隆三十三年由鑾儀衛雲
麾使兼佐領補授四川達州營遊擊三十六年隨
征金川由木坪一路進兵攻克達圍碉一座石卡
五十餘生擒賊番數十又攻克木爾等寨獲器械
牲畜甚衆復攻斯當安南梁賊敗追至日耳克之
三十七年攻克資哩奮勇立功部議給劄優叙是
年十月擊賊於木蘭壩病歿
賞卹如例
恩賜其子德楞額為監生
李九齡
李九齡漢軍正白旗人姓李氏乾隆三十二年由
鑾儀衛整儀尉授湖北鄖陽協右營守偹調湖南
永綏協左營守偹三十七年隨征金川三十八年
六月帶兵前往美諾堵禦乘夜擊賊屡有斬獲得
功牌二
賞戴花翎是月擊賊於思底陣亡
賞卹如例
恩賜其子多福為衛千總
珠蘭泰
珠蘭泰漢軍正白旗人姓石氏乾隆十九年由官
學生補鑾儀衞整儀尉陞治儀正兼公中佐領歷
雲麾使授陜西西安城守營參將三十七年隨征
金川三十八年六月擊賊於木果木陣亡
賞卹如例
恩賜其子海常為守偹
韓慶春
韓慶春漢軍正白旗人乾隆九年由武生授鑾儀
衛整儀尉陞治儀正二十六年授江南安慶城守
營都司擢陜西興漢鎮左營遊擊三十七年隨征
金川進攻龍燈猛固美諾占固等處功列超等三
十八年六月擊賊於木果木陣亡
賞卹如例
恩賜其子世榮為守偹
袁尚仁
袁尚仁漢軍正白旗人由領催駐防西安乾隆二
十年隨征烏魯木齊二十三年隨征阿克素有功
三十八年隨征金川三十九年補驍騎校四十三
年擢防禦四十六年陞陜西河州鎮起臺堡守偹
值撒拉爾逆回肆擾派守州城遇賊被害
賞卹如陣亡例减半
恩廕把總
吳嗣昌
吳嗣昌漢軍正紅旗人由拔貢生任廣西臨桂縣
縣丞乾隆五年逆苖吳金銀擾亂随知縣倪國正
往撫被執不屈同時被害
賜衛經歷
恩廕一子入監附祀倪國正祠
王滇
王滇漢軍正紅旗人乾隆三十年由馬兵補鑾儀
衛整儀尉三十一年陞治儀正三十三年授陜西
邠州營都司三十七年隨征金川補提標右營遊
擊三十八年六月擊賊於木果木陣亡
賞卹如例
恩賜其子順恩為守偹
王履端
王履端漢軍正紅旗人乾隆二十六年由拜唐阿
補鑾儀衛整儀尉二十八年陞治儀正三十年授
江南夀春鎮左營都司三十六年擢湖北竹谿營
遊擊三十八年隨征金川三十九年進攻達扎克
甲得古各山梁所至奮勇功列超等四十年正月
抵促浸河病歿
賞卹如陣亡例
恩廕監生
劉輝祖
劉輝祖漢軍鑲白旗人由乾隆二十六年武進士
授藍翎侍衛三十一年授四川永寧協左營都司
三十四年解送軍需馬匹赴滇議叙軍功加一級
三十六年十一月隨征金川進攻西山梁喇嘛寺
等處又由東山梁渡河攻噶啞等處三十七年三
月攻阿仰達烏等處得
旨優叙推陞福建建寧鎮中營遊擊七月由墨壟溝進
攻甲爾木十一月克獲布拉呢得斯紐寨里日寨
十二月抵美諾隨大軍由占固八卦碉追擒小金
酋僧格桑調補陜西延綏鎮黃甫營遊擊三十八
年正月由當噶拉進攻金川五月陞授陽平關參
將六月賊撲三敵營輝祖督兵奮擊殱賊三百餘
頭帶石傷
賞戴花翎旋陞湖南長沙協副將十二月陞署甘肅寧
夏鎮總兵三十九年正月進攻思底博堵乘皮船
渡河克獲山梁木城二座三月由沈角山梁捉獲
般達爾古水卡四十年七月在絨布寨軍營病歿
賞卹照陣亡例减半
詔列次五十功臣圖像紫光閣贊曰駐當噶拉搤賊咽
喉賊悉全力屢犯不休褁傷力戰殺賊三百南路
功最病亡足惜
恩賜其子德陞以巡捕營千總用
珠敦
珠敦漢軍正藍旗人姓趙氏乾隆四十三年由文
生員補鑾儀衛整儀尉四十五年擢治儀正四十
八年擢廣西左江鎮標右營都司五十三年隨征
安南
賞戴藍翎五十四年正月於黎城西門外東路顯南地
方擊賊陣歿
賞卹如例
恩賜恩騎尉世職(承襲詳見世職表)
常明
常明漢軍鑲藍旗人由生員雍正四年補授通政
司八品筆帖式乾隆十三年陞授四川雅州府通
判抵任後即奉差赴藏十五年十月十三日逆黨
羅卜藏扎什等縱火焚署常明率領兵民禦賊力
護庫餉中流矢歿於軍
賞卹如例
董邦竒
董邦竒漢軍鑲藍旗人任防禦乾隆二十年出征
回部得三等功牌一三十八年隨征金川得頭等
功牌一四十年十一月擊賊於科布曲陣亡
賞卹如例
恩賜雲騎尉世職(承襲詳見世職表)
尚維昇
尚維昇漢軍鑲藍旗人乾隆三十七年由世家子
弟補鑾儀衛整儀尉三十八年陞授治儀正四十
一年陞授雲麾使四十四年授兩廣督標前營恭
將四十五年委署廣州協副將四十六年委署羅
定協副將四十八年補三江口協副將四十九年
十二月委署廣東右翼鎮總兵官印務五十二年
奉
旨補授廣西左江鎮總兵五十三年十月帶兵出征安
南戰於富良江有功
恩賞花翎五十四年正月于市球江同許世亨擊賊陣
亡
賞卹如例
賜諡直烈特
旨賞三等輕車都尉世職(承襲詳見世職表)
欽定八旗通志卷二百三十一
