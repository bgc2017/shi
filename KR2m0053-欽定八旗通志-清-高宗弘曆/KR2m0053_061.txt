欽定四庫全書
欽定八旗通志卷四十七
職官志六
職官(八旗都統器前鋒統領營護軍統領鎗步軍統領火營健銳三旗虎營)
(盛京將軍等官)
八旗都統
都統滿洲各一人蒙古各一人漢軍各一人(從一品)
副都統滿洲各二人蒙古各二人漢軍各二人(正二)
(品)
(太祖國初削平諸部歸附日衆人為一牛彔每牛彔設一高皇帝辛丑年始編三百)
(額真乙夘年設八旗每三百人設一牛彔額真五牛彔設一甲喇額真五甲喇設一固山額真每固)
(山額真設左右梅勒額真二人以佐之天聰八年改梅勒額真以下為章京惟固山額真如故其隨)
(固山額真行營馬兵定為阿禮哈超哈是為驍騎營之始九年分設蒙古八旗崇德七年定設漢軍)
(八旗順治十六年鑄給八旗都統二十四印十七年定制固山額真漢字稱為都統梅勒章京漢字)
(稱為副都統雍正元年改八旗都統印漢文固山額真字為固山按班漢名如舊)
八旗驍騎參領滿洲各五人蒙古各二人漢軍各
五人(正三品)
八旗副驍騎參領滿洲各五人蒙古各二人漢軍
各五人(正四品)
(天聰八年制管甲喇者即為甲喇章京順治八年定甲喇章京漢字稱為參領滿字如舊康熙三十)
(四年每甲喇增置委署參領一人於世爵佐領等員内選用雍正元年改為副參領七年又增置左)
(右司掌關防參領旗各二人十三年省)
八旗佐領滿洲六百八十一人蒙古二百有四人漢
軍二百六十七人(正四品)
驍騎校每佐領下一人(正六品)
(天命元年始編置滿洲牛彔八年增編蒙古牛彔天聰四年增編漢軍牛彔八年制管牛)
(彔者即為牛彔章京順治十七年定牛彔章京漢字稱為佐領分得撥什庫漢字稱為驍)
(騎校滿文如舊)
印務參領滿洲各二人蒙古各一人漢軍各二人
(於本旗參領内選充)
印務章京滿洲各八人蒙古各四人漢軍各六人
(於佐領驍騎校世職内選充)
印務筆帖式滿洲各八人蒙古各四人漢軍各六人
(於監生甲兵内選充)
隨印外郎滿洲各一人蒙古各二人漢軍各一人
(於漢軍官學生内考充雍正七年每旗設左右司掌關防參領章京及司務等員十三年俱省改設)
(印務參領章京筆帖式員額乾隆元年定)
(謹按今制八旗有值年公署歲列都統副都統銜名奏請)
(簡派掌八旗會理之事選左右翼官校之賢能者分治之領催驍騎掌書鈔各舉職以從其長課事考成)
(聞所歲終則會已結未結之事彙疏以旗以應陞註冊屬之稱職者於每歲更代月咨本)
(立法最為詳備謹附識於此)
前鋒統領
前鋒統領左右翼各一人(正二品)
(天聰八年定巴雅喇營前哨兵為噶布什賢超哈順治十七年定噶布什賢噶拉衣按班漢字稱為)
(前鋒統領每翼各設一人以總其事或以王公大臣兼領)
前鋒參領左右翼各八人(正三品)
前鋒侍衛左右翼各八人(正四品)
委署前鋒侍衛左右翼各四人(給五品冠帶)
(以前鋒校或親軍校選委)
前鋒校左右翼各四十八人(從六品)
(國初設噶布什賢章京順治十七年定為前鋒參領並置前鋒侍衛前鋒校等員額乾隆十七年增置)
(委置前鋒侍衛旗各一人前鋒軍八旗滿洲蒙古每佐領各二人分其半以兼習鳥鎗設之什長隊)
(長以時訓練而黜陟之)
委署前鋒校左右翼各四人
(乾隆十七年後添設即在藍翎長内兼充)
隨印協理事務前鋒參領左右翼各一人
隨印協理事務前鋒侍衛左右翼各一人
隨印前鋒校左右翼各二人
藍翎長左右翼各二十四人
委署藍翎長左右翼各四人
隨印筆帖式左右翼各二人
(凡前鋒營各官皆滿洲蒙古兼用隨印參領侍衛及前鋒校俱雍正三年定筆帖式初制每翼各一)
(人康熙四十六年省雍正三年復增置)
護軍統領
護軍統領每旗各一人(正二品)
(國初設巴雅喇營統以巴雅喇纛章京順治十七年定漢字稱為護軍統領設員額如今制)
護軍參領每旗十四人(正三品)
内司鑰長每旗各一人
署司鑰長每旗各一人
(内司鑰長署司鑰長俱以前鋒參領護軍參領遴選除授)
副護軍參領每旗十四人(初置五品雍正十二年定為正四品)
委署護軍參領每旗各七人(給五品冠帶)
(以護軍校選委)
護軍校滿洲蒙古每佐領各一人(從六品)
(國初設巴雅喇營甲喇章京順治十七年定漢字稱為護軍參領又設署護軍參領雍正元年改為副)
(護軍參領乾隆十七年復增設委署護軍參領員額護軍八旗滿洲蒙古每佐領各十七人及十六)
(人不等)
委署護軍校每旗各七人
(乾隆十七年設二十八年撤入善撲營一缺)
隨印協理事務護軍參領每旗各一人
隨印協理事務副護軍參領每旗各一人
隨印護軍校每旗各二人
隨印筆帖式每旗各二人
門筆帖式鑲黃正黃正白三旗各十人
(隨印參領副參領及護軍校俱雍正三年定以本員兼充無專員筆帖式初制每旗各一人康熙四)
(十六年省雍正三年復增置門筆帖式初制未設後增置内委署主事一員額外主事二員皆予六)
(品頂帶均係兼充)
圓明園八旗護軍營總統無定員
(禁雍正二年始置於所選苑周圍建營房八)
(京中八旗官軍分地駐劄專司宿直以王公大臣統轄營務焉)
營總護軍參領每旗各一人(正三品)
副護軍參領每旗各二人(初置五品雍正十年陞為正四品)
署副護軍參領每旗各四人(初制六品雍正十年陞為正五品)
護軍校每旗各八人(從六品)
副護軍校每旗各八人(給冠帶仍食月餉)
(營總副參領署副參領俱雍正三年置參領雍正十年置護軍校初置八十人雍正十年增置三十)
(二人乾隆十二年又增十六人副護軍校雍正七年置初定七十二人十年增置四十人乾隆十二)
(年又增十六人)
隨印協領事務營總二人
隨印協理事務護軍參領二人
隨印護軍校四人
隨印筆帖式八人
(乾隆十六年置)
御前嚮導總統無定員
(以前鋒統領護軍統領八旗副都統兼任)
嚮導處參領四人
侍衛四人
前鋒校六人
護軍校六人
(皆於前鋒護軍營内選用)
(謹案嚮導處雖無專設之員非定有常額者可比然翊衛)
(歸途責任綦重今以其隨時内謹附載於後簡任者皆在前鋒護軍營官)
步軍統領
提督九門巡捕五營步軍統領滿洲一人(正二品)
(初置九門步軍巡捕三營皆領於兵部職方司以漢人主事一員專司政令康熙十三年始改設提)
(特簡八督九門步軍統領一員年以巡捕三營併隸於步旗大臣綜理其事三十)
(軍統領乾隆四十六年以所轄三營地方遼闊增為巡捕五營舊設有協理步軍統領衙門刑名事)
(務部臣一人乾隆四十三年省如步軍統領有以都統副都統等官簡放者該部聲明請)
(旨簡派其由侍郎簡放者即不必復派協理之員近制以親信王公大臣兼任)
左右翼步軍翼尉每旗各一人(正三品)
八旗步軍協尉每旗滿洲一人蒙古一人漢軍一
人(正四品)
步軍副尉每旗滿洲一人蒙古一人漢軍一人(正五)
(品)
捕盗步軍校每旗滿洲三人蒙古一人漢軍一人
步軍校每旗滿洲二十一人蒙古八人漢軍八人
(正五品)
委署步軍校每旗滿洲五人蒙古二人漢軍二人
(翼尉本名總尉康熙十三年置協尉本名副尉順治五年置副尉本名參尉雍正四年置乾隆十九)
(年俱改今名步軍校亦順治中置捕盗步軍校委署步軍校俱康熙三十四年置)
步軍統領衙門員外郎滿洲二人
主事滿洲二人
司務滿洲一人
筆帖式滿洲十二人
(員外郎初置一人康熙六十一年增一人司務雍正十三年置筆帖式初置四人康熙三十年增四)
(人雍正十三年又增四人)
城門領滿洲十八人漢軍七人(正四品)
城門吏滿洲十八人漢軍七人(正七品)
門千總漢軍三十二人(從六品)
(城門領初名城門尉城門吏初名城門校乾隆十九年俱改今名其員額内城每門各二人外城每)
(門各一人門千總初為指揮千戶順治四年改置内外城每門各二人)
信礮總管滿洲一人(正四品)
司信礮官漢軍各一人(正五品)
(初順治十年始定制信礮五于白塔山及内九門各置信礮五設信礮官漢軍左右翼各二人以司)
(其事雍正二年改定員額如今制乾隆八年定歸於步軍統領管轄又)
(紫禁城内西筩子河舊制置步軍校二人以偹緊急差𫝊乾隆四十八年增置協尉一員移駐造辧處)
(外圍地方焉)
火器營
火器營總統六人
(以王公或領侍衛内大臣都統前鋒統領護軍統領兼任初康熙三十年始置火器營設鳥鎗護軍)
(每人各給鳥鎗一八旗各給子母礮五專司練習火器以王公大臣兼領無定員雍正年間始定置)
(六人)
火器營左右翼翼長各一人(正三品)
八旗掌關防營總每旗各一人(正三品)
(委署翼長二人在内)
鳥鎗護軍參領每旗各一人(正三品)
副鳥鎗護軍參領每旗各二人(正四品)
兼管礮位每旗各一人
委署鳥鎗護軍參領每旗各四人
五品頂帶花翎委署鳥鎗參領十人
(於鳥鎗護軍校内選用仍食原餉)
鳥鎗護軍校每旗二十八人
筆帖式每旗各二人
(營總乾隆二十九年置鳥鎗護軍參領初設十六人均以旗員兼任雍正三年省察哈爾八旗護軍)
(參領改入火噐營定為專設之缺乾隆二十九年省八人又初制有鳥鎗驍騎參領二十四人鳥鎗)
(驍騎校一百十二人乾隆三十五年省驍騎參領以驍騎校額併入護軍校内即以副護軍參領兼)
(管礮位及委署護軍參領皆如今額又有鳥鎗藍翎長每旗二十八人八旗滿洲蒙古每佐領下鳥)
(鎗護軍六人筆帖式於護軍内選用仍食原餉)
健銳營
健銳營總統無定員
(以王公大臣兼任乾隆十四年于八旗前鋒護軍内簡雲梯精卒千人從征金川及功成凱旋因)
(命以其衆特立為健銳雲梯營於香山實勝寺傍建屋以居之其官屬皆設為定額而以王公大臣兼理)
(旨特營務有缺則請簡焉)
健銳營左右翼翼長各一人(正三品)
委署左右翼翼長各一人(正三品)
(乾隆三十五年置)
八旗前鋒參領每旗各一人(正三品)
副前鋒參領每旗各二人(正四品)
(乾隆十五年初置八人二十九年增置八人)
委署前鋒參領每旗各四人
(即於前鋒校内選委乾隆十九年初置十六人二十九年增置八人五十年又增置八人)
前鋒校共一百人(從六品)
(乾隆十五年初置五十人二十九年增置二十四人三十三年又增置二十六人)
副前鋒校共四十人
(即於前鋒内選用)
藍翎長共一百人
(乾隆十五年初置五十人三十九年增置五十人)
筆帖式八人
(即于前鋒内選用仍食原餉乾隆十五年初置四人三十八年增置四人)
(謹案翼領等官俱乾隆十四年置委署前鋒參領副前鋒校俱十八年增置又前鋒千人委署前鋒)
(千人)
三旗虎鎗營
虎鎗營總統一人
(以公侯領侍衛内大臣兼任)
三旗總領各二人
(以内大臣都統前鋒統領護軍統領副都統侍衛簡用)
虎鎗長每旗各七人
虎鎗副每旗各七人
(均於虎鎗人内選用)
筆帖式三人(七品虚銜仍食原餉)
委署筆帖式三人
(初康熙二十三年黑龍江將軍進精騎射善殺虎新滿洲四十人至京分隸上三旗始置虎鎗營設)
(官以領之三旗虎鎗人共六百人於侍衛參領親軍校親軍前鋒校前鋒護軍校護軍驍騎校驍騎)
(領催及閒散人内選用初制設三百六十人雍正元年增置每旗各八十人内虎鎗人四百八十人)
(學習虎鎗人一百二十人虎鎗總統總領馬褂以黃色鎗長以紅色虎鎗人以白色衿均鑲以青乾)
(隆三年始鑄給關防焉)
盛京將軍等官
盛京將軍一人(從一品)
副都統三人
(世祖章順治元年燕京以内太臣一員副都統二員及每皇帝定都)
(盛旗駐防章京留守臣為昂邦章京給鎮守總管印京三年改駐防大)
(康熙元年改為鎮守遼東等處將軍四年改鎮守奉天等處將軍乾隆十二年改奉天將軍為鎮守)
(盛京等處將軍其副都統二員雍正五年以一員移駐錦州府又增置熊岳副都統一員)
盛京等處駐防城守尉八人
協領十七人
佐領一百二十七人
防禦九十四人
驍騎校一百九十八人
通事官二人
(盛凡駐防之地自將軍所治外其所屬各城曰京)
(興京曰撫順曰遼陽曰海城曰蓋州曰開元曰鐵嶺曰復州曰寧海曰旅順水師營曰岫巖城曰鳳凰)
(城曰錦州府曰熊岳曰小凌河曰寧遠曰中前所曰中後所曰廣寧曰巨流河曰白旗堡曰小黑山)
(曰閭陽驛曰義州邊門十六曰威遠堡曰英峩門曰鹻厰曰旺清曰靉河以上俱屬)
(盛京兵部而將軍兼統之曰法庫曰松嶺子曰新臺曰梨樹溝曰白石嘴曰明水塘曰彰武臺曰清河)
(曰白土厰曰九關臺以上俱將軍所屬皆設兵駐守置城守尉協領佐領防禦等官各視兵數多寡)
(定額有差以掌巡防稽察之事又有委官一百人皆以七品冠帶食領催前鋒錢糧乾隆二十七年)
(置)
盛京將軍衙門主事一人
筆帖式十一人
各處駐防衙門筆帖式十八人
吉林將軍一人
副都統五人
(順治十年始設按班章京於寕古塔以鎮其地康熙元年改按班章京為鎮守寕古塔等處將軍十)
(五年以寕古塔將軍移駐吉林乾隆二十二年改為吉林將軍吉林副都統康熙十五年置三十一)
(年移駐伯都訥雍正三年復置寕古塔副都統順治十年置伯都訥副都統康熙三十一年自吉林)
(移駐三姓副都統雍正十年置阿勒楚喀副都統乾隆二十一年置又初置有拉林副都統一員乾)
(隆三十四年省)
協領十九人
參領一人
佐領一百二十三人
防禦七十八人
驍騎校一百二十四人
管水手四品官二人
五品官二人
六品官二人
(凡吉林駐防之地自將軍所治外其所屬各處曰寕古塔曰伯都訥曰三姓曰阿勒楚喀曰拉林曰)
(打牲烏喇曰依屯曰鄂謨赫索囉四邊門曰巴延鄂佛囉曰依屯曰克爾素曰布爾圖庫蘇巴爾漢)
(皆設兵駐守置協領參領佐領防禦等員各視兵數多寡定額有差)
吉林理事同知一人
獄官一人
將軍衙門主事一人
筆帖式十二人
伯都訥副都統衙門委署主事一人
各處駐防衙門筆帖式三十二人
管各處臺站筆帖式三十八人
管倉筆帖式二人
倉官六人
助教二人
(雍正四年設永吉州於吉林長寕縣於伯都訥置知州知縣吏目典史等官俱屬奉天府乾隆元年)
(省長寕縣并入永吉州十二年罷永吉州改設吉林理事同知隸於吉林將軍焉)
黑龍江將軍一人
副都統三人
(康熙二十二年始置黑龍江將軍及副都統二十九年移黑龍江將軍駐墨爾根三十八年復駐齊)
(齊哈爾城齊齊哈爾副都統康熙三十七年自墨爾根移置墨爾根副都統康熙四十九年置黑龍)
(江副都統康熙二十二年置)
黑龍江等處駐防副都統銜總管一人
城守尉一人
協領十六人
總管九人
參領一人
副總管二十五人
佐領二百三十四人
防禦二十四人
驍騎校二百三十九人
護軍校二人
管水手四品官四人
五品官二人
六品官四人
管造船四品官一人
五品官一人
六品官一人
(凡黑龍江駐防之地自將軍所治齊齊哈爾外其所屬各處曰墨爾根與黑龍江齊齊哈爾各置水)
(師營曰呼倫布雨爾曰呼蘭城曰布特哈曰博爾多皆設兵駐守&KR1842;邊卡倫四十有六皆遣官率兵)
(防戍置城守尉總管副總管協領參領佐領防禦等官各視兵數之多寡定額有差)
黑龍江將軍衙門主事一人
理刑主事一人
銀庫主事一人
筆帖式十二人
各處駐防衙門筆帖式三十七人
管臺站筆帖式二十二人
臺站六品官二人
管倉七品官四人
管倉筆帖式八人
管官屯七品官四人
(雍正四年於黑龍江置泰寕縣知縣七年省凡旗民獄訟之事改設理刑主事治之)
欽定八旗通志卷四十七
