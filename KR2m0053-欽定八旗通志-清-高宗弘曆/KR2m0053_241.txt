欽定四庫全書
欽定八旗通志卷二百二十七
人物志一百七
忠義𫝊十九(蒙古八旗四四十五人雍正年中共)
常禄
常禄蒙古鑲黃旗人姓博爾濟吉特氏多鐸和之
曾孫也多鐸和以戰功授一等輕車都尉卒子石
達襲卒子佳良襲卒子常禄降襲騎都尉又一雲
騎尉尋管佐領事累遷至副都統雍正七年由北
路出兵九年遇賊於和通胡爾哈諾爾常禄戰歿
恩賜騎都尉世職(承襲詳見世職表)
巴圖
巴圖蒙古鑲黃旗人姓烏珠庫特氏世居努圖克
喀爾喀地方任驍騎校雍正九年隨靖邊大將軍
内大臣公傅爾丹由北路進兵征凖噶爾六月至
和通胡爾哈諾爾與賊力戰陣亡
恩賜雲騎尉世職(承襲詳見世職表)
恭格
恭格蒙古鑲黃旗人任驍騎校雍正九年隨靖邊
大將軍内大臣公傅爾丹由北路進兵征凖噶爾
與賊力戰陣亡
恩賜雲騎尉世職(承襲詳見世職表)
達爾查
達爾查蒙古鑲黃旗人由親軍委署護軍校駐防
察哈爾於雍正九年六月隨副都統常禄出征凖
噶爾在和通胡爾哈諾爾地方擊賊力戰陣亡
賞䘏如例
阿必達
阿必達蒙古鑲黃旗人由護軍校駐防察哈爾雍
正九年六月隨副都統常禄出征凖噶爾在和通
胡爾哈諾爾擊賊力戰陣亡
賞䘏如例
吻卓拜
吻卓拜蒙古鑲黃旗人任護軍校駐防察哈爾雍
正元年奮威將軍公岳鍾琪調征羅卜蔵丹津九
月隨都統武格擊賊於鄭海堡力戰陣亡
賞䘏如例
碩岱
碩岱蒙古鑲黃旗人姓巴岳特氏世居克西克騰
地方雍正九年以護軍參領隨靖邊大將軍内大
臣公傅爾丹由北路進剿凖噶爾於和通胡爾哈
諾爾擊賊力戰陣亡
恩賜雲騎尉世職(承襲詳見世職表)
額爾必哈
額爾必哈蒙古正黃旗人姓吴郎罕氏世居巴林
地方任護軍校雍正九年隨靖邊大將軍内大臣
公傅爾丹由北路進兵征凖噶爾六月至和通胡
爾哈諾爾與賊力戰陣亡
恩賜雲騎尉世職(承襲詳見世職表)
西喇爾代
西喇爾代蒙古正黃旗人姓噶起特氏世居喀喇
沁地方襲職雲騎尉任佐領兼副參領雍正九年
從靖邊大將軍公傅爾丹由北路征凖噶爾六月
至和通胡爾哈諾爾奮勇决戰道遇伏賊隘不能
前力盡殁于陣十年
恩賜騎都尉世職(承襲詳見世職表)
阿木古朗
阿木古朗蒙古正白旗人官輕車都尉兼佐領署
參領雍正九年六月隨靖邊將軍公傅爾丹征凖
噶爾至和通胡爾哈諾爾遇賊戰殁
賞䘏如例
積蘭泰
積蘭泰蒙古正白旗人姓西爾都特氏世居沙塔
拉道里莽海地方任護軍校雍正九年隨靖邊大
將軍内大臣公傅爾丹由北路進兵征凖噶爾六
月至和通胡爾哈諾爾與賊力戰陣亡
恩賜雲騎尉世職(承襲詳見世職表)
白達色
白達色蒙古正白旗人姓和色爾氏世居察哈爾
地方任護軍校雍正九年隨靖邊大將軍内大臣
公傅爾丹由北路進兵征凖噶爾六月至和通胡
爾哈諾爾與賊力戰陣亡
恩賜雲騎尉世職(承襲詳見世職表)
六十一
六十一蒙古正白旗人任驍騎校於雍正九年派
隨大兵征凖噶爾至和通胡爾哈諾爾與賊力戰
殁
恩賜雲騎尉世職(承襲詳見世職表)
六十五
六十五蒙古正白旗人姓巴雅爾齊氏世居阿納
課爾親地方任驍騎校雍正九年隨靖邊大將軍
公傅爾丹由北路出征凖噶爾在敦胡立哈諾爾
等處與賊力戰陣亡
恩賜雲騎尉世職(承襲詳見世職表)
大碩色
大碩色蒙古正白旗人由護軍署護軍校雍正十
年隨靖邊將軍公傅爾丹征凖噶爾至烏孫珠爾
擊賊陣亡
賞䘏如例
眀泰
眀泰蒙古正紅旗人護軍署護軍校雍正七年隨
靖邊將軍公傅爾丹征凖噶爾九年六月至和通
胡爾哈諾爾遇賊戰殁
賞䘏如例
八十一
八十一蒙古正紅旗人姓巴林氏世居喀爾喀地
方任驍騎校駐防寧夏雍正九年隨靖邊大將軍
卓鼐出征十年正月二十三日至哈爾巴烏蘭與
賊力戰陣亡
恩賜雲騎尉世職(承襲詳見世職表)
尹吉那
尹吉那蒙古正紅旗人任雲騎尉兼驍騎校署前
鋒參領雍正十年從靖邊將軍公傅爾丹征凖噶
爾至烏孫珠爾擊賊陣亡
賞䘏如例
巴爾虎岱
巴爾虎岱蒙古鑲白旗人姓查甘他塔爾氏世居
哈拉斯地方駐防右衛委署防禦雍正九年隨靖
邊大將軍内大臣公傅爾丹由北路進兵征凖噶
爾六月至和通胡爾哈諾爾與賊力戰陣亡
恩賜雲騎尉世職(承襲詳見世職表)
赫達塞
赫達塞蒙古鑲白旗人任驍騎校雍正九年從靖
邊將軍公傅爾丹征凖噶爾至和通胡爾哈諾爾
力戰陣亡
恩賜雲騎尉世職(承襲詳見世職表)
七十三
七十三蒙古鑲白旗人姓得忒可兒卓忒氏世居
盛京錦州府駐防寧夏雍正九年以驍騎校隨靖邊
大將軍内大臣公傅爾丹由北路進剿凖噶爾於
和通胡爾哈諾爾擊賊力戰陣亡
恩賜雲騎尉世職(承襲詳見世職表)
增受
增受蒙古鑲白旗人姓和果羅氏世居多永地方
任護軍校雍正九年隨靖邊大將軍内大臣公傅
爾丹由北路進兵征凖噶爾六月至和通胡爾哈
諾爾與賊力戰陣亡
恩賜雲騎尉世職(承襲詳見世職表)
五十
五十蒙古鑲白旗人姓和果羅氏世居多永地方
雍正九年以護軍參領隨靖邊大將軍内大臣公
傅爾丹由北路進剿凖噶爾於和通胡爾哈諾爾
擊賊力戰陣亡
恩賜雲騎尉世職(承襲詳見世職表)
旺初克
旺初克蒙古鑲白旗人署護軍校雍正十年七月
隨靖邊將軍公傅爾丹征凖噶爾至烏孫珠爾擊
賊陣亡
賞䘏如例
多爾吉
多爾吉蒙古鑲紅旗人姓哈卜齊特氏世居喀喇
沁地方雍正元年以筆帖式隨奮威將軍公岳鍾
琪征羅卜蔵丹津由松潘口出黃勝關剿熱當十
二部落有功乘勝深入賊執之遂遇害
恩賜主事
什燕寳
什燕寳蒙古鑲紅旗人姓西爾德特氏世居察哈
爾雍正七年以部委章京隨靖邊大將軍内大臣
公傅爾丹由北路進𠞰凖噶爾九年六月於和通
胡爾哈諾爾擊賊力戰陣亡
恩賜雲騎尉世職(承襲詳見世職表)
舍利保
舍利保蒙古鑲紅旗人姓卓特氏世居查哈爾科
爾沁地方任護軍校雍正七年隨靖邊大將軍内
大臣公傅爾丹由北路進𠞰凖噶爾九年六月至
和通胡爾哈諾爾與賊力戰陣亡
恩賜騎都尉世職(承襲詳見世職表)
阿爾瑪
阿爾瑪蒙古鑲紅旗人姓烏楚各特氏世居喀喇
沁地方任員外郎雍正九年隨靖邊大將軍内大
臣公傅爾丹由北路進兵征凖噶爾六月至和通
胡爾哈諾爾與賊力戰陣亡
恩賜雲騎尉世職(承襲詳見世職表)
納思圖
納思圖蒙古鑲紅旗人前鋒翎長署護軍校雍正
七年隨靖邊將軍公傅爾丹征凖噶爾九年六月
至和通胡爾哈諾爾遇賊力戰陣亡
賞䘏如例
素珠克圖
素珠克圖蒙古鑲紅旗人署護軍校雍正七年從
靖邊將軍公傅爾丹征凖噶爾九年六月在和通
胡爾哈諾爾遇賊力戰陣亡
賞䘏如例
博楞泰
博楞泰蒙古鑲紅旗人署護軍校雍正十年七月
隨靖邊將軍公傅爾丹征凖噶爾至烏孫珠爾擊
賊殁於陣
賞䘏如例
都思嘎爾
都思嘎爾蒙古正藍旗人姓哈爾圖特氏世居巴
烟納爾地方任二等侍衛兼雲騎尉駐防察哈爾
雍正九年從副都統常禄征凖噶爾六月至和通
胡爾哈諾爾猝遇伏賊奮身力戰䧟陣不屈死之
賞䘏如例
丹巴
丹巴蒙古正藍旗人署護軍校雍正七年隨靖邊
將軍公傅爾丹征凖噶爾九年六月至和通胡爾
哈諾爾遇賊戰殁
賞䘏如例
湖拉
湖拉蒙古正藍旗人姓喀爾綽特氏世居巴烟納
爾地方由護軍校部委防禦駐防察哈爾于雍正
九年九月二十六日隨副都統常禄出征凖噶爾
在哈爾巴烏蘭地方力戰陣亡
賞䘏如例
雅圖
雅圖蒙古正藍旗人姓吴蘭得格壘氏世居阿蘇
特地方任護軍參領兼佐領雍正七年充車騎營
隊長從靖邊大將軍公傅爾丹由北路征凖噶爾
九年六月至和通胡爾哈諾爾猝遇伏賊抵戰力
盡殁於陣
恩賜雲騎尉世職(承襲詳見世職表)
靠山
靠山蒙古正藍旗人姓務爾魯特氏世居哈爾太
任驍騎校於雍正七年隨靖邊大將軍公傅爾丹
征凖噶爾九年六月至和通胡爾哈諾爾地方與
賊力戰陣亡
恩賜雲騎尉世職(承襲詳見世職表)
扎爾六洼
扎爾六洼蒙古正藍旗人姓努特氏世居敖漢地
方任三等輕車都尉雍正七年隨靖邊大將軍内
大臣公傅爾丹征凖噶爾十年七月至烏孫珠爾
遇賊力戰陣亡
恩賜雲騎尉改二等輕車都尉世職(承襲詳見世職表)
伊馬竒
伊馬竒蒙古正藍旗人任副護軍校雍正十年七
月隨靖邊將軍公傅爾丹征凖噶爾至烏孫珠爾
擊賊陣亡
賞䘏如例
諾爾布
諾爾布蒙古正藍旗人任護軍校雍正十年七月從
靖邊將軍公傅爾丹征凖噶爾戰於烏孫珠爾陣亡
賞䘏如例
花色
花色蒙古鑲藍旗人姓車莫忒氏世居察哈爾地
方由護軍校于雍正七年隨靖邊大將軍公傅爾
丹征凖噶爾九年六月至和通胡爾哈諾爾地方
與賊力戰陣亡
賞䘏如例
班第
班第蒙古鑲藍旗人姓博爾濟錦氏世居喀爾勒
圖莫忒地方初由侍衛兼佐領於雍正九年六月
隨靖邊大將軍公傅爾丹前往北路出征凖噶爾
至和通胡爾哈諾爾地方與賊力戰陣亡
賞䘏如例
常平
常平蒙古鑲藍旗人護軍委署護軍校雍正七年
隨靖邊將軍公傅爾丹征凖噶爾九年六月二十
八日在和通胡爾哈諾爾擊賊力戰陣亡
賞䘏如例
五十九
五十九蒙古鑲藍旗人任護軍校雍正七年隨靖
邊將軍公傅爾丹征凖噶爾九年六月在和通胡
爾哈諾爾擊賊陣亡
賞䘏如例
滿達
滿達蒙古鑲藍旗人任護軍校雍正七年從靖邊
將軍公傅爾丹征凖噶爾九年六月在和通胡爾
哈諾爾力戰陣亡
賞䘏如例
薩哈連
薩哈連蒙古鑲藍旗人任副驍騎校雍正十年隨靖邊
將軍公傅爾丹征凖噶爾至烏孫珠爾擊賊陣亡
賞䘏如例
欽定八旗通志卷二百二十七
