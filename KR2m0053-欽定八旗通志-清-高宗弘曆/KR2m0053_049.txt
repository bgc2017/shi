欽定八旗通志卷三十五
兵制志四
八旗駐防兵制(盛京山東)(吉林山西)(黑龍江江直隸浙河南南)
(江肅)(福建等廣東防湖廣伊犁處駐)(四川)(陜西)(甘)
盛京
盛京將軍一人(駐劄駐盛京城統轄本城駐轄官兵及分城守尉四防守尉二兼轄熊)
(岳錦州駐防二)副都統一人滿洲協領八人蒙古協領一
人漢軍協領二人滿洲佐領八人伊徹滿洲佐領
二十三人蒙古佐領八人巴爾呼佐領三人漢軍
佐領二十四人滿洲防禦十人滿洲驍騎校八人
伊徹滿洲驍騎校二十三人蒙古驍騎校八人巴
爾呼驍騎校三人漢軍驍騎校二十四人主事一
人筆帖式十一人八旗滿洲蒙古巴爾呼漢軍領
催五百二十八名前鋒二百名驍騎四千五百五
十二名看守門倉庫軍校二十八名看守園寺兵
十八名步軍領催一百三十二名步軍一千五十
六名養育兵三百六十二名捕盜兵二十八名箭
匠六十一名鐵匠六十六名
興京城守尉一人(駐劄順興京城兼轄撫駐防一)滿洲防禦四人
驍騎校四人筆帖式一人八旗滿洲蒙古漢軍領
催六十四人驍騎四百十一名守倉庫兵十一名
鐵匠八名撫順滿洲防禦一人漢軍防禦三人(駐劄)
(撫順城)錫伯及左翼四旗漢軍領催十六名驍騎一
百十四名鐵匠二名鳳凰城城守尉一人(駐劄鳳凰城)
巴爾呼佐領一人滿洲防禦七人滿洲驍騎校七
人蒙古驍騎校一人巴爾呼驍騎校一人筆帖式
一人八旗滿洲蒙古巴爾呼漢軍領催六十二名
驍騎五百七十三名守倉兵八名鐵匠九名遼陽
城守尉一人(駐劄遼陽州)佐領一人滿洲防禦七人驍
騎校八人筆帖式一人八旗滿洲蒙古領催五十
四名驍騎三百九十五名守倉庫兵十一名鐵匠
九名開原城守尉一人(駐劄開原縣兼轄鐵嶺法庫邊門駐防二)伊徹
滿洲佐領一人巴爾呼佐領一人滿洲防禦六人
驍騎校七人伊徹漢洲驍騎校一人巴爾呼驍騎
校一人筆帖式一人八旗滿洲巴爾呼領催六十
八名驍騎七百八十七名守倉庫兵十名鐵匠九
名鐵嶺滿洲防禦一人漢軍防禦三人(駐劄鐵嶺縣)錫
伯及左翼四旗漢軍領催十六名驍騎一百八十
四名鐵匠二名法庫邊門滿洲防禦一人(駐劄開原縣西)
(北法庫邊門)領催三名驍騎三十七名台領催二名牛
莊防守尉一人(駐劄海城縣西牛莊城)滿洲防禦二人漢軍
防禦一人滿洲驍騎校四入筆帖式一人八旗滿
洲漢軍領催四十名驍騎三百三十七名鐵匠二
名廣寕防守尉一人(駐劄廣寕縣兼轄巨流河白旗堡小黑山閭陽驛彰武台)
(邊門駐防五)伊徹滿洲佐領三人滿洲防禦一人蒙古
防禦一人漢軍防禦一人滿洲驍騎校三人伊徹
滿洲驍騎校三人筆帖式一人八旗滿洲蒙古漢
軍領催四十八名驍騎三百五十二名守倉庫兵
十一名鐵匠五名巨流河滿洲佐領一人漢軍佐
領一人(駐劄廣寕縣東北巨流河)漢軍驍騎校二人滿洲漢軍
領催十六名驍騎一百八十四名鐵匠二名白旗
堡滿洲佐領一人漢軍佐領一人(駐劄廣寕縣東白旗堡)漢
軍驍騎校二人滿洲漢軍領催十六名驍騎一百
八十四名鐵匠二名小黑山滿洲佐領一人漢軍
佐領一人(駐劄廣寕縣束小黑山)漢軍驍騎校二人滿洲漢
軍領催十六名驍騎一百八十四名鐵匠二名閭
陽驛滿洲佐領一人漢軍佐領一人(駐劄廣寕縣西南閭陽驛)
漢軍驍騎校二人滿洲漢軍領催十六名驍騎一
百八十四名鐵匠二名彰武台邊門滿洲防禦一
人(駐劄廣寕縣北彰武台邊門)領催三名驍騎三十七名台領
催三名鳳凰城邊門滿洲防禦一人(駐劄鳳凰城西南邊門)
領催五名驍騎四十五名靉陽邊門滿洲防禦一
人(駐劄鳳凰城北靉陽邊門)驍騎校一人領催五名驍騎四十
五名鹻厰邊門滿洲防禦一人(駐劄厰興京北鹻邊門)驍騎
校一人領催五名驍騎四十五名汪清邊門滿洲
防禦一人(駐劄清興京東南汪邊門)驍騎校一人領催五名
驍騎四十五名英額邊門滿洲防禦一人(駐劄開原縣東)
(南英額邊門)領催五名驍騎四十五名威遠堡邊門滿
洲防禦一人(駐劄開原縣東北威遠堡邊門)領催五名驍騎校四
十五名
(謹案鳳凰城靉陽鹻厰汪清英額威遠堡各防禦均由)
(盛京兵部𣲖員充代是為邊門六處駐防兼隸盛京兵部管轄仍統屬于)
(盛京將軍)
熊岳副都統一人(駐劄盖平縣南熊岳城轄分駐城守尉三防守尉一水師營一)
滿洲協領一人巴爾呼佐領一人滿洲防禦七人
滿洲驍騎校八人巴爾呼驍騎校一人筆帖式二
人八旗滿洲蒙古巴爾呼領催七十八名驍騎八
百七十六名守倉兵八名鐵匠九名復州城守尉
一人(駐劄復州)巴爾呼佐領一人滿洲防禦七人滿洲
驍騎校八人巴爾呼驍騎校一人筆帖式一人八旗
滿洲蒙古巴爾呼領催六十二名驍騎五百三
十七名守倉兵八名鐵匠九名金州城守尉一人
(駐劄寕海縣)巴爾呼佐領一人漢軍佐領三人滿洲防
禦七人滿洲驍騎校八人巴爾呼驍騎校一人漢
軍驍騎校三人筆帖式一人八旗滿洲蒙古巴爾
呼漢軍領催八十名驍騎七百五十名守倉兵八
名鐵匠九名岫巖城守尉一人(駐劄盖平縣東岫巖城)巴爾
呼佐領一人滿洲防禦八人滿洲驍騎校八人巴
爾呼驍騎校一人筆帖式一人八旗滿洲蒙古巴
爾呼領催五十四名驍騎四百九十三名守倉兵
八名鐵匠九名盖州防守尉一人(駐劄盖平縣)滿洲防
禦三人滿洲驍騎校三人漢軍驍騎校一人筆帖
式一人八旗滿洲蒙古漢軍領催四十名驍騎三
百四十五名守倉兵十一名鐵匠二名旅順水師
營漢軍協領一人(駐劄寕海縣南旅順城)漢軍佐領二人防
禦四人驍騎校八人筆帖式一人漢軍水師領催
五十名水師兵四百五十名水手六十名
錦州副都統一人(駐劄錦州府轄分駐城守尉一佐領四防禦五)滿洲協
領一人滿洲佐領八人伊徹滿洲佐領四人滿洲
驍騎校八人伊徹滿洲驍騎校四人筆帖式三人
八旗滿洲領催驍騎共七百八十六名步兵一百
七十四名守倉兵十一名鐵匠十三名寧遠滿洲
佐領一人漢軍佐領一人(駐劄寕遠州)漢軍驍騎校二
人正白正紅二旗錫伯及漢軍領催十六名驍騎
一百八十四名鐵匠二名中前所滿洲佐領一人
漢軍佐領一人(駐劄寕遠州西南中前所)漢軍驍騎校二人鑲
藍正藍二旗錫伯及漢軍領催十六名驍騎一百
八十四名鐵匠二名中後所滿洲佐領一人漢軍
佐領一人(駐劄寕遠州西南中後所)漢軍驍騎校二人鑲白鑲
紅二旗錫伯及漢軍領催十六名驍騎一百八十
四名鐵匠二名小凌河滿洲佐領一人漢軍佐領
一人(駐劄錦縣東南小凌河)漢軍驍騎校二人鑲黃正黃二
旗錫伯及漢軍領催十六名驍騎一百八十四名
鐵匠二名明水塘邊門滿洲防禦一人(駐劄寕遠州西北明)
(水塘邊門)領催二名驍騎二十八名台領催一名白石
觜邊門滿洲防禦一人(駐劄寕遠州西北白石觜邊門)領催三名
驍騎三十七名台領催一名梨樹溝邊門滿洲防
禦一人(駐劄寕遠州西北梨樹溝邊門)領催二名驍騎二十八名
台領催一名新台邊門漢軍防禦一人(駐劄寕遠州西北新)
(台邊門)領催三名驍騎三十七名台領催二名松嶺
子邊門滿洲防禦一人(駐劄錦縣西北松嶺子邊門)領催三名
驍騎三十七名台領催二名義州城守尉二人(駐劄)
(義州兼轄九關台清河白土厰各邊門駐防三)滿洲佐領二人伊徹滿洲
佐領七人包衣佐領八人滿洲驍騎校二人伊徹
滿洲驍騎校七人包衣驍騎校六人筆帖式一人
八旗滿洲蒙古漢軍領催驍騎共九百六十七名
步兵二百十四名守倉兵十一名鐵匠十八名九
關台邊門滿洲防禦一人(駐劄義州西北九關台邊門)領催三
名驍騎三十七名台領催二名清河邊門漢軍防
禦一人(駐劄義州北清河邊門)領催三名驍騎三十七名台
領催一名白土厰邊門滿洲防禦一人(駐劄義州北白土厰)
(邊門)領催二名驍騎二十八名台領催一名
吉林
吉林將軍一人(駐劄吉林烏拉城轄分駐副都統四總管一協領一佐領二防禦四)
副都統一人協領八人蒙古協領一人滿洲佐領
三十八人巴爾呼佐領七人錫伯佐領一人漢軍
佐領二人滿洲防禦二十四人滿洲驍騎校三十
八人巴爾呼驍騎校七人錫伯驍騎校一人漢軍
驍騎校二人鳥鎗營參將一人佐領八人驍騎校
八人水師營四品官五品官六品官各二人將軍
衙門主事一人理刑筆帖式一人滿洲筆帖式六
人繙譯筆帖式四人蒙古繙譯筆帖式一人管倉
官一人倉筆帖式二人獄官一人管烏拉等十八
台站官一人隨台站關防筆帖式一人管金珠鄂
佛囉等二十台站官一人隨台站關防筆帖式一
人台站筆帖式共十六人八旗滿洲兵二千六百
三十名巴爾呼兵共三百五十名漢軍兵一百二
十名(内領催二百八十八名前鋒八十名驍騎二千七百三十二名)錫伯兵六十
名漢軍鳥鎗領催四十八名鳥鎗驍騎六百二十
六名弓匠鐵匠四十五名水師營水手二百五十
八名台站領催三十六名寧古塔副都統一人(駐劄)
(寕古塔城兼轄琿春駐防一)協領二人佐領十二人防禦十二
人驍騎校十二人筆帖式四人委署什長四人管
倉官一人倉筆帖式二人台站筆帖式三人八旗
滿洲領催一百四名前鋒四十名驍騎一千二百
五十六名弓匠鐵匠二十四名官屯領催一名琿
春協領一人(駐劄琿春河地方)佐領三人防禦一人驍騎
校三人筆帖式二人八旗滿洲領催三十八人驍
騎四百十二名伯都訥副都統一人(駐劄伯都訥城)協領
二人滿洲卦勒察佐領十人蒙古佐領二人滿洲
防禦八人滿洲卦勒察驍騎校十人蒙古驍騎校
二人委署主事一人筆帖式四人管倉官一人倉
筆帖式二人八旗滿洲卦勒察兵九百名蒙古兵
一百名(内領催七十二名前鋒四十名驍騎八百八十八名)弓匠鐵匠三十
五名運糧船領催二名水手五十八名三姓副都
統一人(駐劄三姓城)協領二人佐領十五人防禦八人
驍騎校十五人筆帖式四人管倉官一人倉筆帖
式二人八旗滿洲領催一百二十名前鋒四十名
驍騎一千三百六十名弓匠鐵匠三十名阿勒楚
喀副都統一人(駐劄阿勒楚喀城)恊領一人佐領七人防
禦五人驍騎校七人筆帖式二人管倉官一人倉
筆帖式二人八旗滿洲兵四百六名弓匠鐵匠五
名水手十名拉林協領一人(駐劄拉林地方)佐領六人防
禦二人驍騎校七人筆帖式二人管倉官一人倉
筆帖式二人八旗滿洲兵四百六名弓匠鐵匠五
名水手十四名伊通佐領二人(駐劄吉林西北伊通河地方)防
禦二人驍騎校四人滿洲領催十二名驍騎一百
八十八名額木赫索囉佐領一人(駐劄吉林東西額木赫索囉地)
(方)防禦一人驍騎校一人滿洲領催六名驍騎一
百十四名伊通邊門防禦一人(駐劄吉林西北伊通邊門)鑲黃
正白二旗滿洲領催一名驍騎十九名巴延鄂佛
囉邊門防禦一人(駐劄吉林北巴延鄂佛囉邊門)鑲白正藍二旗
滿洲領催一名驍騎十九名赫爾蘇邊門防禦一
人(駐劄吉林西北赫爾蘇邊門)正黃正紅二旗滿洲領催一名
驍騎十九名布爾圖庫蘇巴爾罕邊門防禦一人
(駐劄吉林西北布爾圖庫蘇巴爾罕邊門)鑲紅鑲藍二旗滿洲領催一
名驍騎十九名打牲烏拉總管一人(駐劄吉林北打牲烏拉城)
協領一人佐領八人防禦四人驍騎校八人滿洲
領催六十名驍騎六百四十人
黑龍江
黑龍江將軍一人(駐劄齊齊哈爾城轄分駐副都統二總管二城守尉一)副
都統一人協領八人滿洲佐領十六人索倫達呼
爾佐領十六人巴爾呼佐領四人漢軍佐領四人
滿洲防禦八人滿洲驍騎校十六人索倫達呼爾
驍騎校十六人巴爾呼驍騎校四人漢軍驍騎校
四人火器營參領一人水師營總管一人水師營
四品官二人六品官二人吉林船厰管理造船四
品官五品官六品官各一人將軍衙門印務主事
一人理刑主事一人銀庫主事一人滿洲筆帖式
六人蒙古繙譯筆帖式二人譯漢筆帖式二人銀
庫筆帖式二人水師營筆帖式二人管倉七品官
一人(乾隆十年定即於筆帖式内補放仍食原俸)倉筆帖式二人管理
官屯七品官一人管理模新台站八品官一人隨
台站關防筆帖式一人管理墨爾根城台站八品
官一人隨台站關防筆帖式一人台站筆帖式共
二十人八旗滿洲兵九百六十名索倫達呼爾兵
九百六十名巴爾呼兵二百四十名漢軍兵二百
五十二名(内領催二百四十名前鋒八十名驍騎二千四十名台站哨兵五十二名)鳥
鎗匠三名鞍匠二名弓匠二十四名鐵匠三十三
名水師營領催七名水手二百六十八名吉林船
厰領催八名水手三百名官屯領催二名台站關
防領催二名台站領催二十六名(黑龍江四徼分設卡路防守亦)
(如邊門係齊齊哈爾城將軍所屬卡路凡三十黑龍江城副都統所屬卡路凡十呼倫貝爾總管邊)
(境東北接俄羅斯界卡路凡十五西南接喀爾喀界卡路凡十六每處或設領催一名兵五名或設)
(委官一名領催一名兵九名並在額兵數内)黑龍江城副都統一人(駐劄)
(黑龍江城)協領四人滿洲佐領十六人索倫達呼爾佐
領八人漢軍佐領二人滿洲防禦八人滿洲驍騎
校十六人索倫達呼爾驍騎校八人漢軍驍騎校
二人水師營四品官一人五品官六品官各二人
副都統衙門印務筆帖式四人管倉七品官一人
(乾隆十年定即於筆帖式内補放仍食原俸)倉筆帖式二人管理官屯
七品官一人八旗滿洲兵九百六十名索倫兵六
十名達呼爾兵四百二十名漢軍兵一百名(内領催一)
(百五十六名前鋒四十名驍騎一千三百四十四名)鳥鎗匠二名鞍匠二名
弓匠十六名鐵匠二十四名水師營領催八名水
手四百十二名官屯領催三名墨爾根副都統一
人(駐劄墨爾根城)協領四人(内一人兼管水師營)索倫達呼爾佐領
十五人漢軍佐領二人滿洲防禦八人索倫達呼
爾驍騎校十五人漢軍驍騎校二人副都統衙門
印務筆帖式四人管倉七品官一人(乾隆十年定即於筆帖式)
(内補放仍食原俸)倉筆帖式二人管理官屯七品官一人
八旗索倫兵六百名達呼爾兵三百名漢軍兵一
千名(内領催一百二名前鋒四十名驍騎八百五十八名)鳥鎗匠二名弓匠
十五名鐵匠十五名水師營領催二名水手四十
三名官屯領催二名呼蘭河城守尉一人(駐劄呼蘭河地)
(方)兩翼副總管二人佐領八人驍騎校八人(各員俱係)
(公缺凡佐領驍騎校缺出於滿洲索倫達呼爾漢軍人員内通融補放)隨關防筆帖
式二人管倉七品官一人(乾隆十年定即於筆帖式内補放仍食原俸)
倉筆帖式二人管理官屯七品官一人八旗滿洲
索倫達呼爾漢軍兵共三百二十名卦勒察兵一
百八十名(内領催四十八名驍騎四百五十二名)弓匠八名鐵匠八
名運糧船領催二名水手三十八名官屯領催五
名呼倫貝爾副都統職銜總管一人(駐劄呼倫貝爾)索倫
巴爾呼兩翼總管二人新巴爾呼兩翼總管二人
厄魯特總管一人索倫巴爾呼副總管四人新巴
爾呼副總管四人索倫佐領十九人巴爾呼佐領
五人新巴爾呼佐領二十四人厄魯特佐領二人
索倫驍騎校十九人巴爾呼驍騎校五人新巴爾
呼驍騎校二十四人厄魯特護軍校二人驍騎校
二人隨關防筆帖式四人委管伊勒圖等處台站
官二人八旗索倫巴爾呼兵九百六十名新巴爾
呼兵九百六十名厄魯特兵八十名(内領催二百名驍騎一千)
(八百名)打牲處掌關防滿洲總管一人(駐劄齊齊哈爾城北打牲)
(處)索倫總管一人達呼爾總管一人滿洲副總管
八人索倫副總管五人達呼爾副總管三人索倫
佐領四十七人達呼爾佐領三十九人使馬鄂倫
春佐領六人使鹿鄂倫春佐領五人索倫驍騎校
四十七人達呼爾驍騎校三十九人使馬鄂倫春
驍騎六人使鹿鄂倫春驍騎校四人(使鹿鄂倫春五佐領内因)
(丁數未足止設驍騎校四員)隨關防筆帖式四人索倫達呼爾
鄂倫春兵共二千名(内領催二百名驍騎一千八百名)
(盛謹案至廣遠壯丁之散處者隨時編入八旗隸在京四)
(兵籍巴爾呼人錫伯人居近吉林卦勒察人居近伯都訥庫爾喀人居近琿春並設有佐領驍騎校)
(等員分駐各處其東北最遠者為索倫達呼爾二部居黑龍江東北境額爾古訥河精竒泥江之旁)
(國與俄羅斯接壤自即相率内附其後分充各城額初天命天聰年間)
(兵多以材勇自效至於鄂倫春所居益為遼遠使馬鄂倫春在諸部之外使鹿鄂倫春又在使馬鄂)
(倫春之外分處山林以捕貂為業距齊齊哈爾城復千有餘里今皆審戶比丁列於軍伍)
(聖朝兵制之盛誠度越千古矣)
直隸
良鄉縣防守尉一人防禦二人驍騎校一人正紅
旗滿洲蒙古領催五名驍騎四十五名寳坻縣防
守尉一人防禦二人驍騎校一人鑲白旗蒙洲蒙
古領催五名驍騎四十五名固安縣防守尉一人
防禦二人驍騎校一人鑲紅旗滿洲蒙古領催五
名驍騎四十五名東安縣防守尉一人防禦二人
驍騎校一人鑲藍旗滿洲蒙古領催五名驍騎四
十五名霸州防守尉一人防禦二人驍騎校一人
正黃正紅二旗滿洲蒙古領催五名驍騎四十五
名采育里防守尉一人防禦二人驍騎校一入正
藍旗滿洲蒙古領催五名驍騎四十五名保定府
城守尉一人防禦四人驍騎校四人筆帖式一人
正紅鑲紅二旗滿洲蒙古副驍騎校八人領催三
十二名驍騎鳥鎗驍騎共四百六十名弓匠鐵匠
各二名養育兵十一名雄縣防守尉一人防禦二
人驍騎校一人鑲紅鑲藍二旗滿洲蒙古領催五
名驍騎四十五名滄州城守尉一人防禦四人驍
騎校四人筆帖式一人正白鑲白二旗滿洲蒙古
副驍騎校八人領催二十三名驍騎鳥鎗驍騎共
四百六十九名弓匠鐵匠各二名養育兵十一名
(謹案保定府滄州各城守尉一霸州良鄉寳坻固安東安雄縣五縣及采育里各防守尉一均屬在)
(京稽察大臣管轄是為稽察九處)
山海關副都統一人(駐劄山海關轄分駐防守尉六)協領二人佐
領六人防禦八人驍騎校八人筆帖式三人八旗
滿洲蒙古領催四十名前鋒四十名驍騎四百四
十名鳥鎗驍騎二百名礮驍騎八十名養育兵六
十名永平府防守尉一人防禦二人驍騎校二人
筆帖式一人鑲白正藍二旗滿洲蒙古領催十名
驍騎九十名玉田縣防守尉一人防禦二人驍騎
校二人筆帖式一人鑲黃正白二旗滿洲蒙古領
催十名驍騎九十名三河縣防守尉一人防禦二
人驍騎校二人筆帖式一人正白旗滿洲蒙古領
催十名驍騎九十名順義縣防守尉一人防禦二
人驍騎校一人筆帖式一人鑲黃旗滿洲蒙古領
催五名驍騎四十五名喜峰口防守尉一人(兼轄羅文)
(峪駐防一)防禦二人驍騎校四人筆帖式二人八旗滿
洲蒙古領催十六名驍騎鳥鎗驍騎共一百八十
四名羅文峪防禦一人驍騎校二人八旗滿洲蒙
古領催八名驍騎九十二名冷口防守尉一人防
禦二人驍騎校三人筆帖式二人八旗滿洲蒙古
領催十二名驍騎鳥鎗驍騎共一百三十八名
密雲副都統一人(駐劄密雲縣轄分駐防守尉二)協領四人佐領
十二人防禦十六人驍騎校十六人印務筆帖式
二人八旗領催七十八名委署藍翎長五名前鋒
一百十五名烏鎗驍騎四百八十名礮驍騎一百
八十名驍騎一千二十名養育兵一百二十名昌
平州防守尉一人防禦二人驍騎校一人正黃旗
滿洲蒙古領催五名驍騎四十五名古北口防守
尉一人防禦二人驍騎校四人筆帖式二人正黃
鑲白正紅正藍四旗滿洲領催十二名驍騎鳥鎗
驍騎共一百八十八名
熱河副都統一人(駐劄熱河轄分駐協領二總管一)協領四人佐
領十人防禦十四人驍騎校十四人筆帖式二人
滿洲蒙古前鋒領催驍騎鳥鎗驍騎礮驍騎共一
千三百四十名養育兵一百名弓箭鐵匠共四十
二名喀喇河屯協領一人佐領三人防禦四人驍
騎校四人滿洲前鋒領催驍騎共四百名弓箭鐵
匠共十二名化育溝協領一人佐領一人防禦二
人驍騎校二人蒙古前鋒領催驍騎共二百名弓
箭鐵匠共六名圍場總管一人左右翼長二人防
禦八人驍騎校八人滿洲蒙古領催三十五名驍
騎七百六十五名
察哈爾都統一人(駐劄張家口統轄游牧察哈爾八旗轄分駐協領一防守尉一)
副都統一人八旗總管八人參領八人副參領八
人筆帖式十六人佐領一百十人護軍校一百十
人驍騎校一百十人(除半分佐領及半分之半佐領不計外)每佐領
下設親軍二名前鋒二名護軍二十五名領催六
名驍騎三十五名共兵七千七百名(察哈爾八旗分左右二翼)
(東四旗為鑲黃旗又東為正白旗又東為鑲白旗最東為正藍旗西四旗為正黃旗又西為正紅旗)
(又西為鑲紅旗最西為鑲藍旗鑲黃旗駐蘇門峰正黃旗駐穆遜特克山正紅旗駐古爾班托羅海)
(山鑲紅旗駐布林泉並在張家口外正白旗駐布爾噶台鑲白旗駐布延阿海蘇默正藍旗駐劄哈)
(蘇台泊並在獨石口外鑲藍旗駐阿巴該哈喇山在殺虎口外其部衆習於游牧與扎薩克蒙古同)
(俗其旗務則掌之都統制與内八旗相等)張家口滿洲協領二人蒙古
協領二人佐領六人防禦十人驍騎校十人步軍
尉二人筆帖式二人八旗滿洲蒙古領催四十名
前鋒四十名驍騎六百名步軍一百六十名養育
兵一百六十名箭匠鐵匠共二十名獨石口防守
尉一人(兼轄千家店駐防一)防禦二人驍騎校二人八旗滿
洲領催四名驍騎九十名千家店驍騎校一人滿
洲領催四名驍騎三十六名
(太宗文謹案察喀爾為元小王子後裔自天聰八年額哲皇帝親征察喀爾林丹汗走死其子崆果爾)
(率衆來䧏封為親王即其部編旗駐義州傳至布爾尼兄弟於康熙十四年謀叛復討平之移其衆)
(於宣府大同邊城外復從征準噶爾有功增給其軍餉復以降順及俘獲之厄魯特部人衆編為佐)
(領附入正白旗下其部衆習於游牧與扎薩克蒙古同俗其旗務掌於都統制與八旗等都統駐張)
(家口故類叙於直隸駐防)
山東
青州副都統一人(駐劄青州府轄分駐城守尉一)協領四人佐領
十二人防禦十六人驍騎校十六人筆帖式二人
八旗滿洲蒙古委前鋒校三十二名前鋒一百六
十八名領催六十四名驍騎鳥鎗驍騎礮驍騎共
一千二百三十六名步兵二百四十名養育兵一
百二十名弓匠鐵匠各八名德州城守尉一人(駐劄)
(德州)防禦四人驍騎校四人鑲黃正黃二旗滿洲蒙
古鳥鎗前鋒十二名鳥鎗驍騎一百八十八名領
催三十四名驍騎二百六十六名養育兵四十名
弓匠鐵匠各二名
山西
綏遠城將軍一人(駐劄山西殺虎口外綏遠城轄分駐城守尉一)滿洲協
領四人佐領十二人防禦十六人驍騎校十六人
蒙古協領一人佐領三人防禦四人驍騎校四人
隨印筆帖式三人八旗滿洲蒙古領催八十名前
鋒二百名驍騎一千七百二十名步軍四百名養
育兵三百名箭匠鐵匠各二十名右衛城守尉一
人防禦四人驍騎校四人筆帖式一人八旗滿洲
蒙古領催八名驍騎二百九十二名養育兵八十
名歸化城副都統一人(駐劄殺虎口外歸化城統於綏遠城將軍轄蒙古土)
(默特左右翼二旗官兵)參領十人佐領四十九人
(謹案土默特為蒙古部落自天聰八年歸䧏崇德元年編為二旗即以其部長為左右翼都統並與)
(世襲嗣以土默特中無可任都統之人定由京簡用都統往駐其地惟給本部人等世襲職銜隨同)
(辦事後並裁去都統其旗務則掌之綏遠城將軍其部落亦不列於蒙古四十九旗之中故類叙於)
(山西駐防)
太原城守尉一人(駐劄太原城統屬於山西巡撫)防禦四人驍騎
校四人正藍鑲藍二旗滿洲蒙古鳥鎗領催十六
名鳥鎗驍騎一百八十四名領催二十四名驍騎
二百七十六名養育兵四十名弓匠鐵匠各二名
河南
開封城守尉一人(駐劄開封府統屬於河南巡撫)佐領十人防禦
十人驍騎校十人八旗滿洲蒙古鳥鎗領催十名
鳥鎗驍騎二百名礮領催八名礮驍騎三十二名
領催二十二名驍騎五百二十八名養育兵六十
名弓匠鐵匠各十名
江南
江寕將軍一人(駐劄江寕府轄分駐副都統一)副都統一人協領
八人佐領三十二人防禦四十人驍騎校四十人
八旗滿洲委前鋒校十二人前鋒一百三十二名
領催二百四十名驍騎二千六百四十名步軍七
百二十二名養育兵五百名弓箭鐵匠各四十名
京口副都統一人(駐劄鎮江府)協領二人佐領十四人
防禦十六人驍騎校十六人八旗蒙古委前鋒校
四人前鋒五十二名領催九十六名驍騎一千十
四名步軍二百二十八名養育兵一百五十名弓
箭鐵匠各十六名
浙江
杭州將軍一人(駐劄杭州府轄分駐副都統一)副都統一人滿洲
協領八人佐領十六人防禦十六人驍騎校二十
四人蒙古協領一人佐領七人防禦四人驍騎校
八人八旗滿洲蒙古委前鋒校十六人前鋒一百
八十四名鳥鎗領催六十四名鳥鎗驍騎七百三
十六名礮領催三十名礮驍騎一百六十名箭營
領催八十二名箭營驍騎三百二十八名步軍三
百二十二名養育兵一百二十八名弓箭鐵匠各
三十二名乍浦副都統一人(駐劄嘉興府乍浦)滿洲協領
四人蒙古協領一人佐領十一人防禦八人驍騎
校十六人八旗滿洲領催七十二名驍騎一千一
百二十八名蒙古領催二十四名驍騎三百七十
六名(内委前鋒校十六名前鋒一百八十四名)養育兵一百名水師三
十二名弓箭鐵匠共六十六名
福建
福州將軍一人(駐劄福州府轄水師營一)副都統一人協領八
人佐領八人防禦八人驍騎校十六人筆帖式三
人八旗滿洲領催一百六十名前鋒二百名驍騎
一千二百名步兵三百二十名養育兵一百二十
名弓箭鐵匠各四十名水師營協領一人佐領二
人防禦二人驍騎校六人領催三十名鳥鎗兵二
百四十名弓箭兵七十名大刀兵三十名挑刀兵
三十名籐牌兵四十名礮手二十八名教習兵一
百名清字外郎一名水師二十四名船匠八名
廣東
廣州將軍一人(駐劄廣州府兼轄水師營)滿洲副都統一人漢
軍副都統一人滿洲協領四人佐領四人防禦十
六人驍騎校十六人筆帖式二人滿洲漢軍八旗
領催二百四十名滿洲前鋒一百五十名滿漢馬
甲二千一百十名礮手二十四名漢軍步甲四百
名滿洲養育兵四百名弓箭銅鐵匠共二十六名
隨印外郎四名水師營協領一人滿洲漢軍佐領
二人防禦二人驍騎校六人八旗領催三十名水
手四百七十名船匠六名教習兵一百名
湖廣
荆州將軍一人(駐劄荆州府)左右翼副都統二人滿洲
協領八人佐領三十二人防禦四十人驍騎校四
十人蒙古協領二人佐領十四人防禦十六人驍
騎校十六人隨印筆帖式三人八旗滿洲蒙古委
前鋒校十六人前鋒一百八十四名鳥鎗領催一
百七十六名鳥鎗驍騎一千八百二十四名領催
一百六十名驍騎一千六百四十名礮驍騎八十
名步兵七百名養育兵四百名弓箭鐵匠各五十
六名
四川
成都將軍一人(駐劄成都府)副都統一人協領五人佐
領十九人防禦二十四人驍騎校二十四人八旗
蒙古委前鋒校八人前鋒一百十二名領催一百
二十名驍騎一千七百四十四名礮驍騎四十八
名步兵二百五十六名養育兵一百四十四名弓
箭鐵臣各三十二名
陜西
西安將軍一人(駐劄西安府)副都統二人協領八人佐
領三十二人防禦四十人驍騎校四十人八旗滿
洲蒙古委前鋒校十六人前鋒三百八十四名領
催二百四十名驍騎四千三百六十名礮手一百
名步兵五百名養育兵七百四十名弓箭鐵匠各
四十名
甘肅
寧夏將軍一人(駐劄寕夏府)副都統一人協領五人佐
領十九人防禦二十四人步營防禦二人驍騎校
二十四人筆帖式三人八旗滿洲蒙古委前鋒校
十六人前鋒一百八十四名鳥鎗領催四十八名
鳥鎗驍騎九百五十二名礮領催八名礮驍騎九
十二名領催七十二名驍騎八百二十八名鳥鎗
步軍四百名步軍二百名養育兵六百名弓箭鐵
匠各二十四名
凉州副都統一人(駐劄凉州府轄分駐城守尉一)協領二人佐領
六人防禦八人驍騎校八人八旗滿洲蒙古前鋒
領催驍騎共一千二百六十名步軍一百二十名
礮手四十名養育兵一百二十名弓箭鐵匠共四
十名莊浪城守尉一人(駐劄莊浪城)佐領四人防禦四
人驍騎校四人八旗滿洲蒙古前鋒領催驍騎共
六百五十六名步軍八十名礮手十六名養育兵
六十四名弓箭鐵匠共二十四名
伊犁各處駐防
(謹案西域天山南北從古未入版圖漢唐以來雖置都護都督等官不過遥示羈縻初未嘗設兵鎮)
(皇上守同於内地我殊方分設兵防以為善後之計其天威遠播綏定)
(中滿洲蒙古索倫察哈爾厄魯特綠旗營兵皆参錯互用或永駐以安室家或更番以均勞逸大抵)
(以伊犁將軍總理全局特駐重兵東則烏魯木齊北則塔爾巴哈台南為回部諸城分屯列戍悉聽)
(調遣與安西境外之哈密巴里坤互相聯絡凡各駐防及卡倫台站兵既分給田産俾得耕牧以資)
(養贍而綠旗屯田及回民屯戶樹藝之所收山南回城賦税之所入歲有贏餘邊儲充牣皆由以西)
(域治西域其經費既不取支於中土而利興事集措置合宜仰經)
(聖天子宵旰疇咨坐照萬里之外是以宏綱細目繕邊方略精詳永為西陲建底定之業固非僅修武備)
(防而已也兹謹分路類舉按地臚載至於移駐更調多寡贏縮之間未有常額又在以時酌定云)
伊犁將軍一人(駐劄伊犁總理天山南北路)參贊大臣一人(停設)
(無定)印房章京二人筆帖式二人糧餉處章京二人
筆帖式一人駝馬處章京一人筆帖式一人卡倫
侍衛十二人惠寧城領隊大臣一人協領四人佐
領十六人防禦十六人驍騎校十六人委前鋒校
十六人催總十六名領催一百六十名前鋒三百
二十名驍騎二千八百名礮手四十名匠役八十
名步兵六百名養育兵二百四十名惠遠城領隊
大臣四人協領八人佐領四十人防禦四十人驍
騎校四十人委前鋒校三十二人催總四十名領
催八十名前鋒一百六十名驍騎一千四百五十
六名礮手二十五名匠役四十八名步兵三百二
十名養育兵六十四名兩城檔房筆帖式二人錫
伯總管一人副總管一人佐領八人驍騎校八人
檔房筆帖式二人領催三十二名兵九百六十八
名(駐伊犁之霍濟格爾綽和羅等處)索倫達呼爾總管一人副總
管一人佐領八人驍騎校八人檔房筆帖式二人
領催三十二名兵九百六十八名(在科河等處達呼爾係駐屯索)
(倫係游牧各隨其俗)察哈爾左翼總管一人副總管一人佐
領八人驍騎校八人領催三十二名兵八百六十
八名右翼總管一人副總管一人佐領八人驍騎
校八人領催三十二名兵八百六十八名兩翼檔
房筆帖式二人(在博羅塔拉地方游牧)達什達瓦厄魯特左
翼總管二人副總管二人佐領十二人驍騎校十
二人領催四十八名兵八百七十八名(在花惱海一帶地方)
(游牧)厄魯特右翼總管一人副總管一人佐領八人
驍騎校八人領催四十八名兵八百七十八名(在特)
(古斯崆吉斯等處地方游牧)兩翼檔房筆帖式二人
烏魯木齊都統一人副都統一人協領六人佐領
二十四人防禦二十四人驍騎校二十四人侍衛
三人筆帖式二人前鋒領催驍騎共二千七百十
二名步兵三百六十名匠役二十四名養育兵二
百八十名庫爾喀喇烏蘇領隊大臣一人管理糧
餉官一人
塔爾巴哈台參贊大臣一人領隊大臣二人總管
一人副總管一人佐領八人驍騎校八人卡倫侍
衛十二人印房章京三人筆帖式三人管理糧餉
官一人滿洲兵二百名索倫兵七百名察哈爾厄
魯特兵共二百五十名
巴里坤副都統領隊大臣一人協領二人佐領八
人防禦八人驍騎校八人印房筆帖式一人前鋒
領催驍騎步兵共九百八十名匠役二十四名養
育兵八十名
古城副都統領隊大臣一人協領二人佐領八人
防禦八人驍騎校八人印房筆帖式一人前鋒領
催驍騎步兵共九百八十名匠役二十四名養育
兵八十名
(謹案天山北路係準噶爾故壤自平定以後伊犁為總滙重地烏魯木齊當孔道往來塔爾巴哈台)
(接外藩邊圉定制分設兵防編為佐領而各處屯田則移山南回民為屯戶以綠營戍卒相助為理)
(領以督屯武職當始議設兵之時大率三年更番輪換嗣於各處應行撥派之兵中有情願擕家前)
(往者聽其移駐水土既習遷地能良於是定滿洲兵為駐防綠旗兵為駐守既各按其體制故依類)
(為登載至于卡倫台站之制于山川隘口按途分設自巴里坤西達烏魯木齊自烏魯木齊西南達)
(伊犁北達塔爾巴哈台其南達回部自伊犁南又接回部之烏什諸城視各卡倫地之大小簡要設)
(滿洲索倫錫伯察哈爾厄魯特兵自十名至三十二名有差以侍衛或效力官一二人領之每台站)
(設滿洲察哈爾兵或綠旗兵十名五名以筆帖式每台一人或二台共一人領之其自烏魯木齊至)
(阿勒台山諸處及塔爾巴哈台各邊界皆增設卡倫防守盖天山北路兵防之大略如此)
總理烏什城參贊大臣一人(兼轄阿克蘇城賽里木城拜城駐防)協
理大臣一人(停設無定)印房章京二人筆帖式三人管
理糧餉官一人卡倫侍衛十一人軍台筆帖式十
人滿洲營領隊侍衛二人(每年帶領回城伯克赴京朝覲即與換班)駐
防協領一人佐領二人防禦二人驍騎校二人滿
洲馬兵二百名阿克蘇城領隊大臣一人章京一
人賽哩木城翼長一人(兼轄拜城)
葉爾羌城辦事大臣一人(兼轄和闐城)協領大臣一人
印房章京二人筆帖式三人管理糧餉官一人聽
差坐卡侍衛十三人軍台筆帖式二十人滿洲管
駐防佐領二人驍騎校二人滿洲馬兵二百六名
和闐辦事大臣二人筆帖式二人
喀什噶爾城辦事大臣一人(兼轄英阿雜爾駐防)協辦大臣
一人印房章京一人辦理回務章京一人筆帖式
一人管理糧餉官一人聽差坐卡侍衛十三人軍
台筆帖式七人滿洲營總管一人駐防參領二人
防禦一人驍騎校三人滿洲馬兵三百二十九名
英阿雜爾領隊大臣一人駐防委署參領一人前
鋒校三人滿洲馬兵六十名
庫爾城辦事大臣一人(兼轄沙雅爾城)印房章京一人筆
帖式二人台站筆帖式三人辦理糧餉官一人
哈喇沙爾城辦事大臣一人印房筆帖式六人管
理糧餉官一人
吐魯番辦事大臣一人印房章京一人筆帖式一
人軍台筆帖式六人滿洲馬兵五百六十名
哈密辦事大臣二人印房章京一人驍騎校一人
辦理糧餉官一人筆帖式六人駐防滿洲兵一百
名
(謹案天山南路為回部所居城村絡繹視準部故壤之土曠人稀者形勢各殊烏什為回部適中之)
(地葉爾羌喀什噶爾為回部諸城之冠英阿雜爾吐魯番則又境属邊圉隣接外藩皆特設滿洲營)
(兵以資防守至于卡倫台站之制自哈密西路達闢展其北達巴里坤自闢展西路達庫車其北達)
(烏魯木齊自庫車西路達烏什自烏什西路達葉爾羌其北又達伊犁自葉爾羌西路達喀什噶爾)
(南路達和闐凡各處卡倫視其地之大小簡要設滿洲兵或回兵各有差以侍衛等員領之每台站)
(亦各設兵以筆帖式等員領之其烏什阿克蘇葉爾羌喀什噶爾喀喇沙爾等處依阻河渠者復造)
(舟以濟以回民為水手而軍台自哈密以西每台設馬駝車輌以通車行各因地制宜使之往來無)
(阻斯可以呼吸相關而臂指得用盖天山南路兵防之大略如此)
西北各處駐防
喀爾喀軍營定邊左副將軍一人烏里雅蘇台參
贊大臣一人科布多參贊大臣一人(掌喀爾喀四部之軍政凡)
(四部會盟參贊大臣間歲分往會覈稽其邊防軍寔之事統聽于左副將軍)
庫倫辦事大臣一人司員一人分駐恰克圖辦事
司員一人(掌俄羅斯之往來明其禁令及稽察貿易諸務)
西寧辦事大臣一人司員一人筆帖式三人(掌西寧軍)
(政及青海三十六旗之會盟如喀爾喀四部之制)
西藏辦事大臣二人司員一人筆帖式一人(掌西藏之)
(政令凡噶卜倫代賁苐巴堪布皆屬焉有事則與達賴喇嘛定其賞罰)
(謹案喀爾喀青海西藏其駐防之將軍參贊大臣皆由)
(特簡掌其軍政會盟類敘於此所以昭闕云天憲而重王臣具見邊防軍實舉無遺)
乾隆三年
上諭凡滿洲兵丁駐防省分俱蒙
世宗憲皇帝加恩賞給滋生銀兩以利濟兵丁今凉州莊
浪亦駐有滿洲兵丁此二處乃邊疆要地兵力應使
強盛着賞凉州滿洲兵丁滋生銀一萬五千兩莊浪
滿洲兵丁滋生銀八千兩令該將軍大臣等設法營
運以為利濟此所賞銀兩就近着甘肅巡撫撥正項
錢糧運送前去又
上諭昨據參領金珩奏稱八旗滿洲蒙古漢軍各省駐
防官弁子弟離京稍遠應試維艱請嗣後科歲兩試
令該將軍考試馬步箭即送附近府院考試酌量人
數多寡以定去取等語朕思此事斷不可行雍正十
年間曾奉
皇考諭旨國家之設駐防弁兵原令其持戈荷戟以備干
城之選非令其攻習文墨與文人學士争名於場屋也
在弁兵之子弟有能讀書向學通曉文義者原聽其來
京應試以廣伊等進取之途並未嘗禁其從事文學今
若悉准其在外考試則伊等各從其便競尚虚名而輕
視武事必致騎射生疎操演怠忽將來更有何人充駐
防之用乎况我
聖祖仁皇帝臨御六十一年所有教養弁兵者至周至渥
如果應行早已著為令典又何待今日之喋喋敷陳乎
數年以來陳奏朕前者重見疊出不下百餘次其識見
甚為庸鄙朕悉置之不論未曾䧏旨申飭乃近日仍有
不知而妄凟者是以特行宣諭以覺愚蒙欽此仰見我
皇考睿慮周詳
聖諭至為明晰朕臨御以來亦有以此陳奏者槩未准行
盖以滿洲蒙古漢軍在京者人數衆多就近考試原
無碍於操演至各省駐防官弁子弟為數無幾若科
歲考時不必來京就近在外應試不但事有難行且
必至競尚虚名荒廢騎射殊失設立駐防之本意背
謬已極金珩身為參領乃煌煌
聖諭豈竟毫無見聞而復混行凟奏著嚴行申飭並將此
旨宣諭中外臣工嗣後不得以此謬論再行妄凟又
上諭各省駐防兵丁生息銀兩皆係咨部轉交八旗查
核摺奏而督撫提鎮則皆具本報銷事不畫一此項
生息銀兩乃國家嘉惠兵丁之特恩非正項錢糧可
比嗣後著各省督撫提鎮每年咨達兵部兵部逐一
查核一省彙為一摺陸續奏聞又
上諭從前學士雅爾呼達條奏沿邊内外添駐滿兵經
議政王大臣議令該督提查看地方形勢朕聞古北
口外巴溝地方廣闊可以添兵駐劄但離邊稍遠未
必在查看之内其可否添駐滿兵之處着該督提一
併相度具奏
六年
上諭據該副都統保善以獨石口驍騎校二員皆持服
未滿二十七個月千家店驍騎校一員有别案未結
行令該旗補授等因具奏朕思外省官員陞缺甚少
本處官員所守者本處陞缺若因持服未滿將員缺
行令京城該旗補授則本處應陞人員必至壅滯千
家店防禦員缺仍著該副都統揀選應行題補人員
其擬補人員持服未滿之處行令該旗轉奏着暫行
署理俟服滿時將該員移送該旗帶領引見奏請實
授將此交與各邊口及小八城駐防滿兵處之該管
大臣等嗣後各該處官員缺出俱照此辦理如此庶
員缺不致久懸而人員陞路亦不致壅滯矣
十三年
上諭從前臣工條奏凉莊駐防滿兵有請遷移他處亦
有奏請不必移駐者屢准屢駁迄無定見嗣經慶復
查奏軍機大臣定議凉州兵丁不必移駐惟莊浪滿
兵請添駐寧夏據該撫黃廷桂奏稱現在撥估營建
尚未辦理朕思前此駐兵莊浪屢經詳酌始行定議
移駐之時又大費經營十餘年來甚屬安貼今若復
令遷徙在寧夏重鎮原可不必添兵而莊浪要地轉
無以資彈壓且徒費帑項而兵丁又安土重遷其舊
城兵房别無應用亦不應抛棄成功是移駐則在官
在兵兩有未便如仍舊貫則官無建置之勞兵免遷
移之累均有禆益所議莊浪滿兵移駐寕夏之處着
停止該部即遵諭行令該將軍督撫知之
十五年
上諭近聞外省駐防旗人等數世同居一城或有協領
佐領等官與其所屬兵丁内因係親友以致諸凡掣
肘不免有瞻徇偏護情弊等語果如此可乎從前派
滿洲官兵駐防外省者原因我滿洲習氣純樸技藝
精強行走便捷俾綠營官兵視為表率之意先以各
該城之協領參領等大員之缺往往由京城補放遣
往後因伊等駐防各該省年久人數衆多其應陞員
缺仍由京補放遣往恐碍伊等陞路是以皆由本城
應陞人員内揀選補授者甚多此皆朕體恤省城官
兵之深恩尤當體副朕擢用深心遵守滿洲舊習將
所屬人等勤加演習技藝秉公訓導管轄將此着傳
諭駐防旗員兵丁各省城將軍大臣等均各嚴飭該
管協領參佐領等知悉將此等惡習着令痛改至本
省以旗分佐領互相調放亦無不可大臣等亦當留
心查核經朕降此旨後若仍不悛改其協領等大員
之缺朕必以别省官員調補將此通行曉諭知悉特
諭又
上諭據江寕將軍保德等奏稱駐防滿洲蒙古官員請
與在京滿洲蒙古官員一體補用綠營等語各省設
立駐防官兵原以彈壓地方該將軍大臣等當思設
立駐防本意不時訓練務使騎射嫻熟武備整飭乃
從前有以各省駐防官兵子弟奏請於駐防省分考
試者曾蒙
皇考降旨訓飭是駐防人丁子弟尚不准歸駐防省分考
試其官員又何得補用綠營乎况在京旗員准補綠
營者特因人數衆多陞途較少且漢仗弓馬原可以
表率綠營是以通融辦理各省駐防人等皆為數無
幾既不比京師之多且設有協領佐領防禦等缺陞
途並無壅滯伊等果能奮勉自可洊歷陞途又何必
照京師之例以致多占綠營武弁陞用之階乎看來
保德等此奏非為彼處官員陞途起見明係沽名釣
譽未悉設立駐防本意甚屬冐昧保德等着交部嚴
察議奏又
上諭朕巡幸中州該省官民俱經行慶施惠所有分駐
旗人亦應一體加恩着該撫將河南省駐防官兵年
七十八十以上者查明分别賞賚
十六年
上諭杭州駐防兵丁較少於江寕二千有餘而額設副
都統轉多一員且漢軍兵丁止一千六百名亦不必
設兩副都統着將杭州漢軍副都統裁去一員現任
副都統齊斌着調補福州副都統其福州副都統范
宜謙着回京另補又
上諭江寕駐防兵丁每年應支兵米例支本色四個月
折色八個月其折色内惟二三五六八九等月每石
折銀一兩二錢至十一十二兩月遇有閏月每石則
折銀七錢五分多寡既未畫一且偶值時價昂貴兵
丁未免拮据嗣後江寕駐防兵丁十一十二兩月並
閏月折色俱着加恩照二三等月之例一槩給銀一
兩二錢該部即遵諭行
二十一年二月
上諭各省駐防兵丁不准在外私置田産有物故者其
骸骨及寡妻仍令各回本旗此定例也朕思國家承
平日久在内外俱已相安一體若仍照例辦理則在
外當差者轉以駐防為傳舍未免心懷瞻顧不圖久
遠之計而咨送絡繹亦覺紛煩地方官頗以為累嗣
後駐防兵丁着加恩准其在外置立産業病故後即
着在各該處所埋葬其寡婦停其送京但該處情形
不同兵丁内有無力置地營葬者亦未可定着該將
軍都統等酌動公項置買地畝以為無力置地窮兵
公葬之用再向來此等駐防兵丁有患病事故呈請
回京到京後復挑選差使者甚屬無謂今既准其在
外置産安葬所有呈請回京之例着停止著為例
二十二年
上諭戶部議覆江寧駐防兵米於京口本色内改撥一案
前因京口駐防兵米折色不敷買食是以特准改
給本色今若更擬改撥令江寕京口彼此適均雖亦
持平之道但兵民生計增之固覺有餘而已增復減
則彌形不足且京口多留此數月本色俾兵丁不與
閭閻争購其民間米價不亦有益乎然在江寧僅支
四月本色折色亦不敷市價未免拮据着加恩給與
八月本色於江寧府属漕糧内酌留兩月其餘兩月及
遇閏米石令該督按照時價採買支給不必於京
口本色改撥至其餘四月仍給折色部議毋庸增價
之處着加恩照該督所奏每石准增銀一錢以示惠
養防兵之意
二十五年
上諭鑲黃旗護軍統領伊爾圖奏護軍校蘇朗阿前在
軍前腰腿染受濕潮成疾去歲舉發不能行動請將
蘇朗阿以護軍校原品休致給與全俸等語旗僕在
軍前行走自屬分内之事軍前行走之人因年邁殘
疾休致者量其勞績給與全俸或給與半俸此國家
之殊恩亦寔屬應行查奏者八旗人等如果年歲衰
老不能當差自應照例辦理但伊等呈請休致必指
稱在軍營染受濕潮舊病復發夫潮氣何處不有豈
必專在軍營如果在軍營得傷愈後因年邁傷口復
發其勞績具有明徵據實陳出尚可若並未打仗得
傷務指稱在軍營染受潮濕此不過欲藉口得俸禄
耳甚屬惡習伊惟希圖僥倖不知國家給與曾經出
兵因年老殘疾致仕人員俸禄者具有成例與彼身
在軍營得疾與否之處毫無關涉也滿洲世僕在軍
前出力分内之事以此為竒挾制邀俸可乎殊屬甚
惡習氣蘇朗阿不准給俸將此着通行曉諭八旗及
各省駐防
二十七年
上諭朕稽古省方推
恩錫福其江寧京口杭州乍浦等駐防旗人男婦年七十
以上者亦着照從前恩詔例一體賞賚以敷慶澤又
上諭直隸保定等處駐防兵丁本年夏秋冬三季兵米
例應給發折色但念各該地方上年俱有被水之處
米價未免稍昂兵丁買食維艱去歲直隸截留東省
漕糧五萬三千餘石今除賑糶之外尚存米一萬七
千餘石着加恩將保定雄縣及東安采育霸州良鄉
順義七處駐防兵丁應領乾隆二十七年夏秋冬三
季兵米一萬四千二百餘石即於此項餘剩粟米内
全數動撥在兵丁可以不與閭閻争糴市集糧價亦
可不致翔湧於民食兵糈均有禆益該部遵諭速行
二十八年
上諭凉莊滿兵二千二百餘戶現今移駐伊犁凉莊雖
屬内地無可守禦之處但該處係西陲通衢且城垣
房屋建立未久若因官兵移駐伊犁將城垣房屋空
閒必致倒壊即行人往來亦不足以肅觀瞻西安官
兵駐防年久生齒日繁若將西安官兵内酌量移駐
凉莊居住則現有之城垣房屋既不致空廢於西安
兵丁生計亦大有禆益可將西安滿兵内撥二千名
移駐凉莊兵數既以無多毋庸設立將軍凉州留副
都統一員莊浪設城守尉一員以資管轄其如何移
駐之處着交楊應琚嵩椿定議具奏
三十六年二月
上諭朕巡幸山東車駕所經引年布惠其駐防旗人亦
應一體推恩所有德州青州駐防旗人男婦年七十
以上者着查明照例分别賞賚
五十年
上諭據鑲黃旗蒙古都統奏請騎都尉伊禮布所出之
缺查伊禮布並無子嗣承襲伊族内承襲有分之人
惟伊禮布親伯達黑子曾孫現在𣲖往駐防西安之
養育兵豐安閑散慶安僅此二人豐安甚屬年幼俟
承襲後請旨將豐安之母暨弟留京等語八旗世職
人員内因絶嗣駐防外省有分之人承襲後若佐領
員缺應來京辦事似此等世職務必拘泥亦令來京
居住伊等家口在外久已安居偶而承襲世職紛紜
來京途次不無耗費而到京安家立業亦必多艱反
於滿洲等無益况各省駐防亦有防禦佐領員缺伊
等襲職後果有長進留於本省對品補用佐領防禦
之缺有何不可伊禮布之缺現經擬正之豐安交該
將軍酌量年終照例送京承襲後仍將豐安遣往西
安交該將軍教導俟其年壯或遇有防禦佐領缺出
酌量對品補用外將此交八旗嗣後承襲世職除佐
領員缺外似此世職缺出若駐防外省人等承襲者
俱照此辦理
五十七年
上諭前據梁肯堂奏請修雄縣駐防兵房一摺恐係從
前承修之員未能堅固如式當經降旨飭查兹據該
督覆奏此項兵房均係於康熙十二年建盖乾隆二
十六年續修今已坍塌&KR0008;壊其續修工程自不及初
建之堅固如式前經防守尉阿爾景阿移會委員騐
看屬寔所有估需銀一千八百兩零請先在司庫動
撥趕修其二十六年動用之項著落前任雄縣知縣
李晟家屬名下照數追賠等語駐防兵丁官為建盖
房屋俾資棲止免其自行租賃已屬格外恩施該兵
丁等即當視同己業加意愛護或遇有水火之災力
無從防護如從前荆州滿營被冲及本年熱河沙堤
一帶猝被山水者原不惜帑金為之另行建葺若不
過每歲風雨飄摇稍有渗漏殘損該兵丁自應隨時
粘補免致欹傾豈得視為傳舍任其年久塌壊迨難
以棲止又請官為辦理似此屢圯屢修帑項虚縻伊
於何底况即如京城滿兵惟健銳火器二營並八旗
之新舊營房及圓明園之八旗營房俱係官為建盖
此乃特恩其餘八旗親軍護軍馬甲步軍等俱無官
給房屋伊等亦止藉錢糧各行租賃並未見其露處
是各省駐防得有官房居住較之八旗兵丁等已屬
從優何得不知愛護致令坍壊率請官修除雄縣兵
房即照該督所請著落前任知縣李晟家屬名下如
數賠修外防守尉阿爾景阿平時不能留心查察一
任兵丁等將房屋殘損且不報所管大臣即行文地
方官甚屬乖張着罰俸三年以示懲儆嗣後京中各
營及各省駐防如該營原有生息銀兩可以動用者
所居房屋實在年久欹傾尚可准其各自動項修葺
若並無存公銀兩之營分不得擅動官項率請興修
以歸核實梁肯堂所辦差錯着該部察議
欽定八旗通志卷三十五
