欽定四庫全書
欽定八旗通志卷二百二十五
人物志一百五
忠義傳十七(蒙古八旗二至十四年共六十二人康熙十三年)
博洛
博洛蒙古鑲黃旗人以護軍校管護軍參領事得
巴圖魯號康熙十三年從征湖廣逆藩吳三桂
與賊力戰陣亡
恩賜雲騎尉世職(承襲詳見世職表)
圖爾猛額
圖爾猛額蒙古鑲黃旗人任佐領委參領駐防
江寧於康熙十三年調遣隨征至江西吉安府
遇敵力戰陣亡
賞䘏如例
博喜圖
博喜圖蒙古鑲黃旗人任護軍校康熙十三年十
二月二十三日從征四川至朝天關偽將王屏藩
等分兵環攻我軍博喜圖力戰殁
恩賜雲騎尉世職(承襲詳見世職表)
費揚武
費揚武蒙古鑲黃旗人上駟院牧長墨爾根托克
推之次子也任二等侍衛在鑾儀衛内行走康熙
十四年隨貝子傅臘塔征海寇鄭成功至浙江將
渡錢塘賊統兵四萬拒戰費揚武挺身攖敵三入
而三出之大敗賊衆事
聞奉
諭曰費揚武猶勝於張飛可比趙子龍也進征福建至海
澄被執賊百計誘降叱曰我若降異日將何顔面
聖耶遂自刎
賞䘏如例
拜海
拜海蒙古鑲黃旗人姓巴林氏世居巴林地方初
襲父額森三等輕車都尉世職康熙十四年隨定
南將軍希爾根征逆藩耿精忠至江西遇賊將李
茂珠等於建昌府南鐘鼔山力戰陣亾
恩賜二等輕車都尉世職(承襲詳見世職表)
白杜
白杜蒙古鑲黃旗人康熙十四年以佐領從大兵
征江西至南昌擊賊陣亡
恩賜雲騎尉世職(承襲詳見世職表)
格得德
格得德蒙古鑲黃旗人任驍騎校署恭領康熙十
四年隨大兵征逆藩吴三桂於雲南力戰陣亾
賞䘏如例
羅漢
羅漢蒙古鑲黃旗人姓白氏世居喀喇沁地方康
熙十四年以驍騎校隨寧南靖寇大將軍順承郡
王勒爾錦征逆藩吴三桂至湖廣㐮陽府偽將軍
張義禅王慧等率衆萬餘來犯羅漢執纛進戰於
二郎岡陣亾
恩賜雲騎尉世職(承襲詳見世職表)
嵩夏
嵩夏蒙古鑲黃旗人姓柯勒德氏世居科爾沁地
方康熙十三年以前鋒校從征逆藩吳三桂至朝
天關隨前鋒統領穆占擊敗偽將石存禮等進至
保寕復敗偽將吴應龍等又擊賊于蟠龍山小梅
嶺龍潭驛等處俱有功十四年進攻秦州遇賊力
戰陣亾
恩賜雲騎尉世職(承襲詳見世職表)
墨度
墨度蒙古正黃旗人任七品官康熙十三年從征
逆藩吴三桂至湖廣擊僞將吴應麒馬寳李之鳳
偽總兵蕭輔成等於南汛江口諸處咸有功進至
洞庭湖偽將巴養元等率巨艘列陣拒戰隨貝勒
尚善擊却之賊復來犯被創殁
恩賜雲騎尉世職(承襲詳見世職表)
額爾陳
額爾陳蒙古正黃旗人任護軍校康熙十三年從
征逆藩吳三桂至湖廣攻偽將巴養元等於洞庭
湖戰殁
恩賜雲騎尉世職(承襲詳見世職表)
圖武爾
圖武爾蒙古正黃旗人任護軍校康熙十三年隨
征逆藩吴三桂歿於陣
恩賜雲騎尉世職(承襲詳見世職表)
色爾古楞
色爾古楞蒙古正黃旗人署護軍校康熙十三年
隨將軍都統赫業擊吴逆偽將軍王屏藩於蟠龍
山力戰陣亾
恩賞銀貳百两
格洛爾圖
格洛爾圖蒙古正黃旗人由領催委署驍騎校駐
防西安康熙十四年隨定西大將軍多羅貝勒董
額征從逆提督王輔臣于秦州力戰陣亡
賞䘏如例
蒙柯
蒙柯蒙古正黃旗人由領催委署驍騎校駐防西
安康熙十四年随定西大將軍多羅貝勒董額征
從逆提督王輔臣于秦州力戰陣亾
賞䘏如例
鄂七拜
鄂七拜蒙古正白旗人姓他塔喇氏世居察哈爾
任驍騎校駐防江寧康熙十三年搃督李之芳調
集官兵赴援浙江鄂七拜隨副都統胡圖會剿僞
將曾養性于台州至小梁山奮勇力戰殁於陣
賞䘏如例
德色
德色蒙古正白旗人任八品官康熙十三年從征
湖廣至長沙力戰被傷殁於軍
賞䘏如例
卓特巴
卓特巴蒙古正白旗人襲其叔拜思虎郎七品官
康熙十三年從大兵出征逆藩吴三桂至湖廣長
沙府遇賊力戰陣亾
賞䘏如例
布逹什
布達什蒙古正白旗人姓沙賚氏世居扎魯特康
熙十四年以護軍校從定西大將軍多羅貝勒董
額征從逆提督王輔臣於秦州力戰陣亾
恩賜雲騎尉世職(承襲詳見世職表)
色楞
色楞蒙古正紅旗人任佐領康熙十三年正月隨
將軍赫業征四川至野狐嶺沿山擊敗賊三百餘
衆又敗其山林伏衆千餘又賊伏二千餘衆突出
迎戰奮擊敗之進至延平關有偽總兵率衆萬餘據
山險立鹿角列砲鎗連數營拒戰復大敗之六月
初六日抵盤龍山遇偽將軍王平範等衆四萬排
設砲鎗藤牌自我右翼水路後哨登陸攻我左翼
前後互擊力戰陣亾
恩賜雲騎尉世職(承襲詳見世職表)
賞銀五百两十七年十二月初三日
諭祭一壇
阿納
阿納蒙古正紅旗人任參領康熙十三年從征海
賊鄭成功至浙江遇賊力戰殁於陣
賞䘏如例
噶爾瑪
噶爾瑪蒙古正紅旗人康熙十三年從征海賊鄭
成功至浙江擊賊殁于陣
恩賜雲騎尉世職(承襲詳見世職表)
季拉泰
季拉泰蒙古正紅旗人以領催署章京康熙十三
年從征逆藩吴三桂於雲南至廬囤擊賊陣亡
恩賜雲騎尉世職(承襲詳見世職表)
納穆僧額
納穆僧額蒙古正紅旗人姓喀出特氏世居喀喇
沁地方康熙十三年以筆帖式隨經略大學士莫
洛征逆藩吴三桂至寧羌州適提督王輔臣叛力
戰陣亡
恩賜雲騎尉世職(承襲詳見世職表)
蘇巴什達
蘇巴什達蒙古正紅旗人姓齊木克圖氏世居喀
喇沁地方康熙十三年以驍騎校隨寧南靖寇大
將軍順承郡王勒爾錦征逆藩吴三桂至湖廣遇
賊於綏寧擊賊陣亡
恩賜雲騎尉世職(承襲詳見世職表)
竒他乃
竒他乃蒙古正紅旗人任前鋒校駐防莊浪康熙
十三年隨安西將軍都統赫業征逆藩吴三桂於
四川至蟠龍山賊將王屏藩等合各偽將兵四萬
餘水陸夹攻竒他乃力戰陣亡
賞䘏如例
阿里瑪
阿里瑪蒙古正紅旗人由空銜佐領於康熙十四
年從征逆提督王輔臣子繼正戰于平凉府陣亡
恩賜雲騎尉世職(承襲詳見世職表)
克什圖
克什圖蒙古正紅旗人任驍騎校駐防西安康熙
十三年隨安西將軍瓦爾喀擊偽將王屏藩等于
娘娘廟力戰有功十四年復隨振武將軍佛尼勒
等與賊戰於秦州陣亡
賞䘏如例
圖爾渾
圖爾渾蒙古正紅旗人姓明阿氏世居科爾沁地
方康熙十三年以理藩院郎中隨經略大學士莫
洛征逆藩吴三桂至寧羌州適提督王輔臣叛力
戰陣亾
恩賜雲騎尉世職(承襲詳見世職表)
五喇岱
五喇岱蒙古正紅旗人姓博和羅特氏世居科爾
沁地方任二等輕車都尉康熙十四年從征逆藩
吴三桂隨前鋒統領穆占敗偽將石存禮于朝天
關復隨鎮西將軍席卜臣擊偽將王屏藩等敗之
賊復合遂力戰陣亡
恩賜一等輕車都尉世職(承襲詳見世職表)
波纍
波纍蒙古正紅旗人姓黃氏世居依布杵德地方
由領催委署恭領駐防西安康熙十四年隨定西
大將軍多羅貝勒董額會剿從逆提督王輔臣于
秦州西關力戰陣亡
恩賜雲騎尉世職(承襲詳見世職表)
邁拉
邁拉蒙古鑲白旗人姓博爾濟吉特氏世居察哈
爾任護軍參領康熙十三年從將軍安親王岳樂
征江西擊偽將邵連登於建昌陣亡
恩賜雲騎尉世職(承襲詳見世職表)
諾穆啟
諾穆啟蒙古廂白旗人姓芒格努忒氏世居喀喇
沁地方任佐領康熙十三年從寕海將軍富喇塔
征耿逆至浙江擊賊將曾養性于台州小梁山力
戰殁于陣
恩賜雲騎尉世職(承襲詳見世職表)
托畢泰
托畢泰蒙古鑲白旗人姓博和羅特氏世居古爾
班納里忒地方兵部郎中任佐領康熙十三年逆
藩吳三桂反十二月奉
勅往勞四川總督鄭蛟鱗等至成都被賊王賓懷劚刃死
恩賜騎都尉世職(承襲詳見世職表)
固魯吾
固魯吾蒙古鑲白旗人以驍騎校駐防
盛京康熙十三年十月耿逆偽都督周烈總兵桑明
犯衢州總督李之芳平南將軍賴塔遣兵援剿固
魯吾閱歷行間著有戰功至紅橋與賊力戰殁于
陣
賞䘏如例
雅圖
雅圖蒙古鑲白旗人任驍騎校康熙十四年隨大
兵征湖廣至巖山嶺吴逆偽將馬寳胡國柱率三
萬餘衆来犯奮勇衝擊陣亾
恩賜雲騎尉世職(承襲詳見世職表)
拉布士喜
拉布士喜蒙古鑲紅旗人姓烏蘭氏世居喀喇沁
地方康熙十三年以佐領從定西將軍圖海征湖廣
賊李來亨等於茅麓山力戰陣亾
恩賜騎都尉兼雲騎尉世職(承襲詳見世職表)
渾進
渾進蒙古鑲紅旗人姓博洛哥氏世居喀喇沁地
方康熙十三年以空銜佐領從征逆藩吴三桂至
湖廣破偽都督楊文榮等戰艘百餘尋于岳州遇
偽將軍吴應騏等率兵七萬餘來拒渾進力戰陣
亡
恩賜雲騎尉世職(承襲詳見世職表)
拜桑古爾
拜桑古爾蒙古鑲紅旗人姓卧九忒氏世居巴林
地方康熙十三年以佐領隨寕南靖寇大將軍順
承郡王勒爾錦征逆藩吴三桂至湖廣南漳縣賊
衆來犯率夲旗兵敗之至永興遇偽將軍馬寳胡
國柱等率兵三萬餘拒戰殁于陣
恩賜雲騎尉世職(承襲詳見世職表)
查穆素
查穆素蒙古鑲紅旗人初任佐領兼雲騎尉康熙
十三年從揚威大將軍簡親王喇布征吴逆至江
西吉安府螺子山遇僞將韓大任率衆七千來犯
力戰殁於陣
恩賜輕車都尉世職(承襲詳見世職表)
阿余什
阿余什蒙古鑲紅旗人姓博爾濟吉特氏世居察
哈爾地方任驍騎校委署參領駐防西安康熙十
三年從征逆藩吴三桂至四川隨夸蘭大費赫齊
迎糧于槐樹驛遇賊吴之茂王屏藩等擁兵截殺
力戰不克遂殁于陣
賞䘏如例
華善
華善蒙古鑲紅旗人姓西訥椘特氏世居科爾沁
地方康熙十四年以五品官隨揚威將軍内大臣
阿密達征從逆提督王輔臣輔臣遣其子偽總兵
王繼正率兵犯平凉華善隨大兵擊敗之賊復集
戰遂力戰陣亾
恩賜雲騎尉世職(承襲詳見世職表)
薩音圖
薩音圖蒙古正藍旗人姓布爾哈齊忒氏世居愛
必汗英舍堡地方順治十五年以護軍校從征貴
州駐靖州偽總兵田國欽黃世貴等欲納欵為賊
所阻薩音圖同護軍統領鄂納等往接應道遇賊
二千餘人擊敗之十六年雲貴平由水路回軍至
江南時海賊鄭成功新䧟鎮江瓜州進犯江寧率
衆二萬列艘江中薩音圖隨副都統葛禇哈等擊
敗之又連敗江岸賊五萬餘賊乃以全軍十萬列
紅衣礮鳥鎗拒戰復擊敗之授雲騎尉康熙元年
隨征東將軍季什哈征山東同夸蘭大吴喇泰敗
賊呂思曲楊明五喬易集張靖綱于三等於大山
下及鉅齒崖南等處三年從定西將軍圖海征湖
廣賊季来亨等於茅麓山率夲旗兵敗其偽總兵
四偽將四收其衆千餘人旋于間道遇賊力戰陣
亡
恩賜騎都尉世職(承襲詳見世職表)
孟額圖
孟額圖蒙古正藍旗人姓記爾必思氏世居喀喇
沁地方康熙三年以一等輕車都尉隨定西將軍
圖海征湖廣賊李來亨等于茅麓山同護軍統領
敖艾力戰陣亡
恩賜雲騎尉世職(承襲詳見世職表)
塔爾尼
塔爾尼蒙古正藍旗人姓博多忒氏世居喀喇沁
地方康熙十四年以佐領從定西大將軍多羅貝
勒董額征從逆提督王輔臣至漢中偽將王屏藩
譚洪等拒戰塔爾尼率兵擊敗之賊復合遂力戰
陣亾
恩賜雲騎尉世職(承襲詳見世職表)
恩克
恩克蒙古正藍旗人姓烏朗漢濟爾敏世居喀喇
沁地方康熙十四年以佐領隨揚威將軍内大臣
阿密達征從逆提督王輔臣於平凉力戰陣亡
恩賜雲騎尉世職(承襲詳見世職表)
布達喜
布達喜蒙古正藍旗人姓薩爾圖氏世居喀喇沁
地方康熙十三年以佐領從征四川搃偽總兵石
存禮等引重兵據朝天關隘口掘㩝塹立木城伏
地礮復疊石為墻結三十餘營拒敵布達喜率所
属兵擊破之十四年隨取保寕分兵駐槐樹驛以
援糧運遇偽將軍王屏藩吴之茂等兵至力戰殁
于陣
恩賜雲騎尉世職(承襲詳見世職表)
肯哲
肯哲蒙古正藍旗人姓布氏世居敖漢地方康熙
十三年以佐領随揚威將軍内大臣阿密逹征四
川十四年至陜西擊賊于平凉力戰陣亡
恩賜雲騎尉世職(承襲詳見世職表)
伊納爾起
伊納爾起蒙古正藍旗人姓克勒特氏世居土默
特地方康熙十三年由七品官隨揚威大將軍阿
密逹平定陜西十四年三月與偽總兵高定蔡元
德等戰于顯義關山下河岸陣亡
恩賜雲騎尉世職(承襲詳見世職表)
阿海
阿海蒙古正藍旗人姓薩拉圖氏世居葉赫地方
康熙十三年以驍騎校隨征耿逆至江西十四年
十二月賊帥李茂珠等率兵萬餘拒戰於建昌府
南之鐘鼓山阿海死之
恩賜雲騎尉世職(承襲詳見世職表)
朝倫岱
朝倫岱蒙古正藍旗人以佐領駐防杭州康熙十
四年隨將軍穆占征逆藩吴三桂擊偽都督姜揚
順等於江山縣陣亡
恩賜雲騎尉世職(承襲詳見世職表)
海三岱
海三岱蒙古鑲藍旗人姓波爾和羅氏世居巴禹
特地方初任副理事官授騎都尉駐防荆州時把
總胡章昂叛海三岱率兵擊敗之康熙二年隨
將軍達賽征福建以舟帥敗賊鄭經于厦門進至
蓋峙山力戰陣亾
恩賜三等輕車都尉世職(承襲詳見世職表)
岱竒
岱竒蒙古鑲藍旗人任雲騎尉康熙十三年從安
西將軍都統赫業征逆藩吴三桂于四川至蟠龍
山賊將王屏藩等合水陸兵拒敵岱竒力戰殁于
陣
恩賜騎都尉世職(承襲詳見世職表)
巴爾都
巴爾都蒙古鑲藍旗人姓巴於特氏世居克什克
特任驍騎校駐防荆州康熙十三年隨將軍法爾
喀會剿逆藩吴三桂于四川至蟠龍山賊將王屏
藩等&KR0662;衆拒戰復率舟師夹擊我軍巴爾都力戰
殁于陣
賞䘏如例
白和圖
白和圖蒙古鑲藍旗人姓蘇氏世居喀喇沁康熙
十三年以護軍校隨安西將軍都統赫業征逆藩
吴三桂至四川賊將王屏藩等集兵于蟠龍山拒
戰白和圖奮勇衝突遂以戰殁
賞䘏如例
保
保蒙古鑲藍旂人父達頼陣亡自有傳康熙十三
年以八品官從安親王岳樂征逆藩耿精忠至江
西敗賊將黃豪於鄱陽湖康山饒州府諸處進至
建昌擊賊於長興縣陣亾
恩賜雲騎尉世職(承襲詳見世職表)
額爾隊
額爾隊蒙古鑲藍旗人姓吴朗哈濟喇默氏世居
巴育特任七品官從征四川小梅嶺龍潭驛西山
坡諸處有功康熙十四年隨征從逆提督王輔臣
至漢中西長塞大敗賊衆進攻四川隨總督周有
德敗偽將譚洪又敗偽總兵楊應芳於溝家營師
還偽將王屏藩率衆來犯額爾隊力戰陣亡
恩賜雲騎尉世職(承襲詳見世職表)
德爾格爾
德爾格爾蒙古鑲藍旗人姓扎拉爾氏世居敖漢
地方康熙十四年以佐領從征逆藩吴三桂至陜
西隨前鋒統領穆占等破偽將石存禮於朝天關
又擊賊於小梅嶺龍潭驛等處俱有功進攻秦州
遇賊於南山力戰陣亾
恩賜騎都尉世職(承襲詳見世職表)
查哈岱
查哈岱蒙古鑲藍旗人姓扎拉爾氏世居敖漢地方
康熙十四年以輕車都尉隨定西大將軍多羅貝
勒董額征從逆提督王輔臣於羅門鎮力戰陣
亡
賜銀八百两又
賜銀三百两立碑於其墓
恩賜輕車都尉世職(承襲詳見世職表)
和濟格爾
和濟格爾蒙古鑲藍旗人姓額爾都特氏世居敖
漢地方康熙十四年以佐領從定西大將軍多羅
貝勒董額征逆藩吴三桂至漢中擊賊於溝家營
力戰陣亾
恩賜雲騎尉世職(承襲詳見世職表)
查哈岱
查哈岱蒙古鑲藍旗人姓扎拉爾氏世居敖漢初
任員外郎康熙十四年隨將軍貝勒董額征從逆
提督王輔臣至羅門鎮力戰陣亡
賜䘏有加並
賜帑立碑墓道
布達
布達蒙古鑲藍旗人姓博爾濟吉特氏世居敖漢
地方康熙十四年以驍騎校隨定西大將軍多羅
貝勒董額征從逆提督王輔臣於秦州力戰陣亾
恩賜雲騎尉世職(承襲詳見世職表)
欽定八旗通志卷二百二十五
