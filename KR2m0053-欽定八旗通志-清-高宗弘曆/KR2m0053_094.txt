欽定四庫全書
欽定八旗通志卷八十
典禮志三
八旗儀制(諸王儀仗官員儀仗)(公主王妃等儀仗)(八旗)
諸王以下儀仗(王府噐用附)
天聰六年二月禮部定旗傘等儀仗除出征仍照
舊規外凡近地往來大貝勒旗二對傘一柄校尉
四人諸貝勒等各旗一對傘一柄校尉二人如遇
朝期諸貝勒不用旗傘止許校尉隨從若出郭門
仍用旗傘違例者罰羊凡赴
行在所諸貝勒旗傘校尉槩不許用惟大貝勒隨
駕行時許用傘著為令
崇德元年五月定親王郡王貝勒等儀仗仍照品
級分
賜銀兩令其製造
又定親王銷金紅傘二柄纛二桿旗十桿立瓜一
對骨朵一對吾杖二對執事人青衣紅帶青帽銀
頂上插紅翎郡王銷金紅傘一柄纛一桿旗八桿
卧瓜一對吾杖二對執事人衣帶帽頂與前同貝
勒銷金紅傘一柄纛一桿旗六桿骨朵一對紅杖
一對執事人衣帶帽頂與前同貝子彩畫雲紅傘
一柄豹尾鎗二桿旗六桿紅杖一對執事人衣帶
帽頂與前同城内止用傘杖鎮國公紅傘一柄豹
尾鎗二桿旗六桿紅杖一對執事人衣帶帽頂與
前同城内止用紅杖輔國公紅傘一柄豹尾鎗二
桿旗六桿紅杖一對執事人青衣紅帶藍翎紅氊
帽城内止用紅杖鎮國將軍金黃傘一柄旗六桿
城内用夜不收二名開路後隨人六名輔國將軍
執事與鎮國將軍同城内用夜不收一名開路後
隨人四名奉國將軍旗四桿城内用從人四名
順治元年正月增和碩親王儀仗撒袋二副大刀
二柄鎗二桿多羅郡王大刀二柄鎗二桿多羅貝
勒大刀二柄
三月禮部議定諸王貝勒等儀仗凡行獵出兵和
碩親王多羅郡王多羅貝勒隨帶儀仗不用前導
或專領兵馬或鎮守城池儀仗前導奏樂而行貝
子儀仗内增條纛一桿其旗幅視多羅貝勒條纛
短五寸
二年二月定和碩親王多羅郡王多羅貝勒固山
貝子儀仗郡王以上用五爪龍貝勒以下不許用
三年五月定諸王貝勒貝子公等儀仗引導之例
和碩親王繡紅羅曲柄傘一銷金紅羅傘二繡團
紅羅傘二青羅孔雀團扇二繡團紅羅扇二立瓜
二對卧瓜二對骨朵二對吾杖二對纛二桿條纛
二桿旗十執大刀二口鎗二桿馬三對多羅郡王
繡紅羅曲柄傘一銷金紅羅傘二繡團紅羅扇二
青羅孔雀團扇二立瓜二對卧瓜二對骨朵一對
吾杖二對條纛二桿旗八執馬三對多羅貝勒銷
金紅羅傘二繡團紅羅扇二立瓜一對卧瓜一對
骨朵一對吾杖一對條纛一桿旗六執馬二對固
山貝子銷金紅羅傘一繡團紅羅扇二立瓜一對
骨朵一對吾杖一對條纛一桿旗六執鎮國公銷
金紅羅傘一青羅孔雀扇一骨朵一對吾杖一對
旗六執輔國公銷金紅羅傘一青羅孔雀扇一骨
朵一對吾杖一對旗四執
八年五月定世子儀仗繡紅羅曲柄傘一銷金紅
羅傘二繡紅羅圓傘一繡紅羅圓扇二繡孔雀青
羅圓扇二立瓜四卧瓜二骨朵二吾杖四大纛一
條纛二小旗八大刀二馬六
九年七月定諸王世子大朝常朝及京城内行走
儀仗和碩親王繡紅羅曲柄傘一柄繡紅羅圓傘
二柄繡紅羅圓扇一對立瓜二對卧瓜二對骨朵
二對吾杖二對馬四匹多羅郡王紅羅銷金傘二
柄繡紅羅圓扇一對立瓜二對卧瓜一對骨朵一
對吾杖二對馬二匹世子馬匹較郡王多二用馬
四匹其餘儀仗俱與郡王同
順治九年題准親王紅羅繡花曲柄傘一柄紅羅
銷金傘二柄紅羅繡花傘二柄紅羅繡花扇二把
青羅繡孔雀扇二把立瓜二對卧瓜二對骨朵二
對吾杖二對大纛二桿條纛二桿旗十桿大刀二
口豹尾鎗二桿馬六匹京城内止用曲柄傘一柄
繡花傘二柄繡花扇二把併立瓜卧瓜骨朵吾杖
馬四匹世子紅羅繡花曲柄傘一柄紅羅銷金傘
二柄紅羅傘一柄紅羅繡花扇二把青羅繡孔雀
扇二把立瓜二對卧瓜一對骨朵一對吾杖二對
大纛一桿條纛二桿旗八桿大刀二口馬六匹京
城内止用銷金傘二柄繡花扇二把併立瓜卧瓜
骨朵吾仗馬四匹郡王紅羅繡花曲柄傘一柄紅
羅銷金傘二柄紅羅繡花扇二把青羅繡孔雀扇
二把立瓜二對卧瓜一對骨朵一對吾杖二對條
纛二桿旗八桿馬六匹京城内止用銷金傘二柄
繡花扇二把併立瓜卧瓜骨朵吾杖馬二匹貝勒
紅羅銷金傘二柄紅羅繡花扇二把立瓜一對卧
瓜一對骨朵一對吾杖一對條纛一桿旗六桿馬
四匹京城内止用銷金傘一柄立瓜卧瓜骨朵吾
杖貝子紅羅銷金傘一柄紅羅繡花扇二把立瓜
一對骨朵一對吾杖一對條纛一桿旗六桿京城
内止用立瓜骨朵吾杖鎮國公紅羅銷金傘一柄
青羅繡孔雀扇一把骨朵一對吾杖一對旗六桿
京城内止用骨朵吾杖輔國公執事與鎮國公同
鎮國將軍輔國將軍奉國將軍執事仍照崇德元
年定例
康熙六年題准親王郡王轎夫執事人用繡團獅
子綠縀衣貝勒以下及公以上轎夫執事人用素
綠縀衣
康熙十八年二月禮部題多羅郡王執事比多羅
貝勒執事止多曲柄傘一把孔雀扇二把立瓜二
桿吾杖二桿條子纛一桿旗二桿馬二匹今長子
執事比多羅貝勒執事應添孔雀扇一對吾杖一
對其餘執事俱與多羅貝勒執事同奉
旨依議
康熙二十四年十一月
諭大學士等王等皆用紫韁乘騎或以紫韁濫給微賤之
人乘用又其甚者遂至給與外省官員商賈等軰不待
敝壊而更新騎用者至多大悖儀典良由未經定例以
至於是王等既束用金黃帶若騎用金黃韁則不得妄給
微賤而等威辨矣其令宗人府會同禮部定例議奏十
二月宗人府禮部遵
旨議覆王等應用金黃色馬韁其紫色馬韁原非定例當
用應禁止得
旨郡王之長子貝勒貝子著用紫色馬韁餘如議
凡排設儀仗崇德元年定赴
御前不准排設
順治九年題准出京城俱排設遇元旦
萬夀冬至大朝日除纛旗外餘俱排設儀仗至下馬牌
止
凡輿馬順治九年定親王乘轎馬至
午門外下郡王至
午門前兩旁樓角下貝勒以下在闕門外下馬牌處
下親王以下貝勒以上坐八人明轎貝子以下輔
國公以上坐四人明轎貝勒貝子公坐轎至
皇城外易馬入願騎馬者聽
親王旗鎗五對攢竹樺皮桿長八尺上安鐵鎗頭
下有鐵䂎樺皮鎗帽飾以紅纓繫雲緞旗長三尺
闊二尺三寸上銷金雲蟒
豹尾鎗一對硃紅攢竹竿長八尺一寸畫三色金
雲蟒上安鍍金鎗頭下有鐡䂎紅油鎗帽畫五色
雲蟒飾以紅纓下懸豹尾
纛二對以縀為旗紅縀火熖邊長三尺三寸闊七
尺五寸上銷金雲蟒硃紅薰竹竿長一丈四尺間
纏以藤下釘鐵篐上安鍍金頂飾以紅纓大刀二口
吾杖二對硃紅攢竹為之長七尺兩末貼金銅篐
瀝粉貼金雲二叚
立瓜二對硃紅攢竹柄長五尺三寸貼金銅篐刻
木為瓜立置於上承以龍頭瓜及龍頭俱瀝粉貼
金
卧瓜二對刻木為瓜卧置於上柄長五尺五寸餘制
同立瓜
骨朵二對硃紅攢竹柄貼金銅篐刻木為骨朵承
以龍頭貼金飾共長七尺
紅繡曲柄傘一把頂徑五尺冐以紅羅垂三簷繡
五龍風衣二件帶二條傘骨三十二根竹鐡相間
硃紅攢竹柄長九尺五寸柄曲處用鐡心貼金龍
頭承傘頂安金木葫蘆
紅繡花傘二把紅羅為之上繡四季花直柄長九
尺餘制同曲柄傘
紅瑞草傘二把紅羅為之上銷金瑞草餘制同紅
繡傘
紅繡扇一對心高二尺三寸闊二尺三寸五分面
背皆紅羅面繡四季花背銷金團花硃紅合竹柄
長九尺二寸
黑繡扇一對面背皆皂羅面繡孔雀背銷金團花
餘制同紅繡扇
明轎一乘面闊二尺二寸進深一尺八寸高三
尺三寸地平闊二尺二寸進深二尺九寸俱施
羊肝漆灑金上下雕玲瓏花卉直竿二根各長
一丈五尺横竿二根各長六尺二寸肩扛四根
各長五尺撑竿二根各長一尺八寸俱紅漆貼
金飾
暖轎一乘銀頂金黃蓋幨紅幃緞氊隨時通高六
尺餘制與明轎同
紅布幰衣油綢雨衣各一件
郡王旗鎗四對硃紅攢竹竿各長八尺貼金雲蟒
上安鐡鎗頭下有鐡䂎紅油鎗帽畫五色雲蟒飾
以紅纓懸雲縀銷金雲蟒旗
纛一對(以下諸制俱同親王儀仗惟曲柄傘繡龍四)
吾杖二對
立瓜二對
卧瓜一對
骨朵一對
紅繡曲柄傘一把
紅瑞草傘二把
紅繡扇二把
黑繡扇二把
明轎一乘暖轎一乘紅蓋幨幃餘同前制
乾隆四十六年
諭嗣後阿哥内經朕加恩封為王貝勒貝子公者毋庸
由諸王貝勒等藍甲内均勻攤出給與著加恩照所
封品級另給一分藍甲如此辦理封爵之阿哥等不
分諸王貝勒藍甲而諸王貝勒養贍伊等所屬應得
分例自然足用尤為有益
順治五年七月定諸王貝勒貝子公和碩格格等應
用金噐數目親王和碩福晉金鞍各限一噐皿不
限郡王瓶一鐺二茶筩二酒罇二餘小噐不限貝
勒鐺二茶筩二酒罇一碗三盤三餘小噐不限貝
子鐺茶筩酒罇各一碗二盤二公碗盤各一和碩
格格等鐺茶筩酒罇各一碗盤各三酒杯盞不限
公主王妃等儀仗(貴妃車制附)
凡公主以下儀仗崇德元年定固倫公主清道旗
一對紅杖一對吾杖一對銷金紅傘一柄青扇一
把拂子一對金唾盂一金水盆一轎車紅蓋紅
幃青鑲蓋角青垂簷和碩公主紅杖一對吾杖一
對銷金紅傘一柄青扇一把拂子一對金水盆一
轎車紅蓋紅幃藍鑲蓋角藍垂簷以上赴朝或坐
轎或坐車止用傘扇紅杖吾杖郡主吾杖一對銷
金紅傘一柄青扇一把拂子一對轎車青蓋青幃
紅鑲蓋角紅垂簷赴朝或坐轎或坐車止用傘扇
吾杖縣主紅杖一對銷金紅傘一柄拂子一對車
青蓋藍幃紅鑲蓋角紅垂簷赴朝坐車止用傘紅
杖郡君紅杖一對銷金青傘一柄車藍蓋藍幃紅
垂簷赴朝坐車用傘紅杖縣君紅杖一對車藍蓋
藍幃紅鑲青垂簷赴朝坐車用紅杖鄉君車藍蓋
藍幃紅鑲青垂簷
順治四年正月定公主格格儀仗公主大旗二桿
吾杖一對立瓜一對卧瓜一對骨朵一對繡花青
扇一對繡孔雀紅扇一對繡寳花紅傘二柄曲柄
傘一柄轎車紅頂紅幔頂上四角鑲邊及垂簷俱
用青和碩格格大旗二桿吾杖一對立瓜一對骨
朵一對繡孔雀紅扇一對繡寳花紅傘二柄轎車
紅頂紅幔頂上四角鑲邊及垂簷俱用藍多羅格
格吾杖一對立瓜一對繡花青扇一對繡寳花紅
傘一柄轎車青頂青幔頂上四角鑲邊及垂簷俱
用紅多羅貝勒女多羅格格轎車青頂藍幔頂上
四角鑲邊及垂簷俱用紅固山格格轎車藍頂藍
幔紅垂簷鎮國公女格格轎車藍頂藍幔青鑲紅
垂簷輔國公女格格轎車藍頂藍幔紅鑲青垂簷
(按會典九年題准例即係四年所定不復載)
康熙六年題准公主郡主轎夫執事人用繡團獅
子綠縀衣縣主轎夫執事人用素綠縀衣
三十年定固倫公主轎車金黃蓋紅幃紅鑲蓋角
金黃垂簷和碩公主轎車紅蓋紅幃金黃鑲蓋角
金黃垂簷郡主轎車紅蓋紅幃青鑲蓋角紅垂簷
縣主轎車紅蓋紅幃藍鑲蓋角藍垂簷郡君車紅
蓋藍幃藍鑲蓋角紅垂簷縣君車青蓋青幃紅鑲
蓋角紅垂簷鎮國公女鄉君車青蓋青幃藍鑲蓋
角紅垂簷輔國公女鄉君車青蓋藍幃紅垂簷
凡公主以下鄉君以上慶賀及赴朝儀仗康熙六
年定儀仗至
紫禁城止公主等至下馬牌下轎車其隨入婦女名數
固倫公主五名和碩公主四名縣主三名郡君二
名縣君一名
乾隆五十一年七月
詔向來親王郡王固倫公主和碩公主門上總管首領
太監俱無給與頂戴之例但親王郡王為宗潢屏翰
公主係皇帝親女其諳逹太監總管首領太監内即
酌量給與頂戴一人尚不為過分嗣後親王郡王固
倫公主和碩公主太監内各准給八品頂戴一人將
名姓報禮部内務府備查不得私有增益至固倫公
主和碩公主一切禮儀護衛會典内並未定有等級
嗣後固倫公主品秩著視親王和碩公主著視郡王
其額駙品級頂戴著照會典舊例
公主纛一對硃紅薰竹竿長一丈三尺間纏以藤
下有鐡䂎上安鍍金頂飾以紅纓懸素縀旗
紅繡曲柄傘一把紅縀為之上繡寳相花(餘制與親王曲)
(柄傘同)
紅繡花傘二把直柄餘制同曲柄傘
紅繡方扇二把高二尺四寸五分闊二尺二寸面
背皆紅縀面繡孔雀背銷金火熖硃紅合竹柄長
九尺二寸
黑花扇二把制同紅繡扇
吾杖一對
立瓜一對
卧瓜一對
骨朵一對
翟轎一乘紅緞頂衣青緞緣邊并瀝水
(餘制與親王轎同)
朱輪車一乘紅緞頂衣青緞緣邊并瀝水
(貴餘制與妃車同)
乾隆五十一年八月
詔向來固倫公主俱乘坐銀頂轎嗣後固倫公主著乘
坐金頂轎和碩公主仍乘坐銀頂轎
貴妃翟車一乘身闊三尺一寸進深四尺七寸柱高
三尺三寸五分頂闊四尺五分進深五尺六寸高
一尺二寸轅長一丈六尺六寸輪高四尺八寸俱
施金黃油金黃雲縀車衣重簷瀝水紅油裏素純
金頂鍍金銅事件全
金黃布幰衣油紬雨衣金黃氊頂各一件
公主儀仗係工部造辦其郡主等儀仗係自備充
用
凡王妃以下儀仗崇德元年定親王妃清道旗一
對紅杖一對吾杖一對銷金紅傘一柄青扇一把
拂子一對金唾盂一金水盆一轎車紅蓋紅幃青
鑲蓋角青垂簷執事人青衣紅帶青帽銀頂上竪
紅翎赴朝或坐轎或坐車止用傘扇紅杖吾杖側
妃轎車紅蓋紅幃藍鑲蓋角藍垂簷郡王妃清道
旗一對吾杖一對銷金紅傘一柄青扇一把拂子
一對金水盆一轎車紅蓋紅幃藍鑲蓋角藍垂簷
執事人衣帽同前赴朝或坐轎或坐車止用傘扇
吾杖側妃轎車青蓋青幃紅鑲蓋角紅垂簷貝勒
夫人紅杖一對銷金紅傘一柄拂子一對轎車青
蓋青幃紅鑲蓋角紅垂簷執事人衣帽同前赴朝
或坐轎或坐車止用傘紅杖側夫人車青蓋藍幃
紅鑲蓋角紅垂簷貝子夫人車青蓋藍幃紅鑲蓋
角紅垂簷赴朝坐車側夫人車藍蓋藍幃紅垂簷
鎮國公夫人車藍蓋藍幃紅垂簷輔國公夫人車
藍蓋藍幃青鑲紅垂簷鎮國將軍夫人車青蓋藍
幃青垂簷輔國將軍夫人車藍蓋藍幃藍垂簷奉
國將軍夫人車藍蓋白幃藍垂簷
順治四年正月定諸王福晉儀仗和碩親王和碩
福晉大旗二桿吾杖一對立瓜一對卧瓜一對骨
朵一對繡花青扇一對繡孔雀紅扇一對繡寳花
傘二柄曲柄傘一柄轎車紅頂紅幔四角鑲邊及
垂簷俱用青(按會典載是年所定例青扇紅扇各一把多紅方傘二柄)和碩親
王庶福晉多羅郡王多羅福晉大旗二桿吾杖一
對立瓜一對骨朵一對繡孔雀扇一對繡寳花紅
傘二柄轎車紅頂紅幔頂上四角鑲邊及垂簷俱
用藍多羅郡王庶福晉多羅貝勒多羅福晉吾杖
一對立瓜一對繡花青扇一對繡寳花紅傘一柄
轎車青頂青幔頂上四角鑲邊及垂簷俱用紅多
羅貝勒庶福晉固山貝子福晉轎車青頂藍幔頂
上四角鑲邊及垂簷俱用紅固山貝子庶福晉鎮
國公夫人轎車藍頂藍幔紅垂簷鎮國公庶夫人
輔國公夫人轎車藍頂藍幔青鑲紅垂簷輔國公
庶夫人轎車藍頂藍幔紅鑲青垂簷
八年二月更定和碩親王大福晉車轎青簷為紅
簷其後封端重親王敬謹親王大福晉車轎簷仍
鑲青儀仗内減青花扇二把
是年五月定世子福晉儀仗纛二吾杖二立瓜二
卧瓜二骨朵二紅孔雀扇二紅寳花傘二曲柄傘
一車轎紅頂紅幃頂上四角鑲邊及垂簷俱用青
順治九年題准親王妃纛二桿吾杖一對立瓜一
對卧瓜一對骨朵一對紅繡寳花傘二柄曲柄傘
一柄青繡寳花扇二把紅繡孔雀扇二把轎車紅
蓋紅幃青鑲蓋角紅垂簷側妃轎車青垂簷減青
繡寳花扇二把餘俱同世子妃儀仗轎車與親王
側妃同世子側妃纛二桿吾杖一對立瓜一對骨
朵一對紅繡寳花傘二柄紅繡孔雀扇二把轎車
紅蓋紅幃藍鑲蓋角藍垂簷郡王妃儀仗與世子
側妃同轎車照先定例郡王側妃吾杖一對立瓜
一對紅繡寳花傘一柄青繡寳花扇二把轎車青
蓋青幃紅鑲蓋角紅垂簷貝勒夫人儀仗轎車與
郡王側妃同貝勒側夫人轎車青蓋藍幃紅鑲蓋
角紅垂簷貝子夫人以下奉國將軍淑人以上車俱
各照先定例
康熙六年題准親王妃側妃郡王妃執事人及轎
夫用繡團獅子綠縀衣郡王側妃貝勒夫人執事
人及轎夫用綠素縀衣
三十年定親王妃轎車紅蓋紅幃青鑲蓋角金黃垂
簷側妃轎車紅蓋紅幃青鑲蓋角紅垂簷其世子
妃轎車與親王側妃同側妃轎車紅蓋紅幃青鑲
蓋角青垂簷郡王妃轎車與親王世子側妃同側
妃轎車紅蓋紅幃藍鑲蓋角藍垂簷(以上車轅輪俱用紅色)
郡王長子妃轎車與郡王側妃同側妃轎車紅蓋
青幃青鑲蓋角紅垂簷貝勒夫人轎車與郡王長
子側妃同側夫人轎車紅蓋藍幃藍鑲蓋角紅垂
簷貝子夫人車與貝勒側夫人同側夫人車青蓋
青幃紅鑲蓋角紅垂簷(以下車轅用紫色)鎮國公夫人車
與貝子側夫人同側夫人車青蓋青幃藍鑲蓋角
紅垂簷輔國公夫人車與鎮國公側夫人同側夫
人車青蓋藍幃紅垂簷(以上車轅用青色輪用紅色蓋幃垂簷用縀)鎮
國將軍夫人車與輔國公側夫人同輔國將軍夫
人車藍蓋藍幃紅垂簷奉國將軍淑人車青蓋青幃
青垂簷奉恩將軍宜人青蓋青幃青垂簷(以上車轅用青)
(色輪用紅色蓋幃垂簷用素縀)
凡王妃以下公夫人以上慶賀及赴朝儀仗康熙
六年定儀仗至
紫禁城止妃等至下馬牌下轎車其隨入婦女名數
親王妃世子妃四名郡王妃三名貝勒夫人二名
貝子夫人公夫人一名
八旗官員儀從(命婦車附)
崇德間定固倫額駙彩畫雲紅傘一柄豹尾鎗二桿旗六
桿紅杖二桿其執事人役青衣紅帶青氊帽銀頂
上插紅翎城内止排傘杖超品公和碩公主額駙
金黃傘一柄豹尾鎗二根旗六桿城内止用夜不
收二名後隨人十名民公郡主額駙金黃傘一柄
豹尾鎗一桿旗六桿城内止用夜不收二名後隨
人八名都統子尚書縣主額駙金黃傘一柄旗六
桿城内止用夜不收二名後隨人六名内大臣大
學士副都統護軍統領前鋒統領侍郎郡君額駙
旗六桿城内止用夜不收二名後隨人四名一等
侍衛護衛參領前鋒參領縣君額駙學士滿啟心
郎郎中旗四桿城内止用後隨人四名二等侍衛
護衛鄉君額駙佐領員外郎旗二桿城内止用後
隨人二名三等侍衛護衛護軍校主事以下官員
許隨從一人
順治三年五月定品官引導公以下理事官以上
大灑金扇一柄小灑金扇一柄甘蔗棍一對如係
宗室覺羅官員用紅柄扇紅棍轄員不論有無世
職不許用引導七月定各官引導部院各官執甘
蔗棍一對公侯都統内大臣總管纛章京副都統
參領等官俱執棕竹棍灑金扇如前
順治三年定公掌扇貼方金一塊一品官掌扇貼
圓金四塊二品官掌扇貼圓金三塊三品官掌扇
貼圓金二塊四品官用灑金掌扇五六七品官用素黑
掌扇八九品官用白掌扇
順治六年五月定公以下四品以上官員出京執
事三等公和碩額駙用金黃傘二柄旗十面侯伯
金黃傘一柄旗十面一品官金黃傘一柄旗八面
二品官金黃傘一柄旗六面三品官金黃傘一柄
旗四面四品官旗四面其在京所用扇棍等物仍
照舊行
八年三月定侯伯扇制侯用二面貼金三尖月扇
伯用二面貼金大團月扇其滿官自佐領等品以
上悉用執事
順治八年題准民公和碩公主額駙杏黃傘二柄
旗十桿大小扇二把貼方金四塊侯郡主額駙杏
黃傘一柄旗十桿大小扇二把貼方金三塊伯杏
黃傘一柄旗十桿大小扇二把貼方金一塊一品
官杏黃傘一柄旗八桿大小扇二把貼圓金四塊
二品官杏黃傘一柄旗六桿大小扇二把貼圓金
三塊三品官杏黃傘一柄旗六桿大小扇二把貼
圓金二塊四品官旗四桿灑金大小扇二把五品
以下官仍照三年例行以上傘旗止許京城外用
京城内不許排列凡宗室覺羅各官扇柄及棍俱
用紅油凡各官進
皇城止許用小扇不許用大扇及棍
順治元年四月定公侯伯都統尚書内大臣大學
士
皇城外許坐四人暗轎不願坐轎願騎馬者聽公以
下有棍扇者扇上各寫職銜一半滿字一半漢字
康熙元年題准公侯伯都統内大臣鎮國將軍子
輔國將軍護軍統領前鋒統領副都統男大學士
學士尚書左都御史侍郎副都御史鑾儀使通政
使大理寺卿以上在
皇城外坐四人暗轎願乘馬者聽
乾隆十五年
諭本朝舊制文武滿漢大臣凡遇朝會皆乘馬並不坐
轎從前滿洲大臣内有坐轎者是以降旨禁止武大
臣坐轎未禁止文大臣坐轎今聞文大臣内務求安
逸於京師至近之地亦皆坐轎若謂在部院行走應
當坐轎則國初部院大臣未嘗坐轎此由平時不勤
習技業惟求安逸之所致也滿洲大臣尚思本朝舊
制遵照奉行似此並不演習乘馬倘遇緊急官差將
何如耶嗣後文大臣内年及六旬實不能常乘馬者照
常坐轎其餘著禁止再王公等不分老幼一概坐轎
亦非古道嗣後長朕一輩之王公等照常坐轎其餘
王公内有高年者亦許坐轎餘皆乘馬王等既有儀
衛除年節列儀衛坐轎朝賀外平時皆著乘馬將此
通行𫝊知倘禁止後有坐轎者著查旗御史即行查
參若御史不參奏經朕訪聞一併治罪斷不寬宥
又
諭前因諸王及滿洲大臣等皆互尚安逸行動坐轎並
不乘馬經朕降旨禁止坐轎是令伊等嫻習武藝勿
致廢弛滿洲舊制之意並非謂大臣等不應坐轎也
近聞王大臣内有坐車者試思坐車與坐轎何異視
此乃王大臣等全未識朕欲挽回滿洲舊制之意轉
似有心致朕降旨亦覺赧顔誠不知伊等是何居心
也朕思王大臣早起来圓明園連朝奏事或身有疾
病坐轎亦未為不可嗣後諸王及滿漢文職一品大
臣如早起来圓明園或身有微疾者照常坐轎王大
臣等不識朕意仍總不乘馬專坐轎者經朕察出必
懲數人以為衆戒伊等各宜仰體朕體䘏之意勿致
廢弛滿洲武藝應乘馬之處照常乘馬黾勉向上再
八旗大臣以上不應坐轎久經禁止近聞有坐車者
伊等有何勞苦官差亦尚安逸坐車耶且伊等既有
教訓官兵之責理宜為衆表率嗣後八旗大臣及部
院二品以下堂官倘有坐車之人著御史等指名題
參朕必將違禁之人治罪斷不寬宥
康熙元年定公和碩公主額駙旗十桿杏黃傘二
柄金黃棍二對執事人青衣綠帶紅氊帽銅頂上
插綠翎京城内止用傘一柄侯伯郡主額駙旗十
桿杏黃傘一柄金黃棍二對執事人服色與公同
都統鎮國將軍内大臣縣主額駙子大學士尚書
左都御史等旗八桿杏黃傘一柄金黃棍一對執
事人青衣綠帶紅氊帽銅頂(六年定頂上插綠翎)輔國將軍
郡君額駙護軍統領前鋒統領副都統男侍郎學
士九卿正卿鑾儀使副都御史步軍總尉等旗六
桿杏黃傘一柄金黃棍一對執事人服色與都統
同三品官執事與輔國將軍等同四品官旗四桿
京城内一品官以上用傘一柄棍一對二品官棍
一對
三年題准子散秩大臣在京城内停排執事京城
外許排散秩大臣内有世襲子者照子品級排執
事
四年題准四品以上官乘馬准用踢胸凡在京文
官大九卿詹事以上武官副都統男散秩大臣以
上准令一人引馬前導其餘各官不許用引馬
五年題准各省駐防將軍副都統照在京都統副
都統排列執事
康熙七年八月
命都統内大臣大學士尚書精竒尼哈番以上各照實級
用棍傘行走不必照加級護軍統領前鋒統領副都統
侍郎亦不必照加級各照職掌品級用執事行走餘俱
照現行例
康熙七年題准凡加太師公和碩公主額駙金黃
棍二對改為紅棍二對棍頭用銅鑲執事人用綠
布衣綠帶紅氊帽銅頂上插綠翎傘扇照前定例
民公及加級侯郡主額駙金黃棍二對改為紅棍
二對棍頭用銅鑲執事人衣服仍照舊例
崇德間定超品公命婦車青蓋青幃青垂簷三等
公命婦車青蓋青幃藍垂簷都統子尚書等官命
婦車青蓋藍幃青垂簷内大臣大學士副都統護
軍統領前鋒統領侍郎等官命婦車藍蓋藍幃藍
垂簷一等侍衛護衛參領前鋒參領學士滿啟心
郎郎中等官命婦車藍蓋白幃藍垂簷二等侍衛
護衛佐領等官命婦車藍鑲白蓋白幃藍垂簷
順治四年正月定公夫人轎車青頂青幔綠垂簷
銀頂一品官員妻轎車頂幔垂簷俱用青色銀頂
二品官員妻轎車青頂藍幔青垂簷三品官員妻
轎車藍頂藍幔青垂簷四品官員妻轎車頂幔垂
簷俱用藍色五品官員以下及有頂帶官員妻轎
車藍頂藍幔無垂簷俱錫頂民人妻轎車藍頂幔
無垂簷黑油木頂
順治八年題准三等公命婦車青蓋青幃綠鑲蓋
角綠垂簷銀頂侯伯命婦車青蓋青幃綠垂簷銀
頂(按一品以下官員命婦及民婦車俱與順治四年定例同不復載)
康熙元年題准三品以上官員命婦車用銀頂四
品以下至民婦車俱用錫頂違者治罪
三十年定三等公命婦車綠蓋青幃青鑲蓋角綠
垂簷侯伯命婦車綠蓋青幃藍鑲蓋角綠垂簷内
大臣都統大學士尚書左都御史子命婦車青蓋
青幃綠鑲蓋角綠垂簷閑散大臣前鋒統領護軍
統領步軍統領副都統侍郎學士副都御史通政
使司通政使大理寺卿詹事府詹事男命婦車青
蓋青幃綠垂簷(以上車蓋幃垂簷俱用素縀)一等侍衛參領步
軍總尉王府長史太常寺太僕寺光禄寺等正卿
國子監祭酒通政使司左右通政大理寺少卿督
捕衙門理事官内閣侍讀學士翰林院講讀學士
侍講侍讀詹事府少詹庶子諭德洗馬鴻臚寺正
卿郎中給事中監察御史太常寺太僕寺光禄寺
等少卿輕車都尉命婦車青蓋青幃青垂簷(以上俱用)
(銀頂)閑散宗室二等侍衛佐領貝勒長史欽天監監
正内閣侍讀國子監司業鴻臚寺少卿通政使司
參議詹事府中允員外郎步軍副尉騎都尉命婦
車青蓋藍幃青垂簷三等侍衛雲騎尉五品以下
官員命婦車藍蓋藍幃青垂簷(以上俱用錫頂蓋幃垂簷用布轅輪)
(用青色)民公侯伯以下有頂帶官員以上命婦車各
照伊夫現在品級不准以加級用
欽定八旗通志卷八十
