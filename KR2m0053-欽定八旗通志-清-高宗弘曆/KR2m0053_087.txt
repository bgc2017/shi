欽定四庫全書
欽定八旗通志卷七十三
土田志十二
各處駐防地畆(設立規制)(給地數目)
設立規制
順治二年九月
諭戸兵二部曰近來土賊竊發民不聊生如直隸順德府
山東濟南府德州臨清州江北徐州山西潞安府平陽
府蒲州八處著滿洲統兵駐劄務期𠞰撫得宜以安百
姓以上八處駐劄滿兵者給以無主房地其故明公侯
伯駙馬太監地察明量給原主外餘給滿洲兵丁
四年題准江寧駐防旗員給園地三十晌至十晌
不等西安駐防旗員給園地四十晌至十五晌不
等
又題准浙江駐防官兵不給田俸餉照經制支領
五年題准各省駐防官兵家口半携去者其在京
園地半撤全携去者全撤
又題准直省駐防官應給澇地米所留家口在京
支給隨帶家口在駐防所支給
六年題准外省駐防官員初任未經發給園地者
准令撥給其加級陞任者不復添給凡應給地十
晌以下者戶部撥給十晌以上者奏請撥給
七年題准駐防官員量給園地甲兵壯丁每名給
地五晌臨清太原以無主地並官地撥給保定河
間滄州以八旗退出地撥給
八年題准由太原府移駐滄州兩白旗馬甲三十
七名移駐臨清兩黃旗馬甲三十一名移駐河間
府(原冊不言何旗謹闕之)馬甲二十八名共九十六名所有
遺下營房地畆交太原城守尉收貯其由滄州移
駐太原府之正藍旗馬甲三百一十七名即以此
項撥給如不及數著地方官籌措閑地添補每馬
甲一名房一間每一壯丁務足五晌之地其馬甲
等錢糧亦每月照常給領再移駐河間臨清滄州
之馬甲等其耕種粮草該地方官取彼與此亦將
伊等留下之項逐件開明咨覆京城以便行咨移
駐處照數還給如有未留者其移駐處亦無庸給領
康熙二十一年奉
旨盛京山海關等處官員年老病故之寡婦孤兒仍在原
任處居住給原官房屋地土
三十一年題准將山西陽曲太原二邑所屬享堂
等六屯地畆撥給駐防滿洲官兵
又覆准陽曲地畆被圈將太榆清忻四州縣屯地
撥補但屯頭佃戶倚恃隔屬不肯完租被圈之民
賠累照直隸之例令州縣官代徵解給被圈之民
倘有拖欠照例處分
三十二年議准各省駐防旗兵均在所住之處給
與地畆
五十七年覆准山西右衛苧麻口外西至十家舖
三十里東至彌陀山十五里共有荒地四千五百
餘晌差官丈量安設莊頭十五名
五十八年題准滿洲官兵駐劄河南南陽府揚河
地方所有墾荒地畆給與耕種為業
又戶部例載八旗人員不許在外省置買産業違
者産業入官其駐防兵丁准其在外置立産業(謹案)
(此例乃乾隆二十一年所定詳見塋地一門)
乾隆三十一年十一月綏遠城將軍嵩椿奏請將
右衛牧厰餘地招民墾種並於此内撥地二十頃
給阿貴廟喇嘛養贍
三十二年五月覆准牧厰餘地分段丈量正藍旗
為一段正黃正紅鑲紅三旗為一段鑲藍旗為一
段其中堪以墾種者共計一千六百餘頃應於歸
綏道所屬五廳及大同朔平二府屬沿途州縣招
募佃民每地五頃作為一分資本有餘者准給一
分力量不足者數人合認一分俟入册翻犁後給
以印照管業准其當年自收籽粒以償工本定限
次年起科其餘逓年墾熟陸續陞報其地隸和林
格爾及清水河二廳所有應徵租銀即交與該通
判經徵就近解綏遠同知衙門撥充旗營兵餉至
開墾一千六百餘頃外尚有八百餘頃係砂磧山
溝不成片段俟將好地墾成後飭令零星開種陞
科以盡地利其所募佃民約需千有餘戶即令兩
通判度地酌設村莊俾其聚集一處以便稽查彈
壓無須另設員弁此外編記定號刨挖溝濠及一
切應行事宜照察哈爾牧厰成例辦理並奉
旨依議
三十六年十一月軍機處議准江寧滿城閑空教
場開墾地三千四百畆每年所收租銀一千五百
六十四兩賞為八旗官學紙張弓箭及兵丁運柴
脚費之用
三十八年閏三月戶部議山西廵撫三寳所奏豐
鎮廳屬二道溝等村旗地五百六十頃二十畆被
水冲汕難以耕種所有租額銀七百八十四兩有
竒准其豁除奉
旨依議
四十七年八月戶兵二部議覆杭州將軍奏請杭
州駐防牧厰地畆内劃出九千畆召民墾種於乾
隆五十年起租每年所收租錢五千八百貫賞為
養贍八旗孤寡并帮貼兵丁差使之用
五十七年山西廵撫長麟奏言太原滿營額設駐
防兵六百名匠役四名養育兵四十名從前奉派
出京時准將在京地畆報明交部即於太原府地
内照數撥給俾得就近取租以資養贍遇有絶嗣
兵丁扣留三分作為祭掃之用其餘七分報明入
官凡在兵丁叨沐
皇仁至優極渥惟閱年既久生齒日繁其孀婦孤男孤
女等項漸積衆多向來議有養贍臣逐一詳查現
在滿營有孤男三十七名孤女三十七口均無父
兄經理臣分飭四旗章京等將孤男孤女年歲相
當者一體定為婚配將來遇有兵丁匠役缺出陸
續頂補即可敷其養贍毋庸另行籌議其孀婦一
項共查有二百零二口内有四十口並無子姪可
依者即有遠房戶族未必力能兼顧難免不周之
慮伏惟
皇上愛養旗民曲賜矜䘏臣與城守尉等再四商酌仰
懇
皇上格外天恩俯准將前項入官地畆仍賞滿營以為
養贍孀孤之用計現有入官地九頃六十六畆六
分五釐每年官收租銀二百一十二兩此項地畆
若令自行招佃夥同耕種可得銀四百餘兩現在
無依孀婦四十口均勻散給每口每年可得銀十
兩有竒太原風氣儉樸儘可藉資養贍請自本年
為始即行酌撥分賞並請嗣後遇有絶嗣地畆亦
俱仍歸滿營添補分用年終報部核銷奉
硃批好即賞給
以上設立規制
給地總數
直隸保定府駐防城守尉一員防守禦四員驍騎
校四員筆帖式二員領催四十名披甲四百六十
名弓鐵匠四名内給官員地共六頃一十畝撥
什庫披甲弓匠一百三十七名閒散寡婦九名共
地一百二十六頃五十畆撤回京城兵丁已故者
一百二十四名共地一百十六頃二十二畆(本駐防來)
(冊)
滄州駐防城守尉隨衙門五壯丁地在王家庄
正白旗滿洲旗分章京隨衙門一壯丁地在孟家
莊蒙古旗分章京隨衙門二壯丁地在孟家莊
又本身十六壯丁地在孟村等四莊鑲白旗滿
洲旗分章京隨衙門六壯丁地在王御史莊蒙
古旗分章京隨衙門一壯丁地在齊家莊
正白旗滿洲領催披甲閑散人等共九十七
壯丁地在孟村程家林孟家莊穆家莊等處
蒙古領催披甲等共八十一壯丁地在孟
村程家林新店趙官屯王家寨西莊曹家莊
宋家莊等處鑲白旗滿洲領催披甲等共
一百零八壯丁地零二十畝在程家林許村
新店王家莊穆家莊孟村三十五里舖白楊
橋李三橋新莊等處蒙古領催披甲閑散人等
共六十壯丁地零十八畆在新店捷地禇村程家
林高家莊孟村齊家莊秋家莊蠻西莊等處(本駐防來)
(冊)康熙元年滄州駐防退出南皮縣地六十六
畆六分零(本縣來冊)
雄縣駐防鑲紅旗披甲地共三頃六十畆鑲藍旗
披甲地共一頃八十畆蒙古披甲地共二頃七十
畆康熙四十五年撥給駐防章京地六十八畆
又七十四畆(本駐防來冊)
宣化府萬全縣市口駐防康熙二十三年撥給地
六頃八十二畆五分順治四年至康熙四十八
年退出地共八頃六十四畆(本府來冊)
山海關駐防順治二年初設雲騎尉品級章京四
員每員俸米地五十晌筆帖式二員每員俸米地
四十晌甲兵四十六名每名口糧地十晌康熙
十四年添設城守尉一員俸米地八十晌八旗佐
領八員俸米地照前章京驍騎校八員俸米地同
筆帖式筆帖式三員俸米地照前甲兵八百名口
糧地照前二十年撤去甲兵四百名官員照舊
俸米地口糧地每員每名俱照舊二十七年改
城守尉為總管除總管筆帖式存留甲兵六十六
名外其餘官員甲兵俱撤在
盛京沿途駐防從京補授雲騎尉品級章京八員添
甲兵九十四名共一百六十名其俸米地口糧地
俱照前(本駐防來冊)康熙三十一年換給駐防總管
撫寧縣地三頃八十四畆在高兒莊(本縣來冊)三十
四年添設驍騎校八員甲兵四十名共甲兵二百
名俸米地口糧地俱照前三十五年戶部議准
山海關駐防甲兵照冷口喜峰口之例每年每名
給米四十四斛其地畆交還自是年以後甲兵俱
在山海關通判倉領米其各官員俸米地仍照前
(本駐防來冊)
喜峰口駐防防守禦一員地十六頃六十七畆零
章京二員共地十三頃五十九畆零筆帖式二員
共地十一頃三十三畆零共官員地四十一頃五十
九畆零八旗披甲地共四十四頃零十畆鑲白鑲
紅正藍三旗下閒散地共十五頃七十一畆零
雍正十一年將鐵門關外餘地并園地續行撥給
鑲黃旗披甲地十五頃十畆三分零在大屯
正黃旗披甲地十五頃十畆三分零在前峪崕
正白旗披甲地十五頃十畆三分零在碾子峪
正紅旗披甲地十五頃十畆三分零在大屯鑲
白旗披甲地十三頃九十四畆一分零在後峪兒
崖鑲紅旗披甲地十三頃九十四畆一分零在
網戶灣正藍旗披甲地十三頃九十四畆一分
零在碾子峪鑲藍旗披甲地十三頃九十四畆
一分零在禾子溝(本駐防來冊)
獨石口駐防康熙三十二年撥宣化府地給正紅
旗領催披甲共一頃五十畆在樣田堡鑲黃旗
披甲地共二頃八十五畆在樣田堡正白旗撥
什庫披甲地共五頃三十六畆在破堡子張家窑
鎮安樣墩等處鑲白旗披甲地共一頃五十八
畆五分在青泉堡鑲紅旗披甲地二頃六十四
畆在鎮安樣墩正藍旗披甲地六十畆在樣田
堡鑲藍旗披甲地共六頃三十一畆在樣田堡
赤城破堡子張家窑興仁堡等處(俱本駐防來冊)又是
年交存赤城縣地二頃二十畆在樣田堡破堡子
地方(本縣來册)
千家店駐防康熙三十二年赤城縣撥給正白鑲
紅兩旗下披甲地共四頃在樣田堡鎮安堡(本縣來册)
康熙五十年六月延慶州撥給章京一員地三
頃兵丁四十名共地二十四頃俱鑲黃旗各佐領
家人莊頭地雍正七年閏四月自獨石口續添
給千家店章京一員十一年撥給延慶州地三頃
(本駐防來册)
古北口駐防守尉開墾地四頃八十八畆一分
章京開墾地五頃十二畆七分筆帖式開墾地
二頃零四十二畆二分鑲黃旗披甲開墾地共
六頃零一畆二分正黃旗領催披甲開墾地共
四頃九十六畆七分正白旗領催披甲閑散開
墾地共十頃零十一畆四分正紅旗領催披甲
併護軍前鋒開墾地共十頃零三十一畆一分
鑲白旗領催披甲閑散開墾地共二十四頃二十
六畆六分鑲紅旗領催披甲開墾地共三頃八
十六畆七分正藍旗領催披甲開墾地共九頃
七十五畆三分鑲藍旗領催披甲開墾地共二
頃四十七畆六分(本駐防來冊)
右衛駐防雍正二年七月賞給察哈爾地鑲黃
旗滿洲官十六員兵丁一百九十一名鐵匠十名
共賞地一百九十五頃六十一畆六分零每員名
分得地九十畆一分零正黃旗滿洲官十八員
兵丁一百九十九名鐵匠十名共賞地二百四頃
六十三畆一分零每員名分得地九十畆一分零
正白旗滿洲官十七員兵丁一百八十六名鐵匠
十名共賞地一百九十二頃一畆零每員名分得
地九十畆一分零正紅旗滿洲官十六員兵丁
一百八十五名鐵匠十名共賞地一百九十頃二
十畆八分零每員名分得地九十畆一分零鑲
白旗滿洲官十八員兵丁九十三名鐵匠十名共
賞地一百九十九頃二十二畆二分零每員名分
得地九十畆一分零鑲紅旗滿洲官十八員兵
丁一百九十八名鐵匠十名共賞地二百三頃七
十二畆九分零每員名分得地九十畆一分零
正藍旗滿洲官十九員兵丁一百七十九名鐵匠
十名共賞地一百八十七頃五十畆三分零每員
名分得地九十畆一分零鑲藍旗滿洲官十七
員兵丁一百九十一名鐵匠十名共賞地一百九
十六頃五十一畆八分零每員名分得地九十畆
一分零東翼蒙古官二十九員兵丁二百五十
八名鐵匠十六名共賞地二百七十三頃十四畆
二分零每員名分得地九十畆一分零西翼蒙
古官二十六員兵丁二百二十四名鐵匠十名共
賞地二百三十九頃七十八畆八分零每員名分
得地九十畆一分零東翼漢軍官十六員兵丁
三十三名共賞地四百九十四頃十九畆一分零
每員名分得地九十畆一分零西翼漢軍官十
三員兵丁四百六十七名共賞地四百三十二頃
七十畆零每員名分得地九十畆一分零(本駐防來冊)
黑龍江駐防乞察哈爾八旗官兵水手拜唐阿官
種地二千五百晌兵種地三萬五千晌東至呼育
爾八十里南至烏爾努爾一百里西至哈木巴代
七十里北至額爾黑産七十里本城官兵水手
拜唐阿官種地一千三百七十五晌兵種地一萬
八千九十九晌東至科林呼爾哈五十里南至拖
里哈達六十五里西至多爾莫二十八
哈連五十里墨爾根和屯官兵水手
種地一千七百六十晌兵種地二萬九千三十三
晌東至顯克得勒二十五里南至哈力雅圖四十
五里西至葉赫得三十五里北至烏黑特二十里
布特海副都統駐防納爾吉村地方官種地三
千二百六十六晌布特海人丁種地三萬一千七
百七十晌東至得敦一百八十八里南至梅勒参
二百九十里西至哈代堪四百三十里北至薩媽
黑爾二百二十里雍正六年管侍衛内大臣公
富爾丹題准乞察哈爾兵丁水手拜唐阿在城南
克爾育爾恒費發爾等處種官地二千晌黑龍
江城兵丁水手在城南種官地一千五百晌布
特海索倫達呼爾在那爾吉村東博爾得羅洛庫
等處種官地二千晌(本駐防來冊)
山西太原府駐防正藍鑲藍二旗滿洲官六員蒙
古官二員共地五千四百四十畆隨衙門菜園地
五十晌正藍旗滿洲兵丁地九千四百五十畆鑲
藍旗滿洲兵丁地一萬二千四百二十畆正藍
旗蒙古兵丁地八千六百四十畆鑲藍旗蒙古兵
丁地三千畆雍正六年正月駐防城守尉一員
陞任右衛副都統退交本縣三十五壯丁地新任
城守尉一員撥給京城兑換三十四壯丁地七
年正月撥給筆帖式一員從京城兑換地八頃二
十畆八年二月革退筆帖式一員退交本縣二
十壯丁地十月撥給筆帖式一員從京城兑換地
六十三畆十三年二月撥給防禦一員從京城
兑換五壯丁地
山東濟南府德州駐防鑲黃正黃二旗滿洲蒙古
官十一員共地七百五十畆兵丁五百名匠役四
名共地二萬五千五百六十畆
陜西西安駐防順治三年八月撥給園地鎮守
西安將軍地二十五晌在長安縣羅家寨及西城
内菜園子地方左翼滿洲副都統地二十晌在
咸寧縣景龍池右翼滿洲副都統地二十晌在
咸寧縣八里村正黃旗滿洲協領地十五晌在
咸寧縣龍渠堡佐領五員共地三十晌在咸寧縣
景龍池龍渠堡正紅旗滿洲協領地十晌在咸
寧縣小雁塔地方佐領五員共地三十五晌在長
安縣塔坡里野狐塜咸寧縣小雁塔等處鑲紅
旗滿洲協領地十晌在咸寧縣大雁塔佐領五員
共地二十五晌在咸寧縣大雁塔水河村魯家村
及長安縣野狐塜等處鑲藍旗滿洲協領地二
十晌在咸寧縣景龍池佐領五員共地二十五晌
在咸寧縣景龍池正黃旗蒙古佐領二員共地
十五晌在咸寧縣景龍池正紅旗蒙古佐領二
員共地十晌在長安縣野狐塜鑲紅旗蒙古佐
領二員共地十晌在咸寧縣大雁塔八里村鑲
藍旗蒙古佐領二員共地十晌在咸寧縣景龍池
(本駐防來冊)
陜西寧夏駐防雍正三年撥給滿洲官兵地共二
千六百畆除東門外演武廳基地一百三十五畆
關帝廟香火地九十九畆外將軍地一頃一十一
畆兩翼副都統地共二頃零九畆協領六員共地
一頃八十畆佐領二十四員共地三頃六十畆防
禦二十六員共地二頃六十畆驍騎校二十四員
共地一頃二十畆筆帖式三員共地三十畆理事
同知一員地十畆委署前鋒校十六員共地一十
六畆委署驍騎校二十六員共地二十六畆將軍
印房貼寫領催馬甲四名共地四畆每旗滿洲佐
領二員蒙古佐領一員每佐領下分給馬步兵丁
地三十畆三佐領下兵丁地共九十畆八旗二十
四佐領下馬步兵丁地共七百二十畆(本駐防來冊)
(謹案舊志云據來冊稱原撥地二千六百畆除分撥各項地及演武廳廟基地外尚餘地三百二十)
(畆俱係四面溝渠道路附識於此)
以上給地數目
欽定八旗通志卷七十三
