欽定八旗通志卷五十二
職官志十一
職制
補放領侍衛内大臣以下官員
領侍衛内大臣缺出由領侍衛内大臣將内大臣
散秩大臣八旗滿洲蒙古都統前鋒統領護軍統
領外省將軍職名開列具奏補放領侍衛内大臣
内如有出兵出差者將内大臣散秩大臣等職名
進
呈恭候
欽點署事
内大臣缺出由領侍衛内大臣將散秩大臣職名
開列具奏補放
散秩大臣係奉
特旨補放
侍衛班領委署侍衛班領侍衛什長缺出俱於侍
衛内揀選補放一等侍衛缺出於二等侍衛内揀
選補放二等侍衛缺出於三等侍衛内揀選補放
三等侍衛缺出於四等侍衛藍翎侍衛
上三旗雲騎尉以上世職前鋒校親軍校護軍校驍
騎校下五旗擡入公中之雲騎尉以上世職前鋒
校親軍校護軍校驍騎校等揀選補放至四等侍
衛於藍翎侍衛内㨂選好者補放仍入於藍翎侍
衛額數藍翎侍衛缺出於領侍衛内大臣衙門筆
帖式恩騎尉各項拜唐阿閒散覺羅大臣子弟前
鋒親軍護軍等揀選補放宗室侍衛缺出行文宗
人府於所送宗室内揀選補放以上各缺俱由領
侍衛内大臣揀選具奏補放
上駟院侍衛缺出除藍翎侍衛外領侍衛内大臣㨂
選散走侍衛出具考語咨送
上駟院由
上駟院帶領引
見補放
補放鑾儀衛官員
掌鑾儀衛事内大臣缺出由領侍衛内大臣將應
行補放之領侍衛内大臣内大臣職名擬送兵部
開列具題至滿洲鑾儀使冠軍使雲麾使治儀正
整儀尉員缺由鑾儀衛具奏補放咨送兵部如滿
鑾儀使缺出於滿冠軍使及一等侍衛内揀選補
放滿冠軍使缺出於滿雲麾使内揀選補放滿雲
麾使缺出於滿治儀正内揀選補放滿治儀正缺
出於滿整儀尉内揀選補放如本衛不得其人行
文領侍衛内大臣咨取
門上三等侍衛挑補雲麾使藍翎侍衛挑補治儀正
滿整儀尉缺出行文管理鷹狗粘竿三處拜唐阿
之大臣㨂選拜唐阿出具考語保送鑾儀衛揀選
補放如無保送之拜唐阿仍於
上三旗世職官員内揀選補放
開列滿洲都統
滿洲都統缺出由本翼蒙古都統滿洲補授漢軍
都統前鋒統領護軍統領步軍統領滿洲蒙古副
都統滿洲補授漢軍副都統外省滿洲將軍都統
副都統滿洲補授外省提督職名開列具題補授
開列蒙古都統
蒙古都統缺出由本翼前鋒統領護軍統領步軍
統領滿洲蒙古副都統滿洲補授漢軍副都統外
省滿洲將軍都統副都統滿洲補授外省提督職
名開列具題補授
開列漢軍都統
漢軍都統缺出由本翼前鋒統領護軍統領步軍
統領滿洲蒙古漢軍副都統外省漢軍將軍副都
統漢軍補授外省提督職名開列具題補授
開列前鋒統領
前鋒統領缺出由本翼護軍統領滿洲蒙古副都
統滿洲補授漢軍副都統職名開列具題補授
開列護軍統領
護軍統領缺出由本翼滿洲蒙古副都統滿洲補
授漢軍副都統職名開列於前參領等官開列十
員於後其所開十員内先將隨同前鋒統領辦事
之前鋒參領隨同護軍統領辦事之護軍參領不
論俸次通行開列由前鋒參領護軍參領補放之
王府長史及前鋒參領護軍參領等通行較俸合
隨同辦事之參領共足十員開列具題補授
開列步軍統領
提督九門巡捕五營步軍統領缺出由滿洲蒙古
副都統滿洲補授漢軍副都統步軍翼尉職名開
列具題補授
開列滿洲蒙古漢軍副都統
滿洲副都統缺出由本翼蒙古副都統滿洲補放
漢軍副都統職名開列具題調補并將本翼滿洲
侍郎按旗開列再將應陞蒙古副都統之本翼署
理副都統及蒙古侍郎一等侍衛軍政卓異人員
開列在前次將本翼翼尉參領等官每旗開列十
員其所開十員内先將步軍翼尉前鋒營隨同辦
事前鋒參領火器營翼長營總護軍營隨同辦事
護軍參領健銳營翼長
圓明園營總隨同辦事護軍參領嚮𨗳處隨同辦事
前鋒參領護軍參領滿洲蒙古印房參領内務府
護軍統領不論俸次通行開列續將王府長史前
鋒參領護軍參領驍騎參領鳥鎗護軍參領察哈
爾總管健銳營前鋒參領
圓明園護軍參領論俸開列每旗各足十員之數至
滿洲蒙古補授外省總兵官按旗開列於後以上
應開人員俱於本内開列另將本翼滿洲蒙古散
秩大臣公侯伯子男冠軍使前鋒參領護軍參領
驍騎參領鳥鎗護軍參領健銳營前鋒參領
圓明園護軍參領王府長史一等護衛按旗挨次通
行繕摺隨本進
呈再將遵
旨引
見記名之應陞本旗副都統人員開单進
呈其本翼侍班引
見記名人員另行開单一併進
呈至開列滿洲副都統内有滿洲補授漢軍副都統
職名即將應放漢軍副都統之本翼漢軍侍郎按
旗開列本翼漢軍參領每旗將印房參領開列一
員俸深參領開列一員
蒙古副都統缺出由本翼署理副都統蒙古侍郎
按旗開列再將一等侍衛同軍政卓異人員開列
在前續將本翼翼尉參領等官每旗開列十員其
所開十員内先將步軍翼尉前鋒營隨同辦事前
鋒參領火器營翼長營總護軍營隨同辦事護軍
參領健銳營翼長
圓明園營總隨同辦事護軍參領嚮𨗳處隨同辦事
前鋒參領護軍參領滿洲蒙古印房參領内務府
護軍統領不論俸次通行開列續將王府長史前
鋒參領護軍參領驍騎參領鳥鎗護軍參領察哈
爾總管健銳營前鋒參領
圓明園護軍參領論俸開列每旗各足十員之數至
滿洲蒙古補授外省總兵官按旗開列於後以上
應開人員俱於本内開列另將本翼滿洲蒙古散
秩大臣公侯伯子男冠軍使前鋒參領護軍參領
驍騎參領鳥鎗護軍參領健銳營前鋒參領
圓明園護軍參領王府長史一等護衞按旗挨次通
行繕摺隨本進
呈再將遵
旨引
見記名之應陞本旗副都統人員開单進
呈其本翼侍班引
見記名人員另行開单一併進
呈
漢軍副都統缺出由本翼署理副都統漢軍侍郎
按旗開列再將一等侍衛軍政卓異人員開列在
前續將本翼翼尉參領等官每旗開列十員其所
開十員内先將步軍翼尉前鋒營隨同辦事前鋒
參領火器營翼長營總護軍營隨同辦事護軍參
領健銳營翼長
圓明園營總隨同辦事護軍參領嚮𨗳處隨同辦事
前鋒參領護軍參領滿洲漢軍印房參領内務府
護軍統領不論俸次通行開列續將王府長史前
鋒參領護軍參領驍騎參領鳥鎗護軍參領健銳
營前鋒參領
圓明園護軍參領論俸開列每旗各足十員之數至
滿洲漢軍補授外省總兵官按旗開列於後以上
應開人員俱於本内開列另將本翼滿洲漢軍散
秩大臣公侯伯子男冠軍使前鋒參領護軍參領
驍騎參領鳥鎗護軍參領健銳營前鋒參領
圓明園護軍參領王府長史一等護衛按旗挨次通
行繕摺隨本進
呈再將遵
旨引
見記名之應陞本旗副都統人員開单進
呈其侍班引
見記名人員另行開单一併進
呈
補放火器營大臣
火器營大臣缺出將領侍衛内大臣前鋒統領護
軍統領滿洲蒙古都統副都統滿洲蒙古補授漢
軍都統副都統職名開列具題兼管
補放嚮𨗳大臣
嚮𨗳大臣缺出由前鋒統領護軍統領滿洲蒙古
副都統滿洲補授漢軍副都統職名繕寫綠頭牌
具奏恭候
欽點一員補放
論翼調補
副都統以上旗下大臣缺出不必越翼在本翼内
不論旗分互相調補其左翼人現任右翼右翼人
現任左翼者遇有本翼缺出將旗分註明開列題
請調補
協領不准兼管本旗佐領
乾隆四十三年五月奉
上諭福州將軍永德等奏稱協領兼管佐領者請照京
師參領不得管轄本甲喇另調别甲喇之例調翼兼
管等語永德等此奏是外省協領若兼管本旗佐領
是伊所辦事務仍係伊自行主掌完結雖有不合無
人更正若令各翼各旗更調兼管遇有不合之處經
協領指駁更正多一層稽察於公事大有裨益著照
所請行仍通行各省駐防嗣後協領兼管佐領務須
各翼各旗更調不得兼管本旗佐領再京師八旗參
領内有管本甲喇佐領者亦應更調著交八旗將現
管本甲喇者即行調補别甲喇著永遠為例欽此
署理都統等官
都統前鋒統領護軍統領步軍統領副都統缺出
如本缺有署理之人一體開列詳註如所署之人
係不應列名者仍於本内聲明具題
署理副都統官員開列副都統
副都統缺出如本翼現有署理副都統之員即將
署理副都統職名開列於前其應陞人員職名仍
照例開列具題
駐藏辦事大臣不准開缺
乾隆三十一年五月奉
上諭嗣後駐藏辦事大臣俱著開缺欽此
五十一年九月奉
上諭凡遣往新疆大臣等既不開其本身京缺嗣後駐
藏辦事大臣亦著不必開缺欽此
都統出差奏請署理
都統奉差在半月以内者如本旗現有副都統即
令副都統署理在半月以外者兵部奏請派員署
理如一旗都統副都統俱經奉差雖在半月以内
兵部仍行奏請派員署理其半月内外日期奉差
之都統於起身前報明兵部
前鋒統領護軍統領出差奏請署理
前鋒統領護軍統領遇有奉差事故其印信兵部
將前鋒統領護軍統領滿洲蒙古副都統滿洲蒙
古補授漢軍副都統職名繕寫綠頭牌進
呈恭候
欽點署理
副都統出差奏請署理
乾隆二十一年十月奉
上諭向來奉差都統印信雖有署理之條而副都統奉
差其員缺如何署理之處並無成例辦事殊未畫一
即如一旗副都統二員俱經奉差本旗僅餘一人承
辦一旗事務勢必不能周遍其副都統員缺理應派
員署理嗣後八旗内一旗副都統二員若俱經奉差
該部將一旗三員俱行在京之副都統職名併保舉
副都統人員職名開单請旨署理此係專指一旗大
臣三員内有二員俱奉遠差不得遽行回京者而言
若係隨圍及奉差在一二月之内即可回京者均非
遠差其副都統員缺毋庸奏請署理將此永著為例
欽此
京口寧古塔三姓副都統公出委員署印
京口副都統遇有公出事故其印務令江寧副都
統前往署理
吉林所屬各副都統内寧古塔副都統三姓副都
統員缺緊要遇有進京等事該將軍將事簡之副
都統派出一員前往署理其餘各副都統公出仍
照例令本處協領署理
大臣出征員缺擬補
在京出征大臣員缺開列具題請
旨補授俟凱旋之日將出征大臣回京情由并其缺另
補有人之處兵部奏
聞
署理外省大臣員缺奏請開列
旗下大臣署理外省大臣事務員缺兵部將應否
另行開列補放之處請
旨遵行
尚書侍郎兼都統副都統
都統副都統補授尚書侍郎者應否仍令兼攝都
統副都統之處兵部繕摺請
旨
開列察哈爾都統
察哈爾都統缺出由前鋒統領護軍統領滿洲蒙
古副都統滿洲蒙古補授漢軍副都統滿洲蒙古
補授外省提督職名開列具題
開列駐防將軍
各省將軍缺出由八旗滿洲蒙古副都統滿洲補
授漢軍副都統及本處滿洲副都統滿洲補授外
省提督職名開列具題其廣州將軍缺出由内外
滿洲蒙古漢軍副都統滿洲蒙古漢軍補授外省
提督論俸開列具題
開列駐防滿洲副都統
駐防滿洲副都統缺出由滿洲驍騎參領本處協
領各處城守尉三品總管滿洲補授外省總兵官
按翼論俸開列十員具題另將在京滿洲蒙古現
任副都統職名併各處滿洲蒙古記名協領城守
尉三品總管等職名按翼繕寫二摺隨本進
呈至西安副都統缺出將滿洲蒙古漢軍應陞人員
一體開列
開列歸化城副都統
歸化城副都統缺出由在京
上三旗滿洲前鋒參領護軍參領驍騎參領職名開
列具題
開列駐防漢軍副都統
駐防漢軍副都統缺出由漢軍參領外省漢軍協
領黑龍江管船礮水手總管按翼論俸開列十員
外省總兵官職名一併開列具題另將在京漢軍
現任副都統職名併各處漢軍記名協領總管等
按翼繕寫二摺隨本進
呈
吉林鳥鎗營官員陞補
吉林鳥鎗營參領新漢軍八佐領舊漢軍一佐領
缺出俱毋庸由京補放參領缺出於新舊漢軍佐
領内論其勞績能管轄者通行揀選擬定正陪送
京帶領引
見補放舊漢軍一佐領缺出於新舊漢軍驍騎校内論
其勞績通行揀選擬定正陪送京補放新漢軍八
佐領缺出於新舊漢軍驍騎校内論翼揀選擬定
正陪送京補放如實不得人咨部由京揀選人員
補放至所屬各城漢軍人等如有奮勉戎行者亦
准其歸入吉林新舊漢軍内一體揀選論翼補用
駐防副都統署理將軍印務
乾隆二十二年五月奉
上諭各省將軍等遇有陞遷調補及緣事離任其本城
副都統内有在任年深者即令署理將軍印務如到
任年分相同無可區别者仍著論翼署理將此永著
為例欽此
駐防記名人員分别坐補
駐防協領佐領防禦缺出該將軍都統副都統將
應陞人員揀選擬定正陪送部轉咨該旗帶領引
見擬陪之員若奉
旨記名者回本處後遇有佐領防禦缺出即行坐補隨
時咨報部旗仍於年底彙奏至以協領記名之員
於應行坐補時騐無年力衰老行走改變等項事
故方准專摺
奏補倘平日不行察核致將年力衰老行走遜前之
員坐補將該管大臣查議
張家口蒙古協領一缺獨石口千家店左右兩翼
防禦各二缺昌平州防禦二缺山海關所屬左翼
正白旗蒙古防禦一缺右翼四旗防守禦佐領防
禦各一缺附京駐防之寳坻良鄉固安采育東安
霸州雄縣等處防禦各二缺并河南駐防蒙古佐
領防禦各缺應陞人員不敷擬陪缺出時該管大
臣將應陞之人保送該旗帶領引
見補放如所送之人不堪陞用即由該旗具奏於在京
應陞人員内另行揀選帶領引
見補放
張家口八旗蒙古官員缺出本翼如有堪以錄用
之員仍由本翼揀選如不得其人即毋庸論翼通
行揀選保送補放
奏派值年大臣
奏派值年大臣兵部將八旗都統副都統等職名
全行開列繕寫綠頭牌進
呈恭候
欽點數員管理如遇調補外省以及奉差隨
圍等事值年旗報明兵部奏請
派員署理
派查京倉大臣
在京各倉派都統副都統稽察三年期滿更換其
陸續奏派接任之員未及二年為日甚淺者毋庸
更換外如已過二年者當更換之時亦一體更換
屆期兵部將已經查倉之大臣毋庸開列外其餘
都統副都統職名開列具奏恭候
欽點掣籖管理至查倉大臣遇有奉差患病服制等事
在三月以内者其該倉事宜即交該倉御史專司
稽察如該倉御史亦有奉差等事或都統等奉差
在三月以外者兵部奏請派員署理
補用記名人員
奉
旨記名人員内如係三品官員遇外省城守尉總管缺
出由值年旗補放者值年旗帶領引
見由該旗補放者該旗帶領引
見如係四品以下官員并前鋒校護軍校驍騎校内該
旗查係軍政卓異或軍前效力年深者按照伊等
品級於應陞缺出即行指名奏
聞補放如記名人員内雖未在軍前效力又無軍政卓
異者遇應陞缺出仍將記名之人擬正將軍政卓
異之人擬陪次將軍前效力年深之人一併列名
帶領引
見若無軍政卓異之人即將軍前效力年深之人擬陪
至此項記名人員如遇調補陞遷後即將從前記
名之處註銷如陞任後復於新任内記名於應陞
缺出時仍照從前記名之例辦理
滿洲蒙古副都統缺出將奉
旨記名人員另繕清摺與題本一併進
呈此項開列人員内先將卓異及隨同辦事之前鋒
參領火器營翼長隨同辦事鳥鎗營總隨同辦事
護軍參領健銳營翼長
圓明園隨同辦事營總閒散營總隨同辦事護軍參
領嚮𨗳處隨同辦事前鋒參領護軍參領都統印
房辦事之驍騎參領一等侍衛冠軍使王府長史
等官開列於前閒散行走之前鋒參領等官論俸
開列於後至漢軍副都統缺出將記名之漢軍參
領亦一併開列外省本翼副都統缺出亦照此例
行如係八旗公缺按翼開列其餘公侯伯子男及
一等護衛等官有因兼副參領佐領與印房行走
引
見記名者祗於隨摺内開列將記名之處註明不必帶
領引
見
陞用軍營人員
出征旗員如遇本旗本處有應行揀選缺出該管
大臣一體㨂選陞用至副都統以上缺出例應開
列請
旨補放者兵部將出征得有功牌人員另繕夾单進
呈恭候
欽簡
總管參領論俸開列
副都統缺出應行開列之察哈爾總管由參領陞
授者連前參領俸併算其由别項陞授者止論總
管俸至前鋒參領護軍參領内由驍騎參領補授
者列名時止論現任俸次不准通理前俸其王府
長史由參領補授者亦照此例行
補放内外參領以下等官
副都統以上大臣由兵部具題補放
陵寢總管翼長信礮總管
興京復州秀巖鳳凰城開原遼陽南金州呼蘭河南
右衛莊浪各處城守尉
盛京所屬協領防守尉寧夏蒙古協領黑龍江管船
礮水手總管吉林黑龍江管水手官羅文峪防禦
由值年旗引
見補放
盛京所属城守尉以宗室等揀選帶領引
見補放外其在京驍騎參領以下官員在外協領參領
城守尉總管防守尉以下官員該旗引
見補放前鋒參領以下官員由前鋒統領引
見補放護軍參領以下官員由該旗護軍統領會同本
翼護軍統領揀選引
見補放步軍協尉副尉城門領等官由步軍統領㨂選
引
見補放滿洲火器營
圓明園健銳營官員由該營大臣㨂選引
見補放均咨明兵部註冊至外省駐防將記名領催等
坐補驍騎校并改武倉官臺站官筆帖式等官改
補驍騎校俱於歲底彙報該旗轉咨值年旗具奏
駐防協領等官期滿送部引
見
各省駐防協領齊齊哈爾水師營總管吉林黑龍
江等處火器營參領察哈爾總管并由京補放之
察哈爾參領等六年任滿並無事故者各該將軍
大臣等秉公考察出具考語咨送赴部兵部再加
考騐帶領引
見恭候
欽定記名遇有應行開列陞用之處除將俸深之員照
例開列外將記名之員另行繕摺隨本進
呈至伊犁滿洲營協領察哈爾等部落總管六年期
滿果有勲勞人去得者令其引
見其平等稱職者毋庸送部引
見
各省協領并察哈爾總管年滿引
見後如未經陞用者再遇六年期滿該將軍都統副都
統等詳加騐看出具考語送部帶領引
見恭候
欽定其記名之員遇有外省副都統缺出按翼繕摺隨
本進
呈
各省協領若於軍政案内卓異引
見其年滿時毋庸送部即以卓異引
見之日起扣滿六年再行送部引
見
伊犁等處記名協領距京窵遠於内地駐防副都
統缺出毋庸開列遇烏嚕木齊古城巴里坤三處
副都統缺出於開列本内列於應陞人員之前進
呈請補至伊犁所屬錫伯索倫等處部落總管缺出
該將軍將記名協領與該部落應陞之副總管等
一體㨂選奏請調補該協領調補後仍准其於烏
嚕木齊等處副都統陞缺列名
伊犁協領二次俸滿送京引
見
乾隆四十三年五月奉
上諭據伊勒圖等奏稱協領明善六年期滿看來僅能
稱職不副皇上選用請停其照原奏之例咨送引見
等語各省協領六年期滿送京引見特為伊等果属
才能朕即加恩錄用其衰老不能得力者亦斷不姑
容伊犁雖云路遠協領等均係大員若竟不送京引
見則才能者不獲邀恩而衰老者反得素餐於公事
大無裨益是定例尚未允協且伊等往還俱係馳驛
一無所費嗣後伊犁協領即或不副選用亦惟初滿
六年者准免送京至二次期滿則已踰十二年矣著
該將軍出具考語送京引見著為定例遵行欽此
駐防記名領催等坐補驍騎校
駐防驍騎校及察哈爾護軍校驍騎校缺出該將
軍都統副都統等於領催前鋒護軍恩騎尉内揀
選擬定正陪送部轉咨該旗帶領引
見如將擬正之人補授其擬陪之人奉
旨記名後發回本處遇有驍騎校護軍校缺出坐補其
記名人員内倘有改易前操者咨部註銷
記名領催前鋒護軍恩騎尉等坐補驍騎校護軍
校該將軍都統副都統等將一年之内坐補人數
若干於歲底彙報該旗轉咨值年旗具奏
盛京等處改武等官陞補驍騎校
盛京等處倉官三年俸滿臺站官及各省駐防平等
行走之筆帖式六年俸滿其通曉清漢文義者該
將軍等保題聽吏部分别補用外其不通曉清漢
文義并不能遷移來京情願守候本處武職者於
歷俸年滿後該將軍等出具考語咨送兵部帶領
引
見准其記名後遇有本處本翼驍騎校缺出俟領催等
用過三缺之後補用一員至筆帖式由兵丁考取
後仍與該處官兵一體練習騎射如果行走勤慎
辦事好弓馬嫻熟者三年俸滿遇有應陞驍騎校
缺出即與領催等一體揀選照保送驍騎校之例
送京引
見補放此内有曾經出兵效力者仍令該將軍等照舊
酌量與記名領催一體陞用如辦事平常弓馬不
堪者於年滿時不准改補武職即行咨部開缺若
年滿記名後行走平常即將記名之處咨部註銷
黑龍江驛站官由有品級筆帖式補授者授為七
品無品級筆帖式補授者授為八品六年期滿時
令其離任以驍騎校用
黑龍江屯莊官陞補驍騎校
齊齊哈爾黑龍江默爾根城呼蘭四處地方管屯
莊官内五年期滿通曉滿漢文義者該將軍保題
聽吏部分别補用外其不通曉滿漢文義并不能
遷移來京情願守候本處武職者五年期滿後該
將軍出具考語分别題明其行走勤能管轄者遇
有本處本翼驍騎校缺出與記名領催相間補用
其尋常供職者俟領催用過驍騎校三缺之後將
年滿管屯莊官補用一員
綏遠城換防兵丁陞補驍騎校
綏遠城派往烏里雅蘇臺科布多等處換防兵丁
内有挑補額外筆帖式期滿不識漢字愿以驍騎
校補用者回營後毋庸計缺坐補俟驍騎校缺出
與應陞之人一同通行揀選補放
補放驍騎校領咨赴部遲延
各省駐防補放驍騎校等官領咨赴部如有觀望
遷延希圖王大臣騐放規避引
見者即行參處
補放王等属員
王府長史缺出於上三旗一等侍衛冠軍使前鋒
參領護軍參領驍騎參領佐領子男輕車都尉騎
都尉内保送該旗大臣每旗揀選二員咨送兵部
會同領侍衛内大臣㨂選正陪帶領引
見補放
司儀長缺出於上三旗二等侍衛雲麾使前鋒侍
衛副護軍參領副驍騎參領佐領輕車都尉騎都
尉内保送該旗大臣每旗揀選二員咨送兵部會
同領侍衛内大臣揀選正陪帶領引
見補放
一等二等三等護衛及四品五品六品七品八品
典儀缺出除佐領輕車都尉以上世職官員不准
補放外由該旗王貝勒貝子公等於所属應陞人
員内按其行走勞績年分淺深揀選擬定正陪咨
部五品以上員缺兵部會同該王等帶領引
見補放六品以下員缺照咨補放其擬正人員若行走
年分較擬陪之人淺至五年以外者兵部即行駁
回如應陞品級人員内一時揀選不得其人將越
銜一等人員擬定正陪咨部補放不得越銜二等
其新封之王貝勒貝子公等實無可補放護衛典
儀之人將情由聲明再將無職人等擬定正陪咨
部補放至六七八品典儀及親軍校護軍校等缺
如將革職廢員保送補放查明實係因公革職方
准保送如犯軍流獲罪貪婪不法及一應私罪曾
經斷罪者俱不准違例保送
散騎郎缺出除佐領不准補放外由該旗王等將
所属子爵以下雲騎尉以上官員㨂選送部帶領
引
見補放
王等属員分别題咨
王等所属長史司儀長護衛五品典儀以上等官
如有過犯應行斥革者該王等據實參奏交兵部
查議入於半月彙題其六品以下各官如有應行
斥革者咨明兵部革退
王等屬員分别挑補
王等所屬護衛等官出缺定以四年為限第五年
奏請挑補一次長史司儀長遇有缺出即行揀選
帶領引
見補放
王等年幼未經承襲以前護衛官員停放
王貝勒貝子公等年幼尚未承襲其所属護衛典
儀散騎郎缺出停其補放統俟承襲後辦理至長
史司儀長包衣參領佐領驍騎校護軍校親軍校
缺出仍照例補放
王等屬員病痊起用
王貝勒貝子公屬下護衛典儀親軍校護軍校等
因病解任後經病愈照咨補放毋庸坐補原缺
王等屬員解退後起用
王等屬員因王等薨故解退如曾遇
恩詔受封該旗酌量補用其因王等緣事革退者雖遇
恩詔受封該旗減等與應補人員揀選擬補該員前任
内所有加級俱行註銷若未遇
恩詔者俱毋庸議
旗員降調補用不分正從官階
八旗武職各官除應得
封典仍照官階品級分别正從辦理外至八旗官員如
應降調補用各按滿洲蒙古漢軍指定應補之缺
補用如應降級留任應照所降之級食俸者亦照
舊例辦理均毋庸分别正從至
圓明園四品包衣營總内務府五品包衣護軍參領
包衣驍騎參領包衣副護軍參領包衣副驍騎參
領左右兩翼六品前鋒校委署前鋒參領八旗六
品護軍校委署護軍參領係由四品五品六品旗
員賞給三品四品五品虛銜頂帶仍食原級俸餉
如遇降調各按其原官品級降調補用不得照虚
銜核算
降調人員補用
一品領侍衛内大臣内大臣都統將軍降一級調
用者以京外副都統擬補降二級調用者係滿洲
人員以
陵寢總管步軍翼尉城守尉協領前鋒參領護軍參領驍
騎參領擬補係蒙古人員以察哈爾總管協領前
鋒參領護軍參領驍騎參領擬補係漢軍人員以
在京參領在外協領擬補降三級調用者係滿洲
人員以
陵寢副總管信礮總管前鋒侍衛副護軍參領副驍騎參
領佐領步軍協尉城門領防守尉擬補係蒙古人
員以前鋒侍衛副護軍參領副驍騎參領佐領步
軍協尉城門領擬補係漢軍人員以在京副參領
佐領步軍協尉城門領在外參領佐領擬補降四
級調用者係滿洲漢軍人員以監守信礮官步軍
副尉外省防禦擬補係蒙古人員以步軍副尉外
省防禦擬補其二品前鋒統領護軍統領步軍統
領鑾儀使副都統散秩大臣降一級二級三級調
用者與一品大臣等降二級三級四級調用之例
同以上缺出時俱令該衙門查明降調人員係開
列具題之缺聲明降調情由開列於應陞人員之
後一併具題係引
見補放之缺聲明降調情由列名於應陞人員之後一
併帶領引
見恭候
欽定至領侍衛内大臣内大臣都統將軍降五級調用
前鋒統領護軍統領步軍統領鑾儀使副都統散
秩大臣降四級調用者免其補用前鋒校護軍校
驍騎校等微員除該員原有世職者仍在世職上
隨旗行走外其無世職者帶所降之級隨旗行走
俟滿三年果能勤慎無過該旗都統副都統等出
具考語帶領引
見請
旨將降五級調用之一品大臣准其照降四級調用之
例擬補將降四級調用之二品大臣准其照降三
級調用之例擬補至該員降級之數再有多者無
缺可補停其補用
在京三品旗員降一級調用者以四品旗員擬補
降二級調用者以五品旗員擬補降三級調用者
以六品旗員擬補降四級調用者以七品城門吏
擬補其在京四品旗員降一級二級三級調用者
與三品旗員降二級三級四級調用之例同五品
旗員降一級二級調用者與四品旗員降二級三
級調用之例同六品旗員降一級調用者與五品
旗員降二級調用之例同統俟缺出時該衙門查
明降調人員聲明降調情由列名於應陞人員之
後一併帶領引
見如引
見一次二次三次未經補用俟於第四次應補缺出該
衙門聲明引
見次數未經補用情由出具考語具奏列名於應陞人
員之後帶領引
見恭候
欽定此等降調旗員如引
見未補俟過半年後遇有應補缺出始准列名未逾半
年者雖有缺出不准列名至三品旗員降至五級
以下調用四品旗員降至四級以下調用五品旗
員降至三級以下調用者無缺可補停其補用若
身有世職者仍在世職上隨旗行走
各省駐防將軍都統副都統所轄三品旗員降一
級調用者遇有本處駐防四品官缺出擬補降二
級調用者遇有本處駐防五品官缺出擬補降三
級調用者遇有本處駐防六品官缺出擬補其駐
防四品旗員降一級二級調用者與駐防三品旗
員降二級三級調用之例同駐防五品旗員降一
級調用者與駐防四品旗員降二級調用之例同
此等駐防降調人員該將軍都統副都統俟咨送
應陞人員引
見時將降調人員聲明降調緣由一併咨送該旗列名
於應陞人員之後帶領引
見其廣東福建四川甘肅等遠省降調旗員引
見一次未補俟過半年後遇有缺出該將軍等聲明未
補情由出具考語具奏與應陞人員一併咨送該
旗列名於應陞人員之後帶領引
見恭候
欽定近省降調旗員引
見一次未補俟過半年後遇有缺出仍照初次咨送該
旗帶領引
見如未經補用俟再過半年後遇有缺出該將軍等聲
明未補情由出具考語具奏與應陞人員一併咨
送該旗列名於應陞人員之後帶領引
見恭候
欽定其總管城守尉防守尉及所屬各員降級調用者
俱令回旗俟該旗出有各處總管城守尉防守尉
所属員缺由該旗都統副都統等查其所降之級
與補用之缺相符聲明降調情由列名於應陞人
員之後一併帶領引
見如未經補用亦照在京降調旗員之例俟第四次缺
出聲明未經補用情由出具考語具奏列名於應
陞人員之後帶領引
見恭候
欽定至駐防三品旗員降至四級以下調用四品旗員
降至三級以下調用五品旗員降至二級以下調
用者在外無缺可補停其補用若身有世職仍在
世職上隨該處行走如係由京補放之員降至七
品在外無缺可補情願來京者准其以七品城門
吏擬補
駐防旗員降級應補驍騎校者不論省分遠近該
將軍等俟咨送應補人員時聲明降調情由一併
咨送該旗列名於正陪人員之後帶領引
見如未經補用俟第二次驍騎校缺出將擬陪記名之
人坐補後至第三次缺出再行聲明未補情由咨
送該旗列名於正陪人員之後帶領引
見恭候錄用
在京降調旗員引
見四次未經補放者停其再行引
見駐防降調旗員遠省引
見二次近省引
見三次未經補放者停其再行來京引
見俱按所降之級令其原品休致其駐防降調以驍騎
校用者至第三次引
見未蒙補放亦即照所降之級令其休致
鑾儀衛官員降級調用者以冠軍使雲麾使治儀
正整儀尉按等遞降俟缺出時該衛查其所降之
級與補用之缺相符將降調人員聲明降調情由
列名於應陞人員之後一併帶領引
見恭候
欽定
王等所屬長史司儀長典儀等官降級調用者典
儀有四品五品六品七品八品不同該王等照所
降之級咨部擬補長史司儀長降級調用者該王
等以護衛之缺按品遞降咨部擬補以上降調各
員如降至無可遞降者俱行革職不得援照微員
無級可降革職留任之例辦理
侍衛護衛降級
一等侍衛降一級調用授為二等侍衛二等侍衛
降一級調用授為三等侍衛三等侍衛降一級調
用授為四等侍衛四等侍衛降一級調用授為藍
翎侍衛藍翎侍衛降一級調用者革職王等所属
一等護衛遇降一級調用授為二等護衛二等護
衛遇降一級調用授為三等護衛三等護衛無級
可降遇降一級調用者革職
察哈爾降調人員補用
察哈爾三品旗員降二級調用四品旗員降一級
調用者遇有六品官缺出准其列名於正陪人員
之後帶領引
見恭候
欽定
患病開缺
内外旗員患病該管大臣委員確騐酌量給以假
期總不得過六個月之限如六個月仍未痊愈有
職任者開缺如係世職將俸禄停止俟病痊之日
有世職者具呈該旗都統隨旗當差行走自當差
之日起支俸無世職者俱候缺補用其内外世職
官因病告假如過六個月之限仍照例停俸如停
俸至一年之後調養未愈不能當差令該管大臣
查騐實在情形如果殘廢即應開缺將應襲之人
另請承襲如無應襲之人該管大臣奏明請
旨辦理至額外食俸官員亦照此例定限如逾限不痊
者即行停俸俟病痊之日仍在原衙門行走倘無
疾捏稱有疾呈報者將本官降一級調用騐看官
罰俸一年出咨之該管官罰俸六個月
陵寢官員子弟襲住
在
陵上居住章京之子弟仍遵
旨准其襲住如額數看守章京之外不准令其居住係隨
章京一同居住之子弟方准令其襲住如不係隨
去同住之子弟不准襲住
八旗襲職外省人等詢問愿否來京
乾隆四十二年十月奉
上諭八旗承襲佐領世職如有分應承襲之人在外省
者向俱調取來京引見嗣朕降旨有似此者著具奏
請旨後再行調取但此内不無在駐防地方立有産
業不愿來京者著交八旗都統等嗣後凡承襲佐領
世職其有分應具奏調取之人行文各該處大臣詢
問本人如情愿來者即調取來京帶領引見其不情
愿者不必咨送著為令欽此
旗員廕監
旗員廕監必以嫡長子如無嫡長子或雖有子而
患病殘廢及有别項職事則廕嫡長孫如無嫡長
孫則廕次子及次孫如無次子次孫則廕親兄弟
及親兄弟子孫如無親兄弟及親兄弟子孫則廕
伯叔所生兄弟及子孫俱以次承廕凡恭遇
恩詔兵部題明行文各該管官轉行應廕官員取具承
廕之人年齒姓名文冊并親供印結一樣二套送
部内有不能以次承廕者將情由聲明報部亦准
承廕但不得將例載不應承襲之人混請承襲
詔後所生之子孫不准承廕若本官遇
詔曾經送子入監讀書後經陞任又遇
恩詔欲改為廕生者如未出仕監生仍准與改廕生其
先送監生原缺聽本官另送别子至本官遇
恩詔廕子後因本身緣事革職其所廕之子未出仕者
停止已出仕者不必停止若猶稍剰微末職銜并
有世職者先經所廕廕生監生不必停止若廕生
監生未仕而故及患病殘廢者仍令補廕若補廕
之後又故及患病殘廢者不准再補若既經准廕
後得官職及中科目者俱不准補廕
詔後所生之子孫亦不准補廕至革職官後經還原職
者仍准還廕其革職後另行起用之官不論文武
銜缺如起用時品秩相當及在原品以上者俱准
還廕如革職官後經開復例止降級調用者亦准
還廕凡還廕時如原廕有人别無事故仍給還原
廕之人外如退廕之人殘廢病故或别經出仕中
式者准其將
詔前所生之子孫復還原廕
詔後所生之子孫亦不准混請還廕其承繼之子孫分
别
詔前
詔後准廕不准廕之處亦與所生之子孫同凡廕生監
生必開明事故呈送到部若送廕之人有從前緣
事例應永不叙用者不准廕監其叛逆牽連革職
之員及雖係族中子弟隸於民籍併撫養民間之
子弟不准廕監年老有病原品解任食全俸官員
仍照伊原品准其廕監其子爵予廕照三品例改
補旗員者作為七品監生男爵予廕照四品例改
補旗員者作為八品監生該員等所得廕生監生
十五歲以上者送國子監讀書二十歲以上者咨
送吏部照例辦理有情愿俱呈在武職上行走者
照伊所得品級廕生隨旗行走至改補旗員隨旗
行走之廕監生如果行走好者遇有應陞缺出與
應用人員一體揀選補放遊牧地方廕生有情愿
做武官者各照品級食俸其外省大臣官員廕生
監生内有情愿在家讀書者該衙門奏
聞仍報明該部註冊凡補廕時俱照承廕之例兵部題
明給與
盛京等處廕生准在本處行走
盛京黑龍江吉林及遊牧地方廕生俱係生長本處
此數處廕生除情愿來京隨旗行走外如有願在
本處當差行走者准其本處隨旗當差行走仍令
該管各官照所属官員例一體管轄稽察其餘各
省駐防廕生概不得援照此例
額駙之子授以品級
乾隆四十年正月奉
上諭尚主額駙等俱按公主品級授為固倫額駙和碩
額駙惟公主所生之子向未定有給與品級之例其
下嫁蒙古王公之公主等所生之子本各有應得品
級毋庸另辦外但在京公主所生之子若不授以品
級於體制未協嗣後在京公主所生之子年至十三
歲時如係固倫公主所生即給與伊父固倫額駙品
級和碩公主所生即給與伊父和碩額駙品級現在
豐伸濟倫年已及十三即著給與伊父福隆安和碩
額駙品級著為令欽此
欽定八旗通志卷五十二
