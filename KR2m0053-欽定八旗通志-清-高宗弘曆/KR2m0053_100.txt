欽定八旗通志卷八十六
典禮志九
八旗鄉飲酒禮(養老附)
一京師及直省府州縣每歲正月十五日及十月
初一日舉行鄉飲酒禮擇鄉之年高德劭允符衆
望者一人為賓其次為介又次為衆賓京師府尹
為主直省各府州縣官為主
一鄉飲酒禮立一人為司正主揚觶以罰失儀者
以教官充二人司爵二人贊禮二人引禮一人讀
律並以生員充其京師鄉飲酒禮由禮部堂官一
員前往監禮
康熙九年十一月順天府府丞高爾位題稱竊照
鄉飲酒禮
朝廷敬老尊賢之大典盖民知敬老然後不悖於孝
弟民知尚德然後日趨於忠信自古迄今甚盛典
也臣跪誦
聖諭諄諄以教化為首務仰見我
國家化民成俗之至意遠軼前代矣苐鄉飲酒禮一
節臣府每歲舉行兩次照例將漢人中年高有德
者選擇敦請恪遵無異臣思八旗下滿洲蒙古漢
軍其中豈無年高有德堪為賓介者似宜并示優
崇以昭奬勸伏祈
勅下部議鄉飲酒禮定例滿漢一體舉行則大典光而禮
制備矣奉
旨這本說得是著議奏該部知道尋禮部覆稱鄉飲酒禮
乃敬老尊賢之大典自當滿漢均霑以昭奬勸應
如該府丞所請查照定例滿漢一體舉行奉
旨依議
儀注
京師鄉飲酒禮順天府尹為主人前一日執事者
於府學講堂陳設坐次監禮席於庭東北向賓席
於堂西北南向主人席於堂東南西向介席於堂
西南東向衆賓之長三人席於賓西南向東上皆
專席不屬衆賓席於西序東向僚佐席於東序西
向皆北上司正席於主人之東北向設律令案於
主介間正中又設尊案一於東序端司正豫率執
事習禮樂部和聲署設樂於西階下至日黎明執
事者宰牲具饌監禮主人及僚屬司正先詣學遣
人速賓介以下比至主人率僚屬出迎於庠門之
外揖賓介衆賓皆答揖賓入介衆賓從入主居東
賓居西贊禮者立階前贊揖主及賓三揖三讓而
後升堂東西相向立贊兩拜交拜畢賓即席乃延
介一讓升介升拜如賓禮介即席乃延衆賓以次
皆升主人揖皆答揖即席主人率僚佐皆即席咸
坐贊司正揚觶執事者引司正由西階升詣堂中
北向立贊起立賓介以下皆立贊揖司正賓介以
下皆揖執事者以觶酌酒授司正司正舉酒曰恭
惟
朝廷率由舊章敦崇禮教舉行鄉飲非為飲食凡我
長幼各相勸勉為臣盡忠為子盡孝長幼有序兄
友弟恭内睦宗族外和鄉黨無或廢墜以忝所生
讀畢贊司正飲酒飲畢以觶授執事贊揖司正揖
賓介以下皆揖司正復位賓介以下皆坐贊讀律
令執事者舉律令案於堂之中引禮引讀律令者
詣案前北面立賓介以下皆立行揖禮如前讀畢
復位贊供饌執事者舉饌案至賓前次介次主三
賓以下各以次設贊獻賓主起北面立執事者斟
酒以授主主受爵詣賓前置於席少退贊兩拜賓
答拜訖主退復位贊賓酢酒賓起介從執事者斟
酒授賓賓受爵詣主前置於席少退贊兩拜賓主
交拜訖賓退復位主人起獻介介酢主人如前儀
乃各就位坐執事者詣三賓衆賓以下以次斟酒
於席訖贊飲酒酒三行贊奏樂工升歌周詩鹿鳴
之章卒歌笙奏
御製補南陔詩間歌周詩魚麗之章笙奏
御製補由庚詩乃合樂歌周詩關睢之章卒歌工告備
出執事者行酒主賓以下飲無算爵贊徹饌徹饌
訖賓介主以下皆興主僚屬居東賓介三賓衆賓
居西贊兩拜賓主介拜訖贊送賓賓介衆賓主人
以次下堂分東西行出庠門一揖退監禮者出主
人送禮畢乃皆退
(謹按八旗鄉飲酒禮於康熙九年舉行起至乾隆十九年停止謹將舊行儀注查載以識舊制)
養老
順治十年
恩詔年老退甲兵丁照例一體賞賜
十八年議准八旗年老致仕官有奉
旨支原俸者仍照原品支給其餘年至六十致仕者給與
半俸
康熙五十二年三月
諭大學士等今歲天下老人為朕六十大慶皆從數千里
而來賜伊等筵宴遣回著查八旗滿洲蒙古漢軍漢人
大學士以下民以上年逾六十五歲以上者奏聞擇日
賜宴有不能来者朕另行按分頒給再查八旗蒙古漢
軍以至内府佐領不論官員閑散人等年七十以上老
婦亦著奏聞俟老人賜宴後再定一日送
皇太后宫賜宴有貧乏不能來者著各屬協助車馬使之
前來再敇宗人府諸王以下宗室子孫内二十歲以下
十歲以上選擇聰眀堪供使任者六七十人令於耆老
前執爵即朕子孫皆令之出宗室外不用他人也
是月二十七日禮部等衙門引八旗滿洲蒙古漢
軍六十五歲以上老人大學士以下閑散人等以
上至
暢春園正門前東西嚮列坐東坐西嚮内大臣和碩
額駙尚之隆内大臣公舅舅佟國維領侍衛内
大臣公海金領侍衛内大臣侯巴渾特大學士温
達蕭永藻戶部尚書穆和倫禮部尚書赫碩色刑
部尚書哈山吏部侍郎傅紳戶部侍郎塔進泰兵
部侍郎巴顔柱理藩院侍郎諾木齊代副都御史
舒蘭大理寺卿孟世泰儀度額真佛保賽音厰都
統善丹馬爾賽朱瑪喇敖三寧古塔將軍孟俄洛
護軍統領騰額特副都統毛竒他特石如璧偏圖
薩爾禪道福色閒散大臣伯四格圖拉等一百餘
人次列耆老二千餘人西坐東嚮原任領侍衛内
大臣公阿爾泰原任尚書馬爾漢凱音布安布禄
范承勲阿山郭世隆原任總督石文晟于成龍原
任侍郎常書敦多禮巴錫戴都里多竒牛黑納努
黑鄂竒楊舒原任總漕馬世濟原任廵撫王國昌
劉光美許嗣興原任學士瓦爾達黃茂原任都統
圖世希魯白合車福納查拉克圖齊式班第原任
護軍統領洪海蘇黑原任副都統禪布安圖艾有
仕黃象坤等三百餘人次列耆老二千餘人有司
陳設几席簠簋之儀膳羞燔炙之品
諸皇子率諸皇孫及宗室子弟執爵授飲東西前後
各十餘行次第以徧頃之
上出御幄陞座衆耆老進前跪獻
萬夀觴
上命扶掖八十歲以上者至
御座前
親賜酒一巵於時瑞靄絪緼惠風披拂太和翕聚懽若家
人内大臣臣尚之隆等跪奏曰臣等生逄
聖世身受
殊恩如天之福懼不能勝未知何以仰答高厚於萬一也
駕起還
宫隨傳
旨賜内大臣尚之隆等大學士温達等致仕尚書馬爾漢
等袍帽有差又
賜八旗耆老人等銀兩有差諸臣及耆老各謝
恩而退
是日宴賚八旗官員八十歲以上
鑲黃旗滿洲三品官鄧光乾一人漢軍原任知縣
蒲敏政等五人
正黃旗滿洲六品官達巴納等三人漢軍五品章
京孫應麟等二人
正白旗滿洲原任護軍統領蘇黑等十九人漢軍
原任知縣員養純等二人
正紅旗滿洲原任侍郎敦多禮等八人蒙古佐領
古穆一人
鑲白旗滿洲前鋒校賽龍阿等五人蒙古驍騎校
毛什喇一人
鑲紅旗滿洲章京三泰等三人漢軍原任員外郎
陳懷德等二人
正藍旗滿洲原任雲騎尉蘇黑等八人蒙古原任
護軍校厄楞特等二人漢軍雅鼐一人
鑲藍旗滿洲原任侍郎戴都里等九人蒙古原任
雲騎尉厄爾色等三人
七十歲以上
鑲黃旗滿洲内大臣公舅舅佟國維等六人蒙古
都統朱瑪喇等六人漢軍原任尚書范承勲等十
七人
正黃旗滿洲原任尚書凱音布等四十二人蒙古
護軍統領騰額特等八人漢軍原任副都統黃象
坤等二十人
正白旗滿洲原任尚書馬爾漢等六十一人蒙古
佐領梯弟等三人漢軍原任總督石文晟等十六
人
正紅旗滿洲原任都統查拉克圖等四十一人蒙
古原任雲騎尉滿達希等三人漢軍步軍校鍾世
孝等七人
鑲白旗滿洲都統圖世希等五十二人蒙古護軍
校馬巴朝等二人漢軍大學士蕭永藻等四人
鑲紅旗滿洲大學士温達等四十一人蒙古原任
雲騎尉葛穆德等三人漢軍大理寺卿孟世泰等
十人
正藍旗滿洲原任學士瓦爾達等五十人蒙古步
軍校特古思等二人漢軍騎都尉郭凾臣等十人
鑲藍旗滿洲戶部尚書穆和倫等五十五人蒙古
原任護軍參領查木素等六人漢軍原任巡撫許
嗣興等五人
六十五歲以上
鑲黃旗滿洲寧古塔將軍孟俄洛等六人蒙古原
任佐領波第等七人漢軍内大臣尚之隆等十人
正黃旗滿洲内大臣侯巴渾特等三十人蒙古原
任副都統艾有仕等五人漢軍原任府丞李法祖
等九人
正白旗滿洲都統敖三等三十九人漢軍佐領張
國柱等十二人
正紅旗滿洲原任副都統安圖等三十人蒙古雲
騎尉花色等二人漢軍步軍校王雙全等六人
鑲白旗滿洲原任侍郎鄂竒等三十四人蒙古原
任雲騎尉莽鼐等二人漢軍原任守備魏士英一人
鑲紅旗滿洲一等侍衛朱常鳳等六十九人蒙古
步軍校托泰等四人漢軍原任總漕馬世濟等十人
正藍旗滿洲原任副都統禪布等六人蒙古騎
都尉耨楞等四人漢軍驍騎校朱國璽等六人
鑲藍旗滿洲原任二等侍衛色克巴等二十六人
蒙古理藩院侍郎諾木齊代等二人漢軍步軍校
徐全周等七人
右各員内
賜内大臣和碩額駙尚之隆舅舅佟國維侯巴渾特大學
士温達蕭永藻尚書穆和倫哈山寧古塔將軍孟
俄洛原任尚書馬爾漢凱音布范承勲原任都統
查拉克圖煖帽各一項團龍縀袍褂各二件鞾韈
各二雙副都御史岳蘭原任尚書安布禄原任侍
郎郭多禮涼帽各一項團龍縀袍褂各二件鞾韈
各二雙原任護軍統領洪海原任都統班第原任
副都統黃象坤六品官達巴納于地都袍褂各二
件其餘八十以上銀各十五兩七十以上銀各十
兩六十五以上銀各一兩凡現任大臣官員與宴
不與賞原任官員未與宴者領半賞
是日宴賚八旗披甲閒散人等九十歲以上
鑲黃旗滿洲碩吉輝等二人
正黃旗滿洲孫朝福等二人
正白旗滿洲花鳳彩等二人
正紅旗滿洲哈世泰一人
鑲白旗滿洲靈印等二人漢軍王國敬一人
鑲紅旗滿洲王達等二人
以上各賞銀二十兩未與宴者領半賞
八十歲以上
鑲黃旗滿洲烏納布等二十六人蒙古托克托和
等二人漢軍何豹等十二人
正黃旗滿洲張進忠等三十一人漢軍張起雲等
二十九人
正白旗滿洲富哈納等三十四人蒙古四兒等三
人漢軍張汝秀等三十二人
正紅旗滿洲趙之英等四十二人蒙古巴顔等二
人漢軍劉光表等七人
鑲白旗滿洲根泰等二十二人蒙古博恃羅等二
人漢軍李雲元等十人
鑲紅旗滿洲甘楚喀等二十八人蒙古桃色等五
人漢軍張福等十六人
正藍旗滿洲勒色禮等三十人蒙古里格等四人
漢軍張百禄等十二人
鑲藍旗滿洲葉庫納等五十七人蒙古薩爾圖等
八人漢軍孟猷粲等五人
以上各賞銀十五兩未與宴者領半賞
七十歲以上
鑲黃旗滿洲黨大等二百十一人蒙古巴拜等四
十一人漢軍王成等六十二人
正黃旗滿洲黑色等二百十九人蒙古黨色等十
六人漢軍張義振等二百零一人
正白旗滿洲光柱等一百八十五人蒙古造經等
二十七人漢軍董竒等一百七十八人
正紅旗滿洲張治宇等二百零七人蒙古保住等
八人漢軍陸登朝等二十四人
鑲白旗滿洲長夀等一百九十六人蒙古巴木布
什等十八人漢軍顧邦懷等五十五人
鑲紅旗滿洲吴大禪等一百七十五人蒙古柯士
德等十二人漢軍辛喜等七十三人
正藍旗滿洲沈陽等一百六十一人蒙古六兒等
三十人漢軍陳秉治等三十六人
鑲藍旗滿洲費雅達等三百五十三人蒙古哈希
泰等三十人漢軍金夀等三十七人
以上各賞銀十兩未與宴者領半賞
六十五歲以上
鑲黃旗滿洲二黑等四十人蒙古南超等二十八
人漢軍張魁等四十人
正黃旗滿洲三竒等一百四十二人蒙古阿玉璽
等七人漢軍朱治國等一百五十四人
正白旗滿洲舒爾黑等一百四十九人蒙古歪拉
海等九人漢軍周文方等十三人
正紅旗滿洲多爾濟等四十二人蒙古二哥等十
一人漢軍張進忠等二十四人
鑲白旗滿洲朝什喜等八十二人蒙古趕年爾等
十三人漢軍郭有功等四十八人
鑲紅旗滿洲色勒等一百八十三人蒙古三圖等
八人漢軍羅竒生等二十六人
正藍旗滿洲哈頼等四十九人蒙古艾都等十五
人漢軍李大韓等四十二人
鑲藍旗滿洲古圖器等八十七人蒙古阿穆呼朗
等二人漢軍周有夀等六十八人
以上各賞銀一兩
是日
命二十八日賜八旗年老婦人宴於
暢春園
皇太后宫門前
二十八日禮部等衙門引八旗滿洲蒙古漢軍七
十歲以上年老婦人至
暢春園
皇太后宫門前東西嚮列坐頃之九十歲以上者召至
宫内凡大臣之妻年不及九十亦酌量召至
宫内賜坐
皇太后
皇上親視賜宴分頒果餌食席八十歲以上者丹墀下列
坐七十歲以上者
宫門外列坐
諸皇子率諸皇孫暨宗室子弟分視賜宴頒給果餌
食席宴畢
賜召至
宫内年老婦人豐貂文綺素珠銀兩有差
是日八旗官員之妻進
宫内賜宴者共五十六人
九十歲以上共六人
正黃旗滿洲原任侍衛烏爾佳齊之妻頼普氏等
二人漢軍原任遊擊李向日之妻劉氏等二人
正白旗滿洲原任郎中噶哈之妻一人漢軍原任
副都統徐治通之妻毛氏一人
八十歲以上共十一人
鑲黃旗滿洲原任侍衛薩木哈之妻一人
正黃旗滿洲原任一等輕車都尉達哈泰之妻覺
羅氏等二人
正白旗滿洲原任杭州將軍郭丕之妻等二人漢
軍原任輕車都尉王美之妻秦氏一人
正紅旗滿洲原任副都統莫達之妻薩克達氏一
人
鑲紅旗蒙古原任驍騎校石大達之妻完顔氏一
人
正藍旗漢軍原任總兵官吳萬福之妻蘇氏一人
鑲藍旗滿洲原任副都統馬齊之妻等二人
七十歲以上共三十五人
鑲黃旗滿洲内大臣公舅舅佟國維之妻等八人
正黃旗滿洲原任尚書哈雅爾圖之妻那喇氏等
九人
正白旗滿洲原任都統瓦爾達之妻等五人漢軍
原任子曹希林之妻李氏一人
正紅旗滿洲原任都統查拉克圖之妻佛岳洛氏
等六人
鑲白旗滿洲原任都統年哈之妻陳氏等二人
鑲紅旗滿洲原任護軍參領蘇敏之妻羊察氏一
人
正藍旗滿洲原任侍郎布爾賽之妻等二人
鑲藍旗蒙古原任男巴爾賽之妻一人
以上各
賜袍褂縀疋素珠等物有差
八旗披甲閒散之妻九十歲以上進
宫内賜宴者共二十八人
百歲以上一人
鑲白旗滿洲于二之妻富氏年一百三歲
賜銀三十兩素珠一盤宫紗手巾一條
九十歲以上共二十七人
鑲黃旗滿洲桑格之妻等四人蒙古克什圖之妻
一人漢軍楊成名之妻王氏一人
正黃旗滿洲李大之妻賈氏等五人蒙古額布根
之妻一人漢軍劉應元之妻吕氏一人
正白旗滿洲布什圖之妻一人蒙古雨沐之妻等
二人
正紅旗滿洲哈世泰之妻吳氏一人
鑲白旗滿洲布爾泰之妻完顔氏等四人
鑲紅旗滿洲哈爾薩之妻金氏等二人漢軍張忠
之妻陳氏一人
正藍旗滿洲蘇喇之妻一人漢軍高文登之妻楊
氏一人
鑲藍旗漢軍龐起龍之妻一人
以上各
賜銀二十兩及素珠夀杖等物其九十以上年老婦人未
與宴者八旗共三十一人各領半賞銀十兩
四月初二日
命賞給八旗年老婦人銀兩有差
本年三月二十八日奉
旨今日年老婦人若照老人一體賞給伊等皆係婦人必
致煩劇今召進殿内九十以上婦人及大臣之妻并朕
識認者朕賞之其七十八十以上者筵宴畢令各回本
旗該旗都統等會同曾經會議大臣將来者與未來者
逐一查明賞給務令均霑實惠賞過銀兩數目據實奏
聞欽此八旗都統副都統等將二十八日筵宴年老婦
人并不能赴宴老婦人逐一查眀各具木牌填寫
歲數何項人妻伊子孫何項人帶往
暢春園
是日賞八旗八十歲以上官員之妻
鑲黃旗蒙古一人漢軍四人
正黃旗滿洲二十人蒙古八人漢軍十五人
正白旗滿洲三十一人蒙古一人漢軍十人
正紅旗滿洲二十五人蒙古三人漢軍三人
鑲白旗滿洲十九人蒙古一人漢軍四人
鑲紅旗滿洲十九人漢軍七人
正藍旗滿洲十四人蒙古一人漢軍三人
鑲藍旗滿洲十六人蒙古三人
披甲閒散之妻
鑲黃旗滿洲一百十三人蒙古十人漢軍十一人
正黃旗滿洲七十六人蒙古六人漢軍六十一人
正白旗滿洲八十人蒙古八人漢軍十五人
正紅旗滿洲六十七人蒙古七人漢軍十人
鑲白旗滿洲二十一人蒙古六人漢軍十七人
鑲紅旗滿洲九十人蒙古十一人漢軍二十九人
正藍旗滿洲四十人蒙古九人漢軍十八人
鑲藍旗滿洲一百二十二人蒙古三人漢軍十四
人
以上各賞銀十五兩未與宴者領半賞
七十歲以上官員之妻
鑲黃旗滿洲二人蒙古二十一人漢軍三十九人
正黃旗滿洲一百二十三人蒙古六人漢軍四十
三人
正白旗滿洲一百二人蒙古十二人漢軍四十九
人
正紅旗滿洲一百十八人蒙古十九人漢軍十七
人
鑲白旗滿洲一百五十三人蒙古八人漢軍十八
人
鑲紅旗滿洲十七人蒙古十五人漢軍三十一人
正藍旗滿洲一百三人蒙古十七人漢軍三十三
人
鑲藍旗滿洲一百九人蒙古九人漢軍二人
披甲閒散之妻
鑲黃旗滿洲四百九十三人蒙古八十二人漢軍
一百四十七人
正黃旗滿洲三百五十五人蒙古四十一人漢軍
三百五十八人
正白旗滿洲三百九十八人蒙古六十五人漢軍
二百八十五人
正紅旗滿洲二百九十七人蒙古二十六人漢軍
五十五人
鑲白旗滿洲一百二十人蒙古三十九人漢軍九
十一人
鑲紅旗滿洲二百九十三人蒙古三十八人漢軍
一百四人
正藍旗滿洲二百七十六人蒙古六十六人漢軍
五十七人
鑲藍旗滿洲五百八十二人蒙古六十人漢軍六
十一人
以上各賞銀十兩未與宴者領半賞
雍正二年
詔恩賜八旗大職官員等母妻年登八十者内造縀一疋
裏一疋七十者内造縀一疋
又
恩賜八旗兵丁母妻七十歲以上者紡絲棉花等有差
乾隆二十四年十一月
皇太后七旬萬夀
恩詔滿洲蒙古漢軍兵丁及内扎薩克喀爾喀等蒙古
年七十八十九十以上分别賞賚至百歲題明給與
建坊銀兩餘悉照前例
乾隆四十九年十月
諭繄古帝王御世建極凝庥上有敷錫之君下享盈寧
之福洎乎近代史冊尠稱我
皇祖冲齡踐阼統馭寰區仁漸義摩㴠濡休養康熙年間
曾舉行千叟宴與中外臣民躋夀宇而迓繁禧誠為
千載一時之嘉會朕誕膺丕緒敬紹鴻圖仰承
昊蒼眷顧福佑朕躬年逾古稀尚康強勤政惟是斂時錫
福期舉世咸登仁夀著於乾隆五十年正月初六日
舉行千叟宴盛典用昭我國家景運昌期重熙累洽
嘉與中外臣民耆老介祉延禧之至意所有一切事
宜著各該衙門敬謹預備五十年正月初六日
賜千叟宴於
乾清宫凡宗室王以下兵丁以上八旗共二千四百
三十二人皆與焉各
賜鳩杖如意貂皮錦縀有差
欽定八旗通志卷八十六
