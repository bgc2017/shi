欽定八旗通志卷八十五
典禮志八
八旗婚禮(王公婚禮例公主等婚禮婚禮通)(品宦婚禮)
王公婚禮
親王婚禮親王及親王未分家之子婚娶納幣用
珍珠金銀花繡袍褂裙粧縀蟒縀素縀衣共九襲
蟒縀素縀被褥七具金項圈一合包一大簪三枝
小簪三枝墜子一副指環十枚行定時宰牲三十
六席五十酒五十罇娶時宰牲四十五席六十酒
六十罇親王以下輔國公以上異姓公侯伯以下
侍郎男爵以上公主福晉以下郡君貝子夫人以
上俱會宴給與其父蟒朝衣帽帶靴其母蟒袍褂
裙金墜鞍馬二匹金二十兩銀一千兩娶外藩親
王郡王扎薩克貝勒台吉之女初定時行七九禮
用牲六十三鞍馬三匹甲胄三副銀器一具蟒縀
三疋縀八疋布四十二疋娶外藩親王女聘用鞍
馬十二匹盔甲十二副閑甲二十四副縀六十疋
布六百疋銀器三具娶外藩郡王女聘用鞍馬十
匹甲胄十副閑甲二十副縀五十疋布五百疋銀
器三具娶外藩扎薩克貝勒女聘用鞍馬八匹甲
胄八副閑甲十六副縀四十疋布四百疋銀器三
具娶外藩台吉女聘用馬六匹甲胄六副閑甲十
二副縀三十疋布三百疋銀器二具女父送來京
各給夏衣一襲冬衣一襲貂褂一鞓帶一圍腰刀
一弓箭撒袋一副甲胄一副鞍馬二匹蟒縀素縀
三十疋布二百疋銀桶器三具女之兄弟若來各
按時給衣一襲隨從男婦三十人各給衣服有差
世子郡王婚禮世子郡王及世子郡王未分家之
子婚娶納幣用珍珠金銀花繡袍褂裙粧縀蟒縀
素縀衣共八襲蟒縀素縀被褥六具金項圈一合
包一大簪三枝小簪三枝墜子一副指環八枚行
定時宰牲二十七席四十酒四十罇娶時宰牲三
十六席五十酒五十罇親王以下輔國公以上異
姓公侯伯以下侍郎男爵以上公主福晉以下郡
君貝子夫人以上俱會宴給予其父蟒朝衣帽帶
靴其母縀袍褂裙金墜鞍馬二匹金十兩銀七百
兩娶外藩親王郡王扎薩克貝勒台吉之女行定
時行七九禮用牲六十三鞍馬三匹甲胄三副銀
器一具蟒縀三疋縀八疋布四十二疋娶外藩親
王郡王女聘用鞍馬十匹甲胄十副閑甲二十副
縀五十疋布五百疋銀器三具娶外藩扎薩克貝
勒女聘用鞍馬八匹甲胄八副閑甲十六副縀四
十疋布四百疋銀器三具娶外藩台吉女聘用鞍
馬六匹盔甲六副閑甲十二副縀三十疋布三百
疋銀盆器二具女父母親送來京各給夏衣一襲
冬衣一襲貂褂一鞓帶一圍腰刀一弓箭撒袋一
副甲胄一副鞍馬二匹蟒縀素縀三十疋布二百
疋銀桶器三具女之兄弟若來各按時給衣一襲
隨從男婦二十五人給衣服各有差
長子貝勒婚禮長子貝勒及長子貝勒未分家之
子婚娶納幣用珍珠金銀花繡袍褂裙粧縀蟒縀
素縀衣共七襲蟒縀素縀被褥五具金項圈一合
包一大簪三枝小簪三枝墜子一副指環六枚行
定時宰牲十八席三十酒三十罇娶時宰牲二十
七席四十酒四十罇郡王以下輔國公以上異姓
公以下尚書男爵以上郡王福晉以下貝子夫人
郡君以上俱會宴給予其父蟒朝衣帽帶靴其母
縀袍褂裙金墜鞍馬二匹金五兩銀五百兩娶外
藩親王郡王扎薩克貝勒台吉之女行定時行五
九禮用牲四十五鞍馬二匹甲胄二副銀器一具
蟒縀二疋縀六疋布四十疋娶外藩親王郡王扎
薩克貝勒之女聘用鞍馬八匹甲胄八副閑甲十
六副縀四十疋布四百疋銀器三具行定時宰牲
二十七娶時宰牲四十五女父母親送来京各給
夏衣一襲冬衣一襲貂褂一鞓帶一圍腰刀一弓
箭撒袋一副甲胄一副鞍馬二匹蟒縀素縀三十
疋布二百疋銀器三具女之兄弟若来各按時給
衣一襲隨從男婦二十人給衣服有差
貝子婚禮貝子及貝子未分家之子婚娶納幣用
珍珠金銀花繡袍褂裙粧縀蟒縀素縀衣共六襲
蟒縀素縀被褥四具金項圈一大簪二枝小簪二
枝墜子一副指環四枚行定時宰牲十四席二十
酒二十罇娶時宰牲二十一席三十酒三十罇貝
勒以下輔國公以上本旗官屬侍郎男爵以上貝
勒夫人以下縣君輔國公夫人以上俱會宴給予
其父補縀朝服鞓帶靴帽其母縀袍褂裙金墜鞍
馬一匹銀四百兩娶外藩親王郡王扎薩克貝勒
台吉之女行定時行三九禮用牲二十七鞍馬一
匹甲胄一副銀器桶一具蟒縀一疋縀四疋布十
八疋聘用鞍馬六匹甲胄六副閑甲十二副縀三
十疋布三百疋銀器二具女父母親送来京各給
夏衣一襲冬衣一襲貂褂一鞓帶一圍腰刀一弓
箭撒袋一副甲胄一副鞍馬二匹蟒縀素縀三十
疋布二百疋銀器三具女之兄弟若来各按時給
衣一襲隨從男婦十五人給衣服有差
鎮國公婚禮鎮國公及鎮國公未分家之子婚娶
納幣用袍褂裙粧縀蟒縀素縀衣共五襲蟒縀素
縀被褥四具金項圈一大簪二枝小簪二枝墜子
一副指環四枚行定時宰牲十三席十八酒十八
罇娶時宰牲十七席二十八酒二十八罇貝子以
下奉國將軍以上貝子福晉縣君以下奉國將軍
淑人公之女及本屬官員俱會宴給與其父補縀
朝衣鞓帶靴帽其母縀袍褂裙金墜鞍馬一匹銀
三百兩娶外藩親王郡王扎薩克貝勒台吉之女
行定時行二九禮用牲十八鞍馬一匹甲胄一副
銀器一具蟒縀一疋素縀二疋布十一疋聘用鞍
馬五匹甲胄五副閑甲十副縀二十五疋布二百
五十疋銀器二具行定時宰牲十八娶時宰牲二
十七女父母親送来京各給夏衣一襲冬衣一襲
貂褂一鞓帶一圍腰刀一弓箭撒袋一副甲胄一
副鞍馬二匹蟒縀素縀三十疋布二百疋銀器三
具女之兄弟若来各按時給衣一襲隨從男婦十
五人給衣服有差
輔國公婚禮輔國公及輔國公未分家之子婚娶
納幣用袍褂裙粧縀蟒縀素縀衣共四襲蟒縀素
縀被褥三具金項圈一大簪二枝墜子一副指環
四枚行定時宰牲十一席十六酒十六罇娶時宰
牲十五席二十六酒二十六罇鎮國公以下奉國
將軍以上縣君鎮國公夫人以下奉國將軍淑人
公之女及本屬官員俱會宴給予其父補縀朝衣
鞓帶帽靴其母縀袍褂裙金墜鞍馬一匹銀三百
兩娶外藩親王郡王扎薩克貝勒台吉之女行定
時行一九禮用牲九鞍馬一匹甲胄一副銀器一
具蟒縀一疋素縀二疋布二疋聘用鞍馬四匹甲
胄四副閑甲八副縀二十疋布二百疋銀器二具
行定時宰牲十八娶時宰牲二十七女父母親送
来京各給夏衣一襲冬衣一襲貂褂一鞓帶一圍
腰刀一弓箭撒袋一副甲胄一副鞍馬二匹蟒縀
素縀三十疋布二百疋銀器三具女之兄弟若來
各按時給衣一襲隨從男婦十五人給衣服有差
鎮國將軍婚禮鎮國將軍行納幣禮縀衣三襲縀
衾褥二具布衣一襲布衾褥一具金項圈一具金
簪二枝金耳墜全副定婚日宴宰牲六娶日設宴
十五席
輔國將軍婚禮輔國將軍行納幣禮縀衣二襲縀
衾褥一具布衣一襲布衾褥一具金項圈一具金
簪二枝金耳墜全副定婚日宴宰牲四娶日設宴
十席
奉國將軍婚禮奉國將軍行納幣禮縀衣二襲縀
衾褥一具布衣一襲布衾褥一具金簪二枝金耳
墜全副定婚日宴宰牲三娶日設宴八席
宗室婚禮宗室行納幣禮縀衣二襲布衣一襲縀
衾布褥一具金耳墜全副定婚日宴宰牲二娶日
設宴五席
覺羅婚禮覺羅婚娶有職者各照品級用無職者
用縀衣二襲縀被褥一牀金項圈一金耳墜一副
行定時用羊牲二酒八罇娶時宰牲四席五酒十
罇
公主等婚禮
公主下嫁禮公主下嫁於朝臣定婚進獻用一九
禮(用駱駝馬)設宴七十席行聘進獻用九九禮(用駱駝馬盔甲)
下嫁日設宴九十席如下嫁外藩止用牲酒不設
筵宴
公主下嫁得
旨指婚初定額駙家備駝一馬八羊八十有一酒九十
罇屆期恭進額駙於是日詣
干門恭謝乃設燕行禮下嫁前一日遣官賫送妝匳
詣額駙第鋪設至日額駙家備九九禮物恭進文
馬十八䭾甲十八馬二十一駝六羊八十一酒九
十罇設燕如初定禮下嫁禮成翌日行朝
謝禮如下嫁外藩止用牲酒不設筵燕
郡主于歸禮郡主于歸初定額駙家備燕五十席
酒五十罇若外藩王等尚主用駝馬羊七九牲五
九納于王府納幣額駙家備鞍馬七甲胄七外藩
王等用馬六十牛六十羊六百婚前一日遣人送
粧匳至額駙第陳設至日送郡主于歸媵婢八人
男婦五戶若奉
旨賜婚者額駙偕郡主詣
大内謝
恩行禮
縣主于歸婚禮縣主于歸燕四十席酒四十罇納
幣額駙家備鞍馬五甲胄五外藩王等用馬五十
牛五十羊五百婚前一日遣人送粧匳至額駙第
陳設至日送縣主于歸媵婢七人男婦四戶
郡君于歸禮郡君于歸燕三十席酒三十罇納幣
額駙家備鞍馬四甲胄四若嫁外藩用馬四十牛
四十羊四百餘與縣主同至日送郡君于歸媵婢
六人男婦四戶
縣君于歸禮燕二十席酒二十罇納幣鞍馬三甲
胄三若嫁外藩用馬三十牛三十羊三百餘與郡
君同至日送縣君于歸媵婢五人男婦三戶
鄉君于歸禮燕十八席酒十八罇納幣鞍馬二甲
胄二若嫁外藩馬二十五牛二十五羊二百五十
餘如縣君同至日送鄉君于歸鎮國公女媵婢四
人輔國公女媵婢三人男婦皆二戶
品宦婚禮
凡民公行納幣禮縀衣四襲縀衾褥三具金項圈
一具金簪三枝金耳墜一副定婚日宴用牲九娶
日設宴二十席侯行納幣禮縀衣四襲縀衾褥三
具金項圈一具金簪三枝金耳墜一副定婚日宴
用牲八娶日設宴十八席伯行納幣禮縀衣四襲
縀衾褥三具金項圈一具金簪三枝金耳墜一副
定婚日宴用牲七娶日設宴十七席一品官行納
幣禮縀衣三襲縀衾褥三具金項圈一具金簪三
枝金耳墜一副定婚日宴用牲六娶日設宴十五
席二品官行納幣禮縀衣二襲縀衾褥二具金項
圈一具金簪三枝金耳墜一副定婚日宴用牲四
娶日設宴十席三品官行納幣禮縀衣二襲縀衾
褥二具金項圈一具金簪二枝金耳墜一副定婚
日宴用牲三娶日設宴八席四品官行納幣禮縀
衣一襲縀衾褥一具金項圈一具金耳墜一副定
婚日宴用牲二娶日設宴六席五品官行納幣禮
縀衣一襲縀衾褥一具金項圈一具金耳墜一副
定婚日宴用牲二娶日設宴五席六品以下官行
納幣禮與五品官同定婚日宴用牲二娶日用牲
三(自四品以下金項圈金耳墜各聽其力能其者備用)軍民人等行納幣禮
衣一襲衾褥一具定婚日宴用牲一娶日宴用牲
二
婚禮通例
崇德間定親王以下婚娶如違定例多用者多用
之物入官兩家俱議罪
又定自超品公以下至軍民人等婚娶若違定例
多用者多用之物入官兩家俱議罪
崇德三年定凡送親外藩王貝勒貝子公等送女
與内王以下公以上為婚前一夕内王以下公以
上自備筵宴到日由禮部備辦筵宴回日筵宴同
順治五年八月
諭禮部曰方今天下一家滿漢軍民皆朕臣子欲其輯和
親睦莫如聯姻一事凡滿漢官民有欲聯姻者各從其
願
八月
諭戶部曰滿漢官民欲其輯睦互結婚姻前已有旨嗣後
凡滿洲官員之女欲與漢人為婚者先須呈明爾部查
其應具奏者即與具奏應自理者即行自理其無職人
等之女部册有名者令各牛录章京報部方嫁無名者
聽各牛录章京自行遣嫁至漢官之女欲與滿洲為婚
者亦行報部無職者聽其自便不必報部其滿洲官民
娶漢人之女實係為妻者方准其娶
八年題准凡外藩送親與内親王者前一夕内親
王府自備牲酒親王迎至宿次幼輩郡王貝勒各
一人貝子二人内大臣二人禮部堂官俱蟒服同
注筵宴如遣屬官往迎部員同往筵宴到日由禮
部備辦牲酒親王及郡王以下各官筵宴郡王妃
貝勒貝子夫人禮服出迎筵宴如仍遣屬官迎接
部員同迎接筵宴凡送親如内郡王者如郡王親
迎幼輩貝勒一人貝子一人公二人同往其餘迎
接筵宴與親王同凡送親與内貝勒者如貝勒親
迎幼輩貝子一人公二人同往其餘親迎筵宴與
郡王同凡送親與内貝子公者如貝子公親迎幼
輩公二人同往其餘迎接筵宴與貝勒同以上凡
大臣應否遣迎請
旨定奪到後
賜恩宴一次在禮部筵宴二次回日筵宴同
九年定王以下公以上凡奉
旨賜婚者俱朝服於
中和殿或於
位育宫謝
恩不贊行三跪九叩頭禮及成婚日再行三跪九叩頭禮
又定和碩親王世子多羅郡王之女下嫁在朝及
外藩之人娶時和碩親王進
上牛一隻羊一隻酒二罈世子多羅郡王進
上牛一隻羊一隻酒二罈多羅貝勒以下俱免進和碩
親王以下如奉
上諭結婚其行定及娶時俱謝
恩一次
又題定凡奉
旨賜婚公主郡主等外藩王以下内外各官俱朝服於
中和殿或於
位育宫謝
恩不贊行三跪九叩頭禮成婚日再行三跪九叩頭禮
康熙元年定王以下入八分公以上有婚嫁事報
明禮部具題布改為縀餘俱仍舊
五年定鎮國將軍輔國將軍女嫁於外藩媵送滿
洲男婦二名蒙古漢人男婦六名奉國將軍奉恩
將軍女媵送不許用滿洲止用蒙古漢人男婦六
名宗室女媵送蒙古漢人男婦四名
八年定凡奉
旨賜婚郡主以下者謝
恩行禮俱由禮部具題
又定出嫁郡主縣主歸寧母家有給人口者不准
給滿洲准給蒙古漢人八名出嫁郡君以下鄉君
以上歸寧准給蒙古漢人六名出嫁鎮國將軍女
以下宗女以上歸寧准給蒙古漢人四名
雍正元年定凡有品級官員婚嫁各用伊執事鼓
樂人不得過十二名燈不得過六對無品級閒散
人等及生監軍民不得僭用執事鼔樂人不得過
八名燈不過四對一應糜費概行嚴禁
八年三月禮部議覆據詹事府少詹事伊爾敦奏
稱看得八旗官員兵丁遇有喜喪等事不按定例
遵行仍有任意糜費者若不嚴行禁止誠恐日久
必至相習成風仰請
勅下該部自大小官員以至兵丁凡喜喪等事其應用之
項按其職分之尊卑明白分晰著為定例刊刻成
書於八旗各佐領及族長等頒給一本令其傳示
暁諭凡遇喜喪等事預行報知該佐領該族長務
令逐項照例遵行等語查雍正元年五月内九卿
等遵
旨議覆自民公侯伯滿漢官員以及兵民等其婚喪等事
俱各按品級著為定例逐歀開載一體傳行但未
有專行暁示稽察之員所以致有任意違越之事
應如伊爾敦所奏將
欽定欵項再行刷印交各該旗令其轉交該佐領族長等
傳示曉諭凡遇喜喪等事預行報知該佐領族長
等照例遵行若有違例僭用者該佐領族長等即
報知各該旗都統查明交部治罪若徇隠不報任
其違越一經發覺將該佐領族長及僭越之人一
併交部分别議處
奏入奉
旨依議着該旗都統察旗御史參領侍衛及步軍統領一
同稽察果有違例僭越者即行參奏若該旗都統察旗
御史參領侍衛步軍統領内如有一處查出其餘一併
免其議處若經他處查出將該旗都統察旗御史參領
侍衛步軍統領等一併議處
欽定八旗通志卷八十五
