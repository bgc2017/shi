赤城志卷十八宋陳耆卿撰
軍防門
國初惟三司卒稱禁兵其次惟三邊或有故升禁兵諸
州軍未之有也嘉祐後九大郡始置威果其後以廂兵
團併為額則置崇節以教閱别為額則置雄節元豐初
以雄節之𩔖升同禁兵由是禁兵滿天下養之以天下
之力而猶憂其乏焉開剏之遠謀既不可不思而承襲
之近規又不能不守儻使嚴蒐閱謹招刺收一兵而得
一兵之用則雖養之以天下之力而又何憂乎自牢城
至鋪兵建置各有指今以新舊額附見
雄節第六指揮
營在州東北天慶觀前祖額五百人舊係教閱廂軍崇
節指揮熙寧六年改今指揮今管四百八十九人
内揀中三百二十七人不揀中一百六十二人闕
額二十一人(將校於額外置一十人排定陞轉階級將校一十人指揮使副指揮使各)
(一人都頭三人副都頭五人節級四十人十將將虞候承局押官各一十人其請級凖熙寧三年宣)
(下戍邊則例揀中月白米一石五斗料錢四百八十文春衣絹二疋折布錢一貫七百文冬衣絹二)
(疋紬半疋綿一十二兩折布錢八百五十文不揀中料錢二百四十文餘依揀中法)
威果第六十指揮
營在州東米倉前祖額四百人舊係威勝指揮宣和六
年改今指揮今管三百六十七人内揀中二百六
十八人不揀中九十九人闕額四十四人(將校於額外置)
(一十人排定陞轉階級將校一十人指揮使副指揮使各一人節級四十人十將將虞候承局押官)
(各十人其請給凖紹興舊則例揀中月白米一石二斗料錢六百文春衣絹二疋紬半疋折布錢一)
(貫八百四十四文冬衣絹二匹紬半匹綿一十二兩折布錢一貫八百四十四文不揀中料錢三百)
(文餘依揀中法)
崇節第三十一指揮
營在州東南靖越門内祖額五百人舊係第四十五四
十六指揮元豐六年以前兩指揮併作今指揮今
管三百八十三人(額外置節級四十一人軍頭一人十將將虞候承局押官各一)
(十人排定陞轉階級本州帖補其請給凖熙寧四年行到兩浙路則例月糙米一石五斗春衣絹四)
(疋折布錢一貫五十文冬衣絹二疋紬半疋綿一十二兩折布錢八百五十文)
牢城第十三指揮
營在州東都米倉前祖額二百人元豐初所定今管二
百一十八人(額外置節級三十人十將將虞候承局押官各一十人排定合陞轉階級)
(本州帖補其請給凖元豐二年指揮月糙米一石五斗春冬衣各絹一匹折布錢一貫二百五十文)
壯城指揮
營在州東崇和門内祖額一百人熙寧初所定紹興元
年增五十人今管一百五十人(排定陞轉階級並本州帖補十將將)
(虞候承局押官各五人其請給照紹興府則例月白米一石五斗春衣絹二疋折布錢一貫九十文)
(冬衣絹二疋紬半疋綿一十二兩折布錢一貫七百文)
剰員
營無定處亦無額今管五十一人紹熙四年勅諸路提
刑司每遇廵歷就同守臣將揀中不揀中禁兵并
廂兵通選一次其少壯及等者並充揀中禁兵反
是者充廂兵其年老禁兵願充剰員者聽(其請給月白米)
(一石二斗春冬衣各絹二疋折布錢八百五十文)
諸縣弓兵
臨海
營在縣東北四里尉廳東(其請給月雇錢四貫四百一十八文)
祖額八十人
今九十五人
黃巖
營在縣西四十九步尉廳西
祖額九十五人
今九十五人
天台
營在縣東一十步
祖額五十人
今五十七人
僊居
營在縣東北八十步尉廳東
祖額五十人
今五十七人
寧海
營無
祖額五十人
今七十人
諸縣寨兵
臨海
管界寨在縣東南七十里(嘉定十五年齊守碩及臣寮奏言管界亭場兩寨皆防托)
(海道亭場既處海門之北而管界乃入裏港之中甚亡謂也乞以管界徙海門南與亭場對峙有旨)
(依今本州下縣體量於上馬巖改建焉其請給月白米一石五斗春衣絹二疋折布錢一貫七百文)
(冬衣絹二匹有半紬半匹綿一十五兩折布錢八百五十文料錢三百文)
舊額一百八十四人
今一百二十八人
亭場寨在縣東南一百二十里(其請給月米春冬衣同管界料錢二百四十文)
舊額一百七十七人
今一百一十二人
吳都寨在縣東一百五十里(其請給月米春冬衣同管界料錢同亭場)
舊額一百六十九人
今一百四人
黃巖
松門寨在縣東南一百二十里(其請給月米春冬衣料錢並同管界)
舊額二百三十七人
今一百二十四人
僊居
白塔寨在縣西三十五里(嘉定十五年齊守碩及臣寮奏言曩以宣和吕寇嘯聚於)
(此因而置寨今承平日久巳為聚落而縣有蒼嶺當衢處婺三州崗阜深阻行者窮日而後度人煙)
(迥絶寇攘所憑徙彼而就此為便有旨依令本州下縣體量於蒼嶺下戴村改建焉其請給月米春)
(冬衣同管界料錢同亭場)
舊額八十人
今四十人
寧海
臨門寨在縣東海頭二百里(其請給月米春冬衣料錢並同管界)
舊額二百三十三人
今一百四十人
諸縣鋪兵(其請給月糙米一石五斗春衣絹二匹折布錢一貫五十文冬衣絹二匹)
(紬半匹綿一十二兩折布錢八百五十文)
臨海
崇和鋪在縣東二里
舊額一十人
今一十人
白石鋪在縣東北二十里
舊額五人
今如之
横溪鋪在縣東五十里
舊額五人
今四人
城西鋪在縣西二里
舊額一十人
今八人
八疊鋪在縣西二十五里
舊額七人
今五人
小石鋪在縣西北四十里
舊額七人
今五人
百步鋪在縣西北六十里
舊額七人
今四人
新城鋪在縣東南二十五里
舊額五人
今如之
小嶺鋪在縣西二十五里
舊額六人
今如之
黃巖
戍浦鋪在縣北一十里
舊額六人
今如之
店頭鋪在縣南一十五里
舊額五人
今如之
魚沉鋪在縣東南二十五里
舊額四人
今如之
白峯鋪在縣東南五十里
舊額四人
今如之
天台
花桃鋪在縣東二十五里
舊額七人
今四人
二里鋪在縣西二里
舊額七人
今五人
小田鋪在縣西二十五里
舊額七人
今五人
關嶺鋪在縣西五十里
舊額七人
今五人
僊居
縣東鋪在縣東二里
舊額五人
今如之
夾嶺鋪在縣東南二十五里
舊額六人
今如之
白塔鋪在縣西二十五里
舊額四人
今如之
吕前鋪在縣西五十里
舊額三人
今如之
鎮頭鋪在縣西七十五里
舊額三人
今如之
蒼嶺鋪在縣西一百里
舊額四人
今如之
寧海
縣東鋪在縣東二里
舊額五人
今三人
水逓鋪在縣東二十五里
舊額三人
今二人
嶺上鋪在縣西南二十五里
舊額四人
今二人
嶺下鋪在縣西南五十里
舊額四人
今二人
縣渚鋪在縣西南七十五里
舊額四人
今一人
寧和鋪在縣西南一百五十里
舊額四人
今三人
梅林鋪在縣北二十五里
舊額四人
今如之
海口鋪在縣北五十里
舊額四人
今如之
赤城志卷十八
