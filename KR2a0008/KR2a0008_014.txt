班馬異同卷十四
宋倪思編
傅靳剻成列傳第三十八史記九十八
漢書同樊酈滕灌𫝊
陽陵侯傅寬以魏五大夫騎將從為舍人起横陽從攻
安陽杠里擊趙賁軍於開封及擊楊熊曲遇陽武斬首
十二級賜爵卿從至霸上沛公立為漢王漢王賜寬封
號共德君從入漢中遷為右騎將從定三秦賜食邑雕
隂從擊項籍待懷賜爵通德侯從擊項冠周蘭龍且所
將卒斬騎將一人敖下益食邑屬淮隂擊破齊歴下軍
擊田解屬相國參殘博益食邑因定齊地剖符世世勿
絶封為陽陵侯二千六百戶除前所食為齊右丞相備
齊五歲為齊相國四月擊陳豨屬大尉勃以相國代丞
相噲擊豨一月徙為代相國將屯二歲為代丞相將屯
孝惠五年卒薨諡為曰景侯子須侯精立二十四年卒
子共侯則立十二年卒𫝊至曾孫子侯偃立二十一年
坐與淮南王謀反誅死國除
信武侯靳歙以中涓從超宛朐攻濟陽破李由軍擊秦
軍亳南開封東北斬騎十千人將一人首五十七級捕
虜七十三人賜爵封號臨平君又戰藍田北斬車司馬
一二人騎長一人首二十八級捕虜五十七人至霸上
沛公立為漢王賜歙爵建武侯遷為騎都尉從定三秦
别西擊章平軍於隴西破之定隴西六縣所將卒斬車
司馬候各四人騎長十二人從東擊楚至彭城漢軍敗
還保雍丘去擊反者王武等略梁地别將西擊邢說軍
菑南破之身得說都尉二人司馬候十二人降吏卒四
千六百八十人破楚軍滎陽東三年賜食邑四千二百
戶别之河内擊趙將賁郝軍朝歌破之所將卒得騎將
二人車馬二百五十匹從攻安陽以東至棘蒲下七十
縣别攻破趙軍得其將司馬二人候四人降吏卒二千
四百人從攻降下邯鄲别下平陽身斬守相所將卒斬
兵守郡守各一人降鄴從攻朝歌邯鄲及又别擊破趙
軍降邯鄲郡六縣還軍敖倉破項籍軍成臯南擊絶楚
餉饟道起滎陽至襄邑破項冠軍魯下略地東至繒鄫
郯下邳南至蘄竹邑擊項悍濟陽下還擊項籍軍陳下
破之别定江陵降江陵柱國大司馬以下八人身得江
陵王生致之雒陽因定南郡從至陳取楚王信剖符世
世勿絶定食四千六百戶號為信武侯以騎都尉從擊
代攻韓信平城下還軍東垣有功遷為車騎將軍并將
梁趙齊燕楚車騎别擊陳豨丞相敞破之因降曲逆從
擊黥布有功益封定食邑五千三百戶凡斬首九十級
虜百三四十二人别破軍十四降城五十九定郡國各
一縣二十三得王柱國各一人二千石以下至五百石
三十九人高后五年歙卒薨謚為曰肅侯子亭嗣代侯
二十一年坐事國人過律有罪孝文後三年奪侯國除
剻成侯周緤者沛人也姓周氏常為高祖參乘以舍人
從高祖起沛至霸上西入蜀漢還定三秦常為參乘賜
食邑池陽從東擊項羽滎陽絶甬道從出度平隂遇淮
隂侯韓信軍兵襄國軍戰有乍利乍不利終無亡離上
心上以緤為信武侯食邑三千三百戶高祖十二年以
緤為剻成侯除前所食邑上欲自擊陳豨剻成侯緤泣
曰始秦攻破天下未嘗曾自行今上常自行是為無亡
人可使者乎上以為愛我賜入殿門不趨殺人不死十
二年更封緤為剻成侯至孝文五年緤以夀終薨謚為
曰貞侯子昌嗣代侯有罪國除至孝景帝中二年復封
緤子應為鄲侯薨諡曰康侯子仲居嗣代侯至元鼎三
年居坐為太常有罪國除
太史公曰陽陵侯傅寬信武侯靳歙皆高爵從高祖起
山東攻項籍誅殺名將破軍降城以十數未嘗困辱此
亦天授也剻成侯周緤操心堅正身不見疑上欲有所
之未嘗不垂涕此有傷心者然可謂篤厚君子矣(漢書贊在)
(灌嬰傳後)
班馬異同卷十四
