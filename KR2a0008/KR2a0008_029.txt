班馬異同卷二十九
宋倪思編
汲黯列𫝊第六十史記一百二十
汲黯鄭莊𫝊第二十漢書五十
汲黯字長孺濮陽人也其先有寵於古之衞君也至黯
七十世世為卿大夫黯以父任孝景時為太子洗馬以
莊嚴見憚孝景帝崩太子武帝即位黯為謁者東越粤
相攻上使黯往視之不至至吳而還報曰越粤人相攻
固其俗然不足以辱天子之使者河内失火延燒千餘
家上使黯往視之還報曰家人失火屋比延燒不足憂
也臣過河南内河南内貧人傷水旱萬餘家或父子相
食臣謹以便宜持節𤼵河南内倉粟以振貧民臣請歸
節伏矯制之罪辠上賢而釋之遷為滎陽令黯恥為令
稱疾病歸田里上聞乃迺召拜為中大夫以數切諫不
得久留内遷為東海太守黯學黃老之言治官理民好
清静擇丞史而任之其治責大指而已不細苛小黯多
病卧閨閤内不出歲餘東海大治稱之上聞召以為主
爵都尉列於九卿治務在無為而已弘引大體不拘文
法黯為人性倨少禮面折不能容人之過合已者善待
之不合已者不弗能忍見士亦以此不附焉然好學游
俠任氣節内行修潔其好直諫數犯主之顔色常慕傅
伯袁爰盎之為人也善灌夫鄭當時及宗正劉棄疾亦
以數直諫不得久居位當是時太后弟武安侯田蚡為
丞相中二千石來拜謁蚡不弗為禮然黯見蚡未嘗拜
常揖之天子上方招文學儒者上曰吾欲云云黯對曰
陛下内多欲而外施仁義奈何欲效唐虞之治乎虖上
默然怒變色而罷朝公卿皆為黯懼上退謂左右人曰
甚矣汲黯之戅也羣臣或數黯黯曰天子置公卿輔弼
之臣寧令從䛕承意陷主於不義乎虖且已在其位縱
愛身奈辱朝廷何黯多病病且滿三月上常賜告者數
終不愈瘉最後病莊嚴助為請告上曰汲黯何如人哉
也助曰使黯任職居官無以踰瘉人然至其輔少主守
城成深堅招之不來麾之不去雖自謂賁育亦不弗能
奪之矣也上曰然古有社稷之臣至如汲黯近之矣大
將軍青侍中上踞厠而視之丞相弘燕晏見上或時不
冠至如見黯見上不冠不見也上嘗坐武帳中黯前奏
事上不冠望見黯避帳帷中使人可其奏其見敬禮如
此張湯方以更定律令為廷尉黯數質責湯於上前曰
公為正卿上不能褒先帝之功業下不能抑化天下之
邪心安國富民使囹圄空虚二者無一焉非苦就行放
析就功何乃空取高皇帝約束紛更之為而公以此無
種矣黯時與湯論議湯辯常在文深小苛黯伉厲守高
不能屈忿憤發罵曰天下謂刀筆吏不可以為公卿果
然必湯也今天下重足而立側反目而視矣是時漢方
征匈奴招懷四夷黯務少事乘上間常言與胡和親無
毋起兵上方嚮鄉儒術尊公孫弘及事益多吏民巧弄
上分别文法湯等數奏决讞以幸而黯常毁儒面觸弘
等徒懷詐飾智以阿人主取容而刀筆之吏專深文巧
詆陷人於罪罔使不得反其真以勝自為功上愈益貴
弘湯弘湯深心疾黯唯天子雖上亦不說也欲誅之以
事弘為丞相乃迺言上曰右内史界部中多貴人宗室
難治非素重臣不弗能任請徙黯為右内史為右内史
數歲官事不廢大將軍青既益尊姊為皇后然黯與亢
禮人或說黯曰自天子欲令羣臣下大將軍大將軍尊
重益貴誠重君不可以不拜黯曰夫以大將軍有揖客
反不重邪大將軍聞愈賢黯數請問以國家朝廷所疑
遇黯過加於平生日淮南王謀反憚黯曰黯好直諫守
節死義難惑以非至如說丞相公孫弘等如發蒙振落
耳天子上既數征匈奴有功黯之言益不用始黯列為
九卿矣而公孫弘張湯等為小吏已而弘至丞相封為侯湯至
御史大夫故黯時丞相史皆與黯同列或尊用過之黯
褊心不能無少望見上前言曰陛下用羣臣如積薪耳
後來者居上上默然有間黯罷上曰人果不可以無學
觀汲黯之言也日益甚矣居無何匈奴渾邪王率帥衆
來降漢發車三萬乘縣官無亡錢從民貰馬民或匿馬
馬不具上怒欲斬長安令黯曰長安令無亡罪獨斬臣
黯民乃迺肯出馬且匈奴畔其主而降漢漢徐以縣次
𫝊之何至令天下騷動罷弊中國而甘心以事夷狄之
人乎虖上默然及後渾邪王至賈人與市者坐當死者
五百餘人黯入請間見高門曰夫匈奴攻當路塞絶和
親中國興舉兵誅之死傷者不可勝計而費以巨鉅萬
百數臣愚以為陛下得胡人皆以為奴婢以賜從軍死
事者家所鹵獲因予與之以謝天下之苦塞百姓之心
今縱不能渾邪率帥數萬之衆來降虚府庫賞賜發良
民侍養譬若奉驕子愚民安知市買長安中物而文吏
繩以為闌出財物于如邊關乎陛下縱不能得匈奴之
資贏以謝天下又以微文殺無知者五百餘人是所謂
庇其葉而傷其枝者乎臣竊為陛下不弗取也上默
然不弗許曰吾久不聞汲黯之言今又復妄𤼵矣後數
月黯坐小法會赦免官於是黯𨼆於田園居者數年會
更立五銖錢民多盜鑄錢者楚地尤甚上以為淮陽楚
地之郊也乃召拜黯拜為淮陽太守黯伏謝不受印綬
詔數彊予然後奉詔詔召見黯上殿黯為上泣曰臣自以
為填溝壑不復見陛下不意陛下復收用之臣常有狗
馬之心今病力不能任郡事臣願為中郎出入禁闥補
過拾遺臣之願也上曰君薄淮陽邪吾今召君矣顧淮
陽吏民不相得吾徒得君之重卧而治之黯既辭行過
大行李息曰黯棄逐居郡不得與朝廷議也矣然御史
大夫張湯智足以拒距諫詐足以飾非務巧佞之語辯
數之辭非肯正為天下言專阿主意主意所不欲因而
毁之主意所欲因而譽之好興事舞文法内懷詐以御
主心外挾賊吏以為威重公列九卿不早言之何公與
之俱受其戮矣息畏湯終不敢言黯居郡如其故治淮
陽政清後張湯果敗上聞黯與息言抵息罪令黯以諸
侯相秩居淮陽居淮陽十七歲而卒卒後上以黯故官
其弟汲仁至九卿子汲偃至諸侯相黯姑姊子司馬安
亦少與黯為太子洗馬安文深巧善宦官四至九卿以
河南太守卒昆弟以安故同時至二千石者十人濮陽
段宏始事蓋侯信信任宏宏官亦再至九卿然衛人仕
者皆嚴憚汲黯出其下
鄭當時者字莊陳人也其先鄭君嘗為事項籍將籍死
已而屬漢高祖令諸故項籍臣名籍鄭君獨不奉詔詔
盡拜名籍者為大夫而逐鄭君鄭君死孝文時鄭莊當
時以任俠自喜脱張禹羽於戹阸聲聞梁楚之間孝景
時為太子舍人每五日洗沐常置驛馬長安諸郊存諸
故人請謝賓客夜以繼日至其明旦常恐不徧莊當時
好黃老之言其慕長者如恐不稱自見年少官薄然其
游知交友皆其大父行天下有名之士也武帝立即位
莊當時稍遷為魯中尉濟南太守江都相至九卿為右
内史以武安侯魏其時議貶秩為詹事遷為大司農令
莊當時為太史誡大吏戒門下客至無亡貴賤無亡留
門下者執賓主之禮以其貴下人莊性廉又不治其産
業仰卬奉賜以給諸公然其餽遺人不過算具器食每
朝候上之間說未嘗不言天下之長者其推轂士及官
屬丞史誠有味其言之也常引以為賢於己未嘗名吏
與官屬言若恐傷之聞人之善言進之上唯恐後山東
士諸公以此翕然稱鄭莊鄭莊使視決河自請治行五
日上曰吾聞鄭莊千里不齎糧請治行者何也然鄭莊
當時在朝常趨和承意不敢甚引斥臧當否及晩節漢
征匈奴招四夷天下費多財用益匱屈當時為大司農
莊任人賓客為大農僦人入多逋負司馬安為淮陽太
守發其事莊當時以此陷罪贖為庶人頃之守長史上
以為老以莊為遷汝南太守數歲以官卒昆弟以當時
故至二千石者六七人鄭莊當時始與汲黯始列為九
卿廉内行修絜此兩人中廢家貧賓客益落及居郡卒
後當時死家無亡餘貲財莊兄弟子孫以莊故至二千
石六七人焉先是下邽翟公為廷尉賓客亦填門及廢
門外可設爵網後復為廷尉客欲往翟公大署其門曰
一死一生迺知交情一貧一富迺知交態一貴一賤交
情迺見
太史公曰夫以汲鄭之賢有勢則賓客十倍無勢則否
况衆人乎下邽翟公有言始翟公為廷尉賓客闐門及
廢門外可設雀羅翟公復為廷尉賓客欲往翟公乃大
署其門曰一死一生乃知交情一貧一富乃知交態一
貴一賤交情乃見汲鄭亦云悲夫(漢贊同張馮傳)
班馬異同卷二十九
