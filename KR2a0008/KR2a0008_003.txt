班馬異同卷三
宋倪思編
蕭相國世家第二十三史記五十三
蕭何曹參𫝊第九漢書三十九
蕭相國何者沛豐人也以文無害為沛主吏掾高祖為
布衣時何數以吏事護高祖高祖為亭長常左右佑之
高祖以吏繇咸陽吏皆送奉錢三何獨以五奉御史監
郡者與從事常辨之何乃給泗水卒史事第一秦御史
欲入言徵何何固請得毋行及高祖起為沛公何常為
丞督事沛公至咸陽諸將皆争走金帛財物之府分之
何獨先入收秦丞相御史律令圖書蔵之沛公為漢王
以何為丞相項王與諸侯屠燒咸陽而去漢王所以具
知天下阨塞戶口多少彊弱之處民所疾苦者以何具
得秦圖書也初諸侯相與約先入關破秦者王其地沛
公既先定秦項羽後至欲攻沛公沛公謝之得解羽遂
屠燒咸陽與范增謀曰巴蜀道險秦之遷民皆居蜀迺
曰蜀漢亦關中地也故立沛公為漢王而三分關中地
王秦降將以距漢王漢王怒欲謀攻項羽周勃灌嬰樊
噲皆勸之何諫之曰雖王漢中之惡不猶愈扵死乎漢
王曰何為乃死也何曰今衆弗如百戰百敗不死何為
周書曰天予不取反受其咎語曰天漢其稱甚美夫能
詘扵一人之下而信扵萬乘之上者湯武是也臣願大
王王漢中養其民以致賢人收用巴蜀還定三秦天下
可圖也漢王曰善乃遂就國以何為丞相何進言韓信
漢王以信為大將軍語在淮隂侯事中說漢王令引兵
東定三秦語在信𫝊何以丞相留收巴蜀填撫諭告使
給軍食漢二年漢王與諸侯擊楚何守關中侍太子治
櫟陽為法令約束立宗廟社稷宫室縣邑輒奏上可許
以從事即不及奏上輒以便宜施行上来以聞關中事
計戶口轉漕給軍漢王數失軍遯去何常興關中卒輒
補缺上以此專剸屬任何關中事漢三年漢王與項羽
相距京索之間上數使使勞苦丞相鮑生謂丞相何曰
今王暴衣露盖數使使勞苦君者有疑君心也為君計
莫若遣君子孫昆弟能勝兵者悉詣軍所上必益信君
扵是何從其計漢王大說漢五年既已殺項羽定天下
即皇帝位論功行封羣臣争功歲餘功不決高祖上以
蕭何功最盛先封為鄼侯所食邑多八千戶功臣皆曰
臣等身被堅執銳兵多者百餘戰少者數十合攻城略
地大小各有差今蕭何未嘗有汗馬之勞徒持文墨議
論不戰顧反居臣等上何也高帝上曰諸君知獵乎曰
知之知獵狗乎曰知之高帝上曰夫獵追殺獸兔者狗
也而𤼵蹤縱指示獸處者人也今諸君徒能走得走獸
耳功狗也至如蕭何發蹤縱指示功人也且諸君獨以
身隨從我多者三兩三人今蕭何舉宗數十人皆隨我
功不可忘也羣臣後皆莫敢言列侯畢已受封及奏位
次皆曰平陽侯曹參身被七十創攻城略地功最多宜
第一上已撓功臣多封蕭何至位次未有以復難之然
心欲何第一關内侯鄂君千秋時為謁者進曰羣臣議
皆誤夫曹參雖有野戰略地之功此特一時之事夫上
與楚相距五歲常失軍亡衆逃跳身遁者數矣然蕭何
常從關中遣軍補其處非上所詔令召而數萬衆會上
之乏絶者數矣夫漢與楚相守滎陽數年軍無見糧蕭
何轉漕關中給食不乏陛下雖數亡山東蕭何常全關
中以待陛下此萬世之功也今雖無曹參等百數何缺
扵漢漢得之不必待以全奈何欲以一旦之功而加萬
世之功哉蕭何當第一曹參次之高祖上曰善於是乃令
蕭何第一賜帶劍履上殿入朝不趨上曰吾聞進賢受上賞
蕭何功雖高待得鄂君乃迺益得明扵是因鄂君千秋
故所食關内侯邑二千戶封為安平侯是日悉封何父
子母兄弟十餘人皆有食邑乃益封何二千戶以帝嘗
繇咸陽時何送我獨贏奉錢二也漢十一年陳豨反高
祖上自將至邯鄲未罷而淮隂侯韓信謀反關中吕后
用蕭何計誅淮隂侯信語在淮隂事中信𫝊上已聞誅
淮隂侯信誅使使拜丞相何為相國益封五千戶令卒
五百人一都尉為相國衛諸君皆賀召平獨弔召平者
故秦東陵侯秦破為布衣貧種瓜扵長安城東瓜美故
世俗謂之東陵瓜從召平以為名始也召平謂相國何
曰禍自此始矣上暴露扵外而君守扵中内非被矢石
之事難而益君封置衛者以今者淮隂侯新反扵中有
疑君心矣夫置衛衛君非以寵君也願君讓封勿受悉
以家私財佐軍則上心說相國何從其計高帝乃大喜
上說漢十二年其秋黥布反上自將擊之數使使問相
國何為日相國為上在軍乃拊循勉力百姓悉以所有
佐軍如陳豨時客有又說相國何曰君滅族不久矣夫
君位為相國功第一不可復加哉然君初入關中本得
百姓心十餘年矣皆附君常尚復孳孳得民和上所為
謂數問君者畏君傾動關中今君胡不多買田地賤貰
貸貣以自汚上心乃必安扵是相國何從其計上乃大
說上罷布軍歸民道遮行上書言相國賤彊賤買民田
宅數千萬人上至相國何謁上笑曰夫今相國乃利民
民所上書皆以與相國何曰君自謝民後相國何因為
民請曰長安地狭陿上林中多空地棄願令民得入田
毋收槀為禽獸食上大怒曰相國多受賈人財物乃為
請吾苑乃下相國何廷尉械擊之數日王衛尉侍前問
曰相國何胡大罪陛下繫之暴也上曰吾聞李斯相秦
皇帝有善歸主有惡自與予今相國多受賈豎金而為
民請吾苑以自媚扵民故擊治之王衛尉曰夫職事苟
有便扵民而請之真宰相事也陛下奈何乃疑相國受
賈人民錢乎且陛下距楚數歲陳豨黥布反時陛下自
將而往當是時相國守關中關中搖足則關以西非陛
下有也相國不以此時為利今乃利賈人之金乎且秦
以不聞其過亡天下夫李斯之分過又何足法哉陛下
何疑宰相之淺也高帝上不懌是日使使持節赦出相
國何相國何年老素恭謹入徒跣入謝高帝上曰相國
休矣相國為民請吾苑吾不許我不過為桀紂主而相
國為賢相吾故擊相國欲令百姓聞吾過也高帝崩何
亊惠帝何素不與曹參相能及何病孝惠上親自臨視
相國病何疾因問曰君即百歲後誰可代君者對曰知
臣莫如若主孝惠帝曰曹參何如何頓首曰帝得之矣
臣何死不恨矣何置買田宅必居窮辟處為家不治垣
屋曰令後世賢師吾儉不賢毋為勢家所奪孝惠二年
相國何卒薨諡為曰文終侯後嗣以罪失侯者四世絶
天子輒復求何後封續鄼侯功臣莫得比焉子禄嗣薨
無子高后乃封何夫人同為鄼侯小子延為筑陽侯孝
文元年罷同更封延為鄼侯薨子遺嗣薨無子文帝復
以遺弟則嗣有罪免景帝二年制詔御史故相國蕭何
高皇帝大功臣所與為天下也今其祀絶朕甚憐之其
以武陽縣戶二千封何孫嘉為列侯嘉則弟也薨子勝
嗣後有罪免武帝元狩中復下詔御史以鄼戶二千四
百封何曾孫慶為鄼侯布告天下令明知朕報蕭相國
德也慶則子也薨子夀成嗣坐為太常犠牲瘦免宣帝
時詔丞相御史求問蕭相國後在者得玄孫建世等十
二人復下詔以鄼戸二千封建世為鄼侯傳子至孫𫉬
坐使奴殺人減死論成帝時復封何玄孫之子南&KR1163;長
喜為鄼侯傳子至曾孫王莽敗乃絶
太史公曰蕭相國何於秦時為刀筆吏錄錄未有竒節
及漢興依日月之末光何謹守管籥因民之疾秦法順
流與之更始淮隂黥布等皆以誅滅而何之勛爛焉位
冠羣臣聲施後世與閎天散宜生等爭烈矣
班馬異同卷三
