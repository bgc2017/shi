班馬異同卷一
宋倪思編
項羽本紀籍列𫝊第七一史記七漢書三十一
項籍者字羽下相人也字羽初起時年二十四其季父
項梁梁父即楚名將項燕為秦將王翦所戮者也項氏
世家世為楚將封扵項故姓項氏籍少時學書不成去
學劍又不成去項梁怒之籍曰書足以記名姓名而己
劒一人敵不足學學萬人敵耳扵是項梁竒其意乃教
籍以兵法籍大喜略知其意又不肯竟學項梁常有櫟
陽逮乃請蘄獄掾曹咎書抵櫟陽獄掾史司馬欣以故
事得皆已項梁嘗殺人與籍避仇扵吴中吴中賢士大
夫皆出項梁下每吴中有大繇役及喪項梁常為主辦
隂以兵法部勒賓客及子弟以是知其能秦始皇帝東
游會稽渡浙江梁與籍俱觀籍曰彼可取而代也梁掩
其口曰毋無妄言族矣梁以此竒籍籍長八尺餘二寸
力能扛鼎才氣過人雖吴中子弟皆已憚籍矣秦二世
元年七月陳涉勝等起大澤中其九月會稽假守通素
賢梁乃召與計事謂梁曰方今江西皆反秦此亦天亡
秦之時也吾聞先𤼵即制人後發則為制扵人所制守
嘆曰聞夫子楚將世家唯足下耳吾欲發兵使公及桓
楚將是時桓楚亡在澤中梁曰吴有竒士桓楚亡在澤
中人莫知其處獨籍知之耳梁乃出誡戒籍持劎居外
待梁復入與守坐語曰請召籍使受命令召桓楚守曰
諾梁召籍入須臾梁眴籍曰可行矣扵是籍遂拔劒擊
斬守頭項梁持守頭佩其印綬門下大驚擾亂籍所擊
殺數十百人一府中皆慴讋伏莫敢復起梁乃召故人
所知豪吏諭以所為起大事遂舉吴中兵使人收下縣
得精兵八千人梁部署吴中豪傑為校尉候司馬有一
人不得用官自言扵梁梁曰前某時某喪使公主某事
不能辦以此故不任用公衆乃皆伏服扵是梁為會稽
守將籍為裨將徇下縣秦二年廣陵人召平扵是為陳
王勝徇廣陵未能下聞陳王勝敗走秦兵將章邯又且
至乃渡江矯陳王命令拜梁為楚王上柱國曰江東已
定急引兵西擊秦項梁乃以八千人渡江而西聞陳嬰
已下東陽使使欲與連和俱西陳嬰者故東陽令史居
縣中素信謹稱為長者東陽少年殺其令相聚數千人
欲置立長無適用乃請陳嬰嬰謝不能遂彊立嬰為長
之縣中從之者得二萬人少年欲立嬰便為王異軍蒼
頭特起陳嬰母謂嬰曰自我吾為汝迺家婦未嘗聞汝
先古之有故未曾貴者今暴得大名不祥不如有所屬
事成猶得封侯事敗易以亡非世所指名也嬰乃不敢
為王謂其軍吏曰項氏世世將家有名扵楚今欲舉大
事將非其人不可我倚名族亡秦必矣扵是其衆從其
言之迺以其兵屬項梁項梁渡淮黥英布蒲將軍亦以
其兵屬焉凡六七萬人軍下邳當是時秦嘉已立景駒
為楚王軍彭城東欲以距項梁項梁謂軍吏曰陳王先
首事戰不利未聞所在今秦嘉背陳王而立景駒大逆
無亡道迺進引兵擊秦嘉秦嘉軍敗走追之至胡陵嘉
還戰一日嘉死軍降景駒走死梁地項梁已幷秦嘉軍
軍胡陵將引軍而西章邯軍至栗項梁使别將朱雞石
餘樊君與戰餘樊君死朱雞石軍敗亡走胡陵項梁乃
引兵入薛誅朱雞石項梁前使項羽别攻襄城襄城堅
守不下已拔皆阬之還報項梁項梁聞陳王定死召諸
别將會薛計事此時沛公亦起從沛往焉居鄛人范增
年七十素居家好竒計往說項梁曰陳勝敗固當夫秦
滅六國楚最無亡罪自懷王入秦不反楚人憐之至今
故楚南公稱曰楚雖三戶亡秦必楚也今陳勝首事不
立楚後而自立其勢不長今君起江東楚蠭起之將皆
争附君者以君世世楚將為能復立楚之後也扵是項
梁然其言乃求楚懷王孫心在民間為人牧羊立以為
楚懷王從民所望也陳嬰為楚上柱國封五縣與懷王
都盱台項梁自號為武信君居數月引兵攻亢父初章
邯既殺齊王田儋扵臨菑田假復自立為齊王儋弟榮
走保東阿章邯追圍之梁引兵與齊田榮司馬龍且軍
捄東阿大破秦軍扵東阿田榮即引兵歸逐其王假假
亡走楚假相田角亡走趙角弟田間故齊將居趙不敢
歸田榮立田儋子市為齊王項梁已破東阿下軍遂追
秦軍數使使趣齊兵欲與俱西田榮曰楚殺田假趙殺
田角田間乃𤼵兵項梁曰田假為與國之王窮来從歸
我不忍殺之趙亦不殺田角田間以市扵齊齊遂不肯
發兵助楚項梁使羽與沛公及項羽别攻城陽屠之西
破秦軍濮陽東秦兵收入濮陽沛公項羽乃攻定陶定
陶未下去西略地至雝雍丘大破秦軍斬李由還攻外
黃外黃未下項梁起東阿西北比至定陶再破秦軍項
羽等又斬李由益輕秦有驕色宋義乃諫項梁曰戰勝
而將驕卒惰者敗今卒少惰矣秦兵日益臣為君畏之
項梁弗不聽乃迺使宋義使扵齊道遇齊使者高陵君
顯曰公將見武信君乎曰然義曰臣論武信君軍必敗
公徐行即則免死疾行則及禍秦果悉起兵益章邯夜
銜枚擊楚軍大破之定陶項梁死沛公與項羽去外黃
攻陳留陳留堅守不能下沛公項羽相與謀曰今項梁
軍破敗士卒恐乃與吕臣軍俱引兵而東吕臣軍彭城
東項羽軍彭城西沛公軍碭章邯已破項梁軍則以為
楚地兵不足憂乃迺渡河北擊趙大破之當此之時趙
歇為王陳餘為將張耳為相皆走入鉅鹿城章邯令秦
將王離涉間圍鉅鹿章邯軍其南築甬道而輸之粟陳
餘為將將卒數萬人而軍鉅鹿之北此所謂河北之軍
也楚兵已破扵定陶懷王恐從盱台之彭城并項羽吕
臣軍自將之以吕臣為司徒以其父吕青為令尹以沛
公為碭郡長封為武安侯將碭郡兵初宋義所遇齊使
者高陵君顯在楚軍見楚懷王曰宋義論武信君之軍
必敗居數日軍果敗兵軍未戰而先見敗徵此可謂知
兵矣王召宋義與計事而大說之因置以為上將軍項
羽為魯公為次將范增為末將捄趙諸别將皆屬宋義
號為卿子冠軍北救趙行至安陽留四十六日不進秦
三年項羽謂宋義曰吾聞今秦軍圍趙王鉅鹿疾引兵
渡河楚擊其外趙應其内破秦軍必矣宋義曰不然夫
搏牛之蝱不可以破蟣蝨今秦攻趙戰勝則兵罷我乘
其敝不勝則我引兵鼓行而西必舉秦矣故不如先鬭
秦趙夫被堅執擊輕銳義我不如公坐而運籌策公不
如義我因下令軍中曰猛如虎狠如羊貪如狼彊不可
使令者皆斬之乃遣其子宋襄相齊身送之至無鹽飲
酒高會天寒大雨士卒凍飢項羽曰將戮勠力而攻秦
久留不行今歲饑民貧士卒食芋半菽軍無見糧乃迺
飲酒高會不引兵渡河因趙食與趙并併力攻擊秦乃
迺曰承其敝夫以秦之彊攻新造之趙其勢必舉趙趙
舉而秦彊何敝之承且國兵新破王坐不安席掃境内
而專屬扵將軍國家安危在此一舉今不恤士卒而徇
其私宴非社稷之臣也項羽晨朝上將軍宋義即其帳
中斬宋義頭出令軍中曰宋義與齊謀反楚楚王隂令
羽籍誅之當是時諸將皆慴讋服莫敢枝梧皆曰首立
楚者將軍家也今將軍誅亂乃迺相與共立羽為假上
將軍使人追宋義子及之齊殺之使桓楚報命扵懷王
懷王因使使立項羽為上將軍當陽君蒲將軍皆屬項
羽項羽已殺卿子冠軍威震楚國名聞諸侯乃遣當陽
君蒲將軍將卒二萬人渡河救鉅鹿戰少利陳餘復請
兵項羽乃迺悉引兵渡河已渡皆沈湛船破釡甑燒廬
舍持三日糧以示視士卒必死無一還心扵是至則圍
王離與秦軍遇九戰絶其甬道大破之殺蘇角虜王離
涉間不降楚自燒殺當是時楚兵冠諸侯諸侯軍救鉅
鹿下者十餘壁莫敢縱兵及楚擊秦諸將侯皆從壁上
觀楚戰士無不一以當十楚兵呼聲動天地諸侯軍無不人
人惴恐於是楚已破秦軍項羽召見諸侯將諸侯將入轅
門無不膝行而前莫敢仰視項羽由繇是始為諸侯上
將軍諸侯兵皆屬焉章邯軍棘原項羽軍漳南相持未
戰秦軍數却郤二世使人讓章邯章邯恐使長史欣請
事至咸陽留司馬門三日趙高不見有不信之心長史
欣恐還走其軍不敢出故道趙高果使人追之不及欣
至軍報曰趙高用事扵中下無亡可為者相國趙高顓
國主斷今戰而能勝高必疾嫉妬吾功戰不能勝不免
扵死願將軍孰熟計之陳餘亦遺章邯書曰白起為秦
將南征并鄢郢北阬馬服攻城略地不可勝計而竟卒
賜死蒙恬為秦將北逐戎人開榆中地數千里竟斬陽
周何者功多秦不能盡封因以法誅之今將軍為秦將
三歲矣所亡失以已十萬數而諸侯並起滋兹益多彼
趙高素䛕日久今事急亦恐二世誅之故欲以法誅將
軍以塞責使人更代將軍以脱其禍夫將軍居外久多
内郤隙有功亦誅無亡功亦誅且天之亡秦無愚智皆
知之今將軍内不能直諫外為亡國將孤特獨立而欲
常長存豈不哀哉將軍何不還兵與諸侯為從約共攻
秦分王其地南面稱孤此孰與身伏鈇斧質妻子為僇
戮乎章邯狐疑隂使候始成使項羽欲約約未成項羽
使蒲將軍日夜引兵渡三戶軍漳南與秦戰再破之項
羽悉引兵擊秦軍汙水上大破之章邯使人使見項羽
欲約項羽召軍吏謀曰糧少欲聽其約軍吏皆曰善項
羽乃與期盟洹水南殷虚上己盟章邯見項羽而流涕
為言趙高項羽乃迺立章邯為雍王置楚軍中使長史
欣為上將軍將秦軍為行前行漢元年羽將諸侯兵三
十餘萬行略地至河南遂西到新安異時諸侯吏卒異
時故繇徭役使屯戍過秦中秦中吏卒遇之多無亡状
及秦軍降諸侯諸侯吏卒乘勝多奴虜使之輕重折辱
秦吏卒秦吏卒多竊言曰章將軍等詐吾屬降諸侯今
能入關破秦大善即不能諸侯虜吾屬而東秦必又盡
誅吾父母妻子諸將微聞其計以告項羽項羽乃迺召
黥英布蒲將軍計曰秦吏卒尚衆其心不服至關中不
聽事必危不如擊殺之而獨與章邯長史欣都尉翳入
秦扵是楚軍夜擊阬秦卒軍二十餘萬人新安城南行
略定秦地至函谷關有兵守關不得入又聞沛公己破
屠咸陽項羽大怒使當陽君等擊關項羽遂入至扵戲
西鴻門聞沛公欲王關中獨有秦府庫珍寳亞父范增
亦大怒勸羽擊沛公饗士旦日合戰羽季父項伯素善
張良良時從沛公項伯夜以語良良與俱見沛公因伯
自解扵羽眀日沛公從百餘騎至鴻門謝羽自陳封秦
府庫還軍霸上以待大王閉關以備它盜不敢背德羽
意既解范增欲害沛公賴張良樊噲得免語在高紀(連下)
(後數日羽乃屠咸陽)沛公軍霸上未得與項羽相見沛公左司馬
曹無傷使人言扵項羽曰沛公欲王關中令子嬰為相
珍寳盡有之項羽大怒曰旦日饗士卒為擊破沛公軍
當是時項羽兵四十萬在新豐鴻門沛公兵十萬在霸
上亞父范增說項羽曰沛公居山東時貪扵財貨好美
姬色今聞其入關財珍物無所取婦女無所幸此其志
不在小吾令使人望其氣皆為龍虎成五采色此天子
氣也急擊之勿失扵是饗士旦日合戰是時羽兵四十
萬號百萬沛公兵十萬號二十萬力不敵會楚左尹項
伯者項羽季父左尹項伯也素善留侯張良張良是時
從沛公項伯乃夜馳之沛公軍私見張良具告以事其
實欲呼張良與俱去曰毋從特俱死也張良曰臣為韓
王送沛公沛公今事有急不可不告亡去不義不可不
語良乃入具告沛公沛公大驚曰為之奈何張良曰誰為
大王為此計者曰鯫生說我曰距關毋内諸侯秦地可
盡王也故聽之良曰料大王士卒足以當項王乎沛公
默然曰固不如也且為之奈何張良曰請往謂項伯言
沛公不敢背項王也沛公曰君安與項伯有故張良曰
秦時與臣游項伯殺人臣活之今事有急故幸来告良
沛公曰孰與君少長良曰長扵臣沛公曰君為我呼入
吾得兄事之張良出要項伯乃與項伯即入俱見沛公
沛公奉巵酒為夀與伯約為婚姻曰吾入關秋毫不無
所敢有所近取籍吏民封府庫而待將軍所以遣將守
關者備他盜之出入與非常也日夜望將軍至到豈敢
反乎邪願伯具明言臣之不敢背德也項伯許諾即夜
復去謂戒沛公曰旦日不可不蚤自来謝項王沛公曰
諾扵是項伯復夜去至軍中還具以沛公言報項王告
羽因言曰沛公不先破關中兵公豈敢巨能入乎且今
人有大功而擊之不義祥也不如因善遇之項王羽許
諾沛公旦日從百餘騎来見項王羽至鴻門謝曰臣與
將軍戮勠力而攻秦將軍戰河北臣戰河南然不自意
能先入關能破秦得復見與將軍復相見扵此今者有
小人之言令將軍與臣有郤隙項王羽曰此沛公左司
馬曹無毋傷言之不然籍何以至生此項王羽即日因
留沛公與飲項王項伯東嚮坐亞父南嚮坐亞父者范
增也沛公北嚮坐張良西嚮待范增數目項王羽舉所
佩玉玦以示之者三擊沛公項王羽默然不應范增起
出召謂項莊謂曰君王為人不忍若汝入前為夀夀畢
請以劒舞因擊沛公扵坐殺之不者若汝屬皆且為所
虜莊則入為夀夀畢曰君王與沛公飲軍中無以為樂
請以劒舞項王曰諾項莊因拔劒起舞項伯亦拔劒起
舞常以身翼蔽沛公莊不得擊扵是張良至軍門見樊
噲樊噲曰今日之事何如良曰甚聞事急今者項莊拔
劒舞其意常在沛公也噲曰此迫矣臣請入與之同命
噲即帶劒擁盾入軍門交戟之衛士欲止不内樊噲側
其盾以撞衛士仆地噲遂直入怒甚披帷西嚮立瞋目
視項王頭髮上指目眦盡裂項王按劒而跽曰客何為
者張良曰沛公之參乘樊噲者也項王羽曰壮士之賜
之以巵酒則與斗巵酒噲因譙讓羽拜謝起立而飲之
項王曰賜之彘肩則與一生彘肩樊噲覆其盾扵地加
彘肩上拔劒切而啗之項王曰壮士能復飲乎樊噲曰
臣死且不避巵酒安足辭夫秦王有虎狼之心殺人如
不能舉刑人如恐不勝天下皆叛之懷王與諸將約曰
先破秦入咸陽者王之今沛公先破秦入咸陽毫毛不
敢有所近封閉宫室還軍覇上以待大王来故遣將守
關者備他盜出入與非常也勞苦而功高如此未有封
侯之賞而聽細說欲誅有功之人此亡秦之續耳竊為
大王不取也項王未有以應曰坐樊噲從良坐坐須臾
有頃沛公起如厠因招樊噲出沛公已出項王使都尉
陳平召沛公沛公曰今者出未辭也為之奈何樊噲曰
大行不顧細謹大禮不辭小讓如今人方為刀俎我為
魚肉何辭為扵是遂去乃令張良留謝良問曰大王来
何操曰我持白璧一雙欲獻項王玉斗一雙欲與亞父
會其怒不敢獻公為我獻之張良曰謹諾當是時項王
軍在鴻門下沛公軍在霸上相去四十里沛公則置車
官屬騎脱身獨騎與樊噲夏侯嬰靳彊滕公紀信成等
四人持劎盾步走從酈山下道芷陽間行沛公謂張良
曰從此道至走吾軍不過二十里耳度我至軍中公乃
入沛公已去間至軍中使張良留入謝羽曰沛公不勝
桮杓不能辭謹使臣良奉白璧一雙再拜獻大王足下
玉斗一雙再拜奉大將軍足下項王曰羽問沛公安在
良曰聞大王將軍有意督過之脱身獨去已間至軍矣
故使臣獻璧羽項王則受璧置之坐上亞父受又獻玉
斗范增增怒置之地拔劎撞其斗起而破之曰唉豎子
不足與謀奪項王天下者必沛公也吾屬今為之沛公
虜矣沛公至軍立誅殺曹無傷居後數日項羽迺引兵
西屠咸陽殺秦降王子嬰燒秦其宫室火三月不滅取
收其貨寳貨略婦女而東秦民失望扵是人或韓生說
項王羽曰關中阻山帶河四塞之地肥饒可都以霸伯
項王羽見秦宫室皆以已燒殘破又心懷思欲東歸曰
富貴不歸故鄉如繡衣錦夜行誰知之者說者韓生曰
人言謂楚人沐猴而冠耳果然項王羽聞之烹說者斬
韓生初懷王與諸將約先入關者王其地羽既背約項
王使人致命扵懷王懷王曰如約羽迺曰懷王者吾家
武信君所立耳非有功伐何以得顓主約乃尊懷王為
義帝項王欲自王先王諸將相謂曰天下初發難時假
立諸侯後以伐秦然身被堅執銳首事暴露扵野三年
滅秦定天下者皆將相諸君與籍之力也義帝懷王雖
無亡功故固當分其地而王之諸將皆曰善羽迺陽尊懷
王為義帝曰古之王者地方千里必居上游徙之長沙
都郴乃迺分天下立以王諸將為侯王項王羽與范增
疑沛公之有天下業已講解又惡負背約恐諸侯叛之
乃隂謀曰巴蜀道險秦之遷人民皆居蜀之乃曰巴蜀
亦關中地也故立沛公為漢王王巴蜀漢中都南鄭而
三參分關中王秦降將以距塞漢王道項王乃立章邯
為雍王王咸陽以西都廢丘長史司馬欣者故為櫟陽
獄掾吏嘗有德扵項梁都尉董翳者本勸章邯降楚故
立司馬欣為塞王王咸陽以東至河都櫟陽立董翳為
翟王王上郡都高奴徙魏王豹為西魏王王河東都平
陽瑕丘公申陽者張耳嬖臣也先下河南郡迎楚河上
故立申陽為河南王都雒陽韓王成因故都都陽翟趙
將司馬卬定河内數有功故立卬為殷王王河内都朝
歌徙趙王歇為王代王趙相張耳素賢又從入關故立
耳為常山王王趙地都襄國當陽君黥英布為楚將常
冠軍故立布為九江王都六鄱番君吴芮率帥百越粤
佐諸侯又從入關故立芮為衡山王都邾義帝柱國共
敖將兵擊南郡功多因立敖為臨江王都江陵徙燕王
韓廣為遼東王燕將臧荼從楚救趙因從入關故立荼
為燕王都薊徙齊王田市為膠東王齊將田都從共救
趙因從入關故立都為齊王都臨菑故秦所滅齊王建
孫田安項羽方渡河救趙田安下濟北數城引其兵降
項羽故立安為濟北王都博陽田榮者數負背項梁又
不肯將兵從助楚擊秦以故不得封成安君陳餘棄將
印去不從入關然素聞其賢有功扵趙聞其在南皮故
因環封之三縣番君將梅鋗功多故封十萬戶侯項王
羽自立為西楚霸伯王王梁楚地九郡都彭城漢之元
年四月諸侯罷戲下各就國項王出之國使人徙義帝
曰古之帝者地方千里必居上游乃使使徙義帝長沙
郴縣趣義帝行其羣臣稍稍背叛之乃隂令衡山臨江
王擊殺之江中韓王成無軍功項王不使之國與俱至
彭城廢以為侯已又殺之臧荼之國因逐韓廣之遼東
廣弗聽荼擊殺廣無終并王其地田榮聞項羽徙齊王
市膠東而立齊將田都為齊王乃大怒不肯遣齊王市
之膠東因以齊反迎擊田都田都走楚齊王市畏項王
羽乃迺亡之膠東就國田榮怒追擊殺之即墨榮因自
立為齊王而西擊殺濟北王田安并王三齊榮與予彭
越將軍印令反梁地越迺擊殺濟北王田安田榮遂并
王三齊之地(連下時漢王還定三秦)陳餘隂使張同夏說說齊王
田榮曰項羽王為天下宰不平今盡王故王扵醜地而
王其羣臣諸將善地逐其故主趙王乃迺北居代餘以
為不可聞大王起兵且不聽不義願大王資餘兵請以
使擊常山以復趙王請以國為扞蔽齊王許之因遣兵
之往趙陳餘悉發三縣兵與齊并力擊常山大破之張
耳走歸漢陳餘迎故趙王歇扵代反之趙趙王因立陳
餘為代王(連下羽至城陽)是時漢王還定三秦項羽聞漢王皆
已并關中且東齊趙梁叛畔之大怒乃以故吴令鄭昌
為韓王以距漢令蕭公角等擊彭越彭越敗蕭公角等
時漢使張良徇韓乃遺項王書曰漢王失職欲得關中
如約即止不敢東又以齊梁反書遺項王羽曰齊欲與
趙并滅楚楚羽以此故無西意而北擊齊徵兵九江王
布布稱疾不往行使將將數千人行往項王由此怨布
也漢之二年冬羽隂使九江王布殺義帝(接上陳餘使張同)項
羽遂北至城陽田榮亦將兵會戰田榮不勝走至平原
平原民殺之羽遂北燒夷齊城郭室屋皆阬田榮降卒
係虜其老弱婦女徇齊至北海多所過殘滅齊人相聚
而叛畔之扵是田榮弟田横收得齊亡卒得數萬人反
城陽項王羽因留連戰未能下春漢王部劫五諸侯兵
凡五十六萬人東伐楚項王羽聞之即令諸將擊齊而
自以精兵三萬人南從魯出胡陵四月漢王皆已入破
彭城收其貨寳賂美人日置酒高會項王乃羽迺西從
蕭晨擊漢軍而東至彭城日中大破漢軍漢軍皆走迫
之相隨入榖泗水殺漢卒十餘萬人漢卒軍皆南走山
楚又追擊至靈壁東睢水上漢軍却郤為楚所擠多殺
漢卒十餘萬人皆入睢水睢水為之不流(連下漢王迺與數十騎適)
(去)圍漢王三匝扵是大風從西北而起折木𤼵屋揚沙
砂石窈冥書晦逢迎楚軍楚軍大亂壊散而漢王乃得
與數十騎遁去欲過沛使人收求家室家而西楚亦使
人追之沛取漢王家室家亦已皆亡不與漢王相見得
漢王道逢得孝惠魯元乃載行楚騎追漢王漢王急推
墮孝惠魯元二子車下滕公常下收載之如是者三曰
雖急不可以驅奈何棄之扵是遂得脱求太公吕后不
相遇審食其從太公呂后間行求漢王反遇楚軍楚軍遂與
歸報項王項王羽常置軍中以為質是時吕后兄周吕
侯為漢將兵居下邑漢王間往從之(自圍漢王三匝至此漢書高紀文)
漢王乃與數十騎遁去語在高紀太公吕后間行求漢
王反遇楚軍楚軍與歸羽常置軍中以為質漢王稍稍
收其士散卒至滎陽諸敗軍皆會蕭何亦𤼵關中老弱
未傅卒悉詣滎陽復大振楚起扵彭城常乘勝逐北與
漢戰滎陽南京索間漢敗楚楚以故不能過榮陽而西
項王之救彭城追漢王至滎陽田横亦得收齊立田榮
子廣為齊王漢王之敗彭城諸侯皆復與楚而背漢漢
軍滎陽築甬道屬之河以取敖倉粟食漢之三年項王
羽數侵奪擊絶漢甬道漢王食乏恐請和割滎陽以西
為漢項王羽欲聽之歴陽侯范增曰漢易與耳今釋弗
不取後必悔之項王羽乃與范增急圍滎陽漢王患之
乃用與陳平計金四萬斤以間項王楚君臣語在陳平
𫝊項王使者来為太牢具舉欲進之見使者詳驚愕曰
吾以為亞父使者乃反項王使者更持去以惡食食項
王使者使者歸報項王項王羽以故乃疑范增與漢有
私稍奪之權范增大怒曰天下事大定矣君王自為之
願賜骸骨歸卒伍項王許之行未至彭城疽𤼵背而死
扵是漢將紀信說漢王曰事已急矣請詐為漢王出降
以誑楚軍為王王可以間出扵是漢王夜出女子滎陽
東門被甲二千人楚兵四面擊之紀信乘黃屋車𫝊左
纛曰城中食盡漢王降楚軍皆呼萬歲故漢王亦得與
數十騎從城西門出走成皋項王見紀信問漢王安在
信曰漢王已出矣項王燒殺紀信漢王使令御史大夫
周苛樅公魏豹守滎陽(連下漢王西入關)周苛樅公謀曰反國
之王難與守城乃共殺魏豹楚下滎陽城生得周苛項
王羽謂周苛曰為我將我以公為上將軍封三萬戶周
苛罵曰若不趣降漢漢今為虜矣若若非漢王敵也項王
羽怒烹亨周苛并殺樅公(生得周苛以下漢書高紀文)漢王之出滎
陽西入關收兵還南走出宛葉間得與九江王黥布行
收兵復入保成皋羽聞之即引兵南漢王堅壁不與戰
(連下是時彭越渡睢)漢之四年項王進兵圍成皋漢王逃跳獨與
滕公得出成皋北門渡河走至修武從張耳韓信軍諸
將稍稍得出成皋從漢王楚遂拔成皋欲西漢使兵距
之鞏令其不得西(連下漢王得韓信軍)是時彭越渡河睢擊楚東
阿與項聲薛公戰下邳殺楚將軍薛公項王羽乃自東
擊彭越漢王亦引兵北軍成皋羽已破走彭越引兵西
下滎陽城亨周苛殺樅公虜韓王信(接上進圍成皋)漢王得淮
隂侯韓信軍兵欲渡河南鄭忠說漢王乃留止壁河内
使盧綰劉賈將兵渡白馬津入楚地佐彭越共擊破楚
軍燕郭西燒楚其積聚攻下梁地十餘城羽聞之(連下謂海)
(春侯)項王東擊破之走彭越漢王則引兵渡河復取成皋
軍廣武就敖倉食項王已定東海来西與漢俱臨廣武
而軍相守數月當此時彭越數反梁地絶楚糧食項王
患之乃為高俎置太公其上告漢王曰今不急下吾烹
亨太公漢王曰吾與若項羽俱北面受命懷王曰約為
兄弟吾翁即若汝翁必欲烹亨而乃翁則幸分我一桮
杯羹項王羽怒欲殺之項伯曰天下事未可知且為天
下者不顧家雖殺之無益祗但益禍怨耳項王羽從之
楚漢久相持未决丁壮苦軍旅老弱罷轉漕項王迺使
人謂漢王曰天下匈匈數歲者徒以吾二人耳願與漢
王挑戰决雌雄毋徒苦罷天下之民父子為也漢王笑
謝曰吾寧鬭智不能鬭力項王羽令壮士出挑戰漢有
善騎射者曰樓煩楚挑戰三合樓煩輒射殺之項王羽
大怒乃自被甲持戟挑戰樓煩欲射之項王羽瞋目叱
之樓煩目不敢能視手不敢能發遂走還入壁不敢復
出漢王使人間問之乃迺項王羽也漢王大驚扵是項
王羽乃即與漢王相與臨廣武間而語漢王數之羽十
罪語在高紀項王羽怒欲一戰漢王不聽項王伏弩射
中傷漢王漢王傷走入成皋時彭越數反梁地絶楚糧
食項王聞淮隂侯又韓信已舉河北破齊趙且欲擊楚
羽乃使從兄子項它為大將龍且為禆將救齊往擊之
淮隂侯與戰騎將灌嬰擊之韓信大破楚軍殺龍且追
至城陽虜齊王廣韓信因遂自立為齊王項王羽聞龍
且軍破之則恐使盱台人武涉往說淮隂侯信淮隂侯
弗聽語在信傳(連下時漢□中兵益出)是時彭越復反下梁地絶
楚糧項王乃謂海春侯大司馬曹咎等曰謹守成皐則
即漢欲挑戰慎勿毋與戰毋勿令得東而已我十五日
必誅彭越定梁地復從將軍乃扵是引兵東行四年羽
擊陳留外黃外黃不下數日已降項王羽怒悉令男子
年十五以上詣城東欲阬之外黃令舍人兒年十三往
說項王羽曰彭越彊刧外黃外黃恐故且降待大王大
王至又皆阬之百姓豈有所歸心哉從此以東梁地十
餘城皆恐莫肯下矣項王羽然其言乃赦外黃當阬者
而東至睢陽聞之皆争下項王漢果數挑楚軍戰楚軍
不出使人辱之五六日大司馬怒渡兵汜水士卒半渡
漢擊之大破之楚軍盡得楚國金玉貨賂大司馬咎長
史塞王欣皆自剄汜水上大司馬咎者故蘄獄掾長
史欣亦故櫟陽獄吏塞王兩人嘗有德扵項梁是以項
王羽信任之當是時項王羽至在睢陽聞海春侯軍敗
咎等破則引兵還漢軍方圍鍾離昧扵滎陽東項王羽
軍至漢軍畏楚盡走險阻羽亦軍廣武相守(接上乃為高俎置太)
(公)是時漢關中兵盛益出食多項王羽兵罷食絶少(連下)
(漢王使侯公說羽)漢遣陸賈說項王羽請太公羽弗聽漢王復
使侯公往說項王羽項王羽乃迺與漢王約中分天下
割鴻洪溝以西者為漢鴻溝而以東者為楚項王許之
即歸漢王父母妻子九月歸太公吕后軍皆稱呼萬歲
漢王乃封侯公為平國君匿弗肯復見曰此天下辨士
所居傾國故號為平國君項王已約羽乃引兵解而東
歸漢王欲西歸張良陳平說諫曰今漢有天下大半而
諸侯皆附之楚兵罷食盡此天亡楚之時也不如因其
機幾而遂取之今釋弗擊此所謂養虎自遺患也漢王
聽從之(自漢遣陸賈至此漢書高紀文)漢王使侯公說羽羽迺與漢王
約中分天下割鴻溝而西者為漢東者為楚歸漢王父
母妻子已約羽解而東漢五年漢王乃進兵追項王羽
至陽夏南止軍與淮隂侯韓信建成侯彭越期會而擊
楚軍至固陵復為羽所敗漢王用張良計致齊王信建
成侯彭越兵而信越之兵不會楚擊漢軍大破之漢王
復入壁深塹而自守謂張子房曰諸侯不從約為之奈
何對曰楚兵且破信越未有分地其不至固宜君王能
與共分天下今可立致也即不能事未可知也君王能
自陳以東傅海盡與韓信睢陽以北至榖城以與彭越
使各自為戰則楚易敗也漢王曰善扵是乃𤼵使者告
韓信彭越曰并力擊楚楚破自陳以東傅海與齊王睢
陽以北至榖城與彭相國使者至韓信彭越皆報曰請
今進兵韓信乃從齊往及劉賈軍從入楚地圍夀春並
行屠城父至垓下大司馬周殷叛楚以舒屠六舉九江
兵隨劉賈迎黥布與齊梁諸侯彭越皆大會垓下詣項
王項王羽軍壁垓下兵軍少食盡漢軍及率諸侯兵圍
之數重羽夜聞漢軍四面皆楚歌項王乃迺大驚曰漢
皆已得楚乎是何楚人之多也項王則夜起飲帳中有
美人名姓虞氏常幸從駿馬名騅常騎之扵是項王乃
迺悲歌忼慨自為歌詩曰力拔山兮氣盖世時不利兮
騅不逝騅不逝兮可奈何虞兮虞兮奈若何歌數闋曲
美人和之項王羽泣下數行下左右皆泣莫能仰視扵
是項王羽遂乃上馬騎麾戲下壯士騎從者八百餘人夜直
夜潰圍南出馳走平眀漢軍乃迺覺之令騎將灌嬰以
五千騎追之羽項王羽渡淮騎能屬者百餘人耳項王
羽至隂陵迷失道問一田父田父紿曰左左乃陷大澤
中以故漢追及之項王羽乃復引兵而東至東城乃迺
有二十八騎漢騎追者數千人項王羽自度不得脱謂
其騎曰吾起兵至今八歲矣身七十餘戰所當者破所
擊者服未嘗敗北遂霸伯有天下然今卒困扵此此天之
亡我非戰之罪也今日固决死願為諸君快戰必三勝
之為諸君潰圍斬將刈艾旗迺後死令使諸君知我非
用兵罪天亡我非戰之罪也扵是乃分引其騎以為四
隊因四隤山而為圜陳外四嚮漢軍騎圍之數重項王
羽謂其騎曰吾為公取彼一將令四面騎馳下期山東
為三處扵是項王羽大呼馳下漢軍皆披靡遂斬殺漢
一將是時赤泉侯楊喜為郎騎將追項王羽項王羽瞋
目而還叱之赤泉侯喜人馬俱驚辟易數里與其騎會
為三處漢軍不知項王羽所在居乃分軍為三復圍之
項王羽乃迺馳復斬漢一都尉殺數十百人復聚其騎
亡其兩騎耳乃迺謂其騎曰何如騎皆伏服曰如大王
言扵是項王羽乃欲遂引東欲渡烏江烏江亭長檥船
待謂項王羽曰江東雖小地方千里衆數十萬人亦足
王也願大王急渡今獨臣有船漢軍至無亡以渡項王
羽笑曰迺天之亡我我何渡為且籍與江東子弟八千
人渡江而西今無亡一人還縱江東父兄憐而王我我
何面目見之哉縱彼不言籍獨不愧扵心乎乃謂亭長
曰吾知公長者也吾騎此馬五歲所當無亡敵嘗一日
行千里吾不忍殺之以賜公乃迺令騎皆下去馬步行
持短兵接戰羽獨籍所殺漢軍數百人項王羽身亦被
十餘創顧見漢騎司馬吕馬童曰若非吾故人乎馬童
面之指王翳曰此項王也項王羽乃迺曰吾聞漢購我
頭千金邑萬戶吾為若德公得乃自刎剄而死王翳取
其頭餘騎亂相蹂輮踐蹈争項王羽相殺者數十人最
其後郎中騎楊喜騎司馬吕馬童郎中吕勝楊武各得
其一體五人共會其體皆是故分其地為五以封五人
皆為列侯封吕馬童為中水侯封王翳為杜衍侯封楊
喜為赤泉侯封楊武為吴防侯封吕勝為湼陽侯項王
已死楚地皆降漢獨魯不下漢乃引天下兵欲屠之為
其守禮義為主死節乃持項王頭視魯魯父兄乃降始
楚懷王初封項籍為魯公及其死魯最後下故漢王迺
以魯公禮號葬項王羽扵榖城漢王為發哀泣之而去
諸項氏枝支屬漢王皆不誅乃封項伯為等四人為列
侯射陽侯桃侯平皐侯玄武侯皆項氏賜姓劉氏
太史公曰吾聞之周生曰亦有言舜目盖重瞳子又聞
項羽亦人重瞳子羽豈其苖裔邪何其興之暴也夫秦
失其政陳涉首難豪傑蠭起相與並争不可勝數然羽
非有尺寸乘勢拔起隴畝之中三年遂將五諸侯兵滅
秦分裂天下而威海内封立王侯政由繇羽出號為霸
伯王位雖不終近古以来未嘗有也及羽背關懷楚放
逐義帝而自立怨王侯叛畔已難矣自矜功伐奮其私
智而不師古始謂霸王之業國欲以力征經營天下五
年卒亡其國身死東城尚不覺寤而不自責過矣失乃
引天亡我非用兵之罪也豈不謬哉(漢書贊用賈生過秦論上篇)
班馬異同卷一
