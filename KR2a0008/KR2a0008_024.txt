班馬異同卷二十四
宋倪思編
衛將軍驃騎列傳第五十一史記百一十一
衛青霍去病列傳二十五漢書五十五
大將軍衛青者字仲卿其父鄭季河東平陽人也其父
鄭季為吏以縣吏給事平陽侯家平陽侯曹壽尚武帝
姊陽信長公主季與侯妾主家僮衛媪通生青青有同
母兄衛長子君及而姊衛子夫子夫自平陽公主家得
幸天子武帝故青冒姓為衛氏字仲卿長子更字長君
母號為衛媪媪長女衛君孺次女少兒次女即則子夫
後子夫男弟步廣皆冒衛氏青為侯家人少時歸其父
其父使牧羊先民母之子皆奴畜之不以為兄弟數青
嘗從入人至甘泉居室有一鉗徒相青曰貴人也官至
封侯青笑曰人奴之生得毋無笞罵即足矣安得封侯
事乎青壯為侯家騎從平陽主建元二年春青姊子夫
得入宫幸上皇后堂邑大長公主女也無子妒大長公
主聞衛子夫幸有身妒之乃使人捕青青時給事建章
未知名大長公主執囚青欲殺之其友騎郎公孫敖與
壯士往篡取之以故得不死上聞迺召青為建章監侍
中及同母昆弟貴賞賜數日間累千金君孺為太僕公
孫賀妻少兒故與陳掌通上召貴掌公孫敖由此益貴
顯子夫為夫人青為太中大夫元光五六年拜青為車
騎將軍擊匈奴出上谷太僕公孫賀為輕車將軍出雲
中太中大夫公孫敖為騎將軍出代郡衛尉李廣為驍
騎將軍出鴈門軍各萬騎青至籠城斬首虜數百騎將
軍敖亡七千騎衛尉李廣為虜所得得脱歸皆當斬贖
為庶人賀亦無功唯青賜爵關内侯是後匈奴仍侵犯
邊語在匈奴傳元朔元年春衛夫人有男立為皇后其
秋青為車騎將軍出鴈門復將三萬騎出鴈門擊匈奴
斬首虜數千人明年匈奴入殺遼西太守虜略漁陽二
千餘人敗韓將軍軍漢令將軍李息擊之出代郡青斬
首虜數千明年令車騎將軍青復出雲中以西至高闕
遂略河南地至于隴西捕首虜數千畜數十百餘萬走
白羊樓煩王遂以取河南地為朔方郡以三千八百戶
封青為長平侯青挍尉蘇建有功以千一百戶封建為
平陵侯使建築朔方城青挍尉張次公有功封為岸頭
侯使建築朔方城天子上曰匈奴逆天理亂人倫暴長
虐老以盜竊為務行詐諸蠻夷造謀籍兵數為邊害故
興師遣將以征厥罪詩不云乎薄伐玁狁至于太原出
車彭彭城彼朔方今車騎將軍青度西河至高闕獲首
虜二千三百級車輜畜産畢收為鹵已封為列侯遂西
定河南地按榆谿舊塞絶梓領梁北河討蒲泥破符離
斬輕銳之卒捕伏聽者三千七一十一七級執訊獲醜
毆馬牛羊百有餘萬全甲兵而還益封青三千八百戶
其明年後匈奴比歲入殺代郡太守友入略鴈門千餘
人其明年匈奴大入伐定襄上郡朔方所殺略漢數千
人甚衆語在匈奴傳其明年元朔之五年春漢令車騎
將軍青將三萬騎出高闕衛尉蘇建為游擊將軍左内
史李沮為彊弩將軍太僕公孫賀為騎將軍代相李蔡
為輕車將軍皆領属車騎將軍俱出朔方大行李息岸
頭侯張次公為將軍俱出右北平咸擊匈奴匈奴右賢
王當衛青等兵以為漢兵不能至此飲醉漢兵夜至圍
右賢王右賢王驚夜遁逃獨與其愛妾一人壯騎數百
馳潰圍北去漢輕騎挍尉郭成等逐追數百里不及弗
得得右賢裨王十餘人衆男女萬五千餘人畜數千十
百萬於是引兵而還至塞天子使使者持大將軍印即
軍中拜車騎將軍青為大將軍諸將皆以兵屬大將軍
大將軍立號而歸天子上曰大將軍青躬率戎士師大
捷獲匈奴王十有餘人益封青六八千七百戶而封青
子伉為宜春侯青子不疑為隂安侯青子登為發干侯
青固謝曰臣幸得待罪行間賴陛下神靈軍大捷皆諸
挍尉力戰之功也陛下幸巳益封臣青臣青子在襁褓
中未有勤勞上幸列裂地封為三侯非臣待罪行間所
以勸士力戰之意也伉等三人何敢受封天子上曰我
非忘諸挍尉功也今固且圖之乃詔御史曰護軍都尉
公孫敖三從大將軍擊匈奴常護軍傅挍獲王以千五
百戶封敖為合騎侯都尉韓說從大將軍出窳寘渾至
匈奴右賢王庭為麾戲下搏戰獲王以千三百戶封說
為龍頟侯騎將軍公孫賀從大將軍獲王以千二百戶
封賀為南窌侯輕車將軍李蔡再從大將軍𫉬王以千
六百戶封蔡為樂安侯挍尉李朔挍尉趙不虞挍尉公
孫戎奴各三從大將軍獲王以千三百戶封朔為涉陟
軹侯以千三百戶封不虞為随成侯以千三百戶封戎
奴為從平侯將軍李沮李息及挍尉豆如意中郎將綰
皆有功賜爵關内侯沮息如意食邑各三百戶其秋匈
奴入代殺都尉朱英其明年春大將軍青出定襄合騎
侯敖為中將軍太僕賀為左將軍翕侯趙信為前將軍
衛尉蘇建為右將軍郎中令李廣為後將軍左内史李
沮為彊弩將軍咸屬大將軍斬首數千級而還月餘悉
復出定襄擊匈奴斬首虜萬餘人右將軍蘇建前將軍
趙信并軍三千餘騎獨逢單于兵與戰一日餘漢兵且
盡前將軍信故胡人降為翕侯見急匈奴誘之遂將其餘
騎可八百犇降單于右將軍蘇建盡亡其軍獨以身得
亡去自歸大將軍青大將軍青問其罪正閎長史安議
郎周霸等建當云何霸曰自大將軍出未嘗斬裨將今
建棄軍可斬以明將軍之威閎安曰不然兵法小敵之
堅大敵之禽也今建以數千當單于數萬力戰一日餘
士盡皆不敢有二心自歸自歸而斬之是示後無反意
也不當斬大將軍青曰青幸得以肺腑胏附待罪行間
不患無威而霸說我以明威甚失臣意且使臣職雖當
斬將以臣之尊寵而不敢自擅專誅於境外而具其歸
天子天子自裁之於是以見風為人臣不敢專權不亦
可乎軍吏皆曰善遂囚建詣行在所入塞罷兵是歲也
霍去病始侯(史記是歲也連大將軍姊子漢書衛青傳止此下别起霍去病傳)
大將軍姊子霍去病大將軍靑姊少兒子也其父霍仲
孺先與少兒通生去病及衛皇后尊少兒更為詹事陳
掌妻去病以皇后姊子年十八幸為天子侍中善騎射
再從大將軍大將軍受詔與子壯士為剽票姚挍尉與
輕勇騎八百直棄大將軍數百里赴利斬捕首虜過當
於是天子上曰剽票姚挍尉去病斬首捕虜二千二十
八級及得相國當戶斬單于大父行籍若侯産生捕季
父羅姑比再冠軍以二千六五百戶封去病為冠軍侯
上谷太守郝賢四從大將軍捕斬首虜二千餘人三百
級以千一百戶封賢為衆終利侯騎士孟已有功賜爵
關内侯邑三百戶是歲失兩將軍軍亡翕侯軍功不多
故大將軍青不益封右將軍蘇建至天子上不弗誅赦
其罪贖為庶人大將軍靑既還賜千金是時王夫人方
幸於上寗乘說大將軍青曰將軍所以功未甚多身食
萬戶三子皆為侯者徒以皇后故也今王夫人幸而宗
族未富貴願將軍奉所賜千金為王夫人親壽大將軍
青乃以五百金為王夫人親壽天子上聞之問大將軍
青大將軍青以實言對上乃拜寗乘為東海都尉校尉
張騫從大將軍以嘗使大夏留匈奴中久導道軍知善
水草處軍得以無饑渴因前使絶國功封騫為博望侯
冠軍侯去病既侯三歲元狩二三年春以冠軍侯去病
為驃票騎將軍將萬騎出隴西有功天子上曰驃票騎
將軍率戎士踰烏盭討遫濮涉狐奴歴五王國輜重人
衆攝慴讋者弗取冀幾獲單于子轉戰六日過焉支山
千有餘里合短兵鏖臯蘭下殺折蘭王斬盧胡侯王銳
悍者誅全甲獲醜執渾邪王子及相國都尉捷首虜八
千餘九百六十級收休屠祭天金人師率減什七益封
去病二千二百戶其夏驃騎將軍去病與合騎侯敖俱
出北地異道博望侯張騫郎中令李廣俱出右北平異
道皆擊匈奴郎中令廣將四千騎先至博望侯騫將萬
騎在後至匈奴左賢王將數萬騎圍郎中令廣郎中令
廣與戰二日死者過半所殺亦過當博望侯騫至匈奴
兵引去博望侯騫坐行留當斬贖為庶人而驃騎將軍
去病出北地已遂深入與合騎侯失道不相得驃騎將
軍去病踰居延至祈連山捕首虜甚多天子上曰驃票
騎將軍踰涉鈞耆濟居延遂過臻小月氏攻祈連山揚
武乎鱳得得單于單桓酋涂王及相國都尉以衆降下
者二千五百人可謂能舍服知成而止矣捷斬首虜三
萬二百級獲五王五王母單于閼氏王子五十九人相
國將軍當戶都尉六十三人師大率減什三益封去病
五千四百戶賜挍尉從至小月氏者爵左庶長鷹擊司
馬破奴再從驃票騎將軍斬遬濮王捕稽且王右千騎
將得王王母各一人王子以下四十一人捕虜三千三
百三十人前行捕虜千四百人以千五百戶封破奴為
從驃票侯挍尉句王高不識從驃票騎將軍捕呼于屠
耆王王子以下十一人捕虜千七百六十八人以千一
百戶封不識為宜冠侯挍尉僕多有功封為煇渠侯合
騎侯敖坐行留不與驃票騎將軍會當斬贖為庶人諸
宿將所將士馬兵亦不如驃騎去病驃騎去病所將常
選然亦敢深入常與壯騎先其大將軍軍亦有天幸未
嘗困絶也然而諸宿將常坐留落不遇耦由此驃騎去
病日以親貴比大將軍其秋後單于怒渾邪王居西方
數為漢所破亡數萬人以驃票騎之兵也單于怒欲召
誅渾邪王渾邪王與休屠王等謀欲降漢使人先遣使
向邊境要遮漢人令報天子要道邊是時大行李息將
城河上得渾邪王使即馳傳以聞天子上聞之於是恐
其以詐降而襲邊乃令驃騎將軍去病將兵往迎之驃
騎去病既渡度河與渾邪王衆相望渾邪王裨王將見
漢軍而多欲不降者頗遁去驃騎去病乃馳入得與渾
邪王相見斬其欲亡者八千人遂獨遣渾邪王乘傳先
詣行在所盡將其衆渡度河降者數萬人號稱十萬既
至長安天子所以賞賜者數十巨鉅萬封渾邪王萬戶
為漯隂侯封其裨王呼毒尼為下摩侯鷹庇䧹疪為煇
渠侯禽黎為河綦侯大當戶銅離調雖為常樂侯於是
天子上嘉驃騎去病之功曰驃票騎將軍去病率師攻
征匈奴西域王渾邪王及厥衆萌咸相犇於率以軍粮
接食并將控弦萬有餘人誅獟駻悍獲捷首虜八千餘
級降異國之王三十二人戰士不離傷十萬之衆咸畢
懷集服仍與興之勞爰及河塞庶幾無亡患幸既永綏
矣以千七百戶益封驃票騎將軍減隴西北地上郡戍
卒之半以寬天下之繇役居頃之乃迺分徙處降者於
邊五郡故塞外而皆在河南因其故俗為屬國其明年
匈奴入右北平定襄殺略漢千餘人其明年天子上與
諸將議曰翕侯趙信為單于畫計常以為漢兵不能度
幕輕留今大發士卒其勢埶必得所欲是歲元狩四年
也元狩四年春上令大將軍青驃票騎將軍去病將各
五萬騎步兵轉者踵軍數十萬而敢力戰深入之士皆
屬驃騎去病驃騎去病始為出定襄當單于捕虜虜言
單于東乃迺更令驃騎去病出代郡令大將軍青出定
襄郎中令李廣為前將軍太僕公孫賀為左將軍主爵
趙食其為右將軍平陽侯襄為後將軍皆屬大將軍兵
即度幕人馬凡五萬騎與驃騎等咸擊匈奴單于趙信
為單于謀曰漢兵既即度幕人馬罷匈奴可坐收虜耳
乃迺悉遠北其輜重皆以精兵待幕北而適直大將軍
青軍出塞千餘里見單于兵陳而待於是大將軍青令
武剛車自環為營而縱五千騎往當匈奴匈奴亦縱從
可萬騎會日且入而大風起砂沙礫擊面兩軍不相見
漢益縱左右翼繞單于單于視漢兵多而士馬尚彊戰
而匈奴不利薄暮單于遂乘六臝壯騎可數百直冒漢
圍西北馳去時已昏漢匈奴相紛挐殺傷大當漢軍左
挍捕虜言單于未昏而去漢軍因發輕騎夜追之大將
軍靑軍因随其後匈奴兵亦散走遲會明行二百餘里
不得單于頗捕斬首虜萬餘級遂至窴顔山趙信城得
匈奴積粟食軍軍留一日而還悉燒其城餘粟以歸大
將軍靑之與單于會也而前將軍廣右將軍食其軍别
從東道或失道後擊單于大將軍引還過幕南乃得迺
相逢前將軍右將軍大將軍青欲使使歸報令長史簿
責前將軍廣廣自殺右將軍食其至下吏贖為庶人大
將軍青軍入塞凡斬捕首虜萬九千級是時匈奴衆失
單于十餘日右谷蠡王聞之自立為單于單于後得其
衆右王乃迺去單于之號驃騎將軍去病亦將五萬騎
兵車重與大將軍軍等而無亡裨將悉以李敢等為大
挍當裨將出代右北平二千餘里直左方兵所斬捕功
已多於大將軍青軍既皆還天子上曰驃票騎將軍去
病率師躳將所獲葷粥允之士約輕齎絶大幕涉獲單
于章渠以誅北車耆轉擊左大將軍斬雙獲旗鼓歴涉
離度難侯濟弓閭盧獲屯頭王韓王等三人將軍相國
當戶都尉八十三人封狼居胥山禪於姑衍登臨翰海
執鹵訊獲醜七萬有四百四十三級師率減什三二取
食於敵逴卓行殊遠而粮不絶以五千八百戶益封驃
票騎將軍右北平太守路博德屬驃票騎將軍會與興
城不失期從至檮余山斬首捕虜二千七八百級以千
六百戶封博德為符邳離侯北地都尉邢衛山從驃票
騎將軍獲王以千二百戶封山為義陽侯故歸義侯因
淳王復陸支樓專剸王伊即靬皆從驃票騎將軍有功
以千三百戶封復陸支為壯杜侯以千八百戶封伊即
靬為衆利侯從驃票侯破奴昌武侯安稽從驃票騎有
功益封各三百戶漁陽太守解挍尉敢皆獲得鼓旗鼓
賜爵為關内侯解食邑三百戶敢二百戶挍尉自為爵
大左庶長軍吏卒為官賞賜甚多而大將軍青不得益
封軍吏卒皆無封侯者唯河西太守常惠雲中太守遂
成受賞遂成秩諸侯相賜食邑二百戶黃金百斤惠爵
關内侯兩軍之出塞塞閱官及私馬凡十四萬匹而後
復入塞者不滿三萬匹乃迺益置大司馬位及大將軍
驃票騎將軍皆為大司馬定令令驃票騎將軍秩禄與
大將軍等自是之後大將軍青日退衰而驃騎去病日
益貴舉大將軍靑故人門下多去事驃騎去病輒得官
爵唯獨任安不肻去驃騎將軍去病為人少言不泄有
氣敢任往天子上嘗欲教之孫吳孫兵法對曰顧方略
何如耳不至學古兵法天子上為治第令驃騎視之對
曰匈奴未不滅無以家為也由此上益重愛之然少而
侍中貴不省士其從軍天子上為遣太官齎數十乘既
還重車餘棄粱肉而士有饑者其在塞外卒乏粮或不
能自振而驃騎去病尚穿域蹋躢鞠也事多此類大將
軍青為人仁善喜士退讓以和柔自媚於上然於天下
未有稱也驃騎將軍去病自四年軍後三年歲元狩六
年而卒薨天子上悼之發屬國玄甲軍陳自長安至茂
陵為冢像象祁連山謚之并武與廣地曰景桓侯子嬗
嗣代侯嬗少字子侯上愛之幸其壯而將之居六歲元
封元年嬗為奉車都尉從封泰山而薨卒謚哀侯無子
絶國除自驃騎將軍去病死後大將軍青長子宜春侯
伉坐法失侯後五歲伉弟二人隂安侯不疑及發干侯
登皆坐酎金失侯失侯後二歲冠軍侯國除絶其後四
年元封五年大將軍青卒薨諡為曰烈侯子伉嗣代為
長平侯六年坐法免自大將軍青圍單于之後十四年
歲而卒竟不復擊匈奴者以漢馬少而又方南誅兩越
東伐朝鮮擊羌西南夷以故久不伐胡初青既尊貴而
平陽侯曹壽有惡疾就國長公主問列侯誰賢者左右
皆言大將軍主笑曰此出吾家常騎從我奈何左右曰
於今尊貴無比於是長公主風白皇后皇后言之上迺
詔青大將軍以其得尚平陽公主與主合葬起冢象廬
山云故長平侯伉代侯六歲坐法失侯左右兩大將軍
及諸裨將名最大將軍青凡七出擊匈奴斬捕首虜五
萬餘級一與單于戰收河南地遂置朔方郡再益封凡
萬一六千八三百戶封三子為侯侯千三百戶并之二
萬五千七二百戶其挍尉裨將及挍尉以從大將軍侯
者九人其裨將及挍尉已為特將者十四五人為裨將
者曰李廣張騫公孫賀李蔡曹襄韓說蘇建皆自有傳
無傳者曰
將軍公孫賀賀義渠人其先胡種賀父渾邪景帝時為
平曲侯坐法失侯賀武帝為太子時舍人武帝立八歲
以太僕為輕車將軍軍馬邑後四歲以輕車將軍出雲
中後五歲以騎將軍從大將軍有功封為南窌侯後一
歲以左將軍再從大將軍出定襄無功後四歲以坐酎
金失侯後八歲以浮沮將軍出五原二千餘里無功後
八歲以太僕為丞相封葛繹侯賀七為將軍出擊匈奴
無大功而再侯為丞相坐子敬聲與陽石公主姦為巫
蠱族滅無後(漢書别傳)
將軍李息郁郅人也事景帝至武帝立八歲為材官將
軍軍馬邑後六歲為將軍出代後三歲為將軍從大將
軍出朔方皆無功凡三為將軍其後常為大行
將軍公孫敖義渠人以郎事武景帝至武帝立十二歲為
驃騎將軍出代亡卒七千人當斬贖為庶人後五歲以挍
尉從大將軍有功封為合騎侯後一歲以中將軍從大將
軍再出定襄無功後二歲以將軍出北地後驃騎失期
當斬贖為庶人後二歲以挍尉從大將軍無功後十四
歲以因杅將軍築受降城七歲復以因杅將軍再出擊
匈奴至余吾亡士卒多下吏當斬詐死亡居民間五六
歲後發覺復擊坐妻為巫蠱族凡四為將軍出擊匈奴
一侯
將軍李沮雲中人事景帝武帝立十七歲以左内史為
彊弩將軍後一歲復為彊弩將軍
將軍李蔡成紀人也事孝文帝景帝武帝以輕車將軍
從大將軍有功封為樂安侯已為丞相坐法死(漢書别傳)
將軍張次公河東人以挍尉從衛大將軍青有功封為
岸頭侯其後太后崩為將軍軍北軍後一歲為將軍復
從大將軍凡再為將軍後坐法失侯次公父隆輕車武
射也以善射景帝幸近之也
將軍蘇建杜陵人以挍尉從衛將軍青有功為平陵侯
以將軍築朔方後四歲為游擊將軍從大將軍出朔方
後一歲以右將軍再從大將軍出定襄亡翕侯失軍當
斬贖為庶人其後為代郡太守卒冢在大猶鄉(漢書别傳)
將軍趙信以匈奴相國降為翕侯武帝立十七歲八年
為前將軍與單于匈奴戰敗降匈奴
將軍張騫以使通大夏還為挍尉從大將軍有功封為
博望侯後三歲為將軍出右北平失期當斬贖為庶人
其後使通烏孫為大行而卒冢在漢中(漢書别傳)
將軍趙食其祋祤人也武帝立二十二歲八年以主爵
都尉從大將軍斬首六百六十級元狩三年賜爵關内
侯黃金百斤明年為右將軍從大將軍出定襄迷失道
當斬贖為庶人
將軍曹襄以平陽侯為後將軍從大將軍出定襄襄曹
參孫也(漢書别傳)
將軍韓說弓高侯庶孫也以挍尉從大將軍有功為龍
頟侯坐酎金失侯元鼎六年以待詔為横海將軍擊東
越有功為按道侯以太初三年為游擊將軍屯於五原
外列城為光禄勲掘蠱太子宫衛太子殺之(漢書别傳)
將軍郭昌雲中人也以挍尉從大將軍元封四年以太
中太夫為拔胡將軍屯朔方還擊昆明無功奪印
將軍荀彘太原廣武人以御見侍中用為挍尉數從大
將軍以元封三年為左將軍擊朝鮮無功以坐捕樓船
將軍坐法死誅
最驃票騎將軍去病凡六出擊匈奴其四出以將軍斬
捕首虜首十一萬餘級及渾邪王以衆降數萬遂開河
西酒泉之地西方益少胡寇四益封凡萬五七千一七
百戶其挍尉吏有功為侯者凡六人而後為將軍者二
人
將軍路博德西河平州人以右北平太守從驃票騎將
軍有功封為符邳離侯驃票騎死後博德以衛尉為伏
波將軍伐破南越益封其後坐法失侯為彊弩都尉屯
居延卒
將軍趙破奴故九太原人嘗亡入匈奴已而歸漢為驃
票騎將軍司馬出北地時有功封為從驃票侯坐酎金
失侯後一歲為匈河將軍攻胡至匈河水無功後二一
歲擊虜樓蘭王後復封為浞野侯後六歲以為浚稽將
軍將二萬騎擊匈奴左賢王左賢王與戰兵八萬騎圍
破奴破奴生為虜所得遂沒其軍居匈奴中十歲復與
其太子安國亡入漢後坐巫蠱族自衛氏興大將軍青
首封其後枝支屬五人為五侯凡二十四歲而五侯盡
皆奪國衛氏無為侯者征和中戾太子敗衛氏遂滅而
霍去病弟光貴盛自有傳
太史公贊曰蘇建語余曰吾嘗說責大將軍至尊重而
天下之賢士大夫毋無稱焉願將軍觀古名將所招選
擇賢者勉之哉大將軍青謝曰自魏其武安之厚賓客
天子嘗切齒彼親附待士大夫招賢絀黜不肖者人主
之柄也人臣奉法遵職而已何與招士驃票騎亦放方
此意其為將如此
班馬異同卷二十四
