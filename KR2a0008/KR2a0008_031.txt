班馬異同卷三十一
宋倪思編
游侠𫝊第六十四史記一百二十四
游侠𫝊第六十二漢書九十二
韓子曰儒以文亂法而侠以武犯禁二者皆譏而學士
多稱扵世云至如以術取宰相卿大夫輔翼其世主功
名俱著扵春秋固無可言者及若季次原憲閭巷人也
讀書懷獨行君子之德義不苟合當世當世亦笑之故
季次原憲終身空室蓬戶褐衣疏食不厭死而已四百
餘年而弟子志之不倦今游侠其行雖不軌扵正義然
其言必信其行必果已諾必誠不愛其軀赴士之阨困
既已存亡死生矣而不矜其能羞伐其德蓋亦有足多
者焉且緩急人之所時有也太史公曰昔者虞舜窘扵
井廪伊尹負扵鼎爼傅說匿扵傅險呂尚困扵棘津夷
吾桎梏百里飯牛仲尼畏匡菜色陳蔡此皆學士所謂
有道仁人也猶然遭此菑况以中材而涉亂世之末流
乎其遇害何可勝道哉鄙人有言曰何知仁義已嚮其
利者為有德故伯夷醜周餓死首陽山而文武不以其
故貶王跖蹻暴戾其徒誦義無窮由此觀之竊鉤者誅
竊國者矦矦之門仁義存非虛言也令拘學或抱咫尺
之義久孤扵世豈若卑論儕俗與世沈浮而取榮名哉
而布衣之徒設取予然諾千里誦義為死不顧世此亦
有所長非苟而已也故士窮窘而得委命此豈非人之
所謂賢豪間者邪誠使鄉曲之侠子季次原憲比權量
力效功扵當世不同日而論矣要以功見言信侠客之
義又曷可少哉古布衣之侠靡得而聞已近世延陵孟
嘗春申平原信陵之徒皆因王者親屬藉扵有土卿相
之富厚招天下賢者顯名諸矦不可謂不賢者矣比如
順風而呼聲非加疾其勢激也至如閭巷之侠脩行砥
名聲施扵天下莫不稱賢是為難耳然儒墨皆排擯不
載自秦以前匹夫之侠湮滅不見余甚恨之以余所聞
漢興有朱家田仲王公劇孟郭解之徒雖時扞當世之
文㒺然其私義廉絜退讓有足稱者名不虛立士不虛
附至如朋黨宗彊比周設財役貧豪暴侵陵孤弱恣欲
自快游侠亦醜之余悲世俗不察其意而猥以朱家郭
解等令與暴豪之徒同類而共笑之也
古者天子建國諸矦立家自卿大夫以至于庶人各有
等差是以民服事其上而下無覬覦孔子曰天下有道
則政不在大夫百官有司奉法承令以修所職失職有
誅侵官有罪夫然故上下相順而庶事理焉周室既微
禮樂征伐自諸矦出桓文之後大夫世權陪臣執命陵
夷至扵戰國合從連衡力政爭強繇是列國公子魏有
信陵趙有平原齊有孟嘗楚有春申皆藉王公之勢競
為游侠雞鳴狗盗無不賓禮而趙相虞卿棄國捐君以
周窮交魏齊之厄信陵無忌竊符矯命戮將專師以赴
平原之急皆以取重諸矦顯名天下搤掔而游談者以
四豪為稱首扵是背公死黨之議成守職奉上之義廢
矣及至漢興禁網疏闊未之匡改也是故代相陳豨從
車千乘而吳濞淮南皆招賓客以千數外戚大臣魏莫
武安之屬競逐于京師布衣游侠劇孟郭解之徒馳騖
扵閭閻權行州域力折公矦衆庶榮其名迹覬而慕之
雖其陷于刑僻自與殺身成名若季路仇牧死而不悔
也故曾子曰上失其道民散久矣非明王在上視之以好
惡齊之以禮法民曷繇知禁而反正乎古之正法五伯
三王之辠人也而六國五伯之辠人也夫四豪者又六
國之辠人也况扵郭解之倫以匹夫之細竊殺生之權
其罪已不容于誅矣觀其温良泛愛振窮周急謙退不
伐亦皆有絶異之姿惜乎不入于道德苟放縱扵末流
殺身亡宗非不幸也自魏其武安淮南之後天子切齒
衛霍改節然郡國豪桀處處各有京師親戚冠盖相望
亦古今常道莫足言者唯成帝時外家王氏賓客為盛
而樓護為帥及王莽時諸公之間陳遵為雄閭里之俠
原涉為魁
魯朱家者魯人與高祖同時也魯人皆以儒教而朱家
用侠聞所藏臧活豪士以百數其餘庸人不可勝言然
終不伐其能歆飲其德諸所嘗施惟恐見之振人不贍
先從貧賤始家無亡餘財衣不完兼采食不重味乘不
過軥牛專趨人之急甚扵己之私既陰脱季布將軍之
阨厄及布尊貴終身不見也自關以東莫不延頸願交
焉楚田仲以侠聞喜劔父事朱家自以為行弗及也田
仲已死而後雒陽有劇孟(史文連下劇孟漢書朱家𫝊止此下别起劇孟𫝊)
劇孟者洛陽人也周人以商賈為資而劇孟以任侠顯
諸矦吳楚反時條侯為太尉乘𫝊車東將至河南得劇
孟喜曰吳楚舉大事而不求劇孟吾知其無能為已矣
天下騷動宰相大將軍得之若得一敵國云劇孟行大
類朱家而好博多少年之戲然劇孟母死自遠方送喪
盖千乘及劇孟死家無餘十金之財而符離人王孟亦
以侠稱江淮之間是時濟南瞷氏陳周庸膚亦以豪聞
景帝聞之使使盡誅此屬其後代諸白梁韓毋辟陽翟
薛况陕韓寒孺紛紛復出焉
郭解河内軹人也字翁伯温善相人者許負外孫也解
父以任侠孝文時誅死解為人短小精静悍不飲酒少
時隂賊感槩慨不快意身所殺甚衆以軀借交耤友報
仇藏臧命作姦剽攻不休及乃鑄錢掘冢固不可勝數
適有天幸窘急常得脱若遇赦及解年長更折節為儉
以德報怨厚施而薄望然其自喜為侠益甚既已振人
之命不矜其功其隂賊著扵心卒本發扵睚眦如故云
而少年慕其行亦輒為報仇讎不使知也解姊子負解
之勢埶與人飲使之嚼釂非其任彊必灌之人怒拔刀
刺殺解姊子亡去解姊怒曰以翁伯之義時人殺吾子
賊不得棄其尸扵道旁弗葬𣣔以辱解解使人微知賊
處賊窘自歸具以實告解解曰公殺之固當吾兒不直
遂去其賊罪辠其姊子乃收而葬之諸公聞之皆多解
之義益附焉解出入人皆避之有一人獨箕踞視之解
遣人問其名姓名客欲殺之解曰居邑屋至不見敬是
吾德不修也彼何罪辠乃隂屬請尉史曰是人吾所急
重也至踐更時脱之每至踐直更數過吏弗求怪之問
其故乃解使脱之箕踞者乃迺肉袒謝罪少年聞之愈
益慕解之行雒陽人有相仇者邑中賢豪居間者以十
數終不聽客乃迺見郭解解夜見仇家仇家曲聽解解
乃謂仇家曰吾聞雒陽諸公在此間多不聽者今子幸
而聽解解奈何乃從他縣奪人邑中賢大夫權乎乃迺
夜去不使人知曰且無毋用庸待我待我去令雒陽豪
居其間乃迺聽之解為人短小執恭敬儉出未嘗有騎
不敢乘車入其縣廷庭之旁郡國為人請求事事可出
出之不可者各令厭其意然後乃迺敢嘗酒食諸公以
此故嚴重之爭為用邑中少年及旁近縣賢豪夜半過
門常十餘車請得解客舍養之及徙豪富茂陵也解家
貧不中訾吏恐不敢不徙衛將軍為言郭解家貧不中
徙上曰解布衣權至使將軍為言此其家不貧解家遂
徙諸公送者出千餘萬軹人楊季主子為縣掾舉徙解
鬲之解兄子斷楊掾頭由此楊氏與郭氏為仇解入關
關中賢豪知與不知聞其聲爭交驩解解為人短小不
飲酒出未嘗有騎己邑人又殺楊季主楊季主家上書
人又殺之闕下上聞乃迺下吏捕解解亡置其母家室
夏陽身至臨晉臨晉籍少公翁素不知解解冒因求出
關籍少公翁已出解解轉𫝊入太原所過輒告主人家
處吏逐之跡至籍少公翁少公翁自殺口絶久之乃得
解窮治所犯為而解所殺皆在赦前軹有儒生侍使者
坐客譽郭解生曰郭解專以姦犯公法何謂賢解客聞
之殺此生斷其舌吏以此責解解實不知殺者殺者亦
竟絶莫知為誰吏奏解毋罪無辠御史大夫公孫弘議
曰解布衣為任侠行權以睚眦殺人解雖弗不知此罪
辠甚扵解知殺之當大逆無道遂族郭解翁伯自是之
後為侠者極衆敖而無足數者然關中長安樊仲中子
槐里趙王孫長陵高公子西河郭公仲翁中太原鹵魯
公翁孺臨淮兒長卿東陽田陳君孺雖為侠而逡巡恂
恂有退讓君子之風至若北道姚氏西道諸杜南道仇
景東道趙他佗羽公子南陽趙調之徒此盗跖而居民
間者耳曷足道哉此乃鄉者朱家之所羞也
太史公曰吾視郭解狀貎不及中人言語不足採者然
天下無賢與不肖知與不知皆慕其聲言侠者皆引以
為名諺曰人貎榮名豈有既乎扵戲惜哉
班馬異同卷三十一
