班馬異同卷六
宋倪思編
陳丞相世家第二十六史記五十六(漢書同張良傳)
陳丞相平者陽武戶牖鄉人也少時家貧好讀書治黃
帝老子之術有田三十畝獨與兄伯居伯常耕田縱平
使游學平為人長大美色人或謂陳平曰貧何食而肥
若是其嫂嫉疾平之不視親家生産曰亦食糠覈耳有
叔如此不如無有伯聞之逐其婦而棄之及平長可娶
妻取婦富人莫肯與者貧者平亦恥媿之久之戶牖富
人有張負張負有女孫五嫁而夫輒死人莫敢娶取平
欲得之邑中有大喪平家貧侍喪以先往後罷為助張
負既見之喪所獨視偉平平亦以故後去負隨平至其
家家乃廼負郭窮巷以弊席為門然門外多有長者車轍
張負歸謂其子仲曰吾欲以女孫予陳平張仲曰平貧
不事事一縣中盡笑其所為獨奈何予之女乎負曰人
固有好美如陳平而長貧賤者乎卒與女為平貧乃廼
假貸幣以聘予酒肉之資以内婦負誡戒其孫曰母以
貧故事人不謹事兄伯如事廼父事嫂如事廼母平既
娶取張氏女齎資用益饒游道日廣里中社平為宰分
肉食甚均里父老曰善陳孺子之為宰平曰嗟乎使平
得宰天下亦如是此肉矣陳涉起而王陳使周市略定
魏地立魏咎為魏王與秦軍相攻於臨濟陳平固已前
謝其兄伯從少年往事魏王咎於臨濟魏王以為太僕
說魏王王不聽人或讒之陳平亡去久之項羽略地至
河上陳平往歸之從入破秦賜平爵卿項羽之東王彭
城也漢王還定三秦而東殷王反楚項羽乃以平為信
武君將魏王咎客在楚者以往擊降殷降王而還項王
使項悍拜平為都尉賜金二十鎰溢居無何漢王攻下
殷王項王怒將誅定殷者將吏陳平懼誅乃廼封其金
與印使使歸項王而平身間行杖劔亡渡度河船人見
其美丈夫獨行疑其亡將要中下當有金玉寶器金玉
目之欲殺平平心恐乃觧衣躶臝而佐刺船船人知其
無有乃廼止平遂至修武降漢因魏無知求見漢王漢
王召入是時萬石君石奮為漢王中涓受平謁入見平
平等七十人俱進賜食王曰罷就舍矣平曰臣為事來
所言不可以過今日於是漢王與語而說之問曰子之
居楚何官平曰為都尉是日乃拜平為都尉使為參乘
典護軍諸將盡讙曰大王一日得楚之亡卒未知其高
下而即與同共載反使監護軍長者漢王聞之愈益幸
平遂與東伐項王至彭城為楚所敗引師而還收散兵
至滎陽以平為亞將屬於韓王信軍廣武絳侯灌嬰等
咸或讒陳平曰平雖美丈夫如冠玉耳其中未必有也
臣聞平居家時盜其嫂事魏王不容亡而歸楚歸楚不
中又亡歸漢今日大王尊官之令護軍臣聞平受使諸
將金金多者得善處金少者得惡處平反覆亂臣也願
王察之漢王疑之召以讓魏無知問曰有之乎無知曰
有漢王曰公言其賢人何也對曰臣之所言者能也陛
下所問者行也今有尾生孝已之行而無益於勝負敗
之數陛下何暇用之乎今楚漢相距臣進竒謀之士顧
其計誠足以利國家不耳且盜嫂受金又何安足疑乎
漢王召讓平而問曰吾聞先生事魏不中遂事楚而去
今又從吾游信者固多心乎平曰臣事魏王魏王不能
用臣說故去事項王項王不能信人其所任愛非諸項
即妻之昆弟雖有竒士不能用平乃去臣居楚聞漢王
之能用人故歸大王臣躶臝身來不受金無以為資誠
臣計畫有可采者顧願大王用之使無可用者大王所
賜金具在請封輸官得請骸骨漢王乃廼謝厚賜拜以
為護軍中尉盡護諸將諸將乃廼不敢復言其後楚急
攻擊絶漢甬道圍漢王於滎陽城久之漢王患之請割
滎陽以西以和項王不弗聽漢王謂陳平曰天下紛紛
何時定乎陳平曰項王為人恭敬愛人士之廉節好禮
者多歸之至於行功賞爵邑重之士亦以此不附今大
王嫚而少禮士之廉節者不來然大王能饒人以爵邑
士之頑鈍頓嗜耆利無恥者亦多歸漢誠各去其兩短
襲其集兩長天下指麾則即定矣然大王恣資侮㑄人
不能得廉節之士顧楚有可亂者彼項王骨鯁之臣亞
父鍾離昧龍且周殷之屬不過數人耳大王誠能出捐
數萬斤金行反間間其君臣以疑其心項王為人意忌
信讒必内相誅漢因舉兵而攻之破楚必矣漢王以為
然乃出黃金四萬斤予與陳平恣所為不問其出入陳
平既多以金縱反間於楚軍宣言諸將鍾離昧等為項
王將功多矣然而終不得裂地而王欲與漢為一以滅
項氏而分王其地項羽果意不信鍾離昧等項王既果
疑之使使至漢漢王為太牢之具舉進見楚使即陽詳
驚曰吾以為亞父使乃廼項王使也復持去更以惡草
具進楚使楚使歸具以報項王項王果大疑亞父亞父
欲急攻擊下滎陽城項王不信不肯聽亞父亞父聞項
王疑之乃迺大怒曰天下事大定矣君王自為之願請
乞骸骨歸歸未至彭城疽發背而死陳平乃廼夜出女
子二千人滎陽城東門楚因擊之陳平乃廼與漢王從
城西門夜出去遂入關收聚散兵而復東其明年淮隂
侯信破齊自立為假齊王使使言之漢王漢王大怒而
罵陳平躡漢王漢王亦悟寤乃廼厚遇齊使使張子房
良往卒立信為齊王於是封平以戶牖鄉用其竒計策
卒滅楚常以護軍中尉從定燕王臧荼漢六年人有上
書告楚王韓信反高帝問諸將諸將曰亟發兵坑竪子
耳高帝默然以問陳平平固辭謝曰諸將云何上具告
之陳平曰人之上書言信反人有聞知之者乎曰未有
曰信知之乎曰不弗知陳平曰陛下精兵精孰與楚上
曰不能過也平曰陛下將用兵有能過敵韓信者乎上
曰莫及也平曰今兵不如楚精而將不弗能及而舉兵
攻擊之是趣之戰也竊為陛下危之上曰為之奈何平
曰古者天子巡狩會諸侯南方有雲夢陛下第出偽游
雲夢會諸侯於陳陳楚之西界信聞天子以好出遊其
勢必無事而郊迎謁謁而陛下因禽之此特一力士之
事耳高帝以為然乃廼發使告諸侯會陳吾將南遊雲
夢上因隨以行行未至陳楚王信果郊迎道中高帝豫
具武士見信至即執縛之載後車信呼曰天下已定我
固當烹高帝顧謂信曰若毋聲而反明矣武士反接之
語在信𫝊遂會諸侯于於陳盡定楚地還至雒陽赦信
以為淮隂侯而與功臣剖符定封於是與封平剖符為
尸牖侯世世勿絶為戶牖侯平辭曰此非臣之功也上
曰吾用先生計謀計戰勝尅克敵非功而何平曰非魏
無知臣安得進上曰若子可謂不背本矣乃廼復賞魏
無知其明年平以護軍中尉從攻擊反者韓王信於代
卒至平城為匈奴所圍七日不得食高帝用陳平竒計
使單于閼氏解圍以得開高帝既出其計秘世莫得聞
高帝南過曲逆上其城望見其屋室屋甚大曰壯哉縣
吾行天下獨見洛雒陽與是耳顧問御史曰曲逆戶口
幾何對曰始秦時三萬餘戸間者兵數起多亡匿今見
五千餘戶於是乃詔御史更以封陳平為曲逆侯盡食
之除前所食戶牖平自初從至天下定其後常以護軍
中尉從攻擊臧荼陳豨及黥布凡六出竒計輒益邑凡
六益封竒計或頗秘世莫能得聞也高帝從擊破布軍
還病創徐行至長安燕王盧綰反上使樊噲以相國將
兵攻擊之既行人有短惡噲者高帝怒曰噲見吾病乃廼
冀幾我死也用陳平謀計而召絳侯周勃受詔牀下曰
陳平亟乘馳傳載勃代噲將平至軍中即斬噲頭二人
既受詔馳傳未至軍行計之曰樊噲帝之故人也功多
且又乃吕后女弟吕&KR0912;須之夫有親且貴帝以忿怒故
欲斬之則即恐後悔寧囚而致上令上自誅之未至軍
為壇以節召樊噲噲受詔即反接載檻車傳詣長安而
令絳侯周勃代將將兵定燕反縣平行聞高帝崩平恐
吕太后及吕&KR0912;讒須怒乃馳傳先去逢使者詔平與灌
嬰屯於滎陽平受詔立復馳至宫哭甚哀殊悲因奏事
喪前吕太后哀之曰君勞出休矣平畏讒之就因固請
之得宿衛中太后乃廼以為郎中令曰傅教孝惠帝是
後吕&KR0912;須讒乃廼不得行樊噲至則即赦復爵邑孝惠
帝六年相國曹參卒薨以安國侯王陵為右丞相陳平
為左丞相(漢書平傳止王陵傳另起)王陵者故沛人也始為縣豪高
祖微時兄事陵(連下及高祖)陵為人少文任氣好直言(連下為右)
(丞相)及高祖起沛入至咸陽陵亦自聚黨數千人居南陽
不肯從沛公及漢王之還攻擊項籍陵乃以兵屬漢項
羽取陵母置軍中陵使至則東鄉坐陵母欲以招陵陵
母既私送使者泣曰願為老妾語陵謹善事漢王漢王
長者也無毋以老妾故持二心妾以死送使者遂伏劍
而死項王怒烹亨陵母陵卒從漢王定天下以善雍齒
雍齒高帝祖之仇而陵又本無從漢之意從高帝以故
晩後封陵為安國侯(接上陵為人)安國侯既為右丞相二歲
孝惠帝崩高后欲立諸吕為王問王陵王陵曰不可問
陳平陳平曰可高皇帝刑白馬而盟曰非劉氏而王者
天下共擊之今王吕氏非約也太后不悦問左丞相平
及絳侯周勃等皆曰高帝定天下王子弟今太后稱制
欲王昆弟諸吕無所不可太后喜罷朝陵讓平勃曰始
與高帝唼血而盟諸君不在耶今高帝崩太后女主欲
王吕氏諸君縱欲阿意背約何面目見高帝於地下乎
平曰於面折廷爭臣不如君全社稷定劉氏後君亦不
如臣陵無以應之於是呂太后欲廢陵吕太后怒乃詳
陽遷陵為帝太傅實奪之相權不用陵陵怒謝疾病免
杜門竟不朝請七十年而卒薨陵之免丞相吕太后乃
徙平為右丞相以辟陽侯審食其為左丞相左丞相不
治常給事於中食其亦沛人也漢王之敗彭城西楚取
太上皇吕后為質食其以舍人侍吕后其後從破項籍
為侯幸於吕太后及為相居中不治監宫中如郎中令
公卿百官皆因決事吕&KR0912;須常以前陳平前為高帝謀
執樊噲數讒平曰陳平為丞相非不治事日飲醇酒戲
婦女人陳平聞日益甚呂太后聞之私獨喜面質吕&KR0912;
須於陳平前曰鄙語曰兒婦人口不可用顧君與我何
如耳無畏吕&KR0912;須之讒譛也吕太后多立諸吕為王陳
平偽聽之及吕太后崩平與太尉勃合謀卒誅諸吕立
孝文皇帝陳平本謀也審食其免相孝文帝立舉以為
相太尉勃親以兵誅吕氏功多陳平欲讓勃尊位乃謝
病孝文帝初立怪平病問之平曰高祖皇帝時勃功不
如臣平及誅諸吕臣功亦不如勃願以右丞相讓勃於
是孝文帝乃以太尉絳侯勃為右丞相位次第一平徙
為左丞相位次第二賜平金千斤益封三千戶居頃之
孝文皇帝上既益明習國家事朝而問右丞相勃曰天
下一歲決獄幾何勃謝曰不知問天下一歲錢穀一歲
出入幾何勃又謝不知汗出沾洽背愧不能對於是上
亦問左丞相平平曰各有主者上曰主者謂為誰乎平
曰陛下即問決獄責廷尉問錢穀責治粟内史上曰苟
各有主者而君所主者何事也平謝曰主臣陛下不知
其駑下使待罪宰相宰相者上佐天子理隂陽順四時
下育遂萬物之宜外填鎮撫四夷諸侯内親附百姓使
卿大夫各得任其職焉也孝文帝上乃稱善右丞相勃
大慙出而讓陳平曰君獨不素教我對乎陳平笑曰君
居其位獨不知其任邪且陛下即問長安中盜賊數君
又欲彊對邪於是絳侯自知其能不弗如平遠矣居頃
之絳侯勃謝病請免相而陳平專顓為一丞相孝文帝
二年丞相陳平卒薨諡為曰獻侯𫝊子共侯買代侯二
年卒子簡侯恢代侯二十三年卒子何代侯三十三年
至曾孫何坐略人妻棄市王陵亦至玄孫坐酎金國除
辟陽侯食其免後三歲而為淮南王所殺文帝令其子
平嗣侯淄川王反辟陽近淄川平降之國除始陳平曰
我多隂謀是道家之所禁吾世即廢亦已矣終不能復
起以吾多隂禍也然其後曾孫陳掌以衛氏親貴戚貴
願得續封陳氏然終不得也
太史公曰陳丞相平少時本好黃帝老子之術方其割
肉俎上之時其意固已遠矣傾側擾攘楚魏之間卒歸
高帝常出竒計救紛糾之難振國家之患及吕后時事
多故矣然平竟自脱定宗廟以榮名終稱賢相豈不善
始善終哉非知謀孰能當此者乎
班馬異同卷六
