欽定四庫全書
明史卷二百二考證
廖紀傳被論解職(臣)章宗瀛按被論解職史不詳何
事即考之廖紀墓誌銘亦止云因人言求退章再上
獲允而不詳其事他書並無可考謹識
廖紀傳卒贈太保(臣)章宗瀛按廖紀墓誌銘紀卒贈
少傅與史互異並載賜祭九壇命工部營葬史未之
載謹識
王時中傳坐論御史馮恩獄落職閒住(臣)章宗瀛按
坐論御史馮恩獄落職閒住及恩疏詆時中史俱未
詳原委考獻徵錄馮恩疏列輔臣六曹長貳過為軒
輊械繫詔獄疏中謂時中為具臣而時中且言御史
糾舉職也何罪因而落職人服時中雅量云謹附識
唐龍傳錢寧義父參將盧和當死(臣)章宗瀛按盧和
坐罪當死考和為參將時以火鍜人死屍又強奪生
員妻事發問斬罪事詳獻徵錄謹識
王杲傳杲列九載以獻已又上制財用十事(臣)章宗
瀛按九事十事史未詳載他書亦無可考謹識闕疑
王杲傳隆慶初給事中辛自修等訟杲冤詔復官賜祭
葬贈太子太保(臣)章宗瀛按七鄉表杲于嘉靖二
十六年五月加太子少保考獻徵錄所載與表同傳
僅言隆慶初贈太子太保謹識
聞淵傳字静中(臣)章宗瀛按淵字静中考明書作静
夫而獻徵錄所載與此同謹識
劉訒傳訒于是獄能持法身雖黜而天下稱之(臣)章
宗瀛按獻徵錄訒卒于嘉靖三十八年九月年七十
有七謹附識
孫應奎傳既而王準陸粲劾璁萼罷相準粲亦下吏遠
謫(臣)章宗瀛按王準陸粲劾璁萼及應奎劾方獻
夫事詳璁萼諸人本傳謹識
孫應奎傳王準謫富民典史應奎言汪鋐為璁萼修郤
誣以不謹而黜之乞復準官責鋐為黨比(臣)章宗
瀛按王準傳云璁萼罷準亦下吏謫富民典史稍遷
知縣都御史汪鋐希璁旨以考察罷之與此互異謹
識
孫應奎傳以方鈍代諸邊餉銀益增鈍計無所出請令
諸臣條上理財策議行二十九事(臣)章宗瀛按二
十九事史未詳載他書亦無可考謹識闕疑
聶豹傳會侍郎趙文華陳七事致仕侍郎朱隆禧請設
巡視福建大臣開海濱互市禁豹皆格不行帝大怒
知責豹震懾請罪復辨增官開市之非再下詔譙讓
豹愈惶懼條便宜五事以獻帝意終不懌(臣)章宗
瀛按趙文華陳七事及豹條便宜五事史未詳載他
亦無可考附謹識
李默傳萬鏜附慧星見應詔陳八事(臣)章宗瀛按八
事史僅舉其三餘未臚列考獻徵錄云公推薦辨國
是審蠲除通塩法裕邊儲廣矜宥正憲體先務實謹
附識
李默傳萬鏜附條上善後七事帝咸報可召鏜還(臣)
章宗瀛按七事史未詳載考獻徵錄云廣修船處工
料純舊例酌起運青草場嚴點閱修馬政謹識
張永明傳改左都御史條上飭厲撫按六事(臣)章宗
瀛按獻徵錄云永明條上六事悉切時弊但亦未詳
其目他書皆無可考謹識闕疑
胡松傳上邊務十二事(臣)章宗瀛按十二事史未全
載考名臣實錄云懲苟玩堅障堠懷擕貮蓄孽牧慎
任使利器具廣間諜清耗蠧嚴備禦核屯戍預積貯
撫傷痍謹識
胡松傳三遷江西左布政使以右副都御史巡撫其地
所部多盗松奏設南昌南豐萬安三營遣將討捕以
次削平(臣)章宗瀛按識大錄獻徵錄及名臣實錄
俱載松平盜時因議曰豫章為閩廣下流常受其衝
莫若于要地增置城濠屯戍守先事而得之復減租
税理冤獄舉賢才黜貪默民得蘇息史未之載謹附
識
趙炳然傳條上備十二事(臣)章宗瀛按十二事史未
詳載他書亦無可考謹識
趙炳然傳又條上防海八事(臣)章宗瀛按八事史僅
舉其一餘未詳載他書亦無可考謹識
趙炳然傳給事中辛自修劾罷戎政都御史李燧(臣)
章宗瀛按李燧被劾史未詳何事他書亦無可考謹
識
趙炳然傳卒贈太子太保(臣)章宗瀛按卒贈太子太
保考七鄉表云隆慶九年四月趙炳然加太子太保
告病與此互異謹識
明史卷二百二考證
