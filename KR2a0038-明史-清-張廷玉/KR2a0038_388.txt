欽定四庫全書
明史卷二百五十二考證
楊嗣昌傳嗣昌以滅賊踰期疏引罪薦人自代(臣)嚴
福按嗣昌所薦之人為侍即張福臻李若星吳甡及
職方即趙光忭見崇禎長編謹附考
楊嗣昌傳凡三十六人同日棄市(臣)嚴福按三十六
人本紀作三十三人與此互異謹識
楊嗣昌傳二月七日與陕西副將賀人龍李國竒夹擊
獻忠於瑪瑙山大破之(臣)嚴福按瑪瑙山之捷本
紀作丙辰日是月為壬子朔則丙辰乃二月五日非
七日也又李國竒左良玉傳作李國安俱與此互異
謹識
楊嗣昌傳王光恩亦相繼降(臣)嚴福按張獻忠傳榖
城之叛十三家降賊一時並叛惟王光恩不從其時
嗣昌尚未督師則光恩本不從叛不應於此時始降也
二傳互異謹識
明史卷二百五十二考證
