欽定四庫全書
明史卷一百二十考證
景恭王載圳傳載圳年少左右懷窺覬語漸聞中外頗
有異論(臣)嚴福按是時中允郭希顔落職家居有
安儲一疏給事藍璧等奏希顔怨望傾險論死見明
實錄謹附識
福王常洵傳紹禹親軍從城上呼賊相笑語揮刀殺守
堞者燒城樓開北門納賊(臣)嚴福按自成聞福藩
富為謀已久適陜西叛兵逃至河南陰為自成内應
故一夕而陷見紀事本末謹附識
瑞王常浩𫝊有三王並封之旨(臣)嚴福按三王並封
之命在萬歷二十一年輔臣王錫爵密疏以建儲請
乃有是命見紀事本末謹附識
桂端王常瀛𫝊遣兵部侍郎林佳鼎討聿鐭(臣)嚴福
按是時佳鼎與廣州將陳際泰戰於三水際泰敗既
與林察戰於海口全軍俱沒佳鼎死之見紀事本末
定王慈烔傳不知所終(臣)嚴福按京師陷時自成羈
太子二王於宫中皆不屈及賊出奔時挾之去不知
所終見紀事本末
明史卷一百二十考證
