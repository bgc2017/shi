欽定四庫全書
明史卷二百二十一考證
王廷瞻傳高拱再輔政廷瞻常論拱遂引疾歸(臣)黃
夀齡按廷瞻嘗論拱史未詳何事考高拱傳所載言
路論拱之事甚詳言路當即指廷瞻輩而言謹識
郭應聘傳歸七月卒(臣)黃夀齡按陳經邦所撰應聘
墓誌云應聘孳孳憂國將歸之日猶上安民四議以
應明詔史未之載謹識
耿定向傳定向疏鵬六罪(臣)黃夀齡按疏鵬六罪史
未詳載下文董份私鵬子事亦苐因疏六罪而言考
獻徵錄僅載鵬與嚴嵩濁亂銓政一事餘亦未及謹
識
耿定向傳御史王藩臣劾應天巡撫周繼疏發踰月不
以白定向定向怒守故事力爭自劾求罷且詆藩臣
論劾失當因言故江西巡撫陳有年四川巡撫徐充
泰皆賢為御史方萬山王麟趾劾罷今宜召用而量
罰藩臣坐停俸二月(臣)黃夀齡按傳内所言陸光
祖及陳有年被劾具載二人本傳至周繼徐元泰事
史未詳及他書亦無可考謹識
王樵傳劉臺劾居正(臣)黃夀齡按劉臺劾居正事詳
居正本傳謹識
王樵傳(子肯堂附)倭寇朝鮮疏陳十議(臣)黃夀齡按
十議史未詳載他書亦無可考謹識
魏時亮傳陳安攘要務十四事(臣)黃夀齡按十四事
史未詳載他書亦無可考謹識
魏時亮傳嘗劾罷左都御史張永明為時論所非(臣)
黃夀齡按張永明被劾事詳永明本傳謹識
郝杰傳蔚州人(臣)黃夀齡按王家屏所撰郝杰神道
碑杰其先山西交城人謹識
郝杰傳張居正逐拱(臣)黃夀齡按居正逐拱事詳拱
本傳謹識
李楨傳因歴詆邊吏四失(臣)黃夀齡按邊吏四失史
未詳載他書亦無可考謹識
李楨傳且列上戰守十五策(臣)黃夀齡按十五策史
未詳載他書亦無可考謹識
明史卷二百二十一考證
