欽定四庫全書
明史卷一百五十二考證
董倫傳董倫字安常恩人(臣)方煒按傅維鱗明書董
倫宛平人其先為恩縣人今獻偹遺同史止作恩人
但指其舊貫言耳謹識
董倫傅出為河南左參議(臣)方煒按傳維鱗明書云
二十五年出為河南左參政史作河南左參議今獻
偹遺與史同謹識闕疑
董倫傳坐事謫雲南(臣)方煒按董倫謫雲南史不詳
坐事原委考傅維鱗明書今獻偹遺俱云詿誤免官
典教滇南謹識
儀智傳坐事謫役通州(臣)方煒按儀智謫役通州史
不詳坐事原委考傅維鱗鄧元錫各明書今獻備遺
名臣實錄均不載被謫事無憑考核謹識闕疑
儀智傳贈太子少保(臣)方煒按傅維鱗明書今獻偹
遺鄧元錫明書俱書贈太子少師史作贈太子少保
不知何據謹識闕疑
儀智傳(子銘附)宣宗即位以侍郎戴綸薦授行在禮科
給事中(臣)方煒按儀銘授官傅維鱗明書及鄧元
錫明書俱作舉經明行脩史祗云以戴綸薦又按明
書今獻偹遺俱作洪熙時為行在禮科給事中史作
宣宗時事不知何據謹闕疑
儀智傳(子銘附)帝念智舊勞改銘修撰(臣)方煒按銘
改史職傅維鱗明書今獻備遺俱云内府校書改編
修史作念智舊勞改銘修撰彼此小異謹識
鄒濟傳永樂初預修太祖實錄成除禮部郎中(臣)方
煒按傅維鱗明書云陞禮部郎中已而脩永樂大典
諸儒臣推濟總裁楊士奇所撰墓誌銘云詔修永樂
大典以五人總裁而濟與焉史略之謹識
鄒濟傳再遷左春坊左庶子(臣)方煒按傳維鱗明書
坐事改考功郎中仁宗留守南京擇宫僚改左庶子
史略之謹識
鄒濟傳(于幹附)被劾乞休(臣)方煒按鄒幹被劾史不
載劾係何人亦不詳所劾何事考傅維鱗明書祗言
致仕卒他無可證謹識闕疑
鄒濟傳(徐善述附)坐累死與鄒濟同日(臣)方煒按善
述之死史不詳坐累之由考仁宗本紀云黃儼等復
譖太子擅赦罪人宫僚多坐死者鄧元錫明書云監
國時宫僚以譖故得罪獄死者徐善述王汝玉馬京
梁潛周冕則善述因被譖連坐而死無疑謹識
鄒濟傳王(汝玉附)羣臣應制撰神龜賦汝玉第一(臣)
方煒按獻徵錄云汝玉文兼古今體賦尤贍麗詩語
雋永得唐人風格所著有青城山人集謹識
陳濟傳為文根據經史不事葩藻(臣)方煒按獻徵錄
云所著有綱目集覽正誤若干卷文集若干卷謹識
王英傳仁宗即位累進右春坊大學士(臣)方煒按傅
維鱗明書成祖崩太子命英與諸大臣定喪禮議國
事宿内閣凡七日史略此事於前則後文所謂不得
柄用無根矣謹識
王英傳進禮部侍郎八年命理部事(臣)方煒按傅維
鱗明書英陞禮部左侍郎兼侍講學士正維八年出
理部事蓋英自書機密文字歴遷學士雖佐春官仍
充内職至此始去翰林治部事與庶等未始非三楊
扼之也略兼侍講學士之事則下文命理部事不明
貫耳謹識
王英傳英子按察副使裕坐事下獄(臣)方煒按王裕
下獄史不詳坐事原委諸書俱無考謹識闕疑
王英傳諡文安(臣)方煒按名臣實錄英初諡文安改
諡文忠史但指其初諡言耳謹諡
錢習禮傳以故鴻臚寺為翰林院落成諸殿閣大學士
皆至習禮不設楊士奇楊漙座曰此非三公府也士
奇等以聞帝命具座後遂為故事(臣)方煒按詞林
典故正統七年掌院事學士錢習禮不設西楊南楊
公座曰此非三公府也至期二楊以聞乃命工部具
椅案禮部尚書胡濙定位次左設大學士三座學士
一座而讀講學士東西對列謹識
周敘傳(劉儼附)劉儼字宣化(臣)方煒按儼屢與脩五
倫書君監書脩寰宇通志玉牒總裁復領續宋元通
鑑綱目屢有賜賚史略之謹識
柯潛傳英宗實錄成進少詹事(臣)方煒按修英宗實
錄之前凡歴代君監寰宇通志王牒諸書潛皆預修
馬累賜白金文綺後以古文詞教庶吉士李東陽等
又教庶吉士林瀚等典應天順天鄊試兩典會試俱
見於獻徵錄史略之謹識
柯潛傳為學士時即院中後圃構清風亭鑿池蒔芙蓉
植二栢於後堂人稱其亭為柯亭栢為學士栢院中
有井學士劉定之所浚也柯亭劉井翰林中以為美
談云(臣)方煒按詞林典故翰林院劉井學士劉定
之所浚在公署後堂之左柯亭學士柯潛所建在公
署後堂之右後堂有二栢亦潛所種又云柯潜既總
院章就詞林後圃結清風亭亭下鑿池蒔蓮决渠引
泉公退偃坐其中翛然真若登瀛洲者謹識
孔公恂傳上章言兵事諸武臣譁然(臣)方煒按獻徵
錄云令撫寧侯朱永出征公恂上章留之言永當時
武臣一人而已為衆所嫉被劾史但言上章兵之事
不詳所言謹識
明史卷一百五十二考證
