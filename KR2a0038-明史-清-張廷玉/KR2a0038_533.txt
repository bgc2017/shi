欽定四庫全書
明史卷三百二十五考證
浡泥傳福建行省都事沈秩往使(臣)章宗瀛按浡泥
以金佩刀吉貝布贈秩秩辭之王曰中國使廉潔乃
如是耶闇婆人来討索每無厭况強之而不受耶見
周咨錄謹附考
浡泥傳自占城四十日可至(臣)章宗瀛按浡泥宋史
言其去三佛齊四十日程去占城與摩逸各三十日
程此言去占城四十日程與宋史異謹識
滿刺加傳鶴頂瑣服(臣)章宗瀛按瑣服以鳥毳為之
紋如紈綺周咨錄作瑣袱謹附考
蘇門答剌傳老王子蘇幹剌逃山中(臣)章宗瀛按老
王弟蘇幹剌獻徵錄續文獻通考識大錄並作漁翁
子鄭和傳亦云前偽王子傳作弟誤謹據改
蘇門答剌傳其使者至廣東有司騐無印信勘合(臣)
章宗瀛按成化二十二年番人馬力麻為海商詭稱
蘇門答剌使臣私通販易廣東市舶中官韋眷利其
貨不究治之為左布政陳選所發以奸抵罪則本非
蘇答剌所使不徒無印信勘合也與陳選𫝊互異謹附
識
南渤利傳南渤利在蘇門答剌之西(臣)章宗瀛按南
渤利續文獻通考作南渤里吾學編作南泥里又云
或言即南巫里諸書互異謹識
佛郎機傳其人無所獲則整衆犯漳泉之月港浯嶼
(臣)章宗瀛按統志月港為漳州所轄浯嶼為泉州所
轄兵志並同傳作漳州誤謹據改
和蘭傳即駕二大艦直抵澎湖時三十二年之七月
(臣)章宗瀛按元末於澎湖置巡司明洪武二十年盡
徙其民廢巡司而墟其地嘉靖中為海寇曾一本所
據以萬歷二十年倭犯朝鮮增設戍兵未幾即廢而
統志載紅毛闌入之時乃在三十七年與此稍異謹
附考
