欽定四庫全書
明史卷四十五
大學士張廷玉等奉敕修
志第二十一
地理六
福建廣東
廣西
福建禹貢揚州之域元置福建道宣慰使司(治福州路)屬江
浙行中書省至正十六年正月改宣慰司為行中書省
太祖吳元年十二月平陳友定洪武二年五月仍置福
建等處行中書省七年二月置福建都衛(與行中書省同治)八
年十月改福州都衛為福建都指揮使司九年六月改
行中書省為承宣布政使司領府八直隷州一屬縣五
十七(為里三千七百九十七)北至嶺(與浙江界)西至汀州(與江西界)南至詔
安(與廣東界)東至海距南京二千八百七十二里京師六千
一百三十三里洪武二十六年編戶八十一萬五千五
百二十七口三百九十一萬六千八百六弘治四年戶
五十萬六千三十九口二百一十萬六千六百萬歷六
年戶五十一萬五千三百七口一百七十三萬八千七
百九十三
福州府(元福州路屬福建道)太祖吳元年為府領縣九閩(倚南有釣
臺山亦曰南臺山東南有鼔山南有方山一名甘果山下有官母嶼有巡檢司東南濱海南有閩江亦曰建江
自南平縣流入府界東南納羣川之水至府西曰洪塘江分二流南出曰陶江東出曰南臺江至鼓山上復合
為一又東南有馬頭江自永福縣流入曰西峽江又東有東峽江流合焉又東南至五虎門入於海東有閩安
鎮巡檢司)侯官(倚西有旂山有雪峰山有建江又有西禪浦西南有陽崎吳山鳳岡澤苗延澤仙坂等六
浦皆建江支分仍合正流入海西北有懷安縣洪武十二年移入郭内與閩侯官同治萬歷八年九月省西北
有竹崎又有五縣寨二巡檢司)長樂(府東少南東濱海北有海堤有馬頭江又東有守禦梅花千戸所洪
武二十一年二月置東北有石梁蕉山東南有松下鎮二廵檢司又東有小祉山巡檢司後移治大祉澳)福
清(府南少東元福清州洪武二年二月降為縣東南際海有鹽場海中有海壇山又有小練山南有龍江又
有逕江東南有海口江皆&KR1672;流入海又東有鎮東衛東南有守禦萬安千戶所俱洪武二十一年二月置又有
澤郎山有牛頭門又有南壁頭山二巡檢司又東有海口鎮廵檢司洪武二十年移於長樂縣之松下鎮)連
江(府東北東北濱海海中有北茭鎮巡檢司南有連江東入海東北有守禦定海千戸所洪武二十一年二
月置)羅源(府東北東濱海西有羅川南流分三派入海南有應德鎮)古田(府西北建江在縣南自南
平縣流入經城南有大溪流合焉謂之水口又東南逕模天嶺下江流至此始出險就平東入閩清縣界東有
杉洋鎮出銀坑有廵檢司後廢又西南有谷口鎮西北有西溪鎮二廵檢司尋廢)閩清(府西北西南有
大帽山北有建江西南有梅溪流合焉東有青窰鎮廵檢司廢)永福(府西南西南有高蓋山又南有陳山
東有東溪□諸山溪之水下流會於福清之龍江而入海又有漈門巡檢司後移於嵩口埕尋復故)
興化府(元興化路屬福建道宣慰司)洪武元年為府領縣二北距布
政司二百八十里莆田(倚東南濱海海中冇眉洲嶼又有南日山俱東與琉球國
相望又南有木蘭溪北有延壽溪東北有荻蘆溪又有通應港俱會流入海又西北有興化縣正統十三年四
月省東有平海衛東南冇守禦莆禧千戶所俱洪武二十一年二月置東有嵌頭西北有大洋寨東南有吉了
三廵檢司東有沖沁巡檢司本治尋陽後徙興福又有青山巡檢司本治武盛里南哨後徙奉國里東南有南
日山廵檢司後徙新安東北有迎仙寨廵檢司後移鼓樓山東有峙頭東南有小峙二廵檢司後廢)仙游
(府西北有二飛山東北有河嶺南臨九鯉湖湖在萬山中下流入莆田縣界合於延壽溪西有三會溪即木蘭
溪上源西有白嶺巡檢司後遷於文殊寨南有楓亭市西有潭邊市二巡檢司後廢)
建寧府(元建寧路屬福建道宣慰司)洪武元年為府領縣八四年正
月置建寧都衞於此八年十月改為福建行都指揮使
司東南距布政司五百二十五里建安(倚東北有鳳凰山産茶東
有東溪即建江自浙江慶元縣流經此又西合於西溪又東南有壽嶺廵檢司)甌寧(倚西有西溪源出崇
安縣東會諸溪之水流入縣境又東合於東溪南入延平府界西北有營頭街廵檢司)建陽(府西北西
北有西山東南有錦江亦曰交溪有二源合流於縣東東山下南流逹於建溪)崇安(府西北南有武夷山
中有清溪九曲流入崇溪西北有分水嶺上有分水關廵檢司其水西流者入江西境東流者入縣境即崇溪
源俗謂之大溪經城西而南出亦謂之西溪其别源出縣東北之岑陽山亦曰東溪西南流合於西溪又南令
武夷水而入建陽縣界即錦江之上源也又西北有温林岑陽桐木焦嶺谷口寮竹觀音等關與分水關為崇
安八關)浦城(府東北北有漁梁山建溪之源出焉又有蓋仙山有棃嶺又有楓嶺一名大竿嶺皆浙閩
通塗又東北有柘嶺與浙江麗水縣分界柘水出焉流合大溪又南有南浦溪亦曰大溪即建溪也下合建陽
之交溪東有高泉東北有溪源西北有盆亭三巡檢司)松溪(府東東有萬山東北有鷲峯山接浦城及
浙江之龍泉界南有松溪源出浙江慶元縣亦謂之松源水又西有杉溪下流俱入於建溪北有二十四都巡
檢司南有東關巡檢司後遷於馬鞍嶺又遷於鐡嶺又遷於峽橋)政和(府東南有七星溪源出縣東之
銅盤山下流合於松溪又東有丹溪流經福安縣入海又東南有赤巖巡檢司)壽寧(府東景泰六年八月
以政和縣楊海村置析福安縣地益之東有蟾溪即福寧州長溪上源也東有漁溪巡檢司後遷縣北之官臺
山又遷斜灘鎮)
延平府(元延平路屬福建道宣慰司)洪武元年為府領縣七東南距
布政司四百五里南平(倚南有九峯山東北有衍仙山城東南有劍溪即建江也
亦曰東溪自建寧府流入南經黯淡灘又西逕劍津與西溪合西溪出汀邵二府之境至縣西合於沙縣之沙
溪為沙溪口又東至劍津合於東溪又南至尤溪口合於大溪一名南溪又東至福州府入於海俗亦謂之三
溪東南有蒼峽西北有大歷二巡檢司)將樂(府西南有天階山西北有百丈山南有將溪亦曰大溪即
西溪之上源也又西北有梅溪自邵武界流入合於大溪又北有萬安寨巡檢司)沙(府西南西北有幼山
縣治南有沙溪亦名大史溪自永安縣流入經縣東有霹靂等灘下流合於西溪北有北鄉寨巡檢司)尤
溪(府南北有丹溪嶺一名桃木嶺下有丹溪東有尤溪其上源一出龍巖縣一出德化縣合流於縣西南又
北流會湯泉等二十泉北出尤口入溪建亦曰湖頭溪西有英果砦又有高才坂二廵檢司)順昌(府西
少北南有徘徊嶺西北有順陽溪源出建陽縣又東經縣南與將溪合又東經沙口合邵武縣之沙溪又東經
縣西與西溪合西溪即邵武縣之紫雲溪也又東入南平縣界為南平之西溪又西北有仁壽鎮巡檢司)永
安(府西南本沙縣之浮流巡檢司正統十四年置永安千戸所於此景泰三年改置縣析尤溪縣地益之東
北有貢川山東南有石羅山西有燕溪四源合流經城東北下流為沙縣之沙溪又西有安砂鎮西南有湖口
寨二巡檢司又西北有黃楊巡檢司廢)大田(府西南嘉靖十五年二月以尤溪縣之大田置析永安漳
平德化三年地益之北有五臺山南有大仙山東有銀瓶山産銀鐵又南有尤溪自龍岩縣流入又東入尤溪
縣境又東南有花橋巡檢司又西南有桃源店廵檢司本屬漳平縣後來屬北有英寨西南有安仁隘二巡檢
司後廢)
汀州府(元汀州路屬福建道宣慰司)洪武元年為府領縣八東距布
政司九百七十五里長汀(倚北有卧龍山又北有新樂山貢水出焉流入江西
界西有新路嶺東有鄞江即東溪亦曰左溪自寧化縣流入下流經廣東大埔縣入海中有五百灘亦謂之汀
水又東南有正溪西冇西溪北有北溪南有南溪俱合於東溪又西有古城寨巡檢司)寧化(府東北南
有潭飛漈又有大寒源出縣北萬斛泉分流為清流縣之清溪其正流入長汀縣為鄞江上流北有安遠寨巡
檢司)上杭(府南西有金山上有膽泉浸鐡能成銅西南有羊厨山産礦南有大溪)武平(府西南北
有黃公嶺南有化龍溪下流入廣東程鄉縣西南有武平城洪武二十四年正月置廣平千戸所於此東南有
象同巡檢司後移於縣西南之懸繩隘北有永平寨巡檢司後移於縣北之貝寨)清流(府東北南有豐
山東南有鐡石山南臨九龍泉有鐡石磯頭巡檢司西南有清溪自寧化縣流入東北合半溪又東南經九龍
灘而入永安縣界亦曰龍溪即燕溪之上源)連城(府東南本曰蓮城洪武十七年後改蓮曰連東有蓮
峯山南有文溪下流逹於清流縣之清溪西南有北園寨巡檢司後遷於縣南之朗村隘後又遷於縣西南之
新泉隘)歸化(府東北成化七年正月以清流縣之明溪鎮置析將樂沙縣寧化三縣地益之北有鐡嶺
南有歸化溪下流合將樂縣之將溪東有夏陽廵檢司)永定(府南成化十四年以上杭縣溪南里之田
心地分置析勝運等四里益之西有大溪即汀水自上杭縣流經此又東入廣東之大埔縣界東南有三嶺巡檢
司東北有太平巡檢司後徙高坡西南有興化巡檢司治溪南里古鎮尋廢復置後遷於上杭縣之峯頭)
邵武府(元紹武路屬福建道宣慰司)太祖吳元年為府領縣四東南
距布政司六百七十里邵武(倚東有三臺山東南有七臺山又有道人峯又
有樵溪源自樵嵐山經城内出北門合紫雲溪流至順昌縣為順陽溪又東南有水口巡檢司又東有挐口南
有同巡東北有楊坊三廵檢司廢)光澤(府西北北有雲際嶺西北有杉嶺杉關在其上與江西南城縣
接界杭川出焉亦名大溪下流入紫雲溪又有大寺寨廵檢司在杉關東又西北有黃土關)泰寧(府西
南西有金鐃山西北有大杉嶺西有二十四溪南有灘江流合焉下流會於樵溪)建寧(府西南北有百
丈嶺藍溪出焉南冇溪江源出金鐃山一名濉江亦名寧溪至綏城口合藍溪流入泰寧縣界西有西安廵檢
司本治里心保後遷邱坊隘尋廢後復置後又遷新安保之黃泥鋪)
泉州府(元泉州路屬福建宣慰司)洪武元年為府領縣七東北距布
政司四百十里晉江(倚東北有泉山一名清源東南有寳蓋山南有靈源山東南濱
海有䀋場海中有彭湖嶼南有晉江自南安縣流入經城西石塔山下又東南至岱嶼入海東北有洛陽江南
流入海又東南有永寧衞南有守禦福泉千戸所俱洪武二十一年二月置東南有祥芝又有烏潯南有深滬
又有圍頭四廵檢司西南有安平城嘉靖中築東南有石湖城萬歷中築)南安(府西少北東南濱海南有
黃龍溪即晉江之上流西有桃林溪流入焉南有石井廵檢司又西北有澳頭西南有逹河二廵檢司後廢)
同安(府西南西有文圃山南濱海有鹽場西北有西溪流合縣東之東溪縣西之苧溪又東南注於海西
南有守禦金門千戸所西有守禦高浦千戸所俱洪武二十一年二月置又西南有永寧中左千戸所在嘉禾
嶼即厦門也洪武二十七年二月置西有苧溪南有塔頭山東南有田浦又有陳坑四廵檢司又西南有白礁
廵檢司後移於縣西之&KR0034;口寨東南有烈嶼廵檢司後移於石潯港口又有官澳廵檢司後移於踏石寨又有
峯山廵檢司後移於縣西之下店港口)惠安(府東北東南濱海有鹽場西有洛陽江又東南有守禦崇
武千戸所洪武二十一年二月置嘉靖中移於縣東北城東有黃峙南有獺窟東南有小阼東北有峯尾四廵
檢司又東北有塗嶺又有沙格東南有小兜三廵檢司洪武二十年廢)安溪(府西西北有佛耳山南有
藍溪又東北有源口渡巡檢司後遷白華堡尋復)永春(府西北西北有雪山桃林溪出焉東逕南安縣
北合藍溪為䨇溪口又東逕南安縣南合於黃龍溪西有陳岩寨巡檢司洪武中廢)德化(府西北西北有
戴雲山西有太湖山南有丁溪又有滻溪合而北流入興化仙遊境又西北有高鎮巡檢司本東西團後徙治
更名東南有虎豹關)
漳州府(元漳州路屬福建道宣慰司)洪武元年為府領縣十東北距
布政司七百里龍溪(倚東有岐山西有天寳山北有華峯嶺一名龍頭嶺東南濱海
海中有丹霞等嶼又東北有九龍江亦名北溪其上源出長汀及沙縣流入縣界歷龍頭嶺下謂之峽中至縣
東出峽為柳營江又南有南溪流入焉又東南為鎮門港入於海有柳營江廵檢司又南有九龍嶺廵檢司)
漳浦(府南南有梁山又東南有良山與梁山相峙東北有大武山縣東南兩面皆濱海南有漳江亦曰雲
霄溪合李澳溪入於海又有石塍溪東北又有鎮海衛東有守禦六鼇千戸所澳東南有古雷又有後葛東有
井尾澳西南有盤陀嶺四廵檢司又東南有青山廵檢司後徙治月峙又西南有雲霄鎮俱洪武二十一年二
月内置)龍巖(府西東有龍巖山又有東寶山舊産銀鉛西有紫金山北有九侯山又南有龍川下流入
漳平界為九龍江上流東北有雁石廵檢司後移於皡林口)長泰(府東南有長泰溪下流入九龍江東
南有朝天嶺廵檢司後移於溪口)南靖(府西舊治在西南䨇溪之北嘉靖四十五年北徙大帽山麓萬
歷二十三年復還舊治北有歐寮山南有䨇溪入龍溪縣界為南溪北有永豐西北有和溪二廵檢司又有小
溪寒溪二廵檢司後廢)漳平(府西北成化六年以龍巖縣九龍鄉置析居仁等五里地益之東南有象
湖山南有百家畬洞踞龍巖安溪龍溪南靖漳平五縣之交又有九龍溪自龍巖縣流逕此下流入龍溪縣南
有歸化巡檢司後移於縣東之析溪口又東北有溪南廵檢司後廢)平和(府西南正德十四年六月以南
靖縣之河頭大洋陂置析漳浦縣地益之有三平山東有大峯頭山和溪所出分數流逹海又西有蘆溪
流合焉有蘆溪廵檢司後遷枋頭板改名漳江廵檢司)詔安(府南本南詔守禦千戸所弘治十八年置
嘉靖九年十二月改為縣南臨海海濱有川陵山海中有南澳口又東有東溪為和頭溪分流東南流入海又
南有守禦元鍾千戸所東有守禦銅山千戸所俱洪武二十一年二月置東有金石洪淡二廵檢司西南有分
水關漳潮分界巡檢司治焉)海澄(府東南嘉靖四十五年十二月以龍溪縣之靖海館置析漳浦縣地
益之東北濱海西有南溪自龍溪縣流入與柳營江合流入海東有海門廵檢司後遷於青浦社東北有濠門
廵檢司本治海滄洋後遷縣東北之嵩嶼東有島尾巡檢司又西北有石馬鎮)寧洋(府西北本龍巖縣之
東西洋廵檢司正統十一年置嘉靖四十五年十二月改置縣又析大田永安縣二地益之南有香寮山東南
有東洋溪流所滙也)
福寧州(元屬福州路)洪武二年八月降為縣屬福州府成化
九年三月升為州直隸布政司(北有龍首山東有松山山下有烽火門水寨正
統九年自海中三沙堡移此東北有大姥山東南濱海海中有嵛山臺山官澳山屏風嶼東有白水江西有長
溪源出壽寧縣界至縣西南古鎮門入海東有福寧衞南有守禦大金千戸所俱洪武二十一年置西北
有柘洋廵檢司又有蘆門廵檢司後移桐山堡又東北有大篔簹廵檢司後移秦嶼堡又東有清灣廵檢司後
徙牙裏堡南有高羅巡檢司後移閭峽堡又有延亭廵檢司後移下滸堡又東北有蔣洋又有小瀾西北有小
澳厙溪西南有藍田南有西白六廵檢司後廢)領縣二西南距布政司五百四
十五里寧德(州西南洪武二年屬福州府成化九年來屬北冇霍童山有龜嶼東南濱海中
有官扈山下有官井洋又東有瑞峯亦在海中西有穹窿溪西南有赤鑑湖北有外渺溪下流俱逹於海北有
東洋麻嶺廵檢司後徙涵村又徙縣東北之雲淡門又徙縣東之黃灣後還故治南有南靖關東有長崎鎮)
福安(州西北洪武二年屬福州府成化九年來屬西南有城山海在南西北有長溪東南入福寧州境西
北有白石巡檢司後徙於縣東南之黃崎鎮)
廣東禹貢揚州之域及揚州徼外元置廣東道宣慰使
司(治廣州路)屬江西行中書省又置海北海南道宣慰使司
(治雷州路)屬湖廣行中書省洪武二年三月以海北海南道
屬廣西行中書省四月改廣東道為廣東等處行中書
省六月以海北海南道所領并屬焉四年十一月置廣
東都衞(與行中書省同治)八年十月改都衞為廣東都指揮使
司九年六月改行中書省為承宣布政使司領府十直
隸州一屬州七縣七十五(為里四千二十八)北至五嶺(與江西界)東
至潮州(與福建界)西至欽州(與廣西界)南至瓊海距南京四千三
百里京師七千八百三十五里洪武二十六年編戸六
十七萬五千五百九十九口三百萬七千九百三十二
弘治四年戸四十六萬七千三百九十口一百八十一
萬七千八百三十四萬歷六年戸五十三萬七百一十
二口五百四萬六百五十五
廣州府(元廣州路属廣東道宣慰司)洪武元年為府領州一縣十五
南海(倚西北有石門山雙女山南濱海又南有三江口三江者一曰西江上流合黔鬱桂三水自廣
西梧州府流入一曰北江即湞水一曰東江即龍川水俱與西江會經番禺縣南入於南海西北有三江巡檢
司本治側水村後遷村堡又有金利西南有神安又有黃鼎又有江浦四巡檢司又南有五斗口巡檢司後遷
磨刀口又遷佛山鎮)番禺(倚在城有番禺二山縣是以名東有鹿步南有沙灣北有暴德東南有茭塘又
有獅嶺五巡檢司)順德(府西南景泰三年以南海縣大良堡置析新會縣地益之西北有西江南有馬
寧北有紫泥二巡檢司西有江村巡檢司後遷縣西北查浦北有寧都巡檢司後遷都粘堡又東南有馬岡巡
檢司後廢)東筦(府東南南濱海海中有三洲有南頭屯門雞栖佛堂門十字門冷水角老萬山零汀洋等
澳北有東江西有中堂西南有白沙又有缺口鎮三廵檢司東北有京山廵檢司本治茶□後遷京口村更名
又西南有虎頭山關洪武二十七年置)新安(府東南本東筦守禦千戸所洪武十四年八月置萬歷元
年改為縣南濱海有大鵬守禦千戸所亦洪武十四年八月置東南有官富西北有福永二廵檢司)三水
(府北嘉靖五年五月以南海縣之龍鳳岡置析高安縣地益之西江在南北江在西又西南有三江北有胥江
東有西南鎮三廵檢司又南有横石廵檢司)增城(府東東有增江南有東江西南有烏石西北有茅田
二廵檢司)龍門(府東弘治六年以增城縣七星岡置析博羅縣地益之南有龍門水亦曰九淋水流入東
江東有上龍門廵檢司)香山(府南南濱海東有零丁洋北有黃圃廵檢司江北有大攬廵檢司本名香
山後更名)新會(府西南南濱海中有崖山東北有西江西南有恩平江一名峴岡水東南有潮連西有牛
肚灣二廵檢司又西北有樂逕廵檢司後遷縣北之石螺岡又東北有大瓦廵檢司本治中樂都後遷鸞臺村
又南有沙村巡檢司本治大神岡後遷仙洞村又遷長沙村後復故治)新寧(府西南弘治十二年以新
會縣德行都之上坑蓢置析文章等五都地益之南濱海北有恩平江一名長沙河又南有廣海衛洪武二十
七年九月置西有望高巡檢司西南有城岡廵檢司後廢)從化(府東北弘治二年以番禺縣横潭村置析
增城縣地益之九年遷於流溪馬場曲東北有流溪巡檢司本治縣北石潭村後遷神岡村)清遠(府北
東有中宿峽西有大羅山又湞水在縣東北東南有潖水來合焉謂之潖江口有潖江廵檢司又西南有迴岐
西北有濱江二巡檢司東北有横石磯廵檢司後廢)連州(元桂陽州直隸廣東道)洪武二
年三月省入連州四月連州廢地屬連山三年九月連
山廢地屬陽山十四年置連州於此屬府(東北有桂水西有湟水亦
曰洭水自湖廣寧遠縣流入東南合湞水西北有朱岡巡檢司後有西岸廵檢司治仁内鄉後徙陽山縣境)
東南距府五百六十里領縣二陽山(州東南元屬桂陽州洪武二年
三月桂陽州廢屬連州四月連州廢屬韶州府四十年四月改為連州徙州於桂陽州舊治復置縣屬焉南有陽谿即洭水西北有星子廵檢司東有西岸廵檢司自連州移此治青蓮水口又北有湟谿陽山二關)連
山(州西元連州治此直隷廣東道洪武二年四月州廢屬韶州府三年九月省入陽山十三年十一月復置
十四年四月屬州舊治在縣西北鍾山永樂元年徙縣西程山下天順六年又徙小坪南有黃連山北有高良
水又名大獲水東至州界入湟水西有宜善廵檢司即程山下舊縣治)
肇慶府(元肇慶路屬廣東道)洪武元年為府領州一縣十一南距
布政司二百三十里高要(倚北有石室山南有銅鼓山東有高峽山爛柯山城
南有西江又南有新江東南有蒼梧水俱流入焉東南有古耶廵檢司治龍池都之馮村後遷縣東之横槎下
都東有禄步廵檢司初在下村後遷上村水口東有横槎廵檢司初治上半都後遷水口尋廢)高明(府東
南本高要縣高明鎮廵檢司成化十一年十二月改為縣析清泰等都益之南有倉步水一名滄江下流入於
西江東北有太平廵檢司治太平都後遷縣東都含海口又遷縣西南山臺寺又遷縣東清溪申石竒海濱)
四會(府北南有北江東有南津廵檢司治黃岡村尋遷縣東南南津水口)新興(府南元新州治直隸
廣東道洪武二年四月州廢來屬東有新江西南有立將廵檢司又南有禄緣廵檢司後廢)開平(府南
本恩平縣之開平屯明末改為縣析新興新會二縣地益之南有恩平江源出舊恩平縣西北平城山東流合
烏石水下流入廣州新會縣界東南有沙岡巡檢司本治沙岡村後遷平康都之長沙村又南有松栢北有四
合二巡檢司)陽春(府南元属南恩州洪武元年属新州二年四月新州廢属府西有漢陽江北有古良
巡檢司尋廢後復置於縣西又遷南鄉都小水口又北有思良巡檢司後廢)陽江(府南元南恩州治此
直隸廣東道洪武元年南恩州廢改属新州二年四月新州廢属府南濱海中有海陵山山西北為鶴州山海
陵廵檢司在焉西有漢陽江源出古銅陵縣北雲浮山下南流過陽春縣會諸水經南恩舊城直通北津港門
入於海東南有海朗守禦千戸所西南有雙魚守禦千戸所俱洪武二十七年置又東北有蓮塘堡西有太平
堡俱嘉靖間築)恩平(府南本陽江縣之恩平廵檢司初治縣東北之恩平故縣復遷恩平堡成化十四年
六月改堡為縣析新興新會二縣地益之而遷巡檢司於縣東南之城村仍故名後又遷白蒙屯縣南有恩平
江)廣寧(府西北嘉靖三十八年十月以四會縣地置初治縣東南潭□山下後遷大□村福星山下即
今治也北有綏江又有龍口屯田千戸所亦嘉靖三十八年置西北有金溪巡檢司南有扶溪巡檢司初治東
鄉水口後遷扶溪口又遷官埠)德慶州(元德慶路屬廣東道)洪武元年為府九
年四月降為州以府治端溪縣省入來屬(西有小湘峽西江經其中
端溪自東北流入焉東有悦城鄉巡檢司治悦城故縣後遷靈溪水口)東距府二百十里
領縣二封川(州西元封州治此直隸廣東道洪武二年三月州廢改属南有西江西有賀江
西北有東安江俱流入焉北有文德巡檢司初治縣西北大州口後遷縣西賀江口後又遷於此)開建
(州西北元屬封州洪武二年三月改属西有開江一名封溪即賀江之下流北有古今巡檢司治古令村後遷
縣東北之褥村)
韶州府(元韶州路属廣東道宣慰司)洪武元年為府領縣六西距布
政司八百里曲江(倚永樂二十二年建淮王府正統元年遷於江西饒州府南有蓮花
山東北有韶石山西有桂山湏水在東東南有曹溪水西有武水俱流入焉抱城回曲故謂之曲江下流即始
興江東北有平圃南有濛&KR2712;二巡檢司)樂昌(府西北南有昌山東北有靈君山西有三瀧水即武水北
有九峰西北有黃圃又有羅家灣三巡檢司東有高勝巡檢司後廢)英德(府西南元英德州直隸廣東道
洪武二年三月降為縣來属南有臯石山一名湞陽峽又湞水在縣東一名溱水洭水在縣西一名洸水至縣
西南合流謂之洸口有洸口巡檢司又南有瀧頭水與湞水合又東有象岡北有清溪西有舍洸三巡檢司又
南有南崖巡檢司廢)仁化(府東北治水西村後遷城口村西北有吳竹嶺吳溪水出焉下流為潼溪入湞
東北有扶溪巡檢司又北有恩村巡檢司)乳源(府西本治虞塘洪武元年遷於洲頭津西有臘嶺五嶺之
一西北有武水自湖廣宜章縣流入有武陽巡檢司)翁源(府東南元属英德州洪武二年三月改属故城
在西北今治本長安鄉也洪武初遷於此北有寶山東有靈池山滃溪出焉即瀧頭水東有桂了山巡檢司初
治茶園舖後遷南浦)
南雄府(元南雄路属廣東道)洪武元年為府領縣二西距布政司
千九十里保昌(倚大庾嶺在北亦曰梅嶺上有梅關湞水所出西北有凌江水流合焉南
至番禺入海謂之北江又縣東有小庾嶺西北有百順東南有平田二巡檢司又東北有紅梅巡檢司舊治梅
關下後遷於此)始興(府西西有始興江即湞水南有清化徑巡檢司又東北有黃塘巡檢司本治瓔珞舖
後遷黃塘江口又遷黃田舖)
惠州府(元惠州路属廣東道宣慰司)洪武元年為府領州一縣十西
北距布政司三百六十里歸善(倚南濱海西江在西南東有東江自江西
安遠縣流入府境亦曰龍川江西南至番禺縣會西江入海東南有平海守禦千戸所洪武二十七年九月置
又有内外管理又有碧甲二巡檢司)博羅(府西北西北有羅浮山南有東江西有石灣又西北有善政里
二巡檢司)長寧(府西隆慶三年正月以歸善縣鴻雁洲置析韶州府英德翁源二縣地益之萬歷元年徙
治君子峯下南有新豐江下流入龍江西有&KR0008;坪巡檢司又北有黃峒巡檢司後廢)永安(府東北隆慶三
年正月以歸善縣安民鎮置析長樂縣也益之西有東江西南有寬仁里巡檢司治苦竹派後遷桃子園又有
馴雉里巡檢司治鳳凰岡後遷縣東烏石屯尋俱還故治)海豐(府東北有五坡嶺南濱海一名長沙海又
東南有碣石衛東有甲子門守禦千戸所俱洪武二十七年十月置南有捷勝守禦千戸所洪武二十八年二
月置初名捷徑三月更名有甲子門巡檢司又西有鵝埠嶺巡檢司又西南有長沙港巡檢司後遷謝道)龍
川(府東北元循州治此直隸廣東道洪武二年四月州廢來属東有霍山南有龍江即東江上流自江西安
遠縣流入東有通衢巡檢司後遷老龍埠尋還故治東北有十一都巡檢司)長樂(府東北元属循州洪
武四年四月來属舊治在紫金山北洪武初徙於今治東南有興寕江南有十二都巡檢司又西有清溪巡檢
司後廢)興寧(府東北元属循州洪武二年四月來属南有興寕江東入潮州府程鄉縣界東南有水口
巡檢司治水口隘復廢復置於下岸尋遷於上岸水東又北有十三都巡檢司後遷白水砦尋復故)連
平州(本連平縣)崇禎六年以和平縣惠化都置析長寧河源
二縣及韶州府翁源縣地益之尋升為州(西有銀梅水源出楊梅坪
即湞水上源南有長吉里東南有忠信里有二巡檢司)東北距府百八十里領縣
二河源(州北舊属府崇禎六年改属州故城在西南洪武二年徙於壽春市萬歷十年遷於今治
南有槎江即龍川江下流為東江又北有新豐江入焉又東北有藍口巡檢司)和平(州少北正德十三年
八月以龍川縣之和平司置析河源縣地益之属府崇禎六年改属州北有九連山西北有浰頭山三浰水出
焉亦名和平水有浰頭巡檢司)
潮州府(元潮州路屬廣東道宣慰司)洪武二年為府領縣十一西距
布政司千一百九十里海陽(倚南濱海有急水門東有鱷溪一名惡溪亦名
韓江又名意溪東入於海西北有潘田巡檢司又有楓洋巡檢司尋遷縣南園頭村)潮陽(府南東南濱海
西南有練江南有海門守禦千戸所洪武二十七年置東有招寕西北有門闢北有桑田三巡檢司又有吉安
巡檢司治&KR1673;水都南山下後遷貴嶼村)揭陽(府西西北有揭嶺南有古溪東南濱海西有南寨巡檢司
本名湖口治湖口村後遷棉湖寨更名東有北寨巡檢司本治縣西北岡頭山後遷縣東北烏石山南尋還舊
治後又遷縣東桃山舖前)程鄉(府西北元梅州治此直隸廣東道洪武二年四月州廢來属南有梅溪即
興寕江之下流一名惡溪西北有程江合焉西有太平鄉巡檢司治梅塘堡復遷縣西北石鎮村旁東南有豐
順鄉巡檢司本在縣西北平遠縣界後遷松口市)饒平(府東北成化十二年十月以海陽縣三饒地置
治下饒東南濱海海中有南澳山有大成守禦千戸所洪武二十七年置南有黃岡西有鳳凰山二巡檢司又
東南有柘林寨)惠來(府西南嘉靖三年十月以潮陽縣惠來都置析惠州府海豐縣地益之南濱海西有
三河以大河小河清遠河三水交會而名即韓江之上源東南有靖海守禦千戸所洪武二十七年置南有神
泉巡檢司本名北山治縣西北山村後遷神泉村更名)鎮平(府北本平遠縣石窟巡檢司崇禎六年改
為縣析程鄉縣地益之西有石窟溪下流入於程江東有藍坊巡檢司自石窟司遷治更名)大埔(府東
嘉靖五年以饒平縣大埔村置析□洲清遠二都地益之南有神泉河即福建汀州府之鄞江又西有惡溪東
北冇虎頭沙西有三河鎮二巡檢司又南有大産巡檢司後遷黃沙西南有烏槎巡檢司後遷高陂)平遠
(府西北嘉靖四十一年五月以程鄉縣豪居都之林子營置析福建之武平上杭江西之安遠惠州府之興寕
四縣地益之属江西贑州府四十二年正月還三縣割地止以興寕程鄉地置縣來属)普寧(府西南嘉
靖四十二年正月以潮陽縣&KR1673;水都置析洋烏黃坑二都地益之寄治貴山都之貴嶼萬歷十年移治黃坑以
洋烏&KR1673;水二都還潮陽西有冬瓜山冬瓜水出焉下流為揭陽縣之古溪與南北二溪合下流至澄海縣入於
海西南有雲落徑巡檢司)澄海(府東南本海陽縣之闢望巡檢司嘉靖四十二年正月改為縣析揭陽饒
平二縣地益之而徙闢望巡檢司於縣北之南洋府仍故名南濱海亦曰鳴洋海西南有蓬州守禦千戸所洪
武二十六年四月置又有駝浦巡檢司)
高州府(元高州路属海北海南道治電白)洪武元年為府七年十一月
降為州九年四月復為府後徙治茂名領州一縣五東
南距布政司一千里茂名(倚洪武七年十一月省十四年五月復置南濱海城
西有竇江源出信宜縣東北流鑑江入焉西南流入化州界南有赤水巡檢司東南有平山巡檢司治紅花堡
後遷縣東北之電白故縣又西南有博茂巡檢司後廢)電白(府東舊治在西北今治本神電衛洪武二
十七年十月置成化三年九月遷於此東濱海西北有立石巡檢司後廢)信宜(府北南有竇江東北有中
道巡檢司治在懷德鄉黃僚寨之左廢後復置於羅馬村尋又遷於三橋)化州(元化州路属海北海
南道)洪武元年為府七年十一月降為州以州治石龍縣
省入九年四月又降為縣來屬十四年五月復為州(北有
石城山又有來安山東北有茂名水竇江之下流又有陵水羅水俱自廣西北流縣流入與茂名水合至吳川
縣為吳川水南入於海北有梁家沙巡檢司)東南距府九十里領縣二吳
川(州南元属化州路洪武九年四月属高州府十四年五月改属州南濱海中有碙洲有碙洲巡檢司在洲
南濱海後遷洲上東南有寕川守禦千戸所洪武二十七年四月置又北有寕村巡檢司治川&KR1905;後遷縣西北
之地聚村又遷於芷□口)石城(州西元属化州路洪武九年四月属高州府十四年五月改属州南濱海
西有零緣巡檢司)
雷州府(元雷州路属海北海南道宣慰司)洪武元年為府領縣三東距
布政司千四百五十里海康(倚東濱海南有擎雷水自擎雷山南流東入於
海西有海康守禦千戸所洪武二十七年十月置西南有清道東南有黑石二巡檢司)遂溪(府北東西
濱海西南有樂民守禦千戸所洪武二十七年十月置西北有湛川巡檢司治故湛川縣後遷縣東南故鐵把
縣又西南有□洲巡檢司治海島中𫝊里村後遷蠶村)徐聞(府南東西南三面濱海西有海安守禦千
戸所東有錦囊守禦千戸所俱洪武二十七年十月置西南有東場東有寕海二巡檢司又西北有遇賢巡檢
司廢)
廉州府(元廉州路属海北海南道宣慰司)洪武元年為府七年十一月
降為州九年四月屬雷州府十四年五月復為府領州
一縣二東距布政司千二百十里合浦(倚洪武七年十一月省十
四年五月復置東有大廉山州以此名東南濱海亦曰珠母海以海中有珠池又城北有廉江一名曰合浦江
自廣西容縣流入逕州江口分為五西南注於海又北有石康縣成化八年省東有永安守禦千戸所洪武二
十七年置東南有珠場東北有永平二巡檢司又北有高仰巡檢司治馬欄墟後遷於縣西南)欽州
(元欽州路属海北海南道)洪武二年為府七年十一月降為州以州
治安遠縣省入九年四月降為縣來屬十四年五月復
為州(西南濱海中有烏雷山入安南之要道也又有分茅嶺亦與安南分界龍門江在城東又東有欽江
俱入於海南有淞海西南有長墩西北有管界三巡檢司又西有如昔又有佛淘二巡檢司與交趾接界宣德
二年入於安南嘉靖二十一年復又西南有千金鎮)東距府百四十里領縣一
靈山(州北元属欽州洪武九年四月属廉州十四年五月仍属欽州北有洪牙山洪牙江出焉經縣東與
羅陽山水合為南岸江南流為欽江又南有林墟西有西鄉二巡檢司)
瓊州府(元乾寕軍民安撫司元統二年十月改為乾寕安撫司属海北海南道宣慰司)洪武元
年十月改為瓊州府二年降為州三年仍升為府領州
三縣十東北距布政司千七百五十里瓊山(倚南有瓊山北
濱海有神應港亦曰海口渡有海口守禦千戸所洪武二十年十月置又西南有水蕉村萬歷二十八年置水
會守禦千戶所於此南有石山又有清瀾巡檢司廢)澄邁(府西北濱海南有黎母江東有澄江西北有澄
邁巡檢司治石&KR0008;都南有兔穎巡檢司治曾家東都後遷南黎都廢西南有銅鼓巡檢司治新安都後遷西黎
都廢又有那拖巡檢司治那拖市後遷縣西森山市廢)臨高(府西北濱海南有黎母江南有田牌巡檢
司後遷墳横岡又東有定南北有博舖二巡檢司廢)定安(府南元至元二十九年六月置天歷二年十月
升為南建州洪武元年十月復為縣南有五指山亦曰黎母山黎人環居山下外為熟黎内為生黎北有建江
繞郡境西北流入南渡江東有潭覽屯田千戸所元置洪武中因之永樂四年廢西有青寕巡檢司又東有寕
村巡檢司治潭覽村後遷縣東南南資都仍故名)文昌(府東西北有七星山南有紫貝山東北濱海東
南有文昌江入於海又東北有清瀾守禦千戸所洪武二十七年八月置萬歷九年遷縣東南南&KR0008;都陳家村
西北有舖前巡檢司東北有青藍頭巡檢司後遷縣東抱凌港)會同(府東南元至元二十九年六月置東
濱海西有黎盆溪東有調囂巡檢司治端趙都尋遷縣東南南滄村)樂會(府東南西有白石山東濱海西
北有萬泉河有黎盆水流入焉)儋州(元南寕軍属海北海南道宣慰司)洪武元年十
月改為儋州屬府正統四年六月以州治宜倫縣省入
(西北有龍門嶺西濱海北有倫江西南有鎮南又有安海二巡檢司又東有歸姜巡檢司廢)東北距
府三百七十里領縣一昌化(州南舊城在東南今城本昌化守禦千戸所洪
武二十五年置正統六年五月徙縣治焉西濱海南有昌江)萬州(元萬安軍属海北海南道)洪
武元年十月改為萬州屬府正統四年六月以州治萬
安縣省入(北有六連山龍滚河出焉東南海中有獨洲山東有蓮塘巡檢司後廢)西北距
府四百七十里領縣一陵水(州南東北有舊縣城今治本南山守禦千戸所
洪武二十七年置正統間遷縣於此西有小五指山東濱海海中有雙女嶼東北有牛嶺巡檢司)崖
州(元吉陽軍属海北海南道宣慰司)洪武元年十月改為崖州屬府正
統四年六月以州治寧遠縣省入(南有南山北有大河自五指山分流南入
海東有滕橋西有抱歲又西北有通遠三巡檢司)北距府千四百一十里領縣
一感恩(州西北舊属儋州正統五年來属西濱海南有通湘江源自黎母山西南入扵海東南有
延德巡檢司)
羅定州(元瀧水縣属德慶路)洪武元年屬德慶州萬歷五年五月
升為羅定州(西南有瀧水源出猺境又有瀧水新寕從化三千戸所俱萬歷七年置又有函江守
禦千戶所萬歷五年五月置於西寕縣境十六年遷於州界之㒼溝驛南有開陽鄉西北有晉康鄉二巡檢司
又東有建水巡檢司治建水鄉後遷縣東南古模村又遷高要縣白坭村尋復還白模)領縣二東
距布政司五百三十里東安(州東萬歷五年十一月以瀧水縣東山黃姜峒
置析德慶州及高要新興二縣地益之北有西江西有瀧水流入焉東北有南鄉守禦千戸所西南有富霖守
禦千戸所俱萬歷五年五月置東南有羅苛巡檢司)西寧(州西萬歷五年十一月以瀧水縣西山大峒置
析德慶州及封川縣地益之東北有西江與德慶州分界東南有瀧水西南有封門守禦千戸所萬歷五年五
月置北有都城鄉巡檢司又西南有懷鄉巡檢司後廢)
廣西禹貢荆州之域及荆揚二州之徼外元置廣西兩
江道宣慰使司(治静江路)屬湖廣行中書省至正末改宣慰
使司為廣西等處行中書省洪武二年三月因之六年
四月置廣西都衛(與行中書省同治)八年十月改都衛為都指
揮使司九年六月改行中書省為承宣布政使司領府
十一州四十有八縣五十長官司四(為里一千一百八十三)北至
懷遠(與湖廣貴州界)東至梧州(與廣東界)西至太平(與貴州雲南界)南至博
白(與廣東界)距南京四千二百九十五里京師七千四百六
十二里洪武二十六年編戸二十一萬一千二百六十
三口一百四十八萬二千六百七十一弘治四年戸四
十五萬九千六百四十口一百六十七萬六千二百七
十四萬歷六年戸二十一萬八千七百一十二口一百
一十八萬六千一百七十九
桂林府(元静江路)洪武元年為府五年六月改為桂林府領
州二縣七臨桂(倚洪武三年七月建靖江王府於獨秀峯前東有桂山東北有克山又有
桂江亦曰灕江南有陽江來合焉至蒼梧縣合於左右江東有蘆田市西有兩江口二巡檢司南有湘山渡巡
檢司後廢)興安(府北南有海陽山湘水出其北流入湖廣永州府界灕水出其南南入梧州府界北有越
城嶺亦曰始安嶠五嶺之最西嶺下有始安水流入灕水西南有融江六峒西有鹽砂寨北有唐家舖三巡檢
司又西南有岩關)靈川(府北北有百丈山東北有融江源出融山二洞中一名銀江流經縣境又南入
靈川縣界合於灕江南有白石潭東北有千秋峽二巡檢司)陽朔(府南北有陽朔山東有灕江東南有
伏荔市南有都樂墟二巡檢司西有白竹寨巡檢司廢)全州(元全州路属湖廣道)洪武元
年為府九年四月降為州省州治清湘縣入焉屬湖廣
永州府二十七年八月來屬(西有湘山南有湘水又北有洮水流合焉又西有西
延西南有建安東北有柳浦三巡檢司又東北有平塘巡檢司廢)南距府二百五十里
領縣一灌陽(州南少東南有灌水經州界合於湘水西南有吉寕鄉崇順里巡檢司)
永寧州(元言縣)洪武十四年改為古田縣隆慶五年三月
升為永寧州(縣舊治在今州南三十里洪武初移於今州南八里成化十八年又移今治又有黃
源水下流入灕江南有桐木鎮又有常安鎮西南有富椽鎮三土巡檢司)東距府百五十里
領縣二永福(州東南舊属府隆慶五年三月改属州西南有太和山太和江環其下東入柳
州府為雒清江又西南有理定縣元属静江舊路正統五年九月省又有蘭麻鎮東北有銅鼓市二巡檢司廢)
義寧(州東北舊属府隆慶五年三月改属州北有丁嶺義江出焉下流分為二東流者為臨桂縣之相思
水入於灕江南流者為永福縣之白石水即太和江也西北有桑江口巡檢司)
平樂府(元大德五年十一月置)洪武元年因之領州一縣七北距
布政使百九十里平樂(倚東南有魯溪山西北有灕江又北有樂川水東經昭潭
流合焉又東有榕津寨巡檢司又有水滻營土巡檢司又東有龍平寨巡檢司昭平堡土巡檢司廢又東有團
山□東南有廣運堡足灘堡又南有甑灘堡俱弘治後置)恭城(府東北南有樂川水又東有勢江南有南
平江北有平川江西南有西水江俱流合焉東北有鎮峽寨東有勢江源二巡檢司又有白面寨西嶺寨二土
巡檢司)富川(府東少北元属賀州洪武十年五月改属潯州府後來属西南有鍾山縣舊治於此洪武
二十九年十一月移治靄石山下而置邊蓬寨巡檢司於舊治北有泰山接湖廣道州界東北有甿渚嶺即臨
賀嶺與湖廣江華縣分界又東有富江南合賀水西南有白霞寨西北有寨下市二巡檢司)賀(府東南元
賀州直隷廣西兩江道洪武初以州治臨賀縣省入属潯州府十年五月降為縣後來属東北有臨賀嶺亦曰
桂嶺下有桂嶺縣元末廢東有賀江至廣東封川縣合於西江南有信都鄉巡檢司北有沙田寨巡檢司後遷
縣西點燈寨尋廢又東北有大寕寨樊字寨白花洞三土巡檢司後廢)茘浦(府西少南舊属桂林府弘
治四年來属舊治在今縣西景泰七年移於後山即今治東有銅鼓嶺一名天燄山又茘江在南下流入灕江
東南有峯門寨巡檢司後遷中峝西北有南原寨巡檢司後遷縣東南下峝又遷縣東延濱江又西南有華蓋
城萬歷中築)修仁(府西少南舊属桂林府弘治四年來属舊治在今縣西馬浪坪景泰初遷今縣南霸
寨村成化十五年遷於五福嶺即今治東北有茘江有麗壁市土巡檢司西南有石墻堡萬歷間築)昭平
(府南少東萬歷四年四月析平樂富川二縣地置五年又析賀縣地益之東有五指山又有灕江又有思勤江
下流入於灕江東南有龍平縣元属府洪武十八年廢)永安州(元立山縣属府)洪武十
八年廢為立山鄉屬茘浦縣成化十三年二月置州曰
永安屬桂林府弘治三年九月改為長官司五年復為
州來屬(東有蒙山下有蒙水南有古眉寨土巡檢司北有羣峯寨土巡檢司後遷州西北杜莫寨又遷
州北貓兒堡東南有仙迴營萬歷中置)東北距府百二十里
梧州府(元梧州路)洪武元年為府領州一縣九北距布政司
五百八十里蒼梧(倚城西南有大江江即黔鬱二水合流於潯州府城東為潯江入府
界東經立山下又東經此與桂江合謂之三江口下流為廣東之西江東有長行西有安平北有東安西南有
羅粒四巡檢司)藤(府西元藤州直隸廣西兩江道洪武二年九月省州治鐔津縣入焉十月來属十年五月
降為縣北有藤江亦曰鐔江即潯江也東南有繡江西有幕僚江俱流入焉又西北有五屯守禦千戸所嘉靖
初置西有白石寨南有竇家寨東北有赤水鎮三巡檢司又東有溻州南有周村西南有驛面又南有□羅四
巡檢司廢)容(府西南元容州直隸廣西兩江道洪武二年十月來属十年五月降為縣省州治普寕縣入焉
西北有容山南有容江亦名繡江又東有波羅里大洞西南有粉壁寨二巡檢司)岑溪(府南少西元属
藤州洪武十年五月改属府東北有烏峡山西有繡江東南有上里平河村西南有南渡二巡檢司又東南有
連城鄉義平巡檢司廢)懷集(府東北元属賀州洪武初属平樂府十年五月來属西南有懷溪水東有
武城鄉西有慈樂寨西北有蘭峒寨三巡檢司)鬱林州(元直隸廣西兩江道)洪武二年
九月以州治南流縣省入十月來屬(南有南流江至廣東合浦縣入海有
横嶺文俊二巡檢司廢)東北距府三百三十里領縣四博白(州西
南西有雙角山綠珠江出其下流合縣南飲馬水下流入南流江南有周羅西南有沙河二巡檢司又有安定
春臺平山兆常四土巡檢司尋廢又東南有海門鎮舊為入安南之道)北流(州北元属容州洪武十年
五月來属東北有勾漏山東有銅石山産水銀硃砂又南有扶來山陵水出焉西南有峩石山羅水出焉俱流
入廣東化州界又北有綠藍山綠藍水出焉分為二東流者經城東登龍橋與廣東高州府流入之繡江合又
東經容縣為容江西流者入鬱林州為南流江南有雙威寨巡檢司西有都隴又有中山又有清灣三巡檢司
廢又西有天門關本名鬼門關洪武初改為桂門關宣德中更今名)陸川(州南少東元属容州洪武十年
五月來属舊為入安南之道東有龍化江下流合容江南有温水寨巡檢司)興業(州西少北南有鐵城
山北有翻車嶺龍母江出焉下流入南流江南有趙家寨西有長寕寨北有平安寨又有崇木寨四巡檢司後
俱廢)
潯州府(元潯州路)洪武元年為府領縣三東北距布政司九
百八十里桂平(倚南有白石山西北有大藤峡北有黔江一名北江亦曰右江南有鬱江
一名南江亦曰左江至城東滙為潯江東北有武靖州成化三年置萬歷末廢又東有大黃江口北有靖寕鄉
東北有大宣鄉又有思隆鄉又有木盤浦西南有常林鄉六巡檢司又南有羅秀土巡檢司又北有碧灘堡鎮
峡堡俱成化中置東有牛屎灣堡西有淹冲堡秀江堡俱嘉靖中置)平南(府東東南有龔江即潯江也東
有白馬江流入焉又有奉議衛洪武二十八年八月置於奉議州正統六年五月遷於此東北有大同西北有
泰川西南有武林三巡檢司又南有峝心東南有三堆東北有大峡西北有平嶺四土巡檢司)貴(府西元貴
州直隸廣西兩江道洪武二年十月降為縣來属南山在南又有東西北三山南有鬱江亦曰南江羣川悉流
入焉有向武軍民千戸所本向武守禦千戸所洪武十八年十月置於向武州三十年三月升軍民所正統六
年五月来遷縣北門外萬歷二十三年又遷縣西北謝村鎮東南有新安寨北有北山寨二巡檢司又南有橋
頭墟西有瓦塘渡又有五州寨又有東塋渡又有郭東里五巡檢司廢又東南有三江城萬歷中築)
柳州府(元柳州路)洪武元年為府領州二縣十東北距布政
司四百里馬平(倚元為府属洪武元年徙府治於此南有柳江亦曰潯水亦曰黔江上流
自貴州黎平府流入府境下流至桂平縣合於鬱江亦曰左江南有新興鎮都博鎮二巡檢司又有歸化鎮巡
檢司廢)洛容(府東北舊治曰龍岩天順中徙於朱峒正德時為猺獞所據嘉靖三年十一月復萬歷四
年正月遷於靈塘以朱峒舊治為平樂鎮留兵百名守之城南有洛清江至馬平縣入於柳江西南有江口鎮
又有運江二巡檢司東有平樂鎮巡檢司治石留江後遷縣東北中渡又西南有章洛鎮巡格司廢)柳城
(府西北舊治龍江南元為府治洪武元年遷治龍江東而府徙治馬平縣龍江自天河縣流入合於融江即柳
江上流東有東泉鎮巡檢司北有古&KR1963;鎮巡檢司初治融江東岸後遷馬頭馹又東北有古清鎮西有洛好鎮
又冇廖河鎮三巡檢司)羅城(府西北洪武二年十月以羅城鄉置属融州十年五月來属北有武陽江
下流合於融江北有武陽鎮又有莫離鎮又有通道鎮三巡檢司又舊有安湘鎮樂善鎮中峒鎮三巡檢司廢)
懷遠(府北元属融州洪武十年廢置三江鎮巡檢司十三年十一月復置縣來属治大融江潯江之滙萬
歷十九年移治丹陽鎮西北有九曲山山南為石門山兩山夾峙福禄江自貴州永從縣流逕其中至融縣為
融江至柳城縣為柳江又東北有潯江自湖廣靖州流合焉有潯江鎮巡檢司又西北有萬石鎮又有宜良鎮
丹陽鎮三巡檢司)融(府西北元融州直隸廣西兩江道洪武二年十月以州治融水縣省入來属十年五
月降為縣東南有靈岩山北有雲際山其西曰上石門以兩山夾峙融江中流也又東有寶積山産鐵東北有
思管鎮東南有清流鎮西南有鵝頭隘三巡檢司又北有長安鎮巡檢司本在融江東岸後遷西岸又有大約
鎮土巡檢司又有保江鎮理源鎮西峒鎮三巡檢司廢)來賓(府南元属象州洪武十年五月來属西南
有白牛洞北有白雲州南有大江亦曰都泥江西有界牌鎮巡檢司後遷縣南之南岡)象州(元直
隸廣西兩江道)洪武二年十月來屬以州治陽奉縣省入(西有象山
東有雷山南有象江即柳江東北有龍門寨巡檢司又有鵝頸鎮尖山鎮二巡檢司廢)西北距府
百十三里領縣一武宣(州南元曰武仙宣德六年更名舊治陰江宣德六年三月
徙於高立東南有大藤峽後名永通峽西有柳江又有都泥江亦謂之横水江來入焉下流為潯州府之右江
亦入於柳江西北有安永鎮西南有縣郭鎮二巡檢司又東有東鄉又有周冲又有閑得三巡檢司廢)
賓州(元直隸廣西兩江道)洪武二年九月以州治嶺方縣省入十
月來屬(東南有鎮龍山西南有燈臺山西有古漏山下有古漏關古漏水出焉入於賓水賓水在南即
都泥江也東有安城鎮巡檢司又東有梁村巡檢司後廢)北距府三百里領縣二
遷江(州北西有古黨山有峒東北有大江即都泥江東有遷江屯田千戶所洪武二十五年九月置東南
有清水鎮廵檢司又有羅日鎮李廣鎮二廵檢司廢又東有石零堡北有都歷堡俱正德中築)上林(州西
少北西有大明山澄江出焉亦名南江東合北江又東入遷江縣之大江西北有三里營南丹衛在焉衛舊在
南丹州洪武二十八年八月置二十九年正月升軍民指揮使司尋罷軍民止為衛永樂二年十二月徙上林
縣東正統六年五月徙賓州城與賓州千戸所同治萬歷八年徙於此西南有周安堡在八寨中舊為猺獞所
據嘉靖三年討平之萬歷七年改屬南丹衛西北有三畔鎮廵檢司又東北有琴水橋東南有思龍鎮又有三
門灘鎮三廵檢司)
慶遠府(元慶□路)洪武元年為府二年正月改慶遠南丹軍
民安撫司三年六月復曰慶遠府領州四縣五長官司
三東北距布政司五百七十里宜山(倚北冇龍江東流入融縣合於
融江西有河池守禦千戶所洪武二十八年十月置於河池縣永樂六年徙於此東有大曹鎮西有懷遠鎮又
有德勝鎮又有東江鎮四巡檢司)天河(府北少東舊縣在高寨洪武二年遷於蘭石正統七年又遷甘
場嘉靖十三年又遷福禄鎮萬歷十九年始移今治西南有龍江自貴州獨山州流入北有東樿鎮巡檢司又
有思農鎮歸仁鎮二土巡檢司)忻城(府南少東西有烏泥江即都泥江北冇三寨堡土巡檢司)河
池州(元河池縣)弘治十七年五月升為州(縣舊治在州北懷德故城天順六年
遷屏風山成化十三年還治懷德嘉靖四年又遷鳳儀山南西有智州山東有金城江下流合於都泥江江北
有金城鎮巡檢司又東有都銘鎮土堡鎮二巡檢司後廢)東距府二百五十里領縣
二思恩(州東北舊属府正德元年二月改屬州舊治在環江洲永樂末遷於清潭村宣德三年十
一月遷於白山寨成化八年遷於歐江山南有環江北有帶溪皆合流於龍江有安化鎮歸思鎮二巡檢司又
有普義鎮吉安鎮北蘭鎮三巡檢司廢)荔波(州西北洪武十七年九月析思恩縣地置属府正統十二
年改属南丹州成化十一年九月又属府正德元年來属州東南有勞村江源出貴州陳蒙爛土長官司流入
州界為金城江又東有窮来南有蒙石又有方村三土巡檢司後廢)南丹州洪武七年
七月置二十八年廢尋復置(西有孟英山舊産銀南有都泥江自貴州定番州流
入)東距府二百四十里東蘭州洪武十二年置(以西蘭山
省入又省安留忠文州入焉東南有隘洞江一名都泥江又名紅水河又名烏泥江)東北距府
四百二十里那地州(元地州)洪武元年改置(北有都泥江有布柳
水流合焉南有那州洪武元年省)東北距府二百四十里永順長官司(府西南)永定長官
司(府南二司皆弘治五年析宜山縣地置)永安長官司
(弘治九年九月析天河縣十八里地置)
南寧府(元南寧路)洪武元年為府領州七縣三東北距布政
司千二百里宣化(倚東有崑崙山上有崑崙關又有横山又有思玉山北有馬退山東
南有望仙坡與青羅二山相對城西南有大江即鬱江一曰夜郎脉水其上流有二一為南盤江經府城南曰
右江一為麗江經府城西南曰左江合流處謂之合江鎮下流為潯州府之左江東有合城寨西有那南寨又
有那龍寨又有遷隆寨南有八尺寨五巡檢司)隆安(府西北嘉靖十二年四月折宣化縣那久地置東有
火燄山城北有盤江亦曰右江西南有那樓寨西北有䭾演寨二廵檢司)横州(元直隸廣西兩江道)
洪武二年九月以州治寧浦縣省入屬潯州府十年五
月降為縣來屬十三年十一月復為州仍置寧浦縣為
州治縣尋廢(東有烏蠻山南有鬱江又東南有武流江源自廣東靈山縣流入境合焉東有古江
口西有南鄉二廵檢司又南有太平關成化四年置)西北距府二百四十里領縣
一永淳(州西元屬横州洪武十年五月省入横縣十三年十一月復置屬州西臨鬱江南有南里
鄉北有武羅鄉二廵檢司又東北有修德鄉廵檢司景泰間遷於縣西後廢)新寕州隆慶
六年二月以宣化縣定禄洞地置(北有三峯山城西有麗江一名定禄江又
名文字水東南有渠樂寨廵檢司)東距府二百里上思州(元屬思明路)洪
武初廢二十一年正月復置屬思明府弘治十八年來
屬(南有十萬山上思江出焉東流合西小江西即交阯所出之左江也又有明江亦出十萬山西流入思明
府界又西有遷隆峒土廵檢司)東南距府三百里歸德州(元屬田州路)洪
武二年屬田州府弘治十八年來屬(盤江在西南)東南距府
三百五十里果化州(元屬田州路)洪武二年屬田州府嘉
靖九年十二月來屬(南盤江在西)東南距府三百二十里
忠州(元屬思明路)洪武初廢二十一年正月復置屬思明府
萬歷三年九月來屬東北距府四百餘里下雷州(元下
雷峒)洪武初屬鎮安府嘉靖四十三年來屬萬歷十八年
升為州(南有邏水自鎮安府流入南寧府左江之别源也)東距府五百八十里
思恩軍民府(元思恩州屬田州路)洪武二年屬田州府後屬雲南
廣西府永樂二年八月直隸廣西布政司正統四年十
月升為府六年十一月升軍民府(舊治在府西北正統七年遷府東北之喬
利嘉靖七年七月又遷武緣縣止戈里之荒田馹因割止戈二里属之西北有都陽山東南有靖遠峯北有紅
水江又有䭾蒙江一名清水江流合焉又有大攬江出城東北大名山下流俱入於鬱江東有鳳化縣正德六
年七月置嘉靖八年十月廢東有古零西有定羅那馬下班北有興隆東北有北山安定西北有舊城都陽九
土巡檢司)領州二縣二東北距布政司千二百里奉議州
(元直隸廣兩兩江道)洪武五年省入來安府七年二月復置直隸
行省二十八年復廢尋復置直隸布政司嘉靖六年二
月來屬(東有舊城今治本砦林村也洪武初遷於此北濱南盤江有州門渡)距府百
十里上映州(元属鎮安路)洪武五年廢為洞萬歷三十二
年復置來屬東北距府四百七十里上林(府西南元属田州路)
洪武二年屬田州府嘉靖七年七月來屬(北有南盤江南有大羅溪
東流合焉即枯榕江之下流也)武緣(府南元属南寧路萬歷五年十月來属西有西江即大攬江也東南
有南流江合焉東有鏌鉚寨又有博澁寨西有高非寨西北有西舍寨四巡檢司又南有横山寨巡檢司廢)
太平府(元太平路至元二十九年間六月置)洪武二年七月為府領州十
七縣三東北距布政司二千五十里崇善(倚府治䭾盧村洪武
二年徙治麗江舊縣治在府西北嘉靖十九年遷入郭内北有青蓮山東有將軍山下有威震關一名伏渡關
南有府前江即麗江又西有邏水流入焉北有壺關正德三年置又東北有保障闌)陀陵(府東北東有淥
空山渌空江出焉亦名□甕江又南有麗江)羅陽(府東北南有麗江西有䭾排江源出永康縣下流入
於麗江以上三縣元俱属太平路)左州(東有舊治成化十三年遷於思崕村正德十五年遷於今
治本古攬村也西北有金山南有麗江)西南距府百里養利州(有舊州三一在
州北一在西北一在東北又西北有養水北有通利江至崇善縣注於麗江以上二州原属太平路)南距
府百五十里永康州(元永康縣属太平路)萬歷二十八年六月
升為州(北冇固城萬歷中遷於今沿西有□甕江下流亦合麗江焉西南冇思同州舊属府萬歷二十
八年六月省)西南距府二百里上石西州(元属思明路)洪武末
省永樂二年復置萬歷三十八年來屬(東有明江西北流入麗江)東
北距府三百三十里太平州(自此以下十一州元属太平□邏水在西下流
入麗江)東南距府八十里思城州(南有□水下流合於隴水)東南距
府五百里安平州(南有隴水下流合於邏水)東南距府百十里
萬承州(西南有綠降水亦名玉帶水)西南距府五十里全茗州(西有
通利江一名大利江)南距府百五十里鎮遠州(北有楊山南有岩磨水)西
南距府二百八十里茗盈州(南有觀音岩澗水出焉下流入於麗江)西
南距府六十里龍英州(南有通麗江有三源下流入於麗江)南距府二
百十里結安州(西有堰水下流入麗江)西南距府二百二十里
結倫州(南有咘畢水即堰水之上流)西南距府三百三十里都
結州(南有咘畢水)西南距府三百三十里上下凍州(元属龍州
萬戶府)洪武初來屬(西有八峯山太源水出焉又北有青蓮山南有拱天嶺)東距府
二百二十里思明州(元属思明路)洪武二年屬思明府萬
歷十六年三月來屬(東有逐象山東北有明江自思明府流入)東北距府二
百十里
思明府(元思明路)洪武二年七月為府直隸行省九年直隸
布政司(南有明江有永平寨巡檢司)領州三北距布政司二千二百
里下石西州(元属思明路)洪武二年屬府(舊治在東南萬歷間始遷今治)
西距府百四十里西平州(元属思明路)洪武三年省永樂
二年復置宣德元年與安南禄州(元属思明府)洪武三年
省二十一年正月復置尋没於交阯永樂三年收復宣
德元年與安南
鎮安府(元鎮安路)洪武二年為府(西有鎮安舊城洪武二年徙於廢凍州即今治也南
有䭾命江下流合鬱江又有邏水發源府北土山峽中下流至湖潤寨與歸順州之邏水合有湖潤寨巡檢司)
距布政司二千二百里
田州(元田州路)洪武二年七月為府嘉靖七年六月降為州
徙治八甲而置田寧府於府城八年十月府廢州復還
故治直隸布政司(東南有南盤江西有來安路元属廣西兩江道洪武二年七月為府領歸
仁州羅博州田州十七年復廢北有上隆州元属田州路洪武二年属府成化三年徙治潯州府東北更名武
靖州又有恩城州元属路洪武初属府弘治五年廢東有床甲拱甲婪鳳西有武隆累彩北有邑馬甲蒃甲東
北有下隆東南有砦桑西北有凌時西南有萬岡陽院又有大甲子甲又有縣甲怕河怕牙思郎思幼候周十
九土巡檢司)距布政司千六百里
歸順州(元属鎮安路)洪武初廢為洞弘治九年八月復置屬
鎮安府嘉靖初直隸布政司(東北有龍潭水南入交阯高平府界又南有邏水發
源西北鵝槽隘界)距布政司二千三百二十里
泗城州(元属田州路)洪武七年直隸行中書省九年直隸布
政司(舊州在西南洪武六年移於古勘洞西有南盤江自貴州慕役長官司流入下流為南寧府之右江
又北有紅水江東北有程縣洪武二十一年以泗城州之程□莊置属州尋属慶遠府宣德初還属州嘉靖元
年廢西南有□州元属田州路洪武七年十一月直隸布政司正統六年五月徙治泗城州古那甲嘉靖二年
廢又西有上林長官司永樂七年以州之上林洞置直隸布政司萬歷中省入州崇禎六年分司西地入雲南
廣南府有羅博關巡檢司)北距布政司一千八百一十五里
向武州(元属田川路)洪武二年七月屬田州府二十八年廢
建文二年復置直隸布政司(舊州在東萬歷四十五年遷於乃甲南有枯榕江下
流入於右江北有富勞縣元屬田州路洪武二年属田州府尋為夷獠所據建文四年復置後廢東有武陵縣
元亦属田川路洪武二年属田州府永樂初省入富勞縣)距布政司二千四百里
都康州(元屬田州路)洪武二年屬田州府後為夷獠所據建
文元年復置直隸布政司(西有邑爐江下流合於通利江)距布政司
二千五百四十里
龍州(元龍州萬戸府)洪武二年七月仍為州屬太平府九年六
月直隸布政司(南有龍江自交阯廣源州流入即麗江也有明江流入焉下流為南寧府之左
江)距布政司二千三百里
江州(元属西明路)洪武二十年直隸布政司(東有歸安水西有緣眉水下流
俱合於麗江)領縣一距布政司二千一百十里羅白(州東
北洪武三年置属思明府後來属南有隴冬水下流入於麗江)
思陵州(元属思明路)洪武三年省入思明府二十一年正月
復置直隸布政司(南有角硬山角硬水出焉又有淰削水合之下流入思明府界)距
布政司二千一百二十里
憑祥州本憑祥縣永樂二年五月以思明府之憑祥鎮
置屬思明府成化十八年升為州直隸布政司(西北有麗江自
交阯廣源州流入又南有鎮南關一名太南關即界首關也)距布政司二千四十
里
安隆長官司(元致和元年三月置安隆州属雲南行省後廢為寨属泗城州)洪武三十
五年十二月置安隆長官司仍屬泗城州後直隸布政
司(西有壩建山渾水河經其下即紅水江也東入泗城州界又西南有同舍河)距布政司
(缺)里
明史卷四十五
