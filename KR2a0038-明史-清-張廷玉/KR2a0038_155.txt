欽定四庫全書
明史卷一百三十五考證
陳遇傳子恭舉人累官工部尚書(臣)章宗瀛按七卿
表工部尚書無陳恭名攷雷禮列卿記恭以大理寺
丞督易州山厰累加工部尚書蓋工部不過虚銜未
嘗實理部事故表不載謹識
秦從龍傳尋病卒年七十太祖驚悼明年督軍至鎮江
親臨哭之(臣)章宗瀛按明太祖本紀元至正二十
六年正月自將攻江隂旋即還未嘗有二十五年督
師鎮江之事舊本時方二字當作明年謹据本紀改
葉兊傳時太祖已定寧越規取張士誠方國珍而察罕
兵勢甚盛遣使至金陵招太祖(臣)章宗瀛按本紀
明太祖以元至正二十一年通使察罕次年六月察
罕始報書留使者不遣至十二月其子庫庫特穆爾
始以書歸使者未嘗有遣使相招事𫝊因元順帝是
年曾遣尚書張昶航海来招遂誤移於察罕耳謹附
考
范常𫝊洪武元年擢翰林直學士兼太常司(臣)章宗
瀛按官志明太祖吴元年置太常司洪武三十年改
司為寺建文中乃有太常卿少卿之名𫝊稱洪武元
年則卿當作司舊本誤卿謹據改
潘庭望𫝊婺州下改為寧越府以庭堅同知府事(臣)
章宗瀛按明太祖初定婺州改為寧越府後乃改金
華庭堅知府事在初定時當稱寧越為是舊本作金
華誤謹改
潘黼傳父子皆以卿校顯時以為榮(臣)章宗瀛按潘
黼初授太平府學教授改金壇簿尋擢起居注徙中
書左司郎中吴元年除江西湖東道按察使此云父
子皆以鄉校顯而不書黼之為教授記載未詳謹附
考
明史卷一百三十五考證
