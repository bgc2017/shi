欽定四庫全書
明史卷二百十考證
謝瑜傳嵩憾其未有以中也(臣)嚴福按薛應旂方山
集及本傳嵩深憾王曄時薛應旂為南考功郎中主
京察嵩令尚寳丞禇傑貽書應旂令黜王曄應旂反
黜禇傑嵩愈愠甚尋假他事奪其官謹附考
趙錦傳遷南京右都御史(臣)嚴福按明實錄錦召拜
都御史時甚負物望御史李植江東之諸人推轂甚
力而植等方力攻諸大臣申時行許國枝楊巍輩皆
杜門求去朝端譁然錦疏言言官劾大臣當權其生
平人品事業不宜槩詆毁乞慰諭大臣責御史言過
以存國體帝遂下詔戒諭諸大臣獲安謹附考
鄒應龍傳乃自安(臣)嚴福按明實錄世藩誅後應龍
累進大理少卿太常卿大理卿謹附考
林潤傳劾副都御史鄢懋卿五罪(臣)嚴福按喜隆奏
議載潤所劾懋卿五罪一為要索屬吏饋遺二為濫
受民訟勒富人賄三為置酒高會日費千金四為虐
殺不辜怨咨載路五為苛歛淮商幾至激變
明史卷二百十考證
