欽定四庫全書
明史卷二百八考證
張芹傳給事中竇明言事下獄(臣)章宗瀛按竇明言
事下獄史未詳所言何事他書亦無可考謹識
汪應軫傳遂出為泗州知州(臣)章宗瀛按應軫去泗
之日行李蕭然父老送者皆泣下建祠立碑紀其去
後思詳諸大綬所撰墓志謹識
汪應軫傳在科歲餘所上凡三十餘疏(臣)章宗瀛按
三十餘疏史僅舉其一二疏餘未臚列他書亦無可
據考諸大綬所撰墓誌亦僅言申王守仁之謗留林
俊諫垣之任遵典禮崇正統諸疏而已謹識
蕭鳴鳳傳(高公韶附)嘗劾總兵官郭勛罪(臣)章宗瀛
按郭勛被劾史未詳何事他書亦無可考謹識
齊之鸞傳又劾許泰及兵部尚書王憲(臣)章宗瀛按
泰憲被劾史未詳何事後文可憂者三可惜者四亦
未臚列他書皆無可考謹識闕疑
許相卿傳宦官張忠有罪論死(臣)章宗瀛按傳
内所載張銳張忠有罪及羅洪載守職逮繋李學曾
等言事奪俸俱未詳何事他書亦無可考謹識
章僑傳疏劾中官蕭敬芮景賢等(臣)章宗瀛按蕭敬
芮景賢被劾及後文張璁霍韜等被斥史未詳何事
他書亦無可考謹識闕疑
余珊傳致榆關妖賊效之而戕主事北邊庫吏仿之而
賊縣官(臣)章宗瀛按主事縣官史未詳其姓氏他
書亦無可考謹識闕疑
黎貫傳刷卷福建劾鎮守内官尚春侵官帑狀(臣)章
宗瀛按識大錄貫刷卷福建時兼有覈倉庫軍衛器
械之識故追尚春銀十三萬有竒種二十六萬石謹
識
黎貫傳帝意議已定貫率同官合疏爭之(臣)章宗瀛
按識大錄貫率同官合疏時鋐使人止之曰疏上必
得重禍且將命爾按粤西矣貫不聽疏上果震怒後
鋐迎合孚敬欲置諸死許讚力持之怒稍觧乃罷為
民謹附識
彭汝實傳吕柟鄒守益下獄汝實抗章救(臣)章宗瀛
按吕柟鄒守益下獄事詳二人本傳謹識
彭汝實傳二廖諸張尚然緩死李隆蘇晉竟得無他
(臣)章宗瀛按緩死及無他史俱未詳何事化書亦無
可考謹識闕疑
戚賢傳復劾勛及尚書張瓚樊繼祖等(臣)章宗瀛按
張瓚樊繼祖等被劾史未詳何事他書皆無可考謹
識闕疑
錢薇傳又疏劾大學士李時(臣)章宗瀛按蒋信所撰
錢薇墓表云是時臺諫畏李時諸人莫有言者薇上
疏論其傷大臣之體謹識
錢薇傳郭勛請復鎮守内官擅易置宿衛將校薇憤疏
其不法七事(臣)章宗瀛按七事史未詳載他書亦
無可考謹識
洪垣傳御史王之臣等坐調者四人世盛亦改他部垣
一疏而御史曹郎以下得罪者至二十四人(臣)章
宗瀛按四人及二十餘人史未詳其姓氏他書亦無
可考謹識
顔鯨傳已上漕政便宜六事(臣)章宗瀛按六事史未
詳載考識大錄及獻徵錄云省糧耗惜夫力支折銀
恤班軍任監兊查稽誤謹識
顔鯨傳劾典英抗旨矯敕僣擬滛虐十大罪(臣)章宗
瀛按十大罪史未詳載他書亦無可考謹識闕疑
明史卷二百八考證
