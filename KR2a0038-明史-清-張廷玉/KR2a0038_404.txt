欽定四庫全書
明史卷二百六十考證
楊鶴傳大吏惡聞賊(臣)嚴福按明通鑑紀事大吏為
巡撫陜西都御史胡廷宴謹附考
楊鶴傳延綏兵中道逃歸甘肅兵亦譁懼誅並合於賊
(臣)嚴福按毛竒齡集是時西撫耿如把以邊兵五
千勤王赴京兵部調守通又調守涿又調守昌平功
令兵到日不開糧至次日乃開而運兵以連調三日
不得糧餒且譁如把以譁得罪五千人哄然而歸與
羣盗合延安至慶陽城堡俱陷鶴不以聞謹附考
熊文燦傳太和山提督中官(臣)嚴福按明通鑑紀事
是時太和山提督中官係李維政謹附考
邵捷春傳思岱潛殺茂選(臣)嚴福按綏寇紀略言思岱譖茂選于捷春捷春召令計事而戮之與傳中所言潛殺茂選異謹附考
余應桂傳文燦再紏應桂(臣)嚴福按綏寇紀略文燦
再紏應桂曰南中人譁傳獻忠反如應桂等流言挑
搆奈國事何上乃下其書於刑部并按之文燦知上
將以安新附必重論應桂而又慮獻忠反覆此書可
以歸獄事成則已收其功不成則應桂開其釁于是
朝士皆冤應桂而謂文燦已甚謹附考
明史卷二百六十考證
附明史卷二百六十考證後
乾隆四十一年
賜諡諸臣
余應桂諡忠節
