欽定四庫全書
明史卷三百考證
張麒(臣)章宗瀛按張騏明實錄獻徵錄俱作麒后妃
列傳及外戚世表亦同原刻目錄謹作騏謹据改
陳公𫝊(臣)章宗瀛按明置錄洪武三年三月立揚王
墓碑詔内臣禮官往祭而修治之且實守塋戶四年
正月詔工部改建皇外祖考揚王廟於泗州盱眙縣
之墓所是立碑立廟乃兩年事𫝊載未晰謹附考
從大將張世傑扈駐南海舊本扈駐南海作扈從祥
興(臣)章宗瀛按宋濓原碑文云當宋之季名隸尺籍
伍符中從大將張世傑扈祥興帝駐南海考祥興即
宋末衛王昺也王昺僻處海隅固不得承大統但徒
稱祥興年號殊於史傳文體未協且節去駐南海三
字則下文溺死及達岸等語皆無根謹据原碑文另
節改
四年命禮部尚書陶凱即宿州塋次立廟帝自為文以
祭(臣)章宗瀛按明實錄洪武四年正月詔工部改
建皇外舅徐王廟於宿州之墓所及按獻徵錄洪武
四年六月詔禮部尚書陶凱譔徐王廟碑此傳未晰
謹附考
張麒傳洪武十六年以女為燕世子妃舊本十六訛
二十(臣)章宗瀛按燕世子即成祖太子仁宗也考仁
宗本紀於洪武二十八年冊為燕世子永樂二年冊
為皇太子此於洪武十六年即書燕世子者後人作
史之詞也又考張皇后列傳於洪武十六年封燕世
子妃永樂二年封皇太子妃此傳作洪武二十年以
女為燕世子妃誤謹據改
永樂九年追封彭城伯諡恭靖後進侯舊本永樂九
年作仁宗即位臣章宗瀛按獻徵錄麒於永樂辛夘
追封彭城伯甲辰進彭城侯考辛夘係永樂九年甲
辰乃永樂二十二年也又按外戚世表麒於永樂九
年六月追封伯仁宗即位十一月追贈侯實錄亦同
盖仁宗即位雖在永樂甲辰之秋而麒之封伯實已
在前特進侯在仁宗時耳𫝊中叙封伯進侯兩事俱
在仁宗即位下誤謹据改
㫤嘗有過成祖戒之(臣)章宗瀛按㫤有弟旭居鄉驕
横成祖不欲顯斥之故因㫤致戒焉見識大錄謹附
識
子䡌早亡(臣)章宗瀛按昇子䡌襄府典寶見獻徵錄
謹附識
正德元年令参英國公張懋保國公朱暉提督團營
(臣)章宗瀛按世表偉於弘治十二年鎮陜西召還十
三年八月領左府表偉正德三年十二月提督團營并三
千營管操考實錄亦同此𫝊云元年令參提督團營
或元年止分領其事三年則專任之耳謹附攷
從子元善嗣舊本無從字(臣)章宗瀛按世表元善乃
鑭從子𫝊脱從字謹據增並于後三行節去一入
字以敷勻刻
孫忠(臣)章宗瀛按獻徵錄忠以生員貢太學洪武己
夘出為山西介休主簿有治聲尋以外艱去服除補
河南永城主簿傳載未悉謹附識
三年皇后胡氏廢貴妃為皇后封忠會昌伯(臣)章宗瀛
按實錄宣德四年三月封忠會昌伯子孫世襲外戚
世表亦同盖孫后以三年立忠以四年封耳𫝊載未
晰謹附攷
子璉授錦衣衛指揮使(臣)章宗瀛按璉字國用淳謹
不與諸貴遊相將母卒哀毁得疾不起年三十六卒
見獻徵祿謹附識
吳安(臣)章宗瀛按吳安賢妃弟也成化十八年正月
卒見實錄謹附識
天順改元擢都指揮使成化時累擢都督同知(臣)章
宗瀛按雄於天順元年陞都指揮使成化初晉後軍
都督僉事尋轉同知府事舊本作天順改元累擢都
督同知誤謹据增
雄卒子承宗亦屢官錦衣衛都指揮使弘治二年承宗
祖母王氏援憲宗外家王氏例請封乃封承宗安昌
伯世襲(臣)章宗瀛按實錄成化十五年正月雄卒
後上念累朝外戚俱有封爵乃封承宗為安昌伯又
弘治二年四月子承宗子孫世襲外戚世表亦同盖
封伯與世襲係兩事且中間相距已十一年也𫝊載
未晰謹附考
嘉靖五年承宗卒(臣)章宗瀛按實錄嘉靖五年正月
庚戌安昌伯錢承宗卒原刻誤作嘉靖四年謹据改
承宗妻(臣)章宗瀛按實錄承宗妻請以庶長男維垣
嗣此𫝊誤作承宗母謹据改
乃降昱為副千戶尋卒敏削職還里舊本無抗昱句
(臣)章宗瀛按實錄天順元年二月降錦衣衛指揮使
杭昱為副千戶𫝊云昱已前卒誤謹据改
外戚競營私利(臣)章宗瀛按競營私利原刻作經營
私利玩下文聚衆相鬭意競字較合謹据文義改
悉擢彧子瑭等六人為錦衣官(臣)章宗瀛按正德二
年閏正月復太保長寕伯周彧之子瑭瑨錦衣衛世
襲指揮使琪璘瑁世襲正千戸職瑄特授錦衣百戶
從彧乞也見實錄謹識
王鎮字克安上元人(臣)章宗瀛按王氏先世密雲人
鎮父鳳始遷籍於上元見獻徵錄謹識
弘治五年進侯(臣)章宗瀛按獻徵錄弘治元年戊申
推恩舅氏益祿百石越五年壬子進封侯爵子孫世
襲追封其父阜國公母阜國太夫人十六年癸亥加
太保原刻作五年進侯誤盖元年戊申下距壬子正
五年也且本傳前云源父鎮於弘治五年追封阜國
公考源之進侯與鎮之贈公皆一時事傳中不應前
後互異謹据改
萬貴諸城人舊本無諸城人三字(臣)章宗瀛按萬
貴妃列傳云諸城人此傳亦宜增入謹節去本行一
字次行兩字以符勻刻攷前後各傳體例於書名下
即書地此卷多有遺漏者今畫一增並於初見處
聲明謹識
邵喜𫝊七年大學士張璁等言舊本無七年二字
八年給事中陸粲論大學士桂萼受杰賂舊本
八年二字作會字(臣)章宗瀛按世表蕙以嘉靖
六年十二月卒杰以七年二月襲又按世宗本紀
七年六月明倫大典成頒示天下八年因陸粲劾
罷桂萼相此𫝊叙杰之嗣伯不書年月而明倫大典
成及陸粲論桂萼事皆以明年統之所載未晰謹据
改
帝怒罷萼相而盡革外戚封舊本罷萼相作下粲獄
(臣)章宗瀛按桂萼𫝊給事中陸粲極論其罪帝大
悟奪萼官以尚書致仕又按陸粲傳云粲疏論萼納
賄擅權諸罪狀帝立下詔暴萼罪罷其相而以粲不
早發下之吏部杰亦罷襲此傳云帝怒自因萼之受
賄使奴隸冒封爵故耳詳其情事固宜以萼為重原
本下粲獄不如罷萼相較妥謹据改
張巒興濟人(臣)章宗瀛按張皇后列傳云興濟人此
傳遺漏謹据增
弘治三年封夀寧伯五年進侯舊刻三年作四年(臣)
章宗瀛按獻徵錄成化中皇后為東宫妃授巒鴻臚
寺卿弘治三年陞都督府同知是年冬封夀寕伯五
年東宫立巒得進侯又按實錄巒於弘治三年封伯
四年予世襲五年進侯此傳作四年封伯誤謹据改
夏儒𫝊上元人(臣)章宗瀛按獻徵錄夏儒字宗魯其
先上元人永樂間北徙大興縣因家焉又按夏
皇后列傳云上元人此傳遺漏謹据增
子臣嗣伯(臣)章宗瀛按實錄正德元年立后以夏儒
為錦衣衛指揮使尋進為中軍都督府都督同知正
德二年儒封伯陞皇親夏助為錦衣衛指揮使夏臣
指揮同知又按獻徵錄儒子三人長助次臣次勲也
傳載未詳謹附識
陳萬言𫝊元城人(臣)章宗瀛按后妃列傳陳皇后元
城人攷地理志元城縣属大名府此傳作大名人未
晰謹據改
方銳傳江寕人(臣)章宗瀛按后妃列傳方皇后江寕
人考地理志江寧縣属應天府此傳作應天人未晰
謹据改
陳景行傳先世建昌人高祖調通州遂家焉(臣)章宗
瀛按献徵錄景行字希哲系出建昌高祖徙浙之青
田後調河南安吉衛又調通州右衛傳載未悉謹附
識
子昌言嘉言善言名言皆官錦衣昌言先景行卒其子
承恩(臣)章宗瀛按昌言錦衣衛都指揮僉事嘉言
錦衣衛指揮使善言名言俱錦衣衛千戶承恩錦衣
衛勲衛見獻徵錄謹附攷
王偉餘姚人(臣)章宗瀛按王后列傳云餘姚人此
傳遺漏謹据增
鄭成憲大興人(臣)章宗瀛按鄭貴妃列傳云大興人
此傳遺漏謹据增
郎中陸大受舊本郎中作主事(臣)章宗瀛按陸大受
本傳云萬歷二十五年進士授行人屡遷戶部郎中
又按實錄云戶部署郎中事陸大受上疏明紀事本
末亦書戶部郎中陸大受此傳作主事陸大受誤謹
據改
王昇熹宗生母孝和太后弟也(臣)章宗瀛按王太后
列傳云順天人未詳順天何處攷畿輔通志云王國
興字熙平覇州人此傳不書謹附識
京師陷自㷊死舊刻自焚死作被殺(臣)章宗瀛按後
劉炳文傳末稱王國興㷊死畿輔通志亦云率妻子
自焚死此傳云被殺誤謹据改
又念瀛國太夫人年䔍老不可俱燼因與文炳計匿之
申湛然家(臣)章宗瀛按明紀事本末瀛國太夫人
亦投井死與此所紀互異謹識
新城侯王國興亦焚死(臣)章宗瀛按王國興刻本誤
作王國典謹据前王昇傳及外戚世表改
明史卷三百考證
附明史卷三百考證後
順治九年
賜諡諸臣
張慶臻專諡忠毅劉文炳專諡忠恪
鞏永固專諡忠烈衛時春專諡忠穆
乾隆四十一年
賜諡諸臣
王國興通諡忠節劉文耀通諡烈愍
劉繼祖通諡節愍
賜祀忠義祠
楊光陛申湛然
