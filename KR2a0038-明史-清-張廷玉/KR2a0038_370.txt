欽定四庫全書
明史卷二百四十三考證
趙南星傳調吏部考功引疾歸(臣)方煒按南星為考
功時尚書楊巍將紏丁此吕南星洩之於編修趙用
賢給事中王士性巍嗛之南星遂引疾歸見孫承澤
春明夢餘錄謹附識
趙南星傳得旨南星等專權植黨貶三官(臣)方煒按
二十一年三月道隆言員外虞淳熙郎中楊于庭臺
省交謫而吏部曲為解僅議一職方主事袁黃非體
鑨疏辨奪俸南星貶三官調外淳熙等並罷見明實
錄謹附識
趙南星傳光宗立起太常少卿(臣)方煒按南星家居
垂三十年其入朝也大理卿周應秋知其柄用郊迎
結歡南星益鄙之歎曰吾入山三十年安知士風至
此乎見明紀事本末謹附識
趙南星傳居數月拜左都御史(臣)方煒按南星左都
御史之擢在天啟二年十一月見明實錄謹附識
趙南星傳攀龍之劾崔呈秀也南星議戍之呈秀窘
夜走忠賢邸叩頭乞哀言不去南星及攀龍漣
等我兩人未知死所忠賢大以為然遂與定謀
(臣)方煒按是時忠賢矯旨呈秀免勘仍起為御史
見明實錄謹附識
趙南星傳南星遽引罪求去(臣)方煒按南星等去國
時大學士韓爌力爭不報見明紀事本末謹附識
趙南星傳俄以會推忤忠賢意并斥于廷漣光斗化中
(臣)方煒按是時令别推可吏部都察院者既推喬
允升馮從吾汪應蛟以上又矯旨責于廷等黨比遂
悉削籍見明紀事本末謹附識
鄒元標傳張居正奪情元標抗疏切諫(臣)方煒按元
標疏中並劾御史曾士楚給事中陳三謨疏留居正
之罪見明實錄原疏謹附識
鄒元標傳慈寕宫灾元標復上時政六事(臣)方煒按
所上六事曰保聖躬開言路節財用拔幽滯寬罪宗
放宫女見明實錄謹附識
鄒元標傳陳吏治十事民瘼八事(臣)方煒按元標所
陳吏治十事民瘼八事明實錄諸書皆不載謹識
鄒元標傳孫慎行之論紅丸也元標亦上疏(臣)方煒
按慎行以光熹之間三案無信史疏責從哲甚峻元
標韙之遂有是疏見孫承澤春明夢餘錄謹附識
鄒元標傳向高力辨且乞同去(臣)方煒按向高有陳
愚衷以質公論疏言頃童蒙以講學論元標
臣已奉旨慰留此猶論其事耳今允厚並其人而詆
訾之二科臣之意不在講學而在明歲之考察臣願
與元標俱去又有亟請休致一疏並見孫承澤春明
夢餘錄謹附識
孫慎行傳授編修累官左庶子(臣)方煒按慎行官翰
林時妖書事起沈一貫欲逞恨於沈鯉慎行抗疏力
觧之見明紀事本末謹附識
孫慎行傳於是從哲疏辨(臣)方煒按從哲疏辨後九
卿科道會奏久延給事中魏大中疏速之給事中周
希令御史吳甡等數十人先後劾奏見明紀事本末
謹附識
孫慎行傳刑部尚書黃克贊右從哲亦曲為辨(臣)方
煒按是時右從哲者克纘而外為給事中汪慶百御
史王志道徐景濓等見孫承澤春明夢餘錄謹附識
孫慎行傳張訥遂上疏力詆有詔削奪(臣)方煒按訥
是時請毁東林關中江右徽州諸書院因痛詆慎行
及余懋衡鄒元標馮從吾等皆削籍見明實錄謹附
識
孫慎行傳未幾劉志選復兩疏追劾(臣)方煒按志選
劾慎行倡不嘗藥之說妄疑先帝不得正其終更附
不討賊之論輕詆皇上不得正其始見孫承澤春明
夢餘錄謹附識
高攀龍傳侍郎趙用賢都御史李世逹被訐去位朝論
多咎大學士王錫爵攀龍(臣)方煒按二十年冬攀
龍奉詔謁南京孝陵時當京察孫鑨趙南星在吏部
力排政府私人於是言者訐鑨等皆被譴用賢亦
被訐世逹抗疏救復為戶部郎中楊應宿所攻遂俱
去是時攀龍使還乃有是疏見明紀事本末謹附識
高攀龍傳應宿亦疏訐攀龍語極其妄誕(臣)方煒按
楊應宿謂攀龍與顧憲成為&KR0666;此疏其附吏部之實
也見明實錄原疏謹附識
高攀龍傳御史崔呈秀按淮揚還攀龍發其穢状(臣)
方煒按呈秀在淮掦霍邱縣知縣鄭廷祚貪將劾之
以千金免廷祚知其易與冄行千金即薦之其他貪汚
多類此見明紀事本末謹附識
明史卷二百四十三考證
