欽定四庫全書
明史卷一百十九考證
詔曰前宗室有謗訕者置不治(臣)嚴福按何喬遠分
藩記嘉靖二十七年鎮國中尉周王孫勤熨者因得
過奪祿乃上書極諫世宗怒降為庶人幽高牆詔所
云前宗室有謗訕者指此
天佑下民作之君實遺安於四海父有天下傳之子斯
本固於萬年(臣)嚴福按何喬遠分藩記詔書首二
語何文淵所屬對也英宗復位王誠舒良伏誅陳循
江淵遣戍商輅蕭鎡等廷杖除名王直高穀皆致仕
文淵先致仕至是革宫保懼禍自盡黃&KR0939;已前死捕
其子誅之
岐惠王祐棆(臣)嚴福按鄭曉同姓諸王傳祐棆弘治
中請迎母養不許
嘉靖十八年薨(臣)嚴福按何喬遠分藩記嘉靖十八
年奸人班明誣昌國公張鶴齡通祐檳有異謀久之
得白
明史卷一百十九考證
