欽定四庫全書
明史卷二百四考證
孫繼魯傳雲南右衛人(臣)黃夀齡按徐栻所撰繼魯
墓誌云其先浙江錢塘人史未詳謹識
孫繼魯傳知衛輝淮安二府(臣)黃夀齡按繼魯墓誌
云知淮安時化孚境内民建祠立碑有紀愛錄載政
績甚詳史未之載謹識
商大節傳兼管民兵經略京城内外(臣)黃夀齡按聶
豹所撰大節墓誌云大節巡視九門時上疏一曰固
守關廂以安重地一曰一事權肅號令以振軍威一
曰急殺叛賊以救生靈一曰安插内移軍民以免饑
餓而懸重賞招忠勇以固根本尤疏内所致意謹附
識
商大節傳明年竟卒於獄(臣)黃夀齡按大節墓誌云
仇鸞卒帝憐大節忠義將釋之乃遽卒於獄與所載
互異謹識
