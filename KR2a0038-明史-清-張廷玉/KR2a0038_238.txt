欽定四庫全書
明史卷一百七十七考證
年富傳卒賜諡恭定(臣)黃夀齡按獻徵錄及識大錄
富卒時年七十天順八年四月也遣官諭祭命有司
營葬事而明書並載輟朝追悼史未之載謹識
姚䕫傳授吏科給事中陳時八政事(臣)黃夀齡按八
事史未詳載考獻徵錄謂修聖德舉賢才考察有司
慎選風憲寬誥勅之限革監督之弊立諡法以勸賢
銓教職於便地謹附識
姚䕫傳天順二年改吏部知府某以貪敗賄石亨求復
䕫執不可遂止(臣)黃夀齡按獻徵錄知府係真定
守但亦未詳姓氏耳並載同列附亨者令擬准稿来
判䕫擲筆大言曰吾寧不做侍郎必不判此稿事竟
止亨敗附亨者降黜而䕫之名益重較史特詳謹附
識
明史卷一百七十七考證
