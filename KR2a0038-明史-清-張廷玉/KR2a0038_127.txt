欽定四庫全書
明史卷一百二十一考證
曹國長公主傳貞攜子文忠避兵依太祖於滁陽(臣)
方煒按貞攜文忠赴滁帝詢其生計對曰苦漁税後
三年蠲河西數郡漁税以貞故也見識大錄謹附識
大名公主傳燕卒薛祿剌堅墮馬被禽械送北平(臣)
方煒按洪武中堅嘗與駙馬梅殷毆陽倫陸賢等賑
北平見鄭曉異姓諸侯𫝊謹附識
福清公主傳下嫁張麟鳳翔侯龍子也(臣)方煒按龍
濠州人洪武十二年以都督僉事從平西蕃論功封
侯十七年從平雲南加祿五百石世襲三十年薨見
王世貞高帝功臣表謹附考
南康公主𫝊下嫁胡觀東川侯海子也海嘗以罪奪祿
田(臣)方煒按海以罪奪祿田事海本𫝊及他書俱
無可考謹識
江都公主𫝊會炳文罷歸(臣)方煒按是時炳文以二
十萬衆敗於滹沱河惠帝召還以李景隆代之見鄭
曉異姓諸侯𫝊所云炳文罷歸即指此謹附識
永平公主𫝊仁宗即位以茂芳母子在先帝時有逆謀
廢為庶人(臣)方煒按𫝊所稱茂芳母子逆謀查王
世貞恩澤公侯伯表及諸書皆無可考謹識
安成公主傳下嫁宋琥西寧侯晟子也(臣)方煒按王
世貞明盛事述西寧侯晟子琥瑛一時尚公主拜駙
馬都尉相繼嗣父爵掛平羌將軍印鎮守甘肅又按
何喬遠勲封記亦云宣德六年琥嗣侯洪熙元年奪
侯與瑛是琥固先襲侯也𫝊未詳載謹附考
常寧公主傳下嫁沐昕西平侯英子(臣)方煒按昕為
英少子累掌南京都督府以夀考終見明世法錄謹
附識
嘉興公主傳源死土木之難(臣)方煒按源以土木死
事景泰初贈鉅鹿侯見明實錄謹附考
重慶公主傳下嫁周景(臣)方煒按景鴻臚寺卿周顒
子景尚主後詔顒遷一官帶俸不任事見王世貞明
異典述謹附識
嘉善公主傳下嫁王增兵部尚書驥孫也(臣)方煒按
王增考驥本𫝊作王添何喬遠勲封記及王世貞功
臣表皆作添添與增音異而義同未知孰是謹附考
淳安公主傳趣獄卒拷掠之瑾乃服罪(臣)方煒按訊
瑾時震使人批頰曰公卿朝廷所用何由瑾抑瑾汝
何藏甲也瑾曰以衛上震曰何藏之私室瑾語塞獄
乃具見紀事本末謹附識
崇德公主傳下嫁楊偉興濟伯善孫也(臣)方煒按善
大興人以右都御史迎駕南宫天順元年封卒贈侯
子宗嗣成化元年予世錦衣衛同知見何喬遠勲封
記謹附考
仁和公主傳下嫁齊世英(臣)方煒按世英為尚寳卿
齊佑子世英尚主後詔佑遷一官不任事見王世貞
明異典述謹附考
永康公主傳嘉靖二十八年卒(臣)方煒按元子驥徵
為錦衣衛揮早卒無後見王世貞恩澤公侯表謹附
識
榮昌公主傳久之主薨(臣)方煒按榮昌公主順治元
年七月蒙
世祖賞賜贍田率其子前軍都督府帶俸都督僉事楊光益
孫錦衣衛帶俸都指揮使楊慶餘楊廕餘具本謝
恩列銜尚稱榮昌大長公主則傳所謂久之主薨者殊失實
但究不知以何時薨兹恭照順治年間
實錄詳識而仍其舊
寧德公主傳下嫁劉有福(臣)方煒按寧德公主名徽
妍順治元年六月
賜南城宣北坊房一所二年十月
百兩地二百恭照順治年間劉有福及公主謝
恩紅本附識如左
長平公主傳帝選周世顯尚主(臣)方煒按周顯恭閱
順治三年
實錄作周世顯吳偉業集所載亦同謹據改並刪本行暫字
以符勻刻
明史卷一百二十一考證
