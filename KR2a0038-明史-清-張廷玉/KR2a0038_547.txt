欽定四庫全書
明史卷三百三十二考證
賽瑪爾堪𫝊特穆爾首遣回回滿拉克巴斯等來朝貢
馬十五駝二(臣)方煒按識大錄云來朝貢馬駝及
海青𫝊僅言貢馬駝謹識
賽瑪爾堪𫝊特穆爾貢馬二百(臣)方煒按貢馬二百
考識大錄作千二百匹與𫝊互異謹識
賽瑪爾堪𫝊特穆爾死其孫哈里嗣乃遣使臣呼岱達
等送安還(臣)方煒按傅安二十八年至其國被留
至永樂五年還考識大錄云永樂七年陳誠至其國
不入貢上使禮科都給事中傅安與御史姚臣往征
之以官軍千五百人往賽瑪爾堪怒拘留安等至洪
熙元年王乃奉表入貢送安歸與𫝊所載互異謹識
賽瑪爾堪𫝊獨巡按御史陳瑶論其糜費煩擾請勿納
禮官議如其言(臣)方煒按禮官復言入貢從甘肅
涉海而來則勘合印信皆屬虚文矣抑臣慮其習知
海道而生意外之變望遣行人𠡠諭國王自此貢從
故道入語詳識大錄謹識
賽瑪爾堪𫝊十一年偕天方土魯番入貢(臣)方煒按
本紀云嘉靖八年賽瑪爾堪入貢𫝊未之載謹識
賽瑪爾堪𫝊工巧過於哈里(臣)方煒按識大錄云賽
瑪爾堪在哈里東謹識
巴什伯里𫝊巴什伯里西域大國也(臣)方煒按識大
錄云伯實巴里在沙州西去肅州西北三千七百餘
里謹識
巴什伯里𫝊宣德元年帝嘉其尊事朝廷遣使賜之鈔
幣(臣)方煒按識大錄云更國號曰伊埓巴爾時烏
蘇又與其子薩圖治兵相攻宣宗𠡠示以教育子孫
之道𫝊未之載謹識
巴什伯里𫝊尋復遣使随貴貢駝馬玉石(臣)方煒按
貢駝馬玉石考識大錄係正統二年事與𫝊互異謹
識
巴什伯里𫝊居喪止百日不用棺(臣)方煒按皇輿考
云哈里其俗服色尚白喪事易青飾壁以金銀𫝊未
之載謹識
拔達克山𫝊浮屠數區壯麗如王居(臣)方煒按回部
向不崇信佛教𫝊云浮屠數區及卷内呼爾察等𫝊
所載敬僧重僧云云並係沿誤蓋是時西域諸國不
過羈縻或遣使招致故所言城郭風俗大半得之𫝊
聞未為核實我
朝德威廣被自葱嶺逾拔達克山盡入版圖土俗山川
瞭如指掌始知水經注及西域諸書所載敬佛諸語
概不足信但原文未能徧改謹於初見處識其誤
和闐𫝊遣使者貢玉璞(臣)方煒按貢玉璞考識大錄
係永樂七年事謹識
和闐𫝊命參政陳誠中官郭敬等報以綵幣(臣)方煒
按識大錄云永樂十二年陳誠至其國𫝊未之載謹
識
赫嚕傳其地山川草木禽獸皆黑男女亦然(臣)方煒
按其地山川草木禽獸皆黑男女亦然語近傅會黑
婁乃譯音並非中國語也謹附訂於此
托喇𫝊有布縷毛褐(臣)方煒按獻徵錄托喇斯之地
人盡以雜布為衣𫝊未之載謹識
阿蘇𫝊其酋雅固沙遣使貢馬及方物(臣)方煒按遣
使貢馬時共百二十人來朝詳獻徵錄謹識
薩和爾𫝊遣七十七人來貢(臣)方煒按七十七人考
獻徵作七十二人謹識
天方𫝊天方古筠冲地(臣)方煒按獻徵錄有學校及
將軍巧曹參軍州郡縣諸官𫝊未之載謹識
天方𫝊王亦遣陪臣随朝使來貢(臣)方煒按識大錄
云宣德七年國王以獅子麒麟貢𫝊未之載謹識
天方𫝊嘉靖四年其王伊瑪都爾等遣使貢馬駝方物
(臣)方煒按本紀云嘉靖二年及八年天方入貢𫝊
未之載謹識
天方𫝊每方九十間(臣)方煒按識大錄寺每方九十
間層次如塔中有黑石方丈餘曰漢初天降也謹識
默德訥𫝊其織文製器尤巧(臣)方煒按識大錄云其
俗並工雕鏤謹識
嚕默特𫝊遣使貢獅子西牛(臣)方煒按嘉靖三年嚕
默特所貢尚有西狗西馬珊瑚珠玉等物不僅獅子
西牛二物也詳識大錄謹識
明史卷三百三十二考證
