欽定四庫全書
明史卷二百三十三考證
姜應麟傳應麟首抗疏言禮貴别嫌事當慎始(臣)黃
夀齡按明實錄應麟疏首有正名定分國本所以安
别嫌明微君道所以正四語故疏末有誠欲正名定
分云云正與疏首相應史略之謹識
姜應麟傳則禮既不違情亦不廢(臣)黃夀齡按明實
錄所載應麟奏疏情亦不廢句下尚有長幼之分明
而本支之義得矣二語史略之謹識
姜應麟傳吏部員外郎沈璟刑部主事孫如法繼言之
並得罪(臣)黃夀齡按沈璟孫如法並得罪考實錄
璟謫三級得行人司司正如法得廣東潮陽典史如
法事並詳孫鑨傳謹識
姜應麟傳會吏部數以推舉建言諸臣得重譴(臣)黃
夀齡按明實錄應麟嘗言四事一慎守掌一謹出納
一議耗糧一禁科刻傳未之載謹識
姜應麟傳(從子思睿附)已論救給事中魏呈潤御史李
曰輔王績粲(臣)黃夀齡按魏呈潤等獲罪事詳諸
人本傳謹識
陳登雲傳疏陳安攘十策(臣)黃夀齡按十策史未臚
列他書亦無可考謹識
陳登雲傳疏論吏部尚書陸光祖又論貶四川提學副
使馮時可論罷應天巡撫李淶順天巡撫王致祥又
論禮部侍郎韓世能尚書羅萬化南京太僕卿徐用
檢(臣)黃夀齡按疏論陸光祖等考陸光祖及馮時
可事詳本傳餘則史未之載他書亦無可考謹識
羅大綋傳(黃正賓附)魏忠賢下汪文言獄詞連正賓坐
贓千金(臣)黃夀齡按詞連正賓事詳魏忠賢傳謹
識
李獻可傳大學士王家屏封還御批(臣)黃夀齡按王
家屏封還御批言詳閱疏詞奏請豫教當早宜納其
言即不然宜貸其過而遽加降罰竊恐轉滋争論煩
䀨無寧時詳見明實錄謹識
李獻可傳(陳尚象附)嘗劾罷尚書沈鯉(臣)黃夀齡按
沈鯉被劾事詳沈鯉本傳謹識
孟養浩傳一字之誤本屬無心(臣)黃夀齡按一字之
誤謂誤書弘治年號詳獻可本傳謹識
王如堅傳命與朱維京皆戌極邊(臣)黃夀齡按朱維
京戍極邊亦以疏請册立之故事詳維京本傳謹識
王學曾傳時御史蔡時鼎亦以言獲罪(臣)黃夀齡按
蔡時鼎以言獲罪事詳時鼎本傳謹識
樊玉衡傳(子維城附)坐事謫上林苑典簿(臣)黃夀齡
按維城坐事被謫史未詳何事他書亦無可考謹識
樊玉衡傳(子維城附)亟正張體乾許顯純楊寰等罪
(臣)黃夀齡按張體乾等及五虎五彪之徒事詳魏忠
賢傳謹識
楊天民傳謫天民及王士昌雜職(臣)黃夀齡按明實
錄士昌謫貴州鎮遠典史至天民所謫之地本傳已
詳謹識
明史卷二百三十三考證
