欽定四庫全書
明史卷一百三十一考證
郭興傳三年為秦王武傅(臣)嚴福按職官志洪武三
年置王相府有文武相有文武傅武傅之名蓋始於
此謹附識
陳德傳王志傳臨淮人(臣)嚴福按臨淮即濠州属
縣考明功臣封爵考明書開國臣傳皆以志為濠人史
作臨淮人文法小異非舛訛也謹識
王志傳明年坐事謫安南都指揮使(臣)嚴福按王志
子威所坐之事考開國臣傳及功臣封爵考均以為
坐林來保事史不詳原委謹識之
費聚傳字子英五河人(臣)嚴福按費聚明功臣封爵
考及明書均作濠人史作五河人未知何據但他書
無可證謹識
費聚傳竟坐黨死爵除(臣)嚴福按明功臣封爵考平
凉侯費聚雖坐胡黨後竟得釋史作坐黨死或别有
所據耶謹識
陸聚傳二十三年坐胡惟庸黨死(臣)嚴福按開國臣
傳陸聚既坐胡惟庸黨太祖念其為奸人所誘宥之
尋卒史併其文似與諸黨人同矣謹識
黃彬傳出兵練沂州臨清二十三年坐胡惟庸黨死
(臣)嚴福按黃彬坐胡惟庸黨事明功臣封爵考載其
平日未嘗有過太祖念而宥之居數年卒史牽連書
死不知何據謹識
明史卷一百三十一考證
