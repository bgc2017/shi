欽定四庫全書
明史卷三十六
大學士張廷玉等奉勅修
志第十二
歷六
大統歷法三下(推步)
步交食
交周日二十七日二十一刻二二二四半之為交中日
交終度三百六十三度七九三四一九六半之為交中
度
正交度三百五十七度六四
中交度一百八十八度五
前準一百六十六度三九六八
後準一十五度五
交差二日三一八三六九
交望一十四日七六五二九六五
日食陽歷限六度定法六十
日食陰歷限八度定法八十
月食限十三度五分定法八十七
陽食限(視定朔入交)
日六已下一十三日一已上在一十四日
不問小餘皆入食限
一十五日二已下二十五日六已上在二十
六日二十七日不問小餘皆入食限
陰食限(視定望入交)
一日二已下一十二日四已上在日一十
三日不問小餘皆入食限
一十四日八已下二十六日五已上在二十
七日不問小餘皆入食限又視定朔小餘在日出前
日入後二十分已上者日食在夜定望小餘在日入前
日出後八刻二十分已上者月食在晝皆不必布算
推日食用數
經朔盈縮歷盈縮差遲疾歷
遲疾差加減差定朔入交汎分(以上皆全
錄之)定入遲疾歷(以加減差加減遲疾即是)遲疾定限(置定入遲
疾歷以日轉限一十二限二十分乘之小餘不用)定限行度(以定限取立成内行度遲用遲疾用
疾内減日行分八分二十秒得之)日出分(以盈縮歷從立成内取之下同)
日入分半晝分(取立成内昏分減去五千二百五十分得之)
歲前冬至加時黃道宿次
推交常度置有食之朔入交汎分以月平行度乘之
即得
推交定度置交常度以朔下盈縮差盈加縮減之即
得
推日食正交中交限度視交定度在七度已下三百
四十二度已上者食在正交在一百七十五度已上二
百二度已下者食在中交不在限内不食
推中前中後分視定朔小餘在半日周已下用減半
日周餘為中前分在半日周已上減去半日周餘為中
後分
推時差置半日周以中前中後分減之餘以中前中
後分乘之所得以九千六百而一為時差在中前為減
中後為加
推食甚定分置定朔小餘以時差加減之即得
推距午定分置中前中後分加時差即得(但加不減)
推食甚入盈縮歷置原得盈縮歷加入定朔大餘及
食甚定分即得
推食甚盈縮差依步氣朔求之
推食甚入盈縮歷行定度置食甚入盈縮歷以盈縮
差盈加縮減之即得
推南北汎差視食甚入盈縮歷行定度在周天象限
已下為初限已上與半歲周相減為末限以初末限自
之如一千八百七十度而一得數置四度四十六分減
之餘為南北汎差
推南北定差置南北汎差以距午定分乘之如半晝
分而一以減汎差餘為南北定差若汎差數少即反減
之盈初縮末食在正交為減中交為加縮初盈末食在
正交為加中交為減如係汎差反減而得者則其加減
反是
推東西汎差置半歲周減去食甚入盈縮歷行定度
餘以食甚入盈縮歷行定度乘之以一千八百七十除
之為度即東西汎差
推東西定差置東西汎差以距午定分乘之如二千
五百度而一視得數在東西汎差以下即為東西定差
若在汎差以上倍汎差減之餘為定差盈歷中前縮歷
中後者正交減中交加盈歷中後縮歷中前者正交加
中交減
推正交中交定限度視日食在正交者置正交度在
中交者置中交度以南北東西二定差加減之即得
推日食入陰陽歷去交前交後度視交定度在正交
定限度已下減去交定度餘為陰歷交前度已上減去
正交定限度餘為陽歷交後度在中交定限度已下減
去交定度餘為陽歷交前度已上減去中交定限度餘
為陰歷交後度若交定度在七度已下者加交終度減
去正交定限度餘為陽歷交後度
推日食分秒在陽歷者置陽食限六度減去陽歷交
前交後度(不及減者不食隂歷同)餘以定法六十而一在隂歷者
置陰食限八度減去陰歷交前交後度餘以定法八十
而一即得
推定用分置日食分秒與二十分相減相乘為開方
積以平方法開之為開方數用五千七百四十分(七因八百
二十分也)乘之如定限行度而一即得
推初虧復圓時刻置食甚定分以定用分減為初虧
加為復圓各依發斂加時即得時刻
推日食起復方位陽歷初虧西南甚於正南復於東
南陰歷初虧西北甚於正北復於東北若食在八分以
上以分陰陽歷皆虧正西復正東(據午地而論)
推食甚日躔黃道宿次置食甚入盈縮歴行定度在
盈就為定積度在縮加半歲周為定積度置定積度
以歲前冬至加時黃道日度加之滿黃道積度鈐去之
至不滿宿次即食甚日躔
推日帶食視初虧食甚分有在日出分已下為晨刻
帶食食甚復圓分有在日入分已上為昏刻帶食在晨
置日出分在昏置日入分皆以日甚分與之相減餘為
帶食差置帶食差以日食分秒乘之以定用分而一
所得以減日食分秒餘為所見帶食分秒
推月食用數
經望盈縮歷盈縮差遲疾歷
遲疾差加減差定望入交汎分
定入遲疾歷定限定限行度晨分
日出分昏分日入分限數
歲前冬至加時黃道宿次
推交常度置望下入交汎分乘月平行如日食法
推交定度置交常度以望下盈縮差盈加縮減之即
得不及減者加交終度減之
推食甚定分不用時差即以定望分為食甚分
推食甚入盈縮歷行定度法同推日食
推月食入陰陽歷視交定度在交中度以下為陽歷
已上減去交中度餘為陰歷
推交前交後度視所得入陰陽歷在後準已下為交
後在前準以上置交中度減之餘為交前
推月食分秒置月食限一十三度五減去交前交
後度(不及減者不食)餘以定法八十七分而一即得
推月食定用分置三十分與月食分秒相減相乘為
開方積依平方法開之為開方數又以四千九百二十
(乃六因八百二十分數)分乘之如定限行度而一即得
推月食三限(初虧食甚復圓)時刻置食甚定分以定用分減
為初虧加為復圓依𤼵斂得時刻如日食
推月食五限時刻月食十分已上者用五限推之初
虧食既食甚生光復圓也置月食分秒減去十分餘與
十分相減相乘為開方積平方開之為開方數又以四
千九百二十分乘之如定限行度而一為既内分與定
用分相減餘為既外分置食甚定分減既内分為食既
分又減既外分為初虧分再置食甚定分加既内分為
生光分又加既外分為復圓分各依發斂得時刻
推更點置晨分倍之五分之為更法又五分之為點
法
推月食入更點各置三限或五限在昏分已上減去
昏分在晨分已下加入晨分不滿更法為初更不滿點
法為一點以次求之各得更點之數
推月食起復方位陽歷初虧東北甚於正北復於西
北隂歷初虧東南甚於正南復於西南若食在八分已
上者皆初虧正東復於正西
推食甚月離黃道宿次置食甚入盈縮歷定度在盈
加半周天在縮減去七十五秒為定積度置定積度加
歲前冬至加時黃道日度以黃道積度鈐去之即得
推月帶食視初虧食甚復圓等分在日入分以下為
昏刻帶食在日出分已上為晨刻帶食(推法同日食)
步五星
歷度三百六十五度二五七五半之為歷中又半之為歷策
木星
合應二百四十三萬二三一(置中積三億七千六百一十九萬九七七五加
辛巳合應一百一十七萬九七二六得三億七千七百三十七萬九五一滿木星周率去之餘為大統合應)
歷應五百三十八萬二五七二二一五(置中積加辛巳歷應一千八百
九十九萬九四八一得三億九千五百一十九萬九二五六滿木星歷率去之餘為大統歷應)
周率三百九十八萬八八
歷率四千三百三十一萬二九六四八六五
度率一十一萬八五八二
伏見一十三度
段目段日平度限度初行率
合伏一十六日(八六)三度八六二度九三二十三分
晨疾初二十八日六度一一四度六四二十二分
晨疾末二十八日五度五一四度一九二十一分
晨遲初二十八日四度三一三度二八一十八分
晨遲末二十八日一度九一一度四五一十二分
晨留二十四日
晨退四十六日(五八)四度(八八一二五)度(三二八七五)
夕退四十六日(五八)四度(八八一二五)度(三二八七五)一十六分
夕留二十四日
夕遲初二十八日一度九一一度四五
夕遲末二十八日四度三一三度二八一十二分
夕疾初二十八日五度五一四度一九一十八分
夕疾末二十八日六度一一四度六四二十一分
夕伏一十六日(八六)三度八六二度九三二十二分
火星
合應二百四十萬一四(置中積加辛巳合應五十六萬七五四五得三億七
百七十六萬七三二滿火星周率去之為大統合應中積見木星五星並同)
歷應三百八十四萬五七八九三五(置中積加辛巳歷應五百四十七萬
二九三八得三億八千一百六十七萬二七一三滿火星歷率去之)
周率七百七十九萬九二九
歷率六百八十六萬九五八四三
度率一萬八八七五
伏見一十九度
段目段日平度限度初行率
合伏六十九日五十度四十六度(五)七十三分
晨疾初五十九日四十一度(八)三十八度(八七)七十二分
晨疾末五十七日三十九度(八)三十六度(三四)七十分
晨次疾初五十三日三十四度(一六)三十一度(七七)六十七分
晨次疾末四十七日二十七度(四)二十五度(一五)六十二分
晨遲初三十九日一十七度(七二)一十六度(四八)五十三分
晨遲末二十九日六度二五度七七三十八分
晨留八日
晨退二十八日(九六四五)八度(六五六七五)六度(四六三二五)
夕退二十八日(九六四五)八度(六五六七五)六度(四六三二五)四十四分
夕留八日
夕遲初二十九日六度二五度七七
夕遲末二十九日一度七度(七二)一十六度(四八)三十八分
夕次疾初四十七日二十七度(四)二十五度(一五)五十三分
夕次疾末五十三日三十四度(一六)三十一度(七七)六十二分
夕疾初五十七日三十九度(八)三十六度(三四)六十七分
夕疾末五十九日四十一度(八)三十八度(八七)七十分
夕伏六十九日五十度四十六度(五)七十二分
土星
合應二百六萬四七三四(置中積加辛巳合應一十七萬五六四三得三億七
千六百三十七萬五四一八滿土星周率去之)
歷應一億六百萬三七九九二(置中積加辛巳歷應五千
二百二十四萬五六一得四億二千八百四十四萬三三六滿土星歷率去之)
周率三百七十八萬九一六
歷率一億七百四十七萬八八四五六六
度率二十九萬四二五五
伏見一十八度
段目段日平度限度初行率
合伏二十日(四)二度四一度四九一十二分
晨疾三十一日三度四二度一一一十一分
晨次疾二十九日二度七五一度七一一十分
晨遲二十六日一度五度八三八分
晨留三十日
晨退五十二日(六四五八)三度(六二五四五)度(二八四五五)
夕退五十二日(六四五八)三度(六二五四五)度(二八四五五)一十分
夕留三十日
夕遲二十六日一度五度八三
夕次疾二十九日二度七五一度七一八分
夕疾三十一日三度四二度一一一十分
夕伏二十日(四)二度四一度四九一十一分
金星
合應二百三十七萬九四一五(置中積加辛巳合應五百七十一萬六三三
得三億八千一百九十一萬六一五滿金星)
歷應一十萬四一八九(周率去之置中積加辛巳歷應一十一萬九六三九得三億七千六
百三十一萬九四一)
周率五百八十三萬九二六
歷率三百六十五萬二五七五
度率一萬
伏見一十度半
段目段日平度限度初行率
合伏三十九日四十九度(四滿)四十七度(金星)一度二七五
夕疾初五十二日六十五度(歷去)六十三度(去之)一度二六五
夕疾末四十九日六十一度五十八度(五)一度二五五
夕次疾初四十二日五十度(六四)四十八度一度二三五
夕次疾末三十九日四十二度(五)四十度(四)一度一六
夕遲初三十三日二十七度二十五度(七一)一度二
夕遲末一十六日四度二五四度九六十二分
夕留五日
夕退一十日(九五三一)三度(六九八七)一度(五九一三)
夕退伏六日四度三五一度六三六十一分
合退伏六日四度三五一度六三八十二分
晨退一十日(九五三一)三度(六九八七)一度(五九一三)六十一分
晨留五日
晨遲初一十六日四度二五四度九
晨遲末三十三日二十七度二十五度(九九)六十二分
晨次疾初三十九日四十二度(五)四十度(九)一度二
晨次疾末四十二日五十度(二五)四十八度(三六)一度一六
晨疾初四十九日六十一度五十八度(七一)一度二三五
晨疾末五十二日六十五度(五)六十三度(四)一度二五五
晨伏三十九日四十九度(五)四十七度(六四)一度二六五
水星
合應三十萬三二一二(置中積加辛巳合應七十萬四三七四三億七千六
百九十萬二一二滿水星周率去之)
歷應二百三萬九七一一(置中積加辛巳歷應二百五萬五一六一得三億
七千八百二十五萬四九三六滿去之)
周率一百一十五萬八七六
歷率三百六十五萬二三七五
度率一萬
晨伏夕見一十六度半
夕伏晨見一十九度
段目段日平度限度初行率
合伏一十七日(七五)三十四度(二五)二十九度(八)二度(一五五八)
夕疾一十五日二十一度(三八)一十八度(一六)一度(七三四)
夕遲一十二日一十度(一二)八度五九一度(一四七二)
夕留二日
夕退伏一十一日(一八八)七度(八一二)二度(一八)
合退伏一十一日(一八八)七度(八一二)二度(一八)一度(三四六)
晨留二日
晨遲一十二日一十度(一三)八度五九
晨疾一十五日二十一度(三八)一十八度(一六)一度(一四七二)
晨伏一十七日(七五)三十四度(二五)二十九度(八)一度(七三四)
推五星前後合置中積加合應滿周率去之餘為前
合再置周率以前合減之餘為後合如滿歲周去之即
其年無後合分
推五星中積日中星度置各星後合即為合伏下中
積中星(命為日曰中積命為度曰中星)累加段日為各段中積(皆滿歲周去之)
以各段下平度累加各段下平度(滿歲周去)退則減之(不及
減加歲周去之)次復累加之為各段中星
推五星盈縮歷置中積加歷應及後合滿歷率去之
餘以度率而一為度在歷中已下為盈已上減去歷中
為縮置各星合伏下盈縮歷以段下限度累加之滿歷
中去之盈交縮縮交盈即各段盈縮歷
推五星盈縮差置各段盈縮歷以歷策除之為策數
不盡為策餘以其下損益分(見立成)乘之以歷策而一所
得益加損减其盈縮積分即盈縮差金星倍之水星三
之
推定積日置各段中積以其段盈縮差盈加縮減之
即得(滿歲周去之如中積不及減者加歲周減之)本段原無差者借前段差
加減之則金水二星亦只用所得盈縮差不用三之倍
之
推加時定日置定積日以歲前天正冬至分加之滿
紀法去之餘命甲子算外即為定日(視定積日曾滿歲周去者用本年冬
至曾加歲周減者用歲前冬至)
推所入月日置合伏下定積以加天正閏餘滿朔策
除之為月數起歲前十一月其不滿朔策者即入月已
來日分也視其月定朔甲子與加時定日甲子相去即
合伏日累加相距日滿各月大小去之即各段所入月
日
推定星置各段中星依推定積日法以盈縮差加減
之
推加時定星置定星以歲前冬至加時黃道日度加
之滿周天之若定積積日曾加歲周者用歲前黃道日
度遇減歲周者用本年黃道日度如原無中星度段下
亦無定星及加時定星度分
推加減定分置定日小餘以其段初行率乘之滿萬
為分所得諸段為減分退段為加分
推夜半定星及宿次置加時定星以加減定分加減
之為夜半定星以黃道積度鈐減之為夜半宿次其留
段即用加時定星為夜半定星
推日率度率置各段定日與次段定日相減為日率
次段不及減加紀法減之置各段夜半定星與次段夜
半定星相減為度率次段不及減加周天減之凡近留
之段皆用留段加時定星與本段夜半定星相減如星
度逆者以後段減前段即各得度率
推平行分置度率以日率除之即得
推汎差及增減總差日差以本段前後之平行分相
減為本段汎差(凡五星之伏段及近留之遲段及退段皆無汎差)倍汎差退一
位為增減差倍增減差為總差置總差以日率減一日
除之為日差(初日行分多為減差末日行分多為加差)
推初日行分末日行分以增減差加減其段平行分
為初末日行分視本叚平行分與次段平行分相較前
多後少者加為初減為末前少後多者減為初如為末
推無汎差諸段為增減差總差日差合伏者置次段
初日行分加其日差之半(亦次段日差)為末日行分晨伏夕
伏者置前段(本段之前)末日行分加其日差之半(亦前段日差)為
二伏初日行分置伏段所得初末日行分皆與本段平
行分相減餘為增減差又以增減差加減平行分為初
末日行分視合伏末日行分較平行分少則加多則減
為初日行分晨伏夕伏初日行分較平行分亦少加多
減為末日行分木火之晨遲末土之晨遲金之夕遲
末水之夕遲皆置其前段末日行分倍其日差減之(即前
段日差)餘為初日行分木火之夕遲初土之夕遲金之晨
遲初水之晨遲皆置其後段初日行分倍其日差減之
(後段日差)餘為末日行分木火土之夕伏金水之晨伏皆
置其前段末日行分内加其前段日差之半為伏段初
日行分皆與平行分相減餘為增減差木火之晨退
夕退置其平行分退一位六因之為增減差晨退減為
初加為末夕退加為初減為末晨加夕減二段自相比
較金之夕退伏合退伏置其平行分退一位三因之
折半水之夕退伏合退伏以平行分折半各為增減差
金之夕退置其後段初日行分減日差(後段日差)為末日
行分金之晨退置其前段末日行分減日差(前段日差)為初
日行分皆與平行分相減餘為增減差凡增減差倍
之為總差以相距日率減一除之為日差其初末日行
分有其一者以增減差加減更求其一如伏段法餘依
前後平行分相較增減之金火之夕遲末晨遲初置
其段平分行以相距日率下不倫分乘之(不倫分之秒與平行之分
對)即為增減差置平行分夕者以增減差加為初日行
分減為末日行分晨者反是
不倫分(金火星之夕遲末與晨遲初其增減差多於平行分者為不倫分也)
十七日八十八秒八八五十六日八十八秒二三一
十五日八十七秒四九六十四日八十六秒七六一
推五星每日細行置各段夜半宿次以初日行分順
加退減之為次日宿次又以日差加減其初日行分為
每日行分亦順加退減於次日宿次滿黃道宿次去之
至次段宿次而止為每日夜半宿次
推五星順逆交宫時刻視逐日五星細行與黃道十
二宫界宿次同名與度分又相近者以相減視其餘分
在本日行分以下者為交宫在本日也順行者以本日
夜半星行宿次度分減宫界度分退行者以宫界度分
減本日夜半星行宿次度分各以日周乘之為實以本
日行分為法法除實得數依𤼵斂加時法得交宫時刻
推五星伏見凡取伏見伏者要在已下見者要在已
上晨見晨伏者置其日太陽行度内減各星行度夕見
夕伏者置其日各星行度内減太陽行度即為其日晨
昏伏見度置本日伏見度與次日伏見度相減餘四而
一即得晨昏伏見分視本日伏見度較次日伏見度為
多者減少者加晨者置本日伏見度以伏見分加減之
為晨伏見度夕者三因伏見分置伏見度加減之為夕
伏見度視在各星伏見度上下取之
步四餘
紫氣周日一萬二百二十七日一七九二
紫氣度率二十八日日行三分五七一四二九
紫氣至後策八千一百九十四萬九六二三
月孛周日三千二百三十一日九六八四
月孛度率八日八四八四九二日行十一分三(一二六一)
月孛至後策一千二百二十萬四六五九
羅計周日六千七百九十三日四四三二
羅計度率一十八日五九九一七七六日行(五分三七六六二)
羅㬋至後策五千三百三十三萬六二一七
計都至後策一千九百三十六萬九一
推四餘至後策置中積加各餘至後策滿周日去之
即得
推四餘周後策以至後策減立成内各宿初末度積
日即得
推四餘入各宿次初末度積日置各餘周後策加入
其年冬至分滿紀法去之即各餘初末度積日紫氣月
孛為各宿初羅㬋計都為各宿末氣孛順行羅計逆行
推四餘初末度積日所入月日置各餘周後策加入
天正閏餘滿策朔減之起十一月至不滿朔策即所入
月也其初末度積日(即滿紀法去者)命甲子算外為日辰小餘
以𤼵斂求之為時刻視定朔某甲子即知入月已來日
也
推四餘每日行度置各餘初末度積日氣孛以度率
日累加之至本度加其宿零日及分即次宿之初度羅
計先加其宿零日及分後以度率日累加之即次宿之
末度各以其大餘命甲子算外為日辰其交次宿以小
餘𤼵斂為時刻
推四餘交宫以至後策減各宿交宫積日餘為入某
宫積日加天正閏餘滿朔策去之起十一月至不滿朔
策即所入月又置入宫積日加冬至分滿紀法去之為
日辰小餘𤼵斂為時刻視定朔甲子即知交宫及時刻
紫氣宿次日分立成(入算初度)
紫氣交宫積日鈐
月孛宿次日分立成(入箕初度)
(黃道宿整度)日分宿零分日分全日分各宿入初度積日分
月孛交宫積日鈐
羅計宿次日分立成(入尾未度)
(黃道宿整度)日分宿零分日分全日分各宿入初度積日分
羅計交宫積日鈐
明史卷三十六
