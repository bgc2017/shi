欽定四庫全書
明史卷二百九十三考證
武大烈傳(徐日泰等附)賊夜半登城執大烈自成以同
鄉欲活之大烈不屈索印又不予乃燔灼以死(臣)
方煒按武大烈及唐啟泰張讚王正已徐日泰朱由
椷朱敏汀魏持衡劉芳奕常克念韓金聲王明楊萃
賜諡俱另載卷末謹識
武大烈傳(徐日泰等附)讚及子國學生祚延死之(臣)
方煒按張祚延魏國輔仕維清孫世英馬體健來秉
衡郭顯星荀良翰俱
賜祀忠義祠謹識
錢祚徵傳礮炸樓焚城遂陷罵賊而死(臣)方煒按錢
祚徵
賜諡另載卷末謹識
盛以恒傳張獻忠陷㐮陽鄰境大恐(臣)方煒按獻忠
陷㐮陽居两日即破懋城返而破當陽郟縣招汝才
兵東下入光州汝寧以南商城及羅山息縣信陽固
始殘破殆盡見明紀事本末謹附識
盛以恒傳(高孝誌等附)乃被執罵賊不屈為賊支觧
(臣)方煒按盛以恒及洪允衡馬剛中高孝誌張映宿
賜諡俱另載卷末謹識
盛以恒傳(高孝誌等附)增輝字含素為諸生以學行稱
朝廷下保舉令被薦不樂為吏擬除教授未謁選歸
遇變罵賊死(臣)方煒按叚增輝盛覺吕維
顯曹維正李逢旭程所聞魏光遠俱
賜祀忠義祠謹識
顔日愉傳(艾毓初等附)上官以南陽要衝舉日愉為知
府(臣)方煒按是時左良玉次南陽躡賊於西山賊
走獻忠汝才合兵來攻日愉與指揮王汝章禦却之
見綏寇紀略謹附識
顔日愉傳(艾毓初等附)日愉手中一矢頭項被二刃死
城上(臣)方煒按顔日愉及艾毓初姚運熙邱懋素
賜諡俱另載卷末謹識
顔日愉傳主簿門迎恩訓導楊氣開亦死之(臣)方煒
按門迎恩楊氣開劉恩澤俱
賜祀忠義祠謹識
潘弘傳(劉振世等附)賊索印弘不予脅降怒罵不屈乃
支觧之(臣)方煒按潘弘及劉振世鍾其碩龔新韓
醇王世昌姚昌祚孫澤盛薛應齡
賜諡俱另載卷末謹識
潘弘傳(劉振世等附)子澄瀾痛憤大哭投井死(臣)方
煒按潘澄瀾李國璽余承蔭李錫丁一統張五美王
鍾王子章海寬傳彦雷晉暹王衍范錢繼功海成俱
賜祀忠義祠謹識
陳豫抱傳(許宣等附)賊陷舞陽母先赴井三子從之豫
抱妻黃携其子默通豫飬妻馬携子默恒默言俱從
之三世九人一時盡節(臣)方煒按陳豫抱豫飬豫
懷陳默通默恒默言許宣及弟寀宫張毓粹武同芳
劉芳名劉芳世蘭之粹喬于昆藺完馪王光顯喬國
屏王邦紀藺相裔張一鷺一鵬及父某牛一元許曰
琮俱
賜祀忠義祠謹識
劉振之傳自許以南無堅城(臣)方煒按是時許以南
諸邑如洧川長葛陳留禹州皆與鄢陵先後相繼陷
見綏寇紀略謹附識
劉振之傳(杜邦舉附)振之秉笏坐堂上賊索印不與縳
置雪中三日夜罵不絶口亂刃交下乃死(臣)方煒
按劉振之及王應翼張守正杜邦舉費曾謀魏令望
柴薦禋楊一鵬劉孔暉王化行姚文衡
賜諡俱另載卷末謹識(臣)方煒按魏完真李文鵬王應
鵬賈蔭序杜復春孟良屏張範孔張治載馬德荗俱
賜祀忠義祠謹識
劉振之傳(費曾謀等附)開封屬邑多陷殉難者有費曾
謀魏令望柴薦禋楊一鵬劉孔暉王化行姚文衡之
屬(臣)方煒按曾謀綏寇紀略作令謀與此互異謹
附考
李乘雲傳(余爵等附)執乘雲使跪乘雲怒叱賊賊捽而
杖之大罵不絶口縛諸樹攢射之罵不已斷其舌亂
刃交下而死(臣)方煒按李乘雲及余爵任棟
賜諡俱另載卷末謹識
李乘雲傳(余爵等附)戰敗被執罵賊死姪敦華亦遇害
(臣)方煒按余敦華
賜祀忠義祠謹識
關永傑傳陳故賊衝歲被蹂躪(臣)方煒按是時自成
再圍開封為陳永福等禦却遂移兵攻陳州城破之
日賊怒而屠之少長無或免者睢州太康寕陵考城
商水西華遇賊輙潰見明紀事本末謹附識
關永傑傳(侯君擢等附)永傑格殺𢾗賊身中亂刃而死
(臣)方煒按關永傑及侯君擢崔泌之張鷹揚
賜諡俱另載卷末謹識
關永傑傳(侯君擢等附)受爵亦擊殺𢾗賊大罵竝死之
(臣)方煒按王爵龔作梅俱
賜祀忠義祠謹識
張維世傳(姚若時等附)維世佐知縣魏令望竭力拒守
城陷抗節死(臣)方煒按張維世及姚若時梁可棟
萬大成張質楊士英杜時髦阮泰楊汝經
賜諡俱另載卷末謹識
張維世傳(姚若時等附)前鳳陽通判姚若時居魯莊被
執誘之降大罵死族諸生丕顯亦死之(臣)方煒按
姚丕顯姚成趙良棟王多福俱
賜祀忠義祠謹識
張維世傳(姚若時等附)若時子諸生城思報父讎𢾗請
兵討賊賊執之於路亦抗罵死(臣)方煒按河南通
志若時殉節時從子丕顯及丕烈丕振麟徵等並死
之傳訛丕為不謹據改丕烈丕振麟徵並
賜祀忠義祠謹識
張維世傳(姚若時等附)陜州趙良棟仕蓬萊教諭罷歸
寓渑池寇陷渑池與子德易罵賊死子婦與孫亦赴
井以殉(臣)方煒按良棟子名德易見河南通志傳
未晰謹據改德易並
賜祀忠義祠謹識
王世琇傳(顔則孔等附)知縣梁以樟(臣)方煒按以樟
故鄖撫夢澤子也歸德以無藩封不置兵賊至以樟
因偕世琇等集鄉勇為守禦見綏寇紀略謹附識
王世琇傳(顔則孔等附)世琇則孔竝遇害(臣)方煒按
王世琇及顔則孔徐一源沈試朱國慶侯忻沈仔張
儒紀懋勛孔亮
賜諡俱另載卷末謹識
王世琇傳(顔則孔等附)舉人徐作霖吳伯允周士美等
六人官生沈佖侯晙等三人貢生侯恒沈誠周士貴
等八人國學生侯悰沈倜等四人諸生吳伯裔張渭
劉伯愚等一百十餘人(臣)方煒按夏世英徐作霖
吳伯允周士美沈佖侯晙侯恒沈誠周士貴侯悰沈
倜吳伯裔張渭劉伯愚俱
賜祀忠義祠謹識
許永禧傳(高斗垣等附)永禧具袍笏北面再拜據案秉
燭端坐賊入遂自剄(臣)方煒按永禧及高斗垣劉
英官篆
賜諡俱另載卷末謹識
許永禧傳(高斗垣等附)是年冬汝寕陷(臣)方煒按是
年七月孫傳庭兵至南陽為自成汝才所敗復陷南
陽屠之閏十一月遂進圍汝寕陷之見綏寇紀略謹
附識
李貞佐傳(周卜歷等附)明年二月自成使來寇(臣)方
煒按是時自成分兵為四老&KR0624;&KR0624;守承天羅汝才守
㐮陽革裏眼往黃州而自將其一以攻郟見明紀事
本末謹附識
李貞佐傳(周卜歷等附)賊割其舌支觧而死(臣)方煒
按李貞佐及邵可灼顧王家陳心學周卜歷張人龍
楊呈芳孔貞璞
賜諡俱另載卷末謹識
李貞佐傳(周歷等附)王家亦大聲叱賊賊亂刃斫死
子國誘賊發金墟墓閒用巨石擊殺之賊遂盡殺郟
人(臣)方煒按顧國李得笥張鳳翷王明物張民表
夏云醇余容善王者琯胡植王翼明俱
賜祀忠義祠謹識
魯世任傳(張信等附)河干戰敗自剄死(臣)方煒按魯
世任及曹思正劉伯驂周騰蛟
賜諡俱另載卷末謹識
魯世任傳(張信等附)訓導張信罵賊不屈死(臣)方煒
按張信趙鳳豸俱
賜祀忠義祠謹識
魯世任傳(張信等附)獨洪起嘗官副總兵頗恭順(臣)
方煒按沈萬登亦嘗授副總兵于十四年十月誅偽
將軍馬尚志并諸偽官復汝寕見明紀事夲末謹附
識
劉禋傳(陳顯元等附)土寇為亂(臣)方煒按是時登封
李遇申端邦等據山為亂見河南通志所謂土寇者
即此謹附識
劉禋傳(陳顯元等附)遣賊將反覆說禋執彌厲乃見殺
(臣)方煒按劉禋及陳顯元蘇荗均彭士奇亢孟檜
王蔭長白守文朱梃張我翼陳我邱荗表朱崇祖
賜諡俱另載卷末謹識
劉禋傳(陳顯元等附)河南被賊尤酷故死事者尤多
(臣)方煒按徐陞閻生白張道脉劉懋勲楊紹祖袁永
基袁世蔭葉榮蔭張承德李衍壽閻忠國林景暘趙
得庚楊道臨趙重明費明棟楊應禎李士諤俱
賜祀忠義祠謹識
何燮傳(左相申等附)斷足剖胸而死懸首市上三日耳
鼻猶動(臣)方煒按何燮左相申唐良銳胡淵
賜諡俱另載卷末謹識
何燮傳(左相申等附)知縣左相申率兵巷戰力屈死之
巡檢吳姓者鬪死(臣)方煒按吳某
賜祀忠義祠謹識
趙興基傳(鄭元綬等附)興基時守水西門聞變挺刃下
戍樓與鬪斬𢾗人被創死(臣)方煒按趙興基及高
在崙李孕嘉趙之璞程楷楊春芳
賜諡俱另載卷末謹識
趙興基傳(鄭元綬等附)元綬力鬪死(臣)方煒按沈所
安鄭元綬陳知訓沈鴻起婁懋履俱
賜祀忠義祠謹識
趙興基傳之垣如蘅及履祥登貴竝縋城走(臣)方煒
按流賊傳廬州陷知府鄭履祥死之明紀事本末綏
寇紀略所載皆同均與此互異但下文稱履祥委失
城之罪於興基史可法因察治履祥罪則履祥爾時
實以遁免而流賊傳所載誤謹附考
趙興基傳(鄭元綬等附)悍卒殺守恒(臣)方煒按是時
廷訓降賊教以衝棚穴城城陷賊剚守恒腹以矛𢾗
十創而死見綏寇紀略此云悍卒殺守恒互異謹附
考
明史卷二百九十三考證
附明史卷二百九十三考證後
乾隆四十一年
賜諡諸臣
武大烈馬剛中顔日愉潘宏劉振之
魏令望李乘雲關永傑李貞佐陳顯元
以上通諡忠烈
艾毓初張維世魯世任
以上通諡忠節
徐日泰朱由椷朱敏汀盛以恒洪允衡
高孝誌邱懋素鍾其碩王士昌杜邦舉
柴薦禋劉孔暉余爵任棟侯君擢
崔泌之姚若時梁可棟楊士英徐一源
許永禧劉英顧王家周卜歷朱崇祖
何燮胡淵趙興基高在崙李孕嘉
趙之樸程楷
以上通諡烈愍
唐啟泰張讚王正已魏持衡劉芳奕
常克念韓金聲王明楊萃錢祚徵
張映宿姚運熙劉振世龔新韓醇
姚昌祚孫澤盛薛應齡王應翼張守正
費曾謀楊一鵬王化行姚文衡張鷹揚
萬大成張質杜時髦阮泰楊汝經
王世琇顔則孔沈試朱國慶侯忻
沈仔張儒紀懋勛孔亮高斗垣
官篆卲可均陳心學張人龍楊呈芳
孔貞璞曹思正劉伯驂周騰蛟劉禋
蘇茂均彭士竒亢孟檜王蔭長白守文
朱挺張我翼陳公邱茂表左相申
良良銳楊春芳
以上通諡節愍
