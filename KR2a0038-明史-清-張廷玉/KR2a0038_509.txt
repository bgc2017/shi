欽定四庫全書
明史卷三百十三考證
雲南傳攻石屏不下(臣)章宗瀛按楊畏知傳稱是時
賊攻石屏寧州嶍峨皆陷之此作攻石屏不下互異
謹附考
雲南傳祿永命戰死(臣)章宗瀛按祿永命
賜諡另載卷末謹識
臨安傳布政使周士昌戰死(臣)章宗瀛按周士昌
賜諡另載卷末謹識
臨安傳曰思陀甸(臣)章宗瀛按思陀地理志作思陀
考明統志及蠻司合誌諸書皆作陀地理志所載誤
謹附考
景東傳因奏景東百夷要衝宜置衛以錦衣衛僉事胡
常守之(臣)章宗瀛按是時立景東衛命陶往鎮而
别以流官掌印蒞府事陶至鎮勤慎守法因仍復知
府頒賜金帶且鑴誠心報國四字褒之見明實錄與
此小異謹附考
景東傳置孟緬長官司(臣)章宗瀛按宣德五年六月
置孟緬長官司屬景東府後直隸布政使司萬歷二十
五年改屬順寧府之景州見明實錄謹附識
廣西傳設雲南彌勒州十八寨守禦千戸所(臣)章宗
瀛按一統志彌勒州西有十八寨山嘉靖元年二月
置守禦千戸所於此謹附識
鎮沅傳建文四年置鎮沅州(臣)章宗瀛按地理志稱
鎮沅州為洪武三十五年十二月所置則其事在成
祖時矣謹附識
鎮沅傳陞為府(臣)章宗瀛按明實錄鎮沅之陞為府
在永樂四年四月己夘此概紀于三年之後未晰謹
附考
順寧傳誘廷瑞至會城執之獻捷於朝(臣)章宗瀛按
萬歷二十五年以平猛廷瑞亂改順寧為流官知府
改大候州為雲州設流官知州見明實錄謹附識
孟艮傳設孟艮府(臣)章宗瀛按孟艮府初置時隸雲
南都司後隸雲南布政司見一統志謹附識
孟定傳洪武三十五年土酋刀名扛來朝貢方物賜綺
帛鈔幣設孟定府(臣)章宗瀛按明實錄洪武十五
年三月己未設雲南五十二府孟定已居其一此稱
洪武三十五年設孟定府互異謹附考
曲靖傳十五年改曲靖千戸所為曲靖軍民指揮使司
置曲靖軍民府(臣)章宗瀛按地理志曲靖於洪武
十五年三月為府二十七年四月升為軍民府與此
所載小異謹附考
曲靖傳正統二年曲靖軍民知府晏毅言四事(臣)章
宗瀛按正統七年三月復曲靖衛定南堡堡置於洪
武間後廢至是以王驥等言平夷衛白水堡去曲靖
遠且田土荒蕪宜復立定南堡撥兵屯守從之見明
實錄謹附識
明史卷三百十三考證
附明史卷三百十三考證後
乾隆四十一年
賜諡諸臣
祿永命周士昌
以上通諡節愍
