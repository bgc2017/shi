欽定四庫全書
明史卷二百四十考證
葉向高傳趙聖(臣)嚴福按趙聖紀事本末作趙思聖
與傳異謹附考
劉一燝傳選侍不得已移噦鸞宫(臣)嚴福按后妃傳
選侍移居仁夀宫與此互異謹識
韓爌傳以兵科給事中劉懋疏議裁驛卒(臣)嚴福按
綏寇紀略懋請裁定驛站歲可節金錢數十萬上喜
著為令有濫予者罪勿赦意謂蘇民力也而遊民藉
食驛糈者無所得食遂相率為賊謹附考
朱國祚傳三年進少保兼太子太保戸部尚書改武英
殿(臣)嚴福按宰輔表國祚以天啟元年九月晉太
子太保其年十月晉少保改武英殿傳言三年進少
保與表互異謹識
何宗彦傳以附魏忠賢驟加本部侍郎(臣)嚴福按宗
聖為魏忠賢建祠房山閹黨傳又以宗聖為太僕寺
卿與此互異謹識
明史卷二百四十考證
