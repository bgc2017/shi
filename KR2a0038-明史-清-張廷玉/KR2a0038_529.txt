欽定四庫全書
明史卷三百二十三考證
琉球傳琉球居東南大海中(臣)章宗瀛按琉球北史
隋書作流求元史作瑠求隋大業時海帥何蠻羽騎
尉朱寬並入其國又虎賁郎將陳稜朝請大夫張鎮
州率兵自義安浮海擊之直至其部掠男女數千人
而還見寰宇記隋書謹附考
琉球傳遣官齎敕往勞(臣)章宗瀛按洪熙改元宣德
二年五年八年頻遣柴山使琉球因於福建海岸立
廟作記傳中皆不載柴山使事見殊域周咨錄謹附
考
琉球傳行人章守宏(臣)章宗瀛按童守宏為浙之天
台人登正統七年進士傳誤作董謹據浙江通志及
題名錄改喬毅殊域用咨錄作陳謨并附考
琉球傳十一年世子以國中臣民狀来上(臣)章宗瀛
按十一年尚清上言一統志載琉球有落漈王居壁
下聚髑髏事非實及杜氏通典星槎勝覽諸書皆妄
乞付史館詔從之見吾學編謹附考
琉球傳隆慶中凡四貢(臣)章宗瀛按穆宗本紀元年
二年三年五年並紀琉球入貢則凡有四貢舊本四
誤三謹據改
婆羅傳又名文莱(臣)章宗瀛按本紀永樂四年五年
婆羅連入貢婆俱作娑與此互異謹識又按文萊
傳誤作莱據明實錄謹改
明史卷三百二十三考證
