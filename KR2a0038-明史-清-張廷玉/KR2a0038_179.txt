欽定田庫全書
明史卷一百四十七考證
解縉傳納克楚來歸欽承顧問謂宜待之以禮(臣)章
宗瀛按納克楚自明初屯金山為邊患至洪武二十
年始降封海西侯縉所云待之以禮當指此納克楚
原文作納哈出傳文又作那哈术音轉既訛字面亦
參差互異謹畫一改對而考其誤
解縉傳因各賜五品服(臣)章宗瀛按明史職官志翰
林學士左右春坊大學士俱正五品縉時已遷官不
應再賜五品服當在官侍讀時明制講讀俱六品也
傳追敘其初入閣時事耳謹識
解縉傳仁宗即位詔歸縉妻子宗族(臣)章宗瀛按洪
熙既歸縉妻子并官其子禎亮中書舍人見明實錄
謹附考
解縉傳縉兄綸洪武中亦官御史(臣)章宗瀛按解縉
與兄綸同舉進士時年十四見獻徵錄傳未載謹附
考
黃淮傳字宗豫(臣)章宗瀛按明陳敬宗撰淮墓銘稱
淮字崇豫傳云宗豫互異謹附考
黃淮傳淮及楊溥金問皆坐繫(臣)章宗瀛按永樂實
錄載是年閏九月成祖既怒太子遣使遲緩徵東宫
官屬淮於初四日先抵行在後二日楊士奇金問至
成祖始欲宥士奇九卿交章言之遂俱下獄未幾士
奇復職又逮溥芮善傳未詳敘謹附考
金幼孜傳帝顧三學士曰汝三人及蹇夏二尚書皆先
帝舊臣(臣)章宗瀛按洪熙實錄仁宗嘗賜幼孜楊
士奇楊榮三學士及蹇義原吉二尚書五人繩愆糾
謬銀章有所陳奏則鈐用之傳未載謹附考
金幼孜傳家人囑請身後恩不聽(臣)章宗瀛按幼孜
有子昭德宣德中進士傳未載謹附考
胡儼傳洪武中以舉人授華亭教諭(臣)章宗瀛按胡
儼以洪武丁夘舉人中次年會試副榜授教諭見明
黃佐所撰儼傳謹附考
贊曰黃淮功在輔導金幼孜勞著扈從胡儼久於國學
胡廣大節有虧能無媿於同列歟舊本作胡廣金幼
孜勞著扈從(臣)章宗瀛按胡廣名位雖與諸人同
而呼豬一事實虧大節傳於廣不加貶詞殊非史體
擬於結處另敘二語謹識
明史卷一百四十七考證
