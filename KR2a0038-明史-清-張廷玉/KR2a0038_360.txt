欽定四庫全書
明史卷二百三十八考證
李成梁傳錫林阿大入遼東(臣)方煒按錫林阿大入
遼東考本紀謂犯錦州也謹識
李成梁傳杲走南關都督王台執以獻斬之(臣)方煒
按明實錄翁台執王杲時並送進王杲原擄軍士八
十二名謹識
李成梁傳復以二萬餘騎從大鎮堡入攻錦州(臣)方
煒按二萬餘騎從大鎮堡入攻錦州分掠小凌河等
處考明實錄係萬歷九年正月事紀載互異謹識
李成梁傳帝竟從御史張鶴鳴言解成梁任(臣)方煒
按明實錄張鶴鳴疏稱成梁血氣既衰罪惡貫盈謹
識
李成梁傳馬林獲罪(臣)方煒按馬林獲罪事詳馬芳
傳謹識
李成梁傳(子如松附)給事中卲庶嘗劾如松及其弟副
總兵如栢不法(臣)方煒按庶嘗劾如松與如栢不
法當即指後文所云驕横及如栢傳所云會飲諸事
謹識
李成梁傳(子如楨附)經略熊廷弼亦論如楨十不堪
(臣)方煒按十不堪史未臚列他書亦無可考謹識
李成梁傳(子如梅附)丁應泰劾鎬并劾如梅當斬者二
當罪者十(臣)方煒按當斬者二當罪者十傳未臚
列考楊鎬傳亦第言丁應泰劾鎬當罪者二十八可
羞者十如梅事未詳及他書皆無可考謹識
麻貴傳斬首二百五十有竒(臣)方煒按明實錄七月
内前後斬獲首級一千六百餘與傳所載不符謹識
明史卷二百三十八考證
