欽定四庫全書
明史卷一百七十八考證
項忠傳禽李原小王洪等賊多溺死忠移軍竹山捕餘
孽復招流民五十萬斬首六百四十俘八百有竒家
口三萬餘人戸選一丁戍湖廣邊衛(臣)黃夀齡按
識大錄擒小王洪等二百三十九人斬首二千八百
餘級驅出家者二萬八千九百三十二名内選壯丁
充戍湖廣邊衛者五千餘人與此所載數目多寡不
符謹識
韓雍傳韓雍字永熙長洲人(臣)黃夀齡按雍長洲人
考獻徵錄及識大錄與此同而明書獨稱吳縣人謹
附識
韓雍傳憲宗立坐學士錢漙累貶浙江左參政(臣)黃
夀齡按貶浙江左參政考大錄學士陳文等忌之譖
於閣臣李賢因而左遷與此異謹識
余子俊傳已又上邊防七事(臣)黃夀齡按考獻徵錄
一曰衛國之計二曰保民之計三曰弭盗之計四曰
安民之計五曰選將之計六曰守隘之計七曰善後
之計謹識
明史卷一百七十八考證
