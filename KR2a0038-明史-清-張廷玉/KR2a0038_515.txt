欽定四庫全書
明史卷三百十六考證
貴陽傳領長官司十八(臣)章宗瀛按地理志稱貴陽
軍民府領長官十六未載貴竹平伐二處與此互異
謹附考
貴陽傳其貴州宣慰司所領長官司九(臣)章宗瀛按
地理志貴州宣慰司領長官司七未載青山劄佐二
處與此互異謹附考
貴陽傳子貴榮襲(臣)章宗瀛按正德中貴榮以從征
香鑪山有功加貴州布政司參政猶怏怏乃奏乞滅
龍場諸驛以償其功事下兵部時主事王守仁以言事
謫龍場驛丞貴榮敬禮之守仁貽書切責貴榮止其
事見王守仁文集謹附識
貴陽傳漢民張純(臣)章宗瀛按張純蠻司合誌作張
紞與此互異謹附考
貴陽傳應龍之祖以内難走水西(臣)章宗瀛按應龍
之祖楊相寵庶子煦嫡子烈母張悍甚與烈盗兵逐
相相遂走死水西見明紀事本末即下文所謂楊相
喪亂者也謹附識
貴陽傳烏撒土舍謀逐安效良(臣)章宗瀛按是時烏
撒土舍安效良初與堂弟安雲翔爭立廷議以滴𣲖
立效良雲翔數為亂謀逐效良焚劫烏撒見明紀事
本末謹附識
貴陽傳分兵破安順平壩霑益(臣)章宗瀛按是時安
效良亦助邦彦西陷霑益而邦彦自統水西軍及羅
鬼苗仲數萬東渡陸廣直趨貴陽别遣王倫等下甕
安製偏橋以斷援兵見明紀事本末謹附識
貴陽傳己以王三善為巡撫(臣)章宗瀛按是時三善
師次平越副將徐時逢與賊戰瓮城不利參將范仲
仁坐視遂大敗殺前鋒馬一龍等三善乃命副使何
天麟等從清水江進僉事楊世賞等從都勻進而自
將二萬人當賊鋒見明紀事本末所謂分兵三道者
指此謹附識
貴陽傳時奢崇明為蜀兵所敗計窮投水西與邦彦合
(臣)章宗瀛按是時崇明求救於水西邦彦遣十六
營渡河援之川將羅乾象急破藺州覆其巢崇明遂
走投邦彦謀分兵一犯遵義一犯永寧見蠻司合誌
謹附識
貴陽傳朱燮元為蜀督建議滇兵出霑益遏安效良應
援(臣)章宗瀛按六年二月邦彦謀分犯遵義而令
奢寅專犯永寧未行而寅為其下所殺無何邦彦復
寇貴州燒劫麻姑孫官堡官軍敗績巡撫王瑊遣都
司張雲鵬等敗之於趙官堡會崇明邦彦皆乞撫燮
元聞于朝許之參將陽明輝奉命往撫制書僅招撫
安位不云赦邦彦邦彦怒殺明輝撫議由此絶見明
紀事本末及蠻司合誌謹附識
思南𫝊元𫝊宣慰司(臣)章宗瀛按元地理志思南在
元為思州安撫司泰定中改為宣慰司屬湖廣行省
明地理志洪武四年改屬四川六年十二月仍屬湖
廣一統志稱洪武七年析置思南宣慰司𫝊所載均
未詳謹附識
思南傳置思南府領長官司四(臣)章宗瀛按地理志
稱思南領長官司三僅載蠻夷沿河祐溪朗溪三長
官司與此互異考明統志水德江本水特姜長官司
元屬思州洪武初改名屬思南永樂十二年屬府萬
歷三十三年改置安化縣故地理志遂失載耳謹附
考
思南傳命信國公湯和等討之(臣)章宗瀛按是時和
與江夏侯周德興從楚王楨討諸蠻破上王洞殺吳
面兒俘四萬餘衆且與江隂侯吳良平潭溪古州二
百二十三洞籍其民一萬五千都督楊文同知韓觀
勦古州洞蠻林寬俘其衆而顧成又復剿平平州六
洞諸寇凡一百三十七寨見明實錄謹附識
鎮遠傳言巴也梁止諸寨為亂(臣)章宗瀛按巴也梁
止蠻司合誌作巴野梁上陶效忠蠻司合誌作陶啟
忠均與此互異謹附考
黎平傳黎平元潭溪地也(臣)章宗瀛按一統志稱黎
平在元時置上黎平長官司隸新添葛蠻安撫司謹
附識
黎平傳永樂十一年改置黎平新化二府(臣)章宗瀛
按明實錄萬歷二十九年十一月改黎平府屬湖廣
三十一年四月還屬貴州謹附識
黎平傳潭溪上陸諸苗悉降(臣)章宗瀛按覃洞上陸
方煐傳作覃洞上隆互異謹附考
安順傳洪武初為普定府(臣)章宗瀛按通志洪武十
四年仍置普定府十六年又析置安順州屬焉十八
年府廢以州為普定衛隸四川所載較此為詳謹附
識
安順傳安民自辨得赦(臣)章宗瀛按是時已下安民
於獄旋釋之見明紀事本末謹附識
都雲傳元曰都雲(臣)章宗瀛按元地理志置都雲軍
民府通志元時置都雲軍民府及定雲府尋合置都
雲定雲安撫司隸雲南行省傳未詳謹附考
都雲傳總兵楊仁巡撫陳克宅平之(臣)章宗瀛按是
時克宅調土漢官兵三萬集&KR0749;下攻三月不克乃分
兵歷破賊黨凱酋等&KR0749;隨招降附近四十八寨苗命
土官安萬銓率兵攀崖躡絶頂自山後馳下楊仁等
仰面攻之遂斬阿向凱口盡平見明實錄謹識
都雲傳都御史遣指揮郭懷恩及長官金篆往問狀
(臣)章宗瀛按是時官都御史者為何起鳴見一統志謹
附識
平越傳萬歷中始置府屬貴州(臣)章宗瀛按地理志
洪武十四年置平越守禦千戸所十五年閏二月改
為平越衛十七年二月升為軍民指揮使司屬四川
尋屬貴州都司萬歷二十九年兼置軍民府於衛城
屬貴州布政司一統志所載同皆與此互異謹附考
平越傳領縣四(臣)章宗瀛按地理志稱平越領縣三
曰湄潭曰甕安曰餘慶此作領縣四多一平越互異
考一統志及明通志諸書平越衛置于明初萬歷二
十九年兼置府治于衛城終明之世平越衛未嘗廢
亦未嘗為縣至
本朝康熙十一年乃改衛為縣此所載誤又地理志及明
通志稱平越領長官司二曰凱里曰楊義凱里置于
嘉靖八年屬清平衛萬歷二十九年屬平越府且本
傳下文亦稱天啟四年凱里土司叛則凱里之領於
平越尤明此稱領長官司一誤且訛楊為揚謹核實
並改以歸畫一
平越傳擒阿傍餘賊猶堅守不下參將洛忠等詭言招
撫自山後擊之殱焉遂移師龍頭黎蘭等寨悉破之
(臣)章宗瀛按阿傍鄒文盛傳作阿旁黎蘭等寨鄒
文盛傳作都黎都蘭互異謹附考
明史卷三百十六考證
