欽定四庫全書
明史卷二百二十考證
萬士和傳奏請便民六事(臣)黃夀齡按便民六事史
未詳載他書亦無可考謹識
王之誥傳列上便民八事(臣)黃夀齡按八事史未詳
載他書亦無可考謹識
王之誥傳後居正喪父奪情杖言者闕下(臣)黃夀齡
按杖言者闕下蓋指吳中行趙用賢艾穆沈思孝等
而言也事詳諸人本傳謹識
吳百朋傳授永豐知縣(臣)黃夀齡按百朋為永豐令
時以教化為先務束矢入片言折服有清水明鏡之
謠事詳百朋墓誌謹識
劉應節傳濰人(臣)黃夀齡按獻徵錄及識大錄應節
其先咸平人有名全者以判濰州因家焉遂為濰州
人謹識
劉應節傳順天巡撫耿隨卿坐殺平民充首功逮治改
應節代之(臣)黃夀齡按馮𤦺所撰應節墓誌云應
節巡撫順天時整飭邊備條上六事一曰益兵以資
戰二曰用車以資守三曰樹木以資險四曰櫃水以
資運五曰定兵食之遠圖六曰除邊方之宿蠧史未
之載謹附識
劉應節傳進右都御史(臣)黃夀齡按應節墓誌云應
節進右都御史時沿邊諸郡邑横罹剽掠莫敢誰何
應節遣使諭以恩威衆皆叩頭謝前罪凡四千四百
餘人一時解散因條上防禦機宜凡七曰選主將曰
設副將曰議班軍曰清衛軍曰勾逃軍曰廣招募曰
議行糧廷議皆是之謹附識
王遴傳因奏行計安留都十二事(臣)黃夀齡按十二
事史未詳載他書亦無可考謹識
舒化傳請釋纍臣鄭履淳李芳及朝審又請釋李已皆
得宥(臣)黃夀齡按請釋纍臣鄭履淳等事具載諸
人本傳謹識
舒化傳又有宥方士王金等罪化言此遺詔意即欲勿
罪宜何辭(臣)黃夀齡按議宥王金等罪傳未詳何
事錯見葛守禮高拱傳及佞倖陶仲文傳謹識
舒仲傳因輯嘉靖三十四年以後事例與刑名相關者
三百八十二條(臣)黃壽齡按奏三百八十二條事
詳刑法志但亦未臚其目謹識
舒化傳南京科道論及化(臣)黃夀齡按獻徵錄云時
舒化名益高忌益衆或使人搆飛語授南京新進横
詆化衆驚憤化曰安有大臣被口語自疏解為乎義
有去而已遂上書乞歸較史為詳但亦未載科道所
論何事謹識
李世達傳東厰太監張鯨有罪(臣)黃夀齡按張鯨有
罪及後文趙南星被劾傳未詳其原委具載二人本
傳謹識
李世達傳世達言於纁薄文粲罪(臣)黃夀齡按焦文
粲法不當死及後文楊應宿等疏詆世達史俱未詳
何事他書亦無可考謹識
李世達傳復劾罷御史韓介等數人(臣)黃夀齡按劾
罷韓介等數人考獻徵錄及識大錄載及劉瑜黃正
色同被劾但亦未詳載數人之事謹識
曾同亨傳(弟乾亨附)給事中馮景劾李成梁被謫(臣)
黃夀齡按馮景被謫事詳李成梁傳謹識
曾同亨傳(弟乾亨附)劾罷總兵以下官十餘人(臣)黃
夀齡按十餘人史未詳其姓氏他書亦無可考謹識
温純傳及妖書事起力為沈鯉郭正域辨誣(臣)黃夀
齡按沈鯉郭正域受誣事詳沈鯉本傳及李廷機傳
謹識
李汝華傳歴吏科給事中多所糾擿(臣)黃夀齡按汝
華在給事中多所糾擿考本史如何源黃弘憲王學
書李長春韓世能王基姜璧諸人皆為所論罷去謹
識
李汝華傳福王莊田四萬頃(臣)黃夀齡按福恭王傳
云下詔賜莊田四萬頃所司皆力爭常洵亦奏辭得
減半非僅減四之一也謹識
明史卷二百二十考證
