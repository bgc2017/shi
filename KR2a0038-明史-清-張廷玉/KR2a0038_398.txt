欽定四庫全書
明史卷二百五十七考證
趙彦傳先是薊州人王森倡白蓮教(臣)章宗&KR0801;按明
紀本末王森作深州人與此互異謹附考
陳新甲傳帝曰他且勿論戮辱我親藩豈不甚於薄城
耶豈舊本作七(臣)章宗&KR0801;按戮辱親藩蓋指新甲
任兵部時襄福二王被難而言但句中七字與上下
文俱不貫考明崇禎本紀流寇之禍親藩被害者襄
福而外則有貴陽王至秦王之降楚王之沈於江皆
崇禎十五年後事新甲以十五年八月誅安得論及
此七字當是豈字之訛謹改
馮元飇傳時鳳陽皇陵燬(臣)章宗&KR0801;按陵寢之變將
大赦元飇請復先後建言諸臣湯開遠金星曜華久
誠黃道周等官又崇禎十五年正月朔食元飇復指
斥内閣皆不納見明實錄傳未載謹附考
明史卷二百五十七考證
