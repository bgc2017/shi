欽定四庫全書
明史卷一百三十三考證
廖永安傳太祖揮常遇春先登(臣)章宗瀛按牛渚之
戰太祖援旗麾之常遇春應聲先登為明代開國第
一功永安不過在行間耳舊本作急揮甲士鼓勇以
登叙次尚未明晰宜作太祖揮常遇春先登謹改
廖永安傳永安被囚凡八年竟死於吴(臣)章宗瀛按
永安以元至正十八年戊戌十月被執迄至正二十
六年丙午卒於吴總計九年見國禎之開國臣傳此
作八年互異謹附識
俞通海傳太祖方駐師和陽謀渡江無舟楫通海至大
喜曰天贊我也親往撫其軍(臣)章宗瀛按本紀元
至正十五年五月明太祖欲渡江無舟會巢湖師廖
永安俞通海等以水軍來附乃大喜往撫其衆據此
則是收而降之非攻拔之也舊本作拔其軍未合擬
改撫字謹識
俞通海傳從克寧國丁水陽(臣)章宗瀛按江南江志
無冰陽縣惟寧國路下有鎮名水陽實錄載至正丁
酉取宣城通海與趙&KR1442;乘勝趣水陽下之當是當時
屯兵地耳謹附考
俞淵傳(臣)章宗瀛按俞淵洪武實錄作通淵考之開
國臣傳及王鴻緒明史稿皆同傳中獨稱俞淵不知
何據謹識以闕疑
胡大海傳(臣)章宗瀛按劉辰國初事蹟云太祖得嚴
州用義子保兒守之又載批示郭彦仁云保指揮我
之親男胡大海我之心腹前者聞二人不和必於我
男處丁寧說知將胡院判以真心待之節制以守之
據此則胡大海進樞密院判後嘗與保兒守嚴州矣
傳未載謹附識
胡大海傳陳友諒寇龍灣(臣)章宗瀛按本紀元至正
二十年明祖令康茂不和書誘陳友諒速來於是友
諒至龍灣維時張德勝以舟師出龍江關為備禦則
是寇龍灣非龍江也舊本作江誤謹改
張德勝傳子興祖嗣職(臣)章宗瀛按實錄興祖初襲
職改姓名曰張同至後復姓汪乃稱興祖傳未複載
謹附考
汪興祖傳與大將軍會師德州(臣)章宗瀛按本紀北
伐之役徐達會諸將兵於臨清水陸並進於是常遇
春克德州合兵克通州考之徐常二傳亦同此云與
達會師德州與紀傳互異謹附考
汪興祖傳未幾命為晉王武傳兼山西行都督府同知
(臣)章宗瀛按實錄洪武三年六月以興祖為晉王
王武傳兼山西行都督府同知非僉事也舊本作僉
事誤謹改
趙德勝傳陳友諒犯龍灣龍江第一關曰虎口城(臣)
章宗瀛按舊本作犯龍江應作龍灣謹畫一改下文
龍江乃關名本紀所稱命張德勝等以舟師出龍江
關是也應仍原文謹改識
韓成子觀至都督别有傳兆先者額森從子既被禽太
祖以其兵偹宿衛感帝大度效死力至是戰死越三
日辛邜復大戰(臣)章宗瀛按韓成子觀二句應即
叙於韓成戰没之下文氣方貫且合傳文互見之體
舊本書於兆先者二十九字之後既未一綫且與下
越三日云云相隔僅移前一行又按己文已五至辛
夘中間只隔一日舊本作四日誤謹改
桑世傑傳太祖命廖永安及世傑擊之(臣)章宗瀛按
凡列傳之體一篇中如前已標其名則後可從省文
僅稱其名曰某此傑叙世傑事兼及廖永安前固未
見也應全舉姓名為是謹增後曹良臣傳中徐達增
徐字李文忠增李字俱彷此
贊贊以視功成命爵終罹奸黨者其猶幸也夫(臣)章
宗瀛按胡藍之獄當是雖不免連株然由於自取者
過半非東漢黨禍北宋黨籍可比舊本終罹黨籍四
字未為允恊擬改黨籍作奸黨謹識
