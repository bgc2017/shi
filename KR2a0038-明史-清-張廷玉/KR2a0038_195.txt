欽定四庫全書
明史卷一百五十五考證
宋晟傳洪武十二年坐法降涼州衛指揮使(臣)方煒
按宋晟降涼州指揮史不詳坐法原委考獻徵錄但
云十二年掌涼州衛不言降官謹識闕疑
宋晟傳仍鎮涼州(臣)方煒按傳後云晟四鎮涼州而
傳中歷叙官閥鎮涼州者僅二考獻徵錄云十五年
父病召還侍又三年父歿復鎮涼州此時始載討叛
事後又云召還京奬諭再四賞賚甚厚復鎮涼州至
十九年召還始陞右軍都督合前後計之鎮涼州者
凡四史漏中二事與後文不合謹識
薛禄傳行六軍中呼曰薛六(臣)方煒按傅維鱗明書
云薛禄初名貴史作行六軍中呼曰薛六彼此互異
獻徵錄止言行六不言稱名謹識
薛禄傳授奉天靖難推誠宣力武臣封陽武侯(臣)方
煒按靖難字樣前卷已遵
御批通鑑輯覧改為北平此處靖難字乃原定功臣封號難
於更改謹考訂而仍其舊
薛禄傳禄千一百石(臣)方煒按薛禄封侯食禄獻徵
錄傅維鱗明書俱作千五百石史作千一百石名臣
實錄與史同謹識闕疑
薛禄傳遇敵於鳳凰嶺(臣)方煒按鳳凰嶺獻徵錄作
竒黃嶺名臣實錄與史同謹識
薛禄傳(郭義附)亦授奉天靖難武臣號(臣)方煒按靖
難字樣前卷已遵
御批通鑑輯覧改為北平此處靖難字乃原定功臣封號未
便更改應考訂而仍其舊
劉榮傳江度形勢請於金線島西北望海窩築城堡
(臣)方煒按地理志金線島在遼東金州衛東南又東
南有望海堝至馬雄島櫻桃園俱不見地理志謹識
劉榮傳斬首千餘級生擒百三十人(臣)方煒按斬首
千餘級生擒百三十人傅維鱗明書作斬首七百四
十二捕生八百五十七彼此互異謹識闕疑
朱榮傳僅擢右都督(臣)方煒按張輔傳稱榮驃騎將
軍此傳略之謹識
朱榮傳修北忙牛嶺兔毛河赤山榆楊口來勝諸臣
(臣)方煒按地理志大同有兔毛川赤兒山傳作兔毛
河赤山彼此小異忙牛嶺榆楊口來勝不見地理志
謹識
朱榮傳駐鵰鶚詗寇以五千騎視敵所向大軍次玉沙
泉(臣)方煒按鵰鶚玉沙泉俱不見地理志謹識
朱榮傳禄千二百石(臣)方煒按朱榮食禄傅維鱗明
書作千三百石史作千二百石彼此小異謹識
費巘傳遇賊於雙城巘擊其左懷等擊其右賊大敗走
斬首三百餘級追奔至黑魚海(臣)方煒按雙城黑
魚海俱不見地理志惟有黑水在鎮番衛西或即黑
魚海之别名歟謹識闕疑
譚廣傳在宣府二十年修屯堡嚴守備增驛傳(臣)方
煒按獻徵錄云廣初所統神機軍鮮明晃耀進止有
度望者皆曰譚家馬也上有所指揮亦曰譚家馬至
敵人相戒亦曰毋犯譚家馬迨今猶以為號所得禄
賜不以私嘗出為學舍浮屠老子宫之用史俱略之
謹識
陳懷傳與馬亮等同封而懷封平鄉伯(臣)方煒按陳
懷封平鄉伯馬亮封招遠伯俱不言食禄之數當屬
遺漏諸書俱無可考謹識闕疑
陳懷傳(馬亮附)懷偕中官劉永誠出劉家口至黑山大
松林流沙河諸處遇賊勝之(臣)方煒按劉家口黑
山大松林流沙河地理志俱不載謹識
蔣貴傳討平龍溪等三十七寨斬首一千七百級(臣)
方煒按獻徵錄云乃大閱士連破黑號等四十餘寨
斬首千五百級生擒稱是與史所稱小異謹識
蒋貴傳諜報敵駐賀蘭山(臣)方煒按地理志賀蘭山
寧夏衛西魚兒海子狼山石城俱不見地理志謹識
闕疑
蒋貴傳會任禮亦追敵至黑山(臣)方煒按黑泉不見
地理志謹識
蔣貴傳與王驥討思任𤼵子思機𤼵攻破其寨(臣)方
煒按獻徵錄云賊父子既遁於緬甸八年命貴與尚
書下緬取賊時緬人數報送至而潜以金樓船載賊
離五十里而不至尚書謂貴曰此紿我也過江則絶
我歸路矣於是誘緬人聽賞則往焚其舟大戰一晝
夜賊首已先去賊子思機𤼵在孟牙亦遁去盡俘其
妻拏以還破其賊寨二百餘處𤏡夷遂平較史為詳
謹識
蔣貴傳加歲禄五百石(臣)方煒按加禄五百石獻徵
錄作二百石彼此小異謹識闕疑
任禮傳分道至梧桐林(臣)方煒按梧桐林不見地理
志謹識闕疑
趙安傳從兄琦任指揮同知坐罪死(臣)方煒按趙琦
之死傅維鱗明書與史同均不詳坐罪原委他書無
可考謹識闕疑
趙安傳中官宋成等使烏斯蔵命安帥兵千五百人送
之必琳滿江(臣)方煒按必琳滿江不見地理志謹
識
趙輔傳封武靖伯(臣)方煒按封爵當載食禄之數武
靖之封不言食禄則後段減禄二百石之文便無根
據考傅維鱗明書云食禄千二百石謹識
劉聚傳追賊黃草梁(臣)方煒按黃草梁青草溝朱家
砦高家堡漫天嶺井油山俱不見地理志謹識
劉聚傳以内援特封寧晉伯(臣)方煒按劉聚之封史
遺食禄之數考傅維鱗明書云封寧晉伯食禄千石
謹識
明史卷一百五十五考證
