欽定四庫全書
明史卷二百二十八考證
魏學曾傳除戶部主事遷郎中(臣)章宗瀛按學曾官
戶部時嚴嵩方掌吏部欲招之為郎湏一見學曾不
肯往遂不果改見郭正域所撰墓志謹附考
魏學曾傳進右僉都御史巡撫遼東(臣)章宗瀛按學
曾撫遼時有叛卒黃勇勾敵為患學曾計擒之患遂
息見獻徵錄傳未載謹附考
葉夢熊傳以都御史李旼自代(臣)章宗瀛按李旼明
實錄及外國傳俱作旼舊本誤作汶謹改
李化龍傳或言水西佐賊化龍詰之疆臣斬賊使二氏
交遂絶(臣)章宗瀛按是時沙溪頭目尚義黃繼枝
為楊應龍通安氏至是疆臣因化龍檄斬二人交遂
絶傳所云賊使盖指此見化龍所著平播新書謹附
考
李化龍傳以播地置遵義平越二府(臣)章宗瀛按是
時化龍又有善後事宜疏一曰復郡縣二曰設屯衞
三曰設兵備四曰設將領五曰急選調六曰丈田糧
七曰限田制八曰設學校九曰復驛站十曰建城垣
十一曰順苗情十二曰正疆域見明實錄傳未載謹
附考
明史卷二百二十八考證
