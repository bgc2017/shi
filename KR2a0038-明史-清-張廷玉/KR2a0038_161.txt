欽定四庫全書
明史卷一百三十八考證
陳修傳擢兵部郎中遷濟南知府時亂後比戶彫殘且
多衛將練兵屯田其間修撫治有方兵民相安流亡
復業(臣)章宗瀛按獻徵錄太祖謂兵制之大者唐
世府兵之制稍為近古而未精密乃擢修兵部郎中
所以任將帥養士卒得内外相維之體兵農相資之
意遂為萬世法文云念濟南重經王氏之亂民墜塗
尤甚大將練兵屯田其間非修莫可治也遂擢修濟
南知府較明史特詳謹附識
陳修傳(滕毅州)尋遷起居注命與楊訓文集古無道之
君若桀紂秦始皇隋焬帝行事以進曰吾欲觀喪亂
之由以為炯戒耳吴元年出為湖廣按察使(臣)章
宗瀛按明書太祖命毅與宋濓等日侍左右講說經
史甚見眷遇又云尋命毅與李善長劉基陶安周禎
等定律令毅在湖廣務存寬太以修養為急民多宜
之史俱失載謹識
陳修傳(翟善附)以貢舉歴官吏部文選司主事(臣)章
宗瀛按獻微錄善授吏部主事歴本部員外郎考䦕
國臣傳明書皆同史略其文謹附識
陳修傳(翟善附)二十六年尚書詹徽侍郎傳友文誅命
善署部事再遷至尚書(臣)章宗瀛按䦕國臣傳太
祖命善署本部事在事勤慎稱旨特陞吏部侍郎仍
署尚書事較史文略詳謹附識
陳修傳(翟善附)帝曰善雖年少氣宇恢廓他人莫及也
欲為營第於鄉善辭(臣)章宗瀛按䦕國臣傳大祖
欲工部為善營第於泰興辭曰江鄉地隘宗親且衆
誠不忍奪人以自益况未報涓埃何敢當此上喜曰
有官居鼎鼐無地起樓臺善與寇凖同風矣考獻徵
錄明書俱同史文稍略謹附識
陳修傳(翟善附)二十八年坐事降宣化知縣以終(臣)
章宗瀛按䦕國臣傳及明書獻徵錄俱作二十八年
實授尚書二十九年以事免史獨作二十八年降宣
化知縣與諸史不合至善降官之由諸書及本紀俱
不載無可考核謹識闕疑
陳修傳(李仁附)坐事謫青州政最擢為戶部侍郎致仕
(臣)章宗瀛按李仁坐事史不詳其事考䦕國臣傳
明書獻徵錄亦略之但史云旋以政最擢戶部侍郎
則前所坐當屬小𤯝耳謹附識
陳修傳(吴琳附)吴琳黃岡人(臣)章宗瀛按獻徵錄時
方試京闈髦士有司以主文請太祖以琳優於經學
遂命琳與司業宋濓柄其事及撤棘衆謂得人史失
載謹識
楊思義傳不詳其籍(臣)章宗瀛按楊思義籍貫史既
不詳考七卿表亦無之蓋表作於洪武十三年以後
思義在䦕國初或未及叙入耶謹識
楊思義傳(滕德懋附)以事免官卒(臣)章宗瀛按德懋
免官史不書其事考䦕國臣傳明書獻徵錄亦不詳
獲罪原委謹識闕疑
楊思義傳(范敏附)敏議百一十戶為里丁多者十人為
里長鳩一里之事以供歲役十年一周餘百戶為十
(甲臣)章宗瀛按食貨志詔天下編賦役黃册以一
百十戶為一里推丁糧多者十戶為長餘百戶為十
甲甲凡十人歲役里長一人甲首一人董一里一甲
之事甲編為册册首總為一圖册凡四一上戶部餘
則布政府縣各存一焉上戶部者册面黃紙故謂之
黃册較傳中為詳謹識
楊思義傳(費震附)後坐事被逮以有善政特釋為寳鈔
提舉(臣)章宗瀛按費震被逮䦕國臣傳明書獻徵
錄均不偹書端末他書亦無可考謹識闕疑
周禎傳三年九月召為御史中丞(臣)章宗瀛按明書
及䦕國臣傳均作二年刑部尚書世家寳出黜復名
禎代三年致仕去史作召為御史中丞與二書不合
未知所據謹識
周禎傳(劉惟謙附)後坐事免(臣)章宗瀛按惟謙之名
不見於年表蓋七卿年表洪武十三年以後者始列
惟謙免官當在十三年以前至所緣何事䦕國臣傳
明書識大錄等書皆略之别無可證謹識闕疑
周禎傳(端復初附)稍遷至磨勘司令(臣)章宗瀛按明
書復初遷吉安府通判俗尚譁訐教誡殷勤民不忍
梗尋擢磨勘司丞陞為令史失載遷吉安通判友磨
勘丞二事謹識
(周禎)傳(端復初附)坐事召還(臣)章宗瀛按明書作召
還疾卒䦕國臣傳同俱無坐事之文史亦不詳原委
而他書亦無可考坐事二字疑誤謹識
周禎傳(黎光附)坐事死貶所(臣)章宗瀛按黎光死貶
所䦕國臣傳明書識大錄俱不載史亦不詳坐事之
由無憑考核謹識闕疑
楊靖傳已坐事免(臣)章宗瀛按靖之坐免識大錄䦕
國臣傳明書俱不載其故他無可考謹識闕疑
單安仁傳(朱守仁附臣)章宗瀛按守仁罸書作史不
詳坐事之由考識大錄憲章錄及諸書亦無可考謹
識闕疑
薛祥傳坐累杖死(臣)章宗瀛按祥之杖死史不詳坐
累之由考七卿表亦但有十四年十月杖死之文而
不言其故識大錄憲章錄均同無憑考訂謹識闕疑
薛祥傳(秦達附)帝以學校為國儲材而士子巾服無異
胥吏宜更易之命達製式以進凡三易其製始定賜
監生藍衫縧各一以為天下先明代士子衣冠蓋創
自逹云(臣)章宗瀛按輿服志儒士生員監生巾服
洪武三年令士人戴四方平定巾二十三年定儒士
生員衣自領至裳去地一寸䄂長過手二十四年以
士子巾服無異胥吏命工部製式太祖親視三易乃
定生員藍衫用玉色布絹為之寬袖皂緣皂縧軟巾
垂帶較本傳為詳謹識
薛祥傳(秦逵附)於二十五年九月坐事自殺(臣)章
宗瀛按秦逹自殺識大錄憲章錄及諸書俱不詳原
委無憑考訂謹識闕疑
唐鐸傳未幾左選監察御史(臣)章宗瀛按左遷之故
史不詳其緣何事考今獻備遺名臣實錄均云僚屬
罪數連鐸太祖念鐸篤行皆不問明書亦同雖未明
指為左遷之故或即其一事與謹識
唐鐸傳(沈潜附)復以事免(臣)章宗瀛按沈潛以事免
官史不言其何故他書亦無可考證謹闕疑
䦕濟傳濟條議以經明行修為一科工習文詞為一科
通曉書義為一科人品俊秀為一科練達治理為一
科言有條理為一科六科備者為上三科以上為中
不及三科者為下(臣)章宗瀛按通曉書義今獻備
遺名臣實錄俱作通曉四書練達治理今獻備遺名
臣實錄俱作曉達治道二書所載或條議之本文
史少為潤色耶謹識
䦕濟傳下濟獄并希哲衍等皆棄市(臣)章宗瀛按濟
之死今獻備遺名臣實錄俱作暴卒史獨作棄市與
二書不同或别有所據耶謹識闕疑
明史卷一百三十八考證
