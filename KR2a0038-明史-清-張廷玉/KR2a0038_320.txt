欽定四庫全書
明史卷二百十八考證
申時行傳既而李植江東之以大峪山事撼時行不勝
貶去(臣)章宗瀛按焦竑所撰時行神道碑云時行
奉命往視大峪山植言大峪非吉壤時行與尚書徐
學謨暱故贊其成憾尚書陳邦經異議故致其去時
行一一疏辨謹識
王錫爵傳子衡舉順天鄉試第一(臣)章宗瀛按錫爵
行狀云高桂饒伸疏中式可疑者八人衡與焉錫爵
因疏請覆試但八人亦未臚列謹識
明史卷二百十八考證
