欽定四庫全書
明史卷一百十八考證
岷莊王𫝊子憲王定燿嗣三十四年薨曾孫禋洪天啓
二年嗣崇禎元年薨無子從父企&KR0008;嗣(臣)嚴福按
諸王世表定燿薨後以南充王幹跬為世子未立而
卒諡僖靖孫企鉁亦卒乃以禋洪嗣企&KR0008;者幹跬子
企鉁弟也
谷王德傳又致書蜀王為𨼆語(臣)嚴福按明實錄橞
致蜀王有曰德蒼時不可言桓文之事桓文時不可
言德蒼之施即所謂隠語也
於是及二子皆廢為庶人(臣)嚴福按何喬遠分藩記
云橞是時闔戶自焚死與𫝊異鄭曉同姓諸王傳謂
是時廢其二子賦灼賦爚為庶人
瀋簡王傳就藩潞州(臣)嚴福按鄭曉同姓諸王𫝊宣
宗時模言諸子婚請展府府垣外盡民廬也上曰毁
民廬以拓王府不可命工部往勘之
皇子楠𫝊之藩桂林(臣)嚴福按明實錄守謙之藩桂
林在洪武九年
與允熥俱召還錮鳳陽(臣)嚴福按鄭曉同姓諸王傳
允熥允熞之廢也帝以其不能諫正惠帝罪之
時時稱高煦功幾奪嫡(臣)嚴福按鄭曉同姓諸王傳
福等時稱高煦功高成祖曰居守功高於扈從儲貮
分定於嫡長汝等勿復妄言
明史卷一百十八考證
