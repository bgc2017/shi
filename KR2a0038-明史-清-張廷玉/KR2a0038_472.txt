欽定四庫全書
明史卷二百九十四考證
夏統春𫝊(薛聞禮等附)統春指賊魁大罵賊怒斷其右
手復以左手指賊罵賊又斷之罵不已乃割其舌目
怒視眥欲裂賊又剜其目猶以頭觸賊遂支解之
(臣)方煒按夏統春及薛聞禮郝瑞日徐日耀
賜諡俱另載卷末謹識
夏統春𫝊(薛聞禮等附)其以小吏死難有何宗孔賈儒
秀張達郝瑞日諸人(臣)方煒按何宗孔賈儒秀張
達朱耀俱
賜祀忠義祠謹識
陳美𫝊自成長驅犯襄陽左良玉先奔(臣)方煒按良
玉自朱仙鎮南潰退屯襄陽大治戰艦于樊城自成
至良玉營于高阜趨白馬渡良玉移營扼之江水
纔及馬腹賊死數千渡如故良玉遂拔營南行見綏
寇紀略謹附識
陳美𫝊(郭裕等附)城䧟抗罵不已為賊磔死訓導陽城
田世福亦死之(臣)方煒按陳美及蔡思䋲宋大勛
郭裕萬敬宗韓應龍周建中胡承熙劉璇萬惟壇
賜諡俱另載卷末謹識
陳美𫝊(郭裕等附)均州知州胡承熙被執不屈與其子
爾英俱死(臣)方煒按田世福胡爾英俱
賜祀忠義祠謹識
諶吉臣𫝊(張國勲等附)被執不食累日賊臨以兵吉臣
乞速死賊壯之授以官不屈驅上馬曰我失守封疆
當死此更安往乃見殺(臣)方煒按諶吉臣及濮有
容馬颷
賜諡俱另載卷末謹識
諶吉臣𫝊(張國勲等附)應城䧟訓導張國勲死之(臣)
方煒按張國勲袁啟觀廖應元劉申錫俱
賜祀忠義祠謹識
盧學古𫝊(朱士完等附)學古罵賊不絶口剖腹而死
(臣)方煒按盧學古及張允修李友蘭李雲
賜諡俱另載卷末謹識
盧學古𫝊(朱士完等附)郊芳之竒亦不屈死(臣)方煒
按張郊芳程之竒朱士完彭大翮撖君錫王維藩王
圖南吕調元俱
賜諡忠義祠謹識
陳萬策𫝊(李開先附)萬策隐龍灣市賊使至歎曰我為
名誤既不能奮身滅賊尚可惜頂踵耶夜自經賊使
至開先家開先瞋目大罵頭觸牆死(臣)方煒按陳
萬策李開先俱
賜祀忠義祠謹識
許文岐𫝊賊魁賀一龍藺養成等萃蘄黃間(臣)方煒
按賀一龍即革裏眼藺養成即左金王與馬守應賀
錦劉希堯合即所稱革左五營也後歸自成于開封
見明紀事本末謹識
許文岐𫝊荆王府將校郝承忠潜通張獻忠明年大舉
兵來攻(臣)方煒按是年正月獻忠破廣濟即犯蘄
州會富順顯文終不協而鎮筸兵復内間應賊城遂陷
見綏寇紀略謹附識
許文岐𫝊(李新等附)縛文岐斬之(臣)方煒按許文岐
及新李
賜諡俱另載卷末謹識
許文岐𫝊(李新等附)賊既䧟蘄州遂屠其民(臣)方煒
按賊䧟蘄州即于三月破蘄水入黃州黃人盡逃旋
犯麻城麻城人湯志者大姓奴也殺諸生六十人而
推其中與已合者曰周文江以城降賊賊改麻城為
州以文江知州事見綏寇紀略謹附識
許文岐𫝊(李新等附)其時屬吏死節者惟麻城教諭定
遠蕭頌聖蘄水訓導施州童天申(臣)方煒按蕭頌
聖童天申
賜祀忠義祠謹識
郭以重𫝊(岳璧等附)以重即奪賊刀擊斬一賊羣賊擁
至遂赴水死(臣)方煒按郭以重及岳璧郭金城
賜諡俱另載卷末謹識
崔文榮𫝊賊出營樊口文榮軍洪山寺扼之既歛兵入
城以他將代守(臣)方煒按文榮歛兵入城時賊大
營尚在江北會楚府募兵官張其在因罪被笞往投
之盡以軍情輸賊而黃州降賊生員李時榮之族居
省城約内應于是賊由鴨蛋洲畢渡見綏寇紀略謹
附識
崔文榮𫝊賊攅槊刺之洞胸死(臣)方煒按崔文榮
賜諡另載卷末謹識
徐學顔𫝊新軍内叛城䧟(臣)方煒按武昌既䧟獻忠
執楚王華奎籠而沈之江盡殺楚宗室見明紀事本
末謹識
徐學顔𫝊(李毓英等附)學顔格鬭斷左臂大罵不屈為
賊支解一家二十餘人殉之(臣)方煒按徐學顔及
李毓英王良鑑曾栻
賜諡俱另載卷末謹識
徐學顔𫝊(李毓英等附)同死者武昌衛經歷汪文熙巡
檢戴良瑄及僧官一人俱罵賊不屈腰斬(臣)方煒
按汪文熙戴良瑄僧官某俱
賜祀忠義祠謹識
馮雲路𫝊(汪延陛等附)賊遣使来聘遥應曰我平生只
讀忠孝書未嘗讀降賊書也遂投湖死(臣)方煒按
馮雲路汪延陛熊&KR0034;明睿易道暹易為瑚為璉𫝊可
知
賜祀忠義祠謹識
蔡道憲𫝊賊果以八月䧟岳州(臣)方煒按獻忠䧟武
昌後總兵方國安副將徐懋德等破賊于蘄州偽官
吏多被禽殺武昌生員程天一白雲寨長易道三皆
起兵討賊與官兵復黃州獻忠乃令偽總兵張其在
等守武昌而躬率大營西渡以窺岳州于是左營諸
將毛顯文常國安等與蘄黃四十八寨民兵攻復武
昌漢陽獻忠已䧟咸寧蒲圻偪岳州矣見綏寇紀略
謹附識
蔡道憲𫝊(周二南等附)賊知終不可奪磔之其心血直
濺賊面(臣)方煒按蔡道憲及周二南
賜諡俱另載卷末謹識按蔡道憲死事曾蒙
御製詩表章刻石墓祠
表忠曠典洵依古所未聞也謹識于此
蔡道憲𫝊(周二南等附)健卒林國俊等九人隨不去賊
亦令說道憲降國俊曰吾主畏死去矣不至今日賊
曰爾主不降爾輩亦不得活國俊曰我輩畏死亦去
矣不至今日賊并殺之四卒奮然曰願瘞主屍而死
賊許之乃解衣裹道憲骸瘞之南郊醴陵坡遂自刎
(臣)方煒按林國俊馮一第唐德明謝如琦俱
賜祀忠義祠謹識
張鵬翼𫝊(歐陽顯宇等附)賊縳而投諸江(臣)方煒按
張鵬翼及歐陽顯宇林不息楊開賴萬耀莫可及董
我前蔣道亨李乾德李升德
賜諡俱另載卷末謹識
張鵬翼𫝊(莫若鼎等附)二子若鼎若鈺號慟奔赴遇害
衡州既䧟屬縣衡山亦失守知縣富順董我前教諭
分宜彭允中皆盡節(臣)方煒按莫若鼎莫若鈺彭
允中俱
賜祀忠義祠謹識
張鵬翼𫝊乾德守岳州獻忠攻急乾德棄城走長沙岳
州遂䧟(臣)方煒按賊之犯岳州也乾德與總兵孔
希貴等率兵守陳陵磯誘殺其先鋒連戰皆捷賊百
道仰攻不能支乾德走希貴退屯湘隂已而亦走岳
州遂陷見明紀事本末謹附識
張鵬翼𫝊會劉文秀自雲南至禽韜陷嘉定(臣)方煒
按是時孫可望遣劉文秀張先璧由永寧取叙州白
文選由遵義取重慶會于嘉定謀犯成都其事在順
治九年見紀事本末謹附識
劉熙祚𫝊使降將尹先民說之終不變見殺(臣)方煒
按劉熙祚及劉永祚
賜諡俱另載卷末謹識
王孫蘭𫝊遷廣東副使分巡南雄韶州二府連州猺賊
為亂馳勦三賊(臣)方煒按連州屬廣州府與南雄
韶州無涉考廣東通志是時分巡南韶副使兼轄廣
州之連州清遠駐韶州此所載未詳謹附考
王孫蘭𫝊孫蘭仰天歎曰失封疆當死賊陷城又當死
吾盍先死乎遂自縊(臣)方煒按王孫蘭
賜諡另載卷末謹識
程良籌𫝊(程道夀附)逼良籌偕行又不從遂被殺(臣)
方煒按程良籌及程道夀
賜諡俱另載卷末謹識
黃世清𫝊自成敗孫𫝊庭軍長驅入關遣右營十萬人
從南陽犯商州(臣)方煒按潼關既陷自成連破華
隂渭南華州遂攻陷商州屠之見綏寇紀略謹附識
黃世清𫝊授世清以防禦札罵不受與一家十三人皆
遇害(臣)方煒按黃世清
賜諡另載卷末謹識
楊暄𫝊(許嗣復等附)教授許嗣復分守上南門城破持
梃鬭詈賊死(臣)方煒按許嗣復蔡其城姚啟崇魏
歲史劉進俱
賜祀忠義祠謹識
楊暄𫝊(朱一統等附)暄被縳索印不與詬罵死(臣)方
煒按楊暄及趙躋昌朱一統朱迴滼
賜諡俱另載卷末謹識
楊暄𫝊賊遂陷西安(臣)方煒按賊之攻西安也守將
王根子射書城下開東門納賊城遂陷見明紀事本
末謹附識
唐時明𫝊(薛應玢等附)時明託妻子于友人至興平乘
間自縊(臣)方煒按唐時明及薛應玢唐夢鯤
賜諡俱另載卷末謹識
段復興𫝊(靳聖居等附)城䧟趨歸火其樓母亦赴火死
乃持鐵鞭走北門擊殺數賊遂自刎(臣)方煒按段
復興及靳聖居袁繼登董琬朱新鍱
賜諡俱另載卷末謹識
簡仁瑞𫝊其護衛辛譟挾王及諸郡王宗室斬關出奔
(臣)方煒按王奔出復旋為自成所執遇害並屠平
涼見諸王本𫝊謹附識
簡仁瑞𫝊正衣冠自經堂上(臣)方煒按簡仁瑞
賜諡另載卷末謹識
簡仁瑞𫝊(何相劉等附)華亭教諭鄒姓者援曾子居武
城義欲避去訓導何相劉止之曰吾輩委質為臣安
可以賓師自待乃率諸生共守及城陷與教諭皆殉
難(臣)方煒按鄒某何相劉俱
賜祀忠義祠謹識
簡仁瑞𫝊平涼既陷屬城悉降(臣)方煒按平涼陷賊
遂移兵取蘭州又遣賊將辛思忠破西寧衛于是肅
州山丹永昌鎮番莊浪皆降而秦地悉沒矣見綏寇
紀略謹附識
司五教𫝊(張鳳翮附)罵益厲乃被磔(臣)方煒按司五
教及張鳳翮
賜諡俱另載卷末謹識
都任𫝊(王家錄等附)至二十七日城䧟任猶巷戰力不
支被執欲降之大罵不屈遂見殺(臣)方煒按都任
及王家錄張雲鶚彭卿柳芳趙彬崔重觀傅佑劉光
祐黃廷政馬鳴節楊明張發王永祚李應孝傅德潘
國臣李國竒晏維新陳二典劉芳馨文侯國郭遇吉
楊正韡柳永年馬應舉尤勉惠漸賀大雷楊以偉李
文焜文燦常懷李登龍孫貴尤養鯤白慎衡李宗叙
賜諡俱另載卷末謹識
都任𫝊(王家錄等附)材官李耀善射矢盡自刎死(臣)
方煒按李耀李光裕張天叙黃廷用廷弼賀世魁文
經國陳義昌沈濬沈演白拱極白含章張連元連捷
李可柱胡一奎李廕祥俱
賜祀忠義祠謹識
祝萬齡𫝊(王徵等附)萬齡深衣大帶趨至關中書院哭
拜先聖投繯死(臣)方煒按祝萬齡及王徵宋師襄
竇光義徐方敬徐芳聲
賜諡俱另載卷末謹識
祝萬齡𫝊舉人宗室朱誼䍒及席增光皆里居城破並抗
節死(臣)方煒按朱誼䍒席增光俱
賜祀忠義祠謹識
陳璸𫝊(周鳳岐附)軍敗被執欲降之不屈斷手割肝而
死(臣)方煒按陳璸及周鳳岐
賜諡俱另載卷末謹識
王徵俊傳(宋之儁等附)抵家北面再拜投繯死(臣)方
煒按王徵俊及宋之儁史可觀朱慎鏤
賜諡俱另載卷末謹識
丁泰運傳(尚大倫等附)泰運獨守南城力不支被執賊
雍見方亮使跪不屈燒鐵鎖炙之亦不從乃遇害
(臣)方煒按丁泰運及尚大倫王榮王橓徵
賜諡俱另載卷末謹識
丁泰運𫝊(尚大倫等附)𠫭將榆林王榮及其子師易皆
死之(臣)方煒按王師易
賜祀忠義祠謹識
明史卷二百九十四考證
附明史卷二百九十四考證後
乾隆四十一年
賜諡諸臣
陳美郭裕馬飈許文歧李斯
崔文榮蔡道憲劉熙祚黃世清段復興
都任陳璸周鳳歧丁泰運
以上通諡忠烈
李乾德張鳳翮祝萬齡王徵宋師襄
以上通謚忠節
夏統春薛聞禮郝瑞日徐日耀諶吉臣
濮有容盧學古郭以重岳璧郭金城
徐學顔王良鑑曾栻歐陽顯宇林不息
蔣道亨楊暄朱一統朱迥滼靳聖居
司五教劉光祐黃廷政馬鳴節楊明
張𤼵王永祚李應孝𫝊德潘國臣
李國竒晏維新陳二典劉芳馨文候國
郭遇吉楊正韡柳永年馬應舉尤勉
惠漸賀大雷楊以偉李文焜李文燦
常懷李登龍孫貴尤養鯤白慎衡
李宗叙朱慎鏤王榮
以上通諡烈愍
蔡思繩宋大勛萬敬宗韓應龍周建中
胡誠熙劉璇萬惟壇張允修李友蘭
李雲李毓英周二南張鵬翼楊開
賴萬耀莫可及董我前李升德劉永祚
王孫蘭程道夀趙躋昌唐時明薛應玢
唐夢鯤袁繼登董琬朱新鍱簡仁瑞
王家錄張雲鶚彭卿柳芳趙彬
崔重觀𫝊佑竇光儀徐方敬徐芳聲
王徵俊宋之儁史可觀尚大倫王橓徵
以上通謚節愍
