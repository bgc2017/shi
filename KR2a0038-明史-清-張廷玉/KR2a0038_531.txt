欽定四庫全書
明史卷三百二十四考證
占城傳至德後改號曰環王(臣)章宗瀛按新唐書至
德後改號環王目錄中亦作環王則竟以環王為國
號矣此處脱去一字謹據增入
占城傳十二年貢使至都(臣)章宗瀛按八年上
以占城與瓜哇諸國貢使每至中國為商多行譎詐
詔禁阻之見麗從簡殊域周咨錄謹附考
占城傳四年貢白象方物復告安南之難(臣)章宗瀛
按四年勅廣東都指揮司選精兵六百由海道往占
城會兵伐安南又遣中官馬彬賫敕賜鍍金銀印及
金銀文綺等物占城既出兵又遣中官王貴通往勞
賜鈔幣見明實錄及殊域周咨錄謹附考
占城傳乃遣給事中舒曈舊本舒曈誤管&KR0008;(臣)章
宗瀛按殊域周咨錄正使給事中舒某失其名獻徵
錄吳惠傳云偕給事中餘姚舒某則傳所云管&KR0008;者
誤也題名錄宣德八年進士舒曈為餘姚人與獻徵
錄所云餘姚舒某其地其名確然相合而字書並無
曈字應為曈字之誤謹據改
占城傳臣時年幼懦弱遜位於摩訶賁該(臣)章宗瀛
按貴来為占巴的賴之姪賁該為占巴的賴之姪則
貴来不應以賁該為舅氏傳内自相矛盾今占城世
次他書並無確據擬刪去二字并酌添以符勻刻
占城傳命給事中黃汝霖行人劉恕封王弟槃羅茶全
為王(臣)章宗瀛按殊域周咨錄天順中命給事江
彤行人劉寅之封槃羅茶全為王與此互異謹附考
占城傳東至海南至真臘(臣)章宗䑉按宋史占城國
東至海西至雲南南至真臘北至驩州其地東西七
百里南北三千里所統大小州三十八與此不同謹
附考
占城傳正德五年沙古卜洛遣叔父沙係把麻入貢
(臣)章宗瀛按五年為正德紀元𫝊中遞敘而下脱去
正德二字於義不明謹增入
占城傳命給事中李貫行人劉文瑞往(臣)章宗瀛按
劉文瑞為正德辛未進士係廣東新會人占城使還
擢刑科給事舊文誤廷謹據殊域周咨錄及題名錄
改
暹羅傳中牛榮縱家人私市(臣)章宗瀛按牛榮與
家人蔣義黃麟私自收買装至南京又復匿税為南
刑部尚書趙鑑查追入官蘇木三十九萬九千五百
八十九斤胡椒一萬一千七百四十五斤榮又夤緣
内璫中旨給還原主刑部尚書林俊疏争乃詔仍舊
入官見嚴從簡周咨錄謹附考
暹羅傳大風子及撒哈剌西洋諸布(臣)章宗瀛按周
逹觀真臘記大風子乃樹之子本草云以治大風舊
本風誤楓謹據本草綱目及周咨錄改
瓜哇傳洪武二年太祖遣使以即位詔諭其國(臣)章
宗瀛按洪武二年遣行人吴用顔宗魯詔諭其國見
嚴從簡周咨錄謹附考
瓜哇傳前中官尹慶(臣)章宗瀛按蘇門答剌傳中官
尹慶使瓜哇成祖時出使中官並無吳慶𫝊蓋因上
吳賓而誤也謹據改
蘇吉丹傳蘇吉丹瓜哇屬國(臣)章宗瀛按蘇吉丹有
王百餘歲能知吉凶見識大錄謹附考
三佛齋傳由是商旋於遏(臣)章宗瀛按瓜哇既殺使
臣三佛齋亦誘中國他使羈留不遣三佛齋扼諸蕃
咽喉商舶不入其境輒出舟與之戰故其地為商舶
所湊而天朝之欲往海外者亦所必經自使臣被羈
行者恐誅而道以不通番商遂絶見識大錄謹附考
三佛齊傳成祖以行人譚勝受與道明同邑(臣)章宗
瀛按勝受為臨桂縣丞以政最召為監察御史降行
人奉使還上以其能稱使擢浙江按察使見周咨錄
謹附考
三佛齊傳其上曰詹卑猶國君也(臣)章宗瀛按
王號詹卑其人多姓蒲見續文獻通考謹附考
明史卷三百二十四考證
