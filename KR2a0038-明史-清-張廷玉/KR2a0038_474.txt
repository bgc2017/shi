欽定四庫全書
明史卷二百九十五考證
何復𫝊復遂焚死(臣)方煒按何復及邵宗元劉忠嗣
張大同文運昌劉洪恩戴世爵劉元靖吕九章吕一
照李一廣楊儒秀吕應蛟
賜諡俱另載卷末謹識
何復𫝊一時武臣死事者守備則張大同與子之坦力
戰死指揮則文運昌劉洪恩戴世爵劉元靖吕九章
吕一照李一廣中軍則楊儒秀鎮撫則管民治千戶
則楊仁政李尚忠紀動趙世貴劉本源侯繼先張守
道百戶則劉朝卿劉悦田守正王好善強忠武王爾祉
把總則郝國忠申鍚皆殉城死有吕應蛟者保定右
衛人歷官密雲副總兵謝事歸賊至中官正化知其
能延與共守晝夜戮力城破短兵鬭殺十餘賊而死
(臣)方煒按張之坦管民治楊仁政李尚忠紀動趙
世貴劉本源侯繼光張守道劉朝卿劉悦田守正王
好善強忠武王爾祉郝國忠申錫俱
賜諡忠義祠謹識
張羅俊𫝊(弟羅彦等附)被誣落職歸(臣)方煒按崇禎
長編是時羅彦同邑少卿史&KR1159;坐賊贓死忌者誣羅
彦私&KR1159;遂落職所謂被誣者指此謹識
張羅俊𫝊(弟羅彦等附)羅俊猶持刀脱兩手抱賊齧其
耳血淋漓口吻聞賊至益衆大呼我進士張羅俊也
遂遇害羅彦見賊入急還家大書官階姓名于壁投
繯死子晉與羅俊子伸並赴井死(臣)方煒按張羅
俊及張羅彦
賜諡俱另載卷末謹識
張羅俊𫝊(弟羅彦等附)羅善字舜卿為諸生佐兩兄守
城城將䧟兩兄戒勿死羅善曰有死節之臣不可無
死節之士妻高擕三女投井死羅善亦投他井死羅
輔多力善射晝夜乘城射必殺賊城破與羅俊奪圍
走羅俊不可羅輔連射殺數人矢盡持短兵殺數人
乃死(臣)方煒按張羅善張羅輔張晉張伸俱
賜祀忠義祠謹識
金毓峒𫝊遇井推賊仆地自墮井死妻聞即自經其從
子振孫有勇力以武舉佐守城城破衆皆散獨立城
上大呼曰我金振孫前日殺數賊魁者我也羣賊支
解之振孫兄肖孫子婦陳與侍兒桂春亦投井死肖
孫匿毓峒二子為賊搒掠無完膚終不言二孤獲免
(臣)方煒按金毓峒及韓東明張維綱尹洗
賜諡俱另載卷末謹識
金毓峒𫝊(韓東明等附)同時守城殉難者邠州知州韓
東明武進士陳國政赴井死平凉通判張維綱舉人
張爾翬孫從範不屈死舉人高經負母避難遇賊求
釋母母獲釋而經被執乘間赴水死貢生郭鳴世寢
疾聞城䧟整衣端坐賊至持棒奮擊而死諸生王之
珽先城陷一日置酒會家人飲達旦城破偕妻齊及
三子二女入井死諸生韓楓何一中杜日芳王法等
二十九人布衣劉宗向田仰名劉自重等二十人或
自經或溺或受刃皆不屈死婦人盡節者一百十五
人他若都給事中尹洗舉人劉會昌貢生王聯芳以
城䧟次日為賊收獲亦不屈死(臣)方煒按金振孫
肖孫陳國政張爾翬孫從範高經郭鳴世王之珽韓
楓何一中杜日芳王法劉宗向田仰名劉自重劉會
昌王聯芳俱
賜祀忠義祠謹識
金毓峒𫝊(韓東明等附)他若都給事中田洗(臣)方煒
按洗安肅人天啟二年進士授祥符令未任補蒲圻
調繁洛陽擢禮科給事中以忤璫出為福建建寧參
政罷歸家居遇害見畿輔通志謹附識
湯文瓊𫝊投繯而卒福王時給事中熊汝霖上疏曰北
都之變臣𫝊詢南來者確知魏藻德為報名入朝之
首梁兆陽楊觀光何瑞徵為從逆獻謀之首其他皆
稽首賊庭乞憐恐後而文瓊以閭閻匹夫乃能抗志
捐生争光日月賊聞其衣帶中語以責陳演即斬演
于市文瓊布衣死節賊猶重之不亟表章何以慰忠
魂勵臣節乃贈中書舍人祀旌忠祠時都城以布衣
盡節者又有范箴聽楊鉉李夢禧張世禧軰(臣)方
煒按湯文瓊及范箴聽楊鉉李夢禧張世禧張懋賞
懋官周某郝竒遇俱
賜祀忠義祠謹識
許琰𫝊以六月三日卒(臣)方煒按紀事本末稱琰聞
京師之變遍體書崇禎聖主四字絶粒七日而死謹
附識
許琰𫝊(曹肅等附)是時諸生殉義者京師則曹肅藺衛
卿周讜李汝翼大同則李若葵金壇則王明灝丹陽
則王介休雞澤則殷淵肥鄉則宋湯齊郭珩王拱辰
(臣)方煒按許琰及曹肅藺衛卿周讜李汝翼李若
葵王明灝王介休殷淵宋湯齊郭珩王拱辰俱
賜祀忠義祠謹識
許琰𫝊淵字仲宏父大白官監軍副使為楊嗣昌所殺
(臣)方煒按大白為興安路監軍是時楊嗣昌會師
襄陽張獻忠羅汝才等八營遁鄖陽興安山間遂斬
大白並鞭副將刁明忠以殉見綏寇紀略謹附識
王喬棟𫝊自經城樓上(臣)方煒按王喬棟
賜諡另載卷末謹識
張繼孟𫝊奏籌邊六事(臣)方煒按繼孟所陳六事明
紀事本末諸書皆無可考謹識
張繼孟𫝊繼孟等不為屈乃被殺妻賈從之(臣)方煒
按是年六月賊陷重慶七月龍文光與總兵劉佳廕
從川北來成都謀設守賊騎兵從資陽水兵從洪雅
新津薄城下佳廕出戰大敗賊四面縱火文光急遣
人往灌縣決堰注城壕賊攻愈厲西北城樓破比水
至而城已陷見綏寇紀略謹附識
張繼孟𫝊(陳其赤等附)其赤字石文崇仁人崇禎元年
進士歷兵備副使轄成都城陷投百花潭死家人同
死者四十餘人孔教字魯生會稽人舉于鄉歷四川
僉事不屈死子以衛奉母孔南竄匿不使知踰年母
詣以衡書室見副使周夢尹請孔教䘏典疏隕絶罵
以衡曰父死二載我尚偷生使我無顔見汝父地下
遂取刀斷喉死安民浙江貢生歷蜀府左長史賊圍
成都分守南城城䧟不屈死堯相字紹虞黃岡人官
成都同知監紀軍事兵食不足泣請于蜀王王不死
自投于池以救免次日城䧟被殺于萬里橋下總兵
劉佳蔭亦盡節(臣)方煒按張繼孟及陳其赤張孔
教鄭安民方堯相劉佳蔭
賜諡俱另載卷末謹識
劉士斗𫝊御史劉之勃薦為建昌兵備僉事(臣)方煒
按之勃綏寇紀略諸書作之渤與此互異謹附考
劉士斗𫝊見之勃與張獻忠語大呼曰此賊也公不可
少屈獻忠怒命捽以下(臣)方煒按之勃被執賊以
同鄉故欲用之不屈縛于端禮門外攅矢射之至死
罵不絶聲見之勃本𫝊謹附識
劉士斗𫝊(沈雲祚附)以刃脅降不屈遂遇害(臣)方煒
按劉士斗及沈雲祚
賜諡另載卷末謹識
王勵精𫝊(劉三策等附)火發觸刃貫胸而死(臣)方煒
按勵精及劉三策顧䋲貽刁化神秦民湯朱藴羅艾
吾鼎鄭夢眉單之賓朱奉&KR0008;
賜諡俱另載卷末謹識
王勵精𫝊賊犯仁夀知縣鄱陽劉三策拒守城䧟不屈
死贈尚寳司丞及是再䧟知縣顧䋲貽遇害賊䧟郫
縣主簿山隂趙嘉煒守都江堰賊誘降不從投江死
䧟緜竹典史卜大經與其僕俱縊死鄉官戶部郎中
刁化神亦死之他若榮縣知縣漢陽秦民湯蒲田知
縣江夏朱藴羅興文知縣漢川艾吾鼎南部知縣鄭
夢眉中江教諭攝劍州事單之賓皆殉難夢眉夫婦
並縊藴羅吾鼎闔家被難宗室朱奉&KR0008;由進士歷御
史劾督師丁啟睿諸疏為時所稱時里居并及于難
(臣)方煒按趙嘉煒卜大經俱
賜祀忠義祠謹識
尹伸𫝊(莊祖誥等附)至井研罵益厲遂攅殺之(臣)方
煒按尹伸及莊祖誥吳宇英蔡如蕙王起峩李含乙
賜諡俱另載卷末謹識
尹伸傳(莊祖誥等附)蜀中士大夫在籍死難者成都則
雲南按察使莊祖誥廣元則戶科給事中吳宇英知
縣則工部主事蔡如蕙郫縣則舉人江騰龍而安岳
進士王起峩渠縣禮部員外郎李含乙皆舉義兵討
賊不克死(臣)方煒按江騰龍
賜祀忠義祠謹識
高其勲𫝊及沙定洲再反分兵來攻固守月餘城陷衣
冠望北拜服毒死(臣)方煒按是時定洲作亂據雲
南會城黔國公沐天波奔永昌定洲追之聞兵巡道
楊畏知據楚雄起兵討賊乃留圍楚雄不能克孫可
望在貴州聞雲南亂兼程起滇定洲急收兵還阿迷
與可望遇于蛇花口大敗遁去可望遂取雲南見紀
事本末謹附識
高其勲𫝊(陳正等附)時有陳正者世為大理衛指揮未
嗣職沙賊䧟城督衆巷戰手馘數賊而死王承憲者
襲祖職為衛指揮擢遊擊為副使楊畏知前鋒定洲
來攻承憲綜理守禦事畏知深倚之賊去復至承憲
偕土官那籥等出城衝擊賊皆披靡俄為流矢所中
死弟承瑱力戰死一軍盡歿賊進圍大理時太和縣
丞王士傑佐上官畢力捍禦城䧟死城上同死者大
理府教授段見錦經歷楊明盛及子一甲司獄魏崇
治而故永昌府同知蕭時顯解任以道阻寓居大理
亦自經(臣)方煒按高其勲及陳正王承憲蕭時顯
賜諡俱另載卷末謹識
高其勲𫝊士人同死者舉人則高拱極投池死楊士俊
同母妻妹自焚死諸生則尹夢旗夢符馮大成倡義
助守罵賊死楊憲偕妻女子婦姪女孫女弟婦一門
自焚死楊愻既死復甦妻竟死人稱太和節為獨盛
云單國祚者會稽人為通海典史城䧟握印坐堂上
罵賊被殺印猶在握縣人葬之諸葛山下(臣)方煒
按王承瑱王士傑段見錦楊明盛楊一甲魏崇治高
拱極楊士俊尹夢旗夢符馮大成楊憲單國祚俱
賜祀忠義祠謹識
張耀𫝊(吳子騏等附)耀詈益甚賊殺之(臣)方煒按耀
及吳子騏劉琯楊元瀛譚先哲石聲和曾益異撰
賜諡俱另載卷末謹識
張耀𫝊(吳子騏等附)有顧人龍者定番州人嘗出仕解
職家居流賊來犯率士民拒守殺賊甚衆城破大罵
而死可望寇安平僉事臨川曾益集衆拒守城䧟死
之(臣)方煒按顧人龍
賜祀忠義祠謹識
米夀圖𫝊初嗣昌倡練兵之議擾民特甚夀圖疏陳十
害(臣)方煒按夀圖所陳十害崇禎長編及紀事本
末諸書皆無可考謹識
米夀圖𫝊至則與督師王應熊總督樊一蘅等聯絡諸
將號召遠近漸復川南郡(臣)方煒按是時應熊等
避地遵義會巡撫馬乾復重慶松潘副將朱化龍復
龍安一蘅乃起舊將甘良佐為都統合諸將楊展余
朝宗等以乙酉三月復叙州旋取嘉定卭眉總兵賈
聯登等取資州簡天錫高名佐取瀘州李占春于大
海守忠涪副將曾英復破賊兵數萬其他洪雅松茂
䕫萬皆受一蘅節制見紀事本末所謂漸復川南郡
縣者指此謹附識
米夀𫝊傳沅州亦䧟夀圖死之(臣)方煒按米夀圖
賜諡另載卷末謹識
耿廷籙𫝊(馬乾附)廷籙聞之赴水死(臣)方煒按耿廷
籙及馬乾龍文光
賜諡俱另載卷末謹識
又馬乾固守曾英等援兵至賊敗還及獻忠死其黨孫
可望等南奔
大清兵追至重慶乾戰敗而死(臣)方煒按是時英與參
政劉麟長自遵義至與李占春于大海張天相等奮
力夾擊大破之見紀事本末謹附識
席上珍𫝊(何思等附)上珍厲聲曰我大明忠臣肯為若
屈耶可望怒命引出斬之大罵不絶遂磔于市思亦
不屈死(臣)方煒按席上珍及金世鼎段伯美余繼
善耿希哲李開芳王朝賀杜天楨俱
賜祀忠義祠謹識
席上珍𫝊(何思等附)知州石阡冷陽春呈貢知縣嘉興
夏祖訓並死之晉寧舉人段伯美諸生余繼善耿希
哲助陽春城守亦殉難賊䧟富民貢生李開芳妻及
二子俱赴井死開芳走至松花壩自經其友王朝賀
掩埋訖亦自經在籍知縣陳昌裔不受偽職為賊杖
死楚雄舉人杜天楨初佐陽畏知拒沙賊頻有功後
畏知督兵擊可望敗績天禎聞之即自盡臨安之䧟
進士廖履亨赴水死(臣)方煒按何思冷陽春夏祖
訓陳昌裔廖履亨
賜諡俱另載卷末謹識
徐道興𫝊孫可望等入雲南破曲靖(臣)方煒按是年
三月可望等由黔入滇屠霑益州進破曲靖亦屠之
見紀事本末謹附識
徐道興𫝊(羅國瓛等附)道興大罵擲酒杯擊之罵不絶
口遂被殺國瓛嘉定州人崇禎十六年進士潤生修
撰竑子同時張朝綱廣通人由貢生授渾源州同知
解職歸可望等兵至與其妻馮並縊死(臣)方煒按
徐道興及羅國瓛焦潤生張朝綱
賜諡俱另載卷末謹識
徐道興𫝊(羅國瓛附)耀葬親訖亦縊死(臣)方煒按張
耀
賜祀忠義祠謹識
劉廷標𫝊(王運開等附)運開自經廷標聞之曰我老當
先死王公乃先我遂沐浴賦詩三章亦自經(臣)方
煒按劉廷標王運開
賜諡俱另載卷末謹識
劉廷標𫝊(王運開等附)或以運開弟運閎對即聘之行
至潞江謂其僕曰吾兄弟可異趣耶吾死若收吾骨
與兄合葬遂躍入江死(臣)方煒按王運閎
賜祀忠義祠謹識
明史卷二百九十五考證
附明史卷二百九十五考證後
乾隆四十一年
賜諡諸臣
邵宗元劉忠嗣金毓峒沈雲祚李含乙
張耀羅國獻
以上通諡忠烈
張繼孟尹伸吳宇英米夀圖耿廷籙
馬乾龍文光
以上通諡忠節
何復張大同楊儒秀張羅俊張維綱
尹伸張孔教劉佳蔭劉士斗王勵精
劉三策秦民蕩朱藴羅艾吾鼎單之賓
朱奉&KR0008;莊祖誥王起莪陳正王承憲
吳子騏譚先哲曾異撰冷陽春徐道興
以上通諡忠愍
吕應蛟文運昌劉洪恩戴世爵劉元靖
吕九章吕一照李一廣張羅彦韓東明
王喬棟陳其赤鄭安民方堯相顧繩貽
刁化神鄭夢眉蔡如蕙高其勲蕭時顯
劉琯楊元瀛石聲和曾益何思
夏祖訓陳昌裔廖履亨焦潤生張朝綱
劉廷標王運開
以上通諡節愍
