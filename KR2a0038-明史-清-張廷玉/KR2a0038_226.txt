欽定四庫全書
明史卷一百七十一考證
王驥傳明年四月遣偏師討維摩土司韋郎羅郎羅走
安南俘其妻子傳檄安南縛之以獻(臣)黃夀齡按
是時韋郎羅以維摩州判自稱廣新王故命驥回師
討之見識大錄謹附考
徐有貞傳正統七年疏陳兵政五事帝善之而不能用
(臣)黃夀齡按軍政五事一每年秋冬遣將巡邊一
於西安八府募兵一命大臣舉邊將一遣大臣練兵
一命天下選舉武勇見明英宗實錄謹附考
徐有貞傳於是大集民夫躬親督率治渠建閘起張秋
以接河沁河流之旁出不順者為九堰障之更築大
堰楗以水門閱五百五十五日而工成名其渠曰廣
濟(臣)黃夀齡按河渠志有貞治張秋渠成賜名廣
濟傳作廣渠誤謹據改
楊善傳成化初屢為言官所劾命致仕卒於京師(臣)
黃夀齡按瑄以置其屬司郎中何經為經訐其諸不
法事雖未加罪因是鬱鬱不樂乞致仕見眀陸簡所
撰傳史云為言官所劾當指此謹附考
王越傳眀年直得罪言官并劾越詔奪爵除名謪居安
陸(臣)黃夀齡按汪直之謫在成化十九年八月坐
其黨貶黜者王越而外尚有戴縉等見眀實錄謹附
考
明史卷一百七十一考證
