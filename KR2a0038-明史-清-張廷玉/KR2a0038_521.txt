欽定四庫全書
明史卷三百十九考證
泗城州傳其明年總兵官柳溥奏豹退還利州地舊
本作正德六年(臣)章宗瀛按正德年中事尚在後
文此係正統六年其事本上下相承傳誤統為德也
上文已有正統元年領起此處不湏複說正統謹酌
改
泗城州傳永樂中置長官司(臣)章宗瀛按上林長官
司係永樂七年置不得言初謹據地理志改
利州傳正統元年泗城岑豹侵據利州地(臣)章宗瀛
按泗城州傳内載正統二年豹攻利州侵掠其叔顔
之妻子財物此作元年彼此互異謹識
龍州傳唐始置龍州宋仍之(臣)章宗瀛按唐始置龍
州隸安南都護府宋仍之改隸邕州太平寨則龍州
乃唐置非宋置也此云宋置誤謹據唐書及方輿紀
要改
龍州傳都御史楊旦討韋璋殺之(臣)章宗瀛按楊旦
所討者僅韋璋一人伏誅至岑猛於嘉靖五年為姚
鏌所誅歸順州傳及沈希儀傳通鑑紀事蠻司合志
並同何緣於正德年間旦得誅猛也謹據改
向武州傳左副將軍魏觀(臣)章宗瀛按韓觀為左副
將軍其右則都督宋晟也龍州奉議兩傳並作左字
此誤為右謹據明實錄及各傳改
思陵州傳唐始置宋仍之(臣)章宗瀛按思陵州係唐
置隸安南都護府此言宋置誤謹據唐書改
思陵州傳以崖州吉陽軍儋州南寧軍萬州萬安軍俱
為州南建州為定安縣(臣)章宗瀛按崖州為元吉
陽軍所改儋州為元南寧軍所改萬州為元萬安軍
所改傳誤脱南寧軍萬州五字而以萬安軍屬儋州
彼此舛錯定安縣誤作安定縣並據統志地理志增改
思陵州傳命賢祐為儋州同知惠存禮為萬安縣主簿
(臣)章宗瀛按萬安軍所屬有萬寧縣宋末已改萬
寧縣為萬安縣元仍名萬安明正統年裁永樂時猶
存今仍舊稱萬寧者誤謹據統志改
思陵州傳瓊州知府王伯貞執不可(臣)章宗瀛按洪
武二年曾以瓊州為州其明年遂改府傳作知州者
誤謹據統志地理志改
思陵州傳釀成今日南蛇之禍(臣)章宗瀛按是時參
議劉信剿南蛇敗績幸伏羌將毛銳率漢達狼土兵
十萬出儋州賊大潰斬殺幾盡見蠻司合志謹附考
思陵州傳嘉靖十九年總督張經(臣)章宗瀛按張經
傳于嘉靖十六年總督兩廣嗣以平瓊州黎加兵部
尚書史誤張為蔡謹據改
明史卷三百十九考證
