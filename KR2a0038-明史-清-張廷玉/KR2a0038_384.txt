欽定四庫全書
明史卷二百五十考證
孫承宗傳出典應天鄉試(臣)章宗瀛按承宗文集載
典應天鄉試在明神宗四十三年謹附考
孫承宗傳廷臣以承宗知兵遂推為兵部(臣)章宗瀛
按是時明兵敗於西平堡
大清兵遂至廣寕乃天啓二年正月事承宗之拜兵部
則在二月見明實錄謹附考
孫承宗傳列上撫西部至數策(臣)章宗瀛按外國傳
是時察罕爾方揚言助明索餉至四萬兩傳所云撫
西部蓋指此考之地勢察罕爾疆界東接克什克騰
以其在遼陽之西故云西部也冄考是年為天啟二
年於我
朝為天命七年正當察哈爾反復時承宗故欲因而用
之耳謹附識
孫承宗傳請逮給事中明時舉御史李達以懲四川之
招兵致寇者(臣)章宗瀛按眀實錄天啟元年九月奢
崇明叛圍成都至次年四月圍始觧承宗所云招兵致
寇當指此謹附考
孫承宗傳以原官督山海關及薊遼天津登萊諸處軍務
(臣)章宗瀛按承宗之督理諸軍務在天啟二年八月
見明實錄謹附考
孫承宗傳兵工二部相謀許餉而不與(臣)章宗瀛按承
宗督理事宜自序以結釁大奄故志不得舒傳中所云
兵工二部相與謀當即承魏忠賢指也謹附考
孫承宗傳内閣擬旨次輔顧秉謙奮筆曰無旨離信地非
祖宗法違者不宥(臣)章宗瀛按是時首輔為朱國禎
未幾即致仕見明實錄謹附考
明史卷二百五十考證
附明史卷二百五十考證後
乾隆四十一年
賜諡諸臣
孫承宗專諡忠定鉁等並入祠
