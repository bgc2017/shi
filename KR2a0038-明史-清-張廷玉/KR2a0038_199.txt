欽定四庫全書
明史卷一百五十七考證
金純傳九年命與宋禮同治會通河又同徐亨蔣廷瓉
濬魚王口黃河故道(臣)黃夀齡按是年與純同治
會通河者尚有都督周長見明實錄謹附考
鄭辰傳正統二年奉命振南畿河南饑時河隄決即命
辰伺便修塞(臣)黃夀齡按鄭辰之命振饑在正統
二年六月見明英宗本紀傳作元年誤謹附考
楊鼎傳六年鼎疏言陜西外患西寇内患流民(臣)黃
夀齡按是時為陜西邊患者阿勒台多尔濟巴勒而
已無所謂四寇考獻徵錄作西寇於當日時事較合
盖西無四色相近訛耳謹據改
胡拱辰傳白水堡犵狫頭目沈時保素梗化拱辰言于都督官方瑛遣將往禽之(臣)黃夀齡按方瑛擒叛
苖在景泰三年十一月見明本紀但是時瑛為都督
至七年十一月討湖廣叛苖始加平蠻將軍充總兵
官傳誤謹改
潘榮傳景泰初犒師廣東還除吏科給事(臣)黃夀
齡按明本紀廣東黃蕭養之亂在正統十三年八月
維時天順已為衛拉特所獲至景泰元年五月都督
同知董興始擊滅之榮之犒師當在是時則非正統
間事矣廣東景泰初三字應移廣東句上敘事方合
謹改
明史卷一百五十七考證
