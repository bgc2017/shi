欽定四庫全書
明史卷三百二十六考證
古里傳柯枝國遠在西南鉅海之濱(臣)章宗瀛按柯
枝在大海之中不得有濱可詎獻徵錄作詎謹據改
錫蘭山傳錫蘭山或云即古狼牙修(臣)章宗瀛按錫
蘭山統志言自古不通中國𫝊言或云即古狼牙修
梁時曾通中國据梁書天監十四年狼牙修入貢其
國在南海中此則言在西洋且所紀風俗亦與狼牙
修稍異謹識
榜葛刺傳左右設孔雀翎扇盖百餘(臣)章宗瀛按續
文獻通考列孔雀翎扇盖數百𫝊作傘蓋傘與蓋義
嫌相複謹據改又云王正殿高座㠌八寳不以八寳
餙冠也亦與此異謹附考
麻林傳麻林去中國甚遠(臣)章宗瀛按麻林嚴從簡
殊域周咨錄作麻剌永樂初其王哇来頓本率其臣
来朝至福州卒詔諡康靖傳中不載謹附考
忽魯謨斯傳所貢有獅子麒麟駝雞福祿靈羊(臣)章
宗瀛按福禄識大錄作福鹿云似駝而花文可愛與
𫝊中禄字不同謹附考
南巫里傳南巫里在西南海中(臣)章宗瀛按南巫里
或云即南泥里隸浡泥自蘇門答剌行三晝夜可至
東距黎伐西北距海南連大山山南際海僅千餘家
皆回回人見識大錄謹附考
加異勒傳加異勒西洋小國也(臣)章宗瀛按加異勒
居人不及千家貧窶乏食常傭鄰國見吾學編謹附
考
拂菻𫝊拂菻即漢大秦(臣)章宗瀛按拂菻一日海西
國見新唐書謹附考
明史卷三百二十六考證
