欽定四庫全書
明史卷一百五十六考證
吴允誠傳命達蘭更名克忠襲爵(臣)劉錫嘏按傅維
鱗明書云子伯克嗣伯賜名克忠史作答蘭彼此小
異謹識
吳成傳(金順附)金順本名阿爾噶錫哩(臣)劉錫嘏按
金順傅維鱗明書作衛拉特人史略之謹識
金忠傳封忠勇王(臣)黃夀齡按金忠封王不言食禄
當屬脱漏後文並支二俸亦無根據矣考傅維鱗明
書云歲禄千石謹識
金忠傳帝曰去留任所欲耳(臣)劉錫嘏按傅維鱗明
書云或言忠去必不返上曰朕推心待人何疑於忠
同此覆載任渠去留竟與兵數千遣去數日俘斬敵
人及畜産以歸上大喜曰忠朕之金日磾也推心數
語得帝王之度史作朕有天下獨少此二人耶語意
相反謹識
毛勝傳封南寧伯(臣)劉錫嘏按毛勝封南寧不言食
禄當屬遺漏考傅維鱗明書云食禄千石謹識
毛勝傳諡莊毅(臣)劉錫嘏按毛勝之諡史作莊毅功
臣世表同傅維鱗明書作忠壮彼此互異考典彙亦
云毛勝諡莊毅誤作忠壮謹識
焦禮傳備禦遼東(臣)劉錫嘏按李賢所撰焦禮神道
碑云宣德初以遼東密邇諸番命禮往守適與敵遇
禮當陣生致賊首餘皆潰散陞指揮使辛夘邊將以
禮才堪御衆薦陞都指揮僉事壬辰以征哨功進都
指揮正僉戊戌平諸海寇辛酉用都督曺儀薦陞都
指揮使壬戌海西寇邊禮率兵禦之率士馬甚衆癸
亥命守寧遠乙丑以邊功進左軍都督仍守寧遠丁
夘襲敗敵於境外以竒功陞都督同知賚白金綵幣
較史為詳謹識
焦禮傳景泰四年賊二千餘騎犯興水堡禮擊走之
(臣)劉錫嘏按李賢所撰焦禮神道碑云景泰甲戌禮
復率兵北討生致渠魁一人獲牛馬尤衆進左都督
考景泰五年歲在甲戌史於禮進左都督之事云在
景泰四年且以為擊賊興水堡而傅維鱗明書又云
景泰元年破敵小團山斬獲數千年分戰地彼此互
異謹識
焦禮傳封東寧伯(臣)劉錫嘏按東寧之封不言食禄
之數當屬遺漏考傅維鱗明書獻徵錄功臣世表俱
云食禄千二百石謹識
毛忠傳禽偽少師知院(臣)劉錫嘏按偽少師原名哲
卜尊巴勒固偽知院原名竒徹岱見獻徵錄謹識
毛忠傳九年出托歡山十年征黑山寇皆禽其酋(臣)
劉錫嘏按托歡山擒賊首旺扎勒特穆爾陞本衛指
揮僉事黑山擒都爾伯台陞指揮同知俱見獻徵錄
謹識
毛忠傳侍郎李實使漠北還言忠數遣使通衛拉特詔
執赴京既至兵部論其罪請置大辟景帝不許(臣)
劉錫嘏按獻徵錄云甘之内外守臣及其邊人俱為
忠訟朝廷亦知其偽置之不問史祗云景帝不許而
不詳其故謹識
毛忠傳封伏羌伯(臣)劉錫嘏按忠封伏羌伯不言食
禄之數考獻徵錄傅維鱗明書俱云食禄一千石謹
識
和勇傳召督效勇營訓練(臣)劉錫嘏按效勇營考典
彙云成化二年十二月復立十二營凡十二萬人曰
奮武耀武練武顯武敢勇果勇效勇鼔勇立威伸威
揚威振威十二營内各分五軍三千統騎兵神机統
火噐兵志略同志又云命侯十二人掌之團營之法
又稍變謹識
和勇傳封靖安伯(臣)劉錫嘏按和勇封靖安伯不言
食禄考傅維鱗明書云食禄千一百石謹識
羅秉忠傳封順義伯(臣)劉錫嘏按秉忠封順義伯不
言食禄考傳維鱗明書云食禄千一百石謹識
