欽定四庫全書
明史卷一百七十三考證
石亨傳十四年與都督僉事馬麟巡徼塞外至箭谿山
敗烏梁海衆進都督同知(臣)黃夀齡按三衛列傳
正統十四年烏梁海盗邊石亨擊敗之於箭谿山原
刻作箭欲誤據改
石亨傳初帝命所司為亨營第既成壯麗踰制帝登翔
鳳樓見之問誰所居恭順候吳瑾謬對曰此必王府
帝曰非也瑾曰非王府誰敢僭踰若此帝頷之(臣)
黃夀齡按是時與瑾同侍側奏對者尚有撫寧伯朱
永見獻徵錄謹附考
鄧登傳八月額森擁帝北去經大同使袁彬入城索金
幣登閉門以飛橋取彬入登與安及侍郎郎沈固給
事中孫祥知府霍瑄等出謁(臣)黃夀齡按識大錄
載是年十月額森挟英宗至大同知府霍瑄由水竇
出謁英宗乃密諭登毋開城門是登固未嘗出謁袁
彬亦未入城與傳互異謹附識
朱謙傳景泰元年四月寇三百騎入石峯口(臣)黃夀
齡按石峯原刻誤作石烽謹據地理志改
孫鏜傳天順間甘肅告警詔鏜充總兵官帥京軍往討(
臣)黃夀齡按曹吉祥之叛在天順五年七月是年
六月保喇八河西官軍敗績故命鏜往見明實錄原
刻作天順初未合今改間字謹識
明史卷一百七十三考證
