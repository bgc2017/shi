欽定四庫全書
明史卷二百二十二考證
譚綸傳李祐附隆慶中被劾罷歸(臣)章宗瀛按被劾
罷歸史未詳何事他書亦無可考謹識
王崇古傳諳達疑巴罕已死及聞言心動(臣)章宗瀛
按方逢時傳先敘鮑崇德說諳達心動後敘分道入
犯與此互異謹識
王崇古傳定國公徐文璧侍郎張四維以下二十二人
以為可許英國公張溶尚書張守直以下十七人以
為不可(臣)章宗瀛按二十二人十七人五人史未
臚列他書亦無可考謹識
方逢時傳謹列上五事(臣)章宗瀛按五事史未詳載
他書亦無可考謹識
鄭洛傳且具陳收番有六利(臣)章宗瀛按六利史未
詳載他書亦無可考謹識
鄭洛傳棟又言浩爾齊宰桑亂首(臣)章宗瀛按浩爾
齊宰桑原文火真棟言火真亂首查傳中及外國傳
别無火真之名此時首敗盟為邊患者乃火落赤真
相也疑明人不知繙譯撮二人名守一字合為火真
如稱史車之類若依火真譯作霍珍恐與事實不合今
譯改浩爾齊宰桑謹識
張學顔傳以總督江東劾去官事白遷永平兵備副使
(臣)章宗瀛按張學顔被劾及後事白史未詳何事
他書亦無可考謹識
殷正茂傳劾罷南京刑部侍郎沈應龍(臣)章宗瀛按
沈應龍被劾史未詳何事他書亦無可考
凌雲翼傳疏論術所兵消耗之弊凡六事(臣)章宗瀛
按六事史未詳載他書亦無可考謹識
明史卷二百二十二考證
