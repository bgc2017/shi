欽定四庫全書
明史卷一百五十考證
趙羾傳擢刑部侍郎(臣)嚴福按羾為郎時有人犯大
辟死獄中實閉氣也越四十年羾為司寇其人復犯
法羾一見呼其姓名曰汝非曩死獄中者耶訊之伏
辜人以為神見李濓所撰趙羾傳謹附識
金忠傳進兵部尚書(臣)嚴福按忠徵時里人有數窘
辱之者及為尚書其人由吏來京師懼不為容忠薦
用之者曰彼不於公有憾乎忠曰顧其才可用奈何
以和故掩人之長見楊士奇東里集謹附識
虞謙傳嘗應詔上言七事(臣)嚴福按忠徵時上事曰
慎用人興學校端風憲廣儲蓄惜民力通貨財治奸
宄並議行之見谷應泰明紀事本末謹附考
明史卷一百五十考證
