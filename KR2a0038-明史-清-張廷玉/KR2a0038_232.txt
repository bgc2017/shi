欽定四庫全書
明史卷一百七十四考證
巫凱傳值英宗推恩得封伯後義二年卒贈侯諡威靖
(臣)黃夀齡按識大錄義封豐潤伯勲號奉天翊衛
宣力武臣階特進榮禄大夫食禄一千三百石推恩
三代賜鐵劵未幾以義年高不欲使居邊戍召還入
見慰勞甚至賜羊酒居京師奉朝請久之以疾卒時
天順庚辰正月也享年七十有一史未詳載謹附識
魯鑑傳其先山西大同人(臣)黃夀齡按大同山西屬
其先西大同句擬于西字上增山字謹識
劉寧傳璽歿後三年而寧佩平羌將軍印鎮甘肅(臣)
黃夀齡按鎮甘肅考識大錄作鎮守大同甘肅謹附
識
劉寧傳嘗仿古番上法以五十八人為隊(臣)黃夀齡
按五十八人為隊考識大錄以五十人為隊與此互
異謹附p
