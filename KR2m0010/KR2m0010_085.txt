明會典卷八十五
禮部四十四
祭祀六
合祀神祇一
諸司職掌
一在京十一廟
北極真武(祭物用素三月三日九月九日遣南京太常寺官祭)
道林真覺普濟禪師(祭物用素三月十八日遣南京太常寺官祭)
都城隍(八月祭帝王後一日遣南京太常寺官祭)
祠山廣惠(二月十八日遣南京太常寺官祭)
五顯靈順(四月八月九月二十八日遣南京太常寺官祭)
漢秣陵尉蔣忠烈
晉成陽卞忠貞公
宋濟陽曹武惠王
南唐劉忠肅王
元衛國忠肅公(已上五廟俱四孟朔日歲暮除日遣應天府官祭惟蔣忠烈舊廟四月二十六)
(日加一祭)
故功臣(位號令具列于後)
正殿
中山武寧王徐達開平忠武王常遇春岐陽武靖王李
文忠寧河武順王鄧愈東甌襄武王湯和黔寧昭靖王
沐英
東序
都指揮使馮國用郢國公僉都督耿再成西海武莊公
僉都督丁德興濟國公都督同知張德勝蔡國忠毅公
靖海侯吳&KR0876;海國襄毅公平章康茂才蘄國武義公副
使茆成東海郡公
西序
參政胡大海越國武莊公都督同知趙德勝梁國公廣
德侯華高巢國武莊公都督同知俞通海虢國忠烈公
江隂侯吳良江國襄烈公宣寧侯曹良臣安國忠烈公
安陸侯吳復黔國威毅公副使孫興祖燕山忠愍侯(右正)
(祭中山武寧王以下六人配以郢國公以下十五人又兩廡各設牌一面總書故指揮千百戶衛所鎮撫之靈)
(四孟歲暮遣駙馬都尉祭若正旦清明中元孟冬冬至又别遣太常寺官祭武寧王大功坊之家廟)
後增祀神祇
漢前將軍壽亭侯關公廟(四孟歲暮遣應天府官祭五月十三日又遣南京太常寺)
(官祭)
天妃宫(正月十五日三月二十三日遣南京太常寺官祭)
京都太倉神廟(二八月十五日遣南京戶部官祭)
司馬馬祖先收神廟(二八月中旬擇日遣南京太僕寺官祭)
已上俱南京
北極佑聖宫(即真武廟三月三日九月九日遣太常寺官祭)
都城隍廟(五月十一日遣太常寺官祭)
京都太倉神廟(二八月中旬擇日遣戶部官祭)
司馬馬祖先牧神廟(二八月中旬擇日遣太僕寺官祭)
元世祖廟(二八月中旬擇日遣順天府官祭)
漢前將軍壽亭侯關公廟(五月十三日遣太常寺官祭)
宋文丞相祠(二八月中旬擇日遣順天府官祭)
東嶽泰山廟(三月二十八日遣太常寺官祭)
靈濟宫(正旦冬至萬夀聖節遣内閣禮部及内官各一員祭二真君生辰遣禮官祭)
已上俱京師
諸司職掌
一各處聖帝明王忠臣烈士載在祀典不係滛祀者其
廟宇陵寢皆要備知其處每年定奪日期或差官往祭
或令有司自祭本部悉
帝王陵廟
伏羲氏商高宗俱陳州祭
漢光武孟津縣祭
周世宗鄭州祭
宋太祖太宗真宗仁宗俱鞏縣祭
已上並屬河南
神農氏鄠縣祭
舜帝寧遠縣祭
已上並屬湖南
軒轅氏延安府祭
周文王武王成王康王漢高祖景帝俱西安府祭
漢文帝咸寧縣祭
漢武帝興平縣祭
漢宣帝長安縣祭
後魏文帝富平縣祭
隋高祖扶風縣祭
唐高祖三原縣祭
唐太宗醴泉縣祭
唐憲宗蒲城縣祭
唐宣宗涇陽縣祭
已上並屬陜西
高陽氏高辛氏俱滑縣祭
商中宗内黃縣祭
元世祖順天府祭
已上並屬北直隸
堯帝東平州祭
少昊氏曲阜縣祭
已上並屬山東
媧皇氏趙城縣祭
商湯王榮河縣祭
已上並屬山西
夏禹王宋孝宗俱會稽縣祭
已上屬浙江
祝文
維某帝王功加當時德垂後世陵寢所在邱止益虔維
時仲(春秋)謹具牲醴庶品用伸祀禮尚享
事例
洪武三年遣官訪歷代帝王陵寢仍命各行省之臣同
詣所在審視若有廟祀并具圖以進四年遣使祭歷
代帝王陵寢始罷天下府州縣祀三皇九年遣官視
歷代帝王陵寢凡三十六陵令百步内禁入樵採設陵
戶二人看守有司督近陵之民以時封培每三年一傳
制遣道士齎香帛分詣各府州縣陵寢處所令有司致
祭
凡遇登極俱遣官分投祭告
各處祠廟
北直隸
開州忠烈廟(祀元死事臣郭嘉)
通州開平忠武王祠(以燕山侯孫興祖配享)
真定北嶽廟(恒山之神)
容城劉靜修祠(祀元儒劉囚)
永平夷齊廟(舊有封號今止稱殷伯夷叔齊之神)
永平韓昌黎祠(祀唐韓文公愈)
山海關顯功祠(祀中山武寧王徐達)
古北口靈威廟(祀宋楊業)
南直隸
鎮江焦光祠(祀漢隱士焦光)
常州泰伯祠(洪武初有御製祭文又蘇州亦有廟)
常州吳季子廟(洪武初賜額曰嘉賢)
常州陳司徒廟(祀隋臣陳果仁)
江隂陳烈士廟(烈士宋人名忠)
蘇州吳公祠(祀孔門弟子言偃)
蘇州泰伯廟
蘇州伍子胥廟(今稱吳大夫伍公之神又杭州亦有廟)
蘇州范文正公祠(祀宋參知政事范仲淹又陜西慶陽亦有祠)
蘇州韓蘄王廟(祀宋韓世忠)
蘇州魏了翁祠(祀宋參知政事魏文靖公)
蘇州顧侍郎祠(祀顧野王)
蘇州兩尚書廟(祀國朝夏忠靖公原吉周文襄公忱)
吳江二高祠(祀越范蠡晉張翰唐陸龜蒙)
松江三陸廟(祀孫吳陸丞相遜以其子大司馬杭及從子丞相凱配享)
徽州廣惠廟(隋郡人汪華有保障功後立廟祀之宋加封廣惠王)
寧國義烈廟(祀宋赤心將劉晏)
寧國褒烈廟(祀宋宣州守李光)
太平忠臣廟(祀洪武初樞密院判花雲王䁀及知府許瑗皆以死勤事者)
池州西祠(祀梁昭明太子統)
貴池文節祠(宋通判趙昴發夫婦死節祀之)
鳳陽顯濟廟(神莫詳所自國初禱雨有應祀之)
揚州旌忠廟(祀宋死事之臣王方魏全)
高郵康澤祠(祀宋人耿遇德)
淮安平江祠(祀永樂間漕運總兵陳瑄)
安慶余忠襄公祠(祀元守臣余闕後以前守臣韓建之及義兵萬戶李宗可配享皆同時死)
(節者)
滁州豐山廟及栢子潭廟(俱以本名稱其神)
徐州靈源弘濟廟河平神廟龍神廟(俱歲祭)
山西
平陽中鎮廟(祀中鎮霍山之神)
平陽平水祠(今以本號稱其神)
平陽薛文清祠(祀翰本朝禮部左侍郎兼林院學士薛瑄)
蒲州西海廟(西海之神)
蒲州河瀆廟(大河之神)
汾州永澤廟(今稱白彪山馬跑泉之神)
汾州狄武襄廟(祀宋將狄青)
長子崔令祠(祀唐縣令崔元靖)
沁州南山神廟及焦龍神廟(俱稱以本名)
沁州龍泉神廟(今稱伏牛山龍泉之神)
山東
泰安東嶽廟(泰山之神)
泰安孫明復祠(以其徒石守道配享)
兖州黃石公祠
兖州顔孟二氏祠
兖州宗聖公祠
兖州青山廟(今稱為青山之神)
兖州大河神祠(正統間有朝宗順正惠通靈顯廣濟之稱)
兖州泗水神廟(今稱以本名)
沂州東鎮廟(沂山之神)
萊州東海廟(東海之神)
安平顯惠等廟(國朝塞張秋决口功成改張秋為安平鎮立真武龍王天妃三庙以鎮之賜額)
(曰顯惠又修黃陵岡河口功成亦賜額曰昭應俱祀之)
海州衛德勝廟(永樂中廣寧伯劉江禦倭寇有功請賜額以祀真武)
海州衛都督及永康侯廟(成化中以都督衛青及永康侯徐安生備倭有功祀之)
遼東北鎮廟(醫巫閭山之神)
河南
濟瀆廟(大濟之神)
河南中嶽廟(嵩山之神)
懷慶北海廟(北海之神)
均州黃丞相廟(祀漢循吏建成侯黃覇)
新鄭子産廟(祀春秋鄭子産)
密縣卓太𫝊祠(祀漢循吏褒德侯卓茂)
滎澤紀信祠(今稱漢將軍紀公又四川順慶府亦有廟祀)
歸德恊忠廟(祀唐臣張巡許遠配以雷萬春南霽雲姚誾賈賁四人)
河南二程祠(又博野亦有二程祠)
湯隂岳王廟(祀宋武穆王飛又杭州亦有墳墓)
衛輝三仁廟(祀殷微子箕子比干)
衛輝衛源廟(今以本名稱其神)
衛輝黑龍神廟(今稱本名)
陜西
藍田三吕祠(祀宋寳文閣學士吕大忠及其弟大鈞大臨)
華隂西嶽廟(華山之神)
邠州姜嫄公劉二廟
岐山周公廟
郿縣横渠祠(祀宋儒張載)
隴州西鎮廟(吳山之神)
甘州武勇祠(祀伏羌伯毛忠)
榆林余肅敏祠(祀尚書余子俊)
浙江
杭州伍子胥廟(稱號與蘇州同)
杭州靈衛廟(祀宋錢塘令朱蹕暨金勝祝威二將)
杭州鄒詹事徐贊善二祠(祀洪熙宫僚鄒濟徐善述)
杭州于少保祠(祀兵部尚書于謙)
紹興南鎮廟(會稽山之神)
紹興孝女廟(祀漢孝女曹娥後配以宋孝女朱娥)
仁和禇公廟(祀唐臣禇遂良)
山隂愍孝廟(祀宋孝子蔡定)
會稽旌忠廟(祀宋南渡時義士唐琦)
嵊縣貞婦祠(祀宋臨海王貞婦)
蕭山劉侯廟(祀漢郡守劉寵)
蕭山德惠祠(祀宋縣尹楊時及本朝魏尚書驥)
嚴州烏龍廟(今稱以本名)
金華越國公祠(洪武初祀忠臣胡大海近以按察副使陶成配享)
金華正學祠(祀宋儒何基王柏元儒金履祥許謙四人)
温州仁濟廟(祀晉郡人周凱)
温州忠惠廟(祀宋死事人徐震)
温州忠烈廟(祀宋教授劉士英)
温州忠惠廟(祀宋死事臣張理)
青田誠意伯廟(祀洪武初劉基)
樂清忠烈侯廟(祀唐死事人田居邠)
嘉興陸宣公祠(祀唐相陸䞇)
海寧許侯廟(唐忠臣許遠生於海寧特祀之)
江西
南昌忠臣廟(祀洪武初平章趙德勝樞密判官李繼先左副指揮使劉齊統軍元帥許珪右副元)
(帥趙國昭同知元帥朱潜元帥副使牛海龍千戶張子明張德山百戶徐明總管夏茂江西行省都事葉思成)
(知洪都葉琛臨海同知趙天麟等一十四人)
新淦蕭公廟(祀邑人蕭伯軒及其子叔祥孫天任)
萍鄉甘侯廟(祀□章太守甘車)
宜春仰山祠(祀宜山二龍之神)
廬陵忠節祠(祀宋歐陽文忠修楊忠襄邦又胡忠簡銓周文忠必大楊文節萬里文忠烈天祥本)
(朝劉忠愍球李忠文時勉)
廣信張叔夜祠(景泰中以永豐知縣鄧顒死節配享祠中)
貴溪謝文節祠(祀宋忠臣謝枋得)
饒州忠臣廟(在康郎山祀樞密同知丁普郎張志雄等三十五人皆國初死戰者)
九江崇烈廟(祀元江州總管李黼以其姪秉昭及義兵萬戶李宗可配享)
九江狄梁公廟(祀唐司空狄仁傑)
湖廣
德安淮瀆廟(大淮之神)
武昌昭勇廟(祀孫吳將軍甘寧)
常德陽山廟(祀陽山之神以征南將軍梁松配享)
道州周濂溪祠
沅州英顯廟(祀唐刺史林公)
沅州顯應廟(祀明山之神)
長沙洞庭廟(祀洞庭湖龍神)
湘隂黃陵廟(祀舜二妃)
湘隂屈原廟(今稱楚三閭大夫屈平氏之神)
衡州南嶽廟(衡山之神)
岳州謝晦廟(今稱宋荆州刺史謝公之神)
澧州彭思王廟(祀唐刺史李元則)
沔陽馬侯廟(祀漢新息侯馬援)
沔陽諸葛武侯祠
寳慶賀參政祠(洪武初參政賀興隆死事立祠祀之)
龍陽潘將軍廟(祀孫吳潘太常濬)
龍陽張將軍廟(祀漢將軍張飛)
四川
成都江瀆廟(大江之神)
成都三守廟(祀蜀郡太守秦李冰漢文翁宋張□)
成都先主廟(以諸葛武侯配享)
合州鄉賢祠(舊有祠後增祀宋守臣王堅及安抚使張珏)
潼川旌忠廟(祀南唐東川節度使夏魯琦)
馬湖顯應祠(以元人于法之神著靈彼土祀之)
龍州李龍陽廟(州人李龍遷仕梁有功德今稱梁龍陽李公之神)
福建
福州靈濟宫(祀南唐徐知誥知訓兄弟)
候官麻刺王饗堂(永樂間麻刺國王入貢卒于候官賜謚康靖今歲祭其墓)
建寧靈通廟(祀唐京畿令謝夷甫)
建安朱子祠(以文肅黃幹文簡劉爚文正蔡沉文忠真德秀配享又徽州亦有祠)
將樂道南祠(祀宋儒楊時)
延平威寧廟(祀五代閩將劉瓊)
延平顯惠廟(祀隋汀州刺史穆肅)
延平旌福廟(祀宋將樂令陳攄)
尤溪忠顯廟(祀宋烈士余望)
尤溪忠愍廟(祀宋武節郎趙師檟)
福陽熊去非祠(祀宋儒熊禾)
汀州漁滄廟(祀唐銀青光禄大夫樊令)
汀州王推官祠(祀景泰中推官王得仁)
上杭褒忠祠(祀正統中巡按監察御史五驥及福建都指揮丁泉)
廣東
廣州南海廟(南海之神)
廣州天妃廟(今山東直隸諸處多有廟不具載)
廣州楊都堂祠(祀景泰旹僉都御史楊信民後以按察副使毛吉配享)
南海真武靈應祠
南海忠義祠(洪武初祀南海民關敏)
崖山三忠祠(祀宋忠臣文天祥陸秀夫張世傑)
韶州張文獻及余襄公祠(祀唐張九齡宋余靖近以唐刺史鄧文進配享于文獻祠)
(中)
肇慶包孝肅公祠(祀宋郡守包丞相拯)
瓊州靈山祠(神有六曰靈山曰香山曰瓊崖曰通濟曰定邊曰班帥今並祭之)
瓊州高山廟(祀毘耶山之神)
電白高凉夫人廟(祀神高州太守馮寳妻洗氏)
電白靈湫廟(今稱以本名)
廣西
南寧三公祠(祀宋狄青孫沔余靖後配以邕守蘇緘及推官譚必)
慶遠葉參議祠(天順間府同知葉禎父子同死事贈官歲祀之)
雲南
雲南二忠祠(祀洪武間使臣王忠文公禕及尚書吳雲)
黔寧王廟(祀西平侯沐英以其子定遠王晟配)
貴州
鎮遠侯廟(祀永樂中總兵官顧成)
已上在外府州縣
明會典卷八十五
