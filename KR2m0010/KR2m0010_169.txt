明會典卷一百六十九
太常寺
國初置太常司正三品衙門設卿少卿司丞博士典簿
協律郎贊禮郎司樂大祝等官職專祭祀之事洪武三
年又置神牲所設廩犧令大使副使等官四年神牲所
革七年設典樂二十四年設奉祀祀丞三十年改司為
寺司丞為寺丞三十五年大祝革
事例
凡每歲祭祀日期本寺官預於舊歲十一月初一日奉
天殿具奏
凡每歲十二月初一日駕詣郊壇看牲本寺官與禮部
官導行自後各堂上官以次看牲本寺預取職名具奏
仍各具手本知會
凡大祀天地先於奉先殿恭請太祖高皇帝太宗文皇
帝配享前四日本寺官進祝板及銅人并上殿奏齋戒
是日同禮部官詣城隍廟發咨文次日同復命
凡大祀天地各壇分獻官本寺預取職名具奏請旨照
定各具手本知會仍揭榜於神樂觀前通知
凡時享太廟前三日本寺官進銅人并上殿奏齋戒前
一日同光禄寺官奏省牲次日同復命
凡祀社稷前四日本寺官進祝板銅人奏齋戒前三日
同光禄寺奏省牲次日同復命
凡祀山川等神前三日本寺官進銅人奏齋戒同禮部
官詣城隍廟發咨文次日同復命仍同光禄寺奏省牲
次日同復命
凡奏齋戒日即於長安左右門出告示知會
已上祭祀儀注俱見禮部祠祭清吏司職掌
凡薦新品物每月本寺官於御前奏過送光禄寺供薦
品物數目見禮部祠祭司
凡各陵寢宫觀等處如遇祭祀供養日期合遣官行禮
本寺官先期具奏
凡冊立冊封冠婚等項祭告天地太廟社稷本寺俱先
具奏至期遣官行禮
凡親王之國并來京還國俱告祭于承天門外謁辭陵
寢并合祀旗纛等神各有祭祀俱本寺掌行
凡營造宫殿等項祭告天地山川太廟社稷后土司工
立木告成及修造在京廟宇橋梁各有祭祀俱本寺掌
行
凡歲時旱潦及命將出師等項祭告天地山川太廟社
稷俱本寺掌行
計犧牲所喂養各壇每年合用牲口
牛犢一百六十五隻
北羊三百五十二隻
山羊九十九隻
猪五百口
鹿二十五隻
兔一百五十隻
計養牲草料
菉豆九百石
黑豆六百五十石
黃豆一百石
糯稻榖二百石
細草五萬包
豆稭二萬五千斤
計各壇每年合用香帛等項
各色制帛九百五十六段
降真等香三千九百五斤
黃蠟三千斤
木柴四萬四千七百斤
鈔三十萬貫
銅錢六十萬文
計每年各壇合用柴炭
天地壇柴二萬五千斤燒香炭一千一百斤
太廟每祭柴一萬三千斤(歲暮加一千斤)
社稷壇每祭柴三千斤
山川壇柴一萬一千斤
文廟柴二千八百斤
凡每年給賞樂舞生并厨役物件本寺俱先期面奏
樂舞生該給淨衣布絹白綿數目具神樂觀
計厨役該給
闊生絹七百疋
闊綿布七百疋
白綿三百五十斤
鈔二萬一百四十貫
凡每日督令壇戸於天地壇内外巡視至天庫神庫齋
宫及西天門各三名守宿并每月初二十二二十二日
三次令厨役打掃殿宇等處
凡本寺官吏俸糧舊於禮部帶支後奏准本寺自行收
支
南京太常寺
事例
凡每歲祭祀孝陵三祭并行香四次懿文陵九祭五祀
六祭歴代帝王廟一祭先師孔子二祭并朔望行釋菜
禮中山武寧王五祭功臣廟五祭忠烈武順昭靈嘉佑
王等廟五祭普濟禪師一祭真武廟二祭天妃宫二祭
祠山廣惠王廟蔣忠烈王舊廟壽亭侯廟俱二祭五顯
靈順廟一祭
凡合用祭品
香燭帛本寺庫支
牛羊等牲南京犧牲所支
時果豆粉等應天府買辦
麫醬醋等耤田祠祭署支
酒南京光禄寺支
凡各處解到薦新品物
計送南京光禄寺供薦
正月
韭菜一十斤生菜一十斤
薺菜一十斤雞子三百箇
鴨子三百箇
二月
芹菜七斤薹菜一十五斤
蔞蒿七斤子鵝二十二隻
三月
茶笋一十五斤
鯉魚二十五斤
四月
櫻桃一十五斤杏子一十八斤
青梅二十斤王瓜一百八十箇
雉雞一十隻猪二隻
五月
桃子一十五斤李子一十五斤
又夏至李子五十斤來禽一十五斤
茄子二十五箇大麥仁四斗
小麥麫八十斤小麥仁五斗
嫩雞二十隻
六月
蓮蓬一百六十箇甜瓜三十箇
西瓜三十箇冬瓜一十八箇
七月
棗子一十二斤葡萄一十二斤
雪梨二十斤鮮菱一十二斤
芡實一十斤
八月
藕三十枝芋苖二十斤
茭白二十斤嫩薑二十五斤
粳米三斗粟米一斗
穄米二斗鱖魚一十五斤
九月
橙子二十斤栗子二十斤
小紅豆三斗砂糖一斤八兩
鯿魚一十五斤
十月
柑子二十五斤橘子二十五斤
山藥四十斤活兔一十隻
蜜一斤
十一月
甘蔗一百三十根鹿一隻
獐一隻鴈一十五隻
蕎麥麫四十斤小紅豆一斗一升
黑砂糖一斤四兩
十二月
菠菜二十五斤芥菜二十五斤
白魚四十斤
計解送太常寺轉送光禄寺供薦
二月
子鵝二十隻
三月
笋一十五斤
四月
青梅二十斤
七月
雪梨二十斤
八月
茭白二十斤
九月
橙子二十斤
十月
柑子二十五斤
十一月
甘蔗一百三十根
餘月無
凡本寺犧牲所牲口合用草料等物喂養計
菉豆六百石
黃豆二百石
糯稻榖五十石
稻草一萬五千包
酒糟七萬五千斤
米糠九百五十石
麩皮九百五十石
凡各壇廟等處每月本寺督令鋪排厨役打掃天地壇初二
十二二十二日三次太廟初十十四二十三十日四次
孝陵十三二十九日二次
凡天地壇原設壇夫一十五名俱應天府屬縣僉充
凡各廟廟戶十廟十名帝王功臣廟三名龍江廟三名
蔣忠烈王等四廟各一名天妃宫十名
凡皇陵祖陵楊王墳徐王墳四祠祭署俱附籍本寺免
附州縣
凡皇陵朔望供祀洪武九年令用少牢
凡祭功臣洪武二十年令軍官首領官陪拜
凡本寺原額鋪排二十四名厨役二百四十名
明會典卷一百六十九
