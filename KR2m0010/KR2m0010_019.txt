明會典卷十九
戶部四
諸司職掌
凡各州縣田土必須開豁各戶若干及條段四至係官
田者照依官田則例起科係民田者照依民田則例徵
斂務要編入黃冊以憑徵收税糧如有出賣其買者聽
令增收賣者即當過割不許洒𣲖詭寄犯者律有常憲
其民間開墾荒田從其自首首實三年後官為收科仍
仰所在官司每歲開報本部以憑稽考
凡公侯禄米各有等第皆於浙西蘇松等府官田内撥
賜其佃戶仍於有司當差
凡民間有犯法律該籍沒其家者田土合拘收入官本部書
填勘合類行各布政司府州縣將犯人戶下田土房屋召人
佃賃照依沒官則例收科仍將佃戶姓名及田地頃畆房屋
間數同該科税糧賃錢數目開報合干上司轉達本部知數
十二布政司并直隸府州田土總計八百四十九萬六
千五百二十三頃零
浙江布政司田土計五十一萬七千五十一頃五
十一畒
湖廣布政司田土計二百二十萬二千一百七十
五頃七十五畒
河南布政司田土計一百四十四萬九千四百六
十九頃八十二畒零
江西布政司田土計四十三萬一千一百八十六
頃一畒
北平布政司田土計五十八萬二千四百九十九
頃五十一畒
陜西布政司田土計三十一萬五千二百五十一
頃七十五畒
廣西布政司田土計一十萬二千四百三頃九十
畒
山東布政司田土計七十二萬四千三十五頃六
十二畒
山西布政司田土計四十一萬八千六百四十二
頃四十八畒零
廣東布政司田土計二十三萬七千三百四十頃
五十六畒
四川布政司田土計一十一萬二千三十二頃五
十六畒
福建布政司田土計一十四萬六千二百五十九
頃六十九畒
雲南布政司田土(原無數目)
直隸蘇州府田土計九萬八千五百六頃七十一
畒
寧國府田土計七萬七千五百一十六頃一十一
畒
徐州田土計二萬八千三百四十一頃五十四畒
滁州田土計三千一百五十頃四十五畒
池州府田土計二萬二千八百四十四頃四十五
畒
揚州府田土計四萬二千七百六十七頃三十四
畒
廬州府田土計一萬六千二百二十三頃九十九
畒
安慶府田土計二萬一千二十九頃三十七畒
松江府田土計五萬一千三百二十二頃九十畒
鳳陽府田土計四十一萬七千四百九十三頃九
十畒
應天府田土計七萬二千七百一頃二十五畒
廣德州田土計三萬四十七頃八十四畒
淮安府田土計一十九萬三千三百三十頃二十
五畒
徽州府田土計三萬五千三百四十九頃七十七
畒零
常州府田土計七萬九千七百三十一頃八十八
畒
鎮江府田土計三萬八千四百五十二頃七十畒
太平府田土計三萬六千二百一十一頃七十九
畒
和州田土計四千二百五十二頃二十八畒
弘治十五年十三布政司并直隸府州實在田土總計
四百二十二萬八千五十八頃九十二畒零
官田共五十九萬八千四百五十六頃九十二畒零
民田共三百六十二萬九千六百一頃九十七畒零
浙江布政司
官田五萬四千七百八十一頃九十三畒九分六釐
民田四十一萬七千五百六十頃七十七畒八分一釐
湖廣布政司
官田一十八萬五千八百九十六頃二十三畒六分
民田五萬二百三十二頃二十三畒二釐
河南布政司
官田三千八百四頃四十六畒
民田四十一萬二千二百九十五頃二十二畒四分七
釐
江西布政司
官田二萬六千八百七十頃四十二畒九分六釐
民田三十七萬五千四百八十二頃三畒七分一釐
陜西布政司
官田六千八百六十二頃九十五畒二分四毫
民田二十五萬三千七百九十九頃八十六畒六分
廣西布政司
官田二千八百四十一頃五十四畒四分七毫
民田一十萬五千六頃四十七畒三分二釐七毫
山東布政司
官田二千八百九十二頃九十畒三分三釐九毫
民田五十四萬三十六頃四十七畒二分九釐九毫
山西布政司
官田一萬一千九百五十七頃九十一畒五分七釐
民田三十七萬八千八百五十一頃四十二畒三分六
釐
廣東布政司
官田一萬七千九百六十一頃九十六畒二分三釐
民田五萬四千三百六十二頃四十九畒九分三釐
四川布政司
官田二千一百三十四頃一十二畒三分五釐六絲
民田一十萬五千七百三十五頃五十畒三分三毫
福建布政司
官田一萬一千二百九十頃八十五畒一釐八絲
民田一十二萬三千八百七十五頃三十二畒七分八
釐
雲南布政司
官田二百五頃五十六畒四分三釐
民田三千四百二十五頃七十八畒五分七釐
貴州布政司
田地自來原無丈量頃畒每歲該納糧差俱於土官名
下總行認納如洪武年間例
直隸蘇州府
官田九萬七千七百八十六頃三十五畒三分六釐三
毫
民田五萬七千四百六十三頃六十二畒四分六釐三
毫
寧國府
官田九千七百七十一頃八十八畒六釐二毫
民田五萬九百一十一頃九畒一毫
徐州
官田二百三頃三十五畒二分二釐一毫
民田二萬九千八百八頃八十七畒六分四釐
滁州
官田二百四十頃六十五畒九分七毫
民田二千六百七十二頃一十七畒九分二毫
池州府
官田一千八百二十三頃五十七畒四分九釐三毫
民田七千九十六頃五畒六分五釐八毫
揚州府
官田七千九百三十四頃五十七畒二分二釐
民田五萬四千三百六十二頃四十九畒九分三釐
廬州府
官田五百六十八頃七十六畒一分七釐七毫一絲
民田二萬四千八百六十一頃六十九畒八分一釐
安慶府
官田四百九十七頃六十二畒三分三釐
民田二萬一千三百九十三頃三畒八分四釐
松江府
官田三萬九千八百五十六頃三十三畒五分二釐九
毫
民田七千三百頃二十八畒三分五釐七毫
鳳陽府
官田一千五百八十五頃五十六畒
民田五萬九千六百七十七頃一十畒七分六釐七毫
應天府
官田一萬九千九百六十四頃三十九畒四分四釐
民田五萬九頃六十八畒七分四釐五毫一絲
廣德州
官田一千三十九頃三十六畒六毫
民田一萬四千三百六十四頃九十三畒八分
淮安府
官田五千三十九頃八十六畒三分二釐六毫九絲
民田九萬六千三十三頃八十七畒九釐五毫六絲
徽州府
官田八百二十一頃五十七畒四分六釐八毫
民田二萬四千四百五十五頃九十四畒六分三釐
常州府
官田九千四十一頃五十五畒六分八釐四毫
民田五萬二千七百三十六頃一十九畒八分八釐
鎮江府
官田一萬三百五十六頃八十六畒二分五釐五毫
民田二萬二千三百六十五頃四十八畒九分三釐
太平府
官田四千四百五十五頃六十三畒四分二釐三毫
民田一萬一千七百八十八頃一十九畒七分九釐
和州
官田六千四十八頃一十三畒二分七釐九毫
民田五千八百四十三頃五十六畒二分六釐七毫
順天府
官田八百三十五頃五十五畒七分九釐一絲五忽
民田六萬七千八百八十四頃五十七畒七分八釐
永平府
官田一百頃六十八畒九分七釐八毫
民田一萬四千七百四十三頃八十八畒六分三釐
真定府
官田五百一十頃三畒八分二釐八毫五絲九忽
民田三萬八千四百七十頃六十一畒六分七釐
保定府
官田四百八頃六十二畒三分一釐九毫三絲
民田三萬五千一百二十頃八十八畒五分八釐
順德府
官田七十九頃二十一畒八分三毫五絲
民田一萬三千七百四十三頃三十四畒一分三釐
廣平府
官田一百一十六頃八十九畒八釐三毫
民田二萬一百二十一頃二十五畒一分四釐
大名府
官田五萬一千七百三十九頃六十二畒二分四釐
民田二百五十四頃四分三釐二毫
河間府
官田一百二十九頃三十六畒四釐四毫四絲
民田二萬四千九十一頃三十五畒八分四釐一毫
保安州
民田三百四頃五十七畒七分五釐
隆慶州
民田一千五十九頃四十二畒四分二釐
明令
凡典賣田土過割稅糧各州縣置簿附寫正官提調收
掌随即推收年終通行造冊觧府毋令産去稅存與民
為害
凡民間賦稅自有常額諸人不得於諸王駙馬功勲大
臣及各衙門妄獻田土山場窰冶遺害於民違者治罪
誥
應天宣城太平廣德鎮江五府州為是興王之地久被
差徭特將夏秋稅糧不時全免惟元宋入官田地我朝
籍沒之田民田全免官田若令全免民難消受所以减
半徵收凡民間洒𣲖包荒詭寄移坵換叚這等俱是
姦頑豪富之家將次沒福受用財賦田産以自己科差
洒𣲖細民境内本無積年荒田此等豪猾買嘱貪官汚
吏及造冊書筭人等其貪官汚吏受豪猾之財當科糧
之際作包荒名色徵納小戶書筭手受財將田洒𣲖移
坵換叚作詭寄名色以此靠損小民此誥續出所在富
家當體朕意將田歸於已名照例當差倘不體朕意所
在被害人戶及鄉間鯁直豪傑會議將倚恃豪傑之家
捉拿赴京連家遷發化外將前項田土給賞被擾羣民
的不虚示將自己田地移坵換叚詭寄他人及洒𣲖等
項事發到官全家抄沒若不如此靠損小民
事例
洪武初令官田起科每畒五升三合五勺民田每畒三
升三合五勺重租田每畒八升五合五勺蘆地每畒五
合三勺四抄草塌地每畒三合一勺沒官田每畒一斗
二升又令各處人民先因兵燹遺下田土他人開墾
成熟者聽為己業業主已還有司於附近荒田撥補
又令各處荒閒田地許諸人開墾永為己業俱免雜泛
差科三年後並依民田起科稅糧又令復業人民見
今丁少而舊田多者不許依前占護止許儘力耕墾為
業見今丁多而舊田少者有司於附近荒田驗丁撥付
三年令以北方府縣近城荒地召人開墾每戶十五
畒又給地二畒種菜有餘力者不限頃畒皆免三年租
稅七年詔蘇松嘉湖等府田如每畝起科七斗五升
者减半十三年詔陜西河南山東北平等布政司及
鳳陽淮安揚州廬州等府民間田土許儘力開墾有司
毋得起科又令减蘇松嘉湖四府重租糧額舊額田
畝計七斗五升至四斗四升者减十之二四斗三升至
三斗六升者减十之一俱止徵三斗五升以下仍舊
十五年令天下僧道常住田土不許典賣又令各處
奸頑之徒將田地詭寄他人名下者許受寄之家首告
就賞為業二十年令本部覈實天下土地其兩浙等
處富民多畏避徭役詭寄田産遣監生往丈量畫圖編
號悉書主名為魚鱗圖冊以備查考二十四年令公
侯大官以及民人不問何處惟犁到熟田方許為主但
是荒田俱係在官之數若有餘力聽其再開其山場水
陸田地亦照原撥賜則例為主不許過分占為己有
又令山東槩管農民務見丁着役限定田畒着令耕種
敢有荒蕪田地流移者全家遷發化外充軍二十六
年令開墾荒蕪官田俱照民田起科二十八年令山
東河南開荒田地永不起科永樂三年凡開墾官湖
作官田每畒夏稅麥二升秋糧米三斗十三年令民
間事故人戶抛荒田土有司取勘開豁稅糧另行承佃
如係官田亦照民田起科宣德四年詔各處官田每
畒舊例納糧一斗至四斗者各减十分之二四斗一升
至一石以上者各减十分之三正統元年令浙江直
隸松蘇等處官田准民田起科每畒秋糧四斗一升至
二石以上者减作二斗七升二斗一升以上至四斗者
减作二斗一斗一升至二斗者减作一斗三年詔各
處凡有入額納糧田地不堪耕種另自開墾補數者有
司勘實不許重復起科四年奏准江西浙江福建并
直隸蘇松等府凡官民田地有因水坍漲去處令所在
有司逐一丈量漲出多餘者給與附近小民承種照民
田則例起科坍沒無田者悉與開豁稅糧六年令山
東河南北直隸并順天府但有開荒無額田地俱從輕
起科五年令北直隸府州縣將富豪軍民人等包耕
田地除原納糧田地外其餘均撥貧民及衝塌田地人
戶耕種照例起科其貧民典當田宅年久無錢取贖及
富豪軍民占種逃民田地待復業之日照數斷還原主
十三年令各處寺觀僧道除洪武年間置買田土其
有續置者悉令各州縣有司查照散還於民若廢弛寺
觀遺下田庄令各該府州縣踏勘悉撥與招還無業及
丁多田少之民每戶男子二十畒三丁以上者三十畒
若係官田照依减輕則例每畒改科正糧一斗俱為官
田如有戶絶仍撥給貧民不許私自典賣景泰三年
令浙江等布政司丁多田少之人開墾田地若原係稅
額者俟三年後仍納本等稅糧又令各處寺觀田土
每寺觀量存六十畒為業其餘撥與小民佃種納糧
四年令廣西人民有被蠻賊劫殺遺下田土者各該有
司取勘撥給無田及丁多田少之家承種二年後照例
起科七年定浙江嘉湖杭官民田則例官田每畒科
米一石至四斗八升八合民田每畒科米七斗至五斗
三升者俱每石歲徵平米一石三斗官田每畒科米四
斗至三斗民田每畒科米四斗至三斗三升者俱每石
歲徵平米一石五斗官田每畒科米二斗至一斗四合
民田每畒科米二斗七升至一斗者俱每石歲徵平米
一石七斗官田每畒科米八升至二升民田每畒科米
七升至三升者俱每石歲徵平米二石二斗天順二
年勅皇親公侯伯文武大臣不許強占官民田地起盖
房屋把持行市侵奪公私之利事發坐以重罪其家人
及投托者悉發邊衞永遠充軍三年令各處軍民有
新開無額田地及願佃種荒閒地土者俱照减輕則例
起科每畒糧三升三合草一斤存留本處倉場交收不
許坐𣲖遠運成化七年令湖廣河南二布政司流民
遺下平川田地分撥各州縣土戶丁多有力及田少之
家承種起科若深山大谷新開田土原係應禁山場者
俱與開豁稅糧十六年令福建僧寺及有寺無僧田
土每寺除徵糧及百畒以下其多餘田地給無田小民
領種十七年令各處軍民人等有情願承佃空閒官
地荒田及山場水洲者城市官地每闊一丈長三丈歲
納米一石附近城郭好地每闊二丈歲納米一石山場
水洲俱照舊例起科二十一年令遼東地方軍舍餘
人等有開墾不係屯田抛荒地土者上等田每一百畒
納穀一石豆一石中等田納穀一石豆五斗弘治二
年令順天等六府入官田土俱撥與附近無田小民耕
種起科每名不過三十畒又令應天府上元等七縣
官田糧每石减耗二斗五升民田每畒勸出米二升鎮
江府丹徒縣官田糧每石减耗米二斗二升民田每畒
勸米二升丹陽縣官田糧每石减耗二斗民田每畒勸
米一升金壇縣官田糧每石减耗米二斗民田每畒勸
出米一升二合太平府當塗等三縣官田糧每石减耗
二斗五升民田每畒勸出米一升寧國府宣城等六縣
官田糧每石减耗三斗民田每畒勸出米一升廣德州
并建平縣官田糧每石减耗米二斗民田每畒勸出米
一升五合又令皇莊及皇親公侯駙馬伯等官莊田
如遇災傷俱令照依民田災傷分數徵收其各處王府
不許置買田地覇占民業六年奏准各王府及功臣
之家欽賜田土佃戶照原定則例將該納子粒依時價
每畒銀三分送赴本管州縣上納令各該人員關領不
許自行收受
事例
正統元年撥賜河間府等處安插外夷官員田土指揮
一百五十畒千戶一百二十畒百戶所鎮撫一百畒
九年令外夷歸附官員未曾安插該給田土者都督二
百五十畒都指揮二百畒指揮一百五十畒千戶衞鎮
撫一百二十畒百戶所鎮撫一百畒又令迤北來降
之人每名撥與德州田地五十畒十二年令西北歸
附夷人每人撥地八十畒耕種自給景泰二年給還
顔孟二廟祭田六十頃又增給田二十頃佃戶各十家
天順六年詔以沙州衞苦峪城西北地阿干卜剌直
至苦峪川邊田地分給赤斤蒙古衞永遠耕種
國初兵荒之後民無定居耕稼盡廢糧餉匱乏初命諸
將分軍於龍江等處屯田自是立法漸密徧於天下大
率衞所軍士以三分守城七分屯種又有二八一九四
六中半等例皆随地而異云
計各處屯田總數
在京錦衣等衞屯田共六千三百三十八頃五十一畒
八分二釐七毫八絲
南京錦衣等衞屯田共九千三百六十八頃七十九畒
三分七釐五毫六忽
中都留守司并所属衞所及皇陵衞屯田共七千九百
五十三頃七十八畒九分三釐六毫
北直隸衞所屯田共七千九百三十七頃四十九畒四
分五釐
南直隸衞所屯田共一萬九千八十七頃二十五畒八
分七釐八毫
大寧都司并所属衞所屯田共二千一百二十六頃七
十六畒二分三釐
萬全都司并所属衞所屯田共一萬九千六十五頃七
十二畒六分一絲一忽
浙江都司并所属衞所屯田共二千二百七十四頃一
十九畒六分六絲六忽
湖廣都司行都司并所属衞所屯田共一萬一千三百
一十五頃二十五畒
河南都司并所属衞所屯田共三萬六千三百九十頃
一十七畒三分二釐
江西都司并所属衞所屯田共五千六百二十三頃四
十一畒二分五釐
陜西都司并所属衞所屯田共二萬九千四百四十四
頃二十二畒三分五釐三毫
陜西行都司并所属衞所屯田共一萬三千一十二頃
五十畒
廣西都司并所属衞所屯田共五百一十三頃四十畒
山東都司并所属衞所屯田共二千六十頃
遼東都司并所属衞所屯田共一萬一千三百八十六
頃
山西都司并所属衞所屯田共一萬二千九百六十三
頃八畒五分五釐
山西行都司并所属衞所屯田共一萬一百一百一十
八頃二十畒五分五釐
廣東都司并所属衞所屯田共七千二頃三十三畒七
分六毫
四川都司并所属衞所屯田共六十五萬八千三百四
十四頃七十一畒四分
四川行都司并所属衞所屯田共一千二百頃五十五
畒三分三釐五毫
福建都司并所属衞所屯田共三千七百七十四頃
福建行都司并所属衞所屯田共一千六百七頃三十
七畒
雲南都司并所属衞所屯田共一萬八百七十七頃四
十三畒三分
貴州都司并所属衞所屯田共九千三百三十九頃二
十九畒三分一釐八毫
事例
洪武四年詔河南山東陜西山西淮安等府屯田三年
後每畒收租一斗二十年令陜西屯軍五丁抽一稅
糧照民田例又令屯軍種田五百畒者歲納糧五十
石又令四川建昌衞附近田土先儘軍人次與小旗
總旗百戶千戶指揮屯種自給其新立蘇州栢興會川
涪州等衞一體摽撥又令陜西臨洮岷州寧夏洮州
西寧甘州莊浪河州甘肅山丹永昌凉州等衞軍士屯
田每歲所收穀種外餘糧以十分之二上倉給守城軍
士三十年詔廣西遷仁屯田所土兵免納屯糧令
凡屯軍内少壯者守城老弱者屯種若有餘丁多亦許
屯種三十五年令各處衞所每衞委指揮一員每所
委千戶一員提督屯種年終以上倉并給軍子粒數目
造冊赴京比較各該都司每歲仍委指揮一員督察年
終同赴京復奏又令各處屯田衞所每軍歲徵正糧
一十二石直隸差御史比較各都司所屬廵按御史同
按察司掌印官比較年終造冊奏繳戶部不及數者具
奏降罰所收子粒行御史等官盤查永樂二年令各
處衞所凡屯軍一百名以上委百戶一員三百名以上
委千戶一員五百名以上委指揮一員提督若屯軍不
及一百名者亦委百戶一員提督若官員軍餘家人自
願耕種者不拘頃畒任其開墾子粒自收官府不許比
較又奏准屯田所受每粟榖糜黍大麥蕎穄各二石
稻榖薥秫各二石五斗穇稗各三石並各准米一石小
麥芝麻與米同三年更定屯田則例令各屯置紅牌
一面寫刊於上每百戶所管旗軍一百一十二名或一
百名七八十名千戶所管十百戶或七百戶五百戶三
四百戶指揮所管五千戶或三千戶二千戶提調屯田
都指揮所收子粒多寡不等除下年種子外俱照每軍
歲用十二石正糧為法比較將剩餘并不敷子粒數目
通行計筭定為賞罰令按察司都司并本衞隔别委官
點閘是實然後准行直隸衞所從廵按御史并各府委
官及本衞隔别委官點閘歲收子粒如有稻榖粟薥秫
大麥蕎麥等項粗糧俱依數折筭細糧如各軍名下除
存種子并正糧及餘糧外又有餘剩數不分多寡聽各
該旗軍自收不許管屯官員人等巧立名色因而分用
五年浙江江西湖廣廣西廣東河南雲南四川按察
司增置僉事一員陜西福建山東山西按察司增置僉
事二員盤量屯糧宣德五年令各處屯田都布按三
司各委官提督在京并直隸衞所從廵按御史提督若
有總兵官鎮守去處亦令提督十年令廵按陜西監
察御史兼理屯田正統元年奏准各處屯種每軍止
徵餘糧六石令陜西旗軍餘丁所種屯田五十畒之
外每畒納糧五升二年令各處軍職舍人除應襲外
及家人女婿無差使者每五丁朋作一名委官管領撥
與閒地四十二畒耕種照屯田例辦納子粒添設浙
江福建陜西等處按察司僉事各一員提督屯田三
年令各都司衞所管屯官三年滿日造冊二千里以裏
者赴京比較二千里以外者從按察司并廵按御史比
較令四川都司衞所屯種水田者納米陸地者納豆
無豆者抵斗折米四年令大同宣府遼東陜西沿邊
空閒之處許官軍戶下人丁儘力耕種免納子粒六
年添設貴州按察司副使一員提督屯田七年添設
湖廣布政司參政一員按察司副使一員提督屯田
八年令各處按察司原無提督屯田官者各添設僉事
一員又令屯田有自開墾荒地每畒歲納糧五升三
合五勺减延綏等處屯田軍子粒每百畒歲納六石
者止納四石减陜西行都司屯田子粒每百畒歲納
一十石减延綏等處屯田子粒每百畒歲納八石
九年令浙江等處屯軍遺下田地撥與官旗軍士戶下
人丁佃種照官田納糧餘剩及積荒田地撥與民間佃
種照民田納糧其積荒田地待耕三年成熟亦照例徵
納候有軍之日撥軍屯種十年令南京各衞正軍選
操餘丁屯種其正糧一十二石餘糧六石俱免上倉供
給操軍其月糧住支如本軍人丁數少屯田撥付他軍
者仍支月糧减陜西行都司等處屯田子粒歲納八
石十年添設陜西按察司副使一員專一提督水利
及屯田十一年令各處衞所類造屯田坐落地方四
至頃畒子粒數目文冊一本繳合干上司一本發該管
州縣以備查考添設山東按察司僉事一員提督北
直隸屯田十二年令開平衞屯軍餘糧六石减免二
石景泰三年令提督南京倉場并廵撫南直隸蘇松
等府及順天北直隸各府都御史兼提督屯種四年
添設山東按察司副使一員監督永平等處收支兼理
屯田天順元年令京城附近直隸八府及山東河南
等處荒閒田地及有人佃種無糧差者撥與所在衞所
軍餘屯種納糧又令本部差郎中四員於宣府大同
薊州永平山海等處提督糧儲兼理屯田成化六年
令陜西延綏等處屯田每軍百畒徵草二束九年令
榆林以南招募軍民屯田每一百畒於隣堡上納子粒
六石十一年令雲南按察司總督銀場僉事兼理屯
田十三年添設雲南按察司副使一員專管屯田
二十一年添設山東按察司僉事一員專管屯種二
十三年裁革山東按察司管屯僉事仍令廵察海道副
使兼理弘治十三年奏准凡用強占種屯田者問罪
官調邊衞帶俸差操旗軍軍丁人等發邊衞充軍民發
口外為民管屯等官不行用心清查者紏奏治罪
國初農桑之政勸課耕植具有成法初皆責成有司歲
久政弛乃稍添官專理其政今具列於後
諸司職掌
凡民間一應桑株各照彼處官司原定則例起科絲綿
等物其絲綿每歲照例折絹俱以十八兩為則折絹一
疋所司差人類觧到部劄付承運庫收納以備賞賜支
用其樹株果價等項並皆照例徵收錢鈔除彼處存留
支用外其餘錢鈔一體類觧本部行移該庫交收仍將
存用數目出給印信通關具本入逓奏繳本部查領附
卷作數其進納絹疋錢鈔一節俱照依後項金科課程
條欵一體施行
教民榜文
一河南山東農民中有等懶惰不肯勤務農業以致衣
食不給朝廷已嘗差人督併耕種今出號令此後止是
各該里分老人勸督每村置鼓一面
一凡遇農種時月五更老人擂鼓衆人聞鼓下田該
管老人點閘若有懶惰不下田者許老人責决務
要嚴切督併見丁着業毋容惰夫遊食若是老人
不肯勤督農民窮窘為非犯法到官本鄉老人有
罪
一如今天下太平百姓除本分納糧當差之外别無
差遣各宜用心生理以足衣食每戶務要照依號令
如法栽種桑株棗柿綿花每歲養蠶所得絲綿可以
衣服棗柿豐年可以賣鈔使用遇儉年可以當糧食
此事有益爾民里甲老人如常提督點視敢有違者家遷
化外
憲綱
一農桑乃生民衣食之源仰本府州縣行移提調官常
用心勸諭農民趁時種植仍將種過桑麻等項田畒計
料絲綿等項分豁舊有新收數目開報
事例
國初令天下農民凡有田五畒至十畒者栽桑麻木綿
各半畒十畒已上者倍之田多者以是為差有司親臨
督視惰者有罰不種桑者使出絹一疋不種麻者使出
麻布一疋不種木綿者使出綿布一疋洪武元年奏
准桑麻科徵之額麻每畒八兩木綿每畒四兩栽桑者
四年以後有成始徵其租十八年以農桑起科太重
百姓艱難令今後以定數為額聽從種植不必起科
二十五年令鳳陽滁州廬州和州每戶種桑二百株棗
二百株柿二百株宣德二年添設浙江錢塘仁和海
寧新城昌化嘉興海鹽崇德八縣縣丞各一員治農
正統八年令各處不出蠶絲處所每絹一疋折銀五錢
觧京支用成化元年添設河南山東等布政司參政
各一員所属各府同知一員職專提督人民栽種耕耘
及預備倉糧糴買勸借九年添設蘇松常鎮湖五府
并所属長洲等縣勸農通判縣丞各一員十年添設
山東布政司參政一員專理勸農十一年添設直隸
祁安滄冀深趙州平谷滿城容城完雄深澤束鹿高陽
新安河間獻阜城肅寧任丘東光故城南皮慶雲真定
井陘獲鹿元氏靈壽槀城欒城無極平山阜平南宫新
河棗強武邑饒陽安平武強栢鄉隆平高邑臨城贊皇
寧晉衡水沙河南河平鄉廣宗任唐山鉅鹿内丘永年
曲周肥鄉鷄澤廣平邯鄲成安威元城大名南樂魏清
豐内黃濬滑長垣縣判官主簿各一員專理勸農添
設江西南昌新建豐城進賢建昌臨川崇仁樂安新喻
新淦廬陵吉水永新泰和永豐安福新昌鄱陽樂平餘
干縣主簿各一員勸農添設湖廣沔陽荆門二州黃
岡麻城江陵監利棗陽衡山安仁慈利縣判官主簿各
一員勸農添設河南光州判官一員尉氏滎澤商水
夏邑新野淅川新安西平信陽確山新蔡息縣主簿各
一員勸農添設應天府溧陽溧水二縣主簿各一員
勸農十九年添設山西布政司參政一員專理農務
二十一年添設海泰二州鹽城沭陽贛榆縣判官主
簿各一員勸農
國朝重䘏民隠凡遇水旱災傷則蠲免租稅或遣官賑
濟蝗蝻生發則委官打捕皆随時與地而異其法云
諸司職掌
凡各處田禾遇有水旱災傷所在官司踏勘明白具實
奏聞仍申合干上司轉逹本部立案具奏差官前往災
所覆踏是實將被災人戶姓名田地頃畒該徵稅糧數
目造冊繳報本部立案開寫災傷緣由具奏如奉旨賑
濟仍定奪大小男女口數則例差官前去賑濟給賞畢
日仍將散過糧鈔分豁備細數目造冊繳報以憑稽考
誥
往為有司徵收稅糧不便所以復設糧長教田多的大
戶管着糧少的小戶想這等大戶肯顧自家田産必推
仁心利濟小民當復設之時特令赴京面聽朕言關給
勘合不許地方犬牙相制只教官着周圍附近的人戶
易催易辦若區内田有洒𣲖的教收在自戶下不過割
的便過割了如果有積年荒田明白具本來奏除豁了
各糧長目擊耳聞前去一至本鄉巧立名色其弊多
端剥削吾良民不可勝言地方依舊犬牙相制民間洒
𣲖包荒不過割的俱不來奏知却通同刁猾頑民妄告
水災本災一分告災十分及至差人詣所在查踏却乃
多方設計賄賂所差進士行人監生扶同准災捏合回
奏其被災人戶災本一分今告十分並不敢將此等人
戶一槩赴京賑濟以致實災小民混淆難以分别至今
不得賑其貧乏使朕宵衣皇皇無已吁朕設糧長本欲
便於細民不期此等之徒奸貪無厭身家不顧實為民
患惟天可鍳智人詳之
明祖訓
凡天下承平四方有水旱等災當驗國之所積於被災
去處優免稅糧若豐稔之歲雖無災傷又當騐國所積
稍有附餘擇地瘦民貧處亦優免之不為常例然優免
在心臨期便决勿使小人先知要名於外
事例
洪武元年令水旱去處不拘時限從實踏勘實災稅糧
即與蠲免十八年令災傷去處有司不奏許本處耆
宿連名申訴有司極刑不饒二十五年令山東災傷
去處每戶給鈔五錠二十六年令天下有司凡遇歲
饑先發倉廪賑貸然後具奏二十七年定災傷去處
散糧則例大口六斗小口三斗五歲以下不與永樂
元年令吏部行文各處有司春初差人廵視境内遇有
蝗虫初生設法撲捕務要盡絶如是坐視致使滋蔓為
患者罪之若布按二司官不行嚴督所屬廵視打捕者
亦罪之每年九月行文至十一月再行軍衞令兵部行
文自是永為定例二年定蘇松等府水渰去處給米
則例每大口米一斗六歲至十四歲六升五歲以下不
與每戶有大口十口以上者止與一石其不係全災内
有缺食者原定借米則例一口借米一斗二口至五口
二斗六口至八口三斗九口至十口以上者四斗候秋
成抵斗還官六年令福建瘟疫死絶人戶遺下老幼
婦女兒男有可驗口給米稅糧鹽米各項暫且停徵待
成丁之日自行立戶當差八年令被災去處人民典
賣子女者官為給鈔贖還二十二年令各處災傷有
按察司處按察司委官直隸處廵按御史會同踏勘
宣德九年差給事中御史錦衣衞官往山東河南打捕
蝗虫正統五年令各衞所屯軍有因水旱子粒無收
缺食者照缺食民人事例賑濟候秋成還官九年令
揚州府江潮泛漲渰死人民量給鈔錠收瘞景泰四
年山東河南江北直隸徐州等處災傷令所在問刑衙
門責有力囚犯於缺糧州縣倉納米賑濟雜犯死罪六
十石三流徒三年四十石徒二年半三十五石徒二年
三十石徒一年半二十五石徒一年二十石杖罪每一
十一石笞罪每一十五斗成化十二年令各處廵按
御史按察司官踏勘災傷係民田者會同布政司官係
軍田者會同都司官弘治十一年令災傷處所及時
委官踏勘夏災不得過六月終秋災不得過九月終若
所司報不及時風憲官徇情市恩勘有不實聽本部參
究
明會典卷十九
