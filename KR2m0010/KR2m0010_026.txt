明會典卷二十六
戶部十一
度支科
經費
國朝賞賜用鈔錠胡椒蘇木銅錢幷銀兩衣服等項不
一其係禮兵二部掌行者具見各部惟歲給軍士冬衣
布花等件係本部掌行故備載於此
諸司職掌
凡在京賞賜該用鈔錠本部量數具奏於内府關支凡
有欽賞官軍人等當該衙門將該賞人名鈔數於本部
委官處磨筭相同將該賞數目附簿驗名給散其委官
仍將日逐各起賞過鈔數開呈本部立案備照候季終
本部將原關幷賞過鈔數通類具奏及賞賜胡椒蘇木
銅錢等項亦如之其在外如有欽依賞賜官軍及賑濟
饑民等項本部約量會計鈔錠具奏委官赴内府照數
關領點閘明白於戶科給批差人管運仍行移所在官
司如運鈔到彼照依坐去則例眼同驗名給散造冊回
報本部以憑稽考
事例
洪武三年給賞四川鹽井等六衛軍士每名綿布二疋
綿花一斤仍加絹一疋六年給賞北平軍士永平居
庸古北口為一等密雲薊州為一等北平在城為一等
通州真定為一等二十八年令陜西行都司甘州等
衛新發充軍者照舊軍事例給賞冬衣布花一年以後
减半永樂五年令賞賜北平各衛軍士冬衣布花該
布絹三疋者内絹一疋折與蘇木一斤八兩該布二疋
者一疋折蘇木一斤該布一疋者仍舊奉天征討旗軍
原衛無家小并全家在京者全賞其北京有家小者在
京賞綿布一疋原衛家小布二疋綿花一斤八兩為事
發充局匠布一疋牧馬千戸所養馬幼軍於贓罰庫關
賞舊衣三件八年令甘州等衛洪武三十一年以後
充軍人數照舊軍例給賞冬衣布花十一年令南京
操練民間子弟幷餘丁幼軍照例給賞夏布十四年
令在京各衛軍士該賞夏布三疋及二疋者内各一疋
折新鈔三錠十五年令北京所屬衛所軍士全賞本
色布花遼東都司所屬衛分正軍恩軍有家小者綿布
二疋綿花一斤八兩隻身旗軍幷養羊小厮及老幼久
病殘疾復役未及三年逃軍幷習學軍匠綿布一疋綿
花一斤八兩幼軍一歲至五歲隻身在營有一母伯叔
父母一姐者幷六歲至十四歲隻身者各給綿布一疋
綿花一斤若在營有一母一伯叔父母一姐一妹一弟
者照養羊小厮例十七年定賞山西都司所屬衛分
布花則例振武衛正軍有家小綿布四疋綿花一斤八
兩隻身旗軍幷巡營守門鋪養馬看倉看草老幼久病
殘疾復役未及三年逃軍綿布二疋綿花一斤八兩太
原左右中三護衛太原左右前三衛鎮西衛寧化千戶
所正軍校尉續添校尉幷各護衛牧養馬匹軍人有家
小綿布三疋綿花一斤八兩隻身旗軍校尉巡營守門
鋪養馬看倉看草老幼久病殘疾復役未及三年逃軍
及瀋陽中護衛平陽潞州衛沁州汾州千戶所正軍校
尉幷巡營守門鋪養馬看倉看草老幼殘疾復役未及
三年逃軍綿布二疋綿花一斤八兩山西行都司所屬
大同左右前後朔州天城陽和安東中屯等衛正軍恩
軍校尉幷旗手等衛調去入伍軍匠有家小者綿布四
疋綿花一斤八兩隻身旗軍校尉幷旗手等衛調去入
伍軍匠及巡營守門鋪養馬看倉看草老幼久病殘疾
復役未及三年逃軍綿布二疋綿花一斤八兩又令在
京各衛軍士該賞布一疋者與本色二疋者内一疋折
新鈔五錠三疋四疋者各支二疋餘每疋折新鈔五錠
十八年令賞賜各衛軍士冬衣布花照先欽定賞賜
例絹每疋折與蘇木一斤六兩胡椒四兩布每疋折蘇
木一斤胡椒三兩十九年令在京各衛軍士該賞布
三疋者内一疋折蘇木一斤一疋折新鈔三錠該布二
疋者内一疋折蘇木一斤該布一疋者仍舊在京者與
綿布南京者與夏布其南京隨住北京者仍於南京給
之二十二年令在京各衛軍士該賞布三疋綿花一
斤半者與絹二疋胡椒一斤該布二疋綿花一斤半者
與絹二疋該布一疋綿花一斤半者與絹一疋胡椒半
斤其南京衛所軍士止賞布疋該三疋者内二疋折絹
一疋一疋折胡椒一斤該二疋者折絹一疋該一疋者
折胡椒一斤宣德五年令在京各衛軍士該賞綿布
三疋二疋者内一疋折鈔五錠南京各衛軍士全給綿布
不支綿花八年令梁城守禦千戶所軍士照例給賞
冬衣布花十年令軍士冬衣布花在京差監察御史
給事中會戸部官在外巡按御史等官會戸部委官給
散正統元年令西安左衛旗軍調寧夏各邊備禦者
全支綿布三疋綿花一斤八兩增給遼東操備軍士
綿花為三斤三年令報效家人義男女婿民人餘丁
各賞布三疋本色二疋折鈔一疋逃囚布一疋逃軍布
二疋内折鈔一疋綿花俱一斤八兩四年奏准北直
隸衛分軍士冬衣布花每歲七月中差官給散俱限十
二月終回京又令在京幷南京各衛所旗軍力士校
尉將軍人等該賞布花見在幷征差在營有家小隻身
及年十五歲以上矮小軍人在營有家小幷年十四歲
以下幼軍在營或有一母一伯叔父母一姐一妹一弟
者征差運糧陣亡失陷傷故落水渰死病故但有長幼
兒男同家小在營者在營亡故有兒男家小在營者初
年下屯關支月糧未收子粒有無家小者年老殘疾還
鄉換丁在營有家小者王府隨侍旗軍校尉幷養馬軍
人醫獸操練民間子弟幷餘丁俱布三疋為事發遣征
進在京有家小者年老殘疾無丁代役幷習學局匠及
赦前為事發充局匠俱有家小及矮小隻身軍人年十
五歲以上者各衛燒窯挑柴看桐漆樹種苜蓿及四門
厨房做飯食糧恩軍赦前收役在營有家小者俱布二
疋征差運糧陣亡失陷傷故落水渰死在營止有老軍
與隻身妻女幷年六歲至十四歲隻身男及同籍隻身
弟婿等項在營者為事食糧恩軍在營隻身者在營亡
故止有六歲至十四歲隻身男在營者為事發遣征進
在彼病故在京有兒男者旗軍年老殘疾無丁代役幷
習學局匠及赦前為事發充局匠在營俱隻身者赦後
為事發充局匠及王府養羊幼軍小厮俱布一疋牧馬
千戸所養羊幼軍舊衣三件征差隻身幷在營止有幼
男女年十歲以下候本軍回還照例補賞為事被監有
無家小候復役補賞七年令陜西都司調去甘肅沿
邊操備腹裏屯軍每名給賞綿布三疋内折鈔一疋綿
花一斤八兩八年令甘肅延綏等處操備旗軍有家
小者每名給賞布三疋隻身布二疋綿花俱一斤八兩
令陜西都司所屬寧夏中護衛河州洮州岷州寧夏
左右前屯衛寧夏寧夏中靖虜等衛寧夏羣牧千戶所
正軍恩軍校尉有家小者每名給賞布四疋隻身旗軍
校尉幷養羊小厮巡營守門鋪養馬看倉看草老幼久
病殘疾復役未及三年逃軍布二疋綏德衛慶陽延安
西安右護衛西安左西安後鞏昌漢中秦州平凉等衛
鳳翔守禦千戶所西固城禮店千戶所階州守禦千戶
所平凉中護衛蘭州西安前甘州中護等衛甘州羣牧
守禦千戶所鄭府儀衛司羣牧千戶所正軍校尉有家
小者布三疋隻身旗軍校尉及巡營守門鋪養馬看倉
看草老幼久病殘疾復役未及三年逃軍布二疋綿花
俱一斤八兩寧夏在城驛幷寧夏逓運所及高橋兒等
各驛逓運所恩軍花布各照彼處附近衛所軍士原定
腹裏口外事例給賞陜西行都司所屬甘州左甘州右
中前後凉州西寧永昌山丹莊浪鎮番等衛古浪城鎮
夷守禦千戶所正軍恩軍幷鎮夷守禦千戶所京衛紀
罪旗軍幷凉州莊浪二衛自買馬疋充軍報效士民有
家小者布四疋隻身旗軍校尉幷養羊幼軍巡營守門
鋪養馬看倉看草老幼久病殘疾復役未及三年逃軍
布二疋綿花俱一斤八兩九年令各衛軍士該賞布
花許在衛妻子家人代領隻身無親者照數印封責親
管官旗領送本軍十年令陕西延慶西安秦鞏鳳翔
等衛所屯田旗軍分調定邊等衛備冬者每名給賞布
二疋内折鈔一疋綿花一斤八兩又令聚落陽和天
城三驛擺站囚軍每名給賞綿布二疋綿花一斤八兩
又令河南都司幷直隸寧州衛南陽衛穎上守禦千
戶所旗軍於延安綏德等處備邊過冬者每名給賞布
一疋綿花一斤八兩鈔二十五貫又令陜西延綏慶
陽二衛幷西安左等四衛旗軍原調守邊備冬者每名
給賞布四疋内二疋幷綿花一斤八兩給與家小餘布
二疋再增綿花一斤八兩給守邊正軍若本家有選差
常川守邊備冬餘丁者每名再給布一疋綿花一斤本
衛守城操練者照舊又令河南都司所屬衛所旗軍
於宣府操備過冬者每名給賞布三疋綿花一斤八兩
十二年令陜西寧夏備禦寧羌衛軍士每名給賞布
二疋綿花一斤八兩其家小在原衛者則給綿布二疋
綿花一斤八兩又令廣昌守禦千戶所照例給賞布
花鈔錠景泰三年令永寧夜不收馬軍幷保安等城
旗軍内陸續解到衛新軍給賞冬衣布花又定後軍
都督府所屬通州右等衛所幷大寧萬全二都司所屬
衛所賞賜布花則例通州左右永平薊州遵化忠義中
鎮朔隆慶東勝左右密雲中興州中屯左屯右屯前屯
後屯營州中屯右屯左屯前屯後屯定州河間大同中
屯瀋陽中屯茂山保定前後左右中定邊開平中屯天
津天津左右武清撫寧真定涿鹿左涿鹿盧龍涿鹿中
神武中右等衛及廣昌平定蒲州梁城寬河等守禦千
戶所正軍恩軍有家小該布三疋者内一疋折鈔五錠
綿花一斤八兩隻身旗軍及發去異姓軍士巡營守門
鋪養馬看倉看草老幼久病殘疾復役未及三年逃軍
該布二疋者内一疋折鈔五錠綿花一斤八兩平定蒲州
二守禦千戶所正軍及巡營守門鋪養馬看倉看草老
幼久病殘疾復役未及三年逃軍該布二疋者内一疋
折鈔五錠綿花一斤八兩宣府前左右萬全左右懷來
山海密雲後開平蔚州保安保安右永寧懷安隆慶左
右龍門等衛興和美峪龍門等守禦千戶所除夜不收
守墩旗軍布四疋全支本色其餘正軍恩軍幷旗手等
衛調去入伍軍匠有家小該布四疋者内一疋折鈔綿
花一斤八兩隻身旗軍調去入伍軍匠隻身者及養羊
小厮巡營守門鋪養馬看倉看草老幼久病殘疾復役
未及三年逃軍及習學軍匠不分有無家小全支布二
疋綿花一斤八兩又令陜西寧羌臨洮二衛金州文
縣二守禦千戶所鎮邊玉林威遠雲川高山等衛及山
隂馬邑守禦千戶所軍士俱照例給賞冬衣布花成
化六年令直隸遵化等衛所軍士調撥喜峯等極邊口
堡守備過冬者有家小賞布三疋無家小者二疋七
年令各邊民夜不收給賞布一疋綿花半斤十四年
令給賞冬衣布花事故扣除之數該屬五府者送該府
經歴司親軍衛所送掌印官同首領官封收待下年給
散又令給賞冬衣布花以七月初一日奏領勘合八
月初一日下庫關領十五日以給陸續給散十五年
令南京賞賜各衛軍士夏布每歲三月初旬取勘四月
終旬給賞又令遼東幷萬全都司宣府前等衛守哨
夜不收旗軍人等每名給賞布四疋内半疋折鈔又
令永平薊州沿邊關營操守軍士該賞布疋全關本色
十九年令陕西文縣階州西固城守禦千戶所有家
小正軍每名給賞布一疋綿花一斤八兩隻身幷把門
等項布一疋如不足數布一疋給銀二錢綿花一斤五
分又令四川荗州上班守備旗軍每名給賞布二疋
綿花一斤二十三年令賞賜軍士冬衣布花每布一
疋折銀二錢五分綿花每斤折銀七分弘治三年令
四川建昌等六衛軍士每名給賞布二疋内布一疋折
鈔五錠如無鈔折銀一錢五分綿花一斤折銀七分
又令山西都司所屬衛所振武衛幷雁門千戶所屯守
正軍有家小每名綿布四疋本色二疋折鈔二疋綿花
一斤八兩本色一斤折鈔八兩隻身旗軍幷巡營守門
鋪養馬看倉看草老幼久病殘疾復役未及三年逃軍
每名綿布二疋本色一疋折鈔一疋綿花一斤八兩本
色一斤折鈔八兩保德州守禦千戶所屯守正軍有家
小每名綿布三疋折鈔一疋綿花一斤八兩隻身旗軍
幷巡營守門鋪養馬看倉看草老幼久病殘疾復役未
及三年逃軍每名支綿布二疋綿花一斤八兩太原左
右前鎮西衛寧化守禦千戶所晉府儀衛司寧化等王
府正軍校尉有家小每名綿布三疋本色一疋折鈔二
疋綿花一斤八兩本色一斤折鈔八兩隻身旗軍校尉
幷巡營守門鋪養馬看倉看草老幼殘疾久病復役未
及三年逃軍每名綿布二疋本色一疋折鈔一疋綿花
一斤八兩本色一斤折鈔八兩平陽潞州瀋陽中護衛
汾州守禦千戶所沁州守禦千戶所瀋府儀衛司正軍
校尉巡營守門鋪看倉看草老幼久病殘疾每名綿布
二疋本色一疋折鈔一疋綿花一斤八兩本色一斤折
鈔八兩山西行都司所屬大同左右前後朔州天城陽
和安東中屯鎮邊玉林威遠雲川高山山隂守禦千戶
所馬邑守禦千戶所代府長史司帶管屯田旗軍有家
小每名綿布二疋屯田老幼等項旗軍無家小每名綿
布一疋綿花俱一斤八兩又令陜西都司所屬固原
衛西安前千戶所慶府儀衛司正軍恩軍校尉人等賞
布花如正統七年例又令見在寧夏西安左等衛幷
延綏慶陽三衛操備有馬餘丁每名綿布二疋綿花一
斤又令秦府儀衛司韓府儀衛司肅府儀衛司正軍
校尉有家小每名綿布三疋綿花一斤八兩隻身旗軍
及巡營守門鋪養馬看倉看草老幼久病殘疾復役未
及三年逃軍每名綿布二疋綿花一斤八兩又令陜
西行都二司所屬衛所旗軍該賞布花如不勾全賞
照例减賞原支四疋者支與三疋原支三疋者支與
二疋不敷布花照例折鈔每綿布一疋折鈔五錠綿花
一斤折鈔二貫
明會典卷二十六
