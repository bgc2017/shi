明會典卷一百四
禮部六十三
膳羞二
下程
事例
番夷土官使臣下程
凡諸番國及四夷土官使臣人等進貢等項到會同館
俱有常例并欽賜下程本部奏准通行光禄寺支送其
欽賜下程一次者仍支常例下程或五日十日一次者
常例下程住支若已經給賞兩月之外不行回還者住
支下程
常例下程
每人日支肉半斤酒半瓶米一升蔬菜廚料
欽賜下程
朝鮮國安南國
占城國琉球國
爪哇國暹羅國
已上各一次每五人羊鵝雞各一隻酒十瓶米
七斗五升蔬菜廚料(朝鮮國加果子茶食各四盤柴炭各二百斤暹羅國)
(加酒十瓶)正統六年占城王孫等二十三人下程
牛二隻羊四隻鵝四隻雞十隻酒四十瓶米二
石蔬菜廚料天順四年占城王族下程與王孫
同但減牛一隻
海西尼嚕罕都督一次每一人鵝一隻雞一隻酒
二瓶米二斗麫二斤果子四色蔬菜廚料
日本國滿剌加國
錫蘭山國諾延三衛
哈密衛喇特
額爾巴拉賽瑪爾堪
土魯番哈喇
蘇門荅剌伊伯格勒實巴爾
戎地面米兒哈蘭
密實勒博囉罕衛
和囉海衛買買回回鎖魯丹
罕都衛鄂端地面
迤北納古爾
已上各五日一次每十人羊鵝雞各一隻(鄂端地面)
(減鵝雞)酒二十五瓶(哈喇納古爾各减五瓶)米五斗麫十二
斤八兩果子一斗(蘇門荅剌納古爾各果子四色)燒餅二十箇
糖餅二十箇(米兒哈蘭减二十箇蘇門荅剌加十箇納古爾減餅)蔬菜廚
料
雲南土官十日一次每十人羊鵝雞各一隻(送牛)
(肉地方每人牛肉二斤半)米一石(送糯米地方每人糯米一斗)酒二十五
瓶果子四色蔬菜廚料
榜葛剌國一次每五人羊鵝雞各一隻酒十瓶
米五斗麫十斤果子四色蔬菜廚料
實喇斯宣德間使臣八人五日一次羊鵝雞各
二隻酒二十瓶米四斗麫二十五斤燒餅八十
箇果子十五斤蔬菜廚料
納木扎勒罕王永樂間使臣十八人一日一次羊
五隻鵝四隻雞十隻酒三十瓶米一石麫百斤
果子五斗燒餅一百箇糖餅六十箇蔬菜廚料
頭目等十六人三日一次羊四隻鵝三隻雞四
隻酒二十瓶米七斗麫五十斤果子四斗燒餅
八十箇糖餅三十箇蔬菜廚料
和卓永樂間使臣二十五人五日一次羊四隻
鵝一隻雞四隻酒十五瓶麫三十斤米一石餅
一百二十五箇果子四斗蔬菜廚料
養獅豹回回永樂間使臣九人一日一次羊一
隻鵝一隻雞二隻酒十瓶米三斗麫五十斤餅
五十箇
蠟燭地面使臣五十人五日一次羊七隻鵝六
隻雞十隻酒一百三十瓶米二石麫一百五十
斤果子一石餅二百五十箇蔬菜厨料
伊斯帕罕永樂間使臣四十四人一日一次羊
八隻鵝二隻雞十隻酒三十瓶麫八十斤米一
石果子六斗餅二百箇蔬菜廚料
哱呢國王永樂間使臣二十一人三日一次羊
二隻鵝四隻雞八隻酒二十瓶米一石麫三十
斤果子四色蔬菜廚料洪熙間使臣三十六
人三日一次羊五隻鵝十隻雞二十隻酒十瓶
米二石麫六十斤果子五盤(每盤十斤)鹽五斤醬三
斤花椒一斤香油四斤醋四瓶茶二斤蔬菜廚
料
阿蘇地面永樂間使臣一百十二人三日一次
羊八隻鵝四隻雞八隻酒一百四十瓶米二石
五斗麫一百五十斤果子四色燒餅一百二十
箇蔬菜廚料
竒爾瑪勒永樂間使臣十一人五日一次羊二
隻鵝二隻雞四隻酒十瓶麫三十斤米一石餅
六十箇果子二斗蔬菜厨料
沙哈魯永樂間使臣七十七人一日一次羊十
二隻鵝四隻雞十四隻酒五十瓶米一石五斗
果子一石麫一百二十斤燒餅二百箇糖餅一
盤蔬菜廚料
和爾默色永樂間使臣十四人三日一次羊三
隻鵝二隻雞四隻酒十五瓶麫四十斤米一石
餅八十箇果子四斗蔬菜厨料
巴逹克山永樂間使臣四十人一日一次羊二
隻鵝二隻雞五隻酒二十瓶米五斗麫二十斤
果子二斗燒餅四十箇糖餅四十箇蜜二斤蔬
菜廚料三日一次添送羊一隻鵝一隻雞二隻
米五斗
柳城五日一次每十人羊鵝雞各一隻酒七瓶
麫十五斤米五斗果子二斗餅四十箇蔬菜廚
料
竒爾愛滿五日一次每十人羊鵝雞各一隻酒二
十二瓶麫十五斤米五斗果子二斗餅五十箇
蔬菜厨料
瑪哈穆特王永樂間使臣十三人五日一次羊六
隻雞十隻酒二十五瓶麫一百斤米一石餅一
百六十箇果子七斗蔬菜廚料頭目六人羊四
隻鵝三隻雞四隻酒二十瓶麫八十斤米一石
餅一百五十箇果子六斗蔬菜廚料
甘把里國柯枝國
已上永樂間使臣各六人三日一次羊一隻鵝
二隻雞四隻酒十瓶麫二十斤米五斗果子四
色蔬菜厨料
白松虎兒永樂間使臣十六人一日一次羊二
隻鵝二隻雞四隻酒十瓶果子二斗米四斗麫
二十斤餅六十箇糖餅一盤蔬菜厨料
古里國永樂間使臣十八人三日一次羊二隻
鵝四隻雞八隻酒二十瓶米一石麫三十斤果
子四色蔬菜厨料
日落國烏蘭哈逹
哈烈尼嚕罕都指揮等官
呼爾察烏思藏等處喇嘛番僧
蘇禄王尚師
法王婆羅門
可脫癿討來思
癿加思蘭
已上止支常例下程(土官番僧人等無關文者不支)
達爾瑪永樂間使臣十八人五日一次羊二隻
鵝二隻雞四隻酒十瓶麫三十斤米一石果子
二斗餅六十箇蔬菜厨料
敏真誠等處永樂間使臣四十人一次羊三隻
鵝一隻雞二隻酒四十瓶米一石五斗麫四十
斤果子二斗燒餅五十箇糖餅四十箇蔬菜厨
料
諾爾布十日一次每五人羊鵝雞各一隻酒十
瓶米五斗麫十六斤果子四色蔬菜厨料
安定王十日一次每十人羊一隻鵝四隻雞八
隻酒五十瓶米一石麫二十五斤果子四色蔬
菜廚料
哈坦國宣德間使臣四人三日一次羊鵝雞各
一隻米三斗麫十斤酒五瓶果子四色餅二十
箇蔬菜廚料
多爾濟巴勒正統間使臣四人十日一次羊一隻
鵝雞各二隻米四斗麫十斤果子一升燒餅二
十箇蔬菜厨料
色佛哷國宣德間使臣四人三日一次羊鵝雞
各一隻米三斗麫十五斤酒六瓶果子四色餅
三十箇蔬菜厨料
察遜衛宣德間使臣七人五日一次羊鵝各一
隻雞三隻米三斗酒二十瓶麫十五斤果子四
色蔬菜廚料正統間使臣二人十日一次羊
一隻酒十瓶麫五斤米二斗果子四色燒餅糖
餅各八箇蔬菜厨料
天方國嘉裕爾國
已上宣德間使臣各二人三日一次羊雞各一
隻米二斗麫十斤酒三瓶果子四色餅二十箇
蔬菜厨料
沙州衛正統間使臣四人五日一次羊鵝各一
隻雞二隻酒十瓶米二斗麫五斤果子四色蔬
菜廚料
喀什噶爾宣德間使臣十四人三日一次羊鵝
各二隻雞三隻酒二十一瓶米四斗二升麫二
十一斤果子一斗四升蜜一斤餅四十五箇蔬
菜厨料
齊勤蒙古衛天順間使臣四人五日一次鵝二
隻雞四隻酒八瓶米八斗麫八斤果子四色蔬
菜厨料
真臘國十日一次每十人羊鵝雞各二隻酒二
十瓶米一石五斗蔬菜厨料
黑葛達國宣德間使臣十一人三日一次羊一
隻鵝二隻雞四隻酒十七瓶米四斗麫十五斤
果子四色蔬菜厨料
凡使臣進貢沿途關支廩給口糧回還亦如之
成化十九年令夷人進貢及回至陜西布政
司限二十日内照例茶飯管待起程如過期及
中途無故停止一日之上者廩給住支
凡使臣進貢回還沿途茶飯廩給口糧之外支
送下程
朝鮮國占城國
琉球國爪哇國
暹羅國滿剌加國
日本國錫蘭山國
迤北
已上每人肉半斤酒半瓶
哈蜜衛喇特
賽瑪爾堪土魯番
已上每十人羊一隻酒二瓶半皆日止支一處
宣德二年各國番王王親頭人等朝貢到於
福建廣東等處除筵宴及本等廩給口糧外日
用下程番王每人雞二隻肉二斤酒一瓶柴薪
厨料王親每人肉一斤酒一瓶柴薪厨料使臣
頭目每人肉半斤酒半瓶柴薪厨料番伴女使
人等止支口糧柴薪七年實喇斯等處使臣
回到甘州月送羊酒半年之外止支本等廩給
口糧正統三年衛喇特使臣停止去處每十人
五日一次羊二隻酒十五瓶柴薪厨料
衍聖公張真人下程
洪熙元年衍聖公進表赴京欽賜羊一隻鵝三隻酒十
瓶麫二十五斤茶鹽醬各二斤油燭二十枝宣德四
年衍聖公張真人到京欽賜羊一隻鵝二隻酒六瓶麫
二十斤茶鹽醬各二斤油燭十枝
王國下程
永樂間親王之國廚料醬一百斤香油五十斤椒二十
斤乾魚一百斤醃羊一隻子鱭魚四十斤醃猪一口醃
鵝一隻醃鹿一隻醃麂二隻醃雞九隻白麫一百斤茶
芽五斤葉茶二十斤醬瓜四十條黑沙糖十斤藕煎五
斤木瓜湯煎五斤醬茄一百五十箇醋蒜三百箇酒五
十瓶醋二十瓶芝蔴一石糖茄一百五十箇米三石
洪熙元年靖江王府輔國將軍來朝欽賜羊十隻鵝十
隻雞二十隻酒一百瓶米四石果子五色茶食五盤柴
三百斤蔬菜廚料又靖江王府奉國將軍來朝欽賜羊
五隻鵝五隻雞十隻酒十五瓶米二石果子五色茶食
五盤柴一百五十斤蔬菜厨料宣德間趙世子安陽
王來朝欽賜羊三隻鵝三隻雞六隻酒三瓶米一石五
斗柴四百斤蔬菜厨料又令親王之國厨料照永樂
間例仍加猪二十隻羊二十隻酒一百瓶天順元年
襄王來朝回還沿途飲膳厨料并祇待隨從内外官校
人等經過軍衛有司量給供用成化間親王之國照
宣德間例經過有司去處量送鵝二隻時新菜蔬供用
凡各王府差來人員常例下程一次鵝二隻雞二隻
酒五瓶米五斗蔬菜厨料
厨役
諸司職掌
一凡選取各項厨役或事故新僉光禄司具呈本部照
數類行各處選取精壯慣熟無過犯殘疾之人起送到
部轉發光禄司着役若有厨役病故遺下家小呈送到
部劄付應天府給引或遞送回還原藉
事例
凡光禄寺厨役起送來京有司連當房妻小給與口糧
脚力紅船其告補者遇有弟男等項本部查勘明白發
寺替補其告老疾無丁代替者本部先送光禄寺勘驗
明白取具該署官吏人等不扶結狀繳部覆審無礙具
奏類送順天府給引照回免其雜泛差役仍行有司僉
補其逃厨兒男告補者本部行勘明白暫令補役正身
自首仍行文替出其在逃者三月之外參送法司問罪
送回轉發着役三月之内免送問隨發着役其在逃三
次者依律責罸畢仍發口外為民當房家小隨住其各
王府奏保典膳本部移咨吏部查照年深無過者選用
其郡王厨役每位四名行令有司護衛人戶内中半僉撥
凡太常寺厨役洪武間定四百名永樂中添二百名景
泰六年添三百名成化十五年添三百名弘治五年添
三百名共一千五百名分撥太廟郊壇供祀其在逃未
及三月者收役三月之外者送問及逃厨兒男告補暫
替者俱與光禄寺例同其父母原籍病故者本部行查
無礙給引照回奔喪限半年十箇月仍回復役其有刑
餘喪過者不許登壇其有為事曾經法司的决者改送
光禄寺當差其弟男等項告替者弘治七年奏准照景
泰間例俱本部查勘明白一年二次類奏替補送寺着
役其老疾無丁代替者本部查勘明白亦類奏送順天
府給引放回仍行原籍僉補
凡太常寺光禄寺厨役私自逃回原籍潛住者弘治十
三年奏准許里甲人等首官解部不許津貼盤纏其在
原籍中途及到部挾詐誆騙告害人者問罪立案不行
逃回至三次以上者問發口外為民
凡太常寺厨役但係訐告詞訟及因人連累問該笞杖
罪名者納鈔仍送本寺着役徒罪以上及姦盜詐偽并
有誤供祀等項不分輕重俱的决做工改撥光禄寺應
役
俸給
諸司職掌
一每歲會計合用俸米數目戶部定撥糧長到部送納
本部劄付膳部并委官眼同依數交收在倉隨即出給
倉鈔付納戶收領候齊足出給通關一樣三本交付糧
長收領仍將收過米數通咨戶部其所收糧米專一放
支本部并合屬衙門官吏月俸
一本部官吏該支月俸每月初本部通類立案劄付膳
部及委官或儀部祠部主客部官一員眼同放支膳部
主事廳出給印信俸帖付官吏收執赴倉關支仍將放
過某字號倉糧米數目分豁正米附餘開呈本部判送膳
部立案
一帶支太常司翰林院等衙門官吏俸給每月預先將
合支數目開呈本部立案通類劄付膳部委官照依各
衙門齊到印信俸帖赴倉依數關支畢日依數開呈
一帶支衙門
太常司(今為寺)光禄司(今為寺)
翰林院春坊
儀禮司(今為鴻臚寺)司經局
欽天監行人司
鑄印局教坊司
欽天回回監(後革)
(後太常寺翰林院鴻臚寺欽天監行人司各自立倉春坊司經局俱於詹事府帶支)
藏冰
諸司職掌
一每歲冰結之時本部堂上官預先奏聞膳部官赴内
官監關支鑰匙錦衣衛差撥力士或工部差撥脚夫各
備器具赴正陽門外打掃冰窨就行戶部關撥新鮮稻
草并蘆蓆襯墊完備伺候冰凍揀擇潔淨去處取冰節
次挑赴冰窨内如法收藏封鎖將鑰匙送付内官仍移
付祠部照例祭祀着軍人看守以備應用内府冰窨收
藏冰雪係内官監官自行提調合用襯墊蘆蓆稻草本
部照例移咨戶部依數支撥就差人送内府冰窨處所
交收
器皿
諸司職掌
一凡宴享合用一應器皿及各項厨役懸帶雙魚銅牌
光禄司開呈本部移咨工部照數造完轉發光禄司收
用
一鑄完厨役雙魚銅牌本部具印信手本開寫號數送
赴内府印綬監收掌凡遇光禄司厨役合用銅牌本司
自具手本赴本監關用
(今宴享器皿每歲器皿厰造一萬件發光禄寺收用見工部都水司職掌)
行移
諸司職掌
一凡有一應行移在外事務儀部等四部各開事件移
付通具印信手本赴禮科關填勘合照會各布政司并
劄付直隸府州照依坐去勘合内事件轉行所屬作急
理辦如有遲悞不完仍行催督每於年終各該有司分
豁已未完結事件連原填去勘合張數造冊差人親齎
奏繳仍用備細開報本部以憑查銷
事例
凡填寫勘合本部照依地方編寫字號内外底簿二扇
并勘合字號紙編寫畢押印完備外號底簿發去各布
政司并直隸府州收掌内號底簿并勘合號紙本部收
貯候儀制等四司凡有一應行移在外事務移付精膳
司送發勘合科填寫號紙照會各布政司并劄付直隸
府州赴通政司掛號送發兵部車駕司轉發各司府州
比對硃墨字號相同將開去事件作急完報如號紙盡
絶照字號接編如前各該司府州候年終將發去勘合
并底簿拆粘具本奏繳仍具清冊一本送部稽考
勘合字號
浙江以字江西准字
陜西誠字廣東及字
廣西即字河南正字
湖廣各字雲南若字
貴州柔字山東格字
山西致字四川其字
福建皆字安慶府能字
松江府賢字蘇州府功字
淮安府平字鳳陽府修字
廬州府勤字保定府雨字
應天府雲字揚州府齊字
河間府露字徽州府貴字
寧國府原字真定府騰字
順德府麗字常州府故字
池州府亨字大名府結字
永平府金字廣平府霜字
鎮江府親字太平府賓字
保安府崗字滁州官字
徐州治字隆慶州崑字
廣德府列字和州利字
明會典卷一百四
