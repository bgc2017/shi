明會典卷一百七十九
中軍都督府
國初置統軍大元帥府改樞密院又改為大都督府正
一品衙門設左右都督都督同知都督僉事職專軍旅
之事洪武十三年始分中左右前後五軍都督府永樂
初置行都督府於北京後仍分五府稱行在某都督府
十八年除行在二字舊在南京者加南京二字洪熙元
年復稱行在宣德三年行都督府革正統六年復除行
在二字以中軍都督府為各府之首故總叙於此各府
都督初間以公侯伯為之後或以公侯伯掌府事都督
僉書軍政
所屬衛所
五府所屬衛所已見兵部職方司今各以所屬分隸於
各府之下
在京
留守中衛神策衛
應天衛和陽衛
牧馬千戶所蕃牧千戶所
在外
直隸
揚州衛高郵衛淮安衛
鎮海衛滁州衛太倉衛
泗州衛夀州衛邳州衛
大河衛沂州衛金山衛
新安衛蘇州衛儀真衛
徐州衛安慶衛宿州衛
潼關衛歸德衛武平衛
鎮江衛廬州衛六安衞
徐州左衛建陽衛汝寧千戶所
松江千戶所青村千戶所南滙觜千戶所
嘉興千戶所吴淞江千戶所崇明沙千戶所
興化千戶所通州千戶所泰州千戶所
鹽城千戶所東海千戶所海州千戶所
莒州千戶所蒲州千戶所
中都留守司
鳳陽衛鳳陽中衛皇陵衛
鳳陽右衛留守左衛留守中衛
長淮衛懷遠衛洪塘千戶所
河南都司
陳州衛弘農衛河南衛
睢陽衛宣武衛信陽衛
彰德衛南陽衛懷慶衛
潁川衛南陽中護衛洛陽中護衛
潁上千戶所衛輝千戶所林縣千戶所
嵩縣千戶所鄧州千戶所唐縣千戶所
周府儀衛司唐府儀衛司伊府儀衛司
趙府儀衛司趙府羣牧所鄭府儀衛司
鄭府羣牧所崇府儀衛司崇府羣牧所
徽府儀衛司徽府羣牧所
事例
凡聖節正旦冬至朝賀大祀天地享太廟祭社稷太歲
風雲雷雨嶽鎮海瀆月將城隍旗纛等神本府先期奏
行五軍十衛於各營撥軍圍宿
凡駕詣郊壇守承天正陽等門各以公侯駙馬伯等官
一人本府具奏欽定其隨駕守衛公侯伯將軍及守衛
圍子手把總管隊官金牌俱行尚寳司關給錦衣衛上
直官軍刀甲簿印記送午門附寫姓名書押
凡京城九門原降守門子丑字號銅令牌十八面鎖鑰
二十把並於本府收貯每日晩各門官軍賫令牌赴府
兊領門鑰往放門次日齎鎖鑰赴府交納領原兌令牌
往守其鎖掌印官親封仍發領回
凡京城夜巡原降寅字號銅令牌二面卯辰字號銅令
牌十八面編定金吾等衛并五軍屬衛鎮撫六十員作
二十直每直鎮撫三員軍人九名輪赴本府應長巡者
領寅字號牌應撞門者領卯辰字號牌每夜一更三點
發卯字號牌三更一點發辰字號牌往九門巡撞及點
守門官軍如有奸弊具奏施行
凡月食文武官俱於本府行禮救護
凡在京在外衛所官舍比試兵部開送本府審實行移
各府并錦衣衛及内府兵科委官至期奏請内官於大
教場公同比試中否仍送兵部施行
凡在京衛所總小旗及在外衛所係京操者併鎗俱送
本府審實會各府錦衣衛兵科各委官至期奏請内官
於本府前監併開具勝負送兵部施行
凡番僧喇嘛哈密土魯番等夷人進貢還賜段疋并乞
討食茶俱本府出給勘合驗過潼關
左軍都督府
所屬衛所
在京
留守左衛鎮南衛驍騎右衛
龍虎衛瀋陽左衛瀋陽右衛
在外
浙江都司
杭州前衛杭州右衛台州衛
寧波衛處州衛紹興衛
海寧衛昌國衛温州衛
臨山衛松門衛金鄉衛
定海衛海門衛盤石衛
觀海衛新河衛海寧千戶所
衢州千戶所嚴州千戶所湖州千戶所
金華千戶所澉浦千戶所乍浦千戶所
三江千戶所瀝海千戶所三山千戶所
大嵩千戶所霩衢千戶所龍山千戶所
石浦前千戶所石浦後千戶所爵溪千戶所
錢倉千戶所新河千戶所桃渚千戶所
健跳千戶所隘頑千戶所楚門千戶所
平陽千戶所海安千戶所瑞安千戶所
蒲門千戶所壯士千戶所沙園千戶所
蒲岐千戶所寧村千戶所新城千戶所
遼東都司
定遼左衛定遼中衛定遼右衛
定遼前衛定遼後衛鐵嶺衛
東寧衛瀋陽中衛海州衛
蓋州衛金州衛復州衛
義州衛遼海衛三萬衛
廣寧左屯衛廣寧右屯衛廣寧前屯衛
廣寧後屯衛廣寧中屯衛廣寧衛
廣寧左衛廣寧右衛廣寧中衛
寧遠衛撫順千戶所蒲河千戶所
山東都司
登州衛青州左衛萊州衛
寧海衛濟南衛平山衛
靈山衛東安衛大嵩衛
鼇山衛成山衛威海衛
東昌衛静海衛濟寧衛
臨清衛兖州護衛膠州千戶所
東平千戶所滕縣千戶所肥城千戶所
海陽千戶所諸城千戶所浮山千戶所
福山千戶所寧津千戶所雄崖千戶所
濮州千戶所竒山千戶所魯府儀衛司
德府儀衛司德府羣牧所涇府儀衛司
涇府羣牧所衡府儀衛司衡府羣牧所
右軍都督府
所屬衛所
在京
留守右衛虎賁右衛武德衛
在外
直隸
宣州衛
雲南都司
雲南左衛雲南右衛雲南前衛
大理衛楚雄衛臨安衛
景東衛曲靖衛
金齒軍民指揮使司洱海衛
蒙化衛平夷衛越州衛
六凉衛雲南中衛雲南後衛
大羅衛廣南衛瀾倉衛
騰衝軍民指揮使司姚安千戶所
姚安中屯千戶所洱海千戶所
木密關千戶所安寧千戶所
太和千戶所金齒千戶所永昌千戶所
宜良千戶所易門千戶所騰衝千戶所
通海千戶所定遠千戶所馬隆千戶所
楊休堡千戶所
貴州都司
貴州衛貴州前衛永寧衛
普定衛平越衛烏撒衛
普安衛赤水衛威清衛
興隆衛新添衛清平衛
平埧衛安莊衛龍里衛
安南衛都勻衛畢節衛
黃平千戶所安籠千戶所白撒千戶所
摩尼千戶所普市千戶所關索嶺千戶所
阿落密千戶所平夷千戶所
重安千戶所南安千戶所樂民千戶所
四川都司
成都左護衛成都右衛成都前衛
成都後衛成都中衛寧川衛
茂州衛重慶衛叙南衛
瀘州衛松潘軍民指揮使司
利州衛青州千戶所保寧千戶所
威州千戶所雅州千戶所大渡河千戶所
黔江千戶所疊溪千戶所廣安千戶所
灌縣千戶所小河千戶所七星關千戶所
蜀府儀衛司夀府儀衛司夀府羣牧所
四川行都司
建昌衛寧番衛建昌前衛
會川衛鹽井衛越嶲衛
禮州後千戶所禮州中中千戶所
打沖河中前千戶所打沖河中左千戶所
德昌千戶所迷易千戶所冕山橋後千戶所
鎮西後千戶所
陜西都司
西安右護衛西安左衛西安前衛
西安後衛延安衛綏德衛
平涼衛慶陽衛寧夏衛
臨洮衛鞏昌衛漢中衛
蘭州衛秦州衛岷州衛
河州衛洮州衛階州衛
寧夏中護衛安東中護衛甘州中護衛
寧夏前衛寧夏中衛寧夏左屯衛
寧夏右屯衛寧羌衛靖虜衛
固原衛榆林衛鳳翔千戶所
金州千戶所文縣千戶所沔縣千戶所
禮店千戶所階州千戶所環縣千戶所
汧陽千戶所靈山千戶所西固城千戶所
西安州千戶所歸德千戶所安邊千戶所
靈州千戶所花馬池千戶所鎮羌千戶所
秦府儀衛司韓府儀衛司慶府儀衛司
肅府儀衛司寧夏羣牧所安東羣牧所
甘州羣牧所
陕西行都司
甘州左衛甘州右衛甘州中衛
甘州前衛甘州後衛永昌衛
涼州衛莊浪衛西寧衛
山丹衛肅州衛鎮番衛
鎮夷千戶所古浪千戶所高臺千戶所
廣西都司
桂林右衛桂林中衛南寧衛
柳州衛馴象衛南丹衞
慶遠衛潯州衛奉議衛
廣西護衛梧州千戶所懷集千戶所
武緣千戶所貴縣千戶所賀縣千戶所
全州千戶所太平千戶所象州千戶所
平樂千戶所鬱林千戶所賓州千戶所
來賓千戶所富川千戶所容縣千戶所
融縣千戶所灌陽千戶所五屯屯田千戶所
靖江府儀衛司
前軍都督府
所屬衛所
在京
留守前衛龍驤衛豹韜衛
南京前府所屬七衛(永樂年間帶管)
在外
直隸
九江衛
湖廣都司
茶陵衛武昌衛武昌左衛
黃州衛永州衛岳州衛
蘄州衛施州衛辰州衛
常德衛沅州衛寳慶衛
沔陽衛長沙衛衡州衛
鎮遠衛平溪衛清浪衛
偏橋衛五開衛九溪衛
靖州衛永定衛寧遠衛
銅鼓衛武昌護衛襄陽護衛
荆州羣牧所澧州千戶所郴州千戶所
麻遼千戶所添平千戶所安福千戶所
忠州千戶所大庸千戶所桂陽千戶所
武岡千戶所寧溪千戶所常寧千戶所
鎮溪千戶所桃川千戶所枇杷千戶所
錦田千戶所寧遠千戶所江華千戶所
天柱千戶所汶溪千戶所廣安千戶所
大田千戶所黎坪千戶所中潮千戶所
新化屯千戶所新化亮寨千戶所
隆里千戶所宜章千戶所平茶千戶所
平茶屯千戶所銅鼓千戶所楚府儀衛司
荆府儀衛司荆府羣牧所雍府儀衛司
雍府羣牧所榮府儀衛司榮府羣牧所
岷府儀衛司吉府儀衛司吉府羣牧所
湖廣行都司
荆州衛荆州左衛荆州右衛
瞿塘衛襄陽衛安陸衛
鄖陽衛夷陵千戶所德安千戶所
竹山千戶所均州千戶所房縣千戶所
枝江千戶所長寧千戶所遠安千戶所
遼府儀衛司襄府儀衛司興府儀衛司
興府羣牧所
福建都司
福州中衛福州左衛福州右衛
興化衛泉州衛漳州衛
福寧衛鎮東衛平海衛
永寧衛鎮海衛大金千戶所
定海千戶所梅花千戶所萬安千戶所
莆禧千戶所福泉千戶所金門千戶所
中左千戶所高浦千戶所浦城千戶所
六鼇千戶所銅山千戶所玄鍾千戶所
崇武千戶所
福建行都司
建寧左衛建寧右衛延平衛
邵武衛汀州衛將樂千戶所
武平千戶所永安千戶所
江西都司
南昌左衛南昌前衛袁州衛
贑州衛吉安千戶所饒州千戶所
安福千戶所會昌千戶所永新千戶所
南安千戶所建昌千戶所撫州千戶所
鉛山千戶所廣信千戶所信豐千戶所
寧府儀衛司淮府儀衛司淮府羣牧所
益府儀衛司益府羣牧所
廣東都司
廣州前衛廣州左衛廣州右衛
南海衛潮州衛雷州衛
海南衛清遠衛惠州衛
肇慶衛廣海衛神電衛
廉州衛廣州後衛碣石衛
南雄千戶所龍川千戶所程鄉千戶所
韶州千戶所德慶千戶所高州千戶所
儋州千戶所新興千戶所陽江千戶所
萬州千戶所崖州千戶所新會千戶所
增城千戶所東筦千戶所大鵬千戶所
香山千戶所連州千戶所河源千戶所
長樂千戶所平海千戶所海豐千戶所
捷勝千戶所甲子門千戶所大城千戶所
海門千戶所靖海千戶所蓬州千戶所
四會千戶所海朗千戶所雙魚千戶所
陽春千戶所寧川千戶所信宜千戶所
石城千戶所永安千戶所欽州千戶所
靈山千戶所海康千戶所海安千戶所
樂民千戶所錦囊千戶所清瀾千戶所
昌化千戶所南山千戶所瀧水千戶所
從化千戶所
後軍都督府
所屬衞所
在京
留守後衛興武衛大寧中衛
大寧前衛會州衛富峪衛
寬河衛神武前衛神武後衛
忠義左衛忠義右衛忠義前衛
忠義後衛義勇中衛義勇左衛
義勇右衛義勇前衛義勇後衛
武成中衛蔚州左衛
南京後府所屬五衛(永樂年間帶管)
在外
直隸
薊州衛真定衛永平衛
山海衛遵化衛密雲中衛
密雲後衛開平中屯衛興州左屯衛
興州右屯衛興州中屯衛興州前屯衛
興州後屯衛隆慶衛東勝左衛
東勝右衛鎮朔衛涿鹿衛
定邊衛神武右衛神武中衛
忠義中衛盧龍衛武清衛
撫寧衛德州衛寧山衛
大同中屯衛瀋陽中屯衛定州衛
天津衛天津左衛天津右衛
通州左衛通州右衛涿鹿左衛
涿鹿中衛河間衛德州左衛
平定千戶所武定千戶所梁城千戶所
滄州千戶所倒馬關千戶所
大寧都司
保定左衛保定右衛保定前衛
保定後衛保定中衛營州左屯衛
營州右屯衛營州中屯衛營州前屯衛
營州後屯衛茂山衛寬河千戶所
萬全都司
萬全左衛萬全右衛宣府前衛
宣府左衛宣府右衛懷安衛
開平衛隆慶左衛隆慶右衛
保安衛龍門衛保安右衛
蔚州衛永寧衛懷來衛
興和千戶所美峪千戶所廣昌千戶所
四海冶千戶所長安千戶所
雲川千戶所龍門千戶所
山西都司
太原左衛太原右衛太原前衛
振武衛平陽衛鎮西衛
潞州衛汾州衛沁州千戶所
寧化千戶所鴈門千戶所保德州千戶所
偏頭關千戶所磁州千戶所
寧武千戶所瀋陽中護衛晉府儀衛司
晉府羣牧所代府儀衛司代府羣牧所
瀋府儀衛司
山西行都司
大同左衛大同右衛大同前衛
大同後衛朔州衛鎮虜衛
安東中屯衛陽和衛玉林衛
高山衛雲川衛天成衛
威遠衛平虜衛山隂千戶所
馬邑千戶所井坪千戶所
事例
凡軍民人等過山海居庸等關者公文俱於本府掛號
驗放
凡居庸等關口本府奏差舍人二名輪流守把按季差
人更替
凡本府供應柴炭蘆葦荆條黃穰苗等料每年分派所
屬都司衛所出辦每柴一萬斤徵銀三十五兩每炭一
萬斤徵銀八十兩各衛所委官限八月以裏解府收庫
出給手本付委官同商人市買運赴惜薪司上納通關
回照弘治十一年奏准裁減每柴一萬斤止徵銀三十
兩炭一萬斤銀七十兩
在京武成中等衛并大寧等都司及直隸通州左等衛
共九十七衛所每年該辦柴炭共四百三十萬斤該價
銀二萬九百兩
柴二百三十萬斤該價銀六千九百兩炭二百萬斤
該價銀一萬四千兩
本色楊木長柴等料共六萬一千五百斤
楊木長柴三萬斤蘆葦一萬斤荆條一萬斤黃穰苗
一萬一千斤馬連根五百斤
五府通行事例
凡在京在外武職襲替優給都司衛所呈送該府引奏
送兵部奏請定奪咨呈該府填勘合類行各該都司衛
所到任支俸
凡吏部除授都司衛所首領官及斷事司獄等官送該
府行都司衛所到任其考滿給由申該府送部黜陟
凡武職誥𠡠都司衛所保勘呈該府行兵部送内府查
黃類奏送中書舍人續寫領給
凡天下衛所歲勘大小官員從軍陞職脚色類冊呈該
府行兵部備照
凡在京所屬衛所官軍俸糧每月造冊申該府在外京
操軍士月糧該營提督官送該府行戶部定倉支給
凡在京所屬衛所官軍折色俸銀每季造冊申該府勘
實行戶部赴内府承運庫頒給其折色絹布并胡椒蘇
木等項每年造冊申府轉送内府該庫支給
凡都司衛所屯糧每年收過數目通關類繳及支用過
總數造冊送該府轉行戶部知會
凡在京所屬衛所軍士冬衣布花該府取勘造冊類行
中府轉行戶部送甲字庫關出給散
凡各營騎操馬匹物料每月該營具冊呈兵部行移到
府照會戶部定撥倉場支放
凡各營提督坐營官及各邊總兵官有缺兵部會五府
推舉
凡各邊馳奏聲息鴻臚寺引奏兵部定擬職方司行五
府轉行各邊俱送車駕司付馳驛人賫去所屬都司衛
所一應軍機重務具奏送兵部定擬轉行該府類行所
屬施行或有緊急事情送車駕司付馳驛人賫去
凡所屬衛所逃故軍士每年造冊類送該府行兵部發
屬清勾及有司清解到軍士衛所造冊送府轉送兵部
凡所屬都司衛所孳牧馬疋每歲造冊送府轉行兵部
其官軍馬騾文冊送府類造其事故總具揭帖年終送
進内府知會
凡各邊將官每三年一次取勘地方險易城堡墩臺畫
圖貼說咨送五府轉送兵部以備查考
凡天下衛所每三年一次取勘官軍戶下舍餘實有事
故備細花名文冊呈送五府轉送兵部查考
凡法司行提各衛人犯該府類行所屬提解其送到復
還職役者發屬收操其各處京操官軍在逃自首法司
問擬納鈔兵部轉送到府者送營收操
凡所屬都司衛所按季所造軍器并屯種牛隻各造冊
送該府行工部其都司衛所有城垣頽壊及沿海備倭
戰船改造奏下工部行五府類行所屬修造
凡法司問擬充軍囚犯該府差官押發所屬衛所取收
管回照其有欽發充軍者關領精微批文差官押發衛
所回還批送内府銷繳
凡五府官吏俸給舊於吏部關支今從戶部定撥江南
糧運送各府自行收放
凡五府軍機密務封本進呈其常事於朝班内奏通政
司奏事干係五府者該府官出班承旨
凡五府歴事考勤監生堂上官同首領官引奏
凡五府不許令各衛首領官聽事各衛千百戶所亦不
許差人詣府聽候致使首領官吏生事支吾有妨公務
凡五府并在京各衛首領官每月初二十六日具各堂
上官辦事御前奏知
凡軍職除應用軍伴外役占正軍五名者降一級六名
以上降二級甚至十名以上降三級其賣放及包納月
錢者照數降級十名以上罷職充軍若二罪俱發賣放
已至十名以上役占不及數者依賣放甚者事例罷職
充軍役占已至十名已上賣放不及數者依役占甚者
事例減降三級賣放占役俱至十名以上者從重發落
俱不及十名者併數通論降級役占軍人五名又占餘
丁十名及包納月錢滿貫者從重降級仍發立功滿日
照所降品級於原衛所帶俸差操凡役占餘丁至五
名以上者問罪降一級十名以上降二級二十名以上
降三級三十名以上奏請發落賣放者照前項名數分
等降級
五軍都督府斷事官
國初設大都督府斷事官十三年改為五軍都督府斷
事官二十三年置五司每司設稽仁等官革除年間革
斷事官及五司稽仁等官獄官凡刑名悉歸法司問理
三十五年諸司皆復舊制惟斷事等官不復設今以諸
司職掌所載錄之以存其舊云
諸司職掌
斷事官左右斷事官職專總督左右中前後五司官問
斷五軍所轄都司衛所軍官軍人刑名其五司官稽仁
稽義稽禮稽智稽信則分問各司該管地方都司衛所
刑名等事
左右中前後五司
問擬刑名
凡奉五軍都督府劄付發下犯人若干名到廳連案送
該司承行該司隨即立案將送到一干人証當官引問
對證明白取訖各人親書招供服辨在官如囚别無冤
枉依律定擬罪名具本備云原發事由問擬招罪前件
議得照行事理官吏僉書完備引囚赴廳圓審無異將
奏本連囚牒繳大理寺審錄候本寺將各囚審錄無冤
比律允當勘合平允回報該司照依擬定罪名發落如
囚犯該死罪者發下司獄司牢固監收聽候處決犯該
徒流者照例送工部轉發工役犯該笞杖合決斷者具
子本會請監察御史刑部大理寺等衙門官公同斷決
供證明白無罪者軍送該府轉發屬衛著役民送兵部
給引寧家本宗事内或有照出合問軍官呈廳具奏請
旨行移該府提取如千問有司入流官員亦須具奏請
旨行移兵部提取發來歸結若有干問衛所令典旗軍
及有司令典民人不須具奏就行該府兵部提發歸結
起解贓罰
凡各司問過犯人所受贓物或金或銀或錢鈔段疋等
件照數於犯人名下追足責付庫子下庫收貯按季各
司關官一員點閘辨驗無偽細開各起犯人原受金銀
鈔段等件具呈本廳備呈該府出給長單責令原管官
員并經手庫子進赴内府贓罰庫交納足備取獲實收
附卷存照
月報軍官
凡各司見行監門為事軍官每月初旬分豁某衛指揮
千百戶衛所鎮撫為某事某年月日入監逐一開呈本
廳備呈該府以憑具奏
處決重囚
凡各司問過重囚除十惡決不待時外有該秋後處決
者發下司獄司牢固監收候大理寺秋分後覆奏聞訖
回報各司即將合決犯人押赴法場仍具手本會請監
察御史刑部大理寺等衙門公同處決批回附卷
詳擬罪名
凡各都司據各斷事司問擬犯人招罪明白備呈該府
定奪各府連呈判送五軍斷事官詳擬本廳連案送該
司承行該司隨即抄案參詳所問招詞或原擬笞杖徒
流絞斬罪名比律允當具本備開原發事由問擬招罪
照行事理牒繳大理寺覆擬候平允回報到司連案繳
呈本廳具呈該府轉行各都司如擬施行
雜行
工役囚人
凡各司問擬囚人犯該笞杖徒流准工者開坐招犯具
呈本廳編立字號造冊二本一本進繳内府工科一本
連囚牒發工部轉發工役候工滿本部仍將各囚送回
本廳查照原擬工限相同扣筭工程無欠明白具手本
赴工科於進繳字號冊内銷訖原號就將囚人引赴承
天門叩頭疎放
官吏俸給
凡五司并司獄司官吏俸給按月初旬呈申到廳同將
本廳官吏俸給通行造冊一本備開官吏姓名合得俸
糧數目牒繳吏部主事廳照數放支本廳仍出印信俸
帖差人賫領前去吏部倉依數開支施行
公用紙劄
凡本廳并五司合用紙劄於官收贓罰鈔内關支差官
一員照依按月時估價值兩平收買於各宗卷内銷用
仍將用過紙數盡實花銷明白附卷
牢獄
司獄司額設司獄二員專一監收五司見問囚人驗罪
輕重如法枷鎖按月五司輪委官一員親臨提調其監
禁事理並與刑部同
分門衙門
左司
在京
驍騎右衛英武衛鎮南衛
龍虎衛留守左衛水軍左衛
羽林左衛瀋陽左衛瀋陽右衛
府軍左衛
在外
浙江都司山東都司遼東都司
右司
在京
府軍右衛水軍右衛留守右衛
虎賁右衛廣武衛武德衛
在外
陜西都司四川都司廣西都司
貴州都司雲南都司
中司
在京
旗守衛和陽衛廣洋衛
留守中衛牧馬所神策衛
應天衛府軍衛虎賁左衛
在外
直隸衛所河南都司
前司
在京
豹韜衛龍江衛飛熊衛
金吾前衛府軍前衛留守前衛
天策衛龍驤衛
在外
湖廣都司江西都司廣東都司
福建都司福建行都司
後司
在京
錦衣衛金吾後衛府軍後衛
興武衛鷹揚衛江隂衛
横海衛留守後衛蒙古左衛
蒙古右衛
在外
北平都司北平行都司山西都司
山西行都司
南京中軍都督府
五府建置職掌已見中軍都督府永樂遷都後命中府
掌府事官守備南京通行節制南京衛所洪熙元年始
以内臣同守備宣德十年設參贊機務官景泰三年添
設協同守備官凡守備協同用公侯伯都督參贊以文
臣兼初無定職後多委南京兵部尚書其職掌具載於
後
所屬并節制衛所
留守中衛神策衛廣洋衛
應天衛和陽衛牧馬千戶所(已上原係)
(本府所屬)錦衣衛旗手衛
金吾前衛金吾後衛金吾左衛
金吾右衛府軍衛府軍後衛
府軍右衛府軍左衛羽林左衛
羽林右衛羽林前衛虎賁左衛
孝陵衛江淮衛濟川衛
左軍所屬十衛右軍所屬五衛
前軍所屬七衛後軍所屬五衛(已上並聽節制)
事例
凡京城各門鎖鑰牌面俱本府收掌其晨昏啓閉交代
牌鎖及各衛發牌長巡撞門等項悉如舊制
凡裏外各城門每歲春秋二季會同内守備協同參贊
官巡視其守把官軍有老弱不堪及事故者具奏會同
選補
凡皇城守衛官軍委留守五衛官照例巡點有不到者
先行提問仍按季類本奏聞遇缺照例選補
凡孝陵墻垣守備官不時親行巡視
凡大小教場操練軍士新江口操習戰船神機營演放
火器俱各府公侯伯都督及都指揮等官專管遇該操
日守備官會同内守備參贊等官親詣閱視
凡各營操備官軍并馬疋數目每年二次奏報地方圖
本及軍馬文冊每三年一次奏報凡龍江大勝江淮新
江口等關不時差官巡點其浦子口九江等處每歲差
官巡點二次凡兵仗局造完一應軍器會同内守備等
官驗視每歲進貢黃船差官監撥
凡武學官生課業每月會同南京兵部堂上官比較南
京及直隸衛所總小旗併鎗照例會同監併
凡地方盜賊每年委各衛官分行緝捕南京各衛屯田
地方奏准專設官一員巡視
凡南京錦衣衛巡江官回還具報捉獲鹽徒盜賊名數
五城兵馬司應天府上元江寧二縣捕盜官及江東等
巡檢司悉聽督理
凡南京戶部於水次兌支官軍俸糧差官監兌工部龍
江瓦屑壩抽分竹木局每季具抽分數目以憑奏報
凡南京一應安插夷人督令應天府屬縣依時稿勞
凡守備一應機務每日會同參贊等官於守備廳署理
畢仍理府事
凡每月朔望日守備參贊等官及各府堂上官會同内
守備官議合行事務
凡守備廳奏准添除理辦軍務南京通政使司經歴一
員審事鎮撫或千百戶一員承行書辦掾史四名
南京左軍都督府所屬
留守左衛鎮南衛水軍左衛
驍騎右衛龍虎衛英武衛
瀋陽左衛瀋陽右衛龍虎左衛
龍江右衛
南京右軍都督府所屬
留守右衛虎賁右衛水軍右衛
武德衛廣武衛
南京前軍都督府所屬
留守前衛龍江左衛龍驤衛
飛熊衛天策衛豹韜衛
豹韜左衛
南京後軍都督府所屬
留守後衛横海衛鷹揚衛
興武衛江隂衛
事例
凡各府掌府事及協同管事官各一員分理所屬衛所
軍務或奉勑管領大教場及江上操備等事其衛所仍
聽守備衙門節制施行
明會典卷一百七十九
