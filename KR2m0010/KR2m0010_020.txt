明會典卷二十
戶部五
國初覈實天下戶口具有定籍令各務所業其後休養既久
生齒漸繁戶籍分合及流移附屬并脱漏不報者多其數乃
减於舊今以近歲造冊數目備列於後以見增减之故云
諸司職掌
凡各處戶口每歲取勘明白分豁舊管新收開除實在
總數縣報於州州類總報之於府府類總報之於布政
司布政司類總呈逹本部立案以憑稽考仍每十年本
部具奏行移各布政司府州縣攅造黃冊編排里甲分
豁上中下三等人戶遇有差役以憑點差若有逃移者
所在有司必須窮究所逃去處移文勾取赴官依律問
罪仍令復業
十三布政司并直隸府州
人戶總計一千六十五萬二千八百七十戶
人口總計六千五十四萬五千八百二十一口
浙江布政司
人戶二百一十三萬八千二百二十五戶
人口一千四十八萬七千五百六十七口
湖廣布政司
人戶七十七萬五千八百五十一戶
人口四百七十萬二千六百六十口
江西布政司
人戶一百五十五萬三千九百二十三戶
人口八百九十八萬二千四百八十一口
河南布政司
人戶三十一萬五千六百一十七戶
人口一百九十一萬二千五百四十二口
北平布政司
人戶三十三萬四千七百九十二戶
人口一百九十二萬六千五百九十五口
陜西布政司
人戶二十九萬四千五百二十六戶
人口二百三十一萬六千五百六十九口
廣西布政司
人戶二十一萬一千二百六十三戶
人口一百四十八萬二千六百七十一口
山東布政司
人戶七十五萬三千八百九十四戶
人口五百二十五萬五千八百七十六口
山西布政司
人戶五十九萬五千四百四十四戶
人口四百七萬二千一百二十七口
廣東布政司
人戶六十七萬五千五百九十九戶
人口三百萬七千九百三十二口
福建布政司
人戶八十一萬五千五百二十七戶
人口三百九十一萬六千八百六口
四川布政司
人戶二十一萬五千七百一十九戶
人口一百四十六萬六千七百七十八口
雲南布政司
人戶五萬九千五百七十六戶
人口二十五萬九千二百七十口
直隸
蘇州府
人戶四十九萬一千五百一十四戶
人口二百三十五萬五千三十口
寧國府
人戶九萬九千七百三十二戶
人口五十三萬二千二百五十九口
徐州
人戶二萬二千六百八十三戶
人口一十八萬八百二十一口
滁州
人戶三千九百四十四戶
人口二萬四千七百九十七口
池州府
人戶三萬五千八百二十六戶
人口一十九萬八千五百七十四口
揚州府
人戶一十二萬三千九十七戶
人口七十三萬六千一百六十五口
廬州府
人戶四萬八千七百二十戶
人口三十六萬七千二百口
安慶府
人戶五萬五千五百七十三戶
人口四十二萬二千八百四口
松江府
人戶二十四萬九千九百五十戶
人口一百二十一萬九千九百三十七口
鳳陽府
人戶七萬九千一百七戶
人口四十二萬七千三百三口
應天府
人戶一十六萬三千九百一十五戶
人口一百一十九萬三千六百二十口
廣德州
人戶四萬四千二百六十七戶
人口二十四萬七千九百七十九口
淮安府
人戶八萬六百八十九戶
人口六十三萬二千五百四十一口
徽州府
人戶一十二萬五千五百四十八戶
人口五十九萬二千三百六十四口
常州府
人戶一十五萬二千一百六十四戶
人口七十七萬五千五百一十三口
鎮江府
人戶八萬七千三百六十四戶
人口五十二萬二千三百八十三口
太平府
人戶三萬九千二百九十戶
人口二十五萬九千九百三十七口
和州
人戶九千五百三十一戶
人口六萬六千七百一十一口
十三布政司并直隸府州弘治四年造冊戶口數目
人戶九百一十一萬三千五百四十六戶
人口五千三百三十八萬一千一百七十三口
浙江布政司
人戶一百五十萬三千一百二十四戶
人口五百三十萬五千八百四十三口
山西布政司
人戶五十七萬五千二百四十九戶
人口四百三十六萬四百七十六口
雲南布政司
人戶一萬五千九百五十戶
人口一十二萬五千九百五十五口
四川布政司
人戶二十五萬三千八百三戶
人口二百五十九萬八千四百六十口
湖廣布政司
人戶五十萬四千八百七十戶
人口三百七十八萬一千七百一十四口
福建布政司
人戶五十萬六千三十九戶
人口二百一十萬六千六十口
江西布政司
人戶一百三十六萬三千六百二十九戶
人口六百五十四萬九千八百口
山東布政司
人戶七十七萬五百五十五戶
人口六百七十五萬九千六百七十五口
河南布政司
人戶四十三萬六千八百四十三戶
人口二百六十一萬四千三百九十八口
貴州布政司
人戶四萬三千三百六十七戶
人口二十五萬八千六百九十三口
廣東布政司
人戶四十六萬七千三百九十戶
人口一百八十一萬七千三百八十四口
陜西布政司
人戶三十萬六千六百四十四戶
人口三百九十一萬二千三百七十口
廣西布政司
人戶四十五萬九千六百四十戶
人口一百六十七萬六千二百七十四口
南直隸
應天府
人戶一十四萬四千三百六十八戶
人口七十一萬一千三口
寧國府
人戶六萬三百六十四戶
人口三十七萬一千五百四十三口
太平府
人戶二萬九千四百六十六戶
人口一十七萬三千六百九十九口
鎮江府
人戶六萬八千三百四十四戶
人口一十七萬一千五百八口
鳳陽府
人戶九萬五千一十戶
人口九十三萬一千一百八口
松江府
人戶二十萬五百二十戶
人口六十二萬七千三百一十三口
揚州府
人戶十萬四千二百四戶
人口六十五萬六千五百四十七口
廬州府
人戶三萬六千五百四十八戶
人口四十八萬六千五百四十九口
安慶府
人戶四萬六千五十戶
人口六十萬六千八十九口
池州府
人戶一萬四千九十一戶
人口六萬九千四百七十八口
常州府
人戶五萬一百二十一戶
人口二十二萬八千三百六十三口
蘇州府
人戶五十三萬五千四百九戶
人口二百四萬八千九十七口
淮安府
人戶二萬七千九百七十八戶
人口二十三萬七千五百三十七口
徽州府
人戶七千二百五十一戶
人口六萬五千八百六十一口
廣德州
人戶四萬五千四十三戶
人口二十二萬七千七百九十五口
和州
人戶七千四百五十戶
人口六萬七千一十六口
徐州
人戶三萬四千八百八十六戶
人口三十五萬四千三百一十一口
滌州
人戶四千八百四十戶
人口四萬九千七百一十二口
北直隸
順天府
人戶一十萬五百一十八戶
人口六十六萬九千三十三口
大名府
人戶六萬六千二百七戶
人口五十七萬四千九百七十二口
保定府
人戶五萬六百三十九戶
人口五十八萬二千四百八十二口
真定府
人戶五萬九千四百三十九戶
人口五十九萬七千六百七十三口
永平府
人戶二萬三千五百三十九戶
人口二十二萬八千九百四十四口
廣平府
人戶二萬七千七百六十四戶
人口二十一萬二千八百四十六口
河間府
人戶四萬二千五百四十八戶
人口三十七萬八千六百五十八口
順德府
人戶二萬一千六百一十四戶
人口一十八萬一千八百二十五口
隆慶州
人戶一千七百八十七戶
人口二千五百四十四口
保安州
人戶四百四十五戶
人口一千五百六十口
明令
凡各處漏口脫戶之人許赴所在官司出首與免本罪
收籍當差
凡嫡庶子男除有官廕襲先儘嫡長子孫其分析家財
田産不問妻妾婢生止依子數均分姦生之子依子數
量與半分如别無子立應繼之人為嗣與姦生子均分
無應繼之人方許承紹全分
凡無子者許令同宗昭穆相當之姪承繼先儘同父周
親次及大功小功緦麻如俱無方許擇立遠房及同姓
為嗣若立嗣之後却生親子其家産與原立子均分並
不許乞養異姓為嗣以亂宗族立同姓者亦不得尊卑
失序以亂昭穆
凡婦人夫亡無子守志者合承夫分須憑族長擇昭穆
相當之人繼嗣其改嫁者夫家財産及原有粧奩並聽
前夫之家為主
凡戶絶財産果無同宗應繼者所生親女承分無女者
入官
凡祖父母父母在者子孫不許分財異居其父祖許令
分析者聽
凡軍民醫匠隂陽諸色戶許各以原報抄籍為定不得
妄行變亂違者治罪仍從原籍
憲綱
一戶口仰本府州縣取勘所屬籍定戶口分豁城市鄉
都舊管收除實在數目開報
事例
洪武三年令中書省臣凡行郊祀禮以天下戶口錢糧
之籍陳於臺下祭畢收入内庫藏之令本部榜諭天
下軍民凡有未占籍而不應役者許自首軍發衞所民
歸有司匠隸工部詔本部籍天下戶口及置戶帖各
書戶之鄉貫丁口名歲以字號編為勘合用半印鈐記
籍藏於部帖給於民令有司點閘比對有不合者發充
軍官吏隱瞞者處斬十九年令各處民間凡成丁者
務各守本業出入隣里必欲互知其有遊民及稱商賈
雖有引若錢不盈萬文鈔不及十貫俱送所在官司遷
發化外正統三年令四川清軍官員取勘各府州縣
人戶有三姓五姓十姓合為一戶者俱各另為立戶應
當糧差不許合戶附籍天順八年令在營官軍戶丁
舍餘不許附近寄籍如原籍丁盡許摘丁發回成化
二年令在京軍職漏報戶下舍人者發邊方立功三年
六年令軍戶不許將弟男子姪過房與人脱免軍伍
弘治十三年奏准軍戶子孫畏懼軍役另開戶籍或
於别府州縣入贅寄籍等項及至原衞發冊清勾買嘱
原籍官吏里書人等捏作丁盡戶絶回申者俱問罪正
犯發煙瘴地面里書人等發附近衞所俱充軍官吏參
究治罪
明會典卷二十
