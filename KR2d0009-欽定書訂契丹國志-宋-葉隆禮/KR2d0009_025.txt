欽定重訂契丹國志卷二十二
州縣載記
太祖太宗初興戰爭四十餘年吞併諸蕃割據燕雲南
北開疆五千里東西四千里共二百餘州
建京五處
南京三司使司西京計司中京度支使司
上京鹽鐵使司東京戸部使司(按原書以南京為燕京闕載東)
(京今據遼史增改)
大藩六處
南大王府北大王府伊實王府黃龍府
興中府奚王府
錢帛司三處
長春路(按原書長春路誤作平春路今據遼史改正)遼西路平州路
節鎮州四十七(按此下五條原書與遼史地理志不同者甚多今一依遼志為正然州軍廢置)
(更革歷朝容有不同遼史地理志與百官志已不盡符原書與遼志不同之處或自别據一時之制今仍附識)
(於後以資參考其有謬誤重複者則逐加辨正云)
祖州懷州慶州泰州長春州儀坤州
龍化州饒州徽州成州懿州渭州
鎮州(以上上京道)開州保州辰州興州海
州渌州顯州乾州貴德州瀋州遼
州通州雙州同州(按遼史地理志誤作尚州今據百官志及金史)
(地理志)咸州信州賓州懿州蘇州復州
祥州(以上東京道)成州宜州錦州川州建
州來州(以上中京道)平州(以上南京道)豐州雲内州
奉聖州蔚州應州朔州(以上西京道)
原書無蘇州有綿州(遼志不載天祚保大元年怨軍攻綿州)海北
州薊州(遼史並為刺史州)
觀察防禦團練使十三處
永州靜州(以上上京道)益州寧州歸州寧江
州廣州鎮海府冀州衍州(以上東京道)高州
武安州利州(以上中京道)
原書無益州寧州鎮海府冀州衍州有泰州(本節)
(鎮州又誤入此條)
刺史州七十一
烏州降聖州維州防州招州(以上上京道)穆
州賀州宣州懷化州盧州鐵州崇
州耀州嬪州嘉州遼西州康州宗
州海北州巖州集州祺州遂州韓
州銀州安遠州威州清州雍州湖
州渤州郢州銅州涑州荆州吉州
麓州勝州順化州連州肅州安州
(以上東京道)恩州惠州榆州澤州北安州
潭州松江州安德州黔州嚴州隰州
(遼史百官志誤為濕)遷州潤州(以上中京道)順州檀州涿
州易州薊州景州灤州營州(以上南京道)
宏州德州寧邊州歸化州可汗州儒
州武州東勝州(以上西京道)
原書惟載金肅河清曷董五花曷董五處(按五花曷)
(董二城遼志不載振武初存鄉兵二百人防守後更為縣)
諸臣頭(原書作投)下州十六
徽州成州懿州渭州壕州原州福
州横州鳳州遂州豐州順州閭州
松山州豫州寧州
原書無成州懿州渭州原州横州鳳州遂州豐
州順州閭州松山州寧州有驩州衛州荆州問
州(疑閭州之誤)隨州和州澄州全州義州遂昌州員
州營州唐州粟州黑州河州麓州宗州
控制諸國
西路控制沙漠之北
置西路都招討府阿爾威部族衛驢駒河統軍司
倒撻嶺統軍司(按原書無統軍司三字今據遼史補)鎮撫蒙古特呼
勒諸軍
雲中路諸司控制西夏(按原書作雲中路控制度蓋文有訛脱今據遼史補正)
置西南面都招討司西京兵馬都部署司金肅河
清軍五花城南北大王府伊實王府山金司
燕山路備禦宋人
置燕京都總管府節制馬步軍控鶴指揮使都統
軍司牛欄監軍寨石門詳衮司南北皮室司猛蘇
拉司並隸總管
中上京路控制奚境
置諸軍都虞候司奚王府大詳衮司大國舅司大
詳衮司五院司塔幹爾司
遼東路控扼高麗
置東京兵馬都部署司契丹奚漢渤海四軍都指
揮使保州統軍司湯河詳衮司金吾營雙寬司
長春路鎮撫女真室韋
置黃龍府兵馬都部署咸州兵馬詳衮司東北路
都統軍司
四至鄰國地里遠近
東南至新羅國西以鴨渌江東八里黃土嶺為界至保
州一十一里
次東南至五節度熟女真部族共一萬餘戶皆雜處山
林尤精弋獵有屋居舍門皆於山牆下闢之耕鑿與
渤海人同不出租賦或遇征伐各量戸下差充兵馬
兵回各各逐使歸本處所産人參白附子南星茯苓
松子猪苓白布等物並係樞密院所管差契丹或渤
海人充節度管押其地南北七百餘里東西四百里
西北至東京五百餘里
又次東至熟女真國不屬樞密院所管其地東西八百
餘里南北一千餘里居民皆雜處山林耕種屋宇與
熟女真五節度同然無君長首領統押精於騎射今
古以來無有盜賊詞訟之事任意遷徙多者百家少
者三兩家而已不與契丹爭戰或居民等自意相率
齎金帛布黃蠟天南星人參白附子松子蜜等諸物
入貢或只令於邊上買賣訖却歸本國平日商賈人
等就入其國買賣亦無所礙沿邊亦不以為防備西
至東京二百餘里
東北至生女真國西南至熟女真國界東至新羅國東
北不知其極居民屋宇耕養言語衣裝與熟女真國
並同亦無君長所管精於騎射前後屢有戰爭常設
防備南北二千餘里沿邊創築城堡搬運糧米差撥
兵甲屯守西南至東京六百里
又東北至烏舍國阿里瑪國博和羅國等國每國各一
萬餘戶西南至生女真國界衣裝耕種屋宇言語與
女真人異樞密院差契丹或渤海人充逐國節度使
管押不出征賦兵馬每年惟貢進大馬蛤珠青鼠皮
貂鼠皮膠魚皮蜜蠟之物及任便往來買賣西至上
京四千餘里
正東北至鐵离國南至阿里瑪等國界居民言語衣裝
屋宇耕養稍同阿里瑪等國無君長皆雜處山林不
來服屬統押亦無爭戰事復不進貢惟以大馬蛤珠
鷹鶻青鼠貂鼠膠魚皮等物為交易西南至上京五
千餘里
次東北至靺鞨國東北與鐵离國為界無君長統押惟
有耕種春夏居屋室中秋冬則穿地為洞深可數丈
而居之以避寒不進貢亦不爭戰惟以鷹鶻鹿細白
布青鼠皮銀鼠皮大馬膠魚皮等為交易西南至上
京五千里
又次北至鐵离實保禪國言語衣装屋舍與靺鞨稍同
無君長管押不進貢亦不争戰惟以羊馬牛駞皮毛
之衣為交易西南至上京四千餘里
正北至蒙果勒國無君長所管亦無耕種以弋獵為業
不常其居每四季出行惟逐水草所食惟肉酪而已
不來爭戰惟以牛羊駞馬皮毳之物為交易南至上
京四千餘里
又次北至伊竒哩國無君長首領管押凡事並與蒙古
國同甲寅歲曾率衆入邊界為盜聖宗命駙馬都尉
統兵往征討大破其國爾後更不復為盜惟以牛羊
駞馬皮毳之物為交易東南至上京五千餘里
又次西北至布古魯特國又西北(原闕四字)又次北近西至
達勒達國各無君長每部族多者三二百家少者五
七十家以部族内最富豪者為首領不常厥居逐水
草以弋獵為業其婦人皆精於騎射常與我兵爭戰
前後屢為所敗嘗命親近為西北路兵馬都統率番
部兵馬十餘萬防討亦制禦不下自太祖建國已來
惟此二國為害常遣兵攻戰如暫安静以牛羊駞馬
皮毳為交易不過半年又却為盜東南至上京六千
餘里
西近北至生吐蕃國又西至党項突厥等國皆不為害
亦不進貢往來蓋以熟土渾突厥党項等部族所隔
東南至雲州三千里
正西與西夏以黃河為界
西南至宋麟州府界又次南近西定州平山界又南至
霸州城北界河又次南至遂城北鮑河為界又南近
東至滄州北海又南至安肅軍澗河為界又南近東
至登州北海又南至雄州北拒馬河為界又南至海
(按自麟州以下皆與宋分界處原書無宋字直接西夏一條之下殊欠明晰今增入宋字另為一條)
四京本末
上京太宗建
上京臨潢府乃大部落之地離來州數十里即北行
海岸俯挹滄溟與天同碧窮極目力不知所際有尼都
河其東北三十里即長泊也涉沙磧過白馬淀渡土河亦
云撞撞水聚沙成堆少人烟多林木其河邊平處帝曾於
此處過冬凡八十里至張司空館七十里至木葉館離中
京皆無館但宿穹帳欲至木葉山三十里許有居人瓦
屋及僧舍(按此條本之宋三朝國史契丹傳而文義訛脱不接今據通考補正)
中京聖宗建(按原書誤作承天太后建今依遼史改正)
中京之地奚國王牙帳所居奚本曰庫莫奚其先東
部宇文之别種也竄居松漠之間俗甚不潔而善射
獵好為寇抄其後種類漸多分為五部一曰頁赫二
曰美佛赫三曰齊格四曰布庫五曰實克德每部數
千一人為其帥隨逐水草東京東過小河唱叫山道
北奚王避暑莊有亭臺由古北口至中京北皆奚境
奚本與契丹等後為契丹所併所在分奚契丹漢人
渤海雜處之奚有六節度樞密省統領言語風俗與
契丹不同善耕種步射入山採獵其行如飛又契丹
圖志云奚地居上東燕三京之中土肥人曠西臨馬
盂山六十里其山南北一千里東西八百里連亘燕
京西山遂以其地建城號曰中京
南京太宗建
南京本幽州地乃古冀州之域舜以冀州南北廣遠
分置幽州以其地在北方隂幽也東有朝鮮遼東北
有樓煩白檀西有雲中九原南有滹沱易水唐置范
陽節度臨制奚契丹自晉割賂建為南京析津府戶
口三十萬大内壯麗城北有市陸海百貨聚於其中
僧居佛寺冠於北方錦繡組綺精絶天下膏腴蔬蓏
果實稻粱之類靡不畢出而桑柘麻麥羊豕雉兔不
問可知水甘土厚人多技藝秀者學讀書次則習騎
射耐勞苦石晉未割棄已前其中番漢雜鬭勝負
不相當既築城後遠望數十里間宛然如帶回環繚
繞形勢雄傑真用武之國也
東京太宗建
東京本渤海王所都之地在唐時為黑水靺鞨二種
依附高麗者黑水部與高麗接勝兵數千多驍武古
肅慎氏地也與靺鞨相鄰稱為強國所居多依山水
地卑濕築土如堤鑿穴以居其國西北與契丹接太
祖之興始擊之立其子東丹王鎮其地後曰東京
欽定重訂契丹國志卷二十二
