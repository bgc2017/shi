隷釋卷第三
老子銘楚相孫叔敖碑(并隂)
仙人唐公房碑(并隂)張公神碑
三公山碑無極山碑
白石神君碑
老子銘
老子姓李字伯陽楚相縣人也春秋之後周分為二
稱東西君六卿專征與齊楚竝僣號為王㕥大并
小相縣虚荒今屬苦故城猶&KR0965;&KR0965;頼鄕之東濄水處
其陽其土地欎螉高㲂宜生有德君子焉老子爲周
守臧室史當幽王時三川實震㕥夏之季隂陽之
事鑒喻時王孔子以周靈王廿年生到景王十年年
十有七學禮於老聃計其年紀聃時㕥二百餘歲聃
然老旄之貎也孔子&KR0816;後百廿九年㦯謂周大史儋
爲老子莫知其所終其二萹之書稱天地所㕥能長
且久者㕥&KR0263;自生也&KR0847;初生民遺體相續其死生之
義可知也㦯有浴神&KR0263;死是謂玄牝之言由是世之
好道者觸類而長之㕥老子離合於混沌之氣與三
光爲終始觀天作䜟(闕)降升(字斗)星隨日九變與時消
息規榘三光四靈&KR0965;㫄&KR1285;想丹田大一紫房道成身
化蟬蛻渡世自農㕥來(闕)爲聖者作師班固㕥老
子絶聖棄知禮爲亂首與仲尼道違述漢書古今人
表檢㕥法度而下之老子(闕)與䠂子西同材&KR0263;
及孫卿孟軻二者之論殊矣所謂道&KR0263;同&KR0263;相爲謀
也延熹八年八月甲子
皇上尚惪弘道舍閎光大&KR1285;神養性意&KR0965;&KR1272;雲是㕥
潛心黃軒同符高宗夢見老子尊而祀之于時陳相
邊典國之禮材薄思淺&KR0263;能測度至人辯是與非
案據書藉以爲老子生於周之末世玄虚守靜樂無
名守&KR0263;惪危高官安下位遺孔子㕥仁言辟世而隱
居變易姓名唯恐見知夫日以幽明爲節月以虧盈
自成損益盛衰之原倚伏禍福之門人道惡盈而好
謙蓋老子勞&KR0263;定國功&KR0263;加民所㕥見隆崇于今爲
時人所享祀乃昔日逃禄處微損之又損之之餘胙
也&KR2179;虚无之淸家云先天地而生乃守眞養夀獲五
福之所也敢演而銘之其辭曰
於惟(闕)惪抱虚守清樂居下位禄埶弗營爲繩能直
屈之可縈三川之對舒憤散逞隂&KR0263;填陽孰能滯并
見機而作需郊出坰肥遁之吉辟世隱聲見迫遺言
道惪之經譏時微喻尋顯推冥守一&KR0263;失爲天下正
處厚&KR0263;薄居實舍榮稽式爲重金玉是輕絶嗜去欲
還歸於嬰晧然歷載莫知其情頗違法言先民之和
要㕥无爲大(闕)用成進退無恒錯綜其貞以知為愚
沖而&KR0263;盈大人之度非凡所訂九䓁之敘何足纍名
同光日月合之(闕)星出入丹廬上下黃庭背棄流俗
舍景匿形苞元神化呼吸至精世&KR0263;能原卭其永生
天人秩祭㕥㫥&KR0847;靈羡彼延期勒石是旌
右老子銘篆額在亳州苦縣苦属陳國故其文陳
相邊韶所作碑云延熹八年八月帝夢老子尊而
祀之帝紀此年春冬兩遣中帝侍至苦祠老子水
經載蒙城王子喬碑亦云延熹八年八月帝遣使
致祠國相王璋乃銘紀遺烈盖威宗方脩神僊之
事故一時郡國競作碑表此石立於延熹無疑杜
子美云苦縣光和尚骨立者誤也碑中多用大史
公語唯聃然老旄之說不同韶以老子與子西同
科深詆班孟堅之失至於韓非同傳則又置而不
論何也碑云孔子學禮於老子時年十有七按世
家孔子年十七孟釐子病誡其嗣必師孔子故孟
懿子與南宫敬叔往學焉其次又云敬叔與孔子
適周見老子詳史之所記初非一年中事况孟釐
子卒在魯昭公二十四年孔子蓋年三十有五矣
韶不詳䆒史家之指而誤用之何貴乎五經笥也
(同材與纔同纍與累同豸與寂同碑以浴神為谷神旄與耄同渡與度)
楚相孫叔敖碑(用續刻者故其文全舊碑闕五十餘字此)
䠂相孫君諱饒字叔敖本是縣人也六國時期思属
䠂䠂都南郢南郢即南郡江陵縣也君受純靈之精
懷絶世之才有大賢次聖之貭少見技首蛇對其母
泣吾將死母問其故曰吾聞見技首蛇者死今日見
之母曰若奈之何吾行數十步念獨吾死可空復
令他人見之死爲囙埋掩其㓝母曰若無憂焉其隂
德玄善遂爲父母九族所異及其爲相布政以道&KR0690;
文象之度敬授民時聚藏於山殖物於藪宣導川谷
波障源湶溉灌坺澤堤防湖浦以爲池沼鍾天地之
美收九睪之利以慇潤國家家富人喜優樂業栻
序&KR0965;朝㙒無螟豊年蕃庶人有曾閔貞孝之行四
民美好從中節高棞改幣一朝而化其憂國忘私
乘馬三年不别牝牡繼高陽重蔾五舉子文之統其
忠信廉勇禮樂文章軌儀同制其富國充民眀天時
盡地力霆堅禹稯不能踰也專國權寵而不榮華一
旦可得百金至於殁齒而無分銖之蓄破玉玦不以
寳財遺子孫終始若去不善如絶辟患害於無
刑節高義敦良竒分自曹臧孤竹吴朼子罕之倫
不能驂也生於季末仕於靈王立溷濁而澄清幽
㬆而照明其遺武餘ဆ恨不與皇帝代同世世爲
列姃國&KR0965;朝廷其意常墨墨若冠章甫而哭塗炭也
病甚臨卒將無棺郭令其子曰優孟曾許千金貸吾
孟䠂之樂長與相君相善雖言千金實不負也卒後
數年㽵王置酒以爲樂優孟乃言孫君相䠂之功即
忼慨高歌曲曰貪吏而可爲而不可爲廉吏而可爲
而不可爲貪吏而不可爲者當時有汙名而可爲者
子孫以家成廉吏而可爲者當時有清名而不可爲
者子孫困窮技而賣薪貪吏常苦富廉吏常苦貧
獨不見䠂相孫叔敖廉絜不受錢涕泣數行若(闕)首
王王心感動覺悟問孟孟具列對即求其子而加封
焉子辭父有命如䠂不忘亡臣社稯(闕)而𣣔有賞必
於潘國不濕墝埆人所不貪遂封潘鄉潘即固始也
三九無嗣國絶祀廢固始令叚君夢見孫君則&KR1285;其
後&KR0556;其故祠爲架廟屋立石銘碑春秋烝嘗明神報
祚即歲遷長掖大守及期思縣宰叚君諱光字世賢
魏郡鄴人庶慕先賢軆德允恭䔍古尊舊奉履憲章
欽翼天道五興通文藉祭祠祇肅神眀臨縣一載
志&KR0965;惠康㘸枯粟乏愛育蔾蒸討掃醜類寡是矝
杜僞養善是忠表仁感想孫君迺發嘉訓興祀立壇
勤勤愛敬念意自然刻石銘碑千載表績萬古摽記
福祐期思縣興士熾孫氏蒙恩
漢延熹三年五月廿八日立
右楚相孫君之碑隷額今在光州延熹三年固始
令叚光爲叔敖作廟所立昔楚莊王朝而晏罷樊
姬因言虞丘子之非虞丘乃薦叔敖代已而去楚
國區區前有虞丘後有孫叔其内又有樊姬莊王
雖欲不覇得乎左氏傳載蔿敖蔿艾獵杜預皆以
爲叔敖它書但云孫叔敖此碑獨言其名饒未知
何㩀高梱改弊乃孫叔革故易俗之事左傳所云
君子小人物有服章亦是類也蛇有二首謂之枳
首枳讀如枝亦曰岐首此云技首蓋是借用&KR1007;錯
倪寬史家亦用朝與兒字此以伍舉作五舉以庭
堅作霆堅豈古亦通用乎(陂以栻為式以貸為&KR2833;碑中以刑為形以波為)
(長掖為張掖泉添水而為湶澤去水而為睪以蔾為黎以驂為參以墨為默以郭為椁以)孫叔
以忠清相楚不以寳財遺子孫玉玦尚猶破之蓋
季文子公儀休之倫也云亡未幾妻子至於披褐
賣薪楚廷非無左右大臣塗其耳而不聞卷其舌
而不談慷慨悲歌感寤主聽乃一伶人爾豈樊姬
已死而叔敖薦進之士不逮虞丘乎三九無嗣者
無相繼爲三公九卿也(即質聚游野螟處塗遷鰥字鰥)
孫叔敖碑隂
延熹三年歲&KR0965;(字闕二)中夏之節政&KR0965;封表期恩長光
視事一紀訪問國中耆年舊齒素聞孫君䠂時良輔
本起邦垂功於後博求遺苖胄玄孫子&KR0690;吉辰
五月&KR0605;卯宜㕥&KR1285;廢可立碑祀招請諸孫都會國右
郭西道北所顯好興上罕祭倡優鼓儛式序其胄
授之端首光㕥不肖貪追賢烈㕥自榮寵時丞左馮
翊姓如諱武尉京兆周陵詳集共造戶曹掾裒騰令
史許柗
相君有三嗣長子即封食邑固始少子&KR0965;江陵中子
居三(闕)襲(闕)業材二宗則其苖胄也相君&KR0816;後
十有餘世有渤海大守字武伯武伯有二子長子字
伯尉少子字仲尉仕郡爲掾史伯尉有一子字世伯
舉江夏孝廉城門候仲尉有二子長子字孝伯荊州
從事弟世信仕(字闕二)掾功曹會哀之間宗黨爲賊
寇所世伯孝伯世信(闕)各遺一子財八九歲微弱
不能仕學世伯子字子仲治&KR1035;於虛有六男一女
大子字長都次子蘭卿次弟字仲陽次弟字叔通次
弟字衛公次弟字劉卿宗六父也孝伯子字文
(闕)亦&KR0263;仕學治&KR1035;於材虛亦有六男一女大子字惠
明次弟字次卿次弟字聖公次弟字稚卿次弟字&KR1035;
卿次弟字少都比材宗六父也世信一子相承季陵
文卿孝公比(闕)虛一父别其高祖與材高祖父親兄
弟孫氏宗族别(闕)諩紀也
右孫叔敖碑隂此隂與前碑皆延熹三年五月所
作前云臨縣一載此云視事一紀蓋以一紀爲一
年爾叚光宦君子之鄕懷良輔之美訪問耆舊博
求遺苖卜擇令日興廟植碑招集諸孫倡樂高會
又以其雲來長幼之序仕學生産之實刻于碑之
隂雖自譜其家者亦不如是之詳也(即殺字諩即即繚字)
(字譜)
仙人唐公房碑
君字公所成固人盖帝堯之(字闕五)
去上&KR1406;皇燿統御隂陽騰淸躡浮命夀無疆雖王公
之尊四海之富曾(字闕五)毛天地之性斯其至貴者也
耆老相傳㕥爲居二秊君爲郡吏(字闕四)土域
啖瓜旁有真人左右莫察而君獨進美瓜又從而敬
禮之真人者遂與(闕)期谷口山上乃與君神藥曰
服藥㕥後當移意萬里知鳥獸言語是時府在西成
去家七百餘里休謁猍轉景即闔郡驚焉白之
府君從爲御吏䡊車被具君乃畫地爲召
誅之視其腹果有被具府君(闕)賓燕欲從學道公
頃無所進府君怒敕尉部吏公妻子公乃
先歸&KR0715;谷口呼其師告㕥戹急其師與之歸㕥藥飲
公妻子曰可去矣妻子攣家&KR0263;忍去又曰豈欲得
家俱去乎妻子曰固所願也&KR0715;是乃以藥塗屋柱飲
牛馬六畜湏臾有大風玄雲来迎公所妻子屋宅六
畜翛然與之俱去昔喬松崔白皆一身得道而公
舉家俱盛矣傳曰賢者所&KR1285;澤流百世故使鄕
春夏毋蚊秋冬鮮繁霜癘蠱&KR0263;遐去其螟百榖
收入天下莫知斯德祐之效也道牟羣仙德潤故鄕
知德者鮮歷世莫紀
漢中大守南陽郭君諱字公載脩北辰之政馳周
邵之風歆樂唐君神靈之美以爲道重者名邵德厚
者廟尊乃發嘉教躬損奉錢倡率羣義繕廣斯廟(闕)
和祈福布之&KR1429;民刻石昭音揚君靈譽其辭曰
(上闕)遂享神藥超浮雲兮翺(下闕)
碑隂
故江陽守長成固楊晏字平仲東部督&KR1519;成固左分
字元術故江陽守長南鄭楊銀字伯慎處南鄭祝
龜字元靈司徒掾南鄭祝楊字孔逹處南鄭祝岱
字子華故益州從事南鄭祝忱字子文處ဉ南鄭祝
恒字仲華處南鄭祝朗字德靈處南鄭祝崇字
季華大守史南鄭祝榮字文華大守史南鄭趙英字
&KR1035;扌處南鄭劉通字海(闕)故裦中守尉南鄭趙忠
字元䠂(字闕二)南鄭楊鳳字孔鸞
右仙人唐君碑篆額漢中太守郭芝立今在興元
唐君字公房王莽時人也博物志云城固縣壻鄕
有唐公昉得道雞犬皆升仙惟以鼠有惡不得去
鼠自悔每月一吐其腸胃更生謂之唐鼠㧾仙錄
所引博物志又云鼠至空中自墮腸出一月三易
故山中有拖腸鼠水經云智水川有唐公房祠公
房入雲臺山合丹服之白日升天雞鳴天上狗吠
雲中以鼠惡留之鼠乃感激以月晦日吐腸胃更
生公房升仙之日壻行未還不獲同階雲路約以
此川爲居言無繁霜蛟虎之患其俗因號爲壻鄕
二說唯鼠事小異神仙錄則云神仙李八百爲公
房家傭僞作惡瘡使公房夫婦及三婢䑛之又索
美酒三十斛浣瘡因以餘酒浴公房夫婦顔色更
少授以丹經一卷公房入雲臺山作藥藥成服之
仙去其說俱異唯鍊丹雲臺與水經同爾後漢志
云襃中有唐公防祠蓋隷法房字其戶在側故人
多不曉或作防或作昉皆誤也(字即鼠字攣即即莽字聟即壻)
(字戀)
張公神碑
惟和平元年正月(字闕二)朝歌長鄭郴造(闕)張公建(闕)
良(闕)之山運置綦&KR1583;刊涿摩立左右闕表神道(闕)
豎碑廟堂之前到五月(字闕二)之銘勒神
懿光祕後昆其辭曰
於穆張公舍和泰清受苻皇極乹剛川靈何天之休
元享利貞無(字闕二)度(闕)泉商北坰
&KR1772;朝綦&KR1583;&KR0847;土敞平芝草茂木潚潚滋榮羣萌勲炃
激川通(字闕八)廟克儉損盁詺命有司祭㕥中
牲歲聿再慶公其饗零興来億載歷數萬君(字闕七)太
(字闕二)顯猶昭拂英勲(闕)錫介福惠此吏民國無灾寇
屢獲豊年
皇帝眉壽干禄于天牧守皆升握台輔辰長與丞尉
超遷相休(闕)烈烈無(字闕三)監犂&KR1583;營謁者李君
畏敬公靈好鄭長文徹奉佐工悃愊慇勤(闕)吏(字闕三)
熹且惶作歌九章達李君(闕)頌公德芳其辭曰綦
水湯湯揚清波東䟽(闕)折(闕)于河(字闕五)朝歌縣以絜
静無穢瑕公(闕)守相駕蜚魚往来悠忽遂熹娱祐此
&KR1429;民寧厥居出自綦(字闕二)神
往來乘浮雲種德收福惠斯民家饒戶富無(闕)貧畺
界&KR1821;靜和睦(闕)朝歌蕩隂及犂陽三女所處各殊
方三門列推其鄕時擕甥&KR0970;歸候公夫人(字闕三)容
(字闕五)饗(闕)觴穆風屑兮起壇旁樂吏民兮永未央
&KR0951;呦呦兮(字闕三)見
(闕)伏兮不駭驚惟公德兮之所寕上陵廟兮助三牲
天時和兮甘露泠日番(闕)兮無虧傾(字闕二)蜚兮朱
鳥棲(字闕二)榮兮鳴喈喈䳒鵠勦兮乳俳佪給兮
獻于西惟公德兮之所懷池水(闕)兮釣臺粲四角
樓兮臨深澗魚岌岌兮踊躍見振鱗㞑兮游旰旰時
釣取兮給亨獻惟公德兮之所衍栗蕭卄兮鋪
陳新美萌兮香苾芬蕙草生兮滿園田競苔茗兮給
萬錢惟公德兮之所(闕)門堂欎兮文燿光公神赫
兮坐東方眀㬥視兮儼叩卬夫人(闕)女兮列在旁陳
君處北兮從官(闕)車騎駱驛兮交錯重乘輗軺兮駕
蜚龍驂白鹿兮從仙偅游北&KR1772;兮與天通玄碑既
立雙闕建兮(字闕)扞難兮列
種槐梓方茂爤兮天下遠近(闕)不見兮公神日著聲
洞㴜兮(字闕二)乾川傳億萬兮
監犂陽營謁者豫章南昌李朝伯丞左馮翊夏&KR1583;趙
寵德雅朝歌長穎川&KR1583;城鄭郴伯林左尉亰&KR1429;(下闕)
水(字闕二)邵公處士
魏郡(闕)封(闕)仲舉處士巍郡犂&KR1583;(字闕四)
右張公神碑隷額在黎陽威宗和平元年立碑云
朝歌長鄭郴爲張公建闕作碑銘勒神懿監黎陽
營謁者李君好鄭之文既徹俸佐工又作歌九章
刻之石皴剥不明僅能辨其梗㮣其辭依放離騷
頗亦遒雅可觀詩中再稱其夫人又云朝歌蕩隂
及黎陽三女所處各殊方三門鼎列推其鄉時擕
甥幼歸候公不知張公是何神也漢志注云世祖
以幽并州兵騎定天下故於黎陽立營以謁者監
之(徧盁即盈字薦即薦字&KR1821;即&KR1254;字从水之字皆碑以綦為淇涿摩爲琢磨勦爲巢偅爲僮㴜爲)
(文作篆)
三公山碑
封龍君靈山君
(二字上闕)分氣建立乾川乾爲物父川爲物母運生六子
(字闕二)風雨天有九部地有八極
天地通(闕)神明别序州有九山丘(闕)成土北(闕)之山
(闕)升(闕)阻上爲祈首舍(闕)隂寳南號三公厥體嵩厚
峻極于天鼎足帝(闕)二郡宗祀(闕)奉(字闕二)公嘉佑(闕)
爲形&KR1429;觸石(闕)雲不崇而雨隂(闕)氛廓莫不(字闕二)德
配五岳王公所緒四時珪璧月醮酒脯(闕)公降靈(六闕)
(字)得志列(闕)羣后或在王庭輔翼聖主颺雨時降和
其寒暑年豊歲稔分我稷秝倉府既盈以榖士女(二闕)
(字)得進陳其爼黃龍白&KR0849;伏&KR0965;山所&KR2587;獸(字闕二)億
兩爲耦草木畼茂巨仞不下民知禁順時而取皆
受德化非性能者願眀公垂恩网極保我國君羣犂
百姓(闕)受元恩光和四年歲&KR0965;辛酉四月(闕)朔二
日甲子元氏左尉上郡白圡樊瑋字子義瑋(闕)要(二闕)
(字)陵側陋出從幽谷遷于喬木得&KR0965;中州尸素食禄
(闕)以弱(闕)歸于(闕)族(闕)眀(闕)讙(闕)以(闕)足觀聽(字闕二)
道無拾遺消扞(闕)難路無怨讟得應廉選貢名王室
靈祗福祚施(闕)册於是感恩(字闕二)立銘勒石乃作
頌曰
儼儼眀公民所瞻兮山(闕)窈窕石巖巖兮高倉(字闕二)
候羣神兮興雲致雨除民患兮長吏肅恭(字闕二)心兮
四時奉祀秝稷(闕)兮(闕)用(字闕五)兮百姓家給國冨
兮仁愛下下民附親兮遐邇携負來若雲兮或有薪
采投輻檀兮或有(闕)鬼阻出(闕)兮或有(字闕四)耘兮或
有隱遁辟語言兮或有恬淡養晧然兮或有呼吸求
長&KR1285;兮跋行喙息皆(闕)恩兮(闕)佑樊瑋出谷遷兮封
侯食邑傳子孫兮刻石紀德示後昆兮永永不(闕)億
載年兮
舉將南陽冠軍君姓馮諱巡字季祖(闕)脩六經之要
析(字闕三)㞢歷受命北征爲民父母攘去寇&KR1223;(闕)用无
(闕)姦(闕)越竟民移俗改恭肅神祗敬而不怠皇靈(闕)
佑風雨時節農(闕)執耜或耘或芓童妾壷饁敬而賓
之稼穰穰榖至(闕)錢叔粟如火咸褢仁心君姿前
喆喬朼季文䔍(闕)稂秀不爲苛煩愍俗陵迡(字闕二)咨
(闕)山無隱士藪無逸民褢道以德慕此(字闕二)百姓歐
歌得我惠君功參周邵受禄亐天長履景福子子孫
孫
(闕)長史甘陵甘陵夏方字伯陽令亰&KR1429;新豊王翊字
元輔丞河(字闕二)武李(闕)字公興石&KR1540;劉元&KR1285;
右三公之碑隷額兩旁又有封龍君靈山君六隷
字頗大郡國志常山國元氏注云有石塞三公塞
所謂三公塞即此山也石塞即白石山也白石碑
云縣界有六名山三公封龍靈山先得法食無極
山碑載光和詔書出元氏縣錢給三公山四時祠
具又云三公山與龍靈山無極山共興雲雨蓋封
龍與靈山是兩山之名揭其神於額之旁者即是
配食三公之祠故碑中有鼎足之文也頌云儼儼
明公民所瞻兮碑云願明公垂恩罔極保我國君
蓋以明公稱山之神而謂國相爲國君也此碑光
和四年左尉樊子義立頌末有樊君徼福之句而
讃美舉將馮巡幾二百言馮君乃常山相也頃者
先公太師以使事爲北方所留紹興癸亥年政地
王次翁使至燕先公鬲垣墻與驛中人語爲覘
者所得頼副留守高吉祥之力脫縲紲而歸予之
出疆也高之子嗣先相廷勞以先世之故並轡殊
從容嘗諉其訪尋中原古刻云北人所不好市無
粥碑者及道過真定顧瞻名山三嘆而已(爲牣犂碑以仞)
(即黍字&KR1223;即凶字芓即耔字即壷字褢即懷字即鼎字)
無極山碑
光和四年(闕)月辛卯朔廿二日壬子大常臣耽丞敏
頓首上
尚書謹案文書男子常山蓋高上黨范遷詣(字闕三)爲
元氏三公神(字闕二)本初元年二月癸酉光和二年二
月戊子詔書出其縣錢給四峕祠具去年五月常山
相巡遣吏王勲三(闕)弘襃詣三公山請雨山神即使
高傳言令勲裦歸(闕)雨可得三公山即與龍靈山無
極山共興雲交雨國相巡元氏令王翊各白芉塞神
山復使高與遷及縣吏和卞令俱詣大常爲無極山
神萦食比三公山臣疑高遷言&KR0263;實輙移本國(闕)
竅今常山相書言部督郵書掾成熹訊實問熹縣
令翊各言無極山與&KR2297;俱生上至軆可三里所
制曰可
大尚承書从事
(上闕)月十七日丁丑尚書令忠奏雒陽宫
光和四年八月辛酉朔十七日丁丑尚書令忠下
光和四年八月辛酉朔十七日丁丑大常耽丞敏下
常山相(闕)从事下承(闕)用者如詺書書到言
昔&KR0965;禮䓦國有名山能异材用興雲出雨爲民来福
除央則祀元氏縣有先峕三公龍靈山已得法食
而獨未光和四年二月所子大男蓋高上黨范遷奏
記大常犬常下郡國相南陽馮府君咨之前志(闕)問
耆傁僉㠯爲寔神且明每國縣水旱及民疾病禱祈
輙應峕有報又有終南之敦物與岱之柗及楊
之(闕)條蕩爲材用&KR0715;是乎出官民&KR0715;是乎給&KR0965;禮
秩祀有功必報今峕無極山應食誠其宜耳&KR0715;是
言大常奏可其年八月丁丑詺書聽其九月更造神
廟祏祠宮置吏儀牲册制月醮旹祠禮與三山同
乃立碑銘德頌山之神爲其白
巗巗無極&KR0847;體魏魏嵩(闕)萬常(字闕二)梯浚谷千刃
窈窕隈楙林靑倉氣蔚伊(闕)礙㠕(闕)
遙望儼然即就有威觸石膚寸興雲祁祁雨我公田
遂及我私百榖用成家有其資禱禳請祈應速&KR0263;迡
鳥獸艸木番茂隆(字闕四)猥神爲之哀欽案禮䓦咨古
遺則功加亐民官報其德今偁七牲珪璧法食改舘
興廟恢祏宇室增益吏役恭君下職月醮旹祀肅植
齊壷(闕)必博碩酒必嘉㮚粢盛馨香如禮&KR0263;失願君
歆享降福孔(闕)官民禱祈僉(闕)密勿有㠯禳解報應
可必(字闕二)灋食將祐我君我君高(闕)泉多子孫君其
遺慶副稱願云
常山相南陽軍馮巡字季祖長史穎川(闕)申屠(闕)
字(字闕五)
左尉上郡白圡(字闕二)祠祀掾(闕)賢廉香(闕)掾
和(字闕五)祠仁德掾樊淑史吳宜小吏吳黑
光和四年十月十三日(字闕二)造
右無極山碑篆額在真定此山與三公山封龍山
靈山白石山皆在元氏男子蓋高范遷援三公龍
靈有請於太常乞官給珪璧四時祠具詔從之吏
民更造廟宇而立此碑靈帝光和四年也蔡質漢
宫典儀曰司隷城門校尉上尚書言頓首上下言
誠皇恐頓首上謁者上尚書頓首死罪上下言誠
皇恐頓首死罪上今所存者史晨樊毅兩碑皆用
謁者式與蔡說合惟此碑其後但再稱頓首又太
常稱臣而丞不稱莫詳其制碑云有終南之敦物
岱宗之松楊越之篠簜蓋以敦物爲終南所産與
松篠同科今經史多作惇物注云山之名也顔之
推謂詩之有渰萋萋興雲祁祁當是興雨趙氏据
此碑云漢以前本皆作興雲因顔氏改之予按左
雄傳已作興雨祁祁則漢代言詩者自不同由唐
以来定本始以興雨爲正非因顔氏也(賽央爲殃碑以塞爲)
(&KR1337;&KR2297;即天地字即從字即戅字祏即拓字條爲篠刃爲仞番茂爲蕃茂灋即灋字竅即覈字)
(傳趙傁傅傁是也即杶字傁即叟字左)
白石神君碑
盖聞經國序民莫急於禮禮有五經莫重於祭祭有
二義或祈或報報以章德祈以弭害古先哲王類帝
禋宗望于山川徧于羣神建立&KR1429;域脩設壇屏所以
昭孝息民輯寧上下也白石神君居九山之數參三
條之壹兼將軍之號秉斧鉞之威體連封龍氣通北
嶽幽讃天地長育萬物觸石而出膚寸而合不終朝
日而澍雨沾洽前後國縣屢有祈請指日刻期應時
有驗猶自抱損不求禮秩縣界有六名山三公封龍
靈山先得法食去光和四年三公守民盖高䓁始爲
無極山詣大常求法食相縣以白石神君道德灼然
乃具載本末上尚書求依無極爲比即見聽許於是
遂開袥舊&KR1429;改立殿堂營宇既定禮秩有常縣出經
華殿清閑肅雍顯相玄圖靈像穆穆皇皇四時禋祀
不愆不忘擇其令辰進其馨香犠牲玉帛黍稷稻粮
神降嘉祉萬壽無畺子子孫孫永永番昌
光和六年常山相南陽馮巡字季祖長吏穎川申屠
㷱(字闕三)元氏令亰&KR1429;新豊王翊字元輔丞河南李邵
左尉上郡白土樊瑋祠祀掾吴宜史解微石師王明
右白石神君碑篆額在真定靈帝光和六年立前
二年蓋高等援三公封龍靈山請于朝爲無極山
得法食至是常山相馮巡元氏令王翊復具白石
本末求依無極爲比朝廷聽許遂開拓殿宇琢石
勒碑其文有云居九山之數參三條之一趙氏莫
曉三條爲何語按尚書正義曰從導岍至敷淺原
舊說以爲三條地里志云禹貢北條之荆山則在
馮翊懷德縣南條之荆山則在南郡臨沮縣是舊
有三條之說也故馬融王肅皆以導岍爲北條西
傾爲中條嶓冡爲南條自岷山之南至敷淺原别
以岷山爲首不與大别相接則岷非三條也殽阬
碑云中條之山者蓋華嶽之體南通商雒以屬熊
耳其文與正義合漢人分隷固有不工者或拙或
怪皆有古意此碑雖布置整齊略無纖毫漢字氣
骨全與魏晉間碑相若雖有光和紀年或後人用
舊文再刻者爾(昌祏即拓字碑以番昌爲蕃)
隷釋卷第三
