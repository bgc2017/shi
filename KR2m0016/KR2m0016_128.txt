欽定續通典卷一百二十八
州郡
宋(福建路䕫州路)(成都府路廣南東路)(潼川府路廣南西路)(利州路路燕山府)
福建路州六軍二縣四十七南渡後升建州為府
福建大都督府長樂郡威武軍節度舊領福建路鈐轄
建炎三年升帥府縣十二閩(望)侯官(望)福清(望)古田(望唐)
(縣有寳興銀場古田金坑)永福(望有黃洋保德二銀場本案輿地廣記宋朝事實並云永福唐永太縣)
(宋崇寧元年改今名謹附識)長溪(望有王林銀場及鹽場)長樂(緊有海壇山鹽場)羅源
(中舊永貞縣)閩清(中)寧德(中王審知時置)懷安(望太平興國五年析閩縣置)連江
(望)
建寧府(上)本建州建安郡舊軍事端拱元年升為建寧
軍節度紹興三十二年以孝宗舊邸升府縣七建安(望漢)
(縣有北苑茶焙龍焙監庫及石舍永興丁地三銀場)浦城(望有余生蕉溪觔竹三銀場)嘉禾(望本)
(建陽縣有瞿嶺等四銀場景定元年改今名)松溪(緊)崇安(望淳化五年升崇安場為縣)政
和(緊咸平三年升關隸鎮為縣政和中改關隸為政和縣有天受錫場)甌寧(望熙寧三年廢元祐四年)
(復安案輿地廣記宋朝事實並云治平三年析建建陽浦城置甌寧縣宋史不載謹附識)監一豐
國(咸平二年置鑄銅錢)
泉州(望)清源郡太平興國初改平海軍節度本上郡大
觀元年升為望郡縣七晉江(望有鹽亭一百六十一)南安(中)同安
(中有安仁上下馬欄莊坂四鹽埸)惠安(望太平興國六年析晉江置縣有鹽亭一百二十九案輿地)
(廣記宋朝事實並云淳化五年置縣與宋史異謹附識)永春(中五代閩桃源縣有倚洋一鐡場)安
溪(下有青陽鐡場)德化(下有赤水鐡埸)
南劍州(上)劍浦郡軍事太平興國四年加南字縣五劍
浦(緊舊龍津縣南唐改有大演石城二銀埸雷文等五茶焙)將樂(上大平興國四年自建州來隸有石)
(牌安福二銀埸)順昌(上南唐升永順埸為縣)沙(中有龍泉銀埸)尤溪(上有尤溪寳應等九銀埸)
漳州(下)漳浦郡軍事縣四龍溪(望有吳慣沭犢中柵三鹽埸)漳浦(望有)
(黃敦鹽埸)龍巖(望有大濟寳興二銀場)長泰(望太平興國五年自泉州來隸)
汀州(下)臨汀郡軍事淳化五年以上杭武平二埸並為
縣元符元年析長汀寧化置清流縣縣五長汀(望有上寳錫埸)
(歸禾拔口二銀務莒溪鐵務)寧化(望有龍門新舊二銀坑)上杭(上有鍾寮金埸天聖二年徙治)
(鍾寮埸東乾道四年徙治郭下)武平(下)清流(案清流縣史闕載望緊等字今仍其舊)南渡
後增縣一蓮城(本長汀蓮城堡紹興三年升為縣)
邵武軍(同下州)太平興國五年以建州邵武縣建為軍仍
以歸化建寧二縣來屬縣四邵武(望有黃土等三鹽埸龍湏銅埸寳積等三)
(鐵埸)光澤(望太平興國六年析邵武置縣有太平銀埸新安鐡場)泰寧(望南唐歸化縣宋元祐元)
(年改為泰寧有螺&KR0008;金場江源銀埸)建寧(望有龍門等三銀埸)
興化軍(同下州)太平興國四年以泉州游洋百丈二鎮地
置太平軍尋改今名縣三莆田(望自泉州與仙遊同來隸案輿地廣記云太)
(平興國四年來屬宋史不載謹附識)仙遊(望)興化(中太平興國四年析莆田置縣)
成都府路府一州十二軍二監一縣五十八南渡後府
三州十一
成都府(次府)本益州蜀郡劍南西川節度太平興國六年
降為州端拱元年復府淳化中降為節度嘉祐中復為
府後復節度縣九成都(次赤)華陽(次赤)新都(次畿)郫(次畿熙寧五年省犀)
(浦為鎮入焉)䨇流(次畿)温江(次畿)新繁(次畿漢繁縣前蜀改)廣都(次畿熙寧五年廢陵)
(州以貴平籍二縣為鎮入焉)靈泉(次畿舊名靈池天聖四年改)
眉州(上)通義郡至道二年升為防禦縣四眉山(望隋通義縣宋)
(太平興國初改)彭山(望)丹稜(望)青神(緊)
崇慶府(緊)本蜀州唐安郡軍事紹興十年以高宗潛藩
升崇慶軍節度淳熙四年升府縣四晉源(望)新津(望唐唐安)
(縣宋開寳四年改)永康(望蜀析青城地置縣)江源(望本唐安縣宋開寳四年改今名案宋史缺)
(江源縣今據輿地廣記各書增入又按史新津縣注云唐唐安縣宋開寳四年改與此同據輿地考稱新津後)
(周縣當是史文誤載謹附識於此)
彭州(緊)濛陽郡軍事縣三九隴(望唐縣宋熙寧二年置堋口縣四年省為鎮入)
(焉有鹿角砦堋口木頭二茶埸)崇寧(望唐唐昌縣宋崇寧元年改)濛陽(望)
緜州(上)巴西郡軍事縣五巴西(望)彰明(望)魏城(緊)羅江
(緊)鹽泉(中)
漢州(上)德陽郡軍事縣四雒(望)什邡(望)綿竹(望)德陽(望)
嘉定府(上)本嘉州犍為郡軍事乾德四年廢綏山羅目
玉津三縣慶元二年以寧宗潛邸升府開禧元年升嘉
慶軍節度縣五龍遊(上宣和元年改曰嘉祥後復故熙寧五年省平羌縣入焉)洪雅
(上淳化四年自眉州來隸)夾江(中)峩眉(中)犍為(下大中祥符四年移治懲非鎮)監一
豐遠(鑄鐵錢)
邛州(上)臨邛郡軍事縣六臨邛(望熙寧五年省臨溪縣為鎮入焉併入依政蒲)
(江火井)依政(望)安仁(望有延貢砦)大邑(望有思安砦)蒲江(上有鹽井監鹽井砦)
火井(中開寳三年移治平樂鎮至道三年復舊)監一惠民(鑄鐡錢建炎三年罷)
簡州(下)陽安郡軍事縣二陽安(上)平泉(中)
黎州(上)漢源郡軍事縣一漢源(下慶歷六年廢通望入焉舊廢飛越縣有博易)
(務七案輿地廣記宋朝事實並云慶歷年省通津縣與宋史異謹附識)領羈縻州五十四
(羅巖州索古州秦上州合欽州劇川州輒榮州蓬口州栢坡州博盧州明川州胣䏢州蓬矢州大渡州米川州)
(木屬州河東州諾筰州甫嵐州昌化州歸化州粟川州叢夏州和良州和都州附木州東川州上貴州滑川州)
(北川州吉川州甫萼州北地州蒼榮州野川州邛陳州貴林州護川州牒琮州浪瀰州郎郭州上欽州時蓬州)
(儼馬州橛查州邛川州護邛州脚川州開望州上蓬州北蓬州剥重州久護州瑶劍州明昌州)
雅州(上)盧山郡軍事縣五嚴道(中有碉門砦)盧山(上有靈關砦)名
山(中熙寧五年省百丈縣為鎮入焉元祐二年復)榮經(中下)百丈(中下)州城内一茶
場(熙寧九年置)領羈縻州四十四(當馬州三井州來鋒州名配州鉗泰州隸恭州畫重)
(州羅林州籠羊州林波州林燒州龍蓬州敢川州驚川州福眉州木燭州百坡州當品州嚴城州中川州鉗矣)
(州昌磊州鉗并州百頗州會野州富仁州推梅州作重州福林州金林州諾祚州三恭州布嵐州欠馬州羅蓬)
(州論川州讓川州遠南州卑盧州夔龍州輝川州金川州東嘉梁州西嘉梁州)
茂州(上)通化郡軍事熙寧九年即汶川縣置威戎軍使
以石泉縣隸綿州縣一汶山(下)砦一鎮羌(熙寧九年置)南渡
後增縣一汶川(下有博易場)領羈縻州十(璫州直州時州塗州遠州飛州乾州)
(可州向州居州)春祺城(本羈縻保州政和四年建為祺州縣曰春祺宣和三年廢為城隸茂州)壽
寧砦(本羈縻直州政和六年建夀寧軍八年廢為砦宣和三年廢砦為堡又廢敷文關為敷文堡)延
寧砦(本威戍軍熙寧中建政和六年重築軍城改名延寧宣和三年廢為砦隸茂州四年又廢砦及夀寧)
(堡入汶川縣)
威州(下)維川郡軍事本維州景祐三年以與濰州聲相
亂改今名(案輿地廣記諸書並云景祐三年改為威州宋史誤作景德三年今改正)縣二保
寧(下唐薛城縣南唐改)通化(下天聖元年改金川景祐四年復治平三年省通化軍隸縣有博易埸)
(案金川宋史誤作途川今據輿地廣記諸書改正)領羈縻州二(保州羈州)嘉會砦(本羈)
(縻覇州政和四年建為亨州縣曰嘉會宣和三年廢州以縣為砦隸威州)通化軍(熙寧中建政和三年)
(重築軍城宣和三年省軍使為監押隸威州)
永康軍(同下州)本彭州導江縣灌口鎮唐置鎮静軍宋乾德
四年改為永安軍太平興國三年改為永康軍縣二導
江(望乾德中自彭州來隸熙寧五年軍廢復隸彭州後復於此置有博易埸)青城(望乾德中自蜀州來)
(隸熙寧五年軍廢還隸蜀州不知何年復來隸)
仙井監(同下州)本陵州至道三年升為團練咸平四年廢
建始縣熙寧五年廢為陵井監宣和四年改為仙井監
隆興初改為隆州縣二仁夀(中)井研(中下)南渡後增縣二
貴平(中下熙寧五年廢入廣都乾道六年復)籍(中下廢復同上)鎮一大安(舊永安鎮崇寧)
(二年改)鹽井一
石泉軍本綿州石泉縣政和七年建為軍割蜀之永康
綿之龍安神泉來隸宣和三年降為軍使縣皆還舊隸
七年復為軍額縣三石泉(下)神泉(上有石關砦)龍安(上有三盤砦及)
(茶埸宣和元年改龍安曰安昌後復故寳祐後為軍治所案宋朝事實綿州下注云熙寧五年省西昌縣入)
(龍安宋史不載謹附識)堡九(徽宗重和元年置會同靖安嘉平通津横望平隴陵霄聳翠連雲)
潼川府路府二州九軍三監一
潼川府(緊)梓潼郡劍南東川節度本梓州乾德四年改
靜戎軍太平興國中改靜安軍重和元年升為潼川府
縣十郪(有三十四鹽井)中江(望隋元武縣宋大中祥符五年改有鹽井)涪城(望有四鎮二十)
(七鹽井)射洪(緊有鹽井)鹽亭(緊熙寧五年省永泰縣為鎮入焉有六鹽井)通泉(上有三鐡)
(冶)飛烏(中有五鹽井)銅山(中有銅冶)東關(中下有四鹽井實案輿地廣記宋朝事並云)
(乾德四年以蜀招葺院置縣宋史不載謹附識)永泰(中下本尉司南渡後為縣)
遂寧府都督府遂寧郡武信軍節度本遂州政和五年
升為府宣和五年升大藩端平三年兵亂權治蓬溪砦
縣五小溪(望隋方義縣宋太平興國初改)蓬溪(望)長江(緊端平三年以下三縣俱廢)
青石(緊)遂寧(中唐縣宋熙寧六年省青石縣入焉七年復置)
順慶府(中)本果州南充郡團練寳慶三年以理宗初潛
之地升為府縣三南充(望熙寧六年省流溪縣為鎮入焉紹興二十七年復為縣)西
充(望)流溪(望)
資州(上)資陽郡軍事乾德五年廢月山丹山銀山清溪
四縣宣和二年改龍水為資州後復故淳祐三年廢縣
四盤石(緊有一十八鹽井一鐡冶)資陽(緊)龍水(中下)内江(下有六十六鹽井)
普州(上)安岳郡軍事乾德五年廢崇龕普慈二縣(案輿地廣)
(記諸書並云崇龕入安居普慈入樂至宋史不載謹附識)寳祐以後并廢州縣三安
岳(中下熙寧五年廢普康縣入焉謹案宋朝事實熙寧作乾德與宋史異附識)安居(中)樂至
(下)
昌州(上)昌元郡軍事縣三大足(上)昌元(上咸平四年移治羅市)永
川(上)
叙州(上)南溪郡軍事乾德中廢開邊歸順二縣本戎州
政和四年改縣四宜賓(中唐義賓縣宋太平興國元年改熙寧四年省舊奮入僰道為鎮)
(政和四年改僰道為宜賓)南溪(中乾德中移治舊奮城有鹽井)宣化(唐義賓縣宋太平興國元年改)
(熙寧四年改為鎮隸僰道宣和元年復以鎮為縣改今名)慶符(本叙州徼外地政和二年建為祥州置慶)
(符來附二縣宣和三年州廢併來附縣入慶符砦五柔遠樂從清門石門懷遠靖康元年廢柔遠樂從二砦隸)
(懷遠)羈縻州三十(建州照州獻州南州洛州盈州德州為州移州扶德州播浪州筠州武昌州志)
(州商州馴州浪川州騁州恊州切騎州靖州曲江州可陵州品州牱違州碾衞州滈州從州播陵州鉗州)
瀘州(上)瀘川郡瀘川軍節度本軍事州宣和中賜軍額
縣三瀘川(中)江安(中有寧遠安夷西寧遠南田武寧安遠等砦)合江(中有遥壩青山)
(安溪小溪帶頭使君六砦大觀三年以安溪砦為縣隸純州後廢純州復為砦宣和三年廢遥壩四年復)南
渡後增縣一納溪(皇祐二年納溪復置砦紹定五年升為縣)監一南井城三
樂共城(元豐四年置堡砦四江門砦鎮溪堡梅嶺堡大洲堡)九支城(大觀二年建純州置九支)
(安溪兩縣及美利城宣和二年廢純州及九支縣為九支城以安溪美利城為砦改慈竹砦為堡)武都
城(大觀三年建滋州置承流仁懷兩縣宣和三年廢州為武都城以仁懷為堡承流縣併入仁懷)安遠
砦(元豐三年置大觀四年廢政和五年復)博望砦(政和七年置)板橋堡政和堡
(政和六年置)綏遠砦(前隸武都城宣和三年隸州)領羈縻州十八(納州薛州晏州)
(鞏州奉州悦州思峩州長寧州能州淯州浙州定州宋州順州藍州溱州高州姚州)
長寧軍本羈縻州熙寧中置淯井監隸瀘州政和中建
為長寧軍砦堡六梅洞砦(政和五年置)清平砦(舊隸祥州政和二年建賜)
(名宣和三年廢祥州以砦隸軍)武寧砦(熙寧七年置舊名小溪口十年改今名元豐四年廢五年復置)
(政和四年建長寧軍以武寧為倚郭縣宣和二年廢縣為堡四年復為砦)寧遠砦(皇祐元年置三江砦)
(三年改今名宣和二年以砦為堡四年復為砦)安夷砦(熙寧六年置舊名婆娑大觀四年廢政和六年)
(復)石筍堡(政和五年置初名梅賴後改今名)南渡後增縣一安寧(嘉定四年)
(升安夷砦為縣有武寧寧遠二砦)
合州(中)巴川郡軍事淳祐三年移治於釣魚山縣五石
照(中魏石監縣宋乾德三年改)漢初(中)巴川(中)赤水(中下)銅梁(中下熙寧四年)
(省赤水入焉七年復置)
榮州(下)和義郡軍事乾德五年廢和義縣(案輿地廣記諸書並云省)
(入威遠宋史不載謹附識)縣四榮德(中下舊名旭川治平四年改熙寧四年省公井縣為鎮入焉有)
(鹽監一端平三年廢)威遠(中)資官(中有鹽井)應靈(中下有鹽井)
渠州(下)隣山郡軍事寳祐三年徙治禮義山縣三流江
(緊西魏縣宋景祐三年廢大竹縣入焉紹興三年復分置)隣水(下唐縣宋乾德四年移治崑樓鎮)隣
山(下梁縣宋乾德三年移治故隣州城)南渡後增縣一大竹(案大竹縣史闕載望緊等)
(字今仍其舊)
懷安軍(同下州)乾德五年以簡州金水縣建為軍縣二金
水(望)金堂(望乾隆五年自漢州來隸)
寧西軍(同下州)開寳二年建為軍名廣安咸淳中改軍名
縣三渠江(中開寳二年自渠州來隸)岳池(緊開寳二年自果州來隸)新明(中開寳二年自)
(合州來隸六年移治單溪鎮)南渡後增縣一和溪(開禧三年升鎮為縣)
富順監(同下州)本瀘州富義縣乾德四年升為富義監太
平興國初改今名領鎮十三鹽井一
利州路府一州九縣三十八關一南渡後府三州十二
軍二
興元府(次府)梁州漢中郡山南西道節度縣四南鄭(次赤)城
固(次畿)褒城(次畿)西(次畿至道二年割隸大安軍三年還隸有錫冶一務)茶場一(熙寧置八年)
南渡後增縣一廉水(次畿紹興四年析南鄭縣置)
利州都督府益川郡寧武軍節度舊昭武軍景祐四年
改紹興十四年分東西兩路紹熙五年復合為一慶元
二年復分嘉定三年復合十一年又分縣四綿谷(中)葭
萌(中)嘉川(中下咸平五年自鎮州來隸熙寧三年省平蜀縣入焉)昭化(下後周益昌縣宋開)
(寳中改)
洋州(望)洋川郡武康軍節度舊武定軍景祐四年改縣
三興道(望)西鄉(上)真符(中)
閬州(上)閬中郡乾德四年改安德軍節度(案宋朝事實云後唐升保)
(寧軍節度宋史未晰謹問識)縣七閬中(望紹興十八年省玉井鎮入焉)蒼溪(緊)南部
(緊)新井(緊)奉國(中熙寧四年省岐平縣為鎮入焉與案宋朝事實熙寧四年作乾德五年宋)
(史異謹附識)新政(中)西水(中下熙寧四年省晉安縣為鎮入焉)
隆慶府(上)本劍州普安郡軍事乾德五年廢永歸縣隆
興二年以孝宗潛邸升普安軍節度紹熙元年升府縣
六普安(中熙寧五年省臨津縣為鎮入焉)梓潼(上)隂平(中)武連(中)普成
(中下)劍門(中下熙寧五年以劍門關劍門縣復隸州有小劍白綿&KR3175;砍糧谷龍聚托溪六砦)
巴州(中)清化郡軍事乾德四年廢盤道歸仁始寧三縣
縣五化城(中下熙寧五年廢集州以清化縣為鎮入焉)難江(上舊隸集州)恩陽(中下)
(熙寧三年省七盤縣為鎮入焉)曾口(下熙寧五年省其章縣為鎮入焉)通江(下熙寧五年廢壁州)
(以白石符陽二縣入焉)
文州(中下)隂平郡軍事縣一曲水(中下西魏縣有重石昆谷張添磨蓬留劵羅移)
(思村戎門披波綏南十砦水銀務一)
沔州(下)順政郡軍事本興州開禧三年改今名縣二順
政(中開禧三年改為略陽)長舉(中下)監一濟衆(鑄鐵錢)
蓬州(下)咸安郡軍事乾德三年廢宕渠縣(案宋朝事實云省宕渠縣)
(入良山宋史未晰謹附識)縣四蓬池(中)儀隴(中)營山(中唐朗池縣宋大中祥符五年)
(改熙寧三年省蓬山縣為鎮入焉)伏虞(中下熙寧五年省良山縣為鎮入焉案良山宋史作渠山今)
(據輿地廣記諸書改正)南渡後增縣一良山(中下建炎二年復)相如(望寳祐六)
(年自興州來屬)
政州(下)江油郡軍事本龍州政和五年改為政州紹興
元年復為龍州縣二江油(中有乾坡砦)清川(下本馬盤唐改今名宋康定初)
(增戍兵端平三年兵亂地廢)
大安軍(中)本三泉縣舊屬興元府乾德三年平蜀以縣
直屬京至道二年建為大安軍三年廢軍仍舊屬京紹
興中復升軍鎮二金牛青烏南渡後復置三泉縣隸軍
金州(上)安康郡昭化軍節度縣五西城(下)漢隂(中下紹興二年)
(遷治新店以舊縣為鎮嘉定三年升滶口鎮為縣有饒風鎮)洵陽(中)石泉(下)平利(下)
南渡後增縣一上津(中下本平利縣地紹興十六年以鶻嶺關卓䭾平為界)
階州(中下)武都郡軍事舊隸秦鳳路紹興時來屬縣二福
津(中下)將利(中下)
同慶府(中下)同谷郡軍事本成州隸秦鳳路紹興十四年來
屬寳慶元年以理宗藩邸升同慶府縣二同谷(中)栗亭(中)
西和州(下)和政郡團練本岷州舊隸秦鳳路紹興十七年
改西和州縣三長道(緊)大潭(中)祐川(案祐川縣史闕載望緊等字今仍其舊)
鳳州(下)河池郡團練舊屬秦鳳路紹興十四年來隸縣
三梁泉(上)兩當(上)河池(緊)
天水軍(同下州)紹興初秦州入於金分置南北天水縣嘉
定元年升軍縣一天水(紹興中廢成紀隴西二縣來入)
夔州路州十軍三監一縣三十二南渡後府三州八軍
三監一
夔州都督府雲安郡寧江軍節度縣二奉節(中)巫山(中下)
紹慶府(下)本黔州黔中郡軍事武泰軍節度紹定元年
升府縣二彭水(中嘉祐八年廢洪杜洋水都儒信孚四縣入焉有洪杜小洞界山難溪四砦)
黔江(下有白石門闌佐水永安安樂䨇洪射營右水蠻塚浴水潛平鹿角萬就六堡白水土溪小溪石柱)
(高望木孔東流李昌僕射相陽小村石門茒田木柵虎眼二十九砦)羈縻州四十九(南寧州遠)
(州犍州清州蔣州知州蠻州襲州峩州邦州鶴州勞州義州福州儒州令州郝州普州寧州緣州那州鸞州□)
(州邛州敷州晃州侯州焚州添州瑶州䨇城州訓州鄉州缺州茂龍州整州樂善州撫水州思元州逸州思州)
(南平州勲州姜州稜州鴻州和武州暉州毫州鼔州懸州案志稱羈縻州四十九而注中所載凡五十有一)
(州當有訛誤今無可考証姑仍其舊)南渡後羈縻州五十六(缺)
施州(下)清江郡軍事縣二清江(中下有歌羅永寧細沙寧邊尖木夷平六砦熙)
(寧六年省施州永興砦置夷平砦元豐二年廢永寧砦置行廊安確二砦)建始(中下有連天一砦)監
一廣積(紹聖三年置鑄鐡錢)
咸淳府(下)本忠州南賓郡軍事淳化元年以度宗潛邸
升府縣三臨江(中下)墊江(中下熙寧五年省貴溪縣入焉)南賓(下)南渡後
增縣二豐都(下)龍渠(下)
萬州(下)南浦郡軍事開寳三年以梁山為軍縣二南浦
(下有平雲砦)武寧(下)
開州(下)盛山郡軍事縣二開江(上慶歷中廢新浦縣入焉)清水(中舊名萬)
(歲縣後改)
逹州(上)通川郡軍事本通州乾德三年改五年廢閬英
宣漢二縣熙寧六年省三岡縣七年省石鼔縣分隸通
州新寧永睦三縣縣五通川(中)巴渠(中)永睦(下隋永穆縣宋改)
新寧(下)東鄉(下)南渡後增縣一通明(下舊通明院)
涪州(下)涪陵郡軍事熙寧三年廢温山縣為鎮縣三涪
陵(下有白馬鹽場)樂温(下)武龍(下宣和元年改為枳縣紹興元年依舊)
重慶府(下)本恭州巴郡軍事舊為渝州崇寧元年改恭
州後以高宗潛藩升為府縣三巴(中有石英峯王監溪新興四鎮)江津
(中下乾德中移治馬騣鎮)璧山(下)羈縻州一(溱州領榮懿扶懽二縣後隸南平軍)
雲安軍(同下州)開寳六年以夔州雲安縣建為軍縣一雲
安(望有思問捍挍平南三砦玉井鹽埸團雲鹽井)監一雲安(熙寧四年以雲安監戶口析置安義)
(縣八年戶還隸雲安縣復為監)
梁山軍(同下州)高梁郡開寳二年以萬州丕氏屯田務置
軍縣一梁山(中下)
南平軍(同下州)熙寧八年收西番部以恭州南川縣銅佛
壩地置軍縣二南川(中下熙寧八年省入隆化元豐元年復置有榮懿開邊通安安穩歸)
(正五砦溱川堡)隆化(下熙寧八年自涪州來隸有七渡水砦大觀四年砦廢)砦一溱溪(本羈)
(縻溱州宣和二年以溱溪砦為名隸南平軍)
大寧監(同下州)開寳六年以夔州大昌縣鹽泉所建為監
縣一大昌(中下端拱元年自夔州來隸)
珍州大觀二年建縣二樂源綏陽(本羈縻夷州大觀三年建為承州領綏陽)
(都上義泉寧夷洋川五縣宣和三年廢州及都上等縣以綏陽隸珍州)砦一遵義(大觀二年建遵)
(義縣宣和三年廢州及縣以遵義砦為名隸珍州案以上二縣史俱闕載望緊等字今仍其舊)
思州政和八年建宣和四年廢紹興元年復縣三務川
安夷卭水(宣和四年與務川安夷並廢隸黔州紹興二年復案以上三縣史俱闕載望緊等字今)
(仍其舊)
播州樂源郡大觀二年建為州宣和三年廢嘉熙三年
復咸淳末以珍州來屬縣一樂源(中有遵義砦開禧三年升軍嘉定十一年)
(復為砦文案比樂源縣即上文珍州所領者一地不宜兩繋以義揆之當是縣自咸淳末自珍州改屬而宋)
(史志仍誤載之珍州下耳别無可校姑仍原文而附識於此)
廣南東路府一州十四縣四十三南渡後府三州十一
廣州(中)都督府南海郡清海軍節度開寳五年廢咸寧
番禺蒙化游水四縣(案宋朝事實云省游水縣入懷集宋史未詳謹附識)大觀元
年升為帥府縣八南海(望隋縣後改常康宋開寳五年復案宋朝事實開寳五年省)
(咸寧常康二縣入南海縣宋史作後改常康開寳五年復未知孰是謹附識)番禺(上開寳中廢入南海)
(皇祐三年復置有銀爐鐵埸)增城(中)清遠(中有大富銀埸静定鐡埸錢糾鉛埸)懷集(中有)
(大利銀場)東莞(中下開寳五年廢入增城六年復置有桂角等三銀場靜康等三鹽埸海南黃田等三鹽)
(柵)新會(下有千歲錫場海晏等六鹽場)信安(下本義寧縣開寳五年廢入新會六年復置太)
(平興國初改信安熙寧五年省為鎮入新州新興縣元祐元年復為縣紹聖元年復省為鎮後復為)
(縣還隸廣州)南渡後無信安增縣一香山(紹興三十二年以東莞香山鎮)
(為縣)
韶州(中)始興郡軍事縣五曲江(望有永通錢監靈源等三銀埸中子銅埸)翁
源(望有大湖銀埸大富鉛埸)樂昌(中有黃坑等二銀埸太平鉛埸)仁化(中開寳五年廢入樂昌咸)
(平三年復置有大衆多田二鐡埸多寳鉛埸)建福(宣和三年以岑水埸析曲江翁源地置縣案宋朝)
(事實宣和三年作崇寧元年謹附識)南渡後無建福增縣一乳源(乾道二年折曲)
(江之樂昌依化鄉于州頭津置)監一永通
循州(下)海豐郡軍事縣三龍川(望有大有鉛埸宣和三年改龍川曰雷江紹興)
(元年復舊)興寧(望晉縣宋天禧三年移治長樂有夜明銀場)長樂(上熙寧四年析興寧縣置有羅)
(翊等四銀場)
潮州(下)潮陽郡軍事縣三海陽(望有海門等三砦三河口鹽埸豐濟銀埸横衡)
(等二錫埸)潮陽(中下本海陽縣地紹興二年廢入海陽八年復)揭陽(宣和三年割海陽三鄕置揭陽)
(縣紹興二年廢入海陽八年復移治吉帛村是謂三陽)
連州(下)連山郡軍事縣三桂陽(望有同官銀場)陽山(中有銅坑錫場)連
山(中紹興六年廢為鎮十八年復)
梅州(下)軍事本潮州程鄉縣南漢置恭州(案恭州本敬州宋避翼祖)
(諱改謹附識)宋開寳四年改名熙寧六年廢元豐五年復宣
和二年賜郡名義安紹興六年廢州為程鄉縣仍帶程
江軍事十四年復為州縣一程鄉(中有樂口錫場石坑鉛埸龍坑鐡埸)
南雄州(下)本雄州軍事開寳四年加南字宣和二年賜
郡名保昌縣二保昌(望保案宋朝事實改湞昌縣為昌縣宋史未詳謹附識)始興
(中舊隸韶州開寳四年來隸)
英德府(下)本英州軍事宣和二年賜郡名曰貢陽慶元
元年以寧宗潛邸升府縣二貢陽(望有鍾峒銀場禮平銅埸案貢陽當作)
(湞陽)浛光(上開寳四年自廣州隸連州六年自連州來隸有賢德等三銀埸)
賀州(下)臨賀郡軍事開寳四年廢蕩山封陽馮乘三縣
本屬東路大觀二年五月割屬西路縣三臨賀(緊有太平銀場)
富川(上)桂嶺(中)
封州(望)臨封郡軍事本下郡大觀元年升為望郡紹興
七年省州以二縣隸德慶府十年復舊縣二封川(下)開
建(下開寳五年廢入封川六年復置)
肇慶府(望)高要郡肇慶軍節度本端州軍事元符三年
(案宋朝事實作建中靖國元年)升興慶軍節度大觀元年升下為望重
和元年賜肇慶府名仍改軍額縣二高要(中有沙利銀場浮蘆鐡場)
(興案宋朝事實宋開寳五年省平縣入高要縣宋史失載謹附識)四會(中舊隸廣州熙寧六年來屬有)
(金埸銀埸)
新州(下)新興郡軍事開寳五年廢平興縣(案宋朝事實云省永順縣)
(入新興縣平興當作永順謹附識)縣一新興(中)
德慶府(望)本康州晉康郡軍事開寳五年廢州及悦城
晉康都城並入端溪以隸端州尋復大觀四年升為望
郡紹興元年以高宗潛邸升為府十四年置永慶軍節
度縣二端溪(下有雲烈錫埸)瀧水(下舊隸瀧州州廢來隸有羅磨護峒二銀場案宋朝事)
(實云開寳六年廢瀧州入康州省廢瀧州鎮南安遂建水三縣入瀧水縣輿地考云以瀧州之開陽建水嶺南)
(三縣並入龍水為一縣彼此互異謹附識)
南恩州(下)恩平郡軍事舊恩州開寳三年廢恩平杜陵
二縣(案宋朝事實作開寳五年與此異又云省二縣入陽江縣宋史未詳謹附識)慶歷八年
以河北路有恩州乃加南字(案輿地考云慶歷八年改河北路貝州為恩州乃加)
(南字謹附識)縣二陽江(中有海口海陵博臘遂訓等四砦有錫埸)陽春(下熙寧六年廢春州)
(併銅陵縣入陽春來隸有攬徑鐵場)
惠州(下亦案宋朝事實天禧五年改湞州為惠州輿地考云以犯仁宗御名故改宋史未詳謹附識)
軍事宣和二年賜郡名博羅縣四歸善(中有阜民錢監酉平流坑二銀)
(埸永吉信上永安三錫埸三豐鐡埸淡水鹽埸)海豐(下有雲溪楊安勞謝三錫埸古龍石橋二鹽埸)河
源(緊有立溪和溪永安三錫埸)博羅(中有鐡埸)
廣南西路州二十五軍三縣六十五南渡後府二州二
十軍三
靜江府本桂州始安郡靜江軍節度大觀元年為大都
督府又升為帥府紹興三年以高宗潛邸升府縣十臨
桂(緊嘉祐六年廢慕化縣入焉)興安(望唐全義縣晉置漙州宋乾德元年州廢太平興國初改今名)
(三案宋朝事實云太平興國年改名宋史未詳謹附識)靈川(望)荔浦(望)永福(下)修
仁(中熙寧四年廢修仁為鎮入荔浦元豐元年復)義寧(中下本義寧鎮馬氏奏置宋開寳五年廢入廣)
(州新會六年復置)理定(下)古(下)永寧(中唐豐水縣宋熙寧四年廢為鎮入荔浦元祐元年)
(復)南渡後無永寧縣
容州(下)都督府普寧郡寧遠軍節度開寳五年廢欣道
渭龍陵城三縣縣三普寧(上開寳五年廢繡州以常林阿林羅繡三縣並入焉)陸
川(中開寳五年廢順州省龍豪温水龍水南河四縣入焉九年移治公平淳化五年又徙治于舊温水縣)
(案龍水當作龍化)北流(中開寳五年廢高禺州以峩石扶萊羅辨陵城四縣地入焉)
邕州(下)都督府永寧郡建武軍節度開寳五年廢朗寧
封陵思龍三縣(案宋朝事實云省朗寧思龍二縣入宣化縣省封陵縣入武緣縣宋史未詳謹)
(附識)大觀元年升為望郡縣二宣化(下景祐二年廢如化縣入焉)武緣
(下景祐二年廢樂昌縣入焉)砦一太平(舊領永平太平古萬横山四砦元豐九域志止存太平一)
(砦)金埸一鎮乃(熙寧六年置)羈縻州四十四縣五洞十一(忠州)
(凍州江州萬丞州思陵州左州思誠州譚州渡州龍州七源州思明州西平州上思州禄州石西州思浪州思)
(同州安平州員州廣源州勤州南源州西農州萬崖州覆利州温弄州及武黎縣羅陽陀陵縣永康縣武盈洞)
(古甑洞憑祥洞罇洞卓洞龍英洞龍聳洞徊洞武德洞古佛洞八躭洞並屬左江道思恩州□州思城州勘州)
(歸樂州武峩州倫州萬德州蕃州昆明州婪鳳州侯唐州歸恩州田州功饒州歸城州武籠州及龍川縣並屬)
(右江道初平安州曰波州皇祐元年改元祐三年又改懷化洞為州案思城州二統志作恩城州覆利州一)
(統志作養利州又一統志有全茗等州史俱失載)
融州融水郡清遠軍節度本軍事州大觀二年升為帥
府三年罷帥府賜軍額又升為下都督府崇寧四年即
融水縣王口砦置平州政和元年廢平州仍為王口砦
與融江文村潯江臨溪四堡砦來隸尋復故紹興四年
復廢平州為王口砦觀州為高峯砦縣一融水(中開寳五年置)
(羅城縣熙寧七年廢武功羅城二縣為鎮來隸)砦一融江南渡後增縣一懷遠
(下紹興四年州廢復為砦來隸十四年復為縣有臨溪文村潯江三堡高峯砦)羈縻州一(樂善州)
象州(下)象郡景德四年升防禦縣四陽夀(中下)來賓(中下舊隸)
(嚴州州廢來屬開寳七年又以廢嚴州之歸化入焉)武化(下熙寧七年廢武化縣入來賓元祐元年復)
武仙(下)南渡後無武化縣
昭州(下)平樂郡軍事開寳五年廢永平縣縣四平樂(中)
立山(中熙寧五年廢蒙州以連區蒙山二縣入焉案連區一統志作速區)龍平(中開寳五年廢)
(富州以縣來隸又以思勤馬江入焉熙寧八年又隸梧州元豐八年復來隸宣和中改昭平淳熙六年復今名)
恭城(下)
梧州(下)蒼梧郡軍事縣一蒼梧(下熙寧四年省戎城縣為鎮入焉案一統志)
(宋改孟陵入蒼梧不止戎城也宋史未詳謹附識)
藤州(下)感義郡軍事開寳三年廢寧風感義義昌三縣
縣二鐔津(中)岑溪(下熙寧四年廢南儀州為縣隸州)
龔州(下)臨江郡軍事開寳五年廢陽州武陵(案武陵一統志作武)
(林)隨建大同四縣政和元年州廢隸潯州三年復紹興
六年復廢仍隸潯州縣一平南(中開寳五年以思明州之武郎來屬嘉祐二年)
(廢武郎縣入焉)
潯州(下)潯江郡軍事開寳五年廢皇化縣俄又廢州以
桂平隸貴州六年復置縣一桂平(下)
柳州(下)龍城郡軍事縣三馬平(中)洛容(中嘉祐四年廢象縣入洛容)
柳城(中梁龍城縣宋景德三年改)
貴州(下)懷澤郡軍事縣一鬱林(中下隋鬱平縣宋開寳四年改)
慶遠府(下)本宜州龍水郡慶遠軍節度舊軍事州景祐
三年廢崖山縣宣和元年賜軍額河池縣不詳何年併
省(案一統志本羈縻智州宋初置河池縣隸宜州以富力縣省入大觀初即縣置庭州改縣曰懷德尋廢州)
(復改為河池縣隸宜州元因之則宋時固未省也謹附識)咸淳元年以度宗潛邸升
慶遠府縣四龍水(上淳化五年以柳州洛曹來隸嘉祐七年廢入龍水熙寧八年廢羈縻懷)
(遠軍古陽縣為懷遠砦迷昆縣為鎮并思立砦並入焉有懷遠思立二砦後故宜山)天河(下大觀元年以)
(天河縣并德謹砦堰江堡隸融州靖康元年復來隸有德謹砦)忻城(中下慶歷三年以羈縻芝忻歸恩䊸)
(等州地置縣)思恩(下熙寧八年自環州來隸省鎮寧州禮丹縣入焉有普義帶溪鎮寧三砦)南渡
後增縣一河池(下有銀埸)羈縻州十軍一監二(温泉州環州鎮寧州蕃州)
(金城州文州蘭州安化州迷昆州智州懷遠軍富仁富安二監舊領思順歸化二州慶歷四年併入柳州馬平)
(縣)
賓州(下)安城郡軍事開寳五年廢州及瑯琊石城二縣
以領方隸邕州六年以領方復置州縣三領方(下)遷江
(中本邕州羈縻州天禧四年置史案宋朝事實云廢思剛州為遷江縣來屬宋未詳謹附識)上林(中下)
(開寳五年自邕州來屬廢澄州止戈賀水無虞入焉)
横州(下)寧浦郡軍事開寳五年廢樂山從化二縣(案宋朝事)
(實廢二縣入寧浦宋史未詳謹附識)又以廢巒州永定來屬縣二寧浦(下)
永定(下開寳六年廢巒州武羅靈竹二縣入焉熙寧四年省入寧浦元祐三年復置後更名永享)
化州(下)陵水郡軍事本辯州太平興國五年改開寳中
廢陵羅縣縣二石龍(下龍案宋朝事實開寳五年省陵羅化二縣入石龍宋史未載謹)
(附識)吳川(下本屬羅州州廢開寳四年來隸縣案宋朝事實云省羅州之廉江斡水零緣三入吳川宋)
(史未載謹附識)南渡後增縣一石城(乾道三年析吳川西鄉置因石城岡為名)
高州(下)高涼郡軍事開寳五年廢良德縣(案宋朝事實開寳五年省)
(良德保定二縣入電白縣宋史未詳謹附識)景德元年併入竇州三年復置
縣三電白(下)信宜(中下唐信儀縣宋太平興國初改信宜熙寧四年廢竇州以信宜縣來隸)
(有銀埸縣案宋朝事實開寳六年省懷德縣潭峩亮縣入信宜宋史未詳謹附識)茂名(下開寳五年自)
(潘州來隸)
雷州(下)海康郡軍事開寳五年廢徐聞遂溪二縣縣一
海康(下有冠頭砦)南渡後復二縣遂溪(紹興十九年復置)徐聞(乾道七年)
(復置)
欽州(下)寧越郡軍事開寳五年廢遵化欽江内亭三縣
(案宋朝事實云省三縣入靈山宋史未詳謹附識)縣二靈山(望有咄步砦)安遠(下唐保京)
(縣宋初改安京景德中改今名有如洪如昔二砦)
白州(下)南昌郡軍事開寳五年廢南昌建寧周羅三縣
政和元年廢州以其地入鬱林三年復南渡後復廢入
鬱林縣一博白(中南渡後隸鬱林州)
鬱林州(下)鬱林郡軍事州開寳中廢鬱平興德二縣政
和元年廢白州博白來隸三年復置白州以博白還舊
隸南渡後廢白州以博白來隸縣二南流(中下舊隸牢州州廢來隸)
(又以廢牢州之定川宕川黨州容山懷義撫康善勞入焉)興業(下以廢鬱平興德入焉)
廉州(下)合浦郡軍事開寳五年廢封山蔡龍大廉三縣
(案宋朝事實省三縣入合浦宋史未詳謹附識)移州治于長沙場置石康縣太
平興國八年改太平軍移治海門鎮咸平元年復縣二
合浦(上有二砦)石康(下本常樂州併為縣)
瓊州(下)瓊山郡靖海軍節度本軍事州大觀元年以黎
母山夷峒建鎮州賜軍額為靖海政和元年鎮州廢以
其地及軍額來歸縣五(案五宋史作四今據下文所載縣改正)瓊山(中熙寧四)
(年省舍城入焉有感恩英田埸二柵)澄邁(下開寳五年廢崖州與舍城文昌並來隸)文昌(下)臨
高(下)樂會(下唐置環以黎峒寄治南管宋大觀三年割隸萬安軍後復來屬)
南寧軍(同下州)本儋州熙寧六年廢州為昌化軍紹興六
年廢昌化萬安吉陽三軍為縣隸瓊州十三年為軍使
十四年復為軍以屬縣還隸本軍後改今名縣三宜倫
(下隋義倫縣宋太平興國初改)昌化(下熙寧六年省元豐三年復有昌化砦)感恩(下熙寧六年省)
(元豐四年復宜案宋朝事實云熙寧六年省昌化縣感恩縣為鎮入倫元豐三年復置昌化縣四年復置感)
(恩縣省洛陽縣入感恩宋史未詳謹附識)
萬安軍(同下州)舊萬安州萬安郡熙寧七年廢為軍紹興
六年廢軍為萬寧縣以軍使兼知縣事隸瓊州十三年
復為軍縣二(案二宋史作三今據下文所載縣改正)萬寧(下後復名萬安)陵水(下熙)
(寧七年為鎮元豐三年復紹興六年隸瓊州十三年復來隸案宋朝事寬云熙寧七年省陵水縣為鎮入萬)
(安宋史未詳謹附識)
吉陽軍(同下州)本朱崖軍即崖州熙寧六年廢為軍紹興
六年廢軍為寧遠縣十三年復後改名吉陽軍鎮二臨
川藤橋(熙寧六年省寧遠吉陽二縣為臨川藤橋二鎮寧遠即臨川)南渡後縣二寧
遠(下紹興六年復縣隸瓊州十三年復來隸)吉陽(下熙寧六年廢為藤橋鎮隸瓊州紹興六年復)
平州崇寧四年于王口砦建軍以懷遠為名尋改懷遠
軍為平州仍置倚郭懷遠縣宣和二年賜平州郡名曰
懷遠(紹興四年廢平州仍為王口砦隸融州十四年復以王口砦為懷遠縣)
從州崇寧四年于中古州置格州及樂古縣五年改格
州為從州政和初廢從州為樂古砦
允州崇寧四年于安口隘置允州及安口縣政和初廢
庭州大觀元年以宜州河池縣置倚郭縣曰懷德四年
廢庭州
孚州大觀元年以地州建隆縣置倚郭縣曰歸仁四年
廢政和七年復置宣和三年復廢
溪州大觀元年以宜州思恩縣帶溪砦置四年廢
鎮州大觀元年于黎母山心置倚郭縣曰鎮寧升為都
督府賜靜海軍額政和元年廢
延德軍崇寧五年置延德縣于朱崖軍黃流白沙側浪
之間大觀元年改為軍又置倚郭縣曰通遠政和元年
廢延德軍為感恩縣昌化軍通遠縣為通遠鎮隸朱崖
軍六年置延德砦又以通遠鎮為砦
地州崇寧五年納土大觀元年以地州建隆縣置孚州
文州崇寧五年納土大觀元年置綏南砦(紹興四年廢)
蘭州崇寧五年納土
那州崇寧五年納土
觀州大觀元年以南丹州為觀州置倚郭縣大觀四年
以南丹州還莫公晟復于高峯砦置觀州(紹興四年廢觀州為高峯)
(砦存留木門馬臺平洞黃泥中村等堡砦)
隆州
兑州政和四年置隆州兑州并興隆縣萬松縣宣和三
年廢隆州及興隆縣為威遠砦兑州及萬松縣為靖遠
砦二州先置思忠安江鳳麟金斗朝天等五砦並廢各
隸新砦仍並隸邕州
燕山府路府一州九縣三十宋宣和四年詔山前收復
州縣合置監司以燕山府路為名山後别名雲中府路
燕山府唐幽州范陽郡盧龍軍節度石晉以賂契丹契
丹建為南京又改號燕京金滅契丹以燕京及涿易檀
順景薊六州二十四縣來歸宋宣和四年改燕京為燕
山府又改郡為廣陽節度曰永清軍領縣十二析津
廣平都市(賜名廣寧)昌平良鄉潞武清安次
永清三河香河(賜名清化)漷隂
涿州唐置石晉以賂契丹宋宣和四年收復賜郡名涿
水升威行軍節度縣四范陽歸義同安新城(賜名威城)
檀州隋置石晉以賂契丹宋宣和四年收復賜郡名
曰横山升鎮遠軍節度縣二密雲行唐(賜名威塞)
平州隋置後唐時為契丹所䧟改遼興府以營灤二州
隸之宋宣和四年賜郡名漁陽升撫寧軍節度縣三盧
龍(賜名盧城)石城(賜名臨闕)馬城(賜名安城)
易州唐置宋雍熙四年䧟于契丹宣和四年收復賜郡
名曰遂武防禦縣三易水淶水容城
營州隋置後唐時為契丹所䧟宋宣和四年收復賜郡
名曰平盧防禦縣一都城(賜名鎮山)
順州唐置石晉以賂契丹宋宣和四年收復賜郡名曰
順興團練縣一懷柔
薊州唐置石晉以賂契丹宋宣和四年收復賜郡名曰
廣川團練縣三漁陽(賜名平盧)三河玉田
景州契丹置宋宣和四年收復賜郡名灤川軍事縣一
遵化
經州本薊州玉田縣宋宣和六年建為州
雲中府路
雲中府唐雲州大同軍節度石晉以賂契丹號為西京
宋宣和五年始得雲中府武應朔蔚奉聖歸化儒媯等
州所謂山後九州也
武州唐置石晉以賂契丹宋宣和五年收復六年築固
疆堡
應州故屬大同軍節度後唐置彰國軍石晉以賂契丹
宋宣和五年來降
朔州唐置後唐為振武軍石晉以賂契丹宋宣和五年
來降
蔚州唐置石晉以賂契丹宋宣和五年來降
奉聖州唐新州後唐置威塞軍節度石晉以賂契丹契
丹改為奉聖州宋宣和五年來降
歸化州舊毅州後唐改為武州石晉以賂契丹契丹改
為歸化州宋宣和五年來降
儒州唐置石晉以賂契丹宋宣和五年來降
媯州唐置石晉以賂契丹契丹改為汗州宋宣和五年
來降
欽定續通典卷一百二十八
