欽定續通典卷一百三十一
州郡
金(上京路北京路)(咸平路西京路)(東京路中都路)
金之壤地封疆東極吉林蜜雅呼逹噶境北自扶餘路
之北三千餘里和羅和博穆昆地為邊右旋入泰州博
勒果所浚界壕而西經臨潢金山跨慶桓撫昌淨州之
北出天山外包東勝接西夏逾黃河復西歴葭州及米
脂寨出臨洮府會州積石之外與生羌地相錯復自積
石諸山之南左折而東逾洮州越鹽州堡循渭至大散
關北竝山入京兆絡商州南以唐鄧西南皆四十里取
淮之中流為界而與宋為表裏襲遼制建五京置十四
總管府是為十九路其間散府九節鎮三十六防禦郡
二十二刺史郡七十三軍十有六縣六百三十二後復
盡升軍為州或升城堡寨鎮為縣是以金之京府州凡
百七十九縣加於舊五十一城寨堡關百二十二鎮四
百八十八東極海西逾積石北過隂山南抵淮漢地方
萬餘里
上京路即哈爾呼之地金之舊土也國初稱為内地太
宗天眷元年號上京海陵貞元二年遷都於燕削上京
之號止稱會寧府世宗大定十三年七月復為上京府
一領節鎮四防禦一縣六鎮一
會寧府(下)初為會寧州太宗以建都升為府熙宗天眷
元年置上京留守司以留守帶本府尹兼本路兵馬都
總管後置上京海蘭等路提刑司領縣三會寧(倚與府同時置)
曲江(初名鎮東大定七年置十三年更今名)宜春(大定七年置)
肇州(下)防禦使舊珠赫店也太宗天會八年以太祖兵
勝遼肇基王績於此遂建為州天眷元年十月置防禦
使隸會寧府海陵時嘗為濟州支郡章宗承安三年升
為節鎮軍名武興五年置漕運司以提舉兼州事後廢
軍宣宗貞祐二年復升為武興軍節鎮置招討司以使
兼州事領縣一始興(倚與州同時置)
隆州(下)利涉軍節度使本遼黃龍府金天眷三年改為
濟州置利涉軍海陵天德二年置上京路都轉運司四
年改為濟州路轉運司大定二十九年嫌與山東路濟
州同更今名貞祐初升為隆安府領縣一利涉(倚與州同時置)
鎮一(與縣同時置)
信州(下)彰信軍刺史本渤海懷遠軍遼聖宗開泰七年
建取諸路漢民置領縣一武昌(本渤海懷福縣地)鎮一(八千戸)
扶餘路國初置萬戸海陵例罷萬戸乃改置節度使承
安三年設節度副使
海蘭路置總管府貞元元年改總管為尹仍兼本路兵
馬都總管承安三年設兵馬副總管
率賓路節度使遼時為率賓府置刺史金天會二年以
扎蘭路都貝勒所居地瘠遂遷於此以海陵例罷萬戸
置節度使因名率賓路節度使大定十一年以扎蘭率
賓相去千里既居率賓然不可忘本遂命名親管明安
曰扎蘭明安承安三年設節度副使
哈斯罕路置節度使天會七年徙治寧州嘗置都統司
章宗明昌四年廢
和囉噶路國初置萬戸海陵例罷萬戸乃改置節度使
承安三年置節度副使
烏克蘇喇統軍司後升為招討司與扶餘路近
咸平路府一領刺郡一縣十
咸平府(下)總管府安東軍節度使本遼咸州金初為咸
州路置都統司天德二年八月升為咸平府後為總管
府置遼東路轉運司東京咸平路提刑司領縣八(按元史地)
(理志金咸平府領平郭安東新興慶雲清安歸仁六縣與金史異謹附識)平郭(倚舊名咸平大定七年更)
銅山(遼同州鎮安軍遼太祖時以東平寨置因名東平軍曰鎮東金大定二十九年以與東平重故更)
新興(遼屬銀州富國軍金熙宗皇統三年廢州更名來屬)慶雲(遼屬祺州祐聖軍本以所俘檀州密)
(雲民建州密雲後更名)清安(遼肅州信陵軍金皇統三年降為縣)榮安歸仁(遼舊隸通)
(州安遠軍本渤海強師縣遼更名)玉山(承安三年以穆蘇集平郭林河之間相去六百餘里之地置貞)
(祐二年升為節鎮軍曰鎮安)
韓州(下)刺史遼置東平軍本渤海鄚頡府領縣二臨津
(倚未詳何年置)柳河(本渤海粤喜縣地遼以柳河名縣)
東京路府一領節鎮一刺郡四縣十七鎮五
遼陽府(中)東京留守司本遼東京金天會十年改南京
路平州軍帥司為東南路都統司之時嘗治於此以鎮
高麗(後置兵馬都部署司天德二年改為本路都總管府後更置留守司)領縣四(案元史地理志)
(金領遼陽鶴野二縣當是遺去宜豐石城二縣謹附識)鎮一遼陽(倚)鶴野鎮一
(長宜哈斯罕在其地)宜豐(遼舊衍州安廣軍金皇綂三年廢為縣)石城(宣宗興定三年九月以縣)
(之靈巖寺為巖州名其倚郭縣曰東安置行省)
澄州南海軍刺史(下)本遼海軍天德三年改州名領縣
二鎮一臨溟鎮一(新昌)析木(遼同州廣利軍附郭縣也金皇綂三年廢州來屬)
(案同州遼史地理志作銅州謹附識)
瀋州昭德軍刺史(中)本遼定理府地遼太宗時置軍曰
興遠(案遼史地理志遠作遼謹附識)後為昭德軍置節度(案元史地理志云金為昭)
(德軍又更顯德軍謹附識)金明昌四年改為刺史與通貴德澄三州
皆隸東京領縣五樂郊(遼太祖俘三河之民建三河縣於此後改今名)章義(遼舊)
(廣州金皇綂三年䧏為縣來屬)遼濱(遼舊遼州東平軍遼太宗改為始平軍金皇綂三年廢為縣)挹
樓(遼舊興州興中軍常安縣嘗置定理府刺史於此本挹樓故地金大定二十九年章宗更名)䨇城
(遼䨇州保安軍也金皇綂三年䧏為縣章宗時廢)
貴德州刺史(下)遼貴德州寧遠軍金初廢軍降為刺
郡領縣二貴德(倚)奉集(遼屬集州懷遠軍與案遼史地理志作懷衆軍金史異)
(謹附識)
蓋州奉國軍節度使(下)本高麗蓋葛牟城遼辰州金明
昌四年罷哈斯罕建辰州遼海軍節度使六年以與陳
同音更取蓋葛牟為名領縣四鎮二湯池(遼屬鐵州建武軍)鎮
一(神鄉)建安(遼縣)鎮一(大寧)秀巖(本大寧鎮明昌四年升為縣泰和四年仍廢為鎮貞祐四)
(年復置)熊岳(遼屬盧州元德軍)
復州(下)刺史遼懷遠軍節度(案遼史地理志作懷德軍節度與金史異謹附識)
金明昌四年䧏為刺史領縣二鎮一永康(倚舊名永寧大定七年更)
化成(遼蘇州安復軍金皇統三年降為縣來屬貞祐四年升為金州興定二年升為防禦)鎮一
(歸勝)
來遠州(下)舊來遠城本遼熟女直地金大定二十二年
升軍後為州
博索府路金初置統軍司天德二年置總管府貞元
元年與海蘭路總管並為尹兼本路兵馬都總管(此路)
(皆明安戸)
北京路府四領節鎮七刺郡三縣四十二鎮七寨一堡
五十六
大定府(中)北京留守司遼中京金初因之貞元元年更
為北京置留守司都轉運司警廵院領縣十一鎮二大
定(倚遼縣舊名)鎮一(恩化)長興(案方輿紀要云契丹置長安縣今改為長興縣金史未詳謹附)
(識)富庶鎮一(文安)松山(遼松山州勝安軍松山縣開泰中置刺史太祖天輔七年置觀)
(察使皇統三年廢州來屬承安三年隸高州泰和四年復案遼史地理志作松江州松江縣與金志異據遼)
(志大定府注云有松山松江縣注同似當從金志為是謹附識)神山(遼屬澤州金承安二年嘗置惠州升)
(孩兒館為灤陽縣以隸之泰和四年罷州及灤陽縣)惠和(皇統三年以遼惠州惠和縣置)金源(唐青)
(山縣遼開泰二年置以地有金甸為名)和衆(遼屬榆州金皇統三年罷州來屬)武平(遼築城杏)
(堝初名新州聖宗綂和間改為武安州金皇綂三年䧏為武安縣來屬大定七年更名承安三年隸高州泰和)
(四年復來屬)靜封(承安二年以和錫務置隸全州三年隸高州泰和四年來屬)三韓(遼伐高麗)
(遷馬韓辰韓弁韓三國民為縣置高州金天輔七年以高州置節度使皇綂三年廢為縣承安三年復升為高)
(州置刺史為全州支郡分武平松山静封三縣隸焉泰和四年廢)
利州(下)刺史遼統和十六年置領縣二鎮一寨一阜俗
(遼統和四年置金因之)龍山(遼故潭州廣潤軍縣金皇統三年廢州來屬)寨一(蘭州)鎮一
(漆河)
義州(下)崇義軍節度使遼宜州金天德三年更州名領
縣三鎮一弘政開義(遼海北州廣化軍縣金皇綂三年廢州來屬)鎮一(饒慶)
同昌(遼成州興府軍縣金初隸川州大定六年罷川州隸懿州承安二年復隸川州泰和四年來屬)
錦州(下)臨海軍節度使舊隸興中府後來屬領縣三永
樂(本慕容皝西樂縣地)安昌神水(遼開泰二年置金皇統三年廢為鎮大定二十九年復升)
(為縣)
瑞州(下)歸德軍節度使本來州天德三年更為宗州
泰和六年以避睿宗諱謂本唐瑞州地故更今名領
縣三鎮一瑞安(舊名來賓唐來遠縣也金明昌六年更為宗安泰和六年復更今名)海陽
(遼潤州海陽軍故縣金皇統三年廢州來屬)鎮一(遷民)海濱(本遼隰州海平軍故縣金皇統三年)
(廢州來屬)
廣寧府(散下)鎮寧軍節度使本遼顯州奉先軍金天輔七
年升為府因軍名置節度天會八年改軍名鎮寧天德
二年隸咸平後廢軍隸東京泰和元年七月來屬領縣
三(舊有奉先縣天會八年改為鍾秀縣鎮六寨四)鎮二(歡城遼西)廣寧(舊名山東縣大定二十九)
(年更名有遼世宗顯陵)鎮寨二(閭城兔兒窩)望平(大定二十九年升梁漁務置)鎮一
閭陽(遼乾州廣德軍奉陵縣金天會八年廢州更名來屬有遼景宗乾陵)鎮一(閭陽衡家)寨
二(大斧山北川)
懿州(下)寧昌軍節度使遼嘗更軍名慶懿又為廣順復
更今名金因之先隸咸平府泰和末來屬領縣二(大定六年)
(罷川州以宜民同昌二縣來屬承安二年復以二縣隸川州泰和四年罷川州以宜民隸興中同昌隸義州)
順安靈山(本渤海靈峰縣地)
興中府(散下)本遼霸州彰武軍興宗重熙十一年升為府
更今名金因之領縣四鎮三興中(本唐柳城地)鎮一(黔城)永德
(遼安德州化平軍安德縣金大定七年更今名)鎮一(阜安)興城(遼嚴州保肅軍縣金皇統三年廢州)
(隸錦州)宜民(遼川州長寧軍會同中嘗名白川州天禄五年去白字金初因之與同昌縣皆隸焉大定)
(六年降為宜民縣隸懿州承安二年復置川州改徽川寨為徽川縣為懿州支郡泰和四年罷州及徽川縣來)
(屬)鎮一(咸康遼縣也金初廢為鎮)
建州(下)保靖軍刺史遼初名軍曰武寧後更金因之領
縣一永霸(本唐昌黎縣地)
全州(下)盤安軍節度使承安二年置改和錫務為靖封
縣(案方輿紀要云尋廢靖封縣以盧川縣屬臨潢府金史不言靖封之廢謹附識)黑河舖為盧
川縣撥北京三韓縣拉呼等五明安以隸焉貞祐二年
嘗僑置於薊州領縣一安豐(承安元年改豐州舖為安豐縣隸臨潢府三年置全)
(州盤安軍節度使治)
臨潢府(下)總管府遼為上京金初因之天眷元年改為
北京天德二年改北京為臨潢府路以北京路都轉運
司為臨潢府路轉運司三年罷貞元元年以大定府為
北京後但置北京臨潢路提刑司大定後罷路併入大
定府路貞祐二年嘗僑置於平州領縣五堡三十七(大定)
(間二十四後增)臨潢(倚)長泰盧川(承安二年以黑河舖升隸全州後復來屬)寧塞
(泰和元年置)長寧(遼永州永昌軍縣金天輔七年嘗置節度使皇統三年廢州來屬)
慶州(下)元寧軍刺史境内有祖州天會八年改為奉州
皇統三年廢境内有遼懷州舊置奉陵軍天會八年更
為奉德軍皇統三年廢領縣一(舊有孝安縣天會八年改為慶民縣皇統三年)
(廢)朔平(有𣙜場務言案遼史地理志慶州領元德孝安二縣金史廢孝安而不及元德據方輿紀要)
(云改置朔平縣廢元德縣入焉當以方輿紀要為是謹附識)
興州寧朔軍節度使本遼北安州興化軍興化縣金承
安五年升為興州置節度軍名寧朔改利民寨為利民
縣撥密齊顯河圖們必罕寧江蘇瑪拉三明安隸焉貞
祐二年僑置於密雲縣領縣二(又有利民縣承安五年以利民寨升泰和四年)
(廢)興化(倚遼舊縣金皇統三年䧏興化軍置隸大定府承安五年建興州於縣為倚郭)宜興(本興)
(化縣白檀鎮泰和三年升為縣)
泰州昌德軍節度使遼時本契丹二十部族牧地海陵
正隆間置昌德軍隸上京大定二十五年罷之承安三
年復置於長春縣以舊泰州為金安縣隸焉領縣一(舊有)
(金安縣承安三年置尋廢)堡十九長春(遼長春州韶陽軍金天德二年降為縣隸肇州承安三年)
(來屬)
西京路府二領節鎮七刺郡八縣四十鎮九
大同府(中)西京留守司遼西京大同府金因之皇統元
年以燕京路隸尚書省西京及山後諸部族隸元帥府
舊置兵馬都部署司天德二年改置本路都總管府後
更置留守司置轉運司及中部西京路提刑司領縣七
鎮三大同(倚遼析雲中置)鎮一(奉義)雲中(晉舊縣)宣寧(遼德州昭聖軍宣德縣金)
(大定八年更名)鎮一(窟龍城)懷安(晉故縣)天城(遼析雲中置)白登(本名長清大定)
(七年更)懷仁(遼析雲中置金貞祐二年升為雲州)鎮一(安七疃)
豐州(下)天德軍節度使遼嘗更軍名應天尋復金因之
皇統九年升為天德總管府置西北路招討司以天德
尹兼領之大定元年降為天德軍節度使兼豐州管内
觀察使以元管部族直薩軍馬公事並隸西南路招討
司領縣一鎮一富民(晉舊名)鎮一(振武)
弘州(下)刺史遼名軍曰博寧本襄隂村統和中建金初
置保寧軍後廢軍領縣二鎮二襄隂(倚本名永寧大定七年改)順聖
(本安塞軍故地遼應歴中置金因之)鎮二(陽門貞祐二年升為縣大羅)
淨州(下)刺史大定十八年以天山縣升為豐州支郡刺
史兼權機察領縣一天山(舊為𣙜場大定十八年置為倚郭)
桓州(下)威遠軍節度使軍兵隸西北路招討司明昌七
年改置刺史領縣一清塞(倚明昌四年以罷錄事司置)
撫州(下)鎮寧軍節度使遼秦國大長公主建為州金明
昌三年復置刺史為桓州支郡治柔遠四年置司候司
承安二年陞為節鎮軍名鎮寧撥西北路招討司所管
密齊顯必喇温都必喇納琳卓果斯桑噶錫德琿四明
安以隸之領縣四柔遠(倚大定十年置於燕子城隸宣德州明昌三年來屬)集寧
(明昌三年以春市場置)豐利(明昌四年以泥濼置)威寧(承安二年以新城鎮置)
德興府遼奉聖州武定軍節度金初因之大安元年升
為府名德興領縣六鎮一德興(倚舊名永興縣大安元年更名)媯川(本晉)
(媯州遼嘗名汗州縣舊曰懷戎更名懷來金明昌六年更今名)縉山(遼儒州縉陽軍縣金皇統元年廢州)
(來屬崇慶元年升為鎮州鎮案方輿紀要延慶州注云皇統初州廢崇慶初復置州旋廢縉山廢縣注云金)
(州廢縣屬德興府金史未晰謹附識)鎮一(永安)望雲(本望雲川地遼主嘗居號曰御莊後改為縣金)
(因之)礬山(晉故縣金初隸弘州明昌三年來屬)龍門(晉縣金初隸弘州後來屬明昌三年割隸宣德)
(州)
昌州天輔七年降為建昌縣隸桓州明昌七年以狗濼
復置隸撫州(案方輿紀要云明昌七年復置昌州屬德興府與金史異謹附識)後來屬
領縣一寶山
宣德州(下)刺史遼改晉武州為歸化州雄武軍金大定
七年更為宣化州八年復更為宣德領縣二宣德(舊文德縣)
(大定三十九年更名)宣平(承安二年以大新鎮置以北邊用兵嘗駐此地)
朔州(中)順義軍節度使貞祐三年七月嘗割朔州廣武
縣隸代州領縣二鄯陽(晉故縣)馬邑(晉故縣金貞祐二年升為固州)
武州(邊下)刺史大定前仍置宣威軍領縣一寧遠(晉故縣)
應州(下)彰國軍節度使領縣三金城(晉故縣)山隂(本名河隂大定)
(七年以與鄭州屬縣同故更焉貞祐二年升為忠州)渾源(晉縣金貞祐二年升為渾源州案元史地理)
(志云升為渾源州仍置渾源縣金史未詳謹附識)
蔚州(下)忠順軍節度使遼嘗更為武安軍尋復領縣五
靈仙廣靈(亦作陵遼統和三年析靈仙置)靈邱(晉縣金貞祐二年升為成州四年割為代)
(州支郡)定安(晉縣金貞祐二年升為定安州)飛狐(晉縣)
雲内州(下)開遠軍節度使天會七年徙奚第一第三部
來戍領縣二鎮一柔服鎮一(寧仁舊縣也大定後廢為鎮)雲川(本哈)
(逹罕後升為裕民縣皇統元年復廢為哈逹罕大定二十九年復升更今名)
寧邊州(下)刺史金初置鎮西軍貞祐三年隸嵐州四年
二月升為防禦領縣一寧邊(正隆三年置)
東勝州(邊下)刺史金初置武興軍領縣一鎮一東勝鎮
一(寧化)
中都路遼太宗會同元年為南京開泰元年號燕京金
貞元元年定都以燕乃列國之名不當為京師號遂改
為中都府一領節鎮三刺郡九縣四十九鎮七
大興府(上)遼南京府曰幽都仍號盧龍軍開泰元年更
為永安析津府金天會七年析河北為東西路時屬河
北東路貞元元年更今名領縣十鎮一大興(倚遼名析津貞)
(元二年更今名)鎮一(廣陽)宛平(倚本晉幽都縣遼開泰二年改)安次(晉舊名)漷隂
(遼太宗太平中以漷隂村置)永清(晉舊名霸案方輿紀要云永清縣宋初為州治景祐二年并入文)
(安縣金復置金史未詳謹附識)寶坻(本新倉鎮大定十二年置以香河縣近民附之承安三年升置盈州)
(為大興府支郡以香河武清隸焉尋廢州)香河(遼以武清縣之孫村置)昌平武清(晉縣)
良鄉
通州(下)刺史天德三年升潞縣置以三河隸焉興定二
年升為防禦領縣二潞(晉縣)三河(晉縣)
薊州(中)刺史遼置上武軍(案遼史地理志上作尚謹附識)領縣五(舊有永濟)
(縣大定二十七年以永濟務置未詳何年廢又有黎豁縣廢置皆未詳)鎮二漁陽(倚)遵化
(遼景州淸安軍)鎮一(石門)豐潤(泰和間置濟案續輿地考云本玉田縣之永務金升為豐潤縣金)
(史未詳謹附識)玉田鎮一(韓城)平峪(大定二十七年以漁陽縣大王鎮升)
易州(下)刺史遼置高陽軍領縣二易淶水
涿州(中)刺史遼為永泰軍領縣五鎮一范陽(倚晉縣)鎮一
(政滿)固安(晉縣)新城定興(大定六年以范陽縣黃村置割淶水易縣近民屬之)奉先
(大定二十九年置萬寧縣以奉山陵明昌二年更今名案續輿地考云金析良鄉宛平范陽三縣地置萬寧)
(縣金史未詳謹附識)
順州(下)刺史遼置歸化軍領縣二温陽(舊名懷柔明昌六年更名)密
雲(遼檀州武威軍)
平州(中)興平軍節度使遼為遼興軍金天輔七年以燕
西地與宋遂以平州為南京以錢帛司為三司天會四
年復為平州嘗置軍帥司十年徙軍帥司治遼陽府後
置轉運司貞元元年以轉運司併隸中都路貞祐二年
置東面經略司尋罷領縣五鎮一盧龍(倚)撫寧(本新安鎮大定)
(二十九年置)海山(本漢海陽故城遼以所俘望都縣民置故名望都金大定七年更名)遷安(本漢)
(令支縣故城遼以所俘安喜縣民置因名安喜金大定七年更今名)鎮一(建昌)昌黎(遼營州鄰海軍)
(以所俘定州民置廣寧縣金皇統二年䧏州來屬太定二十九年以與廣寧府重故更名)
灤州(中)刺史本黃洛故城遼為永安軍金天輔七年因
置節度使領縣四鎮二義豐(倚)石城鎮一(榛子)馬城
樂亭(案方輿紀要樂亭縣大定末置金史未載謹附識)鎮一(新橋)
雄州(中)天會七年置永定軍節度使賜名易陽郡隸河
北東路貞元二年來屬領縣三歸信(倚并案方輿紀要金遼涿州所領)
(之歸義縣入歸信為雄州治金史未詳謹附識)容城(泰和八年割隸安州貞祐三年隸安肅州)保定
(宋保定軍後廢為縣戎案宋史地理志本涿州新鎮地太平興國六年置平軍景德初改保定軍宣和七年)
(降為保定縣屬莫州方輿紀要云宋屬莫州金屬雄州金史未晰謹附識)
霸州(下)刺史遼益津郡隸河北東路金貞元二年來屬
領縣四益津(倚大定二十九年剏置)文安大成信安(金初因宋為信)
(安軍大定七年降為信安縣隸霸州宣宗元光元年升為鎮安府)
保州(中)順天軍節度使宋舊軍事金天會七年置順
天軍節度使隸河北東路貞祐二年來屬海陵賜名
清苑郡領縣二清苑(倚宋名保寨金大定十六年更)滿城(大定二十八年以清苑縣)
(塔院村置)
安州(下)刺史宋順安軍治高陽金天會七年陞為安州
隸河北東路後置高陽軍大定二十八年徙治葛城因
升葛城為縣作倚郭泰和四年改混泥城為渥城縣來
屬八年移州治於渥城以葛城為屬縣領縣三渥城(倚泰)
(和四年置)葛城(大定二十八年置)高陽(泰和八年改隸莫州尋復故)
遂州(下)刺史宋廣信軍金天會七年改為遂州隸河北
東路貞元二年來屬號龍山郡泰和四年廢為遂城縣
隸保州貞祐二年復置州領縣一遂城(倚)
安肅州(下)刺史宋安肅軍金天會七年升為徐州軍如
舊隸河北東路貞元二年來屬天德三年改為安肅州
軍名徐郡軍大定後降為刺郡廢軍領縣一安肅(按金初州)
(郡志雄霸保安遂安肅六州皆隸廣寧府太宗紀載天會七年分河北為東西路則隸河北東路豈以平州為)
(南京之後以六州隸廣寧也不然則州郡志誤)
欽定續通典卷一百三十一
