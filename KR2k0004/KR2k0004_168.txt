欽定四庫全書
太平寰宇記卷一百六十八
宋樂史撰
嶺南道十二
柳州
柳州龍城郡今理馬平縣漢為桂林郡又為鬱林郡之
潭中縣地隋開皇十八年改潭中為桂林縣即象州桂
林縣是此地隋末析為始安郡之馬平縣唐武德四年
平蕭銑置昆州領馬平新平文安賀水歸德五縣其年
改歸德為修德改文安為樂沙仍加昆州為南昆州八
年以賀水屬澄州貞觀七年省樂沙入新平縣以龍州
之龍城來屬八年改南昆為柳州九年置崖山縣十二
年省新平入馬平天寶元年改為龍城郡乾元元年復
為柳州以州界柳嶺為名郡國志云當柳星之下故曰
柳州
元領縣五
馬平龍城象縣洛曹洛容
州境
東西(闕)南北(闕)
四至八到
東北至東京四千一百六十里東北至西京五千
六百里北至長安五千四百七十里東至桂州
五百四十里東南至象州一百六十里南至貴
州三百里南至羈縻歸化州二百四十里西南
至田嚴州二百四十里西至宜州二百里北至
桂州四百七十里北至融州陸路三百三十里水
路三百八十里
戶
唐開元戶二千二百三十皇朝戶主八百四十八客
二千八百六十二
風俗
土産
銀貢
馬平縣舊二鄉今三鄉所置州境漢中縣地屬欝林郡
隋置馬平縣唐武德中于縣置昆中又改為柳州羅
池神廟在州百半里即故刺史柳宗元也韓愈為碑文
事具于碑中仙人山在州西南山有石形如仙人
潯江在州南三十步亦名柳江
龍城縣西北八十里舊四鄉今二鄉隋縣唐武德四年
置龍州領龍城柳嶺二縣貞觀七年廢州省柳嶺縣
象縣東北六十五里舊一鄉今二鄉漢潭中縣地唐貞
觀中置
洛曹縣西北一百七十里元一鄉舊洛村縣唐元和十
三年觀察使奏洛村縣元置洛曹山請改為洛曹縣詔
從之
洛容縣西北一百七十里元一鄉皆漢潭中縣地唐貞
觀中置銅盤山破額山龍降山潭水賀水
降巒山犀角山白露水落艷水已上並郡界
之山水此郡多大蟒若害人不聞哭聲則不去不死
樹食之乃樹
宜州龍水郡今理龍水縣按郡同環州之地招降所置
按投荒錄云宜州乃桂之屬郡州有河其水如桂之陽
江水深岸陡形勢異于泉水故老流傳舊神龍所開郭
邑名龍水此一郡見貞元錄即不述創制年月通典與
諸志不載按圖經云見管四縣一場又管羈縻十六州
砂銀兩監數内温水思順等十二州地理相近見管逐
州山川四至戸口城縣河江古跡可得而觀其文蘭等
四州最居偏僻有州縣且無廨宇所有賦租宜州差人
徵催皇朝因之
元領縣四場一
龍水崖山東璽天河都感場
州境
東西二百二十八里南北二百四十三里
四至八到
北至東京五千里西北至西京五千四百里西
北至長安五千九百里東至柳州二百里南至
芝芹州接澄州上林縣界一百三里西至冨仁監
接南丹界二百一十里北至融州羅城鎮界一百
四十里東北至桂州一千六百里
戶
舊戶圖籍不載皇朝戶主一千七百八十六客五百
九十六
風俗
江山險峻人風獷戾常持兵甲以事戰爭皆左袵椎
髻禮異俗殊以巖穴為居止
土産
朱砂元不貢物出都落麻狹幅布
龍水縣州西三百步二鄉都龍山在縣北三十步
天河縣二鄉元在州西八十里元和八年移于龍水縣
古波里在州北一百七十里已上四縣唐貞觀四年置
龍德山在縣西五里
都感場北六十里無鄉管二里出花布管羈縻温泉等
州十二州
温泉州理温泉縣在宜州東六十里
領二縣
温泉縣無鄉管四里洛富縣西二十二里管二鄉
四至
東至柳州龍城縣界二十里南至柳州馬平縣界
二十里西至宜州崖州縣界三十里北至柳州
洛曹縣界一十五里
戶
今管主客戶一百七十四
思順州理安寧縣在宜州東一百四十里
領縣二
安寧二鄉欽化西八里二鄉巖栖西三十五里
二鄉
四至
東至柳州馬平縣界一十里南至歸化州洛迴縣
界一十五里西至歸恩州都恩縣界四十里北
至柳州馬平縣界三十五里
戶
今管主客戶三百五
歸化州治歸化朝縣在宜州東一百六十五里
領縣四
歸朝東三十步元三鄉洛迴南四十步三鄉洛
都東三十里管一村洛巍西二十五里管一村
四至
東至柳州馬平縣界一十五里南至象州來賓縣
界二十五里西至思順州欽化縣界三十里北
至柳州馬平縣界一十里
戶
今管戶一百一十六
歸恩州履博在宜州南一百三十里
領縣五
羅遵西十五里二鄉履博南一百八十步二鄉
都恩北一十五里二鄉吉南西二十里管二鄉
許水南一十五里無鄉村無廨署偽漢時縣印納在
宜州
四至
東至思順州欽化縣界一十五里南至象州來賓
縣界二十五里西至紆州賓安縣界二十五里
北至思順州巖棲縣界二十五里
戶
今管主客二百一
紆州理東區在縣宜州南一百三十五里
領縣六
東區西一百二十步一鄉吉陵東一百二十里二
鄉賓安東三十里管二鄉南山西北十里管一
鄉都邦南七十里管二鄉
四至
東至象州來賓縣界三十里西至芝忻州多寶縣
界一十五里南至象州來賓縣界八十里北至
歸恩州吉南縣界六里
戶
今管戶二百九十一
芝忻州理忻城縣在宜州南八十五里土地與交州同
領縣五
忻城管三里富綠北三十里管二鄉平西南二
十里管二鄉多靈東二十三里管一鄉思龍東
二十五里管二鄉
四至
東至行州行質縣界二十里西至述昆州夷水縣
二十里南至邕州羅目舖界十五里北至宜州
崖山縣界五十里
戶
今管戶六百五十二
述昆州理夷蒙縣在宜州西八百里
領縣五
夷蒙管二鄉夷水南四十里一鄉古桂西九十
里管二村臨山西二百里二村都隴北一百里
一村
四至
東至宜州東縣界三十八里南至冨安監三十里
西南至智州界三百里西至金城州一百一十里
戶
今管戶三百七十一
蕃州理蕃水縣在宜州南四十五里
領縣三
蕃水管一鄉都伊西五十步五鄉思寮西十里
無鄉村無廨署
四至
東至龍水縣界一十里南至芝忻州古隴揚一十
五里西至龍水界二十里北至龍水界一十里
戶
今管戶三十七
琳州治多梅縣在宜州西六十里
領縣四
多梅一鄉古陽西十五里二鄉歌良北十五里
二鄉多奉南二十里二鄉
四至
東至龍水界三十里南至本州武律舖三十里
西至本州江都四十里北至環州都亮縣界二十
里
戶
管二百四十
環州治思恩縣在宜州西一百里本正平部理正平縣
唐貞觀十二年太史清平公李引靖遣融州柳州首領
慰安由是疑附環落洞是諸洞衝要故以環名州在遊
盧水南整水之西
元領縣八
思恩無鄉管三里都亮東二十二里管四鄉
二縣割出
福零入鎮寧州歌良入琳州
四縣廢
正平龍源武石饒勉
四至
東至琳州歌良縣界三十里西至古陽縣界二十
二里西至金城州界一十五里北至鎮寧州界
三十里
戶
今管戶二百四十
金城州治金城縣在宣州西一百一十五里
領縣二
金城二鄉元無廨署寶安
四至
東至琳州都江州舖界二十里南至迷昆州五十
里西至智州界五里北至(闕)
戶
管一百三十一
智州治英羅縣在宜州西一百三十五里
領縣五
英羅管二里無廨署冨力西五十二里三鄉
智本東三十里二鄉蘭江西三里無鄉村𪠘署
平林東南十三里無鄉村𪠘署
四至
東至金城州界三十里南至迹昆州界三十里
西至金城州池縣界一十里北至金城州河池縣
界一十里
戶
管三十七
管文蘭鎮寧撫水等四州最僻遠所入賦租宜州差
人去催徵
文州在宜州西山路七百二十里州縣無𪠘署
領縣三
思陽州南一百二十里芝山北一百二十里都
黎東二里
戶
管戶主五十二
蘭州在宜州西山路六百五十里州縣並無廨署不曾
供通戶口
領縣三
都夷南一百八十里阮平南六十里如江東六
十里
鎮寧州在宜州西北山路三百里
領縣二
福零東六十里禮丹西三里
戶
管五十一
撫水州在宜州西北一百八十里元無州縣𪠘署亦不
供通戶口
領縣四場一
撫水南一百二十步古勞東南二十里多逢西
北三十里京水西北七里固屑場出朱砂
管監二
冨安冨仁
冨安砂監在宜州西一百三十里並是貴州差人主管
轄人戶一百六十八丁採朱砂一千八十斤
冨仁銀監在宜州西二百一十里屬交州並是貴州差
人主管轄人戶元無定數
太平寰宇記卷一百六十八
