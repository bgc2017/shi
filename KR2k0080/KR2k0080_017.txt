海塘錄卷十七
内閣中書翟均廉撰
奏議五
督臣楊應琚請酌復海塘官弁疏(乾隆二十四年)
浙省江海塘工向設海防兵備道統率官兵興修
防護嗣因尖山石壩告成中小亹引河暢流之後
北岸塘工較前平稳乾隆十九年間前督撫臣奏
准將海防兵備道裁汰南北兩岸塘工歸併杭嘉
湖道與寧紹台道專管其原設員弁除改撥杭乍
二營外尚餘千總二員把總四員外委八員均行
裁汰原改設馬步兵二千名亦改撥杭乍二營三
百名又改為堡夫四百名内准三百名防守北岸
以一百名防守南岸尚餘馬兵四十名步戰兵七
十名守兵一百九十名均行裁汰各在案惟是江
海坍漲靡常情形亦因時更易按海寧縣屬之中
小亹地面窄小不及南北兩岸大亹三分之一是
以向來水勢不徙面南即徙面北我
朝一百餘年以來江溜多由北大亹東趨入海自乾
隆十二年始由中小亹而行實為百餘年中僅有
之事今中小亹之下口門因雷蜀二山漲沙連接
水勢仍致北趨現在北大亹河庄山已衝開港道
大港由中北二亹水半分流誠慮再歷歲時中小
亹漲沙日漸高起水勢竟由北大亹直達則北岸
海寧縣一帶又為全塘第一緊要之區惟管理北
塘之杭嘉湖道前於在京時已奏允移駐海寧就
近經理石塘草塘悉關緊要搶修防護在在需人
現今北岸除可緩工程外其緊要塘工計設塘兵
一百八十三名伊等每因歲支工食無幾又未若
兵丁之得以考拔上進是以材技優長工程熟諳
之人往往不願充當其現充之堡夫率多軟弱無
能難供修防之用臣思黃河運河皆設弁兵以備
搶築險工而海塘尤重於黃運豈可祗令無能堡
夫防守今北岸海塘現在既屬要工則原裁弁兵
自應酌量議復以資臂指謹與司道暨熟諳營員
等悉心籌畫應請於原裁海防營千總二員把總
四員外委八員兵丁三百名之内酌復千總一員
把總二員外委三員併馬兵二十名步戰兵六十
名守兵一百零三名共兵一百八十三名自海寧
南門外分界起迤東至尖山嶺止應於尖山緊要
處設立一汛又自南門外迤西至八仙石塘止應
於翁家埠緊要之地設立一汛每汛派撥把總一
員專防外委一員協防尚餘千總一員外委一員
駐扎寧城稽查調度至此項兵丁應於海防營原
撥杭乍二營兵丁内擇其熟諳修防之人撥回充
伍其不敷之數併杭乍二營所出兵額另募補充
所有北岸現設要工堡夫一百八十三名應即裁
汰以抵酌復兵丁之數其鹽平二縣塘工堡夫一
百十七名無庸改設所需兵餉除以堡夫工食抵
給外其不敷餉米按數支給惟此項酌復兵丁既
止一百八十三名其千總外委應需養廉名粮併
公費錢糧若再於此内支食勢致兵數無多不敷
差遣似應亦在原裁海防營官兵俸餉内按照公
費額數以及該千總外委應支數目截留支領如
此庶在昔日因工程平稳暫請議裁今因仍屬要
工量請議復且仍在原裁官兵俸餉内通融辦理
既無增設之繁而修防保護供臂指之用是於要
工大有裨益
兵部覆督臣楊應琚酌復海塘官弁議(乾隆二十四年)
浙江海塘營向設有守備二員千總四員把總八
員外委十六員馬步守兵一千名分守防護塘工
於乾隆十九年四月内經原任閩督喀爾吉善以
中小亹引河暢流塘工平稳奏請裁改在案今該
督既稱江海坍漲靡常情形因時更易今中小亹
之下口門因雷蜀二山漲沙連接水勢仍致北趨
誠慮中小亹漲沙日漸高起水勢竟由北大亹直
達則北岸海寧一帶為全塘緊要之區石塘草塘
悉關緊要搶修防護在在需人應請酌復千總一
員把總二員外委三員馬兵二十名步戰六十名
守兵一百零三名共兵一百八十三名自海寧縣
分設二汛每汛派撥把總一員專防外委一員協
防尚餘千總一員外委一員駐扎寧城稽查調度
所有北岸現設堡夫一百八十三名應即裁汰以
抵酌復兵丁之數所需兵餉除以堡夫工食撥給
外不敷餉米仍於原裁海防營餉米内支給其千
把外委應需養廉公費名糧亦在原裁餉内支給
等語應如該督所請准其復設海塘千總一員把
總二員外委三員馬步守兵一百八十三名於海
寧縣分汛專防此項兵丁於原撥杭乍二營兵丁
内擇其熟諳修防之人撥回充伍至北岸現設堡
夫一百八十三名俱行裁汰此内如有熟諳修防
者亦准其挑補如不足數另募充伍其兵丁所需
兵餉除堡抵給外不敷餉米及千把外委應需養
廉公費各項均於原裁海防營俸餉内支給可也
撫臣莊有恭塘工預備事宜疏
臣仰蒙
恩旨以浙省海塘潮有改趨北大亹之勢一切應辦之
事宜預籌妥辦臣抵任後即馳往查勘業將江溜
海潮全趨北大亹情形恭摺奏眀在案今臣復往
親勘究巳往之成規察目前之大勢博稽輿論廣
集衆思切見論塘工者以石塘為最固為海塘計
者至建石塘而已極合東西海防同知兼管海寧
仁錢二縣塘工凡屬緊要處所自康熙五十四年
以後
聖聖相承軫念民生不惜數千百萬帑金於舊有條塊石
塘之外又陸續改建石塘七千六百餘丈屹若崇
墉似已無可復加之工其西防同知所管自老鹽
倉以西至章家庵有柴塘四千三百二十八丈五
尺當年亦曾屢議改建石塘始以活土浮沙難施
樁石而止繼以塘外漲沙廣遠而止亦非惜費而
未竟之工惟是江海坍漲靡常斷難必者天時宜
盡者人事臣與司道詳加籌議審潮汐之往來驗
護沙之盈縮今昔異形有宜思患預防者敬為我
皇上陳之一老鹽倉一帶柴塘宜酌備料物也查老鹽倉
迤西之華家衖翁家埠等處正在河在巖峯之緊
對北岸現在江溜海潮俱從由北大亹水面約寬
七八百餘丈不等雖塘外老沙尚未坍動然水勢
靡常設遇江流汛發秋潮盈滿風力互相撞擊不
能保無横沖成堰進臨塘脚之虞溯柴塘停修越
今已十四年現多矬墊底柴自必霉朽若議槩加
拆卸一律加廂現有老沙擁護平險情形尚難預
測且工鉅料繁亦須慎重辦理若但將矬墊處填
築高平則面寔底虚更屬靡費無益今與該司道
等籌議先酌發銀四千兩循照往例給發産柴之
富建桐永四縣採辦限一月内運至工程緊要之
老鹽倉華家衖一帶堆貯備用計每百斤給價銀
九分發價四千兩可購柴四百四十餘萬觔每工
折驤見方一丈用柴六千觔可敷七百餘丈工程
之用應用樁木夫工器具等項均可臨期辦募不
致遲悮仍俟秋汛後水落潮平審量沙勢有無坍
逼塘身應否拆修另行分别緩急奏
聞辦理一海寧城外附塘工堰宜相度情形幫築高
厚也查海寧石塘近城一帶護沙日見沖刷坍卸
僅存九十餘丈至二三百丈不等秋潮大汛自必
直逼塘脚查南門外遶城石塘五百餘丈向因逼
近城垣無地可建備塘而止七里廟西至小荆場
雖有備塘但石塘之内田産鱗次倘遇異常風汛
潑塘之水亦復可虞今與該司道共籌議該處起
止共長二千三百十一丈九尺應與現在矬墊舊
土之上加高三尺五六尺為凖又舊堰底原寬一
丈二尺面寬八尺今於堰底幫寬二丈上至堰頂
仍寬八尺共約需土九千四百七十方零此項需
工甚多所有改復兵丁分役巡防大汛未能分身
力作應請僱夫挑築查遶城土堰五百二十四丈
二尺取土甚遠循照舊例每方給銀一錢八分東
西各堰取土稍近每方一錢五分均連夯硪石内
共約需夫工銀一千四百八十三兩零連前需用
欵項統於節省引費欵内給發以資備辦及時上
緊趕築完工可資捍禦抑臣更有請者新舊石塘
全賴層石坦水保護塘根前督臣稽曾筠於擇險
搶築案内修砌坦水八千餘丈而續建之魚鱗大
石塘六千丈因改建之時江海業已南趨兩塘漲
沙日積未將坦水一并估建處所亦應先事籌維
現在尚有護沙未便遽行挖驗應俟大汛過後相
度情形如有逼溜頂沖處所查若未建坦水另行
籌議添建如係舊有坦水或因年久樁朽石欹亦
即勘實補修庶石塘根脚經久可資堅固合併陳
明
工部覆撫臣莊有恭塘工事宜議(乾隆二十四年)
議得巡撫莊有恭奏稱老鹽倉一帶柴塘宜酌備
料物也等語查江溜海汛遷變靡常若不預為防
維恐一經風水相擊塘堤不無有沖奪之虞自宜
先事綢繆以期有備無患今據浙撫莊有恭奏稱
老鹽倉迤西之華家衖等處現在江溜海潮均行
北大亹水勢寬七八百餘丈不等雖塘外老沙尚
未坍動然水勢靡常設遇江溜汎發秋潮盈滿難
保無横沖成堰進臨塘脚之虞溯柴塘停修越今
已十四年現多矬墊底柴自必霉朽應請先酌發
銀四千兩給發産柴之富建桐永四縣限一月内
運至工程緊要之老鹽倉華家衖堆貯備用俟秋
汛過後水落潮平審量河勢有無坍逼塘身應否
拆修另行分别緩急奏
聞辦理等語應如所奏准其酌發銀四千兩給與富
建桐永四縣儘數採辦柴斤運至老鹽倉華家衖
一帶堆貯以備應用仍行令該撫俟秋汛過後水
落潮平親往該處詳細確查如有應行奏
聞辦理務使工歸實用帑不虚靡以資裨益一奏稱
海寧縣附塘土堰宜相度情形幫築高厚也等語
查寧邑附塘土堰原為江海水勢平險靡常一遇
異常風汛潑塘之水漫溢堪虞是以築作備塘以
抵汛水而衛田廬最關緊要前因海水南趨塘外
漲沙日漸積聚即秋潮大汛亦不至逼臨塘脚是
以舊有土堰歷年未議修築今該撫既稱海寧石
塘近城一帶護沙日見沖卸石塘之内田廬鱗次
倘遇異常風汛潑塘之水亦復堪虞查該處起止
共長二千三百一十一丈九尺請於現存矮墊土
堰之上加高三尺寬二尺約估需工九千四百七
十方零夫工銀一千四百八十三兩零連前需用
欵項統於節省引費欵内給發以資備辦及時上
緊趕築等語亦應如所奏行令該撫將前項土堰
共長二千三百一十一丈九尺照估加幫寬厚以
資捍禦所需銀兩連前應用欵一併在於節省應
費銀内動支仍將工段丈尺及時應需土方夫工
銀兩照例確估造冊報部查核至新舊石塘之外
修砌層石坦水原為保護塘根而設查雍正十三
年原任督臣嵇曾筠於擇險搶築案内奏請修砌
仁寧等縣石塘外坦水八千四百餘丈經總理事
務王大臣等議覆准行在案今據該撫奏請現今
水勢北趨塘根護沙日被沖卸有需添建坦水處
所亦應先事籌維應俟大汛過後相度情形如有
逼臨頂衝處所查勘未建坦水另行籌議添建如
係舊有坦水或因年久樁朽石欹亦即勘估補修
庶石塘根脚經久可資鞏固等語應令該撫俟大
汛後即將前項新舊石塘親往逐一查驗如有逼
臨頂沖處所應行添建坦水併舊有坦水應行補
修之處確勘情形據實奏眀及時辦理可也
撫臣莊有恭請及時修建塘坦疏(乾隆二十四年)
海寧縣境内東西兩塘新建石工全賴漲沙廣遠
足以護衛塘身近因江溜海潮全由北大亹出入
至閠六月望汛潮水浩瀚由南折北以至海寧城
東自九里橋起西至曹殿盤頭止一帶漲沙盡刷
水逼塘根舊坦呈露殘缺甚多七月大汛潑卸愈
甚經臣赴塘查勘將應行修建坦水處所分别險
緩次第興修以資保護業經恭摺奏眀辦理茲據
布政司眀山等詳稱勘眀工員靳樹德李徵熊經
築塘身情形最險委員先築條石坦水四十一丈
其餘應修應建條石坦水一千四百四十餘丈擇
其地當險要不可緩待處所工長四百三十五丈
三尺遴委東塘同知林文德等八員領銀儧築再
八月望汛潮水較大遶城坦水前勘可緩之工沖
潑殘缺且與前估急修坦水毘聯内除樁木整齊
缺石無多工長三百餘丈督兵修砌以節錢糧惟
張在浚楊沛承築塘身舊存坦水工長六十五丈
殘缺甚多急須一律修整又曹殿盤頭迤西周岱
崔云龍承築塘身工長八十二丈護沙盡刷塘底
樁木盡露亦應同時並修詳委平湖縣李納璧等
四員領辦務期鞏固以禦來年春汛以上原續兩
估共計修建條石坦水六百二十三丈三尺估需
工料銀一萬八千二百二十八兩二錢零覆加察
核均與成例相符至工料銀兩在於留存司庫塘
工經費項下裁剩等欵内動支照例給辦工完核
實請銷合將估冊并動支經費緣由具題等情前
來臣復核無異除冊送部外理合具題
撫臣莊有恭請修築韓家池等坦水疏(乾隆二十五年)
海寧縣南門外東西兩塘護沙被刷水臨塘根急
應修建條石坦水保護塘身又東塘韓家池柴塘
洄溜沖逼亦應折底驤柴以資捍禦經臣勘眀將
應行修築塘坦分别緩急恭摺會奏仰蒙
俞允遵即飭令確估委員興修去後茲據布政司眀山
等詳稱東塘自吳宏曾經築緩修石塘起至西塘
倪琯經築魚鱗石塘止共計最要坦水工長七百
七十七丈九尺三寸内除舊存樁石并檢撈條石
抵用外共估需工料銀二萬三千六百六十二兩
七錢零又韓家池柴塘自石塘頭東至大盤頭西
止工長二百八十丈拆底加驤共估需工料銀一
千八百十八兩零除柴薪撥用協辦外實需樁木
雜料銀七百二十九兩零所估工料均與成例相
符委令護東同知事海寧縣劉純煒等十員分段
承修坦水工料在於題留乾隆二十四年地丁項
下動支柴塘工料在於存留海塘經費潘尚智變
産項下動支照例先給六分銀兩飭令上緊儧辦
以禦汛水工竣核實請銷詳請察核具題等情前
來臣復核無異除冊送部外理合具題
工部覆撫臣莊有恭請修築東西塘坦水及韓家
池柴塘疏(乾隆二十五年)
浙撫莊有恭疏稱海寧縣南門外東西兩塘護沙
被刷水臨塘根急應修條石坦水保護塘身又東
塘韓家池柴塘迴溜沖逼亦應拆底驤築以資捍
禦經臣勘眀將應行修築坦塘分别緩急恭摺會
奏仰蒙
俞允遵即飭令確估委員興修去後茲據布政司等詳
稱東西兩塘共計最要坦水工長七百七十七丈
七尺三寸内除舊存樁石併撿撈條石抵用外共
估需工料銀二萬三千六百六十二兩七錢一釐
零又韓家池柴塘工長二百八十丈拆底加驤共
估需工料銀一千八百十八兩三錢四分八釐除
柴薪撥用協辦外實需樁尖雜料銀七百二十九
兩七錢八釐委令護東塘同知海寧縣知縣劉純
煒等十員分段承修坦水工料在於題留乾隆二
十四年分地丁項下動支柴塘工料在於存留海
塘經費潘尚智變産項内動支照例先給八分銀
兩飭令上緊趕辦以禦汛水工竣核實請銷詳請
具題等語臣覆核無異除冊送部外理合具題等
因前來查海寧縣南門外東西兩塘修建塘石坦
水併東塘韓家池柴塘拆底驤築等工先據該撫
奏准興修抄摺咨部經臣部行令轉飭據實確估
造冊具題查核在案今據浙撫將東西兩塘修建
最要坦水除舊存樁石併撿撈條石抵用外共估
需工料銀二萬三千六百六十二兩七錢一釐零
韓家池柴塘拆底加驤共估需工料銀一千八百
十八兩三錢四分八釐除柴薪撥用協辦外實需
樁夫雜料銀七百二十九兩七錢八釐造冊具題
應如所題辦理所需工料銀兩行令該撫在於題
留乾隆二十四年分地丁及存留海塘經費潘尚
智變産各銀内分别動支酌給委員上緊䟎辦俟
工完之日將修過工段用過銀兩照例核實造具
清冊題銷可也
撫臣莊有恭請修胡家兜坦水疏(乾隆二十六年)
海寧縣境内西塘胡家兜迤東一帶海身内有前
效力光禄寺署正陳琜等搶緩二修及倪琯建築
魚鱗石塘共計六段前次分别估修最要坦水之
時該處尚有護沙是以列入次要工内經臣奏眀
暫緩估修在案今據布政使眀山等詳稱本年正
月潮水逼塘護沙被刷塘脚底石呈露舊坦樁石
殘缺該處地當頂沖勢難緩悮内除兵力可修者
計工長一百二十二丈三尺督兵修整以節錢糧
其餘工長一百二十三丈八尺急須委員改建條
石坦水以抵潮溜行據東西同知并海寧縣確估
工料四千五百九十二兩零造冊詳送核查工料
與例相符諸照例在於司庫存貯塘工經費項下
先發六分銀兩委令署杭州府總捕同知陳令儀
等三員領辦工完委驗核銷合將估冊詳送核題
等情前來臣親往查勘無異除册送部外理合具
題
撫臣莊有恭請改築小墳前石塘及修坦水疏(乾隆)
(二十六年)
海寧縣東塘小墳前等處條塊石塘三段從前改
建大工之時塘身鞏固未議一律改建該工自雍
正八年建築以來已歷年久塘身日漸矮墊先經
該司道具詳請修經臣親往查勘批確勘估報去
後茲據布政使眀山等詳稱小墳前一段外無護
沙塘根狹淺應改建魚鱗石塘一十丈塘身拆出
舊石修建條石坦水一十丈又白牆門東一段地
勢稍低舊坦外卸塘脚不正應照本工做法修築
條塊石塘四丈拆出條塊石料添砌坦水一十丈
又廿里亭盤頭西側條塊石塘二十五丈面土矬
墊應行一律加高平整并修補隨塘坦水二十五
丈前項各工俱屬緊要飭委平湖縣劉純煒領銀
承辦行據東同知并海寧縣估需工料銀三千八
十九兩零悉與成例相符請於司庫塘工經費項
下照例給發委員儧辦以禦潮汐工完委驗請銷
合將估冊詳送具題等情臣覆核無異除冊送部
外理合具題
撫臣莊有恭請修馬牧港坦水疏(乾隆二十六年)
海寧縣境内西塘馬牧港迤西一帶塘身自本年
三月望汛將護沙刷洗舊坦樁石多有殘缺就經
先後批飭勘報復經臣赴工履勘除馬牧港地方
兩段石塘之中舊有柴盤頭一座就此舊基修築
盤頭以分水勢無需建築坦水外其餘分别應修
應緩合將先後禀報坦水工程彙案估辦茲據布
政使眀山等詳稱應修坦水自六十四段吳宏曾
緩理石塘起間段至八十六段效力縣丞楊謹經
築魚鱗石工止計一十一段共工長一百五十一
丈七尺估需工料銀七千五百十一兩零請於司
庫塘工經費項下先發六分銀兩委令蕭山縣梁
世際山隂縣萬以敦平湖縣劉純煒三員分辦俟
工完委驗詳銷合將送到估冊詳覆具題等情前
來與臣前勘無異除冊送部外理合具題
撫臣莊有恭請修韓家池柴塘疏(乾隆二十六年)
海寧縣東塘韓家池柴塘二百二十丈因本年秋
汛潮水頂沖外沙坍卸兼遭風潮潑刷致將柴埽
矬陷五六尺不等先據該司道詳請拆底加鑲以
資捍禦經臣批飭確估興修去後茲據布政使明
山等詳稱會核冊開工料銀四千三百二十一兩
二錢零有省無浮内應需柴薪銀二千九百六十
三兩零動項分發新淳等縣辦運解工濟用應支夫
工樁木等銀一千三百五十七兩零照例動支塘
工經費委令平湖縣劉純煒領辦以禦來年春汛
統俟工竣驗實請銷取造估冊詳送具題等情前
來臣覆核無異除冊送部外理合具題
撫臣莊有恭請修秧田廟塘坦疏(乾隆二十六年)
海寧縣西塘秧田廟迤西一帶自春徂夏護沙刷
盡經臣將奏眀次要坦水一百二十三丈八尺及
另應修建坦水一百五十一丈七尺先後題請委
員動項建築條石坦水以禦秋汛臣仍不時赴工
察勘見戴家石橋一帶大汛已過潮水仍復到塘
并有底樁呈露之處内有原估次要坦水工内第
三十五段原任效力主簿田勲第四十六段前石
門縣謝琯經築石塘共四十六丈七尺塘外原未
建有坦水現巳底沙刷盡樁木呈露急應建築條
石坦水以衛塘身其餘殘缺呈露坦工共計八百
九十餘丈可以兵力修理者督率汛弁撥兵撈石
理砌以節錢糧隨經飭令分别估修去後茲據布
政使眀山等詳稱戴家石橋汛内應建條石坦水
四十六丈七尺估需工料銀一千八百八十三兩
零核與成例相符應於塘工經費項下照例動支
飭委署東同知高象震領銀儧築以禦春汛合將
估冊詳送具題等情前來臣覆核無異除冊送部
外理合具題
工部覆撫臣莊有恭請撥塘工經費議(乾隆二十七年)
浙江巡撫莊有恭疏稱浙省江海塘工為杭嘉湖
民舍田疇之保障攸關緊要且潮汐靡常變遷莫
測全在相機修守以資保護所需經費向係預為
題請留貯司庫按季造冊送部備案今據藩司索
詳稱司庫現在經費餘留存聽給歸補各案銀兩
外所存不過三萬餘兩今老鹽倉等處欽遵
諭旨繕築柴塘興舉坦水竹簍等工現在需銀六萬餘
兩況將來尚有應辦之工併歲修等項均須儲備
給發乘時趕辦現存之銀不敷支給查司庫乾隆
二十六年地丁錢糧堪以撥留銀十萬兩以應工
需詳請題報等情具題等因前來查浙省塘工經
費銀兩據該撫所稱司庫現存經費不過三萬餘
兩今老鹽倉等處欽遵
諭旨繕築柴塘興舉坦水竹簍等工現在需銀六萬餘
兩將來尚有應辦之工併歲修等項均須儲備給
發乘時趕辦現存之銀不敷動給查司庫乾隆二十
六年地丁錢糧堪以撥留十萬兩以應工需等語
應如該撫所請准其在於乾隆二十六年地丁銀
内動撥銀十萬兩留為塘工支用仍令該撫將前
項銀兩造入該年塘工經費冊内報部查核再此
案係工部主稿合併聲眀臣未敢擅便為此具題
撫臣莊有恭奏眀東西兩塘應行修建坦水疏(乾隆)
(二十七年)
東西兩塘應修應建坦水工程一千六百六十餘
丈先於乾隆二十五年二月間經臣會同督臣逐
一勘明分别緩急奏請次第興修欽奉
俞允内除最要坦工七百七十七丈次要坦工一百七
十丈五尺均於乾隆二十五六等年先後趕辦完
固分案題銷其餘百十餘丈本年春間臣節次赴
工逐一履勘内有一百三十丈或底沙增刷塘身
露高十五六層或舊有樁石殘缺兵力不能修砌
又迤西另有搶修石塘二十一丈五尺塘身亦現
在露高十五六層舊存磈石不及二分急應一併
估辦又卄里亭白牆門兩處舊有盤頭二座積被
汕刷塘根將露應行改建石坦三十一丈以資堅
久所有現在辦理緣由業經恭摺奏眀欽奉
硃批在案茲據布政使索琳等會詳前項應修應建坦
水工程共長一百八十三丈二尺估需銀八千三
百四十五兩零估用工料與例相符除經詳奉派
委東同知劉純煒等五員分段承辦工完委驗請
銷外合將送到估冊詳覆核題等情前來臣覆核
無異除冊送部外理合具題
撫臣莊有恭題眀估修塘工疏(乾隆二十七年)
本年七月初七日海寧縣東西兩塘猝被風潮將
緩修石塘間段坍卸并各工盤頭亦遭潑損經臣
馳赴查勘先行督率搶護謹將查勘情形同改建
塘坦事宜約估銀數恭摺奏眀嗣於九月十二日
欽奉
硃批當經轉行欽遵并將原奏敬錄咨部在案茲據布
政使索琳等會詳應行改建四里橋等處魚鱗石
塘計五段共工長一百四十三丈七寸估需工料
銀二萬五千九十七兩零又華嶽廟東拆築條塊
石塘五丈估需工料銀二百六十七兩零又陳文
港東西盤頭并秧田廟盤頭三座改建坦水共工
長六十丈一尺估需工料銀一千九百二十三兩
零又陳文港東緩修與搶修石塘兩不相接之處
添築裹頭一道原報議築直長三丈五尺緣該處
搶修石塘在内緩修石塘未免倍受潮沖應斜向
東南添築一丈三尺以順潮流共長四丈八尺估
需工料銀二百四十八兩零以上各工共估需工
料銀二萬七千五百三十五兩零均與准銷成例
相符擬合詳覆具題再添築裹頭一道丈尺加增
是以所估銀數與原奏稍有不符合併聲明等情
竝將堪以委辦之知府同知等開列請委分領趕
辦前來臣覆加查核所估丈尺與臣歷次履勘相
符冊開工料亦俱照准銷成例竝無浮溢除經批
委杭州府張鎮嘉興府甘士瑞寧波府瑪眀阿紹
興府朱煦東同知劉純煒等五員分段承辦并嚴
飭務須欽遵
諭旨工料堅固毋任丁役浮冒并將估冊送部外臣謹
具題
工部覆撫臣莊有恭卄里亭改建坦水議(乾隆二十七年)
浙撫莊有恭疏稱東西兩塘應修應建坦水工程
一十六百餘丈先經臣會同督臣逐一勘眀分别
緩急奏請次第興修欽奉
俞允内除最要坦工七百七十丈次要坦工一百七十
丈五尺均於乾隆二十五六等年先後趕辦完固
分案題銷其餘七百十餘丈本年春間臣節次赴
工逐一履勘内有一百三十丈或底沙增刷塘身
露高十五六層竝舊有樁石殘缺兵力不能埋砌
又迤西另搶修石塘二十一丈五尺塘身亦現在
露高十六層舊有石塊不及二分急應一併估辦
又卄里亭白牆門兩處舊有盤頭二座積被汕刷
塘根將露應行改建石坦三十一丈以資堅久所
有臣等辦理緣由業經奏眀在案茲據布政使索
琳等將前項應修應建坦水工程計長一百八十
三丈估需銀八千三百四十五兩二錢四分零造
冊詳請核題相應具題前來查海寧縣境内東西
兩塘現在應辦坦水及卄里亭等處盤頭改建石
坦工程先據該撫奏准抄摺咨眀臣部在案今據
該撫將前項修建坦水共工長一百八十三丈二
尺估需工料銀八千三百四十五兩二錢四分零
造冊具題應如所題辦理以資捍禦仍令該撫俟
工完之日將做過工段用過銀兩照例核實造具
清冊題銷可也
撫臣熊學鵬題請卄里亭坦水需用疏(乾隆二十八年)
海寧縣城東卄里亭地方魚鱗石塘一十六丈其
塘外原係舊廢盤頭未建坦水所有存留盤頭舊
基日逐被潮溜沖刷以致塘身現露十六七層不
等前據海防道永德禀請修建坦水以護塘根經
臣親往查勘是段塘身之外竝無樁石其塘身巳
露出十六七層其在土内者僅有一二層情形險
要委係應建之工業經奏眀敬錄
硃批抄摺咨部在案茲據布政使索琳等確估工料共
需銀九百五十一兩一錢三分零取具估冊會詳
請題并據聲眀飭委海防營守備王李棻領辦購
料興工等情前來臣覆核無異除冊送部外謹會
同江蘇撫臣莊有恭合詞具題
撫臣熊學鵬請續東塘魚鱗石塘疏(乾隆二十八年)
海寧縣境内東塘卄里亭汛内小墳前第六十八
段西首緩修條塊石塘三十五丈五尺東首緩修
石塘一十三丈二尺歷年久遠底樁霉爛底石臌
凸地當潮沖難資捍禦又西塘戴家石橋汛内第
四十七段緩修條塊石塘二十九丈五尺塘身臌
凸前因大汛暫用預備條石貼塘堆堵均應秋汛
後改建魚鱗石塘以垂永久經臣會同江蘇撫臣
莊有恭先後具摺奏眀在案今據布政使索琳等
詳稱小墳前改建魚鱗塘四十八丈七尺戴汛内
改建鱗塘二十九丈五尺并修補隨塘坦水共估
需工料銀一萬三千九百八十五兩一錢八分四
釐零查無浮溢其塘身需用條石動支預備存石
先經發過銀七千四十八兩五錢五分五釐零實
該樁木夫匠等銀六千九百三十六兩六錢二分
八釐零請於司庫塘工經費錢糧内動支飭委嘉
興府張鎮東同知赫名額海寧縣黃簮世歸安縣
尤錫章等四員分段領辦乘時儧築以禦來年春
汛工竣勘報核銷合將估冊詳送具題前來臣覆
核無異除冊送部外謹會同江蘇撫臣莊有恭合詞
具題
工部覆撫臣熊學鵬請修翁汛柴塘議(乾隆二十八年)
浙撫熊學鵬疏稱海寧縣老鹽倉迤西至翁汛境
内廂築柴塘工長一千三百四十五丈俱已完竣
惟翁汛境内柴工迤西塘外護沙被潮沖激舊柴
塘樁木霉朽應於新工之西照已竣柴塘高寬成
式再行連接拆築柴塘一百丈以資捍衛經臣會
摺奏眀并取造估冊詳題茲據藩司索琳等會詳
翁汛境内接築柴塘一百丈估需工料銀一千八
百三十六兩動支各縣辦解存工柴斤外應需樁
木土方工夫雜料銀八百九十一兩八錢七分巳
於司庫塘工經費欵内照數動支移送先給六分
工料銀兩飭令上緊趕辦完竣所存估冊擬合詳
請會題等因覆核無異除冊送部外臣謹會題等
因前來查海寧縣翁汛境内新築柴工迤西該撫
既稱塘外護沙被潮沖激舊塘柴樁霉朽奏眀於
新工之西照已竣柴塘高寬成式再行拆築柴塘
一百丈估需工料銀二千七百二十七兩八錢二
分内除柴薪銀二千八百三十六兩動支各縣辦
解存工柴斤外實估需樁木土方夫工雜料銀八
百九十一兩八錢七分造冊具題應如所題辦理
仍行令該撫將作過工段用過銀兩照例核實造
冊具題核銷臣等未敢擅便為此恭疏具題
工部覆撫臣熊學鵬請於卄里亭戴家石橋改築
魚鱗石塘議(乾隆二十八年)
浙撫熊學鵬疏稱海寧縣境内東塘卄里亭汛内
小墳前第六十八段西首緩修條塊石塘三十五
丈五尺東首緩修石塘二十三丈二尺歷年久遠
底樁霉爛底石臌凸地當潮沖難資捍禦又西塘
戴家石橋汛内第四十七段緩修條塊石塘二十
九丈五尺塘身臌凸前因大汛暫用預備傑石貼
塘堆堵均應改建魚鱗石塘以垂永久經臣會摺
奏眀在案今據藩司索琳等詳稱小墳前改建鱗
塘四十八丈七尺戴家石橋汛内改建鱗塘二十
九丈五尺拆修補隨塘坦水共估需工料銀一萬
三千九百八十五兩一錢八分零查核無浮其塘
身需用條石動支預備條石先經發過銀七千四
十八兩五錢五分五釐零實該樁木夫匠等銀六
千九百三十六兩六錢二分八釐零請於司庫塘
工經費錢糧内動支委員分段領辦乘時儧築以
禦來年春汛合將估冊詳送具題等情覆核無異
除冊送部外臣謹會題等因前來查海寧縣境内
東西兩塘卄里亭戴家石橋各汛内緩修條塊石
塘改建魚鱗石塘併修補隨塘坦水工程既據該
撫先後奏眀興建所有估冊工料銀一萬三千九
百八十五兩一錢八分零内除需用條石動支預
備存石發過銀七千四十八兩五錢五分五釐零
實估需樁木夫匠等銀六千九百三十六兩六錢
二分八釐零應令該撫在於司庫塘工經費銀内
動支給發委員上緊趕辦俟工完之日將做過工
段用過銀兩照例核實造冊具題核銷可也
撫臣熊學鵬請定歲修疏(乾隆二十九年)
寧邑老鹽倉迤西一帶柴塘經臣等請循例歲修
以資捍衛准部議覆遵奉在案茲據布政司索琳
等詳稱海寧兩塘老鹽倉石塘頭交界起至觀音
堂止柴塘工長九百四十五丈前因水逼塘根於
二十六年間先行鑲修已竣工長二百七十丈其
餘六百七十五丈復奉陸續委員分段拆築亦於
乾隆二十七年九月初七日止先後驤修一律完
竣在案查築竣前項柴塘自乾隆二十七年九月
工完委驗收工結覆以來乾隆二十八年已歷春
霉伏秋大汛潮溜往來沖激更兼雨雪淋漓柴土
蹲矬應行加驤平整今據西海防同知董世寧循
例於霜降後行據海寧縣冊報歲修估需銀五千
五百八兩二錢六分零内除撥給各縣協辦存柴
銀四千一百七十三兩九釐外其餘樁木土方夫
工等銀一千三百三十五兩二錢五分零請於司
庫引費數内動支給發該同知趕辦完委驗詳銷
復查歲修前項柴塘工程久逾保固限期所估工
料與例相符擬合詳覆察核具題前來臣覆核無
異除冊送部外謹合具題
撫臣熊學鵬請築卄里亭戴家石橋石塘外坦水
疏(乾隆二十九年)
海寧縣境内東西兩塘卄里亭戴家石橋二汛内
前東海防同知林緒光等經築魚鱗石塘共工長
一百七十七丈七尺塘外從前原有護沙未建坦
水近因護沙逐漸刷低地當沖要塘身已露高十
五六層不等亟應建築坦水以護塘根經臣等會
勘具奏荷蒙
俞允并抄摺咨部在案茲據布政使索琳等詳稱遵經
轉飭確估應需工料銀五千九百六十七兩一錢
五分八釐零核開工料均與成例相符除於塘工
經費欵内先行動支六分工料銀兩給發委員東
同知赫名額西同知董世寧念汛把總吳元海寧
縣黃簮世海防道標中軍守備張鵬飛戴汛把總
裘應魁等分段領辦俟辦有成數另詳給領外合
將估冊詳覆具題等情臣覆核無異除冊送部外
謹會同江蘇撫臣莊合詞具題
海塘錄卷十七
