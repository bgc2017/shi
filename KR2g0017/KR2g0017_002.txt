劉向古列女傳卷之二
賢眀傳
周宣姜后
周宣姜后者齊侯之女也賢而有德事非禮不言行
非禮不動宣王常早卧晏起后夫人不出房姜后脕
簮珥待罪扵永巷使其傳母通言于王曰妾之不才
妾之淫心見矣至使君王失禮而晏朝以見君王樂
色而忘德也夫苟樂色必好奢窮欲亂之所興也原
亂之興從婢子𧺫敢請婢子之罪王曰寡人不德寔
自有過非夫人之罪也遂復姜后而勤于政事早朝
晏退䘚成中興之名君子謂姜后善于威儀而有德
行夫禮后夫人御于君以燭進至于君所滅燭適房
中脫朝服衣褻服然後進御于君鷄鳴樂師擊鼓以
告旦后夫人鳴佩而去詩曰威儀抑抑德音秩秩又
曰隰桑有阿其葉有幽既見君子德音孔膠夫婦人
以色親以德固姜氏之德行可謂孔膠也
頌曰
嘉兹姜后厥德孔賢由禮動作匡配周宣
引過推譲宣王悟焉夙夜崇道為中興君
齊桓衞姬
衛姬者衞侯之女齊桓公之夫人也桓公好淫樂衛
姬為之不聽鄭衛之音桓公用管仲寗戚行伯道諸
侯皆朝而衞獨不至桓公與管仲謀伐衞朝入閨衞
姬望見桓公脕簮珥觧環珮下堂再拜曰碩請衞之
罪桓公曰吾與衞無故姬何請邪對曰妾聞之人君
有三色顯然喜樂容貌淫樂者鐘鼓酒食之色寂然
清静意氣沉抑者喪禍之色忿然充滿手足矜動者
攻伐之色今妾望君舉趾高色厲音揚意在衞也是
以請也桓公許諾眀日臨朝管仲趨進曰君之&KR0681;朝
也恭而氣下言則徐無伐國之志是釋衞也桓公曰
善乃立衛姬為夫人號管仲為仲父曰夫人治内管
仲治外寡人雖愚足以立于世矣君子謂衛姬信而
有行詩曰展如之人兮邦之媛也
頌曰
齊桓衞姬忠欵誠信公好淫樂姬為修身
望色請罪桓公加焉厥使治内立為夫人
晉文齊姜
齊姜齊桓公之宗女晉文公之夫人也初文公父獻
公納&KR0784;姬譛殺太子申生文公號公子重耳與舅犯
奔狄適齊齊桓公以宗女妻之遇之甚善有馬二十
乘將死于齊曰人生安樂而巳誰知其他子犯知文
公之安齊也欲行而患之與從者謀于桑下𧖟妾在
焉妾告姜氏姜殺之而言于公子曰從者將以子行
䎹者吾巳除之矣公子必從不可以貳二無成命自
子去晉晉無寕歲天未亡晉有晉國者非子而誰子
其勉之上帝臨子貳必有咎公子曰吾不動必死扵
此矣姜曰不可周詩曰莘莘征夫每懷靡及夙夜征
行猶恐無及况𣣔懷安將何及矣人不求及其能及
亂不長世公子必有晉公子不聽姜與舅犯謀醉載
之以行酒醒公子以戈逐舅犯曰若事有濟則可無
所濟吾食舅氏之肉豈有饜哉遂行過曹邾鄭椘而
入秦秦穆公乃以兵内之于晉晉人殺懷公而立公
子重耳是為文公迎齊姜以為夫人遂伯天下為諸
侯&KR0576;主君子謂齊姜㓗而不瀆能育君子于善詩曰
彼姜孟姜可與寤言此之謂也
頌曰
齊姜公正言行不怠勸勉晉文反國無疑
公子不聽姜興犯謀醉而載之䘚成伯基
秦穆公姬
穆姬者秦穆公之夫人晉獻公之女太子申生之同
母姊與惠公異母賢而有義獻公殺太子申生逐群
公子惠公號公子夷吾奔梁及獻公䘚得因秦立始
即位穆姬使納羣公子曰公族者君之根本惠公不
用又背秦賂晉饑請粟于秦秦與之秦飢請粟于晉
晉不與秦遂興兵與晉戰獲晉君以歸秦穆公曰掃
除先人之廟寡人將以晉君見穆姬聞之乃與太子
罃公子弘與簡璧衰絰履薪以迎旦告穆公曰上天
降災使兩君罷以玉帛相見乃以興戎婢子娣姒不
能相教以辱君命晉君朝以入婢子夕以死惟君其
圖之公懼乃舍諸靈臺大夫請以入公曰獲晉君以
功歸今以喪歸將焉用遂改舘晉君饋以七牢而遣
之穆姬死穆姬之弟重耳入秦(秦)送之晉是為晉文
公太子罃思母之恩而送其舅氏也作詩曰我送舅
氏曰至渭陽何以贈之路車乘黃君子曰慈母生孝
子詩云敬慎威儀維民之則穆姬之謂也
頌曰
秦穆夫人晉惠之姊秦執晉君夫人流涕
痛不能救乃將赴死穆公義之遂釋其弟
椘莊樊姬
楚姬者椘莊王之夫人也莊王即位好狩獵樊姬諫
不止乃不食禽獸之肉王改過勤扵政事王嘗聽朝
罷晏姬下殿迎曰何罷晏也得無飢&KR0786;乎王曰與賢
者俱不知飢&KR0786;也姬曰王之所謂賢者何也曰虞丘
子也姬掩口而笑王曰姬之所笑何也曰虞丘子賢
則賢矣未忠也王曰何謂也對曰妾執巾&KR0808;十一年
遣人之鄭衞求賢人進于王今賢于妾者二人同列
者七人妾豈不𣣔擅王之爱寵乎妾聞堂上兼女所
以觀人能也妾不能以私蔽公欲王多見知人能也
妾聞虞丘子相椘十餘年所薦非子弟則族昆弟未
聞進賢退不肖是蔽君而塞賢路知賢不進是不忠
不知其賢是不智也妾之所笑不亦可乎王悅眀曰
王以姬言告虞丘子丘子避席不知所對于是避舍
使人迎孫叔敖而進之王以為令尹治椘三季而莊
王以覇椘史書曰莊王之覇樊姬之力也詩曰大夫
夙夜無使君勞其君者謂女者也又曰温恭朝夕執
事有恪此之謂也
頌曰
樊姬謙譲靡有嫉妬廌進美人與已同處
非刺虞丘蔽賢之路椘莊用焉功業遂伯
周南之妻
周南之妻者周南大夫之妻也大夫受命平治水土
過時不来妻恐其懈于王事盖與其隣人陳素所與
大夫言國家多難惟勉強之無有譴怒遺父母憂昔
舜耕于歷山漁于雷澤陶于河濱非舜之事而舜為
之者為養父母也家貧親老不擇官而仕親操井臼
不擇妻而娶故父母在當與時小同無虧大義不罹
患害而巳夫鳳皇不罹于蔚羅麒麟不入于䧟穽蛟
龍不及于枯澤鳥獸之智猶知避害而况于人乎生
于亂世不得道理而迫于暴虐不得行義然而仕者
為父母在故也乃作詩曰魴魚頳尾王室如毁雖則
如毀父母孔邇盖不得巳也君子以是知周南之妻
而能匡夫也
頌曰
周大夫妻夫出治土維戒無怠勉為父母
凡事遠周為親之在作詩魴魚以勅君子
宋鮑女宗
女宗者宋鮑蘇之妻也養姑甚謹鮑蘇仕衛三年而
娶外妻女宗養姑愈敬因往来者請問其夫賂遺外
妻甚厚女宗姒謂曰可以去矣女宗曰何故姒曰夫
人既有所好子何留乎女宗曰婦人一醮不改夫死
不嫁執麻枲治絲繭織紝組紃以供衣服以事夫室
澈漠酒醴羞饋食以事舅姑以專一為貞以善從為
順豈以專夫室之爱為善哉若其以淫意為心而扼
夫室之好吾未知其善也夫禮天子十二諸侯九卿
大夫三士二今吾夫誠士也有二不亦宜乎且婦人
有七見去方無一去義七去之道妬正為首淫僻竊
盗長舌驕侮無子悪病皆在其後吾姒不教吾以居
室之禮而反𣣔使吾為見棄之行將安所用此遂不
聽事姑愈謹宋公聞之表其閭號曰女宗君子謂女
宗謙而知禮詩云令儀令色小心翼翼古訓是式威
儀是力此之謂也
頌曰
宋鮑女宗好禮知理夫有外妻不為變巳
稱引婦道不聽其姒宋公賢之表其閭里
晉趙衰妻
晉趙衰妻者晉文公之女也號趙姬初文公為公子
時與趙衰奔狄狄人入其二女叔隈季隗于公子公
以叔隈妻趙衰生盾及及國文公以其女趙姬妻趙
衰生原同屏括樓嬰趙姬請迎盾與其母而納之趙
衰辭而不敢姬曰不可夫得寵而忘舊舍義好新而
嫚故無恩與人勤于隘厄富貴而不頋無禮君棄此
三者何以使人雖妾亦無以侍執巾&KR0808;詩不云乎采
葑采菲無以下體德音莫違及尔同死與人同寒苦
雖有小過猶與之同死而不去况于安新忘舊乎又
曰讌爾新㛰不我屑以盖傷之也君其逆之無以新
廢舊趙衰許諾乃逆叔隗與盾来姬以盾為賢請立
為嫡子使三子下之以叔隗為内婦姬親下之及盾
為正卿思趙姬之讓恩請以姬之中子屏括為公族
大夫曰君姬氏之爱子也微君姬氏則臣狄人也何
以至此成公許之屏括遂以其族為公族大夫君子
謂趙姬恭而有讓詩曰温温恭人維德之基趙姬之
謂也
頌曰
趙衰姬氏制行分眀身雖尊貴不妬偏房
躬事叔隗子盾爲嗣君子美之厥行孔備
陶荅子妻
陶太夫答子妻也答子治陶三年名譽不興家富三
倍其妻數諫不用居五秊從車百乘歸休宗人擊牛
而賀之其妻獨抱兒而泣姑怒曰何其不祥也婦曰
夫子能薄而官大是謂嬰害無功而家昌是謂積殃
昔䒦令尹子文之治國也家貧國富君敬民戴故福
結于子孫名傳于後世今夫子不然貪冨務大不顧
後害妾聞南山有玄豹霧雨七日而不下食者何也
欲以澤其毛而成文章也故蔵而遠害犬彘不擇食
以肥其身坐而須死耳今夫子治陶家富國貧君不
敬民不戴敗亡之徵見矣願與少子俱脫姑怒遂棄
之處朞年答子之家果以盗誅唯其母老以免婦乃
與少子歸養姑終䘚天年君子謂答子妻能以義易
利雖違禮求去終以全身復禮可謂遠識矣詩曰百
爾所思不如我所之此之謂也
頌曰
答子治陶家冨三倍妻諫不聽知其不改
獨泣姑怒送厥母家答子逄&KR0852;復歸養姑
柳下惠妻
魯大夫柳下惠之妻也柳下惠處魯三黜而不去憂
民救亂妻曰無乃瀆乎君子有二耻國無道而貴耻
也國有道而賤耻也今當亂世三黜而不去亦近耻
也柳下惠曰油油之民將䧟于害吾能以乎且彼為
彼我為我彼雖祼䄇安能汚我油油然與之處仕于
下位柳下既死門人將誄之妻曰將誄夫子之德耶
則二三子不如妾知之也乃誄曰夫子之不伐兮夫
子之不竭亏夫子之信誠而與人無害兮屈柔從容
不強察兮蒙耻救民德弥大兮雖遇三黜紂不蔽兮
愷悌君子永能厲兮嗟呼惜哉乃下世兮庶幾遐年
今遂逝兮嗚呼哀哉魂神泄兮夫子之謐宜為惠兮
門人從之以為誄莫能竄一字君子謂柳下惠妻能
光其夫矣詩曰人知其一莫知其他此之謂也
頌曰
下惠之妻賢明有文柳下既死門人必存
將誄下惠妻為之辭陳列其行莫能易之
魯黔婁妻
魯黔婁先主之妻也先生死曾子與門人往弔之其
妻出戶曾于弔之上堂見先生之尸在牗下枕墼席
槀緼袍不表覆以布被手足不盡歛覆頭則足見覆
足則頭見曾子曰斜引其被則歛矣妻曰斜而有餘
不如正而不足也先生以不斜之故能至于此生時
不邪死而邪之非先生意也曾子不能應遂哭之曰
嗟乎先生之終也何以為謚其妻曰以康為謚曾子
曰先生在時食不充口衣不盖形死則手足不歛旁
無酒肉生不得其美死不得其榮何楽于此而謚為
康乎其妻曰昔先生君嘗𣣔授之政以為國相辭而
不為是有餘貴也君嘗賜之粟三十鍾先生辭而不
受是有餘富也彼先生者甘天下之淡味安天下之
卑位不戚戚于貧賤不忻忻于富貴求仁而得仁求
義而得義其謚為康不亦宜乎曾子曰唯斯人也而
有斯婦君子謂黔婁妻為樂貧行道詩曰彼美淑姬
可與窹言此之謂也
頌曰
黔婁既死妻獨主喪曾子弔焉布衣褐衾
安賤甘淡不求豊美尸不掩蔽猶謚曰康
齊相御妻
齊相晏子僕御之妻也號曰命婦晏子將出命婦窺
其夫為相御擁大盖策駟馬意氣洋洋甚自得也既
歸其妻曰宜矣子之卑且賤也夫曰何也妻曰晏子
長不滿三尺身相齊國名顯諸侯今者吾從門間觀
其志氣恂恂自下思念深矣今子身長八尺乃為之
僕御耳然子之意洋洋若自足者妾是以去也其夫
謝曰請自改何如妻曰是懷晏子之智而加以八尺
之長也夫躬仁義事眀主其名必揚矣且吾聞寕榮
于義而賤不虛驕以貴于是其夫乃深自責學道謙
遜常若不足晏子怪而問其故具以實對于是晏子
賢其能納善自改升諸景公以爲大夫顯其妻以爲
命婦君子謂命婦知善故賢人之所以成者其道博
矣非特師傳朋友相與切磋也妃匹亦居多焉詩云
高山仰止景行行止言當常嚮爲其善也
頌曰
齊相御妻匡夫以道眀言驕恭恂恂自效
夫改易行學問靡巳晏子升之列于君子
椘接輿妻
椘狂接輿之妻也接輿躬畊以為食椘王使使者持
金百鎰車二駟往聘迎之曰王願請先生治淮南接
輿笑而不應使者遂不得與語而去妻從市来曰先
生以而為義豈將老而遺之哉門外車跡何其深也
接輿曰王不知吾不肖也欲使我治淮南遣使者待
金駟来聘其妻曰得無許之乎接輿曰夫富貴者人
之所𣣔也子何悪我許之矣妻曰義士非禮不動不
為貧而易操不為賤而改行妾事先生躬耕以為食
親績以為衣食飽衣暖㩀義而動其樂亦自足矣若
受人重禄乘人堅良食人肥鮮而將何以待之接輿
曰吾不許也妻曰君使不從非忠也從之又違非義
也不如去之夫負釡甑妻戴紝器變名易姓而遠徙
莫知所之君子謂接輿妻為樂道而遠害夫安貧賤
而不怠于道者唯至德者能之詩曰肅肅兔罝椓之
丁丁言不怠于道也
頌曰
接輿之妻亦安貧賤雖𣣔進仕見時暴亂
椘聘接輿妻請避舘戴紝易姓終不遭難
椘老莱妻
椘老莱子之妻也莱子逃世耕扵蒙山之陽葭墻蓬
室木牀蓍席衣緼食菽墾山播種人或言之椘王曰
老莱賢士也王𣣔聘以璧帛恐不来椘王駕至老莱
之門老莱方織畚王曰寡人愚陋獨守宗廟碩先生
幸臨之老莱子曰僕山野之人不足守政王復曰守
國之孤願變先生之志老莱子曰諾王去其妻戴畚
莱挟薪樵而来曰何車迹之衆也老莱子曰椘王欲
使吾守國之政妻曰許之乎曰何妻曰妾聞之可食
以酒肉者可随以鞭捶可授以官禄者可隨以鈇鉞
今先生食人酒肉受人官禄為人所制也能免扵患
乎妾不能為人所制投其畚莱而去老莱子曰子還
吾為子更慮遂行不顧至江南而止曰鳥獸之觧毛
可績而衣之据其遺粒足以食也老莱子乃随其妻
而居之民從而家者一秊成落三年成聚君子謂老
莱妻果扵從善詩曰衡門之下可以棲遅泌之洋洋
可以療飢此之謂也
頌曰
老莱與妻逃世山陽蓬蒿為室莞葭為盖
椘王聘之老莱將行妻曰世亂乃遂逃亡
椘於陵妻
楚於陵子終之妻也楚王聞於陵子終賢𣣔以為相
使使者持金百鎰往聘迎之於陵子終曰僕有箕箒
之妾請入與計之即入謂其妻曰椘王𣣔以我為相
遣使者持金来今日為相明日結駟連騎食方丈于
前可乎妻曰夫子織屨以為食非與物無治也左琴
右書楽亦在其中矣夫結駟連騎所安不過容膝食
方丈扵前甘不過一肉今以容䣛之安一肉之味而
懷楚國之憂其可楽乎亂世多害妾恐先生之不保
命也于是子終出謝使者而不許也遂相與逃而為
人灌園君子謂扵陵妻爲有德行詩云愔愔良人秩
秩德音此之謂也
頌曰
於陵處楚王使聘焉入與妻謀懼世亂煩
進往遇害不若身安左琴右書爲人灌園
劉向古列女傳卷之二終
