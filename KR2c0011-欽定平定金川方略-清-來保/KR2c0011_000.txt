欽定四庫全書
御製平定金川方略序
金川方略纂輯既竣諸臣以
聖祖平定朔漠方略
御製序文之例為請夫所謂方略者非遥執事權掣其肘
而矜自用千里請戰之謂也惟天子將將將將之道
無他信賞必罰而已夫以一隅之不靖徵發士旅飛
輓芻糧驛騷率及數省舉億兆生靈之命委之一將
而攻守失據險易弗知怠公事而棄時日失士心而
張賊勢甚或揜敗為功逋逃告捷此而不誅時乃失
罰至夫藎臣宣力盡瘁馳驅金石可孚豚魚斯格成
勞卓越則車服以庸之旗常以紀之稽績逮於行間
執秩陳於幕府酬庸之典孰大於是此而不酬時乃
恡賞且夫天討有罪叛則誅而服則舍兵革非快意
之圖慘殺違好生之道然非其悔禍誠切向化革心
顧以姑息為包荒旋撫旋叛蔓延益熾雖由司事者
動乏成算而廟堂之無策亦已甚矣朕有鑒於大權
之不容旁貸有罪不赦有功必錄既服不誅命討一
出於事理之當然而實無容心焉此兩年中宵旰憂
勤始終勿懈保大定功之本意而編集之不可以已
也若乃指授機宜視
皇祖之親勤鑾馭固無由仰企萬一而金川夙隸職方亦
非噶爾丹絶漠狡宼可同日而語要之行師者保邦
之大事爰允所請弁言以示來許
乾隆十七年六月十五日
金川圖說
金川為氐羌種類與董卜韓胡宣慰司同族明代
有哈衣麻衣喇嘛者得封演化禪師領受印信
國朝康熙六十一年土舍色勒奔初傾心向化令其
頭目赴川投誠遵奉調遣撥發土兵五百名隨大
軍巡查羊筒克著勤勞撫(臣)塞爾圖提(臣)岳鍾琪
委以副長官司職銜令管理駐牧事務雍正元年
督(臣)年羹堯請授為安撫司得
旨俞允部給印信號紙乾隆七年色勒奔初病故以其子
莎羅奔承襲其地距保縣五百九十里東與木坪
董卜土司接壤二百四十里南與沃日接壤三十
里西與扣色吉生番接壤一百二十里北與雜谷
接壤三百里皆崇山峻嶺鳥道羊腸一出陶關即
有竹索橋絶險最為難渡其巢穴有二一在勒歪
一在刮耳崖相距約一百二十里瀘河經其中沿
河崇山峭聳不容馳驟稍平處即係番人耕種之
地碉樓石卡夾峙其間瀘河發源志乘無考由郭
羅克會綽斯甲之水繞日傍山入金川界過勒歪
與小金川諸山至章谷會合由木坪大河入瀘定
橋水勢不一平處則用皮船遇灘則負船盤灘沿
岸而過方可乘舟自刮耳崖橋至卡撒約四十餘
里其間有左梁右梁阿利丹噶木岡昔嶺色爾力
木達諸山俱干霄蔽日壁立萬仞在在皆番碉番
卡自為守禦至昔嶺盡處即刮耳崖巢穴碉高寨
厚環以平房背負崇山左右皆係石崖前臨大河
近巢穴十餘里道路尤險於石崖之上架木為棧
僅容一人馬騾則去鞍以繩懸繫扶拽而行自勒
歪至黨壩約五十餘里中有木耳金岡革什戎岡
黨噶日傍諸山近巢數里皆土崖夾石臨河陡立
勒歪巢穴堅固寬廣倍於刮耳崖亦環以民居中
有一溝直通美卧其道路較刮耳崖稍為平敞至
於風土情形大都種青稞蕎麥孳畜牛羊砌屋建
碉不加藩柵食則糌粑飲則乳酪山茶富者衣氆
氌綾綺餘皆毛毯羊皮供養番僧不知醫藥慎重
誓盟刻木為信灼羊膀扯索卦以卜吉凶葬則或
水或火惟喇嘛之言是聽婚姻論財以牛羊馬匹
為聘男女相悅則擕手共唱番歌飲酒為樂名曰
跳&KR0008;庄其性嗜利好鬭輕生易死履絶壁險崖若
康莊然凡重物俱背負而不知肩挑女子耳帶大
環男亦垂鉺自十二歲以上皆腰插短刀兵丁則
左手擐一鐵袖以為甲習鎗矛弩箭不善弓矢重
山叠嶂霧重風高山嵐瘴氣多寒少暑春夏雨雪
經旬累月罕有晴時每雨則霹靂大作電光中皆
有聲至八九月間始得晴霽隆冬積雪丈餘山谷
瀰漫堅冰凝結道路不通惟乾隆十四年春經略
大學士忠勇公傅恒在營時天氣晴和雨雪稀少
向來積雪之山深不盈尺春光照人無復隂霾之
象番民咸稱從來罕見良由
皇威遠播吉事有祥天意與人心脗合故也
附陶關以外隣近金川各番部落
陶關以外即瓦寺安撫司桑朗容忠其先於明代
世襲土職順治九年曲翊伸歸誠授職傳至桑朗
溫愷屢效勤勞得受功加遊擊職銜駐牧之地曰
草坡距汶川縣城二十里西與沃日北與雜谷接
壤
雜谷安撫司蒼旺即吐番之裔康熙十九年板第
兒吉歸誠授為安撫司駐牧之地曰雜谷距保縣
城五十里南與金川瓦寺比隣北與吐番接壤今
分為三家管理番民一曰梭磨副長官司勒爾悟
其父囊索加布於雍正元年歸誠授職一曰土舍
良爾吉以非土司故未請給印信號紙一曰沃日
土女澤爾吉其先於明代世襲為沃日灌頂淨慈
妙智國師傳至黑兒加於順治七年歸誠駐牧之
地曰沃日距保縣五百五十里南與木坪比隣北
與金川接壤
小金川在明代曰金川寺演化禪師傳至吉兒卜
細於順治七年歸誠授職駐牧之地曰美諾距保
縣五百九十里東與沃日比隣西與金川接壤
明正宣慰司堅參德昌其祖蛇蜡喳吧於康熙五
十年歸誠授職駐牧打箭爐東與天全州連界西
與裡塘接壤
木坪宣慰司堅參囊康其祖達結祖烏兒結於康
熙元年歸誠授職其地東與天全州連界北與沃
日接壤
革什咱安撫司扎什羅爾布其祖登進鄒祖額魯
七立於康熙四十年歸誠授職其地西與綽斯甲
北與小金川接壤
綽斯甲安撫司策丁丙朱其祖資立於康熙四十
年歸誠授職其地東與雜谷南與金川接壤以上
諸番風土情形大都相似惟瓦寺木坪附近内地
稍知禮法習俗間有與内地相同者此外西路尚
有郭羅克三阿樹羊峝阿壩等大小部落南路尚
有裡塘巴塘德爾格忒霍耳孔撒麻書等三百餘
種皆與金川遥隔故不備載
(臣)等謹按西南諸蠻有虞氏之苗商之鬼方西
漢之夜郎靡莫卭筰僰㸑之屬皆是也其為王
朝役使自周武王時孟津大會而庸蜀羌髳微
盧彭濮諸蠻皆與焉其後楚莊蹻王滇而秦開
五尺道置吏沿及漢武置都尉縣屬仍令自保
此即土官土吏之權輿歟有明踵元故事分别
司郡州縣額以賦役法制略備我
朝幅&KR0695;之廣曠古未有窮髮不毛之域莫不虔奉聲教
稽顙稱臣西南諸蠻次第歸誠悉依舊制撫綏
義取羈縻勿絶而已夫治蠻之道雖曰以不治
治之然而奸宄桀黠之徒夜郎自大恃其險遠
妄思蠶食隣封中朝置而弗問弱肉強食久且
重滋邊釁若唐之吐蕃回紇為患何可勝言語
曰為虺弗摧為蛇將若何則不庭之討亦勢所
不得已焉耳金川雄視諸番鴟張吞噬觀其侵
犯牛毛章谷占據小金川潛窺爐地意豈止修
小怨於隣封擁甲兵以自固而已及乎
天威所至拉朽槯枯力屈勢窮頓顙歸命悉還諸番之
侵地永矢六事以輸誠俾苞孽無滋根株盡淨
邊徼享敉寧之福番蠻絶烽火之虞事出萬全
功成永定雖興師二載不無勞費然懲創之功
又曷可少哉
恭
進平定金川方略表
經筵講官太子太傅議政大臣領侍衞内大臣武英殿大學士内務府總
管兼管兵部事務紀錄二次(臣)來保等誠惶誠恐稽首頓首
上言
聖武丕彰震遐方而底定
皇猷遠播紀偉績以昭垂
威與德以兼施永靖要荒之域
言以功而益著聿開韜略之函澤洽西陲書傳右史
竊惟盛世非無征伐建威所以銷萌至神自裕機
權籌遠即堪示後是以周王協謀尚父用傳金匱
之編宋廷分賜邊臣亦有環珠之要廓清所著懿
爍斯垂及
本朝而控馭尤隆凡率土皆聲教所訖流沙蟠木悉
占風航海而來烏弋黃支每屢譯重趼以至蠢兹
莎羅奔者俗本黎獠地憑峝箐供筰馬僰僮之賦
比&KR3289;駹楪榆之倫恃其雄長諸番遂敢陸梁僻壤
穴深卡壘蠶叢罕到之區山峻碉門鳥道難登之
棧雖經疆吏之討未即挫鋒重以總戎之征尚稽
授首魚因漏網益吹浪而沸脣雁縱驚弦肯凌颷
而戢翅斯其怙惡實屬㒺悛固非小懲所能示戒
欽惟
皇帝陛下
奉三而治
得一以貞
仁覆垓埏舉欲納諸熙皥
量函中外皆將予以薰陶爰念夫化日光天必掃此
蠻氛瘴霧
帷幄之謨獨運無煩借箸而籌
廟堂之算如神直可按圖而得臣瑊討賊一軍皆聲勢
飛騰爾度視師諸將盡雷風奮發玉壘輝旌旗之
色錦江流鼔角之聲諜間先誅鄉導不留管敢穴
巢必探么麽敢大夜郎作氣於風饕雪虐之中選
鋒於堕指裂膚之候挾輈銳士麾蝥弧以登城破
峽神丁砍蒺藜而拔寨丞相渡瀘河深入將軍從
天上飛來固知風鶴之皆驚不信釡魚之能活於
是哀號乞命呼籲投誠行成之使頻來納欵之文
屢至方將翦而朝食夫且厲以晨炊
帝念蕩掃非難愚蒙可憫蜀地古來少日姑莫嗔狂犬
之驚氐中久不見天且為發醯雞之覆因其歸命
予以維新宣明詔於金雞逭嚴誅於銅馬忭舞直
聞六詔歡呼殆徧三巴當其請涖盟而除地環行
陣以設壇擊鈸吹螺音流梵樂鼔嚨連臂曲奏蠻
歌受明約於六條願銜恩於萬世獻朱提而滿槖
添弘農得寳之章進古佛以籠龕交月氐貢香之
禮幸日雲之得覩中國其有聖乎誓頂踵以胥捐
南人不復反矣計王師壓境猶少格苗之二旬訖
露布逹京正協擒么之八日從此遐陬向化奉朝
請者逾增納賮之邦荒裔聞聲祠冠帶者彌謹敂
關之使涵四遊於一氣合萬國以同家豈非震疊
鴻規昭赫聲濯靈於無外抑亦邊陲盛事恢幅長
員廣於無窮凡兹偉烈悉本
宸衷疆事方殷無日不來劄奏軍書每接逐條必示機
宜遂制勝於蠻疆宜揚輝於簡策昔者車攻采芑
詩篇累著乎周京柳雅韓碑記載炳傳乎唐室矧
此式光前烈可無昭示來兹共請編摩仰承
俞允開方略之館命纂修之官按事撰文直書紀實時
日道里之必晰芻糧器仗之必詳稿屢易而後成
歲再更而始竣謹加釐定繕寫進
呈(臣)等或曾在戎行或與聞籌畫尚愧奉行未逮敢
稱汗馬功高深慚參贊無從徒作跕鳶時想兹幸
效能鉛槧如飛矢石以揮毫重得詳究韜鈐仰見
縧鏇之在手簡書是核非云起例發凡纂輯維勤
庶免掛一漏百伏願
至諴常感
誕保彌殷
偃武繼以修文四海享太平之福
義正歸於仁育萬年開王會之圖(臣)等無任瞻
天仰
聖激切屏營之至謹奉
表恭
進以
聞
正總裁官
︵字位過密無法显示︶(臣)來保
副總裁官
︵字位過密無法显示︶(臣)舒赫德
經筵講官太子少師工部尚書(臣)汪由敦
︵字位過密無法显示︶(臣)納延泰
︵字位過密無法显示︶兆(臣)惠
原任工部右侍郎兼管兵部侍郎事務加一級(臣)劉綸
提調官
内閣侍讀軍功紀錄三次又加二級紀錄一次(臣)靈毓
順天府府丞加一級軍功紀錄一次(臣)馬燝
原任吏部郎中今陞福建布政使紀錄十一次(臣)德舒
︵字位過密無法显示︶(臣)鄂寳
滿纂修官
︵字位過密無法显示︶(臣)常亮
戸部員外郎軍功紀錄三次又加二級紀錄五次(臣)安福
内閣侍讀世襲雲騎尉軍功紀錄二次又加二級紀錄四次(臣)富察善
︵字位過密無法显示︶(臣)景宣
︵字位過密無法显示︶(臣)官登
︵字位過密無法显示︶(臣)傅顯
原任大理寺評事今陞山西汾州府同知軍功紀錄四次(臣)圖桑阿
漢纂修官
内閣侍讀軍功紀錄二次又加一級紀錄三次(臣)楊承曾
候補内閣侍讀軍功紀錄二次又加一級(臣)袁芳松
︵字位過密無法显示︶(臣)畢誼
内閣中書軍功紀錄一次又加一級紀錄三次(臣)胡廷樞
内閣中書軍功紀錄二次又加一級紀錄三次(臣)曹錫寳
内閣中書軍功紀錄二次又加一級紀錄三次(臣)莊培因
︵字位過密無法显示︶(臣)胡寳瑔
原任内閣中書今陞江西吉安府知府軍功加三級紀錄五次(臣)沈作朋
收掌官
内閣侍讀軍功紀錄二次又加一級紀錄一次(臣)覺羅巴延三
宗人府主事軍功紀錄一次又加二級紀錄一次(臣)睦朝棟
宗人府主事軍功紀錄一次又加二級紀錄一次(臣)毛永燮
兵部筆帖式軍功紀錄二次又加三級(臣)薩璧
繙譯官
戶部郎中加一級紀錄一次(臣)徐綿
戸部員外郎加二級紀錄三次(臣)輔德
原任戸部郎中今陞福州副都統紀錄十六次(臣)曹瑛
滿謄錄官
生員(臣)覺羅滿吉善
生員(臣)滚親
官學生(臣)覺羅福祝
官學生(臣)覺羅哈福納
官學生(臣)覺羅八爾庫德
官學生(臣)德克進
官學生(臣)杜爾松阿
義學生(臣)阿林
義學生(臣)廣泰
義學生(臣)金齊獻
漢謄錄官
翰林院待詔加一級紀錄二次(臣)申大年
庶吉士加一級紀錄二次(臣)李承瑞
舉人候選知縣(臣)金修仁
舉人揀選知縣(臣)段元鉽
舉人(臣)周鳳岐
廪生捐職縣丞(臣)張若翼
監生捐職鹽大使(臣)杜霖
監生考職主簿(臣)陳延嗣
監生考職吏目(臣)張鴻猷
監生考職吏目(臣)戴緗
監生考職吏目(臣)張顧霖
監生考職吏目(臣)戴有容
監生(臣)周兆蛟
平定金川方略目錄紀事本末類
卷一
乾隆十一年十一月二十六日至十二年三月二
十四日
卷二
乾隆十二年四月初四日至六月十七日
卷三
乾隆十二年七月二十六日至九月三十日
卷四
乾隆十二年十月初四日至十二月十九日
卷五
乾隆十三年正月初十日至三月初二日
卷六
乾隆十三年三月初三日至五月十二日
卷七
乾隆十三年五月十五日至六月十五日
卷八
乾隆十三年六月十六日至七月初十日
卷九
乾隆十三年七月十一日至閏七月十七日
卷十
乾隆十三年閏七月十九日至二十八日
卷十一
乾隆十三年八月初二日至二十四日
卷十二
乾隆十三年八月二十五日至九月十三日
卷十三
乾隆十三年九月十九日至二十九日
卷十四
乾隆十三年十月初一日至二十二日
卷十五
乾隆十三年十月二十三日至十一月初十日
卷十六
乾隆十三年十一月十一日至二十二日
卷十七
乾隆十三年十一月二十三日至二十八日
卷十八
乾隆十三年十一月二十九日至十二月初八日
卷十九
乾隆十三年十二月十一日至二十日
卷二十
乾隆十三年十二月二十一日至二十九日
卷二十一
乾隆十四年正月初一日至十三日
卷二十二
乾隆十四年正月十四日至二十五日
卷二十三
乾隆十四年正月二十七日至二月十二日
卷二十四
乾隆十四年二月十四日至二十五日
卷二十五
乾隆十四年二月二十六日至三月十三日
卷二十六
乾隆十四年三月十四日至十五年十二月十二
日
卷二十七
御製詩文
卷二十八
藝文
卷二十九
藝文
卷三十
藝文
卷三十一
藝文
卷三十二
藝文
(臣)等謹案
欽定平定金川方略三十二卷乾隆十三年大學
士來保等恭撰
奏進凡二十六卷後恭錄
御製詩文一卷又附載諸臣紀
功詩文五卷金川土司在四川徼外本吐蕃之遺種
即明史所謂金川寺者是也
國朝康熙中其土舍色勒奔初慕化歸誠奉職
維謹雍正中
頒給印信號紙俾世守故疆其子郎卡襲職漸肆鴟
張稍摶噬其族類守臣請加征討以寧九姓
之宗我
皇上以荒憬蠻陬自相蠶食不足以勞我六師惟
勅慎固邊圍以防其變而沙羅奔狼性原貪鴞音
弗改不思緩行九伐為寬以悔過之途仍肆
凶殘自于
天討乃于乾隆十三年冬
特簡大學士𫝊恒為經略董率熊罷剪除蛇豕靈
䕫聲震山鬼伎窮掃穴焚巢在于指顧始知
螳螂之臂不足抗拒雷霆窮蹙乞降籲呼請
命于時桓桓七萃猶思直斬樓蘭而我
皇上聖度符天宏開湯網閔其知罪許以自新
特詔班師貸存餘息計自禡牙以迄飲至往返一
二萬里為期不及兩年蓋終沙羅奔之身踡
伏荒巖莫敢吹虺毒厲豺牙焉雖文王因壘
而崇降舜帝舞干而苖格
豐功盛德何以加于兹乎其間決機制勝悉禀
睿謨是編所載
詔諭之指授章奏之
批答隨在可見
神武不殺之至意併以見厥後索諾木夜郎自大
終戮藁街實辜
德逞凶禍由自取于理于勢皆不可姑容非
聖人之有意于用兵也乾隆十年月恭校
上
總纂官(臣)紀昀(臣)陸錫熊(臣)孫士毅
總校官(臣)陸費墀
