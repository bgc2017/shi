欽定四庫全書
兩河清彙卷二
益都薛鳳祚撰
運河
運河形勢
通惠河京師至通州四十里
運河又名惠通河通州至浙江三千七百餘里
自金元明都燕去江南極遠而百司庶府之繁衛士
編民之衆無不仰給於江南始元都水監郭守敬開
通惠河明尚書宋禮開惠通河迨我
皇清一統寰宇因其舊而加葺治江南之粟至
天府者歲且四百萬石舟無沉阻之慮國有儲蓄之富真
千載良法也敢備誌焉
京師至張家灣資通惠河白河之水
張家灣至天津衛資潞河白河桑乾河諸水
天津至臨清漕衛交會資運河及彰衛之水
臨清至泉河口資汶泗之水
即泰山萊蕪徂徠諸泉也然汶河由南旺南北分流
至濟寧故天旱泉河水每苦不足云
至魚臺縣折而南會泇河資蛤蚧湖駱馬湖諸湖之水
宿遷至淮安資黃河以出淮河
淮安至瓜儀則南資天長諸山所瀦高寳諸湖之水西
資清口所入淮黃二河之水俱由瓜儀出江故裡河
之水淺深亦視湖河之盈縮焉
瓜儀至上江湖廣江西廣西諸省及江寧等府則資長
江之水
京口至丹陽而泉絶則資京口所入江湖之水水之盈
涸視湖之大小故裡河每患淺澁云
常州則資宜溧諸山之水
蘇州至浙江則資苕霅諸溪之水
運河總部職官州縣及河另載於州縣之下
總督河道部堂兼都御史節制五省駐劄濟寧
通惠河分司部差三年一代駐劄通州
本司所轄通惠河自昌平州入内府由大通橋至通
州又會白河至天津衛入運河凡三百六十里
通永道兼轄
河間府管河通判駐劄楊村
北河分司部差三年一代駐劄張秋
本司所轄河道北自直隸河間府静海縣稍直口起
南至山東兖州府魚臺縣邢莊閘止長一千八百二
十里一百八十步
整飭天津道兼轄
河間府管河通判駐劄東光縣泊頭河道北自稍直
口起南至鄭家口止長八百二十九里
分廵濟東道兼轄
分廵東兖道兼轄
東昌府管河通判駐劄本府所屬河道北自直隸河
間府吳橋縣德州衛降民鋪起南至兖州府陽榖縣
界官窰口止長五百六十一里西南至直隸元城縣
一百八十里
兖州府管河通判駐劄張秋鎮所屬河道北自陽榖
縣界官窰口起南至東平州南界靳家口止長一百
五十五里
濟寧道兼轄本道所轄運河泉湖與北河南旺二分司
同
南旺分司部差三年一代駐劄南旺
本司所屬有泉十七州縣除乾枯七泉不能濟運四
泉外實在泉四百二十三處泉壩夫四百七十六名
又蒙隂縣覓僱夫十六名
兖州府運河同知駐劄濟寧所屬河道自東平州靳家
口起南至滕縣辛莊交界止長二百七十五里
夏鎮分司部差三年一代駐劄夏鎮
本司所屬除黃河外運河泇河自山東魚臺縣王家
口起為直隸蒲縣河道至山東滕縣劉昌莊為山東
嶧縣界吳家橋又自吳家橋起至江南邳州界黃莊
止共二百零八里
江南淮徐道兼轄
淮安府徐屬河務同知駐劄徐州江南浦縣泇河自
山東魚臺縣王家口經本縣至山東滕縣劉昌莊止
長四十八里
山東東兖道兼轄
兖州府管理泇河通判駐劄戚城
山東滕縣泇河起江南沛縣劉昌莊經本縣至嶧縣
吳家橋止長五十里自吳家橋起至江南沛縣黃林
莊止長一百一十里
中河分司部差三年一代駐劄吕梁
本司所轄除黃河外運河即泇河自江南邳州黃林
莊起至駱馬湖口止長一百九十里
江南淮徐道兼轄
淮安府南岸徐桃宿屬河務同知駐劄内除黃河
外所屬泇河起邳州黃林莊至宿遷縣止長一百二
十里
淮安府北岸宿清河務同知駐劄宿遷縣除黃河外
順濟河上接邳州界石窰灣起下至駱馬湖口止長
七十里
桃源縣運河自宿遷縣界古城起至清河縣界駱馬
營止
清河縣運河起宿遷縣駱馬營至運河口止長二十
五里又自運河口起至王家營止長三十里又自王
家營起至娘子廟止長四十里共長九十五里
南河分司部差三年一代駐劄高郵州
南河之域北至清口南至瓜州東至海門東北至安
東所屬淮安揚州高郵寳應江都儀真及山陽清河
泗州盱眙通泰泰興興化如臯海門萬歷五年别設
中河郎中始定今制
淮揚道兼轄
淮安府清河縣清口驛起至揚州府儀真瓜州凡四
百五十五里
山清河務同知駐劄甘羅城除黃河外運河自清河界
季家淺起至寳應界黃浦止計一百一十里
東岸由興文閘澗河由射陽湖廟灣計一百八十里
涇河下至鹽城縣界五十里
兩岸新江至武家墩計三十五里
西路自清河縣七里墩起至武墩大壩口計七里又
自武家墩石壩口起至高堰石工盡頭止計四十五
里又自石工盡起至周家橋止計四十里又西至塘
梗盱眙縣界止計二十里
揚州府管河通判駐劄揚州運河所屬江寳高儀四州
縣北自黃浦起南至瓜州止計三百二十五里
揚州府江防同知駐劄瓜州三岔河總路徵收河餉
江南蘇松常鎮督道
各府水利通判
浙江督糧道
運河第一節通惠河自京師達通州
元世祖至元二十九年開通惠河以郭守敬領督水
監事逾年工畢自是免都民陸運之勞公私便之
帝自上都還過積水潭見舳艫蔽水大悦賜名惠通
州縣職官河閘
通惠河分司所轄自昌平州至天津衛入運河凡三百
六十里
通永道兼轄
順天府昌平州
通州左衛上馬頭淺凡二高家灣淺凡十右
衛季兒等淺凡四
河
通惠河原出昌平州神仙泉會馬眼諸泉經都城入内
府南出御河橋東行由大通橋至通州與白河會總
名潞河
白河出順天府密雲縣霧靈山南流至都城北會沙
河榆河至張家灣通惠河會桑乾河至天津同運河
入海
閘
大通橋閘慶豐上閘慶豐下閘平津上閘
平津中閘平津下閘普濟閘永通閘
運河第二節起通州歴天津衛至景州入山東德州至
臨清州漕衛交會
元世祖至元二十六年夀張縣尹韓仲暉等言開河
以通運起項城縣安山渠西南由壽張西北至東昌
又西北至臨清引汶水以達運河長二百五十餘里
中建閘三十有一以時蓄洩河成賜名惠通洪武二
十四年河決原武漫過安山湖而運河遂淤永樂初
濟寧同知潘叔正因州夫逓運之難請開惠通河命
尚書宋禮發丁夫十餘萬䟽鑿以復故道又用老人
白英所言開袁家口以下二十里達南旺湖又命侍
郎金純自金龍口開黃河故道分水下達魚臺縣以
益漕河十三年乃罷海運
州縣職官河道夫役
通惠河分司所轄河道自昌平州入内府由大通橋至
通州會白河至天津衛入運河凡三百八十里
通永道兼轄
直隸順天府通州知州管河州同
河道自葦子厰起至白阜圈止共十六淺長七十六
里淺夫一百零二名僉派民夫二百五十二名
寳坻縣恊濟夫一百名
河間府管河通判駐劄楊村
香河縣知縣管河典史所屬蒋家灣淺凡六
河道自李家淺起至謝家淺止共七淺長二十二里
淺夫一百名
武陟縣知縣管河主簿所屬三里屯淺凢四[泳-永+旱]
溝等淺凡十一
河道自野鷄淺起至丁字沽淺止共十九淺長一百
一十七里淺夫二百二十八名香河縣恊濟夫五
十五名永清縣恊濟夫三十三名寳坻縣恊濟
夫三十名東安縣恊濟夫一百三十二名
東岸舊有武城總委一員今裁以楊村管河廳帶管
無夫役每動河銀召募
天津衛
北河分司駐劄山東兖州府張秋鎮
本司所轄河道北自河間府静海縣稍直口起南至
山東兖州府魚臺縣邢家莊閘止長一千八百二十
里一百八十步
整飭天津道兼轄
河間府静海縣知縣管河主簿所屬釣臺等淺凡
九
河道北自稍直口起南至釣臺淺止長一百四十里
淺夫六十名
順天府霸州知州管河主簿所屬蘇家等淺一
河道北自蘇家口起南至馮家口止長三里淺夫六
名
天津衛管河千總所屬蔡家口等淺凡十二
河道北自潑漲淺起南至蔡家淺止長六十里淺夫
一百名
河間府青縣知縣管河主簿所屬磚河口驛等淺
凡六
河道北自新莊淺起南至磚河淺凢長一百六十里
又歸併興濟縣所屬安都寨等淺凢七
河道北自八里堂起南至官堵寨止長五十里共長
二百二十七里
天津左衛管河千總所屬留佛住等淺凢二十四
河道北自張家口淺起南至流佛寺淺止長七十里
淺夫一百名
滄州知州管河判官所屬磚河南口等淺凡五
河道北自朱家墳淺起南至磚河淺止長四十里淺
夫六十名
天津右衛管河千總所屬楊家口等淺凡十
河道北自馮家口淺起南至楊家淺止長二十里淺
夫五十名
南皮縣知縣管河主簿所屬徐家堰淺凢五
河道北自馮家口起至北下口淺止長五十里淺夫
四十名
交河縣知縣管河主簿所屬李家灣等淺凡五
河道北自白洋橋淺起南至楊家圈止長七十里淺
夫四十五名
河間衛管河千總
河道五里淺夫十名
瀋陽衛管河千總
河道一里淺夫一名
河間府管河通判駐劄東光縣泊頭鎮
河道北自稍直口起南至鄭家口止長八百二十九
里
東光縣知縣管河主簿所屬狼十壹口等淺凡七
河道北自十二里口起南至連窩止長六十里淺夫
八十一名
吳橋縣知縣管河典史所屬白草窪口等淺凡十
河自連窩淺起南至白草窪淺止長六十里淺夫九
十名
景州知州管河州判所屬羅家口等淺凡四
河道北自狼家口起南至羅家口淺止長二十四里
淺夫三十五名
故城縣知縣管河典史所屬鄭家口等淺凡三
河道北自孟家灣起南至鄭家口止長六十里攙錯
山東德州境内淺夫三十名
查此外無河道接管處至德州衛西岸纔是南境
北河分司
分廵濟東道兼轄
分廵東兖道兼轄
山東東昌府管河通判
所屬河道北自直隸河間府吳橋縣界德州衛降民
鋪起南至兖州府陽榖縣聊城官窰口止長五百六
十里西南至元城縣界一百八十里
山東德州衛管河千總所屬張家等淺凢八
河道北自吳橋界降民鋪起南至德州劉官屯止長
七十里軍夫一百名
德州左衛管河千總所屬鄭家口等淺凡十
河道二里在德州境内軍夫二十名
德州知州管河判官所屬上下十八里等淺凡六
河道自本衛八里堂起至西岸故城縣東岸恩縣新
窖止長四十五里淺夫六十名
恩縣知縣管河主簿所屬白馬廟等淺凡五
河道北自德州界曹家口起南至西岸故城縣界東
岸武城縣白馬廟止長七十里淺鋪夫五十三名
武城縣知縣管河縣丞所屬桑園口等淺凡二十
六
河道北自恩縣界方遷鋪起南至東岸夏津縣界西
岸清河縣桑園鋪止長一百五十里淺鋪夫一百四
十六名
夏津縣知縣管河主簿所屬趙貨郎口等淺凡八
河道北自武城界横河鋪起至東岸臨清州皮家圈
上與清河縣對岸長四十里淺鋪夫五十一名
清河縣知縣管河典史所屬二竒營等淺凡八
河道上自武城界賈家口起下至臨清界二竒營止
與夏津對岸長四十里淺夫四十七名
館陶縣管河主簿
河道上自臨清界尖塜起下至大明府亢城界遷民
鋪止長一百二十里淺鋪夫六十一名
臨清州漕衛交會
運河自通州至山東臨清州所經海河閘湖
海
丁字沽直沽海口
河
桑乾河出自桑乾山又名渾河經蘆溝橋分為二一至
張家灣會運河一至丁字沽會運河入海
琉璃橋河出西山會通惠河同運河入海雄河自安
州經雄縣南合易水達直沽保安州境曹河徐河
石橋河一畆泉河滋河沙河雅兒河廣河諸泉皆至
安州合流為易水即琉璃橋河
滹沱河出大鐵山自代郡鹵城縣東流經獻縣城南十
一里單家橋至清縣南岔河口同運河入海
潞河至通州而與運河合勢並南流楊村以北通會之
勢峻若建瓴白河之流壅沙易阻夏秋水漲則懼其
澇冬春水涸則虞其澀浮沙之地既難建閘以備宣
洩惟有䟽濬之功殊為喫緊萬歷十五年初設管河
通判專駐楊村其為修防計得矣但查沿河兩堤如
搬繒口火燒屯通濟厰東耍兒渡口王家樓華家口
閻家口綿花市猪市口觀音堂蔡家口桃花口以上
堤岸坍塌卑薄最為險要水發即決近河州縣渰沒
為患漕艘飄蕩人甚危之管河官宜每歲冬間辦積
樁草春初水發將前堤加幫高厚真土實料不得以
雜沙塞責糧運將至設法䟽濬或築束水小壩使衝
刷深廣俾漕船無膠滯之虞民業免沮洳之害司河者
宜殫心焉
衛河源出河南衛輝府輝縣朔刀泉即百泉也經衛輝
府新鄉等處合淇彰二水逾館陶至臨清入漕河
漳河出彰德府至衛輝府入漕河
板閘之下全頼衛水濟運夏秋之交糧運盛行每患
淺澀蓋因輝縣源頭定有仁義禮智信五閘壅泉溉
灌民田以致水不下流殊妨國計分廵東昌管河道
每歲糧運北行當呈報總河衙門移文河南管河道
速將五閘封閉俾水盡歸運河濟運其餘月分或水
勢充盈仍聽便庶公私兩不相妨而運艘不滯矣
漕河衛河交會之處衛濁而盛漕清而弱當伏秋衛河
泛漲浸入漕河恒致淤淺故設三年大挑之法後設
板閘如衛漲之時即將板閘下板如遇貢鮮船隻令
磚閘與板閘更番啟閉乃嚴禁不許通漕啟放則衛
流倒灌者少大挑亦自省力
先期挑濬月河南旺舊例兩年一大挑築壩斷流不通
舟楫今開月河官民稱便欲挑正河先挑月河一時
兩役並興夫多苦累時廹則工必略工略則河必淤
自今定本年挑正河為大挑次年挑月河為小挑以
後著為定規庶舟楫往返既不阻於遲緩夫役用工
亦不病於煩難矣
築土壩以利接濟閘河地亢衛河地窪臨清板閘口正
閘與衛兩河交會之處每歲三四月間雨少泉澀閘
河既減衛河又消高下陡峻勢若建瓴每一啟閘放
船無幾水即盡耗舟多阻滯宜於閘百丈之外用樁
草設築土壩一座水流金門安置活板如閘制然將
啟板先閉活閘則外有所障水勢稍緩而千運艘出
口易於打放衛水大發即行拆卸歲一行之費無幾
何亦權宜之要術也
兩河清彙卷二
