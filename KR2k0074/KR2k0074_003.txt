兩河清彙卷三
益都薛鳳祚撰
運河
漕河第三節自山東東昌府臨清州起至江南淮安府
宿遷縣止分四段一段臨清州漕河會衞河一段濟
寧州漕河會泉河一段江南邳州漕河會泇河一段
宿遷縣漕河會黃河
州縣職官河道夫役
臨清州知州管河州判所屬潘家橋等淺凡十一
河道東岸自夏津縣西岸清河縣界下杖鋪起南至
清平縣界潘家橋止長四十里衞河西南至館陶
縣尖鋪止長六十里淺鋪橋溜夫一百六十六名
新開上閘兼管南板閘閘官淺夫七十七名
清平縣知縣管河主簿所屬魏家灣等淺凡九
河道北自臨清界潘家橋起南至博平縣界魏家灣
止長三十九里淺鋪夫九十四名
戴家灣閘閘官閘夫三十九名
德州左衞千總拈分南河一道坐清平縣境内
博平縣知縣管河典史所屬梭堤等淺凡六
河道北自清平縣朱家鋪起至聊城縣梭堤鋪止長
三十五里與堂邑縣對岸淺夫八十一名
堂邑縣知縣管河主簿所屬梁家鄉等淺凡十
河道北自清平縣界西岸起南至聊城縣界南梁家
鄉鋪止長三十五里與清平縣對岸淺鋪溜夫一百
零二名
聊城縣知縣管河主簿所屬官窰口等淺凡二十
三
河道北自堂邑縣吕家灣起南至兖州府陽榖縣官
窰口止長六十五里淺鋪溜夫一百九十四名
永通閘閘官閘夫二十八名
通濟橋閘閘官係周家店閘官兼管閘夫二十八名
周家店閘閘官閘夫二十八名
平山衞管河千總所屬淺凡五
河道三里在聊城境内軍夫十五名
陽榖縣知縣管河主簿所屬鋪驛灣等淺凡十一
河道自聊城縣南界官窰口起南至東阿縣北界北
灣鋪止長六十里淺鋪橋夫一百四十二名
七級上下閘閘官閘夫四十七名
阿城上下閘閘官閘夫四十六名
荆門上下閘閘官閘夫四十七名
東阿縣知縣管河主簿夀張縣主簿兼管所屬沙
灣等淺凡八
河道北自陽榖縣南界北灣鋪起南至夀張縣北界
沙堤鋪止長五十里淺鋪夫一百一十七名
夀張縣知縣管河主簿所屬戴家閘等淺凡五
河道北自東阿縣沙堤鋪起南至東平州戴家廟止
長二十里淺鋪閘夫五十八名
東平州知州管河主簿所屬靳家等淺凡十二
河道北自夀張縣界戴家廟起南至汶上縣北界靳
家口止長六十里淺鋪夫一百五十六名
戴家廟閘閘官閘夫二十八名
安山閘閘官閘夫二十八名
靳家閘閘官閘夫二十八名
東平所管河千總
所屬河道十二里在東平州境内軍夫十四名
汶上縣知縣管河主簿所屬界首等淺凡十四
河道北自東平州靳家口起南至嘉祥縣孫村界止
長五十六里一百八十步淺鋪夫三百零四名
袁家口閘閘官閘夫二十六名
開河閘閘官閘夫二十六名
南旺下閘閘官閘夫一十八名
南旺上閘閘官係下閘閘官兼管閘溜夫一十八名
寺前鋪閘閘官閘溜夫六十八名
嘉祥縣知縣管河主簿
河道北自汶上縣孫村界起南至鉅野縣長溝界止
長十六里淺鋪夫五十七名内有僉鉅野夫二十五
名例隨鉅野河官用工
通濟閘閘官閘夫七十五名
鉅野縣知縣管河主簿
河道北自嘉祥縣寺前鋪南至濟寧衞交界止長二
十五里淺鋪夫一百八十六名
通濟閘閘官閘濇夫七十五名
濟寧衞管河千總所屬曹井橋等淺凡五
河道北自鉅野縣曹井橋起南至濟寧州五里營止
長十八里淺鋪軍閘夫一百三十名
濟寧州知州管河判官所屬硯瓦溝等淺凡十一
河道北自濟寧衞界起南至魚臺縣界止長七十五
里淺鋪夫二百四十六名
天井閘閘官溜橋閘夫一百零九名
在城閘閘官閘溜夫八十一名帶管下新閘閘夫四
名
趙村閘閘官閘溜夫七十五名
石佛閘閘官閘溜夫七十四名
新店閘閘官閘溜夫七十四名
新閘閘官係仲家淺閘閘官兼管溜夫七十四名
仲家淺閘閘官閘溜夫三十六名
師家莊閘閘官係仲家淺閘官兼管閘溜夫四十九
名
魯家閘廢由月河行船閘夫二十五名隨淺夫用工
棗林閘閘官閘夫二十四名
魚臺縣知縣管河主簿
河道北自濟寧州棗林閘起南至滕縣新莊橋界止
長八十五里
南陽閘閘官閘夫三十二名壩夫四十六名
邢莊閘閘官閘夫二十四名溜夫四十七名
江南沛縣知縣管河主簿
河道北自魚臺縣王家口起南至滕縣界劉昌庒止
長五十里
朱梅閘閘官閘夫三十名
楊莊閘閘官閘夫三十名
夏鎮閘閘官閘夫四十名
山東滕縣知縣管河主簿
河道泇河北自沛縣劉昌起至嶧縣界吴家橋止
長五十里壩夫一百四十一名三洞閘無銀無夫
嶧縣南五十里新河入泇河
嶧縣知縣管河主簿
河道泇河上自滕縣界吴家橋起下至江南邳州黃
林莊止長一百一十里設八閘減水閘無夫役徭夫
二百三十一名
韓莊閘閘官閘夫三十名
夏鎮閘至韓莊閘九十里
德勝閘係韓莊閘閘官兼管閘夫三十名
張莊閘閘官閘夫三十名
萬年閘係張莊閘閘官兼管閘夫三十名
丁廟閘閘官閘夫三十名
頓莊閘閘官係丁廟閘閘官兼管閘夫三十名
侯遷閘閘官閘夫三十名
韓莊閘至臺莊閘八十里
臺莊閘閘官係侯遷閘閘官兼管閘夫三十名
江南邳州知州管河判官
河道泇河上自黃林莊起下至宿遷縣碓灣止長一
百二十里有各淺淺夫一百三十七名徭夫二百六
十九名
臺莊閘至猫兒窩七十里
黃道人橋汶河口楊家淺徐塘吴家溝
吴江
以上各淺
宿遷縣知縣管河主簿
河道泇河上自確灣起下至駱馬湖止長七十里
黃河上自駱馬湖口起下至桃源縣界古城止長六
十二里
猫兒窩至駱馬湖七十里
駱馬湖至宿遷縣十里
駱馬湖口清黃交會運道咽喉原由董口行運計自
康熙七年改由駱馬湖九年開挑新河外口建築草
壩相時啟閉以便運行
山東臨清州至江南淮安府宿遷縣所經湖河泉
閘
安山湖萬歷十九年修土堤共長四千三百二十丈又
於似蛇溝八里灣建閘二座以便蓄洩可為濟漕永
利汶上縣
南旺湖萬歷十七年開濬湖中渠道南西北三面舊堤
長一萬二千六百丈添南面子堤長七千一百八十
八丈又於五里鋪建石壩一座長五丈以便蓄洩濟
運汶上縣西房家口係南旺湖之尾閭此口稍卑汶
水就西而下每決房家口而傷運河之堤南旺之水
則涸矣今築石壩平時任其南逝水漲瀉之西良得
策也每歲伏秋管河官不時巡視少有圯壊即便修
砌馬蹅蜀山二湖在分水口之東其南曰蜀山北曰
馬蹅水納汶水為蓄水濟運之湖汶上縣
馬蹅湖萬歷十七年修築土堤自宏仁橋起至禹王廟
止共長三千三百一十三丈以便存蓄濟運運河
南旺湖北
蜀山湖萬歷十七年修築舊土堤自馮家壩起至蘇魯
橋止共長三千五百八十丈
其馮家壩係蜀山湖之門戶地卑而易洩故築壩以
障之蓄可益運泛不病民
蘇魯橋至田家樓原係收水門戶栽植豊界高柳
濟寧州馬厰湖在運河之北為蓄水濟運之湖泗河分
流之由府河自濟寧城北入湖又有洸河下源之水
亦由濟寧城北入湖
馬厰湖萬歷十七年修築東面新舊堤共長一千六百
二十丈
泰安州
魚臺縣南陽之南左曰獨山湖右曰昭陽湖獨山為蓄
水濟運之湖昭陽為役水保堤之湖獨山湖昭
陽湖滕縣
各湖堤岸漕艘全借於溝渠而漕渠每資於水櫃五湖
者水之櫃也止因舊堤浸廢界地不明民乘乾旱越
界私種盡為禾黍之場先是兵部郎王原建土堤
可稱濟漕永利萬歷十六年都給事常會督河潘
修築堅固斗門閘壩悉已完備當嚴禁射利之徒希
圖耕種盗決之弊嚴令管河官週圍巡閱責令守湖
人役投逓甘結庶河務餙而水力無滲洩之患矣
萬歷三十年開泇河避黃河三百餘里之險資泇河
諸湖蚧蟃湖連旺湖
睢寧縣北滕縣南
柳湖周湖
邳州北嶧縣南
黃墎湖駱馬湖
宿遷縣西北
南旺湖在汶上縣西南漕河縱貫其中湖界為二東湖
廣衍倍於西湖北接馬蹅武莊波湖以及安山南接
馬場坡湖以及昭陽諸湖相屬綿亘數百里徐兖東
平汶上諸郡邑環列其左右即古大野澤也大野既
資洙泗濟水而成而泗通於淮濟通於汶淮通於沂
汶通於洸而泗之上源又自大野而通於濟是大江
以北中原諸水縱横交絡皆與大野相連而當時入
貢之道青之浮汶兖之浮濟徐與楊之浮淮泗皆與
大野相關大野在古已為運道之要會矣各湖水高
於河殆六七尺春夏水涸每借水以濟漕若遇旱各
湖原設水車三百六十具即令車水以濟漕
河
泉河即汶河一出萊蕪原山之隂一出本縣寨子村一
出泰山之陽仙臺嶺三水俱名汶至静封鎮合流至
寧陽縣又分為二
汶水分流一自東平州戴村壩西南流至汶上縣會白
馬河鵝河凡八十里南北流號為分龍口入運河
三水既合流而又分流其東又一汶河同沂水入淮
汶水凡四
因時分合汶流南旺分水地形最高所謂水脊也決
諸南則南流決諸北則北流惟吾所用何如耳當春
秋粮運勝行之時正汶水微弱之際分流則不足合
流則有餘宜效輪番法如運艘淺於濟寧之間則閉
南旺北閘令汶盡南流以灌茶城即鎮口閘也如運
艘淺於東昌之間則閉南旺南閘令汶盡北流以灌
臨清當其南也更發南濱諸湖水佐之當其北也更
發濱北諸湖水佐之泉湖兼注南北合流即遇旱暵
克有濟矣
守戴村壩汶水自陶泰而来就塩河由博興車瀆入
海自宋司空築壩戴村蜒蜿九里屹如天成迴狂瀾
而逆西入惠通河方得濟運此壩係全河屛障絶汶
水入塩河之路令入惠通河先年設夫增土植柳防
護周密歲久防弛以漸卑薄萬一乘瑕復歸故道不
無可慮宜令東平州汶上管河官督夫培土植柳悉
如舊制此係運河第一喫緊關鍵慎不可忽
挑濬汶河淤沙汶河口石壩固為完固但可以洩水
而不可以通河日久淤停沙填河飽則能致水漲漫
或嘴横射沙灣則能逼水冲決宜督管河官乘暇集
夫挑濬使水不東逼徑直南趨誠為保全石壩要務
是在司河者先事而加之意耳汶水分流自寧陽縣
堽城壩西南流合泗沂二水凡一百餘里至濟寧州
南天井閘入運河
坎河口係汶水洩入塩河之處遏之不能縱之河竭
萬歷十七年築滚水石壩一座長六十丈水漲任其
外洩水平仍復内蓄濟漕濟水源頭
守坎河石壩坎河口與戴村無異蓋戴村既築之後
水無歲久復冲此口泉水決入塩河運河每至淺涸
萬歷十六年都給事中常會同撫按題請築壩總河
潘於十七年又築石壩一道水漲而湖河無泛濫之
患水平而漕渠無淺涸之虞利害甚重防守當嚴必
每歲六月初旬即令東平州管河官駐劄堤上備料
集夫相機捍禦九月初旬始得徹守著為定例永保
萬全司河者宜加慎焉
洸河自寧陽北西南流循縣西又南至高要橋會寧陽
諸泉經濟寧城東與泗水會於天井閘入運河
泗河出泗水縣東陪尾山四泉並發循西流過卞莊城
始合為一西流至兖州府東又轉南流經横河與曲
阜縣沂水合今導之以濟運乃於兖州門外作金口
閘遏令東入府城轉而南流會洸河入濟寧州天井
閘
沂河有二源出曲阜縣尼山西南流與泗水合分為二
股一西流金口閘入天井閘入運河一會泗水下師
家閘入運河
沙河内改開殺水大支河一道入趙溝等泉會獨山湖
又於新童紙房口各開支河一道創鑿赶牛溝壩以
為障禦距薛河石壩半里
皇輔壩遏沙水上流由支河會趙溝泉入南陽湖
翟家壩收沙水餘流入甄家窪
頌家壩收沙水餘流出尹家湖飲馬池
懽城壩收沙水餘流入鮎魚泉
沙河壩專為防禦沙水
薛河即孟嘗君封地薛河石壩距東邵壩五里王家
樓壩遏薛水上流由支河至豸裡溝豸裡溝壩遏薛
水中流由支河徑入吕孟湖出地浜溝入運河
泇河嶧縣南五十里新河俗名中心溝源出茅山後復
受泉水下流為彭河又東會丞水入泇河舊名泇溝
萬歷三十一年總河李化龍上疏言前河臣所開泇
河遺迹濬之可避黃河三百餘里之險乃開泇河挑
郗山前經接劉同知所開新渠濬舊工八十七里新
工八十二里用銀二十萬兩而工成於是運艘通行
昔稱過洪今稱過淮為已至漕運頼之天啟六年總
河李從心開駱馬湖成湖在宿遷縣西築堤遏山東
沂水入之令出清江浦粮船由此入泇河
泉
分水龍王廟起至宿遷縣泉黃交會
東平州坎河石壩起
坎河泉冷和泉高家泉灰泉扒頭泉王
老溝泉大黃泉二黃泉三眼泉源泉郝
家泉徐家莊泉坡河泉小王泉單眼泉
净泉芦泉勝水泉席橋泉徐家泉安圈
泉高家泉吴家泉餴饎泉安宅泉鐡鈎
泉獨山泉口頭泉卷耳泉洌泉大城泉
浮汶泉雙明泉半畆泉張貨郎泉
以上共三十五泉屬東平州由汶河九十等里入南
旺運道戴村石壩一座泉壩夫七十八名
汶上縣
濼澢泉鷄爪泉龍闘泉趙家泉馬莊泉
薛家溝泉老源頭泉
以上七泉屬汶上縣由汶河四十等里入南旺運道
壩夫四十三名
平隂縣
柳溝泉泊頭泉
以上二泉屬平隂縣由蔴橋入衝魚河會汶河七十
餘里入南旺運河乾枯一泉泉夫十名
肥城縣
開河泉拖車泉聖會泉馬房泉震澤泉
引兑泉王家泉吴家泉臧家泉陶朱泉
董家泉塩河泉青泉
以上十三泉不能濟運一泉屬肥城縣由汶河一百
八十等里入南旺運河泉夫三十五名
泰安州
廣生泉馬黃溝泉胡家港泉胡港溝泉吴
家溝泉龍王泉坤温泉䧟灣泉金星泉
良甫泉報恩泉狗跑泉馬蹄泉靈慮泉
臭泉東顔謝泉水磨泉皮狐泉雲潭泉
滄浪泉上泉白玉崖泉濁河泉科溝泉
張家泉香城泉惠泉搬倒井泉北流泉
順河泉板橋泉鳳凰泉水泉新查出泉
龍灣泉明堂泉坡里泉風雨泉凉泉梁
家莊泉水坡泉梁于溝泉木頭溝泉馬兒
溝泉范家灣泉石線泉鯉魚溝泉皂泥溝
泉周家灣泉神温泉鐡佛堂泉龍堂泉
東柳泉西柳泉小柳泉闘泉大興橋泉
黑虎泉海旺泉力溝泉羊舍泉清泉西
顔謝泉新興泉真溝泉韓家莊泉
以上六十五泉有水者六十三處二泉乾枯屬太安
州又新查出二泉由汶河二百五十等里入南旺運
河泉夫一百二十一名
寧陽縣
柳泉古城泉羅星泉金馬莊泉新電泉
日淵泉古泉魯姑泉蛇蜒泉三里灣泉
張家泉濼澢泉井泉龍魚泉龍港溝泉
以上十五泉屬寧陽縣蛇蜒等八泉由漕河洸河一
百八十等里入天井閘運道魯姑等七泉五十等里
入汶河南旺運道泉夫九十八名
堽城壩一座壩夫一名
萊蕪縣
小龍灣泉大龍灣泉半璧莊泉烏江岸泉
黑龍泉李家灣泉朱家灣泉渌馬河泉北
海眼泉垂楊泉坡草泉星坡泉西碧泉
牛王泉雙龍泉龍興泉蓮花泉老龍泉
湖眼泉凉坡泉海眼泉郭娘泉西夾溝泉
盧家莊泉雪家莊泉韓家莊泉牛錦泉趙
家泉沙灣泉青楊港泉鎮里泉賀家溝泉
夾溝泉朋山泉水河泉坡里泉魚池泉
新興泉張家灣泉清泥溝泉王家溝泉助
沙泉清橋泉連珠泉
以上四十四泉屬萊蕪縣由汶河四百四十等里入
南旺運道泉夫九十名
新泰縣
黃水灣泉名灣泉紅河泉崖頭泉和莊泉
哨泉路蹅泉靈蹅泉劉杜泉古河泉北
鮑泉名公泉里橋泉西都泉北流泉魏
家泉周家泉劉都泉張家灣泉公家莊泉
周家舊泉西周新泉南師泉柳溝泉杏山
泉賈周泉萬歲泉大峪泉孫村泉鈎魚
臺泉金溝泉高峪泉北陳泉南陳泉
以上三十四泉乾枯二泉屬新泰縣由汶河四百三
十等里入南旺運道泉夫七十五名
濟寧州
浣筆泉馬陵泉拖基泉蘆溝泉
以上四泉屬濟寧州三里不等入棗林閘運道泉夫
九名
滋陽縣
紙房新泉驛後新泉下蔣翊泉上蔣翊泉
負&KR2121;泉西北新泉東北新泉古溝新泉闕
黨泉惠泉炤星泉元對泉三義泉既濟
泉
以上十四泉屬滋陽縣由濟河六十等里入天井閘
運道金口石壩一座濟河淺洸河淺
泉壩淺夫三十六名
鄒縣
三角泉程家莊泉陳家溝泉黃港溝泉柳
青泉淵源泉勝水泉白莊泉白馬泉孟
母泉鱔眼泉岡山泉馬山泉新泉屯頭
泉
以上十五泉乾枯一泉屬鄒縣由白河七十等里入
魯橋運道泉夫二十四名
曲阜縣
近温泉浴沂泉埠下泉映安泉青泥泉
曲溝泉吴公泉濯纓泉連珠泉黑虎泉
變巧泉新安泉城北新泉温泉通沂泉
文獻泉茶泉洙泗河泉城南新泉新泉
曲水詠歸泉雙泉逵泉近逵泉柳青泉
車輞泉兩觀泉横溝泉
以上二十八泉屬曲阜縣横溝等七泉會泗至金口
閘入運道餘二十一泉會劉河經濟河九十等里入
天井閘運道泉夫二十六名
泗水縣
魏莊泉三角灣泉西岩石縫泉蘆城泉大
黃溝泉岳陵泉大王溝泉小王溝泉大鮑
村泉小鮑村泉膏澤泉七里溝泉東岩石
縫泉醴橋泉小黃隂泉黃隂泉泉亭真珠
等五泉龜隂泉龜尾泉龜眼泉黃花泉
天井泉醴前泉趙家泉石井泉杜家泉
合德泉大來泉里老溝泉醴泉蓮花泉
蔣家泉龍澤泉曹家泉小黃溝泉柳音響
水泉廕出小泉變巧泉卞橋泉卞莊泉
吴家泉琵琶泉潘波泉新開泉潘波新泉
新開二泉新甘露泉西甘露泉甘露泉奎
聚泉馬莊泉璧溝泉石竇泉三臺泉馬
跑泉三水泉繁星泉紅石泉涓涓泉白
石泉石液泉雙石縫泉瑀泉石壑泉雙
精泉洄勝泉留恩泉西奎眼泉新開二泉
城南珍珠泉激雪泉跑突泉濤靡泉黑虎
泉
陪尾山四泉源
以上七十九泉屬泗水縣由泗河經濟河一百四十
等里入天井閘運道泉夫六十名
魚臺縣
中溢泉高家西泉高家東泉何家源泉聖
母池泉陳家泉河頭泉黃良泉聖裔泉
滕家泉陸小泉勝水泉有本泉廟前泉
平山泉東龍泉小龍泉古泉西龍聖泉
連家潭泉
以上二十泉屬魚臺縣黃良等七泉十八等里入南
陽閘運道西龍八泉並新泉五處二十五里由獨山
湖入利建閘運道泉夫十一名南陽壩
滕縣
三里泉七里泉趵突泉三山泉雨水泉
燦星泉驛莊泉趙溝泉絞溝泉大鳥泉
荆溝泉温水泉劉家溝泉北石橋泉南石
橋泉西荆溝泉大勝泉五花泉蕊珠泉
雙勝泉魏庒泉黃溝泉龍灣泉大沸泉
小沸泉雙泉三界灣泉馬蹄泉白山泉
黃家泉玉花泉
以上三十一泉屬滕縣荆溝等八泉五十等里入獨
山湖黃溝等二十三泉五十等里入微山湖共泉夫
二十九名
嶧縣
搬井泉許由泉温水泉龍王泉許池泉
侯孟泉牛山泉石室泉巫山泉滄浪泉
以上十泉屬驛縣許池等七泉一百七十二里入乾
溝閘許由等三泉三十等里入微山湖轉入留城閘
運河
蒙隂縣
葛溝泉海眼泉卞莊泉官橋泉
以上四泉屬蒙縣
山東泉源出濟兖二府一十七州縣共四百二十七泉
而乾枯六泉不入運河者一泉分為五派以濟運
新泰萊蕪泰安肥城東平平隂汶上蒙隂之西泉寧陽
之北泉九州縣之泉俱入南旺分流其功最多關係
最重是為分水派也分水派在南旺所閘
泗水曲阜滋陽寧陽迤南四縣之泉俱入濟寧關係亦
大是為天井派也天井閘在濟寧州
鄒縣濟寧魚臺嶧縣之西曲阜之北五州縣之泉俱入
魯橋是為魯橋派也魯橋在濟寧州南
滕縣諸泉近入獨山吕孟等湖以達新河是為新河派
也獨山湖在滕縣南
沂水蒙隂諸泉與嶧縣許池泉俱入邳州是為邳州派
也
酌其緩急則分水天井魯橋之派均屬漕河命脉每
歲春夏渴流必竭萬歷十六年漕渠乾涸百計疏濬
卒無涓滴之流至閏六月初旬大雨連朝諸泉俱湧
河渠遂盈則地利未嘗不係於天時也至於山東砂
磧頗多汶河每為淤壂須於大挑之際一併挑濬使
泉流無阻司河者誌之
泇河
萬歷三十二年甲辰總河都御史李化龍濬泇河以李
家巷為泇所從入議挑郗山前逕接劉同知所開新
渠覆覈泇口以南濬黃泥灣及泥河之議棄王市以
下三十里之泇河逕以王市取直向柳林直浦亭西
南至王莊向黑墩張北直季家集南至深處以避連
旺周柳四湖之險再由嵎頭引水經駱馬湖北岸至
於宿遷縣以盡避黃河之險通計挑河建閘壩凡工
費二十萬八千八百兩有竒以二百六十里之泇河
避三百三十里之黃河兹舉用湖避黃鑿嶺避湖而
運道實頼之矣
運道既盡趨泇徐邳人情不便使客亦苦郵驛之遥總
河疏請耑用泇以通運兼用河以回空言泇伏秋多
沙淤當如南旺例於寒沍暫塞以大修治計以每年
三月開泇壩九月塞之九月開吕壩次年二月塞之
新開泇河所經壩河泉湖前多散見兹另
開出
壩
彭家口壩以遏許由三山龍灣諸泉之水由彭口出
者
□泥溝壩以遏許池滄浪諸泉之水由大汔口出者
新柳園一在韓庒閘一在德勝閘一在泥溝
彭口壩草厰韓庄厰
河
薛河出勝寳諸山為西江會諸泉經昌虞南瀦為刀潭
由奚公山新開支河□而南白河入泇
白河源在南明河出嶧縣黑風口諸山西經梁奚公山
西南經白山入泇
泥溝河源出白馬山西南過沙溝入吕孟湖
西泇河出嶧縣東北抱犢山東南流與東泇會又南合
武河入泗謂之泇河
泉
黃溝泉(入泇河)許由泉温水泉三山泉龍灣泉
以上四泉彭口壩
奉聖泉黑龍泉野溝泉劉家泉海眼泉馬
跑泉
以上六泉出徐州城北入泇河
滄浪泉稍榖泉許池泉珍珠泉金花泉鍋
泉節泉灰泉
以上建壩以濟下廟閘為承水故嶧為舊承水
龍王泉牛山泉後孟山泉巫山泉
湖
蚧蟃湖連旺湖睢寧縣北滕縣南
柳湖周湖邳州之北嶧縣南
黃墩湖駱馬湖宿遷西北
兩河清彙卷三
