宋史卷八十七
元中書右丞相總裁托克托等修
地理志第四十
地理三(陜西)
陜西路慶歴元年分陜西沿邊為秦鳳涇原環慶鄜延
四路熙寧五年以熙河洮岷州通遠軍為一路置馬步
軍都總管經略安撫使又以熙河等五州軍為一路通
舊鄜延等五路共三十四州軍後分永興保安軍河中
陜府商觧同華耀虢鄜延丹坊環慶邠寧州為永興軍
等路轉運使於永興軍提點刑獄於河中府置司鳳翔
府秦階隴鳳成涇原渭熙河洮岷州鎮戎德順通遠軍
為秦鳳等路轉運使於秦州提點刑獄於鳳翔府置司
仍以永興鄜延環慶秦鳳涇原熙河分六路各置經略
安撫司
永興軍路府二京兆河中州十五陜延同華耀邠鄜觧
慶虢商寧坊丹環軍一保安縣八十三其後延州慶州
改為府又增銀州醴州及定邊綏德清平慶成四軍凡
府四州十五軍五縣九十
京兆府京兆郡永興軍節度夲次府大觀元年升大都
督府舊領永興軍路安撫使宣和二年詔永興軍守臣
等銜不用軍額稱京兆府崇寧戸二十三萬四千六百
九十九口五十三萬七千二百八十八貢鞾氊蠟席酸
棗仁地骨皮縣十三長安(次赤)樊川(次赤舊萬年縣宣和七年改)鄠(次畿)
藍田(次畿)咸陽(次畿)涇陽(次畿)櫟陽(次畿)高陽(次畿)興平(次畿)臨潼(次畿)
(唐昭德縣大中祥符改)醴泉(次畿)武功(次畿政和八年同醴泉撥入醴州)乾祐(次畿)監
二(熙寧四年置鑄銅錢八年置鑄鐡錢)
河中府次府河東郡護國軍節度舊兼提舉觧州慶成
軍兵馬廵檢事大中祥符中以榮河為慶成軍崇寧戸
七萬九千九百六十四口二十二萬七千三十貢五味
子龍骨縣七河東(次赤隋縣熙寧三年省西河縣六年省永樂縣為鎮入焉)臨晉(次畿)
猗氏(次畿)虞鄉(次畿)萬泉(次畿)龍門(次畿元祐二年置鑄錢監二)榮河(次畿舊隷)
(慶成軍熙寕元年廢以榮河隷府即縣治置軍使)
慶成軍(見上)
觧州中防禦崇寕戸三萬二千三百五十六口一十一
萬三千三百二十一貢鹽花縣三觧(中)聞喜(望)安邑(緊)
陜州大都督府陜郡太平興國初改保平軍舊兼提舉
商虢州兵馬廵檢事崇寧戸四萬七千八百六口一十
三萬五千七百一貢紬絁括蔞根栢子仁縣七陜(中熙寕六)
(年省硤石縣為石壕鎮入焉)平陸(上)夏(上)靈寶(上熙寕四年省湖城縣入焉)芮城
(中下)湖城(中下元豊元年復置縣)閿鄉(中下太平興國三年自虢州與湖城二縣來隷)
商州望上洛郡軍事崇寧戸七萬三千一百二十九口
一十六萬二千五百二十四貢麝香枳殼實縣五上洛
(中)商洛(中下)洛南(中下)豐陽(中)上津(中下)
虢州雄虢郡軍事崇寕戸二萬二千四百九十口四萬七千
五百六十三貢麝香地骨皮硯縣四盧氏(中熙寕二年以西京伊陽縣欒)
(川治鎮隷焉)虢略(中唐弘農縣建隆初改常農至道三年改今名熙寕四年省玉城縣為鎮入焉)朱
陽(中乾德六年廢入常農太平興國七年復置)欒川(元祐二年以欒川治為鎮崇寕三年改為縣)
同州望馮翊郡定國軍節度崇寕戸八萬一千一十一
口二十三萬三千九百六十五貢白蒺藜生熟乾地黃
縣六馮翊(緊)澄城(緊)朝邑(緊)郃陽(上熙寕四年省夏陽縣為鎮入焉)白
水(中)韓城(中元祐二年置鑄錢監)監一沙苑
華州望華隂郡建隆初為鎮國軍節度皇祐五年改鎮
潼軍節度崇寕戸九萬四千七百五十口二十六萬九
千三百八十貢茯苓細辛茯神縣五鄭(上)下邽(望)蒲城
(望唐奉先縣開寳四年改建隆中自京兆隷同州天禧四年自同州來隷)華隂(緊)渭南(上熙寕六)
(年省為鎮入鄭元豊元年復為縣舊自京兆府来隷)監二(熙寧四年置鑄銅錢八年置鑄鐡錢)
耀州緊華原郡開寳五年為感義軍節度太平興國初
改感德軍崇寧戸一十萬二千六百六十七口三十四
萬七千五百三十五貢瓷器縣六華原(上)富平(望)三原
(望)雲陽(上)同官(上)美原(中)
清平軍夲鳳翔府盩厔縣清平鎮大觀元年升為軍復
置終南縣隷京兆府清平軍使兼知終南縣專管勾上
清太平宮縣一終南
延安府中都督府延安郡彰武軍節度夲延州元祐四
年升為府舊置鄜延路經略安撫使統延州鄜州丹州
坊州保安軍四州一軍其後增置綏德軍又置銀州凡
五州二軍銀州尋廢崇寧戸五萬九百二十六口一十
六萬九千二百一十六貢黃蠟麝香縣七膚施(中熙寕五年省)
(豐林縣為鎮金明縣為砦並入焉有金明龍安二砦安塞一堡元豐四年又收復塞門砦宣和二年改龍安曰)
(德安砦)延川(中熙寕八年省延水縣為鎮入焉有丹頭綏平懷寕順安白草永平六砦安定黑水二堡)
(及永寕關元豐四年收復置細浮圖義合米脂三砦七年以米脂義合浮圖懷寕順安綏平六城砦隷綏德城)
(元符二年廢順安白草丹頭三砦)延長(中)門山(中)臨眞(中)敷政(中有招安萬安)
(二砦元符二年廢招安砦為驛)甘泉(中下)城二(治平四年收復綏州熙寧中改為綏德城四年置羅)
(兀城撫寧賓草二堡尋廢元豐五年置永樂城賜名銀川砦尋廢)青澗城(元符二年隷綏德城)綏
德城(元符二年改為軍)監一(熙寧八年置鑄鐡錢)塞門砦(延州北蕃部舊砦至道後與蘆)
(關石堡安遠砦俱廢元豐四年收復仍隷延州膚施縣東至殄羌砦五十里西至平戎砦六十里南至安塞堡)
(四十里北至烏延口九十里)平羌砦(地本克胡山砦紹聖四年賜名東至安定堡六十里西至安塞)
(堡三十五里南至龍安砦五十四里北至殄羌砦六十里)威戎城(地本昇平塔紹聖四年賜名東至臨)
(夏城四十里西至威羌砦七十里南至黑水堡六十里北至界臺七十里)平戎砦(地本杏子河東山紹)
(聖四年賜名東至塞門砦六十里西至順寧砦七十里南至園林堡五十一里北至杏子堡四十里)開光
堡(紹聖四年修築元符元年賜名二年隷綏德城)殄羌砦(地名那娘山元符元年建築賜名東至威)
(羌砦四十里西至塞門砦五十里南至平羌砦六十里北至御謀城三十五里)威羌砦(地名白洛觜元)
(符元年建築賜名東至威戎城七十里西至殄羌砦四十里南至安定堡七十里北至蘆移堡七十里)御
謀城(崇寧三年建築賜名東至蘆移堡三十五里西至界臺三十五里南至殄羌砦三十五里北至界臺)
(二十里)石堡砦(崇寧三年建築賜名威德軍五年復為砦國初嘗置城至道後廢之地在延州北)
制戎城(政和八年賜鄜延路天降山新城改今名)新砦蘆移堡(東至屈丁堡五十里西至)
(御謀城三十五里南至威羌砦七十里北至界臺一十三里)屈丁堡萬安堡(東至威戎)
(城六十里西至蘆移堡四十里南至威羌砦四十里北至屈丁堡五十一里)丹頭堡青石
崖堡窟囉堡
鄜州上洛交郡保大軍節度崇寧戸三萬五千四百一
口九萬二千四百一十五貢麝香今改貢蠟燭縣一宜
川(上後魏義川縣太平興國中改名以鄜州廢咸寧縣入焉熙寧三年省汾川縣七年省雲巖縣為鎮八年)
(析同州韓城縣新封鄉並入焉)
坊州上中部軍州事崇寧戸一萬三千四百八口四萬
一百九十一貢弓弦麻席縣二中部(緊)宜君(中熙寧元年省昇平)
(縣為鎮入焉有礬場)
保安軍同下州崇寧戸二千四十二口六千九百三十
一貢毛段蓯蓉砦二德靖(東至保安軍八十里西至慶州荔原堡六十里南至慶州)
(平戎鎮五十里北至金湯城六十里)順寧(東至平戎砦七十里西至金湯城九十里南至保安軍四十里)
(北至萬全砦四十里)堡一園林(東至安塞堡七十里西至保安軍四十里南至招安驛七里北至平)
(戎堡五十一里)金湯城(舊名湯砦在德靖砦西南元符二年進築東至順寧砦九十里西至慶州白豹)
(城四十里南至德靖砦六十里北至通慶城六十里)威德軍(保安軍之北两界上有洑流名藏底河夏)
(人近是築城為要害必爭之地政和三年賈炎乞進築不果七年知慶州姚古克之即威德軍)
綏德軍唐綏州熙寧三年收復廢為城隷延州在州東
北三十里元豐七年以延州米脂義合浮圖懷寧順安
綏平六城砦隷綏德城元符二年改為軍并將暖泉米
脂開光義合懷寧克戎臨夏綏平砦青澗城永寧關白
草順安砦並隷軍暖泉砦(元符二年建築賜名東至河東烏龍砦二十里西至米脂)
(砦四十五里南至義合砦八十里北至清邊砦七十里)米脂砦(本西夏砦元豐四年收復為米脂城)
(後復為砦隷延州延川縣七年改隷綏德城元祐四年給賜夏人元符元年收復仍賜舊名東至暖泉砦四十)
(五里西至克戎城六十里南至開光堡三十里北至嗣武城二十里)開光堡(紹聖四年修築元符元年)
(賜名二年自延安府来屬東至暖泉砦六十里西至克戎砦五十里南至綏德軍三十里北至米脂砦三十里)
義合砦(本夏人砦元豐四年收復隷延州延川縣七年改隷綏德城東至晉寧軍六十里西至綏德軍)
(四十里南至順安驛六十里北至暖泉砦八十里)懷寧砦(延州延川縣舊砦東至綏德軍四十里西)
(至綏平砦四十里南至青澗城七十里北至克戎砦六十里)克戎砦(本西人細浮圖砦元豐四年收)
(復隷延州延川縣七年改隷綏德城元祐四年給賜夏人紹聖四年收復賜名東至綏德軍六十里西至臨夏)
(砦三十里南至懷寧砦六十里北至鎮邊砦六十五里)臨夏城(地名囉巖谷嶺元符元年築城賜今)
(名東至克戎砦三十里西至威戎城四十里南至綏平砦六十里北至界堠八十二里)綏平砦(延州)
(延川縣舊砦元符二年割隷綏德軍東至懷寧砦四十里南至黑水堡四十里西至丹頭驛四十里北至臨夏)
(砦六十里)青澗城(延州舊城東至永寧縣七十里西至来平砦七十里南至延川縣四十里北至懷寧)
(軍七十里)永寧關(延州延川縣舊關)白草砦(延州延川縣舊砦元符二年廢後復置)順
安砦(延州延川縣舊砦元符二年廢後復置)嗣武砦(舊囉兀城屬延州元豐四年置尋廢崇寧)
(三年修復賜名東至清邊砦二十里西至鎮邊砦二十里南至米脂砦三十里北至龍泉砦二十里)龍泉
砦(宣和二年改名通泉尋復故東至清邊砦二十里西至鎮邊砦四十里南至嗣武城二十里北至中山堡)
(八里)清邊砦(東至河東界五十里西至龍泉砦二十里南至暖泉砦七十里北至生界堠一十三里以)
(下砦堡凡不書年月者皆未詳建置本末)鎮邊砦(東至龍泉砦四十里西至大䖝坑二十五里南至克)
(戎城六十五里北至生界堠二十五里)龍安砦(本屬延安府膚施縣不詳何年來屬東至安定堡八)
(十里西至招安驛四十里南至金明驛三十五里北至御安堡四十里)海末堡(海末至栢林十六堡)
(黑水安定安塞本延安舊堡)窟兒堡大厥堡花佛嶺堡臨川
堡定遠堡馬欄堡中山堡黑水堡安定堡
佛堂堡唐推堡雙林堡安塞堡浮圖堡栢
林堡
銀州銀川郡領儒林撫寧眞鄉開光四縣五代以來為
西夏所有熙寧三年收復尋棄不守元豐四年收復五
年即永樂小川築新城距故銀州二十五里前據銀州
大川賜名銀川砦旋被西人陷沒崇寧四年收復仍為
銀州五年廢為銀川城
慶陽府中安化郡慶陽軍節度本慶州建隆元年升團
練乾德元年復為軍事政和七年升為節度軍額曰慶
陽宣和七年改慶州為府舊置環慶路經略安撫使統
慶州環州邠州寧州乾州凡五州其後廢乾州置定邊
軍已而復置醴州凡統三州一軍崇寧戸二萬七千八
百五十三口九萬六千四百三十三貢紫茸白花氊麝
香黃蠟縣三安化(中有大順一城府城東谷柔遠人順四砦元豐四年廢府城砦金村堡平)
(戎鎮五年收復疆詐砦賜名安疆砦元祐元年復平戎鎮)合水(熙寧四年始置省華池樂蟠二縣為鎮七)
(年改華池鎮為華池砦有東華池西華池二砦荔原一堡)彭原(熙寧三年自寧州來隷)安疆砦
(本西人疆詐砦元豐五年收復賜名元祐四年給賜夏人紹聖四年收復東至德靖砦九十里西至東谷砦六)
(十里南至大順城四十里北至白豹城四十里又隷定邊軍)横山砦(地名西攃&KR1529;元符元年建築賜)
(名東至東谷砦界攃&KR1529;四十五里西至寧羌砦七十里南至通塞堡三十里北至定邊軍三十里)通塞
堡(元符元年建築東至東谷砦二十里西至西谷口砦二十里南至懷安鎮四十里北至横山砦三十里)
定邊城(元符二年修築後别為定邊軍)白豹城(舊屬西界元符二年修復賜舊名東至安疆砦)
(四十里西至東谷砦三十里南至柔遠砦五十里北至勝羌堡五十里别見定邊軍)綏遠砦(地本駱駞)
(巷元符二年建築賜名東至定邊軍二十里西至寧羌砦六十里南至横山砦五十里北至神堂砦約五十里)
寧羌砦(地本萌門三岔元符元年建築賜名東至綏遠砦六十里西至安塞砦五十里南至西谷砦三)
(十里北至王尚原界堠五十里)鎮安城(政和六年建築東至鄜延路通慶城三十里西至九陽堡二十)
(里南至威邊砦三十里北至西界地名蒼鷄三十里)麥川堡(本名麥經嶺政和六年賜名係環慶路未)
(詳屬何州軍姑附於此東至懷威砦二十里西至矜戎堡二十里南至威邊砦一十五里北至鎮安城三十里)
威寧堡(本名衡家堡政和六年賜名係環慶路未詳屬何州軍姑附於此東至九陽堡一十五里西至)
(定邊軍一十五里南至矜戎堡一十里北至七逋哆移塔五里)矜戎堡(東至懷威堡四十里西至定邊)
(軍約二十里南至胡博川二十里北至通祖盧門城砦五十里)府城砦(元豐二年已廢不知何年修復)
金村堡(同上)勝羌堡(東至洛河川二十里西至通塞堡約五十里南至白豹城五十里北至威)
(邊砦二十里)定戎堡(東至啓祖峯二十里西至那丁原五里南至興平城二十里北至清平關一十)
(里)威邊砦(東至洛河川二十里西至横山砦三十五里南至勝羌堡二十里北至鎮安城三十里)
懷威堡(東至鄜延路通慶城十五里西至矜戎堡約四十里南至威寧砦約二十里北至西界羅輕嘴)
(約五十里)
環州下軍事舊降為通遠軍淳化五年復為州崇寧戸
七千一百八十三口一萬五千五百三十二貢甘草縣
一通遠(上有烏崙肅遠洪德永和平遠定邊團堡安塞八砦)興平城(地名灰家觜元符元年築)
(賜名東至賀子兒一十里西至流井堡四十里南至洪德砦二十里北至清平關三十里)清平關(地名)
(之字平元符二年建築賜名東至鬼通砦二十五里西至安邊城四十里南至興平城三十里北至陷道口舖)
(二十七里)安邊城(地名徐丁臺崇寧五年築賜名東至清平關四十里西至折薑和市賊砦八十里南)
(至廢肅遠砦一百餘里北至牛圈界堠二十里)羅溝堡(朱灰臺至綏遠砦中路地名火羅溝及阿原峰)
(政和三年建築賜名東南至綏遠砦約二十里西南至寧羌砦約六十里南至阿原堡約四十里西至宋臺堡)
(約一十五里)阿原堡(地名見羅溝堡政和三年賜名東至綏遠砦三十里西至寧羌砦三十里南至)
(西谷砦四十里北至羅溝堡約四十里)朱臺堡(本朱灰臺政和三年建築賜名東至鷄觜堡約一十)
(八里西至木瓜堡約五十里南至阿原堡約四十里北至蕤毛觜約二百步)安邊砦大拔
砦(元豐二年巳廢不知何年復修)方渠砦流井堡(東至興平城四十里西至安邊城三)
(十里南至党羅原五里北至蘭善約五十餘里)歸德堡(東至木瓜堡五十里西至定戎堡約三十里南)
(至洪德砦四十里北至蝦䗫和市賊砦約四十里)木瓜堡(東至寧羌砦二十五里西至歸德堡五十)
(里南至惠丁堡四十里北至界堠裏羅節硯五里)麝香堡(東至龍札谷五里西至打米谷八里南至)
(木瓜原一十五里北至烏丁原二十里)通歸堡(東至歸德堡二十里西至興平城約三十里餘南至)
(洪德砦二十里北至堡子谷約一十里)惠丁堡(東至寧羌砦約四十里西至麝香堡約三十里南至)
(安塞砦約三十五里北至木瓜堡四十里)
邠州緊新平郡静難軍節度崇寧戸五萬八千二百五
十五口一十六萬二千一百六十一貢火筯蓽豆剪刀
縣五新平(望)宜祿(望)三水(上)定平(緊熙寧五年隷寧州政和七年自寧州來)
(隷)淳化(中淳化四年升耀州雲陽黎國鎮為縣熙寧八年置鑄錢監元豐三年廢宣和元年自耀州來)
(隷)
寧州望彭原郡興寧軍節度本軍事州宣和元年賜軍
額崇寧戸三萬七千五百五十八口一十二萬二千四
十一貢菴閭荆芥硯席縣三定安(緊)襄樂(上)眞寧(下)
醴州本京兆府奉天縣舊置乾州熙寧五年廢以奉天
還隷府政和七年復以縣為州更名醴八年割屬環慶
路縣五奉天(次畿)永夀(下乾德三年自邠州來隷熙寧五年廢乾州永夀及麻亭常寧二砦)
(俱隷邠州政和八年復來隷)武功醴泉(二縣本屬京兆府政和八年三月割屬醴州)好
畤(本屬鳳翔府政和八年三月割屬醴州)
定邊軍元符二年環慶路進築定邊城後改為軍(東至九陽)
(堡三十五里西至綏遠砦二十里南至横山砦三十里北至通化堡二十里)縣一定邊(政和六年)
(陕西河東路宣撫使童貫奏環慶路巳建築勒皈臺等處新城正據控扼包古邊面乞依姚古所請於定邊軍)
(置倚郭一縣詔賜今名)白豹城(元符二年建築賜舊名已見慶陽府)東谷砦(舊砦已見慶陽)
(府安化縣)綏遠砦(地名駱駞巷元符二年建築賜名東至定邊軍二十里西至寧羌砦六十里南至横)
(山砦五十里北至神堂堡約五十里)神堂堡(大觀二年建築賜名東至觀化堡三十里西至綏遠砦多)
(移嶺界堠十三里南至綏遠砦三十里北至勒崖原卓望處三里)觀化堡(東至逋祁嶺界堠約一十)
(五里西至鷄觜堡約三十里南至通化堡二十里北至甜井砦約一十里)通化堡(東至通祖嶺平界堠)
(約三十里西至綏遠砦二十餘里南至定邊軍二十里北至觀化堡二十里)九陽堡(東至鎮安城二)
(十里西至定邊軍三十五里南至東谷砦九十里北至界堠裏乾谷三里)鷄觜堡(東至通化堡約二十)
(里西至多移嶺界堠約一十里南至綏遠砦一十六里北至神堂堡約一十四里)
秦鳳路府一鳳翔州十二秦涇熙隴成鳳岷渭原階河
蘭軍三鎮戎德順通遠縣二十八其後增積石震武懷
德三軍西寧樂廓西安洮會六州又改通遠軍為鞏州
凡府一州十九軍五縣四十八
秦州下府天水郡雄武軍節度舊置秦鳳路經略安撫
使統秦州隴州階州成州鳳州通遠軍凡五州一軍其
後割通遠軍屬熙河凡統州五崇寧戸四萬八千六百
四十八口一十二萬三千二十二貢席芎藭縣四成紀
(上有渭水三陽上蝸牛下蝸牛堡子伏歸小三陽照川上門四顧平戎赤崖湫西青遠近湫定西小定西下硤)
(注鹿原上硤圓川伏羌得勝榆林大像菜園探長新水谷舊水谷檉林丙龍石人舖駞項永寧鹽泉小永寧冷)
(水泉雙泉新土舊土三十九堡)隴城(中有靜戎永固定平長山白榆林郭馬安塞七堡)清水(中有)
(弓門鐡窟斫鞍堡子小弓門坐交得鐡冶坊橋子李子古道永安四顧威塞&KR1291;穰鎮邊和戎安遠挾河定川中)
(城東城西城靜邊臨川德威廣武寧遠長樵二十九堡)天水(上)監一太平城二伏
羌(熙寧三年廢丹山納述乾川三堡增伏羌砦為城有得勝榆林大像菜園探長新水檉林丙龍石人駞項)
(舊水一十一堡)甘谷(熙寧元年置有吹藏大甘隴諾三堡四年置尖竿隴陽二堡)砦七(治平四年)
(置鷄川熙寧元年改攃珠堡為通渭堡五年改古渭砦為通遠軍廢者達本當七麻三堡改通渭堡為砦割永)
(寧寕遠威遠熟羊來遠並隷軍尋改綏遠定邊二砦為鎮隷隴州)定西(領寧西牛鞍上硤下硤注鹿原)
(圓川六堡)三陽(領渭濱武安上下蝸牛聞喜伏歸硤口照川土門四顧平戎赤崖湫西青遠近湫十四堡)
弓門(領東鞍安人斫鞍上下鐡窟坐交得鐵冶坊七堡)靜戎(領白榆林長山郭馬靜塞定平永固)
(邦蹉寧塞長樵九堡)安遠隴城鷄川堡三(熙寧三年改&KR1291;穰為鎮五年改)
(冶坊砦為冶坊堡八年改&KR1291;穰鎮為堡)&KR1291;穰(領白石古道中城東城西城定戎定安雄邊臨川德威廣)
(武定川挾河鎮邊一十四堡)冶坊(領橋子古道永安博望威塞李子六堡)達隆堡川
城(政和六年於秦鳳東西川口建築賜名東至甘泉堡一十八里西至熙河路安西城管下龜兒鎮一十二)
(里南至甘谷城一百一十里北至會川城一百二十里)甘泉堡(東至涇原路第十七堡五十里西至)
(堡川城一十八里南至涇原路治平砦一百五十里北至涇原路通安砦一百五十里别見渭州)安遠
砦(吏部通用酬賞格秦州又有安遠等五砦定邊綏遠二砦熙寧八年廢為鎮屬隴州其後復為砦)定
邊砦綏遠砦小落門砦堡安砦弓鐘砦董
哥平砦
鳳翔府次府扶風郡鳳翔軍節度乾德初置崇信縣淳
化中割崇信屬儀州熙寧五年廢乾州以好畤縣來隷
政和八年又以好畤隷醴州崇寧戸一十四萬三千三
百七十四口三十二萬二千三百七十八貢蠟燭榛實
席縣九天興(次赤)岐山(次畿)扶風(次畿)盩厔(次畿大觀元年以縣清平鎮置軍)
郿(次畿有鐵冶務)寳鷄(次畿)虢(次畿)麟遊(次畿)普潤(次畿)監一司竹
隴州上汧陽郡防禦崇寧戸二萬八千三百七十口八
萬九千七百五十貢席縣四汧源(望有古道銀場熙寧八年改秦州定邊砦)
(為隴西鎮隷縣)汧陽(緊)吳山(中)隴安(中開寳二年析汧陽縣四鄉置縣)
成州中下同谷郡開寳六年升為團練崇寧戸一萬二
千九百六十四口三萬三千九百九十五貢蠟燭鹿茸
縣二同谷(上有骨鹿馬邑赤土平泉滔山胡挑六砦)栗亭(中)
鳳州下河池郡團練本防禦乾德元年降為團練崇寧
戸三萬七千七百九十六口六萬一千一百四十五貢
蜜蠟燭縣三梁泉(上)河池(緊開寳五年移治固鎮有水銀務)兩當(上至道元)
(年移治唐鄉鎮)監一開寳(建隆三年於兩當縣置銀冶開寳五年升為監治平元年罷置官以監隷)
(兩當縣元豐六年廢)
階州中下武都郡軍事本唐武州䧟西戎後復其地改
置焉崇寧戸二萬六百七十四口四萬九千五百二十
貢羚羊角蠟燭縣二福津(中下領貼峯硤武平沙灘三砦團城堡平定關)將利
(中下)砦一故城(本固城鎮不知何年建為砦)
渭州下隴西郡平涼軍節度本軍事政和七年升為節
度舊置涇原路經略安撫使涇州原州渭州儀州德順
軍鎮戎軍皆屬熙寧五年廢儀州元符二年增置西安
州崇寧三年又以熙河路會州来屬大觀三年又增置
懷德軍凡統五州三軍崇寧戸二萬六千五百八十四
口六萬三千五百一十二貢絹蓯蓉縣五平涼(中有瓦亭砦)
潘原(中)安化(中熙寧七年廢制勝關移縣於關地以舊地為鎮)崇信(中)華亭(中下)
(熙寧五年廢儀州安化崇信同來隸)與靖夏城(政和六年賜涇原路席葦平新城名曰靖夏未詳屬)
(何軍州姑附此)甘泉堡(崇寧五年涇原路經略司於甜井子修築守禦賜名未詳屬何州軍姑附此别)
(見秦州)
涇州上安定郡太平興國元年改彰化軍節度崇寧戸
二萬八千四百一十一口八萬八千六百九十九貢紫
茸毛毼叚縣四保定(望有長武砦)靈臺(上)良原(上)長武(望咸平四)
(年升長武鎮為縣五年省為砦屬保定縣大觀二年復以砦為縣)
原州望平涼郡軍事崇寧戸二萬三千三十六口六萬
三千四百九十九貢甘草縣二臨涇(中)彭陽(中唐豐業縣太平興)
(國初改至道三年自寧州来隸)鎮二新城(熙寧三年廢截原砦入焉)柳泉(領耳朵城一砦)砦
五開邊(熙寧三年廢新門砦入焉)西壕平安綏寧(領羌城南山顛倒三堡)
靖安(領中普吃囉岔中嶺張嵒常理新勒鷄川立馬城殺獐川九堡)安羌堡新城堡
德順軍同下州慶歷三年即渭州隴于城建為軍崇寧
戸二萬九千二百六十九口一十二萬六千二百四十
一貢甘草縣一隴于(元祐八年以外底堡置)城一水洛(領王家城石門堡)
砦五靜邊(别見鎮戎軍)得勝(領開邊堡)隆德通遠治平(治平四年)
(置領牧龍堡)懷遠砦(東至鎮戎砦六十里西至得勝砦三十里南至張義堡四十里北至鎮羌砦二)
(十七里)中安堡威戎堡(東至章川堡三十里西至同家堡二十五里南至治平砦四十)
(里北至静邊砦二十里)
鎮戎軍同下州本原州高縣之地至道三年建為軍崇
寧戸一千九百六十一口八千五十七貢白氊城一彭
陽砦七治平四年置信岔堡涼棚堡熙寧(年置熙寧砦硝坑堡東西水口堡元豐四)廢東水
(口堡六年置故砦堡)東山乾興天聖(有信岔涼棚二堡)三川高平
(有故砦堡)定川熙寧(有硝坑堡)堡二開遠張義(熙寧四年廢安邊堡入開)
(遠五年置張義)平夏城(舊石門城紹聖四年賜名大觀二年升為懷德軍)靈平砦(舊好水砦)
(紹聖四年賜名大觀二年割屬懷德軍)鎮羌砦(紹聖四年賜名東至三川堡二十一里西至寺子岔)
(堡二十五里南至懷遠砦二十七里北至九羊砦二十五里)高平堡(元符元年修復賜舊砦名)威
川砦(政和七年賜名本密多臺)飛泉砦(政和七年賜名本飛井塢)飛井堡(乾興砦管下)
狼井堡(熙寧砦管下狼井安遠竇信梅谷開疆凡五堡)安遠堡竇信岔堡
梅谷堡開疆堡李家堡肅遠堡埈地平堡
鎮西堡水口堡懷遠城(别見德順軍)德靖砦(保安軍舊有德靖砦)
(自屬鄜延路)靜邊砦(天禧舊砦屬德順軍東至德順軍七十里西至第十七堡三十五里南至威戎)
(堡三十里北至隆德砦五十里)
會州元豐五年熙河路加蘭會二字時未得會州元符
二年始進築割西安城以北六砦隷州崇寧三年置倚
郭縣曰敷文又以會州隷涇原路縣一敷文安西城
(舊名汝遮紹聖三年建築賜名屬熙河路東至秦鳳路界六十二里西至原川子一百里南至定西砦二十七)
(里北至平西砦三十三里)平西砦(紹聖四年賜名地本青石硤屬熙河路東至秦鳳路界三十餘里西)
(至勝如堡一百一十里南至安西城三十三里北至會寧關四十四里)會寧關(舊名顛耳關元符元)
(年建築賜名通會未幾改今名屬秦鳳路東至涇原路元和市七里西至熙河路定遠城分界五十里南至熙)
(河路平西砦四十里北至黃河南岸古烽臺一百餘里)會川城(舊名青南訥心元符二年建築賜名)
(屬秦鳳路東至涇原路通安砦六十里西至熙河路定遠城一百五十里南至會寧關六十里北至新泉砦四)
(十里)新泉砦(舊名東北冷牟元符元年賜名屬秦鳳路東至懷戎堡界白草原三十里西至會川城界)
(麤兒原三十五里南至會川城三十里北至會川四十里)懷戎堡(崇寧二年築屬秦鳳路東至涇原路)
(分界定戎砦地分二十二里半西至平堡管下水泉堡二十里由香谷至會州共六十里南至會川城分界三)
(十五里北至柔狼山界堠四十里係與夏國西壽監軍地對境經由枯柴谷至柔狼山有險隘去處)德威
城(政和六年築清水河新城賜名屬秦鳳路東至麻累山二十五里西至黃河四里河北倚卓羅監軍地分)
(水賊作過去處南至囉迷谷口新移正川堡二十五里北至北浪口至馬練賊城約二十餘里)靜勝堡
(政和六年賜清水河新城接應堡名静勝會川城管下新修築靜勝堡不係守禦處在黃河南石觜上至本城)
(一百二十里河北岸與夏國卓囉監軍地分相對)通泉堡(屬秦鳳路新泉砦管下不係守禦處在黃)
(河南嶺上至本砦四十里與河北岸夏國卓囉監軍地分相對)水泉堡(係懷戎堡管下距本堡二十里)
(不係守禦處)正川保(係德威城管下囉迷谷口新移正川堡距本處二十五里不係守禦處)
懷德軍本平夏城紹聖四年建築大觀二年展城作軍
名曰懷德以盪羌靈平通峡鎮羌九羊通遠勝羌蕭關
隷之增置將兵與西安鎮戎互為聲援應接蕭關初名
威德又改今名東至結溝堡一十五里西至石門堡一
十八里南至靈平砦一十二里北至通峽砦一十八里
盪羌砦(故沒烟後峽元符元年建築賜名東至通峽砦一十八里西至正原堡四十里南至石門砦三)
(十里北至蕭關一百三十五里)通峽砦(故沒烟前峽元符元年建築賜名東至東彎堡七里西至盪羌)
(砦一十八里南至懷德軍一十八里北至勝羌堡八十里)靈平砦(故好水砦紹聖四年賜名大觀二年)
(自鎮戎軍来屬東至古高平堡一十五里西至九羊砦三十二里南至熙寧砦二十八里北至懷德軍一十二)
(里)硤口堡東河彎堡古高平堡惠民堡結溝
堡(係通峽砦管下五堡)鎮羌堡(東至三川堡二十八里西至寺子岔堡二十五里南至懷遠砦二十)
(七里北至九羊砦二十五里)九羊砦(故九羊谷元符元年建築賜名東至靈平砦三十里西至寧安)
(砦六十六里南至三川砦五十里北至臨羌砦八十里)石門堡(故石門峽東塔子觜元符元年建築)
(賜名)通遠砦(東至龍泉谷三十五里西至臨羌砦六十五里南至通峽砦五十里北至勝羌砦三十三)
(里)龍泉砦(通遠砦管下)勝羌砦(東至漫&KR1529;口七里西至&KR1108;韋堡四十里南至通峽砦八十)
(里北至蕭關六十里)蕭關(崇寧四年建築東至葫蘆河一十五里西至綏寧堡三十里南至勝羌砦六十)
(里北至臨川堡一十八里)臨川堡通關堡山西堡(係蕭關管下)
西安州元符二年以南牟會新城建為西安州東至天
都砦二十六里西至通會堡五十五里南至寧安砦一
百里北至囉沒寧堡三十五里盪羌砦(地名沒烟峽元符元年建築賜)
(名後屬懷德軍)通會堡(元符元年賜名係熙河蘭會路修築地名祭厮堅谷口不知何年撥屬涇原路)
(西安州)天都砦(元符二年灑水平新砦賜名天都東至臨羌砦二十里西至西安州二十六里南至)
(天都山一十里北至綏戎堡六十五里)臨羌砦(元符二年秋葦平新砦賜名臨羌東至通遠砦六十)
(五里西至天都砦二十里南至定戎砦八十里北至綏戎堡七十里)横嶺砦(係天都砦管下)&KR1108;韋
堡定戎堡(元符二年賜名地本鹻隈川東至山前堡三十里西至秦鳳路分界堠一十二里南)
(至通安砦一百里北至劈通流界堠五十里)劈通川堡囉沒寧堡北嶺
上堡山前堡高峰堡寧安堡(崇寧五年武延川峗朱龍山下新砦)
(賜名寧安東至九羊砦六十六里西至通安砦六十一里南至得勝砦九十里北至西安州一百里)那羅
牟堡寺子岔堡石棚泉堡通安砦(崇寧五年烏鷄三岔新砦)
(賜名通安東至寧安砦六十一里西至同安堡三十五里南至甘泉堡一百五里北至定戎砦一百里)同
安堡(係通安砦管下)綏戎堡(管下秋葦川口堡鍬钁川中路堡征通谷中路東水泉堡皆不詳建)
(置始末東至蕭關三十里西至山前堡三十五里南至臨羌砦七十里北至枅柂嶺界堠五十里)秋葦
川堡鍬钁川中路堡征通谷中路東水泉堡
熙州上臨洮郡鎮洮軍節度本武勝軍熙寧五年收復
始改焉尋為州初置熙河路經略安撫使熙州河州洮
州岷州通遠軍五州屬焉後得蘭州因加蘭會字元祐
改熙河蘭會路為熙河蘭岷路元符復故會州既割屬
涇原又改為熙河蘭廓路宣和又改為熙河湟廓路又
改湟州為樂州又改為熙河蘭樂路尋復改為熙河蘭
廓路舊統五州軍蘭廓西寧震武積石六州軍相繼来
屬又改通遠軍為鞏州凡統九州三軍崇寧戸一千八
百九十三口五千二百五十四貢毛毼叚麝香縣一狄
道(中下熙寧六年置九年省元豐二年復置)砦一康樂(熙寧六年置康樂城為砦省馬騌砦馬騌)
(砦舊屬秦州長道縣)堡九(熙寧五年置慶平通谷渭源北關六年改劉家川為當川置南關南川七年置)
(結河元豐七年置臨洮)通谷慶平渭源結河南川當
川南關北關臨洮(東至定遠城四十里西至定羌城界三十五里南至熙州)
(六十五里北至阿千堡七十里)安羌堡(宣和六年賜熙河蘭廓路新建溢機堡名為安羌城不知屬何)
(州軍姑附於此)廣平堡
河州上安鄉郡軍事熙寧六年收復崇寧戸一千六十
一口三千八百九十五貢麝香縣一寧河(熙寧六年置枹罕縣九年)
(省崇寧四年升寧河砦為縣舊香子城)城一定羌(熙寧七年改河諾城為定羌城)砦一南
川(熙寧七年置南山堡尋改為南川砦)堡四(熙寕七年置東谷八年置閻精元豐三年置西原北河二)
(堡)東谷閻精西原北河關一通會(熙寧七年置)循
化城(舊一公城崇寧二年收復改今名别見樂州東至懷羌城四十五里西至積石軍界一百餘里南至)
(下橋家族地分一百餘里北至來同堡六十五里)大通城(舊達南城崇寧二年收復改今名别見樂)
(州東至通津堡界十五里西至菊花河六十里南至撲水原二十一里北至寧塞堡界十五里)安疆砦
(舊名當摽城崇寧二年收復改今名别見樂州東至來同堡三十三里西至通津堡五十里南至循化城一百)
(一十里北至黃河一十里)懷羌城(崇寧三年王厚收復東至南川砦六十里西至循化城六十五里南)
(至洮州界一百七十餘里北至安疆砦一百一十七里)來羌城(崇寧三年王厚收復東至安鄉關七)
(十里西至大通城界三十八里南至南川界四十八里北至黃河二十里)講朱城(元符二年洮西安撫)
(司收復河南講朱一公錯鑿當摽彤撒東迎六城尋棄之崇寧二年再收復除一公改循化城當摽改安疆砦)
(餘四城皆未詳按講朱錯鑿一公當摽皆在河州之南元符二年邊厮波結先以此四城來降未幾王贍乃進)
(據之)錯鑿城彤撒城東迎城寧河砦(崇寧四年已升寧河砦為)
(縣别有寧河砦東至定羌城三十里西至河州四十五里南至通會關三十里北至河州界二十里)來同
堡(舊名甘撲堡崇寧三年築賜今名東至南川砦九十里西至安疆砦三十五里南至懷羌城三十五里北)
(至來羌城三十里)通津堡(舊名南達堡崇寧三年賜今名東至安疆砦四十五里西至大通城界二)
(十五里南至循化城一百三十里北至大通城界二十里)南山堡(元豐九域志屬原州綏寕縣)安
鄉關(舊城橋關元符二年賜名東至京玉關界四十里西至臨灘堡四十里南至河州界三十五里北至)
(安川堡界一十五里)臨灘堡(東至安鄉關四十里西至古雞山二十里南至南川砦界二十里北至黃)
(河四十里)
鞏州下本通遠軍熙寧五年以秦州古渭砦為軍崇寧
三年升為州崇寧戸四千八百七十八口一萬一千八
百五十七貢麝香縣三隴西(元祐五年增置)永寧寧遠(崇寧三年)
(升永寧砦為縣又升寧遠砦為縣)城一定西(元豐四年以蘭州西使城為定西城五年改定西城)
(為通遠軍以汝遮堡為定西城屬通遠軍崇寧二年廢定西城管下熨斗平堡通西砦管下榆木岔堡并安西)
(城别見蘭州東至龜兒觜鎮六十五里西至龕谷堡一百一十五里南至通西砦四十六里北至安西城二十)
(七里)砦六(熙寧五年割秦州永寧寧遠威遠通渭熟羊來遠六砦隷軍六年置鹽川砦八年廢威遠砦為)
(鎮元豐五年收通西砦七年廢來遠砦為鎮屬永寧崇寧五年通渭縣復為砦未詳何年以砦為縣)永寧
寧遠(崇寧三年與永寕同升為縣)通渭(東至甘泉城五十五里西至鞏州六十四里南至來遠鎮)
(一百里北至甘泉城界六十里)熟羊鹽川(熙寕六年九月置砦後改為鎮)通西(東至甘泉城一)
(百二十里西至熟羊砦七十里南至三岔堡四十八里北至定西砦四十八里)堡七(熙寕五年割秦州三)
(岔乜羊廣吴渭川啞兒五堡隷軍七年以岷州遮羊堡來隷元豐元年遮羊復隷岷州五年置榆木岔熨斗平)
(二砦堡七年廢乜羊廣吳渭川啞兒四堡)三岔(舊堡熙寕四年置)榆木岔(崇寕二年置)熨
斗平(崇寕二年置)者達堡(秦州熙寕五年改古渭砦為通遠軍廢者達本當七麻堡今通渭乃)
(領七麻堡不知何年復置者逹本當堡)七麻堡本當堡樸麻龍堡
岷州下和政郡團練熙寕六年收復崇寕戸四萬五百
七十口六萬七千七百三十一貢甘草縣三祐川(唐縣崇寕)
(三年復)大潭(中建寕三年合良恭大潭兩鎮置縣隷秦州熙寕七年自秦州来隷)長道(緊熙寕七)
(年自秦州来隷)砦五(秦州臨江砦熙寕六年割隷州七年置荔川&KR1291;川閭川又置宕昌)臨江
荔川&KR1291;川閭川宕川堡三(熙寕六年以秦州馬務堡隷州七年)
(置遮羊堡尋改為鎮十年置鐡城堡元豐元年遮羊堡復隷于州)遮羊榖藏(並熙寕七年置)
鐡城(熙寕十年置)監一滔山(熙寕九年置鑄鐡錢)
蘭州下金城郡軍事元豐四年收復崇寕戸三百九十
五口九百八十一貢甘草縣一蘭泉(崇寕三年置倚郭)砦一(元豐)
(四年置龕谷吹龍二砦七年割吹龍屬阿千堡)龕谷(元祐七年廢紹聖三年復修為堡東至定遠砦一百)
(里西至阿千堡七十里南至通谷堡一百二十里北至定邊城三十里)堡二(元豐四年置臯蘭堡鞏哥)
(關五年置西關勝如質孤堡六年改鞏哥關作東關堡廢西關勝如質孤堡置阿千堡七年廢臯蘭堡元祐五)
(年復修勝如質孤二堡尋廢)東關(東至質孤堡三十六里西至蘭州一十八里南至屈金支山三十里)
(北至黃河不及里)阿千(有阿千水東至屈金支山二十五里西至西關堡界二十里南至臨洮堡七十)
(里北至蘭州界三十七里)定西城(元豐四年以蘭州西使城為定西城五年改定西城為通遠軍以汝)
(遮堡為定西城屬通遠軍别見鞏州)定遠城(元祐七年築舊名李諾平本龕谷砦因地窄及無水故廢)
(之改築為定遠軍城東至安西城八十里西至東關堡五十里南至龕谷堡三十里北至黃河一百七里)金
城關(紹聖四年建築南距蘭州約二里崇寧三年王厚乞移置研龍谷口不行)京玉關(元符三年)
(賜名本號把拶橋東至西關堡四十里西至通川堡四十里南至臨洮堡一百三十九里北至癿六嶺分界三)
(十里)通川堡(元符三年自京玉關至囉&KR3390;抹通城中路鏹厮狐川新築堡賜名尋棄之崇寧二年再收)
(復東至京玉關四十里西至通湟砦四十里南至圓子堡約九里北至癿六嶺分界八十里别見樂州)
洮州唐末陷于吐蕃號臨洮城熙寧五年詔以熙河洮
岷通遠軍為一路時未得洮州元符二年得之尋棄不
守大觀二年收復改臨洮城仍舊為洮州三年升團練
東至岷州界一百一十三里西至喬家族生界二百里
南至魯黎族生界一百五里北至河州界一百二十里
通岷砦(東至鐸龍橋六十七里西至洮州四十里南至洮河二十里北至熙州界五十五里)
廓州元符二年以廓州為寧塞城崇寧三年棄之是年
收復仍為廓州城下置一縣五年罷大觀三年為防禦
東至寧塞砦一十七里西至同波北堡不及里南至黃
河不及里北至膚公城界十五里膚公城(舊名結囉城崇寧三年收)
(復後改今名王厚云結囉城至廓州約三十餘里東至來賓城界一百三里西至懷和砦界五十七里南至同)
(波北堡界一十三里北至綏平堡界二十五里)綏平堡(舊名保敦谷崇寕三年興築賜名東至堡塞砦)
(界二十里西至清平砦界二十里南至膚公城界二十里北至堡塞砦界一十七里)米川城(舊米川縣)
(崇寧三年修築王厚云米川沿河西至廓州約六十里過河取正路至結囉城約三程本城至廓州約三十餘)
(里)寧塞砦(東至河北堡界四十五里西至廓州廵檢界一十三里南至黃河一十五里北至龍支城)
(界五十里)同波堡(東至廓州廵檢界一十里西至膚公城界一十五里南至黃河不及里北至膚公城)
(一十五里)
樂州舊邈川城元符二年收復建為湟州建中靖國元
年棄之崇寧二年又復三年置倚郭縣五年罷大觀三
年加嚮德軍節度宣和元年改為樂州東至把拶宗六
十里西至龍支城界六十里南至來羌城界一百四十
里北至界首賖&KR3390;嶺一百一十里通湟砦(故囉&KR3390;抹通城元符二年)
(收復三年賜名東至通川堡四十里西至湟州三十五里南至安隴砦二十五里北至臨宗砦界六十里别見)
(蘭州)寧洮砦(故瓦吹砦元符二年收復三年賜名東至通湟砦四十五里西至來賓城一十七里南至)
(來賓城界二十里北至安隴砦界一十七里)安隴砦(故隴朱黑城元符二年收復三年賜名東至赤)
(沙嶺三十里西至麻宗山脚二十五里南至鞏藏嶺三十五里北至湟州四十五里)安川堡(故臕哥堡)
(在巴金嶺上元符二年收復三年賜名東至湟州界七十里西至來賓城界四十里南至安鄉關三十里北至)
(寧川堡四十里)寧川堡(元符二年收復三年賜名尋棄之崇寧二年再收復)綏遠關(舊名灑金)
(平崇寧二年建築賜今名東至湟州二十里西至勝宗谷口三十里南至麻宗山脚五十五里北至丁星原四)
(十里)來賓城(舊名癿當川崇寧三年賜名東至安川堡分界七十里西至靑丹谷三十里南至黃河一)
(十里北至安龍砦七十里)大通城(舊名達南城東至通津堡界十五里西至菊花河六十里南至撲水)
(原二十一里北至寧川堡界一十五里)循化城(舊名一公城别見河州東至懷羌城四十五里西至)
(積石軍界一百餘里南至下喬家族地分一百餘里北至來同堡六十五里)安疆砦(舊名當摽砦與)
(大通循化皆崇寧二年改别見河州東至來同堡三十三里西至通津堡五十里南至循化城一百一十里北)
(至黃河二十里)德固砦(舊名勝鐸谷崇寕三年築五百步城後賜名德固砦東至綏遠關界一十里西)
(至龍支城界二十里南至渴驢嶺二十里北至清江山脚二十里)臨宗砦(崇寧三年賜名南宗堡稍)
(南一十五里乳駱河之西東至三諾鞏哥嶺五十餘里西至丁星原約三十餘里南至湟州分界二十一里北)
(至界首抹牟嶺七十里)通川堡(崇寧二年王厚收復係湟州管下别見蘭州東至京玉關四十里西)
(至通湟砦四十里南至圓子堡約九里北至癿六嶺分界八十里)南宗堡(元符二年與囉&KR3390;抹通城)
(同收復尋棄之後再收復)峽口堡(與通川南宗堡皆崇寕二年王厚收復)
西寧州舊青唐城元符二年隴拶降建為鄯州仍為隴
右節度三年棄之崇寧三年收復建隴右都護府改鄯
州為西寧州又置倚郭縣賜郡名曰西平升中都督府
三年加賓德軍節度五年罷倚郭縣東至保塞砦五十
七里西至寧西城四十里南至清平砦五十里北至宣
威城五十里龍支城(舊宗哥城元符二年改今名尋棄之崇寧三年收復東至德固砦界)
(一十八里西至保塞砦藥邦硤二十二里南至廓州界分水嶺四十里北至習令波族分界八十五里)寧
西城(舊名林金城改今名東至湯厮甘二十里西至厮哥羅川一百里南至京鵰嶺二十里北至金谷峗)
(四十里)清平砦(舊名溪蘭宗堡後改賜砦名東至廓州綏平堡界三十五里西至赤嶺鐡堠子一百)
(二十里南至懷和砦界二十五里北至西寧州界二十五里)保塞砦(舊名安兒城以上城砦皆崇寧)
(三年收復賜名東至龍支城界二十二里西至西寧州界三十里南至廓州界二十里北至青歸族一十五里)
宣威城(舊名□牛城崇寕三年改今名東至綏邊砦四十里西至寕西城界三十五里南至西寧州界)
(二十五里北至南宗嶺九十里)綏邊砦(舊名宗谷崇寕三年建築後改今名東至龍支城界六十里西)
(至宣威城界三十里南至西寧州界三十二里北至乳駱河界南一里)懷河砦(舊名丁令谷崇寕三)
(年置砦賜名又隷積石軍東至廓州界八十三里西至青海一百三十餘里南至順通堡界一十三里北至清)
(平砦界二十五里)制羌砦(政和八年賜名地名癿氈嶺屬西寧州)
震武軍政和六年建築古骨龍城賜名震武城未幾改
為震武軍不見四至據童貫奏古骨龍元屬湟州通濟
橋(震武城浮橋政和六年賜名)善治堡(政和六年震武城通濟橋堡賜名)大同堡(本名)
(古骨龍城應接堡政和六年賜名)德通城(本瞎令古城政和七年劉法既解震武軍圍建築賜名)
石門堡(瞎令古城北地名石門子政和七年賜名)
積石軍本溪哥城元符間為吐蕃溪巴温所據大觀三
年臧征撲哥以城降即其地建軍東至廓州界八十里
西至青海一百餘里南至蓋龍峗八十里北至西寧州
界八十里懷和砦(巳見西寧州東至廓州界八十五里西至青海一百三十餘里南至順通)
(堡界一十三里北至清平砦界二十五里)順通堡(東至臨松堡一十二里西至本軍一十八里南至臨)
(松堡二十五里北至懷和砦界一十二里)臨松堡(東至廓州界五十里西至順通堡界一十二里南至)
(把拶公原界約六十里北至黃河一十五里)
陜西路蓋禹貢雍梁冀豫四州之域而雍州全得焉當
東井輿鬼之分西接羌戎東界潼陜南抵蜀漢北際朔
方有銅鹽金鐵之産絲枲林木之饒其民慕農桑好稼
穡鄠杜南山土地膏沃二渠灌溉兼有其利大抵夸尚
氣勢多游俠輕薄之風甚者好鬭輕死蒲解本隷河東
故其俗頗純厚被邊之地以鞍馬射獵為事其人勁悍
而質木梁泉少桑麻之利布泉鹽酪資於他郡上洛多
淫祀申以科禁故其俗稍變秦隴儀渭涇原邠寧鄜延
環慶等皆分兵屯守以備不虞云
宋史卷八十七
宋史卷八十七考證
地理志三陜西路鄜州縣一宜川(臣龍官)按通考鄜
州所領者洛川而宜川乃丹州所領之縣此失丹州
沿革而以所領之縣誤入鄜州且洛交郡貢龍須席
而咸寧郡貢麝香郡名異所貢亦異知本文之多有
錯落矣
銀州按通考銀州貢女稽布今史缺
岷州宕川應作宕昌
蘭州龕谷注北至定邊城三十里當作定遠城
西寧州清平砦注南至懷和砦二十五里當作懷河
砦
宋史卷八十七考證
