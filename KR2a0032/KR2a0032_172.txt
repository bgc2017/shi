宋史卷一百七十二
元中書右丞相總裁托克托等修
職官志第一百二十五
職官十二(奉禄制下)
增給(公用錢給劵)職田
權三司使知開封府百千權發遣三司使五十千玉清
昭應宫景靈宫會靈觀三副使觀文殿大學士三十千
觀文殿學士資政殿大學士(元豐添保和殿大學士)宫觀三司判
官判子司(權及權發遣同)開封府判官提舉諸司庫務管轄三
司軍大將提點内弓箭庫二十千宫觀都監勾當官十
七千(任都知押班者二十千)資政端明翰林侍讀(元祐復置翰林侍讀侍講學士)
(紹聖中罷)龍圖天章學士(元豐添保和延康寶文顯謨徽猷學士)樞密直(後改述古)
(殿)龍圖天章直學士(元豐添寶文顯謨徽猷直學士保和龍圖天章寳文顯謨徽猷待制)
十五千(春冬綾各五匹絹十七匹羅一匹綿五十兩己上大學士至待制奉随本官衣賜如本官例大)
(即依本官例小即依逐等大觀二年戸部尚書左睿言見編修禄格學士添支比正任料錢相去遼邈如觀文)
(殿大學士節度使從二品大學士添支三十千而己節度使料錢乃四百千傔從粟帛等稱是或謂大學士有)
(寄禄官料錢故添支數少今以銀青光禄大夫任觀文殿大學士較之則通料錢不及節度使之半其厚薄不)
(均明矣自餘學士視諸正任率皆不等欲將職錢改作貼職錢以别之正任料錢公使為率參酌立定自學士)
(至直閣以上貼職錢不以内外並給觀文殿大學士百千觀文學士資政大學士八十千端明後改延康殿學)
(士五十千前執政加二十千龍圖天章寳文顯謨徽猷學士樞密直改述古學士四十千龍圖天章寳文顯謨)
(徽猷直學士三十千待制二十千集賢改集英殿脩撰十五千直龍圖閣至直祕閣十千詔從之宣和三年戸)
(部尚書沈積中侍郎王蕃言元豐法帶職人依嘉祐禄令該載觀文殿大學士以下至直學士添支錢三等自)
(三十千至十五千大觀中因敕令所啓請改作貼職錢觀文大學士至直秘閣自百千至十千凡九等兼增添)
(在京供職米麥觀文殿大學士至待制自五十石至二十五石四等比舊法增多數倍又奏學士提舉在京官)
(除本身請給外更請貼職并差遣添支比六曹尚書翰林學士承旨幾及一倍以上非稱事制禄之意詔並依)
(元豐法御史中丞二十千察案御史十千籍田令七千並依元豐三年詔司農寺丞十五千主簿京朝官十二)
(千選人十千熙寧三年詔廣親睦親宅記室講書十五千教授十二千軍廵使十七千權使及判官七千已上)
(並元豐制已下惟增散官而已)羣牧使副使開封推官三司河渠勾當
公事同管勾河渠案公事十五千羣牧都監十三千銀
臺司審官院三班院吏部銓登聞檢院鼓院太常禮院
主判官糾察在京刑獄羣牧判官監察使十千判司農
寺七千其知判諸路州軍府有六十千至七千凡八等
有以官者三師三公六十千僕射東宫三師并曾任中
書樞密特進五十千尚書并左右丞東宫三少金紫光
禄大夫至光禄大夫學士給事中諫議舍人待制已上
并横班使副三十千(横班有二百千者待制已上充益梓利夔州路知州給鐵錢二百千)
(横班副使知夔州一百五十千知諸州軍者八十千)大卿監諸司使副至供奉官
中大夫至中散大夫武功郎至秉義郎閤門祗候已上
十五千(十五千已上有從州府地望給者不係大卿充益梓利夔知州給鐵錢一百五十千諸司副使)
(至供奉官閤門祗候已上知四州同若知諸州軍八十千惟諸司使一百千)朝官忠翊郎侍
禁閤門祗候十千(朝官權知軍州府者同若知四路諸州府給鐵錢八十千知軍六十千侍)
(禁閤門祗候知諸軍州同)保義郎殿直閤門祗候八千(若知四路諸州軍者給鐵)
(錢五十千)京官十千至七千有二等(知四路州府給鐵錢六十千知軍五十千)試
御及州縣官職官兼知春州七千有以州望者河南大
名荆南永興江寧杭揚潭并代州三十千應天真定鳳
翔陜府秦青洪州二十千河中鄆許襄孟滑鄭滄邢澶
貝相華晉潞廬夀宿泗楚蘇越潤常州十五千(廣州知州歲七)
(百千逐月均給舊月給百千大中祥符六年令歲取五百千餘充添給益州給鐵錢三百千梓州二百千夔州)
(百五十千餘州約銅錢數而給之)有都總管經略安撫等使者河北四
路(真定瀛州定州大名)陜西逐路(永興秦州渭州慶州延州)河東路(太原)前任兩
府並五十千諫議舍人待制太中大夫已上三十千(並特)
(添二十千知大名府帶河北路安撫使同知并州帶學士即五十千而無特給)三路管勾機宜
文字朝官十千京官七千知貴州充廣南西路都鈐轄
經略安撫使自諫議舍人待制及大卿監大中大夫中
散大夫已上三十千(朝臣充廣西路兵馬都鈐轄兼本路安撫管勾經略司公事即二十)
(千)河北沿邊安撫副使都監以横行使充者三十千(自横)
(行副使并諸司使副至崇班武功大夫敦武郎以上充者二十千供事官秉義郎閤門祗侯充都監十五千)
同管勾河東緣邊安撫司公事以横行副使至内殿崇
班敦武郎以上二十千通判大藩有二十千至十五千
者餘州軍朝官有十千至七千者京官七千(朝官通判益州給鐵)
(錢八十千京官六十千朝官通判益梓利夔路州軍府給鐵錢七十千京官五十千)簽判朝官十
千京官七千(朝官簽判益梓州給鐵錢七十千京官五十千)三路轉運使淮南
江浙荆湖制置茶鹽等税都大發運使諫議待制大卿
監以下大中中散以上三十千朝官充發運使副二十
千(武功大夫至武翼郎諸司使副充發運使副都監同朝官充判官十千)三門白波發運
使朝官二十千朝官充判官十千京官七千諸路轉運
使副朝官宣德郎以下二十千(任四路者給鐵錢一百五十千)判官十
千(任福建廣南東西路十五千任益梓利夔四路給鐵錢八十千)諸路提點刑獄勸農
使副開封府界提點諸縣鎮公事二十千(忠翊郎侍禁閤門祗候以)
(下任諸路提點刑獄勸農使副并府界同提點敦武郎内殿崇班以上者十五千朝官并秉義郎供奉官閤門)
(祗候已上任四路提點刑獄給鐵錢一百五十千忠翊郎侍禁閤門祗候以下一百千)諸路副都
總管權總管都鈐轄路分鈐轄州鈐轄路分都監有五
十千至八千凡六等(任四路給鐵錢有二百千至一百千凡三等)府界及諸
路州府軍監縣鎮都監廵檢砦主監押自諸司使以下
至三班借職武功大夫至承信郎已上十五千至五千
凡六等(任四路給鐵錢有一百千至五十千凡四等)陜西河東沿邊諸族蕃
官廵檢自十五千至四千凡六等諸路走馬承受公事
自從義郎至保義郎供奉官至殿直并兩省自供奉官
至黃門自十千至五千凡四等(任四路給鐵錢自六十千至四十千凡三等)
府界並諸路州府軍監縣鎮監當朝官七千京官五千
至四千凡二等武功大夫以下至進義校尉諸司使以
下至三班使臣自十千至三千凡七等(朝官任川峡州府軍監給鐵錢)
(五十千京官三十千至二十五千凡二等三班使臣任四路者自六十千至二十五千凡五等)朝官充
陜西及江浙荆湖福建廣南提舉提點鑄錢等公事自
二十千至十五千凡二等朝官充都大提舉河渠司勾
當及提舉宫觀并催遣輦運催綱諸州監物務等自十
五千至七千凡三等(任四路給鐵錢七十千)京官充催促輦運催
裝斛斗綱船并諸州監物務等自七千至五千凡二等
(任四路給鐵錢五十千)都大提舉脩護黃河堤埽岸諸處廵檢并
監北京大内軍噐庫并蔡河撥發催綱等並以兩省供
奉官以下至内品充自十千至三千凡七等(舊志有諸路都部署)
(鈐轄有五十千至十五千凡四等駐泊都監兵馬都監有二十千至十五千凡六等諸州監場務朝官供奉以)
(上七千京官殿直五千奉職内品三千内課額大者京朝官與京官同使臣與兵馬監押同)
大中祥符二年詔外任官不得挈家屬赴任者許分添
給錢贍本家
添給羊凡外任給羊有二十口至二口凡六等
給米有二十石至二石凡七等
給麫有三十石至二石凡七等
傔從有二十人至二人凡七等
馬有十匹至一匹凡六等(舊志數不同今從四朝志)
建炎南渡以後奉禄之制參用嘉祐元豐政和之舊少
所增損惟兵興之始宰執請受權支三分之一或支三
分之二或支賜一半隆興及開禧自陳損半支給皆權
宜也其後内外官有添支料錢職事官有職錢厨食錢
職纂脩者有折食錢在京釐務官有添支錢添支米選
人使臣職田不及者有茶湯錢其餘禄粟傔人悉還疇
昔今合新舊制而參記之
元豐定制以官寄禄南渡重加脩定開府儀同三司料
錢一百貫特進九十貫(春冬衣絹各二十五匹小綾一十匹春羅一匹冬綿五十兩)
金紫光禄大夫銀青光禄大夫(料錢各六十貫春冬絹各二十匹小綾七匹春)
(羅一匹冬綿五十兩)宣奉大夫正奉大夫正議大夫通奉大夫(料錢)
(各五十貫春冬絹各十七匹小綾五匹春羅一匹冬綿五十兩)通議大夫太中大夫中
大夫中奉大夫中散大夫(料錢各四十五貫春冬絹各二十五匹小綾三匹春羅一)
(匹冬綿五十兩)朝議大夫奉直大夫朝請大夫朝散大夫朝奉
大夫(以上料錢各三十五貫春冬絹各一十五匹春羅一匹冬綿三十兩)朝請郎朝散郎
朝奉郎(以上料錢各三十貫春冬絹各一十三匹春羅一匹綿三十兩)承議郎(料錢二十貫春)
(冬絹各一十匹春羅一匹冬綿三十兩)奉議郎(料錢二十貫春冬絹各十匹春羅一匹冬綿三十兩)
通直郎(料錢十八貫春冬絹各七匹春羅一匹冬綿三十兩)宣教郎(料錢十五貫春冬絹五匹)
(冬綿十五兩)宣議郎(料錢十二貫春冬絹各五匹冬綿十五兩)承事郎(料錢十貫春冬絹各)
(五匹冬綿十五兩)承奉郎(料錢八貫)承務郎(料錢七貫元豐以来釐務止支驛料大觀二年)
(定支)以上料錢一分見錢二分折支每貫折錢在京六百
文在外四百文到任添給驛料承直郎(料錢二十五貫茶湯錢一十貫)
(厨料米六斗麫一石五斗槀四十束柴二十束馬一匹春冬絹六匹綿一十二兩)儒林郎(料錢二十)
(貫茶湯錢一十貫厨料米六斗麫一石五斗槀三十束柴一十五束春冬絹各五匹冬綿十兩)丈林郎
(料錢一十五貫茶湯錢十貫厨料米六斗麫一石五斗槀三十束柴十五束春冬絹各五匹綿十兩)從事
郎從政郎脩職郎(已上料錢各一十五貫茶湯錢一十貫米麥各二石)迪功郎(料錢)
(一十二貫茶湯錢一十貫米麥各一石五斗)以上錢折支中給一半見錢一
半折支每貫折見錢七百文釐務日給滿替日住武臣
請奉太尉(料錢一百貫春服羅一匹小綾及絹各十匹冬服小綾十匹絹二十匹綿五十兩)正
任節度使(在光禄大夫之下初授及帶管軍同料錢四百貫禄粟一百五十石)承宣使(在通)
(議大夫之下料錢三百貫禄粟一百石)觀察使(在中大夫之下料錢各二百貫禄粟一百石米麥十)
(五石)防禦使(在中散大夫之下料錢二百貫禄粟一百石米麥各十二石五斗)團練使(在中)
(散大夫之下料錢一百五十貫禄粟七十石米麥各九石)諸州刺史(在中散大夫之下料錢一百貫)
(禄粟五十石米麥各七石五斗)自承宣使以下不帶階官者為正任帶
階官者為遥郡遥郡各在正任之下請奉與次任正任
一同靖康指揮遙郡以上奉錢衣賜傔人奉馬權支三
分之二殿前三衙四廂捧日天武左右廂都指揮使遥
郡團練使(料錢一百貫文春冬服絹各十匹)殿前諸班直都虞候諸軍
都指揮使遥郡刺史(料錢五十貫衣同前)龍衛神衛右廂都指揮
使遥郡團練使(同捧日天武)龍神衛諸軍都指揮使遥郡刺
史(同殿前)左右金吾衛上將軍左右衛上將軍(在光禄大夫之下)
諸衛上將軍(在通奉大夫之下以上料錢各六十貫春冬綾各五匹絹各一十匹春羅一匹冬綿)
(五十兩)左右金吾衛大將軍(在中散大夫之下料錢三十五貫春冬綾三匹絹七匹春)
(羅一匹綿三十兩)諸衛大將軍(在中散大夫之下料錢二十五貫春冬綾三匹絹各七匹春羅)
(一匹冬綿二十兩)諸衛將軍(在朝奉郎之下料錢二十五貫春冬綾各二匹絹各七匹春羅一匹)
(冬綿十五兩)率府率(在奉議郎之下)率府副率(在通直郎之下料錢十三貫春冬絹各五)
(匹春羅一匹冬綿一十五兩)通侍大夫(在中散大夫之下料錢五十貫禄粟二十五石春絹七匹)
(冬絹十匹綿三十兩傔二十人馬三匹)正侍大夫宣正大夫履正大夫協
忠大夫中侍大夫(以上在中散大夫之下料錢各三十七貫禄粟二十五石春絹七匹冬絹)
(十匹綿三十兩傔二十人馬三匹)中亮大夫(在中散大夫之下料錢三十七貫禄粟二十五石春)
(絹七匹冬絹十匹綿三十兩傔三十人馬三匹)中衛大夫翊衛大夫親衛大夫
(在中散大夫之下防禦使之上)拱衛大夫左武大夫右武大夫(並在奉直大夫)
(之下諸司正使之上以上料錢並二十七貫春絹七匹冬絹十匹綿三十兩)武功大夫武德
大夫武顯大夫武節大夫武略大夫武經大夫武義大
夫武翼大夫(並在朝奉大夫之下以上各料錢二十五貫厨料米一石麫二石春絹七匹冬絹十)
(匹綿三十兩)正侍郎宣正郎履正郎協忠郎中侍郎中亮郎
中衛郎翊衛郎親衛郎拱衛郎左武郎右武郎(以上並在朝奉)
(郎之下錢各二十貫春絹五匹冬絹七匹綿三十兩)武功郎武德郎武顯郎武節
郎武略郎武翼郎武義郎(並在承議郎之下以上各料錢二十貫厨料米麫各一石)
(春絹五匹冬絹七匹綿二十兩)訓武郎(料錢一十七貫春絹三匹冬絹七匹綿三十兩)脩武郎
(料錢一十七貫春絹五匹冬絹七匹綿二十兩)從義郎秉義郎(並料錢十貫帶職錢十二貫春)
(絹四匹冬絹五匹綿一十兩)忠訓郎忠翊郎(並料錢七貫帶職錢十貫春冬絹各四匹冬綿)
(一十五兩)成忠郎保義郎(並料錢五貫帶職錢七貫春冬絹各四匹綿一十五兩)承節
郎承信郎(並料錢四貫春冬絹各三匹錢二貫文)進武校尉(料錢三貫春冬絹各三匹)
進義校尉(料錢二貫春冬絹各三匹)下班祗應(各随差使理年不等自三年至十二月料)
(錢七百文糧二石五斗春冬絹各五匹)進武副尉(料錢三貫)進義副尉(料錢一貫)守
進義副尉(料錢二貫)
料錢職錢紹興仍政和之舊宰相樞密使料錢月三百
貫(政和左輔右弼為宰相紹興左右僕射同中書門下平章事為宰相舊制春冬服小綾各二十匹絹各三)
(十匹春羅一匹冬綿一百兩初建炎元年指揮宰執請受並權支三分之二支賜支一半)知樞密院
事參知政事樞密副使同知樞密院事簽書樞密院事
(料錢二百貫春冬服小綾各十匹絹各二十匹春羅一匹冬綿五十兩)太師太傅太保少
師少傅少保(料錢三百貫春服羅三匹權支一匹小綾三十匹支二十匹絹四十匹支三十匹冬)
(服綾絹同綿二百兩支一百兩)以下職事官並支職錢開封牧錢一百
貫(春服羅一匹小綾絹各十匹冬服小綾十匹絹二十匹綿五十兩)太子太師太傅太
保職錢二百貫(春服羅一匹小綾十匹絹二十五匹冬服綾絹同綿五十兩)少師少
傅少保百五十貫(春冬服小綾各七匹絹各二十匹春羅一匹冬綿五十兩)御史大
夫六部尚書(行六十貫守五十五貫試五十貫春服羅一匹小綾五匹絹十七匹冬服綾絹同綿)
(五十兩)翰林學士承旨翰林學士五十貫(春服同上)左右散騎
常侍(行五十五貫守五十貫試四十五貫春服小綾三匹絹十五匹羅一匹冬綾絹同綿五十兩)權
六曹尚書御史中丞六曹侍郎並同常侍太子賓客(行五)
(十貫守四十七貫試四十五貫春服小綾七匹絹二十匹羅一匹冬綾絹同綿三十兩)太子詹事
(錢衣同賓客小綾各上三匹)給事中中書舍人(行五十貫守四十五貫試四十貫服同詹)
(事)左右諫議大夫(行四十五貫守四十貫試三十七貫餘同舍人)權六曹侍郎
(職錢四十貫絹同上)大常宗正卿(行三十八貫守三十五貫試三十二貫春冬衣隨官序)祕
書監(行四十二貫守三十八貫試三十五貫)七寺卿國子祭酒(行三十五貫守三十)
(二貫試三十貫)太常宗正少卿祕書少監(行三十二貫守三十貫試二十八貫)中
書門下省檢正諸房公事左右司郎中(行四十貫守三十七貫試二十)
(五貫)國子司業少府將作軍噐監(行三十二貫守三十貫試二十八貫)太子
少詹事(行三十五貫守三十二貫試三十貫)太子左右諭德(行三十三貫守三十貫試)
(二十九貫)起居郎起居舍人侍御史(行三十七貫守三十五貫試三十二貫)左
右司員外郎六曹郎中(同上)殿中侍御史左右司諫(行三十五)
(貫守三十二貫試三十貫)左右正言(行三十二貫守三十貫試三十七貫)諸司員外郎
(同司諫)少府將作軍噐少監(行三十貫守二十八貫試二十五貫)太子侍讀
侍講(行二十五貫守二十二貫試二十貫)監察御史(同正言)太子中舍人太
子舍人(行二十貫守十九貫試十八貫)太常丞太醫令宗正丞知大宗
正丞祕書丞大理正著作(行二十五貫守二十二貫試二十貫紹興元年指揮宣教)
(郎任館職寺監丞簿評事臺法主簿寺簿正司直添給職錢十六貫指揮每月特支米三石)七寺丞
(行二十二貫守二十貫)祕書郎(行二十二貫守二十貫試一十八貫)太常博士(同七寺丞)
著作佐郎(同祕書郎)國子監丞(同七寺丞)大理司直評事(同著作郎)少
府將作都水監丞(行二十貫守十八貫)祕書省校書郎(行十八貫守十六貫)
(試十四貫)正字(行十六貫守十五貫試十四貫)御史臺檢法主簿九寺簿(行二)
(十貫守十八貫)諸王宫大小學教授大學武學博士(行二十貫守十八貫)
(試十六貫今諸王府翊善贊讀直講記室料錢並支見錢)律學博士(行十八貫守十七貫試十六貫)
太常寺奉禮郎(十六貫)太常寺太祝郊社令(行十八貫守十六貫)太
官令(十六貫)五監主簿(行十八貫守十六貫)太學正錄武學諭(行十八貫)
(守十七貫試十六貫)律學正(行十六貫守十五貫試十四貫)
樞密院官屬都承旨承旨(料錢四十貫職錢三十貫承旨二十五貫春服羅一匹小)
(綾三匹絹十五匹冬服小綾五匹絹十五匹綿五十兩)副都承旨(料錢三十貫職錢二十貫副承)
(旨諸房副承旨十五貫若諸房副承旨同主管承旨司公事加五貫春衣羅一匹絹十五匹冬絹同綿三十兩)
檢詳諸房文字(職錢三十五貫厨食錢每日五百)計議編脩官(添支錢十貫第)
(三等折食錢二十五貫厨食錢每日五百)凡諸職事官職錢不言行守試者
凖行給職事官衣如寄禄官例及無立定則例者隨寄
禄官給職料錢米麥計實數給兩應給者從多給(謂職錢米)
(麥)諸承直以下充職事官(謂大理司直評事祕書省正字太學博士正錄武學博士)
(諭律學博士正)聽支階官請受添給諸稱請受者謂衣糧料錢
餘並為添給舊制觀文殿大學士三十貫(米三石麫五石)觀文
殿學士資政保和殿大學士三十貫(米三石麫五石)資政保和
殿學士十五貫(米三石麫五石同上春冬小綾各五匹絹各十七匹春羅一匹冬綿十五兩)
龍圖天章寳文顯謨徽猷敷文閣學士直學士十五貫
(春冬小綾各三匹絹十五匹春羅一匹冬綿十五兩)保和殿龍圖天章寳文顯謨
徽猷敷文閣待制同先是大觀或言添支厚薄不均其
後自學士而下改名貼職錢觀文殿大學士(貼職錢一百貫丈米)
(麥各二十五石添支米三石麫五石萬字茶二斤)觀文殿學士資政保和殿大
學士(貼職錢八十貫米麥同添支錢十貫添支米麫同)資政保和殿學士(貼職錢七)
(十貫米麥同添支米麫同萬字茶二斤春冬綾二匹絹一十七匹綿五十兩羅一匹)端眀殿學士
(貼職錢五十貫米麥二十石添支米三石麫五石萬字茶二斤春冬綾五匹絹一十七匹羅一匹綿五十兩)
龍圖天章寳文顯謨徽猷敷文閣學士樞密直學士(正三)
(品貼職錢四十貫米麥各一十石添支未二石麫五石萬字茶二斤春冬綾五匹絹一十七匹春羅一匹冬綿)
(五十兩)龍圖天章寳文徽猷敷文閣直學士保和殿待制
(貼職錢三十貫米麥各一十七石五斗春冬綾各三匹絹一十五匹春羅一匹冬綿五十兩)龍圖天
章寳文顯謨徽猷敷文閣待制(貼職錢二十貫米麥各一十二石五斗春冬綾)
(各三匹絹一十五匹春羅一匹冬綿五十兩)集英殿脩撰右文殿脩撰祕閣
脩撰(以上貼職錢各一十五貫)直龍圖天章寳文閣直顯謨徽猷敷
文閣直祕閣(以上貼職錢各一十貫)宣和間罷支貼職錢仍舊制
添支紹興因之令諸觀文殿大學士至保和殿大學士
料錢春冬服随夲官資政殿學士至待制料錢隨夲官
春冬服從一多給又諸學士添支錢曾任執政官以上
者在京外任並支其餘在京支外任不支米麫茶炭奉
馬傔人衣糧内外任並給酒添支馬草料外任勿給外
依祖例添支(如六部尚書而下職事官分等第支厨食錢自十五貫至九貫凡四等並依宣和指)
(揮修書官折食錢監脩國史四十千史館脩撰直史館夲省長貳三十七貫五百檢討著作三十五貫並依自)
(来體例)有特旨添支(如紹興元年指揮館職寺監丞簿評事臺法主簿寺正司直博士添職錢)
(一十貫六年指揮五寺三監秘書大宗正丞太常博士著作祕書校書郎著作佐郎正字大理寺正司直評事)
(臺簿刪定官檢鼓奏告院特支米三石計議編修官一石)
禄粟及隨身傔人
宰相一百石(紹興三公侍中中書尚書令左右僕射同平章事並為宰相)隨身七十
人知樞密院事參知政事樞密副使同知樞密院事一
百石随身五十人太師太傅太保少師少傅少保一百
石(舊制百五十石)隨身一百人太尉一百石隨身五十人節度
使(禄粟已具奉禄類)元隨五十人承宣使元隨五十人觀察使
防禦使元隨三十人團練使(已上並具奉禄類)元隨三十人諸
州刺史(同上)元隨二十人通侍大夫正侍大夫宣正大夫
履正協忠中侍中亮大夫(禄粟傔人並具奉禄類)捧日天武左右
廂都指揮使遥郡團練使五十石傔十人(龍神衛右廂都指揮)
(使帶遥郡團練使同)殿前諸班直都虞候諸軍都指揮使遥郡刺
史二十五石傔五人(龍神衛諸軍都指揮使帶遥郡刺史同)諸學士添支
米已附于前今載觀文殿大學士傔二十人觀文殿學
士資政保和殿大學士傔十人資政保和殿學士龍圖
天章寶文顯謨徽猷敷文閣學士傔七人樞密都承旨
傔十人副都承旨諸房副承旨七人其餘京畿守令幕
職曹官自十石七石五石至于二石各有等中書堂後
官提點五房公事逐房副承旨自七人五人至于一人
各有數因仍前制舊史巳書凡任宰相執政有隨身太
尉至刺史有元隨餘止傔人
紹興折色凡禄粟每石細色六斗(米麥中支管軍給米六分麥四分)隨
身元隨傔人糧每斗折錢三十文衣紬絹每匹一貫布
每匹三百五十文綿每兩四十文
公用錢
自節度使兼使相有給二萬貫者其次萬貫至七千貫
凡四等節度使萬貫至三千貫凡四等節度觀察留後
五千貫至二千貫凡四等觀察使三千貫至二千五百
貫凡二等防禦使三千貫至千五百貫凡四等團練使
二千貫至千貫凡三等刺史千五百貫至五百貫凡三
等亦有不給者(觀察使以下在禁軍校者皆不給)京守在邊要或加錢
給者如故皆隨月給受如禄奉焉(咸平五年令河北河東陕西諸州皆逐李)
(給)京師月給者玉清昭應宫使百千景靈宫使崇文院
七十千會靈觀使六十千祥源觀都大管勾五十千御
史臺三百千大理寺二百五十三千刑部九十六千舍
人院二十千太常寺二十五千祕閣二十千宗正寺十
五千太常禮院起居院十千門下省登聞檢院鼓院官
誥院三班院各五十千歲給者尚書都省銀臺司審刑
院提舉諸司庫務司每給三十千用盡續給不限年月
餘文武常參官内職知州者歲給五千至百千凡十三
等皆長吏與通判署籍連署以給用少卿監以上有增
十千至百千者(淳化元年九月詔諸州軍監縣無公使處遇誕降節給茶宴錢節度州百千防)
(團刺史州五十千監三泉縣三十千嶺南州軍以幕府州縣官權知州十千)
給劵
文武羣臣奉使於外藩郡入朝皆往来備饔餼又有賓
幕軍將隨身牙官馬驢槖駝之差節察俱有賓幕以下
中書樞密三司使有隨身而無牙官軍將隨諸司使以
上有軍將槖駞(餘皆有牙官馬驢惟節察有賓幕)諸州及四夷貢奉使
諸司職掌祗事者亦有給焉(四夷有譯語通事書狀換衣十劵頭首領部署子弟)
(之名貢奉使有廳頭子將推船防授之名職掌有傔)京朝官三班外任無添給者
止續給之京府按事畿内幕職州縣出境比較錢榖覆
按刑獄並給劵其赴任川陕者給驛劵赴福建廣南者
所過給倉劵入本路給驛劵皆至任則止車駕廵幸羣
臣扈從者中書樞密三司使給館劵餘官給倉劵
職田
周自卿以下有圭田不稅晉有芻槀田後魏宰人之官
有公田北齊一品以下公田有差唐制内外官各給職
田五代以来遂廢咸平中令館閣檢校故事申定其制
以官莊及遠年逃亡田充悉免租税佃戸以浮客充所
得課租均分如鄉原例州縣長吏給十之五自餘差給
其兩京大藩府四十頃次藩鎮三十五頃防禦團練州
三十頃中上刺史州三十頃下州及軍監十五頃邊遠
小州上縣十頃中縣八頃下縣七頃轉運使副十頃兵
馬都監押砦主釐務官錄事參軍判司等比通判幕職
之數而均給之景德二年七月詔諸州職田如有災傷
凖例蠲課大中祥符九年殿中侍御史王竒上言請天
下納職田以助振貸帝曰竒未曉給納之理然朕每覽
法寺奏欵外官占田多踰往制不能自備牛種水旱之
際又不蠲省致民無告遂罷竒奏因下詔戒飭之天聖
中上患職田有無不均吏或多取以病民詔罷天下職
田悉以歲入租課送官具數上二司計直而均給之朝
廷方議措置未下仁宗閱具獄見吏以賄敗者多惻然
傷之詔復給職田毋多占佃戸及無田而配出所租違
者以枉法論又十餘年至慶歴中詔限職田有司始申
定其數凡大藩長吏二十頃通判八頃判官五頃幕職
官四頃凡節鎮長吏十五頃通判七頃判官四頃幕職
官三頃五十畝凡防團以下州軍長吏十頃通判六頃
判官三頃五十畝幕職官三頃其餘軍監長吏七頃判
官幕官並同防團以下州軍凡縣令萬戸以上六頃五
千戸以上五頃不滿五千戸並四頃凡簿尉萬戸以上
三頃五千戸以上二頃五十畝不滿五千戸二頃錄事
參軍比本判官曹官比倚郭簿尉發運制置轉運使副
武臣總管比節鎮長吏發運制置判官比大藩府通判
安撫都監路分都監比節鎮通判大藩府都監比本府
判官黃汴河許汝石塘河都大催綱比節鎮判官節鎮
以下至軍監諸路走馬承受并砦主都同廵檢提舉捉
賊提點馬監都大廵河不得過節鎮判官在州監當及
催綱撥發廵捉私茶鹽賊盗駐泊捉賊不得過簿尉自
此人有定制士有定限吏以職田抵罪者視昔為庶幾
焉至熙寧間復詔詳定凡知大藩府(三京京兆成都太原荆南江寧府延)
(秦揚杭潭廣州)二十頃節領十五頃餘州及軍(淮陽無為臨江廣德興國南康)
(南安建昌邵武興化)並十頃餘小軍監七頃通判藩府八頃節鎮
七頃餘州六頃留守節度觀察判官藩府五頃節鎮四
頃掌書記以下幕職官三頃五十畝防禦團練軍使推
官軍監判官三頃令丞簿尉萬戸以上縣令六頃丞四
頃不滿萬戸令五頃丞三頃不滿五千戸令四頃丞二
頃五十畝簿尉減令之半藩府節鎮錄參視本州判官
餘視幕職官藩府節鎮曹官視萬戸縣簿尉餘視不滿
萬戸者發運轉運使副視節鎮知州開封府界提點視
餘州發運轉運判官常平倉司提舉官視藩府通判同
提舉視萬戶縣令發運司幹當公事視節鎮通判轉運
司管幹文字提刑司檢法官提舉常平倉司幹當公事
視不滿萬戸縣令蔡河許汝石塘河都大催綱管幹機
宜文字府界提點司幹當公事視節鎮判官總管視節
鎮知州路分鈐轄視餘州知州安撫路分都監州鈐轄
視節鎮通判藩府都監視本州判官諸路正將視路分
都監副將視藩府都監走馬承受諸州都監都同廵都
大廵河並視節鎮判官廵檢堡砦都監砦主在州監當
及催綱撥發廵捉私茶鹽賊盗駐泊捉賊並視幕職官
廵轄馬遞鋪監堰并縣鎮砦監當並視本縣簿尉諸路
州學教授京朝視本州判官選人視本州曹官又詔成
都府路提點刑獄司以本路職田令逐州軍歲以子利
稲麥等拘收變錢從本司以一路所收錢數又紐而為
斛斗價值然後等第均給自熙寧三年始知成都府一
千石轉運使六百石鈐轄二員各五百石轉運判官視
鈐轄通判二員各四百五十石簽判節推察推知錄幹
當糧料院監軍資庫都監都廵檢廵檢以大使臣走馬
承受京朝官知縣各二百石(内職官係兩使支掌以上資序者同如係初等及權)
(入者各一百五十石)監商税市賈院交子務(係京朝官㦯大使臣充者)視職官
城外廵檢排岸十縣廵檢(係三班使臣者)各一百五十石司理
司戸司法府學教授(係敕劄正授者)監甲仗庫各一百石知眉
蜀鼓雅卭嘉簡陵州永嘉軍視成都通判其通判減三
之一知威黎茂州視眉蜀通判其都監監押駐泊都廵
檢(係大使臣者)簽判推判官(係兩使職官并支掌以上資序)知錄京朝官并
職官知縣監棚口鎮(係京朝官)視成都職官監押廵檢同廵
檢駐泊(係三班使臣)初等職官或權入職官錄事參軍縣令
試銜知縣視成都城外廵檢司理司戸司法諸縣主簿
尉應監當場務選人監税監鹽廵轄馬鋪(係三班使臣)視成
都曹官應諸縣令佐係職員權攝者不給歲有豐凶則
數有少剰皆隨時等級為之增減(初權御史中丞吕誨御史知雜劉述奉詔)
(同均定成都梓利夔四路職田誨等以成都踏歲收子利稻麥桑絲麻竹等物逐處不同遂計實直紐作稻榖)
(一色每半中價百有二十自知成都府以官屬等第均定及再詔詳定而三路數少均分不足用定到成都路)
(數目以聞中書再行詳定而有是詔)元豐中詔熙河涇原蘭州路州軍官
屬職田每頃歲給錢鈔十千(以其原給田及新造之區募弓箭手及留其地以為)
(營田)元符三年朝散郎杜子民奏職田之法每患不均神
宗首變兩川之法均給上下一路便之元祐中推廣此
意以限月之法變而均給士大夫貪冐者或窮日之力
以赴期會或交書請屬以倖權攝奔競之風長廉恥之
節喪乞復元豐均給之法以養士廉節從之建中靖國
元年知延安府范純粹奏昨帥河東日聞晉州守臣所
得職田因李君卿為州諭意屬邑增廣租入比舊數倍
後襄陵縣令周汲力陳其弊郡守時彦歲減所入十七
八佃戸始脱苛歛之苦而晉絳陕三州圭腴素號優厚
多由違法所致或改易種色或遣子弟公皂監穫貪汚
猥賤無所不有乞下河東陜西監司悉令改正從之大
觀四年臣僚言圭田欲以養廉無法制以防之則貪者
奮矣姦吏挾肥瘠之議以逞其私給田有限課入無算
祖宗深慮其弊以提點刑獄官察之而未嘗給以圭租
庶不同其利而公其心也近歲提點刑獄所受圭租同
於他司故積年利病壅於上聞元豐舊制檢法官其屬
也當視其長自元祐初併提舉常平司職事入提刑司
兼領編敕遂將提舉官合給之數撥與提刑司參詳修
立而檢法官亦預焉詔依舊法政和八年臣僚言尚書
省以縣令之選輕措置自不滿五千戸至滿萬戸遞增
給職田一頃夫天下圭租多寡不均久矣縣令所得亦
復不齊多至九百斛如淄州高苑八百斛如常之江隂
六百斛常之宜興亦六百斛自是而降或四五百或三
二百凡在河北京東京西荆湖之間少則有至二三十
斛者二廣福建有自来無圭租處川陜四路自守倅至
簿尉又以一路歲入均給令固不得而獨有今欲一槩
增給一頃豈可得哉詔應縣令職田頃畝未及條格者
催促摽撥宣和九年詔諸路職官各有職田所以養廉
也縣召客戸税戸租佃分收災傷檢覆減放所以防貪
也諸縣多踰法抑都保正長及中上戸分佃認納不問
所收厚薄使之必輸甚至不知田畝所在虛認租課聞
之惻然應違法抑勒及詭名委保者以違詔論災傷檢
放不盡者計贓以枉法論入己者以自盗論靖康元年
詔諸路職田租存田亡者並與落租額紹興間懼其不
均則詔諸路提刑司依法摽撥官多田少即於隣近州
縣通融須管數足又詔將空閑之田為他司官屬所占
者撥以足之仍先自簿尉始其有無職田選人并親民
小使臣每員月支茶湯錢一十貫文内雖有職田每月
不及十貫者皆與補足所以厚其養廉之利懼其病民
則委通判縣令覈實除其不可力耕之田損其已定過
多之額凡職租不許輒令保正催納或抑令折納見錢
或無田平白監租或以虛數勒民代納或額外過數多
取皆申嚴禁止之令察以監司坐以贓罪所以防其不
廉之害罷廢未幾而復舊拘借未久而給還移充糴本
轉收馬料旋復免行皆所以示優恩厲清操也若其頃
畝多寡具有成式知藩府(謂三京穎昌京兆成都太原建康江陵延安興仁隆德開)
(德臨安府秦揚潭廣州)二十頃發運轉運使副總管副總管知節
鎮一十五頃知餘州及廣濟淮陽無為臨江廣德興國
南康南安建昌邵武興化漢陽永康軍并路分鈐轄一
十頃發運轉運判官提舉淮南兩浙江南荆湖東西河
北路鹽事官通判藩府八頃知餘軍及監并通判節鎮
州鈐轄安撫副使都監路分都監將官發運司幹辦公
事七頃通判餘州及軍滿萬戸縣令六頃藩府判官錄
事參軍州學教授(並謂承務郎以上者)都監發運轉運司主管文
字滿五千戸縣令副將官節鎮判官錄事參軍州學教
授(並謂承務郎以上者)轉運司主管帳司不滿五千戸縣令滿萬
戸縣丞餘州都監走馬承受公事主管機宜文字同廵
檢都大廵河提點馬監四頃節度掌書記觀察支使藩
府及節鎮推官廵檢縣鎮砦都監砦主廵捉私茶鹽駐
泊捉賊在城監當餘州判官學教授並謂承務郎以上
者軍監都監三頃五十畝軍監判官餘州推官餘州及
軍監錄事參軍廵檢縣鎮砦都監砦主廵捉私茶鹽駐
泊捉賊在城監當藩府及節鎮曹官州學教授(謂承直郎以下)
滿五千戸縣丞滿萬戸縣簿尉廵轄馬遞鋪縣鎮砦監
當及監堰三頃餘州及軍監曹官州學教授(謂承直郎以下)不
滿五千戸縣丞滿五千戸縣簿尉廵轄馬遞鋪縣鎮砦
監當及監堰二頃五十畝不滿五千戸縣簿尉廵轄馬
遞鋪縣鎮砦監當及監堰二頃
宋史卷一百七十二
