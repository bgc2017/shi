宋史卷五十七
元中書右丞相總裁托克托等修
天文志第十
天文十(流隕一)
流隕
建隆元年正月戊午有星出東北方青赤色北行初小
後大尾跡斷續光燭地四月有星出天市垣六月癸酉
有大星赤色出心大星甲申有星赤色出太微垣歴上
相乙未有大星色赤流虛東北九月癸亥有星出昴甲
子有星如缶出卯光明燭地十二月戊辰有星青赤色
出參旗西南慢行而没蒼光燭地三年六月丁酉有星
出天市入南斗魁乾德元年二月丙午有星如桃色赤
出弧矢東南没有光明二年二月乙丑有星黃白色出
太微五帝南速行至外厨没其體散落光燭地三年六
月丁巳有星如桃色黃赤出北斗魁經太微垣北過角
宿西漸大行五尺餘没尾跡凝天有光明十二月丁巳
有星出天河青白色南行至天倉没初小後大光燭地
四年正月乙未有星出天社青白色速行尾跡三丈餘
初小後大没有光明四月甲寅有星出天乳青赤色東
南行貫房没光燭地閏八月已丑有星出天船青白色
西北速行没於文昌開寳元年七月戊子有星出大角
青白色北行没明燭地九月戊子有星出文昌赤黃色
東北速行而没二年六月已卯有星出河鼓慢行明燭
地三年九月庚午廣州民見衆星皆北流四年八月辛
卯有星出織女西北行尾跡三丈餘没久有聲五年八
月乙巳有星出王良西北行四丈餘有聲而散七年九
月甲午有星出室西北行星體散落有聲明燭地太平
興國三年十月甲寅有星出天船赤黃色至天棓星體
散落明燭地八年三月丙寅有星晝出西南當未地青
白色尾跡二丈餘没于東南有光明七月辛巳有星如
稱權没于婁八月壬寅有星出紫微鈎陳東赤黃色向
北速行近北極没雍熙元年十月丁酉有星出昴赤色
東南蛇行二丈餘没二年正月壬戌有星出東井其大
倍於金星入輿鬼没四年六月庚戌酉初有星出西北
色青白如濁當戌地有聲如雷八月乙亥有星出天闕
東色赤黃尾貫月端拱元年四月辛亥有星出天津赤
黃色蛇行有聲明燭地犯天津東北閏五月辛亥丑時
有星出奎如半月北行而没乙卯有星出紫微鈎陳西
色青尾跡短赤光照地北行而没九月癸丑有星出西
南如太白有尾跡至中天旁出一小星行丈餘又出一
小星相隨至五車没二年四月辛亥戌時有星出東南
色白墜於氐房間壬申有星出漸臺血色赤東南急行
掩左旗過河鼓没淳化元年九月辛巳有星出羽林色
青南行光奪月十二月壬午流星出天關南行歴天井
郎位攝提至大角東北墜於地光芒四照聲如隤牆二
年正月丙申有星出水府西色赤黃經參旗分為三星
相從至天苑東没光燭地七月癸酉有星出雲雨側色
青白緩行三尺餘没二年三月已酉未時西北方有星
西北速行色青白有尾跡四月已卯有星出文昌西南
速行至柳分為二星而没六月已丑有星出天市垣屠
肆東色青白西北慢行丈餘分為三星從而没四年五
月乙未平明有星東南出南斗色青白西北行而没五
年八月已酉常星未見有星出東方色青白東北慢行
至濁没大約出奎婁間九月庚午有星出昴北緩行過
卷舌至礪石没至道元年四月乙巳常星未見有星出
心北色青赤急行而墜七月癸丑有星出危色青白入
羽林没二年五月辛丑有星出紫微北尾跡丈餘如彗
而有聲墜于壁室間五月已未日未及地五尺間有星
出中天色赤黃有尾跡東行速行二丈餘没六月已卯
有星出牽牛西歴狗國光芒丈餘墜東南及地無聲又
有星出翼貫天廟墜于稷星東光燭地九月丁酉平明
有星出北方東行三丈餘分為三星從而没三年九月
丁丑有星二隕于西南一出南斗一出牽牛有光三丈
許咸平五年三月丙午有星晝出心至南斗没赤光丈
餘八月辛巳有星出營室色白丙申有流星出東方西
南行大如斗有聲若牛吼小星數十隨之而隕戊戌又
有星十數入輿鬼至中台凡一大星偕小星數十隨之
其間两星一至狼星一至南斗没丁未有星晝出紫微
垣貫北斗没壬子有星出中天尾跡數道如迸火西流
至狼弧没六年五月乙未有星出王良西又出北極稍
東北至垣外没有聲如雷六月庚午有星晝出東北方
色黃白有尾跡七月壬辰有星出昴尾跡丈餘色白隐
隐有聲至狼星没十一月癸丑有星出畢至屏星北没
尾跡蛇行屈曲三丈餘久方没十二月乙酉威虜軍有
星歴城西北尾跡長數里光照地落蕃帳有聲如雷者
三景德元年六月戊午有星晝出西南方赤黃有尾跡
速流丈餘没十月戊申天雄軍有星出北方隕于西北
光丈餘十二月庚辰有星出文昌慢行西北分為數星
至紫微垣東北没戊子有星出昴至參旗迸為數星没
二年正月丙子日未没有星速流西南二月已亥有星
出太微上將光燭地四月癸卯有星北流入天倉尾跡
丈餘十月戊寅有星出太微垣内屏北至翼分為三星
隨而没尾跡青白色十一月壬子有星出南晝聲如雷
光燭地三年五月乙卯有星出天津東北紫微垣北分
為四星隨而没赤黃有尾跡六月乙亥有星出雲雨星
北至羽林天軍南迸為三星没丁酉有星出胃北入天
囷迸為數星光燭地七月庚申有星出靈臺有炬彗聲
如雷至南斗没赤光燭地十一月辛丑有星出中台東
北速流有聲光燭地四年三月庚申有星晝出南方六
月丙辰有星出北方慢流至八榖迸為數星没光燭地
已未有星出天市分為三星至尾没七月辛卯有星出
敗瓜南慢流歴河鼓入天市至宗人東北迸為二星没
色赤黃有尾跡十二月癸巳有星出弧矢赤黃有尾跡
丈餘光燭地速流入濁大中祥符元年二月戊申有星
十餘急流入濁色赤黃有尾跡五月辛未有星如太白
出天市垣宗人東南尾跡丈餘闊三寸向北慢流至女
牀西分為數星没六月戊申有星出北斗魁内赤黃有
尾跡稍北速行迸為數星没八月已丑有星晝出中天
如太白有尾跡急流東南近日没九月乙丑有星出天
倉急流東南星體散落二年三月已未有星出天津南
至離珠没尾跡五丈餘照地明四月丙申有星出八榖
有尾跡速流而西至五車東迸為數星没五月乙亥有
星晝出東方如太白尾跡赤黃流至日北没八月丙申
有星出北斗杓西南急行至郎將西分為數點九月乙
丑有星出南河如桃色赤至中台没三年三月丁未有
星出天市宗人東北尾跡二丈至左旗迸為數星没光
燭地五月丁亥有星出北斗魁如桃色青白尾跡二丈
餘六月丁巳有星出文昌至上台没乙卯有星出傳舍
如桃色赤黃至紫微没壬申有星出建星入南斗没赤
黃有尾跡七月庚辰有星出宗人西北流入濁光照地
八月丁未有星出貫索至帝座没尾跡光明壬戌有星
出文昌至北極没尾跡丈餘九月庚辰有星出軒轅左
入太微垣没十月庚戌有星出東方赤黃無尾跡分為
數星稍南没四年二月辛亥有星出東方尾跡赤黃二
丈餘四月乙丑有星出柳色赤黃至翼没五月戊子有
星出東方赤黃色六月壬戌有星出東觜北流入濁七
月壬申有星出紫微宫速流至天皇没戊寅有星自内
階流經文昌至上台迸為數星隨而没十月戊午有星
出東北入濁又星出七星南至天稷没尾跡丈餘五年
二月戊申有星出貫索經庫樓迸為數星没八月戊午
有星大小二十餘皆有尾跡北流又一星光燭地出紫
微垣外尾丈餘闊三寸許東北流至傳舍没庚申星出
天耗北尾跡十丈餘明燭地至文昌没六年乙巳有星
晝出南方赤光迸逸照地明十一月丁巳有星出太微
郎位東色赤黃有尾跡至軫北迸為數星没十二月癸
亥有星出西南色青白入東北没七年三月丙戌有星
出南河大如杯至玉井没四月辛酉星出鈎陳尾跡赤
黃七月丁未有星晝出東南方色黃急流而北九月辛
亥有星出軍市至柳迸為三星没十一月癸未有星晝
出日西南尾跡二丈餘闊三寸許青白色西流而没已
丑有星出南河至弧矢没光燭地八年二月丁卯有星
出郎將北迸為三星四月癸丑有星出亢西至右攝提
迸為數星随而没五月乙酉有星青白色出人星至騰
蛇没光燭地丙申有星西南流迸為數星没明照地八
月已亥有星出參南流入濁九年四月庚子有星晝出
赤黃色急流西北没天禧元年四月已巳有星出軫至
器府北没光照地六月有星出河鼓速流至天田迸為
數星没十二月癸巳有星出東北尾跡赤黃急流西南
没二年八月乙卯有星二有尾跡赤黃一出五車一出
狼北入濁戊午有星出酒旗至明堂没光燭地九月戊
子有星出西南至天園没十一月辛酉有星出南河色
赤黃至柳没三年六月乙巳有星出昴急流至天倉没
十二月壬寅有星出軒轅尾跡黃慢流至太白垣久之
有聲如雷四年正月丁丑有星出王良明照地至騰蛇
没五年四年丙辰有星出軒轅前星大如桃狀若粉絮
犯次將入太微垣歴屏星凡七十五日入濁没已未有
星出南方如二升器色青赤北流入濁尾跡三丈許七
月辛巳有星出文昌光明燭地十月乙巳有星出天津
西乾興元年三月庚寅夜漏未上星出七星曳尾緩行
至翼没五月已巳星出天棓速行入紫微極星西没癸
酉星出張西北入濁壬午星出危赤黃有尾跡速行而
東炸烈如迸火隨至羽林軍南没明燭地已丑星出北
河至軒轅没九月已巳星出羽林流至芻槀没已丑星
出天市垣旁緩行經天過天市垣至營室没壬辰星出
營室行至天倉没十月丁酉星出右旗如太白西南速
行至天弁没明燭地十一月壬辰常星未見有星出五
車南行至奎没天聖元年正月丙戌星出北斗魁西至
八榖没三月戊辰星出貫索至五車没六月戊戌星出
天弁至建星没已丑星出北斗星東北入濁没庚寅星
出五車至五諸侯没閏九月癸巳星出五車至參没丙
申星出東壁至天倉没甲辰常星未見星出營室至外
屏没己酉星出翼南行入濁二年辛丑星出五車至畢
没六月丁卯晝漏上星出中天赤黃色有尾跡西南緩
行入濁辛巳星出牽牛南入濁九月辛卯星出太微没
于右執法四年正月壬午星出亢東南流入濁丁巳星
出靈臺至翼没丙午星出北斗魁近文昌没其夜又有
星出箕南行入濁四月丙寅星出太微從官側南行入
濁五月辛巳星出天市垣市樓側東北流入濁閏五月
丙辰星出天船没于紫微鈎陳側六月乙亥星出土司
空東南入濁八月乙未星出天棓近天倉没九月丁未
星出王良西北入濁十一月丙辰星出東井没于南河
側十二月丁丑星出鈎陳没于天棓側戊戌星出太微
至文昌没五年正月壬寅星出天社西南入濁九月癸
卯星出天厨北流入濁丁未星出北辰没于天牀側甲
子有星出北河没于東井六年四月甲申夜漏欲盡有
星大如斗器自北方至於西南光照地有聲如雷曳尾
跡長數丈久之散為蒼白雲七年二月乙丑星出天乳
貫天市入濁八年二月丁酉星出軒轅大星側如杯速
行至器府没明道元年三月癸巳星出中台貫北河入
東井没炸烈有聲明燭地食頃又有星出天市垣宗人
側東流入濁四月乙巳星出貫索大如杯没于鈎陳側
光照地八月癸亥星出天船近鈎陳没明燭地乙丑星
出胃大如杯有尾跡西北緩行迸為六七小星相隨没
于大陵明燭地丙寅星出營室西南速行至危没良久
又有星出天園至天社没光燭地九月丙子星出婁没
于雲雨側尾跡久方散食頃又有星出天大將軍近奎
没尾跡久方散明燭地續又星出北辰西北速行至内
階没又有星出天苑没于天園明燭地景祐元年八月
已卯星出東井行至側星没尾跡久方散明燭地乙酉
星出北斗魁西北速行入紫微東南垣沒又有星出文
昌西北速行至紫微鈎陳没尾跡久方散明燭地九月
丁亥星出天津如太白青色有尾跡没于危良久星出
五車没天廩已丑星出東井如太白赤黃色有尾跡向
東速行至柳没光照地其夜星出婁至奎没明燭地十
一月乙卯星出軒轅大星側如太白赤黃向東速行入
濁明燭地二年八月庚申星出大陵如太白赤黃色東
南緩行没于昴尾跡久方散明燭地九月丙午常星未
見星出婺女緩行近南斗没十一月辛丑星出五車至
觜觽没明燭地四年閏四月癸未夜漏未上星出天津
大如杯東北行入濁已亥星出上台至軒轅没五月辛
亥星出華盖至北辰没六月壬申星出天津入天市垣
至宗人没是夜星出王良如太白青白色有尾跡東南
速行至婁没明燭地已卯星出梗河没于亢七月戊申
有星數百皆西南流其最大者一星至東壁没光燭地
久之不散九月庚子星出南河東南速行近狼星没青
白色有尾跡如太白明燭地已酉星出牽牛如太白青
白色西南入濁丁卯星出紫宫没天棓有尾跡明燭地
寳元元年正月戊戌星出左攝提如太白赤黃色至天
市西垣没明燭地二月甲午星出河鼓至七公没三月
辛丑星出東井没參側庚戌星出大角至氐没辛亥星
出北斗魁如太白青白色有尾跡東北速行入濁光照
地四月壬申有星出中台如太白青白色有尾跡向北
速行入濁明燭地又星出天江如太白有尾跡西南速
行至房没八月壬申星出東井如太白東北速行没輿
鬼明燭地十月壬午星出天津至營室没已丑星出東
井如太白赤黃有尾跡至狼側没明燭地十一月癸丑
星出中台至軒轅没二年正月庚申星出翼如太白行
至角没三月癸丑星出右旗赤黃有尾跡向南速行没
于建星明燭地五月庚戌星出房至積卒没閏十二月
甲寅星出文昌如太白有尾跡西北速行至五車没明
燭地康定元年三月戊寅有星出文昌如太白青白色
北行入濁四月丁未有星出紫宫東垣上衛側至北辰
没癸丑星出北斗北行入濁六月庚戌星出天弁西北
入濁明燭地九月戊寅星出天船東行入五車没十月
壬辰星出天津速行至紫宫西垣没壬戌中天有星大
如杯赤黃有尾跡西南速行没于濁光照地良久有聲
如雷十一月乙亥星出文昌北行明燭地入濁慶歷元
年八月癸未星出天船如太白東北速行入濁青白色
明燭地已亥星出奚仲大如杯色青白西南緩行没于
天津側明燭地辛丑有星經天廩東南緩行入濁乙巳
夜漏未上星出營室如太白東行入濁青白色九月已
酉星出奎如太白有尾跡西行没于東壁明燭地丙辰
星出畢如太白有尾跡西北速行至王良没丁卯星出
北辰如太白北行入濁明燭地戊辰星出壁壘陣如太
白赤黃有尾跡西南入濁明燭地二年二月庚子星出
房如太白赤黃有尾跡西南速行入濁没明燭地三月
戊寅星出鈎陳側如太白赤黃有尾跡西行緩行至天
棓没明燭地四月丁丑星出貫索大如醆青白色有尾
跡東北慢行至閣道没明燭地丙申星出貫索如太白
赤黃色西北速行没于中台側明燭地七月壬寅星出
河鼓大如杯青白色西速行至牽牛没明燭地已酉星
出婺女如太白青白色有尾跡東南慢行入濁明燭地
乙丑星出天津如太白赤黃向西速行至貫索没尾跡
久方散明燭地八月壬寅星出北斗杓如太白青白色
西北行没于濁乙亥夜漏未上星出箕南行入濁又有
星出天倉如太白東南入濁没壬午星出危東南行至
濁没九月辛亥星出天船如太白東行入濁青白色有
尾跡庚申星出婁至東壁没乙丑星出婁至天倉没丁
卯星出五車東北流没于文昌側閏九月辛未星出羽
林軍如太白赤黃色西南行入濁乙亥星出婁西行入
濁十二月庚申有星出弧矢南行入濁赤黃有尾跡燭
地三年二月壬寅星出上台至軒轅没有尾跡明燭地
四月戊申夜漏未上中天星出大角如太白西行至軒
轅没辛亥星出女牀□天市西垣没丙辰星出牽牛如
太白西南緩行至天淵没七月已卯星出北斗魁西北
行入濁甲申星出貫索如太白速行至北斗柄没甲寅
星出閣道如太白東北速行入濁有尾跡明燭地十月
戊申星出柳如太白西南速行至弧矢没尾跡久方散
五年五月辛巳星出紫宫鈎陳側北行入濁六月辛酉
星出奎如太白西行至天倉没有尾跡明燭地壬戌星
出營室如太白赤黃色東南速行過危至宿没有尾跡
明燭地七月甲午星出建星入太白向南速行入濁没
乙巳星出牽牛如太白南行至濁没八月甲寅星出八
榖東北入濁少頃有星出天將軍如太白西北速行至
王良没有尾跡其色赤黃已卯星出文昌大如醆直北
速行入濁有尾跡明燭地壬午星出北河至柳没十月
甲寅星出畢東南速行至天苑没赤黃有尾跡丙辰星
出張東南速行至濁没丙寅星出天津大如杯東南速
行至危没赤黃有尾跡明燭地六年三月乙未星出大
角如太白西南速行至濁没庚戌星出文昌如太白向
北速行入濁青白色有尾跡明燭地六月丁巳星出營
室大如杯光燭地有聲北行至王良没七月癸巳星出
昴至參没九月辛巳星出王良如太白東北速行入濁
乙巳星出南河如太白東北速行没于輿鬼側七年四
月已酉星出營室東北速行入濁戊辰星出郎位如太
白至梗河没有尾跡明燭地六月已巳星出天田赤黃
色有尾跡西南緩行至折威没戊辰星出尾西南速行
入濁九月乙亥星出河鼓入天市垣至宗人没戊寅星
出天苑如太白南行至天園没有尾跡明燭地庚辰星
出東井没于狼丙戌星出北落師門西南緩行至濁没
十二月癸亥星出五車赤黃色西北速行至天船没八
年正月乙酉星出天厠側西南速行入濁有尾跡明燭
地丁酉星出柳直南速行入濁二月乙酉星出文昌青
白色東北速行至濁没四月已巳星出奎西太白東北
速行至婁没五月壬寅星出氐如太白向西南速行入
濁没戊午星出房色赤黃東南入濁六月戊寅星出北
落師門西南速行没于濁已卯星出北斗至郎位没有
尾跡明燭地癸已星出天津至紫宫西苑没七月庚申
星出七公如太白西北速行入濁没八月乙亥星出天
市西南速行入濁有尾跡色赤黃是夜星出東壁赤黃
色東北速行至濁没九月壬寅星出天倉如太白東北
速行至胃没甲子星出天苑西南速行入濁没十月乙
酉星出匏瓜如太白向東速行至天津没十二月乙丑
星出南河如太白東南行至弧矢没已丑星出天市垣
東南行至濁没皇祐元年三月庚子星出軫西南速行
没于翼四月辛巳星出織女向南速行入天市垣至宗
人没明燭地甲申星出心如太白東南速行入濁六月
丙寅星出紫宫鈎陳側如太白北行入濁已巳星出匏
瓜赤黃有尾跡向南速行至建星没丁丑星出造父如
太白向西南速行至天棓没有尾跡明燭地九月壬子
星出閣道東南速行至婁没有尾跡明燭地十一月癸
巳星出文昌向東速行至五車没有尾跡明燭地十二
月乙丑星出亢赤黃色向東北緩行至天市垣西没丁
酉星出文昌向北速行没于北辰側二年四月癸未星
出氐赤黃色東南速行至心没有尾跡明燭地五月乙
巳星出貫索向東速行至女牀没七月已丑星出奎赤
黃色西南緩行没于營室側九月辛卯星出織女如太
白向西速行入濁没十二月丁未星出庫樓如太白赤
黃色至翼没三年七月丙辰星出南斗赤黃色尾跡凝
天向南緩行至濁没八月庚辰星出奎如太白西北速
行没于濁九月癸丑星出上台東北入濁十月乙巳星
出天槍如太白西北速行入濁四年三月庚申星出郎
將東行至貫索没壬申星出文昌没于五車側四月辛
巳星出天市垣市樓側至南斗没癸卯星出東壁没于
天船側六月庚子星出危如太白東南速行入濁壬寅
星出天船如太白東北入濁八月丁酉星出天倉如太
白西南速行至濁没戊戌星出參旗如太白西南速行
至天苑没九月丙午星出婁西南速行入濁戊申星出
紫宫北辰側赤黃色西南速行至貫索没尾跡凝天明
燭地已酉星出營室如太白東南速行入濁是夜星出
參如太白東南速行入濁尾跡赤黃甲子有星出南河
如太白東北入濁十月丁丑星出天棓西北速行入濁
有尾跡明燭地丙寅星出天倉如太白西南速行入濁
十一月丙申星出北河没於北斗璇星側五年正月壬
寅夜漏未上星出東井如太白東北速行至濁没有尾
跡明燭地五月庚戌星出北斗魁側西北速行入濁尾
跡赤黃庚申星出大角如太白西北行至中台没青白
色有尾跡六月癸酉星出紫宫北辰側赤黃色北行至
濁没七月癸卯星出王良至天津没甲辰星出奎如太
白速行没于危是夜星出紫宫北辰側色赤黃西南速
行至天市垣東没有尾跡明燭地乙巳星出王良速行
至營室没戊午星出貫索西南速行入天市垣至宧者
没八月丙戌星出紫宫北辰側至王良没是夜又星出
危没婺女側癸亥星出大陵至營室没有尾跡明燭地
九月乙亥星出參如太白西北速行至昴没有尾跡明
燭地至和元年七月壬戌星出王良色赤黃向北速行
至天船没有尾跡明燭地八月壬寅星出上台東北行
入濁二年七月甲申星出牽牛如太白赤黃色南行入
濁有尾跡明燭地九月已卯星出弧矢如太白西南速
行至丈人没尾跡青白又有星出軒轅向北速行至中
台没庚辰星出天廩東南緩行至天苑没十一月戊辰
星出南河向南行至弧矢没辛酉星出弧矢色赤黃南
行入濁十二月甲申星出大微東垣如太白赤黃色東
南速行至軫没辛卯星出柳如太白赤黃色直北速行
入濁嘉祐元年三月辛酉星出庫樓没於尾乙亥星出
紫微北辰東如太白色赤黃西南速行至右攝提没壬
午星出張至東甌没九月壬午星出東井如太白赤黃
色向北速行至文昌没二月正月丁酉星出文昌如太
白速行入紫宫北辰没辛丑星出華盖緩行至北辰没
甲辰星出觜觽緩行至畢没二月甲子星出紫宫東垣
大如杯東北行入濁七月乙亥星出北斗魁西如太白
西北速行入濁丁丑星出王良如太白赤黃色西南緩
行至亢没有尾跡明燭地九月丙子星出王良如太白
赤黃色向西速行至騰蛇没有尾跡明燭地丁亥星出
南河子星側戊午晝漏上中天有星出狼大如杯東南
速行至濁没尾跡青白三年正月乙未星出参赤黃色
向西速行至天廩没五月甲午星出河鼓如太白赤黃
色東北緩行至虛没七月辛未星出天船東北行至濁
没乙酉星出北河如太白赤黃色東南緩行散為數道
至狼没尾跡凝天丁酉有星出危西南速行入濁其夜
又有星出天苑緩行入濁八月丙午星出天綱東南速
行入濁尾跡赤黃戊申星出危西南速行入濁有尾跡
明燭地已未星出牽牛西速行至牽牛北没癸亥星出
王良向南速行至天津没夜漏盡有星出柳如太白赤
黃色西北行至北斗没乙丑星出文昌向西速行至北
極没九月庚午星出婁向南速行至土司空没甲申出
天將軍如太白青白色向西速行至濁没庚寅星出五
車如太白赤黃色東北速行至北河没有尾跡明燭地
辛卯星出王良北行至鈎陳没四年二月已亥星出翼
入濁夜漏盡又有星出營室没于鈎陳癸卯星出天槍
至郎將没乙卯星出角西行至翼没五月辛丑星出右
攝提西行入濁已酉星出大角至軫没癸丑星出營室
大如杯赤黃色西南速行至羽林軍没炸烈有聲六月
癸亥星出天倉至天苑没有尾跡明燭地甲子星出天
津至北辰没辛未星出胃没于鈎陳又星出天船至王
良没乙亥星出墳墓至北落師門没又有星出天船東
南速行至昴没癸未星出氐宿西南行入濁已丑星出
畢速行至五車没八月乙亥夜漏盡星出輿鬼速行至
五車没又星出輿鬼速行至太微北落癸未星出軍市
速行至弧矢没已丑星出天囷至天倉没九月已亥星
出紫宫鈎陳側如大盌東北速行曳尾長五尺初直後
曲流至北辰東没後尾跡凝結如盤食頃散又有星出
太微西東北速行入濁辛丑星出天津速行至織女没
癸丑星四皆如太白赤黃色有尾跡明燭地一出天棓
西南速行至天市垣侯星没一出危西南速行至女没
一出畢南行没于天苑側一出五車北速行至鈎陳没
十月乙丑晝漏上星出天大將軍西南行至濁没色青
白尾跡凝天良久散其夜星出參至弧矢没丁卯星出
婺女東南至濁没戊辰星出東井東行至柳没戊寅星
出狼南行至濁没丁亥星出天倉乙未星出上台南速
行至北河没十二月甲子星出貫索至女牀没五年正
月辛卯星出畢大如盌赤黃色速行至天倉没明燭地
尾跡炸烈而散有聲如雷四月辛未星出氐緩行東南
入濁没癸酉星出婺女至羽林軍没庚辰夜漏盡星出
大角西南行至濁没尾跡青白癸未星出女牀東行至
河鼓没乙酉星出騎官西南行至濁没甲午星出天市
東如太白向東速行至河鼓没尾跡赤黃丙申星出貫
索東北行至北斗柄没辛亥星出天棓西南行入天市
至宦者没六月已未星出婁東北行至濁没壬戌星出
天倉東南行至濁没辛巳星出天津西南行至天市垣
宦者没又有星出王良至土司空没癸酉星出南斗大
如杯行入濁八月庚申星出東壁東行入濁丙寅夜漏
未上星出虛大如杯東南入濁甲午星出五車至文昌
没乙卯星出天苑南行入濁十月乙亥星出軒轅星北
斗魁旁没尾跡赤黃十一月壬辰星出五車至畢没十
二月壬申有星出北河至輿鬼没戊寅星出弧矢至南
河没已卯夜漏未上星出軫至氐側没六年六月丁巳
星出天市垣宦者側没于底已巳星出天市垣軍肆側
西南行至尾没七月乙酉星出騰蛇至危没其夜又有
星出婁大如杯赤黃色速行入羽林没丙戌星出天津
至危没尾跡赤黃庚寅星出文昌北行至濁没八月丁
已星出婁東北速行至昴没戊辰星出鈎陳北行入濁
已卯星出天市垣北東行入濁没丁卯星出狼大如杯
至天社没明燭地尾跡凝天良久散九月甲寅星出營
室西南行入濁癸亥星出柳東行至翼没十一月癸丑
星出東北維去地五丈許大如盌向東北緩行入濁尾
跡青白壬申星出參旗至濁没丙子星出狼大如杯而
赤黃緩行至弧矢没有尾跡明燭地十二月辛丑星出
貫索如太白東北速行入天市至候星没尾跡青白七
年正月乙亥星出下台至上台没二月已卯星出北河
大如杯色赤黃速行没于閣道側有尾跡明燭地壬辰
星出東井如太白至畢没四月庚子星出太微郎位如
太白西南緩行至張没尾跡赤黃六月丁丑星出北落
師門南行入濁七月丁未星出牽牛至南斗没又有星
出羽林軍至北落師門没已酉星出壁壘陣如太白向
西速行至敗臼没尾跡赤黃辛酉星出天紀西北速行
入濁八月已卯星出文昌至下台没乙未星出天苑南
行入濁尾跡赤黃已亥星出天津西南入濁九月丙辰
星出土司空東南入濁丁卯星出東壁大如杯西行至
虛没有尾跡赤黃明燭地十月丙子星出昴如太白西
北速行至天大將軍没尾跡赤黃丁丑星出大陵如太
白南行至天倉没庚寅星出南河至天社没明燭地丁
酉星出天廟南入濁已亥星出參如太白西南行至天
園没尾跡青白八年正月辛酉星出軫赤黃色東南速
行入庫樓没三月癸卯星出匏瓜東南至危没赤黃色
有尾跡明燭地癸亥星出文昌北行入濁有尾跡明燭
地又有星出傳舍速行至北辰没五月癸卯星出天市
垣宗人側東南速行至鼈星没已亥星出招搖赤黃色
行南向入氐没七月乙丑星數百縱横西流八月庚寅
星出閣道東南速行入濁没甲子星出上台大如杯赤
黃色向東速行至下台没治平元年二月丁卯星出紫
宫鈎陳側西北入濁没明燭地尾跡炸烈有聲六月辛
酉夜漏未上星出河鼓東南速行至危没七月癸未星
出危西南速行入天市垣没八月辛亥星出北辰大如
杯速行至鈎陳没尾跡青黃丁巳星出奎大如盌速行
至五車没壬戌夜漏盡星出奎西南行至濁没九月癸
亥星出北斗魁大如醆東北速行至濁没尾跡赤黃十
一月癸丑星出軍市東南速行至濁没二年二月丁酉
星出太廟色青白西南入濁乙卯星出中台色赤黃西
北慢行至内階没五月壬戌星出北斗魁如杯色青白
北行至濁没六月已丑晝有星出中天大如盌西速行
至濁没尾跡赤黃八月已未星出河鼓大如醆色赤黃
速行至天市垣内宗星没丁巳星出危至濁没九月癸
酉星出北斗魁東北速行至濁没三年四月癸巳星出
房至濁没明燭地尾跡炸而散七月庚申晝漏未上星
出紫宫西行曳尾長二丈没尾跡青白九月丁丑有星
出參至天倉没十一月已卯星出王良西北速行至濁
没尾跡青黃
宋史卷五十七
宋史卷五十七考證
天文志十二年二月乙丑有星黃白色出太微五帝南
按五帝下脱坐字
八月乙亥有星出天闕東天闕當作天關
十一月壬子有星出南晝(臣召南)按晝字當在出字
之上而南字下又脱方字也
五年四月丙辰有星出軒轅前星大如桃狀如粉絮犯
次將入太微垣歴屏星凡七十五日入濁没(臣召)
(南)按此客星非流星也當入前卷客星條下史文不
及詳檢遂誤入此卷中耳
宋史卷五十七考證
