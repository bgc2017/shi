宋史卷一百六十八
元中書右丞相總裁托克托等修
職官志第一百二十一
職官八(合班之制)
建隆以後合班之制
中書令侍中同中書門下平章事(已上為宰相)親王樞
密使留守節度京尹兼中書令侍中同中書門下平章
事(已上並為使相)尚書令太師太尉太傅太保司
徒司空(舊儀太師太傅太保為三師太尉司徒司空為三公太尉在太保下國朝以來自太傅除)
(太尉今依此次序其三師三公之稱如舊儀制)樞密使知樞密院事參知政
事(舊在樞密使下)樞密副使(舊在知院之上)同知樞密院事宣徽南
院北院使簽書樞密院事(參政以下班位臨時取奏裁)太子太師
太傅太保左右僕射太子少師少傅少保諸府
牧開封河南應天大名江陵興元(真定江寧)京兆鳳翔河中又有大都督大都
(護今皆領使無特為者)御史大夫觀文殿大學士(舊無此位)六尚書
吏兵(戶刑)禮工左右金吾衞左右衞上將軍門下中
書侍郎(舊在尚書下)節度使泰寧武寧彰信(鎮海天平)安化武成忠武
鎮海河陽山南東道武勝崇信(昭化保康)天雄成德鎮寧彰德永清安國
威德靜難彰化雄武保泰淮南(忠正保信)保靜集慶建康寧國鎮南昭信
荆南寧海武昌安遠武安鎮東(平江鎮江)宣德保寧康國威武建寧益州
安靜武信山南西道昭武安德(武定寧海)寧江武康清海静江寧遠建武
高州定南密州靜海涼州西河(沙州歸義洮州保順)應州彭國威城昌化豐州天德
(朔州振武雲州大同)觀文殿學士(舊曰文明殿若學士官尚書者自從本班)資政殿大
學士三司使(與觀文資政班位臨時取裁)玉清昭應宫景靈宫會
靈觀副使(與三司使翰林學士班位臨時取裁)翰林學士承旨翰林學
士資政殿學士翰林侍讀侍講學士龍圖閣學
士天章閣學士樞密直學士龍圖直學士天
章直學士左右散騎常侍(舊在諸衛上將軍下)六統軍(左右龍武)左
(右羽林左右神武)諸衛上將軍左右騎衛左右武衛(左右屯衛)左右領軍衛左右千
(牛衛)太子賓客太常宗正卿御史中丞(權中丞立中丞塼位)
(内殿起居□止立本官班)左右丞諸行侍郎節度觀察留後
給事中左右諫議大夫中書舍人知制誥龍
圖閣待制天章閣待制觀察使祕書監光禄
衛尉太僕大理鴻臚司農太府卿内
客省使國子祭酒殿中少府將作監景德
殿使延福宫使客省使開封河南應天大名尹
太子詹事諸王傅司天監諸衛大將軍太子
左右庶子引進使防禦使(齊濟沂登萊鄭汝蔡潁均郢懷衛博磁洺棣深)
(瀛雄覇莫代絳解龍和蘄舒復眉象陸果)團練使(單濮濰唐相冀隰忻成鳳海鼎)三司鹽鐵
度支戶部副使(官至諫議大夫已上從本官)玉清昭應宫景靈宫會
靈觀判官太常寺宗正少卿祕書少監光禄等
寺七寺少卿宣慶使四方館使國子司業殿
中少府將作少監開封河南應天大名少尹
太子少詹事左右諭德太子家令太子率更令
太子僕諸州刺史(淄趙德濱保并汾澤遼憲嵐石虢坊丹階乾商寧原慶渭儀環)
(楚泰泗濠光滁通黃真舒江池饒信太平吉袁撫筠岳澧峽歸辰衡永全柳邵常秀温台衢睦處南劍江漳綿)
(漢彭邛蜀嘉簡黎雅維茂資榮昌普渠合戎瀘興劍文集壁巴蓬龍施萬開達涪渝昭循潮連梅英賀封南雄)
(端新康恩春惠韶梧藤龔象潯貴賓横融化竇高雷南儀欽鬱林廉瓊崖儋萬安)諸王府長史
司馬司天少監樞密都承旨(如客省使以下充者依本職同班如)
(閤門使充即在閤門使之上如自見任内客省使以下轉南班官充亦與同班仍在舊職之上如自客省副使)
(以下轉南班官充者並在閤門使之上)宣政使昭宣使東上西上閤
門使樞密承旨樞密副都承旨諸軍衛將軍
起居郎起居舍人知雜御史侍御史諸行郎
中左右司吏部兵部司封司勲考功(職方)駕部庫部度支戶部金部倉部
刑部都官比部司門禮部(工部祠部)主客膳部屯田虞部水部皇城以下
諸司使皇城洛苑右騏驥尚食左騏驥(御厨)内藏庫軍器左藏儀鸞南作坊
弓箭庫北作坊衣庫莊宅六宅(文思東作坊)内苑牛羊如京東綾錦香藥崇儀
榷易西京左右藏氊毯西綾錦(西京作坊鞍轡庫)東染院酒坊西染院法酒庫禮
賓翰林(醫官)供備庫樞密院副承旨諸房副承旨(如帶南班官者)
(在諸司使之下不帶南班官者在皇城副使之上)殿中侍御史左右司諫
諸行員外郎客省引進閤門副使左右正言
監察御史太常博士皇城以下諸司副使諸次
府少尹大都督府左右司馬(兗徐潞陜揚杭越福)通事舍人國
子博士春秋禮記毛詩尚書周易博士都水使者
開封祥符河南洛陽宋城縣令太常宗正祕
書丞著作郎殿中丞内殿承制殿中省尚食
尚藥尚衣尚舍尚乘尚輦奉御大理正太子中允
左右贊善大夫内殿崇班閤門祗候太子中
舍洗馬太子諸率府率左右衛(左右監門左右清道)左右司禦樞
密院兵房吏房戶房禮房副承旨東頭西頭供奉官
太子諸率府副率諸衛中郎將左右金吾(左右衛)左右千牛
(左右羽林)郎將(左右金吾左右衛)左右侍禁諸王友諸王府諮
議參軍(官高者從本官)司天春官夏官中官秋官冬官正節
度行軍司馬副使祕書郎左右班殿直著作佐
郎大理寺丞諸寺監丞大理評事太學廣文
博士太常太祝奉禮郎祕書省校書郎正字
御史臺諸寺監主簿國子助教廣文太學四門書
學算學博士律學助教(書算學無助教)司天靈臺郎保章
正挈壺正三班奉職借職防禦團練副使
留守京府節度觀察判官節度掌書記觀察支使
防禦團練判官留守京府節度觀察推官軍事
判官防禦團練軍事推官軍監判官諸軍别駕
長史司馬司錄錄事參軍司理參軍(三京府軍廵判官在諸曹參軍)
(之下)諸州諸司參軍軍巡判官諸縣令赤縣丞
諸縣主簿尉諸軍文學參軍助教
元豐以後合班之制
諸太師(舊制太尉為三公在太傅上政和改為三少)太傅太保侍中中書令
(政和三年改左輔右弼靖康後復)尚書令少師少傅少保(舊太尉司徒司空政和二)
(年改)尚書左右僕射(政和二年改太宰少宰靖康復舊元豐令位在左右僕射下)開府
儀同三司知樞密院事門下中書侍郎尚書左右丞同
知樞密院事簽書樞密院事(元豐罷元祐復置政和入雜壓)太子太師
太傅太保特進觀文殿大學士太尉(舊為三公政和二年改為三少復以)
(太尉為武選一品位節度使上)太子少師少傅少保冀兖青徐揚荆豫
梁雍州牧(元祐復置政和入雜壓)御史大夫觀文殿學士資政(元豐)
(令在節度使下)保和(政和五年置宣和殿大學士學士宣和元年改為保和學士待制同)殿大學
士吏部戶部禮部兵部刑部工部尚書金紫銀青光禄
大夫左右金吾衛上將軍節度使翰林學士承旨翰林
學士資政保和端眀(政和四年改為延康)殿學士龍圖天章寳文
(元豐二年增置直學士待制同)顯謨(元豐元年增置)徽猷(崇寧二年增置)閣學士左右
散騎常侍御史中丞(舊在直學士下元豐八年升)開封尹(崇寧三年升)尚
書列曹侍郎樞密直學士(政和四年改為述古殿直學士)龍圖天章寳
文顯謨徽猷閣直學士宣奉(元祐左光禄大夫)正奉(元祐右光禄大夫並)
(大觀二年改置)正議通奉大夫殿中監(舊在祕書監下崇寧二年升)大司成
(崇寧二年增置)左右驍衛武衛屯衛領軍衛監門衛千牛衛上
將軍太子賓客詹事給事中中書舍人通議大夫承宣
使(舊節度觀察留後政和七年始改)左右諫議大夫保和殿待制龍圖
天章寳文顯謨徽猷閣待制大中大夫太常卿大司樂
(崇寧二年增置)宗正卿祕書監殿中少監(崇寧二年升)觀察使中大
夫光禄衛尉太僕大理鴻臚司農太府卿中奉(元祐左中散大)
(夫大觀二年改)中散通侍大夫(舊内客省使政和二年改横行正使副使大使臣小使臣並改)
樞密都承旨國子祭酒太常少卿典樂(崇寧二年增置)宗正少
卿祕書少監正侍(舊延福宫使政和二年改)宣正履正協忠(三階係政和六)
(年增置)中侍中亮大夫(舊客省使)太子左右庶子中衛(舊引進使)翊
衛親衛大夫(政和六年增置)防禦團練使諸州刺史左右金吾
以下諸衛大將軍駙馬都尉集英殿脩撰(政和八年置)七寺
少卿朝議奉直大夫(元祐右朝議大夫大觀二年改置)尚書左右司郎
中右文殿脩撰(舊集賢殿脩撰不入雜壓政和六年改增入)國子辟雍司業
(崇寧元年增置)少府將作軍器監都水使者入内内侍省都都
知(政和改知入内内侍省事)内侍省都都知(政和改知内侍省事)拱衛大夫(舊四)
(方館使)太子少詹事左右諭德入内内侍省副都知内侍
省副都知(政和並改同知省事)左武右武大夫(舊東西上閤門使)入内内
侍省押班内侍省押班(政和並改簽書省事)管幹殿中省尚舍尚
藥尚醖尚輦尚衣尚食局(崇寧二年增置)樞密副都承旨起居
郎起居舍人侍御史尚書左右司員外郎祕閣脩撰(政和)
(六年增置)開封少尹(崇寧三年升)尚書吏部司封司勲考功戶部
度支金部倉部禮部祠部主客膳部兵部職方庫部駕
部刑部都官比部司門工部屯田虞部水部郎中開封
府司錄事(舊錄參軍事在兩赤縣令之上崇寧三年升改)直龍圖閣(元豐元祐令並不入)
(雜壓政和增入餘同)朝請朝散朝奉大夫直天章閣(政和六年增入)殿中
侍御史左右司諫左右正言(舊在監察御史上政和升)符寳郎(大觀元年)
(增置)殿中省尚食尚藥尚醖尚輦尚衣尚舍典御(崇寧三年增置)
内符寳郎(大觀元年增置)樞密副承旨(元豐令有知上州在此下元祐以後並去)武
功(舊皇城使自此以下並政和六年改)武德(舊宫苑左右騏驥内藏庫使)和安成和成
安成全(舊翰林尚食軍器儀鸞使)武顯(舊左藏東西作坊使)武節(舊莊宅大宅文思使)平
和(舊綾錦使初改保和政和五年以犯殿名改保痊宣和六年又改為平和)武略(舊内園洛苑如京崇)
(儀使)保安(舊榷易使)武經(舊西京左藏庫使)武義大夫(舊西京作坊東西染院禮賓使)
翰林良醫(舊翰林醫官使)武翼大夫(舊供備庫使)尚書諸司員外郎
直寳文閣(政和六年增置)開封府司六曹事(崇寧三年增置)樞密院諸
房副承旨朝請朝散朝奉郎直顯謨閣(政和六年增入)少府將
作軍器少監諸衛將軍太子侍讀侍講正侍宣正履正
協忠(自宣政至協忠並政和六年增置)中侍中亮中衛翊衛親衛拱衛
左武右武郎(舊横行副使政和六年改)監察御史(元豐令有知中州在此下)殿中
丞(舊祕書丞下崇寧二年升)直徽猷閣(政和六年置)承議郎武功至武義
郎翰林醫正武翼郎(諸司副使)太子中舍太子舍人親王府
翊善贊讀直講(舊侍讀侍講政和改)太常丞大晟樂令(崇寧二年增置)太
醫令宗正太宗正祕書丞直祕閣(政和六年置元豐令知下州在此下)奉
議郎大理正著作郎太史局令直翰林醫官局殿中省
六尚奉御(舊在大理正之上政和改)太醫丞(元祐增置)閤門宣贊舍人(舊閤)
(門通事舍人政和六年改)兩赤縣令太子左右衛司禦清道監門内
率府率七寺丞祕書郎太常博士陵臺令(元祐中增置)著作
佐郎殿中省主簿(崇寧二年增置)國子監丞辟雍丞(崇寧二年增置)宗
子(崇寧元年增置)國子博士大理司直評事敦武(舊内殿承制政和六年改)
(下同)通直郎脩武郎(内殿崇班)内常侍(元豐令上州通判在此下)太史局正
少府將作軍器都水監丞開封府參軍事(崇寧三年增置)太醫
局正祕書省校書郎正字親王府記室(元豐元祐令有參軍字政和三)
(年除去)太史局五官正御史臺檢法官主簿(元豐令在監丞上元祐令)
(在監丞下)九寺大晟府(崇寧三年增置)主簿閤門祗候樞密院逐房
副承旨(元豐令中下州通判在此下)供奉官(舊内東頭供奉官政和六年改下同)從義
郎(東頭供奉官)左侍禁(内西頭供奉官)秉義郎(西頭供奉官)太子諸率府
副率幹當左右廂公事(崇寧中增入)右侍禁左班殿直(殿頭高品)
忠訓忠翊(左右侍禁)宣教郎(舊宣德郎政和四年改)太學辟雍(崇寧元年增置)
武學律學開封府(大觀元年置)博士太常寺奉禮郎大晟府
協律郎(崇寧二年增置)太常寺太祝郊社籍田令光禄寺大官
令(元豐元祐令在太學博士上)五監辟雍(崇寧元年增置)主簿宣義郎成忠
保義(左右班殿直)承事承奉承務郎宗子(崇寧元年增置)國子太學
辟雍正武學諭(崇寧元年置)律學正(崇寧元年置)太醫局丞京府
諸州司錄事承直郎(崇寧三年以留守節度判官改凡選人七階儒林至迪功)京畿
縣令兩赤縣丞三京赤縣令右班殿直(高班)黃門内品承
節承信郎(舊三班奉職借職)京府諸州司六曹事(元豐元祐令並六曹參軍)
(政和三年除去參軍字為司錄事司儀曹事餘曹放此)儒林(舊掌書記)文林從事郎二
京畿縣令京畿縣丞三京赤縣畿縣丞兩赤縣主簿尉
諸州上中下縣令丞從政郎(舊司錄事參軍縣令)京府諸州掾官
脩職郎(舊知錄事參軍知縣事)京畿縣主簿尉諸州上中下縣主
簿尉城砦主簿馬監主簿迪功郎(舊巡判官司理司法司戶)諸州司
士文學助教(舊參軍事)
唐令定流内一品至九品有正從上下階之制其後升
侍中中書令為正二品御史大夫散騎常侍兩省侍郎
為正三品御史中丞正四品諫議大夫分左右改將作
大匠為監太史局為司天監置大監正三品少監正四
品上丞正六品上寺簿正七品上主事正八品下五官
正五品上副正正六品靈臺郎正七品下保章正從七
品上挈壺正八品上五官監候正八品下司歷從八品
上司辰正九品上又置國子五經博士為正五品上左
右金吾衛上將軍為從二品左右龍武神武軍大將軍
為正三品將軍為從三品又置内侍監為正三品少監
從四品改諸州府學博士為文學在參軍上五代復置
尚書令為一品升右丞為正四品上降諫議在給事之
下宋初並因其制唯升宗正卿為正四品丞為從五品
其軍器監少監甲弩坊署令丞監作錄事昭文館校書
郎司辰司歷監候殿中諸署監事計官太常諸陵廟太
醫太公廟署令丞醫針博士助教按摩呪禁博士卜正
卜博士宗正崇玄署令丞大理獄丞鴻臚典客太府寺
平凖左右藏常平署令丞都水監舟檝河渠署令丞宫
苑總副監牧監副丞主簿諸園苑司并百工等監副監
及丞諸倉諸冶諸屯温湯監及丞掌漕諸軍衛錄事諸
曹參軍司階中候司戈執戟校尉旅帥隊正隊副正直
長長上備身左右備身左右親勲翊衛府中郎將兵曹
三衛折衝果毅别將長史兵曹參軍校帥旅帥隊正隊
副鎮軍司馬判司太子詹事府丞主簿司直司議郎舍
人文學校書正字崇文館校書侍醫通事舍人左右春
坊錄事主事三寺丞主簿諸署令丞典倉署園丞廐牧
典乘内坊典内及丞典直率府長史錄事諸曹參軍司
階中候司戈執戟校尉旅帥隊正隊副直長千牛備身
親勲翊府中郎將兵曹三衛王府文學東西閣祭酒掾
屬主簿錄事諸曹參軍行參軍典籖典軍執杖執乘親
事校尉旅帥隊正隊副國令大農尉丞公主邑令丞邑
司錄事河南應天及諸次府都督都府功曹倉兵曹參
軍諸州司功司倉司兵參軍諸縣丞京縣錄事諸鎮倉
曹兵曹參軍戍主戍副關津令丞并門下省城門符寳
郎太常寺協律郎軍器監丞主簿太常寺郊社太卜廩
犧光禄寺太常珍羞良醖掌醢衛尉寺武器守宫太僕
寺乘黃典廐典牧車府鴻臚寺典客司儀司農寺上林
太倉鈎盾導官太府寺諸市少府監中尚左尚右尚織
染掌治將作監左校中校甄官署令丞監膳殿中省六
局直長食醫侍御醫司醫佐掌輦奉乘司廩太子典膳
典藥内直典設宫門郎并局丞皆存其名而罕除者皆
不錄惟常命官者載之諸司主事錄事皆存而無士人
為之别置中書樞密宣徽院三司及内庭諸司沿舊制
而損益焉建隆三年三月有司上合班儀太師太傅太
保太尉司徒司空東宫三太嗣王郡王僕射三少三京
牧大都督大都護御史大夫六尚書常侍門下中書侍
郎太子賓客太常宗正卿御史中丞左右諫議大夫給
事中中書舍人左右諸行侍郎祕書監光禄衛尉太僕
大理鴻臚司農太府卿國子祭酒殿中少府將作監前
任見任節度使開封河南太原尹詹事諸王傅司天監
五府尹國公郡公中都督上都護下都督庶子五大都
督府長史中都護副都護太常宗正少卿祕書少監光
禄等七少卿司業三少監三少尹少詹事諭德家令率
更令僕諸王府長史司馬司天少監起居郎舍人侍御
史殿中侍御史補闕拾遺監察御史郎中員外郎太常
博士五府少尹五大都督府司馬通事舍人國子五經
博士都水使者四赤縣令太常宗正祕書丞著作郎殿
中丞六尚奉御大理正中允贊善中舍洗馬諸王友諮
議參軍司天五官正凡雜坐之次以此為凖詔曰尚書
中臺萬事之本而班位率比兩省官節度使出總方面
其檢校官多至師傅三公者而位居九寺卿監之下甚
無謂也其給事中諫議舍人宜降於六曹侍郎之下補
闕次郎中拾遺監察次員外郎節度使升於中書侍郎
之下乾德五年正月朔乾元殿受朝升節度使班在龍
墀内金吾將軍之上淳化三年八月有司重定合班儀
詔升尚書令三師之上四年節度使升常侍之上觀察
使在祕書監之上防禦團練使在庶子之下刺史在太
子僕之下又升諸行郎中于殿中侍御史之上至道三
年七月令節度觀察留後在給事中之上大中祥符元
年八月升兩省侍郎班常侍之上天禧三年十一月令
節度使班中書侍郎之下其序班及視品之制樞密使
副使參知政事宣徽使並班宰相後(樞密使不兼平章事者立參知政事)
(前在宣徽使下至道三年升在上大中祥符九年九月詔自今參知政事樞密副使並以先後為次宣徽使同)
資政殿大學士立文眀殿學士之上(舊文明殿學士在樞密副使之上太)
(平興國五年移在下)資政殿學士翰林侍讀學士在翰林學士下
(建隆三年令翰林學士班諸行侍郎下官至丞郎者在常侍上至尚書者依本班淳化五年升丞郎之上樞密)
(直學士同)龍圖閣學士在樞密直學士上龍圖直學士在其
下仍少退待制在知制誥之下(景德元年初置待制赴内朝其五日起居止叙)
(本班大中祥符二年升侍知制誥仍在其下)權三司使立知制誥上(帶學士職者從)
(本班)三司副使立少卿監上(官高者從本班並為内品職)宫觀副使立
學士班(在翰林學士上其學士為者止本班)判官立三司副使之下(知制誥以)
(上為者從本班)給諫權御史中丞者令正衙立中丞塼位餘就
本班凡起復皆如初授在本官之末亦有特旨令叙舊
班者内客省使視七寺大卿景福殿使客省使視將作
監引進使視庶子宣慶使四方館使視少卿宣政昭宣
閤門使視少監客省等副使視員外郎皇城使以下諸
司使視郎中副使視太常博士内殿承制視殿中丞崇
班及閤門祗候視贊善大夫供奉官視諸衛率侍禁視
副率殿直視著作佐郎奉職借職在諸州幕官上樞密
都承旨在閤門使下副承旨諸房副承旨在諸司使下
逐房副承旨在洗馬下金吾衛左右衛上將軍並在節
度使上六統軍諸衛上將軍在常侍下(乾德二年令上將軍在中書侍)
(郎之下淳化四年升金吾左右衛在尚書之下仍於節度使之上叙)大將軍在太監下將
軍在少監下(仍在閤門使之下)金吾立本班上(謂中郎將)諸衛率副
率在洗馬下凡内職視朝官者在其下視京官者在其
上
皇親之制開寳六年詔晉王位望俱崇親賢莫二宜位
在宰相之上太平興國八年楚王廣平郡王出閤令宰
相立親王之上(天禧四年七月先天節羣臣上壽宰相闕命涇王元儼攝太尉)景德中
皇侄武信軍節度惟吉加同平章事時駙馬都尉石保
吉先為使相史館引唐制宗室在同品官上遂升惟吉
焉大中祥符元年正月有司上都亭驛酺宴位圖皇從
侄孫内殿崇班守節與從侄右衛將軍惟叙等同一班
上曰族子諸父安可同列乃命重行設位九年正月興
利州團練使德文言男侍禁承顯赴起居請在惟忠子
從恪之上時從恪雖侄行而拜職在前遂詔宗正寺定
宗室班圖以聞宗正言按公式令朝參行立職事同者
先爵爵人同者先齒今請宗子官同而兄叔次弟侄者
並虛一位而立天禧四年五月左正言知制誥張師德
言奉詔知潁州緣皇弟德雍見任本州防禦使其署銜
望降規式中書門下言據御史臺稱每大朝會立班皇
親防禦團練刺史次節度使下稍退序立詔師德序署
位德雍之下其外官制置發運轉運使副使不限官品
著位並在提點刑獄之上(舊止從官大中祥符七年詔定其制)朝官知令
錄在判官之上京官在判官之下推官之上長史司馬
别駕在幕府官下錄事參軍上見長史庭參監當朝官
殿直以下在通判都監之下判官之上其通判與都監
並依官次京官奉職借職監當者依知令錄列在判官
之下元豐制行參以寄禄官品高下更革既多别為班
序其後元祐崇寧大觀政和復有增益更革者别附於
其下云
至道二年祠部員外郎主判都省郎官事王炳上言曰
尚書省國家藏載籍典治教之府所以周知天下地理
廣袤風土所宜民俗利害之事當成周之世治定制禮
首建六官漢唐因之自唐末亂雜急於經營不遑治教
故金榖之政主於三司曹名雖存而其實亡矣謹按吏
部四司天官之職掌文官選舉周知天下吏功過能否
考定升降之類戶部四司司徒之職掌邦五教周知天
下戶口之數禮部四司宗伯之職掌國五禮辨儀式制
度周知天下祠典祠祀之類兵部四司司馬之職掌武
人選舉周知天下兵馬器械之數刑部四司司寇之職
掌國法令周知天下獄訟刑名徒隷之數工部四司司
空之職掌國百工周知天下封疆城圻山澤草木川瀆
津渡橋船陂池之數凡此二十四司所掌事務各封圖
書具載名數藏之本曹謂之載籍所以周知天下事由
中制外如指諸掌今職司久廢載籍散亡惟吏部四司
官曹小具祠部有諸州僧道文帳職方有諸州閏年圖
經刑部詳覆諸州已決大辟案牘及旬禁奏狀此外多
無舊式欲望令諸州每年造戶口税租實行簿帳寫以
長卷者别寫一本送尚書省藏於戶部以此推之其餘
天下官吏民口廢置祠廟甲兵徒隸百工疆畎封洫之
類亦可以籍其名數送尚書省分配諸司俾之緘掌候
朞歲之後文籍大備然後可以振舉官守興崇治教望
選大僚數人博通治體者參取古今禮典及諸令式與
三司所受金榖器械簿帳之類仍詳定諸州供送二十
四司載籍之式如此則尚書省備藏天下事物名數之
籍如祕閣藏圖書太學藏經典三館藏史傳皆其職也
太宗覽奏嘉之詔尚書丞郎及五品以上集議吏部尚
書宋琪等上奏曰王者六官法天地四時之柄百官之
本典教所出望委崇文院檢討六曹所掌圖籍自何年
不繫都省詳其廢置之始究其損益之源以期恢復既
而其議亦寢大中祥符九年真宗與宰相語及尚書省
制言事者屢請復二十四司之制楊礪嘗言行之不難
但以郎官諸司使同領一職則漸可改作王旦曰唐設
内諸司使悉擬尚書省如京倉部也莊宅屯田也皇城
司門也禮賓主客也雖名品可效而事任不同唐朝諸
司所領惟京邑内外耳諸道兵賦各歸藩鎮非南宫一
郎中員外所能制也朝廷所得三分之一名曰上供其
他留州留使之名皆藩臣所有今之三司即尚書省故
事盡在但一毫所賦皆歸於縣官而仰給焉故蠲放則
澤及下予賜則恩歸上此聖朝不易之制也咸平四年
左司諫知制誥楊億上疏曰國家遵舊制並建羣司然
徒有其名不舉其職只如尚書會府上法文昌治本是
資政典攸出條目皆具可舉而行今之存者但吏部銓
擬秋曹詳覆自餘租庸筦榷由别使以總領尺籍伍符
非本司所校定職守雖在或事有所分綱領雖存或政
非自出丞轄之名空設而無違可紏端揆之任雖重而
無務可親周之六官於是廢矣且如寺監素司於掌執
臺閣咸著於規程昭然軌儀布在方册國家慮銓擬之
不允故置審官之司憂議讞之或濫故設審刑之署恐
命令之或失故建封駁之局臣以為在於紀綱植立不
在於琴瑟更張若辨論官材歸於相府即審官之司可
廢矣詳評刑辟屬於司寇即審刑之署可去矣出納詔
命關於給事中即封駁之局可罷矣至於尚書二十四
司各揚其職寺監臺閣悉復其舊按六典之法度振百
官之遺墜在我而已夫豈為難如此則朝廷益尊堂陛
益嚴品流益清端拱而天下治者由兹道也又以唐虞
之時建官惟百夏商官倍秦漢益繁施及有唐六策咸
在自三公之極貴九品之至微著於令文皆有員數傳
云官不必備惟其人盖闕之斯可矣若乃員外加置苟
非其材故竈下羊頭形於嘲詠斗量車載播厥風謠國
體所先尤須慎重竊覩班簿員外郎及三百餘人郎中
亦及百數自餘太常國子博士殿中丞舍人洗馬俱不
下數百人率為常參皆著引籍不知職業之所守多由
恩澤而序遷欲乞按唐制應九品以上官並定員數又
念昔者秦之開郡置守漢以天下為十三部命刺史以
領之自後因郡為州以太守為刺史降及唐氏亦嘗變
更曾未數年又仍舊貫今多命省署之職出為知州又
設通判之官以為副貳此權宜之制耳豈可為經久之
訓哉臣欲乞諸州並置刺史以戶口多少置其奉禄分
下中上緊望雄之等級品秩之制率如舊章與常參官
比視階資出入更踐省去通判之目但置從事之員建
廉察之府以統臨按輿地之圖而區處昔者興國初詔
廢支郡出於一時十國為連周法斯在一道署使唐制
可尋至若號令之行風教之出先及於府府以及州州
以及縣縣及鄉里自上而下由近及遠譬如身之使臂
臂之使指提綱而衆目張振領而羣毛理由是言之支
郡之不可廢也明矣臣欲乞復置支郡隸於大府量地
里而分割如漕運之統臨名分有倫官業自舉又覩唐
制内外官奉錢之外有禄米職田又給防閤庶僕親事
帳内執衣白直門夫各以官品差定其數歲收其課以
資於家本司又有公廨田食本錢以給公用自唐末離
亂國用不充百官奉錢並減其半自餘别給一切權停
今郡官於半奉之中已是除陌又於半奉三分之内其
二以他物給之鬻於市㕓十裁得其一二曾餬口之不
及豈代耕之足云昔漢宣帝下詔云吏能勤事而奉禄
薄欲其無侵漁百姓難矣遂加吏奉著於策書竊見今
之結髮登朝陳力就列其奉也不能致九人之飽不及
周之上農其禄也未嘗有百石之入不及漢之小吏若
乃左右僕射百僚之師長位莫崇焉月奉所入不及軍
中千夫之帥豈稽古之意哉欲乞今後百官奉禄雜給
並循舊制既豐其稍入可責以廉隅官且限以常員理
當減於舊費乃唐虞之制也凡預品官各設資考課其
殿最歸于有司或歴階以升或越次而補國朝多以郊
祀覃慶而稍遷官考功之黜陟不行士流之清濁無辨
陛下深鑒其弊始務惟新昨有事於明禋但徧加於階
爵雖矯前失未振舊規並乞依舊内外官各立考限復
令考功脩舉其職每歲置使考校以表盡公資秩改遷
賞罰懲勸一遵典故以振滯淹又西漢以來用秦武功
之爵惟列侯啟封或踰萬戶至關内侯或有食邑不過
數百家自是因循以至唐室但食邑者率為虚設言實
封者歲入有差迨及聖朝並無所給至於除拜之際猶
名數未移空有食采之稱真同畫餅之妄欲乞依元和
中所定實封條貫支給削去虛邑但行實食以寵勲臣
又國家每屬嚴禋即覃大慶叙封追贈罔限彛章乃至
太醫之微司歷之賤率荷蓼蕭之澤亦疏石窌之封恩
雖出於殊常職不循於經制又官勲之設多品實繁今
朝散銀青猶闕命服護軍柱國全是虚名欲乞自今常
參官勲散俱至五品者許封官勲俱至三品者許立戟
又五等之爵施于賢才雖有啟封之稱曾無胙土之實
苴茅建社固不可以遽行翼子詒孫亦足稽於舊典内
外官封至伯子男者許蔭子至公侯者許蔭孫封國公
者許蔭嫡孫一人襲封又當今功臣之稱始於德宗扈
蹕將士並加奉天定難功臣之號因一時之賞典為萬
世之通規近代以來將相大臣有加至十餘字者尤非
經據不可遵行所宜削除以明憲度昔者講求典禮晉
國以清考覈名實漢朝稱治當文化誕敷之際是舊章
咸秩之時跂見太平正在今日矣論者嘉之然以因襲
既久難於驟革既而言者繼請復二十四司之制神宗
即位始命館閣校唐六典以摹本賜羣臣而置局詳定
之於是凡省臺寺監領空名者一切易之以階元豐九
年詳定所上寄禄格會明堂禮成即用新制遷近臣秩
初新階尚少而轉行者得以易及元祐初朝議大夫六
階以上始分左右紹聖中罷之崇寧初自承直至將仕
郎凡換選人七階又增宣奉至奉直大夫四階政和末
自從政至迪功郎又改選人三階文階始備而武階亦
易正使為大夫副使為郎其横班十二階使副亦然繼
又增置宣正履正大夫郎凡十階通為横班其後復更
開封守臣為尹牧而内侍省悉倣機廷之號六尚局之
脩三衛郎之建及左輔右弼太宰少宰之稱員既濫冗
名益繁雜由是官有視秩元豐之制至此大壊及宣和
末王黼復請脩官制格目而邊事起訖不果成初太平
興國八年五月太宗作戒諭百官辭二通以付閤門一
戒京朝官受任於外者一戒幕職州縣官朝辭對别日
令舍人宣示之各繕寫歸所治奉以為訓焉大中祥符
元年真宗以祥符降錫述大中清淨為治之道申誡百
官人作誡諭辭二道易舊辭賜出使京朝官及幕職州
縣官其後又作文武七條文賜京朝官任轉運使提點
刑獄知州府軍監通判知縣者一曰清心謂平心待物
不為喜怒愛憎之所遷則庶事自正二曰奉公謂公直
潔已則民自畏服三曰脩德謂以德化人不必專尚威
猛四曰責實勿競虛譽五曰明察謂勤察民情勿使賦
役不均刑罰不中六曰勸課謂勸諭下民勤於孝悌之
行農桑之務七曰革弊謂求民疾苦而釐革之武條賜
牧伯洎諸司使而下任部署鈐轄知州軍縣都監監押
駐泊巡檢者一曰脩身謂脩飭其身使士卒有所法則
二曰守職謂不越其職侵撓州縣民政三曰公平謂均
撫士卒無有偏黨四曰訓習謂訓教士卒勤習武藝五
曰簡閱謂察視士卒識其勤惰勇怯六曰存恤謂安撫
士卒甘苦皆同當使齊心無令失所七曰威嚴謂制馭
士卒無使越禁仍許所在刊石或書廳壁奉以為法又
以禮記儒行篇賜親民釐務文臣其幕職州縣官使臣
賜敕戒礪令崇文院刻板模印送閤門辭日分給之
淳化元年國子祭酒孔維上言中外文武官稱呼假借
踰越班制伏請一切禁斷太宗命翰林學士宋白等議
之白等請自今文武臺省官及卿監郎中員外並呼本
官太常博士大理評事並不得呼郎中諸司使諸衛將
軍未領刺史者及諸司副使不得呼太保供奉官以下
不得呼司徒校書郎以下令錄事不得呼員外郎判司
簿尉不得呼侍御待詔醫官不得呼奉御其文武職事
州縣官如有檢校兼試同正官者稱之太宗時郊祀行
慶羣官率多進改真宗初右司諫孫何上言曰伏見國
家撫有多方並建衆職外則郡將通守朝士代行關征
榷酤使者兼掌下至幕府職掾之微或自朝廷選補而
授用既廣推擇難精貢部上名動踰千計門資入仕亦
及百人稍著職勞即升京秩將命而出冗長尤多每躬
祀圜丘誕敷霈澤無賢不肖並許叙遷至使評事寺丞
纔數載而通閨籍贊善洗馬不十年而登臺郎竊計今
之班簿臺省宫寺凡八百員玉石混淆名品猥濫異夫
虞書考績周官計治之法也有唐舊制郊禋慶宥但進
階勲而已今若十年之内肆赦相仍必恐京僚過於胥
徒朝臣多於州縣豈惟連車平斗之刺亦有敗財假器
之失况禄廩所賦皆自地征所來須從民力何必空竭
公藏附益私人已授者朘削既難未遷者防閑宜峻古
人所謂損無用之費罷不急之官正在此也伏願特降
詔書自今郊祀羣官一例不得遷陟必若績用有聞才
名夙著自可待之不次豈俟歴階而升至於省併吏員
上繫與奪時左司諫耿望亦以為言故咸平二年親郊
止加階勲命有司考其殿最而黜陟之然三年差遣受
代率皆考課引對多獲進改罕有退黜而官籍浸增矣
紹興以後合班之制
諸太師太傅太保左丞相右丞相少師少傅少保王樞
密使開府儀同三司知樞密院事參知政事同知樞密
院事樞密副使簽書樞密院事太子太師太傅太保特
進觀文殿大學士太尉太子少師少傅少保冀兗青徐
揚荆豫梁雍州牧御史大夫觀文殿學士資政保和殿
大學士吏部戶部禮部兵部刑部工部尚書金紫銀青
光禄大夫光禄大夫左右金吾衛上將軍左右衛上將
軍殿前都指揮使節度使翰林學士承旨翰林學士資
政保和端明殿學士龍圖天章寳文顯謨徽猷敷文閣
學士左右散騎常侍權六曹尚書御史中丞開封尹尚
書列曹侍郎樞密直學士龍圖天章寳文顯謨徽猷敷
文閣直學士宣奉正奉正議通奉大夫左右驍衛屯衛
領軍衛監門衛千牛衛上將軍太子賓客詹事給事中
承宣使中書舍人通議大夫殿前副都指揮使左右諫
議大夫保和殿待制龍圖天章寳文顯謨徽猷敷文閣
待制權六曹侍郎大中大夫觀察使太常卿宗正卿秘
書監馬軍都指揮使步軍都指揮使馬步副都指揮使
中大夫光禄衛尉太僕大理鴻臚司農太府卿中奉中
散大夫内客省使通侍大夫樞密都承旨國子祭酒太
常少卿宗正少卿秘書少監正侍宣正履正協忠大夫
中侍中亮大夫太子左右庶子中衛翊衛親衛大夫知
閤門事殿前都虞候馬軍都虞候步軍都虞候防禦使
捧日天武四廂都指揮使龍神衛四廂都指揮使團練
使諸州刺史左右金吾以下諸衛大將軍駙馬都尉集
英殿脩撰七寺少卿朝議奉直大夫中書門下省檢正
諸房公事尚書左右司郎中右文殿脩撰國子司業少
府將作軍器監都水使者入内内侍省内侍省都知宣
政使拱衛大夫太子少詹事左右諭德入内内侍省内
侍省副都知昭宣使左武大夫同知閤門事右武大夫
入内内侍省内侍省押班樞密都承旨樞密副都承旨
起居郎起居舍人侍御史帶御器械尚書左右司員外
郎樞密院檢詳諸房文字秘閣脩撰開封少尹太子侍
讀侍講尚書吏部司封司勲考功戶部度支金部倉部
禮部祠部主客膳部兵部職方駕部庫部刑部都官比
部司門工部屯田虞部水部郎中開封府判官推官直
龍圖閣朝請朝散朝奉大夫直天章閣殿中侍御史左
右司諫左右正言符寳郎内符寳郎樞密副承旨武功
武德和安春官成和夏官成安中官成全秋官武顯武
節平和冬官武略保安武義武經武翼大夫尚書諸司
員外郎直寳文閣開封府司錄參軍事樞密院諸房副
承旨朝請朝散朝奉郎直顯謨閣少府將作軍器少監
諸衛將軍正侍宣正履正協忠中侍中亮中衛翊衛親
衛拱衛左武右武郎監察御史直徽猷敷文閣承議郎
中郎將翰林良醫武功武德和安成和成安成全武顯
武節平和武略保安武經武義武翼郎太子中舍人太
子舍人親王府翊善贊讀直講太常丞判太醫局宗正
大宗正秘書丞直秘閣左右郎將奉議郎大理正著作
郎閣門舍人宣贊舍人翰林醫官翰林醫效翰林醫痊
兩赤縣令太子左右衛司禦清道監門内率府率七寺
丞秘書郎太常博士樞密院計議編脩官敕令所刪定
官陵臺令著作佐郎國子監丞諸王宫大小學教授國
子博士大理司直評事訓武通直脩武郎内常侍少府
將作軍器都水監丞監尚書六部門開封府功曹倉曹
戶曹兵曹法曹士曹參軍事左右軍巡使判官主管太
醫局秘書校書郎正字親王府記室太史局五官正御
史臺檢法官主簿九寺主簿閤門祗候樞密院逐房副
承旨從義秉義郎太子諸率府副率幹辦左右廂公事
忠訓忠翊宣教郎太學武學律學博士太常寺奉禮郎
太祝郊社令籍田令光禄寺太官令五監主簿宣義成
忠保義承事承奉承務郎國子太學正武學諭國子太
學錄律學正太醫局丞京府判官京府司錄參軍承直
郎京畿縣令兩赤縣丞三京赤縣令承節承信郎節度
觀察判官節度掌書記觀察支使防禦團練判官京府
節度觀察推官軍事判官防禦團練軍事推官軍監判
官節鎮錄事參軍京府諸曹參軍事軍巡判官儒林文
林從事郎三京畿縣丞三京赤縣丞上中下州錄事參
軍事三京畿縣丞兩赤縣主簿尉諸州上中下縣令丞
從政郎諸府司理諸曹參軍事節鎮上中下州司理司
戶司法參軍脩職郎京畿縣主簿尉三京赤縣畿縣主
簿尉諸州上中下縣簿尉城砦主簿馬監主簿迪功郎
諸州司士文學助教為官職雜壓之序
官品紹興乾道慶元先後脩定間有官勲已從罷省而
令仍不廢今具載焉
諸太師太傅太保左右丞相少師少傅少保王為正一品
諸樞密使開府儀同三司特進太子太師太傅太保
嗣王郡王國公為從一品
諸金紫光禄大夫知樞密院事參知政事同知樞密院
事太尉開國郡公上柱國為正二品
諸銀青光禄大夫簽書樞密院事觀文殿大學士太子
少師少傅少保御史大夫吏部戶部禮部兵部刑部工
部尚書左右金吾衛左右衛上將軍冀兗青徐揚豫梁
雍州牧殿前都指揮使節度使開國縣公柱國為從二
品
諸宣奉正奉大夫觀文殿學士翰林資政保和殿大學
士翰林學士承旨翰林學士資政保和端明殿學士龍
圖天章寳文顯謨徽猷敷文閣學士樞密直學士左右
散騎常侍權六曹尚書上護軍為正三品
諸正議通奉大夫龍圖天章寳文顯謨徽猷敷文閣直
學士御史中丞開封尹尚書列曹侍郎諸衛上將軍太
子賓客詹事開國侯護軍為從三品
諸通議大夫給事中中書舍人太常卿宗正卿秘書監
諸衛大將軍殿前副都指揮使承宣使開國伯上輕車
都尉為正四品
諸太中大夫保和殿龍圖天章寳文顯謨徽猷敷文閣
待制左右諫議大夫權六曹侍郎七寺卿國子祭酒少
府將作監諸衛將軍輕車都尉為從四品
諸中大夫馬步軍都指揮使副都指揮使觀察使通侍
正侍宣正履正協忠中侍大夫開國子上騎都尉為正
五品
諸中奉中散大夫太常宗正少卿秘書少監内客省使
延福宫使景福殿使太子左右庶子樞密都承旨中亮
中衛翊衛親衛大夫殿前馬步軍都虞候防禦使捧日
天武龍神衛四廂都指揮使團練使諸州刺史駙馬都
尉開國男騎都尉為從五品
諸朝議奉直大夫集英殿脩撰七寺少卿中書門下省
檢正諸房公事尚書左右司郎中國子司業軍器監都
水使者太子少詹事左右諭德入内内侍省内侍省都
知副都知宣慶宣正昭宣使拱衛左武右武大夫入内
内侍省内侍省押班樞密承旨副承旨驍騎尉為正六
品
諸朝請朝散朝奉大夫起居郎起居舍人侍御史尚書
省左右司員外郎樞密院檢詳諸房文字右文殿秘閣
脩撰開封少尹尚書諸司郎中開封府判官推官少府
將作軍器少監和安成和成安大夫陵臺令飛騎尉為
從六品
諸朝請朝散朝奉郎殿中侍御史左右司諫尚書諸司
員外郎侍講直龍圖天章寳文閣開封府司錄參軍事
樞密副承旨樞密院諸房副承旨武功至武翼大夫成
全平和保安大夫翰林良醫太子侍讀侍講兩赤縣令
雲騎尉為正七品
諸承議郎左右正言符寶郎監察御史直顯謨徽猷敷
文閣太常宗正秘書丞大理正著作郎崇政殿說書内
符寶郎正侍至右武郎武功至武翼郎和安至保安郎
翰林醫官閣門宣贊舍人太子中舍人舍人諸率府率
親王府翊善贊讀直講判太醫局令翰林醫效醫痊武
騎尉為從七品
諸奉議通直郎七寺丞秘書郎太常博士樞密院計議
官編修官敕令所刪定官直秘閣著作佐郎國子監丞
諸王宫大小學教授國子博士大理司直評事訓武脩
武郎内常侍開封府諸曹參軍事軍巡使判官京府判
官京畿縣令兩赤縣丞三京赤縣畿縣令太史局五官
正中書門下省錄事尚書省都事為正八品
諸宣教宣義郎御史臺檢法官主簿少府將作軍器都
水監丞寺監主簿秘書省校書郎正字太常寺奉禮郎
太祝太學武學律學博士主管太醫局閤門祗候樞密
院逐房副承旨東西頭供奉官從義秉義郎太子諸率
府副率親王府記室節度觀察防禦團練軍事監判官
節度掌書記觀察支使京府節度觀察防禦團練軍事
推官諸州簽判節鎮上中下州錄事參軍京府諸曹參
軍事軍巡判官承直儒林文林從事從政脩職郎京畿
縣丞三京赤縣畿縣丞諸州上中下縣令丞兩赤縣主
簿尉諸府諸曹節鎮上州諸司參軍事節度副使行軍
司馬防禦團練副使太史局丞直長靈臺郎保章正翰
林醫愈醫證醫診醫候三省樞密院主事守關主事令
史書令史為從八品
諸承事承奉郎(理親民資序者從八品承務郎準此)殿頭高品郊社籍田
太官令國子太學正錄武學諭律學正太醫局丞忠訓
忠翊成忠保義郎挈壺正京畿縣主簿尉三京赤縣主
簿尉諸州别駕長史司馬樞密院守闕書令史為正九
品
諸承務郎高班黃門内品承節承信迪功郎中下州諸
司參軍諸州上中下縣主簿尉城砦馬監主簿諸州司
士文學助教翰林醫學為從九品
宋史卷一百六十八
