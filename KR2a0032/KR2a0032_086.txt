宋史卷八十六
元中書右丞相總裁托克托等修
地理志第三十九
地理二(河北路河東路)
河北路舊分東西兩路後併為一路熙寧六年再分為
兩路
東路府三大名開德河間州十一滄冀博棣莫雄霸德
濱恩淸軍五德淸保順永静信安保定縣五十七
大名府魏郡慶歴二年建為北京八年始置大名府路
安撫使統北京澶懷衞德博濱棣通利保順軍熙寧以
來並因之六年分屬河北東路崇寧戶一十五萬五千
二百五十三口五十六萬八千九百七十六貢花紬綿
紬平紬紫草縣十二元城(赤熙寧六年省大名縣為鎮入焉)莘(畿)大名
(次赤熙寧六年省入元城紹聖二年復政和六年徙治南樂鎮)内黃(畿)成安(畿熙寧六年省洹水)
(縣為鎮入焉)魏(次畿)館陶(畿熙寧五年省永濟縣為鎮入焉尋復舊)臨淸(次畿)夏津(畿)
淸平(畿宋初自博州來隸熙寧二年又割博平縣明靈砦隸焉本縣移置明靈)冠氏(畿)宗城
(畿熙寧五年省臨淸縣為鎮入焉當年復舊尋以永濟隸臨淸熙寧六年又省經城縣為鎮入焉)
開德府上澶淵郡鎮寧軍節度本澶州崇寧四年建為
北輔五年升為府宣和二年罷輔郡仍隸河北東路崇
寧戶三萬一千八百七十八口八萬二千八百二十六
貢莨莠蓆南粉縣七濮陽(中)觀城(望皇祐元年省入濮陽頓邱四年復置)
臨河(緊)淸豐(中慶歴四年徙淸豐縣治德淸軍卽縣置軍使隸州熙寧六年省頓邱縣入淸豐)
衞南(中)朝城(畿舊隸大明府崇寧四年與南樂來隸)南樂(畿)德淸軍(見上)
滄州上景城郡橫海軍節度崇寧戶六萬五千八百五
十一口一十一萬八千二百一十八貢大絹大柳箱縣
五淸池(望熙寧四年省饒安縣為鎮入淸池有乾符巷姑三女泥姑小南河五砦政和二年改巷姑曰)
(海清三女曰三河泥姑曰河平)無棣(望治平中徙無棣縣治保順軍卽縣治置軍使隸州)鹽山(緊)
樂陵(緊熙寧二年徙治咸平鎮)南皮(中熙寧六年省臨津縣入焉)
保順軍(周置軍於滄州無棣縣南三十里開寶三年又以滄隸二州界保順吳撟二鎮之地益焉仍隸)
(滄州)
冀州上信都郡舊團練慶歴八年升安武軍節度崇寧
戸六萬六千二百四十四口一十萬一千三十貢絹縣
六信都(望)蓨(上)南宫(上皇祐四年升新河鎮為縣廢南宫六年省新河為鎮入焉)棗
強(上熙寧元年省為鎮入信都十年復置)武邑(上)衡水(中)
河間府上河間郡瀛海軍節度至道三年以高陽隸順
安軍舊名關南太平興國元年改名高陽關慶歴八年
始置高陽關路安撫使統瀛莫雄貝冀滄永靜保定乾
寧信安一十州軍本瀛州防禦大觀二年升為府賜軍
額崇寧戸一萬一千九百三十口六萬二百六貢絹縣
三河間(望雍熙中卽縣治置平虜砦景德二年改為肅寧城)樂壽(望至道三年自深州來隸熙寧)
(六年省景城為鎮入焉)束城(上熙寧六年省為鎮入河間元祐元年復)
博州上博平郡防禦淳化三年河決移治於孝武渡西
崇寧戸四萬六千四百九十三口九萬一千三百三十
三貢平絹縣四聊城(望)高唐(望)堂邑(望)博平(緊熙寧二年割明靈)
(砦隸北京淸平)
棣州上樂安郡防禦建隆二年升為團練俄為防禦大
中祥符八年移治陽信縣界八方寺崇寧戸三萬九千
一百三十七口五萬七千二百三十四貢絹縣三猒次
(上)商河(中)陽信(下)
莫州上文安郡防禦熙寧六年省長豐縣為鎮又省鄚
縣入任邱元祐二年復鄚縣尋又罷為鎮崇寧戸一萬
四千五百六十口三萬一千九百九十二貢綿縣一任
邱(上有馬村王家二砦政和三年改馬家砦曰定安王家砦曰定平)
雄州中防禦本唐涿州瓦橋關政和三年賜郡名曰易
陽崇寧戸一萬三千一十三口五萬二千九百六十七
貢紬縣二歸信(中有張家木場三橋雙柳大渦七姑垣紅城新垣八砦)容城(中建隆四)
(年復置)
霸州中防禦本唐幽州永淸縣地後置益津關周置霸
州以鄚之文安瀛州之大城來屬政和三年賜郡名曰
永淸崇寧戸一萬五千九百一十八口二萬一千五百
一十六貢絹縣二文安(上景祐二年廢永淸縣入焉有劉家渦刁魚莫金口阿翁鴈頭)
(黎陽喜渦鹿角八砦元豐四年割鹿角砦隸信安軍政和三年改劉家渦砦曰安平阿翁曰仁孝鴈頭曰和寧)
(喜渦曰喜安)大城(上)
德州上平原郡軍事宋初省歸化縣景祐二年廢安陵
縣入將陵後割屬永靜軍熙寧六年省德平縣為鎮入
安德崇寧戸四萬四千五百九十一口八萬二千二十
五貢絹縣二安德(望)平原(緊)
濱州上軍事大觀二年賜渤海郡名大中祥符五年廢
蒲臺縣崇寧戸四萬九千九百九十一口一十一萬四
千九百八十四貢絹縣二渤海(望)招安(上慶歴三年升招安鎮為縣熙)
(寧六年省為鎮入渤海元豐二年復為縣)
恩州下淸河郡軍事唐貝州晉永清軍節度周為防禦
宋初復為節度慶歴八年改州名罷節度崇寧戸五萬
一千三百四十二口八萬五千九百八十六貢絹白氊
縣三清河(望端拱元年徙治永寧鎮淳化五年徙今治熙寧四年省清陽縣入焉)武城(望)
歴亭(緊至和元年廢漳南縣入焉)
永靜軍同下州唐景州太平興國六年以軍直屬京淳
化元年以冀州阜城來屬景德元年改軍名崇寧戸三
萬四千一百九十三口三萬九千二十二貢簟絹縣三
東光(緊)將陵(望景祐元年移治於長河鎮)阜城(中嘉祐八年省為鎮入東光熙寧十年復)
(為縣)
清州下本乾寧軍幽州蘆臺軍之地晉陷契丹周平三
關置永安縣屬滄州太平興國七年置軍改縣曰乾寧
隸焉大觀二年升為州政和三年賜郡名曰乾寧崇寧
戸六千六百一十九口一萬二千七十八貢絹縣一乾
寧(熙寧六年省為鎮元符二年復崇寧三年再省政和五年又復)砦六(釣臺獨流北獨流東當城沙渦)
(百萬)
信安軍同下州太平興國六年以霸州淤口砦建破虜
軍景德二年改為信安崇寧戸七百一十五口一千四
百三十七貢絹砦七(周河刁魚田家狼城佛聖渦鹿角李詳元豐四年霸州鹿角砦始隸)
(軍)
保定軍同下州太平興國六年以涿州新鎮建平戎軍
景德元年改為保定軍景祐元年析霸州文安大城二
縣五百戸隸軍宣和七年廢保定軍為保定縣隸莫州
知縣事仍兼軍使尋依舊崇寧戸一千二十九口二千
四百八十四貢絁砦二(桃花父母政和三年改父母砦曰安寧)
西路府四眞定中山信德慶源州九相濬懷衞洺深磁
祁保軍六天威北平安肅永寧廣信順安縣六十五
眞定府次府常山郡唐成德軍節度本鎮州漢以趙州
之元氏欒城二縣來屬開寳六年廢九門石邑二縣端
拱初以鼓城隸祁州淳化九年以束鹿隸深州慶歴八
年初置眞定府路安撫使統眞定府磁相邢趙洺六州
崇寧戸九萬二千三百五十三口一十六萬三千一百
九十七貢羅縣九眞定(次畿)槀城(次畿)欒城(次畿)元氏(次畿)井陘
(次畿熙寧六年省入獲鹿平山八年復置徙治天武軍卽縣治置軍使隸府有天威軍小作口王家谷三砦)
獲鹿(次畿)平山(次畿有甘泉嵐州沂州檀明夫婦相嶺黃岡洪山赤箭抱兒石虎中子雕拱東臨山)
(西臨山十五砦)行唐(次畿)靈壽(次畿熙寧六年省為鎮入行唐八年復有赤陘飛吳二砦)砦一
北砦(咸平二年置熙寧八年析行唐縣二鄉隸砦)
天威軍(見上)
相州望鄴郡彰德軍節度崇寧戸三萬六千三百四十
口七萬一千六百三十五貢暗花牡丹花紗知母胡粉
絹縣四安陽(緊熙寧五年省永和縣入焉)湯隂(緊宣和二年以湯隂縣隸濬州尋復來隷)
臨漳(緊熙寧五年省鄴縣入焉)林慮(中)
中山府次府博陵郡建隆元年以易北平並來屬太平
興國初改定武軍節度本定州慶歴八年始置定州路
安撫使統定保深祁廣信安肅順安永寧八州政和三
年升為府改賜郡名曰中山崇寧戸六萬五千九百三
十五口一十八萬六千三百五貢羅大花綾縣七安喜
(緊)無極(緊)曲陽(上)唐(上)望都(中)新樂(中)北平(中下)砦一軍
城(隸曲陽縣)北平軍(慶歴二年以北平砦建軍四年復隸州卽北平縣治置軍使隸州)
信德府次府鉅鹿郡後唐安國軍節度本邢州宣和元
年升為府崇寧戸五萬三千六百一十三口九萬五千
五百五十二貢絹白磁盞解玉砂縣八邢臺(上宣和二年改龍岡)
(縣為邢臺)沙河(上)任(中)堯山(中)平鄉(上熙寧六年省平鄉縣為鎮入鉅鹿元祐元年)
(復)内邱(上熙寧六年省堯山縣入馬元祐元年復)南和(中熙寧五年省任縣為鎮入焉元祐元年)
(復)鉅鹿(上)
濬州平川軍節度本通利軍端拱元年以滑州黎陽縣
為軍天聖元年改通利為安利四年以衞州衞縣隸軍
熙寧三年廢為縣隸衞州元祐元年復為軍政和五年
升為州號濬川軍節度改今額崇寧戸三千一百七十
六口三千二百二縣二衞(上熙寧六年廢為鎮入黎陽後復)黎陽(中)
懷州雄河内郡防禦建隆元年升為團練俄為防禦崇
寧戸三萬二千三百一十一口八萬八千一百八十五
貢牛膝皂角縣三河内(緊熙寧六年省武德縣為鎮入焉)脩武(上熙寧六年省)
(為鎮入武陟元祐元年復)武陟(中)
衞州望汲郡防禦崇寧戸二萬三千三百四口四萬六
千三百六十五貢絹綿縣四汲(中)新鄉(緊熙寧六年廢為鎮入汲元祐)
(二年復)獲嘉(上天聖四年自懷州來隸)共城(中)監一黎陽(熙寧七年置鑄銅錢)
洺州望廣平郡建隆元年升為防禦熙寧三年省曲周
縣為鎮入鷄澤六年省臨洺縣為鎮入永年元祐二年
曲周臨洺復為縣尋復為鎮四年曲周鷄澤依舊别為
兩縣崇寧戸三萬八千八百一十七口七萬三千六百
貢紬縣五永年(上)肥鄉(望)平恩(緊)鷄澤(中)曲周(中)
深州望饒陽郡防禦雍熙四年廢陸澤縣崇寧戸三萬
八千三十六口八萬三千七百一十貢絹縣五靜安(望本)
(漢下博縣周置静安軍以縣隸俄復焉太平興國七年又隸靜安軍雍熙二年廢還屬三年廢四年復置改今)
(名)束鹿(望淳化中自眞定來屬)安平(望)饒陽(望)武強(望)
磁州上滏陽郡團練舊名慈政和三年改作磁崇寧戸
三萬六千四百九十一口九萬六千九百二十二貢磁
石縣三滏陽(上熙寧六年省昭德縣為鎮入焉)邯鄲(上)武安(上有固鎮永安黃澤)
(海回四砦)
祁州中蒲隂郡團練端拱初以鎮州鼓城來屬景德元
年移治於定州蒲隂以無極隸定州熙寧六年省深澤
縣為鎮入鼓城元祐元年復崇寧戸二萬四千四百八
十四口四萬九千九百七十五貢花絁縣三蒲隂(望)鼓
城(緊)深澤(中)
慶源府望趙郡慶源軍節度本趙州軍事大觀三年升
為大藩崇寧四年賜軍額宣和元年升為府崇寧戸三
萬四千一百四十一口六萬一百三十七貢絹綿縣七
平棘(望)寧晉(望)臨城(上唐縣熙寧六年省隆平縣為鎮入焉元祐元年復)高邑(中熙)
(寧五年省栢鄉贊皇二縣為鎮入焉元祐元年皆復)隆平(中)栢鄉(中)贊皇
保州下軍事本莫州清苑縣建隆初置保塞軍太平興
國六年建為州政和三年賜郡名曰清苑崇寧戸二萬
七千四百五十六口二十三萬二百三十四貢絹縣一
保塞(望太平興國六年析易州蒲城之南境入焉)
安肅軍同下州本易州遂城縣太平興國六年建為静
戎軍析易州遂城三鄉置静戎縣隸焉景德元年併縣
改安肅軍宣和七年廢軍為安肅縣知縣事仍兼軍使
尋依舊崇寧戸七千一百九十七口一萬四千七百五
十一貢素絁縣一安肅(中)
永寧軍同下州雍熙四年以定州博野縣建寧邊軍景
德元年改永寧軍宣和七年廢為博野縣知縣事仍兼
軍使尋依舊縣一博野(望)
廣信軍同下州太平興國六年改易州遂城縣為威勇
軍景德元年改廣信軍崇寧戸四千四百四十五口八
千七百三十八貢紬栗縣一遂城(中)
順安軍同下州本瀛州高陽關砦太平興國七年置唐
興砦淳化三年建為順安軍至道三年以瀛州高陽來
屬熙寧六年省高陽縣為鎮十年復為縣崇寧戸八千
六百五口一萬六千五百七十八貢絹縣一高陽(中)
河北路蓋禹貢兗冀青三州之域而冀兗為多當畢昴
室東壁尾箕之分南濱大河北際幽朔東瀕海岱西壓
上黨&KR1472;絲織絍之所出人性質厚少文多專經術大率
氣勇尚義號為強忮土平而近邊習於戰鬭有河漕以
實邊用商賈貿遷芻粟峙積宋初募置鄉義大修戰備
為三關置方田以資軍廩契丹數來侵擾人多去本及
荐修戎好益開互市而流庸復來歸矣大名澶淵安陽
臨洺汲郡之地頗雜斥鹵宜於畜牧浮陽際海多鬻鹽
之利其控帶北地鎮魏中山皆為雄鎮云
河東路府三太原隆德平陽州十四綘澤代忻汾遼憲
嵐石隰慈麟府豐軍八慶祚威勝平定岢嵐寧化火山
保德晉寧縣八十一
太原府太原郡河東節度太平興國四年平劉繼元降
為緊州軍事毁其城移治於榆次縣又廢太原縣以平
定樂平二縣屬平定軍交城屬大通監七年移治唐明
監舊領河東路經略安撫使元豐為次府大觀元年升
大都督府崇寧戸一十五萬五千二百六十三口一百
二十四萬一千七百六十八貢大銅鑑甘草人參礜石
縣十陽曲(次赤有百井陽興二砦)太谷(次畿)榆次(次畿)壽陽(次畿)盂(次畿)交
城(次畿開寳元年自大通監來隸)文水(次畿)祁(次畿)清源(次畿)平晉(中熙寧三年廢入陽)
(曲政和五年復)監二大通永利
隆德府大都督府上黨郡昭義軍節度太平興國初改
昭德舊領河東路兵馬鈐轄兼提舉澤晉綘州威勝軍
屯駐泊本城兵馬廵檢事本潞州建中靖國元年改為
軍崇寧三年升為府仍還昭德舊節崇寧戸五萬二千
九百九十七口一十三萬三千一百四十六貢人參蜜
墨縣八上黨(望)屯留(上)襄垣(上)潞城(上)壺關(中)長子(中)
涉(中)黎城(中天聖三年徙治涉之東南白馬驛熙寧五年省入潞城縣元祐元年復)
平陽府望平陽郡建雄軍節度本晉州政和六年升為
府崇寧戸七萬五千九百八口一十八萬五千二百五
十四貢蜜蠟燭縣十臨汾(望)洪洞(緊)襄陵(緊熙寧五年廢慈州鄉寧)
(縣分隸焉有鵰掌豹尾二砦)神山(上有韓買安國史壁疊頭等堡)趙城(上熙寧五年省為鎮隷洪)
(洞元豐三年復為縣)汾西(中有厚裔青岸石橋青山邊栢五砦)霍邑(中)冀氏(中有府城永興)
(二砦陶川白練當谷横嶺四堡)岳陽(中下)和川(中下太平興國六年廢沁州以縣來屬熙寧五年省)
(為鎮入冀氏元祐元年復為縣)務二煉礬礬山
慶祚軍(政和三年以趙城造父始封之地升為軍以軍事領之)
絳州雄絳郡防禦崇寧戸五萬九千九百三口九萬四
千二百三十七貢防風蠟燭墨縣七正平(望)曲沃(望)太
平(緊熙寧五年廢慈州以鄉寧縣分隷太平稷山)翼城(上)稷山(中)絳(中有中山花崖華山)
(三砦)垣曲(下有銅錢一監)
澤州上高平郡崇寧戸四萬四千一百三十三口九萬
一千八百五十二貢白石英禹餘糧人參縣六晉城(緊)
高平(上)陽城(上)端氏(中)陵川(中)沁水(中下)關一雄定(舊天井關)
(屬晉城縣靖康元年改今名)
代州上鴈門郡防禦景德二年廢唐林縣舊置沿邊安
撫司崇寧戸三萬三千二百五十八口一十五萬九千
八百五十七貢麝香青碌縣四鴈門(中下有西陘胡谷鴈門三砦)崞
(中下有樓板陽武石峽土墱四砦)五臺(中下)繁畤(下有繁畤茹越大石義興治寶興軍瓶形梅回)
(麻谷八砦)
忻州下定襄郡團練崇寧戸一萬八千一百八十六口
四萬二千二百三十二貢解玉砂麝縣二秀容(緊熙寧五年省)
(定襄入焉元祐元年定襄復為縣有石嶺關忻口雲内徒合四砦)定襄(中下)
汾州望西河郡軍事崇寧戸五萬一千六百九十七口
一十八萬五千六百九十八貢土絁石膏縣五西河(望有)
(永利西監)平遥(望)介休(上)靈石(中有陽涼南關陽涼北關)孝義(上太平興國元年改)
(為中陽後復為孝義熙寧五年省為鎮入介休元祐元年復)
遼州下樂平郡熙寧七年州廢省平城和順二縣為鎮
入遼山縣隷平定軍省榆社縣為鎮入威勝軍武鄉縣
元豐八年復置州縣鎮並復來隷元祐元年復置和順
榆社平城縣崇寧戸七千三百一十五貢人參縣四遼
山(下有黃澤砦)和順(下)榆社(中下)平城(中)
憲州中汾源郡軍事初治樓煩咸平五年移治靜樂軍
縣遂廢軍又廢樓煩改隷嵐州熙寧三年廢憲州以靜
樂縣隷嵐州十年復憲州仍領靜樂縣政和五年賜郡
名崇寧戸二千七百二十二口七千四百四十四貢麝
香縣一靜樂(中咸平九年廢天池玄池二縣入焉)
嵐州下樓煩郡軍事太平興國五年以嵐谷隷岢嵐軍
崇寧戸一萬三千二百六十九口六萬六千二百二十
四貢麝香縣三宜芳(中有飛鳶堡)合河(中下有乳浪砦)樓煩(下咸平五年自)
(憲州來隷)
石州下昌化郡軍事舊帶嵐石隰三州都廵檢使元豐
五年置葭蘆吳堡二砦隷州因置二砦沿邊都廵檢使
遂令三州各帶沿邊都廵檢使初領縣五元符二年升
葭蘆砦為晉寧軍以州之臨泉縣隷焉大觀三年復以
定胡縣隷晉寧軍崇寧戸一萬五千八百九口七萬二
千九百二十九貢蜜蠟縣三離石(中)平夷(中有伏落津砦)方山
(下)
隰州下大寧郡團練熙寧五年廢慈州以吉鄉縣隷州
即縣治置吉鄉軍使仍省文城縣為鎮隷焉元祐元年
復慈州七年以州之上平永寧兩關俯逼西界以州為
次邊崇寧戸三萬八千二百八十四口一十三萬八千
四百三十九貢蜜蠟縣六隰川(上)溫泉(上有碌礬一務水頭白壁先降)
(三砦)蒲(中)大寧(中)石樓(中有上平永寧二砦)永和(中)
慈州下團練舊領吉鄉文城鄉寧三縣熙寧五年廢州
以吉鄉隷隰州即縣治置吉鄉軍使仍省文城為鎮隷
焉又以鄉寧隷晉州襄陵縣元祐元年復吉鄉軍為慈
州戸口闕縣一吉鄉(中)
麟州下新秦郡乾德初移治吳兒堡五年升建寧軍節
度端拱初改鎮西軍節度崇寧戸三千四百八十二口
八千六百八十四貢柴胡縣一新秦(上政和四年廢銀城連谷二縣入焉)
(有神堂靜羌二砦惠寧鎮川二堡銀城有屈野川五原塞銀城神木建寧三砦肅定神木通津闌干四堡連谷)
(有屈野川横陽堡)大和砦(地名大和谷元符二年建築賜名東至神木砦五十五里南至彌川砦三)
(十里西至饒咩浪界堠七十里北至清水谷三十里)大和堡(地名麻也娘元符二年建築賜名東至肅)
(定堡界二十五里南至清水谷二十里西至松木晉堆界六十五里北至銀城砦二十五里)
府州中靖康軍節度本永安軍崇寧元年改軍額政和
五年賜郡名曰榮河舊置麟府路軍馬司以太原府代
州路鈐轄領之崇寧戸一千二百四十二口三千一百
八十五貢甘草縣一府谷(下有安豐寧府百第三砦河濱斥堠靖安西安三堡)寧
川堡(府州安豐砦外第九砦元符元年賜名東至斥堠堡三十五里南至安豐砦界四十五里西至豐州)
(寧豐砦四十里北至青沒怒川界堠一百五十里)寧邊砦(地名端正平元符二年進築賜今名東至)
(寧府砦界三十里南至靖化堡界三十里西至吳龐烽一十五里北至保寧砦界三十里)寧疆堡(宣和)
(六年獨移莊嶺建堡賜名寧疆)震威城(宣和六年鐡爐骨堆建砦賜名)
豐州下慶歴元年元昊攻陷州地嘉祐七年以府州蘿
泊川掌地復建為州今軍事政和五年賜郡名寧豐崇
寧戸一百五十三口四百一十一貢甘草柴胡砦二永
安保寧
威勝軍同下州太平興國三年於潞州銅鞮縣亂柳石
圍中建為軍崇寧戸一萬九千九百六十二口三萬七
千七百二十六貢土絁縣四銅鞮(中太平興國初與武鄉自潞州來隷)武
鄉(上熙寧七年廢遼州以榆社縣為鎮入焉元豐八年復置遼州以榆社往隷)沁源(中下太平興國)
(六年廢沁州以縣來隷)綿上(中下寶元二年自大通監來隷慶歴六年徙治軍西北大覺寺地)
平定軍同下州太平興國二年以鎮州廣陽砦建為軍
四年以并州平定樂平二縣來屬崇寧戸九千三百六
口二萬八千六百七貢絹縣二平定(中唐廣陽縣太平興國四年改有故)
(井陘關百井砦)樂平(中有靜陽砦)
岢嵐軍同下州太平興國五年以嵐州嵐谷縣建為軍
崇寧戸二千九百一十七口六千七百二十貢絹縣一
嵐谷(下熙寧三年廢元豐六年復置有永和洪谷等六砦)
寧化軍同下州崇寧戸一千七百一十八口三千八百
二十一貢絹縣一寧化(熙寧三年廢元祐元年復崇寧三年又廢為鎮有西陽腦子細)
(腰窟谷四砦)
火山軍同下州本嵐州之地太平興國七年建為軍治
平四年置火山縣四年廢之崇寧戸五千四十五口九
千四百八十貢柴胡砦一下鎮(火山軍舊領雄勇偏頭董家横谷桔橰護水六)
(砦慶歴初置下鎮砦嘉祐六年廢偏頭砦熙寧元年廢桔橰砦元豐九域志領砦一)
保德軍同下州淳化四年析嵐州地置定羌軍景德元
年改崇寧戸九百六十三口四千五十貢絹津二(大堡沙谷)
晉寧軍本西界葭蘆砦元豐五年收復六年并吳堡砦
並隷石州元祐四年以葭蘆砦給賜西人紹聖四年收
復元符二年以葭蘆砦為晉寧軍割石州之臨泉隷焉
知軍領嵐石路沿邊安撫使兼嵐石隰州都廵檢使大
觀三年復以石州定胡縣來隷東至尅胡砦隔河五里
南至吳堡砦四百七十里西至神泉砦二十五里北至
通秦砦二十里領縣二定胡(中舊領定胡天渾津吳堡三砦按吳堡砦元豐四年)
(收復東至黃河南至綏德軍白草砦九十里西至綏德軍義合砦六十里北至晉寧軍一百七十里)臨泉
(中下舊領尅胡葭蘆二砦按葭蘆砦乃元豐五年收復後為晉寧軍)神泉砦(地名榆木川在廢葭蘆砦)
(北元符元年賜今名東至晉寧軍一十五里南至烏龍砦二十五里西至槅柞嶺界堠五十里北至通秦砦四)
(十里)三交堡(地名三交川嶺元符元年神泉砦築堡畢工賜名)烏龍砦(元符二年建築賜名)
(東至神泉砦二十五里南至暖泉砦二十里西至暖泉砦三十里北至女萌烽一十七里)通秦砦(地名)
(昇囉嶺元符二年賜今名東至黃河二十九里南至神泉砦四十三里西至女萌骨堆界堠五十里北至通秦)
(堡一十七里)寧河砦(地名窟薛嶺元符二年賜名東至黃河三十里南至通秦堡一十七里西至尹)
(遇合一十三里北至章堡二十五里)彌川砦(地名彌勒川元符二年賜名東至黃河六十里南至彌川)
(堡十五里西至砦浪骨堆界堆七十里北至麟州大和砦三十里)通秦堡(地名精移堡元符二年同)
(砦賜名東至黃河一十七里一百二十步南至通秦砦二十七里西至龍移川界堠五十里北至寧河砦一十)
(一里)寧河堡(地名哥崖嶺元符二年同砦賜名)彌川堡(地名小紅崖元符二年同砦賜名東)
(至黃河四十里南至寧河砦一十五里西至祖平四十里北至秦平堡一十里)靖川堡(東至黃河三十)
(里南至寧河砦十四里西至界首立子谷四十五里北至彌川堡一十三里)
河東路蓋禹貢冀雍二州之域而冀州為多當觜參之
分其地東際常山西控党項南盡晉絳北控雲朔當太
行之險地有鹽鐵之饒其俗剛悍而朴直勤農織之事
業寡桑柘而富麻苧善治生多藏蓄其靳嗇尤甚朔方
樓煩馬之所出歲增貿市以充鹽牧之用太宗平太原
慮其恃險徙州治焉然猶為重鎮屯精兵以控邊部云
宋史卷八十六
