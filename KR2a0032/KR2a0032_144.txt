宋史卷一百四十四
元中書右丞相總裁托克托等修
儀衞志第九十七
儀衞二宫中導從(行幸儀衞太上皇儀衞)后妃儀衞
宫中導從之制唐已前無聞焉五代漢乾祐中始置主
輦十六人捧足一人掌扇四人持踏牀一人並服文綾
袍銀葉弓脚幞頭尚宫一人寳省一人高鬟紫衣書省
二人紫衣弓脚幞頭新婦二人高鬟青袍大將二人紫
衣弓脚幞頭童子執紅絲拂二人高鬟髻青衣執犀盤
二人帶鬅頭黃衫執翟尾二人帶鬅頭黃衫雞冠二人
紫衣分執金灌器唾壺女冠二人紫衣執香爐香盤分
左右以次奉引太宗太平興國初增玉輦二十四人改
服高脚幞頭輦頭一人衣紫繡袍持金塗銀仗以督領
之奉珍珠七寳翠毛華樹二人衣緋袍奉金寳山二人
衣綠繡袍奉龍腦合二人衣緋銷金袍並高脚幞頭執
拂翟四人鬅頭衣黃繡袍舊衣綾袍紫衣者悉易以銷
金及繡復增司簿一人内省一人司儀一人司給一人
皆分左右前導凡一十七行每正至御殿祀郊廟步輦
出入至長春殿用之其乘輦則屈右足垂左足而憑几
盖唐制也眞宗時加四面内官周衞大中祥符三年内
出繪圖以示宰相
行幸儀衞宋初三駕皆以待禮事車駕近出止用常從
以行其舊儀殿前司隨駕馬隊凡諸班直内殿前指揮
使全班祇應左班七十六人二十四人在駕前左邊引
駕五十二人作兩隊馬隨駕右班七十七人二十四人
在駕前右邊引駕五十三人在駕後作两隊隨駕二十
七人第一隊二十六人第二隊内殿直五十四人散員
六十四人散指揮六十四人散都頭五十四人散祇候
五十四人金鎗五十四人茶酒班祇應殿侍百五十七
人東第二班長入祇候殿侍十八人駕後動樂三十一
人馬隊弩手分東西八十五人招箭班三十五人散直
百七人鈞容直三百二十人御龍直百四十二人御龍
骨朵子直二百二十人並全班祗應御龍弓箭直百三
十三人御龍弩直百三十三人寬衣天武指揮二百一
十六人(各有都虞侯指揮使員僚)若隨馬不使馬隊即減内殿直散
員散指揮散都頭散祗候金鎗等直仍減東西班馬隊
弩手八十五人餘並同上凡皇城司隨駕人數崇政殿
祇應親從四指揮共二百五十二人執擎骨朵充禁衞
崇政殿門外快行祇候親從第四指揮五十四人車駕
導從兩壁隨行親從親事官共九十六人並於駕前先
行行幸所到之處充行宫司把門灑掃祗應(各有正副都頭節級)
(十將)尚書兵部供黃麾仗内法物䍐罼各一五色繡氅子
並龍頭竿挂第一青繡孔雀氅第二緋繡鳳氅第三青
繡孔雀氅第四皂繡鵝氅第五白繡鵝氅第六黃繡雞
氅右六軍儀仗司供儀仗法物内獅子旗四口充門旗
二口各一人執分左右二口各十人執撦分左右撦人
執弓箭又左金吾引駕仗供牙門旗十四口十口開五
門每門二口每口一人執二人夾計三十人並騎夾人
執弓箭監門校尉二十人每門四人並帶儀刀騎二口
係前部甲第七隊前二口係前部黃麾第一隊前二口
係後部黃麾第一隊前二口係後步甲第一隊前二口
係後步甲第七隊前四口開二門每門二口每口一人
執二人夾計十二人並騎監門校尉六人並帶儀刀騎
二口係兵部班劔儀刀隊後二口係眞武隊前又右金
吾引駕仗供牙門旗十四口制同左仗仁宗康定元年
參知政事宋庠言車駕行幸非郊廟大禮具陳鹵簿外
其常日導從惟前有駕頭後擁繖扇而已殊無禮典所
載公卿奉引之盛其侍從及百司官屬下至厮役皆雜
行道中步輦之後但以親事官百餘人執檛以殿謂之
禁衞諸班勁騎頗與乘輿相遠士庶觀者率隨扈從之
人夾道馳走喧呼不禁所過旗亭市樓垂簾外蔽士民
馮高下瞰莫爲嚴憚邏司街使恬不呵止威令弛闕玩
習爲常非所謂旄頭先驅清道後行之愼也且自黃帝
以神功盛德猶假師兵營衞則防微御變古今一體案
漢魏以降有大駕小駕之儀至唐又分殿中諸衞黃麾
等仗名數次序各有施設國朝承五姓荒殘之弊事從
簡略每鳴鑾游豫盡去戈戟旌旗之制儀衞寡薄頗同
藩鎮此皆制度放失憚于改作之咎宜委一二博學近
臣計繹前代儀注及鹵簿令以乘輿常時出入之儀比
之三駕諸仗酌取其中稍增儀物具嚴法禁以示尊極
以防未然革去因循其在今日詔太常禮院與兩制詳
定參以舊儀别加新制兩制同禮官議略凖小駕制度
添青道馬䍐罼旗氅等物别爲常行禁衞儀加清道馬
百匹並帶器械分五行行二十人(請下殿前司於諸班内差)䍐罼合
一分左右並騎牙門旗前後各四分左右並騎緋繡鳳
氅二十四分左右並騎(以上請下殿前司於諸班内差充)雉扇十二分
左右(請以親從官内差充)以上新添百六十二人凡天武官舊二
百一十六人空行今添執哥舒爲一重親從官舊百四
十五人今添百五十五人通爲三百人爲一重殿前指
揮使舊四十八人今添百五十二人通爲二百人或於
近上諸班相兼差充並騎爲一重以上因舊人數添(舊四)
(百九人新添三百七人共七百一十六人)凡駕前殿前指揮使親從官爲二
重左右相對各開二門約二丈每門並差人員二人押
當第一門與通事舍人相對第二門與閤門使相對每
有臣僚迎駕起居並令中道候起居畢於左右門出其
諸色人止令於牙門旗前道傍起居不得便入禁衞中
(每門外重令殿前指揮使執旗二面以表門用轉光錯綵旗通上計五重皆掩後團轉)凡百司祗
應人於禁衞内無執掌者及隨駕臣僚除合將入禁衞
隨從人數外餘並令於殿前指揮使行外左右前後行
凡前牙門旗以後後牙門旗以前屬禁衞中不得輙入
凡中書樞密院臣僚並於從内第三重寬衣天武内行
馬其餘隨駕文武臣僚並在從内第四重殿前指揮使
内分左右依官位行馬凡車駕經歴去處若有樓閣並
不得垂簾障蔽及止絶士庶不許臨高瞰下止於街兩
傍立觀即不得夾路喧呼馳走(前牙門以前後牙門以後不在此限)凡車
駕未出皇城門宣德左右掖東華拱宸門及已至所幸
處即自有門禁不用牙門旗約束凡車駕已在道前牙
門旗雖行後牙門旗未行除止絶閑雜行人外其隨駕
臣僚官司人等並依常例次第赴合隨從及行馬去處
凡前牙門旗在清道馬後約十步已來後牙門旗在駕
後殿前指揮使之後凡街巷寬闊處儀衞並依新圖排
列如遇窄狹街巷禁衛止用親從官二重御龍直二重
雉扇隨輦其後前指揮使天武官並權分於駕前後隨
行後至寬闊處乘輿徐行儀仗依舊排列或駕幸園苑
宫觀寺院幷臣僚宅即清道馬儀仗殿前指揮使天武
官更不入惟於外排立其隨駕臣僚及諸司人自依常
例隨從候駕行依次排列或臣僚宅在巷内前去不通
人行處其儀仗殿前指揮使等各於巷口排立止絶行
人餘並如故時詳定閱習既畢或言新制嚴密慮違犯
者衆因不果行嘉祐六年先是幸睦親宅抱駕頭内臣
墜馬壊駕頭太常禮院閤門及整肅禁衞所請自今車
駕出以閤門祇候幷内臣各二員分駕頭左右扇筤後
編攔仍以皇城司親從官二十人隨之哲宗紹聖二年
詔車駕行幸儀衞駕後東西班殿侍馬兩隊發充駕前
編攔分兩壁行於前引行門之前隨身器械各别給銀
骨朵一駕後馬隊殿前指揮使馬以百人分四隊不足
據人數均差仍别差人員六人内殿直散員散指揮散
都頭散祇候並增作一百四人分四隊内人員各四人
金槍班添一隊作七十八人内人員三人弩手班添兩
隊充填撥過東西班殿侍馬兩隊禁衞御龍直弓箭直
弩直長行仍各添給銀骨朵禁衞外添差編攔天武人
員長行共二百人揀選有行止舊人充出入止於宣德
門外至行在所即止於行宫門外南渡後乘輿出入初
未有儀高宗將迎韋太后于郊因製常行儀仗用黃麾
仗二千二百六十五人孝宗朝德壽宫減一千人用殿
前司六百二十九人皇城在内廵檢司三百九十一人
崇政殿四百四十九人凡一千四百六十九人四孟詣
景靈宫用殿前司八百七十五人皇城在内廵檢司五
百二十八人崇政殿五百二十一人凡一千九百二十
四人九年正月詔駕出御後殿坐宰執百官儀衞等赴
後殿起居殿上登輦出後殿門駕回入祥㬢殿門
太上皇儀衞隆興元年孝宗嗣位詔有司討論德壽宫
輿輦儀衞先是紹興三十二年六月詔上皇日常朝殿
差御龍直四十三人執仗排立幷設繖扇鳴鞭宰執退
朝仍赴德壽宫起居如遇行幸令禁衞所隨以祇應兩
奉上皇旨却而不受故復有是詔尋有司上言漢之未
央唐之興慶其車輦儀衞不載今父堯子舜事親典禮
凡往古來今所未偹者當以義起極其尊崇爲萬世法
遂定宰執百官詣德壽宫起居則禁衞所依後殿坐儀
排列禁衛二百九十七人祇應行幸則禁衞所差行門
禁衞諸班直天武親從宫及繖扇鳴鞭燭罩等合五百
人隨行扈從前引七十人内行宫殿前崇政殿親從一
十人都下親從二十人快行親從二十人殿前指揮使
二十人中道六十人編排禁衞行子一十人執從物御
龍直三十人執繖扇天武一十人從政殿親從攔前一
十人禁衞圍子四重四百人第一崇政殿親從一百人
第二御龍直骨朵直弓箭直三十人東西班七十人第
三執燭罩都下親從一百人第四内殿直一十人散員
散指揮散都頭散祇候金鎗銀鎗班各一十人後從殿
前指揮使二十人
皇太后儀衞自乾興元年仁宗即位章獻太后預政侍
衞始盛用禮儀院奏製皇太后所乘輿名之曰大安輦
元聖元年有司言皇太后車駕出合設護衞御龍直都
虞候一人都頭二人副都頭一人長行五十人十將已
下骨朵子直都虞候一人都頭二人副都頭二人十將
長行八十人弓箭直指揮使一人都頭二人副都頭二
人十將長行五十人弩直指揮使一人都頭二人副都
頭二人十將長行五十人殿前指揮使兩班左班都虞
候一人都知一人行門三人長行二十人帶器械右班
指揮使一人都知一人行門三人長行二十人帶器械
皇城司禁衞二百人寬衣天武二百人供御輦官六十
二人寬衣天武百人餘諸司祇應鳴鞭侍衞如乘輿之
儀詔依嘉祐八年英宗即位太常禮院言凖詔再詳定
皇太后出入儀衞御龍直都頭二人長行二十五人骨
朵子直都頭二人長行四十人弓箭直都頭二人長行
二十五人弩直都頭二人長行二十五人殿前指揮使
兩班各都知一人行門各二人長行各一十人帶器械
皇城司禁衛一百人寬衣天武一百五十人打燈籠子
親事官八十人入内都知御藥院官各一員内東門司
使臣二員御輦院短鐙教駿攏馬親事官入内院子諸
司幷入内内侍省祇應内品人數不定詔依治平元年
詔太皇后出入唯不鳴鞭他儀衞如章獻明肅故事四
年神宗嗣位詔太皇太后儀範已定皇太后合設儀衞
御龍直骨朵子直差都虞候都頭副都頭各一人十將
長行各共三十人弓箭直弩直差指揮使都頭副都頭
各一人十將長行各共二十人皇城司親從官一百人
執骨朵寬衣天武官百五十人充圍子行宫司人員共
一百人入内院子五十人充圍子皇城司親事官八十
人打燈籠短鐙馬攏馬親從官金銅車㯶車隨車子祗
應人擎襜子供御輦官執擎從物等供御次供御幷下
都輦直等人數不定都知一員御藥院使臣二員内東
門司使臣二員内酒坊御厨法酒庫儀鸞司乳酪院翰
林司翰林院車子院御膳素厨化成殿果子庫並從
出新城門添差帶器械内臣哲宗即位元祐元年詔太
皇太后出入儀衞並依章獻明肅皇后故事其不可考
者則依慈聖光獻皇后之例既而又詔太皇太后出入
儀衞添御龍骨朵子直三十六人御龍弓箭直四十五
人御龍弩直四十五人皇城司禁衞五十人馬隊三百
五十人東西班茶酒班殿侍共一百人快行增至二十
人軍頭引見司監官二員並將帶承局等子依隨駕例
祇應鈞容直幷動樂殿侍則候開樂取旨仁英哲之世
太后臨朝垂簾儀從亦不崇侈止曰儀衞無鹵簿名也
南渡後尤簡其車以輿不以輦餘惟繖扇而已紹興奉
迎太母極意備禮然猶曰太后天性朴素不敢過飾儀
從器物惟塗金與前用黃羅繖扇二緋黃繡雉扇六紅
黃緋金拂扇二黃羅暖扇二朝謁景靈宫太廟則用禁
衛諸班直天武親從五百人其前引中道圍子同上皇
儀衞而差省焉
皇太妃出入儀衞哲宗紹聖元年三省樞密院言增崇
皇太妃出入儀衛龍鳳扇二十侍從官入内省都知或
押班一員内侍省都知或押班一員皇城司御藥院内
東門司各一員帶御器械内侍八員引喝内侍一員殿
前指揮使三十二人内人員二人御龍直三十三人骨
朵子直三十三人弓箭直二十三人弩直二十三人天
武官一百五十四人皇城司禁衞一百人入内院子五
十人行宫司一百人輦宫供御六十二人次供御四十
九人下都五十八人燭籠七十諸司御燎子茶牀快行
親從四人禮部太常寺又言元祐三年詔皇太妃繖用
紅黃羅參議得皇太后出入兼用紅黃今皇太妃若亦
用黃則非差降之意伏請紅黃兼用從太皇后出入則
止用紅徽宗崇寧元年臣僚言元符皇后先帝皇后也
其典禮宜極褒崇於是約聖瑞皇太妃之制出入由宣
德正門增龍鳳扇二十御龍直十二人御龍骨朵子直
十七人御龍弓箭直十二人御龍弩直二十二人殿前
指揮十三人皇城司禁衛二十人快行親從官四人執
燭皇城司親從官金銅車幷㯶車隨時定數供須行幸
藥架一坐勾當官吏人二員封題一員藥童三人擡檠
藥架輦官十一人秤庫子親事官量差人數祇應從之
二年臣僚又言元符皇后元符未嘗預定策之勲以承
神宗哲宗之志禮部太常寺奏典禮凖聖瑞皇太妃例
侍從官入内内侍省都知或押班一員皇城御藥内東
門司官各一員御輦院輪官隨從諸司御燎子茶牀帶
御器械内侍十人引喝内侍一人輿用龍鳳繖紅黃兼
用出入由宣德東門今欲出入由宣德正門龍鳳扇二
十柄今添作三十柄輦官供御六十二人次供御四十
九人都下五十八人御龍直三十三人今添作四十五
人御龍骨朵子直三十三人今添作五十人御龍弓箭
直三十三人今添作四十五人御龍弩直二十三人今
添作四十五人殿前指揮三十二人今添作四十五人
内臣二人皇城司一百人禁衛今添作一百二十人天
武官一百五十四人行宫司一百人入内院子五十人
快行親從官四人今添作八人執燭皇城司親從官金
銅車幷㯶車隨時内中批出合要數供須行幸藥架一
坐勾當官一員吏人二員封題一員藥童三人擡檠藥
架輦官十一人秤庫子親事官量差人數祇應從之
皇后儀衞惟東都政和禮有鹵簿他無鹵簿之名惟曰
儀衞而已中興後皇太后既尚簡素后尤簡焉出入朝
謁宫廟用應奉御輦官一員人吏三人供應六十三人
内人員十五人頭帽紫羅四䙆單衫金塗銀柘枝腰帶
肩擎輦官四十八人幞頭緋羅單衫金塗海捷腰帶紫
羅表夾三襜緋羅看帶次供應十四人内人員一人服
同上惟海捷帶輦官一十三人服同肩擎官惟行獅帶
都下五十四人内人員一人帽服同前輦官五十三人
服同上輦官惟雲鶴帶
宋史卷一百四十四
