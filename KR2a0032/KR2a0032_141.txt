宋史卷一百四十一
元中書右丞相總裁托克托等修
樂志第九十四
樂十六(鼓吹下)
高宗郊祀大禮五首
導引聖皇廵狩清蹕駐三吳十世嗣瑤圖邊塵不動
干戈戢文德溥天敷灰飛緹室氣潛嘘郊見紫壇初
歸來赦令樓前下喜氣溢寰區
六州雙鳳落佳氣藹龍山澄江左清湖右日夜海潮
翻因吉地卜築圜壇宏基隆陛級神位周環邊陲静
掛起櫜鞬奠枕海隅安三年親祀一陽初動虔修大
報高處紫煙燔看鳴鑾鈎陳肅天仗轉朔風寒孤竹
管雲和瑟樂奏徹天關嘉籩薦玉奠璵璠奉神懽九
霄瑞氣起祥烟來如風馬歘然還留福已滋繁回龍
馭升丹闕布皇澤春色滿人間
十二時日將旦隂曀潛消天宇扇祥飈邊陲靜謐夜
熄鳴刁文教普旁昭興太學多士舒翹奉宗祧新廟
榜宸毫配侑享於郊慈寧萬夀四海仰東朝男女正
中壼致桃夭年屢稔漕舟銜尾夥高廪接楹饒廟堂
自有擎天一柱功比漢庭蕭多少羣工同德俊乂旁
招吉祥諸福集爕理四時調三年郊見六變奏咸韶
望雲霄降福與唐堯
奉禋歌蒼蒼天色是還非視下應疑亦若斯統元氣
覆無私四時寒暑推移物蕃滋造化有誰知嚴大報
反本始禮重祀神祗律管灰吹黃宫動陽來復景長
時車陳法駕仗列黃麾帝心祗紫霄霽霜華薄星爛
明垂祥烟起紛敷浮袞冕六變笙鏞迭奏一誠幣玉
交持宫漏聲遲千官顯相多儀百神嬉風馬雲車來
止來綏誕降純禧受神策萬年無極歌頌昊天成命
周詩
降僊臺升烟旣罷良夜未曉天步下神邱鏘鏘鳴玉
佩煒煒照金蓮杳藹雲裘綵仗初轉回龍馭旌旆悠
悠星影疎動與天流漏盡五更籌大明升東海頭杲
杲靈曜倒影射旗旒輦路具修鬱葱瑞光浮歸來雙
闕看御樓有僊鶴銜書赦囚萬方喜氣均祉福播歌
謳
孝宗郊祀大禮五首
導引重華天子長至奉神虞九奏會軒朱星暉雲潤
東方曉拜貺竹宫初歸來千乘護皇輿瑞景集金鋪
雞竿高唱恩書下惠露匝中區
六州嚴更永今夕是何年玉衡正鈎陳燦天宇起祥
烟協風應江海安瀾重規仍疊矩聖主乘乾舜授禹
盛事光前稱夀玉巵邊三年親祀一陽回律八鄉承
宇觚陛紫為壇仰天顔齋居寂誠心肅禮容專鳴鐘
石擁輿衛五輅列駢闐聽金鑰虎旅無眠儼千官須
期顯相嘉籩一人儉德動天淵費減大農錢神示格
宗祧燕人民悦錫祉福正緜緜
十二時庭有燎疊鼓鳴鼉更問夜如何信星彪列天
象森羅虞旦閟宫畢觴清廟漿柘樽犧繼猗那嘉頌
可同科扈聖萬肩摩飭躬三宿泰畤縟儀多丘澤合
嶽瀆從羲和娥神光燭雲車風馬芝作蓋玉為珂奉
瑄成禮燔柴竣事休嘉砰隠丹闕湛恩波共願乾坤
隤祉邊鄙投戈覆盂連瀚海洗甲挽天河欣欣喜色
長遇六龍過奏雲和三春薦嘉禾
奉禋歌吹葭緹籥氣潛分雲采宜書壤效珍長至日
一陽新四時玉燭和均物欣欣化轉洪鈞郊之祭孤
竹管六變舞雲門自古嚴禋犧牲具粢盛潔豆籩陳
袞龍陟降幣玉紛綸徹高閽靈之斿神哉沛排歴昆
侖九歌畢盈郊瞻槱燎斗轉参横將旦天開地闢如
春清蹕移輪闐然鼔吹相聞籋祥雲驩臚八陛釐逆
三神聖矣吾君華封祝慈宫萬壽椒掖多男六合同
文
降僊臺漏殘柝靜鷄聲遠到高燎入層霄雲裘蟠瑞
靄天步下嘉壇旗旆飄搖黃麾列仗貔貅整氣壓江
潮導前從後盛官僚玉佩間金貂望扶桑日漸高隂
霾霜雪底處不潛消輦路祥飈披拂絳紗袍雲間端
闕仰岧嶤挾春澤喜浹黎苗禮成大慶鼇三抃受昕
朝
寧宗郊祀大禮四首
六州皇撫極明德貫乾坤信星列卿雲爛輝亘紫微
垣思報貺明詔祠官練時蒐曠典紫畤觚壇昭孝德
親御和鑾振鷺玉珊珊精純謁欵膋蕭爌煬黃流湛
澹百末布生蘭扣天閽延飛駕相彷彿降雲端神光
集嘉嚮應靄靄萬衣冠竣熙事清曉輕寒恣榮觀華
衣霧縠般般乾坤並貺慶君歡翹首聖恩寬遵皇極
沛天澤靈心懌龜鼎永尊安
十二時宵景霽河漢清夷曠典講明時合袪升侑孝
德爰熙陳裸閟宫澹觴太室來奏天儀駟蒼螭玉輅
馭蕤綏觚陛展躬祠長梢飾玉翠羽秀金支華始倡
雅韻出宫垂神來下雲車風馬繽晻藹宴棲遲畢觴
流胙柴煙竣事棠梨回謁宣室受蕃釐盛德無心專
饗端為民祈雲恩有截雨澤霈無涯君王愉樂龢氣
溢瑤巵壽天齊長擁神基
奉禋歌葭飛璇籥孕初陽雲絶清臺薦景祥風應律
日重光歲功順底金穰壽而康庭壼樂無疆皇展報
新禮樂觚陛詠賓鄉珠幄熉黃登瑞繅陳爼豆澹嘉
觴衮衣煇煥寶佩琳琅奠椒漿慶隂隂神來下鳳翥
龍驤靈燕喜錫符仍降嘏鏞管琳琅懽亮神之出袚
蘭臺輦路天香輕烟半襲旂常祉滂洋受釐宣室返
馭齋房恩與風翔華封祝皇來有慶八荒同壽寶歴
無疆
降僊臺星芒收采雲容放曉羲馭漸揚明觚壇竣事
霽風襲袞衣輕鑾路塵清甘泉鹵簿䘲威肅回軫旋
衡千官導從粲簮纓鈞奏間韶英瞻龍闈近鳳城都
人雲會芬茀夾道懽迎宸極尊榮巵玉慶熙成瓊樓
天上起和聲布春澤洪暢寰瀛嵩呼萬歲鼇三抃頌
昇平
明堂大禮四首
合宫歌聖明朝曠典乘秋舉大饗夲仁祖九室八牖
四戶敕躬齊戒格堪輿盛牲實爼並侑總稽古玉露
乍肅天宇冰輪下照金鋪燎煙噓鬱尊香雲門舞髣
髴翔坐靈心咸嘉娛衆星俞美光屬照熉珠清曉御
丹儀湛恩徧浹率溥歡聲雷動嶽鎮呼徐命法駕萬
騎花盈路萬姓齊祝壽同天地事超唐虞看平燕雲
從此興文偃武待重會諸侯舊東都
六州商秋肅嘉會協中辛涓路寢修禋祀聖德昭清
端志慮罄竭齋精錦繡排天仗羽衞繽紛朝太室返
中宸被袞接神明時平天地俱清晏兼金行萬寶物
盛藹清馨瞻熉座舂容娭燕三靈奠瑤爵薦量幣清
思窈冥冥望崑崙輸嘉祥塞絪緼誠殫禮洽慶休成
潤澤被生民端門肆眚昕庭稱賀俱將戩榖萬壽祝
明君
十二時炎圖鞏天祚昌期聖德茂重離英明經遠濬
哲昭微寶儉更深慈觀萬國累洽重熙對時報禮秩
神祗玉帛湊華夷肅雍顯相百辟盡欽祇奄嘉虞英
璧奠華滋神安坐景氣澄虛極光燄燭長麗展詩應
律萬舞逶遲三獻洽皇儀垂靈䘲慶祐來宜禮無違
鳴鑾臨帝闕飛鳳下天倪清和寰宇霈澤一朝馳醇
化無為萬祀鞏丕基
導引合宫親饗青女肅長空精意與天通后皇臨顧
誰為侑文祖暨神功函蒙祉福歲常豐聲教被華戎
两宮眉壽同榮樂戩榖永來崇
乾道發太上皇帝太上皇后冊寶一首
導引重華眞主晨夕奉庭闈禋祀慶成時乾元坤載
同歸美寶冊两光輝斑衣何似赭黃衣此事古今稀
都人歡樂嵩呼震聖壽總天齊
淳熙發太上皇帝太上皇后冊寶一首
導引新陽初應樂事起彤庭和氣滿吳京帝家來慶
東皇壽西母共長生金書玉篆粲龍文前導沸懽聲
修齡無極名無盡一歲一回增
加上太上皇帝太上皇后冊寶一首
導引皇家多慶親壽與天長德業播輝光焜煌寶冊
來清禁玉篆映金相庭闈尊奉會明昌佳氣溢康莊
洪禧申輯名增衍億載頌無疆
恭上壽聖皇太后至尊壽聖皇帝壽成皇后尊號冊寶
一首
導引皇家盛事三殿慶重重聖主極推崇瑤編寶列
相輝映歸美意何窮鈞韶九奏度春風彩仗煥儀容
懽聲和氣彌寰宇皇壽與天同
加上壽聖皇太后尊號冊寶一首
導引重親萬壽八帙衍新元禮典備文孫温温和氣
迎長日寶冊煥瑤琨徽音顯號自堯門德行巳該存
更期昌算齊箕翼愈久愈崇尊
嘉泰二年加上壽成太皇太后冊寶一首
導引思齊文母盛德比姜任擁佑極恩深湯孫歸美
熙鴻號鏤玉更䋲金虞廷萬辟萃華簮法仗儼天臨
層闈慶典年年舉千古播徽音
親耕籍田四首
導引春融日暖四野瑞煙浮柳菀更桑柔土膏脉起
條風扇宿雪潤田疇金根轂轉如雷動羽衞擁貔貅
扶擕老稚康衢滿延跂望凝旒斗移星轉一氣又環
周六府要時脩務農重榖人胥勸耕籍禮殊尤壇壝
嶽峙文明地黛耜駕青牛雍容南畆三推了玉趾更
遲留
六州昭聖武不戰屈人兵干戈戢烽燧息海宇清寧
民豐業歌詠昇平願咸歸畎畝力穡為甿經界正東
作西成農務軫皇情躬親耒耜相勸深耕人心感悦
擊壤沸歡聲乘鸞輅羽旗綵仗鮮明傳清蹕行黃道
緹騎出重城仰瞻日表映朱紘環佩更鏘鳴百執公
卿不辭染履意專精準擬奉粢盛田多稼風行遐邇
家家給足胥慶三登
十二時臨寰宇恭已巖廊屬意在耕桑愛民利物德
邁陶唐躋俗盡淳龐開千畝帝籍神倉舉彛章祗袚
壇場為農事祈祥涓辰行禮節物値春陽罄齊莊明
德薦馨香宮禁邃嬪妃并御侍穜稑獻君王中闈表
率隂教逾光帳殿靄熉黃梐枑設翠幕高張慶雲翔
罇罍陳酒醴金石奏宮商神靈感格歲歲富倉箱慶
明昌行旅不齎糧
奉禋歌吾皇端立太平基奉祀肅雍格神祗撫御耦
降嘉種何辭手覽洪縻命太史視日祗告前期驗穹
象天田入望更光輝掌禮陳儀蒐鉅典迎春令頒宣
温詔遍九圍人盡熙熙仰明時儼垂衣佳氣氤氲表
龐禧豐年屢大田生異粟含滋吐秀九種傳圖盡來
丹闕瑞應昌時亨運正當攝提佇見詠京坻躬稼穡
重耘耔盛禮興行先百姓崇夲業憂勤如禹稷播在
聲詩
顯仁皇后上僊發引三首
導引長樂晚綵戲萊衣奄忽夢報僊期帝鄕渺渺乘
鸞去啼紅嬪御不勝悲蒼梧煙水杳難追腸斷處過
江時銀濤千萬疊不知何處是瑤池
六州中興運孝治格昇平廻騩馭弭鳳駕冊寶初上
鴻名龍樓問寢候鷄鳴更翻來戲綵衣輕坤躔夜照
老人星金觴上壽長願燕慈寧乘雲何處去愁斷紫
簫聲追思金殿椒壁丹楹又誰知勤儉仁明風行化
被宮庭佑聖主底明時隂功暗及生靈離宫晚花卉
娉婷甲觀高潮海崢嶸往事回頭忽飄零空留嬪御
掩泣望霓旌會稽山翠永祐陵高而今便是蓬瀛
十二時炎圖景運正延鴻文思坐深宫慈寧大養樂
事時奏宸聰皇齡永恩霈下遍寰中君王乘綵服嬪
御上瑤鐘年年誕節就盈吉月交慶流虹懽洽意方
濃不覺僊遊渺邈但號泣蒼穹追慕念音容詩書慈
儉配古追蹤躬行四德誰知繼二南風移盻俄空寶
鑑脂澤塵封清都遠帝鄉遙杳難通想雲軿還上瀛
蓬稽山何在當年禹宅萬古葱葱最難堪潮頭定海
波融
顯仁皇后神主祔太廟一首
導引返虞長樂猶是憶賓天何事駕仙軿簫笳儀衞
辭宫闕移仗入雲煙於皇清廟敞華筵昭穆謹承先
千秋長奉烝嘗孝永享中興年
欽宗皇帝一首
導引鼎湖龍遠九祭畢嘉觴遙望白雲鄉簫笳淒咽
離天闕千仗儼成行聖神昭穆盛重光寶室萬年藏
皇心追慕思無極孝饗奉烝嘗
安穆皇后一首
導引鳳簫聲斷縹緲遡丹邱猶是憶河洲熒煌寶冊
來天上何處訪僊遊葱葱鬱鬱瑞光浮嘉酌侑芳羞
琱輿繡&KR0955;歸新廟百世與千秋
景靈宫奉安神御三首
徽宗皇帝導引中興復古孝治日昭鴻原廟飾瑰宮
金璧千門磻萬磶楹桷競穹崇亭童芝蓋擁旌龍列
聖儼相從共錫神孫千萬壽龜鼎亘衡嵩
顯仁皇后導引坤儀厚載遺德滿寰中歸御廣寒宫
玉容如在飈輿遠長樂起悲風霓旌絳節下層空雲
闕曉曈曨眞遊千載安原廟聖孝與天通
欽宗皇帝導引深仁厚德流澤自無窮仙馭倏賓空
衣冠未返蒼梧遠遙望鼎湖龍人間髣髴詔天容縹
緲五雲中帝城猶有遺民在垂淚向西風
安恭皇后上僊發引一首
金殿晚愁結坤寧天下毋忽僊昇雲山浩浩歸何處
但聞空際綵鸞聲紫簫斷後無蹤跡煙靄夜澄澄曉
夢到瑤城當時花木正冥冥
高宗梓宫發引三首
導引寒日短草露朝晞僊鶴下夢雲歸大椿亭畔蒼
蒼柳悵無由挽住天衣昭陽深暝鴉飛愁帶箭戀恩
栖笳簫三疊奏都人悲淚袂成帷
六州堯傳舜盛事千古難并回龍馭辭鳳掖此内别
有蓬瀛為天子父冊鴻名萬年千歲福康寧春秋不
說楚冥靈萊衣綵戲漢殿玉巵輕宸游今不見煙外
落霞明前回丁未霧塞神京正同符光武中興擎天
獨力扶傾定宗廟保河山乾坤整頓庚庚功成了脱
屣遺榮訪崆峒容與丹庭笑挹塵寰不留行吾皇哀
戀淚血灑神旌腸斷濤江渡明日稽山暮雲東望元
陵
十二時璧門雙闕轉蒼龍德壽儼祗宫軒屏正坐天
子親拜天公儀紳笏羅鵷鷺粲庭中僊家歡不盡人
世壽無窮誰知雲路玉京成就催返璇穹轉手萬緣
空見說煙霄好處不與下方同塵合霧迷濛笙簫寥
亮樓閣玲瓏中興大業巍巍稽古成功事去孤鴻忍
聽宵柝晨鐘靈轝駕素幃低杳龐茸浙江潮萬神護
川后滋恭因山祇事崔嵬禹穴此日重逢栢城封愁
長夜起悲風歌清廟千古誦高宗
虞主赴德壽宮一首
導引上皇天大華旦煥堯文鴻福浩無垠羽龍俄駕
靈輴去空鏁鼎湖雲稽山翠擁浙江濆歸旆捲繽紛
僊游指日嚴升祔萬載頌高勲
祔廟一首
導引虞觴奉主僊馭返皇宮禮典極欽崇雲旗前導
開清廟龍管咽薰風巍巍堯父告神功追慕孝誠通
千秋萬歲中興統宗祀與天同
淳熙十六年高宗神御奉安一首
導引中興揖遜功德仰兼隆仁澤被華戎鼎湖俄痛
遺弓墮日日想威容柔儀懿範與堯同飈馭儼相從
靈宮眞館偕來燕垂裕永無窮
紹熙五年孝宗皇帝虞主還宮一首
導引孝宗純孝前聖更何加高蹈處重華丹成僊去
龍輴遠越岸暮山遐波神先為捲寒沙來往護靈槎
九虞禮舉神祇樂萬古佑皇家
祔廟一首
導引吾皇盡孝宗廟務崇尊鉅典備彌文巍巍東向
開基主七世祔神孫追思九閏整乾坤寰宇慕洪恩
從今密邇高宗室千載事如存
慶元六年光宗皇帝發引一首
笳鼓發雲惨寒空丹旐去捲悲風憂勤六載親幾務
有巍巍聖德仁功褰裳尊處大安宫荆鼎就遽遺弓
僊游攀不及臣民號慟訴蒼穹
神御奉安一首
導引龜書畀姒歴數在皇躬揖遜仰高風鼎湖龍去
遺弓墮冠劒鏁深宫塗山齊德翊成功僊魄蚤賓空
珍臺閒館棲神地獻饗永無窮
寧宗皇帝發引三首
導引三弄曉雲黯天低攀六引轉悲悽儉慈孝哲鍾
天性深仁厚澤徧羣黎東西南北傒商霓功甫就别
宸閨臣民千古恨幾時羽衞帶潮歸
六州明天子昔日丕纂鴻圖躬道德崇學問稽古訓
訪羣儒日親廣厦論唐虞講求政治想都俞君臣一
德志交孚外夷效順猶自選車徒仁恩霑四國固結
滿寰區千年宗社萬歲規摹重新天命出乾符老癃
策杖相扶願觀德化徧方隅幸無死湏臾謂宜聖壽
等嵩呼遽登雲輿上龍湖宸居幽寂紫雲孤宸章寶
畫但與日星俱龍帷鳳翣已載塗忍聽笳鼓嗟呼
十二時弋綈革舄最仁賢儉德自躬全憂勤庶政三
十餘年金風肅秋漸老攝調愆忱恂徧羣祀號泣訴
旻天綴衣將出神凝玉几一夜登仙弓墮隔蒼煙七
月有來同軌引綍動靈輇悽愴淚潸然行號巷哭薤
露聲傳東城去路驚濤忍見江船憔悴山川不禁簫
鼓咽山隂處茂林脩竹芊芊望陵宫應弗遠金粟堆
前人徒慕戀百神警待盤翥驅先戴鴻恩空痛慕淚
珠連千秋歲功德寄華編
神主祔廟一首
導引中興四葉休德繼昭清王度日熙平氣調玉燭
金穰應八表頌聲騰中原圖籍入宸廷列聖慰眞靈
袞龍登廟游僊闕億萬載尊承
寶慶三年奉上寧宗徽號一首
導引中興五葉天子肇明禋一德格高旻寧皇至聖
功超古萬國慕深仁徽稱顯號又還新功德粲雕珉
乾坤繪畫終難盡遺澤在斯民
莊文太子薨一首
導引秋月冷秋鶴無聲清禁曉動皇情三笙忽斷今
何在不知誰報玉樓成七星授轡驂鸞種人不見恨
難平何以返霓旌一天風露苦淒清
景獻太子薨一首
導引霜月苦宮鼓鼕鼕霓旐啓鶴闈空洞簫聲斷知
何處海山依約五雲東玉符龍節参神閟昭聖眷慘
天容千古恨無窮徧山松栢撼悲風
宋史卷一百四十一
