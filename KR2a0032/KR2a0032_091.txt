宋史卷九十
元中書右丞相総裁托克托等修
地理志第四十三
地理六廣南東路(廣南西路燕山府路)
廣南東路府一肇慶州十四廣韶循潮連梅南雄英賀
封新康南恩惠縣四十三南渡後府三肇慶德慶英德
州十一廣韶循潮連封新南恩梅雄惠紹興三十二年
戶五十一萬三千七百一十一口七十八萬四千七百
七十四
廣州中都督府南海郡清海軍節度開寳五年廢咸寧
番禺蒙化游水四縣大觀元年升為帥府舊領廣南東
路兵馬鈐轄兼本路經略安撫使元豐戶一十四萬三
千二百六十一貢胡椒石髮糖霜檀香肉豆蔻丁香母
子零陵香補骨脂舶上茴香没藥没石子元豐貢沉香
甲香詹糖香石斛龜殼水馬鼊皮藤簞縣八南海(望隋縣後)
(改常康開寳五年復)番禺(上開寳中廢入南海皇祐三年復置有銀爐鐵場)增城(中)清遠
(中有大富銀場靜定鐡場錢紏鉛場)懷集(中有大利銀場)東筦(中下開寳五年廢入增城六年復置)
(有桂角等三銀場靜康等三鹽場海南黃田等三鹽柵)新會(下有千歲錫場海晏等六鹽場)信安
(下本義寧縣開寳五年廢入新會六年復置太平興國初改信安熙寧五年省為鎮入新州新興縣元祐元年)
(復為縣紹聖元年復省為鎮後復為縣還隷廣州)南渡後無信安增縣一香山
(紹興三十二年以東筦香山鎮為縣)
韶州中始興郡軍事元豐戶五萬七千四百三十八貢
絹鍾乳縣五曲江(望有永通錢監靈源等三銀場中子銅場)翁源(望有大湖銀場大富)
(鉛場)樂昌(中有黃坑等二銀場太平鉛場)仁化(中開寳五年廢入樂昌咸平三年復置有大衆多田)
(二鐵場多寳鉛場)建福(宣和三年以岑水場析曲江翁源地置縣)南渡後無建福增
縣一乳源(乾道二年析曲江之樂昌依化鄉於州頭津置)監一永通
循州下海豐郡軍事元豐戶四萬七千一百九十二貢
絹藤盤縣三龍川(望有大有鉛場宣和三年改龍川曰雷江紹興元年復舊)興寧(望晉)
(縣天禧三年移治長樂有夜明銀場)長樂(上熙寧四年析興寧縣置有羅翊等四錫場)
潮州下潮陽郡軍事元豐戶七萬四千六百八十二貢
蕉布甲香鮫魚皮縣三海陽(望有海門等三砦三河口鹽場豐濟銀場横衡等二)
(錫場)潮陽(中下本海陽縣地紹興二年廢入海陽八年復)揭陽(宣和三年割海陽三鄉置揭陽縣紹)
(興二年廢入海陽八年復仍移治吉帛村是謂三陽)
連州下連山郡軍事元豐戸三萬六千九百四十三貢
苧布官桂元豐貢鍾乳縣三桂陽(望有同官銀場)陽山(中有銅坑錫場)
連山(中紹興六年廢為鎮十八年復)
梅州下軍事本潮州程鄉縣南漢置恭州開寳四年改
熙寧六年廢元豐五年復宣和二年賜郡名義安紹興
六年廢州為程鄉縣仍帶程江軍事十四年復為州元
豐戸一萬二千三百七十貢銀布縣一程鄉(中有樂口錫場石坑)
(鉛場龍坑鐵場)
南雄州下本雄州軍事開寳四年加南字宣和二年賜
郡名保昌元豐戸二萬三百三十九貢絹縣二保昌(望)
始興(中舊隷韶州開寳四年來隷)
英德府下本英州軍事宣和二年賜郡名曰貢陽慶元
元年以寧宗潛邸升府元豐戸三千一十九貢紵布縣
二貢陽(望有鍾峒銀場禮平銅場)浛光(上開寳四年自廣州隷連州六年自連州來隷有賢德等)
(三銀場)
賀州下臨賀郡軍事開寳四年廢蕩山封陽馮乘三縣
夲屬東路大觀二年五月割屬西路戸四萬二百五貢
銀縣三臨賀(緊有大平銀場)富川(上)桂嶺(中)南渡後屬廣西路
封州望臨封郡軍事夲下郡大觀元年升為望郡紹興
七年省州以二縣隷德慶府十年復舊元豐戸二千七
百七十九貢銀縣二封川(下)開建(下開寳五年廢入封川六年復置)
肇慶府望高要郡肇慶軍節度夲端州軍事元符三年
升興慶軍節度大觀元年升下為望重和元年賜肇慶
府名仍改軍額元豐戸二萬五千一百三貢銀石硯縣
二高要(中有沙利銀場浮蘆鐡場)四會(中舊隷廣州熙寧六年來屬有金場銀場)
新州下新興郡軍事開寳五年廢平興縣元豐戸一萬
三千六百四十一貢銀縣一新興(中咸平六年移治州城西)
德慶府望本康州晉康郡軍事開寳五年廢州及悦城
晉康都城並入端溪以隷端州尋復為州大觀四年升
為望郡紹興元年以高宗潛邸升為府十四年置永慶
軍節度元豐戸八千九百七十九貢銀縣二端溪(下有雲烈)
(錫場)瀧水(下舊隷瀧州州廢以縣來隷有羅磨護峒二銀場)
南恩州下恩平郡軍事舊恩州開寳三年廢恩平杜陵
二縣慶歴八年以河北路有恩州廼加南字元豐戸二
萬七千二百一十四貢銀縣二陽江(中有海口海陵博臘遂訓等四砦有)
(錫場)陽春(下熙寧六年廢春州併銅陵縣入陽春來隷有欖徑鐡場)
惠州下軍事宣和二年賜郡名博羅元豐戸六萬一千
一百二十一貢甲香藤箱縣四歸善(中有阜民錢監酉平流坑二銀場永)
(吉信上永安三錫場三豊鐡場淡水鹽場)海豐(下有雲溪楊安勞謝三錫場古龍石橋二鹽場)河源
(緊有立溪和溪永安三錫場)博羅(中有鐡場)
廣南西路大觀元年割融柳宜及平允從庭孚觀九州
為黔南路融州為帥府宜州為望郡三年以黔南路併
入廣西以廣西黔南路為名四年依舊稱廣南西路州
二十五桂容邕融象昭梧滕龔潯柳貴宜賓横化高雷
欽白鬱林廉瓊平觀軍三昌化萬安朱崖縣六十五南
渡後府二靜江慶遠州二十容邕象融昭梧藤潯貴柳
賓横化高雷欽廉賀瓊鬱林軍三南寧萬安吉陽紹興
二十二年戸四十八萬八千六百五十五口一百三十
四萬一千五百七十二
靜江府本桂州始安郡静江軍節度大觀元年為大都
督府又升為帥府舊領廣南西路兵馬鈐轄兼夲路經
略安撫使紹興三年以高宗潛邸升府寳祐六年改廣
西制置大使後四年廢復為廣西路經略安撫使元豐
戸四萬六千三百四十三貢銀桂心縣十一臨桂(緊嘉祐六)
(年廢慕化縣入焉)興安(望唐全義縣晉置溥州乾德元年州廢太平興國初改今名)靈川(望)
荔浦(望)永福(下)脩仁(中熙寧四年廢脩仁縣為鎮入荔浦元豐元年復)義寧(中下)
(本義寧鎮馬氏奏置開寳五年廢入廣州新會六年復置)理定(下)古(下)永寧(中唐豐水縣熙)
(寧四年廢為鎮入荔浦元祐元年復)南渡後無永寧縣
容州下都督府普寧郡寧遠軍節度開寳五年廢欣道
渭龍陵城三縣元豐戸一萬三千七百七十六貢銀珠
砂縣三普寧(上開寳五年廢繡州以常林阿林羅繡三縣並入焉)陸川(中開寳五年廢順州)
(省龍豪溫水龍水南河四縣入焉九年移治公平淳化五年又徙治於舊溫水縣)北流(中開寳五年廢)
(高禺州以峩石扶萊羅辨陵城四縣地入焉)
邕州下都督府永寧郡建武軍節度開寳五年廢朗寧
封陵思龍三縣大觀元年升為望郡紹興三年置司市
馬于横山砦以本路經略安撫總州事同提點買馬專
任武臣隆興後文武通差寳祐元年兼邕宜欽融鎮撫
使元豐戸五千二百八十八貢銀縣二宣化(下景祐二年廢如化)
(縣入焉)武緣(下景祐二年廢樂昌縣入焉)砦一太平(舊領永平太平古萬横山四砦元豐)
(九域志止存太平一砦)金場一鎮乃(熙寧六年置)羈縻州四十四縣五
洞十一(忠州凍州江州萬丞州思陵州左州思誠州譚州渡州龍州七源州思明州西平州上思州祿)
(州石西州思浪州思同州安平州員州廣源州勤州南源州西農州萬崖州覆利州溫弄州及武黎縣羅陽陀)
(陵縣永康縣武盈洞古甑洞憑祥洞罇峒卓峒龍英洞龍聳洞徊洞武德洞古佛洞八洞並屬左江道思恩)
(州鶼州思城州勘州歸樂州武峩州倫州萬德州蕃州昆明州婪鳳州侯唐州歸恩州田州功饒州歸城州武)
(籠州及龍川縣並屬右江道初安平州曰波州皇祐元年改元祐三年又改懷化洞為州)
融州融水郡清遠軍節度夲軍事州大觀二年升為帥
府三年罷帥府賜軍額又升為下都督府崇寧元年置
武陽砦羅城堡二年置樂善砦廢羅城堡四年即融水
縣王口砦置平州政和元年廢平州仍為王口砦與融
江文村潯江臨溪四堡砦來隷尋復故紹興四年復廢
平州為王口砦觀州為高峯砦元豐戸五千六百五十
八貢金桂心縣一融水(中開寳五年置羅城縣熙寧七年廢武功羅城二縣為鎮來隷)
砦一融江南渡後增縣一懷遠(下紹興四年州廢復為砦來隷十四年復為縣)
(有臨溪文村潯江三堡高峯砦)羈縻州一樂善州
象州下象郡景德四年升防禦景定三年徙治來賓縣
之蓬萊元豐戸八千七百一十七貢金藤器槵子縣四
陽夀(中下)來賓(中下舊隷嚴州州廢來屬開寳七年又以廢嚴州之歸化入焉)武化(下熙寧七)
(年廢武化縣入來賓元祐元年復)武仙(下)南渡後無武化縣
昭州下平樂郡軍事開寳五年廢永平縣元豐戸一萬
五千八百八十貢銀縣四平樂(中大中祥符元年移治州城東)立山(中熙)
(寧五年廢蒙州以連區蒙山二縣入焉)龍平(中開賢五年廢富州以縣來隷又以思勤馬江入焉熙寧)
(八年又隷梧州元豐八年復來隷宣和中改昭平淳熙六年復今名)恭城(下太平興國元年徙治于北鄉)
(龍渚市景定五年復舊)
梧州下蒼梧郡軍事元豐戸五千七百二十貢銀白石
英縣一蒼梧(下熙寧四年省戎城縣為鎮入蒼梧)
藤州下感義郡軍事開寳三年廢寧風感義義昌三縣
元豐戶六千四百二十二貢銀縣二鐔津(中)岑溪(下熙寧四)
(年廢南儀州為縣隷州)
龔州下臨江郡軍事開寳五年廢陽川武陵隨建大同
四縣政和元年州廢隷潯州三年復紹興六年復廢仍
隷潯州元豐戶八千三十九貢銀縣一平南(中開寳五年以思明)
(州之武郎來屬嘉祐二年廢武郎縣入焉)
潯州下潯江郡軍事開寳五年廢皇化縣俄又廢州以
桂平隷貴州六年復置元豐戶六千一百四十一貢銀
縣一桂平(下)
柳州下龍城郡軍事咸淳元年徙治柳城縣之龍江元
豐戶八千七百三十貢銀縣三馬平(中)洛容(中嘉祐四年廢象縣)
(入洛容)柳城(中梁龍城縣景德三年改)
貴州下懷澤郡軍事元豐戶七千四百六十貢銀縣一
鬱林(中下隋鬱平縣開寳四年改)
慶遠府下本宜州龍水郡慶遠軍節度舊軍事州景祐
三年廢崖山縣宣和元年賜軍額河池縣不詳何年併
省咸淳元年以度宗潛邸升慶遠府元豐戶一萬五千
八百二十三貢生豆蔻草豆蔲元豐貢銀縣四龍水(上淳)
(化五年以柳州洛曹來隷嘉祐七年廢入龍水熙寧八年二月廢羈縻懷遠軍古陽縣為懷遠砦迷昆縣為鎮)
(并思立砦並入焉有懷遠思立二砦後改宜山)天河(下大觀元年六月以天河縣并德謹砦堰江堡隷融)
(州靖康元年九月復來隷有德謹一砦)忻城(中下慶歴三年以羈縻芝忻歸恩䊸等州地置縣)思
恩(下熙寧八年自環州來隷徙治帶溪砦省鎮寧州禮丹縣入焉元豐六年復徙舊治有普義帶溪鎮寧三)
(砦)南渡後增縣一河池(下有銀場)羈縻州十軍一監二(溫泉州環)
(州鎮寧州領縣二蕃州金城州文州蘭州領縣三安化州領縣四迷昆州智州領縣五懷遠軍領縣一又有富)
(仁富安二監舊領思順歸化二州慶歴四年併入柳州馬平縣)
賓州下安城郡軍事開寳五年廢州琅琊石城二縣以
領方隷邕州六年以領方復置州元豐戶七千六百二
十貢銀藤器縣三領方(下)遷江(中夲邕州羈縻州天禧四年置)上林(中下)
(開寳五年自邕州來屬廢澄州止戈賀水無虞入焉)
横州下寧浦郡軍事開寳五年廢樂山從化二縣又以
廢巒州永定來屬元豐戸三千四百五十一貢銀縣二
寧浦(下)永定(下開寳六年廢巒州武羅靈竹二縣入焉熙寧四年省入寧浦元祐三年復置後更)
(名永享)
化州下陵水郡軍事夲辯州太平興國五年改開寳中
廢陵羅縣元豐戸九千三百七十三貢銀高良薑縣二
石龍(下)吳川(下本屬羅州州廢開寳五年來隷)南渡後增縣一石城(乾道)
(三年析吳川西鄉置因石城岡為名)
高州下高涼郡軍事開寳五年廢良德縣景德元年併
入竇州移治茂名三年復置以二縣還隷元豐戸一萬
一千七百六十六貢銀縣三電白(下)信宜(中下唐信儀縣太平興國)
(初改信宜熙寧四年廢竇州以信宜縣來隷有銀場)茂名(下開寳五年自潘州來隷)
雷州下海康郡軍事開寳五年廢徐聞遂溪二縣元豐
戸一萬三千七百八十四貢良薑元豐貢斑竹縣一海
康(下有冠頭砦)南渡後復二縣遂溪(紹興十九年復置)徐聞(乾道七年復置)
欽州下寧越郡軍事開寳五年廢遵化欽江内亭三縣
天聖元年徙州治南賓砦元豐戸一萬五百五十二貢
高良薑翡翠毛縣二靈山(望有咄步砦)安遠(下唐保京縣宋初改安京景德)
(中改今名有如洪如昔二砦)
白州下南昌郡軍事開寳五年廢南昌建寧周羅三縣
政和元年廢州以其地隷鬱林三年復南渡後復廢入
鬱林元豐戸四千五百八十九貢銀縮砂縣一博白(中南)
(渡後隷鬱林州)
鬱林州下鬱林郡軍事州開寳中廢鬱平興德二縣州
初治興業至道二年徙今治政和元年廢白州博白來
隷三年復置白州以博白還舊隷南渡後廢白州以博
白來隷元豐戸三千五百六十四貢縮砂元豐貢銀縣
二南流(中下舊隷牢州州廢來隷又以廢牢州之定川宕川黨州容山懷義撫康善勞入焉)興業
(下以廢鬱平興德入焉)
廉州下合浦郡軍事開寳五年廢封山蔡龍大廉三縣
移州治於長沙場置石康縣太平興國八年改太平軍
移治海門鎮咸平元年復元豐戸七千五百貢銀縣二
合浦(上有二砦)石康(下夲常樂州宋併為縣)
瓊州下瓊山郡靖海軍節度夲軍州事大觀元年以黎
母山夷峒建鎮州賜軍額為靖海政和元年鎮州廢以
其地及軍額來歸元豐戸八千九百六十三貢銀檳榔
縣四瓊山(中熙寧四年省含城入焉有感恩英田場二柵)澄邁(下開寳五年廢崖州與舍城文)
(昌並來隷)文昌(下)臨高(下紹興初移于莫村)樂會(下唐置環以黎洞寄治南管大觀三年割)
(隷萬安軍後復來屬)
南寧軍舊昌化軍同下州夲儋州熙寧六年廢州為軍
紹興六年廢昌化萬安吉陽三軍為縣隷瓊州十三年
為軍使十四年復為軍以屬縣還隷本軍後改今名元
豐戸八百五十三貢高良薑元豐貢銀縣三宜倫(下隋義倫)
(縣太平興國初改)昌化(下熙寧六年省元豐三年復有昌化砦)感恩(下熙寧六年省元豐四年)
(復)
萬安軍同下州舊萬安州萬安郡熙寧七年廢為軍紹
興六年廢軍為萬寧縣以軍使兼知縣事隷瓊州十三
年復為軍元豐戸二百七十貢銀縣三萬寧(下後復名萬安)陵
水(下熙寧七年為鎮元豐三年復紹興六年隷瓊州十三年復來隷)
吉陽軍同下州本朱崖軍即崖州熙寧六年廢為軍紹
興六年廢軍為寧遠縣十三年復後改名吉陽軍元豐
戸二百五十一貢高良薑鎮二臨川藤橋(熙寧六年省寧遠吉陽二)
(縣為臨川藤橋二鎮寧遠即臨川)南渡後縣二寧遠(下紹興六年復縣隷瓊州十三年復)
(來屬)吉陽(下熙寧六年廢為藤橋鎮隷瓊州紹興六年復)
平州崇寧四年三月王江古州蠻戸納土於王口砦建
軍以懷遠為名割融州融江文村潯江臨溪四堡砦並
隷軍尋改懷遠軍為平州仍置倚郭懷遠縣又置百萬
砦及萬安砦又於安口隘置允州及安口縣又於中古
州置格州及樂古縣五年改格州為從州政和元年廢
平州依舊為王口砦并融江文村潯江臨溪四堡砦並
依舊隷融州廢懷遠縣又廢從州為樂古砦并通靖鎮
安百萬砦並撥隷允州又廢允州權留平州又權置百
萬砦宣和二年賜平州郡名曰懷遠(紹興四年廢平州仍為王口砦隷融)
(州十四年復以王口砦為懷遠縣)
從州(廢置具平州)
允州(廢置同上)
庭州大觀元年以宜州河池縣置庭州倚郭縣曰懷德
又於南丹州中平縣置砦曰靖南尋撥隷庭州大觀二
年置安遠砦大觀四年廢庭州移靖南砦於廢孚州宣
和五年移安遠砦於平安山置
孚州大觀元年以地州建隆縣置孚州倚郭縣曰歸仁
四年廢孚州及歸仁縣為靖南砦先於南丹州中平縣
置靖南砦今移置此政和七年復置孚州及綏仁縣仍
移靖南砦歸舊處宣和三年復廢孚州及歸仁縣置靖
南砦大觀四年隷觀州(紹興四年廢靖南砦)
溪州大觀元年以宜州思恩縣帶溪砦置溪州四年廢
鎮州大觀元年置鎮州於黎母山心倚郭縣以鎮寧為
名升鎮州為都督府賜靜海軍額政和元年廢鎮州以
靜海軍額為瓊州
延德軍崇寧五年初置延德縣於朱崖軍黃流白沙側
浪之間大觀元年改為軍又置倚郭縣曰通遠政和元
年廢延德軍為感恩縣昌化軍通遠縣為通遠鎮隷朱
崖軍政和六年置延德砦又以通遠鎮為砦
地州崇寧五年納土大觀元年以地州建隆縣置孚州
文州崇寧五年納土大觀元年置綏南砦(紹興四年廢)
蘭州崇寧五年納土
那州崇寧五年納土
觀州大觀元年克南丹州以南丹州為觀州置倚郭縣
大觀四年以南丹州還莫公晟復於高峯砦置觀州(紹興)
(四年廢觀州為高峯砦存留夲門馬臺平洞黃泥中村等堡砦)
隆州
兑州政和四年置隆州兑州并興隆縣萬松縣宣和三
年廢隆州及興隆縣為威遠砦兑州及萬松縣為靖遠
砦二州先置思忠安江鳳麟金斗朝天等五砦並廢各
隷新砦仍並隷邕州
廣南東西路蓋禹貢荆揚二州之域當牽牛婺女之分
南濱大海西控夷洞北限五嶺有犀象瑇瑁珠璣銀銅
果布之產民性輕悍宋初以人稀土曠併省州縣然歲
有海舶貿易商賈交湊桂林邕宜接夷獠置守戍大率
民婚嫁喪葬衣服多不合禮尚淫祀殺人祭鬼山林翳
密多瘴毒凡命官吏優其秩奉春梅諸州炎癘頗甚許
土人領任景德中令秋冬赴治使職廵行皆令避盛夏
瘴霧之患人病不呼醫服藥儋崖萬安三州地狹戸少
常以瓊州牙校典治安南數郡土壤遐僻但羈縻不絶
而已
燕山府路府一燕山州九涿檀平易營順薊景經縣二
十宣和四年詔山前收復州縣合置監司以燕山府路
為名山後别名雲中府路
燕山府唐幽州范陽郡盧龍軍節度石晉以賂契丹契
丹建為南京又改號燕京金人滅契丹以燕京及涿易
檀順景薊六州二十四縣來歸宣和四年改燕京為燕
山府又改郡曰廣陽節度曰永清軍領十二縣五年童
貫蔡攸入燕山七年郭藥師以燕山叛金人復取之
析津廣平都市(賜名廣寧)昌平良鄉潞武清
安次永清三河香河(賜名清化)漷陰
涿州唐置石晉以賂契丹宣和四年金將郭藥師以州
降賜郡名曰涿水升威行軍節度縣四范陽歸義
同安新城(賜名威城)
檀州隋置石晉以賂契丹宣和四年金人以州來歸賜
郡名曰横山升鎮遠軍節度七年金人復破之縣二密
雲行唐(賜名威塞)
平州隋置後唐時為契丹所䧟改遼興府以營灤二州
隷之宣和四年賜郡名漁陽升撫寧軍節度五年遼將
張覺據州來降尋為金所破縣三盧龍(賜名盧城)石城(賜名臨關)
馬城(賜名安城)
易州唐置雍熙四年䧟于契丹宣和四年金人以州來
歸賜郡名曰遂武防禦縣三易水淶水容城
營州隋置後唐時為契丹所䧟宣和四年賜郡名曰平
盧防禦縣一都城(賜名鎮山)
順州唐置石晉以賂契丹宣和四年金人以州來歸賜
郡名曰順興團練縣一懷柔
薊州唐置石晉以賂契丹宣和四年金人以州來歸賜
郡名曰廣川團練七年金人破之縣三漁陽(賜名平盧)三河
玉田
景州契丹置宣和四年金人以州來歸賜郡名曰灤川
軍事縣一遵化
經州夲薊州玉田縣宣和六年建為州七年䧟于金
雲中府路
雲中府唐雲州大同軍節度石晉以賂契丹契丹號為
西京宣和三年始得雲中府武應朔蔚奉聖歸化儒媯
等州所謂山後九州也
武州唐置石晉以賂契丹宣和五年金人以州來歸六
年築固彊堡尋復為金人所取
應州故屬大同軍節度後唐置彰國軍石晉以賂契丹
宣和五年契丹將蘇京以州來降金人尋逐京復取之
朔州唐置後唐為振武軍石晉以賂契丹宣和五年守
將韓正以州來降金人尋逐正復取之
蔚州唐置石晉以賂契丹宣和五年守將陳翊以州來
降六年翊為金人所殺復取之
奉聖州唐新州後唐置威塞軍節度石晉以賂契丹在
雲中府之東契丹改為奉聖州
歸化州舊毅州後唐改為武州石晉以賂契丹契丹改
為歸化州
儒州唐置石晉以賂契丹
媯州唐置石晉以賂契丹契丹改為可汗州
宋史卷九十
