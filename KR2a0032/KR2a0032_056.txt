宋史卷五十六
元中書右丞相總裁托克托等修
天文志第九
天文九歲星晝見太白晝見經天(彗星五緯相犯)老人星景星客星
歲星晝見
嘉祐五年三月乙未歲星晝見六年六月壬申晝見七
年六月丙子晝見八年七月癸亥晝見治平元年六月
壬戌晝見元符二年八月癸未晝見
太白晝見經天
開寳元年六月丁丑太白晝見戊寅復見淳化元年六
月庚午七月丁丑十一月戊戌皆晝見咸平三年六月
已未晝見四年十二月丙寅晝見在南斗六年五月甲
午八月庚午皆晝見景德元年十一月辛亥晝見二年
四月甲辰晝見三年七月乙巳晝見庚申又見十二月
癸酉又見大中祥符元年七月庚申晝見四年六月丙
午八月乙已皆晝見六年四月壬午晝見七年七月癸
卯晝見九年五月庚午晝見天禧三年六月辛卯復見
四年七月丁已晝見五年六月丙午晝見乾興元年十
一月壬辰又見天聖三年六月壬戌十二月戊寅皆晝
見五年五月壬寅晝見明道元年七月晝見三十日慶
歴三年八月甲寅晝見皇祐三年四月丙午晝見至和
元年五月壬辰九月已丑十月辛卯皆晝見三年四月
已丑晝見嘉祐二年六月巳未晝見四年正月庚寅晝
見七月辛丑晝見五年九月庚寅晝見六年六月乙丑
晝見七年五月戊午晝見七月已酉經天復見十月乙
未晝見治平元年正月戊戌晝見六月辛酉晝見二年
七月丁丑晝見十二月辛亥又見四年二月丁酉晝見
閏三月癸未晝見五月辛已晝見七月癸卯八月丁未
晝見熙寧元年十一月癸酉晝見二年六月壬戌晝見
三年五月癸巳九月壬子五年二月癸亥五月丙午八
年三月戊午七月戊寅皆晝見九年十月乙酉晝見十
年五月甲戌晝見元豐元年四月癸亥晝見三年七月
戊子晝見四年七月巳丑晝見六年八月已卯晝見七
年十月乙卯晝見元祐元年六月庚戌晝見十月庚寅
晝見十三年二月辛丑晝見七月辛未又見六年四月
壬寅晝見閏八月乙丑又見七年十一月辛巳晝見八
年四月已未晝見紹聖元年五月已酉晝見九月庚申
又見二年十一月丙申晝見三年五月壬子晝見四年
六月已酉晝見元符二年五月甲辰晝見八月癸巳又
見崇寧元年六月已酉晝見三年正月癸卯晝見大觀
二年十一月丁未晝見四年十月戊戌又見政和三年
十二月辛酉晝見六年十月乙丑晝見七年三月辛未
晝見重和元年十月巳卯晝見宣和二年六月丁丑晝
見六年十一月丙子晝見建炎元年十月甲戌紹興元
年四月壬申晝見四年六月庚子十一月戊申晝見經
天六年正月壬辰晝見經天十七年七月辛巳晝見二
十八年六月壬辰晝見隆興元年七月丙申經天晝見
二年六月戊辰晝見七月庚子經天晝見乾道元年三
月甲寅晝見乙亥晝見經天二年四月甲申晝見五月
甲寅經天晝見庚午晝見三年九月戊子四年五月乙
丑晝見與日争明六月辛卯經天五年六月庚寅晝見
十一月甲子晝見庚午晝見淳熙三年五月癸西經天
晝見四年十一月壬戌又見六年七月乙丑晝見癸未
經天九年六月庚申晝見甲子經天九月癸已十一年
五月乙卯十二年六月戊寅晝見七月丁酉經天晝見
至八月壬申始滅十四年六月辛卯晝見七月辛丑經
天紹熙元年五月丙子晝見與日争明四年七月乙丑
十一月甲戌晝見慶元元年三月庚寅經天晝見七月
已亥晝見四年九月壬寅晝見癸卯經天嘉泰元年六
月丙午經天晝見十一月已巳晝見十二月已卯經天
晝見三年六月癸亥經天晝見開禧元年三月庚申二
年五月壬寅三年十二月乙巳晝見與日争明嘉定元
年五月甲子四年七月壬戌五年九月丙午六年二月
丁丑晝見七年五月丁丑八月乙巳九月壬戌晝見九
年五月癸酉十年五月乙丑晝見癸酉經天十一月庚
辰晝見戊戌經天十二年二月庚子晝見三月丁亥經
天晝見六月辛未晝見辛亥經天晝見十三年九月甲
午十四年三月甲午十五年五月庚戌九月辛未晝見
十七年六月丁卯晝見經天寳慶元年六月辛卯晝見
紹定五年四月丁丑晝見五月癸巳經天端平元年十
一月壬戌經天二年四月丁亥七月戊戌晝見經天嘉
熙元年二月已酉二年五月辛巳八月辛酉晝見經天
三年十二月辛酉四年二月丁未淳祐元年六月庚寅
晝見十月戊戌晝見乙巳經天二年十二月壬戌晝見
三年七月已亥四年八月壬辰五年二月辛卯晝見經
天六年四月辛酉八月壬子晝見九月戊辰晝見經天
七年十月辛已九年十二月戊申十一年二月乙卯七
月癸酉寳祐二年九月丁卯三年十月甲戌四年五月
丁未五年七月已未開慶元年六月壬寅景定三年四
月庚寅閏九月甲申五年四月戊午晝見五月乙亥咸
淳元年七月丁酉四年九月癸酉德祐元年七月丙子
晝見
五緯相犯
建隆元年正月甲子太白犯熒惑于婁十月壬申又相
犯干軫三年十一月甲戌熒惑犯歲星于房乾德四年
六月甲辰太白犯熒惑于張開寳四年十月甲辰太白
犯熒惑于牽牛太平興國八年三月乙巳熒惑犯歲星
端拱二年正月丁亥辰星犯歲星于須女十一月壬辰
熒惑犯歲星淳化二年三月癸丑太白犯歲星于婁五
年六月丙午太白歲星相犯于柳十一月丙子太白犯
辰星于虛至道元年五月戊午熒惑犯填星于奎咸平
元年二月甲寅太白犯填星三年四月癸亥辰星掩太
白六年正月庚戌太白犯填星景德二年六月已亥太
白犯歲星三年七月戊辰辰星犯歲星巳酉太白犯歲
星四年七月癸巳熒惑犯歲星八月乙未熒惑又犯歲
星大中祥符元年九月壬申太白犯填星二年十一月
癸亥熒惑犯歲星四年十一月庚午太白犯填星辛未
辰星犯填星五年正月壬午熒惑犯歲星七年三月乙
巳熒惑犯歲星九年六月甲戌熒惑犯歲星天禧元年
四月壬辰太白犯歲星二年六月戊午太白犯歲星七
月癸酉辰星犯太白五年九月庚子太白犯歲星十月
己巳熒惑犯填星天聖元年三月丁丑熒惑犯歲星二
年九月戊申太白犯熒惑十一月壬子辰星犯太白三
年五月癸未太白辰星相犯于井五年六月辛卯熒惑
犯填星壬辰掩填星七年五月辛未太白犯填星在畢
宿一度半八年六月乙酉太白犯熒惑景祐元年閏六
月庚辰太白犯填星十一月甲寅又犯熒惑二年五月
丁亥又犯填星九月辛巳熒惑犯填星在張六度四年
七月已未太白犯熒惑九月辛亥熒惑犯填星在翼十
五度康定元年九月壬申辰星犯填星慶歴三年九月
甲申太白犯歲星皇祐三年十一月丁丑熒惑犯填星
嘉祐元年九月乙巳太白犯歲星三年閏十二月甲戌
熒惑犯歲星躔斗四度五年正月壬辰太白犯歲星六
年三月癸巳熒惑犯歲星在營室七月已丑太白犯填
星躔井十二度閏八月已亥太白犯辰星在軫四度七
年正月庚申太白犯歲星在營室六月丁丑太白犯熒
惑在翼一度半八年四月已丑太白犯歲星在胃是日
熒惑晨見東方五月庚辰熒惑犯歲星在昴四度治平
元年十一月庚午辰星犯太白在尾十六度二年四月
丁已太白犯歲星五月癸亥辰星犯太白戊子太白犯
填星在張五度八月已亥熒惑犯歲星躔柳七度半十
月丙申又犯填星在翼二度三年十二月癸卯太白犯
熒惑躔危四度四年九月癸已太白犯填星丙申犯歲
星十月甲子熒惑犯填星十一月已卯又犯歲星十二
月丁卯太白犯熒惑熙寧元年十一月已丑太白犯熒
惑三年正月已未熒惑犯歲星十月乙酉太白犯填星
八年三月庚寅太白犯填星十年七月癸酉太白犯歲
星元豐二年五月庚寅熒惑犯歲星四年十月乙亥熒
惑犯太白五年三月丙戌太白犯填星十二月丙寅辰
星犯歲星七年十一月甲寅太白犯歲星元祐元年閏
二月戊申太白犯熒惑八年四月乙卯太白犯熒惑紹
聖元年閏四月庚午熒惑犯填星三年九月丙午太白
犯填星元符元年十二月乙未太白犯熒惑二年閏九
月癸未辰星犯填星十月乙巳太白犯填星十二月辛
亥熒惑犯填星三年四月丙辰熒惑犯填星崇寕元年
十一月壬寅太白犯填星三年十一月庚寅太白犯辰
星大觀元年十二月乙酉太白犯熒惑二年正月甲寅
太白犯歲星二月壬午熒惑犯歲星十月丁酉太白犯
填星十一月壬申太白犯歲星三年三月辛未太白犯
歲星四年二月辛未太白犯歲星五月甲辰熒惑犯歲
星政和元年二月辛丑太白犯填星十二月乙未又犯
三年七月乙丑熒惑犯太白四年十月甲子熒惑犯歲
星七年正月癸卯熒惑犯歲星宣和二年十月己卯太
白犯熒惑三年閏五月壬午熒惑犯歲星六年二月已
卯熒惑犯歲星七年七月乙未太白犯歲星靖康元年
六月辛丑太白犯歲星紹興十九年六月壬戌太白犯
填星二十年九月戊子熒惑犯歲星二十一年閏四月
甲午辰星犯填星二十六年七月癸亥太白犯熒惑二
十七年四月壬寅太白犯歲星二十八年十月乙未辰
星犯填星三十年七月已亥太白犯歲星隆興元年九
月丁酉太白犯熒惑十二月甲子太白犯填星二年正
月丁亥至巳丑熒惑犯守歲星十一月甲午辰星犯歲
星乾道三年十一月乙亥太白犯歲星四年三月丁卯
熒惑犯填星六年七月乙巳熒惑犯歲星於畢八年五
月癸已太白犯歲星九年二月庚申熒惑犯歲星七月
丁已太白犯歲星淳熙二年閏九月丁巳太白犯熒惑
八年七月丁丑太白犯填星十一年七月庚戌太白犯
歲星十四年十月庚辰填星犯太白十六年五月乙未
太白犯熒惑紹熙二年十二月戊子太白犯歲星慶元
元年九月戊子太白犯熒惑四年十月壬午太白犯歲
星五年十一月辛丑熒惑犯歲星十二月辛未太白犯
填星六年四月癸巳熒惑犯填星嘉泰二年五月庚戌
熒惑犯填星開禧二年六月甲寅熒惑犯歲星三年十
月丁未太白犯熒惑嘉定十年七月戊子熒惑觸歲星
寶慶二年十月辛亥熒惑犯填星十一月辛酉熒惑犯
歲星紹定元年十月甲子五年六月乙丑端平元年六
月辛已三年六月丁未嘉熙四年八月癸丑寳祐四年
十二月戊午熒惑俱犯填星開慶元年九月戊辰太白
犯熒惑咸淳十年十月丙寅熒惑犯填星德祐二年正
月癸酉熒惑犯歲星
五緯相合
歲星建隆三年十一月壬申與熒惑合于房開寳元年
正月壬寅與填星太白合於婁淳化五年六月丙午與
太白合于柳至道元年五月庚戌與太白太隂同度不
相犯景德四年九月戊子與填星合于翼天禧二年八
月癸丑與熒惑合于張紹興十六年三月乙丑與填星
太白合于昴十月戊戌與填星合于畢十七年七月壬
戌與太白合二十二年十二月乙丑與熒惑合于尾三
十一年六月甲寅與太白合于張隆興元年十一月庚
寅與太白合乾道元年十二月庚子與填星合于南斗
二年十一月丁巳與填星合于牛六年五月戊寅與太
白合于畢七年六月庚戌與太白合于井淳熙十四年
四月癸未與填星合于軫十月已丑與太白合于氐慶
元元年四月辛酉與太白合于井開禧元年七月癸未
與填星合二年二月甲子與填星合于昴端平二年十
月已未與太白合于心嘉熙四年五月甲子與太白合
于婁寳祐三年八月丁卯與熒惑合于柳景定元年正
月庚辰與熒惑行入尾
熒惑雍熙二年七月丙戌與歲星合于軫建炎四年六
月戊子與填星合于亢九月壬戌與歲星合于斗紹興
二年六月丙午與填星合于房十一月乙亥與歲星合
于室三年八月戊子與太白合于張四年二月戊子與
填星合于箕五年閏二月丙午與歲星合于昴六年正
月丁亥與填星合于斗七年五月甲申與歲星太白合
于柳閏十一月丁卯與辰星合于氐八年二月已未與
填星合于女十三年九月辛未與太白合于尾十五年
八月庚寅與太白合于氐二十年三月甲午與太白合
于畢九月戊子又合于軫十一月戊子與太白行入氐
二十二年十月已卯與太白合于氐十一月壬子與歲
星合于心二十六年七月庚申與填星合于軫二十九
年閏六月已未與歲星合于井三十年七月庚子與填
星合于氐三十一年十一月丁未與歲星合于翼三十
二年八月辛未與填星合于尾十一月壬戌與太白合
于羽林軍隆興元年七月壬寅與辰星合于柳十二月
壬申與歲星合于氐二年四月癸未與歲星合于氐八
月癸酉與填星合于箕乾道元年八月辛巳與太白合
于翼二年二月乙酉與歲星合于斗三月癸酉與填星
合于牛四年二月庚申與填星合五月壬戌與歲星合
五年十一月甲子與太白合于房戊辰與辰星合于心
辛已又合于尾六年二月甲申與太白合辛卯合于女
三月戊午合于危丁丑與填星合于室七月辛巳與歲
星合于土九月癸卯合于畢八年四月辛丑與填星合
于奎九年三月辛丑與歲星合于柳四月乙丑(又合于星)淳
熙二年六月丙寅合于軫四年九月已亥合于尾六年
十一月甲子合于危九年二月壬寅合于胃十一年三
月甲寅合于井紹熙三年九月乙亥與填星合于尾慶
元四年五月庚子又合八月甲戌合于虛六年四月癸
巳合于室嘉泰四年五月乙亥合于胃開禧三年十月
丙辰與太白合于箕嘉定元年五月戊辰與填星合于
井八月庚寅與歲星合于張六年三月癸卯合于斗七
年三月辛巳與太白合于参八年四月戊午與歲星合
于室九年十月庚午與辰星合于房十年七月戊寅與
歲星合于昴十五年五月丁丑合于軫寳慶二年十月
辛亥與歲星填星合于女紹定元年十月丁已與填星
合于危二年正月丁亥與歲星合于婁三年十月已巳
與填星合于室五年六月乙丑與填星合于婁端平元
年六月庚午與填星合于胃三年六月癸卯合于畢嘉
熙三年八月癸亥與太白合于斗四年七月已丑與太
白合于鬼八月已酉與填星合于柳淳祐四年九月癸
丑合于軫寳祐元年五月丁酉與歲星合于昴景定三
年四月庚子合于危十一月丁未與填星合于婁五年
六月戊辰與歲星合八月壬寅與填星合咸淳十年十
月丙寅與填星行在軫
填星端拱二年九月乙巳與熒惑合于危淳化二年正
月癸丑與太白合于須女至道元年五月乙卯與熒惑
合于東壁紹興十年十二月戊子十一年三月庚子與
太白合于室隆興二年十月辛巳合于斗乾道二年五
月已未與歲星合于南斗淳熙五年閏六月已酉與熒
惑合于井淳祐六年十月乙未與歲星熒惑合于亢寳
祐六年十一月甲戌與熒惑順行在危十二月辛丑與
太白熒惑合于室
太白乾德四年六月已亥與熒惑合于張開寳三年五
月庚戌與填星合于畢六月乙未與歲星合于東井五
年十月甲辰與熒惑合于牽牛雍熙四年十二月丁已
與填星歲星合于南斗魁淳化二年三月癸丑與歲星
合于婁太白在南三年正月丙辰與熒惑合于婁歲星
在胃至道元年五月丙辰與歲星合于七星不相犯大
中祥符元年九月乙酉與歲星合于角亢建炎四年十
一月辛丑與歲星合于南斗十二月壬午與熒惑合于
危紹興元年九月丁酉與熒惑合于張十一月乙卯與
填星合于心二年十一月甲子與熒惑合于危癸未與
歲星熒惑合于室三年四月戊子與歲星合于奎四年
二月丁酉合于婁五年正月乙卯十月戊申與填星合
于斗六年七月癸酉與歲星合于井七年四月丁已與
熒惑合于東井五月乙亥與熒惑辰星合于井十一月
癸已與熒惑合于尾八年正月乙巳與填星合于女十
一月丙午合于虛九年三月癸卯與熒惑合于井十一
月壬申與歲星合于角十年十一月丁未與填星合于
危十三年十二月乙巳合于奎十四年六月癸卯與熒
惑合于井十七年二月庚戌與填星合庚申與歲星合
十二月庚戌與辰星合于南斗十九年六月戊午與填
星合于井七月丁未與歲星辰星合于張二十年三月
戊寅與熒惑合于昴四月庚戌與填星合于東井六月
甲寅與歲星合于翼十月丙午與歲星熒惑合于軫己
已與熒惑合于角二十二年九月庚申與熒惑辰星合
于角十月庚午與熒惑合于亢二十三年六月甲子與
填星合于張九月癸卯與歲星合于尾閏十二月癸卯
合于南斗二十五年九月壬申與填星合于軫十一月
壬申與辰星合于尾二十六年七月丙辰與熒惑合壬
戌與熒惑填星合于軫二十七年三月辛卯與熒惑歲
星合于奎二十八年二月丁未與歲星合于胃六月乙
未與熒惑合十一月已未與填星合于亢三十年七月
丙申與歲星合于柳三十一年六月壬寅合于星九月
庚午與填星合于房十二月甲辰合于尾隆興元年八
月庚辰與熒惑合于張十月丁丑與歲星合于亢十二
月辛酉與填星合于箕二年八月已卯與歲星合于氐
十月丙辰與填星合于箕乾道元年七月乙亥與熒惑
合于張三年正月癸亥與填星歲星合十一月壬申與
歲星合五年四月乙巳與熒惑合于井十一月甲子合
于房十二月癸巳合于尾六年正月甲子合于斗三月
壬戌與填星合五月乙丑與歲星合于昴七年二月丙
寅與歲星合于畢三月甲午與熒惑合于井八年五月
癸未與歲星合于井九年三月辛酉與填星合于奎七
月甲寅與歲星合于張淳熙元年正月丁未與填星合
于奎十月乙丑與歲星合于軫二年閏九月甲寅與熒
惑合于尾三年二月庚辰與填星合于胃五月乙丑合
于畢六月癸巳與熒惑合于井四年九月壬子與熒惑
歲星合于尾五年正月庚戌與歲星合于斗十一月壬
戌合于牛六年三月丁丑六月丁酉與填星皆合于井
八年六月壬申合于柳九年二月丙寅與熒惑合于昴
五月乙亥與填星合于柳十一月乙亥又與熒惑合于
氐十一年七月壬寅與歲星合于柳八月已卯與填星
合于翼九月乙卯與辰星熒惑合于亢十二年六月癸
酉與填星合于翼十五年六月丙子與填星合于亢甲
申與歲星合于氐紹熙元年十一月丁丑與填星合五
年十一月庚戌與熒惑合于危慶元元年三月庚寅與
歲星合于参六月庚午合于井八月癸酉與熒惑合于
張二年十一月丙子與填星合于牛三年八月甲戌與
熒惑歲星合于翼四年十月戊寅與歲星合于角五年
十二月辛未與填星合于危嘉泰元年五月戊午與熒
惑合于柳二年正月丁已與熒惑歲星合于南斗十二
月癸酉與歲星合于女開禧二年二月壬申與填星歲
星合于昴嘉定元年六月戊寅與填星熒惑合于井二
年四月丁丑與填星合于井四年八月乙酉與填星合
于室五年九月丁未與歲星合于心七年六月庚子與
填星合于翼十一月丁卯與熒惑合于氐九年九月庚
寅與填星合于角十二年閏三月甲寅七月壬寅與歲
星合于井十三年八月丙戌與填星合于房寳慶二年
正月壬午與歲星填星合于女三年八月甲申與熒惑
合于星翼紹定三年閏二月乙酉與歲星合于畢五年
八月壬申合于張六年五月庚戌與熒惑合在柳端平
元年正月丁未合于斗二年二月壬午與填星合于胃
三年九月庚申與歲星合在尾嘉熙元年六月乙未與
填星合于井四年七月甲戌與熒惑合于井淳祐三年
閏八月壬寅與填星合于翼六年三月戊午與熒惑合
于畢十年十二月戊戌與歲星合于危十二年七月庚
寅與熒惑合于軫九月戊戌與填星合于箕寳祐五年
六月丙戌與歲星合于翼景定五年四月庚午與歲星
合于婁咸熙三年七月已亥與填星合于井德祐元年
十月丁已與填星合
辰星景德三年七月已酉與歲星太白合于柳紹興四
年三月乙亥與太白合于畢七年五月戊子與熒惑太
白合于柳九年九月乙巳與歲星合于角十七年三月
乙卯與填星合二十一年閏四月壬辰與填星合于東
井二十三年四月丙寅與太白合于畢二十八年十月
丙申與填星合于亢隆興二年十一月庚寅與歲星合
十二月丁亥與太白合乾道元年三月甲戌與熒惑合
于畢四年二月壬子與太白合于胃五年六月庚寅與
歲星合七年四月丙寅淳熙四年五月乙巳與太白合
于井十五年六月庚寅與太白合于張十二月壬戌與
歲星合于尾紹熙四年三月辛已與太白會于昴
五緯俱見
乾德五年三月五星如連珠聚于奎婁之次景德四年
七月五星當聚鶉火而近太陽同時伏慶歴三年十一
月壬辰五星皆見東方靖康元年六月丙辰填星熒惑
太白歲星聚乾道四年二月壬子六月辛丑八月已亥
六年五月乙亥十月庚申八年十月癸卯五星俱見淳
熙十三年閏七月戊午五星皆伏八月乙亥七曜俱聚
於軫
老人星
乾德三年八月辛酉四年八月乙卯六年正月戊申開
寳二年七月丁亥太平興國四年八月乙亥五年八月
已卯六年八月已卯八年八月辛卯雍熙三年八月已
酉四年八月辛亥端拱元年八月乙卯二年八月已亥
淳化元年八月丁卯二年八月辛未三年八月戊寅四
年九月已卯五年八月乙丑至道元年八月已亥二年
閏七月已亥三年八月辛丑咸平元年八月癸丑二年
八月癸亥三年八月丁卯四年八月甲子五年八月乙
丑六年八月丙子景德元年八月癸酉二年八月庚辰
三年八月庚寅四年二月已卯八月甲午大中祥符元
年正月丁亥八月丙申二年二月壬辰八月乙巳三年
二月辛已八月已酉四年正月戊寅八月丙寅七年正
月癸丑八月已巳八年七月癸酉九年正月甲寅八月
壬午天禧元年八月癸已二年正月丁巳八月辛卯三
年八月已亥四年八月已亥五年二月丙午八月乙已
老人星皆出丙治平四年二月癸巳八月戊申熙寕元
年正月乙未八月已卯二年二月乙卯八月壬戌三年
正月甲寅八月癸酉四年二月巳未八月丁丑五年二
月已未閏七月已亥六年正月庚午八月丁酉七年二
月甲申八月庚寅八年二月已丑八月庚戌九年二月
丁酉八月庚子十年正月已卯九月戊申元豐元年二
月乙酉八月丙午二年二月壬戌八月乙卯三年二月
甲寅八月已未四年八月丁卯五年二月甲戌八月已
已六年二月已未八月丁丑七年二月辛巳八月已卯
八年二月庚辰八月辛巳元祐元年二月戊寅八月庚
子二年二月庚寅九月辛亥三年二月癸已八月已亥
四年二月壬子八月丁未五年正月甲午八月辛亥六
年二月已亥閏八月壬戌七年正月壬子八月壬戌八
年二月丙寅八月已巳九年二月乙丑紹聖元年八月
丙子二年二月壬午八月丁丑三年二月庚午八月癸
未四年二月甲申八月甲申五年二月庚辰元符元年
八月辛卯二年二月乙未九月壬辰崇寕元年二月壬
寅八月癸未二年二月甲寅八月庚戌三年二月戊午
八月辛酉四年二月庚申八月丙寅五年二月戊辰八
月甲戌大觀元年二月乙亥八月丁丑二年二月甲午
八月壬午三年二月戊子八月癸已四年二月乙未閏
八月丁酉政和元年二月癸卯八月已亥一年二月乙
已八月己酉三年二月甲午八月已未四年二月已酉
八月辛未五年二月庚申八月甲子六年閏正月壬戌
八月丁卯七年正月戊午八月丙子重和元年二月壬
申八月乙亥宣和元年二月癸未八月癸未二年二月
辛已八月已丑三年二月丙戌八月癸巳四年二月已
亥八月辛丑五年二月庚子八月丙子六年二月戊申
八月辛亥七年二月癸丑八月庚申建炎四年七月戊
辰皆見於丙
景星
開寶四年八月癸卯景星見景德三年四月戊寅周伯
星見出氐南騎官西一度狀如半月有芒角煌煌然可
以鍳物歴庫樓東八月隨天輪入濁十一月復見在氐
自是常以十一月辰見東方八月西南入濁大中祥符
七年正月已酉含譽星見其年九月丙戌又見似彗有
尾而不長天聖元年二月已亥竒星見二年八月丙子
四年七月壬申又見明道二年二月戊戌含譽星見東
北方其色黃白光芒長二尺許景祐二年正月已丑奇
星又見政和三年二月辛卯八月已未嘉祐二年八月
庚午三年八月丙辰四年正月庚戌八月癸未五年八
月庚午六年正月癸丑八月壬辰七年正月辛亥八年
正月辛酉治平元年二月已丑七月癸巳二年二月癸
已八月已亥三年正月庚辰八月庚戌竒星皆見
彗孛
彗星開寳八年六月甲子出柳長四丈辰見東方西南
指歴輿鬼至東壁凡十一舍八十三日而滅端拱二年
七月戊子又出東井積水西青白色光芒漸長辰見東
北旬日夕見西北歴右攝提凡三十日至亢沒咸平元
年正月甲申又出營室北光芒尺餘至丁酉凡十四日
滅六年十一月辛亥旄頭犯輿鬼甲寅有彗孛于井鬼
大如杯色青白光芒四尺餘歴五諸侯及五車入參凡
三十餘日沒天禧三年六月辛亥彗出北斗魁第二星
東北長三尺許與北斗第一星齊北行經天牢拂文昌
長三尺餘歴紫微三台軒轅速行而西至七星凡三十
七日沒景祐元年八月壬戌夜有星孛于張翼長七尺
闊五寸十二日而沒十二月已未夜有星出外屏有芒
氣皇祐元年二月丁卯彗出虛晨見東方西南指歴紫
微至婁凡一百一十四日而沒嘉祐元年七月彗出紫
微歴七星其色白長丈餘至八月癸亥滅治平三年三
月已未彗出營室晨見東方長七尺許西南指危洎墳
墓漸東速行近日而伏至辛已夕見西南北有星無芒
彗益東方别有白氣一闊三尺許貫紫微極星并房宿
首尾入濁益東行歴文昌北斗貫尾至壬午星復有芒
彗長丈餘闊三尺餘東北指歴五車白氣為岐横天貫
北河五諸侯軒轅太極五帝坐内五諸侯及角亢氐房
宿癸未彗長丈五尺星有彗氣如一升器歴營宿至張
凡一十四舍積六十七日星氣孛皆滅熙寧八年十月
乙未星出軫度中如填青白丙申西北生光芒長三尺
斜指軫若彗丁酉光芒長五尺戊戌長七尺斜指左轄
至丁未入濁不見元豐三年七月癸未彗出西北太微
垣郎位南北氣長一丈斜指東南在軫度中丙戌向西
北行在翼度中戊子長三尺斜穿郎位癸卯犯軒轅至
丁酉入濁不見庚子晨復出於張度中至戊子凡三十
有六日沒不見紹聖四年八月己酉彗出氐度中如填
有光色白氣長三丈斜指天市左星九月壬子光芒長
五尺入天市垣己未犯天市垣宦者庚申犯天市垣帝
坐戊辰沒不見崇寧五年正月戊戌彗出西方如杯口
大光芒散出如碎星長六丈闊三尺斜指東北自奎宿
貫婁胃昴畢後入濁不見大觀四年五月丁未彗出奎
婁光芒長六尺北行入紫微垣至西北入濁不見靖康
元年六月壬戌彗出紫微垣紹興元年九月彗星見十
二月戊寅二年八月甲寅見于胃丙辰行犯土司空至
九月甲戌始滅十五年四月戊寅彗星見東方丙申復
見于參度五月丁已化為客星其色青白壬戌留守張
至六月丁亥乃消十六年十一月庚寅彗星見西南危
宿二十六年七月丙午彗星見東井約長一丈光芒二
尺癸丑又犯五諸侯三十一年六月已巳彗星見北斗
天權星東北太史妄稱為含譽淳熙二年七月辛丑有
星孛于西北方當紫微垣外七公之上小如熒惑森然
蓬孛至丙午始消嘉定十五年八月甲午彗星見右攝
提光芒三尺餘體類歲星凡兩月歴氐房心乃沒紹定
三年十一月丁酉有星孛于天市垣屠肆星之下明年
二月壬午乃消五年閏九月彗星見東方十月已未始
消嘉熙四年正月辛未彗星見于室至三月辛未乃消
景定五年七月甲戌彗星見于柳芒角燭天長十餘丈
日高方歛凡月餘已卯退行見于輿見辛已在井丙申
見于參戊戌在參宿度内八月末光芒稍減凡四月乃
滅
客星建隆二年十二月已酉出天市垣宗人星東微有
芒彗三年正月辛未西南行入氐宿二月癸丑至七月
沒太平興國八年二月甲辰出太微垣端門東近屏星
北行端拱二年七月丁亥出北河星西北稍暗微有芒
彗指西南淳化元年正月辛巳出軫宿逆至張七十日
經四十度乃不見景德二年八月甲辰出紫微天棓側
孛孛然如粉絮稍入垣内歴御女華蓋凡十一日没三
年三月乙巳出東南方大中祥符四年正月丁丑見南
斗魁前天禧五年四月丙辰出軒轅前星西北大如桃
速行經軒轅太星入太微垣掩右執法犯次將歴屏星
西北凡七十五日入濁沒明道元年六月乙巳出東北
方近濁有芒彗至丁巳凡十三日沒至和元年五月已
丑出天關東南可數寸歲餘稍沒熙寧二年六月丙辰
出箕度中至七月丁卯犯箕乃散三年十一月丁未出
天囷元祐六年十一月丁亥出參度中犯掩側星壬子
犯九游星十二月癸酉入奎至七年三月辛亥乃散紹
興八年五月守婁魯分也九年二月壬申守亢陳分也
乾道二年三月癸酉出太微垣内五帝坐太星西微小
色青白淳熙八年六月己巳出奎宿犯傳舍星至明年
正月癸酉凡一百八十五日始滅嘉泰三年六月乙卯
出東南尾宿間色青白大如填星甲子守尾嘉定十七
年六月已丑犯尾宿嘉熙四年七月庚寅出尾宿
宋史卷五十六
宋史卷五十六考證
天文志九熒惑四月乙丑(又合于星)按又合于星四字係
本文非旁注也此為從來刊本之誤
彗星夕見西南北有星無芒彗益東方别有白氣一闊
三尺許(臣召南)按西南下衍北字益東下脱一東
字言彗星之行益近於東而其東方别有白氣一闊
三尺許也
凡月餘已卯退行見於輿見下見字係鬼字之訛
客行速行經軒轅太星太星係大星之訛又乾道二
年三月癸未出太微垣内五帝坐大星亦誤作太星
宋史卷五十六考證
