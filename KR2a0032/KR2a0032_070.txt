宋史卷七十
元中書右丞相總裁托克托等修
律歷志第二十三
律歷三(應天乾元儀天歷)
步五星
歲星總七十九萬七千九百三十一秒五(乾元率二十三萬四千五)
(百三十五秒五千七百二十五儀天木星周率四百二萬八千五百八十七秒七千五百六十)
平合三百九十八日八千八百五十七秒二十八(乾元餘二)
(千五百五十五秒八千六百二十五約分八十七儀天餘八千七百八十七秒七千五百六十二歷平合皆謂)
(之周日數同應天)
變差空秒一十六(乾元差二十八秒九千四百二十二半秒母一萬儀天歲差九十八秒九)
(千五百上限二百五度下限一百六十度二十五分秒六十三)
熒惑總一百五十六萬一百五十二秒三(乾元率四十五萬八千五)
(百九十二秒九千一百八十三十四儀天火星周率七百八十七萬六千一百九十一秒一千一百)
平合七百七十九日九千二百二秒一十八(乾元餘二千七百四)
(秒五千九百一十七約分九十二儀天餘九千二百九十一秒一千一百二歷平合皆謂之周日數同應天)
變差三秒空(乾元差二十九秒一千一百三十五儀天歲差九十八餘三千八百上限一百九十)
(六度八十下限一百六十八度四十五秒六十三)
鎮星總七十五萬六千三百一十二秒八十五(乾元率二十二)
(萬二千三百一十一秒二千一百六十四二十儀天土星周率三百八十一萬八千六百八秒三千五百)
平合三百七十八日八百六秒五十一(乾元餘二百三十六秒八百三)
(十一約分八儀天餘八百八秒三千五百二歷平合皆謂之周日數同應天)
變差五秒七十九(乾元差二十八秒九千五百三儀天歲差一百秒一千一百上限一百八)
(十二度六十三分秒八十一下限同上限)
太白總一百一十六萬八千三十一秒四十二(乾元率三十四)
(萬三千三百三十九秒一千五百四十七儀天金星周率五百八十九萬七千四百八十九秒五千四百)
平合五百八十三日八千九百九十六秒一十(乾元餘二千六)
(百七十六秒一千七百三十五約分九十一儀天餘九千一百八十九秒五千四百二歷平合皆謂之周日數)
(同應天)
再合二百九十一日九千四百九十九秒五(乾元儀天不立此法)
變差三秒三十六(乾元差二十九秒一千七百九十八儀天歲差一百二十餘八千三百九)
(上限一百九十七度一十六下限一百六十八度秒六十三)
辰星總二十三萬一千八百六秒四十二八十(乾元率八萬八)
(千一百三十七秒四千四百一十八十儀天水星周率一百一十七萬三百八十七秒二千八百)
平合一百一十五日八千八百二秒三十(乾元餘二千五百八十七)
(秒二千九十四約分八千八儀天餘八千八百八十七秒二千八百二歷平合皆謂之周日數同應天)
再合五十七日九千四百二秒一十五(乾元儀天不立此法)
變差三秒七十八(乾元差二十九秒一千一百三十八儀天歲差九十八秒三十上限一百)
(八十三度六十二分下限一百八十二度六十二分秒六十三)
求五星天正冬至後加時平合日度分秒(乾元謂之五星平合變日)
(儀天謂之常合中日中度)各以星總除元積為總數不盡者返減星
總餘半而進位又置總數木火三之土如其數皆百而
從之以元法收之為天正冬至後平合日度及分(乾元置歲)
(積分各以星率去之不盡用減星率餘以五因之滿元率收為日不滿退除為分儀天各以其星周率去歲積)
(分不滿者返減其周率餘以宗法收為日不盡退除為分)
求平合入歷分(乾元謂之入歷儀天謂之推五星常合入歷度分)各以其星變
差展所求積年滿三百六十五萬三千二百九十三秒
一十九去之不盡以元法收為度不滿為分以減平合
日為入歷度分(乾元以積年乘星差以周天策去之不盡以元率收為度不滿退除為分用減)
(平合變日為入歷分儀天各置其星歲差以積年乘之滿三百六十八萬九千八百八秒九千九百去之不盡)
(以宗法收為度不滿退收為分)
求入隂陽變分在陽末變分以下為入陽歷以上去之
餘為入隂歷置入隂陽歷分以隂陽變數去之不盡為
入隂陽數及變分
(乾元歲星前限二萬五百五中限一萬二百四十八後限一萬六千二十熒惑前限一萬九千六百八十)
(二中限六千五百六十四後限一萬六千八百四十四鎮星前限一萬八千二百六十二中限九千一百)
(二十六後限同前限前後中皆半周天太白前限一萬九千七百一十六中限九千八百五十八後限一)
(萬六千八百九辰星前中後與鎮星同又歲星前法一千七百八後法一千三百三十四熒惑前法一千)
(六百四十一後法一千四百三鎮星辰星前後法皆一千五百二十二太白前法一千六百四十三後法)
(一千四百二儀天各置常合入歷度分如在上限末數以下者為增數以上者減去上限末數下度分餘)
(為入下限減數又各置所入上下限度分以上下限度分相近者減之餘為入次限下限度及分)
乾元五星
辰星隂陽差分并隂陽差度並同初末
入隂陽定分(乾元謂之入諸歷變分儀天謂之求五星常入增減定數)以入變分各
減初變分餘却以其變下損益率展之百而一為分損
益次變下隂陽積為定分(乾元置平合入歷分以其星入段前後限分加減之如不)
(足加周天以減之餘却依入歷分入初末限各置其段入歷分前限以下為在前以上者去之為後限分在中)
(限以下為初限以上去之為末限分置初末以前後限星分除之為限數不滿為初末限日各以其限差分約)
(之為差初限以加末限以減用加減前後限度為定度儀天各置常合所入限下度數及分以其限下損益率)
(乘之退一等以百約之為度不滿為分以損益其限下增減積度及分若求諸變增減定度者置其變入上下)
(限凖此求之)
定合積日(乾元謂之求定日儀天謂之求五星定合積日)日除隂陽定分為二
陽加隂減平合日為定積日及分(乾元置變日以前後限度前加後減為定)
(日儀天各置其星常合中日及餘以入歷增減度增者增之減者減之金水返而加減之以日纏定差先減後)
(加之金水則先加後減即得定合積日及分又儀天求入盈縮初末限皆以半周天為凖)
入氣盈縮度分(乾元謂之入氣儀天謂之求入盈縮初末限)置定積以常數
去之不盡者為入氣日分置入氣日分如求朔望盈縮
術入之即得入氣盈縮度分(乾元置定日以氣策去之為氣數不盡為入氣日命)
(以冬至算外即得入氣日及分儀天各置定合積日在半周天以下者去之餘為在縮乃視在盈縮初限日及)
(約餘以下者便為在盈縮初限以上者減去盈縮初限日約餘為在盈縮末限日及餘)
定合日辰(乾元謂之日辰儀天同應天)以其大小餘加入氣日命從
甲子算外即得所求(乾元儀天以冬至大小餘加定日各滿紀法去之餘並同應天乾元)
(冬至小餘以元率退收百為母又有日躔隂陽度置其氣隂陽分如求朔日度分術入之即得所求)
求入月日數(儀天謂之求定合在何月日)置定合日辰大餘以定朔
大餘減之餘命算外即得所求(二歷法同)
定合定星(乾元同儀天謂之求日躔先後定數求五星定合定數及分)各以其星入
氣盈縮度分盈加縮減之又以百除隂陽定分為度分
陽加隂減皆加減平合為定星用加天正黃道日度滿
宿去之不滿宿即得所求(乾元各置其星平合中星以日躔隂陽度隂減陽加之又)
(以其星入歷限度前加後減之即為其星定合定星餘同應天儀天置所入限日下小餘以其日盈縮率乘以)
(宗法除為分以盈縮其日下先後定分為日躔先後定度及分又各置其星常合中度及分以入限增定度及)
(分增減之金水二星增者減減者增又以日躔先後定度及分水火土即先減後加金水先加後減其日躔差)
(木星二因退位火星除二土星退位從下加三金水倍用即得定度及分餘同應天)
歲星入段(亦名入變)
諸段平日平度(乾元謂之諸星變定積儀天謂之五星諸變中日中度)置平合日
度以諸段下平日平度加之即得所求(乾元各置其星變日以所求入)
(歴前後度前加後減之其太白辰星夕見變及晨疾變皆以反用加減熒惑晨見變定置定羌以進一位滿十)
(一除之為定差各依加減即得所求在留變者置其變定積以前變前後度前加後減之其火星三因之後退)
(者倍之儀天各置其星常合中日中度及分以其星諸變段下常加合中日變度加減中星即得諸變中日中)
(度及分)
諸段入歴(儀天謂之求五星諸變入限及增減定度)置平合入隂陽歴分各
以逐段隂陽歴分加之為諸段入歴分(乾元以在諸變歴分中入歴各)
(日限變度儀天各置其星常合入歴度分以其星諸變段下上下限度分累加之滿周天去之餘依常合術入)
(之各得增減定度其金星在晨疾晨合夕見變者置增減定度及分以四乘三除為金星變定差其火星在晨)
(見變者以九乘增減定度及分退一位為晨星變定羌)
諸段入變分置入歴分各以變分去之餘為入變分求
隂陽定分依平合術入之(乾元諸段變分在入變前述儀天即同應天)五星
諸段定積日(乾元謂之求五星諸變定)置其入隂陽定分百除為日
分陽減隂減諸段平日其金水夕見晨疾返為之定積
其金星晨次晨遅更用盈縮度縮加盈減定積為定求
其入氣月日如平合術入之又熒惑前遅定積置平合
入隂陽歴分加二萬一千六百七十五盈三萬六千五
百二十五半去之餘與見求入隂陽歴同者更不求之
如不同歷者即依平合術入所得用加前遅留退後退
留平日為定積入氣月日如前又五星定用盈縮差及
隂陽定分歲熒惑鎮星晨見夕疾定合太白定合夕見
夕退再合晨見及後晨疾皆用盈縮定差太白定合晨
夕見及後疾皆用盈縮定差内歲星後疾不用盈縮定
羌辰星諸段總用盈縮定差盈加縮減熒惑晨見隂陽
定分身外加一前疾陽定分再析各為定分(乾元諸變定日在入)
(變前儀天各置其星入變中日以其星所入變限增減定度及分增者增之減者減之其金星定合夕見夕順)
(疾夕次疾晨次疾水星定合夕見晨疾變皆以增減定度及分增者減之減者增之各得定日合用日躔羌者)
(乃以日躔先後定差先減後加乃為定日及分其日躔差金水定合夕見晨疾以日躔差先加後減乃為定日)
(及分天之定數)
定星(乾元謂之求五星諸變定星儀天謂之求五星諸變定度)以合用盈縮定差加
減平度分又以隂陽定分陽加隂減其金水夕見晨疾
返用為定星求宿度加平合入之熒惑前遅後退差度
以二百三十六度加前遅定星二百五十七度加後退
定星如半周天以下為陽度以上者去之餘為隂度前
遅隂陽度在一百一十度以上者返減半周天餘以五
因之後退入隂陽度在七十四度以下者亦五因之皆
滿百為度分陽減隂加定星為前遅後退定星求宿度
加平合入之(乾元置其星其變中星以入歷前後度前加後減之又合用隂陽度者隂減陽加之)
(為定星以冬至黃道日度加之命從斗宿算外即其變所入宿次也若在留變者更不求定星也只用前變定)
(星為留變定星又熒惑留差以一百一十九度減前遅定星以一百三十四度減後退定星在一百八十二度)
(半以下為前以上者去之為後置前後度在七十三度以下為在前以上者返減一百八十三度半餘為後度)
(皆倍之百除為度命曰留差度及分也又前退定星度以一百二十三度減前退定星又以一百三十一度減)
(後退定星在一百八十二度半以下者為前以上者去之為後視前後度在七十三度以下為前以上者返減)
(一百八十二度半為後皆以倍之百除為度即得前後退差度及分也用前減後加其段定星為定星又五星)
(用隂陽度歲星熒惑鎮星晨見後疾夕合太白夕見退夕合晨見後疾平合皆用日躔隂陽度其辰星諸段皆)
(用之儀天各置其星其變中度及分以其變入限增減定度及分增者增之減者減之其金星定合夕見夕定)
(度及分增者減之減者增之各得定日次定日各加減訖後合用日躔先後定差者以日躔先後定差及分先)
(減後加之即各得定度及分其日躔差木星定合五因半而退位晨見先二因退位後五因半而退位後定疾)
(先差五因半而退位定差二因退位火星定合身外除二晨見先羌七因退位後差身外除二後差七因退位)
(土星定合退位從下加三晨見先差退位後差從下加三退位後差退位金星定合二因之夕見先差伏倍用)
(後差從下加三晨疾伏先差從下加二後差二因夕退伏晨退見六因先後退位水星夕見後差從下加二先)
(差二因晨疾先差從下加三後差倍用定合乃用加減次定度為定度置定度及分以加天正冬至加時黃道)
(日度及分命從斗宿初度起算至不滿宿算外即得其變加時宿度其火星前後退及前遅變皆為次定星又)
(置之以留退定差度及分增者增之減者減之得為前後退定度前遅置前留定差以三除之乃用增減前遅)
(定度也又火星留差以一百二十四半減前遅次定度又以二百四十六度少加後退定度若在一百八十二)
(度六十二分以下為入在增以上者以減去一百八十二度六十二分為入在減置入在增減度及分如在七)
(十二度以下者為上限以上者返減一百八十二度六十二分餘為下限各置所入上下限增減度及分在上)
(限四因之在下限倍身外加三皆以一百約之為度及分若在後留者三因之為定差度及分又儀天有火星)
(退定差度及分以二百四十一度少加前退後次定度又以一百一十九度減退次定度及分餘在一百八十)
(二度六十二分以下者為入在增以上者減去一百八十二度六十二分餘為入在減又置入上下限度分若)
(在七十二度以下者為上限如在七十二度以上者為減一百八十二度六十二分餘為下限又置上下限增)
(減度分在上為度不滿為分即各得退定差度及分其定差如在後退者倍之為定差又有火星留定日各置)
(前後留常中日前留以前遅變入限增減定度及分增者增之減者減之各以前後留定差度及分增者加之)
(減者損之即得前後留定日其增減差通入歴用之又有火星前後退定度各置前後變次定度及分以前後)
(退定差度及分如在增者加之在減者損之即得定度及分置定度及分以加天正冬至黃道日度及分命從)
(斗宿初度去之至不滿宿算外即得退行所在宿度及分也其增減定度三除乃用之)
日率度率以夲段定積減後段定積為泛日率以本段
定星減後段定星為定度率又置後段甲子以前段甲
子減之餘為距後實日率(乾元以前段定積減後段定積為日率以其段定星減後)
(段定星為度率儀天各置其段定日定度以前段定日定度減之餘者為其段日率度率其退行段置前段定)
(度減之餘為退行度率)
平行分(儀天謂之求每日平行度及分)以距後日率除度率為平行分
(乾元以日率除度率為行分儀天各置其段度率及分以其段日率除之即得其星平行分)
初末行分(儀天謂之求每段初末日度及分)置其段平行分與後段平
行分相減為合差半之加減平行分為初末行分後多
者減平行分為初加平行分為末後少者加平行分為
初減平行分為末(乾元法同儀天各以其段平行分與後段平行分相減餘為會差半會差)
(以加減其段平分餘同應天又五星前留一段及後退段皆加為初減為末後留一段及前退段皆以半總差)
(減為初加為末其總差消息前後段初末分令衰殺等以用總差即得前後段初末行分相應也)
求日差以距後日除合差為日差(乾元以日率除合差為日差儀天置其段)
(總差以減其日率一百除之即為每日差行之分)
求每日行分以日差後多者益後少者損初日行分為
每日行分(乾元儀天法同)
求每日星所在以每日行分順加逆減其星命如前即
得所求其木火土水前後遅段平行分倍之前為初後
為末分各以距後日除為日差前遅日損後遅日益為
每日行分(乾元以日差累損益初日行分累加其段宿次即得每日星行宿次及分儀天求每日差)
(行度及分各置其段總差以減其日率一日以餘之即為每日差行之分以每日差分累損益初日行分為每)
(日行度及分初日行分多扵末日行分累損初日行分少於末日行分累益初日行分將其每日行度及分累)
(加其星初日所在宿次各得每日所在宿次及分如是退行段將每日行分累減其初日宿次及分即得退行)
(所在宿度及分又儀天有直求其日星所在宿次置其所求日減一以乘每日差分所得為積差以積差加減)
(初日行分初日多扵末日減之末日多扵初日加之即得其日行分以初日行分併之乃半之為平行分置平)
(行分以求日數乘之為積度及分以其積度及分加其星初日宿度命去之即其星其日所在宿次及分如是)
(退行段以其積度及分減其星初日宿度餘為其星所在宿度及分)
漏刻周禮挈壺氏主挈壺水以為漏以水火守之分以
日夜所以視漏刻之盈縮辨昏旦之短長自秦漢至五
代典其事者雖立法不同而皆本扵周禮惟後漢隋五
代著于史志其法甚詳而歷載既久傳用漸差國朝復
挈壺之職專司辰刻署置扵文德殿門内之東偏設鼓
樓鐘樓扵殿庭之左右其制有銅壺水稱渴烏漏箭時
牌契之屬壺以貯水烏以引注稱以平其漏箭以識其
刻牌以告時扵晝(牌有七自夘至酉用之制以牙刻字填金)契以發鼓扵夜
(契有二一曰放鼓二曰止鼓制以木刻字於上)常以夘正後一刻為禁門開鑰
之節盈八刻後以為辰時每時皆然以至扵酉每一時
直官進牌奏時正雞人引唱擊鼓一十五聲(惟午正擊鼓一百五)
(十聲)至昏夜雞唱放鼓契出發鼓擊鐘一百聲然後下漏
每夜分為五更更分為五點更以擊鼓為節點以擊鐘
為節每更初皆雞唱轉點即移水稱以至五更二點止
鼓契出(凡放鼓契出禁門外擊鼓然後衙鼓作止鼓契出亦然而更鼓止焉)五點擊鐘一
百聲雞唱擊鼓是謂攅點至八刻後為夘時正四時皆
用此法禁鐘又别有更點在長春殿門之外玉清昭應
宫景靈宫會靈觀祥源觀及宗廟陵寝亦皆置焉而更
以鼓為節點以鉦為節大中祥符三年春官正韓顯符
上銅渾儀法要其中有二十四氣晝夜進退日出沒刻
數立成之法合扵宋朝歷象今取其氣節之初載之于
左
二十四氣(日出)日沒晝刻夜刻
殿前報時雞唱唐朝舊有詞朱梁以来因而廢棄止唱
和音景德四年司天監請復用舊詞遂䛇兩制詳定付
之習唱每大禮御殿登樓入閤内宴書改時夜改更則
用之常時改刻改點則不用
五更五點後發鼓曰
朝光發萬戶開羣臣謁平旦寅朝辨色泰時昕日出夘
瑞露晞祥光繞食時辰登六樂薦八珍禺中已少陽時
大繩紀日南午天下眀萬物覩日昳未飛夕陽清晚氣
晡時申聽朝暇湛凝神入日酉羣動息嚴扃守
初夜發鼓曰
日欲暮魚鑰下龍韜布甲夜巳設鈎陳備蘭錡乙夜庚
杓位易太階平丙夜辛清鶴唳夢良臣丁夜壬丹禁静
漏更深戊夜癸曉奏聞求衣始
端拱中翰林天文鄭昭晏上言唐貞觀二年三月朔日
有食前志不書分數宿度分野虧初復末時刻臣以乾
元歴法推之得其歲戊子其朔戊申日所食五分一分
在未出時前四分出後其時出在寅六刻虧在三刻食
甚在八刻復在卯四刻當降婁九度又言按歷書云凡
欲取驗將来必在考之既往謹按春秋交食及漢氏以
来五星守犯以新歷及唐麟德開元二歷覆驗三十事
以究其疏密
日食
春秋魯僖公十二年春三月庚午朔日有食之其年五
月庚午朔去交入食限誤為三也文公元年春二月癸
亥朔日有食之其年三月癸巳朔去交入食限誤為二
也文公十五年夏六月辛丑朔日有食之是月汎交分
入食限前漢元光元年七月癸未晦日有食之今按歷
法當以癸未為八月朔盖日食朔月食望自為常理今
云晦日食者盖司歷之失也征和四年八月辛酉晦日
有食之辛酉亦當為九月朔又失之
五星守犯
後漢永元五年七月壬午歲星犯軒轅大星(麟德星五度開元張)
(五度乾元張八度)
元初三年七月甲寅歲星入輿鬼(麟德井二十九度開元鬼一度乾元柳五)
(度)
後魏大延二年八月丁亥歲星入鬼(麟德井二十八度開元鬼二度乾元)
(柳三度)
正始二年六月已未歲星犯昴(麟德昴二度開元昴三度乾元昴四度)
宋大眀三年五月戊辰歲星犯東井鉞(麟德參四度開元参六度乾元)
(井初度)
後漢永和四年七月壬午熒惑入南斗犯第三星(麟德箕七)
(度開元十一度乾元斗十二度)
魏嘉平三年十月癸未熒惑犯亢南星(麟德角六度開元亢五度乾元)
(亢三度)
晉永和七年五月乙未熒惑犯軒轅大星(麟德星七度開元張一度)
(乾元張二度)
後魏太常二年五月癸已熒惑犯右執法(麟德翼六度開元翼十二)
(度乾元翼十三度)
陳天嘉四年八月甲午熒惑犯軒轅大星(麟德張二度開元張五度)
(乾元張四度)
後魏延光三年九月壬寅鎮星犯左執法(麟德翼十九度開元軫二)
(度乾元翼五度)
晉永和十年正月癸酉鎮星掩鉞星(麟德參六度開元參七度乾元井三)
(度)
後魏神瑞二年三月已夘鎮星再犯輿鬼積尸(麟德井二十八)
(度開元井三十度乾元柳初度)
齊永眀九年七月庚戌鎮星逆在泣星東北(麟德危二度開元虚)
(九度乾元危四度)
陳永定三年六月庚子鎮星入參(麟德參七度開元參八度乾元井二度)
後漢永初四年六月癸酉太白入鬼(麟德參五度開元井三十度乾元鬼)
(初度)
延光三年二月辛未太白入昴(麟德晨伏開元昴六度乾元昴一度)
魏黃初三年閏六月丁丑太白晨伏(麟德丁亥晨伏後十日開元同丁丑)
(晨伏乾元十月置閏七月下丑晨伏)
晉咸康七年四月已丑太白入輿鬼(麟德柳三度開元鬼一度乾元柳一)
(度)
晉永和十一年九月已未太白犯天江(麟德尾四度開元尾九度乾元)
(尾十二度)
漢太始二年七月辛亥辰星夕見(麟德伏末見開元夕見軫九度乾元夕見)
(軫九度)
後漢元初五年五月庚午辰星犯輿鬼(麟德井二十七度開元井二十)
(八度乾元井二十九度)
漢安二年五月丁亥辰星犯輿鬼(麟德夕見井二十二度開元夕見鬼二度)
(乾元夕見鬼一度)
晉隆安三年五月辛未辰星犯軒轅大星(麟德夕見星五度開元夕)
(見星三度乾元夕見星五度)
後魏太和十五年六月丙子辰星随太白扵西方(麟德張二)
(度開元星五度乾元張初度)
端拱二年四月巳未翰林祗候張玭夜直禁中太宗手
詔曰覽乾元歷細行此夕熒惑當退軫宿乃順行今止
到角宿即順行得非歷羌否奏曰今夕一鼓占熒惑在
軫末角初順行也據歷法今月甲寅至軫十六度乙夘
順行驗天差二度臣占熒惑眀潤軌道兼前歲逆出太
微垣按歷法差疾者八日此皆上天祐德之應非歷法
之可測也至道元年昭晏又上言承詔考驗司天監丞
王睿雍熙四年所上歷以十八事按驗所得者六所失
者十二太宗嘉之謂宰相曰昭晏歷術用功考驗否臧
昭然無隐由是賜昭晏金紫令兼知歷算二年屯田員
外郎呂奉天上言按經史年歷自漢魏以降雖有編聮
周秦以前多無甲子太史公司馬遷雖言歲次詳求朔
閏則與經傳都不符合乃言周武王元年歲在乙酉唐
兵部尚書王起撰五位圖言周桓王十年歲在甲子四
月八日佛生常星不見又言孔子生扵周靈王庚戌之
歲卒扵周悼王四十一年壬戌之歲皆非是也馬遷乃
古之良史王起又近世名儒後人因循莫敢改易臣竊
以史氏凡編一年則有一十二月月有晦朔氣閏則須
與歲次合同苟不合同何名歲次本朝文教聿興禮樂
咸備惟此一事久未刊詳臣探索百家用心十載乃知
唐堯即位之年歲在丙子迄太平興國元年亦在丙子
凡三千三百一年矣虞夏之間未有甲子可證成湯既
沒太甲元年始有二月乙丑朔旦冬至伊尹祀于先王
至武王伐商之年正月辛夘朔二十有八日戊午二月
五日甲子昧爽又康王十二年六月戊辰朔三日庚午
胐王命作冊畢自堯即位年距春秋魯隐公元年凡一
千六百七年從隠公元年距今至道二年凡一千七百
一十五年從太甲元年距今至道二年凡二千七百三
十二年從魯莊公七年四月辛夘夜常星不見距今至
道二年凡一千六百八十一年從周靈王二十年孔子
生其年九月庚戌十月庚辰兩朔頻食距今至道二年
凡一千五百四十五年從魯哀公十六年四月乙丑孔
子卒距今至道二年凡一千四百七十二年以上並據
經傳正文用古歷推校無不符合乃知史記及五位圖
所編之年殊為闊略諸如此事觸類甚多若盡披陳恐
煩聖覽臣耽研既久引證尤眀起商王小甲七年二月
甲申朔旦冬至自此之後每七十六年一得朔旦冬至
此乃古歷一蔀每蔀積月九百四十積日二萬七千七
百五十九率以為常直至春秋魯僖公五年正月辛亥
朔旦冬至了無差爽用此為法以推經傳縦小有增减
抑又經傳之誤皆可以發眀也古歷到齊梁以来或羌
一日更用近歷校課亦得符合伏望聖慈許臣撰集不
出百日其書必成儻有可觀願藏祕書府詔許之書終
不就又司天冬官正楊文鑑上言新歷甲子請以百二
十年事下有司以其無所依據議寝不行太宗曰支干
相承雖止扵六十儻再周甲子成上夀之數使期頥之
人得見所生之年不亦善乎遂詔新歷甲子所紀百二
十歲國初有司上言國家受周禪周木德木生火則夲
朝運膺火德色當尚赤臘以戌日詔從之雍熙元年四
月布衣趙垂慶上書言夲朝當越五代而上承唐統為
金德若梁繼唐傳後唐至本朝亦合為金德矧自國初
符瑞色白者不可勝紀皆金德之應也望改正朔易車
旗服色以承天統事下尚書省集議常侍徐鉉與百官
奏議曰五運相承國家大事著扵前載具有眀文頃以
唐末喪亂朱梁簒弑莊宗早編屬籍親雪國讎中興唐
祚重新土運以梁室比羿浞王莽不為正統自後數姓
相傳晉以金漢以水周以木天造有宋運膺火德况國
初祀赤帝為感生帝于今二十五年豈可輕議改易又
云梁至周不合迭居五運欲國家繼唐統為金德且五
運迭遷親承歷數質文相次間不容髮豈可越數姓之
上繼百年之運此不可之甚也按唐書天寳九載崔昌
獻議自魏晉至周隋皆不得為正統欲唐遠繼漢統立
周漢子孫為王者後備三恪之禮是時朝議是非相半
集賢院學士衛包上言符同李林甫遂行其事至十二
載林甫卒復以魏周隋之後為三恪崔昌衛包由是遠
貶此又前載之甚眀也伏請祗守舊章以承天祐從之
大中祥符三年開封府功曹參軍張君房上言自唐室
下衰土德隤圯朱梁氏彊稱金統而莊宗旋復舊邦則
朱梁氏不入正統眀矣晉氏又復稱金盖謂乘于唐氏
殊不知李昪建國于江南耳漢家二主共止三年紹晉
而興是為水德洎廣順革命二主九年終于顯德以上
三朝七主共止二十四年行運之間隂隠而難賾伏自
太祖承周木德而王當扵火行上繫于商開國在宋自
是三朝迄今以為然矣愚臣詳而辨之若可疑者太祖
禪周之歲歲在庚申夫庚者金也申亦金位納音是木
盖周氏稱木為二金所勝之象也太宗登極之後詔開
金眀池扵金方之上此誰啟之乃天之靈符也陛下履
極當彊圉之歲握符在作噩之春適宋道之隆興得金
天之正氣臣試以瑞應言之則當年丹徒貢白鹿姑蘇
進白龜條支之雀来潁川之雉至臣又聞當封禪之時
魯郊貢白兔鄆上得金龜皆金符之至驗也願以臣章
下三事大臣𠫭定其事疏奏不報天禧四年光禄寺丞
謝絳上書曰臣按古誌凡帝王之興必推五行之盛德
所以配天地而符隂陽也故神農氏以火德聖祖以土
德夏以木德商以金德周以火德自漢之興王火德者
以謂乘堯之後且漢堯之裔也五帝之大莫大扵堯漢
能因之是不墜其緒而善繼其盛德也國家膺開光之
慶執敦厚之德宜以土瑞而王天下然其推終始傳承
周之木德而火當其次且朱梁不預正統者謂莊宗復
興于後自石晉漢氏以及于周則李昇建國于江左而
唐祚未絶是三代者亦不得正其統矣昔者秦祚促而
德暴不入正統考諸五代之際亦是類矣國家誠能下
黜五代紹唐之土德以繼聖祖亦猶漢之黜秦興周之
火德以繼堯者也夫五行定位土德居中國家飛運于
宋作京于汴誠萬國之中區矣傳曰土為羣物主故曰
后土洪範曰土爰稼穡稼穡作甘方今四海給足嘉生
蕃衍邇年京師甘露下泰山醴泉湧作甘之兆斯亦見
矣矧靈木異卉資生扵土千品萬類不可勝道非土德
之驗乎臣又聞之太祖生于洛邑而胞絡惟黃鴻圖既
建五緯聚扵奎躔而鎮星是主及陛下升中之次日抱
黃珥朝祀于太清宫有星曰含譽其色黃而潤澤斯皆
凝命有表盛德攸屬天意人事響效之大者則土德之
符在矣是故天心之在兹陛下拒而罔受民意之若是
陛下謙而弗荅氣壅未宣河決遂潰豈不神㦲然則天
淵之勃流水德之浸患考六府之厭鎮驗五行之勝尅
亦宜興土之運禦時之災伏望順考符應詳習法度惟
陛下時而行之大理寺丞董行父又上言曰在昔泰皇
以萬物生扵東至仁體乎木故德始扵木木以生火神
農受之為火德火以生土黃帝受之為土德土以生金
少昊受之為金德金以生水顓頊受之為水德水以生
木高辛受之為木德木以生火唐堯受之為火德火以
生土虞舜傳之為土德土以生金夏為金德金以生水
商為水德水以生木周為木德木以生火漢應圖䜟為
火德火以生土唐受歷運為土德陛下紹天之統受天
之命固當上繼唐祚以金為德顯黃帝之嫡緒彰聖祖
之丕烈臣又按聖祖先降扵癸酉太祖受禪扵庚申陛
下即位扵丁酉天書下降扵戊申庚金也申酉皆金也
天之體也陛下紹唐漢之運繼黃帝之後三世變道應
天之統正今之德斯又順也詔兩制詳議既而獻議曰
竊詳謝絳所述以聖祖得瑞宜承土德且引漢承堯緒
為火德之比雖班彪叙漢祖之興有五其一曰帝堯之
苗裔及序承正統乃越秦而繼周非用堯之行今國家
或用土德即當越唐上承扵隋彌以非順失其五德傳
襲之序又據董行父請越五代紹唐為金德若其度越
累世上承百代之統則晉漢洎周咸帝中夏太祖實受
終扵周室而陟于元后豈可弗遵傳繼之序續扵遐邈
之統三聖臨御六十餘載登封告成昭姓紀號率循火
行之運以輝炎靈之曜兹事體大非容輕議矧雍熙中
徐鉉䓁議之詳矣其謝絳董行父等所請難以施行詔
可
宋史卷七十
宋史卷七十考證
律歴志三歲星陽變分(臣召南)按歲星及熒惑填星
太白辰星俱應頂格寫陽變分其次一層也舊夲五
字誤相連
乾元五星按乾元五星應頂格寫與後儀天五星一
例又歲星熒惑鎮星太白俱與格式參差不齊
火星上限度分按火星應頂格寫後金星水星誤同
段星平日(臣召南)按段星係段名之誤後文自晨見
至夕合即所謂名也他史亦曰段目
後魏延光三年(臣召南)按後魏係後漢之誤延光安
帝年號也
宋史卷七十考證
