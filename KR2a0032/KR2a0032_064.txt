宋史卷六十四
元中書右丞相總裁托克托等修
五行志第十七
五行二下(火下)
乾德二年十月眉州獻禾生九穗圖四年四月府州尉
氏縣雲陽縣並有麥兩岐五月魚臺縣麥秀三岐六月
南充縣民何約田禾二莖十三穗一莖十一穗七月又
生一莖九穗開寳二年五月梓蜀二州六年四月東明
縣八年五月鄭州梓州合州巴州縣並獻瑞麥太平興
國元年九月隰州獻合穗禾長尺餘十月渝州獻九穗
禾三年四月夏縣五月舒州六月閬州麥並秀兩岐四
年七月洺州獻嘉禾卭資二州禾並九穗八月涇州民
田並有嘉禾九月知温州何士宗獻嘉禾九穗圖五年
七月蓬莱縣民王明田穀隔隴合穗相去一尺許八月
知慈州張愈獻合穗禾九月流溪縣六年五月汝隂縣
九年五月施州麥並秀兩岐端拱元年五月陳州淳化
元年四月魏城縣七月閬州二年四月蔡州五月陳州
陵州仁夀縣四年五月逹州五年四月永城縣並獻瑞
麥至道元年六月嘉禾生眉山縣蕭德純田一本二十
四穗七月金水縣胥羅翊田禾生九穗舒州監軍吳光
謙廨粟畦兩本岐分十穗臨渙縣民侯正家二禾合成
一穗八月綿竹縣禾生九穗夏州團練使趙光嗣獻嘉
禾一函十月濠州獻瑞穀圖二年五月泗州獻瑞麥三
年二月洋州嘉禾合穗知州施翊以聞四月唐州遂州
盤石縣並獻瑞麥五月黃州建昌軍麥秀二三穟八月
雅州禾一莖十四穗雄州嘉禾生九月知代州李允正
獻嘉禾穗一匣咸平元年五月曲水縣麥秀二三穗七
月嘉禾生後苑一莖二十四穗百丈縣民李文寶禾生
一莖十七穗八月蘇州廨後園邠州民田並有生合穗
平夷縣民王義田禾兩穗合為一化城縣民張美田禾
九穗二年五月華州麥秀二三穗七月資官縣吏董昭
美禾一莖九穗者各一棣洺二州嘉禾合穗彭城縣民
張福先田粟一莖分四穗八月郪縣趙範粟一莖九穗
玄武縣民李知進田粟一莖上分五苗成二十一穗榆
次縣民周貴田禾三莖共穗三年五月鄼縣海陵縣並
麥秀二三穗七月真定府禾三莖一穗逹州民李國清
田禾一苗九穗八月辰州公田禾生一莖三穗者四隰
州嘉禾合穗圖以獻四年八月舒州嘉禾生九月知河
中府郭堯卿獻嘉禾合穗圖五年八月臨汾縣民吉遇
洪洞縣民范思安田並禾生隔二隴上合為一六年七
月涉縣民連罕田隔四隴同穎銅梁縣民楊彥魯禾一
莖九穗景德元年正月寧晉縣民耿待問田禾合穗者
三本知州王用和圖以獻二年七月獲鹿縣禾合穗八
月滎陽縣及相州嘉禾異畝同穎九月并州貢嘉禾圖
三年八月大名府滄州並嘉禾生真定府禾異畝同穎
九月榮州禾一莖十八穗四年六月南雄州保昌民田
禾一本九穗以圖来獻七月神泉縣民張篆田禾一苗
九穗貝兖二州嘉禾合穗九月衛德二州廣安軍並上
嘉禾圖大中祥符元年曲水縣南鄭縣並麥秀二三穗
七月乾封縣奉高鄉民田禾異隴同穎判州王欽若以
聞八月鄆州獻嘉禾淳化縣民賀行滿田禾隔四隴相
去四尺許合為一穗新平縣民尹遇田禾合穗者二本
真定府粟生二穗九月灃州嘉禾一莖十穗虢州團練
使綦興獻合穗禾嘉州民潘德麟田禾二莖各九穗麟
州嘉禾生二年六月簡州民集若寧家禾九穗七月黔
州嘉禾異畝合穗八月嘉州廨有一莖十四穗生庭中
岐山縣禾異畝同穎知州施護以聞三年四月同州麥
秀二三穗七月冀淄昭三州嘉禾多穗異畝同穎八月
寧化軍嘉禾合穗寶鼎縣民張知友田禾隔四隴相去
二尺許合穗判府陳堯叟以聞樓煩縣民田禾異本同
穎劒州嘉禾生一莖九穗四年三月辛巳帝至西京福
昌縣民朱懿文嘉禾一本七穗昌元縣民舒元晃田禾
一莖九穗知州柴德方以聞金水縣民田禾一莖三十
六穗四月六安縣麥秀二三穗五月唐汝廬宿泗濠州
麥自生八月蜀州禾一莖九穗長夀縣民常自天田禾
合穗者二蒲縣禾異畝同穎九月知虢州李昭獻合穗
禾五年四月遂州麥秀兩穗或三穗七月華州禾一莖
兩穗真定府四縣嘉禾合穗八月京兆府嘉禾生九月
巴州禾一莖二十四穗一莖十七穗六年三月邕州麥
秀兩穗或三穗七月益州嘉禾九穗至十穗朝邑縣民
田禾八莖同穎已未召近臣觀嘉禾扵後苑有七穗至
四十八穗繪以示百官八月龍門縣永定軍博野縣民
田並嘉禾生合穗瀛州嘉禾生知州馮守信以聞忻州
秀容定襄二縣民田禾合穗保定軍公田大通監並嘉
禾生九月京兆府獻長安縣嘉禾圖一枝雙穗七年通
泉縣尉劉定辭官廨禾一本六穗邯鄲縣民馬文田禾
隔隴合穗者二本滁州榷酒署内禾一莖三穗晉原平
原二縣民田禾並一本十二穗三月郾城縣麥秀兩穗
三穗八月知亳州李廸獻禾一莖三穗至十穗府谷縣
民劉善田禾隔三隴合成一穗嵐州牙吏燕青田禾一
莖八穗一莖五穗遼州平城民田禾隔二隴合穗有十
三本或二十一本合為一者九月施州禾一莖九穗至
十二穗真定貝州並嘉禾合穗八年湖陽縣麥秀兩穗
三穗四月旭川縣民任慶和田禾一莖九穗閏六月眉
山縣民楊文繼卭州李義田禾並一莖九穗七月永静
軍禾隔隴合穗者二監軍使仲甫以聞八月桂陽監民
何文勝田粟一本二穗九年四月建初縣麥秀兩穗或
三穗八月判大名府魏咸信獻合穗禾永靜軍阜城縣
民田穀隔三隴合穗者二本廣州嘉禾生安化縣民吳
景延田禾穗長尺五寸九月知鳳翔府趙湘知汾州王
守斌並獻嘉禾圖天禧元年七月流江縣禾一莖九穗
二年九月河北安撫副使張昭遠獻穀穗三各長尺餘
資州禾一莖九穗三年七月饒陽縣民楊宣田禾二隴
相去二尺許合為一穗益州嘉禾一莖九穗四年八月
内出玉宸殿瑞穀圖示近臣每本有九穗十穗者九月
郪縣民岑貫田禾一莖九穗知州蘇維甫以聞五年四
月河南府民田嘉禾合穗知府王欽若以聞七月導江
縣民趙元賞青城縣民王偉田禾並一莖九穗乾興元
年五月南劒州麥一本五穗緜州麥秀兩岐八月洋州
嘉禾合穗十一月高陵縣嘉禾合穗天聖二年八月乙
酉寧化軍嘉禾異畝同穎四年九月榮州禾一本九穗
五年資州禾一本九穗六年忻州禾異本同穎五月乙
未陳州瑞麥一莖二十穗六月陳州獻瑞麥圖七年七
月河南府嘉禾合穗八年八月壬午召近臣觀瑞榖扵
元真殿九年膚施縣禾異畝同穎景祐元年七月磁州
嘉禾合穗八月大名府嘉禾合穗九月涇州磁州保德
軍並嘉禾合穗十月孝感應城二縣稻再熟成德軍禾
一本九穗三年五月榮州禾一莖九穗四年七月已巳
臨清縣穀異畝同穎者六十本康定元年六月蜀州懷
安軍並禾九穗慶歴二年夀安縣嘉禾合穗六年五月
昭化縣禾一莖兩岐八月趙州懷州並嘉禾異畝同穎
九月定襄縣嘉禾隔二隴合穗長江縣禾一莖十穗十
二月石照諸縣野穀穭生七年九月汾州榮州德州並
嘉禾合穗皇祐元年密州禾合穗者五本永康軍禾一
莖九穗二年九月延州石州並嘉禾異畝合穗永康軍
嘉禾一莖九穗十二月密州禾十莖合一穗石州四莖
合一穗三年五月彭山縣上瑞麥圖凡一莖五穗者數
本帝曰朕嘗禁四方獻瑞今得西川秀麥圖可謂真瑞
矣其賜田夫束帛以勸之是月滁州麥一莖五穗四年
八月嘉州蜀州並嘉禾一莖九穗九月南劒州有禾一
本雙莖二十穗五年三月資州嘉禾一莖九穗閏六月
資州麥秀兩岐七月鄆州祁州禾異畝同穎九月成德
軍嘉禾異畝同穎緜州禾一莖九穗至和元年十二月
蜀州嘉禾一莖九穗二年五月亳州麥秀兩岐六月應
天府貢大麥一本七十穗小麥一本二百穗八月卭州
嘉禾一莖九穗嘉祐三年六月緜州麥一穗兩岐七月
泰山上瑞麥圖凡五本五百一穗四年六月彰明縣有
麥兩岐百餘本五年三月崇安縣嘉禾一本九十莖七
年陵州禾一莖九穗九月平遥縣禾異畝合穗熙寧元
年永興軍禾一莖四穗眉州禾一莖九穗四年乾寧軍
禾二莖合穗成德軍晉州汾州禾異壟同穗六年南溪
縣禾一苗九穗八年懷安軍瀘州渠州各麥秀兩岐安
喜縣禾二本間五隴合穗平山縣禾合穗者二保塞縣
禾七本間一隴或兩隴合穗路城縣禾合穗者二九年
火山軍禾間五隴束鹿秀容二縣間四隴渤海縣皆異
隴同穎流江縣禾一苗九穗譙縣麥一本三穗尉氏縣
湖陽縣彭城縣麥一本兩穗渠州大麥一穗兩岐或三
岐四岐者陽翟縣麥秀兩岐天興寶雞二縣皆麥秀兩
岐仍一本有三四穗或六穗者石州安州麥秀兩岐十
年磁州禾合穗眉州禾生九穗亳州禾生二穗元豐元
年武康軍禾一莖十一穗汝州禾合穗寧江軍禾一莖
十穗邢州麥秀兩岐䕫州麥一本三穗二年簡州安德
軍麥秀兩岐曹州生瑞禾北京安武軍懷州鎮戎軍禾
合穗鎮戎軍懷州禾皆異畝同穎袁州禾一莖八穗至
十一穗皆層出長者尺餘安州禾異畝同穗三年眉州
禾一本九穗齊州禾一莖五穗趙州禾二本合穗安州
麥一本三穗至五穗凡十四莖深州麥秀兩岐或三四
穗凡四十畝眉州麥秀兩岐四年徐州麥一本百七十
二穗代州禾合穗襄邑縣禾一本九穗五年高邑縣禾
一莖五穗青州安肅軍憲州禾皆異畝同穎六年洪州
七縣稻巳穫再生皆實威勝軍武鄉縣禾二本間五隴
合穗歴城縣禾二本合穗趙州禾間三隴合穗唐州禾
二穗者四瀘州禾九穗懷青濰三州禾皆異隴同穗府
州陜州保平軍禾皆合穗七年蜀州禾生九穗青州禾
異畝同穎者十一同州禾異畝同穎合州麥秀兩岐八
年亳州麥一莖二穗一莖三穗一莖四穗鎮潼軍秫禾
苗異隴同穗岷州禾皆四穗泰寧軍禾異本同穎者三
是歲秋冬保澤趙鄂隰滄濰密簡饒諸州威勝軍禾合
穗或異畝同穎元祐元年簡州禾合穗石州禾異畝同
穎二年忻隰磁濰懷州禾異畝同穎趙易州禾合穗三
年祁保彭州禾異畝同穎瀛磁代豐州安國軍禾合穗
劒州安國軍麥秀兩岐䕫州麥一本十二穗四年泰寧
軍麥異畝同穎流江縣禾一本二穗榮德縣禾一本九
穗青鄭齊趙州禾合穗及有一本三穗峨嵋縣禾異畝
同穎又禾登一百五十三穗五年冀州安武軍大名府
威德軍禾合穗永寧軍禾二本隔五隴合穗平定軍禾
異畝同穗汀州禾生三十六穗劒州禾一本八穗普州
麥一莖雙穗䕫州麥秀五岐六年汝陽縣美原縣兖州
鄒縣麥一莖數穗南劒州粟一本三十九穗瀛定懷汝
晉昌州平定永康軍禾合穗七年均兖祁滄資華柳州
禾合穗鄂州禾一本一枝兩穗三本三枝兩穗仙源縣
禾異隴合穗耀州粟二莖隔兩隴合為一穗梁山軍禾
一莖九穗固始縣麥有雙穗定陶縣丹陽縣麥秀兩岐
紹聖元年博野縣麥一本五穗漢陽軍麥秀兩岐樂夀
縣麥一本兩穗或三穗懷安軍禾一本九穗二年青濰
果冀德濱嵐濮逹州禾合穗三年安武軍禾合穗嵐州
禾兩根合穗者二普相青齊嵐州永康軍禾異畝同穎
合秀至九穗泉州粟二本五穗八穗瑕丘縣武陟縣陜
城小溪四縣麥合穗良原縣沈丘縣長子縣麥秀兩岐
四年河中府麥秀三穗虹縣雲安縣麥秀兩岐茂州一
枝兩穗汶山縣一枝三穗至六穗西京鄆齊隰州禾合
穗穎昌府禾一莖四穗至五穗元符元年慶州禾異本
同穎青晉潞州荆南府永寧鎮戎軍等一十一處禾合
穗邢州禾異隴合穗南劒州嘉州禾一莖九穗内鄉縣
麥一莖兩穗符離靈壁臨渙蘄虹五縣麥秀兩穗兩當
縣麥秀三穗安平縣生瑞麥二年連水軍麥合穗鄧岷
州鎮戎軍禾合穗十一月岷州宕昌砦生瑞麥建中靖
國元年沛縣晉州禾合穗崇寕元年淄州禾合穗二年
晉寕軍忻州禾合穗五年河南府保德軍慶蘭潭冀府
州岢嵐軍禾合穗淮西路民田既割復生實大觀元年
蜀州粟一莖九穗二年鞏州粟一莖六穗鎮潼軍隆德
府保德軍慶蘭州禾合穗武信軍禾一莖九穗簡州麥
秀兩岐三年武信軍瀘遂普州麥秀兩岐四年蔡州麥
一莖兩岐至七八岐者九十畝九月尚書左僕射張商
英表上袁州瑞禾圖及宋大雅獻修嘉禾十有三章賜
詔褒答商英請并寫置中書省右僕射廳壁許之仍許
三省樞密院同觀政和元年知河南府鄧洵武言秋禾
大稔自雙穗至十穗以上嘉禾無雙榮州粟一莖九穗
蔡州麥一莖兩岐或三五岐至八九畝近約十畝遠或
連野二年知定州梁士野奏嘉禾合穗一科相隔五隴
計六尺三寸生為一穗並中間隴内一科三莖上生粟
三穗五年鄧州仙井監嘉禾合穗是冬台州進寧海縣
早禾一粰二米者凡三石時方修明堂遂恊成典禮詔
許拜表賀自是史官多記竒祥異瑞謂麥禾為常事不
書惟宣和末郭藥師言嘉禾合穗以新收復書之
建隆三年七月南唐李景獻鳳卵雍熙四年十月知潤
州程文慶獻鶴頸毛如垂纓端拱元年八月清遠縣廨
舍有鳳集栢樹高六尺衆禽随之東北去知州李昌齡
圖以獻至道元年九月京師自旦至酉羣鳥百餘萬飛
翔有聲識者云突厥雀景德元年五月庚寅午時白州
有三鳳自東来入城中衆禽圍繞至萬歲寺樓百尺木
上身長九尺高五尺文五色冠如金杯申時北向而去
畫圖以聞大中祥符元年春昇州見黃雀羣飛蔽日有
從空墜者占主民有役事是歲火寳元二年長舉縣有
白鵲嘴脚紅不類常鵲治平四年五月太子右贊善大
夫陳世修獻白烏熙寧七年六月乙未增城縣鳳凰見
元豐三年八月戊寅平棘縣獲白鵲九月丙午趙州獲
白烏六年七月壬申丹州生白鵲至和三年九月大饗
明堂有鶴回翔堂上明日又翔於上清宫是時所在言
瑞鶴宰臣等表賀不可勝紀宣和元年九月戊午蔡京
等表賀赤烏又賀白鵲政和後禁苑多為村居野店又
聚珍禽野獸麀鹿駕鵝禽鳥數百實其中至宣和間每
秋風夜靜禽獸之音四徹宛若深山大澤陂野之間識
者以為不祥宣和末南郊禮畢御郊宫端拱殿天未明
百辟方稱賀忽有鴞止鳴於殿屋若與贊拜聲相應和
聞者駭之時巳報女真背盟未踰月内禪明年有䧟城
之難建炎三年高宗在揚州二月辛亥早朝有禽翠羽
飛鳴行殿三匝一再止於宰臣汪伯彥朝冠冠尊服飛
鳥踐之不祥翠羽又青祥也劉向以為野鳥入宫宫室
將空一曰敗亡之應是月金人入揚州有倉卒渡江之
變未幾伯彥罷相尋坐貶四年正月丁巳金人圍陜州
有鳶鴉數萬飛噪城上與戰聲相亂金將婁宿曰城當
䧟急攻之遂失守近羽孽也七年梟鳴于劉豫後苑又
羣鳥鳴於内庭如曰休也豫惡之募人獲一梟者予錢
五千是歲偽齊亡十七年二月有白鳥六集於高禖壇
上府尹沈該以瑞奏二十七年饒州番陽縣有妖鳥鳬
身雞尾長喙方足赤目止於民屋數日弹矢不能中乾
道六年卲武軍泰寧縣有雀飛鳴立死於瑞寧佛刹香
爐先是紹興初是邑有雀立死於丹霞佛刹香爐皆羽
孽也而浮屠氏因謂之雀化慶元三年春池州銅陵縣
鴛鴦雄化為雌
紹興五年江東西羊大疫十七年汀州羊無角嘉定九
年信州玉山縣羊生駢首
端拱元年十一月戊午夜西北方有赤氣如日脚高二
丈咸平六年六月辛未赤氣出婁貫天廩占曰倉廪有
火災景德三年三月丙辰北方赤氣亘天大中祥符三
年十二月癸亥青赤氣貫紫微慶歴三年十二月二十
六日天雄軍德博州天降紅雪盡血雨熙寧二年十一
月每夕有赤氣見西北隅如火至人定乃滅元祐三年
七月丁夘夜東北方明如晝俄成赤氣内有白氣經天
建中靖國元年正月朔夕有赤氣起東北彌亘西方久
之中出白氣二及赤氣將散復有黑氣在其傍宣和元
年四月丙子夜西北赤氣數十道亘天犯紫宫北斗仰
視星皆若隔絳紗拆裂有聲間以黑白二氣自西北俄
入東北延及東南迨曉乃止靖康元年九月戊寅有赤
氣随日出建炎元年八月庚午東北方有赤氣占曰血
祥四年五月洞庭湖夜赤光如火見東北亘天俄轉東
南此血祥也壬子夜西北方有赤氣彌天貫以白氣如
練者十數犯北斗文昌紫微由東南而散紹興七年正
月乙酉夜北方有赤氣逹旦辛卯斗牛間赤氣如火十
一月癸卯南方有赤氣東北皆赤雲自日入至於甲夜
八年九月甲申赤氣出紫微垣十八年八月丁亥九月
甲寅皆有赤氣如火二十年十一月建昌軍新城縣永
安村大風雪夜半若數百千人行聲語笑歌哭雜擾忽
遽而凝寒隂塞咫尺莫辨明旦雪中有人畜鳥獸蹄迹
流血汙染十餘里入山乃絶二十七年三月乙酉赤氣
出紫微垣七月壬申赤氣随日入十月壬寅赤氣如火
三十年二月壬申亦如之三十二年春淮水溢中有赤
氣如凝血隆興二年十一月庚寅日入後赤雲随之乾
道元年八月壬午赤氣中天自日入至於甲夜六年十
月庚午赤氣随日出十一月丁丑赤雲随日入至於甲
夜七年七月壬寅十月乙巳丙午淳熙三年八月丁酉
戊戌皆有赤氣随日入出十三年行都民家有血自地
中出濺染汙人衣十四年十一月癸丑甲寅有赤氣随
日入出紹興三年春潼州路久旱日月星皆有赤氣四
年十一月甲戌赤雲夜見白氣間之慶元六年十月赤
氣夜發横天嘉泰四年二月庚辰夜有赤雲間以白氣
東北亘天後八日國有大火占者以為火祥嘉定六年
十月乙卯赤氣随日出十一月辛卯赤氣随日出端平
三年七月甲申天雨血寳祐二年蜀雨血
開寳七年六月棣州有火自空墜於城北有物如龍端
拱元年九月瀘州鹽井竭遣匠劉晩入視忽有聲如雷
火熖突出晚被傷建炎元年正月辛卯夜西北隂雪中
有如火光紹興三十二年建昌軍新城縣有巨室篋中
時有火光燔衣帛過半而篋不焚近火孽也
宋史卷六十四
宋史卷六十四考證
五行志二火下八月蘇州廨後園邠州民田並有生合
穗按生上脱禾字
七月資官縣吏董昭美禾一莖九穗者各一(臣召南)
按有各一之文則者字上當有五七穗二三穗數句
刊夲脱耳
金將婁宿曰城當䧟(臣召南)按婁宿金史作婁室
有白鳥六集於高禖臺上按白鳥當作白烏白烏瑞
物也
宋史卷六十四考證
