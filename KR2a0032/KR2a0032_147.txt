宋史卷一百四十七
元中書右丞相總裁托克托等修
儀衛志第一百
儀衛五(紹興鹵簿皇太后皇后鹵簿)
(皇太子鹵簿妃附王公以下鹵簿)
紹興鹵簿宋初大駕用一萬一千二百二十二人宣和
增用二萬六十一人建炎初裁定一千三百三十五人
紹興初用宋初之數十六年以後遂用一萬五千五十
人明堂三分省一用一萬一十五人孝宗用六千八百
八十九人明堂用三千三百十九人以後並用孝宗之
數紹興用象六副象一(乾道用象一淳熙用象六而不設副紹熙如乾道慶元後不設)
六引第一引清道二人(孝宗省之)幰弩一人騎方繖一雜花
扇二曲蓋一外仗青衣二人車輻棒二告止傳教信幡
各二戟十第二引清道二人(孝宗省之)幰弩一人騎鼓一鉦
一大鼓十節一矟二皆騎方繖一雜花扇四(孝宗省為二)曲
盖一幢一麾一皆騎大角四鐃一簫二笳二横吹二笛
一簫一觱栗一笳一外仗青衣四人(孝宗省爲二)車輻棒四
(孝宗省爲二)告止傳教信幡各二儀刀十戟二十弓矢二十
(孝宗皆省爲十六)刀盾二十矟二十(孝宗並省)第三第四第五第六
引並同第二引内花扇大角各二青衣二人(孝宗朝第三第四第)
(五第六引内大角省為二餘並同第二引巳省之數)金吾纛矟隊纛十二(孝宗省為六)
押纛二人(孝宗省為一)押衙四人(孝宗省為二)上將軍四人將軍
四人(孝宗省之)大將軍二人(孝宗省為一)犦矟十二並騎(孝宗省為八)
朱雀隊朱雀旗一犦矟二弩四隊前後引押各天武都
指揮使一人騎龍旗隊引旗一風師雨師雷旗電旗
各一五星旗五攝提旗二北斗旗一護旗一左右衛大
將軍一人金吾引駕騎神勇都指揮使次弩弓矢矟
各四並騎大常前部鼓吹鼓吹令二府史四人管轄
指揮使一人帥兵官三十六人(孝宗省作十四人)掆鼓十二金
鉦十二(孝宗鼓鉦並省為十)大鼓六十(孝宗省作二十四)小鼓六十(孝宗省作)
(三十)節鼓一鐃鼓六羽葆鼓六歌工二十四拱宸管二十
四(孝宗歌工管並省為十八)簫笳各三十六(孝宗朝簫十八笳二十四)長鳴六十
中鳴六十(孝宗朝並省為十八)大横吹六十(孝宗省為二十四)笛十二(孝宗)
(增為十八)觱栗十二桃皮觱栗十二持鈒前隊驍騎都指
揮使一人將軍一人軍使四人並騎稱長一人靈芝旗
二瑞瓜旗二雙蓮花旗二太平瑞木旗二朱雀旗一甘
露旗二嘉禾旗二芝草旗二絳引幡一(孝宗省之)黃麾幡一
青龍白虎幢各一金節十二䍐罼各一义一鈒戟五十
(孝宗省為二十八)六軍儀仗第一隊軍將二卒長二騎熊虎旗
二赤豹旗二吏兵旗力士旗二戈六矛四戟四鉞四白
柯槍五十平列旗二十在仗外分夹旗槍第二隊軍將
二卒長二騎龍君旗虎君旗各三黃熊旗四赤豹旗二
吏兵旗力士旗各一戈六矛四戟四鉞四白柯槍四十
平列旗二十分仗外第三隊軍將二䘚長二騎通直官
二吏兵旗力士旗各一熊虎旗二龍君旗虎君旗各一
天王旗四十二辰旗各一戈六矛戟鉞各四白柯槍三
十平列旗二十分夹仗外(孝宗朝第一隊軍將卒長各一龍虎旗赤豹旗吏兵旗力)
(士旗各二矛四戈四戟二鉞二白柯槍三十平列旗十四餘同第二隊軍將卒長各一龍君虎君黃熊赤豹旗)
(同戟六鉞六戈四矛四白柯槍二十第三隊軍將卒長各一吏兵力士熊虎龍君虎君天王旗並同十二辰旗)
(十二通直官二白柯槍十平列旗十二)龍墀旗隊天下太平旗一排仗大
將二人夹之五方龍旗各一(為三重)赤在前黃在中黑在
後青左白右次金鸞旗一左金鳳旗一右獅子旗二君
王萬歲旗一日旗一左月旗一右御馬十匹分左右
為五重中道隊左右衛大將軍一人檢校騎日月合
璧旗一慶雲旗二五星連珠旗一祥光旗長夀幢各一
金吾牙門第一門牙門旗四次監門使臣六分左右騎
(孝宗省旗為二監門為三)金吾細仗青龍旗一左白虎旗一右五嶽
神旗五分前中後左右為三列五方神旗五陳列亦如
之五方龍旗二十五相間為五隊每隊赤前黃中黑後
青左白右五方鳳旗二十五相間為五隊陳列亦如之
五嶽旗在左五方旗在右五龍旗在左五鳳旗在右四
瀆旗江淮在左河濟在右押二人分左右騎(孝宗五龍五鳳旗止)
(各一隊共省四十旗餘同)八寳輿鎮國神寳左受命之寳右皇帝之
寳左天子之寳右皇帝信寳左天子信寳右皇帝行寳
左天子行寳右為四列每寳一輿每輿一香案輿案前
燭罩三十二引寳職掌八人侍寳官一人内外苻寳郎
各二人扈衛一百人碧欄二十人夹扈衛之外(孝宗省碧欄為)
(十二餘同)殿中繖扇輿輦方扇一(孝宗省一)朱團扇四(孝宗省二)金吾
四色官六人(孝宗省為二)押仗二人騎金甲二人執鉞進馬
官四人騎千牛衛大將軍一人(孝宗省之)千牛衛將軍八人
(孝宗省為二)金吾引駕官二人導駕官四人並騎導大繖二
(孝宗省二)鳳扇四(孝宗省一)夹繖而行(前同)腰輿一鳳扇十六夹輿
(孝宗省為四)華盖二排列官一人香鐙一火燎一小輿一
逍遥子平輦駕前諸班直駕頭鳴鞭誕馬
燭罩三百三十人(孝宗省為二百一十人)前驅都下親從官一百
五十人(孝宗省為四十五人)東西班六人(孝宗省為二十二人約攔)殿前指揮
使四十人東第三班長入祗候五十二人班直主首九
人(孝宗省為三人)茶酒新舊班一百六人(孝宗省為四十四人)開道旗一
纛一十二鈞容直二百七十人(駕回則作樂孝宗乾道元年省之乾道六年以)
(後再用)吉利旗五五方龍旗五龍旗二十(孝宗省之)門旗六十
(孝宗省為二十)殿前指揮使引駕骨朵子直四十人(分左右夹門旗外)
駕頭門駕頭下天武官二十二人(孝宗省為十七人)都下親從
一十六人(孝宗省為八人)茶酒班執從物殿侍二十二人又都
下親從二十二人(孝宗省為十七人)劔六人(孝宗省為三人)麋旗一人
員一(孝宗省之)殿前指揮使行門二十二人鳴鞭十二人(孝宗)
(增為一十四人)次御龍直百二十人(孝宗省為八十六人)快行五十人日
月麟鳳旗各一青龍白龍赤龍黑龍旗四人員二引駕
千牛上將軍一人玉輅奉宸隊分左右充禁衛圍子
八重崇政殿親從圍子二百人為第一重(從裏數出)御龍直
二百五十人為第二重崇政殿親從外圍子二百五十
人為第三重御龍直骨朵子直二百五十人為第四重
御龍弓箭直二百五十人為第五重御龍弩直二百五
十人為第六重禁衛天武二百五十人為第七重都下
親從圍子三百人為第八重(孝宗以上並同)天武約攔二百人
(孝宗省作百八十八人)在禁衛圍子外編排禁衛行子二十一人
快行五十九人(孝宗省為四十二)管押相視御龍四直八人(孝宗)
(省為四人)照管行子御龍四直二十四人(孝宗省為八人)天武六人
(孝宗省之)禁衛内攔前崇政殿親從三十二人(孝宗省作二十五人)
駕後部扇筤大黃龍旗一駕後樂東西班三十六人
鈞容直三十一人並騎(孝宗此下增招箭班三十四人)扇筤扇筤下天
武二十二人(孝宗省作一十七人)都下親從十六人(孝宗省作八人)茶酒
班執從物五十人騎(孝宗省為三十人)大輦輦下應奉并人員
合六百一十四人分五番(孝宗乾道元年省之六年以後復設)御馬十
匹為五重持鈒後隊神勇都指揮使二人騎重輪旗
二人大繖二(孝宗省為一)朱團扇八(孝宗省為四)鳳扇二小雉
扇二十二(孝宗省鳳扇而減雉扇為六)華蓋二(孝宗省為一)睥睨十二(孝宗)
(省為六)御刀六玄武幢一絳麾二义細矟十二(孝宗省為六)驍
騎都指揮使一人騎(總領大角)大角四十(孝宗省為二十)太常後部
鼓吹鼓吹丞二人典吏四人(孝宗省為三人)管轄指揮使一人
羽葆鼓六歌工二十四拱宸管十二簫三十六笳二十
四鐃鼓六小横吹六十笛十二觱栗十二帥兵官十人
(孝宗歌工十八拱宸管十二簫十八笳二十四鐃鼔六笛十八節鼓一小横吹三十觱栗十八桃皮觱栗十二)
(羽葆鼓吹六帥兵官八人)黃麾幡一(中道)金輅象輅革輅木輅各一每
輅誕馬各六在輅前駕士各百五十四人(乾道元年省之六年以後)
(復用)掩後隊(中道)宣武都指揮使二人大戟刀盾弓矢矟各
十五金吾衙門第二門(中道)牙門旗四分左右(孝宗省之)監
門使臣六分左右騎(孝宗省為三)玄武隊(並騎中道)虎翼都指揮
使一人犦矟二玄武旗一矟弓矢各十(孝宗並省為五)弩五
外仗(分左右道以夹中道儀仗)清游隊(並騎)白澤旗二捧日指揮使
二弩四弓矢十矟十六左右金吾十六騎天武都頭
二人弩八弓矢十二矟十二(孝宗弩弓矢矟並省為六)佽飛隊(並騎)
拱聖指揮使二虞候佽飛二十鐵甲佽飛十二前隊
殳仗都頭六人騎殳义六十後隊殳仗都頭四人騎
殳义四十前部馬隊第一隊捧日都指揮使二人角
斗亢牛旗各一弩四弓矢十矟八第二隊捧日都指揮
使二人氐女房虚旗各一弩弓矢矟如第一隊第三隊
天武都指揮使二人心危旗各一弩弓矢如第二隊第
四隊天武都指揮使二人尾室旗各一弓矢矟如第三
隊第五隊拱聖指揮使二人箕壁旗各一弩弓矢矟如
第四隊第六隊拱聖都指揮使二人奎井旗各一弩弓
矢矟如第五隊第七隊神勇都指揮使二人婁鬼旗各
一弩弓矢矟如第六隊第八隊神勇都指揮使二人胃
柳旗各一弩弓矢矟如第七隊第九隊驍騎都指揮使
二人昴星旗各一弩弓矢矟如第八隊第十隊宣武都
指揮使二人畢張旗各一弩弓矢矟如第九隊第十一
隊虎翼都指揮使二人觜翼旗各一弩弓矢矟如第十
隊第十二隊廣勇都指揮使二人參軫旗各一弩弓矢
矟如第十一隊(孝宗省為十隊二十八宿旗每隊四弓矢矟每隊六餘同)步甲前
隊第一隊捧日指揮使都頭各二人騎(下同)鶡鷄旗二青
鍪甲刀盾二十(孝宗刀盾省為十二下並同)第二隊捧日指揮使都
頭貔旗朱鍪甲刀盾第三隊天武指揮使都頭萬年連
理木旗黃鍪甲刀盾第四隊天武指揮使都頭芝禾並
秀旗白鍪甲刀盾第五隊拱聖指揮使都頭祥鶴旗黑
鍪甲刀盾第六隊拱聖指揮使都頭犀旗黃鍪甲刀盾
(孝宗改黃鍪甲為青鍪甲餘並同)金吾左右道牙門第一門牙門旗四
分左右監門使臣八人並騎(孝宗旗省為二使臣省為四人)步甲前
隊第七隊神武指揮使都頭鶡鷄旗青鍪甲刀盾第八
隊神武指揮使都頭麟旗朱鍪甲刀盾第九隊驍騎指
揮使都頭白狼旗黃鍪甲刀盾第十隊驍騎指揮使都
頭蒼烏旗白鍪甲刀盾第十一隊虎翼指揮使都頭鸚
鵡旗黑鍪甲刀盾第十二隊廣勇指揮使都頭太平旗
黃鍪甲刀盾自二至十二隊人旗刀盾數列如第一隊
(孝宗内去鶡鷄旗麟旗而用慶雲旗瑞麥旗)金吾左右道牙門第二門牙門
旗四分左右監門使臣八人並騎(孝宗旗省為二監門省為四人)前部
黃麾仗第一部殿中侍御史二員騎(下同)絳引幡二十(孝宗)
(省為十)犦矟二捧日指揮使二都頭五並騎(下同)黃氅五十
(孝宗省為二十)鼓四斧十戟弓矢二十矟三十(孝宗省為二十)弩十第
二部殿中侍御史天武指揮使都頭青氅鼓斧戟弓矢
矟弩第三部殿中御史拱聖指揮使都頭緋氅鼓斧戟
弓矢矟弩(孝宗省作三部)第四部殿中御史神勇指揮使都頭
黃氅鼓斧戟弓矢矟弩第五部殿中御史驍騎指揮使
都頭白氅鼓斧戟弓矢矟弩第六部殿中御史廣勇指
揮使都頭黑氅鼓斧戟弓矢矟弩自二至六部數列並
如初部青龍白虎翼(並騎)青龍旗一白虎旗一虎翼都
指揮使二弩四弓矢十矟八班劔儀刀隊(並騎)武衛將
軍二人捧日天武拱聖神勇指揮使各二人班劔六十
儀刀六十次驍騎驍勝宣武虎翼指揮使各二人班劔
六十儀劔六十親勲散手驍衛翊衛隊(並騎)中衛郎四
人翊衛郎二人親衛郎二人衛兵四十甲騎四十在衛
兵外左右驍衛翊衛三隊(並騎)第一隊左右驍衛大將
軍二人雙蓮花旗二弩四弓矢十(孝宗减弓矢為六下同)矟十六
(孝宗減矟為六下同)第二隊廣勇指揮使二人吉利旗弩弓矢矟
數如初隊金吾左右道牙門第三門牙門旗四分左
右監門八人並騎(孝宗旗減為二監門减為四人)捧日隊三十四隊
左右各十七隊(孝宗減為十隊左右各五隊)每隊引一人押一人旗
三人槍五人弓箭二十人後部黃麾仗凡六部第一
部至六部並同前部黃麾仗惟無絳引幡犦矟(孝宗减為三部)
(仗數亦同前部黃麾巳减之數併去犦矟絳引幡)絳引幡二十(孝宗減為十)金
吾左右道牙門第四門牙門旗四監門八人騎(孝宗旗减為二)
(監門减為四人)步甲後隊第一隊捧日指揮使都頭各二人
騎鶡旗鶡鷄旗各二青鍪甲刀盾二十(孝宗減刀盾為十六逐隊並同)
第二隊天武指揮使都頭芝禾並秀旗萬年連理木旗
朱鍪甲刀盾第三隊拱聖指揮使都頭犀旗鶴旗黃鍪
甲刀盾第四隊神武指揮使都頭蒼烏旗白狼旗白鍪
甲刀盾第五隊驍騎指揮使都頭天下太平旗鸚鵡旗
黑鍪甲刀盾第六隊虎翼指揮使都頭鶡鷄旗鵾旗黃
鍪甲刀盾自二至六隊數列並如初隊金吾左右道
牙門第五門牙門旗四監門八人騎(孝宗减旗為二减監門為四)後
部馬隊第一隊捧日都指揮使二角&KR1511;旗二弩四弓矢
十矟十六(孝宗弓矢减為六矟減為八)第二隊捧日都指揮使(孝宗更用)
(天武)赤熊旗弩弓矢矟第三隊天武都指揮使(孝宗更用拱聖)兕
旗弩弓矢矟第四隊天武指揮使(孝宗時更神勇)天下太平旗
弩弓矢矟第五隊拱聖都指揮使犀旗(孝宗用龍馬旗)弩弓矢
矟第六隊拱聖都指揮使芝禾並秀旗(孝宗用金牛旗)弩弓矢
矟第七隊神勇都指揮使萬年連理旗弩弓矢矟第八
隊神勇都指揮使騶牙旗弩弓矢矟第九隊驍騎都指
揮使蒼烏旗弩弓矢矟第十隊宣武都指揮使白狼旗
弩弓矢矟第十一隊虎翼都指揮使龍馬旗弩弓矢矟
第十二隊廣勇都指揮使金牛旗弩弓矢矟自二至十
二隊數列並如初隊
皇太后皇后鹵簿皆如禮令徽宗政和元年詔皇后受
冊排黃麾仗及重翟車陳小駕鹵簿后謙避於是詔延
福宫受冊仍舊而小駕鹵簿端禮門外黃麾仗紫宸殿
臣僚稱賀上禮並罷其景靈宫朝謁則依近例三年議
禮局上皇后鹵簿之制清游隊旗一(執一人引二人夹二人並騎)金
吾衛折衝都尉一員騎(執犦矟二人夹)領四十騎執矟二十人
弩四人横刀一十六人次虞候佽飛三十八騎次内僕
内僕丞各一員(各書令史二人並騎)次正道黃麾一(執一人夹二人並騎)次
左右廂黃麾仗廂各三行行一百人第一行短戟五色
氅第二行戈五色氅第三行儀鍠五色幡左右領軍衛
左右威衛左右武衛左右驍衛左右衛等各三行行二
十人各帥兵官六人領内左右領軍衛帥兵官各三人
各果毅都尉一員檢校(各一人步從)左右領軍衛絳引旗引
前掩後各六次内謁者監四人給事内常侍内侍各二
人並騎(内給使各一人步從)次内給使一百二十人次偏扇團扇
方扇各二十四次香鐙一次執擎内給使四人(在重翟車前)
次重翟車駕青馬六駕士二十四人行障六坐障三夹
車並宫人執次内寺伯二人騎領寺人六人分左右夹
重翟車次腰輿一(輿士八人)團雉尾扇二夹輿次大繖四大
雉尾扇八錦花盖二小雉尾扇朱畫團扇各十二錦曲
盖二十錦六柱八扇(自腰輿以下並内給使執)次宫人車次絳麾二
(各一人執)次正道後黃麾一(執一人夹二人並騎)次供奉宫人次厭翟
車駕赤騮翟車駕黃騮安車駕赤騮各四駕士各二十
四人四望車耕根車各駕牛三駕士各一十二人次左
右廂各置牙門二(每門執二人夹四人一在前黃麾前一在後黃麾後)次左右領
軍衛每廂各一百五十人執殳帥兵官四人檢校次左
右領軍衛折衝都尉各一員檢校殳仗(各一人騎後)次後殳
仗内正道置牙門一每門監門檢校二人騎每廂各廵
檢校尉一員騎来往檢校前後部鼓吹金鉦掆鼓大鼓
長鳴中鳴鐃吹羽葆鼓吹節鼓御馬並减大駕之半
皇太子鹵簿禮令三師詹事率更令家令各用本品鹵
簿前導太宗至道中真宗升儲事多謙抑謁廟日止用
東宫鹵簿六引官但乘車而不設儀仗天禧二年仁宗
為皇太子亦依此制政和三年議禮局上皇太子鹵簿
之制家令率更令詹事各乘輅車太保太傅太師乘輅
各正道威儀鹵簿依本品次清游隊旗(執一人引二人夹二人)並
正道清道率府折衝都尉一員領二十騎執矟一十八
人弓矢九人弩三人二人騎從折衝次左右清道率府
率各一員領清道直盪及檢校清游隊龍旗等執犦矟
各二人次外清道直盪二十四人騎次正道龍旗各六
(執一人前二人引後二人護)副竿二(執各一人騎)次正道細仗引為六重
每重二人自龍旗後均布至細仗矟與弓箭相間並騎
每廂各果毅都尉一員領次率更丞一員次正道前部
鼓吹府史二人領鼓吹並騎掆鼓金鉦各二(執各一人夹二人以)
(下準此)帥兵官二人次大鼓三十六横行(長鳴以下準此)帥兵官
八人長鳴三十六帥兵官二人鐃吹一部鐃鼓二(各執一人)
(夹二人後部鐃節鼓準此)簫笳各六帥兵官二人掆鼓金鉦各二帥
兵官二人次小鼓三十六帥兵官四人中鳴三十六帥
兵官二人以上並騎次誕馬十(每匹二人控餘準此)廐牧令丞各
一員(各府史二人騎從)次左右翊府郎將各一員領班劔左右
翊衛執班劔二十四人通事舍人四人司直二人文學
四人洗馬司議郎太子舍人中允中舍左右諭德各二
人左右庶子四人並騎(自通事舍人以後各步從一人)次左右衛率府
副率各一員步從親勲翊衛每廂各中郎將郎將一員
並領六行儀刀第一行親衛二十三人曲折三人第二
行親衛二十五人曲折四人第三行勲衛二十七人曲
折五人第四行勲衛二十九人曲折六人第五行翊衛
三十一人曲折七人第六行翊衛三十三人曲折八人
(曲折人並部後門)以上三衛並騎次三衛一十八人騎中郎將
二人夹輅在六行儀刀仗内金輅駕馬四僕寺僕馭左
右率府率一員駕士二十二人夹輅左右衛率府率各
一員(各步從一人)次左右内率府率各一員副率各一員並
騎(各步從一人)次千騎執細刀弓矢三衛儀刀仗後開牙門
次左右監門率府直長各六人監後門(並騎)次左右衛率
府每廂各翊衛二隊(並騎)次厭角隊各三十人執旗二人
(引二人夹二人)執矟一十五人弓矢七人弩三人每隊各郎將
一員領次正道繖二雉尾扇四夹繖次腰輿一輿士八
人團雉尾扇二小方雉尾扇八(夹執各一人)次内直郎令史
各二人騎從檢校次誕馬十典乘二人府史二人騎從
次左右司禦率府校尉各一人(並騎從)領團扇曲盖次朱
團扇紫曲盖各六(執各一人)次諸司供奉官人次左右清道
率府校尉各一人(並騎)領大角三十六鐃鼓二簫笳各六
帥兵官二人横吹十節鼓一笛簫觱栗五帥兵官二人
(並騎)次管轄指揮使二人檢校次副輅駕四馬駕士二十
人軺車駕一馬駕士十四人四望車駕一馬駕士一十
人次左右廂步隊凡十六每隊各果毅都尉一人領(並騎)
隊三十人執旗一人(引二人夹二人並帶弓矢騎)步二十五人前一
隊執矟一隊帶弓矢以次相間(左右司禦率府左右衛率府廂各四隊二在前)
(二在後)次左右司禦率府副率各一員檢校步隊各二人
執犦矟騎從次儀仗左右廂各六色色九行行六人前
第一行戟赤氅第二行弓矢第三行儀鋋并毦第四行
刀盾第五行儀鍠五色幡第六行油戟次前仗首左右
廂各六色色三行行六人左右司禦率府各一員果毅
都尉各一員帥兵官各六人領次左右廂各六色色三
行行六人左右衛率府副率各一員果毅都尉各一員
帥兵官各六人領次盡後鹵簿左右廂各六色色三行
行六人左右司禦率府副率各一員(各一人步從)果毅都尉
各一人帥兵官各六人領左右司禦率府率兵官各六
人護後並騎每廂各絳引幡十二(執各一人引前旗六引後旗六)揭鼓
十二(揭鼓左右司禦率府四重左右衛率府二重)次左右廂殳各一百五十
人(左右司禦率府各八十六人左右衛率府各六十四人)並分前後在步隊儀仗
外馬隊内前接六旗後盡鹵簿曲折至門每廂各司禦
率府果毅都尉一員檢校各一人從每廂各帥兵官七
人(並騎左右司禦率府各四人左右率府各三人)次馬隊左右廂各十隊每隊
帥兵官以下三十一人旗一(執一人引二人夹二人)執矟十六人
弓矢七人弩三人前第一隊左右清道率府果毅都尉
各一員領第二第三第四隊左右司禦率府果毅都尉
各一員領第五第六第七隊左右衛率府果毅都尉各
一員領第八第九第十隊左右司禦率府果毅都尉各
一員領次後拒隊旗一(執一人引二人夹二人)清道率府果毅都
尉一員領四十騎執矟二十人弓矢十六人弩四人义
二人騎從次後拒隊前當正道殳仗行内開牙門次左
右廂各開牙門三前第一門左右司禦率府步隊後左
右率府步隊前第二門左右衛率府步隊後司禦率府
儀仗前第三門左右司禦率府儀仗後左右衛率府步
隊前(每開牙門執旗二人夹四人並騎)監門率府直長各二人並騎次
左右監門率府副率各一員騎来往檢校諸門各一人
騎從次左右清道率府副率各三人仗内檢校并紏察
各一人騎從次少師少傅少保正道乘輅威儀鹵簿各
依本品次文武官以次陪從
皇太子妃鹵簿之制政和三年議禮局上清道率府校
尉六人騎次青衣十人次導客舍人四人内給使六十
人偏扇團扇方扇各十八(並宫人執)行障四坐障二夹車(宫人)
(執)典内二人騎厭翟車駕三馬駕士十四人次閤帥二
人領内給使十八人夹車六柱二扇内給使執次供奉
内人乘犢車次繖一正道雉尾扇二團扇四曲盖二(執繖)
(扇各内給使二人)次戟九十宋制臣子無鹵簿名遇升儲則草
具儀注政和禮雖創具鹵簿然未及行也南渡後雖嘗
討論然皇太子皆沖挹不受朝謁宫廟及陪祀及常朝
皆乘馬止以宫僚導從有繖扇而無圍子用三接青羅
繖一紫羅障扇四人從指使二人直省官二人客司四
人親事官二十人輦官二十人翰林司四人儀鸞司四
人厨子六人教駿四人背印二人步軍司宣效一十人
步司兵級七十八人防警兵士四人朝位在三公上扈
從在駕後方圍子内
皇太子妃政和亦有鹵簿南渡後亦省之妃出入惟乘
襜子三接青羅繖一黃紅羅障扇四人從以皇太子府
親事官充輦官前執從物襜子前小殿侍一人抱塗金
香毬先驅則教駿兵士呵止
王公以下鹵簿凡大駕六引用本品鹵簿奉冊充使及
詔葬皆給之親王用一品之制加告止幡傳教幡信幡
各二其葬日用六引内儀仗真宗咸平二年王承衍出
葬日在禁樂禮官請鹵簿鼓吹備而不作從之景德二
年南郊鹵簿使王欽若言鄆王攅日所給鹵簿與南郊
儀仗吉凶相參望依令别制王公車輅所冇鼓吹儀仗
亦請增置以備拜官朝會婚葬之用從之於是儀服悉
以殉其葬日在塗以革車代輅徽宗政和三年議禮局
上王公鹵簿之制中道清道六人次幰弩一騎次大晟
府前部鼓吹令及職掌局長院官各一人掆鼓金鉦各
一大鼓長鳴各一十八掆鼓金鉦各一次引樂官二人
小鼓中鳴各一十次麾幢各一節一夹矟二誕馬八(每匹)
(控馬各二人)革車一乘駕赤馬四駕士二十五人散扇十方
繖二朱團扇四夹方繖曲盖各二次大角八次後部鼓
吹丞一員錄事一人次鐃鼓一簫四笳四大横吹六節
鼓一夾色二笛簫觱栗笳各四次外仗青衣十二車輻
棒十二戟九十絳引幡六刀盾矟弓矢各八十儀刀十
八信幡八告止幡傳教幡各四儀鋋二儀鍠斧挂五色
幡六油戟十八儀矟十二細矟十二次左右衛尉寺押
當職掌一十一人騎部轄步兵部轄騎兵太僕寺部押
人員各一人教馬官各一人押當職掌四人騎
公主鹵簿惟葬日給之秦國成聖繼明夫人葬日亦給
外命婦一品鹵簿自餘未嘗用
一品鹵簿(命婦同)中道清道四人幰弩一騎大晟府前部
鼓吹令職掌一人局長院官各一人掆鼓金鉦各一大
鼓長鳴各一十六麾幢節各一矟二誕馬六次革車一
乘駕赤馬四駕士二十五人(命婦厭翟車駕士二十三人二品三品凖此)散
扇八(二品减四三品减六命婦散扇五十行障五行於車前二品三品凖此)方繖二朱團
扇四曲盖二大角八(命婦屬車六駕黃牛十八駕士五十九人行大角前二品三品凖此)
次後部鼓吹丞一員錄事一人引樂官二員鐃鼓一簫
笳大横吹各四節鼓一笛簫觱栗笳各四外仗青衣十
人車輻棒十戟九十刀盾矟各八十弓矢六十儀刀三
十信幡八告止幡傳教幡儀鍠斧挂五色幡各四次衛
尉寺排列押當職掌一十一人部轄人員太僕寺部押
人員教馬官各一人押當職掌四人(命婦加二人)
二品鹵簿(命婦同)中道清道二人幰弩一大晟府前部鼓
吹令一及職掌局長院官各一人掆鼓金鉦各一大鼓
十四麾幢節各一夹矟二誕馬四次革車一乘駕赤馬
四駕士二十五人散扇四方繖朱團扇曲盖各二次大
角八次後部鼓吹丞一錄事引樂官各一人鐃鼓一簫
笳各二大横吹四笛簫觱栗笳各二外仗青衣八人車
輻棒八戟七十刀盾矟弓矢各六十儀刀十四信幡四
告止傳教幡各二次衛尉排列押當職掌九人部轄人
員太僕寺部押人員教馬軍各一人押當職掌四人(命婦)
(加二人)
三品鹵簿(命婦同)中道清道二幰弩一麾幢各一節一夹
矟二誕馬四次革車一乘駕赤馬四駕士二十五人散
扇二方繖二曲盖一太角四外仗青衣八人車輻棒六
戟六十刀盾矟弓矢各五十儀刀十二信幡四告止傳
教幡各二次衛尉排列押當職掌七人部轄人員太僕
寺部押人員教馬官各一人押當職掌四人(命婦加二人)
以上皆政和所定也
宋史卷一百四十七
宋史卷一百四十七考證
儀衛志五俾倪十二(臣開鼎)按本志睥睨如華盖而
小從目通考亦從目惟唐書儀衛志從人
次千騎執細刀弓矢(臣開鼎)按本志大駕鹵簿有千
牛衛左右上將軍通考皇太子鹵簿次千牛騎執細
刀弓矢此千字下應有牛字
宋史卷一百四十七考證
