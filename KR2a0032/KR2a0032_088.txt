宋史卷八十八
元中書右丞相總裁托克托等修
地理志第四十一
地理四兩浙淮南東路(淮南西路江南東路)江南西路荆湖南路
(荆湖北路)
兩浙路熙寧七年分為兩路尋合為一九年復分十年
復合府二平江鎮江州十二杭越湖婺明常溫台處衢
嚴秀縣七十九南渡後復分臨安平江鎮江嘉興四府
安吉常嚴三州江隂一軍為西路紹興慶元瑞安三府
婺台衢處四州為東路紹興三十二年戸二百二十四
萬三千五百四十八口四百三十二萬七千三百二十
二
臨安府大都督府本杭州餘杭郡淳化五年改寧海軍
節度大觀元年升為帥府舊領兩浙西路兵馬鈐轄建
炎元年帶本路安撫使領杭湖嚴秀四州三年升為府
帶兵馬鈐轄紹興五年兼浙西安撫使崇寧戶二十萬
三千五百七十四口二十九萬六千六百一十五貢綾
藤紙縣九錢塘(望有鹽監)仁和(望梁錢江縣太平興國四年改紹興中興錢塘並升赤)
餘杭(望)臨安(望錢鏐奏改衣錦軍太平興國四年改順化軍縣復舊名五年軍廢)富陽(緊)
於潛(緊)新城(上梁改新登太平興國四年復淳化五年升南新埸為縣熙寧五年省南新縣為鎮)
(入焉)鹽官(上)昌化(中唐唐山縣太平興國四年改有紫溪鹽場)紹興中七縣並
升畿
紹興府本越州大都督府會稽郡鎮東軍節度大觀元
年升為帥府舊領兩浙東路兵馬鈐轄紹興元年升為
府崇寧戸二十七萬九千三百六口三十六萬七千三
百九十貢越綾輕庸紗紙縣八會稽(望)山隂(望)嵊(望舊剡縣)
(宣和八年改)諸暨(望有龍泉一銀坑)餘姚(望)上虞(望)蕭山(緊)新昌(緊乾)
(道八年以楓橋鎮置義安縣淳熙元年改)
平江府望吳郡太平興國三年改平江軍節度本蘇州
政和三年升為府紹興初節制許浦軍崇寧戶一十五
萬二千八百二十一口四十四萬八千三百一十二貢
葛蛇床子白石脂花席縣六吳(望)長洲(望)崑山(望)常熟
(望)吳江(緊)嘉定(上嘉定十五年析崑山縣置以年為名)
鎮江府望丹陽郡鎮江軍節度開寶八年改本潤州政
和三年升為府建炎三年置帥四年加大使兼㳂江安
撫以浙西安撫復還臨安崇寧戸六萬三千六百五十
七口一十六萬四千五百六十六貢羅綾縣三丹徒(緊有)
(圜山砦)丹陽(熙寧五年省延陵縣為鎮入焉)金壇(緊)
湖州上吳興郡景祐元年升昭慶軍節度寶慶元年改
安吉州崇寧戶一十六萬二千三百三十五口三十六
萬一千六百九十八貢白紵漆器縣六烏程(望)歸安(望太)
(平興國七年析烏程地置縣)安吉(望)長興(望)德清(緊)武康(上太平興國三年自)
(杭州來隷)
婺州上東陽郡淳化元年改保寧軍節度崇寧戶一十
三萬四千八十口二十六萬一千六百七十八貢綿藤
紙縣七金華(望)義烏(望)永康(緊)武義(上)浦江(上唐浦陽縣梁錢鏐)
(奏改)蘭溪(望)東陽(望)
慶元府本明州奉化郡建隆元年升奉國軍節度本上
州大觀元年升為望紹興初置沿海制置使八年以浙
東安撫使兼制司十一年罷隆興元年復置淳熙元年
魏惠憲王自宣州移鎮置長史司馬紹熙五年以寧宗
潜邸升為府崇寧戶一十一萬六千一百四十口二十
二萬一十七貢綾乾山蕷烏魚骨縣六鄞(望)奉化(望)
慈溪(上)定海(上)象山(下)昌國(下熙寧六年析鄞縣地置有鹽監紹興間升望)
常州望毗陵郡軍事崇寧戶一十六萬五千一百一十
六口二十四萬六千九百九貢白紵紗席縣四晉陵(望)
武進(望)宜興(望唐義興縣太平興國初改)無錫(望)
江隂軍同下州熙寧四年廢江隂軍為縣隷常州建炎
初以江隂縣復置軍紹興二十七年廢三十一年復置
縣一江隂(下)
瑞安府本溫州永嘉郡太平興國三年降為軍政和七
年升應道軍節度建炎三年罷軍額咸淳元年以度宗
潛邸升府崇寧戶一十一萬九千六百四十口一十六
萬二千七百一十貢鮫魚皮蠲糨紙縣四永嘉(緊有永嘉鹽埸)
平陽(望有天富鹽埸)瑞安(緊有雙穗鹽埸)樂清(上唐樂成縣梁錢鏐改)
台州上臨海郡軍事崇寧戶一十五萬六千七百九十
二口三十五萬一千九百五十五貢甲香金漆鮫魚皮
縣五臨海(望)黃巖(望有于浦杜瀆二鹽埸)寧海(緊)天台(上)仙居(上唐)
(樂安縣梁錢鏐改永安景德四年改今名)
處州上縉雲郡軍事崇寧戸一十萬八千五百二十三
口一十六萬五百三十六貢綿黃連縣六麗水(望)龍泉
(望宣和三年改為劒川縣紹興元年復故有高亭一鹽場)松陽(上梁錢鏐奏改長松錢元瓘奏改白龍咸)
(平二年復故)遂昌(上有永豐銀場)縉雲(上)青田(中)南渡後增縣一慶
元(中慶元三年分龍泉松源鄉置縣因以年紀名)
衢州上信安郡軍事崇寧戶一十萬七千九百三口二
十八萬八千八百五十八貢綿藤紙縣五西安(望)禮賢
(緊本江山縣南渡後改)龍遊(上唐龍邱縣宣和三年改為盈川縣紹興初復改)信安(中本常山)
(縣咸淳三年改)開化(中太平興國六年升開化場為縣)
建德府本嚴州新定郡遂安軍節度本睦州軍事宣和
元年升建德軍節度三年改州名軍額咸淳元年升府
崇寧戶八萬二千三百四十一口一十萬七千五百二
十一貢白紵簟縣六建德(望)淳安(望舊青溪縣宣和初改淳化南渡改今名)
桐廬(上太平興國二年自杭州來隷)分水(中)遂安(中)壽昌(中)監一神泉
(熙寧七年置鑄銅錢尋罷慶元三年復)
嘉興府本秀州軍事政和七年賜郡名曰嘉禾慶元元
年以孝宗所生之地升府嘉定元年升嘉興軍節度崇
寧戸一十二萬二千八百一十三口二十二萬八千六
百七十六貢綾縣四嘉興(望)華亭(緊)海鹽(上有鹽監沙腰蘆瀝二鹽)
(場)崇德(中)
兩浙路蓋禹貢揚州之域當南斗須女之分東西際海
西控震澤北又濱于海有魚鹽布帛秔稻之產人性柔
慧尚浮屠之教俗奢靡而無積聚厚於滋味善進取急
圖利而竒技之巧出焉餘杭四明通蕃互市珠貝外國
之物頗充於中藏云
淮南路舊為一路熙寧五年分為東西兩路
東路州十揚亳宿楚海泰泗滁真通軍二高郵漣水縣
三十八南渡後州九揚楚海泰泗滁淮安真通軍四高
郵招信淮安清河為淮東路宿亳不與焉紹興三十二
年戸一十一萬八百九十七口二十七萬八千九百五
十四
揚州大都督府廣陵郡淮南節度熙寧五年廢高郵軍
並以縣隷州元祐元年復高郵軍舊領淮南東路兵馬
鈐轄建炎元年升帥府二年高宗駐蹕四年為真揚鎮
撫使尋罷嘉定中淮東制置開幕府於楚州仍兼安撫
崇寧戸五萬六千四百八十五口十萬七千五百七十
九貢白紵布莞席銅鏡縣二江都(緊熙寧五年省廣陵縣入焉)南渡
後增縣二廣陵(緊)泰興(中舊隷泰州紹興五年來屬十年又屬泰州十二年又來隷以)
(柴墟鎮延冷村隷海陵二十九年盡仍舊)
亳州望譙郡本防禦大中祥符七年建為集慶軍節度
南渡後没于金崇寧戸一十三萬一百一十九口一十
八萬三千五百八十一貢縐紗絹縣七譙(望)城父(望)酇
(望)永城(望)衞真(望唐真源縣大中祥符七年改)鹿邑(緊)蒙城
宿州上符離郡建隆元年升防禦開寶元年建為保靜
軍節度元領五縣紹興中割虹縣隷楚州後沒于金崇
寧戶九萬一千四百八十三口一十六萬七千三百七
十九貢絹縣四符離(望)蘄(望)臨渙(緊大中祥符七年割隷亳州天禧七年來)
(隷)靈壁(元符元年以虹之零壁鎮為縣七月復為鎮七年二月零壁復為縣政和七年改零壁為靈壁)
楚州緊山陽郡團練乾德初以盱眙屬泗州開寶七年
以鹽城還隷太平興國二年又以鹽城監來隷熙寧五
年廢漣水軍以漣水縣隷州元祐二年復為漣水軍建
炎四年置楚泗承州漣水軍鎮撫使淮東安撫制置使
京東河北鎮撫大使紹興五年權廢承州兩縣和廬濠
黃滁楚州各一縣置鎮官三十二年漣水復來屬嘉定
初節制本路沿邊軍馬十年制置安撫司公事寶慶三
年升寶應縣為州紹定元年升山陽縣為淮安軍端平
元年改軍為淮安州崇寧戶七萬八千五百四十九口
二十萬七千二百二貢苧布縣四山陽(望建炎間沒于金紹興元年收)
(復紹定元年升淮安軍改縣為淮安)鹽城(上有九鹽場建炎間入于金紹興元年隷漣水三年又來屬)
淮隂(中紹興五年廢為鎮六年復嘉定七年徙治八里莊)寶應(緊寳慶三年升為寳應州而縣如故)
海州上東海郡團練建炎間入于金紹興七年復隆興
初割以畀金隷山東路以漣水縣來屬嘉定十二年復
寶慶末李全據之紹定四年全死又復端平二年徙治
東海縣淳祐十二年全子璮又據之治朐山景定二年
璮降置西海州崇寧戸五萬四千八百三十口九萬九
千七百五十貢絹獐皮鹿皮縣四朐山(緊)懷仁(中)沭陽
(中)東海(中)
泰州上海陵郡本團練乾德五年降為軍事建炎三年
入于金尋復四年置通泰鎮撫使紹興十年移治泰興
沙上時泰興隷海陵復舊治元領四縣紹興十二年割
泰興隷揚州建炎四年又以興化隷高郵軍崇寧戸五
萬六千九百七十二口一十一萬七千二百七十四貢
隔織縣二海陵(望)如臯(中下開寳七年以海陵監移治)
泗州上臨淮郡建隆二年廢徐城縣乾德元年以楚州
之盱眙濠州之招信來屬建炎四年復屬濠州紹興十
二年入金後復崇寧戶六萬三千六百三十二口一十
五萬七千三百五十一貢絹縣三臨淮(上)虹(中紹興九年自宿州)
(來隷)淮平(上紹興二十一年地入于金析臨淮地置今縣南渡後有淮平無盱眙盖盱眙縣即招信軍也)
滁州上永陽郡軍事建炎間置滁濠鎮撫使尋廢嘉熙
中移治王家沙景定五年復舊治崇寧戶四萬二十六
口九萬七千八十九貢絹縣三清流(望)全椒(緊)來安(望唐)
(永陽縣南唐改紹興五年廢入清流十八年復乾道九年廢為鎮淳熙二年復)
真州望軍事本上州乾德三年升為建安軍至道二年
以揚州之六合來屬大中祥符六年為真州大觀元年
升為望政和七年賜郡名曰儀真建炎三年入于金尋
復崇寧戶二萬四千二百四十二口八萬二千四十三
貢麻紙縣二揚子(中本揚州永正縣之白沙鎮南唐改為迎鑾鎮建炎元年升軍四年廢為)
(縣紹興十一年復升軍十二年復為縣)六合(望)
通州中軍事政和七年賜郡名曰靜海建炎四年入于
金尋復崇寧戸二萬七千五百二十七口四萬三千一
百八十九貢獐皮鹿皮鰾膠縣二靜海(望周屬揚州析其地為縣與海)
(門同來隷)海門(望)監一利豐(掌煎鹽太平興國八年移治於州西南四里)
高郵軍同下州高沙軍事開寶四年以揚州高郵縣為
軍熙寧五年廢為縣隷揚州元祐元年復為軍建炎四
年升承州割泰州興化縣來屬置鎮撫使紹興五年廢
為縣復隷揚州以知縣兼軍事使三十一年復為軍仍
以興化來屬崇寧戶二萬八百一十三口三萬八千七
百五十一縣一今縣二高郵(望)興化(緊舊隷揚州改隷泰州建炎四年來)
(隷紹興五年廢為鎮十九年復縣隷泰州乾道二年還隷尋又隷泰州淳熙四年復舊)
安東州本漣水軍太平興國三年以泗州漣水縣置軍
熙寧五年廢為縣隷楚州元祐二年復為軍紹興五年
廢為縣三十二年復為軍紹定元年屬寶應州端平元
年復為軍景定初升安東州崇寧戶一萬九千五百七
十九口四萬七百八十五縣一漣水(望)
招信軍本泗州盱眙縣建炎三年升軍四年為縣隷濠
州紹興二年復隷泗州七年仍舊隷京東十一年隷天
長軍十二年復升軍以天長來屬寳慶三年入于金紹
定四年復仍為招信軍縣二天長(望舊天長軍至道二年軍廢復為縣隷揚)
(州建炎元年升軍紹興元年為縣十一年復升軍十三年復為縣隷)招信(建炎四年隷濠州紹興四年復)
(十一年隷天長軍十二年復來隷)
淮安軍本泗州五河口端平二年金亡遺民來歸置隘
使屯田咸淳七年六月置軍縣一五河(咸淳七年置有澮涇沱漴淮五)
(河故名)
清河軍咸淳九年置縣一清河
西路府壽春州七廬蘄和舒濠光黃軍二六安無為縣
三十三南渡後府二安慶壽春州六廬蘄和濠光黃軍
四安豐鎮巢懷遠六安為淮西路
壽春府壽春郡緊忠正軍節度本壽州開寶中廢霍山
盛唐二縣政和六年升為府八年以府之六安縣為六
安軍紹興十二年升安豐為軍以六安霍邱壽春三縣
來隷三十二年升壽春為府以安豐軍隷焉隆興二年
軍使兼知安豐縣事乾道三年罷壽春復為安豐軍崇
寧戶一十二萬六千三百八十三口二十四萬六千三
百八十一貢葛布石斛縣四下蔡(緊)安豐(望)霍丘(望)壽
春(緊紹興初隷安豐三十二年為府乾道三年為倚郭)
六安軍政和八年升縣為軍紹興十三年廢為縣景定
五年復為軍端平元年又為縣後復為軍縣一六安(中)
廬州望保信軍節度大觀二年升為望舊領淮南西路
兵馬鈐轄建炎二年兼本路安撫使紹興初寄治巢縣
乾道二年置司于和州五年復舊崇寧戸八萬三千五
十六口一十七萬八千三百五十九貢紗絹蠟石斛縣
三合肥(上)舒城(下)梁(中本慎縣紹興三十二年避孝宗諱改今名)
蘄州望蘄春郡防禦建炎初為盜所據紹興五年收復
景定元年移治龍磯崇寧戶一十一萬四千九十七口
一十九萬三千一百一十六貢苧布簟縣五蘄春(望嘉熙元)
(年治宿景定二年隨州治泰和門外)蘄水(望)廣濟(望)黃梅(上)羅田(元祐八年以蘄)
(水縣石橋為羅田縣)
和州上歴陽郡防禦南渡後為姑熟金陵藩蔽也淳熙
二年兼管内安撫崇寧戶三萬四千一百四口六萬六
千三百七十一貢苧布練布縣三歴陽(緊有梁山柵江二砦)含山
(中有東關砦)烏江(中紹興五年廢為鎮七年復)
安慶府本舒州同安郡德慶軍節度本團練州建隆元
年升為防禦政和五年賜軍額建炎間置舒蘄鎮撫使
紹興三年舒黃蘄三州仍聽江南西路安撫司節制十
七年改安慶軍慶元元年以寧宗潛邸升為府端平三
年移治羅刹洲又移楊槎洲景定元年改築宜城舊屬
沿江制置使司崇寧戶一十二萬八千三百五十口三
十四萬一千八百六十六貢白术縣五懷寧(上)桐城(上)
宿松(上)望江(上)太湖(上)監一同安(熙寧八年置鑄銅錢)
濠州上鍾離郡團練乾道初移戍藕塘嘉定四年始城
定遠縣復舊崇寧戸六萬四千五百七十口一十五萬
三千四百五十七貢絹糟魚縣二鍾離(望)定遠(望)
光州上弋陽郡光山軍節度本軍事州宣和元年賜軍
額紹興二十八年避金太子光瑛諱改蔣州嘉熙元年
兵亂徙治金剛臺尋復故崇寧戸一萬二千二百六十
八口一十五萬六千四百六十貢石斛葛布縣四定城
(上)固始(望)光山(中下同上避諱改期思尋復故)仙居(中下南渡無)
黃州下齊安郡軍事建炎隷㳂江制置副使司崇寧戸
八萬六千九百五十三口一十三萬五千九百一十六
貢苧布連翹縣三黃岡(望)黃陂(上端平三年寓治青山磯)麻城(中端平三)
(年治什子山)
無為軍同下州太平興國三年以廬州巢縣無為鎮建
為軍以巢廬江二縣來屬建炎二年入于金尋復景定
三年升巢縣為鎮巢軍崇寧戸六萬一百三十八口一
十一萬二千一百九十九貢絹縣三無為(望熙寧三年析巢廬江二)
(縣地置縣)巢(望至道二年移治郭下紹興五年廢六年復十一年隷廬州十二年復來屬景定三年升軍屬)
(沿江制置使司)廬江(望有崑山礬場)
懷遠軍寳祐五年五月置縣一荆山
淮南東西路本淮南路蓋禹貢荆徐揚豫四州之域而
揚州為多當南斗須女之分東至于海西抵濉渙南濱
大江北界清淮土壤膏沃有茶鹽絲帛之利人性輕揚
善商賈鄽里饒富多高貲之家揚壽皆為巨鎮而真州
當運路之要符離譙亳臨淮朐山皆便水運而隷淮服
其俗與京東西略同
江南東西路建炎元年以江寧府洪州並升帥府四年
合江東西為江南路以鄂岳來屬又置三帥鄂州路統
鄂岳筠袁虔吉州南安軍江西路統江洪撫信州興國
南康臨江建昌軍建康府路統建康府池饒宣徽太平
州廣德軍紹興初復分東西以建康府池饒徽宣撫信
太平州廣德建昌軍為江南東路以江洪筠袁虔吉州
興國南康臨江南安軍為江南西路尋以撫州建昌軍
還隷西路南康軍還隷東路置帥于池江二州未幾以
二州地僻隘復還建康府洪州
東路府一江寧州七宣徽江池饒信太平軍二南康廣
德縣四十三南渡後府二建康寧國州五徽池饒信太
平軍二南康廣德為東路紹興三十二年戸九十六萬
六千四百二十八口一百七十二萬四千一百三十七
江寧府上開寳八年平江南復為昇州節度天禧二年
升為建康軍節度舊領江南東路兵馬鈐轄建炎元年
為帥府三年復為建康府統太平宣徽廣德五月高宗
即府治建行宫紹興八年置主管行宫留守司公事三
十一年為行宫留守乾道三年兼沿江軍尋省崇寧戶
一十二萬七百一十三口二十萬二百七十六貢筆縣
五上元(次赤)江寧(次赤)句容(次畿天禧四年改名常寧)溧水(次畿)溧陽(次畿)
寧國府本宣州宣城郡寧國軍節度乾道二年以孝宗
潛邸升為府七年魏惠憲王出鎮置長史司馬崇寧戸
十四萬七千四十口四十七萬七百四十九貢紵布黃
連筆縣六宣城(望)南陵(望)寧國(緊)旌德(緊)太平(中)涇(緊)
徽州上新安郡軍事宣和三年改歙州為徽州崇寧戸
一十萬八千三百一十六口一十六萬七千八百九十
六貢白苧紙縣六歙(望)休寧(望)祁門(望)婺源(望)績溪(望)
黟(緊)
池州上池陽郡軍事建炎四年分江東西置安撫使領
建康太平宣徽饒廣德後以建康路安撫使兼知池州
崇寧戸一十三萬五千五十九口二十萬六千九百三
十二貢紙紅白薑縣六貴池(望)青陽(上開寳末自昇州與銅陵並來隷)
銅陵(上)建德(上唐至德縣吳改)石埭(上)東流(中下太平興國三年自江州來隷)
監一永豐(鑄銅錢)
饒州上鄱陽郡軍事崇寧戶一十八萬一千三百口三
十三萬六千八百四十五貢麩金竹簟縣六鄱陽(望)餘
干(望)浮梁(望)樂平(望)德興(緊)安仁(中開寳八年以餘干縣地置安仁場端拱)
(元年升為縣)監一永平(鑄銅錢)
信州上上饒郡軍事崇寧戸一十五萬四千三百六十
四口三十三萬四千九十七貢蜜葛粉水晶器縣六上
饒(望)玉山(望)弋陽(望淳化五年升弋陽之寳豐場為縣景德元年廢寳豊縣為鎮康定中復)
(置慶歷三年又廢)貴溪(望)鉛山(中開寳八年平江南以鉛山直屬京後還隷)永豐(中舊)
(永豐鎮隷上饒熙寧七年為縣)
太平州上軍事開寳八年改南平軍太平興國二年升
為州崇寧戸五萬三千二百六十一口八萬一百三十
七貢紗縣三當塗(上)蕪湖(中開寳末自建康軍與繁昌同隷宣州太平興國三年與)
(繁昌復來隷)繁昌(中)
南康軍同下州太平興國七年以江州星子縣建為軍
本隷西路紹興初來屬崇寧戶七萬六百一十五口一
十一萬二千三百四十三貢茶芽縣三星子(上太平興國三年升)
(星子鎮為縣七年與都昌同來隷)建昌(望太平興國七年自洪州來隷)都昌(上以縣有都村南接)
(南昌西望建昌故名紹興七年自江州來隷)
廣德軍同下州太平興國四年以宣州廣德縣為軍崇
寧戶四萬一千五百口一十萬七百二十二貢茶芽縣
二廣德(望開寳末自江寧府隷宣州)建平(望端拱元年以郎步鎮為縣來隷)
西路州六洪虔吉袁撫筠軍四興國南安臨江建昌縣
四十九南渡後府一隆興州六江贑吉袁撫筠軍四興
國建昌臨江南安為西路紹興三十二年戸一百八十
九萬一千三百九十二口三百二十二萬一千五百三
十八
隆興府本洪州都督府豫章郡鎮南軍節度舊領江南
西路兵馬鈐轄紹興三年以淮西屯兵聽江西節制兼
宣撫舒蘄光黃安復州尋罷四年止稱安撫制置使八
年復兼安撫制置大使隆興三年以孝宗潛藩升為府
崇寧戶二十六萬一千一百五口五十三萬二千四百
四十六貢葛縣八南昌(望)新建(望太平興國六年置縣)奉新(望唐新吳)
(縣南唐改)豐城(望)分寧(望建炎間升義寧軍尋復)武寧(緊)靖安(中南唐改)進賢
(崇寧二年以南昌縣進賢鎮升為縣)
江州上潯陽郡開寶八年降為軍事大觀三年升為望
郡舊隷江南東路建炎元年升定江軍節度二年置安
撫制置使以江池饒信為江州路紹興元年復為二路
本路置安撫大使嘉熙四年為制置副使司治所咸淳
四年移制置司黃州十年還舊治崇寧戸八萬四千五
百六十九口一十三萬八千五百九十貢雲母石斛縣
五德化(望唐潯陽縣南唐改)德安(緊)瑞昌(中)湖口(中)彭澤(中)監一
廣寧(鑄銅錢)
贑州上本虔州南康郡昭信軍節度大觀元年升為望
郡建炎間置管内安撫使紹興十五年罷復置江西兵
馬鈐轄兼提舉南安軍南雄州兵甲司公事二十二年
改今名崇寧戸二十七萬二千四百三十二口七十萬
二千一百二十七貢白紵縣十贑(望有蛤湖銀場)虔化(望紹興二十三)
(年改寧都有寳積鹽場)興國(望太平興國中析贑縣之七鄉置)信豐(望)雩都(望)會
昌(望太平興國中析雩都六鄉於九州鎮置有銀場)瑞金(望有九龍銀場)石城(緊)安遠
(上)龍南(中南唐縣本名龍南宣和三年改虔南紹興三十三年改龍南取百丈龍灘之南為義)
吉州上廬陵郡軍事崇寧戶一十三萬二千二百九十
口九十五萬七千二百五十六貢紵布葛縣八廬陵(望)
吉水(望雍熙元年析廬陵地置縣)安福(望)太和(望)龍泉(望宣和三年改泉江紹興)
(復舊)永新(望至和元年徙吉水縣地置永新縣)永豐(望)萬安(望熙寧四年以龍泉縣萬安鎮)
(置)
袁州上宜春郡軍事崇寧戶一十三萬二千二百九十
九口三十二萬四千三百五十三貢紵布縣四宜春(望)
分宜(望雍熙元年置有貴山鐵務)萍鄉(望)萬載(緊開寳末自筠州來屬宣和三年改名建)
(城紹興元年復今名)
撫州上臨川郡軍事建炎四年隷江南東路紹興四年
復來隷崇寧戸一十六萬一千四百八十口三十七萬
三千六百五十二貢葛縣五臨川(望紹興十九年析惠安穎秀二鄉入崇仁)
崇仁(望)宜黃(望開寳三年升宜黃場為縣)金谿(緊開寳五年升金谿場為縣)樂安
(紹興十九年置割崇仁吉水四鄕隷之二十四年以雲蓋鄉還隷永豐)
瑞州上本筠州軍事紹興十三年改高安郡寳慶元年
避理宗諱改今名崇寧戸一十一萬一千四百二十一
口二十萬四千五百六十四貢紵縣三高安(望)上高(望)
新昌(望太平興國六年析高安地置縣)
興國軍同下州太平興國二年以鄂州永興縣置永興
軍三年改興國崇寧戸六萬三千四百二十二口一十
萬五千三百五十六貢紵縣三永興(望)大冶(緊南唐縣自鄂州與)
(通山竝來隷有富民錢監及銅場磁湖鐵務)通山(中太平興國二年升羊頭鎮為縣紹興四年又為鎮)
(五年復)
南安軍同下州淳化元年以虔州大庾縣建為軍崇寧
戸三萬七千七百二十一口五萬五千五百八十二貢
紵縣三南康(望元豐九域志南安軍領縣二崇寧地理不載南康縣據元豐志南康係望縣有瑞)
(陽錫務不知併於何時)大庾(中淳化元年自虔州與上猶南康並來隷)上猶(上有上田鐵務嘉定)
(四年改南安)
臨江軍同下州淳化三年以筠州之清江建軍崇寧戶
九萬一千六百九十九口二十萬二千六百五十六貢
絹縣三清江(望)新淦(望淳化三年自吉州來隷)新喻(望淳化三年自袁州來隷)
建昌軍同下州舊建武軍太平興國四年改崇寧戶一
十一萬二千八百八十七口一十八萬五千三十六貢
絹縣二南城(望淳化二年自撫州來隷有太平等四銀場)南豐(望)南渡後增
縣二新城(紹興八年析南城五鄉置)廣昌(紹興八年析南豐南境三鄉置)
江南東西路蓋禹貢揚州之域當牽牛須女之分東限
七閩西略下口南抵大庾北際大江川澤沃衍有水物
之饒永嘉東遷衣冠多所萃止其後文物頗盛而茗荈
冶鑄金帛秔稻之利歲給縣官用度蓋半天下之入焉
其俗性悍而急喪葬或不中禮尤好爭訟其氣尚使然
也
荆湖南北路紹興元年以鄂岳潭衡永郴道州桂陽軍
為東路鄂州置安撫司鼎澧辰沅靖邵全州武岡軍為
西路鼎州置安撫司二年罷東西路仍分南北路安撫
司南路治潭州北路治鄂尋治江陵
北路府二江陵德安州十鄂復鼎澧峽岳歸辰沅靖軍
二荆門漢陽縣五十六南渡後府三江陵常德德安州
九鄂岳歸峽復澧辰沅靖軍三漢陽荆門壽昌紹興三
十二年戶二十五萬四千一百一口四十四萬五千八
百四十四
江陵府次府江陵郡荆南節度舊領荆湖北路兵馬鈐
轄兼提舉本路及施夔州兵馬巡檢事建炎二年升帥
府四年置荆南府歸峽州荆門公安軍鎮撫使紹興五
年罷始制安撫使兼營田使六年為經略安撫使七年
罷經略止除安撫使淳熙元年還為荆南府未幾復為
江陵府制置使景定元年移治于鄂咸淳十年荆湖四
川宣撫使兼江陵府事崇寧戸八萬五千八百一口二
十二萬三千二百八十四貢綾紵碧澗茶芽柑橘縣八
江陵(次赤)公安(次畿)潛江(次畿乾德二年升白伏巡為縣)監利(次畿至道三年以玉沙隷)
(復州熙寧六年廢復州以玉沙縣入監利縣尋復其舊)松滋(次畿)石首(次畿)枝江(次畿熙寧)
(六年省入松滋元祐元年復建炎四年江陵寄治紹興五年還舊嘉熙元年移澌湟洲咸淳六年移江南白水)
(鎮下沱市)建寧(次畿乾德三年升白舊巡為縣并置萬庾縣萬庾尋廢熙寧六年省建寧入石首元祐元)
(年復南渡後省)
鄂州緊江夏郡武昌軍節度初為武清軍至道二年始
改建炎二年兼鄂岳制置使四年兼江南鄂州路安撫
尋改鄂州路安撫紹興二年改兼荆湖北路安撫六年
管内安撫十一年罷嘉定十一年置沿江制置副使淳
祐五年兼荆湖北路安撫使九年罷景定元年改荆湖
制置使咸淳七年罷崇寧戸九萬六千七百六十九口
一十四萬七百六十七貢銀縣七江夏(緊)崇陽(望唐縣開寳八)
(年又改今名)武昌(上)蒲圻(中)咸寧(中)通城(中熙寧五年升崇陽縣通城鎮為縣)
(紹興五年廢為鎮十七年復)嘉魚(下熙寧六年析復州地入焉)監一寳泉(熙寧七年置鑄)
(銅錢)南渡後升武昌縣為壽昌軍
德安府中安陸郡安遠軍節度本安州天聖六年隷京
西路慶歷元年還本路宣和元年升為府開寳中廢吉
陽縣建炎四年為安陸漢陽鎮撫使紹興三年復來屬
咸淳中徙治漢陽城頭山崇寧戶五萬九千一百八十
六口一十四萬三千八百九十二貢青紵縣五安陸(中熙)
(寧二年省雲夢縣為鎮入焉元祐元年復)應城(中)孝感(中建炎間移治紫資砦)應山(中下)
雲夢(中紹興七年移治仵落市十八年復舊)南渡後無應山
復州上景陵郡防禦建炎四年置德安復州漢陽軍鎮
撫使紹興三年置荆湖北路安撫使端平三年移治沔
陽鎮貢闕縣二景陵(緊晉縣熙寧六年廢州以景陵屬安州元祐元年復)玉沙(下至)
(道二年自江陵來隷寳元二年廢沔陽入焉熙寧六年又隷江陵府元祐元年與景陵皆復)
常德府本鼎州武陵郡常德軍節度乾德二年降為團
練本朗州大中祥符五年改今名熙寧七年廢桃源陽
口白崖三砦元豐三年廢白摶黃石二砦政和七年升
為軍建炎四年升鼎澧州鎮撫使紹興元年置荆湖北
路安撫使治鼎州領鼎澧辰沅靖州三十二年罷乾道
元年以孝宗潛藩升府八年依舊提舉五州崇寧戶五
萬八千二百九十七口一十三萬八百六十五貢紵布
練布縣三武陵(望)桃源(望乾德中析武陵地置縣)龍陽(中大觀中改辰陽紹興三)
(年復舊五年升軍使移治黃城砦三十年復縣)南渡後增縣一沅江(中下自岳州來隷乾)
(道中割隷岳州今復來隷)
澧州上澧陽郡軍事建炎四年寓治陶家市山砦隨復
舊崇寧戶八萬一千六百七十三口二十三萬六千九
百二十一貢綾竹簟縣四澧陽(望)安鄉(中下)石門(中下有臺宜砦)
慈利(下有索口安福西牛武口澧州五砦)
峽州中(峽字舊從硤今從山)夷陵郡軍事建炎中移治石鼻山紹
興五年復舊端平元年徙治于江南縣崇寧戶四萬九
百八十口一十一萬六千四百貢五加皮芒硝杜若縣
四夷陵(中有漢流巴山麻溪魚陽長樂梅子六砦及鉛錫場)宜都(中)長楊(中下有漢流飛)
(魚二鹽井元豐五年廢新安長楊二砦)遠安(中下)
岳州下巴陵郡岳陽軍節度本軍事州宣和元年賜軍
額建炎間岳鄂二州各帶沿江管内安撫司公事紹興
二十五年改州曰純改軍曰華容三十一年復舊崇寧
戸九萬七千七百九十一口一十二萬八千四百五十
貢紵縣四巴陵(上)華容(望有占樓砦)平江(上)臨湘(淳化元年升王朝場)
(為縣尋改)
歸州下巴東郡軍事建炎四年隷夔路紹興五年復三
十一年又隷夔淳熙十四年復明年又隷夔端平三年
徒郡治于南浦縣崇寧戶二萬一千五十八口五萬二
千一百四十七貢紵縣三秭歸(下熙寧五年省興山縣為鎮入焉元祐元年復)
(有撥禮砦青林鹽井)巴東(下有折疊砦)興山(下開寳元年移治昭君院端拱二年又徙香溪北)
辰州下盧溪郡軍事太平興國七年置招諭縣熙寧七
年以麻陽招諭二縣隷沅州廢慢水砦龍門水浦銅安
龔溪木砦九年廢明溪豐溪余溪新興鳳伊鐵爐竹平
木樓烏速騾子酉溪砦堡崇寧戶一萬七百三十口二
萬三千三百五十貢朱砂水銀縣四沅陵(中)敘浦(中下有懸)
(鼓砦元豐二年置龍潭堡)辰溪(下有龍門銅安二砦)盧溪(下)城一會溪(熙寧八年十二)
(月置)砦三池蓬鎮溪黔安(嘉祐三年置池蓬熙寧三年置鎮溪八年置黔安)
沅州下潭陽郡軍事本懿州熙寧七年收復以潭陽縣
地置盧陽縣以辰州麻陽招諭二縣隷州八年併錦州
砦人戶及廢招諭縣入麻陽為一縣元豐三年併鎮江
砦人戸入黔江城為黔陽縣尋廢鎮江砦為舖五年升
舊渠陽砦為縣元祐六年省為砦崇寧二年復為縣崇
寧戸九千六百五十九口一萬九千一百五十七貢朱
砂水銀縣四盧陽(下有蒋州西縣入洲長宜迥溪鎮江龍門懷化八舖)麻陽(下有錦州)
(砦龔溪龍家竹砦虚踵齊天乂溪六舖龔溪砦熙寧六年賜名其後為舖未詳)黔陽(下有竹砦煙溪無狀)
(木州洪江五舖)渠陽砦八(熙寧間復硤中騰雲鶴綉勝五州富錦圓三州六年以硤州新城為安江)
(砦富州新城為鎮江砦七年廢慢水砦龍家堡以辰州龍門鎮安二砦隷州尋廢為舖宣和元年復置銅安砦)
(元豐三年置托口砦四年以古誠州貫保新堡為貫保砦奉愛豐山新保為豐山新堡小由長渡村堡為小由)
(砦)安江(有洪江銅安二舖)托口(有竹灘一舖元豐八年罷)貫保(元豐三年置六年隷誠州)
(元祐六年廢崇寧二年復置)渠陽(元祐三年以渠陽軍改來隷)竹灘洪江(並元祐五年置)
(隷黔陽縣)若溪(崇寧三年置)便溪(崇寧三年以蔣州改)
靖州下軍事熙寧九年收復唐溪洞誠州元豐四年仍
建為誠州五年沅州貫保砦改為縣總治本砦并托口
小由豐山四堡砦戸口以渠陽縣為名隷州六年移托
口小由兩砦却屬沅州析邵州蒔竹縣隷州移渠陽縣
為州治七年沅州小由砦復隷州尋廢小由砦豐山堡
元祐二年廢為渠陽軍三年廢軍為砦屬沅州元祐五
年復以渠陽砦為誠州崇寧二年改為靖州大觀元年
為望郡崇寧戶一萬八千六百九十二口闕貢白絹縣
三永平(下本渠陽縣崇寧二年改名紹興八年移入州)會同(下本三江縣崇寧二年改)通道
(下本羅蒙縣崇寧二年改)砦四狼江收溪貫保羅蒙(元豐六年置收奚復以沅州貫)
(保來隷七年置羅蒙元祐三年廢收溪羅蒙崇寧二年又置若水豐山二砦)堡五石家滻村
多星大由天村(元豐四年置石家滻村六年置多星七年置大由天村元祐三年廢多星大由)
(天村等堡崇寧三年復置又置羊鎮堡木砦堡大觀二年又置飛山堡政和三年又置零溪堡八年又置通平)
(堡)
荆門軍開寳五年長林當陽二縣自江陵來隷熙寧六
年廢軍縣復隷江陵府元祐三年復為軍端平三年移
治當陽縣縣二長林(次畿)當陽(次畿紹興十四年廢入長林十六年復)
漢陽軍同下州熙寧四年廢為縣以漢川縣為鎮屬鄂
州元祐元年復置紹興五年又廢為縣七年復為軍縣
二漢陽(緊)漢川(下太平興國二年自德安來隷紹興五年廢七年復)
壽昌軍下本鄂州武昌縣嘉定十五年升壽昌軍使續
升軍端平元年以武昌縣還隷鄂州縣一武昌(上以武昌山為)
(名孫權所都南渡後為江州治所後復故)
南路州七潭衡道永邵郴全軍一武岡監一桂陽縣三
十九南渡後增茶陵軍紹興三十二年戸九十六萬八
千九百三十口二百一十三萬六千七百六十七
潭州上長沙郡武安軍節度乾德元年平湖南降為防
禦端拱元年復為軍舊領荆湖南路安撫使大觀元年
升為帥府建炎元年復為總管安撫司紹興元年兼東
路兵馬鈐轄二年復為安撫司崇寧戸四十三萬九千
九百八十八口九十六萬二千八百五十三貢葛茶縣
十二長沙(望開寳中廢長豐縣入焉)衡山(望淳化四年以衡山岳州湘隂並來隷有黃簳銀場)
安化(望熙寧六年置改七星砦為鎮入焉廢首溪砦元祐三年置博易場)醴陵(緊)攸(上)湘
鄉(中)湘潭(中)益陽(中)瀏陽(中有永興及舊溪銀場)湘隂(中乾德二年自鼎州)
(隷岳州俄而來隷)寧鄉(中)善化(元符元年以長沙縣五鄉湘潭縣兩鄉為善化縣)
衡州上衡陽郡軍事崇寧戸一十六萬八千九十五口
二十萬八千二百五十三貢麩金犀縣五衡陽(緊有熙寧錢監)
來陽(中)常寧(中下熙寧六年廢常寧縣奬中砦有茭源銀場)安仁(中下乾德二年升安仁場)
(為縣)南渡後升茶陵為軍
道州中江華郡軍事乾德三年廢大歴縣熙寧六年廢
楊梅勝岡綿田三砦紹興元年隷荆湖東路二年復舊
崇寧戶四萬一千五百三十五口八萬六千五百五十
三貢白紵零陵香縣四營道(緊熙寧五年省永明縣為鎮入焉元祐元年復)江
華(緊有黃富鐵場)寧遠(緊唐延唐縣乾德三年改)永明(上)
永州中零陵郡軍事熙寧六年廢福田樂山二砦八年
廢零陵砦崇寧戸八萬九千三百八十七口二十四萬
三千三百二十二貢葛石燕縣三零陵(望)祁陽(中)東安
(中雍熙元年升東安場為縣有東安砦)
郴州中桂陽郡軍事紹興初改隷荆湖東路二年仍來
屬崇寧戶三萬九千三百九十二口一十三萬八千五
百九十九貢紵縣四郴(緊有新塘浦溪二銀坑)桂陽(中唐義昌縣後唐改郴義)
(太平興國初又改有延壽銀坑)宜章(中唐義章縣太平興國初改)永興(中舊高亭縣熙寧六年改)
南渡後增縣二興寧(嘉定二年析郴縣資興程水二鄉置資興縣後改今名)桂東
(本郴縣地嘉定四年析桂陽之零陵宜城二鄉置今縣於上猶砦)
寳慶府本邵州邵陽郡軍事大觀九年升為望郡寳慶
元年以理宗潛藩升府淳祐六年升寳慶軍節度崇寧
戸九萬八千八百六十一口二十一萬八千一百六十
貢犀角銀縣二邵陽(望)新化(望熙寧五年收復梅山以其地置縣有惜溪柘溪藤)
(溪深溪雲溪五砦)
全州下軍事紹興元年聽廣西路經略安撫司節制崇
寧戶三萬四千六百六十三口一十萬六千四百三十
二貢葛零陵香縣二清湘(望有香煙祿塘長烏羊狀硤石磨石獲源七砦)灌陽
(中有洮水灌水吉寧砦)
茶陵軍紹興九年升縣為軍仍隷衡州嘉定四年析康
樂雲陽常平三鄉置酃縣亦嘗隷衡州縣一酃(下因酃湖為名)
桂陽軍本桂陽監同下州紹興元年隷荆湖東路二年
復故三年升軍崇寧戶四萬四百七十六口一十一萬
五千九百貢銀縣二平陽(上隋縣晉廢天禧三年置有大富等九銀坑熙寧七年復)
藍山(中景德三年自郴州來隷)南渡後增縣一臨武(中自石晉廢紹興十一年復)
武岡軍崇寧五年以邵州武岡縣升為軍縣三武岡(中有)
(山塘一砦熙寧六年廢白沙砦置關硤武陽城步三砦元祐四年置赤木砦紹聖元年置神山砦崇寧二年置)
(通硤大觀元年置硤口砦)綏寧(中本邵州蒔竹縣地熙寧九年廢崇寧九年復紹興十一年移治武陽砦)
(二十五年還舊後廢臨岡來入)臨岡(本蒔竹縣元豐四年以溪洞徽州為縣隷邵州八年建臨口砦崇寧)
(五年改砦為縣隷武岡軍)南渡後廢臨岡增新寧(下漢夷地紹興二十五年於水頭江)
(北立今縣)
荆湖南北路蓋禹貢荆州之域當張翼軫之分東界鄂
渚西接溪洞南抵五嶺北連襄漢唐末藩臣分據宋初
下之鄂岳本屬河南安復中土舊地今以壤制而分隷
焉江陵國南巨鎮當荆江上游西控巴蜀澧鼎辰三州
皆旁通溪洞置兵戍守潭州為湘嶺要劇鄂岳處江湖
之都會全邵屯兵以扼蠻獠大率有材木茗荈之饒金
鐵羽毛之利其土宜穀稻賦入稍多而南路有袁吉壤
接者其民往往遷徙自占深耕穊種率致富饒自是好
訟者亦多矣北路農作稍惰多曠土俗薄而質歸峽信
巫鬼重滛祀故嘗下令禁之
宋史卷八十八
