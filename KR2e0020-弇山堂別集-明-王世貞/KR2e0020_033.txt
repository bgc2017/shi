弇山堂别集卷三十三
明王世貞撰
親王
虞懷王雄煐懿文皇太子長子母妃常氏開平忠武王
遇春女洪武七年十月己未生十五年五月朔日薨年
十四追冊封諡葬鍾山
吳王允熥懿文皇太子第三子母妃常氏開平忠武王
遇春女洪武十年十一月(闕)日生三十一年封杭州
未之國建文四年七月靖難後降封廣澤王居福建漳
州九月即召還京削爵為庶人永樂十三年卒在位五
年壽三十九天順四年出庶人之錮鳳陽者但有老婦
女五六人
衡王允熞懿文皇太子第四子母妃(闕)氏(闕)
女洪武(闕)年(闕)生三十一年封未之
國建文四年七月降封懷恩王居江西建昌府九月即
召還廢為庶人
徐王允□懿文皇太子第五子母妃(闕)氏(闕)
女洪武二十四年六月(闕)日生三十一年封未
之國建文四年七月降封敷惠王随母呂太妃居太子
陵永樂二年改封甌寧王未遣之國四年二月邸中忽
火起暴卒年十六追諡哀簡
漢庶人高煦成祖第二子母仁孝皇后徐氏洪武十三
年十二月初四日生二十八年封高陽郡王永樂二年
四月初四日進封漢王國於雲南改青州俱不行十五
年三月二十日之國樂安州削兩護衛宣德元年九月
初六日謀反降之削爵錮西内不良死妃韋氏及九子
俱從死世子瞻先卒
趙簡王高燧成祖第三子母仁孝皇后徐氏洪武十五
年十二月十六日生永樂二年四月初四日封洪熙元
年四月十六日之國河南彰德府宣德元年盡獻三護
衛六年八月(闕)日薨在位二十八年壽五十葬安陽
縣壽安山妃沐氏黔國公晟女永樂九年十二月二十
九日冊封二十一年十二月二十五日薨二十二年十
月初八日冊翁氏為妃常山中護衛鎮撫司陸女正統
五年六月二十一日薨合葬壽安山子悼僖世子瞻坺
先薨無子嫡弟惠王瞻塙宣德七年自安陽王嗣在位
二十三年以景泰五年薨壽四十三嫡長子悼王祁鎡
以景泰六年嗣在位六年以天順五年薨壽三十一庶
長子靖王見灂以成化元年嗣坐罪革冠服削祿米三
之二後復冠服在位三十八年以弘治十五年薨壽五
十庶三子莊王祐棌以弘治十六年自清流王嗣在位
十六年以正德十三年薨壽四十三嫡長子康王厚煜
以十六年嗣有賢聲在位四十年以嘉靖三十九年薨
壽六十三庶一子獲嘉昭定王載培薨子翊錙以二十
八年進封世孫三十八年又薨年二十三子今王常清
以四十四年嗣進昭定為恭王世孫為安王
皇第四子高爔洪武二十四年十二月二十四日庶生
未及封薨
鄭靖王瞻埈仁宗第二子母賢妃李氏永樂二年二月
十七日生二十二年十月十一日封宣德四年之國陜
西鳳翔府正統九年間移國河南懷慶府成化二年四
月二十六日薨在位四十三年壽六十三葬紅松山妃
張氏中城兵馬指揮本女宣德二年十月初六日冊封
正統七年十一月初四日薨合葬紅松山嫡長子簡王
祁鍈以成化四年嗣在位二十八年以弘治八年薨壽
六十五嫡長子世子見滋以成化十五年薨年二十八
嫡長子康王祐枔以弘治十年嗣進世子為僖王康王
在位十一年以正德二年薨壽三十四無子簡王庶四
子東垣端惠王見[泳-永+貢]嫡一子懿王祐檡以正德四年嗣
進端惠為定王懿王在位十三年以十六年薨壽三十
八嫡四子今王厚烷以嘉靖六年嗣二十七年上䟽諫
上真修削爵錮鳳陽高墻隆慶元年復國歲加祿四百
石今尚存
越靖王瞻墉仁宗第三子母誠孝昭皇后張氏永樂三
年正月初十日生二十二年十月十一日封建國浙江
衢州府未之國正統四年六月二十六日薨在位十六
年壽三十五葬白水峪妃吳氏南城兵馬指揮昇女宣
德三年四月十五日冊封正統四年七月十九日殉節
薨諡貞惠合葬白水峪無子國除
蘄獻王瞻垠仁宗第四子母(闕)永樂
四年(闕)日生二十年十月十三日薨未娶二十
二年間追冊封諡
襄憲王瞻墡仁宗第五子母昭皇后永樂四年三月十
六日生二十二年十月十一日封宣德四年八月初三
日之國長沙府正統元年七月十一日移國襄陽府王
有賢聲凡再朝英宗特賜護衛成化十四年正月十六
日薨在位五十五年壽七十三葬榖城縣永安山妃靖
氏東城兵馬指揮安女宣德二年十月初六日冊封成
化十九年正月二十四日薨合葬永安山嫡長子定王
祁鏞以成化十五年嗣在位十年以弘治元年薨壽六
十庶長子簡王見淑以弘治二年嗣在位二年以弘治
三年薨壽四十庶長子懷王祐材以弘治四年嗣在位
十四年以十七年薨壽三十一無子庶二弟康王祐櫍
以正德三年自光化王嗣在位四十三年以嘉靖二十
九年薨壽七十六無子定王庶二子陽山恭和王見淓子
榮康王祐楬之庶一子莊王厚熲以嘉靖三十一年嗣
進恭和為恭王榮康為惠王莊王在位十五年以四十
五年薨壽三十六庶一子今王載堯隆慶二年以安福
王嗣
荆憲王瞻堈仁宗第六子母貞靜順妃張氏永樂四年
九月二十四日生二十二年十月十一日封宣德四年
八月初三日之國江西建昌府正統十年三月移國湖
廣黃州府蘄州景泰四年十一月十三日薨在位三十
年壽四十八葬策山妃周氏西城兵馬指揮義女宣德
二年十二月初三日冊封成化二十一年六月二十六
日薨葬大象山嫡長子靖王祁鎬以景泰六年嗣在位
七年以天順五年薨壽三十一子見潚嗣在位二十九
年弘治五年以罪削爵降庶人安置武昌再以罪召至
京勒自盡年四十六弟都梁悼惠王見溥嫡長子和王
祐橺以弘治七年自都梁王嗣在位十一年弘治十七
年薨壽三十四子端王厚烇以正德二年嗣有賢聲在
位四十六年以嘉靖三十二年薨壽六十一庶一子永
定端穆王載墭嫡長子恭王翊鉅以三十四年嗣進端
穆為莊王恭王在位十六年以隆慶四年薨壽三十七
世子常泠先以罪廢嫡次子今王常□以泰寧王進封
嗣
淮靖王瞻墺仁宗第七子母賢妃李氏永樂七年正月
十三日生二十二年十月十一日封宣德四年八月初
三日之國廣東韶州府十年八月十五日移國江西饒
州府正統十一年十一月十二日薨在位二十三年壽
三十八葬鄱陽縣安山妃蕭氏南城兵馬指揮忠女宣
德二年十一月初四日冊封天順四年八月初四日薨合
葬安山嫡長子康王祁銓以正統十三年嗣在位五十
五年以弘治十五年薨壽六十八子安懿世子見濂先
薨壽二十四無子庶二弟清江端裕王見澱嫡一子定
王祐棨嗣進安懿為安王端裕為端王定王以弘治十
八年嗣在位二十年以嘉靖三年薨壽三十無子庶二
弟莊王祐楑以嘉靖四年自鎮國將軍嗣在位十三年
以十六年薨壽三十八嫡長子憲王厚燽以嘉靖十八
年嗣在位二十五年以四十二年薨壽四十五子今王
載坮以四十四年嗣
滕懷王瞻塏仁宗第八子母恭肅貴妃郭氏永樂七年
十月(闕)日生二十二年十月十一日封建國雲南未
行洪熙元年閏七月十三日薨在位二年壽十七諡懷
葬京師西山無子國除
梁莊王瞻垍仁宗第九子母恭肅貴妃郭氏永樂九年六
月十七日生二十二年十月十一日封宣德四年八月
初三日之國湖廣安陸州正統六年正月十二日薨在
位十八年壽三十一葬安陸之瑜靈山妃紀氏安慶衛
指揮詹女宣德二年九月十八日冊封三年六月初四
日薨葬順天府韋溝山宣德八年十月初七日冊封繼
妃魏氏南城兵馬指揮亨女景泰二年薨合葬瑜靈山
無子國除
衛恭王瞻埏仁宗第十子母恭肅貴妃郭氏永樂十四
年十二月二十二日生二十二年十一月十一日封建
國河南懷慶府未行正統三年十二月十八日薨在位
十五年壽二十三葬順天府豹里山妃楊氏東城兵馬
指揮順女正統二年七月初六日冊封三年十二月二
十九日殉節薨諡貞烈合葬豹里山無子國除
德莊王見潾英宗第二子母宸妃萬氏正統十三年四
月初五日生初名見清景泰三年五月初三日封榮王
天順元年三月初六日更今名改封德王成化三年二
月十七日之國山東濟南府正德十二年八月二十二
日薨在位六十六年壽七十葬長清縣青崖山妃劉氏武功衛正
千戸忠女成化元年五月二十八日冊封弘治六年十二月初三
日薨合葬青崖山子懿王祐榕劉妃次子正德十六年嗣嘉靖十
八年薨在位十九年壽六十九子懷順世子厚燉以嘉靖十三年
薨壽三十五子載墱次妃郭氏生以嘉靖二十年嗣進懷順為懷
王王在位三十四年以萬歷二年薨夀四十六嫡長子今王翊(闕)嗣
皇第三子見湜母宸妃萬氏正統十四年七月十四日
生景泰二年八月初五日薨未封
許悼王見淳英宗第四子母惠妃王氏景泰元年二月
二十一日生三年五月初二日封十一月二十四日薨
在位七月年三歲葬西山
秀懷王見澍英宗第五子母淑妃高氏景泰三年二月
二十一日生於南宮天順元年三月初六日封成化六
年九月初七日之國河南汝寧府有賢聲八年九月二
十二日薨在位十六年壽二十一葬京城之西山妃王
氏中城兵馬指揮昱女成化三年十月十五日冊封九
年五月初九日薨合葬西山無子國除
崇簡王見澤英宗第六子母孝肅皇后周氏景泰六年
四月十六日生於南宮天順元年二月初六日封成化
十年三月初五日之國河南汝寧府弘治十八年七月
二十八日薨在位四十九年壽五十一葬確山縣蟠龍
山妃余氏南城兵馬指揮信女成化七年四月初六日
冊封十年十月二十八日薨合葬蟠龍山嫡第一子靖
王祐樒以正德三年嗣在位四年以六年薨壽三十嫡
長子恭王厚燿以正德九年嗣在位二十四年以嘉靖
十六年薨壽三十七葬蟠龍山簡靖恭三王並有賢聲
而恭孝友尤著嫡長子莊王載境以嘉靖十八年嗣在
位十九年以三十六年薨壽四十葬蟠龍山嫡長子今
王翊&KR2462;嗣
吉簡王見浚英宗第七子母宸妃萬氏景泰七年六月
初九日生天順元年三月初六日封成化十三年九月
十九日之國湖廣長沙府嘉靖六年七月二十日薨在
位七十一年壽七十二葬善化縣關山妃張氏金吾左
衛指揮使通女成化十年四月二十日冊封二十一年
六月初二日薨合葬關山庶第一子悼莊世子祐枎以
正德五年先薨年三十二庶第一子定王厚焨以嘉靖
八年嗣進悼莊為悼王定王在位十一年以十八年薨
壽三十一庶第一子端王載均十九年以光化王嗣在
位二十二年以四十年薨壽三十五嫡子莊王翊鎮以
四十二年嗣在位八年以隆慶四年薨年十七無子庶
長兄龍陽王翊鑾以隆慶六年進封
忻穆王見治英宗第八子母宸妃萬氏天順二年閏二
月初四日生成化二年八月十二日封未之國八年二
月二十四日薨在位七年年十五葬西山未娶
徽莊王見沛英宗第九子母德妃韋氏天順六年二月
初二日生成化二年八月十二日封十七年三月初一
日之國河南鈞州弘治十八年五月十二日薨在位四
十年壽四十四葬城西石峽峪妃黃氏神策衛指揮僉
事昱女成化十三年十一月十一日冊封薨日未詳合
葬石峽峪庶第一子簡王祐檯以正德三年嗣在位十
八年以嘉靖四年薨壽四十四庶第一子恭王厚爝以
嘉靖五年嗣在位二十五年以嘉靖二十九年薨壽四
十五庶第二子載埨以三十年嗣在位五年有罪削爵
自殺年三十一子七人俱從削國除
岐惠王祐榆憲宗第五子母邵皇后成化十四年十月
十八日生二十三年七月十一日封弘治八年二月十
一日之國湖廣德安府十四年十月二十三日薨在位
十五年壽二十四葬京城翠微山妃王氏中城兵馬指
揮詢女弘治六年四月十八日冊封十四年七月初八
日薨合葬翠微山無子國除
益端王祐㯽憲宗第六子母莊懿德妃張氏成化十五
年正月初四日生二十三年七月十一日封弘治八年
八月二十五日之國江西建昌府嘉靖十八年八月二
十四日薨在位五十三年壽六十一葬城南金華山妃
彭氏中城兵馬指揮倫女弘治七年二月初三日冊封
薨日未詳合葬城南金華山子莊王厚煜以嘉靖二十
年嗣在位十六年以三十五年薨壽五十九有賢聲無
子弟恭王厚炫以嘉靖三十六年自崇仁王嗣在位二
十五年壽八十二有賢聲崇仁長子載增先卒壽(闕)十
子世孫翊鈏以萬歷(闕)年嗣進封長子為昭王
衡恭王祐楎憲宗第七子母莊懿德妃張氏成化十五
年閏十月二十五日生二十三年七月十一日封弘治
十二年(闕)月(闕)日之國山東青州府嘉靖十七年八
月初七日薨在位五十二年壽六十葬臨胊縣三陽山
妃沈氏南城兵馬指揮雄女弘治八年八月二十一日
冊封薨日未詳合葬臨胊三陽山庶第一子莊王厚燆
以十九年嗣有賢聲在位三十三年以隆慶六年薨壽
七十一庶第二子(闕)王載圭以萬歷五年嗣在位四年
以萬歷八年薨壽四十五
雍靖王祐橒憲宗第八子母孝惠太皇太后邵氏成化
十七年六月初三日生二十三年七月十一日封弘治
十二年八月十二日之國湖廣衡州府正德二年正月
初五日薨在位二十一年壽二十七葬京城之西山妃
吳氏錦衣衛都指揮僉事玉女弘治十年四月初八日
冊封正德十四年八月二十四日薨合葬西山無子國
除
壽定王祐榰憲宗第九子母端懿安妃姚氏成化十七
年十一月十二日生弘治四年八月十五日封十一年
九月十五日之國四川保寧府十七年五月二十五日
移國湖廣德安府嘉靖二十四年(闕)月(闕)日薨在位
五十五年壽六十五葬於金山妃徐氏東城兵馬指揮
諭女弘治十年十二月十八日冊封正德七年閏五月
十八日薨葬應山縣石龍山無子國除
憲宗第十子成化十九年七月十七日生本年九月初
七日薨
汝安王祐梈憲宗第十一子母莊懿德妃張氏成化二
十年九月二十四日生弘治四年八月十五日封十四
年九月十九日之國河南衛輝府嘉靖二十年(闕)月
(闕)日薨在位五十一年壽五十八葬(闕)妃李氏
南城兵馬指揮長春女弘治十二年三月二十日冊封
(闕)年薨合葬京城外之西山無子國除
涇簡王祐橓憲宗第十二子母恭妃楊氏成化二十一
年三月十六日生弘治四年八月十五日封十五年四
月十一日之國山東沂州嘉靖十六年六月初四日薨
在位四十七年壽五十三葬京城外之西山妃曹氏東
城兵馬指揮(闕)女弘治十三年三月二十三日冊封嘉
靖九年八月初四日薨繼妃魏氏東城兵馬指揮汝卿
女嘉靖十二年正月二十四日冊封俱合葬西山無子
國除
榮莊王祐樞憲宗第十三子母康順端妃潘氏成化二
十一年十二月十七日生弘治四年八月十五日封正
德三年三月初一日之國湖廣常德府嘉靖十八年正
月二十八日薨在位四十九年壽五十五葬武陵縣大
龍山妃劉氏東城兵馬指揮洪女弘治十四年二月二
十五日冊封正德七年十二月二十三日薨合葬大龍
山嫡長子懷穆世子厚勲先薨年三十嫡長子今王載
墐嗣進懷穆為懷王
申懿王祐楷憲宗第十四子母恭妃楊氏成化二十三
年正月初十日生弘治四年八月十五日封建國四川
敘州未之國十六年七月二十九日薨在位十三年壽
十七葬京城西蘭山妃項氏東城兵馬指揮泰女弘治
四年十一月二十日冊封薨日未詳合葬蘭山無子國
除
蔚悼王厚煒孝宗次子母孝康敬皇后張氏弘治七年
十二月初五日生九年二月二十五日薨追封蔚王諡
悼葬京西金山
岳懷王厚熙睿宗長子母獻皇后蔣氏弘治十三年六
月十二日生纔五日薨葬趙家山(承天府)嘉靖四年九月
初十日追封岳王諡懷三十九年四月始賜名
景恭王載圳世宗第四子母靖妃盧氏嘉靖十六年二
月二十九日生十八年二月初一日封四十年三月十
六日之國湖廣德安府四十四年正月初九日薨在位
二十七年壽二十九葬金山無子國除
潁殤王載□世宗第五子母肅妃江氏嘉靖十六年八
月初五日生次日薨追封潁王諡曰殤葬西山
戚懷王載□世宗第六子母懿妃趙氏嘉靖十六年八
月二十八日生十七年七月十一日薨追封賜諡葬西
山
薊哀王載㙺世宗第七子母雍妃陳氏嘉靖十六年十
二月二十九日生十七年正月十五日薨追封賜諡葬
金山
均思王載□世宗第八子母榮嬪趙氏嘉靖十八年閏
七月初十日生十九年三月初十日薨追封賜諡葬金
山
靖悼王翊(闕)穆宗第三子母慈聖太后李氏(闕)
日生初封藍田王(闕)薨隆
慶元年追今封賜諡葬金山
潞王翊(闕)穆宗第四子母慈聖皇太后(闕)
邠哀王常(闕)今上第二子母曰(闕)以萬歷十二
年十二月十九日生即逝照潁殤王例賜贈諡葬金山
郡王
太祖以上郡王宗系
六二公者五世祖重八公長子德祖之伯兄也
千十公者重八公仲子德祖之仲兄也
四五公者德祖長子懿祖之伯兄也
初二公者懿祖第二子熙祖之仲弟也
初五公者懿祖第三子熙祖之叔弟也
初十公者懿祖第四子熙祖之季弟也
壽春王者五一公熙祖長子仁祖之伯兄也夫人劉氏
子三長子霍丘王重一公夫人翟氏子二曰高沙王賽
哥寶應王鐵哥第二子下蔡王重二公無子第三子安
豐王重三公夫人趙氏子四曰六安王轉兒來安王記
兒都梁王臊兒英山王潤兒
五二公者熙祖第二子仁祖之仲兄也不及封
豫章王(後定為南昌)興隆曰重四公仁祖第一子太祖伯兄
也夫人王氏有子二長曰山陽王聖保無後次文正娶
樞密院判官謝再興女文正從渡江為樞密院同僉尋
擢大都督府大都督統兵守南昌有功後得罪廢徙暴
卒子煒初名鐵柱後改名守謙洪武三年封靖江王賜
冠服禄如郡王官屬如親王九年之國桂林府有罪召
還京師徙國雲南再得罪安置鳳陽復不悛撻而錮之
二十五年卒子悼僖王贊儀復爵薨壽二十七子莊簡
王佐敬嗣薨壽六十六子相承以長子先卒壽三十一
子昭和王規裕嗣進長子為懷順王昭和薨壽三十七
子端懿王約麒嗣薨壽五十一子安肅王經枎嗣薨壽
三十子恭惠王邦薴嗣壽六十一子(闕)王任昌嗣薨
壽五十一子(闕)嗣
盱眙王興盛曰重六公仁祖第二子太祖仲兄也夫人
唐氏子一曰招信王旺兒
臨淮王興祖曰重七公仁祖第三子太祖叔兄也夫人
劉氏無子
弇山堂别集卷三十三
