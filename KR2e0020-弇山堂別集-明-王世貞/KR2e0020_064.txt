弇山堂别集卷六十四
明王世貞撰
總督陜西三邊都御史年表
高皇帝初中山武寧王達等下陜西遂悉平甘肅寧夏
諸鎮秦慶肅三公鎮之而侯伯都督耿炳文等理兵政
間命宋潁諸國公一按閱操練而已永樂始命寧陽侯
陳懋西寧侯宋晟鎮寧夏寧遠侯何福等鎮甘肅而文
臣不過分理文移治糧餉而已正統初西邊弗靖始命
兵部尚書王驥提督諸軍據總兵官任禮蔣貴上討平
之而陕西令右都御史王文陳鎰分歲鎮守然實未嘗
合三鎮而歸一總督也成化初穆蘇據石城叛詔左副
都御史項忠總全陜三邊兵討之已詔右都御史王越
右副都御史馬文升總兵如之然有事而置事已則革
不為恒也弘治十年始起王越以太子太保左都御史
總制禦和碩十一年平十五年秦紘以戶部尚書起寄
如越自是定矣嘉靖十九年避制字改總督
項忠浙江嘉善人正統壬戌進士以左副都御史討滿
四任陞右都御史入掌院後為兵部尚書
馬文升河南鈞州人景泰辛未進士(闕)以
巡撫左都御史遷任入為兵部右侍郎
王越直隸濬縣人景泰辛未進士歴封威寧伯為民弘
治十年以太子太保兼都察院左都御史任本年以賀
蘭山功加少保兼太子太傅十一年卒於甘肅
秦紘山東單縣人景泰辛未進士十五年以戶部尚書
兼左都御史總制軍務十七年取回部未任致仕
楊一清雲南安寧人湖廣巴陵籍成化壬辰進士十七
年以左副都御史任總制進右都養病正德五年起提
督軍務仍兼總制入為戶部尚書嘉靖四年以致仕大
學士起少傅兵部尚書左都御史任仍入内閣
才寬直隸遷安人成化戊戌進士正德四年以工部尚
書兼左都御史任本年率師與套戰中箭卒
陳震陕西慶陽衛籍安化縣人成化丁未進士正德五
年以兵部左侍郎兼僉都御史討寘鐇暫行總制三邊
事尋取回以附瑾削為民
張泰直隸肅寧人成化戊戌進士正德六年以右都御
史任八年卒於固原贈刑部尚書
鄧璋順天涿州人成化丁未進士正德九年以右都御
史任十年致仕
彭澤湖廣長沙人陕西蘭州衛籍弘治庚戌進士正德
九年以太子太保左都御史任
李鉞河南祥符人弘治丙辰進士正德十六年以兵部
左侍郎兼僉都御史任
王憲山東東平人弘治庚戌進士嘉靖四年以兵部尚
書兼右都御史任六年加太子太保
王瓊山西太原人成化甲辰進士嘉靖七年起兵部尚
書兼右都御史任加太子太保
唐龍浙江蘭谿人正德戊辰進士嘉靖十年以兵部尚
書兼右都御史任
姚鏌浙江慈谿人弘治癸丑進士嘉靖十四年以兵部
尚書兼右都御史任忤旨閒住
劉天和湖廣麻城人正德戊辰進士嘉靖十五年以兵
部左侍郎兼副都御史任十六年以功陞左都御史仍
加太子太保兵部尚書
楊守禮直隸安州人山西蒲州籍正德辛未進士嘉靖
十九年以兵部尚書兼右都御史任二十年加太子少
保二十二年守制
張珩山西石州人正德辛巳進士嘉靖二十二年以兵
部右侍郎兼僉都御史任二十四年加右都御史二十
六年陞總儲尚書未任下獄
曾銑浙江黃巖人嘉靖己丑進士二十五年以兵部右
侍郎兼僉都御史任二十六年下獄
王以旂應天江寧人正德辛未進士嘉靖二十六年以
兵部尚書兼右都御史任三十年加太子太保三十三
年卒
貝應春直隸真定人嘉靖癸未進士三十二年以兵部
右侍郎兼僉都御史任三十四年加右都御史照舊任
王夢弼山西代州人嘉靖乙未進士三十六年以兵部
右侍郎兼僉都御史任三十七年致仕
魏謙吉直隸柏鄉人嘉靖十七年進士三十七年以兵
部右侍郎兼僉都御史任
郭乾直隸任丘人嘉靖戊戌進士三十九年以兵部右
侍郎兼僉都御史任四十二年以右都御史任
程軏山東臨清人嘉靖戊戌進士四十年以兵部右侍
郎兼僉都御史任四十一年閒住
喻時河南光山人嘉靖戊戌進士四十一年以兵部右
侍郎兼僉都御史任
陳其學山東登州衛人嘉靖甲辰進士四十五年以兵
部右侍郎兼僉都御史任本年加右都御史尋回籍起
總督宣大軍務
霍冀山西孝義人嘉靖甲辰進士四十五年以兵部右
侍郎兼僉都御史任後加右都御史仍前任
王崇古山西蒲州人嘉靖辛丑進士隆慶元年以兵部
右侍郎兼右僉都御史任陞右都御史兼兵部右侍郎
仍前任四年改總督宣大軍務
王之誥湖廣石首人嘉靖甲辰進士隆慶四年以右都
御史兼兵部左侍郎任陞南京兵部尚書
戴才直隸滄州人嘉靖甲辰進士隆慶四年以右都御
史兼兵部右侍郎任
石茂華
董(闕)
郜光先山西潞安人嘉靖己未進士
梅友松四川内江人嘉靖乙丑進士
總督兩廣軍務年表
洪武元年師未下廣東西命永嘉侯朱亮祖出鎮廣永
樂中廣西則都督韓觀山雲侯柳溥相繼為大帥得專
征及誅賞獨有文臣督攝之寄至正統十四年苗寇蝟
起廣東則命侍郎揭稽廣西則命侍郎李棠各巡撫之
然二廣地勢犬牙賊東西豕突来往叵測而武臣自守
便利不相策應天子用兵部尚書于謙言命太子太保
左都御史王翺總督兩廣軍務自總兵以下悉聽節制
一切便宜從事然事已即歸不恒設馬昂再以提督至
葉盛以巡撫至成化元年復命都督趙輔率大兵討之
陞浙江參政韓雍為僉都御史贊理軍務然於制書特
重雍既平寇遂命總督軍務兼理巡撫久之雍以兩廣
土地廣遠恐餘孽復生重貽邊患請於朝願得文武大
臣分理其事上命副都陳濂撫廣東僉都張鵬撫廣西
而雍專治軍尋以憂去五年復起雍以右都御史總督
兼巡撫於梧州開設總府居中調度兩廣副總兵參將
而下悉聽節制而兩廣巡撫復不設仍統於總督正德
十一年改總督為提督嘉靖四十五年因廣東寇發遙
制不便兵部題准總督軍務止撫廣西於廣東另設巡
撫至隆慶四年又改總督閩廣兼理糧餉巡撫廣東於
廣西另設巡撫
王翺直隸鹽山人成化乙未進士景泰三年以左都御
史總督兩廣軍務
馬昂直隸滄州人由舉人景泰四年以右都御史總督
軍務六年以平賊功轉左都仍前任天順元年致仕
葉盛直隸崑山人弘治乙丑進士天順二年以右僉都
御史巡撫兩廣提督軍務
韓雍直隸吳縣人順天宛平籍正統壬戌進士成化元
年以左僉都御史贊理軍務二年以功陞左副都御史
總督巡撫六年又加右都御史起前任致仕
吳琛直隸繁昌人景泰辛未進士成化五年以右僉都
御史巡撫六年取回南院十年陞右副都總督軍務仍
巡撫兩廣十一年卒
朱英湖廣桂陽人正統乙丑進士成化二年以左僉都
御史軍功五年加右都御史仍前任
朱旻浙江淳安人景泰辛未進士成化二十年以右都
御史總督二十三年致仕
屠滽浙江鄞縣人成化丙戌進士弘治元年以右都御
史任
秦紘山東單縣人景泰辛未進士弘治二年以右都御
史任四年被逮
閔珪浙江烏程人天順甲申進士四年以右都御史任
唐珣直隸華亭人天順丁丑進士八年以右都御史任
九年卒
鄧廷瓚湖廣巴陵人景泰甲戌進士弘治九年以右都
御史任兼理巡撫十年陞左都御史仍前任十三年卒
劉大夏湖廣華容人天順甲申進士弘治十三年以右
都御史任
潘蕃浙江崇德人由進士弘治十五年以右都御史任
熊繡湖廣道州衛籍江西豐城人由進士正德元年以
右都御史任二年還南院卒
陳金湖廣應城人成化壬辰進士正德三年以右都御
史任三年轉左都仍前任丁憂十年起累加少保
劉洪湖廣安陸人由進士正德三年以右都御史任
林廷選福建長樂人由進士正德五年以右都御史任
周南浙江縉雲人成化戊戌進士正德九年以右都御
史任十年致仕卒贈太子少保
楊旦福建建安人弘治庚戌進士正德十二年以右都
御史任十四年丁憂
蕭翀四川内江人成化辛丑進士正德十四年以右都
御史任十六年致仕
張嵿浙江蕭山人由進士正德十六年以右副都御史
任
盛應期直隸吳縣人弘治癸丑進士嘉靖三年以兵部
右侍郎兼僉都御史任四年改工部督易州山厰
姚鏌浙江慈谿人弘治癸丑進士嘉靖四年以右都御
史任六年加太子少保兼左都仍前任本年致仕
王守仁浙江餘姚人弘治己未進士嘉靖六年以南京
兵部尚書新建伯任仍兼制江西湖廣
林富福建莆田人弘治壬戌進士嘉靖七年以右副都
御史任八年加兵部右侍郎兼僉都十一年致仕
陶諧浙江會稽人弘治丙辰進士嘉靖十二年以兵部
右侍郎兼僉都御史任
錢如京直隸桐城人弘治己未進士嘉靖十四年以兵
部左侍郎兼僉都御史任
潘旦直隸婺源人弘治己丑進士嘉靖十五年以兵部
左侍郎兼僉都御史任十六年取回南兵部尋致仕
蔡經福建侯官人由進士嘉靖十六年以兵部右侍郎
兼僉都御史任二十年加右都御史二十一年加兵部
尚書二十三年丁憂
潘鑑直隸婺源人正德戊辰進士嘉靖二十三年以兵
部尚書兼右副都御史總督軍務兼理巡撫卒于家
張岳福建惠安人正德丁丑進士嘉靖二十三年以兵
部左侍郎兼左僉都御史任
歐陽必進江西安福人正德丁丑進士嘉靖二十六年
以兵部左侍郎任
周延江西吉水人嘉靖癸未進士二十九年以兵部右
侍郎兼僉都御史任
應檟浙江遂安人嘉靖丙戌進士三十一年以兵部右
侍郎兼僉都御史三十三年卒
譚愷直隸無錫人嘉靖丙戌進士三十三年以兵部右
侍郎兼僉都御史任三十六年閒住加右都御史
王鈁浙江奉化人嘉靖癸未進士三十六年以兵部右
侍郎兼僉都御史任
鄭絅福建莆田人嘉靖己丑進士三十八年以兵部右
侍郎兼僉都御史任四十年卒
張臬江西進賢人嘉靖丙戌進士四十年以兵部右侍
郎兼僉都御史任四十二年陞都察院右都御史仍前
任四十三年閒住
吳桂芳江西新建人嘉靖甲辰進士四十三年以兵部
右侍郎兼僉都御史任四十五年改總督軍務出撫廣
西
譚綸江西宜黃人嘉靖甲辰進士四十五年以兵部右
侍郎兼僉都御史任
張瀚浙江仁和人嘉靖乙未進士隆慶元年以兵部左
侍郎兼僉都御史任二年致仕
劉燾直隸天津左衛人嘉靖戊戌進士隆慶二年以左
都御史兼兵部左侍郎任四年閒住
李遷江西新建人嘉靖辛丑進士隆慶四年任陞右都
御史兼兵部左侍郎陞南京刑部尚書
殷正茂直隸歙縣人嘉靖丁未進士隆慶五年以兵部
右侍郎兼僉都任累加兵部尚書
凌雲翼直隸太倉人嘉靖丁未進士萬歷三年以兵左
侍任加右都御史
劉堯誨湖廣臨武人嘉靖癸丑進士萬歷六年以兵左
侍任加右都御史
陳瑞福建長樂人嘉靖癸丑進士萬歷八年以兵部尚
書左都御史任
郭應聘福建莆田人嘉靖庚戌進士萬歷十年以兵左
侍任
吳文華福建連江人嘉靖丙辰進士萬歷十四年以(闕)
左侍任加右都御史
吳善福建龍溪人嘉靖壬戌進士萬歷十五年以兵右
侍任次年卒
劉繼文直隸靈璧人嘉靖壬戌進士萬歷十六年以兵
右侍任
南京守備恊同參贊大臣年表
永樂中皇太子監國南都府部大小諸臣六軍按堵如
故自二十二年皇太子即位為仁宗亡何晏駕皇太子
来自南都即位是為宣宗始制詔太監鄭和王瑾總下
西洋及留都水陸兵馬與駙馬都尉沐昕襄城伯李隆
同督守備於是和等稱内守備昕等稱外守備而亡何
昕罷隆專督守備久之以南京戶部尚書黃福參贊機
務參贊所理專外守備亦時與内守備參盖位差亞而
權實重今列外守備參贊諸公於左
南京守備
襄城伯李隆直隸和州人永樂二十二年任
駙馬都尉沐昕鳳陽府人永樂二十二年一同鎮守
駙馬都尉西寧侯宋琥鳳陽府人宣德五年任
豐城侯李賢鳳陽人正統五年任
定遠伯任禮河南人景泰三年任
平江侯陳豫廬州府人景泰五年任
魏國公徐承宗鳳陽府人天順元年任在任八年卒
成國公朱儀鳳陽府人天順八年任成化二十二年加
太子太傅弘治九年卒諡簡在任三十三年
魏國公徐俌弘治九年任十三年加太子太傅正統六
年復任十二年卒諡莊靖
成國公朱輔弘治十三年任正德五年加太子太傅六
年取提督三千營十二年復任
魏國公徐鵬舉正德十六年任嘉靖四年加太子太保
嘉靖十七年復任共任三十二年
撫寧侯朱麒河南夏邑縣人嘉靖十三年任加太子太
保
鎮遠侯顧寰直隸揚州府人嘉靖十四年任
撫寧侯朱岳河南夏邑縣人嘉靖三十四年任
豐潤伯曹松嘉靖三十六年以協同陞任
臨淮侯李庭竹盱眙縣人隆慶四年任本年推總督京
營戎政萬歷元年四月復任
懷寧侯孫世忠隆慶四年以協同陞任
恭順侯吳繼爵陜西涼州人萬歷三年任加太子少保
魏國公徐邦瑞鳳陽府人萬歷七年任萬歷十四年復
任
臨淮侯李言恭直隸盱眙縣人萬歷十年任十四年推
總督京營戎政
泰寧侯陳良弼直隸泰州人萬歷十六年任
南京協同守備年表
都督僉事趙倫順天府人景泰元年任
鎮遠侯顧興祖揚州府人天順元年任
都督同知馬良直隸全椒人成化二年任
泰寧侯陳涇揚州府人成化三年任在任三年
定西侯蔣琬揚州府人成化八年任
新寧伯譚祐直隸滁州人成化十四年任
豐城侯李勇鳳陽府人成化十五年任加太子太保
修武伯沈煜順天府人成化十七年任
伏羌伯毛銳山後人成化十八年任在任六年
南寧伯毛文山後人弘治元年任
懷柔伯施鑑順天府通州人弘治十四年任
武靖伯趙承慶鳳陽府人弘治八年任
西寧侯宋愷鳳陽府人正德二年任兼行奉祀禮
豐城侯李旻鳳陽府人正德十六年任
保定侯梁永福河南汝陽縣人嘉靖元年任
靖遠伯王瑾保定府人嘉靖三年任
南和伯方夀祥直隸滁州人嘉靖六年任
永康侯徐源合肥縣人嘉靖九年任
安遠侯柳震直隸安慶府人嘉靖二十九年任
豐潤伯曹松直隸儀真縣人嘉靖三十五年任
臨淮侯李庭竹盱眙縣人嘉靖三十七年任
西寧侯宋天馴直隸定遠人嘉靖三十九年任
豐城侯李儒豐城縣人嘉靖四十四年任
南和伯方炳滁州人嘉靖四十五年任
懷寧侯孫世忠大同人隆慶元年任
彰武伯楊炳六合縣人隆慶五年任
靈璧侯湯世隆鳳陽府人隆慶五年任
豐潤伯曹文炳儀真縣人隆慶六年任
武靖伯趙光遠鳳陽府人萬歷八年任
應城伯孫文棟鳳陽府人萬歷十四年任
新建伯王承勲浙江餘姚縣人萬歷十六年任
南京參贊年表
南京戶部尚書黃福山東人宣德十年任
兵部右侍郎徐琦陕西人正統五年任十四年陞尚書
景泰元年止管部事三十年復任
兵部尚書靖遠伯王驥保定府人景泰元年總督機務
兵部尚書張鳳真定府人景泰四年任
兵部尚書張純湖廣江陵縣人景泰五年任
兵部尚書蕭維禎吉安府人天順六年任
兵部尚書李賓順天府人成化元年任
兵部尚書兼大理卿程信徽州府人成化六年任
吏部尚書崔恭廣平府人成化十一年任
右都御史王恕陕西人成化十三年任十四年陞尚書
次年改巡撫二十二年復任加太子少保
兵部尚書薛遠廣東人成化十五年任
兵部尚書陳俊興化府人成化十六年任
兵部尚書馬文升開封府人成化二十二年任
兵部尚書耿裕河南人成化二十三年任
兵部尚書張鎣松江府人弘治元年任加太子少保
兵部尚書侯瓉保定府人弘治六年任
兵部尚書張悦松江府人弘治九年任
兵部尚書倪岳應天府人弘治十二年任加太子少保
兵部尚書秦民悦廬州府人弘治十三年任
兵部尚書王繼河南人弘治十四年任
兵部尚書韓文山西人弘治十六年任
兵部尚書王軾湖廣人弘治十八年任加太子少保
兵部尚書林瀚福建人正德元年任
兵部尚書何鑑紹興府人正德二年任
兵部尚書柴昇河南人正德六年任
兵部尚書劉機順天府人正德七年任加太子少保
兵部尚書張澯廣西人正德九年任
兵部尚書喬宇山西樂平人正德十年任加太子太保
兵部尚書廖紀直隸東光縣人嘉靖元年任
兵部尚書陶琰山西絳州人嘉靖二年任加太子少保
兵部尚書秦金直隸無錫縣人嘉靖二年任十四年復
任加太子太保
兵部尚書李充嗣四川内江縣人嘉靖二年任加太子
少保
兵部尚書王憲山東人嘉靖八年任
兵部尚書王廷相河南人嘉靖九年任
兵部尚書劉龍山西襄垣縣人嘉靖十二年任
兵部尚書王軏直隸江都縣人嘉靖十五年任
兵部尚書湛若水廣東增城縣人嘉靖十八年任
兵部尚書熊浹江西南昌縣人嘉靖十九年任
兵部尚書王堯封直隸定興人嘉靖二十二年任
兵部尚書張邦竒浙江鄞縣人嘉靖二十二年任
兵部尚書宋景江西奉新縣人嘉靖二十四年任
兵部尚書胡訓江西南昌縣人嘉靖二十六年任
兵部尚書韓邦竒陕西朝邑縣人嘉靖二十六年任
兵部尚書韓士英四川南充縣人嘉靖二十九年任
兵部尚書屠楷廣西臨桂縣人嘉靖三十一年任
兵部尚書潘潢直隸婺源縣人嘉靖三十二年任
兵部尚書張經福建侯官縣人嘉靖三十二年任
兵部尚書周延江西吉水人嘉靖三十三年任
兵部尚書張時徹浙江鄞縣人嘉靖三十四年任
兵部尚書張鏊江西南昌縣人嘉靖三十四年任
兵部尚書江東山東朝城縣人嘉靖三十九年任加太
子少保
兵部尚書李遂江西豐城縣人嘉靖四十年任
兵部尚書胡松滁州人嘉靖四十五年任
兵部尚書郭乾任丘縣人嘉靖四十五年任
兵部尚書劉采麻城縣人隆慶二年任
兵部尚書王之誥湖廣石首縣人隆慶五年任
兵部尚書劉體乾順天府東安縣人隆慶六年任
兵部尚書戴才直隸滄州人萬歷二年任
兵部尚書劉光濟直隸江隂縣人萬歷四年任
兵部尚書翁大立浙江餘姚縣人萬歷六年任
兵部尚書楊兆陕西膚施縣人萬歷六年任
兵部尚書凌雲翼太倉州人萬歷七年任
太子少保兵部尚書潘季馴浙江烏程縣人萬歷九年任
兵部尚書王遴順天府霸州人萬歷十一年任
兵部尚書劉堯誨湖廣臨武縣人萬歷十一年任
兵部尚書郭應聘福建莆田縣人萬歷十二年任
兵部尚書傅希摯真定府衡水縣人萬歷十四年任
兵部尚書隂武卿四川内江縣人萬歷十五年任
兵部尚書吳文華福建連江縣人萬歷十六年任
兵部尚書楊成直隸長州籍吳縣人萬歷十七年任
弇山堂别集卷六十四
