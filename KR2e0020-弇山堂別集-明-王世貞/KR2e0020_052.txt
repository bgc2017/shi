弇山堂别集卷五十二
明王世貞撰
都察院左右都御史表
都察院古御史府也自周官御史掌贊善授法令秦人
因之自漢益重置大夫以貳丞相銀印青綬位上卿於
萬幾無所不參攝每丞相闕則大夫以次選代成哀之
際遂為大司空與丞相大司馬俱封侯位三公金印紫
綬後雖旋復旋改而建武以還遂定與太尉司徒仍三
公故鼎足承君矣當御史大夫時有中丞二在内則掌
蘭臺秘受公卿奏事舉劾按章外則督部刺史與丞相
司直司隸校尉察舉非法自大司空設而中丞廢獻帝
時尊權將曹操并太尉司徒於丞相俾任之而郄慮以
御史大夫為之副然不復置中丞至魏黃初建司空官
仍罷大夫不置而歴晉宋南北朝以至北齊後周别設
中丞主臺事而御史府自是稱臺矣後魏以至北齊改
中丞為中尉最號雄峻若李彪崔暹之類糾按貴戚威
行朝省瑯琊帝子之尊尚假赤棒之威以自張餘可推
也隋始復置大夫罷中丞唐初亦因之有以其官為大
司憲者以臺為肅政者而職任如故開元之際復為御
史臺而大夫與中丞不並設其職俱以振綱紀察奸弊
中丞秩雖卑于大夫而雄峻過之至有徑入相者宋初
有中丞而無大夫其屬有侍御史監察裏行知雜之類
大約三司使學士承旨以為班知諫院司諫正言以為
表裏參知樞副丞郎僉院以階進監司牧守以待退至
元而尤重其任設大夫從一品中丞正二品侍御史從
二品治書侍御史正三品皆為長官當是時濟雅圖帝
有恒言中書省樞密院吾左右手也御史臺治吾左右
手病者也旨矣明興其初制一循元舊當是時左右大
夫湯和鄧愈數膺斧鉞寄外出而中丞劉基章溢理臺
事其後汪廣洋陳寧軰俱遷大夫洪武十三年胡氏之
事發而御史臺僅設左右中丞俱正二品侍御史正四
品而已十四年始改為都察院然僅正七品其官有御
史而無都御史十六年仍為正三品明年為正二品於
是定設左右都御史正二品左右副都御史正三品左
右僉都御史正四品職糾劾官邪申辨冤抑而所屬御
史分為十三道御史巡按以至它公委出則奏請還則
考覈然御史獨不係都察院以示得相糾察之意建文
初改為御史府設都御史一員左右副都御史各一員
品如故十三道御史曰左右兩院監察御史永樂鼎革
悉復洪武之制其後移都察院於北京而留者曰南京
都察院略如六部矣其以左右都御史而下總督提督
參贊巡撫各鎮者初自本院出曰公差事完或得代則
回理院事其後不勝多則往往自部佐卿寺藩臬遷轉
亦不復歸院以為恒今表御史大夫中丞左右都御史
及左右都御史之出鎮者
左御史大夫
湯和直隸鳳陽人元末起義吳元年任洪武三年封中
山侯解任
汪廣洋見丞相表洪武七年任十年轉右丞相
陳寧湖廣茶陵人初名亮洪武十年自右轉左十三年
坐法
丁玉不知何許人元末歸附洪武十二年自右轉左本
年轉大都督府左都督
李善長見丞相表洪武十三年以致仕太師韓國公總
理臺事尋解
李文忠直隸臨淮人洪武十三年以左都督曹國公同
總理臺事尋解
左都御史
詹徽見吏部洪武十三年以左都御史掌院二十四年
以吏部尚書兼任二十六年坐法
楊克明河南靈寳人洪武初舉明經二十四年任二十
五年免
曹銘陜西會寧人洪武乙丑進士二十七年任二十八
年免
楊靖直隸山陽人洪武乙丒進士二十九年任三十年
賜死
暴昭山西浮山人洪武乙丑進士三十年任改刑部
景清本姓耿陜西真寧人洪武甲戊進士建文元年任
復為御史大夫四年死難
陳瑛直隸滁州人洪武中以人才舉永樂元年任十年
下獄死
劉觀見前永樂十二年任同領院事後掌院宣德(闕)年
安置遼東
王文見前正統十三年陞任掌院景泰四年入閣
陳鎰直隸吴縣人正統十四年陞任掌院景泰四年致
仕
王翺見前景泰三年陞任同掌院事四年陞吏部
蕭維禎見前景泰四年任天順元年陞南京兵部
馬昂見前天順元年任本年改兵部
寇深直隸唐縣人永樂中監生天順二年任五年死難
李秉見前天順八年任
李賓見前成化五年任十三年致仕
項忠見前成化七年任同掌
王越見前成化十年任同掌十三年掌院十六年封伯
十七年出鎮
馬文升見前成化二十三年任弘治二年陞兵部
屠滽見前弘治七年以右都陞任八年改吏部正德二
年起復任
閔珪見前弘治九年任十三年改刑部
戴珊見前弘治十三年任十八年卒
張敷華見前弘治十八年任正德元年致仕
劉宇見前正德二年任本年改兵部
陳金見前正德四年任本年丁憂十三年自兩廣再任
十六年致仕
洪鍾見前正德四年以刑部尚書兼任院事五年出督
馬中錫直隸故城人成化乙未進士正德六年任本年
出督
陸完見前正德七年任八年改兵部
彭澤見前正德十年任十二年落職
王璟山東沂州人成化壬辰進士正德十三年任十六
年致仕
金獻民見前正德十六年任嘉靖二年改刑部
邊憲見前嘉靖三年陞未任卒
張璁見前嘉靖六年以兵侍掌尋以文淵閣大學士掌
胡世寧見前嘉靖六年任
李承勛見前嘉靖六年任
王憲見前嘉靖八年任本年閒住
王廷相見前嘉靖十二年任尋以兵部尚書兼任
周用見前嘉靖二十三年任二十五年改吏部
宋景見前嘉靖二十五年任本年卒
王以旂見前嘉靖二十六年任二十七年出督
屠僑見前嘉靖二十七年任三十四年卒
周延見前嘉靖三十四年任四十年卒
歐陽必進見前嘉靖四十年任本年改吏部
潘恩見前嘉靖四十年任四十二年致仕
張永明見前嘉靖四十二年任四十五年致仕
王廷見前嘉靖四十五年任隆慶四年致仕
趙貞吉見前隆慶四年以文淵閣大學士掌本年致仕
葛守禮見前隆慶四年任萬歷三年致仕
陳瓉見前萬歷三年任六年致仕
陳玠江西臨川人嘉靖辛丑進士萬歷六年任十一年
致仕
趙錦見前萬歷十一年任十四年丁憂
辛自修河南商城人嘉靖丙辰進士萬歷十四年任十
五年致仕
吳時來浙江仙居人嘉靖癸丒進士萬歷十五年任
總督軍務者
王翺李秉朱英鄧廷瓉陳金彭澤以太子太保兼洪鍾
以刑書兼王守仁以南兵書兼金獻民胡宗憲(闕)
提督京營者
劉燾
右御史大夫
湯和直隸鳳陽人元末起義吴元年任洪武三年封中
山侯
鄧愈直隸鳳陽人吴元年任洪武三年封衞國公
陳寧見前洪武六年任十二年轉左
丁玉見前洪武九年任十二年轉左
安然河南祥符人元末歸附洪武十二年任右御史大
夫十三年改左中丞本年免
右都御史
湯友恭直隸懷遠人洪武中以人才舉十七年任同理
院事二十二年免
凌漢河南原武人洪武中舉秀才二十二年任同理院
事本年降刑部侍郎復為僉都御史
袁泰山西萬全人洪武辛亥進士二十四年任同理院
事二十五年以憂去
解敏河南陽武人洪武乙丒進士二十六年任同理院
事二十八年免
王平四川新繁人洪武中舉人才二十八年任同理院
事二十九年免
嚴震直見前洪武三十年任本年降御史
吴中見前永樂二年任同理院事
王彰河南鄭州人洪武丁夘舉人入太學永樂十九年
任同理院事宣德二年卒
向寳江西進賢人洪武乙丑進士永樂二十二年任兼
詹事府詹事洪熙元年調南京
顧佐河南太康人建文庚辰進士宣德三年任右都御
史掌院事八年致仕
熊槩江西豐城人初冒胡姓永樂辛夘進士宣德八年
任掌院事九年兼任刑部本年卒
陳智湖廣咸寧人永樂丙戌進士正統元年任掌院事
六年卒
王文見前正統六年任掌院事
陳鎰見前正統八年任代掌院事
俞士悅見前正統十四年任同陳鎰掌院事
羅通江西吉水人永樂壬辰進士景泰四年任同理院
事天順元年守制
耿九疇見前天順元年任掌院事本年出為江西左布
政使
李賓見前天順五年任掌院事八年陞南京兵部尚書
林聰詳刑部尚書福建寧德人成化三年任掌院事七
年出撫大同致仕
項忠見前成化九年任同理院事
董方見前成化九年任同理院事
王越見前成化十一年任同理院事出督
戴縉見前成化十七年任右都御史掌院事十八年改
南工部
李裕見前成化十九年任掌院事二十年調南院
朱英湖廣桂陽人正德乙丑進士成化二十年由兩廣
召掌院事
屠滽見前成化丙戌進士二十一年任掌院事二十三
年調南院弘治二年再任養病六年再任俱掌院
劉敷江西永新人景泰辛未進士成化二十二年任掌
院事二十三年致仕
白昂見前弘治四年任掌院事
佀鐘見前山東鄆城人弘治十一年任同掌院事
王宗彛見前弘治十三年任同掌院事
史琳浙江餘姚人成化丙戌進士弘治十五年任同掌
院事
屠勲見前弘治十八年任右都御史同掌院事
張憲見前正德三年任同掌院事四年調南院
李士實江西豐城人新建籍成化丙戌進士正德六年
起掌院事本年致仕後伏誅
林俊詳刑部尚書福建莆田人正德十六年起未任陞
工部尚書
王鼎福建福州衛籍直隸定遠人成化辛丒進士正德
六年任掌院事七年致仕
陸完見前直隸長洲人正德七年陞任掌院事
彭澤見前正德七年陞任同掌院事尋出督
石玠見前直隸藁城人正德八年任掌院事
王璟山東沂州人成化壬辰進士正德八年任同掌院事
張綸直隸宣城人容峪衛籍成化甲辰進士正德十二
年任同掌院事十六年掌院事本年致仕
俞諫浙江桐廬人弘治庚戊進士嘉靖二年任掌院事
三年卒
李鉞見前嘉靖三年任掌院事
伍文定見前嘉靖六年任同掌院事
熊浹見前嘉靖八年任右都御史掌院事本年閒住二
十二年以兵書兼任仍掌院事
汪鋐見前嘉靖九年任十年加兵部尚書仍掌院
毛伯温見前嘉靖十五年任同掌院事十六年以兵書
兼任仍同掌二十年南征還掌院
周叙見前嘉靖十五年任尋出督
王堯封見前嘉靖十六年任同掌院事十七年遷戶部
尚書
趙錦見前萬歷十三年以兵書改兼
鎮守
陳鎰王文
總督軍務者
王翺王來韓雍朱英鄧廷瓉屠滽馬文升閔珪秦竑劉
大夏熊翀楊一清劉宇陸完彭澤鄧彰林廷選周南王
憲王瓊姚鏌張珩張經賈應春楊博王忬馮岳胡宗憲
郭乾陳其學王之誥劉燾王崇古戴才殷正茂石茂華
楊兆凌雲翼郜光先方逢時梁夢龍吳兌鄭洛郭應聘
周詠吳文華張國彦蕭大亨
總理河道者
盛應期王杲潘季馴
巡撫
王彰洪英李實王恕余子俊林俊張縉馬旻李士實俞
琳吳廷舉陳鳳梧吕光昇劉世曾
總督漕運者
馬文升陳儒喻茂堅周金王暐馬森江一鯤王廷瞻
提督倉場者
温純兼戶部左侍郎
掌大理寺者
戴金
分督三營者
陳其學
協理戎政者
鄭曉
管兵侍事者
吳兌張佳胤
弇山堂别集卷五十二
