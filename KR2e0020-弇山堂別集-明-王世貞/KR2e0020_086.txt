弇山堂别集卷八十六
明王世貞撰
詔令雜考二
與魏國公書
吳王令旨見為征討廬州城池事除令安慶翼元帥朱
文輝總率畢家等寨軍馬收取舒城及調監軍周彧節
制同知程德權與同曹平章監點軍馬取由便道駐劄
伺候總兵官到日攻取城池外今委中書省左相國徐
達充總兵官統率平章常遇春胡廷瑞金吾侍衞親軍
正都護馮國勝雄武衞親軍指揮使傅友德等大勢軍
馬直抵廬州務在搶獲渠魁克取城池依奉施行者(龍鳳)
(十年三月十六日)
吳王令旨見為應援安陽攻取廬州城池事今委自中
書省右丞廖永忠統領各衞軍馬前去總兵官中書左
相國徐達處參隨征進聽受節制依奉施行者(龍鳳十年五月日)
吳王令旨命中書省左相國徐達充總兵官統率各衛
軍馬直抵荆襄湖南等處點視城池撫安軍民依奉施
行者(龍鳳十年八月初三日)
吳王令旨命中書左相國徐達充總兵官統率各衛大
勢舟師馬步官軍前去克取淮東泰州等處城池撫安
黎庶大小官軍悉聽節制依奉施行者(龍鳳十一年五月十四日)
吳王令旨命中書左相國徐達充總兵官統領各衛大
勢軍馬進取張寇城池各衛將士悉聽節制依奉施行
者(龍鳳十一年十月初九日)
吳王親筆差内使朱明前往軍中說與大將軍左相國
徐達副將軍平章常遇春知會十一月初四日捷音至
京城知軍中獲寇軍及首目人等陸萬餘衆然而俘獲
甚衆難為囚禁今差人前去教你每軍中將張軍精銳
勇猛的留一二萬若係不堪任用之徒就軍中暗地去
除了當不必解來但是大頭目一名名解來(龍鳳十一年十一月)
(初五日)
親筆前去教總兵知會前日廬州俞平章報說安豐軍
情緊急教早發軍去應援二月十九日再差人前來家
中說那厮也則是這般樣子我每船守沙河口修東正
陽他連日把馬哨一逢東正陽回去下在劉備城下多
日無糧依舊退回安豐不知己後事勢今再差人報與
你總兵官知會你每那里若是擇的馬軍時便差馬軍
來擇不得時也罷(龍鳳十二年二月二十日親筆)
吳王令旨教總兵官徐相國你委付馮同知牢固封閉
高郵城門無令賊人得出委付常平章固守海安等處
量撥官兵固守泰州城池你將本部精兵及水寨慣戰
官軍并常平章摘撥軍馬親率渡江徑抵宜興𠞰捕賊
徒依奉施行者(龍鳳十二年二月二十日)
令旨說與總兵官知會二月二十一日參軍都事到家
說稱海安埧上除孫指揮守城其餘軍馬都來泰州抹
子上教常平章上水寨這幾說都好江淮省也無甚麽
事前日報那邊軍馬事勢輕重不一俞平章取軍緊急
大概本官自來不曾獨力主事所料未到是以取軍功
切近日報來安豐止則添得竹二一支人馬欠五千人
這幾日安豐無糧本軍將欲都退不為大害你每且休
上船來我這里又聽說張九四軍好幾支過江了你每
且將軍那在泰州等他來攻海安殺他一場再做商量
(龍鳳十二年二月二十二日)
前差小先鋒軍中說話取劉平章薛參政領軍馬五百
來家去安豐厮殺這等賊是俞平章取的緊為這殺便
來取來如今俞平章見那里事慢却又差人來男子之
妻多在高郵被擄總兵官為甚不肯給親完聚發來這
箇比殺人那箇重當城破之日將頭目軍人一概殺了
倒無可論擄了妻子發將精漢來我這裏陪了衣糧又
費關防養不住殺了男兒擄了妻小敵人知道豈不抗
拒星夜教馮副使去軍前但有指揮千戶百戶及總兵
官的伴當擄了婦女的割將首級來總兵官的罪過回
來時與他說話依奉施行者(龍鳳十二年三月初二日)
吳王令旨說與總兵官徐達攻破高郵之時城中殺死
小軍數多頭目不會殺一名今軍到淮安若係便降係
是泗州頭目青旛黃旗招誘之力不是你的功勞如是
三月已裏淮安未下你不殺人的緣故自說將來者依
奉施行者(龍鳳十二年三月初四日)
吳王令旨教總兵官徐相國將領官軍三萬名乘船并
軍馬二千名前去克取安豐城池其餘官軍留於淮安
鎮遏仰依奉施行者(龍鳳十二年四月初二日)
今再差尅期賫批前去教左相國與同委官朱文正會
議須要留下精細能幹邊上頭目鎮遏淮安編排隊伍
務要防姦此城係新降軍馬理宜乘大軍兵威在彼事
斷其初若不如是正軍起去多留鎮淮安少恐編排隊
伍有不得頭目做的怨怒一生不可不防就編伍之時
有明白倔強不伏及深藏機密暗地抱怨似這等人休
與軍管休留在淮安就乘兵威在彼徐徐起發前來務
要力行其安豐攻取竹寇不可遲緩急宜速去到彼必
擒此徒如經過濠州虛實動静降與不降略看便過仍
留韓平章攻取(龍鳳十二年四月初四日)
親筆直至安豐總兵官軍前知道即日徐州參政陸聚
差人賫到公文說稱王保保遣水陸賊黨欲犯地方告
兵策應為此教尅期來說與你知道軍前將安豐賊寇
已行困住量必有可獲其大軍内摘撥方便船隻能幹
軍士頭目前去徐州殺獲賊徒救護城池就觀王保保
軍勢若何批至速差軍船前去毋得遲慢(龍鳳十二年四月十六日)
三次據江隂報賊依然在范蔡港扎不敢上流此計專
在掣兵餘無攻城大戰之計軍中止教廖右丞回水寨
大軍不必動江隂頭目每也這般說將來鎮江那軍也
教回來他在江上如此怠慢一月之後我必尅泰州泰
州尅江北解然此每軍中好生用心關防今就教江隂
來使往軍前見總兵官你再省會他來使教回江隂(年月)
(日親筆)
吳王令旨命右相國徐達做總兵大將軍平章常遇春
做副將軍統領大勢馬步舟師征取浙西蘇州等處城
池招撫軍民仰大小官將悉聽節制依奉施行者(龍鳳十二)
(年八月十一日)
教總兵官徐達常平章知會姜偃黃橋但係民軍往來
路道處所彼處之民不許屯集於這幾處果係復業人
戶許令散居元宅一旦有謀時刻如何便聚集起此我
之利也店市之民不可屯於要道理合移於水蕩中間
沙洲處所拘其船隻使民智勇不能施亦我之利也平
定通州别行處治若使遷𤼵為軍恐通州下面左右之
民聞此一聲速去之心甚重彼各持刃與我相拒未可
也軍中再思(龍鳳十二年九月十五日)
十一月初三日内使來報捷音己見來降頭目姓名一
名名分曉今差内使李順賫批前去軍前教總兵官左相
國徐達平章常遇春知會黃船到日可差精細官人及
伴當人等管伴押解頭目王吕朱梁及一應大頭目星
夜赴宜興上岸鎖項前來其餘小軍節次如法押送赴
京我自作區處其賊人首目毋得久留軍中恐防有詐
(龍鳳十二年十一月初十日)
吳王令旨教總兵官徐相國你委付馮同知牢固封閉
高郵城門毋令賊人得出委付常平章固守海安等處
量撥官兵固守泰州城池你將本部精兵及水寨慣戰
官軍并常平章摘撥軍馬親率渡江徑抵宜興𠞰捕賊
徒依奉施行者(龍鳳十二年十一月十二日)
劉都事來說土軍王僊被和必瑪勒殺了他王信王仁
見圍了和必瑪勒你每可間道差人去與王家通(十二日)
親筆差人前去泰州軍前教同知於今月遲一會(吳元年正)
(月初九日)
親筆前去軍中教總兵官左相國知近聞知淮安頭目
陳律色并元帥三十名又有蘇州城内走出來降的馬
軍院判元帥萬戶五名及李司徒下桂齊一十名此等
之人見日久蘇州不下密地打話甚有奸意就你跟前
小人兒知道不敢對你說今發親批至日火速差人牢
固伴解前來庶免憂慮批至毋分星夜(吳元年正月十二日)
親筆教總兵官大將軍副將軍知正月二十六日尅期
翟格爾到京方知平章十九日自杭州回至軍中更見
杭州事體皆定有人從杭州來說平章省會來降人衆
甚是磊落不詐正合我之本情今爾兩員大將一員杭
州去一員率衆攻蘇州爾兩員所辦之事皆使我無憂
我喜我喜今就差人前去你兩箇處說知蘇州既圍定
了可將虎賁士一衛盡數𤼵來(吳元年正月親筆)
總兵官處問瘦朱兄弟及江上殺死我軍逃去的沈十
見在何處營内留下馬的官軍每姓名開來教我知道
等那厮來時好合那厮說話軍中切記尋蔣英劉振牛
鎮撫熊天瑞及各年叛將的軍人都教拏來(正月二十一日)
吳王書諭大將軍副將軍及諸將等二月二十一日剋
期來齎至所稟事務件件詳細一一皆聽命令而後行
此古賢臣之當為今合其道然而吾觀於内事務多有
軍中可以不稟便行者數事今後軍中合用之物急則
從急緩則從緩庶幾便當吾與諸人同起於淮地十有
六年今事業已成諸將臣我之心愈見切切社稷之隆
邦家之固真可見矣昔鄧禹見光武諫曰今山東未安
赤眉青犢之屬動以萬數更始既是常才而不自聽斷
諸將皆庸人崛起志在財幣子女争用威力朝夕自快
而已非良臣明智深慮遠圖欲尊主安民者也此更始
之不才諸將狂愚終為漢光武鄧禹君臣之所得往者
湖廣陳友諒姑蘇張士誠兵非不多將非不廣錢糧非
不足奈二生皆效更始之所為諸將亦效更始之部屬
以致今日為爾諸將所得近聞軍中有民人生理鄉外
無擾諸將歡和爾等焉得不與鄧禹同名於天下乎(吳元)
(年二月二十一日)
竹家迤北將來的軍一箇也休放在那安豐在家軍十
分為數將五分來猾的便將來善的放在那里(二十一日)
大軍自下山東所過去處得到迤北省院官員甚多吾
見二將軍留此等於軍中甚是憂慮恐大軍下營及行
兵此等雜於軍隊中忽白日遇敵不便夜間遇偷寨者
亦不便況各各皆係省院大衙門難以姑假稱之(二十一日)
親筆至日但有權柄之官員無分星夜發來布列於南
方觀望城池使伏其心然後用之決無患已如濟寧陳
平章盧平章等家小東平馬德家小盡數發來至京之
後安下穏當却遣家人一名前赴彼舊官去處言信人
心可動(吳元年三月二十六日)
親筆前去軍中教總兵官大將軍左相國副將軍常遇
春今為太倉守禦人員事教你每知道即日選到舊日
隨軍渡江頭目朱禹係黑張副使跟前的今於宣武衛
充千戶文書到日教充太倉衛指揮副使就做太倉衛
總兵官新降的那普萬戶教充僉事封印一同守禦見
守太倉千戶劉衝提回軍前聽調(吳元年四月初三日)
令旨教徐相國可將水陸軍馬二萬人前去取攻興化
高郵淮安此數城賊兵高郵軍民不滿五千淮安僅有
六千人興化不過是衆百姓自守水陸軍揚州取四千
五百直𢷬高郵南門西門泰州軍前將起一萬五千人
共輳二萬人常平章屯海安别令能幹頭目領三千人
守海安城平章軍屯於海安城四外不時出沒巡哨通
州鹽場等處是必小心張寇見我軍馬去攻淮安深入
淮地離大軍甚遠必來與常平章厮殺不然使大船於
鎮江上下攻略地面所料不過如此你每有的高見識
尋思說將來這帖子須要拏去教常平章也見除打高
郵淮安興化軍馬外其餘不問軍馬都教常平章領在
海安征守那里地面(吳元年四月十四日)
再贅我的見識則是如此你每見得高處強處便當處
隨著你每意兒行著休執著我的言語恐怕有見不到
處教你每難行事也(十八日)
差人去軍前徐相國常平章跟前取莊元帥青旗李蔣
郎中王指揮李司徒處新發遣看沂州軍馬除土人外
實有多少正軍如正軍數目較多時務要俵在益都濟
南濟寧徐州邳州俵了之後老小完聚畢日却將馬步
精銳軍挑揀隨軍征進大頭目老小逐時隨機都𤼵來
淮安(吴元年八月十六日)
吳王聖旨命中書右丞相信國公徐達做總兵征北大
將軍中書平章軍國重事鄂國公常遇春做總兵征北
副將軍統領大勢馬步舟師前去征取中原等處城池
招來軍將安撫人民大小將士悉聽節制依奉施行者
(吳元年九月初二日)
教總兵官將各營内新舊見在馬匹數目報來毋得隠
瞞就教小先鋒將手抹來回話(初二日)
近有一箇穆爾齊一箇面前須要一𤼵取來(闕)其壬指
揮教徐相國止以差使𤼵落回來(闕)除文書上有名字
外餘者閒人雜人教盡數𤼵來俱毋容留在軍中(吳元年九)
(月初三日)
如得王信沂州若是善降了得其京城本部軍令兩衛
權行守禦沂州將王信父子老小盡數起來淮安軟拘
王信不可離了左右如得了益都濟南濟寧三郡每郡
除益都令一衛軍馬守禦王信本部軍就留五千共一
萬人其濟南濟寧亦同這箇緣故務要將王信軍馬指
以守城為由分散各處王信軍既在各處聽調密令各
處守禦指揮索取各處軍人老小完聚亦令守禦沂州
指揮隨時(吳元年九月初十日)
今差小先鋒前去總兵官處議撥馬軍二月十八日江
淮省俞平章差王執印來說即日竹二將馬八百匹步
軍九千共計萬數自柳灘子渡入安豐如今水起拏住
人問說蔣見在陳州整船隻護送糧来安豐為這般俞
大舍見領船劄在東正陽修月城守了差哨船哨沙河口絶
他來的糧道安豐城裏見無糧食便添上這軍一𤼵食
用的無了如今竹二見領馬離正陽七里地劉備城劄
與我船軍每日對陣至晚又回劉備城馬止有八百内
有用者少為這般俞平章差人來說添得馬軍來與那
厮殺絶住糧道安豐先下竊詳俞平章所說北方來的
人馬不過則是這些時下如此若不與戰絶其糧道先
奪安豐恐為後患我如今教小先鋒來你每軍中若擇
得劉平章薛參政於内選五百好馬來前去聚著廬州
家裏馬軍火速去殺那厮一陣了便來你每商量好時
便𤼵來如往要機密著不要人知(初十日)
與徐常馮
即目王保保今秋八月十五日已將關中及潼關失了
又被張思道李思齊追過潼關兩日路程孔興托里巴
天保努兵入三晉俞寳棣州大勝殺王保保軍馬三陣
追過青河溺水死者不計其數得了馬多即目王保保
起了百姓往北去當如今汴梁南陽唐鄧等處俱各不
寧河南府八月内被洛河水𤼵漂了三千餘家倉糧流
了一半這的是迤北消息如今你軍前但得張家一大
陣時便將任亮及他那軍𤼵來我自有道理虎兒將批
你看(吳元年九月二十一日)
吳王親筆差人齎至軍前教左相國徐達知會今後就
陣獲到寇軍及首目人等不須解來就於軍中典刑近
自十月二十五日二更二點都督府斷事牢内所禁
張寇首目二十四名將牢子打死逃出城外至龍灣三
更時分將一隻解軍需的船拏去隨時跟捕去龍灣𤼵
快船跟趕必是可獲今後不必解來(吳元年十月二十四日)
這厮每好歹先救高郵他有徐左丞領過的人馬王保
保再添他些他那里水路旱路都便當他馬步必從天
長路上來徐便後水路或是射陽湖來興化由瓠子角
或是寳應來北里來的王保保軍馬必是欺著我軍馬
他來太師營那里曹元帥守的那里厮殺可先整兵在
高郵候他來拏那厮通州有張九四外甥兒在那里這
兵是疑兵必不敢便到海安你每可作急整理高郵(二十四日)
沂州已下未知總兵攻取山東何處若取益都黃河内
必撥好將將新舊黃河但係王保保人馬往來要路處
絶斷勿使救兵往來我官軍得以自在攻取山東城池
如能先取益都山東邊海城池為我環裹於内豈不囊
中之物可不取而招來此說係是坐家之論軍前隨機
應變又在自謀勿以我遠料之言為必然(吳元年十一月初二日)
沂州既下王信來其部下得力頭目盡數收拾與王宣
父子等管解來但係能幹頭目勿留於軍中勿聽巧說
頭目解起軍人全用然是全用須要分於各郡隨我軍
征守每軍各帶老小於所守城内住坐止可數千調用
不可滿萬(吳元年十一月十二日)
若山東城池都下止留萬軍守益都其餘衆守濟寧濟
南其大軍進取燕冀河洛然後相機而動兵馬既往濟
寧濟南益都其徐州可添舊軍守禦其王信守梁城頭
目其名克誠者得之可行枷解來陸參政知此意只教
陸參政尋此人吳元年十一月十九日差梅右丞弟去
軍前
皇帝聖旨說與徐丞相如下了慶陽時教馮都督掌總
兵官印信總領大小將士軍馬屯駐慶陽節制各處城
池合用軍儲從長規措置如少時問百姓每借助些供用
其鞏昌臨洮蘭州等處見守的官人每都不動如軍馬
少處添撥將去務要安妥再看蒲州四外寧静不用軍
馬守禦時教康同知將見領軍馬分二停親自領去山
西省守禦提調太原平陽城池留一停添守陜西其各
處城池都要擺布守禦停當然後徐丞相同湯大夫將
領一千馬軍回來商議定功行賞那守鎮邊城的官人
每先將照會去與他誥命送在各官家裏我與大將軍
安葬鄂國公常平章了時隨後一同親往軍前定奪守
邊今教李平章吳僉都督去軍前與總兵官定議各項
事務了畢吳僉都督就在慶陽馮都督處駐守教李平
章去陜西省與耿僉都督一同守禦宜令准此(洪武二年七月)
(十八日)
皇帝聖旨教右丞相信國公徐達做征北大將軍浙江
行省平章李文忠做左副將軍右都督馮勝做右副將
軍御史大夫鄧愈做左副副將軍御史大夫湯和做右
副副將軍總率大軍征取地方大小將士悉聽節制宜
令准此(洪武三年正月十七日)
皇帝制諭征北大將軍徐達副將軍馮勝鄧愈湯和朕
起布衣爾等備知近為浙江左丞胡德濟怯陣本將軍
合為之事又乃行枷前來此非古將之風爾等豈不知
穰苴莊賈剋期會軍之令却從軍中解往京師以君問
彼之罪若以凡慢功之人一一解來天子處治人必料
將軍不敢擅自殺人人皆慢功則將軍之威名何如常
言曰閫外將軍令若將軍為立千萬年美名凡有犯者
不必送於天子須當以斬砍自由若胡左丞至京師緣
治國與治軍不同念其救信州之勇守諸暨之功不忍
誅之似此將軍難以率衆今後但有犯令者將軍當依
令斬砍自由可依奉施行者(洪武三年四月初五日)
說與大將軍知道恁四箇好生議的穏當將着那軍馬
合往何處征進呵便去說那甘肅省也無甚麽軍馬如
可守時節就撥人守了其餘那土番西蜀的那些地方
可就將軍馬收了那里了大將都把大江裏下來省氣
力這是我家中坐著說的未知軍中便也不便恁只揀
軍中便當處便行到那有騍馬的地面呵連羣教頭目
每趕將些來臨濠我看就臨濠牧養别無甚麽說的緣
故止是就陣得的人及陣敗來降的王保保頭目都休
留他一箇也殺了止留小軍兒就將去打西蜀了後就
留些守西蜀便了(洪武三年四月二十日辰時)
得了西蜀留守官員姓名開後
唐都督陸都督陳都督何文輝王文簡
周立耿三等
其餘留守蜀内邊城處皆能幹千戶守之聽成都調
遣所得蜀軍就留參了舊人守鎮其西蜀頭目盡來
赴京凡守禦千戶從大將選精銳的有見識人守除
守四邊外成都留兵三萬(洪武三年四月三十日筆)
如今北平都衛裏及承宣布政司裏快行多是彼土人
民為之
又北平城内有箇黑和尚出入各官門下如常與各官
說些笑話好生不防他又一名和尚係是江西人秀才
出身前元應舉不中就做了和尚見在城中與各官說
話
又火者一名姓崔係總兵官莊人本人隨别下潑皮高
麗黑鬨隴問又有隠下的高麗不知數
遣文書到時可將遣人都教來及那北平永平密雲薊
州遵化真定等處鄉市舊有僧尼盡數起來都衛快行
承宣布政司快行盡數發來
一名太醫江西人前元提舉即目在各官處用事又指
揮孫蒼處有兩箇回回金有讓子家奴也教𤼵來
皇帝聖旨教魏國公徐達前去北平整理城池操練軍
馬仍教濟南等衛指揮僉事盛熙等統領軍馬跟隨魏
國公聽調宜令准此
一合調軍馬
濟南衛指揮僉事盛熙領本衛官軍二千戶
濟寧左衛指揮僉事房寬厲達領本衞官軍五千戶
青州衛指揮僉事周興領本衛官軍四千戶
萊州衛指揮同知胡泉領本衛官軍三千戸
徐州衛指揮僉事司整李彬領本衛官軍二千戶(洪武四年)
(正月十一日)
皇帝聖旨教太傅中書左丞相魏國公徐達前去山西整點
城池操練軍馬凡有調遣迤西迤北征進從便施行太
原朔州大同蔚州東勝軍馬及新附各降軍馬官員人
等悉聽節制宜令准此(洪武四年七月十三日)
皇帝聖旨教太傅中書右丞相魏國公徐達做總兵官
征北大將軍大都督府左都督曹國公李文忠做左副
將軍右都督宋國公馮勝做右副將軍衛國公鄧愈做
左副副將軍中山侯湯和做右副副將軍統領内外各
衛軍馬於北平山西等處從便駐劄相機調遣仍令大
小官員悉聽節制宜令准此(洪武六年三月初十日)
說與大將軍等王保保此來恐非實意謹防虚詐鐵冠
曾言子月有戰此人今來其前賊普賢努鼐爾布哈庫
庫德濟賊衆恐烏合來擾我邊不可不防其王氏被疑
逼而逃近塞上或有之不可全信不可全不信廣伏精
兵務討實信前者京師發去拏獲的當道驢可放過去
盧國公孩兒亦教去爾等諸將出入塞上非一二千騎
不可輕行曠漠中忽遇勁敵子細子細(洪武六年十月二十七日)
皇帝手詔諭大將軍徐達兵書有云制人而不制於人
卿等率軍塞上已有日時其中動静衆寡王保保安得
不知多算勝少算況無算乎此兵法之確論近有自軍
中來者言及王保保處逃軍一名盜彼印信前來我營
觀其來意甚篤然而古之智將有鬼神不測之機今吾
為將軍籌之爾所率者騎士皆前日王保保部屬力不
及隨征舊主安知心地果然乎吾所諭者但恐來人入
間當以誠待亦以機防以備不虞勿使與人暗言恐中
奸計勿誅降人老子云抗兵相加哀者勝今王氏力微
智思無數不可不備當籌之萬千勿欺敵勿忘機保全
諸軍不戰而屈人兵乃為上智卿其勉之(洪武六年閏十一月二十)
(八日)
與曹國公手書
保兒知道(李文忠乳名)如今爾做總兵官調遣北平通州永
平蔚州大興等處軍馬務要恩威允當機謀中節毋得
妄行事務前常平章在時軍中合用之物本官設法指
取並不曾缺了凡守禦城池官員他亦能知誰可誰不
可蓋本官調遣諸人能知詳細這幾年來我不曾臨軍
中次等頭目多不知所行得量如何所以徐常二將軍
在外多用至誠報我所以不疑動止大軍之權都教他
每去施行今常已無了使我如失手足爾在通州住了
幾時忽往北平去教孫華二都府官將那軍隊伍務要
精細毋作虛名錢糧儉用庶使我不費心力爾若不能
似前將鄂國公我那憂煩何可當也爾當體常平昔調
兵施行(洪武二年七月二十四日親筆)
親批付男朱文忠(初蒙賜姓為朱洪武三年始復姓李)六月初四日威平
見陶元帥率兵前來添力守禦城池俟秋涼水枯方遣
還營如陶洪元帥并大小頭目軍人至建興翼多加撫
恤毋得妄分彼我有失頭目軍心一旦誤事得知罪犯
不輕更有守禦南門元帥葛俊多有謀勇張賊前來數
遭是不失利皆能處亦與多加替我撫恤使頭目心安
只此親批付陶將去不及印(六月初四日批示)
再行親批如軍人到速支按月糧米謹省押
親筆說與保兒老兒親筆至日無分星夜將賫行糧取
直逕便路至大將軍徐丞相處作急作急(洪武二年八月初五日)
說與保兒老兒火速將兵星夜前往軍前大將軍處一
同破王保保去的遲時悞了事不便兵可取孟津渡河
由洛陽陜州潼關入陜西省至軍前不然時别路恐轉
了作急行動(洪武二年八月十日)
說與保兒老兒如今大同張都督言老韃靼於該里坡
駐扎孔興托里巴軍馬與彼聲勢相應為武朔等郡人
民被害若你不曾到總兵官跟前時可差人去總兵官
處計稟了可以往西京大同去時軍馬一到時必有大
勝若已到總兵官軍前時且守西邊界首不必再動候
來春再舉我雖這般說計量中不如在軍上多知備細
隨機應變的勾當你也厮活落些兒也那里直要我都
料定今後但凡近處遠處有聲息機務相應調兵便行
不必拘滯恐悞事機不可不十分小心謹慎用心調用
(洪武二年九月初八日)
皇帝手書寄駙馬李禎今年正月保兒帥師北征大獲
勝利勇冠三軍威鎮塞外在朕歡忻於禎可賀然今既
回京速遣還家省侍禎當更加多訓勿作非為使滿朝
稱善豈不偉歟臨書誠祝想宜知悉(洪武二年十二月初八日)
說與孫華知道保兒老兒做總兵官你那里在城馬軍
都併過鐵鎗好漢便要不好拘了馬選好漢騎我這里
發了三四百併了鐵鎗的人來却無馬你那里併下馬
來時與他騎將去厮殺拏馬但是紅羅山錦州來的好
人敢併鎗的便與馬騎了支米兩石我教宋奉御來看
着保兒支分須要一一整齊若不依了時從軍律治你
依了我說的明日拏了敵人的時節便見你每功勞(洪武)
(三年正月二十日)
母舅說與保兒知道和濟格爾將到手本一个上面寫
著的皆是犯號令的人手本上打的也打的是殺的也
殺的是若不如此這作歹不怕你在那軍中調守許多
軍馬務不要偏向凡事都要中平服人但有偏向不能
服衆中平人喜(洪武三年二月初五日)
再說與爾家屬三月二十五日起杭已至京師房屋具
備了我心已安也教爾知道(洪武三年四月九日)
說與曹國公李文忠吾興師肇業諸將勤勞風霜連年
久矣朕所不忍前者北敵犯邊遣征北大將軍太傅中
書右丞相徐達及右都督宋國公馮勝并爾等將兵邊
陲多方備禦今北敵既遁迹二心之民略入可無大患
矣然又聞忽有敵騎五十匹及從騎驀然來哨又不可
算無敵故遞文至軍中令徐將爾諸人塞上過冬日夜
思之徐馮諸將已勤甚矣爾雖亦勤難同他論今命爾
將一切大小侯省指揮等官騎士潜養銳於山西以防
外寇教徐馮赴京過冬恤我開國之大勲敵人出沒爾
獨當之當深謀以備勿怠告(洪武六年十月十三日)
說與曹國公知道如今塞地草青戰馬當肥此時彼中必知
我軍中動静今後再有些須戰馬時可候他果實如何
得他彼中虛實料我十分得勝時方纔出軍與戰若不
能知彼止於知己不可輕出得勝之後絶不可深追徐
馮二將已於四月初六日至京但與議論彼中事務二
將自言不容在家久住月内就行爾當訓教軍士整齊
隊伍以候二人至此親筆到日可將那里守禦的步軍
權時撥與馬軍看馬馬軍既不在那里留守呵明日戰
罷了時馬自回京來步軍仍各還衛軍中一切事勢十
分謹慎諸侯省官都知道(洪武七年四月初八日親筆)
說與曹國公知道四月初十日特默齊解赴京師隨即釋放
詢問元君及王保保所謀何如本人但言四五月必戰
凡戰必在天城白登地面又說王保保若見我這里馬
軍好歹退一退佯走一走等我這里馬軍離了步軍時
他却來與戰再說道王家這小的只是用拐子馬熟更
說必有伏馬特默齊親聽得的謀算不敢虚說如今我
問得特默齊這般言語彼中虛實頗得其陣勢伏兵皆
知之矣今後本人若到天城白登來時我這里務十分
仔細戰勝不可深追切莫速戰當持久以待彼中動静
然後發兵庶得穏當不可輕易謹慎謹慎(洪武七年四月初十日親)
(筆)
母舅親筆教保兒知道如今遼東已勝了北方敵那里
時下不敢輕動即目鼐爾布哈與巴延兩箇在鴻哈灘
自厮殺鼐爾布哈止有三千馬軍有二千能的其餘無
用巴延有馬軍約二千名止有五百精銳見都互相殺
的弱了正好攻取我調湯和前去陜西率馬五千之上
往北行今便更調爾往西行將馬軍好的五千就大同
一千太原五百共六千餘名於保德州渡河南手裏教
湯和引著北手裏爾攻鼐爾布哈後火速於二月十七
日午時出西北門星夜西行與濟寧侯同去道兒且留
北平大將軍月書到來(洪武九年二月初七日親筆)
說與保兒知道今年正月二十一日月犯房第二星主
次將憂又二月初六日木星退行犯太微垣左執法星
主將相憂又三月初八日火星犯井主將軍有罪我如
今將這應有天象一一寫將去爾看爾宜晝夜謹慎恩
威毋得妄行日省自身修德以感天人不致事生可保
富貴(洪武九年三月九日親筆)
說與大將軍知道梅二舍來方知王保保真實消息那
厮如今東去北平七百里南離大同五百里把做勁敵
呵去我疆場甚不遠不可不備時當夏首塞上馬肥恐
彼又來相擾況四月五月以天象言之秦晉燕三地分
有戰未知正在何處然此則是大將軍處整兵謹備觀
隙而動赴京一節尚未可輕回(洪武九年四月十二日親筆)
老舅家書付保兒教爾知道驢馬做的人當自從守住
江西好生的行事不依法度近來我的令旨為開按察
司衙門他三日不接我言教在江上打着船便似教化
的一般他又差人往浙西城子裏官賣物事及至開我
令旨不許軍民頭目來聽密行號令但有按察司裏告
狀的割了舌頭全家處死在那里奸人家妻女多端不
仁我禁人休去張家那下買鹽他從江西自立批文直
至張家鹽場買鹽江上把截的不敢當儘他往來南臺
城裏倉與庫四處俱各有物其餘多等不仁不孝的勾
當我心裏悶說不的許多保兒且知道這幾件爾父親
到時自有話與他說也保兒守城子休學驢馬爾想爾
母親爾便休惱我凡事依首領官行那家好男子他好
公主的父親以致這弟(闕)做的事好驢馬所言
驢馬者朱文正也的令史都弄(此下年久損落不可考)
弇山堂别集卷八十六
