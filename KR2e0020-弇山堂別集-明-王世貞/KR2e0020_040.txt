弇山堂别集卷四十
明王世貞撰
追封王公侯伯表
高皇帝之始定建業也於它官制皆草創而大捐其爵
封以勵庇主殉義者故於死事之臣必有贈而胡大海
廖永安至首開公國而是時帝尚稱吳國公云蓋不嫌
肩並矣第其它郡公邑侯伯子男皆仍元之故不階極
品迨即大位洪武之三年始進公侯位一品上而罷子
男仍與諸功臣約其歿也公則王之侯則公之自是而
後諸功臣之顯終者不及半而其它或以大愆麗辟或
以微諐忤旨皆格不復舉都督繇僉事而下至指揮間
取死事間追舊恩往往超登侯爵而都督同知以上未
有沾被者至洪武二十年而後上春秋高有司怠於修
舉彝典遂寥寥矣永樂初大概仍高帝之舊而丘淇公
以北討失律不得王而朱平隂以嗣公北討失律獨得
王其它有開國邑非罪而弗獲封者或嗣公侯伯非功
而獲封者都督有以恩而獲伯者有以功而不伯者有
舍爵邑而贈公孤者有六卿舍公孤而稱爵者易世之
後不必盡出獨斷政府與操割者上下惟以意焉語云
後主所是則為令其然豈其然哉今考而表之追封王
公侯伯表
太王高帝高外祖無姓洪武元年追封
高王高帝曾外祖無姓洪武元年追封
楊王陳公名無考高帝外祖洪武元年追封
徐王馬公名無考高皇后父洪武元年追封
滁陽王郭子興直隸滁州人係高皇后義父故將都元帥
洪武元年追封
開平王常遇春見前太子少保平章軍國重事鄂國公
贈推誠宣德靖遠功臣特進上柱國太保中書右丞相
封
隴西王李貞見前係曹國公洪武十年封
寧河王鄧愈見前係征西將軍右都督衛國公洪武十
一年封
岐陽王李文忠見前係左都督曹國公洪武十七年封
中山王徐達見前係征北大將軍太傅魏國公洪武十
八年封配享太廟功臣廟位皆第一
黔寧王沐英見前係征南將軍西平侯洪武二十六年
封
東甌王湯和見前係信國公洪武二十七年封
東平王朱能係征夷將軍太子太傅成國公永樂五年
封
河間王張玉河南祥符人係燕護衛都指揮同知靖難
陣亡初贈榮國公永樂二十二年加封
定興王張輔見前玉之子係太師英國公景泰元年封
平隂王朱勇見前係總兵官太保成國公天順元年封
宣平王朱永見前係太師保國公弘治八年封
寧陽王張懋見前係太師英國公正德七年封至萬歷
十一年削
定襄王朱希忠見前係太師成國公萬歷元年封至萬
歷十一年削
越國公胡大海直隸虹縣人係行中書省參知政事兼
行僉書樞密院事為金華叛兵所害壬寅年贈特進光
祿大夫柱國浙東行省平章政事并封
蔡國公張德勝直隸梁縣人係同僉行樞密院事戊戌
年追陳友諒戰死贈光祿大夫江淮行中書省平章政
事并封
梁國公趙德勝直隸臨濠人係後翼大元帥壬寅年守
南昌中弩死本年贈榮祿大夫江西行中書省平章政
事并封後改贈都督同知加開國勲
豫國公俞通海直隸巢縣人係江淮行中書省平章政
事圍平江中流矢死贈光祿大夫并封再贈虢國公
泗國公耿再成直隸五河人係樞密院判官壬寅年為
處州叛兵所害初贈高陽郡公洪武十年加封
郢國公馮國用直隸定遠人係帳前親軍都指揮使己
亥年卒洪武初追封
濟國公丁德興直隸定遠人授萬戶陞管軍總管吳元
年八月卒年四十贈指揮使洪武三年追封
蘄國公康茂才湖廣蘄州人係同知大都督府事洪武
二年封
鄖國公廖永安直隸巢縣人係遥授光祿大夫浙東行
中書省平章政事楚國公乙巳年卒洪武十三年改封
鄆國公韓政見前係東平侯洪武十一年封
安國公曹良臣見前係宣寧侯洪武五年北征陣亡封
滕國公顧時見前係濟寧侯洪武十二年贈特進左柱
國封
海國公吳禎見前係靖海侯洪武十二年贈特進左柱
國封
江國公吳良見前係江隂侯洪武十四年贈特進上柱
國封
巢國公華高見前係廣德侯洪武四年封
芮國公楊璟見前係營陽侯洪武十五年封
蘄國公康鐸茂才之子係蘄春侯洪武十五年封
陜國公郭子興見前係鞏昌侯洪武十七年封
永國公薛顯見前係永城侯洪武二十年封
黔國公吳復見前係安陸侯洪武十六年封
皖國公仇成見前係安慶侯洪武二十三年封
沂國公金朝興見前係宣德侯洪武十五年封
恩國公張赫見前係航海侯洪武三十三年封
營國公郭英見前係武定侯永樂元年追封
榮國公張玉見前洪武三十五年封
定國公徐增夀達之子係左軍都督府左都督為建文
君所僇洪武三十五年初贈武陽侯加封
潞國公張武見前係成陽侯永樂元年追封
漳國公王聦見前係武城侯永樂七年北征陣亡追封
莒國公李遠見前係安平侯永樂七年北征陣亡追封
滕國公孟善見前係保定侯永樂十年追封
夏國公顧成見前係鎮遠侯永樂十六年追封
蔡國公徐忠見前係永康侯永樂十六年追封
興國公郭亮見前係成安侯永樂二十一年追封
茂國公李彬見前係豐城侯永樂二十年追封
景國公李讓見前係駙馬都尉富陽侯永樂三年追封
榮國公姚廣孝係僧任太子少師永樂十六年追封推
忠輔國協謀宣力文臣特進榮祿大夫柱國
寧國公王真陜西咸寧人建文二年以護衛百戶靖難
陣亡初贈金鄉侯永樂二十二年追封
靖國公陳珪見前係泰寧侯永樂十七年追封
涇國公陳亨直隸夀州人建文三年以都督僉事靖難
陣亡追封
鄞國公薛祿見前係鎮朔大將軍太保陽武侯宣德五
年追封
鄖國公張信見前係少師隆平侯正統七年追封
漳國公鄭亨見前係征西前將軍大同總兵官武安侯
宣德九年追封
沂國公袁容見前係駙馬都尉廣平侯宣德五年追封
融國公柳升見前太子太傅征北副將軍安遠侯洪熙
元年征安南陣亡正統中贈封
濱國公薛貴見前係安順侯宣德五年追封
邠國公吳克忠見前係恭順侯正統十四年從北征陣
亡贈封
渠國公吳成見前係清平侯宣德八年贈封
涇國公蔣貴見前係定西侯正統十四年贈封
寧國公陳瀛係珪曾孫正統十四年贈封
鄆國公宋瑛見前係駙馬都尉西寧侯正統十四年從
北征陣亡贈封
潁國公楊洪見前係鎮朔大將軍總兵官昌平侯景泰
四年贈封
裕國公張軏見前係總兵官太平侯天順四年贈封
安國公孫忠見前係會昌伯景泰三年贈會昌侯天順
三年加封
濬國公陳懋見前係太保寧陽侯天順七年贈封
黔國公陳豫見前係平江侯天順七年卒追封
沔國公陳友見前係武平侯天順四年追封
淶國公孫鏜見前係懷寧侯成化七年贈封
嶧國公劉安見前係廣寧伯成化七年贈封
蠡國公梁瑶見前係保定侯成化三年贈封
涼國公吳瑾克忠之子係恭順侯天順五年死曹欽難
贈封
容國公趙輔見前係太保武靖侯成化二十三年贈封
郯國公孫繼宗忠之子係太傅會昌侯成化十七年贈
封
涼國公蔣琬貴之子係太保定西侯成化二十三年贈
封
寧國公周能以皇太后父初贈慶雲伯累贈封
宣國公周夀係太傅慶雲侯弘治(闕)年贈封
阜國公王鎮以皇太后父贈瑞安伯累封
昌國公張巒敬皇后父係夀寧侯弘治六年贈封
安國公李偉慈聖皇太后父係武清侯萬歷十一年贈
封
河間郡公俞廷玉濠州蒲塘人係統軍大元帥封
高陽郡公耿再成詳前公表
東海郡公茅成直隸定遠人係武德衛指揮副使圍蘇
州中流矢死贈鎮國上將軍僉大都督府事封
天水郡公嚴德直隸采石人係海寧衛指揮同知破方
國瑛兵陣亡洪武二年贈驃騎上將軍大都督府副使
并封
濟陽郡公丁普郎不知何許人係僉書樞密院從征陳
友諒戰死贈封
姑熟郡公陶安直隸太平人係禮部尚書行省參政洪
武七年卒追封
樂浪郡公濮英直隸廬州人係中軍都督僉事洪武二
十年死金山北征之難初贈金山侯加贈特進柱國封
係正一品
東丘郡侯花雲直隸懷遠人係行樞密院判官戊戌死
陳友諒之難贈懷遠大將軍上輕車都尉封
高陽郡侯許瑗江西樂平人係太平知府戊戌死陳友
諒之難追封
太原郡侯王鼎直隸儀真人初為趙忠養子後復姓係
行樞密院判官戊戌死陳友諒之難追封
太原郡侯王道同不知何許人係處州知府死叛兵之
難追贈太中大夫上輕車都尉并封
南陽郡侯葉琛浙江麗水人係營田僉事守洪都為叛
兵所害贈封
忠節侯張子明係千戶洪都告急歸遇陳友諒兵不屈
死追封
永義侯桑世傑係元帥陣亡贈樞密院判官封九年加
贈柱國
高陽郡侯韓成直隸虹縣人係帳前親軍副都指揮使
鄱陽之戰衣上衣投水以緩賊師封子觀為都督
潁上郡侯陳兆先叛將額森之子係統軍元帥死鄱陽
之戰
隴西郡侯李繼元係樞密院判
彭城郡侯劉齊係親軍右副都指揮使
高陽郡侯許圭係統軍元帥
天水郡侯趙國旺係右副元帥
京兆郡侯宋貴係水軍元帥
太原郡侯王勝係右副元帥
隴西郡侯李信係右副元帥
清河郡侯張志雄係樞密院判
隴西郡侯李志高係同知元帥
汝南郡侯呂文貴係右副元帥
下邳郡侯余昶係左副元帥
東海郡侯徐公輔係右副元帥
彭城郡侯劉義係右副元帥
潁川郡侯陳弼係右副元帥
弘農郡侯楊廣忠已上俱封
已上文職係太中大夫武職係懷遠大將軍俱輕
車都尉
燕山侯孫興祖直隸濠州人係大都督府都督副使洪
武二年隨北征陣亡追封
安遠侯蔡僊係靖江王相兼廣西行省參政洪武三年
贈資善大夫上護軍行省右丞封
昌樂侯丘廣直隸定遠人係燕府左傅洪武九年贈柱
國封
霍山侯王簡直隸夀州人係大都督僉事洪武十二年
贈榮祿大夫中軍都督同知封
臨沂侯王真直隸夀春人係廣西都指揮使洪武十三
年贈特進光祿大夫柱國前軍都督同知封
汝隂侯高顯直隸梁縣人係後軍都督僉事洪武十三
年贈榮祿大夫都督同知封
廬江侯何德河南光州人係左軍都督僉事洪武十四
年贈榮祿大夫都督同知封
富春侯孫世直隸巢縣人係中軍都督僉事洪武十四
年贈光祿大夫柱國并封
合浦侯陳清直隸巢縣人係後軍都督府僉事洪武十
五年贈封
東海侯陳文直隸合肥人係後軍都督僉事洪武十七
年贈封
英山侯于顯湖廣黃梅人係前軍都督僉事洪武二十
年贈封
廬江侯趙馘(闕)
金鄉侯王真見前洪武三十五年贈封
武陽侯徐增夀見前洪武三十五年贈封
崇安侯譚淵直隸清河人係燕山護衛指揮僉事靖難
陣亡洪武三十五年贈封
應城侯孫岩見前係應城伯永樂九年贈封
平江侯陳瑄見前係平江伯宣德八年贈封
廣寧侯劉榮見前係廣寧伯永樂十八年贈封
彭城侯張㫤見前係彭城伯正統三年贈封
惠安侯張昇見前係惠安伯正統六年贈封
新建侯李玉見前係新建伯正統六年贈封
永順侯薛夀重見前係嗣新建伯正統十四年從駕北
征陣亡贈封
脩武侯沈榮見前係嗣脩武伯正統十四年從駕北征
陣亡贈封
平鄉侯陳懷見前係平鄉伯正統十四年從駕北征陣
亡贈封
忠勇侯蔣信見前係忠勇伯景泰五年贈封
武進侯朱榮見前係武進伯洪熙元年贈封
武進侯朱冕見前係嗣武進伯正統十四年從駕北征
陣亡贈封
鉅鹿侯井源係駙馬都尉正統十四年從駕北征陣亡
贈封
撫寧侯朱謙見前係鎮朔將軍撫寧伯景泰二年贈封
懷柔侯施聚見前係懷柔伯天順六年贈封
永寧侯譚廣見前係永寧伯正統九年卒後追封
會昌侯孫忠見贈公表景泰五年贈封
東寧侯焦禮見前天順七年贈封
寧遠侯任禮見前係寧遠伯成化元年贈封
興濟侯楊善見前係掌禮部事興濟伯天順二年贈封
靖遠侯王驥係掌兵部事靖遠伯天順四年贈封
文安侯張輗見前係文安伯天順五年贈封
定襄侯郭登見前係提督十二營總兵定襄伯成化八
年贈封
豐潤侯曹義見前係征虜前將軍遼東總兵豐潤伯天
順四年贈封
南寧侯毛福夀見前係南寧伯天順二年贈封
伏羌侯毛忠見前係伏羌伯成化四年贈封
宣城侯衛潁見前係宣城伯弘治十一年贈封
昌寧侯趙勝見前係太保昌寧伯成化二十三年贈封
新建侯王守仁見前係南京兵部尚書都察院左都御
史隆慶元年贈封
縉雲郡伯胡深浙江龍泉人係行省左右司郎中總制
處州府軍民事王府參軍乙巳年死陳友定事贈封
天水郡伯趙天麒係臨江府同知死事贈封
安定郡伯程國勝係帳前萬戶
隴西郡伯牛海係元帥副使
太原郡伯王咬住係元帥副使
顯佑伯楊國興勅為宜興城隍右皆死事贈封
已上伯皆仍元爵階勲正四品
廣安郡伯孫虎係海寧衛指揮副使洪武元年北征陣
亡贈鎮國將軍大都督府僉事封
譙郡伯戴德係湖廣行省參知政事贈開國輔運宣力
武臣資善大夫護軍行省左丞封
滎陽伯潘毅係虎賁衛指揮使贈宣忠秉義功臣鎮國
上將軍護軍大都督府僉事封
已上太祖時封正二品
建平伯高士文見前以都指揮從平安南陣亡贈封予
世襲建平以下皆特進柱國
萊陽伯周長直隸天長人永樂十四年以右軍都督僉
事贈封
新泰伯張欽直隸雎寧人永樂十四年以右軍都督僉
事永樂二十四年贈封
平隂伯朱崇直隸定遠人係後軍都督同知永樂二十
年贈封
保昌伯程寬直隸潁上人係後軍都督僉事永樂二十
年贈封
成武伯陳亨以右都督贈封
景成伯馬榮左都督入朝墮馬卒贈封
大同伯陶瑾以左都督贈封
已上太宗時封
懷遠伯山雲以鎮守廣西左都督贈封
湯隂伯郭資見前宣德七年以太子太師掌戶部事贈
封
潞漳伯郭義以右都督贈封
安陽伯曹隆以左都督贈封
營山伯高成以右都督贈封
保昌伯蔣廷珪衛聖夫人夫以左都督贈封
威遠伯方政以右都督征麓川陣亡贈封
萊陽伯孫榮以左都督贈封
茌平伯吳中以少師工部尚書贈封
蒙隂伯李英以都督僉事贈封
清源伯冀傑以都督從北征陣亡贈封
緜谷伯高文以右都督贈封
邵陽伯馬聚以都督從北征陣亡贈封
任丘伯梁成以左都督贈封
沭陽伯金濂景泰中以太子太保戶部尚書贈封
定邊伯沐昂景泰中以征南將軍鎮守雲南總兵官左
都督贈封
榆次伯張濂宣德中以都督僉事贈封
山陽伯武興正德十四年以右都督禦寇於崇文門外
陣亡贈封
溧陽伯紀廣景泰中以鎮朔將軍鎮守宣府總兵官左
都督贈封
臨武伯蕭授正統中征蠻將軍鎮守湖廣總兵官左都
督贈封
固安伯劉玉成化中為征虜將軍征默色進左都督贈
封
宣良伯冉保以左都督贈封
洛南伯馮禎正德七年以榆林都指揮為副總兵破流
賊陣亡贈封
邢臺伯馮斌正德中以右都督贈封
忠誠伯陸炳興府儀衛司人嘉靖四十三年以太保兼
少傅左都督掌錦衣衛贈封
盱眙縣子汪清從起義陣亡再贈駙馬都尉
羅山縣子王鳳顯係千戶
定遠縣子姜潤係千戶
梁縣子石明係千戶
懷遠縣子常德勝係鎮撫
合肥縣子王德勝係千戶
合肥縣子宋鼎係千戶
巢縣子陳冲係千戶
定遠縣子王喜仙係千戶
廬江縣子江澤係千戶
含山縣子丁宇係千戶
汝陽縣子建德山係千戶
定遠縣子裴軫係千戶
當塗縣男王愷為行省郎中癸卯死金華亂兵贈奉直
大夫飛騎尉封
丹陽縣男孫炎直隸句容人行省都事處置處州軍事
癸卯為亂兵所害贈封如王愷
合肥縣男徐明係管軍百戶癸卯死洪都難贈封子為
指揮
萬春縣男常德勝係千戶
虹縣男鄭興都尉
隨縣男羅世榮都尉
定遠縣男史德勝係千戶
五河縣男王理係千戶
舒城縣男王仁係千戶
含山縣男曹信係千戶
按子男爵多係祠於南昌康郎二忠臣祠者今尚有
一二遺漏當俟續考表之
贈王號名二
太高
國名二
楊徐
郡名十五
滁陽隴西中山開平岐陽寧河東甌
黔寧東平定興定遠平隂宣平寧陽
定襄
公國名二十五
宣信(二人)楚(遥授)袁(因故稱)韓(即宣)魏(即信)鄂鄭
(即鄂子)曹宋衛申(即衛子)潁涼開(即鄭弟)
梁淇成定英黔昌翊保忠
贈公國名四十九
越郢泗梁鄖(二人)豫虢(即豫改封)濟蔡(二人)
滕(二人)杞許陜江海鄆(二人)安(二人)永
巢芮黔沂(二人)皖營恩榮(二人)寧(三人)
靖潞夏莒漳茂融涇(二人)濱邠
涼濬渠裕淶沔黟嶧蠡昌
阜豐
贈公郡名七
姑熟河間高陽濟陽東海天水樂浪
侯邑名一百三
中山吉安江夏淮安濟寧潁川長興
臨江鞏昌六安滎陽平涼江隂靖海
南雄德慶南安廣德營陽蘄春永嘉
豫章臨川(即豫章改封)東平宣寧汝南河南
永城東勝西平安陸宣德安慶鳳翔
定遠(三人)永昌寧靖永平會寧懷遠雄武
西涼崇山武定普定東川鶴慶永寧
全寧越雋海西瀋陽歴城成陽泰寧
武安保定(二人)同安鎮遠靖安武城永
康隆平安平成安豐城永春廣平富
陽新城西寧清遠寧遠寧陽安遠陽
武安陽恭順安順清平定西興安武
清(二人)昌平保定平江太平南和會昌
廣寧武平懷寧撫寧武靖襄城慶雲
瑞安建昌京山靈璧臨淮成山安平
取事名者七
航海舳艫崇禮歸德思恩夀寧歸義
贈侯郡名十三
隴西(二人)高陽(二人)彭城(二人)天水京兆太原
潁上清河汝南下邳東海潁川弘農
贈侯取事名者三
忠節永義忠勇
贈侯邑名四十
安遠燕山富春汝南合浦東海霍山
英山昌樂臨沂金鄉崇安武陽廬江
新建(二人)廣寧翼城平江撫寧平鄉鉅鹿
彭城惠安會昌文安寧晉東寧永順
懷柔武進彰武寧遠靖遠定襄南寧
興濟豐潤宣城伏羌昌寧
伯邑名九十六
東莞徽光興安武康襄城信安新昌
新寧應城忻城雲陽富昌順昌平江
成山遂安安鄉寧陽清遠榮昌永新
建平安遠廣寧恭順武進永順安順
保定廣義清平崇信會寧新建(二人)會川
定西寧遠修武永寧靖遠平鄉招遠
武清(二人)昌平彭城惠安會昌定襄撫
寧懷柔鎮遠南寧南和安平興濟海
寧文安豐潤武功定遠宣城昭武武
平懷寧東寧彰武靖安武靖伏羌寧
晉興寧威寧昌寧慶雲長寧瑞安安
昌建昌慶陽涇陽泰安安定永夀高
平平涼鎮安永清鎮平昌化玉田泰
和高陽慶都德平固安永平
取事名者十四
忠勤(二人)誠意忠誠廣恩武義恭順永順
安順廣義奉化順義(二人)忠勇夀寧恭
誠
贈伯郡名六
安定隴西天水太原縉雲譙郡
邑名二十五
滎陽建平懷遠新泰營山景城大同
湯隂茌平保昌成武安陽萊陽山陽
清源邵陽任丘沭陽定邊榆次溧陽
固安臨武洛南宣良
取事者二
顯佑忠誠
贈子邑名十
盱眙羅山定遠(三人)梁縣懷遠合肥(二人)巢
縣廬江含山汝陽
贈男邑名十
當塗丹陽合肥萬春定遠五河舒城
含山虹縣隨縣
弇山堂别集卷四十
