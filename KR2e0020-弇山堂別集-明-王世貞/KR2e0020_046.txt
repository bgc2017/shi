弇山堂别集卷四十六
明王世貞撰
翰林諸學士表
學士非古官其職初散寓於中秘諸省至唐文皇開天
策府而始有學士之目武后中復置北門學士間以親
暱充之如漢鴻都而加重其後至德宗朝始定設學士
繫銜於翰林與中書舍人對掌内外制然無定品往往
寄禄於他官其資重者至散騎諫議而淺者僅拾遺參
軍尚不能與舍人埓獨其長一人最貴曰承旨往往竟
拜宰相其次亦不失三司觀察卿監至宋一切因之而
益加重然不爲定品如故元豐制行自是稍稍有恒秩
元之初興定學士承旨正三品學士以下逓降有差其
後進承旨爲從一品視中書平章政事學士視左右丞
高帝初下江南庶事草創有所聘擢僅寓名以備顧問
而已吳元年五月始置院學士正三品侍講讀學士正
四品直學士正五品修撰典簿正七品編修正八品洪
武二年正月定學士承旨正三品學士從三品侍講學
士正四品侍讀學士從四品直學士正五品典簿正七
品待制從五品修撰正六品應奉正七品編修正八品
典籍從八品九年閏九月詔承旨與六部尚書同然班
在其上十四年罷承旨直學士待制應奉檢閱典簿十
八年三月始定置學士一人正五品侍讀學士侍講學
士各二人從五品孔目爲首領一人未入流侍讀侍講
各二人正六品五經博士五人正八品典簿二人從八
品侍書二人正九品待詔六人從九品皆稱屬又修撰
三人從六品編修四人正七品檢討四人從七品别爲
史官亦係屬焉是歲侍讀始列侍講前建文初大有所
更置然於職事無損益永樂初仍高帝舊尋擢史官解
縉而下七人入内閣預機密典綸綍然自學士王景卒
解縉胡廣楊榮輩猶相繼領院篆洪熙之歲大學士士
竒等驟遷至三孤踞六曹上遂不復領院矣第文淵内
署與諸曹異文移往復猶以翰林行之今雖稍稍變革
而猶有一二存者如史成焚草中貴傳旨猶傳大學士
爲翰林學士翰林公署中左設大學士三座學士一座
而講讀學士東西對列是也學士秩雖卑而職與内閣
通故係其名氏於後
學士承旨
詹同直隸婺源人爲僞漢學士承旨以薦辟洪武六年
自侍讀學士陞兼吏部尚書尋專任承旨七年致仕
宋濓浙江浦江人洪武九年陞十年致仕十三年謫茂
州
學士
陶安直隸當塗人元末歸附吳元年任洪武元年陞江
西行省參政
朱升直隸休寕人國初薦舉洪武元年任三年致仕
宋濓見前洪武二年任尋降編修
熊鼎江西臨川人國初歸附洪武四年任陞晉王傅後
降岐寧衞經歴死難(已前承旨正三品學士從三品)
宋訥直隸滑縣人洪武十五年任後爲國子祭酒卒
劉三吾湖廣茶陵人洪武初薦舉十八年任三十年下
獄賜死
李遜直隸景州人由鄉舉洪武二十二年任
董倫順天宛平人由薦舉洪武三十一年以禮部左侍
郎兼任建文四年致仕
王景浙江松陽人由薦舉建文元年以禮部右侍郎兼
任四年文皇即位命專爲學士六年卒官
解縉詳内閣永樂二年以學士兼左春坊大學士兼掌
院
胡廣詳内閣永樂五年以學士兼左春坊大學士九年
以文淵閣大學士兼學士
楊榮見内閣永樂十四年以學士兼掌院尋以文淵閣
大學士兼任
楊士竒見内閣永樂中以學士兼左諭德十七年專爲
左坊學
金幼孜見内閣永樂中以學士兼左諭德尋以文淵閣
學兼任
楊溥詳内閣洪熙元年任宣德中陞太常卿入内閣改
署弘文閣尋進禮書復入閣仍兼任
沈度直隸華亭人以善書舉宣德元年任九年卒
李時勉江西安福人由進士正統三年任陞國子監祭
酒
錢習禮江西吉水人由進士正統五年任十年陞禮部
右侍郎
陳循詳内閣正統七年任八年入閣十年陞戸右侍十
四年陞戸書仍兼任
曹鼐詳内閣正統八年繇侍講入閣陞任十年陞吏左
侍仍兼任
苗衷詳内閣正統十四年以兵書兼任
高穀詳内閣正統十四年以兵書兼任
藺從善河南磁州人由鄉舉正統十年任景泰三年致
仕
商輅詳内閣景泰元年任四年以兵左侍兼任七年罷
成化三年召復職
江淵詳内閣景泰元年以刑侍兼任改吏左侍四年出
爲工部尚書
王一寧詳内閣景泰二年以禮左侍兼任三年卒
蕭鎡詳内閣景泰三年以戸右侍兼任進戸書仍兼任
天順元年戍
王文詳内閣景泰四年以吏書兼任七年進兼謹身殿
學
徐有貞詳内閣天順元年以兵書兼任數日進兼華蓋
殿學
許彬詳内閣天順元年以禮侍兼任本年出爲陜西參
政
薛瑄詳内閣天順元年以禮侍兼任本年致仕
李賢詳内閣天順元年以吏書兼任八年進華蓋殿學
吕原詳内閣天順元年以通參改任六年卒
倪謙直隸上元人由進士及第天順元年任三年戍成
化元年起改掌南院事
李紹江西吉水人由進士天順元年任五年陞禮部右
侍郎
林文福建莆田人由進士及第天順元年任八年陞太
常少卿
黃諫陜西蘭州人由進士天順元年任四年謫廣州府
通判
彭時見内閣天順二年以太常少卿兼任進吏右侍兵
書仍兼任成化三年進文淵閣學
陳文見内閣天順七年以禮右侍兼任進吏右侍禮書
仍兼任成化三年進文淵閣學
柯潛福建莆田人由狀元及第天順八年任成化三年
進少詹事仍兼任
萬安見内閣天順八年任成化三年進少詹再進禮吏
左侍戸書俱兼任
吳節江西安福人由進士成化三年以太常卿兼任
劉珝詳内閣成化十一年以吏左侍兼任尋進戸書仍
兼任
劉吉詳内閣成化十一年以禮左侍兼任進禮書仍兼
任
王㒜直隸武進人由進士及第成化元年任南京翰林
院學士
王獻浙江仁和人由進士成化八年任
彭華詳内閣成化十三年任二十年以詹事二十一年
以吏左侍俱兼任
丘濬詳内閣成化十三年任十六年遷國子祭酒
謝一䕫江西新建人由狀元及第成化十三年任遷禮
右侍
徐溥詳内閣成化十六年以太常卿兼任遷禮吏左侍
郎仍兼任
劉健詳内閣成化二十三年以禮右侍兼任弘治四年
進文淵閣學
倪岳謙之子成化十八年任遷禮右侍
程敏政直隸休寕人由進士及第弘治十一年以禮右
侍兼任
吳寬直隸長洲人弘治十三年以吏左侍兼任進禮書
仍兼任
梁儲詳内閣弘治十三年任進吏書仍兼任
王華浙江餘姚人由狀元及第弘治十四年任遷禮侍
江瀾浙江仁和人由進士弘治十五年任
武衞山東沂水人由進士弘治十五年任閒住
張芮山西安邑人由進士弘治十五年任謫鎮江府同
知終南太常卿
張元禎江西南昌人由進士弘治十五年任遷太常卿
吏左侍仍兼任
劉忠詳内閣弘治十八年任累遷吏書仍兼任
楊廷和詳内閣正德元年以詹事兼任
王鏊詳内閣正德元年以吏左侍兼任尋進文淵閣學
白鉞直隸南宫人由進士及第正德元年任遷吏左侍
禮書俱兼任
毛紀詳内閣正德四年任
靳貴詳内閣正德四年以吏右侍兼任遷禮書仍兼任
傅珪直隸清苑人由進士正德六年任遷吏右侍
毛澄直隸太倉人由狀元及第正德六年任遷吏右侍
蔣冕見内閣正德十二年以禮書兼任
李遜學河南上蔡人由進士正德十三年以禮書兼任
尋卒
劉春四川巴縣人由進士及第正德十六年以禮書兼
任尋卒
石珤見内閣正德十六年以吏書兼任尋進文淵閣學
賈詠見内閣嘉靖三年以吏左侍兼任尋進文淵閣學
張璁見内閣嘉靖三年任遷詹事兵左侍仍兼任
桂萼見内閣嘉靖三年任遷詹事吏左侍仍兼任
翟鑾見内閣嘉靖四年任遷禮右侍
顧鼎臣見内閣嘉靖六年任遷詹事禮右侍吏左侍禮
書俱仍兼任
霍韜廣東南海人由進士嘉靖六年以詹事兼任遷尚
書仍兼任
夏言見内閣嘉靖十年以禮左侍兼任遷禮書仍兼任
席春四川遂寧人由進士嘉靖十年任遷吏右侍
張潮四川内江人由進士嘉靖十年任遷少詹事及後
以吏左侍禮書仍兼任
嚴嵩詳内閣嘉靖十五年以禮書兼任
温仁和四川華陽人由進士嘉靖十五年以吏左侍兼
任進禮書仍兼任
張邦竒浙江鄞縣人由進士嘉靖十六年以吏左侍兼
任遷禮書仍兼任
張治湖廣茶陵人由進士嘉靖十七年任兼右諭德後
復以吏左侍兼任
陸深直隸上海人由進士嘉靖十八年以詹事兼任
李廷相山東濮州人由進士及第嘉靖十八年以戸書
兼任
張璧見内閣嘉靖二十一年以禮書兼任
費宷江西鉛山人由進士嘉靖二十一年以禮左侍兼
任進禮書仍兼任
孫承恩直隸華亭人由進士嘉靖二十四年以吏左侍
兼任遷尚書仍兼任
徐階見内閣嘉靖二十七年以吏左侍兼任進禮書仍
兼任
歐陽德江西泰和人由進士嘉靖二十七年以禮左侍
兼任遷吏左侍禮書仍兼任
程文德浙江永康人由進士及第嘉靖三十年以吏左
侍兼任尋奪職
閔如霖浙江烏程人嘉靖三十二年以禮左侍任遷吏
左侍仍兼任
李默福建甌寧人由進士嘉靖三十三年以吏書兼任
下獄
王用賓陜西咸寧人由進士嘉靖三十三年以禮書兼
任改南京吏部仍兼任
吳山江西高安人嘉靖三十五年以禮書兼任
嚴訥見内閣嘉靖三十五年任遷太常少卿禮吏部左
右侍郎禮吏部尚書俱仍兼任
李春芳詳内閣嘉靖三十五年任遷太常少卿禮吏部
左右侍郎禮書俱仍兼任
董份浙江烏程人嘉靖三十六年遷太常少卿禮吏左
右侍郎工禮部尚書俱仍兼任
郭朴詳内閣嘉靖三十九年以禮書兼任改吏部
袁煒詳内閣嘉靖四十年以禮書兼任
高拱詳内閣嘉靖四十二年以吏左侍郎兼任遷尚書
仍兼任
秦鳴雷浙江臨海人狀元及第嘉靖四十四年以吏左
侍兼任尋罷歸
高儀見内閣嘉靖四十五年以禮書兼任
陳以勤見内閣嘉靖四十五年以吏左侍兼任
趙貞吉見内閣隆慶元年以吏左侍兼任後遷禮書仍
兼任
潘晟浙江新昌人進士及第隆慶元年以吏左侍兼任
陞禮書仍兼任
殷士儋見内閣隆慶三年以禮書兼任
張四維見内閣隆慶四年任遷吏左侍仍兼任
馬自強見内閣隆慶五年以少詹兼任遷吏左侍禮書
仍兼任
吕調陽見内閣隆慶五年以吏左侍兼任遷禮書仍兼
任
陸樹聲直隸華亭人隆慶六年以禮書兼任
汪鏜浙江鄞縣人萬歷二年以禮左侍兼任歴吏左侍
禮書俱仍原兼
余有丁見内閣以吏左侍兼任
許國見内閣以吏左侍兼任
陳經邦福建莆田人由進士萬歷十一年以禮書兼任
沈鯉河南歸德人由進士萬歷十二年以禮書兼任
朱賡浙江山陰人由進士萬歷十六年任
于慎行山東東阿人由進士十七年任
講讀學士表
潘庭堅直隸當塗人元末歸附壬寅任講學
朱升見前吳元年任讀學
危素江西臨川人故元承旨歸附洪武元年任讀學三
年改弘文館
王時元學士歸附洪武元年任講學
張以寧福建古田人故元郎中歸附洪武元年任讀學
使安南道卒
詹同見前洪武二年任讀學
宋濓見前洪武四年任講學兼太子贊善大夫
魏觀湖廣蒲圻人由薦舉洪武二年任講學
樂韶鳳直隸全椒人由兵書洪武六年改講學
李翀山西壺關人由薦舉洪武十五年任講學遷浙江
右布政使
葛鈞河南洛陽人由明經洪武二十年任講學謫國子
助教
高巽志直隸蕭縣人由薦舉洪武三十一年任講學遷
太常少卿
方孝孺浙江寧海人由薦舉建文二年任文學博士(即講)
(讀也)死難
王達直隸無錫人由薦舉永樂元年任講學三年卒
解縉見前永樂元年任讀學
黃淮見内閣洪武三年以右坊學兼講學
武周文直隸宛平人永樂四年召爲講學即放歸
沈度見前永樂十五年任講學
曾棨江西永豐人狀元及第永樂十六年任讀學遷左
坊學少詹俱仍兼任
陳詔福建長樂人進士及第永樂十九年以講學領南
院
王直江西泰和人由進士永樂二十二年任左庶子讀
學歴少詹禮左侍俱仍兼職
王英江西金谿人由進士永樂二十二年任右坊學兼
講學歴少詹禮左侍俱仍兼職
金問直隸吳縣人由薦舉洪熙元年任講學遷南禮侍
蔣驥浙江錢塘人由進士宣德五年任講學遷禮右侍
李時勉見前宣德五年任讀學
錢習禮見前宣德五年任讀學
陳循見前宣德五年任讀學
苗衷見前正統三年任讀學
高穀見前正統三年任講學
馬愉見内閣正統三年任講學
曾鶴齡江西泰和人狀元及第正統三年以講學領南
院
藺從善見前正統三年任講學
陳詢南直隸華亭人進士及第正統十三年任講學進
太常少卿仍兼任
周叙江西吉水人由進士正統十三年以講學領南院
尋召還
吕原見前景泰三年任讀學兼左中允
倪謙見前景泰三年任講學兼右中允
邢寬直隸無爲人狀元及第景泰三年以講學領南院
錢溥直隸華亭人天順元年任讀學外謫成化九年起
掌南院
林文見前天順八年以太常少卿兼講學
吳節見前成化元年以太常少卿兼讀學
李泰直隸香河人成化元年任讀學遷少詹事詹事俱
仍兼任
劉珝見前成化三年以太常卿兼讀學
劉吉見前成化三年任講學
周洪謨四川長寕人進士及第成化三年任讀學遷祭
酒
陳鑑直隸長洲人進士及第成化三年任讀學遷祭酒
丘濬見前成化三年任講學
孫賢河南杞縣人狀元及第成化六年以太常卿兼讀
學尋致仕卒
楊守陳浙江鄞縣人成化八年任講學遷少詹事仍兼
任
彭華見前成化八年任讀學
尹直見内閣成化八年任講學遷禮右侍
徐瓊浙江金華人進士及第成化十二年以講學領南
院
江朝宗四川巴縣人由進士成化十三年任讀學
徐溥見前成化十(闕)年以少詹兼讀學
王獻見前成化十(闕)年以少詹兼講學遷太常仍兼任
李永通四川長寧人進士及第成化十八年任講學
焦芳見内閣成化十九年任讀學降桂陽州同知
李傑直隸常熟人由進士成化二十一年任講學弘治
十一年復以太常少卿兼任
李東陽見内閣成化二十一年任講學歴左庶子太常
少卿禮右侍俱仍兼任
傅瀚江西新喻人由進士弘治四年以太常卿兼任
吳希賢福建莆田人由進士成化二十三年任南院讀
學
程敏政見前成化二十三年以少詹事兼講學歴太常
卿詹事俱兼任
汪諧江西弋陽人由進士成化二十三年以少詹事兼
讀學歴禮部右侍郎仍兼任
張元楨見前弘治三年以講學領南院尋召還
陸簡直隸武進人由進士及第弘治四年以少詹事兼
讀學陞詹事仍故任
曾彦江西泰和人狀元及第弘治七年以講學署南院
尋致仕
楊守阯浙江鄞縣人進士及第弘治八年任講學
劉機見前弘治十三年任講學
馬廷用四川南充人由進士弘治十一年以講學領南
院
張澯廣西全州人由進士弘治十三年任講學
江瀾見前弘治十三年任講學
武衞見前弘治十三年任講學
張芮見前弘治十三年任講學
吳儼直隸宜興人由進士弘治十五年以講學領南院
劉忠見前弘治十六年任讀學
劉春見前弘治十六年任講學
石珤見内閣正德元年任南院講學
毛紀見前正德四年任讀學
傅珪見前正德四年任講學
蔣冕見内閣正德四年任讀學遷少詹仍兼任
毛澄見前正德五年任講學
徐穆江西吉水人由進士正德六年陞讀學命下而卒
顧清直隸華亭人由進士正德七年任讀學
吳一鵬見前正德七年任讀學
陳霽直隸吳縣人由進士正德九年任南院讀學二年
改北
賈詠河南臨潁人由進士正德九年任南院讀學
朱希周直隸崑山人狀元及第正德十一年任讀學
汪俊江西弋陽人由進士正德十一年任讀學
黃瀾福建莆田人由進士正德十二年任南院讀學
劉龍山西襄垣人由進士及第正德十二年任講學後
改讀學
李廷相山東濮州人由進士及第正德十五年任講學
豐熙浙江鄞縣人進士及第嘉靖元年任講學署院謫
戍
温仁和見前嘉靖三年任侍讀學士
李時見内閣嘉靖三年任讀學
董圮浙江會稽人進士嘉靖三年任讀學陞詹事仍兼
職
方獻夫見前嘉靖三年任讀學歴少詹禮左右侍俱仍
兼職
霍韜見前嘉靖三年任陞少詹事仍兼職
穆孔暉山東堂邑人嘉靖四年以左庶子兼講學改尚
寳卿
徐縉直隸吳縣人嘉靖五年任讀學遷少詹仍兼職
張璧見前嘉靖五年任讀學後遷太常卿仍兼職
許誥河南靈寳人嘉靖七年任講學
席春見前嘉靖七年任講學
張潮見前嘉靖七年任講學
許成名山東聊城人由進士嘉靖七年任讀學後爲禮
左侍
吳惠浙江鄞縣人由進士嘉靖十一年任讀學後爲太
常卿
郭維藩河南儀封人由進士嘉靖十一年任讀學遷太
常少卿仍兼職
蔡昂直隸淮安人進士及第嘉靖十一年任講學謫湖
州通判召還歴禮部左右侍郎仍兼職
廖道南湖廣蒲圻人由進士嘉靖十一年任講學謫徽
州通判召還後丁憂奪職
孫承恩見前嘉靖十六年以侍讀學士領南院歴少詹
事禮部左右侍郎俱仍原職
陸深見前嘉靖十六年以太常卿兼讀學
姚淶浙江慈谿人狀元及第嘉靖十六年任講學尋卒
張襄直隸江隂人由進士嘉靖二十年任讀學遷太常
卿祭酒
華察直隸無錫人由進士嘉靖二十二年任南院讀學
尋謫外
江汝璧江西貴溪人由進士嘉靖二十三年以少詹兼
任讀學尋奪職
閔如霖見前嘉靖二十八年任講學
吳山見前嘉靖二十八年以左庶子兼讀學遷太常卿
兼祭酒
敖銑江西高安人嘉靖三十一年任講學遷太常卿兼
祭酒
郭朴見内閣嘉靖三十二年以左庶子兼講學遷禮吏
侍仍原兼
康太和福建莆田人嘉靖三十二年以左庶子兼讀學
茅瓚浙江仁和人狀元及第嘉靖三十三年以禮侍兼
讀學
尹臺江西永新人由進士嘉靖三十四年以少詹兼任
講學
袁煒見前嘉靖三十四年任侍講學士歴禮吏左右侍
郎俱仍原兼
全元立浙江鄞縣人由進士嘉靖三十四年任南院講
學
秦鳴雷見前嘉靖三十八年任讀學
高拱見前嘉靖三十八年任講學
陳陞浙江餘姚人由進士嘉靖三十八年任讀學
高儀見前嘉靖三十八年以講學領南院
裴宇山西澤州人由進士嘉靖四十一年任讀學
瞿景淳直隸常熟人嘉靖四十一年任讀學隆慶元年
以禮左侍仍原兼
陳以勤見前嘉靖四十二年任讀學
胡正蒙浙江餘姚人進士及第嘉靖四十三年任讀學
遷太常卿兼祭酒
王大任陜西保安人由進士以御史超任講學後削籍
姜儆江西南昌人由進士以御史超任講學丁憂削籍
張居正見内閣嘉靖四十五年任讀學
殷士儋見内閣隆慶元年任讀學
諸大綬浙江山陰人狀元及第隆慶元年任讀學歴禮
吏二部仍原兼
丁士美直隸清河人狀元及第隆慶四年任讀學歴禮
吏二部左侍俱仍原兼
陶大臨浙江會稽人進士及第隆慶六年以詹事兼讀
學歴禮吏部仍原兼
王希烈江西南昌人由進士以吏左侍兼讀學
申時行見内閣萬歷元年以少詹事兼讀學歴詹事禮
右吏左右侍俱仍原兼
王錫爵直隸太倉人進士及第萬歷元年任讀學後遷
少詹事禮右侍俱仍原兼
姚洪謨浙江秀水人由進士萬歷三年以禮右侍兼讀
學遷吏右左侍俱仍原兼
吕旻福建尤溪人由進士萬歷(闕)年以禮右侍兼讀學
尋卒
何洛文河南信陽人由進士萬歷(闕)年任讀學歴禮右
左侍俱仍原兼
許國直隸歙縣人由進士萬歷(闕)年以禮右侍郎兼讀
學
陳思育湖廣武陵人由進士萬歷(闕)年以少詹兼讀學
歴禮右左侍仍原兼尋削籍
余有丁見前萬歷六年以少詹兼讀學歴禮吏右左侍
俱仍原兼
陳經邦福建莆田人由進士萬歷十年任讀學歴禮吏
右侍皆仍原兼
周子義直隸無錫人由進士萬歷十一年以禮右侍兼
讀學遷左侍仍原兼
沈鯉河南歸德人由進士萬歷十年任讀學十一年
歴禮吏右侍皆仍原兼
高啓愚四川銅梁人由進士萬歷十一年以禮右侍兼
讀學
朱賡浙江山隂人由進士萬歷十一年以左庶子兼讀
學進禮吏右左侍郎仍兼
沈一貫浙江鄞縣人由進士以少詹事兼讀學進禮吏
左右侍仍原兼
王家屛山西山隂人由進士以吏禮右侍郎兼讀學
張位江西南昌人由進士以少詹事禮右侍兼讀學
王弘誨廣東定安人由進士以禮部右左侍郎吏左侍
兼讀學
于慎行山東東阿人由進士以禮部右左侍郎兼讀學
徐顯卿直隸長洲人由進士以少詹事詹事吏禮右侍
郎兼讀學
趙志臯浙江蘭溪人由進士及第以少詹事兼讀學
田一儁福建大田人由進士以禮左右侍兼讀學
李長春四川富順人由進士以禮左右侍兼讀學
黃鳳翔福建晉江人由進士以禮右侍兼讀學
劉虞䕫山西高平人由進士以詹事兼讀學
黃洪憲嘉興守禦千戸所人由進士以少詹兼讀學
陳于陛四川南充人由進士加讀學進詹事仍兼
余孟麟南京籍由進士及第以讀學掌南院
弘文館學士
劉基詳御史中丞洪武三年任尋封誠意伯
羅復仁江西吉水人國初歸附洪武三年任本年致仕
危素江西金谿人故元學士承旨洪武三年任本年謫
和州
胡鉉洪武初薦舉三年任六年致仕
睢稼洪武初薦舉歴中書省參政三年任尋致仕
王大中洪武初薦舉三年任本年致仕
中書省表
自周六官廢而秦及列國皆設丞相其重者曰相國掌
丞天子佐理萬幾漢設一丞相以御史大夫副之後改
曰大司徒而東漢因之司空而權移於尚書令僕自晉
以至宋其省或尚書門下中書其長或令或監或僕射
其佐或參知政事或左右丞或侍郎要皆爲人主理庶
務無所不統攝蓋真爲相而名避之三公爲貴官以加
其資望之重者而南渡以後至孝宗而正其名曰左右
丞相其佐仍曰參知政事元因之置中書省令一員正
一品以皇太子爲之左右丞相品同令平章政事從一
品左右丞正二品參知政事從二品參議正四品高帝
定江左以至即大位仍置中書省罷令不設餘俱如故
洪武三年革平章政事食禄者不在革十三年以丞相
胡惟庸專僣誅之因罷中書省散其柄於六尚書而係
之甲令曰後有請立丞相者文武羣臣劾奏其人凌遲
處死嗚呼聖矣百餘年来天子不能獨斷必有所寄不
能不歸之内閣而至嘉靖中遂操丞相之柄而出其上
萬歷初遂並人主之尊而兼其詳勢重矣是不可不變
而通也作中書省表
中書省左右丞相
李善長直隸定遠人吳元年拜右相國改左洪武元年
拜左丞相四年致仕尋復起掌省事復致仕以嫌死年
七十七
徐達直隸鳳陽人吳元年拜左相國改右洪武元年拜
右丞相四年爲大將軍不與省事十八年卒年五十四
汪廣洋直隸高郵人洪武三年拜右丞四年陞右丞相
六年謫廣東參政歴左御史大夫十年復拜右丞相十
二年謫海南賜死
胡惟庸直隸定遠人洪武四年拜左丞六年陞右丞相
九年爲左丞相十三年伏法
平章政事
常遇春直隸懷遠人拜平章政事吳元年進平章軍國
重事洪武二年卒
俞通海直隸鳳縣人渡江拜平章政事卒
湯和直隸鳳陽人吳元年改御史大夫
廖永忠直隸巢縣人吳元年拜平章政事洪武三年封
德慶侯九年卒
胡美湖廣沔陽人吳元年拜平章政事洪武三年封豫
章侯後卒于家已上不通署省事
李伯昇直隸泰州人洪武元年拜平章政事三年食禄
不署事
李思齊河南羅山人洪武三年拜平章政事食禄不署
事
左右丞
湯和見平章任左丞
王溥江西安仁人吳元年任右丞洪武元年兼副詹事
三年食禄不署事
方國珍吳元年拜右丞食禄不署事
吳宏江西餘干人吳元年任左丞尋遷指揮使
趙庸直隸合肥人吳元年任右丞洪武三年封南雄侯
楊憲應天上元人洪武二年任左丞三年伏法
汪廣洋詳丞相洪武三年任右丞
胡惟庸詳丞相洪武四年任左丞
殷哲山東膠州人洪武初貢士十二年任左丞本年致
仕
參知政事
李善長詳左丞相
趙庸詳右丞
張㫤順天宛平人元末歸附吳元年任尋伏法
蔡哲湖廣武昌人元末歸附吳元年任洪武元年調福
建參政歴侍御史免官
楊憲詳左丞吳元年任
傅瓛不知何處人吳元年任洪武元年兼詹事府丞
汪廣洋詳丞相洪武元年任
睢稼不知何處人元末舉文學洪武二年任三年改弘
文館學士
胡惟庸詳丞相洪武三年任
丁玉不知何處人元末入仕洪武六年任九年陞御史
大夫
陳寧湖廣茶陵人元末府掾洪武二年任詳御史大夫
馮冕河南孟縣人洪武初舉儒士六年任九年改刑部
尚書
參議
李善長見前
毛國器
四輔官表
王本不知何處人洪武十三年任春官兼太子賓客本
年極刑
杜祐山西安邑人洪武中舉耆儒十三年任春官兼太
子賓客本年致仕
龔斆江西鉛山人洪武初以明經耆儒薦歴國子祭酒
十三年任春官兼太子賓客本年引疾
杜斆山西壺關人洪武中舉耆儒十三年任夏官兼太
子賓客本年致仕
趙民望直隸藁城人洪武初以儒士舉十三年任夏官
兼太子賓客本年免
吳源福建莆田人洪武初舉明經耆儒十三年任夏官
兼太子賓客本年以老歸後起國子司業
安然河南祥符人故元參政來附洪武十三年任四輔
十四年卒
李幹山西絳州人故元編脩洪武十四年任四輔本年
調蘇州府知府
何顯周直隸内黃人洪武初薦舉耆儒十五年任四輔
本年致仕
弇山堂别集卷四十六
