弇山堂别集卷四十二
明王世貞撰
東宫三師表上
東宫三師古官也漢獨置太子太傅二千石至東漢為
中二千石少傅比二千石後亦為二千石魏晉以還雖
並設三師而往往不備官大約太師太傅太保為一品
下少師少傅少保為二品上高帝初因勝國之制自太
師至賓客皆無所關掌而詹事以下至於坊局始實為
宫臣然洪武元年丞相善長達平章遇春帶少師少傅
少保右都督馮勝帶詹事平章廖永忠趙鏞帶副詹事
都督康茂才等帶左右率府使副御史大夫湯和鄧愈
帶左右諭德中丞劉基章溢帶贊善大夫善長基溢理
省臺幾事煩日不暇給而達遇春等諸大將帥征討之
不遑然則以虛名被之而已所日授經者宋濓輩耳洪
武二十二年公馮勝傅友德領太師公藍玉李景隆領
太傅公常昇侯孫恪領太保而尚書詹徽兼少保尚書
楊靖領賓客亦不聞有關掌永樂初以公李景隆丘福
領太師朱能領太傅尚書蹇義金忠侍郎墨麟領少詹
事而學士解縉等七人皆兼坊學士庶子諭德中允等
官顧獨僧姚廣孝專為太子少師會上狩北京廣孝與
義忠麟留輔太子學士楊士竒亦以諭德輟閣務輔太
子而自是以後三師至賓客乃為虛銜以待文武大臣
之資重或有功者然三師視三孤三少在尚書上賓客
在侍郎上故為表之使有考焉
太子太師
勲臣凡十三人
馮勝直隸鳳陽人洪武二十二年以征北大將軍宋國
公加二十八年卒
傅友德直隸宿州人洪武二十二年以征北將軍潁國
公加二十七年卒
李景隆直隸盱眙人建文元年以平北大將軍太子太
傅嗣曹國公加永樂因之二年下獄削
丘福直隸鳳陽人永樂二年以中軍左都督淇國公加
八年北征陷沒追削
陳懋見前景泰三年以太保寧陽侯兼天順元年辭
石亨陜西渭安人景泰三年以京營總兵武清侯加天
順元年進封公辭太師
柳溥見前景泰五年以太子太傅征蠻將軍嗣安遠侯
加
張懋見前成化二十二年以太子太傅英國公加太傅
兼弘治四年太師兼
朱永見前成化二十二年以太子太傅保國公加太傅
兼弘治四年太師兼
徐光祚見前嘉靖四年以太傅嗣定國公加兼五年以
太師兼
郭勛見前嘉靖十六年以太傅嗣武定侯加兼十八年
以太師兼
朱希忠見前嘉靖三十一年以太傅嗣成國公加兼四
十四年以太師兼
仇鸞見前嘉靖三十一年以太保太子太傅嗣咸寧侯
加太傅兼
文臣凡二十七人
郭資河南武安人永樂二十二年以戶部尚書致仕加
尋起以太師掌部事宣德七年卒
胡濙見前景泰三年以少傅加兼天順元年辭
王直見前景泰三年以少傅加兼天順元年辭
萬安見前成化二十一年以太子太傅加以少傅兼二
十二年以少師兼
劉吉見前成化二十三年以少保太子太傅加以少傅
兼弘治四年以少師兼
徐溥見前弘治十年以少傅加兼十一年以少師兼
劉健見前十五年以少傅加少師兼
馬文升見前十六年以少傅加少師兼
李東陽見前正德元年以少傅加少師兼
焦芳見前正德四年以少傅加少師兼
楊廷和見前正德七年以少傅加少師兼
梁儲見前正德十年以少傅加少師兼
王瓊見前正德十四年以少傅加以少師兼
費宏見前嘉靖四年以少保加以少師兼
楊一清見前嘉靖五年以少師加兼
張孚敬見前嘉靖十一年以少傅加兼十三年以少師
兼
李時見前嘉靖十六年以少傅加兼
夏言見前嘉靖十六年以少傅加兼十八年以少師兼
嚴嵩見前嘉靖二十四年以少傅加兼二十五年以少
師兼
徐階見前嘉靖四十一年以少傅加兼四十二年以少
師兼
李春芳見前隆慶二年以少傅加兼三年以少師兼
高拱見前隆慶三年以少傅加兼四年以少師兼
陳以勤見前隆慶四年以少傅致仕加兼
張居正見前萬歷四年以少傅兼六年以少師兼再以
太傅太師兼
張四維見前萬歷十年以少傅加兼本年以少師兼
申時行見前萬歷十二年以少傅進加少師兼
許國見前萬歷十七年以少傅加兼
太子太傅
勲臣凡三十三人
藍玉直隸定遠人洪武二十三年以征北大將軍涼國
公加二十六年伏法
李景隆見前洪武二十三年以嗣曹國公加
徐輝祖達之子建文元年以嗣魏國公加永樂元年削
朱能直隸懷遠人永樂二年以左軍都督府左都督成
國公加四年卒
柳升直隸懷遠人永樂二十二年以安遠侯加宣德二
年戰歿
柳溥見前景泰三年以總兵嗣安遠侯加
張懋見前成化末以嗣英國公加
朱永見前成化末以保國公加
朱儀直隸懷遠人成化末以嗣成國公加弘治九年卒
沐琮見前成化末年以嗣黔國公加弘治九年卒
蔣琬見前成化末年以太保加兼弘治三年以太傅兼
李瑾見前成化末年以太保加兼
趙勝見前成化末年以太保加兼
王鏞陜西咸寧人弘治中以嗣成山伯加嘉靖四年卒
陳韶四川巴縣人弘治中以嗣遂安伯加十七年卒
徐俌直隸鳳陽人弘治末以嗣魏國公加嘉靖二年卒
朱輔儀之子正德初以嗣成國公加正德十二年卒
陳銳見前弘治中以太保加兼再以太傅兼
毛銳正德中以嗣伏羌伯加尋革嘉靖初復加
沐崑直隸定遠人正德中以嗣黔國公加十四年卒
李旻直隸定遠人嘉靖初以嗣豐城侯加十年卒
張偉見前嘉靖初加十四年卒
顧仕隆直隸江都人嘉靖初以嗣鎮遠侯加七年卒
郭勛見前嘉靖初以太保加兼尋革後復再以太傅兼
沐紹勛見前嘉靖中加十五年卒
衛錞見前嘉靖中以太保加兼
朱希忠見前嘉靖十八年加尋以太保兼再以太傅兼
崔元見前嘉靖十八年加尋以太保兼再以太傅兼
陳鏸見前嘉靖中以少保兼
仇鸞見前嘉靖三十年以太保加兼
張溶見前萬歷中以少保加兼再以少傅兼
楊炳直隸六合人萬歷十一年以太子太保加再以少
傅兼
徐文璧見前萬歷十二年以少保進太保加兼
文臣凡四十六人
胡濙見前正統十四年以禮部尚書進加
于謙見前景泰三年以少保加兼
陳循見前景泰三年以少保加兼
高榖見前景泰三年以少保加兼
萬安見前成化十六年以太子太保謹身殿學進加
尹旻見前成化十七年以太子太保吏部尚書進加二
十一年降太子少保
王越見前成化十七年以太子太保威寧伯左都御史
進加十九年削弘治十一年再以少保加兼
劉吉見前成化二十年以少保加兼
徐溥見前弘治四年加
屠滽見前弘治十一年以太子太保吏部尚書進加十
三年致仕正德二年再起
劉健見前弘治十一年以少傅加兼
王越見前弘治十一年加少保兼
馬文升見前弘治十一年加少保兼
白昂直隸武進人弘治十三年以太子太保刑部尚書
致仕加
李東陽見前弘治十八年加少傅兼
謝遷見前弘治十八年加少傅兼
焦芳見前正德二年以少傅加兼
王鏊見前正德二年加少傅兼
劉宇見前正德三年以兵部尚書進加再以少傅兼
楊廷和見前正德四年加少傅兼
劉忠見前正德五年加少傅兼
梁儲見前正德七年加少傅兼
楊一清見前正德八年以少保加兼九年以少傅兼嘉
靖四年以少師兼
王瓊見前正德十三年加少傅兼
蔣冕見前正德十三年以大學士加再以少傅兼
毛澄直隸太倉人嘉靖二年以禮部尚書致仕加
張孚敬見前嘉靖七年加少傅兼
桂萼見前嘉靖七年以少保兼
李時見前嘉靖十五年以少保加兼再以少傅兼
夏言見前嘉靖十五年以少保加兼再以少傅兼
顧鼎臣見前嘉靖十八年加少保兼
翟鑾見前嘉靖十九年以太子少保進加尋以少保兼
再以少傅兼
嚴嵩見前嘉靖二十三年以少保加兼再以少傅兼
徐階見前嘉靖三十年以少保加兼再以少傅兼
李本見前嘉靖三十(闕)年以少保加兼再以少傅兼
雷禮見前嘉靖四十三年以太子太保進加尋以少保
兼再以少傅兼
李春芳見前隆慶元年加少傅兼
郭朴見前隆慶元年加少傅兼
高拱見前隆慶元年加少傅兼
楊博見前隆慶二年加少傅兼
陳以勤見前隆慶二年加少傅兼
張居正見前隆慶三年加少傅兼
呂調陽見前萬歷三年以少保加兼四年以少傅兼
張四維見前萬歷中以少保加兼再以少傅兼
申時行見前萬歷十一年以少傅加兼
許國見前萬歷十三年以少傅加兼
右尹旻白昂毛澄不兼保傅胡濙萬安王越徐溥劉
宇蔣冕雷禮初不兼保傅
武臣凡四人
周尚文見前嘉靖中以太保加兼
陸炳見前嘉靖中加少保兼再以太保兼
朱希孝見前萬歷初以太保加兼
劉守有湖廣麻城人萬歷十六年以太子太保左都督
進加
太子太保
勲臣凡三十六人
常昇直隸濠州人遇春之子洪武二十三年以開國公
加建文四年謫
孫恪直隸濠州人都督興祖之子洪武三十三年以全
寧侯加
王通陜西咸寧人永樂二十二年以成山侯加宣德二
年奪
薛祿見前洪熙元年加
金忠見前洪熙元年加
朱勇見前宣德中加
吳克忠山後人宣德中以恭順侯加
張輗河南祥符人輔之弟景泰三年以中軍都督僉事
加天順元年辭爵進封伯
朱永見前成化中以撫寧侯加
張懋見前成化中加
蔣琬見前成化中加
李勇直隸定遠人成化中以嗣豐城侯加
趙勝見前成化中加
李瑾見前成化中加
譚祐見前成化中加弘治中再以太保兼
陳銳見前成化中加弘治中再以太保兼
顧溥直隸江都人弘治中以嗣鎮遠侯加
劉福直隸濬縣人弘治中以嗣寧晉伯加
朱麒河南夏邑人永之孫嘉靖中以嗣撫寧侯加
衛錞見前嘉靖中加
陳鏸見前嘉靖中加
徐鵬舉直隸鳳陽人嘉靖中以嗣魏國公加
譚綸直隸清河人嘉靖中以嗣新寧伯加尋削
柳珣見前嘉靖中加
張溶見前嘉靖中加
仇鸞見前嘉靖中加尋奪再加
陳珪見前嘉靖中加
王瑾直隸束鹿人嘉靖中以嗣靖遠伯加
蔣𫝊直隸江都人嘉靖中以嗣定西侯加
顧寰見前嘉靖中加
陳王謨珪之子隆慶中加
湯佑賢直隸濠州人萬歷中以嗣靈璧侯加
楊炳見前萬歷中以嗣彰武伯加
徐文璧見前萬歷十一年以少保兼
沐昌祚定遠人萬歷十三年以黔國公加
李言恭盱眙人萬歷十六年以臨淮侯加
親臣凡四人
夏儒直隸上元人毅皇后父嘉靖元年以慶陽伯加
蔣輪直隸徐州人章聖皇太后弟嘉靖中以玉田伯加
尋奪
陳萬言直隸元城人肅皇后父嘉靖中以泰和伯加
方承裕直隸江寧人孝烈皇后弟嘉靖中以嗣安平伯
加再以少保兼
文臣凡一百二十三人
呂震陜西臨潼人永樂二十二年以太子少師禮部尚
書進加宣德二年卒
王直見前正統十四年以吏部尚書加
金濓直隸山陽人景泰元年以戶部尚書加二年削三
年再加六年卒
王文見前景泰二年以都察院左都御史加
何文淵江西廣昌人景泰三年以吏部尚書加四年致
仕
陳鎰吳縣人景泰三年以都察院左都御史加四年致
仕
俞士悅直隸長洲人景泰三年以刑部尚書加天順元
年戍
王翺直隸鹽城人景泰三年以都察院左都御史加天
順元年辭成化元年再以太子少保吏部尚書進加
石璞河南臨漳人景泰三年以工部尚書加天順元年
辭
儀銘山東高密人景泰三年以兵部尚書掌詹事府加
五年卒
萬安見前成化中以太子少保大學士進加
尹旻見前成化中以太子少保吏部尚書進加
劉珝見前成化中以太子少保大學士進加
劉吉見前成化中以太子少保大學士進加
王越見前成化中以太子少保都察院左都御史進加
余子俊見前成化中以太子少保兵部尚書進加尋奪
弘治元年復加三年卒
王恕見前陜西三原人成化二十二年以吏部尚書召
用進加六年致仕
丘濬見前弘治四年以禮部尚書掌詹事府加再以少
保兼
耿裕河南盧氏人弘治七年以吏部尚書進加八年卒
馬文升見前弘治七年以太子少保兵書進加
屠滽見前弘治八年以太子少保吏部尚書進加
白昂見前弘治中以刑部尚書加
劉健見前弘治七年以禮書武英殿大學士加
徐貫浙江淳安人弘治中以太子少保工部尚書致仕
加
徐瓊江西金谿人弘治中以太子少保禮部尚書致仕
加
閔珪見前弘治中以太子少保刑部尚書進加
周經山西陽曲人弘治十三年以太子少保戶部尚書
致仕加正德元年起
李東陽見前弘治十六年以太子少保禮部尚書文淵
閣大學士進加
謝遷見前弘治十六年以太子少保兵部尚書東閣大
學士進加
劉大夏湖廣華容人弘治十八年以兵部尚書致仕加
王軾湖廣公安人弘治十八年以南京兵部尚書致仕
加
張昇江西南城人正德元年以禮部尚書致仕加
焦芳見前正德元年以吏部尚書文淵閣大學士進加
屠勲浙江平湖人正德二年以刑部尚書致仕加
閻仲宇陜西瀧州人正德中以兵部尚書致仕加
李鐩河南湯隂人正德中以工部尚書進加十六年致
仕
何鑑浙江新昌人正德中以兵部尚書致仕加
楊廷和見前正德三年以戶部尚書文淵閣大學士進
加少保兼
梁儲見前正德六年以太子少保吏部尚書武英殿大
學士進加少保兼
楊一清見前正德七年以太子少保吏部尚書進加少
保兼
費宏見前正德七年以禮部尚書文淵閣大學士進加
十年致仕十六年起以少保兼
洪鍾浙江錢塘人正德八年以太子少保刑部尚書總
督川廣軍務進加
靳貴直隸京口人正德十年以禮部尚書文淵閣大學
士進加十二年致仕
陸完直隸長洲人正德十年以太子少保兵部尚書進
加
彭澤見前正德十年以太子少保都察院左都御史總
督四川等處軍務進加十三年為民十六年起
王瓊見前正德十二年以太子少保兵部尚書進加以
少保兼嘉靖九年再以總督陜西三邊尚書加十一年
卒
陳金湖廣應城人正德中以太子少保總督兩廣都察
院左都御史進加再以少保兼
王璟山東沂州人正德中以都察院左都御史進加十
六年致仕
張子麟直隸藁城人正德中以太子少保刑部尚書進
加
田景賢直隸涿州人正德中以禮部尚書掌太常寺加
毛紀見前正德十二年以禮部尚書文淵閣大學士加
再以少保兼
劉宇見前正德十六年以南京兵部尚書加再以少保
兼
韓文山西洪洞人正德十六年以致仕戶部尚書特加
孫交湖廣鍾祥人嘉靖二年以戶部尚書致仕加
林俊福建莆田人嘉靖二年以刑部尚書致仕加
陶琰山西絳州人嘉靖三年以太子少保南京兵部尚
書致仕加
石珤見前嘉靖四年以吏部尚書文淵閣大學士進加
再以少保兼
賈詠見前嘉靖四年以禮部尚書文淵閣大學士加再
以少保兼
席書見前嘉靖四年以禮書進加再以少保兼
廖紀見前嘉靖四年以吏部尚書進加
李承勛湖廣嘉魚人嘉靖七年以太子少保刑部尚書
進加十年卒
胡世寧浙江仁和人嘉靖八年以兵部尚書進加致仕
卒
方獻夫廣東南海人嘉靖八年以禮部尚書翰林院學
士進加再以少保兼
王憲山東東平人嘉靖六年以兵部尚書都察院右都
御史總制陜西三邊軍務進加七年革任十年再起十
三年致仕
汪鋐直隸婺源人嘉靖十年以兵部尚書都察院右都
御史進加十四年致仕
李時見前嘉靖十年以禮書進加再以少保兼
夏言見前嘉靖十一年以禮部尚書翰林院學士進加再
以少保兼
秦金嘉靖十三年以太子少保工部尚書改南京兵部
進加十五年致仕
顧鼎臣嘉靖十六年以禮部尚書掌詹事府翰林院學
士進加
許讚見前嘉靖十七年以吏部尚書進加再以少保兼
張瓚見前嘉靖十七年以兵部尚書進加再以少保兼
嚴嵩見前嘉靖十七年以禮部尚書進加再以少保兼
林庭㭿福建閩縣人嘉靖十七年以工部尚書進加尋
致仕
王廷相河南儀封人嘉靖十八年以太子少保兵部尚
書左都御史掌都察院進加二十年奪
毛伯温江西吉水人嘉靖十九年以太子少保兵部尚
書右都御史參贊征南軍務加二十三年奪
劉天和湖廣麻城人嘉靖二十年以兵部尚書左都御
史總督陜西三邊軍務加二十二年致仕
許紳太醫院籍嘉靖二十一年以禮部尚書掌大醫院
事加尋卒
熊浹江西南昌人嘉靖二十四年以吏部尚書加尋奪
唐龍浙江蘭溪人嘉靖二十四年以吏部尚書加尋奪
甘為霖見前嘉靖二十四年以少保加兼
張璧湖廣石首人嘉靖二十四年以禮部尚書東閣大
學士進加尋卒
聞淵浙江鄞縣人嘉靖二十六年以吏部尚書進加二
十八年致仕
費寀見前嘉靖二十六年以禮部尚書進加再以少保
兼二十八年卒
徐階見前嘉靖二十九年以禮部尚書進加再以少保
兼
顧可學見前嘉靖二十九年以帶俸太子少保禮部尚
書進加後削
王以旂直隸江寧人嘉靖中以太子少保兵部尚書都
察院右僉都御史總督陜西三邊軍務進加三十六年
卒
李本見前嘉靖三十二年以禮部尚書文淵閣大學士
進加再以少保兼
屠僑浙江鄞縣人嘉靖三十三年以太子少保都察院
左都御史進加三十四年卒
聶豹江西永豐人嘉靖三十三年以太子少傅兵部尚
書進加尋致仕
趙文華浙江慈谿人嘉靖三十五年以工部右侍郎掌
通政司事特加兼尚書再以少保兼三十七年奪
楊博見前嘉靖三十七年以太子少保兵部尚書總督
山西宣大軍務加再以少保兼
吳山見前嘉靖三十八年以禮部尚書加再以少保兼
四十年閒住
吳鵬浙江秀水人嘉靖三十八年以吏部尚書進加四
十年致仕
胡宗憲見前嘉靖三十九年以都察院右都御史進加
再以少保兼四十二年削
袁煒見前嘉靖四十年以太子少保禮部尚書進加兼
殿學再以少保兼
歐陽必進見前嘉靖四十一年以太子少保工部尚書
進兼再以少保兼尋削
江東山東朝城人嘉靖四十四年以太子少保兵部尚
書都察院右副都御史進加四十五年卒
雷禮江西豐城人嘉靖四十二年以工部尚書進加
嚴訥直隸常熟人嘉靖四十四年以吏書進加
李春芳直隸興化人嘉靖四十四年以禮部尚書進加
郭朴見前嘉靖四十四年以太子少保禮部尚書進加
高耀直隸清苑人嘉靖四十五年以太子少保戶部尚
書進加
王用賓陜西咸寧人隆慶元年以太子少保南京吏部
尚書進加尋致仕
陳以勤見前隆慶元年以禮部尚書文淵閣大學士進
加少保兼
張居正見前隆慶二年以禮部尚書武英殿大學士進
加少保兼
趙貞吉四川内江人隆慶三年以禮部尚書文淵閣大
學士進加尋致仕
殷士儋山東歴城人隆慶二年以禮部尚書進加再以
少保兼萬歷四年致仕
呂調陽見前萬歷元年以禮部尚書文淵閣大學士進
加再以少保兼
王崇古見前隆慶六年以太子少保兵部尚書右副都
御史總督山西宣大加再以少保兼
朱衡江西萬安人萬歷元年以太子少保工部尚書致
仕加尋削
方逢時見前萬歷三年以兵部尚書協理京營戎政加
再以少保兼
張四維見前萬歷四年以禮部尚書文淵閣大學士加
再以少保兼
王國光山西陽城人萬歷七年以吏部尚書加十年致
仕
馬自強陜西同州人萬歷五年以禮部尚書加兼閣學
六年卒
潘晟浙江新昌人萬歷八年以禮部尚書進加尋致仕
申時行見前萬歷十年以禮部尚書文淵閣大學士進
加再以少保兼
余有丁浙江鄞縣人萬歷十年以禮部尚書文淵閣大
學士進加再以少保兼十二年卒
許國直隸歙縣人萬歷十一年以禮部尚書文淵閣大
學士加十二年再以少保兼
張佳胤四川銅梁人萬歷十一年以太子少保兵部尚
書進加
張學顔直隸肥鄉人萬歷十二年以太子少保兵部尚
書進加
楊兆陜西膚施人萬歷十三年以太子少保工部尚書
進加
鄭洛直隸安肅人萬歷十五年以太子少傅兵部尚書
進加
王錫爵直隸太倉人萬歷十五年以禮部尚書文淵閣
大學士加辭十六年以太子少傅武英殿大學士進加
武臣凡七人
梁震陜西榆林衛人嘉靖十八年以大同總兵左都督
加
周尚文見前嘉靖二十六年以大同總兵左都督加再
以太保兼
陸炳見前嘉靖二十九年以左都督掌錦衣衛加
朱希孝見前嘉靖四十年以左都督掌錦衣衛加
李成梁見前隆慶(闕)年以遼東總兵左都督加再以太
保兼
戚繼光見前萬歷八年以薊遼總兵左都督加再以少
保兼
劉守有湖廣麻城人萬歷十五年以太子少保左都督
掌錦衣衛加
弇山堂别集卷四十二
