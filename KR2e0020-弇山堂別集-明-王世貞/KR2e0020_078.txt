弇山堂别集卷七十八
明王世貞撰
賞功考上
我朝功賞規制視古最為不浮今略志之
太祖破陳友諒降武昌賞常遇春廖永忠田土餘有差
吳元年平張士誠召見右相國達等戟門封達信國公
綵段十二表裏遇春鄂國公十表裏都督馮宗異平章
胡廷瑞九平章湯和參政曹良臣八右丞廖永忠華高
都督康茂才七參政薛顯趙庸副都督梅思祖汪興祖
六指揮人五千戶人四百戶人三軍士米一石鹽十斤
是年賞陵子村功行省參政傅友德綺帛各十疋從征
千戶各三疋百戶鎮撫各二疋軍人鹽二十斤
洪武二年賞平中原將士功大將軍達白金五百兩文
幣五十表裏副將軍遇春同副將軍馮宗異白金二百
兩文幣十五表裏左丞趙庸右丞薛顯參政傅友德白
金同文幣各十九表裏平章曹良臣白金二百五十兩
文幣二十表裏平章韓政白金同文幣殺其三平章俞
通源右丞梅思祖參政陸聚都督副使顧時白金一百
五十兩文幣殺政二參政陸仲亨文幣二表裏左丞王
溥及各衛指揮七千戶衛鎮撫六百戶所鎮撫五旗軍
總旗米三石白金三兩三錢小旗米同白金減兩二錢
軍士米同白金又減二錢
征南功御史大夫湯和白金二百五十兩文幣十五表
裏平章廖永忠都督吳禎金同文幣二十表裏
守禦功平章楊璟胡廷美白金二百五十兩文幣二十
表裏左丞周德興金同文幣殺其三都督同知張興祖
白金二百兩文幣同德興參政朱亮祖張彬戴德僉都
郭子興陳德白金三百兩文幣十五表裏僉都督華雲
龍金殺其半無文幣各衛指揮至所鎮撫與從征同
三年賞右丞陸仲亨所部征南有功者指揮文綺帛三
表裏千戶衛鎮撫二百戶所鎮撫一戰死者倍之病故
者視戰死減三之一軍人賜米有差平章廖永忠所部
征南功指揮千戶衛鎮撫百戶所鎮撫賞同楊璟等旗
軍賜米有差平章楊璟左丞周德興所部平湖南廣西
有功者指揮文絹帛六表裏千戶衛鎮撫五百戶所鎮
撫四旗軍人給鹽六十斤止征廣西者指揮四表裏千
戶衛鎮撫三百戶所鎮撫二旗軍鹽四十斤賞六安知
州陳銘善子真平賊功白金一百兩文綺帛二疋州民
鮑文才等白金五百兩文綺帛六疋
是年大封功臣賜李善長徐達文綺帛各百疋常茂馮
勝各八十疋李文忠鄧愈各六十疋列侯湯和唐勝宗
陸仲亨周德興顧時耿炳文費聚各四十疋列侯陳德
郭子興華雲龍王志鄭遇春吳良吳禎各三十疋列侯
趙庸廖永忠俞通源都督金朝興平章李思齊參政戴
德曹興才各二十四疋列侯華高楊璟各二十二疋列
侯康鐸朱亮祖傅友德胡廷美韓政黃彬曹良臣梅思
祖陸聚汪興祖各二十疋平章李伯昇一十六疋征進
回還復征興元指揮二十四疋千戶衛鎮撫二十疋百
戶所鎮撫十六疋征定西興元應昌指揮二十疋千戶
衛鎮撫十六疋百戶所鎮撫十二疋守禦有功者指揮
十六疋千戶衛鎮撫十二疋百戶所鎮撫八疋軍士人
賞銀十兩錢六千
四年賞平蜀功潁川侯傅友德德慶侯廖永忠白金二
百五十兩綵段二十表裏濟寧侯顧時白金一百五十
兩綵段十五表裏臨江侯陳德白金一百兩綵段十二
表裏都督同知汪興祖戰殁同中山侯湯和綵段十五
表裏都督僉事王簡何文輝藍玉張温金朝興白金五
十兩綵段十表裏鞏昌侯郭子興江夏侯周德興綵段
十二表裏南安侯俞通源宣寧侯曹良臣僉都督陳桓
殺其二僉都督王成仇成葉昇又殺其三汝南侯梅思
祖又殺其二凡從潁川侯指揮人綵段八表裏千百戶
衛所鎮撫六總旗白金十二兩小旗十一兩軍十兩從
德慶侯指揮人綵段六表裏千戶衛鎮撫四百戶所鎮
撫三總旗白金十兩小旗九兩軍八兩從中山指揮至
百戶遞減一表裏軍校遞減一兩從永嘉至保寧者同
至重慶遞減一等軍校減半不從入關及守船患病者
千百戶一表裏旗軍白金二兩軍病自河南還者與錢
千二百自臨潼還者二千四百自西安還者三千六百
自秦州還者四千八百自階州還者六千陣亡者倍前
給白金溺墜病死者與見軍同
是年賞江隂侯吳良平綵寧蠻功文綺帛三十疋賞廣
西衛指揮左君弼平寇功綺帛二十疋又賜其父米二
十石千戶蔡天禄以下有差賞里民黃再文平盜功白
金一百五十兩
五年賞征南功侯周德興趙庸綺帛各十二表裏侯吳
良指揮左君弼各十表裏公鄧愈平章李伯昇各八表
裏侯楊璟宜春侯黃彬各六表裏都督王誠等各四表
裏餘有差
九年賞遼東破敵功都指揮葉旺綺帛十八表裏指揮
八表裏千戶衛鎮撫五表裏百戶所鎮撫二表裏總旗
帛二疋布三疋小旗帛布各二疋軍帛一疋布二疋都
指揮使馬雲綺帛十三表裏指揮五表裏千戶衛鎮撫
三表裏百戶所鎮撫一表裏總旗帛一布二小旗及軍
帛布各一疋陣亡者倍之傷故者增半
十二年賞英山主簿隨贇捕叛功白金五百兩文綺八
表裏
十七年平雲南功潁川侯傅友德進封公永昌侯藍玉
安慶侯仇成定遠侯王弼許世襲加禄五百都督陳桓
胡海郭英張翼俱封侯餘將士遞遷有差總兵官賞織
金及雜色綵段二十表裏鈔一百錠副總兵十八表裏
鈔九十錠國公十六表裏鈔六十錠侯十四表裏鈔五
十錠都督平章十二表裏鈔四十錠指揮鈔一百錠織
金及雜色文綺十疋絹二十疋千戶衛鎮撫鈔八十錠
織金及雜色文綺八疋絹十六疋百戶所鎮撫司仗鈔
七十錠織金及雜色文綺七疋絹十四疋散騎舍人鈔
三十錠病故官與見在同傷殘指揮鈔五十錠織金及
雜色文綺五疋絹十疋千戶衛鎮撫鈔四十錠織金及
雜色文綺四疋絹八疋百戶所鎮撫司仗鈔三十五錠
織金及雜色文綺三疋絹七疋散騎舍人鈔十七錠被
傷指揮鈔三十五錠織金及雜色文綺四疋絹八疋千
戶衛鎮撫鈔二十五錠織金及雜色文綺三疋絹五疋
百戶所鎮撫司仗鈔二十錠織金及雜色文綺二疋絹
四疋散騎舍人鈔十錠征回指揮鈔三十錠織金及雜
色文綺三疋絹五疋千戶衛鎮撫鈔二十五錠織金及
雜色文綺二疋絹四疋百戶所鎮撫司仗鈔二十錠織
金文綺一疋絹二疋散騎舍人鈔十錠軍士賞鈔布至
大理建昌者人賜鈔九錠布二疋至楚雄雲南臨安曲
靖者人鈔八錠布二疋至霑益烏撒東川者人鈔七錠
布二疋至畢節七星關芒部者人鈔六錠布二疋至貴
州普定&KR0777;江黃平平越者人鈔五錠布二疋至重慶瀘
州叙南永寧及疾病寄留并守船者人鈔二錠其舍人
力士軍吏獸醫各以所至之地給賜並與軍士同逃而
復征者各半之至常德沅州等處未征戰者不給發守
大理等處已曾就彼給賜而還者照其所至地方如數
給之仍發原衛守禦其戰亡及病而死有父母妻子弟
姪者人鈔十六錠布四疋止有妻子者半之被創重者
人鈔十二錠布二疋輕者止依所至地方給之
十七年賜征南將校米公侯人一千五百石都督人一
千石指揮人五百石千戶衛鎮撫人三百石百戶所鎮
撫人二百石已故而有子孫承襲及有父母妻女者皆
給之
二十二年破北敵功大將軍藍玉白金二千兩鈔一千
錠文綺五十疋副將軍唐勝宗郭英白金一千兩鈔四
百錠文綺三十疋左參將王弼白金一千兩鈔八百錠
文綺四十疋右參將孫恪白金五百兩鈔三百錠文綺
十五疋都督徐司馬等六人各白金四百兩鈔一百錠
文綺八疋指揮使蕭綺等八人各白金三百兩鈔百五
十錠文綺六疋指揮同知陳鏞等十人白金二百五十
兩鈔百四十錠文綺五疋指揮僉事張敬等三十五人
白金二百兩鈔百三十錠文綺四疋千百戶鎮撫各有
差陞百戶池裕為指揮僉事賞黃金一百兩白金三百
兩綵段六表裏鈔一百錠總旗施文等為副千戶各賞
黃金一百兩白金二百兩綵段二表裏鈔八十錠以征
北獲元君金寳之功也
二十三年平苗蠻功延安侯唐勝宗鈔一千錠涼國公
藍玉破西番功白金五十兩文綺帛各六疋鈔六十錠
散毛洞功鈔千錠加禄五百石征南功東川侯胡海普
定侯陳桓靖寧侯葉昇各鈔五百錠宣寧侯曹泰四百
錠平裕嚕特穆爾功百戶李思明子順白金二百兩鈔
二百錠文綺帛二十疋賜雷復子貴安白金五十兩鈔
八十錠文綺帛各一疋
二十五年都督僉事何福等征蠻還京師詔賞福白金
二百兩文綺十疋鈔二百錠茅鼎白金一百兩文綺八
疋鈔一百錠徐司馬陶文俞淵白金各五十兩文綺四
疋鈔一百錠將士二萬四千餘人賞賜各有差
二十六年靖寧侯葉昇獲賊首夏得忠鈔千錠黃金百
兩白金三千兩文綺三十疋東川侯胡海普定侯陳桓
次之寧番衛指揮使魯毅以守禦功賜白金三百兩鈔
三百錠文綺八疋
二十九年賜征廣西總兵官都督楊文白金三百兩文
綺帛各二十疋鈔百錠副總兵都督同知韓觀白金百
兩文綺帛各十二疋鈔八十錠
二十七年西平侯沐春都督何福討叛寇阿資賞格獲
賊首者白金五百兩大把事一百兩小把事五十兩從
賊五兩阿資平詔如格賞之凡官軍二萬三千九人賞
黃金一百九十二兩白金二萬三千八百四兩鈔九千
一百一十八錠
三十五年文皇帝議定靖難升賞格竒功領隊將校陞
二級指揮賞銀五十兩綵幣八表裏鈔六百錠千戶衛
鎮撫儀衛正副銀三十五兩綵幣六表裏鈔五百貫百
戶所鎮撫典仗銀二十五兩綵幣四表裏鈔四百貫總
旗銀十八兩絹三疋綿布四疋棉花五斤鈔三百貫小
旗銀十五兩絹三疋綿布四疋棉花五斤鈔三百貫隨
伍指揮千百戶旗軍銀十三兩絹三疋綿布四疋棉花
三斤鈔二百五十貫頭功領隊將校陞一級指揮賞銀
二十兩綵幣六表裏鈔四百貫千戶衛鎮撫儀衛正副
銀十五兩綵幣四表裏鈔三百貫百戶所鎮撫典仗銀
十三兩綵幣三表裏鈔二百五十貫總旗銀十二兩絹
三疋棉布四疋棉花五斤鈔二百五十貫小旗銀十兩
絹三疋綿布四疋棉花五斤鈔二百貫隨伍指揮千百
戶旗軍銀八兩絹二疋綿布四疋棉花五斤鈔百五十
貫次功領隊指揮賞銀十五兩綵幣四表裏鈔三百貫
千戶衛鎮撫儀衛正副銀十三兩綵幣三表裏鈔二百
五十貫百戶所鎮撫典仗銀十二兩綵幣二表裏鈔二
百五十貫總旗銀七兩絹三疋綿布四疋棉花五斤鈔
二百貫小旗銀五兩絹二疋棉布四疋棉花五斤鈔百
五十貫隨伍指揮千百戶旗軍銀四兩絹二疋棉布四
疋棉花五斤鈔百貫
尋大封功臣都督丘福朱能白金四百兩綵幣四十表
裏鈔四千貫右都督顧成僉都督張武陳圭鄭亨孟善
和珍王忠王聰徐忠張信李遠郭亮都指揮李濬張輔
房勝孫岩譚忠駙馬王寧白金三百五十兩綵段三十
表裏鈔三千貫僉都督房寬徐理唐雲都指揮徐祥李
濬趙彛陳旭白金三百兩綵段二十表裏鈔二千五百
貫僉都督劉才白金二百五十兩綵段十六表裏鈔三
千貫護衛指揮張興白金綵幣同鈔二千貫曹國公李
景隆白金綵段鈔同丘福兵部尚書茹瑺都督同知王
佐僉事陳瑄白金三百兩綵段二十表裏鈔二千五百
貫儀正張成白金二百兩綵段十表裏鈔一千五百貫
餘如前例永樂元年賞從征衛駕將士總督都指揮銀
二百五十兩綵幣十六表裏鈔四百錠散都督指揮銀
二百兩綵幣十二表裏鈔三百錠竒功領隊指揮銀百
兩綵幣十表裏鈔二百錠千戶衛鎮撫儀衛正副各銀
六十兩綵幣八表裏鈔百八十錠百戶所鎮撫典仗各
銀五十兩綵幣六表裏鈔百六十錠隨伍官軍各銀四
十五兩綵幣四表裏鈔百四十錠絹四疋棉布五疋棉
花五斤頭功領隊指揮銀六十兩綵幣八表裏鈔百八
十錠千戶衛鎮撫儀衛正副各銀五十兩綵幣六表裏
鈔百六十錠百戶所鎮撫典仗各銀四十兩綵幣四表
裏鈔百四十錠隨伍官軍各銀三十兩綵幣二表裏鈔
百錠絹三疋棉布三疋棉花五斤次功領隊指揮銀五
十兩綵幣六表裏鈔百六十錠千戶衛鎮撫儀衛正副
各銀四十兩綵幣四表裏鈔百四十錠百戶所鎮撫典
仗各銀三十五兩綵幣三表裏鈔百二十錠隨伍官軍
各銀二十五兩綵幣一表裏鈔八十錠絹二疋棉布二
疋棉花五斤又賞功臣都督僉事李彬故金鄉侯王真
子通銀三百五十兩綵幣三十表裏鈔六百錠都督僉
事陳賢都指揮張興陳志銀三百兩綵幣二十表裏鈔
五百錠涇國公陳亨子懋加賞銀百五十兩綵幣十八
表裏鈔三百錠都指揮王友加賞銀百兩綵幣八表裏
鈔二百錠
賞谷王府官軍第一等比竒功第二第三等比頭功第
四等比次功例不陞官者加賞鈔十錠典膳仍本職食
俸同正六品賞准次功百戶例舍人准次功總旗例凡
五百八十七人賞銀鈔表裏有差
定北平守城功賞以北平永平保定為一例通州遵化
為一例薊州為一例隆慶密雲密雲後衛為一例各以
歲月久近為等第自都指揮至民丁給賞各有差北平
永平保定洪武三十二年至三十五年都指揮銀五十
兩綵幣八表裏鈔百六十錠指揮銀二十兩綵幣六表
裏鈔百錠千戶銀十五兩綵幣四表裏鈔八十錠百戶
銀十兩綵幣三表裏鈔六十錠旗軍銀五兩絹三疋綿
布四疋鈔五十錠編伍舍人餘丁及民鈔五十錠洪武
三十三年至三十五年都指揮銀四十兩綵幣六表裏
鈔百錠指揮銀十五兩綵幣四表裏鈔八十錠千百戶
銀十兩綵幣三表裏鈔六十錠旗軍絹二疋棉布三疋
鈔四十錠編伍舍人家人餘丁民人鈔四十錠洪武三
十四年至三十五年都指揮銀三十兩綵幣四表裏鈔
百錠指揮銀十兩綵幣三表裏鈔六十錠千戶銀八兩
綵幣二表裏鈔四十錠百戶銀六兩綵幣二表裏鈔四
十錠旗軍絹一疋棉布二疋鈔二十錠編伍舍人家人
餘丁民人鈔三十錠通州遵化二處洪武三十二年至
三十五年都指揮銀四十兩綵幣六表裏鈔百二十錠
指揮銀十五兩綵幣四表裏鈔八十錠千戶銀十兩綵
幣三表裏鈔六十錠百戶銀八兩綵幣二表裏鈔五十
錠旗軍絹二疋棉布三疋鈔四十錠編伍舍人家人餘
丁民人鈔四十錠洪武三十三年至三十五年都指揮
銀三十兩綵幣四表裏鈔百錠指揮銀十兩綵幣三表
裏鈔六十錠千戶銀八兩綵幣二表裏鈔五十錠百戶
銀六兩綵幣二表裏鈔四十錠旗軍絹一疋棉布二疋
鈔三十錠編伍舍人家人餘丁民人鈔三十錠洪武三
十四年至三十五年都指揮銀二十五兩綵幣二表裏
鈔六十錠指揮銀七兩綵幣二表裏鈔四十錠千戶銀
六兩綵幣一表裏鈔三十錠百戶銀五兩綵幣一表裏
鈔二十錠旗軍絹一疋綿布二疋鈔二十錠編伍舍人
家人餘丁民人鈔三十錠薊州洪武三十二年至三十
五年都指揮銀三十兩綵幣四表裏鈔百錠指揮銀十
兩綵幣三表裏鈔六十錠千戶銀八兩綵幣二表裏鈔
五十錠百戶銀六兩綵幣一表裏鈔四十錠旗軍絹一
疋棉布二疋鈔三十錠編伍舍人家人餘丁民人鈔二
十錠洪武三十三年至三十五年都指揮銀二十五兩
綵幣三表裏鈔六十錠指揮銀七兩綵幣二表裏鈔四
十錠千戶銀六兩綵幣一表裏鈔三十錠百戶銀五兩
綵幣一表裏鈔二十錠旗軍絹一疋棉布一疋鈔二十
錠編伍舍人家人餘丁民人鈔二十錠隆慶密雲密雲
後衛三處洪武三十二年至三十五年都指揮銀二十
五兩綵幣三表裏鈔六十錠指揮銀七兩綵幣二表裏
鈔四十錠千戶銀六兩綵幣一表裏鈔三十錠百戶銀
五兩綵幣一表裏鈔二十錠旗軍絹布各一疋鈔二十
錠編伍舍人家人餘丁民人鈔二十錠洪武三十三年
至三十五年都指揮銀二十兩綵幣二表裏鈔四十錠
指揮銀六兩綵幣一表裏鈔三十錠千戶銀五兩綵幣
一表裏鈔二十錠百戶銀四兩綵幣一表裏鈔十二錠
旗軍絹布各一疋鈔十六錠編伍舍人家人餘丁民人
鈔十二錠以守城功賞北平左布政使郭資銀三百兩
文綺二十表裏鈔五百錠保定知府雒僉銀二百五十
兩文綺十八表裏鈔四百四十錠都督同知陳恭銀百
兩鈔千貫文綺八表裏吏部左侍郎許思温兵部右侍
郎墨麟大理寺左少卿吕震銀各五十兩鈔九十錠綵
幣八表裏戶部右侍郎王鍾銀十二兩鈔五十錠綵幣
二表裏刑部右侍郎盧祥銀十兩鈔六十錠綵幣二表
裏禮部祠祭司郎中程得兵部武庫司郎中魏瑛各銀
四兩鈔二十錠綵幣一表裏
賞北京守城官行部左侍郎李友直銀五十兩鈔八百
貫綵幣八表裏刑曹清吏司郎中艾麟留守行後軍都
督府都事齊孝智毋祥固安縣丞熊慶源順義縣丞邵
智新城縣丞劉清各銀四兩鈔一百貫綵幣四表裏生
絹二疋棉布四疋棉花五斤戶曹清吏司郎中曹本大
興主簿王夀各銀三兩鈔一百貫綵幣一表裏生絹一
疋棉布三疋棉花四斤
定從征哨馬營將士賞賜竒功領隊指揮銀四十五兩
綵幣七表裏鈔九十錠千戶衛鎮撫儀衛正副銀三十
一兩綵幣五表裏鈔九十錠百戶所鎮撫典仗銀二十
二兩綵幣三表裏絹一疋鈔七十二錠總旗銀十六兩
絹二疋綿布四疋棉花四斤八兩鈔五十四錠小旗銀
十三兩絹二疋綿布四疋棉花四斤八兩鈔五十四錠
隨伍指揮千百戶旗軍銀十一兩絹二疋綿布四疋棉
花四斤八兩鈔四十五錠頭功領隊指揮銀十八兩綵
幣五表裏鈔七十二錠千戶衛鎮撫儀衛正副銀十三
兩綵幣三表裏絹一疋鈔五十四錠百戸所鎮撫典仗
銀十一兩綵幣三表裏鈔四十五錠總旗銀十兩絹一
疋綿布四疋棉花四斤八兩鈔四十五錠小旗銀九兩
絹二疋棉布四疋棉花四斤八兩鈔三十六錠隨伍指
揮千百戸旗軍銀七兩絹二疋棉布三疋棉花四斤八
兩鈔二十七錠
五年先賞安南功都督柳升白金二百兩鈔一千錠綵
段十表裏織金紵衣一襲都指揮魯麟白金一百五十
兩綵幣八表裏衣同獲黎季□為首軍人王柴胡陞指
揮使白金二百兩鈔六百錠綵段五表裏織金紵絲衣
一襲金花帶一為從者李福等四人皆以陞僉指揮白
金一百兩鈔四百錠綵幣四表裏織金紵絲衣四襲素
金帶一獲黎蒼為首者李保保陞賞如李福為從者張
榮祖等三人陞正千戸白金五十兩鈔三百錠綵幣三
表裏織金紵絲衣一襲給花銀帶一條獻俘官指揮使
張勝等白金一百兩鈔四百錠綵幣六表裏織金紵絲
衣一襲護送官及軍人醫者三百六十五人鈔幣有差
六年大賞平安南功英國公張輔賜冠服白金四百兩
鈔一千錠綵幣四十表裏黔國公沐晟冠服白金鈔同
幣殺其二豐城侯李彬雲陽伯陳旭加禄五百石白金
二百兩鈔六百錠綵幣十五表裏清遠侯王友賜冠服
白金一百五十兩鈔四百錠綵幣十表裏安遠伯柳升
白金減王友十五之一鈔幣同右都督朱榮白金一百
兩鈔二百錠綵幣八表裏贈建平伯高士文賞同柳升
都督吕毅黃中以失律不賞陣亡都督程逵以罪賞白
金四十兩鈔一百錠綵幣四表裏領軍都指揮神機遊
擊五將軍朱廣等十四人各白金一百兩鈔二百錠綵
幣八表裏方政等十五人各白金八十兩鈔一百六
十錠綵幣七表裏左廸曹雲等六人各白金六十兩鈔
一百二十錠綵幣六表裏又溺死孫竑病死王聚賞同
姜清師祐巫凱等七人各白金四十兩鈔八十錠綵幣
四表裏劉清徐泰魯麟各白金三十兩鈔六十錠綵幣
三表裏指揮張勝等八人白金十五兩鈔六十錠綵幣
三表裏戰殁者於本賞外加白金三十兩鈔六十錠綵
幣三表裏中傷死者減三之一仍依䘏典給糧米麻布
其多越隘先登者原擬不次陞賞凡一十九人都指揮
蔡福白金一百五十兩鈔四百錠綵幣二十表裏指揮
同知毛忠白金一百兩鈔三百錠綵幣十二表裏指揮
僉事田真同毛忠正千戶周趙保李文副千戶趙亮邸
成各賞白金六十兩鈔二百錠綵幣八表裏總旗尹和
等四人各賞白金四十兩鈔一百六十錠綵幣五表裏
小旗江興兒等四人各賞白金三十兩鈔一百二十錠
綵幣四表裏軍士沈伴兒等四人各賞白金二十兩鈔
八十錠綵幣二表裏仍各賜織金紵絲衣一襲并冠帶
各一其餘官軍有竒功者領隊指揮白金四十兩鈔八
十錠綵幣四表裏千戶衛鎮撫白金二十五兩鈔六十
錠綵幣三表裏百戶所鎮撫試百戶長官白金十五兩
鈔五十錠綵幣二表裏巡檢頭目總旗總甲鈔四十錠
絹三疋布二疋小旗小甲鈔三十錠布四疋隨伍官白
金五兩鈔二十四錠布三疋巡檢頭目旗甲軍人力士
校尉舍人土兵象奴軍伴餘丁戶丁降官子弟及軍吏
鈔四十錠布三疋頭功領隊指揮白金一十五兩鈔六
十錠綵幣三表裏千戶衛鎮撫白金一十兩鈔五十錠
綵幣二表裏百戶典仗所鎮撫試百戶長官白金八兩
鈔四十錠綵幣一表裏巡檢頭目總旗總甲鈔三十錠
絹二疋布一疋小旗小甲鈔二十四錠布三疋隨伍官
白金五兩鈔二十錠布二疋巡檢頭目旗甲軍人力士
校尉土兵象奴軍伴餘丁戶丁降官子弟及軍吏鈔二
十錠布二疋次功者領隊指揮白金一十兩鈔五十錠
綵幣二表裏千戶衛鎮撫儀衛正副白金八兩鈔四十
錠綵幣一表裏百戶典仗所鎮撫試百戶長官鈔三十
錠絹二疋巡檢頭目總旗總甲鈔二十錠布二疋隨伍
官員頭目旗甲軍人力士校尉舍人土兵象奴軍伴餘
丁戶丁降官子弟及軍吏鈔十六錠布一疋其為軍立
功官有奇功者已復職官領隊賞同頭功已復職官
隨伍并未復職官及旗軍民人等賞同頭功内巡檢人
等頭功者已復職官領隊賞同次功已復職官隨伍并
未復職官及旗軍民人等項賞同次功内隨伍官員人
等次功者已復職領隊指揮等官賞同次功内千戶衛
鎮撫等已復職官隨伍并未復職官及旗軍民人等項
鈔十錠布一疋其陣亡者本賞外加指揮白金二十兩
鈔五十錠綵幣二表裏千戶衛鎮撫白金一十五兩鈔
四十錠綵幣一表裏百戶所鎮撫白金十兩鈔三十錠
綵幣一表裏總旗鈔二十錠絹三疋小旗鈔十六錠布
三疋軍人鈔十二錠布二疋中傷死者加指揮白金十
五兩鈔四十錠綵幣二表裏千戶衛鎮撫白金十兩鈔
三十錠綵幣一表裏百戸所鎮撫白金八兩鈔二十錠
綵幣一表裏總旗鈔十八錠絹二疋小旗鈔十四錠布
二疋軍人鈔十錠布一疋失陷并截殺者加賞與中傷
死者同官軍人等征討黎賊并剿捕安南叛賊其功一
并論賞竒功二次以上者本賞外領隊官加白金五兩
鈔二十錠綵幣一表裏頭目旗甲鈔十二錠布三疋隨
伍官旗甲軍人等鈔十錠布二疋守關堡并運粮官軍
人等賞視次功内有都指揮賞視頭功指揮戰死及中
傷失陷截殺死者給麻布米粮又賞兵部尚書劉儁白
金五十兩鈔二百錠綵幣四表裏吏部左侍郎陳洽白
金十兩鈔六十錠綵幣二表裏工部主事黎添禄等各
鈔二十錠辦事官提控令典鈔十六錠天文生醫士各
鈔十二錠
弇山堂别集卷七十八
