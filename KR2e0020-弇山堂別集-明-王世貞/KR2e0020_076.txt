弇山堂别集卷七十六
明王世貞撰
賞賚考上
即位之賜
天子即位之賜高皇帝時無之自文皇以藩邸入紹大
位始有賜然不過在京文武吏民而已仁宗登極爰布
大賚徧及藩方最為優渥自是後代稍裁省然府藏之
積往往不勝其費矣今據可考者記之若親王公主之
賞已見前故不復贅
太宗即位之賞
武職公侯至都督各鈔二百錠綵幣五表裏指揮鈔八
十錠二表裏千戶衛鎮撫各鈔五十錠一表裏百戶所
鎮撫各鈔三十錠一表裏旗軍校尉將軍力士屯軍恩
軍養馬習匠幼軍人鈔五錠致仕優給並同見任文職一品
二品鈔百錠綵幣三表裏三品四品鈔八十錠二表裏
五品鈔五十錠六品七品鈔三十錠八品九品鈔十五
錠俱一表裏雜職鈔二十錠監生吏典知印辦事人材
天文生醫者府學生員人鈔四錠坊廂民匠僧道醫人
樂工厨子膳夫皂隸人鈔三錠
仁宗即位之賞
公侯忠勇王鈔二百錠綵幣五表裏駙馬伯都督百錠
四表裏指揮使八十錠三表裏指揮同知僉事五十錠
二表裏千戶衛鎮撫儀衛正副鈔五十錠絹二疋百戶
所鎮撫典仗鈔四十錠絹一疋旗軍校尉將軍力士等
胡椒一斤蘇木二斤文職一品二品鈔百錠綵幣四表
裏三品四品鈔八十錠綵幣二表裏五品鈔五十錠絹
二疋六品七品鈔四十錠絹一疋八品九品鈔三十錠
絹一疋雜職并辦事官鈔二十錠監生生員吏典知印
人材天文生醫士胡椒一斤蘇木二斤坊廂百姓僧道
匠人樂工厨子皂隸膳夫人等胡椒一斤蘇木一斤聽
選營造朝貢公差者武職都指揮鈔一百錠指揮宣慰
使同知副使宣慰正副使鈔三十錠千戶衛鎮撫儀衛
正宣慰僉事宣撫同知副使安撫招討鈔二十五錠百
戶所鎮撫典仗宣撫僉事安撫同知副使僉事副招討
長官通事鈔二十錠旗軍并王府校尉人等胡椒一斤
蘇木一斤文職一品二品三品鈔二十錠四品五品鈔十錠
六品七品鈔八錠八品九品鈔六錠雜職鈔四錠生員
吏典胡椒一斤
宣宗即位之賞
在京公一百兩侯伯八十兩文武官一品二品六十兩
三品三十兩四品二十兩五品十五兩六品七品十兩
八品九品雜職五兩將軍旗軍校尉人等各二兩聽選
辦事文武官及監生生員人材吏典僧道隂陽耆民醫
士工匠厨役樂人各一兩優給幼官及試職千百戶鎮
撫老疾幼軍各於其例减半四譯朝貢之人有職事與
京官同無職事者正使十兩副使及冠帶頭目把事通
事打剌罕回回各五兩無冠𢃄頭目把事通事舍人回
回各二兩從人各一兩各處官自七月二十日以前到
京者都司布政司按察司官知府指揮各十兩千百戶
州縣等官各五兩旗軍工匠吏典人等各一兩凡三十
二萬九百五十人給銀九十六萬三千八百二十九兩
在外總兵官黔國公沐晟白金一百兩綵幣五表裏武
安侯鄭亨鎮遠侯顧興祖遂安伯陳英襄城伯李隆平
江伯陳瑄榮昌伯陳智安平伯李英保定伯梁銘各八
十兩四表裏都督蕭授費瓛譚廣陳懷巫凱各六十兩
三表裏都指揮曹儉唐銘卞福各五十兩二表裏
英宗即位之賞
在京文武公六十兩侯伯駙馬五十兩一品二品四十
兩三品二十兩四品至五品逓减五兩六品至九品逓
减二兩雜職三兩公侯伯之家未承爵者各十兩將軍
旗校軍匠人等各二兩優給幼官及老疾軍官紀錄幼
軍各於其例减半辦事官監生生員人材吏典隂陽醫
生樂人各絹一疋在京廂民工匠厨役僧道雜役人等
各布一疋營造山陵軍匠各鈔一百貫乾魚三斤在外
聽選公差四譯朝使賜鈔有差鎮守守備内外文武官
黔國公沐晟襄城伯李隆各白金一百兩晟綵幣五表
裏隆四表裏駙馬沐昕白金八十兩綵幣如隆都督山
雲史昭劉廣巫凱蕭授王貴李謙王真譚廣蒋貴陳敬
許亨尚書黃福各白金五十兩綵幣三表裏都指揮馬
昇李達曹儉各白金四十兩綵幣三表裏都指揮王瑜
吳亮張翥劉斌各白金三十兩綵幣二表裏高廸韓鎮
穆肅馬驥李英錢義蕭敬劉銘劉永指揮陳震秦政沈
固劉璉參議李榖葉仕寧各白金二十兩綵幣二表裏
景帝即位之賞
史遺之其可考者時武清伯石亨兵部尚書于謙各辭
免已賞賜并免諸武職都督以上文職四品以上賞賜
以其餘銀添賞操備官軍命禮部集議尚書胡濙等議
都督以上出軍臨戰置備衣装難准辭免其文職大小
官員俱宜免賞詔不允其操備官軍加賞銀一兩賞南
京守備并各處總兵等一百四十八人太監趙琮等各白金
五十兩紵絲三表裏袁誠等各四十兩二表裏李德等各三
十兩二表裏内官郁永等各二十兩二表裏内使各十兩一
表裏黔國公沐斌豐城侯李賢等應城伯孫傑等都督曹義
等各五十兩三表裏都督郭登等各四十兩三表裏永康侯
徐安安卿伯張安等各四十兩二表裏都督朱謙都御史王
文侍郎徐琦各三十兩二表裏都督僉事王斌都指揮郭英
各二十五兩二表裏都督武興侍郎劉璉都御史羅亨信鄒
來學都指揮趙玟等各二十兩二表裏都指揮錢義按
察使曹泰參政袁定參議陳敏等各十五兩二表裏僉
事姜永寺丞李奎郎中羅通各十兩二表裏
景泰三年以立東宫皇太子令旨賞文武百官公侯伯各銀
五十兩紵絲四表裏一品二品四十兩三表裏三品三十兩
二表裏四品二十兩二表裏五品十五兩二表裏六品七品
十兩一表裏八品九品庶吉士五兩一表裏不係賞例其各
雜職及僧道官二兩絹一疋將軍一兩監生并順天府學生
員絹一疋軍校勇士力士厨役各五錢辦事官吏當該吏
典人材知印承差樂舞生軍民匠醫士樂人隂陽生養馬
小厮坊廂里老人等各布一疋各官軍在京操備者官各
銀二兩絹一疋旗軍五錢又賜各處内外守備總兵督撫
等官太監袁誠等各銀二十兩紵絲二表裏少監蒙泰等
各十五兩二表裏監丞大使門副奉御等官童保等各十
兩一表裏都督沐璘等各銀三十兩紵絲二表裏都督尚
書侍郎等官方瑛等三十兩二表裏都指揮陳逵等十
五兩一表裏給事中劉清等一表裏時以易儲推恩非例也
英宗復辟之賞
公每員銀五十兩侯伯駙馬每員四十兩一品二品二十五
兩三品二十兩四品十五兩五品十兩六品八兩七品六兩八
品九品四兩雜職三兩侯伯亡歿子孫未承襲者及無後而
有母妻存者八兩優養官軍母妻存者二兩操備官員與在
京官賞例同將軍旗軍勇士力士校尉養馬小厮軍匠人等
每名銀一兩操備旗軍與在京軍賞例同優給幼官及鰥寡
老疾軍官并紀錄幼軍比在京軍官賞例减半辦事官監
生吏典知印人材承差天文生樂舞生醫生順天府學生
樂工各絹一疋在京坊廂民人及匠厨子僧道皂隸弓兵膳
夫人等布一疋在外聽選并公差四譯朝貢等項文武官員
人等一品二品鈔一百錠三品四品八十錠五品鈔七十錠
六品七品六十錠八品九品五十錠雜職四十錠生員
吏典人等二十錠
憲宗即位之賞
公侯駙馬伯白金三十兩一品二品二十五兩三品十
五兩四品十二兩五品十兩六品八兩七品六兩八品
九品四兩雜職三兩侯伯子孫幼未襲爵及無子孫而
有母妻存者各五兩優養軍官母妻見存者人各二兩
將軍旗校軍將人等各二兩操備及見營造官軍官自
一品起二十五兩遞降至雜職三兩止旗軍人二兩優
給幼官及鰥寡老疾軍官自一品起八兩遞降至雜職
二兩止紀錄幼軍人一兩會試中式舉人辦事官監生
及天文生樂舞生醫生順天府學生人各絹一疋在京
吏典知印承差坊廂里老及民匠厨子樂工人各綿布
一疋在外聽選并公差等項文武人員鈔各五錠營造
山陵官員軍匠銀兩各有差鳳陽南京參贊守備并各
處廵撫鎮守守備内外文武等官白金綵段永康侯徐
安泰寧侯陳涇成山伯王宗彰武伯楊信海寧伯董興
宣城伯衛穎都督同知沐瓚白金各三十兩南京兵部
尚書蕭維禎左都督毛忠右都督李榮都督同知曹安
張欽張歛張泰歐信都督僉事張瑀李杲劉玉李震盧
能胡誌白金各二十五兩左副都御史軒輗王竑賈銓
胡本惠右副都御史劉孜王越項忠陳介左僉都御史
李匡王儉陳泰右僉都御史吳琛葉盛吳禎都督同知
盛廣孫麒都督僉事張鵬張榮董㝗范信張泰都指揮
使李剛朱榮趙英周貴都指揮同知張懷魯鑑管斌王
宇張英都指揮僉事汪禮王安蒋玉韓春高端馬榮胡
得劉輔李安宋英左能劉端黃宜錢能房能指揮使汪
釗白金各二十兩整飭松潘兵備四川按察使副使王
用都指揮使何揖都指揮同知陳逵石端隂傑馮紀蒋
泰劉剛都指揮僉事段昇石鐤張智吳玉谷登王榮李
文李延指揮同知張順白金各十五兩太監王敏李秉
王春王受王清蒙泰羅珪梅忠少監侯忠阮化州監丞
龔榮門副王宣奉御張輇曹廣等各賜白金有差以上
綵幣俱二表裏其視廷臣加厚者以其勤勞於外故也
邊軍每名二兩
孝宗即位之賞
公侯駙馬伯人悉銀二十兩一品二品十五兩三品十
兩四品八兩五品六兩六品七品五兩八品九品四
兩雜職三兩故侯伯子孫未承襲者及無子孫承襲
而有母或妻存者人各五兩優養軍官母妻見存者各
二兩將軍旗軍勇士力士校尉養馬小厮軍匠馴象軍
奴人等各二兩操備及營造官員一品二品至雜職同
前操備等項旗軍各二兩優給幼官及鰥寡老疾軍官
一品二品六兩三品四兩四品五品三兩六品至九品
二兩雜職一兩紀錄幼軍各一兩辦事官監生及天文
生樂舞生醫生順天府學生各絹一疋在京吏典知印
承差坊廂里老及民匠厨子樂工各布一疋聽選并公
差文武官員人等一品二品各鈔一百錠三品四品八
十錠五品七十錠六品七品六十錠八品九品五十錠
雜職四十錠生員吏典人等二十錠繼又賜勅所未載
者南京守備并各處鎮守廵撫總副游擊官各銀十兩
紵絲二表裏分守守備内外官各銀五兩紵絲一表裏
武宗即位之賞
公侯駙馬伯白金二十兩一品二品十五兩三品十兩
四品八兩五品六兩六品七品五兩八品九品四兩雜
職三兩侯伯子孫未襲及無子孫而有母妻存者各五
兩優養軍官母妻見存者人各二兩將軍旗軍勇士力
士校尉養馬小厮軍匠馴象軍奴人等各二兩操備及
營造軍官自一品起十五兩遞降至雜職三兩止旗軍
人等二兩優給幼官及鰥寡老疾自一品起六兩遞
降至雜職一兩止紀錄幼軍人一兩辦事官監生及
天文生樂舞生醫士順天府學生人各絹一疋在京
吏典知印承差坊廂里老民匠厨子樂工人各綿布
一疋在外聽選并公差等項文武官員鈔錠各有差
承運庫太監奏大行皇帝喪葬用度浩繁又今方將舉
行徽號并大婚等禮須用金五千餘兩給賞内外官員
人等須用銀一百八十萬兩有竒庫中所積不多宜預
行區處下戶部集議言戶刑二部都察院收貯贓罰等
銀贖罪銅錢并太倉銀總計不過銀一百五萬餘兩即
今給散在京軍官春季俸銀十萬餘兩遼東宣府甘肅
各邊年例及奏討銀又四十八萬餘兩矣擬支贓罰贖
罪銀錢行令順天府收買金千兩其實見在銀則留備
各邊糧草之用蓋今北方大旱敵勢猖獗不可不慮給
賞之數宜先支承運庫所有不足則於各衙門借補議
上詔更議處會給事中李貫御史李良臧鳳有裁减查
覈之疏因言邇因宣府等處𫝊報賊情數日之間已用
銀三十八萬餘兩財用匱乏莫今為甚惟京軍及各邊
官軍勞苦窘急須如舊給賞此外一切禮儀賞賚宜如
李貫等所言悉遵遺詔减省且查成化二十三年則例
重加裁定親王則銀鈔相半在京官員如公侯駙馬伯
儀賓都督都指揮錦衣衛堂上見任并帶俸官及文職
各官各給鈔有差武職指揮以下則遞减給銀其銀以
戶部十五萬兩太倉二十萬兩及内庫見收者兼用不
足則取内府歴代舊錢國朝通寳二萬一千萬文准銀
二十萬兩以補前數又不足則於天下歲報在册錢糧
酌量查取三之一或四之一備用之金宜令四川産有
之處收買四千兩此後賞用則待各處解到折糧銀及
查解淮浙等運司各項鹽銀以漸給之又先年所賞皇
親駙馬功臣内官寺觀莊田將八萬餘頃每畆徵銀三
分歲約得銀二十萬兩宜遣官查解内庫以備給賞俟
庫藏稍充仍歸業主此皆因時權處以應目前之急而
邊方意外之需又有當慮者宜令承運庫會同司禮監
將老年所積金銀查盤見數仍會内閣計處今後支用
務守祖宗成憲計筭庫藏盈縮量入為出加意撙節不
經之費無名之賞并無益工作不得妄支本庫每年終
具數開奏聽戶部戶科查考如御史李良議若仍以齋
醮等項為名浪費支用宜追究引誘之人從重問擬庶
國計可充命再審議乃言親王賞賜宜仍舊典各項莊
田子粒銀兩量借一年其南京内外守備參贊及各處
鎮廵分守兵備等官賞如在京公侯等官例俱給鈔上
曰賞賜照成化二十三年則例銀兩聽以漸措置支給
莊田子粒已之餘如所議
世宗即位之賞
公侯駙馬伯每員銀三十兩文武官員一品二品二十
五兩三品十五兩四品十二兩五品十兩六品八兩七
品六兩八品九品四兩雜職二兩侯伯亡歿其子孫未
承襲者及無子孫承襲有母妻存者每名銀五兩優養
軍官母妻見存者每名銀二兩將軍旗軍勇士力士校
尉養馬小厮軍匠馴象軍奴人等每名銀二兩操備及
營造官員一品二品銀二十五兩三品十五兩四品十
二兩五品十兩六品八兩七品六兩八品九品四兩雜
職三兩操備等項旗軍每名銀二兩優給幼官及鰥寡
老疾軍官一品二品銀八兩三品五兩四品四兩五品
三兩六品至九品二兩雜職一兩紀錄幼軍每名一兩
會試中式舉人每名絹一疋辦事官監生及天文生樂
舞生醫士順天府學生每名絹一疋在京吏典知印承
差坊廂里老及民匠厨子樂工每名綿布一疋在外聽
選并公差等項文武官員人等一品二品每員鈔一百
錠三品四品八十錠五品七十錠六品七品六十錠八
品九品五十錠雜職四十錠生員吏典人等每名二十錠
穆宗即位之賞
公侯駙馬伯每員綵段四表裏文官一品至九品各給
與應得誥勅先給領者與進勲階一等品同職銜不同
者照見任改給署職者與實授試御史試中書候實授
庶吉士候授官日各補給願移封者聽先移封者給本
等誥勅雜職每員絹二疋武官一品二品紵絲三表裏
三品二表裏四品一表裏五品六品各紵絲一疋署試
鎮撫百戶各絹四疋優養優給官三品銀四兩五品三
兩六品以下二兩妻女每口二兩將軍旗校力士軍匠
馴象養馬操備旗軍力士京營家丁修理山陵軍人各
銀二兩紀錄力士幼軍一兩監生歴事正歴免二月雜
歴一月長差三月見在監者候撥歴照免辦事官免一
月知印當該免三月承差辦事吏一月罰班每一年减
一月見在聽撥者候撥照免史館官生禮部鑄印局儒
士順天府學生四譯館譯字生錦衣衛聽差營操舍欽
天監天文生太常寺樂舞生太醫院醫士武學官生各
絹一疋欽天監隂陽生太醫院醫生順天府坊廂里老
各衛門工匠厨子樂工每名棉布一疋
普賞
洪武六年賜在京衛指揮使米百石千戶以下加兩月
俸米九年賜京衛指揮使鈔二十五錠同知二十二錠僉
事二十錠千戶以下有差十三年賜天下武臣文綺各
四疋賜公徐達等六十四人米各五百石十八年大祀
天地於南郊賜内外武臣文綺帛各三疋鈔一錠又賜
在外將校都指揮人十二錠指揮人十錠千戶衛鎮撫
人八錠百戶所鎮撫人六錠俱於所在有司給之二十
五年賜在京致仕都督米一百五十石鈔七十五錠指
揮米一百石鈔五十錠千戶衛鎮撫米九十石鈔四十
錠百戶所鎮撫米八十石鈔三十錠二十九年賜京衛
指揮千戶戶麥三十石監生致仕官同又大賚天下致
仕武臣凡壬辰年至甲辰從軍洪武十一年以前為官
者指揮使銀一百兩鈔二百錠同知銀九十兩鈔一百
八十錠僉事銀八十兩鈔一百六十錠正千戶儀衛正
銀七十兩鈔一百四十錠副千戶衛鎮撫儀衛副銀六
十兩鈔一百二十錠百戶所鎮撫銀五十兩鈔一百錠
壬辰年至甲辰從軍十二年以後為官者指揮使銀九
十兩鈔一百八十錠同知銀八十兩鈔一百六十錠僉
事銀七十兩鈔一百四十錠正千戶儀衛正銀六十兩
鈔一百二十錠副千戶衛鎮撫儀衛副銀五十兩鈔一
百錠百戶所鎮撫銀四十兩鈔八十錠乙巳年以後從
軍洪武十三年以後為官者指揮使銀八十兩鈔一百
六十錠同知銀七十兩鈔一百四十錠僉事銀六十兩
鈔一百二十錠正千戶儀衛正銀五十兩鈔一百錠副
千戶衛鎮撫儀衛副銀四十兩鈔八十錠百戶所鎮撫
銀三十兩鈔六十錠凡二千五百餘人俱召至京宴勞
而予之其年又賜在京武官人鈔五十錠米人二十石
三十年賜在京致仕武官小麥指揮二十石千戶衛鎮
撫十石百戶所鎮撫五石監工及江淮濟川指揮五十
石千戶衛鎮撫三十石百戶所鎮撫二十石
永樂元年命征討將士省覲還北京者賜都督都指揮
指揮人鈔五十錠千戶十錠百戶八錠胡椒二斤旗軍
六錠胡椒一斤二年賜奉天靖難公侯伯都督都指揮
千百戶衛所鎮撫典仗命婦冠服鈔公夫人五百錠侯
夫人四百錠伯夫人三百六十錠都督夫人以下减給
之七年賜扈從北京官軍人等鈔公五十錠侯四十錠
伯三十錠一品二品二十錠三品四品十五錠五品十
二錠六品七品十錠八品九品八錠未入流及辦事官
將軍總小旗人七錠將軍及各衛總小旗人六錠監生
吏典醫生軍校力士等五錠餘有差又賜北京官吏軍
民鈔公四十錠侯三十錠伯二十錠一品二品十錠三
品四品八錠五品六品七錠七品以下五錠監生總小
旗人三錠生員吏典齋郎僧道校尉厨子軍民各二錠
管工官不分品級各三錠旗軍夫匠用工者各二錠命
婦公夫人三十錠侯夫人二十錠伯夫人十五錠一品
二品八錠三品四品六錠五品五錠六品七品四錠八
品九品未入流三錠特賞守城婦人效勞者公夫人綵
幣六表裏侯夫人五表裏伯夫人四表裏一品二品三
表裏三品四品二表裏五品六品一表裏七品至未
入流絹二疋布二疋軍民婦女綿布一疋鈔二錠其
守麗正門者各加賞綵幣一表裏綿布二疋鈔五錠
永樂十年賜靖難功臣子孫都指揮襲久者鈔一百五
十錠初襲者二百錠指揮千百戶襲久者五十錠初襲
者一百錠凡四百七十六人二十年賜公鈔五十錠侯
四十錠伯三十錠官一品二品二十錠三品四品十錠
五品九錠六品以下五錠軍士一錠
特賞
洪武元年賜徐州參政陸聚白金三百兩綵幣三十
四疋酒三尊部曲文綺銀椀各二百八年賜河州衛指
揮僉事何𤨏南普等三人白金各二百五十兩遼東衛
指揮張良佐冠帶衣服綺羅帛各四疋其妻文綺紗羅
各二疋帛四疋賜兵馬指揮臧哲白金二錠馬一匹九
年賜岐寧衛經歴熊鼎銀五十兩鈔一萬二千貫中山
侯湯和潁川侯傅友德綺帛二十四疋鈔五十錠右丞
丁玉都督僉事藍玉王弼綺帛二十疋鈔四十錠十二
年賜光禄卿徐興祖銀二百兩鈔一百錠十三年賜永
昌侯藍玉鈔三十錠都督郭英鈔同馬二匹十四年賜
西寧衛指揮多爾濟實結等文綺十四疋鈔一百二十
四錠十六年賜魏國公徐逹鈔一百五十錠十八年賜
武定侯郭英米五百石致仕都督瞿通王珪米三百石
太僕卿商暠麥一百石又賜瞿通王珪鈔二千錠還鄉
造宅二十年賜中軍都督王信鈔二百錠白金四百兩
文綺八疋潁國公傅友德米千六百石東川侯胡海普
定侯陳桓延安侯唐勝宗米各一千二百石二十一年
賜西寧衛指揮楊政凉州衛指揮張文傑莊德白金各
二百兩文綺十二疋鈔百錠遼東三萬衛指揮使史嘉
努白金二百兩文綺帛各六疋鈔五十錠二十二年賜
國公徐輝祖李景隆湯和鈔一百錠長興侯耿炳文千
錠平凉侯費聚五百錠二十三年賜魏國公輝祖鈔四
百錠穎國公友德五百錠楚雄衛指揮使袁義白金五
百兩文綺二十疋鈔三百錠又賜中軍都督僉事徐司
馬文綺帛各六疋鈔一百四十錠二十四年賜友德及
定遠侯王弼武定侯郭英各白金二百兩鈔二百錠靖
寧侯葉昇鈔百三十錠賜北平都指揮同知鈔一百錠
綺帛八疋賜左軍都督李勝鈔一千錠令造居第二十
五年賜凉國公玉米千五百石二十六年賜凉國公玉
鈔五百錠文綺二十疋指揮徐質嚴麟鈔各百五十錠
賜留守指揮鼐爾布哈鈔五百錠文綺帛各十二疋綿
布三十疋右副都御史約爾珠工部右侍郎和克齊鈔各
二百錠文綺帛各六疋綿布各十五疋
永樂元年賜四川行都指揮同知程遠鈔二百錠鎮遠
侯顧成鈔六百錠左軍都督僉事徐凱鈔二千錠七年
賜寧夏總兵陳懋鈔二萬貫牛五十隻羊百羫米百石
又賜懋冠服王帶文綺綵帛各十五疋鈔三萬貫米二
百石羊百羫甘肅總兵何福鈔二萬貫米二百石又賜
福玉帶冠服綵段十五表裏鈔一萬錠米二百石羊二
百羫十年賜貴州總兵顧成鈔二千貫二十二年仁宗
賜黔國公沐晟鈔三百貫綵幣二十表裏
洪熙元年賜太師英國公張輔羊四百牽酒六百缾米
二百石逾月復賜羊二百牽酒四百缾
景泰三年賜少保戶部尚書兼文淵閣大學士陳循
少保工部尚書兼東閣大學士高榖各白金一百兩吏
部左侍郎兼翰林院學士江淵禮部左侍郎兼翰林院
學士王一寧戶部右侍郎兼翰林院學士蕭鎡翰林院
學士商輅各白金五十兩尋各賜黃金五十兩
天順初賜錦衣指揮袁彬居第白金三百兩綵幣十二
表裏以娶妻賜黃金三十兩銀二百兩綵幣八表裏生
子亦如之而金殺其一
正德辛巳以迎駕安陸賞太監谷大用韋霦張錦大學
士梁儲定國公徐光祚駙馬都督崔元禮部尚書毛澄
各白金一千兩綵幣二十表裏自正德寧夏平内閣大
臣賞白金至千兩前後絶響矣嘉靖隆禮元輔若夏嚴
亦未有登此數者今上之賜江陵公居正則不一而足其可考
者辭即位首殿之加賜白金一百兩大紅紵絲蟒衣一襲綵
段四表裏以造居第賜白金一千兩考六年滿正賜銀五十
兩紵絲四表裏鈔五千貫茶飯五桌羊三隻酒三十瓶又加
賜白金一百兩斗牛蟒衣各一襲遼東捷賜白金一百兩綵
段四表裏大紅紵絲蟒衣一襲又特賜坐蟒一襲銀錢五十
兩考九年滿正賜白金五十兩紵絲四表裏内大紅胸背
麒麟一羊三隻茶飯五桌酒三十瓶鈔五千貫加賜白金二
百兩坐蟒蟒衣各一襲歲加禄一百石奏廣東捷賜白金
一百兩蟒衣一襲綵段四表裏聞父喪上及仁聖慈聖二
宫各賜白金五百兩紵絲十表裏新鈔一萬貫白米二十
石香油二百斤碎香二十斤蠟燭一百對麻布五十疋辭
歲禄送米十石香油二百斤茶葉三十斤鹽一百斤黃白
蠟燭二百枝柴二十担炭三十包太后還宫付托賜坐蟒
蟒衣各一襲綵段八表裏白金二百兩上婚禮成賜白金
一百兩紵絲六表裏告歸省葬上及慈聖各賜白金五百
兩綵幣八表裏仁聖賜白金三百兩綵幣六表裏還朝
入謁三宫各賜白金五百兩綵幣八表裏服滿入見上
及慈聖各賜白金三百兩金壺一把金臺盞一副十五
年考滿賜白金三百兩坐蟒一襲綵段十二表裏羊十
隻酒六十瓶茶飯五桌鈔一萬貫
修史之賞
洪武元年修元史中書右丞相太子少師宣國公李善
長監修前起居注宋濂漳州府通判王禕為總裁史成
宋濂王禕各賞白金六十四兩文綺帛各八疋纂修
汪克寬等各賞白金三十三兩文綺帛各四疋
永樂元年賜監修太子太師曹國公李景隆銀一百兩
綵幣六表裏織金紗衣一套鞍馬一副總裁翰林院侍
讀學士解縉等銀八十兩綵幣五表裏織金紗衣一套
鞍馬一副纂修官銀五十兩綵幣四表裏紗衣一套催
纂兼謄寫官銀三十兩綵幣三表裏紗衣一套催纂官
銀二十五兩綵幣二表裏紗衣一套謄寫監生生員儒
士各銀十兩鈔三十錠綵幣一表裏謄寫吏各銀八兩
鈔三十錠綵幣一表裏催督官鈔二十錠絹二疋辦事
吏鈔二十錠絹二疋九年賜監修太子少師姚廣孝戶
部尚書夏原吉監總裁翰林院學士兼左春坊大學士
胡廣國子祭酒翰林院侍講胡&KR0770;右春坊大學士兼侍
讀黃淮右庶子兼侍講楊榮等同十五年賜重修官實
錄監修戶部尚書夏原吉鈔二百錠綵幣三表裏紗衣
一襲總裁官文淵閣大學士兼左春坊大學士胡廣翰
林院學士兼右春坊右庶子楊榮國子監祭酒兼翰林
院侍讀胡儼人鈔百六十錠綵幣二表裏紗衣一襲纂
修官翰林院學士兼右春坊左諭德金幼孜賞同胡廣
等侍讀學士曾棨侍講鄒緝王英修撰俞鼎羅汝敬主
事李時勉陳敬宗人鈔百錠綵幣一表裏紗衣一襲謄
寫官併監生人等各鈔六十錠絹二疋書成廣以病不及
躬進命中官即其家賜之
宣德五年修文廟仁廟實錄成賜監修太師英國公張
輔少師吏部尚書蹇義少保太子太傅戶部尚書夏原
吉總裁少傅兵部尚書華蓋殿大學士楊士奇少保戶
部尚書武英殿大學士黃淮太子少傅工部尚書謹身
殿大學士楊榮太子少保禮部尚書武英殿大學士金
幼孜太常寺卿兼翰林院學士楊溥各白金一百兩綵
幣六表裏織金羅衣一襲鞍馬一副續總裁行在戶部
尚書陳山禮部尚書張瑛白金六十兩綵幣五表裏織
金羅衣一襲餘有差
正統三年修宣廟實錄成賜監修太師英國公張輔總
裁少傅兵部尚書華蓋殿大學士楊士竒少傅工部尚
書謹身殿大學士楊榮禮部尚書翰林院學士楊溥副
總裁少詹事兼侍讀學士王直少詹事兼侍講學士王英
各白金一百兩綵幣六表裏羅衣一襲鞍馬一副餘有差
成化三年修英廟實錄成賜監修太保會昌侯孫繼宗
總裁吏部左侍郎翰林院學士陳文右侍郎翰林院
學士彭時副總裁禮部右侍郎李紹太常寺少卿翰林
院學士劉定之南京國子監祭酒吳節各白金八十兩文
綺四表裏羅衣一表裏鞍馬一副副總裁無鞍馬餘同
弘治四年修憲廟實錄成賜監修太傅太子太師英國
公張懋總裁少傅太子太師吏部尚書謹身殿大學士
劉吉禮部尚書文淵閣大學士徐溥禮部右侍郎翰林
院學士劉健各銀八十兩綵幣四表裏羅衣一套鞍馬
一副副總裁掌詹事府事禮部尚書丘濬詹事府少詹
事兼翰林院侍講學士汪諧各銀八十兩綵段四表裏
羅衣一襲纂修官三十兩綵段四表裏羅衣一套催纂
官二十兩綵段二表裏羅衣一套謄錄官銀十五兩綵
段二表裏羅衣一套收掌文籍官銀十兩綵段二表裏
謄錄監生銀五兩綵段一表裏辦事吏典鈔二十錠絹
一疋各色人匠鈔二十錠布一疋官陞擢事故去任及
監生事故去者久近不一賞賚有差
正德四年修孝廟實錄成賜監修太師太子太師英國
公張懋總裁少師太子太師吏部尚書華蓋殿大學士
李東陽同弘治續總裁少師太子太師吏部尚書武英
殿大學士焦芳少傅太子太傅戶部尚書謹身殿大學
士王鏊少保太子太保戶部尚書文淵閣大學士楊廷
和各銀五十兩紵絲六表裏鞍馬一副續副總裁吏
部尚書翰林院學士梁儲銀四十兩紵絲羅四表裏
餘有差
嘉靖四年修武廟實錄成賜監修太傅定國公徐光祚
總裁少保太子太保吏部尚書謹身殿大學士費宏吏
部尚書文淵閣大學士石珤與續總裁禮部尚書東閣
大學士賈詠續副總裁禮部右侍郎兼翰林院學士吳
鵬俱賞同弘治
嘉靖五年修獻皇帝實錄成賜監修太師定國公徐光
祚及禮部尚書席書總裁少師太子太師吏部尚書謹
身殿大學士費宏少師太子太傅吏部尚書武英殿大
學士楊一清太子太保吏部尚書武英殿大學士石珤
太子太保禮部尚書武英殿大學士賈詠如前按錄成
之後例有遷官其監修總裁加秩則始自正統五年前
固無之
弇山堂别集卷七十六
