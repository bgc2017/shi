華陽國志卷苐十二
序志常璩道將
巴蜀厥初開國載在書籍或因文緯或見史記久遠
隱沒寔多疎略及周之世侯伯擅威雖與牧野之師
希同&KR0576;要之會而秦資其冨用兼天下漢祖階之奄
有四海梁益及晉兮益爲寧司馬相如嚴君平揚子
雲陽成子玄鄭伯邑尹彭城譙常侍任給事等各集
傳記以作本紀略舉其隅其次聖稱賢仁人志士言
爲世範行爲表則者名挂史錄而陳君承祚别爲耆
舊始漢及魏煥乎可觀然三州土地不復悉載地理
志頗言山水歷代轉久郡縣分建地名改易扵以居
然辨物知方猶未詳僃于時漢晉方隆官司星列提
封圖簿歲集司空故人君學士蔭高堂翳帷幕足綜
物土不必待本紀矣曩遭阨運凾夏滔堙李氏據蜀
兵連戰結三州傾墜生民殱盡府&KR1161;化爲狐狸之窟
城郭蔚爲熊羆之宿宅遊雉鹿田棲虎豹平原鮮麥
黍之苗千里蔑雞狗之響丘城蕪邑莫有名者嗟乎
三州近爲荒裔桑梓之域曠爲長野反側惟之心若
焚灼懼益遐棄城陴靡聞乃考諸舊紀先宿所傳并
南裔志驗以漢書取其近是及自所聞以著斯篇又
略言公孫述蜀書咸熙以來喪亂之事約取耆舊士
女英彦又肇自開闢終乎永和三年凡十篇號曰華
陽國記夫書契有五善逹道義章法戒通古今表功
勲而後旌賢能恨璩才短少無遠及不早援翰執素
廣訪博咨流離困瘵方資腐帛扵顛墻之下求餘光
扵灰塵之中劘滅者多故有所闕猶愈扵遺忘焉蜀
紀言三皇乘祗車出谷口秦宓曰今之斜谷也及武
王伐紂蜀亦從行史記周貞王之十六年秦厲公城
南鄭此谷道之通久矣而說者以爲蜀王因石牛始
通不然也本紀既以炳眀而世俗間横有爲蜀傳者
言蜀王𧖟叢之間周迴三千歲又云荆人鼈靈死屍
化西上後爲蜀帝周萇弘之血變成碧珠杜宇之魄
化爲子鵑又言蜀椎髻左袵未知書文翁始知書學
案蜀紀帝居房心决事參伐參伐則蜀分野言蜀在
帝議政之方帝不議政則王氣流扵西故周失紀綱
而蜀先王七國皆王蜀又稱帝此則𧖟叢自王杜宇
自帝皆周之叔世安得三千歲且太素資始有生必
死死終物也自古以來未聞死者能更生當世或遇
有之則爲怪異子所不言况能爲帝王乎碧珠出不
一処地之相距動數千里一人之血豈能致此子鵑
鳥今云是嶲或曰嶲周(去爲子嶲鳥故蜀人聞子嶲鳴皆起云今案說文云蜀王望帝媱其相妻慚亡)
(爾雅亦云嶲周子嶲鳥也出蜀中望帝嶲戶圭切所言與蜀志所述相似)四海有之何必在蜀昔
唐帝萬國時雍虞舜光宅八表大禹功濟九州后稷
封殖天下井田之制庠序之教由來遠矣孔子曰述
而不作信而好古竊比扵我老彭則彭祖本生蜀爲
殷大史夫人爲國史作爲聖則僊自上世見稱在昔
及周之末服事于秦首爲郡縣雖濱戎夷亦有冠冕
故蜀紀曰大人之鄊方大人之國也至于漢興反當
荒服而無書學乎漢書曰郡國之有文學因文翁始
若然翁以前齊魯當無文學哉漢末時漢中祝元靈
性滑稽用州牧劉焉談調之末與蜀士燕骨聊著翰
墨當時以爲極歡後人有以爲惑恐此之類必起扵
元靈之由也惟智者辨其不然幸也綜其理數或以
爲西土嶮固衿帶易守世亂先違道治後服若吳楚
然故逋逃必萃姦雄闚覦蓋帝王者統天理物必居
土中德膺命運非可資能恃險以干常亂紀雖饕竊
名號終扵絶宗殄祀何者天命不可以詐詭而邀神
器不可以僥倖而取也是以四岳三塗陽城太室九
州之險而不一姓冀之北土馬之所産古無典國夫
恃險憑危不階曆數而能傳國垂世所未有也故公
孫劉氏以敗扵前而諸李踵之覆亡扵後天人之際
存亡之術可以爲永鑒也干運犯曆破家喪國可以
爲京觀也今齊之國志貫之一揆同見不臣所以防
狂狡杜姦萌以崇春秋敗絶之道也而顯賢能著治
亂亦以爲奬勸也其序曰
先王經略萬國剖分厥甸巴梁式象懸辰九俊述職
賦政以均佐周斃紂相漢亡秦寔繁其民世載其俊
述巴蜀志苐一
維天有漢鑒亦有光實司羣望表我華陽炎劉是應
洪祚攸長
述漢中志苐二
井絡啓耀文昌契符茫茫禹績畫爲九州功冐普天
率土以休光靈遐照慶祚爽流邦家濟濟世德球球
述蜀志苐三
蠢爾南域在彼要荒漢武德振蠻貃是攘開州列郡
幽裔來王柔遠能邇實須才良甄德表失以眀紀綱
述南中志苐四
赤德中微臣猾干篡白虜乘釁致民塗炭爰迄靈獻
皇極不建牧后失國英雄迭進覆車齊軌蒙此艱難
述公孫劉二牧志苐五
政去王室權流二桀瓜分天壤宰割民物舍彼信順
任此智計大道旣隱詭詐競設竝以豪捋力爭當世
居正慮眀名號絶替身兼萬乘籍同列國
述劉先主志苐六
乾坤渾始樹君立王天工人代萬邦是望眀不二日
地不二皇苟非其噐窮高必亢濛濛後主弗慮弗臧
負乘致寇世業以喪
述劉後主志苐七
陽升三九品物始亨帝紘失振任非其良趙倡&KR0852;階
亂是用長羅州播蕩朱旌莫亢皮張不造戎醜攸行
哀哀冗黎顧瞻靡望
述大同志苐八
素精南飄天維㢮綱薨薨特流肆其豺狼蕩雄纂承
殱我益梁牧守顛摧黔首辛嘗三州毁曠攸然以荒
絡結王罔民亦流亡
述李特䧺期夀勢志苐九
華嶽降精江漢吐靈濟濟多士命世克生德爲世儁
幹爲時貞略舉士女表諸賢明世濟其美不隕其名
述先賢士女揔讚論苐十
皇皇大晉下土是覆化澹教洽誕兹彦茂峨峨俊乂
亹亹英秀如嶽之崇如蘭之臭經德秉哲綽然有𥙿
述後賢志苐十一
博考行故揔厥舊聞班序州部區别山川憲章成敗
旌照仁賢抑絀虚妄紏正謬言顯善懲惡以杜未然
述序志苐十二
駟牡騤騤萬馬龍飛陶然斯猶阜會京畿麏獲西守
鹿從東麋郇伯勞之旬不接辰嘗兹珍嘉甘心庶幾
中爲令德一行可師瑰瑋倜儻貴韜光輝據冲體正
平揖宣尼導以禮樂教洽化齊木訥剛毅有威有懷
鏘鏘宫懸磬筦諧諧金奏石拊降福孔皆揔括道檢
揔覽幽微選賢與能人遠乎哉
梁孟寕三州先漢以來士女目錄
常道將集
高尚逸民嚴遵字君平(成都人也)
高尚逸民林閭字公孺(師之見方言臨卭人揚雄)
德行治中從事李弘字仲元(成都人也)
德行給事黃門侍郎揚雄字子雲(成都人也)
文學神童楊烏(雄子也預父玄文九歲卒)
文學侍中揚州刺史張寬字叔文(經還以教授者成都人始受文翁遣東受七)
文學中郎將司馬相如字長卿(成都人也)
文學諫議大夫王襃字子淵(資中人也)
尚書郎楊壯(成都人也見揚子方言)
美秀中郎將何覇字翁君(郫人也)
執政大中司空汎鄊侯何武字君公覇弟以忠正爲
三公王莾欲篡位憚而殺之
潁川太守何顯(廢武弟也兄弟五人皆在漢書武子况嗣武侯王莾時)
黃門侍郎鄧通(蜀人孝文帝時爲侍郎甚有寵)
卓王孫(臨卭人也見食貨志姑仍舊列扵執政臣下)
政事左衞護軍陳立字少遷(治為天下最臨卭人歷牂柯巴郡天水三郡太守)
節士太中大夫章明字公孺(繁人也)
節士尚書郎侯岡字宣孟(新繁人也)
節士尚書郎王嘉字公卿(江原人也)
節士美陽令王皓字子離(江原人也)
右十九人在前漢(其侍郎田儀楊德意無善事在中也)
知士博士羅衍字伯紀(成都人也)
德政益州太守王阜字世公(成都人也)
長沙太守任循字伯度(爲郡五官父之母識知是事在精通也成都人少失父後爲長沙父流離遠届長沙)
公亮大司農司隷校尉任昉字文始(循子也)
徐州刺史任愷字文悌(昉弟也)
文學侍中漢五更張覇字伯饒謚曰文父(成都人也)
聘士張楷字公超(文父子也)聘士張光超(公超弟也)
尚書張陵字處沖(公超子自陵之後世有大官)
義士趙定(成都人以延仁赴義濟窮恤乏爲業)
保貴太尉司徒司空特進厨亭文侯趙戒字志伯(定子)
文學國師太常趙典字仲經(戒苐二子也)
忠亮太尉司徒郫惠侯趙謙字彦信(侯不顯戒孫也其子孫襲厨亭)
道德司徒司空趙温字子柔(謙弟自是後世有二千石)
義烈侍中長水校尉常洽字茂尼(江原人見趙温傳)
道德侍御史常詡字孟元(江原人在趙太尉公耆舊傳)
述作謁者㒒射何英字叔俊(郫人也作漢德春秋)
經治犍爲屬國何汶字景由(英孫也)
高士楊由字哀侯(成都人見後漢方術傳)
篤&KR0738;高士侯祈字升伯(繁人文父楊序弟子)
篤&KR0738;博士楊珏字仲桓(成都人何萇弟子)
公府辟士羅衡字仲伯(郫人亦萇弟子也)
至孝孝廉禽堅字孟由(成都人)
推賢美陽令柳宗字伯騫(成都人也)
求次方王仲曾張叔遼殷知孫(郡守失其官名並蜀人伯騫所拔皆致)
匡正治中從事張充字伯春(江原人)
匡正司空辟士李幾字孟元(江原人也)
猛略部從事楊竦字子恭(成都人也子統爲二千石失其官)
守憲陳湛字小伯(成都人)
節士仲圼(成都人也)
高士王廣(不往曰吾不能復辨敢當世榮利也皓子也父爲公孫述所聘自刎廣逃匿述破後郡及州命察舉皆)
仁義志士任末字叔本(繁人也)
烈士嚴道主簿李磬字文寺(嚴道人也)
永昌太守王伉(成都人見蜀書)
右八人在劉氏世
五更張覇夫人司馬敬司(成都人也)
公乘會婦張氏(廣都人也)
犍爲楊鳳珪妻陳助(臨卭人也)
廣漢便敬賓婦常元常(江原人廣都令常良女也)
殷氏婦常靡常(江原人常仲山女也)
趙侯夫人常紀常(江原人常常侍女)
景竒妻羅貢(郫人羅倩女也)
趙憲妻何玹(郫人也)
朱叔賢妻張昭儀(繁人也)
廣柔長姚超二女姚妣饒(郫人也)
廣漢王遵妻張叔紀(覇女孫也)
右十一人烈女
右蜀郡士女七十四人(十一人女六十三人士)
明略渡沔侯范目(閬中人)
文學聘士洛下宏字長公(閬中人也)
玄始侍御史任文孫(閬中人也)
文學司空掾任文公(文孫弟也)
先生骨君安(見春秋首傳)
京兆尹徐誦字子産(閬中人也)
忠正侍中譙隆字伯司(閬中人也)
高清太中大夫譙玄字君黃(閬中人也)
潔白尚書郎譙瑛(玄子也以易授孝眀帝)
公車令趙珜字孫眀(閬中人也)
公府掾趙毅字仲都(珜子也)
公車令臧太伯(宕渠人也見珜傳)
雋才凉州刺史趙宏字温柔(閬中人也)
右十三人前漢
政事揚州刺史嚴遵字王思(閬中人也)
徐州牧嚴羽字子翼(王思子也)
長安令王偉卿(王思友見王思傳)
政事大司農玄賀字文和(宕渠人也)
將略大鴻臚龐雄字宣孟(宕渠人也)
政事幽州刺史馮煥(宕渠人也)
明略使持節車騎將軍馮緄字鴻卿(煥子)
降虜都尉馮元字公信(緄弟)
尚書郎馮遵字文衡(元子)
政事司隷校尉陳禪字紀山(安漢人)
漢中太守陳澄(禪子)
别駕從事陳實字盛先(澄孫也與王文表爲友)
思防治中從事楊仁字文義(閬中人也)
志士荆州刺史龔調字叔侯(安漢人也)
忠貞魏郡太守趙晏字平仲(安漢人也)
籌畫益州太守李顒字德卬(墊江人也漢書及巴耆舊也)
汝南太守謁煥字(闕江州人也見汝南紀)
度遼將軍桂陽太守然温字(闕江州人見巴耆舊傳)
美化越嶲太守張翕字叔陽(安漢人也)
越嶲太守張璊(翕子也太守三堂察舉孝廉)
至孝上蔡令趙邵字泰伯(閬中人也)
孝子嚴永名儒陳髦隱士黃錯(進失其官位見堂傳右三人已郡太守王堂所)
巴郡太守龔楊字(闕墊江人)
茂才孟彪(江州人右並王文表所薦)
日南太守黎景字(闕墊江人)
茂才王澹(閬中人見文表傳)
文學掾龔策(墊江人)
桂陽太守李温(宕渠人)
戶曹掾趙芬(宕渠人)
上庸太守陳弘(安漢人見巴紀)
忠義宕渠主簿曲庾(宕渠人也)
忠義宕渠主簿馮湛(宕渠人也)
烈士郝伯都(閬中人)
右三十五人後漢(司隷校尉陳烏等失其事不錄)
義烈江陽太守程畿字季默(閬中人也)
程祁字公弘(畿子也)
楊汰字季儒(巴郡人)韓儼(巴西人)黎韜(然傳巴西人三人見楊文)
壮烈將軍嚴顔(臨江人也見張飛傳)
玄眞徵士周舒字叔布(閬中人也)
文學儒林校尉周羣字仲直(舒子也)
博士周巨(羣子也)
雅重車騎將軍育陽景侯黃權字公衡(三司閬中人在魏儀同)
尚書郎黃崇(權子也)
勇壮折衝將軍西陵太守甘寧字興覇(臨江人仕吴)
政事鎮南大將軍彭鄊亭侯馬忠字德信(閬中人)
將略鎮北大將軍安漢侯王平字子均(宕渠人)
果壯左將軍宕渠侯句扶字孝興(漢昌人見王平傳)
將略盪寇將軍關内侯張嶷字伯岐(南充國人也)
尚書僕射姚伷字子緒(閬中人見楊義傳諸葛故事也)
别駕從事馬勲字盛衡(閬中人見季漢軸臣傳)
尚書馬參字承伯(閬中人見蜀書)
越嶲太守龔禄字德緒(安漢人父諶犍爲太守見巴紀)
鎮軍將軍龔皦字德德(禄弟也)
徵士譙字榮始(西充國人也周父)
淵通散騎常侍城陽亭侯譙周字允南(大夫子在劉氏光禄)
右二十三人在劉氏三國之世
馬妙祈妻義(貞烈)趙雲君妻華(貞烈)
王元憒妻姬(人貞烈已上皆閬中)趙瑰妻姬(節烈宕渠人)
童女趙英(瑰女)趙萬妻娥(宕渠人)
耿秉妾行(安漢人)鮮尼母姜(安漢人)
右八人烈女
右巴郡凡士女七十八人(八人女士七十人)
道德三老楊統字仲通(新都人也曾祖仲續祁令父春卿爲公孫述將)
光禄大夫楊博字仲逹(統長子)
文學侍中楊序字仲桓謚曰文父(博弟)
高士寇懽字文儀(綿竹人序弟子也)
高士昭約字節宰(雒人也序弟子二人見序傳)
術藝使持節交州牧楊宣字君緯(什邡人)
學士嚴象(廣漢人宣弟子也)
大儒趙翹(廣漢人宣弟子也)
烏丸校尉郭堅(雒人也)
善績司隷校尉郭賀字喬卿(堅孫)
永昌太守鄭純字長伯(郪人也)
文學高士王祐字平仲(郪人也弟灌有文才而不悉行事也)
文才樂安相李尤字伯仁(雒人也)
尚書郎李充(尤孫也)
文才東觀郎李勝字茂通(雒人也尤傳)
公亮將作大匠翟酺字超(雒人)
聘士王稚字叔起謚曰憲文(堂少子也)
堂長子博(失官位)
博子遵(亦失官位)
善績蜀郡太守王商字文表(遵子)
隱士夫子段翳字元章(新都人也)
亢烈辟士段恭字節英(新都人也)
武威太守南陽折侯張江(雒人)
鬱林太守折國(江四世孫因封國改信折)
高士折象字伯式(國之子也)
治中祭酒朱倉字雲卿(什邡人)
政事牂柯太守劉寵字世信(綿竹人)
孝子江陽符長姜詩字士遊(雒人)
隂德&KR1307;令王忳字少林(新都人也)
交州牧羊甚(郪人也)
推讓野王令羊朞字仲魚(甚子)
文學侍中董扶字茂安(綿竹人楊厚弟子也)
文學聘士任安字定祖(綿竹人亦厚弟子)
高讓義士杜眞字孟宗(綿竹人)
精誠五官諒輔字漢儒(新都人)
義士楊寬字叔仲(新都人父斌兄混皆有證明君事失其官位)
義士張鉗字子安(廣漢人也)
烈士賈栩字元集(什邡人也)
節士寗叔字茂泰(廣漢人也)
忠義綿竹主簿韓揆字伯彦
壮童左喬雲(綿竹人)孝廉汝敦(新都人)
周幹(廣漢人)彭勰(廣漢人)古朴(右三人儒學文才見蜀志及王商傳廣漢人)
方術太醫丞郭玉字通直
右五十二人馳名漢世
别駕從事李朝字永南(郪人也)
丞相西曺掾李邵字偉南(朝弟也)
文才大司農秦宓字子敕(綿竹也)
益州太守王士義字彊(郪人王祐從弟也)
别駕從事王甫字國山(文表弟也)
優游特進太常關内侯鐔承字公文(郪人)
才雋江陽太守彭羕字年(廣漢人)
忠謀從事鄭度(綿竹人也見劉璋傳)
忠烈從事王累(新都人也見劉璋傳)
右九人在劉氏世及二牧時
聘士任安母姚(綿竹人也)
姜詩妻龐行(雒人也)
姜嬪字義舊(綿竹也狄道長姜穆女司馬雅妻)
廖伯妻殷紀配(廣漢人也)
便敬妻王和(新)
李珥妻進娥(郪人李氏女馮季宰妻也)
王輔妻彭非(廣漢人也)
李平字正流(廣漢李元女楊文妻)
袁稚妻相烏(德陽人也)
汝敦妻(失姓不知何郡縣人)
右十一人烈女
右廣漢郡凡士女七十二人(十一人女六十一人士)
知術光禄大夫關内侯王延世字長叔(資中人)
揚州刺史楊莾字翁君(武陽人見何覇傳)
忠壯復漢將軍朱遵字孝仲(武陽人也)
隠知徵士任永字君業(僰道人也)
隠遯合浦太守費貽字奉君(南安人)
精密上黨太守趙松字君橋(武陽人)
文學城門校尉董鈞字文伯(資中人)
秀穎司隷校尉楊渙字孟文(武陽人見犍爲耆舊傳)
漢中太守楊文方(也渙子文方子潁伯冀州刺史仲穎二千石失其行事)
政事司隷校尉楊凖字伯邳(文方兄子太守太尉李固舉之)
清秀大司空張皓字升眀(武陽人也)
正直光禄大夫廣陵太守張綱字文紀(皓子也)
郎中張植(綱子也)尚書張續(植弟也)
豫州牧張方字公始(續弟也)
正直司隷校尉趙旂字子鸞(資中人也)
别駕從事王元(武陽人刺史張喬時見楊統傳)
義士公車令杜撫字叔和(資中人也)
義士新都令趙敦字建侯(武陽人也)
孝士尚書郎隗相字叔通(𤏡道人也)
吕孟(南安人不詳其事)吳順字叔和(僰道人)
學士韓子方(僰道人張貞之師)
學士謝襃(南安人見張鉗傳)
右二十四人在漢世
政事蜀郡太守關内侯楊洪字季休(武陽人)
固率諫議大夫費詩字公舉(南安人)
忠正車騎將軍都亭侯張翼字伯恭(武陽人綱後也)
文學五官中郎將伍梁字德山(南安人)
文才射聲校尉楊義字文然(武陽人)
右五人在劉氏世(從事賈龍不悉其事不錄)
漢中太守楊文方妻陽姬(武陽人)
相登妻周度(僰道人也)
曹禁字敬姬(南安人周紀妻也)
程貞玫字瑗玉(牛鞞人資中張惟妻也)
尹仲讓妻韓姜(僰道人也)
儀成妻謝姬(南安人也)
趙媛姜(資中人趙盛道妻也)
張貞妻黃帛(僰道人也)
楊進(武陽人廣漢王博妻)
右九人列女
右犍爲郡士女凡三十八人(九人女二十九人士)
忠正城陽中尉鄧公(成固人景帝時)楊王孫
致遠衛尉博望侯張騫(成固人武帝時)
爽朗給事中張猛(騫孫元帝時)
高尚逸民鄭子眞(襃中人成帝時)
大儒李頡(南鄭人)
文學司徒李郃字孟節(頡子)
執正太尉李固字子堅(郃子)
雅望京兆尹李爕字德公(固少子)
奉車都尉李歷字季子(固從弟也)
善績司隸校尉李法字伯度(南鄭人也)
犍爲太守趙宣字子雅(南鄭人也)
德望廣漢太守趙瑶字元珪(宣子)
温雅尚書趙琰字稚珪(瑶弟)
義壯弘農太守陳綱字仲卿(成固人也)
義烈從事陳調字元化(綱孫)
知思巴郡太守陳雅字伯壹(成固人)
南郡太守程基字稚業(南鄭人也)
大鴻臚劉巨公(南鄭人見列女傳)
廣漢屬國張泰字伯彊(南鄭人也)
政事度遼將軍張亮則字元修(泰從弟)
愷悌綿竹令閻憲字孟度(成固人也)
隠士樊志張(南鄭人也見征西將軍段熲傳)
尚志聘士衛衡字伯梁(南鄭人樊志張弟子也)
籌畫計曹史程苞字元道(南鄭人也)
文才葭萌長祝龜字元靈(南鄭人也)
義烈郡主簿段崇字禮高(南鄭人也)
義烈功曹曹程信字伯義(南鄭人也)
嚴孳李容陳已王宗姜濟曹廉勾矩
劉旌原㞡(九人太守鄭廣史見段崇程信傳)
義烈從事燕邠字元侯(南鄭人)
義烈主簿趙嵩字伯高(南鄭人)
右三十八人後漢
陳術字申伯(歷二郡太守見蜀書撰益部耆舊傳者)
右一人劉氏世之
李穆姜(安衆令程秖妻李法姑也子基)
劉泰瑛(巨公女楊拒妻)
杜泰姬(南鄭人犍爲太守趙宣妻)
楊禮珪(成固楊元珍女陳省妻)
李文姬(太尉固女趙瑛妻)
陳順謙(鄧令曺寧妻陳伯臺從女也兄子陳規著書稱之)
陳惠謙(順謙妹度遼將軍張亮則夫人)
張禮修(南鄭人趙嵩妻)
韓樹南(南鄭人趙子賤妻也)
右九人烈女
右漢中郡士女凡五十人(九人女四十一人士)
忠義鎮遠將軍義侯文齊字子竒(不服王莾公孫述光武嘉之梓潼人也平帝用為益州大守遂)
北海太守文忳(齊子)
節士李業字巨遊(梓潼人也)
遂久令李翬(業子)
益州太守景毅字文堅(梓潼人也)
政事有道景鸞字漢伯(梓潼人也)
文學孝廉楊充字盛國(梓潼人也)
壯烈濟隂相寇祺字宰朝(梓潼人也)
壯烈童人李餘(涪也)
義士功曹張夀字伯禧(涪人也)
義士王晏字叔博(涪人也)
方士李助字翁君(涪人也)
右十二人漢世
尚玄諫議大夫杜微字國輔(涪人也)
李仁字德賢(涪人也)
太子僕李㢲字欽仲(仁子)
太子家令尹默字思潛(涪人也)
承相參軍文恭字仲賢(梓潼人也)
果銳前監軍將軍司馬李福字孫德(涪人見諸葛故事蜀書)
右六人劉氏世
文極字季姜(梓糧人將作大匠王堂夫人也)
巴郡虞顯妻杜慈(涪杜季女也)
郭孟妻楊敬(涪楊女也)
右烈女三
右梓潼郡士女二十一人(三人女十八人士)
修愼少府太常關内侯王謀字元泰(漢嘉人也)
雲南太守張休
右二人漢嘉人士在劉氏世
文學制州刺史尹珍字道珍(母歛人也)
巴郡太守傅宝字紀圖(下夷人也)
忠義冠軍將軍寧州刺史謝恕字茂理(母歛人也)
右三人牂柯人士
忠義大將軍朝侯祭酒錫光字長沖
右一人西城人士
忠義雲南太守陽遷亭侯吕凱字季平
右一人永昌人士
義正安漢將軍建寧太守李恢字德昂
領軍爨習御史中丞孟獲
右三人建寧人士
輔漢將軍孟琰字休明
右一人朱提人士
先泥和女絡(符人也)
右一人烈女江陽人
大凡三州十三郡自漢興至三國之終士女載傳記
者三百四十人(四十七人女二百九十三人士)
公七人大將軍二十二人
侯二十人卿佐十四人侍中七人
尚書五人司隷校尉六人州刺史十三人
郡守四十八人國師三人光禄大夫四人
尚書郎十二人中書郎將御史六人
公車令諫議太中十一人公府辟士八人
高士一人聘士七人徵士四人
節士四人烈女四十七人
益梁寧三州三國兩晉以來人士目錄(添立目錄)
眀略大司農西城公何攀字惠興(郫人)
清秀大長秋夀良字文淑(成都人也)
果烈西河太守柳隠字休然(成都人也)
益梁二州都督杜禎(成都人也)
都督度支巴東太守柳伸字雅厚(成都人也)
德行江陽太守何隨字季業(郫人)
令德犍爲太守杜軫字超宗(成都人也)
犍爲太守杜烈字仲武(軫弟)
建寧太守杜良字幼倫
益州刺史杜毗字長基
德行給事中任熙字伯遠(成都人也)
涪陵太守任蕃字憲祖(熙子)
義正郫令常勗字修業(江原人也)
州都常忌字茂通(勗從弟也)
令才太史令高玩字伯珍(江原人也)
温才湘東太守常騫字季泰愼(江原人也)
述作武平太守常寬字泰恭(騫從弟也)
使持節西夷校尉張岐字紹茂(成都人也)
征西將軍西夷校尉益州刺史王異字彦眀(成都人也)
勇略雍州刺史南中郎將重安開國侯李陽字文叔(郫人)
征虜將軍廣漢梓潼太守楊謙字令志(成都人也)
右二十二人蜀郡人在晉世
強濟少府成都威侯李毅字允剛(郪人)
西夷校尉李釗字世康(毅子)
仁讓漢嘉太守司馬勝之字興先(綿竹人)
德義梓潼太守王化字伯遠(郪人文表孫)
巴東太守王振字仲遠(化弟也)
作唐令王岱字季遠(振弟也)
述作蜀郡太守王崇字幼遠(岱弟也)
素隠中書郎王長文字德雋(郪人也)
建寧太守耿容字宗仲(廣漢人也)
右九人廣漢人在晉世
漢中太守李宓字令伯(武陽人也)
汶山太守李賜字宗碩(宓子也)
太傅參軍李興字雋頭(賜弟也)
廣漢太守張徵字建興(翼子也)
譙國内史費緝字文平(南安人二子見夀良傳)
執義衡陽太守楊邠字岐之(武陽人)
清正尚書費立字建熙(南安人)
右七人犍爲人士在晉世
衛尉文立字廣休(臨江人也)
武陽太守楊守(臨江人也)
牂柯太守毛楚(枳人)
右三人巴郡人在晉世
述作太子中庶子陳夀字承祚(安漢人)
驃騎府掾陳莅字叔度(夀兄子)
上廉令陳符字長住(夀兄子)
建寧太守陳階字逹芝(莅弟)
正直漢中太守閻績字續伯(安漢人)
卓略長水校尉荆州刺史張奕字希祖(南充國人)
義烈揚烈將軍梓潼内史譙登字順眀(周孫)
令德錫令譙周字彦紹(周子見周傳)
右八人巴西人士在晉世
清重長水校尉吕淑字偉德
右一人漢中人
廣漢太守李&KR0750;字叔龍(福子)
右一人梓潼人
忠義江陽太守侯馥字世眀
右一人江陽人
三州後賢五十一人并前賢三百九十一人
譔曰凡此人士或見漢書或載耆舊或見郡紀或在
三國書并取其秀異表之斯篇其弘伐洪顯者生附
載者齊之其但見名目而不詳其行故或有以傳無
珍善闕之以副直文爲實錄矣
華陽國志卷苐十二
