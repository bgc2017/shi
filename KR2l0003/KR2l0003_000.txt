朝奉大夫守祕書少監程俱奏竊見
車駕移蹕以來百司文書例從省記按
以從事蠹敝或生日者朝廷復置祕書
省稽參舊章稍儲俊造而臣濫膺盛選
待罪省貳竊以謂典籍之府憲章所由
當有記述以存一司之守輙采摭見聞
及方冊所載法令所該比次爲
分爲三卷名曰麟臺故事繕寫
通進司投進如有可採許以
副本藏之祕省以備討論謹錄奏
聞伏候
勑旨九月十九日奉
聖旨依奏
右劄送中書程舍人
紹興元年九月二十日押
