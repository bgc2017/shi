三吳水考卷三
明張内藴周大韶撰
蘇州府水利考
太湖綿亘數郡蘇獨處其東偏蓋下流也古稱三江入
海今東江西段半屬之蘇而婁江淞江乃全在蘇之
境内則宣洩要害蘇視他郡為尤棘矣竊攷三江舊
跡一自吳江龐山湖東行入海者為淞江一自東南
分流出白蜆江經急流港由澱湖三泖歴松江黃浦
入海者為東江一自郡城婁門東行歴崑山太倉入
海者為婁江三江之外通湖水者不可殫述惟胥口
白洋灣鮎魚口最巨胥口出自吳縣香山胥山之間
東流為木瀆再東為横塘又東出胥門永安橋者曰
胥塘循吳山之南而東瀦者為白洋灣白洋灣東流
北瀦者為石湖石湖東南為越來溪溪水東北行與
木瀆合流出横塘分支北折者入於楓橋運河合山
塘河會於沙盆潭自白洋灣而東為鮎魚口其水分
為二大支東行一自瓜涇港溢出運河經夾浦港亦
入龐山湖一自澹臺湖溢出寳帶橋分入呼鯉郭巷
等涇會於瀆墅湖瀆墅之東為鑊底潭又東經闔閭
浦小龍江為陳湖並下吳淞江胥塘之水會於郡城
其流之或南或北雖因風轉移然皆循城而東不失
其性自滅渡橋而出者入於吳江運河自瓦屑涇而
出者入於黃天蕩自南馬路橋而出者入於朝天湖
自黃石橋而出者入於金涇渰沙盆潭東行亦有二
道一自閶門水關直至婁門一自外城河合元和塘
至婁門並入至和塘至和塘西自婁門經沙湖北納
陽城湖南受新洋江貫太倉劉家河入海此即古之
所謂婁江也吳江湖水一自長橋東北流過同川歴
水花園湖茆塔田湖庉村河下白蜆江以入澱泖一
自三江徹浦白龍大浦等橋東行經葉澤湖新湖亦
下白蜆江一自頔塘爛溪鶯脰湖東出平望經黎川
歴汾湖三白蕩亦入澱湖三泖俱由華亭之黃浦入
海此即古之所謂東江也西北運河諸水西行者入
於太湖東行者由泰伯等瀆會流漕湖濠湖分注元
和等塘黃埭等蕩昆城陽城等湖北由三丈福山耿
涇黃泗等浦入於大江東由許浦白茆七浦楊林湖
川等塘入於大海此即古人所開沿江三十六浦以
補三江之不及者也夫七邑皆湖水所經而要害特
異吳江西南斜直太湖枕三江之首崑山在東北為
入海腸胃稍有填淤輒放溢為敗故二邑治水為急
太倉嘉定瀕海多高原苦旱吳縣多山田其高仰類
太倉嘉定而長洲類吳江常熟其與崑山相屬者即
與崑山等常熟之西北濱江東北濱海者即與太倉
嘉定等宋趙霖以為平江地雖下而瀕海之處獨高
河渠多不利故於諸邑備旱為急然議者又以蘇州
間有平原本澤國往往詳於治水而略於備旱比年
以來田者至不能償種故今之争言水利者必於吳
淞白茆七浦焉夫諸浦中七浦白茆最大今亦相踵填淤
者何哉蓋其地皆瀕海故也瀕海之地既高復遇填
淤猶築垣居水澇則湖水潰溢為敗旱則不能引水溉田
而吴江崑山勢豈能獨完安哉宜觀地形準高下各順
其性濬令廣深相度地宜為之堰閘以堤防之旱則引
水溉田潦又水道自利必無潰溢之害故濬治於七邑往
往相因萬不可廢若崇明環海而邑其諸沙又環邑而
居皆穿渠引海水溉田獨無水旱憂故不備論其事
蘇州府水利節目
姑蘇號稱澤國郡西南有巨浸曰太湖廣三萬六千
頃襟帶三州東南之水皆歸焉其入海也則藉三江
白茆七浦之數水者咸屬郡境然則蘇之有關于利
害也厥惟重哉郡轄為州者一為邑者七第其形勢高
下則太倉嘉定地瀕海岸吴縣壤接山原頗為高阜
而長洲次之常熟又次之崑山又次之乃若吳江則
獨當太湖之衝地勢最下一遇水患受禍獨先若崇
明則孤懸海外環堵浮沙灘漲靡常治法罔一此一
郡之大較然也本院周爰諮訪隨宜區畫首開長橋
兩灘以通十郡之咽喉繼治白茆吳淞七浦等塘以
洩太湖之尾閭其如瓦浦夏駕湖川楊林等𩔖未暇
枚舉淤者疏之淺者深之而於田間圩岸如元和至
和滸墅石塘等處輓路及閶門婁門楓橋等處運河
靡弗大事修舉務令堅完深廣如式以故蓄洩有備
輓運咸宜即如壬午之秋颶風陡作霪雨驟傾湖海
皆連不數日間水退如駛則吳淞白茆七浦長橋兩
灘各河之役不可後也明矣姑述其經理之大略如
此以俟後之相成攷鏡焉
長洲縣水道考
吳淞江源出太湖南自吳江龐山湖北流入縣境合
夾浦港澹臺湖下注於黃天蕩朝天湖瀆墅湖鑊底
潭金涇渰沙湖等處東流入江凡七十餘里至甫里
塘入崑山界
西北濱江河道夾浦港西通運河西白渠通猫
兒涇東白渠徐村港下浦港五浦港俱通尹山湖
六浦港通赭墩湖東官浦通西官浦馬卷港
通水西港張家涇通官浦何家港通袁家港
彌陀涇通斜塘港龍尖港通瀆墅湖瓦子涇通
龍尖港唐浦西通金涇渰吟浦通唐浦及沙湖
蕭涇通洋湖涇青丘浦通沙湖及唯亭索邏
港失河涇通方前港及唯亭顧浦河通青丘鄧
巷港通水東港吳巷港埡泥涇俱通查巷港查
巷港通劉通港大豐港通水東港張丫浦通唯
亭陳巷港廟涇港箭浦界浦通江巨浸俱引諸湖
蕩渰之水自東而南以入吳淞江
東南濱江河道闔閭浦通鑊底潭小龍江通闔
閭浦上䉡港通社倉港大姚浦十里涇錢家港
官塘涇五巷港石墩港俱南通陳湖合塘港東通
界浦甫里塘通舟直鎮陳家港通和尚港唐
村港通陳湖西水渠港西浮皋港東浮皋港俱通
合塘東水渠港北新漕港俱通陶浜港大流浦
通甫里塘西符家港東符家港惟操港清水港雲
龍港周家港界浦俱通江巨浸勾引太師湖姚澄湖
陳湖樊清湖並從東南二面以入於江
婁江即至和塘運河西起婁門受郡城南北諸水北
合尚澤陽城南合金涇渰沙湖東流過唯亭至界浦
入崑山界凡五十餘里太倉崑山嘉定漕舟由之
塘北河道鍾家橋河官瀆東西二白蕩及禇涇和
豐河西陸涇楊涇潭涇朱涇吳涇蠡塘中陸涇居涇
宋涇上雉瀆下雉瀆蘇巷港樊涇並引陽城湖西段
之水以入至和塘
東西龍漊潭並兩淵勢頗宏闊挽路横貫其中風濤
激嚙塘岸善崩公私病涉於萬歷八年設法繕築堅
厚官民稱便
東陸涇蕭涇縮里橋河失河涇周涇護門涇黃泥漊
方巷涇褚墓涇戴墟浦司馬港史家港漕涇趙家浜
碗連涇界浦並北引陽城湖東段之水出至和塘
塘南河道司馬涇羅家涇陳司涇板橋河王村涇
朱巷涇小涇港匠門塘東楊涇邵瀆涇蠡塘鷄碑港
吟浦殷家港暢浦並北掣至和塘水以注於金涇渰
而東入吳淞江
楊澄涇金家港歸家港青丘浦索邏港失河涇廟堂
涇戚家涇陳涇港姚家港曹家港濮家港西邵港東
邵港界浦並北引至和塘水南入吳淞江
西北運河水源來自無錫至望亭入縣境歴滸墅關
抵郡城凡五十餘里
運河西河道蘆青浜通顧巷涇薛市涇通蘆青
浜柿木涇通黃瀆涇范家浜橋河北金涇通木
楊橋河瓜涇通大瀆北弔橋河南弔橋河並通
張市涇雙白橋河通顧市涇張公舖橋河青石
橋河通神堂涇廟涇河漁家橋河通東大瀆東
大瀆西大瀆柴狗涇苗王涇並通太湖大清河通
太湖曹家河箭瀆涇通榆樹涇唐巷涇通太湖
瞿莊涇通張莊河吳斯涇通後源涇瓜瀆涇
通猛將涇前源涇後源涇並通太湖萬歷五年浚
竹青塘通太湖三姑橋沈巷浜通後橋河萬歷
九年浚張家橋趙王涇通竹青塘三里橋錦帆
涇通管山涇萬歷九年浚林涇港通陽山涇高
佘橋濮家涇通五從涇低佘橋朱陸浜通界涇白
蕩百畝橋河通杜莊涇杜莊涇通界涇蕩射
瀆通陽山涇魯班塘東抵楓橋西通高景山涇
腹内河道太平河南通北金涇北通柴狗涇童
家浜通北金涇搖車河通大瀆遊鹿橋河通赶
涇毛巷涇思家河東涇河俱北通後源涇南通前
源涇新涇河通箭瀆前源涇西榆樹涇通後源
涇吳斯涇張市涇通大瀆後源涇菴橋港通前
後源涇福䭾浜波深涇黃泥涇薛家浜王家浜並
通竹青塘秋波涇東涇福瀆涇蓮子涇並通彭山
渰伍巷涇陽山涇通杜莊涇萬歷五年浚後橋
河改涇浜蔣巷涇通竹青塘管山涇界涇浜姚黃
涇吕敏浜通俞巷浜黃峴嶺瓜山涇甑山涇通竹
青塘黃路橋河瓜瀆通猛將涇黃泥浜俞巷浜
通射瀆及魯班塘萬歷九年浚旱涇浜北通射瀆
瓜瀆涇萬歷五年浚長浜河東通黃路橋西通瓜
瀆東窑浜北通奚莊村南通魯班塘廟涇浜通
吳遷橋河土橋浜各里浜雙橋浜俱通射瀆野
猫涇通瓜瀆射瀆向家涇通野猫涇吳斯涇胡
家浜潘家浜通射瀆湯家浜王賈浜王莊涇白馬
澗湯巷涇並通瓜瀆沙黃婆涇通談家橋及沙灘
澗芙蓉涇吉慶浜並通魯班塘其瀦水之大者
為彭山渰為界涇白蕩並東吞運河水西入太湖
運河東河道崇河涇何瀆涇俱通界涇五從涇
通范蠡涇北勝子橋河通鯮魚涇鯮魚涇黃涇
河俱通范蠡涇萬歷五年浚菖蒲涇沈墅河姚瀆
涇胡店浜曹家港黃家浜陸墅涇並通長蕩内菖蒲
涇萬歷九年浚旱涇浜南勝子橋河通五丫港及
蠡河北馬路橋河通長涇河朱涇橋河南馬路
橋河通胡匠橋河胡匠橋河寺橋河並通長蕩
射瀆通山塘河半塘涇冶坊浜新橋河通貴橋河
俱通山塘内冶坊浜萬歷九年浚錢萬里橋河八
字橋河南通齊門運河
腹内河道甲裏河西通范蠡涇東通莊家浜黃
泥涇蔣家浜沈涇浜並通蠡河西車浜南通五從
涇東通界涇蘆涇港南通五從涇西涇浜大安
浜並西通管涇橋東通莊家浜范蠡河北通無錫
界河萬歷九年浚絞車涇方橋涇沈家浜唐家浜
廟涇嚴家浜萬圩浜並通滸墅涇銀魚浜夏孤孀
橋河車輪橋河俱通許家灣及李墓港内中瀦水
之大者北有濠湖漕湖南有長蕩黃埭蕩俱西吞運
河水東入元和塘陽城尚澤等湖者也
濠湖俗名鵝肫蕩北與常熟無錫分界西北納常州
無錫諸水南入漕湖長蕩及黃埭蕩分注元和塘
漕湖即蠡湖在濠湖南廣十二里左為黃埭蕩又南
為長蕩東北入常熟界
濠湖漕湖東南河道永昌涇冶長涇顧思涇上方
涇孫家橋河顧涇河十字港平天涇並上通無錫界
河下流石家浜
杴蒲涇上通冶長涇下流潭涇黃溰涇上通永昌
涇下流冶長涇石家浜上通永昌涇下流阮澤港
萬歷五年浚阮澤港上通永昌涇下流黃埭塘
廟堂涇上通阮澤港下流元和塘許涇浜邢家浜
俱上通永昌涇下流抵堰
長蕩在縣西北廣一十三里北納濠湖漕湖運河
諸水東入黃埭等蕩
長蕩東南河道滸墅河北横涇横宅涇廟橋河沈
思橋河白龍橋河雷門塘並東通黃埭塘下楊涇
石獅涇並通平門塘
黃埭蕩在縣北北通漕湖西納長蕩東入元和塘
黃埭蕩以東河道黃埭塘東通蠡口分鄉涇通
黃埭塘車輪涇何瀆涇横涇平門塘袁家橋河並
通黃埭塘及石獅涇
元和塘運河南自齊門經陸墓鎮至船場舖入常熟
界凡六十餘里
運河西河道石家港西通甘露鎮潭涇通千步
涇冶長涇烏土涇廟堂涇波涇浜船料浜黃埭塘
蘇宅涇郁涇小莊涇施家涇即弔橋河雷門塘黃婆
橋河沈思涇並通平門塘内黃埭塘萬歷五年浚
板橋河尚書涇通馬蕭涇丘家橋下洋涇上洋涇
新涇橋河王天水橋河冰窨浜香花橋河石獅涇石
巷涇謝河浜洋涇朱家涇黃落涇管家涇陸家橋河
俱西來入運河而會於齊門城濠内石巷謝河浜俱
萬歷五年浚轉西有洞橋河山塘河至閶門渡生
橋而西與楓橋運河合
運河東河道開花橋河烏土涇鳳凰橋河羅壩涇
何涇港俱通相城河北薜涇南薜涇俱通陽城湖
永昌涇渭涇塘犁涇橋河朱涇橋河蒔涇南胡涇
橋河席家橋河蠡口塘徐家橋河金家橋河南車橋
河安國橋河涇瀆橋河宋涇橋河潘家橋河徐瀆橋
河三家橋河井亭橋河俱引元和塘運河之水注於
東西二白蕩而逹於官瀆與尚澤湖
尚澤湖在縣東北廣四十里南通彭渰北通相城河
西通元和塘東通陽城湖
彭渰在縣東北北通尚澤湖西南由東西二白蕩出
官瀆東北通陽城蓍澤昆承等湖其浸不下金涇渰
尚澤彭渰以東河道浦塘涇穿心涇清水港蔡家
港卓塔港相城河張浜塘和尚港謝澤浜私菴浜濟
民塘俱東通陽城湖
陽城湖在縣東北一十五里東通蓍澤昆承西通彭
渰南通沙湖北通尚澤西南受太湖西北受濠湖漕
湖及運河諸水南由諸港溢出至和塘東從崑山尤
涇逹七浦塘東北由常熟之白茆以入於海綿亘三
邑形勢浩渺亞於太湖水更淵清淆之不濁其流不
駛則三縣受災故於萬歷八年大浚陸涇口長三百
餘丈闊一十二丈北引其源以奔於斜堰南由七浦
北由白茆以洩其浸淫之勢
湖西河道(詳具尚澤彭渰下)
湖北河道泥橋涇通白土涇小官瀆練奴涇濟
民塘連瀆涇九曲港五潨涇千步涇張家浜分鄉涇
蠡塘夾鮎涇褚涇張涇港周涇王巷港中巷港吕涇
河三家村港高圩港卓塔港六萬港蓮子港莊港陸
墓港官涇港瓜涇港蛇涇港王獅港與蓍澤湖俱分
引湖水入常熟界
湖南河道上雉瀆禇涇和豐涇西陸涇闕墓涇楊
涇宋涇吳涇蠡塘中陸涇盧福涇居涇横涇清沼湖
𫝊家浜清水港東陸涇陳涇港白練涇懸珠港吳村
港城圩港直港江臨港長浜界涇墳南港南莊港南
油麻港北油麻港張家港田涇港石獅涇陸墓涇周
涇司馬涇戴墟浦碗連涇史家港曹家港趙家浜俱
北引湖水南出至和塘
蓍澤湖在縣東北廣數里西通陽城湖北通昆承湖
東入崑山界
湖南北通貫河道王獅港玄武塘官涇河南蕭涇
北蕭涇六和庄河雙漕浜畢澤潭並分注崑山常熟
等界
東南運河北起盤門連接吳縣界循城東行南折經
滅渡橋歴尹山夾浦而南入吳江界凡二十五里
運河西河道袁家橋河朱涇吳家港通仙河寳帶
橋河濟川橋河蓮射橋河西官浦桃花港楊柳港俱
引鮎魚口與澹臺湖水以東入於運河尹山南為
沈莊河陶家浜七里港湯油港瓜涇港張墓港長浜
港俱引太湖之水由夾浦橋港而入於九里湖内惟
瓜涇港為最要寳帶橋西為澹臺湖西接吳縣鮎
魚口
澹臺湖在縣南十五里西瀕太湖鮕魚口東出寳帶
橋南為寳浦北為齾塘由水車菴而南曰古塘
運河東河道郭巷港採蓮涇邵瀆涇呼鯉涇朱涇
盛港邵塔港馮墓涇陸家港廣練橋河東官浦徐村
港五浦港夾浦港尹山東有尹山湖又東為赭墩湖
俱西引運河瓜涇水東入吳淞江内惟夾浦港為最
要
尹山湖在縣南尹山鎮東西通馮墓涇東通北深港
南通吳淞江北通瀆墅湖廣十餘里界乎南北三十
一都之中赭墩湖在其東北
赭墩湖一名蛟龍潭廣二十里西通北深港東通官
浦及袁家港南抵六浦王老涇在其北二湖相去約
七八里中間相屬河道有馬巷港張家涇何家港社
倉港百丈港高田港新涇漊俱南通吳淞江北通鑊
底潭
泖湖運河自寳帶橋東行入呼鯉涇經瀆墅湖鑊底
潭南由大斜港入吳江界至白蜆江而東仍入縣界
東抵急水港至東蔡港入青浦界
郡城東大小水道葑門東去五里為朝天湖其南為
黃天蕩又東十餘里為瀆墅湖瀆墅東去十里為鑊
底潭又二十餘里為陳湖瀆墅之北為金涇渰又東
北為沙湖
朝天湖黃天蕩俱在縣東南二湖連綴西受太湖
及城濠水東行由葑門徐公橋河出南馬路橋者為
朝天湖由瓦礫涇而出者為黃天蕩
二湖通貫河道壁山港朱家港王墓塘王老涇封
圩港彌陀涇龍尖港何家港瓦子涇斜塘港上䉡港
馮遥港吳家灣港王墓湖俱自西徂東以下瀆墅車
方等湖而入吳淞江
金涇渰在縣東廣一十二里西接葑門塘蠡塘東通
唐浦西南通黃天蕩東南通瀆墅湖南通鑊底潭蓋
巨浸也
東西通貫河道小涇港夏墓涇王村涇朱巷涇匠
門塘斜塘俱通唐浦中塘港通吳澴港華家港金
家港洪字港龍墩港
沙湖在縣東北一名金沙湖廣數里南通吳淞江北
連至和塘金涇渰在其西南唯亭鎮在東北
湖通貫諸河道周涇殷家港暢浦吟浦青丘浦索
邏港廟堂涇
瀆墅湖在縣東一十八里西承寳帶橋及黃天蕩朝
天湖諸水由瀆墅港入湖東入鑊底潭東北入金涇
渰
湖東通貫河道呼鯉涇王老涇瓜涇港倪家浜社
倉港百丈浦高田港白龍潭新涇漊
鑊底潭在縣東二十五里廣十餘里深倍他湖南通
袁家港大斜港北抵車坊漾西通高墊運河東截吳
淞江入陳湖
車坊漾即鑊底潭北通小蕩漾東北入吳淞江自鑊
底潭東行為闔閭浦至鑊鈀浜分支南行出姚澄湖
者為小龍江在闔閭之南小龍江之東者為紅廟港
姚澄港為送書涇自姚澄湖出循戈家嘴而南者為
張家港進蓮浦石家浦朱蠡浦北舍灣港皆西受諸
湖蕩之水而會於陳湖者也
姚澄湖即陳湖之西灣西南有沐莊蕩入吳江界
陳湖在縣東南四十里南北三十六里東西一十八
里其南為蕭田湖又南為白蜆江吳淞江則在其北
西受瀆墅鑊底潭姚澄湖諸水東南由急水港黃浦
灢入於澱山湖北入吳淞江
湖西北河道太師湖廣十里闔閭浦廣十三里上
䉡港十里涇錢家港官塘涇伍巷港石墩港俱南通
陳湖北入吳淞江
湖北河道陳家港文浦港小龍港席墟浦白湄浦
磧沙港俱南引湖水北入吳淞江
湖東河道甫里塘合塘林禁涇港樊清湖陸家港
黃家港張林港吳泉涇浮皋浦直瀆浦凌家港俱西
通陳湖東入界浦分流崑山大直等河及吳淞江
湖東南河道釣魚涇長縴路三䉡子港龍亭浦盤
龍浦界潭蕩明慶蕩旗庄蕩湯家灣浦家港顧村港
金村港陳墓涇南莊港又東為黃浦灢為沉龍八千
巨蕩入青浦界
蕭田湖即陳湖之南灣北亘陳湖南連白蜆江西南
有朱蠡浦東南有許家港相對湖東北有和尚田滙嘴
西北有張家港滙嘴相對湖獨界乎其中形比陳湖
稍狹其水獨深
白蜆江在縣東南六十里廣十餘里與吳江分界水
源自龐山湖經同川等處而來東由急水港入松之
澱泖東江西段惟此為故道耳
江東河道自急水港外有許家港南沙港張師田
白蕩解涇港篛葉涇筠田港管浦東管村港西蔡港
東蔡港周庄蕩至執洞港與青浦分界
樊清湖一名范清漾廣十餘里西有楊巷港直通陳
湖東有界浦南通陳墓北通甫里塘與崑山分界
湖南北河道匠人港錢家港大澤港孫妃浦沔湖
涇陳墓市河趙塔港東暢港西暢港莊港河俱北入
吳淞江南入澱山湖
黃浦灢東西廣五六里南北闊十二里西為王家灣
竹家田東為南莊港顧家浜北為金村港南與沉龍
蕩相連陳墓鎮在其東北張師田白蕩在其西南西
納陳湖諸水東經蔓菜洲蕩會於澱山湖東流四十
餘里為泖湖
泖湖廣二十里南東二面皆華亭北屬青浦屬縣境
者惟章練塘一隅耳境内河道東與泖湖相貫通者
為南朱蕩學蕩葉舍蕩青村蕩草場兜蕩野菱蕩蔡
家蕩白茆灘蕩杭家蕩生田蕩梁家滙蕩横涇蕩陶
家蕩十字港田灣港西蔡港行涇港崇福港李家港
尤家港章練塘西廟涇東廟涇中圩港並西北入澱
湖西南納嘉善諸水東入大泖
城内河道内城濠河自盤門婁門踰齊門入吳縣界
縣前市河西自吳縣之百花洲東流經府治前稍東
轉南復東經縣治前出葑門與外濠合外一支西接
閶門至北寺前香花橋入縣境迤邐東行經九龍潭
出婁門一支北接齊門跨塘橋水南行合縣市河出
葑門與外濠水合俱入至和塘及金涇渰朝天湖
已上城内河道城堙廛市互夾民居剝築湮礫河形
幾盡於萬歷五六七年清查故址釐正復舊於萬
歷八九十年相繼開浚在處疏通舟楫稱便
官塘挽路
楓橋抵望亭入無錫界凡二十餘里齊門抵船場舖入
常熟界凡六十餘里婁門抵界牌涇入崑山界凡五
十里盤門滅渡橋抵夾浦橋入吳江界凡二十五里
風濤激嚙日就傾圯萬歷八年修築完固
吳縣水道考
太湖在縣西五十里洞庭兩山皆屬焉其源一支自
胥口分流東由木瀆歷横塘一支自白洋灣分流北
注於石湖出行春橋相合而東忻北者入楓橋之運
河東行者出永安橋以入城濠或随風逐流西行入
湖者間亦有之而其恒性則東歸入江者必始於胥
口而後歷鮎魚口等處也濱湖諸港詳具於左郁
舍漊西由貢山通太湖東通長洲縣界長山涇南
通游湖西北通太湖官涇港馬舍涇西與南並通
太湖游湖即太湖稍南承太湖北由濮舍港亦出
太湖東由山塘河通彭山渰東北為姚市港
彭山渰在游湖東北上承太湖為瀦東由楓橋逹
於郡城東為東朱港北為東塘河東朱港西南通
太湖北通彭山渰新豐涇南為江家涇北通游湖
涇之西為陶巷浜魚船浜周家浜上家浜葉巷浜楊
木涇後巷浜涇之東為溪橋涇范家浜龍塘浜朱庄
浜大市浜内陶巷浜朱莊浜萬歷五六年間開浚
西塘河北為白門塘塘之西為溪橋涇龍塘涇唐浜
魚船浜支家浜吳宅浜寺橋浜黃家浜塘之東為横
浜徐家浜澗溝仙人橋河東塘河與西塘河並北
通滸墅南通光福河西支河具西塘河之東河
東支河為陸巷浜道堂浜年家浜九曲河西涇浜曹
家浜金家浜水門涇並東通陽山涇内西涇浜萬歷
五年開浚
光福塘西由上下二堰出太湖東南通木瀆
塘北河道北庄浜高水橋河南塘涇北溝浜劉庄
浜黃泥涇顧墅浜鷄墩浜劉家浜西橋浜陸家浜璽
涇浜顧巷浜王古涇魚道浜横涇石家浜辭橋浜蘿
䕠浜永福橋河出塘西去即胥口内劉家浜陸家浜
王古涇顧巷浜等河於萬歷五六年開浚
塘南河道金家河芙蓉浜鳳凰浜大墩浜廟浜湯
家浜馬家浜巷涇浜楊郎浜楊樹浜吳菴浜史巷涇
萬人涇黃家涇棗木涇新開河張家塘河剪涇河出
塘東去即胥門内張家塘萬歷五年開浚
南宫塘西承太湖由長沙山九曲河東北亦出太湖
光福山在其北
塘北河道白馬涇沈家涇黃泥涇小峴溪九曲河
塘南河道陳家涇顧家涇梅梁涇蒯家涇大瀆涇
牛車涇吕浦西通太湖東通南宫塘内牛車涇萬歷
五年開浚中塘河西由光福塘通太湖東通小石
灰橋香涇橋河西通太湖東北通光福塘
胥口塘太湖之濱兩山對峙南曰胥山北曰香山中
界一水為胥口西引湖水東北流經木瀆鎮香水溪
在焉自香水溪分派遶西山而東為上沙涇其北落
星涇東沙涇又東過跨塘與越來溪水會曰横塘由
跨塘折南為走狗塘自胥口東出胥門永安橋通謂
之胥塘
塘北河道少卿港許巷涇北通剪涇河山塘河
北通光福塘金涇河五泉河落星河姜家浜店橋
浜青草浜馬涇浜白塔涇寺涇郭家浜雙涇浜庄西
浜庄東浜木行浜王家浜馬庄河徐婆浜廟涇河即
落星河張師涇趙菴涇曹家浜施家浜王安浜菖蒲
涇彩雲涇西雙橋河東雙橋河歸涇浜萬河涇並北
通中塘河
塘南河道姚家浜張家河桃花涇走馬塘司馬河
興福塘蘇家浜煉墟浜越來溪走狗塘何家浜陸家
浜周賢浜王家浜萬河涇並南通白洋灣石湖翁
婁涇東北通魯多涇横金塘東通馬庄河西南並
通太湖魯多涇西南通翁婁涇興福塘西通太湖
南通夀寧河劉庄河土堰涇小家蕩北為管瀆涇黃
山渰直進涇朱塘河直瀆涇洋湖涇石家涇韓瀆
港浦庄塘並西通太湖東通興福塘又東為福連塘
再東為石馬塘木履港西通横金塘及太湖東出
白洋灣港南支河為王埭浜馬庄浜黃龍涇觀音浜
港北支河為莊家浜趙家浜蔣公浜陸巷港劉庄河
水凌涇蒲蔞涇横涇西通太湖東出白洋灣
採蓮涇西承太湖東出白洋灣涇南支河許家
港新涇港詹家滙黃洋灣毛祁港顧漊港並南通太
湖涇北支河陸家浜張墩港陸漊涇花瀆港黃
蘆塘並北通横涇
走馬塘南通搦船橋北通木瀆塘西支河為旱涇
浜老鴉涇莊家河並西通張家河塘東支河為太
平浜吉水橋河胡涇浜沈家橋河並東通司馬河
興福塘南通白洋灣北通木瀆塘西支河為鍾塔
河沈家浜並西通司馬河塘東支河為趙家浜横
港蘆青浜石馬浜過路浜並東抵横山
白洋灣在縣西南三十里東西南三面俱通太湖北
由越來溪瀦為石湖灣之西為木履港採蓮涇東即
鮎魚口五丫㲼浜五水合流是越來溪南口
石湖在縣西南十八里南北長九里東西四里周二
十里東南隅屬吳江縣其西澨起為三峯吳王郊臺
在焉沿山而南為越來溪東北流至胥塘與木瀆水
合經横塘橋永安橋出胥門運河一支北折經彩雲
橋出楓橋運河
湖南河道黃山堰越來溪綺川即莫舍漊槍港邵
巷港並東通白洋灣
湖東河道彭涇里墅港周涇陸家港朱潭庄河新
郭河仙人塘並東通齾塘湖西即磨盤上方吳山等
三峯也
湖北河道越城橋河行春橋河並東北通胥塘
横塘經貫南北之大塘也自胥口東行至此一十八
里為塘之中南極齾塘北抵楓橋分流東出故曰横
塘
鮎魚口在縣南一十里闊五里許西承太湖水東行
入長洲界分入瓜涇柳胥等港澹臺朝天等湖黃天
金涇等蕩渰並入吳淞江循城東北行者入至和塘
齾塘自鮎魚口北流入盤門運河遇西北風急則郡
城之水亦南行出齾塘由澹臺湖東出寳帶橋
城西運河西北起楓橋接長洲界迤東至閶門一帶惟
南岸為縣境歴胥門踰盤門弔橋復入長洲界閶門
弔橋北為沙盆潭弔橋南即夏駕湖内惟渡僧橋以
西一帶剥占日增河形日狹運船難行於萬歷五年
清查改正河復故道行者稱便
運河西南二面河道射瀆西通陽山及竹青塘
魯班塘在楓橋西河北屬長洲塘南支河王家橋
河鴈橋河慶星河吳齋涇彩雲涇鳳凰涇白蓮涇洞
涇普安涇新開河小石灰橋河永安橋河張公橋河
急水橋河齾塘河
沙盆潭在閶門水門外滙南北濠上下塘及山塘凡
四流皆聚此潭河甚深闊流甚湍急俗呼弔橋洪其
流之或南或北率視風以為上下然終不失其為東
流兩傍甃石為挽路遇陡水則力牽而渡大舟至此
皆抛紙錢禱請云
夏駕湖在縣西城外長船灣北古截河築城小半已
在城中今所存外濠深廣商舶輻輳即其處也
城中河道百花洲在西城内南抵盤門北通閶門
相𫝊吳王玩遊處錦帆涇即城裏沿城濠河一在
府治官街西縱貫樂橋南北市郭一在天街直抵報
恩寺相𫝊吳王錦帆以遊故名
吳江縣水道考
太湖去縣治西三里臨城堧為南湖稍東為東湖實
一太湖也湖源北自常潤西自宣歙南自杭湖諸源
奔注為百川藪濱湖之縣不止十數獨吳江為太湖
之下流宋築挽路隄界於中湖流咽塞積壅為田昔
有沙村之號今有牛毛墩之科田矣縣治東門有垂
虹橋横貫湖中列六十四洞綿亘里許古言治水者
首必及之橋之南北淤為二灘為豪民漁利水流如
縷焉湖每漲溢為患有年近於吳家港口大加浚治
并鑿南北二灘直抵龐山湖口復其故道決水趨江
源清委逹矣
太湖中一十八港曰石里後港曰糞船港曰廟港曰
梅里港曰五方港曰湖墓港曰西港曰吳家港曰中
滧港曰南滧港曰沈家港曰龐家港曰陸家港曰小
清港曰馬家浜曰唐家港曰南舍港其東曰南仁港
又有江漕路茭草路南北富畝港等其西之田日蝕
於湖者謂之坍湖其東之沙日漲為田者謂之新漲
各以萬計
吳家港在縣治南九里水自太湖東注歴簡村而入
東行者為江漕路以出九里石塘等橋折北者則出
松陵之長橋而入龐山湖為吳淞江之上源近以吳
家港口河身淺窄不能吞納湖流以致長橋之南北
日淤成灘江漕等路日亦湮沒奸民告佃湖注不流
江之淤塞實職於此今於萬歷五年奉勅清查疏
鑿港口之兩崖東浚江漕等路及石塘諸橋之淤水
即東下運河以入江矣
太湖南七十二漊曰牛家港曰槐家港曰西丁家港
曰吳漊曰南路字港曰薛家港曰方港曰張港曰葉
港曰曹家港曰蔣家港曰丁家港曰五界亭港曰雙
石橋港曰陸家港曰西丘廟港曰更樓港曰撈蕪港
曰小楊港曰王家溪港曰徐楊港曰五齊港曰南盛
港曰沈家港曰張家港曰通浦曰大廟港曰郎家港
曰新開港曰湯家扇港曰廟亭港曰烏梅港曰寰聯
港曰鷺鷥港曰時家港曰羅家港曰練樹港曰麥家
港曰鴉鵲港曰趙家港曰白浦港曰破車港曰百婆
亭港曰打鐵港曰西朱家港曰東朱家港曰葉家港
曰張其港曰甘泉港曰宋家港曰雪落洪曰戧洪曰
吳家涇曰西潘竒港曰東潘竒港曰西鬼字港曰坍
闕口曰方港曰直瀆曰茅柴港曰韭溪與直港烏橋
楊家黃沙上横新涇後浜孫田八港共七十二但此
八港昔為來水今為去水矣
按諸漊自西而東聯比相屬俱受水太湖内惟吳
漊雪落洪坍闕直瀆韭溪為大餘甃石為堰築土
為壩僅闊尋丈以備節宣遇北風太湖外泛則塞
以捍之遇霪雨西水内溢則唘以洩之或春開秋
閉或大蓄小洩各以其時為治田計古人所謂堰
石以備旱澇者是也
吳淞江江為三江之一自湖入江之口即古笠澤江
也枕縣治東門之阜曰松陵峙長橋之南源出於此
因名吳淞江南接太湖由吳家港而來迤北入龐山
湖并長洲夾浦所入之水皆趨吳淞而長橋亘江口
之中東西為竇六十四橋之南即南灘橋之北即北
灘灘之西入城東門内外為市河其東為江南塘塘
之東稍南為三江橋橋之南亦名東吳家港與西吳
家港會於湖口總之東北行經長洲崑山嘉定之境
共二百六十里入海
南灘北灘長橋之南屹峙於湖中者曰松陵上建
垂虹亭三忠祠在焉橋之北曰釣雪灘菱芡彌望茭
葑蔚然湮塞江源特此尤甚於萬歷六年清查故址
浚鑿二灘并疏三江萬頃仙槎定海等橋硔竇又於
顧公祠前以至龐山湖西口隘者開之使闊淺者瀹
之使深以所鑿之土運積於長橋之北築為圓洲建
三高祠於上與垂虹亭對峙為邑勝槩立界石以嚴
其限址永杜侵漁設方舟以撈淺澁便於疏浚接引
湖水東注於江以歸於海後之欲助江源以洩湖水
者莫先於此慎留意焉
運河北自柳胥界牌接長洲併西北古塘之水經三
里橋附郭循唐家坊一里許西折從三江橋南接石
塘又南接王江涇土塘入嘉興折而西為頔塘入湖
州界而湖水則皆從西南以行東北者故列於左者
先西塘而後附後塘焉
頔塘運河西自南潯而東至平望五十三里河水源
於湖州之天目山分為苕霅二溪循烏程合流為荻
塘過南潯鎮東一里入吳江界東北流至曹村泗馬
橋又五里至蠡思橋又二里至楊定橋皆在河陽塘
上又三里至震澤鎮則蠡澤之水自河隂來會焉河
之陽有四橋曰新興曰通泰曰曲橋曰張灣以分泄
水勢中為大石橋三皆横跨河上東曰底定西曰思
范中曰慶源水由三橋下東行十里至雙陽村過柳
塘橋河陽有永安衆安斜路三橋又十八里至梅堰
東吳西吳二橋在其北而中濟一橋貫其中又十里
至平望鎮諸家六里泄水三橋界其側而鶯脰湖在
焉東納穆溪西通麻溪南吞爛溪諸水與運河合流
而東經大通橋又東通安德橋東出市中與南塘之
水會今運船遇旱為震澤梅堰市河阻淺改從烏鎮
白米蕩由爛溪出平望後溪矣
土塘運河南自王江涇而北至平望三十三里其源
一從錢渚山來瀦為西湖出杭之北關北逾仁和及
嘉之崇德桐鄉秀水諸縣至於王江涇河之西為石
塘有聞店橋内有市鎮衆水奔凑橋下以入河自南
徂北十里而至市涇又八九里而至合路折而西行
一二里至黎涇舗塘之西南受穆溪之水而入於河
溪又出其東南曰睡龍灣由六里橋而西至百星橋
又西至下河橋折而北流為平望鎮其間受西水者
為港凡十曰楊橋曰排涇曰雙里曰積善橋曰上滙
橋曰無名橋曰三里橋曰南六里曰百星曰安德橋
等河俱入官河為前溪其東岸自合溪而北一曰黎
涇二曰三里三曰曹龍涇俱東流入陸家蕩四曰翁
家港五曰翁思路六曰石灰窑七曰石灰橋港八曰
興平橋等港俱東流為雪湖
石塘運河自平望北至縣治長四十里為石者十里
餘皆土也隄築於宋石剥於元國朝通政趙居仁
奏請修之堅密視舊有加厥後周侍郎忱邢郡守宥
兩經修葺未能復舊近年水患頻仍傾頽彌甚於萬
歷六年備加樁石鳩工重築疏鑿諸橋硔竇之淤水
得東歸行者稱便嘉湖二塘水從通安橋來兩岸
夾行由長老橋西北七里至洪水橋俗呼海船橋又
三里而至盛墩有橋在河西曰裊腰又六里至翁涇
橋又四里為八斥塘南有廟涇橋北有大浦橋其水
最險大浦北十里許為白龍橋又一里為徹浦橋又
一里為龔家橋又四里為甘泉橋龍王祠在焉又北
行為三山定海萬頃仙槎四橋迤北折西凡六里而
至於三江橋皆太湖之水東注吳淞以入海之道也
勝墩運河北至白龍橋其東洩之港凡十一曰何家
曰廟涇水勢甚險曰賣魚曰檀角曰翁家曰南河曰
北河曰長浜曰和尚曰千步涇曰翁涇俱東行洩入
於汾湖三白蕩等處以下東江其東北有直路九
曲急水王家南石橋北石橋袁家菜園莊嵩北政鍾
家錫作篐桶大齊石鐵黑龍田長巨官田唐家飯羅
永福寺施家諸港俱屬三都東北行入白蜆江以下
澱湖東又有牛場涇任家灣西潘江澤墩頭盧里
沈舍蛇垜東勝太平萬家北朱東長翁家梅家戴家
八十畝涇塘沈張頭溪西雲諸港屬二十八都北周
庄港則屬二十九都俱北行入蔓萊洲金村白蕩等
湖
白龍橋港在縣南十二里由東水路沈家港西引太
湖牛毛墩之水東經運河瀦為殷家張清蕩又東為
清水衖杓頭潭東與龍拖路水會北為葉澤湖又北
為由新湖東為夾茆蕩周庄蕩羊沙蕩東北入白蜆
江白龍之北為徹浦橋去縣南九里北至南津口
皆以石為竇故名九里石塘中為橋凡九曰徹浦
橋曰龔家橋俱泄太湖水東過運河為十字港為尚
湖又東入葉澤湖曰通津橋曰甘泉橋曰三山橋曰
定海橋曰萬頃橋塘轉而西北曰仙槎橋曰三江橋
自通津以下六橋各有東流河港皆注於龐山湖
已上為近邑南境水道
附近石塘運河自三江橋分而為二其一從南關前
北流入吳淞江折而西流至三里橋其二從南津口
過江南至垂虹入龐山湖為站船路其三從垂虹西
流至縣城東循城址北至三里倉其四從福民橋入
東門逾北門而出皆趨吳淞今止存其一而北門之
水返入城矣
已上城内諸河於萬歷五年開浚
垂虹亭北淤泥所積為葉家滙北為蕩上小港過大通
橋折廣運橋河至顧野王祠出龐山湖湖之北凡七
港一曰樊家港内分東南支合糠鷄港受糟家港
洗馬浜荷花蕩水東出葉澤湖又東支受陳公浜龐家
浜水為縴橋港東入大葉港内有龍家港北行左右
為東小葉港西小葉港楊家港前湖港其二曰井
亭港受長涇濠白米浜水東入大葉港其三曰西
居港東行受大脚浜水過張仙涇會於同川前河
其四曰謝寮港東受謝竂浜水北行會於塔菴港
其五曰即塔菴港南受謝寮及沈家浜北受塔菴浜
金思浜宋家浜水東至通濟港分支西北行出吳淞
江又分支北行為北雲港出九里湖其正支東行前
後十三河為同川其六曰宋墓港七曰新開涇
俱出通濟港同川去縣十里所謂十三河者内有會
川升平港荷花蕩廣仁橋港大通港交織其中焉其
前受錢家浜張仙涇水為南柵港又南受大葉港水
來皆會於東溪其東南行者受馬菴浜八圖浜水為
何家港瀦為新湖其北行者受牽婆浜水為水花園
其通濟港分支東北行者為長板橋浜出九里湖其
北行者受陸家浜水為張塔為烏浦俱出吳淞江
其北河分二支北行而西者自大通河北受方娘浜
水過古涇過石壩頭為西葉灣受冷家浜水出九
里湖而東者自斜橋港東北流受私姑浜水與東柵
港為菱湖其水花園之東北與九曲港菱湖水會
為同里湖又東為囤村湖而散入蕭田等湖去縣
東二十里北分為小龍江東為九里湖復合而東為
後村湖東行入長洲為姚澄湖又東北為陳湖過甪
直為新洋江過崑山吳淞江出海内有大乂錢家涇
盧家港楊家漊竹橋蕩下東港東舍港薛塔港浦塘
池家港俱屬二十六都内沈舍港囤村港沐莊港
西操港東珊港羅田港葛家灣梅花灣馬家滙楊巷
浜北河浜潭子裏屬二十七都内徐楊灣蕩毛塔
田蕩姚路港孫家長港西步塘直港蕭庄港北尹港
直下港吳家港龍溪橋港賣鹽港張家港五爪黑龍
浜屬北二十八都二十八都為水窟東抵周庄西抵
囤村南抵牛場涇北抵白蜆江聞勝國時富民隄湖
為田故小水即渰云
已上為邑東境水道
七里港在縣北自西門外流虹橋過東濠而北受太
湖之港凡四曰牛腰涇曰烏埠曰西渠曰大姚渠其
牛腰涇又有三緯港從南為北沈田稍南為西濠又
南為東塘橋其東洩入吳淞江之港凡六沿北城
外東過永濟廣運橋為南倉河從吳思港東過大
有橋為北倉河新港東流内有新浜口分折而南
轉東過小橋出運河與北倉南倉之水俱合於三里
之南出吳淞江新港分一支東流過運河七里橋
四分為洪漕徐家茅柴無名四港出吳淞江南為
南柳胥港而吳沙灣大姚渠水亦來合出界牌運河
北流北為北柳胥港與界牌水俱入長洲運河北
流夾浦出吳淞江
瓜涇港去縣北九里東過古塘入長洲界經運河由
夾浦橋東出吳淞昔水甚險今亦漸緩以下沙淤故
也迤北有姚家莊潘其王家滙三港亦附古塘而同
行於萬歷九年開浚
鮎魚口在縣北十八里屬一都南受太湖水北流滙
為齾塘入吳縣界齾塘之東折為分水墩為古塘口
入長洲界為澹臺湖過寳帶橋與運河合鮎魚之東
有麫杖港相附同行東入古塘
莫舍漊去縣西二十里南受太湖水北滙於吳縣
石湖其漊之東折為九曲港石湖之東注最南曰邵
家港出齾塘合焉
白洋灣去縣西二十里西受吳縣之山浜及南受
管瀆横涇二港走馬興福二塘并堯封寳華黃山陸
墓吳山諸澗之水滙為黃山蕩東分於張墓陸墓二
港俱泄於越來溪而出石湖溪之東洩港凡四前朱
村港復出太湖馬墓姚灣二港俱出莫舍漊
已上為邑北境水道
城中經河自北門而逹於西門為北塘河其三緯河一
自西門内望東經縣前出大東門為縣前河一自亭
子橋望東經縣後出旱東門為後河今塞一自小倉
橋望東經城隍廟前接水西門為倉橋河内一浜進
駱駝橋潭子一浜進斜橋經田上灣菴前
已上城中市河於萬歷五年開浚
洚溪去邑城西南百十五里與南渡船港荳腐港各
西受烏程湯漊等涇水分為横古塘為虞八港為黃
家壩復合瀦為虞家漾其荳腐港東為白田漾為劉
家後漾西漾又為蔡家蕩夜字港與兩字港南受
湖州運河之水北瀦為塘網漾又東為蔣家漾斜尖
漾
南潯頔塘西受苕霅之水經三里北渭二橋為古
漊港瀦為稽五漾與前洚溪至斜尖諸漾入六都至
蔣家等一十四港以出太湖其東分一支則横草路
也
金花漾去縣西南百里與剗船長灘曹家諸漾俱
受湖州水北入頔塘過駟馬曹村蠡思三橋港俱北
行與稽五斜尖等漾水會其東行者入後練塘西北
折為賦溪亦過頔塘與前蠡思港等水合播為青魚
滉周勝蕩南新漾和尚漾缽頭漾賀家灘徐家漾迮
家漾東西骨塔蕩又北與横草路會分播於五都丁
家漾至烏梅凡二十三港以出太湖内有馬路河清
凉港清池河邵家港曹溪渡船港打鐵匠人港陶家
港俱入九都
沈張湖去邑西南百二十里西受湖州諸水東播
為白花漾八字漾白洋蕩桃溪仙人坑三廟址漾雷
墩蕩潘家蕩各受湖州之水與前沈張湖至桃溪水
俱入後練塘内有茶花衖清隠寺港賣香港秀才港
水家港吳橋港章渙港黃家灣横涇新橋河長明河
顧莊河湯家港淮南水柵沙後興河蔣港八柵港屬
十四五都内白花漾於萬歷九年浚
後鍊塘去縣西南百里南北長十五里南受烏鎮
蒜溪洪家灣諸水北行與雷墩水會東折者凡五其
一折經覽橋入爛溪其二北折為魴皮徐田二港同瀦
為南麻漾其三折為九曲港後塘港盛家蕩北折為
茭草路東流為西溪其四折由航船港東為黃沙涇
與汪齾蕩會於南麻其五北折過應天寺港東瀦為
蠡澤湖其東行一支瀦為北麻漾北折普安蒯家二
港入震澤湖内有朱行十字穿鷄西清橋行孝集賢
垷頭戴龍涇山家廟東濠中濠西濠諸港俱十七都
已上為邑西南外境水道
頔塘有鎮曰震澤鎮去縣西南九十里西會曹村之
水東流十里為雙楊其北流為新興通泰曲橋張灣
四河之水播為荒浦涇船兒扇瀦為唐白漾葫蘆兜
長漾北為馬耳漾翁周漾與前横草塘水會分播於
五都寰聯至東米家十三港又十都至甘泉三港北
出太湖内有東庄蕩范蠡河張鴨河東長河西斗河
西勝東勝郎家安塍壩漆匠宴花莊胡家西楊滙諸
港
南麻漾去縣西南八十里東注為麻溪十五里出爛
溪其分支東北流為小子漾檀丘四十畝漾石宵漾
北流為九曲大涇二港俱入麻漾
北麻漾去縣七十里内有掘城河廣三十里湖北
分流為奉先港庄前港圍棋港永樂港西洋港東洋
港牛長涇裴家港同入頔塘為梅堰河其北流過衆
安吾灣新路斜路奉先三里百花七橋港合而北瀦
為包家蕩桃花港北折分布於四都宋家港至坍港
口等八港北出太湖其桃花漾之東行者復瀦為陸
家蕩分布於四都方港直瀆亦出太湖内奉先港萬
歷九年浚北麻之東注者播為青頭漾長田漾蒲
蕩草蕩舂杵蕩西窵蕩東窵蕩又有周家蕩併從爛
溪會鶯脰湖窵蕩之北與梅堰頔塘之水合者北
流過西吳東吳諸家六里四橋港北播為茶家漾石
磉漾西草蕩大龍蕩長蕩與溝瀆九曲水合為祥鷄
蕩從韭溪北出太湖内有烏橋賣鹽港朱家河囤皮
祈塘中濟東濟西濟河西古塘東古塘南園陳思南
盛北盛港出太湖有平沙灘周可三十里皆湖心浮
漲所成也内東濟河西濟河萬歷九年浚
爛溪在縣西南南受嘉杭諸水由烏鎮分為東溪
西溪逶迤入鬼頭蕩東北行又西受麻溪經潛龍渠
東北為大瓊蕩倒闕口譚公灣塌家田蕩戚家湖與
周家蕩會并窵蕩入鶯脰湖
麻溪去縣南六十里東流過爛溪東南出王江涇
運河北播為方蕩郎中蕩盛澤蕩白馬寺後蕩下沙
蕩清水廟蕩金家蕩蔣家蕩舂杵蕩南涇蕩三陳灣
莊灣蕩計家蕩北角蕩又東為睡龍灣黃家溪穆和
溪俱入鶯脰湖内有三家鳥鵲破鑼白龍石撞涇門
榆樹七港屬十八都内王江涇運河萬歷八年浚
十字圓眀寺六家澤白蕩南龔烏六港屬二十都
急水溪東仁里橋三家村安德龍陳林前姚七港屬
二十一都大中下姚六里上沈下涇雙里莊塔七
港俱屬二十二都西青龍南蕭謝天缽頭盛郎中
三橋路字磨東大其東溪莊橋諸港屬於二十三都
西矣
已上為邑西南境水道
鶯脰湖枕平望鎮去縣治南四十里分納荻塘全納
爛車黃穆急五溪之水瀦而東北流洩水凡五北曰
泄水大通二橋俱北馳為後溪為溝瀆西分韭溪出
太湖東分出唐家湖東曰百里下胡安德三橋港俱
入前溪即北折為運河
唐家湖連勝墩塘及夾馬路西受太湖南行之水
凡八港曰直港曰烏橋曰楊家田曰黃沙曰上横曰
新涇曰後浜曰孫田又西南祥鷄蕩水亦來會乃東
從石塘洪水橋而洩為竇者凡十二俱出運河北流
與裊腰水合北行至八斥東洩為港凡六曰馬家曰
柳字曰為字曰裊腰曰黃家曰六里同瀦而為八里
漾又瀦為張王蕩分播為奉先蕩師娘蕩東為長巨
蕩盤陀蕩西陽蕩東陽蕩西跳板漾荷花蕩東跳板
漾唐家漾小月蕩西黎漾雙絲蕩濮家蕩野鷄灘李
公漾姚蕩謝澤湖蓴菜兜瀦為三白蕩跳板漾東北
為徐家漾胡家蕩湯家漾徐王蕩後長蕩墳前蕩邵
婆潭木菴蕩三角蕩過梅墩梅墩屬二十八都北
為玄鶴蕩東為草蕩為顧家潭亦與三白蕩水會三
白東北流為江家灣南庄蕩凉傘蕩過南周庄港為
東西龍涇為龍眼蕩宗家蕩又東為黿蕩楊扇蕩入
華亭界内有糊塗蕩八門蕩轉船池又有青石莊
西浦同字高家賣香牌田南尤楊家上舍直下北印
薛家蕭庄北舍舍灣穿心新莊東莊仲家灣長葑木
菴楊莧莊家西朱西塘諸港
唐家湖之北為翁漾受太湖來水凡三曰錢家港牛
尾涇巴涇與八斥大浦港水同出運河合而東灑為
謝家漾車輗漾泥潭蕩又東為六百畝蕩女兒蕩廊
廟蕩槐婆潭李婆蕩桂枝蕩南戴蕩昃開蕩東長蕩
蚌殼蕩俱合長白蕩與玄鶴蕩會為楊墳蕩孫家蕩
江澤蕩楊盧蕩東經義家路亦出沅蕩其北亦為楊
家蕩為白蜆江東為急水港出松澱山湖
黎里鎮在縣東南三十里西受雪湖及楊家蕩水為
市河東流三里許為覽橋蕩又東經徐洪港為木瓜
漾市中有施浜花園港劉家池秦家灣傅浜并鬼頭
潭在焉其南有滉潭浜禦兒滉道院浜焦牙兜吳
家洋楊家蕩南支東流與陸家蕩北折為鴨欄涇為
月灣漾東南與水月漾會經北斗港東陵港與覽橋
水合南與破鑼漾水會俱入木瓜漾内西陵港蕭
家浜大洛港接楊家蕩北流為褉袴湖蜘蛛潭後長
蕩潘家漾大平小平蕩亦與覽橋合其潘家漾北
為將軍蕩莊前蕩前村蕩烏龜漾北為五架蕩笑面
湖南為杜公漾大月蕩楊蘇蕩西茫蕩亦入木瓜漾
東北流矣其南破鑼漾水經五舍北洋二港亦來會
同瀦為汾湖
汾湖去縣東南六十里南支東折為蔣家蕩為大渠
為東古蕩官場灘冰印蕩為白巨兜雙沙兜為蕭湖
洪蕩骷髏漾西天荒東天荒雪落漾油車輾東出華
亭之金澤泖湖其北支為蓮蕩石底蕩天荒蕩茶澤
蕩蓴菜蕩過蘆墟為東古蕩十五里播為顧家草劉
家漾徐家渠窵歇梁楊沙坑陳思港
陳思港屬二十九都有穿心港旱浜等十三浜北
有九曲港南有曲尺港東有張金港吳江路灣轉路
夾港等瀦為白蕩灣朱家蕩蕭田衖亦出三泖内有
張橋河金涇溪徐橋港尤家港北洋港大港屬二十
八都鞋皮漾田蠶蕩府字蕩蔣家港茶澤港十字港
丘家港來秀港沈家扇港小油車港廟港横港大樹
下港高字港通窰港莊家圩港大塔港趙田港許田
港南𫝊港芸田港南莘塔北莘塔東張港鹽田港陸
家橋港胡家港八埠港姚家港槐字丘家賣鹽徐婆
廟漕楊樹菱塘蘇家丘娘子港馬家路屬二十九都
其都有章練塘接華亭長洲界西受南楊港葉舍
蕩水東流其南為長濱北為葫蘆兜内有周涇港葉
舍港并入三泖湖
已上為邑東南境水道
崑山縣水道考
吳淞江在縣南九里西南自吳江龐山湖東北流經
長洲縣界踰甫里塘入縣境迤邐而東環華翔而南
者為舊吳淞江自華翔北一直東下者為曺娘江至
新洋江口而南折者為漫水港其實皆吳淞江也宋
築吳江長隄江流緩弱厥後新洋過於深闊分洩水
勢既無以蕩滌渾潮新洋夏駕倒注之潮復與海口
西行之潮相會合旋開旋塞勞費不貲江流如線於
萬歷五年題請開治西自石舗巡檢司起首東至
闕家墳共長四十餘里闊一十八丈有零又於千墩
浦之南澱山湖來源之口為蒲蕩所梗復於湖口穿
為大川者二長三里許各闊十餘丈乃置牐於漫水
夏駕二浦口以節湖水東趨入江以阻潮沙之逆入
江復故道水患始除
婁江即至和塘運河乃淞江東北之支流也西接長
洲界受陽城湖沙湖及郡城南北諸水東行至界浦
入縣境貫城東西二門迤東至金鷄河凡二十餘里
入太倉界自宋至和中築塘江道為之一變國朝
嘉靖中築城運道改從南城濠江道又為之再變矣
南城濠運河萬歷五年浚
澱山湖在縣東南六十里與青浦華亭分界吐納諸
水較之他湖特大今南湖屬青浦北湖屬縣境湖受
太湖東下陳湖白田太師蔓萊等湖蕩之水北由斜
港千墩浦以入於江向因江塞湖口亦淤民植茭蒲
為利名曰蒲蕩今於萬歷八年大浚湖北二口長三
里許闊十餘丈仍高築土隄以夾湖水北行不使散
漫致受西南風推擁灔泥淤阻之患水即北注江源
不竭矣
千墩浦在縣治東南三十里長二十餘里澱山湖水
北由此浦洩入於江最為迅駛吳淞江昔自浦口以
東直至黃渡鎮淤漲不通浦引湖源由漫水港掣入
於新洋江而下海路迂勢逆湖溢為患坐受其災且
新洋江引潮水逆行與吳淞江潮水迎會於木瓜舖
之東兩潮相會沙必淤淀江之受患實原於此故於
千墩浦口之西北在慢水港内設立石牐一座障湖
水東行而入江截新洋江混潮之逆入并瀹湖口蒲
蕩之淤以助吳淞江之來源以殺澱湖西南水泛之
暴牐建於萬歷七年之秋石舗巡檢司隸焉
新洋江源自吳淞江東行至慢水港口奪流北入至
和塘雖水自澱湖北行由千墩浦出江者迤東及木
瓜大瓦夏駕等浦江流俱被新洋江掣引西行以致
溷潮兩頭迎淀江日淤塞其病坐於新洋江勢大故
也於萬歷六年運石建牐節制江流水始東下
夏駕浦在縣治東南三十里尚書夏原吉所開亦名
尚書浦舊有滬瀆龍王廟在其西滸南通吳淞江北
通至和塘夏公以吳淞江東段湮塞難治權從夏駕
浦開通以達至和塘引江水北行以出婁江一時之
患雖除厥後潮沙南上江變桑田矣今於萬歷五年
開浚吳淞江之後仍於浦口置石牐一座潮上則閉
以拒渾沙潮退則唘以引清水復疏浦内之淤淺并
修葺滬瀆神宇以便司守焉
陽城湖在縣治西北二十里西距長洲北抵常熟延
亘三邑長四十餘里闊十餘里亞於太湖深則倍之
上承晉陵毘陵郡城三府之水下逹昆承巴城蓍澤
等湖東由七鴉而入於海北由白茆而逹於江其經
行要道不止數十惟陸涇港據入江海之上游河口
淺窄不能吞納湖源於萬歷七年開浚深闊長三百
餘丈源泉混混東行迅駛矣
七浦塘西通尤涇東過泥塘入太倉界
大瓦浦在縣東南五十里南通吳淞江北通婁江與
太倉接壤年久失濬田地荒蕪於萬歷八年疏通深
闊
至和塘北水道界浦曹浦真義浦並通陽城湖亭
子港陳墅港高墟河(即十五連涇)石榴涇張居涇石人涇
尤涇六里店涇(即雍里浦)並北通傀儡等蕩大虞浦三
里橋河並通北尤涇司馬涇斜港山塘涇黃昌涇
並通巴城雉城潮六和塘夾潮塘新洋江稍馬涇
古澤塘清水港金鷄河廟丫涇泥塘並通楊林七浦
等塘
至和塘南吳淞江北水道
界浦真義浦(一名西金港)西黃瀆港東黃瀆港及墅浦景
浦(即黃家港)夏里浦(即平樂浦)尤涇心瀆浦李源涇大虞浦丁
涇小虞浦須浦新洋江咸子江斜涇白苧浦羅莊涇
千步涇奣子河古婁涇黃泥涇水路涇陳門涇應岡
門餘入太倉界内夏里浦小虞浦陳門涇應岡門俱
於萬歷五六年開浚
界浦以東水道薛浦霜浦錦溪浦黃潭浦中巷港
長對涇西方港放生涇金絲涇前巷涇辛家涇新涇
毛涇官涇古塘横涇吳涇兒市涇支家港雷家港白
方港姜老涇楊丫涇大南河吳莊涇王巷港祥五浦
薜丫涇外涇何店涇鳳涇李家浜八尺浦俱東通尤
涇内金絲涇萬歷六年浚
尤涇以東水道蛇瀆涇陶家浜雉涇黃家浜錢涇
俱東通李源涇内錢涇萬歷五年浚
李源涇以東水道曹瀆涇牛車涇陳段涇郁家浜
王巷涇陸家涇斗門涇俱東通大虞浦
大虞浦以東水道滕巷涇郟溝張婆涇白蠟涇百
勞涇横塘廟涇千涇狄家涇俱東通小虞浦
小虞浦以東水道東横塘杜盛浦邵黃涇湓瀆浦
馬仁浦俱東通須浦
須浦以東水道東邵黃涇錢家涇東横塘米粒涇
牛橋河官瀆涇俱東通新洋江
吳淞江北水道西設浦東設浦陸家港霜浦楊庄港
周家浜丁浦章浜蓋浦良里浦隔溝李巷港渡船港
新河東新河西楊閭浦東楊閭浦陶仁浦陳郎浜徐
浦唐家浜洛舍浦方家浜宋浦西毛老浜東毛老浜
夏駕浦木瓜浦古木浦磚街浦俞巷港俞家浦朋浦
鷄鳴塘陳元浦横漕西張浦東張浦蔡浦楊浦鄒浦
黃墅浦舊江大瓦浦北澥浦徐公浦顧浦以東入嘉
定界内顧浦渡船港北澥浦萬歷五年七年開浚
奣浦南通吳淞江北通車塘港西為徐浦又西為
楊閭浦
車塘港西通新洋江貫楊閭浦徐浦墅瀆浦奣浦
陶仁浦盛彭涇東抵吳淞江
兩傍支河大小蒔涇洗段涇豐涇横涇侯家涇黃
涇小黃涇錢涇新河黃墩涇洋漕涇馬路河顔巷涇
楊涇金鏡涇姚家涇丁丫涇秀才涇郭涇陸巷涇搭
頭涇趙段涇邵庄涇印涇神童涇汪莊涇朱思涇獨
兒涇洛議河
吳淞江南水道濱江諸浦界浦刹刀浦白老鼠港黃
家港新浜齊浦掘剰浜安然浜西金港齊眉涇横浦
小直浦大直浦帆歸浦洛浦張浦滕浦諸天浦同丘
浦新塘甘子浦漳潭浦朱浦千墩浦牛脊浦善浦六
虞浦棠梨浦華莊浦陳澥浦陳巷港顧塔浜蕭墅浦
金龜浦(即盆浦)道褐浦孟涇大石浦内章潭浦甘子浦
諸天浦顧塔浜俱於萬歷五六七年開浚通利
界浦南至陳墓涇北貫吳淞江至和塘直抵陽城
湖延袤六十餘里濱江諸浦未有如其遠者自南而
北首為蔓萊洲湖湖北為周家浜陳墓前蕩陳墓後
蕩陳墓涇浦東支河山池涇馮家壩金家浜耘
田港莫家港范清湖屋田港南漫涇北漫涇甫里塘
離庄港石撞浦華翔東西港浦西屬長洲界蔓
萊洲之東為馬堰莊港老鴉窠港酌水廟港計家墩
港又東為盛家蕩楊仕蕩西盛港東盛港老鴉
窠之北為徐涇分支為張家舍港西管涇東管涇尚
明田港俱會流白家田湖湖之北為西戈家港東
戈家港北為姜吕涇為大慈涇其西為雙洋蕩北即
大直東即同丘浦
白家田湖在縣西四十里南連盛家等蕩西承范
清等湖東入澱山湖北入大直浦
湖南水道盛家蕩楊仕蕩陳墓蕩阮家蕩黃泥蕩
葛家蕩蕭散蕩馬尾涇蕩涇管涇張釣涇斜涇潘䠴
涇横塘港白蓮河姚家涇新開河横涇外婆涇
白田湖西水道荷花漊沙盆港界涇夏家港景山
港馬婆港徐八道河張蔓涇
白田湖北水道景山港戈家港丘家港直涇注浦
大慈涇黃丫涇徐家港小徐涇東横港舍下漊趙浦
王家涇邵里涇趙靈港帆歸港張河港大直浦
大直浦南通雙洋蕩北入吳淞江浦西河道南
漫涇北漫涇甫里塘直上涇離庄港石撞浦少里浦
横浦邵浦李舍港小直浦小抄娘江葛冗涇吳巷涇
楊華涇新涇漊楊樹漊雙家漊直浦王家港唐村港
支浦横涇横浦新開河浦東河道帆歸浦界涇
諸天浦趙浦顧宣河張浦薜浦同丘浦羅力浦横斜
涇邵浦横塘岳浦斜塘亭洋浦北管涇横丫涇寸心
涇盛家涇横涇施涇南漕涇東段涇萌蘆涇五界涇
顧潮涇午澤涇千步涇史涇大新涇上央涇錢思涇
慈涇諸涇
已上並西引陳湖諸水東北入於吳淞江
陽城湖南河道界浦真義浦
陽城湖東河道新涇古塘姜老鴉涇姚黃漕溫招涇
諸本涇狀元涇駙馬涇北尤涇官涇舍浜刁涇陸涇
古涇並通湖川楊林七浦等塘内狀元涇陸涇俱於
萬歷五年八年開浚通利
陽城湖北河道黃涇雙漕港石獅涇鰻鱺涇張莊涇
泖涇界漊老鴉港武城港蓮池涇蒲溝並通昆承湖
入白茆等塘
傀儡蕩在陽城湖南六里蕩之西為趙巷港鰻鱺
涇老鴉涇俱通陽城湖其南為真義浦亭子港横
涇並出至和塘内横涇萬歷五年浚其東為江家
灢張涇並入楊林七浦塘内張涇萬歷五年浚
巴城湖在縣西北二十五里西南由蓍澤涇通陽城
湖南自西尤涇通傀儡蕩東南自東尤涇出至和塘
東北自溫招涇出雉城湖北自斜港斜堰入七浦塘
包湖在巴城湖西
雉城湖在縣西北十八里上接陽城湖東北由大七浦
入海
鰻鱺湖上承陽城湖水流入七浦浪港入海
江家灢大泗灢二水合為一在縣西北十八里西
自牛尾涇清水港櫻桃塘通鰻鱺湖南自唐涇龍涇
廟涇白塔港大虞浦黃泥涇學堂涇六千涇小虞浦
出至和塘東由大潭涇張涇十萬步涇白馬涇雉城
港及墅港楊家漊諸昌涇黃釣涇漢涇湖漕馬連涇
聖王塘龍涇新開河斗門涇草蘿涇斜堰等港入茆
沙塘漢浦
斜港北通斜堰南由西門出至和塘萬歷六年浚兩
傍支河張家浜學堂漊宋家浜侯家浜六千漊楊家
浜穿心涇許墓塘孫涇浜曹禮浜孝義塘駟馬涇西
蔣涇西清水港黃昌涇横涇梅心涇並西承陽城巴
城等湖東出馬沙塘漢浦塘
茆沙塘在縣城北南通斜港北通七浦塘茆沙塘東
即薛家浦塘西河道黃昌涇丫齾漊鶴頸灣雉
城港毛涇上社塘諸本涇尤涇斜涇湖涇新涇雙涇
塘東河道南從塘諸本涇尤涇五戒涇楊秀涇
顧全涇斜涇丁澤涇葑塘大虞塘湖漕瀾漕塘
漢浦塘在縣城東北北貫楊林新塘葑塘瀾漕丁澤
涇七浦塘南通夾潮塘至和塘萬歷九年浚
塘西河道白馬涇師姑涇仙人涇六和塘尤涇西
侯涇清水港沈港涇牛腸涇盛涇石人涇横涇穿心
涇瀾涇萌蘆涇黃昌涇黃泥涇野兒涇鴨頭涇張童
浜嚴家漊内白馬涇萬歷五年浚
塘東河道康涇九里涇長命涇腰漊清水港沈巷
港横涇侯涇黃澄涇莊涇通商涇牛腸涇官涇太平
湖黃昌涇枯竹涇
新塘在縣東北西通茆沙塘東通金鷄河泥塘堰涇
在其南瀾漕在其北兩傍河道白塔港穿心港
許墓塘孝義塘丁涇張信涇黃昌涇湖涇梅里涇黃
泥涇漢浦塘斜涇瀾涇官涇李思涇長涇界涇新涇
蔡涇黃封涇潘涇斜塘另有陸婆漊荷花漊嚴家河
石灰涇李白潭楊心涇宋涇盛涇蔣鳳等涇並入湖
川楊林等塘内斜塘丁涇萬歷五年七年浚
金鷄河在縣城東北通七浦塘南通至和塘金鷄
河西為馬涇又西為新洋江稍其東為諸涇宋家港
唐涇古澤涇廟丫涇清水港泥塘王墓涇董泥涇黃
茜涇吳塘兩傍支河西有章涇官涇石碑河毛
沙港横涇穿心涇董家涇太平河新涇廟涇黃澄涇
東有三千浜古子涇吳家浜黃泥漊萬八漊馬婆
漊南横港大段港穿心涇中洛涇杭塘涇羅莊涇張
妙涇古塘北横港黃泥涇包涇杏涇官鴨涇
七浦塘北河道唐市港横涇六和塘
七浦塘南河道斜港尤涇武城港陡門涇蒲溝狀元
涇茆沙塘黃昌涇漢浦塘金鷄河泥塘吳塘並從七
鴉口入海
新洋江西支河潭市浦韓浦横塘朱明浦徐浦官瀆張
家浜錢家涇老鴉浦曹瀆浦李箕浦朱瀝涇汛漕河
蛇浦盛涇任中浦牛車浜戴浦吳涇等河俱東入新
洋江南合吳淞江來水北入至和塘内潭市浦萬歷
六年浚
新洋江東支河大蔣涇小蔣涇車塘港盛浦黃墩河
墅瀆浦新涇小瓜瀆大瓜瀆腰涇廟丫涇茹律塘吳
家涇掘頭漊鮑家溝三里浜吳家浜白苧浦□浦黃
沙浜蔡家浜菜花涇桃花浜郟家浜内有横涇沙涇
葛涇李巷涇金墳涇豐涇五巷涇郟浦斜涇低里浦
張胡涇魚直涇鮑家港牛輪涇萌蘆涇董泥涇泥塘
黃羅段香草涇東西横涇石碑涇斜塘等河俱西入
新洋江合吳淞江來水北由至和塘出海内低里浦
牛輪涇萬歷七年浚
夏駕浦東南支河小婁浜楊森浜莊家浜邵安浜郭
澤塘川涇葛家浜行孝塘湛涇鶴田涇廟河涇管涇
汪家涇胡浦馬塘涇李思涇牛洞涇邵涇内行孝塘
萬歷五年浚
夏駕浦西北支河神童涇車塘港馬路涇郭澤塘浜墟
河連水涇張烏千步涇
鷄鳴塘在夏駕浦東數里西通吳淞江東貫大瓦浦
直通戚虞涇其北為木瓜浦俱於萬歷九年浚塘
南河道馬路涇西陳浜陳源浦楊家浜西張浦陳
安浦東張浦黃瀆港蔡浦王家浜鄒浦黃墅浦横村
涇虬江内虬江萬歷五年浚塘北河道朋浦小
瓜瀆三林浦陳家浜葉家浜朱浜張家浦蔣浦潘村
浦行孝塘黃墅浦小夏駕木瓜浦支河木葉涇
學堂浜江莊涇陸家浜邵莊涇章河涇横塘新涇里
涇何涇趙涇楊村河顧高涇陳樹涇何莊涇夾涇朱
思涇小夏駕小瓦浦嚴涇幹涇内嚴涇萬歷六年浚
大瓦浦東南支河白田浦曹涇曹吕涇小凌浜刁涇
廟堂涇新開涇朱同涇北浦焦墩涇南潘涇吳潭涇
鷄鳴塘市涇鮑涇周義涇謝胡涇朱㫤塘北莊涇廟
段涇虬江鴨鱔浦丫齾涇六集涇戴家涇北澥浦包
涇蕭涇嚴段涇薛家涇沙泥涇陸華涇孟連涇郭澤
塘邵涇顧垂涇猪頭涇張烏涇内蕭涇萬歷五年浚
大瓦浦西北支河川洪涇石頭涇小瓦浦吕公涇陳
涇船塢口蔡墓涇陳同涇相公浜高淞浜徐家浜鷄
鳴塘韓涇蕭涇横塘小夏駕浦馬路浦顧昌涇新涇
瞿莊涇朱同涇杜家涇郭澤塘徐家涇封涇湛涇鶴
田涇唐家河趙思漊
徐公浦南通吳淞江北通赤涇東為安亭涇又東為
顧浦入嘉定界浦西支河北亭浜螺螄浜西漕
塘時涇戈涇鮑涇幹涇錢涇朱㫤塘茆杏段董段涇
廟段涇梅段涇鷄鳴塘中涇薛家浜浦東支河
梅浦白鶴浦泗涇趙屯涇東曹塘陸涇鷄鳴塘廟涇
桑浦
澱山湖西河道朱沙港馮家港盛家港葑家港南徐
涇北徐涇鍾家港麻城涇西宿浦東宿浦並西通陳
湖内西宿浦萬歷九年浚
澱山湖北河道趙田湖牛腰涇石漊涇北斜港許家
浜邵家浜並南引湖水北入千墩六虞道褐等浦
澱山湖東河道蹌開河長嘴港杜痴港夏家港葉師
路平林港唐家浜新開涇穿心港學堂涇度城廟涇
度城後港並西引湖水東入道褐大石等浦内蹌開
河長嘴港杜痴港萬歷九年開浚
千墩浦西支河朱新涇范田港六如涇龍骨漊南潘
涇北潘涇嚴家涇馬家浜安港蔣港窑竈涇若里浦
寺港涇張靡涇徐公涇
千墩浦東支河安里涇楊村港黃泥涇斜路涇馬巷
港石墩港周涇即馮栗港六如涇舊千墩陳莊涇茹
香涇朱涇馬鞭漕南烏墩涇北烏墩涇湯家浜裴莊
港錦涇方涇盛涇湓浦蕭墅浦劉婆浦新涇並西吞
陳湖南吞澱湖諸水入江
朱浦(一名芝浦又名注浦)在千墩西北西由趙靈港通大直東抵
千墩浦萬歷九年浚兩傍河道漳潭浦新塘大
漕涇千步涇横塘甘冊浦東涇湯涇七浦涇楊丫涇
張婆涇甘子河叶涇斜涇施家涇雙巷涇支涇心涇
菖蒲涇北管涇梅星涇漁連涇寒泉涇蔡丫涇李家
涇馬跳涇刁墅涇季星涇窑竈涇内大漕涇萬歷七
年浚
度城潭在澱山湖東上承湖水東入磧礇塘北入道
褐等浦潭西支河萬六千涇廟涇東麻城涇施
家涇斜路涇並西引澱湖水東入度城潭潭東支
河安里涇楊村涇泖涇陸墓涇南千墩浦潮生港
傍學涇南横涇磧礇塘黃土涇黃泥涇黃墓涇許沙
涇新涇漊牛腸涇馬港唐涇請糧涇並東入莊礇涇
古塘
陸虞浦在千墩之東南通磧礇塘新河北抵吳淞江
東即道褐浦萬歷九年浚浦西支河請糧涇徐
姑涇烏墩涇馬鞭漕許墩港良涇翁字涇盛涇莊巷
港打開港湓浦浦東支河楊襄涇嚴涇五里涇
徐姑涇嚴家港舍浜横塘翁家涇錢王浜横膽港湓
浦另有斜路涇陸墓涇㭲樹涇周家涇許沙涇唐
涇横涇黃泥涇徐惟涇葫蘆涇南莊港楊樹漊等河
道褐浦南通莊礇涇西洋田北出吳淞江浦西支
河磧礇塘南北黃土涇楊襄涇嚴涇磚家浜羅浜
吳賢涇方家漊浦家浜薛家浜徐涇潘段浜戴段涇
吳家浜夏段涇前舍溝舍浜横塘新涇張涇郁家涇
廟涇劉竈浦浦東支河莊礇涇斜路涇梅簡涇
㭲樹涇周家涇三家趾港南北廟涇千步涇王仁涇
官田漊鶴田涇許巷涇横塘黃漊迮涇陳巷浜西何
涇小錢涇戴巷涇小石浦西同此小石浦東廟
涇六和浜竹墩浜張連涇八千涇牛草涇黃泥涇項
連涇
北曹港西由蹌開河直接澱山湖東抵青浦界港南
一帶俱屬青浦港北支河長嘴港杜痴港盛家
港潘家段大段港西井亭中井亭東井亭三分蕩盧
家浜丁家港東入青浦界曹港去北為新開河西
接葉師路通澱湖東北入莊礇涇又北為西洋田蕩
另有木行港西涇塘港東涇塘港十乍人港石官
人涇沿家港龔家港郭蕩涇茶曹涇陳隆涇吳家灣
唐家浜火燒漊鴨頭漊王家浜北斜瀝楊樹漊韓家
涇馬家浜腰漊並引澱湖水由諸浦入江
大石浦南通新開河北入吳淞江東即青浦界浦
西支河斜路莊礇涇西白米涇廟涇竹墩涇丁家
浜沈連涇孟家浜項連涇管家涇小石浦王巷涇湯
家浜陶墩浜小錢涇倪家涇寺巷涇王胡涇戴項涇
内寺巷涇萬歷七年濬浦東支河古塘涇斜涇
東白米涇楊樹浜菴涇沙漊徐家涇高涇小錢涇和
尚浜許子涇何家浜張涇金涇陸家浜浦家浜
常熟縣水道考
海在縣治東九十里自鐺脚港抵太倉界沿海堈身
高仰潮沙湧入河道易淤濱湖地勢低窩湖水常盈
圩田易潦故修築疏𨗳之政宜並行而不悖焉
楊子江在縣治北五十里西接江隂東連大海沿江
多山地高水涸外引江潮以資灌溉易為潮沙所淤
故修濬河渠尤當首務也
白茆塘在縣治小東門外歴伍瞿塘官莊滙東入大
海長七十餘里吳中北境諸河莫大於此洩瀉湖水
最為徑捷顧土疎而善潰屢濬屢淤以其徒決下流
而未及疏𨗳湖口上源以助其冲滌之故今於萬歷
八年大加濬治深闊倍常責令運土於百步之外不
使土壓河堤而致潰又於湖口疏鑿陸涇港白魚浜
等處復高築濱湖圩岸水不散溢盡得歸宿於白茆
塘以冲滌淤泥近雖兩遭水年低田頗穫吳民指賴
此塘云
福山塘在縣治北水關外歴福山堡入大江長五十
里潮汐奔冲河因淤滯於萬歷五年疏治深闊
滸浦在梅李塘東引李墓梅李塘水折北入江沿江
諸浦惟此尤大向因淤塞於萬歷七年開濬
梅李塘在縣治東關外長三十餘里引城濠華圩諸
水由滸浦北入大江於萬歷七年疏濬
濱臨江海諸浦有谷瀆港蔡浦界涇烏紗港新庄港黃
泗浦並南通江隂塘三丈浦奚浦並南通朗城塘
小陳浦大陳浦西洋港並南通夀安塘盧浦南
通十六都福山塘南通北水關萬歷六年浚崔
浦南通耿涇塘萬歷九年浚耿涇塘南通梅李塘
野兒漕南通海洋塘海洋塘南通鵧城塘千
步涇南通海洋塘
許浦在縣東北七十里西接梅李塘萬歷六年浚
浪港浦西通隆池涇瓦浦南通市莊港徐六浦
高浦俱南通李墓塘駟馬涇南通唐浦(即朱堰塘)金
涇浦南通湖澄涇萬歷八年浚石幢浦南通白茆
塘
已上諸浦並北入大江
陶涇浦南通蓮涇浦成象浦即葉涇南通李明涇
北浦即陸明涇西通横涇甘草浦鐺脚浦黃泗浦
並西通白茆陸和浦東陸浦南通六尺溝大錢
涇小錢涇西通横涇七浦塘西接陽城湖東由太
倉入海
已上諸浦並東入海
縣北入江有鰻魚浦南通二十都沙營浦即蓮涇
浦
縣東入海有上匣浦西通葉涇下匣浦即周長涇
西通浪港安兒浦即安陸涇□湖浦俱入海
元和塘運河即常熟塘南起郡城齊門至船場浦入
縣境長九十餘里去城十餘里地名華蕩湖形極低
窪塘貫湖中水激多圮於萬歷七年壘石修葺行者
稱便
西南境水道
佳菱蕩在縣西南三十里南接長洲界西通無錫界
蕩北為顧門涇北通楊尖塘楊尖塘西通無錫
界東通華蕩北通官蕩
官蕩在縣西二十里蕩西為大和塘東通張墓塘又
西為官禄塘並西通江隂東入尚湖
華蕩在縣南十五里西通宛山塘又西為陳埭涇楊
尖塘俱西通無錫界蕩之東為徐涇又東為黃涇浜
白蕩在尚湖南六里東通元和塘西北入尚湖蕩之
東即六里塘蕩之北為柴涇為嚴墩浜俱北通尚湖
尚湖在縣西南四里長十五里廣九里旁邑水溢亦
滙於湖由三丈浦福山塘等處入江西為丁家港
張墓塘湖橋港南為顧家港徐墅涇斜橋塘東
為莫門塘徐涇惠洞涇北為焦尾溪流入山塘涇
山塘涇在虞山前西接小山港西北通九折塘入福
山三丈等浦
塘西沿塘水道練塘項涇貴涇洞港涇俱西通無
錫界内貴涇洞港俱萬歷九年浚六里塘西通白
蕩俱東入塘朱涇丁家浜邵家浜錢家浜俱南通
元和塘北入尚湖惠洞涇徐涇莫門塘俱西通尚
湖東入元和塘
塘東沿塘水道螺螄涇東通新安塘新安塘廟
涇俱東通崑山界潭塘南通黃涇妙涇塘東通
魏涇塘瓦漊涇東通陳家壩寺涇東通周公壩
陳涇東通昆承湖張巷塘顧涇塘黃墓陵涇堰
涇魏涇徐瀝塘莫門塘斜橋塘衛涇塘後港並東通
昆承湖練墩浜東通戈庄塘湖漕南接黃涇北
通戈庄塘並西納元和塘水東入昆承湖
昆承湖在縣東南五里廣長各十八里南承陽城湖
震澤西則無錫諸水亦注之由白茆諸浦入於江海
湖南有桑婆浜南通莊涇張涇南通潭塘沈
巷浜東出為潭塘口黃涇南通長洲界萬歷五年
浚時涇東通長洲界周涇南通陽城湖龍涇
六十二涇俱南通巴城湖
已上並北入昆承湖
湖西有横涇南通廟橋萬歷五年浚戈庄塘西通城
濠並東入昆承湖湖北有艾涇北通莫城涇落
星港東通五瞿塘並南通昆承湖湖東有五瞿塘
東通白茆七星橋港東通白魚浜並西引湖水東
入白茆浪港等浦
張巷涇南通長洲界北通蛇涇蛇涇西通新安塘東
通相城嚴舍涇西通懸涇東通陳涇黃姑浜東
通陳涇北通五丫涇五丫涇南通七浦塘接長洲
界北通蓮涇蓮涇南通香山涇北通白茆
黃溪在縣東南十二里南接尤涇北通戈庄塘尤
涇南接陽城湖北入西山涇華涇西接練村港東
通戈庄塘
七浦塘西接陽城湖過斜堰至任陽直塘入縣境東
入太倉界南通崑山北通白茆塘南有横涇南通
斜橋塘吳浦塘南通張浜鵝腸涇黃閔涇南通
崑山界並北入七浦塘瞿涇塘西通鹽鐵東入七
浦鳳凰涇東山涇南通七浦北通白茆斗門涇
南通七浦西通蓮涇重岡涇虎丘涇西通黃閔涇
東過横涇
白茆塘南及塘東河道五瞿塘田溝前港鄉界涇俱
南通尤涇五丫涇南通七浦北由蓮涇出白茆
蓮涇南通香山涇白魚浜新開河西通昆湖鳳
凰涇東山涇南通七浦支塘南通鹽鐵馬章浜
舊城河湖漕塘廟浜嚴洞涇南横瀝南李墓塘横浦
鹽鐵東横浦南港俱南通七浦内城河湖漕横浦鹽
鐵等塘俱萬歷六年九年浚北港南通浪港
已上並西北通白茆
塘北及塘西河道朱堰塘西抵邑城北入江雙
浜西通朱堰塘湖澄涇西通斜橋塘三丫港北合
葑涇方陸涇長毫塘並東通白茆三丫涇北通浪
港張涇西通落星涇童家浜北通鮎魚口張
先生浜北通長毫塘東涇西通西婁涇尤漕北
通雙漕閘並南通白茆古湫浜東通大海官莊
滙在山涇口鮎魚口南接昆承湖李墓塘西通
梅李萬歷九年浚嚴洞官浜西通梅李站浜沈
浜西通貴涇
已上並東南通白茆
縣東河道華&KR1672;在縣東二里歲久湮廢成田
沈塔涇西通嚴涇東通張先生浜嚴涇與四十四
都分界葑涇西通蓮涇東通山涇丁澤涇陶舍
涇西通湖涇東通湖塘陳大港東通漕頭塘北通
蔣涇
鹽鐡塘去縣東北七十里西傍於江東濱於海為腹
内經河南逹崑嘉上華四縣西踰江隂繚繞數百里
屬縣境者飛沙易淤於萬歷八年疏通後宜常加浚
理
塘南河道横涇南通隆池涇北通錢涇甘泉涇
南通洋涇大坔塘南通梅李寺涇南通横涇
晉賢涇東通南港大陸涇珍門涇東通三丫港
鳳凰涇東通甘泉涇
已上並北入鹽鐵
塘西河道周涇夏塘涇俱北通李墓塘貴涇北
通大江並南通鹽鐡塘
塘東河道陳智涇蘆瀝塘東通横瀝馬厰塘北
通海洋塘並西通鹽鐡瞿舍涇東西俱通鹽鐵
嚴舍涇長洛涇俱通鹽鐵
横瀝在縣東北長與鹽鐵等萬歷九年浚甘草浦
即塘茜涇西通横涇東入海小錢涇東通大錢涇
入海黃浜陸和浜東陸浦並南通六尺溝東入海
下匣浦即周長涇西通浪港東入海上匣浦即
鮆魚涇西通成象浦東入海安兒浦即安陸涇□
湖浦並東入海
縣西北至東北未盡水道九折塘西接福千塘東通
福山塘丁涇西通福山塘東通哮塘南通朱庄涇
哮塘涇西通福山塘東通梅李花板塘西通福
山塘東通梅李北通大坔塘大坔塘南通梅李北
通鹽鐡黃福涇南通大坔塘北通甘泉涇南朱庄
涇北朱庄涇西通耿涇東通哮塘焦庄涇南通梅
李北通哮塘四丫口哮塘涇口四水交會在官莊
&KR1672;西鵧城港西通哮塘北通馬厰塘弓連涇錢
涇西通哮塘東通梅李薛舍涇南通青墩浦北通
梅李萬歷五年濬
三丈浦在縣治西五十里北通大江南通江隂塘地
高水涸腹内灌溉支河無慮十數於萬歷八年疏濬
奚浦在縣治西北六十餘里南通江隂塘北接大江
濱江河道易為潮沙所淤於萬歷十年重濬
太倉州水道考
海在州城東由劉家河出海凡一百餘里東北至崇
明二百六十里潮汐奔衝風濤相薄塘岸善潰時查
理設法繕完是在長民者加之意而已
婁江(即至和塘在出海處曰劉家河名三而江一也)西自太湖東流入州境環
城而南又東百里而入於海水迅駛與淞江東江埓
合稱為三江焉自劉家河而西為北瀂漕為糜長涇
又西為北時涇為楊涇為小塘子為三江口為石婆
港南盤曲處為湄場灣北為新開河為青福涇為菖
蒲涇為半涇
七浦塘在州治北三十里西自長洲界歴崑山以入
州治直折海口長百五十餘里上承陽城巴城雉城
諸湖之水由陸涇港狀元涇斜堰與黃昌金鷄等河
入浦迤東過石牌灣木樨滙直塘鎮中截鹽鐵塘南
行者繞州城西出至和塘東行過沙頭從七鴉入海
乃太倉崑山北境與常熟東南洩瀉湖水之要道因
沿海堈身既高潮沙易入而難出旋浚旋淤旱潦咸
病今於萬歷六年自鹽鐵以東浚至七鴉港口西撈
直塘鎮西之淺處共長五十餘里仍於漕頭塘要害
之處建石牐一座以拒渾潮遇潦則唘民不絶魚鹽
之便浦無淤澱之憂矣
鹽鐡塘經州城中南行十二里入嘉定界出吳淞江
北行四十里入常熟之白茆塘又折而西至江隂出
楊子江今在州城者已塞南北二水門名存而河湮
没矣雖有鹽鐵塘不復直貫南北外城水萬歷九年
開濬通利
半涇横貫城東數里南入婁江北經湖川楊林至七
浦塘又南逹仁義涇北逹北瀂漕而横貫諸水為丁
涇港為新塘港為陸窑塘摩羅涇為陶宅港並入於
海於萬歷七年開濬
已上州城東境水道之大者凡十有七
如茭涇閘頭塘百萬涇顧稍涇蕩涇大涇諸口涇北
陽涇南陽涇曹涇鳳凰涇脛涇何莊涇白涇丁涇金
家浜吳涇王家涇大洋涇郟家涇信曹涇胡家涇操
園涇江門涇楊家涇和家涇馬家涇大涇時涇楊柳
涇小腰涇南北諸涇西錢涇杜漕涇陸婆涇龍亨涇
唐家浜朱涇新涇沙家涇黃家涇大郎涇尤漕大義
涇沙漊涇杜林涇吳卯涇新開河吳孟涇楊稍涇姚
家涇沈母涇徐家涇寺溝稍周家浜馬漕口馬家浜
路漕塘小浜毛涇殷丹涇陳荻涇杜家涇盛涇楊家
浜黃涇蔡家涇長涇大沙涇王涇尤涇蔣漕深涇胡
塘沈婆涇車涇永江涇蔣家浜陳文涇魯涇八尺涇
路溝楊漕糜長涇牛令涇支溝石口涇界涇小浜之
𩔖其名不一則皆分灑於糜長河小塘子半涇新塘
陸窑塘此東境諸水道也
内閘頭塘諸涇大涇黃涇新涇朱涇黃家涇杜林涇
盛涇腰涇糜長涇八尺涇丁涇北諸涇吳涇大郎涇
尤漕界涇何庄涇寺溝楊漕等處於萬歷五六七八
等年開濬深通
吳塘在州城西三里南出婁江經吉涇入嘉定界北
經湖川逹七浦塘宋時潮汐不通至元時婁江不濬
自深吳塘水始大永樂二年戶部尚書夏原吉開濬
顧浦南引吳淞江水北貫吳塘自吳塘而西為黃淺
涇為黃泥涇東為太倉塘
太倉塘引婁江水入州城大西門相𫝊為至和塘太
倉塘稍南為陳門塘引婁江水入小西門其稍西北
與陳涇黃涇漕包涇並入鹽鐵塘又西北為古塘
已上州城西境水道之大者凡九
莊基涇辛涇旺涇潘婆浜横塘松采漊沿門涇司馬
涇大浜口薛塘涇高家涇薄家涇施家港姚家浜横
涇徐丫港楊漕涇鄭莊涇馬涇滕涇岳瀝涇朱涇浜
嚴涇車浜腰漊寺涇徐涇蔡涇薛家涇李庄涇廟涇
夏界涇潘涇老鴉涇小七浦菱角涇王涇周涇姚涇
郁涇沙湖涇瞿涇張涇曹瀝涇陸涇金家浜董泥涇
夾溝漊薛段涇陶公涇顧宗涇太平涇沙善涇杜漕
漊窑浜楊淺涇黃家涇任村涇項積涇之𩔖其名不
一則皆分灑於西境吳塘顧浦諸水者也
内瞿涇横涇姚涇張涇寺涇周涇陸涇腰漊辛涇夾
漊廟涇沙湖涇姚家浜杜曹漊徐丫涇岳瀝涇徐涇
大浜陶公涇蔡涇横塘楊曹小七浦於萬歷五六七
八九年陸續濬通
顧浦在州城西南五里引吳淞江水入吉涇其北自
吉涇塘稍東復北下為戚虞涇與南鹽鐵張涇横瀝
水東西相並俱北入婁江南鹽鐵在戚虞涇之左張
涇横瀝在戚虞涇之右而鹽鐵横瀝其所通為最遠
於萬歷七年濬
横瀝南經婁江入吉涇塘北經七浦入常熟界公塘
口陸渡口雙塘石家塘南瀂漕南時溝楚城涇渡船
浜薛敬塘張浦塘糜長涇稍東皆在劉家港之南次
於瓦浦唐涇石牌涇稍西皆在應岡門之南故宜並
分與顧浦等同界萬歷六年開濬
戚虞涇在州治至和塘南歴吳塘顧浦由安定港以
入吳淞江北合吉涇鹽鐵横瀝等水以入至和塘南
北二江潮貫入沙易淤淀於萬歷五年濬治置牐於
中以時唘閉
已上州城南境水道之大者凡十
岳廟涇莊五涇汗涇楊樹涇黃婆涇横瀝涇官浜西
時涇東時涇潭孔涇顧郎中涇宋涇胡竹涇蘆婆涇
大麻浜范涇白蕩湯涇周陸涇陸華涇張華涇夾溝
黃姑塘管門涇古涇南莊涇北莊涇滸涇牛脊涇西
譚家浜東譚家浜小横瀝楊泉涇黃蓮涇蚊子涇陸
剗涇朱履涇張烏涇蟹涇杭涇閘牌涇瓦浦黃沙浜
赤涇斜塘水竇溝沈涇虎泥涇趙裏浜西溪涇香花
河倪村涇黃敲涇河鰍涇周鰻鱺涇係耆涇陸敲涇
牛皮涇葉涇之類其名不一則皆灑於州治南境諸
水者也
内横瀝涇虎泥涇黃婆涇湯涇范涇葉涇杭涇南莊
涇於萬歷五六九年開濬
横塘在州城東北經楊林七浦入常熟六尺溝在其
東北港在其西自横塘而南經水為浪港南下為黃
涇自黃涇出為七鴉浦萬歷八年開濬
楊林塘東至花浦口入海西由西塘上承巴城湖長
可敵七浦而州之田待其水以灌溉者尤廣往歲巡
撫李充嗣亦一再濬之工力弗竟今於萬歷八年責
令修濬深闊以洩公明良字圩等田低窪之水民稱
利焉自楊林塘而南為湖川塘萬歷七年開濬
湖川塘東環出小塘子入婁江北穿鹽鐵塘西接金
鷄河多支流與七浦楊林之水並横貫州北鹽鐵塘
中至北城下於萬歷八年疏𨗳深闊灌溉有資民稱
便利焉
鐺脚港洪泗浦大錢涇鹿鳴涇浪港雙鳴涇皆東入於
海蕩茜涇陳大涇在璜涇鎮則與大錢鹿鳴洪泗浪
港相通南通漕頭塘入七浦東北距城遠者八九十
里近者不下四五十里與蕩茜涇俱東入於海其西
為北花浦口雙鳳鎮之顧門涇西通新塘東則依於
鹽鐵
内鐺脚港洪泗浦大錢涇鹿鳴涇浪港蕩茜涇陳大
涇顧門涇於萬歷五六等年開濬
已上州城北境水道之大者凡十有六
邵蒲涇伏儀涇中路涇陳家浜鈕童涇掘頭涇鄒莊
涇顧華涇丘渡涇中涇寺浜口朱裁縫浜西轉河東
轉河陸鶴涇菱母涇均司漕方庄涇斛朳涇曹公浜
水杓浜南横塘盛婆涇顧童涇楊漊涇走團涇湗張
涇戴浦漕吳淞涇糜長塘摩羅灣南六尺北六尺麥
粥涇蝦蟇涇張浦北八尺吳溝涇翁涇黃膀漊南單
涇魚涇沙家漊軟漕荒莊涇官夾漊西冬青漊黃昌
漊涇北單涇陳思漊九曲河菱漊斛擋浜王里涇南
車溝凌頭鎮菩提涇陳從涇積水浜葫蘆潭欄杆涇
黃封涇官水河窄涇杜八漕桑巷涇老陳涇橙涇魯
巖浜魯窑浜灰扒漊猴塘池涇陳智涇杭涇朱洋涇
桃源涇觀音河崔漕祠堂涇龍池山涇鯉脊涇進賢
涇西房涇莊旺浜北房涇周車涇大灌涇小灌涇挑
扒涇諸施涇侯婆涇君思漕毛造涇鮎魚涇排涇顧
漫涇戴店涇龍塘淡涇解劉涇黃溝口張華涇野麥
涇急水溝陳童涇堯師浜猛奣漊礱坑涇李師娘浜
陸步涇道涇步罡涇陳團涇孫烏涇屈家浜燕舍浜
倪岑浜西汲水浜花園涇王璠涇直上涇凌王浜南
北潘盈浦包智浜何堰涇沙營塘道院浜仲家浜韓
紀浜蘇李浜襪頭浜吳郎浜蔣金涇夏田漊樊浜倪
旻浜小龍浜陳信漊瓦稍浜王渭浜顧旭浜弓月浜
之類其名不一則皆分灑於州北境内諸水者也
内戴浦陳智涇張浦北六尺均司漕蝦蟇涇直上涇
陳涇桃源涇方莊涇轉河鄒莊涇淡涇邵涇龍池中
路進賢涇陸鶴涇俱於萬歷五六七八九年開濬深
通
城中之水一自太倉塘入大西門由儒學後稍折而南
一自陳門塘入小西門由儒學前東下一自新開河
經半涇入大東門並至儒學東三尖口會其亘南北
而中稍偏於西門為鹽鐵塘南北水門張士誠築塞
水入東西三門則鹽鐵塘分流至南北城下東門内
有周涇南門内有旱涇城隍廟西有樊村涇亦藉兹
三門之出入為盈涸焉
堽門在州城外南北西三面今皆廢壊而名跡僅存
姑列如左
張堽門(在州城南接婁塘界)應堽門(在州城西南)邵堽門(在州城西)隣堽
門曲堽門顧堽門金堽門馮堽門(並在州城西北)賈堽門吳
堽門丁堽門秦堽門彭堽門(並在州城之北)廟堽門李堽門
潘堽門時堽門隂堽門青堽五家堽沙堰門㪷門並
附麗於南北西塘浦之間又有薛墅門高門諸門大
凌門之屬
嘉定縣水道考
海在縣東四十五里北自黃姚港跨吳淞江南抵上
海界濱海八十餘里俱屬縣治而南蹌口則縣境入
海之第一道也
婁江(即劉家河)在縣北一十八里源由震澤從吳縣鮎魚口
經郡城之婁門東貫崑山又東至太倉與縣合界東入
於海
吳淞江在縣南四十里自太湖由大姚分支過澱山
湖經崑山夏駕浦東抵縣界東過顧浦又東過黃渡
又東過江灣又東抵吳淞所入於海江之在縣境者
淤塞十餘里於萬歷五年同時開治江復故道
練祈塘運河東西長七十二里自縣治東者曰東練
祈由東門抵羅店稍東北入於海其一支南折而東
合馬路塘又東合月浦又東合□淘港入於海從西
者曰西練祈由西門抵外岡西貫吳塘顧浦南接吳
淞江又一支從外岡北折合北鹽鐵塘入婁江輓運
由之每因潮沙易淤於萬歷五年復浚
横瀝運河南北長六十里自縣治中分從南者曰南
横瀝由南門過南翔接上槎浦折而西由孫基港入
吳淞江從北者曰北横瀝由北門抵婁塘東折為雙
塘稍東折北為東横瀝入婁江於萬歷六年復濬
東境幹河一十有二
東練祈之北為顧涇港西通練祈東入於海顧涇北
為施家港又北為五岳塘又北為黃姚塘俱西通川
沙港東入於海黃姚北為川涉港西折而南通顧涇
港東入於海練祈之南為□淘港西接月浦東入於
海□淘港南為湄浦又南為沙浦俱西通東楊涇東
入吳淞江沙浦南為溫草浜又南為段浦又南為鵝
艬蕩又南為錢家浜並西通走馬塘東入吳淞江
内湄浦段浦沙浦溫草浜於萬歷五七九年開濬
西境幹河有七
西練祈之南為趙涇北通練祈南出封家浜趙涇西
為漳浦北通練祈南折而西出南鹽鐵漳浦西為鹽
鐡塘(又為西横瀝)元時海運從東北出婁江達於海國
朝時罷海運以北鹽鐵西練祈為運河從外岡中分
北為北鹽鐵經葛隆入婁江南為南鹽鐡南接陸皎
浦入吳淞江鹽鐵西為吳塘北通青魚涇南入吳淞
江又西為顧浦北合吳塘南入吳淞江又西為徐公
浦北通郭澤塘南入吳淞江三河形如川字而練祈
直貫其中最西為安亭涇與崑山分界
内吳塘顧浦南鹽鐵北鹽鐵漳浦徐公浦於萬歷六
七九年開濬
南境幹河一十有二
南横瀝之東為中槎浦又東為下槎浦又東為桃樹
浦又東為大場浦又東為趙浦又東為彭越浦又東
為蘆涇浦俱北通走馬塘南入吳淞江走馬塘西通
南横瀝自東迤南接江灣浦東入吳淞江南横瀝之
西為新華浦又西為封家浜西為陸皎浦跨横瀝之
南者東為舊江西為虬江東西分流並入吳淞江
内封家浜槎浦虬江彭越浦蘆涇浦於萬歷五六九
年開濬
北境幹河有八
北横瀝西折為婁塘西通北鹽鐵婁塘北折為中心
横瀝北入婁江(即公塘今壩)東横瀝東為大雙塘西通北
横瀝北入婁江又東為小雙塘南合大雙塘北入婁
江小雙塘東為新涇又東為華亭涇俱南通東練祈
北入婁江華亭涇東為蒲華塘又東為界涇俱南通
東練祈北滙為一入婁江
内新涇華亭涇界涇於萬歷五六九年開濬
吳淞江南幹河有四
西為大盈浦(在五十都)東為嚴徜浦又東為高家浜又東
為蟠龍江(在十四都)俱南接青浦縣松塘北入吳淞江
内蟠龍江萬歷九年濬
吳淞江東幹河有四
南為界浜(與上海縣分界故名)界浜北為張家浜又北為戴家
浜又北為史家浜俱東抵海岸西入吳淞江
右總計幹河四十有九海潮通塞不常人工開濬不
一故有昔小而今大者亦有昔大而今小者以其吐
納江海係一邑利害故悉叙次之
支河(昔計三千有餘條後漸湮塞今可攷見者僅一千二百餘條然亦不能殫述姑舉其通流者著之於)
(篇明濬此可以逹彼也)在縣城内者南為楊樹浜為何家浜為
野奴涇北為清境塘為吕墅涇在四境者一都為倪
家浜為古墅溝為姚浜為馬陸塘為公孫涇二都為
鷄鳴塘為河門塘為錢門塘三都為青岡横瀝為項
涇為譚涇為斜涇為六千涇四都為大理港為篠澤
塘為張浦塘為白涇為千步涇五都為李公浜為南
馬涇六都為西楊涇為東楊涇(一名狄涇)為潘涇七都為
李家港觀音港楊樹浜九都為小吉浦為高境塘為
新涇十都為盂雅浦為草場浦為姚家浜為小場浦
為麋浦十一都為俞店浦為葑村塘為俞家浦為秦
公浦十二都為和尚塘為第二塘十三都為斗門涇
為大舜涇十六都為錢涇南山涇郭山塘十七都為
凌門塘為瞿門塘為茭門塘為陳涇為泄漊十九都
為何浦為桑浦為周思浦為陽吕涇二十都為沙涇
為淺江為張涇為第四横瀝二十二都為孫浜為殷
涇塘為黃姑塘為長浜為野泥涇二十三都為墅溝
為鹵漕為蕭涇為諸家浜二十四都為陸河塘為横
瀝塘二十六都為吉涇浦為廟涇二十七都為糜場
横瀝塘為灰白漊為斜涇外八都為家浜為葉家浜
十四都為鄔城浦為方亭浦為張沈浦為朱家涇十
五都為大頭浦為窑頭浦
内吕墅涇項涇清境塘草場浜殷涇塘青岡横瀝公
孫涇河門浜姚泗浜楊樹浜錢門塘李公浜周家浜
潘涇錢涇鷄鳴塘孫浜斜涇長浜等河俱於萬歷五
六七八九年開濬深通
崇明縣水道考
縣治在平洋沙之上浮於水中西北面為江東南面為
海江海播遷不常縣亦移徙不一内地斥鹵本無長
河大川而境内之可記者北有雲狀合套黃家港十
八圖青龍港張網港西有界溝錢打紙港南有孫昂
港大洪十八圖港盤船港東有碑草港界溝當沙港
官洪等河
長沙爛沙有官洪像沙港朱華港袁六港施翹港大斜
洪龐蘭港北大河北横界河
内朱華港袁六港斜洪北横界河於萬歷五七九年
開濬
响沙有東洪豎河摘潑港鱈魚套潭子港中界河楊圭
狀河黃炳橋河萬歷五年開濬
南沙有倪道士港蔣六洪新開河合套界溝第三港老
套當沙頭港
三沙有中界河南界溝合套河
登舟沙合套萬歷五年開濬
袁家沙河袁家沙界河萬歷六年開濬
竹箔沙綴水港萬歷六年開濬
又有張家港青潭港穆家港下樁港海兒港丁家
港第八港第九港道塘港民墅港鍾家港陳滑港
第五港曾姚港千家港富民港永安港上港蝦港
川洪港秦墳港小桐板港丘彦章港水竇港清水
港予爽港北滑港薛家港陳家港石家港下界㳌
港出水套港南大港陳八港天仙港通營港楊樹
港軍營港陳殊港東官港西官港川套港南沙港
第四港雙港垂虹港徐家港通流港張成港下川
港施沙洪長敢洪北川洪上川洪沈婆洪徐公浜
沈匾洪南川浜長明溝安樂潭
三吳水考卷三
