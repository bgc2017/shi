三吳水考卷四
明張内藴周大韶撰
松江府水利考(小序)
松江僻處一隅中窪外亢大海遶其東南吳淞江
環其西北黃浦澱&KR0873;横貫於江海之間諸湖蕩漾
與&KR0873;澱聯屬者不可殫述太湖及浙境諸水會而
入焉以逹於海盖水都也今考境内來源澱湖西
北有急水朱沙二港西納白蜆江陳湖諸水由沈
龍河蔓萊洲沙田湖南沙蕩東入於澱湖澱湖西
南有冷灣白溪港楊廉蕩雪落漾黿蕩及汾湖三
白蕩諸水由金澤塘南北横港南陳西陳東陳任
鄧羅家扇李家柵薄家蔡家毛練等蕩分流濮陽
大蒸小蒸章練曹墳等港入于三泖澱湖東南有
爛路港山涇港合連湖瓢湖西青東白金銀等蕩
引湖水東流亦入三泖澱湖東北有大曹港蹌開
河呑湖水東行合何家港斜瀝港三分蕩經青浦
縣城入于横泖復合顧會浦祥澤塘南盤龍諸水
並由蒲滙塘入於黃浦分支北行者合崑山界中
諸水由内勲會仙大小趙屯大盈艾祁崧子華漕
赤鴈等塘北盤龍北横瀝入於吴淞江三泖之名
圖經以近山涇者為圓泖近&KR0873;橋者為上泖自泖
橋而南者為長泖其說不可易矣圓泖東出為葑
澳塘走馬塘横山塘東西山涇分流神山塘横浦
塘南曹港柘澤塘諸家塘沈涇塘通波塘亦入横
塘横泖以流入於蒲滙塘東出為古浦塘為斜塘
為石湖塘為黃橋門為滕港為泖橋塘朱涇塘並
溢出秀州塘入於黃浦三泖西南有嘉善塘平湖
塘納杭州嘉興諸水北由白潮涇白牛塘楓涇徐
涇入於三泖東行者由界涇横&KR0873;分流瀝瀆胥浦
等塘和尚麫杖等港大小茫塘前後岡塘歸涇高
蔣涇横港泖港折入驅塘秋涇掘撻涇石湖浦張
涇鄉界涇入於黃浦鄉界涇之東為亭林港顧胥
塘祝家港望湖涇鹽鐵塘南橋塘蕭塘港上下横
涇方西塘淺沙塘並南承山塘曹涇諸水北由得
勝港沙竹岡金滙塘閘港入於黃浦此華亭浦南
之水道也閘港之北為下沙浦馬路港都臺浦鹹
塘並上承沿海各竈諸團之水西由鹽鐵塘沈莊
塘周浦塘三林塘楊思港黃緇漊等港西入於浦
此上海浦東水道也浦之西北自李塔滙分支者
則有南錢港蔣涇張涇米市塘官紹塘南俞塘鹽
鐵塘語兒涇沙岡塘竹岡塘横瀝北俞塘洞涇駟
馬塘六磊塘車溝塘新村塘吳店塘烏泥涇華漕
龍華港入插港此並華亭上海二境自南迤北而
東入於浦者也江南水道為新涇為上澳浦沙浜
大盧浦小盧浦閘港過大黃浦為洋涇為西溝浦
馬家浜東溝浦張家浜界浜江北水道為牧瀆港
上澳浦桃樹浦徐公浦下海浦曲浦陽樹浦尹祥
港走馬塘此上海北境之水合於浦而通於江者
也合而論之沿海堤身高仰畏旱松與蘇等爾蘇
則密邇大江水性平淡土脈未為甚瘠松江沿海
鹹潮浸漬地皆斥鹵矣瀕湖水鄉卑隰畏潦松亦
與蘇等爾蘇雖下下低田歲收蒲荷菱芡之利松
之水田僅宜於稻潦則遂絶望矣故不論歲之豐
凶大都松江歲無全稔蓋地同而利害迥異者殆
不可不察也夫地利不齊惟人工可以濟之故築
隄防疏溝洫在他郡均不可緩然松視蘇為尤急
云
松江府水利節目
松江屬邑有三地勢窊窿東高西下萬水所湊滙澤成
湖乃水之都會也賴以洩瀉者吳淞黃浦二江焉黃
浦遶郡之南吳淞附郡之北合流上海之蹌口以入
海則松江為七郡之關鍵可知矣二江引潮汐奔衝
高仰之鄉畎引灌溉利雖弘博設遇雨澤浹旬則潮
勢抑回湖水洄洑境中為患尤棘故上青二邑之利
害相懸而華亭各兼其半有潮去處地高水窄河易
湮淤濱湖之鄉地卑勢下湖水易溢本院廉得其故
首開秀州官紹蒲滙等塘引三泖之水南行而入黃
浦繼浚大小山涇横泖蟠龍等塘引澱湖之水南入
于浦北入于江疏三㲼河金滙塘都臺浦白蓮涇孔
宅涇等河者使旱有所資也治蹌開河杜疾港秀州
塘之草灘者使澇有所洩也泖涇為鹽鐵之害者則
壩之以正其本源薛家浜為城濠市河之害者則閘
之以司其出入于松江之可見者大端如此其濬支
渠築圩埂之政不在是焉
華亭縣水道考
海在縣治東南境去城七十里東自青村所西抵獨
山凡一百四十里其勢浩蕩無涯以海塘為障一有
疎虞膏腴斥鹵一郡利害實係於此宜歲加修築焉
黃浦在縣東南境西起秀州塘名横潦涇納泖澱諸
水東行至詹家滙名瓜涇塘其實皆黃浦也至閘港
北折入上海界浦環境内凡九十餘里
三泖在縣西與青浦分界西受嘉興及澱湖諸水由
東西山涇古浦塘斜塘石湖塘滬沙黃橋門泖橋等
處入於黃浦
秀州塘在縣西南源出杭州歷嘉興而東過張涇滙
東北行至楓涇鎮入縣境過白牛塘絶長泖合泖橋
水抵朱涇出萬安橋北流合滕港水黃橋門水由横
潦涇以入黃浦一支源從圓泖來由古浦塘東行至
問俗亭南折合石湖塘水過李塔滙又合斜塘水亦
由横潦涇以入黃浦問俗亭迤南一帶約二十餘里
沙淤成灘塗田日闢萬歷六年題請南自黃橋門北
至問俗亭疏治長二十餘里補築塘岸傾圯者三十
餘所水復故道行者稱便
官紹塘在郡城南水關外受城河及斜涇諸水入登
山水橋南行過吕巷普濟二橋又過南倉演武場丘
涇又東過御史涇合泖涇入浦舊因潮沙淤淀形如
平陸於萬歷六年大濬深闊一支自倉河轉角處分
流南行過打鐵橋入黃浦為小官紹塘
泖涇在縣城東三里掣引鹽鐵蟠龍南北俞塘水南
行合官紹塘入黃浦勢甚洪壯而鹽鐵等塘之旋開
旋塞坐其分奪之故今於萬歷五年壩截泖涇北口
而蟠龍俞塘諸水並由鹽鐵塘行矣
鹽鐵塘在泖涇東自吕塘廟迤東入黃浦淤壅不通
將十餘里於萬歷六年疏濬深闊截浦而南直抵曹
涇之捍海塘矣
蟠龍塘在縣東北自鹽鐵分支從華陽橋北行經北
俞塘六磊塘泗涇至横塘入青浦界在縣境者潮沙
淤澁於萬歷七年自南蟠龍橋浚至北蟠龍橋止長
十二里
泗涇自祥澤塘折北而東納通波塘外波涇洞涇北
張涇四水故名東合盤龍塘北行絶横塘折而東為
蒲滙塘
蒲滙塘在縣東北三十五里與青浦分界首受盤龍
泗涇横塘諸水東流過沙竹岡横瀝東入上海界由
龍華港入於黃浦萬歷六年開濬通利
大泖以西水道具載青浦考下
大泖以東及府城以北水道西山涇在葑澳塘東崑
山横雲之間南通古浦塘過崑山絶走馬塘過横雲
山絶秀溪塘北入漕港入港處又名竹管涇東山
涇其南所至與西山涇同北入横雲山小山門至機
山南别為秀溪塘西接竹管涇至於山北别為擦樹
涇東流與柘澤塘合其西亦接竹管涇合為漕港
走馬塘其源自圓泖來東行至横雲山前為横山塘東
絶沈涇塘為横浦經富林市南連接丘涇八曲諸水
東為七里涇入顧滙浦徐村塘馬墩涇並南通古
浦塘北通泖子涇尤墩港陸家浜並南通古浦塘
北通浪墩涇内陸家浜萬歷七年浚八曲港在縣
城北一十八里富林西秀野塘北沈涇塘在縣城
西五里南自秀州塘合古浦塘東行至秀野橋北行
西為黃泥漕為浪墩涇東為沈村涇又北為褚菴港
過沈涇塘橋至富林西合横山塘東合横浦自横浦
北流為神山塘又北為八曲港自富林西北入鍾賈
山北行至永安橋為柘澤塘入青浦界其一支西來
循雲山南麓而東者曰横浦塘櫻株灣在焉過山涇
為秀溪塘西接於葑澳塘黃泥漕在沈涇塘之西
北為浪墩港又北為褚菴港東為二里涇南接採花
涇小清河在秀野橋東循西林寺東垣入白龍潭
白龍潭在縣西北南通小清河北通二里涇東出與城
河合北為採花涇褚菴港自沈涇分支東流有曲
涇自白龍潭來會之貫穿陳沈村周家草諸聚落間
南連採花涇東入顧會浦其入處曰二里涇其傍近
曰練家浜黃家港沈家浜大塔浜金家浜浦家浜
通波塘自縣西中亭橋下北流出通波門横山沈涇
塘諸水自西來會之迤北為顧會浦近城以北淤淺
里許萬歷八年開浚顧會浦南接通波塘北流為
五里塘又北為祥澤塘遂别為崧子浦北出為鳳凰
橋絶横泖至幹山入青浦界集賢涇在通波門外
東自城濠外支北流經郡厲壇後東合於洞涇其北
五里塘也五里塘在顧會浦東斜對二里涇東流
與洞涇合祥澤塘在五里塘北自顧會浦分支東
流北由玉皇閣與崧子浦合遂東為泗涇洞涇自
張塔橋北行貫北俞塘入泗涇北張涇在洞涇東
其南接俞塘北入於泗涇其東即蟠龍塘也
秀州塘南及長泖西水道白潮涇與嘉善分界南引
嘉善諸水北入秀州塘白牛塘南承嘉善諸水北
入大泖楓涇在縣西南四十七里承白牛塘諸水
東過泖橋由朱涇下秀州塘界涇在縣西南平湖
之北境東為胥浦塘北為大茫塘為麪杖港馬庄港
為東西徐涇為洋涇為游涇為北諸港為梅林涇蔣
巷涇莊公塘西為野民涇過白牛塘接嘉善界並北
入秀州塘其東南為横泖大茫塘在縣西南界嘉
善華亭間東流入於長泖
秀州塘北及塘西水道古浦塘西引泖水東行一十
八里逾跨塘橋循問俗亭而南入於秀州塘斜塘
西北自古浦塘分支東南行合石湖塘水由斜塘橋
出秀州塘石湖塘西引泖湖水一出斜塘橋一支
合北錢港水出石湖橋黃橋門在斜塘橋南吞吐
泖湖水惟此為寬廣徑直泖橋在朱涇西跨長泖
之上北引大泖南合長泖東出朱涇塘
黃浦南水道横泖其源自當湖長泖來界平湖華亭
間其支流為華家涇丁家漾為泖港其東為秋涇
白涇在秦山塘南源自平湖來東北流由周倉浜入
沈涇一支東北流為惠高涇為彭巷港其東為朱家
漊北為處士涇又北為謝墳涇為西帆涇東為東帆
涇北為胥浦塘又北為石臼浦北入瀝瀆塘瀝瀆
塘一名璜涇亦自長泖來東行過帆涇北入胥浦塘
山涇在秦阜山承山塘白涇二水北下入於干巷
港
胥浦塘自長泖接界涇而東盡納惠高彭巷處士瀝瀆
諸水絶石臼浦至張涇東為前岡塘其北流絶歸涇
出朱涇鎮西為徐涇鎮東為驅塘出太平寺前為掘
撻涇吕巷塘在縣西南五十里承長泖及胥浦塘
諸水滙於干巷港
歸涇在胥浦北亦自長泖來西接大茫塘東流絶徐
涇驅塘東為横塘至張涇東為後岡塘南有水五岐
合流貫徐涇東入掘撻涇曰五丫港入於朱涇東由
石臼浦一支北下為驅塘過米涇東注為掘撻涇入
横潦涇一支承褚涇而東至於張涇北逾米涇西徐
涇與驅塘東會於横潦涇驅塘自胥浦北流絶五
丫港歸涇過朱涇鎮北入横潦涇掘撻涇亦出自
胥浦北流至横潦涇止
朱涇在縣西南二十七里承嘉善平湖長泖諸水貫
市橋東流絶驅塘至張涇東為横涇又東為蕩涇其
北流者入於横潦涇石臼浦接山涇北流絶胥浦
入横潦涇東至西浦為漕港為前鳳涇為東淞浜西
淞浜東淞之北為蔣淞涇東與張涇合蔣淞北絶横
塘入市涇者曰小張涇東南為新運鹽河
柘湖在縣城南七十里廣五千七百一十頃南由小
官浦入海東通金山等處今為涸壤柘湖東去十二
里為金山港上有金山營又東十二里為菊花港一
名胡家港又東北五十里曰蔡廟港俱護塘外
三㲼河在金山營西三里西自平湖界新倉秦望山
諸草蕩發源内地涸燥北引張堰潮水以資灌溉港
汉淺狹蓄洩病焉於萬歷六年七年兩次加浚民乃
復業
舊運鹽河在縣城南六十里舊通番舶由柘湖出小
官浦入海東連徐浦塘與蔡廟菊花金山等港相接
今築捍海塘並没為鹽場草蕩
新運鹽河在金山衛城北流經張堰鎮西為張涇過
前後岡塘高蔣涇廟涇泖港從詹家滙出瓜涇塘遂
絶而北接駱家浜為鶴塘涇為蘆涇東北與米市塘
接折而北至張涇橋與城河接長六十三里凡西南
諸水皆由之以入浦
按運鹽河凡三自張堰而北為西運鹽河亭林南
有鹽河通鹽鐵塘者為東運鹽河其單稱運鹽河
者乃在青村西耳
徐浦自舊運鹽河分支東行草塘間歷浦東場漕涇
市至崇闕止
高家涇在張堰東護塘下北流為後涇為黃泥漊西
入於張涇東為白泖涇再東為沈湖涇又東為洮港
白泖自護塘北流過前岡塘為潘涇至横涇止沈
湖涇洮港自護塘北流至前岡止其水自胥浦塘折
北而來又西北為楊樹漊吳塔涇俱北入吳家溜東
為界涇北為趙巷港奉賢涇東為招賢涇又東為龍
泉港北通運港由亭林鎮前東下入鹽鐵塘東北為
得勝港入於黃浦白泖之西為黃墳涇東通洮港西
合後涇北流至後岡止黃墳之北為顧胥浦顧胥
塘自白泖涇東流絶沈湖涇洮港為善涇至奉賢涇
北為上横涇其西北為前岡塘前岡塘自張涇接
胥浦塘東流絶黃墳涇至白泖涇折北而東至亭林
入方西塘其西一支斜入張涇曰丫乂涇其東自沈
湖涇東北流為千步涇過蕩涇為楮石涇過廟涇為
吳家溜為小官紹塘北入瓜涇塘後岡在縣城南
四十里西接横塘引張涇東下之水與前岡塘合
横涇西接市涇自張涇東流過潘涇東為蕩涇入千
步涇北為高蔣涇又北為廟涇又北為泖港入小官
紹塘南為盛家灣東北為張蕩北為鄉界涇米市塘
内横涇萬歷五年浚高蔣涇自張涇東流過松隠
寺北流為鄉界涇為米市塘東北為蓮花朵與廟涇
俱入小官紹塘蓮花朵之南為洋涇北為中洋涇又
北為北洋涇並東流南入方西塘北出祝家港入於
黃浦
泖港亦自張涇東流過東西積錢港絶米市塘為東
泖港斜入小官紹塘故一名斜涇米市塘西南即盛
家灣斜涇盡處一水通廟涇為古謝泖官紹塘之東
為化成菴古胥顧泖也爛涇在其南爛涇西承長
泖張涇諸水東入米市塘自來為吞吐要樞朱涇在
其西北張宅鎮在其東南米市塘自東泖港口北
流絶瓜涇塘過盧涇歷黃耳祠北與張涇接並入於
黃浦
瓜涇塘在縣城南九里西承横潦涇南承米市塘北
受詹家滙以北諸水入於黃浦奉賢涇在洮港東
北流入運港其西為新港北入善涇逶迤西北行為
楊樹漊為吳塔涇至亭林與運港合北入方西塘善
涇之北為吳家溜東為界涇又北為鹽河為趙巷港
東為下横涇内奉賢涇萬歷九年浚招賢涇在奉
賢涇東萬歷九年浚龍泉港在招賢涇東並北通
運港萬歷十年浚鹽河在界涇北東流入鹽鐵塘
上横涇在亭林鎮南水自奉賢涇東流絶鹽鐵塘
而東歷胡家橋至柘林市東入柘瀝塘萬歷七年浚
下横涇在上横涇北亦自奉賢涇東流過法華橋
東南入胡家橋與柘瀝塘合承鹽鐵塘東下西接洋
涇西北通爛涇入於黃浦萬歷七年浚運港自亭
林鎮前東流入鹽鐵塘自鎮東折北為白龍潭為吳
沖涇東北通葉謝鎮鹽鐵塘之東淺沙南橋諸塘也
方西塘自亭林西北流為祝家港東北入鹽鐵塘西
通洋涇西北通爛涇爛涇北流為泖涇自化成菴東
北流入瓜涇塘與大泖涇對俗呼斜涇
俞江塘又名俞涇塘在縣東南七十里自漕涇北流
絶上下横涇與鹽鐵塘合北入望湖涇淺沙塘在
下横涇北西通鹽鐵塘東流為舊涇過沙岡為新塘
過崇闕入金匯塘止
沙岡在黃浦南曰南沙岡北曰北沙岡地多沙脊以
故得名南沙岡北引浦水入腹為利南截南橋塘直
抵柘林所潮沙淤塞灌溉失資於萬歷七年疏浚深
闊西通渠漕東接竹岡南橋塘在淺沙塘北東流
過沙竹岡横瀝從令涇金滙塘東通青村港自沙岡
西北流為盧涇為姚涇遂為巨漕絶黃浦而北至六
磊塘止萬歷八年浚望湖涇在南橋北東入千步
涇北入於黃浦其北為蔣家浜為秋巷涇為洞涇其
南為俞江塘蕭塘港在望湖涇蔣家浜北自葉謝
鎮月河橋下東流入金滙塘由岡涇塘出黃浦其支
渠北流為新涇為長漊為清水港東流為顧莊塘萬
歷八年浚從令涇在横瀝東其南通上下横涇曰
柘瀝塘至捍海塘止北流絶南橋諸塘入浦隔浦與
櫻桃河對和尚塘南起捍海塘西北流東通陸江
塘及青村港西流入金滙塘
金匯塘在爛涇從令涇之東其南接和尚塘北流過
金滙橋西折為倪家灣北為岡涇塘入浦渾潮沙淀
於萬歷六年疏治深闊其支渠著者曰百曲港百
曲港自金滙橋塘東流其南為車溝塘入郭家塘北
為雪塔港又北為盧溝為菴港並東入運鹽河港之
曲折最多因以得名運鹽河有二一自青村鹽倉
源自中所前北流一支由沙岡塘出西為盧涇入於
黃浦一支西南通和尚港入金滙塘北接百曲港盧
溝諸水遂北為横港為蒲撻涇西合倪家灣由岡涇
塘出浦一支北流自蒲撻涇北為魯家滙由閘港出
浦衛家溝邵宅溝並在其東其一自下沙場東循海
塘北行以通諸團鹽運每團各有支渠其北至青浦
止閘港自新場西流入黃浦其入處乃浦之折而
北行處新場之東去海不遠論者指此為東江入海
之故道下沙浦在其北
黃浦北及府城南水道小横潦涇西引秀州塘水東
南入於黃浦南錢港源出秀州塘自李塔滙分支
東行散入村落間為吕岡涇出秀南橋為蔣涇出蔣
涇東過超果寺與瑁湖南口合東入城河與張涇合
南入黃浦
鶴塘涇在縣西南三里北承秀南等水東南出詹家
滙會沈涇南入瓜涇塘張涇在府城南納郡城西
來諸水合米市塘南行入於黃浦御史涇在東門
外首起南俞塘明星橋下其北為斜塘萬歷七年浚
語兒涇在沙竹岡之西與上海分界北受郡城及
蟠龍塘諸水南入黃浦
城中市河舊西湖在城西南隅一水縈紆自太平橋
西行環中所演武場而滙於其北渟浸可百餘畝上
有西湖道院小湖在西湖北一灣今谷陽門内德
豐橋南有陂澤即小湖也日月河在鶴城書院西
有月河橋東有水從市河南行遂轉西北出橋下灣
環如半月普照寺東有水從市河南行折而東過周
文襄祠至清河橋北行復合於市河一水自文襄祠
後歷開禧橋横亘之其形如日字故云日月河丘
家灣循府後墻東南行出東亭橋與米市橋莊老橋
二水合流出東門玉帶河横貫府學中當尊經閣
後魁星樓前如腰帶然故名其源自仙鶴觀西北行
轉而東與集仙門水合牛市涇在玉帶河北西通
徐家橋東至龍門寺施家漾延慶寺前及左右河
渠通東南二門者皆漾之遺跡也
龍淵在府南龍門寺東北積水泓澄大旱不竭
已上城中河道向失修理而縣前市河西自楊家橋
東抵亭橋俱被市㕓剥築上建橋亭阻碍尤甚於萬
歷五年責令釐革疏通各皆深利行者稱便
上海縣水道考
海在縣治東七十里賴捍海内外二塘以蔽鹹潮之
内入吳淞江與黃浦會而入焉其會處曰蹌口
吳淞江去縣治三里相傳及志載江身舊闊二百餘
丈今之舊江乃其所淤為二實一江也自縣治東北
宋家港口迤從嘉定青浦入崑山界其長百餘里淤
不通舟夏尚書相度難治權於夏駕浦開通以達至
和塘而江之東段田棄民流矣江水亦從新洋江北
行幷所開之西段日就湮塞隆慶間巡撫海公東自
宋家港口西至黃渡鎮浚及六十里黃渡以西四十
餘里功未及施而止然陳澱諸湖蕩漾之水猶未與
江相接上海嘉定之利雖興而長吳崑青之害未巳
也今於萬歷五年疏請自黃渡鎮西闕家墳開起直
抵慢水港以及澱湖諸口北浚大瓦夏駕吳塘安亭
等浦南浚趙屯蟠龍横瀝等塘導水入江仍於分奪
江源去處各置石鍤啓閉以時歸宿湖水入江由崑
山入青浦入嘉定出宋家港與黃浦之水相合直出
老鸛嘴以納於海僉謂湖水可滌潮沙江無淤塞之
患矣
黃浦源出嘉興幷湖州鶯脰等湖起自郡城西南接
秀州塘水東流入縣境又迤而東以納南北兩涯之
水至鄒家寺滙折而北行納東西兩涯之水至縣治
東合吳淞江東北行以入於海
蒲滙塘在縣西南十八里西受泗涇蟠龍横泖等水
東行過七寳鎮至盧浦歷漁菴渡東分一支入縣城
者曰新港南過漁菴渡而入黃浦處曰龍華港自青
浦界龍車庵直抵浦口淤塞不通將四十餘里於萬
歷五年七年兩次開浚通利復故
新港在蒲滙塘東由蒲滙塘分支滙郁家宅入肇嘉
浜以達縣治為入府城之要道可免波盜之虞淤漲
平岸於萬歷七年十年兩次開浚水得通利舟楫晝
夜不息
黃浦以北以西水道語兒涇在沙岡西與華亭分界
語兒之東即紫岡又東為韓倉港姚港六磊塘於
萬歷六年疏浚自蟠龍分支為南北俞塘為車溝東
北為新村塘為吳店塘為張家塘其北為夏家浜東
流為廟涇為新港為華涇為烏泥涇東南為華漕北
為八尺港並東入黃浦沙岡塘在蟠龍塘東其南
絶黃浦至捍海止北入吳淞江駟馬塘並在蟠龍
東其北通六磊塘至横塘止紫岡之西為沙岡東為
竹岡為横瀝為新涇新涇之南為櫻桃河也竹岡
塘在沙岡東首尾延亘如一至蒲滙塘而北别名小
淶浦萬歷八年浚
横瀝在竹岡東其南所至與竹岡同北絶吳淞江入
嘉定界踰太倉歷常熟直至江隂而止於萬歷七年
開浚櫻桃河去縣西南五十五里在新涇南烏
泥涇其上有鎮北為鄭家漕為漕湖涇再北即龍華
港其北為灌涇為入插港陸家浜薛家浜徐巷浜肇
嘉浜方浜南北侯家浜南北楊浜並自西而東納於
黃浦方浜肇嘉之間為縣城又東為下海浦曲浦楊
樹浦尹祥港上海浦在縣治東北即大黃浦下流
合江處
黃浦以東水道閘港在縣東南九十五里承青村新
場灣洲三路之水西流入於黃浦舊設有閘今水深
而閘不可設矣下沙浦即鹽鐵塘自宋通判曹泳
開港浦一十八改名下沙浦浦之北流為鹹塘東為
都臺浦又其東即運鹽河浦之南為新港為蒲撻涇
俱西入浦
鹹塘自下沙場北流絶沈庄周浦三林諸塘通中新
河横沔港西入黃淄漊三林之北為北鹹塘於萬歷
七年疏其淤者三十餘里又北為曲鹹塘
都臺浦在鹹塘東形勢廣闊綿亘五十餘里為浦東
之大蓄洩年久淤塞於萬歷七年大加疏浚深通復
故東北為連家漕北為水仙塘又北為郁家港為官
路港又北為邵瀝港並西通鹹塘邵瀝之東為翁家
港北為淘河港並東通運鹽河浦故曹家溝也天順
中巡撫都御史崔恭所濬行臺住劄於上因名以識
不忘馬路浦在新場鎮北一支自東南起中前所
至倪家行而入一支自東北連一竈港亦自倪家行
入西流絶鶴沙塘而南過石角倉踰新閘沿三十里
又絶青村運河出閘港舊止築堤壅水以資灌溉稍
旱則涸正德中居民倪升遠父子盛鶴鸛兄弟相繼
開浚自是潮汐大通水旱不竭商船往來卒為通渠
沈涇塘在下沙浦北其東通連家漕南折為鶴沙
塘並西入黃浦周浦塘一名杜浦南接鹽鐵塘横
沔港東通水仙塘都臺浦北通黃淄漊並西入於黃
浦萬歷五年浚三林塘在周浦北自鹹塘西流其
南為中新涇三塔涇後漕涇横裊涇北為杜婆涇歸
涇漊楊淄漊西新塘中分涇西入黃浦黃淄港在
楊淄漊北南通三林等塘合白蓮涇西北入於黃浦
吳淞江迤東南水道横瀝南通黃浦中絶蒲匯塘北
入於江許浦南通横瀝北入於江新涇在横瀝
東古名新涇浦南通蒲滙塘北入於江其支渠東有
石橋浜周家浜菖蒲涇野奴涇彭家浜横清涇交紋
涇漁水窪劉家浜蕭郎浜西有陶涇師家浜陸家浜
五漕金家浜上江涇唐子涇横涇皆支通浦水以灌
田疇其東為上澳浦上澳浦有東西上澳並南通
烏泥涇北入於江西盧浦大盧浦今名盧子浦並
北入吳淞江中有沸井
范家浜即縣治東大黃浦蓋夏忠靖公所開也楊
涇在縣城東南大黃浦在其西西溝浦在楊涇東
其南通鹹塘北入吳淞江
馬家浜在西溝東又東為東溝浦張家浜入海浦並
南通都臺等浦西入吳淞江年久失濬於萬歷五年
疏治深闊東北至界浜與嘉定分界有寳鎮堡在焉
南蹌浦在縣治東北三十六里其支流為西溝浦
東溝浦馬家浜今縣東北有水曰蹌港曰大蹌港其
南近都臺浦疑即南蹌浦之故跡也
吳淞江迤西北水道牧瀆港北通眞如上澳浦北
通河塘桃樹浦盧浦並北通真如徐公港俞家
港沙洪並北通江灣萬歷八年濬下海浦曲浦楊
樹浦尹祥港並北通舊江舊江走馬塘西通嘉定
界又有古江即舊江江灣浦黃浦並引西水東入淞
江出海並萬歷十年濬
已上吳淞江西北水道俱於萬歷七八九年次第
疏治然亦潮汐繼至潮沙易淤歲宜查濬
青浦縣水道考
吳淞江在縣治北由大盈浦四十里始入江源出太湖
過松陵下龐山湖東行入長洲崑山截新洋江由慢
水港至大石浦入縣境迤東至横瀝入上海縣界江
環境内凡七十餘里與嘉定犬牙接壤江之在境内
淤塞者於萬歷五年同時疏治十餘里沿江荒田日
就墾闢内田亦治
東江西段急水港在縣西南五十里長二十餘里闊
二十丈至三十丈西接吳江白蜆江
澱山湖在縣治西南三十里與崑山分界西以蔡浜
嘴東以蹌開河為限北隸崑山南隷青浦源自太湖
歷龍山湖陳湖白蜆江而來周二百餘里左有澱山
以故名焉松郡諸水莫大於此湖西圩田日就剥削
湖東河港日就澱淤於萬歷五六七年間北浚蒲蕩
東疏杜癡港蹌開河大小山涇等口修築湖西隄塘
田穰水下矣
蹌開河在澱山湖東北河北屬崑山界西接澱湖
東通大漕港向因淤塞於萬歷八年開浚
大山涇港在澱湖東引湖水東南行一支東入小
山涇而達漕港運船由之一支南合爛路港而入泖
洩瀉湖水最速淤塞不通於萬歷七年同小山涇一
齊開浚水復故道
爛路港在澱山湖東南引湖水南行入於泖水勢
迅駛為全湖宣洩要害三縣漕舟由之
三泖在縣治南三十五里與華亭分界西北抵山涇
南自泖橋出與長泖相合以入秀州塘南至當湖東
南至廣陳又東至捍海塘而止縣圖以泖有三名近
山涇泖益大曰大泖近泖橋泖益員曰員泖自泖橋
而南紆繞百里曰長泖此三泖之異也西南受嘉善
諸水西北受澱湖諸水東由華亭界入於黃浦此皆
東江之故道也
運河西自急水港出澱山湖經山涇港分支東折由
丁家路車路港斜瀝港龍巖橋出大曹港達於縣城
凡六十餘里萬歷八年於大曹港之西開濬蹌開河
直接澱山湖尤為捷徑
急水港南水道東蔡浜西南通周莊蕩沙田湖南
沙蕩並由夏家港韓巷港東入澱湖冷灣港西引
豐里橋馬家浜諸水東入澱湖黿蕩在澱湖西南
與吳江分界周二十餘里黿蕩之東為雪落漾楊
廉蕩俱西承汾湖三白蕩諸水分流金澤塘南北横
港入連湖蕩及三泖
急水港北水道執洞港北通沈龍湖與長洲縣分界
道堂浜奚家浜張家浜北通東西二窵蕩内張家
浜萬歷六年浚長瀝涇北通沈龍湖廟港北通
蔓萊洲湖沈龍湖一名黃浦灢與長洲分界廣一
十二里西承陳湖太師田湖東入蔓萊洲湖蔓萊
洲湖廣九里與崑山分界西承沈龍湖東由朱沙港
以入澱湖朱沙港西北承長洲崑山諸水東入於
澱湖水迅駛與急水港等
澱湖南水道白溪港南通黿蕩金澤塘南通嘉善
火柴蕩大葑漾東清漾南陳蕩西陳蕩東陳蕩張
家路港澤塘港並西承黿蕩諸水東入連湖蕩
爛路港西南水道連湖蕩在澱湖東南西引黿蕩澱
湖水合瓢湖金銀蕩爛路港南入於泖東圩白蕩
任鄧蕩羅家扇蕩李家柵蕩蔡家蕩濮家蕩泖連蕩
並西南承吳江嘉善諸水分流王田港泖田港金田
港章練塘曹墳港入於三泖
爛路港東北水道山涇港周方港駱駝港丁家路港
安庄港褚庄港並東通山涇港其南為沈巷港屬華
亭
泖西南水道白牛塘在大泖西南界松江嘉興之間
南承浙水北入濮陽等塘濮陽塘在章練塘南南
承白牛塘東北由大蒸塘入於泖大蒸塘西承濮
陽等塘東北由小蒸塘以入於泖小蒸塘在大蒸
塘東北西承白牛等塘之水東入於泖
泖東北水道葑澳塘在員泖東北南連走馬塘北通
南曹港其西一支為龍河龍河之西即澱山也走
馬塘自員泖分流東行至横雲山前為横山塘東絶
沈涇塘為横浦經廣富林市南連接丘涇八曲諸水
東入顧會浦沈涇塘南通褚菴港北通千步涇
神仙塘在縣東南三十里分引泖水北流至佘山西
接諸家塘東通潘蕩八曲港自神仙塘分支東北
行為黃蠻涇一水出神仙塘循余山南麓來會之並
入顧會浦又横泖為印涇千步涇苧墩涇余山涇
西通沈涇塘東入顧會浦萬歷六年浚何家港在
朱家角鎮西其南通連湖蕩北入大曹港斜瀝港
南由車路港丁家路通接爛路港北出大曹港南
曹港即舊鹹魚港自澱湖東南何家港東流納龍河
水東北為斜瀝入北曹港東出泰來橋折北為大盈
浦南接柘澤塘東為諸家塘諸家塘由柘澤東流
歷天聖庄為潘蕩抵陳坊橋納神仙塘水歷佘山之
隂益清駛寬廣經柘溪塘入顧會浦又折而北流以
入横泖
縣城東西境水道蹌開河西引澱山湖水東入大曹
港
大曹港在縣西南與崑山分界西接蹌開河合何家
港三分蕩斜瀝港諸水東行過縣城入横泖一支北
折為新河入大趙屯浦一支出北水關入大盈浦並
下吳淞江
横泖自大曹港東行過崧宅塘絶顧會崧子二浦東
接湖涇為東横泖南至樓下張管山前為横塘望龍
車菴折入盤龍塘迤邐入蒲滙塘於萬歷八年疏浚
深闊為潘蕩崇宅低鄉洩水之徑道崧宅塘自横
泖分支北流西折為界涇為孔涇為東施浦為管浦
北為七匯港為秋末涇為篠涇
蒲匯塘在縣東北西接横泖横塘盤龍諸水淤不通舟
於萬歷七年開浚經七寳虹橋由龍華港入於黃浦
濱臨吳淞江諸浦内勛浦在縣西北南引古塘諸水
北入吳淞江内勛分支為會仙浦
大趙屯浦南自大曹港分支入浦處又名新河迤邐
北行凡八十餘里入江於萬歷五年開浚
浦西水道莊礇涇鳥嘴涇金家涇斛同涇古塘斜
涇白米涇横涇潭路涇斜路涇雙涇高涇凡涇瞿涇
黃華涇唐光涇凌涇吳家涇廟涇
浦東水道望湖涇西朱涇牛車浜金家涇毛家浜
古塘孔宅涇八仙涇高河涇葉家港唐家涇古方涇
胥溝官田涇陳墓涇新涇内孔宅涇萬歷六年浚
大趙屯之東為小趙屯直浦盧浦古湓浦南澥浦梁
紇浦並自胥溝分流入江
大盈浦在縣城之北自南曹港口北折至縣北水關
合大曹港北流經唐行倉歷杜村至青龍江口由嘉
定界入吳淞江
浦西水道南曹港大曹港望湖涇糊塗浜赤魚涇童
家涇南田涇陳何涇廟涇孔宅涇金涇陳涇古方涇
朱池涇楊全涇胥溝吳涇落蘇浜北徐浜曹涇螺螄
涇千人漕吳朱涇西霞浦蔡大浦周浦白鶴江白洋
涇新開涇闕家港朱思浜
浦東水道諸家塘横泖沙地浜孔涇林道浜金家
浜管浦朱家浜王段涇石家浜李少涇夾界浜何家
浜尤秀涇龐涇汪家港徐家港鴉鵲涇横涇潘家浜
新涇顧家浜楊家浜陳道涇洋涇盧家浜張涇青龍
江金獅港
顧會浦在縣東源達府城通波門一名通波塘分流
北注至幹山東行入横泖北通新江塘西合青龍江
東接艾祁浦以入吳淞江又東為朱墅浦崧子浦
舊名崧塘自顧會分流下注舊江口與顧會同流異
𣲖皆入吳淞江崧子浦之東為淮浦華漕赤鴈浦虬
江周涇嚴徜浦並南引横泖北入吳淞江
蟠龍浦在崧子浦東南起府城華陽橋北流過泗涇
入縣境截横塘復由蒲滙塘口北行凡八十餘里東
行者由龍華港以入黃浦北行者過蟠龍鎮以入吳
淞江年久堙塞水不通流萬歷八年疏濬深闊
浦西水道横塘諸家浜施家浜刑涇昌涇南湛涇
北湛涇沈涇浜曹涇柘圓涇磚窑涇張廣涇徐涇南
談涇中談涇北談涇南寺涇北寺涇方亭浦高家浜
唐大浜雙合浦錢家浦姚家浜離騷港朱家涇
浦東水道横塘蒲匯塘菖蒲涇張塘浜高門涇亭
子涇禇涇廟涇迮墓涇直涇張涇何涇曹村涇夏皮
涇蔣涇小洋涇大洋涇虬江北洋涇小淶浦俞家港
大淶浦郭浦莊家涇張春浦横瀝南抵海塘截黃
浦北流至蒲滙塘入縣境分支北流出吳淞江
三吳水考卷四
