周書卷第九
晉孔眺註明四明後學章檗校刻
芮良夫解第六十三太子晉解第六十四
王佩解第六十五殷祝解第六十六
周祝解第六十七
芮良夫解第六十三
芮伯若曰予小臣良夫稽道謀告(其事而告之也伯爵若順也順)子
惟民父母致厥道無遠不服無道左右臣妾乃違(道無)
(違畔也無德政)民歸于德德則民戴否則民讐茲言允效于
前不遠(不遠言近言驗於前世)商紂不道夏桀之虐肆我有家
(亡爲戒也舉桀紂惡滅)嗚呼惟爾天子嗣文武業惟爾執政小
子同先王之臣昏行□顧道王不若(教王爲不順同爲昏闇言)專
利作威佐亂進禍民將弗堪(亂進於禍也專利侵民佐)治亂信乎
其行惟王暨爾執政小子攸聞(則亂皆所聞知行善則治行惡)古人
求多聞以監戒不聞是惟弗知(故有所不知也言古人患不聞)后除
民害不惟民害害民乃非后惟其讐(民爲怨讐害民是與)后作
類后弗類民不知后惟其怨(行類善也不知君則怨言民不從上命從其所)
(矣深)民至億兆后一而巳寡不敵衆后其危哉(無義對言下上)
(寡者危也共相怨則)嗚呼□□□如之(畜不養則畏人治民亦人養食之則擾服雖家)
(也然)今爾執政小子惟以貪䛕爲事不懃德以備難(利專)
(從爲䛕爲貪曲)下民胥怨財單竭手足靡措弗堪戴上不其
亂而(罪民不堪命而作亂言民相與怨上上加之)以予小臣良夫觀天下
有土之君(諸侯也有土謂之)厥德不遠罔有代德(罔有天下言無遠德)
(也)時爲王之患其惟國人(爲患也是國人)嗚呼惟爾執政朋
友小子其惟洗爾心攺爾行克憂往愆以保爾居(心洗)
(安爾之居位攺行憂往過則)爾乃瞶禍翫烖遂弗悛余未知王之
所定矧乃□□(不知王定况貪䛕之臣能得其所也聵陽不聞翫心不惕悛攺矧况也尚)
惟禍發於人之攸忽於人之攸輕□不存焉變之攸
伏(之所起謂不民也言人所輕忽則禍)爾執政小子不圖善偷生苟安
爵賄成(成不任德也苟安無遠慮賄)賢智箝口小人鼓舌逃害要
利並得厥求唯曰哀哉(以要利各得其求君子爲之賢者得默以逃害小人佞謟)
(也哀者)我聞曰以言取人人飾其言以行取人人竭其
行飾言無庸竭行有成(故也欲行有成故也君子不以言舉人無功)惟爾
小子飾言事王寔蕃有徒王貌受之終弗獲用面相
誣蒙及爾顛覆(無實也君臣之相誣蒙必相及共顛蕃多徒衆言非一也貌謂外相悅而)
(也覆之)爾自謂有餘予謂爾弗足敬思以德備乃禍難
(也以用也乃汝也言其不足於道義)難至而悔悔將安及無曰予爲惟
爾之禍(言也爲不)
太子晉解第六十四
晉平公使叔譽于周見太子晉而與之言(夫叔向也叔譽者大)
(子名晉也周靈王太)五稱而五窮逡廵而退其不遂(事遂終也五稱說五)
歸告曰太子晉行年十五而臣弗能與言(稱其賢告平公)
(也才)君請歸聲就復與田若不反及有天下將以爲誅
(邑周衰晉取之也聲就復與周之二)平公將歸之師曠不可曰請使瞑
臣往與之言若能幪予反而復之(故稱瞑幪復也度師曠晉大夫無目)
(否也謀還與)師曠見太子稱曰吾聞王子之語高於泰山
夜寝不寐晝居不安不遠長道而求一言(山言無上言高於太)
(飢渴也也不安至)王子應之曰吾聞太師將來甚喜而又懼
吾年甚少見子而懾盡忘吾其度(所以爲謙懾而忘度)師曠曰
吾聞王子古之君子甚成不驕自晉始如周行不知
勞(以驕易也有成德不)王子應之曰古之君子其行至慎委積
施關道路無限百姓悅之相將而遠遠人來驩視道
如尺(君子尺踰近言巳不及古)師曠告善又稱曰古之君子其行
可則由舜而下其孰有廣德(則之君子也問舜以下可法)王子應
之曰如舜者天舜居其所以利天下奉翼遠人皆得
巳仁此之謂天(合天道言其仁)如禹者聖勞而不居以利天
下好取不好與必度其正是之謂聖(貪財利與其功盡力溝洫勞也)
(道也合聖)如文王者其大道仁其小道惠三分天下而有
其二敬人無方服事於商既有其衆而返失其身此
之謂仁(在勞謙恭儉日夜不息返失之勤以其仁德人惠懷之行無常唯賢所)如武王
者義殺一人而以利天下異姓同姓各得之謂義(人一)
(義善紂也)師曠告善又稱曰宣辦各命異姓惡方王侯君
公何以爲尊何以爲上(事儀問其)王子應之曰人生而重
丈夫謂之胄子胄子成人能治上官謂之士(□胄)士率
衆時作謂之曰伯伯能移善於衆與百姓同謂之公
(同謂好義作謂農功)公能樹名與物天道俱謂之侯侯能成群
謂之君(成謂成物群謂之爲長也立民生物謂化施於民也)君有廣德分任諸
侯而敦信曰予一人(也敦厚)善至于四海曰天子逹於
四荒曰天王(四荒四表四海四夷)四荒至莫有怨訾乃豋爲帝
(而論事義以爲之名者也訾嘆恨也合五等之尊卑)師曠罄然又稱曰温恭敦
敏方德不攺聞物□□下學以起尚豋帝臣乃參天
子自古誰(起其物義也問最賢之人也罄然自嚴整也方道初本也)王子應之曰
穆穆虞舜明明赫赫立義治律萬物皆作分均天財
萬物熙熙非舜而誰能(盛言舜臣堯功德如此也律法也謂致其物也熙熙和)
師曠東躅其足曰善哉善哉(踏也東躅)王子曰太師何舉
足驟師曠曰天寒足躅是以數也(問故師曠戲荅驟亦數也王子戲)
王子曰請入坐遂敷席注瑟師曠歌無射曰國誠寧
矣遠人來觀修義經矣好樂無荒(燕室坐歌此辭而交言於堂故更入)
(射之律音合於無)乃注瑟於王子王子歌嶠曰何自南極至
于北極絶境越國弗愁道遠(美王子也王子述舊曲嶠曲名也師曠作新曲)
(也諫)師曠蹶然起曰瞑臣請歸(疾貌蹶然)王子賜乘車四馬
曰太師亦善御之(賜則自王然後行可知也禮爲天子三賜不及者馬此)師曠
對曰御吾未之學也王子曰汝不爲夫時詩云馬之
剛矣轡之柔矣馬亦不剛轡亦不柔志氣塵塵取予
不疑以是御之(塵亦和貌也不疑和之心也馬不剛轡不柔言和擾也塵)師曠對
曰瞑臣無見爲人辯也唯耳之恃而耳又寡聞而易
窮王子汝將爲天下宗乎(耳也宗尊也天下所尊則辯别也爲人有所别唯恃)
(者也有明王)王子曰太師何汝戲我乎自太皥以下至于
堯舜禹未有一姓而再有天下者夫大當時而不伐
天何可得(斯不立矣言周衰未盡巳不必立也言自庖犧至禹其子孫未有期運當時)且
吾聞汝之人年長短告吾師曠對曰汝聲清汙汝色
赤白火色不夀(火色赤知聲者則色亦然清角也言音汙沈木木生)王子曰吾
後三年上賓于帝所汝慎無言□將及汝(賓于天帝言死必爲)
(之事不欲令人知也之所鬼神之則王子)師曠歸未及三年告死者至(及未)
(則王子年十七而卒也三年幷歸之年爲三年)
玉佩解第六十五
玉者所佩在德德在利民民在順上(也天子事天所言以利民爲德)
(使事上以威下)合爲在因時應事則易成(應爲其機得時所爲合)謀成
在周長有功在力多(多則功多也周忠信也力)昌大在自克不過
在數懲(有懲艾則無過也以義勝欲得昌大數)不困在豫慎見禍在未
形(慎則不困也事未成而豫)除害在脆斷安民在知過用兵在知
時(民將安生時謂可戈時也能断所不思也知過輒攺)勝大患在合人心殃毒
在信疑(患之有哉舉合民心何)孽子在聽内化行在知和(於孽内聽)
(灾也可否相濟曰和孽而吐於中言宜其生)施舍在平心不幸在不聞其
過(以聞巳過爲幸貴速攺也施謂施惠舍謂赦罪聖人)福在受諫基在愛民固
在親賢(基親賢人則固明君之義也受諫則無非故福以愛民爲)禍福在所密利
害在所近存亡在所用(良則福利至反是則禍害至所與密皆親近所利用皆忠)
離合在出命尊在慎威安在恭巳危亡在不知時(命教)
(恭巳不妄則安時謂天時得其時也善則事合否則離矣烕得其宜則尊)見善而怠時至
而疑亡正處邪是弗能居此得失之方也不可不察
(慮奸術是不居大之道也乃是得失之道也怠懈堕不能行也疑由豫不果也邪姦術也)
殷祝解第六十六
湯將放桀于中野(或者欲觧之此事不然矣)士民聞湯在野皆委
貨扶老携幼奔國中虛(人又不然矣言桀國中空無)桀請湯曰國
所以爲國者以有家家所以爲家者以有人也今國
無家無人矣君有人請致國君之有也(天下也此國爲)湯曰
否昔大帝作道明教士民今君王滅道殘政士民惑
矣吾爲王明之(之事於士民也大帝謂禹明禹)士民復致於桀曰以
簿之居濟民之賤何必君更(也言與君更與桀徙避此士民辭也薄湯所居)
(湯)桀與其属五百人南徙千里止於不齊民往奔湯
於中野(地名不齊)桀復請湯言君之有也湯曰否我爲君
王明之士民復重請之桀與其属五百人徙於魯魯
士民復奔湯(名也魯地)桀又曰國君之有也吾則外人有
言彼以吾道是邪我將爲之(勸勉湯者也言桀以此辭)湯曰此君
王之士也君王之民也委之何湯不能止桀(去也必欲)湯
曰欲從者從君桀與其属五百人去(之地名居南巢)湯放桀
而復薄三千諸侯大會(干薄大會)湯退再拜從諸侯之位
湯曰此天子位有道者可以處之(有道者讓諸侯之)天子非
一家之有也有道者之有也故天下者唯有道者理
之唯有道者紀之唯有道者宜久處之(天子之位久處久居)湯
以此讓三千諸侯莫敢即位然後湯即天子之位(千三)
(之也諸侯勸)與諸侯誓曰隂勝陽即謂之變而天弗施(天逆)
(不施道故)雌勝雄即謂之亂而人弗行(異逆人道故不行雌勝雄女凌男之)
(焉)故諸侯之治政在諸侯之大夫治與從(上所以教言下必順)
(也治)
周祝解第六十七
曰維哉其時告汝□□道恐爲身災(聞道爲身灾也言所以告汝不)
讙哉民乎朕則生汝朕則刑汝(是以教之以法也告以善道是生之)朕
則經汝朕則亡汝朕則夀汝朕則名汝(汝殺亡汝爲經記汝昌阜)
(汝善惡也汝請命名)故曰文之美而以身剥自謂智也者故不
足(自賢則愚惡返見狐貉俱以文受害人)角之美殺其牛榮華之言後
有茅(虚言致穢也言牛以角死)凡彼濟者必不怠觀彼聖人必趣
時(必趣時故聖必不怠故濟)石有玉而傷其山萬民之患在口言
(人以口言受患山以有玉故傷)時之行也勤以徙不知道者福爲禍
(故失其福也不徙以及時人)時之徙也勤以行不知道者以福亡
(時偕行行謂與)故曰肥豕必烹甘泉必竭直木必伐(人用自以其供)
(理然)地出物而聖人是時雞鳴而人爲時觀彼萬且何
爲求(則之如因雞鳴以識時也萬物自然不爲人來聖人)故天有時人以爲正
地出利而民是爭(爭謂爭其斂之也正謂敬授民時也)人出謀聖人是
經陳五刑民乃敬(敬上命也經經度之也)教之以禮民不爭被
之以刑民始聽因其能民乃靜(順靜服謂不爲亂也有禮則讓故不爭聽)
故狐有牙而不敢以噬獂有蚤而不敢以撅(小能不喻人以)
(自盡而巳也敢望大官亦求)勢居小者不能爲大(勢不便故雖有其材)特欲
正中不貪其害凡勢道者不可以不大(正不立不大不貪害也中)
(不行也其度至道)故木之伐也而木爲斧賊難而起者自近
者(因近以成賊因木以伐木)二人同術誰昭誰暝二虎同穴誰死
誰生(猛者能生成者能昭)故虎之猛也而䧟於獲人之智也而
䧟於詐(欲䧟詐詐罔也虎以食䧟穽人以)葉之美也解柯柯之美也
離其枝枝之美也拔其本儼矢將至不可以無盾(言此)
(喻爲人當有所備護飾木業覆本質也盾)故澤有獸而焚其草木大威將
至不可爲巧焚其草木則無種大威將至不可以爲
勇(禍至不可救也言亦貨以危身)故天之生也固有度國家之患離
之以故(而起故事也以言患因事)地之生也固有植國家之患離
之以謀(生則立也植立也有)故時之還也無私貌日之出也無
私照(至並應日出普照也還謂至也貌謂無實時)時之行也順至無逆爲
天下者用大略(略順時也言當以大)火之燀也固定上爲天下
者用牧(上牧爲法也燀然也火曰炎)水之流也固走下不善故有
桴(政由於發者也桴所擊鼓也言惡)故福之起也惡别之禍之起也
惡别之(言其微也惡於何也)故平國若之何須國覆國事國孤
國屠皆若之何(謂無謂屠爲人分裂也覆滅也事謂事無便也孤)故日之中
也仄月之望也食威之失也隂食陽善爲國者使之
有行(以日蔽於隂喻君行失道食謂毀明而生魄也仄跌也)定彼萬物必有常
國君而無道以微亡(致滅亡者也微以積小以)故天爲蓋地爲軫
善用道者終無盡地爲軫天爲蓋善用道者終無害
(靜法天地言用道動)天地之間有滄熱善用道者終不竭(竭盡滄寒)
陳彼五行必有勝天之所覆盡可稱(生成萬物盡可言五行相勝以)
(之也稱名)故萬物之所生也性於從萬物之所及也性於
同(終故曰反也從謂立也始異)故惡姑幽惡姑明惡姑隂陽惡姑
短長惡姑剛柔(易短長之相形剛柔之相生始終之姑者且也言幽明之相伐隂陽之变)
(也道)故海之大也而魚何爲可得山之深也虎豹貔貅
何爲可服(自中鈎檻也言皆以貪餌)人智之邃也奚爲可測跂動
噦息而奚爲可牧(牽於事故可牧誠於事故可測)玉石之堅也奚可
刻(窮物也言服餙之)隂陽之號也孰使之牝牡之合也孰交
之君子不察福不來(自然也君子察自然之理則福言隂陽之稱號牝牡之交合皆)
(也來)故忌而不得是生事故欲而不得是生詐(變也生生事謂)
(爲求之詐謂詐)欲伐而不得生斧柯欲鳥而不得生網羅欲
彼天下是生爲(謂云爲之事也所以生成所欲也)維彼幽心是生包
維彼大心是生雄維彼忌心是生勝(雄謂雄桀於人包謂包藏隂謀)
(皆惡忌事也也勝謂勝所忌)故天爲高地爲下察汝躬奚爲喜怒
天爲古地久察彼萬物名於始(錯推古久則萬始可言法天地則喜怒無)
(也知)左名左右名右視彼萬物數爲紀紀之行也利而
無方行而無止以觀人情(紀則生利利以利情也名以左右則物以數爲紀)
利有等維彼大道成而弗攺用彼大道知其極加諸
事則萬物服(也極中也事業也差等也大道天道)用其則必有群加諸
物則爲之君(類群)舉其脩則有理加諸物則爲天子(長修)
(例也也謂綱)
周書卷第九
