周書卷第二
晉孔晁註明四明後學章檗校刻
武稱解第六允文解第七
大武解第八大明武解第九
小明武解第十大匡解第十一
程典解第十二程寤解第十三
秦陰解第十四九政解第十五
九開解第十六劉法解第十七
文開解第十八保開解第十九
八繁解第二十
武稱解第六
大國不失其威小國不失其卑敵國不失其權(所謂此即)
(也稱)岠嶮伐夷幷小奪亂□強攻弱而襲不正武之經
也(常經)伐亂伐疾伐疫武之順也(守故曰順也武道逆取順)賢者輔
之亂者取之作者勸之怠者沮之恐者懼之欲者趣
之武之用也(爲用武以)美男破老美女破舌淫圖破□淫
巧破時淫樂破正淫言破義武之毀也(以毁敵國也凡行此事所)
赦其衆遂其咎撫其□助其囊武之間也餌敵以分
而照其儲以伐輔德追時之權武之尚也(分器土田以分謂以)
(此術餌之)春違其農秋伐其穯夏取其麥冬寒其衣服春
秋欲舒冬夏欲亟武之時也(夏寒暑盛故欲度之寒衣爲敗其絲麻冬)長
勝短輕勝重直勝曲衆勝寡強勝弱飽勝饑肅勝怒
先勝後疾勝遲武之勝也(也肅敬)追戎無恪窮宼不格
(也格闘)力倦氣竭乃易克武之追也(之追敵)旣勝人舉旗
以號令命吏禁掠無取侵暴爵位不謙田宅不虧各
寧其親民服如化武之撫也(寧安也謙損也)百姓咸服偃兵
興德夷厥險阻以毀其服四方畏服奄有天下武之
定也(毀敵之毀武謂)
允文解第七
思靜振勝允文維記(康文紀武以靜規勝)昭告周行維旌所在
(亂所在旗旌治)收武釋賄無遷厥里官校屬職因其百吏(其收)
(其官吏無敢攺戎器不取賄因)公貨少多賑賜窮士救瘠補病賦均
田布(布政也主施赦)命夫復服用損憂耻孤寡無告獲厚咸
喜(振窮敷大惠也損除憂耻謂赦罪)咸問外戚書其所在遷同氏姓
位之宗子(□及群臣宗主誅其君爲之主)率用十五綏用□安教用
顯允若得父母(政也懷其德)寬以政之孰云不聽聽言靡
悔遵養時晦(而誅之養時暗昧)晦明遂語于時允武死思復
生生思復所(遂告以信武也使昧者脩明而)人知不棄愛守正戸上
下和恊靡敵不下(言不逃亡於守正戸)執彼玉珪以居其宇庶
民咸畊童壮無輔無拂其取通其疆土民之望兵若
待父母(邦之君彼謂亂)是故天下一旦而定有四海
大武解第八
武有六制政攻侵伐搏戰(伐之政政者征)善政不攻善攻不
侵善侵不伐善伐不摶善搏不戰(勝也言廟)政有四戚五
和攻有四攻五良侵有四聚三斂伐有四時三與搏
有三哀四赦戰有六厲五衛六庠五虞(後能致其攻此皆有義然)
四戚一内姓二外婚三友朋四同里(親也信所宜)五和一
有天無惡二有人無郄三同好相固四同惡相助五
遠宅不薄(皆厚之雖遠居)此九者政之因也(成政也言因此以)四攻
者一攻天時二攻地宜三攻人德四攻行利(其計使攻謂奪)
(也不成)五良一取仁二取智三取勇四取材五取藝(務所)
(爲求字之誤也來而任之良當)此九者攻之開也(以成攻也言開此道)四聚一
酌之以仁二懷之以樂三旁聚封人四設圍以信三
斂一男女比二工次三祗人死(敬祗)此七者侵之酌也
(以成侵也言酌此法)四時一春違其農二夏食其榖三秋取其
割四冬凍其葆(凍謂發露其葆聚此皆所用以敵之)三興一政以和時
二伐亂以治三伐飢以飽(當之也此所行)此七者伐之機也
(要成其伐也機要也以此)三哀一要不羸二喪人三擯厥親(人之哀敵)
(爲惡擯一作損困窮如此要當)四赦一勝人必羸二取威信復三人
樂生身四赦民所惡(有之皆赦救也羸謂益之復謂)此七者搏之來
也(來之也所以懷)六厲一仁厲以行二智厲以道三武厲以
勇四師厲以士五校正厲御六射師厲伍(也□□厲爲治政)
五衛一明仁懷怒二明智輔謀三明武攝勇四明材
若風行輕車翼衛在戎二方(陣如此奔敵之)我師之窮靡人
不剛(乃剛勇也知敵之強)十藝一大援二明從三餘子四長興
五伐人六刑餘七三疑八間書九用少十興怨(赦徒刑餘)
(興怨離構也用少者省費)十因一樹仁二勝欲三賓客四通旅五
親戚六無告七同事八程巧九□能十利事(有因也凡成皆)
(義勝欲勝欲以)藝因伐用是謂強轉應天順時時有寒暑(時言)
(易也有難)風雨饑疾民乃不處移散不敗農乃商賈委以
淫樂賂以美女(使沈惑也謂扇動之)主人若枝□至城下高堙
臨内日夜不解(堅也枝謂)方陣並功云何能禦雖易必敬
是謂明武(也禦當)城高難平湮之以土開之以走路俄
傳器櫓(山以臨之也湮土謂爲土)因風行火障水水下惠用元元
文誨其寡(恤刑也言務□)旁隧外權墮城湮溪老弱單處其
謀乃難(於保障單處無)旣克和服使衆咸宜竟其金革是謂
大夷(夷平咸皆)
小明武解第十
凡攻之道必得地勢以順天時觀之以今稽之以古
(以詳順之稽考也兵凶器戰危事故)攻其逆政毀其地阻立之五教以
惠其下(之教也五教五常)矜寡無告寔爲之主五教允中枝
葉伐興(謂衆善政也爲之君枝葉)國爲僞巧後宫飾女荒田逐獸
田獵之所洊觀崇臺泉池在下淫樂無旣百姓辛苦
(事皆可伐言凡有此)上有困令乃有極□上困下騰戎遷其野
敦行王法濟用金鼓(金鼓濟其伐濟成也言以)䧏以列陣無悗怒
□按道攻巷無襲門戸(伐無辜襲掩也言不赦有罪怒)無受貨賂攻
用弓弩上下禱祀靡神不下具行衝梯振以長旗(所先)
(後戰也禱而攻)懷戚思終左右憤勇無食六畜無聚子女群
振若電造於城下鼓行參呼以正什伍(奮厲也言士卒之)上
有軒冕斧鉞在下勝國若化故曰明武(爲賞也軒冕所以)
大匡解第十一
維周王宅程三年遭天之大荒(後以爲國初王季之程地名在岐州左右)
(饑饉後乃徙豐焉子文王因焉而遭)作大匡以詔牧其方三州之侯咸
率(故三州也率謂奉順也文王初未得三分有二)王乃召冡卿三老三吏大
夫百執事之人朝于大庭(也大庭公堂之庭冡卿孤卿三吏三卿)問罷
病之故政事之失刑罰之戾哀樂之尤(尤過戾罪)賓客之
盛用度之費及關市之征山林之匱田宅之荒溝渠
之害(官不脩無征匱荒害皆謂)怠墯之過驕頑之虐水旱之菑(以皆)
(之者爲失)曰不榖不德政事不時國家罷病不能胥匡二
三子尚助不榖官考厥職鄕問其人(人政得失不尚尚也問)因
其耆老及其總害慎問其故無隱乃情(人也總衆)及某日
以告于廟有不用命有常不赦(常者常刑也明日王至廟告)王旣
發命入食不舉百官質方□不食饔(徹膳以思其職王不舉樂百官)
(道方)及期日質明王麻衣以朝朝中無釆衣(居爲荒變此凶服自)
官考其職鄕問其利因謀其菑旁匡於衆無敢有違
(率我故無違衆衆民也百官)詰退驕頑方收不服慎惟怠墯什伍
相保(不服化者也萬方收收其)動勸游居事節時茂農夫任戸戸
盡夫出(不出夫以勸農茂勉也言無戶)農廩分鄕鄕命受糧程課物
徵躬競比藏(課程比藏者比方其收藏也農夫藏糓於廩分在諸鄕合)藏不粥籴
籴不加均賦洒其幣鄕正保貸(不限也洒散也幣以粮不加均多從所有)
(窮也籴以貨)成年不償信誠匡助以輔殖財(償所以生殖名曰貸而不)
(也民財)財殖足食克賦爲征數口以食食均有賦(足食均民)
(以入官也而征其賦)外食不瞻開關通糧糧窮不轉孤寡不廢
(轉出外也窮征困内不)滯不轉留戍城不留□足以守出旅分
均馳車送逝旦夕運糧□(守之表皆共運之也不成者不令留足以)於是
告四方遊旅旁生忻通津濟道宿所至如歸(窮者有有告者)
(也所歸)幣租輕乃作母以行其子(謂錢幣之屬以貴重爲母)易資貴
賤以均遊旅使無滯(子遊旅易資亦然非但租賦作母行)無粥熟無室
市權内外以立均無蚤暮閭次均行(無早晚之常也均平民財行之)
均行衆從積而勿□以罰助均無使之窮平均無乏
利民不淫(過者罰其榖幣其穀幣通以助均雖積賞進有無不隄防之使民有)無播𬞞
無食種(菜曰𬞞可食之)以數度多少省用(常用國家)祈而不賓祭
服漱不制(制不造新也不賓殺禮不)車不雕飾人不食肉畜不食
榖(馬也畜謂)國不鄕射樂不牆合牆屋有補無作(降之也皆爲荒)
資農不敗務(務不廢農桑之)非公卿不賓賓不過具(卿酒食唯賓公)
(巳而)哭不留日豋降一等(爲荒廢之也留盡也降一等)庶人不獨葬
伍有植送往迎來亦如之(共送迎亦相救也均恤輿迎亦如植)有不用
命有常不違
程典解第十二
維三月旣生魄文王合六州之侯奉勤于商(下有其三分天)
(事殷也二以服)商王用宗䜛震怒無疆(境也宗衆疆)諸侯不娛逆
諸文王文王弗忍乃作程典以命三忠(從諸侯即王娛樂也不忍)
(德常典也位所以爲至)曰助余體民無小不敬如毛在躬拔之
痛無不省(省故宜敬外也毛以喻小也無不)政失患作作而無備死
亡不誡誡在往事備必慎備思地思地慎制思制慎
人思人慎德德開開乃無患(開通言德合也以往事誡將來)慎德必
躬恕恕以明德德當天而慎下(教天下以慎道)下爲上貸力
競以讓讓德乃行(爲化以讓)慎下必翼上上中立而下比
爭省和而順慎同携乃爭和乃比(謂無比也翼敬也中立)比事
無政無政無選無選民乃頑頑乃害上(在官故頑民無雋選之事)
(上害)故選官以明訓頑民乃順慎守其教小大有度以
備菑宼(吉凶也小大□)恊其三族固其四援明其伍候習其
武誡依其山川通其舟車利其守務(備聖王之事修文教誡武)士
大夫不雜於工商(力不可力治必善其事治乃成也使各專其業商不厚工不杇農不)
士之子不知義不可以長幼(義方爲正有士行之)工不族居不
足以給官族不鄕别不可以入惠(其鄕所以行其惠族謂群也雖不别)
(也)爲上不明爲下不順無醜(耻醜也言國無)輕其行多其愚
不習(其愚何智之有不重其行自多)慎地必爲之圖以舉其物物其
善惡(物之善惡也别其地所生)度其高下利其陂溝愛其農時修
其等列務其土實(樹範也務其勤)差其施賦設得其宜宜恊
其務務應其趣(施當也言其所)慎用必愛工攻其材商通其
材百物鳥獸魚鼈無不順時(愛之也順時所爲)生穯省用不
濫其度津不行火藪林不伐(不火不伐也濫過也非時)牛羊不盡
齒不屠(用食之老不任)土勸不極美美不害用用乃思慎□
備不敬不意多□用寡立親用勝懷遠遠格而邇安
(振施也多用謂)於安思危於始思終於邇思備於遠思近於
老思行不備無違嚴戒(終其義之也格至也必有忍乃有濟也終謂)
程寤
秦隂
九政
九間
劉法
文開
保開
八繁
周書卷第二
