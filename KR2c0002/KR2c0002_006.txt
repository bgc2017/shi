汲冡周書卷六
晉孔眺註明四明後學章檗校刻
周月解第五十一時訓解第五十二
月令解第五十三謚法解第五十四
明堂解第五十五嘗麥解第五十六
本典解第五十七
周月解第五十一
惟一月旣南至昏昴畢見日短極基踐長微陽動于
黃泉隂慘于萬物是月斗柄建子始昏北指陽氣虧
草木萌蕩日月俱起于牽牛之初右回而行月周天
起一次而與日合宿日行月一次周天歴舍于十有
二辰終則復始是謂日月權輿周正歲道數起于時
一而成于十次一爲首其義則然凡四時成歲有春
夏秋冬各有孟仲季以名十有二月中氣以著時應
春三月中氣雨水春分榖雨夏三月中氣小滿夏至
大暑秋三月中氣處暑秋分霜䧏冬三月中氣小雪
冬至大寒閠無中氣斗指兩辰之間萬物春生夏長
秋收冬藏天地之正四時之極不易之道夏數得天
百王所同其在商湯用師于夏除民之災順天革命
攺正朔變服殊號一文一質示不相沿以建丑之月
爲正易民之視若天時大變亦一代之事亦越我周
王致伐于商攺正異械以垂三綂至於敬授民時廵
狩祭享猶自夏焉是謂周月以紀于政
時訓解第五十二
立春之日東風解凍又五日蟄蟲始振又五日魚上
冰風不解凍號令不行蟄蟲不振隂姦陽魚不上冰
甲胄私藏雨水之日獺祭魚又五日鴻鴈來又五日
草木萌動獺不祭魚國多盗賊鴻鴈不來遠人不服
草木不萌動果𬞞不熟驚蟄之日桃始華又五日倉
庚鳴又五日鷹化爲鳩桃始不華是謂陽否倉庚不
鳴臣不□主鷹不化鳩宼戎數起春分之日玄鳥至
又五日雷乃發聲又五日始電玄鳥不至婦人不□
雷不發聲諸侯□民不始電君無威震清明之日桐
始華又五日田鼠化爲鴽又五日虹始見桐不華歲
有大寒田鼠不化鴽國多貪殘虹不見婦人苞亂榖
雨之日萍始生又五日鳴鳩拂其羽又五日戴勝䧏
于桑萍不生隂氣憤盈鳴鳩不拂其羽國不治兵戴
勝不䧏于桑政教不中立夏之日蝼蟈鳴又五日蚯
蚓出又五日王瓜生蝼蟈不鳴水潦淫漫蚯蚓不出
嬖奪后王瓜不生困於百姓小滿之日苦菜秀又五
日靡草死又五日小暑至苦菜不秀賢人潛伏靡草
不死國縱盗賊小暑不至是謂隂慝芒種之日螳螂
生又五日鵙始鳴又五日反舌無聲螳螂不生是謂
隂息鵙不始鳴令姦壅偪反舌有聲佞人在側夏至
之日鹿角解又五日蜩始鳴又五日半夏生鹿角不
解兵革不息蜩不鳴貴臣放逸半夏不生民多厲疾
小暑之日溫風至又五日蟋蟀居壁又五日鷹乃學
習溫風不至國無寬教蟋蟀不居壁急恒之暴鷹不
學習不備戎盗大暑之日腐草化爲螢又五日土潤
溽暑又五日大雨時行腐草不化爲螢榖實鮮落土
潤不溽暑物不應罰大雨不時行國無恩澤立秋之
日凉風至又五日白露䧏又五日寒蟬鳴凉風不至
無嚴政白露不䧏民多邪病寒蟬不鳴人皆力爭處
暑之日鷹乃祭鳥又五日天地始肅又五日禾乃豋
鷹不祭鳥師旅無功天地不肅君臣乃□農不豋榖
暖氣爲灾白露之日鴻鴈來又五日玄鳥歸又五日
群鳥養羞鴻鴈不來遠人背畔玄鳥不歸室家離散
群鳥不養羞下臣驕慢秋分之日雷始收聲又五日
蟄蟲培戸又五日水始涸雷不始收聲諸侯淫佚蟄
蟲不培戸□靡有頼水不始涸甲蟲爲害寒露之日
鴻鴈來賓又五日爵入大水化爲蛤又五日菊有黃
華鴻鴈不來小民不服爵不入大水失時之極菊無
黃華土不稼穡霜䧏之日豹乃祭獸又五日草木黃
落又五日蟄蟲咸俯豺不祭獸爪牙不良草木不黃
落是謂愆陽蟄蟲不咸附民多流亡立冬之日水始
冰又五日地始凍又五日雉入大水化爲水不冰
是謂隂負地不凍咎徵之咎雉不入大水國多淫婦
小雪之日虹藏不見又五日天氣上騰地氣下䧏又
五日閉塞而成冬虹不藏婦不專一天氣不上騰地
氣不下䧏君臣相嫉不閉塞而成冬母后淫佚大雪
之日鴞鳥不鳴又五日虎始交又五日荔挺生鴞鳥
鳴□□□虎不始交□□□□荔挺不生卿士專權
冬至之日蚯蚓結又五日麋角解又五日水泉動蚯
蚓不結君政不行麋角不解兵甲不藏水泉不動隂
不承陽小寒之日鴈北向又五日鵲始巢又五日雉
始雊鴈不北向民不懷主鵲不始巢國不寧雉不始
雊國大水大寒之日鷄始乳又五日鷙鳥厲又五日
水澤腹堅雞不始乳淫女亂男鷙鳥不厲國不除兵
水澤不腹堅言乃不從
謚法解第五十四
維周公旦太公望開嗣王業攻于牧野之中終葬乃
制諡叙法謚者行之迹也號者功之表也車服位之
章也(善號以爲福也古者有大功則)是以大行受大名細行受小名
行出於巳名生於人(號謚名謂)一人無名曰神(一善不名)稱善
□簡曰聖(得實所别得簡所稱得人所善)敬賓厚禮曰聖(禮也聖於)德象
天地曰帝(天地同於)靜民則法曰皇(安靜)仁義所在曰王(從民)
(也之)立制及衆曰公(私也志無)執應八方曰侯(方應之也所執行八)壹
德不解曰蕳(委曲壹不)平易不疵曰蕳(病也疵多)經緯天地曰
文(道也成其)道德博厚曰文(知之無不)學勤好問曰文(下問不耻)慈
惠愛民曰文(文也惠以成)愍民惠禮曰文(安人以禮)錫民爵位
曰文(舉也與可)剛彊直理曰武(正無曲理忠恕也剛無欲彊不撓直)威彊
德曰武(者也思有德)克定禍亂曰武(故解也以兵征)刑民克服曰
武(能使服法正民)大志多窮曰武(多所窮也大志行兵)敬事供上曰恭
(也恭奉)尊賢貴義曰恭(寵貴義士尊貴賢人)尊賢敬譲曰恭(德譲敬有)
(功有)旣過能攺曰恭(智也言有)執事堅固曰恭(不移守正)安民長
悌曰恭(接弟順長)執禮敬賓曰恭(賓也迎侍)芘親之門曰恭(德無)
(之也以益)尊長讓善曰恭(推於他人不尊巳善)淵源流通曰恭(所忌性無)
(也)照臨四方曰明(照之以明)譖訴不行曰明(故不行逆知之)威儀
悉備曰欽(儀則可象威則可畏)大慮靜民曰定(惠也思樹)安民大慮
曰定(安民以慮)安民法古曰定(意也不失舊)純行不傷曰定(一行)
(傷不)謀慮不威曰德(相拒也不以威)辟地有德曰襄(以義取之)甲胄
有勞曰襄(征伐言成)有伐而還曰釐(而退知難)質淵受諫曰釐
(能受深故)慈惠愛親曰釐(親族也言周愛)博聞多能曰獻(不至大雖多能)
(道)聰明
哲曰獻(之聰也有通知)温柔聖善曰懿(淑也性純)五宗安之曰孝(宗也五世之)恊時肇享曰孝(也常如始恊合肇始)秉德不
回曰孝(而不逆順於德)大慮行節曰孝(其節言成)執心克莊曰齊
(齊也能自)輔輕供就曰齊(而供成也輕有所輔)温年好樂曰康(年勤好豐)
(事民)安樂撫民曰康(之虞無四方)令民安樂曰樂(教之富而)安民
立政曰成(安之政以)布德執義曰穆(也穆純)中情見貌曰穆
(路也在□)敏以敬順曰傾(敬順也無所不)昭德有勞曰昭(謙也能勞)聖
文周逹曰昭(治也聖文通)保民耆艾曰胡(七十曰艾六十曰耆)彌年
夀考曰胡(年也大其)彊毅果敢曰剛(致果曰毅強於仁義)追補前過
曰剛(補過也勤善以)柔德考衆曰靜(安也成衆使)供巳鮮言曰靜
(鮮言而正供巳之身)寬樂令終曰靜(以善自終性寬樂義)治而清省曰平
(之病也無失闕)執事有制曰平(意也在位平)布綱治紀曰平(政事施之)
由義而濟曰景(成也用義而)布義行綱曰景(義也以綱行)清白
守節曰貞(志固也行清白)大慮克就曰貞(正則不可能大慮非)不隱無
克曰貞(私也坦然無)彊以剛果曰威(剛也疆甚於)猛以疆果曰
威(於剛也亦強甚)彊毅信正曰威(無邪也信正言)辟土服遠曰桓(人兼)
(也故啟)道德純一曰思(德一也道大而)不青兆民曰思(而不殺大親民)
外内思索曰思(善也言求)追悔前過曰思(攺也思而能)柔質受
課曰惠(愛惠以惠)能思辯衆曰元(有次也别之使各)行義說民曰
元(其義民說)始建國都曰元(可一始也非善之長)主義行德曰元(義以)
(德政也爲主作)兵甲亟作曰莊(爲嚴以數征)叡通克服曰莊(使能通逹)
(也服)死於原野曰莊(以死難非嚴何)屢征□伐曰莊(□之以嚴)武而
不遂曰莊(不成武功)克殺東正曰夷(任賢也秉正不)安心好靜曰
夷(正也不爽丸)幸義揚善曰懷(以善揚人)慈義短折曰懷(六十短未)
(三十折未)夙夜警戒曰敬(思戒敬身)夙夜恭事曰敬(事也敬以蒞)象
方益平曰敬(之常而加法以敬也)合善法典曰敬(以善也非敬何)述善
不克曰丁(成義不能)述義不悌曰丁(遜順也不悌不)有功安民曰
烈(立功以武)秉德遵業曰烈(不堕攺遵世業)剛克爲伐曰翼(也成功)
思慮深遠曰翼(任能也好遠思)剛德克就曰肅(使爲就成其不欲)執
心决斷曰肅(果也言嚴)愛民好治曰戴(治也好民)典禮不塞曰
戴□死而志成曰靈(恡命也立志不)亂而不損曰靈(以治不□)極
知鬼事曰靈(聰徹也知其能)不勤成名曰靈(見賢思齊本任性不)死見
鬼能曰靈(爲厲有鬼)好祭鬼神曰靈(能遠也敬鬼神不)短折不成
曰殤(大殤也有知而)未家短折曰殤(室家也未家未)不顯尸國曰隱
(國也以門)隱拂不成曰隱(攺其性也言其隱拂)年中早夭曰悼(肆志年不)
肆行勞祀曰悼(祀言不脩德也縱於心勞於淫)恐懼從處曰悼(言□從處)
(也地)不思忘愛曰剌(巳暑也忌其愛)愎佷遂禍曰剌(反是曰佷去諫曰愎)
外内從亂曰荒(家不官不治)好樂怠政曰荒(故怠政事淫於聲色)在
國逢難曰愍(之事也逢兵寇)使民折傷曰愍(賊害苛政)在國連憂
曰愍(大喪仍多)禍亂方作曰愍(動長亂國無政)蚤孤短折曰哀(者早)
(人事未知)恭仁短折曰哀(功未施也體恭質仁)蚤孤有位曰幽(即位有喪)
(也而卒)壅遏不通曰幽(□也弱損不)動祭亂常曰幽(之班易神)克
威捷行曰魏(敏行有威而)克威惠禮曰魏(敏行也有威而)去禮遠
衆曰煬(外則荒政内好多淫)醜心動懼曰甄(也甄積)容儀恭美曰
勝(行恭可美有儀可象)威德剛武曰圉(御亂患也圉御也能)聖善周聞曰
宣(善事也聞謂所聞)治民克盡曰□(恩惠也克盡無)行見中外曰慤
(如一也言表裏)勝敵壮志曰勇(勝不□)照功寧民曰商(也明有功)
狀古述今曰譽(人稱言立)心能制義曰庶(事宜制得)好和不爭
曰安(少斷失在)外内貞復曰白(始一也正而□終)不生其國曰聲
(不攺知而)致戮無辜曰厲(善人賊良)官人應實曰知(人也能官)凶年
無榖曰糠(稼穡不務)名實不爽曰質(應也不爽)不悔前過曰戾
(不攺知而)温良好樂曰良(好可樂也言人行可)怙威肆行曰醜(得威肆意)
勤政無私曰類(義所在無私惟)好變動民曰躁(徙也數移)慈和徧
服曰順(服其慈和言使人皆)滿志多窮曰感(不足也自足者必)危身奉
上曰忠(勞也險不辭)思慮深遠曰翼(近於專自任多)息政外交曰
推(恃外也不自明而)䟽遠繼□曰紹(偶得之也非其次苐)彰義掩過曰
堅(前過明義以)肇敏行成曰直(言不深也始疾行成)内外賓服曰止
(□也言以正)華言無實曰夸(□□□□□)教誨不倦曰長(教之以道)
(也)愛民在刑曰克(齊之以刑道之以政)嗇於賜與曰愛(恡也言貪)逆
天虐民曰煬(而逆天所尊天)好廉自克曰節(情欲也自節以)擇善而
從曰比(而從之比方善)好更攺舊曰易(故常變攺)名與實爽曰謬
(而實傷言名美)思厚不爽曰愿(而得也不差所思)貞心大度曰匡(正心)
(察也而明)隱哀之也施爲文也除爲武也(惡除)辟地爲襄視
遠爲恒剛克爲發柔克爲懿履亡爲莊有過爲僖施
而不成曰宣惠無内德曰獻(不成也無内德惠)治而生青爲
平亂而不損爲靈由義而濟爲景失無𥙷則以其明
餘皆象也(象謂象其事行也以其明所及爲謚)和會也勤勞也遵循也
爽傷也肇始也乂治也康安也怙恃也享祀也胡大
也服敗也康順也就會也過也錫與也典常也肆
施也糠虚也聖也惠愛也綏安也堅長也耆彊也
考成也周至也懷思也式法也敏疾也捷克也載事
也彌久也
明堂解第五十五
大維商紂暴虐晡鬼侯以享諸侯天下患之四海兆
民欣戴文武是以周公相武王以伐紂夷定天下旣
克紂六年而武王崩成王嗣幼弱未能踐天子之位
周公攝政君天下弭亂六年而天下大治乃會方國
諸侯於宗周大朝諸侯明堂之位天子之位負斧扆
南面立率公卿士侍于左右三公之位中階之前北
面東上諸侯之位阼階之東西面北上諸伯之位西
階之西東面北上諸子之位門内之東北面東上諸
男之位門内之西北面東上九夷之國東門之外西
面北上八蠻之國南門之外北面東上六戎之國西
門之外東面南上五狄之國北門之外南面東上四
塞九□之國世告至者應門之外北面東上宗周明
堂之位也明堂明諸侯之尊卑也故周公建焉而明
諸侯於明堂之位制禮作樂頒度量而天下大服萬
國各致其方賄七年致政於成王
嘗麥解第五十六
維四年孟夏王初祈禱于宗廟乃嘗麥于太祖是月
王命大正正刑書爽明僕告旣駕少祝導王亞祝迎
王䧏階即假于大宗小宗少秘于社各牡羊一牡豕
三史導王于北階王涉階在東序乃命太史尚太正
即居于戸西南向九州□伯咸進在中西向宰乃承
王中升自客階作筴執筴從中宰&KR3453;尊中于大正之
前太祝以王命作筴筴告太宗王命□□祕作筴許
諾乃北向繇書于内楹之門王若曰宗掩大正昔天
之初□作二后乃設建典命赤帝分正二卿命蚩尤
于宇少昊以臨四方司□□上天末成之慶蚩尤乃
逐帝争于涿鹿之河九隅無遺赤帝大懾乃說于黃
帝執蚩尤殺之于中冀以甲兵釋怒用大正順天思
序紀于大帝用名之曰絕轡之野乃命少昊請司馬
鳥師以正五帝之官故名曰質天用大成至于今不
亂其在殷之五子忘伯禹之命假國無正用胥興作
亂遂凶厥國皇天哀禹賜以彭夀思正夏略今予小
子聞有古遺訓而不述朕文考之言不易予用皇威
不忘秪天之明典令□我大治用我九宗正州伯教
告于我相在大國有殷之□辟自其作□于古是威
厥邑無類于冀州嘉我小國小國其命余克長國王
嗚呼敬之哉如木旣顚厥巢其猶有枝葉作休爾弗
敬恤爾執以屏助予一人集天之顯亦爾子孫其能
常憂恤乃事勿畏多寵無愛乃嚚亦無或刑于鰥寡
罪罪惠乃其常無别于民衆臣咸興受太正書乃䧏
太史筴形書九篇以升授太正乃左還自兩柱之間
□箴大正曰欽之哉諸正敬功爾頌審三節無思民
因順爾臨獄無頗正刑有掇夫循乃德式監不遠以
有此人保寧爾國克戒爾服世世是其不殆維公咸
若太史乃降太正坐舉書乃中䧏再拜稽首王命太
史正升拜于上王則退是月士師乃命太宗序于天
時祠大暑乃命少宗祠風雨百享士師用受其胾以
爲之資邑乃命百姓遂享于富無思民疾供百享歸
祭閭率里君以爲之資野宰乃命冡邑縣都祠于太
祠乃風雨也宰用受其職胾以爲之資采君乃命天
御豐穯享祠爲施大夫以爲資威太史乃藏之于盟
府以爲歲典
本典解第五十七
維四月旣生魄王在東宫召公告周公曰嗚呼朕聞
武考不知乃問不得乃學俾資不肖永無惑矣命朕
不知明德所則政教所行字民之道禮樂所生非不
念而知故問伯父周公再拜稽首曰臣聞之文考能
督民過者德也爲民犯難者武也智能親智仁能親
仁義能親義德能親德武能親武五者昌于國曰明
明能見物高能致物物備咸至曰帝帝鄕在地曰本
本生萬物曰世世可則□曰至至德照天百姓□驚
備有好醜民無不戒顯父豋德德䧏則信信則民寧
爲畏爲極民無淫慝生民知常利之道則國彊序明
好醜□必固其務均分以利之則民安□用以資之
則民樂明德以師之則民讓生之樂之則母之禮也
政之教之遂以成之則父之禮也父母之禮以加于
民其慈□□古之聖王樂體其政士有九等皆得其
宜曰材多人有八政皆得其則曰禮服士樂其生而
務其宜是故奏鼓以章樂奏舞以觀禮奏歌以觀和
禮樂旣和其上乃不危王拜曰允哉幼愚敬守以爲
本典
月令(闕)
周書卷第六
