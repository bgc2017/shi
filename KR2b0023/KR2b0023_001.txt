欽定四庫全書
大事記卷一宋吕祖謙撰
庚申周敬王(丐)三十九年(魯哀公蔣十四年齊簡公壬四年晉定公午三十一年秦
悼公十年楚惠王章公年宋景公頭曼三十六年衛出公輒十二年陳湣公越二十一年蔡成侯朔十年
鄭聲公勝二十年燕獻公十二年吴王夫差十五年並史記年表)
春魯人獲麟孔子作春秋(稽古錄)
夏四月齊陳恒與闞止争政殺止遂執簡公寘于舒州
(以左氏魯史修)
五月庚申朔日有食之(魯史)
宋向魋謀弑景公不克入于曹以叛(以魯史左傳修)莒郊公狅
薨(通鑑外紀)
六月宋向魋自曹出奔衛(魯史)
齊陳恒弑簡公于舒州立簡公弟驁而相之遂專國
權孔子沐浴朝魯哀公請討之不果從(以魯史史記年表論
語修)
冬有星孛(魯史)
魯饑(外紀)
周敬王四十年(魯哀公十五年齊平公驁元年晉定公三十二年宋景公三十七年衛莊公蒯
聵元年)
夏五月齊高無㔻出奔北燕(魯史)
秋晉趙鞅帥師伐衛(魯史)
冬魯及齊平子服回如齊端木賜為介齊歸魯侵地(以魯
史左傳史記年表修)
閏十二月衛太子蒯聵自戚歸于衛衛出公輙出奔魯
(以杜預釋例左傳修)
熒惑守心宋景公憂之司星子韋曰可移景公不可(以史
記年表世家修)
周敬王四十一年(魯哀公十六年楚惠王十年衛莊公二年陳湣公二十三年宋景公二十
八年)
春二月衛公子還成出奔宋(魯史)
夏四月孔子卒(以魯史左傳修)
六月衛孔悝出奔宋(左傳)
秋七月楚白公公孫勝殺令尹公子申司馬公子結執
楚子寘于高府(以左傳修)
陳人侵楚(左傳)
楚葉公沈諸梁率方城外人討公孫勝誅之迎楚子復
位(以左傳稽古錄皇極經世修)
衛太叔遺奔晉(以左傳修)
周敬王四十二年(魯哀公十七年齊平公三年晉定公三十四年楚惠王十一年衛莊公三
年陳湣公二十四年吴王十八年)
春衛太子疾殺渾良夫(稽古錄)
三月越子伐吴吴子禦之笠澤吴師敗績(以左傳修)
夏六月晉趙鞅圍衛齊國觀陳瓘救衛晉師還(以左傳修)
秋七月己夘楚公孫朝帥師滅陳(以左傳修)
冬十月晉趙鞅復伐衛衛人出莊公而與晉平晉立公
孫般師而還(以左傳修)
十一月衛莊公歸于衛般師出石圃作亂莊公死于戎
州己氏衛人復公孫般師而立之(以左傳稽古錄修)
十二月齊人伐衛立公子起執般師以歸(左傳)
魯哀公會齊平公盟于蒙(以左傳修)
甲子周敬王四十三年(魯哀公十八年齊平公四年秦悼公十四年楚惠王十二年宋
景公四十年衛侯起元年)
春宋殺右師皇瑗(以稽古錄修)
楚公孫寕敗巴師于鄾(以稽古錄修)
夏衛石圃逐其君起起奔齊公自齊復歸逐石圃
(以左傳修)
齊陳恒殺鮑氏晏氏及公族之彊者割齊安平以東至
瑯琊為封邑(以史記世家修)
秦悼公薨子厲共公立(以史記年表世家修)
周敬王四十四年(秦厲共公元年楚惠王十三年衛出公後元年吴王二十年)
春越人侵楚(左傳)
夏楚公子慶公孫寬追越師不及(左傳)
秋楚沈諸梁伐東夷三夷男女及楚師盟于敖(左傳)
王崩太子仁嗣位是為元王(以左傳皇極經世修)
吴伐楚(史記年表)
周元王元年(魯哀公二十年齊平公六年晉定公三十七年秦厲共公二年鄭聲公二十六年吴
王二十一年)
夏齊人魯人鄭人會于廩邱謀伐晉(以稽古錄左傳修)
冬吴子殺公子慶忌(以左傳修)
十一月越圍吴(左傳)
晉定公薨子出公錯立趙鞅降三年之喪為期(以史記世家年
表修)
晉趙簡子卒(以左傳修)
晉趙無恤滅代(以史記蘇氏古史修)
蜀人聘秦(以史記年表修)
晉荀瑶伐鄭取九邑(以史記世家修)
周元王二年(魯哀公二十一年齊平公七年晉出公錯元年)
夏五月越人聘魯始通使于上國(以左傳稽古錄修)
秋八月齊平公魯哀公邾桓公盟于顧(以左傳修)
周元王三年(魯哀公二十二年齊平公八年晉出公二年楚惠王十六年宋景公四十四年吴王
夫差二十二年)
夏四月越人納邾隠公於邾邾桓公奔越(以左傳稽古錄修)
冬十一月丁夘越滅吴吴子夫差自殺(以左傳修)
越子會齊晉諸侯于徐州(以史記世家皇極經世修)
越人致貢賜越子胙命為伯(以史記世家修)
越以江北地至泗上與楚以泗東地與魯歸吴所侵宋
地(以史記世家修)
越范蠡辭禄遊五湖(以皇極經世修)
越子殺大夫文種(以史記世家皇極經世修)
隕石于晉(外紀)
周元王四年(魯哀公二十三年齊平公九年晉出公三年秦厲共公五年楚惠王十七年蔡成侯
十九年)
夏六月晉荀瑶伐齊敗齊高無㔻於犁邱(以稽古錄修)
秋八月魯叔青如越越諸鞅聘魯(以左傳修)
蔡成侯薨子聲侯産立(以史記世家修)
楚人聘秦(以史記年表修)
周元王五年(魯哀公二十四年齊平公十年晉出公四年秦厲共公六年蔡聲侯元年)
夏四月晉出公及魯臧石伐齊取廪邱(以左傳稽古錄修)
越人執邾子以歸立公子何(以左傳修)
魯哀公以公子荆之母為夫人以荆為太子(以左傳稽古錄修)
閏四月魯哀公朝于越越將妻公季孫肥使因太宰嚭
納賂乃止(以杜預釋例左傳修)
義渠聘秦(以史記年表修)
把公子閼路弑湣公自立(以世家修)
周元王六年(宋景公四十七年衛出公後七年)
夏五月庚辰衛禇師比及諸大夫逐出公出公奔宋(以左
傳稽古錄修)
彗星見(以史記年表修)
周元王七年(魯哀公二十六年齊平公十二年晉出公六年宋景公四十八年衛出公後八年)
夏五月越臯如后庸宋樂茷魯叔孫舒伐衛納出公越
人受賂不克納師還立莊公之弟黚實悼公(以左傳稽古錄
修)
冬十月宋景公薨景公無子取元公曾庶孫得與啟畜
諸公宫大尹矯命立啓六卿逐啟及大尹而立得(以左
傳稽古錄修)
王崩太子介嗣位是為貞定(以史記夲紀稽古錄皇極經世修)
晉荀瑶城宅陽(以水經注修)
周貞定王元年(魯哀公二十七年齊平公十三年晉出公七年宋昭公得元年衛悼公黚元年
鄭聲公十一年)
春越子使后庸聘魯且言歸駘上之田於邾一月魯哀
公及越后庸盟于平陽(以左傳修)
夏四月魯季康子卒(左傳)
晉荀瑤帥師伐鄭次于桐丘齊陳恒帥師救之晉師乃
還(以左傳修)
秋八月魯哀公將以越伐魯而去三桓甲戍出奔越魯
人立其子悼公寧(以左傳稽古錄修)
甲戍周貞定王二年(魯悼公寧元年)
彗星見(史記年表)
周貞定王三年(魯悼公二年)
晉地震(以外紀修)
周貞定王四年
燕獻公薨子孝公立(史記世家)
周貞定王五年(晉出公十一年鄭聲公三十七年燕孝公元年)
晉荀瑶趙無恤帥師圍鄭荀瑶恥趙無恤無恤由是惎
瑶(以左傳稽古錄修)
周貞定王六年(晉出公十二年秦厲共公十四年楚惠王二十六年鄭聲公三十八年)
晉人楚人聘秦(以史記年表修)
鄭聲公薨子哀公易立(以年表修)
晉河絶于扈(外紀)
周貞定王七年(鄭哀公易元年)
周貞定王八年(秦厲共公十六年)
秦伐大荔取其王城(以史記本紀修)
把哀公薨湣公子出公敇立(以世家修)
周貞定王九年
周貞定王十年
周貞定王十一年(魯悼公十年齊平公二十三年晉出公十七年)
晉荀瑶與趙氏韓氏魏氏分范中行氏之地以為己邑
出公告齊魯欲伐四卿四卿反攻出公出公奔齊道
死荀瑶立昭公曾孫驕國事皆决於瑶(以史記世家稽古錄修)
晉荀瑶滅夙繇(以外紀修)
甲申周貞定王十二年(晉出公十八年蔡聲侯十五年)
蔡聲侯薨子元侯立(以年表修)
晉荀瑶襲衛(以古史戰國策修)
晉三卿宴於藍臺荀瑶戲韓虎而侮韓氏之相段規(以稽
古錄修)
晉河水赤三日(外紀)
周貞定王十三年(齊平公二十五年晉哀公驕元年秦厲共公二十一年蔡元侯元年)
晉取秦武城(以史記夲紀修)
齊平公薨子宣公積立田成子卒子盤立(以史記世家修)
周貞定王十四年(齊宣公積元年鄭哀公八年)
鄭人弑哀公立聲公之弟丑(世家)
周貞定王十五年(鄭共公丑元年)
周貞定王十六年(晉哀公四年齊宣公三年)
晉荀瑶與魏駒韓虎圍趙無恤于晉陽無恤使其臣張
孟談約韓魏攻荀瑶滅之三分其地張孟談辭趙氏
耕於負親之邱(以史記年表世家修)
齊田盤使其宗人盡為齊都邑大夫與三晉通使(以史記世
家修)
晉趙氏使新稚狗伐狄取左人中人(以國語列子外紀修)
周貞定王十七年(晉哀公五年秦厲共公二十五年)
晉知開奔秦(以史記年表修)
周貞定王十八年(秦厲共公二十六年衛悼公十八年蔡元侯六年)
秦左庶長城南鄭(以年表修)
衛悼公薨子敬公弗立(以古史史記世家修)
蔡元侯薨子齊立(以世家修)
周貞定王十九年(衛敬公弗元年蔡侯齊元年燕孝公十五年)
燕孝公薨子成公立(以世家修)
周貞定王二十年(秦厲共公二十八年燕成公元年)
越人迎女於秦(以史記年表修)
杞出公薨子簡公春立(以世家修)
周貞定王二十一年(晉哀公九年秦厲共公二十九年)
晉知寬奔秦(以史記年表修)
甲午周貞定王二十二年(楚惠王四十二年蔡侯齊四年)
楚滅蔡(史記年表)
周貞定王二十三年
周貞定王二十四年(秦厲共公三十二年楚惠王四十四年)
楚滅杞(史記年表)
楚與秦平(以史記世家修)
周貞定王二十五年(秦厲共公三十三年)
秦伐義渠執其君以歸(以史記年表皇極經世修)
周貞定王二十六年(秦厲共公三十四年)
日有食之(以史記年表修)
秦晝晦星見(以史記年表修)
秦厲共公薨子躁公立(以史記夲紀修)
周貞定王二十七年(秦躁公元年)
周貞定王二十八年(秦躁公二年)
王崩長子去疾立是為哀王立二月弟叔弑哀王而自
立是為思王立五月弟嵬弑思王而自立是為考王
(以史記夲紀修)
考王封其弟揭於河南以續周公之職是為河南桓公
(以稽古錄修)
秦南鄭反(以稽古錄修)
周考王元年
周考王二年(晉哀公十八年)
晉哀公薨子幽公柳立(以世家修)
周考王三年
甲辰周考王四年(晉幽公柳元年)
晉幽公反朝韓趙魏公室獨有絳曲沃餘皆入三晉(以史
記世家修)
周考王五年
周考王六年(秦躁公八年)
六月秦雨雪(以史記年表修)
日有食之(以史記年表修)
周考王七年(燕成公十六年)
燕成公薨子湣公立(以史記世家修)
周考王八年(秦躁公十年燕湣公元年)
彗星見(以秦始皇夲紀秦記修)
周考王九年(楚惠王五十七年衛敬公十九年)
楚子薨子中立(以史記世家修)
衛敬公薨子紏立是為昭公是時三晉強衛如小侯屬
之(以史記世家修)
周考王十年(魯悼公三十七年楚簡王中元年衛昭公元年)
楚滅莒(以史記年表修)
魯悼公薨子元公嘉立(以史記世家稽古錄修)
周考王十一年(魯元公嘉元年秦躁公十三年)
義渠伐秦侵至渭陽(史記年表)
周考王十二年(秦躁公十四年)
秦躁公薨弟懷公立(以史記秦夲紀修)
周考王十三年(秦懷公元年晉幽公十年)
冬晉桃杏實(外紀)
甲寅周考王十四年(魯元公四年晉幽公十一年)
晉幽公魯元公會于楚邱(以外紀修)
周考王十五年(衛昭公六年)
王崩太子午嗣位是為威烈王(以史記夲紀皇極經世修)
衛公子亹弑昭公代立實懷公(以史記世家修)
西周惠公封其少子班於鞏以奉王實東周惠公(以史記夲
紀索隐皇極經世修)
周威烈王元年(晉幽公十三年秦懷公四年衛懷公亹元年鄭共公三十年)
晉趙襄子卒以兄伯魯之孫獻子浣為後徙治中牟㐮
子之弟桓子逐浣自立於代(以史記世家皇極經世修)
秦庶長鼂弑懷公國人立其孫靈公(以史記夲紀修)
鄭共公薨子幽公已立(以史記世家修)
晉韓康子卒子武子啟章立魏桓子卒子斯立(以史記年表世
家皇極經世修)
周威烈王二年(晉幽公十四年秦靈公元年)
晉趙桓子卒國人殺其子迎獻子復位(以史記世家皇極經世修)
周威烈王三年(鄭幽公已元年)
晉韓武子伐鄭殺幽公鄭人立其弟繻公駘(以史記世家修)
周威烈王四年(秦靈公三年鄭繻公駘元年)
秦作上下畤(史記年表)
周威烈王五年
周威烈王六年(晉幽公十八年)
盜弑晉幽公魏斯誅亂者立幽公之子烈公止(以史記世家年
表稽古錄修)
周威烈王七年(晉烈公止元年楚簡王十三年)
晉魏氏城少梁(以史記世家修)
晉韓武子都平陽(以水經注修)
楚伐晉南鄙(外紀)
晉趙獻子城泫氏(以水經注修)
周威烈王八年(晉烈公二年秦靈公七年)
秦與晉魏氏戰少梁(以史記年表世家修)
越滅郯(外紀)
甲子周威烈王九年(晉烈公三年秦靈公八年)
晉魏氏復城少梁(以年表修)
秦城塹河瀕(年表)
秦初以君甥妻河(年表)
周威烈王十年(晉烈公四年)
晉趙氏城平邑(以水經注修)
周威烈王十一年(齊宣公四十一年晉烈公五年秦靈公十年衛懷公十一年)
秦城籍姑(年表)
衛敬公之孫頽弑懷公而代之實愼公(以稽古錄史記世家修)
秦靈公薨國人廢其子獻公而立其季父簡公(以稽古錄修)
齊田公子居思伐晉趙氏鄙圖平邑(以水經注修)
周威烈王十二年(秦簡公元年衛慎公頽元年)
中山武公初立(年表)
西周桓公薨子威公立(以外紀修)
周威烈王十三年(齊宣公四十三年晉烈公七年秦簡公二年)
齊田白伐晉毁黃城圍陽狐(以史記世家年表修)
秦與晉戰敗鄭下(年表)
晉河岸崩壅龍門至于底柱(以外紀修)
周威烈王十四年(齊宣公四十四年晉烈公八年魯元公十九年)
齊田白伐魯莒及安陽(以史記世家年表修)
晉魏斯使其子擊圍繁龐出其民(以史記世家修)
周威烈王十五年(齊宣公四十五年晉烈公九年魯元公二十年)
齊田白伐魯取一城(以史記年表世家修)
齊田莊子卒子和立(以史記世家皇極經世修)
周威烈王十六年(齊宣公四十六年晉烈公十年魯元公二十一年)
日有食之(以史記年表修)
命晉韓啟章趙浣伐齊入長城(以外紀修)
魯元公薨子穆公顯立(以史記世家修)
齊田汾敗晉趙氏于平邑獲其將韓舉取平邑(以水經注修)
周威烈王十七年(晉烈公十一年秦簡公六年魯穆公顯元年)
魯穆公尊事孔伋以公儀休為相泄柳申詳為臣然終
不能用(以孟子前漢董仲舒傳古史修)
孔伋作中庸(以史記世家修)
秦初令吏帶劒(年表)
晉魏斯伐秦築臨晉九里(以史記世家修)
晉韓武子卒子虔立趙獻子卒子籍立(以世家修)
周威烈王十八年(齊宣公四十八年晉烈公十二年秦簡公七年楚簡王二十四年魯穆公
二年鄭繻公十五年)
晉魏斯伐宋遂使樂羊伐中山克之使其子擊守中山
其後中山復國(以史記世家列傳稽古錄修)
秦塹洛城重泉(年表)
齊田和伐魯取成(以史記世家稽古錄修)
秦初租禾(年表)
晉魏斯伐秦至鄭而還築雒隂合陽(以世家修)
楚子薨子當立(以史記年表世家修)
晉韓虔伐鄭取雍丘(以年表修)
鄭城京(年表)
甲戌周威烈王十九年(齊宣公四十九年晉烈公十三年楚聲王當元年衛慎公八年
鄭繻公十六年)
鄭伐晉韓氏敗韓兵取負黍(以史記世家稽古錄皇極經世修)
齊宣公與鄭繻公會于西城(以世家修)
齊田和伐衛取毌丘(以世家修)
晉魏斯好賢師卜商友叚干木敬田子方用吴起為西
河守李悝為上地守西門豹為鄴令魏由是強於三
晉(以史記稽古錄說苑皇極經世外紀修)
魏李悝作盡地力之教及平糴法又著法經六篇其後
公孫鞅受之以相秦(以前漢志晉志修)
周威烈王二十年
周威烈王二十一年(齊宣公五十一年晉烈公十五年)
晉魏氏以公孫成為相(以史記年表說苑修)
齊宣公薨子康公貸立(以史記世家修)
齊田會以廪丘叛田氏(以史記年表世家修)
晉趙氏以公仲連為相(以年表世家皇極經世修)
周威烈王二十二年(齊康公貸元年宋昭公四十七年)
宋昭公薨子悼公購由立(以世家修)
大事記卷一
