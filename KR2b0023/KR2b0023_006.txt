欽定四庫全書
大事記卷六宋呂祖謙撰
秦昭王五十二年(楚考烈王八年燕孝王三年魯頃公十九年)
河東守王稽坐與諸侯通誅(以列傳通鑑修)
相國范雎免以客卿蔡澤為丞相(以列傳修)
西周民東亡遷西周君於&KR1222;狐(以周紀秦紀修)
楚伐魯取徐州(以世家修)
丞相蔡澤免(以列傳修)
燕孝王薨子喜立(通鑑)
楚人遷魯于莒而取其地(通鑑)
秦昭王五十三年(魏安釐王二十三年韓桓惠王十九年趙孝成王十二年齊王十一年楚
考烈王九年燕王喜元年)
楚齊韓燕趙皆來賓魏獨後使將軍摎伐之取吴城魏
委國聽令(以皇極經世夲紀修)
韓王來朝(以夲紀修)
趙邯鄲廥焚(以世家修)
秦昭王五十四年(楚考烈王十年)
楚徙都鉅陽(以年表修)
王郊見上帝於雍(以夲紀修)
秦昭王五十五年(魏安釐王二十五年趙孝成王十四年衛懷君三十一年)
趙平原君趙勝卒(以世家修)
衛懷君朝魏魏執而殺之更立其弟元君(以世家修)
秦昭王五十六年(韓桓惠王二十二年趙孝成王十五年燕王四年衛元君元年)
秋王薨太子柱立是為孝文王追尊唐八子為唐太后
與昭王合葬韓王衰絰入弔祠諸侯皆使其將相來
弔祠視喪事(以夲紀修)
立子楚為太子(以列傳修)
趙奉太子之子政來歸(以列傳修)
燕栗腹卿秦伐趙趙使廉頗擊破栗腹於鄗破卿秦於
代遂圍燕燕割五城與趙和乃解圍趙以廉頗為假
相國信平君(以世家列傳修)
秦孝文王(柱)元年(燕王五年齊王十五年)
十月己亥王除喪即位赦罪人辛丑王薨太子楚立是
為莊襄王尊孝文王后為華陽太后又尊母夏姬為
夏太后(以夲紀呂不韋傳修)
燕將據齊聊城齊田單攻之不下魯仲連以書下之齊
欲爵仲連仲連逃隠海上(以列傳修)
秦莊襄王(楚)元年(韓桓惠王二十四年趙孝成王十七年齊王十六年楚考烈王十四年燕
王六年魯頃公二十五年)
大赦(夲紀)
以呂不韋為相國(以夲紀列傳修)
東周君與諸侯謀來伐王使相國呂不韋滅之遷東周
君於陽人(以夲紀通鑑修)
封呂不韋為文信侯封河南洛陽十萬戸(以列傳修)
蒙驁伐韓拔成臯滎陽初置三川郡(以夲紀世家修)
趙假相樂乘圍燕(以世家修)
齊君王后薨(以世家修)
楚滅魯徙魯頃公於卞邑(以魯世家修)
秦莊襄王二年(魏安釐王二十九年趙孝成王十八年燕王七年楚考烈王十五年)
蒙驁伐趙取榆次新城狼孟二十七城(以年表修)
日有食之(以年表修)
魏趙攻燕(以世家修)
楚徙封黃歇於吴(以年表修)
甲寅秦莊襄王三年(魏安釐王三十年韓桓惠王二十六年趙孝成王十九年齊王十八
年楚考烈王十六年燕王八年)
王齕攻上黨諸城悉拔之初置太原郡(通鑑)
蒙驁伐魏拔高都汲魏王迎公子無忌於趙以為上將
軍無忌率五國兵敗秦軍於河外走蒙驁追至函谷
而還(以年表世家列傳修)
趙與燕易土以龍兊汾門臨樂與燕燕以葛武陽平舒
與趙(以世家修)
五月丙午王薨子政立是為秦始皇帝國事皆委於呂
不韋號稱仲父(以夲紀列傳修)
晉陽反(夲紀)
秦始皇帝(政)元年(魏安釐王三十一年)
蒙驁擊定晉陽(以夲紀修)
作鄭國渠(年表)
魏公子無忌以毁廢(以稽古錄修)
秦始皇帝二年(魏安釐王三十二年趙孝成王二十一年)
趙以李伯為代郡守(以戰國策修)
趙李牧大破匈奴十餘萬騎單于奔走(以列傳修)
趙廉頗伐魏拔繁陽(以列傳修)
趙孝成王薨子悼襄王偃立(以世家修)
趙使樂乘代廉頗將廉頗攻樂乘樂乘走廉頗遂奔魏
(以列傳修)
秦始皇帝三年(魏安釐王三十三年韓桓惠王二十九年趙悼襄王偃元年)
蒙驁伐韓取十三城(通鑑)
大饑(以夲紀修)
十月蒙驁攻魏畼有詭(以夲紀修)
秦始皇帝四年(魏安釐王三十四年趙悼襄王二年燕王十二年)
蒙驁拔畼有詭三月軍罷(以夲紀修)
趙李牧伐燕拔武遂方城(以年表世家修)
七月蝗疫令百姓内粟千石拜爵一級(以年表通鑑修)
魏安釐王薨子景湣王增立(以世家修)
魏公子無忌卒(以年表列傳修)
秦始皇帝五年(魏景湣王增元年趙悼襄王三年燕王十三年)
蒙驁伐魏取酸棗燕虛長平雍丘山陽等二十城初置
東郡(通鑑)
燕劇辛擊趙趙使龐煖擊之取燕軍二萬殺劇辛(以世家修)
趙相魏相會盟于魯柯(以年表修)
冬雷(夲紀)
秦始皇帝六年(魏景湣王二年韓桓惠王三十二年趙悼襄王四年齊王二十四年楚考烈王
二十二年衛元君十二年燕王十四年)
楚魏韓趙燕衞合從來伐取夀陵至函谷關為我所敗
諸侯之師移攻齊取饒安而罷(以夲紀春申君傳趙世家修)
拔魏朝歌(以世家修)
徙衛於野王并濮陽入東郡(以年表魏楚衛世家修)
楚徙都夀春命曰郢(以年表世家修)
楚考烈王納黃歇妾生子悍遂立為王后悍為太子(以春
申君傳修)
秦始皇帝七年(魏景湣王三年)
彗星見(以夲紀年表修)
伐魏取汲(通鑑)
夏太后薨(通鑑)
秦始皇帝八年(魏景湣王四年趙悼襄王六年韓桓惠王三十四年)
魏與趙鄴(趙世家)
王弟長安君成蟜將兵擊趙而反死於屯留軍吏皆斬
遷其民於臨洮(以夲紀修)
河魚大上(以夲紀修)
封嫪毐為長信侯國事皆决於毐(以夲紀修)
韓桓惠王薨子安立(通鑑)
韓以韓玘為相(以李斯傳修)
秦始皇帝九年(魏景湣王五年韓王安元年楚考烈王二十四年)
彗星見竟天(年表)
伐魏取垣衍蒲陽(以夲紀年表世家修)
四月寒有凍死者彗星復見己酉王冠帶劒(以夲紀修)
嫪毐作亂夷三族其黨與皆車裂滅宗輕者為鬼薪及
奪爵遷蜀遷太后於雍(以夲紀呂不韋傳修)
楚考烈王薨子悍立是為幽王王舅李園殺黃歇滅其
家(以世家春申君傳修)
甲子秦始皇帝十年(趙悼襄王八年齊王二十八年楚幽王悍元年)
十月相國呂不韋免就國(以夲紀列傳修)
大索逐客李斯上書說乃除逐客令復李斯官用其計
謀(以夲紀列傳修)
齊王趙王來置酒(以夲紀年表修)
用茅焦諫迎太后于雍復歸咸陽以茅焦為上卿(以本紀說
苑修)
以尉繚為國尉(以夲紀修)
秦始皇帝十一年(趙悼襄王九年燕王十九年)
趙伐燕取貍陽兵未罷將軍王翦桓齮楊端和伐趙攻
鄴取九城(以世家夲紀通鑑修)
趙廢太子嘉以庶子遷為太子(以世家修)
趙悼襄王薨子遷立(以世家修)
徙呂不韋於蜀(以列傳修)
秦始皇帝十二年(魏景湣王八年趙王遷元年楚幽王三年)
呂不韋自殺(以夲紀列傳修)
自六月不雨至于八月(通鑑)
發四郡兵助魏伐楚(通鑑)
復嫪毐舍人遷蜀者(夲紀年表)
秦始皇帝十三年(趙王二年)
正月彗星見東方(夲紀)
桓齮攻趙平陽趙使扈輙帥師救之殺扈輒斬首十萬
(以夲紀世家修)
秦始皇帝十四年(韓王六年趙王三年)
桓齮取趙平陽武城宜安趙李牧大破我軍於宜安肥
下桓齮奔還趙封李牧為武安君(以本傳世家修)
殺韓使韓非(以夲紀列傳修)
韓王納地效璽請為藩臣(以夲紀通鑑修)
秦始皇帝十五年(趙王四年燕王二十三年)
大興師伐趙一軍抵鄴一軍自太原拔狼孟番吾趙李
牧擊破我軍遂還(以夲紀年表列傳修)
燕太子丹來質亡歸(以年表世家修)
地震(以夲紀修)
秦始皇帝十六年(魏景湣王十二年韓王八年趙王五年)
韓獻南陽地(通鑑)
初令男子書年(夲紀)
魏人獻地(通鑑)
趙代地大震(以年表世家修)
秦始皇帝十七年(韓王九年趙王六年衛元君二十二年)
内史騰滅韓虜韓王安以其地置潁川郡(以夲紀通鑑修)
地震(以夲紀修)
華陽太后薨(通鑑)
大饑(以夲紀趙世家修)
衛元君薨子角立(通鑑)
秦始皇帝十八年(趙王七年衛君角元年)
定韓地(以年表修)
王翦楊端和桓齮伐趙趙李牧司馬尚禦之數破我師
殺桓齮趙王用郭開韓倉譛使趙葱顔聚代將殺李
牧廢司馬尚(以夲紀世家戰國策修)
楊端和圍邯戰(以夲紀修)
秦始皇帝十九年(魏景湣王十五年趙王八年)
王翦大破趙軍殺趙葱顔聚亡遂克邯鄲虜趙王遷滅
趙(以世家通鑑修)
王翦屯中山(以夲紀修)
王之邯鄲故與母家有仇者皆坑之(以夲紀修)
太后薨(通鑑)
趙公子嘉帥其宗之代立為代王與燕合兵軍上谷(以夲
紀修)
大饑(夲紀)
楚幽王薨弟猶立是為哀王立三月哀王庶兄負芻弑
哀王而立(以世家修)
魏景湣王薨子假立(通鑑)
甲戌秦始皇帝二十年(魏王假元年楚王負芻元年燕王二十八年代王嘉元年)
燕太子丹使荆軻刺王不中誅軻使王翦辛勝攻燕大
破燕代之師于易水之西(以夲紀世家稽古錄修)
秦始皇帝二十一年(楚王二年燕王二十九年)
王翦破燕太子軍拔薊燕王東保遼東斬太子丹以獻
(以夲紀通鑑修)
王賁伐楚取十餘城(以年表世家修)
李信蒙恬將二十萬伐楚(以王翦傳夲紀修)
大雨雪(夲紀)
秦始皇帝二十二年(魏王二年楚王三年)
王賁伐魏引河灌大梁虜其王假遂滅魏(以年表世家修)
楚人大破李信軍復使王翦將兵六十萬伐楚(以列傳通鑑修)
秦始皇帝二十三年(楚王四年)
王翦取陳以南至平輿大破楚軍於蘄殺其將軍項燕
(以年表世家列傳通鑑修)
秦始皇帝二十四年(楚王五年)
王翦蒙武滅楚虜楚王負芻(以世家修)
秦始皇帝二十五年(燕王三十一年代王六年)
王賁拔遼東虜燕王喜遂滅燕(以夲紀世家修)
王賁滅代虜代王嘉(以夲紀修)
王翦悉定楚江南地降越君置會稽郡(以夲紀修)
五月天下大酺(夲紀)
大事記卷六
