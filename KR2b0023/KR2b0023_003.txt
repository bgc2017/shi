欽定四庫全書
大事記卷三宋吕祖謙撰
周顯王八年(秦孝公元年韓懿侯十年魏惠王十年趙成侯十四年燕文公元年衛成侯速元年)
彗星見西方(年表)
魏相公孫痤卒(以商君傳修)
趙與韓攻秦(以趙世家修)
魏伐韓取皮牢(以魏世家修)
秦孝公下令求能出竒計強秦者衛人公孫鞅自魏入
秦因景監求見(以夲紀通鑑修)
秦伐魏圍陜城(以夲紀修)
秦伐戎斬獂王(以夲紀修)
周顯王九年(秦孝公二年魏惠王十一年趙成侯十五年齊威王十九年)
致文武胙於秦(以夲紀皇極經世修)
魏與趙伐齊(以趙世家修)
周顯王十年(秦孝公三年韓懿侯十二年魏惠王十二年楚宣王十一年)
星晝墜于魏有聲(以年表世家修)
秦用公孫鞅變法修刑勸耕戰(以夲紀修)
秦置法官(以商子修)
韓懿侯薨子昭侯立(通鑑)
魏龍賈帥師築長城于西邊(以水經注修)
楚伐魏决白馬之口以水長垣之外(以水經注修)
周顯王十一年(秦孝公四年韓昭侯元年魏惠王十二年趙成侯十七年齊威王二十一年)
秦敗韓師于西山(通鑑)
趙成侯與魏侯遇于葛孽(以趙世家修)
齊以鄒忌為相(以年表世家修)
秦太子犯法衛公孫鞅刑其師傅(以列傳修)
魏侯及韓昭侯盟于巫沙(以水經注修)
韓使許息以枳道易鹿於魏(以水經注修)
甲子周顯王十二年(魏惠王十四年韓昭侯二年趙成侯十八年齊威王二十二年楚宣
王十三年秦孝公五年宋公十三年)
魏侯趙成侯會于鄗(以年表世家修)
宋取韓黃池(以年表世家修)
魏取韓朱(以年表世家修)
趙成侯朝齊(以年表修)
齊封鄒忌為成侯(以年表世家修)
楚尹黑迎女于秦(以年表修)
周顯王十三年(秦孝公六年魏惠王十五年韓昭侯三年趙成侯十九年齊威王二十三年燕
文公六年朱公十四年魯共公二十一年衛成侯六年)
韓昭侯宋公魯共公衛成侯朝魏(以年表世家索𨼆修)
趙成侯燕文公會于阿(以世家通鑑修)
齊威王趙成侯宋公會于平陸(以年表世家修)
秦以公孫鞅為左庶長(以夲紀修)
周顯王十四年(秦孝公七年魏惠王十六年趙成侯二十年齊威王二十四年楚宣王十五年
宋公十五年魯共公二十二年衛成侯七年)
齊侯魏侯會田于郊(以年表世家修)
趙作檀臺(以世家修)
秦孝公魏侯會于杜平(以世家修)
魏侵宋黃池宋復取之(世家)
魯共公卒子康公屯立(以世家修)
楚以昭奚恤為相(以戰國策修)
趙伐衛取漆城之(以水經注修)
周顯王十五年(秦孝公八年魏惠王十七年趙成侯二十一年齊威王二十五年楚宣王十六
年朱公十六年魯康公屯元年衛成侯八年)
秦敗魏師于元里取少梁(通鑑)
魏伐趙圍邯鄲趙求救於齊楚(以戰國策稽古錄修)
齊田忌衛公孫倉圍魏襄陵以救趙(以世家戰國策水經注修)
楚景舍帥師救趙(以世家戰國策修)
宋伐趙圍一城(以戰國策古史修)
周顯王十六年(秦孝公九年魏惠王十八年韓昭侯六年趙成侯二十二年齊威王二十六年
魯康公二年衛成侯九年)
魏拔趙邯鄲服十二諸侯遂稱王(以戰國策修)
齊田忌與魏戰於桂陵魏師大敗(以世家修)
齊亦稱王(以世家皇極經世修)
楚景舍取魏睢濊之閒(以戰國策修)
韓伐東周取陵觀邢邱(以世家修)
周顯王十七年(秦孝公十年魏惠王十九年)
秦大良造公孫鞅伐魏(通鑑)
諸侯圍魏㐮陵(以世家修)
魏築長城塞固陽(以年表世家修)
周顯王十八年(秦孝公十一年魏惠王二十年韓昭侯八年趙成侯二十四年)
秦城商塞(年表)
秦公孫鞅圍魏固陽降之(以年表修)
韓以申不害為相内修法制外應諸侯韓由是興(以通鑑稽
古錄修)
魏歸趙邯鄲趙與魏盟漳水上(以年表修)
周顯王十九年(秦孝公十二年魏惠王二十一年趙成侯二十五年)
秦徙都咸陽(以夲紀修)
秦壊井田開阡陌(以夲紀前漢食貨志修)
秦弛虞衡之禁(以前漢食貨志修)
秦令民父子兄弟同室内息者為禁(以列傳修)
秦聚小都鄉邑為三十一縣置令丞(以列傳修)
秦孝公魏惠王(闕)遇於彤(以世家年表修)
趙成侯薨公子緤與太子争立緤敗奔韓太子遂立實
肅侯(以世家修)
周顯王二十年(秦孝公十三年趙肅侯元年)
秦初置有秩史(以年表修)
周顯王二十一年(秦孝公十四年魏惠王二十三年韓昭侯十一年趙肅侯二年)
秦初為賦(以夲紀年表修)
秦平斗桶權衡丈尺行之(以商君傳修)
趙肅侯與魏王遇于隂晉(以世家修)
韓昭侯朝秦(以年表世家修)
甲戌周顯王二十二年(趙肅侯三年)
趙公子范襲邯鄲不勝而死(世家)
周顯王二十三年(趙肅侯四年魯康公九年衛成侯十六年)
趙肅侯來朝(以世家修)
魯康公薨子景公偃立(以世家通鑑修)
衛更貶號曰侯(世家)
周顯王二十四年(魯景公偃元年)
周顯王二十五年(秦孝公十八年趙肅侯六年齊威王三十五年)
秦會諸侯于京師(以夲紀通鑑修)
趙攻齊拔高唐(以世家修)
齊田忌攻鄒忌不勝出奔(以世家修)
周顯王二十六年(秦孝公十九年魏惠王二十八年趙肅侯七年齊威王三十六年)
王致伯于秦(通鑑)
魏以中山君為相(以世家修)
趙攻魏首垣(以世家修)
齊威王薨子宣王辟疆立(以世家修)
周顯王二十七年(秦孝公二十年齊宣王辟疆元年)
諸侯西賀秦(以年表皇極經世修)
秦孝公使公子少官帥師會諸侯於逄澤以朝王(以夲紀年
表修)
周顯王二十八年(魏惠王三十年韓昭侯十八年闕齊宣王二年)
魏龐㳙伐韓齊田忌孫臏伐魏以救韓魏大發兵使太
子申將與龐㳙合軍拒之戰於馬陵魏師大敗殺太
子申龐㳙(以世家列傳修)
魏城濟陽(以水經注修)
周顯王二十九年(秦孝公二十二年魏惠王三十一年趙肅侯十年楚宣王三十年齊宣王
三年)
秦公孫鞅會齊趙共伐魏鞅襲虜魏將公子卬大破其
軍魏獻河西之地於秦以和(以年表魏世家通鑑修)
魏徙都大梁(以世家修)
秦封公孫鞅為列侯食商於十五里號商君(以夲紀通鑑修)
楚滅邾(以水經注修)
楚宣王薨子威王熊商立(以世家修)
周顯王三十年(楚威王熊商元年)
楚聘莊周為相不就周學出李耳著書十餘萬言(以列傳修)
周顯王三十一年(秦孝公二十四年魏惠王三十三年)
秦與魏戰于岸門(以夲紀年表索隠修)
秦孝公薨子惠王立(以通鑑年表修)
大茘圍秦合陽(以年表修)
秦公孫鞅出奔魏魏人不納復入商於以叛秦克之於
澠池車裂鞅滅其族(以列傳戰國策修)
蘇秦說秦連横不受(以列傳皇極經世修)
甲申周顯王三十二年(秦惠王元年韓昭侯二十二年趙肅侯十三年楚威王三年)
楚威王韓昭侯趙肅侯蜀人朝秦(以夲紀年表修)
韓申不害卒(年表)
周顯王三十三年(秦惠王二年魏惠王三十五年齊宣王七年宋公三十四年)
天子使人賀秦(以夲紀年表修)
秦初行錢(以年表秦記修)
孟軻見魏惠王王問利國對曰王何必曰利亦有仁義
而已矣(以年表孟子修)
齊宣王與魏惠王韓昭侯會平阿南(以世家列傳修)
秦興師求九鼎齊使陳臣思帥師求救而秦兵罷(以戰國策
修)
宋太丘社亡(以年表修)
周顯王三十四年(秦惠王三年魏惠王三十六年韓昭侯二十四年趙肅侯十五年齊宣王
八年)
秦君冠(以夲紀修)
秦拔韓宜陽尋復歸於韓(以年表修)
趙起夀陵(以世家修)
齊宣王與魏惠王會于甄(以世家修)
周顯王三十五年(秦惠王四年魏惠王後元年韓昭侯二十五年趙肅侯十六年齊宣王九
年楚威王六年燕文公二十八年)
致文武胙於秦(以夲紀修)
齊宣王魏惠王與諸侯會于徐州以相王(以年表修)
韓旱作高門(以年表世家修)
蘇秦說燕與趙合從燕文公納之趙(以年表列傳修)
越王無疆伐楚楚威王大敗越師殺王無疆盡取故吴
地至浙江越自此散微(以世家修)
周顯王三十六年(秦惠王五年魏惠王後二年韓昭侯二十六年趙肅侯十七年齊宣王十
年楚威王七年燕文公二十九年衛成侯二十九年)
楚威王伐齊大敗申縛於泗上遂圍徐州趙燕皆侵齊
齊請和於諸侯乃罷兵(以年表戰國策修)
韓昭侯薨子宣惠王立(以世家修)
齊敗燕於權(以戰國策修)
蘇秦說趙肅侯以六國合從肅侯使蘇秦約韓魏齊楚
皆聽命蘇秦并相六國為從約長(以列傳稽古錄修)
秦使公孫衍伐魏禽魏將龍賈取雕隂(以世家年表修)
秦以張儀為客卿(以列傳修)
秦以公孫衍為大良造(以年表修)
燕文公薨子易王立(通鑑)
衛成侯薨子平侯立(通鑑)
周顯王三十七年(秦惠王六年魏惠王後三年韓宣惠王元年趙肅侯十八年齊宣王十一
年燕易王元年衛平侯元年)
秦使公孫衍激齊魏伐趙趙决河水灌之齊魏之師乃
去從約遂解(以世家通鑑列傳修)
魏以隂晉與秦(以夲紀年表修)
齊伐燕取十城已而復歸之(以世家修)
周顯王三十八年(秦惠王七年)
義渠内亂秦庶長操將兵定之(年表)
周顯王三十九年(秦惠王八年魏惠王後五年)
秦伐魏圍焦曲沃(以年表世家修)
魏以少梁與秦(以年表修)
周顯王四十年(秦惠王九年魏惠王後六年楚威王十一年宋公四十一年)
秦伐魏渡河取汾隂皮氏拔焦(通鑑)
楚莊蹻定黔中以西自王于滇(以西南夷傳修)
楚威王薨子懷王熊槐立(以世家修)
魏伐楚取陘山(以世家修)
宋公剔成為弟偃所攻出奔齊偃自立(以世家修)
周顯王四十一年(秦惠王十年魏惠王後七年趙肅侯二十二年楚懷王熊槐元年宋王偃
元年)
秦敗趙師于河西殺其將趙疪取離石(以世家修)
秦公子華張儀帥師圍魏蒲陽取之(通鑑)
秦以蒲陽歸魏又使公子繇為質(通鑑)
魏納上郡十五縣于秦(以夲紀年表修)
秦以張儀為相(以夲紀年表修)
秦陳軫奔楚(以列傳修)
甲午周顯王四十二年(秦惠王十一年魏惠王後八年)
秦縣義渠以其君為臣(通鑑)
秦歸焦曲沃於魏(通鑑)
周顯王四十三年(秦惠王十二年魏惠王後九年趙肅侯二十四年齊宣王十七年楚懷王
三年燕易王七年)
秦初臘(夲紀)
趙肅侯薨子武靈王立(通鑑)
秦楚燕齊魏各出銳師萬人會趙葬(以世家修)
大事記卷三
