欽定四庫全書
資治通鑑前編舉要卷一
宋金履祥編
舉要
陶唐氏帝堯
甲辰元載乃命羲和(用邵氏經世歷漢晉天文志春秋文耀鉤尚書修)
二載定閏法(用尚書朱子小傳修)
七載麒麟遊藪澤(用路史修)
十有二載巡狩(用家語路史修)
甲子二十有一載
甲申四十有一載虞舜生於諸馮(用經世張氏紀年修)
五十載帝遊於康衢(用列子修)
六十載舜以孝聞(用史記本紀胡氏皇王大紀修)
六十有一載洪水咨四岳舉鯀俾义(用尚書修)
六十有九載鯀績用弗成(用尚書修)
七十載舉舜登庸(用尚書及竹書紀年修)
謹徽五典納于百揆(用尚書左傳修)
賓于四門流凶族殛鯀于羽山放驩兜于崇山
(用尚書左傳莊子釋文修)
七十有二載舜納于大麓使禹平水土(用尚書史記本紀修)
益掌火棄教民播種契為司徒(用孟子修)
丙辰七十有三載薦舜于天舜受終于文祖(用尚書孟子經世張
氏紀年修)
七十有四載巡狩(用尚書修)
流共工于幽州(用尚書左傳莊子釋文修)
七十有六載竄三苗于三危(用尚書左傳莊子釋文修)
八十載禹告成功(用尚書大紀修)
甲子八十有一載肇十有二州(用尚書吳越春秋胡氏大紀甲子紀例修)
封伯禹于有夏封四岳于有吕(用國語修)
加賜伯益(用史記秦紀及索隱修)
封契于商(用商頌史記本紀及索隱修)
封棄于邰(用大雅史記本紀修)
九十載
癸未一百載帝乃徂落(用尚書修)
甲申百有一載
乙酉百有二載舜避于南河之南(用孟子張氏紀年大紀朱子文集修)
有虞氏帝舜
丙戌元載月正元日格于文祖咨二十有二人(用尚書修)
禹臯陶相與陳謨(用史記本紀修)
巡狩四岳八伯(用尚書大傳修)
三載考績(用尚書修)
五載箾韶樂成(用尚書及大傳修)
六載巡狩(用尚書大傳修)
七載作大唐之歌(用尚書大傳修)
九載三考黜陟幽明庶績咸熙分此三苗(用尚書孔氏疏
蘇氏古史修)
十有四載帝作歌(用尚書及大傳修)
十有五載帝載歌(用尚書大傳修)
十有六載九叙惟歌(用尚書及大傳修)
丁巳三十有二載帝命禹總師(用尚書及經世紀年修)
三十有三載正月朔旦禹受命于神宗率百官若
帝之初(用尚書修)
帝命禹叙洪範九疇(用尚書大傳修)
復九州(用經世歷修)
三十有五載咨禹征有苗(用尚書路史修)
甲子三十有九載(午會始此用邵氏經世修)
癸酉四十有八載帝陟方乃死(用尚書史記本紀修)
甲戍四十有九載
乙亥五十載禹避于陽城(用孟子路史修)
夏后氏大禹
丙子元歲春正月
即位會諸侯于塗山(用稽古錄經世歷大紀修)
二歲臯陶薨(用史記本紀路史修)
薦益于天(用孟子修)
三歲考功(用吳越春秋修)
五歲巡狩(用吳越春秋漢書說苑修)
八歲巡江南戮防風氏崩于會稽(用國語史記本紀越外傳修)
甲申后啓元歲
二歲益避于箕山之陰(用孟子大紀越絶書修)
三歲大戰于甘(用孔氏書傳楚辭修)
九歲王崩子太康踐位(用史記本紀經世修)
癸巳太康元歲尸位(用尚書修)
十有九歲畋于洛表羿拒于河五弟御毋以從遂
都陽夏(用尚書路史薛氏書傳修)
二十有九歲王崩于陽夏弟仲康立(用尚書路史修)
壬戌仲康元歲肇位四海命胤侯掌六師(用尚書修)
季秋月朔辰弗集于房(用唐大衍歷日度議修)
胤侯承王命征羲和(用尚書經世修)
甲子三歲羿滅伯封(用大紀修)
十有三歲王崩子相踐位(用經世修)
乙亥后相元歲征畎夷(用竹書修)
二歲征黃夷(用竹書修)
七歲于夷來賓畎夷來賓(用竹書東漢書修)
八歲寒浞殺羿(用左傳孟子路史離騷修)
二十有八歲寒浞使其子澆弑王于帝丘后緡歸
于有仍靡奔有鬲氏(用左傳經世汲郡古文修)
癸卯少康元歲相后緡生少康于有仍(用經世大紀修)
甲子二十有二歲少康自有仍奔虞(用大紀修)
壬午四十歲靡自有鬲氏收二斟之衆滅寒浞立少康
王滅澆于過使季杼滅豷于戈復禹之績(用左傳經
世修)
方夷來賓(用竹書修)
六十有一歲王崩子季杼踐位(用經世修)
少子無余封於越(用吳越春秋修)
甲辰后杼元歲
五歲征東海伐二夀(用竹書路史修)
十有七歲王崩子槐踐位(用經世修)
辛酉后槐元歲
三歲東九夷來御(用路史修)
甲子四歲
二十有六歲王崩子芒踐位(用經世路史修)
丁亥后芒元歲以玄圭賓于河(路史)乃東狩于海(用路史修)
十有八歲王崩子泄踐位(用經世路史修)
乙巳后泄元歲
命東夷西羌(用竹書路史東漢書修)
十有六歲王崩子不降踐位(用經世大紀修)
辛酉后不降元歲
甲子四歲
六歲伐九苑(用路史修)
五十有九歲王崩弟扄立(用經世路史修)
庚申后扄元歲
甲子五歲
二十有一歲王崩子厪踐位(用經世路史修)
辛巳后厪元歲
二十有一歲王崩不降之子孔甲立(用經世修)
壬寅后孔甲元歲
三歲
甲子二十有三歲
戊辰二十有七歲商主癸生子履(用世紀修)
三十有一歲王崩子臯踐位(用經世修)
癸酉后臯元歲
十有一歲王崩子發踐位(用經世路史修)
甲申后發元歲諸夷賓于王門(用竹書修)
十有九歲王崩子癸踐位(用經世史記本紀修)
癸卯后癸元歲
甲子二十有二歲公劉遷于豳(用大紀例改入據漢書劉敬傳路史修)
三十有三歲伐蒙山有施氏進妺喜(用經世修)
三十有五歲商主癸薨子履嗣(用經世修)
湯始居亳(用經世大紀張氏紀年修)
戊寅三十有六歲(商煬元)商湯征葛(用經世孟子修)
三十有七歲商湯進伊尹(用經世大紀路史孟子修)
四十歲伊尹復歸于亳(用經世書序修)
四十有二歲囚商湯于夏臺已而釋之(用經世史記本紀大
紀修)
五十有一歲太史令終古出奔商(用淮南子大紀修)
甲午五十有二歲(用經世修)
乙未商王成湯十有八祀(用大紀修)
王伐桀放之于南巢(用尚書外紀修)
仲虺作誥(用尚書修)
王歸自夏誕告萬方(用尚書修)
三月王至東郊諸侯論功罪立禹後與聖賢古
有功者之後封孤竹等國各有差(用左傳世紀史記索隱等
書修)
大旱(用管子荀子淮南子漢書禮記疏大紀修)
十有九祀大旱(用管子荀子淮南子漢書禮記疏大紀修)
二十祀大旱夏桀死于亭山(用管子荀子淮南子漢書禮記疏大紀路
史修)
二十有一祀大旱發莊山之金鑄幣賑民(用管子荀子淮
南子漢書大紀修)
二十有二祀大旱(用管子荀子淮南子漢書禮記疏大紀修)
二十有三祀大旱(用管子荀子淮南子漢書禮記疏大紀修)
二十有四祀大旱禱于桑林以六事自責雨(用管子荀
子淮南子漢書禮記左傳春秋疏大紀修)
三十祀王崩嫡孫太甲踐位(用孟子程子大紀等書修)
戊申太宗太甲元祀十有二月乙丑伊尹祀于先王奉
嗣王祇見厥祖百官總已以聽冢宰伊尹乃明
言烈祖之德以訓于王(用尚書修)
王徂桐宫居憂(用尚書修)
二祀王在桐宫(用尚書修)
三祀十有一月朔伊尹以冕服奉王歸于亳(用尚書修)
伊尹既復政將告歸乃陳戒于王(用尚書及書疏大紀修)
甲子十有七祀
三十有三祀王崩廟號太宗子沃丁踐位(用史記本紀經
世修)
辛巳沃丁元祀
八祀伊尹薨葬于亳咎單訓伊尹事(用書字書主路史世紀修)
二十有九祀王崩立弟太庚(用史記本紀經世修)
庚戌太庚元祀
甲子十有五祀
二十有五祀王崩子小甲踐位(用史記本紀經世修)
乙亥小甲元祀
十有七祀王崩弟雍已立(用史記本紀經世修)
壬辰雍已元祀
三祀
十有二祀王崩弟太戊立(用尚書正義修)
甲辰中宗太戊元祀亳有祥(用尚書序君奭篇併注史記本紀大紀修)用伊
陟
臣扈格于上帝巫咸又王家大修成湯之政(用尚
書經世修)
三祀諸侯畢朝(用家語世紀修)
甲子二十有一祀
七十有五祀王崩廟號中宗子仲丁踐位(用史記本紀經
世修)
己未仲丁元祀
甲子六祀遷于囂(用大紀例修)
藍夷作寇(用東漢書修)
十有三祀王崩國内亂弟外壬立(用史記本紀經世修)
甲申外壬元祀
十有五祀王崩國復亂弟河亶甲立(用史記本紀經世修)
丁亥河亶甲元祀徙居相(用經世修)
九祀王崩子祖乙踐位(用史記本紀經世修)
丙申祖乙元祀圯于耿徙居邢巫賢為相(用書序經世大紀修)
十有九祀王崩子祖辛踐位(用史記本紀經世修)
乙卯祖辛元祀
甲子十祀
十有六祀王崩弟沃甲立(用史記本紀經世修)
辛未沃甲元祀
二十有五祀王崩國亂祖辛之子祖丁立(用史記本紀經
世修)
丙申祖丁元祀
甲子二十有九祀
三十有二祀王崩國亂沃甲之子南庚立(用史記本紀經
世修)
戊辰南庚元祀
二十有五祀王崩國亂祖丁之子陽甲立(用史記本紀經
世修)
癸巳陽甲元祀
七祀王崩弟盤庚立(用史記本紀經世修)
庚子盤庚元祀遷于殷改號曰殷(用尚書經世修)
甲子二十有五祀
二十有八祀王崩弟小辛立(用史記本紀經世修)
戊辰小辛元祀
二十有一祀王崩弟小乙立(用史記本紀經世修)
己丑小乙元祀
甲寅二十有六祀豳亶父遷于岐改號曰周(用大紀修)
二十有八祀王崩子武丁踐位(用史記本紀經世修)
丁巳高宗武丁元祀王宅憂甘盤為相(用尚書經世修)
三祀免喪弗言羣臣咸諫王得傅說以為相總百
官資學于說(用尚書修)
甲子八祀
三十有二祀伐鬼方(用皇極經世圖卦修)
五十有九祀王崩廟號高宗子祖庚踐位(用詩書史記本
紀經世修)
丙辰祖庚元祀
三祀祀高宗(用尚書史記本紀大紀修)
七祀王崩弟祖甲立(用史記本紀經世修)
癸亥祖甲元祀
甲子二祀
庚寅二十有八祀周亶父之子季歴生子昌(用詩史記本紀修)
三十有三祀王崩子廪辛踐位(用尚書鄭氏蔡傳修)
丙申廪辛元祀
六祀王崩弟庚丁立(用史記本紀經世修)
壬寅庚丁元祀
二十有一祀王崩子武乙踐位(用史記本紀經世修)
癸亥武乙元祀
甲子二祀遷都河北(經世附元祀大紀附甲子)
四祀王崩子太丁踐位(用史記本紀經世修)
丁卯太丁元祀
二祀周公季歷伐燕京之戎(用竹書東漢書修)
三祀王崩子帝乙踐位(用史記本紀經世修)
庚午帝乙元祀周公季歷伐余無之戎克之命為牧師
(用竹書東漢書修)
周公季歷伐始呼之戎(用東漢書大紀修)
周公季歷伐翳徒之戎王賜之圭瓚秬鬯為侯
伯(用竹書孔叢子修)
七祀周公季歷薨子昌嗣(用世紀史記本紀修)
壬申二十有三祀周西伯生子發(用禮記路史大紀竹書修)
二十有四祀命西伯昌拒昆夷備玁狁(用逸周書詩序修)
三十有七祀王崩子辛立(用史記本紀大紀修)
丁未紂辛元祀
六祀西伯初禴于畢(用竹書修)
八祀伐有蘇獲妲己嬖之(用國語史記本紀修)
十有一祀醢九侯脯鄂侯囚西伯于羑里(用史記本紀修)
十有二祀西伯演易于羑里(用大紀修)
十有三祀釋西伯西伯獻洛西之地請除炮烙之
刑遂賜西伯弓矢鈇鉞使專征伐(並用舊史大紀修)
十有四祀虞芮質成于周(用舊史尚書大傳修)
十有五祀西伯伐犬戎(用史記本紀修)
西伯得吕尚(用說苑等書修)
十有六祀西伯伐密須遂都于程(用逸周書大傳修)
十有七祀西伯伐耆(用史記本紀大傳修)
甲子十有八祀西伯伐䢴(用史記本紀修)
十有九祀西伯伐崇作豐邑徙都之(用史及詩傳等書修)
西伯立靈臺(用禮疏史記本紀易乾鑿度修)
二十祀西伯昌薨子發嗣(用禮記修)
丁卯二十有一祀(周西伯發元用歐陽氏論修)
二十有七祀西伯發生元子誦(用家語大紀修)
三十有一祀西伯東觀兵(用史記本紀經世紀年修)
戊寅三十有二祀微子去之箕子為之奴比千諫而死
(用尚書論語大紀修)
商亡
己卯周武王十有三年一月癸巳于征伐商告于皇天
后土所過名山大川(用武成修)
大會于孟津(用泰誓上篇修)
戊午次于河朔羣后以師畢會王乃徇師而誓
(用泰誓中篇修)
己未王巡六師明誓衆士(用泰誓下篇修)
二月癸亥陳于商郊甲子紂帥其旅會于牧野
(用牧誓周語虞&KR1184;歷議修)
紂前徒倒戈攻于後以北紂反登鹿臺自燔死
(用史記本紀修)王入商乃反商政(用史記本紀世紀大傳修)
封紂子武庚為殷侯使管叔蔡叔霍叔監殷(用史
記本紀逸周書修)
閏月(用朱子文集修)
三月諸弟以次受封封康叔于殷東(用逸書書集傳修)
四月王來自商諸侯受命于周(用書禮記大紀古史修)
丁未祀于周廟追王大王王季文王因定諡法(用禮記逸書修)
庚戌柴望大告武成(用武成修)
王訪于箕子(用洪範叙修)
是年伯夷叔齊去周死于首陽山(用史記列傳修)
十有四年西旅獻獒(用旅獒修)
王有疾(用金縢修)
十有九年十有二月王崩子誦踐位周公位冢宰
正百工(用尚書管子經世竹書修)
丙戌成王元年周公相踐阼而治(用大小戴禮記修)
周公誥君奭(用尚書史記世家大紀修)
夏六月葬武王于畢(用逸周書修)
王冠(用家語修)
命周公子伯禽代就封于魯(用世紀史記世家公羊傳大傳修)
管叔及蔡叔霍叔流言周公居東(用金縢後叙越絶書鄭康成詩書注修)
二年周公居東(用金縢後叙詩豳風尚書大傳修)
三年周公為詩以貽王(用尚書豳風修)
秋大雷風王迎周公于東出郊雨反風(用金縢後叙越絶書修)
管叔及蔡叔霍叔與武庚叛奄淮夷徐戎皆叛
(用尚書修)
作大誥東征(用尚書修)
殺武庚封微子啟于宋為殷後(用尚書修)
致辟管叔于商囚蔡叔于郭鄰降霍叔于庶人(用尚書逸
周書修)
四年周公作立政(用尚書大紀修)
王東伐淮夷遂踐奄(用書序修)
五年遷奄君于蒲姑(用書序孟子修)
王來自奄大降四國民命遷之洛邑(用尚書修)
五月丁亥至于宗周誥四國多方
蒐于岐陽(用左傳井注及外傳修)
六年董正治官制禮作樂(用尚書大傳修)
七年二月乙未王朝步自周至于豐命太保先周
公相宅(用尚書修)
三月戊申太保至于洛卜宅(用尚書修)
乙卯周公至于洛丁巳用牲于郊戊午社于新邑(用尚書修)
甲子周公朝用書命庶殷侯甸男邦伯(用召誥多士梓材修)
太保作誥(用召誥修)
王至新邑十有二月烝于文武命周公其後王
歸宗周(用洛誥逸周書修)
八年周公分正東都(用大傳修)
命蔡仲邦之蔡(用尚書大紀修)
九年封弟叔虞于唐(用左傳國語史記世家修)
十有一年周公在豐作無逸(用大紀書序修)
周公薨于豐葬周文公于畢(用書序大傳修)
命君陳分正東郊成周(用尚書修)
三十有七年四月甲子王命太保奭芮伯肜伯畢
公衛侯毛公保元子釗乙丑王崩癸酉元子釗
受命朝諸侯于應門之内(用尚書修)
癸亥康王元年
甲子二年
十有二年六月壬申命畢公保釐東郊(用尚書修)
十有六年魯公禽父薨子酋嗣(用史記世家弁注修)
二十年魯考公薨弟熙立(用史記世家修)
二十有一年魯侯築茅闕門(用史記本紀經世修)
二十有六年王崩子瑕踐位(用史記本紀經世修)
魯煬公薨子宰嗣(用史記世家修)
己丑昭王元年
二年子滿生(用國語修)
十有四年魯侯弟㵒弑其君幽公而自立(用史記世家修)
庚戌二十有二年釋氏生(用周書記異修)
甲子三十有六年
五十有一年王崩于漢子滿踐位(用史記本紀外紀大紀修)
庚辰穆王元年
三年命君雅為大司徒伯冏為大僕正(用尚書大紀修)
十有三年王西征(用紀年山海經修)
十有七年王西征(用紀年列子并注修)征徐戎(用史記世家韓退之文集修)
三十有五年征犬戎(大紀係此年)
甲子四十有五年
五十年作吕刑以誥四方(用尚書修)
五十有五年王崩于祗宫子繄扈踐位(用左傳修)
乙亥共王元年
三年
十有二年王崩子囏踐位(用史記本紀經世修)
丁亥懿王元年徙都槐里(用大紀修)
二十有五年王崩共王之弟辟方立(用史記本紀經世修)
壬子孝王元年
甲子十有三年封非子為附庸邑之秦(用大紀史記秦紀修)
十有五年王崩諸侯復立懿王太子燮(用史記本紀經世修)
丁卯夷王元年始下堂而見諸侯(用禮記經世大紀修)
八年楚子熊渠伐庸楊粤至于鄂(用史記世家大紀修)
十有六年王崩子胡踐位(用史記本紀經世修)
癸未厲王元年
十有二年衛貞伯薨子嗣(用史記年表世家修)
十有年曹孝伯薨子喜嗣(用史記年表世家修)
十有五年燕惠侯立(用史記年表世家修)
蔡厲侯薨子嗣(用史記年表修)
十有九年齊公子山弑其君胡公而自立(用史記世家修)
二十年齊侯徙治臨淄(用史記世家修)
宋厲公薨子舉嗣(用史記年表世家修)
晉厲公薨子宜臼嗣(用史記年表世家修)
二十有一年秦嬴卒子秦侯嗣(用史記秦紀年表修)
二十有四年陳慎公薨子寧嗣(用史記年表世家修)
衛頃侯薨子嗣(用史記年表世家修)
二十有八年齊獻公薨子夀嗣(用史記世家修)
三十年以榮公為卿用事(用史記本紀國語修)
三十有一年秦侯卒子公伯嗣(用史記紀年修)
楚熊延卒子熊勇嗣(用史記年表世家修)
三十有三年殺言者(用史記本紀修)
三十有四年秦公伯卒子仲嗣(用史記秦紀年表修)
三十有六年西戎反滅犬邱大駱之族(用史記秦紀修)
三十有七年國人叛襲王王出居于彘召公周公
行政是為共和太子靖匿于召公之家(用史記本紀修)
庚申三十有八年共和行政
晉靖侯薨子司徒嗣(用史記年表世家修)
四十有一年蔡武侯薨子嗣(用史記年表世家修)
楚熊勇卒弟熊嚴立(用史記年表世家修)
甲子四十有二年王在彘(用經世修)
四十有四年曹夷伯薨弟彊立(用史記年表世家修)
四十有七年陳幽公薨子孝嗣(用史記年表世家修)
四十有八年宋僖公薨子覸嗣(用史記年表世家修)
五十有一年王死于彘周召二伯立太子靖(用經世史
記本紀修)
楚熊嚴卒子熊霜嗣(用史記年表世家修)
甲戌宣王元年以秦仲為大夫誅西戎以尹吉甫為將
北伐玁狁至于太原(用經世修)
燕惠侯薨子莊嗣(用史記年表世家修)
二年以方叔為將南征荆蠻(用經世修)
命召虎征淮夷(用詩大雅修)
王伐淮徐(用詩大雅修)
魯真公薨弟敖立(用史記年表世家修)
三年齊武公薨子無忌嗣(用史記年表世家修)
五年晉僖侯薨子籍嗣(用史記年表世家修)
六年大旱(用大紀修)
秦仲伐西戎死之王命其子莊伐戎破之(用史記秦
紀年表修)
楚熊霜卒弟熊徇立(用史記年表世家修)
十有二年魯侯來朝以其子括與戲見王王以戲
為魯太子魯武公薨戲立(用國語史記年表修)王不籍千
畝(用國語史記本紀修)
齊胡公子弑厲公齊人誅之而立厲公之子赤
誅弑君者七十人(用史記年表世家修)
十有五年衛釐侯薨少子和嗣(用史記年表世家修)
十有六年晉獻侯薨子費生嗣徙都于降(用大紀修)
十有八年蔡夷侯薨子所事嗣(用史記年表世家修)
二十有一年魯懿公兄括之子伯御弑其君懿公
而自立(用史記年表世家修)
二十有二年王后姜氏諫王(用外紀列女傳修)
封弟友于鄭(用史記年表世家修)
二十有三年晉侯伐條生太子仇(用史記年表世家修)
二十有四年齊文公薨子說嗣(用史記年表世家系本古史考修)
二十有六年晉師戰于千畝生子成師(用史記年表世家修)
二十有七年宋惠公薨子嗣(用史記世家修)
二十有八年宋哀公薨子嗣(用史記年表世家修)
楚熊徇卒子熊咢嗣(用史記年表世家修)
三十有二年春王伐魯誅伯御立懿公之弟稱(用國
語史記年表世家修)
陳僖公薨子靈嗣(用史記年表世家修)
曹戴伯薨子兕嗣(用史記年表世家修)
三十有三年齊成公薨子贖嗣(用史記年表世家系本修)
三十有七年燕僖侯薨子嗣(用史記年表世家修)
楚熊咢卒子熊儀嗣(用史記年表世家修)
三十有九年伐姜戎王師敗績于千畝(用國語史記本紀經世修)
四十年料民于太原(用國語經世修)
四十有三年殺杜伯(用國語并注大紀修)
晉穆侯薨弟殤叔自立太子仇出奔(用史記年表世家修)
四十有六年王崩太子湼踐位(用史記年表本紀經世修)
庚申幽王元年晉太子仇襲殺殤叔而立(用史記年表世家修)
陳武公薨子說嗣(用史記年表世家修)
三年始嬖褒姒涇渭洛竭岐山崩(用國語修)
四年陳夷公薨弟燮立(用史記年表世家修)
秦莊卒子嗣(用史記秦紀年表修)
甲子五年廢申后及太子宜臼以褒姒為后伯服為太
子(用經世修)
六年十月辛卯朔日有食之(用小雅虞&KR1184;歷議修)
八年以鄭伯友為司徒(用國語修)
十有一年申侯與犬戎入寇戎弑王于驪山之下
鄭伯友死之晉衛秦皆以兵來救平戎與鄭子
掘突共立故太子宜臼(用史記年表本紀世家經世修)
辛未平王元年王東遷雒邑始命秦列為諸侯取岐豐
之地命衛侯和為公錫命晉侯鄭伯東取鄶虢
十邑國之(用尚書經世國語大紀修)
秦祀上帝于四畤(用史記年表秦紀修)
二年魯孝公薨子弗湟嗣(用史記年表世家修)
四年燕頃侯薨子嗣(用史記年表世家修)
五年秦襄公伐戎至岐薨子嗣(用史記秦紀經世修)
宋戴公薨子司空嗣(用史記年表世家修)
六年燕哀侯薨子鄭侯嗣(用史記年表世家修)
七年楚若敖卒子熊坎嗣(用史記年表世家經世修)
九年蔡僖侯薨子興嗣(用史記年表世家修)
秦東徙汧渭之會(用史記秦紀經世修)
十有一年蔡共侯薨子嗣(用史記年表世家修)
曹惠伯薨子石甫嗣其弟武弑之而自立(用史記年
表世家修)
十有三年衛武公薨子揚嗣(用史記年表世家修)
楚霄敖卒子熊眴嗣(用史記年表世家經世修)
十有四年曹穆公薨子終生嗣(用史記年表世家修)
十有五年秦作鄜畤(用史記年表秦紀修)
十有六年陳平公薨子圉嗣(用史記年表世家修)
十有八年秦初有史以紀事(用史記秦紀修)
二十有一年秦伯大敗戎師收岐西之地自岐以
東歸于王(用史記秦紀修)
蔡戴侯薨子考父嗣(用春秋兼用史記年表世家修)
二十有三年宋武公薨子力嗣(用史記年表世家修)
二十有五年晉文侯薨子伯嗣(用史記年表世家經世修)
秦初有三族之罪(用史記秦紀修)
二十有六年晉侯封其叔父成師于曲沃(用左傳史記年
表世家經世修)
陳文公薨子鮑嗣(用史記年表世家修)
二十有七年鄭武公薨子寤生嗣(用史記年表世家經世修)
二十有八年鄭伯封其弟段于京(用史記世家經世修)
三十年衛公子州吁阻兵(用經世修)
楚蚡冒卒弟熊通弑太子而自立(用史記年表世家修)
三十有二年晉大臣潘父弑其君昭侯納曲沃成
師不克國人立昭侯之子平誅潘父(用史記年表世家經
世稽古錄修)
三十有六年衛莊公薨子完嗣(用史記年表世家修)
三十有八年衛州吁出奔(用史記年表世家經世修)
四十年齊莊公薨子禄父嗣(用史記年表世家經世修)
晉曲沃成師卒子鱓代(用史記年表世家經世修)
四十有二年宋宣公薨舍其子與夷而立弟和(用史
記年表世家修)
燕鄭侯薨子嗣(用史記年表世家修)
四十有四年鄭叔段命西鄙北鄙貳于已(用經世左傳修)
四十有七年晉曲沃鱓入翼弑其君孝侯國人逐
之立其君之子郄(用史記年表世家經世修)
四十有八年魯初請郊廟之禮(用外紀路史修)
魯惠公薨國人立其子息姑(用左傳史記年表世家修)
資治通鑑前編舉要卷一
