欽定四庫全書
資治通鑑前編舉要卷三
宋金履祥編
舉要
庚寅靈王元年正月葬簡王(春秋)
鄭師伐宋(春秋)鄭成公卒子髠頑嗣(用左傳史記年表世家修)
晉師宋師衛寗殖侵鄭(春秋)晉荀罃宋華元魯仲
孫蔑衛孫林父曹人邾人會于戚晉荀罃齊崔
杼宋華元魯仲孫蔑衛孫林父曹人邾人滕人
薛人小邾子會于戚(用左傳修)遂成虎牢(春秋)
二年楚公子嬰齊帥師伐吳(春秋)吳人伐楚(左傳)
單子晉侯宋公魯侯衛侯鄭伯莒子邾子齊世子
光同盟于鷄澤(用左傳修)陳侯使袁僑如會(春秋)諸
侯之大夫及袁僑盟(用左傳修)
三年陳成公卒子溺嗣(用左傳史記年表世家修)
陳人圍頓(春秋)
晉大夫魏絳盟諸戎(用左傳修)
四年王叔陳生如晉晉侯使士魴來京師(用左傳修)
晉侯宋公魯侯陳侯衛侯鄭伯曹伯莒子邾子
滕子薛伯齊世子光吳人鄫人會于戚(用左傳修)
諸侯戍陳(用左傳修)楚公子貞帥師伐陳(春秋)晉侯宋
公魯侯衛侯鄭伯曹伯齊世子光救陳(用左傳修)
五年莒人滅鄫(春秋)
齊侯滅萊
六年楚公子貞帥師圍陳(春秋)晉侯宋公魯侯陳侯
衛侯曹伯莒子邾子會于鄬(用左傳修)鄭僖公如會
未見諸侯卒于鄵(見春秋)公子騑實弑之而立其
子嘉(用左傳史記年表世家修)陳侯逃歸(春秋)
七年鄭人侵蔡獲蔡公子燮(春秋)晉侯鄭伯齊人宋
人魯人衛人邾人會于邢邱(用左傳修)
楚公子貞帥師伐鄭(春秋)
八年晉侯宋公魯侯衛侯曹伯莒子邾子滕子薛
伯杞伯小邾子齊世子光伐鄭(用左傳修)同盟于戲
楚子伐鄭(春秋)
九年晉侯宋公魯侯衛侯曹伯莒子邾子滕子薛
伯杞伯小邾子齊世子光會吳于柤(用左傳修)遂滅
偪陽(春秋)
楚公子貞鄭公孫輙帥師伐宋(春秋)晉侯宋公魯
侯衛侯曹伯莒子邾子齊世子光滕子薛伯杞
伯小邾子伐鄭(用左傳修)戍鄭虎牢楚公子貞帥師
救鄭(春秋)以單子為卿士(用左傳修)
十年魯作三軍(用左傳修)
鄭公孫舍之帥師侵宋(春秋)晉侯宋公魯侯衛侯
曹伯齊世子光莒子邾子滕子薛伯杞伯小邾
子伐鄭(用左傳修)同盟于亳城北楚子鄭伯伐宋(春秋)
晉侯宋公魯侯衛侯曹伯齊世子光莒子邾子
滕子薛伯杞伯小邾子伐鄭(用左傳修)會于蕭魚楚
人執鄭行人良霄秦人伐晉(春秋)
十有一年吳子夀夢卒長子諸樊立(用左傳史記年表世家經
世修)楚公子貞帥師侵宋(春秋)
王使陰里聘后于齊(用左傳修)
十有二年晉作三軍(用左傳修)
楚共卒子招立世子出奔吳(用史記年表修)
吳侵楚敗績(用左傳修)
十有三年晉士匄齊人宋人魯季孫宿叔老衛人
鄭公孫蠆曹人莒人邾人滕人薛人杞人小邾
人會吳于向(用左傳修)
二月乙未朔日有食之(春秋)
晉荀偃齊人宋人魯叔孫豹衛北宫括鄭公孫
蠆曹人莒人邾人滕人薛人杞人小邾人伐秦
(用左傳修)衛侯出奔齊(春秋)衛人立公孫剽(用左傳修)
楚公子貞帥師伐吳(春秋)敗績(用左傳修)
王使劉子賜齊侯命(用左傳修)
晉士匄宋華閱魯季孫宿衛孫林父鄭公孫蠆
莒人邾人會于戚(用左傳修)
十有四年劉夏逆王后于齊(春秋)
齊侯伐魯圍成(用左傳修)
八月丁巳日有食之(春秋)
邾人伐魯南鄙(用左傳修)晉悼公卒子髠嗣(用左傳史記年
表世家修)
十有五年晉侯宋公魯侯衛侯鄭伯曹伯莒子邾
子薛伯杞伯小邾子會于溴梁(用左傳修)大夫盟晉
人執莒子邾子以歸(春秋)
鄭伯晉荀偃魯叔老衛甯殖宋人伐許(見春秋)
齊侯再伐魯北鄙魯叔孫豹如晉(用左傳修)
十有六年邾宣公卒華立(見春秋)
宋人伐陳衛石買帥師伐曹(春秋)齊侯伐魯北鄙
圍桃齊高厚帥師伐魯北鄙圍防邾人伐魯南
鄙(用左傳修)
十有七年齊師伐魯北鄙(用左傳修)晉侯宋公魯侯衛
侯鄭伯曹伯莒子邾子滕子薛伯杞伯小邾子
同圍齊(用左傳修)曹成公卒于師(見春秋)子滕嗣(見春秋兼
用史記年表世家修)楚公子午帥師伐鄭(春秋)
燕武公卒文公立(用史記年表世家修)
十有八年諸侯盟于祝阿晉人執邾子(春秋)齊靈公
卒子光嗣(用左傳史記年表世家經世修)晉士匄帥師侵齊至
榖聞齊侯卒乃還(春秋)
王使鄭大夫公孫蠆大路以葬(用左傳修)
鄭殺其大夫公子嘉(春秋)子産為大夫(用左傳修)
十有九年晉侯齊侯宋公魯侯衛侯鄭伯曹伯莒
子邾子滕子薛伯杞伯小邾子盟于澶淵(用左傳修)
蔡殺其大夫公子燮(春秋)
十月丙辰朔日有食之(春秋)
二十年晉欒盈出奔楚(春秋)
九月庚戌朔日有食之(春秋)
十月庚辰朔日有食之(春秋)
晉侯齊侯宋公魯侯衛侯鄭伯曹伯莒子邾子
會于商任(用左傳修)
庚戌二十有一年晉人徵朝于鄭(左傳)
晉侯齊侯宋公魯侯衛侯鄭伯曹伯莒子邾子
薛伯杞伯小邾子會于沙隨(用左傳修)
鄭大夫公孫黑肱卒(用左傳修)
孔子生(用史記世家修)
二十有二年二月癸酉朔日有食之(春秋)
晉欒盈復入于晉入于曲沃齊侯伐衛遂伐晉
魯叔孫豹帥師救晉次于雍榆晉人殺欒盈齊
侯襲莒(春秋)榖洛鬭(國語)
二十有三年齊人來城郟魯叔孫豹來賀城(用左傳修)
鄭伯如晉(用左傳修)齊楚交聘晉侯宋公魯侯衛侯
鄭伯曹伯莒子邾子滕子薛伯杞伯小邾子會
于夷儀(用左傳修)楚子蔡侯陳侯許男伐鄭(春秋)
七月甲子朔日有食之既(春秋)
八月癸巳朔日有食之(春秋)
燕文公卒懿公立(用史記年表世家修)
二十有四年齊崔杼弑其君莊公立其弟杵臼(用左
傳史記年表世家修)晉侯宋公魯侯衛侯鄭伯曹伯莒子
邾子滕子薛伯杞伯小邾子會于夷儀伐齊齊
慶封如師(用左傳修)諸侯同盟于重邱鄭公孫舍之
帥師入陳衛侯入于夷儀(春秋)
晉使趙武為政(用左傳修)
吳子遏伐楚門于巢卒(春秋)弟餘祭立(用公羊傳史記年表
世家經世修)
二十有五年衛甯喜弑其君剽衛孫林父入于戚
以叛衛侯衎復歸于衛(春秋)
魯侯晉人鄭良霄宋人曹人會于澶淵(用左傳修)晉
人執衛甯喜(春秋)
許靈公卒于楚(用左傳修)楚子蔡侯陳侯伐鄭(春秋)
晉侯使士起入聘(用左傳修)
齊慶封誅崔杼之族專政(用經世修)
二十有六年晉趙武楚屈建魯叔孫豹蔡公孫歸
生衛石惡陳孔奐鄭良霄許人曹人會于宋諸
侯之大夫盟于宋(用左傳修)
衛殺其大夫甯喜(春秋)
十有一月乙亥朔日有食之(用左傳杜氏長歷修)
二十有七年齊侯陳侯蔡侯北燕伯杞伯胡子沈
子白狄朝于晉宋公魯侯陳侯鄭伯許男朝于
楚(用左傳修)楚康卒子麇嗣(用左傳史記年表世家修)
王崩太子晉母弟貴踐位(用史記本紀修)
燕懿公卒子欵嗣(用史記世家修)
丁巳景王元年夏五月葬靈王(左傳)
衛獻公卒子惡嗣(用史記年表世家修)
閽弑吳子餘祭(春秋)弟夷末立(見春秋)
晉荀盈會齊高止宋華定魯仲孫羯衛世叔儀
鄭公孫段曹人莒人滕人薛人小邾人城杞(用左
傳修)
吳子使札聘于魯齊鄭衛晉(用左傳史記年表經世修)
二年蔡公子般弑其君景侯而自立(用左傳修)
宋災宋伯姬卒(春秋)
王殺其弟佞夫(用左傳修)王子瑕奔晉(春秋)
晉人齊人宋人衛人鄭人曹人莒人邾人滕人
薛人杞人小邾人會于澶淵宋災故(春秋)
鄭使公孫僑為政(用左傳修)
三年魯襄公卒于楚宫子野立而卒稠立(用左傳史記年
表世家經世修)
鄭伯如晉(用左傳修)衛侯如楚(用左傳修)
莒人弑其君密州(春秋)
魯仲由生(用史記列傳修)
四年(魯昭公元)晉趙武楚公子圍齊國弱宋向戍魯叔
孫豹衛齊惡陳公子招蔡公孫歸生鄭罕虎許
人曹人會于虢魯取鄆王使劉子勞趙武于潁
(用左傳修)
邾悼公卒穿立(見春秋)
晉荀吳始用卒敗狄于大鹵(用左傳修)
莒去疾自齊入于莒莒展輿出奔吳(春秋)
楚子麇卒(春秋)令尹圍實弑之而自立楚公子比
奔晉(用左傳史記年表世家修)
五年晉使韓起聘于魯齊衛(用左傳修)
鄭殺其大夫公孫黑(春秋)
蔡漆雕開生(用史記列傳家語修)
六年鄭游吉如晉(左傳)齊晏嬰如晉(用左傳修)
北燕伯款出奔齊(春秋)燕人立悼公(用左傳修)
七年楚子蔡侯陳侯鄭伯許男徐子滕子頓子胡
子沈子小邾子宋世子佐淮夷會于申楚人執
徐子楚子蔡侯陳侯許男頓子胡子沈子淮夷
伐吳執齊慶封殺之遂滅賴(春秋)
鄭作邱賦(用左傳修)
魯有若生(用史記列傳家語修)
甲子八年魯舍中軍(用左傳修)
秦景公卒子嗣(見春秋兼用史記年表秦紀經世修)
楚子蔡侯陳侯許男頓子沈子徐人越人伐吳
(春秋)
孔子志于學(用論語修)
九年鄭人鑄刑書(用左傳修)
楚公子棄疾如晉(用左傳修)
楚薳罷帥師伐吳(春秋)吳人敗之(用左傳修)
齊侯伐北燕(春秋)
十年四月甲辰朔日有食之(春秋)
衛襄公卒公子元嗣衛齊惡來請命王使成子
如衛弔追錫命(用左傳史記世家修)
十有一年陳侯之弟招殺陳世子偃師(春秋)陳哀公
卒(用左傳修)楚師滅陳(春秋)
十有二年宋華亥魯叔弓鄭游吉衛趙黶會楚子
于陳(用左傳修)許遷于夷(春秋)
王使詹桓如晉晉侯使趙成來致閻田(用左傳修)
十有三年齊陳氏鮑氏逐欒施高彊(用左傳修)
晉平公卒子夷嗣(用左傳史記年表世家修)
宋(平公)卒子佐嗣(用左傳史記年表世家修)
孔子生伯魚(用家語修)
十有四年楚子虔誘蔡侯般殺之于申楚公子棄
疾帥師圍蔡(春秋)晉韓起會齊國弱宋華亥魯季
孫意如衛北宫佗鄭罕虎曹人杞人于厥憖王
使單子命事于會(用左傳修)楚師滅蔡執蔡世子有
以歸用之(春秋)
單成公卒(用左傳修)
十有五年齊高偃帥師納北燕伯于陽(春秋)
鄭簡公卒子寧嗣(用左傳史記年表世家修)
齊侯魯侯衛侯鄭子如晉魯侯至河乃復魯公
子憖遂如晉公子憖奔齊(用左傳修)
原伯絞奔郊成景之族弑甘公過(用左傳修)
楚子伐徐(春秋)
十有六年楚公子比自晉歸于楚弑其君虔于乾
谿(春秋)楚公子棄疾殺公子比而自立(用左傳修)
劉子晉侯齊侯宋公魯侯衛侯鄭伯曹伯莒子
邾子滕子薛伯杞伯小邾子會于平邱同盟魯
侯不與盟(用左傳修)晉人執魯季孫意如以歸(春秋)
蔡侯廬歸于蔡陳侯吳歸于陳(春秋)
吳滅州來(春秋)
燕悼公卒共公立(用史記年表世家修)
十有七年晉釋魯季孫意如(用左傳修)
曹武公卒子須嗣(見春秋兼用史記年表世家修)
十有八年吳子夷末卒子僚立(用史記世家修)
蔡朝吳出奔鄭(春秋)
六月丁巳朔日有食之(春秋)
王太子夀卒王穆后崩(左傳)
十有九年齊侯伐徐(春秋)徐子及郯人莒人會齊侯
盟于蒲隧(左傳)
楚子誘戎蠻子殺之(春秋)
晉昭公卒子去疾嗣(用左傳史記年表世家修)
二十年六月甲戌朔日有食之(春秋)
&KR2256;子朝于魯(用左傳修)
晉侯使屠蒯來請有事于雒與三塗(用左傳修)晉荀
吳帥師滅陸渾之戎(春秋)
楚人及吳戰于長岸(春秋)
二十有一年毛得殺毛伯過(用左傳修)
曹平公卒子午嗣(用左傳史記年表世家修)
宋衛陳鄭災(春秋)
使原伯魯如曹葬曹平公(用左傳修)
許遷于白羽(春秋)
鑄大錢(國語)
燕共公卒平公立(用史記年表世家修)
二十有二年許世子止弑其君買葬許悼公(春秋)
楚用費無極放世子建于城父(用經世修)
二十有三年孔子至京師既而反乎魯(用史記世家家語修)
楚世子建自城父奔宋楚子殺其傳伍奢及子
尚伍員奔吳(用左傳修)
齊侯與其大夫晏嬰入魯問禮于孔子(用左傳修)
鄭大夫公孫僑卒(用左傳修)
蔡平侯卒子朱嗣(用左傳史記年表世家修)
二十有四年鑄無射(用左傳國語修)
七月壬午朔日有食之(春秋)
蔡平侯之弟東國攻蔡侯朱朱出奔楚東國自
立(用左傳史記年表世家修)
魯顔回生齊高柴生(用史記列傳家語修)
二十有五年王崩子猛踐位(用左傳史記本紀修)葬景王王
室亂劉子單子以王猛居于皇(春秋)秋入于王城
(用左傳修)冬王子猛卒(春秋)母弟丐立(用史記本紀修)
十有二月癸卯朔日有食之(用杜氏長歷修)
衛端木賜生(用史記列傳修)
壬午敬王元年蔡悼侯卒于楚(用史記世家修)弟申立(用史記年表世
家修)吳敗頓胡沈蔡陳許之師于鷄父胡子髠沈
子逞滅獲陳夏齧(春秋)
王居狄泉(用左傳修)尹氏立王子朝(春秋)地震(用左傳修)
二年王在狄泉王子朝入于鄔(用左傳修)
晉侯使士景伯來(用左傳修)鄭伯如晉(左傳)
五月乙未朔日有食之(春秋)
吳滅巢(春秋)
三年晉趙鞅宋樂大心魯叔詣衛北宫喜鄭游吉
曹人邾人滕人薛人小邾人會于黃父(用左傳修)
魯侯攻其大夫季孫意如不克出奔齊(用左傳修)宋
元公如晉卒于曲棘子頭曼嗣(用左傳史記年表世家修)
孔子如齊(用史記世家修)
四年王使單子如晉王次于滑晉知躒趙鞅以師
至王入于成周(用左傳修)尹氏召伯毛伯以王子朝
奔楚(春秋)
楚平卒子壬嗣(用左傳史記年表世家修)
五年吳子使季札聘于晉(春秋)吳弑其君僚(用左傳修)諸
樊之子光立(用左傳史記世家修)
晉士鞅宋樂祁犂衛北宫喜曹人邾人滕人會
于扈(春秋)
曹悼公卒(見春秋)露立(見春秋)
楚人誅費無極(用左傳修)
晉籍秦來致諸侯之戍(用左傳修)
六年魯侯如晉次于乾侯(用左傳修)
鄭定公卒子蠆嗣(用史記年表世家修)
晉六卿殺公族分其邑各使其子為大夫(用史記世
家修)
七年殺召伯盈尹固及原伯魯之子王子趙車入
于鄻以叛隂不佞討敗之(用左傳修)
八年晉頃公卒子午嗣(用左傳史記年表世家修)
吳滅徐徐子章禹奔楚(春秋)
九年十有二月辛亥朔日有食之(春秋)
十年吳伐越(春秋)
王使富辛石張如晉晉韓不信齊高張宋仲幾
魯仲孫何忌衛世叔申鄭國參曹人莒人薛人
杞人小邾人城成周(用左傳修)
魯昭公卒于乾侯季孫意如廢世子而立公子
宋(用左傳史記年表世家經世修)
十有一年(魯定公元)晉人執宋仲幾(用左傳修)
十有二年盜殺鞏簡公(用左傳修)
楚囊瓦伐吳吳敗楚師于豫章(用左傳修)
十有三年邾莊公卒(見春秋)益立(見春秋)
衛卜商生(用史記列傳家語修)
十有四年陳惠公卒(見春秋)子柳嗣(用史記世家修)
劉子晉侯宋公魯侯蔡侯衛侯陳子鄭伯許男
曹伯莒子邾子頓子胡子滕子薛伯杞伯小邾
子齊國夏會于召陵侵楚諸侯盟于臯鼬(用左傳修)
劉文公卒(見春秋)楚人圍蔡蔡侯以吳子及楚人
戰于柏舉楚師敗績吳入郢(春秋)
吳言偃生(用史記列傳修)
十有五年三月辛亥朔日有食之(春秋)
王使人殺王子朝于楚(用左傳修)
於越入吳(春秋)
魯陽虎囚季孫斯(用左傳修)
楚子入于郢(用左傳修)
燕平公卒簡公立(用史記年表世家修)
魯曾參生(用史記列傳修)
十有六年鄭游速帥師滅許以許男斯歸(春秋)
鄭寇胥靡等六邑晉人入戍城胥靡(用左傳修)冬王
處于姑蕕(用左傳修)
十有七年儋翩入于義栗以叛(左傳)單子劉子敗尹
氏于窮谷(用左傳修)
齊侯鄭伯盟于鹹(春秋)
齊人執衛行人北宫結以侵衛齊侯衛侯盟于
沙(春秋)
齊國夏伐魯西鄙(用左傳修)
王入于王城(左傳)
十有八年單子伐榖城簡城劉子伐儀栗盂(用左傳修)
曹靖公卒子伯陽嗣(用史記年表世家修)
陳懷公卒于吳國人立其子越(用史記年表世家修)
晉士鞅帥師侵鄭遂侵衛(春秋)
魯陽虎攻三家弗克奔齊(用左傳修)
魯宓不齊生(用史記列傳修)
十有九年公山不狃召孔子欲往不果(用論語史記世家修)
魯用孔子為中都宰(用史記世家家語修)
鄭獻公卒子勝嗣(用史記年表世家修)
秦哀公卒孫嗣(見春秋兼用史記年表秦紀經世修)
魯閔損生(用家語修)
二十年魯以孔子為大司寇相魯侯會齊侯于夾
谷齊人歸魯鄆讙龜陰田(用左傳史記世家修)
齊侯衛侯鄭游速會于安甫(春秋)
二十有一年宋公寵向魋弟辰及仲佗石彄公子
地樂大心皆叛(用左傳修)
二十有二年魯墮郈及費墮成弗克(用左傳修)
十有一月丙寅朔日有食之(春秋)
二十有三年齊侯衛侯次于垂葭(春秋)
晉趙鞅入于晉陽以叛荀寅士吉射入于朝歌
以叛趙鞅歸于晉(用左傳修)
魯以孔子攝相事與聞國政(用史記世家修)
齊人歸女樂于魯孔子適衛(用論語孟子史記世家修)
越子允常卒子句踐嗣(用左傳史記世家修)
二十有四年於越敗吳于檇李(春秋)吳闔廬卒(見春秋)
子夫差嗣(用左傳史記世家修)
齊侯魯侯衛侯會于牽(用左傳修)齊侯宋公會于洮
(春秋)王使石尚歸脤于魯(用榖梁傳修)
衛世子蒯聵出奔宋(春秋)
晉人敗范中行氏之師于潞獲籍秦高彊又敗
鄭師及范氏之師于百泉(左傳)
孔子自衛適陳畏于匡反衛(用論語史記修)
二十有五年孔子去衛過曹(用史記修)
魯定公卒子將嗣(用左傳史記年表世家經世修)
八月庚辰朔日有食之(春秋)
孔子適宋及鄭至陳(用史記世家修)
二十有六年(魯哀公元)楚子陳侯隨侯許男圍蔡(春秋)
吳子敗越于夫椒(用左傳修)
齊侯衛侯伐晉(春秋)救邯鄲(用左傳修)
吳侵陳(左傳)
二十有七年衛靈公卒蒯瞶之子輙立(用左傳經世修)晉
趙鞅帥師納衛世子蒯瞶于戚(春秋)
晉趙鞅帥師及鄭罕達帥師戰于鐵鄭師敗績
(春秋)
蔡遷于州來(春秋)
燕簡公卒獻公立(用史記年表世家修)
二十有八年齊國夏衛石曼姑帥師圍戚(春秋)
魯桓僖宫災(用左傳修)
殺萇弘(用左傳修)
魯季孫斯卒(用左傳修)
晉趙鞅圍朝歌(左傳)
秦惠公卒子嗣(見春秋兼用經世修)
二十有九年盜殺蔡昭侯國人立其子朔(用左傳史記年
表世家修)
晉人執戎蠻子赤歸于楚(春秋)
孔子如蔡(用史記世家經世修)
三十年晉趙鞅逐荀寅士吉射奔齊(用左傳修)
齊景公卒(左傳)少子荼立(用左傳史記年表世家修)
三十有一年吳伐陳(春秋)孔子自蔡如葉(用史記世家修)
顔回卒(用史記世家修)
楚昭卒羣臣立其子章(用左傳史記年表世家修)
孔子自楚反(用史記世家修)
齊陽生入于齊齊陳乞弑其君荼(春秋)
三十有二年宋皇瑗帥師侵鄭晉魏曼多帥師侵
衛(春秋)
魯侯會吳于鄫魯侯伐邾以邾子益歸(用左傳修)
三十有三年宋公入曹以曹伯陽歸(春秋)
吳伐魯魯歸邾子益于邾(用左傳修)
三十有四年楚人伐陳(春秋)
三十有五年魯侯會吳伐齊(用左傳修)齊侯陽生卒(春秋)
齊人實弑之而立其子壬(用左傳史記年表世家修)
楚公子結帥師伐陳(春秋)
孔子自陳復至衛(用史記世家修)
三十有六年齊國書帥師伐魯魯侯會吳伐齊(用左
傳修)
齊國書帥師及吳戰于艾陵齊師敗績獲齊國
書(春秋)
孔子自衛反魯(用左傳史記世家修)
孔子叙書記禮刪詩正樂序易彖繫象說卦文
言(用史記世家修)
三十有七年魯用田賦(用左傳修)
吳子會魯侯衛侯宋皇瑗于槖臯(用左傳修)
三十有八年單子晉侯魯侯會吳子于黃池吳子
使駱來告勞(用左傳吳越春秋修)楚公子申帥師伐陳(春秋)
於越入吳(春秋)吳及越平(左傳)
三十有九年魯人獲麟(用左傳修)
孔子作春秋(用史記世家修)
齊陳恒與闞止争政殺之執簡公寘于舒州(用左
傳年表世家修)
五月庚申朔日有食之(魯史)
宋向魋謀弑其君不克入于曹以叛自曹出奔
衛向巢奔魯司馬牛致其邑而適齊(用左傳修)
齊陳恒弑其君簡公于舒州立其弟驁孔子請
魯侯討之三家不可(用論語左傳史記年表世家修)
魯饑(用魯史修)
四十年齊高無丕出奔北燕(魯史)
鄭伯伐宋(魯史)
晉趙鞅帥師伐衛(魯史)
齊及魯平子服回如齊端木賜為介齊歸魯侵
地(用左傳修)
熒惑守心(用史記宋世家修)
四十有一年衛世子蒯瞶自戚入于衛其子輙出
奔魯衛侯使鄢肸來告(用左傳修)
孔子卒于魯(用左傳修)
楚公孫勝殺令尹公子申司馬公子結執楚子
寘于高府陳人侵楚沈諸梁率方城外人討勝
誅之迎楚子復立(用左傳修)
衛侯逐太叔遺遺奔晉(用左傳修)
四十有二年越子伐吳敗之于笠澤(用國語修)
晉趙鞅圍衛齊國觀陳瓘救衛晉師還(用左傳修)
楚滅陳殺陳湣公(用左傳史記年表世家修)
晉趙鞅復伐衛衛人出其君蒯瞶而與晉平晉
立公孫般師莊公死于戎州已氏(用左傳修)
齊人伐衛立公子起執般師以歸(用左傳修)
齊侯魯侯盟于蒙(用左傳修)
甲子四十有三年衛石圃逐其君起起奔齊衛出公輙自
齊復歸逐石圃復石魋與太叔遺(用左傳修)
齊陳恒殺鮑氏晏氏及公族之強者割齊安平
以東至瑯琊為封邑(用史記田敬仲世家修)
秦悼公卒子嗣(用史記年表世家修)
四十有四年越人侵楚楚公子慶公孫寬追越師
不及(用左傳修)
楚沈諸梁伐東夷三夷男女及楚師盟于敖(左傳)
王崩太子仁踐位(用左傳史記本紀經世修)
吳伐楚(用經世修)
魯叔青來京師
丙寅元王元年齊人魯人鄭人會于廩邱(用經世修)
吳子殺公子慶忌(用左傳修)
越圍吳(左傳)
晉平公卒子錯嗣(用史記世家修)
晉趙簡子卒立其次子無恤(用左傳修)
蜀聘于秦(用史記秦紀修)
晉荀瑶伐鄭取九邑(用史記世家修)
二年晉趙無恤使楚隆如吳(用左傳修)
晉趙無恤滅代(用史記世家修)
越人聘于魯又聘于齊(用左傳修)
齊侯魯侯邾子盟于顧(用左傳修)
三年越人納邾子益于邾太子革奔越(用左傳修)
越滅吳吳子夫差自殺(用左傳史記年表修)
越子會齊晉及諸侯于徐州(用史記世家修)
越人致貢王賜越子胙命為伯(用史記世家修)
越子以江北地至泗上與楚以泗東地與魯歸
吳所侵宋地(用史記世家修)
越范蠡去越越伯殺其大夫文種(用史記世家經世修)
四年晉荀瑶告伐齊(用左傳修)
魯叔青如越越諸鞅聘魯(用左傳修)
蔡成侯卒子産嗣(用史記世家修)
楚人聘于秦(用史記年表修)
五年晉侯及魯臧石伐齊取廩邱(用左傳修)
越人執邾子以歸立公子何(用左傳修)
魯侯以公子荆之母為夫人荆為太子(用左傳修)
魯侯朝于越(用左傳修)
義渠聘秦(用史記年表修)
六年衛侯輙出奔宋(用左傳修)
魯侯自越反(用左傳修)
七年越臯如后庸宋樂茷魯叔孫舒伐衛納衛侯
輙衛人賂之不克納衛人立黚(用左傳史記世家修)
衛人使司徒期聘於越(用左傳修)
宋景公卒大尹立啓六卿逐啓及大尹而立得
(用左傳修)
王崩太子介踐位(用史記本紀修)
晉荀瑶城陽宅(用酈道元水經注修)
癸酉貞定王元年越人使后庸聘魯且言邾田魯侯及
越后庸盟于平陽(用左傳修)
晉荀瑶帥師伐鄭齊陳恒帥師救鄭晉師還(用左
傳修)
魯侯出奔越(用左傳修)
魯哀公卒于有山氏魯人立其子寧(用左傳稽古錄大事
記修)
二年(魯悼公元)
三年晉地震(用外紀修)
四年燕獻公卒孝公立(用史記年表世家修)
越菼執卒子鹿郢嗣(用紀年史記世家大事記修)
五年晉荀瑶趙無恤帥師圍鄭(用左傳修)
六年晉人楚人聘秦(用史記年表修)
鄭聲公卒子易嗣(用史記年表世家修)
晉河絶于扈(外紀)
八年秦塹阿房(用史記年表修)
秦伐大荔取其王城(用史記秦紀修)
十年越鹿郢卒子不夀嗣(用紀年史記世家修)
十有一年晉荀瑶與趙氏韓氏魏氏分范中行氏
之地以為己邑晉侯告于齊魯請伐四卿四卿
反攻其君晉侯奔齊(用史記世家稽古錄修)
晉荀瑶滅夙繇(用外紀修)
十有二年晉出公卒于齊荀瑶立昭公曾孫驕而
專其政(用史記世家大事記修)
蔡聲侯卒子嗣(用史記年表世家修)
晉荀瑶襲衛(用蘇氏古史戰國策修)晉三卿宴于藍臺(用國
語修)
晉河水赤三日(用外紀修)
秦伯帥師與緜諸戰(用史記年表修)
十有三年晉取秦武城(用史記秦紀修)
齊平公卒子積嗣(用史記年表世家修)
陳成子卒子盤代(用史記世家修)
十有四年晉荀瑶大治宫室(用國語修)
晉荀瑶約魏駒韓虎攻趙無恤無恤奔晉陽(用經
世通鑑修)
鄭人弑哀公而立聲公之弟丑(用史記世家修)
十有五年晉荀瑶及韓魏圍晉陽(用經世通鑑修)
十有六年晉趙無恤約魏駒韓虎攻荀瑶滅之三
分其地(用史記世家修)
齊田盤使其宗人盡為齊都邑大夫與三晉通
使(用史記世家修)
晉趙無恤使新稚狗伐狄(用國語外紀修)
十有七年晉知開奔秦(用史記年表修)
十有八年秦左庶長城南鄭(用史記年表修)
衛悼公卒子弗嗣(用史記年表修)
蔡元侯卒子齊嗣(用史記年表世家修)
十有九年燕孝公卒載立(用紀年史記年表世家修)
二十年越盲姑卒子翁嗣(用紀年史記世家修)
越人迎女于秦(用史記年表修)
二十有一年晉知寬奔秦(用史記年表修)
二十有二年楚子滅蔡蔡侯齊出亡(用史記年表世家修)
二十有四年楚滅杞(用史記年表修)
楚與秦平楚東侵地至于泗(用史記世家修)
二十有五年秦伐義渠執其君以歸(用史記秦紀修)晉韓
虎魏駒伐伊洛陰戎滅之(用外紀修)
二十有六年日有食之晝晦星見(用史記年表修)
秦厲共公卒子嗣(用史記秦紀修)
二十有八年王崩子去疾踐位弟叔弑之少弟嵬
攻殺叔而立(用史記本紀修)
封弟揭于河南以續周公之職(用史記本紀帝王世紀修)
秦南鄭反(用史記秦紀修)
辛丑考王元年
二年晉哀公卒子柳嗣(用史記世家修)
四年晉侯反朝于韓趙魏氏晉獨有絳曲沃(用史記世家修)
六年秦六月雪日有食之(用史記年表修)
七年燕成公卒閔公立(用史記年表世家修)
八年彗星見(用史記秦紀修)
九年楚惠卒子中嗣(用史記年表世家修)
衛敬公卒子糾嗣衛屬于晉韓趙魏氏(用史記世家修)
十年楚滅莒(用史記年表修)
魯悼公卒子嘉嗣(用史記世家稽古錄大事紀修)
十有一年義渠伐秦侵至渭陽(史記年表)
十有二年秦躁公卒弟立(用史記秦紀修)
十有三年晉桃杏冬實(外紀)
十有四年晉侯魯侯會于楚邱(用外紀修)
十有五年王崩太子午踐位(用史記本紀修)
衛公子亹弑其君昭公而自立(用史記世家修)
西周公封其少子班于鞏以奉王是為東周(用史
記本紀修)
丙辰威烈王元年晉趙襄子卒以兄伯魯之孫浣為後
徙治中牟襄子之弟嘉逐浣而自立于代(用史記世
家修)
秦庶長鼂弑其君懷公國人立其孫(用史記本紀修)
鄭共公卒子已嗣(用史記世家修)
晉韓康子卒子啓章代魏桓子卒子斯代(用史記年
表世家修)
二年晉趙桓子卒國人殺其子迎浣復位(用史記年表世
家修)
三年晉韓啓章伐鄭殺幽公鄭人立其弟駘(用史記年
表修)
四年秦作上下畤(用史記年表修)
六年盜殺晉幽公魏斯誅亂者立其子止(用史記年表修)
七年晉魏斯城少梁(用史記世家修)韓啓章都平陽趙浣
城泫氏(用水經注修)
八年秦人與晉魏氏戰少梁(用史記秦紀修)
趙滅郯(外紀)
甲子九年晉魏氏復城少梁(用史記年表修)
秦城塹河瀨秦初以君主妻河(用史記年表修)
十年晉趙氏城平邑(用水經注修)
十有一年秦捕龐城城籍姑(用史記年表世家修)
衛公孫頽弑其君懷公而自立(用史記年表世家修)
秦靈公卒國人廢其子而立其季父簡公(用史記年
表稽古錄修)
齊田居思伐晉趙氏鄙圍平邑(用水經注竹書紀年修)
十有二年中山武公初立(用史記年表修)
十有三年齊田白伐晉毁黃城圍陽狐(用史記世家修)
秦與晉戰敗于鄭下(用史記年表修)
晉河岸崩壅龍門至于底柱(用外紀修)
十有四年齊田白伐魯莒及安陽(用史記世家魏收地形志修)
晉魏斯使其子擊圍繁龐出其民(用史記世家修)
越朱句卒子翳嗣(用史記世家修)
十有五年齊田白伐魯取一城(用史記世家修)
十有六年日有食之(用史記世家修)
王命晉韓啓章趙浣伐齊入長城(用外紀修)
魯元公卒子顯嗣(用史記世家經世修)
齊田汾敗晉趙氏于平邑獲其將韓舉取平邑
(用水經注竹書紀年修)
齊田莊子卒子和代(用史記世家禮記修)
十有七年魯侯尊禮孔伋(用孟子漢書古史修)
魯侯以公儀休為相泄柳申詳為臣(用孟子漢書古史修)
秦初令吏帶劔(用史記年表修)
晉魏斯伐秦築臨晉元里(用史記世家修)
晉韓武子卒子虔代趙獻子卒子籍代(用史記年表世
家修)
十有八年晉魏斯擊宋使樂羊伐中山克之使其
子擊守中山(用史記年表世家修)
秦塹洛城重泉(用史記年表修)
齊田和伐魯取城(用史記世家修)
秦初租禾(用史記年表修)
晉魏斯伐秦至鄭而還築洛陰合陽(用史記世家修)
楚簡卒子當嗣(用史記年表世家修)
晉韓虔伐鄭取雍邱(用史記年表修)
鄭城京(史記年表)
十有九年晉魏斯受經于卜子夏友田子方敬段
干木(用史記年表說苑通鑑修)
鄭人伐晉韓氏敗韓兵取負黍(用史記世家經世修)
齊侯鄭伯會于西城(用史記世家修)
齊田和伐衛取毌邱(用史記世家修)
晉魏斯以吳起為西河守西門豹為鄴令上地
守李悝作盡地力之教及平糴法著法經(用漢晉志
杜氏通典修)
二十有一年晉魏斯以魏成為相(用史記年表說苑修)
齊宣公卒子貸嗣(用史記年表世家修)
齊田會以廩邱叛田氏(用史記年表世家修)
晉趙籍以公仲連為相(用史記世家修)
二十有二年宋昭公卒子購由嗣(用史記世家大事記修)
戊寅二十有三年九鼎震(用史記年表本紀修)
資治通鑑前編舉要卷三
