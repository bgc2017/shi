古今紀要卷四
宋黃震撰
三國
唐虞禪夏后殷周繼漢則因天下已亂而定之世變
雖有不齊君德雖或不類要皆明白洞達無媿辭者
也王莽欺偽始以賊奪而盜名唐虞之禪識者已為
之痛哭矣曹操本有過人之材適當艱難之會不能
扶顛持危反挾天子以令諸侯隂行簒弑之逆而陽
亦託名曰禪焉賊莽之欺於是遂成故實莽固不足
責操則深可責者也然曹氏方用此於漢而司馬氏
即用此於曹螳螂捕蟬不知黃雀之在後三國六朝
之禍於此乎始而亂臣賊子接踵於後世矣是皆操
有以啓之也豈不悲夫方獻帝之阨於操也以衣帶
密詔授昭烈誅之大權既移謀不果行昭烈始不得
已起兵於外大義未伸曹已簒漢昭烈始又不得已
即位於蜀昭烈漢氏子孫信義聞於天下諸葛武侯
又以伊吕之佐而歸漢漢業雖未盡復漢氏之社稷
則藉是未泯昭然甚明志士仁人所當惻然興念幸
漢氏四百年之餘澤尚有存焉者可也陳夀何人敢
謂賊為帝而謂漢為賊且忍於一旦滅漢之號而私
以蜀為稱習熟既久甚至通鑑亦仍其舊且不能不
以族屬疎遠為疑嗚呼晉元帝以司馬氏支裔纍纍
渡江僅僅自保尚得續晉之稱曾謂昭烈風雲慶會
三代之後邈焉寡儔銳志興復而反不許其稱漢耶
使昭烈果非漢子孫曹操蓋世奸豪豈不能聲其罪
而誅其偽當時荆楚之士從者數萬人無一疑其為
偽今反去之千百載下而創疑其譜牒耶世次之不
詳此正陳夀之罪而不當以疑昭烈也故作史者以
編年之法論則獻帝之漢既滅當以昭烈之漢繼之
昭烈之漢既滅始當不得已而屬之吳魏以南北分
繫特其間尚有當斟酌者昭烈雖有志興復而未遂
吳魏乃一時角立非素相統攝如戰國於東周之世
襲子孫耳此集姑欲紀事以便檢閱且退惟庸晩何
敢輒預諸儒之議故仍分國以記庶一覽各得其始
末惟改昔之誤以為蜀者為漢而吳魏則附其後云
漢
昭烈皇帝(備字元德景帝子中山靖王之後信義聞天下)討黃巾有功公孫
瓚表為平原相(獻帝初平二年)徐州牧陶謙疾命麋竺迎領
徐州(興平元年)與袁術相持經月吕布乘虛襲下邳妻
子見虜降布布以為豫州刺史(建安元年)又為布所
攻歸操操益其兵使東歸圖布(元年)又為布所敗復
歸操(三年)操令邀袁術因據徐州郡縣多叛操為之
遣使與袁紹連兵(四年)操攻之禽關羽乃歸袁紹(五年)
操既破紹乃歸劉表遂有髀肉復生之嘆(六年未右皆)
(遇孔明以前困辱事)在荆州三顧草廬諸葛亮陳取荆益與
吳為援之策(十二年)操伐劉表子琮降昭烈時屯樊
棄妻子南走(十二年)遣諸葛亮結孫權遂與周瑜破
操赤壁取荆州表劉琦為刺史(表之子十三年)劉琦卒孫
權以昭烈領荆州牧周瑜分南岸地以給之(十四年)
詣權求都督荆州權因瑜言不從後魯肅代瑜始勸
以荆州借之(十五年)劉璋因張松言結之法正乃勸
取益州(十六年)襲取益州擢用人才盡其器能益民
大和(十九年)因法正言進兵漢中(張魯所據時已降操)取之
稱漢中王(二十四年)明年魏簒漢又明年傳聞漢帝遇
害遂即帝位改元章武(當魏黃初二年事右遇孔明後規恢)已得
益州孫權來求荆州不許遂相攻既聞操攻漢中乃
請和分荆州(建安二十四年)吕蒙襲斬關羽全有荆州遂
大舉伐吳自五峽至夷陵兵立數十屯為陸遜火攻
所敗乃遯入白帝城(右吳交惡事)
後主即位年十七政事咸決於亮亮約官職修法制
常躬自校簿書亮討雍闓得孟獲七縱七禽自是
南人終亮之世不復反(建興元年)亮率諸軍北駐漢中
上出師表亮攻祁山天水南安安定皆應亮關中
響震馬謖為前鋒違亮節度為張郃敗於街亭於是
引咎責躬厲兵講武為後圖民忘其敗矣亮上言
以討賊自任引兵出散關圍陳倉以糧盡歸亮以
蔣琬為長史琬常足食兵以相給亮作木牛流馬
運米入斜谷口治斜谷邸閣息民三年而後用亮
約吳大舉軍渭口屯田久駐與司馬懿相守百餘日
懿不敢出亮卒於軍中(建興十二年當魏青龍二年右委任孔明規恢事)
延熙元年蔣琬屯漢中九年卒十一年費褘出
屯漢中為益州刺史董允守尚書令為之副明年
允卒褘以陳祗代祗與黃皓表裏專政後主數游
觀廣聲樂譙周諫不聽姜維數出軍為鄧艾所破
司馬昭使鍾會鄧艾來伐姜維請分護陽安關口
及隂平以防之黃皓信巫鬼啓寢其事初昭烈鎮
漢中皆實兵諸圍以禦外敵姜維乃以為不若使敵
至諸圍皆歛兵聚穀退處漢樂二城伺其疲乏以縛
之及鍾會來伐諸圍退保會遂直入漢中姜維守
劔閣拒會鄧艾乃自隂平鑿山而進由江油抵成都
後主降(右孔明死後至亡國事)
諸葛武侯(躬耕隆中謂自比管樂烈司馬德操謂伏龍徐庶卧龍昭三顧論孫權)
(可與為援跨有荆益漢室可興督說孫權共破曹操於赤壁昭烈遂收江南使零陵桂陽長沙)
(賦稅以充軍曰成都平常鎮守足食足兵事昭烈病屬以後事君才十倍曹丕必能定大嗣子)
(可輔輔之不可君自取之勅後主曰事之如父舉聘吳結好南征孟獲國以富饒講武俟大)
(允建興五年出師表言宫府一體郭攸之費褘董宫中咨之向寵營中咨之親賢遠小人先漢所)
(以興隆今南方已定兵甲已足願托臣以討賊興復之效六年揚聲由斜谷道取郿使趙雲鄧芝)
(為疑軍身攻祁山戎陣整齊關中響震馬謖違節制敗冬圍陳倉斬王雙七年平武都隂平二)
(郡二九年復出祁山以木牛運糧運射殺張郃丈十年悉大衆由斜谷出以流馬據武功五)
(原分屯久駐雜耕渭濱百姓安堵處司馬懿不敢出百餘日卒於軍懿按行其曰天下竒才)
(也行八陣圖人專權而不失禮其行君事而國不疑法嚴而悅服用民盡力而下不怨)
(撫百姓示儀軌約官職從權制開誠心布公道出處與伊尹同有王佐之心有儒者氣象庶)
(幾禮樂力子贍斬鄧艾使戰死)
關羽(與昭烈恩若兄弟勸嘗禽於操為操斬顔良而歸漢初在許嘗昭烈殺操督荆州攻曹)
(仁於樊避降于禁懿斬龐德操威震華夏曹操議徙都以司馬蔣濟勸約孫權襲據江陵)
(斬羽及子平於臨沮)
張飛(兄事羽禦昭烈之奔江南使飛拒後據水斷橋嗔目横敵無敢近者遂得免釋嚴顔破張)
(郃待巴土獲安士魏謀臣皆稱羽飛萬人敵恤羽善卒伍而驕大夫飛愛敬君子而不小)
(人達後當伐吳為其下張范疆所殺而奔吴)
馬超(與韓遂起事上操用賈詡謀離間之軍大敗走保諸戎擊隴郡縣殺韋康據冀城康故吏)
(楊阜等合擊之奔張魯將魯不足與計歸昭烈為左軍)
黃忠(自葭萌受任還攻劉璋斬先登陷陣勇冠三軍一戰夏侯淵)
趙雲(當陽長坂雲身抱後主保護甘夫人十辭趙範嫂樊氏婚以鄉人活夏侯蘭數騎值操)
(揚兵大出曹一身都是膽與鄧芝拒真兵弱失利)
龐統(司馬徽謂南州冠冕勸崇邁世教州守萊陽令魯肅謂非百里才昭烈取益伐人之)
(國以為歡非仁者之兵進圍雒縣中流矢卒)
法正(為劉璋使昭烈勸昭烈取益漢請加敬許靖外統都畿内為謀主勸取中智術)
許靖(踰城出降不果倦為太𫝊為誘納後進清談不武侯之拜)
麋竺(世貨殖竺陶謙遺令迎昭烈未吕布虜先主妻子進妹助軍資嘗統御)
簡雍(談客禁說劉璋諷釀具)
伊籍(使吳機捷嚴與諸葛法正劉巴李造蜀料)
秦宓(對張温論天論辨五帝同族不然養龍)
霍峻(昭烈入蜀守葭萌有功)
董和(劉璋時令成都變其侈俗二守益州南士愛信昭烈定蜀與諸葛並署十年家無擔石)
劉巴(武侯薦之曰運籌吾不如子初物價代法正尚書令清儉)(鑄直百錢平初飛嘗就巴)
(宿巴不與語武侯戒之先主亦怒)
馬良(白眉敗招五溪蠻皆受印會昭烈夷陵良遇害弟)謖(先主謂言過其實武侯不用)
(魏延故有街亭之敗)
董允(武侯北征任以宫省恢專獻納祗不容增後宫責黃皓觧驂禮董後陳代之二國)
吕乂(守巴西漢中廣漢蜀郡董善募兵令武侯卒後勸導出者萬餘代允尚書號清能)
彭羕(武侯以其心大出之後誅)
廖立(懷怏怏武侯廢之為民徙汝山郡武侯卒泣曰吾終為左祍矣)
李嚴(糧不進呼武侯退軍軍退更言糧足武侯廢為民徙梓橦郡武侯卒發病死)
魏延(昭烈遷成都擢鎮漢川萬餘會潼關武侯不許)(破郭淮水每郤請兵與楊儀火武侯)
(臨死遺令延斷後武侯死延率所部徑先南歸楊追殺之)
楊儀(軍戎節度武侯取辯為與魏延水火武侯不忍偏廢既以不得尚書令怨望廢自殺)
王連(初令梓潼不降昭烈侯校塩利簡用吕義等諫武南征)
向朗(年踰八十手自校書)
張裔(守益州雍闓縳致之吳諸後武侯以為恭軍領留府長史立楊恭孤門戸行義甚至)
楊洪(謂漢中蜀咽喉急發兵洪忠清何至孝超洪始為李嚴功曹而起為蜀郡書佐祗又守廣漢矣)
費詩(關羽恥與黃忠同列詩以韓信後至居上喻之乃拜諫稱尊號更始猶存而光武舉號比諫未然)
杜微(稱聾之武侯曰曹丕簒位猶土龍芻狗有名也君當以德輔時)
孟光(責費禕行赦)
尹默(益部不崇章句受遠游荆楚從司馬德操古學)
李譔(該賢著書)
譙周(精六經不徧覧)(諸子文章非心所存諫聲樂勸降魏)
郤正(與黃皓比屋不為喜憎侍後主降)
黃權(初諫劉璋迎昭烈吴據漢中權本謀也諫伐降魏)
李恢(平南土功居多)
吕凱
王伉(執忠絶域十年不與雍闓通)
馬忠(䍧牱威惠廟祁山經營戎事外平南土蠻夷立初名狐馬養家)
王平(諫馬謖馬所領千人獨自持中一戰敗魏延鄧艾在東忠在南平在北漢咸著名識不)
(過十字)
張嶷(斬山賊張慕嶷南平四郡蠻夷年越嶲殺太守龔祿焦璜往復之留十五夷為立廟)
蔣琬(廣都不治武侯薦社稷之器代常足兵食楊以後事付欲由漢沔襲魏其武侯相漢戲)
(不應答楊戲非毁皆能容之)
費褘(武侯命同載書使吳不能屈功諫喻魏延楊儀代蔣琬尚令其速數倍名略與琬比)
(延熙中禦魏寇對來敏閑暇圍棋為身雖在外路斷乃行家不積財兒子布素魏降人郭修)
(所刺)
本傳評曰蔣琬方整有威重費褘寬濟博愛承諸
葛之成規是以邦家和一
姜維(武侯稱姜伯約心存漢室而才兼於人十年與費褘共錄尚書事討定汝山夷)(延熹又與)
(魏大將郭淮夏侯霸戰洮西西明舉部降欲誘羌胡斷有隴西每欲大舉費褘裁制所與不過萬)
(人禕卒將數萬進圍襄武拔河間狄道臨洮三縣又破魏王經於洮西後為鄧艾所破衆庶怨讟而)
(隴西亦不寧張疑黃皓欲授兵閻宇不敢還橋景耀元年表遣翼廖化分護陽安關口隂平頭)
(以防鍾會為皓所寢繼被後主勅詣曹降將士拔刀斫石鍾厚待維以叛魏將士憤發并殺之膽大)
(如斗清約)
鄧芝(說吳絶魏罰督江州討定涪陵産位大將軍二十年賞明卹士無私器異姜維)
張翼(不以退黜廢公務蜀諫姜維以國小民勞不宜黷武破亂兵殺之)
宗預(對孫權以東益巴丘之戍西增西帝之守皆不足問)
廖化(以果烈稱官位與張翼齊)
楊戲(典獄號平維守建寧梓橦皆清約言不應蔣琬笑傲姜免為庶人未嘗甘加人書不)
(盈紙篤親)
衛繼(繼張君復姓衛忠篤信厚)
楊顒(為武侯主簿書諫武侯躬較簿)
吳
孫堅(孫武後)初斬會稽妖人稱帝者許生大破黃
巾勸張温斬董卓温不忍發後卓殺温守長沙
破賊區星越零桂討周朝郭石三郡肅然起兵討
卓斬南陽太守張咨入雒修諸陵(卓所廢)為袁術擊劉
表戰死策(堅長子)與周瑜友見術求領父兵渡江
轉鬭無敢當士民樂致死威震江東袁術僭
號以書絶之曹操袁紹相拒官渡策欲襲許迎漢
帝為故吳郡太守許貢客所殺謂弟權曰決幾
兩陣之間與天下争衡卿不如我舉賢任能以保江
東我不如卿以印綬與之卒年二十六權立後諡太
帝
大帝(權)待張昭以師傅而周瑜程普吕範為將率魯肅
諸葛瑾為賓客(時曹操表守會稽)梟黃祖(其軍士射殺堅)用周
瑜議與漢昭烈合兵大破曹操於赤壁取荆州(漢建安十)
(二年)徙治秣陵改曰建業防操作濡須塢(十六年)周
瑜既死從魯肅議以荆州借漢昭烈(十五年)操攻濡
須權禦之謂曰春水方生公宜速去操乃還(十八年)
初操令民内徙民相驚自廬江九江蘄春廣陵戶十
餘萬皆東渡江西遂虛有皖城十九年權征皖城克
之(右始結蜀漢拒魏事)二十年權以漢昭烈已得益州使諸
葛瑾從求荆州昭烈許以涼州定乃還權乃遣吕蒙
魯肅拒關羽於益陽操入漢中昭烈乃求和分荆州
二十一年操攻濡須二十二年權令徐詳詣操
求降二十四年權乞討漢關羽自效(時羽圍曹仁於樊)
遣吕蒙襲公安據江陵釋于禁擒關羽遂定荆州操
表領荆州牧昭烈來伐權遂稱臣於魏陸遜大敗漢
於夷陵魏徵侍子不受(右背漢從魏事)魏伐之權卑辭上
書魏文詔止權即王位即元黃武臨江拒守復與
漢通魏無功而還魏大舉伐之臨江嘆而還(曰雖有武)
(騎千群無所用之五年初三年時魏文帝出廣陵望大江曰彼有人焉未可圖也乃還)魏主
以舟師自譙循渦入淮臨江又嘆曰固天所以限南
北也遂歸權稱尊號改元黃武(魏明太和三年)盟曰漢吳
既盟同討魏賊(云云)漢約同時大舉吳主聞大軍遂遁
(太元二年薨年七十一謚大帝)亮立諸葛恪為輔孫峻因民之
多怨與王謀誅之亮既親政以孫綝專恣欲誅之見
廢為會稽王年十六(休立自殺)休立誅綝銳意典籍
任張布不敢以韋曜盛冲侍講卒諡景帝皓立(權孫)
(和子)誅濮陽興張布酷淫晉遣王濬王渾伐之降於濬
太史慈(為郡毁州章繇為孔北海突圍吉劉元德為孫策收劉餘衆尉建昌却劉磐)
士燮(守交阯四十餘歲下士不廢職貢)(弟壹守合浦陀寬厚震服百蠻尉之類)
孫皎(為吕蒙後繼定荆州)奐(降高城數本姓俞青為邊將人軍整留十年徐屯要馬)
(將帥盡識之)桓(與陸遜追昭烈右孫氏屬籍)
張昭(子布事孫策文武事一以委之匡以權托昭曰不任君自取之攻黃巾琦周鳳)
(自此希出常為謀臣以性剛不用為相)(斥魏使邢正下車諫醉飲勸迎曹操在里著書)
(諫遣長彌許晏内使遼東公孫淵使稱疾不朝慰權土塞其門昭以土封之兩見殺權)
(謝昭不出燒門恐之昭更閉戶諸子扶起權載以還宫一邦憚之)
顧雍(不飲酒寡言者相十九年二選用随能守辭色雖順而所執正子卲十七起家豫章)
諸葛瑾(其先瑯琊諸縣人時人因别號諸葛)(後徙陽都亮先有葛氏使漢與弟無私面)
(善諫瑜族死生不易於弘雅一瑾為大將軍孔明漢丞相弟誕顯名魏門三方冠蓋子)
(恪名盛當世瑾常嫌之孫恪受詔輔孫亮數侵魏人怨之為峻所誅)
步騭(與衛旌種瓜謁焦征羌以貧賤遇之解斬蒼梧守吳匡南士之賓自此始薦逹救代陸)
(遜為丞相猶誨門生手不釋書外在西陵二十年鄰敵敬其威信寬厚得衆内肅然)
張綋(諫孫策輕敵陵止權輕騎置諫復出皇鎮守挹捐勸都秣楚武王金陵始掘斷連)
(岡改今名)
嚴畯(質直純厚武侯善之)(辭督兵之使漢有賜散親舊)
程秉(通五經傳太子)
闞澤(著乾象歷數大議輒咨訪)(儒學勤勞宜封都鄉侯欲增科謂依禮律)
薛綜(嘲蜀)
周瑜(推道南大宅以舍策立迎策東渡其起兵所向皆拔年二十四權與張昭共掌衆事詣權)
(母議莫遣質於操昭請精兵三萬破曹操百萬於赤壁請築宫置烈徙關張各置一方挾與攻)
(戰大事可定卒請取劉璋并張魯北方可定許之還江陵年三十六事權先執臣節)(權恢)
(廓說程普數侮瑜瑜不較普自敬服遊幹不敢發言還歎其雅量高致)(操遣蔣幹權與昭烈)
(留語嘆其文武籌略萬人之英顧其器大不久為人臣爾操與權書曰赤壁有疾燒營自還使周)
(瑜虛獲此名瑜威聲遠著故曹操毁譖之何及卒權流涕曰公瑾有王佐之才今忽短命孤頼)
(後權稱尊號曰孤非公瑾不帝矣雄略膽略藐焉寡儔)
魯肅(子敬渡賑窮薦指囷與周瑜足不就袁術廹就瑜東瑜於權勸鼎首勸禦操瑜)
(共成赤壁之功周瑜薦自代)(勸借昭烈荆州儉操聞之落茟從破皖城節手不釋卷)
吕蒙(子明代當)(十六隨姊丈鄧當討山越就張昭薦蒙禽黃祖破曹仁權勸學魯肅嘆)
(其學識英博賊從拒濡須數進竒計郡破朱光於皖討廬陵西取長沙零桂三破曹仁於)
(濡須璋守漢昌與關羽分土接境憂謂征虜守南郡潘住白帝蔣欽循江上下何操何頼羽)
(詐疾還建康羽既徹備乘虛南郡獲羽父子遂定荆州容舊怨薦蔡遺籌略竒至可次公瑾但)
(言議英發不及之收三郡時用鄧玄之說下郝普)
程普(從孫堅討黃巾董卓劉從策破廬江秣陵張英突祖郎出策討勲黃祖輔權代太史)
(慈備海昏為周瑜左右督破曹公走曹操守江夏)
黃蓋(隨孫氏三世攻討赤守九縣所在平定蠻尉丹陽山越懷附壁火攻平武陵)
韓當(從三世攻討與與周瑜破曹公蜀吕蒙襲南郡宜都復陸遜朱然共破漢破丹)
蔣欽(從策平定三郡秦狼合肥力戰)(守三縣讐壁吕合徐盛有而舉之)
周泰(宣城提身衛權被十二創從討黃祖從赤壁戰)
陳武(征討有功所向無前二母得施明之情)(合肥戰死萬子耒感悟尉新安降餘人家尉)
(盡於卷土)
董襲(從策討劉勲於尋陽夏謂太妃江東無憂)(代黃祖於江斷紲威黃祖)
甘寧(周瑜吕蒙共薦財勸先取黃祖陵足敵張遼開爽有計略輕敬士從攻夷濡須合肥)
凌統(年十五攝父兵合殺督陳勤孫身破山賊愛從擊黃祖曹公肥䧟陣出權親賢士)
(有輕財重義國士風)
徐盛(戰功木邢正之來泣涕横流望魏文之來盛植衣葦為疑城假樓魏見即遁)
潘璋(合肥之役璋獨馳進好擒關羽斬馮習麤猛功)
丁奉(潰魏兵至謀斬孫綝共立孫皓之漸驕自周瑜此評曰凡皆江表虎臣)
朱治(從孫堅攻討勤扶策依袁術子勸策還平江東守九江憂王事養姊為朱然本姓施)
朱然(餘姚長陸守臨川平盗陵與遜并力破漢)(吕蒙薦然自代鎮江魏曹真攻之六月不)
(克欽修潔在終日欽如常戰場)
吕範(劉氏云吕子衡寧久貧與張昭留守計密請留昭烈牧揚州民陸遜等皆修敬主不從權)
(私求功曹周谷傳著簿書使無譴問權後任範而不用谷)
朱桓(督濡須捋虎鬚)(以五千破魏數萬一面數十年不忘)(李膺不敢出子部曲戶口妻)
(盡識之)
虞翻(年十二客不過之曰琥珀不取腐芥磁石不受曲鍼不就操辟示孔融易注犯顔孫權)
(狂坐徙涇縣直嗜酒)
陸績(六歲懷橘註斥張昭論用武天以直見憚日出守鬱林易釋玄作渾圖知亡六)
(十年同文軌)
張温(以使漢而美之為少以俊才有盛名顧雍以當今無輩)
駱統(八歲時飢荒為之食少曰士大夫糟糠不足我何心獨飽姊以私粟與之分施勸尊賢重民)
(多上書云)
陸瑁(陳融濮陽逸等不就之游處孤瑁割少分甘與之豐約徐原識遺書託為之起墳收養)
(伐戒暨艷揚人失厚諫公孫淵論皆寬)
朱據(諫暨豔以功覆過豔不從故敗士權以為才兼文武可繼吕蒙張温輕財好以争太子)
(賜死)
陸遜(破賊潘臨尤突費棧所過肅清西吕蒙薦遜意思深長才堪負重代蒙首尼方斬獲招納)
(凡數萬諸乞招延茂異忍督朱然潘璋破漢昭烈不啓將之違節度辱濟事權以印付遜)
(與蜀漢書自行之闕鳴攔髠射聲)(假黃鉞破曹休去建昌侯慮校尉諫峻法諫取夷州)
(朱崖鄱諫討公孫淵興攻襄陽護所得生口丞議勿募陽民議勿利改作代顧雍為相)
(責以論太子見卒家無餘財)
陸抗(遜子時與諸葛恪換屯柴桑更繕葺位上宜十七條與晉羊祜對壘)(孫皓即西陵督)
(步闡叛歸晉抗躡之羊祜還言抗遺祜酒祜饋抗藥諫黷武牧荆州上疏西陵國之西門云)
(云晉伐吳終如抗慮機雲皆其子)
賀齊(賀本姓慶震齊之伯父純避安帝父諱故改威山越討賊所至盪平)
全琮(振贍空船而還招圖關羽破分三郡險地為東安郡以琮領郡山賊魏舟師諫圍朱)
(崖)
吕岱(平諸寇親用賊錢博在交州歷家不餉家過年八十王事哭徐原益友云復於何聞)
周魴(平寇陽誘曹體斬獲萬計守鄱十三年恩威並行)
鍾離牧(以稻與認者不永興縣長謂其慕承宫欲罪認者牧請之得出裝長止之顯名平五)
(谿如救炎居永興宫種蒙隂山)
潘濬(事昭烈威關羽敗事吳姦討五溪蠻吕壹弄福濬陳其隂後遂誅)
陸凱(遜之族子定諫孫皓淫樂斥勸還建業胤勸取士責何佞臨終薦賢不肖弟字敬)
(宗平交趾任州十年身潔事濟)
是儀(本姓氏飯孔融嘲以民無上遂改今姓數典機密蔬進逹未嘗言人之短十年)
(無過)
徐詳胡綜(皆典機密)
劉惇(字子仁明知水旱盜賊太乙)
趙逵(九宫射覆)
吳範(占候占劉表死黃祖擒備昭烈得益關羽走而不免魏雖和當漢雖戰必和)
滕承嗣(名胤恪郡治萬諸葛恪同受遺詔峻諫恪用兵二十圍新城無成孫誣害之)
孫峻(誣害諸葛恪事驕慕祖夢恪擊之死後付同弟)綝(夷滕胤禮斬朱異無孫休)
(夷之)
濮陽興(議作丹陽湖田皓百姓怨譖與張布廢休適子迎立皓立萬彧之夷三族)
王蕃(事孫休皓時論清之之不能承順因其醉斬)
樓玄(字承先阯切直皓貶交殺之)
賀卲(言王蕃見誅遂何定小人見寵誅)
韋曜(論博奕之非紀不為孫皓父和作被誅)
華覈(諫孫皓營新宫免言農桑書百餘上見卒)
魏(曹參後曹騰為桓帝中常侍有養子嵩實夏侯惇之叔父也生操至子丕即位為魏)
曹操為洛陽比部尉東歸起兵謀誅卓袁紹為盟主鮑
信迎領兖州刺史破黃巾得戎兵三十萬(漢献初平三年)
迎天子(荀彧計)都計(董昭計)操為司空用棗祗韓浩
議興屯田(建安元年)於是州郡例置田官操征行無運
糧之勞起於棗祗而成於任峻誅吕布降張繡
邀袁術術南走而死敗袁紹於官渡糧盡欲還
用荀彧計遂攻潰紹軍(並四年)紹死子譚尚相攻操
擊之遂并河東(十年)伐劉表表死子琮降(十三年)破
馬超於潼關(十六年)十八年策曰袁術殞潰橋蕤授
首吕布就戮張楊殂斃烏丸三種一征而滅鮮卑丁
零重譯而至封魏公征張魯(二十年)二十一年封王
設天子旌旗(右操用兵規取天下事)操既克江陵順流東下
吳周瑜敗之赤壁再失荆州(十三年)再進軍濡須口
攻吳權上牋有春水方生君宜速去之語遂還(十八年取)
(吳宜緩而急)破張魯取南郡司馬懿勸乘勢取蜀不從
(十八年)劉備進兵漢中操自擊之斜谷口不克再失
漢中(二十四年取蜀宜急而緩右三分處)過吕伯奢聞食器聲手
殺八人曰寧我負人諸將計畫勝己者隨法誅之
(如楊修亦見誅)枕幸姬卧覺而殺之小斛足廩穀斬主
者以厭之(酷虐詐偽皆此類)
荀彧(去紹從操操謂吾子房迎說定河濟以高祖關中光武河内為比勸漢帝都許以高帝為)
(義帝縞素為比皆論紹操勝敗以劉項為比諫平生教操為漢賊以争天下言之至九錫以死)
(彧意豈以天下未一操未免受之遽歟表薦郭嘉荀攸鍾繇計攻袁紹計取劉)
荀攸(彧從子謀說緩攻張繡子說竟攻吕布凡破袁紹多其先攻紹二後取劉表畫策)
(十二道從征孫權卒)
賈詡(說李催等為董卓報仇西攻長安說張繡追操詡知其先敗後勝說繡降操操緩下江)
(東因楚之饒以饗吏士撫百姓江東不勞而定魏以計破韓遂馬超言劉景升父子定太子)
(文問吳蜀何先詡言劉備雄才諸葛亮善治國孫權識虛實陸遜見兵勢皆難卒謀不從江陵失利)
郭嘉(謂袁紹未知用人去之攸謂操真吾主料此袁本初十勝十敗與荀說攻吕布孫策)
(必死匹夫之手争料袁紹性遲必不救備備料袁紹二子必料三郡烏丸必不設)
鮑信(袁紹等初起兵謂操曰能撥亂反正者君也迎領兖州)
夏侯惇(曹操本其兄弟軍有辱其師者殺之儉都督十六軍在常迎師受業清)
夏侯淵(督軍糧山擊黃巾收其糧州擊雷緒氐太原賊南賊韓遂涼宋建羌)
(死於蜀矢)
曹仁(破袁術張陶謙定吕布功破繡河北)(黃巾關都許樊皆有拒潼屯潰圍)
曹洪(以馬授操劉聚糧繼軍征表)
曹休(破吳蘭而張飛走擊文帝以為征東將軍吳)
曹真(拔靈丘帝文帝時破張進郡征吳陳受詔輔明破馬謖平三備倉)
袁渙(初拒吕布不罵蜀先主請請訓民以義田順民意崇教訓明先聖之教)(屯清)
張範(恬静邴答袁術在德不在強資曹操常令範與原居守謂文帝必此二人)
涼茂(守泰山賊襁負而至)
公孫度(欲取鄴拒止之)
國淵(典屯田散首級實數祿賜)
田疇(哭劉虞曹北邊服其威信從公辭爵)
王修(輟社肉刑)(赴孔融難曹收葬袁譚銅諫操嚴才反赴操之難於雀臺)
邴原(與管寧俱以操尚稱事門徒數百歸曹操非公不出)
管寧(華歆薦其獨行不屢聘不至見金顧)張&KR0008;胡昭(皆屢辟不出)
崔琰(諫曹操計甲兵諫世子獵)
毛玠(勸操宜奉天子選布衣蔬食清琰為丞相西掾玠為東掾並典舉所舉皆正之士天下)
(莫不以廉節自勵)
徐奕(馬超既破留守西京反以為中尉太嚴)(魏諷謀選舉)
何䕫(不就袁術新誓死不辱安守長廣平賊諫科守樂諸城平)
邢顒(德行堂堂言行唐令風化行植有寵顒以庶代宗之戒)
鍾繇(說李傕天子得出長安欲督關中諸軍操無西顧之憂復肉刑)
華歆(歆為龍頭邴原為腹管寧為尾共一龍貧守豫章清操孫策待以上賓歸操清歷)
(文帝明帝位三公)
程昱(張邈叛與荀彧留守郢城東河三城以待操殺說勿與紹和請殺蜀先主料孫權必不)
(先主門自兖歸闔不出)
董昭(說都許魏降張楊餘黨征料先主創文帝時論吳危)
劉煜(勸操以劉備得蜀日淺急攻之不從小定曰今未可擊文帝時料蜀必為關羽報吳吳稱)
(臣獨勸襲之不聽孫吳禮敬廢諫勿伐不聽伺明帝時請誅遼東公淵伐蜀密其謀善意)
(迎合所卒以此見疏發狂死謂巧詐不如拙誠)
蔣濟(說間吳以圖關羽帝曹仁曹休伐吳皆預計其敗明時戒權臣太重)
劉馥(操表為揚州刺史靖恩化訓立學屯田守備子陳儒之本)
司馬朗(十二試經欲欲復五等之制郡國蒐狩習攻戰承士業無主宜復井田)
任峻(為典農中郎將)
棗祇(建屯田起數年所在積粟軍國饒於祗而成於峻)
杜畿(以荀彧薦守河東十六年比關中蕭何河内寇恂冨而教之西征軍食一仰河東)
張遼(本聶壹後不屬吕布降操數有戰功氣屯長社軍亂動合肥之戰吳人奪)
樂進(短小眭固)(膽烈劉備)(擊吕布關張超張橋蕤多張繡袁紹羽飛等升登)
于禁(與張遼樂進張郃徐晃俱名將有功伐關羽降吳後還見龐德畫像卒)
張郃(應募討黃巾死屬韓馥之敗歸紹漢中夏侯淵以郃代破馬謖)(紹敗歸操諸葛殺之)
徐晃(降易陽以示諸城賊山羌破關道)(平鄜及陽全樊襄陽)
朱靈(名亞晃)
李典(官渡供軍吳合肥不以私害公與張遼破好學敬賢)
李通(必曹公定天下冠官渡之戰斬紹使勇三軍)
吕虔(守泰山平盜十數年威惠)(討東萊郡賊李條等駕泰山遷徐州刺史一委别王祥)
許褚(一手逆曳牛破操謂樊噲痴宿衛衛覺始徐他殺之韓遂虎武之)
典韋(勇力敢䧟陣破吕布之持大斧張繡不仰視張繡戰死焉)
龐德(馬超敗而降操殺關羽破樊不降見)
閻温(偽許馬超告下邽以大軍至見殺)
王粲(蔡邕倒屣操博物)(短小貌寢典造制度)(勸劉琮歸誦道邊碑)
徐幹(字偉長云王昶戒子曰偉長淡然自守願師之文帝偉長恬淡寡欲彬彬君子著中論)
(二十篇)
陳琳(諫何進召外兵)
阮瑀(學蔡邕琳操之國書檄皆瑀作)
應瑒(字德璉作常斐然有述意)
劉楨(字公幹自逸氣淳治聞路不耽世榮修與曹植友善邯鄲繁欽粹丁&KR1561;楊荀偉等)
(亦有文采不在七人之列七人自王粲以下)
衛覬(請𣙜鹽典置律為出著作)(宜量入魏官儀)
劉廙(諫伐蜀)
桓階(說張美以郡歸操)
陳羣(紀之子帝知人伐議復肉刑置九品明時諫蜀諫治宫室)
杜襲(侍中關中)(督漢中攸駐諫伐許)
裴潛(守代郡姓歸心)(單于稽顙反百料單于復)
文帝(曹丕操之子)立九品官人之法州郡置中正日食
歸過股肱非罪己之義勿復劾(黃初元年)詔婦人不得
預政後世有背違天下共誅之詔郡國選士勿拘
年儒通五經吏達文法並試用(三年處右好)孫權為蜀
所攻遣使稱臣劉煜請襲之不從(二年)徵侍子吳遂臨
江拒守(三年)伐吳賈詡諫不從師竟無攻(四年吳蜀復進)大舉
伐吳臨江嘆息而歸(五年事右伐吳)時諸侯王皆寄地空
名而無實王國老兵百人以為守衛(三年失處)
鮑勛(勸寬惠百姓寮諫獵之為宫正百肅然)(斥劉曄佞帝怒出諫伐吳殺之廉)
司馬芝(守甘陵沛陽平河南皆有績神尹河南者莫及之歷明帝絶無澗專農桑)
王朗(字景興蜀伐吳)(勸育民省刑營諫獵歷明帝諫宫室)(諫伐子肅)
張既(操時為京兆尹懷流民衡文帝時破盧水胡定涼州破酒泉蘇斬西平麯光)
賈逵(豫州刺史為天下法休賈侯渠夾石之戰微逵曹幾殆)
蘇則(與臨淄侯植聞魏代漢發服悲哭見推董昭云非佞人枕諫以獵殺人憚)
鄭渾(事操文重去子之法沛多以鄭為字盜帝時守陽平等郡鄭陂)(尹京止妻子饑)
(寒)
辛毗(引裾諫徙冀州十萬戶持射雉甚苦六諫伐吳明帝時諫營造節制渭南軍)
高柔(除妖謗賞告法士言三公不知政法明帝時請重博諫宫室獵)
賈詡(論吳蜀)陳羣(大可前並見)
司馬懿(帝伐吳鎮許昌晉受遺詔輔政餘見卷首)
滿寵(操時敗袁紹賓客帝時破吳於江陵)(助曹仁屯樊力戰有功文預知吳來燒軍明帝時)
(知孫權偽退表不罷兵退料孫權上岸財耀兵伏擊之明年火燒之家無餘)
田豫(持節北邊胡人破膽動明帝時討遼東公孫淵拒吳軍夜驚不領并州老而退)
明帝置律博士(衛覬之謀)詔陳羣劉邵刪漢法合百八十
篇(太和三年)詔退浮華於是免諸葛誕鄧颺等官(從董昭請四年)
劉劭都官考課法七十二條竟不行(景初元年)作許昌
宫洛陽宫昭陽太極殿緫章觀(青龍三年)婦官秩擬百
官之數女子知書者六人為尚書典省外奏事是時
王朗陳羣高柔辛毗楊阜蔣濟王基孫禮等諫上不
能用而優容之(三年)性嚴急其督修宫室稽限者帝
召問言猶在口身首已分(王肅諫三年)以馬易珠翠玳
瑁於吳徙長安鍾簴槖駞銅人承露盤於洛陽又鑄
龍鳳起土山公卿皆負土(景初元年)自黃初來諸侯王
法不相通問(太和五年)帝疾劉放孫資以久典機密恐
為夏侯献曹肇所害因薦曹爽可大任宜召司馬懿
相參帝從之(右皆失處)諸葛武侯攻祁山天水南安安定
皆應之馬謖違武侯節度為張郃所敗(太和元年)武侯
再從斜谷入約吳三道進兵帝勅司馬懿勿戰遂自
東征吳遁而武侯卒姜維等亦引去
陳羣高柔衛覬辛毗(並見前)
楊阜(論袁曹勝敗不討馬超平隴右於辭封云為政舉大綱下忍欺劉曄等薦文帝有公)
(輔器族義)(明帝不法服不見侈諫宫室美女下陳九遇雨諫伐蜀諫宫室以天為任)
(未乞遜位許卒)
劉劭(守陳留崇教化課作許都洛都賦以諷考法說略)
王肅(陳政本云官寡而祿厚詩乞除宫室烏獸論遷史註易春秋禮國語爾雅)
鍾毓(繇之子正諫親征祁山曹諫宫室勞役始中諫齊王爽伐蜀)
蒼慈(守燉煌立民夷稱德祠)
陳矯(車駕卒至尚書門欲省文書曰此臣職分非陛下所宜臨)
徐宣(僕射諫陳威刑太過作宫室)
衛臻(僕射職切諫宫室戒越戒馳騁)
盧毓(作考課法行選舉先樸)
和洽(勸省費務農素初毛玠典舉治諫儉過中)
常林(帶經耕懿守郡有綪司馬見必拜)
崔林(言考課在任人而已以忠直為司空)
孫禮(諫修宮室七郡五州皆有威信州以為曹爽長史爽不便出之揚)
高堂隆(諫取長安鍾將火災星變鷹諫土木諫用法深死上疏防揚之臣)
郭淮(諸葛攻西圍知其必攻楊遂)
王基(諫修宫室出料孫權必不)
徐邈(守凉州風化行可以老病忝之)(辭三公云無其人則缺豈當操時通明帝時介)
卲陵厲公(本志稱齊王)鄧艾請屯兩淮司馬懿善之始開
廣漕渠自是東南有事大興軍旅資食有儲而無水
害(元始元年)曹冏論魏輕宗室非強本弱枝之道曹爽
不能用(四年)初曹爽輔政引用何晏鄧颺丁謐等晏
等欲爽專權乃以司馬懿為太傅至是專權屢改制
度懿遂與爽有隙稱疾不與政(八年)懿誅爽等(嘉平元年)
懿卒子師秉政(三年)師遣王昶毌丘儉諸葛誕三
道擊吳兵敗師引過歸已(五年)師殺李豐帝不平師
遂廢帝立高貴鄉公高貴鄉公毌丘儉以師廢立
專權起兵討師不克被誅(正元二年)師卒弟昭秉政(二年)
諸葛誕在夀春為自固計昭討克之帝見威權日
去不勝其忿率宿衛官僮出討之賈充逆戰成濟遂
刺弑帝
元皇帝(一稱陳留王)昭進爵晉公昭命鍾會鄧艾大舉
伐蜀艾自隂平鑿山通道克之鍾會譖收艾艾遂謀
反為將士所殺艾為衛瓘所斬昭進爵為王昭卒
子炎嗣遂簒魏
劉放
孫資(掌機密帝見寵任進放善書檄懿資決策寢疾贊曹爽司馬)
杜恕(畿之子法議牧守勿領兵專務本業帝考課在任人非所急亢直歷事明齊王)
傅嘏(介之後弟難劉劭考課法伐告曹義以何晏必惑子兄諫遣王昶等吳事明帝齊王)
陳泰(羣之子却姜維)(代郭淮征西將軍與督雍凉諸軍為鎮軍却吳孫峻司馬氏親友)
王昶(著治論兵書儉議考課及懿薦之師令其伐吳毌丘諸葛誕王昶皆有功)
王凌(勝吳全琮欲廢齊王)(與甥令狐遇並興兵司馬懿討之飲藥死)
諸葛誕(以夏侯玄等四人為四聰衛誕備八人為八達劉放子熙孫資子密臻子烈為三豫)
(丘明帝惡之皆廢錮夷齊王立復用昭見王陵毌儉等以討司馬師滅遂保淮南討殺之麾)
(下不降見斬者數百人至於盡)
鄧艾(屯田水利三淮北二萬人萬淮南三萬人鑿六七年可積千萬斛十衆五年食山)
(攻蜀徵欲竟攻吳衛鍾會白其悖逆檻車其父子瓘斬之綿竹西)
鍾會(繇少子既破諸葛誕謀居多安伐蜀有功譖鄧艾禽遂自反至長亂兵榖之)
王弼(逸辯書注易老子年為尚郎二十餘)
夏侯尚(事文帝上破上庸平三郡蠻破吳諸葛瑾自庸西行七百里夷服從)
夏侯玄(尚之子與尚淵之從子谷都督雍凉曹爽共興駱之役)
李豐(結后父張緝欲以夏侯輔政而誅司馬師師聞之豐玄緝皆族)
曹爽(明帝使與司馬懿受遺詔復進何晏鄧颺李勝丁謐畢敇颺勸伐蜀從駱谷入楊偉陳其不)
(可而還爽驕奢作窟室與晏等縱酒其中收司馬颺懿俟其車隨駕朝高平陵勒兵先據武庫爽晏)
(等皆族)
何晏(尚主侯粉白不去手為行步顧影六好老莊言與夏玄荀粲王弼清談謂經糟粕)
古今紀要卷四
