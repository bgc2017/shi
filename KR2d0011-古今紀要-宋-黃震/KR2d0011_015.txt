古今紀要卷十五
宋黃震撰
唐(七)
僖宗(中人立之年十二)專事遊戲國用耗盡(自謂擊毬狀元)父呼田
令孜除官及緋紫皆不關白百度廢㢮即位元年
王仙芝起濮州(乾符)明年黃巢起曹州應之(仙芝亂五年曾)
(元裕平之)巢䧟長安帝走成都鄭畋合諸道兵討賊
軍聲大振賊不敢窺京西而四夷諸道貢獻亦集
李克用以沙陀萬柴十騎破巢復長安(巢亂凡十一年)克
用還至汴巢降將朱全忠因宴攻之克用入表請討
不從由是藩鎮惟力是視無所復畏王重榮李克
用表誅田令孜進逼京城令孜劫帝走鳳翔(至興元凡三年)
朱玫立襄王熅王重榮殺之秦宗權附巢賊繼
亂凡六年(昭宗時朱全忠斬之)孫儒為宗權將又後四年亡(昭帝)
(時楊行密斬之)帝在位十四年而仙芝之亂相繼凡十九
年
(相)蕭倣(華之孫經給事中封還宣宗除李璲節度詔門劾李琢略安南鎮嶺南南方珍賄不入)
(市稿梅還厨諫懿宗事佛)(築堤徙滑州河流以鯁直見忌子)廩(亦及第繕倣在南海書)
(廩以薏苡諫止賤估太倉賑貧)(乞禁夜行以備賊課尹京殺田令孜養子)
裴坦(知制誥故事初詣省回丞相送之裴休勃然索肩輿正省吏駭謂唐興無此辱相不數月卒)
(玉簡儉之子娶楊收女齎具多金命徹回亂我家法世清其槩)
崔彦昭(吏治精明所至課最相河東威惠境内大治耆老叩闕願留為與蕭倣革楊收之失)
(百職修舉察不至苛人退朝侍母順色柔聲逐伶李可及)
鄭畋(白敏中令狐綯怨德裕十年不調機劉瞻為相入翰林詔書紛委粲然無不切要瞻諫迕)
(懿宗賜罷畋以草制有褒辭罷禁僖宗袒之導者止百步舊聯數坊訶止行人百官僕吏不得)
(擅至宰相府之使韋荷廣州煑鹽取直糴虔吉米瞻安南舊取嶺北五道王師甫自嶺南獻錢)
(二十萬畋罷之高星變求去攜巢賊求鎮天平改予之盧攜方仕駢不可又欲以駢請以公)
(主嫁南蠻畋力爭至詬罵上俱罷之破鎮鳳翔帝幸梁畋檄諸道兵討賊又先諸將黃巢于鳳)
(翔巢不敢西賴以復國退時王命不出劍門畋𫝊檄天下遠近咸聳賊辭疾去復相不從田)
(令孜干請鄴不許陳敬瑄居宰相上賊以讓斜谷功乞免孫賍罪乞賞陳秋兒拒不廢耕)
(遷授依故事裏行至大夫比月校書郎以上二歲賊平上將還又引疾去)
盧攜(姿陋語不正激為相欲高駢立功固諫以天平與黃巢又巢使戰以敗王鐸以薦驩復)
(相南内挾田令孜外倚高駢天貨賂公行入賊破淮天下咎之始詔巢鎮平而賊已潼關)
(斵仰藥死巢棺磔戶)
李蔚(諫懿宗飯僧禁中自為贊頌至太原惠政為人所懷使鎮河東定亂三日卒)
王鐸(播弟子衡禮部取士多實才遂韋保衡由之得相保將大斥不附己者乞去鎮宣武)
(當國練制度智慮周密天下跂其復相駢鄭畋又薦之遂相自任討賊鎮荆南无功高代鎮)
(幸蜀召相忼慨討賊號令殷然士氣皆起巢賊日蹙田令孜欲功出北司譛罷之雖功垂成而)
(見奪然卒因其勢困賊訓京師復動第一在徙鎮義昌華車服妾樂從劫之綱目謂相位)
(不明是非用盧攜而沮鄭畋信裴渥而庇宋威一年之間使賊火熾為都統不能遏黃巢更生劉漢)
(宏一寇)
崔沆(鉉子巢宣麻大霧百僚修慶大風雷雨雹賊浸盛請裁遏多為盧攜沮折)
豆盧瑑(與沆同麻相鄴无他才推附盧攜賊京師䧟與沆同匿人家兒殺于)
鄭從讜(懿宗時吏部銓次明允其鎮河東宣武皆善最鎮嶺南募士豪署酋右職使相捍禦)
(交廣晏然一相僖宗李國昌據雲州出鎮河東自擇參佐皆時選號小朝廷貌温氣勁好謀善)
(斷奄凶佼惕伏讜部兵出討巢賊李克用以沙陀兵入乘之從登城諭使立功報天子辭窮再)
(拜去既而大敗其兵過朝廷赦沙陀使擊賊自贖兵不敢道太原克用城下辭而後入賊平克)
(用代鎮復秉政不矜滿沈毅)(從帝興元乞骸訖進止有禮法兄處晦没于鎮代不奏樂)
(放陸扆兩用張彦球相時鄭畋以宰相鎮鳳翔多檄討賊人以忠義維賊憚之號二鄭祖餘)
(慶事憲宗)
王徽(不啃尚注浩然歸重)(拾遺書二十餘上言无回忌公議為考功初以墨注考簿繼盧攜)
(相是日巢入京師討追僖宗不及賊執之脅以刃不動奔河中奉詔賊功居多修葺京師請)
(帝東還終權幸乘勢治第侵民者一平以法遂被譛罷僖宗世屢召皆辭疾昭宗召見進對)
(詳洽師手籍銓選遂無奸滯鳳有雅望而京亂故設施無可道閣王氏)(相一日位臺省)
(牧守者三十餘人)
裴澈(令孜聞巢入關奏貶盧攜而薦澈澈相之孔緯劾其與蕭遘鄭昌圖相襄王烜皆殺)
蕭遘(貞子臣字得聖反朱玫迎帝鳳翔而玫廢立之召復以濟亂為所汙而死然有拒朱玫)
(言有罪狀令孜之奏不譔為冊棄官歸永樂則與裴鄭身相者有間獨不下田令孜資大節王)
(佐自任初當國風采峭整之史稱為相五年行完而材王鐸主貢舉取後同相位扶其踣)
(斥播州道三岐白帝呵之)
韋昭度(僖宗相之于蜀共再狩遇李昌符亂質家族于禁軍誓討賊相昭宗見後)
孔緯(戣孫吏為懿宗中丞方雅疾惡中外聞風輙肅為部權要私謁盈几不省幸蜀時奉詔)
(還趣召百官皆辭疾曰吾妻子死且不顧使度朱玫必反請幸梁遂相昭宗以太學焚殘兼祭)
(酒請郊見中人無助祭衣冠緯以國典中人不朝服以所兼官為之服李順節為使相當班見)
(緯判天武徤兒據堂受禮乎為獨贊張濬討克用濬敗以𫝊會貶全忠與善請屏居華隂復)
(召以病歸)
杜讓能(審權孫帝守蜀奔謁為翰林號令行下處事無遺筭倚重之出鳳翔走寳雞皆獨徒)
(步從驕諭王重榮輸貢行在可昭帝亦倚相之逼茂貞慢上決討之苦諫未軍敗茂貞稱兵)
(帝殺之本傳謂欲奪茂貞鳳翔故稱兵)
張濬(西狩軍乏食教漢隂令獻粮餌士至厭給上因召之說平盧王敬武共討賊再狩相之)
(相昭宗事見後)
(諸臣)侯昌業(上疏諫遊戲及宦官無上社稷將危賜死)
董禹(諫遊畋上賜金帛楊李侃求贈之假父官語侵宦官恭復訴貶)
孟昭圖(帝在鳳翔極論不當外宰相與中人謀議令孜沈之墓頥津)
常濬(言姑息藩鎮太甚令孜役之)
殷盈孫(還京斟酌再創廟制補昭帝郊議中人攝官服喪亂後追容典皆折衷焉)
周寳(擊毬進巢鎮涇原務耕聚粮號良將能和裕喜接士賊據宣歙徙鎮浙西亂不制兵)
(叛奔常州錢鏐迎殺之而取常潤)
王處存(定州聞賊䧟京號哭累日入援涕約王重榮進屯渭橋國難未平語輙流軍中多其)
(義為之用破曉克用共平京師會勤王舉義處存第一收城賊克用第一復諸軍勦賊泰山)
(諫討王重榮民鎮河中臨事便宜有大將風善修鄰懽撫下士無能侵軼卒於鎮)
劉巨容(龐勛反自拔歸于為明州鎮遏使平王郢賊鎮山南大破巢荆南不肯乘勝追斬故)
(復熾不能拒秦宗權奔成都夷匿化黃金申屠生令孜恨之族)
顧彦朗(往鎮東川陳敬瑄奪其節不得入詔和之助王建攻敬瑄詔又和之)彦暉(自為)
(留後自王建攻其八州詔和之兵不解殺建自以華洪鎮東川)
(忠義)黃碣吳鐐張遜(碣諫董昌反昌夷之召會稽令吳鐐問策鐐又斥之昌又夷之)
(又召山隂令張遜遜又忤之亦見害)
(宦官)楊復光(佐曾元裕擊仙芝約降而宋威間之仙芝復叛使段彦謩擊殺荆南宋浩周岌附賊)
(因夜宴感之岌流涕斬賊使與入蔡州諭宗權遣兵從復荆襄敗朱温將王重榮定關中)
(知克用非忍禍者兵必來字諭朱温以同州降軍慷慨喜忠義賜功臣號八御下有恩其死)
(中慟哭為麾下多立功者諸子將帥者數十)
田令孜(知書能處事故帝一委以政以帝西依敬瑄殺孟昭圖)(巢賊至東都賊平自謂係)
(王室輕重益恣令奪王重榮鹽池重榮表其罪克用亦請誅令孜孜自將討之大敗走焚坊市)
(夜劫帝至興元羣臣莫知却昭宗流之自為劒南監軍依敬瑄召王建而之建入成都因之與)
(敬瑄同見殺養子李茂貞)
(藩鎮)魏博韓君雄(賜名中允)簡(君雄子河上在蜀恃強覬望非常攻陽略邢洺攻鄆)
(禎還攻河陽敗死十樂彦代之凡兩世二年)樂彦禎(貴儒術驕見王室微頗滿不)
(軌王城魏周八十里一月畢人怨其殘劫鐸取其家又聚亡命軍中益怨)(子從訓軍亂皆)
(見殺留後)(推羅弘信起凡七年)
鎮冀王景崇子鎔(十歲為留後以富強自立)(四面豪傑并起獨克用攻巢賊再)
(饋粟皆僖宗自蜀還獻馬牛萬戎械萬計克用三攻之求救於幽州李國威國威為弟所逐來奔)
(作亂死)
盧龍李可舉(遣李全忠攻王處存大敗全忠懼罪反攻之自焚死)李全忠(衆推之)
匡威(全忠子恃燕薊勁兵處軒然有雄天下意濬與克用爭雲代朱全忠亦願討克用故張)
(因請用兵弟匡籌逐之依王鎔)
(竊據)趙犨(陳州人先巢賊亂州人請為刺史圍料賊敗關中必東備賊果至與秦宗權城三百日)
(大小數百戰卒破賊巢宗權略地數千里屠州二十餘惟陳獨全方圍急賴全忠捄復振又知)
(其必成大事故委輸調發助全忠常先它鎮將老軍事付弟昶)昶(陳州同破賊時言方鎮)
(忠於吏治者為犨昶犨子珝繼)珝(雄殺喜書善騎射濟巢賊之難激厲約死政簡一家三)
(節度相繼二十餘年陳人德之后移鎮同州)
王重榮(與兄重盈毅武冠軍兵多權詭雖主帥莫不下之巢賊䧟京師略河中因逐其帥李)
(都黃朝廷遣代亦逐之自主留后斬大敗賊將朱温鄴温以同州降楊復光欲之重榮更請)
(表鎮同華賊復與復光掎角大敗巢賊徙又與謀結克用軍京令孜怒其據鹽池鎮兖海)
(師表劾令孜令孜使宋玖討之玖敗潰軍大掠京上走鳳翔與全忠謀定王室獻縑十萬願討)
(玖自贖長安復平瑶性悍酷部將常行儒攻殺瑶昭宗之時子珂珙爭鎮克用薦珂繼鎮珙)
(與王行瑜李茂貞連兵犯闕十全忠取河中殺珂自興至亡凡年)
馮行襲(治擊鄕豪孫喜據均州鳳平長山賊通襄漢貢道搤谷口通秦蜀翔攻金州茂貞)
(養子所據韓楊守亮將襲京師行襲逆戰破之之附主忠殺全誨督江淮兵中人王建攻走)
孟方立(邢州軍卒路人怨之)(據路州因鎮昭義歸徙軍于邢李克修攻之澤路晉自以)
(邢磁名為鎮遂有兩昭義彼克用攻邢州之人殆盡勢窮自殺弟迁繼之攻亦闕迁姪孟)
(知詳見五代)
諸葛爽(傳易縣五百之逃從龐勛已而自歸鎮銀夏巢賊至降使鎮河陽間道奉表襲朱)
(温于同州敗歸河陽法令登臺醮愁咨)
劉漢宏(從大將擊仙芝劫輜重以叛輸王鐸降之以為浙東觀察僖宗在蜀貢踵繹帝以為)
(節度既有七州志遂侈大綱攻杭州董昌使錢鏐屢破之又破于越斬之目載王鐸討黃巢留)
(漢宏守江陵大掠比歸為盗而不載鐸降之之事本傳謂乾符末焚掠江陵而王鐸用之守江陵時)
(正在乾符末當以綱目為正)
高仁厚(事敬瑄西川賊與敬瑄將黃頭軍投京師閑子會卭州略諸縣涪州峽中皆反仁厚)
(還定之成擒阡能攻敬瑄表代楊師立鎮東川師立反攻都仁厚殺之既詔鎮東川遂據梓)
(州絶敬瑄敬瑄攻殺之)
黃巢(募衆應仙芝轉寇河南十五州仙蘄州裴渥慰撫之而朝廷獨官仙芝巢怒激芝不受命劫)
(州乒分其衆掠齊魯河入鄆南䧟沂餘圍亳淮仙芝餘黨推為王驅南山民十萬掠南)
(為取濮掠州縣欲窺東都為巢兵之分掠江西者高駢所破襄城陽翟者崔安潜所破浙者為)
(裴壉所破大懼求降閩未幾轉寇浙東桂踰江西破吉饒信趍建入諸州皆沒䧟管寇)
(廣州求鎮天平盧攜田令孜執不可又求安南都護于琮不可命王鐸討之比還破潭州鐸奔襄陽)
(走杭據江陵劉巨容敗走之敗轉掠江西再入饒信衆二十萬臨安董昌之還殘宣歙十五)
(州京自采石侵揚州高駢不出決渡淮䧟東都兖陷師僣號稱大齊李克用戰遂東走徐)
(數十州貶大饑俘人而食日數千甥克用躬追屢之走保太山刎首與其林言)
秦宗權(蔡州薛能遣蒐兵因據州甚巢走出關與合兵圍東州趙犨巢亡張有吞四海意)
(二弟寇荆寇襄所破東都關陜略江南亂岳卾至蕩為荆棘)(又使人寇淮肥自關中薄青齊)
(南繚荆郢北亘衛滑惟趙犨保陳全忠保卞僅自完未嘗持粮指鄉聚啖其人為飽尤慘于巢)
(全忠屢敗之昭宗初伏誅)
孫儒(為秦宗權攻東都焚宫闕屠宫人密取河東亦焚屠之鈔淮南背宗權奪楊行揚州欲)
(先定江南乃北爭天下焚揚州南攻宣州取常潤蘇兵號五十萬自廣德圍行密于宣州行)
(密敗之廣德斬之)
董昌(臨安人漢拒刺史自領州事綱目作錢鏐取越州破劉宏兵益強始治廉平人安之天)
(下不輸賦獨昌賦外獻常三倍旬一遣朝廷賴其入得拜平章詔書予以縑與當制官意足浸侈)
(大稱託神詭衆改立祠自神節斬狂悖責昭宗時自聖人建國元鎮海度錢鏐以義不)
(聽鏐表之朝悉兵入越斬之)
(反臣)朱玫(邠州斬巢賊將以兵討賊上賊平拜平章榮令孜以兵屬之討王重榮幸鳳翔重克)
(用請誅令孜蕭通召玫迎帝王令孜挾帝走陳倉玫遂劫奉嗣襄王煴為帝行瑜斬之京師大)
(亂)
高駢(崇文孫黨與諸儒硜硜談治道殺落鵰侍御入懿宗討項久無功獨能以竒獲南詔)
(寇為安南都護引南詔掠成都徙西川先開門出民復其業虜聞去突將因咸廪為變盡夷之)
(始以磚城成都西荆南窮仙芝餘黨賊走嶺表仙芝餘黨掠浙徙鎮浙西徙淮南檄天下)
(討巢賊威振一時天子倚重專功罷諸鎮兵巢氣勝渡江)(巢懼偽歸命駢欲又欲留賊為己計)
(聽賊趍河南上上冀其立功屢促不行移檄出兵東塘而還以王鐸掌其兵而賊又平遂悵恨)
(求仙于諸葛殷而以鎮事屬吕用之至用之狂恣畢師鐸攻走之因駢楊行密兵秦彦虜駢)
(内應殺駢又行密至揚州孫儒攻走之)
昭宗(僖宗弟楊復恭輔立)尊禮大臣夢想賢豪踐祚之初中外欣
欣然事多謀之大臣而所用張濬朱朴輩非其人
以李茂貞驕横討之茂貞與王行瑜舉兵犯闕殺杜
讓能從李克用請以王珂鎮河中王行瑜李茂貞
韓建三鎮兵犯闕殺韋昭度李磎克用討三鎮王
行約李繼鵬作亂劫上幸鳳翔上如石門克用誅
行瑜表請還京欲并討二鎮詔止之明年茂貞兵
又犯闕韓建邀帝幸華州脅帝囚八王盡散其所領
兵及殿後四軍於是天子之爪牙盡矣(初上在石門諸王統兵十)
(三萬宿衛)劉季述憂帝崔胤討之復帝位崔胤(字昌遐)謀
誅宦官召全忠兵韓全誨亦召茂貞兵劫帝幸鳳翔
全忠圍帝鳳翔急茂貞盡殺宦官納全忠全忠
遷帝洛陽弑之立哀帝盡殺朝士裴樞等投之黃
河而簒之
(相)張濬(相僖宗恭怨之)(初依楊復恭進後更依田令孜故復自比謝安裴度多言其有方略昭)
(宗以與復恭不叶復委信啣克用聞其相謂其虚談無實用必變亂天下故克用請強兵請)
(從全忠請自任討克用軍敗上書言朝用濬則暮以兵見)(全忠表復用克用既致仕劉季述之)
(亂徒步入洛謀靖王室之難全忠屠其家)
杜讓能(茂貞逼上殺之)
孔緯(楊復恭肩輿至太極殿在上前面指為反賊不許李順節班見百僚全忠求領鹽鉄曰此職)
(非典兵不可詳並見相僖宗)
崔昭緯(見奸臣類)
鄭延昌(巢寇亂鄭畋在鳳翔倚調兵食諭尉諸軍為相無他功)
崔胤(見奸臣類)
韋昭度(相僖宗事見前定昭宗使代敬瑄鎮西川不納王建給之歸山東而建攻敬瑄囚之自)
(為留後令之請)(復相不許王行瑜求尚書行瑜茂貞聯兵闕下殺之)
鄭綮(寠甚丐補廬州終檄黃巢不犯州藏州庫它盗至不犯鄭使君錢)(贏錢千緡為給事中)
(還杜弘徽中書舍人制不報移病去以其兄讓能輔政為散騎常侍條摘失政衆讙𫝊之詩誦)
(諷中人昭宗遂相之然搔首嘆歇後鄭五作宰相時事可知辭不得品無復故態二月以疾乞骸)
(調善詩故為俳諧落世號鄭五歇後體)
李磎(鄘孫之巢賊亂挾尚書八印走河陽偽賊劉允章索不與苦諫高駢受嗣襄王官崔昭)
(緯諷劉崇魯掠其拜相麻哭言其懷奸與中人昵磎十表論其拜令孜勸昭朱玖上以文字器遇)
(之決意復用學茂貞等又詆之與王行瑜擁兵闕下殺之好著文解書甚多書至萬卷世)
(號李書樓)
陸希聲(相四月)
王摶(明達有度時稱良相全南北司相軋請俟難平以道漸消胤使忠表殺之胤始專政)
朱朴(諫以品官兩月俸助軍興有請都襄鄧上木強無他能道士許巖士言經濟才見自謂)
(太平月餘可致遂相人人大驚遠軍旅財賦一委之令四方近者出甲士簡餉者上羡餘巖)
(士誅亦貶)
孫偓(與林同相已通簡不矯飭對嘗謂士不必以己長形彼短清彰彼濁客奴童詬曳仆前)
(不責日持怒心即自撓仆家第桂生槐枝既而秉政與同貶)
陸扆(贄族孫創翰林中書屬辭敏若注射主自學士院為相光院錢五十萬諫以嗣覃伐鳳翔)
(上疑之韓偓為解衣諫大赦不及李茂貞驛柳璨為全忠謀去冠有望者殺之白馬)
崔遠(風致峻整搖飣坐梨見文宗崔珙類貶朱全忠殺崔胤與柳璨同相璨忌之死)
裴贄(坦從子友帝疑其外風檢暱帷薄故韓偓為言其雍合疏屬以號藏獲猥衆致謗)
王溥(上蒙難與崔胤殺劉季述反正遂相之無所禆益罷朱温侵逼與裴樞等投尸于河)
裴樞(遵慶曾孫相素結全忠故能諭江川使貢獻不絶昭宗悦之鎮清海全忠言經世才不宜)
(棄外復相常譏全忠用牙將張廷範為太李振勸投之濁流)
盧光啟(上幸鳳翔宰相不能從故相之)
韋貽範蘇檢(皆自貶所歸行在繼光啟相恃茂貞薦恣驁不恭數月卒)(貽範檢以)
(貽範薦于茂貞範女為景王妃固恩喪還京流檢賜光啟死貽受賂許入官而以罷日為債)
(家所噪茂貞為起復相之)
(諸臣)柳玭(副高湜鎮昭義三疏申理湜之貶御鎮嶺南食橘納賈于官巢賊陷交廣逃歸史大夫清)
(直有父風述上欲相之中官譛止家訓戒子孫)
楊涉(楊收弟子然端重有禮法禍為相受命與家人泣以謙靖終免子凝式)
韓偓(與崔胤策誅劉季述宦與胤及李繼昭皆以功進號三使相請擇官忠厚可任者自剪其)
(黨帝謂終始屬卿全晦召茂貞偓諫謂無兵則家與國安胤曰全忠亦諫不草宰相韋貽範起)
(復麻疏器之檢帝反正厲精政事偓處事機密率與帝合蘇為經營入相曰以此汙我帝欲)
(相之胤使全忠貶之帝泣我左右無人矣挈族依王審知)
楊守亮(色如鉄其從仙芝為盗養僖宗時楊復光平江西得兄弟五代恭孜作復為假子)
(京師平昔以功為節鎮興元依之舉兵拒命)(昭宗時楊復恭得罪走茂貞等表其納叛討之)
(閬走閬州王建破州走太原伏誅)
(忠義)遜揆(罵李克用死狗奴鋸人當以板束)
(卓行)司空圖(奔避黃巢其奴陷賊中招之不肯璨奔從僖宗拜官多不受陽墮笏避柳歸隠中)
(條山王官谷美圖唐興節士又人名亭曰休休作文見志曰休也休而美也不受王重榮饋遺)
(人自目為耐辱居士乃寇盗獨不入王官谷土依以避難全忠不往哀帝被弑不食卒)
(文藝)吳融(山隂人十昭宗反正稱賀先至而帝指授叠許稿融範作詔少選成)
(宦官)嚴遵美(類比司供奉官胯衫給事今執笏過矣恭樞密使無聽事今堂狀帖黃決事此楊復奪)
(宰相權之失青從昭宗遷鳳翔求致仕隠城山年八十)
楊復恭(監諸鎮討龐勛在令孜專威福時惟復恭屢爭得失僖宗興元制置經略多出其手)
(江立昭宗漸恣横史忌王瓌六后使人覆其舟于諸子為州刺養子百監諸道軍天下)
(權勢舉歸其門復帝忌之寵其假子賜姓名李順節以亢復恭恭走興元楊守亮舉兵拒朝廷)
(攻鳳翔李茂貞邠州王行瑜自取興元斬之茂貞始強)
劉季述(崔胤殺景務修宋道弼亦季述王仲先代為左右中尉疾胤尤甚結全忠囚昭帝)
(承欲盡誅百官乃殺之萬胤使周誨斬仲先季述死挺下)
韓全誨張彦弘(胤既誅季述欲與宰相自分堂左右軍李繼昭以為不可乃以全)
(誨彦弘為左右中尉兵全誨諷茂貞選兵四千宿衛胤亦諷全忠以三千居南司全誨與外)
(兵合勢恣暴又奪三司隸神策交通謀亂茂胤急召全忠兵全誨焚宫城劫帝幸鳳翔依貞)
(全忠圍鳳翔急茂貞盡殺全誨等帝入全忠軍回京師全忠又盡殺在京中人諸道監軍卒弑帝)
(王唐)
(藩鎮)魏博羅弘信(全忠討巢賊餉粟三百馬二百五代史云攻晉乞米不與有隙故攻之五戰皆)
(勝弘信求和顧絶晉田全忠嘗卑辭厚禮事之故取河北無後自承嗣至此已二百年子)
紹威(幽州劉仁恭掠之賴全忠大敗之軍故事全忠愈固時語長安天子魏府牙言其勢)
(強也紹威引全忠盡殺牙軍勢遂孤為供全忠攻滄州兵數十萬益困勸全忠墓營宫室)
(為招降劉守光隠又為造舟漕穀與羅通譜)
鎮冀王鎔(常賴李匡威禦李克用萬匡威死克用攻之納幣五十萬粮二十求盟全忠攻)
(之鎔使周式求和質子視全忠竊位又攻之故鎔又附克用而晉益強諸鎮獨安樂驕侈求長)
(生廷軍亂滅其宗自湊起凡百年)
盧龍李匡威(匡籌之逐匡威劉仁恭奔太原李克用厚待倚以敗匡籌匡籌奔京師道為)
(盧彦威所殺恭幽州地歸克用以仁守之)
劉仁恭(克用召擊王行瑜士召攻魏州皆不答盡囚太原之在燕者)(召敕朱瑄克用自將)
(擊之喪師過半州為子邀節鉞)(獻馘于朱全忠紹取滄景德三以兵十萬略魏威求救于全)
(忠大敗之仁恭遂衰復求救于克用學長生子守光囚之而奪鎮)
(竊據)趙德諲(為秦宗權敗走劉巨容復宗權以為山南留後攻取荆南收貨貲失之舉地附全忠)
(子)匡疑(字光儀忠繼鎮山南以威惠聞盟謀與諸鎮攻全下克反為所攻懼乞獨歲)
(貢賦天子全忠止之流涕曰吾為國屏翰詎敢有他志因絶全忠全忠攻之敗奔揚州初上)
(欲都襄陽依以自全)
時溥(徐州節度支詳遣討黃巢兵亂逐詳而推之巢圍陳州溥討之戰輙克尾巢至莱蕪大破之)
(得其首以獻故破賊功溥第一燕與全忠爭功構隙全忠威略徐泂溥益困子樓自焚)
楊行密(合肥人盧少為盗彦秦宗權隊長揚逃淮南高駢表州秦殺駢攻彦取州昭宗)
(初孫儒奪揚州國表襲勸還盧州潤襲奪趙鍠宣州朝廷以為寧軍殺之取常儒屢困之)
(圍之宣州斬儒長駈入揚州言凡戰七年定八州揚州生人已空從高勖務農休息勤儉足)
(用幾復承平號詔鎮淮南來奔者推赤心不疑故兵強天下兵墨雲都取楚泗濠昇寬易善)
(遇下得士死力翔南攻錢鏐北攻全忠清口帝自鳳告難督兵花粮盡還)(敗全忠全忠劫)
(帝東遷憤恥得疾室史稱仁恕節儉惜不能倡四方興王哀帝末子渥嗣)渥(襲走王茂章)
(執洪州鍾匡時三張顥制之殺其腹心人)
王師範(父敬武奪平盧鎮之忠師範襲鎮不受代喜儒術用法無私全圍昭宗鳳翔聞有詔)
(召兵泣曰兵所以藩屏天子天子危辱而諸鎮反自衛吾雖力不足當成敗以之結行密潜兵入)
(河南同日並發敗又伏兵于海欲劫全忠皆不克全忠還攻之降卒族之會族置酒少長)
(以次就戮者二百人)
劉建鋒馬殷(與孫儒同事秦宗權殷又為儒將昭宗初儒死殷以殘卒推建鋒略江)
(西取潭州鎮之天嗜酒荒滛陳贍殺之衆推殷代高郁勸殷歸子職貢遂結全忠請于朝為湖)
(南留後數十萬)(郁又教鑄鉛鉄錢使民得自採茶歲入取邵衡永道郴連昭賀梧象柳宜蒙州)
(及容管為密詔與行密攻汴畏全忠訖不出五代時楚凡秦宗權黨時皆名蔡賊)
郭禹(本成汭王入蔡賊為假子更姓名荆南帥建肇據之襲據歸州)(昭宗初逐知吏治詳)
(治獄數詔刻石頌功皆辭殆兵後荆南惟十七家撫集彫殘通商務農晩年萬戶時華州韓建亦)
(以治顯號北韓南郭行初任賀隠故少過晩任妻父至殺諸子絶嗣密奉詔圍鄂杜洪禹為全)
(忠掎角救之為李神福所敗没江死)
韓建(從楊復光攻黃巢蜀至興元逐牛叢)(復光死無所屬迎僖宗于上還以為華州大兵後)
(督耕植號南郭北韓與張濬討克用後與行瑜連兵犯闕殺宰相邀幸華逼上散殿軍殺諸主)
(謀廢立使降全忠為上宴全忠躡足出後全忠相)
王建(無賴號賊王八等為楊復光都頭田迎僖宗于順上喜與韓建號隨駕五都屬令孜令)
(孜養為子都楊復恭出建壁州而攻取閬利州擊令孜自成召之建大喜復悔止之建大怒)
(取漢州攻陳敬瑄出兵逆之皆敗自此取兩州據之詳見五代)
李茂貞(博野卒擊攻朱玫有功賜姓名節鎮興扈僖宗東歸敗李昌符遂鎮鳳翔擅兵殺)
(興元楊復恭父子與徙山南不奉詔昭宗討之遂犯闕殺杜讓能克用爭立王珂率三鎮犯闕)
(殺韋昭度等又克用請討不許王將之茂貞犯闕上走華州)(昭宗募兵以諸韓全誨劫上幸)
(鳳翔全忠圍之渝年遂殺宦者與全忠盟于方盛時有州二十至梁末惟七州而已稱臣唐既)
(死子從&KR0008;代鎮)
李罕之(為僧無賴去乞食諸乞食不得為盜依巢賊歸高駢又歸葛爽尹河南為孫儒)
(所破分克用自上源敗回迎謁甚謹為與張全義擊儒取河陽克用表鎮之麤暴全義所襲)
(摩克用以為澤州鈔略懷孟數百里無舍煙攻殺雲山居民號李摩雲李讜攻之急克用救之)
(鎮克用討王行瑜表自副歸望一不得甚悵悵據路叛全忠)
張全義(即張言全忠又名為宗奭洛初從巢賊繼事諸葛爽與李罕之分據陽附于全忠)
(撫民勸農遂成殷富之罕之誅求不已遂有隙全義襲取其河陽罕奔克用求救全義乞兵全)
(忠敗之晉為全忠營宫闕備全忠既簒事之益謹梁與戰數敗亡常蒐以補之在河南幾三)
(十年為全忠助甚多梁亡事唐)
朱宣朱瑾(曹存實據鄆州敗死宣收殘卒固守軍中推留後弟瑾勇冠三軍亦隂有爭天)
(下之志求婚于兖州齊克讓因奪其鎮全兄弟雄張山東宗權攻全忠急宣瑾救之忠忌之)
(求隙數攻之大敗幾不得脱乃謀持久歲一再擾之苦戰曹濮門十餘年全忠十興師四敗績)
(而宣卒見殺徐瑾奔淮南事楊行密甚力為具殺知訓而知誥族之)
王緒王審邽王審知(僖宗時夀州屠者王緒合羣盗據夀州潮主廩士推)
(其信從緒附秦宗權二弟至南安縳緒)(宗權貢賦急緒南走潮與列二劒祝之至審知劒躍)
(審知議潮為將而已副迎潮出令交廣入巴蜀以幹王室泉州人牛酒勞審知監從弟彦復)
(取福州汀建齊歸流昭宗以福州為威武軍使鎮作四門義學還亡定賦勸農人安之潮卒)
(審知襲公事全忠依審邽喜儒術善吏治守泉州中原卿多來之審知亦儉約禮士仕)
(宦者亦多依之見全忠封為閩王餘五代)
劉知謙(避亂封州節度韋宙妻之托子孫然黃巢亂據封州撫流亡嗇用養士境内肅子隠)
(繼之攻虔州盧光稠敗走南賂朱全忠自固五代時為漢)
杜洪(逐岳州刺史居之又據鄂遣僖宗拜節度推附全忠絶東南貢路昭宗使東出皆殺之)
(行密將李神福圍之密朱全忠救之兵亦敗行斬之)
鍾𫝊(洪州人衆盗推為表鎮仙芝掠撫州不能守因據之取洪州撫州南城民危全諷間𫝊去之)
(據撫州里廣明後不鄉貢惟𫝊歲貢士行鄉飲士不遠千至少射獵與虎鬭既貴悔之晚節)
(重歛商人至棄貨去昭宗末子匡時繼)
匡時(弟匡範擊江州歸淮南搆之楊渥圍洪州執之全諷謀大舉向淮南蒐衆十萬王茂章謂不)
(足當揚州下等并梁末為楊氏所)
田頵(行密同里約為兄弟行事行密奪廬州謀居多攻宣州禽趙錦密攻取皆其力表鎮)
(寧國行密)(行密左右求貲不已頵求池歙不得遂怨李神福勸行密早圖之陷其殺良將康儒)
(反攻錢鏐于杭鏐為犒軍質子于絶行密通全忠攻昇州行密將吳蒙敗之死亂兵寬厚善)
(治愛民)
朱延夀(事行密戰功居多春夀州高彦濕歸全忠攻救之全忠屯夀擊去之取黃蘄光三州)
(用昭宗詔圍蔡以破全忠斬夀州開門待全忠密軍常以寡鬭衆還者盡與田頵謀絶行)
(誘行密詐以代鎮至揚州殺之)
張雄(武寧將為懼時溥乃合兵渡江壁白下取蘇州治臺城府有戰艦千餘善馭衆其死人為)
(立廟)
馮弘鐸(代為刺史田善騎射大侃侃若儒者其納好行密襲頵于宣敗行密恐入海)
(復振迎歸自副)
(奸臣)崔胤(慎由子全險譎相崔昭緯薦得相醜昭緯誅亦出結忠還逐陸扆昭宗其行罷之)
(渏扆復相四鎮清海又托全忠還相殺王摶誅中尉號崔入欲誅劉季述召全忠兵全誨)
(劫帝幸鳳翔全忠圍之相胤盡誅宦官分斥近臣知全忠簒則奪已宰募兵為備全忠殺之)
(遷胤死十日全忠遷帝于洛稷移百姓啼號罵國賊賣社)
崔昭緯(險刻委内結忠臣外連強藩制天子固其權上杜讓能調兵食召茂貞行瑜稱兵殺)
(之復又導三鎮兵殺韋昭度等條行瑜誅亦罷請全忠薦已又賂諸王詔其罪殺之)
柳璨(公綽族孫文貧薦諸柳不齒帝非史通作析微昭宗好或代李蹊密拜為相繼崔)
(胤長起布衣至相不四年人挾全忠帝結宿衛冊因星見殺大臣三十餘脅哀遜位為)
(禮使悔全忠流而斬之死臨刑自曰負國賊柳璨宜)
(叛臣)王行瑜(朱玫列校討斬玫遂鎮邠寧從與茂貞韓建弟行實求山南楊守亮不自擊取之)
(李克用欲以王重榮子珂繼鎮河中行瑜不可陳兵闕下殺韋昭度欲廢天子克用問罪敗走為)
(下所殺)
陳敬瑄(弟田令孜使擊毬得第一鎮西川在僖宗幸奉天號慟迎帝繕治行宫奉行百官吏)
(無敢乏鵶駕東供億豐餘閑黃頭軍奴敗巢賊賊戒無與兒鬭殺京師子數千不肖剽閭里)
(者出令孜得罪亦被流黃會昭宗立不奉詔令孜自監西川軍亦使募頭軍自擊又召王建激)
(之亂為敬瑄計圍建乞討之詔三發兵稱大疫時罷兵建不奉詔之二年敗之建自留後斬)
(敬瑄黔盡有兩川中地)
李巨川(逢吉曾孫興王重榮討巢賊書檄報發神安思敏貶元楊守亮用之韓建禽守亮)
(建用之建畫策脅昭宗囚八王盡散其殿後軍殺日夜導不臣全忠攻潼關建使納欵全忠)
(之)
四夷
唐蠻夷抗衡者四突厥吐蕃回鶻雲南是也時
羣臣獻議劉貺以為嚴尤辯而未詳班固詳而
未盡周得上策秦得中漢無策(叛不勞師降不上釋備故曰周得)
(秦築長城限中外後魏亦人築一步方千里役三十萬人不旬朔而獲久逸故曰秦得中漢以)
(魯元不能止趙王之逆而冒頓手弑其親乃冀其不與外祖爭武帝時胡寇益希宜疏絶而連)
(兵昭宣時匈奴遠遁猶給西北歲二億士十萬魏晉資奉踰昔絲粟散數萬里外中國為羌胡)
(殺且千載故曰無策嚴尤謂古無上策不能臣妾之也誠能之而不用耳秦无策攘狄而亡國)
(也秦亡非攘狄也漢得下策謂伐胡而人病既病又役人奉之無策也故曰辯而未詳班固謂)
(禮遜非所以接禽獸夷狄而漢飽豺狼以粟肉故曰詳而未盡)杜佑謂(周畆百步秦以)
(二百四十步而一夫百畆又誘三晉之人耕使秦人應敵于外非農與戰不得入官大率百人)
(兵農各半故國富兵強今百人才十人為農餘皆他伎又秦浚鄭渠溉四萬頃白渠溉四千)
(五百頃永徽中兩渠溉不過萬頃大歷減至六千畆畆朘一斛歲少四五百萬斛欲富強不可)
(也障漢長安北七百里即匃奴侵略不息晁錯備塞而北邊安今潼關之西隴山之東鄜坊)
(之南終南之北十餘州數十萬家誠能復兩渠趣耕屯蓄河隴可復豈惟自守而已)佑孫
牧亦曰(天下無事大臣榮逸戰士離落雜然盗發則疾駈以戰此不蒐練之過其敗一)
(也百人荷戈仰食縣官則狹千夫之名大將小禆採其餘嬴以勇壯為幸執兵者常少縻食者)
(常多此不貴實之過其敗二也小勝則張皇邀賞爵命極矣田宅廣矣金繒益矣子孫官矣肯)
(外死勤于我哉此賞重之過其敗三也罰輕之過其敗四也不專任之過其敗五也元和團兵)
(數十云以誅蔡四歲然後取五敗不却也長慶初盗來走命未幾而燕趙亂五敗益甚二杜之)
(論如此)代宗德宗時吐蕃再入常以南詔為前鋒
自度不能留輙引去蜀人語曰西戎尚可南蠻
殘我至韋皋鑿青谿道以和羣蠻使道蜀入貢
使子弟習書筭于成都業成而去習知山川文
宗時大入成都自越巂以北八百里民畜一空
又敢率貧民因緣殺掠羣蠻常有屠蜀之心孫
樵謂(宜詔嚴道沈黎越嶲三州度要害募卒以守兵籍于州則易役卒出于邊則習險春)
(夏耕蚕以資衣食秋冬嚴堅壁以俟寇戎此其備禦之可施行)凡突厥吐蕃回
鶻以盛衰先後為次東夷西域又次之迹用兵
之輕重也終以南蠻記唐所由亡云(元宗置十節度經略)
(使筭安西節度撫西域治龜兹城河北庭節度制騎施堅昆治比庭都護府西節度斷)
(隔吐蕃突厥治涼州朔朔方節度捍禦突厥治靈州河東節度與方掎角禦突厥治太原)
(府鎮范陽節度臨制奚契丹治幽州度平盧節度撫室韋靺鞨治營州隴右節備禦吐)
(蕃治鄯州嶺劒南節度西抗吐蕃南撫蠻獠治益州南五府經略綏靜夷獠治廣州)
突厥阿史那氏古匃奴北部隋末始畢克汗最
強高祖與連和定楊可汗(與劉武周宋金剛屢寇河東秦王擊殺之)
頡利可汗士馬雄盛有憑陵中國之意太宗禽之
以置州縣(寇汾隂賂之許以和親王劉黑闥復誘入寇定州復入寇秦責之受盟而)
(去遣復入寇至便橋太宗自出禦之請盟而退為卒李靖禽之俘告太廟國亡以頡利所統)
(六州突利所統為四州左置定襄右置雲中二都督府統之時降者十餘萬咸請内兖豫閑處而)
(空漠北温彦博請置河南如武帝留五原塞為扞蔽魏徵言是養虎遺患不如遣還河北帝主彦博)
(議亦突利嘗自結於太宗入廟拜右衛將軍以思摩頡利族及諸部納欵思摩獨留被禽帝為)
(忠而立之願吠守北門居三年不得衆復歸朝從伐遼死左賢王亦入侍)車鼻可汗
自立(突厥部人遂頡利既敗畏薛延陁不敢自立薛延陁立強高宗初禽之于是突厥盡為)
(封彊臣唐書謂三十年無戎馬警年未幾單于都護府突厥反裴行儉討平之明骨咄禄反)
高宗時骨咄禄招散亡據黑沙城以叛(寇并州薛仁貴)
(免胄示之引去又寇蔚州武后時寇朔州)默啜立益強(骨咄禄弟涼降武后又寇州)
(與從其請以六州突厥數千帳井穀種雜綵數萬之由是益強據地萬里有兵四十萬諸夷皆附)
(有輕中國心敢屢入寇畋張仁愿築三受降城于河北自是不度山牧元宗初遣其子同我)
(圍北庭都護郭虔瓘斬之擊牧曳固侍勝為其所斬)毗伽可汗盡有默啜
之衆(掠涼州求敗河西節度由是大振盡有默啜之衆和元宗東封張說徵其大臣從)
(封其不肯與吐蕃入寇所上聽互市戎馬為下殺)骨咄葉護立遂衰
(提毗伽子自立諸部又攻殺之自此互相爭奪遂衰回紇攻殺其白眉可汗獻之元宗而北逐晏然)
突厥始國於後魏至是遂滅後或朝貢皆舊部
九姓其地盡入回紇始其族分國於西者曰西突
厥
西突厥與突厥分有烏孫故地曷薩那(朝隋被留)國
人立射匱浸盛(與突厥亢)統葉護繼之遂覇西域(射匱)
(弟廷督諸國賦貢入朝用封倫說許婚)賀魯(高宗時入寇薛定方禽之獻俘昭陵)
阿史那都支(與吐蕃連和侵安西高宗遣裴行儉禽之自是遂衰)武后時
别部烏質勒方強解瑟羅畏之率其部人内遷
長安死未幾突騎施又起自相殘滅元宗時突
厥亡(烏質勒突騎施皆西突厥别部)
吐蕃西羌屬在吐谷渾西南未嘗通中國唐初浸
強(王族皆曰論官族皆曰尚君曰普贊)棄宗弄讚入貢求婚(太宗未許)
(帥卄萬寇松州求婚侯君集敗之復求婚許之)論欽陵秉政國益強
(欽陵與弟贊婆悉多于勃論皆有才略三弟將兵于外鄰國畏之陷西域十八州高宗以薛仁貴)
(討之敗績李敬討之亦敗吐普贊死欲圖之裴行儉諫欽陵為政不可時蕃之境東接松涼南)
(至天竺西陷龜兹北抵突厥方萬餘里諸胡之盛莫比數入寇婁師德破之河源八戰八克)
(武后遣韋待價擊之大敗求唐休璟破取其四鎮置安西都護于龜兹遣使四鎮十姓地郭元振)
(答之)論欽陵見忌自殺之遂不振(器弩悉弄漸長謀殺之故自殺)
(璟贊婆及欽陵子以所統士千帳來降部唐休又大破之于洪源道遣使求和諸皆叛)
棄隸蹜贊立又數敗(立方七歲武元宗初入寇薛訥大敗之街又入寇王)
(君㚟敗之青悔雨節信安王禕拔其石堡城拓地千餘里更命朔方度為振武軍數敗懼入貢)
(萬求詩書復趙惠琮矯詔襲之朝貢復絶以四十入寇舉國守據石堡城每麥熟來獲王)
(忠嗣敗之堡哥舒翰復取石城)德宗時婆悉立復常為邊患(賴李)
(晟屢敗之歲平涼劫盟涇隴邠之民幾盡歲入寇賴韋皋屢破之)回紇南詔
背之始弱(初常挾雲南入寇雲然亦無歲不入寇)(歸唐吐蕃始弱紇南詔皆為中)
(國擊敗其師宗憲宗時亦盟常入寇穆時入寇求)文宗時達磨普贊滛
虐國益衰武宗時論恐熱強(攻尚婢婢時寇河東宣宗掠河)
(西)懿宗時拓拔懷光斬論恐熱傳首京師吐蕃
自是衰絶
初太宗平薛仁杲得隴虜李軌得涼破吐谷渾
高昌開回鎮玄宗收黃河磧石宛秀等軍中國
無警幾四十年乾元後隴右劒南西山三州七
關軍鎮監牧三百所皆失之憲宗思復河湟未
暇宣宗復之後為回鶻所并
吐谷渾高祖使擊涼李軌太宗時(寇闕州李靖司破之請)
(頒歷遣子入侍地畏吐蕃高祖為徙之靈州故皆入吐蕃)
回鶻(本回紇德宗時改)其先匃奴突厥亡惟回紇為彊
并薛延陀有其地獻欵太宗(請吏置燕然都護府統之六都督七)
(州皆屬)高宗時犯邊(薛仁貴敗之天山九契苾何力為鉄勒道安撫姓遂定)
天寳間裴羅立攻殺突厥盡得突厥地禄山反
徵其兵入援(葛勒可汗與子儀會討禄山遂掠東都至代宗初始歸國)入
寇長安代宗幸陜(又與吐蕃懷恩大入皆子儀擊走之自是歲擾邊)德
宗初入貢求和親(乞改號回鶻之為唐擊吐蕃許)穆宗時求
婚許之(請以兵佐裴度伐幽鎮議者懲艾不聽)武宗時諸部皆逆款
(為黠戛所破求内附田牟欲乘此擊之德裕不可末幾入寇詔諸道禦之劉沔大破之奪公主歸)
宣宗時入貢
薛延陀先與薛種雜居復滅延陀部有之故名
夷男求婚於太宗(元齡勸許之世乘太宗東封攻突厥思摩李勣破之絶其婚)
子拔灼立回紇諸部據其地(李勣滅其國回紇鉄勒諸部請吏為)
(州縣)
沙陀西突厥别部沙陀處月之别種姓朱邪(沙陀其大)
(磧名)睿宗時入貢(後吐蕃疑其貳于回鶻欲遷之可汗朱邪軌宜復歸唐)
懿宗時朱邪赤心助平龐勛僖宗時李克用收
復京師
(北狄)契丹(大賀氏)本東部落居鮮卑山至元魏立今號太
宗時内屬(置松漢都護府)武后時叛(孫萬榮據营州叛陷冀州狄仁傑禦)
(之之貢後李楷固卒平遂附突厥)玄宗初方強屢敗中國之
師(薛訥討之敗烈郭英傑討之敗死大張守珪斬其王屈安禄山討之又敗)自
至德後藩鎮擅地亦鮮入寇懿宗時安巴堅有
其國大賀氏遂亡
渤海本靺鞨附高麗武后時仲象者度遼自固
(詔封震國公)睿宗拜渤海郡王子武藝斥大土宇欽
茂徙上京寳應初詔以渤海為國(有五京十五府六十二州距京)
(師八千里朝貢史無傳焉)
(東夷)高麗本扶餘别種(居平壤城有鴨渌水)高祖受其稱臣(温彦)
(博以其本箕子國魏晉時故封國勸受其稱臣)太宗時蓋蘇文殺其王
建武而立藏自為莫支離帝嗣拜藏為遼東郡王
蓋蘇文伐新羅帝親征之(拔蓋年城為蓋州遼東城為遼州於是)
(高麗北部高延壽及靺鞨十五萬來援帝合圍之延夀舉衆降固號所幸山為駐蹕山勒石紀功)
高宗初蘇定方大破泉男建自為莫支離而
討其先男生男生告急李勣討降之禽其王高
臧(凡五部百一十六城六十九萬戶為九都督四十二州置安東都護于平壤以統之)
新羅居漢樂浪地王真平遣使入朝高祖拜新
羅王太宗却其女樂(真平無子女善德嗣善德死妹真嗣)高宗
時納高麗叛衆據百濟地劉仁軌大破之武后
賜吉凶禮興光襲立子弟入太學元宗使邢璹
弟承慶文宗時張保皋使鄭年平其國之亂
會昌後朝貢不至
百濟高麗之南高祖時數朝貢封王(時高麗數侵新羅高宗)
(遣蘇定方禽其王平其國得三十七郡二百城七十六戶以劉仁願守百濟城其王之從子圍仁)
(願劉仁軌大擊降之分武后時其地為新羅靺鞨勃海所百濟遂絶)
高昌(麴氏)漢車師前王廷也貞觀初其王文泰來
朝久之與西突厥通壅掠西域之朝貢詔侯君集
滅之為西昌州(麴氏傳國九世百三十四年而亡)
龜兹一曰丘兹(距京師七千里)姓白氏貞觀初獻馬後
臣西突厥乃以阿史那社尒討之(以四海寧一為其樂使許敬宗)
(譔西域圖志)武氏即其地為都護府(都護以政稱者曰田揚名郭元振張)
(孝嵩杜暹云)
疏勒姓裴氏正觀九年獻馬又四年獻方物開
元中冊為疏勒王
罽賓居葱嶺南(距京師萬二千里)正觀中獻馬天寳初
冊其子襲王
(南蠻)南詔(謂詔為王)本烏蠻别種高宗時遣使至開元冊為
雲南王楊國忠以鮮于仲通鎮嶺南閣羅鳳遂
反大破中國之師德宗時異牟尋上表請棄吐
蕃歸唐(擊破吐蕃来獻捷王貞元中冊為南詔)文宗時杜元穎鎮西
川寇成都(入其郛)自此常為南方患宣宗以高駢為
安南都護平之(未幾中國貪刻又叛)懿宗時僣號僖宗時
求和款附
驃古朱波也德宗朝遣使詣韋臯獻樂於是皋
作南詔奉聖樂
西原蠻有黃氏穆宗長慶初嚴公素請討之韓
僉諫太和中董昌為經略夷其種
古今紀要卷十五
