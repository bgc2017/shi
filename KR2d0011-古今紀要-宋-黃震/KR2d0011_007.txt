古今紀要卷七
宋黃震撰
北朝
魏
自劉元海首禍五胡亂華百有餘年往往迭興迭亡
不過一二世而止至拓拔氏承慕容之衰取幽并明
元大武繼之東兼青兖南包荆豫北踰大漢𫝊之子
孫百有七十一載與晉宋齊梁陳並立而爲南北而
史籍行於中國焉今觀其史往往自陋其所出而過
爲文餙之辭若曰黃帝子昌意少子封大鮮卑山因
以爲號黃帝土德北俗謂土托謂后跋故以爲氏其
裔仕尭逐女&KR1320;於弱水積六七十代有成帝毛者統
國三十六歴宣獻至聖武帝有神獸引居匃奴地帝
名詰汾會天女生神元名力微依竇控弦二十萬遷
定襄與三國之魏和親思帝名弗政者没而國分爲
三居定襄者與晉分界名穆帝猗盧復一統其國助
劉琨破白部大人及鐵弗劉武晉懷帝以爲代公愍
帝進爲代王平文帝欝律者立大破劉武於朔方絶
劉曜晉元帝使韓暢加爵亦不受子昭成帝什翼犍
者立符堅大破之避隂山北高車雜種四面寇抄復
度漢至雲中其孫珪立爲道武
道武(珪)即代正位徙居定襄之盛樂務農息民國人悅
之尋改稱魏(登國元年晉孝武大元十年)叛後燕(慕容垂)侵通附
塞諸郡燕來伐珪擊破之(十年)自晉陽開道趨中山
攻燕(垂子寳)常山以東皆附焉後攻燕信都亦降攻中
山又破之(皇始元年晉二十一年)始建天子旌旗取并州建臺
省置刺史郡守尚書郎以下官悉用儒生爲之(皇始元年)
遷都平城始營宫室建宗廟社稷(三年)命鄧淵立官制
協音建董謐制禮儀王德定律令晁崇考天象崔宏
摠而裁之(二年)珪即帝位始倣古制定郊廟朝饗禮
樂(天興元年晉隆安二年也)置五經博士增國子太學生三千
人大索書籍(元年)置六謁官凖古六卿又官名多倣上
古龍官鳥官(元年)帝爲次子紹所殺(天錫元年即晉義熙五年三十)
(九)
明帝(嗣)聞劉裕伐秦欲將兵直擣彭城夀春崔浩謂屈
丐柔然窺伺國隙不如靜待因欲論王猛慕容恪劉
裕爲人及屈丐必亡之状帝大悅(泰常元年晉義熙十三年)泰
常元年南朝爲宋下河南青兖諸郡(七年宋永初五年)攻宋
洛陽拔之兖豫皆平(八年)柔然寇邊築長城二千里
備之(八年宋景平元年云)
大武(燾即佛狸也)伐統萬夏衆大潰赫連昌奔上邽後擒(始光)
(四年四宋文元嘉年)大破柔然(蠕蠕也)徙柔然高車降附於漠
南竟三千里討凉州自雲中濟河阻渠牧使降
宋到彦之取河南帝以洛陽虎牢等四鎮兵少歛戍
而退既而復定河南宋王元謨圍滑臺魏破之進
攻彭城不克引兵南下直至淮上起行宫於瓜步山
凡破南兖徐豫青冀六州掠居民焚廬舍而去(太平真君)
(十一年宋永嘉一十七年)爲常侍宗愛所弑(始)舉逸民盧玄
崔綽李靈高允等崔浩更定律令降四歲五歲等
刑又置登聞鼓既克凉州用凉人索弊隂異等敞
爲博士誨道多成立又常爽置館教授儒風始振
除田禁以賦百姓(高允請)命崔浩綜吏職高允張
偉參與著作太子總百揆勸課農桑於是墾田大
闢存合祀典者五十七所餘悉罷亡(從崔浩請)悉誅
天下沙門毁經像魏境廟塔無孑遺浩不好莊老
而信道士寇謙之上書贊明爲起天師道場羣臣
請增京城宫室帝謂在德不在儉又以射者軍國之本
不可輕廢帝知人明賞罰公將帥違其節度者多
敗然性殘忍果殺往往復悔以崔浩脩國史暴楊
國惡誅之(太子晃好經史及監國使百姓有牛家以大牛相貿又禁飲酒稱戲棄本沽販者於)
(是墾田大增年二十四卒)
文成(濬)復興佛教親爲沙門下髮立爲道人統設酒
禁郭善明說帝大起宫殿高允諫而止以允爲郎二
十七年不徙官拜尚書令制戰陣法有飛龍騰蛇之
變初太武經四方國頗虚耗帝静鎮之懷集中外
民心復安
獻文(弘)年十二嗣位立馮太后臨朝(宋朝太始元年)開酒禁初
立郡學(高允李所請)太始歸政始親政賞罰嚴明拔清黜
貪牧守始有以廉㓗稱者(魏制前政選吏以待後人今制守帥到官自舉人望)
圍宋東陽三年拔之青冀之地盡入焉以民疲於
賦役立三等輸租法(上輸平城中他州下本州)雜役悉罷之置僧
祗戶粟賑給貧民於是僧祗戶粟及寺戶遍於州鎮
帝聰睿果斷而好佛老常有遺世之心乃傳位太
子自建鹿野浮屠居之詔勸農桑守令能静盗
者擢太守刺史延興以後不復有赦爲馮太后
所鴆
孝文(宋延興元年受)馮后既鴆獻文復稱制班百官得贓滿
一匹者死外戚李洪首以贓敗於守宰死者四十
餘人然吏民犯他罪者悉寬之樂非雅者除之
焚圖䜟祕緯均田立鄰里黨三長定民戶籍改
課調法民始愁怨後以課調省費階安之制五等公
侯服帝初法服輦大皐開倉賑貸聽民出關就食
罷無益之作出宫人罷尚方錦綉之工出御府内
庫外府物班臣下及貧民詔李彪崔光修國書(改編)
(年為紀傳表志)馮太后殂始得親政(十四年)更令律令於東
明觀親决疑獄簡置樂官使脩其職命高閭參定(十五)
(年)祀明堂登靈臺觀雲物降居青陽左个布政自是
每以爲常飬老乞言(十六年)步騎三十萬南伐至洛陽
羣臣稽顙馬前乃止遂定遷都之計定考課法三
年一考分優劣三等親臨明堂黜陟百官皆面數其
過而行之置牧場於河陽使宇文福掌之蓄馬蕃
滋禁胡服(十七年)大舉伐齊以齊民自立也詔淮北
人不得侵掠帝度淮至夀陽民皆安堵至鍾離爲蕭
衍所破而還及文武百官盡遷都洛陽如魯祀
孔子封其後詔斷北語求遺書立太子太學四
門小學於洛陽定圓丘引諸儒議論遂祀之後一
年又營方澤於河隂謂莫肯公言得失可歎始
命鑄太和五鐵錢用之(十九年)改姓元姓重復者改
選舉多取門品李冲等諫不改大旱三日不食雨
(二十年)二十萬南討大破齊於沔北(二十一年)齊來伐帝自
將擊敗之聞齊喪班師(二十二年)齊陳顯逵攻䧟馬圈
戍帝親破之收我資億計疾甚至榖塘殂年三十三
性寬慈好學詔策皆自爲之好賢樂善精勤庶務
制禮作樂欎然有太平之風
武宣(恪)年十六不能親决趙邕高肇等用事魏浸衰罷
鹽池禁爲富強所專復收之營繕國學茂異孝廉
愈衆好晏樂疎宗室復罷鹽池禁(甄琛議)元蟬盧昶
有寵暉爲吏部尚書用官皆有定價謂之市曹梁
蕭宏來伐中山英擊破之英進圍鍾離梁韋叡敗之
尚釋氏於式乾殿講經遠近承風無不事佛比及
延昌州郡共一萬三千餘寺
孝明胡太后臨朝于忠專政太后作永(闕)
寺土木之美前此未有(梁天監十五年)多竊冐軍(闕)
請置勲簿復禁鹽池(太師雍議)張彛子請(闕)
格羽林席貴相率焚其弟殺其父子大(闕)
者知其將亂矣崔亮爲吏部尚書(闕)
問賢愚專以停解日月爲斷選舉失人自此始
元义劉騰作亂幽太后及帝遂專政(梁普通元年)故六
韓棱陵叛六鎮盡附之初李崇請改鎮爲州以慰之
不從至是詔改已盡叛矣朔方胡反源子雍平之
胡太后再臨朝誅元义時元法僧反稱帝(普通六年)
方事西北二荆西郢郡蠻反引梁將圍荆州(七年)葛榮
反自號齊(梁大通元年)時征伐不息豫征六年租税人入
市者稅一錢邸店皆稅胡后再臨朝以來嬖幸用
事盗賊蜂起討城有功朝廷憚之(三年)時鄭儼徐紇
得幸太后高歡說榮誅之帝亦詔榮内向太后遂酖
帝立臨洮王子釗榮與元天穆起兵沉后及少帝于
河立壯帝
孝莊(子攸)北海王顥以爾朱榮之亂奔梁至是梁送入
洛帝北走避之榮攻敗顥帝還洛陽(梁中大通元年)帝勤
政事數覧冤獄帝密圍榮遂手刃之榮弟兆帥兵
渡河立東海王曄爲帝遂入洛執帝殺之爾朱世隆
又以東海王無人望廢之立節閔
節閔(恭)立而高歡起兵信都以誅爾朱爲名别立勃海
太守元明爲帝帝遇弑
廢帝(朗)高歡既敗爾朱帝自以疎遠請遜大位而孝
武立焉
孝武(修)高歡使斛斯椿求帝於田舍而立之帝畏高歡
之逼乃入關依宇文泰於是魏分東西(都雍州)
孝武之在洛也令婦人詠等而從妺不嫁者三明月
者其一也既入關宇文泰取明月殺之帝不悦遂爲
泰所鴆
文帝(寳炬)從孝武入關泰立之泰爲相酌便時者三十
四條新制行之(大統元年梁大同元年)泰同蘇綽參機密綽
制文案程式朱出墨入計較戶籍之法後多遵用
泰同周惠逵唐瑾損益舊章禮樂稍備泰欲為經國
富民之法蘇綽贊成之减官員置二長幷置屯田以
資軍國又為六條詔書奏行之初置六軍更權衡
度量命蘇綽損益三十六條之制頒行之擇守令
皆用新制數年間百姓便之泰欲革文章浮華之
弊命蘇綽作大誥示羣臣令文章依此體置八柱
國泰及元欣李弼李虎于謹等爲之始籍民之有
才力者為府兵分二十四軍置十二大將軍統之(右軍)
(國之政)泰率兵伐東魏大破高歡于渭曲乘勝據有洛
陽(二年梁大同三年)高歡復攻取洛陽(四年)王思政舉韋孝寬
鎮王壁高歡攻之不克遁歸(十一年)歡死其司徒侯景
據穎川率河南六州内附(十二年戰右東西立事)在位十七年
殂子欽
廢帝(欽)泰有圖江陵之志梁王詧立益重其貢(二年不立年號)
泰作九命之典叙内外官爵改流外品爲九秩帝
謀誅泰事泄見廢
恭帝(郭欽弟)遣于謹宇文護楊忠伐梁執元帝以荆州立
詧爲後梁(元年)泰依周禮建六官自餘並倣周禮泰
死子覺爲周公護請禪于周(梁敬帝太平元年)
東魏
孝靜(善見)孝武既入關高歡乃奉之遷鄴(天平元年梁中大通六年)
西魏來伐失洛陽(四年)歡復取之(大象元年)歡死子澄
代領其衆侯景據河南叛慕容紹宗擊敗之(右用兵事)歡
子澄典吏部始改崔亮年勞之制銓擢賢能(元年)詔
羣臣於麟趾閣議法爲麟趾格行之自東西分裂
河南州郡鞠為茂草歡命諸州濱河及津梁皆置倉
積榖以備供須又於幽瀛滄清四州煑鹽軍國粗給
至是大稔山東之民稍息(三年右軍國之政)帝美儀容好文
學從容沈雅時人以為有孝文風烈高歡事之甚恭
至澄倨慢帝謀誅之事泄為澄所幽蘭京殺澄
弟洋代領其衆洋封齊王帝禪焉(武定七年年西魏十五)
衛操(事晉衛瓘歸魏桓帝任以國事)
劉庫仁(媿外戚道武少依之子顯謀逆道武殺之)
奚斤(世牧馬宋為道武典兵歴事明元大武督兵取青兖司豫州累破赫連)
燕鳳(使符堅善對部道武幼說符堅懿分劉庫仁鉄弗衛仁為二明元初與封入侍講論出)
(議政事云)
崔宏(曹魏司空林六世孫十事道武議國號稱魏制官儀音律遍署三六曹獨不受清河王)
(紹布帛政明元初與長孫嵩等共聽時號八公約儉子)浩(上書道武救明元欲遷都飢)
(浩論不可但簡民就食守知熒惑入秦姚興當亡料劉裕克秦必不能論王猛符堅之管仲)
(慕容恪慕容暲之霍光劉裕司馬德宗之曹操因熒惑出入知裕簒晉因災異請建儲諫伐宋)
(喪赫决策伐赫連昌擊連定遂平平京)(讃伐蠕蠕辨止伐宋請先請擊牧徤凉荆水草)
(勸誅沙門武除羣小祀惟尫纖懦弱胷中所懷過甲兵太左右忌之疑議得召注易詩書)
(論語寅論老子非𥅆所作上五元歷言古人多誤)(著論太初至秦漢過自比張良謂博學)
(之詔研精經術練習制度凢朝廷制度禮儀軍國書無不關掌明識天文好觀星變酢鋌畫)
(紙老大整流品明示族姓由是得罪於衆石不信佛而信寇謙之道術刻所撰國史於北人)
(忿恚共譛誅之)
張衮(道武創業以求謀見任好破蠕蠕劉顯賀訥等闔門執經士無倦弟)恂(參預密謀)
(白守廣平常山勸農桑建學禮儒訟清仁恕當時第一孫萇賜牛息)
長孫嵩(與奚斤等號八公請立大武)
長孫道生(掌道武機密障泥數十年)(平赫連切邀檀道濟其皮比晏嬰責子弟毁宅)
長孫紹遠(十一強記取浮圖鐸諧黃鐘始陳雅樂行之以八為數裴正欲用七紹遠争黃)
(鍾不可廢)
于栗磾(襲慕容寳向劉裕伐姚泓遺書假道有黑稍將軍所無前謙虛下士平刑聲)
于謹(屏居稱台鼎之位須待時來釋單騎入西部鉄&KR0008;欵附者三萬自到榜下廣陽王之謗後)
(從宇文泰勸泰都關中挾天子令諸侯事見周類)
王憲(道武以王猛孫厚待之身本田齊化秦滅齊田氏因稱王家守上谷清率下風大行曾)
(孫昕晞等皆風流醖藉世號王氏九龍)
封回(守安州變父子賓旅同寢一室子之俗責鄭雲問安州治生)隆之(事五朝謹素)
軌(回族叔自修潔措儒雅肇高綽謂舉不如)(議明堂務不送迎高回戒德謹訓)
(遠佞防奸)
古弼(明元賜名潔謹密宫讀書不輟事平决池劉太武使與劉為東四輔參政敺摶樹)
(必弱馬供獵受太武欲發牛車運鹿知筆公不與伐楊文德黃金文成殺之)
劉潔(自專用信卜繫鼓却軍䜟止伐蠕蠕不而沮謀求圖夷三族)
伊馥(拽牛却行讀議凉州水草與崔浩同浩謂何必書清約舉大綱)
薛彪子(剛簡為與尉元平徐兖州為徐州刺史興屯田政惠愛兵民懷之魏孝文信其不)
(與江南通子)琡(奏改崔亮停年格請三公薦賢補郡縣皆不行無操行)
尉元(鎻統萬得夷人心帖威名夙振為討新附反側東南清晏遠近然請名孝文三老)
宋弁(使齊知蕭氏不能貽謀之蕭子良王融謂蹇諤不及李彪而閑雅過銓量士族矜伐)
宋飜(有操行為為洛陽令執王壻威振子京師及洛陽河南尹畏權勢)世良(守清河陽)
(平移掩盗三千餘人無送十二餘皆放之盗奔他境郡一清徹底)世軌(為廷尉多)
(雪南臺囚理死諸囚皆哭執伉紏)
刁癰(晉刁協曾孫流以伯父達城縳劉裕奔姚興歸魏招散置營造號刁公城)
李冲(議置與定民戶籍改課調法貴更定律令服久處闕孝文情義無間舊戚臣莫不心)
(謹密)
寇讃(姚泓滅讃歸魏至在雍州十七年流人襁負無不甚得公私之譽)
毛脩之(晉司馬從義真没於統萬大武戰獲之因云聞陳夀曾為武侯所撻故短武侯崔浩譏)
(武侯)
李先(對道武書籍可益神智為明元讀韓子兵法等)(對太武討姚興之計道武所親侯故明元)
(令宿内備顧問)
寇雋(訪主還一絹親守梁州立學勸耕四部書以属四百口歸西魏)(清苦端集容止詳)
(音韻明朗明帝前膝)
陸俟(考為天下第一事持蓋吳二叔詐斬劉超歴趙武至文成)
陸馥(守相州清平百假子發奸)(友待卜善詢政孝簡取位至貧抗言定文之)
陸凱(在樞要十年以忠厚稱之守正平七年號良吏子暐恭號䨇璧)
酈道元(為郡嚴猛盗避他境無在荆州以猛為蠻所訴免為御史中尉所討正聲望更損然)
(亦能誅汝南王悦嬖近邱念而劾悦厲城陽主忌之使為關右大使蕭寶寅殺之叱賊聲而死)
(注水經論然不能篤睦時薄之)
源賀(秃髮傉䆄子宥招下鮮卑三萬餘落遂平凉州諫濫刑死刑戍北藩守冀州清簡寬)
(裕為上第秋為十二陣圖殖請募勇禦邊省冬講武春種子)思禮(行北邊賑貧考殿最)
(告元尼湏以今日故人明日公庭東萊謂此刻薄枉滯見申日百數事諫流逃吏蠕蠕亡遁)
司馬楚之(晉子孫劉裕遣刺客不忍害失驢耳知蠕蠕至)
劉昶(宋義陽王廢主疑之委母妻擕妾歸魏鎮徐州而内外奸雜魏奉之攻齊)
蕭寶寅(齊明帝子梁興歸魏時年十六請伐梁勇冠諸軍大敗削爵尚宣武女屢破梁乞考)
(課依周禮反西征秦州天生保全僕中大敗得罪遂又敗奔萬俟醜奴被禽賜死)
蕭大圜(梁簡文子侯景亂歸梁元帝與之降魏閑放隋開皇年卒於西河守)
盧玄(諫崔浩分民族)昶(使齊失節寬昫山大敗其在徐州和矜恕)
盧潜(在淮南十三年陳人憚之)
盧辯(注大戴魏制儀物在繼蘇綽成官制周官制其傳)
高允(嘗為沙門服擔笈千里月言漢五星聚東井之繆崔浩嘆知以前三聚雖明歴數而不)
(推步問游雅問灾異答以不如不知天下妙理至多何此答太武以一里為田三百七十畆百)
(里三萬七千頃畆損三升為二百二十二萬斛遂除田禁授百姓崔浩固請以數十士起家守郡)
(允知其不免之以閔湛等謟崔浩刊國史知難作景穆欲宥而對帝與浩同作以直得免又)
(待為詔惟浩夷九族餘百一十八人免其族事文成之立有功不言諫景穆營利類災異)
(諫宫室已論風俗五異七文成幸其第草屋布被鹽菜而為郎二十年不遷游雅謂四十)
(年不見喜愠始長揖宗愛學文成呼令公時參大政請郡國立葺召公廟)(献文歎臯)
(陶之後英六先亡英布猶有刑之餘釁歷事五弟帝出入三省五十餘年未嘗譴咎信佛從)
祐(對孝文水旱乞旌賢佐政問盗乞選守宰守西兖風化大行)昂(字敖曹每祐從子言)
(男兒當横行天下誰能端坐讀書五劫掠鄉閭高據信都起兵五百人敗爾朱羽生千人迎)
(歡從之大破爾朱兆戰酹河神自稱地上之虎與宇文問死祠像傾裂)
盧曹(高歡令與敖曹為一曹恥之愠而入海乃力能拔樹蠕蠕寇范陽投弓示之虜莫能挽去之)
崔伯謙(守濟北皮鞭示恥囚鉅鹿十年獄無停)
崔楷(死守殷州何崔公尚不惜百口我愛一身)
李孝伯(初辟主簿月餘還家賊守趙郡令行禁止暢并州丁零不敢入還死鹿與宋張)
(應對如流國太武謂孝伯足理天下重崔浩後軍謀謨咸出之朝野推)
李謐(孝伯兄子著初事孔璠璠還請業舉明堂制度論徵拜作佐郎辭以授弟辟皆不就)
(卒琴書為業誦愛樂山水悠然忘歸德年三十二璠等上書其學行表其門曰文里曰孝義)
(子)士謙(博覽羣籍孤署擢皆不就至隋有天下畢志不仕少未嘗飲酒食肉貸粟饑)
(年為糜盗飼犯木牛輪廻辟刈禾信佛辨)
游雅(矜誕凌獵史輕高允亦國史無所成䧟陳竒謂才業高允之亞)
游明根(牧羊雅贖之官太武歎其敬謹禮使宋孝武稱其長者五十年仁和讓太武)
(五更)
高閭(少為車子送租崔浩竒之使為表由是知名高允以問文章富逸舉自代由是献文委以機密)
(一詔令等皆其文步上孝文為國五要請築長城月一夫可築三十萬人一月可城千里請)
(給禄文諫襲柔然喪參定雅樂充與游明根李彪歡孝不必三年貪偏為二州廉謹)
宋繇(戶門傾覆銜膽自厲)
宋游道(殺叔父奴剛直疾惡見人犯罪皆欲置之極法與臨淮王惑高隆之忿兢卒為隆之所)
(誣剛妓禁不肯脫枕謙自悔太戒諸子以柔和遜)
江式(善蟲篆詁訓慎上表論字學甚悉以許說文為主)
王慧龍(晉人愉之孫家為宋武所誅歸魏宋破王元謨守榮陽十年到彦之所憚文反間)
(不行不捨刺客終身參吉事)
鄭義(參元右軍事孫攻張超)祖述(父守兖州稱大鄭公小鄭公歴十二州郡皆有惠)
(政當琴妙時)
薛聰(間室矜莊孝御史不避彊禦文心膂)
薛孝通(事節閔二職掌内外中推薦朱薦賀拔岳與宇文泰人同鎮關而爾天光敗節閔)
(遂不得入關為高歡所幽坐止賀拔岳不入朝已後孝通入朝歡知之引為客訪文典大事而)
奚康生(彎弓十石弓破蠕蠕箭破齊將餘殺辛支工梁送八尺如笛之平挽有祈雨不)
(應鞭石季龍像取西門豹舌欲殺元义為其所殺)
楊大眼(&KR0008;捷善走善繋三丈䋲走䋲直如矢六軍妻騎射攻戰常戎裝齊鏕)(勇冠隨中)
(山王英敗廢為兵虎宣武再用觀者如市字止兒啼守荆州斬蠻不敢為寇不多識)
崔廷伯(取車輪為橋破折莫天生)(虜梁將趙祖悅而死敗於萬俟醜奴)
裴駿(率鄉豪破薛永宗崔浩號三河領袖)
裴俠(七歲不能言指烏而信北神教葬供從孝武入關沙苑䧟陳守河罷魚獵郡者曰吾)
(不以口腹役人君宇文奉號獨立)
韓麒麟(守齊州劉普勸斬殺吉云當以卿應之乞禁珍玩立凶禮清貧)
韓顯宗(才學之名)(剛直望言朝廷但舉名望何假孝秀夫門是祖父之遺何益皇家益於)
(時者賢才而已止奸不在嚴刑)
李彪(剛直為御史孝文名汲黯齊乞豊年積粟凶年直與六使江南主重之)
楊侃(良田何憂晩歲之蕭寶圜反侃令降者舉烽無烽之村則滅長安遂平請鑄五銖)
楊愔(四世同居不爭柰不為葛菜偽官)(季父暐别室銅盤食之典選似貧士市瓜)
王肅(仕齊亡兄弟並為齊代所殺氏危帝圖南之規轉銳)(奔事光文言蕭破齊將裴叔業)
(孝禽李献日走蕭懿能督淮南諸軍懷附如市文文器遇隆衆莫間興禮樂變華風威儀)
(物多肅所定矜廉約然護庇伐)
劉芳(楚元王交之後振貧為僧傭寫經筆迹稱善卷直二縑頼以頗精經義尤長音訓答王)
(肅男子亦笄儀號劉召經事論大學國學制郊定律令正朝吉凶大皆咨之論五去)
(城里數靈星周公祀不當隸太常青更定公孫崇笄所定樂論社稷當樹松守州儒緩不)
(能止奸盗然廉清證撰詩禮等音訓義)
常爽(不事王侯逮閑靜年京師教授七百餘人克苦嚴君講二十號儒林先生子景紹)
郭祚(為吏部重惜官位量才稱職賚定考格萬以師旅諫營明堂國學宣武賞多踰百達於)
(政事斷决多為改事以進趨不息信欲出於忠為其所殺與劉芳文學見親於孝文)
張彛(善篤察廵察必在選争廵陜東河南有聲奉守隴右肅靜與高肇尚主見廢清身法)
(肇求其過無所得得崔光表朝列中惟彛及李韶遂復用停廢時風疾自強不息愛好知己)
(輕蔑下流瑀愛奬人物南北多之之大起宅第子仲抑武人致焚燬劫役禍)
邢蠻(曹魏邢真之後山定漢中獲郡十四力請定蜀宣武不從中王英放鍾離因力求還英果)
(敗以初至漢中有禮惠後掠人奴婢元暉欲發之蠻竒危二十人與之而止後自平豫州平宿)
(豫志行修潔不復以財賄為懷野軍實戎資絲毫無犯才兼文武朝瞻望)
邢邵(專事山水遊宴常霖雨讀漢書五日即徧記當倦方尋經史五行俱下請建國學明堂)
(時文人皆出其下男不修威儀不得奉使守西兖有善政復生兩賞簡素内行修謹事)
(關典故援筆立成好雕蟲獨步京師紙貴談賞)
李崇(馳鎮上洛止將數十騎置還齊所操南人感德無復烽燧守兖州村鼓樓以止盗遣高)
(平北斬陸納淮守梁州平氐楊靈珍樊安都督南以死扞夀春之水)(平荆州蠻决苟泰失)
(子之訟有將略)(决解慶賓詐稱他戶為弟之訟年深沉寬厚善御衆養壯士在州十所向)
(携破將梁武反間無所不至宣武親待無比奮擊降梁趙祖悦且討蠕蠕戎衣武飾志氣揚)
(叛請改六鎮為州兵民戶不從六鎮復遣討之好財貨負絹傷腰)
李平(守長樂清靜畫尹河南權戚憚之客相州勸農興舉履虎尾踐薄冰於館)
李諧(李搔過元义門下稱見神人三使梁因瘦舉頥因跛緩步因謇徐言善用短六指)
崔光(晝耕夜誦黃河東注)(傭書養親瓊孝文稱其才浩浩如慕胡廣黃之為人氣槩者少之)
(鶖或獻四足四翼雞后大極殿生菌公宫皆能表諫靈太好射幸王第)(獲秃登浮)
(圖幸佛寺亦皆表諫裴植之死不能正救)(乞收拾石經郭祚時人比之光禹)
崔鴻(建議考格之弊乞甄别武帝不從慕博綜經史撰十六國春秋劉石慕容儁林容垂姚慕)
(容德赫連張李雄邑乞伏秃髮李暠沮渠馮然多遺失不錄江左)
崔亮(曹魏崔琰後季父光令依李冲云安能看人眉睫冲迎館之薦之為孝文創革選制垂十)
(年為為度支歲省億計彛修蔡汴二渠令渭水立柱橋羽扶新害張後靈太后武官依)
(資入選應選者多亮乃奏為停年格甥劉景安規之亮謂權立此格甄深等踵而行之失才自此)
(始内廉謹明决情清貧顯仕妻亦舂簸故外雖方正亦不候時記妻劉氏事劉騰致隆顯)
崔光韶(遜官與弟光伯學抗言不可從元顥博好議論)
傅永(以火記水深處誤南兵之夜劫日平隨王肅破裴叔業上馬擊賊下馬露布義陽守)
(弘農云馬援兖國竟何人哉吾獨白首見物大八十猶騎射馬御琕射洞其左股出箭復入破)
(之九)(諱老常稱六十御人非其所長)
張普惠(精三禮春秋懼諫太后父太上之號馬斥袁飜速召不諫任城王登功衰射)
(辨元妃之義免綿麻之徵)(論所生祖母服廟以調愊長廣乞論孝明崇佛郊事委有司與)
(靈太后論時政望詩送蠕蠕王還國東夙荷存城王恩其死也朔除禫風雨亦赴守豫十三郡)
(無盗惟不營財任城王謂喜諫議得君)
袁飜(議明堂九室三雍異所之非降議選邊戍云邊任當罪舉主蠕蠕二主並乞分地處之使)
(捍高車位俱重)(乞為蕭寶寅關西敗亡將士舉哀求名守陽平非其意在齊州無政績進)
(待御後進)
聿脩(為信州刺史即其本鄉時人榮之十為政清靖不言而化皆得其懽心尚書郎年不受升)
(酒之遺云)
陽尼(幽州守不與齊州中正有千秋各舉其子孝文云今二奚)
賈思伯(論明堂惟五室)
祖瑩(聖小兒即彭城王勰使王肅詠悲平城誤語云彭城瑩為詠之辯玉印云晉大康中于闐)
(所獻承與袁飜齊名樂謂文章當自出機軸長孫業造金石雅西以貨賄事除名)(與爽)
(狹有節氣)珽(瑩子貪滛)(詞藻遒勁叵無所不能呼無行竊銅疊金羅文宣為賊)
(數被笞廢稱後為尚書左僕射官人光稱職内外美續謠言譛殺斛律)
爾朱榮(世為酋帥居爾朱川帝明帝時兵起技肆州署其叔羽生守之殂入朝廷立莊帝既)
(而遷之河橋立沈靈太后及少帝殺百官王公二千餘人欲自以金鐫已像不成復立莊帝而)
(已還晉陽以元天穆錄尚書事京爾朱以棒擊敗之禦元顥)(葛榮號百萬向遥制朝廷動靜)
(必申妻莊帝勤政欲與李慎雋正紀綱至榮又討平韓万侯醜奴蕭中寅等關中平奏帝不喜)
(榮入欲移都帝手斬之與其子菩提反元天穆内外喜科聲滿京城)
賀拔允(與高歡深相緯又魏孝武忌歡以允弟岳據關中深委之岳委其弟勝或謂允引弓)
(擬歡歡餓殺之)
賀勝(初兄弟三人委質事爾朱榮隆勝從榮入榮死田怡欲攻官門勝止之隨世夜走至河橋以)
(為臣無仇君之義勒所部還都後爾朱度律數而將斬之答曰天柱被戮以君誅臣寧負王不負朝)
(廷之乘勝追高歡刃垂及之死日猶以為恨射飛鳥)
賀岳(初為太學生爾驍果絶人元從爾朱榮入諫其勿稱帝為朱破葛榮顥万侯醜奴在)
(關中孝武刺心血寄之使圖高歡歡使侯莫陳說誘殺之)
高恭之(字道穆以字行利人之事必奏)(為御史不避權豪彈益國乞錢文載年號爾朱)
(世隆失儀復棒破夀陽公主車置司直)
高謙之(恭之兄邑諱涉陳河隂令政體多為故事史乞復神令面得失之制為鑄錢長)
(乞鑄三銖錢)
齊
高歡(字賀六渾)聞羽林焚張彛宅而朝廷不問自是有澄
清之志從杜洛周反欲圖之不果遂奔葛榮爾朱
榮為剪馬說起兵討鄭儼徐紇榮以歡為前鋒(魏明孝昌)
(四年)孝莊既擊榮爾朱榮以葛榮部衆流入并泗者
二十餘萬悉委歡統之禁侵掠百姓歸心乃詐為書
言爾朱兆將以六鎮人配契胡激怒之起兵討爾朱
氏廢魏節閔立安定王又廢之立孝武(魏普泰元年)孝
武遁入關乃立孝靜為東魏(餘見東魏門)歡性深密機權
若神馭軍嚴肅聽斷明察儉素好士人樂為用歡
卒子澄領其衆為厨人所殺(東魏武定七年)弟洋領其衆遂
代東魏號文宣(追謚歡為神武澄為文襄)
文宣帝者貌若不足宿將皆輕之推誠接下羣情始服
初立勵精為治簡卒備邊始立九等戶富者稅其
錢貧者役其力伐庫莫奚連年出塞軍士一委唐邕
邕練習軍書靡不諳悉以辛術典選取士必以才
氣循名責實新舊參舉管庫必擢門閥不遺最為折
衷併省州郡縣鎮帝之初立留心政術務存簡靖
内外肅然軍國機策獨决懷抱常致克捷六七年後
以功業自矜嗜酒滛虐然能委政楊愔百度脩勑(立十)
(年九大保初當梁簡文太保年末年當梁敬帝)
廢帝(殷洋之子)常山王演居東館奏事皆先咨决楊愔心忌
之演乃與長廣王殺之演又以太后令廢帝自立(乾明)
(元年陳文帝天加元年)
昭帝(演)紹封功臣禮賜耆老延訪直言自少居臺閣明
習吏事即位尤勤勵出畋墜馬殂(召長廣王洪嗣)
武成帝(湛昭歡第九子帝母弟)和士開說以國事盡付之自
是三四日一視朝書數字而已文宣時周人常懼
齊兵至是齊反備周文宣刊定魏隣趾格為齊律
至是成文定租調法祖&KR1256;和謟士開觀傳位
太子驕滛賦重民苦之
後主祖珽勢傾朝野丞相斛律光惡之珽譛殺周
開光死大赦(武平元年陳大建二年)陳吳明徹來伐尉被胡
等與戰大敗明徹䧟夀陽帝頗憂之穆提婆等勸以
人生如寄唯當行樂何用憂為帝大善酣飲鼓舞(武平)
(四年陳大建五年)帝寵陸令萱韓長鸞等姦謟蠧政民不
聊生(六年)周來伐平陽晉陽皆為所克斛律孝卿請帝
勞將士為之撰辭帝出不復記所受言遂大笑將士
皆無戰志(隆化元年陳八年)周師趣鄴帝乃禪其子名幼
主(時年八歲)周師至太上皇東走幼主禪於任城王湝
令孝卿送璽紱孝卿以送於周太上皇幼主奔青
州周人追及之後賜死
崔㥄(偉麗善容止廢冀部豪傑争名捉高昂結為師友贊高懽節閔自矜為天子賊以魏)
(收輕薄不使修起居注高澄黃領小兒遂見惡)(門閥自矜皆寡言美謂一門婚嫁衣冠族)
(吉凶儀範當時所稱貪驕子)瞻(神彩凝然舍才學風流後來之秀陳人見而心醉)
(事高洋之父子並詩人冠冕珍議太子納妃禮責魏收笑簡傲御史臺羞獨食同臺裴)
(姓者自携匕筯往恣噉之吏好讀書藉酒後清言聞者傾耳天保后重事謂藴者為潦)
(倒而瞻終不改)
許惇(清敏達於從政詔在魏號入鉄主簿學守陽平政為天下第一圖形頒天下無術欣笑)
(滿堂惇杜口隠几而睡不為勝流所重長鬚文宣截之號齊鬚氏少純直晩更浮動)
李元忠(母多病故能醫賊貸不求利鄉人敬之歡路梗言元忠所遣舍避載筝酒迎高慷)
(慨流涕進縱横之策寧守光州乞振貸得萬石以為少出十五萬石無食不可無酒以多酒)
(有音樂求為太常善弹跌夢執炬入墓)
李幼廉(幼不受金故廉名文高歡部分冀部六州凡事應機立成事襄所在稱職高楫)
(和士閔英祖廷閭求紫石與二兩)
李槩(事文襄丈倨傲周紱上名列魏傳達生人集以)
高浟(八歲折韓毅學書不如論才滄州定州惟盗如神)
慕容紹宗(恪之後士爾朱榮北從舅子衆不許榮殺洛中人携榮妻子及餘歸歡侯景)
(反聞紹榮至大懼而敗死與西魏戰風徹䌫斷赴水)
獨孤永業(有威信河善招撫守洛州洛恩之)(鯁直不交權勢辨馬槽走周師)(兩)
鮮于世榮(周兵下鄴獨不降被勢不屈見殺)
傅伏(周以其子招之不屈齊滅歸周)
孫騰(歡倚腹心置於魏朝非貪滛恣與高岳高隆之司馬子如為四貴法專騰為尤甚)
高隆之(見信高歡焚舊輕文宣卒滅其冢而發冢骸骨投之漳水)
司馬子如(結高歡不少不合者即曳之加刃於頸滑稽檢後在冀州能自改厲)
叚榮(贊歡起兵)叚韶(榮子射歡腹心而賀勝受刃垂及歡韶斃其馬死歡遺托)
(於走陳覇於廣陵斬東方白額於宿豫服破周軍大和谷又破其桓谷城大破之秦城)
(有宰相風齊代罕及)(閨門雍睦望傾朝野)
斛律金(善騎射行兵殆望塵知馬步多少字沙苑之役洋金歡幾質直不識文初名敦)
(以不能署改猶以為難比一門一皇后二太子妃三公主尊寵莫常以為憂子)光(字明月)
(落鵰律居家嚴肅殺簡儉為門無賓客周從戎未嘗失未嘗妄人争死大破尉遲迥)
(等賜破宇文傑又屢破之光怒祖珽及柳穆提婆之周將韋孝資乃行百升飛上天之謠祖)
(穆力譛誅之若周武為赦境内後入鄴曰此人在朕豈得至政)
孫搴(為高歡草檄立就飲當煩劇學淺行薄劇醉死)
陳元康(代孫搴掌機密遍颯上運筆筆不及凍號便僻貨負交易於州郡高歡馬上令)
(九十餘條皆能記憶死侯景反請用慕容紹討之兩護崔暹之禦厨人殺高洋死)
杜弼(長筆札令為政清靜夾言在位貪其又請先除外賊歡弓矢刀梢道使弼出間乃戰慄)
(謝伏獅談佛學勸上老子注升子坐高歡受禪)
房謨(房公馬與兖州刺史廣布恩信合境欣悦高歡常以謨廣平羊敦廣宗竇瑗平原許惇清能)
(為諸州勸贍攝南汾胡夷來歸西魏增戍家産富不假官俸是以出稱其清白)
張曜(文宣夜還湏少方開門讀春秋一月一遍)
王絃(十三以孝經在上不驕戒郭元貞勸文宣謂酒太樂曰亦有大苦諫伐江南以自治)
唐邕(軍吏以上效勞由緒古對如響宣簡閱唱名不執文簿耳聽口處手書文以為金城)
(酌事宜改敕機諫醉中殺范洪遇嚴酷漸公事甚理典執兵莫不諳知被意氣高官)
(錢違限杖朝士皆大駭物望)
元文遥(十餘歲一覽而誦為善宣敕聲韻高朗者請縣宰用士流士人縣始此有侵田與)
(之卒相讓為閑田清與趙彦深和士開被任遇雖無彦深謹亦無士開貪縱)
趙彦深(名隱以字行相為司馬子如供書寫子如薦之高歡齊善始終惟彦深温柔謹慎)
(侍然以子叔堅為中書郎時語云穢鳳池)
郎基(受吳明徹圍削木剪紙為兵判御史不憚權威守穎川積年留滯數日剖嘗云官所木)
(枕亦不湏作唯頗寫書潘子義云亦是風流罪過)茂(基子為見隋文帝言周武象經非人主)
(事因自結納耆衛國令審釋繫四百餘人時部人兄弟不睦使舊教諭卒相友弟開皇蘇威)
(立條章每歲責人間五品不遜及為餘糧簿擬有無相贍茂皆以繁紆奏罷撰州郡圖經長於)
(政理謇明習世事然無諤之節)
魏收(少隨父在邊好騎射鄭伯調之折節讀書禪所坐床板銳減以文章顯為節閔草封書)
(立就作南巡賦譏異飾而三臺成獻賦為最世為高洋五十餘檄不日就與邢劭分黨稱)
(大邢小魏婢輕薄號驚蝴蝶無使梁買吳婢於館部中有買者皆通之妻子文宣又賜二婢)
(史位既不遂求脩國史崔暹薦之文宣楊詔撰魏謂何物小子敢與魏收作色謂休之無)
(以謝德當作佳𫝊史納金傳爾朱衆訴者百餘收無以對然坐謗有至死者口喧然號穢)
(史意投牒者相次皆楊諳高德正抑之褊北史論其在實錄好發隂私故起謗議性提奬)
(後輩以名行為先好聲樂與諸優為獼猴歲枕中篇戒飭子弟以作史見憾於人齊亡之冢即)
(見發)魏長賢(收族叔書父彦著晉書未成長賢欲成之上譏刺時政大忤權幸或責)
(之復書言志屢辭疾去職降齊不仕周武辟亦不出)魏澹(族弟言仕隋笑注庾集撰)
(苑號博物史帝令别成魏)
辛術(有理思與高隆之營鄴宫為守清河父老誑闕請立碑與宋道游李繪高洋士客東徐)
(州燒侯景稱數百萬隨術渡淮北者三千餘家傳部内犯法先斷後聞欵附者二千餘州得)
(國璽為遷鄴后典寡却名者四高洋袁叔德楊愔惟術最清儉欲軍旅不釋卷定淮南)
(一毫無犯唯大收典籍人名畫法書不入王府還朝以饋貴要以此少之)
楊愔(字彦遵全兒時風度深敏皆期以貴逼杜洛周䧟中山家囚縶復没於葛榮榮以官偽)
(嘔血不受防禁送都)(隱嵩山昂又見執於楊寬用相州守逃依高歸高歡方見念家)
(禍所食惟鹽米萬韓陵之戰每陣先登帝還葬儀衛二十里會者人或恐以歡欲送所偽為)
(溺水易姓名入嵩山又東入田横島講誦人稱為劉先生歡來得之驟致顯用典選二十餘年)
(識多以言貌取人武謂其如貧人市瓜神聦記強半面不忘為相總機衡千端萬緒無滯用)
(私天保後頼其正救神儀秀發百寮聳動難明無交賞賜散親族架中惟書頻遭迍一食)
(之恩必報廣仁厚州以常山長廣二王親逼奏出長刺并二王遂殺之省中)二人亦
列魏史
周
宇文泰(字黑獺卑代人鮮種)從葛榮榮滅從爾朱榮征伐
後以别將從賀拔岳討北海王顥岳以為司馬
事皆决焉往觀高歡知其逆謀岳以泰為夏州刺
史岳為陳悦所害泰即馳赴平凉魏帝因令統岳軍
既斬陳悦關隴平高歡遣書結納泰以聞故魏帝
深仗之惡高歡之逼輕騎入關泰迎之都長安為西
魏泰既&KR0008;孝武立文帝用蘇綽為富國強兵之法
(詳見西魏門)泰能駕御英雄質重明達崇儒好古施設
皆放三代泰卒以事屬宇文護紀綱内外人心遂
安子覺嗣位為周公代西魏有其國是為孝閔帝
(追稱泰為文帝)
孝閔帝性剛果惡宇文護之專謀誅之事泄見弑
明帝(毓)立護歸政軍旅猶總之憚帝明敏遂進毒帝覺
遺詔立弟邕(武成二年陳天加元年)
武帝(邕)享太廟班太祖所述六宫(保定元年陳天加二年)幸太
學于謹為三老始親政頗事威刑骨肉無所貸禁
佛道悉還俗并滛祀悉除之謀代齊韋孝寬陳三
策滅齊後梁明帝入朝詔山東諸軍各舉明經
幹治者二人以齊傳伏守節令宿衛又以李德林
為内史自是誥詔及用山東人物並委之毁徹彫
斵並賜貧民庶人以上聽衣綢綿絲布餘悉禁之
外官不過十餘人陳吳明徹來伐王軌敗執之
帝撫士有恩而明斷嚴峻將士畏威而樂死帝崩
年三十六長子贇立
宣帝始立即逞奢欲惡人規諫鄭譯用事譛殺王軌
傳立太子自稱天元立五后帝不豫劉昉鄭譯
柳裘等引楊堅輔政靜帝立楊堅革宣帝苛酷作
刑書行之尉遲迥謂堅將不利於周謀討為韋孝
寬所敗自殺進堅爵為隋王遂禪焉
宇文護(泰以為類已死以天下托之發嗣子幼冲強寇在邊衆心恃之而定徵非其書不行)
(節兵衞盛於宫闕弑乙弗鳳等謀圖之護遂并弑閔立明帝又之武帝以其暴慢因入朝)
(殺之人與于謹克江陵泰寬和親闇於大體圖所任非諸子殘暴初和突厥謀共齊)
(上以毋還護故護勉強與突厥東征無功)
宇文孝伯(武帝時出入卧内時政皆預政委信莫比盡心竭力無所回避時得失外間)
(細事皆以聞付請選正人輔太子帝以孝伯與尉遲運輔之后事宣帝追憾杖痕運懼孝伯)
(曰堂上有老母地下有武帝為人為子知欲何之諫而不入將焉逃死頻諫不從卒賜死不肯)
(圖齊王惡)深(孝伯父其獲齊將竇泰破泰至沙苑知渡河必敗大之)
宇文憲(泰子歡年十六治益州蜀人立頌德碑之贊伐高為先鋒大敗之歡圍晉州破而)
(后食思屢破齊師齊人聞風憚其勇略重潜屏退宣帝忌其望重縊殺之)(威名日目光如)
(炬謀事母孝撫善兵長於御)測(守汾州禮送東魏之抄竊者)
宇文貴(善騎射將帥材)愷(有巧思造建仁夀宫檢校將作大匠觀風行殿推移倏忽)
(圖明堂議)
侯莫陳崇(騎勇善馳射擒䧟陣擒万侯醜奴史歸)
王誼(欲擊朝士不恭者司廬墓難平稽胡妻宣帝憚其剛正出之平馬消隋文以女)
(格蘇威減功臣田給人戶乏劾諫隋文幸岐州后子死踰年乞公主除服楊素之恩禮稍薄)
(以胡僧告之賜死)
獨孤信(為孝武帝定荆州東魏遣高敖曹至奔梁三年周文以為大都督百姓懷之聲振隣國)
(效周文以其信著遐邇賜名之前後增封回授諸子)(獵歸帽側詰旦皆女為隋文后子)
(陁事猫鬼竊物)
竇熾(射殿前鴨清河橋之敗以善射獨與兩騎抗敵涇州政靜所遊泉人懷之辭造第)
(周武年長欲勸護歸政勸元老素望參議大事伐齊年老欲行進隋文不肯署牋)
賀蘭祥(再為荆州有惠政境内觀政得失)(夷至者日千數清盛夏息發冡之俗素贈)
(遣一無所受堰蕭詧贈竹屏經史谷亦付有司脩富平開渠注洛平吐渾)
史寧(嘗與賀拔勝幸梁損鎮凉州戎夏服其威惠在荆州奢縱名子雄從獵無虚發)
權景運(守南陽免發人防守敵競百姓立碑頌德恃與東魏爭豫州因留鎮荆州威行南服)
(寵貪驕敗)
王羆(守荆以死禦梁圍三年跣南秦數叛走之韓軌入華州襲之羆徒逐之因大破齊)(齊遣河)
(橋之敗開門論戰士任其去留使餅食客瓜皮吏不營産)(撤臺安貧)
王思政(勸魏孝武入關門樗蒲自誓死鎮宏農開解衣而卧)(河橋䧟陣幾掘得金送朝)
(廷襄竭力守穎川齊文十萬攻下之)
尉遲迥(為周文取蜀鎮之梁武陵王紀據蜀隋文將篡迥不從舉兵敗自殺)
王軌(從武帝平并鄴好吳明徹寇吕梁敗之清口捋武帝鬚曰老公但後嗣弱忠恕)
樂運(孝諫直諫數赦)(言太子中人失諫宣帝公除即吉輿櫬陳帝八帝亦感悟鄭譯)
(左遷之為兩縣有聲著以訐直不得諫官發憤諫苑)
蘇綽(周惠達與謀事薦之周文制周文觀漁與語竟不設網歸而前席達旦文案朱出墨入計)
(帳戶籍之法詔併力擒竇泰謀與周文合教减官屯田六條書一守宰先盡心二敦化三)
(盡地利四推賢良五恤刑獄六均賦役勞作大誥革文弊不營産以天下為己任積成疾卒)
韋孝寬(名叔裕以字行野弱冠請為前驅平蕭寶寅守浙陽與新與獨孤信號連璧遷)
(南兖間牛道恒崤渑遂清代守王璧高歡百計攻之苦戰六旬遁死種槐堠間知齊事計)
(日城齊要處釁二屯田)(縱間誅明月帝平齊三策齊一有三修好武用其言平伐)
(陳平淮南令破殺尉遲迥不好文史年患眼猶人讀之俸入私房)(末兄)夐(蕭然自逸)
(時號居士號逍遥公)(不應聘繰明帝贈詩日給河東酒一升武帝賜惟取一疋乘舊馬譏)
(宇文護峻宇雕墻靜陳使者求見虛)
柳蚪(棄官退耕過論史官當明書於朝孜常弊衣蔬食曰衣不適體食不過充饑孜營求徒勞)
(思慮云耳)
柳慶(年十三三遍誦千餘言移蘇綽謂竹賀白鹿表革浮靡曰枳橘猶自可况木子也在雍州)
(貴戚歛手王茂之死)(察盗金沙門其誘胡家賊自首無爭抗直揚寬囚故吏求其罪終所)
(得)
達奚武(夜入齊軍若警夜者伺敵情常河橋之戰斬高敖曹微時奢侈及貴行車馬書常掩)
(扉曰不可頓忘疇昔庫祀革島帶獨登峯貪吝取中釘金)
赫連達(賀拔岳死贊迎周文厨取私帛酬胡人饋羊曰不可羊入我而物出官庫)
蔡祐(為周文斬元進射如父子與河橋之戰下馬鐵步闘敵圍十重却之高歡戰芒山號)
(猛獸能不言功賤少與李穆齊名言安久處貧言訖各大哭)
耿豪(沙苑之戰甲裳盡赤芒山之戰大呼獨入)
高琳(母得浮磬之精拒河橋之役勇冠諸軍與吳明徹晝夜戰十旬明徹退走)
泉仚(年十二宜陽鄉人請為縣令丁母憂請起復無守上洛走蕭寶寅刺東雍懲楊羊皮豪右)
(敢犯官清約顔在州五年自鄉里運米自給執每除一憂見色再守上洛為高敖曹所戒)
(二子勿以我故虧臣節州二子討賊元禮戰没仲遵復刺洛頗得時譽)
李遷哲(世為山南豪族蠻為周文討平洋直州陳與田宏討信州諸畏威鎮襄陽大破兵)
(於江陵十知巴州納降之詐漢鎮白帝食葛根相男女六九人華侈緣十餘里第宅)
(次往鳴笳來)
唐瑾(文雅雄偉頼瑾獲濟)(于謹結為兄弟旬江陵衣冠仕族載書兩車十遷四職迅雷風)
(烈晏寢亦起好施所遺田惟墝堆)
韓椎(在邊四十五載陳東魏憚之子禽擒叔寶)
賀若敦(彎三石弓文湘州禦侯填聚士覆米士人餉填宇護逼令自殺刺弼舌戒慎口)
申徽(河橋之敗獨在左右滯瓜州五稔邊人安之楊案牘皆親覽事無稽襄州俗通餉遺畫)
(震於寢室誦題詩清水亭傳手迹)
陸通(父政孝感泉魚共通沙苑力戰而處機密恭謹禄賜與親故謂人患貧不貴不患貴)
(而不貧耳)
楊檦(行建州事威名大震敗鎮東境十年常勝以輕敵而降齊)
韓褒(守雍州訪盗皆豪右為之而陽不知厚加禮界乃召傑黠少年為鄉里患者置為主師分地)
(有盗發不獲者以故縱論所被署者皆首伏徒侣皆列姓名或亡匿者亦言在褒乃藏其簿大)
(榜州門曰可急來首盡今月不首者顯戮其身富以其妻子賞首者旬日悉首盡西梁州均貧)
(枌州縱齊俘)
劉璠(事蕭曄獨奉其喪還都力事蕭脩不從武陵王紀之召及為周文所獲全蕭脩為郡善撫)
(御不營貲産衣妻子隨俗食麥皮)
柳遐(仕梁導蕭詧稱帝辭去讀書疽詧殂行服始仕周人務先以德吮母無喜愠好施)
(子)靖(歴二郡人畏愛庭隋文踐位召之不至閉戶自守足不歴園十載子孫有過自責)
(鄉里亦化之方之王烈)
(儒林)劉獻之(謂離騷狂謂謂名法小不謂立身德兩行為首多聞博學過士龍乞)
張吾貴(别造戶牖好詣劉蘭三旬便能講春秋講說不屈王侯)
劉蘭(二十餘始入小學且耕且學三年通五經棑毁公羊又非董仲舒鬼求辨而卒)
徐遵明(事王聰張吾貴田猛略輒去之而師心講學二十餘年海内宗仰誤書八寸策為八十)
(宗因曲為之說)
李業興(師徐遵明辯鮮于靈馥而遵明學徒大盛戱上戊子元歴高隆之脩樂器衣服及百)
(請與共事儒使梁與梁武朱异辨難躁隘乏者風子崇祖亦儒學)(該博巧思)
李鉉(師徐遵明燕用心精苦三秋冬不畜枕游生徒恒數百人趙間言經者多出其門京師)
(讀未見書字辨)
馮偉(閉門三十年餘固辭而還)(齊趙郡王強以禮起之歲凡禮饋束脩一毫不受)
邢峙(太子食邪蒿曰此菜有不正之名非殿下所宜食)
劉晝(以宋世良家有書五千卷求其為子慱士非六合賦魏收邢峦皆不取之上書切直而世)
(要終不見采令死之後附語得為縣矜大)
張景仁(工草隸致通顯史謂蒼頡以來八體取進一人而已)
權會(明易詩書禮角恬靜不肯為諸王師却貴游多就學明風玄象而不言誦易怪畏馬)
樂遜(擾攘之中志道不倦寡交忠信為本)
黎景熙(家傳楷篆素無愧色)(不事生産早同列車服華盛貧勤著述上封事又言風)
(俗奢侈耳)
(文苑)温子昇(嶠之後辭常切教諸奴子書昇射策八百人為最人負才遺行惟子邢子才王元)
(景有德素文襄疑之餓死)
李廣(博學過驚夢有人出身中云君用心苦非精神所堪今辭去)
樊遜(貌醜趍書見賢思齊字自勸校或譏其靜嘿不時作客誨以自廣定群書)
王襃(儉曾孫元七歲属文燕位望隆重愈自謙抑言與梁帝降周歌妙盡塞北寒苦之)
(江南競和至此方驗常周文謂之舅氏政與庾信才名最高遊宴侍有器局識體)
庾信(父肩吾在梁與徐摛號徐庾體留侯景作亂信以衆先退為元帝使西魏因長安陳請)
(之周武帝惜不遣以雖位望通顯作哀江南賦致意)
顔之推(年十二遇梁湘東王講老莊虛談非其所好還習禮傳慱覽好酒不脩邊幅為周)
(軍所獲尺遇河水暴長奔齊文宣引之内館辯工牘應對館中文書皆其封署)(才周)
(兵䧟晉陽勸帝奔陳不從訓齊亡入周在隋為太子文學家二十篇)
(孝行)王崇(孝感風雹獨不及表門閭)秦族(終喪二十年蔬食不入房室)
張元(六歲不肯露體祖還鄰杏禮拜開盲)
(節義)于什門(為魏明元使馮䟦二十四年不屈)
汲固(為兖州從事匿刺史李式滿月子憲)
朱長生于提(並為魏孝文使高車高車分徙之三歲不屈)
李几(十世共居同財一百九十八口長幼濟濟風禮著聞)郭世雋(七世同居犬豕同)
(乳同鳥鵲巢)蓋雋(六世同居)石文德(五世同居)
孫道登宗女沓龍超(並賊執使諭城中早降及登城告城中努力俟救皆)
(見殺)
(循吏)明亮(辭武勇將軍之號有除陽平汲二郡清白惠)杜纂(儉約有恩降於葛榮)
張華原(事高歡不為宇文所屈期為兖州有恩信寇盗寢息縱囚如至六駁食虎)
孟業(不受同僚盗絹麥五穗禾九穗)(贈送無所受其東郡寬惠侈無升降容子結婚驕)
(知而不禁聲望頗貶)
蘇瓊(守南清河奸盗止息鄰境富人寄貲境内以避盗以盗為左右盡知外事沙門無計徵債)
(歸焚債劵異受瓜置梁上住兄弟争田者諭以兄弟難得分十年遂還同吏曹為學生屋)
(斷滛祀曰貸粟活饑枉或議其數雪反逆所雪者冤不放反逆)
(酷吏)于洛侯(為秦州刺史酷暴處王元夀等反魏孝文詔於州常刑斬以謝百姓)
李洪之(守河内秦益頗有威惠而刻害之聲聞於朝野孝文令自盡娶二妻兩宅别居)
張赦提(清約賄後縱妻與僧尼通貪虐賜死)
崔暹(以貪累敗何單騎問村婦崔瀛州如何曰百姓罪得如此癩鬼刺史)
(隱逸)睦夸(崔浩少為莫逆交言不及世利浩每欲屈之竟不能發言投之詔書繆以輸租者竊去)
馮亮(隠嵩山造宣武擇其形勝處閑居寺)
(藝術)晁崇(道武時造渾儀將月暈左角知角虫死)
信都芳(祖暅授之法歴術益精天河内葭灰應節飛著四術周髀宗云渾覆觀以靈憲為文)
(蓋天仰觀以髀為法歴難李業興新歴五闕靈憲未成)
陸法和(戒行如沙門麾詣湘東乞征侯景運江陵神同行羽扇風豫請守巫峽石横鎻)
(殄武陵王紀與自稱司徒緣欲襲襄陽入武關梁元帝止之曰王上有因欲救之耳夀王寺)
(獨不及難坐戒毒虫猛獸入齊散奴婢錢物䋲床而終空棺)
附庸諸國
夏(赫連氏)
鐵弗劉氏(鐵弗也胡呼母)世領部落傳務栢至衛辰潜
通符堅後專事魏堅討擒之(劉庫仁亦堅所分立)復寇魏
為所敗而死焉其弟三子屈丐本名勃勃魏明
元改名屈丐(北方言甲下也)道武末僣號大夏天王恥
姓鐵弗改曰赫連(徽赫通天)禽劉裕子義貝於長安
僣大號於灞上定都統萬(城堅可磨刀斧高十刃)既死而諸
子争其子昌者為魏大武所克
燕(慕容氏)
慕容廆自遼東遷徙河之青山子晃稱燕王(女為昭成)
(之后)城和龍而都焉子儁僣大號自薊都鄴
子暐為符堅所滅堅敗暐叔父(晃第五子)垂叛堅攻符
丕於鄴復號燕盡有幽冀平之地遣子寶寇魏敗
於道武寶立敗死垂之弟德立子超嗣晉劉
裕禽之廣固送建康斬之
後秦
姚萇(南安亦亭燒當之後)父戈仲晉永嘉之亂東徙榆眉劉
曜以為平西將軍子襄代屯譙城慕容雋以為
豫州刺史(屯淮南)自稱大將軍大單于萬年秦王衆
十餘萬與慕容仲連和進屯北地至萇執殺符
堅僣大號稱秦子興嗣與道武大戰其弟平死
焉子泓為劉裕禽送建康斬之
北燕
馮跋(兄弟中最恭謹飲酒一石不亂)為慕容熙衛中將軍因熙殘虐
入龍城誅之而立雲雲為人所殺跋自立為燕王
留明元使者明元征之不克跋病弟宏立殺
跋之子男百餘人太武屢征之不降境土日削
奔高麗卒見殺
西秦
乞伏國仁(父司繁為符堅鎮西將軍鎮勇士川)國仁叔步頽叛隴右符
堅使國仁討之步頽因迎而推之號年置官属都
勇士城弟乾歸立姚興破降之既而背姚興稱
秦王于苑川子熾盤立滅秃髮而自附於太武
子慕末立暴虐部内離叛赫連定滅之
北凉
大沮渠蒙遜困葬叔父羅仇(乞伏乾歸敗殺之)與兄男成
推建康太守叚業稱凉王業忌蒙遜蒙遜遂䧟業
殺男成因激怒衆而殺業自稱河西王朝貢于
魏稱籓于晉宋子牧犍立妹為太武昭儀而娶
太武女太武征之力窮出降(後賜死)
後梁(蕭氏)
梁帝蕭詧昭明太子第三子領會稽太守以不得嗣
懷不平招客數千除雍州都督五州諸軍詧以襄
陽形勝務脩政刑張纉構詧與譽於梁元帝(譽詧之兄)
(湘為州)帝伐譽詧聞之怒及梁元督諸州援建業譽
之司馬劉方貴與梁元謀襲詧詧攻斬方貴於樊
城乃遣蔡大寶求附庸於西魏助魏于謹平江陵
周文命詧主梁資以江陵一州其襄陽所統盡
入於周而詧稱皇帝初江陵平尹德毅勸伏兵
斃于謹而濟江踐極詧不忍後卒誨之
四夷
高句麗其先夫餘王嘗得河伯女感日影而生朱
蒙自謂日子河伯外孫逃紇升骨城居焉號高
句麗因以高氏(姑述之未必然也)漢武滅朝鮮置玄莬
郡以高句麗而属之隋文封高麗王朝貢不絶
及隋平陳湯大懼為拒守計子元立率靺鞨萬
餘騎寇遼西帝命漢王諒為元帥討之王師不振
而元亦謝罪於是罷兵待之如初煬帝親度遼
水攻之不克再攻之楊玄感作亂而還十年又
發天下兵而盗賊起高麗亦困弊乞降而元竟不
至帝更圖後舉而喪亂不復行
林邑其國袤延數千里多香木金寶隋文遣劉
芳擊之不利芳掘小坑覆以草象䧟而敗其
王梵志棄城走獲其廟主十八板皆金鑄自是朝
貢不絶
吐谷渾鮮卑徒河涉歸長子也(次曰若洛廆是為慕容)吐
谷渾長子吐延之死以子葉延語大將絶拔渥速
去保蘭遂因以吐谷渾氏焉阿豺立兼氐羌地數
千里通宋獻方物臨死以折箭喻兄弟勠力慕
□立禽赫連定魏太武拜為西秦王夸吕立始
自號可汙居伏俟城(青海西十五里)冬冰合後每置良
牝馬青海中小山至春得駒號龍種得波斯馬
放入海生騘駒日千里號青海騘
西域自班超後域道幾絶太武時龜兹等九國
始來而董琬使之自漢武時五十餘國今為十
六國分四域(葱嶺以東流沙以西為一以葱嶺以西海曲以東為一者舌南月氏)
(以北為一内兩海之間水澤以南為一諸小渠長以數百)其出西域本二
道今為四(自玉門度流沙西行二千里至鄯善為一自玉門度流沙北行二千二百里)
(至車師為一倍從莎車西百里至葱嶺又西一千三百里至伽為一自莎車西南五百里葱嶺)
(西南一千三百里至波路為一)東西魏至齊周中國方擾隋煬
帝乃遣韋節林行滿使之至罽賓國得馬瑙杯王
舍城得佛經史國得舞女師子皮火鼠尾復令裴
矩引致之來者四十餘國置西戎校尉
鄯善(古樓蘭比魏太武詔萬度歸平之賦役其人之郡縣此即白龍堆路)
且末(鄯善西預西北有流沙數百里氊夏熱風老駞埋口鼻沙中人亦將擁蔽)
高昌(車師前王故地鹽或云漢兵之困者居之中國羊刺生蜜赤白鹽色如玉為枕献)
龜兹(尉犂西北白山之南服東即輪臺落西北山有如膏者流成川之齒髮已更生)
波斯(古條支國槖都飛利城高出馬驢象獅有鳥如駞甚不食草肉噉火)
大月氏(都賸監氏城曠石為五色西瑠琉者大武令其商採鎛之美於方來)
小月氏(都樓沙丈東有塔名百佛圖)
鉢和(在渴槃陀西土銀穴處大雪山望若峯然)
波知(鉢和西南王龍婦)(三地龍龍子)
安國(漢安息國色隋使至得五鹽)
漕國(葱嶺北前罽賓國也通葱嶺有順天神祠有魚脊骨馬騎出入)
蠕蠕神元掠騎得一奴髮始齊肩忘本姓名其主
字之曰木骨間(首秃也)聲與郁久閭相近因氏焉
子車鹿會始有部衆號柔然太武以其類於蟲
號蠕蠕道武時社崘學中國戰陣屢犯邊明元
討敗之大檀立犯邊大武五道征之宋文之
伐河南也大武又大討之去平城三千七百餘
里度燕然山又東至瀚海西至張掖水東西五千
餘里大檀因發病死子吳提立吐賀真嗣
大武又渡漠大討之子予成立獻文又大破之
刊石頌功後天保三年阿那瓌為突厥所破菴
羅辰庫提竝等奔齊餘衆立鐵伐齊文宣討
突厥而立菴羅辰既累為突厥所破以西魏恭
帝二年率衆奔關中突厥請之西魏斬之
突厥匈奴别種居西海之右隣國滅之一兒且十
歲斷足臂棄草中牝狼以肉飼之彼王欲併殺之
若有神物投之高昌國西北山洞宂狼生十男阿
史那最賢為君長門建狼頭纛示不忘本(或云本平凉雜)
(胡)大武滅沮渠阿史那奔蠕蠕居金山號兜鍪突
厥(山形似之)土門始盛與周通邀擊鐵勒求婚於蠕蠕
不許絶之與西魏婚科羅至俟斤是為木杆可
汗其地東自遼海以西至西海萬里南自沙漠以
北至北海六千里後與魏伐齊至并州隋亂中國
人歸亡者無數遂太強盛迎蕭后置定襄薛舉竇
建德王世充劉武周梁師都李軌高開道之徒雖
僣尊號皆臣之
古今紀要卷七
