東西洋考卷七
明張燮撰
餉税考
宋時發舶海上郡國有司臨水送之嘗登泉山見刻石
紀歲月甚夥爾時典綦重云閩在宋元俱設市舶司國
初因之後竟廢成弘之際豪門巨室間有乘巨艦貿易
海外者姦人陰開其利竇而官人不得顯收其利權初
亦漸享竒贏久乃勾引為亂至嘉靖而弊極矣二十六
年有佛郎機船載貨泊浯嶼漳泉賈人往貿易焉巡海
使者柯喬發兵攻夷船而販者不止都御史朱紈獲通
販九十餘人斬之通都海禁漸肅顧海濱一帶田盡斥
鹵耕者無所望歲只有視淵若陵久成習慣富家徵貨
固得稇載歸來貧者為傭亦博升米自給一旦戒嚴不
得下水斷其生活若軰悉健有力勢不肻縛手困窮於
是所在連結為亂潰裂以出其久潜蹤於外者既觸網
不敢歸又連結遠夷鄉導以入漳之民始歲歲苦兵革
矣四十四年奏設海澄縣治其明年隆慶改元福建巡
撫都御史塗澤民請開海禁准販東西二洋蓋東洋若
呂宋蘇禄諸國西洋若交阯占城暹羅諸國皆我羈縻
外臣無侵叛而特嚴禁販倭奴者比於通番接濟之例
此商舶之大原也先是發舶在南詔之梅嶺後以盜賊
梗阻改道海澄隆慶六年郡守羅青霄以所部雕耗一
切官府所需倚辦里三老良苦於是議徵商税以及賈
舶賈舶以防海大夫為政萬歴三年中丞劉堯誨請税
舶以充兵餉歲額六千同知沈植條海禁便宜十七事
著為令于時商引俱海防官管給每引徵税有差名曰
引税(東西洋每引税銀三兩雞籠淡水税銀一兩其後加增東西洋税銀六兩雞籠淡水二兩)每請
引百張為率盡即請繼原未定其地而限其船十七年
中丞周寀議將東西洋賈舶題定額數歲限船八十有
八給引如之後以引數有限而願販者多增至百一十
引矣其徵税之規有水餉有陸餉有加增餉水餉者以
船廣狹為凖其餉出於船商陸餉者以貨多寡計值徵
輸其餉出於舖商又慮間有藏匿禁船商無先起貨以
舖商接買貨物應税之數給號票令就船完餉而後聽
其轉運焉(西洋船面闊一丈六尺以上者徵餉五兩每多一尺加銀五錢東洋船頗小量減西洋十)
(分之三陸餉胡椒蘇木等貨計值一兩者徵餉二分雞籠淡水地近船小每船面闊一尺徵水餉五錢陸餉亦)
(如東西二洋之例)加增餉者東洋吕宋地無他産夷人悉用銀
錢易貨故歸船自銀錢外無他攜來即有貨亦無幾故
商人回澚征水陸二餉外属吕宋船者每船更追銀百
五十兩謂之加征後諸商苦難萬歴十八年量減至百
二十兩每歲夏仲至秋中風汛届期賈客揚帆歸抵海
外經過南澚浯銅諸寨及島尾濠門海門各巡司隨報
餉館逐程遣舟護送以防宼掠實欲稽察隱匿寳貨云
自萬歴四年餉溢額至萬金刊入章程錄至十一年累
增至二萬有餘二十一年倭宼朝鮮閩以震隣禁止通
販海上人輙違禁私下海或假借縣給買穀捕魚之引
竟走遠夷中丞許孚遠深念之恐復為變如嘉靖時移
檄招諭凡留販人船不論從前有引無引日遠日近俱
許駕回詣官輸餉如故事凡私通及壓冬情罪一切宥
免於是越販商人胡臺謝楠等二十四船聞撫綏令皆
駕船回澚二十二年餉驟溢至二萬九千有竒此因逆
而順收之者也其後當事疑税餉贏縮防海大夫在事
久操縱自如所申報不盡實錄議倣所在𣙜關例歲擇
全閩府佐官一人主之及瓜往還示清核毋專利藪而
泉人以兵餉匱乏泉觀察議分漳販西洋泉販東洋各
畫隴無相攙越欲於中左所設官抽餉如漳例漳郡守
持之謂割漳餉以給泉兵則漳餉當匱且有不漳不泉
夤緣為姦者將奈何奏記力言其不可獨𣙜税不屬海
防官聽上裁(詳文略曰本府軍需往往告匱即隆慶間開設舶税僅數千金萬歴間增至萬兩以)
(此佐之猶且不敷動請司餉濟急往牒具在也迨十三年增税至二萬餘兼以尺土寸田凡属官者靡不括以)
(充餉即鐵罏牛行渡船漁税摉無遺利始免仰給司牧然亦必盡數追完方克有濟見在十縣餉額共三萬七)
(千七百九十餘湊船税二萬餘大都六萬上下而水陸官兵月糧修船置器犒賞諸費歲不下六萬如二十一)
(年禁海餉詘則括府縣帑藏支用豐有贏餘積藏於庫哉餉在漳則漳利餉在泉則泉利其便均也漳餉匱則)
(請在漳泉餉匱則請在泉其不便均也今欲東西洋分屬漳泉割漳餉以贍泉兵不惟漳之兵食無從措給從)
(此私販之徒緣為姦利不漳不泉東影西射公然四出不可究詰者又什百於昔日本府籌之未見善畫在彼)
(府計其無弊何如耳)於是漳泉分販議罷不行而上章請改設餉
館給關防會二十七年上大𣙜天下關税中貴人高寀
銜命入閩山海之輸半蒐羅以進内府而舶税歸内監
委官徵收矣(時議委三司首領一員與委官合管)正税外索辦方物費復
不貲諸虎而冠者生翼横噬漳民洶洶賴有司調停安
輯之不大沸(時郡守韓擢澄令龍國禄也)三十四年有旨封閉礦洞
各省直税課有司照常征解命甫下海内方忻忻忭舞
而所在税監仍奏請轉解及辦進方物且言税歸有司
奴軰無所事事乞召回于是旨紛出先後互異税銀准
解工部又總解税監分進内庫方物准折辦又勅該監
照舊辦進其布政司銀既彙解而税監者又欲州縣有
司徑解及代辦方物有司莫知適從紛然久之藩司具
咨戶部請畫一而部咨回覆以藩司一邦之主若金花
税糧等銀何莫不由藩司而州縣敢於徑解乎近者南
贛巡撫題奉明旨各處税課都著類總解税監分解應
用是各處者指各省直言也類總解監者明命布政司
類總也若由州縣徑解當云各解何須類總為乎方物
乃税監芹曝之誠非有司貢獻之禮撫臣既題准折辦
及措處加平等費續奉明旨照舊辦進並未有有司備
辦之旨謹始慮終正在今日亟當移會該監備將歴來
明旨開導其詳使知類總二字旨意昭然徑解之舉終
屬悖謬矣自是議稍定當事復申前餉官之議以海澄
洋税原議輪委各府佐徵收但外府官遠來住劄非便
而增設供應人役所費倍繁不若于本府佐剌五員歲
委一員管理事無專屬既於原議不悖且于事體為宜
當路報可於是本府官承委歲一更代云四十一年上
採諸臣議撤寀鐺還詔減關税三分之一漳税應減萬
一千七百當事悉罷五關雜税獨以洋商羅大海之重
利即不減猶可支持僅蠲三千六百八十八兩然不可
謂非聖世洪洞之恩也夫賈人占風犯濤博十一於鱗
介之國幸而取贏遠望故里關山欣同隔世有續命縷
乃墨者既憑高攫之黠者豪者又從旁百計浚之情倍
可憐當議蠲時主者曰孰使之走不測風濤與蛟龍爭
命也比於征賤丈夫不必議此亦未足服商人之口要
以弊竇開而無變計則中閹雖撤遺毒尚沿賦雖減猶
未減惟是上下相維美意行其良法使害馬既去鮫泣
長收縱蠲少猶多也四十四年推官蕭基署郡符蒿目
商困條上恤商釐弊凡十三事(看得海澄餉税初僅三千其後增益至萬又加)
(倍之迨中使耑𣙜始盈二萬七千近奉恩命減三分之一議減三千乃蠧弊未滌颶害連遭商人羽毛剥落行)
(道相戒給引日少將來餉額愈不可支及今不為釐正上下交病安所底止請先言其害而後規其便可乎一)
(曰官害夫倉巡下屬逢船至營求差使如田夫逐鹿一有奉委驟以富名稱騐查而常例不貲稱押送而常例)
(不貲稱封釘而常例又不貲夫餉船動載數千擔旬日盤量不能殫其數即賢者亦不克勝而况鼴鼠之腹止)
(計充囊者乎又况狡者桀者賣放指嚇倍索常例之外尤有足未到船鏹已充盈者乎故差官是瘠商之蟊賊)
(也一曰吏害夫衙役之横無如餉館之甚上以嘗官下以蝕商報貨則匿其半而輸半直於吏書量船則匿其)
(一而酧其二分於吏書喜則嘯席怒則張鴟甚至官壞而吏仍肥餉虧而書悉飽皂快人役同類分至慘焰異常)
(故衙黨是殘商之蜂蠆也一曰姦商之害夫一船商以數百計皆四方萍聚霧散之賓而聽命於商主受壓於)
(船主彼操頥指之柄先從外洋派歛衆商從一科十從十科百動稱使費代為打點而市棍包引之徒分門别)
(戶以相表裏衙胥狙獪之雄絲牽䋲聯以相應和彼各艙之商抛命圖財詎堪魚肉有委貨於中流以求脱免)
(者故積年操柄是削商之刀鋸也三害不芟將見吏書以積包者為市包棍以船主為市船主又以商梢為市)
(其究商絶民困餉虧計窮浸漸以往又不止今日之情形也為今日計商人寬一分則受一分之惠諸蠧減一)
(分則省一分之害釐弊拯急無出此二言矣謹據臆參訪輿論酌為規條凡議十三以聽採奪一議水餉水)
(餉以樑頭尺寸為定載在成冊而商人往往尅減尺寸官亦利其加增而重科之吏書人役百般詐索姦弊莫)
(清今酌以十月修船時餉官躬詣從腹闊處看量尺寸編記天地玄黃字號以某船往某處給引其同澚即照)
(字號規則依納水餉不必復量樑頭其約省商費固無量也在餉官雖以今年理來年之船然互相代稽事所)
(宜然賢者自不惜以一勞而杜百擾今春除巳駕發外議以今秋九十月始一議復印信官單之規原給引)
(時商船量報樑頭登引而本海道發印信官單一本發與商人以備登報荅艙貨物遞送掣驗如所報有差錯)
(船没官貨物斤數不同貨没官此厲禁也重以道印之冊至嚴崇也誰敢犯之邇因内監套官單付餉館書吏)
(命各商先替草單吏書從中任其加增商欲不減報貨物不可得者是穢叢也合無請復舊規將道印官單於)
(請引時發下商人令諸在船散商親填貨物多寡如不能書者即寫代筆某人與主商樑頭闊狹備造官冊隨)
(送隨驗隱報者如律究治亦釐弊清商之急務也七一議出水免委官驗船洋船多以百計少亦不下六十)
(隻列艘雲集且高且深委官二員竭力莫勝適以飽索常例止矣而姦商藉經驗護送之名益便於放膽犯載)
(是滋害也夫一船一商主司之即散商負載而附者安能逃其耳目合無專責一人仰船至親遞甘結同港諸)
(船主共相保結嚴以一體連坐之律又廣開首舉之門能首實者給重賞如此責命必鮮有犯者而出水雜費)
(杜矣商已當受其利矣故委驗之官斷可已也防一議入港先委官封釘封釘前無此例近年始有之漏貨)
(也然滔滔洋波何地不可匿載何必入港而封之適以飽官差之需索乎只宜嚴禁地方套小艇先出海外接)
(載餉貨須命巡欄澚甲之人防之然假巡緝名色駕船者多是漏載之姦應示禁巡欄澚甲之船在大擔内者)
(只就海畔瞭望不許近泊商船在本港者從溪邊巡視不許在商船邊往來倘商梢登岸止用小艇渡載而搜)
(檢有夾帶貨者究没其巡欄澚甲人役如三五成羣生事指騙者亦究治此法三令五申未必不可以杜漏貨)
(而蠲商害也凜一議禁加起夫匿貨漏税應盡没官律有明禁至凜也自有加起之名而商人始不得實報)
(留其餘以待加起於是明用錢少暗用錢多如報道本船一千擔其加起作一千二三百者有之甚則加起作)
(一千五六百者有之是官與商為市也此加起者歸何手乎而考成徒以虛報故事登冊宜額餉之虧失也合)
(無照舊規貨物逐一開報有加起者以漏貨論大書告示使民遵守商貨盡數開填餉額必有羨無失即船寡)
(之年無虞乏矣故革絶加起與樑頭加增者並禁於以絶乾没社衙蠧足國餉有三善焉一議驗船後船貨)
(二税船貨二税俱從在船貨物多寡精粗勻科命艙商自秤以防船主多科之弊邇因有常例有加增有菓子)
(銀有頭鬃費名色不等俱從商首取給任其科索東洋船有歛三百餘金者西洋船有歛四百金者悉歸商首)
(操縱不止餉一費一甚餉一而費二矣衆商為喉主商為腹怨聲載道率此之由自今以後合無容艙商自納)
(自秤彷收糧銀之法投入櫃内商首不得科索止命銀匠數人驗銀足色限十日内通完違限者方指名差追)
(不得混票更嚴禁管餉收餉人役掯索情弊亦蘇小商而杜姦商之一端也一議禁包引給引時積年市猾)
(每每包引包保至五六船者串慣主商倡言給引費至數十兩而後來諸商自給引者只得如數出費彼且從)
(中瓜分及船回銷引時又倡言費銀數十兩而後之銷引者只得如數出費彼又從中瓜分此輩坐富作姦已)
(久甚至捏名給引虚造僯結將引移東轉西賣與越販如朱彩德等其證也近略訪鄭心齋等究治外今後引)
(從商人自給保取里僯實保無容包同衙役作弊犯者重治以清市猾一議洋船随至隨驗以便起貨海舟)
(入澚䟦涉久而幾壊裝載重而甚危而巨颶時作覆没堪虞乃衙門吏胥不飽欲壑不為稟驗以致風水叵測)
(閣破濕漏如前年之秋可鑒也自後船至即行抽驗限以三日為期不得踰期刁難違者究治所謂早一日得)
(一日之便者也印一議蘇遊兵之害洋船啟行既有經舘驗船經縣蓋抱引出洋法綦密矣何必更用厦門)
(司蓋印復添設浯銅遊之盤詰乎夫盤詰所以防四月後踰期之船杜越販也今一槩嗜為利孔盡行留難總)
(哨目兵次第苞苴藉聲掯詐阻滯拖延是費商也亦厲商也合請示禁一議復失水壓冬之船免徵餉銀失)
(水者人貨俱付之奔濤而勒追者復向廹之誅求其家人父子於斷腸招䰟之餘株連親黨波及侣傍此近日)
(之苛政也自今以後如失水被刦之情形既覈同港僯澚之公結不虚應寬免以恤遊䰟至壓冬而索水餉者)
(向無而近有之為不無假道走倭之虞耳然多有中途飄泊歸來無期者應從寬免如不得已于餉乏時只宜)
(先徵一半留其餘以待來歸不得一槩并索則舊規所宜酌復者此為亟矣一議洋餉充額以六十船為率)
(夫每年徵輸大似貢法無論歲之豐缺船之多寡廣收不益數詘不減何不平也今約餉舘六十隻即可足額)
(其溢出者隨多寡申報徵銀儲府以備公用或留異日補乏之資逐年仍送查盤以便稽實如每年船出六十)
(下者亦少然就給引之時可量酌之取數果少不過從西洋吕宋二處船隻稍稍增補權宜申請以無失額亦)
(不為厲此乃萬一之遇在司餉者相機裁之耳間一議餉館吏書餉館吏書舊從府撥吏二書四而中幇附)
(不知其幾矣乃司餉官勢不能不攜人役跟用此皆朘商之膏而蔽上之窠也且府役權難約束不無掣肘之)
(形若本役獨為任使適多駢指之累矣合無餉吏二名自本府發其書手即就餉官衙役取去止許四名而止)
(庶鈐束自由功罪有歸而衙黨亦差汰矣銀一議禁主商科斂方物近查蔡美一船簿開出方物百十兩而)
(冊載僅半之餘蓋未可量算矣且物貨原有定價聞平易之未聞其酷索之也總之官市一吏書市二矣書吏)
(索一主商又歛二矣重重徵削皆商膏也應宜切禁船主不得藉此項名色科歛衆商即有應用之貨平交公)
(買其價值載在成册可依不然中使藉上供之名窮搜異貝哀號方熄可令人已去而弊猶踵乎何得不就今)
(釐革也)分守參知洪世俊力贊之條上中丞臺若直指悉
報可俾垂令甲舶事有重大難決者悉詣府決之而餉
大夫亦凛凛奉德意惟謹賈人子各得意去譬之旱魃
之後而登泰岱值觸石之吐雲矣若通倭之禁向歲稍
弛廷臣章數上近乃歲歲申飭犯者戮不待時然禁嚴
而倭患尚劇此又司關者所不得問也
水餉
萬歴三年提督軍門劉詳允東西洋船水餉等第規則
(時海防同知沈植議詳)
(船闊一丈六尺以上每尺抽税銀五兩一船該銀八十兩一丈七尺以上闊船每尺抽税銀五兩五錢一船)
(該銀九十三兩五錢零一丈八尺以上闊船每尺抽税銀六兩一船該銀一百八兩一丈九尺以上闊船每)
(尺抽税銀六兩五錢一船該銀一百二十三兩五錢十二丈以上闊船每尺抽税銀七兩一船該銀一百四)
(兩銀二丈一尺以上闊船每尺抽税銀七兩五錢一船該一百五十七兩五錢二丈二尺以上闊船每尺)
(抽税銀八兩一船該銀一百七十六兩銀二丈三尺以上闊船每尺抽税銀八兩五錢一船該一百九十五)
(兩五錢百二丈四尺以上闊船每尺抽税銀九兩一船該銀二一十六兩二丈五尺以上闊船每尺抽税)
(銀九兩五錢一船該銀二百三十七兩五錢百二丈六尺以上闊船每尺抽税銀十兩一船該銀二六十兩)
(販東洋船每船照西洋船丈尺税則量抽十分之七)
陸餉
萬歷十七年提督軍門周詳允陸餉貨物抽税則例(萬歴)
(三年陸餉先有則例因貨物高下時價不等海防同知葉世德呈詳改正)
(胡椒每百斤抽税銀二錢五分銀象牙成器者每百斤税銀一兩不成器者每百斤税五錢蘇木東洋木)
(小每百斤税銀二分西洋木大每百斤税銀五分銀檀香成器者每百斤税銀五錢不成器者每百斤税二)
(錢四分税竒楠香税銀二錢八分器犀角每十斤花白成器者銀三錢四分烏黑不成者税銀一錢沉)
(香每十斤税銀一錢六分錢没藥每百斤税銀三錢二分玳瑁每百斤税銀六肉荳䓻每百斤税銀五)
(分錢冰片每十斤上者税銀三兩二錢中者税銀一兩六下者税銀八錢燕窩每百斤白者税銀一兩中)
(者税銀七錢下者税銀二錢每鶴頂每十斤上者税銀五錢次者税銀四錢蓽撥百斤税銀六分黃蠟)
(每百斤税銀一錢八分番鹿皮每百張税銀八分雀子綿每百斤税銀四分被每床一分二釐孔尾)
(每千枝税銀三分每竹布每疋八釐大嘉文席每床税銀五分番藤□床税銀一分風子每百斤税)
(銀二分㯽阿片每十斤税銀二錢釐交阯絹每疋税銀一分榔每百斤税銀二分四水藤每百斤税)
(銀一分分白藤每百斤税銀一分六釐藤牛角每百斤税銀二牛皮每十張税銀四分黃每百斤税)
(銀一錢六分分黑鉛每百斤税銀五分分番錫每百斤税銀一錢六番藤每百斤税銀二六釐烏木)
(每百斤税銀一分八釐珠紫檀每百斤税銀六分撔每百斤税銀一錢母殼每百斤税銀五分)(紫番)
(米每石税銀一分四釐四降真每百斤税銀四分四白荳䓻每百斤税銀一錢分血竭每百斤税銀錢)
(二孩兒茶每百斤税銀一錢八分錢束香每百斤税銀錢一分乳香每百斤税銀二木香每百斤税)
(銀一錢八分銀一錢八分)(番金每兩税銀五分一丁香每百斤税鸚鵡螺每百個税銀分四釐畢布)
(每疋税銀四分魏鎻服每疋紅者税銀一錢六分餘色税銀一錢阿每百斤税銀二錢蘆薈每百斤税)
(銀二錢分馬錢每百斤税銀一分六釐没椰子每百個税銀二海菜每百斤税銀三分石子每百斤)
(税銀二錢税銀二錢)(虎豹皮每十張税銀四分蘇合油每十斤税銀一錢)(龜筒每百斤安息香每百)
(斤税銀一錢二分釐鹿角每百斤税銀一分四釐錢番紙每十張税銀六暹羅紅紗每百斤税銀五)
(棕竹每百枝税銀六分分沙魚皮每百斤税銀六分八釐螺&KR1684;每石税銀二獐皮每百張税銀六分)
(獺皮每十張税銀六分銀尖尾螺每百個税銀一分六釐番泥瓶每百個税四分丁香枝每百斤税銀)
(二分鹿明角每百斤税銀四分磺馬尾每百斤税銀一錢脯每百斤税銀四分土每百斤税銀一分)
(花草每百斤税銀二錢黃絲每百斤税銀四錢)(油麻每石税銀一分二釐錦魴魚皮每百張税銀四)
(分税甘蔗鳥每隻税銀一分税排草每百斤銀二錢錢銅每百斤銀五分)
萬歷四十三年恩詔量減各處税銀漳州府議東西二
洋税額貳萬㭍千捌拾㭍兩陸錢叄分叄釐今應減銀
參千陸百捌拾㭍兩陸錢叄分叄釐尚應徵銀貳萬叄
千肆百兩貨物抽税見行則例
(胡椒每百斤税銀二錢一分六釐每象牙成器者每百斤税銀八錢六分四釐不成器者百斤四錢三分二)
(釐二蘇木西洋每百斤税銀四分三釐東洋每百斤税銀分一釐檀香成器者每百斤税銀四錢三分二)
(釐不成器者每百斤税銀二錢七釐白竒楠香每斤税銀二錢四分二釐犀角每十斤花成器者税銀二)
(錢九分四釐鳥黑不成器者税銀一錢四釐銀沉香每十斤税銀一錢三分八釐没藥每百斤税二錢七)
(分六釐税玳瑁每百斤税銀五錢一分八釐税肉荳䓻每百斤銀四分三釐冰片每十斤上者銀二兩)
(七錢六分五釐中者税銀一兩三錢八分二釐下者税銀六錢九分一釐燕窩每百斤白者税銀八錢六分)
(四釐中者税銀六錢五釐下者税銀一錢七分三釐錢鶴頂每十斤上者税銀四錢三分二釐次者税銀三)
(四分六釐錢蓽撥每百斤税銀五分二釐銀黃蠟每百斤税銀一五分五釐鹿皮每百張税六分九釐)
(子綿每百斤税銀三分四釐釐番被每床税銀一分孔雀尼每千枝税銀二分七竹布每疋税銀七)
(釐分嘉文席每床税銀四分三釐一番藤席每床税銀一二釐大風子每百斤税銀分七釐阿片每)
(十釐)(税銀一錢七分三釐分交阯絹每疋税銀一分四㯽榔每百斤税銀二一釐水藤每百斤税銀)
(九釐分白藤每百斤税銀一分四釐錢牛角每百斤税銀一八釐牛皮每百張税銀三四分六釐藤)
(黃每百斤税銀一錢三分八釐錢烏鉛每百斤税銀四分三釐番錫每百斤税銀一三分八釐番藤每)
(百斤税銀二分二釐分烏木每百斤税銀一分五釐分紫檀每百斤税銀五二釐紫□每百斤税銀八)
(六釐分珠母殼每百斤税銀四分三釐銀一降香每百斤税銀三分四釐)(番米每石税白荳蔲每百)
(斤税銀一錢二分一釐税血竭每百斤税銀三錢四分六釐孩兒茶每百斤銀一錢五分五釐速香每)
(百斤税銀一錢八分一釐銀乳香每百斤税銀一錢七分三釐木香每百斤税一錢五分五釐番金每)
(兩税銀四分三釐税丁香每百斤税銀一錢五分五釐鸚鵡螺每百個銀一分二釐畢布每疋税銀三)
(分四釐六鎻服每疋紅者税銀一錢三分八釐餘色税銀八分釐阿魏每百斤一錢七分三釐蘆薈每)
(百斤税銀一錢七分三釐分馬錢每百斤税銀一分四釐椰子每百個税銀一七釐海菜每百斤税銀)
(二分六釐張没石子每百斤税銀一錢七分三釐税虎豹皮每百税銀三錢四分六釐龜筒每百斤銀)
(一錢七分三釐一蘇合油每十斤税銀八分六釐分安息每百斤税銀錢四釐鹿角每百斤税銀一二)
(釐銀番紙每百張税銀五分二釐枝暹羅紅紗每百斤税四錢一分四釐棕竹每百税銀五分二釐)
(沙魚皮每百張税銀五分九釐二螺&KR1684;每石税銀一分七釐獐皮每百張税銀五分釐獺皮每百張税)
(銀五分二釐銀尖尾螺每百個税銀一分四釐銀番泥瓶每百個税三分四釐丁香枝每百斤税一分)
(七釐分明角每百斤税銀三分四釐釐馬尾每百斤税銀九鹿脯每百斤税銀三分四磺土每百斤)
(税銀九釐一花草每百斤税銀一錢七分三釐六油麻每石税銀分黃絲每百斤税銀三錢四分釐)
(錦魴魚皮每百張税銀三分四釐分甘蔗鳥每隻税銀九釐排草每百斤税銀一錢七三釐錢銅每百)
(斤税銀四分三厘)
别有貨物先年無開載者今依時估附記于後
(哆羅嗹每疋紅色税銀五錢一分九釐餘色每疋三錢四分六釐番鏡每面税銀一分七釐番銅鼓每面)
(税銀八分七釐銀紅銅每百斤税銀一錢五分五釐分爛銅每百斤税八分七釐土絲布每疋税銀一)
(六釐釐粗絲布每疋税銀八釐分西洋布每疋税銀一分七東京烏布每疋税銀二八丁蕎每百斤税)
(銀一錢正四青花筆筒每個税銀四釐税青琉璃筆筒每箇税銀釐五毫白琉璃盞每個銀四釐琉)
(璃瓶每個税銀一分每鶯哥每個税銀三分每百闕一草席一床税銀九釐漆斤税)
(銀二錢錢紅花米每百斤税銀二錢分犀牛皮每百斤税銀一馬皮百張税銀三錢四六釐蛇皮每)
(百張税銀二錢釐猿皮每百張税銀一錢分沙魚翅百斤税銀六分八翠鳥皮四十税銀五樟腦每)
(百斤税銀一錢棕蝦米每百斤税銀一錢枝税銀一錢竹枯每百枝税銀三分)(火炬每千綠豆每一)
(石税銀一分斤税銀三分)(黍仔每一石税銀一分六胖大子每百石花每百斤税銀二分釐)
萬歷四十五年督餉通判王起宗呈詳番舶載米回港
徵税如西國米例(詳文略曰海澄洋税上關國計盈虚下切商民休戚職日夜兢兢惟缺額)
(病商是懼然變態多端有未入港而私接濟者有接濟後而匿報者甚欲并其税而滅之者即今盤驗數船除)
(物貨外每船載米或二三百石或五六百石又有麻里吕船商陳華滿船載米不由盤驗竟自發賣問其税則)
(曰規則所不載也訪其價則又夷地之至賤也夫陸餉照貨料算船盈則貨多貨多則餉足今不載貨而載米)
(米不徵餉不費而獲厚利孰肯載貨而輸餉乎誠恐貪夫徇利後不載貨而載米國課日以虧也查規則内番)
(米每石税銀一分二釐今此米獨非番地來者乎今後各商船内有載米五十石者准作食米免科凢五十石)
(外或照番米規則或量減科徵庶輸納惟均而國餉亦少補也)
督餉職官
本府海防同知相繼署税務凢七人
羅拱辰(廣西馬平人舉人隆慶三年任清軍同知後以才望改海防隆慶六年税務初起公首膺斯任)
(議留税銀若干築城圭㠘城凢八面以象八卦名曰神石龜負圖其後卒官吏民惜之萬歷間城為豪所毁驅其)
(去至今海波微警始議更築轉思羅公之勲矣)
沈植(湖廣臨湘人萬歷元年任三年當路請舶税以充兵餉公條海税禁約十七事當路才之後擢)
(廣東僉憲)
周裔登(廣東南海人辛未進士萬歷七年任後擢闕部員外郎民有平恕之思)
姚應龍(浙江慈谿人舉人萬歷十三年任公磊磈多英御事胷有成局後中讒去竟祀名宦)
葉世德(浙江温州人舉人萬歷十七年任後擢王長史)
王應乾(廣西馬平人舉人萬歷二十年任)
舒九思(浙江奉化人舉人萬歷二十一年任久之論劾罷去當路始疑舶政為防海大夫私物而輪管)
(之議起矣)
各府佐貳官委署餉務只一人
趙賢意(浙江東陽人乙未進士授邵武府推官以能聲最諸郡來督漳餉時萬歷二十六年也未幾中)
(貴人横操利權各府佐遂罷遣)
本府佐貳官輪署餉務凢十二人(事歸有司後議以本府輪管不復借材他)
(郡)
杜獻璠(南直上海人舉人清軍同知署三十四年餉是時商人稍脱税璫之苦而公華胄起家不妄取)
(予擢宗正大夫人為立碑郡人副使鄭懷魁撰凝侯展驥霞中濯鱗海甸虞廷九載漢吏任專夜燭清晨鳥)
(化警軍籍清核而轅門無脱巾之號考校貞嚴而楚庭無冤玉之恨其最著者督餉吾澄率多惠政彼逃命于)
(龍堆鱗谷之險争息于蝸角蠅頭之間者得侯如得艾也單車詣船城社塞漁獵之竇諸餉投櫃豪猾絶乾没)
(之階馬如羊金如粟箕斂幸見息肩門如市心如水貂璫為之奪氣貨無逗遛商稱便利南陽杜母政在今日)
(如晦王佐不蔡可知矣兹擢宗正大夫行以親民者入而展親以佐郡者轉而佐國又豈特一方之惠向陽之)
(春也耶鄭僑功成宜播輿人之誦羊祜德厚永垂峴首之思共勒貞珉爰誌不朽)
沈有嚴(南直宣城人舉人海防同知署三十五年餉公強直自遂風骨稜稜而舶政乃更平易賈人安)
(之)
鍾顯(江西定南人歲貢督捕通判署三十六年餉後被劾罷去)
陳欽福(江西南豐人舉人督糧通判署三十七年餉公門市心水在脂不潤擢廣東提舉商人至今思)
(之)
吕繼楩(浙江新昌人舉人督捕通判署三十八年餉公温然長者所在與名流酬和盛有篇章其為政)
(詳練周至嘗陳餉事十議兩臺命懸象魏以示來兹商人立石頌德郡人宫保尚書戴燿撰夫澄東南偏)
(一澨也民故鮮耕種之饒以海為田始歲輸不踰九千既中使至竭澤漁矣民安土任貢猶將撫其凋敝况危)
(生以供上乎必實與以長便俾上不病國下不病商可永垂無擾者而後為軫念之至若我吕侯其人已侯淛)
(東之博聞有道術者也嫺于經濟聲華燁然倅漳未期月而案牘神恬萑苻迹掃當塗者廉其賢屬之餉務當)
(是時也澄雲霓侯而侯亦雨露澄曰風濤叵測東西岐島有發不及至者至不及返者返不及有貨者餉其能)
(如額乎即可如額而諸為餉病者弊竇種種計餉則不得不計弊矣蒿目焦思條其欵十上于兩臺藩臬皆報)
(可而侯得一意行之諸不便國不便商者一切報罷於是船得從實報報得從實騐騐得從實納有不督責而)
(自輸者較曩額加溢焉餉事竣商人私相告語曰吕侯十法吾商人生命也創行利可近習行利又可遠易人)
(而行易紛異時而法又易廢且奉公者所便抑又營私者之所不便也以為便檝不上下鼓以為不便方圓左)
(右畫矣吾儕何知梗商者惟恐一日興便商者惟恐一日廢耳遂相與叩臺使者請曰得此法與賈舶常相維)
(不惟議法者德抑亦主行法者德也夫法少不便必有尼之者今而後俱得請也長便可知已以燭弊如鏡照)
(以釐姦如剸犀以凜積猾如立之冰谷以便賈航如負之春暄以垂憲來兹又如衡之平輕重低昂咸取則焉)
(石可泐此法不可朽也爰勒貞珉以眡來者其十法劃然夫已另編之餉署之前侯字思楙由鄉進士兩令邑)
(三守州今任清漳别駕其世家尤多顯仕云)
龔朝典(湖廣臨湘人舉人海防同知署三十九年餉以墨論罷)
張應奎(湖廣蘄水人甲辰進士推官署四十年餉後卒于官)
邵圭(浙江餘姚人舉人清軍同知署四十一年餉公長才亮識傾心儁流其督餉自足額而外多從)
(寬政商人德之立碑頌美後左遷商人無貧富悉致厚贐公好語謝卻之商人流涕而别郡人御史林秉漢)
(撰貝閩古澤國也澄之賈滛於海指南所至累譯而通紫文甲之玩異香華毳之竒耀宇内而飾天府歲益)
(縣官芻輓費九千緡中貴人至倍征三之幾與中原大都會埒矣緹騎絡驛畫攖方物冰蠶火浣不盡入内供)
(而以資旁獵市豪猾胥又横吸焉茫茫大壑真成苦海孰駕慈航而濟之者則邵侯其烈哉侯奕世載德家著)
(宦譜先司宼名蹟彪炳玉昆金友淵源漸矣頃廣德最遷貳吾郡郡即繁劇乎而咄嗟治辦賈其餘力旁兼數)
(篆捷舉若承蜩當道嘉之更以澄餉屬侯侯甫視事詳詢商民便苦有虎翼狐假藉上供而恣魚肉者乎有積)
(猾作姦乾没不可詰者乎有誣越禁以恐嚇而借有力為吞舟者乎盡得某利某害狀條請兩臺諸蠧病商者)
(悉屏絶永勿令蹂躙衆悉感悦歌何暮焉届期風便浪恬羣艦雲屯侯隨至隨閱以所報簿書為徵以所頒衡)
(尺為凖要以歲輸如額而止毋增羨毋苛責毋淹時日毋繁訟牘有没而逋餉者憐其拏勿督賦自登而下不)
(擾一切駔猾孰得侵牟其間為商患苦者哉君子是以謂侯識之朗也其於利病靡不晰也才之贍也其於紛)
(糾靡不解也守之勵也其於膏脂靡不淨也惠之普也其於卵翼靡不周也蓋二郡而理兼篆而理署餉而又)
(理使人並歌舞而尸祝之異時足要津而手盤錯將與先司宼伯仲輝映何必減驃騎哉余里居聞侯政最稔)
(而商民乞余言勒諸石夫餉署若傳舍然閱人多矣幾能令萬心悦而萬口頌者而于侯獨著然則直道何嘗)
(不在人而上之馭之者與其賄而没没何若使人謂子實生我而令名之垂以不朽也余不文爰次口碑紀之)
(以表好德之公且勸後之受餉事者知所慕尚云爾)
盧崇勲(廣東增城人舉人海防同知署四十二年餉公蒞事清謹既滿人為立碑邑人御史周元起)
(撰神聞之利器非盤錯不顯而剸犀斷蛟則純鈎之用始澄故難藪也民以海為禾猶穡人以禾為禾當連)
(轖結艛捆載而歸持籌不煩以供上方額易易耳不者而難易半或期至而洋舶有至未至或過期乃至猶可)
(東支西補雖煩籌而額無虞不足何居乎澄今年餉也澄舶每乘觱發去乘薰來是年七月將望薰風變為淒)
(其舶至僅什之二徵輸幾何望後稍鱗次至而餉篆改委之議下矣議未定為八月五日是夜異風挾雨怒號)
(無一刻停空中如簸詰朝視之拔木發屋而數十萬洋貨一颶立盡傷哉舟待颶乎颶待舟乎公冒雨亟省之)
(災民駢首雨衣環公泣公亦泣亟馳檄請蠲顧上額近奉明赦業減三分之一而必復減之不益難之難乎雖)
(巧婦安能嘘無煙之銼烝無米之炊也公毅然曰事不辭艱且惡乎辭之則亟按本年籍常例秋毫弗入正賦)
(杪忽勿漏一切均輸以佐餉額則覆按往年籍黠者毋久逋殷者毋倖免一切竝徵以佐餉額則豫按來年募)
(商人量徵水餉將來舶至免重徵蓋其始民若□磎既而知上額之必不可減催科之即為撫字衮甫之歌已)
(繼麛裘而作矣嗟乎大盈内貢山賦海視彈丸餉鍰太倉梯米耳夫烏知公固粒穫寸掇稊米而登之太倉乎)
(哉是月也觱發又至而賦成清風兩袖飄然還署令治辦人人如公豈憂難事哉蓋公所難與易所難者如此)
(其它治狀已載口碑中兹不具贅)
江一雷(山東即墨人例貢督糧通判署四十三年餉)
丘建經(廣東汝源人歲貢督捕通判署四十四年餉)
王起宗(應天上元人官生督糧通判署四十五年餉公温秀朗暢興利除弊之際綽有成緒而所部不)
(擾商人謀為立碑郡人會魁林茂桂撰相環㝢皆商也獨澄之商舶民間醵金發艅艎與諸夷貿易以我之)
(綺䊵磁餌易彼之象玳香椒射利甚捷是以人爭趨之第其出也凌飈破浪與天吳九首博命其返也頭會箕)
(斂不勝噬血吮膚之慘是以人又争患苦之視中土之商輪檝優游利害勞逸奚啻霄壤理餉先屬海防今議)
(於郡佐中歲委一員稱曰餉館歲丁巳我王侯以半剌承檄理其事侯金陵世家也才若流雲慧若然犀一覩)
(簿單胸中便自了了接諸商務節省簡便如舶初進港苦驗發稽遲未免漂損侯登時往驗風雨不辭便一先)
(時每委役將貨物秤明而後請驗乾没無筭侯既躬覈斯竇隨塞便二今歲紅毛酋為梗舶貨被掠僅存其半)
(餉若全徵其誰堪之侯就中量派許其半徵梗三至久番漏報法應株及通船没官侯只著漏者充完餉額不)
(用□楊便四其餘藉口上進方物減值強市額外横征者一切明禁便五間有全舟覆没往時征餉如故侯廉)
(其實狀務從寬恤便六蓋侯心切惠商而拘束左右甚嚴檢防宿蠧甚周是以諸商議伐貞珉以紀不磨而介)
(不佞一詞也蓋侯嘗署余邑矣其為政勤而彊練而密簡而不煩刑罰平恕㒺不沐浴其膏露者夫圭海之商)
(即梁山之民也民有去思商有忭儛侯豈特無忝官常直不負家聲哉宜為頌頌曰大海東□濤湧波沉島夷)
(碁列氛霧滃滛念此海賈趨險莫禁一葉為畆指南為針濟邊取給匪今斯今不畏鯨侮而畏漁侵天惠此邦)
(屛星聿臨琉璃為照香蓮為心汎汎者舶其至如林一切衆生波羅蜜斟歡呼告語我席我袵虎蓋齊高龍門)
(嫓深召公是似芾棠載陰刻篆豐碑後來所欽)
公署
督餉館(在縣治之右即靖海館舊基嘉靖四十二年新設海防改建為海防館萬歴間舶餉輪管因改)
(為督餉館無四十五年通判王起宗以餉館驗船舊往厦門厦門駐劄處所議於圭嶼再建公館一區於驗)
(船為便奏記申請其略曰商船出海向屬浯銅官兵於厦門盤驗始放開駕近改委各館輪驗職冬春之間已)
(驗放出洋身履其地始知不便者三故易地設館之議不得不為之請也夫厦門原隸泉州為浯銅汛地職等)
(非隨波上下者此必駐公館方可譏盤厦門原設參府海防二署當洋船開駕正春汛防海之會參府及泉州)
(防館駐劄職詣其地既無空閒公廨又難借擾民居不便者一况漳州官遠涉泉境既非所轄之地又無服役)
(之人勢難單騎褁糧而跟隨人役不下數十人若渙散民居殊非關防體統不便者二且本府至厦門兩經潮)
(汐衝突波濤一遇風則輕舟難汎時日稽遲商船不無躭閣不便者三職往來洋上相地度形圭㠘一山浮於)
(海口環山皆海適在中央乃商船必由之路又澄邑所屬之區且今築造城堡其上添制兵船其下職議於圭)
(㠘設立公館將來盤驗即駐本㠘船之出洋也既可稽查船之回港也亦便瞭望不越出於他境不阻隔於風)
(濤雖易地不同及譏察則一此職目擊而身歴者俯候詳示另議設處估計工料覆詳亦一勞永逸之計也)
論曰司關掌國貨之節以聯關市此周制也漢時商各
以其物自占率二千而算一軺車二算船五尺以上一
算匿不自占占不悉没其緡錢告者以半卑之從此網
綦密矣市舶之設始於唐宋大率夷人入市中國中國
而商於夷未有今日之夥者也夷人來市似乎以逸待
勞然鱗介窺我版圖紛然其擾不若自此之彼境内永
清開舶以來垂數十載𣙜額之時贏時縮𣙜司之誰濁
誰清𣙜政之遞因遞革據牘覆按抑可深長思矣
東西洋考卷七
