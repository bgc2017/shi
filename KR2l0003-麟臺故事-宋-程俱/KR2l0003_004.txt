是書爲影宋舊鈔惜止三卷蓋未全本也
然實世間希有之書与聚珍本不同其
中命篇叙次多異初書賈携来手校一過
乃知其佳旋因議價未諧𣸪携去後知
歸扵西畇草堂遂倩余友胡葦洲轉假
影錄一冊積想頓慰還書之日敬誌數
語以拜嘉惠是書陳錄云五卷爲書十有
二篇今劄云三卷就不全夲影寫時改五爲
三也於每卷填上中下字欲泯不全之迹爲
之耳隆慶云云一行的係非寳手蹟尤可
寶貴書之可珍者在真本此種是已毋以
不全忽之嘉慶甲戌六月十有一日𣸪翁
