明集禮原序
大明集禮一書我皇祖高皇帝之所製也所謂吉凶軍
賓嘉五禮也吉禮者首之以祀典以及朝會等類凶禮
也喪葬之類軍也賓也嘉也各寓以戎事朝聘婚姻等
類莫不詳備允為萬世之法程子孫之所世守而遵行
推衍之也昨歲禮部請刻布中外俾人有所知見乃命
内閣𤼵秘蔵令其刊布兹以訖工遂使廣行宣傳以彰
我皇祖一代之制朕素不知禮又兼無學因以刊布之
意而述之于首是為序嘉靖九年六月望日
