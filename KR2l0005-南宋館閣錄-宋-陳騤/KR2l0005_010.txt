欽定四庫全書
館閣續錄卷一
沿革
秘書省秘書郎繫銜(淳熙十五年五月秘書省状照會本省秘書郎二員一員奉議
郎秘書省秘書郎鄧馹於淳熙十四年三月内除授一員奉議郎秘書郎黃黼於今年四月内除授照得今來
秘書郎黃黼告内即不帶秘書省三字未審逐官合與不合一體繫銜當月十五日批送本省照淳熙雜&KR1062;令
秘書丞秘書郎即不帶秘書省字其後校書郎正字方帶秘書省字付本省照會)
國史日歴所淳熙十六年二月二十九日詔國史日
歴所編類至尊夀皇聖帝聖政就差監修國史提舉添
置檢討官二員以館職兼
實錄院淳熙十五年五月二十三日詔實錄院修高
宗皇帝實錄復置實錄院慶元元年五月詔實錄院權
增置檢討官三員(白劄子言竊惟高宗實錄開院已及七年功緒悠悠汗青無日近者夀皇
升祔又當接續纂修大典今高廟信史書成既未有期其勢無緣更及隆興乾道以後事迹深恐日月寖久遞
互積&KR1062;使兩朝鉅典久稽尊奉臣子無所逃責竊見累朝置院修成實錄修書所占年月少者止及二年多者
不過五六年便見成書只如仁宗一朝四十二年之中事迹可謂繁夥然自嘉祐八年十二月奉詔修撰至熙
寧二年書已告成首尾才閱六年而當時修撰官止王珪賈黯范鎮馮京檢討官止宋敏求吕夏卿韓維陳薦
陳繹前後秉筆不出此九人而已今高宗一朝通計三十六年自淳熙十五年肇端刊緝至今已踰六年修撰
檢討官共計三十一員而所修者通融儧計僅及八九年爾又緣史官遷改去住不常已修下者亦多首尾不
接未成年分今又加以夀皇一朝業鉅事叢亦不容久失編次兹事體大因循弗力終恐放墜堙塞使貽謀盛
德不以時著較甚非聖朝所以追遠揚烈昭示萬世之意切見故事從來修書必立程限謹按乾興元年十一
月判史館李維及修撰宋綬言當館舊四人今只臣等二人伏緣大中祥符元年以後文字至今未曾撰集卷
帙浩大程限甚邇欲望擇館閣官二員充編修官遂詔集賢校理王舉正館閣校勘李淑同共編修所修凡一
十三年限明年秋季修畢又據元祐七年七月十二日詔翰林學士范祖禹樞密直學士趙彦若修神宗皇帝
正史命宰臣吕大防提舉著作郎張耒編修限一年畢諸如此立限者甚衆且據乾興故事十三年文字止限
三季書成今高錄三十六年之事除已修成外所餘二十餘年用乾興程限為凖止合於一年半内了畢兼擾
攘多故最大節目倍費考詳者如南京即位揚州渡江復辟之功親征之舉與夫偽楚偽齊叛將羣盜之擾行
臺分鎮措置守禦之方隆祐過江西車駕幸明浙收復河南迎奉梓宫和戰議論之異同治軍理財之本末如
此等事止在建炎紹興之初自十三年和議已定之後别無甚更革施置整比收簇稍加刊正不至甚艱欲乞
朝延特加敷奏檢用故事嚴立近限庶幾上下奮興畢精殚力大典早得成就又切見唐劉知幾嘗言屬詞比
事勞逸宜均揮鉛奮筆勤惰湏等某帙某篇付之某職某紀某傳歸之彼官此監修之任也景德四年眞宗命
王旦監修太祖太宗正史凡進史草必先云編修官某初修次云編修官某再看同修國史某初修同修國史
某再看詳某再看及再看詳如有改正增損事件字數並各扵名下題出後來監修率循此例人思自勉故書
成不愆于素不知何年此例遽廢竊謂實錄亦宜参用此法今來朝廷當立為定限伏望察知幾所言按景德
前例自是舉官分定某年某月各付逐人無者一月足可修成兩月其他有兼職者又以職之而制
多少之限月視其成無俾虧缺每卷之末各書其姓名看詳貴得勤惰易分各如不至差舛漏略互
相推託其有合會問事宜乞嚴飭官司如期應報則此書决可指日終篇然後接續銓次夀皇一朝文字使中
興以來鴻猷偉績早與日月並垂宗社幸甚有旨依權增置檢討官三員限一年了畢)慶元六年
四月詔實錄院修撰同修撰以四員為額檢討官以六
員為額
