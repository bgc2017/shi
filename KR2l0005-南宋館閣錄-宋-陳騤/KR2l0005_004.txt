欽定四庫全書
南宋館閣錄卷五宋陳騤撰撰述
紹興元年四月十四日詔樂章贊頌敇葬軷祭文夏國
人使到驛宴設教坊白語刪潤文字及答高麗書文並
依舊制長貳分諸官撰六月十三日詔應祠祭天地社
稷祝文令秘書省依舊分撰書寫請降先是罷秘書省
令禮部郎官并太常博士分撰至是復之
樂章紹興十八年十一月一日臣僚言欲乞遇上辛
日祀感生帝並依本朝舊制大祀樂章報秘書省修撰
有旨從之降神大安之樂四曲(正字葛立方撰)盥洗升殿保安
之曲奠玉幣光安之曲僖祖位奠幣皇安之曲(正字孫仲鼇撰)
奉爼咸安之曲感生帝酌獻崇安之曲僖祖位酌獻肅
安之曲文舞退武舞進正安之曲(太常寺主簿兼權秘書省校勘書籍官林
大鼐撰)亞終獻徹豆送神望燎四曲(諸王宫大小學教授兼權秘書省校勘書
籍官葉綝撰)二十二年二月十八日臣僚言祚德廟乞依中
祀樂章乞從秘書省修撰有旨從之成信侯忠智侯義
成侯迎神升殿(降殿同)奠幣三曲(校書郎董德元撰)酌獻三曲(校書
郎王佐撰)亞終獻送神二曲(正字周麟之撰按原本以亞終獻送神二曲列於酌獻之前
而迎神升殿奠幣三曲反列於後似覺倒置今據宋史樂志改正)二十七年四月臣僚
言紹興之初日不暇給祭祀有未復者十三祭欲望依
舊作大祀合用樂章依例報秘書省修撰有旨從之秋
分夕月十曲(著作佐郎楊邦弼撰)季秋祀内火大辰十二曲(著作佐郎
陳俊卿撰)孟冬祭神州地祗十六曲(校書郎季南壽撰)立冬祀黑帝
十二曲(校書郎陳祖言撰)臘月一日祀東蜡十四曲(校書郎胡沂撰)祀
西蜡十四曲(校書郎葉謙亨撰)立春祀青帝十二曲(校書郎張孝祥撰)
春分朝日十曲(正字汪澈撰)仲春祀出火大辰十二曲(正字林之
竒撰)立夏祀赤帝十二曲(正字陳山撰)祀熒惑十二曲(正字魏志撰)
土王祀黃帝十二曲(正字劉望之撰)五月太常寺言十三祭尚
闕白帝樂章十二曲省官再分撰降神高安之曲圜鍾
宫三奏(秘書丞楊邦弼撰)黃鍾角一奏(秘書郎唐文若撰)太簇徵一奏
(著作佐郎黃中撰)沽洗羽一奏(著作佐郎王剛中撰)升殿(按原本誤作初獻今據宋史樂
志改正)正安之曲(校書郎季南壽撰)詣白帝位奠玉幣嘉安之曲
(校書郎陳祖言撰)詣帝少昊氏位奠幣嘉安之曲(校書郎陳俊卿撰)奉
爼豐安之曲(校書郎胡沂撰)詣白帝位酌獻祐安之曲(校書郎葉謙亨
撰)詣帝少昊氏位酌獻祐安之曲(校書郎張孝祥撰)亞獻終獻
文安之曲(正字汪澈撰)送神高安之曲(正字林之竒撰)乾道四年十
月十一日禮部員外郎李燾奏乞舉行岳鎮海瀆先農
先蠶風師雨師雷神並復舊典樂章報秘書省修撰有
旨從之立春祀東方岳鎮海瀆九曲(著作佐郎劉季裴撰)風師六
曲(校書郎劉焞撰)孟春祀先農七曲(秘書郎李木撰)季春祀先蠶六曲
(著作佐郎李遠撰)立夏祀南方岳鎮海瀆九曲(校書郎詹亢宗撰)雨師
雷神七曲(校書郎員興宗撰)季夏祀中岳中鎮七曲(秘書丞唐孚撰)立
秋祀西方岳鎮海瀆九曲(正字陳騤撰)立冬祀北方岳鎮海
瀆九曲(正字楊興宗撰)臘前一日祭南蜡七曲(正字蕭國梁撰)北蜡七
曲(著作佐郎施元之撰)
祝辭太廟朔祭僖祖至哲宗(校書郎王洋撰)徽宗欽宗懿節
皇后(詞同上)安穆皇后(秘書丞唐閱撰)安恭皇后(詞同上)四孟薦享
僖祖至哲宗(校書郎林叔豹撰)徽宗欽宗(詞同上)懿節皇后(春正字方
翥撰夏秋正字程千里撰冬校書郎蔣芾撰)安穆皇后(春正字張宋卿撰夏正字王東里撰秋正
字梁克家撰冬秘書丞唐閱撰)安恭皇后(詞同上)立春祀青帝帝太昊氏
配(著作郎虞澐撰)東方岳鎮海瀆(正字宋之才撰)立春後丑日祀風師
(正字宋之才撰)正月上辛祈穀祀昊天上帝太宗皇帝配奏告
(正字王洋撰)感生帝僖祖配奏告(正字李誼撰)亥日享帝神農后
稷氏配(正字孫道夫撰)仲春上丁釋奠至聖文宣王兖國公鄒
國公配(正字凌景夏撰)上戊釋奠昭烈武成王漢少傅留侯配
(正字黃衡撰)太社后土勾龍氏配太稷后稷氏配(正字徐林撰)春
分朝日(著作郎虞澐撰)高禖青帝帝伏犧氏帝高辛氏簡狄氏
姜嫄氏(御製)季春己日享先蠶出火祀大辰商邱宣明王
配(正字宋之才撰)大火商邱宣明王配(著作郎虞澐撰)東太一宫(正字孫仲
鼇撰)仲春祭九宫貴神(秘書郎周執羔撰)擇日祭彊濟公英略公
(正字孔端朝撰)啟佑公(正字何若撰)立夏祀南太乙宫(正字孫仲鼇撰)赤帝
帝神農氏配(著作郎虞澐撰)南方岳鎮海瀆(秘書丞陸時雍撰)熒惑商
邱宣明王配(秘書丞王迎撰)孟夏雩祀昊天上帝太宗皇帝配
奏告(校書郎王洋撰)立夏後申日祀雨師雷神(秘書丞陸時雍撰)夏至
日祀皇地祗太祖皇帝配奏告(校書郎林叔豹撰)季夏土王祀
黃帝帝有熊氏配(著作郎虞澐撰)中岳中鎮(正字凌景夏撰)立秋祀西
太乙宫(正字孫仲鼇撰)白帝帝少昊氏配(著作佐郎洪興祖撰)西方岳鎮
海瀆(秘書丞王迎撰)仲秋上丁釋奠至聖文宣王兖國公鄒國
公配(正字孫道夫撰)上戊釋奠昭烈武成王漢少傅留侯配(正字
范如圭撰)秋分夕月(著作佐郎洪興祖撰)壽星(正字徐度撰)太社后土勾龍
氏配(校書郎劉一止撰)太稷后稷氏配(正字王洋撰)内火祀大辰商
邱宣明王配(正字王洋撰)仲秋祀九宫貴神(與春祀同)擇日祭彊
濟公英略公(正字洪興祖撰)啟佑公(正字張闡撰)季秋祀上帝太宗
皇帝配奏告(校書郎舒清國撰)大火商邱宣明王配(正字洪興祖撰)立
冬祀北太乙宫(正字孫仲鼇撰)黑帝帝高陽氏配(著作佐郎洪興祖撰)北
方岳鎮海瀆(正字徐度撰)立冬後祭神州地祗太宗皇帝配
奏告(正字林叔豹撰)冬至祀昊天上帝太祖皇帝廟前二日奏
告(秘書丞劉大中撰)昊天上帝太祖皇帝配(正字林叔豹撰)季冬臘前
一日蜡祭太社(秘書丞劉大中撰)后土勾龍氏配(正字王洋撰)太稷
后稷氏配(正字林叔豹撰)蜡祭百神東蜡大明正位帝神農氏
配后稷氏配歲星以下從祀諸神(校書郎葛立方撰)西蜡夜明
正位帝神農氏配后稷氏配太白以下從祀諸神(校書郎孫
仲鼇撰)南蜡帝神農氏正位后稷氏配熒惑鎮星以下從
祀諸神(太常丞兼校勘書籍官林大鼐撰)北蜡帝神農氏正位后稷氏
配辰星以下從祀諸神(諸王宫教授兼校勘書籍官葉綝撰)外路祭歴代
帝王衢州周太祖皇帝世宗皇帝(正字喻樗撰)宣懿皇后(正字
王蘋撰)衡州帝神農氏祝融氏配道州帝有虞氏虞相庭
堅配(秘書郎李百藥撰)越州夏王大禹夏相伯益配(校書郎王洋撰)南
方岳鎮海瀆(秘書丞陸時雍撰)立春祀東海(舊詞同)臘日享太廟
别廟僖祖至哲宗(正字徐林撰)徽宗欽宗(詞同上)懿節皇后(校書
郎龔茂良撰)安穆皇后(正字張宋卿撰)七祀祭享(正字汪澈撰)太廟祫享
僖祖至哲宗(正字張宋卿撰)徽宗欽宗(詞同上)懿節皇后(正字莫冲撰)
安穆皇后(著作佐郎龔茂良撰)七祀(校書郎季南壽撰)大禮前一日享别
廟乾道元年正月上辛郊祀大禮前一日享别廟安穆
皇后(校書郎莫冲撰)
軷祭文紹興七年八月嗣濮王仲湜(撰官闕)九年十二
月嗣濮王仲儡(正字樊光遠撰)十二年二月贈賢妃張氏(校書郎王
璧撰)十二月贈太師劉光世(校書郎趙衞撰)秦魯國大長公主(正字
洪遵撰)十三年十二月修容魏氏(正字陳誠之撰)十四年六月贈
少保榮王吳近(正字沈介撰)魯國夫人張氏(正字何逢原撰)十六年
二月贈少師錢愐(正字湯思退撰)十八年六月賢妃潘氏(正字葛立
方撰)二十年九月楊國夫人趙氏(秘書丞丁婁明撰)二十一年九
月太師通義郡王韓世忠(校書郎王佐撰)二十二年二月秦國
夫人魏氏(校書郎董德元撰)八月楊國夫人趙氏(正字周麟之撰)九月
賢妃慕容氏(校書郎王佐撰)二十三年閏二月贈太師平樂郡
王韋淵(校書郎董德元撰)二十四年八月太師清河郡王張俊
(校勘書籍官劉珙撰)二十五年十一月太師申王秦檜(正字張震撰)二
十六年閏十月二十八日贈開府儀同三司韋謙(正字張孝
祥撰)二十七年四月特進万俟卨(校書郎葉謙亨撰)太保信安郡
王孟忠厚(校書郎胡沂撰)三十二年十二月崇國慈良保祐賢
壽夫人周氏(正字戴逹先撰)乾道元年三月太師魯國公陳康
伯(正字鄭升之撰)二年八月太傅新興郡王吳蓋(著作佐郎黃鈞撰)九
月和國淑懿靖順夫人郭氏(秘書郎沈洵撰)十一月太師蘄春
郡王楊存中(正字李遠撰)四年七月信國夫人慕容氏(正字劉焞
撰)六年五月崇國夫人王氏(校書郎楊興宗撰)七年三月太傅
大寧郡王吳益(校書郎蕭國梁撰)九年三月榮國公梴(秘書丞薛元鼎
撰)六月儀國柔惠嘉淑靖懿夫人朱氏(秘書丞楊恂撰)
進詩紹興十三年二月恭閱御書左氏春秋史記列
傳(少監秦熺著作郎王楊英周執羔秘書郎張漢彦校書郎嚴抑張闡趙衞錢周材范雩正字洪遵吳芾各
一首)六月恭閱御書周易(少監姜師仲秘書丞嚴抑秘書郎張闡著作佐郎錢周材趙衞
各一首校書郎陳誠之二首正字洪遵吳芾洪适潘良能沈介各一首)十四年正月恭閱
御書尚書(秘書丞嚴抑三首秘書郎張闡著作佐郎錢周材趙衞校書郎陳誠之正字吳芾沈介各
一首)七月車駕臨幸秘書省(提舉秘書省秦熺中書舍人兼實錄院修撰叚拂各三首
少監游操吏部員外郎兼權國史院檢討官嚴抑各一首秘書郎張闡二首著作佐郎錢周材趙衞各一首校
書郎陳誠之二首正字沈介一首)十月恭閱御書毛詩(提舉秘書省秦熺一首少監游
操吏部員外郎兼權國史院檢討官嚴抑各二首著作佐郎錢周材一首趙衞二首校書郎陳誠之一首正字
沈介二首)十六年四月恭閱御書春秋左氏傳(提舉秘書省秦熺著作佐
郎王墨卿各二首魏元若校書郎沈介正字湯思退劉章張本各一首)十九年十一月恭
和御製郊祀喜晴詩(提舉秘書省秦熺少監湯思退太常丞兼權秘書省校勘書籍官林
大鼐樞密院編修官兼權實錄院檢討官周紫芝著作佐郎劉章林機太常寺主簿兼權秘書省校勘書籍官
葉綝校書郎葛立方孫仲鼇各一首)恭進郊祀大禮慶成詩(提舉秘書省秦熺三首少
監湯思退太常丞兼權秘書省校勘書籍官林大鼐各一首樞密院編修官兼權實錄院檢討官周紫芝五首
著作佐郎劉章林機太常寺主簿兼權秘書省校勘書籍官葉綝校書郎葛立方孫仲鼇各一首)二十
年五月進奉安中興聖統慶成詩(提舉秘書省秦熺少監湯思退樞密院編
修官兼權實錄院檢討官周紫芝各二首著作佐郎林機一首校書郎孫仲鼇太常博士兼權秘書省校勘書
籍官丁婁明各二首太學錄兼權秘書省校勘書籍官周麟之三首)二十二年十一月恭
進郊祀大禮慶成詩(提舉秘書省秦熺樞密院編修官兼權實錄院檢討官楊迥著作佐
郎丁婁明各一首校書郎董德元二首王佐正字周麟之各一首)二十四年九月恭進
徽宗皇帝御集禮成詩(提舉秘書省秦熺實錄院修撰秦塤著作佐郎丁婁明各二首
諸王宫大小學教授兼權秘書省校勘書籍官劉珙四首國子監書庫官兼權實錄院檢討官鄭時中二首)
二十八年十一月恭進郊祀大禮慶成詩(秘書丞虞允文吏部員外
郎兼國史院編修官葉謙亨胡沂著作郎楊邦弼陳俊卿校書郎汪澈洪邁王淮任質言正字林之竒魏志劉
望之王端朝各一首)淳熙二年五月恭和御製賜詹騤以下詩(秘書
監莫冲少監程大昌秘書丞錢俁秘書郎王公衮何萬著作佐郎楊恂鄭僑校書郎蔣繼周史彌大林枅正字
李垕石起宗何淡各一首)
刪潤文字紹興二十七年八月十五日昭慶軍承宣
使致仕王繼先上校定大觀證類本草有旨令秘書省
官修潤訖付國子監刊行至十一月進呈一至三卷(秘書
郎王佐)四至六卷(著作佐郎楊邦弼)七至九卷(著作佐郎陳俊卿)十至十
二卷(校書郎季南壽)十三至十五卷(校書郎陳祖言)十六至十九卷(校書
郎胡沂)二十至二十二卷(校書郎葉謙亨)二十三至二十五卷(校書
郎張孝祥)二十六至二十九卷(正字汪澈)三十至三十二卷并釋
音(正字林之竒)
