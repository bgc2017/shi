欽定四庫全書
館閣續錄卷三
儲藏
淳熙八年三月詔摹勒累朝御書上石(先是秘書少監趙汝愚等劄子
照會本省有累朝御書并歴代名賢墨蹟竊慮歲久或致蠧弊乞降指揮依秘閣舊來體例摹勒上石得旨令
本省先次開具名件同真本進入已而繳進降出内簽黃者許令刊石至淳熙十一年七月秘書少監沈揆等
言恭覽國史及國朝會要太宗皇帝淳化三年八月秘閣成從秘書監李至之請嘗御製御書秘閣贊序及篆
額刊於石又嘗飛白秘閣額以賜之碑本流傳人間宜有存者揆等訪尋未獲淳熙九年知福州趙汝愚得飛
白秘閣二字碑本於州治止戈堂知寧國府陳騤得御製御書贊序碑本於昭亭山各送上本省揆等恐一時
蒐採未足以傳久遠復摹諸石近已畢工合行進呈兼本省昨得旨刊皇朝祖宗御書即係前項簽黃䧏出者
雖已繳進緣未曾分列卷第今已釐為十卷亦合再行進呈其太宗皇帝御書飛白秘閣字御製御書秘閣贊
序共二軸及皇朝祖宗御書十卷並已装潢了畢作二匣襆申都省繳進)淳熙十二年三月
詔摹勒名賢墨蹟上石(秘書監沈揆等劄子檢凖淳熙八年三月遵從聖旨指揮將累
朝御書摹勒上石已行繳進外今再開具歴代名賢墨蹟名件欲乞摹勒上石有旨從之十三年七月畢工装
褫四本申都省繳進)淳熙十三年九月二十七日詔秘書省將未
收諸路書籍徑自關取(秘書郎莫叔光言國家崇建館閣文治最盛太上皇帝再造區
夏紹興之初已下借書及分校之令至十三年詔求遺書十六年又定獻書推賞之格圖籍於是備矣然至於
今又四十年承平滋久四方之人益以典籍為重凡縉紳家世所藏善本外之監司郡守搜訪得之往往鋟板
以為官書然所在各自板行與秘府初不相關則未必其書非秘府之所遺者也臣愚欲乞詔諸路監司諸郡
守臣各以本路本郡書目觧發至秘書省聽本省以中興館閣書目點對如見得有未收之書即復移文本處
取索印本庶廣秘府之儲以增文治之盛有旨令秘書省將未收書籍徑自關取)紹熙三年十
二月摹勒御製御書至尊夀皇聖帝聖政序上石(是月四日
進孝宗皇帝聖政先二日光宗皇帝親製序文仍書賜提舉編類聖政左丞相留正正請以宸翰大書深刻以
幸來世制曰可正等恭䟦于後)慶元六年二月摹勒御製御書聖安夀
仁太上皇帝聖政序上石(是月二十二日進光宗皇帝聖政後一日令上皇帝親製
序文仍書賜提舉編類聖政参知政事謝深甫深甫請以賜本勒之秘府制曰可深甫等恭䟦于後)三月
詔每月輪本省官一員上閣檢點(秘書丞邵文炳等劄子契勘本省秘閣上
見安奉聖政日歴會要寶藏御前圖畫御製御札等事體至重欲每月輪本省官一員上閣檢點周而復始詔
從之)嘉泰四年十月詔每月輪本省官一員點視書籍(著作
佐郎曾從龍劄子奏恭惟國家自中興以來崇儒尚文載新館閣詔訪缺遺湊淤來上郁郁之風超越前古紹
興初嘗因儒臣奏請嚴借書之禁紹興間又嘗申訓之今具存也然循習既久士大夫視為文具宛轉而求借
者甚衆久假不歸惡知非有或遭遺漏書不復存此其事若緩而不切然所關扵國家文物者甚大不可不為
之慮也盖今館閣之所藏較之崇文總目雖亦粗備而昔之所有今之所無者亦什二三縱未暇下求遺書之
詔獨可不嚴藏書之禁乎臣愚欲望聖慈申嚴舊制除本省官關就省中校勘外並不許借出如輙借出以違
制論仍令本省長貳每月輪委以次官不時點視如點閣之法庶幾冊府崇嚴典籍森備其於聖世右文之治
誠非小補詔從之)秘閣御製御札目錄(秘閣舊藏御製御札六百七軸三十五冊五道
及節次續藏六百五十二軸十一冊掛屏扇面九十有九舊集止有總數未曾詳記名件嘉定三年重行編次
作為目錄藏之秘閣續張守孫拭上高宗皇帝御札是年十月附于目錄後)孝宗皇帝會要
三百六十八冊又總會要二百冊日歴二千冊聖政五
十冊光宗皇帝會要一百冊日歴三百冊聖政三十冊
今上皇帝會要一百十五冊日歴五百十冊(並藏閣上)
教主御容一軸(嘉定元年二月朝廷䧏付藏于閣上)
名賢墨蹟八十九軸(朝廷續行降付并前錄所載舊藏一百二十六軸一冊今附錄名氏
于此)魏一軸鍾繇議事表一晉十七軸王羲之十四
日帖一因緣等九帖一二書帖一數年帖一四月帖一
送梨帖一奉憶帖一十月帖一數有帖一書至帖一草
書帖三王獻之三帖一東山帖一王恬簡尺一永和元
年金剛經一齊一軸蕭子雲奏表一梁一軸簡文
皇帝製通元寺石像文一唐六十四軸明皇嘉賓勑
一賜李含光勑一批荅李&KR0877;光表一批答裴耀卿等奏
状一肅宗賜李含光勑一蕭瑀歲旦詩一禇遂良臨王
羲之黃庭經一鈎摹王羲之十七帖一歐陽詢簡尺一
新序帖一書度尚庾亮帖一道失詩一狄仁傑謝状一
李白二十日醉題詩一又送賀八歸越詩一胡英樂府
詩一李邕簡尺二顔真卿序一祭文草一干禄字一李
陽冰篆三李商隠月賦一張顛草聖帖一率意帖一諸
舍帖一又王粲評詩三李德裕啟状一白居易簡尺二
與劉夢得帖一崔驥回求字帖一李揆連句一畢諴啟
状一柳公權伯氏帖一曺剛中投醪帖一王拾遺草書
千文一蕭氏示三兒生日詩一史惟則篆隸一禇庭誨
法書一顔氏家譜一孫思邈粟米帖一吴綵鸞切韻一
貝靈該(按宣和書譜作貝冷該)遊天竺寺詩一禅月大師手帖一
僧亞栖草聖三又詩一僧齊已啟状一謝状一僧高閑
草聖二草書退之送序一僧懷素草書千文二孝經一
自叙帖一上定襄郡王帖一僧智永眞草千文一唐
朝不知名者六十八軸一冊張九齡告一顔濋告二殷
開山贈告一朱巨川告二顔允南告一顔思魯告一楊
美告一桑如珪母王氏告一張令暁守資州磐石縣令
告一李叢告一魏洽告一嚴武告一張彬告一李紳拜
相告一許圉師告一李能告一張庭詢告一許渾告一
鈎摹王羲之六帖一十三帖一樂毅論二鈎摹王獻之
洛神賦一臨王羲之憂懷帖一鈎摹蘭亭二書李郢七
言詩一元和名賢書文館詞林一草聖千文一唐韻三
又一册琴手勢譜序一草書寄人詩一草書洛神賦一
欲到帖一釋氏說一文思博要一節史十八節漢史二
節史小楷一晉陽秋一清淨經一又草書清淨經一佛
本行集經一小字法華經一掛軸書大中之寺二五
代十四軸南唐李後主書誦經回向詞一發願文一詩
詞一招賢詩一錢王牒一楊凝式二帖一又四帖一記
崔處士詩一宋齊邱延賓亭記一徐鉉送淨公上人東
游詩一徐知訓臨王羲之帖一南唐沙門應之千文一
南唐人臨李陽冰小篆一序洛詩藳一皇朝四十九
軸鍾離景伯蘭亭一蔡君謨臨懷素詩一&KR1062;勒千文一
米芾遊寳靈詩一西山書院雜詠一請諫公住持䟽一
偈一和張磐韻詩一避暑多景樓詩一觀雪湧金詩一
又觀雪碧湘詩一雜書詩文三十八
古器四十(朝廷續行降付今併以前錄所載舊藏四百十八附錄名數於此)商噐七
十六敦二爵十七觚四瓿三彛三鼎十八□鐘三鬲三
匜三觶一卣一斝三鍋一罌一鼎蓋一鉦一乳彛一立
戈彛二叟父鼎一祖父鼎一孫觚一祖乙爵一父已觚
一乳鐘一父丁彛一提梁卣一周噐一百六十五饕
餮罍一龍首盉一錞九洗一犀牛尊一提梁卣八敦六
爵十九觚十二素爵一瓿二匾壺二彛十敦蓋二甗四
匜一鼎二十七□鐘二尊五鬲三罍六父丁鼎二負鳳
方鼎一單彛一乳鐘十乳鼎一乳彛一盤一斝六貫耳
壺一鐘八大牛尊一甲壺一角一爐二卣蓋一車軸二
文考尊一花匾壺一秦噐六龍鐺一鐘四鼎一漢
噐一百十二刁斗八洗十方壺一螺尊一龍鐺六奩一
瓿二匾壺三觥六罌一鼎八香奩一鍋一提壺二螭首
淨瓶一熏爐一行鍋一鍋甑一卧牛鼎蓋一圓壺一戈
一三足盤一彛一鐘二魚洗二小方壺一鼓三甑二盤
洗一盆七壺一提梁卣一爵一鳩頭一敦一尊二焦斗
四鐺四燈三鼎蓋二武鐃四瓶一盉二滴二提梁漢月
罍一鍑并勺二副四件唐噐二小鐘一十八學士木
簡一不知年代者九十七鐘六乳鐘一爵琖五鼎二
斝一錞二洗二瓿一濯一鼎盖一簠盖一觥一象硯滴
二孫已丁彛一獸耳方壺三唾壺鼎一慧季鬲一和睦
鬲二有耳圓壺一高足龍紋彛二父癸尊一鬳伯邵尊
彛一四足父丁鼎一立戈父甲鼎一象匜一尊一古金
鐘一銅鼓三鏄鐘一銅鐸一花缾五罐一扁壺二爵一
香爐十五壺瓶二不知名者二十三(以上古噐慶元四年繪畫為圖
其樣製高廣小大有無欵識悉皆紀載共成五冊藏于經庫)
圖畫一百八十七軸(御府續行降付今併以前錄所載舊藏九百十一軸二册附錄名氏
于此)徽宗皇帝御畫十四軸一册鸜鵒二鵲一鷺鷥一
班鳩一鸂䳵一野鴨一犬兒一猫兒一(後有御書戲筆寫三字)野
雀一(三幅後有御書野雀二字)戲猿一(二幅後有御書戲猿二字)鴨蟹一(三幅御書鴨雛
鴨蟹四字)寒鵶栖木一(五幅御書寒鴉栖木老松山鷓枸杞呦禽綉眼一十四字)早梅小
禽一(五幅御書早梅小禽五色禽竹禽烏頭禽蝉採花蘂十六字又有寫生墨畫十七幅宣和乙巳中春
賜周准十六字)翎毛一册(後有御書宣和乙巳賜周准七字)徽宗皇帝御題
畫三十一軸一册海棠通花鳳一(御書詩云錦棠天與麗映日特妖嬈五色
絢儀鳳真堪上翠翹)杏花鸚鵡一(御書詩云並亞隴雲飛稳巢文杏枝高棲良自得蜂蝶莫相疑)
芙蓉錦鷄一(御書詩云秋勁拒霜盛峩冠錦羽鷄已知全五德安逸勝鳬鷖)千葉碧桃
蘋茄一(御書詩云太平蜀雀異仍映碧桃間一秀三千歲高枝永共攀)聚八仙倒掛兒
一(御書詩云垂身如逮下名冠八仙中最是天眞處櫻桃一點紅)桃竹黃鸎一(御書詩云出谷
傳聲美遷喬立志高故教桃竹映不使近蓬蒿)金林檎遊春鸎一(御書詩云佳名何拔萃美
譽占游春三月來禽媚嬉娛異衆倫)香梅山白頭一(御書詩云山禽矜逸態梅粉弄輕柔已有
丹青約千秋指白頭以上八軸於御書詩後並有宣和殿御製并書七字)趙昌江梅山茶一
(御題詩云趙昌下筆摘韶光一軸黃金滿㪷量借我圭田三百畆眞湏買取作花王又有趙昌竒筆四字)徐
熙並株花圖二(其一御書徐熙並株花圖六字其一御書政和丙申歲宣和殿書九字)韋
偃馬一(御書唐韋偃畫馬筆力精妙染飾真竒甚可尚也乙酉御題二十一字按染飾真竒甚可尚
也八字原本誤作采飾具而甚可尚也今據書畫譜改正)燕文貴山水一(御書燕文貴三字)
燕文貴溪山魚浦圖一(御書燕文貴溪山魚浦圖八字)李成眞蹟一(御書
雪凝寒溜營衛李成眞蹟十字)劉永年水禽荷蓼圖一(御書劉永年水禽荷蓼圖八字)
厲歸眞竹鵲圖一(御書厲歸真竹鵲圖六字)吳元瑜竹梢梅花一(御書
吳元瑜竹梢梅花七字)詩意圖一(御書詩意圖崇寕丙戌歲宣和殿筆十二字按原本脱去崇
寕二字又訛十二字為十字今據書畫譜改正)周文矩聽說圖一(御書周文矩聽說圖丁亥
御筆十字)王齊翰古賢圖二(御書王齊翰古賢圖六字)孫知微弈碁圖一
(御書孫知微神品五字)胡瓌番馬一(御書胡瓌真蹟在世罕有八字)徐熙鵪鶉圖
一(御書徐熙鵪鶉圖神品上上九字)山鷓梨花一梨花蓴菜一太湖山
攀竹猿一梨花遊春鸎一竹鶴一范寬水墨芙蓉一(以上
六軸並有御押)人物一册(御書王端周昉厲延福勾龍爽崔白等姓名)宣聖像四
軸陸探微一周昉一吳道子一外一軸并亞聖一軸不
知畫者名氏道佛像一百七十三軸張僧繇羅漢一
展子虔竚立觀音一太子游四門二楊庭光羅漢四行
化佛一三清一李昭道山水文殊普賢二韓幹湏菩提
一王維菩薩一普賢一湏菩提一孔雀明王一閻立本
大悲一西胡朝元圖一土星一月孛一上眞列聖朝禮
圖一辛澄阿彌陁佛一觀音一吳道子佛二慈氏一金
銅佛一湏菩提一大悲一水月觀音一三官一三天正
一静應眞君一能仁降聖變像一翟琰釋迦佛一盧稜
伽(按宣和畫譜作盧楞伽)十六大阿羅漢三薛稷觀音居士像一
張萱大聖一范瓊阿彌陁佛一貫休羅漢一古羅漢一
十六大阿羅漢一朱繇佛會五百羅漢二菩薩一熾盛
光佛一龍窠王一觀音一水星一邱文播羅漢一王齊
翰十六大阿羅漢四辟支佛一寳印菩薩一毗盧遮那
佛一文殊一聖會圖一土星一元辰一孫位佛一熾盛
光佛二星官一曺仲元菩薩一觀音一黃居寀着色觀
音一關仝龍窠佛一王翌大悲一三官三周昉五星一
又金星一張素卿太乙西遊一武宗元水官一周文矩
維摩講教一張元釋迦大覺金仙一曾建自在觀音一
王易菩薩一毗盧遮那佛一孫知微行化佛一三官三
夀星二九曜三十一曜一八仙八黃筌水星一王端過
水羅漢一王瓘佛會菩薩一李伯時觀音二文殊一十
大弟子富樓那佛一三師像一董源定光佛一武洞清
佛一應夢觀音一大聖一程坦寒山拾得雪豆圖一侯
翌大悲一日本國佛鋪一勾龍爽誌公像一勾龍奭太
隂星一木星一金星一火星一羅㬋星一吴元瑜天尊
一羅㬋星一計都星一紫炁星一太陽星一太隂星一
木星一土星一火星一水星一不知名氏者四十軸行
化天竺一觀音二銷金觀音一南唐觀音一孔雀明王
一學吴道子孔雀明王一學李公麟孔雀明王一無量
夀佛一西方世界一上清寳籙圖一十六大阿羅漢十
六(各軸有黃庭堅書讃)普賢一摹孫知微羣仙二十四治十二
古賢六十一軸(僧道附)展子虔梁武帝一王齊翰古賢圖
一閻立本貞觀名臣圖二王維濟南伏生圖一吴道子
高僧圖一周英廣成子一陳宏(按宣和畫譜作陳閎)顔相時一李
伯時洪崖先生一維摩居士一丹霞訪龐居士一船子
和尚一列子乘風一勾龍爽劉阮二不知名氏者四十
六軸石室禮殿古賢圖三漢高祖一魏武帝一唐太宗
一周公一太公一孫武子一荀子一留侯一司馬相如
一太史公一掦子雲一嚴君平一嚴子陵一馬季長一
謝東山一文中子一房梁公一李白一郭汾陽一顔魯
公一歐陽詹一南康郡王韋臯一陸宣公一裴晉公一
李衛公一羅池廟像一皇朝功臣一十七(趙普曺彬潘美薛居正曺
瑋石熙載李沆李繼隆王旦吕夷簡王曾韓琦曾公亮富弼司馬光韓忠彦秦檜)鬼神三十
八軸盧稜伽善神二翟琰德义伽龍王一吴道子護法
神二天王四善神三座神一閻立本甲神玉女一李用
及授塔天王一李思訓葛陂化龍圖一周昉護國天王
一邱文播二郎一朱繇變像一趙公祐天王一侯翌鬼
子母一王翌神人獅子一張本净梵王一周文矩摹顧
愷之三天美人一張南本蒼龍二不知名氏者一十二
軸天王二托塔天王一東方長生天王一十二神符一
學吴道子護法神一伏龍郎君圖一客神圖一水族圖
一殿神圖二水墨龍一人物百三十九軸頋愷之青
牛道士圖一范長夀四暢圖一張萱人物一勘書圖三
明皇出門授帶圖一明皇按樂圖二明皇擊梧桐一仕
女按樂圖一着色仕女一明皇闘鷄射雁圖一五王博
戲圖一樓臺仕女二早行七賢圖一王(原闕名)美人圖一
周昉仕女一宫女戲犬圖一四暢物一胡旋女一煎茶
圖一孩兒二美人圍碁圖一美人按舞圖一明皇諸王
燕坐圖一王維捕魚圖四盤車圖一朱陳嫁娶圖一拂
菻人物一雪霽暁行圖一韓幹呈馬圖一人馬二韓滉
盤車圖一豐稔圖一陳宏洗馬圖六曺覇獵騎神品一
韋偃風牧歸舍圖一人馬一尹繼昭斫膾圖二孫位醉
道圖四胡瓌王昭君一番騎圖一卓歇圖一滌馬圖一
周文矩四季仕女二綉女圖一弈碁圖一捕魚圖一占
城職貢圖一高克明三教會碁圖二王瓘三教圖一李
用及人物三惠崇晉人物四王端齒痛圖二山水人物
一樓臺人物一明皇避暑圖一七才子一獨看窠石人
物一秋山畋獵一尹質騎牛圖一朱繇牛女渡河圖二
明皇並轡圖一王濟觀馬圖一李成番馬人物四採獵
人馬二徐崇矩剪牡丹圖一杜霄美人圖一陸滉(按宣和畫
譜作陸晃)烹茶圖一程坦莊子直木圖二董源夫子哭漁邱
子一(按宣和畫譜作孔子見虞邱子)顧德謙蕭翼取蘭亭一陸僅孟浩
然過關圖二吴元瑜家景仕女三番族一李伯時賦詩
圖一鷄鳴度關一東丹王番部下程圖二人馬三朱羲
牧牛圖一張戡人馬二不知名氏者二十一軸人物圖
二袁安卧雪圖一杜甫觀梅春景一陶潜高卧夏景一
張翰思歸秋景一子猷逸興冬景一風塵行客圖一蕭
翼取蘭亭一東封圖一外國入貢圖一三佛齊職貢圖
一羅斛職貢圖一眞獵職貢圖二交趾職貢圖一醉桃
圖一羯鼓圖一仕女便面一人馬二雜畫一十軸陸
探微毛詩圖一韓滉文苑圖一周文矩文會圖二孫太
古洗經圖一不知名氏者五軸慶雲圖一龍舒瑞應圖
一長安圖一洛陽圖一瑞粟圖一山水窠石一百八
十一軸李昭道避暑宫一王維山水二韋偃松二孫位
霧鎻山寺圖一張璪松石一關仝山水三窠石二唐希
雅竹石圖一厲歸真秋塘圖一李昇山水二峨眉壽山
圖一青城夀山圖一郭將軍窠石一荆浩山水二江村
早行一江村憶故圖一蒲宗訓山水三孫可元山水圖
一宋珏山水一程坦山水二陳暘古松二張舉山水四
李茂雪景二學董源小寒林二李公年桃谿春色一黃
筌秋塘圖一水墨湖灘風竹二符道隠山水二范寬山
水十岩岫興雲圖一河山圖一寒林一雪景三冬景山
水一雪景山水二雪山二王端松軒圖一才子渡寒林
一許道寧山水七寒林六寒江晩渡一窠石二夏山圖
二太華中條終南紫閣四山四秋江野渡二董源山水
七寒林二著色廬山圖三窠石一巨然山水八秋山一
萬壑松聲圖一郭熙山水三寒林二秋景一崔白山水
一風雨圖一李成山水四雪獵圖二小雪圖三大寒林
四江南避暑圖一文仝寒稍一王士元曉雲出豀一燕
肅山水二寒林五長春圖一燕文貴山水四屋木山水
一王侁著色山水一宋復古風雨松圖一士雷小景一
宗婦曹氏蓼岸圖一吳元瑜秋汀圖一夏岸圖一趙大
年小景四雲谿圖二郭忠恕避暑宫一不知名氏者一
十五軸山水六樓觀山水二水墨風雨山水一學高克
眀山水二學范寬山水一學巨然山水一雪山二花
竹翎毛三百十一軸李將軍翎毛一邊鸞海棠一雀一
竹雀圖一刁光雪雀一貫休竹一唐希雅錦鳩早梅一
竹三耍鷯一江南蘆鴨一寒禽二柘竹鷯子一梅竹雜
禽圖一雙禽一竹禽三滕昌祐江南杏花一林檎枇杷
一石榴柿子一郭乾暉鶉鷂圖一棘鶉圖一古木鷓鷂
圖一黃居寳鶴二邱文播躑躅綉纓一鍾隠飛鶻一雙
禽圖一黃居實禽會圖一趙亨兩折枝二趙廸三折枝
二李延之折枝花一袁夢臣鵰狐二樂士宣羣鳬戲水
圖一秋岸家鵝一水墨太平雀一李正臣雜禽圖一周
曾蘆雁小景一劉君錫敗荷鴈一黃筌翎毛一錦鷄一
聚禽一雪雉二鶴二鵝二碎金圖一竹石花禽一海棠
二玉芙蓉二芙蓉白鷴一蘆花鸂鶒一榮荷鷺鷥一夾
竹野鷄一牡丹鵓鴿二芰荷家鵝一蓼岸家鵝一架上
雕鷹一趙昌花三折枝花一四季花四映山紅一四花
圖上品一山茶綉纓一萱草蜀葵一二色山茶一石榴
梨一海棠花一果實一石榴花一拒霜花一牡丹錦鳩
一海棠拒霜一木瓜花一芍藥花一梅花山茶一夾竹
桃鴿一躑躅鷯子一牡丹鵓鴿一桃竹鵓鴿一易元吉
雨梨一果實二石榴一枇杷一木瓜一栗一梨一野花
蔓草一月季花一鸂鶒野鴨一野鵲二山鷓一黃居寀
杏一望仙躑躅一寫生花二桃杏花二瓜一木瓜一雨
梨一萱草山鷓一芙蓉一雪竹錦鳩一架鷹一牡丹金
盆鵓鴿一翎毛五御鷹一旱蓮鷺鷥一竹石蹲鵰圖一
芙蓉鸂䳵一金盆鵓鴿一水禽二徐崇嗣蜀葵一折枝
木瓜一果子二碧壺桃花圖一海棠一時花上品一蜂
蝶牡丹一山茶雙禽一蜂蝶花菜一牡丹一山茶一蘆
鴈四鷺鷥二吴元瑜四季花角金眉圖一柿實練帶一
玳瑁紅荔枝圖一虎皮紅荔枝一香桂一竹梢梅花一
孔雀圖一梨花孔雀二碧桃山青一雪竹山青一李花
鸚鵡一墨竹二落鴈圖一徐熙落墨花一芍藥一牡丹
三折枝牡丹木瓜圖一牡丹鵓鴿二花竹翎毛二牡丹
戲魚一果子神品一鷺鷥一野鴨二鵓鴿一文與可墨
竹四仙槎竹石二東坡墨竹一嘉王墨竹三筍竹一蒲
竹一艾宣翎毛八花鴨二荷蓮一鵪子六野鴨六蘆鴈
四鶴二夾竹桃鶴圖一邱慶餘四時花禽圖一牡丹遊
魚一徐崇矩蟬蝶牡丹一雀白筍竹黃鸎二墨竹一鷺
鷥二秋塘戲鴨圖一竹石槐穿兒一雪竹耍鷯一雪梅
山雀一梅竹鷯子二蓮鴨一竹雀二蘆鴈二烟禽一翎
毛二荷蓮三秋景圖一擁花鵝一烟波鷺鷥二霜溪六
雁二雪蘆雙鴈一秋荷雙鵝一梅竹野鷄一水墨竹禽
二江南花竹二梅行思雞圖八子母鷄一護雛鷄一鬭
鷄一籠鷄三崔慤鳩子二蘆雁海棠黃鸝二水紅野鴨
一牛戩野鷄一蘆石鷺鷥一宗室仲佺秋荷鷺鷥一士
雷春雪早梅一祁序楊梅鷂子一趙大年雪蘆寒雁一
顧德謙野鵲一惠崇鵝二雪雁一文禽戲雪二董源春
龍出蟄二武洞清歲寒圖二江南寫生鵝二不知名氏
者七軸枸把一鸂鶒二竹鶴一映山紅湖石一梅花野
鴨一牡丹鵓鴿一畜獸一百十七軸戴嵩牛五牧牛
圖一逸牛戲童圖一韓幹馬二四馬圖二五陵圖一三
花御馬圖一韓滉牧放水牯一鬭牛一牧牛一陳宏内
廐龍駒圖一曹將軍内廐芻秣圖一吳道子馬癖圖一
韋偃戲牧一牧放驢一牧馬二浴馬圖一散牧圖一曹
霸連槽馬二刁光猫竹圖一韋無忝戲猫一胡瓌馬騎
一郭乾暉狐兔一厲歸真牧牛圖一支堯佐驢車一朱
羲乳牛圖二胡虔牧馬圖一李會獐猿一祁序乳牛圖
一周照(原闕二字)一燕穆之牧牛一顧德謙引犢牧牛一楊
(原闕二字)一黃筌鬭牛圖一白兔一何尊師醉猫三(原闕二字)一
葵石戲猫六易元吉猿八槲猿二猴一(原闕二字)雛獐一子
母猿一子母戲猿二獐猿七(原闕二字)一猿猴一百猴圖一
四生哺雛二李公麟馬二赬面馬一驚猴馬圖一習馬
圖一董源牛一(原闕二字)圖二崔白獼猴一秋山猴二猴雀
一秋(原闕三字)二黃居宷蟬蝶猫兒一竹兔一劉廉州(原闕三字)
唐僧學戴嵩牛一不知名氏者一十四軸馬(原闕三字)四剪
鬃馬一學胡虔番馬二獐一猿一學易元吉猿二學惠
崇檜鹿圖二蟲魚十九軸(原闕三字)旱蓮草蟲一王君授
蟹二黃筌扇面(原闕三字)徐白魚一易元吉蓼花草蟲一枯
木草蟲一徐熙魚四草蟲一馮靖蘆蟹二徐崇嗣草蟲
一茄菜一戲魚二(以上圖畫慶元五年十一月秘書監楊王休劄子契勘本省見有圖畫餘
准御前降下收藏其間有用御寳者固已昭垂内有不曾用印記者其數頗多切慮久後有換易之弊欲乞從
朝廷指揮許令本省編定目本赴都堂請印庶幾他日可以稽考朝旨從之至嘉定三年六月並用堂印畢仍
於畫背用秘書省印為識)山水圖二(舊為道山堂著庭學士圖及司馬温公碑易之
圖藏於庫嘉定二年六月作大屏設於著庭東西兩壁)
皇朝祖宗御書法帖十卷五十六段太宗三十一真宗
五(按此三字原本脱去今據宋帝世系及法帖𢾗目查對補入)仁宗九英宗一神宗
一哲宗一徽宗五欽宗三秘書監沈揆等䟦文一(以上石刻
嘉定三年改會要所楷書案為庫置架設之榜曰御書石刻用東廊舊牌摹刻)太宗皇帝御書
飛白秘閣字一御製御書秘閣贊序一(設秘閣下)高宗皇帝
草聖歌詩摹刻漆屏二(嘉定元年朝廷降付設于道山堂)德夀慈福兩
宫御書觀音經共八段(元在碑石庫嘉定三年置架設于羣玉堂東偏)孝宗皇
帝御書秋日幸秘書省近體詩一很石銘一光宗皇帝
御書夀皇聖帝聖政序一(以上皆在秘閣西廂榜曰御書石刻)今上皇帝
御書聖安夀仁太上皇帝聖政序一(設秘閣下)淳熙秘閣續
法帖十卷七十三段第一卷魏鍾繇晉王羲之書第二
卷王羲之王獻之書第三卷唐歐陽詢蕭瑀禇庭誨孫
思邈狄仁傑張長史顔真卿書第四卷唐明皇書第五
卷李白胡英李邕白居易書第六卷唐張九齡李紳書
第七卷李陽冰李德裕畢諴李商隐書第八卷懷素書
第九卷高閑亞栖齊已書第十卷楊凝式無名人書(以上
石刻在西廊史庫之南碑石庫)東坡墨竹屏一(東坡畫墨竹于壁間後有取為屏者嘉定元年
朝廷付下藏于羣玉堂西偏)羣玉堂法帖十卷共一百四十一段第
一卷高宗皇帝御書三住銘孝經孝宗皇帝御書典論
光宗皇帝御書甘泉賦憲聖慈烈皇后御書千文歸田
賦第二卷王右軍王司徒隋僧智永無名人書第三卷
歐陽率更虞少監禇中令李北海顔魯公徐内史張司
業高閑上人柳諫議楊少師書第四卷懷素千文第五
卷晏元獻杜正獻范文正文忠烈富文忠包孝肅趙清
獻唐質肅張文定韓獻肅王文公司馬文正韓門下劉
忠肅蘇文定鄒忠公陳忠肅書第六卷蘇東坡書第七
卷黃山谷書第八卷米南宫書第九卷李後主錢忠懿
徐騎省李西臺楊文公錢内翰宋宣獻石曼卿蘇才翁
蘇滄浪石徂徠唐彦猷陸子履沈存中沈叡逹滕章敏
曾南豐劉貢父林和靖錢文肅王仲至范内翰張存誠
張浮休楊無為秦淮海張右史晁吏部李姑谿李龍眠
賀慶湖劉巨濟薛道祖毛東堂周清真蔡紫微蘇後湖
韓陵陽陳簡齋張無垢書第十卷蔡忠惠石曼卿書(以上
碑刻元係安邊所申發朝廷嘉定元年承朝廷降下三年以著庭東廊屋三間為庫置架設之榜曰羣玉堂石
刻著作佐郎傳行簡書)王獻之保母誌一(慶元間山隂有人發地得此嘉定元年朝廷降
下盛以漆匣藏於搜訪庫)韓魏公帖(四十三叚在碑石庫)
宰輔三館題名一館閣續題名二(以上在道山堂)進中興館閣
書目題名一(在西廊拜閣待班所)著庭記一(嘉定二年著作佐郎楊簡撰并書)暴
書會題名(淳熙五年九月六年九月七年七月八年七月慶元二年七月以上在東廊拜閣待班所
淳熙九年七月十一年七月十二年七月紹熙元年七月三年七月四年七月慶元四年七月五年七月開禧
元年七月以上在西廊拜閣待班所)
太祖皇帝御容一軸(嘉定八年三月朝廷降付安奉于秘閣)
續藏古器(嘉定六年閏九月朝廷降付壽亭侯印一關南司馬印一香爐一馬兒一七年十月降付
銅鼓一八年十一月降付商冀父辛卣一商父辛卣二商卣一商乳彛一商素彛一商鬳彛一商東西彛一商
花尊一商龍鳳方尊一商祖辛尊一商鼎一商父辛鼎一商提梁卣一商木觚二商父乙甗一周父卣一周召
父彛一周束斝一周南宫中鼎二周雷文鼎一周孌鼎一秦瓮一漢彛一漢尊一漢提尊一漢索壺二漢鼎一
漢象腿鼎三漢提梁卣二漢盆一漢洗一漢罍二漢缸兒一漢鐸三漢馬橙口鐵一方彜一古鼎彛一三脚爵
盞二三脚古鼎三花瓶二膽瓶一韭瓣瓶一壺瓶一古鼎香爐一三脚麻爐三三脚鐺一缸兒一錡兒一觶兒
一盆一豆二三脚高麗火盆七弩機二十六年十月降付蜃樽一今易名周斝)
紹定元年三月詔秘書省書籍非係省官毋得借書許
從監少置簿有欲關文籍為檢閱校正等用即先批簿
以憑請取俟還本庫随與點收或借出已久亦湏檢舉
以察隠遺(秘書監葉禾言仰惟國家稽古憲章丕右斯文肇建芸省中興之始輪奐一新爰命天下
搜訪舊聞暨于今日藏書之目粲然大備真足昭聖代隆儒之懿矣搢紳之流凡登是選得以優游慱習充廣
見聞之所未逮長育成就之賜頋不與天地同其功歟况宸製奎章鴻篇鉅軸倬乎光日月而緯雲漢下至經
籍墨蹟圖噐儲藏惟謹居其職者亦當随事加飭以稱崇嚴䆳閣之意曩者監臣有請嚴借書之禁以防篇帙
之散失詳印記之文以為圖書之辨證模式樣於冊以虞噐物之換易條束具存足為永便然人情積玩欺偽
易生自非明示撿防以時稽察則前日之所申明殆為文具近之士夫至有借出館書携而去國者是久假不
歸惡知其非有也有人所未見之書私即其本刊售于外者是以秘府之文為市井貨鬻之利也臣奉職之初
肅恭點閱及往諸庫檢視類皆因循弛慢蕩無緘鐍而啓閉出入一付吏手展轉不革弊將滋甚豈不重為文
物之蠧乎臣已將閣庫所儲據籍排整分入厨匣仍恐防嚴未至並與封鑰收掌外欲望陛下申嚴舊制行下
本省非係省官毋得借書許從監少置簿有欲關文籍為檢閱校正等用即先批簿以憑請取俟還本庫随與
點收或借出已久亦湏檢舉以察隠遺庶可謹藏于中秘戢弊于將來矣有旨從之仍令秘書省常切遵守毋
致違戾)
