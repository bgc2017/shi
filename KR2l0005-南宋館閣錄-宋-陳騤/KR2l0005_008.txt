欽定四庫全書
南宋館閣錄卷九宋陳騤撰
廪祿
秘書監(行四十二貫守三十八貫試三十五貫米麥各十石添給錢十貫厨食錢十二貫)少監
(行三十二貫守三十貫試二十八貫米麥各七石五斗厨食錢十二貫按宋史職官志舊制秘書少監職錢
行三十五千守三十二千試三十千紹興新制行三十二貫守三十貫試二十八貫原本誤仍舊制今改正)
丞(行二十五貫守二十二貫試二十貫)著作郎(行二十五貫守二十二貫試二十貫)秘書郎
(行二十二貫守二十貫試十八貫)著作佐郎(行二十二貫守二十貫試十八貫)校書郎
(行十八貫守十六貫試十四貫)正字(行十六貫守十五貫試十四貫自丞以下各特支米三石厨食錢九
貫)時服(監少端午天申節單羅公服大綾夾袴勒帛汗衫十月朔夾公服小綾汗衫勒帛大綾夾袴丞
以下至正字羅公服絹汗衫内朝奉郎并權郎綾汗衫十月朔夾公服如通直郎以上絹一疋充汗衫朝奉郎
以上小綾一疋充汗衫勒帛通直郎以下絹汗衫一領長三十二尺四寸選人止給羅公服)折食錢
(紹興四年二月十八日詔修書官吏依例各破御厨食一分監修國史等官第一等四十貫本省長貳第二等
三十七貫五百著作郎以下第三等三十五貫)茶湯錢(紹興九年九月四日詔秘書省官讐校國朝會
要逐官每月添給茶湯錢二十貫)
吏祿都孔目官(添給料錢各八貫五百文日支食錢三百文贍家錢四貫五百文米麥各
一石五斗内麥折錢三貫文春冬衣絹各一十匹冬加綿二十兩)孔目官(添給料錢各七貫五百文
日支食錢三百文贍家錢四貫五百文米麥各一石内麥折錢二貫文春冬衣絹各五疋冬加綿十五兩)四
庫書直官書直官(每人添給料錢各五貫文日支食錢各三百文贍家錢各四貫五百文米麥各一石内
麥折錢二貫文春冬衣絹各二疋冬加綿一十兩)表奏官(添給料錢各四貫五百文日支
食錢三百文贍家錢四貫五百文米一石春冬衣絹各二匹冬加綿十兩)書庫官守當官(每人
添給料錢各四貫文日支食錢三百文贍家錢四貫五百文米一石書庫官春冬衣絹各一疋冬加綿十兩)
正名楷書(每人添給食錢三貫文料錢五貫文日支食錢二百四十文贍家錢二貫二百五十文米
二石)守闕(添給食錢三貫文料錢三貫五百文日支食錢二百四十文贍家錢二貫二百五十文)正
係名(月給食錢四貫文日支食錢二百四十文贍家錢二貫二百五十文)守闕係名(月給食錢
三貫文日支食錢二百四十文贍家錢二貫二百五十文)監門使臣(請給依權貨務監門例)
廳從監廳子一名衣糧親事官六名承送舊法六名
近制三名少監廳子一名衣糧親事官舊法六名近制
四名承送舊法四名近制二名秘書丞著作郎秘書郎
著作佐郎廳子各一名衣糧親事官承送舊法各二名
近制各一名校書郎正字廳子各一名承送舊法各二
名近制各一名(廳子料錢二貫文承送一貫八百文衣糧一貫五百文又給折麥錢七百二十
文米五斗四升每日食錢一百八十文衣糧春衣絹一疋布二匹冬絹二疋綿十兩)
