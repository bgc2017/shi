荒政業書目錄政書類三(邦計之屬)
卷一
董煟救荒全法
卷二
林希元荒政叢言
卷三
屠隆荒政考
卷四
周孔教荒政議
卷五
鍾忠惠公賑豫紀略
卷六
劉世教荒箸略
卷七
魏禧救荒策
卷八
俞森常平考
卷九
俞森義倉考
卷十(上下)
俞森社倉考
(臣)等謹案荒政叢書十卷
國朝俞森撰森號存齋錢塘人由貢生歷官至
湖廣布政司參議是書成於康熙庚午輯古
人救荒之法於宋取董煟於明以来取林希
元屠隆周孔教鍾化民劉世教魏禧凡七家
之言又自作常平義倉社倉三考溯其源使
知所法復究其弊使知所戒蓋其官河南僉
事時所撰也末附鄖襄賑濟事宜及捕蝗集
要則其官分守荆南道時所撰也救荒之策
古人言之已詳至積儲尤為救荒之本森既
取昔人良規班班具列而於三考尤極詳晰
登之梨棗俾司牧者便於簡閱亦可云念切
民瘼者矣乾隆四十三年六月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
荒政叢書原序
古稱救荒無竒策非無竒策也預為之雖尋常行事自
有神明莫測之妙臨時倉卒為之雖古人已見之效亦
祗具文而已于生民曾何與焉所以荒政不可不詳欲
求其詳不得不預為之備森嘗觀古今救荒事宜若干
卷無不綱舉目張施行井井久矣會萃成帙藏之篋中
兹當
皇上憂民之切中外諸鉅公無不亟亟焉惟荒政是問
森雖承乏河員敢謂賑濟之事非職所宜盡乎爰取向
所藏本登之棗梨期與各屬相為講究而亟圖之或可
措置一二庶足以仰承
宵旰之深衷亦不負子惠元元之素志盖深有望于斯
世云康熙庚午上元節巡理河南通省河道提刑按察
使司僉事加四級錢塘俞森謹序
