欽定四庫全書
平定兩金川方略卷二
乾隆二十五年庚辰七月十一日癸丑開泰岳鍾
璜奏言金川土司莎羅奔原以喇嘛承襲土職其
地方一切事務係姪郎卡管理節據副將保懷智
同知崔鑰報稱莎羅奔於本年五月十一日病故
查金川與革布什咱搆衅以來如綽斯甲布小金
川丹壩巴旺各路土司卡隘曾派土兵逐處堵截
迄今一載有餘金川未敢稍為闖出向各土司多
事(臣)等漸次將各路土兵已減撤一半餘俟查看
情形另為酌辦再巴旺土舍德租向來駐劄布拉
克底聘娶金川之女為妻名為結親實為金川箝
制該土舍亦已患病身故其所娶金川之女生有
一子甫經數月所有土舍事務係德租之兄安多
爾暫為管理(臣)等飭諭該管文武各員察訪安多
爾是否仍與金川勾結隨時具報並令轉飭巴旺
土司等仍將各卡隘加意防範毋稍疎懈奏入報
聞
乾隆二十六年辛巳四月初四日癸丑開泰岳鍾
璜奏言(臣)等細核金川番民本為有限兹各土司
四面圍攻男丁輪防碉卡婦女背運口糧迄無休
息上年莎羅奔又已病死郎卡自知力弱勢孤禀
懇遣人前往當面禀話(臣)等飭差把總陳起龍抵
其巢穴該處番民俱焚香迎接據郎卡前後禀稱
大率以伊本
天朝土司惟與衆土司不和衆土司因將不法之事向
内地父母官前控告如今止求作主剖斷伊惟恪
遵分付絲毫不敢多事等語(臣)等思金川與革布
什咱搆釁本不過穴中互鬭惟因金川狡黠性成
恐其得寸思尺是以不可不加懲創今各土司圍
堵兩載有餘郎卡既不獲逞其吞併之謀而且數
經挫衂禀求剖斷若仍令各土司駐兵攻守既不
能尅日奏功轉恐日久生懈詳悉熟商復委諳練
員弁前赴綽斯甲布丹壩金川一帶會同各土司
所遣大頭人宣揚
恩德切指郎卡罪惡明白剖斷將金川在丹壩界土所
修碉卡押令逐一拆毁侵佔丹壩山地全數退還
并差員弁前赴布拉克底令將金川所助番兵悉
回巢穴然後傳知各土司將各處土兵及土練次
苐撤收惟是革布什咱兩被金川蹂&KR1011;殘破良多
而巴旺毗連布拉克底人少力单尚須弹壓仍留
弁兵十餘名在革布什咱巴旺中間章谷地方駐
札以為聲援昨綽斯甲布丹壩革布什咱巴旺小
金川鄂克什梭磨卓克采從噶克九土司以土兵
均撤陸續遣人赴省請安(臣)等以郎卡為人狡詭
斷不可信乃爾土司頭人等所共悉目下雖已竣
事仍當時刻留心不可墮其詭計最後郎卡亦遣
人來(臣)等嚴行教誡諭以
天朝之于土司正如雨露之于草木本無二致自己向
順即享安全自己作孽即受災禍惟郎卡自擇之
頭人又稱上年莎羅奔已死郎卡懇求换給篆文
印信(臣)等復諭以郎卡只見有罪未見有功即使
分當承襲亦應照例取具各土司印結由地方官
詳報請
題方能換給印信頭人又稱郎卡因莎羅奔之死欲
遣人赴藏熬茶求給路票(臣)等復諭以熬茶本係
善事郎卡應遣大頭人虔誠預偹將隨去人數若
干報知該管地方官轉禀核辦該頭人俱敬聽領
諾而去至前此所需犒賞(臣)等會同奏請將總督
及布政使養廉各借支半年於邛雅文灌等州縣
購買餘茶酌量行銷所獲茶價除歸還借支之數
餘息銀兩作為賞需今除已經動支及扣還借支
外尚餘六七千金發支打箭爐及雜谷兩處各二
千兩購買糓麥青稞貯倉偹用餘銀仍存藩庫以
為夷務之需奏入報
聞
(臣)等謹按郎卡既以各土司攻圍浹歲畏罪懼
誅自當先遣大頭人赴地方官衙門輸誠哀籲
乃敢請遣人前往當面禀話已露驕縱之狀而
開泰等不加斥責即令弁員往赴其地此等微
末員弁宣示諸番既不能詞嚴義正而郎卡狡
猾異常從此窺見封疆大吏早存苟且完事之
心豈能震懾威稜永遠不侵不叛邇年大兵進
討屢次
勅令軍營將士毋得稍通言語示之不測蓋知番人情
性狎之則玩絶之則懼深得夫懾魄攻心之術
是以賊人之狡詐無所施而大兵之聲威愈以
震也
二十七日丙申開泰岳鍾璜奏言乾隆十二年有
金川土舍旺嘉勒係郎卡同父異母之弟首先投
誠十四年補授裡塘額外副土司其後漸與該處
正副土司不睦(臣)等乘其有欲赴打箭爐之語即
令在爐城居住時金川已與革布什咱搆釁(臣)等
復以打箭爐逼近革布什咱聲息易通遂令押赴
泰寧協駐劄之化林坪交副將等收管該番自抵
化林坪小心慎畏甚屬守分本年二月赴省來見
(臣)等思金川革布什咱夷務現已告竣若將該番
遣回裡塘該處既有正副土司轉成贅設日久亦
不無掣肘而裡塘遠隔邊外照料難周(臣)等會同
商酌請將旺嘉勒即安插化林坪仍將裡塘每年
應得額外土司養贍照數撥給在旺嘉勒隨營居
住既得俯仰寬然而與該副將同在一處自不難
於照料且使各番知歸順者獲享安全更為有益
至布拉克底土舍德租已死其兄安多爾接管地
方聞金川即原配德租之女塔朗改配安多爾未
幾塔朗病故金川復將原配革布什咱土司之女
納木初改配為妻據該管文武訪知安多爾舊有
足疾現在加甚雖兩娶金川之女皆勉強而後從
實非所願屬下番民尤不樂與金川聯絡(臣)等仍
諭該處員弁隨時體察不得以夷務已竣遂為忽
視奏入報
聞
乾隆二十七年壬午二月十一日乙亥開泰岳鍾
璜奏言各處土司承襲例應取具隣封土司悅服
甘結隨本送部惟是金川土司素稱獷悍自乾隆
二十三年侵擾革布什咱而綽斯甲布小金川叠
次出兵助𠞰久已不與往來若因其襲封之故照
例行取隣封甘結轉多未便(臣)等斟酌辦理現令
該管文武將郎卡請襲一案毋庸行取甘結奏入
上諭軍機大臣曰開泰等奏金川襲封土司毋庸取具
隣封土司甘結意在直捷簡便所見亦是然不為郎
卡等明白宣諭恐郎卡不知懷畏轉疑開泰等有意
遷就一似徇其所請竟不待各處甘結者然或致日
生驕縱殊非控馭之道著開泰岳鍾璜即行曉諭郎
卡等謂隣近土司與爾素有嫌隙若因承襲之事照
例取結伊等定不樂從今據爾懇求竟免其輾轉取
結以示嘉惠之意但襲職之後如或妄思滋事在隣
境諸部斷不能相協而封疆大臣亦斷不肯為此稍
貸方足令其儆惕於體制亦為允協
十一月十七日乙亥開泰岳鍾璜奏言丹壩逼近
金川地方偏隘金川勾其一二頭人背叛土司為
之引路本年九月初十日半夜突然攻圍官寨緣
平時尚有預備竭力抵禦金川緣途搶掠進至瑪
讓地方佔據據副將保懷智同知崔鑰禀報前來
(臣)等飛行該文武各員催飭各土司速派土兵往
助以遏鴟張又恐所派土兵遠近不等未能克期
齊集先撥屯練二百名赴援以揚聲勢又據各員
禀報綽斯甲布地連丹壩一聞有事土司工噶諾
爾布即發土兵救應已將瑪讓奪回賊人退據山
梁各處土兵陸續漸集等語(臣)等思丹壩新設土
司地僅彈丸本非金川敵手但現在既有土練又
有各處土兵郎卡必不能得志(臣)等嚴檄詰責郎
卡復委守備温欽千總袁國璉馳往查辦如該酋
遵奉檄責即將丹壩山梁退還則查明滋釁緣由
尚可酌量剖斷倘該酋支吾觀望意圖吞并或添
派土兵或冄派土練設法辦理奏入
上諭軍機大臣曰開泰等奏郎卡滋擾丹壩現飭守備
温欽等詰責查辦一摺未免先事預設調停之見於
辦理機宜未能領會該督等前於乾隆二十三年奏
金川與革布什咱有結親搆釁之事明正綽斯甲布
兩路進攻屢經傳諭不必懲以官法惟有以蠻攻蠻
之一策或令綽斯甲布小金川分據其地而彼時開
泰岳鍾璜不能體悉朕旨未免意存姑息但取解紛
丫事以致養成驕縱此時郎卡初為土司即已垂涎
丹壩其明驗也殊不知此等狼子野心即使目前詰
責認罪又安能保其永遠受約安靜乎如司内如革
布什咱丹壩等類其力之強弱雖殊然皆可借此以
為郎卡之敵如果因其挾仇攻擊竟將郎卡𠞰滅豈
非策之最善者著傳諭開泰等斷不可有先事部署
官兵協力佽助之計致涉張皇所有隣近土兵既集
或即協力𠞰除分有其地正可聽其各自為計番境
轉可相安倘各土司不能併力𠞰除而郎卡仍怙惡
不悛有必須另行辦理者則亦非該督提等以川省
綠營官兵所能任其事開泰等臨時據實奏聞候朕
酌辦此時只須靜以聽之不可調派紛紜徒擾番人
觀聽也
(臣)等謹按滿洲勁旅忠勇兼著而吉林索倫之
兵并能登高越險所向無前進討兩金川實非
旗兵不能得力恭讀屢降
諭旨以未可專恃川省綠營所能任其事厥後掃蕩逆
巢俘擒雜種多繫旗兵之力克蕆大勲仰見
聖天子燭炳幾先雖數千里外十數年後無不洞如觀
火云
乾隆二十八年癸未三月初三日庚申開泰岳鍾
璜奏言前據綽斯甲布革布什咱均欲攻打金川
懇求帮助業經(臣)等檄諭奬勉以示鼔勵嗣據丹
壩小金川巴旺梭磨卓克采從噶克各土司均請
助𠞰金川並遣頭人到省(臣)等傳見該頭人等諭
以汝等土司因郎卡肆行不法意欲出兵助𠞰為
汝等各土境永遠除害實當如此辦理汝等土司
惟在同心合力認真攻擊
天朝自當從厚加恩各土司不論誰家苟能攻得地方
搶獲人口物件即行給賞如或將來别須佽助之
處亦必隨時酌助當遣該頭人等各自回巢去訖
現在丹壩地方有綽斯甲布革布什咱等各土兵
及土練協同堵禦金川自知為衆所惡將所據丹
壩山梁連築石碉十餘座且於各土司交界處所
嚴為防守苐綽斯甲布革布什咱及小金川巴旺
丹壩雖均與金川為仇内惟綽斯甲布實為金川
勁敵(臣)等密諭委員令其駕馭綽斯甲布一俟山
雪消融彼此會商相機𠞰擊能攻則進否則俟其
少懈遣放夾壩使金川不獲寧居並諭凡通金川
之路毋令番人私行貿易鹽茶等物查金川所恃
以跳梁惟在地形險阻其實不過彈丸即其可用
番民亦止在五千上下如以各土司之力與之輾
轉角觸雖其間強弱不齊未必克期罙入然使四
面堵禦無路可通且須不時備敵勢必久而自困
並將各土司隨時犒賞以資鼓勵查乾隆二十三
年(臣)等奏請購買餘茶即以所獲利息為夷務之
需今餘銀尚存司庫仰懇賞給應用奏入報
聞
六月十二日戊戌
上諭内閣曰開泰庸懦無能種種&KR0861;誤深負簡任著革
職賞給頭等侍衛前往伊犁辦事四川總督著鄂弼
補授是月十六日壬寅又
諭内閣曰鄂弼現在病故四川總督員缺著阿爾泰補
授
七月二十七日壬午開泰岳鍾璜奏言郎卡請擾
丹壩綽斯甲布等九土司并請攻𠞰金川(臣)等查
九土司内綽斯甲布革布什咱小金川巴旺丹壩
俱與郎卡挾有嫌仇至梭磨卓克采從噶克鄂克
什相距金川較遠别無仇隙誠恐諸酋心力不齊
(臣)等叠次委員數加飭諭各酋俱遣頭人赴綽斯
甲布處會議九土司中與金川聯界者各派土兵
即從各處進攻其與金川隔遠者出兵分助期於
五月二十九日同時並舉并求官兵應援懇賞鹽
菜口糧大藥鉛彈(臣)等諭以郎卡並非敢於干犯
内地汝等欲為丹壩報仇并除將來貽患乃汝等
自為之事何得擅請官兵至鹽菜口糧等項本俱
不應賞給但念汝等素常恭順且此舉亦屬鋤強
之意除官兵并鹽菜銀兩不准外如或口糧火藥
鉛彈不足尚可量為酌賞至土司内有能攻取地
方已許即行分管實於汝等有益務須實力為之
不可曠時觀旋據該管文武報稱綽斯甲布分兵
三路小金川分兵三路均於是日進攻金川於小
金川綽斯甲布所攻之地防守綦嚴連次對敵各
有所傷未能得地至丹壩一路郎卡佔據山梁欺
其人少且又難於仰攻防守稍懈丹壩因與梭磨
卓克采從噶克土兵繞出作固頂普籠籠二處之
後分兵攻襲將金川擊敗遂據其地並奪取凱立
葉山梁石卡均有所獲又據南路稟報布拉克底
地方俱有金川番人代為防守茲於六月十七日
革布什咱地方攻破瓊山下洛爾察地方巴旺土
兵於扎科搶得牛隻殺傷布拉克底探哨之兵兩
土司正在添兵合進(臣)等查布拉克底逼近金川
互相唇齒今攻布拉克底即無異於攻金川現在
設詞鼓勵俾各土司互為聲援伺隙攻取奏入
上諭軍機大臣曰開泰等奏九土司攻打金川所辦尚
未得窽要開泰向於郎卡遣人赴省時每許進見常
加慰撫而隂縱綽斯甲布等攻擊在郎卡素性狡黠
此等行為豈能掩其耳目甚非天朝開示誠信駕馭
番夷之道郎卡既於綽斯甲布等屢肆欺凌衆土司
能合力報復原不為過督臣既聞其事惟應明白
宣示綽斯甲布等以郎卡既得罪於衆土司爾等悉
銳往攻倘能𠞰滅番巢亦免爾等後患但不必官為
援應而於郎卡來人嚴為拒絶且切諭以爾既結怨
隣境誰肯甘心為爾蠶食必將聫集各寨奮力復仇
此亦爾所自取我等斷不肯曲為庇護如此則郎卡
既不敢恃以逞強而綽斯甲布等亦可洩其積忿於
事理方為兩得乃開泰既用譎以籠絡郎卡復隠為
援助各土司殊失控制大體阿爾泰嗣後一切當以
光明正大經理得宜毋事調停遷就致蹈開泰故習
并將此傳諭岳鍾璜知之
九月初九日癸亥阿爾泰岳鍾璜奏言(臣)阿爾泰
抵任後據西路各員稟稱綽斯甲布土司於七月
十六日派令駐劄穆克土舍帶兵潛赴金川地方
金川不及隄防綽斯甲布土兵搭梯上頂餘各旁
列夾攻殺死金川數人二十日金川番人一百十
餘名潛至綽斯甲布俄坡嘉覺地方寨内男婦放
鎗用石奮力擊追又被駐守俄坡土兵截殺共殱
斃四五人又小金川土司於七月二十三日探得
金川納庸木城防守稍疎派兵進攻金川堵禦不
及棄城遁逃被小金川赶殺割取耳記二件又七
月二十七日鄂克什土兵隨小金川進攻金川功
噶爾拉途遇金川放哨番人擊斃六人割取耳記
一件並據委員等稱郎卡於各處添修碉卡防守
甚嚴各土司亦添設築卡以為防範偵探有隙可
乘即為攻襲奏入報
聞
十月初六日己巳阿爾泰岳鍾璜奏言自本年五
月二十九日各土司會攻金川分路進𠞰各土司
有得勝回寨者亦有互相殺傷者核計搶殺金川
人數以及焚毁碉卡郎卡殊為受創其南路巴旺
於七月二十三四五六等日發兵攻打布拉克底
碉卡木城𠞰殺二十餘人又金川於七月二十六
日夜間有二三百人將綽斯甲布榮薩碉卡圍困
放火焚碉碉内土兵放鎗擊拒綽斯甲布土司復
經撥兵救援殺死金川番人十二名又八月十四
十六十九等日綽酋撥兵攻擊金川巴扎古一帶
燒燬寨房一所殺死番人八名于八月二十四五等
日綽斯甲布土兵於金川占古樹林内埋伏捉獲
大頭人一名打傷二名又小金川土司於八月初
八九等日聚集土兵一千七百餘名暗襲金川之
曾巴什古地方燒燬大碉四座割獻首級六顆耳
記二十六件又鄂克什土司於八月初六日撥兵
二百名到金川德納地方攻打互有殺傷又於曾
巴什古地方捉獲番人二名詢知金川亦於初八
九等日帶兵千餘暗攻小金川之美卧溝牛厰小
金川土舍星夜分兵前往截殺金川敗遁呈獻首
級十七顆耳記十四件俱經委員等查驗屬實(臣)
等復飭委員詳諭綽斯甲布及小金川等九土司
爾等會攻經川自圖報仇洩憤以除後患各宜努
力進攻並飭委員如遇郎卡遣人投禀嚴為拒絶
且諭以郎卡孽由自作
天朝斷不肯曲為庇護如此駕馭則郎卡既不敢逞強
而土司亦得以洩憤苐查番地雪霜甚早交冬則
積雪連山難於攻擊恐各土司日久懈生郎卡轉
得乘隙滋事(臣)等惟有剴切曉諭妥協駕馭以堅
其志奏入報
聞
十二月二十七日己酉阿爾泰岳鍾璜奏言據西
路委員報稱綽斯甲布頭人帶兵二百潛赴金川
達巴轄羅等處擊死金川番人六十餘名又綽斯
甲布與金川連界之嘉木貝山設有土兵駐守倏
被金川四五百人圍住攻打綽斯甲布土兵合力
迎拒金川番人中鎗傷斃者三四十人又綽斯甲
布派兵百名乘夜暗赴金川之保格諾爾殺死五
人割取耳記三件並獲刀矛等物又據報稱九月
十一十五等日丹壩於博嚕古地方蓋修碉座金
川番衆來攻經丹壩土兵連於碉内放鎗擊死六
人丹壩隨將大碉修起以資守禦又據報稱梭磨
卓克采從噶克各土司頭人約會潛赴金川博迪
喇嘛寺上下放鎗攻擊打死三十餘人又據報稱
革布什咱土兵由正地一路攻金川之普斯智溝
夜半潜赴卡内殺死三人擒獲男婦共四名又據
報稱金川及布拉克底番人由額多山下來到巴
旺斡蘇地方圍攻碉寨斡蘇防兵正與對敵時有
額勒圭防守望見號火奔見并截金川歸路而巴
旺土兵與明正嚕密土兵亦俱過河救援將金川
布拉克底番兵擊敗死傷甚衆現在土司地方山
有積雪難以進攻各回碉寨自守查九土司内惟
丹壩巴旺地小兵單又與金川布拉克底毗連天
氣較他處稍暖而且地方散漫更宜加緊防守以
免疎虞俟至明春復行攻𠞰再前任督臣開泰題
請郎卡承襲土司換給印信經部覆准現已頒發
前來(臣)等將印暫存司庫統俟金川事竣另行酌
辦奏入報
聞
平定兩金川方略卷二
