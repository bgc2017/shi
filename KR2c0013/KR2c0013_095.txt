欽定四庫全書
平定兩金川方略卷八十七
正月乙亥豐昇額奏言(臣)於初六日派兵分隊先
令五岱等領兵三千前進(臣)豐昇額同書麟等帶
兵二千由卓克采起程官兵争先奮往於初八日
俱抵薩爾赤鄂羅山即將南面雪山佔據(臣)等詳
審隘要於孟拜拉山梁及薩爾赤鄂羅之雪山梁
上分别留兵駐守旋據阿桂處遣侍衞納木扎來
營禀稱阿將軍派兵二千來此随攻定於明日可
到至初九日侍衞伊逹里常保住帶兵到營(臣)等
當統率官兵攻開要隘奏入
上諭軍機大臣曰豐昇額奏佔據薩爾赤鄂羅山頂并
納木扎帶兵二千前來足供會勦覽奏欣慰豐昇額
所佔山梁及經由路徑并納木扎等由阿桂軍營至
凱立葉之路皆係金川通連要隘賊人忽不設防官
軍如入無人之境且既佔據山梁從此進攻凱立葉
由上而下其勢甚易自當迅期得手是此次所覓進
兵捷徑阿桂一路既甚妥恊其明亮一路馬奈馬爾
邦路頗平坦亦可易於攻克較之上年攻勦功噶爾
拉當噶爾拉之路應不啻事半功倍惟盻尅期奏績
數日内即得捷音
同日豐昇額奏言查(臣)前在丹埧時詳察進兵道
路作固頂山勢極高必須佔據此山之頂始能下
壓穆爾津岡而穆爾津岡尚有康巴逹等處由彼
前進仍須取道於凱立葉山腰方抵勒烏圍巢穴
若由丹埧前進必經依噶齊逹斯噶逹拉逹等處
始抵凱立葉山坡嗣接阿桂來扎令(臣)進攻凱立
葉(臣)復密加詢訪若由依噶齊逹斯噶行走此時
作固頂穆爾津岡俱有賊人據守兼之深林密箐
自須在在留兵且從溝内進兵不佔地利是以定
於卓克采之孟拜拉發兵搶佔薩爾赤鄂羅山口
以期進取此路不但目下可以遄行而計程較近
即將來糧運亦多節省(臣)仰蒙
聖訓凡事皆與五岱等虚衷籌辦現在分隊進發斷不
敢稍悞機宜奏入
上嘉之
同日桂林奏言(臣)前赴美諾籌辦南路夫粮會奏
後即於十二月三十日馳回章谷而明亮等於正
月初五日領兵移赴章谷暫駐於附近之格藏橋
分兵密進所有進攻之路皆由巴旺布拉克㡳地
方依山旋遶晝伏夜行一切供運若俟取資章谷
實恐緩不濟急(臣)籌酌再四惟巴旺官寨距臨卡
三站山勢紆迴障蔽賊人難以遠望且係適中之
地當經派運米一千二百石預為存貯並令臬司
李世傑先赴該處親身辦理俟初十日大兵已進
該司再將巴旺存糧趕運臨卡(臣)亦随扺大營相
機接應再查新添臺站需夫不少若於内地咨調
實屬鞭長不及(臣)思章谷存粮二萬二千有餘
尚非急需趕運當於打箭爐口外各站人夫内量為
抽調以供目前添站之需則軍行粮随一切輓
運均可源源接濟奏入報
聞
丁丑阿桂色布騰巴爾珠爾奏言(臣)等派撥官兵
分隊啓行之後海蘭察額森特帶領第一隊官兵
於初九日辰刻即已進至谷噶山梁丫口下埋伏
賊人並未知覺至酉刻忽見了口有賊五名向上
行走似係哨探之人海蘭察惟恐賊人得信親帶
數人趕上鎗斃一人其餘竄入林而逸(臣)等思逸
賊必回通信其勢不可稍遲因察看谷噶山梁之
外又有横梁一道地名喇穆喇嘛峯巒峻險路狹
溝深因令海蘭察與保寧帶兵二千由此繞進又
令額森特普爾普帶兵三千從正面進攻(臣)色布
騰巴爾珠爾復派兵一千五百名令烏什哈逹帶
領為海蘭察等接應又派兵一千名令成德帶領
為額森特等接應額森特等即於初十日子刻搶
過了口過溝往上攀越維時風雪大作官兵毫無
畏避穿林越險直前奮擊賊人雖亦放鎗抵禦因
官兵勇猛勢不能支且戰且走官兵節次攻擊直
至黎明轉戰二十餘里賊皆奔竄察看喇穆喇穆
高峯横列上有大碉九座築在各峯之上中間又
攔以石墻其地夲有積雪是夜五更後又降大雪
官兵轉乘此雪霧迷漫前進直抵碉根賊人不及
放鎗僅能抛石下擊緣碉根堅厚凍凝刨挖不入
而碉頂係石片蓋成又有積雪抛擲火彈亦不能
燒恐官兵遲久受傷因而暫撤預令滿洲吉林索
倫等勁兵埋伏誘令賊衆前進攻對面山腿賊寨
等語(臣)等查谷噶了口本與木果木功噶爾拉當
噶爾拉同此一帶山梁其險惡情形亦皆無異今
乘其不偹遄行無阻且額森特之兵已佔據色依
谷山海蘭察之兵已佔據登古山相距不遠聲息
相通若竟能從此繞進則喇穆喇穆之賊固守亦
為無益轉不必争此險碉現在色谷登古高峯已
望見宜喜山梁又望南路之克舟九寨及馬爾邦
等處隠隠見有煙火其登古山相對之處亦已見
凱立葉山梁上有兵行走軍威甚盛賊酋必先胆
落至官兵自谷噶溝口進至梭洛柏古即係金川
地方及至海蘭察所攻之地計入賊境已有一百
餘里惟自進谷噶溝口以來箐林深密道路叢雜
而贊巴拉克喇穆喇穆各處道路尤多實不無多
分兵力查楸砥一處運道已密札松荗道查禮開
修此道一通并續調防後之川楚兵丁到日即將
布朗郭宗瑪爾當等處防兵内抽出二三千名併
為接濟攻勦之用自更得勢
同日明亮奏言本月初十日丑刻(臣)明亮帶兵從
河北正面進攻馬奈之前地名拉綽有石卡五座
迤東山嘴之上起立大戰碉一座我兵遶至山半
下壓方可獲利因即乘黑速進賊人猝不及偹被
戮者三名餘皆滚跌崖下死者甚多比及天明行
近戰碉賊人已於當路放鎗官兵冒險撲上四圍
困住並於正西一面挖開石脚抛擲火彈賊人飛
石如雨更從挖空内放鎗死力相持官兵又從東
南角上用籐牌攩石其下刨開地道装入火藥地
雷震動碉墻齊塌賊人被壓在内從亂石中逃出
者二名即為我兵殺死其地窖之内尚有賊番五
六名用鎗抵禦我兵痛加殱戮先後死於碉内者
計二十七名内有紅衣賊目一名據被獲之番婦
供稱此係土司二等頭人巴勒喇實僧格桑令帶
同三塞百姓在此看守者其時日已向西當即整
兵直前而富德處統兵已截出馬奈之後遣人報
稱自進駱駝溝到處冰雪載道無路可尋我兵穿
林越箐魚貫而行相兵賊寨其大小碉房不下百
餘座周圍分布山之了口對修戰碉兩座山梁上
復起木城一座以阻去路我兵自下而上賊即知
覺密排鎗石拒守我兵蟻附而登先將戰碉二座
次第攻開乘勢搶至木城拔柵而入賊人聚守雖
多因我兵銳不可當旋即潰散計殺賊三十餘人
惟馬奈為金川緊要門戶現在盡其本寨所有番
衆無不出而争鬭查和隆武帶攻卡卡角之兵更
須深入而山逕陡削懸崖一線兵丁接踵而去賊
必早為防偹萬一不能得手而後路未經掃清亦
為可慮不如迸力先攻馬奈因約會犄角而進亦
於東向山梁攻克戰碉二座兩兵會合軍心愈壯
直趨馬奈正東地名庚札翻山而過已至河下與
(臣)明亮一路官兵合在一處是馬奈地方前後左
右盡被我兵攔截對河格魯克古德赫布所領官
兵乘勢並渡亦據報到攻得賊寨四十餘處至二
更時馬奈中山梁五碉之賊盡行奔潰其卡卡角
對河之木㡳亦據都司陳世庚報稱率領土兵渡
河官兵續進攻得要隘二處藉為根基現已飛派
兵一千順河前往策應至奎林所攻之斯第博堵
一路查布拉克㡳一帶河面寬闊水深勢急難以
修搭浮橋官兵於隐密處自河北渡至河南俱用
皮船乘載於申刻遣人報稱漢土兵丁巳超上山
梁搶得木城二座扼其要害計此番初次發兵於
一日之内各路盡能克捷不但滿漢屯土各兵踴
躍争先即巴旺布拉克底兩處土兵奮勉尤力其
領隊侍衞章京及鎮將以下等官現當連夜統兵
為得一步進一步之計其勞績所在俟與富德會
合後再行查奏(臣)明亮親自押後督催前行現當
四鼓惟見沿山號火燭天以此軍威早寒賊胆當
鼓勵各兵急圖深入均奏入
上諭内閣曰此次阿桂明亮等分路進勦同時並發於
一二日内乘賊不備迅克要隘山梁搶佔木城碉寨
賊衆望風奔潰殱戮甚多阿桂等悉心調度動恊機
宜而領兵各員恊力進攻均能所向克捷着先償荷
包以示鼓勵仍令該將軍等查明在事出力之將領
弁員同將軍參贊一併交部議叙至兩路滿漢屯土
兵丁不避冰雪攀越山險奪寨攻碉無不争先踴躍
實屬出力可嘉着阿桂明亮查照伊等應得分例加
賞一月錢粮以示體恤
(臣)等謹案西南兩路官兵同時會𠞰荷蒙
皇上訓示以此次進兵路徑較上年之功噶爾拉當噶
爾拉兩處事半功倍
先幾神鑒不爽銖毫兹軍營報到果於一二日間西路進至
谷噶即佔據色依谷登古諸峯南路由河北進攻馬
奈克獲戰碉東過河下兩軍聲勢聯絡扼據要害
威稜所震魄膽已禠從此深入賊巢紅旗三捷軍
行勝算早握符於殱渠埽穴之先矣
同日
上諭軍機大臣曰前因僧格宗為南路軍營後路曾諭
令富勒渾駐彼防守並令注騰龍隨其辦事本日據
明亮阿桂等先後奏到於初十日同時分勦俱已佔
據險要現統勝兵深入聲勢極為壯盛賊匪驚惶之
胆更無暇擾我後路看來僧格宗一路此時竟可無
容復留大員駐扎着傳諭冨勒渾不必復赴僧格宗
駐守惟赴阿桂軍營後路粮站同郝碩劉秉恬等督
辦粮運火藥等頂毋稍貽誤
同日富勒渾郝碩劉秉恬奏言將軍阿桂於初八
日起程大兵已進數進發(臣)等飭令總理道白瀛
將後路抽調之夫均勻撥派每站各帶五六百名
令其負米而行次第前進安設並每站發給帳房
三十架用資各夫棲止計自布朗郭宗以至谷噶
山噶梁約計八九站今於初九日背米起身每日
計安兩站至十三日即可以安設齊全而各夫帶
運之粮亦俱可陸續到齊惟時官兵於初六日所
支裹帶尚有三四日存餘即將到營米石接濟兵
糈並可以有餘恊濟凱立葉一路之不足至後路
自明郭宗至布朗郭宗五站存米一萬餘石(臣)等
現飭各營員每日滚運三百石此外尚有日隆逹
木巴宗卧龍關木坪各處長運又有喇嘛寺商米
接濟運供可期充裕再查新安臺站俱係荒僻地
方除阿桂派兵防範外(臣)等遵
旨於每天百名中揀出精壯者十名每站即可得五六
十名以資守護奏入
上嘉之
戊寅豐昇額奏言(臣)率領官兵進攻凱立葉當派
滿漢兵丁八百乘夜前進令其先佔逹爾扎克山
頂又令五岱等領兵二千繼進(臣)與書麟帶領侍
衛馬爾占佛倫泰常保住普濟保等領兵一千五
百陸績進發初十日黎明俱扺凱立葉山根官兵
正欲覓路上山四面直撲賊碉而此碉在山峯之
上又值雪後路滑未能攀越賊番已先知覺用鎗
石抵禦官軍在險滑之際不能久駐酌擬退兵忽
見林内有賊三百餘名潛出我兵即直前冲擊(臣)
亦帶兵夾攻殺賊六十餘名餘皆奔竄並據報稱
官兵已得逹爾扎克山梁其地尖峯亂石路徑極
險中隔一溝不通凱立葉現在築卡駐守(臣)與五
岱酌商凱立葉即使迅難攻取亦必另覓間道以
圖進勦如無可通之徑則俟雪融時鼓勵官兵另
為籌辦(臣)經過之薩爾赤鄂羅山甚屬要隘不可
不留兵防守况已入賊境百里之遥後路益關緊
要随派侍衛伊逹里署總兵官逹色將後隊兵丁
八百留彼駐守
同日明亮富德奏言本月十一日具
奏合圍馬奈以後賊人見前此被困無所逃命遂一
意拒守是日(臣)明亮即與富德會合一處督兵逐
步上攻賊勢益蹙數次抵死往下冲壓我兵鎗箭
齊發堅不可動至戍刻將四山碉卡依次攻克放
火焚燒賊人被殺及堕崖死者甚多查馬奈東北
環抱三峯地名絨布寨據土人禀稱此處亦係一
大寨落乾隆十二三年在此打仗兩年有餘未能
攻取(臣)等察看形勢洵屬扼要仍分上下兩路夾
攻鼓勵士卒務期迅取随整隊前進而賊於要口
列碉相望以示死拒之意(臣)䓁分兵覓路而上賊
人鎗石交加互為救應相持至十二日午後賊勢
稍懈我兵合力並進或用火攻或用圍殺所有寨
落四十一處俱立時殘破其附近庚額特正南之
托寨由(臣)明亮乘勢攻取附近絨布正北之沃什
山摩格寨孟格哩格穆爾德宗由(臣)富德與和隆
武乘勢攻取目下仍即統兵分山前山後兩路而
進至奎林處前已攻得木城二座亦於本日報稱
所佔山梁直踞克舟九寨之巔現在設法先壓斯
第博堵俟再有捷音另行具奏均奏入
上諭軍機大臣曰據明亮等奏全行攻克馬奈並奪取
絨布寨其距馬爾邦諒應不遠而奎林所佔山梁直
距克舟九寨之巔若能由上壓下攻之當易為力現
在將弁兵丁俱各奮勇前進甚属可嘉惟益勉速成
大功用膺茂賞同日又據豐昇額奏官兵至凱立葉
山根即有賊人知覺用鎗抵禦官軍不能久駐其已
得之逹爾扎克山梁路徑極險不通凱立葉現在築
卡駐守等語看來凱立葉一格碉踞山巔克之匪易
原議必由此路並攻者因其與谷噶相近藉以牽綴
賊勢今阿桂現於谷噶攻進若再能深入進至勒烏
圍則凱立葉之碉自可不攻自攻豐昇額切勿急於
進取或致稍有挫悮况官兵於進勦之處若遇連勝
則勇氣百倍設見有損傷之事即不免心動氣沮豐
昇額等只可嚴緊攻圍斷不可不察利害妄令輕進
同日
上諭軍機大臣曰昨已降旨令楚省續調滿漢兵二千
名速赴布朗郭宗一帶聽阿桂調用今阿桂現已攻
克谷噶乘勝罙入若得此項楚兵接濟聲勢自益壯
盛着再傳諭文綬如楚兵已經到省或已過省即速
催䟎兼程前進尅日到阿桂軍營
己邜舒常奏言(臣)查逹爾圖賊番死守日久未經
攻克今各路進兵或賊番抽住他處此間即可得
手或賊番照常聚集一經進攻更不敢分往别路
亦可收牽綴之益随調日旁健兵三百名合之宜
喜兵一千二百名分為五隊令馬彪等攻逹爾圖
頭碉二碉侍衛進財保等攻三四兩碉俱於初十
日丑刻進發攀援箐林潛行而上相近碉番望見
鎗砲齊施(臣)督令官兵直至濠邊而賊番鎗石愈
密我兵接仗良久已有損傷因令挨次收撤至十
二日子刻又派綽斯甲布土兵分發進攻随據領
兵之土舍綽爾甲木燦稟稱山隂積雪凍冰随上
随跌不能前進山南之兵甫至半山即被鎗石打
回實難攻上只可另尋路徑再行出力(臣)思此次
土兵覓路進攻出自伊等誠心細察情形實因遇
雪路滑難以前進現在大兵並舉伊等若聞他路
得手自必倍加踴躍奏入
上諭軍機大臣曰官兵留駐宜喜原為牽綴賊埶之用
此次未能攻進本無關係即豐昇額攻勦之凱立葉
原為帮助谷噶作犄角並進之勢今谷噶既已得間
而入則凱立葉之未能攻克亦無關緊要惟阿桂所
進之谷噶丫口其梁與功噶爾拉不遠恐賊見阿
桂軍威壯盛其力難於明拒或由功噶爾拉山梁循
脉潛來暗截後路或仍由功噶爾拉木果木等處出
而滋擾臺站則所繋甚大不可不留心防範不知阿
桂曾籌畫及此留兵防守否倘若此時豐昇額已自
凱立葉統兵前進固属甚善否則留兵少許在彼綴
賊不令其抽住谷噶豐昇額率兵數千徑赴功噶了
口防駐遇有潛出之賊痛加殱戮自無從施其詭狡
伎倆而阿桂一路得此聲援於進攻更為有益
平定兩金川方略卷八十七
