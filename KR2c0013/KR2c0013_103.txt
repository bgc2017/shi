欽定四庫全書
平定兩金川方略卷九十五
四月甲辰明亮富德奏言竊河南北各處前敵以
及駱駝溝當噶爾拉兩路均為雪阻難以輕進(臣)
等悉心斟酌查正地一路若能乘勢直搗中間則
已潰其腹心而四面交攻賊人必成瓦觧之勢該
道路情形其由革布什咱之甲魯至黃草坪即與
駱駝溝來路相通向北統行則與庚額特山勢相
連其下即為馬爾邦一帶寨落向前直進即為正
地若并攻獨松得臨河口則噶拉依在其東勒烏
圍在其西被兵我從中拆截投之所向無不皆宜
現據土都司丹津扎布禀稱情願再行搜集土兵
一千為此路協勦之計(臣)查自布拉克底巴旺以
至甲魯由甲魯一路進取兵動糧運應即先為核
筭而計大營所存兵數此時又暫為抽撤而於前
敵防守不可不嚴且正地一時得手即以並力夾
攻亦難多為𣲖去其中可以抽調若干如有不足
擬在德爾格特等部落分調土兵應用如以漢兵
數千合為一軍其應調土兵亦須量其遠近摠以
發兵之日各土兵俱陸續而來於罙入機宜更為
有濟至將來調用本地各土司番衆亦止令揚人
仍在當噶爾拉進攻庶使賊人四處察聽亦無從
測其端倪
同日富勒渾奏言伏查大板昭一帶實為西北二
軍後路而梭洛柏古蕯拉等處均關緊要已經將
軍阿桂𣲖撥官兵分布防守梭洛柏古安兵四百
餘名黃草坪安兵三百名大板昭當噶爾拉派内
安兵二百五十名大板昭護守糧臺安兵二百名
蕯拉安兵四百五十名自本年正月安設以來迄
今三月各卡隘防守嚴緊尚属安静兹奉
諭旨訓誡(臣)復嚴餙各處防駐將弁等各就駐防處所
每日各帶官兵嚴以搜查俾賊匪無從藏匿(臣)仍
來梭洛柏古一帶督率稽查搜勦以免疏虞且賊
情狡詐目下大兵進搗賊巢或力竭勢窮四散逃
逸於深林僻徑之中零星穴出滋擾更不可不預
為防範(臣)惟有嚴督府弁晝則繞山搜嶺夜則分
撥巡防使賊番既不能滋擾並可借此殄絶根株
同日桂林奏言前據臬司李世傑禀有蘆山縣背
夫行至附近僧格爾之日古嚕溝地方賊匪突出
劫去軍米六石五斗(臣)正在籌辨間復以該臬司
面禀據僧格宗糧員禀稱由默資溝護送軍米一
百十四斛行至將近日古嚕流會消之處坡上擁
下夾壩搶去米九十七斛等語查科多至僧格宗
相距雖僅三十餘里其中深箐僻途賊匪易於出
沒該處糧運日增紛擾莫若將科多與僧克宗分
作二處運供不必由默資溝等處行走賊人自無
從覬覦其僧格宗等處駐守官兵所需糧石軍餉
俱改由南路章谷案月運交附近僧格宗之日古
魯以令其就近赴僧格宗支領其南路又駐科多
默資溝内處官兵每月僅需米五十餘石為數夫
幾即就近歸倂美諾支領均奏入
上諭軍機大臣曰明亮等奏擬由正地進攻所籌亦是
通計各路情形惟阿桂一路可望易於得手曾已諭
令阿桂如得遜克爾宗或徑抵勒烏圍即應將新𣲖
之滇黔兵五千全行調往應用設尚未能即進又不
宜徒為株守之計自應酌撥二三千遄往南路令明
亮率領逕赴正地攻其無備明亮等仍應以照前旨
密咨阿桂妥商而行但明亮移兵另攻正地之時至
於富德奏言河北一帶仍照前攻打使賊人不能窺
見端倪預作准偹方為妥善又㩀富勒渾奏大板昭
蕯拉梭洛柏古等處俱𣲖官兵防守是富勒渾於軍
營後路防範頗為留心今官軍日漸攻進更宜倍加
嚴密實力周防斷不可稍涉大意又桂林奏科多至
僧格宗相距雖僅三十餘里其間深箐僻途賊匪易
於出沒莫若將富勒渾所需糧石改由南路章谷通
交其餘附近僧格宗等處者即近就在曾格宗及歸
併美諾等處支領使米石不由僻處經行可杜賊人
窺伺等語所見甚與朕曉諭相合自應如此辨理至
所奏由默資溝運送兵米行至將近日古嚕忽被夾
埧搶去米九十餘斛等語現據桂林奏此後糧運不
再行默資溝等處自可無後患但此次夾埧搶去米
石較多尤不可不上緊嚴緝昨已賞給汪騰龍參將
銜仍令在僧格宗辨事併𣲖桂林往來照管且此時
現有敖成在彼正當及早搜擒賊匪母任漏網
同日富勒渾郝碩奏言前准署督(臣)文綬酌定夫
數自汶川以至蕯拉每站安夫六百名大板昭至
谷噶每站安夫八百名又西路自草坡至馬爾當
每站安夫一百名並聲明其中有應增應减之處
令(臣)等在外核定(臣)等通盤核計查蕯拉大板昭
黃草坪梭洛栢古谷噶拉穆登古共計七站自梭
洛栢古以外路徑偪窄山勢陡險多有不能按站
臺之處且在金川境内必須審度情形以就各卡
安設方為妥協雖經定為一站而計其道里又有
站半應仍以跕半報銷通以辨理統計大營西北
兩路兵數及夫役口糧每日約需米四百餘石自
汶川至蕯拉各站米石本係長運兼行除揪砥一
站供運西北兩路軍糧該站應安夫八百名外其
餘各站只須安夫六百名足敷應用惟商米俱係
長運大板昭交收而大板昭以前各站均㐲滚運
之米計每日即以四百石為率已需用夫八百名
加以軍火軍機雜差等項每站應安夫一千名庶
足資輓運如有不敷再行就近以用再自蕯拉至
登古各站在在與賊境相通應於每站原定額夫
之内各揀選精壯民夫一百名各備器械以守糧
臺並協同兵丁支更巡邏益徵嚴密其瑪爾以至
明郭宗各站所在軍機軍火趕運完竣並經裁尺
至自明郭宗至瑪爾當八站内布郎郭宗一路為
提(臣)常青駐扎之處尚須分送各處防兵口糧應
酌留站官一員長夫二百名令其移駐營盤之内
運米時多泒官兵沿途護送以保無虞其餘七站
原定安夫一百名均可不用又美諾為提(臣)王進
泰駐扎之所既須分運各防兵口食並轉運僧格
宗軍糧該處亦應酌留站官一員長夫二百名其
自大邑坪至美諾各站每站舊設夫一百名應即
將二站并一站可省出二百名𣲖站委官一員兼
管足資接續輓運再如大兵攻克勒烏圍尚須於
登古之外酌量添站業經偹有人夫即可隨時安
設若再直抵噶拉布賊巢核計程途又須加增三
四站現在後路裁撤及北路裁撤之夫分安附近
各站趕運楸砥運到之糧一經大兵乘朋長駐就
近抽安一律齊偹無庸内地動須加𣲖之煩目下
楸砥糧運暢行長運短運每日約有千餘斛即使
三路官兵合路足供支發而所餘馬匹留養大板
昭將來添設馬臺亦無庸另行調撥奏入
上嘉之
丙午
上諭内閣曰陜西定邊協副將索明著賞銀一百兩馳
驛又往阿桂軍營以領綠營兵丁進勦
庚戌阿桂豐昇額色布騰巴爾珠爾奏言竊查正
地一路可進兵以搗賊匪明亮等擬將新調滇黔
官兵酌量撥給以資攻取兹十一日革布什咱土
舍丹怎扎克巴差頭人根闢勒等來營禀稱正地
本係革布什咱之地舊時百姓五十餘戶並未遷
移該處不過金川小頭人數人在彼監守現在甲
魯有革布什咱兵三百名又有孔撤麻書土兵若
令此項土兵突然前往可以招降不然亦能力取
而由正地前至獨松攻取亦易為力等語查正地
進兵之處(臣)奉到調撥滇黔官兵
諭旨即已密札明亮等商辨嗣又奉
旨垂詢正地是否可以進兵情形從將覆奏摺稿行知
明亮妥籌速覆今正在籌畫間而革布什咱土舍
適又遣人前來備陳進取事宜懇請官兵接應事
機頗為凑合(臣)又於十一日飛扎明亮等迅速辨
理奏入報
聞
同日阿桂豐昇額色布騰巴爾珠爾又奏言查雜
谷三土司向來行事均属相同獨於結照一事前
從噶克未經懇請(臣)等是時揣番情蓋因噶爾璊
魯木宗陡柔等處原係雜谷之地前因土司蒼旺
治罪策楞岳鍾琪已將噶爾璊魯木宗賞給綽斯
甲布陡柔賞給丹埧乃金川賊酋又唆使從噶克
搶站在該土司亦明知私行佔據於理非宜現又
向夫出力之處若懇給還此地自似難於措詞是
以未敢遽請茲從噶克土司納木嘉動令其所用
大頭人安本來稱今土司𣲖兵攻打金川摠是真
心出力求將從噶克舊管之噶爾璊魯木宗陡柔
百姓賞給土司並給一張明白執照等語(臣)等語
以此三處地方既經分給綽斯甲布丹埧即當遵
奉法令不得私相争奪况爾土司雖𣲖兵助勦而
綽斯甲布土司亦属實心出力若遽賞爾管理執
照何以服彼兩土司之心摠俟將來看爾等出力
如何再行辨理據安本面稱將軍吩咐實以公正
不敢復置一詞經(臣)等如此曉諭伊等自揣助兵
攻勦稍有不如綽斯甲布之處即不復能邀
恩賞則督令伊土兵攻打必倍易為力奏入
上嘉之
壬子明亮富德奏言查由正地一路進兵該處途
長道險戈守兼資必需兵萬餘始足敷一路之用
現計大營可酌抽兵三四千吉地各卡抽𣲖四五
百名合以新到滇黔兵二三千約可得六千餘人
其德爾格忒一帶土兵自應添調四千以壯軍威
但兵行糧隨相資並濟今准桂林札稱若由正地
進攻又須安站添夫趕運米石恐一時不能猝辨
須得現任總督親身查催呼應方靈等語查南路
站遠途荒内地運供向來不能迅速此時新添一
路官兵即便加一路糧運自應聽其辦理稍有就
緒始免貽誤奏入
上諭軍機大臣曰正地一路原係偏師襲取之策但距
明亮軍營迂遠兵行本不便捷若俟糧運既已就緒
再行進兵則賊衆聞之得以預作准備殊為非計且
此路進兵並非正局其得與不得皆無甚關係豈可
大費兵力多至萬餘并欲調滇黔之兵二三千備用
尤為未協此次各路進兵自以阿桂處最為可望正
宜添助兵數使其聲勢愈盛成功更宜迅速不宜轉
分减其功力况阿桂處聚兵既多其進攻勒烏圍時
或見他處有可分進之機及資夾攻之利者可因時
遣𣲖前往較為便捷自應將滇黔所調之兵全數令
赴阿桂軍營方為妥協現巳傳諭文綬令其於滇黔
兵到省時即令統兵大員帶領遄赴西路備用明亮
等一路現在雖無機會可進計阿桂攻至勒烏圍時
賊衆心必惶悚各處守禦未必能如從前周到明亮
惟當留心探聽攻取亦未可定此時馬爾邦一帶軍
營賊於人相慮甚關緊要若將現兵移撤過多明亮
又復親自前往萬一賊衆得知如此信潛出抄截官
兵後路更屬不成事體明亮竟毋庸親赴正地又當
傳諭革布什咱土舍等以爾等如果誠心恭順思欲
進攻金川即該照綽斯甲布之例自行𣲖兵前往攻
取或欲求官兵相協不妨於霍耳德爾格忒等處人
𣲖兵數千同往亦足壯其聲勢明亮等處於營内酌
選兵一二千㨂選勇幹可情之領隊大員令其統率
前往以資接濟則需兵不多糧運不致妄費且於西
南兩路自為妥協方合籌辨機宜
(臣)等謹按正地一路地本荒僻今明亮以庚額特既
經賊人死守而查斯苐博昔又復險隤難攻不得
不改圖進取是專就南路計畫未能籌及全軍我
皇上坐照如神即以正地下非正局且恐分减兵力因
令明亮無庸親往而以新調滇黔勁旅并歸西路
厥後犁庭埽穴果得西路之益而明亮一路究因路遠
山深難以罙入兵形聚米萬里之外早已燭照計及矣
同日明亮富德又奏言查吉林黑龍江官兵帶人
跟役餘丁打仗處所與官兵一併出力可否作為
兵丁一同辦理奏入
上諭内閣曰吉林墨龍江餘丁既皆與官兵一同行走
著照所請照兵丁例一帶辦理并行令各路等軍以
有甲缺即行坐圻其各軍營隊内有似此者查明一
體辦理
五月甲寅
上諭軍機大臣曰此時正地一路既不需多用兵丁其
糧餉即可無庸多辦且阿桂現在進兵其西路一帶
需人辦事之處較多劉秉恬不必前往南路辦理仍
留西路將應辦之事酌量妥辦至正地用兵無幾需
糧有限李本現駐吉地况有桂林為之統率足資經
理約計正地一路不過土兵三四千綠營兵二千只
須核此兵數應用之糧若干陸續籌運即可接濟著
傳諭桂林即就近飭知李本妥為籌辦勿致貽悮
丁巳王進泰奏言據駐守帛噶爾角克碉副將温
有哲禀稱本月十九日夜有賊番百十餘人從山
梁直撲營卡各兵用排鎗戈竿極力打射連撲三
次俱皆打退又稱巴木通有賊百十餘人從左右
梁衝下直搶營盤連撲三次俱被連環鎗打退賊
復住扎山卡斷絶水道驍騎校雙喜同千搃張可
雲等帶兵衝擊賊衆潰逃水道始通等語(臣)復差
𣲖幹弁前往併力追擒務盡勦滅
同日富勒渾奏言美諾糧員張世禄禀稱本月初
九日糧夫運米五十斛行至日古嚕溝遇見夾埧
將遺米三十三斛等語查日古嚕溝為科多赴僧
格宗必由之地以有賊番出沒自應及早變通以
免賊擾兹據桂林咨寄摺稿内稱僧格宗等處防
兵糧石改由南路章谷逐月運交所有日古嚕溝
令其就近赴僧格宗支領其南路撥駐資哩等處兵
丁仍就近歸併美諾等語自為妥當即分飭摠理
司道等查照辦理均奏入
上諭軍機大臣曰據王進泰富勒渾等奏夾埧滋擾以
形賊番當此窘迫之時向敢潛出劫奪實為可惡前
此尚疑夾埧之事或係小金川乏倉窮番所為今觀
此等出没情形自與小金川番人無涉必係逆酋縱
令出外乘間滋擾且從前擒獲賊番供詞功噶爾拉
大頭人莫撤斯等𣲖賊番往僧格宗一帶偷放夾埧
此等賊人實堪切齒俟平定金川之後務專𣲖勝兵
數千將各處夾埧賊匪盡行勦洗勿使稍留餘盡以
埧賊與前此凖噶爾瑪哈心相似即將來辦理善後
事宜亦必將此盡去根株不可略存姑息况此等賊
匪現在尚敢屢次擾竊其罪無可逭非若金川賊番
之窮蹙來役者尚可宥其一死籍以招降切不可稍
有游移輕縱至賊番現放夾埧之處俱令吃虧而去
尚係近日兵丁稍知奮勉不似從前之怯懦無能但
所稱每次見賊數百餘人來營大肆搶劫殊不可信
若使果如所言有如許賊衆綠營兵丁安能與之相
拒乎摠之賊番一有滋擾必須痛加殱刈俾知懲創
而阿桂軍營後路如大板昭等處尤關要不可不切
為嚴防其自僧格宗至美諾一帶已非糧運所經則
賊番無可希冀向後夾埧諒應漸少其係各白卡惟
在富勒渾旺保禄常青桂林等勤飭官兵寔力防守
遇有賊至務須盡力痛殱勿稍疏懈
戊午
上諭軍機大臣曰前將新調滇黔兵五千槩令速赴阿
桂軍營應用今據文綬奏頭起黔兵五百名已經由
省起程以赴南路章谷一帶聽副將軍明亮等調用
等語此項黔兵既赴章谷若令仍回成都改赴西路
未免迂遠因閱糧運程站圖自章谷由美内至阿桂
軍營僅二十四站兵丁即從此路行走較為便捷且
此常有夾埧出入今得如許官兵陸續以進於事甚
為有益或途中遇有夾埧隨時殱勦亦甚便易着令
諭文綬即速妥協辦理
已未
上諭内閣曰川省軍營銀兩節經由部撥發及各省協
撥捐觧者通計三千四百餘萬據文綬奏報月勿存
庫銀數尚属寬餘但籌辦運等項應行先事以辦者
多自須寬裕儲偹即現在進勦金川將次蕩平而善
後事宜亦當務為籌計著戶部再於各省存留協人
銀内動撥銀五百萬兩令各該督撫𣲖委妥員陸續
觧川存貯偹用
同日阿桂豐昇額色布騰巴爾珠爾奏言據摠兵
五福禀稱十一日丹埧土舍挑𣲖土兵由作因頂
又赴德烏當噶搶護賊番牛隻又於十六日復挑
土兵一百名同官兵前赴穆爾津岡下播坵地方
千夜搶殺賊番出碉對敵經丹埧頭人殺賊二名
當即分别奬賞以勵後事等内查丹埧漢土官兵
本属無多但如此相機搶殺亦可稍分賊勢現在
飭令該鎮仍不時𣲖兵掩襲奏入報
聞
平定兩金川方略卷九十五
