欽定四庫全書
平定兩金川方略卷三十七
八月壬申温福豐昇額奏言丹壩土司差人赴營
投禀言金川要我帮兵並阻我投順
天朝懇請官兵及早前往駐守土司情願盡力報效等
語是該土司見官兵勢盛堅心内向又因金川廹
脅帮兵情急求援今董天弼已派兵前往則此後
金川勾引併吞狡計無由施逞自為有益因將該
番順路遣往董天弼軍營令其就近酌諭遣回奏
入報
聞
同日温福豐昇額又奏言曾頭溝一路粮運遲誤
屡次檄催軍需局布政司李本等及專派之松茂
道查禮彼此剖訴各執一詞現在飛咨督(臣)文綬
迅速清查仍就近籌辦以濟急需奏入
上諭軍機大臣曰曾頭溝一路間道分兵期于迅速制
勝今董天弼到彼已及月餘而内地粮石乏夫滚
運致遲進勦之期著傳諭文綬將此次粮運遲誤
緣由詳查據實嚴恭仍即會同鄂寳上緊派員趕
運使兵食日就充裕以便尅期進勦
同日温福豐昇額又奏言兵丁應給長夫名數現
在未經畫一川省每兵百名給夫二十名黔省每
兵百名給夫三十名事關帑項自應隨時樽節不
可辦理分岐請通減為二十名以昭畫一奏入
上勅軍機大臣速議隨經軍機處議奏川兵近在本省
一切可以通融與黔兵隔省者不同前議川兵給
夫二十名黔兵給夫三十名因川黔兩省情形本
異原不得謂之辦理分岐温福等之意祇為慎重
錢粮起見未經計及黔兵正在進勦應示體恤且
前議撥給已久不便遽行裁減仰承
聖訓當此軍務緊急之際不可頋惜小費應將黔兵長
夫仍以三十名給與
上從之
同日温福豐昇額又奏言美美卡設立險卡堅碉
急切難以攻進(臣)等相度地勢莫若分左右兩路
潛由小徑繞至賊碉之前以便就近攻取隨於七
月二十六日夜挑兵一千三百兵派額森特烏什
哈達等帶兵兩翼分進(臣)温福豐昇額及領隊大
臣舒常等在後分路接應二十七日天色將明兩
路會合直抵賊卡賊始知覺鎗石交發有四川兵
張世成西寧兵白文敬相繼攀登被石傷墜官兵
奮勇爭先毫無畏避因值大雨地滑急不能上(臣)
等暫令撤回此次殺賊三十餘人其受傷者甚多
陣亡官兵六名並土守偹阿桑及瓦寺鄂克什兵
三名現在設法攻取以圖迅速克捷奏入
上諭内閣曰此次攻打出力官兵著温福等查明送部
議叙其張世成白文敬俱著千總銜議叙其陣亡土
守備阿桑著照土練官員議叙之例加倍議叙之以示
格外優恤
同日温福豐昇額又奏言七月二十四日提督李
煦所駐貢噶山左有賊千餘由策卜丹山突下經
海蘭察哈國興率兵前往抵禦擊殺多人賊衆敗
回于貢噶山邊山峯碉内藏匿查貢噶之左與德
爾蘇地方連接乃海蘭察等軍營運粮必由之路
斷不可被其佔據因令遊擊富敏泰于德爾蘇地
方添立碉座與李煦接應保護粮道并令海蘭察
哈國興將貢噶左邊山峯賊碉設法攻取以防乘
間抄截至二十七日賊番又於瑪爾廸克樹林内
突出六七百人来擾侍衛阿爾蘇納碉卡經海蘭
察哈國興前往救應殺賊四十餘名賊衆逃入木
城放鎗據守現在大營至瑪爾廸克粮石火藥等
照常運送無虞奏入
上諭軍機大臣曰賊衆乘間擾截官兵粮道若非海蘭
察哈國興歷練戎行隨機救應幾致疎虞海蘭察哈
國興著各賞荷包四個現大營至瑪爾廸克地方約
及百里軍粮運送絡繹不絶賊番詭譎多端或佔截
來路或從後侵擾温福等務須加意防範并傳諭海
蘭察哈國興及守卡之侍衛章京等知之
(臣)等謹按賊衆以釡底遊魂負嵎拒守而其慣
技往往於大軍罙入時乘間竊出滋擾為苟延
喘息之計伏讀
諭旨令温福等加意防範仰見
睿慮周詳
訓示諄復么䯢詭譎伎倆固已燭照靡遺矣
乙亥劉秉恬奏言西路粮運已出灌口者業有一
萬餘石因道路綿長背運不能迅速(臣)查由灌縣
至襍谷腦三百餘里山路陡峻紆逥其襍谷腦抵
軍營三百餘里山路陡峻必湏人夫背運因就近
於灌縣買米一千石雇用牲口䭾載派員押運襍
谷腦並先雇夫二千名空身至襍谷腦預偹接運
路近力省庶不致於遲滯再灌縣境内産米頗多
(臣)已知會文綬撥銀二三萬兩存貯該縣就近接
濟又于曾頭溝一路召募舖戶二十名前往開設
飯舖以省背夫沿途炊爨躭延程途(臣)因西路軍
糧緊急暫留二三日料理停妥再赴南路奏入
上嘉之
同日文綬奏言鄂寳改赴西路劉秉恬尚在西路
未回現在阿桂乘勝進攻粮務緊急調夫應用經
糧員飛禀阿爾泰催取夫粮阿爾泰並未拆視直
送省城(臣)現即馳往南路督率催辦以期接濟奏
入
上諭軍機大臣曰阿桂攻克甲爾木山梁調夫一千名
應用阿爾泰接到粮員飛禀概不開視轉迂道郵送
成都於軍粮重務視同膜外實屬有心貽悮前將阿
爾泰革職拏問著文綬將此情節併案嚴訊定罪具
奏
丙子温福豐昇額奏言調撥陜西第六次官兵所
餘一千名將次到省(臣)等飛飭帶兵各員令其迅
赴南路奏入報
聞
同日温福豐昇額又奏言貢噶急切未能攻破海
蘭察哈國興商議誘賊出戰庶可乘機搶佔隨于
八月初一日先派兵各路設伏更令副將常禄保
等入林砍伐木植賊果前來接仗海蘭察哈國興
及侍衛阿爾蘇納等即領伏兵四路前進將近木
柵賊衆抵禦當經官兵勦殺退入木柵放鎗抵拒
又有賊番來援雖經官兵奮勇擊退而柵上鎗石
更緊因暫撤回此次殺賊百餘名被傷者甚衆官
兵亦陣亡數名二等侍衛伊爾庫脖受鎗傷署護
軍恭領華尚阿鎗傷左股幸各無礙至(臣)等轟打
美美卡又值砲裂現在另行融鑄以便相機進取
奏入
上諭曰伊爾庫奮勉可嘉着陞為頭等侍衛華尚阿亦
著交部議叙
上又諭軍機大臣曰温福等勦賊數月賊番據險死守
未龍迅速集事温福豐昇額惟在同心合力奬勵官
軍相機籌畫動出萬全方為有益若意存&KR0997;急惟事
衝突徒致兵力挫損關係匪輕温福等切勿孟浪致
有疎虞現今阿桂由墨壟溝覓間潛進似有可乘之
機着傳諭温福阿桂將兩路情形通盤籌算計何路
可以速進何路需用多兵不難通融熟籌合力運辦
兩路軍營俱為朕辦事本無分彼此温福等諒不致
稍存畛域之見也至曾頭溝一路為進攻底未遵提
徑若甘肅兵四子全到軍聲自當更壯設或尚湏兵
力或可就近酌調以助董天弼之用温福等當就該
處實情妥協籌辦佇聽捷音至董天弼前經賞戴孔
雀翎今仍加恩賞戴俾增體統務期倍前努力以副
恩眷
(臣)等謹案軍行利于神速固當電擊飈馳乘其
不偹不可頓兵需日但值山徑﨑嶇碉卡林立
守禦久經完固而賊番如鬼如蜮詭計百出之
時又宜相度機宜不嫌慎重伏讀
聖諭諄諄以挫損兵力為戒盖預恐其躁急孟浪再三
飭諭務出萬全數千里外直不啻面命耳提矣
上又諭軍機大臣曰川省官兵前因派往滇省尚有應
扣之項其為數若干係屬何年之事何以至今尚未
扣完伊等現在隨征出力自應令其生計寬裕俾知
感奮乃仍照常坐扣殊不足以示體䘏著文綬即將
此項應扣銀兩如何酌量停緩以紓兵力悉心籌議
具奏侯朕降旨
戊寅阿桂奏言甲爾木山梁迤北尚有賊番碉卡
數座經明亮烏爾圖納遜直上攻撲接仗四五次
殺死金川克丹九寨大頭人一名並殱賊百餘因
山上鎗石抵禦甚急未能撲取加以山梁地極高
寒連日兩雪風雹兵丁僵凍甚多火藥口糧亦俱
沾濕久駐實為無益明亮等已將官兵撤回(臣)查
明亮等未經請示輙將已得甲爾木山梁退回不
守實屬非是應請將明亮降為二等侍衛烏爾圖
納遜降為四等侍衛以示懲儆(臣)現將在事將弁
兵丁分别懲恭外仍即督率官兵分路並進務期
一舉克復以慰
聖懷奏入
上諭軍機大臣曰阿桂奏官兵因風雪雨雹氣候寒冷
將已得之甲爾木山梁退回不守現今七月下旬即
使兩雹交加何至頓改寒暄此必係綠營恇怯駕詞
撤退明亮等若於其時詢明倡議之二三人騈誅示
衆軍心自定乃見不及此隨同撤回實有應得之咎
領隊大臣隨從將軍參贊固不可任意專擅若獨當
一面遇有怯懦弁兵難於約束即於陣前斬徇以肅
軍紀此又與專擅者不同如現在甲爾木官兵竟將
已得之地棄而弗守似此軍令廢弛何以鼓勵戎行
阿桂可弗憬然動念乎此次着照阿桂所請明亮降
為二等侍衛烏爾圖納遜降為四等侍衛念係初犯
僅予薄懲若不知&KR0008;惕復蹈前車軍律具在不能復
為寬宥也至退兵一節或彼時實係雪後風寒我兵
衣單難禦即勉強駐守山梁䆒竟不能施展萬一賊
番乘機掩襲更覺不成事體則全軍退回未可盡謂
之失計但在阿桂權宜酌辦則可將領以下不得援
此藉口也再官兵退回正恐繼進不易如其地難於
急圖罙入又當於綽斯甲布一帶分途並進以為牽
制金川之計搃之軍行機要務在隨時斟酌合宜著
傳諭阿桂就現在情形悉心籌畫具奏以慰懸念
庚辰
上諭軍機大臣曰南路已得之甲爾木山梁忽因風雪
撤回西路當上緊攻碉時大礟又復炸裂此次軍務
每當機會可乘輙有阻滯此時自更當奮力勦除不
可稍存觀望試思僧格桑索諾木以内地土司敢於
狼狽為奸抗拒天兵其罪均在不赦此而不明正其
罪是王法有所不行國家又將何以駕馭各土司使
之畏威懷德因思金川歸順迄今未及二十年即已
負固跳梁如此彼時若能剪滅根株豈不永除後患
是前此之姑容已堪鑒戒况索諾木情罪更與莎羅
奔郎卡不同從前金川未漸王化侵擾附近土司至
未敢與官兵顯抗悔罪乞降原可貸其一死索諾木
乃給受印依之土司敢於猖獗若此是勦滅之舉誠
不可稍有游移也現在兩路官兵距美諾俱為不遠
小金川一隅自可尅期蕆事至金川賊衆不過恃其
險遠兼有黨援可恃今綽窩土司朋楚克拉布丹及
綽斯甲布各處皆為我用其勢既孤又帮助小金川
賊衆經官兵殱戮必有畏怖之心若乘此機會大合
兵力分道進攻賊番疲於支拒不能復頋農耕彼竭
我盈勢將自潰此時正當同寅協恭一乃心力又何
慮不完此局且各土司踴躍出力正欲藉我兵威以
除大患若不拯其荼毒俾得共享安恬更非朕軫䘏
番夷之意轉恐各土司首鼠兩端中多頋忌必致用
力不堅於軍務關係匪淺著傳諭温福阿桂豐昇額
善為駕馭以收其效
同日鄂寳奏言曾頭溝一路粮運尚多阻滯(臣)訪
知此路中惟智固山最險然非冰雪凝結之時騾
䭾儘可行走已飛札附近之崇慶等十州縣各雇
騾三百頭星觧灌縣(臣)即于灌縣另買米三千石
趕運又恐一時不能接濟先買羊一萬隻觧送以
偹供支奏入
上嘉之
鄂寳又奏言查一夫負米五斗日行不過一站騾
䭾可至一石每日能行二三站較為便捷請于陜
西産騾之處購買四千觧川應用(臣)以軍粮緊急
一面飛咨陜西撫(臣)令其先行趕辦奏入
上諭軍機大臣曰西路軍糧既可用騾䭾載南路自可
照辦雖雅州以南山路﨑嶇然于險仄之地安設人
夫接運至路寬處仍用騾頭䭾載日行一二站自可
源源接濟西南兩路通融辦理計共用六千頭當足
濟事著傳諭劉秉恬文綬速與鄂寳通盤籌酌將兩
路所需騾數飛咨陜省調用
癸未温福豐昇額奏言由德爾蘇至貢噶山梁賊
番新立碉卡經海蘭察哈國興帶同章京侍衛等
攻撲賊番放鎗死拒運撲五次未能取勝官兵益
加奮勵冒鎗直進賊不能支遂將所立二卡全行
搶佔其南山梁一帶亦經章京德保等連奪三卡
奏入
上嘉之
戊子温福豐昇額奏言查賊番伺隙窺釁向來狡
猾伎倆(臣)等素所深知是以每攻進一處即留兵
駐守賊人屡次乘夜來擾無不殱戳多人餘賊潰
竄而去此時轉欲賊衆潜來可以盡力剿殺稍紓
憤恨(臣)等仍時時嚴飭將領加倍留心不致稍有
疎懈至南山瑪爾廸克近來攻勦情形(臣)等因為
時已久不能攻進焦急異常查南山綿長陡峻林
箐叢雜一望百餘里内層溝沓嶂要隘重重賊番
全力死守因地之險設築碉柵不下數百處其喇
卜楚克一山惟牛天畀現攻之大木城為賊總路
必爭之地而固卜濟等處為之應援瑪爾廸克一
山帷海蘭察等現攻之大木城為鄂克什木闌埧
總路必爭之地而貢噶牛厰等處為之應援其沿
河中路賊番卡柵亦層層列峙(臣)等自攻過阿喀
木雅之後牛天畀等從德爾蘇繞至喇卜楚克沿
途攻獲碉卡不少而自五月十九日以來官兵日
夜連攻所有山梁上下左右破柵更多故沿河中
路頭敵官兵自阿克木雅已進十有餘里至于瑪
爾廸克一路自阿喀木雅已繞進八九十里此一
路自五月十三日後一帶賊番卡柵勦洗殆盡惟
北山之美美卡南山之木蘭埧險要地方尚未勦
破仰厪
聖懷昨又據哈國興等報稱貢噶山梁有賊偷拏石卡
今于八月初七初九等日搜剿箐林將賊卡奪回
又添築碉卡數座使聲勢聯絡以保無虞其瑪爾
廸克木柵又經派兵攻撲因柵内俱係地窖賊在
石板横木之隙放鎗拒敵且週圍均挖有深溝難
以越過現今兵丁砍伐樹條既可作&KR0008;牌并可填
塞深溝以便前進(臣)等現仍不時催督一俟辦有
就緒即行馳奏奏入
上諭軍機大臣曰温福等奏五月以後喇卜楚克一路
節次攻破賊碉共十八座瑪爾廸克一路攻破賊碉
共二十二座賊番所恃以抗拒者惟在碉卡聯絡得
以運送薪米今温福所得碉座不為不多若附近賊
番要隘之處俱經攻毁則所拒守大碉已至孤立無
援輓輸不繼因何得以苟延日久且既云攻碉則或
制其要害或斷其應援方為有益若所攻碉卡如許
之多而於要隘毫無關涉豈不枉費兵力乎况賊番
所守卡碉必不能多貯粮石乘其隨時運送相機遮
截則守碉者將不攻自潰温福等何見不及此著傳
諭温福等即將現在情形據實覆奏
同日畢沅奏言陜省節次調遣官兵䭾運計用過
騾七八千頭市騾未免稀少今據鄂寳咨稱陜甘
兵丁漸次到齊糧運尤關緊要用騾䭾載較之人
夫輓運為易(臣)現在各府産騾多寡情形酌量給
價各向民間購買如數解川不致遲悮奏入
上諭軍機大臣曰畢沅奏陜省市騾稀少應向民間購
買自宜如此辦理但須嚴飭地方官據實給價無得
派累至節次赴川騾頭已有七八千之多不難即以
此䭾運軍粮無湏陜省廣為購買着傳諭文綬查明
此項騾頭現存若干就近派撥應用以節糜費而省
物力
己丑阿桂奏言據綽斯甲布土司具禀金川𣲖兵
圖佔丹壩官寨丹壩土婦和爾郭求救于綽斯甲
布該土司已發兵往助(臣)以丹壩附近曾頭溝關
係緊要當即行知董天弼令其酌量前往駁防並
咨明温福就近督辦惟是金川為小金川死力拒
守名為帮助寔已併吞又以為
天朝不遽加兵因乘間覬覦丹壩以見力有優餘情更
可惡今必當分兵先攻金川庶可堅各土司歸順
之心並可寒逆䜿助兇之膽且使金川賊番撤回
自衛則小金川勢無可恃罙入不難是綽斯甲布
一路官兵寔難姑待(臣)令宋元俊尅日起程擬將
附近土兵應領口粮暫時本折兼支並諭土司多
出烏拉以供輓運宋元俊現在仍請添兵應使粮
運稍充續調兵到冄行酌量撥往奏入
一諭軍機大臣曰綽斯甲布一聞丹壩告急發兵往助
實屬恭順著阿桂酌加奬賞以示鼓勵計賊番到丹
壩地方較董天弼進兵之期尚早一日賊近我遠誠
恐緩不及事未知董天弼辦理若何至宋元俊帶兵
往綽斯甲布既可得其駕馭之力兼可控扼金川相
機襲擊該鎮現請添兵自應酌量派給以厚兵力今
已飛諭滇椘等兵馳赴南路阿桂將應派往綽斯甲
布之兵先檄知帶兵人員即由打箭爐逕往
同日
上諭内閣曰前阿爾泰宋元俊會恭桂林乖張欺㒺至
有將銀向金川贖取迷失兵丁之事因將桂林革職
拏問特派福隆安馳往軍營勘問旋據審明桂林並
無造屋居住驕縱不法各欵至薛琮告急禀至桂林
即派宋元俊赴援其發銀贖取兵丁一節係司員汪
承霈及知州曹焜等己巴旺布拉克底土兵尋覓綠
營迷失之兵頗為出力是以向粮員取銀偹賞曾經
禀之桂林支發並非欲賞金川之人並審出宋元俊
搆䧟串飾情節則桂林尚非法所難貸但其在軍營
内日親麯蘖止圖已身安逸不能以士卒同甘苦而
北山梁傷損官兵數目並不查明據實陳奏亦不得
謂之無罪桂林著加恩發往伊犂自備資斧效力贖
罪交與舒赫德令其在印房學習當差
同日
上諭軍機大臣曰湖廣總兵馬虎雲南副將斐慎並湖
南副將札拉芬俱著赴南路軍營聽用
平定兩金川方略卷三十七
