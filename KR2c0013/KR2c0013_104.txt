欽定四庫全書
平定兩金川方略卷九十六
五月辛酉
上諭内閣曰此次續調進勦金川之雲南兵三千貴州
兵二千據該督撫等奏報行走甚為迅速現俱陸續
抵川前赴軍營聽用該兵丁等踴躍遄行深為可嘉
著加恩賞給一月錢糧以示鼓勵
同日舒常奏言四月十九日未刻遥聞泥峙岡鎗
聲甚緊想係賊人乘霧滋擾(臣)即𣲖侍衛進財保
等帶兵前往接應旋據都司張士儒禀稱官兵赴
南溝取水有賊八九十人分為三股突出都司分
隊抵禦攪殺一處斃賊四五名餘始奔竄等語(臣)
伏思泥峙岡地屬孤懸是以賊番屢來窺伺不可
不嚴加防守乘機殱戮即日撥宜喜官兵一百名
添駐以資防勦奏入
上嘉之
同日明亮富德奏言現在建寧鎮總兵依常阿在
營病故其陜西兵丁飭令寧夏鎮總兵劉輝祖管
理奏入報
聞
同日五岱奏言軍營陸續所出護軍校等缺揀選
應陞人員請
旨補放奏入
上諭軍機大臣曰軍營所出之缺固當揀員請補但參
贊俱係協同將軍辦事之人凡事自應會同商酌斷
無自專之理今舒常在宜喜軍營去將軍豐昇額甚
遠遇有缺出若必商之豐昇額始行補放員缺必至
久懸於事未免無益若五岱離將軍並不甚遠一應
缺出自應與豐昇額商定再行辦理如打仗奮勇殺
賊受傷當立加奬勵者隨時奏聞施恩尚屬可行其
餘軍營尋常所出員缺亦何不可待耶五岱所辦非
是着傳諭將軍阿桂等嗣後參贊大臣所領隊内缺
出如參贊去將軍甚遠或有打仗奮勇者即一奬賞
人員准參贊自行辦理其去將軍不遠及尋常所出
員缺務與將軍商定公同會銜具奏勿得仍自擅專
甲子顔布深奏言查綽斯甲布地方處以與賊境
相通而粮運最關緊要當逆酋窮蹙之時或恐挺
而走儉自宜加慎重前奉
諭旨令習練夫役持械防護(臣)即加意辦理今各夫與
護粮兵丁操演日久其中頗有勇幹之人並令各
糧員自備鎗刀等物俱已齊備現在糧運俱令壯
夫護送結隊而行使賊人無從窺伺再綽斯甲布
後路一帶官兵逐日勤操漸為加熟及次宜喜進
攻該兵等多肯奮勇曾又𣲖二百名前往打㐲現
在該土司感激
天恩必當再舉嗣後一遇大營進攻仍該酌選精銳前
往聽侯恭贊舒常調遣且往返尚易於防守亦不
致有疏虞奏入
上諭軍機大臣曰顔布深奏所辦甚好粮夫如果能演
習技勇自能兼資防護着鄂保富勒渾等實力行之
又據奏綽斯甲布後路官兵能如此踴躍自屬極好
着舒常留心酌量若此等防兵於征勦實為得濟而
於防守亦不至相妨自可聽其奮勉自效中有勇往
出衆者仍當量予奬賞設或防守汎地之中不便輕
為調取雖伊等奮勉懇請不便曲從舒常當妥為籌
辦
戊辰阿桂奏言接准明亮等扎稱荆州滿兵於一
應戰守處所俱不得力等語查各省駐防滿兵雖
不似京營滿州䆒非綠營可比今荆州滿兵戰守
俱不得力甚屬廢弛查成都駐防滿兵前因不甚
奮勉曾經奉
旨將伊等應得之項照綠營一體給與以示懲儆今荆
州滿兵亦應請
旨將應得之項照綠營兵給與若能自此漸知愧悔再
行奏請加
恩至荆州將軍綽和諾副都統舒明阿平素既疎於訓
練而臨時又不能示以勸懲以致軍威不振應着
交部嚴加察議奏入
上諭内閣曰荆州滿洲兵前用赴川時徒步前往情愿
不用馬匹朕深嘉憫曾賞一月錢糧以示鼓勵伊等
理應感激朕恩諸事奮勉乃戰守俱不得力殊失滿
洲舊習著照阿桂所奏將伊等應得之項照緣營兵
給與以示烱戒綽和諾舒明阿乃該管大臣又現在
領兵行走所管兵丁一至於此着交部嚴加察議旋
經部議革職得
旨綽和諾舒明阿俱着革職不必開缺仍留軍中效力
同日阿桂豐昇額色布騰巴爾珠爾奏言(臣)等查
日爾巴當噶即係日爾巴碉該處在凱立葉一道
山梁之中官兵若能佔住即可斷截賊番上下來
往其地實為險要(臣)等前此屢次陳奏酌擬𣲖兵
從凱立葉山腿斜上約會凱立葉官兵由後夾攻
者即係此處並經繪入圖内嗣臣等使人詳悉踹
看並與海革察等公同酌議以其地在山陰箐林
深密崖磡陡險兼之彼此隔遠雪霧時作萬一不
能如約夹攻即不免有失利之處故得斯東碉寨
以此雖經搶掠焚燒而日爾巴碉尚難期於必得
是以未及辦理且官兵已定繞習喇穆喇穆後路
一經佔據山梁則喇穆喇穆之賊既可不攻自潰
而格魯瓦各人寨皆歸掌握從此進攻勒烏圍不
惟得勢而且捷近所有日爾巴碉亦可無難籌辦奏
入報
間
同日阿桂奏言汪騰龍於二十九日回至章谷(臣)
將搜山勦捕事宜與之商酌查明軍營現有擬改
途進取兵力固屬難辦而窮番鼠竊自應設法搜
絶其根株方可肅清後路(臣)現於約咱等處駐守
之官兵内酌量抽發漢土兵五百名恐該處山勢
陡險兵力尚覺稍單復於章谷留防兵内擇其壯
健者抽調一百名交汪騰龍帶領星夜前往併行
知總兵敖成會同盡力搜查凡遇可以蔵奸之處
即行焚燬使之無地可容并可乘其驚駭極力殱
除並令汪騰龍等如拏活口䆒出夥黨即密赴窩
蔵所速行掩殺不使稍留餘孽且查此等窮番日
前搶去糧石勢必以為有利可圖未肯遽散而散
亦必分貯於所伏之區今出其不意深入僻隅無
不搜捕徧及不獨賊無處蔵身莫能施其技倆並
可將糧石取回庶後路漸漸可就敉寧必不至日
增滋蔓此番搜查訋計至初十日便可辦竣(臣)仍
親赴該處一帶將一切情形細加查看另行據實
奏入報
聞
同日
上諭内閣曰成果患病甚重暫時未有全愈即着回京
福興腿疾既已較前痊愈即令其協同常青辦事大
愈後冄赴大營
辛未明亮富德奏言(臣)等查章谷一處山迴路轉
非賊番瞭望之所及先於數日挑𣲖兵官五百餘
名逐叚埋伏預將馬匹散放沿山以為設誘之計
初三日辰刻果有賊二百餘人自了口而下突來
搶奪經扎爾桑會集各卡兵丁上前迎擊賊番一
面放鎗抵禦一面搶馬奔回當時伏兵齊起賊人
腹背受敵被箭中鎗紛紛四散散後有數十餘人
前來救應望見我兵勢盛不敢交鋒旋即潰去計
此次殺死賊番共二十餘人
同日明亮富德又奏言現將抽赴正地各項兵五
千餘人及領兵各員密為𣲖就其新調頭起黔兵
亦已積踵而來約計此月二十前後似可全抵章
谷至革布什咱願幫土兵一千已據土都司丹津
札布禀和皆已齊集專候調兵但查丹津札布平
日於本管百姓短於駕馭又各番意見不免參差
(臣)等恐風聲不密已扎令副將鄭國卿會同李本
將甲魯一帶可通賊境卡隘務加意巡邏以防透
滿消息至此次進攻路數既多而賊力有限無論
其有無凖備總當鼓勵將士為一舉以克之勢
同日明亮富德又奏言接奉賞賚斯第胡土克圖
哈達銀兩器物及示諭喇嘛噶爾瑪噶什等
諭旨(臣)等隨即遵
旨頒賞曉示該喇嘛等無不感激奮興以期誠心圖報又
據禀懇賞給禁止騷擾廟宇印文並求奏請賞給
廟名即信以更易於率屬尊以王教等語查噶爾
瑪噶什係番地大喇嘛念經以來又尚無甚效騐
而查其情形頗具肫誠適據由金川逃出之番人
供稱十數日前聞金川嘉覺地方被雷轟死十七
人現在賊衆皆病瘟疫死者甚多又雨電大傷禾
稼金川人皆言係西賊喇嘛念經詛咒之故心生畏
懼等語是賊匪惡貫已滿所以
上天屢示災殃而喇嘛等誠心念經亦不為無益均奏入
上諭軍機大臣曰明亮等奏於穆谷務為設伏散放馬
匹誘賊使來殺死二十餘人等語所辦甚好惜殺賊
僅十分之一未能痛加殱戮較之株守不動自為差
勝耳至正地進攻之局現據革布什咱喇嘛供詞有
聞得金川遣人往正地修卡被雷打死之語而昨月
阿桂所奏脱去小金川番人阿墱以供詞有官兵若
從正地由角山進攻賊人即當不起之語據明亮又
稱黔兵於五月二十全抵章谷冄行六日方至甲魯
而自甲魯至正地又不知尚需多日約計六月初方
得進攻恐時日太多賊碉無觧可擊仍屬徒勞無用
且賊中明言恐官兵從此攻打或係暗為防拒故以
此語示弱誘我以計不可不防况明亮等於大兵中
抽往正地之兵五千餘人又新調黔兵二千革布什咱
土兵一千及德爾格特霍爾等人所調土兵通亦不
下萬餘分隊行走斷不能使賊人竟不聞見况又脱
出之喇嘛供稱索諾木𣲖人在革布什咱各山梁上
遠遠探聽官兵消息等語是官兵一動賊易得知即
如喇嘛在南路念經賊衆知其詳且以明亮稱革布
什咱土都司丹津札布平日不能駕馭本管百姓恐
風聲不密易於洩漏預飭副將鄭國卿等於甲魯一
帶加緊巡防等語行軍旁飭之道原亦只能如此又
以供索諾木任用革布什咱之庸中旺加勒海次令
其帶兵此必從白勾引金川戕害舊土都司之人故
爾倚為心腹現在明亮等河北河南軍營由布拉克
底巴旺出入該土司等及為恭順可保無他是甲魯
一路雖未免即得不致有意外之虞今正地一路雖
與賊布穴相遠却為賊番易於伺探預防朕因此甚
不放心明亮統兵進勦務須加意慎重摺内所云無
論其有無准備總以鼓勵將士為一舉以克之語但
知輕率一往而不知籌度萬全設或稍有閃挫各路
官兵必皆聞而氣餒所關甚重其為國家軍務計固
不宜如此掉以輕心即明亮自為計亦豈可但知直
前不顧着諭明亮總宜熟籌妥辦必須實見有可乘
之機其事大有把握方可進兵若稍涉疑似惟當慎之
又慎軍營後路一進革布什咱之境處處尢須留心照料
明亮宜勉力妥為之仍將辦理情形若何詳悉具奏
(臣)等謹案正地之難以進攻前荷
聖明詳晰剖示以途徑既迂轉餉又復需時恐賊番知情早備
諭令明亮毋庸親往萬里軍形如指諸掌兹復
申戒再三且因眀亮奏稱不論有無凖備惟當一舉而
克慮其輕率一往不計萬全關係甚大
天語丁寧
謀深慮遠俾得集事奏功而諸(臣)承
命行間恪遵
宸斷亦蒙福而身名俱泰也
同日舒常奏言四川叠溪營兵丁鄧有德去年自
金川脱出供係被賊掠去嗣凖兵部咨查陣亾兵
丁事&KR0008;開有鄧有德之名查據副將李天佑又稱
係瀘寧營把總游宗義從前具報錯悮請將游宗
義斥革以報之李天祐嚴加議處奏入
上諭軍機大臣曰舒常奏把總游宗義上年將金川擄
去之兵丁鄧有德捏報陣亡已降旨將轉報之李天
佑交部嚴加議處游宗義斥革發往烏魯木齊效力
贖罪以示懲儆至鄧有德在軍營時或因樵汲迷道
被掠抑係乘間脱逃被賊擄去其中情偽不同豈可
不詳行䆒詰僅以既經脱回置之不論鄧有德此時
若仍在宜嘉軍營著舒常即將從前因何被擄情形
嚴訊確供覆奏分别辦理如鄧有德已回叠溪本營
即諭富勒渾文綬嚴行查訊具奏其游宗義已於上
年七月内因傷重遣回本營並着富勒渾文綬查明
即行發遣兵丁被賊擄去該管將弁已難辭失律之
咎乃並不查明輙為捏報陣亡綠營欺謊之習實堪
痛恨不可不嚴行懲創着阿桂等將捏報陣亾及現
在查明治罪之處通諭各軍營將弁俾知儆戒
壬申文綬奏言黔兵起程前赴南路後以接奉改
赴西路
諭旨(臣)隨即飛扎桂林等酌量情形如黔兵將抵章谷
即由該處發夫送至美諾固為妥便如該處難以
辦理仍令由打箭爐雅州卭州取道大邑崇嚴直
趋灌縣又赴西路不必再由成都稍為近捷至滇
兵三千分六起入川自五月初一至初十日已全
數進發此時頭起約已可至揪砥冄五六日即可
前至阿桂軍營奏入
上諭軍機大臣曰此項黔兵文綬既令改赴西路於阿
桂軍中聲勢自為更盛以滇兵行程計之應到在黔
兵之前兵力愈多成功自必愈速於事交為有益况
各路進兵可望得手惟阿桂一路為最阿桂所奏及
番賊至後即當晴霽此時距夏至已將十日天氣當
已晴定而新兵踵至統以進攻自為有力佇聲和音
或阿桂至勒烏圍後酌量宜喜馬以邦至正等處有
可夾攻情形即由彼處𣲖兵前往亦屬甚便更可在
此時之必需襲取正地也或阿桂聞黔兵改赴西路
之信仍欲遣其赴明亮軍營或明亮進攻正地以有
成說而黔兵又至章谷即留其在彼應用不復遣赴
西路俱無不可但能便捷得利於彼於此原無分别
所謂及其成功一也或明亮已經起程而黔兵又赴
西路則明亮即率現在河南北兩營所抽之五千兵
及革布什咱之一千兵以往地俱着明亮臨時酌辦
但此路進兵較他處尤宜加意慎重昨所降諭旨極
為詳晰明亮惟當慎之又慎至阿桂在穆喇穆已經
兩月惟盼其即速進攻乃屢為雨雪所阻又為懸念
焦切朕亦深知阿桂在軍營與士卒同甘苦身經勞
瘁諒必日夜速冀成功得以及早還朝受朕恩眷其
急切自不待言惟以大功將就之時朕盼望甚切不
得不向其催促耳
丁亥阿桂豐昇額色布騰巴爾珠爾奏言窃查谷
噶一路自本月初五日後雨雪大作日夜連綿較
前更甚至今略無半日之晴(臣)等焦切愈深而官
兵亦靡不憤急初五日賊於雨霧之中在羅博瓦
山坡添建新碉二座官兵望見均請往拆其碉雖
泥濘甚深然距官兵頭卡僅有里許一鼓作氣尚
可直達當經海蘭察額森特福康安於二更大雨
如注之時密𣲖兵八百名以往直樸碉根毀墻而
入賊番出其不意且見官兵奮迅異常一面放弓
抵禦一面迯走當經官兵殺死數賊餘賊潰迯立
將賊碉拆毁現在官兵無不盼望晴明人人思奮
目今已交夏至此後雨勢稍稀自能奮迅直入而
又有各路合攻則於埽犁之局無難於迅速集事
奏入
上諭軍機大臣曰連日盼望阿桂進兵之信甚切今據
阿桂等奏近日軍營情形尚因雨雪未能罙入實為
憤懣而賊人復乘雨霧添建新碉更堪切齒海蘭察
額森特福康安等即於大雨中殱戮數賊拆毀其碉
足以壯我軍之氣而破賊人之胆於軍務甚為有益
福康安正當幼年藉此演習成人於彼亦屬甚好至
計阿桂拜摺次日即交夏至向後雨雪諒必漸希阿
桂自宜相機速進以期迅奏膚功從前曾諭阿桂等
凡遇所過大山務當竭誠禱祀冀山神之默為相佑
利我軍行且以金川用兵情事而論朕寔本無欲辦
之心乃逆酋索諾木等敢於負恩反噬罪惡貫盈又
有不得不辦之勢並非朕黷武窮兵是曲在賊而直
在我應邀
上天照鍳自必嘉佑官軍而潜禠逆賊之魄至所在山神
代
天司化亦當助順鋤逆上體
穹蒼心若非雨雪因賊扎達所為豈有正神以聽賊人驅
使為此背理妄行之事况將軍等既已虔禱而不應
即屬邪氛從來邪不勝正或於雨雪來處用大礮迎
擊如韓愈之驅鱷魚亦屬正理着阿桂斟酌行之
壬辰阿桂豐昇額色布騰巴爾珠爾奏言又查(臣)
等前此籌度繞截喇穆喇穆賊人後路久經部署
妥協特因崖險泥深未能攻撲深為焦悶自應設
法殱戮賊人以舒忿恨且乘此雨勢昏暗突然攻
打或可出其不意搶佔碉卡而喇穆喇穆丫口大
碉又與羅博瓦官兵營盤相近可以一鼓直往已
於十三日夜雨勢稍停分撥官兵於亥時進攻至
十四日丑刻雨雪大作海革察同將弁等領兵不
避雨雪直向喇穆喇穆高峯大碉鼓勇行上連奪
碉下石卡三座殺賊十餘名餘皆負傷帶箭竄入
大碉圍攻三次直至碉根抛擲火弹及用千餘兵
坼其碉上鎗眼石塊䆒因雨濕火弹不能焚燒攻
至已刻賊番併力死守將兵漸次撤回其額森特
福康安等領兵由喇穆喇穆丫口木城背後登赴
以進連奪石卡二座斃賊數名而正碉因雨後巖
磡泥滑未能克取其普爾等領兵進抵碉根與海
蘭察等合力攻打賊人出碉抗拒殺死十餘名被
傷迯遁者亦復不少至烏什哈達明亮等領兵進
攻羅博瓦山岡下木城石碉當有賊番百餘從箐
内冲出迎敵侍衛額爾登保即行領兵衝擊復見
山㘭内一隊賊人欲赴喇穆喇穆山梁放火烏什
哈達等又率同額爾登保副將豐盛阿迅往習擊
鎗箭齊施賊番受傷亦多擊敗遁回其保寧彰人
等亦先領兵預備一聞喇穆喇穆山梁聲響知官
兵業已進攻又於喇穆喇穆山梁之左斜山攻撲
山中各碉以搗其虚又令成德特成額等領兵從
蕯斯嘉大溝攻賊木城成德等一面𣲖兵將高班
□等埋伏接應一面𣲖都司鄭起榮等領土兵進
攻各土兵等冲進木城砍殺賊衆過半正在併力
砍殺而其上面碉内賊衆蜂擁救援我兵復出木
城搶上側旁奮力擊賊即敗回碉内抵死拒守各
隊以次撤回查此次進攻實以相持日久各兵鬱
悶已極故於奪卡撲碉無不人思自勵䆒因泥滑
未乾又逢大雨以致雖有殺戮不能即日克取䆒
屬(臣)等過急之咎但喇穆喇穆山形又險䆒不如
羅博瓦之高峻一俟晴霽必不能久阻我兵(臣)等
現於羅博瓦山岡下添築木城礮臺將大礮運往
以上臨下對凖賊人木城石碉儘力轟擊若該處
之碉一有坍毀之形固可隨機以佔而賊人見我
着意於遜克爾宗一帶或於喇穆喇穆防禦稍䟽
於下次攻取亦為有益但思該處林箐深密官兵
砍伐木枝賊必佯來滋擾因令海革察等𣲖出吉
林索倫官兵先行埋伏果有賊百餘分為三股來
犯砍木之兵伏兵齊起直前奮力攅射除殱斃外
餘多帶傷潰逸至十六日黎明成德營盤對山深
箐之旁遥見有騎馬兩賊往來知是誘敵之計先
𣲖章谷哈達爾徒遊擊穆克登阿等領兵繞越山
梁以截賊人後路成德即同侍衛伊布都司鄭起
榮等帶兵二百冲入箐林又見有賊二百餘名或
伏於大石倒樹之内或爬在大樹之上放箭拒賊
我兵正在擊殺中忽特成額六十六帶兵趕到賊
又見哈蕯爾圖等領兵已上山梁與游生福殺泰
都司納寄善合兵下壓知係往斷其後紛紛奔走
我兵尾從追殺斃賊甚衆及賊奔至哈蕯爾圖等
所到磡下我兵猶未及合圍而賊經過之地均係
鎗箭可反之處官兵從旁合力竭射復斃死十餘
名餘賊中鎗帶箭迯遁回碉此三次攻打共計殺
賊五六十人而其受傷竄去者更為不少查賊人
勢窮力竭尚敢肆其詭譎設伏引誘更為可恨但
非惟不能得意而因此轉多殱戮賊氣自必日形
消阻奏入
上諭軍機大臣曰此次官兵其不意殱賊五六十人其
帶傷遁回者更為不少自足以碎其胆而褫其魄但
現在夏至已逾半月向後晴霽必多阿桂當圖相時
攻勦以期迅速奏功
同日阿桂豐昇額色布騰巴爾珠爾又奏言賊中
雨雹疾病情形詢之脱出各土兵及屯練漢兵等
所見相同似非捏餙惟是困獸猶鬪而此時相持日
久賊番别生詭計偷劫營卡抄截後路皆為事理
所應有誠如
聖諭不可不防但此時既無小金川番人潜為内應夾
壩以來斷不能於要緊地方竟行佔據以肆其抄
截之謀即如前此巴木通帛噶爾角克碉滋擾之
處賊番實有男婦二三百人而該處官兵不過百
餘即將賊番擊退是其鬼蜮伎倆已無可施而(臣)
桂又令富勒渾常青旺保禄等相度形勢將河北
之零星營卡盡移設於河南當此水漲溜急之時
橋座既俱經折毁皮船又難渡急流似可無慮其
滋擾(臣)等仍密飭後路各提鎮小心防範務在肅
清其附近大營之營卡並嚴飭將并等母得稍存
疎懈其後路改設臺站事宜挨提督等議覆到者
詳悉俱奏(臣)查谷噶一路仰荷
聖明期望較有可進之機而衆議僉同亦無不以為
望况前此兩金川併其螳臂抗拒王師不及一年
尚將小金川即行殄滅今止有金川蕞爾一隅豈
有不即埽除之理冄以賊酋力量計之即使鉛藥
米糧尚不至於竭蹷而人數䆒屬無多今承
皇上賞給吉林索倫勁旅以來鎗箭所施殺賊劫寨不
少(臣)阿桂十三年在金川及去年在資哩阿喀木
雅均未見有殱戮如此者即去年(臣)阿桂在南路
當噶爾拉山梁節次打仗頗有殺戮亦無如此之
多賊衆只有此數日就死亡而大兵聲勢日增斷
不能久為支拒近因雨雪連綿尚多稽阻今時令
已交仲夏向後暢晴即可力攻罙入以仰副
皇上期望至意奏入
上嘉之
平定兩金川方略卷九十六
