山西通志卷一百七十三
陵墓(二)
汾州府
汾陽縣
晉西河王司馬斌墓在城西七里魏中郎晉初封陳王
又名陳王墓
趙離石侯石嵩墓在萬戸山之西趙封石嵩爲離石侯
卒葬此
宋狄武襄公青墓在城北十里郝洪里劉村翰林學士
王珪撰碑
樞密副使王嗣宗墓在城西南十里張家莊仕至太
尉諡景莊
元呂簡肅沆墓在城南三里學士虞集撰碑
狀元張益墓在城西北三里仕至司業
明慶成恭僖王墓在城西二十里
溫穆王墓在孝臣里
端順王墓在孝臣里
恭裕王墓在孝臣里
安穆王墓在宋家里
悼懷王墓在孝臣里
永和王美塢墓在洪西里
順僖王墓在小相里
榮懷王墓在池定里
安簡王墓在太平里
莊定王墓在太平里
恭懿王墓在三泉里
靖惠玉墓在羅城里
詹事辛彥博墓在城西南三里
知縣田耔墓在城南一里
知府嚴泰墓在城西南
孝子劉仲原墓在董師河南西嶽廟北
布政孔天孕墓在城北人美廂
侍郎王緝墓在城西十里
太僕張更化墓在城西十五里
少卿張第元墓在城西南四十里馬莊
禮部即中靳光先墓在城南三十里
給事曹良直墓在城東北三十五里
國朝少師胡世安墓在城南二十里
兵部郎中鄭之璞墓在城西北原底
行人劉興漢墓在城東北文會里
平遙縣
周卿士尹吉甫墓相傳在縣東門外北路
北齊王妃墓在縣西北二十里
唐吏部冡宰裴誨墓在金莊村
上柱國梁思墓在下西門外
趙氏三孝女墳在縣東七里梁村北相傳有趙姓者
止生三女及筓以親老胥不適人日夕孝養比親殁
三女躬築墳高三十尺周二畝有奇各樹栢一焉
宋裴尚書墓在下西門外
禮部侍郎裴定墓在下西門外
元評事杜遇墓在范洛村
評事梁秉鈞墓在梁官村
縣令梁瑜墓在梁官村
征行都元帥五路萬戸梁瑛墓在梁官村
縣令梁琮墓在梁官村
河東南北路鄂囉萬戸侯杜珏墓在范洛村
龍虎衛上將軍河東南北路兵馬大元帥杜豐墓在
范洛村
明威將軍吉州路達嚕噶齊杜思明墓在范洛村杜
思敬撰碑曰在西汾里
中書參知政事四川行省左丞諡文定公杜思敬墓
在范洛村
河東山西道宣慰使贈康靖公杜肯構墓在范洛村
大學士贈晉國公杜宣墓在范洛村左丞杜肯穫祔
四川道肅政廉訪使梁天翔墓在梁官村
工部侍郎梁日新墓在姚村州判梁舉祔
承事郎大名路清河縣尹梁時正治中梁時中
校尉梁時仁墓胥在梁官村
明誠齋先生李震墓在梁趙村
知州任良才墓在北門外弟吏科給事中任良弼祔
延長知縣雷潔墓在南門外
同知李頤墓在梁趙村
舉人梁殿邦墓在梁官村
知州王尚龍墓在金莊村
知縣范道行墓在南門外
寧遠道劉三元墓在欒城
貢生劉士鰲墓在北門外
華陽縣丞梁棟隆墓在南門外
國朝割股孝子梁州尹墓在東郭村
割股孝子梁州儒墓在西郭村
知州梁禹甸墓在南門外
知府梁潢墓在南門外
介休縣
漢李陵墓相傳在縣東四十里陵卒塞外單于遣逓陵
屍於長安至介休東四十里下梁李侯村南馬不行
遂葬焉宋天禧二年鄉民因墓建祠
郭有道墓謝景初魏文侯墓碑曰汾州圖牒東漢郭
林宗之墓在介休縣東二里蔡邕作林宗碑在墓之
側予於州城東大中佛寺北廡得林宗碑備刻二辭
其一蔡邕之文其一記林宗後裔纖悉不刻立碑之
年再推本似隋唐間不知何時移置州城也予今訪
求而林宗墓亡之矣
宋有道墓水經注介休城東有徵士郭林宗宋子浚
二碑宋冲以有道司徒徵
西晉賈侯墓在縣南三里晉時死節葬此
元魏車騎大將軍穆祚墓在縣南七里許
宋子浚墓在縣南西靳村
唐劉武周墓相傳在縣東南隅
御史馬周墓在縣東四里官路北有碑記
楊復恭墓在抱腹山假子彥博收骸骨以葬
宋文潞公祖母墓在縣西一里許明趙睿築垣牆建享
堂立表
元鈕宣慰墓在縣西北三里許其父文墓亦在焉
吏部員外梁欽構墓
孝義縣
周魏文侯墓宋謝景初撰碑曰考汾州圖牒曰魏文侯
之墓在孝義縣西五里他日涉郡守園池見唐開元
二十年孝義令楊仲昌所作魏文侯碑在焉其傍記
墓在勝水之陽與其周環高大甚備至大中十年刺
史崔駢自孝義移於此已而得魏文侯之藏於是使
李令改石别刻楊氏之碑與其墓之所在周環高大
并崔駢所列者盡鑱而立之墓側
三子墓在縣西北土人傳爲卜子夏段干木田子方
墓(段卜二墓已載河津芮城今因田墓不别見姑存之)
漢郭巨墓在縣東北
唐武府君墓在縣南七里吳屯村
宋宣皇聖母陵在縣西南六十里今宣皇原王才里
按宋建隆元年八月丙午奉上玉冊諡祖曰簡恭皇
帝廟號翼祖祖妣劉氏曰簡穆皇后舊志書宣皇聖
母當係宣祖之母卽簡穆后也
劉宣王陵在縣西南六十里下馬寬村
參知政事趙景肅公昌言墓在縣西五里趙家莊北
文氏先塋在縣南二十里董屯村文潞公曾祖周國
公夫人郭氏霍氏武氏墓在焉潞公有永福寺藏經
記
辛氏先塋在縣西北五里居義村
明晉恭王妾劉氏墓在縣西南偏店村劉氏以子永和
王封汾陽就養葬此按恭王妃謝氏故永和王母
書妾
慶成莊惠王墓在縣西十二里崇原頭
慶成莊惠王唐妃墓在縣西二十里吐京村
永和昭定王墓在縣西三十里偏店村南
按察梁明翰墓在縣西五里張家莊東
大司馬霍冀墓在縣北一里王崇古撰墓表
侍御霍莘墓在縣西三里
給事中任道充墓在縣西北三里
副使張冕墓在縣西北二里
中丞王裕心墓在縣北三里
臨縣
元延安兵馬總管袁湘墓在太平鄉白汶里姚燧撰神
道碑子按察使袁克忠採木司袁克良墓胥在穆村
峪
淮陽王張弘範墓在松峪村
尚書紀秀墓在縣北萬安坪
吉狀元墓在吉家莊
石樓縣
五代薛鐵山墓在縣東南二十里麻鄉村碑文剝落
宋康州團練使呼延贊墓在縣南九十里忠孝村
元韓子忠墓在縣西北四十里
鄭允中墓在縣南原五里
永寧州
元魏孝文帝陵相傳在州北東七十里拓拔嶺
隋離石郡太守楊子崇墓大業末離石郡守義兵起遇
害司法李德紹請贈官葬於離石
唐右臺侍御史宋務光墓在州南五十里有羊虎碑文
剝落
石嶺軍使昌化郡王鄔承玭墓在州東七十里煖泉
滙山土人名吳道溝鄔王墓舊志作鄔成
吳武烈墓在州東北三十里石村古碑存
宋陳摶墓相傳在州北三陽山半葬後華隂人來取其
骸骨啓視之頭大如斗骨赤如丹異香經日不散負
至城西南原不能動復葬於鳳山
寇宰相墓在城東北八十里康家嶺古墳一座相傳
寇準葬此按陜西西安府渭南縣有寇萊公墓
工部侍郎滕茂實墓在州東七里有自撰碑今不存
茂實遷代州聞欽宗將至卽自爲哀詞且自篆宋
工部侍郎滕茂實九字取奉使黃旛裹之後卒雲中
元好問中州集曰士大夫哀其忠爲之起墳於雁門
歲時致祭而舊志書在永寧今仍之
王女墓在城西南十里土人名王女滙塜高丈餘
石嶺關都部署郭進墓在城北一百四十里方山城
内田欽祚以暴卒聞贈安國軍節度使中使護葬
金吳永墓在州東北三十里中和原其子希尹撰碑存
焉
明都憲車霆墓在城北三陽山之西諭祭碑存
兵部侍郎張襄敏珩墓在城西十五里于家店西山
麓有諭祭碑
侍郎張玭墓在城西
國朝總督兩江太子太保諡清端于成龍墓在城北八
十五里横泉鎮左有
諭葬碑
江南巡撫于準墓
寧鄉縣
明戸部尚書王文賢墓勅修
大同府
大同縣
上古三皇墓相傳在府城南十五里王家莊
祁皇墓相傳在府城東三十里塜頭峻絕如山
魏定陵公和跋塜在村山魏道武幸村山收跋刑之後
太武幸村山校獵忽暴霧四塞怪問之羣下僉言跋
世居此祠塜猶存或者能致斯變乃遣建興公古弼
祭以二牲霧卽除後太武蒐豺之日每先遣祭之
王叡墓在城東没賜温明秘器宕昌公王遇監護喪
事贈衛大將軍太宰并州牧諡曰宣王内侍長董醜
奴營墳墓將葬孝文登城樓以望之京都文士爲作
哀詩及誄者百餘人乃立叡祀於都南二十里大道
右起廟以時祭薦并立碑銘置守祀五家又詔褒揚
叡圖其捍猛虎狀於諸殿令高允爲之讚叡父橋贈
武威王諡曰定追册叡母賈氏爲妃立碑於墓石左
父子並葬城東相去里餘遷洛後更徙葬太原晉陽
故地
永固陵在方山鎮有雙陵水經注曰方巔上有文明
太皇太后陵陵之東有高祖陵二陵之南有永固堂
堂之四周隅雉列榭階欄檻及扉戸梁壁椽瓦悉文
石也檐前四柱采洛陽之八風谷黑石爲雕鏤隱起
以金銀間雲雉有若錦焉堂之内外四側結兩石扶
帳青石屏風以文石爲緣並隱起忠孝之容題刻貞
順之名廟前鐫石爲碑獸碑石在塜左右列栢四周
迷禽暗日院外西側有思遠靈圖圖之西有齋堂南
門表二石闕闕下斬山累結御路下望靈泉宮池皎
若圓鏡矣(舊志永固訛宋固載臨汾誤)
萬年堂在永固陵東北里餘初高祖豫營壽宮有終
焉瞻望之志及遷洛陽乃自表瀍西爲山園之所而
方山靈宮至今猶存號曰萬年堂
永固石室太和元年四月行幸方山建石室於山上
立碑於石室之庭又銘文明后終制於石室
唐段文昌墓在府城東八里唐人碑巳剝落
金尚書沈璋墓在府城東一百二十里沈家莊子彦祥
孫思忠胥有碑
耿光祿墓在府城西二十里皇綂四年墓上建塔父
曰光祿子曰銀青孫曰昭勇
元參政杜唐卿墓在府城堂南寺前
學士許子遜墓在府城東關無榆坡上
托克托丞相墓在府城東百里友宰村有碑記元史
托克托自雲南大理騰衝移置阿恰齊地哈瑪爾鴆之
中書遣尚舍卿七十六至其地易棺衣以殮按騰衝
阿恰齊在雲南徼外碑記未詳
明代簡王墓在府城東十里採掠山
悼戾王墓在採掠山
隱王墓在府城東十里採掠之原
惠王墓在府城東馬舖山
思王墓在馬舖山
懿王墓昭王墓恭王墓定王墓胥在採掠山
布政郭紀墓在府城南十里
御史李翰臣墓在府城西北三里
翰林劉文墓在府城南
進士王用中墓在府城西北十里
布政張爾基墓在府城西南七里
知縣李承弼墓在府城東北八里
苑馬卿覃應元墓在府城南二十五里
知縣李亨墓在府城西北三里
都御史温景葵墓在府城東二十里
刑部郎中李一諤墓在府城南十里
侍郎王從義墓在府城西北陳家莊
戸部主事焦承光墓在府城西
都督林椿墓在府城東南
都督焦澤墓在府城西南
贈大理卿何忠愍廷魁墓
都督孫國臣墓在府城南
都督李熙墓在府城東
懷仁縣
金張河清詡墓在縣東八里下寨村石碑存
元平章曹立墓在縣西北四老溝碑存
薛御史墓在縣西南二十五里薛家莊石羊碑竝存
山隂縣
五代唐昭義軍留後康君立墓在城東十五里
遼節度沙彥珣墓在城南三十里沙家寺
元副使安明本墓在縣東六里
明知府米瓘墓在縣東關外
巡撫成文墓在縣北四十里
巡撫郭登庸墓在縣南沙家寺村北
御史郭民敬墓在縣東北
僉事郭石墓在縣南三里
贈大學士王憲武墓在周家莊大學士王錫爵誌銘
太保王家屏墓在縣西北河陽堡大學士沈鯉沈一
貫誌銘
應州
唐朱邪府君墓在馬神祠下朱彝尊朱邪府君石蓋
記丁未之秋自代州復至大同將次應州避雨馬神
祠下前有施石臺刻石列八卦於旁又書二十八宿
字心異焉俾從者覆而觀之上有篆文曰唐故汾州
刺史朱邪府君墓誌銘考後唐家人傳無官汾州者
惟明宗之父電嘗贈汾州刺史見册府元龜又葬於
應州其爲電墓銘無疑史稱明宗無姓氏太祖養以
爲子不知其父冐姓朱邪者久矣後明宗卽位諡其
考曰孝成廟號德祖當其時祠官之守春秋之祭山
陵之封土必崇孰意爲人所發千載之下并石函亡
之而僅存其蓋也乃言於按察副使曹公徙之於州
學而爲文記之
五代太師周密墓在城東城下莊五代周太師明隆慶
間塌出按五代史無周密惟馬邑周德威嘗贈太
師或緣此誤書抑或其祖耶
金丞相高汝勵墓在城南接馬峪前石獸存
元元帥韓浩墓在城南茹越口前
左丞李彥古墓在城東北翁仲碑碣胥存
明鎮國將軍朱唐鑑墓在城東安邊鎮北
尚書石瑁墓在城東南劉義村前大學士李賢誌
編修侯復墓在城南有碑存
知府王巍墓在城南
都給事中寇謙墓在城南下社村
御史陸厚墓在城北邊耀山前
義士田盛墓在城南關前贈左監丞尚書石玠誌銘
知州田澤墓在城南關前有循吏傳碑
太僕丞杜榮墓在城西
主事霍希夔墓在城東龍首山陽
通政使田蕙墓在城東聖水堂
總兵劉伏戎墓在城東
國朝總兵張友鳳墓在城西
左光圖墓光圖殁貧不克殮魏敏果象樞買地葬之
渾源州
金狀元劉撝墓在州北二十里
右丞蘇保衡墓在州西北七里岡下
應奉翰林文字劉從益墓在城東二十里
翰林修撰雷淵墓在城西北十七里
元集賢學士雷膺墓在城西北十五里
都元帥高定墓在城西南二十里
監察御史孫公亮墓在城西北二十二里
明布政李彝墓在城東北二里
布政孫逄吉墓在城東北二里
評事翟廷楠墓在城南二十里長村嶺之陽
靈丘縣
趙武靈王偃墓在縣西二里縣以此名
明御史李孟旭墓在縣東北五里
侍御張俊墓在縣東北五里
知縣李茂森墓在縣東北三里
國朝陜西延綏巡撫周召南父墓在縣東南召栢村
廣靈縣
金諸王墓在縣東北五里大塜纍纍土人傳金諸王之
陵
信武將軍康筠墓在縣西北土嶺村
元侍郎龐清墓在縣東北西馬莊村有翁仲石獸
元帥張守中墓在縣西二里有翁仲石獸
同知齊震墓在縣西三里壺流河南濱
知州聶仁墓在縣東南加斗村有碑
明侍郎齊韶墓在縣西北井子窊村南有碑
贈光祿寺丞李景墓在邑厲壇南有碑
通判白&KR2252;墓在縣東北八里有碑
指揮僉事馬芳墓在縣東北中焦山村有塔
廣昌縣
宋六郎墳在縣南范家臺按宋氏楊延昭在邊防二
十餘年遼人憚之目爲楊六郎則墳題六郎未爲不
典然宋史又云遣中使護櫬以歸河朔之人多望柩
而泣則延昭葬地恐不在黃河以北也
元劉皇后墓在縣北劉家莊按元諸后乃瑪扎克氏一
竒&KR1685;氏一其餘胥鴻吉哩氏史不載劉氏惟高麗奇
氏稱第三后其實乃妃也劉家莊墓倘亦類此耶
國朝贈僉事徐喆墓
陽高縣
明副將倉義墓在開山口
將軍曹安明墓在縣十里餘西山之麓天順間勅修
總兵倉自盈墓在沙河北
總兵李東暘墓在縣西山
總兵張巍墓在縣南十五里
總兵張萬邦墓在開山口
通判李毓秀墓在縣西榆林村
知縣林桂墓在城南青中村
知縣李正茂墓在官人屯
天鎮縣
明同知周祉墓在福祿東山
國朝總兵穆生暉墓
朔平府
右玉縣
周燕丹墓相傳在榆林城
漢明妃塜在古豐州西六十里塞草皆黃惟此獨青因
名青塜
北魏昭成帝金陵太祖元年營梓宮木柹盡生成林
太祖金陵在盛樂
太宗金陵在雲中
世祖金陵在雲中
高宗金陵在雲中
顯祖金陵在雲中
孝文陵相傳在城南三十里大南山山似華蓋上有
古碑字多磨滅可辨者惟三寶顯明斷年四月十日
上爲孝文皇帝文明諸字餘不可句山半有顯明寺
明嘉靖間復立碑刻漢孝文曾駐兵於此因墓於山
遂建寺名曰顯明按孝文當指魏高祖文明當指
馮太后於漢無與駐兵尤屬齊東語
平文皇后王氏陵祔葬雲中金陵
獻明皇后賀氏陵祔葬盛樂金陵(太祖母)
明元昭哀皇后姚氏陵祔葬雲中金陵(姚興女)
明元昭哀皇后劉氏陵祔葬雲中金陵
明元密皇后杜氏陵祔葬雲中金陵(世祖母)
太武皇后赫連氏陵祔葬雲中金陵
太武敬哀皇后賀氏陵祔葬雲中金陵(代人恭宗母)
景穆恭皇后郁久閭氏陵祔葬雲中金陵(河東王毗妹高宗母)
文成元皇后李氏陵祔葬金陵
獻文思皇后李氏陵祔葬金陵
孝文貞皇后林氏陵祔葬金陵
任城王雲墓陪葬雲中金陵
上黨靖王長孫觀墓陪葬雲中金陵
城陽公奚烏侯普墓回子斤弟子也陪葬金陵
江夏公呂墓陪葬金陵
彭城公元勃墓陪葬金陵子彭城王粟祔
長樂王處文墓陪葬金陵
丹陽襄王叔孫建墓賜葬金陵
安城孝元王叔孫俊墓建子賜温明秘器載以輼輬
車衞士導從陪葬金陵後有大功及寵幸貴臣薨賻
送終禮皆依俊故事無得踰之者初俊年二十八卒
太宗命其妻桓氏曰夫生既共榮没宜同穴能殉葬
者可任意桓氏乃縊而死遂合葬焉
正定公王建墓陪葬金陵
宣城忠貞公車路頭墓陪葬金陵喪禮一依安城王
叔孫俊故事
瑯琊貞王司馬楚之墓陪葬金陵
隴西宣王源賀墓陪葬金陵賜輼輬車及命服温明
秘器
平原簡王陸麗墓陪葬金陵
帶方靖公羅斤墓羅侯城結子也陪葬金陵
趙郡康王羅拔墓結曾孫陪葬金陵
隴西獻王姚黃眉墓秦王興子太宗昭哀皇后弟陪
葬金陵
瑯琊武公長孫肥墓陪葬金陵
平陽威王長孫翰墓肥子陪葬金陵
吳郡恭王長孫陳墓翰弟陪葬金陵
平陽公長孫成墓翰子陪葬金陵
唐將軍墓在縣西二里(府志將軍傳爲唐時人姓名莫考)
明將軍馬英墓在縣西二里
都御史孫祥墓在縣南酸茨河村
太僕麻漳墓在縣北二里
征西將軍李瑾墓在縣東一里
將軍李明墓在瑾墓東一里
右都督麻貴墓在縣南
提督緱謙墓在縣南五十里
王欽墓在縣東二里
九江同知郭之麟墓在威遠柳溝山
國朝都督麻振揚墓在縣東北二里
參議范鳴珂墓在威遠堡西二里
太守徐應麟墓在威遠堡東北四里
達州知州郭傳芳墓在柳溝山李因篤誌銘
朔州
魏司空庾岳墓在代西善無界後太武征赫連氏經其
墓宅愴然改容下詔爲立廟令一州之人四時致祭
元姬墓在州北三十里道武侍姬姓李善謳卒葬於
此因以名山
唐豐王墓在州西北黑垜山按唐明皇子豐王澄開
元二十一年封改名珙昭宗子豐王祁天祐元年封
其墓於朔州舊志不詳
尉遲恭墓在州西九十里無忌村石獸存宋開寶三
年詔守塜三戸禁樵採按開寶三年朔州尚未隸
宋豈雍熙之譌耶
宋楊太師墓在州西五里宋無楊太師或以業贈太
尉而譌傳耶
元鄯河古墓不知世代土人掘黃鼠見穴内有甎崇堂
深數十丈不敢深入亦無誌石可考
節婦劉氏墓在古城北賈賢妻
明吳孝子墓在州東八里有碑誌本姓雷名順
國朝知府解元才墓在州東南二里
總兵劉詔墓在州北百里
馬邑縣
元閻丞相墓在吳莊西北石羊尚存
明布政田彭墓在河南沙嶺灣
知府焦昇墓在太平窰子村
通政霍鍈墓在城東十里督師孫𫝊庭誌銘
兵備張名世墓在城西
國朝中書霍之琯墓在城東十里
勅建侍郎田喜□墓在司馬泊村
左雲縣
明提督張軏墓在城北十里
都督范瑾墓在城西北十里
總兵錢中選墓在城東三十里
副使葛紀墓在城南十里
都督張鵬墓在城西五里
總兵畢應武墓在城北五里
榮祿李世龍墓在城西北十里
總兵陳霞墓在城西十里
知府裴紹宗墓在城西南五里
平魯縣
明李忠愍公梅墓在城東八里
征西將軍劉漢墓在城東南十里
光祿計輔墓在城西北三十里
提督馮舉墓在城西三十里
國朝總兵牛射斗墓在城南三里
寧武府
寧武縣
漢班氏祖塋班伯爲定襄太守歲餘徵伯上書願過故
郡上祖父冢有詔太守都尉以下會因召宗族各以
親疎加恩施散數百金北州以爲榮
國朝楊總督祖塋在東門外演武廳左
偏關縣
明總督萬世德墓在城外勅修
澤州府
鳳臺縣
周藺相如墓在莒山南
晉平西將軍周處墓相傳在周村西當以常州荆溪
縣爲正然處力戰没嘗賜葬地一頃則高都或賜地
也
唐劉友信墓在城西二里爲唐將
宋崇文院檢討劉羲叟墓羲叟精算術未病嘗曰吾及
秋必死自擇地於父冢旁占庚穴以語其妻如其言
葬之
金狀元李俊民墓在崔家莊北
威州刺史武僊墓在天井關
章宗元妃李氏墓在庾能村南李氏名師兒卽宮教
張建隔紗指字所謂聲音淸亮者也明昌四年封昭
容明年進淑妃後又進元妃父湘追贈隴西郡公祖
曾祖胥追贈而墓在澤州可備博考
元段直墓在城西二十六里澤州長官劉國撰碑
明宣寧簡莊王墓和僖王墓恭安王墓康靖王墓昭榮
王墓温簡王墓胥在城東大嶺村
隰川懿安王墓恭僖王墓莊隱王墓康肅王墓莊惠
王墓胥在城東北原
侍郎楊砥墓在城南
尚書侯璡墓在城西勅修王直撰碑
侍郎孟春墓在金剛嶺勅修
行人孟陽墓在大陽鎮勅建
侍郎張養蒙墓在大陽鎮勅建
尚書裴宇墓在大陽鎮勅建
國朝大學士諡文正陳廷敬墓在樊山嶺紫芸阡李光
地誌銘
巡撫苗胙土墓
光祿大夫王璇墓在城東豐安村
鹽道王廷掄墓在城南白雲阡
知縣孔文明墓在江家莊
工科給事張京墓在謝匠村
高平縣
上古炎帝陵相傳在縣北四十里換馬鎮帝嘗五穀於
此後人思之乃作陵陵後有廟春秋供祀縣志帝陵
在湖廣衡州府酃縣康樂鄉此特其虛塜云
唐二賢墓在縣北十五里長壽村二賢文林郞李恪暨
姪將仕郞李亮墓爲居民杜氏宅明弘治中劚地得
壙穴銘石知縣楊子器奪杜氏地復作墳嘉靖三十
九年知縣張鹵復新之勒石爲記
上騎都尉李典墓在武鄉村即今唐安岸潰石銘出
存里中集鴻砦
宋郎中張維則墓在野川西澤州僉判李之才撰碑
大中大夫張宗古墓在通義南秘書正字秦垣撰神
道碑
金李文簡公晏墓在城南許安仁撰神道碑
李襄獻公仲略墓在文簡公墓側
翰林學士知制誥趙可墓在魏牀東
節度使張師穎墓在玉井西刺史侯大中撰墓表
濮州刺史張國綱墓在南陳里
狀元陳載墓在馬村西明萬歷裔孫陳陞立碑
元廉訪使宋翼墓在高良西學士歐陽玄誌
明孝子王敬墓在金峰山東學士曾鶴齡誌
侍郎郭鎜墓在長壽里勅建侍郞李璣撰誌
左侍郞食尚書俸郭鋆墓在長壽里勅建
知府劉崇文墓在龐村西
詹事劉虞夔墓在崇文墓側勅建學士王家屛誌
太常寺卿郭東墓在建寧里勅建禮部侍郎李廷機
誌
僉事忠烈楊暄墓在城西北編修李士淳誌
國朝大理寺卿王邦柱墓在唐安東
侍郎加尚書服俸李藻墓在巃嵸山之麓
布政畢振姬墓在得義村
戸部侍郎李棠馥墓在城北里
巡撫田逄吉墓在通儀里宰家壇
刑部侍郞李藻墓在巃嵸山西麓
陽城縣
金鄭臯墓在城東南二里臯金節度鄭鼎父
元潞國公鄭忠肅鼎墓在縣東三十里屯城村學士王
磐撰碑
澤國公鄭忠宣制宜墓在縣南二里學士王措撰碑
明兵部尚書原襄敏傑墓在縣南三十里下交村學士
商輅撰碑
巡撫雲南左僉都御史楊貞肅繼宗墓在縣南十五
里匠禮村華容黎淳撰碑
參政田鐸墓在縣西北五里
參政王玹墓在縣西南岡上孟春誌銘
布政李豸墓在縣東二十五里白巷村
吏部尚書王國光墓在縣東三十里上佛村
參政張陞墓在縣東三十里屯城村
參議栗魁周墓在縣東南三里
副使楊植墓在縣東二十五里白巷村
兵部尚書衞一鳳墓在城北岡上劉同升撰碑
太子太保白所知墓在縣南三里平頭村楊時化撰
碑
按察司田立家墓在縣東南二里
按察使賈之鳳墓在縣東北十里高泉村
副使李養蒙墓在縣東二十五里白巷村
僉事張志芳墓在縣東北十里煙裏村
御史楊新期墓在縣南二十里土孟村
吏部尚書張愼言墓在縣東三十里屯城村
御史張鵬雲墓在縣東三十里郭谷村
參政王徵俊墓在縣東白巷村
國朝刑部尚書白孕謙墓在水磨頭村北
給事楊時化墓在縣東三十里下佛村
僉事段上采墓在縣東一里
御史陳昌言墓在縣東郭谷村
副都御史石鳳臺墓在縣東一里
左副都御史田六善墓在窰子頭
御史張念祖墓在縣東下佛村
陜西巡撫張瑃墓在潤城東莊北隂村陳廷敬誌銘
浙江巡撫張泰交墓在墳頭灘新阡陳廷敬誌銘
贈光祿大夫田雨時墓在縣北山頭新阡仇兆鰲誌
銘陳廷敬記
太子太師文華殿大學士諡文端田從典墓在縣北
山頭新阡
陵川縣
唐宋侍即墓在縣西南三十里(志失名)
金趙義士墓在縣東二里仕林莊
劉景元墓在縣東南二里楸樹窊元好問有誌
梓州轉運司宋貺墓在縣南二十里義門村有碑記
石羊虎
郝晉卿墓在縣北三里楊大坂有墓碣門人河東元
好問撰
狀元趙安時墓在縣東仕林莊安時正隆狀元官至
中順大夫南京路兵馬都總管上騎都尉天水縣開
國子食邑五百戸賜紫金魚袋
少傅墓在縣南五里(志失名)
元李朝列墓在縣東南二里楸樹窊有石翁仲羊虎
牛侍郎墓在縣西北三十里池下村
尚書蘇萬初墓在東窊莊東閣外有神道碑
李尚書墓在楸樹窊有神道碑
路尚書墓在附城鎮
李昭容墓在楸樹窊元貞元年選有宮中昭容閣
明御史張凝墓在少傅川
烈女武繼姑墓在城外十五里莊兒頭
戸部員外贈太常少卿申良墓在翠微山李士允誌
銘
太僕卿張瓚墓在縣北八里魏家莊
主事李鍾墓在縣東五里
國朝
勅建知縣贈僉事曹邦偉墓在池下鎮
沁水縣
宋竇將軍二墓一在竇莊村一在臥牛山宋哲宗時戚
畹封在屯衛大將軍在竇莊者其父在臥牛山者其
子碑記存
金大將軍張埜墓在城西南里許
明戸部尚書李瀚墓在富店村東嘉靖中諭葬墓田八
十一畝大學士張璧撰墓表
太子少保劉莊靖東星墓在坪上村北萬歷中諭葬
墓田八十一畝
太子少保張五典墓在馬家坪天啓中諭葬
御史贈兵部尚書張忠烈銓墓在殷莊西天啓中諭
葬墓田八十一畝
國朝贈副總兵給祭葬英烈將軍竇明運墓
保安知縣竇斯在墓
蒲州府
永濟縣
古風后墓在縣南六十里風陵渡黃帝臣相傳解州人
今解州東南十里有廟(舊志並載解州)按風陵渡戴延之西
征記謂之風塠水經注謂之風陵蒲州舊志風陵在
州南風陵鄉以風后塜名而舊唐書曰天寶十一載
六月閿鄕縣黃河中女媧墓因大雨晦冥失所在乾
元元年六月瀕河人聞有風雷曉見其墓湧出上有
巨石石上有雙柳樹號風陵堆路史釋之曰女媧亦
風姓太平寰宇記曰河東縣風陵是女媧之墓秦漢
以後俱係祀典是風陵以媧皇名也但明時祀媧皇
在今趙城而解州鹽海之說相傳已久故永濟風陵
姑仍舊志
虞娥皇女英陵相傳在縣南一十五里倉陵谷
殷伯夷叔齊墓在縣南五十里首陽山二塜對峙古栢
森茂東負崇山西面大河前爲祠堂設像以祀今名
二賢祠有唐梁昇宋黃庭堅碑曁宋司馬光元楊奐
詩
漢桓榮墓相傳在首陽山
唐衞公李靖墓相傳在縣南東寨上
裴府君墓在首陽山之陽穆員撰墓誌曰嗚呼有唐
君子河東府君之墓
宋將軍李興墓在縣北陶邑鄉仙觀里紫金山北王安
石撰碑記
金田先生世英墓在陶邑鄉北文學村先塋之次以華
氏祔大德己亥蘄州路總管趙資公誌
元帥金大亨墓在縣南一百二十里上方村王沂撰
碑記
孝子龐整墓在縣南六十里風陵鄉小李村有勅賜
孝行碑記
進士虞卿尹墓有趙資公碑記
元封河東郡公何汝麗墓歐陽玄撰神道碑
中丞何約墓在縣東北二十里文學村之靑臺歐陽
鉉撰碑
參政裴居敬墓在縣東北十五里祭酒蕭㪺撰碑記
曰至大元年葬河東陶邑鄉文學村兆次
翰林智禮華墓在縣靑渠原東下村
明山隂康惠王塋在縣東北二十里文學村
襄垣恭簡王塋在縣東十里孟盟橋北
尚書楊守禮墓在縣南勅建瞿景淳誌銘
吏部尚書太傅楊襄毅博墓在縣南玉莊里大學士
許國誌銘
兵部尚書太保王襄毅崇古墓在縣東峨嵋原有大
學士申時行碑記
首輔太師張文毅四維墓在縣南風陵鄉大學士申
時行撰碑
戸部尚書楊俊民墓在縣南陳村勅修大學士王家
屏誌銘
錦衣衞正千戸楊俊卿墓在縣南侯家莊勅修
侍郎張廣墓在縣東盤底村勅修
禮部尚書孟時芳墓在縣南陳村勅修
總督三邊王之采墓在縣南三家店勅修
首輔少師韓爌墓在縣東盤底村
參政王槐秀墓在譚家村
國朝贈太子少保杜時萼墓在城南祁家莊
布政田厥茂墓在萬山下
戸部侍郎太子太保杜篤祐墓
副使韓鎬墓在石家山戴璠誌銘
臨晉縣
漢霍榮祖墓在縣東北二十五里殘碑曰名揚大將軍
光之七世孫
司農鄭玄墓相傳在縣北三十里至今荆棘不生狐
狸不穴
臨晉令孔僖墓僖卒官遺令卽葬臨晉二子長彥季
彥並十餘歲蒲坂令許君然勸令返葬對曰今載柩
而歸則違父令舍墓而去心所不忍遂留華隂
晉司空張平子墓在縣北二十里按晉無司空張平
子當以壯武裔孫居河東故譌傳耶
司空王卓墓在縣東南二十里城西村唐十八代孫
王顏樹神道碑曰年七十九薨於河東不遂歸葬太
原晉陽葬河東猗氏縣焉隋併猗氏爲桑泉縣今司
空塜墓在縣東南解古城西二里又曰卓翁塜墓古
有碑廟文載邑志而晉紀乘不載司空王卓
隋河北道大總管王𥅆子墓王顏卓翁碑曰墓今有碑
曇延墓在縣北二十里𥅆子村西司空之後見卓翁
碑
尚書薛道實墓在縣北四十里平宜村碑字可考舊
志名天輔誤
黃門侍郞陳茂墓在縣東北二十里小嶷山前石羊
虎存
唐太守樊演墓在縣西十里齊王村南舊志作漢人誤
司空裴寂墓在縣西北五里有巨碑虞世南文歐陽
詢書因摹榻取滋衆土人瘞之開寶三年詔守冢兩
戸禁樵採
長府薛寶積墓在平宜村北道實之孫其先蜀人通
志不載
金狀元節度張繼祖墓在縣南三十里城子埓村西
規措使陳仲謙墓在原嶷山元好問撰墓誌
陳氏十墓在縣東北三十里大嶷山前謂陳揮陳灝
陳克基陳仲謙陳賡陳庾陳廙陳膺陳元凱陳敬立
祖孫父子兄弟十人
申孝子墓在縣北三十里丁莊村號忠孝將軍
元大將軍謝公墓在縣北二十五里有碑記
明御史郭祥墓在縣東五里
知縣衞鈞墓在縣南五里
僉事王光宇墓在縣西三里
河南巡撫荆州土墓在縣南二里唐文獻誌銘
知縣陳榮祖墓在縣西五里
兵部右侍郎李棲鳳墓在縣西十里
副使姚昌籙墓在縣北二里
戸科都給事荆祚永墓在縣南十五里
國朝御史荆養喬墓在縣西三里胡家莊西
兵部主事荆爾植墓在縣東二十里水頭村
督學僉事呂雲藻墓在樊橋鎮北
編修謝陳常墓在縣西孫岳頒墓表
推官王恭先墓在坡上北里村
戸部主事韓啓泰墓在開張村
虞鄉縣
周扁鵲墓相傳在縣東十一里洗馬村北
隋洛州刺史襄武趙昭公墓在五老原西北三十一里
御正大夫胡原子裴肅撰碑
唐許州刺史王得墓在縣東十五里石衞村碑多剝蝕
董太傅墓在縣東十六里董村
侍郎司空圖墓在縣東十里王官谷下圖預爲冢棺
遇勝日引客坐壙中賦詩酌酒徘回客或難之圖曰
君何不廣耶生死一致吾寧暫遊此中哉
監察御史趙君煦墓在五老原西北三十一里
虢王府法曹參軍趙徵墓在五老原北三十四里(君煦)
(子)
贈虢州刺史太常卿同知河西縣丞趙叡冲墓在縣
西方山鄕五老原尚書兵部郎中安陽邵說撰碑左
衞率府兵曹參軍集賢殿待詔琅玡王瑀書并篆額
(徵子)
中書舍人贈太子少傅趙良器墓在五老原西北中
正原吏部郎楊琯撰碑(叡冲子)子御史中丞河西行軍
司馬密施州刺史邕禮部員外郎薰工部侍郎縱侍
御史袞祔
陜華廬灃撫越廣等州刺史御史中丞嶺南浙東兩
道節度使太子賓客襄武縣開國男贈揚州大都督
趙良弼墓在五老原西北元俊岡刑部尚書平原顏
魯公撰碑(叡冲子)子永陜淮祔
太子右庶子兼御史中丞天水郡開國公贈吏部侍
郎左散騎常侍趙復墓在五老原西北鳳凰原兵部
侍郎賈至撰碑(良器子)
柳州刺史禮部員外郞柳宗元墓在縣南二十里碑
存縣志不載通志並見夏縣按韓愈撰墓誌云歸
葬萬年先人側則二縣所志胥傳疑
五代吳孫惲墓在五老山下
吳孫謙墓在五老山下
宋端州刺史兼御史大夫騎都尉樂安郡開國侯孫繼
鄴墓在縣西十里南郭村河東劉致撰碑
孝子孫光溥墓在臨晉縣南七十里世傳與妻懿娘
楊氏同塜楊氏業之後
金麻主事秉彝墓在縣東七里東吳閻村翰林修撰知
制誥王庭筠撰碑孫貽溪先生革祔
元銀靑光祿大夫檢校太子賓客兼御史大夫梓夔兩
路兵馬鈴轄兼提舉梓夔兩路諸州等巡檢兵甲公
事騎都尉孫宗旦墓在五老山下見河東劉致碑文
舉殿試孫公傅墓在中條山下南郭里見河東劉致
碑文
孫眞人墓在縣西南十里南郭村名大方號履道宋
刺史繼鄴之十世孫勅號泰定虛白文逸眞人
樊孝子墓在縣東十六里董村有碑
猗氏縣
周八士墓相傳在縣北南景村明隆慶初崖裂石出裁
辨八士字邑人何東序有詩
百里奚墓相傳在縣西百里店西北隅
猗頓墓在縣南王寮村
漢右丞相陳平墓相傳在縣西北十五里
丞相翟方進墓唐長孫傪漢故丞相翟公重建碑表
昔猗氏城西五里曰漢故丞相高陵侯翟公諱方進
字子威之墓
太傅鄧禹墓相傳在縣東上李村
晉河東太守王乇墓在西關外演武場西有二塜其西
一大塜是也
唐西平王馬燧墓相傳在城北門祠左
衞敬侯墓聞人牟凖衞敬侯碑隂文敬侯所葬之先
域城惟解梁地卽刳首
靳將軍墓在縣内大清觀西北
張嘉貞張延賞張弘靖三相墓在城外西北隅
羅誠墓在縣北羅村
崔公弼墓在縣西北李寺村
金國子監丞陳克基墓在縣西北陳翟村
懷遠大將軍總判河中府事南仲墓在縣西南香落
寺
元穎川侯陳宣靖公元凱墓在陳翟村
王廷祥墓在南田村
明副都御史何東序墓在縣西十里陳苑屯東勅建
甘肅巡撫荆州俊墓在縣東五里黃闢景村南勅建
國朝巡撫衞旣齊墓
督學邵嗣堯墓
御史張愼學墓呂崇烈撰墓表
萬泉縣
上古籛鏗墓相傳在文村有碑剝落
漢太尉皇甫嵩墓相傳在皇甫村
孝子董永墓相傳在上孝村有碑剝落
唐河中絳隰節度使薛平墓在縣北薛村有碑記
薛尚書墓在烏蘇村碑文剝落其可辨者曰大唐故
尚書汾陽縣君薛公墓
宋御史裴瑾墓在縣北二里碑文剝落額云命官故右
補闕裴公神道
明右副都御史袁泰墓在烏蘇村有洪武間諭祭文
參議姚禮墓在孫莊村
參政婁進墓在張甕村南
員外張顯墓在文村
孝子李軏墓在大趙村
贈大興知縣黃連墓在黃家村
節婦廉氏墓在烏蘇村
孝子杜麟墓在七莊村
巡撫賈仁元墓在張戸村有諭祭碑
布政使董汝漢墓在小淮村
陜西隴右兵巡道范學顔墓在城外西北隅
榮河縣
商湯王陵在縣北四十里百祥村西後魏天賜中圯其
明器悉爲河東張恩殮之於河縣志又書元癸未歲
淪於汾河以石柩遷葬焉明初遷陵寢於陵東正德
元年太常少卿喬宇疏商湯王陵在榮河縣北四十
里舊傳陵已爲河水所齧壞不存歴代皆於岸東近
地設位而祭但屋宇卑狹地勢淺陋議得廟後有隙
地三四畝可以建置殿堂三間兩廡牲房數楹後遂
致祭於祠通考成湯葬汾隂皇覽殷冢在方隂
亳縣北東郭吉州三里冢四方各十步高七尺上平
處平地路史嘗怪劉子政說湯無葬處而崔駰薛
瓚俱云濟隂亳縣今有湯冢皇覽云在亳城北郭東
三里高七尺韓嬰所謂帝乙墓者何謂無耶按伏韜
北征記博望城内有湯伊尹及箕子冢今悉成邱而
杜征南亦云梁國蒙縣北薄伐城中有湯冢其西有
伊尹箕子冢今城内有故冢方城宜其爲是而記乃
稱王子喬墓亳之湯冢巳氏之伊尹冢顏籀亦固疑
之爰求徵地則又别有湯冡漢建平元年大司空史
御長卿按錄水災行湯冢者於漢隸扶風地有湯池
徵陌何謂無耶然湯之都亳與葛比似亦不在兹土
及考秦寧公本紀二年伐湯三年與亳戰亳王奔戎
遂滅湯則知周穆桓之時别自有湯亦號亳王爲秦
所滅乃西方之君葬於徵者而非成湯之墓繼觀聖
賢成冢記則湯之冢後魏天賜中已圯矣銘言二千
年困於恩其明器悉爲河東張恩殮之於河以是知
成湯之窆久已蕪没至是已不復存子政之言爲不
苟矣隋制祀商湯於汾隂伊尹配唐遷祀偃師
通典寶鼎有后土祠湯廟自少昊至殷湯十冢宋
太祖乾德四年詔各給守陵五戸蠲其他役仍令長
吏春秋奉祀
阿衡伊尹墓右相仲虺墓相傳胥在湯王祠前因
塑二像於祠以配享
周秦相張儀墓在縣東四十里
漢丞相諸葛亮墓相傳在縣南三十里天興村(當以漢中定軍)
(山爲正)
魏汾隂皇甫遐母墓遐母卒負土爲墳於墓南作一裨
窟隂雨則穿窟晴霽則營墓曉夕勤力積以歲年墳
高數丈周五十餘步裨窟重臺兩匝總成十有二室
中間行道可容百人
宋殿中丞薛儀墓在趙行村司馬光撰墓誌曰熙寧五
年正月葬於本縣趙行村
元元帥吳信墓在縣東北四十里有碑字缺
元帥韓通墓在縣北十里
明都憲雷煥墓在縣北十里湯原村
通政蔡瑄墓在縣南三里
參議周有光墓在縣北二十里
山西通志卷一百七十三
