山西通志卷一百五十八
列女(十)
絳州
元
韓筠妻劉氏年二十七筠亡筠有弟劉即去居隣姆旁
舍治絲枲理生業家寖昌裕迨子有室女有從劉復
與弟姒同居優游以老大德二年詔旌太常博士柳
贊為之傳
段希賢妻李氏年二十四夫亡子榮甫四歲氏奉親育
子守志不渝至正間旌其門
明
楊大妻張氏年二十四夫亡撫子臯守志洪武間旌表
白天麟妻和氏年二十夫亡子温甫四月食貧守節洪
武間旌表
劉尚貞妻侯氏年二十夫亡子懲甫一歲撫子守節洪
武間旌表
生員李尚妻郭氏年十七夫亡欲自縊家人防之不果
越三日投井死
同知周心易繼妻薛氏年二十四夫亡事姑撫子節操
迄老如初奉詔旌表
洛川縣君陳嘉禄妻禄坐人命繫獄自縊縣君悲慟亦
投繯死之
張貴卿妻姚氏弟妻王氏又弟妻王氏子妻姚氏皆青
年失偶矢志如一州守旌曰一門四節
閻奇榮妻常氏翁病氏割股療之鄉黨稱孝
樊鯉妻張氏夫死飲鴆以殉
開州知州王臣直二妾俱姓常氏臣直卒二常一繘雙
頸縊於室一救甦一竟死焉
李克乂妻常氏克乂以父累自縊死常同繘殉之
甯景春妻張氏景春殁遺孤光普甫三歲母多方奪其
志不從景春既葬後二日密縊中庭
吉永泰妻王氏妾陳氏崇禎辛未冬流寇掠泉掌永泰
任俠格鬭死越明年二月王與陳同日雉經
張平妻許氏平父被賊縛平求代脱父平見殺氏即縊
死樓上
生員趙含貞妻王氏崇禎辛未流賊亂登樓自焚死
趙芉妻閻氏辛未之變夫為賊所執氏護夫被殺
衛廷璧二女姜姜藕女生員梁之龍女愛愛薛有梅妻
藺氏辛未之變胥不辱墜崖死一時同死者共三十
五烈
王懋窿妻嚴氏甲申闖逼堡氏墜堡不死復墜井死
段世命妻楊氏寇亂被執不屈烙其體無完膚斷首懸
門而去
生員梁從高妻陳氏子婦蘭氏郝氏許氏女梁氏一門
盡難同赴井死
張某妻許氏賊逼投繯死
許憲祖妻王氏闖逆䧟城氏同諸婦避密室賊乘屋瞭
望得之急走厠中比賊至氏已縊而死賊引刀斷頭
繯而去
高明妻王氏甲申之變氏及二女投井死又馬應康妻
馮氏子馬雲鳳妻楊氏王玉振妻朱氏楊餘慶妻朱
氏李四妻某氏馬某妻某氏楊天瑞義女三一不知
某姓氏十有三人胥赴一井死井為之充塞
任璽妻王氏許應捷妻梁氏張鈺妻陶氏梁萬繼妻薛
氏趙世威妻張氏楊進高妻李氏崔爵妻丁氏生員
許寵妻安氏生員柴惟喬妻陳氏陶沭妻郝氏范芹
妻李氏杜文會妻孟氏陶坤妻牛氏丁時和妻陶氏
張應可妻楊氏李憲妻羅氏段一清妻李氏生員靳
珙妻閻氏靳時中妻韓氏郝迎賓妻劉氏孫魯菴妻
陳氏楊時倉妻周氏楊民戴妻李氏董鳳雲妻王氏
楊嘉謨妻周氏秦嘉勝妻王氏馬一鳳妻丁氏張奇
瑞妻王氏王成民妻趙氏盧紹吉妻張氏許應揚妻
周氏孫養素妻陳氏郝一桂妻朱氏段進妻王氏安
于直妻李氏孟仲倉妻張氏崔光寧妻馬氏段秀麒
妻陶氏生員段世慶妻陶氏馬順妻陳氏陳紹信妻
馬氏馬雲鶴妻薛氏李紹亮妻范氏許啟英妻陶氏
皇甫澮妻梁氏衞應林妻姚氏閻崇德妻王氏薛三
台妻陶氏生員尹之樂妻李氏李太素妻王氏生員
楊廷檟繼妻李氏王鎮民妻吳氏王邦本妻張氏張
俊德妻常氏劉獲麟妻任氏許有章妻安氏李廷桂
妻衞氏張履貞妻朱氏監生陳紹先妻梁氏党全清
妻張氏馮國祚妻馬氏皇甫橙妻陶氏子皇甫爌妻
李氏許應徵妻嚴氏席懋敬妻謝氏以上俱守志節
趙鳴岡妻秦氏胡光女妻范氏蔡邦勝妻趙氏邦勝女
惜惜郝邦榮妻楊氏郝邦益妻張氏郝邦勝妻張氏
李凌烟妻藺氏李九烟妻權氏李凌閣妻權氏李吉
星妻張氏關世科女希希權永昇妻家氏劉周秦妻
王氏靳保保妻楊氏生員靳光省妻程氏郝官妻光
氏張進財妻薛氏郝潤妻楊氏党元正妻楊氏衞薛
山妻孟氏衞錫珍妻李氏張時辛妻關氏聶元方妻
董氏聶天恩妻毛氏聶邦勝妻孔氏聶光耀妻范氏
李良棟妻郝氏王世萬妻家氏以上俱辛未死難
朱炫臺妻李氏郭景德妻朱氏蔡綱妻王氏孫保禄妻
郭氏杜仰泉妻朱氏劉聚民妻楊氏楊玉山妻胡氏
趙時恩妻党氏李進福妻孫氏王宗堯妻某氏以上
俱甲申死難
國朝
董永芳妻陳氏年二十七永芳染疫卒氏毁容守志撫
孤為邑諸生康熙二十七年疏請旌表
馬應龍妻王氏應龍將賈於外念氏孤處招隣婦李氏
就舍並令李氏老父為之應門李父復挾伊戚衞延
者往來氏家越明年李父他往其女復歸暮夜衞延
突入逼之氏大聲峻拒延懼手扼其吭而死事聞康
熙四十五年建坊旌表
縣丞康爾茀繼妻馬氏少寡矢志孀居三十年雍正四
年旌表
張永泰妻郭氏年二十而寡誓守夫節翁好義樂施予
將順不違其意歲歉勤紡績以佐不逮子啟業領鄉
薦孫益謙入黌宮氏教誨之力居多雍正四年旌表
陶象恒妻張氏夫亡翁姑垂暮氏昕夕承歡二老忘其
無子撫三孤嚴慈並濟胥令有成守節四十餘年雍
正四年旌表
樊吞印妻張氏年二十五而寡子女俱無夫二弟相繼
殁婦皆轉適氏獨矢死靡它留養翁姑姑病閱八月
浣滌穢惡侍奉不少離撫義子以承祀年七十餘卒
王槐三妻傅氏為賊所執紿之曰有瘞金于汾湄棄之
可惜偕往取之賊信且喜既至則一躍而入賊相視
愕然
劉士元妻杜氏士元貧且病氏竭力侍奉者數年比卒
晝夜哀號越數日整衣投繯死
王永康妻梁氏子女無出年二十五夫亡守志翁姑冥
婚他姓女卜吉合葬氏聞先期五日自縊死
席宗文妻楊氏宗文父客死奔喪遠出氏與姑偕處姑
命浣衣水邊有狂徒裸身入水侮之氏奔愬其姑遂
投繯死
李崇文妻王氏性至孝割股療姑疾夫亡撫兩孤孀居
四十七年媳衞氏亦以節聞
郝付華妻張氏夫亡不食旋自縊
許昌業妻王氏年十八夫病危囑以别適氏曰吾當與
爾偕行也夫卒自縊柩側
孫有禄妻梁氏夫病割股夫殁守節四十餘年卒
李三姓妻段氏三娃貧民也傭賃吉輝謙家輝謙艷氏
容令三娃宿牛舍飼牛潛往挑氏氏不從喊聲徹隣
里輝謙乃逸三娃歸氏訴以故遂投井死州守胡一
俊訊治得實輝謙寘法
閻守選妻李氏少寡子日耀幼矢志苦守未幾子復故
同婦李氏鞠育幼孫無故不輕出戸外刻闡幽集
某氏被賊執馬上夫躡其後氏恐賊殺之抗詞訣别徑
道傍井即奮身投入又一婦死秫林中數日得其屍
見一犬守其傍又一婦強項不屈扶不上馬見殺惜
俱逸其姓氏云
理學辛全妻張氏李俊機妻馬氏陳憲妻聶氏陶克相
妻孫氏姜逆變被執胥罵賊不屈死
閻日章妻樊氏年二十五夫亡或諷之嫁氏曰婦無二
天無子且守况有藐孤在耶晨昏紡織以自給卒年
七十餘刻闡幽集
吳良翰妻許氏王繩祖妻楊氏雒仰峰繼妻張氏王應
勝繼妻段氏楊廷檟繼妻李氏皇甫熙妻段氏段弘
茂妻韓氏王家瑞妻段氏李慎德妻楊氏張學景妻
毛氏王加清妻張氏生員蔡從周妻衞氏謝居爵妻
吉氏李恩榮妻張氏李心宇妻楊氏張進誠妻王氏
趙繼世妻侯氏衞我圉妻荆氏王進都妻趙氏生員
陳廷策妻朱氏侯謹法妻南氏行有勇妻王氏董續
策妻李氏生員梁陞廷妻和氏段文遴妻吳氏廩生
楊孕芳妻李氏張宣妻章氏靳隆珍妻張氏郝一桂
妻朱氏馬順妻陳氏馬推揚繼妻吳氏魏登義妻南
氏郭競生妻董氏常攀桂妻董氏陳天爵妻董氏皇
甫榆妻袁氏皇甫翰妻張氏陳愈鑣妻郝氏張佩玉
妻陳氏陳士文妻杜氏常應期妻王氏郝從珍妻支
氏生員陳所習妻孫氏楊加悌妻張氏韓廷璽妻張
氏衞養元妻原氏衞養玉妻楊氏劉沖元妻鄭氏段
元煒妻權氏蘇景昇母閻氏孫蘭徵妻陶氏李作楹
妻康氏梁太儀妻陶氏張聯翼妻李氏柴大受妻南
氏孫復茂妻鄭氏生員常榮桂妻朱氏以上俱守志
節
聞喜縣
晉
裴氏杜乂妻成恭皇后之母也乂襲當陽侯為丹陽丞
裴氏生后而乂夭婺居養后以禮自防甚有德音成
安初封高安鄉君
魏氏裴駰妻柔明有文義孫子野生而母魏氏亡殷氏
鞠養以章句授之子野後為通儒
郭璞女亦善地理初吳興郡城秦時為下菰城又為項
王故城晉郭璞欲移郡東遷其女啟璞無徙因舊址
損益之可以永無殘破之慮璞從之先璞欲移城立
標輒為飛鳥銜去會其女又啟遂定於今處女號遷
城小娘從璞廟祀(見宋知州鄭建撰記)
北魏
辛氏荆州刺史裴他妻北齊中書舍人讓之母也高明
婦則又嫻禮度他喪讓之年十六不勝哀泣撫之曰
棄我滅性得為孝子乎六子皆幼廣延師友或親自
教授讓之諏之讞之訥之謀之謁之俱著才名成顯
官内外戚屬有吉凶禮制咸取則焉
裴叔寶妻夏侯氏道遷姨也性甚剛峻子植颺瑜粲衍
皆如嚴君非衣幍不見小有罪過必束帶伏門經三
五日乃引見之督以嚴訓年踰七十以身為婢手執
箕帚於沙門寺掃灑遂出家為比丘入嵩高積歲乃
還家
唐
李德武妻裴氏字淑英安邑公矩之女以孝聞宗黨德
武在隋坐從父全才事徙嶺南時嫁方踰歲矩奏離
婚德武謂淑英曰我方貶無還理君必儷他族於此
長訣矣淑英泣曰夫天也可背乎願死無他欲割耳
誓保姆持不許夫姻媾在都者歲時朔望裴致禮唯
謹居不御膏澤嘗讀烈女傳見述不更嫁者謂人曰
不踐二庭婦人常理何異而載之書後十餘年矩決
嫁之潛許柳直期已定淑英聞之斷髮不食矩乃止
德武已於嶺南娶爾朱氏遇赦還道聞其完節乃遣
爾朱與裴完聚如初
楚媛裴仲將妻歸仲將克修婦道相敬如賓姑有疾親
嘗湯藥接娣姒皆得歡心時宗女競尚驕奢誚媛曰
所貴乎富貴者得適志也獨守勤苦何求媛曰幼而
好禮今而求之非適志與富貴倘來之物何足驕人
娣姒慚服及聞王父薨號慟嘔血不御膏沭垂二十
年
裴貞一昭宗宮人封河東夫人朱温使蔣玄暉朱友恭
夜叩宮門殺貞一帝在椒殿方醉遽起單衣繞柱走
史大追殺之昭儀李漸榮以身蔽帝曰寧殺我曹勿
殺大家大亦殺之朱温誣飾曰裴貞一夜持刀謀逆
懼罪投井死追奪河東夫人為悖逆庶人
宋
左僕射趙鼎母樊氏鼎生四歲而孤樊教以經史登進
士仕至左僕射同平章事為南渡名相
明
劉二妻陳氏年少夫故遺腹生子思恭紡績治生計撫
孤成立洪武間建坊旌表
楊大越妻劉氏年十五適楊越三載夫亡子金孟甫二
歲事親撫子守節以終洪武間建坊旌表
崔參妻信氏年二十三夫亡舅姑令再適信弗從守節
五十六年天順間事聞旌表
生員王侃妻魯氏年二十二夫亡守節撫子嘉靖間奏
詔旌表子嘉猷以孝聞評事李汝寬為撰孝子傳
貢生張勛妻賈氏贈副使張九疇母巡撫張守中祖母
也幼聰慧通經史能詩左右手皆善書尤工行草于
歸後事舅姑盡道諧妯娌睦宗姻恩禮胥至勛偉丰
儀言笑不苟盛暑衣冠必肅氏終身相敬如賓勛處
鄉井好施濟析居以祖産讓昆弟氏佐成之勛勤於
學貧不能購書氏代為抄錄講經論道雖經生不能
及勛三中副車齎志以殁孫守中方五歲氏口授經
書謂子九疇曰而兄弟莫能纘而父志亢吾宗者其
是兒乎後果登巍科著顯績為世名臣胥氏教也
續得遷妻李氏年二十夫亡矢殉所親以立孤勸從之
深居一室足不踰戸弟婦翟氏早寡亦以節終
李佐妻秦氏年十九夫亡躃踊慟哭嘔血數升死
張文定妻陳氏年二十九而寡家貧無子冰蘗終身隆
慶間選貢秦柱奏表之建坊曰苦節承恩
王冕妻李氏冕子自西妻陳氏胥少寡守節萬歷八年
建雙節坊表之
生員遆唐佐妻支氏年十九夫亡哀慟不食七日死萬
歷間題請建坊旌表邑人翟鳳翥為之傳
生員王廷舉妻趙氏年二十五而寡撫二子肖虞肖書
列庠序綽有文譽尋相繼殁二婦李氏班氏同姑守
志育孤有成時稱一門貞節
王道正妻張氏年十九夫亡守節訓子終身不渝崇禎
間直指題旌
生員宋璉妻王氏璉亡誓死家人防之嚴弗遂將葬前
數日防稍疎卒自縊
薛宗善妻張氏年及笄字宗善未婚會歲歉宗善就食
於外十餘年不返氏守貞待之其父求宗善歸始合
巹氏已二十有七矣未幾流寇起被掠詈罵不輟賊
怒以三矢穿口而死翟鳳翥私謚曰貞娥有傳
楊貴川妻張氏崇禎四年為流寇所掠氏罵不絶聲賊
怒釘其手足於板胸刺數鎗而去
楊九州妻劉氏九槐妻張氏九序妻宋氏九前妻孫氏
崇禎辛未流寇至妯娌四人同赴一井死
劉起蜀母賈氏妻賈氏暨妹適解傳者辛未遇賊相繼
投崖死邑人翟鳳翥有傳
任國祚妻張氏寇迫抱女投崖死
崔氏下丁村人罵賊投火死
呂氏二婦下丁村人賊迫投井死
吉氏楊莊人被執抉目刮面罵賊死
王日廷妻李氏崇禎十六年翻山鷂兵防河南下掠其
家見氏有容姿殺其夫執之上馬氏痛哭大罵投地
數四兵怒拔刀斫死年二十有二
崔振妻張氏王璧妻馬氏廩生董繪妻張氏生員吉珣
妻梁氏李翰妻王氏趙庭妻劉氏張仁妻馮氏柴管
妻張氏李濬妻王氏任瑹妻趙氏李澤妻王氏生員
秦騰霄妻崔氏趙廷□妻牛氏陳彪妻李氏衞得澤
妻劉氏李萬陵妻翟氏張九思妻衞氏王大經妻李
氏譚九思妻趙氏張瑋妻李氏李晩妻王氏趙進儒
妻賈氏王召妻陳氏喬凌霄妻班氏仇玉妻李氏李
存妻郭氏楊時果妻李氏孫可成妻盧氏劉邦柱妻
景氏楊夢韓妻李氏張應元妻喬氏韓士存妻高氏
張伯清妻趙氏丁承家妻楊氏故吏任進福妻孫氏
趙桂芳妻魏氏以上俱守志節
國朝
生員任道敷妻董氏年二十一夫亡無出紡績養翁姑
撫姪爾孝為子教誨有成中庚午武科康熙五十五
年建坊旌表
生員翟允觀妻武氏年十九夫亡子士炯方五月孀居
四十餘年撫子游庠康熙六十一年建坊旌表
張丑女張漢英女髫年端淑惡少楊虎娃窺其父母他
出入逼之丑寧死不辱虎娃遂手刃焉時女年一十
有四雍正五年事聞旌表
張逢吉妻周氏壽一百七歲雍正七年建坊旌表
賜額貞壽
郭洪春妻李氏洪春賈於外氏與姑處室惡少李長青
持鐮出刈草會見氏姑往隣所詭詞乞火入逼氏氏
不從執之呼隣里長青以鐮柄擊其手氏堅持勿釋
聲益疾長青懼持䥥亂斫死姑返婦被殺隣里胥驚
視得䥥於地驗之知為長青物父奇生縛送有司俯
首伏罪雍正八年旌表
馮養宅妻王氏姜逆之變寇尅邱村劫掠氏潛匿空室
中賊入牽之氏曰毋牽我自行抱子出門從容入井
死
楊玉泰妻孫氏字花鈴歸玉泰未久會姜逆之變知縣
孫芝華引兵屠店頭堡沿及董村執花鈴上馬跳躍
不從且哭且罵兵以亂刀斫之至死罵不輟聲
李銀鈴李貴美之女被執驅之前行銀鈴顛仆於地厲
罵求速死兵遂殺之
生員趙維祚妻賈氏生員杜正根妻孫氏生員王嘉言
妻吉氏被盜執不屈俱投井死
生員任鼎繼妻賈氏鼎故氏痛哭矢殉家人伺之嚴氏
乃佯節哀起治喪事姑姨謂其無必死意防稍懈夜
半潛自縊去夫殁僅七日爾上下裳服皆縫紉周匝
蓋不欲使殮者手親膚也又張鵬程妻馬氏年二十
一夫亡數日不食亦投繯柩側
武生楊良棟妻班氏早寡有求娶者斷指示志撫遺腹
子守節以終
續之玉妻趙氏年二十三夫亡事親撫子守志弗渝氏
患足癰子印青以口吮血既又割股以進一門節孝
鄉黨稱之
薛寧妻方氏寧貧傭工度日氏以女紅佐之寧卒遺一
女慕氏之賢者胥欲委禽焉氏嚴絶之期年窘愈甚
抱女投井死里人哀之斂財市棺為合窆焉
生員謝懋德妻賈氏(舊志薛懋德)夫病焚香禱天請以身代
病危氏先縊以殉
孫起蘭妻樊氏媳陳氏生員甯天眷妻王氏生員程式
濓繼妻郭氏生員葉豐生妻李氏生員甯四翰妻孫
氏舉人荆元升妻甯氏趙進科妻常氏贈知州朱繼
壽妻左副都御史朱裴母張氏丁聖祀妻牛氏子日
強妻楊氏趙桂芳妻魏氏牛應奎妻曹氏班序震妻
王氏任雅薦妻景氏牛承誥妻程氏喬邦憲妻趙氏
裴興元妻柴氏白如冬妻柴氏王定妻張氏李謙妻
温氏王道隆母劉氏王域妻李氏生員王行言妻李
氏生員孫爾玉妻程氏賈珣妻李氏珣子生員炳妻
趙氏炳弟灼妻楊氏牛斗樞妻趙氏張守善妻柴氏
生員甯奇翰妻張氏楊爾捷妻仇氏任守福妻孫氏
生員趙爾昌繼妻丁氏生員李翊鑾妻盧氏邱絃妻
趙氏行惠妻董氏李齊景妻遆氏贈明威將軍朱爾
元妻荆氏王欽禄妻楊氏支葉茂妻崔氏楊一植妻
王氏以上俱守志節
河津縣
周
冀缺妻晉臼季使過冀見冀缺耨其妻饁之敬相待如
賓與之歸言諸文公曰敬德之聚也能敬必有德德以
治民君請用之文公以為下軍大夫
隋
王隆妻文中子通之母通卒藏其書於篋笥東西南北
未嘗離身唐武德四年返於故居乃以書授通弟凝
焉
唐
柳氏絳州龍門人薛仁貴妻也仁貴少以田為業將改
葬其先柳氏曰夫有高世之材要須遇時乃發今天
子自征高麗求猛將此難得之時君盍圖功名以自
顯富貴還鄉葬未晩仁貴乃往應募後為名將
元
藺門雙節薛氏曹氏俱清澗里藺姓妯娌至正二年旌
表其門
趙氏喬薛里人史姓之婦至正年旌表其門(舊志作金大定間旌)
(表)
明
侯耿妻任氏夫卒遺子璽方四歲養親撫子守節七十
餘年壽登百歲嘉靖間旌表
生員杜相妻甯氏相亡治喪訖晝夜哭泣七日不食卒
生員周誦妻侯氏年二十一夫故守節七十餘年足不
踰戶庭壽一百有三歲子新造亦年七十餘能孝其
母邑令表其門曰節孝雙全
生員武夢吉妻張氏夫亡守節姑病藥不嘗不進葬祭
盡禮居家節儉有餘輒濟貧人迄老如一壽八十卒
藍田教諭暢家傳妻薛氏尉氏知縣一鵬繼母也年二
十二夫故守節三十年隨一鵬之任尉氏流賊破城
一鵬殉難薛閉門自焚死
生員陳簡妻程氏年二十而寡守節十餘載流賊入境
氏恐辱身投井死
李胎子妻李氏年二十五歲罵賊被殺
王孟才妻袁氏夫賈於外氏獨居比隣王永吉者乘機
逼淫氏峻拒不從恥辱婦節必欲一死以見志時方
有娠婣黨咸慰勉之越月既娩身卒投井死永吉抵
法
貢生趙塽妻李氏生員趙埝妻暢氏隨翁煇任霸州城
破同日盡節死
周某妻張氏張綱女薛祐妻暢氏劉某妻李氏康文進
妻劉氏趙沈妻陳氏柴錦妻高氏解鳳妻趙氏生員
趙爵妻高氏史廷瑞妻崔氏吳嵐妻薛氏生員薛萼
妻高氏楊鐸妻張氏生員郝百禄妻王氏解登瀛妻
郝氏生員杜汝思妻柴氏解宰妻師氏生員高超妻
邵氏生員許子蘭妻阮氏知州邵寵妻張氏舉人劉
國翰妻邵氏以上俱守志節
國朝
李維喬妻郭氏年登一百二歲雍正三年旌表
賜額壽貞
衛振聲妻侯氏少寡家貧守節二十年備嘗辛苦遇盜
義不受辱投河死子建藩成進士
貢生暢體元妻賀氏闖攻故鎮垂破氏攜子女並媳呂
氏俱投井死
生員郝正妻趙氏歸正甫二載闖亂夫被害氏墜高崖
下絶而復蘇教子彭齡列明經守節終老
張茂信妻方氏江南儀真人年十六歸茂信時翁三俊
僑寓儀真久將歸里忽遘病危甚醫藥罔效氏割股
肉煎湯以進食已頓甦病遂愈既歸舅與夫相繼殁
昆弟暨宗人之黠者瓜其產氏年二十與繼姑劉勤
紡績以資養姑性嚴毅氏修婦道益謹姑盛夏患瀉
痢洗滌衾褥略不嫌穢惡藥糜非親嘗不進夜則與
姑共一枕面相抵聞呻吟輒起摩挲詢所以目不交
睫者五旬餘内外姻戚來省視姑口誦婦孝不置教
子尤嚴子錦鳳多令德孫維鏞弱冠領鄉薦咸謂氏
節孝之報守節四十一載年六十卒
薛起妻張氏少寡撫三女守志姪利其產悉奪之舅耋
聽諸孫計潛許婚於張三清孫女即字三清子里惟
張薛二姓薄暮入室劫行氏至張被髮跣足以頭搶
地罵不已奪刀自刎垂斃衆驚舁之歸明日控諸縣
令受賄反拶氏曰不從舅命氏起立怒詈執拶擊令
觸柱血被面事乃寢越七年三清執前議求子婦於
張氏不許復控諸縣楊令玉具得其狀置諸姪於法
氏節克全
高功妻薛氏年十六歲功卒撫腹子浩守志終身
許聯甲妻周氏年二十七孀居守節五十五年壽八十
一卒子端彦中康熙庚子鄉試
許小年妻李氏年二十二有惡少夜踰垣入逼之氏不
從被刺死倒納屍水甕中
柴啟秀妻郝氏年十八性端淑康熙壬寅歲饑氏守禾
於田隣有常山山張端者窺野無人偕往逼汚之氏
怒罵不從被勒死知縣錢元台秘蹤跡得之斃二兇
於杖下
張維善妻袁氏年十七于歸數月維善卒舅姑無次子
氏奉養二老以壽終遠近稱之
張璧印妻馬氏性孝舅病刲股療之年二十而寡撫遺
腹子禧亦早折禧妻改適氏撫二孫俱成家故貧窶
時食糠籺或累日不舉火氏處之晏如也卒年七十
餘
袁重華妻任氏割股療姑病知縣扁旌之
原某妻馬氏康熙辛丑歲䘲氏乞食於市時泣語人曰
少婦為此有靦面目死易易耳顧安得死所而無累
人耶或戲應之曰去此十餘里西嵦口有紅石崖窮
巖絶壑死此可無累也氏明日徑至其所脱耳環一
易食餅一以畀母隣人有過者悉授之曰為語吾母
無復望我我今死此矣言訖投崖下死
楊國仁妻南氏生員邵可相妻董氏龐&KR1027;妻趙氏楊國
寧妻賈氏龐恂妻衞氏謝錫爵妻張氏以上俱守志
節
稷山縣
元
趙氏雁門人金進士趙泰女姚居實妻元初居實避兵
雁門泰以女妻之生天福後拜監察御史戒之曰古
稱委質為臣當公爾忘私以塞其職勿以未亡人為
䘏俾吾追蹤陵母也天福泣謝請於憲府曰御史責
當言路有犯無隠萬一得譴乞不為老母累或以聞
世祖歎曰天福母子雖生今之世其義烈之言當於
古人中求之勅侍臣董文通宣付史臣書之
楊氏修武人祖懷仁丞適天福拜監察御史劾奏省臣
阿哈瑪特不法事二十有四會駕幸上都阿哈瑪特縛公
欲害之索其家得糲米數升楊氏詣臺言權臣奸殺
御史臺臣不知憲綱何在衆駴愕悉寮寀詣臺上書
天福得出繼為江南湖北道按察使劾愕省平章阿
爾哈雅罪其人齎金銀器以遺楊楊召憲吏至家命
以所賄器詣憲司曰吾夫劾平章何以是賄我會平
章以來朝見歎曰豈惟汝廉若妻亦廉矣
明
裴思孝妻董氏董良甫女守志節洪武間旌表其門
楊希文妻郭氏守志節成化初知縣張諒奏旌其門
韓尚貴妻鄭氏守志節萬歷壬辰御史喬璧星奏請旌
表知縣劉一相有記
張世禄妻加氏御史賀給粟帛旌其門云本婦分比目
於七載守栢舟於六旬值悍姑尤見其貞甘茹荼以
終其節御史趙復扁其門
舉人崔日進妻秦氏夫死水漿不入口旬日死萬歷戊
申知縣薛承教申請旌表
楊希賢妻薛氏希賢被誣殺人當死氏赴闕擊登聞鼔
自剄賴救得蘇有詔覆治冤竟白
監生胡寧妻梁氏湖廣大參梁某女寧卒守志知書教
子年九十有三卒萬歷辛丑奉詔旌表
高應命妻梁氏年十七無子應命病篤訣於母曰兒亡
新婦當嫁氏侍側泣曰此言胡為及我比應命卒誓
不改適雞鳴盥櫛曲盡婦禮稱未亡人者六十五年
壽八十二卒
史潤妻崔氏年二十夫亡家貧甚母將奪其志氏誓不
毁節撫二子有成崇禎十三年御史李豫具題建坊
侍郎高辛印撰墓誌
薛嵦妻崔氏少寡遺子女各一紡織養孀姑矢守不二
突聞有求配者憤恨投繯死
馬從麒妻甯氏夫故無子年二十誓不再醮甲申逆闖
破城氏度不免投井死
張拱娃張所學女時稱艾姑娘年十五未適人甲申被
擄罵賊死
張選妻孫氏梁淵妻薛氏生員薛習學妻張氏生員王
英妻李氏生員吳灝妻裴氏加洪妻程氏薛廉妻李
氏馬秉剛妻梁氏生員李應奎妻裴氏生員張銓妻
李氏生員張實妻喬氏任希元妻張氏張光國妻姚
氏趙邦林妻朱氏郅錁妻趙氏趙思榮妻翟氏生員
鄧應誥妻郅氏高世勛妻王氏馬騰䨔妻高氏劉梅
妻陳氏賈思聖妻曹氏生員王佃妻楊氏生員史允
濟妻張氏生員王觀妻梁氏任希亨妻盧氏任三令
妻楊氏以上俱守志節
國朝
朱福全妻蘇氏孀居守志歴有年所隣有朱成玉者蓄
志將私之夤夜踰垣入氏驚起盡力格鬭喊聲四達
成玉持䥥斫殺之康熙十九年上其事成玉論死旌
氏之貞烈
閻時輝繼室秦氏夫死於賊以懷娠不即死既而誕子
撫存夫祀壽九十餘卒康熙二十九年建坊旌表
馬一鵬妻薛氏年十九夫亡撫遺腹子馬錫守志巡撫
特加奬異壽九十六終
姚黃黃姚登位女幼字原剛之子長長及笄長長病殁
貧不能具棺其舅憐而殮之黃黃姊私謂窮根已拔
黃黃揮淚曰脱再字再貧其如命何長長將厝前一
夕黃黃竟自縊其舅亦具棺殮之與長長合葬焉
張氏洛陽令甯陛繼妻壬辰進士甯時文祖母也年二
十三夫亡守志撫孤兩世壽八十七而終孫四人夭
其三啟妻屈氏年二十三而寡造妻劉氏年二十四
而寡簡妻韓氏年二十一而寡一門貞節胥氏之遺
範云
張綸妻閻氏幼嫻女訓年二十六夫亡家甚窘事衰翁
甘旨無缺已則啖糟糠常不令翁知課子力學登賢
書尤時以入公門為戒卒年七十有四
生員張素養妻黃氏善事姑嫜邑稱孝婦後夫亡守節
以壽終
王辛印妻吉氏少寡子幼家貧甚氏荼苦守志藉織絍
以治生卒年九十餘閭里稱之
段貞女段吳考之女年十五未適人雍正己酉六月夜
山水暴漲廬舍漂没女被溺浮沉蘆葦中鄉人奔救
女以赤身堅不肯出濡水而死
閻肇基妻丁氏事舅姑盡孝姑殁舅僅中年不復娶氏
奉養曲至歴數十年無少拂逆舅垂殁言於衆曰此
吾家孝婦也汝曹幸為我表揚之及卒氏哭之慟每
食必薦閱終身如一日云
焦霖妻甯氏生員張鳳翼妻薛氏生員劉士俊妻王氏
生員張性存妻吳氏生員薛衍慶妻劉氏解中啟妻
賈氏張邦畿妻趙氏生員史允中妻鄧氏馬應麟妻
史氏趙弘儒繼妻黃氏任用惠妻衞氏楊廷彩妻文
氏楊維奇妻段氏楊景溥母任氏趙弘福妻張氏王
學申妻高氏馬帖妻梁氏賈廷瑞妻李氏文象乾妻
王氏裴宸藻妻解氏生員賈銓妻程氏生員崔文蔚
妻鄭氏楊廷獻妻劉氏王可節妻李氏蘇維孝妻梁
氏裴友徽妻鄧氏生員任四維妻邢氏甯自立妻邢
氏宜興令王震亨妾陸氏王建侯妻閻氏王三浪妻
孫氏葛景洪妻蘭氏段弘旺繼妻景氏王國翰妻劉
氏姚崇學妻楊氏王積善妻賈氏任經治妻徐氏劉
壯猷妻許氏閻芝妻周氏蘭爾揚母陳氏劉漢彝母
閻氏陳效良母王氏以上俱守志節
綘縣
元
丁堅妻秦氏年二十二堅亡遺孤甫二歲孝事翁姑撫
子成人至正十一年旌表
明
陳銘妻王氏年二十三夫亡誓不再醮撫二子昭彪有
成昭為國子生成化五年奉詔旌表
生員劉應期妻任氏年二十一夫亡無子舅姑早逝氏
悼痛自縊祖姑張氏救免撫姪守節垂四十餘年萬
歷間奉詔旌表
鄭奉先妻王氏姑病篤焚香叩天割股作羹以進姑啜
病尋愈邑以孝稱
進士張夢鯉妻閻氏有節行奉旨建坊旌表
生員譚進德妻劉氏夫故旬日不食死學道吳旌表其
門
甘泉知縣郭永固妻焦氏夫死難氏亦罵賊殉夫並賜
祭贈爵廕子兆祥為官生
張荆璞妻馬氏流賊破堡氏墜堡幾斃賊迫之溺身於
池罵不絶口復被刃而死子養心以孝行聞
靳毓奇妻劉氏聞寇警攜女投井知縣黃申請旌奬母
子雙烈挽以詩曰茫茫千騎紅顔改烈烈雙清玉女
隨
王承廕妻譚氏避亂柴家山寇至義不辱身攜女王氏
暨永樂里劉永祚妻某氏同墜千尺深崖屍完無損
人驚異之
李時元妻王氏避亂東山賊迫時元見殺氏號泣厲罵
賊並殺之
盧養蒙妻高氏崇禎丙子盜起氏攜女被難至翼邑之
南道棄一孩啼泣熟視之乃親姪高榜也問其父於
途人咸謂遇賊死氏聞流涕並負姪行去里許力不
能支輾轉籌畫曰吾兄止此一子棄之便絶高祀寧
我無女不可父母無後於是棄女攜姪去暨賊退高
與姪歸其兄竟未死先在中途得遇高氏女而負歸
矣一時傳為美談後一年高生子奎觀入庠
生員黃文選妻柴氏年二十二夫故守節五十三年崇
禎九年奉詔旌表
柴禮妻楊氏張師孔妻宋氏喬廷高妻趙氏生員原廷
岳妻裴氏李繼曾妻曾氏喬應召妻馬氏靳東岳妻
馬氏賈天助妻范氏以上俱守志節
國朝
焦三娃妻趙氏三娃偕王全鎖司更舖舍全鎖窺氏獨
處夜半詭言寒甚返向火徑趨氏室叩其門氏以三
娃歸啟門納之全鎖強氏仆炕氏奮力格拒幼子被
壓死全鎖怒掣炕頭鐵器擊殺之棄屍於北巷復返
舖舍卧黎明三娃歸門大開子死妻不見血汚滿地
尋得屍所在莫知殺氏者後見全鎖衣漬血因究得
之康熙六十年奏聞論如律氏詔旌
趙國盛妻邵氏年登百歲雍正三年建坊旌表
韓多壽妻王氏多壽以慟父亡遺孤二歲旋亦夭時歲
饑所親胥迫之嫁矢以死拒隣婦李矝其苦節伴作
息者數十年至死猶囑子婦敬事之
拔貢原世儒妻董氏世儒選平海衞經歴之官遇海賊
迫之投順世儒罵賊死氏年二十七子始達方七月
撫成娶高氏年二十八始達又卒高氏同姑撫子以
終
生員白玉書妻孫氏年十八玉書卒氏悲傷成疾七未
終而殁邑令表其門
王允妻裴氏年十七喪夫子女無出家甚窘黹紅度日
事病姑色養弗衰邑令旌其節孝
石含玘妻吉氏暮遇寇氏與家人五六潛蹤屋上為賊
所窺氏自揣不免謂我一命不捨衆皆罹虎口矣賊
問乘屋者幾人因唯曰我一而已遂倒墜而下罵不
絶口賊斷其喉而死餘因得免縣尹賀雲舉表其門
生員李邦輔妻邵氏遇賊逼之去氏瞑目曰有死而已
肯從賊耶賊怒揪其髮殆盡泣罵不已卒不可動賊
遂碎屍而去姑王氏明季死難時稱姑婦雙烈
王之鳳妻陳氏遇賊奮罵不屈死之
王承弼妻李氏年二十七夫故無子嗣姪王置娶范氏
年十五亦無子而寡嗣孫知化娶范氏年二十二又
無子而寡范氏泣曰王門世守貞節豈至我而改操
耶復迎從姪榜娃閏已承祀上事兩姑下撫二子李
年八十有三范氏姑媳亦俱以壽終
陳呌占妻撖氏事姑以孝聞姑病篤湯藥罔效氏禱天
刲股姑啜之病尋愈縣尹旌其門
王一宇妻郭氏姑病卧五載氏旦夕侍側奉甘旨視湯
藥備極其勞夫弟維宇早殁遺一幼女氏撫養成人
無異已女邑令旌之
賈芳芷妻李氏年十七結褵未三月夫故氏矢志從死
竊入靈室自縊
監生喬璞妻王氏璞卒立姪則簡承祀將窆三日前沐
浴自縊時年二十七歲又裴恒祚妻李氏夫亡亦自
縊邑令表之曰英烈奇風
賈潾沽妻王氏年二十六而寡事姑撫穉冰蘗自矢壽
七十
吉維新妻李氏生員王之楨妻徐氏張雲霄妻曲氏王
三家妻喬氏王用極妻陳氏張鼐妻朱氏(舊忘宋氏)王大
良妻馬氏尉思定妻郭氏劉基壽妻王氏王啟祚妻
尉氏王啟允妻任氏柴作楫妻賈氏生員任周統妻
李氏王安世妻張氏生員馬斯臧妻王氏生員郭面
濚妻郭氏史國瑾繼妻郭氏子鏡妻馬氏生員任煒
焜妻張氏賈培代妻王氏生員張奇勲妻樊氏徐三
讓妻裴氏裴應絺妻王氏賈可揚妻曹氏王尊妻李
氏撖五常妻王氏焦玉甸妻樊氏石壯猷妻楊氏王
育才妻郭氏陳運洽妻常氏王隆祚妻汪氏武生柴
國楨妻韓氏樊君養妻王氏張應秋妻高氏張修已
妻趙氏生員譚如綍妻康氏譚應官妻石氏子守緘
妻劉氏柴國祥妻秦氏柴則文妻王氏王正寰繼妻
劉氏生員陳良相妻李氏劉珩妻王氏劉師良妻康
氏生員郭隆汾妻王氏馬伯選妻王氏李備妻王氏
王徵妻陳氏閻世芳妻王氏王延長妻靳氏王鼎祥
妻鄧氏裴衡妻焦氏都司經歴賈三樂妻任氏子卓
然妻王氏賈接妻石氏賈紹文妻李氏賈永萃妻王
氏王璉妻李氏史國璸妻荆氏史秉智妻王氏王吉
士妻孫氏張燕妻原氏王者與妻裴氏董璽妻宰氏
張三品妻李氏生員喬鳳閣妻王氏朱天英妻張氏
董明修妻史氏王宗羲妻李氏喬明政妻李氏郭内
篤妻喬氏崔倫興妻郭氏閻世膏妻史氏劉金鉝妻
王氏吉旋妻樊氏任景慧妻衞氏生員史秉均妻王
氏王洪烈妻鄭氏李可植妻王氏媳王氏李灼妻劉
氏孫媳靳氏李加修妻董氏媳梁氏陳五常妻喬氏
曹構妻王氏李景陽妻楊氏郭兆麟妻王氏劉家楫
妻孔氏劉家楨妻馬氏李唐祚妻樊氏李唐裔妻王
氏王鼎祥妻鄧氏崔含錫妻王氏陳自新妻馬氏常
价妻郭氏李標榜妻許氏王時春妻李氏李丕績妻
譚氏李丕著妻譚氏孫可便妻張氏陳中邦妻郭氏
周永緒妻崔氏生員趙景翰妻陳氏范緝芳妻李氏
陳祥鳳妻王氏曹際燮妻范氏鄭伸妻王氏韓輯瑞
妻曹氏生員韓祥妻李氏李光宇妻柴氏劉堯治妻
賈氏陳羨媯妻郭氏李時總妻郭氏以上俱守志節
垣曲縣
元
馬氏牛丞相墳石刻云氏成中郎牛敦妻垣曲大趙里
人天姿柔和淑慎孝舅姑篤親族其夫賴之内外以
賢德稱隴西李楫作文誌之
常氏適趙姓夫卒事親撫孤克全孀節縣尹顧士安有
記
明
普曜妻張氏年二十三夫亡孀居四十餘年撫遺孤曰
孝有成官通判弘治十八年奏聞旌表
生員普曰利妻許氏靈寶襄毅公女夫亡欲自縊家人
守之會葬夫掩壙潛吞土氣絶復甦一女尋亦亡苦
守五十餘年事聞旌表
文武臣妻陳氏夫亡立志守節勤紡織以養舅姑撫孤
希韓親授遺經底於成立任華州同知事聞旌表
呂祥妻馮氏年二十二而寡子美妻席氏年二十一而
寡孫爵妻譚氏亦年二十一而寡一門三節矢志不
移俱享壽八十餘卒
生員郭東魯妻裴氏幼聰慧讀書識大義歸東魯不數
載年二十一而寡哀慟矢殉次日自縊有司奏旌
生員王應運妻文氏夫亡痛哭絶食刎頸幾死家人救
醒以親老慰止之甘心守節奉事孀姑姑病湯藥必
親嘗乃進姑故竭力營葬廬墓三年院道旌表其門
張家聲妻劉氏年十八夫亡矢死垢面披髮不離屍側
家人謹守之越日稍懈潛縊柩前
文經邦妻郭氏年十八而寡翁姑早世子中銓未彌月
勤勞織絍孝養八旬祖姑撫子中銓列邑庠事聞詔
旌中銓妻楊氏亦早孀同姑守志以終
孫若柳妻胡氏年十九夫出亡氏紡績治生養翁姑育
子女後夫卒於豫訃聞氏攜子大端徒步千里舁櫬
歸葬有司聞其事建坊旌表
張士采妻王氏年十九歸張夫遘病籲天願代及夫故
即自縊以殉
咸寧知縣馬逢造繼妻楊氏年二十四夫卒哀痛欲死
所親勸之氏瞑目不言前子跪而泣請氏曰爾父既
死我生何為七日不食死
舉人張鵬翔妻劉氏年二十三夫亡守節四十餘年會
闖䧟城投井死子金鑑繼妻文氏年二十七夫死難
欲殉不果撫前子貞明出入兵革間給徭役輸逋賦
鄉黨難之
劉復蘭妻王氏年二十夫亡子鎮遠甫三歲氏育子有
成娶張氏舉人鵬翔女生子贊皇未百日鎮亦亡姑
婦相依撫孤姑先卒張值甲申之變罵賊而死
石汝貞妻楊氏年二十二夫故織絍為生撫孤成立聞
寇警投繯死
生員譚汝蘭妻石氏崇禎六年避亂東石家堡堡破被
執至村西強之行氏罵曰賊奴速殺我我寧死不踰
此也遂引刀自刎後有司勒碑其地曰烈婦石氏自
刎處
趙知二妻馬氏同知馬汝驊次女年二十二夫亡撫姪
守志歴五十餘載會甲申闖變氏與魯參政夫人同
經
訓導魯崇謙妻文氏闖賊攻城急氏率妾衞氏女瑞姐
側身投井觸石覆軀死
生員郭鞏固妻楊氏殉難儒官楊自發女闖逆䧟城誓
死其子泣勸不聽偕楊門姪婦張氏墜井
生員趙應命妻張氏年二十歲闖賊破寨氏與姪女三
進將死之賊易其幼誘之曰毋畏汝從我我能庇汝
氏弗聽攜女疾投千尺崖下屍裂腦破賊驚駭而去
拔貢張治光妻郭氏子進士翰芳妻馬氏女蘭姐(縣志鸞姐)
賊破葛伯砦胥投黃河死
楊丕振妻張氏年十八聞城陷墜井死頭面俱裂齒牙
盡折見者尤為慘傷
生員張詡妻呂氏栢森妻裴氏常琮妻趙氏張淵妻王
氏常凱妻師氏生員張鎮妻呂氏文克洪妻王氏郭
元祥妻文氏王錦妻郭氏趙恕妻仝氏呂澤妻張氏
郭希臯妻趙氏子養正妻魯氏生員文希游妻劉氏
文汴妻車氏魯崇偁妻車氏席希商妻馮氏鄧曉妻
郭氏文汝松妻王氏趙名教妻高氏廩生張治理妻
閻氏文繩統妻普氏張家仁妻楊氏生員張時選妻
王氏生員席應槐妻文氏生員趙祚悠妻張氏席登
雲妻王氏以上俱守志節
王烈女王右史女暨趙卧龍妻劉氏楊年妻譚氏俱甲
申之變墜堡死難
魯廷彥妻趙氏張所蘊妻普氏俱甲申之變自縊死難
張邃養妻王氏張宏養妻馬氏車祖商妻鄭氏俱甲申
之變墜樓赴火死
楊帝培妻郭氏張玾芳妻劉氏魯緝孔妻郭氏文登妾
張氏郭繼章妻高氏劉戴明妻張氏張金錞妻車氏
席國彦妻郭氏車奇際妻張氏俱甲申之變投井死
難
文朝品妻張氏甲申之變自刎死難
張金鉉妻魯氏文達妻劉氏楊蘊素妻席氏鄭州知州
魯世任繼妻趙氏文中第妻王氏魯大史妻文氏文
新命妻馬氏張金鑪妻文氏文作礪妻張氏張鵬□
妻崔氏王元佐妻車氏崔煥妻王氏張首唱妻文氏
文三錫妻張氏劉鎮華妻文氏張昌明妻劉氏魯聖
脈妻安氏馬即龍妻文氏俱甲申之變罵賊死難
國朝
知州楊自立妻王氏義士三畏女也年二十二夫亡慟
絶時方抱娠母以存祀勸越四月生男楷氏含辛育
子卒有成
舉人趙邦興妻魯氏邦興應試禮闈卒於京邸氏典衣
鬻產計返夫櫬撫育幼孤苦節三十餘年卒
獻縣令魯廷芝妻張氏幽閒淑慎允修婦道歸魯五載
而寡孀居三十年教子力學有聲庠序
文曲瑩妻趙氏姑卧病三載貧不能繼醫藥祝天求代
病危割股獻神以進姑病頓愈邑侯紀弘謨旌其門
曰格神祐姑
張天顯妻申氏夫亡無子撫姪廷春嗣之孝事孀姑生
死無違禮鄉黨賢之
生員張廷翰妻魯氏理學魯世任女也少承父訓嫻内
則夫死無子忍死奉姑年五十有九卒
王振雍妻石氏年二十四夫亡無出妾李氏方娠氏晨
夕籲天願畀一男以繼祀已果舉子傭織絍育孤雛
卒底於成
申明舜妻劉氏楊俊譽妻趙氏廩生張金鎔妻李氏趙
文彥妻劉氏劉宇楨妻趙氏張在常妻戴氏貢生婁
騰鳳妻張氏趙經世妻魯氏廩生楊開甲妻趙氏魯
鴻儒妻王氏文應選妻楊氏崔赴統妻戴氏生員喬
廷楫妻劉氏生員席我文妻劉氏張奇遇妻高氏楊
皇楨妻王氏石碧妻車氏張略妻席氏以上俱守志
節
吉州
金
馮妙貞刑部尚書延登之女年十有八適進士張慥慥
為洛川主簿元兵破葭州遂入鄜延鄜人震恐具守
備守臣以西路輸芻粟不時檄慥往平涼督之時延
登為平涼行省員外郎慥欲偕妙貞以往妙貞辭曰
舅姑老矣雖有叔姒妾能安乎君行妾留奉養十一
月洛川䧟妙貞扶舅姑匿曹氏窟室兵索得之妙貞
泣與舅姑訣曰婦生不辰不得終執箕帚義不從辱
即擕三子赴井死縣從而死者數十人明年春慥發
井得屍殯於縣之東郭外死時年二十四
元
劉子文妻楊氏年二十二子文卒子原甫五歲守節撫
孤至正二十年旌表其門
明
郝銘妻張氏年二十夫亡誓不再適守節五十餘年正
統十二年建坊旌表
生員賀新元妻張氏生女一字曹弘績為妻年十八被
寇困於明峪寨四面環攻甚急女呼母永訣投崖死
之母亦觸石而死移時寨破賊斷其屍
生員杜天培妻史氏年二十五夫亡子萼甫二歲撫咸
入泮娶婦劉氏尋亦逝姑婦苦節以終當事旌其門
曰雙節
貢生杜瞻妻毛氏生員劉有丁妻馮氏以上俱守志節
國朝
曹弘濟妻葛氏年二十二夫故無子苦節六十餘年壽
八十卒
庠生劉佐妻丁氏訓導玉書媳也家奴劉寄盜竊懲以
法奴銜怨謀戕其主值佐外出持劍逐玉書氏見之
奮不顧身奔奪其劍體受重傷幾斃翁賴得免宗黨
以孝聞
生員白奎璧妻劉氏武生陳鳳起妻張氏劉克勤妻白
氏楊培桂妻雷氏以上俱守志節
鄉寧縣
元
李彥和妻楊氏少寡守節志行純潔至正間旌表
明
生員高榮妻師氏年二十夫故誓不再適歸寧母家夫
弟欲奪其志往迎之氏覺行至中途抱石沈潭死
成烈女成大化之女年十六未字人避亂山寨寨破被
執欲汚之女婉言紿賊賊甫釋手即投崖死里人競
傳其貞烈
進士王培齡妻崔氏夫亡伏塚而哭三日不輟聲卒死
於墓
生員楊友松妻王氏年二十七夫故事翁姑撫孤子守
節六十餘年壽九十卒子游庠孫以明經官縣令萬
歷間旌表
王之大妻盧氏年二十九夫故食貧守志縣令憫而餽
遺之堅辭不受勤苦以終
閻嵩妻高氏趙仲福妻李氏文朝用妻崔氏李希道妻
文氏王朝德妻曹氏冀承恩妻盧氏楊廉妻鄭氏以
上俱守志節
國朝
史烈女農家史良奇女許字張星元之子年十六未婚
婿為虎傷女欲往弔父母弗許嗟歎累日適有求婚
者父母將允其請女曰我字張即張婦也奚再字為
欲自盡防之甚至寸絲尺縷搜取殆盡越日割雞烹
鮮偕母進祖母膳談笑如平時母方侍食女托故出
久不至母驚起視之已縊死於别室究縷之自來蓋
密繫於著體痕深血漬已非復朝夕間事矣
趙德魏妻張氏家貧事翁以孝聞邑令張旌之
李烈女李固生女字同邑某氏已納聘有狂生館於李
去女居不遠窺女端淑注意甚乃搆衊語激其夫夫
果信之請解盟女聞即自縊固生哀憤訟之官讞得
其故裭生衣頂杖懲示儆未蔽厥辜既釋歸忽發狂
疾歲餘死遠邇傳播以為貞魂不釋云
高承芳妻盧氏高鍾申妻王氏生員鄭系隆妻王氏生
員王祐妻賀氏文統妻劉氏以上俱守志節
隰州
金
楊貞妻孟氏貞為隰吉經略元兵圍急氏自經女適伍
禮厚亦墜崖死
明
生員泰永爵妻馮氏年二十五夫故無子杜門守節八
十五歲卒當道屢旌其門
生員張汝翼妻劉氏年十九夫殁遺子重華方一歲氏
悲痛欲殉隣婦勸曰汝死固得其所奈孤兒何氏悟
苦節自守訓重華為郡諸生重華亦以孝聞氏年八
十七卒
貢生王朝用妻李氏年二十朝用卒殮畢即自縊母覺
救甦時夫弟朝薦暨子王化俱在抱氏併乳育之咸
為完室壽八十九而終
監生王家材妻宋氏寇亂匿樓上樓陷股折賊執之揮
指刺賊目賊怒殺之
馮鍾靈妻郭氏文安教諭育才女賊執不屈裂共尸長
清令牛友月妻宋氏生員史記妻楊氏牛大吉妻蘇
氏寇入城度不能免胥赴井死
劉兆麟妻馮氏有姿色為賊所執堅不受汚死之
貢生李呈蘭妻馮氏年甫十八聞賊至抱幼女投井死
李清秀妻員氏被掠抗顔罵賊冒刃而死
張輔妻劉氏生員鄧貞妻崔氏生員張渭妻劉氏楊友
桂妻李氏廩生王啓科妻秦氏宋氏逸夫姓名生員
秦惟精妻李氏選貢秦自治妻牛氏劉湛然妻牛氏
以上俱守志節
國朝
宋德盛妻王氏適德盛未期遇寇被掠不屈遂遇害
王星妻張氏適星三載年十九夫故舅姑繼殁氏苦節
撫子壽八十二而終州牧旌其閭
宋希唐繼妻王氏希唐暨長子同日死難氏年二十一
力撫二歲子德隆守志壽八十七卒州牧旌其閭
生員李溥妻蘇氏年二十夫故無子誓不二天歴五十
餘載州牧表之曰蕙質冰心
宋希虞妻王氏李培秀妻宋氏鄭光濟妻王氏王家棟
妻蘇氏生員宋瑚妻趙氏廩生樊毓桂妻秦氏宋爾
祚妻李氏張廷聘妻卜氏劉承德妻任氏生員牛奎
妻劉氏郝希良妻王氏郝國玉母任氏解之信妻郭
氏姚大純妻韓氏馮家會妻李氏劉某妻任氏張弘
器母曹氏以上俱守志節
蒲縣
元
賀遵道妻馮氏年十四夫亡子未週守節不二至正間
旌表
明
生員曹動妻冀氏年二十三夫故嗣姪守志無何姪亦
夭同媳張氏共撫遺孫壽九十而終萬歷二十八年
奉詔旌表
丘岩繼妻席氏幼貞靜嚬笑不苟適岩數載而寡守節
撫孤歴數十年人無閒言天啟三年奉詔旌表
馮氏永和籍流寓於蒲崇禎癸酉歲大饑人相食夫強
其改節氏乃摘耳環市餅食毒偕子女俱死之
張仲禄妻曹氏廩生任魁名妻曹氏夫亡胥守志節
國朝
廩生張焜妻王氏年十七焜故止一女守節事姑歴諸
艱不變志鄉黨賢之
御史賀楩妻馮氏以孝聞繼妻席氏以節顯季子友富
妻王氏早寡守志母儀婦道克紹兩姑
席先品妻閻氏年二十三子傑甫二歲先品商於外頻
年絶音問客死吳中訃聞氏慟絶而甦傾資迎喪歸
葬苦志三十四年督學表其閭曰心清白雪
馮瑞梁妻賀氏瑞梁死於貧氏年十八子儀鳳甫三月
無翁姑親族之依歲凶瀕死節操彌堅訓子食餼於
庠人稱徹骨節婦
庠生劉玠妻龐氏庠生劉珙妻王氏劉珩妻李氏劉珮
妻劉氏胥二十餘而寡龐與李無出王子書香劉子
書陰四婦共撫兩孤交勵志節以終
曹鳳梧妻李氏王彥清妻趙氏庠生張子龍妻姜氏曹
裕年妻張氏生員曹頡妻馮氏生員賀九錫妻張氏
廩生曹周翰妻馮氏廩生張問明妻冀氏貢生任中
麟繼妻席氏子庠生任台妻王氏曹志正妻常氏廩
生冀□妻曹氏庠生冀驄妻邢氏閻弘儒妻馮氏席
貢益妻杜氏庠生張書紳妻張氏曹連臣妻趙氏生
員曹爾瑾妻賈氏王林鳳妻曹氏生員郭鴻儒妻馬
氏以上俱守志節
大寧縣
元
杜氏少寡守節割體肉療姑病
趙氏名哇兒年二十夫蕭氏病劇謂哇兒曰我死汝年
少若之何氏曰君幸自寬脱有不諱妾不獨生也遂
命匠製巨棺夫殁即自縊死家人同棺殮葬焉(通考作趙)
(哇兒妻蕭氏)
趙膗兒妻安氏陳恭妻張氏武壽妻劉氏宋敬先妻謝
氏撤爾妻蕭氏並以少寡不忍獨生以死殉夫者事
聞悉命褒美或賜錢贈諡云
明
馮登輔妻賀氏勅建貞烈坊
生員安汝光妻王氏汝光死氏不哭人詰之氏曰夫既
死不復生奚以哭為及發喪就葬氏終不哭人竊議
之殯訖氏忽投繯畢命向之不哭恐人之有覺而防
也事聞建貞烈坊
生員曹易新妻馬氏易新死氏守節不嫁撫遺腹子成
立天啟四年題請旌表
生員張二美妻馬氏崇禎己巳寇起被掠縶氏於野將
汚之泣罵不從賊縳馬上載之行不數武力躍墮高
崖賊怒趨崖下碎其屍
舉人張斗星妻李氏崇禎壬申寇䧟城氏攜室女禄孩
同赴井死題請建坊旌表
生員張拱北妻劉氏生員馬上乘妻曹氏壬申聞寇警
胥投繯死
生員劉鳳翔妻馮氏夫亡守節壬申寇至誓不受辱遂
遇害
義官安三益妻張氏罵賊被殺且裂其屍
貢生張拱辰妻賀氏寡居十數年會闖變避亂州城州
陷投井死
省祭李中和妻武氏年二十四而寡子蓁方數月撫訓
十七載生孫振基蓁亦亡蓁妻轉適氏接撫孤孫克
承宗祀年六十二而卒事聞詔旌
生員賀希顔妻許氏崇禎六年賊陷城氏投高崖下折
左股伏深窟中凡七晝夜不死賊退村人過崖邊聞呻
吟聲縋扶以歸
國朝
馬人龍妻侯氏人龍為流寇所殺子女胥天氏年二十
二守貞不變年八十而終
馮高位妻任氏高位病殁氏傾資辦棺槨營窀穸葬夫
既畢遂自縊
生員劉秦斗妻馮氏年二十夫亡子而介甫八月家素
貧荼蘗撫孤而介以選拔任上高令氏苦節四十餘
年督撫旌其門
貢士房景星母王氏喪夫教子成名家聲不墜
生員安經邦妻李氏安三有妻韓氏生員暢爾志妻庾
氏舉人安九域妻王氏生員馮琮妻武氏王應全妾
張氏廩生馮聖啟妻曹氏暢登瀛妻任氏暢明妻房
氏賀家瑞妻李氏尚高妻曹氏暢愉妻安氏生員馮
景福妻曹氏廩生馬昶生妻王氏張廣妻翟氏馮五
第妻馮氏賀君簡妻張氏馮如輅妻趙氏以上俱守
志節
永和縣
明
生員李世金妻張氏早寡織絍奉姑教子宜孫鄉黨頌
美
薛可教妻高氏崇禎間流賊破城氏墜城死
生員李世賢妻關氏生員柳先榮妻薛氏生員楊生輝
妻馮氏生員馬行宮妻李氏以上俱守志節
國朝
生員薛印安妻苗氏寇亂夫死氏共妾馮氏饑寒困守
苗年七十九馮年七十先後七日無疾而逝
薛俊士妻白氏明季大饑俊士避荒陜西氏年二十一
生子甫三月織紡度日歴年五十志節不渝
守備霍顯才繼妻郭氏饒有姿容早寡富家爭欲娶之
氏矢死不從嘗佩利刃以防危撫子入泮壽七十餘
卒
郭世旺妻李氏康熙己丑歲祲郭將鬻其妻氏揣不能
挽投河死之時年二十歲
馮某妻馮氏遭歲歉翁夫潛納秦人聘遣之行氏不從
投繯死時年十九歲
袁時秀妻霍氏監生馮璽妻劉氏張□妻吳氏生員段
爾玹妻劉氏生員李基泰妻劉氏康大定妻薛氏生
員劉人麟妻李氏監生段士俊妻馮氏呼爾章妻喬
氏李長華妻王氏生員侯世泰妻白氏以上俱守志
節
山西通志卷一百五十八
