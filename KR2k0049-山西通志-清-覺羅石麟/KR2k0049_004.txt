山西通志卷四
沿革(二)
汾州府地表
總部郡國州縣
唐冀
虞并
夏商冀
周并晉
趙藺離石
魏西河
秦太原郡
漢并州太原郡介休中都于離兹氏
平陶京陵鄔
西河郡美稷中陽藺離石
隰城臨水土軍平周
後漢并州太原郡介休于離兹氏鄔
平陶京陵
西河郡離石美稷中陽平周
藺
魏并州太原郡
西河國
晉并州太原國于離平陶京陵中都
鄔
西河國離石隰城中陽介休
北魏并州太原郡平遥
汾州西河郡隰城介休永安
吐京郡新城吐京
定陽郡平昌
五城郡(二郡俱孝昌中寄治西河)五城平昌石城
定陽郡定陽昌寧
顯州(永安中置寄治六壁城)定戎郡
建平郡(俱永安中置)
真君郡(治東多城天平中置)
武昌郡(治圍城武定四年置)
寧州(興和中置寄治介休城)武康郡(治東多城)
靈武郡
初平郡
武定郡
靈州(天平中寄治隰城縣界)
北齊南朔州
西汾州
懷政郡昌化
後周介州
西河郡隰城
介休郡
石城
離石郡離石寧鄉平夷
窟胡郡窟胡盧山
定胡郡定胡
烏突郡烏突
吐京郡吐京
隋冀州龍泉郡石樓
西河郡隰城介休永安平遥
離石郡離石修化定胡平夷
太和
唐河東道隰州石樓
汾州西河平遥介休孝義
石州離石平夷定胡臨泉
方山
五代(後周時入東漢)石州
汾州
宋河東路汾州西河平陽介休孝義
石州離石平夷方山
隰州石樓
晉寧軍定胡臨泉
金河東北路汾州(汾陽軍節度)西河孝義介休平遥
石州離石方山孟門臨泉
寧鄕
河東南路隰州石樓
元河東山西道(肅政廉訪司)冀寧路汾州西河孝義平遥介休
冀寧路石州離石寧鄉
臨州
晉寧路隰州石樓
明山西布政司汾州府汾陽孝義平遥介休
石樓
太原府臨縣
永寧州寧鄕
國朝山西布政司汾州府汾陽平遥介休孝義
臨石樓永寧州寧鄕
汾州府
古西河地春秋屬晉戰國屬趙秦屬太原郡漢武帝元
朔四年置西河郡南部都尉治(通考二漢屬太原西河二郡地)後漢建
武十年省定襄郡徙其民於西河和帝二年置屬國都
尉魏置西河郡治兹氏晉屬西河國北魏為西河郡太
和八年治兹氏城孝昌中移汾州治西河北齊置南朔
州後周改介州隋開皇初廢西河郡大業初復治隰城
縣唐武德元年以介休郡為介州西河郡為浩州三年
改浩州為汾州班望州貞觀元年省介州以介休平遥
二縣來屬天寳元年改西河郡乾元元年復為汾州上
元元年九月改隰城縣為西河五代胥為汾州宋為汾
州西河郡軍事班望州金為上州天會六年置汾陽軍
節度使後又置河東南北路提刑司元初立汾州元帥
府割靈石縣隸平陽路之霍州後廢府至元二年復行
州事明萬歷二十三年陞為汾州府治汾陽縣割太原
臨縣永寧州寧鄉平陽靈石縣隸焉四十二年以石樓
易靈石隸平陽
國朝因之統州一縣七
汾陽縣(附郭明一統志縣自萬歷以前沿革同府故不著兹補人)
漢兹氏縣地又舊唐志漢美稷縣隸西河郡屬國都尉
治
晉屬西河國為隰城縣後罷
北魏太延中改為什星軍太和八年復隸西河郡
隋仍為隰城縣隸西河郡
唐(望)上元元年九月改為西河縣
五代
宋(望)有永利西監
金
元(中)
明省入汾州萬歷二十三年置汾陽縣為汾州府治
國朝因之編戸舊九十五里今四十坊里
平遥縣(府東八十里)
周左傳昭二年執陳無宇於中都杜預曰介休縣南中
都中是也
漢平陶縣隸太原郡兼得中都京陵縣地後漢志京陵
春秋時九京
後漢仍隸太原明一統志屬西河者非
晉屬太原國
北魏避太武廟諱改陶為遥屬西河郡隋志後魏置蔚
州於此後周廢
隋開皇十六年析平遥置清世縣大業初省入焉
唐(望)武德初隸介州貞觀元年州廢屬汾州
五代
宋(望)
金
元(下)初屬太原至元二年仍屬汾州
明隸汾州府
國朝因之編戶舊五十七里今四十坊里
介休縣(府東南七十里)
周左傳晉文公以緜上為介之推田後漢志界休有緜
上聚
漢為界休縣隸太原郡兼得鄔縣地
晉隸西河國後廢
北魏太和八年復置介休縣隸西河郡隋志後魏於此
置定陽郡縣曰平昌按魏志平昌隸五城郡隋省
入五城縣當隸吉州
後周改定陽郡曰介休以介休縣入焉
隋開皇初郡廢十八年改縣曰介休隸西河郡新唐志
義寧元年以介休平遥仍置介休郡
唐(望)武德元年改郡曰介州貞觀元年省介州以介休
縣隸浩州乾元元年改浩州為汾州縣仍屬
五代
宋(上)
金
元(下)初隸太原府至元二年仍屬汾州併小靈石縣入
焉
明隸汾州府
國朝因之編戶舊四十五里今一十二里
孝義縣(府城南三十五里)
漢中陽縣隸西河郡明一統志太原郡兹氏縣地
魏始置中陽縣屬西河郡按中陽漢縣非魏置
晉仍為中陽縣明一統志云晉省入隰城者非
北魏太和十一年析隰城置永安縣隸西河郡
北齊省入介休後周復置
隋為永安縣隸西河郡
唐(望)貞觀元年改名孝義隸汾州明一統志因縣人鄭
興有孝義故名
五代
宋(上)太平興國元年改名中陽後復名孝義熙寧五年
省為鎮入介休元祐元年復
金
元(下)至元三年割温泉縣之半置巡檢司隸孝義
明隸汾州府
國朝因之編戶舊二十八里今一十五里
臨縣(府西北三百二十里)
漢西河郡離石縣地按漢西河郡有臨水縣莽曰監
水
後周置烏突郡及縣隸石州
隋開皇初郡廢縣更名太和隸離石郡
唐(中)武德二年置北和州改太和縣曰臨泉貞觀三年
省北和州以縣屬和州新書武德元年析置太和縣
隸東會州貞觀三年州廢以臨泉隸石州
宋(中下)隸石州元符二年以臨泉縣隸晉寧軍
金隸石州元志金名臨水縣
元中統二年仍改臨泉縣隸太原府三年陞臨州為下
州
明洪武初改臨縣萬歷中改屬沁州後屬汾州府
國朝因之編戶舊一十七里今五里
石樓縣(府南一百九十里)
周春秋時晉屈地
漢西河郡土軍縣地
後漢省
北魏真君九年置吐京郡治嶺西太和二十一年改名
吐京
隋開皇初郡廢縣屬西汾州又割縣西境屬隰州十八
年改縣曰石樓隸龍泉郡有石樓山故名
唐(中)武德二年於縣置西德州領長夀臨河石樓三縣
貞觀元年廢西德州省長夀臨河二縣以石樓屬東
和州二年又省東和以縣隸隰州
五代
宋(中)
金為鎮西州
元(下)
明萬歷十四年改屬汾州府
國朝因之編戶舊一十三里今四里
永寧州(府西一百七十里)
周戰國時為趙離石邑秦本紀秦昭王代趙取離石
漢置離石隸西河郡
後漢為西河郡治永安五年徙西河治離石
魏
晉為西河國惠帝永興後為劉淵所據縣志後趙石勒
置永石部
北魏為離石鎮
北齊置西汾州又置懷政郡昌化郡
後周改石州又改郡及縣皆名離石又置定胡郡併縣
又置窟胡郡并縣又置盧山縣
隋開皇初廢離石定胡二郡又廢窟胡郡廢窟胡縣改
名修化併盧山縣入焉大業初復置離石郡治離石
縣并寧鄕入焉定胡縣仍舊
唐武德元年改為石州五年置總管府領石北和北管
東會嵐西定六州貞觀二年廢都督府三年復置六
年仍廢天寳元年改為昌化郡乾元元年復為石州
離石為中縣武德三年又於定胡縣置西定州貞觀
二年廢分置孟門縣七年省孟門入定胡又有方山
縣武德二年以縣置方州三年州廢隸石州
五代為石州昌化郡軍事班下州離石為州縣方山為
下縣州
宋帶嵐石隰為三州都巡檢使元豐五年置葭蘆吳堡
二砦隸石州元符二年升葭蘆砦為晉寧軍大觀三
年復以定胡縣隸之
金為下刺史離石縣為倚明昌六年定胡縣更名孟門
貞祐四年孟山縣徙治積翠山興定五年以州隸晉
陽
元(下)中統二年省離石縣入州三年復置後有省司候
司及孟門方山二縣併入離石
明洪武二年陞離石縣為石州領寧鄉縣隸太原府隆
慶元年更名永寧萬歷二十三年改隸汾州府
國朝因之編戶舊四十一里今十坊里
寧鄉縣(府城西一百四十里)
漢西河郡離石縣地
魏
晉屬西河國
北齊置懷政郡縣曰昌化
後周改離石郡及縣又置寧鄉縣又析離石置平夷縣
隋開皇初郡廢大業初復省寧鄉入焉仍置平夷縣隸
離石郡
唐隸石州
五代
宋(中)
金明昌六年改曰寧鄉仍隸石州
元(下)太宗九年隸太原府定宗三年隸石州憲宗九年
又隸太原路至元三年復隸石州
明隆慶初改石州為永寧州縣仍屬
國朝隸汾州府編戸舊一十三里今四里
大同府地表
總部郡國州縣
唐冀
虞并
夏冀
商冀
周并燕
趙
秦雲中郡
代郡
漢并州雲中郡陶林
鴈門郡隂館&KR1261;陶嵉平城
幽州代郡桑乾高柳延陵參合
平舒代靈邱廣昌
東漢并州鴈門郡隂館&KR1261;陶崞平城
晉并州新興郡
北魏恒州代郡平城太平武周永固
梁城郡䄈鴻
高柳郡安陽高柳
北靈邱郡靈邱莎泉
北齊北恒州安遠郡
臨塞郡
威遠郡
臨陽郡
齊德郡
長寧郡
隋冀州鴈門郡靈邱
馬邑郡神武雲内開陽
定襄郡大利
上谷郡飛狐
唐河東道雲州雲中郡(大同軍節度)雲中
蔚州興唐郡靈邱飛狐興唐
關内採訪使鎮北大都護府大同長寧
後唐雲州(大同軍)
應州(彰國軍)
蔚州
遼西京道大同府大同雲中天城長青
懷仁
蔚州飛狐靈邱廣陵
應州金城渾源河隂
金西京道大同府大同雲中宣寧天城
白登懷仁
應州金城山隂渾源
廣陵靈邱飛狐
元河東山西道(宣慰使司)大同路大同白登宣寧懷仁
渾源州應州金城山隂
上都路宣德府靈邱飛狐廣陵
興和路天城
明山西布政司大同府大同懷仁渾源州應州
山隂廣靈靈邱廣昌
陽和衛高山衛天城衛鎮遠衛
國朝山西布政司大同府大同懷仁渾源州應州
山隂廣靈靈邱廣昌
陽高天鎮
大同府
陶唐冀州之域虞分并州夏商復屬冀周隸并州春秋
為北狄所居戰國時屬趙漢初屬代王國後為平城縣
屬鴈門郡魏隸新興郡晉屬鴈門郡劉琨表封猗盧為
代王都平城北魏道武帝天興元年定都平城為代都
置司州太和中置司州牧代尹及遷都洛邑改萬年又
置恒州天平二年置代郡北齊文宣帝廢州為恒安鎮
尋復恒州周復為恒安鎮改朔州隋為雲内縣界恒安
鎮開皇初隸朔州總管府大業初府廢隸馬邑郡(明一統志)
(隋以其地屬代朔雲三州)唐為雲州下都督府武德六年置北恒州
七年廢貞觀十四年自朔州北定襄城徙雲州定襄縣
来治永淳元年廢雲州及縣徙民朔州開元十八年復
置雲州改定襄為雲中縣天寶元年改雲中郡乾元元
年復為雲州後置大同軍節度使後唐同光三年復以
雲州為大同軍節度使晉高祖割山前代北地入遼遼
重熙十三年升為西京府曰大同治大同縣宋宣和三
年始得雲中府金尋取之復名西京皇統元年以西京
及山後諸部族隸元帥府天德二年置都總管府後更
置留守司乂置轉運司提刑司元初為西京置警巡院
至元二十五年改大同路置錄事司明初改為大同府
西置七衛所東置四衛
國朝因之雍正三年改寧武衞置寧武府右衛置朔平
府析朔州馬邑隸朔平改陽高衛為陽高縣天鎮衛為
天鎮縣隸大同六年以所屬之蔚州歸直隸宣化府而
廣昌三縣仍屬大同于是大同府統州二縣八
大同縣(附郭)
周為大同川地遼志暨明一統志胥云爾及考唐志大
同川在中受降城西二百里天寳中置天德軍漢為
五原唐為豐州距今大同甚遠
漢為鴈門郡平城縣地東部都尉治莽曰平順後漢志
注前書高帝被園白登服&KR1050;曰去縣七里
晉仍為平城縣隸鴈門郡
北魏道武帝都平城隸司州牧後又立平齊郡尋廢天
平二年置代郡縣仍隸焉
北齊改平齊為太平縣按北魏志代郡有太平縣又
有安遠臨塞威遠臨陽等縣屬北恒州
北周改曰雲中廢安遠臨塞威遠臨陽縣
隋開皇初改為雲内縣隸馬邑
唐(中)貞觀十四年置定襄縣永淳元年廢開元十八年
復置更名雲中縣隸雲州雲中郡明一統志為雲州
治
後唐雲中縣隸雲州
遼隸西京大同府重熙十七年析雲中置大同縣又置
德州昭聖軍宣德縣
金(倚)
元(中郭倚)大同路治又改宣德名宣寧為下縣至元二年
廢白登縣為鎮屬焉尋復置
明大同府治省宣寧縣入焉
國朝因之編戶舊三十六里今一十四里
懷仁縣(府城西南六十里)
漢沙南縣隸雲中郡按水經沙陵在河東沙南在河
西
北魏葛榮之亂縣廢
隋開皇二年移雲内於此大業二年置大利縣屬雲州
後屬定襄郡按大利有長城有隂山有紫河亦今
右玉平魯西地
唐隸雲州遼志唐末李克用敗赫連鐸駐兵於此
遼改懷仁縣隸大同府金志遼析雲中縣置
金貞祐二年五月升為雲州
元(下)復為懷仁縣隸大同路
明調安東中屯衞後所分守隸大同府
國朝因之編戸舊九里今八里
山隂縣(府西南一百四十里)
漢隂館縣地
東漢末廢
北魏置神武郡明一統志為平齊郡蓋平齊在今大
同府山隂界
北齊改太平郡後周罷
隋神武縣隸馬邑郡
唐廢舊志屬朔州馬邑郡
後唐明宗置寰州縣境隸焉
遼為河隂縣初隸朔州清寧中屬應州
金大定七年以與鄭州屬縣同更名山隂仍隸應州貞
祐二年五月升為忠州
元(下)仍為山隂縣隸渾源州至元二年併入金城後復
置
明屬大同府應州
國朝因之直屬大同府編戸舊七里今六里
應州(府城南一百二十里)
漢景帝後三年置隂館縣隸鴈門郡州境隸焉遼志漢
末廢為隂館城
晉廣武縣地隸鴈門郡
北魏隸神武郡
北齊改隸太平郡
北周置隂城縣
隋廢隂城為神武縣地隸馬邑郡遼志大業末入突厥
唐武德中置金城縣後改應州唐志不載明一統志以
龍首鴈門二山南北相應故名
後唐明宗州人也天成元年升彰國軍節度興唐軍寰
州隸焉
遼仍為應州彰國軍統金城渾源河隂三縣兵事屬西
京都部署司
宋宣和五年得應州金尋取之
金(下)仍彰國軍節度使隸西京路
元(下)隸大同路統金城山隂二縣治金城
明隸大同府省金城縣入州置安東中屯衛
國朝因之編戸舊二十里今仍舊
渾源州(府城東南一百二十里)
周戰國時屬趙代郡
秦隸鴈門郡
漢平舒崞二縣地屬代鴈門二郡前漢志注平舒有嘔
夷川今在州東南五十里今州西二十里有故崞縣
東漢末廢
北魏為畿内地明一統志屬神武郡郡志太和中改屬
恒州
北齊改北顯州
隋隸㕍門郡舊通志隋改為平宼縣
唐置渾源縣以渾源川名舊志後唐徙築今城始名渾
源縣
遼隸應州
金貞祐二月五月陞渾源州元志仍置渾源縣併置司
候司
元隸大同路至元二年省縣入州明一統志元初改渾
源縣曰恒隂
明隸大同府
國朝因之編戶舊一十四里今仍舊
靈邱縣(府城東南二百七十里)
漢置靈邱縣屬代郡因趙武靈墓故名
晉隸代郡
北魏復置靈邱縣隸北靈邱郡
北齊省莎泉縣入焉
北周置蔚州又立大昌縣
隋開皇初北靈邱郡廢縣併入焉大業初蔚州廢隸雁
門郡遼志大業初改隸代州即雁門郡
唐(中)初入突厥武德六年復置靈邱縣寄治陽曲七年
寄治繁峙八年寄治秀容貞觀五年復治故地為蔚
州治開元初徙州治安邊至德二載復故治
遼隸蔚州忠順郡
金貞祐二年四月升成州四年割為代州支郡
元下復為靈邱縣隸上都路宣德府蔚州舊志至大元
年置蔚昌府縣屬之
明隸大同府蔚州
國朝因之雍正六年改隸大同府編戶舊十里今九里
廣靈縣(府城東南二百四十里)
周春秋為代子國七國時屬趙
秦屬代郡
漢延陵縣地屬代郡
東漢廢
晉代郡地
北魏隸蔚州永安中為懷荒禦夷二鎮地
隋唐為鎮州地舊志隋屬上谷按隋志上谷郡飛狐
縣今隸廣昌
唐初入突厥後復屬開元十二年為安邊縣地
後梁改隆化縣
後唐同光初復名興唐又析置廣陵縣舊志同光二年
契丹蕭阿古只宼蔚州始置縣
遼為廣陵縣隸西京道蔚州忠順軍金志遼統和三年
析置靈仙縣按遼志後唐析興唐縣為廣陵與金
志不合遼志又云晉改興唐為靈仙是廣陵分縣在
靈仙未名之先也
金為廣靈縣仍隸西京路蔚州注亦作陵
元(下)改隸上都路宣德府蔚州
明隸山西大同府蔚州
國朝因之雍正六年改蔚州隸直隸省宣化府縣仍隸
山西大同府編戸舊九里今八里
廣昌縣(府東南三百六十里)
漢為代郡廣昌縣莽曰廣屏酈食其說漢高塞飛狐之
口即此史記正義曰飛狐口北古代國也
東漢屬中山國
晉仍為廣昌縣屬代郡
北周置廣昌縣遼至大象二年置治五龍城
隋仁夀元年改名飛狐隸上谷郡
唐(中)初僑治易州之遂城遥隸蔚州貞觀五年復故治
後唐
宋升飛狐軍
遼仍為飛狐縣隸西京道蔚州忠順軍縣志遼為飛狐
郡
金
元(下)隸上都路宣德府蔚州縣志元改淶源郡
明隸大同府蔚州縣志崇禎末年改為廣昌州併治靈
邱廣昌二縣尋復為廣昌縣
國朝因之雍正六年直隸大同府編戸舊四里今仍舊
陽高縣(府城東一百二十里)
漢本白登臺地
北魏隸司州為平城北境永熙中置高柳郡領安陽高
柳二縣
隋雲内縣地隸馬邑郡有白登山
唐雲内縣地隸雲州唐志雲中縣有青坡道即今雲門
山
遼置長青縣隸西京大同府
金大定七年更名白登仍隸西京路大同府
元(下)至元二年廢為鎮屬大同縣尋復置隸大同路
明洪武三十一年廢白登入大同縣築陽和城天順二
年始置衛以指揮千戶領之景泰元年設督府宿重
兵
國朝順治三年裁衛揮千戶併高山衛為一曰陽高衛
掌印一員領之五年移府治於陽高城升衛為府八
年復舊十三年裁督府兵道等官雍正三年又移中
路通判駐府城改衛掌印為知縣始為陽高縣隸大
同府編戸舊十里今十里
天鎮縣(府城東一百八十里)
漢本極塞之地
北魏道武帝置廣牧縣按晉志新興郡有廣牧縣天
鎮實魏懷荒禦夷二鎮地
唐武德五年置定襄縣唐志乾元元年廢蔚州横野軍
徙天成軍合之按天成軍為天鎮近境舊志隋
唐為玉泉驛又云縣北新平路堡古為榆林縣地屬
集寧郡按榆林縣唐屬勝州北直東受降城距天
鎮殊遠
後唐為雲中縣地隸雲州大同軍
遼析置天成縣隸西京大同府
金
元初隸宣德府中統二年改隸興和路
明洪武三十一年改設二衛曰天城鎮遠
國朝順治初併為一衛曰天鎮雍正三年改為天鎮縣
編戶舊十里今十里
朔平府地表
總部郡國州縣
唐冀
虞并
夏商冀
周并趙武州塞
秦雁門郡馬邑
漢并州雲中郡陶林
定襄郡桐過定襄
雁門郡善無沃陽武州劇陽
馬邑
後漢并州雲中郡定襄
定襄郡善無桐過
雁門郡武州劇陽馬邑
魏雁門郡
新興郡
晉并州雁門郡馬邑
新興郡定襄
北魏恒州善無郡善無沃陽
梁城郡參合
朔州大安郡
廣寧郡
神武郡
大平郡
附化郡
桑乾郡(隋志)
北齊朔州(北道行臺)廣安郡招遠
廣寧郡
太平郡
齊德郡
長寧鎮
紫河鎮
後周朔州(總管府)廣安郡招遠
長寧郡
隋冀州馬邑郡善陽神武關陽
唐河東道朔州善陽馬邑
五代唐德州宣德
朔州(振武軍節度)
遼西京西京道朔州(順義軍節度)鄯陽寧遠馬邑
雲内州(間遠軍)
豐州
寧邊州(鎮西京)
德州宣德
金西京西京路大同府宣寧平地
豐州
淨州
朔州(順義軍)鄯陽馬邑
武州寧遠
雲内州雲川
寧邊州寧邊
東勝州東勝
元河東山西道(宣慰使司)大同路宣寧平地
朔州鄯陽馬邑
武州
豐州
東勝州
雲内州
明山西布政司大同府朔州馬邑
右玉衛左雲衛平魯衛
國朝山西布政司朔平府右玉朔州馬邑左雲
平魯
朔平府
周隸并州春秋為晉之北鄙漢介雲中定襄雁門郡地
而定襄為多後漢建武間定襄郡省徙其民於西河魏
晉隸新興郡劉琨表封猗盧為代公居馬邑地屬焉元
魏置懷朔鎮於定襄故城又改朔州後廢北齊徙朔州
城於馬邑又置北道行臺後周置總管府隋大業中改
朔州為馬邑都唐仍置朔州後唐莊宗於朔州置振武
軍明宗於馬邑置寰州遼於朔州置懷義軍又置開遠
軍清寧初改雲内州胥隸西京道宋徽宗時改朔州為
朔寧府尋屬金仍遼舊隸西京路元隸大同路明以朔
州隸大同府領馬邑縣洪武二十五年設定邊鎮朔二
衛尋省調大同左右二衛實之屬大同府正統十四年
盡徙邊外諸衛於内地以玉林衛併入右衛名右玉林
衛以雲川衛併入左雲衛名左雲川衛成化十七年又
設平魯衛(按明紀本末云洪武二十八年立大同五衛東勝六衛永樂年徙東勝中前後三所千戶)
(於懷仁等處守備)
國朝雍正三年陞右玉林衛為朔平府設右玉左雲平
魯三縣治又以大同府屬之朔州馬邑來屬於是凡統
州一縣四
右玉縣(附郭)
漢雲中郡楨陵東南境定襄郡定襄東境
魏晉胥隸新興郡
北魏懷朔武川二鎮南境
唐雲州西境朔州北境
遼大同豐州二郡中境
金
元豐淨二州南境元志至元二年省大同縣平地縣入
豐州今縣境東距大同西北距歸化城各二百餘里
明洪武二十五年始設大同鎮城五衛其一為右衛又
設定邊衛兩鎮三關志東勝六衛定邊朔玉林雲川
東勝左右衛也定邊後廢調大同右衛實之正統十
四年以東勝玉林衛併入為右玉林衛
國朝因之雍正三年以右衛置朔平府設附郭右玉縣
編戶六里
朔州(府西南二百四十里)
周戰國屬趙明一統志戰國時屬燕按漢地理志雁
門郡本趙地於天文别屬燕
秦置馬邑縣屬雁門晉太康地記秦時建馬邑城
漢為馬邑善無二縣地隸雁門郡東漢末廢善無縣前
漢屬雁門後漢屬定襄
魏晉胥雁門郡馬邑縣地
北魏延和二年置懷朔鎮孝昌中改朔州遼志魏孝文
帝始置朔州領大安廣寧神武太平附化五郡在今
州北三百八十里定襄故城明一統志後魏置桑乾
及神武二郡天平二年置善無郡領善無沃陽二縣
隸恒州
北齊天保八年徙治州南四十七里新城後徙治馬邑
即今城武成帝置北道行臺隋志後齊置縣曰招遠
郡曰廣安明一統志改神武曰太平桑乾曰廣寧
北周置朔州總管府
隋開皇初郡廢大業初總管府廢改招遠曰鄯陽置代
郡尋曰馬邑郡
唐復改朔州為下州鄯陽為中縣武德四年省常寧縣
入焉建中中徙治馬邑後復故治明一統志天寳初
改馬邑郡乾元初復為朔州
後唐升振武軍
遼升順義軍節度使領鄯陽寧遠馬邑三縣
宋宣和中置朔寧府尋屬金
金仍為順義軍節度貞祐三年七月割朔州廣武縣隸
代州
元為下州屬大同路鄯陽為下縣至元四年省錄事司
入焉
明省鄯陽縣入州領馬邑縣隸大同府置州衛守焉
國朝因之雍正三年改隸新設朔平府編戶舊八里今
仍八里
馬邑縣(府南二百四十里)
漢雁門郡劇陽馬邑二縣地
魏
晉
北魏桑乾地府志雁門廣武東西二平原地
北齊於桑乾郡置朔州及廣寧郡
北周隸朔州總管府廣寧郡廢
隋大業初朔州廢
唐(中)開元五年析鄯陽縣東三十里置大同軍倚郭置
馬邑縣隸朔州馬邑郡明一統志建中間嘗徙朔州
治此
後唐天成三年置寰州治馬邑明一統志又置寰清縣
遼為馬邑縣仍隸朔州
宋宣和五年來歸尋屬金
金貞祐二年五月陞固州
元(下)州廢縣存
眀隸大同府朔州
國朝因之雍正三年隸新設朔平府編戸四里
左雲縣(府東七十五里)
漢雲中郡陶林南境雁門郡沃陽西南境馬邑東北境
晉隸新興郡
後魏善無郡善無縣東北境沃陽縣東南境梁城郡參
合縣南境
唐會昌中於北齊紫河鎮置宣德縣
遼隸德州昭聖軍
金大定八年更名宣寧西京大同府按左雲得金宣
寧之半
元(下)隸大同路
眀洪武二十五年設大同左衛又設鎮朔衛鎮朔後廢
調大同左衛實之府志永樂七年復設大同左右衛
宜覈正統十四年以東勝雲川衛併入為左雲川衛
國朝因之雍正三年改左雲縣隸朔平府編戶六里
平魯縣(府西南一百十五里)
周戰國時趙惠文王置武州
漢定襄郡定襄縣東南郡桐過縣東境為武州縣地隸
雁門郡
晉隸新興郡
後魏武川鎮東南境
唐武州北境勝州榆林縣東境
遼
金武州寧遠縣北境東勝州并雲内州雲川縣東境
元
明成化十七年設平魯衛
國朝因之雍正三年改平魯縣隸朔平府編戶未分里
甲地糧四面分為四堡丁徭則分五所
寧武府地表
總部郡國州縣
唐冀
虞并
夏商冀
周并晉
樓煩
趙武州塞
秦雁門郡
漢并州定襄郡桐過
雁門郡中陵樓煩武州馬邑
後漢并州定襄郡桐過中陵
雁門郡樓煩武州馬邑
魏雁門郡
新興郡
晉并州雁門郡馬邑
晉昌郡
北魏朔州廣寧郡石門
神武郡尖山殊頽
武川鎮
隋冀州馬邑郡善陽神武
樓煩郡静樂
唐河東道嵐州嵐谷
北管州汾陽六度
憲州樓煩元池天池
武州新城
後唐朔州
毅州
嵐州
宋河東路憲州静樂(咸平九年廢天池元池入焉故錄之金元做此)
寧化軍寧化
火山軍偏頭砦
遼西京道朔州寧遠
武州(宣威軍)神武
金西京路朔州鄯陽
武州寧遠
寧邊州寧邊
河東北路寧化州寧化
管州静樂
元河東山西道(宣慰使司)大同路武州
河東山西道(肅政廉訪司)冀寧路管州
眀山西布政司太原府寧化所偏頭所神池營
五寨城
國朝山西布政司寧武府寧武偏關神池五寨
寧武府
周王會圖有樓煩國戰國時屬趙秦屬雁門郡漢為太
原雁門二郡地魏晉胥隸新興郡北魏為朔州廣寧郡
神武郡地隋為馬邑郡神武縣樓煩郡静樂縣地(隋志有汾)
(陽宫關宫管涔山天池今胥隸寧武境)唐武德四年置管州仍析置汾陽
六度二縣五年曰北管州六年州廢並省汾陽六度入
静樂隸嵐州樓煩郡龍紀元年李克用於樓煩監表置
憲州統樓煩元池天池三縣憲州為下州元池天池為
下縣五代宋太平興國五年置寧化軍同下州統寧化
縣金為下刺史大定二十二年陞為州仍統寧化縣元
太祖十六年以嵐州之寧化樓煩併入憲州明初置寧
化守禦所成化二年立寧武關置守備嘉靖十九年以
寧化所隸焉二十二年置三關鎮守總兵官駐寧武
國朝為寧武營雍正三年改設寧武府統縣四
寧武縣(附郭)
漢汾陽縣地漢志注北山汾水所出
北魏廣寧郡石門縣神武郡尖山縣地尹耕三平城考
云小平城今神池少南寧武關地也
唐為汾陽六度二縣地隸北管州武德六年州廢隸嵐
州尹耕云北管廢寧武入於嵐
宋寧化縣熙寧三年廢元祐元年復崇寧三年仍廢為
鎮又憲州為中州汾源郡軍事咸平五年移治静樂
遂廢軍又廢樓煩天池元池縣入静樂
金寧化縣隸寧化軍
元省入憲州
明初置寧化守禦所成化二年立寧武關嘉靖十九年
以寧武所隸焉
國朝雍正三年改設寧武府設附郭寧武縣編戶十里
偏關縣(府北一百八十里)
漢定襄郡桐過縣南境雁門郡武州縣西南境
魏晉隸新興郡
北魏武川鎮南境
唐隸嵐州嵐谷縣
五代北漢天會中建偏頭砦
宋為偏關砦隸火山軍嘉祐六年廢縣志遼乾亨四年
置武寧縣遼志不載
金隸隩州婁室戍朔州築城於覇德山西南二十里
按金志覇德山屬朔州鄯陽縣今在縣東南三十里
元隸保德州舊志元有偏頭關乃偏頭砦址也嘗置武
節將軍樞密院判鎮守
眀洪武二十三年改築西原城距故址一里三十一年
設關置守備
國朝雍正三年改偏關縣隸新設寧武府編戶四千九
百三十五戶未編里數
神池縣(府北三十里)
漢樓煩馬邑二縣地隸雁門郡
魏置神武縣
晉改新城見遼志晉志不載
北魏神武郡尖山縣境
北齊天保六年置朔州於新城八年徙馬邑
隋隸馬邑郡
唐隸州遼志後唐太祖生神武川之新城即此
遼為神武縣初隸朔州重熙九年隸武州寧威軍併寧
遠為一縣
金改寧遠縣隸武州
元省縣入武州
明為神池營
國朝雍正三年改神池縣隸新設寧武府編戸十四屯
未編里數
五寨縣(府西一百里)
漢武州中陵二縣地隸雁門郡
後漢中陵屬定襄武州仍屬雁門
北魏為神武縣地按魏志有神武郡無縣當屬神武
郡殊頽縣地
隋為神武縣隸馬邑郡
唐末置武州元志唐隸定襄馬邑二郡
後唐改毅州
遼重熙九年復武州號宣威軍統神武縣屬西京道
金武州邊下刺史領寧遠縣岢嵐州嵐谷縣有雪山岢
嵐山寒光堡胥在五寨
元(下)至元二年割寧邊州之半來屬領寧邊縣四年省
縣及司候司入州
明嘉靖間總兵周尚文建五寨城
國朝雍正三年改五寨縣隸新設寧武府編戸三十八
里十九戶
澤州府地表
總部郡國州縣
周并晉
韓上黨端氏
趙上黨長平端氏
秦上黨郡
河東郡
漢司隸河東郡濩澤端氏
河内郡沁水
并州上黨郡泫氏高都
後漢司隸河内郡沁水
河東郡濩澤端氏
并州上黨郡泫氏高都
魏司州平陽郡
河内郡
并州上黨郡
晉司州平陽郡端氏濩澤
河内郡沁水
上黨郡泫氏高都
北魏建州高都郡高都陽阿
長平郡高平泫氏
安平郡端氏濩澤
泰寧郡東永安西河新濩澤高延
北齊建州長平郡
高都郡
安平郡
後周建州高平郡
安平郡
隋冀州長平郡丹川沁水端氏濩澤
高平陵川
唐河東道澤州晉城端氏陵川陽城
沁水高平
五代澤州
宋河東路澤州晉城高平陽城端氏
陵川沁水
金河東南路澤州晉城端氏陵川陽城
高平沁水
元河東山西道(肅政廉訪司)澤州晉城高平陽城沁水
陵川
眀山西布政司澤州高平陽城陵川沁水
國朝山西布政司澤州府鳳臺高平陽城陵川
沁水
澤州府
禹貢冀州之域春秋屬晉戰國屬韓後屬趙秦為上黨
郡高都縣地漢為上黨河東二郡地晉隸上黨平陽二
郡慕容永析上黨置建興郡北魏真君九年省和平五
年復永安中罷郡置建州治高都城領高都長平安平
泰寧四郡北齊仍為建州廢安平泰寧祗領長平高都
二郡隋開皇初改建州為澤州治長平郡丹川縣唐為
上郡武德元年置建州治丹川縣改長平郡為盖州領
高明丹川陵川及盖城凡四縣(新唐書武德元年置建州六年廢又於濩澤縣)
(置澤州領濩澤沁水端氏凡四縣)三年析丹川置晉城縣隸建州六年
廢建州自高平徙盖州治晉城縣八年徙澤州治端氏
貞觀元年廢盖州自端氏縣徙澤州來治天寳元年改
澤州為高平郡乾元元年復為澤州會昌中屬河陽節
度五代屬昭義節度宋隸河東路為上州金隸河東南
為上刺史天會六年以與北京澤州同加南字天德三
年復去南字貞祐四年隸潞州昭義軍後又改隸孟州
元光三年陞為節鎮軍曰忠昌(元志金為平陽府)元為下州隸
晉寧路置司候司至元三年省并省陵川縣入晉城端
氏縣入沁水後復置陵川明洪武元年省晉城縣入澤
州隸平陽府九年改直隸山西布政司
國朝因之雍正六年
題陞為府設附郭鳳臺縣高平陽城陵川沁水仍隸焉
鳳臺縣(附郭)
漢高都縣隸上黨郡
魏
晉
北魏永安中置高都郡領高都陽阿二縣治高都縣又
置建州於此
北齊置長平高都二郡
後周併為高平郡
隋開皇初郡廢改為丹川縣大業初置長平郡治丹川
縣
唐(上)武德元年移丹川於源澤水北屬蓋州三年於古
高郡城置晉城縣屬建州六年建州廢屬盖州九年
省丹川入晉城貞觀元年廢盖州徙澤州來治新書
武德元年置建州六年州廢徙盖州來治九年省丹
川并盖州入晉城天祐二年更名丹川
五代
宋(緊)為晉城縣
金(倚)
元(下)
明洪武初省晉城縣入州
國朝雍正六年設鳳臺縣於澤州府治編戸舊一百七
十里今仍舊
高平縣(府北八十五里)
周戰國時趙長平地
秦屬上黨郡
漢泫氏縣屬上黨
魏
晉因之
北魏永安中置長平郡領高平泫氏二縣治高平縣隸
建州舊志永安初析泫氏置高平縣
北齊舊曰高平齊末改焉又併泫氏入焉舊志省泫氏
入高平屬高都郡
後周并為高平郡縣屬焉
隋為高平縣隸長平郡
唐(上)武德元年於縣置盖州領高平陵川丹川盖城四
縣貞觀元年廢盖州以縣屬澤州新書盖州領高平
丹川陵川三縣又析置盖城縣以隸之
五代
宋(上)
金
元(下)
眀隸澤州
國朝雍正六年隸新設澤州府編戸舊一百六十一里
今一百里
陽城縣(府西一百里)
漢河東郡濩澤縣
後漢濩澤侯國
魏
晉隸平陽郡
北魏隸建州安平郡又置西濩澤縣隸泰寧郡
隋隸長平郡
唐(中)武德元年於縣置澤州八年徙治端氏天寳元年
改名陽城隸澤州新書天祐二年更名濩澤
五代
宋(上)為陽城縣
金元光二年十一月升勣州
元(下)為澤州陽城縣
明隸澤州
國朝因之雍正六年隸新設澤州府編戶舊九十四里
今四十九里
陵川縣(府東北一百二十三里)
漢泫氏縣地
隋開皇十六年析置陵川縣隸長平郡
唐(中)武德初隸盖州貞觀元年隸澤州
五代
宋(中)
金
元(下)至元二年省入晉城後復置
眀隸澤州
國朝因之雍正六年隸新設澤州府編戶舊九十三里
今四十三里
沁水縣(府西二百里)
周史記趙韓魏分晉封晉君以端氏
漢河内郡沁水河東郡端氏二縣地
魏
晉沁水仍屬河内端氏屬平陽郡
北魏孝昌中置泰寧郡及東永安縣真君七年省端氏
太和二十年復置為安平郡治
北齊郡廢縣改曰永寧
隋開皇初廢安平郡端氏縣隸長平郡十八年仍名沁
水縣隸長平郡
唐(中)初屬盖州後屬澤州武德八年徙澤州治端氏貞
觀元年徙治晉城
五代
宋(中下)端氏(中)
金
元(下)至元三年省端氏入沁水
眀沁水縣
國朝因之雍正六年隸新設澤州府編戶舊五十四里
今二十八里
蒲州府地表
總部郡國州縣
唐冀
虞舜都
夏商冀綸
周并晉蒲桑泉解梁令狐
臼衰
郇
魏汾隂臨晉
秦河東郡
漢司隸校尉河東郡猗氏解蒲坂汾隂
後漢司隸河東郡汾隂蒲坂解猗氏
魏晉司州河東郡汾隂猗氏解蒲坂
北魏泰州河東郡安定蒲坂南解北解
猗氏
北鄉郡北猗氏汾隂
南汾州北鄉郡汾隂
後周蒲州蒲坂猗氏虞鄉
汾隂郡
隋冀州河東郡河東桑泉汾隂猗氏
虞鄉
唐中都河東道河中府河東河西臨晉解
猗氏虞鄉永樂寳鼎
萬泉
五代梁蒲州(護國軍節度)
宋陕西路河中府(護國軍節度)河東臨晉猗氏虞鄉
萬泉
慶成軍榮河
金河東南路河中府(護國軍節度)河東榮河虞鄉萬泉
臨晉猗氏
元河東山西道(肅政廉訪司)晉寧路河中府河東萬泉猗氏榮河
臨晉
明山西布政司平陽府蒲州榮河臨晉猗氏
萬泉
國朝山西布政司蒲州府永濟臨晉虞鄉猗氏
萬泉榮河
蒲州府
虞為舜都春秋時屬魏後屬晉秦為河東郡蒲坂縣漢
因之王莽更郡名曰兆陽縣曰蒲城東漢魏晉胥仍舊
後魏河東郡治蒲坂神䴥元年置雍州延和元年改秦
州太和中罷天平初復領河東北鄉二郡後周改郡曰
蒲州隋開皇初郡廢州存十六年析蒲坂置河東縣大
業初復河東郡併蒲坂縣入焉義寧元年胥治桑泉唐
武德元年置蒲州治桑泉縣二年置總管府管虞秦絳
邵澮六州三年徙蒲州治河東縣仍置總管府九年置
都督府尋罷開元八年置中都改蒲州為河中府其年
罷中都仍為蒲州又與陕鄭汴懷魏為六雄十二年昇
列四輔為上輔天寳元年仍改為河東郡為赤部乾元
元年復為蒲州三年四月置河中府元年建夘月又為
中都元和三年復為河中府隸河東道五代胥為蒲州
梁置護國軍節度使宋仍名河中府為次府治河東縣
隸陕西路仍置護國軍節度兼提舉解州慶成軍兵馬
巡檢事金天會六年降為蒲州置防禦使天德元年升
為河中府為散上府仍護國軍節度使大定五年置陕
西元帥府隸河東南路元隸晉寧路治河東縣憲宗在
潛邸時置河解萬戶府領河解二州而河中府領錄事
司至元三年罷萬戶府併錄事司入河東縣八年割解
州直隸平陽路明洪武三年復為蒲州以河東縣省入
隸平陽府
國朝因之雍正二年改直隸州析平陽府之臨晉榮河
萬泉猗氏四縣來屬六年
題陞為府設附郭永濟縣八年又分臨晉之南設虞鄕
縣治于是蒲州府統縣六
永濟縣(附郭)
秦隸河東郡漢志舊曰蒲秦更名蒲坂應劭曰秦始皇
東巡見長坂故加坂云
漢為蒲坂縣莽曰蒲城
魏
晉
北魏河東郡治所
隋開皇十六年析蒲坂置河東縣大業初并蒲坂入焉
明一統志大業初改河東郡治河東縣
唐(次赤)開元八年析置河西縣尋省乾元三年更同州
之朝邑曰河西來屬大歷五年復還同州析朝邑河
東别置河西縣又武德元年置永樂縣貞觀十年來
屬
五代胥為蒲州治
宋熙寧三年省河西縣六年省永樂縣為鎮入焉
金(倚)
元(下)
明洪武二年省河東縣入蒲州
國朝因之雍正六年設永濟縣於蒲州府治編戸舊八
十七里今四十八里
臨晉縣(府東北九十里)
周春秋時晉桑泉地
漢河東郡解縣地按漢置臨晉縣隸左馮翊莽曰監
晉應劭曰臨晉水故曰臨晉臣瓚曰晉水在河之間
此縣在河之西不得云臨晉水也舊說曰秦築高壘
以臨晉國故曰臨晉師古曰瓚說是也或以為魏文
侯伐秦始置臨晉非也文侯重城之耳
魏隸解州
晉隸解州
北魏為北解縣太和十一年置隸河東郡
隋開皇十六年置桑泉縣隸河東郡明一統志義寧初
蒲州徙治此
唐(次畿)武德三年析置温泉縣九年省天寳十三年更
名臨晉屬河中府
五代
宋(次畿)
金
元(下)至元三年省虞鄉縣入焉
眀隸平陽府蒲州
國朝因之雍正三年隸蒲州六年州陞府縣仍隸焉八
年析置虞鄉縣編戸舊六十三里今仍舊
虞鄉縣(府東六十里)
漢解縣地隸河東郡
北魏曰安定縣西魏改南解又改綏化又曰虞鄉按
北魏志太和元年置安定縣又有南解縣胥隸河東
郡
隋虞鄉縣隸河東郡
唐(次畿)武德元年更名解縣又别置虞鄉縣貞觀十七
年省解縣入虞鄉二十二年復置解縣省虞鄉入焉
天授二年復析解縣置虞鄉胥隸河中府通考漢解
縣地後於虞鄉城置解縣更於解西五十里别置虞
鄉縣
五代
宋(次畿)
金
元至元三年省入臨晉
眀為臨晉縣地
國朝雍正八年析臨晉置虞鄕縣隸蒲州府編戸二十
四里
猗氏縣(府東北一百二十五里)
周郇伯國文王子所封春秋為晉令狐地晉志古猗頓
城
漢置猗氏縣屬河東郡
魏
晉
北魏太和十一年置北猗氏縣隸北鄉郡
西魏改曰桑泉
後周復為猗氏縣隸汾隂郡
隋隸河東郡明一統志自故城徙今治
唐(次畿)隸河中府
五代
宋(次畿)
金
元(下)至元三年省萬泉縣入焉十五年復置
明隸平陽府蒲州
國朝因之雍正二年直隸蒲州六年州陞府仍隸焉編
戸舊五十一里今二十七坊里
萬泉縣(府東北一百六十里)
漢河東郡汾隂縣地
後魏猗氏縣有介山塘舊志天賜元年郡人薛通築城
於汾隂城西八十里名薛通城
唐(上)武德三年析稷山界於薛通城置萬城縣隸泰州
州廢隸絳州大順二年隸河中府新唐志析稷山安
邑猗氏龍門置
宋(次畿)
金仍舊
元至元三年省入猗氏十五年復置隸河中府
明隸平陽府蒲州
國朝因之雍正二年直隸蒲州六年州陞府仍隸焉編
戸舊四十里今十一里
榮河縣(府城北一百二十里)
夏博物記曰汾隂古之綸少康邑
周戰國時汾隂地
漢置汾隂縣隸河東郡
晉劉淵省入蒲坂縣
北魏復置隸汾隂郡後隸北鄊郡有北鄊城又南汾州
有汾隂縣
後周置汾隂郡
隋開皇初郡廢仍為縣隸河東郡義寧元年以汾隂龍
門置汾隂郡
唐(次畿)武德元年改汾隂郡曰泰州貞觀十七年州廢
屬河東郡開元十一年獲寳鼎更名寳鼎
五代
宋(次畿)大中祥符四年二月建寳鼎縣為慶成軍熙寧
元年廢以榮河縣隸河中府即縣治置軍使舊志真
宗祀汾隂有榮光溢河之瑞故名
金貞祐三年升榮州以河津萬泉隸焉
元(下)元初州廢復為榮河縣隸河中府
明隸平陽府蒲州
國朝因之雍正二年直隸蒲州六年州陞府仍隸焉編
戸舊三十八里今一十三里
山西通志卷四
