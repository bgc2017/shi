山西通志卷一百七十四
陵墓(三)
遼州
周先軫墓相傳在城南
晉大夫墓在九原山相傳晉大夫陽處父狐偃士會
胥葬此禮記檀弓趙文子與叔譽觀乎九原並見平
遙絳州忻州
公冶長墓相傳在州北寒桃村之東岡有碑篆畢振
姬曰公肩子仲定一以爲魯人一以爲晉人遼山公
冶長墓意其子仲
宋都監馬輝墓在州西南學正滎覲撰銘
元遼州長官劉恩墓在州南甘露鄉桐峪村
武略將軍劉義墓在州東南莊村國子監司業王搆
撰神道碑
遼山令樊海墓在州西南山下
百戸樊楫墓在州北突堤村張秉禮撰碑誌
明前軍都督斷事高巍墓在州東桃園村
知州李恪墓在州東北
舉人孟端墓在州城北祝融祠下習嘉言誌銘主事
孟祥僉事孟凖舉人孟隆進士孟儒副使孟居仁胥
祔
參政馬出圖墓在州南先軫廟前
御史趙鶴墓在州北祝融祠下
主事楊永祜墓在州東南五指村
參議李維藩墓在州東文昌祠下
推官楊動之墓在州北祝融祠下知縣楊行之祔
運使孫毓英墓在州東文昌祠下
光祿卿楊于楷墓在州東南岡
主事張友程墓在州南郭家窰西岡
進士王顯名墓在州南十里店東岡
和順縣
明戸部尚書王佐墓在縣東虎峪村大學士楊一清撰
碑子都御史王雲鳳祔禮部侍郎呂柟誌銘
少卿藥濟衆墓在縣西郊趙王臺下
主事周麒墓在白泉村子郎中朝著祔
主事藥之璵墓在北漳之北
榆社縣
唐張府君墓在縣南三十里西方山
五代平盧軍節度使韓王王建立墓在縣西北四十里
魚頭村子西京留守王守恩祔
元學士呼延伯起墓在縣東二十里
學士王國賓墓在縣南三十里韓村
御史梁宇墓在縣南三十五里白莊
湯相公墓在縣南三十八里西方山之南有石羊遺
跡
明方伯鞏貫道墓在縣南十里
方伯常顯墓在縣北三里
方伯張旟墓在縣東四十里桐村
廉訪使張冲墓在縣南十五里
御史常經墓在縣北御史常在上海令常應文胥祔
刺史李隆墓在縣北一里宛平令李錦製刺史李錦
襲胥祔
清澗令常秉仁墓别駕鄭還雅墓胥在縣東北
沁州
上古彭祖墓相傳在州南彭家溝
晉大夫羊舌赤羊舌肸墓胥在州南四十里
唐徐公墓在州南四十里徐村即唐司空李勣也
元天水侯趙國寶墓在東山村元統三年直學士薛友
諒撰碑銘
長官桂豐墓在州西三十五里
中書左丞杜思敬墓在州西南四十里
明通政使趙彝墓在州北三十里
國朝大學士諡文端吳琠墓在徐村尚莊
沁源縣
周琴高眞人墓相傳在琴泉山北阪上
唐崔府君墓在縣南八里原上碑載名珏唐時令長子
多異政葬此歲清明有司致祭
晉知州郭饒墓在縣北八十里綿上鎮子知州延魯墓
亦在焉
南院樞密使邢抱朴墓在縣東琴泉山北阪上(並見應州)
(今存此)
明知府宋訥墓在縣北八十里蘇家莊
武鄉縣
晉石勒墓在縣北二十里趙王村元郝經有詩云都門
長嘯氣凴陵瓜割中原覇業興夜葬山間誰得見至
今猶有守墳僧
李陽墓北魏志在本縣三臺嶺上卽與石勒争麻池
者
光祿大夫李憙墓水經注曰銅鞮水逕李憙墓前有
碑碑石破碎故李氏以太和元年立之
唐昭澤王墓在縣南十里
李府君墓武鄉縣治迎恩門外榆嶺圯穴突出一石
中有墓銘誌云公諱布公家承資蔭綿州參宣任陜
西夏縣尉遷武鄉令以唐僖宗中和五年三月十二
日疾終公署將祔先塋阻于兵革以光啟二年二月
十日卜葬于武之九原慮陵谷變遷刻石以紀
金南京留守判官王師正墓在縣東七十里新村
神童楊德修墓在縣東六十里
元總管閻士謙墓在縣西五十里故城鎮
明御史龐清墓在縣西四十里
給事中馮顯宗墓在縣南一里
司徒魏之幹墓在縣南一里
知縣竇豪墓在縣西北一里
知府陳所行墓在縣西十里段村
知縣趙民瞻墓在趙家腦
總督宣大魏雲中墓在縣東六十里今遷縣西十里
餘陽城村
雙忠墓在縣南白家窰防守張一能百總猛克濟殺
賊陣亡土人歛錢瘞此
湖廣巡撫魏光緒墓在縣南一里知縣魏令望墓亦
在焉
國朝侍郎程啟南墓在縣西六十里
知縣杜來鳳墓在城外漳河南濟道脚三里
同知竇希偁墓在城北山一里
進士趙天麒墓在西郊一里
庶吉士史珥墓在縣東韓壁村
平定州
元魏關寶顒墓在州北四十里千畆原寶顒石艾人冀
州刺史有武定八年紀德碑
唐彭國公王君廓墓在州東二十五里立壁村
寧儀公主墓在州北四十里趙家莊
宋宣毅指揮使楊素墓在州北二里孫旭祔
遼州司侯判官呂宗禮墓在州北二里
耿昉墓在州東三里
金耿升墓在城東廟溝昉裔孫襲宣武職死節州帥聶
珪具禮葬焉
漢中廉訪司僉事呂允墓在州北二里先世祖宗禮
墓旁子元中書左丞思誠祔學士雷天撰碑
元州帥聶珪墓在州西南二里李治撰墓表子大本祔
工部尚書葛僖敏公禋墓在州東南二里北崖下
劉思誠墓在州北一里石碑存
瑞州總管傅顏墓在州東十一里鳳渠口有墓碑
牛鐸墓在州南白崖頭有神道碑
壽陽縣
周趙簡子墓在縣西北三十里賀魯城東簡子祠後開
寶三年詔守塜兩戸禁樵採
徐皇墓在縣南十里徐公坪不知何代
國朝僉事高丹桂墓在北山之陽王崇簡撰墓表
盂縣
周仇猶伯墓在縣東三十里臯牢城縣志晉太子封仇
猶伯有遺愛民廟祀之
趙王墓在縣東三十里(疑趙朔墓)
靈輙墓在興道村千佛寺今没(並見絳州)
王子墓在縣西三十里
范皇后墓在白土坡(疑卽孟丙妃)
韓皇后墓在臯牢城
皇后墓在皇后村
後趙上柱國逯明墓在縣北二十里萇池村按上柱
國制于魏周
唐開國公弓志弘墓在縣西八十里方山村
虢國公張士貴墓在縣西北文村
兩妃墓在縣西七十里西烟村相傳爲張尹二妃
李長者墓在縣西南三十五里唐宗室子
宋檢校工部尚書苗訓墓在縣東三十里白土坡
樞密承宣張崇嗣墓在縣西北八十里上文村子孫
世嗣簪纓胥附葬于此
翰林學士侯士魁墓在社村西
尚書馬思墓在縣北五十里柴莊
尚書馬廣墓在縣北五十里柴莊
丹徒令侯道濟祖塋在上文村
檢校太尉高瓊墓在縣西七十里兩貴村
金行樞密使吳温墓在方山村
左監門大將軍吳曼墓在方山村
尚書王普臣墓在縣西六十里辛莊村
河西大將軍陳纖墓在縣北二十五里萇池村
監軍使趙彛墓在縣東北三里蕨村
承制吳子震墓在方山村
三班借職吳子儀墓在子震墓之右
元知府張知名墓在縣北原
節度副使喬世權墓在縣北喬家莊
朝請大夫塔海墓在縣北三里
榮祿大夫吳子厚墓在方山村
知汾州都監竒塔特墓在縣北三里
安遠大將軍吳琇墓在方山村
防禦使兼元帥陳玉墓在萇池村通志名仞
都元帥陳傑墓在萇池東山麓
大將軍趙鑑墓在縣北興道村
大將軍趙鐸墓在興道村
監軍使齊寶墓在縣東南二十里皇后村
參知政事侯德用墓在縣西南郭村
監軍使宋茂墓在聖祐二都徐峪村
王元帥墓在縣北九十里韓家莊
兵部侍郎白文明墓在縣西八十里侯村
侍郎張彦清墓在縣西北李莊村
侍郎高安墓在縣西北聖祐四都南寨村
大將軍齊整墓在萇池村桃園裏
御史王思賓墓在徐峪村
學士劉仲遵墓在縣西南郭村
明布政吳昭墓在方山村
山東布政吳印墓在方山村
工部侍郎張琦墓在温池村
參政劉整墓在縣西六十里小湖村
通政使李良貴墓在縣南下莊
郎中劉淵墓在縣北三十里神象村
員外郎李經墓在縣北五里城武村
推官田敏墓在縣東三里原
知州閻璋墓在縣北三里原
知州賈朝相墓在縣樓里村東南山之上
戸部主事郭浩墓在縣三十五里張趙村
御史趙延慶墓在高神山後
御史孫繼先墓在城西坪
布政史文煥墓在城北坪
國朝兵備道張藩墓在城北坪
湖南道史必遵墓在城北坪
少參武全文墓在小坪村北
知縣武承謨墓在小坪村大學士朱軾誌銘
樂平縣
宋狀元魏時中墓在縣南二里北棋盤村按宋登科
記不載
王無咎墓在縣西巴川子國子監司業搆祔
進士宋之剛墓在縣西二里
金集賢侍讀學士宋君和墓在縣西二里許思樂村
按府志作均和超之父
狀元禮部尚書諡文獻楊雲翼墓在縣南三里樹條
峪口子恕祔
狀元賈廷揚墓在縣西三里
元郜知章墓在縣南一里子崇禮祔
孝子胡彪墓在縣南郭莊
集賢大學士宋超墓在縣西二里翰林學士程鉅夫
撰碑
明探花焦勝墓在縣西三里南坪上
工部侍郎喬毅墓在縣西十五里長壽山勅修尚書
彭時誌銘子郎中鳳孫少卿宗祔
吏部尚書諡莊簡喬宇墓在縣南七里洪水村勅修
尚書劉龍誌銘
參政李岱墓在縣南獅子山下子參議天衢祔
御史申用休墓在縣東民安村重樓山下
少卿趙思誠墓在縣西二里桃花池
運使趙恒墓在縣東臯落村
孝子張起明墓在縣東三里棋盤村
孝子常守墓在縣西二里
孝子梁明望墓在縣南棋盤村
忻州
周程嬰墓在州西南原上舊有祠久廢碑亦殘缺(舊志並見)
(太平縣)
公孫杵臼墓在州西北七里逯莊村南莊卽杵臼中
社也有祠碑記存開寶三年詔守塜兩戸禁樵採(並見)
(太平縣)
韓厥墓在州南十五里韓嚴村今有韓家溝其故里
也(舊志並見太平縣)
西晉郡守墓在州西三十里土陵橋西姓名無考(舊志謂即)
(虸蚄神)
魏太尉錄尚書事劉貴珍墓在州西九原岡上
北齊太宰庫狄干墓在西門外人呼宰王墓
庫狄引墓在河子頭村東幷州刺史
金駙馬都尉田顯墓在豆羅村西南顯金駙馬陜盩厔
縣得力村人元祐間戰没於此因葬焉
左司員外郎元好問墓在韓嚴村北郝經撰碑
元元帥畢威墓在州東十五里雙堡西北碑存
離石縣達嚕噶齊解仲公墓在溫村西
明晉恭王夫人樊氏墓在州北三十里河管村西北
定安悼隱王墓在州西七里
王長子墓在河管村西北
將軍朱俊橉俊楉朱聰潛聰漮墓胥在九原
岡
刑部尚書董芳墓在州東十五里䨇堡村(縣志作芳祖)
戸部左侍郎姜濤墓在州東北三十五里解村
進士張蕙墓在州南二十里豆羅村
通政黨承志墓御史黨承賜墓胥在九原岡
太僕卿王治墓在州西南五十里南張村
同知周瀾墓在州西十里河子頭北岡
御史陳功墓在州東北二里
郎中王政墓在州南二十里麻會鎮
附
哀邱金末邱間暴骨狼籍宣撫使劉易令道士王恒
心募緣瘞骨成邱
定襄縣
周趙襄子墓在城東五里萬歷三十年墓裂二孔内胥
磚砌空敞如房磚形悉屬古制四十三年知縣王立
愛竪碑歲久殘斷
國朝康熙四十七年知縣王時炯重建金何師常公孫
厚士祠記䟽曰九京卽九原文子家世葬地也故以
京而爲原今定襄襄子陵仍存或云趙氏之葬在於
襄陵乃武之後非武之先隋精道寺碑云地連三晉
城帶九原盧君竊號之邦趙氏言歸之地遷史以爲
南幷北代非此何謂焉迄今九原以公孫爲里而有
三社其中社猶有古塜以祠荒而遷於附路與州南
程嬰祠乃九原古雙祠也亦云其墓存焉(附錄交城亦有襄子)
(墓宋大通監李隨撰碑碑已壞)
漢大將軍霍去病墓在西邢村西有斷碑碑文一千四
字銘一百七十六字中有可句讀者開寶三年詔守
塜三戸禁樵採
魏天柱大將軍爾朱榮墓在林木村
唐釋玄奘墓在龍門村即白鹿原也土人名和尚圍
宋康州團練使呼延贊墓在横山村鎮國寺後碑今廢
金狀元孫九鼎墓在青石村九疇九億附葬
陽曲令周鼎墓在南王村元好問撰墓表
都元帥周獻臣墓在周鼎墓側王利用撰表
經童薄松年墓在芳蘭村郭郛撰墓表
元尚書甄有墓在東王村秀附葬
大元帥張安寧墓在邢村元好問撰墓表
千戸喬信武墓在辛安村
元帥樊天勝墓在砂村天用祔
九原府總兵姚榮墓在東古城外廷玉祔
軍民鎮撫李子敬墓在中霍村
霍氏祖墓在縣西邢村有斷墓碑編修李調撰
明左春坊贊善郭瑄墓在季莊村
光禄卿雷澤墓在張村侍郞張頤撰墓表
布政吳昂墓在南古城内侍郎于鳳喈撰墓表
知州喬震墓在東古城外
通判薄徽墓在芳蘭村喬光大撰墓表
同知張偉墓在南邢村大學士徐階撰墓表
給事中喬光大墓在牛臺山
同知張九罭墓在南邢村王治撰墓表
祭酒傅新德墓在高長村大學士吳道南撰碑
郎中邢洪墓在胡村
知縣樊啟東墓在南古城内王治撰表
知縣傅納誨墓在南城内
運判劉一貫墓在南邢村
參政鄭友周墓在龍門村
靜樂縣
上古昌寧公墓在縣北五十里定河溝中碑存卽臺駘
氏
漢蒯文通墓在縣北九十里寧化倉息溝史記范陽人
蒯徹而靜樂志謂文通縣寧化人城北一里西入溝
又有蒯通關志以傳疑
唐羅時信墓在縣南百里羅家曲
宋元帥岳盛墓在縣北五里西河溝
金安撫使胡肇墓在縣西三里風溝村(縣志姓郭)
元阿濟格大夫墓在縣北四十里永安鎮
肅政廉訪司僉事王廷佐墓在縣北門外西汾河之
濱
明右副都御史王希曾墓在縣南七十里樓煩城北山
上
御史石文綉墓在縣東南四十里擇蒜村
知州李應朝墓在縣東十五里娘娘山
代州
秦内史蒙恬墓相傳在州東二十里築城於代没而葬
焉廟存
漢雁門太守郅都墓在州東五十里漢景時守雁門没
而葬焉墓上有柏五十餘株號郅都栢州人不敢樵
採(並見洪洞)
魏拓䟦墓在雁門山中
五代唐晉王李克用墓在州西八里栢林寺側天祐十
八年晉王李存勖命李存霸執劉仁恭至鴈門刺其
心血以祭然後斬之金天眷初盗發王墓守墳僧言
於郡守守夢王曰吾墓中有酒盗飲吾酒者唇齒盡
黑可騐此捕之明日獲盗如王夢中言弟克謙子嗣
昭墓胥在寺東正綂己巳盗發嗣昭墓内鑿石爲壙
有日月星斗象(並見應州)
宋工部侍郞滕茂實墓在州東七里自刻碑記今亡十
八代孫季達記
侍郎劉復墓在極樂寺西北原
四女塜在州西十里四塜纍纍相望不審名
明右都御史巡撫四川戈謙墓在北郭西壁下
右都御史趙文博墓在城西北二里許牛脊梁
侍郎吳嘉會墓王家屛誌銘
少卿孫璽墓在城東北一里孫家園
寧夏巡撫王夢弼墓在州西四里段家河
兵部尚書督師孫傅廷墓
國朝布政馮如京墓
五臺縣
五代漢高祖陵相傳在縣東佛光寺漢乾祐元年冬十
月壬申葬睿陵徐無黨五代史注在河南告成縣然
高祖世居於太原此或其祖墓也
孝子蔡順墓在縣南建安村
金戸部尚書楊慥墓在縣西善泉都
戸部侍郎張大節墓在縣西紫羅山
刑部侍即張巖叟墓在縣西紫羅山
行尚書掌六部事聶天驥墓在縣南滹沱河上
明禮部左侍郞齊麟墓在南關外
僉事王源墓在縣北
運使馬駿墓在縣西北峰山下
進士解睿墓在河東村
同知楊誠墓在縣西許員山下
舉人鄭鑾墓在縣北十里
繁峙縣
宋楊興墓在縣西十五里業子
七郎墓在縣西十五里晏頭村業子
鹵王墓在縣城東八十里
馬王墓在縣西北八十里
宋王墓在縣東南四十里
劉元帥墓在宋峪村西南
王元帥墓在縣東中莊村
趙元帥墓在縣東鐵家會
殷奉議大夫墓在縣西北二十里東莊村
崞縣
秦太子扶蘇墓相傳在縣西南四十里其高若陵草木
旋繞農不忍耕樵不忍採鄕人春秋祭奠
後魏世祖保太后竇氏墓在崞山上别立后寢廟於崞
山建碑頌德
晉南蠻校尉參軍郝隆墓在縣東上社村
唐侍中鄭國公諡文貞魏徵墓相傳在縣南四十里西
雲村(舊志並載猗氏縣)
宋高仲遷墓在縣西申村
金王朴墓在縣西北三里
元太常寺奉禮即趙惟賢墓在縣北黃珥村有神道碑
李元帥墓在銅川碑存
祁元帥墓在縣東南七里合河村石人石羊存
明兵部侍郎劉寅墓在縣西
戸部尚書梁璟墓在縣北十里勅葬大學士李東陽
誌銘
保德州
宋義門趙寧墓在州東北義門都栢森村治平中勅建
子孫祔
九女墓在州東北義門都栢森村趙氏女不適人者
九人葬此
集賢院校理郭汝翼墓在州南門外子孫祔
折太君墓在州南四十里折窩村相傳即楊業妻折
德扆女也按折德扆守府州後周宋時屢敗北漢
兵宋乾德中卒而是時業爲北漢將志以備考
元贈天水郡伯狄元昌墓在州東三十五里義門都西
莊村子孫祔
御史王友賢墓知州王友聞墓學正王巨淵墓
中書吏部尚書王永淵墓胥在沙平梁一云在下
流磧
翰林院學士李謙墓在州南秦峁寨山
明御史劉永墓在西嶺
職方高已升墓在神堂梁
御史閻灝墓在石井村
檢討王邵墓在東廓山陽塔
兵備副使韓友范墓在神堂梁
都督姜名武墓在沙坪墕
經略陳奇瑜墓在故城
孝子張綬墓孝子馬化龍墓馬烈婦墓胥在西
嶺
國朝濰縣知縣姜宗呂墓在沙坪墕
刑部郎中劉穀墓在西嶺
同知白眉墓在東廓山
吏部左侍郎姜橚墓在王家梁
河曲縣
宋都指揮朱光墓在縣南六十里朱家川
元總管張誠墓在縣南五十里得馬水村
總管穆存亨墓在縣南六十里朱家村
明苗氏祖墓在苗家溝古栢如蓋
苗鳳墓在縣北一里
解州
漢關氏先墓在州東十八里常平村
魏西河郡守贈晉州刺史裴欣墓欣卒子俠將擇葬地
號泣而行空中有人曰童子何悲葬於桑東封公侯
俠懼以告其母母曰神也吾聞鬼神福善爾家未嘗
有惡當以吉祥告汝耳時俠宅側有大桑林因葬焉
唐衞大經墓在州西北開元中姜師度奉詔鑿無鹹河
剗室廬潰邱墓甚多至衞先生墓前發其地得一石
刻銘詞曰姜師度更移南向三五步工人得之以狀
言於姜姜異而嗟嘆卽命遷其河遠墓數十步
宋監簿婁應墓在州西南二里元祐七年二月七日庚
申葬
元宣撫司儀肅墓在州西北十六里
河東郡公博多納墓在州北二十里曲范村
平章政事察罕墓在州北十五里仁宗相河東郡公
子
岐裕齊墓在州西北四十里三張村
明戸部侍郞趙欽湯墓在州北三十里南扶里
延綏巡撫李春光墓在州南二里
太僕寺卿趙標墓在鹽池禁門右
太僕寺卿王明墓在西湖村山麓
安邑縣
虞舜陵相傳在縣西二十里鳴條岡陵高三丈甃以甓
方廣四十步有奇内外地百畆有奇古栢胥大可十
餘圍有守陵大雲寺
夏關龍逄墓在縣東北二里許有雙塜呂柟碑記城冢
記關龍逄葬龜頭原左脇高三丈
周陶朱公墓相傳在陶村西
杜康墓在縣中社里
漢尚方令龍亭侯蔡倫墓在縣張董村
衞暠墓明帝時以代郡儒學徵至河東安邑卒因賜
所亡地葬之子孫遂家焉
晉太保衞瓘墓在縣東北三十里王范村
太子洗馬衞玠墓在瓘墓西
明學士張芮墓在運城西北勅建
遼東巡撫張岫墓在運城西北
工部尚書楊一魁墓在城東五里
左都御史曹于汴墓在城西北五里
總督三邊劉敏寬墓在運城東五里
國朝禮部左侍郎呂崇烈墓在運城西南二里勅修
内閣學士王尹方墓
夏縣
夏后氏陵在縣北池下王村里夏一代陵寢胥在焉按
一綂志惟禹陵在會稽山太康陵在開封府太康縣
西自啟以下不具書今夏縣高邱纍纍卽啟以下諸
陵寢也金大定五年建朝元觀於其側以司香火焉
商巫咸巫賢墓在縣東五里瑤臺山下明知縣姜洪繚
以周垣史記正義巫咸及子賢塜皆在蘇州常熟
縣西海隅山越絶書虞山者巫咸所出也當互考
唐相衞洺邢節度使薛嵩墓在縣西四十里尚書禮部
郎中程浩撰碑忠勇有謀與祖左驍衞大將軍仁貴
考范陽節度使楚玉並葬此按唐書嵩訥子
諫議大夫陽城墓在縣南十餘里柳谷西吳村明嘉
靖間猶有遺跡後爲河水衝没矣
宋司馬氏先塋李穉賓溫公畫像記夏縣西三十里曰
鳴條岡卽公之先塋縣學之左祠堂在焉
天章閣待制司馬池墓在縣西三十里鳴條岡龐莊
敏公籍撰神道碑云旦光泣護旅櫬歸於故鄉葬於
涑水南原之晁村以從先塋
大中大夫司馬旦墓在池墓側其先祖禰及昆弟姪
凡十墓胥存墓側有祠
贈尚書比部郎中司馬諮墓弟光表
太常少卿司馬里墓弟光誌銘
駕部員外郎司馬宣墓弟光誌銘
贈尚書都官郎中司馬沂墓王安石撰墓表沂從弟
起居舍人光敘沂事請安石撰表後荆公集不載此
本乃蔡京蔡卞馮澥之徒删之也至愼文忠公始表
而出焉
太師司馬光墓在縣西三十里鳴條岡哲宗御篆忠
清粹德碑額翰林學士蘇軾撰文後章惇謀發公塜
未果擊其碑踣瘞之惟御篆額尚在金知縣王廷直
别立三碑模寫其文而又撰神道碑其祖父十餘塜
胥存靖康後曾孫禮部侍郎汲南遷僑居浙江之山
隂故里惟有司致祭其孫司馬富撰墳記司馬柱撰
忠清粹德碑樓記嘉靖三年御史朱實昌修復其碑
司馬富修墳記曰十月甲午掘壙發陜解蒲華四
州卒穿土復選上方百工爲喪具十二月丙戌墓成
其制云凡用一萬八千九百三十三工蓋比初計減
九千九百三十八工又曰易石門以栢而撤儀槨不
用不踰時而工就
元臺亨墓在縣西北
集賢學士歸𤾉墓在縣西司馬溫公墳餘慶禪院左
二十餘步惜無碑記今猶能指點其塜恐久則不可
辨識也晹汴梁人間關避兵來居解之夏縣至正二
十七年卒
明知府張謙墓近歸晹墓今失其處
劉權墓在城東五里孫海同塋域
工部侍郎藺芳墓在縣西四十里上王里
編修王翰墓在縣西東滸村南子礪孫正墓舊在瑤
臺山北二里許栢坡山下近遷葬翰墓之次
郭極墓在縣東柏坡山下郭齡郭確郭瑨胥同塋域
孝子馬彬墓在縣南五里許辛莊村西
參政毛深墓在縣東北大羊里蓮花峰下
趙烈女墓在縣西李莊村西北二里許巡撫御史洪
聲遠築墓垣解元司馬晰記
解元司馬晰墓在遠祖陽墓下半里今遷溫公塋域
東半里
國朝督學張潤民墓
平陸縣
陶唐許由墓相傳在縣東六十里箕山之側太史公曰
余登箕山其上蓋有許由塜云高九丈周八十一步
二塜南北並列其一或巢父塜耶古栢參天雅稱勝
地地形志洛州陽城郡陽城縣有許由墓
商相傅說墓在縣東北三十里馬跑泉左即說故里也
虞芮二君墓在縣西五十里
周宮之竒墓在縣東北四十里大塜纍纍左有寺當年
里名辛宮蓋以竒塜在焉今寺廢塜尚存
唐淄青節度使侯希逸墓在縣西四十里東侯村村以
侯名蓋因此也
元孝子靖與僧墓在縣治西四十里高平村
明知府張翰墓在縣東十里
通判劉瀚墓在縣東十五里都御史許論表
御史劉翀墓在縣東二十里尚書楊博撰表
芮城縣
周畢萬墓在縣東北十三里
魏文侯墓在縣東南八里(並見孝義)
段干木墓在縣東北十五里高三丈貞觀中禁樵採
(並見孝義安邑)
郤芮墓在縣西三里
志女陵(見烈女)
漢陳侯家十虎墳在縣東北十里水門村以子孫多英
傑故名舊志訛陳平墓蓋平八世孫康爲魏郡太守
始徙此其子姓殊蕃衍云
王隱侯墓在坹裏村侯失其名相傳王莽遣蘇獻追
光武至永昌社侯時耕蔽光武於溝獲免及即位詔
拜以官侯已卒乃贈隱侯詔起塜
揚虛侯馬武墓在縣東二十五里
唐張騰墓在縣西十里窰村
御史中丞贈揚州大都督張巡墓在縣東十里南張
村
金元帥段大亨墓在孫村
明江西巡撫任養心墓在縣南十里安太村
趙貞烈墓在縣南十里志女陵
刑部尚書諡莊毅王紀墓在縣東北五里南磑村大
學士韓爌誌銘
同知隂象坤墓在灣里村有墓表
國朝給事中隂潤墓在灣里村按察使王含光誌銘
絳州
周晉齊姜墓在州南四里申生母
驪姬墓在州南四里澮水北岸萬歷四十二年没於
澮
靈轍墓在州東北五里侯莊古道口
北齊左丞相咸陽郡王斛律光墓在州衙子城東北隅
金孫鎮記王嘗指此地曰吾死後葬於此及百年當
有二千石爲吾守墳
唐盧尚書墓在北社莊
宋參知政事諡簡肅薛奎墓在周村歐陽修撰碑
元御史韓亨甫先塋在城西四里有碑
撫州路總管張仲儀墓在城北五里有碑
廉訪使李思敬墓在城北五里有碑
萬戸孔銘山墓在城西南十五里諭德蕭㪺撰碑
明靈丘榮順王墓在城西三十里許周村
僖靖王墓在城西北三十里泉掌鎮
莊和王墓在城正西十五里
端懿王墓在城西十五里
康悼王墓在城西十五里
悼懿王墓在龍泉
懷僖王墓在龍泉
刑部侍郎高鐸墓在城北五里
參議陶銓墓在州東五里
參議陳恕墓在城東一里
工部尚書韓重墓在城北三里勅修顏繹誌銘
兵部尚書諡恭介陶琰墓在城北三里勅修大學士
李時撰碑
工部侍郎孫光祐墓在磨頭村侍郎晉應槐誌銘
辛全墓在城南五里原村東南
國朝布政使李翀霄墓在縣北長慶莊
通政參議孫錫齡墓在王莊西北
李生光墓在城西南十里中社村李毓秀墓在城北
十里吉莊
聞喜縣
上古姜嫄墓在縣西北四十五里冰池村土人傳稷棄
於此鵬羽白虎哺乳蛇蟲衞之今祠下有蛇虎澗大
雅寘之寒冰鳥覆翼之是也又傳稷始播穀於此上
有后稷陵下有姜嫄墓墓旁有祠翟鳳翥記(舊志並見絳縣)
周喬莊墓在縣東三里喬莊村
程子墓在縣東四十五里龍頭山
魏鎮東都督揚州刺史母丘儉墓在縣南五里丘村嶺
上大塜纍纍相傳爲儉父子墓管輅傳云輅隨軍
西行過墓下倚樹哀吟精神不樂人問故曰林木雖
茂無形可久碑誄雖美無後可守玄武藏頭蒼龍無
足白虎啣口朱雀悲哭四危以備法當滅族不過二
載其應至矣卒如其言觀此乃儉祖父墓也
漢晉唐以來裴氏塋在縣東去祖莊裴栢村十里曰鳳
凰原北至紫金山南至涑水東至牛塢西至鷄鳴山
中倉底永青趙村柳泉坡底居台莊愛里諸村墓多
在焉自亦以上大塜一百五十有奇碑記六十座石
人虎四十對有奇享亭在永青守墳寺在愛里裴家
寺内如裴度墓在管城今趙村有之裴寂墓在蒲州
柔原裴見素墓在隂莊裴守眞裴耀卿墓在稷山今
本里亦有之裴橋卿家在稷山墓在聞喜凡此類宜
互考
唐河南少尹裴濟墓穆員撰墓誌曰唐貞元八年前河
南少尹裴公諱濟字莊時卒明年夏四月葬於絳州
聞喜縣之故原從先公居禮也
漢陵亦云漢墳在縣東南九十里留莊隘山水環拱相
傳漢高祖父墳(縣志不載)
周裴季和墓裴文舉叔季和爲曲沃令終於聞喜川而
叔母韋氏卒於正平縣屬東西分隔韋氏墳隴遂在
齊境及文舉爲絳州刺史每加賞賚齊人感其孝義
潛相要結以韋柩西歸竟得合葬
宋太傅豐國公諡忠簡趙鼎墓相傳在埠底村按豐
公卒吉陽後遷葬衢州常山石門子孫家焉埠底故
里或葬衣冠及祖墓也
元雲中郡襄公瑪呼墓在東鎮峩眉山下學士冨珠哩
翀撰碑
太師魯國忠武王穆呼哩墓相傳在縣東五里喬莊
西元癸未三月穆呼哩渡河還聞喜縣疾篤召其弟
帶孫曰我爲國家助成大業擐甲執銳垂四十年東
征西討無復遺恨苐恨汴城未下耳汝其勉之薨年
五十四此聞喜志所以載其墓也
明參政賈正儀墓在城北
布政王哲墓在城西
教諭趙璧墓在城東北子知府仲煇孫知縣九思祔
副使楊縉墓在城北
贈主事李景墓在城北三里弟知縣泰子延綏廵撫
淮祔
主事崔縉墓在城南二十里寺頭村
知府支䕫墓在城東六十里西雲泉村
知縣楊謙墓在縣西五里頭光禄卿馬理撰表子知
縣勖省祔
訓導王澄墓在縣西張祁斜布政孔天孕誌銘子郎
中宗堯御史宗舜祔
延綏廵撫張守中墓在縣東二十五里峪里勅修
順天廵撫翟繡裳墓在城西十五里西韓村大學士
韓爌誌銘尚書王象乾撰表子貢士夢標知縣夢桂
序班夢槐都司夢杰祔
評事李汝寬墓在城北一里
長史景一元墓在城西
知府李俸墓在城東十五里丁店
知府葉士敷墓在喬莊子參政震生祔
布政甯三翰墓在縣東裴村
參政楊夢熊墓在城西姚村
知州楊聫墓在城北七里店
知縣溫素知墓在城北官莊村尚書南居益誌銘
參政任贊化墓在城北官莊村
貢士甯二翰墓在城東裴村
知州王國相墓在城南裴社
國朝布政翟鳳翥墓在城西百子盤大學士李霨修撰
徐元文並誌銘編修周弘撰表
提學僉事崔爾仰墓在城南邱村大學士魏裔介張
玉書並誌銘
員外甯世&KR1256;墓在城東裴村
戸部右侍郎朱裴墓在寬峪莊之原衞既齊誌銘
兵部左侍郎楊永寧墓在城北七里店大學士王熙
誌銘
知府張克嶷墓
侍讀王鍾靈墓在疃北
河津縣
周卜子夏墓在縣西北五里辛封村墓田一頃碑刻魏
國公卜子夏之墓明初廵按御史有記薛瑄劉欽
順初杲呂柟胥有詩墓北有祠卜子後裔世居辛
封有古牒并見呂涇野曹于汴記按水經注陜西
郃陽縣東有子夏陵(舊志汾陽芮城胥有子夏墓)
漢太史公墓在縣西十五里按司馬錯孫蘄葬於華
池師古曰華池在左馮翊界近夏陽蘄孫昌昌子母
懌母懌子喜卒皆葬高門師古曰高門地名在夏陽
西北而東去華池三里水經注亦曰高門東去華池
三里陶渠水出西北梁山又南逕高門南又東南逕
華池南又東南逕夏陽縣故城南又歴高陽宮北又
東南逕司馬子長墓北墓前有廟廟前有碑永嘉四
年漢陽太守殷濟瞻仰遺文大其功德遂建石室立
碑樹栢太史公自叙曰遷生於龍門是其墳墟所在
矣而太史公嘗耕牧河山之陽實居今河津龍門山
南故唐名縣曰龍門則墓庸可隸河津
隋銅川令王隆墓文中子銅川府君之喪勺飲不入口
者三日營葬具曰必儉也吾家有制焉棺椁無餙衣
衾而舉帷車而載塗車芻靈則不從五世矣旣葬之
曰自仲尼以來未嘗無誌也於是立墳高四尺不樹
焉
文中子墓在縣南三十里通化村按曲沃沁州胥
有文中子墓
唐杜氏墓在縣南二十里相傳如晦之裔
尚書盧虔墓在縣東北三十五里張吴村南有勅撰
碑開國侯鄭餘慶書
金李復亨墓在縣北光得村南
鄕貢進士房居安墓在縣東北三十五里午芹村南
中書戸部掾段秉昭表
元姜眞人墓在龍門山左麓下
明教諭薛貞墓在縣東南三十里平遠村子瑄撰汾隂
阡表
禮部右侍郎兼翰林院學士入閣預機務諡文清薛
瑄墓在平遠村西南李賢撰碑
監察御史龐尚廉墓在辛封村東大學士韓爌表
國朝節婦方氏墓在衛家灣村錢元台表
稷山縣
唐虞后稷陵相傳在縣東五十里稷山碑誌昔稷嘗躬
稼于此後薨遂葬焉
義和塜相傳在縣東北十五里東莊村前有廟二塜
周羊角哀墓左伯姚墓相傳在吳城村西
後周太傅白水王侯莫陳相墓在平隴村
王君墓在縣西北十里有螭首碑額云王君之墓土
人呼碑兒墓
唐驍騎尉李君墓在縣北邑厲壇西明萬歷三十八年
邑人取土得石誌
侍中諡文獻裴耀卿墓在仁義村尚書許孟容誌
寧州刺史贈戸部尚書裴守貞墓在縣西八里
渤海郡王高秀巖墓在廉村馬令問記
孝子曲周縣主簿梁愼墓在西王村有碑
宋檢校太傅趙鎔尚書駕部員外郎知冀州事趙忠
愿大理寺丞知耀州事趙振進士趙延墓胥在胡
家莊寺前按趙鎔滄州樂陵人忠愿史書虞部員
外郎
姚伯祿墓在南陽村有碑
梁樞密墓在梁村(失名)
解元帥墓土人呼解家墳在下柏村明萬歷四十六
年知縣劉三錫築繚垣
司理段應規墓學士虞集撰碑孫季良墓李愈表孫
矩墓李愈表玄孫開國侯鐸墓張萬公表八世孫提
舉成己墓學士王磐表九世孫高士思溫墓贊善同
恕誌高士思義墓張傑誌胥在平隴村
金御史陳規墓在小甯段成己表
元府尹姚天福墓在路村富珠哩翀表虞集書
金牌僉戸劉公墓在榻下村掘土見羡門砌以琉璃
題額金牌僉戸按僉下當缺萬字
明知縣鄭登墓在縣北二里甘泉翰林蕭士高銘碣
布政王衡墓在縣西北五里教諭吳章表
副使史英墓在縣東北侍郎呂柟誌
長史梁溥墓在縣北五里尚書崔銑表子給事中格
墓在縣北五里諭德張四維表孫給事中紀墓布政
使王道行誌侍郎孫光裕表布政綱墓御史何東序
誌舉人維墓都御史河東序誌王體復表胥祔
按察使任佐墓在苑梁里知縣孫倌表
知縣高應聘墓在縣南二十里白池村參議梁綱記
郎中甯桂墓在縣東二里澗東村梁綱記
僉事裴賜墓在縣東二里布政王道行誌
知縣高穎墓在縣西五里平隴村坡上
絳縣
周晉獻公墓在縣東槐泉村
晉文公墓公薨將殯曲沃出絳柩有聲如牛魯襄公
二十三年夏四月癸巳葬絳山東
晉靈公墓在縣東磨裏村
晉中書令裴楷墓在縣西南碑剝落
宋尚書左丞張觀墓在縣東北碑毁泐
國朝推官王古廣墓在縣北侯莊之陽楊永寧誌
知縣郭士修墓
垣曲縣
虞瞽瞍塜相傳在縣東北六十里
商湯妃墓相傳在縣東南十里黃河岸黛眉山
隋牛丞相墓在縣北墱板村(失名)
上柱國韓擒虎墓在縣東北十里
唐衞國公李靖墓在瞽塜村東半里山下有石刻識墓
按靖三原人韓擒虎甥擒虎盡以兵法授之則東
垣有墓不爲無稽
元編修王遵道墓在縣北謝村西
李宰相墓在縣西柳莊(失名)
萬戸侯車海墓在縣北謝村
明監察御史趙朗墓在縣北陳村
監察御史文皓墓在縣北風翻嶺
操江都御史趙載墓在陳村勅修
監察御史王時英墓在縣西北
吉州
金禮部侍郎權刑部尚書馮延登墓在州東北十里楊
莊村
經略使楊貞墓在州西六十里麻庫掌
同知吉州伍禮厚墓在麻庫掌
穆御史墓在州西山楊村
李元帥墓在川莊村
魯都督墓在魯家原
屈御史墓在上官坪
明參政陳浩墓在州西二里劉家原
郎中陳維藩墓在州北原
給事中丁汝謙墓在行平村
副使劉從學墓在州北原
鄉寧縣
周廉頗墓在縣東南二里尖山(舊志在山西趙城一云在壽春一云在邯鄲縣)
(東又云在清河縣西三十里)
白起墓相傳在縣西南二十里林山(舊志並見榆次曲沃)
元胡尚書墓在縣西四十里磚墓原(失名)
明吏部郎中王與齡墓
隰州
宋隰川令周韓均墓在隰城南原子孫胥祔宋政和問
韓均令隰川因家焉曾孫江淮都轉運使惠徙正定
惠子諧僉浙江等處行中書省事浙東道宣慰使元
大德丙午展謁先壠立石識之
元隰州刺史佩金虎符韓昇墓在州北五里學士歐陽
玄奉詔撰世德碑銘
陳元帥墓在曇索里(失名)
劉氏先塋在州南四十里上陽德村元至元十七年
奉訓大夫隰州尹兼諸軍鄂勒劉佐建碑
曹將軍墓在州東南屬村(失名)
國朝戸部侍郎李呈祥墓
蒲縣
古卜太后墓在縣城北按卜氏居後部乃五部之貴
姓也
胡丞相墓在縣東南胡家莊無考
元知府張亨墓在縣西北
大寧縣
周石將軍墓在小石山麓土人傳衞大夫石碏使其宰
獳羊肩殺其子厚瘞此
國朝知縣劉而介墓在鶴閣杏村坪曹續祖誌銘
永和縣
五代唐彰武軍節度劉訓墓在縣東南五十里勅建有
碑今塌
明善士馮玉墓在縣西南四里
鄉賢張松齡墓在縣西南一十里
義士李善墓在縣南七里有碑記
山西通志卷一百七十四
