山西通志卷五十六
驛站
逓馬而𫝊之曰驛益以牛益以驢益以車運以舖兵
督以郵吏飛符𫝊命戒稽緩也驛站之設誠為經國
要務矧三晉北拱
神京西通秦蜀九達之衢較諸他省尤重其間衝僻繁
簡因時損益要當各殫厥職以無負牧圉之任志驛
站
後漢輿服志驛馬三十里一置(劉昭注按東晉猶有郵驛共置承受傍郡縣文)
(書有郵有驛行𫝊以相付縣置屋二區有丞驛吏皆條所受書每月言上州郡風俗通今吏郵書掾府)
(督郵職掌此)
唐有館驛使司驛務成德行營招討處置使吐突承璀
討王承宗内寺伯宋惟澄曹進玉為館驛使自河南
陜西河陽惟澄主之京華河中至太原進玉主之
宋縣置巡轄馬逓舖官
金制省逓勅逓有合逓文字則牌送各部付馬舖轉逓
日行二百五十里如臺部别奉旨文字亦給如上制
泰和六年置逓舖其制該軍馬路十里一舖舖設四
人内舖頭一人舖兵三人以所轄兵射糧軍内差充
腰鈴日行三百里凡元帥府六部文移以勅逓省逓
牌子入舖轉逓𫝊逓果子夫日一百五十文
元制扎木齊者驛𫝊之名也凡站陸則以馬以牛或以驢
或以車而水則以舟其給驛𫝊璽書謂之舖馬聖旨
遇軍務之急則又以金字圓符為信銀字者次之内
則掌之天府外則國人之為長官者主之其官有驛
令有提領又置托克托和斯於關會之地以司辨詰皆
總之於通政院及中書兵部而站戶闕乏以時簽補
且加賑恤焉至元八年正月中書省議舖馬劄子初
用蒙古字各處扎木齊未能盡識宜繪畫馬匹數目復
以省印覆之庶無疑惑因命今後各處取給舖馬標
附文籍其馬匹數付驛史房書寫畢就左右司用墨
印印給馬數目省印印訖别行附籍發行墨印左右
司封掌至元二十六年四月給太原府宣慰司及儲
峙提舉司舖馬聖旨二道九月增給西京宣慰司舖
馬劄子五道急逓舖之設所以達四方文書之往
來世祖時自燕京至開平府復自開平府至京兆驗
地里遠近人數多寡立急逓站舖每十里或十五里
二十五里則設一舖於各州縣所管民戶及漏籍戶
内僉起舖兵中統元年詔隨處官司設𫝊逓舖驛每
舖設舖丁五人各處縣官置文簿一道遇有𫝊逓文
字當傳舖所即注名件到舖時刻及所轄轉逓人姓
名置簿令轉送人取下舖押字交收時刻還舖本縣
官司時復點刷稽滯者治罪舖兵一晝夜行四百里
明山西驛逓銀歲徵五十四萬兩隆慶初巡撫楊巍請
減四之一
國朝晉省原額衝僻共五十六驛共馬騾二千九百七
十一匹頭二馬一夫共馬夫一千四百八十五名半
十二邊站共馬騾三百九匹頭共馬夫一百五十四
名半此項邊站夫馬工料係在驛道衙門奏銷其夫
馬係營員經管
十軍站馬五百八十二匹夫二百九十一名
以上驛站三項共馬騾三千八百六十二匹頭馬
夫共一千九百三十一名
雍正四年為敬陳管見事議將各省驛馬宜增宜減
晉省各驛奉減馬二百六十匹夫一百三十名議增
馬五十二匹夫二十六名雍正六年以大同府屬之
蔚州倂原額馬三十一匹馬夫一十五名半厰夫二
十名改歸直隸宣化府管轄雍正八年將營員管理
之十軍站幷十二邊站夫馬俱改歸就近州縣管理
雍正九年奉文於平定州屬甘桃舖適中之地添設
腰站設驛丞一員驛書一名皂隸二名馬六十匹馬
夫三十名建蓋衙署房舍棚厰雍正十年奉文於夀
陽縣添設腰站馬六十匹馬夫三十名即歸該縣管
理將芹泉驛移近於平定州之測石舖仍隸盂縣管
轄
以上除裁減幷改歸直隸夫馬外實在新舊共五
十七驛十二邊站十軍站共馬騾三千五百三十
一匹馬夫一千七百六十五名半共歲支工料等
項銀一十萬一千三百八十八兩零六分六釐九
毫五絲一忽八微七纖九沙三塵二渺四埃内遇
閏加支銀八千四百四十九兩五釐五毫七絲九
忽三微二纖三沙二塵七渺七埃
衝驛幷衝軍站每馬一匹日支草料等項銀六分
六釐五毫馬夫每名日支工食銀三分五釐
僻驛幷僻軍站每馬一匹日支草料等項銀六分
馬夫每名日支工食銀三分
十二邊站每馬一匹日支草料等項銀五分一釐
零至四分一毫零馬夫每名日支工食銀三分
晉省舊設驛丞四十一缺雍正九年奉文將在城之陽
曲等縣臨汾等驛驛丞一十九員裁汰驛站事宜均
歸州縣管理其驛丞在城外離城窵遠之陽曲等縣
成晉等二十二驛仍留驛丞專管雍正九年吳城青
龍二驛驛丞奉裁
晉省驛𫝊向俱冀寧道管理雍正十年奉文將通省驛
站幷舖司照各所轄地方三道分管其鴈平道所管
之平定州一屬改歸冀寧道管轄通省驛站錢糧仍
屬冀寧道支收報銷如遇抽撥協濟馬匹之事須酌
量通省驛站之衝僻從長計議亦冀寧道酌撥平刑
邊站聚樂軍站胥改為驛另設驛丞專管
晉省原額各驛站厰所摃轎接逓甲皂等夫共五千四
百八十九名雍正三年奉裁夫二千四百四十九名
議增夫一百二十八名共存夫三千一百六十八名
雍正六年奉文將蔚州幷原額厰夫二十名改歸直
隸雍正八年奉文將營員所管軍邊二十二站夫三
百七名改歸就近州縣管理雍正十年奉文裁夫六
百二十二名
以上除奉裁幷改歸直隸外實在現存厰所夫二
千八百三十三名各支工食不等
共歲支工食銀三萬三百五十一兩四錢八分九
釐六毫五絲四忽一微八纖六沙五埃五漠遇閏
加支銀二千三百八十五兩一錢九分四釐七毫
一絲二忽七微三纖一沙八渺四埃一漠
晉省現在五十九驛十一邊站九軍站驛丞二十三缺
原屬州縣經管者一十四驛
岢嵐州永寧驛僻逓汾陽縣汾陽驛稍衝静樂縣康
家會驛僻逓永寧州玉亭驛僻逓沁州沁陽驛稍衝
内有沁源縣協濟應州安銀子驛次衝渾源州上盤
舖驛稍衝懷仁縣西安驛次衝山隂縣山隂驛次衝
靈邱縣太白驛次衝廣靈縣馬厰驛僻逓馬邑縣廣
武驛稍衝廣昌縣香山倒馬二驛僻逓
原屬驛丞經管今奉裁歸倂州縣者二十一驛
陽曲縣臨汾驛極衝徐溝縣同戈驛極衝内有太谷
清源文水交城四縣協濟祁縣賈令驛極衝靈石縣
瑞石驛極衝霍州霍山驛極衝内有趙城縣協濟洪
洞縣普潤驛極衝臨汾縣建雄驛極衝内有襄陵縣
協濟聞喜縣凁川驛極衝内有絳稷二縣協濟臨晉
縣樊橋驛極衝内有虞鄉縣經管馬二十六匹馬夫
一十三名厰夫三十名永濟縣河東驛極衝内有榮
河平陸芮城三縣協濟大同縣甕城驛稍衝長子縣
漳澤驛稍衝屯留縣余吾驛稍衝平遙縣洪善驛極
衝介休縣義棠驛極衝永寧州吳城驛僻逓青龍驛
僻逓鳳臺縣太行驛稍衝平定州平潭驛極衝忻州
九原驛次衝代州鴈門驛次衝太平縣史村厰極衝
朔平府朔州厰次衝
舊設現在驛丞管理者二十驛
陽曲縣成晉驛次衝凌井驛僻逓祁縣盤陀驛稍衝
榆次縣鳴謙驛極衝曲沃縣蒙城驛極衝内有絳州
翼城縣協濟侯馬驛極衝内有太平縣協濟靈石縣
仁義驛極衝係汾西隰州浮山岳陽鄉寧五州縣協
濟襄垣縣褫亭驛稍衝鳳臺縣星軺驛稍衝高平縣
長平驛稍衝喬村驛稍衝遼州南關驛稍衝武鄕縣
權店驛稍衝夀陽縣太安驛極衝樂平縣栢井驛極
衝盂縣芹泉驛極衝繁峙縣砂澗驛僻逓三泉厰安
邑縣泓芝驛極衝崞縣原平驛次衝閙埿驛僻逓
新設州縣管理者一驛
夀陽縣夀陽驛極衝
新設驛丞管理者三驛
平定州甘桃舖驛極衝大同縣聚樂軍站今改為驛
極衝繁峙縣平刑邊站今改為驛僻逓
軍站九
大同縣大同軍站極衝陽高縣陽和軍站極衝天鎮
縣天城軍站極衝左雲縣左雲軍站極衝高山軍站
極衝右玉縣右玉軍站極衝威遠軍站僻逓平魯縣
平魯軍站次衝井坪軍站次衝
邊站十一
寧武縣寧武邊站僻逓寧化邊站僻逓偏關縣偏關
邊站僻逓水泉邊站僻逓老營邊站僻逓神池縣神
池邊站僻逓利民邊站僻逓八角邊站僻逓五寨縣
五寨邊站僻逓三坌邊站僻逓代州廣武邊站僻逓
以上除厰所夫二千八百三十三名外共馬騾三
千五百三十一匹頭共馬夫一千七百六十五名
半
舊塘站
康熙三十五年奉文安設各站馬九百五十一匹内
除天城等站原額馬五百六十八匹外抽撥各驛馬
三百八十三匹續奉撤回陽和東三十里舖等腰站
共馬一百五十二匹變價充餉其抽撥各站馬二百
三十一匹仍留正腰各站
新塘站
康熙五十四年奉文經議政大臣會議西寧嘉峪關
等處現今有事應於此二路仍照舊例將安站馬匹
坐臺筆帖式速行設立等語查先經設立軍站俱於
四百里設立一站今次仍照前於四百里設立一站
之例自京城由沿邊以至莊浪設立六站自莊浪至
嘉峪關設立四站自莊浪以至西寧設立一站每站
安設筆帖式一員撥什庫二名令其馳送緊急軍務
至四百里設立一正站路程遙遠應於適中之處每
三十里設立一腰站每正站設馬八十匹腰站設馬
四十匹如本驛馬匹不敷將僻逓馬匹竝附近營馬
抽撥協濟將此設立驛站之處移咨直隸山西陜西
甘肅巡撫安設等因隨遵於大同前衛三岔堡設二
正站枳兒嶺天城站陽和東三十里舖綉女村懷仁
縣薛家庄鹽豐營岱岳上西河村馬邑縣朔州梨園
頭大水口神池義井仁義村韓家樓李家溝沙泉年
延村保德州共二十五處俱設為腰站又沙泉西十
里紅崖頭安馬二十匹作一小腰站以上正站各安
設馬八十匹腰站各安馬四十匹紅崖頭安馬二十
匹共安設馬一千一百八十匹於通省驛站馬内抽
撥雍正五年為遠夷效順等事奉議康熙五十四年
軍興枳兒嶺至保德州又大同至殺虎口安設臺站
馬匹議減馬三百一十匹請留九十九匹等因查雲
岡等三站原設馬六十匹外實抽撥各驛馬共一千
二百四十匹但敬陳管見等事案内有晉省議裁馬
二百八匹應令該撫變價充餉其餘一千二十三匹
撤回各驛應差雍正六年十一月奉文將晉省所設
臺站馬匹撤回雍正七年為沿邊口外均應照例添
設驛站等事自大同府枳兒嶺天城陽和東三十里
舖陽和城王官人屯聚樂城大同東三十里舖大同
城綉女村懷仁縣薛家庄鹽豐營岱岳上西河村馬
邑縣朔州梨園頭大水口神池堡義井村三岔堡韓
家樓李家溝沙泉紅崖頭年延村保德州直接陜西
共安設腰站二十八處於通省衝僻各驛站抽馬一
千一百匹馬夫五百五十名分派於各腰站俟大兵
凱旋撤回於枳兒嶺陽和東三十里舖王官人屯大
同城薛家庄上西河梨園頭三岔堡年延村等八處
安設兵臺八臺每臺千總一員跟役二名把總一員
跟役一名賫送往來咨報事件半年一換於撫標大
同鎮標各營把總内派委其腰站夫馬有無疲瘦缺
少分派朔平府糧餉同知大同府糧捕通判寧武府
鹽捕同知各分管稽查其兵臺員役馳送事件有無
遲悞磨損分派大同鎮委員總理稽查雍正九年為
緊急軍務等事因殺虎口一路緊急報匣公文絡繹
復設臺站自大同府城雲岡高山站雲西左雲站牛
心山右玉縣共安設腰站七處於大同左雲高山右
玉等站内撥馬二百一十匹馬夫一百五名分派於
各腰站俟大兵凱旋撤回各驛又於大同右玉雲西
三處安設兵臺每臺派千總一員跟役二名把總一
員跟役一名半年一換專逓殺虎口一路經由報章
將右玉左雲等六處塘站歸於朔平同知大同一處
塘站歸於大同通判各分管稽查其臺弁大同鎮委
員總理稽查雍正十年為站遠難以馳送等事於陽
和東三十里舖添設兵臺一處另派千把二員將陽
和城原安兵臺千把移於王官人屯
太原府
陽曲縣臨汾驛設馬騾一百六匹頭馬夫五十三名
歲支銀三千二百五兩四錢四分
臨汾逓運所設夫二百一名雍正三年十月奉文裁
二十一名實存一百八十名歲支銀一千七百九
十五兩六錢六分三釐零
成晉驛設馬騾三十三匹頭馬夫一十六名半歲支
銀八百九十一兩
成晉厰設夫五十名雍正十年六月奉文裁二十名
存三十名歲支銀二百九十二兩二分零
凌井驛設馬騾一十二匹頭馬夫六名歲支銀三百
二十四兩厰夫二十名雍正十年六月奉文全裁
榆次縣鳴謙驛設馬騾七十九匹頭馬夫三十九名
半歲支銀二千三百八十八兩九錢六分
鳴謙厰設夫九十名歲支銀八百九十五兩二錢七
分二釐零
祁縣賈令驛設馬騾七十匹頭馬夫三十五名歲支
銀二千一百一十六兩八錢
賈令厰設夫九十名歲支銀九百一兩四分六釐零
盤陀驛設馬騾二十匹頭馬夫一十名歲支銀五百
四十兩
盤陀逓運所設夫六十名雍正十年六月奉文裁二
十五名實存夫三十五名歲支銀三百三兩三錢
一分一釐零
徐溝縣同戈驛設馬騾五十七匹頭馬夫二十八名
半歲支銀一千七百二十三兩六錢八分
太谷縣協濟馬四匹馬夫二名歲支銀一百二十兩
九錢六分
清源縣協濟馬騾一十匹頭馬夫五名歲支銀三百
二兩四錢
交城縣協濟馬騾七匹頭馬夫三名半歲支銀二百
一十一兩六錢八分
文水縣協濟馬騾一十一匹頭馬夫五名半歲支銀
三百三十二兩六錢四分
同戈逓運所設夫一百八十名歲支銀一千六百二
十八兩二錢七分三釐零
岢嵐州永寧驛設馬騾一十五匹頭馬夫七名半歲
支銀四百五兩厰夫二十名雍正十年六月奉文
全裁
平陽府
臨汾縣建雄驛設馬騾五十五匹頭馬夫二十七名
半歲支銀一千六百六十三兩二錢
襄陵縣協濟馬騾二十七匹頭馬夫一十三名半歲
支銀八百一十六兩四錢八分
建雄逓運所設夫九十名歲支銀一千七十五兩六
錢一分二釐零
洪洞縣普潤驛設馬騾七十二匹頭馬夫三十六名
歲支銀二千一百七十七兩二錢八分
普潤厰設夫九十名歲支銀一千五十八兩三錢五
分三釐
太平縣史村厰設夫九十名歲支銀一千二百六十
七兩三錢二分五釐零
曲沃縣蒙城驛幷翼城絳州協濟設馬騾七十九匹
頭馬夫三十九名半歲支銀二千三百八十八兩
九錢六分
侯馬驛設馬騾七十九匹頭馬夫三十九名半歲支
銀二千三百八十八兩九錢六分
侯馬逓運所設夫九十名歲支銀一千一百七十一
兩六錢二分二釐零
靈石縣瑞石驛設馬騾七十九匹頭馬夫三十九名
半歲支銀二千三百八十八兩九錢六分
瑞石逓運所設夫九十名歲支銀一千一百六十八
兩二錢一分七釐零
仁義厰設夫九十名歲支銀一千三十一兩八錢五
分四釐零
汾西縣仁義驛幷浮山岳陽隰州鄉寧協濟馬騾七
十九匹頭馬夫三十九名半歲支銀二千三百八
十八兩九錢六分
霍州霍山驛設馬騾三十八匹頭馬夫一十九名歲
支銀一千一百四十九兩一錢二分
趙城縣協濟馬騾四十一匹頭馬夫二十名半歲支
銀一千二百三十九兩八錢四分
霍山逓運所設夫九十名歲支銀九百五十三兩三
錢七分二釐零
潞安府
長子縣漳澤驛設馬騾二十五匹頭馬夫一十二名
半歲支銀六百七十五兩
固益逓運所設夫五十名雍正十年六月奉文裁十
五名實存夫三十五名歲支銀二百三十一兩三
錢七分九釐零
屯留縣余吾驛設馬騾二十五匹頭馬夫一十二名
半歲支銀六百七十五兩
余吾逓運所設夫五十名雍正十年六月奉文裁十
五名實存夫三十五名歲支銀二百六十二兩四
錢四分八釐零
襄垣縣褫亭驛設馬騾二十五匹頭馬夫一十二名
半歲支銀六百七十五兩
褫亭逓運所設夫六十名雍正十年六月奉文裁夫
二十五名實存夫三十五名歲支銀二百六十一
兩二分二釐零
汾州府
汾陽縣汾陽驛設馬騾三十匹頭馬夫一十五名歲
支銀八百一十兩厰夫二十名歲支銀一百四十
四兩
平遙縣洪善驛設馬騾七十九匹頭馬夫三十九名
半歲支銀二千三百八十八兩九錢六分
洪善厰設夫九十名歲支銀一千二百二兩三錢九
分八釐零
介休縣義棠驛設馬騾七十九匹頭馬夫三十九名
半歲支銀二千三百八十八兩九錢六分
義棠厰設夫九十名歲支銀一千一百二十三兩五
錢九分一釐零
永寧州玉亭驛設馬騾一十五匹頭馬夫七名半歲
支銀四百五兩
青龍渡厰夫二十名雍正十年六月奉文全裁
吳城驛設馬騾一十五匹頭馬夫七名半歲支銀四
百五兩
青龍驛設馬騾一十五匹頭馬夫七名半歲支銀四
百五兩
大同府
大同縣甕城驛設馬四十匹馬夫二十名歲支銀一
千八十兩
厰設夫二十名歲支銀二百七十三兩
大同軍站設馬七十匹馬夫三十五名歲支銀二千
一百一十六兩八錢
厰設夫三十名歲支銀二百九十九兩二錢七分七
釐零
聚樂驛設馬七十匹馬夫三十五名歲支銀二千一
百一十六兩八錢
厰設夫二十名歲支銀一百九十九兩五錢一分八
釐零
懷仁縣西安驛設馬三十五匹馬夫一十七名半歲
支銀九百四十五兩
厰設夫二十名歲支銀一百九十八兩一錢四分二
釐零
山隂縣山隂驛設馬二十五匹馬夫一十二名半歲
支銀六百七十五兩
厰設夫二十名歲支銀二百六十八兩七錢六分九
釐零
應州安銀子驛設馬三十六匹馬夫一十八名歲支
銀九百七十二兩
厰設夫二十名歲支銀一百九十八兩七錢八分五
釐零
渾源州上盤驛設馬一十八匹馬夫九名歲支銀四
百八十六兩厰夫二十名雍正十年六月奉文全
裁
靈邱縣太白驛設馬三十四匹馬夫一十七名歲支
銀九百一十八兩厰夫二十名雍正十年六月奉
文全裁
廣靈縣馬厰設馬二十匹馬夫十名歲支銀五百四
十兩厰夫二十名雍正十年六月奉文全裁
廣昌縣香山倒馬二驛設馬四十一匹馬夫二十名
半歲支銀一千一百七兩厰夫二十名雍正十年
六月奉文全裁
陽高縣陽和軍站設馬七十匹馬夫三十五名歲支
銀二千一百一十六兩八錢
厰設夫二十名歲支銀一百九十九兩五錢一分八
釐零
天鎮縣天城軍站設馬七十匹馬夫三十五名歲支
銀二千一百一十六兩八錢
厰設夫二十名歲支銀一百九十九兩五錢一分八
釐零
朔平府
右玉縣右玉軍站設馬七十匹馬夫三十五名歲支
銀二千一百一十六兩八錢
厰設夫二十名歲支銀一百九十九兩五錢一分八
釐零
威遠軍站設馬三十六匹馬夫一十八名歲支銀九
百七十二兩厰夫二十名雍正十年六月奉文全
裁
馬邑縣廣武驛設馬三十四匹馬夫一十七名歲支
銀九百一十八兩
厰設夫二十名歲支銀一百三十二兩四錢六分一
釐零
朔州厰設夫二十名歲支銀一百九十九兩三錢三
分零
左雲縣左雲軍站設馬七十匹馬夫三十五名歲支
銀二千一百一十六兩八錢
厰設夫二十名歲支銀一百九十九兩五錢一分八
釐零
高山軍站設馬七十匹馬夫三十五名歲支銀二千
一百一十六兩八錢
厰設夫二十名歲支銀一百九十九兩五錢一分八
釐零
平魯縣平魯軍站設馬三十五匹馬夫一十七名歲
支銀九百三十九兩六錢厰夫二十名雍正十年
六月奉文全裁
井坪軍站設馬二十一匹馬夫一十名歲支銀五百
六十一兩六錢厰夫二十名雍正十年六月奉文
全裁
寧武府
寧武縣寧武邊站設馬三十匹馬夫一十五名歲支
銀七百一十六兩九錢六分零
厰設夫一十六名歲支銀一百五十八兩五錢六分
三釐零
寧化邊站設馬二十匹馬夫九名半歲支銀四百六
十三兩八錢七分零厰夫一十六名雍正十年六
月奉文全裁
偏關縣偏頭邊站設馬三十匹馬夫一十五名歲支
銀七百一十六兩八錢九分零
厰設夫一十六名雍正十年六月奉文裁八名實存
夫八名歲支銀四十七兩二錢一分七釐零
水泉邊站設馬二十匹馬夫一十名歲支銀四百八
十兩
老營邊站設馬二十匹馬夫一十名歲支銀四百七
十九兩九錢九分九釐零
厰設夫一十六名雍正十年六月奉文裁八名實存
夫八名歲支銀四十七兩二錢一分七釐零
神池縣神池邊站設馬二十九匹馬夫一十四名歲
支銀六百九十兩六錢
利民邊站設馬二十匹馬夫一十名歲支銀四百七
十九兩九錢九分九釐零
八角邊站設馬二十匹馬夫一十名歲支銀四百七
十九兩九錢九分九釐零
五寨縣五寨邊站設馬二十匹馬夫一十名歲支銀
四百七十九兩九錢九分九釐零
三岔邊站設馬二十匹馬夫一十名歲支銀四百八
十兩
澤州府
鳳臺縣太行驛設馬騾二十五匹頭馬夫一十二名
半歲支銀六百七十五兩
太行逓運所設夫六十名雍正十年六月奉文裁二
十五名實存夫三十五名歲支銀二百五十八兩
五錢一分九釐零
星軺驛設馬騾三十匹頭馬夫一十五名歲支銀八
百一十兩
星軺逓運所設夫五十名雍正十年六月奉文裁三
十五名實存夫十五名歲支銀一百九兩四錢一
分九釐零
高平縣長平驛設馬騾二十五匹頭馬夫一十二名
半歲支銀六百七十五兩
長平逓運所設夫六十名雍正十年六月奉文裁二
十五名實存夫三十五名歲支銀二百四十八兩
八錢三釐零
喬村驛設馬騾二十五匹頭馬夫一十二名半歲支
銀六百七十五兩
蒲州府
永濟縣河東驛設馬騾六十二匹頭馬夫三十一名
歲支銀一千八百七十四兩八錢八分
榮河縣協濟馬騾一十二匹頭馬夫六名歲支銀三
百六十二兩八錢八分
平陸縣協濟馬騾五匹頭馬夫二名半歲支銀一百
五十一兩二錢
芮城縣協濟馬一匹馬夫半名歲支銀三十兩二錢
四分
河東逓運所設夫九十名歲支銀一千一百六十三
兩一錢八分三釐零
臨晉縣樊橋驛設馬騾五十三匹頭馬夫二十六名
半歲支銀一千六百二兩七錢二分
樊橋厰設夫六十名歲支銀七百五十兩八錢七分
二釐零
虞鄉縣分管樊橋驛馬二十六匹夫十三名歲支銀
七百八十六兩二錢四分厰夫三十名歲支銀三
百七十五兩四錢三分六釐零
遼州
遼州南關驛設馬二十匹馬夫十名歲支銀五百四
十兩
沁州
沁州沁陽驛設馬一十五匹馬夫七名半歲支銀四
百五兩
沁源縣協濟馬一十匹馬夫五名歲支銀二百七十
兩
武鄉縣權店驛設馬二十五匹馬夫一十二名半歲
支銀六百七十五兩
權店逓運所設夫六十名雍正十年六月奉文裁二
十五名實存夫三十五名歲支銀三百七十九兩
八分四釐零
平定州
平定州平潭驛設馬騾七十九匹頭馬夫三十九名
半歲支銀二千三百八十八兩九錢六分
平潭厰設夫九十名歲支銀八百九十五兩二錢二
分一釐零
甘桃舖驛雍正九年添設馬六十匹馬夫三十名歲
支銀一千八百一十四兩四錢
夀陽縣太安驛設馬騾七十九匹頭馬夫三十九名
半歲支銀二千三百八十八兩九錢六分
太安厰設夫九十名歲支銀九百三十七兩一錢二
分七釐零
夀陽縣夀陽驛雍正十年添設馬六十匹馬夫三十
名即於太安芹泉平潭栢井四驛内均撥
盂縣芹泉驛設馬騾七十九匹頭馬夫三十九名半
歲支銀二千三百八十八兩九錢六分
芹泉厰設夫九十名歲支銀八百七十三兩八錢九
分五釐零
樂平縣栢井驛設馬騾九十一匹頭馬夫四十五名
半歲支銀二千七百五十一兩八錢四分
栢井厰設夫九十名歲支銀八百九十四兩四錢二
分四釐零
忻州
忻州九原驛設馬騾四十匹頭馬夫二十名歲支銀
一千八十兩
九原逓運所設夫五十名雍正十年六月奉文裁二
十名實存夫三十名歲支銀二百七十二兩二錢
八分三釐零
静樂縣康家會驛設馬騾一十二匹頭馬夫六名歲
支銀三百二十四兩厰夫二十名雍正十年六月
奉文全裁
代州
代州鴈門驛設馬騾四十七匹頭馬夫二十三名半
歲支銀一千二百六十九兩
鴈門逓運所設夫五十名雍正十年六月奉文裁二
十名實存夫三十名歲支銀二百九十七兩三錢
五釐零
廣武邊站設馬四十五匹馬夫二十二名半歲支銀
九百三十六兩五錢四分五釐零
厰設夫三十三名歲支銀三百二十一兩五錢零
繁峙縣砂澗驛設馬騾三十二匹頭馬夫一十六名
歲支銀八百六十四兩
三泉厰設夫二十八名歲支銀一百六十五兩二錢
五分九釐零
平刑驛設馬三十五匹頭馬夫一十七名半歲支銀
七百二十二兩九錢五分九釐零
崞縣原平驛設馬騾四十五匹頭馬夫二十二名半
歲支銀一千二百一十五兩
原平厰設夫五十名雍正十年六月奉文裁二十名
實存夫三十名歲支銀三百一十五兩四分二釐
零
閙埿驛設馬騾二十匹頭馬夫一十名歲支銀五百
四十兩
解州
安邑縣泓芝驛設馬騾七十九匹頭馬夫三十九名
半歲支銀二千三百八十八兩九錢六分
泓芝厰設夫九十名歲支銀一千一百三十五兩八
錢二分六釐零
清河逓運所設夫五十名雍正十年六月奉文全裁
絳州
聞喜縣涑川驛設馬騾五十四匹頭馬夫二十七名
歲支銀一千六百三十二兩九錢六分
稷山縣協濟馬七匹馬夫三名半歲支銀二百一十
一兩六錢八分
絳縣協濟馬騾一十八匹頭馬夫九名歲支銀五百
四十四兩三錢二分
涑川厰設夫九十名歲支銀一千一百七十一兩六
錢二分二釐零
舊塘站
保德州經管東關正站馬三十匹
年延村腰站馬二十匹
河曲縣經管沙泉正站馬三十匹
李家溝腰站馬二十匹
五寨縣經管三岔堡正站馬三十匹(内有本站馬二十匹抽撥舊塘)
(站止有十匹)
神池縣經管該縣城正站馬三十匹(内有本站馬二十九匹抽撥舊)
(塘站止有一匹)
義井村腰站馬二十匹
朔州經管該州城正站馬三十匹
青圪塔腰站馬二十匹
山隂縣經管岱岳正站馬三十匹
懷仁縣經管商家庄腰站馬二十匹
新塘站
枳兒嶺馬四十匹
天城城馬四十匹
陽和東三十里舖馬四十匹
陽和城馬四十匹
王官人屯馬四十匹
聚樂城馬四十匹
大同東三十里舖馬四十匹
大同城馬四十匹
綉女村馬四十匹
懷仁縣馬四十匹
薛家庄馬四十匹
鹽豐營馬四十匹
岱岳站馬四十匹
上西河村馬四十匹
馬邑縣馬四十匹
朔州馬四十匹
梨園頭馬四十匹
大水口馬四十匹
神池堡馬四十匹
義井村馬四十匹
仁義村馬四十匹
三岔堡馬四十匹
韓家樓馬四十匹
李家溝馬四十匹
沙泉站馬四十匹
紅崖頭小腰站馬二十匹
年延村馬四十匹
保德州馬四十匹
大同府分路至殺虎口添設腰站七處
大同城腰站馬三十匹
雲岡腰站馬三十匹
高山城腰站馬三十匹
雲西腰站馬三十匹
左雲縣腰站馬三十匹
牛心山腰站馬三十匹
右玉縣腰站馬三十匹
附歴代馬政(錄其切於晉疆者)
漢志太原郡有家馬官(臣瓉曰漢有家馬廏一廏萬匹時以邊表有事故故分來)
(在此家馬後改曰挏馬也)
元鼎元年令民得畜邊縣(孟康曰令得畜牧於邊縣)官假馬母三
歲而歸及息什一以除告緡用充入新秦中(李竒曰邊有官)
(馬今令民能畜官母馬者滿三歲歸之十母馬還官一駒此為息什一也師古曰官得母馬之息以給)
(用度得充實秦中人故除告緡之令也)
太僕有牧師諸苑三十六所分布北邊西邊以郎為
苑監官奴婢三萬人養馬三十萬匹魏置牧官都尉
晉因之後齊有左右牝牡駝牛羊等署令後周曰典
牝典牡上士中士又有典駝典羊典牛中士隋曰典
牧署牛羊署令丞唐初因之分曰牧監置監副監丞
主簿
後魏太武幸稒陽驅野馬於雲中置野馬苑
太武帝平統萬定隴右以河西水草善表為牧地六
畜滋息馬三百餘萬匹馲駝將半之羊則無數孝文
遷洛陽復以河陽為牧場恒置戎馬十萬匹以擬軍
警之備每歲自河西徙牧於幷州以漸南轉欲其習
水土而無死傷也
太和遷洛敕後軍將軍宇文福檢行牧馬之所福規
石濟以西河内以東距黃河南北千里為牧地魏齊
時馬場是也及徙代移雜畜於牧所將養竝無損耗
高祖嘉之(黃河南北千里則澤潞南亦有牧地矣)
延昌二年二月以苑牧之地賜代遷民無田者
北齊忻代二牧悉是細馬合數萬匹
唐貞觀初從赤岸澤徙牧牝三千匹於隴右十五年
始令太僕少卿張萬歲勾當羣牧至麟德四十年間
馬至七十萬六千匹置八坊以八使領四十八監跨
蘭會秦原四州之地猶為狹隘更析八監布於河曲
其時天下以一縑易一馬儀鳳三年置檢校隴右諸
牧監使凡馬五千為上監三千為中監餘為下監監
皆有左右因地為之名嵐州監牧使三儀鳳後置樓
煩監元池監天池監
唐志憲州舊樓煩監牧也先隸隴右節度使至德後
屬内飛龍使舊樓煩監牧嵐州刺史兼領貞觀十五
年楊鉢為監牧使遂專領監司不係州司龍紀元年
後置憲州於樓煩監仍置樓煩縣郡城開元四年王
毛仲築
元和十二年伐蔡又命中使以絹二萬市馬河曲
宋王嗣宗議汾州地涼接樓煩諸監請就牧放從之
景德二年改諸州牧龍坊悉為監
置提點馬監府州置馬監主簿
河東則太原監與高陽正定大名定州號五監而大
名廣平等列河南北又為十四監(皆季春出就放牧至秋冬而入)諸
坊監地總四萬九千四百餘頃諸班諸軍又三萬九
百九十頃坊監及諸軍馬總二十餘萬諸坊廏皆有
涼棚井泉所屬縣令檢校之
治平四年十一月置馬監於河東交城縣
熙寧初羣牧司請於河北河東陜西都總管治所各
置一監以便給軍乃遣官下諸路詳度既又以知太
原唐介之請發沙苑馬五百置監於交城
熙寧五年廢太原監(至八年盡廢河南北諸監惟存沙苑一監至元豐二年收廢監)
(租錢遂至百十六萬)
元祐初議興廢監詔庫部郎中郭茂恂相視陜西河
東所當置監又下河北陜西按行河渭幷晉之間牧
田以聞時已罷保甲教騎兵而還戶馬於民左司諫
王巖叟又上疏極言其事於是諸監皆復
天聖中詔府州岢嵐軍自今省馬三歲四歲者不以
等第五歲已上十二歲已下骨格良善行者悉許綱
送估馬司餘非上京省馬竝送幷州揀馬司
慶歷五年出内藏庫絹二十萬市馬於鄜州岢嵐軍
嘉祐元年詔三司出絹三萬市馬於府州以給河東
軍
熙寧八年岢嵐火山軍所産馬以敵境沿邊人多盜
馬越界趨利罷之(元豐二年正月罷)
元豐六年提舉河東路保甲王崇極言請令本路保
甲十分取二以教騎戰每官給二十五千令市一千
限以五千當得馬六千九百十有八匹為緡錢十七
萬二千九百有五十詔以京東鹽息錢給之仍以五
年為限令崇極月上所買數(七年京東西行保馬法)
熙寧八年河北察訪使曾孝寬言慶歷中嘗詔河北
民戶以物力養馬備非時官買乞參考申行之戶馬
法始此至元豐三年王拱辰請詔開封府界京東西
河北陜西河東路州縣戶各計資産市馬坊郭家産
及三千緡鄉村五千緡若坊郭鄉村通及三千緡以
上者各養一馬增倍者馬亦如之至三匹止馬以四
尺三寸以上齒以八歲以下為斷齒及十五歲則更
市如初提舉司籍記之於是諸道各以其數來上而
河東路三百六十六視諸道為減少焉若永興路一
千五百四十六則河中解戶馬其數滋多矣已而西
方用兵頗調戶馬給戰騎七年六月遂詔河東鄜延
環慶路各發戸馬二千以給正兵河東就給本路既
配兵後不復補
陜西河東立社更相助錢以市馬熙寧初詔河北騎
軍行其法
慶歷六年詔陜西河東社馬死者本營鬻錢以助馬
直
治平元年河東陜西廣銳蕃落闕馬復置社買一馬
官給錢三十千久之馬不至乃增置如慶歷詔書第
三等三十五千第四等二十八千
景祐中禮部侍郎宋祁請弛陜西河東馬禁
慶歷四年詔陜西河北河東闕馬軍士填五分餘路
填四分至元和年詔軍士戍陜西河東河北填七分
餘路填六分
金西京羣牧十二阿敦羣牧(大定四年改為阿都齊羣牧)布
沙堪羣牧(本阿都齊地大定七年分置)伊囉斡羣牧鄂爾多
羣牧軍斡羣牧額勒本羣牧烏展羣牧
特們羣牧多托都羣牧鄂囉都羣牧特恩
羣牧(承安四年創置)冨森羣牧(承安四年創置)
特們所(在撫州)
特們所(在撫州胥以上二所近西京世宗置)
阿都齊所
布沙斡所(二所本阿都齊地大定七年分置承安二年改板底因烏魯古)
額勒本所(承安三年改烏紳烏爾固烏爾固言滋息也以上三所在西京北)
哈喇温所
伊囉斡所(以上二所在臨潢泰州境距西京遠)
定制河東馬歲給五月
六年三月癸巳詔内地諸明安赴山後牧馬俟秋竝
發
明昌五年散騬馬令中都西京河北東西路驗民物
力分畜之又令他路民養馬者斃則於前四路給換
若欲用則悉以送官
元牧地一十四道一塔拉穆稜等處御位下雲
内州卓里雅齊哈爾(雲内州今喇嘛彎東南地)
元初太原歲飼諸王駝馬一萬四千匹成宗時河東
山西廉訪使程思廉為請止飼千匹
明初設行太僕寺主山西馬政以少卿一員領之尋
改為卿有寺丞有主簿
弘治十七年四月十四日命行太僕寺照太僕寺點
閘京營馬匹事例每年二次徧歴衛所營堡點閘騎
操馬匹
秋青草每歲四月至十月止各軍不支馬草自行收
放仍納青草一百八十束入官備用尋因草多浥腐
者每束折銀一分五釐每年徵銀二兩七錢春班於
八月中上納秋班與在衛所常備十一月上納俱該
守備官追倂厥後減追每名納草四十束後又復減
半自正德十一年止除守墩旗軍與夜不收幷守舖
軍人免納外其餘一應差占俱不減免各府州縣民
壯每名該納秋青草四十束每束折銀三分共納銀
一兩二錢
山西通志卷五十六
