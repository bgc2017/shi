山西通志卷六十二
封爵(一)
協和萬邦班瑞羣后三晉封爵肇自唐虞迨成周剪
桐以封叔虞而晉之疆宇大啟焉自漢至於勝國雖
無分土分民之制而或食封郡縣或拜爵名藩崇德
報功其有繫於河山之帶礪者亦不可不廣搜史乘
以為稽古之一助也志封爵
上古
臺駘左傳鄭公孫僑曰金天氏之裔子曰昩生臺駘能
業其官宣汾洮障大澤以處太原帝用嘉之封諸汾
川杜預注太原晉陽也臺駘之所居
潞路史炎帝之後曰參盧黃帝封諸潞後繁於河之東
北商周間别為赤白之狄
董己姓伯爵高陽氏後左傳晉魏錡曰董澤之蒲杜
預注董澤澤名河東聞喜縣東北有董池陂又晉
蔡墨曰昔有飂叔安有裔子曰董父實甚好龍能飲
食之以服事帝舜帝賜之姓曰董氏曰豢龍封諸鬷
川杜預注飂古國也叔安其君名
實沈左傳高辛氏二子伯曰閼伯季曰實沈帝堯遷實
沈於大夏主參唐人是因以服事夏商杜預注大夏
今晉陽縣唐人若劉累之等
陶唐前編堯年十三佐帝摰封植受封於陶年十五復
封於唐
虞前編舜之先國於虞為虞氏系出虞幕左傳曰虞
幕能聽協風以成樂物生又曰自幕至於瞽瞍無
違命舜重之以明德
梁古伯夷之封國書治梁及岐國西河狐岐
虞
丹朱左傳襄二十四年晉士匄曰匄之先自虞以上為
陶唐氏杜預注陶唐堯所治地太原晉陽縣也終虞
之世以為號又晉蔡墨曰陶唐氏既衰其後有劉
累學擾龍於豢龍氏以事孔甲賜氏曰御龍以更豕
韋之後杜預注以累代彭姓之豕韋春秋疏云累遷
魯縣豕韋復國累裔孫猶守故地至商而滅累之後
世復承其國為豕韋氏商末豕韋氏國於唐為唐公
成王滅唐遷於杜為杜伯其子隰叔奔晉四世及士
會為范氏漢地理志堯處子於丹淵為諸侯淮
南子堯得舜任以百官屬以九子長監明早卒次丹
朱虞封房侯元和郡國志翼城唐國帝堯裔子所
封徐才國都城記同路史朱虚有丹山丹水出焉
有長坂為弄兵處前編虞舜元載封朱於丹以奉
先祀通考帝既膺天命踐帝位於是封朱於丹服
其服禮樂如之謂之虞賓示弗臣也
夏前編帝堯八十有一載甲子封伯禹於有夏
臨春秋運斗樞帝舜時有臨侯望博今趙之臨城路
史趙稷奔臨弦施墮之晉邑有臨氏
夏
商均舜封子均於商號商均或云夏封商均於虞在今
臨晉之虞鄉朝鮮紀舜有子八人長義均封於商
號商均禹封其子於虞即虞思也次季釐封緡唐
世紀錄舜子商均本曰義均封於商州母女英卒葬
商州
虞左傳伍員曰虞思妻之以二姚而邑諸綸杜預注虞
舜後諸侯也思有虞君也
西河前編啟放王季子武觀於西河而叛啟命彭祖之
後壽思帥師征西河武觀來賓路史后啟征之
樓煩子爵見王會圖静樂縣志國於寧武商以來世
為荒服周成王時入朝
傅大繇國夏封在虞虢之間
蒲舜後蒲衣故國在河東蒲津關
商
虞六韜文王質虞芮之訟暨師武伐殷乃收虞芮今平
陸縣東北六十里有虞公故城毛詩傳曰虞芮之
君相與争田久而不平乃相謂曰西伯仁人也盍往
質焉乃相與朝周入其境則耕者讓畔行者讓路入
其邑男女異路班白不提挈入其朝士讓為大夫大
夫讓為卿二國之君感而相謂曰我等小人不可以
履君子之庭乃相讓以其所争為閒田
芮姬姓伯爵武王時曹伯來朝芮伯作旅曹命杜預
左傳注芮國在馮翊臨晉縣桓十年秦人納芮伯萬
于芮後為晉所滅劉良臣曰芮自逐居于魏遂不
稱芮而稱魏九域志商代國周為司徒尚書注周
同姓圻内國為大夫寰宇記曰周司徒封芮為附庸
非也今芮城西二十里有故城田在平陸西五十
里
黎尚書孔傳黎近王畿之諸侯在上黨東北正義曰
黎國漢之上黨郡壺關所治黎亭是也
葛嬴姓伯爵湯征自葛始今垣曲縣南五里有葛城
微子殷都朝歌潞在畿内微子食采焉孔傳微圻内
國名子爵正義曰微國在圻内先儒相傳為然
王肅云微國名子爵入為王卿士肅意蓋以微為圻
外故言入也微子啟弟仲衍號微仲
箕子尚書注鄭康成以為微箕俱在圻内孔傳雖不言
亦當在圻内也左傳晉敗狄於箕杜預註太原陽
邑有箕城
代殷封支子於代
蜚少昊後嬴姓蜚廉疾足善走為幸臣通考今龍門
縣南七里有蜚廉故城
周
晉姬姓侯爵周成王九年甲午封弟叔虞為唐侯毛
詩陸氏曰唐者帝堯夏禹所都之墟漢曰太原郡在
古冀州太行恒山之西太原太岳之野孔穎達正
義漢地理志云太原晉陽縣故詩唐國晉水所出東
入汾是漢時為太原晉陽也史記晉世家唐在河
汾之東方百里言百里則堯為諸侯所居又曰唐
有亂政成王滅唐遂封叔虞又曰成王與叔虞戱
削桐葉為珪以與叔虞曰以此封若史佚因請擇日
立叔虞成王曰吾與之戱耳史佚曰天子無戱言言
則史書之禮成之樂歌之於是遂封叔虞於唐唐
叔虞字子千傳十世至文侯平王命為侯伯錫之秬
鬯珪瓚作文侯之命子昭侯封其叔父成師於曲沃
晉始分為二以翼曲沃别之昭侯之後傳四世至晉
侯緡為曲沃武公所倂請命於周以一軍為晉侯至
獻公子文公定襄王於郟出穀戍釋宋圍敗楚城濮
遂合諸侯於踐土襄王策命為侯伯晉於是世主夏
盟傳五世至悼公周三駕而楚弗能争平公時政在
六卿晉楚分霸昭頃而下公室益卑齊鄭叛晉盟鹹
晉始失霸十四年逐范中行氏智氏暨韓趙魏氏並
強定公卒子出公奔齊哀公時韓趙魏滅智氏而分
其地幽公時獨有絳曲沃二邑烈公十九年周命韓
趙魏列為諸侯號曰三晉静公二年三晉共滅晉廢
静公為家人晉祀遂絶
虞左傳桓十年夏虢公出奔虞杜預註虞國在河東大
陽縣水經注軨橋之東北有虞原上道東有虞城
堯妻舜以嬪於虞者也周武王以封泰伯弟虞仲於
此是為虞公太原地記所謂北虞也蘇氏古史虞
仲五世為周章章之弟亦曰虞仲武王封之夏墟至
後為晉獻公所滅路史平陸東北六十里吳山上
有故虞本帝舜後國所謂西虞前編武王十三年
封仲雍曾孫周章於吳復封弟於故夏墟是為虞仲
西虢左傳鄭武公莊公為平王卿士王貳於虢杜預註
西虢公也僖公元年虞師晉師滅下陽杜預注下
陽在河東大陽縣上陽在陜縣東南前編武王十
三年封虢仲於西虢實故夏墟蘇氏古史虢仲為
西虢晉獻公所滅虢叔為東虢鄭所滅
霍武王弟叔處之國左傳閔元年晉滅霍杜預注永
安縣東北有霍太山前編武王十有三年己卯封
弟處於霍成王三年降為庶人路史汝之梁縣西
南七十里有故霍世本云霍國真姓非晉霍先且
居後受霍為霍伯
揚姬姓周宣王子尚父幽王弟封為揚侯後滅於晉杜
預曰揚屬平陽郡漢書揚雄傳揚之先有周伯僑
者以支庶食采於揚周衰而揚氏或稱侯號曰揚侯
晉六卿争權韓魏趙興而范中行知伯弊偪揚侯
揚在河汾之間應劭曰今河東揚縣晉灼曰漢
名臣奏載張衡說云晉大夫食采於揚為揚氏食我
有罪而揚氏滅無揚侯有揚侯則非六卿所逼也師
古曰晉說是也雄之自序譜牒蓋為疎謬范中行不
與智伯同時滅何得言當是時逼揚侯乎
郇文王第十五子封於郇通考郇姬姓侯爵國在絳
州荀城又云漢栒邑左傳桓九年秋虢仲芮伯梁
伯郇侯賈伯伐曲沃杜預注郇賈皆國名成公九
年晉人謀去故絳諸大夫皆曰必居郇瑕之地杜預
注郇瑕古國名河東解縣西北有郇城伏氏云在解
東郇瑕氏之墟也汲郡古文曰晉武公滅荀以賜大
夫原氏黯是為原叔又云文公城荀詩曹風傳郇
伯郇侯也鄭箋郇侯文王之子為州伯有治諸侯之
功
賈伯爵姓苑唐叔虞少子公明康王封於賈左傳
晉獻公娶於賈杜預注姬姓國也今蒲城西南十八
里有故城又臨汾有賈鄉
原伯爵文王第十六子名紋武王十三年封襄王三年
以其地賜晉文公沁水縣志沁水西北即原地
耿伯爵嬴姓左傳閔公元年晉獻公滅耿賜趙夙杜
預注平陽皮氏縣東南有耿鄉通考耿姬姓爵未
詳國在平陽皮氏縣今河中府龍門縣
冀左傳僖公二年晉荀息假道於虢曰冀為不道伐鄍
三門杜預注冀國名今平陽皮氏東北有冀亭
沈姒蓐黃左傳臺駘封於汾川沈姒蓐黃實守
其祀杜預注四國臺駘之後晉滅之按四國皆在
汾水之上
黎杜預注黎氏黎侯國通考侯爵國在上黨壺關縣
後黎侯為狄人所逐棄其國而寄於衛衛處以中露
泥中二邑黎之臣子作式微旄丘二詩以責衛不能
救黎
長子劉向别錄太史辛甲七十五諫而不聽去之周召
公與語賢之告文王躬親迎之武王封諸長子前
編商王帝乙十有二祀西伯昌封辛甲於長子
潞隗姓子爵故上黨地應劭曰潞子離狄内附春秋
嘉之稱其爵列諸盟會間也通考春秋列潞子之
爵許其慕諸夏也
甲氏潞氏屬春秋宣公十六年晉人滅赤狄甲氏及留
吁杜預注甲氏留吁赤翟别種晉既滅潞氏又幷盡
其餘黨
留吁屯留故城即其國左傳晉士會滅赤狄甲氏及
留吁鐸辰杜預注鐸辰不書留吁之屬
廧咎如隗姓赤狄别種左傳晉郤克衛孫良夫伐廧
咎如討赤狄之餘焉杜預注晉滅潞氏其餘民散入
廧咎如故討之
臯落氏赤狄别種在潞州左傳晉太子申生伐東山
臯落氏
鼓子爵都昔陽左傳昭公十二年晉荀吳偽會齊師
者假道於鮮虞遂入昔陽杜預注樂平沾縣東五十
里有昔陽城
夙繇初知伯欲伐夙繇而無道乃鑄大鐘方車二軌以
遺之夙繇之君斬岸堙谷以迎鐘赤章蔓枝諫曰知
伯貪而無信今師必隨之不聽赤章蔓枝遂斷轂而
行至齊而夙繇亡呂氏春秋中山國有夙繇之君
韓子仇繇小國為知伯所滅後有仇吾氏路史
按河東盂縣有原仇城元和志以為仇繇或云即盂
之外城仇繇城俗名原仇九域志亦在九原
榆州博物志孤而無使曲沃伐之而亡路史儀之榆
社或云魏榆注晉之雝榆亦曰魏榆
翟柤晉獻公田見翟柤之氛歸寢不寐郤叔虎朝公語
之出語士蒍曰翟柤之君好專利而不忌其臣競媚
以取容伐可亡也蒍以告公悅伐而克之時釐王十
一年
騏路史古國在河東
北屈左傳蒲與二屈君之疆也晉獻公使夷吾居屈
路史隰之吉鄉北二十里有古屈城北屈也
解邑君裴陵其先秦非子支孫封&KR1548;鄉因以為氏今聞
喜&KR1548;城是也六世至陵周僖王時封為解邑君去邑
從衣為裴
趙其先與秦同祖史記蜚廉有子曰季勝季勝三世為
造父以善御幸於周穆王得驥盜驪驊騮騄耳之駟
西巡狩樂而忘歸徐偃王之亂造父為御長驅歸周
以救亂穆王以趙城封造父造父族由此為趙氏傳
七世至幽王時叔帶去周適晉事文侯五世生趙夙
晉獻公賜趙夙耿夙生衰輔文公成霸業自衰以下
世為晉卿至襄子毋䘏北滅代南幷智氏強於韓魏
烈侯籍六年與韓魏俱立為諸侯至武靈王時攘地
北至燕代西至雲中九原立少子何為王自號主父
欲令子主治國而自將士大夫從雲中九原直南襲
秦滅中山遷其王至幽繆王遷滅於秦
平陽君趙豹惠文王弟二十七年封
代安陽君趙章武靈王長子惠文王二年封
尉文君廉頗
魏畢公高之後與周同姓其裔孫曰畢萬事晉獻公
左傳閔元年晉滅魏賜畢萬為魏氏曾孫魏絳佐悼
公五世至文侯列為諸侯子武侯二年城安邑惠王
三十年齊敗魏於馬陵三十一年秦將商君詐公子
卭而襲破其軍是時秦地東至河而安邑近秦於是
徙治大梁傳六世至王假滅於秦
韓通考或言䢴晉應韓皆武王之子宣王時錫命韓侯
其後國滅而後裔事晉復封於韓原曰韓武子後三
世有韓厥從封姓為韓氏諡獻子獻子孫貞子徙居
平陽四世至景侯虔列為諸侯又三世至哀侯滅鄭
因徙都鄭哀侯孫宣惠王與列國並稱王至王安盡
入其地於秦為潁川郡
代秦將王翦破趙得趙王遷公子嘉率其宗數百人之
代自立為代王東與燕合兵軍上谷凡六年為秦將
王賁所滅
代殷封戰國初稱王趙襄子姊為代王夫人襄子北登
夏屋請代王使厨人操銅枓以食代王及從者陰令
以枓擊殺代王遂興兵平代地其姊聞之泣而呼天
摩笄自殺代人憐之名其地為摩笄之山
秦
太原君白仲武安君起子始皇時追錄起勲封
臨晉君楊朗河内人晉叔向後為秦將有功封
附
魏王魏咎故魏諸公子秦二世二年魏人周市立為魏
王章邯擊臨濟咎自殺項羽立其弟豹漢元年項羽
徙為西魏王王河東都平陽後叛漢為韓信所虜
趙王趙歇故趙後秦二世二年張耳陳餘立為趙王三
年項羽徙為代王漢元年陳餘迎趙歇於代復王趙
二年漢韓信破趙追殺諸襄國
代王陳餘漢元年項羽封為南皮侯餘襲敗常山王張
耳迎趙王歇於代立以為代王餘留傅趙使夏說以
相國守代漢二年遣韓信張耳擒夏說閼與斬陳餘
泜水上
漢
代王劉喜高祖兄高祖六年冬以雲中雁門代郡五十
三縣立喜為代王七年棄國自歸廢為郃陽侯
代王劉恒即孝文帝高祖十一年正月封
代王劉武文帝子二年封三年徙王淮陽
太原王劉參文帝子二年二月封三年徙王代并得太
原郡都晉陽諡曰孝傳子共王登孫剛王義元鼎三
年徙王清河
韓王韓信韓襄王孽孫高祖二年自立五年春封王潁
川六年春徙王太原郡三十一縣都晉陽尋移治馬
邑是年秋北降
離石侯劉綰代共王子武帝元年正月封後徙封涉侯
水經注元朔三年封
藺侯劉罷軍代共王子武帝三年正月封後徙武原
侯史記名作喜
臨河侯劉賢代共王子武帝三年正月封後徙高俞侯
濕城侯劉忠代共王子武帝三年正月封後徙端氏侯
土軍侯劉郢客代共王子武帝三年正月封後徙鉅乘
侯
襄陵侯劉聖廣川繆王子元鼎元年十月封地節四年
國除索隠曰表在鉅鹿志屬河東
平陽侯劉任平千頃王子宣帝時封子成孫陽襲
尉文侯劉丙表屬南郡史記廉頗封尉文君注云蔚州
地
千章侯劉遇表屬平原地里志西河地
壺關侯劉武孝惠養子孝惠元年四月封六年晉淮陽
王
平陽侯曹參高祖六年十二月以佐命勲封邑萬六百
戸諡曰懿六世孫宗征和二年國除哀帝元壽二年
五月復封參九世孫本始為平陽侯邑千戶元始元
年增千戸世祖建武二年本始子宏以舉兵佐軍紹
封
絳侯周勃高祖六年正月繇威武侯晉封邑八千一百
戸諡曰武子勝之襲以罪國除景帝後元年復封勃
子堅為平曲侯子建德國除平帝元始二年復封勃
六世孫共為絳侯邑千戸
汾陰侯周昌高祖六年正月封諡曰悼傳三世至意國
除孝景中二年復封昌孫左軍為安陽侯建元元年
以罪免
祁侯繒賀高祖六年六月封邑千四百戸諡曰榖孫它
國除
絳陽侯華毋害高祖六年七月封邑七百四十戸諡曰
齊孫祿孝景四年國除漢書表作終陵侯
陽河侯其石高祖七年十一月封邑五百戸諡曰齊曾
孫共侯章徙埤山侯
猗氏侯陳遫高祖七年三月封邑千一百戸諡曰敬子
靖侯支孫頓侯羌襲羌無嗣元康四年詔賜遫曾孫
猗氏大夫胡黃金十斤復其家
長修侯杜恬高祖十一年正月封邑千九百戸諡曰平
子懷侯中襲孝文二十七年中子意國除孝景中五
年改封相夫為陽平侯路史位次作平信侯水
經注作莊恬
黎頃侯召奴召平子以父齊相封邑千八百戸諡曰頃
子潰孫延襲元封六年誅
土軍侯宣義高祖十一年二月以擊陳豨功封邑一千
一百戸諡曰式子孝侯莫如孫康侯平襲平子生元
朔二年國除
汾陽侯靳疆高祖十一年三月以破鍾離昩功封諡曰
嚴子共侯解孫康侯胡襲元鼎五年改封胡子石為
江鄒侯
高梁侯酈疥食其子高祖十二年二月封諡曰共子勃
孫平襲元狩元年國除
鹵侯張平高祖十二年六月以擊黥布盧綰功繇南陽
侯晉封邑二千七百戸諡曰莊子勝襲孝文四年國
除代郡有鹵城史記作菌
平定侯齊受孝惠元年封諡曰敬傳五世孫昌元鼎四
年國除
鄔侯駟鈞齊哀王舅孝文元年四月封六年國除史
記作清源侯
垣侯賜孝景中三年十二月封六年國除
長平侯衛青元朔二年三月以北伐功封邑三千八百
戸後再增封至萬六千三百戸
襄城侯桀龍元朔四年七月封二十二年與浞野侯俱
戰没子病已襲
長平侯彭宣元壽二年五月甲子封邑二千七十四戸
諡曰頃子節侯聖襲孫業國除
岸頭侯張次公元朔二年五月封後增邑至二千戸元
狩元年國除
下摩侯謼毒尼元狩二年六月以歸降封邑七百戸子
煬侯伊即軒襲孫冠支神爵三年國除史記摩作
麾
騏侯駒幾元鼎五年五月封邑五百二十戸子督襲孫
釐侯崇無嗣元延元年崇弟詩紹封五百五十戸
瓡讘侯杆者本小月氐將軍元狩四年正月以歸降封
邑七百六十戸子勝襲路史今隰之永和縣
幾侯張䧄本朝鮮王子元封三年以歸降封六年以罪
誅
蒲侯蘇昌延和二年十一月以捕故越王子鄒封子夷
吾襲
平陽侯范明友水經注平陽縣故城漢昭帝封度遼將
軍范明友為侯國
平陽侯王禁元帝時以后父封
後漢
太原王劉章齊武王縯長子建武二年封十一年徙淮
陽王
代王盧芳建武十六年封
濩澤侯劉巡更始孫襄邑侯求子子姚襲
中陽侯鮑永更始時以破青犢封光武初國除
余吾侯景尚櫟陽侯丹子建武二年繇櫟陽侯徙封傳
孫臨無嗣國除
廣武侯郭凉建武二年以擊彭寵功封十三年改封修
侯
平舒侯馬成建武七年夏以平李憲功封二十七年徙
全椒侯
武進侯隨憲昱弟建武十二年封
陽邑鄉侯馮魴中元二年四月以任司空封子柱嗣尚
世祖女獲嘉公主至孫定無嗣國除
平陽侯曹湛建初二年以曹參後封
平陽侯馮順大司徒勤子尚平陽公主建初八年以順
中子奮襲主爵為平陽侯無嗣永元七年復封奮兄
勁為侯奉公主祀
樂平侯梁棠梁貴人父竦之子和帝時封子安襲
聞喜侯竇武安豐侯融元孫延熹八年以女為后封槐
里侯靈帝立以定策功建寧元年晉封其年九月以
謀誅宦官兵敗自殺
安陽侯鄧香和熹皇后從兄子永興中以女為桓帝后
追封子會襲爵八年國除
臨晉侯楊賜字伯獻太尉震孫秉子中平元年以言黃
巾事封二年薨子彪襲建安十一年國除
端氏侯劉遵成武侯順子子弇襲
濩澤侯鄧鯉見寒朗傳
平陽侯張濟以附董卓為驃騎將軍封
晉陽侯張楊獻帝在安邑時拜安國將軍封
平陶侯呂布獻帝在安邑以布為平東將軍封使者於
山陽界亡失文字
武鄉侯嚴幹建安中以討郭援功封
廣昌亭侯樂進建安中封
高平亭侯曹幹魏王操子建安二十年封二十二年徙
頼亭侯
沁水公主名致光武女永平三年封高密侯鄧乾尚主
平陽公主(馮勤傳平陽長公主章懷註作明帝女)名女奴光武女永平三
年封大鴻臚馮順尚主
平邑公主名玉建初四年封黃門侍郎馮由尚主
聞喜公主名興肅宗女延平元年封
蜀
西河王劉琮後主子延熙十五年封景耀五年卒
新興王劉恂後主子景耀二年封後入晉襲後主安漢
公爵
上黨王劉虔後主子景耀二年封
平陽亭侯王連建興元年拜屯騎校尉封
平陽亭侯孫(缺名)建興元年繇江州都督入為尚書僕射
封
魏
河東王曹霖文帝子黃初三年三月甲戌封六年改定
陶王
中都公曹琬樊安公均子黃初二年以嗣豐愍王昂後
封其年徙長子公嘉平六年襲昂爵為豐王
平陽公曹琮宛侯據子嗣鄧哀侯冲後正始七年繇己
氏公徙封景初正元景元間累增邑至千九百戸
晉公司馬昭景元四年封咸熙初晉爵為王增封十郡
并前二十郡
臨晉侯曹敏樊安公均子嗣范陽王矩後漢建安二十
二年封黃初五年晉范陽王
長平侯曹休明帝初繇安陽鄉侯晉封
晉陽侯張遼黃初初繇都鄉侯晉封增邑千戸并前二
千六百戸諡曰剛子虎孫統襲
平陽鄉侯鍾繇文帝初以佐命功繇崇高鄉侯徙封邑
千三百戸明帝初晉定陵侯
樂平鄉侯王朗文帝初繇安陵亭侯晉封明帝初晉蘭
陵侯
平陽亭侯孟達黃初中自蜀歸降封
樂平侯董昭明帝初繇成都鄉侯晉封邑千戸
平陽鄉侯杜襲明帝初繇武平亭侯晉封邑二百五十
戸
中都侯孫資景初二年繇樂陽亭侯晉封齊王立增邑
三百戸并前千戸
平陽亭侯司馬駿景初中封
陽曲侯郭淮嘉平二年以破廖化擒句安功繇都鄉侯
晉封邑二千七百八十戸分三百戸封一子亭侯諡
曰貞子統襲
京陵侯王昶嘉平二年以征吳功繇武觀亭侯晉封邑
三千七百戸後以克母邱儉文欽功封二子亭侯關
内侯諡曰穆子渾襲
安邑侯母丘儉以征公孫淵功繇高陽鄉侯晉封邑三
千九百戸正元二年以謀討司馬師不克死
平陽鄉侯司馬幹晉宣王子晉初封平原王
武鄉亭侯傅嘏高貴鄉公初繇關内侯晉封邑六百戸
大利亭侯孫禮諡曰景
武進亭侯魯芝以討諸葛誕功封進爵漦城鄉侯
汾陽子郭正咸熙中以祖淮勲封
離石子孫宏咸熙中以父資舊勲封
晉
太原王司馬瓌安平獻王第六子武帝初封邑五千四
百九十六戸諡曰烈子顒襲咸寧三年徙河間王
太原王司馬輔安平獻王孚子武帝初封渤海王咸寧
三年八月徙封諡曰成子弘襲徙中丘王
西河王司馬斌宣帝弟咸寧三年繇陳王徙封邑千七
百一十戸諡曰繆子隠孫孴繼襲
代王司馬演武帝子少有廢疾不之國卒諡哀以成都
王子廓為嗣尋徙中都王
代王司馬晏武帝子繇吳王徙封趙王倫既誅復本封
西河王司馬喜為石勒所執
樂平王司馬延祚文帝子太康初封尋卒
京陵縣公王渾初襲父昶爵京陵侯太康元年以平吳
功增封八千戸晉公卒諡元子濟濟子卓襲又太康
初以渾功賜渾子澄爵亭侯弟湛關内侯
晉陽公武洽平北將軍五兵尚書别封大陵
大陵縣公溫羡以從駕討成都王穎功封諡曰元邑一
千八百戸
九原縣公王嶠元帝末封子淡襲
安邑公薛興子濤襲
平陽亭侯司馬隆安平獻王孫泰始九年晉封安平王
祁侯李憙泰始初以佐命勲封
臨晉侯楊駿以后父遷車騎將軍封
廣武縣侯張華太康元年以平吳功繇關内侯晉封
猗氏侯王卓官司空封
定襄侯劉輿尚書郭奕之甥
廣武侯劉琨以奉迎惠帝長安勲封邑二千戸子羣拜
廣武侯世子後為段匹磾所殺諡曰愍
平陽縣侯李矩太興元年封
聞喜縣侯伏滔
樂平侯狄伯支秦封
定襄侯衛操代公猗盧表授
雲中侯衛雄代公猗盧表授
樓煩侯姬澹代公猗盧表授
平陽鄉侯賈模充從子以豫誅楊駿封諡曰成
武鄉亭侯傅暢祗少子元康初封
附
永安王劉安國劉淵封
安邑王劉欽劉聰封
太原王劉闡漢主曜子光始初封
太原王石斌晉咸和五年勒封七年石弘徙封章武王
河東王石生後趙主勒子晉咸和五年勒封
代王石鑒後趙主季龍子晉咸和七年石弘封
太原王冉允閔子晉永和六年閔封
太原王慕容恪前燕主皝第四子儁立以戰功封
太原王慕容楷後燕主垂兄子垂署為征西大將軍封
雁門郡公呼延翼晉永嘉二年漢主劉淵晉為大司空
封
河東王慕容永稱藩於慕容垂
定襄郡公王彰劉淵封
樓煩公劉虎劉聰封
上黨郡公石勒漢主劉聰封邑五萬戸
雲中郡公賀賴頭以降燕主慕容儁封
晉公苻柳健少子
太原公呂纂凉主光長庶子至姑臧封
五原公赫連屈孑後秦封
太原公赫連昌屈孑中子鳳翔元年封
上黨郡公張蚝秦王苻丕太安元年封
上黨公姚昭燕主馮跋封
武鄉公慕容友永弟
太原公姚懿後秦主興子
新興侯慕容暐降秦王苻堅封
長平縣伯褚翜以拒蘇峻功封
永安伯孔沈以扈從功封
平陽鄉君元敬虞皇后從母王罕妻太寧中贈
北魏
高凉王元孤平文帝子太祖時追封孫樂真襲爵太宗
初改封平陽王子禮仍襲高凉王傳子那孫紇至曾
孫大曹降封公
平陽王元樂真永興元年十二月以祖孤讓國由高凉
王改封子禮仍襲高凉王
樂平王元丕太宗次子泰常七年封子拔襲後坐事國
除
新興王元俊太宗第七子泰常七年封後坐法降公旋
國除
晉王元伏羅世祖次子太平真君三年封無子國除
平陽王新成景穆帝子太安三年封子頥孫允襲坐罪
國除
西河王元太興太和二十年十一月由前京兆王改封
子昴孫悰襲
定襄縣王元鸞恭宗孫太和十九年五月以赭陽失利
由城陽王降封二十年正月復封
梁郡王元嘉太和初封
敷城王元坦咸陽王禧子正光中封邑八百戸莊帝初
復封咸陽王正光四年追封故咸陽王禧為敷城
王
上黨王元天穆建義元年四月封子儼襲
平昌王元寘建義三年由趙郡王改封
平陽王元修建義三年十月由汝陽縣開國公晉封即
出帝也
太原王元昶永熙三年封
平陽王長孫翰太常八年十二月由藍田公晉封子平
成襲降公又傳渾盛二世
上黨王長孫道生儉子太延元年由汝陰公晉封孫觀
襲觀子稚降公後復封王改馮翊世系表道生太
尉上黨靖王子旃司空上黨康王子觀司徒上黨定
王子稚西魏尚書令上黨文宣王
河東王閭毗初封河東公太安二年九月晉封子惠孫
豆襲太和十六年例降公
太原王乙渾和平三年正月由東郡公晉封
河東王苟頽太和三年九月由河南公晉封子愷襲例
降
高平王王琚本宦者孝文時累封見通考
太原王爾朱榮建義元年四月戊戌封食邑二萬戸後
累增至二十萬戸子文殊襲
上黨王長孫稚建義元年四月繇上黨公晉封
梁郡王爾朱义羅榮子弟文略襲齊天保末誅
九原公元儀登國初封後改封平原晉衛王
西河公元敦世祖時封子撥襲
西河公元石都天安元年封
太原郡公元大曹平陽王樂真曾孫高祖時諸王非太
祖子孫例降公大曹從優封太原
平陽郡公元丕高祖時由東陽王例降封後以平陽畿
甸改封新興公
安邑公穆崇太祖時由歴陽公徙封後又徙宜都公
河東公賀多羅延和四年封
平陽公慕容嵩太平真君六年封
河東公杜道生世祖舅超長子由城陽侯晉爵
河東公薛安都和平六年以歸國封贈河東王子道標
襲公孫達復襲例降河東郡開國侯食邑八百戸改
封華隂縣侯
平陽公賈愛仁和平六年封
上黨公慕容白曜皇興中晉封濟南王
平陽公薛拔謹子延興二年由永康侯晉封太和六年
改封子引孫裔曾孫孝紳襲
太原公王叡承明中封太和三年晉封中山王
河東公薛虎子太和初封
梁郡公爾朱代勤高祖時封子新興孫榮襲晉博陵郡
公第二子時襲孝莊帝時榮子义羅襲晉王义羅弟
文略又襲以罪誅
太原公薛提由歴陽侯晉封弟浮子襲降侯
上黨公王諶太原王叡弟例降侯諶卒子翔孫超曾孫
景覽襲
上黨郡開國公王仲興世宗時以自理馬圈侍疾及安
慰金墉城封食邑二千戸後奪封邑
太原郡公于郊世宗時以后父封子暉襲
樂平郡開國公爾朱世隆莊帝初封食邑一千二百戸
普泰元年晉王爵增邑五千戸
平昌郡開國公爾朱文殊榮子建義初封晉王孝靜初
襲太原王
太原郡開國公于暉郊子建義四年封
平陽郡開國公高歡莊帝初封銅鞮伯廢帝初封公普
泰元年三月晉封渤海王
太原郡開國公高澄天平二年封即齊文襄也
平陽郡公高淹獻武王子元象中封
永安郡公高浚獻武王子元象中封
太原公高洋武定五年封即齊文宣也
石城公莫多婁以從獻武征伐功封子敬顯襲
平陽公破六韓常繇永安侯晉封見孝静時
聞喜公裴道護
河東公薛野睹彪子
晉陽公武洽賜田大陵子克己襲
聞喜公裴弘
河東公薛拔
高平公李敷順子後坐罪誅
永安公劉羅辰以宣穆皇后兄封子殊暉襲
汾隂公薛壽
高平郡公蕭贊寶夤兄子梁武封豫章王奔魏封
樂平縣開國公源子雍懷子肅宗時以守夏州功封邑
一千戸改封平陽縣開國公
陽曲縣開國公斛斯椿莊帝初封食邑千戸改封深澤
縣前廢帝時改封城陽郡開國公增邑五百戸
西河縣公任祥莊帝時封
西河縣公任延敬莊帝時以隨葛榮先降封子胄嗣武
定三年通西魏誅
長子縣公劉靈助建義初封長子伯食邑七百戸從爾
朱榮入洛以卜筮晉封
長安縣開國公爾朱天光建義初封食邑一千戸改封
廣宗郡公
陽邑縣開國公朱瑞建義初封食邑一千戸尋改封北
海郡開國公
石艾縣開國公賈顯慶建義中封邑一千戸
石艾縣公賈顯度永安初以破葛榮封
壽陽縣公賀拔永以世為鎮將績封晉爵為王為齊神
武所殺
馬邑侯元陋興神瑞元年封
晉陽侯元仙德
平舒侯許謙皇始初封子洛陽襲晉北地公子寄生襲
降侯
安邑侯樓伏連太祖時以柴壁功賜爵後晉廣陵公
平舒侯燕鳳太宗時封傳子元孫世宗三世
汾隂侯薛辨太宗時以歸國功封子謹襲晉封涪陵公
以北討後期斬國除
永安侯魏勤太宗時封
平陸侯張讜本仕宋文成時以歸國封子敬叔襲
中都侯宋宣世祖時封子謨孫鸞襲
平陸侯張幸世祖時以歸國封子凖曾孫彝襲高祖時
例降伯又晉侯彝子暠之襲
假榆次侯郭逸世祖時封
中都侯郭小世祖時以閹官由泥陽子晉封
永寧侯王亮叡弟承明初以告法秀謀封孫元景正光
中復爵降伯
永安侯劉乞歸孝文初封
河北侯薛真度太和初封後降伯又改封臨晉縣開國
公食邑三百戸增二百戸子懷徹襲
中都侯王魏誠叡弟子静襲例降伯嗣子伯豫襲
高都侯慕容琚元真曾孫以廉清賜爵子白曜襲晉封
南鄉公改上黨公
汾陰縣侯薛循義壽孫肅宗時以招薛鳳賢封邑八百
戸武定中除名以守晉州功復爵晉正平郡公子文
殊襲
汾陰縣侯薛孝通莊帝時封
猗氏縣開國侯王綽湛孫以奉莊帝勲封邑五百戸
汾陰侯薛辯雍州刺史諡曰武
安邑侯薛道次安都子子巒襲降平溫子通考作道
異封安邑侯又云道次封河南公
蒲坂侯薛碩明安都兄子以同歸國封
平昌縣侯韓軌以破爾朱兆封後任瀛州刺史削爵
壽陽縣侯賀拔允建義初封邑七百戸永安中晉公前
廢帝時改封燕郡公
永安侯薛曇尚虎子子建義中封
屯留縣開國侯暴顯後廢帝初封武帝八年晉公通前
食邑一千三百戸
武周縣侯王懷廢帝中興初封孝武帝永熙中改封虞
鄉縣侯
祁縣侯王思政孝武初以預定策功封又晉太原郡公
安邑侯薛遵彥
定陽侯梁俟力提
長平侯晁暉子林孫清襲
晉陽侯尉力斤諾子眷弟
永安侯賀純
安陽縣侯胡虔僧洗孫
新昌侯張忠以歸降封
晉陽伯元贊太和中封
開陽伯王肅自南齊來奔孝文時封子紹襲
平陽伯堯暄太和中封子洪襲
平舒縣開國伯邢巒世宗時以宿豫功封食邑五百戸
子遜襲永安二年坐受任元顥國除通考云巒初
襲父封平城子以戰功晉平舒縣伯子遜襲
屯留縣伯念賢肅宗末以破衛可孤等賊封邑五百戸
建義中晉平恩縣公
平城縣伯裴炯植弟颺子明帝初封晉侯改封高城
平陽伯裴伯茂明帝時以平薛鳳賢封
晉陽縣伯李元忠武帝時封邑五百戸子搔襲
沃陽縣伯段永正光中封邑五百戸
平陽縣開國伯杜顒洪太孫孝昌二年以守岐州勲封
子景仲襲
石門縣伯李弼孝昌時封
平陽縣伯堯雄永安中封邑五百戸後晉公
長子伯李業興永安二年以造歷勲封出帝初又封屯
留縣開國子食邑五百戸授次子遵祖長子伯
敷城縣伯劉貴建義初封邑五百戸尋晉公齊時子洪
徽襲
永安縣開國伯樊子鵠建義初封食邑千戸晉南陽郡
開國公
永寧縣開國伯叱列延慶建義中封食邑五百戸改封
北海郡開國公
隰城縣伯張亮前廢帝時封邑五百戸
汾陽縣伯韓賢前廢帝時封邑五百戸
晉陽縣伯李元忠顯甫子以佐神武起兵封
壽陽伯郭秀齊神武時以恩倖封
平舒伯蔡襲孝武時封
太原縣伯王則元象中封
平陸縣伯呂思禮以守鄴功封西魏改汝陽縣子
桑乾縣伯斛斯元壽椿弟
臨晉伯薛真度安都從弟以來歸功封子懷徹襲
樂平伯李思穆諡宣惠
壽陽縣伯郭秀齊獻武王封
長安伯韋融珍孫以軍功封
晉陽縣伯季元忠以建義功封
平陽縣開國子元顯恭鸞子邑三百戸
汾陽子伊馥神䴥初封後晉魏安侯河南公
平城子邢穎太武時封
蒲陰子韓茂太武時以從征伐功封後晉安定公
東光子郭祚孝文時以贊遷洛功封後晉伯子景尚襲
見通考
高都子秦松閹官太和末封有罪免世宗初復爵
安陽縣開國子鄧羡肅宗時封邑三百戸
平昌縣開國子苟慶珍正光初以母劉氏守梓橦郡功
封子純陁襲
五原縣開國子裴瑗莊帝時以赴洛功封邑三百戸
遼陽縣開國子王椿叡子以預立莊帝功封食邑三百
戸
平遙縣子司馬子如永安初封邑三百戸晉侯前廢帝
時又晉陽平郡公
五城縣開國子源延伯子雍子以守夏州功封邑三百
戸後晉封浮陽伯
新昌子孫紹永安時以議歷事封子伯元襲
安陽縣子裴衍孝昌時以救荆州功封晉臨汝縣公
永樂縣子斛律光武定五年封尋晉伯
石門縣子鮮于世榮興和二年封
雲中子梁恭越孫由祝阿侯降封
廣牧子陸清都麗弟頽子
永安子陸龍成麗弟子昶襲
平城子伊盆生馥孫
安邑子裴雙碩贈聞喜侯任弘農太守封子駿襲
東光子許安都洛陽弟卒贈侯子白虎襲以罪奪爵
新興縣開國子穆衍羆子
平昌男鄭羲延興初以擒田智度功封後晉封陽武侯
永寧男酈範高祖時以祖紹勲封晉爵子又假范陽公
子道元襲永寧侯子孝友襲
晉陽男元鷙高祖末封後晉華山王
長平男張燿明帝時封
新昌男竇瑗莊帝時以拜爾朱榮官賞後晉容城縣開
國伯以新昌男轉授兄叔珍
敷城縣男潘樂以從爾朱榮討元顥封後晉廣宗縣伯
定陽縣男杜弼武定元年封邑二百戸武定末晉侯增
邑通前五百戸
平舒男范舍樂出帝時封武定末晉侯
大夏縣男盧文偉以平韓樓功封孫詢祖齊時襲有宿
德朝士謂曰大夏初成詢祖應聲
晉陽男蘇壽興以閹官封養子淑襲
汾陰男薛懷儁真度子子湛儒襲齊例降
延陵男李鳳以從尉元定南境封
襄陵男薛懷樸真度子
高平男李虔姑臧穆侯承子
高平男薛範子法儁襲
樂平男仇儁
介休男尉撥
廣興開國君綦連猛别封石城縣開國子食肆州平寇
縣武定五年封
太原公主太祖時封
西河長公主文成帝女薛初古拔尚主
濩澤公主滎陽公閭大肥尚主
太原長公主裴詢尚主
西河公主薛洪祚尚主
建興長公主劉昶尚主
平陽長公主劉昶復尚主
平陽公主高肇尚主
平陽公主張忻尚主
鄉郡公主爾朱榮妻
壽陽公主莊帝姊
平陽公主周太祖元后之妺下嫁鄭文寬
附南朝封爵
新興王劉嵩宋明帝第十一子齊受禪降定襄縣公
河東王蕭鉉南齊封
新興郡王蕭大莊梁簡文第十三子大同元年繇高唐
縣公晉封
河東王蕭譽昭明太子中子大通三年封為湘州刺史
後被害
河東王裴之横簡文時為北平將軍封
桑乾王元亦咸陽王禧子梁封
河東王陳叔獻宣帝第九子太建五年封諡康簡子孝
寬襲
新興王陳叔純宣帝第二十八子至德元年封入隋為
河北令
太原王陳叔匡宣帝第三十四子封
平陽縣開國侯翟遠梁封天監二年北降
聞喜縣公柳霞後梁岳陽王承制封
定襄侯蕭祗梁封太清三年北降
定襄侯張冲梁武帝時以軍功封
西魏
晉王元(缺名)文帝子
石城公韓果大統初封
昌寧公長孫儉恭帝元年以破江陵功封
河中公長孫紹遠官大司空封諡曰獻
汾陰公薛壽仁修義祖
太原郡公王思政以軍功積封後戰敗入東魏
安平郡公侯莫陳順崇兄大統五年封
西河郡公李賢恭帝元年繇上邽縣公晉封後除名周
保定二年復爵子端襲
廣武郡公竇熾恭帝元年繇上洛縣伯晉封周保定元
年晉鄧國公
正平郡公宇文招周太祖子恭帝三年四月封邑一千
戸周武成元年九月晉趙國公
河東郡公賀蘭讓祥子
龍門郡公王長述羆孫隋時子模襲
蒲子縣公乙速孤佛保孝武時以從入關功封
襄城縣公楊忠大統中繇關外侯晉封
萬年縣公崔訦大統中繇安固縣侯晉封增邑通前二
千四百戸
永安縣公竇熾恭帝元年繇安武縣公改封周初晉神
武郡公
永寧縣侯鄭孝穆孝武末封大統十六年改封金鄉縣
男
義寧縣侯獨孤藏信子大統十三年封邑一千戸
中都縣侯王揆思政子封邑一千五百戸後晉公
晉陽縣侯王景思政孫
安平縣侯怡平以父峯勲封
新興縣伯豆盧永恩以迎孝武封邑五百戸
安定縣伯李遠孝武封邑五百戸文帝初晉公增邑千
戸大統三年晉陽平郡公
臨汾縣伯達奚實孝武末以從西遷封邑六百戸恭帝
時晉平陽公
襄城縣伯趙善孝武西遷繇山北縣伯改通前一千戸
晉公增五百戸
白水縣伯梁禦以從平關右封邑三百戸大統元年晉
信都縣公
靈丘縣伯侯莫陳瓊崇弟以軍功封邑三百戸大統三
年晉侯周閔帝初晉武安縣公
安陽縣伯伊婁穆大統中封邑五百戸周初晉侯增五
百戸天和二年增二千一百戸
平舒縣伯蔡祐大統中封
中都縣伯陸政大統中封子逞襲
廣武縣伯侯莫陳崇以臨涇縣侯别封
永固縣伯王勇恭帝時封邑五百戸
臨晉子趙達
定陽子王羆
長子縣子庫狄昌孝武末繇陰盤縣子改封邑八百戸
大統初晉方城郡公增邑一千戸
晉陽縣子李檦弼弟大統元年以自梁歸附封邑四百
戸又以功晉公增邑四百戸廢帝初改封山縣公
陽邑縣子趙剛大統初封邑三百戸尋晉臨汝縣伯
萬年縣子于實謹子大統三年封邑五百戸十五年晉
公增邑二百戸周閔帝初改封延壽郡公
萬年縣子薛檜大統中以敗吐谷渾封邑三百戸子斌
襲
平陽縣子李彥大統十二年封邑三百戸子昇明襲
龍門縣子郭彥大統十二年封邑三百戸恭帝元年增
邑五百戸後晉伯周初晉懷德縣公
龍門縣子薛善以屯田功封晉博平郡公
長安縣男韋瑱大統初封邑二百戸晉子增二百戸周
初晉平齊縣伯增邑五百戸天和初追封公
襄城縣男辛昂大統四年以歸朝封邑二百戸後襲繁
昌縣公
長安縣男冀儁大統中封邑二百戸晉子
北齊
永安王高浚高祖第三子天保元年六月繇永安郡公
晉封乾明元年嗣子凖襲
平陽王高淹高祖第四子天保元年六月繇平陽郡公
晉封子德素襲通考作子寶嚴襲
上黨王高渙高祖第七子天保元年六月繇平陽郡公
晉封子寶嚴襲
廣寧王高孝珩文襄第二子天保初封
上黨王高紹信天保十年十二月改封漁陽王通考云
文襄第六子
太原王高紹德文宣帝第二子河清元年被害通考云
子辨才襲
西河王高紹仁文宣帝第四子天保初封
定陽王高彥康孝昭帝第六子武平初封
西河王高仁幾武成帝第八子天統三年六月封
高平王高仁英武成帝子齊亡入周徙蜀
樂平王高仁邕武成帝第九子
蘭陵王高長恭别封樂平郡公
任城王高湝别封正平郡公
馮翊王高潤别封文城郡公
廣武王高長弼天保元年六月以宗室封
平昌王高子瑗廣平公盛嗣子天保元年六月改封
太原王婁昭天保初以武明皇后弟追封子仲遠襲改
封濮陽王
河東郡王潘樂天保元年六月以功臣繇金門郡公晉
封
白水郡王侯莫陳相天保初晉爵又晉食建州幹北周
别封義寧郡公
敷城郡王張保洛濟南初繇武安縣公晉封以在滄州
聚斂奪爵及卒復封子默言襲
定陽王暴顯天統二年繇屯留縣開國公晉封
文城郡王皮景和武平中繇永寧縣開國子晉封又别
封西河郡開國公
義寧王斛律孝卿武平末繇縣侯晉封
郇國公韓建業
燕郡公祖珽食太原郡幹武平中封
襲壽陽公武居常克己子
定陽郡公斛律平皇建初繇固安縣侯晉封
咸陽郡公慕容儼别封猗氏縣公天統四年十月封
正平郡公薛修義以軍功封子文殊襲
西河郡公乞伏令和
華陽縣公庫狄盛天保初封以華陽封邑在遠割并州
之石艾縣肆州之平寇縣原州之馬邑縣各數十戸
合二百戸為其食邑未幾例罷
寄氏縣公慕容儼天統四年以守郢州功别封
定陽縣侯杜弼别封長安縣伯天保初封
屯留縣侯李崇祖業興子文宣時封
永安縣侯敬顯儁
石城縣開國伯綦連猛皇建元年繇開國子晉封尋晉
君天統四年又别封義寧縣開國君
永樂縣伯元文遙孝昭初封天統二年晉寧都郡公
汾陽縣伯韓賢子裔襲
太原縣伯王則
石門縣子鮮于世榮轉食上黨郡幹武平中以從平高
思好晉封義陽王
萬年縣子許惇世祖時封
樂平縣男劉洪徽貴子
太原公主魏孝静帝后
北周
代王宇文達太祖弟子武成元年九月封代國公邑萬
戸建德三年正月晉王大象元年詔以潞州上黨郡
為國二年國除
平陽王李慶遠
晉國公宇文護孝閔帝元年正月繇中山公晉封邑一
萬戸
邵國公宇文會晉公護子保定元年七月追封皇伯父
顥為邵國公會繇江陵公襲封天和五年改譚國公
虞國公宇文興保定元年追封皇族仲為虞國公五年
五月仲子興繇大寧郡公襲封子永洛襲隋封介國
公
邵國公宇文胄太祖兄贈邵國公顥孫天和五年二月
自齊來降襲封大象末應尉遲迴國除
翼國公宇文通天和六年封
正平公宇文乾嘉護子
上黨公長孫紹遠孝閔元年封
霍國公賀拔緯岳子保定二年七月繇白水郡公晉封
揚國公王誼周武帝初封隋開皇中改封郢國公
樂平公竇集天和元年封
大安公閭慶天和六年封
唐國公李虎天和六年封
太原公王柬天和六年封
太原公王康建德四年封
廣寧公薛迴建德四年封
郇國公韓建業建德五年十二月丙辰以齊定南王舉
介休城降封
郜國公賀拔伏恩建德五年十二月丁巳以齊降將封
潞國公丘崇建德五年十二月繇廣化公晉封
原國公姬願建德五年十二月繇神水公晉封
安邑公王興宣政元年被害
翼國公元晟大象元年七月以天右后父封
武鄉公崔弘度訦子大象二年十二月封
平陽公李彥梁以功積封子昇明襲
平陽公房巖
汾陰公薛馥荆州刺史
虞鄉公張羡以司成中大夫封
晉陽公李檦弼弟以戰功封子椿襲
邵國公楊瓚隋高祖母弟尚武帝妹順陽公主周末封
隋初封滕王
大寧郡公宇文興保定五年晉襲虞國公
安平郡公宇文愷貴子祖莫豆干贈安平郡公愷襲
雁門郡公田弘孝閔初繇鶉陰縣公晉封邑通前二千
七百戸後又增五百戸子仁恭襲隋初晉觀國公
文城郡公薛端慶之弟子周初繇交城縣伯晉封子胄
襲
五原郡公辛彥之周初以掌議儀制封龍門縣公尋晉
封隋初改封任城
武鄉郡公劉志世宗初繇華陰縣男晉封邑通前一千
戸
廣昌郡公王士良保定間以降附封子德良襲
文城郡公柳昂武帝時封隋初子調襲
神武郡公竇毅天和六年封
河東郡公李椿檦嗣子大象末繇魏平縣子晉封
河東郡公賀蘭讓祥子
濩澤郡公宼顒儁子
大安郡公閻慶邑千戸
雁門郡公楊廣大象末封
河北縣公王悅孝閔時繇藍田縣侯晉封子康襲
永寧縣公楊文思武帝時以勲封周末改封洛川
平寇縣公李景建德末以平齊功封入隋累封滑國公
晉陽縣公王韶以平齊功封宣帝改封昌樂
長子縣公王世績周以軍功封隋開皇初晉宜陽郡公
武川縣公賀婁子幹隋初晉鉅鹿郡公
沁源縣公周宣政初襲爵隋開皇中晉彭城郡公
長壽縣公姚僧垣宣政中以醫術封隋開皇初晉北絳
郡公子最襲後讓兄察
平陽縣公伊婁穆以戰功封子豐襲
義寧縣公高熲周末以平尉遲迥功封隋初晉渤海郡
公
龍門縣公韋遵
西河縣公獨孤景雲廣阿縣公楷子周末以父功封
中都縣公陸逞通弟子操襲
安邑縣公唐規驃騎大將軍
平陽縣公顏之推宣帝初封隋時晉鉅野郡公
虞城侯薛濬天和中襲父琰爵
汾陰侯薛孝通以平定關中之亂封
永安縣侯韋壽孝寬子建德中封静帝初晉滑國公
永安縣伯杜彥武帝時以戰功封周末晉襄武縣侯
平遙縣伯鮑宏周平齊以功封
平寇縣伯馮恕遷子
平陽縣子劉璠世宗初封邑九百戸
義寧縣子元暉武帝時封隋初晉公子肅襲
安邑縣子樊遜天和五年封邑四百戸又以教授皇子
增邑一百戸大象初晉崇業郡公
石城縣男崔仲方武帝初以軍功封
平陽縣男顏之儀高祖末以累諫東宫封邑二百戸文
宣初晉公增邑一千戸
平陽縣男郭榮以軍功封
臨水縣男陸彥師建德七年封隋初晉子
聞喜縣男裴藻以歸附封
永安縣男鄭元琮沛國公譯子宣帝初封
平河長公主太祖女王昶尚主一作西河公主
新興公主晉公護女妻蘇威
隋
晉王楊廣即煬帝
晉王楊昭煬帝長子仁壽元年繇河南王改封大業元
年立為皇太子
郇王楊慶河間王弘子大業六年追封弘為郇王慶襲
後坐事削爵唐初復封
代王楊侑元德太子子大業末繇陳王徙封即恭帝
邵國公楊綸滕王瓚子開皇初封十三年晉封滕王大
業初削爵後歸唐封懷化縣公
介國公宇文闡即周静帝隋初封
黎國公李威開皇初以平蠻功封
郇國公韓達業開皇中封
介國公宇文永洛繇虞國公改封
耿公王士隆魏國公韶子初襲父封大業中改封
臨汾公李詮趙郡太守
臨汾公薛道實馥子
臨汾公裴獻
北絳公姚察秘書丞
西河公紇豆陵
正平郡公楊文思開皇元年晉爵
蒲城郡公郭榮周封平陽縣男隋開皇初晉封
平城郡公邱和周開府入隋封
平昌郡公王慶開皇元年繇始安縣公晉封子淹襲
絳郡公李禮成周封冠軍縣公開皇初以佐命功晉封
平昌郡公元嚴周封昌國縣伯隋初晉封子弘襲
高都郡公李雄開皇初以軍功晉封子公挺襲
龍門郡公王長述魏扶風郡公羆孫初襲祖封後改封
龍門歴周隋累增邑戸開皇中卒子謨襲
西河郡公乞伏慧仕周以軍功封隋仍舊封
廣武郡公和洪周末以平尉遲迴功封隋仍舊封
武鄉郡公崔弘度說子開皇初以佐命功封
五原郡公元旻開皇中封
義寧郡公周羅㬋陳封始興侯後歸隋以軍功封
河東郡公楊瓚官輔國大將軍封
西河郡公竇洪景官驃騎大將軍封子儼孫明哲襲
平遙縣公鮑宏開皇初繇平遙縣伯晉封
平昌縣公宇文㢸開皇初繇安樂縣公改封
山陰縣公蕭該開皇初封
高都縣公楊尚希開皇初繇高都縣侯晉封子旻襲後
改丹水縣公
虞鄉縣公張羡周雍州刺史封隋初卒諡曰定子煚襲
陽城縣公梁文讓周時襲父彥光爵隋仍舊封
汾陰縣公楊文紀正平郡公文思弟開皇中晉上明郡
公
太平縣公史萬歲父静從周武帝平齊戰没追封萬歲
襲父爵開皇中以功復封子懷義襲
聞喜縣公裴矩開皇中以軍功封
濩澤縣公劉弘開皇中以平陳功封子長信襲
安陽縣公崔彭士謙子文帝時以佐命功積封
陽曲侯李恒開皇中封
端氏縣伯源崇開皇初以父功封
安邑縣伯韋霽孝寬子開皇中封
新城縣男柳旦開皇元年以軍功封
永安縣男鄭元珣周沛國公譯子開皇初封
樂平公主周宣帝后隋高祖女開皇初降封
永樂郡君范氏贈高陽縣公許善心母梁太子中舍人
孝才之女少寡養孤博學有高節高祖詔入侍皇后
講讀封
山西通志卷六十二
