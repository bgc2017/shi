山西通志卷五
沿革(三)
遼州地表
總部郡國州縣
周并晉
韓
趙閼與
秦上黨郡
漢并上黨郡沾湼氏
後漢并上黨郡沾湼
魏
晉并州上黨郡湼武鄉
樂平郡沾轑陽
北魏并州太原郡沾
鄉郡鄉
樂平郡遼陽
北齊鄉郡鄉
樂平郡梁榆
後周鄉郡鄉
樂平郡梁榆
隋冀州鄉郡榆社
太原郡和順遼山平城
唐河東道遼州遼山榆社平城和順
五代遼州
宋河東路遼州遼山和順榆社平城
金河東南路遼州遼山榆社和順儀城
元河東山西路(肅政廉訪司)晉寧路遼州遼山榆社和順
明山西布政司遼州榆社和順
國朝山西布政司遼州榆社和順
遼州
漢上黨郡湼縣地晉為轑陽縣屬樂平郡北魏眞君九
年罷遼陽入鄉縣隸鄉郡孝昌二年復置隸樂平郡北
齊省隋開皇十年復置改遼山縣又析樂平縣置遼州
十六年屬遼州并置交漳縣大業初廢州并罷交漳入
焉屬太原郡唐武德三年析并州之樂平和順平城石
艾四縣(新書四縣中有遼山無和順)置遼州治樂平縣乂以廢榆州
之榆社平城二縣來屬八年改遼州為箕州先天元年
改儀州天寳元年改樂平郡為下郡遼山為中縣乾元
元年復為儀州中和三年八月復為遼州隸河東道五
代胥遼州(周時入東漢)宋遼山為下縣熙寧七年州廢省平
城和順二年為鎮入遼山縣隸平定軍省榆社縣為鎮
入威勝軍武鄉縣元豐八年復置遼州縣鎮並復來隸
治遼山縣隸河東路金為中刺史天會六年以與東京
遼州同加南字天德三年復去南字隸河東南路遼山
縣為倚元為下州隸晉寧路遼山為下縣倚郭明省遼
山縣入州
國朝因之直隸山西布政司編戶舊二十七里今十一
里
和順縣(州北九十里)
周春秋時晉大夫梁餘子養邑後漢志湼有閼與聚
漢上黨郡沾縣地
晉屬樂平郡
北魏屬太原郡
後周為梁榆(系)
隋開皇十年改名和順十六年又置平城縣屬太原郡
明一統志有古和順城故名
唐(中)武德初和順平城胥屬并州三年析置義興縣改
和順屬遼州六年又改平城來屬省義興縣入焉
宋(下)熙寧七年省為鎮入遼山縣元祐元年復置和順
縣隸遼州平城縣為中縣亦仍來屬
金貞元二年廢平城縣為儀城鎮貞祐四年復陞儀城
縣和順如故
元(下)至元三年省儀城入和順隸遼州
明隸遼州
國朝因之編戶舊二十二里今五里
榆社縣(州西一百里)
漢上黨郡湼縣地
晉武鄉縣地
北魏鄉縣有榆社城隸鄉郡
隋開皇十六年析鄉縣置榆社縣屬韓州大業初仍廢
入鄉縣隸上黨郡舊唐志義寧元年析置榆社縣
唐(中)武德三年於榆社置榆州割并州平城来屬仍置
偃武縣六年廢榆州及偃武縣以平城榆社屬遼州
五代
宋(中下)熙寧七年省榆社為鎮入威勝軍武鄉縣元祐
元年復置隸遼州
金
元(下)至元三年省入遼山六年復置
明仍隸遼州
國朝因之編戶舊三十里今十里
沁州地表
總部郡國州縣
唐冀
虞并
夏商冀
周并晉蔡臯狼
韓
趙
秦上黨郡
漢并上黨郡銅鞮湼氏襄垣穀遠
後漢并上黨郡湼襄垣穀遠
司隸河東郡垣
魏上黨郡
晉并州上黨郡銅鞮湼襄垣穀遠
北魏并州南垣州
鄉郡陽城鄉銅鞮
義寧郡義寧安澤沁源
北齊南垣州(改豐州)
鄉郡
義寧郡
後周潞州鄉郡
義寧郡
隋冀州上黨郡鄉銅鞮沁源
西河郡綿上
唐河東道潞州銅鞮武鄉
沁州沁源和川綿上
五代沁州
宋河東路威勝軍銅鞮武鄉沁源綿上
金河東南路沁州銅鞮武鄉沁源綿上
元河東山西道(肅政廉訪司)晉寧路沁州銅鞮沁州沁源武鄉
明山西布政司沁州沁源武鄉
國朝山西布政司沁州沁源武鄉
沁州
春秋晉地後屬韓又屬趙秦漢皆上黨郡地(按當屬銅鞮穀遠縣)
(地)晉銅鞮縣隸上黨郡北魏銅鞮縣隸鄉郡又置陽城
縣建義元年又置義寧郡及沁源縣為郡治(州志以漢穀遠縣地)
(置沁源安澤二縣)後周因之隋銅鞮縣隸上黨郡開皇十八年
省甲水縣入焉又開皇初廢義寧郡十六年置沁州大
業初州廢義寧元年置義寧郡領沁源銅鞮綿上仍析
沁源置和川凡四縣唐武德元年沁州為下州三年析
銅鞮置甲水縣六年以銅鞮隸韓州九年省甲水縣永
徽六年銅鞮隸沁州顯慶四年改隸潞州天寳元年改
沁州為陽城郡乾元元年復為沁州五代胥為沁州宋
太平興國三年於潞州銅鞮縣亂柳石圍中建威勝軍
同下州省沁州入焉隸河東路銅鞮縣改隸軍為中縣
威勝軍治金隸河東南路天會六年升沁州為中州元
光二年升為節鎮軍曰義勝銅鞮縣為倚元隸晉寧路
銅鞮為下縣至元三年省錄事司武鄉縣入焉(明一統志隸平)
(陽路)明洪武初省銅鞮縣入州領縣二萬歷二十四年改
屬汾州府三十二年仍隸山西布政司
國朝因之編戶舊六十里
沁源縣(州西南一百二十里)
漢穀遠縣地隸上黨郡
北魏建義元年置沁源縣為義寧郡治
北齊
後周
隋開皇初義寧郡廢十六年置沁州及義寧縣十六年
置綿上縣十八年改義寧為和川大業初州廢又廢
和川入沁源縣隸上黨郡唐志義寧元年析置和川
縣
唐(中)武德二年析置招遠縣三年省和川為中縣又置
綿上縣為中縣
宋(上下)太平興國六年廢沁州以縣隸威勝軍綿上為
中下縣寳元二年亦自大通監來隸
金元光二年十一月升為穀州
元仍名沁源為下縣隸沁州至元十年省綿上縣入焉
明隸沁州
國朝因之編戶舊五十二里今七里
武鄉縣(州東北六十里)
漢湼氏縣地隸上黨郡舊唐志漢垣縣
晉仍置湼縣又始置武鄉縣隸上黨郡石勒置武鄉郡
後罷
北魏延和二年置鄉郡領陽城襄垣鄉銅鞮四縣治鄉
縣眞君九年罷遼陽屬鄉縣舊唐志魏曰湼城移治
於南亭川即今治
北齊
後周廢豐州隋志又有後魏南垣州尋改豐州
隋開皇初郡廢以鄉縣隸上黨郡十六年分置榆社縣
大業初廢
唐(中)武德初屬韓州州廢屬潞州則天時復加武字神
龍年去武字為鄉縣後又加武字
五代
宋(上)太平興國時改隸威勝軍熙寧七年廢遼州榆社
縣為鎮入焉元豐八年復舊
金
元(下)至元三年省入銅鞮後復置隸沁州
明隸沁州
國朝因之編戶舊三十里今十里
平定州地表
總部郡國州縣
唐冀
虞并
夏商冀
周并晉盂馬首
厹繇
東山臯落氏
趙
秦太原郡
漢并州太原郡上艾盂榆次
上黨郡沾
後漢并州上黨郡沾
太原郡榆次盂
冀州恒山國上艾
魏太原郡
上黨郡
晉并州太原國盂
樂平郡沾上艾壽陽樂平
北魏并州太原郡沾受陽
樂平郡樂平石艾
北齊并州
樂平郡
北周并州
樂平郡
隋冀州太原郡壽陽樂平石艾盂
唐河東道太原府盂夀陽樂平廣陽
五代
宋河東路太原府壽陽盂
平定軍平定樂平
金河東北路太原府盂壽陽晉州
平定州平定樂平
元河東山西道(肅政廉訪司)冀寧路壽陽平定州樂平盂州
明山西布政司太原府壽陽盂縣平定州樂平
國朝山西布政司平定州壽陽盂縣樂平
平定州
漢上艾縣隸太原郡後漢屬常山國晉隸樂平郡北魏
更名石艾眞君九年罷孝昌六年復明一統志為西陽
郡隋隸太原郡舊志開皇初隸遼州大業中隸太原郡
後隸受州唐(畿縣)武德三年隸遼州六年隸受州貞觀八
年州廢隸太原府天寳元年更名廣陽宋太祖征河東
首下之建平定軍隸鎮州太平興國二年以鎮州廣陽
砦建平定軍同下州隸河東路四年改廣陽縣為平定
屬平定軍金隸河東北路大定二年升州為下刺史平
定縣為倚興定二年為防禦十一月復降為刺郡領平
定樂平二縣元隸太原路為下州至元二年省倚郭平
定樂平二縣入州七年復置樂平縣舊志元初開元帥
府統臯和遼儀威盂邢晉等處至元二年遼儀和入平
陽威入廣平盂隸太原邢入順德明為平定州隸太原
府領樂平
國朝因之雍正二年陞為直隸州析太原府盂縣壽陽
縣隸焉編戶舊三十三里今二十一里
壽陽縣(州西一百里)
周春秋時晉馬首邑左傳韓固為馬首大夫
漢榆次縣東境
晉始置壽陽縣隸樂平郡舊志在壽水之陽故名明一
統志晉末省
北魏眞君九年改隸并州太原郡舊志太武時省入晉
陽縣尋復置
隋開皇十年改并州南受陽縣為文水汾州東故壽陽
置壽陽縣
唐(畿)初為受陽縣武德三年屬遼州六年徙受州來治
領壽陽盂二縣又以遼州之石艾樂平來屬貞觀八
年州廢屬太原府十一年更名壽陽
五代
宋(次畿)隸太原府
金興定二年九月割隸平定州四年正月以壽陽縣西
張寨置晉州舊志大定初割榆次東境三百五十餘
戶隸壽陽尋徙州治清源
元(下)隸太原路
明為壽陽縣隸太原府
國朝因之雍正二年改隸平定州編戶舊三十里今二
十四里
盂縣(州西北一百里)
周晉大夫盂丙邑後漢志注作盂邴明一統志本仇猶
國戰國屬趙為源仇城
漢置盂縣隸太原郡
晉隸太原國
北魏省入石艾縣隸樂平郡縣志又於縣西百里置撫
城縣屬定襄郡
隋開皇十六年置原仇縣隸太原郡大業初仍名盂縣
唐(畿)武德三年置受州領盂受陽二縣六年徙受州於
壽陽貞觀八年省受州縣復屬并州新唐志貞觀元
年省烏河縣入焉縣志武德初改撫城為烏河縣
五代
宋(次畿)隸太原府
金興定中升為州隸絳州元帥府節制置刺史尋復
元盂州為下州隸冀寧路
明洪武二年改為盂縣隸太原府
國朝因之雍正二年改隸平定州編戶舊二十三里今
同
樂平縣(州東南六十里)
周舊志東山臯落氏之國後屬晉戰國屬趙
秦隸上黨郡
漢置沾縣隸上黨郡晉志東漢建安末立樂平郡
晉泰始中置樂平郡統沾上艾壽陽遼陽樂平五縣隸
并州明一統志晉樂平郡治
北魏仍為樂平郡統遼陽樂平石艾三縣眞君九年治
太原孝昌二年復治沾城
隋開皇初廢樂平郡十六年分置遼州及東山縣大業
初廢仍置樂平縣隸太原郡
唐(畿)武德三年於縣置遼州六年徙遼州治箕州以樂
平屬受州州廢屬太原府
宋(中)乾德元年下北漢樂平縣改為平晉軍尋廢復為
樂平縣
金仍隸平定州興定四年正月升為臯州尋廢州隸平
定州
元(下倚郭)至元二年省為鄉入平定州立廵檢司七年
復為縣
明隸太原府平定州
國朝因之雍正二年直隸平定州編戶舊十里今七里
忻州地表
總部郡國州縣
唐冀
虞并
夏商
周幷晉
趙
樓煩
秦太原郡
漢并州太原郡陽曲汾陽
後漢并州
魏新興郡
晉并州晉昌郡九原定襄
北魏肆州永安郡定襄平寇
秀容郡秀容石城肆盧敷城
恒州(以下郡縣□天平二治置寄治秀容郡城)代郡
善無郡
梁城郡
繁峙郡
高柳郡
北靈邱郡
内附郡
靈邱郡
北齊肆州秀容平宼
後周肆州(徙雁門)秀容平寇
隋冀州樓煩郡静樂秀容
唐河東道嵐州静樂
憲州樓煩
忻州秀容定襄
五代忻州
嵐州
宋河東路忻州秀容定襄
憲州静樂
金河東北路忻州秀容定襄
管州静樂
元河東山西道(肅政廉訪司)冀寧路忻州秀容定襄管州
明山西布政司太原府静樂忻州定襄
國朝山西布政司忻州定襄静樂
忻州
漢為陽曲縣地隸太原府漢末隸新興郡晉改曰晉昌
郡北魏眞君七年置肆州領永安秀容雁門三郡永興
二年置秀容郡并秀容縣隸肆州眞君七年併肆盧敷
城二郡隸焉永安中又改新興郡為永安郡隸肆州領
定襄陽曲平寇蒲子驢夷五縣隋志舊置洫州後周洫
州徙雁門後齊又置平宼縣隋為秀容縣開皇初置新
興郡及銅川縣郡尋廢十年廢平寇縣十八年始置忻
州領秀容石城肆盧敷城四縣大業初州廢又廢銅川
縣為秀容隸樓煩郡舊唐志隋自秀容故城徙治此故
名秀容義寧元年以秀容置忻州唐初新興郡領秀容
縣武德元年改忻州四年析秀容置定襄縣天寳元年
改定襄郡為下郡秀容為上縣乾元元年復為忻州新
唐志貞觀五年以思結部族於縣境置懷化縣隸順州
十二年以懷化隸代州後省五代後周時入東漢宋仍
名忻州定襄郡為下州置團練使統秀容定襄二縣秀
容為緊縣州志顯德時割忻口等地並忻州東北之神
樂縣置唐林縣於治北統之今有唐林岡即其地宋平
北漢廢唐林徙置治北曰白鹿縣又改名崞縣其神樂
地入定襄而忻口南北諸村落復歸忻州金下刺史隸
太原府治秀容元為下州秀容為下縣至元二年省入
忻州四年復置明一統志元初改九原置宣撫司明省
秀容縣入州止領定襄縣
國朝初改隸太原府雍正二年改為直隸州統定襄静
樂二縣編戶舊五十三里今四十七里
定襄縣(州東五十里)
周春秋隸晉戰國隸趙
漢陽曲縣地
後漢末移陽曲於太原界於陽曲古城置定襄縣隸新
興郡
晉隸晉昌郡惠帝時遷弘農人楊釗等三千戶於此
北魏為定襄縣眞君七年併雲中九原晉昌三縣屬焉
永安中改隸永安郡
隋省縣入秀容隸樓煩郡
唐(上)武德四年析秀容置定襄縣隸忻州
五代
宋(中下)熙寧三年省入秀容元祐元年復仍隸忻州
金
元(下)
明隸太原府忻州
國朝因之雍正二年改忻州為直隸州定襄仍屬編戸
舊二十五里今一十三里
静樂縣(州西一百八十里)
周春秋隸晉故樓煩地戰國隸趙
漢汾陽縣地
後漢末省入九原縣隸新興郡
魏
晉
北魏眞君九年併九原縣入定襄隸永安郡
隋初曰岢嵐開皇十八年改為汾源大業四年改静樂
縣隸樓煩郡
唐(中)武德四年置管州領静樂縣五年曰北管州六年
州廢以静樂隸嵐州
五代
宋咸平三年二月置静樂軍五年徙憲州來治為下州
遂廢軍又廢天池元池二縣入焉熙寧三年州廢以
縣隸嵐州十年復憲州仍統静樂縣政和五年賜名
汾源縣金志宋憲州静樂郡
金天德三年更名管州為下刺史統静樂縣興定三年
升防禦隸河北路
元為下州隸冀寧路太祖十六年以嵐州之岢嵐寧化
樓煩併入州至元二年割岢嵐入嵐州
明省州為静樂縣隸太原府
國朝因之雍正二年改隸忻州編戶舊三十里今七里
代州地表
總部郡國州縣
唐冀
虞并
夏商冀
周并晉
趙
秦雁門郡
漢并雁門郡繁峙隂館樓煩崞
太原郡葰人原平慮虒廣武
代郡鹵城
後漢并州太原郡慮虒
雁門郡隂館繁峙樓煩崞
鹵城廣武原平
魏雁門郡
晉并州雁門郡廣武崞繁峙原平
北魏肆州永安郡驢夷
秀容郡石城
雁門郡原平廣武
東夏州偏城郡廣武
恒州繁峙郡崞山繁峙
武州(以下三郡胥武定中置治雁門川)吐京郡吐京新城
齊郡昌國安平
新安郡
廓州(以下三郡胥武定初置治肆州衆城界郭城)廣安郡
永定郡
建安郡
北齊雁門郡廣武
繁峙郡繁峙
北靈州(武州改)
北顯州(廓州改)
後周肆州雁門郡廣武
隋冀州雁門郡雁門繁峙崞五臺
唐河東道代州雁門五臺繁峙崞
唐林
五代代州
宋河東路代州雁門崞五臺繁峙
金河東北路代州雁門五臺廣武繁峙
元河東山西道(肅政廉訪司)冀寧路崞州代州臺州堅州
明山西布政司太原府代州五臺繁峙崞縣
國朝山西布政司代州五臺繁峙崞縣
代州
春秋時晉地後屬趙(通考武靈王破樓煩置雁門郡後北境屬燕通典馬邑南境雁門)
(北境皆是)秦置雁門郡(通考太原雁門二郡境)漢廣武縣地隸太原郡
(漢志注雁門郡莽曰填狄廣武縣都尉治莽曰信桓)後漢建武十五年罷郡二十
七年復魏徙雁門郡南度勾注治廣武縣晉因之北魏
天興初隸司州太和十八年改隸肆州統原平廣武二
縣又置徧城郡領廣武沷野二縣後周徙肆州治廣武
縣仍隸雁門郡隋開皇五年廢郡改代州置總管府十
八年改廣武為雁門縣大業初總管府廢仍置雁門郡
唐武德元年置代州總管統代忻蔚三州五年廢總管
六年復置統代忻蔚朔四州貞觀四年又督順州十二
年省順州以懷化來屬天寳元年為雁門郡仍都督府
雁門為上縣乾元元年復為代州治雁門縣五代後周
時入東漢宋為上州置雁門郡防禦領沿邊安撫司雁
門為中縣金隸河東北路雁門縣為倚天會六年置震
武軍節度使貞祐二年四月僑置西面經略司七月廣
武縣來屬八月經略司罷(元志金立都督府)元罷軍隸太原路
中統四年省雁門縣入代州明洪武二年改為縣八年
復為州隸太原府
國朝因之雍正二年改為直隸州統五臺繁峙崞三縣
編戶舊四十一里今同
五臺縣(州東南一百四十里)
漢慮虒縣隸太原郡
晉罷
北魏太和十年復驢夷縣新興郡永安中隸永安郡
北齊改屬雁門郡
隋大業初改五臺縣隸雁門郡
唐(中)隸代州證聖元年析五臺崞縣置武延縣神龍元
年改唐林為中縣
五代東漢置寳昌軍
宋(中下)
金貞祐四年三月升臺州隸河東北路
元隸冀寧路
明洪武二年改為洪隸太原府代州
國朝因之雍正二年直隸代州編戶舊三十五里今二
十里
繁峙縣(州東七十五里)
漢置繁峙縣隸雁門郡莽曰當要又葰人縣隸太原郡
鹵城縣隸代郡莽曰魯府
後漢葰人罷鹵城改隸雁門郡
魏
晉鹵城罷復有葰人隸雁門郡
北魏天平二年置繁峙郡隸恒州統崞繁峙二縣舊唐
志東魏置廓州
後齊改為北靈州尋廢
北周郡縣並省
隋開皇十八年復置縣隸雁門郡有東魏武州及吐京
齊新安三郡寄治城中明一統志隋徙治武州城
唐(中)隸代州雁門郡明一統志唐又移今治
五代
宋(下)
金貞祐二年九月升為堅州隸太原府
元隸冀寧路
明洪武二年改繁峙縣隸太原府代州
國朝因之雍正二年直隸代州編戶舊一十九里今七
里
崞縣(州南六十里)
漢置崞縣隸雁門郡莽曰崞張縣志西南有山如崞故
名
後漢末廢
晉復置隸雁門郡
北魏天平置繁峙郡崞山隸焉永興二年又置石城縣
隸秀容郡隋志東魏置廓州有廣安永定建安三郡
寄治山城
北齊改為北顯州
後周州廢
隋開皇十年改縣曰平寇大業初改為崞縣隸雁門郡
唐(中)隸代州
五代後梁析置白鹿縣
宋(下)省白鹿入崞縣
金
元太宗十四年升崞州為下州隸冀寧路
明洪武二年改州為縣八年隸太原府代州
國朝因之雍正二年直隸代州編戸舊三十五里今二
十里
保德州地表
總部郡國州縣
周并晉林濤寨
趙
秦
漢并定襄郡
魏
晉
北魏武川鎮
北齊什賁
隋樓煩郡地
唐河東道嵐州
五代嵐州雄勇鎮(東漢置)
宋河東路火山軍
保德軍
金河東北路隩州河曲
保德州保德
元河東山西道(肅政廉訪司)冀寧路保德州
明山西布政司太原府河曲保德州
國朝山西布政司保德州河曲
保德州
春秋時晉林濤寨後為林胡澹林所據趙武靈王復之
漢初為林胡樓煩地北魏隸武川鎮唐隸嵐州宋淳化
四年析嵐州地置定羌軍同下州景德元年改保德軍
金下刺史大定十一年置保德縣隸焉二十二年升為
州元光元年六月升防禦元憲宗七年省保德縣至元
二年省隩州芭州入州三年又併岢嵐軍入焉四年割
岢嵐隸管州隩州仍來屬明洪武七年改為縣九年復
為州隸太原府
國朝因之雍正二年改為直隸州析太原府河曲興縣
來屬八年仍析興縣隸太原府編戸舊五里今同
河曲縣(州東北六十里)
唐隸嵐州
五代東漢置雄勇鎮隸嵐州
宋太平興國七年建火山軍同下州領雄勇偏頭董家
横谷桔橰護水六砦慶歷初增領下鎮砦治平四年
置火山縣四年縣廢明一統志屬代州
金貞元元年置河曲縣隸焉大定二十二年升為州後
更名隩州興定二年九月改隸嵐州四年徙治黃河
灘許父寨
元憲宗七年省州縣入保德州
明洪武二年仍置縣六年省十四年復置隸太原府
國朝因之雍正二年改隸保德州編戶舊七里現今編
戶五里
解州地表
總部郡國州縣
周并州晉解梁下陽
虞
芮
魏安邑
秦河東郡
漢司隸校尉河東郡安邑大陽解河北
後漢司隸河東郡安邑大陽解河北
魏司州河東郡
晉司州河東郡安邑大陽解河北
後魏秦州河東郡安邑南解
河北郡北安邑南安邑河北大陽
永樂郡
後周安邑郡
河北郡
隋冀州河東郡芮城安邑夏河北
虞鄉
唐河東道河中府解永樂安邑
河南道陜州(大都督府)夏芮城平陸
五代(漢)解州安邑解
宋陜西路解州(慶成軍防禦)解安邑
陜州平陸夏芮城
金河東南路解州解平陸芮城夏
安邑
元河東山西道(肅政廉訪司)晉寧路解州解安邑夏平陸
芮城
明山西布政司平陽府解州安邑夏平陸芮城
國朝山西布政司解州安邑夏平陸芮城
解州
春秋為晉解梁城(博物志解有智邑)戰國屬魏秦隸河東郡漢
始置解縣(師古曰音蟹)隸河東郡魏晉因之後魏析置安定
縣西魏改曰南解隸秦州河東郡(按地形志有南解魏是南解不始于西)
(也)又改綏化又曰虞鄉(隋志)隋為虞鄉縣隸河東郡唐武
德元年更名解縣為次畿貞觀十七年省入虞鄉二十
二年復置隸河中府五代漢乾祐元年九月始置解州
割河中之聞喜安邑解三縣為屬而治解宋為中州解
為中縣屬陜西路置防禦(金志宋慶成軍防禦)金初置解梁郡軍
後廢為上刺史解縣為倚貞祐二年復升州為節鎮軍
名寳昌興定四年徙治平陸縣屬河東南路元仍名解
州為下州解縣為下縣至元四年併司候入縣隸平陽
路明以解縣省入州隸平陽府
國朝因之雍正二年升為直隸州析平陽府之安邑夏
縣平陸芮城垣曲來屬七年又析垣曲隸絳州于是領
縣四編戶三十里
安邑縣(州城東五十里)
夏禹營安邑晉志舊舜都前編禹踐天子位於韓鄭氏
通志曰安邑即韓國也
周魏絳自魏徙此至惠王徙大梁
秦
漢置安邑縣為河東郡治
魏
晉
後魏為北安邑縣河北郡治太和十一年置郡十八年
復屬河北郡
後周置安邑郡
隋開皇十六年置虞州太業初州廢為安邑縣隸河東
郡義寧元年以安邑虞鄉夏置安邑郡
唐(次畿)武德元年曰虞州又析置桐鄉縣三年析安邑
置興樂縣貞觀元年省十七年州廢省桐鄉入聞喜
以安邑解屬河東郡至德二載更曰虞邑乾元元年
隸陜州大歷四年復故名元和三年改屬河中府
五代
宋(緊)屬解州
金
元(下)
明隸平陽府解州
國朝因之雍正二年直隸解州編戸舊九十五里今四
十一里
夏縣(州東北一百里)
夏本禹所都之地
漢安邑縣地
魏晉仍舊
後魏太和十一年别置南安邑縣隸秦州河北郡明一
統志改為夏縣以禹舊都故名魏志不載
後周安邑郡
隋開皇初郡廢以夏縣隸河東郡
唐(望)初屬虞州貞觀十七年隸絳州大定元年改屬陜
州尋還隸絳州乾元三年復屬陜州都督府
五代
宋(上)
金改隸解州
元(下)
明隸平陽府解州
國朝因之雍正二年直隸解州編戸舊六十六里今二
十四坊里
平陸縣(州東南九十里)
周武王封虞仲五世孫周章之弟於故夏墟有吳城後
為晉獻公所滅杜預注虞國在河東大陽縣又虢邑
下陽亦在大陽縣戰國屬魏
秦
漢為河東郡大陽縣應劭曰在大河之陽莽曰勤田
後漢置河北縣(明一統志)按河北縣乃西漢置
魏晉仍舊
後魏隸秦州河北郡仍名大陽縣後魏河北縣有芮城
立城是河北縣芮城地多平陸地少也明一統志魏
置河北郡治此按河北乃河北郡第三縣大陽乃
河北郡第四縣
隋初罷河北郡以河北縣屬河東郡義寧元年屬安邑
郡按平陸自後魏以前為大陽縣而河北縣亦多
平陸地至周隋間始併大陽入河北
唐(望)貞觀元年屬陜州天寳三載太守李齊物開三門
以利漕運得古刅有篆文曰平陸因改名
五代
宋(上)
金隸解州興定四年徙解州來治
元(下)舊通志元併入芮城後復分置
明隸平陽府解州
國朝因之雍正二年直隸解州編戶舊五十五里今八
里又二鹽里
芮城縣(州西南九十里)
周魏國晉獻公滅之以封大夫畢萬曾孫絳徙安邑明
一統志本魏附庸春秋時芮伯萬居此
漢河東郡河北縣
魏
晉
後魏河北縣屬河北郡
西魏置安戎縣
後周改芮城又改長樂置永樂郡後省入焉
隋為芮城縣隸河東郡
唐(望)武德二年以芮城河北永樂置芮州貞觀元年州
廢改隸陜州
宋(中下)
金隸河東南路解州
元(下)隸晉寧路解州至元間併平陸縣入焉元貞初復
分置
明隸平陽府解州
國朝因之雍正二年直隸解州編戶舊四十四里今十里
絳州地表
總部郡國州縣
殷耿都
周并晉瓠邱郫邵曲沃故絳
稷高梁清源涑川
耿耿城
冀
魏王垣曲沃皮氏
秦河東郡桐鄉左邑
漢司隸校尉河東郡左邑聞喜臨汾垣
皮氏絳
後漢河東郡臨汾皮氏聞喜絳
垣
魏平陽郡
河東郡
晉司州平陽郡絳邑臨汾皮氏
河東郡聞喜垣
北魏晉州平陽郡臨汾
南絳郡南絳小鄉
東雍州邵郡白水清廉萇平
高凉郡高梁龍門
正平郡聞喜
南汾州龍門郡
北鄉郡龍門
後周勲州總管府蒲州龍門
龍門郡
正平郡
絳郡
邵州亳城蒲原
隋冀州河東郡龍門
絳郡正平絳稷山聞喜
垣
唐河東道河中府稷山龍門
絳州正平絳聞喜垣
五代絳州
解州(東漢)聞喜
宋河東路絳州正平稷山絳垣曲
陜西路河中府龍門
解州聞喜
金河東南路河中府河津
絳州正平稷山垣曲絳
解州聞喜
元河東山西道(肅政廉訪司)晉寧路
河中府河津
絳州正平稷山絳垣曲
解州聞喜
明山西布政司平陽府蒲州河津
絳州稷山絳垣曲
解州聞喜
國朝山西布政司絳州聞喜河津稷山絳
垣曲
絳州
周(通考春秋時為晉國即故絳與新田之都)戰國時屬魏秦屬河東郡漢臨
汾縣地魏晉(通考屬河東平陽二郡地)後魏置東雍州縣為南太平
(與平陽郡太平縣胥析漢臨汾縣置)神䴥元年為征平太和十一年復置
正平郡領聞喜曲沃二縣西魏後周為重鎮(明一統志後周改東)
(雍州為絳州徙治玉璧)隋開皇初廢正平郡十八年改縣名正平
大業初置絳郡治正平縣唐武德元年置絳州總管府
管絳潞蓋建澤沁韓晉呂檜秦蒲虞芮邵十五州三年
廢總管府四年置絳州為雄郡正平為望縣五代宋為
雄州防禦正平為望縣金為上州正平為倚劇天會六
年置絳陽軍節度使興定二年十二月升為晉安府總
管河東南路兵馬三年三月置河東南路轉運司後改
晉安府元初為中州置絳州行元帥府河解二州諸縣
皆隸焉後罷元帥府仍為絳州隸平陽路治正平縣正
平為下倚縣至元二年省錄事司入焉明以州隸平陽府
國朝因之雍正二年改為直隸州析平陽府之太平襄
陵河津稷山來屬七年又以太平襄陵易平陽府之聞
喜絳縣幷析解州之垣曲來屬於是絳州統縣五
聞喜縣(州南七十里)
周本曲沃晉武公自晉陽徙此戰國屬魏仍曰曲沃後
漢志注曲沃在縣東北數里
秦改左邑縣隸河東郡
漢武帝元鼎六年更名應邵曰武帝於此聞南粤破改
曰聞喜莽曰洮亭
魏
晉
後魏正平郡治
後周隸絳州明一統志周移治栢壁
隋隸絳郡明一統志又移治甘谷後徙桐鄉故城
唐(望)新書武德元年置
五代漢乾祐元年割隸解州
宋(望)
金
元(下)
明隸平陽府解州
國朝隸平陽府雍正七年改隸絳州編戶舊六十六里
今四十四里
河津縣(州西一百里)
殷尚書祖乙徙耿
周封耿國晉獻公滅之賜大夫趙夙後十傳至獻侯徙
中牟戰國屬魏為皮氏史記魏襄王六年秦取皮氏
秦屬河東郡
漢皮氏縣隸河東郡莽曰延平
魏晉胥隸平陽郡
北魏眞君七年改龍門縣隸高凉郡太和十一年又分
置高凉縣按魏志又有龍門郡領西太平汾陽二
縣又北鄉郡有龍門縣
後周隸蒲州
隋開皇初廢龍門郡以縣隸河東郡按汾隂縣有龍
門山
唐(次畿)武德元年於縣置泰州二年徙泰州來治五年
析置萬春縣貞觀十七年州廢省萬春入龍門隸絳
州元和初改隸河中府
宋(次畿)隸陜西路河中府宣和初改河津縣
金隸河中府貞祐三年改隸榮州
元(下)仍隸河中府
明隸平陽府蒲州
國朝隸平陽府雍正二年改隸絳州編戶舊三十八里
今一十八里
稷山縣(州西五十五里)
周春秋時晉侯治兵於稷舊志晉高梁邑
漢河東郡聞喜縣地後漢志聞喜縣西五十里有稷山
亭
魏
晉
北魏太和十一年分龍門置高凉縣隸高凉郡
西魏以韋孝寬有守玉壁功陞勲州置總管後改絳州
隋開皇初絳州移正平十八年改名稷山縣屬絳郡又
有後魏龍門郡開皇初廢明一統志隋徙治汾水北
唐(上)隸絳州後改隸河中府
後唐同光三年復隸絳州
宋(中)
金(中)
元(下)
明隸平陽府絳州
國朝隸平陽府雍正二年改隸絳州編戶舊七十三里
今一十九里
絳縣(州東南一百里)
周晉武公自曲沃徙此後漢志縣西有絳邑城杜預曰
故絳
漢絳縣隸河東郡
後漢絳邑縣
晉隸平陽郡
北魏太和十八年置南絳縣屬正平郡建義初置南絳
郡治會交川領南絳小鄉二縣
後周置晉州建德五年廢明一統志後周罷郡改為絳
縣
隋絳縣隸絳郡
唐(望)武德元年改隸澮州四年州廢仍隸絳州明一統
志唐武德初自車廂城徙今治
五代
宋(中)
金
元(下)至元二年省垣曲縣入焉十六年復舊
明隸平陽府絳州
國朝隸平陽府雍正七年改隸絳州編戶舊五十二里
今三十里
垣曲縣(州東南二百三十里)
周春秋晉匏邱邑杜預曰縣東南有壺邱亭博物記縣
東九十里有郫邵之阨戰國時屬魏史記武侯二年
城王垣博物記曰山在東狀如垣
漢垣縣地屬河東郡
魏晉仍舊
北魏皇興四年置邵上郡太和中併河内孝昌中復析
置白水縣領白水清廉萇平西太平四縣舊志置邵
郡於陽壺城按地形志新安郡又有西垣東垣縣
後周置邵州改白水為亳城舊志西魏大統三年改邵
州徙今治
隋開皇初郡廢大業初州廢改垣縣又省後魏所置清
廉縣後周所置蒲原縣入焉隸絳郡義寧元年以垣
王屋置邵原郡又置清廉亳城二縣
唐(上)武德元年改邵州二年置長泉縣是年以長泉隸
懷州後省五年省亳城入垣貞觀元年州廢省清廉
入垣龍朔三年隸洛州長安二年復舊貞元三年隸
陜州元和三年復舊
五代
宋(下)隸絳州
金
元(下)至元二年省入絳縣十六年復置隸平陽路絳州
明隸平陽府絳州
國朝隸平陽府雍正二年隸解州七年改隸絳州編戶
舊二十七里今五里
吉州地表
總部郡國州縣
周并晉二屈狐厨
秦河東郡
漢司隸河東郡臨汾北屈騏
後漢司隸河東郡臨汾北屈
魏
晉司州平陽郡臨汾北屈
北魏汾州定陽郡定陽昌寧
五城郡五城平昌
東魏南汾州
北齊西汾州
後周汾州總管府定陽郡定陽昌寧
石城郡平昌
隋冀州文城郡吉昌文城伍城昌寧
唐河東道慈州文城郡吉昌文城昌寧呂香
仵城
五代慈州鄉寧
宋河東路平陽府襄陵
慈州吉鄉
金河東南路吉州吉鄉鄉寧
元河東山西道(肅政廉訪司)晉寧路吉州鄕寧
明山西布政司平陽府吉州鄉寧
國朝山西布政司吉州鄉寧
吉州
春秋晉屈邑地(漢志師古曰公子夷吾所居)漢為河東郡北屈縣(應劭)
(曰有南故稱北汲郡古文翟章救鄭次于南屈)又為騏侯國(莽曰朕北)魏晉隸平陽
郡北魏置定陽郡隸東雍州延興四年復置定陽縣改
隸汾州(隋志後魏置文城)東魏置南汾州後周改汾州後齊復
改西汾州後周平齊置總管府隋初廢定陽郡開皇四
年廢總管府十六年改耿州十八年改定陽為吉昌縣
大業初置文城郡唐武德元年曰汾州五年曰南汾州
八年改慈州為下州以郡近慈烏戍故也吉昌文城胥
為中縣(新唐志文城縣天祐中更曰屈邑)五代(通考周廢仵城呂香二縣)宋為慈州
下團練吉鄉為中縣熙寧五年廢州以吉鄉隸隰州即
縣治置吉鄉軍使仍省文城為鎮隸焉元祐元年復吉
鄉軍為慈州領吉鄉縣隸河東路金為下州天德三年
改耿州置文城郡軍明昌元年更名吉州元亦為下州
初置司候司中統二年併司候入吉鄉至元二年省吉
鄉三年又省鄉寧縣入州後復置鄉寧明隸平陽府
國朝因之雍正二年改為直隸州以平陽府之蒲縣鄉
寧縣隸焉九年仍以蒲縣改隸隰州於是吉州統鄉寧
一縣編戶二十四里今二十二里
鄉寧縣(州東南六十里)
周春秋晉狐厨邑晉惠公時狄取狐厨涉汾杜預注臨
汾西北有狐谷亭通考戰國時為魏地
漢臨汾縣地
魏
晉
北魏析臨汾置太平縣又分太平置昌寧縣按魏志
延興四年置昌寧縣隸定陽郡隋志後魏并置内陽
郡
隋隸文城郡開皇初内陽郡廢義寧元年祈隰州仵城
置平昌縣通考隋初置耿州
唐(中)隸慈州貞觀元年平昌更名呂香亦為中縣
後唐昌寧改鄉寧縣
宋熙寧五年以縣隸晉州襄陵縣縣志元祐間以呂香
縣併入
金隸吉州
元至元三年省入吉州後復置
明隸平陽府吉州
國朝因之雍正二年隸吉州編戶舊十六里今六里
隰州地表
總部郡國州縣
周并晉蒲屈采桑
魏蒲
秦河東郡
漢司隸河東郡北屈蒲子狐讘
後漢司隸河東郡北屈蒲子
魏平陽郡
晉司州平陽郡蒲子狐讘北屈
北魏汾州(治蒲子城)五城郡五城平昌石城
後周隰州總管府龍泉郡長壽
臨河郡臨河
歸化
石城郡石城
隋冀州文城郡伍城
龍泉郡隰川永和樓山蒲
唐河東道慈州仵城
隰州隰川蒲大寧永和温泉
五代隰州
宋河東路隰州隰川温泉蒲大寧永和
金河東南路隰州隰川仵城蒲大寧永和
元河東山西道(肅政廉訪司)晉寧路隰州隰川大寧永和蒲
明山西布政司平陽府蒲縣隰州大寧永和
國朝山西布政司隰州蒲縣大寧永和
隰州
晉蒲邑地(通考隰州春秋時蒲城晉重耳所居)漢為蒲子縣隸河東郡晉
平陽郡地劉淵嘗據此(舊志後置大昌郡轄之)北魏延和三年為
鎮太和十年置汾州領西河吐京五城定陽四郡孝昌
中移治西河後周復置汾州縣曰長夀又置龍泉郡隋
開皇初郡廢改縣曰隰州四年置西汾州總管府五年
改隰州總管府大業初廢復置龍泉郡治隰州縣唐武
德元年改隰州為下州治隰川為中縣二年置總管府
領隰中昌南汾東和西德六州又有温泉縣三年置北
隰州并置新城高唐二縣貞觀元年省中昌西德北隰
四州省新城高唐以温泉來屬又以廢昌州蒲縣來屬
仍督隰南汾東和三州三年廢都督府又以廢東和州
永和縣來屬天寳元年改大寧郡乾元元年復為隰州
五代仍舊宋為下州大寧郡團練隰州温泉為上縣熙
寧五年廢慈州以吉鄉縣隸州仍省文城為鎮隸焉元
祐元年復慈州七年以州之上平永寧兩關近西界定
為次邊金為上刺史省温泉縣天會六年以北京有隰
州改南隰州天德三年去南字興定五年陞隰州之仵
城鎮置仵城縣元為下州隸晉寧路治隰川為中縣至
元三年省大寧蒲温泉三縣入焉明隸平陽府洪武二
年省隰川縣入州
國朝因之雍正二年改為直隸州統大寧汾西永和三
縣九年又以汾西仍歸平陽析吉州之蒲縣來屬於是
隰州統蒲縣大寧永和三縣編戸舊二十八里今三十
一里
蒲縣(州東南一百一十里)
周左傳重耳居蒲城杜預注今平陽蒲子縣戰國屬魏
史記襄王七年秦降我蒲陽
漢置蒲子縣隸河東郡應劭曰武帝置
魏
晉隸平陽郡永嘉末入劉聰
後魏世祖時為定陽縣太和二十一年改石城縣隸五
城郡又置汾州治蒲子城隋志又有平昌縣按平昌
世祖名京軍太和二十一年改
後周置有伍城郡及石城郡石城縣周末並廢大象三
年改石城為蒲子縣
隋為蒲縣隸龍泉郡開皇中改後魏所置平昌縣曰蒲
川大業初省入蒲縣
唐(中)隸隰州武德二年以縣置昌州并置仵城常安昌
原三縣貞觀元年州廢省昌原常安仵城以蒲縣隸
隰州
五代
宋(中)
金興定五年正月升為蒲州以大寧隸焉
元(下)仍為蒲縣隸隰州
明洪武二年改隸平陽府
國朝因之雍正二年改隸吉州九年改隸隰州編戸舊
九里今三里
大寧縣(州西南九十五里)
周左傳晉敗狄於采桑杜預曰北屈縣西有采桑津
漢北屈縣地隸河東郡
魏
晉隸平陽郡
北魏世祖時名京軍後改武城正平二年置五城郡縣
屬焉太和二十一年改五城縣
後周置大寧縣
隋為五城縣開皇初廢五城郡又廢平昌縣入焉大業
初又廢大寧縣入焉隸文城郡
唐(中)武德二年置中州於隋大寧故城因改名大寧并
置大義白龍二縣貞觀元年廢中州省大義白龍以
大寧隸隰州又置仵城縣為中縣隸慈州
五代
宋(中)
金
元(下)至元三年省入隰州後復置隸隰州
明隸平陽府隰州
國朝隸平陽府雍正二年改隸隰州編戸舊十里今三
里
永和縣(州西一百五里)
漢河東郡狐讘縣
魏始置永和縣
晉為狐讘縣隸平陽郡
後周置臨河郡及臨河縣又置歸化縣
隋開皇初郡廢十八年改臨河曰永和歸化曰樓山胥
隸龍泉郡
唐(中)武德二年移縣治於仙芝谷置東和州六年分置
樓山縣貞觀元年廢東和州及樓山縣以永和隸隰
州
宋(中)
金
元(下)隸晉寧路隰州
明隸平陽府隰州
國朝隸府雍正二年改隸隰州編戸舊十一里今二里
山西通志卷五
