山西通志卷一百七十二
陵墓(一)
三晉爲古帝都后王陵寢具在憑吊千載使過者慕
而生敬焉至若名賢碩德一抔旅寓亦繫人流連禁
牛羊之踐嚴樵採之罰瞻彼邱壟其人如見志陵墓
太原府
陽曲縣
漢軹侯薄昭墓相傳在縣北三十五里北山頭
唐鄖國公殷開山墓在縣西山上名嶠唐將圖形凌烟
閣謚節貞(舊志載盂縣)
五代太師周德威墓在縣西北十里
白子西墓在縣西北五十里亭子山名翺縣人嘗讀
書山中没葬此
高望墓在縣北
宋鄭王潘美墓相傳在縣東北七十里潘圍村(舊志載盂縣)
元魏國公馮純墓在縣北
明晉憲王莊王靖王懷王墓胥在縣北三十里劉庄
惠王墓在縣北十五里光社村
寧河懿簡王墓在縣西四十里寧文村
廣昌悼平王墓在縣北十二里尹家溝
方山莊憲王臨泉莊簡王墓胥在縣東南十里狄村
靈丘簡靜王墓在縣北二十五里谷旦村
寧河康僖王安憲王溫簡王榮莊王恭懿王定惠王
河東昭靖王義寧榮康王新化恭裕王墓胥在縣北
二十里新店
河東悼懷王墓在縣南二十里馬庄
襄陰安惠王墓在縣東南二十里
新化安溪懷僖王墓在縣北澗村
靖安康僖王墓在縣北十里白楊樹村
靖安恭懿王墓在縣東北十里
旌德懷安王墓在縣東二十里閙馬村
榮澤安懿王墓在縣北二十里南窊村
晉恭王妃享堂在縣東北角二里許
長春公主墓在縣西北屯村南王村相傳葬永樂長
春公主并駙馬都尉按成祖七公主永安永平安
成咸寧常寧淸河正定無長春公主惟咸寧適西寧
侯宋瑛戰没陽和而明制公主駙馬胥陪陵其葬陽
曲傳疑可也
傅國公墓相傳在縣西王村北舊志淸源縣有苗裔
按明潁國公𫝊友德子忠女爲晉世子濟熺妃弘
治中晉王又爲友德五世孫瑛求襲封則傅氏墓當
有之而亦未能定其爲潁國公也
尚書周莊懿瑄墓在縣西大學士劉翊誌銘
禮部尚書周文端經墓在縣西裴村大學士楊廷和
誌銘
都御史陳璘墓在縣東南二十里馬庄兵部尚書韓
邦奇誌銘
都御史陳璧墓在縣東南二十里東岡
侍郞張頤墓在縣東陳家峪勅葬
御史張文明墓在縣東一里舊雨壇後勅褒忠諫贈
太常卿
侍郞侯綸墓在縣東南郝庄子汝諒都御史同域侍
郞程文德誌
府尹萬自約墓在縣北十五里光社村
布政王道行墓在縣東十里松庄
御史薄彥徽墓在縣北北山頭
國朝通政參議裴希度墓在城北南窊村
太原縣
周唐叔虞墓相傳在縣西南一十五里嶺上俗稱晉王
墓又曰晉王嶺舊經云其子晉侯燮墓亦附焉(翼城縣有)
(虞叔墓)
北齊彭城太妃墓在縣北十五里石堂頭爾朱榮之女
神武帝妃有誌石
司空左深墓在縣北三十里井谷村高歡别將立功
東魏舊志有碑名深字洪貴南陽人雍州刺史封武
陽侯贈司空謚武烈碑今亡
丞相斛律金墓在縣西南十五里光之父封咸陽王
唐閻將軍墓在縣西南十里
柱國呂斌墓在縣西南十里索村
尉遲敬善墓在晉王嶺南鄂國公尉遲敬德從弟
後唐廢帝母宣憲皇后魏氏陵在縣境淸泰初追尊爲
皇太后議建陵寢而太原石敬塘拒命乃於河南府
東建立寢宮
李存進墓在縣東北三十里鄭村
李存孝墓在縣西七里峪口
太師符存審墓在縣西南
晉駙馬史匡翰墓在縣東北三十里皇陵村陶榖撰碑
北漢劉氏墓在縣西南三十里天龍谷中墓額云大漢
英武園陵弘治間爲寺僧所毁石香亭尚存
周淑妃舊墓在縣近郊周太祖事漢高祖於太原天福
中繼室楊氏卒遂葬太原之近郊廣順元年追冊淑
妃太祖葬嵩陵世宗詔營陵側爲虛墓以俟顯德元
年攻太原閉壁被圍乃遷妃而葬之
宋呂氏先墓在縣東北二十五里吳村呂公弼之高祖
也公弼帥太原時有奠謁詩在崇福寺今廢按呂
公弼平章軍國重事夷簡子平章軍國重事公著兄
邢昂墓在縣西南十里晉祠奉聖院南原上昂高蹈
不仕張景儉表其墓宼凖文彥博陳堯佐范仲淹皆
贈詩刻於石
明晉恭王墓在縣東北三十五里許東陽駝山之陽
按陽曲志王墓在東南二十里亦稱駝山蓋二縣界
也考通志府志胥屬太原縣宜專志太原爲是
工部尚書王永壽墓在縣西十里風谷山店頭勅造
御史王鑑墓在索村南古晉祠廟左
吏部尚書王瓊墓在縣西北七里蒙山之麓勅造禮
部尚書霍韜撰神道碑
榆次縣
周智伯墓相傳在縣東南三十里智伯死鑿臺下趙襄
子取其頭爲飲器國人刻木頭以葬今名其地爲神
頭村
白起墓相傳在縣西南四十里南庄(並見曲沃鄉寧縣)白仲
封太原相傳已久存以傳疑
後趙冉閔墓相傳在縣東南二十里張胡村閔爲慕容
儁所殺謚武悼大王
元魏左僕射郭祚墓在縣東八里源渦村
杜何拔墓在縣東南鹿蹄山永熙二年除龍驤將軍
中散大夫平鄉子武定四年卒大統年葬皆魏年號
縣志爲梁誤
北齊白顯墓在縣東北二十五里要店村起之裔以子
建貴贈開府儀同三司墓前有石羊二碑刻磨滅
安德郡王韓軌墓在縣東北四十里韓村寨
可朱渾元墓在縣東八里源渦村封扶風王假黃鉞
贈太宰錄尚書配享廟庭
祁丞相墓在縣東南三十里西祁村有碑字殘缺
唐單雄信墓相傳在縣東八里源渦村
郝忠墓在縣東南十里西塢村西南一里許有碑刻
今磨滅
太保李良臣墓在縣北十里趙村西李宗閔撰神道
碑曰貞元十一年八月葬於太原府城東南孝敬原
子光進令狐楚撰碑光顏李程撰碑亦胥曰葬於太
原縣東孝敬原縣志五墓並列今止存其二良臣阿
跌氏世爲河曲部長貞觀中内屬襲雞田刺史賜姓
李
藺交古墓在縣西一里許半山間穿石爲壙壁有字
剝落不可識内紀咸亨四年歲次癸酉
張行墓在縣古城北十里金州司馬
五代趙玘璠墓在縣南五里郭村周樞密使贈太師
元杜懷玉墓在縣北中社村西南半里許
胡巨源墓在縣東南三十里庄子村
康庸墓在縣北龍白村
孟祥墓在縣福堂村南一里許
明晉端王簡王敬王墓胥在縣北三十里駝山
侍郞宼天敘墓在縣西北一里勅葬太常卿呂柟誌
祭酒閻樸墓在縣西北一里許古城之陽傅希摯誌
贈光禄少卿御史周鈇墓在縣南褚鈇誌銘
尚書褚鈇墓在縣西南十五里修文村
國朝布政使桑芸墓
太谷縣
周龐涓墓相傳在縣東南七十里馬陵關半山中(榆社亦有)
(龐涓墓)
吳塜在縣西北一十五里郭村南五七塜相聯無文
可考相傳爲吳塜
楊長墓在縣東二十里杏林村北
元魏冠軍將軍趙黎奴墓在縣東十里石象村
北齊常侍翟嵩墓在縣南七里咸陽村時稱翟夫子
唐孝子劉明達墓在縣北水秀里東七里
冀天寵墓在縣東三十里白念都西北
房玄齡墓相傳在縣西南十八里白城村南
金富察阿嚕岱墓在縣東南二十里惠安村金吾上將
軍有墓記
元伴讀郝宗顏墓在縣東北二十五里大白村善書大
字文廟匾額多出其手
常飛虎墓在縣東南二十里四卦村傳名大將軍墓
塜無存剝落碑尚在
明副使陳壁墓在城南禮部尚書劉龍誌銘
祁縣
周大夫祁奚墓在縣南七里榮仁村北碑剝落按太
平寰宇記奚墓在聞喜東二十二里
祁午墓在奚墓右並見聞喜縣
漢隱士周黨墓在小韓村東南
護羌校尉溫序墓在縣西北修善村建武中死節光
武賜葬洛陽其子夢序言久客思故鄉乃遷葬於此
司徒王允墓在縣西北修善村
梁大司馬王僧辨墓在縣東南大桑村北
北齊晉昌王唐邕墓在大韓村
應州刺史唐義墓在小韓村按唐邕子君明隋開
皇初終應州刺史當即其人
太常卿唐鑑墓在小韓村唐邕墓西南
韓彥祖墓在白圭鎮西南
唐范鑾胄墓在縣西六里白圭村沙城南
黎國公溫大雅墓在縣東北五里會善村東
淸河郡公溫大有墓在縣東北
處士段大隱墓在東六支村段干木之裔
元尚書程日新墓在縣東北十里高村
明知縣郭秩墓在縣東三里三及村南
大理寺少卿古鏞墓在縣東北一里
御史楊璡墓在縣南六里下申村西南
知府龐瑄墓在縣東三十里南梁村
副使閻睿暮在縣東北二里會善村南
知縣閻繩芳墓在睿墓右
工部郎中李熹墓在縣東三里會善村南
布政戴光啓墓在縣東南四十里王斜川南
知州李自問墓在縣南二十五里南建安村西
舉人馬雲駰墓在縣東北三十里魯村南
徐溝縣
唐李淳風墓舊在縣北同戈驛明嘉靖年間平地塌出
小碑有改葬白圭南之句遂移葬於白圭南墓今存
按李淳風其先太原人後徙岐則徐溝容或有墓
焉
元編修趙麟墓在縣南淸德村
明少卿杜馴墓在縣西北王荅村
給事中常泰墓在縣東門外
國朝刑部郎中閻毓偉墓在縣東北
淸源縣
魏蠻王墓在縣南十七里後魏正平元年蠻王安來朝
死葬於此因名曰靑堆村
明府尹王福墓在縣平泉大學士商輅撰誌銘
御史羅賢墓在縣西南一里
參政王宗賢墓在縣西南一里
交城縣
周王交墓在縣西南汾水上金大定中東岸崩得古墓
有鼎十餘鐘磬各數十鼎有蓋者幾三尺其中寶物
猶存鐘磬小者僅五寸大者至三尺凡十有二今器
不存而墓址尚有微跡考一統志府志通志僉曰三
交墓則上遺周字下易王字矣不知何所據今姑存
疑
狐突墓在縣西北馬鞍山宋宣和五年封利應侯子
毛偃胥祔葬三墓今存鄉人建廟以祀之
唐監軍張承業墓在縣西南十五里洪相村按胡致
堂曰承業居唐官終其身義也縣志稱後唐宜從通
志府志去後字
五代晉高祖陵相傳在縣西北六十里近爲河水所没
節度安允信墓在張監軍墓西
元樞密婁秀墓在縣東北二里
冀國公郝天挺墓在縣北二里
覃元帥墓在縣西北二里一名資榮一名資用
弘農郡公覃澄墓在前元帥墓側
宣慰謝君寶墓在縣狐神廟右有碑碣
將軍謝仲溫墓在宣慰墓下
大夫謝没歡墓在宣慰墓下
元帥解義墓在縣西北五十里社村虎昂山上有碑
記
參議中書省事張德輝墓在縣西二里瓦窰河東
明知州解一經墓在縣東北一里
方伯胡體乾墓在縣西南龍王廟右
侍御常茂墓在縣柬二里許陽渠村
給諫韓祐墓在縣西南十里定安村
給諫解一貫墓在縣北三里坡底村
知府李景墓在縣北里許
侍御李天賦墓在縣北里許
國朝侍御李之奇墓在縣西瓦窰村
給諫武攀龍墓在縣北卦山之麓王維珍誌銘
同知常大忠墓在縣西北八里安定都桃塔巖
文水縣
隋孝子韓子誕墓在縣南十九里
唐荆州都督武士彠墓名攀龍臺勅李嶠撰記
宋邢鑑墓在縣西百步許有碑
郎中牛拱辰墓在縣西北八里有碑字多剝落
元李進士墓曰秀曰遜曰信曰讓曰徵曰光祖一門六
進士俱邑人在縣東北五里昇泉都
丞相梁錦陽墓揭傒斯撰碑長子僉事簡次子尚書
蘭三子布政璣四子知縣璇孫御史政遠墓胥在李
端鎮東
尚書王雲墓在雲周村歐陽鉉撰碑
明知縣馮憲墓在縣西龍王山麓
副使郭廷冕墓在縣西北五里峰子岇
府尹田疇墓在縣北八里西山麓
知州嚴三省墓在縣西一里許
主事鄭之僑墓在縣西北二十五里文谷口南浦山
參戎郭畹墓在縣西北五里西山麓
知縣李喬墓在縣北三里
大參王在臺墓在縣北十里西山麓
國朝湖廣總督胡勤毅全才墓在縣北七里西山麓
湖廣提督學政鄭崑璧墓在縣西北五里西山麓
給事中鄭崑璽墓在縣北二十里文峪口
岢嵐州
宋武安軍節度使折克行墓在州西北三里折家祠
元都元帥郭周墓在州東四十里黃道川
明御史牛宣墓在州北鳳凰山下兵子坡
知縣贈光祿寺丞王鼎墓在州東二里翰林孫紹袓
撰碑
按察使武清墓在州北漫天嶺
贈左都督參將丘陞墓在州北四十里三井村
嵐縣
元魏皇姑墓在縣東南風后山爾朱氏女也
興縣
元興州判官馬英墓在縣北
國朝提督贈少保張旺墓在康寧庄常升原錢以塏誌
銘
平陽府
臨汾縣
古陶唐氏陵相傳在城東七十里郭行里土人謂之神
林又謂之神臨陵高一百五十尺廣二百餘步旁皆
山石惟此地爲平土深丈餘有金泰和二年碑記
明初訪歷代帝王陵墓山東東平州以堯陵聞載之
祀典
丹朱墓相傳在城北二十里王曲村有前後二塜上
有舊祠明洪武二年重建(舊志並見翼城縣名金井又見長子縣南二十五里)
晉懷帝愍帝二陵胥在晉州平陽縣宋乾德四年禁樵
採
太宰賈充墓在城東南二十里朱賈里
漢劉聰墓相傳在城西北十里前有碑碑額云漢故持
節侍中太宰司徒公右部魏成獻王之碑記恐非
按漢有太宰上洛王劉景又劉宣爲右部都尉仕至
丞相太尉當繇此考之恐非僞宣光陵也
魏朱楷墓在城東二十里朱村
孝女女勝墓在城東大道北北魏正光中年十五母
卒不勝哀而殞太守崔游申請爲營墓立碑自爲製
文比之曹娥
唐無佞侯墓在城東二十里
元平章王泰亨墓在城南五里
許謙墓在城東十里九州堡地四畝餘不徵糧
明晉王濟熺墓在城西北三十里
晉定王墓在城西北三十里
交城榮順王墓在城東二十五里
西河靖恭王墓在城東二十五里
助教張昌墓在城東南十里
尚書張潤墓在城西十五里聶豹誌銘
國朝行人王永命墓在賈材村
大理卿孟世泰墓
大理少卿劉若鼐墓
襄陵縣
周晉襄公墓在縣南一十五里東柴村南原上縣以此
名
漢張良墓相傳在縣東四十里龜山之麓先掘地得石
誌云漢留侯張良墓按廣輿記載侯墓在襄陵(並見)
(吉州)
三國武衛將軍萬歲亭侯許褚墓在縣西南十八里許
留村
大將軍高安鄉侯夏侯惇墓在縣東南三十里下梁
村
晉僕射鄧攸墓在縣北(縣志在東南二十五里鄧村)
北齊斛律光祖塋在縣東二十里斛塜村大塜數座相
傳北齊斛律氏塋
宋尚書右丞許翰墓在縣許留村
金完顏氏先塋王忱撰墓碑
元提舉張著墓在縣東四十里張相村學士王惲撰碑
潞公張翥祖墓在縣西南二十五里故關鎮古栢四
十餘株
平章牛光祖墓在縣南十二里東柴村南原上趙子
昂書碑
梁元帥墓在縣東十二里進士張思溫撰碑
助教盧希古墓在縣南三十里義村趙子昂書碑
轉運吳著墓在縣西八里齊村
明高平懷閔王墓在縣東三十里扈村
翰林崔矩墓在縣西十里四住村
知州柴良墓在縣西柴村
侍即邢讓墓在縣南三十五里大學士岳正撰碑
忠節高邦佐墓在東柴村大學士何宗彥撰碑
御史王應吉墓在柳溝坡上
尚書李瑾墓在縣南司馬村
布政翟師雍墓在趙曲鎮東
國朝兵備王維屏墓在縣南四十里西王村
洪洞縣
唐虞士臯陶墓在縣南十三里臯陶村墓前有祠
周師曠墓在縣南二十里近有祠
漢劉淵墓在縣東南八里秦壁村(僞號永光陵)
唐孫思邈墓在縣南二十里保長村(縣志作孫張村)
鄭專知墓在縣甘泉鄉梗壁村墳碑尚存土人稱爲
官墳又謂鄭大戸
宋大元帥南裕墓在縣南二里有碑記
金侍即楊政墓在縣東二里
元李留守墓在縣東一里
千戶楊德明墓在縣南三十里高村編修許儼撰碑
記
太原郡侯郭公墓在縣東三里碑記尚存
洪洞子石元亨墓在縣東二里學士揭傒斯撰碑記
隱士雲谷張守大墓在縣東二里有碑記
隱士林巖張容墓在縣東二里
明寺丞宋載墓在縣南高原三里
提學宋拯墓在縣南三里
尚書謚忠定韓文墓在縣東十里勅修大學士費宏
誌銘
知府衛英墓在縣東十五里韓邦靖撰碑記
都御史劉廷臣墓在縣東八里
太僕卿韓廷偉墓在縣北五里
參政劉守仁墓在縣東北四十里
知縣王家棟墓在縣東北
知府晉承眷墓在縣東二里
知府鄭傑墓在縣東五里
參議許翔鳳墓在縣東十里
御史南仝墓在縣東二里
副使李復初墓在縣東五里
參議王三接墓在縣東五里
參政劉應時墓在縣東三里
御史邢實墓在縣東北三里
御史董光裕墓在縣東北五里
御史柳春墓在縣東北五里
國朝
勅建通政使劉令譽墓在縣東九里辛堡村
工部尚書楊義墓
勅建通政使晉淑軾墓在縣東北五里永寧村
浮山縣
古堯陵相傳在縣西北三十五里楊村陵前有碑記臨
汾春秋二祭今並錄
漢博陸侯霍光墓在縣北十五里平寧村有祠在府西
門外天寶間建按長安志以光陪葬咸陽武帝茂
陵則此或光祖墓今姑存之其並見解州者不載
五代晉魏國公桑維翰墓在縣東北六十里
宋禮部尚書邢昺墓在縣東三里昺嘗撰禮選二十卷
以進無副本眞宗許繕錄賜之未畢而昺卒亟詔寫
二本一本賜其家一本俾置冡中(一云在任邱縣黃壘村)
明布政陳孜墓在縣北十五里
趙城縣
上古媧皇陵在縣東八里有二塜各高二丈周四十八
丈松栢欝茂宋乾德四年詔給守陵五戸長吏春秋
奉祀開寶六年右補闕裴麗澤撰廟碑銘曰平陽故
都得女媧之原廟遂命中使蕆事有司揆功選異材
召大匠以堅易脆去故就新則媧皇陵之載趙城蓋
已久矣明嘉靖元年三十五年胥遣官致祭祭文載
邑志
周藺相如祖塋相傳在許村里有石器碑記存
漢樊噲墓相傳在樊村里塜高一丈五尺周四十步有
碑記
紀信墓相傳在縣東南二十里有碑記
郅惲墓在石門里有碑記(代州有墓墓栢名郅都栢)
十六國夏王赫連勃勃墓相傳在東北四十里霍太山
地多奇卉
金田忠獻公忠良墓在縣東十五里有碑記
狀元王綱墓在縣北簡子廟前有石器碑記
元徐文靖公毅墓在縣石門里有石器許文正公衡撰
神道碑
明懷仁榮定王墓在縣東南五十里師屯村
國朝贈都司僉書晉大忠墓總督李之芳撰墓表
附
殷蜚廉墓皇甫謐云去彘縣十五里有蜚廉塜水經註
曰飛廉善走惡來多力武王殺惡來飛廉先使北方
還無所報乃壇於霍太山而致命焉得石棺銘曰帝
命處父不與殷亂賜汝石棺以葬死遂以葬於霍太
山
太平縣
古軒轅陵在縣東三十里上魯村東汾河内有石棺以
鐵束之隱見不時世傳爲軒轅棺云
伯益墓在縣東四十里李社村
周趙宣子墓在縣南十里汾陽村
將軍李牧墓在縣西五里孝子村縣志即李榮廬墓
處按唐宰相世系表武安君李牧三子汨弘鮮汨
秦詹事廣武君左車父也不載李榮
漢絳侯周勃墓在縣東北七里郭店村(並見曲沃縣)
南唐鄭王李繼思墓在縣東八里南李村明萬歷中塜
塋三畝三分侵者有禁
甯府君墓在縣北二十里名無考
金尚書李愈墓在縣西南七里
元府判張懷英墓在縣東北十里北李村
元帥毛貴墓在縣東二十里東張村
明御史馬鸞知府馬聰墓胥在縣南五里
同知李誠兵備李鉞墓胥在縣東南賈堡東一里
侍郎王體復墓在縣南五里勅建大學士方從哲誌
銘
參政郭萬里墓在縣東上魯村北
少卿張天民墓在縣東十五里都御史程紹志銘
參政張雲翼墓在縣東西張村左都御史曹于汴誌
銘
主事盧以岑墓在縣北三十里侯村北
副使張䱋化墓在縣西北中黃村北
知府王椿墓在縣南戎政侍卽趙京仕誌
員外郭衛宸墓在縣東北小張村北刑部尚書白孕
謙誌
國朝知府王琦墓在縣南二十五里龍香坡
知府王迎墓在縣南趙康鎮
列女衛好艾墓在南賈廂王村庄
列女王興娥墓在縣南北衆村
知縣李弘敏墓在縣東二十里南賈村東北
知縣王錫韓墓在縣西十里賈岡村東南
贈吏部郎中王履浩墓在縣北曹路村南大學士李
霨誌
岳陽縣
周郤缺墓在縣東七十里(晉大夫縣志作郤芮)
上卿藺相如墓在縣北八十里墓前有河因名藺河
(正義云在邯鄲縣西南六里)
元宋國公墓在縣北二里(姓氏無考)
曲沃縣
周齊姜墓在縣西北關外高二丈周三十六步按左
傳齊姜本非晉獻公妃他書或云獻公元妃驪姬使
申生祭於曲沃卽此
申生墓在縣西門内祠後晉惠公改葬共太子卽此
荀息墓在荀王村後裔至今存(並見鄉寧縣)
里克墓在縣南五里南吉村
介休墓縣南三里河底村之推子(通志作介休)
漢汾陽侯靳強墓在縣北方城里
唐許孝恭墓在縣西北二十里太子中書孟楷誌銘
益州大都督程齩金墓在縣西三十里程王村
宋史緒墓在縣東八里常安村學士王居正誌銘
甯智墓在縣東八里望絳村王巖叟誌銘
元大元帥靳和墓在縣東北曲村里
李謙亨墓在縣南二里孛术魯翀撰碑銘
劉尚質墓在縣東張亭里
廉訪使靳用墓在北曲村
孝子靳昺墓在北曲村揭傒斯撰碑
明尚書謚莊簡李浩墓在南莊勅修大學士夏言表
尚書李尚思墓在縣東二里勅修山陰王濬初誌銘
參政李日強墓在縣東五里
國朝
許永禧墓在張寨村西北仇之遠誌銘
勅建大學士衛文淸周祚墓在縣西北五里李霨誌銘
兵部侍郎衛周孕墓在縣西北五里金之俊誌銘
都御史賈漢復墓在縣東北七里堰底村魏象樞誌
銘
兵備道仇昌祚墓在縣東北知縣潘錦誌銘
烈婦劉小件墓在楊柳村西知縣潘錦改葬此有碑
邑人王大作李琨等銘
中書舍人賈鳴璽墓在蘇村村東誌傳悉自著其父
教諭佩徵墓亦在焉范鄗鼎誌衛既齊表王弘撰碑
銘
翼城縣
周晉厲公墓在縣東南故城高一丈六尺周圍五十步
按左傳成公十七年晉厲公遊匠麗氏欒書中行
偃執公明年正月庚申二子使程滑弑公以車一乘
葬於翼東門之外卽此
小子侯墓在縣東浮圖村北塜高三丈周百步俗呼
小王墳
將軍閻没墓在縣西北古署村北山上塜高三丈周
圍八十步
鄭太子墓在縣西雲唐村有盧照鄰碑記(一作楊炯撰碑)
唐司空楊琮墓在縣東楊窊村北草嶺上其後世孫宋
元帥璘司空明金大將軍發縣尹時元元帥銓縣尹
宜皆附葬於此有石人馬並碑
元屈繼平墓在縣西古澗西博士侯均誌銘
吉侍郎墓在縣北史村失名
侍郎楊守則墓在縣北門外東嶽廟後
達嚕噶齊托克托墓在縣西南常柵村北有石人馬
總管郝溫墓在縣西陵下村後
明郎中高翀墓在縣上高村内
孝子劉元眞墓在縣西下平村西北岡上
通政王錫墓在縣東辛庄東坡上
布政使王泰墓在縣仵紋村北
參議劉志墓在縣浮圖村西
郎中楊汝江墓在縣北神廟後
編修續旻墓在縣合雲村西北
副使燕好爵墓在縣南衛村北
知府錢士聰墓在縣西門外
知府史官墓在縣浮圖村北
副使劉應聘墓在縣史村北
御史史學遷墓在縣鳳架坡村
太僕卿呂維寧墓在縣吳柴村
副使丁流芳墓在縣澗下村
國朝懷遠將軍何斯盛墓在東河下戰場廟後
都察院左副都御史上官鉉墓
按察使王廷諫墓侍郎張士甄誌銘
侍御張鳳起墓徐旭齡誌銘
知府趙漢卿墓
汾西縣
元左丞知經筵事傅正獻公巖起墓在城西一里有碑
禮部尚書吉祥墓在城東一里趙子昂撰碑
龍岡眞人墓在縣西一里
明按察使仇益墓在縣南四十里有碑
戸部員外范均墓在縣南五十里子翰林院庶吉士
范琮祔
參政周鑑墓在縣西南十里有碑
僉事侯銘墓在城外一里許
知府王習墓在城東一里有碑
知州傅永康墓在城西有碑
贈太僕寺少卿閻生斗墓在城東一里欽賜地價銀
三百兩遣官祭葬有碑
知縣王永年墓在城東有碑
靈石縣
周介之推墓在縣東張嵩村神林(並見沁源縣)
漢韓信墓相傳在縣南高壁鎮土人名韓信嶺墓前有
祠多題咏
宋名臣師範墓在縣東尹方村
金尚書馬瓊墓在縣西文學里馬家庄
元元帥溫舜墓在縣西文學里溫家溝
進士喬世綱墓在縣東尹方村
明都御史吳珉墓在縣北索洲鎮
知州裴泰主事裴繼芳墓胥在縣南五里路東
兵備王之徵墓在縣蒜峪村
知縣房韞玉墓在縣索洲鎮
國朝副總兵韓進墓在縣東北焦俊原
霍州
周厲王陵相傳在州城内西南隅王出奔彘葬焉
隋宋老生墓在州北三里宋張商英弔以詩明知州鮑
克恭立祠
唐申公高士廉墓在州東二十里庫拔村開寶三年詔
守塜兩戶禁樵採
將軍燕巒墓在州南寺庄村有碑
宋節度使高繼嵩墓在州東二十五里高家庄
元忠義公邢飛翰墓在州西白龍村
隴西伯李榮祖墓在州東靳壁村
明安僖王墓在州東賈孟村
恭和王墓在州東河壁村
溫惠王墓在州東河壁村
潞安府
長治縣
漢鮑宣墓司隸校尉坐辱宰相徙上黨卒葬此明知縣
孫璽建祠侍郎阮勤記舊志並見長子縣東十三里
晉慕容永墓在西南營潞志拾遺慕容永志但記其走
死而不詳何地永當日實死於針漳村土人收葬且
廟祀之今郡城西南營卽古針漳村也
後魏都督陸旭墓在城西三里
太守馮勍墓上黨太守卒葬於此
北齊將軍馮標墓在城南十五里
唐都尉宋舉墓在城西南五里明嘉靖中宗室雲溪築
墅得墓志銘云舉爲唐初起義將功成辭賞晦跡棲
隱乃爲遷葬高原埋銘於下復勒銘記之
鄭惠王元懿太妃墓在城南十三里王為潞州刺史
太妃就養卒葬此
程司直墓名芝在城西三十里居民因耕得志文辭
殊古
處士馮元墓在城西南司馬村亦以遺志識之
處士郝元津墓在城南七十里西火鎮有碑題曰大
唐處士郝公墓文胥四六歲久剝落
柱國郭盛墓在城南五十里
處士王盛墓在城南五里明天啓中濬隍於城東南
隅掘得石云開元二十七年葬
元韓公李唐墓在城東南八里平章孟之父翁仲猶存
孟後葬宛平縣
扶風伯馬繼翰墓在城東北五里䋲武之父御史張
起岩撰碑
提舉王天祐墓在城南宋村太常卿李紹撰碑
知州王守中墓在城東北桃園里御史李忠記墓銘
尚書嘉彬元墓在城西八里
郎中曹堅元墓在五龍山子璣孫都御史鶴胥祔有
碑
尚書董誠墓在城南七十里東火村
尚書李惟馨墓在城南六十里蔭城鎮
節度李公弼墓在城東北十里壺神頭
明瀋簡王墓在城南鳳凰山自康王以下墓胥隸長治
境不詳載
稷山悼靖王墓在城南三十里鳳凰山
沁源恭定王墓在城西十里步馬村
黎城昭僖王墓在城北二十里
沁水悼懷王墓在城西南三十里至善都
平遙靖僖王墓在城東北十五里栢谷村
鎮國將軍朱銓銶墓在城西五里御史李新芳撰墓
表
鎮國將軍朱銓鉼墓在城南五十里鎮國將軍勛澈
祔
輔國將軍朱勛渰墓在西北寨村
定陶王珵□墓在堠西庄闖變父子胥投井死土人
哀而瘞之子效鋒祔
尚書暴昭墓在城西羊堡村
進士晉罡墓在城東長井村
郎中趙泰墓在城西北岡陵川王英表
布政李敏德墓在城東
知州栗銘墓在城西十五里
少卿王佐墓在城西五里
御史李新芳墓在城東南五里光禄任環表墓
知府李延馨墓在城東北白堠村
副使李如桂墓在城東北白堠村北
光祿卿任環墓在城東北白堠村大學士徐階誌銘
巡撫宋守約墓在城外五馬村
布政趙希䕫墓在城西十里華家庄
布政鮑承蔭墓在城南馬頭坊
府尹朱卿墓在城西二里
知州李尚實墓在城南五里
尚書郜光先墓在城南大學士王家屏誌銘
郎中高環墓在師庄村
四貞墓在城東南八十里近西火鎮王川妻平氏焦
相妻程氏趙悶兒袁鴈菊
尚書程正已墓在城西堠北庄
儀賓仇時茂墓在陽堰呂柟誌銘
副使程宗伊墓在西火鎮
副使周一梧墓在城南五十里中村子知府再勲祔
知州沈國華墓在城東石槽村
知府劉昭墓在城西南十里
西平知縣王汝弼墓尚書劉龍撰表
光祿寺丞李昱墓在城東南五里没於土木之難尚
書劉龍表
御史宋賓墓在城西五里
知府趙偉墓在城西七里有古靑陳淸表
主事仇炅墓在南七十里火村
都運李紀墓在城東
郞中屈諫墓在城西五里
頤貞先生趙秉忠墓在城西三十里上韓村
同知鮑龍墓在城南馬頭村
知府王期古墓在城東門外
知州程應登墓在城西五里子通判尚勤祔
少卿郭邦驥墓在城北五里
知州賈涇澍墓在城南李家庄
國朝知州李一爵墓在城東焦家庄
秘書院侍讀學士李中白墓在城東秋谷山
同知王業純墓在城西史家庄
長子縣
元平章宋子貞墓在縣東南十五里
明侍郎任毅墓在縣南十五里
侍郎鮑希顏墓在縣南三里
尚書栗恕墓在縣西
侍郎阮勤墓在縣西三里
司務裴守一墓在縣東南劉村
郎中楊世卿墓在縣西南三里北李村
博士賈以教墓在縣西南三里北李村
國朝趙烈女墓小字興梅許聘周氏子根幸未合卺而
根幸殤興梅欲往吊不得自縊死兩姓父母憐而合
葬之在縣色頭村康熙十一年知縣劉芳猷竪石表
曰烈女興梅之墓
屯留縣
周卞和墓相傳在縣西十五里辛村有古塜古碑字胥
剝落
元魏清河太守張昭墓在縣北三里
唐常府君墓在縣東北十里
元處士宋思約墓在縣東南五里藕澤村
明巡撫李尚智墓在縣東南蓮花岡
光祿寺卿路王道墓在縣東北河北村
參政暴孟奇墓在縣東南東堰村
通判李司謙墓在縣正西蓮花岡
太常暴謙貞墓在縣西北五里河頭村
僉憲李之茂墓在縣南城外
知府霍應麟墓在縣西河北村七星岡
參政陳簡墓在縣西郭村
僉憲馮斐墓在縣豐儀鎮
孫光耀墓在縣東河北村
襄垣縣
周叔向墓在裭亭驛北赤壁舖
韓宣子墓在縣東北一十五里
漢韓王陵在縣東北二十里
魏氐池長崔游墓在縣西十里晉武帝以故府僚屬拜
郎中不就漢劉淵以師徵御史大夫不受故書魏官
後趙右長史大執法張賓墓相傳在縣北水磑村十六
國春秋賓卒贈散騎常侍右光祿大夫儀同三司謚
曰景而縣志書賓没於陣語近齊東
元魏慕容將軍墓在縣北二十里名赤土從元魏孝文
經獅山天地昏暗赤土剖心祭天遂葬於此土人多
祀焉
邢氏先塋在襄垣高平二縣界邢村邢文光祖尹至
方卿累世胥葬此
唐昭澤王墓在城東南隅姓焦氏有異術人禱雨輙應
宋封昭澤王
萊國公杜如晦墓相傳在縣東北五十里城底村東
北
梁國公房玄齡墓相傳在縣北四十里豐曲村
後唐招討李嗣昭墓在縣東北四十里叚堡村
金學士李安墓在合河村子元尚書隴西伯嗣訓祔
元尚書李執中墓在縣十里西王村
左丞楊仁風墓在縣南郝家溝
明御史連楹墓在縣西三里東畛村楹殉靖難以衣冠
葬
都御史李濬墓在縣南十里西王橋村
副使劉潔墓在縣東北蕭家垜員外鳳儀尚書龍都
御史䕫祔
御史王基洪墓在縣西南五里小黃庄
參政姚九功墓在縣北五里惱頭村
張節婦韓氏墓在城南王濬初誌銘
吏部王雲龍墓在縣西南三里秦家溝
潞城縣
殷箕子墓相傳在縣東十五里微子村北土人以村東
有三仁廟名其地爲比干嶺此曰箕子墓或亦附會
其說與
周潞子嬰兒墓在縣東北五十里續村(舊志並載黎城)
荆軻墓相傳在縣西北二十五里
申屠仙墓在縣東一里
漢陽夏侯馮異墓相傳在縣東五十五里夏社村名大
樹將軍墓
明清源簡定王墓在縣西南三十里陳村
黎城縣
周黎莊公夫人墓在縣東北二十八里古黎城東
漢左將軍馮奉世墓在縣北七里子宜鄉侯馮參墓在
側
馮昭儀墓在奉世墓東二里
宋宇文光墓在縣北十五里友人吳陶誌銘
元編修權秉忠墓在縣西北二十里白官庄
孝子申克讓墓在縣東北二十里
明知府趙博墓在縣西北五里子隱士趙初祔
副使李世芳墓在縣西北二十里
參政程達墓在縣南二十里路堡村
國朝李節婦王氏墓在縣東三十里僉憲呂和鍾撰墓
表
工部主事李甲黃墓在縣東四十五里祁陽刁包題
石
孝子韓雍墓在縣北二里
天台知縣李占黃墓在縣東北三十里有神道碑
壺關縣
周華陽君馮亭墓在壺關城西五里馮衍顯志賦瞰太
行之嵯峨兮觀壺口之崢嶸悼丘墓之蕪穢兮恨昭
穆之不榮章懷注太行山在上黨南壺口山在上黨
東衍之遠祖馮亭爲韓上黨守以上黨降趙趙封亭
三萬戸號華陽君死因葬上黨其墓在今潞州上黨
縣西衍在關中遙相望之卽序所謂通視千里覽見
舊都者也
漢三老令狐茂墓在縣東二十里崇賢村嘗上書明戾
太子冤卒葬於此明尚書劉龍撰墓碑
國朝順治十七年知縣朱輔修築墓道復春秋祭典康
熙二十年知縣章經重加修築
周亞夫墓在三老墓前
唐苗氏塋左相苖晉卿自爲父撰碑文有鵲巢碑上賊
入上黨焚蕩略盡而苗氏松檟獨無傷
太師苗晉卿墓在龍溪山北
元廉訪馬䋲武墓在縣北二里龍溪山下有翁仲碑文
秘書張時耄墓在縣南一里有碑記
王孝婦劉氏墓在縣白沙村王天祐妻
段志元墓在縣南二十里安縣村
明四輔杜斆墓在縣東南林青村
榜眼郭翀墓在縣南栢林村(縣志狀元)
翰林張鐸墓知府楊能墓參政楊奇墓胥在縣
西栢林村
國朝御史楊四重墓同知楊四易墓胥在縣西栢林
村
郭端孝墓在紫岩山下
平順縣
漢廣武君李左車墓相傳在東禪里東山下
隋竇建德墓相傳在豆谷村西山下(舊志並見廣靈平遙)
金元帥劉寬墓在青羊里潞州節度知元帥府事
劉進士墓在侯壁里(失名嗣子劉居仁立碣)
山西通志卷一百七十二
