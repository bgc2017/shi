山西通志卷五十三
武事(四)
寧武府
寧武縣
周赧王九年趙武靈王北逐樓煩斥地自代并陰山而
下十九年秦蒙鷔攻趙拔新城漢高帝十年九
月陳豨韓信合兵寇代雁門太尉周勃將軍樊噲擊
之於樓煩大破之復定所劫略郡縣建武三年盧
芳將尹由守繁峙驃騎將軍杜茂上谷太守王霸擊
之不利引兵屯樓煩蜀漢建興十一年六月魏并
州刺史畢軌以居雁門鮮卑步度根與軻比能解讐
表出兵外威比能内鎮步度明帝曰步度非實有貳
心軍出則驚合為一矣勅軌軍不得過勾注而軌已
進軍陰館遣將魏尚董弼先出塞軻比能遣子迎度
根因與尚弼遇戰於樓煩尚弼敗没步度根遂叛出
塞遇戰樓煩是軻比能子業進陽方口也然而不
南入者魏兵強也軻比能志殊叵測隋大業八年
西突厥處羅可汗至分其部為三使處羅弟大奈將
萬餘居樓煩十三年劉武周陷樓煩據汾陽宫
宋太平興國四年遼乾亨元年也保安軍使尹憲克
嵐州入朔州攻寧武軍破之殺其軍使獲人馬器械
甚衆潘美兼三交都部署三交西北三百里名固
軍其地險阻為北邊咽喉美潛師襲之遂據有其地
因積粟屯兵以守之自是北邊以寧(固軍當在靜樂寧化間)明
何塘吳道寧墓誌弘治十一年陞山西按察司副使
奉勅整飭雁門等三關兵備創築寧武新城設寧武
所及沿邊堡寨俱募軍充實武備一新邊人有賴
王道中翟鵬行狀公委軍門聽用主事劉燾督同各
鎮主客擺邊官軍壯夫等各就三關分定地方修築
邊牆挑穵壕塹各十萬丈營盤二十處周圍牆共三
千一百二十五丈墩一十一座敵臺六座修補舊牆
壕塹不可勝計正德九年小王子入至關守備陳
經戰没十四年自朔州入至龍灣嘉靖九年諳達
至龍灣十五年由崖頭入至寧化三馬營十九年八
月諳達部人與大同折箭由井坪朔州抵雁門破寧
武關入岢嵐興縣交城汾州文水清源二十八年八
月由朔州入至王野梁副總兵丁璋游擊周宇戰没
遂深入太原三十八年諳達犯宣府總兵趙國忠相
持於沙嶺堡寇大營徙而西直抵寧武大同總兵官
陳鳳伺寇將退率副總兵林椿游擊焦澤張騰等合
進至鷂兒嶺伏發諸將戰彌日各被創會大風雪寇
斂衆還營明日復戰斬一長寇乃退崇禎間三關
土賊王剛起後降七年巡撫戴君恩以迎春召剛宴
殺之汾州參將劉光祚勦敗剛餘黨斬四百餘級甲
申二月十五日闖發太原數日抵寧武總兵周遇吉
設伏邀擊闖怒益進遇吉與寧武道王尹懋嬰城固
守闖百道攻擊乃陷遇吉尹懋死之闖賊薄寧武關
傳檄五日不下且屠總兵周遇吉悉力禦守大砲擊
殺賊萬餘人會火藥盡或言賊勢重可欵也遇吉曰
戰三日殺賊且萬若輩何怯耶能勝之一軍盡為忠
義萬一不支縛我以獻若輩可無恙於是開門奮擊
殺賊數千人賊懼欲退或為賊策曰我衆彼寡但使
主客分别以十擊一蔑不勝矣請去帽為識見戴帽
者擊之逓出戰不三日可殲也賊引兵復進迭戰脫
帽以自别官軍大敗遇吉闔室自焚揮短兵力鬭被
流矢牙兵且盡見執罵賊賊於市磔焉遂屠寧武嬰
稚不遺李自成既殺遇吉歎曰使守將盡周將軍者
吾安得至此
偏關縣
趙襄子取藺郭狼之地遂北伐林胡敗之於荏趙武
靈王命代相趙固主林胡致其兵復北伐破之漢
高帝七年太僕夏侯嬰從擊代至武泉雲中景帝
中六年六月寇入雁門至武泉入上郡取苑馬吏卒
戰死者二千人元光二年夏五月寇入武州塞未
至馬邑百餘里走出眀宣德四年烏梁海由段家
村入總兵李謙設伏於黃草梁擒其酋伊克鼐爾等十
年由七里溝入指揮江海等戰敗死正統元年復由
七里溝入指揮馬貴等敗其前鋒乃退十四年額森
至大樹墕景泰初烏梁海駐櫃山數犯偏頭成化元
年和碩至楊勉堡十八年復入守備錢能敗十九年
右副總兵周璽以偏頭去太原遠請改分守為鎮守
又以鎮守不當聽節制乞易總兵銜從之弘治十四
年入七里溝十五年寇掠偏頭關正德七年小王子
入總兵周神敗績於□子墕守備周鏞等皆没九年
再入十一年復入十四年由朔州入至龍灣十五年
正月由朔州入至三义溝嘉靖八年十一月諳達由
大同入至土棚堡副總兵李瑾敗績於劉海莊十一
月小王子糾河套七萬餘騎由井坪入遂掠朔州至
偏頭關乃退九年正月復入瑾伏兵龍灣出縱擊敗
之由是終瑾任不再犯十五年八月由寺墕入至馬
站營九月由巖頭溝入十月復由巖頭溝入一歲凡
三犯十六年八月由平魯衞入至老營十九年八月
由朔州入二十一年七月由朔州入參將張守忠邀
擊於六支村戰死隆慶元年十月黃台吉寇偏頭關
逮繫鎮巡劉燾王之誥副參田世威等命閣部與文
武臣商禦寇策
神池縣
周赧王十九年秦使蒙鷔攻趙拔新城狼孟漢高祖
七年塞北左右賢王信將王黃等屯廣武以南至晉
陽與漢兵戰漢兵大破之追至於離石復破之(師古曰離)
(石西河之縣)塞北復聚兵樓煩西北漢令車騎來擊常敗
走漢乘勝追北聞北部居代谷上居晉陽使人視之
還報曰可擊遂至平城上白登魏青龍元年六月
保塞鮮卑大人步度根與叛鮮卑大人軻比能私通
并州刺史畢軌表輒出軍以外威比能内鎮步度根
帝省表曰步度根已為比能所諉有自疑心今軌出
軍適使二部驚合為一何所威鎮乎促勅軌已出軍
者慎勿越塞過勾注也比詔書到軌已進軍屯陰館
遺將軍蘇尚董弼追鮮卑比能遣子將千餘騎迎步
度根部落與尚弼相遇戰於樓煩二將没步度根部
落皆叛出塞與比能合寇邊遣驍騎將軍秦朗將中
軍討之寇乃至漠北東魏興和三年四月蠕蠕阿
那瓌奉馬千匹為聘禮遣使迎蘭陵郡長公主於新
城之南齊神武躬送公主於樓煩之北唐武德四
年定襄王李大恩言突厥饑馬邑可圖詔與殿中少
監獨孤晟共擊之晟後約大恩不敢進屯新城頡利
自將數萬騎與劉黑闥合圍之大恩没士死者數千
人進擊忻州為李高遷所破八年頡利攻朔州與
代州都督蘭謩戰新城謨敗績於是張瑾兵屯石嶺
李高遷屯大谷秦王屯蒲州道乾符三年雲中守
捉使李克用偕程懷信王行審蓋寓李存璋薛鐵山
康君立等募士萬人趨雲州次鬭雞臺城中執防禦
使段文楚至殺之據州以聞朝以振武節度使李國
昌為大同軍防禦使國昌不受命而與黨項戰未决
大同川吐渾赫連鐸襲振武盡取其貲械國昌窮挈
騎五百還雲州州不納鐸遂取之克用轉側蔚朔間
裒兵纔三千屯新城鐸引萬人圍之隊而攻三日不
拔鐸兵殺傷甚國昌自蔚州來鐸引去六年詔昭義
李鈞為北面招討使督潞太原兵屯代州幽州李可
舉會鐸攻蔚州國昌以一隊當之克用分兵抵遮虜
城拒鈞天大雪士瘒仆鈞衆潰還代州軍遂亂鈞死
於兵廣明元年以李琢為蔚朔招討都統率兵數萬
屯代州克用使𫝊文達調蔚朔兵朔州刺史高文集
縛以送琢琢進攻蔚州國昌敗與克用舉宗奔韃靼
元己卯穆呼哩以蕭特穆爾等出雲朔攻降岢嵐
火山軍(當繇神池五寨)明嘉靖八年十二月諳達入偏頭關
副總兵李瑾戰於劉海莊不利三十二年九月寇至
神池總兵李淶追擊至大蟲嶺捨騎逐賊賊甚窘會
諸軍急擊而囂陣亂淶敗没
五寨縣
魏領軍將軍元义遣弟洪業召武州人姬庫根等與之
聚宴遂誓盟欲令為亂朝必以义為大將軍往伐因
共為表裏乃厚遺根等遣還州與洪業買馬宋咸
平六年遼統和二十一年也河西内屬折勒厥麻等
三族請以精兵千人馬三百備征討詔撫諭唐初突
厥入詔并州總督劉世讓以兵屯雁門世讓馳騎八
百赴之而可汗軍大至乃保武州可汗與高開道苑
君璋合衆攻之城數壊輒立栅完拒鄭元璹先使可
汗可汗使來說世讓叱曰丈夫奈何作說客耶久之
寇引去元璹還具道其忠賜良馬金帶金貞祐二
年武州屢經殘毁刺史楊沃衍甫入州二月元兵即
來攻死戰二十七晝夜不能拔乃退既而朝廷以武
州終不可守令沃衍遷其軍民駐岢嵐州興定三
年八月戊辰元兵下武州軍事判官郭秀死之明
洪武二年都督汪興祖擊下武朔二州擒知院馬廣
等六百三十四人六年北兵入武朔大將軍徐達遣
陳德郭子興擊破之
澤州府
鳳臺縣
周靈王二十二年齊侯伐晉取朝歌為二隊入孟門登
太行封少水(即沁水)赧王五十二年秦白起伐韓取南
陽攻絶太行道韓惠王十年秦擊韓於太行上黨
降秦昭王四十四年白起攻太行道絶而韓之野
王降秦莊襄王元年使蒙鷔伐魏取高都漢建
武元年劇賊集太行山高都長鮑昱討平之後魏
建義三年九月丙辰爾朱兆至建州刺史陸希項拒
守城陷盡屠之中興二年四月丙子廢帝建州大
都督張悦舉城降東魏天平元年六月高歡遣三
千騎鎮建興益河東兵西魏大統十六年東伐帥
都督司馬裔請為前鋒遂入建州破東魏將劉雅興
拔其五城周太祖以行正平郡事楊&KR0910;有謀略堪
委邊任乃表行建州事時&KR0910;據東雍州建州遠在敵
境三百餘里然&KR0910;威恩夙著所經之處多並贏糧附
之比至建州衆已一萬東魏刺史車折于洛出兵逆
戰&KR0910;擊敗之又破其行臺斛律俱步騎二萬於州西
大獲甲仗及軍資以給義士繇是威名大振東魏遣
太保侯景攻陷正平復遣行臺薛循義率兵與斛律
俱相會於是敵衆漸盛&KR0910;以孤軍無援且腹背受敵
謀欲拔還恐義徒背叛遂偽太祖書遣人若從外送
來者云已遣軍四道赴援因令人漏洩使所在知之
又分土人義首令領所部四出抄掠擬供軍費&KR0910;分
遣訖遂於夜中拔還邵郡朝廷嘉其權以全軍即授
建州刺史齊晉州敗後雷顯和為建州道行臺左
僕射周使其子招之顯和禁其子而不受聞鄴敗乃
降唐武德元年王須將魏刁兒據澤夏竇建德襲
擊破之竇建德救王世充凌敬說曰悉宜濟河攻
取懷州河陽使衆將居守更率衆鳴鼓建旗踰太行
入上黨先聲後實傳檄而定漸趨壺口騷駭蒲津收
河東之地此策之上也建德妻曹氏亦言自滏口道
乘唐之虚連營漸進以取北山則鄭難自紓世充以
金帛啗夏諸將竟奪其謀而建德敗史思明至東
都韋陟欲加兵陜州退守潼關李光弼曰非上策也
不若移軍河陽北阻澤潞據三城以抗之勝即擒之
敗即自守表裏相應使賊不敢西侵此則猿臂之勢
也遂敗思明於河陽唐肅宗時左清道率曲環將
兵守澤州破賊銳將安曉光化二年李罕之以潞
州降梁丁會自河陽攻澤下之李罕之悉河陽兵
攻晉絳河南張言夜襲之罕之奔晉晉表澤州刺史
使李存孝以兵三萬助罕之攻言罕之敗於沇河乃
之澤州日以兵鈔懷孟間啖人為食居民屯聚摩雲
山罕之悉攻殺之立寨其上時人號曰李摩雲晉
兵破夾城梁右千衞上將軍牛存節等以餘兵歸至
天井關聞晉攻澤州存節曰澤州要害不可失也舉
策而先士卒隨之澤州人已焚外城將降晉聞存節
至乃稍定存節入城助守晉人穴地道以攻之存節
勇士數十亦穴地以應之戰於隧中敵不得入晉人
解去後唐同光元年梁取澤州裴約死之後晉
天福十二年五月史弘肇克澤州契丹將崔廷勳遁
宋建隆元年夏四月癸巳昭義軍節度使李筠起
兵遣人殺澤州刺史張福往據其城求濟師於劉鈞
鈞率兵與遼兵數萬援之詔遣歸德軍節度使石守
信往討五月庚子遣昭化軍節度使慕容延釗彰德
軍節度使王全斌將兵出東道會守信癸卯石守信
與監軍李崇矩敗李筠於長平斬首三千級又攻大
會砦下之甲辰命諸道進討丁巳詔親征命天平軍
節度使韓令坤屯兵河陽己未發京師丁卯石守信
高懷德破筠衆三萬於澤州南降者三千餘擒偽節
度范守圖殺筠監軍使盧贊及北漢援兵之降者數
千人筠遁入澤州戊辰太祖至列栅圍之筠龍捷使
王廷魯吐渾留後汾州團練使王全德率所部自昭
義來降筠益失援太祖督戰六月辛未拔澤州筠赴
火死鈞懼而遁乙酉伐上黨丁亥筠子守節以城降
赦之上如潞甲午永安軍節度使折德扆破北漢沙
谷砦秋七月戊申上至自潞李筠起兵吳廷祚曰
潞城巖險未易破也筠素勇而輕若速擊之必離上
黨來邀我戰猶獸亡其藪魚脱於淵乃可擒也閭邱
仲卿又說筠曰西下太行直抵懷孟以塞虎牢計之
上也筠不能用宋太祖征潞戒石守信等曰勿縦李
筠下太行急引兵扼其隘破之必矣建隆初征李
筠西京留守向拱迎謁至氾水言於上曰筠逆節久
著兵力日盛宜急濟大河踰太行乘其未集而誅之
緩則勢張難為力矣上從其言卷甲倍道趨之筠果
率兵南向聞駕至駭走澤州城守遂見擒驍武副
指揮田紹斌從崔彥進征李筠攻大會砦破之又敗
筠於澤州茶碾村筠退保澤州紹斌鑿壕圍守流矢
中左目殺筠軍益衆奪其鎧甲宋初征李筠筠退
保澤州城固可守攻之未克太祖詔馬全義賜食御
榻前問計對曰筠守孤城併力急攻立可殄滅倘緩
之適足長其奸耳太祖曰是吾心也即麾兵急擊之
全義率敢死士乘城攀堞而上飛矢貫臂血流被體
全義拔鏃臨敵士氣益奮遂克其城靖康元年詔
以浙西兵往河東防秋金人攻澤州東南第三將士
王言畢力守禦金兵日增他將力屈城西南遂陷乃
使親卒持劍歸報巷戰而死五月太原圍未解种
師中戰没种師道病歸耿南仲曰欲援太原非李綱
不可上以綱為河東北宣撫使綱辭或曰此非為邊
事欲緣此以去公則都人無辭耳許翰書杜郵二字
遺綱綱惶恐受命上手書裴度傳以賜宣撫司兵僅
一萬二千人進至河陽望拜諸陵行次懷州詔罷減
所起兵綱奏太原之圍未解河東之勢甚危秋高馬
肥敵必深入使防秋之師果能足用不可保無敵騎
渡河之警况臣出使未幾盡改前詔團結之兵悉罷
減之今河北河東日告危急未有一人一騎以副其
求甫集之兵又皆散遣臣誠不足以任此不報御批
日促解太原之圍而諸將承受御畫事皆專逹宣撫
司徒有節制之名綱上疏極諫節制不專之弊時方
議和詔止進兵尋命种師道領宣撫司事召綱赴闕
師道亦尋卒建炎元年七月河北招撫使王彥及
金人戰敗績奔太行山聚衆其禆將岳飛引部曲自
為一隊金天會末太行山賊往往嘯聚知澤州王
伯龍皆平之天眷元年南京馬步軍都指揮使徐
文破太行賊梁小哥興定二年十月丁巳元兵攻
澤州五年正月丁酉元兵攻天井關元光元年七月
丙辰上黨公完顔開復澤州元丁丑八月詔諭太師
國王穆呼哩曰太行之北朕自經略太行以南卿其
勉之乃建行省於雲燕以圖中原世祖中統二年
以太行一帶東至平濼西控關陜應有險阻於附近
民内選諳武事者修立堡寨守禦至正十九年察罕
特穆爾發晉兵出太行會汴及河南定以兵分鎮關
陜荆襄河洛江淮而重兵統太行營壘旌旗相望數
千里乃日修車船繕兵甲務農積穀訓練士卒謀大
舉以復山東二十六年十月左丞相庫庫特穆爾自
彰德退軍屯澤州二十八年正月魏賽音布哈及關
保會李思齊張良弼兵夾攻庫庫特穆爾於澤州二
月庫庫特穆爾退軍平陽關保軍澤州明洪武元
年僉大都督府事陳德破澤州磨盤寨獲元參政喻
仁遂會大軍克平陽九月馮勝湯和取澤潞絳二年
和同徐達拔河中渡河入潼關崇禎五年流賊掠
大陽鎮九月賊犯州西客將吳開先禦於王壁村頗
有殺傷賊遁尋追擊至留墩開先戰死民兵千二百
人陣没陽和兵掩擊於陵川遂大敗之歙人吳開先
戰澤州城西賊敗去旋再犯澤攻八日陷之遠近震
動劉令譽按豫日記崇禎五年七月十六日潰賊
近河内柏鄉鎮予料賊必犯紫陵紫陵拒郡城十五
里為太行山通清化必繇之路即面促曹帥文詔邀
擊惜兵行稍緩未扼其吭第擊其尾尚斬級二百五
十二顆賊大勢奔晉而扎老營於漢高城焉十七日
鄧鎮玘於清化斬級二十七顆十八日曹鄧二帥往
勦漢高城賊賊遺棄婦女騾馬甚衆兵貪餌賊遂兔
脫劉令譽會勦晉寇檄仙神口西北有磨子灘乃
晉地也其始蔵樂伶賊五十人不時犯口而沿山天
井關等處走為熟徑今數已滿千修營於聖皇屏深
溝高壘日遣馬賊百餘混擾晉豫間流賊寇修武
清化者竄入平陽時副總兵左良玉將昌平兵往援
河南因檄入山西禦之頗有斬獲河南巡撫樊尚璟
以良玉駐澤州扼豫晉咽喉可四面為援兵從之時
曹文詔將陜西兵上令良玉受尚璟節制與文詔同
討賊有急則秦兵東豫兵西良玉兵從中横擊六年
正月賊犯隰州陷陽城良玉敗之於涉縣之西陂二
月又敗賊於武安六年三月賊從河内上太行臨
洮總兵曹文詔大敗之澤州賊走潞安文詔至陽城
遇賊不擊自沁水潛師還擊之斬首千餘四月賊犯
州西秋蘿李寨村副將李卑駐周村兵單不前俄總
兵曹文詔至時漏下三刻襲於潤城斬一千五百級
六月辛巳左良玉破賊於懷慶賊盡奔太行山
國朝順治元年賊劉芳亮據澤
大兵至乃潰九月賊劉忠破韋町堡六年賊陳杜張
斗光據州討平之
高平縣
周赧王三十五年秦白起伐趙取代光狼城秦昭王
四十七年九月上將軍白起軍射殺趙括隋大業
十年十一月己酉賊帥司馬長安破長平郡宋建
隆元年石守信敗李筠於長平北陳西南二十里
靖康元年二月金師至高平知澤州高世田往犒之
乃去金師圍太原守將折可求劉光世軍皆敗平
陽府義兵亦叛導金人入南北關取隆德府遂攻高
平宰相咎尚書右丞京城四望守禦使李綱盡遣城
下兵追敵上倉皇無措急徵諸將還諸將已追及金
人於邢趙間遽得還師之命無不扼腕比綱力爭復
追而將士解體矣明崇禎五年游擊猛如虎擊邢
紅狼於高平解其圍
國朝順治元年九月餘賊劫攻高平署縣周再勲拒守
陽城縣
漢建安十年十月高幹據并州入濩澤河東太守杜畿
守濩澤幹攻城不下曹操徵馬騰擒幹斬之晉義
熙十二年丁零翟猛雀驅掠吏民入白𡼏山為亂魏
遣張蒲長孫道生討之(白澗山在陽城)後魏永興五年六月
濩澤劉逸自號征東將軍三巴王建興王紹為置署
官屬攻逼建興郡元城侯元屈等討平之西魏大
統十七年楊&KR0910;拒齊師繇侯井里下邵原唐光化
初李嗣昭援王珂汴兵走復以步騎三萬下太行略
河内拔懷州進攻河陽宋建炎時河東北雖陷土
豪聚衆保險河南孟汝唐州鎮撫使翟興遣蠟書結
約之向密王簡王英輩皆願受節制奏上授興河東
北路軍馬使徧檄山砦繇是汾澤潞懷衞間山砦首
領皆應命遣子□生擒金河東都統巴古遂復陽城
縣乘勝取絳之垣曲進至米糧川金孔彥舟討平
太行山車轅嶺賊眀正德七年霸州賊劉七等(劉六)
(名寵劉七名宸)至縣東東巷等村民以鐵鍋排列衢巷登屋
用瓦擊之賊不能入引去嘉靖二十四年河南賊
六七十人擾下交都等村典史王標追襲遇害於白
桑村四十四年西南八十里沁水難川賊牛大牛
二延三等假開墾山田劫掠敗會勦官兵用招撫計
擒之崇禎四年王嘉印轉掠至陽城南山延綏副
總兵曹文詔追及之其下斬以降五月河曲賊王嘉
印繇沁水經縣西趨南山賊黨斬其首以降六月癸
卯副總兵曹文詔擊斬賊王嘉印於陽城其黨復推
王自用為首號曰紫金梁其黨自相名目有老&KR0624;&KR0624;
八金剛闖王闖將八大王掃地王闖塌天破甲錐邢
紅狼亂世王混天王顯道神鄉里人活地草等分為
三十六營五年流賊躪山西監司王肇生知歙人吳
開先勇略便宜置為將使擊賊戰澤州城西賊敗去
從沁水轉掠陽城開先恃勇渡沁戰北留墩下擊斬
數百人砲盡無援一軍盡歿賊遂陷澤七月紫金梁
老&KR0624;&KR0624;自沁水端氏犯縣東入澤州大陽去八月自
沁水竇莊犯縣東北西南入沁水翼城去十月自長
子遁入境陽和兵大勝於陽泉十一月自沁水榼山
入境總兵尤世禄失利次日勝之游擊白安大敗賊
於北鄉十二月復自沁水入境六年二月犯縣南從
邵原關下濟源三月繇西入境總兵曹文詔大戰敗
於芹池劉村四月犯縣東曹文詔襲之於潤城大敗
之五月西入境裨將艾萬年追襲敗績九月餘寇二
即神盤踞十字河邑人石鳳臺撫其衆五百孤山副
總兵李卑敗賊於陽城之即家山又與艾萬年連敗
之南獨泉土河村復敗之苽塸村
國朝順治元年十月賊劉忠繇潞安至城下攻圍十一
日邑人堅守時潘貞善火礟發無不中賊遁四年邪
教高飛王希堯衆千人據腰盆照照龕官兵勦除之
陵川縣
唐會昌三年河陽行營招討使王宰進破劉公直拔陵
川王宰急攻陵川破賊石會關進攻澤州昭義將
郭誼殺劉稹降金元光元年蒙古穆呼哩攻陵川
破之元至正四年八月郭和尼齊上太行由陵川
入壺關至廣平殺兵馬指揮十七年九月陵川縣陷
縣尹張輔死之十月曹州賊上太行山眀崇禎五
年九月賊勢盡嚮河北山西巡撫宋統殷備兵冀北
王肇生率軍次陵川扼賊北歸賊北走遇官軍賊死
鬭互相勝負會夜與賊爭險對營兩山頭賊緣窮谷
而登大譟官軍亂統殷肇生皆走與諸軍相失宣大
總督張宗衡將兵至高平統殷肇生以師畢會大破
賊於桑子鎮賊復入沁水十一月以許鼎臣代宋統
殷九月宣大總督張宗衡聞移駐平陽命提陽和兵
從澤州尾賊至陵川勝之再敗賊潞安之西火斬二
千級連戰陽城之陽泉沁水之毛連溝鹿臺寺石塔
杏谷並破之俘斬皆千人六年兵部以晉賊之急有
三西在平陽東在澤潞西北在汾太沁遼議督臣張
宗衡駐平陽任東西二賊將白安虎大威四千人以
平陽澤潞四十一州縣責之加以李卑兵一千賀人
龍兵一千左良玉兵二千五百共八千人撫臣許鼎
臣駐汾州任西北賊將張應昌苟伏威二千人以汾
太沁遼三十八州縣責之加史記事頗希牧兵一千
艾萬年兵一千五百寧武兵一千岢嵐代州北接利
民馬站老營兵二千共七千人宗衡提陽和兵從澤
州潛師尾賊後至於陵川勝之冉擊賊於潞州之西
火大勝之斬首二千級輝縣之北陵川之南有村
曰水峪回賊竊據數十年大為民患崇禎三年河南
副使祝萬齡監軍磁州與山西監司王肇生合兵擊
六戰焚其巢賊遂平已而流賊自山西入河北掠新
鄉萬齡邀擊之賊走陵川已復大至新鄉
沁水縣
西燕慕容永率衆向洛陽朱序自河陰北濟與永偽將
王次等相遇乃戰於沁水次敗走斬其支將勿支首
參軍趙睦江夏相桓不才追永破之於太行永歸上
黨時楊楷聚衆數千在湖陜間永敗遣任子詣序乞
降序追永至上黨之白水與永相持二旬聞翟遼欲
向金墉乃還宋史牛臯傳岳飛遣梁興渡河糾合
忠義社取河東北州縣興會太行忠義及兩河豪傑
趙雲李晉董榮牛顯張峪等破金人於垣曲又捷於
沁水追至孟州之邵原營盤在東門外明初湯大
夫康都督駐師二十餘日以殲韓平章衆崇禎四
年河曲賊王嘉印繇沁水入陽城五年七月山西巡
撫宋統殷擊賊於長子賊奔沁水庚辰賊首紫金梁
老&KR0624;&KR0624;八金剛以三萬衆圍竇莊時張道濬家居率
其族禦之賊多死聞秦師且至懼欲乞撫紫金梁呼
於壁下道濬登陴見之紫金梁免胄前曰我王自用
也向誤從王嘉印故至此此來乞降耳俄老&KR0624;&KR0624;亦
至道濬諭之曰急還所俘散若徒衆吾為請於撫軍
貸爾死賊乃還所掠拔營而西入陽城界道濬以賊
情告統殷曰賊狡未可信因遣使往覘賊諸賊咸就
約惟八大王闖塌天五營不受命紫金梁歸欵未决
諸軍乘賊不備輕騎襲賊營賊怒南犯濟源陷温縣
張道濬見賊一賊前致好詞本宜川諸生韓廷憲
也乃與定約巡撫宋統殷命守備薛天禄往受之宣
大總督張宗衡部兵乘不備掩襲賊怒殺天禄復叛
而南下廷憲以三騎來歸偵亂世王與紫金梁爭一
村婦貽書間之賊果疑分七大部多者萬人少者數
千人圍孟縣殘忻州窺定襄躪五臺勢猶熾六年
五月賊犯沁水總兵曹文詔大敗之擒其魁大虎又
敗之遼城毛嶺七月辛丑賊陷城賊自秦入晉五犯
沁水至是陷之十年陽和兵敗賊於鹿臺石塔
蒲州府
永濟縣
漢永初五年二月先零羌寇河東遂至河内後趙石
季龍攻長安以石挺為前鋒都督石生遣將軍郭權
率鮮卑涉瑰部衆二萬為前鋒拒之生統大軍繼發
次於蒲坂前鋒及挺大戰潼關敗績挺及丞相左長
史劉隗皆戰死季龍退奔澠池枕尸三百餘里鮮卑
密通於季龍背生而擊之生時停蒲坂不知挺之死
也懼單馬奔長安郭權復相持於渭汭生遂去長安
潛於雞頭山建安六年高幹郭援侵略河東關右
震動鍾繇帥馬騰等擊破之司馬彪戰略袁尚遣
高幹郭援將兵數萬人與匈奴單于寇河東遣使與
馬騰韓遂等連和騰陰許之傅幹說騰曰袁氏背王
命將軍既事有道不盡其力欲以坐觀成敗吾恐成
敗既定奉辭伐罪將軍為誅首矣於是騰懼幹曰智
者轉禍為福今曹公與袁氏相持而高幹郭援獨制
河東將軍誠能引兵討援内外擊之其勢必舉是將
軍一舉斷袁氏之臂解一方之急曹公必重德將軍
騰曰敬從教遣子超將精兵萬餘人并將遂等兵與
鍾繇會擊援等大破之鍾繇既率馬騰等兵斬援
首幹及單于皆降後幹復舉并州反河東衞固弘農
張琰各起兵應之太祖以張既為議即參繇軍事使
西徵諸將馬騰等皆引兵會擊幹等破之斬琰固首
幹奔荆州姚襄率衆萬餘攻秦平陽太守苻產于
匈奴堡苻柳救之為襄所敗引還蒲坂襄遂攻堡克
之殺苻產盡坑其衆遣使從苻生假道將還隴西生
將許之苻堅諫曰姚襄人傑也今還隴西必為深害
不如誘以厚利伺隙而擊之生乃止遣使拜襄官爵
襄不受斬其使者焚所送章策寇掠河東生怒命其
大將軍張平討之襄乃卑辭厚幣與平結為兄弟平
更與襄通和前秦建元元年苻柳據蒲坂叛秦秦
王苻堅遣王猛鄧羌攻之柳出挑戰猛閉壘不應柳
以猛為憚己留其世子良守蒲坂率衆二萬將攻長
安長安去蒲坂二百餘里羌率勁騎七千夜襲敗之
柳引軍還猛又盡衆邀擊悉俘其卒柳與數百騎入
蒲坂猛尋破之斬柳猛屯蒲坂平陽太守慕容冲
起兵河東有衆二萬進攻蒲坂秦王堅命竇衝擊敗
之冲奔於慕容泓檀道濟沈林子攻拔襄邑堡建
威薛帛奔河東道濟自陜北渡攻蒲坂使將軍苟卓
攻匈奴堡為泓寧東姚成都所敗泓遣姚驢救蒲阪
胡翼度據潼關沈林子說道濟曰今蒲阪城堅池濬
非可卒剋攻之傷衆守之引日不如棄之先事潼關
道濟從之乃棄蒲坂向潼關姚讚進據蒲津屯於河
上遣恢武姚難運蒲阪榖以給其軍至香城為晉師
所敗時泓遣姚諶守堯柳姚和都討薛帛於河東聞
王師至難乃兼道赴救未至而難敗因破裕裨將於
河曲遂屯蒲阪泓以晉師之逼遣使乞師於魏魏遣
司徒南平公元嵩等進據河内游擊將軍王洛生屯
於河東為泓聲援劉裕至潼關遣將軍朱超石徐猗
之會薛帛於河北以攻蒲阪鎮東姚璞及姚和都擊
敗猗之等於蒲阪猗之遇害(姚泓傳)赫連勃勃僭即帝
位改元為武昌遣其將叱奴侯提率步騎二萬攻晉
并州刺史毛德祖於蒲坂德祖奔於洛陽以侯提為
并州刺史鎮蒲坂(赫連勃勃傳)後魏始光三年九月遣司
空奚斤率義兵將軍封禮雍州刺史延普襲蒲坂奚
斤未至夏蒲坂守將赫連乙升棄城西走長安奚斤
遂入蒲坂齊范陽盧叔武好竒策慕諸葛亮之為
人肅宗問以世事叔武勸討關西畫地陳兵勢曰人
衆敵者當任智謀鈞者當任勢力故強者所以制弱
富者所以兼貧今大齊之比關西強弱不同貧富有
異而戎馬不息未能吞併此失於不用強富也輕兵
野戰勝負難必非深謀遠算萬全之術也宜立重鎮
於平陽與彼蒲州相對深溝高壘運糧積甲築城戍
以屬之彼若閉關不出則取其黃河以東長安窮蹙
自然困死如彼出兵非十萬以上不為我敵所供糧
食皆出關内我兵士相代年别一番穀食豐饒運送
不絶彼來求戰我不應之彼若退軍即乘其弊自長
安以西民疏城遠敵兵來往實有艱難與我相持農
作且廢不過五年彼自破矣帝深納之又願自居平
陽成此謀略上令元文遥與叔武參謀撰平西策一
卷未幾肅宗崩事遂寢永熙三年七月周太祖以
大都督趙貴為别道行臺自蒲坂濟趣并州東魏
天平元年八月齊神武至弘農遂西剋潼關執毛洪
賓進軍長城龍門都督薛崇禮降神武退舍河東命
行臺尚書長史薛瑜守潼關大都督庫狄温守封陵
於蒲津西岸築城守華州以薛紹宗為刺史高昂行
豫州事三年十二月丁丑齊獻武王自晉陽西討
次於蒲津四年正月竇泰失利十月壬辰齊獻武
王西討至沙苑不克而還西魏大統元年東魏遣
其將司馬子如寇潼關周太祖軍灞上子如乃回軍
自蒲津寇華州刺史王羆擊走之三年十月沙苑
勝賀拔勝李弼渡河圍蒲坂牙門將高子信開門納
勝軍東魏將薛崇禮棄城走勝等追獲之太祖進軍
蒲坂略定汾絳沙苑不利東雍諸城復為西軍所
據遣汾州刺史斛律金與尉景庫狄等計復之周
建德五年東伐上開府劉雄從齊王憲拔洪洞下永
安軍還仍與憲廻援晉州未至齊後主已率大兵親
自攻圍晉州垂陷憲遣雄先往察其軍勢雄乃率步
騎千人鳴鼓角先報城中尋而高祖兵至齊主遁走
隋仁夀末漢王諒遣茹茹天保來據蒲州燒斷河
橋又遣王聃子率數萬人并力拒守左僕射楊素將
輕騎五千襲之潛於渭口宵濟遲眀擊之天保敗走
聃子懼而以城降有詔徵還初素將行計日破賊皆
如所量聞喜裴文安為漢王諒總管府兵曹諒反
文安說諒曰井陘以西是王掌握之内山東士馬亦
為我有宜悉發之分遣羸兵守要路仍令隨方略地
率其精銳直入蒲津文安請為前鋒王以大軍繼後
風行電擊頓於灞上咸陽以東可指揮而定關中兵
不暇集羣情離駭我即陳兵號令誰敢不從旬日之
間事可定矣諒大悦署文安為柱國如其計部署諸
將未至蒲津諒忽改圖召文安文安至曰兵機貴速
本欲出其不意王既不行文安又退使彼計成大事
去矣未幾煬帝使楊素將兵擊諒諒降於素帝親
率諸軍圍河東郡分遣大即二即長使裴寂勒兵各
守一面帝登城東原上西望城内所為屈突果不敢
出兵閉門自守城高甚峻不易可攻帝觀義士等志
試遣登之南面千餘人應時而上時値雨甚帝命旋
師軍人既得上城遂不時速下帝曰屈突宿衞舊人
解安陣隊野戰非其所長嬰城善為捍禦我師常勝
人必輕之驍銳先登恐無還路今且示威而已未是
攻城之時殺人得城如何可用乃還命諸將移營河
渚唐武德元年十一月癸丑行軍總管趙慈景攻
蒲州隋刺史堯君素拒戰執慈景堯君素守河東唐
遣獨孤懷恩攻之不下招之不從久之食盡又聞江
都傾覆左右殺君素以降别將王行本誅作亂者復
乘城拒守懷恩引兵圍之武德二年行本與劉武周
合關中震動尉遲敬德與别帥尋相又援行本於蒲
秦王破卻其軍蒲州降至德二年三月郭子儀大
破賊於潼關崔乾祐退保蒲津時永樂尉趙復河東
司戸韓旻司士徐景宗子李蔵鋒等陷賊在蒲州四
人密謀俟王師至則為内應及子儀攻蒲州趙復等
斬賊守陴者開門納子儀乾祐與麾下數千人北走
安邑唐代宗時吐蕃入寇河中節度使郭子儀悉
兵乘邊召王翃為河中少尹領節度後務悍將凌正
數千法不逞約其徒夜斬關逐翃翃覺之陰亂漏刻
以差其期衆驚不敢發俄擒正誅之一軍惕息興
元元年詔馬燧為河東保寧奉誠軍行營副元帥與
渾瑊駱元光合兵討李懷光時賊黨要廷珍守晉毛
朝敡守隰鄭抗守慈燧移檄鐫諭皆以州降乃率步
騎三萬次於絳略定諸縣降其將馮萬興任象玉遂
圍絳拔外郛守將夜棄城去降四千人遣李自良定
六縣降其將辛兟收卒五千與賊戰寳鼎射殺賊將
徐伯文斬首萬級獲馬五百時多請宥懷光者捨軍
入朝言得三十日糧足平河中乃與瑊元光韓游瓌
之兵合賊將徐廷光守長春宫城燧度長春不下則
懷光固守久攻所傷必衆乃挺身至城下見廷光廷
光憚燧威拜城上燧顧其心已屈徐曰我自朝廷來
可西嚮受命廷光再拜燧曰公等朔方士自禄山以
來功高天下奈何棄之為族滅計若從吾言非止免
禍富貴可遂也未對燧曰爾以吾為欺耶今不遠數
步可射我披而示之心廷光感泣一軍皆流涕即率
衆降燧以數騎入其城衆大呼曰吾等更為王人矣
渾瑊亦自以為不及也歎曰嘗疑馬公能窘田悅今
觀其制敵固有過人者吾不逮遠矣進營焦籬堡堡
將降餘戍望風遁去燧濟河兵八萬陣城下是日賊
將牛名俊斬懷光降衆猶萬六千誅其黨閻宴孟寳
張清吳冏等他脅附悉赦之不閱月河中平馬燧
為河東節度使為戰車冒以狻猊象列戟於後行以
載兵止則為陣遇險則制衝冒討田悅推火車焚其
將楊朝光柵進擊大破之唐德宗時韓游瓌攻李
懷光兵於乾坑遂會馬燧圍蒲城師次焦籬堡守將
尉珪降黃巢分兵略蒲州節度使李都不能支乃
降副使王重榮脇說都都奔行在乃悉驅出賊使斬
之賊使健將朱温以舟師下馮翊黃巢率衆自華陰
谷攻重榮重榮感勵士衆大戰敗之賊棄糧仗四十
餘艘後復出兵夏陽掠河中漕米數十艘重榮選兵
三萬攻温温懼悉鑿舟沈於河遂舉同州降天復
元年張存敬攻下河中節度使王珂為朱全忠所執
後漢乾祐元年三月護國軍節度李守貞以杜重
威死懼不自安而趙思綰先以京兆反遣人以赭黃
衣遺之守貞大喜發兵據潼關招誘草寇所在竊發
夏四月辛巳陜州兵馬都監王玉克潼關戊子保義
軍節度使白文珂為河中兵馬都部署常思副之而
王景崇又以鳳翔反景崇思綰遣人推守貞為秦王
文珂及王峻郭從義等攻景崇思綰久無功八月壬
午遣樞密使郭威率禁兵將文珂等督攻之諸將皆
請先擊思綰景崇威計未知所向行至華州節度使
扈彥珂謂威曰三叛連衡以守貞為主守貞先敗則
思綰景崇可傳聲而破矣若捨近圖遠使守貞出兵
於後思綰景崇拒戰於前則漢兵屈矣威以為然遂
先擊守貞是時馮道罷相居河陽威初出兵過道家
問策道曰君知博乎威少無賴好蒱博以為道譏之
艴然而怒道曰凡博者錢多則多勝錢少則多敗非
其不善博所以敗者勢也今合諸將之兵以攻一城
較其多少勝敗可知威意大悟謀以遲久困之乃與
諸將分為三栅威栅城東常思柵城北(紀作南)白文珂
栅城西而闕其南發五縣丁夫築長城以連三柵守
貞出兵壊長城威輒補其所壊守貞輒出爭之守貞
兵常失十三四如此逾年守貞城中兵無幾而食又
盡二年七月趙思綰降丁巳威使郭從義殺之乃謂
將士曰可攻矣為期日督兵四面攻甲子破河中羅
城守貞與妻子自焚磔其餘黨馬全義幽州薊人
十餘歲學擊劍善騎射漢乾祐中李守貞鎮河中召
置帳下及叛周祖討之全義每率敢死士夜攻周祖
壘多所殺傷守貞貪而無謀性多忌刻全義屢為畫
策皆不能用城陷遂變姓名亡命周廣順初張思
鈞從聶知遇攻河東破其衆三千餘周祖討李守
貞以吳虔裕為河中行營都監率護聖諸軍五千以
往李守貞出兵五千設梯橋分五路於長連城西北
以禦周祖周祖令虔裕率大軍横擊之蒲人敗走奪
其梯橋殺傷大半李韜河朔人周祖征三叛韜從
白文珂攻河中兵傅其城文珂夜詣周祖議犒軍留
韜城下時營栅未備李守貞乘虚來襲營中忽見火
發知賊驟至惶怖失據客省使閻晉卿率左右數十
人遇韜於月城側謂韜曰事急矣城中人悉被黃紙
甲為火所照色俱白此殊易辦奈軍士無鬭志何韜
憤怒曰豈有食君禄而不為國致死耶即援矟而進
軍中死士十餘輩隨韜犯賊鋒蒲有猛將躍馬持戈
擬韜韜刺之洞胷而墜又連殺數十人蒲軍遂潰因
擊大破之守貞自是閉壘不敢出俄驍將王三鐵降
城遂平韜由此知名後為趙州刺史移慈州宋初卒
宋治平二年發指揮二十分戍永興軍邠州河中
府仍遣官專掌訓練靖康間金人犯河東令棄官
去盂縣主簿祝公明攝縣事率保甲入援圍守踰年
城陷不屈金天會五年羅索以重兵壓河中宋權
府事郝仲連力戰外援不至城陷死之天眷三年
五月右監軍薩里哈出河中趨陜西六月陜西平
大定五年七月戊申朔徙陜西元帥府於河中貞
祐初議遷都朝臣謂可遷河中河中背負關陜五路
士馬全盛南阻大河可建行臺以為左翼前有絳陽
平陽太原三大鎮敵兵不敢輕入應三鎮郡縣之民
皆聚之山寨敵至則為晝攻夜劫之計屯重軍中條
則行在有萬全之固矣主議者以河中在河朔又無
宫室不及汴議遂寢遷後二三年詔元帥都監内族
阿嚕岱行帥府事阿嚕岱恇怯不能軍竭民力浚築
未幾絳州破阿嚕岱馳奏河中孤城不可守有旨果
不可守則棄之無至資敵阿嚕岱遂棄河中燒民戸
官府一二日而盡尋有言河中重鎮國家基本所在
棄之為失策設為敵人所據則大河之險我不得專
恃矣宣宗悔悟繫阿嚕岱同州獄累命完復之隨守
隨破至正大八年以内族草火阿格板子阿格將兵
二萬同守之九月元兵期以九年合南北兵攻汴故
自將攻河中哈達豐阿拉遣王敢率步兵一萬救之十
二月河中破初河中主將知元兵將至懼軍力不足
截故城之半守之及被攻行帳命築松樓高二百尺
下瞰城中土山地穴百道並進至十一月攻愈急王
敢救軍至軍士死鬭日夜不休西北樓櫓俱盡白戰
又半月力盡乃陷草火阿格戰數十合始被擒尋殺之
板子阿格提敗卒三千奪船走北兵追及鼔譟北岸上
矢石如雨數里外有戰船横截之敗軍不得過船中
有賫火砲名震天雷者連發之砲火明見北船軍無
幾人力斫横船開得至潼關遂入閿鄉赦將佐以下
決板子阿格杖二百識者謂河中城守不下德順力竭
而陷非戰之罪人多冤之四年十月商州經略權元
帥右都監郭仲元上書曰陜西一路最為重地潼關
禁坑及商州諸隘俱當豫備向者中都軍都最為要
害乃繇小嶺紫荆遶出我軍腹背受敵卒不能守近
日由禁坑出遂失潼關可遣精兵分地戍之其後乃
置秦藍守禦興定二年十二月己亥朔以御史中丞
完顔伯嘉權參知政事元帥左監軍行河中府尚書
省元帥府控制河東南北路便宜從事乙卯嵐州元
帥瓜爾佳完復河東三年九月庚戌命行省胥鼎領
兵赴河中五年十月戊寅分京畿戍卒萬二千河中
民兵八千以許州元帥赫舍哩鶴壽將之屯潼關十
二月辛亥朔元兵下潼關元光元年十月壬子河中
府萬戸孫仲威執其安撫使阿布哈和囉羅據城叛
陜西行省遣將討平之十二月乙亥朔以河中治中
侯小叔權元帥府右都監便宜行事二年河東南路
安撫副使侯小叔出城與都監訛論議兵事石天應
乘機取河中府作浮橋通陜西小叔駐樂李山寨衆
兵畢會夜半坎城以登焚樓櫓火照城中天應大驚
盡棄輜重牌印馬牛雜畜死於雙市門小叔燒絶浮
橋撫定其衆時中條山賊侯七等聚衆十餘萬伺
大兵既西謀襲河中石天應遣别將吳權府引兵五
百夜出東門伏兩谷間戒之曰侯賊過半急擊之我
出其前爾攻其後可克也吳權府醉酒失期天應戰
死城陷賊燒毁廬舍殺掠人民走中條先鋒元帥按
扎爾邀擊敗之斬數萬級侯七復遁去穆呼哩以天
應子額爾克襲領其衆金元帥侯小叔襲破河中麻
阿嚕岱棄河中燒民宫室尋有言河中重鎮國家基
本所在設為敵人所虜則大河之險我不得而專恃
矣金主命有司復修葺之終不能成隨守隨陷二年
正月乙巳元兵下河中府侯小叔復之丁卯元兵復
下河中府二年正月元軍十萬圍城援兵不敢動城
破同知河中府事侯小叔死之後四十餘日中條諸
寨無所統領乃詔推官嘉勒斡總其軍三月癸丑以
河中府推官嘉勒斡權元帥右都監總領侯小叔軍
甲子以完顔伯嘉權參知政事行尚書省於河中府
五月丙午京兆行省完顔哈達復河中府及榮州六
月甲午詔罷河中行省置元帥府正大元年正月丁
巳詔朝臣議修復河中府禮部尚書趙秉文太常卿
楊雲翼等言陜西民方疲敝未堪力役遂止七年十
月副樞伊喇豐阿拉權參知政事同平章哈達行省事
於閿鄉以備潼關八年正月遣樞密院官白華右司
即中瓜爾佳巴哩瑪諭閿鄉行省進兵哈達豐阿拉以未
見機會不行復遣白華諭出關以解鳳翔之圍又不
行四月鳳翔陷兩行省棄京兆遷居民於河南留慶
善努守之七月元兵駐河中府慶善努棄京兆東遷
召哈達豐阿拉赴汴議兵趨河中府懼不敢行還陜州
出師至冷水谷而歸元兵攻河中府哈達豐阿拉遣元
帥王敢率兵萬人救之十一月丁未元進兵嶢峰關
繇金州樞密院議以逸待勞未可與戰而卒詔諸將
屯軍襄鄧十二月己未河中府破權僉樞密院事草
火阿格死之元帥板子阿格提敗卒三千走閿鄉詔
赦將佐以下杖阿格二百以死哈達豐阿拉率諸軍入
鄧州河中自石天應死復為金有辛卯帝親攻拔
之金元帥完顔和囉走㙮斯追斬之㙮齊爾從圍河
中府九月陜西行省防秋時元兵在河中托壘已領
兵入界慶善努報糧盡將棄京兆而東樞密院判官
白華奏偵候得托壘所領軍馬四萬行營軍一萬今
就漢禦之諸軍比到可行半月不若徑往河中目今
沿河屯守一日可渡如此中得利襄漢軍馬必當遲
疑不進在北為投機在南為掣肘臣以為如此便哈
達自陜州進奏帖亦為此事上問豐阿拉河中可擣否
對曰托壘兵雖多計皆冗雜河中軍少而精無非選
鋒我軍北渡元兵必遣輜重屯於平陽之北匿其選
鋒百里之外放我師渡然後斷我歸路與我決戰恐
不得利哈達入見亦言河中之事與前日上奏時勢
不同不敢自主議遂寢二相還陜量以軍馬出冷水
谷而已天興元年乙酉以點檢瓜爾佳薩哈為總帥
將步騎三萬巡河渡權近侍局使圖克坦長樂監其軍
丙戌元兵既定河中繇河清縣白坡渡河丁亥長樂
薩哈引兵至封邱而還戊子都尉烏林阿呼圖一軍
自潼關入援辛丑潼關守將李平以關降元元致
和元年九月河東聞額森特穆爾軍至官吏皆棄城
走悉以其黨代之眀宗初陜西行省丞相阿斯罕
舉兵至河中達嚕噶齊多爾濟趨晉寧告亂知河中
府劉天孚日夜治戰守具選丁壯分守要害令河東
縣達嚕噶齊托音圖守大慶關津口盡收船舫東岸
令判官蘇伯特穆爾守汾陰推官程謙守禹門河東
縣尹王文義守風陵等渡阿斯罕軍列栅河西岸使
来索舟天孚八遣人至晉寧乞援兵不報居七月阿
斯罕縛筏河上欲縱火屠城同知府事特格河東廉
訪副使明安詣阿斯罕軍阿斯罕囚之而斂船濟兵
入城天孚斫冰開投河中至正七年十一月命關
保分省於晉寧是歲詔分潼關以西屬李思齊潼關
以東屬庫庫特穆爾於是關保退屯潞州二十六年
七月丙申庫庫特穆爾遣朱珍盧旺屯兵河中遣關
保和哩齊會兵渡河攻張良弼良弼與李思齊等拒
守關保不利明洪武元年二月都督康茂才率兵
取河中府元平章吕德楊晟棄城西遁二年正月大
將軍徐達克河中府遂會諸將進取陜西造浮橋渡
河崇禎三年賊王嘉印逼州屬分守道焦源溥簡
鄉勇五百人前後十餘戰斬渠魁五閻王九條龍賊
不敢窺遁河南五月流賊破蒲州潞安官兵敗没四
年正月癸未流賊自蒲州犯平陽九月壬辰總督陜
西三邊洪承疇擊擒點燈子趙四兒四兒起青澗綏
德奔突延西間往來奏晉沿河郡縣多苦之至是伏
誅平陽稍安其黨黑煞神起又有過天星蝎子塊與
紫金梁等共數十部五年正月延綏賊陷宜君保安
合水流入山西者陷永寧蒲州大掠四出山西巡按
御史羅世錦歸咎於秦謂以鄰為壑八年二月詔山
西撫臣移蒲州進援靈陜先是七年九月以吳甡巡
撫山西秦賊在晉者甡會兵逐之走河南惟顯道神
活地草鄉里人三營留晉甡方謀合兵勦滅會西人
入塞六月斂兵防河賊復熾十六年十二月二十五
日賊自榮河襲陷蒲州甲申正月十六日闖賊李自
成至蒲州
國朝順治元年六月賊西遁十月初一日偽防禦使吳
養德偽州牧劉修道棄城遁六月賊虞印封汝宦
陷城知州錢法裕游擊武韜守備許世德死之八月
初一日陜西總督孟喬芳復州城餘衆敗潰
臨晉縣
漢王三年以韓信為左丞相擊魏信問酈生魏得毋用
周叔為大將乎曰栢直也信曰竪子耳遂進兵擊魏
魏盛兵蒲坂塞臨晉信乃益為疑兵陳船欲渡臨晉
而伏兵從夏陽以木罌缶渡軍襲安邑豹驚引兵迎
信信遂虜豹定河東使人請漢王願益兵三萬人請
北舉燕趙東擊齊南絶楚之糧道西會於滎陽漢與
兵三萬人遣張耳與俱進擊趙代破代擒夏說閼與
信下魏代漢輒使人收其精兵詣滎陽以拒楚信耳
以兵數萬欲東下井陘擊趙趙王成安君陳餘聞漢
且襲之聚兵井陘口號稱二十萬廣武君李左車說
成安君絶其輜重勿與戰成安君不聽信間人窺知
其不用還報大喜引兵遂下未至井陘口三十里止
舍夜半傳發選輕騎二千人人持一赤幟從間道萆
山而望趙軍誡曰趙見我走必空壁逐我若疾入拔
趙幟立漢幟令其裨將傳餐曰今日破趙會食諸將
皆陽應曰諾信謂軍吏曰趙已先據便地彼未見大
將旗鼓未肯擊前行恐吾阻險而還乃使萬人先行
出背水陳趙兵望見大笑平旦信建大將軍旗鼓鼓
行出井陘口趙開壁擊之大戰良久於是信棄鼓旗
走水上軍復疾戰趙空壁爭漢鼓旗逐信已入水上
軍軍皆死戰不可敗而所出竒兵二千騎者候趙空
壁逐利即馳入趙壁皆拔趙旗幟立漢赤幟二千趙
軍已不能得信然還歸壁壁皆漢赤幟大驚以漢為
已破趙王將矣遂亂遁走趙將雖斬之弗能禁於是
漢兵夾擊破虜趙軍斬成安君泜水上擒趙王歇信
乃令軍毋斬廣武君有生得之者購千金頃之有縛
至戲下者信解其縳東鄉坐西鄉對而師事之諸將
效首虜休皆賀因問信曰兵法右背山陵前左水澤
今者將軍令臣等反背水陳曰破趙會食臣等不服
然竟以勝何也信曰此在兵法顧諸君弗察耳兵法
不曰陷之死地而後生置之亡地而後存乎且信非
得素拊循士大夫所謂敺市人而戰之也其勢非置
死地人人自為戰今即予生地皆走寧尚得而用之
乎諸將皆服曰非所及也西燕慕容顗率鮮卑男
女三十餘萬口去長安而東慕容恒弟韜誘顗殺之
於臨晉慕容永與刁雲率衆攻韜韜遣司馬宿勤黎
逆戰永執而戮之韜懼出奔恒營恒立慕容冲子望
衆悉去望奔永永執望殺之立慕容泓子忠晉太
尉劉裕總軍伐姚泓泓遣并州牧姚懿為之聲援懿
司馬孫暢勸懿入長安誅姚紹廢泓自立懿納之乃
引兵至陜僭號傳檄州郡卑辭招誘姚成都送佩刀
為誓成都送以呈泓又遣王國率甲士數百攻成都
成都擒國囚之宣告諸城勉以忠義秣馬厲兵徵發
義租河東之兵無一詣懿懿深患之臨晉數千戸叛
應懿姚紹濟蒲津擊臨晉叛戸大破之懿等震懼鎮
人安定郭純等率衆圍懿紹入於蒲阪執懿明崇
禎十六年十二月流賊白鳴鶴李友自榮河竊渡二
十五日襲陷蒲州甲申正月朔運城防兵焚南門而
入十八日闖賊至縣二月流賊陷臨晉十月偽令柳
化楠逃
國朝順治六年四月賊虞印張五陷城八月陜督孟喬
芳渡河賊遁有屯軍衞某營縣東十里之令狐村喬
芳以鐵騎蹂之八百人胥殲焉
虞鄉縣
漢高祖三年假左丞相曹參别與韓信東攻魏將軍遜
遫軍東張大破之因取安邑齊神武趨沙苑蒲坂
敬珍與從祖兄祥及同郡豪右張小白樊招賢王元
略等舉兵數日之中衆至萬餘將襲齊神武後軍兵
未進而神武已敗珍與小白等率猗氏南解北解安
邑溫泉虞鄉等六縣戶十餘萬歸附周太祖太祖拜
珍平陽太守領永寧防主祥龍驤將軍行臺即中領
相里防主並賜鼓吹以寵異之太祖仍執珍手曰國
家有河東地卿兄弟力也還以此地付卿我無東顧
之憂矣隋大業末王君廓與韋寳鄧豹等掠虞鄉
宋老生與戰君廓不利保方山老生列營迫之君廓
糧盡詐請降與老生隔澗語祈請哀到老生為感動
稍緩之君廓一夕遁去唐武德初虞州刺史韋義
節擊堯君素於蒲州不克遣獨孤懷恩代將性貪寡
算略數戰無功詔切責時虞鄉南山多宿盜而宋金
剛略澮州秦王屯栢壁懷思與麾下元君寳解令榮
靖謀引王行本軍與武周連和割河東以㗖之會君
素卒行本得其兵部畫已定而命擊夏縣吕崇茂與
諸將皆没於賊朱全忠攻王珂次虞鄉珂欲面縛
牽羊以見全忠止之珂出迎握手泣下駢臂以入旬
日以張存敬守河中舉珂室徙於汴
猗氏縣
唐史思明陷洛陽賊帥略解蒲諸縣猗氏令李模率衆
討平之晉將李嗣昭助王珂敗王珙於猗氏獲其
將三人宋靖康初郭忠孝走關陜得勝兵三萬分
隸十將擇一將統之繼遣兵趨澤潞聽宣撫司節制
金人再入永興帥范致虚由淆澠入援忠孝曰金人
深入而河東無守備願分兵走太行扼其歸路彼必
來戰城下之圍可解致虚檄河中守席益馮翊守唐
重與忠孝同出河東為牽制之舉大軍盡出函谷忠
孝獨以蒲解軍三千至猗氏遇金人破之踰絳州破
太平砦斬首數百級攻平陽入其郛會大軍失利淆
澠間乃引還明洪武元年右副將軍馮勝擒元右
丞賈成於猗氏崇禎十六年十二月闖賊將自禹門
渡河甲申正月賊入縣冬偽令許廣大逃
國朝順治六年賊虞印倡亂破城總督孟喬芳擊破之
賊走運城秋圍運城平之
萬泉縣
明萬歷三十九年回回百餘騎突至知縣呼延楫督快
壯勦捕賊遁崇禎四年十一月流賊經縣大掠癸
丑寧武總兵孫顯祖敗蝎子塊於萬泉
榮河縣
周顯王四十年秦伐魏取汾陰後魏秦州刺史周觀
撫御失和民薛永宗聚衆於汾曲以叛觀討永宗為
流矢所中卒西魏大統三年七月齊神武率衆十
萬出壺口趨蒲坂將自后土濟又遣其將高敖曹以
三萬人出河南神武遂渡河逼華州刺史王羆嚴守
知不可攻乃涉洛軍於許原西周太祖造浮橋於渭
渡渭北十月至沙苑李弼曰彼衆我寡不可平地置
陣此東十里有渭曲可先據以待之遂進軍至渭曲
背水東西為陣將士皆偃戈於葭蘆中聞鼓聲而起
大破神武軍神武夜遁追至河上復大克獲唐溫
大雅起居注丙申至汾陰遺書招馮翊賊帥孫華華
所部強兵至餘數千積年劫掠非常富實濼水以北
莫敢當之帝書到華喜而從命己亥進營停於壺口
分遣諸軍問津水濱之人具舟爭進日有數百仍署
水軍焉馬燧與李懷光將徐伯文戰於寳鼎射殺
之斬萬餘級梁軍救王珙晉將李嗣昭敗之於胡
壁堡獲其將一人金元光元年十月乙未元兵下
榮州之胡壁堡及臨晉元壬午冬十月穆呼哩兵
過晉至絳拔榮州胡瓶堡(即胡壁堡也)所至望風歸附乃
令石天應守河東明崇禎十六年十二月賊將白
鳴鶴李友自榮河縣竊渡
山西通志卷五十三
