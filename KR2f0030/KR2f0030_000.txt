潘司空奏疏詔令奏議類二(奏議之屬)
提要
(臣)等謹案潘司空奏疏七卷明潘季馴撰季
馴字時良烏程人嘉靖庚戌進士官至總督
河道工部尚書兼右都御史事迹具明史本
傳此集凡巡按廣東奏疏一卷督撫江西奏
議四卷兵部奏疏二卷季馴巡按廣東在嘉
靖三十八年奏疏後有其子大復附記稱原
稿幾三寸許散佚不存僅從掖垣覓之故所
錄止此其督撫江西在萬歷四年奏疏之前
有李遷萬恭二序其為南京尚書則在萬歷
九年舊本列在兵部之後編次誤也季馴雖
以治河顯而所治皆有治蹟集中如查議弓
兵工食及損益南京兵政諸䟽皆足補明會
典所未備又查解兵衛存留糧餉濟邊諸奏
亦深切當時弊政足與史志相參考云乾隆
四十六年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
