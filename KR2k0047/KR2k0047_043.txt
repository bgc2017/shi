河南通志卷四十三
學校下
汝州
汝州儒學在州治西始建未詳明洪武三年增修
永樂正統間知州官謙沈貴相繼修葺正德元年
知州王雄重修天啟四年知府陳爰謀重建崇禎
二年巡道楊嗣昌知州林一桂重葺
皇清康熙三十九年至雍正六年知州徐琳賀弘源宜
廷櫆武錫彤學正李在兹孫鉽偕紳士屈啟賢等
相繼增修
明陳智汝州儒學碑記(洪惟我朝統一寰宇九圍敉寧武功既輯修禮樂崇)
(儒術以文天下之治内而京師外而府州縣咸建學立師以教育賢才歴更列聖治教休明得人日)
(盛嗣惟皇上繼統丕闡文化首頒明詔以興學為務復用廷議簡擢憲臣列布中外專董教事而責)
(任於有司河南汝州舊學在州治之西聖殿廹隘堂舍亦弗稱知州嘉禾沈貴同知三衢葉嵩承命)
(震惕謀更而大之乃量地輸財揆日募役而僚佐羣庶咸悉力以相焉專委耆老姜志視工其殿寬)
(廣比舊加三之二增設明倫堂射圃齋舍門廡庖廩咸契于度崇以周垣端以直道塈茨瓴甓黝堊)
(髹彤嚴翼宏耀煥然聿新始于正統元年六月訖於二年季春妥神有位配侑在列藏修游息各適)
(其所落成之日師生交相慶惟嵩與予為同年進士考滿來京謁予為文歸將勒諸石夫導宣上化)
(以振起士類長民者之責也沈葉咸奮身儒科刺於是州知為治先教化故是舉尤加之意然非政)
(令信於民未易致其成功之易易如此爾汝之士朝夕樂育于斯討辨道義磨礪忠孝薰陶鼓舞優)
(游而饜飫庶有以興起其良心而成就其德性俾文學之實資於國治理之效禆於時斯不負沈葉)
(崇修作興之盛舉朝廷涵育訓迪之曠典也若夫宏奬文化興滯補弊嗣為政者所知也因併書之)
魯山縣儒學(在縣治東南元至正間建明洪武八年縣丞胡暹重建正統十四年知縣)
(皇清吳文彩修嘉靖三十年知縣姚卿重修重修康熙順治十六年知縣呂士龍教諭劉漢寵)
(十九年知縣傅燮調重葺雍正七年知縣高鼎猷重修)
郟縣儒學(在縣治東南金太和八年建明洪武三年主簿程華甫重建正統六年知縣李)
(皇清珪修葺天順三年知縣錢清增修卜永昇十六年順治五年知縣張篤行十年知縣)
(知縣王昕相繼重修雍正三年知縣陳王綬修葺)
寳豐縣儒學(在縣治東明成化十二年始置縣知縣朱銓創建萬歷十年知縣朱雲龍)
(皇清崇禎十年知縣石可礪重修諭申譔重建康熙二順治十六年知縣劉維新教)
(年知縣胡仲珣增建)
伊陽縣儒學(在縣治西南明成化十二年始置縣汝州判官汪楫建二十三年知縣狄)
(皇清忠增葺萬歷元年知縣武鍧重修陳王綬知縣馮康熙三十九年至雍正五年署縣)
(怡教諭高承選逯英訓導王琳相繼增修)
明車璽伊陽縣儒學碑記(國家建學教民以明人倫正風俗為本曩成化)
(乙未間荆襄流莩弗靖巡撫都御史陽城原公傑往安之僉謂南陽河南諸山接襄鄧地險俗戾非)
(立官建學無以樹教化消強梗也原公乃請于朝既蒙俞允於是檄參政昌邑孫君洪綜理之孫君)
(又以縣治屬知縣韋堅學宫屬州倅汪楫皆遴選也楫庀材鳩工始剏聖殿五楹兩廡各七楹次戟)
(門櫺星門各三楹後明倫堂三楹東西兩齋各五楹退食有堂肄業有所首選教諭祝富以訓多士)
(時當草創儀度殊簡至丁未知縣狄忠來立燕居堂備祭祀器垣墉公署飭然改觀適弘治庚戌之)
(夏予視學伊陽程試諸生之暇教諭徐浩訓導蔣文運陸㢲請文之石予嘗考乘伊陽古伊川遷陸)
(渾之域也至唐始名縣為伊陽五代及宋皆因之紹興中為順州元則改為嵩州地洪武初易州為)
(嵩縣伊陽實嵩内地漫滅二百餘年而斯名更張無乃伊洛靈秘明晦有期耶况兩程夫子孕秀斯)
(地風聲教化浸染民俗亦既有年民之易使而士之率教也蓋有不難者矣夫何學宫之修數年而)
(始成合學宫之士又數年而賓興者始可數計然則司政教與來遊於斯者皆不可不致其力也爾)
(多士幸生鄉賢之邦誦習孔孟之訓果能由居敬窮理之功以植仁心義路之正日刮月劘必將屏)
(昏翳而覩晴旭矣否則呻吟佔畢不過以古聖賢之殘膏賸馥馨牙頰愒歲時而於正倫化俗何所)
(益哉願相與勉之)
陳州
陳州儒學在州治東南宋熙寧八年知州陳相創
建元末兵燬明洪武三年知州徐恭獻重建永樂
景泰成化弘治間知州曹鐸唐銓萬宣戴昕倪誥
白思義嘉靖二年知州葉淳相繼修葺
皇清順治十五年巡道于朋舉知州王宏仁重修
明費宏陳州儒學碑記(陳之學在弘治中知州白思義嘗葺之迨今踰二十)
(年向之所葺者復就於頽壊矣嘉靖初桐廬葉侯淳奉命來領州事廟謁之始周回瞻顧仰而嘆曰)
(政莫先於興學兹可緩乎於是庀工從事先禮殿講堂各因其故而新之次兩廡三齋次内外諸垣)
(次神庫神庖次習射之圃次學官之廨次諸生會食之所藏修之舍次名宦鄉賢之祠皆更新而撤)
(其故故尊經無閣乃復創而為之視其基則隘者拓而宏矣視其位則卑者增而崇矣視其材則腐)
(者易而固矣視其規制則昔焉未備者而今蓋罔缺矣其力多出經畫而取諸淫祠之毁者十一其)
(力率以錢募而借於農隙者不能十二三其日月則始于是年季夏之初而成於季秋之終也予弟)
(寧司訓于陳以書述候意欲求予記予惟陳庖犧氏故都也則圖畫卦以為萬世斯文之鼻祖實于)
(是乎在故其閣之所尊惟易乃六經之原今葉侯之於是學飭壞取諸蠱去故取諸革圖新取諸鼎)
(易撓為隆取諸大過可謂善於體易者矣雖然亦豈徒飾美觀以逭吏責而已耶蓋其教于是者必)
(如蒙之養正以致作聖之功學於是者必如兖之講習以收麗澤之益由是出而用世者必如泰之)
(拔茅連茹以彙征而為君子道長傾否亨屯觀人文以化成天下乃侯所以興學待士之本意也予)
(以陳為古聖作易之地故因學之成而輒及之陳士其勗哉)
西華縣儒學(在縣治東南元大德中主簿楊恭建後為兵燬明洪武三年主簿李興旺)
(重建永樂景泰成化間知縣胡文郁王在明羅睿嘉靖三十二年署縣學正向光啟相繼修葺)
(皇清順治七年知縣武超凡重修)
商水縣儒學(在縣治東宋大觀二年建元季燬于兵燹明洪武四年縣丞孫元仁重建)
(皇清成化六年知縣羅楫修葺修康熙二十一年知縣順治六年知縣吳道觀重)
(黃天錫修葺)
項城縣儒學(舊在縣治東南始建未詳明洪武三年知縣張敬祖重建三十一年圯于)
(水知縣彭仲恭徙建今所正統間知縣張顯劉課相繼修葺天順三年知縣王輔增修崇禎十四年)
(皇清闔學生員修葺縣鈕琇重建二十三年知縣顧芳康熙二十年知)
(宗修葺)
沈邱縣儒學(在縣治西南明洪武十一年置縣始建嘉靖七年知縣李元增修)
(皇清康熙三年知縣趙之璿重修四十年生員張熾增修五十一年舉人劉璐暨子貢生劉劬捐貲重修)
(六十一年雍正元年教諭劉正心倡首劉璐子劉芳又捐貲增葺)
許州
許州儒學在州治東南始建未詳元季兵燬明洪
武三年判官孫敏重建天順六年知州崔獻修葺
成化二十二年知州邵寳重修
皇清順治十三年知州汪潛重修雍正二年知州祖承
祚重修
眀吳寬許州儒學碑記(許在河南距河甚遠墊溺之患之所不及地宜稻多)
(木實舊有潩水西湖之勝其餘波滙城四周猶多魚鱉蓮芡之利自昔人才之生既盛而為牧守者)
(率多名臣故許天下稱大州焉成化癸卯以來陜洛大祲延及數郡許之人懍懍然甚危適無錫卲)
(君國賢以名進士來知州事極力撫之而濟以同知州事長洲施君燠伯之賢民始有生意而州竟)
(無事猶昔日之許也踰年田既屢熟農商交慶於是子弟之請入學者益衆卲君謂學可以興矣且)
(謂諸生朝揖於堂受業而退必有肄習之舍而規制狹隘歲久傾圯殆不可居乃視其旁近民居多)
(隙地購而拓之凡建屋八聯聯為四間步道相通戸皆南向既而門堂齋廬漸次修飾復得故材建)
(尊經閣自是其學完美鉅麗始與州稱蓋卲君規畫之謀而亦施君濟而成之學正某等以二君興)
(學之功當記也使來請丈夫士不求安居此其自處然爾非人所以處乎士也曾子曰籩豆之事則)
(有司存籩豆禮器之小者猶存乎有司况學校乎今夫許之為州既大其簿書實煩其賦役獄訟實)
(重他人方汲汲為務而何暇以學校為意然二君必此之急數年來凡所謂簿書亦無不清賦役獄)
(訟亦無不平豈其才固自優裕耶盖吾聞二君屬時平康公暇輒以文事相娛諸生旦暮從而講業)
(藹然風教之行儒者為政異於流俗乃如此顧其意望於諸生者無已也蓋又以士讀書止于科第)
(之計故其學多拘滯而不通乃復置羣經諸史若干卷以資觀覽且於鄉鎮并建社學禮聘師儒勸)
(諭其民遣子弟之俊秀者肄業其中遇州學生徒之缺選以充之其于牧守之道可謂至矣因併載)
(之俾許之人久而有所考焉功興于成化丙午畢于弘治已酉明年九月記)
臨潁縣儒學(在縣治東南始建未詳元末兵燬明洪武三年知縣王復重建正統間知)
(縣曹忠修葺嘉靖二十二年知縣孫鎬萬歷四十八年知縣張福臻重修)
襄城縣儒學(在縣治西北唐貞觀二年建金元屢燬於兵明洪武三年縣丞張敬重建)
(正統景泰間知縣羅復劉靖相繼修葺萬歷十三年知縣王承統十七年知縣陳震增修)
(皇清順治二年知縣公家珍佟昌年相繼重修康熙四十年知縣陳治安重修)
郾城縣儒學(在縣治東始建未詳明洪武三年重建天順成化間知縣李春臧鼒嘉靖)
(二年知縣喬遷十年知縣楊自謙崇禎七年知縣李振聲相繼重修)
(皇清順治十三年知縣荆其惇十六年知縣傅鴻隣教諭張鵬翼知縣張應宏重修康熙二十八年知縣)
(蔡珠重修康熙四十五年至雍正元年知縣劉元聲温德裕宋繼均教諭李芳相繼增修)
明劉理順重修郾城縣儒學碑記(閱運會而常新者夫子之道在)
(天閱運會而更新者夫子之道在人天心之常昭即人心之不已此何心默而成之心也此何人神)
(而明之人也惟其神而明之則無在不可以見道亦無在不可以見夫子於是乎觸之草茅誦讀在)
(觸之民社展措在觸之衣冠禮樂宫室俎豆而無不在矧其神遊數仞之内夢想美富之容景仰乎)
(泰山梁木之嵬峩其有廢而不舉敝而不新者乎明乎此而郾再修之學宫可紀也李公再修學宫)
(之心更可紀也何也道所在也夫郾之學宫重修於我太祖高皇帝定鼎之三年至天順朝而始大)
(其基道未墜地代有補葺至純皇帝戊子以後飄摇蕩析新者日就故矣何以不新待其人也於今)
(上御極之甲戌公以名進士來守是邑謁拜之餘顧瞻興嘆修廢之責巳心任之矣時宼氛孔棘民)
(之寄命水火者方望公以解倒懸朝夕詰戎未遑文事越二年而宼乃克平民之病者蘇仆者起公)
(計其力可以及也而公費苦無所出謀權宜者僉謂可以議捐助公慨然曰此吾事也何煩他人遂)
(出其所僅有者卜吉鳩工先正殿次兩廡又次戟門櫺星門而明倫堂時習日新二齋以及墻垣皆)
(髹綵丹堊煥然奪目而一錢不以煩公積一力不以妨農時舉數十年人所憚而不敢為之任一朝)
(從容指顧而成之公之功豈小補哉公之天資勁直才諝明達宰郾未及期而諸所興革如振文教)
(修城池嚴武備練丁壯檢約師屬肅清吏役禁絶火耗清理倉庫優恤驛遞種種善政悉用自新之)
(道嘉與郾之人更化而善治焉則整飭學宫固其新政之一端也然公之心不止新一學宫而已也)
(以為學之鼎峙新矣而士不新其德業可乎青青衿佩昕斯夕斯入斯門也履斯堂也當必憬然悟)
(勃然興知舊者之當革而新者之是圖一往奔詣由經明行修之旨而型其志古樂正之規理寧澤)
(勿夸珪璧其音者蕙蘅其品神寧藏勿競淵岳其藴者冰雪其心才寧贍勿詭鸞龍其采者鐘鼎其)
(猷體寧卓勿靡雲漢其章者風雷其政以之而名世新德也以之而用世新業也庶不負聖天子作)
(新人材之至意而可同符于聖道常新矣此固公之深心於新學宫而寄之者也公諱振聲字華林)
(陜西延安之米脂人)
長葛縣儒學(在縣治東北元泰定十五年建後燬于兵明洪武三年主簿李允重建永)
(樂正統景泰成化間知縣楊海黎騂任勵縣丞陳璟教諭陳緣嘉靖二十五年知縣劉遇春相繼修)
(皇清葺治十年知縣計守信重修康熙十二年知縣米順)
(漢雯遷建于縣治東二十五年知縣何鼎重修)
禹州
禹州儒學舊在州治東北金貞元間太守顔守信
建後因兵燬元至元間州尹王顯祖徙建州治西
南尋復為兵燹所廢明洪武三年重建永樂正統
間學正朱鉦知州劉英徐明善弘治七年知州董
傑天啟元年知州莫天麟相繼修葺
皇清順治十六年巡道沈荃知州孟希舜重修康熙二
十八年知州劉國儒重修
密縣儒學(在縣治東元至正間主簿馬元良建後因兵燬明洪武三年知縣馮萬金重建)
(皇清成化間知縣温厚正德間知縣李朝陽修葺修康順治三年知縣崔養重六年李芝蘭相繼增)
(熙二十三年知縣衷鯤化重修)
新鄭縣儒學(在縣治東南始建無考宋紹定初燬于兵明洪武三年縣丞俞吉重建十)
(八年知縣辛時敏修成化十八年知縣黃蕭增修明末盡燬)
(皇清順治十年知縣楊竒烈十二年知縣張光岳十四年知縣馮嗣京署教諭李一榴先後重修康熙十)
(一年知縣李永庚二十六年知縣閔圻申二十八年知縣朱廷獻相繼增修四十一年至雍正六年)
(知縣石曰琮許朝柱王大綸王近顒王業興教諭郭岱鎮馬州先後增修)
鄭州
鄭州儒學在州治東漢永平間建元季兵燬明洪
武三年知州張奮重建正統天順成化正德間知
州林厚余靖洪寬劉仲和嘉靖十一年知州稍騰
漢相繼修葺
皇清順治六年知州王聯登十五年知州劉永清重修
康熙五十年舉人張翔捐修雍正二年知州高文
愷重修
滎澤縣儒學(舊在縣治東隋大業三年建元季兵燬明成化十五年知縣戴紀徙建今)
(所後圯於水知縣曹銘重建崇禎二年知縣龐傑增修)
(皇清康熙三十年後舊城半沒於河三十八年奉旨築新城工竣動帑修築學宫)
滎陽縣儒學(在縣治東北金承安間建明洪武三年知縣鍾泰重建永樂正統間知縣)
(沈復陳渠王凱張通景泰三年知縣米賓成化五年知縣沈通嘉靖間知縣高世儒萬歷四十二年)
(皇清知縣石廷舉相繼修葺雲重修康熙二十八年知順治十四年知縣孟登)
(縣高明峻重修五十八年至雍正六年教諭李思永廩生史九德李棟先後增修)
皇清沈荃滎陽縣重修儒學碑記(大梁之西北隅曰滎陽邑者蕞爾地也余)
(承乏備兵軺車戾止乃見其地勢雄杰山川欝盤左廣武右靈源敖倉據其南黃河繞其北始知為)
(天下要害處也昔人有言曰其山嵯以峨其人磊落而英多意必有倜儻竒拔之士生于其間足以)
(佐國而振民者乎乃入其邑其民則訢訢如也其士則莊莊如也于是登夫子廟堂瞻兩楹之几杖)
(雕梁既壯綺翼斯飛冠劒如新鐘簴不改余不禁悚然以思慨焉以嘆顧多士而告之曰爾儕至今)
(日始獲此寧宇也盖中州自大盜肆虐井邑丘墟小人盡赴水火君子半成猿鶴)
(定鼎伊始士旅稍集鄉校沐帝化之隆子衿詠)
(皇風之盛數年以來次第芟夷薪槱蔚起雖復人懷鼓篋家擅鳴絃而泗濱無揖讓之壇稷下乏周游之)
(館顧瞻周道鞠為茂草詩人所嘆殆又甚焉爾多士既獲此寧宇矣有堂擴如是即爾之澡身浴德)
(也周垣四維是即爾之峻守堅操也重軒三階是即爾之日升月恒也游焉息焉而義府有逍遙之)
(安舞焉戚焉而禮關有翺翔之樂爾多士其無㤀此寧宇庶日懋厥修以迄有成也哉于是邑令孟)
(君揖而進曰兹宇之是塈是塗也實下令倡之而下令不敢尸之唯是一二僚友以及縉紳大夫博)
(士弟子咸有力焉為殿五楹為祠三楹文昌始營兩廡乃搆然後繚以高墉闔以重扉輪焉奐焉諸)
(好備矣其經始也有靈臺之子來其既成也即新廟之孔碩故令庶人無中澤之哀而學士有于邁)
(之樂用是拜手乞言以光貞珉余告之曰絃歌之化始于武城文學之興必由良牧昔重泉張樂而)
(鸞鳥來遊鍾離修廟而白璧告瑞詩書之化捷于桴鼓今滎陽以楚漢交争之地遂有鄒魯文物之)
(風剛滿秀滿亦隨乎善治者之㦯維而㦯挽耳願子益勤于董訓俾滎士益無懈於率從將吏治蒸)
(蒸而士風日起豈獨滎人受其福四隣且觀化焉余日望之矣孟令其勉乎哉是為記)
河隂縣儒學(在縣治南元至正間圯於水明洪武三年知縣劉茂重建弘治九年知縣)
(楊源正德七年知縣蔡春嘉靖九年知縣楊應辰相繼修葺)
(皇清順治十年知縣范為憲增修康熙二十年知縣岑鶴二十四年知縣申竒彩先後重修三十六年至)
(四十六年教諭馬玉堂貢生毛泰徵暨子保鼎重建)
汜水縣儒學(在縣治西元至大間以水患徙建於縣治東尋燬於兵明洪武三年知縣)
(楊鏞重建後水患平知縣王復乃復徙建於故址景泰天順成化間知縣劉恭焉徵張海王銘相繼)
(皇清修葺四十一年知縣張國輔修葺五十八年教諭康熙)
(趙光漢勸捐重修)
陜州
陜州儒學舊在州治東北隅唐開元間建後廢金
皇統八年徙建今所元末兵燬明洪武三十年知
州聞人桂重建永樂正統間知州高敏王繕天順
間同知儀泰成化間知州顧正弘治間知州孫賓
汪濬相繼修葺嘉靖十五年知州閻俸重修
皇清順治五年知州劉世傑重修
明許論陜州儒學碑記(陜召公分治之地名郡也舊有廟學規制宏敞祖宗)
(文德之盛可以想見歲久頽敝廟之門廡傾欹䵝昧廨舍盡鞠為園蔬陜之人士憂焉嘉靖間聖天)
(子大興文治既以正先師之號尋復建敬一亭於學令下有司㒺不順風戴悅江津錢君舉適教兹)
(土念惟宫牆凉蕪無以仰副九重作新之意乃以狀白於巡按御史蔡公既得請涖事者率多遷代)
(竟淹歲月歲丙申隴西閻公奉命來守陜公既以廉勤明敏之業自勵翼矣陜之人亦欣然奔走政)
(令之不暇乃始申舉其事而以吏目楊世杰董其役經址掄材鳩工任力門之腐朽者完而丹青之)
(廡之傾漏者撤而葺新之廨之蕪沒者搆而輪奐之始於四月癸已而訖事於九月戊戌用無侈財)
(工無遺美俎豆有嚴絃歌乃聞學之師生遊而樂焉相與歌曰瞻彼宫墻既傾而成之聆彼絃誦既)
(息而鳴之孰為作之太守之遺孰為法之太守是師羣材祈祈允迪在兹以薪以槱邦家之基我歌)
(於逵遒人聽之天王明聖恩光遠而於是錢君偕訓導柳君楷徐君秀率其徒凡百人因請刻石表)
(諸廟學之下夫文翁興學蜀化乃行范&KR1108;崇儒彌光晉業此皆照耀史冊流譽無窮者也顧兹建立)
(克廣敬敷之功有裨文明之治可無紀述以示將來爰具始末勒之貞珉用比甘棠之義垂諸無窮)
(且以告後之守土者知所取法焉閻公名俸字允廉太保公仲子盛德宏才盖有自云)
靈寳縣儒學(在縣治南宋天聖元年建元末兵燬明洪武三年縣丞陳仁澤重建自正)
(統至弘治間知縣蔡中陳順李嶽王璵李恭相繼修葺嘉靖九年知縣馬瓚重修)
(皇清順治十一年知縣郭顯功重修康熙四十八年知縣俞琨增修雍正七年知縣程世綏修葺)
閿鄉縣儒學(舊在縣治南始建未詳元末兵燬明洪武三年縣丞王珪重建後圯於水)
(十七年知縣金源徙建縣治東即今所也正統間知縣劉粹嘉靖三十三年知縣楊夢豸增葺)
(皇清順治十年知縣張三省重修)
光州
光州儒學在州治西元泰定間建後為兵燬明洪
武七年知州陳惠重建景泰成化間知州周濠彭
述劉環相繼增修弘治十五年知州張輝萬歷三
年知州陳奕重修
皇清康熙十年知州朱允治重建二十一年知州張信
增修
元馬祖常光州儒學碑記(光州既新作孔子廟乃以圖來徵文於州人馬)
(祖常曰爾先子為政於此州州有學以教人有田以養士有廟以事先聖先師矣今又圯不治廟四)
(出無垣登降無階肖像之設五采之服不彰妥靈之位不嚴配侑之序不飾室屋欂櫨周廡重門及)
(籩豆禮器之類一切敝舊取具假借歲春秋釋奠官及屬師及弟子致齋無次某等一二人辱守兹)
(土割其歲入之錢粟筏木陶瓦木材陶良以錢鳩工以粟傭力丹漆黝堊金銀施色之物皆集作于)
(天歴二年七月九日成於至順元年八月十有八日凡廟位像設昔之不治者今皆治矣昔之無有)
(者今皆有之矣爾先子為政於此州爾宜為文告來者庶謹之而毋毁也祖常三為典禮之官習于)
(先王之禮而學於聖人之徒陳迹往轍不敢煩州人之聽獨以我朝有道之世告吾州人始憲宗皇)
(帝都和寧遣國子二十人就學今都之南城孔子廟旁旨意訓誨刻載廟中世祖皇帝潛王邸召學)
(士王鶚因幄中設主陳俎豆觀祭孔子儀武宗皇帝詔天下若曰世皆知尊孔子矣而皆未至也其)
(進封至聖文宣王孔子為大成至聖文宣王今上皇帝正位制若曰孔子大聖推本父母未極褒崇)
(父叔梁紇可封啓聖王母顔氏可封啓聖王夫人命以璽書告闕里廟庭猗歟盛哉夫天下皆富而)
(教興焉興教必於學學必有所師師莫若聖聖莫若孔子則廟而事之者學者宜莫先焉吾州介江)
(淮之交生殖甚寡然少長安于朴俗衣服飲食給于田蠶弋釣之力工商給于麤完男女婚嫁養生)
(送死質而有節其人已幾於淳厚故易富而易教弗如他州之必待厚藏而後富近刑而後教也國)
(家以文教化成四海考郡縣之績當以吾州為首焉兹叙其實而又係之以詩俾州人歌新廟之成)
(而不㤀州大夫之德也詩曰於穆聖師降我新廟几筵維飭像設維肖四瞻周廟載基載築雅雅鱗)
(鱗靈御之肅靈御之肅衣裳我人俾不為羣而即於倫埏埴萬類同仁于天匪言莫宣匪文莫傳六)
(藝百家咸質於經我維受之日化於成大帝在位翕以敷施考妣啓聖而追王之四海作則文明式)
(昭我州易教作廟維喬楩楠梓柏弗雕而斵陶瓦髹漆施色丹雘麗牲在門春秋蠲吉官屬師徒端)
(弁以入其容鏘鏘其神洋洋牖茲顓蒙闇日而章維巘諸谷會流為潢南薄其郛州名為光光在北)
(城瘠土寡殖維人易教衣食耕織則既衣食又學為士學士有師先聖是祠州侯德勸民豈㤀之)
光山縣儒學(在縣治東元嘉定五年創建明洪武七年知縣譚達重建正統十三年知)
(皇清縣郭寧萬歷十五年知縣牛應元增修康熙九年知縣朱鼎振重修)
固始縣儒學(在縣治東元天歷間建末年兵燬明洪武初知縣唐紹宗重建正統四年)
(知縣鄧詢天順八年知縣薛良相繼修葺嘉靖八年知縣鄭本廉重修)
(皇清康熙二十七年知縣楊汝楫重修)
息縣儒學(在縣治西元大德十年建末年兵燬明洪武八年知縣周必泰重建正統間知)
(縣蔣忠成化間知縣王綱侯旺嘉靖間知縣吳周張梯孟重相繼增修)
(皇清康熙二十四年知縣鍾儀傑重修三十二年知縣蔣彪增葺)
商城縣儒學(在縣治東北明成化十二年始置縣知縣張俊創建正德五年知縣季允)
(恭嘉靖二十九年知縣萬烱萬歷十二年知縣李周策重修)
(皇清順治七年知縣衛貞元十一年署印通判錢孔奕增修康熙二十五年知縣談永祚重建)
貢院書院義學社學附
開封府
祥符縣
貢院(原在省城西北隅明天順壬午徙建於舊藩司巨盈庫地明未沒於水時大河以南巨盜)
(充斥不暇修葺乃擴輝縣之百泉書院以為取士之地)
(國朝因之順治十六年巡按李粹然會同巡撫賈漢復具)
(題仍歸開封府治西北用周藩廢址重建守梁道王來用知府錢綸及知縣劉朝宗董其成焉雍正九)
(年總督田文鏡以貢院地勢低窪積水不涸于試士不便因具)
(題移建于省治之東北)
明劉健貢院碑記(河南貢院舊在汴城之浚儀街即元平章珠展故宅狹隘不足)
(以容衆宣德甲寅乃徙城之西南隅其地差寬然勢復卑下天順壬午河溢入城遂為水所瀦是歲)
(秋鄉試届期再擇大梁街藩司之故巨盈庫地徙之今院址是也然徙建之初事出草創惟文衡至)
(公二堂因庫之舊屋為之麤備其制餘俱未備監臨提調等官至寓于至公堂之耳房内簾門之側)
(室而受卷等所及士子號舍皆以蓆為之因循至今殆四十年矣弘治丁巳冬河南布政使周公季)
(麟王公珣按察使李公鏡以明年戊午大比欲加修葺乃謀諸寮寀諸公言於巡撫副都御史陳公)
(道巡按監察御史李公瀚清軍御史劉公偉議合於是詣其地相度興工以丁已十二月始事明年)
(四月遂告訖院址故迫隘前後增拓以丈計凡五十有竒改文衡於最後更其匾曰五星聚奎堂之)
(兩旁及左右各為文衡寓居其前左右為内收掌試卷所又前為總門扁曰内簾嚴扄鎻之而穴牆)
(為轉輪以通試卷外執事至此非有公言不敢輒啟焉内簾門之外左為監臨公寓右為提調監試)
(公寓其前為堂曰洗心盖監臨等官退而稽會公務之所而供給及收卷謄錄對讀彌封五所皆列)
(之左右又前乃為至公堂堂之隙地為文場其號舍舊用蓆今以板易之為檻一千八百有竒文場)
(之中為層樓曰明遠其前二門之外為搜檢官寓所又前乃貢院總門前為三坊扁其中曰貢院左)
(曰滄海騰蛟右曰丹山起鳳以表識焉自文衡堂至此凡為屋以楹計二百四十有竒井然皆中程)
(度而深嚴壯麗加於舊規是役也財取諸公帑之羨餘力取諸在官之征役數十年之廢墜一朝而)
(舉而民不知擾盖又有足嘉者故特摭其實為之書俾吾邦之人於諸公用心之大有考焉)
皇清李粹然貢院碑記
(國家三歲一大比而獻其賢者能者於秀傑之氣鍾靈朝典至重也豫州居天下之中得扶輿)
(獨厚而河洛淵源尤為萬世文字之祖所稱人文淵藪者非耶考明季貢院初在省城西南隅後乃)
(遷建改舊藩司巨盈庫為棘闈規模亦稱宏麗相傳二百年來所得多英人碩士文章爾雅有裨廟)
(謨明崇禎歲次壬午宼薄汴五閱月弗克時值陽侯怒嚙大梁古重郡始罹淪沒而舊貢院亦付東)
(流片礫無有存者越明年癸未始議舉行賓興巨典伊時黃河之南省城之内則稽天四浸徒付望)
(洋諸如他郡邑皆殘闉頽垣荒榛滿目巷鮮居人後遂議移於河北輝縣之蘇門山下因舊有百泉)
(書院而稍擴其制然氣局終湫隘不足為志士揚眉吐氣地且兩河八郡兹僻處極北道里未均士)
(皇清子擔簦至者多疲于跋涉五六年於兹客歲予奉定鼎之初未暇修復已十)
(簡命按部中土念薦賢為國雅切夙心而開科取士尤為急務顧場屋未獲勝地大恐文明欝抑無以光)
(我邦家未幾觀風省會人物漸見阜蕃猶有古東京遺烈乃遍覽苑中求一形勢最勝地既而得舊)
(周藩基址實居會城中央軒豁鴻敞較舊時貢院不啻壯勝十倍許矣且面前午地為舊南薰門離)
(火文明暢達陽氣而東西仁和大梁兩門左右夾翼稍前為鐘鼓二樓臺分向拱峙儼若龍蟠虎踞)
(蓋中原攬海内之秀兹地又攬中州之秀允矣文章之府而威鳳祥麟騰躍之地也豈待既蔡始知)
(上嘉吉哉予爰與大中丞曲沃賈公會疏具請納制曰可但予受)
(命以来昕夕飲冰茹檗馳驅王事㒺有暇晷乃以董建一事屬諸大參王君君素饒宏才偉略慷慨任事)
(鳩工庀材卜日修築而闔豫各屬州邑咸鼓舞樂輸榱桷丹堊以次麏集不數月而聿觀厥成爾乃)
(監臨主考有署監試同考有廨至公衡鑒有堂聳建明遠樓四丈之高廣置各號舍五千有竒復於)
(後山屛上鼎建文昌祠一座藜光輝映以啟佑我後人繚垣則周以棘茨且俾列雉堞屹若金湯不)
(苐形勢居勝而鞏密高華亦非舊時貢院所可髣髴也予嘗論文章為經國大業士子先資拜獻之)
(言即後來銘鼎勲猷肇基于此第培塿不産松栢崑浦乃毓球珠而潁濱蘇子亦謂太史公歴覽名)
(山大川故其文疎宕有竒氣然則文人名士雖挾雕龍繡虎之才亦必假借勝地以抒竒抱兹之一)
(望竦秀當必有倜儻非常之才應運而起以有用文章鼓吹休明矣予且拭目俟之庶幾藉手以副)
(簡書云爾)
田文鏡改建貢院碑記(余奉)
(命撫豫之三年即丙午科鄕試例得監臨場屋惟時即今上御極之四年)
(見闈中多水初以為秋雨偶然耳越已酉晉秩制河東仍得專豫省監臨事而闈中之水如前顧謂)
(同官曰是非偶然也撤棘後相與登高而望恍然有得其受水之故因以推夫水之所由來蓋闈以)
(外其東西北三面皆水塘埒起如環牆而以闈中為釡底凡雨水之滙歸於塘者復自塘滲入于院)
(宣洩無由墊高不易是此水永無涸期矣咸起而請曰公涖豫六年事無巨細有未便者即請諸)
(朝次第就易况掄才重地乎非擇善而遷焉不可余從而下其事於方伯轉及郡縣於省治之東得隙地)
(方廣一頃九十七畝固高原爽塏也形家者言是為辛亥之龍居奎壁之度紫微垣於乾文昌宫於)
(巽且鐡塔正當天祿而魁閣恰在離明洵稱吉地叩其值不及二百金如數許之有者亦樂從焉遂)
(進工師而命之曰堂樓舍所悉仍舊制拆其可者移之而來餘則補之所不可無者增之如此而已)
(共估銀二萬五千五百五十六兩有竒余用敢推廣)
(朝廷德意具狀以請疏入卜吉從事經始於雍正九年天子曰可於是鳩工庀材)
(七月二十七日而落成於十年六月十二日他無改作兹不具贅惟於闈垣之外得餘地數十丈非)
(若前日之環以窪池深澤也新添屋七十有五以為各執事棲止之所非若前日之綴以蘆棚葦舍)
(也門之前左右兩坊之間勢復寬衍非若前日之逼臨闤闠湫溢囂塵也而規制深嚴棟宇宏麗更)
(非昔比矣是役也董其事者總理則署布政司事分守糧鹽驛道副使張建德恊理則開封府知府)
(劉湘監督則彰德府同知章兆曾恊督則開封府通判李綸度支出入則祥符縣知縣劉輝祖採買)
(物料則圯縣縣丞韓儀西平縣縣丞張惟唐蘭陽縣典史王鍾也財則動諸正賦力則僱諸傭工不)
(數月間將積年所苦舉而易之如拔泥塗而登袵席豈非快事雖然幸我)
(聖天子崇右文教加惠儒生而乃有此免沮洳從容拜殊典多士克生是邦遭逢其盛得以永)
(皇猷獻將來羣英輩黼黻年之久何莫非今日之經營共彰雅化於億萬斯)
(圖度始也因摭其大略壽之珉石俾知此新院之成也其來有自)
大梁書院(舊在省城南薰門内蔡河北岸名麗澤書院明提學副使劉昌建成化已亥因)
(改建巡撫治所都御史李衍徙建於麗景門外東南距城二里許繁臺之東都御史馬嘉會巡按邱)
(國朝兆麟重修後沒於水鳳彩於城内西北隅天波府康熙十二年巡撫佟)
(舊址重建二十八年巡撫閻興邦重修三十五年巡撫李國亮移建於城西南隅周橋迤西古汴水)
(御書經歴處五十八年頒講堂雍正八年兩河文教扁額奉懸)
(積水傾圯十一年總督王士俊布政使刁承祖重修)
明李夢陽大梁書院碑記(大梁書院田成或問書院有田乎李子曰有哉)
(趙宋之肇也睢陽石鼓嶽麓白鹿四者其巨矣然必田焉祭也以達乎養何也聚人之所必廟其所)
(師廟必有祭祭非田何出矣聚而不養則散致散成聚莫先乎財易曰何以聚人曰財故田者財以)
(之生養以之成者也田若是急乎李子曰聞之先王天地非養無以物聖人非養無以民士非養無)
(以成身故養者天以之生地以之行人以之成是故二氣推盪風霆流形消息往來各足其精天地)
(之養也則明因利嘉穀始成制恒備好壽康安平聖人之養也審今酌古仁緯義經厚積廣施性堅)
(德明士之自養也是故先王之待士與民異田作代耕何也不如是無以專志而業精也故士羣之)
(庠序别其冠衣程其餽廩端其術業凡以異民也後世則又選勝而區稔拔其良聚焉於是有積書)
(之院祭養之田又以異士而考成也曰竊聞之孔子耕也餒在其中矣學也祿在其中矣敢問士易)
(聚而難成何也曰聚非其聚也予嘗躡大梁之臺造院謁祠登堂陟閣矣叢篁茂林長廊委翳鳥鳴)
(狸走問曰士奚不聚也曰無田曰祭乎曰祭有司辦之今田矣士仍不聚也問之曰無倡之爾故曰)
(聚非其聚也曰知難聚而必田之何也曰善身者不以一噎而捐食善田者不以一歉而棄穡故寧)
(田而難聚聚而難成而不可使天下無養士之稱嗚呼識此意者可與成亹亹言變通與詩曰視民)
(不佻君子是則是傚兹之謂也是田也都御史内江李公監察御史吉水毛公實倡之而提學副使)
(歴城邊公贊之後都御史道州向公與監察信州汪公大名王公桂林喻公成之是田也更數君子)
(而其勢愈興久而彌正嗟吾士自是其聚也夫其聚也夫)
皇清閻興邦重建大梁書院釐正祀典記(古者聖王之教有庠有序)
(有瞽宗有頖宫四時於此釋奠釋菜擇其國中功德之及民者而祀之所以起化於微渺者意深遠)
(矣斯禮廢士大夫始為書院率子弟肄習焉惟宋為盛至明幾徧天下或以地名或以人名若汴之)
(大梁書院則以其地名者也初建於城南後移之繁臺前迨明未決河灌城墉垣基址蕩入波臣無)
(皇清由問諸水濱矣百廢俱修然事事從創非能幷力定鼎四十餘年)
(聖天經營恒需時日以舉行予至豫體院還其舊觀即子重道崇文之盛典既構遊梁書)
(新大梁書院無俾失墜咸閱月而告成凡筮仕兹土者大小畢集爰進而諗之曰書院竣矣盍審所)
(當祀者而妥侑焉僉曰曩祀周元公等十賢矣又曰古聖賢祠祀三皇以至明末諸臣矣又曰近議)
(祀漢以下一百三十餘人矣惟公擇而行之予曰是皆未盡善十賢似宜祀也第海内皆祀之矣大)
(梁安得而專之三皇及禹未可下同於臣若一百三十餘人生有定居職有守土何容盡祀之大梁)
(哉夫行一事必顧名思義大梁魏邑也文侯之孫魏侯罃所都當文侯之身師卜子夏敬事段干木)
(而式其廬子夏衛人設教於魏之西河密邇大梁故唐贈魏侯宋加魏公推所自也干木為子夏之)
(高弟宜祀子夏配以干木明梁之即魏也而能重魏者莫如信陵君枉車騎於大梁市中救趙破秦)
(存魏公子固人傑哉公子死秦遂滅韓及魏秦韓魏之深仇也能報仇者惟張子房博浪一椎祖龍)
(褫魄佐漢所以鋤秦也而滎陽之圍微紀及周漢其楚矣高帝安得過大梁而為公子置守冢哉宜)
(祀留侯并贈太尉紀公御史大夫周公漢業中衰光武克復舊物從龍之臣率産豫土其發跡大梁)
(者王覇堅鐔傅俊皆繪象雲臺而憂國奉公惟刺姦將軍祭成侯雅歌投壺恂恂若儒生應當與文)
(臣同祀也黨錮之禍李元禮一世龍門含冤北寺漢事不可為矣其後徐元直寓新野薦武侯於昭)
(烈得延炎漢之脈以元直之才終身不為操畫一策忠孝克全與元禮同祀不亦宜乎薦武侯者元)
(直而鞠躬盡瘁以扶漢室者武侯也侯之才駕子房而上晉唐以下誰敢步其後塵人知其隠於南)
(陽卧龍岡在焉豈知其先寓於考城哉考城昔屬大梁則武侯者尤亟當議祀矣晉之繼漢也雖取)
(天下再傳而亂渡江之後祖豫州手翦荆棘黃河以南復為晉土殁之日士女如喪考妣此安可不)
(祀哉距晉五姓而唐室受命唐猶漢也而再造唐者狄梁公初刺豫州再刺魏州民愛戴之生為立)
(祠如公者能勿祀耶禄山搆逆張中丞蔽遮江淮顔魯公招討河北睢陽之節張公實為南許諸君)
(倡祀公可例其餘矣矧歸舊隸開封者也至希烈僣號於汴魯公被縊則握拳透爪同於裂齒穿齦)
(不祀何以勸忠唐至光啟寇蹂躪海内大梁無寧宇矣趙氏兩太尉百戰孤城卒全陳土兄弟之功)
(安可㤀也則祀之自是至五代皆都於汴宋歴最久上接漢唐尹開封者多名臣而包孝肅為稱首)
(雖有專祀不敢遺焉他若范文正歐陽文忠張忠定蘇文忠相繼為京尹皆包公之流亞並宜祀之)
(者也當其時産於大梁者又有賢宰執如文簡呂獻可焜煌史冊至今稱之而劉器之真鐵漢七謫)
(遠惡地幸歿於汴數年後敵發其塚而貌如生誠異人哉皆宜祀也靖康之際忠義奮起伯紀督戰)
(京城汝霖誓師河上嵇仲率子勤王德祥和卿封疆盡節國有人哉桓桓忠武兵抵朱仙竟害於奸)
(臣之手祀此諸忠不令人肅然起敬耶自是而大梁屬金矣元之取金攻汴踰歲而忠孝軍總領完)
(顔公獨兩敗之後走汜水明白求死折足劃耳噀血而呼此好男子不可不祀也明之取元由汴濟)
(師而河南平章左丞察罕公孤身扶之崛起沈邱威鎮天下定陜平齊竟殞賊手如潁川王不可不)
(祀也當明之初馮宋國節制兩河駐汴者十有七載恩惠在人其祀已廢今宜祀之考大梁有褒忠)
(祠祀鐵司馬五人而少司宼王公死靖難之師為祥符人有三王祠祀張氏三人而英國公平安南)
(死土木之難封定興王祀此二公於忠於義允相符矣若先達則軒介甫之品節馬端肅之勲業仕)
(宦則年恭定之綏戢陳恭愍之方嚴何文肅之明惠秦端敏之樹勲周莊肅之清介關副使之罵賊)
(擬於古賢寧少讓哉及乎末造劉文烈一門殉義邢兵憲父子捐生而僉臬李公太僕俞公一則碎)
(骨鈞州一則死綏汴地勁氣英風又何烈也祀之豈有遺議哉嚮者大梁有名撫祠亦已淪溺予既)
(皇清重創之矣然如于忠肅公以下及我大梁仍祀之吳佟諸公其勲猷垂史册其廟食在)
(書院非複也禮也合而論之自大賢卜子外得名賢百十五人或生於斯或仕於斯或寄跡於斯立)
(德立功與嵩同峻與河同深皆於大梁有光則進而祀之大梁書院後之繼起者有能與前人比跡)
(亦從而配食焉以是傳之百世俾登斯堂者仰視榱題俯對几筵顧名思義縉紳知所則傚子弟知)
(所尊崇以之事君以之立身起於一方及乎八郡各祀其所當祀以修明釋奠釋菜之禮予方有厚)
(望焉聽者僉曰善是祀也正而可法嚴而不遺且適合於大梁而惟以彛倫名教為天下後世勸雖)
(歴久不祧可也請書之石以示來者)
遊梁書院(原在祥符縣治西南祀亞聖孟子以公孫丑萬章公都子屋廬子陳臻充虞配)
(享名孟子祠明萬歴間御史方大美改稱遊梁書院明末没於水)
(皇清順治十二年提學張天植開封知府朱之瑶改建於府學明倫堂後康熙二十八年巡撫閻興邦改)
(建貢院東北增入樂正子配享以趙岐孫奭孔道輔錢唐從祀三十三年巡撫顧汧於祠旁增建書)
(御書院延師講學是秋官賫送製扁懸掛昌明仁義四字遣)
明方大美遊梁書院碑記(觀風之命攬轡中原顧瞻嵩河之遺首涖大梁)
(喟然嘆曰此孟軻氏遠應惠王幣聘之邦也庶幾哉仁義之風猶有存焉者乎然而未暇詳觀也乃)
(先至衛睹淇水而興思曰洋洋乎此武公之耄而勤學詩人所為賦淇澳也今之人其有以學問相)
(切磨者乎而胡未之聞也於前儒得卲伯雍焉為之更飭其祠宇奕如也及之周南而溯瀍澗之流)
(曰洋洋乎周公之所卜而定都者禾黍之嗟久矣千載而下有程伯淳兄弟者崛起以續孟氏之傳)
(而今將安歸也無已於二先生祠加飾焉庶其有興乎之汝而思文王之化曰莪樸之遺教固在何)
(譽髦之寥寥也之蔡而憶蔡仲之命曰邁迹誠在我哉於謝良佐見其去一矜字焉今亡矣夫及之)
(陳之宋則曰羲皇畫卦之迹遐哉邈矣後之言易者何紛紛也載考孔子絶糧伐木故處今儼然廟)
(貌在焉豈不樹斯文之幟哉顧誰過而問之至是而巡歴所及車轍遍乎中原之境矣乃還而稅駕)
(於大梁以語藩臬諸大夫曰世降道微聖賢不作樸散淳澆久矣向予觀於四境猶省會也今觀於)
(省會亦猶四境也夷門豪俠遺韻猶存而仁義之風渺矣如何挽而昭揭之諸大夫起而應曰觀風)
(設教惟先生職端拱齊物惟先生能僕輩第受成事已耳惟所命之予曰風俗之表倡在士人士人)
(之興起在教化語云立的以示之標射者期焉設鑪以鼓之鑄頑者化焉樹標莫如崇賢善鑄莫如)
(敬業孟氏仁義之學士人之標的也倘惠邀聖賢之靈羣弟子而講習之罏冶之中其有頑金乎為)
(之柰何僉曰遊梁有祠以祀孟子其規制故隘可撤而新也其學舍未備可創而搆也祠修則崇賢)
(有儀館備則敬業有所崇賢以示之標敬業以鼓之鑄不亦可乎予曰善哉乃捐貲三百餘金檄有)
(司鳩工而葺之中為殿六楹祀孟夫子其上以萬章公孫丑諸弟子配前為門題曰仁義之門又前)
(為門題曰遊梁祠仍其舊也殿之北建講堂六楹扁曰性善其東西各列號舍十八間以處諸生亦)
(既備矣然供億之費無從出也於是諸大夫各捐贖羨買地若干頃坐落祥符之某鄉歲收租銀若)
(干貯之理問所支給聽之守道循環報之本院著為令甲至若督率必簡師儒教育務得英才諸大)
(夫均有師帥之寄不得諉焉吁性善仁義之說固孟氏所以願學孔子而繼伏羲周公之統者也士)
(患舍此弗學耳誠學者如衛武切磨之功耄而靡倦如兩程子之先識仁以誠敬存之殫上蔡切問)
(近思之力究康節内聖外王之學濟濟彬彬入以表率乎鄉里出以楨幹乎邦家俾後之觀風者曰)
(中原古聖神名區今猶昔也猗歟休哉予與諸大夫今日作人之舉不有榮施哉是所望於諸來學)
(者爰書之為此祠記是役也首其事者不佞大美贊其成者方伯易君登瀛袁君奎憲長蔡君逢時)
(大參徐君即登朱君思明憲副何君大化梅君守和僉憲延君論洎開封府太守馮君盛明董之者)
(郡倅朱勤而知縣事薛國俊效奔走也例得並書云)
皇清馮泌遊梁書院記(按豫通志遊梁祠在祥符縣治西南崇祀孟子自宋代始有明)
(巡方御史方公大其規模立學舍置學田聚生徒而講習之兼為養育人才地而標名遊梁書院云)
(朝盖迨我焉大梁當黃河既灌之後開草萊而建學宫三遷)
(郡守朱公僅於府學明倫堂後署曰遊梁書院存其名爾已而學使蔣公特建遊梁書院於其署之)
(南而顔其堂曰闢利然地褊向幽於制未善也開府閻公改建府文廟之北重門甬道堂廡巍然擬)
(諸文廟齋房廩給一倣方公之遺聚生徒肄業其間而祀孟子於堂上以樂正以下諸子配享於是)
(遊梁書院制穪盡善矣視學御史張公題其事較士案臨命為之記愚惟古來聖賢豪傑㦯産於其)
(地㦯遊於其鄉莫不有名勝之區以傳於後使人憑而弔之想見當日軼事以庶幾其為人而動興)
(起之思孟子當紛紛言利之日獨持仁義以正天下顧其遊梁為生平出處第一事七篇開宗第一)
(章王方曰利開口即以何必曰利折之所以杜其言利之口攻其謀利之心使知利果不可以為國)
(而為國者並不可以利為言然後可以與言仁義也答問間可想見其巖巖氣象焉今建書院於此)
(奉以為宗而俎豆之使夫人之由是門登是堂者不覺潜消其交征之萌而興其不遺不後之良則)
(孟子之神化不儼然在乎其崇祀於梁也固宜且擬諸文廟而不以為過者文廟建之)
(朝廷達乎天下其為制尊故其為祀廣此則祀之者梁建之者開封其為祀專故其為制無嫌於侈方今)
(天子巡幸吾豫御史公倘以是入告將裁自人心又何睿慮者更有非常之舉於以光俎豆而興起)
(如也夫如是則珥筆以記者當屬御史公愚且樂觀其盛焉)
二程書院(在省城東南二里即舊大梁書院廢址也明末沒於水)
(皇清康熙二十六年守道張思明重建改今名祀明道程子伊川程子兩廡從祀門人五十一人)
崇正書院(舊在提學署東)
東坡書院(舊在麗景門内縣治東)
通許縣
咸平書院(即育英書院)
進學書院(明季知縣余尚春祠兵燬)
(皇清康熙二十四年知縣陳治策建為書院仍祀余令歴任知縣孫子昶高崧林瑨李為憲悉踵行雍正)
(二年知縣王應佩重修)
太康縣
興賢書院(舊有連城書院在西關外寇燬)
(皇清知縣朴懷寳改建於崇聖祠東扁曰興賢)
洧川縣
洧陽書院(在洧川縣内)
(皇清康熙二十四年知縣周師望創建)
鄢陵縣
宏仁書院(在鄢陵城内明萬歷壬子知縣張舜典建)
扶溝縣
明道書院(在縣内明嘉靖間知縣陳輅建)
(皇清知縣吳士熺署印知縣王應珮重修)
中牟縣
廣學書院(在中牟縣内)
(皇清康熙二十四年知縣韓藎光建)
儀封縣
請見書院(康熙五十五年禮部尚書張伯行創建)
歸德府
商邱縣
應天書院(在城西北隅宋有敕賜碑在舊城内後廢明嘉靖中御史蔡靉以社學改建)
范文正公講院(在府學東明萬歷二十九年知府鄭三俊重建)
(皇清康熙十三年知府閔子竒復修)
皇清符應琦宋范文正公講院碑記(宋晏殊知應天宋之應天即睢陽也)
(召范文正公詣府學掌學以教諸弟子故睢陽有文正公講院焉明中季睢陽沒於黃河城遷於北)
(講院故址不可得萬歷三十八年秋浦鄭公三俊來守此土因創於郡東城之内門之北建講堂三)
(楹堂之北建文昌樓樓之北文正祠三楹祠之北藏書樓三楹自門以至藏書樓之東西各建號房)
(二十楹集九邑士之俊秀者肄業其中相風雨晦明不輟者六載以故宋之名公鉅卿多出其間其)
(後十七年而豫章萬公元吉司李於兹復修秋浦鄭公之業課士復六載以故雪園人物之盛接於)
(三吳崇禎十五年講院毁於流寇西蜀邱公正策來守葺而新之余於順治十五年承)
(簡命來司李因思虞書之命臯陶曰明于五刑以弼五教是弼教乃明刑之首務也遂造斯堂集諸士而)
(課之一遵鄭公萬公之成規不敢隕墜因思范文正公之在宋理學人品顯於後世而鄭公萬公之)
(在明氣節文章為百世師致相符也余以譾陋承乏敢曰繼三先生之後庶幾嗣守成規於無墜云)
侯方域重修書院碑記(順治八年燕山王公來守歸德首下教博士弟子問)
(以郡政所宜先者博士弟子對曰歸有范文正公書院先太守鄭公嘗沿其意而創大之以儲國之)
(材居有號舍贍有田課試有約行之既久歸之名公鉅卿接踵其間出為當世用不絶而士風亦羣)
(感動淬厲烝烝以變今雖去而人之謳吟思慕鄭公之澤者數十年不衰竊以為佐)
(朝廷興道育賢郡國之政宜莫此為大公曰博士弟子言是凡書院之為舍者幾楹其侵而居之者幾何)
(家資餼之田幾區其官守因而入其租稅者幾何年今坐何所其試士之期月幾日條約之議詳而)
(要者幾何具趣所司各以聞以付郡博士收而掌焉盖自鄭公去而書院之廢垂四十年公一朝復)
(之嗚呼偉矣博士弟子曰是不可以無記謹按書院之設始於宋范文正公公為諸生即以天下為)
(已任其後參大政不久未竟厥施然所措置卒宏以遠即如在歸有書院其隨地收拾人才之意是)
(何可一日廢也范公往而繼之來守者不能識其意亦寖以没滅矣由宋而元而明至萬歷間始克)
(有鄭公再舉行之當時之人親被鄭公之澤至今其遺老有能言鄭公時事者猶過書院仰首欷歔)
(不忍輒去豈人情固習近而遺遠耶抑所以繼范公之遺緒於兵火喪亂之餘久而不墜者實鄭公)
(力也然則鄭公之遺緒又豈不待後之人哉夫天下法制代有變更惟學校絃誦之事建國者卒無)
(以易也書院之設與學校相表裏王化之本而菁莪棫樸之盛所自出是誠不可一日廢乃自范文)
(正公以來上下千百餘年而其間之創而建建而興者僅公繼鄭公而三然則政之舉廢存亡豈不)
(視乎其人歟倘無以垂永久則何以告於後之人俾克守之公曰博士弟子言是其勒石為碑而囑)
(余為之記嗚呼予之望於守是邦者久矣其何敢辭)
永城縣
太丘書院(係舊驛址明隆慶二年知縣左思明改建書院崇禎三年知縣賀鼎重修)
明李廕嵓太丘書院碑記(甘棠以人重也邑之西五里漢陳公寔祠在焉)
(乃若建於邑中比於學宫誦書明道人材於是蔚興一邑實嘉賴之則太丘書院是也太丘書院始)
(為陳公清静訓道之所在縣治之東後為太丘驛明隆慶二年左公思明以為驛宜設於郊以迓使)
(者且地寬裕馬可蕃畜邑中地狹而促遂移驛而復建為書院歲久而廢崇禎二年丹陽賀公鼎來)
(涖斯邑進髦士而訓之曰吾欲於邑中建立書院令諸生誦習其中月試而日課之乃求得太丘書)
(院遺址擴而大之東西二十武南北二十武門以北東西各建五楹北則講堂五楹楹之東西各有)
(廊而小堂之北有廊而大東西又各五楹北則又堂五楹堂之北藏書樓三間列陳公像於中宏麗)
(高敞煥然巨觀也賀公以文學甲天下所簡拔士皆先後飛鳴為名卿碩輔童子穎秀者搜羅無遺)
(隣邑來試者亦與焉學使者潘公曾紘秉藻鑑雅推重公凡所薦士無不前茅公又薦各邑童子七)
(十二人皆列學宫余時厠名於中公不令知也公之前二十年郡守鄭公三俊創書院於郡作人之)
(盛後先輝映焉公擢大同口北道以直忤時殁於京公去後邑罹兵火巨室焚燬殆盡而書院巋然)
(獨存豈非鬼神有以呵護之歟即以是為三公之甘棠也亦宜)
澮濱書院(在城南二十五里澮河南岸元縣尹張思立建兵燬後為民業明嘉靖間鄉耆)
(王繼正與弟繼先繼宗贖還舊址同義民劉陽蘇暹等重建)
夏邑縣
崇正書院(明嘉靖丙午知縣鄭相創建)
睢州
錦襄書院(在駝岡舊為尼庵明嘉靖間提學蕭鳴鳳改建書院崇禎壬午沒於水)
(皇清康熙九年郡人吳淇重建)
澮川書院(舊在新城大街本行館廢址)
(皇清康熙十四年知州程正性改建書院)
道存書院(本當陽令李遥家塾康熙年間知州馬世英捐俸修築改建書院)
柘城縣
紫陽書院(在縣東關)
(皇清康熙三十年知縣史鑑創修)
彰德府
湯隂縣
精忠書院(在精忠廟東)
主静書院(本永通尼寺嘉靖間知縣盧學之奉詔改為主静書院俾諸生肄業其中)
臨漳縣
漳陽書院(在東關外明萬歷間知縣丁允亭創建)
建才書院(在東門街南明萬歷中知縣趙友琴創建)
林縣
黃華書院(在縣西南黃華坊金學士王庭筠讀書處明推官張應登詳請復興)
(皇清康熙二十七年巡撫閤興邦檄知縣徐岱重修)
武安縣
紫金書院(在明倫堂後明萬歷間知縣李椿茂建)
涉縣
興文書院(在明倫堂西)
衛輝府
新鄉縣
省身書院(在縣治西康熙三十四年知縣李登瀛創建)
皇清李登瀛省身書院碑記(省身書院者祀衛大夫蘧伯玉也新故衛壤衛多君)
(子伯玉尤著稱云邑之東北故里猶在土人號曰蘧里㦯曰君子村蓋取其姓氏與德行名之以志)
(不㤀前哲仰止儀型之意數千百年童叟愛敬如一日也予涖新之四載舉邑之廢墜者或修或創)
(次第舉行因念先賢遺址近在郊坰而祠宇弗建俎豆藐然是亦尹土之責也崇德報功載在祀典)
(大賢廟饗誰曰不然爰捐俸建書院於縣署之西而顔之曰省身蓋寡過若未能伯玉志也故以是)
(名之落成致祭率諸生往拜於坐下企仰芳徽如親几杖因揖諸生而告之曰諸生今日亦知伯玉)
(之所以為賢乎傳曰伯玉行年五十而知四十九年之非又曰行年六十而六十化蓋其精進之力)
(久而弗衰故年彌高而德彌劭其檢身不及之念一介使人能道之此伯玉之所以為賢而後世之)
(所當法也今夫君子小人之所以分亦視乎其人之能省身與不能省身而已矣小人一技一能高)
(自位置堯時伯鯀彼以為大舜不如也周時華士彼以為太公不如也維君子則不然功蓋天下而)
(不居善過一時而不伐學窮千古而不矜其視人也常以為賢於已其視已也常以為遜於人兢兢)
(焉惟懼不克而至於悔尤故夫功也善也學也人之見之則然彼且以為愚夫愚婦猶足勝我而我)
(渺無一能也夫豈獨無能而已哉我之身日與悔吝相周旋欲求一念之即安而不得矻矻孜孜没)
(齒後已此能省身與不能省身者之大較而君子小人之所以分也子曰假我數年五十以學易可)
(以無大過矣夫以孔子之聖而不敢言無過止言無大過且必假年學易而後免甚矣寡過之難也)
(伯玉之心亦如是而已矣諸生勉乎哉幸生君子之里讀其書想見其為人顧瞻廟貌悚然加敬其)
(亦思所以自省者而可乎諸生勉乎哉遂以斯言銘之石)
輝縣
百泉書院(在輝縣蘇門山百泉東明成化十七年提學僉事吳伯通建崇禎壬午科因會)
(皇清城被水巡撫蘇京題改貢院於此至建貢院於汴順治十六年巡按御史李粹然復移)
(巡撫賈漢復修復之)
明劉健百泉書院記(蘇門山麓衛水發源泉脉仰出者以百數故其地名百泉)
(東南距輝縣治七里境擅幽勝晉孫登宋康節邵子元魯齋許氏姚樞氏竇默氏皆嘗遊寓於此而)
(邵子寓此尤久時李之才攝令共城因傳其數學以重當時而名後世於是百泉之名始著書院之)
(建則始於河南提學僉事吳君伯通吳君病時流學務枝葉不根理致嘗白巡撫李公衍建四書院)
(於河南境内以祀前賢而勵後進百泉其一也初議專祀邵子既而更議祀宋濂溪周子邵子司馬)
(温公明道伊川兩程子横渠張子晦庵朱子南軒張氏東萊吕氏元魯齋許氏凡十賢以姚樞竇默)
(二氏配議既定乃檄衛守張君謙營財費縣丞孫懋庠生張德表等董工役以成化庚子四月始事)
(至壬寅三月畢工凡為屋三重為楹六十有二扁其門曰先賢祠中曰講道堂左右為齋凡八後曰)
(主敬堂為齋凡四合扁之曰百泉書院乃遣庠生之秀敏者盧瑢等數十人肄業其中吳君親為定)
(教條每行部至輒率守令督課焉未幾吳君以憂張君以致仕相繼去而李君亦入為戶部侍郎今)
(提學僉事石君淮衛守張君咨所以督課之者視昔益嚴又規置旁近常稔田若干頃為之瞻石君)
(且謂斯舉不可無所述乃白今巡撫趙公文博因副使胡君謐考續之來徵余為記余方與館閣諸)
(君論程邵之學因謂胡君曰邵子深探物理妙悟精契不爽錙銖至於今雖田夫野老皆熟其名字)
(專祀之百泉固無不可然余嘗反覆其遺言之妙其為詩曰一陽初動處萬物未生時為書曰一動)
(一静之間者天之至妙至妙者歟似未免指氣之初動茫昧未形者以為理方之孔子曰一隂一陽)
(之謂道程子曰在物為理處物為義盖有間矣書院之建欲使學者究極本源上泝堯舜以來相傳)
(之正脉豈可以周程張朱未至其地而不之祀也諸公之祀議始欲專而終不果意者或有在於斯)
(乎胡公浙水名士嘗提學山西有盛譽聞余言極以為是余既為叙其創建之巔末歲月故並著此)
(說於後使學者或有取焉以不昧於所從亦庶幾書院講學之一助也)
聶良把百泉書院志序(百泉書院故有志創自嘉靖癸已詳具前郡守呂公)
(序中越四十餘年為萬歷丁丑乃重修之大要刪繁訂謬定秩編年而此四十餘年來名流傑作則)
(備採之以闡揚勝槩而表彰風教亦既蔚然盛矣巳而又請諸太僕舒公郡守暴公並序篇首所以)
(迪諸生而啟正學者又章章備也余復何言哉然余嘗竊念中州之境稱幽絶者必曰百泉而四方)
(縉紳先生憑軾結靷之流靡不快心遊覽至竟日㤀倦不能去此其意寧獨在山水之間毋亦以此)
(地夙多名德如邵許二氏以至姚竇諸君子皆潜心性命棲志寥廓足經世而範俗者即百世而下)
(遺風流韻尚當於故土求之是百泉即伊洛即鄒魯也高山仰止景行行止非人人同耶是故書院)
(之建崇祀先哲以羣育諸生上之人意亦厚矣諸生既藉秀於百泉而又羣育於書院豈無竒偉俶)
(儻之士出其間以接武前修而施聲遐代者乎夫鵠張必射琴設必鼓書院之建必於造士而絃誦)
(無聞豪儁不作是罔射之鵠未鼓之琴也有司者於此當厚顔矣諸生得無惕然省耶故今者書院)
(志之重修要非標竒掇勝誇侈乎芬章繪什以為四方遊覽者之快而已即舒暴二公所以拳拳迪)
(諸生而啟正學者是則重修之意也故余於志之末簡為諸生申明之)
翁大立百泉書院種樹記(嘉靖已酉初夏予校士至百泉環泉皆古木也)
(少倦即憩息焉予性喜種蒔而視土又宜木乃思為郭槖駝事矣或言夏月恐非宜予曰天時不如)
(地利此地泉甘土肥無害也於是命候吏移梧桐二十餘本竹數本植之書院前檜柏椿楊榆棟桃)
(杏榴棗諸木視隙地即植之旬日而去踰年十一月子復來校士顧前所植竹木蔚然茂矣迺召諸)
(生語之曰昔陽貨問樹人於孔子孔子曰樹桃李者夏得其蔭樹蒺藜者秋得其棘孟子曰舍其梧)
(檟養其樲棘則為賤場師焉諸生予所樹也將為桃李耶梧檟耶何樹木易樹人難也因書以示警)
(云)
延津縣
育英書院(在北街東)
崇正書院(在南街西)
蓮塘書院(在學東北隅明邑紳高仁山建李戴重修)
濬縣
性道書院(在預備倉後明知縣劉台趙建極建)
(皇清康熙七年廩生張立紀率生徒捐貲重修)
東山書院(在大伾絶頂明知縣葛慈張肯堂重修)
懷慶府
河内縣
昌黎書院(在縣署西係韓文公廟明萬歷十九年知府詹啟東推官王如堅重修)
懷仁書院(在縣署北明萬歷十九年推官王如堅改察院為之)
(皇清順治十三年分守道張藩重建康熙四十九年間知府夏宗堯重修總督田文鏡設立學地三頃二)
(十畝)
中丞王公書院(在縣東郭明河内令後陞河南巡撫王漢建)
(皇清康熙二十五年巡撫王日藻重修)
劉公書院(在東郭沁水上康熙年間知府劉維世建)
邑侯李公書院(知縣李橒好集士講書終歲不倦邑人士感其德教康熙三十五年)
(卜地東郭修建書院署曰邑侯李公書院)
濟源縣
啟運書院(在西門外明知縣史記言建)
(皇清康熙五十七年知縣余尚珏重修)
明王所用創建啟運書院碑記(濟邑據懷之西偏風氣醇樸士斌斌)
(質有其文溯明制科以來薦賢書者相屬而甲第未之前有比正德庚午後更三十一賓興鹿鳴絶)
(響者將百年譚者曰天地氣運使然非人所勝即青衿負儁聲者一再試不售扼腕功名之會謂此)
(茫茫者為政爾君子道其常亦恃以人事奪造化操豚蹄而祝汙邪奈何哉以氣運解會邑侯史公)
(加意振起謂良農不以無年輟藨蓘百工不以成事忽居肆而況學者哉遂卜爽塏于城西北隅構)
(講室焉正堂四楹東西兩號計十四間大門儀門各一庖倍之周繚以垣始於壬寅之冬訖明年夏)
(凡五月竣事而聚儁彦其中標之曰啟運書院學博暨弟子員輩咸戴侯嘉惠圖勒貞珉以垂不朽)
(俾余記其事余惟天地之氣列為流峙發為物産而復以靈秀穎異鍾為人文王屋小有古今侈稱)
(名勝濟四瀆之一徑度黃流入濁不淆其清淑之獨萃者哉羽毛齒革充貢天府五糓絲枲果䔩藥)
(餌之屬其波及旁邑者皆濟之餘也豈靈秀穎異之氣獨欝於士而不稱其山川物土乎今為士計)
(散處逖居不教而期興責在師羣居聚樂教之而不興敬業之謂何昔在春秋輿人誦公孫僑曰我)
(有子弟子産教之寧惟是僑也良子弟之不若於教即教之未必誦也漢文翁修起學宫僻陋之蜀)
(文雅比於齊魯然非諸生明經飭行翁亦安所藉榮施乎侯惠愛興學視公孫文翁度越遠甚斯亦)
(士敷藻颺芬而激昂青雲之一時矣雖然士一對大廷離蔬釋屩自謂鳳毛麟角恣焉奊詬亡節名)
(實俱䃣至今好修之士指引為戒其人輕而科第亦不得獨重由今辨志矢之有終令中原講文獻)
(者以濟為睪黍梁父則侯之造濟士也詎淺鮮哉侯名記言字秉直山西河津人萬歴庚戌進士)
武陟縣
講學書院(在儒學後明知縣秦之英創建)
孟縣
同寅書院(明時修建)
造士書院(明時修建)
河陽書院(康熙二十三年知縣徐登瀛建)
學山書院(康熙三十二年知縣劉几建)
河南府
洛陽縣
伊洛書院(在河南府城南五里安樂窩舊址明成化十七年提學僉事吳伯通建)
明胡謐伊洛書院記(伊洛在河南居天地中自周營漢都後代㦯因之㦯為會)
(府然直名勝地耳至宋兩程夫子出於斯祠墓在焉夏縣司馬公范陽邵子寓於斯獨樂園安樂窩)
(在焉關中張子則以程邵在兹而屢造焉之數真儒萃處一時則斯地乃得與洙泗並稱為道學淵)
(源之所蓋所謂西鄒魯也故自宋以前隨時建學通祀宣聖諸賢以儲養額徒與他方等耳宋季建)
(元則有鄉人温格孟同薛友諒數輩别建書院曰同文曰嵩陽曰潁谷曰伊川曰洛西專祀兩程司)
(馬邵張并程之所師營道周子所流傳新安朱子廣漢張子東萊吕氏及覃懷許公凡十儒以聚教)
(族姻鄉閭及四方來學之士遂表其地侔諸闕里且冀賢才之盛如昔也其為風教之助可謂至矣)
(哉國家既内設國學外設郡學及社學且專憲臣以董之其於通祀常教固皆振舉而罔或廢墜然)
(諸舊遺書院以不隸於官皆蕩然靡存伊川洛西二院間雖修葺亦日入於壞提學僉事吳君伯通)
(深以為念爰規舉修境内古遺諸書院白諸巡撫都御史李公衍議允乃檄河南府以伊川洛西舊)
(院命所司葺而新之而同文嵩陽潁谷以故基莫究别相得郡城南五里而近洛河之隂安樂窩遺)
(址併其傍隙地餘三十畝總建一書院以代之時前郡守劉侯本亟出公帑羨財及募諸士民之好)
(義者集材鳩工中後各為屋南北七楹東西六楹左右翼兩廡其楹倍之前豎二門各東西四楹南)
(北五楹繚以周垣經始於成化已亥冬又明年秋將訖工而劉侯擢貴州参政去今守郡何侯鑑來)
(嗣厥任凡所未備者悉繕完之命前教授徐昌具營建巔末而請吳君題扁撰記吳君既聚合衆扁)
(中曰十賢祠祀前諸儒後曰講道堂左曰主敬齋為師徒授肄之所合而扁曰伊洛書院蓋兼舊遺)
(諸書院之意也而以記文遜謐為之謐謝不敏未敢執筆吳君俄以憂去今提學僉事石君淮至一)
(志斯舉仍白諸今巡撫都御史趙君文博議亦克合乃命所司肖所祠十賢像而位次則據草廬吳)
(先生所著洛人張順中十賢堂記以齒首邵次周司馬張兩程朱張吕許擇日安慰如禮每月朔參)
(謁歲以釋奠之明日致祭著為儀遴屬校生員若民子弟之穎異者居宿以專業較官輪次涖校郡)
(僚以時督課焉且衆以記文見屬辭不獲夫舉天下皆設學而教以先聖先賢之道者蓋欲天下之)
(人皆學為聖賢也詎直拘其所産所寓之迹哉然彼古聖賢世之相去也久地之相距也遠孰與伊)
(洛諸儒之迭起近代其聲光氣澤之遺尚足以淪浹鄉之後人因取以示法又為親且切耳此實前)
(人之建書院與今日巡撫提學洎郡守諸君子恊成斯學之至意也自今凡教於斯學於斯者尚求)
(伊洛諸儒之所論述以上探洙泗聖賢之心法而凡一言一行必循諸淪浹之餘而無或遺焉則夫)
(將來之造就豈有不優入其域者哉於戲地皆鄒魯人皆聖賢實繫所教所學以克致之耳謐竊願)
(與凡有事於斯者共勉焉)
麗正書院(唐於東都明福門外置麗正書院後改集賢殿書院見六典)
同文書院(宋時建在府城西南)
瀍東書院(祀孔子像前代易木主時當事不忍毁謀溺瀍水諸生孟大智泣懇存之明崇)
(皇清禎中貢士郭永固獨力捐修修康熙四十年知縣錢肇修重)
伊洛書院(在西郭明巡按吳甡檄知縣尹洗創置)
周南書院(康熙三十九年知縣錢肇修改廢府治建置康熙四十三年知府趙于京移建)
(於新府治東北)
天中書院(在邑十字街西順治初年巡道趙文蔚創建)
偃師縣
兩程書院(在東門内)
鞏縣
嵩洛書院(在神提保元時張惟敏建)
登封縣
嵩陽書院(在太室南五代周時建宋至道三年賜名太室書院景祐二年更名嵩陽書院)
(王曾奏置院長金元廢明嘉靖間知縣侯泰興復之明末復成灰燼)
(皇清康熙十三年知縣葉封復建十六年邑紳耿介倡首增修殿堂齋亭煥然具備)
皇清湯斌嵩陽書院記(嵩陽書院在登封縣城北建自五代宋初與睢陽白鹿岳麓號)
(四大書院而其地負嵩面潁左右少室箕山諸峯秀矗雲表中天清淑之姿於是焉萃至道中賜九)
(經子史置校官生徒至數百人稱最勝二程子嘗講學於此後人因建祠明因兵亂傾圯殆盡)
(皇清崇儒右文知縣事黃州葉侯封建堂三楹祀二程朱子而以地鄰崇福宫凡宋儒之帶崇福宫銜者)
(皆祀之葉侯進遷京職邑人大名兵備道副使逸庵耿先生介家居講學以程朱為道統所宗不當)
(與諸賢列復蠲建堂三楹遷主崇祀又作講堂三楹顔曰麗澤旁署兩齋曰博約曰敬義書舍若干)
(楹庖湢門垣俱備自康熙十八年春至次年秋訖工知縣事長洲張侯壎以興起斯文為任月吉講)
(學課藝其中多士彬彬向風逸庵作書囑予為記余適承乏史局方恨不得從事几席與聞緒論其)
(何敢辭然逸庵之意豈欲予記營建歲月而已乎或欲有言以告多士也竊以孔子教人之書莫詳)
(於論語當時及門稱顔子為好學嘗與終日言而不違者今所記不過問仁問為邦而已然天德王)
(道備矣顔子謂夫子循循善誘博文約禮今他無可考即二章思之意者虞夏商周之禮樂制度即)
(所謂博文而克已復禮之訓即所謂約禮與特學有體用問有先後耳中庸言明善誠身而列其目)
(亦自博學審問始孔子言知不廢多聞多見而語子貢以一貫則又以多學而識之者為非其所以)
(一貫之旨終隠而不發即與門弟子言求仁之方為仁之要多矣而仁之體則罕言也豈聖人之過)
(為隠與及讀易乾卦象傳與中庸首章而後知道之大原莫明於斯也盖道之大原出於天而仁者)
(天之元也知天仁同原則知吾心與天地流通而往來無間民胞物與之念油然而生而戒慎恐懼)
(自不容已故程子謂學者須先識仁以此也然仁之為體非可口傳耳授也在人之默識耳孔子自)
(十五志學至能立不惑五十而後知天命也以大聖人而若此則知命亦難矣今之講學者聚數十)
(百人於堂而語之曰天命云何心性云何將大本大原皆為口耳影響之談學者欲於俄頃之間與)
(聞性道之秘其不至作光景玩弄視詩書為糟粕禮儀三百威儀三千為粗迹也幾希矣斯亦講學)
(者之過也夫道無所謂高遠也其形而下者具於飲食器服之用形而上者極於無聲無臭之微精)
(粗本末無二致也孔子語顔子曰非禮勿視非禮勿聽非禮勿言非禮勿動而語樊遲曰居處恭執)
(事敬與人忠聖人與上智中材所言皆不越是盖以天命流行不外動容周旋而子臣弟友即可上)
(達天德所謂無行不與者此也所謂知我其天者此也今功利詞章舉業伎藝之習䧟溺人心士子)
(窮年矻矻志在利祿名譽而天之所與我者茫然也是其學迥非聖人之學也夫中庸之博學將以)
(篤行也顔子之博文將以約禮也大易之窮理將以盡性而至命也大學之格物將以修齊治平也)
(今滯事物以為窮理未免沉溺迹象既支離而無本離事物以言致知又近於墮聰黜明亦虛空而)
(鮮實學路久迷習染日深偶爾虛見未為真得非默識本體誠敬存之綿綿密密不貳不息前聖心)
(傳何能會通無間故曰苟不至德至道不凝焉嗚呼豈易言哉逸庵之學以主敬為宗以體天為要)
(可謂得程朱正旨矣吾懼學者之易視之也故因記書院而詳言之欲其深思而自得焉張侯明經)
(起家治行多可紀與逸庵相與有成尤足嘉也吾又懼來者之不能繼故備書之以告後之君子)
潁谷書院(在潁陽城西元至正五年重建)
永寧縣
洛西書院(元至元元年邑紳薛有諒建程鉅夫記元統元年主簿完顔光祖重修明宣德)
(二年僉事劉咸重修正統十年縣丞于淵重修)
新安縣
川上書院(在城南澗上祀尤西川邱方山明邑紳孟化鯉建)
芝泉書院(在城北芝泉明邑紳吕維祺建後廢)
嵩縣
伊川書院(在縣東北鳴臯鎮元克哷士希建制擬文廟時久俱廢)
(皇清康熙二十七年知縣徐士訥教諭李滋二十九年知府汪楫相繼增修)
元趙孟頫書薛友諒伊川書院碑記(聖天子繼統御極四方無)
(虞專務以文德化天下惟洛邑土厚俗淳恪於用命不數歲家戶詩書庠序之教大行重以兩程子)
(故里在邇瞻望喬木孰無高山仰止之思而明德新民之學日以興盛伊川鳴臯鎮砲手軍總管舒)
(蘇台讀易傳讀遺書堅苦刻礪而有得焉乃更名曰士希嘗語人之生也天與之至善之性苟不為)
(物欲所蔽操存涵養真積力久去聖人之域夫何遠哉吾儒讀書學道必以成已成物為第一義每)
(欲禮聘師儒合里之俊秀教養之使知聖賢義理之學以少副方今開設學校作新士類之美意於)
(是伊川書院立焉募工鳩役皆出已貲十年乃就先聖先賢之像設傳道諸儒之位序門廡庖厨講)
(室庫庾舉皆如制經營巔末已嘗記之其子穆延來特穆爾復起稽古閣貯書萬卷延祐三年春三月)
(京師謂友諒曰先子聞道晚而為道力其於勉勵後進之意老不自已所剏書院倘獲上賜之名庶)
(其不朽友諒因為集賢學士頫言之頫遂以聞上嘉之且曰力役之大財用之廣咸於一家誠不易)
(得也宜賜額曰伊川書院其命翰林直學士友諒文諸石集賢學士趙孟頫書丹參知政事郭貫篆)
(額臣友諒謹再拜稽首奉詔嗚呼士希培植人材聖之心穆延特穆爾繼成前人之美皆甚盛矣而非)
(天子慨然俞旨彰厥成績則來游來歌之士亦何所觀感興起哉是舉也豈獨河洛多士之幸實世)
(道之幸也感嘆不足而聲之詩詩曰天生垂拱天九重一家四海車書同洛陽奥居天地中鄉庠術)
(序俗可封伊洛發源晝夜東東歸洙泗猶朝宗先賢之傳後所崇士希志學能返躬人生而静由降)
(衷瑩然妙理恒昭融邪思一動萬欲攻養正乃得成聖功欲將此說開羣蒙傾囊倒囷興學宫聖人)
(像設申申容傳道諸儒儼以恭春秋釋菜廩餼豐貯書有閣高凌空乃子肯搆成厥終延師聚徒鳴)
(鼓鐘齊魯一變鳴臯風焉知主善無王通焉知來遊無軻雄他時取材預登庸補裨治道三代隆大)
(臣含香聞帝聰深嘉此舉心何公集賢老筆摇長虹大書恩紀碑穹窿百千其齡垂無窮)
明劉咸伊川書院碑記(永樂丙申秋余自西川調至河南間嘗出巡伊洛過)
(程夫子之鄉往往訪尋遺迹而不可得一日道經鳴臯見蒼莽荆棘中敗屋巋然無門墻扄鑰以為)
(限因取揵造之至則蘿叢紛翳獸蹄鳥跡交乎其中有像設遺繪滅不可得辨摩挲石刻而讀之然)
(後知為元敕賜伊川書院蓋上以奉先聖先師其殿廡東則以祀程夫子兄弟及濂溪康節横渠温)
(公南軒東萊晦庵九先生西以祀魯齋許文正公而其文實翰林直學士薛友諒所撰其書實趙文)
(敏公之筆也因再拜其下發為一詩以示河南諸學官冀或有以相與新之者後予以公務所羈足)
(跡弗及再至距今又七八年以向之所冀者竟無一人義舉而其傾壞視昔所見尤甚也予乃盡出)
(廩資以付河南府經歴解希淵嵩縣知縣吳祥俾特以為謀始計而郡中官屬若知府李遵義教授)
(楊旦以下聞予兹舉亦皆欣然割俸以相厥役未數月殿廡像設煥然一新工既訖予又恐夫繼今)
(者或忽其事而莫之重也乃命有司歲擇謹厚者一人復其家俾守之而因以書其事始末於石庶)
(俾後人念其成之不易相與挾翼以保其勿壞)
皇清汪楫重修伊川書院記(河洛貫穿天地間圖書出焉聖人則河圖以作易則)
(洛書以序疇而千古為學之統是河洛者學之大源也自洙泗揚其波而流㦯息由孟子而後歴千)
(三百有餘歲而二程夫子始生親承濂溪太極之秘倡明絶學會張邵諸子皆聚於伊洛之間說者)
(謂伊洛之汭道學所會故東都建兩程夫子書院特以伊洛名是河洛學之源而伊洛又學之歸矣)
(伊川先生晚年遷居龍門之南文潞公為置田千畝於嵩之鳴臯先生玩易其地此伊川書院所由)
(始也尹彦明有云先生踐履盡易平生用意惟在易傳求先生之學觀此足矣而河圖洛書俱統備)
(於易傳之中然則伊川書院之所繫於學為何如也宋南渡後僅存廢址元統制克哷士希讀先生)
(易傳有得復為營建元末兵燬明萬歷時程氏子孫求潞公所為置田千畝者至與土人訟經年不)
(解田竟不可問書院荒圮殆盡康熙己巳余有事嵩盧間過兩程故里訪伊川講學之地惟短碣存)
(道左詢之教諭李滋言書院祇餘廢宇三楹祀孔子主其中伊川講席邈不可識矣方創建兩程祠)
(土人猶恐祠成而追及其田為之嘵嘵不止也嗟乎自宋而後世代屢更所謂千畝之田不知什伯)
(其主豈可復問顧因田不可復而並廢其祠慮祠成而更求其田皆惑也且伊川者萬世之伊川書)
(院者天下之書院程氏不得而私之其子孫又烏得問之吾人讀先生之書身歴過化之地詎表章)
(之功甘出士希下耶亟為修復而書其略於石用解士人之惑且以告吾徒之學於斯者志河圖洛)
(書之學必先之於伊川由伊而至於洛由伊而至於河庶幾百川學海而至於海也哉)
和樂書院(在縣東春秋二丁致祭至聖先師)
南陽府
南陽縣
養正書院(在府城外東關明正德間勅建)
志學書院(在府城外西關明成化八年知府段堅建)
諸葛書院(在府城西南卧龍岡諸葛孔明故居元至大中建兵燹之餘僅存遺址明成化)
(八年知府段堅徙建遺址之東嘉靖六年重修)
元程鉅夫諸葛書院碑記(南陽城西七里有岡阜窿然隠起曰卧龍岡有)
(井淵然渟深曰諸葛井者相傳漢相忠武侯故居民歲祀之巫覡雜揉薦獻無節黷禮慢賢君子病)
(之至大初故河南行省平章武亭何瑋行農至郡率官吏長老伏謁祠下顧瞻徘徊愾然興懷謂守)
(吏烜曰孔明三代而下一人而已武昌相去千有餘里猶建廟學而祀尊之况其所遊處也哉出步)
(祠東得隙地焉曰以是建廟學足矣遂委主簿趙守訓董其事迺合僚吏祿入之贏以備傭相山之)
(良木堅石而隸官者以具材至大二年春即工大修侯祠而加廣焉祠之東為孔子廟廟之後為學)
(凡堂序門廡庖湢庫庾肄業之齋庋書之閣官守之舍咸備以間計祠十有二廟學四十有六端莊)
(廣直不務侈麗割官之廢地四十頃籍於學置山長一人掌其教又名講堂為静成之堂東序為明)
(志齋西序為廣材齋閣曰崇文合名之曰諸葛書院傳曰有功於民則祀之侯之功萬世之功也於)
(祀為宜祀於其居為尤宜焉諸學子以及有位之人師聖人之道仰大賢之業夙興夜寐可不思廟)
(學之所以建天子之所以命豈徒誇前人聳後觀者哉)
南陽書院(在府治東舊為按察司行署)
豫山書院(在豫山前)
唐縣
敷文書院(文昌閣改建)
泌陽縣
豐羽書院(始建失考)
鄧州
大成書院(在東廡之東明知州夏忠建)
賈狀元書院(在紫金山後明成化間郡人李讓重修)
臨湍書院(舊為韓文公書院在城東南二里許明嘉靖間參政劉漳遷於大西關改今名)
新野縣
白水書院(明在城北關寇燬)
(皇清康熙三十年知縣顔光是重建)
舞陽縣
舞泉書院(在城南三里舞泉上)
問津書院(在南關昆水南)
問政書院(明在舊縣)
(皇清康熙二十九年知縣吕柳文重修)
晒書堂書院(明在&KR1267;水南)
(皇清康熙二十九年知縣吕柳文重修)
汝寧府
汝陽縣
汝南書院(在汝寧府城北五里許明成化十七年提學僉事吳伯通創建都御史邱兆麟)
(復建在城北隍池之外)
正學書院(在縣治西明隆慶中知府史桂芳建)
天中書院(在拱北門外明嘉靖十二年知府廖自顯建名篤志書院四十年知府徐中行)
(皇清重建改今名後為寇燬知府熊重龍復建)
新建書院(在十字街束)
(皇清知府金鎮建)
上蔡縣
顯道書院(即上蔡書院在南關謝顯道讀書之所宋末建明僉事劉咸修)
(皇清康熙二十七年知縣楊廷望改建)
確山縣
銅川書院(在南關路東)
(皇清康熙六年邑令吳琠涖任七載清廉愛民去任之日士庶感慕公捐起建)
新蔡縣
大吕書院(明在城内東隅)
(皇清康熙三十年知縣吕民服奉檄勸捐創建)
皇清呂民服大呂書院碑記(書院之設倡於宋盛於明成於嵩陽白鹿大梁嶽麓)
(而道尊於蘇湖制經義治事兩齋乃德聞於天子而取法乎後世於是在中州者大梁嵩陽外為白)
(沙為伊洛為上蔡為澠池為百泉為涑水中州書院甲於天下新蔡舊無書院明萬歷間知新蔡者)
(烏程潘君曾紘始建銅陽書院於城外東陲兵燹時已焚毁矣)
(本朝順治間譚君宏憲欲建吕亭書院未果民服自康熙乙丑來治茲土見荒烟蔓草廬舍星散人民遠)
(離且招撫不暇又遑問禮義哉越六年感人文不振乃為修校宫鑿龍門改水口書聲漸達於牖戶)
(閭閻漸觀其彬雅士知在塾教知有方而科第於是乎有人矣遂進學諭聚邑人士而問之曰汝㤀)
(新蔡前者人文之盛乎夫朴者利於農秀者利於士今見秀而文者實繁有徒也曷從吾教乎古者)
(教士必有課課必於日月而立範也造俊必有地地必於城闕而置館也將卜地而經營焉適有王)
(氏園基瓦礫茂草欲售者再於是合衆議公捐貲買為官基遂鳩工庀材早夜督理不間寒暑搆造)
(幾易日月乃立大門一重典禮堂一重時雨堂一重堂東西各有齋曰達才曰成德曰居仁曰由義)
(内奉伯夷漆雕開曹䘏秦冉陳蕃之主以時祭祀藏通鑑性理諸書以供披覽遂聘名師講學課文)
(月凡兩會而諸生童之從教者甚衆前鑿池以種蓮後聚石為山植花木於旁以為游息地又循唐)
(人遠上寒山之句於山後左基築石名曰白雲深處於左幽篁中創亭曰彈琴處蓋取王維竹裏館)
(餘意更於院之西搆觀德堂三間為習射圃規模既就邑人士樂觀其成請余命名余曰在昔唐堯)
(命伯夷典禮佐禹治水有功封呂侯於此地今余為邑宰於斯而與諸弟子講學於斯也亦竊效古)
(人典禮遺意矣且余與諸父老日夕於溝遂之上幾腁手而胝足焉又數千百年後得以吕姓紹古)
(聖之蹟此地又有大吕小吕之亭是書院也即謂之大呂書院奚不可耶衆皆諾立石一求余記曰)
(子不聞律呂之義乎六陽之長曰律六隂之長曰呂陽君象也得黃鐘之律焉隂臣象也得大呂之)
(聖天吕焉君命臣而為之宰臣得君而敷之治今義學子崇儒重道兩幸闕里都憲閻公日督民興)
(聖天教子弟民服微臣也體樂舞今復創書院日與二子右文之心修學宫制)
(三子課業於此將以冀隂陽和而萬物得是書院也於大呂之義或宜歟至若踵四書院之盛而昭)
(聖道之光也端有望於二三子者)
西平縣
東隅書院(在縣治東南隅明都御史王誥建)
文城書院(在縣治東門外明知縣王國柱建)
朝陽書院(在城北門外明知縣張應化邑進士李之芬建)
新建書院(明在儀封鎮請見祠側)
(皇清康熙二十五年知縣傅弼創建)
正陽縣
賢良書院(在舊縣南明知縣黃瑞輝建)
慎獨書院(明在迎春街右)
(皇清康熙三十九年知縣安圻建)
信陽州
義陽書院(今改察院)
瑚璉書院(在城外西北隅後廢)
子貢書院(初名仕學書院明正德中兵備道副使閻欽創建萬歷壬辰兵巡道僉事任贊)
(化重修)
汝州
汝陽書院(舊在大街北)
(皇清順治中巡道張汧復建康熙五十三年知縣賀宏源重修)
魯山縣
魯陽書院(舊在學宫旁)
(皇清康熙四十八年知縣高鏜復建)
郟縣
崇道書院(在北城迤東明弘治中知縣曹豹改高陽寺為崇正書院)
(皇清康熙中知縣陸次雲陳王綬張震維相繼增修)
符井書院(在城西南隅明王璇建)
青雲書院(在南城内明嘉靖中知縣陳範重建)
臨汝書院(在南街明嘉靖中知縣孫昺建)
寳豐縣
明道書院(舊在雙酒務所元時毁廢明正德七年間參政楊子器改建於城内西南隅)
陳州
知德書院(在陳州城南一里絶糧祠後明嘉靖七年巡按御史譚纉建)
許州
西湖書院(在城西北湖山)
襄城縣
汝南書院(在南關濱河明知縣譚性教建)
紫雲書院(在襄城縣西紫雲山邑人戶部尚書李敏建明成化十七年請賜今額)
明劉昌紫雲書院碑記(天地闢而聖人出聖人者代天地而有為者也其言)
(易詩書春秋禮樂其道父子君臣夫婦長幼朋友其德孝弟忠信禮義廉恥其法政刑然而聖人不)
(世出而後世之人學非聖人之言非正學教非聖人之道非善教治非聖人之德化非盛治必資之)
(而無不盡斯推之而無不準其明效大騐有不可誣也唐虞遠矣三代相繼禹湯文武以聖人而位)
(乎上伊尹周公孔子以聖人而處乎下故當是時道德光華敷布萬類薄海内外治稱極盛中更漢)
(唐其君多號有為若董仲舒韓愈亦皆有聖人之志而不能茂於其實以成其業宋朱徽公熹始以)
(聖人之學追尋河南程氏兩夫子之緒以修明易詩書春秋之訓講求父子君臣夫婦長幼朋友之)
(義以弼成孝弟忠信禮義廉恥之俗而期以措乎政刑以收正學善教之功而不能盡用無怪乎治)
(之不盛也自後百年之久而魯齋許文正公衡起河内相元世祖今又百餘年而河東薛文清公瑄)
(起鄢陵相我英宗皇帝凡儒者慨然於千載之後欲身遇三代之時得以正學善教昌被庶類以幾)
(盛治者至是乃有以慰於心而及於身夫身豈我之所私有哉聖賢之事之所寄也非學無以成教)
(非教無以廣治矧欲仰師伊尹周公孔子以及程氏又考求朱徽公正學善教之功期如魯齋河東)
(之有遇而或曠乎無寧居心固有未安者此浙江按察使襄城李公紫雲書院所以作歟李公博學)
(能文而重之以其道飭之以其德又慎持明法思以輔治而成功者卓然已有稱於人其居父御史)
(府君憂也讀禮紫雲山中而學徒雲集至不能容李公曰自程氏兩夫子起倡道學數百年相承至)
(魯齋河東兩公皆出河南古今豈不相及學之未正教之未善馴致乎治之未盛厥有由然矣吾辱)
(生兩夫子之鄉得私淑魯齋與河東公之教且遭逢聖明之治以與羣弟子修明易書詩禮春秋之)
(訓講求父子君臣夫婦長幼朋友之義用弼成孝弟忠信禮義廉恥之俗期以措乎政刑之際亦獨)
(何幸朱徽公作白鹿書院而天下仰之今河南所在有書院而惟伊川魯齋為盛則吾之復為此舉)
(要亦不為無助於時既而書來徵子記其成予提學於此邦久而不能有所振起聞李公書院之作)
(學徒彬彬絃誦洋洋峩冠裒衣加盛於學校予方竊負愧其何敢以為記然惟河南道學之傳程氏)
(起之而魯齋河東繼之今李氏復欲以正學善教仰裨朝廷盛治此邦風土氣尚素厚培養積習必)
(益有大振於其後者則又烏得而辭公名敏字公勉景泰甲戌進士由監察御史進按察使而書院)
(歲月之經紀山川之明麗與夫財費之數供億之儲李公别自有序故此不復贅云)
郾城縣
㶏陽書院(在郾城縣内)
(皇清康熙二十一年知縣蔡珠創建)
長葛縣
嘉惠書院(在學宫西)
(皇清康熙十二年知縣米漢雯創建)
新建書院(舊在布政分司東)
(皇清康熙二十二年知縣李元讓建二十九年災知縣何鼎建於司西)
禹州
潁濱書院(在東關潁水南岸明萬歴間知州莫天麒建)
儒林書院(在禹州城南二十里元時州人楊可道創建後廢明嘉靖七年知州劉魁復建)
(於州東北隅)
輞山書院(在州西本為清涼寺屢建屢廢明嘉靖十年州人張鯤改為輞山書院)
白沙書院(在州西本名西興國寺明嘉靖間知州劉魁改置白沙書院)
(皇清庠生苗裔振李經世重修)
甘棠書院(在東關)
(皇清知州劉國儒復葺)
鳳臺書院(在東南隅)
(皇清康熙二十九年知州劉國儒創建)
密縣
檜陽書院(在縣治迤西)
(皇清康熙二十三年知縣衷鵾化建)
興學書院(在縣東關)
(皇清康熙二十五年知縣夏應元建)
新鄭縣
興賢書院(在北門外)
(皇清康熙二十年士民為巡撫佟鳳彩建)
鄭州
天中書院(在南城下明崇禎間知州魯士任建)
滎澤縣
人龍書院(在東門内明崇禎二年知縣龐傑創建)
(皇清康熙二十九年知縣王畹重建)
滎陽縣
傳經書院(在城内)
(皇清康熙二十六年知縣高明峻建)
河隂縣
興文書院(在縣治東)
(皇清康熙二十七年知縣申竒彩因布政分司遺址捐建)
汜水縣
成臯書院(在東關)
(皇清康熙十二年知縣鄭瑞國建)
陜州
召南書院(在城東街)
(皇清康熙六十年知州李朝柱建)
靈寳縣
桃林書院(在縣治西康熙年間知縣江蘩建)
光州
光山縣
洓水書院(元特穆爾布哈建明嘉靖間知縣沈紹慶重修萬歷間知縣施堯化增修)
(皇清康熙十九年知縣楊臣隣重修)
元王緯洓水書院碑記(至治壬戌縣侯特穆爾布哈來涖光山越明年政成)
(訟息迺尋同僚及邑之耆德曰方今文治浹洽黨庠家塾比郡相望近代則有書院精舍之設所以)
(育人才廣教養者亦吾縣所宜有況先賢司馬温國文正公實生是邑衆翕然樂從乃買縣治西偏)
(故地廣袤若干畝仍其舊而增飭之名曰洓水書院堂為七楹中設公像名曰粹德堂左以屬賓客)
(右以延師席闢齋五聚士之俊造與幼而學者分教之游息之所講肄之室庖廩井廐靡不備具貧)
(而無資來學及四方宦遊者至則如歸復置田畝若干歲入以贍且以供祀事士子彬彬然相與揖)
(遜於其中日講周公孔子之道詩書六藝之文明人倫厚風俗於是乎在歲時以祀率諸執事肅然)
(就位盥洗周旋登降拜伏籩豆静嘉禮容有恪神之來享也無疑矣古者德被一鄉化行一邑民猶)
(廟祀不忘况公生之邑哉嗚呼公晉之夏縣人德業出處備載之史其居於洛則憂國出為相則憂)
(民蟬冕不知為貴布衾不知為儉至誠感人心盛德服後世兒童走卒皆誦公名其所論著上自戰)
(國下訖五季垂鑒將來厥功大矣宜其列諸大儒從祀先聖千載而下欽仰之無窮也)
宏道書院(明萬歷十九年禮部侍郎蔡毅中建)
固始縣
古蓼書院(在崇聖祠後)
(皇清康熙二十九年知縣楊如楫建)
息縣
正學書院
明邵光蔭正學書院碑記(書院非古也古之教者家有塾黨有庠術有序)
(國有學使大夫士有道德里居者為師餘子皆入學州長黨正讀法飲射而教之其教學在上故學)
(無異道士無岐學自王道淪沒而教學在下於是道學名焉講席設焉則自吾夫子始也宋興建四)
(書院馬貴與謂州縣之學不免具文鄉黨之學賢士大夫主之教養之規後先相望往往過於州縣)
(則自四書院始也至朱子白鹿洞書院其條約可傳風軌足繼由其道高者可至聖賢下亦不失醇)
(儒書院之制原於此矣後世士大夫好自立異每廣集生徒以師道自任名其堂曰某書院至土苴)
(成法倡為渺論以矜炫俗士使後學靡然從之講習之室如聚訟焉當時所以為厲禁也教學在有)
(司士率旅而進旅而退視學舍若宫府視師儒等官長其為教尊而不親教學在士夫樂於自見其)
(長恒别標宗旨以為教的甚且希心頓詣流入於禪悟其為教虛而鮮效今以公廨為講習之區以)
(長吏兼師儒之任簡多士之雋進而教之則學無岐趨士不嚴憚兩去其弊而兼收其效教之善術)
(也余初涖息適前令以見任立祠格於功令奉檄撤材鬻官余請於司李徐公得估值還官留為公)
(所諸生黃居中等共助成之祠右接學宫因以中廳為明倫堂移後樓佛像别供禪室特祀河洛先)
(儒程伯子叔子邵子及邵子文謝顯道尹彦明許平仲薛德温曹正夫崔子鍾何粹夫薛君采十二)
(公以左右兩楹為諸生問業之所時攷而月程之額曰正學夫教即夫子之教也士即學校之士也)
(何以云正自教出於下商賜之徒各得其性之所近以為學遂有執師說以行其意者而學有岐嚮)
(矣夫子贊易曰庸言庸行子思作中庸曰庸德庸言所以治教學而歸於正也道不外於人倫日用)
(之間而馴習之久遂至於窮神知化循之則為德軼之則為邪三代之隆國無異教士無異學凡學)
(術之淺深猶布帛有美惡菽粟有精粗分固差等而理無異同也自世有不學道之士而學道者遂)
(自高其說以矜異於衆世亦從而異之正如舍布帛菽粟而侈言文錦珍錯衆咸望而震焉學術之)
(失正意或由於此也故正之以庸庸則常常則不異而學歸於正矣思孟而後惟河南二程子獨得)
(其傳邵子多天挺之英先後其間並列六子之位猶萊散之於伊吕也自此洛學漸南一傳而將樂)
(再傳而建安而金谿自洛而淮而江則大淮之津固吾道一過峽處也謝尹程邵皆豫産德温産晉)
(而領薦鄢陵君采籍亳而系出偃師得並祀焉祠曰河洛正學明道學所自傳也今將何以正之趙)
(文肅云五德之運理固有之昔孔子言仁孟子言義張子以禮為教而程子言敬敬固禮之主也朱)
(子言格致則屬於知矣知終始周物原於周子之主静學至今日則當言信矣仁者元氣也於四德)
(無所不統義則秋肅並見焉禮敦踐履為儒行之本非敬則禮無所附矣智直見本體所謂知斯二)
(者弗去是也體静而用虚本以救禮之實而使人少所持循故正之必以信信居四德之終而貫乎)
(四德左氏曰信為土土四序何所不有所以終四氣之用也故曰有諸已之謂信仁必實有其仁義)
(必實有其義而後信名焉於禮智亦然萬物之所以成終而成始也正之以信則四德咸歸於正矣)
(士生千百年之後仁義之性道德之名亦既聞之詳矣患在不實有諸已耳故始正之曰庸終正之)
(曰信庸之德曰不易德不易所以為信也學者童而習之究其精微固非一端所可名言也因叙次)
(諸儒言行本末而志其語以為後學津梁嗣將布之使士之有志者得藉以考見云爾)
開封府
義學(在城西南即遊梁書院陳留縣在舊縣治東北阿衡街杞縣在玉泉街通許縣在邑城北)
(關太康縣在文廟東尉氏縣在北門内洧川縣在西南門内大街北鄢陵縣在城内東街路北扶溝)
(縣在城内西街中牟縣在縣治南門内路西陽武縣一在縣前街一在縣東太平鎮封邱縣在縣前)
(街儀封縣在西南門外)
社學(祥符縣在城南岸集孔子回車處儀封縣在城内城隍廟前)
歸德府
義學(在儒學東商邱縣在縣儒學前永城縣在南門内鹿邑縣在東門内昇仙臺虞城縣在西)
(關睢州在城内大街考城縣一在縣治西察院内一在城西南三十里史材舖集柘城縣一在城東)
(街一在城西街一在城西霸岡集)
社學(寧陵縣一在城内社倉之西一在城内和街之北一在南關街之西一在西關街之南一)
(在北關街之西一在桃園集一在陸城村一在七星村一在柳河集一在張弓集一在孔家集鹿邑)
(縣在城西尖塚寺虞城縣在西關頭柘城縣在城西霸岡集)
彰德府
義學(在府城北沙高村安陽縣一在圓通庵一在南門甕城一在北門甕城一在府西水治鎮)
(一在府東賢坵村湯隂縣在城内東街臨漳縣一在東門外一在南門外武安縣一在東沙溝門一)
(在南關廂一在西城一在北城倉門舖一在西營井村一在南崔爐村一在西萬安村一在南城岡)
(村一在東康宿莊一在北邑城涉縣在南門外小東關内黃縣在西廓門外&KR2694;蜡廟内南河)
社學(安陽縣在府治前武安縣在西北賢孝村)
衛輝府
義學(在府署東汲縣在西關德北十方院新鄉縣一在西門裏蘧公祠内一在小冀鎮輝縣一)
(在西關中街一在南關西街獲嘉縣一在西古風一在亢村驛淇縣在縣大街西延津縣在文廟内)
(濬縣一在城内東街一在宜溝鎮一在新鎮一在屯子鎮一在道口鎮滑縣一在東門内一在南門)
(外西首一在西門一舖一在北門内一在陳公祠)
社學(闕)
懷慶府
義學(在府治東南河内縣一在縣治東一在縣治西北一在縣治東南一在縣東北一在水北)
(關一在清化鎮一在柏香鎮一在崇義鎮一在徐保鎮武陟縣一在縣西小虹橋一在縣西馬棚村)
(一在草亭村一在城内孟縣一在河陽書院一在學山書院一在縣東南莊鎮温縣一在東嶽廟一)
(在南王鎮一在古賢鎮一在郭村鎮原武縣在城内南街)
社學(濟源縣在縣治東梨林村孟縣一在沇河鎮一在縣西北南上塞温縣在縣治東街)
河南府
義學(在府署東洛陽縣一在十字街西即天中書院一在縣東關即瀍東書院偃師縣在縣城)
(東鞏縣在縣東街孟津縣一在城内北街一在城内東北街一在城東天平街一在城小集鎮一在)
(城西北一在城西北丁家村一在城西王家莊一在城西孟莊村一在城西馬家屯宜陽縣在城内)
(登封縣在縣北嵩山内永寧縣一在城東北隅一在城外王范街一在城外冀莊街北新安縣在縣)
(治西澠池縣在節孝祠内嵩縣在城内鷄澤祠内盧氏縣一在蘇村一在東北鄉大淙廟一在東南)
(鄉關帝廟一在北鄕太湖嶺)
社學(鞏縣在西門外新安縣在西門内澠池縣在三官廟)
南陽府
義學(在府署東南陽縣在城内文昌閣東唐縣在城内大十字街東路南鎮平縣在縣治西北)
(桐柏縣在縣治西首東嶽廟鄧州在土城内大東關新野縣在城南關外淅川縣在城外西南興化)
(寺裕州一在東關老新街一在西關外舞陽縣在舊縣署葉縣一在城内關帝廟一在三星閣一在)
(遵化店一在城内萬安寺一在城東南墳臺店一在城南舊縣一在城南關帝廟)
社學(桐柏縣在城平氏南)
汝寧府
義學(在東門炎帝廟汝陽縣一在西關炎帝廟一在北關祖師廟一在南關土地祠一在南湖)
(書院一在南門外上蔡縣在城西門内確山縣一在新安店一在孫常店一在五里堡新蔡縣在縣)
(東西平縣在南門外信陽州在南關遂平縣在南關外路東羅山縣在城北門内)
社學
汝州
義學(在城内西大街魯山縣在學宫東郟縣在學宫内一在東莊頭鎮寳豐縣一在縣前一在)
(&KR1267;陽伊陽縣在上店鎮)
社學(伊陽縣在十字街路東北)
陳州
義學(一在絃歌臺一在畫卦臺西華縣在南關内商水縣在南門街東項城縣在城内南街沈)
(邱縣在南關)
社學(商水縣在莫家口沈邱縣在義學迤西)
許州
義學(在城内南街臨潁縣在城北街路西襄城縣一在縣儒學北隅一在城北潁橋鎮一在城)
(西北龍興寺一在南關濱河郾城縣在北關内長葛縣一在城内一在董村鎮一在石固店一在濟)
(衆橋一在楊家砦)
社學(臨潁縣在南門内)
(禹鄭陜光四州原闕)
河南通志卷四十三
