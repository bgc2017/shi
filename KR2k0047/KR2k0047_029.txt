河南通志卷二十九
物産
夏書紀豫州之貢漆枲絺紵纖纊而周官職方氏亦
曰其利林漆絲枲其畜宜六擾其榖宜五種甚哉三
代之世不貴異物賤用物好尚質朴天性然也秦漢
以來漸習華玩隋以洛陽為東都徵天下名花異卉
輸之洛陽而士大夫之能文章嫺吟咏者往往鋪張
其事夫上之好尚地氣隨之延及唐宋而洛陽之花
草遂以名天下物産之華風俗之漓也可無戒歟我
皇上勵精御宇敦本務約為天下先飭督撫大吏勿貢
竒異難得之物有嘉禾良麥輒以聞得天瑞矣志物
産
榖類
秈稻秔稻(俗呼秈為早稻秔為晚稻汝寧府所種最多其餘府州亦皆有之出鄭州者佳)
糯稻大麥(以下各種各府州俱同)小麥(有春種者謂之春麥)黍(有黑白二種米)
(皆黏俗名黃米)稷粟穀(種類甚多俗呼小米亦有黏者名小黃米)高梁(即薥秫亦有黏)
(者可以釀酒)黃豆青豆(似黃豆而大亦有黑色者名烏豆)菉豆黑豆
扁豆豌豆豇豆刀豆小豆(紅白二種)蠶豆
雞虱豆龍爪豆天鵝蛋豆(河南府水田邊種之)芝蔴(黑白黃三)
(種各府州俱有)薏苡(許潁田野多種之土人採食焉)
蔬類
白菜(一名菘又有黃芽白箭杆白即一種而稍别耳)菠菜(俗呼青菜)芥菜大芥
莧菜芹菜莙薘茼蒿萵苣(俗呼萵笋)蔓菁(即蕪)
(菁似菘而小有臺俗謂之臺菜)葱蒜韮芫荽(以上各菜種各府州俱同)芋
(産淇縣田圃者佳)笋(有竹萌有蒲蒻皆謂之笋然竹笋不多有)蘿葡(紅白異種各地皆有又有)
(一種名水蘿葡)薯蕷(一名諸薯唐人呼為山藥蓋避代宗諱蕷故也各府州皆有之入藥者河内為)
(良)蘑菇(各府州多有之歸德最著)薑花椒茴香萱花(即忘憂草)
(夏採花暴乾可以佐蔬又有金針菜蓋萱之别種各地多有)薺蕨蘘荷(俗名甘露)
茭白(出温縣平臯陂中光州等處亦多有)木耳(出魯山者多木耳有五椿槐榆柳桑之别唯桑)
(木耳可入藥)
瓜類
東瓜(以下各瓜種各府州俱同)南瓜西瓜北瓜王瓜香
瓜(即甜瓜)菜瓜(有青白二種)絲瓜苦瓜葫蘆瓠子
茄子(紫白二種又生食者名為水茄)
果類
蘋果(以下各果種各府州多同)沙果(一名花紅)林檎(一名來禽出獲嘉最著)桃
李(金絲李出洛陽最著)杏柰梅(開封南陽汝寧許光陜等府州間有)石榴(出孟)
(縣者佳今河陰産者亦佳)葡萄(紫白二種)棃(各府州多有出鄭州有二種一名香水棃一名鵝棃)
(最著)棗(各府州多有衛輝最著)柿(各府州多有惟鞏洛間最勝有數種曰黃柿曰朱柿曰火毬柿)
(炙乾者謂之烏柿日乾者謂之白柿又一種差小謂之軟棗味甚甘土人又謂之牛乳柿)櫻桃
核桃白菓無花果文官果枇杷柑香
橙(鄧州出)羊棗(宜陽出)羊桃(内鄉出)瓜子(開封出俗稱汴子)栗子
榛子松子(以上三種多出河南府嵩盧大山中)藕蓮子菱芡
(俗名雞頭)茨菰荸薺(以上各水産汝許鄭光等近水州縣多有)木瓜(汲縣出爾雅曰)
(楙木瓜也衛風所賦木瓜即此)
花𩔖
牡丹(各府州皆有宋歐陽修花品序云牡丹出洛陽者為天下第一)芍藥(各府州皆有向傳多)
(出中嶽山谷間)玉蘭辛夷海棠(有鐵榦垂絲西府三種)芙蕖(出陳許陂)
(澤間今各府州亦有之爾雅曰荷芙蕖其莖茄其葉蕸其本蔤其花菡萏其實蓮其根藕其中的的中薏)
(古今注曰一名水芝一名水花又曰芙蓉即荷花也)桂(有三種)菊(有數十種)蘭蕙
薝葡(即梔子花)木槿丁香(紫白二種)蠟梅(洛陽最著)碧桃金絲
桃紫薇紫荆唐棣(洛陽出)山茶寳相千葉
榴火石榴凌霄素馨鷄冠金盞繡毬
薔薇瑞香荼蘼玫瑰木香(有二種)石竹
秋海棠夾竹桃月季蜀葵鳳仙紫茉莉
玉簮(紫白各種)剪黃羅剪紅羅紫蝴蝶十樣錦
黃葵向日葵木芙蓉十姊妹麗春夜
合山丹鶯粟水仙龍爪僧鞋菊天竹
芭蕉(以上各花種各府州多同)
木𩔖
松(以下各種木植各府州多同)栢桐楊柳槐榆椿(嫩葉)
(可作菜)檜桑柘梓楮樗楸楝棠
栗冬青杉楓黃楊白楊檀柞樟
石楠皂莢栯(出太室山上山海經曰栯狀如棃而赤理服之不妒)橡
(附)竹(出淇澳衛風所賦菉竹猗猗之詩是也今輝縣有之紫莖竹斑竹鳳尾竹淡竹凡數種又河内)
(洛陽宜陽永寧許州閿鄉亦産此)
草𩔖
蓍(出陳州亦出上蔡圖經云少室山谷亦有之洪範五行傳曰蓍百年一本生百莖此草木之壽亦知)
(吉凶者聖人以問鬼神龜筴傳曰天下和平王道得而蓍莖長一丈其藂生滿百莖下有神龜守之上有)
(雲氣覆之)芝(出嵩山嵩高記云嵩山有神芝)蓼(以下草𩔖各府州多同)藻蘋萍
蒲葦荻茅蒿莎蓬稗蒺藜
蕶苓馬蘭吉祥草繡墪草虎鬚草鳳尾
草苜蓿薜蘿荀(出新安青要山狀如葌方莖黃花赤實其本𩔖藁本山海)
(經曰服之令人美顔色)□(出太室山山海經曰䔄草狀如□白花黑實澤如蘡薁服之不眛)&KR1668;
(出密縣大隗山山海經曰&KR1668;草狀如蓍而毛青華白實服之不夭可以已腹痛)葶䔭(出熊耳山其草)
(可毒魚)
藥𩔖
地黃(出河内者佳)山藥(河内最著)麻黃(中牟出)甘菊(南陽出)枸杞
香附兔絲(安陽出孟縣亦有之)蛇床(柘城出)艾葉(出湯隂扁鵲墓旁最著)
防風(河内出湯陰林縣涉縣皆有)黃蓍柴胡杏仁(陳州出)黃芩
(裕州出)桔梗(嵩高山出濟源亦有之)白芍紫菀(河内出)蒼术(濟源出)
栢仁(輝縣出陜州亦有之)瓜蔞(夏邑永城出胙城亦有之)葛根(安陽出修武亦有之)益
母(出鹿邑者佳)車前(河内出)丹參苦參(修武出)百合(河内出)杜
仲(鎮平出)連翹(安陽出)黃精(各府州多有出嵩山者佳)菖蒲(出嵩山五渡水中一)
(名堯韭一名昌陽神仙傳曰漢武帝登嵩山見仙人長二丈耳垂肩帝禮而問之仙人曰吾九疑人也聞)
(中嶽有石上菖蒲一寸九節食之可以長生故來採之言訖遂不見)石斛(光州出河内亦有之)茱
萸(光州出)麥門冬天門冬(出河内濟源)紫蘇荆芥牽
牛(鹿邑出)元參半夏射干牛旁子(内鄉出魯山亦有之)何
首烏(出汝州出嵩縣者亦佳)威靈仙(尉氏出)酸棗仁劉寄奴(孟縣)
(出)仙靈脾(林縣出)桑寄生欵冬花(洛陽出)葶藶(扶溝出)班
猫(商城出)全蝎(陳留出)皂角(河内出)知母(河内出安陽輝縣亦有之)牛膝
(河内出汝州亦有之圖經云有二種莖節紫而大者為雄青而小者為雌)萆薢(河内出)山查
(濟源出)遠志(祥符出俗傳産於夷門者佳又出温縣鳳凰臺下)茯苓(永寧嵩縣有之)葫
蘆巴(河内出)木賊(出固始南山)貫衆(安陽出武安皆有)牛黃(林縣出)仙
茅(新鄉出)通草(輝縣出汝南亦有之)芎藭(河内出)赤箭(出登封少室山此草無風)
(自動又名獨摇草)鹿茸(盧氏出)梔子(汝陽出)五倍子(各地多有出羅山者佳)
白花蛇(南陽出醫家用以療大瘋)飛生急靈皮(内鄉出)羊蹄根(出陳留陂)
(澤中)鶴虱(出唐縣又名稀薟)
鱗類
鯉魴鯽鮎鰱鱣□鱨鱔鱅(俗名)
(胖頭)鰍白魚沙魚黃姑馬郎黃頰金魚
銀魚鱭花鯶鱘王鮪(出孟縣宋景文筆記河陽出王鮪魚)
青魚(濟源出)䱱(出洛水山海經曰䱱狀如盩蜼而長距足白而對食者無蠱疾)
介𩔖
龜鼈蠏蝦螺螄蚌蛤蜊蜆黿(汝寧)
(府屬間有)綠毛龜(出唐縣䨇鳳山聖母池中或曰内鄉清泉亦有之)三足龜(出伊水爾)
(雅謂賁龜山海經曰食者無大疫可以已腫)
羽𩔖
鷄(以下各禽𩔖各府州俱同)鴨鵝鴈雉鴿鶉鳩
喜鵲烏鴉鷹鷂燕鶯麻雀鴇練
鵲啄木杜鵑布穀鴝鵒百舌竹鷄
白頭翁畫眉鶴(汝寧有之)鷺鷥(以下水鳥出各陂澤中南汝陳鄭陜光等)
(處有之)鴛鴦鸂鶒鷗鳬鸕鷀淘河鸛
鷀䳓(鸛屬出臨漳陂澤中)鴐鵝鴟鴞長鳴雞(出汝南)鴢(出新安青)
(要山狀如鳬首朱目赤尾山海經云食之宜子)
毛類
馬牛騾驢犬猪羊猫(以上各畜類各府州皆同)
獾鼠(以上各地俱有)狸狐(各地間有)貉鹿(以下各近山府州有之)麞
麂兔虎(以下各𩔖河南府深山有之南汝陜光各府州亦有)豹狼豺
熊猴山猪山羊麢羊(盧氏出)麝(靈寳盧氏出汝州亦)
(有)
蟲類
蠶(以下蟲𩔖各府州多同)蜂蟬蠅蚊蛾螢蚓
蟻蝦蟆蜣螂蝙蝠蠅虎螳螂蜻蜓
蝴蝶蟋蟀蜥蜴蜘蛛蟢蚰蜒螻蟈
蠐螬蝸牛蚱蜢蝟蝎蛇蜈蚣(出汝陽可入藥)
(圖經云唐鄧亦有之)
貨類
絲(各府州多有)綿縑(開封河南汝寧等府俱出)綾(開封出時稱汴綾)紬(湯陰最著)
(時稱湯紬)綿紬(臨潁出者佳各府州亦多有)羊絨(閿鄉出)棉花布(各府州俱)
(有)葛布(信陽出光山羅山固始亦有之)苧檾麻(各地俱有)銅(出鎮平騎立山)鐵
(出禹州其涉縣鞏縣宜陽登封嵩縣新安南陽内鄉汝州所産尤多舊俱有冶後廢)錫(出嵩縣露寳山)
(又永寧靈寳盧氏武安裕州汝州皆有之)鉛(出嵩縣土人采之作黃丹胡粉)黑鉛(亦嵩縣出)礦
石(山海經云永寧陽虚山多金即此舊傳嵩縣盧氏靈寳及信陽桐栢俱産此)自然銅(出涉)
(縣湯陰圖經云産銅坑中石間亦有之)硝(各府州鹹濕之地多有之惟産孟縣者佳)礬紅(出舞)
(陽又河内武安皆有)膽礬(新安出)石青(出南陽鐵朵山盧氏濟源亦有之)滑石(出裕)
(州當陽山有紅白紫色及斑駁者)雲母石(林縣出)花汝石(汝州出花紋絢爛可觀)
蒼珉石(出汲縣蒼峪山)碾石(淇縣出)鍾乳石(出登封少室山巖穴陰處圖經溜山)
(液而成空中相通如鵝翎碎之如爪甲以光明者為佳)礜石(出少室山性大熱置水中則不冰)
紫石英(出鄧州覆釡山)桐栢石(山在桐栢縣北二十里許石極瑩白亦有文采如絢者)
碁子石(光州出息縣亦有之)青瓷(出淇縣又河内陜州宜陽登封内鄉皆有)磁噐(出禹)
(州神后山)官粉(輝縣出)胡粉(安陽出)石炭(魯山出鞏洛間亦有之)石灰
木炭蠟(黃蠟開封河南汝州俱有白蠟懷慶武陟出)油(菜麻二種各府州多有)蜜
(河南南陽汝寧光汝等府州多有)紅花(出扶溝鄢陵漬膏可以染絲枲西平遂平息縣亦有之)
靛(開歸河汝鄭陜等府州多有)漆(出南召淅川)桑皮紙(涉縣出)澄泥硯(陜州)
(出今失傳)石硯(出裕州黃石山後)茶(信陽出羅山亦有之固始商城間有俱不甚佳)郟酒
(一名襄陵酒出郟縣)熊膽(出懷慶太行山)麝香(靈寳出)弓(各府州皆有出陳州者堅勁可)
(用陳州舊以孔弓于箭著名今二家絶失傳)天壇藤杖(出濟源葉少藴避暑錄云天台杖柔)
(靭而輕堅如束筋余往得天壇藤杖數十外圖實與此不𩔖而中相若)葭灰(河内出北齊祖珽信)
(都芳以律管吹灰試之無騐後得河内葭灰應節便飛餘灰即不動也)
謹按豫居中土凡服食器皿民生日用所需宜有者
皆有之舊志但舉花藥之屬各府州著名者約列數
種則似菽粟布帛反為豫省所缺矣今另以穀蔬瓜
果之類分編而各府州或同有或持産則分識於下
庶全省食貨具陳卷中其重大者不至缺遺而美異
者亦仍得以表著云
河南通志卷二十九
