河南通志卷四十九
陵墓
從古帝王發政施仁加恩㝢内既使懷生之類霑濡
浸潤復博求先代陵寢暨名臣節士之有功德於民
者封識守護於以崇德報功褒顯忠烈蓋墓以人傳
非人以墓𫝊也後世為達生之論著裸葬之說又或
有騖不朽之名發牛山之慨者烏足語於此哉古之
聖賢浩乎與天地長存者固不係於墓之有無而
後之哲王謹守護視愛其人思其物雖槃匜几劍
猶不忍傷况丘隴乎豫自太昊迄於今帝王陵寢所
在多有
國家數遣使致祭復下
令守土諸臣核所在名人遺塚令禁樵採煌煌乎聖王
之遺軌百世同符矣志陵墓
開封府
古倉頡墓(在府城東北二十里時和保禪通記云倉頡居陽武而葬利鄉即此)
夏太康陵(在太康縣城東南二里按書太康在位十九年為羿所距遂居陽夏後二十九)
(年而崩)少康陵(在太康陵西)
商彭祖墓(在鄢陵縣北彭祖商賢大夫明于謙詩年垂八百竟如何終見浮生逐逝波服)
(御無人傳秘訣道旁高塚漫嵯峨)
周平王陵(在太康縣城西金堆鄉)
春秋宋華元墓(在陳留縣小黃北見皇覽)澹臺滅明墓(在陳留縣北六)
(十里)伯有墓(在陳留縣南斗城伯有鄭大夫)子羽墓(在通許縣城東三里岡子羽鄭)
(行人趙偉詩曾於鄭國見遺文今日南尋謁古墳辭命一時勞應對聲名千載播清芬殘碑剝落藏)
(秋草古木凄凉鎖暮雲試問當年賢子産九泉寧復與同羣)高柴墓(在太康縣城西北四)
(十里柴孔子弟子)陳亢墓(在太康縣城北四十里亢孔子弟子)冉伯牛墓(在杞)
(縣城東一十二里孟津縣亦有墓伯牛孔子弟子)韓憑妻息氏墓(在封邱縣城東)
(北青陵社宋大夫韓憑娶妻息氏貌美康王奪之俄而憑自殺息乃陰腐其衣王與登臺遂自投臺)
(下左右攬之衣不中手遺書於帶曰王利其生不利其死願以尸賜憑合葬王怒弗聽使里人埋之)
(塚相望也夙昔有交梓木生於二塚之端旬日而大合抱屈體相就根交於下又有鴛鴦鳥雌䧺各)
(一恒棲樹上交頸悲鳴宋人哀之遂號其木曰相思樹云)
戰國梁王塚(在府城西即魏侯罃)信陵君墓(在府城東揚州門南信陵魏公)
(子無忌元雷琯詩閒過信陵館有懷信陵君君去日巳遠誰憐抱關人徑攜一壺酒往酹公子墳墳)
(久漸己平其木幾為薪泉扉鎖長夜千載不復晨昔為賢俊遊今為狐兔隣豪貴竟安在念之心如)
(焚有生會歸盡但恐後無聞此意不可必且醉梁園春)段干木墓(在府城西北二十里)
張儀墓(在府城東北七里儀秦相)范睢墓(在尉氏縣北六十里睢秦相)朱亥
墓(在府城西南宋蘇軾詩昔日朱公子䧺豪不可追今來遊古國大塚稱屠兒平日輕公相千金)
(棄若遺梁人不好事名字寄當時魯史盗齊豹求名誰復知慎無怨世俗猶不遭仲尼)
漢靈昭陵(在府城東北馬尾墻其地即春秋宋之黃鄉昔漢高祖兵敗母遂葬此)蕭
何墓(在中牟縣北聖水保何鄼侯)張良墓(在蘭陽縣城西一十五里白雲山良留侯)
陳平墓(在陽武縣城東三十里平左丞相)彭越墓(在太康縣城東南三十里越梁)
(王)酈商墓(在杞縣城西二十八里商右丞相)張耳墓(在府城北母寺保俗呼為)
(研臺彰德府亦有墓)李左車墓(在通許縣城西前有石二尺文字漫滅可辨者某君李左)
(車尾曰斜臨洧水北晀夷山云)張蒼墓(在陽武縣城東北四里蒼北平侯)翟母墓
(在封邱縣治西保和坊漢高帝厄於楚餒甚母嘗饋食及帝業成母己逝因封其墓縣之得名以此)
(明詹雨詩一飯恩成便有封至今高塚勒遺蹤九原羞殺淮陰軰尺土誰酧百戰功)婁敬墓
(在杞縣城東北三十里)張德墓(在陳留縣古張城德良裔)韋賢墓(在尉氏縣城東)
(二十里賢丞相)陳羣墓(在陳留縣北二十八里羣大司農)邊韶墓(在杞縣城東三)
(里山子頭)嚴光墓(在尉氏縣城東二十里)隗囂墓(在尉氏縣城南四十里)鄧
禹墓(在太康縣城西北三十五里禹高密侯懷慶府濟源縣亦有墓)岑彭墓(在尉氏縣)
(城東二十里彭舞陽侯)馮異墓(在太康縣三十里異昆陽侯)陳伯先墓(在蘭)
(陽縣城西三十里墓隧尚存伯先荆州刺史)蔡邕墓(在尉氏縣東北四十里邕中郎唐温)
(庭筠詩古墳零落野花春聞說中郎有後身今日愛才非昔比枉抛心力作詞人)巨無霸
墓(在太康縣城東南二十里)魯恭墓(在中牟縣城北門外恭縣令有異政人因葬此)百
里嵩墓(在封邱縣城東五里嵩徐州刺史)
三國夏侯惇墓(在祥符縣境内惇曹魏名將)
晉阮籍墓(在尉氏縣城東南三十里籍步兵校尉河南府新安縣亦有墓)畢卓墓
(在府治北卓吏部郎宋劉敞詩蓬蒿道旁塚云是晉時賢名聲與陵谷共盡一千年)陶母墓
(在太康縣城東南文西社世傳陶侃母墓)潘岳墓(在中牟縣城東南潘莊即岳故里)
唐劉文静墓(在尉氏縣城東南一十五里文静民部尚書)任瓌墓(在尉氏縣)
(城西大陂之滸瓌陜州都督)王伯當墓(在封邱縣城西北二十里歸德府睢州亦有墓)
魏徵墓(在洧川縣城西三里徵鄭國公)李靖墓(在府治南閙店保靖魏國公)張
公謹墓(在尉氏縣城東沈家村公謹代州都督諡曰襄)韋思謙墓(在陽武縣城北)
(三里思謙唐納言)宋泰墓(在洧川縣城北三里泰太子賓客)
五代梁太祖后張氏墓(在開封府潤色鄉)孟㫤墓(在通許縣城西)
(北三十里㫤來降至汴而亡葬此)李穀墓(在府城東門外)九女塚(在中牟縣城東)
(白沙保世傳五代之亂趙氏九女逼於寇義不受辱連縊而死時人葬之因築九塚太康縣亦有塚)
宋吕蒙正墓(在洧川縣城東南朱曲二十里蒙正丞相諡文穆禹州新鄭縣亦有墓)
高瓊墓(在府城外吹臺鄉建邑里瓊忠武軍節度使贈衛王諡烈武)王旦墓(在府)
(城東旦丞相諡文正)劉安世墓(在祥符縣會亂金人發其塚貌如生驚語曰異人也為蓋)
(棺去)李常寧墓(在杞縣城東二十里常寧元祐三年狀元衛輝府延津縣亦有墓)丁
度墓(在扶溝縣城東度尚書右丞諡文簡)呼延贊墓(在府城西南朱仙鎮咸寧初贊)
(掌護元德皇后園陵儀衛還卒葬於此)李端懿墓(在府城東北南神岡端懿鎮潼節度)
(觀察留後駙馬都尉贈尚書令諡和文遵勖之子)葛景先墓(在府城西南八角保景先)
(丹陽伯)胡餘慶墓(在尉氏縣城三里餘慶館職)張堯夫墓(在祥符縣境内)
(見六一集墓表)冉文墓(在中牟縣城南晶澤里文駙馬)王代恕墓(在尉氏縣城北)
(蔣城鄉代恕句容令)
金完顔君用墓(在封邱縣城北西吳村)
元李鐸墓(在府城東南赤倉保鐸南康路總管)游顯墓(在府城西南朱仙鎮顯江)
(淮行省平章)高興墓(在府城東南史胡舖興汝陽人封南陽王)三公墓(在太康縣)
(城西一十里三公韓椿韓克昌韓元善)三卿墓(在太康縣城西三里三卿尚書顧正中左)
(丞顧恕御史顧文)楊澤墓(在府城西南朱仙鎮澤梁國公)張珪墓(在中牟縣城南)
(晶澤保珪禮部尚書)高平章墓(在府城西八角保平章封武宣王)李則昌墓
(在儀封縣東門外百餘步則昌禮部尚書)朱信墓(在中牟縣城西北南梁保信瑞州路同知)
邊公佐墓(在尉氏縣西門外一里公佐戶部侍郎)
明張玉墓(在府城南一十里鳳城岡玉河間忠武王)王鈍墓(在太康縣城北一十)
(五里鈍浙江布政子㵸侍郎祔)趙羾墓(在府城南自墓岡羾禮部尚書)郭濟墓(在太)
(康縣城東北濟鎮江府知府)傅安墓(在府城西南朱仙鎮岳廟後安太康人永樂時奉使)
(絶域十二年始歸)王繼墓(在府城南鳳城岡繼兵部尚書)孫賢墓(在杞縣城西南)
(石村岡賢太常寺卿諡襄敏)梁廷棟墓(在鄢陵縣揚河村西北廷棟安慶廵撫)顧
佐墓(在太康縣城西南七里佐左都御史)王宇墓(在府城西鄭門宇大理寺卿)劉
璟墓(在鄢陵縣東龍岡北璟刑部尚書)劉忠墓(在陳留縣西門外忠大學士諡文肅)
靳於中墓(在尉氏縣城東南於中工部尚書)張文奎墓(在蘭陽縣城西一十)
(五里白雲山西文奎都御史諭祭)李源墓(在府城東揚州門源湖廣右參議)張孟
男墓(在中牟縣城東五里孟男戶部尚書)李鉞墓(在府城西水門鉞兵部尚書諡恭簡)
王廷相墓(在儀封縣城東三里廷相兵部尚書)郭維藩墓(在儀封縣城西北四)
(里維藩太常寺卿)王觀墓(在府城南觀蘇州知府)劉之鳳墓(在中牟縣城北)
(三里牟山之鳳刑部尚書)邵旻墓(在蘭陽縣城東南旻工部尚書)許可徵墓(在尉)
(氏縣城西五里可徵副都御史)冉鼎墓(在中牟縣晶澤里鼎長清縣令子崇儒兩淮運判崇)
(禮陜西參議俱葬於此)張卣墓(在儀封縣城東四里卣大理寺卿)費曾謀墓
(在通許縣城北鳳形岡曾謀江西鉛山縣人明崇禎十四年任通許令甫下車流宼攻城曾謀誓死)
(守夜宿戍樓度勢不能支遂衣冠北向再拜抱印投井死城陷賊索尹及印得其狀皆嘆息羅拜以)
(帛殮葬後邑人改葬於此)鄭二陽墓(在鄢陵縣楊河村西北二陽安慶廵撫)高捷
墓(在府城北抱獐山捷右都御史)劉理順墓(在杞縣城北一十里理順狀元左中允諡文烈)
皇清劉昌墓(在府城西一十里昌刑部尚書諡勤僖)李光祚墓(在府城西南朱仙鎮)
(光祚按察使)梁雲搆墓(在蘭陽縣城南一里雲搆戶部侍郎諡康僖)梁羽明
墓(在蘭陽縣韓村羽明太常少卿)王輔運墓(在太康縣城西北輔運湖廣學政)張
射光墓(在府城西南朱仙鎮射光封榮禄大夫)陳衷一墓(在蘭陽縣城東南流)
(渠衷一慶陽知府)張伯行墓(在儀封縣城南二里伯行禮部尚書諡清恪)
歸德府
古燧皇陵(在府城西南三里閼臺西北)朱襄陵(在柘城縣城東一十里朱堌上)
(有寺以守焉)帝嚳陵(在府城南四十五里即帝所都之地)閼伯墓(在府城西南三)
(里閼伯高辛子)
虞商均墓(在虞城縣城西南三里圴舜子)
商伊尹墓(在府城穀熟南五里)微子墓(在府城西南一十里徵子帝乙元子)
周夏御叔墓(在柘城縣北門裏御叔陳大夫)
春秋宋襄公墓(在睢州城東北襄公春秋五伯之一)孔氏先塋(在夏邑縣)
(城北還鄉里自鄼臺龍&KR1278;遷此碑碣俱存)邵平墓(在永城縣城北平秦封東陵侯)䨇塚
(在柘城縣城北三里世傳沮溺葬此)
漢朱買臣墓(在夏邑縣城東南四十里買臣會稽太守)黃霸墓(在考城縣城東)
(南三十里霸頼川大守)張堪墓(在永城縣城西北保安鄉堪丞相)陳平墓(在永)
(城縣保安鄉太邱城之北平左丞相陽武縣亦有墓)盛允墓(在虞城縣城東義原鄉允司徒)
虞詡墓(在鹿邑縣城西北四十七里詡尚書僕射)
南北朝江淹墓(在考城縣西南一十五里淹齊金紫光禄大夫)
唐李勣墓(在考城縣城南三十里勣司空封英國公)李密墓(在睢州城西北一十)
(二里恒山陽靈寳縣亦有墓)張廵墓(在府城北高原廵死節之處唐史李翰請於肅宗曰)
(廵身首分裂宜於睢陽招魂而葬故建墓廟於此)雷萬春墓(在府城東南一里與廵同)
(死國難者)朱仁軌墓(在永城縣城東北仁軌謚孝友)劉賓墓(在虞城縣城東甘泉)
(南鄉賓洛郡太守諡文貞)劉良墓(在虞城縣城東義原鄉良平州司馬)李立表墓
(在虞城縣城北待賓鄉立表彭城令)張全禮墓(在虞城縣城西全禮上柱國)華敬
忠墓(在夏邑縣城東北大同鄉敬忠鎮國軍節度使)褒聖侯墓(在寧陵縣城北楮堌)
(村侯姓孔名德倫先聖三十三代孫)
宋趙槩墓(在府城北天廵鄉槩樞密使諡康靖)杜衍墓(在府城東南宋城鄉衍太)
(子太師封祁國公諡正獻)王堯臣墓(在府城東北平臺鄉堯臣參知政事諡文安)張
方平墓(在府城東永定鄉方平參知政事諡文定)曹彬墓(在永城縣城西北太邱城)
元陳奕墓(在永城縣城北保安鄉奕大都督諡毅敏)趙克中墓(在夏邑縣城南)
(會亭鄉克中陜西屯田副總管)董文正墓(在寧陵縣城西北三十里文正蘭陽令)陳
净安墓(在夏邑縣城南會亭鄉净安濱樂鹽運司判官)
明梅思祖墓(在夏邑縣城西南白河右思祖汝南侯)李泰墓(在鹿邑縣城幕)
(府山泰詹事府詹事)軒輗墓(在柘城縣城西南三里輗左都御史)蔡天祐墓(在睢)
(州城東南二里天祐兵部左侍郎)宋纁墓(在府城西北一十八里纁吏部尚書諡莊敏)
沈鯉墓(在府城西一十里鯉文淵閣大學士諡文端)田珍墓(在府城東四十里珍)
(南京通政使)吕坤墓(在寕陵縣城西一十二里坤刑部尚書)楊東明墓(在虞)
(城縣城西二里東明刑部左侍郎)侯執蒲墓(在府城西南二十里執蒲太常寺正卿光)
(禄寺卿執躬墓同)霍時雨墓(在柘城縣城西南五里時雨御史)李孟𤾉墓
(在睢州西門外一里孟𤾉工部尚書)潘禮墓(在府城西北禮侍郎諭葬)彭端吾墓
(在夏邑縣城東北一十五里端吾通政司使)底藴墓(在考城縣城西三里藴甘肅廵撫)
崔源之墓(在鹿邑縣城西南九十里源之陜西中丞弟戶部主事泌之同葬於此)袁
可立墓(在睢州城南迤東三里可立尚書)杜齊芳墓(在柘城縣城北五里齊芳)
(刑科給事中)梁鼎賢墓(在夏邑縣城南三十里鼎賢陜西布政使)徐永達墓
(在府城西南三里閼伯臺後永達山西按察司使)李汝華墓(在睢州城北七里汝華尚)
(書諡恭敏)葉廷桂墓(在府城東南穀熟鎮北廷桂薊遼總督)董漢儒墓(在考)
(城縣城西北二使里漢儒雲南副)侯恂墓(在府城西南一十里恂戶部尚書)陳陞墓
(在夏邑縣城北一十里陞戶部員外)閻夢䕫墓(在鹿邑縣城北四里夢䕫山西參政)侯
恪墓(在府城西二十里恪南國子監祭酒)周士樸墓(在府城南一十八里士樸工部)
(尚書)王堯日墓(在鹿邑縣城東南一里堯日刑科給事中)
皇清宋權墓(在府城西一十里權國史院大學士贈少保諡文康)王應昌墓(在柘城縣)
(城東三里應昌御史)余瑊墓(在府城東南二十里瑊兵部尚書)李豔松墓(在柘)
(城縣城西五里豔松贈工部侍郎)湯祖契墓(在睢州城北一十五里澗岡東南祖契贈)
(陜西按察司副使)李培正墓(在夏邑縣城西一十五里培正淮陽副使)趙應奎
墓(在府城西南二十里應奎廣西提督贈少保諡莊襄)陳天清墓(在柘城縣城東北五)
(里天清工部主事)谷明登墓(在鹿邑縣城西南一十八里明登工部侍郎)彭舜
齡墓(在夏邑縣城東北一十里舜齡登州府推官)湯斌墓(在睢州城東南一十五里)
(斌工部尚書)王培墓(在柘城縣城東八里培戶部郎中)李芳廣墓(在柘城縣)
(城西北五里芳廣内閣中書)吳淇墓(在睢州大麓岡淇鎮江府同知)
彰德府
陶唐丹朱塚(在府南東嚴村朱堯之子南陽府内鄉縣亦有墓)
商商王陵(在府城西北洹水南涯王即河亶甲)中宗陵(在内黃縣城西南二十五)
(里次范村)
春秋三士塚(在湯陰縣城東士昌社漢諸葛亮詩步出城東門遙望蕩陰里里中有三)
(墳纍纍正相似借問誰家塚田疆古冶氏力能排南山又能絶地理一朝被讒言二桃殺三士誰能)
(為此謀相國齊晏子)仇牧墓(在林縣城西南張隆村牧宋大夫)扁鵲墓(在湯陰縣)
(城東南伏道社相傳墓上土可療疾禱而求之或得一小丸如丹劑)
戰國馮亭墓(在涉縣城西乘雲社亭上黨太守秦伐上黨路絶亭與民謀歸趙趙受之)
(秦移兵伐趙長平亭遂死而歸葬焉)宋義墓(在内黃縣城北楚王鎮義楚上將軍)
漢周竈墓(在林縣城南五十里竈隆慮侯)李固墓(在林縣城東諸翟村固有名德)
(為梁冀所害弟子董班守尸積十日不去帝嘉其義許檖斂送喪至漢中而還則固葬南鄭矣此墓)
(未詳)欒戚墓(在府城東永和鎮戚尚書巴弟)袁紹墓(在臨漳縣城西北一十六里紹州牧)
三國魏武帝陵(在臨漳縣古鄴城西北名曰西陵)疑塚(在臨漳縣講武城外)
(凡七十二處森然彌望高者如小山布列直至磁州而止宋王安石詩責山如浪入漳州銅雀臺西)
(八九邱螻蟻往還空隴畞麒麟埋没幾春秋京鏜詩疑塚多留七十餘謀身自謂永無虞不知三馬)
(同槽夢曾為兒孫遠慮無)魏文帝陵(在臨漳縣城西南一十里彭城村)甄皇后
陵(在臨漳縣城南靈芝村)
晉嵇紹墓(在湯陰縣城西南紹為侍中從惠帝北征被害葬此)䕫安墓(在府城西)
(灰泉村安太尉)
南北朝高歡墓(在武安縣城南二十里鼓山石窟佛頂旁)張文簡墓(在湯)
(陰縣城南文簡秦州長史)
隋侯白墓(在臨漳縣城北二里白禮部尚書)石午墓(在湯陰縣城北五里午孝子)
唐上官文墓(在湯陰縣城西一十里文孝子)崔珏墓(在武安縣南和村珏河北)
(採訪使)李君羡墓(在武安縣城北得義里君羡左監門衛將軍)
五代竇處約墓(在府城北司空村處約染院使贈太師封和國公)
宋韓令坤墓(在武安縣城北迂城村令坤周平章)韓國華墓(在府城西水冶)
(鎮國華諫議大夫)嚴美韋墓(在府城西楊記村美韋神宗累徵不就隱善應山東自號)
(東臯)韓琦墓(在府城西北豐安村琦卒之前一夕大星殞治所櫪馬皆驚神宗命發兩河卒)
(為治塚篆其銘曰兩朝顧命定策元勲又令其子若孫一人官於相以護邱墓子忠彦尚書左丞祔)
(元許有壬詩考譜披圖總未真兩迴親得拜公墳降神生作三朝相聚氣噓為五色雲宅兆發靈筮)
(厚德碑銘無愧有竒勲憑高更欲推形勢遠樹寒鴉滿夕曛)李士明墓(在府城西北士)
(明太傅子革太師祔父子始皆葬大名元祐二年大河西&KR1131;犯大名孫清臣遷葬今處)王昭
遠墓(在府城西北司空村昭遠保静軍節度使)陳薦墓(在武安縣靳固里薦資政殿學)
(士)周同墓(在湯陰縣周流社同岳忠武王射師忠武歲時祭其墓必擕同所贈弓於墓側)
(發三矢而後去)岳忠武鄂王先塋(在湯陰縣城東二十里周流社明弘治間尚書)
(李燧奏如錢塘制䜿表勒石)
金胡礪墓(在武安縣城西義井里礪刑部尚書)胡景崧墓(在武安縣城北景崧)
(同知東平路兵馬都總)張正倫墓(在府城西蔣村正倫吏部尚書)康塘墓(在林)
(縣城南三十里塘泌南軍節度使)田芝墓(在府城清流村芝御史)
元胡祗遹墓(在府城西北洪河村祗遹按察使贈禮部尚書諡文靖)許熙載
墓(在府城西北熙載撫州府照磨贈魯國公子有壬中書左丞祔)高鳴墓(在府城西北洪)
(河村鳴吏部尚書封魏國公諡文獻)侯爵墓(在府城西北爵燕南河北道宣慰使)杜瑛
墓(在府城西瑛大名路提舉贈翰林學士諡文獻)嚴瑾墓(在武安縣城南栢樹里瑾武略)
(將軍)王博文墓(在府城西孫平村博文御史中丞)李才墓(在府城南才江浙行)
(中書省參政諡通獻)莊文昭墓(在府城北河次村文昭刑部尚書)韓從益墓
(在府城西北洪河村從益昭文館大學士贈魏郡公諡文肅)邢温墓(在府城西置度村温)
(總管贈戶部尚書諡康肅)徐昺墓(在府城西昺翰林學士承旨)胡彜墓(在府城西)
(灰泉村彛河南江北行中書省參政)郭思恭墓(在府城北稻田村思恭國子監祭酒)徐
奭墓(在府城南奭甘肅行省參政)薛大猷墓(在湯陰縣城北隆化里有董珪撰碣)
蓋珪墓(在府城北珪彰德路總管府經歴)
明趙簡王墓惠王墓悼王墓靖王墓莊
王墓(俱在府城西北五十里)郭資墓(在武安縣城西石門里資戶部尚書追封湯陰)
(伯諡忠襄)石璞墓(在臨漳縣城西一十里璞兵部尚書)石峯墓(在臨漳縣城西三塚)
(社峯贈尚書)賈錠墓(在府城東大韓村錠右副都御史)元寅墓(在湯陰縣城東)
(西河社寅通政使明弘治間敕修)馬卿墓(在林縣城西卿右副都御史)張士隆
墓(在府城南大孟鄉士隆陜西副使)沈銘墓(在武安縣城西營井里銘兵科都給事中)
崔銑墓(在府城西彪澗村銑禮部侍郎贈尚書諡文敏)郭朴墓(在安陽縣城東朴武)
(英殿大學士諡文簡)吳定墓(在湯陰縣城西北定兵部尚書)宋之韓墓(在武安縣)
(城東二里之韓刑科給事中)許登仕墓(在府城西水冶村登仕刑部尚書)孫好
古墓(在湯陰縣城西好古大理寺卿)冀體墓(在武安縣城東興盛里盤龍崗體侍御贈)
(光禄寺少卿)李鐩墓(在湯陰縣城西鐩工部尚書諡恭肅)李以唐墓(在武安縣)
(城南和村里以唐侍御)李聰墓(在林縣城北三十里聰孝子)鄭滂墓(在湯陰縣)
(南三里滂浙江副使)
皇清許三禮墓(在府城靈岳村三禮兵部左侍郎)宋良翰墓(在武安縣城北長嶺)
(岡良翰樂平令)張彬墓(在武安縣城西北紫金岡彬孝廉)
衞輝府
古顓頊陵(在滑縣城東北七十里鮒鰅山之陽)
商紂陵(在濬縣故衛縣西淇河内其下水深莫測今名紂王窩)比干墓(在府城北)
(一十五里即武王所封者有石題曰殷太師比干之墓河南偃師縣西北亦有墓蓋唐開元中土人)
(耕地得銅盤銘因以立之其銘篆文甚竒古云左林右泉後岡前道萬世之藏兹焉是寳後魏文帝)
(南廵親幸弔祭刻文墓上孫竒逢詩寂歴空山没骨深二千年後一孤呤乾坤不晦純忠色日月䨇)
(懸七竅心又漫云八百興周武殷有三仁殷未亡欲讀殘碑聊解轡擕將山蕨代蒸嘗)
周胙伯墓(在胙城縣城南燕城後圯于河今併入延津縣)吕尚墓(在府城西北太)
(公泉尚因避紂居東海之濱後徙渭濱封國于齊還葬于此晉盧無忌碑尚存令按太公望墓在)
(陜西西安府咸陽縣東北二十五里載陜西志及一統志詳見辨疑)
春秋衛靈公墓(在府城北基内府治之後)衛共姜墓(在輝縣治内相傳墓)
(在臺下)趙盾墓(在濬縣城西北二十五里善化山南盾晉大夫塚前舊有祠塚高五丈許)
(懷慶府温縣亦有墓)蘧瑗墓(在府城西北君子村瑗衛大夫)子貢墓(在濬縣城東南)
(二里大伾山東南張家莊墓前建祠有祭田春秋致祭)
戰國魏安釐王墓(在府城西二十里晉時有盜發此墓得簡書數十餘萬言世號)
(汲塚周書)藺相如墓(在輝縣城西北七十里平羅社劉玉詩六國紛紛欲帝秦魯連豪氣)
(未全伸咸陽璧返澠池缶氣壓秦王有幾人)惠子墓(在滑縣城東五里沙河村惠子梁惠)
(王相)
漢趙越墓(在獲嘉縣故城西越漢桂陽太守)淳于意墓(在濬縣城東南二里)
(大伾山北麓意太倉令無子有五女意卒緹縈率妹四人為築墓高五丈許漢班固詩三王德彌薄)
(惟後用宫刑太倉令有罪就逮長安城自恨身無子因急獨煢煢小女痛父言死者不可生上書詣)
(闕下思古歌雞鳴有心摧折裂晨風揚激聲聖漢孝文帝惻然感至情百男何憒憒不如一緹縈)
晉成公綏墓(在滑縣廢衞河西南二十里綏中書郎郜煥元詩公子自離羣戞然賦長)
(嘯世無張茂先誰復識高調)
隋徐孝肅墓(在府城東白樓村世稱徐孝子墓)韓擒虎墓(在滑縣小韓村)
(擒虎上柱國河南新安縣亦有墓)韓淳墓(在滑縣城北二十里淳將軍)
唐羅公遠墓(在輝縣城西南雲門社公遠善隱形唐明皇秋宴取杖向空擲之為大橋)
(與遊月宫明皇求其術不傳怒而殺之後使自罰還見公遠曰於此候駕上疑之發塚啟棺止存一)
(履移葬衛地)尉遲恭墓(在洪縣城西靈山社)劉竒墓(在胙城縣城西南第五疃)
(社崇龜崇望崇魯皆葬於此今併入延津縣)盧懷慎墓(在胙城縣城東北班勝固之東)
(南有石人石羊石柱懷慎宰相今併入延津縣)
五代吕咸休墓(在新鄉縣城東南吕公村咸休周戶部侍郎)
宋杜貴墓(在揮縣城東北北王社貴太尉明曹安詩東出共城門古墓何纍纍就中如夏)
(屋下馬讀銘碑始知太尉名富擅政和時詎知邑境中倉皇來亦眉敢勇率子弟肆殺力勿支編氓)
(頼保全迄令令名垂潺潺百泉流日夕聲猶悲)苖授墓(在輝縣城北關村社授保康節度使)
(諡莊敏)吕大防祖墓(在新鄉縣城東三里近衛河大防祀其曾祖有院曰報先旌德)
李師中墓(在滑縣城西南五十里師中右司郎中)李常寧墓(在延津縣大善)
(鄉裴村之西谷山原常寧元祐三年狀元開封府杞縣亦有墓)
金蕭抱珍墓(在府城西北一十里抱珍有仙術封真人)堆金塚(在府城西北二)
(里許蕭真人兵後斂葬遺骸於此俗呼是名)
元韓澍墓(在府城西孟姜女河坡澍郎中)姚樞墓(在輝縣城北在城社樞翰林承)
(旨諡文獻)王惲墓(在府城西北河西鄉惲翰林學士承旨諡文定明李濓詩中州號文藪最)
(著乃秋澗幼從鹿菴遊蘇門事筆硯登壇沛厥辭燦爛雲錦絢筠林景依然伊人不可見)慕完
墓(在新鄉縣城東北完刑部侍郎封衛郡公)王昌齡墓(在府城東王尚里昌齡御史中)
(丞)孫衍墓(在獲嘉縣城南大程社衍總領衛輝路卒葬於此)蕭志墓(在輝縣城)
(東北志輝州知州)白棟墓(在輝縣城西北七里蘇門山楝僉河南提刑按察司事明李濓)
(詩古人重擇里太原徙輝邑師許道有宗器業挺然立秋霜明豸冠泉臺凛撡執請看隧道碑學行)
(兩難及)劉子仁墓(在胙城縣牛市屯集今併入延津縣)孟處中墓(在洪縣城)
(東一十五里四流口社處中議政大夫)王貞婦墓(在獲嘉縣城西鄼城村貞婦李聚妻)
明潞王墓(在府城西三十里)宋訥墓(在滑縣宋家林訥祭酒御史麟司業復祖)
(俱祔葬於此)劉璋墓(在府城西北一十里璋都御史)王越墓(在濬縣城東南二里)
(大伾山西越太傅諡襄敏)郭昌墓(在新鄉縣城北魯堡昌宗伯)祁伯裕墓(在滑)
(縣城南伯裕兵部尚書諡敏惠)王嵩墓(在府城西北一十里嵩右副都御史)張衍瑞
墓(在府城西北一十里衍瑞太常寺少卿以忠諫贈太僕寺卿)蔣廷瓚墓(在滑縣城)
(南廷瓚左布政)梁問孟墓(在新鄉縣西郊三里問孟中丞)盧柟墓(在濬縣東南大)
(伾山北)張衍慶墓(在府城西北四十里黃山麓衍慶兵部侍郎)張璞墓(在滑)
(縣城東璞通政使)耿隨卿墓(在滑縣城南隨卿都御史參政隨朝戶科隨龍同葬城南)
皇清孫竒逢墓(在輝縣夏峯東原竒逢孝廉)劉尚信墓(在濬縣城西四十里郭村)
(尚信通政使)
懷慶府
春秋虢公塚(在舊温縣城東郭晉獻公滅虢虢公醜奔此卒而葬焉)鉏麑墓(在温)
(縣西岳村晉靈公使鉏麑刺趙盾鈕麑晨往見盾盛服將朝坐而假寐退而嘆曰不忘恭敬民之主)
(也賊民之主不忠棄君之命不信冇一於此不如死也觸槐而死)趙盾墓(在温縣城西方)
(陵村衛輝府濬縣亦有墓)韓厥墓(在温縣城西南五里方陵村東北)
戰國聶政墓(在濟源縣城南軹城里俗呼為刺客墓禹州西南亦有墓)
漢獻帝陵(在修武縣城北小風村)郭巨墓(在府城北沁河北岸或謂在林縣西)
(北三十六里按孝子傳曰郭巨河内人林慮舊隸河内括地志曰濟州有鄴郭巨墓未詳孰是)蒯
徹墓(在武陟縣城東北一十八里蒯村舊有碑銘)銚期墓(在孟縣城北一十五里銚)
(村期安成侯)栢林塚(在原武縣城東北七里許即周亞夫先塋)
魏許褚墓(在武陟縣城東北四里中許村)封隆之墓(在孟縣蘇家莊前)
晉山濤墓(在武陟縣城西虹橋村濤吏部尚書)習鑿齒墓(在修武縣城西南太)
(平鄉鑿齒滎陽太守)管輅墓(在府城東北)
隋楊守素墓(在武陟縣城東水寨村守素懷王之裔)宋通墓(在武陟縣城西)
(北富樂上鄉通祭酒今寧郭鎮名宋村)
唐屈突通墓(在濟源縣城北訓掌谷東麓通濟州都督)徐有功墓(在濟源縣)
(城東青龍里有功司刑少卿)裴休墓(在濟源縣城東北休河陽節度使)張建封
墓(在孟縣太平鄉之虢村祖塋詳見藝文)李元淳墓(在孟縣大平鄉之高端崗)衛
審符墓(在修武縣孔莊有碑)杜僑墓(在武陟縣沁水濱)婁師德墓(在原)
(武縣城北二十里師德納言諡正)令狐楚墓(在濟源縣城西北)韓愈祖塋
(在孟縣尹村嶺後即今蘇家莊自始祖安定桓王茂以下及父仲卿叔雲卿伯兄會與嫂鄭氏俱祔)
(葬於祖墓)温造墓(在濟源縣左家山)盧仝墓(在濟源縣西北一十三里武山頭)
裴通墓(在濟源縣裴城北溴河之南)韓愈墓(在孟縣城西十五里韓家莊薛所藴)
(詩孤墳村壠畔瞻禮景蕭蕭後裔人誰辨韓莊名自標斷碑橫野草古栢認前朝獨有䧺文在河山)
(光氣遙)李商隱墓(在府城東文集内云祖塋在懷州東郊今不可考唐崔珏詩虛負凌)
(雲萬丈才一生襟抱未曾開鳥啼花落人何在竹死桐枯鳳不來良馬蹄因無主踠舊交心為絶絃)
(哀九泉莫嘆三光隔又送文星入夜臺)李愿墓(在濟源縣城北二十里盤谷下)韓㫤
墓(在孟縣城西北二十里尹村祖塋㫤文公子)皇甫權墓(在孟縣西虢村内)韓
湘墓(在孟縣城東謫星廟下湘大理寺丞文公侄孫)李欒墓(在孟縣舊河陽欒戶部尚)
(書)高思繼墓(在孟縣河陽之南有墓銘思繼洛陽留守行周之父)
五代清泰帝陵(在濟源縣城東水運里)
宋郭熙墓(在温縣城西方陵村熙翰林待詔)傅堯俞墓(在濟源縣龍潭塔西)
(北)賀蘭棲真墓(在濟源縣奉先觀左元吉丙詩碑䜿荒庭草半遮曾聞玉詔下烟霞)
(白雲歸去西風斷青竹空遺落日斜兩卷黃庭餘事業一爐丹藥舊生涯我來惆悵無言意坐對原)
(松渺渺沙)馮拯墓(在孟縣城西三里曹家坡子行已伸已從葬)蘇立墓(在修武縣)
(魏村東有碑)邢恕墓(在原武縣城北磁□堤東恕直龍圖閣待詔)
元許衡墓(在府城西北七十里衡號魯齊先生卒之日懷人無貴賤少長皆哭於門四方)
(學士有數千里來祭哭墓下者)郝經墓(在孟縣城西二里經翰林學士諡文忠)劉全
墓(在武陟縣城南全孝子)關康定墓(在孟縣西岳村康定河南行中書省平章)蕭
讓墓(在武陟縣城西南大封村讓按察使贈司徒諡忠肅)恭古墓(在温縣西岳村南恭)
(古丞相)佛保墓(在武陟縣城東北中許村保中書左丞贈宣寧郡公)寗玉墓(在孟)
(縣西一十里玉都元帥)吳恭祖墓(在孟縣城北吳家村恭祖總管贈兵部尚書諡正肅)
牛天瑞墓(在武陟縣城東牛文莊天瑞瑞州路經歴)胡節婦墓(在武陟縣城西)
(富樂鄉)李天佑墓(在修武縣之義門村)陳端墓(在原武縣城北三里端御史中)
(丞)薛澍墓(在修武縣郇封村南澍吏部尚書)
明鄭靖王墓簡王墓僖王墓康王墓懿
王墓恭王墓敬王墓(俱在府城西北紅領山)馮冕墓(在孟)
(縣城北冕刑部尚書)李鑑墓(太在府城北鑑僕寺少卿)瑭墓(瑭在府城南右副都)
(御史)楊源墓(在孟縣城南源豐成人欽天監五官監候正德初據占候劾逆瑾瑾怒矯旨杖)
(之謫戍肅州行至河陽驛而卒其妻斬蘆荻覆而葬之)沃墅墓(在温縣城南門外南壇側)
(墅温縣令有傳見職官志)王黻墓(在府城北郭黻嶧縣令)凌漢墓(在原武縣城北)
(閻實漢御)史口李端澄墓(在武陟縣城西四十里王順村端澄雲南按察司使)劉思
問墓(在孟縣城西北一十里田彰村思問南京戶部尚書)蓋霖墓(在孟縣城東南口子)
(村霖禮部尚書)王履墓(在府城北一十里店即廬墓生紫芝處履孝子)婁樞墓(在府)
(城北二十里)李綜墓(在武陟縣城西南古村)閻邦寧墓(在原武縣邦寧解元)
(山西副使)荆應春墓(在武陟縣城東南一十五里新莊)李英墓(在孟縣城西八)
(里紫金山英鎮國將軍)趙烈女墓(在府城北郭)姜鄗墓(在修武縣城西南隅)
(鄗蔚州守)王鐸墓(在修武縣城村鐸金華太守子侍御愈西安太守懋安慶太守璠俱葬此)
皇清薛所藴墓(在孟縣城東北梁村岡所藴禮部左侍郎子大理寺丞奮生同葬此)
河南府
古許由墓(在登封縣城東南三十里箕山上由隱於此因葬焉)巢父墓(在登封縣)
(城東南四十里與箕山相近)
夏啟母墓(在登封縣城西)孔甲陵(在永寧縣城東北揚坡保孔甲夏后)后臯
陵(在永寧縣北崤山左傳崤有二陵其南陵夏后臯之墓)
商成湯陵(在偃師縣城東北今按成湯陵在山西蒲州滎河縣北四十里載在)
(本朝祀典詳見辨疑)尹姑塚(在嵩縣城南一十五里空桑澗即伊尹母)伊尹墓(在偃師縣)
(城西北八里歸德府亦有墓)伯夷叔齊墓(在偃師縣城西北二十五里首陽山)彭
婆墓(在洛陽縣彭婆鎮老彭之母)比干墓(在偃師縣城西北衛輝府亦有墓)
周昭王陵(在登封縣城西北一十七里少室山陽城西谷)桓王陵(在澠池縣城北)
(一百里桓王山上)靈王陵(在府城南一十五里周山上)景王陵(在府城東南)
威烈王陵(在府城東北)
春秋萇弘墓(在偃師縣城東弘以范中行氏之難見殺葬於此張漢詩載表忠臣墓先)
(師訪樂人三年銷碧血萬古化青燐地下追逢比天中重鬼神如何西亳路抔土缺明禋)冉耕
墓(在孟津縣城西舊清河城耕孔子弟子)
戰國韓昭侯墓(在宜陽縣城西韓周顯王時諸侯)蘇秦墓(在新安縣城西)
(唐張廵詩沙埋古篆折碑文六國存亡事繫君今日凄凉無處說亂山秋盡有寒雲)吕不韋
墓(在府城東北鳳凰保不韋秦相)甘羅墓(在新安縣城東五里羅秦上卿開封府鄢陵縣)
(亦有墓吕履恒詩男兒老至無成居牖下不如辨士從衡者三尺殘碑書上卿甘羅名姓聞朝野洛)
(陽富貴多少年先秦文字幾人傳蕭蕭短髮驅羸馬羞過甘卿古墓前)袁達墓(在孟津縣)
(梁周寺南達將軍)田橫墓(在偃師縣城西漢有天下詔橫詣洛陽至此自殺葬以王禮)
貞義婦塚(在府城北一十里北邙山貞義樂羊子之妻衛姑拒盜自刎葬此)
漢昭帝陵(在府城東平洛保)光武陵(在孟津縣長道社明張佳蔭詩壽陵秋草)
(大河邊此日瞻依重惘然王氣祗留山水色隴雲猶護薜蘿烟赤符金鼎開京洛客夜羊裘入御躔)
(謁罷晚風吹短荻滿園楸樹夕陽天)明帝陵(在府城東南三十七里)章帝陵(在府)
(城東南三十九里)和帝陵(在府城東南四十二里)安帝陵(在府城東南一十五)
(里)順帝陵冲帝陵(俱在府城東北一十五里)質帝陵(在府城東南三)
(十三里)桓帝陵靈帝陵(俱在府城東三十里)陽城王墓(在府城北)
(邙山陽城光武之族兄)郭后陵(在府城北一十里北邙山郭世祖后)陰后墓(在府)
(城西臨平亭陰和帝后)鄧后墓(在府城北一十里北邙山鄧桓帝后)雍齒墓(在府)
(城東齒什方侯)鄧晨墓(在府城北一十里北邙山同新野公主葬此)祭遵墓(在府)
(城北一十里北邙山遵征虜將軍封潁陽侯)祭彤墓(在府城北彤偃師長)鄧訓墓
(在府城北邙山訓禹之子封平壽侯)班超墓(在府城北一十里北邙山超定遠侯)劉盆
子墓(在孟津縣原陵後漢書赤眉為馮異所破光武盛兵邀其走路赤眉驚震遣劉恭乞降曰)
(盆子將百萬衆以降陛下陛下何以待之帝曰待以不死耳卒葬陵側)崔瑗墓(在府城東)
(瑗濟北王相)劉寬墓(在府城北一十里北邙山寬太尉墓上有二碑皆故吏門生所立)
范丹墓(在府城西金水保丹累辟不就卒諡貞節)何進墓(在府城西北社村保進大)
(將軍)
三國魏文帝陵(在偃師縣城西北二十五里首陽山臨漳縣亦有墓)明帝陵
(在孟津縣城東南舊河清縣城界)鍾繇墓(在偃師縣城東繇太傅善書)王弼墓
(在遇師縣城東弼魏尚書郎封偃師伯陸士龍投宿少年玄譚即此明薛瑄詩四聖千年道久湮)
(誰知羲畫見天真先生埋骨邙山後猶有玄談悟後人)高貴鄉公墓(在府城南瀍澗)
(之濱)二杜墓(在宜陽縣城西杜畿尚書左僕射杜恕幽州刺史俱葬此)漢前將軍
關公墓(在府城南一十五里曹操以王侯禮葬公於此今關王塚是也)
晉宣帝陵(在府城北二十里)景帝陵(在孟津縣城東南)武帝陵(在府)
(城北)惠帝陵(在府城東南)王祥墓(在府城北一十里北邙山祥晉太尉)王戎
墓(在府城舊殖業坊戎司徒)羊祜墓(在府城北一十里北邙山祜僕射)張華墓
(在府城北邙山華為楚王瑋所害葬於此)盛彦墓(在永寧縣城東彦有孝行人稱孝公墓)
杜預墓(在洛陽城東首陽之南見晉書夲傳遺令舊志云一在偃師一在尉氏者俱誤詳辨)
(疑中)石崇墓(在府城北邙山崇衛尉)韓延之墓(在府城北延之司徒暨之後封)
(魯陽侯)陳壽母墓(在府城北壽安漢人張華舉孝廉補陽平令母遂葬此)三田
塚(在鞏縣城西有三塚相傳葬田真田廣田慶)
南北朝魏世宗陵(在府城北一十里北邙山)王肅墓(在府城北一十里北)
(邙山肅揚州刺史封安國侯諡宣簡)馮熙墓(在府城南熙太師)
隋煬帝陵(在永寧縣城東北煬帝崩於冮都唐太宗遷葬於此)韓擒虎墓(在新)
(安縣城之西二十里擒虎廬州總管封新義公衞輝府&KR0632;縣亦有墓明王錫詩秋風斜日草凄凄柱)
(國荒塋澗水西勲業昔曾掀宇宙衣冠今已化塵泥斷碑有字文難辨古樹無枝鳥尚棲可笑當年)
(陳後主空飛高閣與雲齊)
唐中宗陵(在偃師縣城東)敬宗陵昭宗陵(俱在偃師縣城西南緱氏)
(保)袁天綱墓(在新安縣城西天綱太史)李淳風墓(在新安縣城西淳風太史)
狄仁傑墓(在府城東二十五里金墉城仁傑司空封梁國公金景輝詩殘局争看一子留)
(周臣終不為周謀夢回鸚鵡誰驚破還倚雕籠說舊愁)喬知之墓(在府城北一十里北)
(邙山知之左司郎中)劉幽求墓(在府城東北鳳凰保幽求左僕射封徐國公)元德
秀墓(在嵩縣城東北四十里陸渾山德秀魯山令諡文行先生)褚遂良墓(在偃師縣)
(江村先塋遂良宰相吕履恒詩白日落豐碑青蒲事可悲死生慙顧命不敢怨昭儀)許遠墓
(在偃師縣城西遠睢陽太守與張廵同死國難者)顔真卿墓(在偃師縣城西寺莊保真)
(卿魯國公)盧東美墓(在偃師縣城東孫莊保東美考功司員外郎)崔陲墓(在偃)
(師縣城西北邙山下有劉禹錫撰墓碑柳公權書陲太史)杜甫墓(在偃師縣土樓村元和八)
(年元微之志其墓甫工部員外郎)張建封墓(在府城東建封尚書僕射白樂天和關盼)
(盼詩有云今春有客洛陽回曾到尚書塚上來即此)盧殷墓(在登封縣城北十里嵩山下韓)
(愈撰墓志殷登封尉)白居易墓(在府城南建春保居易刑部尚書)孟郊墓(在府)
(城東北鳳凰保郊興元軍參謀)賈島墓(在府城西南三十里伊闕之東山墓碑見存)權
德輿墓(在府城北上店保德輿贈尚書左僕射)竇牟墓(在偃師縣城西寺莊保牟)
(國子司業)石洪墓(在府城北一十里北邙山洪處士)裴復墓(在府城北復河南尹)
盧於陵墓(在府城南康莊保於陵處士)段志賢墓(在宜陽縣段村西)李
虛中墓(在府城北虛中御史)薛守恩墓(在府城北上店保守恩鐵林都指揮使)
張繼祚墓(在偃師縣城西南高龍保繼祚忠武將軍節度使贈太師諡忠肅)董溪
墓(在府城南偏橋保溪商州刺史)李素墓(在嵩縣素河南少尹)竇叔向墓(在偃)
(師縣城西石橋保叔向左拾遺持節舒州諸軍事)李珏墓(在偃師縣城西寺莊保珏淮陽)
(節度使贈司徒諡貞穆)
五代梁太祖陵(在府城東南范村保)梁少帝陵(在府城西南三十里伊闕)
唐莊宗陵(在新安縣城東)唐明宗陵(在府城東南鳳凰保)晉高祖陵
(在宜陽縣城西北)漢高祖陵(在登封縣東南測影臺左)李後主墓(在府城北)
(一十里北邙山即唐後主李煜也)何福進墓(在府城北福進都指揮使)苗蕃墓
(在府城東平陰原蕃參軍)馮道墓(在府城東南碑樓保道歴仕中書令自號長樂老)梁
毘墓(在嵩縣南山之下今梁家村即其故宅也毘學士)
宋宣祖陵太祖陵太宗陵真宗陵仁宗
陵(俱在鞏縣城西南有司春秋致祭三歲一遣使祭享)英宗陵神宗陵
哲宗陵(俱在鞏縣城西南)遂國公墓(在鞏縣城西南遂太宗孫諡昭裕)高
密侯墓(在鞏縣城西南高密太宗曾孫)趙普墓(在鞏縣城西普丞相諡忠獻)石
守信墓(在府城西北守信中書令封衛國公諡武烈)高懷德墓(在鞏縣城西南)
(懷德歸德軍節度使)曹彬墓(在府城北彬樞密使追封濟陽郡王諡武惠)李琪墓
(在府城西南三十里伊闕琪左武衛大將軍)潘美墓(在府城西美忠武節度使諡武惠)
錢若水墓(在新安縣城西南五里若水集賢學士贈工部尚書)曹玘墓(在府城西)
(北玘彬之子虞部員外郎)范雍墓(在府城東南雍禮部尚書)張詠墓(在府城東三十)
(里詠樞密直學士諡忠定)吳蒨墓(在府城南尹樊里舊御史)寇準墓(在鞏縣城西孝)
(義保準沒於雷州詔許歸葬西京即此仁宗題其碑額曰旌忠諡忠愍)范仲淹墓(在府)
(城東南三十里萬安山下尹樊里仲淹資政殿學士贈兵部尚書諡文正子純仁及孫凡三世十六)
(墓俱祔葬於此)富弼墓(在府城西之金谷鄉弼司徒封韓國公諡文忠)魏威信墓
(在府城東威信駙馬都尉封魏國公)陳希亮墓(在府冶北希亮太常少卿)文彦博
墓(在府治南彦博太師封潞國公諡忠烈吕履恒詩抔土殘碑在猶傳宋太師鞏南陵樹盡空對)
(日斜時)范祖禹墓(在偃師縣城東洛南鄉土中村祖禹諫議大夫)張玘墓(在澠)
(池縣南村城南山之下玘清遠侯)包拯墓(在鞏縣孝義保拯龍圖閣學士)邵雍墓
(在嵩縣城北新店保雍諡康節)吕蒙正墓(在府城南金石鄉蒙正狀元宰相諡文穆許國)
(公夷簡申國公公著俱祔葬於此)吕誨墓(在府城南鳴臯山之下誨右諫議大夫)蔡
齊墓(在鞏縣城南羅口保齊狀元宰相)程琳墓(在府城南府店保琳平章贈中書令)
(諡文簡)程珦墓(在府城南府店保)穆仕墓(在永寧縣城北大邑保仕元帥)程
顥墓程頤墓(在府城龍門南五十里宋哲宗敇賜葬地一頃二十畞)劉絢
墓(在偃師縣城北絢大學博士)張繹墓(在宜陽縣城東店七里繹字思叔與劉絢俱為)
(二程門人)何頡墓(在永寧縣城東北楊坡保頡嘗從東坡學詩卒葬於此世名為詩客塚云)
趙從約墓(在府城西北從約滎州刺史)花用吉墓(在永寧縣城東吳村保用)
(吉鈞州安撫使)楊楷墓(在府城東平落保楷諫議大夫)楊琪墓(在府城西北杜澤原)
(琪供備庫副使階銀青光祿大夫封原武伯歐陽修有誌)張齊賢墓(在嵩縣海角村北齊)
(賢司空)陶澄墓(在盧氏縣白石峪澄主事)
金程德元墓(在偃師縣城南少微保德元大中大夫凡四世三十八墓俱祔葬於此)
元陳天祥墓(在偃師縣城西南緱氏保天祥中書省平章諡文忠)張恩墓(在鞏)
(縣城西南坊郭保恩安撫使知鞏縣)賈辛墓(在宜陽縣城東北石村保辛晉寧路總管封武)
(威郡侯)薛庸墓(在永寧縣王范鎮庸文人)游環墓(在永寧縣城東北楊坡保環善)
(辭賦)李景昌墓(在偃師縣城西景昌光禄大夫封梁國公)郭實美墓(在宜陽縣)
(城西韓城保實美總管)張伯玉墓(在嵩縣城東伯玉左丞)全寳墓(在永寧縣)
(南河鎮寳永寧王)楊文質墓(在澠池縣城西文質宣慰使封弘農郡侯)張俞墓
(在永寧縣城東俞蜀人遊麗山及韓岳卒葬於此)
明伊厲王墓(在府城西五十五里)簡王墓(在府城西南三十里)安王墓
(在府城東北一十里)悼王墓(在府城西六十里)定王墓(在府城西北二十里)莊
王墓(在府城西北八里)敬王墓(在府城北一十五里)李郁墓(在府城北一十)
(里北邙山麓郁兵部侍郎)閻禹錫墓(在府城北禹錫御史)宋禮墓(在永寧縣城西)
(錦陽山禮工部尚書)曹端墓(在澠池縣東北端霍州學正)耿九疇墓(在盧氏縣)
(城東金駝谷九疇刑部尚書諡清惠)白良輔墓(在府城北良輔太僕寺卿)閻存姐
墓(在府城南五里)畢亨墓(在府城北良村亨右副都御史)王邦瑞墓(在宜陽縣)
(洛西泰山上邦瑞兵部尚書)孫應奎墓(在府城北一十里北邙山應奎戶部尚書)魏
養蒙墓(在府城東五里養蒙兵部尚書)董堯封墓(在府城東一十里堯封戶部尚)
(書)張松墓(在府城西五里松總督廵撫)張論墓(在永寧縣城南一十里論四川)
(廵撫都御史)喬允升墓(在孟津縣城南五里允升刑部尚書)吕維祺墓(在新)
(安縣城西維祺南京兵部尚書)陳惟芝墓(在孟津縣城西一十里惟芝右僉都御史)耿
裕墓(在永寧縣紫蓋山下裕太師諡文恪)董相墓(在嵩縣城北九十里伊闕廢縣之西)
(相副使)劉景耀墓(在登封縣小金店東北景耀僉都御史)趙景星墓(在鞏)
(縣蔡家莊景星獻縣令)李暢墓(在偃師縣楊村暢吏科給事中)尤時熙墓(在府)
(城洛西澗之陽時熙戶部主事世稱西川先生)沈應時墓(在府城北一十里北邙山之麓)
(應時工部尚書)孟化鯉墓(在新安縣城東函谷之阜化鯉光禄寺卿)楊歸儒墓
(在府城北一十里北邙山之麓歸儒貴州布政司使)張時中墓(在偃師縣城南四十里時)
(中贈副憲)焦勲墓(在登封縣城南子太僕寺卿子春祔)劉贄墓(在府城北一十里北)
(邙山䞇臨清副使)李文墓(在宜陽縣河東營北山文戶部郎中)高資墓(在偃師縣)
(白雪山資紹興太守長史進給事斐俱葬於此)張淵墓(在府城史家灣淵江西按察司使)
魏敏墓(在鞏縣坊郭保敏通政司使)張蒲墓(在偃師縣城西七里蒲陜西參政)
崔光宇墓(在登封縣文家村子參議應科祔)何箎墓(在府城鳳凰保箎山陽令)
趙翥墓(在永寧縣城東南翥刑部尚書)
皇清王鐸墓(在偃師縣城東鐸禮部尚書諡文安)張鼎延墓(在永寧縣城東鼎延戶部)
(侍郎)李際期墓(在孟津縣城東際期兵部尚書)張銚墓(在偃師縣城西銚知府)
藺獻徵墓(在偃師縣城西北邙山子吏科給事中挺達祔葬)張其平墓(在偃)
(師縣城東一十里坊其平真定巡撫)傅景星墓(在登封縣城西一十七里少室山之原景)
(星工部侍郎)邵進墓(在府城北一十里北邙山下清宫側進逸士)姬周嗣墓
(在偃師縣城北邙山周嗣贈霍邱令)張乾二墓(在鞏縣横嶺乾二通渭令)耿介墓
(在登封縣城西南介宫詹)吕謙恒墓(在新安縣幽谷北原謙恒光禄寺卿)郭一鵾
墓(在府城外北一十里北邙山一鵾浙江僉事)張爾綂墓(在偃師縣城西五里爾綂)
(國子監助教孝子光宙祔葬)傅作霖墓(在登封縣大金店作霖浙江副使)范芝
墓(在鞏縣涉村芝陜西僉事)吕履恒墓(在新安縣履恒戶部侍郎)王德顯墓
(在偃師縣城西北二里德顯平陸令)張所修墓(在府城北一十里北邙山翠雲峯下所修)
(徵士)范藎墓(在鞏縣涉村藎遵化令)董包起墓(在偃師縣城南蔣村包起沙河令)
南陽府
古丹朱塚(在内鄉縣城西北七十里彰德府亦有墓)
春秋吳王塚(在泌陽縣城東北一百二十里按左傳吳王弟夫概奔楚時稱夫概王楚)
(封於棠溪故城今在遂平縣西北與此地相近所謂吳王即夫概也)楚王墓(在舞陽縣城北)
(灰河保吳掘平王墓投尸於水即其地也)百里奚墓(在府城西北按百里奚仕秦而卒此)
(非秦地安得葬此又水經云梅溪水出於紫山南逕百里奚故宅與墓相近或者其父祖葬此也)
葉公墓(在葉縣城南三十里唐胡曾詩葉公邱墓已塵埃雲矗崇墉亦半摧借問往年龍見)
(日幾多風雨送將來)巫馬期墓(在内鄉縣城北二十里)
戰國魏冉墓(在鄧州新城東門外冉秦穰侯明李賢詩秦相當年擅寵光空餘孤塚傍)
(金湯秋風兔穴通黃壤落日烏棲滿白楊石馬有聲寒雨急豐碑無字綠苔荒可憐富貴今如此莫)
(訝雍琴感慨長)宋玉墓(在唐縣城東華岩寺後)
漢樊噲墓(在舞陽縣城北二十四里噲舞陽侯祖良屏詩漢家王業迥千秋汗馬誰居最)
(上流棑闥直回高帝意裂眦竟奪亞夫謀分封邑在碑三尺報祀城空土一抔只有英名終不滅至)
(今遺墓說樊侯)王陵墓(在鎮平縣城東北三里安國城内東北隅陵右丞相)周勃墓
(在唐縣治後北城下勃右丞相)張釋之墓(在裕州城西北四里釋之廷尉)李廣墓
(在鄧州城東北五十里廣北平太守)霍去病墓(在鄧州城西北四十里去病冠軍侯)召
信臣墓(在府城東北四十里信臣南陽太守)岑彭墓(在内鄉縣城西南二十里)賈
復墓(在鄧州城西北四十里冠軍城復膠東侯汝州寳豐縣亦有墓)馬武墓(在鄧州舊)
(城東武陽虛侯)杜茂墓(在鄧州城西南三十里茂廣武侯裕州西南三十五里亦有墓)劉
盆子墓(在内鄉縣城西北河南府孟津縣亦有墓)朱穆墓(在府城北萬歲亭之陽穆)
(益州太守)宋均墓(在府城東北古城内墓前有二石獸蹲踞相向狀若羚羊左刻天祿右刻)
(辟邪四字古文最竒左刻為雷所轟均河内太守)張衡墓(在府城東北石橋保衡尚書)
王喬墓(在葉縣城東二十五里喬葉縣令)韓稜墓(在舞陽縣城西南四十里稜司)
(空)竇憲墓(在鄧州城西南四十里憲車騎將軍)宗資墓(在府城東北古城内資汝)
(南太守)韓韶墓(在舞陽縣城西南四十五里韶嬴長)張仲景墓(在府城東關仁)
(濟橋西仲景長沙太守以醫名)
三國諸葛墳墟(在葉縣城北平山下有斷石幢云此北有諸葛之舊墳墟今山下西)
(有諸葛廟東有金雞塚疑即諸葛亮祖父葬處蓋亮瑯琊人避地而西自其祖父已然此幢隋文帝)
(開皇二年物此時去三國未遠言必有據)趙雲墓(在府城南三十里雲蜀漢將軍)徐庶
墓(在府城西南七里卧龍岡史記曹操追劉備於當陽之長阪庶母為操所獲庶辭備指其心曰)
(本欲與將軍共圖王伯之業今既失母方寸亂矣無益於事請從此别蓋歸沒葬於此)黃權
墓(在府城東北一十五里豫山權魏車騎將軍)張澹墓(在鄧州冠軍故城西澹魏征南)
(將軍有碑刻其背曰白楸之棺易朽之裳銅鐵不入凡器不藏嗟爾後人幸勿我傷)
南北朝李崇墓(在鎮平縣城東北崇魏安衆侯)王思正墓(在鄧州湍水南)
(道旁有石樓題云北齊蜀郡太守王子雅之墓)
唐廣武伯墓(在鄧州城東北五十里有碑云唐廣武伯李公天寳二載立)顔真
卿母墓(在内鄉縣西峽口)杜公墓(在内鄉縣城南五十里相傳為子美祖葬處)
張果墓(在桐柏縣城東六十里果銀青光祿大夫)
宋梅詢墓(在葉縣城南二十五里梅灣詢給事中知審官院許州知州)任桷墓
(在葉縣城南與梅詢墓相近桷蜀人知葉縣令)豉母墓(在鄧州舊城内東南隅世傳金侵宋)
(時瘟疫盛行一老嫗煎豆豉湯以飲軍士後果全師而歸母亡人感其德遂積土成塚因名焉彭而)
(述詩鼯鼪窟宅老狐窩寒雨秋風怨女蘿莫看人間將相墓等閑得似豆䜴婆)晁維岳墓
(在鄧州城西維岳朝奉郎)賈黯墓(在鄧州城西北四十里冠軍城南湍水上黯狀元學士)
元劉整墓(在鄧州城西南三里整中書左丞諡武敏)馬旺墓(在唐縣城西南桐河)
(保旺管民元帥)西漢傑墓(在葉縣城西孟奉保漢傑禮部尚書)富珠哩翀墓
(在内鄉縣一百二十里翀國子祭酒)趙祥墓(在鄧州城東南曲專里祥本州長官)宣府
尹墓(在葉縣城東孟奉保宣南陽府尹)杜清墓(在淅川縣城西荆子保清南陽知府)
(子文秀京兆郡侯祔)王巴拜墓(在泌陽縣有碑巴拜元將軍)李威墓(在鄧州城)
(西南五十里號長樂林威元總帥)
明唐定王墓靖王墓憲王墓悼簡世子墓
莊王墓成王墓(俱在府城西北三十里紫山)郭雲墓(在府城東)
(雲宣武將軍)焦宏墓(在葉縣城西二里宏戶部侍郎弟寬陜西參政子鈍長蘆運使祔葬)
(於此)李賢墓(在鄧州城南一十里賢大學士諡文達)孔顯墓(在鄧州城西七里顯)
(金吾右衛鎮撫守禦是州兼知州事)柴昇墓(在府城東三里昇工部尚書)關廷訪
墓(在泌陽縣城南廷訪副使)鐵鉉墓(在鄧州城南一十五里下刁河荒丘相傳為兵部尚)
(書鐵忠烈公墓公死節金陵矣此或其先塋乎抑亦有義士如收文丞相之骨者乎舊志云去李文)
(達公墓不遠)三藍墓(在鄧州漢中太守藍瑞山西僉事藍偉二墓在州城西三里許六門)
(堤下又州城四十五里為南禮部員外郎藍洪墓)王鴻儒墓(在府城南六十里鴻儒戶)
(部尚書諡文莊)陳明志墓(在泌陽縣城南明志郎中)孫璧墓(在裕州城東北二十)
(里璧御史)李宗木墓(在内鄉縣順陽川官路之南宗木封禮部郎中)胡瑞墓(在内)
(鄉縣大峪山瑞山西廵撫)葛登名墓(在泌陽縣城東登名袁州知府)李新墓(在内)
(鄉縣城北三十里新戶部侍郎)馬之驥墓(在新野縣城北二十里之驥禮部侍郎)彭
凌霄墓(在淅川縣城東五里凌霄侍郎)牛鳳墓(在葉縣城西唐山下鳳太常寺卿)
衛道墓(在葉縣城東三里道刑部侍郎)李蓘墓(在内鄕縣城西北蓘太史)彭彬
墓(在鄧州彬參議)徐茂墓(在新野縣茂參議)馬化龍墓(在新野縣化龍兵憲)
許維淸墓(在内鄉縣維清孝廉)
皇清彭而述墓(在鄧州城西七十里禹山茱萸河之陽而述雲南布政司使)張奎墓
(奎都司辰州死難順治十一年奉)
(旨葬南陽故里)于肖龍墓(在内鄉縣城東北三十里肖龍戶部主事)胡良知墓(在内)
(鄕縣城西三十里良知永州知府)張應祥墓(在府城西一十二里應祥都督)胡景
𤾉墓(在内鄉縣城西五里景𤾉密雲令)
汝寧府
周申伯墓(在信陽州境謝城即申伯封邑今有高塚相傳為申伯塚)蔡侯墓(在上)
(蔡縣城東北一里有高塚)
春秋漆雕開墓(在上蔡縣城北華陂鎮)
戰國慎子將軍墓(在正陽縣城南三里即南龍岡七星臺也)楚武王墓
(在新蔡縣東北鮦陽城)楚襄王墓(在新蔡縣頓家岡有楚王城城有襄王墓)
秦李斯墓(在上蔡縣城西南二十里宋劉敞詩二世三公何足論憶牽黃犬出東門天人)
(忌滿由來事枉□沙邱有舊恩)
漢吳公墓(在上蔡縣境公河南守為時循臾)翟方進墓(在府城界内方進丞)
(相宋劉敞詩持法雖深上不疑蕭疎何事觸刑機主恩未改天心改使者)葛陵
(在新蔡縣城西五十里東漢銚期之子丹封侯於此故有墓)陳蕃墓(在府城東平輿故城)
(西南蕃太傅)張邵墓(在府城北三十里雞黍臺西二里許旁一塚世傳為邵母墓)郅
惲墓(在西平縣東門外惲尚書僕射)張憙墓(在府城射橋西憙平輿令焚身救旱詳見)
(宦蹟)袁安墓(在府城東三十餘里安司徒)董永墓(在府城西北三十五里永孝子)
費褘墓(在確山縣城西北里許)黃憲墓(在正陽縣舊縣吏隱堂後唐顔真卿書碑)
南北朝袁憲墓(在確山縣城西北二十里憲陳侍中)蔡士明墓(在羅山縣)
(城南山神墩士明狀元)
宋鄭恩墓(在確山縣城南五里)謝良佐墓(在上蔡縣城西南二里良佐程子門)
(人)祖士龍墓(在汝陽縣陽安鄉)
元郭恕墓(在府城東北恕僉都元帥)劉秉文墓(在府城東南五里秉文都總府)
(副使)范谷英墓(在上蔡縣城西南谷英集賢學士)李思齊墓(在羅山縣城東)
(北一十里思齊許國公)
明崇簡王墓靖王墓(俱在確山縣城南五里)恭王墓(在上蔡縣)
(城西南一十五里)秀懷王墓(在府城東北五里)趙好德墓(在府城西鶴莊)
(好德陜西行中書省參知政事子工部侍郎毅祔)衡岳墓(在西平縣城南二十里岳桂林)
(府知府)高鑑墓(在信陽州城南飛鳳山鑑夔州府知府)曹鳳墓(在新蔡縣城南)
(鳳副都御史)李遜學墓(在上蔡縣城東南遜學禮部尚書)何景明墓(在信)
(陽州城北釣魚臺北山景明陜西副使孫禮部侍郎洛文祔葬)孟洋墓(在信陽州城南洋大)
(理寺卿)李本固墓(在府城東五里本固工部侍郎)曹亨墓(在新蔡縣城西八里)
(亨南京工部尚書)張自立墓(在府城西南五里岡原自立解元)萬孟雅墓
(在府城東關外孟雅江西人洪武初守汝後卒葬於此)趙賢墓(在府城西一十里賢禮部)
(尚書)王誥墓(在西平縣城西三十里汝河北岸誥左都御史有碑)王祖嫡墓(在信)
(陽州城東北祖嫡春坊學士)林時墓(在府城西一十里)羊可立墓(在府城西)
(一十五里寨湖上可立尚寳司卿)桂有根墓(在府城西一十里有根工部侍郎)郭
五常墓(在西平縣城南三里沙岡之陽五常太僕寺卿)李宗延墓(在府城南二十)
(里宗延吏部尚書)傅振商墓(在府城西南五十里振商兵部尚書)徐景星墓
(在府城西一十里景星戍浙俘倭數年累官遼東副帥)劉光國墓(在上蔡縣城北六里)
(光國僉都御史)劉大實墓(在確山縣城西北一十里秀山之左大實戶部侍郎)陳耀
文墓(在確山縣城西耀文太僕寺卿)張九一墓(在新蔡縣城南九里港九一僉都御)
(史)雷雯墓(在上蔡縣東門外雯戶科給事中)馬驥墓(在上蔡縣城西南驥浙江)
(參議)宋訓墓(在新蔡縣城三里訓通政司使)徐廷章墓(在羅山縣城西南石門内)
(廷章左都御史)
汝州
周魯陽公墓(在魯山縣城西北二里墓有石碑止存四字)
漢薄太后陵(在郟縣城東薄姬掌保)賈復墓(在寳豐縣治西南隅復膠東侯)
(南陽府鄧州西北冠軍城亦有墓)馮異墓(在州城西六十里臨汝城異大樹將軍)
南北朝元魏陵(在州城東南二十里大龍山巔後魏元氏所葬)
唐元結墓(在魯山縣城北三十里青條嶺陂泉之原結經略使)馬燧墓(在郟縣東)
(南燧封北平郡王)劉廷芝墓(在州城東北二十里風穴山前廷芝進士有詩名)
宋魏悼園(在州城西北二十里牛脾山秦王廷美之墓祔兆二十餘塚)寇瑊墓
(在寳豐縣城東南石渠保瑊樞密直學士世誤為萊公墓)二蘇墓(在郟縣城西北三十五里)
(峨眉山蘇軾卒於常州長子邁卜葬於此山遵治命也轍後亦葬焉)孟良墓(在魯山縣城北)
(三十里青條嶺隣元次山墓)孔畋墓(在寳豐縣堯山之陽畋處士孝子)
元唐古幹墓(在魯山縣城西一十里頭看花園後唐古姓幹名先世居真定府因官魯)
(山遂家焉元擢武信將軍卒葬於此)鄧順墓(在魯山縣坊郭保順禮部侍郎)巴拜墓
(在寳豐縣城東南五十里巴拜右丞石刻尚存)舒穆嚕墓(在魯山縣城北七里頭後舒穆)
(嚕知汝州卒葬於此)
明李希顔墓(在郟縣城西塔亭保希顔左春坊明王尚綗詩下塔亭南八畝墳山靈長)
(為護風雲江東鳳起原高會海北龍飛自不羣柱國有功歸太史傳家無譜續遺文臨風幾度空惆)
(悵馬首荒林又夕曛)滕昭墓(在州城北李園陂昭兵部左侍郎)劉濟墓(在郟縣城)
(北二十里大劉山麓濟遼東苑馬寺少卿)王尚絅墓(在郟縣城西上舊遺保尚絅浙江右)
(布政)張從易墓(在汝州望雲山從易賜布政使)張用瀚墓(在郟縣城北用瀚禮)
(部侍郎)杜楫墓(在州城東北柴家莊楫贑榆令)賈欽墓(在魯山縣北高原欽山西)
(僉事)張位墓(在郟縣郟敖永興岡位均州守)李正佐墓(在郟縣南城外土奔塚頭)
(鎮正佐山西安邑人天啟丁卯孝廉崇禎辛已任郟壬午闖寇陷城被執百折不從擁出城南罵不)
(絶口遂遇害賊去士民覓公屍其棺掩葬母喬氏亦殉難葬於公之上東原)
皇清吳垣墓(在寳豐縣汝南鎮東南垣侍講學士)屈有信墓(在州城西寧鄉有信戶部)
(主事)仝廷舉墓(在郟縣城西北石雞山廷舉解元)趙光耀墓(在郟縣城北二)
(十里大劉山之陽光耀湘潭令)
陳州
古太昊陵(在州城西北三里)
商高宗陵(在西華縣城北長平鄉)
周陳胡公墓(在州城北胡公虞舜裔名閼父為周陶正武王頼其利器用與其神明之)
(後妻以元女大姬而封諸陳都宛丘)
春秋陳靈公墓(在西華縣城西三里)陳懷公墓(在商水縣城西二十里)
䨇女塚(在州城西南十三里陳侯之女)
戰國楚懷王墓(在商水縣城西二里史記楚懷王外信張儀之詐内惑鄭袖之說䟽)
(屈原而信上官大夫令尹子蘭為秦所執逃死葬於此)
秦扶蘇塚(在商水縣城西南三十里史記秦始皇使太子扶蘇監蒙恬築長城二世矯始)
(皇令賜死葬於此)蒙恬墓(在商水縣去扶蘇墓六十步)
漢馮唐墓(在州城東南四十里唐車騎都尉)汲黯墓(在州城東北三十里黯淮)
(陽太守)耿弇墓(在商水縣城東十八里)
三國曹植墓(在州城南三里植魏封陳思王梁庾肩吾詩公子獨憂生丘隴擅餘名採)
(樵枯樹盡犁田荒隧平寧追宴平樂詎想謁承明旦余來錫命兼言事結成飄颻河朔遠颭飇颶風)
(鳴鴈與雲俱陣沙將蓬共驚枯桑落古社寒烏歸孤城隴水哀笳曲漁陽慘鼓聲離家來遠客安得)
(不傷情)華陀墓(在項城縣陀魏名醫載三國志方伎傳)
五代趙犨墓(在州城東北永安鄉犨唐州刺史弟昶弟珝祔)陸思鐸墓(在州)
(城東北思鐸陳州刺史)
宋狄靑墓(在州城北柳湖濱靑以樞密副使相判陳州卒葬於此明侯恪詩驅馬平原暮)
(荒墳土一堆名猶存日月身已暗蒿萊細雨牛歸牧愁雲雁過哀躊蹰懷古意欲去更徘徊)段
少連墓(在州城西少連龍圖閣直學士)
元徐世隆墓(在商水縣永石村世隆吏部尚書)
明王良臣墓(在州城西北良臣陜西方伯)張養志墓(在州城東北養志左)
(都御史)孟鏞墓(在州城西北鏞侍郎)胡嘉棟墓(在西華縣城西南嘉棟兵科給)
(事中)王敬民墓(在西華縣城西南潘岡敬民左都御史)金勵墓(在商水縣城西)
(一十五里潘洪村勵山西參政)
許州
周八士塚(在襄城縣城北三十里)
春秋潁考叔墓(在襄城縣城東北考叔封純孝伯)徐君墓(在襄城縣城北)
(一十七里即季札使鄭還掛劒之處)祭仲墓(在長葛縣城西四十里陘山上)
戰國楚六王墓(在襄城縣城西南一十里楚公子六人葬此)令武將軍
墓(在襄城縣西南五里令武山之麓)
漢晁錯墓(在州城東三里古城内錯御史大夫)灌嬰墓(在州城南潁陰故宅舊名)
(灌臺)李膺墓(在襄城縣北十里膺司隸校尉)陳寔墓(在郾城縣西二十里寔太邱長)
許慎墓(在郾城縣城東三十五里召陵城下)顔良墓(在州城東三十里上有廟)任
子墓(在長葛縣城東一里有斷碑)徐母墓(在州城東二十五里徐庶母上冇碑)董
永墓(在長葛縣城東一十五里董村鎮西南)八龍墓(在州城北五里荀爽兄弟八人)
(世稱八龍俱葬於此)
唐房玄齡墓(在襄城縣城西北房村玄齡丞相)賈崇俊墓(在臨潁縣城東)
(崇俊開國公)
宋韓億墓(在州城東北三十里億尚書左丞)范鎮墓(在襄城縣城北四十里鎮)
(蜀郡公卒葬於此諡忠文明辛自修詩著作當年惠愛深荒城猶說舊桑林春回日永尋芳徑雨過)
(風柔想綠陰杼軸尚遺憂國念繭絲共仰為民心坵墟一望空陳跡惟有黃鸝送好音)楊再
興墓(在臨潁縣城南三十五里小商橋東再興官綂制隸岳飛麾下以三百騎敵烏珠十二萬)
(衆戰死於此焚其屍得箭鏃二升遂葬斯土明吕邦耀詩單騎横衝金將營壯懷刻日復西京傷心)
(武穆商橋恨哭罷將軍再勒兵)苗訓墓(在長葛縣城西南一十二里苗家村)八鳳塚
(在州城西北三十里韓億子八人葬此)
金麻九疇墓(在州城東九疇世稱徵君)
元古奉寧墓(在襄城縣城西南一十里奉寧兵部尚書封楚國公)盧天祥墓
(在臨潁縣城北巨陵店天祥提刑使四子俱祔)賈景山墓(在臨潁縣城東南景山行省參)
(政)王義甫墓(在臨潁縣城東三里義甫行軍斷事)
明世家寳墓(在襄城縣城東三里家寳刑部尚書)賈瑛墓(在臨潁縣城西南一)
(里瑛贈少保)許廓墓(在襄城縣城西南十里龜山之陽廓兵部尚書)邢域墓(在臨)
(潁縣城東三里子太常寺卿守成祔葬)黃紱墓(在長葛縣城北馬陵岡紱左都御史)辛
自修墓(在襄城縣城西南十里自修少保謚肅敏)任鑑墓(在臨潁縣城西南二里鑑)
(都御史)王潤墓(在臨潁縣城東七里潤副使)蘇繼歐墓(在州城西南三十里)
(榆林店繼歐太常寺卿)高祥墓(在臨潁縣城西三里祥孝子)賈詠墓(在臨潁縣)
(城西五里詠大學士諡文簡)程達墓(在臨潁縣城西一里達御史)李敏墓(在襄)
(城縣城東三里敏戶部尚書諡恭靖)李凱墓(在臨潁縣城西四里凱給事中)
禹州
古黃帝三女塚(在密縣城東三里上有白松高數十仞)
春秋子産墓(在新鄭縣城西南三十里陘山之巔)
戰國聶政墓(在府城西門外一里懷慶府濟源縣軹城里亦有墓)張平墓(在州)
(城南二十里平張良之父)
漢張德墓(在密縣綏水之陰德洪農太守)常十塚(在密縣城西高村保昔光武厄)
(於王莽匿其家圍急季弟代死獻首解圍後封崇聖公兄弟十人俱葬於此)
唐盧照隣墓(在州北具茨山之下)
宋王曾墓(在新鄭縣城東北三十里曾沂國公諡文正山東益都縣亦有墓)魯宗
道墓(在新鄭縣城西北宗道參知政事諡簡肅子有方祔)晏殊墓(在州城東南殊丞相)
(諡元獻)曾公亮墓(在新城縣城東南公亮丞相諡憲靖)蔡齊墓(在州城西南保)
(寧里齊參知政事諡文忠)夏竦墓(在州城西南安康里竦學士諡文莊)陳省華墓
(在新鄭縣城北三十里省華秦國公子堯佐堯叟堯咨孫希古學古曾孫知儉玄孫㫬皆葬此)宋
庠墓宋祁墓(俱在州城西南二十里三峯山庠諡元憲祁諡景文)歐陽修
墓(在新鄭縣城西二十里修觀文殿學士諡文忠)賈昌朝墓(在州城西綾錦里昌朝僕)
(射封魏國公)賈昌齡墓(在新鄭縣城北三十里抱獐山東南)孫甫墓(在州城西)
(塢頭村甫諫議)程坦墓(在州城麥秀里坦中書令成國公)程戡墓(在州城西戡樞)
(密直學士諡康穆)吳育墓(在新鄭縣崇義鄉育吏部尚書謚正肅)鄭居中墓
(在新鄭縣城西南居中領樞密院事諡文正)徐清叟墓(在州城東北清叟太史封徐國)
(公)田紹芳墓(在州城南二十里三峯山原子太保况祔葬)鮮于侁墓(在州城大)
(儒里高村侁修撰)章德象墓(在州城南二十里三峯山原德象太尉諡文憲)田畫
墓(在州城南二十里三峯山畫知淮陽軍)
金劉芳墓(在密縣城西二十五里芳定遠大將軍)
元馬光祖墓(在州城東關光祖汝寧府判官)王惟良墓(在州城西玉橋里惟)
(良大尹)
明周定王墓(在州城北五十里明山)恭王墓(在州城北二十里槐山原)馬
文昇墓(在州城北具茨山麓文昇兵部尚書諡端肅)王述古墓(在州板橋述古)
(山西布政使)李夢陽墓(在州城北三十里麻地川夢陽江西提學副使)古朴墓
(在州城西五十里朴大學士)李叔允墓(在州城東十里叔允修撰)高拱墓(在新)
(鄭縣北二里拱大學士勅葬諡文襄)高捷墓(在新鄭縣城北三十里抱獐山麓捷右都御史)
安大法墓(在州城大吕里大法贈御史子九域祔葬此)董九貢墓(在州黃龍)
(泉上九貢山西參政)
皇清劉湛墓(在州城南白鹿泉左湛辰州通判)
鄭州
春秋狐偃墓(在汜水縣胡囤村之南偃晉大夫)
漢周苛墓(在滎澤縣城西南苛御史大夫)紀信墓(在滎澤縣城西孝義保信為將)
(軍乘漢王車誑楚被焚而死葬此)周勃墓(在州城西北三十里䨇橋村)
晉祖逖墓(在滎陽縣石勒過成臯為逖母修墓出晉書)
唐徐勣墓(在滎陽縣二十里勣賜姓李封英公考城縣亦有墓)裴度墓(在州城南)
(三十里度中書令封晉國公)劉禹錫墓(在滎陽縣西檀山原禹錫禮部尚書)孔戣
墓(在滎澤縣城西戣兵部尚書與弟戡俱葬於此)鄭曾墓(在河陰縣城東北四里曾光禄)
(大夫)鄭善果墓(在滎澤縣廣武原善果江州刺史)鄭儋墓(在滎陽縣小索城東)
古塚(在汜水縣廣武原古塚纍纍皆高大數丈與山隴同體然標題不存故姓氏無考總之皆)
(帝王將相之域也)
五代周世宗陵(在州城南五十里有司春秋致祭三歲一遣使祭享)恭帝陵
(在嵩陵西一里許)
宋王德用墓(在州城西南五十里德用樞密使諡武恭)符后墓(在滎陽縣城北)
(五里)程德元墓(在滎澤縣程家莊德元封開國公)王士安墓(在氾水縣下窩)
(萬山之陽士安太子太師子博文孫田興疇俱為樞密祔葬)任湯輝墓(在州城北三里)
胡延慶墓(在氾水縣霍家河之旁延慶將軍)
元霍繼基墓(在州城西一十五里繼基留守同知)楊文卿墓(在滎澤縣城西)
(北文卿都御史)李仲和墓(在河陰縣城西高村保仲和建德路總管)哈坦墓(在州)
(城東三十里哈坦陳留侯有學士吳澂碑文)
明周簡王墓悼王墓(俱在滎陽縣城東南四十五里)靖王墓(在滎)
(陽縣城東北楚村)懿王墓惠王墓康王墓莊王墓
(俱在滎陽縣城東槐東保)王彰墓(在州城西南彰右都御史)孫儼墓(在滎澤縣城東)
(廣武山文峯頂之東儼陜西參政)李斌墓(在滎澤縣崗東李村南斌封武略將軍)李
春墓(在州東門外二里鳳凰臺東春宣德時解元)朱智墓(在滎澤縣城東因河塌今)
(移縣西南有碑記智僉事)李藹墓(在滎澤縣城西藹縣令)
皇淸蔣竒勲墓(在滎陽縣鳴鳳原竒勲山西廵道)宗良弼墓(在滎澤縣古城良弼)
(東安縣令)
陜州
古女媧陵(在閿鄉縣城西北黃河側唐天寳末失其所在乾元初復湧出按史女媧風姓)
(蛇身人首有神聖之德代伏犧氏立號曰女希氏無革造惟作笙簧故易不載一曰女媧亦以木德)
(王一統志山西趙城縣東八里亦有媧皇陵)
夏關龍逢墓(在靈寳縣城西南王埵里)
漢戾太子墓(在閿鄉縣城南泉鳩里按漢書太子被讒死皇孫二人隨太子並葬於此)
欒巴墓(在靈寳縣城東南下磑里巴尚書有仙術)
晉楊后塚(在靈寳縣城東南坊郭保楊武帝后)楊駿墓(在靈寳縣城南陽村北有)
(晉太傅塚即楊后父)王濬墓(在閿鄉縣城東一十五里濬大將軍卒諡武唐羅隱詩男兒未)
(必盡英䧺但到時來即命通若使吳都猶旺氣將軍何處立殊功)
唐三生公主墓(在州城東七里社昔唐明皇公主左手有三生字死葬於此)竇
建德墓(在靈寳縣城北朱陽村)姚崇墓(在州城東衛村社崇左相封梁國公諡文)
(獻父懿贈尚書裔孫煒平章俱葬此)楊仲宣墓(在閿鄉縣城東仲宣吏部郎中封高都公)
韓岌墓(在州城北一十里岌虢州司戶)楊惠墓(在閿鄉縣城西四十里有志石存惠)
(柱國太尉震之後)吳融墓(在閿鄉縣城西四十里融翰林承旨)王顔墓(在閿鄉縣)
(七正洞側顔虢州刺史)梁文正墓(在閿鄉縣城東一十五里文正孝子葬母墓側)
宋魏野墓(在州城東野處士)
元岳藏齋墓(在州城東南藏齋國子祭酒)趙偉墓(在州城東南偉陜虢二州)
(長官卒葬於此)蔚德元墓(在州城東趙原社德元崇慶路治中)
明李淵墓(在靈寳縣城西南淵孟縣知縣)何鈞墓(在靈寳縣城北二里鈞戶部侍)
(郎)許進墓(在靈寳縣城東南進吏部尚書諡襄毅)盛訥墓(在閿鄉縣城西六十)
(里訥學士)許論墓(在靈寳縣城東南論兵部尚書諡恭襄)楊惟康墓(在靈寳縣)
(城東南三里惟康雲南左布政使)范敏墓(在閿鄉縣城南一十里敏戶部尚書)薛嵓
墓(在閿鄉縣城西嵓大理寺卿)許讃墓(在靈寳縣城東南五里讃大學士諡文簡)許
誥墓(在靈寳縣城東南四里誥戶部尚書諡莊敏)
光州
春秋孫叔敖墓(在固始縣城北期思鎮廟下叔敖楚相)
戰國秦昭王墓(在固始縣城西二十里曲河之上有秦王嶺在此鑄劍)
漢丁蘭木母墓(在固始縣城北梁安里蘭孝子)
晉劉伶墓(在州城北旁有井伶晉名人相傳死葬此按衛輝府與甘肅縣俱有伶墓此蓋)
(劉令云)
唐張果墓(在固始縣城北張莊保東桐柏縣亦有墓)
宋司馬池墓(在光山縣城西南池知諫院山西夏縣亦有墓)許將墓(在固始縣)
(木皮橋舖將狀元子龍圖閣學士份祔葬)詹鈞墓(在固始縣城東南一里)
元馬祖常墓(在州城西四十里祖常御史中丞諡文正)張安仁墓(在州城西)
(三里安仁兵部尚書)管禕墓(在光山縣官陂禕學士)龔友福墓(在光山縣友福)
(狀元)孝女墓(在光山縣城東世傳唐氏之女負土葬父女卒亦葬於此故名)
明汪璧墓(在商城縣刻漏山下璧御史)郝璜墓(在州城東七里璜兵部侍郎)
熊翀墓(在州城南磨臺山下翀戶部尚書)朱冠墓(在固始縣城南冠江西僉事)
許逵墓(在固始縣城南逵死宸濠難贈禮部尚書諡忠節)洪恩照墓(在息縣城)
(西五里恩照浙江藩司祖父俱葬此)李緋墓(在固始縣南集緋都御史)王筵墓(在商)
(城縣千蘿陂筵苑馬寺少卿)閻倫墓(在息縣城北三里屬卧牛崗倫禮部郎中)洪其
道墓(在商城縣盧家集其道刑部員外郎)劉任墓(在商城縣西畈任參政)黃綰
墓(在息縣西關外綰紹興知府贈太常寺少卿)喻時墓(在州城東二十五里時戶部左)
(侍郎)廖逢節墓(在固始縣城西七十里白廟逢節僉都御史)劉㻙墓(在光山縣)
(東門三里㻙諭德)楊所修墓(在商城縣城東北四十里銅井山楊家河之原所修左副)
(都御史)黃家棟墓(在息縣城西三里家棟浙江僉事)王淅墓(在商城縣茶店)
(淅按察司副使)黃綗墓(在州城東石家堂綗太常寺卿)李若星墓(在息縣城東五)
(里若星兵部右侍郎)周汝弼墓(在商城縣丁家畈汝弼左副都御史)張舜命墓
(在商城縣北關外舜命按察司副使)張祉墓(在固始縣南集西祉僉都御史)
皇清曹琪墓(在息縣城東鳳鳴岡琪禮部主事)宣紹中墓(在息縣城東三里紹中湖)
(廣寳慶府知府)王政大墓(在商城縣高古山政大贈榮禄大夫)沈一澄墓(在商)
(城縣官畈一澄刑部主事)黃瑞墓(在商城縣城西南盧家畈瑞浙江都督)
河南通志卷四十九
