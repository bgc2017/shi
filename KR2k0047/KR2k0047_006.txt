河南通志卷六
疆域
周官形方氏掌制邦國之地域而正其封彊無有
華離之地唐李淳風以山河分麗兩戒天地設險
自然之勢也然而後王建置與山川之脉絡常相
錯互而制防之道寓焉豫當大河之南自崤函東
漸淮汝形勢畫一而彰衞覃懷斗入燕晉河山紛
糾襟帶抱負犬牙錯處稱磐石矣
本朝威德所周遍及四海
廟堂睿慮周詳以濬滑内黃畫隸豫省復有宋之遺規
于以便漕輓而紓民力設施措置豈不偉哉志疆
域
河南布政使司
河南省舊隸八府一州雍正二年將各府屬之陳
許禹鄭陜光六州俱陞為直隸州雍正三年將彰
德府屬之磁州改屬直隸省將直隸省屬之濬滑
内黃三縣改屬河南省合計新隸共八府七州其
道里疆界之數悉從新定
自省城東至江南徐州之蕭縣界六百零五里西
至陜西華州之潼關縣界一千三十里南至湖廣
黃州府之黃陂縣界一千一十里北至直隸廣平
府之磁州界三百八十里東西廣一千六百三十
五里南北袤一千三百九十里
開封府
舊統屬四州三十縣今將所屬之陳許禹鄭四州
陞為直隸州將延津縣改屬衞輝府又分西華商
水項城沈邱四縣改屬陳州臨穎襄城郾城長葛
四縣改屬許州密縣新鄭二縣改屬禹州滎陽滎
澤河陰汜水四縣改屬鄭州而開封府所屬止有
十四縣其道里疆界悉從新定
東一百四十里至歸德府睢州界
西一百一十里至鄭州界
南二百三十六里至陳州西華縣界
北一百里至衞輝府滑縣界
東南二百六十里至陳州界
西南一百八十里至許州長葛縣界
東北一百七十里至直隸大名府東明縣界
西北一百零五里至衞輝府新鄉縣界
東西廣二百五十里南北袤三百三十六里由府
治北一千五百八十里達於
京師
祥符(附邑也東至陳留縣界三十五里西至中牟縣界三十五里南至尉氏縣界六十五里北)
(至封邱縣界四十里)府東五十里為陳留(東至杞縣界三十里西至祥符縣界)
(十五里南至通許縣界四十里北至蘭陽縣界三十里)又東一百里為把縣
(東至睢州界三十里西至陳留縣界三十里南至太康縣界七十里北至蘭陽縣界五十里)東
南九十里為通許(東至杞縣界三十里西至尉氏縣界三十里南至扶溝縣界四)
(十里北至陳留縣界二十里)又東南二百一十里為太康(東至柘城)
(縣界四十五里西至扶溝縣界六十五里南至陳州界五十里北至把縣界四十五里)府南
九十里為尉氏(東至通許縣界二十五里西至中牟縣界五十里南至洧川縣界二)
(十里北至祥符縣界三十里)又南一百六十里為鄢陵(東至扶溝縣界)
(十里西至許州界三十五里南至西華縣界八十里北至尉氏縣界三十里)又南二百
里為扶溝(東至太康縣界三十五里西至鄢陵縣界二十五里南至西華縣界四十里北)
(至通許縣界五十里)西南一百五十里為洧川(東至尉氏縣界三十里西)
(至禹州新鄭縣界二十里南至許州界二十里北至中牟縣界六十里)府西七十里
為中牟(東至祥符縣界三十里西至鄭州界三十五里南至洧川縣界六十里北至陽武縣)
(界五十里)西北九十里為陽武(東至封邱縣界三十里西至懷慶府原武縣界)
(二十里南至中牟縣界三十里北至衞輝府新鄉縣界三十里)府北五十里為封
邱(東至蘭陽縣界四十五里西至衞輝府延津縣界三十五里南至祥符縣界三十里北至衞輝)
(府滑縣界三十里)東北九十里為蘭陽(東至儀封縣界十五里西至陳留縣)
(界二十里南至杞縣界六十里北至直隸大名府長垣縣界五十里)又東北一百二
十里為儀封(東至歸德府考城縣界三十五里西至蘭陽縣界十五里南至把縣界十)
(里北至直隸大名府長垣縣界三十里)
歸德府
東二百九十里至江南徐州蕭縣界
西一百八十里至開封府把縣界
南二百五十里至陳州界
北七十里至山東兖州府曹縣界
東南二百二十五里至江南宿州界
西南一百三十里至開封府太康縣界
東北一百一十里至山東兖州府單縣界
西北一百七十里至開封府儀封縣界
東西廣四百七十里南北袤三百二十里由府治
北一千八百里達於
京師
商邱(附邑也東至夏邑縣界六十里西至寧陵縣界四十五里南至鹿邑縣界七十里北至山)
(東曹州曹縣界七十里)府東一百二十里為夏邑(東至江南徐州蕭縣)
(界六十里西至商邱縣界六十里南至永城縣界三十五里北至虞城縣界三十五里)東南
一百八十里為永城(東至江南鳳陽府宿州界五十里西至商邱縣界六十里)
(南至江南鳳陽府宿州界四十里北至江南徐州碭山縣界七十里)府南一百二十
里為鹿邑(東至江南亳州界二十里西至開封府太康縣界七十里南至陳州項城縣界)
(一百一十里北至商邱縣界六十里)府西六十里為寧陵(東至商邱縣界一十)
(八里西至睢州界二十里南至柘城縣界四十里北至考城縣界三十里)又西一百一
十里為睢州(東至寧陵縣界三十里西至開封府把縣界四十里南至開封府太康縣)
(界五十里北至開封府儀封縣界六十里)州南九十里為柘城(東至商邱縣界)
(四十五里西至開封府太康縣界四十里南至鹿邑縣界二十里北至寧陵縣界四十里)州東
北九十里為考城(東至山東曹州曹縣界三十里西至開封府儀封縣界二十里)
(南至寧陵縣界三十五里北至直隸大名府長垣縣界四十里)府東北六十里為
虞城(東至江南徐州碭山縣界五十里西至考城縣界五十里南至夏邑縣界二十里北至山)
(東兖州府單縣界三十里)
彰德府
舊統屬一州六縣今將所屬磁州改屬直隸廣平
府將直隸大名所屬内黃縣改入計所屬共七縣
其道里疆界悉從新定
東一百五十里至直隸大名府清豐縣界
西一百七十里至山西潞安府壺關縣界
南一百三十里至衞輝府淇縣界
北七十里至直隸廣平府磁州界
東南六十五里至衞輝府濬縣界
西南二百三十里至山西澤州府陵川縣界
東北九十里至直隸廣平府成安縣界
西北四百四十里至山西遼州界
東西廣三百二十里南北袤二百里由府治一千
二百里達於
京師
安陽(附邑也東至直隸魏縣界一百里西至林縣界八十里南至湯陰縣界三十里北至直隸)
(廣平府磁州界四十里)府東一百一十里為内黃(東至直隸大名府之)
(清豐縣界十五里西至安陽縣界四十里南至直隸大名府開州界三十五里北至直隸大名府魏)
(縣界五十里)府南四十五里為湯陰(東至直隸大名府開州界七十里西)
(至林縣界八十里南至衞輝府濬縣界二十五里北至安陽縣界十五里)府西南一百
二十里為林縣(東至安陽縣界四十里西至山西潞安府壺關縣界一百里南至輝)
(縣界一百里北至涉縣界八十里)西北一百六十里為武安(東至直隸)
(廣平府邯鄲縣界三十八里西至涉縣界八十里南至直隸廣平府磁州界五十里北至直隸廣平)
(府沙河縣界五十里)又西北二百四十里為涉縣(東至直隸廣平府磁)
(州界一百里西至山西潞州府黎城縣界三十里南至林縣界七十里北至武安縣界七十里)東
北七十里為臨漳(東至直隸大名府魏縣界五十里西至直隸廣平府磁州界二)
(十五里南至安陽縣界五十里北至直隸廣平府成安縣界五十里)
衞輝府
舊統屬六縣今將開封府所屬延津縣改入復將
胙城併歸延津又將直隸大名所屬濬滑二縣改
入計所屬共八縣其道里疆界悉從新定
東一百八十里至直隸大名府東明縣界
西二百一十里至山西澤州府陵川縣界
南七十三里至開封府陽武縣界
北一百零五里至彰德府湯陰縣界
東南一百五十五里至直隸大名府長垣縣界
西南一百一十里至懷慶府修武縣界
東北一百八十里至彰德府内黃縣界
西北一百四十里至彰德府林縣界
東西廣三百九十里南北袤一百七十八里由府
治東北一千四百里達於
京師
汲縣(附邑也東至延津縣界十五里西至輝縣界三十里南至延津縣界四十里北至淇縣界)
(三十里)府東北九十里為滑縣(東至直隸大名府東明縣界九十里西至)
(濬縣界四里南至開封府封邱縣界九十五里北至直隸大名府開州界七十里)府南七
十里為延津(東至開封府封邱縣界五十里西至新鄉縣界三十五里南至開封府陽)
(武縣界五里北至汲縣界六十里)西南五十里為新鄉(東至汲縣界二十里)
(西至獲嘉縣界二十五里南至開封府陽武縣界五十里北至輝縣界二十里)又西南九
十里為獲嘉(東至新鄉縣界二十五里西至懷慶府修武縣界二十五里南至懷慶府)
(原武縣界五十里北至輝縣界二十五里)府西六十里為輝縣(東至汲縣界二)
(十五里西至山西澤州府陵川縣界四十五里南至新鄉縣界二十里北至彰德府林縣界九十里)
府北五十里為淇縣(東至濬縣界十五里西至輝縣界十五里南至汲縣界二)
(十五里北至彰德府湯陰縣界四十里)東北一百一十里為濬縣(東至)
(滑縣界十里西至淇縣界七十里南至延津縣界八十里北至彰德府湯陰縣界四十里)
懷慶府
舊統屬六縣今將開封府屬之原武縣改入計所
屬共七縣其道里疆界悉從新定
東一百四十里至衞輝府獲嘉縣界
西二百五十里至山西平陽府垣曲縣界
南七十里至河南府孟津縣界
北六十五里至山西澤州府鳳臺縣界
東南一百九十五里至鄭州界
西南九十里至河南府洛陽縣界
東北一百五十里至山西澤州府陵川縣界
西北六十五里至山西澤州府陽城縣界
東西廣三百九十里南北袤一百三十五里由府
治東北一千六百五十里達於
京師
河内(附邑也東至武陟縣界六十里西至濟源縣界三十五里南至孟縣界三十里北至山西)
(澤州府鳳臺縣界六十里)府東一百里為武陟(東至陽武縣界六十里西至河)
(内縣界四十里南至鄭州河陰縣界三十里北至修武縣界十五里)又東一百八十
里為原武(東至開封府陽武縣界三十里西至武陟縣界二十里南至鄭州界二十里北)
(至衞輝府新鄉縣界三十里)東南五十里為溫縣(東至武陟縣界二十里西)
(至孟縣界三十里南至鄭州氾水縣界十里北至河内縣界二十里)府南六十里為
孟縣(東至溫縣界三十里西至濟源縣界二十五里南至河南府孟津縣界一十八里北至河)
(内縣界二十里)府西六十五里為濟源(東至河内縣界三十里西至山西解)
(州垣曲縣界一百八十里南至河南府洛陽縣界七十里北至山西解州陽城縣界二十里)府
東北一百二十里為修武(東至衞輝府獲嘉縣界二十里西至河内縣界)
(五十里南至武陟縣界二十里北至山西澤州府陵川縣界一百里)
河南府
舊統屬一州十三縣今將屬内陜州陞為直隸分
靈寶閿鄉二縣改屬陜州計所屬止十一縣其道
里疆界悉從新定
東一百六十里至鄭州汜水縣界
西二百里至陜州界
南五百里至南陽府南陽縣界
北十五里至懷慶府孟縣界
東南一百八十里至禹州界
西南五百三十里至陜西商南縣界
東北七十五里至懷慶府孟縣界
西北二百一十里至山西解州平陸縣界
東西廣三百六十里南北袤五百一十五里由府
治東北一千八百里達於
京師
洛陽(附邑也東至偃師縣界三十五里西至新安縣界四十里南至嵩縣界七十里北至孟津)
(縣界三十里)府東七十里為偃師(東至鞏縣界三十五里西至洛陽縣界三)
(十五里南至登封縣界五十五里北至孟津縣界三十里)又東一百三十里為
鞏縣(東至汜水縣界三十五里西至偃師縣界三十里南至登封縣界六十五里北至懷慶府)
(溫縣界一十五里)東南一百四十里為登封(東至禹州密縣界四十五)
(里西至洛陽縣界一百里南至汝州界五十里北至鞏縣界四十里)府南一百八十
里為嵩縣(東至伊陽縣界五十里西至盧氏縣界二百二十里南至南陽縣界二百八十)
(里北至洛陽縣界一百里)西南七十里為宜陽(東至洛陽縣界五十里西至永)
(寧縣界一百里南至嵩縣界五十五里北至新安縣界三十里)又西南二百里為
永寧(東至宜陽縣界二十里西至盧氏縣界一百二十里南至嵩縣界八十里北至陜州界六)
(十里)又西南二百五十里為盧氏(東至永寧縣界五十里西至陜西商)
(州洛南縣界一百五十里南至南陽府内鄉縣界五十里北至陜州靈寶縣界八十里)府西
七十里為新安(東至洛陽縣界四十二里西至澠池縣界三十里南至宜陽縣界三)
(十里北至懷慶府濟源縣界九十里)又西一百六十里為澠池(東至新安)
(縣界六十里西至陜州界三十里南至永寧縣界三十里北至山西解州垣曲縣界九十里)東
北五十里為孟津(東至鞏縣界四十里西至洛陽縣界二十里南至偃師縣界十)
(五里北至懷慶府孟縣界十里)
南陽府
東二百八十里至汝寧府遂平縣界
西三百里至湖廣鄖陽府鄖陽縣界
南一百八十里至湖廣襄陽府襄陽縣界
北一百七十里至汝州魯山縣界
東南三百八十里至汝寧府信陽州界
西南二百五十里至湖廣襄陽府均州界
東北二百七十里至許州襄城縣界
西北四百二十里至陜西商州商南縣界
東西廣五百八十里南北袤三百五十里由府治
北二千一百四十五里達於
京師
南陽(附邑也東至唐縣界二十五里西至鎮平縣界三十里南至新野縣界七十里北至汝州)
(魯山縣界一百七十里)府東一百二十里為唐縣(東至泌陽縣界八十)
(里西至南陽縣界五十里南至湖廣襄陽府棗陽縣界一百三十里北至裕州界九十里)又東
二百里為泌陽(東至汝寧府確山縣界一百二十里西至唐縣界四十里南至湖廣)
(隨州界一百二十里北至舞陽縣界一百里)東南三百里為桐栢(東至汝寧)
(府信陽州界一百二十里西至唐縣界二十五里南至湖廣德安府隨州界四十里北至泌陽縣界)
(六十里)府東南五十里為新野(東至唐縣界四十里西至鄧州界十五里)
(南至湖廣襄陽府襄陽縣界五十里北至南陽縣界四十里)西南一百二十里
為鄧州(東至新野縣界五十五里西至淅川縣界一百里南至襄陽府襄陽縣界九十里北)
(至鎮平縣界四十里)又西南一百二十里為淅川(東至鄧州界九十里)
(西至湖廣鄖陽府鄖陽縣界一百九十里南至湖廣襄陽府均州界一百三十里北至内鄉縣界一)
(百四十里)府西七十里為鎮平(東至南陽縣界四十里西至内鄉縣界五十里)
(南至鄧州界四十里北至南陽縣界五十里)又西一百二十里為内鄉
(東至鎮平縣界三十里西至淅川縣界五十里南至鄧州界三十里北至河南府盧氏縣界四百五)
(十里)府東北一百二十里為裕州(東至舞陽縣界六十里西至魯山縣)
(界八十里南至唐縣界七十里北至葉縣界六十里)北一百三十里為葉縣
(東至舞陽縣界四十里西至汝州魯山縣界二十五里南至裕州界六十里北至許州襄城縣界二)
(十里)東北二百七十里為舞陽(東至汝寧府西平縣界二十五里西至葉)
(縣界二十里南至泌陽縣界八十里北至許州襄城縣界六十里)
汝寧府
舊統屬二州十二縣今將屬内光州陞為直隸分
光山固始息縣商城四縣改屬光州計所屬止有
一州八縣其道里疆界悉從新定
東七十五里至陳州項城縣界
西一百七十里至南陽府泌陽縣界
南四百八十里至湖廣黃州府黃陂縣界
北一百一十五里至陳州西華縣界
東南一百八十五里至光州息縣界
西南三百七十里至湖廣德安府隨州界
東北八十里至陳州項城縣界
西北一百九十里至許州郾城縣界
東西廣二百四十五里南北袤五百九十五里由
府治北二千三百里達於
京師
汝陽(附邑也東至新蔡縣界九十里西至遂平縣界五十里南至正陽縣界九十里北至上蔡)
(縣界三十五里)府東一百四十里為新蔡(東至江南鳳陽府潁州界五十)
(里西至汝陽縣界五十里南至光州息縣界二十五里北至陳州項城縣界四十里)府南一
百二十里為正陽(東至光州息縣界八十里西至確山縣界四十里南至羅山縣)
(界六十里北至汝陽縣界三十里)又南二百四十里為羅山(東至光州)
(光山縣界三十五里西至信陽州界六十里南至湖廣黃州府黃陂縣界一百八十里北至正陽縣)
(界六十五里)西南二百七十里為信陽州(東至光州光山縣界九十)
(里西至南陽府唐縣界一百五十里南至湖廣德安府應山縣界九十里北至遂平縣界一百五十)
(里)西南九十里為確山(東至汝陽縣界五十里西至南陽府泌陽縣界七十)
(里南至信陽州界六十五里北至遂平縣界六十里)府西九十里為遂平(東至)
(上蔡縣界六十里西至南陽府唐縣界一百五十里南至確山縣界九十里北至西平縣界六十里)
西北一百三十里為西平(東至上蔡縣界三十里西至南陽府舞陽縣界)
(八十里南至遂平縣界四十里北至許州郾城縣界二十里)府北七十里為上
蔡(東至陳州項城縣界一百二十里西至西平縣界一百三十里南至汝陽縣界三十五里北至)
(陳州西華縣界四十五里)
汝州
東一百三十里至許州襄城縣界
西九十里至河南府洛陽縣界
南一百八十里至南陽府南陽縣界
北四十里至河南府登封縣界
東南一百七十里至南陽府葉縣界
西南一百三十里至河南府嵩縣界
東北一百三十里至禹州界
西北一百四十里至河南府洛陽縣界
東西廣二百二十里南北袤二百二十里由州治
北一千九百里達於
京師
州治四境(東至郟縣界四十里西至伊陽縣界四十里南至寳豐縣界四十里北至河南)
(府登封縣界四十里)州東九十里為郟縣(東至許州襄城縣界四十里西至本)
(州界五十里南至寶豐縣界十五里北至禹州界三十里)州東南八十里為寶
豐(東至南陽府葉縣界七十里西至魯山縣界五十里南至魯山縣界二十里北至郟縣界二十)
(里)州南一百二十里為魯山(東至南陽府葉縣界七十里西至伊陽縣)
(界七十里南至南陽府南陽縣界五十里北至寶豐縣界三十里)州西南九十里
為伊陽(東至本州界五十里西至河南府嵩縣界四十里南至魯山縣界一百里北至河南)
(府洛陽縣界七十里)
陳州
舊隸開封府無屬縣今陞為直隸州分屬西華商
水項城沈邱四縣其道里疆界悉從新定
東四十里至歸德府鹿邑縣界
西一百五十里至許州臨潁縣界
南一百里至汝寧府上蔡縣界
北三十五里至開封府太康縣界
東南一百九十里至江南鳳陽府太和縣界
西南一百三十里至許州郾城縣界
東北五十里至歸德府柘城縣界
西北九十里至開封府扶溝縣界
東西廣一百九十里南北袤一百三十五里由州
治北二千一百里達於
京師
州治四境(東至鹿邑縣界五十里西至西華縣界六十里南至項城縣界六十里北至太)
(康縣界四十里)州東南九十里為項城(東至江南潁州太和縣界一百二十)
(里西至商水縣界七十里南至汝寧府新蔡縣界八十里北至歸德府鹿邑縣界一百里)州西
南一百一十里為沈邱(東至江南潁州太和縣界五十里西至項城縣界四)
(十里南至江南潁州界十八里北至本州界五十里)州西九十里為商水(東至)
(本州界二十里西至許州郾城縣界八十里南至汝寧府上蔡縣界三十里北至西華縣界四十里)
州西北九十里為西華(東至本州界三十里西至許州臨潁縣界一百里南)
(至商水縣界三十里北至開封府扶溝縣界三十里)
許州
舊隸開封府無屬縣今陞為直隸州分屬臨潁襄
城郾城長葛四縣其道里疆界悉從新定
東四十里至開封府鄢陵縣界
西五十里至禹州界
南六十里至南陽府舞陽縣界
北六十五里至禹州新鄭縣界
東南一百五十五里至汝寧府上蔡縣界
西南一百二十里至南陽府葉縣界
東北三十五里至開封府洧川縣界
西北三十五里至禹州新鄭縣界
東西廣九十里南北袤一百二十五里由州治北
一千七百九十里達於
京師
州治四境(東至開封府鄢陵縣界四十里西至禹州界五十里南至南陽府舞陽縣界六)
(十里北至開封府洧川縣界三十五里)州南六十里為臨潁(東至陳州西華)
(縣界三十五里西至襄城縣界五十里南至郾城縣界二十五里北至本州界三十里)又南
一百二十里為郾城(東至陳州商水縣界四十五里西至襄城縣界五十里南)
(至汝寧府西平縣界三十五里北至臨潁縣界三十五里)州西南九十里為襄
城(東至郾城縣界四十五里西至汝州郟縣界二十五里南至南陽府葉縣界二十五里北至禹)
(州界四十里)州北五十里為長葛(東至開封府洧川縣界二十里西至禹州)
(界四十里南至本州界二十里北至禹州新鄭縣界二十里)
禹州
舊隸開封府無屬縣今陞為直隸州分屬密縣新
鄭二縣其道里疆界悉從新定
東一百二十里至開封府洧川縣界
西六十里至河南府登封縣界
南四十里至許州襄城縣界
北一百三十里至鄭州界
東南四十五里至許州臨潁縣界
西南四十里至汝州郟縣界
東北一百三十五里至開封府中牟縣界
西北一百九十里至河南府鞏縣界
東西廣一百八十里南北袤一百七十里由州治
東北一千八百里達於
京師
州治四境(東至許州界三十里西至河南府登封縣界六十里南至許州襄城縣界四十)
(里北至新鄭縣界四十五里)州東北九十里為新鄭(東至開封府洧川縣)
(界四十里西至密縣界四十里南至本州界三十里北至鄭州界五十里)州西北一百
二十里為密縣(東至新鄭縣界四十里西至河南府登封縣界四十里南至汝州郟)
(縣界八十里北至鄭州滎陽縣界三十里)
鄭州
舊隸開封府無屬縣今陞為直隸州分屬滎陽滎
澤河陰汜水四縣其道里疆界悉從新定
東三十五里至開封府中牟縣界
西一百二十里至河南府鞏縣界
南四十五里至禹州新鄭縣界
北五十五里至懷慶府武陟縣界
東南四十里至開封府中牟縣界
西南三十里至禹州密縣界
東北四十五里至懷慶府原武縣界
西北七十五里至懷慶府溫縣界
東西廣一百五十五里南北袤一百里由州治北
一千五百三十里達於
京師
州治四境(東至開封府中牟縣界三十五里西至滎陽縣界一十八里南至禹州新鄭縣)
(界三十五里北至滎澤縣界三十五里)州西七十里為滎陽(東至本州界五)
(十里西至汜水縣界十里南至禹州密縣界五十里北至河陰縣界二十五里)又西一百
一十里為汜水(東至滎陽縣界三十里西至河南府鞏縣界十五里南至河南府登)
(封縣界五十里北至懷慶府溫縣界十五里)州西北四十里為滎澤(東至)
(本州界十里西至河陰縣界六里南至本州界十里北至懷慶府武陟縣界十五里)州西北
五十里為河陰(東至滎陽縣界十五里西至汜水縣界二十里南至滎陽縣界五里)
(北至懷慶府武陟縣界十五里)
(舊滎澤在州北四十里康熙三十七年圮於河巡撫李國亮題允遷於州西古滎陽城舊址仍四十)
(里但距州方向不同今從新定)
陜州
舊隸河南府無屬縣今陞為直隸州分屬靈寶閿
鄉二縣其道里疆界悉從新定
東一百五十里至河南澠池縣界
西一百八十里至陜西潼關縣界
南一百八十里至河南府盧氏縣界
北六十里至山西芮城縣界
東南一百二十里至河南府永寧縣界
西南二百二十里至陜西西安府雒南縣界
東北一百四十里至山西解州平陸縣界
西北一百七十里至山西蒲州府永濟縣界
東西廣三百三十里南北袤二百四十里由州治
東北二千一百里達於
京師
州治四境(東至河南府澠池縣界一百一十里西至靈寶縣界四十里南至河南府永寧)
(縣界一百二十里北至山西解州平陸縣界二里)州西六十里為靈寶(東至)
(本州界二十里西至閿鄉縣界五十里南至河南府盧氏縣界一百二十里北至山西解州芮城縣)
(界一十里)又西一百三十里為閿鄉(東至靈寶縣界二十里西至陜西華)
(州潼關縣界六十里南至陜西商州雒南縣界二十五里北至山西解州芮城縣界八里)
光州
舊隸汝寧府無屬縣今陞為直隸州分屬光山固
始息縣商城四縣其道里疆界悉從新定
東一百二十五里至江南潁州霍邱縣界
西一百二十里至汝寧府羅山縣界
南一百二十里至湖廣黃州府麻城縣界
北八十里至汝寧府新蔡縣界
東南三百里至江南六安府霍山縣界
西南一百二十里至湖廣黃州府黃安縣界
東北一百四十里至江南潁州潁上縣界
西北一百里至汝寧府汝陽縣界
東西廣二百四十五里南北袤二百里由州治北
二千四百里達於
京師
州治四境(東至固始縣界七十里西至光山縣界三十里南至湖廣黃州府麻城縣界七)
(十里北至息縣界四十里)州東一百四十里為固始(東至江南潁州霍邱)
(縣界六十里西至本州界七十里南至商城縣界六十里北至江南潁州界九十里)州東南
一百二十里為商城(東至冮南潁州霍邱縣界一百一十五里西至光山縣界)
(六十里南至湖廣黃州府羅田縣界一百五十里北至固始縣界六十里)州西四十里
為光山(東至本州界二十里西至汝寧府羅山縣界八十五里南至湖廣黃州府麻城縣界)
(一百四十里北至息縣界八十里)州西北九十里為息縣(東至本州界四)
(十里西至汝寧府正陽縣界三十五里南至光山縣界十五里北至汝寧府汝陽縣界七十里)
形勢附
河南布政使司
東連淮魯西接秦晉南絡荆襄北拱燕趙伊洛蟠
地脊河内比秦關(舊志序)大河蜿蜒嵩高聳峙鎖天
中區控地四鄙(唐吕溫成臯銘)居南北要衝綿亘萬餘里
(白恪圓堂記汴居南北要衝分地尤廣河以南左海而右洛江以北西楚而東淮綿亘萬里餘可謂)
(重寄矣)為九州咽喉(唐賈至虎牢關銘)
開封府
天下要衝(酈生說漢高祖云陳留為天下要衝)水陸都會(唐李勉傳)岡阜
繚繞龍盤虎伏(李清臣汴都記)分疆十同提封萬井(宋周邦彦)
(汴都賦)處四達之會(宋史)八方所輳為天下樞(張洎封事)
祥符縣(附郭)陳留縣(東臨睢水西控平邱)把縣(南縈鐵裏之河西倚高陽之址)
通許縣(岡勢盤旋河流控帶)太康縣(東阻長白西據華陽)尉氏縣(康溝南繞)
(營盤西踞)洧川縣(東控蓬池西據大隗)鄢陵縣(南襟潩水北擁彪岡)扶溝縣
(前峙兩岐之阜後縈雙洎之流)中牟縣(寶峯鎮其南金線繞其北)陽武縣(黃河縈流)
(鴻溝控阻)封邱縣(黑山亘其北黃河經其南左引東明之墟右扼博浪之阜)蘭陽縣
(北依澶匡金隄之固南控陳杞陽夏之區)儀封縣(賈河之故迹限其北商邱之扼要襟其南)
歸德府
南控江淮北阻大河徐城距其東汴國環其西(舊志)
帶以黍邱之野包以閼伯之疆備禦東南則九州
之奥區焉廣衍沃壤則天下之膏腴焉(南都賦)
商邱縣(附郭)寧陵縣(南倚駝岡西連露嶺)永城縣(碭山北峙澮水南環)鹿
邑縣(隠山綿亘於右渦水蜿蜒於左)虞城縣(西望葵邱東臨芒碭)夏邑縣(江淮)
(控其南豐沛繞其北)睢州(睢水東流恒山北踞)考城縣(東挹盂瀦西望盟臺)柘城
縣(羣岡交峙大河環流)
彰德府
淇陽列其前洹漳繞其後左挾衞河兼挹萬金之
奇右阻太行實表天峰之險(郡志)山林幽映川澤回
繚(晉左思魏都賦)沃野千里民物蕃阜(郡志)其地平廣闊大
挾上黨撫襄國蹠澶腋衞為天下要(相臺志序)
安陽縣(附郭)湯陰縣(巖山牟山交峙其前蕩水羑水並流於後)臨漳縣(崓山)
(南峙滏水西流)林縣(北阻洹漳之險南扼關嶺之雄)武安縣(洺水經流於左太行標映)
(於右)涉縣(漳水繞南符山聳北)内黃縣(介澶濮漳鄴之間據洹上黎陽之勝)
衞輝府
左孟門右太行大河經其南常山在其北(史記)峰麓
奇峻泉甘水溫(元史)北通燕趙南走京洛河山之間
一都會也(元王惲記)
汲縣(附郭)新鄉縣(面黃河之流摶五陵之險)輝縣(當蘇門之盤鬱滙百泉之縈流)
獲嘉縣(北峙同盟西環清水)淇縣(青巖表僊境之勝浮山夾幽澗之奇)延津縣
(南襟大河北負衞水大梁之咽喉中州之要地)濬縣(伾浮列峙淇衞環流)滑縣(股肱淇濮)
(臂指衞梁控遠勢於金堤扼要津於白馬)
懷慶府
太行北峙沁水東流近帶黃河遠挹伊洛(舊郡志)淶
水出乎其西淇水出乎其東(書傳)北連上黨南迫洛
陽(漢書寇恂傳)山川延袤雄跨衞孟(舊圖經)舟車都會號
稱陸海(舊郡志)
河内縣(附郭)濟源縣(王屋跨底柱之雄濟水滙盟津之沠)修武縣(北臨溫峪)
(西抱天門)武陟縣(行山峙其北河流帶其南)孟縣(紫金接太行之麓沇水發王屋之源)
溫縣(南據虎牢北倚太行)原武縣(黑洋盤礴黃河滙流)
河南府
左據成臯右阻澠池前鄉嵩高後介大河(漢書)南望
三途北望嶽鄙(史記載武王言)三河若鼎足(漢貨殖傳三河居天下之)
(中若鼎足)泝伊背河(東京賦)為天下之中(宋地理志)
洛陽縣(附郭)偃師縣(景山並邙鄏之秀碾河達伊洛之流)鞏縣(東接成臯西連)
(古亳)孟津縣(東連鞏洛西據穀城)宜陽縣(南眺屏山北臨洛水)登封縣(石羊)
(關阻其東玉寨山鎮其西南挹大熊之秀北倚轘轅之險)永寧縣(熊耳北聳鳳翼西舒)新
安縣(右阻鐵門之險左距青要之山)澠池縣(前列崤嶺後據韶山)嵩縣(七峰叠屹)
(於西南陸渾盤旋於東北)盧氏縣(東扄高門之險西隘白華之關)
南陽府
西通武關東受淮海(史記)滄浪為隍方城為墉(漢張衡南)
(都賦武關瞰其西桐柏控其東流滄浪而為隍廓方城而為墉湯谷涌其後淯水盤其胸推淮引湍)
(三方是通)新鄧扼荆襄之衝鎮平接商於之固循轍望
三廣之脊溯洄入荆揚之腹方軌可造關陜馮衝
以盱二周(志序)襄漢藩籬古形勝之國也(宋虞允文奏議)
南陽縣(附郭)唐縣(天封聳翠桐河夾流)泌陽縣(諸峰列峙於北泌水縈迴於南)
鎮平縣(騎立接五峰之秀龍湫合趙水之流)桐栢縣(胎簪聳其秀淮水發其源)鄧
州(六山障列七水環流舟車會通地稱陸海)内鄉縣(麗金玉照據西北之區潢水菊潭固)
(東南之險)新野縣(荆山屹孤阜於西北栗水滙衆流於東南)淅川縣(岵山接崖山而)
(並秀丹水引淅水而同流)裕州(大乘表其前方城鎮其後)舞陽縣(馬鞍諸山列峙於南)
(沙灃二水縈紆於北)葉縣(東距講武之臺西臨魯山之險)
汝寧府
負山面淮控扼潁蔡(舊志序)汝水屈曲形若垂瓠(水經)
大隊稱二關之雄冥扼居九塞之一(大隊山在羅山冥扼在信)
(陽同為險要古稱二關焉春秋蔡侯與吳子伐楚還塞大隊淮南子曰天下九塞冥扼其一俱見舊)
(志序中)隠然巨屏端若長城(輿地紀勝)四方最中(元志豫州於四)
(方最中汝南於豫州又最中)
汝陽縣(附郭)上蔡縣(西峙蘆岡南縈沙水)確山縣(羣山列障衆水環流)正
陽縣(南俯淮河北連滇水)新蔡縣(遠臨汝水近接潢河)西平縣(北帶白坡之水)
(西屹諸石之山)遂平縣(奥山鎮其西石河遶其北)信陽州(長淮繞其後溮水經其南)
羅山縣(南峙鵲山東屹牛嶺)
汝州
面環汝水背負嵩山左控襄許之饒右聯伊洛之
秀乃中州名郡也(舊州志)山川清遠土壤膏腴(宋令狐相)
(如讀書菴記)
魯山縣(左控露山右涵湯谷)郟縣(聳峩眉而峙紫雲帶汝河而會扈澗)寶豐縣
(沙河南繞汝水北縈)伊陽縣(汝水經其前鳳山枕其後)
陳州
南襟淮蔡荆塗拱揖於前北枕衞梁河濟環流於
後(州舊志)周為三恪之首宋稱諸輔之雄(明道雜志云宋以曹)
(許陳滑鄭為輔郡陳為輔郡之雄)蓋伏羲仰觀俯察之墟乃諸藩
之控扼東南之都會也(古陳志序)
西華縣(遠挹蓮陂之秀近接潁水之流)商水縣(東距頓山西環穀水)項城縣
(走馬溝環抱於北輸羊港經流於南)沈邱縣(前臨汝水後枕平輿)
許州
北連梁魏南接衡湘西援嵩洛東聯江漢(州志序)紫
雲駱嶺雄峙於西南潩水秋湖盤折於東北(州圖攷)
棗祗以人名河艾城以鄧志古(古州志序)昔稱屯田之
利今屬南北之衝
臨潁縣(研岡北距渚水西縈)襄城縣(令武紫雲列於西南汝潁澮渚環於東北)郾
城縣(東峙召陵西環襄水)長葛縣(陘山接馬陵之峻洎水出鷄塢之源)
禹州
岡嶺盤錯川原紆迴汝濆郊敖之蟬聯許昌繻葛
之輻輳(舊州志)遙接嵩高近連圃草直走荆襄遠達
滇黔為中州之咽喉(州志序)
新鄭縣(西連大隗北引滎波)密縣(倚青屏石樓之山環玉寨石梁之水)
鄭州
東有圃草西望泰室梅泰承嵩山之末(梅山在州西南泰山)
(在正南州志載其脉來自嵩嶽山海經謂之末山以其為嵩山之末也)京索合汴水
之源(京索二水至鄭合流其地為合河口即汴水所從來也)岡阜枕帶泉峪
縈回四達之衢冠蓋之會(州志)
滎陽縣(羣峰對峙諸水交縈)滎澤縣(北倚廣武南環京須)河陰縣(黃河天塹)
(經其北覆釜地險擁其南)汜水縣(東望塔山西通洛汭)
陜州
東有崤陵之險西有函谷之固南面乾山北臨大
河(崔浩傳)環條華而帶伊洛控商虢而枕秦晉(靈寶志)
砥柱濤聲撼地軸硤石鳥道轉天中攢峰崇峙浸
滙縈旋(州志)號曰天險(崔浩傳)
靈寶縣(漠漠桃林之野畇畇稠桑之田)閿鄉縣(西連金陡東枕黃河)
光州
車谷南蹲而接嶺黃河東注而滙淮阻鐵林之寨
引曲河之流濮山獨峙淮海會同(州志)
光山縣(龍山南聳寨水北環)固始縣(南山北淮東史西曲壩閘星列溝洫鱗次)息
縣(居汝之陰在淮之陽)商城縣(南控荆襄北臨淮泗)
河南通志卷六
