河南通志卷三十
職官一
王制大國三卿皆命於天子周官亦云六卿分職各
率其屬以倡九牧此言外有禀承内有統轄内外相
維輕重相凖不易之勢也漢承秦制罷侯置守守得
擅生殺專廢置故自漢之太守靈獻以後迄於兩晉
南北朝之刺史唐之節度觀察使外權重矣宋官無
定名節度觀察&KR2198;有加銜多非其實知州知府率以
宰相執政及學士領之而州縣之權又失於太輕積
重積輕各有利病前史載之詳矣河南自漢武分天
下為十三州部獨分部五得郡十宋之四京三在中
州而輕重之懸殊若此非其流失之過歟
本朝設官一因明舊明初易中書行省為承宣布政司
肅政廉訪使為按察司蓋倣古者牧伯之制後設督
撫節制則合古者監於諸侯之義焉庶幾乎輕重各
得準成周之遺意我
皇上益加釐定或併省或特置權不偏重而臂指得以
相聯權不獨輕而維城得以有頼監唐宋而酌明代
厥惟盛哉志職官
歴代
秦及兩漢(守牧太守南傅相州河尹)(刺史)(司隸校尉)
秦分天下為三十六郡郡各置守守統轄極廣如
三川守由南陽守齮會稽守通皆是也此外有監
郡有尉漢初置郡稍多高惠文時猶仍守之名至
景帝中二年始更名太守與諸侯王國傅相秩皆
二千石傅如師相如太守漢刺史倣秦之監郡初
丞相遣史分刺州不常置武帝元封五年初置部
刺史十三人掌詔六條舉察十三州吏又置司隸
校尉察三輔(京兆尹)三河(河南尹)弘農凡七郡刺史秩
六百石而權與司隸同得舉察太守二千石所薦
位高至九卿所惡立退成帝初翟方進何武以為
刺史以卑臨尊輕重不相凖乃更名州牧秩真二
千石哀帝建平二年復為刺史元壽二年復為牧
後漢光武建武十八年復為刺史十二州各一人
其一州屬司隸校尉舊制刺史舉奏二千石長吏
不任位者皆先下三公三公遣掾史按騐然後黜
退光武用法明察不復委三府權歸舉刺之吏自
是刺史之權重漢刺史乘傳廵行郡國不常所治
中興後始有定處又改河南太守為河南尹置司
隸校尉於洛陽
秦
(二世)李由(上蔡人三川守)齮(失其姓南陽守)
(西楚)曹咎(蘄人大司馬守成臯)
西漢
(高帝)英布(六人三年屯成臯)周苛(沛人滎陽守)
申屠嘉(梁人淮陽守)
(文帝)吳公(上蔡人河南守)賈誼(洛陽人梁王太傅)
周亞夫(沛人河内守)
(武帝)灌夫(潁陰人淮陽太守)王温舒(陽陵人河南太守)
鄭當時(陳人汝南太守)司馬安(河内人淮陽太守)
汲黯(濮陽人淮陽太守)義縱(河東人河南太守遷南陽太守)
田廣明(鄭人淮陽太守)王賀(魏郡人以繡衣直指逐捕魏郡)
田雲中(鄭人代弟廣明為淮陽太守)蕭奮(瑕邱人淮陽太守)
(昭帝)趙廣漢(蠡吾人潁川太守)韓延壽(燕人潁川太守)
(宣帝)張敞(平陽人豫冀二州太守)鄭宏(泰山人南陽太守)
黃覇(陽夏人潁川太守)嚴延年(下邳人河南太守)
召信臣(壽春人南陽太守)魏相(定陶人河南太守)
馮揚(繁陽人弘農太守)
(元帝)張武(梁人梁王相)京房(頓邱人魏郡太守)
韋玄成(鄒人河南太守)徐朗(東海人河内太守)
(成帝)陳咸(沛郡相人冀州刺史南陽太守)薛宣(東海郯人陳留太守)
朱博(杜陵人冀州刺史)蕭咸(蘭陵人淮陽太守)
蕭育(蘭陵人咸弟兖州刺史)何武(蜀人兖州刺史)
秦襲(茂陵人潁川太守)王嘉(平陵人河南太守)
鮑宣(渤海高城人豫州牧)孫寵(長安人汝南太守又南陽太守)
孫寳(鄢陵人冀州刺史)母將隆(蘭陵人冀州牧潁川太守)
翟義(上蔡人弘農太守遷河内太守)史祈(潁川太守)
(哀帝)王崇(瑯邪人河南太守)薛明(東海郯人宣弟南陽太守)
劉歆(向子河内太守)韓崇(汝南太守)
趙昌(河内太守)何並(扶風人潁川太守)
嚴詡(陵陽人潁川太守)
(平帝)蔣詡(杜陵人兖州刺史)陳遵(杜陵人河南太守)
馬宫(東海人汝南太守)蕭由(蘭陵人育弟陳留太守)
東漢
(光武)王常(潁川舞陰人更始時為廷尉大將軍行南陽太守事)
寇恂(昌平人河内太守又歴守潁川汝南)
馮異(父城人孟津將軍)銚期(郟人魏郡太守行大將軍事)
劉昆(陳留東昏人弘農太守)丁綝(潁川定陵人河南太守封陵陽侯)
牟長(樂安人河内太守)歐陽歙(樂安人汝南太守河南尹)
劉順(宗室南陽太守)宣秉(雲陽人司隸校尉)
王梁(漁陽人河南尹)鄧晨(宛人汝南太守)
鄭弘(山隂人淮陽太守)宋均(南陽人河内太守司隸校尉)
傅亢(司隸校尉)杜詩(汲人南陽太守)
郭伋(茂陵人潁川太守)鮑永(上黨屯留人司隸校尉兖州牧)
馮魴(湖陽人魏郡太守)張伋(河南尹)
蘇鄴(司隸校尉)王况(京兆人陳留太守)
張元(河陽人弘農太守)郭庚(河南尹)
阮况(尉氏人河内太守)劉興(宗室以北海王為弘農太守)
虞延(東昏人河内太守)袁安(汝陽人河南尹)
李訢(司隸校尉)范遷(沛人河南尹)
鮑昱(屯留人永子汝南太守司隸校尉)
王宏(弘農太守)歐陽祉(樂安人歙子河南尹)
鄧颺(潁川太守)
(明帝)任延(宛人河南潁川二郡太守)郭賀(宛人河南尹)
牟融(北海人隸校尉)韋彪(平陵人魏郡太守)
葛興(潁川太守)郭覇(司隸校尉)
藥菘(河内人南陽太守遷河南太守)郅壽(西平人冀州刺史)
王康(司隸校尉)郭晊(陽翟人南陽太守)
鄧隲(潁川太守)薛昭(河南尹)
蘇純(南陽太守)魏滿(弘農太守)
張歆(襄國人淮陽王相)
(章帝)馬嚴(茂陵人陳留太守)桓虞(南陽太守)
秦彭(茂陵人潁川太守)張敏(河間人汝南太守遷潁川太守)
何敞(扶風人汝南太守)趙興(下邳人司隸校尉)
召馴(夀春人陳留太守遷河南尹)王調(河南尹)
宋意(南陽人均從子司隸校尉)鮑德(屯留人昱子南陽太守)
(和帝)張酺(細陽人魏郡太守遷河南尹)鄭據(司隸校尉)
蔡嵩(河南尹)竇環(以夏陽侯領魏郡太守遷潁川太守)
魯丕(扶風人陳留太守)韓稜(潁川人南陽太守)
曹褒(薛人河内太守)徐防(沛人司隸校尉遷魏郡太守)
應順(汝南人河南尹)周榮(舒人潁川太守)
顧奉(成都人穎川太守)李法(南鄭人汝南太守)
公孫松(司隸校尉)黃昌(餘姚人陳相遷河内潁川二郡守)
(安帝)周暢(安城人河南尹)羊侵(泰山人司隸校尉)
馬稜(扶風人河内太守)樊凖(湖陽人河内太守)
袁彭(南陽太守)朱頡(宛人陳相)
王龔(高平人司隸校尉後汝南太守)鄧豹(新野人河南尹)
朱寵(杜陵人潁川太守)黃香(江夏人魏郡太守)
陳忠(沛國洨人司隸校尉)劉稱(河間人司隸校尉)
陳珍(司隸校尉)左雄(湼陽人冀州刺史遷司隸校尉)
鐔顯(豫州刺史)馮直(冀州刺史)
移良(弘農太守)
(順帝)陳禪(巴郡安漢人司隸校尉)虞詡(陳人司隸校尉)
王堂(廣漢人汝南太守)宋登(長安人潁川太守)
胡廣(華容人汝南太守)蘇章(扶風平陵人純孫冀州刺史)
岑熙(棘陽人魏郡太守)李倀(汝南太守)
梁冀(安定人河南尹)張寬(成都人弘農太守)
高賜(南陽太守)張鳳(弘農太守)
梁不疑(冀弟代冀為河南尹)楊秉(華陰人震子豫州刺史河南尹)
蔡元(汝南太守)李暠(魏郡人司隸校尉)
韓演(潁川人稜孫河内太守遷司隸校尉)
黃瓊(江夏人香子魏郡太守)趙峻(司隸校尉)
杜喬(河内林慮人南陽太守)冷昱(陳留太守)
周舉(汝陽人冀州刺史司隸校尉遷河内太守)
韓昭(南陽太守)郭遵(兖州刺史)
許永(司隸校尉)
(桓帝)馮鯤(宕渠人河南尹)趙典(成都人弘農太守)
祝恬(司隸校尉)朱穆(宛人頡子冀州刺史)
周景(廬江人豫州刺史遷河内太守)房植(清河人河南尹)
蔡衍(項人冀州刺史)爰延(外黃人河南太守)
王渙(廣漢人兖州刺史)梁蔭(冀子河南尹)
王昱(潁川太守)第五訪(京兆長陵人南陽太守)
邊韶(浚儀人陳相)張彪(司隸校尉)
劉祐(安國人河南尹司隸校尉)王暢(高平人司隸校尉守南陽)
郭鴻(司隸校尉)孔疇(陳相)
劉寬(華陰人南陽太守)李暠(下邳人汝南太守)
霍諝(鄴人河南尹遷司隸校尉)李膺(襄城人河南尹遷司隸校尉)
韋毅(陳留太守)宗資(南陽人汝南太守)
成瑨(弘農人南陽太守)陳球(淮浦人魏郡太守遷南陽太守)
魏朗(會稽人河内太守)耿援(茂陵人尚桓帝妹為河内太守)
鄧萬世(南陽人以夏陽侯為河南尹)皇甫規(安定人弘農太守)
尹勲(鞏人汝南太守)朱野(宛人穆子河南尹)
杜密(陽城人河南尹)王考(東平人冀州刺史)
左敏(平陰人潁川太守)徐盛(下邳人河内太守)
羊陟(泰山人冀州刺史遷河南尹)賈琮(聊城人冀州刺史)
第五頡(南陽太守)
(靈帝)橋玄(睢陽人河南尹)朱瑀(司隸校尉)
巴肅(渤海高城人汝南郡慎縣令)段熲(姑臧人河南尹遷司隸校尉)
何進(宛人潁川太守遷河南尹)趙戒(成都人南陽太守)
陽球(漁陽全州人司隸校尉)楊彪(華陰人潁川南陽二郡太守)
徐灌(河南尹)禇貢(南陽太守)
徐璆(廣陵人司隸校尉汝南太守)秦頡(南陽太守)
黃琬(江夏人領豫州牧)皇甫嵩(安定人領冀州牧)
趙謙(汝南太守遷司隸校尉)羊續(泰山人侵孫南陽太守)
司馬儁(潁川太守)李燮(南鄭人河南尹)
何苖(宛人進弟代為河南尹)王允(太原人豫州刺史遷河南尹)
駱俊(陳相)樊陵(司隸校尉)
尹相(河南尹)陰修(潁川太守)
張温(司隸校尉)袁紹(汝陽人司隸校尉)
楊竒(華陰人汝南太守)劉翊(潁川人汝南太守後遷陳留太守)
朱儁(會稽人河南尹)韓馥(潁川人領冀州牧)
劉岱(兖州刺史)王匡(泰山人河内太守)
孫恂(潁川太守)
(獻帝)李旻(潁川太守)孔佃(陳留人豫州刺史)
張邈(東平人陳留太守)蓋勲(廣至人潁川太守)
張忠(南陽太守)張揚(雲中人河内太守)
种拂(潁川太守)韓暹(大將軍司隸校尉)
劉備(漢宗室領豫州牧)郭貢(豫州刺史)
曹操(沛國譙人自領冀州牧)李祥(淮陽太守)
胡碩(陳留太守)楊俊(南陽太守)
張咨(潁川人南陽太守)棗祇(潁川人陳留太守)
凉茂(昌邑人魏郡太守又甘陵相)王修(北海人魏郡太守)
陳矯(東陽人魏郡太守)
魏晉(州牧史刺史督使持節都督督刺都刺史加將軍)(持節刺假節都司州史)
漢自靈帝中平五年改刺史惟置牧是時豪傑各
欲據有州郡如劉備領豫州牧曹操領冀州牧自
此州牧之任重魏晉刺史任重者為使持節都督
輕者為持節下為假節太康中分都督知軍事刺
史理人惠帝末乃并任非要州則单為刺史自都
督并任刺史之後而刺史之權益重江左以後中
原多事其都督刺史悉加將軍之號祖逖以奮威
將軍為豫州刺史李矩以安西將軍為司州刺史
位尊權重與前刺史絶倫矣晉罷司隸校尉置司
州江左則揚州刺史皆漢司隸校尉之任也
魏
徐宣(海西人魏郡太守)賈逵(襄陵人魏郡太守遷豫州刺史)
田豫(漁陽人南陽太守)劉靖(沛人河南尹)
盧毓(涿人梁郡太守)滿寵(昌邑人汝南守領豫州刺史)
王凌(太原祁人豫州刺史)李勝(廣漢人河南尹)
傅嘏(泥陽人河南尹)司馬岐(河内温人陳留相)
鄭冲(開封人陳留太守)王沉(太原人豫州刺史)
劉劭(邯鄲人陳留太守)王祥(琅邪人司隸校尉)
辛敞(河内太守)何曾(陽夏人河内太守)
裴術(開喜人河内太守)王經(清河人河内太守)
鄧艾(棘陽人汝南太守)
晉
(武帝)樂廣(淯陽人河南尹)杜預(杜陵人大將軍鎮南陽)
王宏(高平人汲郡太守歴河南尹遷司隸校尉)
魏舒(任城人滎陽太守)傅秖(泥陽人滎陽太守)
劉智(潁川太守)和嶠(西平人潁川太守)
裴楷(聞喜人河内太守)劉淮(沛國人河内太守)
劉頌(廣陵人河内太守)衞京(歴南陽河内太守)
夏侯淳(譙人弋陽太守)王湛(晉陽人汝南太守)
馮紞(汝南太守)王渾(豫州刺史)
(惠帝)劉喬(太原人豫州刺史)索靖(燉煌人監洛城諸軍事)
唐彬(鄒縣人弋陽太守)梁桓(弋陽太守)
何攀(蜀郡鄆人滎陽太守)吳子仲(滎陽太守)
曹攄(襄城太守)杜育(汝南太守)
卞俊(汝南太守)
(懷帝)李矩(平陽人都督河南郡三軍事安西將軍滎陽太守加都督司州諸軍事)
劉演(中山人以中郎將為兖州刺史)裴純(滎陽太守)
崔曠(襄城太守)卞敦(汝南太守)
(元帝)祖逖(范陽人奮威將軍豫州刺史進鎮西將軍鎮雍邱)
(明帝)祖約(逖弟豫州刺史代鎮雍丘)郭璞(河南人弘農太守)
(成帝)庾懌(新野人都督豫州刺史)魯宗之(扶風郿人南陽太守)
(穆帝)謝尚(陽夏人都督豫州刺史)謝萬(陽夏人都督豫州刺史)
劉逯(滎陽太守)
(哀帝)劉遠(滎陽太守)袁披(陳留太守)
李福(潁川太守)朱輔(陳留太守)
劉挺(潁川太守)荀崧(襄城太守)
(帝奕)袁真(都督豫州刺史)朱序(義陽人都督豫州刺史)
(安帝)庾楷(鄢陵人都督豫州刺史)楊佺期(華陰人都督豫州刺史)
劉毅(沛人豫州刺史)毛德祖(陽武人都督并司雍州鎮虎牢)
辛扈(河内太守)朱齡石(弋陽太守)
辛恭靖(狄道人河南太守)唐彬(鄒縣人弋陽太守)
南北朝(單車刺史加督加都督諸司州刺史牧監某州諸軍事都督某州軍事州總)
(管刺史)
自魏以來庶姓為州而無將軍者謂之單車刺史
(庶姓謂非帝族)凡單車刺史加督進一品都督進二品不
論持節假節宋以後南北交争多用皇子出鎮其
非皇子亦持節初云監某州諸軍事文帝即位改
監為都督皆刺史加銜齊梁迄陳刺史皆掌軍事
如崔慧景蔡道恭曹景宗韋叡馬仙琕之屬皆著
有戰功其曰司州特僑置耳宋司州在今汜水縣
齊梁司州並今信陽州之境後魏又制諸州置三
刺史皇室一人異姓二人郡置三太守後魏北齊
則司州曰牧周則雍州曰牧而改都督刺史為總
管刺史凡總管刺史則加使持節諸軍事以為常
隋雍州置牧餘州並置刺史而刺史之權與魏晉
以來無異
(秦)王猛(北海劇人都督關東六州諸軍事鎮鄴城)
苻融(秦主堅弟都督關東代猛鎮鄴)苻丕(秦主堅子都督關東代融鎮鄴)
(燕)慕容和(和龍人以南中郎將鎮鄴)慕容德(以冀州牧范陽王鎮鄴)
(宋)劉義慶(高祖姪都督新蔡諸軍事)劉義真(高祖子永初間司州刺史)
柳卓(汝南太守)
徐羡之(東海郯人元嘉初監豫州新蔡諸軍事)
檀道濟(高平金鄉人元嘉時都督豫州新蔡軍事)
毛修之(陽武人河南太守)王宏(琅邪臨沂人元嘉中監新蔡諸軍事)
司馬冲(元嘉中持節司州刺史)吉翰(馮翊人元嘉中司州刺史)
劉義宣(文帝弟元嘉中都督新蔡諸軍事)
魯爽(郿人元嘉中持節司州刺史)劉紹(文帝子元嘉中都督新蔡諸軍事)
劉濬(文帝子元嘉中都督新蔡軍事)
魯秀(郿人爽次弟文帝時為滎陽潁川二郡太守孝武時為司州刺史加都督領汝南)
劉季之(宗室孝建中司州刺史)宗慤(南陽人孝建中豫州刺史)
劉彧(文帝子孝建中司州刺史)劉㫤(文帝子大明初都督新蔡軍事)
劉休仁(文帝子大明中持節都督新蔡)宋越(葉人大明中都督司州汝蔡)
王子緒(安陸人景和初郢州刺史)桓閎(泰始初持節司州刺史)
龐孟虬(泰始中司州刺史)蔡興宗(濟陽考城人泰始中郢州刺史)
常珍竒(泰始中司州刺史)呂安國(泰始中都督司州刺史)
劉休範(文帝子泰始中持節都督新蔡)李安人(蘭陵人元徽初司州刺史)
黃回(竟陵人元徽中都督司州軍事)劉子勲(孝武子都督新蔡軍事)
劉友(明帝子持節都督新蔡軍事)盧道和(昇明末司州刺史領義陽守)
卜天生(餘杭人弋陽太守)桓苖(潁川太守)
(元魏)和䟦(代人道武時為尚書行臺鎮鄴)庾岳(代人道武時相州刺史)
楊聲(河内太守)盧醜(昌黎人以濟陰公出為河内太守)
丘陳(河内太守)
奚眷(代人世祖時以南陽公都督河内諸郡事)
尉眷(善無人世祖時以侍中都督河内諸軍事)
費于(興代人世祖時懷州刺史)元鸞(高祖時留守都督河内諸軍事)
劉武英(以建寧子仕河内太守)沈文秀(吳興武康人高祖時懷州刺史)
長孫嵩(代人道武時相州刺史)于栗磾(代人永興中豫州刺史)
王雍(高陽人相州刺史)張蒲(修武人明元時相州刺史)
李訢(范陽人文成時相州刺史)高允(渤海人懷州刺史)
燕崇(廣寗人河内太守)陸馥(代人興安中相州刺史)
李平(頓丘人以司徒左長史行相州事)
李祥(趙郡人淮陽太守)李安世(趙郡人文成時相州刺史)
崔挺(博陵人太和初光州刺史)
高道悦(遼東人太和間以御史中尉留守洛京)
張普惠(常山人太和中豫州刺史)辛暢(狄道人汝南太守)
趙怡(南陽人太和中豫州刺史)王肅(琅邪人太和中都督豫州刺史)
崔楷(博陵人太和中殷州刺史)拓䟦熙(中山王英子襲封以相州刺史鎮鄴)
封磨奴(渤海蓚人太和中以給事中為懷州刺史)
荀樂壽(太和中懷州刺史)韋珍(太和中郢州刺史)
郝樹(太和中光州刺史)田益宗(光城人太和中都督東豫州刺史)
甄琛(無極人宣武時河南尹)司馬悦(本晉人永平初郢州刺史)
婁悦(永平時郢州刺史)元仲景(延昌初河南尹)
于義羅(光州刺史)游肇(任人孝明時相州刺史)
宼雋(上谷人正光中梁州刺史)曹母表(魏人正光中東豫州刺史)
魏鸞(光州刺史)韋祐(京兆人孝昌中河南尹)
平鍳(薊人孝昌末懷州刺史)楊逸(弘農人光州刺史)
元顯逹(郢州刺史)楊與之(光州刺史)
王瓊(光州刺史)裴詢(聞喜人郢州刺史)
李洪之(懷州刺史)元萇(河内太守)
元徽(鸞子以遊擊將軍出為河内太守)
李佐(懷州刺史)裴衍(河内太守)
李遐(河内太守)張代(上谷人陳留太守)
高模(潁州守遷陳留守)蔡護(景明初陳留守)
辛纂(河内太守)崔蔚(河東武城人潁川太守)
劉模(信都人潁川太守)柳僧習(潁川太守)
崔庠(清河人潁川太守)明亮(平原人汲郡太守)
王慧龍(晉陽人滎陽太守)鄧招(潁川太守)
蘇淑(武邑人滎陽太守)韋崇(潁川太守)
牽招(廣武太守)鄭德元(滎陽太守)
李茂(潁川太守)鄭穎考(滎陽太守)
李義深(陽夏太守)趙怡(南陽人南陽太守)
張萇年(湼陽人汝南太守)吕李才(趙郡人陳留太守)
(東魏)李元忠(趙郡人中興間光州刺史)高植(渤海人相州刺史)
封纉(代人潁川太守)鄭道育(武定中開封太守)
辛穆(狄道人汝南太守)
(西魏)王思政(都督豫州軍事鎮虎牢)
(南齊)蕭緬(安陸昭王建元初司州刺史)
蕭景先(高帝從子永明三年假節司州諸軍事)
蕭鸞(始安貞王道生之子建元初郢州刺史又都督汝南後為明帝)
薛深(河東人建元中司州刺史)劉悛(彭城人永明中司州刺史)
崔慧景(武城人永明中司州刺史)夏侯詳(譙人永明中司州刺史)
蕭誕(蘭陵人建武初司州刺史)王廣之(沛人建武中都督司州軍事)
蕭挺(蘭陵人建武中司州刺史)張沖(吳郡人永元中司州刺史)
張牧(吳郡人中興初司州刺史)蔡道恭(冠軍人中興中司州刺史)
孔稚圭(會稽人以冠軍將軍為南陽太守)
權景宣(南陽太守)
(梁)蔡靈恩(道恭從弟天監中司州刺史)張惠紹(義陽人天監中司州刺史)
曹景宗(新野人武帝初郢州刺史加都督)
韋叡(杜陵人天監中豫州刺史)裴之禮(聞喜人邃子西豫州刺史)
裴之高(邃子侯景之亂之高為西豫州刺史率衆入援)
夏侯亶(譙郡人天監中司州刺史)夏侯䕫(亶弟天監中司州刺史)
馬仙琕(扶風人天監中司州刺史)鄭紹叔(滎陽人持節將軍司州刺史)
康絢(藍田人天監中司州刺史)陳慶之(義興人大通中北司州刺史)
羊鵶仁(泰山人大同中司州刺史)柳仲禮(河東解人大寶初司州刺史)
陸法和(紹泰初郢州刺史)樊方興(散騎常侍司州刺史)
鄭萬頃(滎陽人司州刺史)元遵(司州牧)
鄭安忠(光州刺史)
(陳)樊猛(湖陽人永定中司州刺史)
(北齊)潘樂(廣寕石門人以司空鎮河陽)
步大汗薩太安(代郡西部人大都督鎮河陽)
破六韓常(附化人洛州刺史鎮河陽)袁聿修(陳郡項人信州刺史)
獨孤永業(中山人洛州刺史後為河陽行臺)
叱列平(代郡西部人儀同三司鎮河陽)崔仲芳(安平人虢州刺史改郢州治義陽)
慕容三藏(太原王恪之後後主時大將軍留守鄴城)
鄭述祖(開封人宣帝時懷州刺史)陸子彰(臨漳人以齊州刺史行懷州事)
郎基(中山人宣帝時鄭州刺史)赫連子悦(相州刺史)
李蒨之(陽翟太守)
(後周)榮建緒(北平人静帝時息州刺史)尉遲迥(代人宣帝初相州總管)
高勵(蓚人光州刺史)爾朱厰(北秀容人光州刺史)
宇文胄(昌黎大棘人滎州刺史)崔君綽(潁川太守)
崔彦穆(滎陽太守)樊叔略(陳留人宣帝時相州刺史)
薛慎(汾隂人保定初湖州刺史)樂遜(猗氏人天和初湖州刺史)
盧賁(涿人懷州刺史)于翼(代人建德間陜州刺史)
司馬裔(温人懷州刺史)
劉行本(梁人歸周仕掌朝下大夫出為河内太守)
李崇(懷州刺史)薛端(汾陰人汝南太守)
蕭世怡(汝南太守)
隋唐(刺史宣太守使撫使)(安撫大使洛州都督)(招慰使史廵省大洛州刺洛州)
(長史都河南尹督東都留守大督都採訪使)(大總管黜陟使)(總管防禦)
(使後觀察使留)(節度使)
隋開皇三年罷郡以州統縣自是刺史特太守之
互名專理一郡唐武德元年改太守曰刺史天寳
元年復改刺史曰太守而刺史之權輕矣以上有
安撫大使廵省大使宣撫使招慰使總管之名起
於周隋文帝時以并益荆揚四總管稱大餘諸州
並稱總管府加使持節唐諸州復有總管亦加號
使持節五年以洛荆并幽交五州為大總管府李
勣為河南大總管此其証也七年復改大總管府
為大都督府總管府為都督府其行軍大總管有
征伐則置無則己開元十七年分天下州縣為十
道每道置採訪防禦黜陟等使乾元元年停止改
併為觀察使其邊方有軍旅之事則加以旌節謂
之節度使節度使之名始於此節度治兵觀察治
民然亦多以節度使兼之又兼度支營田經略招
討等使於事無所不總權勢不勝其重州刺史多
為所虐視元結作舂陵行蓋為此也韓愈送許郢
州序云為刺史者恒私於其民不以實應乎府為
觀察使常急於其賦不以情信乎州蓋是時府州
之尊卑懸絶日知錄曰漢之刺史今之廵按也晉
之刺史今之總督也唐之刺史則今之知府直隸
知州也蓋刺史之升降如此唐置東都洛陽初置
洛州都督後改為刺史又改為長史至開元元年
改洛州為河南府長史為河南尹又以尹為東都
留守少尹為副留守與西京太原並稱三都留守
留後為節度使之副(宋正和七年詔曰觀察留後乃唐末藩鎮以所親信留充)
(後務之稱不可循用可改為承宣使)節度使闕則以留後補之如宣
武軍推韓弘為留後朝廷因詔以為節度使是也
隋
(高帝)令狐熙(燉煌人汴州刺史)王康(汴州刺史)
薛胄(汾陽人刑部尚書檢校相州刺史)
李德林(安平人懷州刺史)韋鼎(杜陵人光州刺史)
龐晃(榆林人懷州刺史)梁彦光(安定人相州刺史)
盧賁(范陽人懷州刺史)長孫平(洛陽人相州刺史)
楊慶(滎陽太守)
(煬帝)樊子蓋(蘆江人檢校河南内史)張定和(京兆萬年人河内太守)
趙元淑(潁川太守)楊湛(滎陽太守)
許紹(安州人陜州刺史)麥鐵杖(始興人汝南太守)
段亮(武威人汝南太守)
唐
(高祖)任環(合肥人河南安撫大使)夏侯端(壽州人河南招慰使)
李勣(離狐人初授黎州總管武德三年為河南大總管)
長孫操(洛陽人陜東道大行臺)楊恭仁(隋觀王雄之子洛州都督)
郭孝恪(陽翟人武德初宋州刺史)楊承仙(猗氏人懷州刺史)
黃君漢(懷州刺史)李育德(趙州人懷州刺史)
許紹(安陸人陜州刺史)吕子臧(河東人武德初鄧州刺史)
盧祖尚(樂安人光州刺史)許世緒(蔡州刺史)
(太宗)蕭瑀(武進人河南道廵省大使)竇軌(平陸人洛州都督)
房玄齡(貞觀中宋州刺史)張亮(滎陽人汴州刺史)
梁獻(鄭州刺史)李安遠(夏州人懷州刺史)
郭正一(彭城人光州刺史)孫伏伽(武城人陜州刺史)
陳君賓(鄧州刺史)崔善為(武城人陜州刺史)
(高宗)韋嗣立(陽武人汴州刺史)賈敦頥(冤句人洛州刺史)
賈敦實(敦頥弟懷州刺史)許圉師(安陸人相州刺史)
(中宗)宋務光(西河人以御史廵察河南)
狄仁傑(太原人洛州刺史後為河北道安撫大使)
張仁愿(下邽人右屯衞大將軍兼檢校洛州長史)
桓彦範(丹陽人以扶陽王為洛州刺史)袁恕已(夏邑人以南陽王為豫州刺史)
李嶠(贊皇人懷州刺史)姚崇(硤石人宋州刺史)
敬暉(平陽人衞州刺史)姜師度(魏縣人陜州刺史)
孔若思(山陰人衞州刺史)裴懷古(壽春人相州刺史)
郭待聘(孝恪子宋州刺史)徐彦伯(瑕丘人衛州刺史)
李道廣(汴州刺史)李邕(江都人陳州刺史)
岑羲(棘陽人陜州刺史)岑仲翔(羲弟陜州刺史)
畢構(偃師人衞州刺史)韋承慶(陽武人豫州刺史)
(睿宗)王志愔(聊城人河南道觀察使)
(玄宗)李傑(滏陽人河南尹)陸餘慶(吳人河南河北宣撫使)
倪若水(藁城人汴州刺史兼採訪使)張說(洛陽人相州刺史)
潘好禮(貝州人豫州刺史)裴耀卿(稷山人陜州路水陸轉運使)
李揆(隴西人河南尹)宋璟(南和人歴相州刺史東都留守)
李適之(恒山愍王孫河南尹)路嗣恭(三原人河陽節度東都觀察使)
裴寬(聞喜人河南尹)李尚隠(萬年人河南尹)
李朝隠(三原人河南尹)顔真卿(萬年人河北招討採訪使)
魯炅(薊人襄唐鄧節度使)張介然(猗氏人河南節度採訪使)
張廵(南陽人御史中丞守睢陽)來瑱(邠人潁川太守招討使)
李隨(河南節度使)李光弼(柳城人河北節度使)
賀蘭進明(河北招討使)虢王巨(宗室河南節度使)
裴諳(寬子河南尹又東都留守)狄光嗣(仁傑子許州刺史)
王邱(懷州刺史)韋堅(陜州刺史)
李嗣業(高陵人懷州刺史)盧從愿(臨漳人豫州刺史)
崔無詖(博陵人滎陽太守)許遠(塩官人睢陽太守)
龐堅(涇陽人潁川太守)薛愿(汾陰人潁川太守)
盧奐(滑州人陜州刺史)賈曾(鄭州刺史)
齊澣(定州人汴州刺史)李公廉(陳州刺史)
(肅宗)房琯(河南人鄴郡太守)張鎬(博陵人河南節度使)
崔光遠(博陵人河南節度使)段秀實(姑臧人以懷州長史知州事)
荔非元禮(懷州刺史)李景(相州刺史)
賈至(汝州刺史)田神功(南宫人河南節度汴宋八州觀察使)
僕固懷恩(鐵勒部人河北副元帥)崔圓(武城人懷州刺史)
(代宗)劉晏(曹州人河南江淮轉運使)李勉(鄭惠王曾孫汴宋節度使河陽都統)
張延賞(猗氏人河南營田使河南尹)薛嵩(相衞六州節度使)
薛萼(嵩弟相衛節度留後)李忠臣(幽州薊人淮西節度使)
馬燧(郟城人河陽三城節度使)李希烈(遼西人淮西節度使)
李芃(趙州人河陽三城節度鎮遏使)李齊物(鄭孝王曾孫河南尹)
喬琳(懷州刺史)
(德宗)洪經綸(河北黜陟使)盧元卿(彰義節度副使)
哥舒曜(安西人東都鎮守兵馬使)
韋弘景(其先出杜陵後為鄭州陽武人陜虢觀察使)
張勸(陜虢節度使)
韋温(杜陵人陜虢觀察使)吕元膺(東平人東都留守)
崔從(博陵人河南尹)李泌(京兆人陜虢觀察使)
陳仙竒(州城人淮西節度使)曲環(安邑人陳州刺史後加陳許節度使)
劉元佐(匡城人宣武節度使)吳奏(濮陽人章敬皇后弟陜虢觀察使)
劉士寧(元佐子宣武節度使)李萬榮(宣武節度留後)
董晉(虞鄉人宣武節度使)李元淳(燉煌人河陽三城節度使)
陸長源(吳人餘慶孫汝州刺史宣武節度留後)
吳少誠(幽州潞人淮西節度使)韓宏(滑人宣武節度使)
鄭珣瑜(滎澤人河南尹)韓全義(蔡州招討節度十七道)
薛戎(寳鼎人河南尹)李象(太宗孫懷州刺史)
高承簡(幽州人懷州刺史)薛珏(寳鼎人陳州刺史)
劉昌裔(陽曲人陳州刺史)趙隠(京兆人鄭州刺史)
(憲宗)杜兼(洹水人河南尹)李紳(譙人河南尹)
高瑀(蓚人陳蔡二州刺史)吳少陽(清池人彰義留後)
烏重胤(張掖人河陽節度使)
李光顔(太原人其先河曲諸部姓阿跌氏彰義節度使)
嚴綬(華陰人挺之從孫光申蔡招撫使)
高霞寓(范陽人唐鄧節度使)李愬(洮人唐鄧節度使)
孟元陽(起陳許軍中為河陽節度使)
裴度(聞喜人淮西宣慰招討處置使穆宗朝司空平章東都留守)
馬總(扶風人彰義節度使)田布(盧龍人河陽節度使)
張弘靖(猗氏人延賞子宣武節度使)崔咸(博平人陜虢觀察使)
令狐楚(華原人河陽懷節度使穆宗朝分司東都擢陜虢觀察使敬宗朝河南尹遷宣武節)
(度使)李真(隴西人懷州刺史)
劉禹鍚(中山人汝州刺史)張仲方(曲江人鄭州刺史)
(穆宗)韓充(滑人宏弟宣武節度使)崔宏禮(博陵人衞州刺史遷河陽節度使)
李絳(贊皇人東都留守)馮宿(東陽人河南尹)
王茂元(濮陽人栖曜子歴陳許河陽兩鎮節度使)
丁公著(吳人河南尹)高少逸(渤海人陜虢觀察使)
崔彦昭(清河人河陽節度使)
郭釗(華州鄭人子儀孫曖子河陽三城節度使)
白居易(韓城人河南尹分司東都)陳楚(定州人普寧郡王河陽三城節度使)
(文宗)楊元卿(河陽節度使)李德裕(贊皇人太子賓客分司東都)
李執方(河陽節度使)温造(祁人河陽節度使)
蕭洪(河陽三城節度使)王質(河東人虢州刺史遷河南尹)
狄兼謩(太原人仁傑後鄧州刺史)王晏宰(温人光州刺史)
(武宗)敬昕(河東人河陽節度使)崔碣(博陵人河南尹)
劉沔(徐州人忠武軍節度使鎮河陽)石雄(徐州人河陽節度使)
(宣宗)盧鈞(藍田人東都留守宣武節度使)李珏(趙郡人分司東都遷河陽節度使)
康承訓(靈州人日知子右武衞大將軍分司東都)
柳仲郢(華原人河南尹又東都留守)裴休(濟源人宣武節度使)
韋澳(杜陵人河陽節度使)
(懿宗)令狐綯(華原人楚子檢校司徒平章事宣武節度使)
令狐緒崔安潜(齊州人宣武節度使)
崔蕘(安平人陜虢觀察使)李弱翁(光州刺史)
(僖宗)薛能(彰義節度使)李泳(河陽節度使)
周岌(代薛能為彰義節度使)趙光裕(河陽節度使)
鄭延休(河陽節度使)秦宗權(上蔡人淮西節度使)
諸葛爽(博昌人河陽節度使)李罕之(項城人河陽節度使)
張全義(濮人河南尹)朱全忠(碭山人宣武節度使)
王師範(青州人河陽節度使)趙犨(陳州刺史後為本州刺史)
王緒(壽州人光州刺史)
(昭宗)柴再用(汝陽人天祐中光州刺史)劉存(光州刺史)
五代(河南尹節度使)(開封尹樞密使)(河陽三城節度使三司使)(河陽)
五代立國未久一切府州官制多因唐舊未遑更
革惟梁晉漢周遷都汴而後唐仍都洛陽故唐為
河南尹而晉漢周則為開封尹其尹俱以儲副應
嗣位者為之如秦王從榮為河南尹晉王榮為開
封尹是也河陽三城節度使唐建中二年始置割
東畿之河陽河清王屋濟源温五縣隸之會昌三
年增置孟州治河陽節度使至五代戰争之際尤
為重鎮非其親信莫得居之六部尚書之名起於
隋自唐代宗永泰中置内樞密使用宦者專出納
之任(王守澄嘗為之王建有贈王樞密詩)梁懲其禍更用士人改為
崇政院以敬翔李振為之後唐復為樞密使郭崇
韜安重誨迭居其職權與宰相侔矣明宗罷租庸
使分鹽鐵度支戶部為三司置三司使權不歸戶
兵二部三司樞密之名自此始至宋遂分宰相樞
密為二文事任宰相武事任樞密號稱兩府其以
宰臣兼領者於樞密書兼三司書判而晉桑維翰
以宰相尹開封漢郭威以樞密使留守鄴此尤不
可為典要者也
(後梁)康懷貞(開平初武平節度使)
朱友諒(碭山人廣王全昱子開平中宣武軍節度使)
朱友誨(友能弟貞明四年陜州節度使)
朱友能(友諒弟貞明初宋滑二州留後陳州節度使)
袁象先(夏邑人歴開封尹宣武節度使鎮宋州)
温韜(京兆華原人忠武軍節度使)謝彦章(許州人貞明中河陽節度使)
馮行襲(均州人匡國軍節度使)李珽(河西燉煌人匡國軍節度使)
王彦章(壽昌人梁末帝鄭州防禦使)段凝(開封人鄭州刺史)
(後唐)符存審(陳州宛邱人宣武節度使)夏魯竒(青州人鄭州防禦使徙河陽節度使)
朱守殷(莊宗奴天成中宣武節度使)張憲(晉陽人同光中東都副留守)
王思同(幽州人同光中鄭州防禦使)
沈斌(下邳人同光中以破蜀功為虢州刺史)
符習(昭慶人天成中鎮宣武)盧質(河南人天成中兵部尚書鎮河陽)
李從榮(明宗子天成中河南尹)
李從厚(明宗第五子天成中河南尹後為愍帝)
朱宏昭(太原人忠武軍節度使三司)石敬塘(沙陀人天成中鎮河陽三城)
萇從楚(陳州人河陽三城節度使)張延朗(開封人忠武軍節度使)
康義誠(長興中河陽三城節度使)
(後晉)陸思鐸(臨黃人歴陳蔡二州刺史)侯益(平遥人河陽三城節度使)
李從温(唐明宗姪開運中河陽三城節度使)
李周(内邱人天福中開封尹)
史匡翰(鴈門人歴懷州刺史鄭州防禦使義成軍節度使)
石崇信(高祖弟天福中河陽節度使)景延廣(陜人天福中河陽節度使)
石重貴(天福中開封尹)石敬贇(高祖弟天福中河陽節度使)
符彦卿(宛邱人河陽節度使)皇甫遇(正定人鎮河陽)
顔衎(曲阜人河陽三城節度副使)桑維翰(河南人開運中以宰相為開封尹)
石延煦(鄭州刺史)安彦威(崞縣人歸德節度使)
張從恩(太原人開封尹)邊光範(開運中權知開封府)
李周(開封尹)劉審交(文安人歴陳汝二州防禦使)
(後漢)杜重威(朔州人歸德節度使)郭威(堯山人樞密使留守鄴都)
史洪肇(滎澤人忠武軍節度使遷歸德軍節度使)
劉銖(陜州人權知開封府)劉重進(忠武軍節度使移鎮鄧州)
武行德(榆次人河陽節度使)劉信(許州節度使)
劉承勲(開封尹)張暉(大城人懷州刺史)
(後周)劉詞(大名人以使相鎮河陽三城)
郭榮(本姓柴邢州龍岡人廣順間開封尹後為世宗)
史彦超(雲州人廣順中鄭州防禦使)鄭仁誨(晉陽人顯德初東京留守)
趙鼂(正定人河陽三城節度使)趙暉(歸德節度使)
韓通(太原人歸德節度使)王朴(東平人顯德中以諫議大夫知開封)
昝居潤(高唐人顯德中知開封)白重贊(樓煩人河陽三城節度使)
李重進(其先滄州人生于太原顯德中歸德節度使)
曹翰(大名人廣順中開封尹)王竒超(臨清人河陽三城節度使)
郭從義(河北都廵檢使鎮許州)李穀(汝陰人陳州刺史)
郭進(博野人衞州刺史)荆罕儒(信都人光州刺史)
司超(元城人光州刺史)劉崇質(顯德中懷州刺史)
宋(知州相判權通判封節度使封觀察使南州刺史使知開府開尹河尹應)
(天尹置三京留守使副留守使宣撫使制使樞密三司兵部)(招討使戸部)
(宣徽南北院使)
藝祖思革五季之患召諸鎮節度會於京師賜第
以留之乾德元年始命朝臣出守列郡號權知軍
州事軍謂兵州謂民後以文武官參為之同品曰
知隔品曰判自後惟輔臣宣徽使太子太保僕射
為判餘並為知州知州知縣之名自此始初别設
以代刺史縣令之權後則罷刺史而專用知州罷
縣令而專用知縣矣又置諸州通判大郡二員餘
一員其節度觀察使及刺史則無職掌徒有空銜
為遷轉之序其事務悉歸本州知州通判總之節
度使無定員或兼中書令及侍中通謂之使相以
待勲賢故老及宰相久次罷任者而昔日節度之
權盡去宋轉運使則唐節度使之任也轉運之名
起於唐開元二十一年裴耀卿充江淮轉運使建
中三年分置汴東西水陸運使以張滂班宏主之
專司天下漕運宋初始分天下為十五路各置轉
運使初主軍需糧餉後於一路之事無所不總景
德間復置提點刑獄一司以分其權蓋宋室懲外
重之弊故設知州以代州刺史之權而以通判副
之設轉運以代節度使之任而以提刑副之内外
相維權不偏授矯枉之勢然也宋三京皆置尹而
開封尹以太宗真宗嘗為之自至道後知府必帶
權字避京尹之名也徽宗初蔡京奏乞罷權知府
仍置牧尹各一員牧以皇子領之尹以文臣充自
是乃復有開封尹其河南應天尹闕則置知府通
判各一人而南北西三京並以知州兼留守司公
事東京留守不常置天子廵狩親征則命親王大
臣領之欽高初李綱宗澤始為東京京城留守後
並設三京留守及副留守特遥領而己外又有宣
撫使招討使制置使有兵事則置而宋制外官無
定銜崇卑悉以所帶京朝職為準樞密三司初沿
五代舊制樞密之權不歸兵部而三司兼總戶部
度支鹽鐵戶部無職掌元豐改官制始以三司併
歸戶部而三司之名冺又欲廢樞密歸兵部神宗
不可廼止由是迄南宋不改宣徽南北院使係武
職以樞密副使充南渡以後不復置
(按三司之設起於唐明宗時張延朗而革於宋元豐之世樞密之名起於唐代宗永泰年間其以士)
(人為之始於郭崇韜安重誨諸人歴宋金元不改至明祖而始廢夫有中書又有樞密是於三省外)
(復置一省有戶部又有三司是於四司上復添一司名號冗複莫此為甚安石之請未可以人廢言)
(也)
(太祖)吕餘慶(幽州人知開封)馬令琮(大名人懷州刺史)
高懷德(常山人歸德節度使)張永德(并州人武勝軍節度使)
吳廷祚(太原人樞密使判開封)王仁瞻(唐州人知開封)
曹彬(靈壽人忠武軍節度使)程羽(深州人給事中知開封)
趙普(薊人西京留守河南尹後以使相鎮河陽又歴武勝軍節度使)
錢若水(新安人開封尹)張仁超(河陽節度使)
高保寅(開寳五年懷州刺史)辛仲甫(孝義人光州刺史又知開封)
史珪(洛陽人光州刺史)
(太宗)齊王廷美(帝弟開封尹)李昌齡(參知政事知河陽)
陳王元禧(昭成太子雍熙中開封尹)邊珝(華州人知開封)
王祐(大名人知開封)劉保勲(河南人知開封)
崔彦進(大名人河陽三城節度使)張士遜(均州人宰相判河南府)
李兑(臨潁人以天章閣待制知河陽)盛度(餘杭人以參政尹應天)
潘美(大名人忠武軍節度使)
高瓊(亳州蒙城人許州馬步軍都指揮使真宗景德元年拜忠武軍節度使)
宋琪(薊人開封尹)石保吉(浚儀人節度使知河陽)
李穆(陽武人知開封)劉綜(虞鄉人河北轉運使)
李繼勲(元城人以使相判陳州)
趙昌言(孝義人知蔡州後以判尚書都省知河陽)
李符(内黃人知開封)蘇易簡(銅山人淳化初知鄧州)
趙延進(頓丘人淳化初知鄧州)雷德驤(郃陽人知懷州)
田鍚(嘉州洪雅人知陳州)師頏(内黃人知陜州)
雷有終(郃陽人知許州)薛映(蜀人知相州)
索湘(鹽山人知相州)王沔(知懷州)
宋太初(晉城人懷州團練使)董儼(洛陽人知光州)
符昭壽(宛丘人光州刺史)王明(成安人光州刺史)
(真宗)温仲舒(河南人禮部尚書知河陽)向敏中(開封人知河南兼西京留守)
李防(大名人知應天府)張齊賢(曹州人以宰相判河陽)
王延德(東明人懷州防禦使)寇準(華陰人河陽節度使歴知相鄧陜州)
張知白(滄州人南京留守)梁顥(鄆人翰林學士權知開封)
劉知信(邢人駕前副都部署知河陽)畢士安(雲中人權知開封)
魏咸信(節度使知河陽)陳恕(南昌人權知開封)
魏羽(婺源人權知開封)王曙(河南人權知開封)
孫僅(汝陽人權知開封)張雍(德州人權知開封)
楊詢(宣城人懷州團練副使)慎從吉(信安人給事中權知開封)
石普(幽州人節度使知河陽)王顯(河陽三城節度使)
李濬(信都人知開封)薛田(河東人知開封)
李至(正定人武勝軍節度使)李淑(徐州人諫議大夫權知開封)
王隨(河南人權知開封)周起(鄒平人樞密直學士權知開封)
樂黃目(權開封府)祖無擇(上蔡人龍圖閣學士知鄭州)
陳堯叟(閬中人右僕射知河陽)張詠(鄄城人樞密直學士知陳州)
薛奎(絳人龍圖閣待制權知開封)
王曾(益都人知應天府又以使相判河南府)
曹燦(靈壽人彬子河陽節度使)
吕夷簡(壽州人知開封府後以武勝軍節度使判陳州)
程琳(博野人給事中權知開封)馮元方(濮州人知應天)
李廸(幽州人以宰相出判河南府又知河陽)
賈昌朝(正定獲鹿人知應天又判許州)狄棐(長沙人知陜州後知河南)
丁謂(長洲人太子少保分司南京)吕端(安次人知蔡州)
賈昌衡(正定獲鹿人昌朝弟知應天)楊億(蒲城人知汝州)
劉筠(大名人知鄧州)謝絳(富陽人知鄧州)
趙良規(洛陽人知陜州)陳貫(安陽人知衞州)
陳文顗(仙遊人光州刺史)姚坦(濟陰人光州刺史)
邊肅(楚丘人知光州)
(仁宗)韓國華(相州人河陽潞州轉運使)葉清臣(長洲人學士三司使知河陽)
陳堯佐(閬中人知開封又以宰相判鄭州)
陳堯咨(閬中人堯佐弟代知開封又鎮河陽)
王曙(河南人尚書學士知河陽)張旻(開封人後改名耆節度河陽)
張奎(濮人全義後知河陽)晏殊(臨川人知應天又以宰相知許州)
蔡齊(洛陽人知應天)胡則(永康人給事中權三司出知陳州)
王珪(舒人知開封)杜衍(山陰人知開封)
錢明逸(京兆人初知應天後知開封)王超(趙州人以太尉知河陽)
宋綬(趙州平棘人翰林學士知應天)曹瑋(靈壽人彬子以節度使守河陽)
呂公綽(壽州人夷簡子權知開封)呂公弼(壽州人公綽弟權知開封)
楊察(合肥人開封推官後權知府事)張存(冀州人河北都轉運使)
楊崇勲(薊州人以樞密使節度河陽)呂公孺(壽州人公弼弟知開封)
陳鑄(興化人判陳州)范仲淹(吳人權知開封)
鄭戬(吳人龍圖直學士權知開封)孔道輔(魯人至聖裔知應天)
李若谷(徐州豐人右諫議大夫知許州)寇瑊(臨汝人權知開封)
王德用(鄭人河陽三城節度使)魏瓘(婺源人知開封)
張昷之(河北都轉運使)
李絢(卭州人龍圖閣學士權知開封又京西轉運按察使)
富弼(河南人安撫河北後知河陽鄭州)
吳育(建安人以執政知許蔡二州)夏竦(德安人宣徽南院使節度河陽)
張觀(絳縣人知應天)王益柔(河南人曙子龍圖閣學士知蔡州)
楊日嚴(河南人權知開封)陳執中(南昌人以執政知陳州)
李士衡(成紀人尚書左丞知陳州)蔡襄(興化人龍圖直學士知開封)
宋庠(雍丘人知河陽又樞密判鄭州)宋祁(雍丘人翰林學士知鄭州)
文彦博(介休人宰相判河陽三城節度使後拜司空以河東節度判河陽)
范雍(河南人以戶部侍郎知河陽)王舉正(真定人知應天)
曾公亮(晉江人端明學士知鄭州)梁適(鄆人參知政事知河陽鄭州)
張方平(南京人知開封後判應天陳州)馮京(江夏人翰林學士知開封)
王素(大名人知汝州後以樞密學士知開封)
王拱辰(咸平人權知開封)狄青(西河人以使相判陳州)
包拯(合肥人權知開封)歐陽修(廬陵人龍圖學士知開封又知應天)
陳希亮(眉州人京西轉運使)豐稷(鄞縣人以待制知河南兼西京留守)
王勝之(留守南京)
劉敞(臨江人集賢院學士判南京留司臺御史)
滕元發(東陽人知應天)錢惟演(吳越王俶子樞密使知河陽軍)
鍾離瑾(合肥人權知開封)吳奎(北海人翰林學士權知開封)
徐勣(宣州南陵人南京留守)錢象先(蘇州人龍圖閣學士知陳州)
呂溱(揚州人龍圖直學士知開封)
宋昇(安陸人宰相庠之孫顯謨閣學士知應天)
賈炎(正定人昌期從子知應天)李柬之(幽州人廸子河北轉運使知河陽)
劉延慶(保安軍河陽三城節度使)
曹佾(靈壽人彬孫仁宗慈聖皇后弟以安化軍留後出知河陽)
曹偕(靈壽人慈聖皇后從弟知相州徙河陽總管)
崔立(知相州)梅詢(宣城人知許州)
呂大忠(藍田人知陜州)尹源(河南人召試學士除知懷州)
何中立(長社人樞密直學士知許州改陳州)
張亢(知懷州)孫甫(知鄧州)
王琪(華陽人知鄧州)孫瑜(博平人知蔡州)
王堯臣(虞城人知光州)李溥(河南人知光州)
(英宗)沈遘(錢塘人知開封)張昇(韓城人以使相判許州知河陽)
錢勰(臨安人龍圖閣待制知開封)范鎮(成都人翰林學士知陳州)
楊繪(綿竹人知應天)楊大雅(知應天)
蘇紳(晉江人集賢學士知河陽)
呂公著(壽州人夷簡子龍圖閣學士知蔡州又知河陽軍)
丁諷(治平中知蔡州)王質(大名人以舘職出知蔡州)
(神宗)滕甫(東陽人知開封)鄭獬(安陸人翰林學士權知開封)
蘇頌(晉江人紳子知應天又知河陽)韓琦(相州人國華子以宰相判相州)
劉庠(彭城人知開封)
韓維(雍丘人知開封又以執政知鄧州復知汝州)
邵亢(丹陽人知開封)韓贄(長山人知河南)
張堯佐(河南人宣徽北院使判河陽)李昭亮(明德太后兄宣徽北院使判河陽)
韓絳(雍丘人維兄知河陽復以宰相判許州)
呂惠卿(晉江人以執政出知陳州)王安禮(撫州人翰林學士知開封)
陳襄(侯官人以直學士院知陳州)鄧綰(雙流人御史中丞知虢州)
錢藻(開封尹)沈肇(知應天)
李中師(開封人知河南)
司馬光(夏縣人西京留臺又以端明學士知許州)
王存(丹陽人以學士知開封)傅堯俞(濟源人河北轉運使知河陽軍)
曾孝寬(晉江人公亮子端明學士知河陽)
鼂堯民(知應天)曾布(南豐人樞密直學士知蔡州)
孫固(管城人觀文學士知河陽)向經(知陳州又知河陽)
章衡(浦城人知鄭州)鄭俠(福州人光州守)
李大臨(華陽人知汝州)蒲宗孟(閬川人知汝州)
歐陽棐(廬陵人修子知蔡州)李常(建昌人知鄧州)
魯有開(譙人知衞州)張璪(滁州人知蔡州)
章惇(浦城人知蔡州)
(哲宗)蔡確(晉江人以宰相知陳州)蔡京(仙遊人知開封)
王震(元祐初以龍圖閣待制知蔡州)蘇軾(眉州人汝州團練副使)
蘇轍(眉州人軾弟元祐間知汝州)李清臣(魏人資政殿學士知河陽)
呂大防(藍田人翰林學士權知開封)
王巖叟(清平人樞密都承旨權知開封又知河陽)
韓縝(雍丘人維弟知河南)范純仁(吳人仲淹子宰相判河南府)
范百祿(成都人鎮從子龍圖學士知開封)
范祖禹(華陽人翰林學士知陜州)吳擇仁(永興人戶部侍郎兼知開封)
馮元(廣州人翰林學士知河陽)安燾(開封人以執政知鄭州)
蔣之竒(宜興人知汝州後知開封)王覿(如臯人以寳文閣學士知河陽)
鄭雍(睢州人累官御史中丞知鄭州)謝景温(富陽人以學士知開封徙河陽)
呂希哲(河南人公著子以秘閣校理知懷州)
呂陶(成都人集賢學士知河陽)向子諲(臨江人知開封)
劉汲(丹稜人以直龍圖知鄧州)徐處仁(穀熟人尚書右丞尹應天河陽)
李琮(知相州)范子竒(河南人雍孫以集賢殿修撰知河陽)
賈易(無為人知懷州)
(徽宗)時彦(開封人開封尹)王襄(南陽人權知開封)
曾肇(南豐人知應天復知陳州)蔡卞(仙遊人京弟以執政知河南)
王薦(河陽三城觀察使)范純禮(吳人仲淹子以龍圖閣學士知開封)
梁子美(鄆人灝曾孫權開封尹)温益(泉州人知開封)
路昌衡(祥符人知開封)李承之(幽州人廸子以樞密直學士知河陽)
葉夢得(吳人以龍圖閣學士移帥潁昌府)
盛章(開封尹)蔡懋(開封尹)
吳居厚(洪州人開封尹)李孝壽(其先趙郡人後徙幽州開封尹)
李孝稱(孝壽弟開封尹)郭承祐(沙陀部人以樞密使鎮河陽)
林攄(福州人開封尹)范坦(河南人子竒子以戶部侍郎知河陽)
范致虛(定陽人知河南)任布(河南人工部侍郎知河陽)
霍端友(武進人禮部侍郎知陳州)張商英(新建人知河南)
燕瑛(益都人龍圖學士知河陽)李定(揚州人御史中丞知河陽)
陳瓘(沙縣人知衛州)楊仲元(管城人知光州)
李彌大(知光州)向宗回(開封人敏中曾孫知蔡州)
趙子崧(宗室以徽猷閣直學士知淮寕府)
向子韶(開封人知淮寧府)
(欽宗)聶昌(臨川人開封尹)張叔夜(開封人龍圖學士知蔡州)
李綱(無鍚人東京留守兩河宣撫使)劉韐(崇安人河南河東宣撫副使)
孫繼鄴(金陵人以樞密副使判河陽)种師道(洛陽人河北河東宣撫使)
范訥(兩河宣撫使)何[桌-日+(ㄇ@(人人))](仙并人以執政尹開封)
胡直孺(知應天兼東路都總管後為金將達蘭所擒)
聶山(開封尹)趙不試(以宗室知相州)
霍安國(知懷州)謝貺(知汝州)
李彦仙(寕州人知陜州)
(高宗)宗澤(義烏人京城留守兼開封尹)張所(青州人河北招撫使)
劉光世(保安軍延慶次子紹興十年為三京招撫使)
劉沆(永新人以參政尹應天)凌唐佐(休寧人知應天)
張益謙(河北轉運副使)劉伋(丹稜人直龍圖閣知鄧州)
翟進(伊陽人京西安撫制置使)王彦(上黨人河北制置使)
杜充(相州人東京留守兼開封尹)上官悟(權東京留守)
王倫(東京留守)孟庾(東京留守)
路允廸(兩京留守)李利用(西京留守)
劉錡(德順軍人東京副留守)金光庭(羅源人知南陽府)
李興(知河南)朱勝非(上蔡人知光州)
劉超(守光州)牛臯(魯山人知蔡州)
(孝宗)宋端友(光州守)趙汝誼(南陽太守)
(光宗)王聞詩(永嘉人紹熙三年知光州)
(寧宗)柴中行(餘干人嘉定中知光州)陳孝嚴(福清人嘉定七年知光州)
梁季泌(慶元元年知光州)
(理宗)何元壽(吳興人紹定二年光州守)王霆(東陽人知光州)
周虎(臨淮人知光州)
金(節度使副觀察使宣防禦使安州刺史統府尹元留守留守撫使撫使軍使)
(帥簽行樞密院使行臺尚書省同省院經略)
金有中原參用遼宋之制諸鎮置節度使從三品
掌鎮撫軍民防刺總本鎮兵馬之事掌本州管内
觀察使其觀察使所掌並同府尹防禦使從四品
掌防捍不虞禦察封内之事同正四品其分疆先
設有節鎮軍防禦州刺史州使各有職掌同府尹
非如宋制但守空名而己下又有同知通判府尹
掌宣導風俗肅清所部車駕廵幸則置留守貞元
元年以汴為南京路興定初以河南為中京各置
留守副留守及尹宣撫使太和六年置八年改為
安撫司又有都指揮統軍轉運提刑招討等使樞
密院蓋倣遼南北院之制天會伐宋置都元帥府
嗣彼有征伐則置罷則省太和八年復改為樞密
院使從一品副從二品簽書同簽院事正三品四
品貞祐三年復置行樞密院於歸德宣宗朝另置
經略使蓋亦循唐宋之舊宗室從坦嘗為之續文
獻通考謂金無經略使宣撫使誤也自天會十五
年廢劉豫立行臺尚書省於汴以呼沙呼為汴京
留守迄於正大以後并力守河南保潼關自洛陽
三門析津東至邳州立四行省自是而行省之權
重元之行省蓋權輿於此也
(太祖)完顔晟(太祖弟節度許州兼觀察使後嗣位為太宗)
王政(辰州熊岳人滑州安撫使)
(太宗)郭企忠(唐汾陽王子儀後天會六年汴京步軍都指揮使)
劉豫(景州阜城人初為京東東西淮南安撫使天會八年封齊王都於汴)
(熙宗)珠勒根穆都哩(上京拉林河人皇統二年滑州刺史)
張奕(澤州高平人同知歸德府尹天眷二年汴京副留守)
李晟(昌武軍節度使兼許州管内觀察使)
烏庫哩薩哈(海蘭路愛呼河人皇統七年除同知鄭州防禦使事)
韓昉(燕京人皇統中汴京留守封鄆國公)
耶律恕(遼横帳秦王族海陵中沁南軍節度使)
實古納(完顔部人天德中知河南尹後為歸德軍節度使)
赫舍哩志寧(上京呼坦明安人正隆中開封尹)
左泌(薊人貞元中濬州防禦使)烏克遜鄂掄(唐州刺史)
呼敦(天德中鄭州防禦使)張彀(許州臨潁人同知鄭州防禦使事)
劉萼(宛平人天德中沁南軍節度使)冨勒呼(一名宗帕克太宗子陜州宣撫使)
(世宗)劉煥(中山人鄭州防禦使)高昌福(中都宛平人彰德節度使)
楊伯雄(藁城人大定中沁南軍節度使)鴻果玖珠(臨黃人大定中知彰德府事)
鄂屯忠孝(明安人沁南軍節度使)
赫舍哩執中(本名呼沙呼大定中歸德軍節度使後為西京留守)
冨察鼎壽(上京哈斯河人濬州防禦使)
宗寕(太尉阿里罕之孫大定中歸德軍節度使)
卞(闕)(本名鄂摩上京屬司人知歸德府河平節度使)
烏凌阿復(本名阿里拉東平人大定中歸德軍節度使)
盧克忠(貴德州鳳集人知歸德府河平節度使)
周伯祿(正定人同知沁南軍節度使)
(章宗)烏庫哩仲温(蓋州人滑州刺史)舒穆嚕元(懿州路人沁南軍節度副使)
烏克遜鄂屯(上京路人歸德軍節度副使遷唐州刺史泰和中以功遷同知河南府事)
宗道(本名巴克實上京司屬司人承安二年為河南路統軍使)
李三錫(安昌人汝州防禦使改歸德軍節度副使)
布薩揆(上京人宣撫河南軍民使)
烏庫哩元忠(上京特卜庫人承安中開府儀同三司南京留守改知彰德府)
趙重福(豐州人同知陳州防禦事)費摩思忠(汝州防禦使)
納哈塔富拉塔(明安人承安中除彰德軍節度副使)
烏克遜努色勒(由譯史入官行省左右司郎中留汴京居)
完顔伯嘉(明安人知河南府)瓜爾佳守中(咸平人至寧中彰德軍節度使)
(宣宗)珠嘉圖勒琿(上京人行蔡息等路元帥府事後遷蔡州管内觀察使)
慶山努(内族本名承立西京副留守)
完顔賽音霞(始祖弟博和哩之後興定中陜州觀察使)
圖克坦烏登(中京留守知金昌府事後行省閿鄉)
温特赫埒實(明安人興定中知開封)
蘇爾坦(宗室興定中孟州經略使)赫舍哩鶴夀(明安人興定中睢州刺史)
圖們呼圖克瑪勒(興定中權簽樞密院事知歸德府)
路鐸(孟州防禦使)
宋扆(宛平人濬州防禦使又為沁南節度使)
武仙(威州人興定中遥領中京留守天興中樞密副使河南行省)
李革(河津人知開封)鈕祜禄正(沁南軍節度使)
(哀宗)強伸(河中人中京留守)穆延烏登(行省院事知息州)
持嘉紐勒歡(本名十六正大九年以行樞密院事守歸德)
鈕祜禄努色勒(初知開封府擢陳州防禦使)
冨珠哩冲羅索(同簽省院知息州)
完顔哈逹(正大七年行省事於閿鄉)
伊喇豐阿拉(契丹人至大七年行省事於閿鄕)
完顔莽伊蘇(正大中知開封)烏克遜仲端(汴京留守)
姬汝作(汝陽人天興中同知汝州防禦使)
烏庫哩哈罕(以親軍入仕天興二十年唐州刺史行帥府事)
完顔仲德(本名呼沙呼海蘭路人天興中行尚書省事於陜州)
冨察羅索(孟州防禦使)
元(行省政事)(行中書省宣平章宣慰司撫司)(右丞史左丞提參知行御臺刑按)
(察司略使)(肅政廉訪司樞御史中丞省轉運使屯田使行密院分分院)(經分)
(臺水總管河逹嚕噶齊都監防提舉司)
世祖命劉秉忠許衡酌古今定官制其總政務者
曰中書省秉兵柄者曰樞密院司黜陟者曰御史
臺而外則有行省有行臺有行院有宣慰司有廉
訪司逮至正以後乃更有分省分臺分院之制焉
行省之設起於中統初有宣慰司掌宣行省之政
令以布於郡縣初止稱行省後嫌於外重改為某
處行中書省每省丞相一人平章二人右丞一人
左丞一人參知政事二人又有宣撫司唐宋多以
武臣為之元則職在詢民疾苦體察官吏賢否以
行省官或諸部尚書充而行臺初分置於江南陜
西號南臺西臺統隸各道廉訪使廉訪使初名提
刑按察司兼勸農事至元二十八年改為肅政廉
訪司凡二十二道内八道隸御史臺外十四道分
隸西臺南臺臺有大夫有中丞廉訪使每道八人
分臨所部歲終則省臺遣官考其功效轉運使金
兼於按察司元則專掌鹽課之事後復有經略屯
田等使行樞密院國初有征伐則置為一方而設
則稱某處行樞密院或與行省代設其後悉併歸
行省此行省行臺行院之總最也至正中復置中
書分省於彰德樞密分院於衞輝最後置御史分
臺於福建均非設官初意都總管則唐節度使之
職金海陵伐宋置三十二總管元所掌各不同各
因其所司之事為名無典兵之責秩高者三品四
品卑者五品六品逹嚕噶齊一人總管一人逹嚕
噶齊各路州縣俱有掌印信以總一府一縣之治
在府則總管在縣則縣尹猶古言總轄之比又有
都水監河防提舉司都水庸田使專為河防水利
而設
約羅特穆爾(回鶻人河南等處軍民都達嚕噶齊)
哈斯摩哩(西域人懷孟路達嚕噶齊後進懷孟河南二十八處都達嚕噶齊)
鼐濟貝(摩哩長子懷孟達嚕噶齊)默爾竒(摩哩次子懷孟達嚕噶齊)
(太宗)楊興(乾州奉天人河南路徵收課税所長官兼廉訪使)
(憲宗)史天澤(永清人河南經略使)楊維中(洪州人河南經略屯田使)
趙璧(懷仁人河南經略使)張子良(涿州人歸德府總管)
高鳴(正定人彰德路總管)博爾歡(蒙古人河南行中書省平章政事)
(世祖)額森特穆爾(河南河北行中書省左丞相)
張庭珍(全州人南京路總管兼開封尹)王忱(寧晉人河北河南廉訪副使)
崔斌(馬邑人僉河南行臺事)杜思敬(汾州人汴梁路總管)
楊果(蒲陰人懷孟路總管)許師可(河内人懷孟路總管)
張禧(東安州人至元元年唐鄧等州總管)
陳祜(寧晉人至元元年河南西路總管二年衞輝路總管十三年南京總管兼開封尹)
董文用(正定人衞輝路總管)譚澄(懷來人懷孟路總管)
劉整(鄧州人至元二年南京路宣撫使八年河南省行中書事)
劉秉恕(邢州人至元中彰德懷孟總管)
姜彧(萊陽人至元五年河南道提刑按察司使)
賈文備(蒲陰人至元六年衞輝路總管)姚樞(柳城人至元七年河南行省左丞)
阿里(至元七年河南行省右丞)馬亨(邢州南和人至元七年僉河南行省)
尚野(保定人至元中懷孟河渠副使)
程思廉(東勝州人至元中河南道按察司副使)
王惲(汲縣人至元十四年河南道提刑按察司副使)
趙瑨(蔚州人至元十四年河南道提刑按察司使)
鄂屯希元(女真人至元中彰德漕運使)
郝經(陵川人至元中歸德軍副將)張宏略(定興人至元中河南行省參知政事)
巴延(蒙古巴林部人至元中河南等路行中書省)
劉宣(潞州人至元中河南道廵行勸農副使)
博特音(柰曼部人至元中信陽州逹嚕噶齊)
阿爾哈雅(輝和爾人至元中僉河南行省事)
商挺(濟陰人至元中宣撫副使兼治懷孟)
烏瑪喇(回鶻巴鄂爾氏至元中陳州逹嚕噶齊)
陳思齊(柘城人至元中僉河南行中書省事)
高觹(渤海人至元二十二年河南等處宣慰使)
田滋(開封人至元中河南總管)
伊蘇德勒(扎拉爾氏至元中河南河北行省平章政事)
張孔孫(隆安人至元二十八年僉河南行中書省事)
博爾歡(至元中河南行中書省元貞中留鎮河南)
黃廷佐(東晉人至元中知鄭州)蒲理翰(至元中知鄭州)
王昌齡(滄州人至元中守衞輝路)
(成宗)尚文(保定人河南肅政廉訪使)董士選(汴梁行省平章事)
阿特默色特穆爾(輝和爾人汝州達嚕噶齊)
馬紹(金鄉人大德三年中書右丞行河南省事)
陳天祥(寧晉人祜弟大德六年河南行臺御史中丞)
譚克修(懷來人澄子河南道提刑按察使)
梁曾(燕人大德十一年河南行省參知政事)
額森布哈(蒙古齊哩克氏大德中平章河南行省)
史棣(永清人天澤子衞輝路轉運使)
高興(蔡州人大德中河南行省平章事)
馬潤(永古特部大德五年知光州)
(武宗)塔海(赫嚕克至大中汴梁路總管)劉敏中(章邱人至大中河南行省參知政事)
王約(正定人至大中河南行省右丞)和和(喀喇氏至大中河南廉訪使)
何偉(易州人至大中河南行省平章政事三年河南行尚書省平章政事)
石桂(順州人至大中河南行中書省右丞)
耶律文謙(至大中知汝寧府)王由義(朝邑人至大中彰德路總管)
張昇(平州人至大中知汝寧府)
(仁宗)郝天挺(安肅人河南行省平章事)囊嘉特(柰曼人河南河北行省平章政事)
納琳(河西人皇慶元年僉河南廉訪使)
卜天璋(洛陽人皇慶中歸德知府)張居鎬(皇慶中知汝寧府)
(英宗)星嘉實哩(蒙古巴林部人巴延孫至治中河南河北行省平章政事)
阿爾哈雅(輝和爾人至治中河南行省平章政事)
廉惠山哈雅(輝和爾人至治中僉河南廉訪司事)
楊理(滄州人知輝州)
(泰定)韓若愚(滿城人泰定三年河南省左丞)
巴延(默爾竒特氏泰定三年河南行省平章政事)
裕嚕特穆爾(布朗吉爾都爾伯特氏汴梁路總管)
瑪哈穆特(宛平人泰定中彰德路總管)志能(唐古人泰定中知歸德府)
(文宗)張昇(平州人天歷中河南省中丞)
岳柱(至順三年河南河北等處行中書省平章事)
濟爾噶台(囊嘉特子河南行省中書平章政事)
托雲巴哈(翁吉喇特氏河南廉訪副使)
呼哩特穆爾(鄂爾坤氏天歷中河南行省平章政事)
杜良(濮陽人知輝州)
(順帝)台哈巴哈(巴約特氏中統使中僉河南廉訪)
仇濟(中統中懷孟路總管)劉可任(宣德府人元統中知鄭州)
多爾濟(默爾竒特氏至元中河南行省左丞)
燕公楠(建昌人至元中河南行省右丞)韓約(真定人知汝州)
劉天孚(大名人知許州)司仁(知輝州)
王守誠(太原人至正五年河南省參知政事)
歸暘(汴梁人至正五年僉河南廉訪司事)
達爾瑪(高昌人至正六年河南行省右丞)
劉秉直(武清人至正八年衞輝路總管)
察罕特穆爾(沈丘人至正十一年汝寧府逹嚕噶齊)
賈魯(高平人至正四年行都水監十一年工部尚書總治河防使)
許有壬(湯陰人至正中河南行省左丞)
王思誠(嵫陽人至正中僉河南道肅政廉訪使)
強通(喀喇氏河南行省平章事)
台哈巴哈(鴻吉哩氏至正十四年河南行省左丞相)
達實特穆爾(默爾竒特氏至正中河南行省平章政事)
達實巴圖爾(沙卜珠台人至正中河南行省左丞相)
成遵(南陽穰縣人至正中中書左丞分省彰德)
董守簡(藁城人汴梁路總管)莊文昭(至正中知南陽府)
胡潤祖(至正中知汝州)王遵(彰德路總管)
吳秉彝(至正中彰德路總管)王珍(衞輝路總管)
河南通志卷三十
