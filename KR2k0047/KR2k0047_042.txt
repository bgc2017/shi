欽定四庫全書
河南通志卷四十二
學校上
記稱始立學者必釋奠於先聖先師于以取賢斂
才焉學校為儲才之地由來尚矣古之教者羣天
下之學士于庠序校之中春秋教以禮樂冬夏教
以詩書俾之所聞無異言所見無異行優而柔之
日化而不自知夫而後材全而德良行成而名尊
居則為良士出則為名臣風俗成而人材輩出由此
道也我
聖祖仁皇帝崇儒重道文教誕敷復
御製訓飭士子文以摩厲而整齊之
皇上御極之二年增定諸賢從祀又
進封先師前五代皆王爵祠以崇聖典極隆矣至所以訓士者
命直省學臣於試文外復别其行之優劣以示勸懲始
頒
聖諭訓令朔望以次宣講近復
頒經書性理於學宫又
命發帑金於各省會書院為士子講讀膏火之資
諭封疆大吏殫心奉行黜浮崇實將使天下學士蒸蒸
向風上嫓隆古中州多士夫豈無修明理學宏裕經
綸足以接薪傳而翼文治者志學校
開封府
開封府儒學舊在府治東南隅元以宋國子監故
址建為汴梁路學明洪武三年改為開封府儒學
三十三年夏圯於水永樂五年徙於麗景門西北
即今所也内建大成殿殿之前列兩廡神庫戟門
泮池櫺星門東列庖舍牲房名賢祠射圃西列明
倫堂四齋尊經閣廩庾會饌堂後列官廨分置號
舍於左右(其規制各府州縣學大略皆同或廟學有左右前後不同者則各因地便耳)
天順五年廟學又圯於水知府舒曈修葺成化十
六年知府張岫增置齋宿所及興賢毓秀二坊嘉
靖十年建明倫堂於學東建敬一亭於學北(各府州縣)
(學同)明末寇亂河決士民殆無噍類而學宫亦遂淪
於泥沙中惟大成殿巋然獨存無何又燬於火
皇清順治九年知府朱之瑤建大成殿七楹東西廡各
七楹戟門三楹櫺星門三楹及泮池啟聖祠戟門
外建名宦鄉賢祠東西各三楹東西竪牌樓二座
西建儒學大門儀門各三楹明倫堂五楹東庫西
厨各三楹東西齋房各五楹後建尊經閣東西耳
房各九楹康熙六年巡撫張自德重修十一年巡
撫郎廷相十三年巡撫王日藻先後增修二十三
年頒
御書萬世師表扁額奉懸大成殿(各府州縣學同)二十九年巡撫
門興邦題設樂舞生六十四人備樂器祭器禮部
議頒闕里儀制遵行(各府州縣學同)三十三年頒
御製孔子贊四子贊勒碑學宫(各府州縣學同)四十九年奉
旨春秋二丁武職與祭(各府州縣學同)五十三年奉
旨以宋儒范仲淹從祀(各府州縣學同)五十四年奉
旨遷東廡朱熹配享十哲之次(各府州縣學同)雍正元年奉
旨學宫内建忠義孝弟祠(各府州縣學同)二年奉
旨附饗廟庭諸賢宜復祀者六人林放蘧瑗秦冉顔何
鄭康成范寗宜增祀者二十人縣亶牧皮樂正子
公都子萬章公孫丑諸葛亮尹焞魏了翁黃幹陳
淳何基王栢趙復金履祥許謙陳澔羅欽順蔡清
陸隴其宜入崇聖祀者一人張迪(各府州縣學同)三年頒
加增祭品祭器樂器圖冊(各府州縣學同)頒
御書生民未有扁額奉懸大成殿(各府州縣學同)奉
旨自叔梁公以上至木金父公並追封王爵追封木金
父公為肇聖王祈父公為裕聖王防叔公為詒聖
王伯夏公為昌聖王叔梁公為啟聖王改啟聖祠
為崇聖祠(各府州縣學同)
于謙開封府學敬一亭碑記(夫子之道天之道也天之道亘萬古)
(而不息夫子之道歴萬世而不敝刪述六經昭揭宇宙日月之照臨也教化之澤洽於人心雨露之)
(霑被也所為生民以來所未有而三代以降君天下者未有不循此而能治者也國家列聖相承咸)
(用此道内而京畿外而郡邑皆建立學廟以祀孔子以育才俊所以資化源而崇教本也開封為中)
(州甲郡故有學廟歲久隳圯儀觀弗稱前郡守黃公瑾有志作新成工僅及一二而以休致去今郡)
(守舒侯下車之初即以興斯文為已任遂極力為之方牧諸公咸捐俸資以助經費於是增卑而為)
(崇闢隘而為廣飾陋而為華自禮殿講堂以及諸生肄業會食之所莫不畢備規制宏麗視昔有加)
(郡博士黃宗謂此不可以無記因率諸生來請予言惟夫子之道如天朝廷作人之化亦如天諸士)
(子生際盛時沐浴清化又有賢方牧郡守以作興之廟學之新文化之新也儀觀之盛士風之盛也)
(關係豈偶然耶為師弟子者朝於斯夕於斯絃誦於斯遊息於斯其亦知所本乎苟知所本則涵養)
(本原砥礪素行學必造根柢而弗專事乎語言文字之末異時出而致用得志則力行其道時與志)
(違則求無愧於名節無愧於天地鬼神而後已若然則無負於聖人垂教之意無負於朝廷作養之)
(化而亦無負於天矣其於郡守作興之心豈不重有光耶侯名曈字仲曦浙江餘姚人以進士起家)
(拜黃門郎被薦出守是邦是舉也足以知其善政云)
皇清朱之瑤重建開封府儒學碑記(古者建國必立之學天子曰辟雍諸)
(侯曰泮宫後世之郡邑古五等國也豫於建侯稱中土焉開封為歴代帝都前朝以洎)
(聖代於環豫稱省會焉泮宫非其所素有與當不佞之瑤)
(命出守此邦求所謂釋菜寇先師之堂而無復存俛就邑學告成焉蓋曩者氛水患此邦得禍尤烈稽)
(於往籍開封府學因元汴梁路學也元因宋國子監也處郡治東南隅再徙麗景門西北其規制宏)
(壯方策侈之乃一旦與蟲沙魚鱉之生民銷沉不返吾儕幸際)
(聖作之朝學古右文加意菁莪樂育之治弗克推廣德意以崇起黌舍聚處生徒而教且誨之其如居中)
(原列郡之弁冕何矧自歲壬午迄兹以貢士之院則徙而河北以典學之司則徙而屬邑不聞啟荆)
(棘來持槖而校含毫之雋踰一星紀矣此邦造字之臺頡皇攸宅浚儀之吏鐸聖攸逢實為萬世之)
(教儒術之祖豈當之瑤躬承其地而敢弗耀於光明耶乃要領有三曰院貢舉曰署衡文曰建郡學)
(雖然二者有待待河工之議息城垣之議修然後徼有餘力獲還諸大吏所都居與盛典所有事惟)
(建學則其首重矣於是上啟乎大中丞亢公洎藩臬守巡監司諸公而通啟乎邦人之為鄉衮為故)
(老為子弟員逓捐月禄合乎邦之捐助有差瑤也傾槖以赴因以倡諸僚屬咸起而和焉爰就河臺)
(方公所相吉壤經營是始坐坎向離昭文明也殿東堂西就形勝也匠石奏能時日合吉居亡何而)
(大成有殿殿後為啟聖祠明倫有堂堂後為尊經閣下為遊梁書院南則&KR0905;星之門距半璧之池可)
(十武鄉賢名宦二祠在戟門前左右號舍在尊經閣堂左右庫厨庖湢靡弗具各齊官廨在殿旁射)
(圃在殿迤東次第告成一遵盛時之制功垂竣會學使者有八郡掄貢之試不佞瑤亟具牘往迎遂)
(辱惠臨會大中丞亦時至兩公皆玉堂瀛彦瑤敬為邦人士額手慶曰一紀而後文明之脈煥然聿)
(興也嗣是典學有崇署比士有廣院春秋釋奠於斯宫各復其始用無媿夫中土省會之號敬再為)
(邦人士額手祝曰學既具矣藏修游息有其區矣務有以黼藻休隆風規朝野遠無慚於先賢上無)
(聖主負乎人士勉乎哉臻而上焉以期乎復性衛道宗爾邦)
(遊梁亞聖之學而配觀河神禹之功業有大中丞亢公之記言儼提耳而訓爾士矣工涓于甲午四)
(月某日訖于乙未年八月某日不佞應掌故生徒之求泚筆而序述梗槩者如此繇大中丞而下姓)
(字籍里捐祿之目逮及僚屬同心此邦裾衿耆舊欣助名氏詳勒碣後誌不忘焉)
祥符縣儒學(在舊縣治西北明洪武間知縣胡聶以雲老寺舊基創築圯于水永樂間)
(知縣王春重建天順間藩使章繪臬使宋欽副使王齊弘治間知縣段鑑相繼修葺明末沒于水)
(皇清順治間知縣孫如林改建新縣治西康熙六年知縣聶琰改建舊縣治東南二十四年學道蔣伊增)
(修)
明劉昌祥符縣儒學碑記(祥符即古浚儀縣國朝省開封縣入之其學宫)
(創始無考河南左布政使司廬陵李公正記是學云宋置都於此既設國子監則縣無緣更置學今)
(學即雲老寺故址也洪武五年知縣胡聶創始規制粗備既而圯于水永樂四年知縣王春始修復)
(之宣德十年教諭沈鱗求得鐘鼓樓餘材因大為理飾又闢道左右表以文林巍乎煥然士民聳觀)
(暨天順五年蓋已二十有六稔腐蠧相繼比河決郡城遂蕩析無遺矣明年予以按察副使提學既)
(至則有司已作禮殿講堂而廟廡齋舍漸以就緒而未甚宏偉余乃謀於二三寅恭克協惟同今按)
(察副使安成王公齊首為之作饌堂於是庖湢庫庾悉還舊列左布政四明章公繪復即左右故道)
(表以興賢育才而教諭陳正等且率士民之好義者作二門其在禮殿之前者曰櫺星門在講堂之)
(側者曰禮門又表其出入所必由曰義路櫺星之南地廣二百步嘗為汴渠所經渠雖湮而積水如)
(故人頗病涉而王公為作石梁於上稍南臨通衢又作飛樓適觀兵商洛不果今按察副使關中宋)
(公欽甫蒞任即詣學周覽咨詢曰我不可不任厥功曾未幾時竟登于成所謂巍乎煥然士民聳觀)
(者益有加於昔諸生相率請予記夫求道必以學學必有師孔子萬世之師也人所以靈承向慕者)
(宜無所不用其心况學宫乎况浚儀為中州之首邑乎孔子過儀儀封人云天將以夫子為木鐸晉)
(地道記曰儀封人見孔子即此浚儀盖在當時其邑人已知景承向慕如此况我列聖繼作尊崇孔)
(子檢詳學制諸生之所耳濡而目擊者又生長中州風俗素厚之地惟勤於誦習而務端其本誠如)
(諸生之景承向慕而持之堅焉則於道也不幾矣乎皆應曰諾遂書以授之俾刻為記)
陳留縣儒學(舊在縣治東始建未詳元季兵燬明洪武三年知縣顧執中增建十三年)
(知縣王鏞以地湫隘徙建街弘天順弘治正德間知縣鄭暲張達傅桂嘉靖三十三年知縣朱文相)
(皇清繼修葺年守道辛炳翰知縣楊士烜重建順治七)
把縣儒學(在縣治西始建未詳明洪武三年知縣章俊重建嘉靖八年知縣段續十一年)
(皇清知縣王應二十三年知縣蔡時雍相繼修葺十七順治十六年知縣吳守宷重建講堂康熙四)
(年知縣謝天植重修雍正七年知縣李岱生增修)
通許縣儒學(在縣治東北宋咸平間建明洪武三年縣丞范世英重建永樂初知縣李)
(皇清本中嘉靖二十一年知縣陳正修葺年知縣劉樾順治十年知縣賈待旌重修康熙元)
(蕡三年知縣趙與明相繼修葺)
太康縣儒學(在縣治東北始建於漢元末兵燬明初洪武三年知縣王辰重建成化間)
(知縣王珣增修嘉靖二十五年署縣事通判路逵重修)
明吳寬太康縣儒學碑記(國之所以立者天子與公卿大夫百執事之人)
(共治之也而所謂公卿大夫百執事之人非夫人可以冒而為之皆賢才論定而官之者也夫賢才)
(之生有用之之時必有取之之法有取之之法必有養之之地自今日觀之徵聘不出於上薦舉不)
(行於下上之欲用其人者皆取之場屋下之為人所用者亦由於是而已矣上之欲取其人者皆養)
(之於學校下之欲為人所取者亦由於是而已矣則學校者固場屋之地也嘗考之古人設為此者)
(或以之養老而寓其禮於俎豆之陳或以之習射而寓其禮於弓矢之發或以之受獻馘而寓其禮)
(於軍旅之講所謂窮理正心修已治人之術一皆寓於此當是時取人之法雖以納言而登庸之必)
(射侯以明其心術雖以六藝而賓興之必德行以考其根本人才之出所以彬彬乎其盛者由其取)
(之養之者有道也世道之有古今若四時之序其温燠涼寒不能不為之變者顧其遺制如受成獻)
(馘雖不復舉而養老有酒習射有圃猶未至於盡亡特所以取士者勢不能與古一轍耳今天子即)
(位之初慨然欲興學校變風俗如堯舜三代之時詔復憲臣提學仍賜之璽書以重其行乃於八年)
(之春臨軒策士惓惓焉猶以學校雖興而風俗浮靡為慮憲臣之欽若於下者固不遑寧處天下之)
(士亦有感激而興起者矣按察副使臨海陳公嘗以監察御史提學南方一時風教為天下最及是)
(超擢仍畀以學政往蒞河南公移昔嘗教人者教之所至入學宫臨諸生示之躬行俾自畏慕間取)
(朱子小學書及冠祭之禮之大者令誦習之他條約不瑣瑣也若夫舍宇之不葺器數之不備者曰)
(此有司之失職也則頗督責之開封所屬之縣有太康太康有學在縣治之北隅其興創歲月縣有)
(志可考宣德以來為河水所圯且其制卑陋弗稱縣令崔壽嘗修宣聖殿及兩廡他未暇為成化六)
(年古曹王珣以進士來知縣事首以修復為己任曰此固吾之職也乃集士民諭以相助衆歡然從)
(之遂計財用拓基址凡門堂齋廬悉易其舊殿廡之故修者則更設賢聖像及祭器其中以其餘材)
(建敷教堂囷館為憲臣考業之所繚以周垣樹以棹楔煥然為一方偉觀工始於八年六月畢於明)
(年之三月會王侯更治他縣去而易水田畯來代臨視維謹於是學之師生不忘侯之功使來請文)
(以為記夫學校養士之地也設為之者非虚器而修飾之者非美觀誠欲士之來游於斯者進修於)
(斯講習於斯以為上之人所取所用之資也故士譬若榖粟然有糓粟而無倉廩儲之固腐爛而不)
(可食然倉廩既完而所儲者或稊稗糠粃亦何用哉此今日木石瓦甓之費斧斤版築之勞憲臣之)
(所督責縣令之所奔趨者不在乎所養之地而在乎所養之人也而今而後凡游於斯者仰焉而視)
(俯焉而思升其堂者則思游心於高明正大之域立其庭者則思置身於平直正實之地以倡風俗)
(以成賢才以為國家之用以荅天子之意其必自此始也)
尉氏縣儒學(在縣治東南元天歴初縣尹張榮祖建後燬於兵明洪武三年縣丞林清)
(重建十五年知縣黎季樞修葺成化弘治正德嘉靖間知縣劉紹劉越趙琚曾嘉誥相繼增修)
(皇清順治四年知縣衛紹芳十五年知縣高桂重修康熙四十八年知縣趙映祺重修)
洧川縣儒學(在縣治東南金正大間建明洪武三年知縣俞廷芳重建弘治間知縣杜)
(馴修葺嘉靖二十六年知縣陳秉忠崇禎二年知縣沈惟耀重修)
(皇清順治六年知縣王秉彛十年知縣魚飛漢重修康熙十二年知縣王大作三十年知縣張世綬相繼)
(修葺雍正二年知縣辛禹籍重修)
鄢陵縣儒學(在縣治東南元宣武將軍焦成建後為兵燬明洪武三年知縣江玉重建)
(永樂間訓導王賢正綂成化弘治嘉靖間知縣焦鉉陳理王時中馮霄張解趙孔昭相繼修葺)
(皇清順治六年知縣孫丕承重修康熙十三年知縣羅鉁重修二十七年知縣許承澎重修雍正五年知)
(縣童守祿重修)
明高拱鄢陵縣儒學碑記(嘉靖戊申秋九月鄢博王君誥等介於中元子)
(曰盖聞魯泮匪僖公不作蜀校匪文翁不興惟鄢學既久敝奉禋弗虔絃誦罔托將有青衿之刺乃)
(趙侯銳意修復不日就工制既美完教乃可振惟師若生實感僖公之功沐文翁之化兹釁幣告成)
(麗牲有石願有言以廸多士以誌趙侯之德弗忘中元子曰俞趙侯之修也奚若曰有因而飭者有)
(因而拓者有增而備者有更而置者曰殿曰廡曰亭曰堂曰齋曰廨舍扶傾易腐章采煥施貫則仍)
(舊此因而飭者也曰大門隘則益以若干武曰號舍寡則益以若干楹曰庫厨庖湢弗全則益以若)
(干所此因而拓者也曰泮池曰殿前後翼門六維肇興此增而備者也曰啓聖祠移之左曰名宦鄉)
(賢祠移之右相厥隂陽審厥向背惟厥宜此更而置者也中元子曰都惟學亦若是乃即可以諗多)
(士夫道根諸性傳諸聖弗求諸性者沴也弗準於聖者盭也是故登厥殿廡瞻厥几筵授受若聆揖)
(遜如覿堯舜禹湯文武周公之緒咸在於兹士於此思聖則聖可師矣升厥堂則寬以容入厥室則)
(宏以受衆寡少長咸囿我闥士以此思仁則仁可宅矣修逵分闢如砥如矢出入惟時罔不咸遂士)
(以此思義則義可由矣崇卑有等大小有量遠近有度後先有序士以此思禮則禮可秩矣重戶洞)
(如視則遠列牖罔蔀明則徹士以此思智則智可達矣是故原諸心覺騐諸事行勵之以師友俾勿)
(壞猶夫因而飭者也能化始於致曲保遠肇於充端罔忽於微罔畫於大猶夫因而拓者也博在知)
(新畜由多識古今名物網羅而會通猶夫增而備者也非聖之書畔道之說辭而闢之惟正是歸猶)
(夫更而置者也嗚呼允克懋兹以宏乃性以準於聖人則德可崇業可廣用罔弗利斯可謂善學也)
(已若乃掇遺文以資口耳獵近似以眩名實惟聞譽可射罔及厥躬惟爵祿可餌罔揣厥本則猶作)
(室者基之弗固惟厥墉棟之弗堅惟厥繪頽無日矣乃國家亦奚利於斯嗟爾多士之修亦眎諸趙)
(侯之修而已矣趙名孔昭邢臺縣人厥為治摧強枉而植良弱急綏牧而後催科民用康阜俗亦丕)
(變乃兹舉尤為知務其所謂強教悅安民之父母者哉)
扶溝縣儒學(在縣治東南元延祐三年縣尹趙瓊建尋燬于兵明洪武三年知縣張遵)
(皇清道重建景泰天順間知縣陳紀康昭相繼修葺張順治七年知縣楊在陛十二年知縣王佐訓導)
(一麟重修)
中牟縣儒學(在縣治東始建未詳元末兵燬明洪武三年知縣張永泰重建天順成化)
(皇清間知縣董敏戴玉相繼修葺修康熙十四年知縣順治十二年知縣李敷治重)
(韓藎光重修十七年知縣余應階重修二十三年知縣馬章玉重修)
陽武縣儒學(在縣治西南始建無考元至正末兵燬明洪武二十三年知縣朱謙重建)
(後圯於水正統成化弘治間知縣馮祥陳永宗王佐嗣董景源張茂相繼修葺嘉靖二十六年知縣)
(皇清蔡朴增修知縣姜光蔭重修康熙二十四年知縣順治九年)
(劉邦彦二十八年知縣安如泰修葺)
封邱縣儒學(在縣治東南唐武德間建明洪武五年縣丞張宗海復建成化間知縣計)
(璚嘉靖三十三年知縣文大才萬歴九年知縣郝國章相繼重修)
(皇清順治九年河决衝毁十五年知縣余縉重建雍正三年知縣朱于宣重修)
蘭陽縣儒學(在縣治東明洪武三年知縣胡忠創建成化弘治間知縣李傑王政縣丞)
(皇清高璉高義相繼修葺嘉靖十八年知縣劉嵒重修順治二年知縣張仁聲重建康熙十四年知縣袁)
(&KR2027;修二十二年知縣賈光先重修康熙五十九年貢士孫爌進士侯廷琳生員王作舟倡率閤邑紳)
(士重修)
儀封縣儒學(舊在縣治東南始建未詳明洪武二十二年知縣于敬祖徙建今所天順)
(成化弘治間知縣馮綸胡澄張鳳騫張法嘉靖二十八年知縣葛之竒萬歴四十三年知縣劉廷宣)
(皇清相繼增葺知縣安國珍重修順治三年)
歸德府
歸德府儒學舊在府治東即宋南京國子監故址
屢經金元兵燬明洪武六年知州段嗣輝創建宣
德間知州李志增修天順間知州蔣魁增修弘治
中有水患廟學遂圯始遷於今所洎正德初知州
劉信增建規制始備又建明倫堂五楹左右齋舍
共計六十楹大門三楹儀門三楹饌堂五楹嘉靖
二十一年春參議王崇分守是郡見廟學傾圯捐
俸修葺其功已半而崇晉憲秩兵備井陘以事委
知州李應奎至冬始竣工二十五年陞州為府學
因之二十四年知府王有為修葺三十八年知府
陳洪範修葺崇禎十年通判顔則孔修葺
皇清順治三年知府徐淳十四年知府邱正策重修
明沈鯉歸德府學重修碑記(歸德故宋也宋自昔以愚稱天下如所謂)
(守株待兔襲石為玉皆是也謂為愚信哉即或有寓言無當事不盡&KR1802;者意亦彷彿其近似為之名)
(而信尚顓蒙與其人硜硜渾渾之狀亦大略可覩也當時之愚而笑之也其病乎及讀列國史記則)
(固謂宋俗近古為多其有温中篤厚君子者此又何以說也輓近以來人習巧慧尚紛華蓋有競而)
(逐鹿也不聞守株待兔也有飾櫝炫珠也不聞燕石什襲也昔之硜硜渾渾温中篤厚不可見而俗)
(益寢窳不足觀矣我知之矣蓋道俗貴樸而忌雕貴白而忌染也彼有生而煌煌者上知也次致誠)
(以求明次雖愚而不知其故而惟巧慧紛華者始雕而染焉而下矣乃世俗則因以為知沾沾也非)
(君子所貴也君子不得其上也思其次不得其次也則與其知也寧愚愚雖不可以躋乎上知而抱)
(樸守白不失其故猶然赤子矣嗚呼使人人可為赤子也豈不一赫胥大庭之世而天下無事愚亦)
(奚不可者而笑且病之故曰古之為道者非以明民將以愚之民之難治以其多知允哉斯言是在)
(有以風之矣風之自為士始矣祠部大夫鄒公之守吾宋也蓋雅識此意思一挽習俗之弊也而篤)
(古以為諸士倡矣又睹學宫不修也而鼎新以居士蓋曰士不見異物而遷焉則其業精專而士習)
(可興俗化可幾而理矣懿哉言乎鄒公諸所為上知類如此惟士亦何以承公此意哉夫新沐者彈)
(冠新浴者振衣貴稱也然非以尋飾也蓋學宫敝則庀舊以為新士習敝則反新而之舊其事同而)
(其所繇殊途也諸君子誠有意彈冠振衣乎蓋上知無論其次則吾願復古之愚也不願有今之愚)
(也不願有今之知也寧守株無獲也無競而得鹿也寧握石為固也無飾櫝售欺也寧硜硜渾渾而)
(為世姍笑無巧慧紛華而沾沾自喜也何以故則抱樸守白而不失吾所為赤子者也夫士而至於)
(不失其所為赤子則固於學也無獵譽于言也無巵詞于行也無飾貌於人也無瓦合於利無攫取)
(於患無計避而仕無速化其處也鶉居而鷇食其出也則其政悶悶其民淳淳無所如而不愚人者)
(而後誠可明俗亦可化久之且浸尋生知而向之硜硜渾渾者乃所繇適道善俗之路也奚温中篤)
(厚云爾也故曰愚亦奚不可也而病且笑之何也)
商邱縣儒學(在縣治北明萬歴元年建崇禎七年知縣俞大為重修)
(皇清順治六年知縣胡楊俊十六年知縣劉之驥重修雍正六年知縣李鍾璠重修)
寧陵縣儒學(舊在縣治西南成化十四年圯於水知縣金璽徙建今所正德十四年御)
(皇清史王以旂檄縣增修泰本縣鄉紳李若星協力重順治六年知縣侯國)
(建康熙十七年知縣李之驥重修三十年知縣王圖寧增修)
永城縣儒學(在縣治西南元延祐三年建後燬於兵明洪武三年主簿趙圭重建正德)
(皇清間縣丞張繼祿嘉靖四年知縣陳廷瓚同修思相順治十五年知縣陳攀龍十七年知縣程孔)
(繼修葺雍正四年知縣顧斌重修)
鹿邑縣儒學(在縣治東元至正間建後燬於兵明洪武三年知縣韓瓛重建弘治間知)
(縣史學修嘉靖二十五年知縣夏寳萬歷間知縣楊應魁重修)
(皇清順治六年知縣閔三元重修康熙四十四年知縣謝乃果重修)
虞城縣儒學(在縣治西元至元十三年主簿裴琮始建末年兵燬明洪武四年知縣程)
(光遠重建成化八年知縣劉琮十三年知縣王端萬歷三十四年知縣王納言相繼修葺)
(皇清順治七年湖西道楊春育重修康熙二十二年知縣李仲極增建至五十二年知縣宫建章重修)
夏邑縣儒學(在縣治東南金大定間縣令王德彰建元末兵燬明洪武三年主簿紀懋)
(重建宣德正統成化弘治間知縣王衡周普孫澤王志宋傑嘉靖四年知縣劉宗和修葺)
(皇清順治三年知縣胡守傑十三年知縣張所志十五年知縣張光烈相繼重修)
睢州儒學(在州治西明洪武三年知州梅時敏創建成化間淪於水知州謝光重建嘉靖)
(皇清二十一年知州王佐修葺明末寇燬水没重建順治二年遷南城康熙十年知州程正性)
皇清湯斌睢州移建廟學碑記(睢州儒學舊在北城濯錦池上明末黃河決城)
(遂淪於水有司權奉先師主於城南民舍地甚湫隘殿廡之制不備堂齋皆缺諸生無所肄業屢議)
(改建以財用匱乏莫有毅然任其事者康熙十年知州事程公始至慮無以興學育才仰承)
(朝廷德意期年政通事簡乃相廟東有地據岡面陽水環如璧羣情咸合州之薦紳諸生量力捐助先建)
(大殿次及兩廡戟門櫺星門各如制明倫有堂啓聖名宦鄉賢有祠樹以崇坊繚以周垣位序丹雘)
(應圖合禮其相規制稽出納久而不懈者學正魏君也既訖工公率卿大夫士行釋菜禮而屬余為)
(記余不獲辭乃言曰修學有司職也諸生之遊於斯者亦思所以為學而求進於古人之道乎抑徒)
(朝廷飾文辭溺訓詁冀苟得利祿以夸耀一時已乎夫廟學並建固期學者以聖賢為宗也夫聖賢之學)
(其要存心而已存心者存天理而已微而不睹不聞顯而人倫日用皆天理所在也堯舜禹之相授)
(受必致辨於人心道心之危微孔子十五志學至七十始從心所欲不踰矩然則聖賢之異於人者)
(惟在朝乾夕惕自強不息遂至與天為一耳成湯文武之為君臯陶伊傅周召之為臣以及顔曾思)
(孟諸大賢時至事起功業各不相同而其深憂大懼不得已之心則千古一揆也是以行無轍迹言)
(無仿效總以此心純一粹白相證於於穆之表而非從勲業文章一一較論也濂洛關閩以來大儒)
(相繼輩出風會所值指授各殊而道本於心先後若一學者不體騐於性情踐履與古人相見於精)
(神心術之間則為已功疎屋漏難慊即著書滿家於道無當也惟知道之大原出於天而體用具於)
(吾心存養省察交致其功信顯微之無間悟知行之合一喜怒哀樂必求中節視聽言動必求合禮)
(子臣弟友必求盡分藴之為天德發之為王道此學問之極功而尊信聖人之實事也然有難言者)
(正學不講俗痼日深利欲之根難斷巧偽之術益工苟非乘本體之偶露急加體認擴充之功如火)
(始然泉始達悠悠玩愒歲月幾何轉眼遲暮蹻跖同歸大禹之所以惜寸隂而尚書有取於若藥瞑)
(眩豈不以此歟若曰吾志在於科名惟事揣摩帖括他不暇計焉是視聖賢六經祇為富貴利達之)
(朝廷資異日備秉道絶欺憂國奉公不幾負建學立廟任使安能)
(之意乎余鄉人也誠願與鄉之後進互相砥礪使賢才輩出以報)
(君恩敢述所聞以告之遂為記公名正性鄉貢士四川萬縣人魏君名湛順治戊子舉人河南孟津縣人)
考城縣儒學(在縣治東南始建無考元末兵燬明洪武二年知縣杜思進創建後圯於)
(水正統間知縣鄭道重建嘉靖二十六年知縣沈澄二十九年知縣章棐崇禎十六年知縣楊啓元)
(皇清相繼修葺知縣劉應兆九年知縣劉愈竒十七年順治六年)
(知縣楊種□相繼重修)
柘城縣儒學(在縣治東南明洪武三年知縣王智創建後圯於水成化三年知縣朱佐)
(皇清重建十八年知縣張萱修葺知縣白登明相繼重順治二年知縣王衷惺十年)
(修)
彰德府
彰德府儒學在府治西北隅宋韓忠獻公琦所肇
造金季兵亂焚毁元至元初始因舊基重建終元
之世已壞而復修者凡三次焉明洪武三年復建
正統十一年知府趙恭重修景泰八年知府王銳
重修成化九年知府王瑤重修十五年知府焦顯
修葺
皇清順治十三年知府翟文鳳十五年通判張學孟相
繼重修
元郭思恭彰德府學習雅樂記(相郡廟學之制創自古昔聖朝尚文)
(崇教夐出前代郡在邦畿儒風之盛日逾一日兹可見皇元之德大以治孔子之道尊而明也乃春)
(秋薦享稽諸祀典備三獻而闕九成豈八音之器不克具歟抑具其器而為政者或未之舉歟將事)
(幾之會必有待乎其人也至元戊寅夏六月定興杜公以總管來涖茲郡下車祇謁大成殿已乃揖)
(學官而進之詢以學規且曰殿右克諧堂封藏者何學正燕九萬學錄許中行合辭對曰前總管馬)
(合謨以祀廟未有雅樂奉楮幣一百有三十於江浙造八音之器其制六十有四既至未用而公遷)
(秩今十有五年矣公白於監郡公謀於幕府諸公曰修舉禮樂吾輩事也况樂器素具特教肄之功)
(耳公訪之縉紳耆儒求通達律呂者適前太常禮儀院協律郎安陽郭思孝歸鄉里延致以禮典正)
(音節選儒生之秀者從而閱習焉調成協律公請一試監郡公等皆曰可矣乃以己卯春二月丁酉)
(奉祀先聖先師金石在縣絲竹成列禮行樂舉間奏迭作鏗鍧清亮既翕而繹升降拜起維序以和)
(遠近觀聽歡欣慕向教授王克彬偕學正李允中學錄許中行跡其事來請記實予聞公之為治一)
(本於德安静悃愊不務名聲吏畏其廉民安於善可謂有古循良之風矣又動之以禮和之以樂既)
(竭誠於報本復敦化於善俗意者將漸仁摩義宣太平之澤霑於郡人乎監郡别駕二公讀書謙慎)
(勇於從善其賢足尚也政之易成豈不在是乎)
明郭朴彰德府修學碑記(彰德郡學建在治城大定門内址雖狹隘而規)
(制頗稱整飭盖自洪武至於今二百年間敝而興修者屢矣郡當午衢賓客絡繹供億實繁歲值荒)
(歉財力詘乏綜理靡及邇者因循而弗治殆二十餘年傾頽剝損漸底於敝瞻視罔稱絃誦曷以郡)
(守陳公來涖兹土政飭惠敷俗振教舉作新士類明示正業人咸思奮而敏厥修矣再踰年為隆慶)
(已巳乃謀諸郡僚别駕王公通府丁公高公節推章公葺學宫而新之先殿廡次堂齋次門庫亭閣)
(號舍饌堂射圃以次更作鉅榱直檻撤朽益良滲敝易新棟瓦圮傾增以瓴甓黝堊藻華丹碧煥燿)
(簷阿翬起序階儼列望之屹屹即之翼翼規模聿新觀視有嚴以是年夏四月肇工至秋八月而訖)
(事節推王公嗣來涖任樂觀厥成安陽申尹胡尹先後祇贊咸與有勞焉是役也財取節費之美僚)
(宷間佐以贖緡役假練卒之暇弗克則僦諸傭賃無資公帑無庸民力斯又事之難也已諸公屬余)
(為記惟我國家建學育才專督於憲臣而教學綜理之任繄守令是賴矧事神興學載於令甲學宫)
(修廢匪獨吏治之徵實教化隆替人才盛衰之機也夫廟宇崇則瞻仰益虔堂舍飭則羣聚有所用)
(是士志靡渙而業精於專彛典丕彰而風動於遠夫士也游斯息斯宜知繹思而克勵也乎夫士之)
(學也猶宫室之修而新之也夫治室者厚厥基以崇積辦厥材以裕用舍舊而新是圖周防而敝是)
(虞斯美構而奠居矣故人必守專業則志斯定必敦實行則德斯懋必慎所與以翼進必大厥藴以)
(敷施非經弗談非道弗由非仁弗親非義弗為勿騖於高虚勿炫於竒異勿狃於近利弗蕩於浮習)
(兹亦塗塈之勤而風雨之除也是則君子之學已相率以正相觀而善賢才蔚興勲業輝映上無負)
(於學校之教下無負於作新之意豈非盛哉是在諸士陳公名應麟錦衣衛籍浙之鄞縣人治郡善)
(政多可紀此特其一端云爾諸僚若屬贊襄而執勞者名籍具載於碑隂)
安陽縣儒學(舊在縣西北十里元至元間建明洪武三年知縣蔡誠徙建縣治西成化)
(正德間知縣崔鑑章綸相繼修葺嘉靖十一年知縣楊宏重修)
(皇清康熙二十八年知縣武烈重修三十一年知縣馬國正增修)
湯隂縣儒學(在縣治東南宋大觀元年建元季兵燬明洪武三年縣丞邢榮重建天順)
(間縣丞王允成化間知縣尚璣相繼增修正德九年御史陸鼇檄縣重修)
(皇清順治十五年知縣康蔭叔重修)
臨漳縣儒學(舊在縣治東明洪武十八年圯於水二十七年知縣楊辛徙建今所景泰)
(皇清間知縣畢衷正德十三年知縣孔賢相繼增葺大順治八年知縣王象天重修雍正六年知縣陳)
(玠重修)
林縣儒學(在縣治東南元至元三年建明洪武七年知縣丁瑄重建正統間知縣謝理成)
(化間知縣周完郭琳正德間知縣王雲相繼增修嘉靖七年同知王都萬歷間知縣張崇雅謝思聰)
(重修)
武安縣儒學(在縣治東南金天會十一年建明洪武五年縣丞左良弼重建成化間知)
(縣鍾洪柰永昂嘉靖二十四年知縣唐交相繼修葺)
(皇清順治十八年知縣陳之辰教諭孟瑁重修)
涉縣儒學(舊在縣治西南始建未詳元季兵燬明洪武三年縣丞吳得誠徙建今所成化)
(皇清間知縣卞庸趙琇張寅相繼修葺三十五年知縣康熙二十六年知縣王光培增修)
(左印竒重修四十九年知縣黃澤通重修)
内黃縣儒學(在縣治東北始建無考元至正末知縣劉温劉潒王熙閻汝梅相繼重建)
(元末兵燬明洪武二年縣丞楊郁重修宣德六年知州掌縣事宋安正統八年知縣周源弘治五年)
(知縣張鳳八年知縣李隆復嘉靖二十六年知縣塗澤民萬歷間知縣張延登顔思忠王廷諫相繼)
(皇清增修二十年至四十六年知縣沈十祿高清王翼康熙)
(施奕簮相繼修葺五十八年教諭周琦增修)
衛輝府
衛輝府儒學舊在府治東南隅元初知州王昌齡
建後為兵燹所毁明洪武三年同知吳鼎重建正
統間知府張亨重修成化間知府趙文博邢表修
葺弘治間知府王儼金舜臣相繼增修萬歴十三
年因建潞王藩府展擴地址城内民基無可移借
因分儒學大半遂置正殿兩廡廟門櫺星門於明
倫堂前又增鑿泮池殿堂齋廡祠坊併教官宅舍
悉更新之俱知府周思宸經營修建崇禎八年知
府邊崙以形家言遷於西關衛河之北岸用舊都
院行署
皇清順治十一年知府沈奕琛重修
明傅瀚衛輝府儒學敬一亭碑記(弘治戊午歲朝廷擇郡之勝地)
(為親藩學自講堂以北咸割入焉而文廟仍存巡撫河南右副都御史弋陽鄭公巡按御史安化楊)
(公暨藩臬諸公咸謂興學要務玩視不可乃胥詰難胥謀度以廟之東為府學西為汲縣學而廟處)
(其中兩學共之蓋廟東舊為府學射圃其又東隙地平曠足可區畫於是知府襄陵金君舜臣以提)
(學副使廣陽車公璽所授圖式諏日亟從事而參政德興祝公經參議武安康公紹宗僉事清江彭)
(公綱適行部至咸曰是不可緩者爰治地計財度具鳩工首建明倫堂五楹木始豎而金君代去孝)
(感嚴君正擢自大理實來繼之廟謁既慨然曰吾事也遂大興作益治堂堂迤南為二門為大門門)
(皆三楹翼堂東西各兩齋東曰進德日新西曰修業時習相向俱十楹東齋之南為名賢祠西齋之)
(南為神庫宰牲房四齋之後諸生肄業號舍堂北為後堂其東西為會饌儲書二堂又東西為饌庫)
(為吏牘房而廟及後堂之北則職教之居列焉益北為外舍以居諸生有家室者又為餼庾為射圃)
(觀德之亭凡為屋一百六十餘楹而學之所宜有者備已為地東西三十有五丈南北五十五丈有)
(竒垣其四周廉隅秩如經始於已未正月訖工是歲九月費俱嚴君節縮之餘材因舊者什六七役)
(以取六邑之氓治藩地之所未籍者兹役之功懋哉教授周君公安以成告於彭公軫軫告予徵文)
(為記相是役者同知永康吳公璘通判西蜀楊公璞推官海虞蔣君欽一皆心志克協素重學校者)
(云)
汲縣儒學(在縣治西北元至元初建後為兵燬明洪武三年縣丞陳子銘重建成化間知)
(縣盧信修弘治間因建汝府知縣宋塘乃徙建於府學之西正德十三年都御史李克嗣檄縣增葺)
(皇清康熙二十三年知縣佟國瑞增修)
新鄉縣儒學(在縣治東南宋元祐五年縣尹李允建元季兵燬明洪武三年縣丞王克)
(敬重建天順間知縣楊清弘治間知縣李全王統陳璣萬歷間知縣盧大謨相繼增修)
(皇清順治十二年知縣王克儉復修康熙二十七年知縣周毓麟重修)
明范鏞新鄉縣儒學碑記(新鄉衛鉅邑廟學自平定楊侯清重繕迄今有)
(三十餘禩間雖敝墜然尚堪棲神居士修舉猶在得已惟櫺星門廟之外觀而歲時祀謁所必由者)
(木朽牆頽不任啟闔前作縣者率以簿書期會為急復新之舉懦者不能黠者不為否則又諉之下)
(疲上隘用是日就傾蕩無蔽内外而往來者遂視若通衢弘治庚戌盩厔李侯全來尹斯邑欲復新)
(之時值歲歉民多逋賦政務叢劇未果就緒邑義官臧榮居仁乃出其白金百餘兩市材鳩工欲鼎)
(建焉既而營繕匪懈又計欲經久非石不可遂自欂櫨棟桷櫛梲門扉外惟石之用至他料物亦咸)
(具集以壬子正月經始凡七閱月乃訖工相厥規制堅緻宏敞靡不忻忻然改觀嗚呼廟學之修敝)
(舉墜有司事也居仁乃不俟勸募而奮然為之力不勞民財不傷官功斯為大視擔公家之爵操可)
(致之柄而恬不加意者其得失何如也記之於石用告將來)
輝縣儒學(在縣治西元至元十三年知州司仁建末年燬於兵明洪武九年主簿徐文重)
(建弘治間知縣劉玉修葺嘉靖七年知縣張天正萬歷間知縣聶良把重修)
(皇清順治八年御史王亮教重修)
明車璽輝縣儒學碑記(輝縣在衛輝府之西地形高阜泉源悠深為衛地之)
(勝槩也弘治戊申改元之予予始涖焉因嘆曰卓哉蘇門之竒真可謂宋之李邵元之姚許諸賢講)
(道之地哉閱三日詣學則見門巷庳阸闤闠雜糅生徒之就業者蓋鮮乎其有造也予又嘆曰古今)
(人之不相及果若是哉越歲壬子華容王公民望守衛輝雅重學校予至衛言及辭未畢而公毅然)
(肯為因白於巡撫海虞徐公檄知縣李琮庀材鳩工易市㕓地東西廣十丈許鑿石於山為柱為礎)
(伐木於林為棟為桷新立櫺星門三楹中戟門三楹列兩廡十八楹齋號厨庫凡四十楹文廟講堂)
(悉從舊制今年乙卯冬落成之予過而視之丹碧宫牆怡悦心目又嘆曰美哉學宫直可謂蘇門百)
(泉之勝哉因紀顛末以告後人)
獲嘉縣儒學(在縣治西北宋初建元末兵燬明洪武三十年知縣熊邦基重建景泰天)
(順間知縣薛良邢表成化間知縣吳裕增修嘉靖十一年知縣羅浙教諭周曉三十一年教諭徐廷)
(徵偕耆民徐良等萬歷十一年知縣張一心相繼修葺)
(皇清順治八年知縣馮雲朝重修康熙二十三年知縣馮大竒修葺雍正四年知縣夀致浦教諭李德元)
(訓導李永鄴等重修)
淇縣儒學(在縣治東南元至元九年建後為兵燬明洪武三年知縣段珉重建宣德景泰)
(弘治間知縣羅經王寧崔高嘉靖二十三年知縣張宜同修葺)
(皇清順治六年知縣柴望增修康熙二十五年知縣趙之屏重修)
延津縣儒學(舊在縣治東元泰定四年建後燬於兵明洪武三年縣丞甯通徙建今所)
(永樂間教諭黃永誠等增修弘治嘉靖間知縣梁文盛黃鏜相繼修葺萬歷四十年本縣序班李崇)
(皇清文增修年大梁道李呈祥六年知縣馬永元重修順治三)
胙城縣儒學附(在縣治東南元至正十三年縣尹姜師望創建末年兵燬明洪武三)
(年縣丞殷鑑重建十年縣革學廢十四年復置縣知縣程子静增修弘治間知縣謝資吳章嘉靖二)
(十二年知縣王邦正萬歷間知縣霍炳邢登雲相繼修葺)
(皇清康熙二十九年知縣王基昌修葺今縣治裁併延津縣)
濬縣儒學(在縣治東明洪武三年知縣項如英方叔週建永樂至天啓知縣王憲鞠芳焦)
(瑾葉衡楊動郭東山陸光祖孫維城趙建極相繼修葺)
滑縣儒學(在縣治東南金末漸圯明洪武八年知縣諸宏道重建正統至萬歷知縣馬惟)
(善蔡璘龍用升任環張佳蔭許雲濤趙時晉相繼修葺)
(皇清順治四年知縣郭心印重修)
懷慶府
懷慶府儒學在府治東南元懷慶路判官楊果建
兵亂廢褱明洪武間知府王興宗重建正統間知
府高奉復修正德間知府徐以貞重葺崇禎十四
年知縣王漢教授常大中重修
皇清順治十六年知府彭清典龔其裕先後重修
河内縣儒學(在縣治西明洪武十四年知縣陶晟建正統九年典史宫原正德間知縣)
(高傑縣丞蘇徵嘉靖初知縣王齊民萬歷二十一年知縣侯加宷相繼修葺)
(皇清順治十四年知縣孫灝教諭馮天培重修)
明何瑭河内縣儒學碑記(河内縣儒學文廟在縣治之西攷碑記洪武十)
(五年姑熟陶晟之所創建也迄今將百四十年矣棟宇不無傾圯屋瓦不無凋落有司雖時加修葺)
(而因陋就簡規制未備春秋奠獻無所瞻仰甚無以稱朝廷崇禮先師之意於是教諭宰廷俊惻然)
(於心迺謀於知縣高傑及訓導鄭樞汪振王詔復申請於撫按兩臺報可迺出帑藏銀六百有竒市)
(材鳩工委義官蕭欽督之正殿舊四楹廣為六楹兩廡舊二十楹廣為二十四楹戟門櫺星門皆撤)
(而新之&KR0905;星門三座皆易以石柱門内泮池亦甃以磚石未幾傑擢刑部主事去縣丞蘇徵繼其志)
(綜理不怠乃底於成經始於正德十四年正月落成於明年九月未幾徵亦致仕去今知縣王濟民)
(復修拓兩齋補其未及廟學規制視昔大備廷俊等乃來徵言以紀成績竊惟吾夫子之聖以及從)
(祀之賢皆功在萬世有司修廟致祀皆祇奉朝廷德意而為之盖有不待贊者然聖賢廟貌之設祀)
(享之禮必行於學宫之中此則朝廷深意盖有不可不知者英俊之士藏修游息於此朔朢參謁春)
(秋奠獻夫豈無所思乎均是人也彼胡為而廟祀於萬世吾儕衆人胡為而泯然無聞也反覆以思)
(之黽勉以求之不沮不怠則庶乎其有得矣折行遠自邇從祀之賢有魯齋許先生焉非河内之産)
(乎志其所志學其所學過則聖及則賢不及則亦不失於令名斯於朝廷廟祀先賢先聖之深意庶)
(不負矣不然則殿宇之崇徒為觀美夫何益之有哉)
濟源縣儒學(在縣治東南元至元十年縣尹劉源創建明洪武三十年縣丞齊威重建)
(天順六年知縣段永重修嘉靖三十九年知縣李資元萬歷四十四年知縣石應嵩增修)
(皇清順治十四年知縣夏霖重修)
修武縣儒學(在縣治西南金天會間縣尹翟中舍建元至元間縣尹蒲察重建明永樂)
(十年主簿王獻十二年知縣劉昭正德十二年知縣冷宗元萬歷十九年知縣邵烟相繼重修)
(皇清康熙十六年知縣宋師祁二十年知縣李啓秦二十八年知縣張明遠康熙五十四年知縣錢宗禹)
(相繼修葺五十六年督糧通判署縣事高士鑰知縣鄒權重修)
武陟縣儒學(在縣治東南元至正十年縣尹于誠建後因兵燬明洪武三年知縣蘇輝)
(重建正統間知縣何翕正德十五年知縣譚魯相繼修葺)
(皇清順治十二年知縣趙奠麗重修康熙二十七年知縣甘國垓重修)
孟縣儒學(舊在下孟州三城内金大定間徙建今縣治東南尋廢元至元間知州梁世英)
(因舊址重建末年兵燬明洪武三年同知韓進重建成化五年知縣孫芳修嘉靖九年縣丞黃知常)
(皇清萬歷九年知縣武元謨重修修康熙十四年知縣胡希銓重)
温縣儒學(舊在縣治東南元至正十二年縣尹耶律惟謙創建末年兵燬明洪武七年知)
(縣沃墅重建嘉靖十年知府王德明檄縣徙置縣治正南即今所也)
(皇清順治十五年知縣郭仰康熙五十五年知縣孫眉重修)
原武縣儒學(在縣治東元至元間建後為兵燬明洪武四年縣丞江忠重建成化弘治)
(正德間知縣謝寧張愷王經相繼修葺嘉靖三十二年知縣黃元吉崇禎十一年知縣褚應于重修)
(皇清順治六年知縣蕭鑑十年知縣蔣爾琇十四年知縣寗宏舒重修康熙二十四年知縣張金式重修)
河南府
河南府儒學舊建在府治南洛水南岸金正隆初
知府孔彦舟徙建於洛水之北元末為兵燹所毁
洪武三年知府徐天麟重修景泰二年知府李達
增葺嘉靖六年知府劉漳重修萬歷四十三年知
府宋時魁重修
皇清順治八年分守道于時躍許文秀知府楊所修推
官馬呈圖十四年教授侯抒愫相繼重修雍正二
年知府張漢重修
洛陽縣儒學(在縣治東明洪武五年知縣胡宏道以玉清觀廢址創建正統天順間知)
(縣孫洪張本濟弘治正德間知縣楊滋黎顒相繼修葺嘉靖三十一年縣丞吳英萬歷三十六年知)
(皇清縣杜汝亮重修武攀龍十三年知縣葉琪相繼重順治六年知縣)
(修雍正七年知縣王箴輿教諭范百順重修)
偃師縣儒學(在縣治東元延祐四年縣尹賈淵創建後兵燬明洪武三年知縣汪可行)
(重建成化間知縣張貫李厚相繼增葺弘治九年知縣魏津崇禎十一年知縣薛虞鼎重修)
(皇清順治初知縣宋中鴻魏惟紫重修康熙二十八年知縣王澤長增修)
鞏縣儒學(在縣治南相傳西漢時建元末兵燬明洪武三年縣丞張庸重建天順成化間)
(知縣孫讓柯忠增修嘉靖三十一年知縣陶承祖重修)
(皇清順治十三年知縣張如琦重修康熙二十一年知縣蒋徵猷重修)
孟津縣儒學(舊在縣治二十五里舊城内明嘉靖十六年因遷縣改置新城内縣治東)
(皇清南即今所也通判韓溉建重修順治十四年知縣孟常裕)
宜陽縣儒學(在縣治西元初創建後燬于兵明洪武三年知縣鄭桂發重建嘉靖二十)
(皇清三年知縣雷世榮萬歷間知縣何其智重修相繼順治十年知縣金繼望十六年知縣王鼎印)
(重修舊制北向康熙五十七年知縣陳彝鼎詳請南向未及繕修雍正二年知縣郭朝鼎改建)
登封縣儒學(在縣治西南始建未詳宋宣和間燬于兵元大德五年既建復燬明洪武)
(七年知縣山錫之重建景泰天順成化間知縣趙興張雄王璟侯觀相繼修葺嘉靖五年知縣侯泰)
(皇清萬歷末年知縣傅梅重修崇禎十年燬于火重建順治九年御史王亮教趙如瑾知縣張朝瑞)
(雍正三年知縣楊世達重修)
元吳炳登封縣儒學碑記(聖人之化與國家聲教為遠邇學之廢舉視守)
(令賢否而風俗之美惡係焉皇元龍興崇尚文化薄海内外咸建學置師俾勤勸誘以光吏治間設)
(科選以賓興其秀使待問於廷不十餘年皆位至通顯人知向方一意於學卉衣遠人皆能講聖人)
(之道酣飫子史工習文詞羣試于有司獻藝于上國與吾中土之士角長於一日往往躋膴仕有名)
(稱於時豈土俗至是哉盖聖化遠被勸學之效漸劘使然也惟登封距京都首善千五百里而近乃)
(昔洛師畿内地故家文獻濂洛之淵源在焉愚意絃誦之聲不絶於耳明經待問之士相接於朝也)
(載瞻學宫庭茀不除像設在位漫漶弗飭學者病之非朝廷之化勤遠而遺近風俗之升降異前日)
(也將施教有不齊而為邑者有所未至與泰定丁卯歲冬十月王君琇始尹是邑首來謁學即慨然)
(嘆曰國家重選守令且將屬以何事學基將墜責其誰適乃謀諸主縣簿馬琰計學廩之贏佐以己)
(俸徵傭僦工伐木陶瓦邑之嚮義者咸左右焉董以文學王文煥盖數閱月而克就緒有嚴聖容四)
(子旁侍配食諸賢繪於廡下殿寢尊嚴門闥深靚乃集士民擇日虔告而用牲焉因提點嵩陽宫事)
(遲道靖來汴介嘉議大夫工部尚書致仕韓冲來請記噫若尹者可謂良吏而知所務矣古者國中)
(至於鄉遂皆有學先王所甚重者莫尚焉非直為觀美也盖以扶民彝善風俗平居則入孝出弟人)
(知禮讓而上之政易以行遇事則親上死長而無自顧之意者教實使之然也故孟氏語時君以仁)
(義不過使無饑寒之患而後謹庠序之教而己盖誠知其如此非嘗試所疑故為迂闊之言求異當)
(世以自取屈於功利之徒也嗚呼功利之說異時同患人知善趨事者為有用而不知移風易俗者)
(在此而不在彼也若尹者可謂良吏而知所務矣盖尹嘗以俊秀為國子生遂典學籍除太常太)
(祝出主濟南鄒平縣簿選掾中書以承事郎來尹是邑觀其設施藴于中者可知矣迺為記之俾刻)
(以示後使皆知勸學不可緩講仁義之說以續夫濂洛之傳勉勉焉為國家育才以待用則尹之職)
(舉而是學者不患其或廢矣哉)
永寧縣儒學(在縣治西宋崇寧四年建明洪武元年知縣翟禮重建三十年主簿艾敬)
(皇清增建景泰知治間知縣于淵李景相繼修葺知縣順治九年縣程萬善重修康熙二十八年)
(佟賦偉重修)
新安縣儒學(舊在縣治東南宋崇寧間兵燬元至元間縣尹張臣澤徙建縣治東北歲)
(久復廢明洪武三年知縣丁延舉重建成化十四年知縣許鍾增修崇禎十年邑紳兵部尚書吕維)
(皇清祺重修年知縣范諟重修康熙四)
澠池縣儒學(在縣治南宋末燬于兵燹明洪武五年知縣王熙陽重建天順成化間知)
(皇清縣王賓張重嘉靖二年知縣陳綬相繼修葺後重順治三年知縣潘沂至十六年知縣張璟先)
(建康熙七年知縣鄧琪棻改建雍正五年知縣王箴輿教諭禹無間增修)
嵩縣儒學(在縣治西元至正六年嵩州同知陳鼎創建歲久傾圯明洪武三年改州為縣)
(主簿譚景祥修弘治十一年教諭牛良同知縣伍文震重修)
(皇清順治三年署縣同知鄭倬十三年知縣趙景融重修康熙十九年知縣王琰二十四年教諭李滋相)
(繼增修)
盧氏縣儒學(在縣治東南元元統二年建末年兵燬明洪武元年知縣李子用重建正)
(統成化間知縣張慎沈源崔俊修弘治間知縣苑秀李銳重葺)
(皇清順治四年知縣劉瀾十四年知縣鄒蔭光先後重修康熙九年知縣胡循綸重修十九年知縣蓋圖)
(增修雍正五年知縣章節毛伯鳳教諭趙作霖增修)
明耿裕盧氏縣儒學碑記(學校治之本也我太祖高皇帝於建國之初即)
(命天下郡縣皆立學列聖相承益隆文教故今天下無地無學具官於是者苟稍通詩書知大體罔)
(弗以興學為念况自學校中出而世所謂賢者乎盧氏縣固有學明倫堂僻在廟後廟之左諸生之)
(廬舍在焉而文昌祠及庫庾庖湢則在堂之右成化庚寅沈侯以監察御史調知縣事謂規制不備)
(敝且日甚不足以興風教成人材乃謀於僚佐遷祠庫等屋於隙地而併新所易民居撤而充拓之)
(得巨基焉于其上搆堂凡五楹東西為兩齋聮以號房各十楹堂北為會饌之室夾以庖湢堂之南)
(為儀門其前則通衢也於是左廟右學規制翼翼士咸相賀曰奠方定位稱厥所宜侯嘉惠我後學)
(之心至矣未幾侯即世而崔侯實繼其任又以其所未備者為心丙申廣學門為三楹增廬舍十有)
(六復加修葺百度維新學於是蓋甚備矣然則二侯其殆所謂賢者乎頃予省祭歸教諭周君宣訓)
(導魏君濟劉君賢率諸生揖而進曰兩侯之績偉矣先生幸紀其成于石庶來世有徵而游歌于是)
(者亦知所勉也予邑人也不敢辭乃為之言曰為政之道莫先於長風教育人材也然㦯因仍苟且)
(則不足以歆動向業者之心豈不辜負朝廷養賢圖治之意哉沈侯卜吉相度更置有方崔侯又能)
(增而修葺之韓子有云莫為於前雖美弗彰莫為於後雖盛弗傳兩侯之謂也非賢而能之乎雖然)
(興學有司之事也爾諸生居此高明亢爽之地豈徒快心目怡神志而己哉蓋必即事而為其所當)
(為者則善矣當為者何三綱五常之道是也是道載在六經昭如日星學者當䆒觀體騐以明諸心)
(以見於行推而至於威儀文辭舉無愆忒則材成矣自兹舉于鄉貢于王庭上可以備公卿大夫之)
(選次可以備百執事之用隨所任使而盡心焉俾國家收養賢之效而賢者獲有用之名則一邑之)
(人觀感歆嚮而父詔其子兄誨其弟舉欲如是而恥乎不及則風教日益淳美教化興賢才盛豈惟)
(不負聖天子作養致治之意而兩侯興葺之意亦庶幾其不負哉沈侯名源字澄之漳州人崔侯名)
(俊字世英陽曲人文學行業相為伯仲故人亦不得而軒輊云)
南陽府
南陽府儒學舊建在府城之内元至元八年改州
學為府學後燬於兵燹明洪武初知府事金吾前
衛千戸秦藝捐俸重建規制大備永樂八年又燬
於火九年南陽府知府劉時徙建於延曦門外即
今所也又數年知府王昇增葺宣德天順間知府
陳正倫龔鼎段堅相繼修葺嘉靖八年知府楊應
奎重修明末半圯
皇清順治十年守道戴明說知府郭騰耀復就舊址建
大成殿明倫堂戟門櫺星門嗣後知府塗騰茂增
葺
皇清戴明說南陽府儒學碑記(自昔郡縣皆有學所以培人材廣教化綦重矣)
(顧歲久而圯齋廡弗治游其下者惄然有風雨荆棘之嗟僉曰伊守吏胡弗問或曰伊邦人士胡不)
(是勤禮樂崩隤子衿佻達無乃俗不淳古余以佐計謫參藩政於宛南固楚豫間名鎮也淯水環流)
(紫山峙秀曩為光武之所奮興武侯茅廬之所寄跡名臣碩彦史不絶書佳氣欝葱今古如一迺余)
(下車而肅瞻文廟在宛城外之東偏蔓草殘礫堂楹將墮余顧而嗟進郡吏及博士弟子員咨之咸)
(曰學在城中以唐藩出邸因移郡學以拓厥北兵興以來城郭宫室靡不有災宣聖有靈乃使宼熖弗)
(入於俎豆今遺黎甫集未暇絃歌且楚氛震鄰民惟敝賦是供何力以及膠序余謂非也自昔臨雍)
(釋菜勒為聖典漢高以馬上得天下納陸生之言喜文學明帝干戈甫定即為圜橋講誦之舉豈獨)
(廟堂譽髦是厲兼寓弭亂銷兵之策今太學且日進文南顧用師非不撫髀歎息乃親舉)
(學諸臣而策試焉非舞干戢矢之意與適因唐藩廢址請于撫軍中丞公郡大夫率諸人士進言曰)
(此舊學宫地也修與建費等移而建費亦等盍移之均肆厥力予曰善崇文古也復舊今也勵杰儲)
(才豫也爰謀諸有事兹土者若大將軍若諸分閫若郡若守令廣文以暨邦之薦紳先生博士弟子)
(皆有助而以予為倡自兹煦育人材鼓吹教化將以日月之光洗甲兵之氣豈惟宛郡科名聿盛將)
(菁茅溪洞之域必有嚮風慕義而來者)
南陽縣儒學(在縣治東元至元九年建末年兵燬明洪武九年知縣劉瑛重建宣德間)
(知縣李桓圭修成化八年知縣段堅萬歷間知縣程遜重修明末兵燬)
(皇清順治九年知縣李廷松重建康熙六年教諭劉文成增修二十年提學副使吳子雲增修雍正四年)
(知縣陳王綬重修)南召縣儒學附(在縣治西北隅子城内明成化十二年始置縣)
(都御史原傑檄知縣張琪創建正德十六年經歴楊森教諭張淳重修今縣治裁併南陽縣)
唐縣儒學(在縣治東南明洪武三年知縣事千戶程飛始建永樂正統間主簿王煥知縣)
(朱英相繼修葺成化六年提學副使劉昌增修正德嘉靖間知縣王寧李鐸董執中相繼復修明末)
(皇清大成殿毁知縣李芝英十二年知縣吳璞郭皇圖順治六年)
(重建)
泌陽縣儒學(在縣治西宋建元初廢縣為鎮學亦燬明洪武十四年復置縣知縣胡惠)
(重建宣德天順成化間知縣王懋陳鼎魯昌相繼增葺成化十三年知縣陳俊重修明末止存大成)
(皇清殿其餘盡燬知縣温如玉重修康熙二十五年知順治十三年)
(縣莫國芳教諭竇克勤修葺)
鎮平縣儒學(在縣治西北隅元至元間縣尹李炳建明宣德六年知縣白岳重建正統)
(成化間知縣徐煥李賢相繼增修嘉靖二十七年知縣阮高重修萬歷間知縣梁必先遷今所)
(皇清順治八年教諭張爾雅訓導楊遺白重修康熙二十三年知縣葉日升重修)
桐栢縣儒學(在縣治南明成化十二年始置縣本府經歴徐行偕南陽衛千戶萬全創)
(建明年知縣汪雲繕完正德間知縣李聚修嘉靖二十年知縣曹侃崇禎年間知縣江梅宴重修)
(皇清順治十一年署縣通判歐陽世逢重建康熙十二年知縣陳堯澤十四年知縣酈逢時相繼修葺)
鄧州儒學(在州治東南金至大七年創建元末兵燬明洪武五年署州事鎮撫孔顯重建)
(宣德天順成化正德間知州宼義于寬崔富李貴李順相繼修葺嘉靖三十二年知州王道行重修)
(至萬歷八年分守汝南參政徐元氣知州黃錫遷於内城後遭流宼撤毁)
(皇清順治十四年知州馮九萬創建康熙二十年學正段維宸增建二十六年知州宋嗣炎重修三十三)
(年知州萬愫學正張垓增修康熙五十三年至五十八年知州尹椿陳大年相繼增修)
内鄉縣儒學(在縣治東南元大德八年建後燬于兵明洪武七年知縣史惟一重建宣)
(德天順間知縣鄧恂王傑鄭時成化十五年知縣沃頖萬歷間知縣尚從試相繼修葺年久傾圯)
(皇清順治十五年知縣王襄明重修康熙二十六年知縣高以永增修)
新野縣儒學(舊在縣城外元末兵燬明洪武六年主簿劉莊徙建城内縣治東即今所)
(也成化六年知縣趙濙十九年知縣薛琦嘉靖六年知縣汪東相繼修葺明末傾圯)
(皇清順治六年知縣汪永瑞十二年知縣崔誼之重修康熙二十八年知縣顔光是增修)
明劉昌新野縣儒學碑記(新野為南陽望邑其廟學嘗建於縣之子城外)
(既而廢於兵國朝洪武六年始重建於今縣治東密邇闤闠規制簡朴積以歲月殿宇頽圯天順八)
(年昌提學至邑慨然思一新之而地當要衝民憚興作又二年乃命邑令趙濙首創講堂遂作聖殿)
(作賢廟次乃棲書之閣貯器之庫潔牲之厨至於藏修之所庖湢之處廩餼之資厮役之給莫不悉)
(備以成化六年十二月落成位置嚴䆳庭階崇峻衣冠彬彬絃誦洋洋禮樂文物之盛甲於他邑乃)
(為之銘其詞曰皇風播宣德孔滋四海郡國同一施右文養賢治所資嚴欽不怠今見之吏民趨事)
(無怨咨煌煌禮殿尊聖師教闡禮樂書與詩衣冠彬彬出以時保正襲偉達四支仁義忠孝端厥思)
(昭哉堅白無磷緇後來考者鍳我詞扶傾濟美無吝私垂於萬世恒如斯)
淅川縣儒學(在縣治正南成化十二年始置縣本府同知盧信創建弘治九年知縣沈)
(皇清鋐增修萬歴二十三年知縣王麟趾改建年知縣順治十三年知縣盧敏莪重修康熙十四)
(于先登二十年教諭栗森二十六年知縣王然相繼修葺)
裕州儒學(舊在州治南明洪武三年知州繆承先徙建州治西宣德間知州石鼎正統間)
(知州宋盛成化間知州鄧瓊許倫相繼修葺明末遭兵火傾頽)
(皇清順治十五年知州陸求可修葺康熙八年知州王廷棟增修二十八年知州潘雲桂增建)
舞陽縣儒學(在縣治東南始建未詳元初罷縣學亦廢明洪武三年知縣王德潤創建)
(成化間知縣宋鑑增修弘治十一年知縣陳碧重修萬歷初知縣李源潔重修明末遭兵燬)
(皇清順治四年知縣趙耀十年知縣葉永敬重修十六年知縣張藎重建康熙二十年知縣金標二十五)
(年知縣蘇虔相繼修葺三十年知縣祖良屏重修)
葉縣儒學(在縣治東南金至大三年創建元末兵燬明洪武三年縣丞傅璧重建正統天)
(順間知縣和惠胡鼒增修洪治三年知縣秦志重修歲久荒蕪)
(皇清順治十三年知縣許鴻翔修葺康熙十四年知縣潘見龍重修二十九年知縣呂柳文增修)
汝寧府
汝寧府儒學舊在府治之西南隅即金皇統間所
建蔡州學也元陞蔡州為汝寧府而州學遂為府
學耶律文謙以地址狹隘徙建於府治之東南即
今所也後燬於兵明洪武六年汝寧府通判董渙
重建正統成化間知府季敏錢鉞相繼修葺正德
四年知府畢昭重修萬歷間知府宋豸崇禎間知
府劉民悅相繼修葺
皇清順治四年知府黃登孝重修
明魏驥汝寧府儒學碑記(汝寧府古蔡州也元至元癸巳始陞為府其府)
(學即舊州學金皇統間所建者知府耶律文謙以湫隘弗稱且遭焚蕩唯聖殿僅存遂改為汝陽學)
(别搆府學於府治之巽隅今學是也皇慶改元知府張昇又以規制簡率復修飭之兹學至是始克)
(就緒垂今二百載風凌雨震其間梁木未免頽毁黝堊未免漫漶瓴甓未免缺落致過之者咨嗟惋)
(惜深病其無有注意於此者焉正統三年春保定李公敏以知府事來涖此邦政事之餘愀然曰斯)
(學之傾圯非吾責耶惟役殷費廣顧力微不能獨勝乃謀之於守禦千戶倪誠等暨邦人之篤於斯)
(文者咸唯唯以樂助之公即首捐已俸為倡不踰月得所助金四百兩有竒公即屬之教授紀振掌)
(之既而召匠需材肇工於正統四年之春二月訖工於明年之秋八月殿堂室廡視舊煥然一新規)
(制則尤加宏敞既落成公復以師生出入之途卑狹沮洳又易軍民居地闢為大道榜其棹楔曰興)
(賢致邦之人士若老若稚無不改觀而稱嘆嘖嘖焉未幾公以膺特詔升尹南京應天府嗣其任者)
(若知府潁上李公秉同知建昌張公鑑皆愷悌君子也覩兹成續謂公之興建與千戶公等之佽助)
(不可無述以示後之來者乃徵記於余夫學校為美教化育人材之所苟或廢墜凡有學校之責者)
(其可緩視耶今公下車之初即汲汲引為已任又夙夜殫心竭慮經之營之俾其克底於成良亦難)
(矣且聞公於是學締搆之始所乏者堅大之材以足榱桷之需忽一日大風拔木於近地得榆槐合)
(度者數十本以足其用或謂公精誠所通神明有以相其成也故併及之以為記)
汝陽縣儒學(舊在縣治西南即金蔡州學也元即遺址改建為縣學後燬於兵明洪武)
(八年知縣楊補之重建成化八年取其地建宗藩府明年副使陳選檄汝寧府知府張綸徙建縣治)
(皇清西即今所也萬歷二十四年知縣樂和聲修知縣順治三年知縣楊義九年知縣劉瑞十五年)
(紀國珍相繼增修康熙二十八年知縣邱天英增修雍正五年知縣謝丕顯雍正七年知縣廣壽相)
(繼增修)
明楊守陳汝陽縣儒學碑記(人之性本於天至善極粹者也或昧而虧)
(之聖人於是乎有教焉天下之虧其性者衆矣聖人奚能一一教之必引其俊與英者而先焉教俊)
(與英俾格物以明其性修身以率其性而至於道德之成窮則固之達則隨其位之所至而布之彦)
(淑者慕而趨焉猥𤨏者恥而格焉萬姓以和庶類以若旁達乎四海之外斯教之至也然所謂俊與)
(英者必建學以居之俾知别於庶民不遷於異物然後教之可成庖人無厨則饌不烹工人無肆則)
(藝不精教俊與英而無學可乎學也者教之所由施也教也者性之所由復也學不建則教不得而)
(施焉教不施則性不得而復焉天下未始有無性之人故學不可一處闕也人未始有無性之日故)
(學不可一日廢也不闕不廢教猶有未至而性猶有未復者而况於闕且廢哉此汝陽縣學之重興)
(所以不容已也往者秀懷王開府於學東尋謂府隘且卑增拓而更搆始毁學併其地時成化七年)
(春也學廢而師生散行道者惻然而有司以開府事嚴走朝奔夕視學如弁髦棄不復顧提學副使)
(天台陳公選士賢圖之謂汝寧太守大名張侯綸曰古者建國教學為先子衿城闕詩人所刺今汝)
(陽學廢盍相與興之侯曰固已慮之矣敢奉命遂相地度基得之府學之右顧帑竭賦殫貲無從出)
(迺以義倡之有國子生陳寧者一日餽五十金繼餽者繦屬爰市木瓦程工庸命汝陽令河間孫君)
(晟董其役創大成殿五間東西廡各如其數中外門各三間殿後創明倫堂暨東西齋間數皆如殿)
(而規制以次成矣堂後創師生寢舍及庖廩之屬總四十一間四周以垣乃收召師生釋菜而居之)
(又以餘力重建府學明倫堂五間生舍四十間外建社學亦五間創始於七年秋間畢工於八年冬)
(孟蓋陳公廉謹文雅為士民慕悅而張侯孫君皆賢且能故雖當窘冗之秋克成此久大之績也十)
(年春陳公書來請記余許之無何罹憂竟未暇及秀懷即世今值崇王居其府陳公三人者先後皆)
(以憂去武林錢侯鉞繼守汝寧今考績至京師過余曰汝陽縣學成巳八稔堂之梁桷瓦甓有撓折)
(破缺者皆葺以新殿之丹雘有剝者亦飾以章外門舊用木柱且朽今易用石矣聞陳公嘗請先生)
(記礱石待久記成未耶余曰未也吾過矣遂為之記惟建學以教復性固也今㦯師不以性教而生)
(惟習文以決科干位則性不復道德不成矣天下民物無由而遂矣嗟乎天地卓立於終古煙霞變)
(滅於斯須舉世皆知之矣性内也盡之亦天地也科位外也得之亦煙霞也人不力修其内而苦求)
(乎外甘與煙霞同滅而不奮與天地併立何哉併書以告居學者)
上蔡縣儒學(在縣治南始建未詳明洪武四年知縣楊允中重建成化八年知縣宗銑)
(修十三年縣丞上官祥嘉靖二年知縣傅鳳翺萬歴十年知縣王宗孟增修)
(皇清康熙二十五年知縣楊廷望重建)
確山縣儒學(在縣治東元至元間創建明洪武七年知縣張珪重建正統間提學僉事)
(曹璉檄縣修繕成化間知縣王廉丁時萬歷間知縣王士性郭佳鎮相繼修葺)
(皇清順治七年知縣吳大壯十五年知縣吳國杰重修)
正陽縣儒學(在縣治東南明正德二年置縣知縣齊淵始建七年知縣張璽嘉靖間知)
(皇清縣徐電重修教諭彭如芝增修康熙二十五年知順治十六年)
(縣趙楫重修)
新蔡縣儒學(舊在縣治南元大德八年創建明洪武十一年知縣應宗毅重建天順間)
(教諭汪正言改建城外東隅嘉靖三十三年知縣朱茹徙建縣治南)
(皇清順治五年知縣鍾鍔十三年知縣譚宏憲增修康熙二十七年知縣呂民服重修)
西平縣儒學(在縣治東南始建未詳明洪武三年典史萬安成化間知縣吳尚東修嘉)
(靖八年知縣王來鳳二十年張寅崇禎年間知縣孔汝孝相繼增修)
遂平縣儒學(在縣治東元大德間建後為兵燬明洪武三年縣丞蔡士實重建宣德間)
(知縣李獻正統成化正德間知縣史正王嵎通判朱臣嘉靖二十八年知縣張倬萬歷三十四年知)
(皇清縣孔宏衍相繼增修壯知縣張鼎新重修順治七年署縣吳大)
明孟洋遂平縣儒學碑記(遂平縣學成朱通判臣走二生於信陽請余記)
(坐而問故生曰遂平縣學歲久傾毁弗治鄉也監察御史汪公以巡按至參政吳公僉事孫公以守)
(巡至至之三日謁夫子廟登堂視諸生業汪公目二公曰是何圯甚非吏所當務耶何弗之圖也二)
(公起曰兹在我二人退而定厥謀邑汝寧屬也謂朱君為能俾尸事朱乃祇事其事庚辰閏八月癸)
(已乃經營裒良任材新其舊益其所未備羣工咸作衆制維則朱尋以職滿去經歴宋金代亦能厥)
(終越十二月壬辰工乃畢屹然璧映實為重門泮水瀦焉巍然崇奕然麗者夫子宫也兩旁翼如從)
(祀者之廡也直後有堂東西廂有齋序衆以居業也曰厨曰庫具祀事也若舍若館止師生也貯經)
(史有閣致齋有所合饌有堂廩有舍射有圃堂棟絡繹甍宇環次巍巍乎其偉觀矣曰侈乎曰無淫)
(技無珍飾奚侈然則陋矣曰既完且確何陋之有厥費維何曰財出于公雖費莫知斂者民怨矣曰)
(用其力于隙矣孟洋聞而嘆曰善哉斯役遠四蠧矣春秋書工役惡其侈宣王考室斯干頌之苟財)
(不匱民勞不窮力何傷乎宫室矧兹役也享功而育才豈細故哉夫上知以下鮮不待文而興遂平)
(久乏科第抑其作之者寡也嗚呼士自兹其無興起者乎苟有興者斯役不徒舉矣汪公按信陽也)
(拔士之雋聚于别館厚廩餼給筆札俾肆力于學孫公成之士益振從兹而觀諸公作斯文也豈獨)
(一遂平哉洋聞之君子當務為急三君子可謂急當務也易曰不傷財不害民是役有之汪公名淵)
(字景顔上饒人吳公名江字宗岷德清人孫君名孟舉字用之商河人二生者張誾魏卿其來請也)
(孫公命云)
信陽州儒學(舊在州治東北隅始建未詳元末兵燬明洪武四年同知向師誠以州治)
(皇清東舊信陽軍基改建成化十七年知州江貴增修順治六年副使陳聯璧重修)
明劉吉信陽州儒學碑記(信陽州古申伯所封之地成化已亥金谿江侯)
(貴來知州事先是州為縣與信陽衛並處議者謂其地有三門之險雖設官守備縣秩差卑表裏弗)
(稱乞陞州以羅山確山二縣來屬有詔從其請時成化乙未歲也然州雖改而學校亦多頽毁侯乃)
(拓其旁近地鳩工掄材擇日而新之廟自大成殿兩廡戟門櫺星門俱恢其舊朱楹丹牖文彩炫目)
(學自明倫堂講堂三齋杏壇射圃俱易其制而明倫以間計者增三為五高亢明爽人改其觀其他)
(若宰牲有房貯器有庫會饌有堂儲廩有倉諸生游息有舍凡廟學之所有無一不備始於庚子落)
(成辛丑民不擾而事集由經畫之有道也州人刑部主事張君鼎以記請焉予惟天下之治由於學)
(校之興實在守令之得人若侯者深知輕重能以教化為務者也侯既務於教化則彼陶鎔於斯者)
(當何如哉必修其詩書禮樂之業盡其父子兄弟夫婦之倫以探夫道德性命之輿俾鄉人有所視)
(效皆修其善行成其美俗而又階科第而縻禄秩建勲業而留聲名俾國家得真材之用是兼體用)
(之全無負於侯作興之意庶斯舉不徒觀美而巳也夫侯亦由學校出者也亦將慕申伯之風借是)
(以全其體用之學者予故樂為之書)
羅山縣儒學(在縣治東北元延祐四年建後為兵燬明洪武四年知縣聞珪重建正統)
(九年知縣劉恒嘉靖間知縣侯之藩濮儲重修明季兵燬)
(皇清順治四年知縣薛耳十一年知縣高楫重建康熙二十五年知縣孫詒謀二十九年知縣魯麟相繼)
(修葺)
河南通志卷四十二
