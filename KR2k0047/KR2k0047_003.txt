河南通志卷三
沿革上
古初九州至虞舜肇十有二州沿革代殊自唐虞已
然矣成周以後分合靡常繁簡不一河南在春秋時
凡四十國秦併天下為三十六郡而在河南者凡八
漢興稍復開置終西漢之世為郡國百有三而河南
置淮陽梁國光武併省郡縣而於豫省少所變更典
午以後南北分爭各立僑郡紛糾離析棼如亂絲故
論沿革於南北朝比他省尤靡得而詳者他省偏據
方隅各君一國而豫當天下之衝互相吞併不常厥
邑故也唐置十道後各設節度使其弊也藩鎮足以
為屏翰而終成尾大之憂宋置三京聚天下勁兵於
河洛其弊也強幹足以固本根而卒有邊圉之患何
則内外重輕迭相軒輊綜其利害可考而知也我
皇朝損益前代凡所沿革斟酌盡善初裁併衛所
特命陞直隸州六又以大名之濬滑内黃分隸彰衛星
羅碁布規模宏遠矣志沿革表
河南等處承宣布政使司
河南古豫州之域春秋時為東周畿内環鄭宋陳蔡許虢
祭劉把郾滑頓胡沈鄧唐應戴申賴江項衛南燕黃息凡
温雍向焦道栢彜房鞏蓼弦鄾鄀為國者四十戰國
為韓魏楚趙之疆秦罷侯置守分天下為三十六郡其
在河南為郡者八曰三川潁川東郡南陽碭邯鄲南郡
九江漢興懲秦之弊復建諸侯割其地為國者二曰梁國
曰淮陽國又為河南潁川陳留汝南南陽沛魏東郡河内
江夏與弘農之東境共十有一郡分領於司隸及冀兗豫
荆四州部刺史東漢都洛陽置司隸校尉與部刺史分
領郡如故曹魏都鄴一如漢制西晉分置司州及豫州
而統郡國二十一曰河南滎陽弘農陳留梁國汝南南陽
譙汝隂潁川義陽順陽襄城魏汲廣平河内濮陽上洛弋
陽江夏是也及永嘉之亂豫州没於劉石苻姚至晉末劉
宋有其南境置豫州以郡縣雜隸於南豫州兗州南
兗州徐州南徐州司州雍州冀州荆州或為實土或
為僑立自永初至大明元嘉之間雖乍有離合而分
立居多後魏都洛陽東魏徙於鄴置梁潁司豫譙鄭
洛廣合懷陜揚荆襄南廣北豫北揚南兗西兗十有
九州以統各郡北齊後周皆因之隋初罷郡以州統
縣大業初復置河南滎陽梁汝南潁川譙淮陽淮安
淯陽弘農舂陵襄城南陽淅陽魏汲東郡武安河内
弋陽義陽二十有一郡以豫州等刺史糾察之唐分
天下為十道於此置河南道開元中置都畿河南河
北三道採訪處置使而都畿道治東都河南道治陳
留河北道治魏郡五代迭興歴年未久舊志莫詳兹
特據正史考定宋都汴置開封河南潁昌淮寧四府
鄭孟汝滑蔡五州屬京西北路又置應天府衛濬懷
三州屬京西路拱亳二州屬淮南東路相磁二州屬
河北路隆德府屬河東路陜虢二州屬陜西路鄧唐
二州屬京西南路光州屬淮南西路惟開封置尹餘
皆置安撫使以領之金主珣徙都於汴為南京分置
河北河東京兆三路以治開封等四府鄧蔡衛懷四
州元因金舊以汴梁等五路歸德等三府置河南江
北等處行中書省以統之又置河南江北道肅政廉
訪使司以察之明洪武初改河南江北等處行中書
省為河南等處承宣布政使司領開封彰德衛輝懷
慶河南南陽汝寧七府州十二縣八十二改河南江
北道肅政廉訪使司為河南等處提刑按察使司領
河南河北二道後增大梁汝南二道分按七府併置
河南都指揮使司領宣武陳州睢陽彰德懷慶河南
弘農南陽信陽潁川洛陽中南陽中十二衛指揮使
司併潁上守禦千戶所而三司並建於開封府成化
中改汝州直隸布政使司嘉靖二十四年陞歸德州
為府共領府八州十二縣九十六
皇清府州因之衛所俱裁順治十六年以南陽府南召縣
省入南陽縣雍正二年陞陳許禹鄭陜光六州直隸
布政使司三年以直隸大名府内黃縣改入彰德府
屬以直隸大名府濬滑二縣改入衛輝府屬四年以
彰德府所屬磁州改屬直隸廣平府五年以衛輝府
胙城縣省入延津縣今領府八直隸州七州四縣九
十七
開封府
禹貢兗豫二州之域春秋時為鄭杞地戰國時魏惠
王都之號曰大梁秦取其地為三川郡之東北境潁
川郡之北境漢承秦後置陳留郡而以兗州刺史糾
察之東漢仍舊魏晉改郡為國劉宋廢國復為郡後
魏置梁州東魏析陳留開封二郡北齊復以開封併
入陳留郡後周改梁州為汴州以城臨汴水故名隋
初罷郡以州統縣大業初廢州以其地併入滎陽梁
潁川等郡唐武德初置汴州天寳初復為陳留郡乾
元初又改為汴州五代梁都於此號為東都置開封
府唐復為汴州及宣武軍晉漢周皆為東京開封府
宋因之金以此為汴京貞元初又改為南京宣宗南
遷復都焉置開封府元初改為南京路尋又改為汴
梁路總管府明洪武元年改汴梁路為開封府屬河
南布政使司領州六縣三十六洪治十二年增置沈
丘縣嘉靖二十四年陞歸德州為府割睢州及寧陵
永城鹿邑虞城夏邑考城柘城七縣以屬之
皇清因之領陳許禹鄭四州併祥符陳留杞縣通許太康
尉氏洧川鄢陵扶溝中牟陽武原武封邱延津蘭陽
儀封西華商水項城沈邱臨潁襄城郾城長葛新鄭
密縣滎陽滎澤河隂汜水等三十縣雍正二年陞陳
許禹鄭四州為直隸州以西華商水項城沈邱四縣
屬陳州臨潁襄城郾城長葛四縣屬許州密新鄭二
縣屬禹州滎陽滎澤河隂汜水四縣屬鄭州復以延
津改屬衛輝府原武改屬懷慶府今領縣十四
開封府沿革表
開封府屬縣沿革
祥符縣(附郭)
漢(高帝初置開封縣屬河南郡武帝元狩元年又析置浚儀縣屬陳留郡)東漢(因之)三國
(魏以陳留郡改國縣屬如故)晉(以開封屬滎陽郡浚儀屬陳留國)南北朝(劉宋仍舊)
(後魏二縣俱屬陳留郡東魏析置開封郡以開封縣屬焉北齊後周省開封縣俱以浚儀屬陳留郡)
隋(復置開封與浚儀併屬滎陽郡)唐(二縣屬汴州陳留郡)五代(梁為開封治後唐為汴州)
(治晉漢周並為開封府治)宋(大中祥符二年始改浚儀為祥符縣屬如故)金(因之)元(屬汴)
(梁路)明(復以開封縣省入屬開封府)
皇清因之編戸七十八里
陳留縣
上古(冇莘城)周(春秋為留地屬鄭後為陳所併故曰陳留)秦(始置陳留縣屬三川郡)漢
(置陳留郡治此)東漢(因之)三國(魏屬陳留國)晉南北朝(俱廢)隋(開皇)
(六年復置又析置新里縣大業初省新里入焉屬梁郡)唐(屬汴州陳留郡)五代(梁屬開封)
(府後唐屬汴州晉漢周並屬開封府)宋金(俱屬開封府)元(屬汴梁路)明(屬開封府)
皇清因之編戶一十六里
杞縣
上古(雝國黃帝之後)周(武王封禹後為把國)漢(置雍丘縣屬陳留郡)東漢(因之)三國
(魏)晉(俱屬陳留國)南北朝(劉宋元嘉八年改屬陳留郡後魏屬陽夏郡東魏北齊俱)
(仍還故屬)隋(開皇初郡廢十六年置把州大業初州廢以縣屬梁郡)唐(武德四年復置把州)
(貞觀初州廢縣屬汴州陳留郡)五代(梁屬開封府後唐屬汴州晉改為把縣漢為雍丘縣並屬)
(開封府周因之)宋(仍舊)金(正隆間仍改把縣)元(屬汴梁路)明(屬開封府)
皇清因之編戶三十里
通許縣
宋(建隆初置通許鎮屬陳留郡咸平五年置咸平縣屬開封府)金(大定二十九年以與咸平府重)
(始改曰通許縣)元(屬汴梁路)明(屬開封府)
皇清因之編戶一十二里
太康縣
夏(大康所築之城)秦(置夏陽縣屬潁川郡)漢(屬淮陽國)東漢(屬陳國)三國(魏屬陳留)
(國)晉(屬梁國)南北朝(劉宋屬南汝陰郡後魏置陽夏郡以縣屬焉東魏屬北陳郡)
隋(開皇七年始更名太康縣屬淮陽郡)唐(因之)五代(梁屬開封府後唐屬陳州晉漢周並)
(屬開封府)宋金(俱仍舊)元(屬汴梁路)明(屬開封府)
皇清因之編戶八里
尉氏縣
周(春秋鄭大夫尉氏之邑)秦(始置尉氏縣屬三川郡)漢(屬陳留郡)東漢(因之)三國
(魏)晉(俱屬陳留國)南北朝(劉宋元嘉八年以平丘縣省入屬秦郡東魏屬開封郡北)
(齊廢)隋(開皇六年復置屬潁川郡)唐(武德四年改置洧州貞觀元年州廢復置縣屬汴州陳留)
(郡)五代(梁屬開封府後唐屬汴州晉漢周並屬開封府)宋金(俱屬開封府)元
(屬汴梁路)明(屬開封府)
皇清因之編戶二十里
洧川縣
周(春秋鄭之曲洧)漢(神爵三年置新汲縣於洧城屬潁川郡)東漢三國(魏)晉
(俱因之)南北朝(劉宋屬南梁郡東魏屬許昌郡)隋(開皇十六年陞為洧州大業初州廢)
唐(武德四年復置洧州貞觀初復廢)宋(改置宋樓鎮屬尉氏縣)金(興定二年廢鎮始改)
(為洧川縣以臨洧水故名屬開封府)元(屬汴梁路)明(屬開封府)
皇清因之編戶八里
鄢陵縣
周(春秋鄭邑鄭伯克段於鄢即此戰國謂之安陵)漢(始置鄢陵縣屬潁川郡)東漢三
國(魏)晉(俱因之)南北朝(東魏屬許昌郡北齊省入許昌縣)隋(開皇七年復置)
(鄢陵縣屬潁川郡)唐(屬開封府)五代(梁屬開封府後唐復屬許州晉漢周又並屬開封府)
宋金(俱仍舊)元(屬汴梁路)明(屬開封府)
皇清因之編戶一十八里
扶溝縣
漢(始置扶溝縣屬淮陽國以小扶亭有洧水之溝因名)東漢(屬陳留郡)三國(魏屬陳留國)
晉(省入新汲縣屬潁川郡)南北朝(後魏復置東魏置許昌郡治此)隋(屬潁川郡)唐
(武德四年改置北陳州尋廢州縣屬如故)五代(梁屬開封府後唐屬汴州晉漢周並屬開封府)
宋金(俱仍舊)元(屬汴梁路)明(屬開封府)
皇清因之編戶一十一里
中牟縣
周(春秋鄭圃田邑)漢(始置中牟縣屬河南郡)東漢三國(魏俱因之)晉(屬滎陽)
南北朝(劉宋因之東魏置廣武郡治此)隋(開皇初郡廢改中牟曰内牟改内牟曰圃田屬)
(滎陽郡)唐(武德三年復改為中牟並置牟州四年州廢以縣屬鄭州滎陽郡)五代(梁屬)
(開封府後唐復屬鄭州晉漢周又並屬開封府)宋金(俱屬開封府)元(屬汴梁路)明
(復屬開封府)
皇清因之編戶二十六里
陽武縣
秦(為博浪沙地)漢(始置陽武縣屬河南郡)東漢三國(魏俱因之)晉(屬滎陽郡)
南北朝(東魏屬廣武郡北齊省)隋(復置仍屬滎陽郡)唐(屬鄭州滎陽郡)五代
(梁屬開封府後唐屬汴川晉漢周又並屬開封府)宋金(俱仍舊)元(屬汴梁路)明
(屬開封府)
皇清因之編戶二十八里
封丘縣
上古(為封父國)漢(始置封丘縣屬陳留郡尋析置平丘縣)東漢(因之)三國(魏屬陳留國)
晉(省平丘縣入焉)南北朝(劉宋屬陳留郡後魏省入酸棗縣尋復置北齊廢)隋(開皇)
(十六年復置屬東郡)唐(屬汴州陳留郡)五代(梁屬開封府後唐屬汴州晉漢周並屬開封府)
宋金(俱仍舊)元(屬汴梁路)明(屬開封府)
皇清因之編戶二十六里
蘭陽縣
秦(為東明鎮地)漢(置東昏縣屬陳留郡)東漢(因之)三國(魏)晉南北朝
隋唐(俱廢)宋(乾德元年復置改縣曰東明屬開封府)金(析東明六鄉為縣取其首)
(鄉曰蘭陽以為名屬曹州)元(屬汴梁路)明(屬開封府)
皇清因之編戶一十一里
儀封縣
周(春秋衛邑儀封人請見夫子即此)漢(為東昏縣地)南北朝(後魏為孝陽縣屬北梁郡北齊郡縣)
(俱廢)隋唐宋(俱廢)金(復置始改曰儀封縣屬曹州)元(屬睢州)明(屬開封府)
皇清因之編戶一十五里
歸德府
禹貢兗豫二州之域即古閼伯所居之商丘也周武王
克殷封微子啓於此謂之宋國戰國時齊楚魏三分其
地秦為碭郡之西境漢為梁國治睢陽等縣東漢晉俱
因之後魏置梁郡後周改曰亳州隋初置宋州大業初
改為梁郡以宋城等八縣屬焉唐初仍為宋州尋改為
睢陽郡屬河南道五代梁置宣武軍唐改歸德軍宋陞
為南京應天府仍治宋城等六縣金更名歸德府而南
京路領之元仍舊明初降為州屬開封府嘉靖二十四
年復陞為府内置商丘縣及寧陵鹿邑夏邑永城虞城
五縣又割開封府之睢州考城柘城以屬焉
皇清因之領州一縣八
歸德府屬州縣沿革
商丘縣(附郭)
上古(陶唐氏遷閼伯於商丘即此)周(封微子啟於此為宋國)秦(為碭郡地)漢(置睢陽縣屬梁國)東漢
(與穀熟縣同屬梁國)三國(魏)晉(俱因之)南北朝(劉宋大明六年改縣曰壽春八年復為睢陽屬南梁)
(郡後魏置梁郡治此)隋(開皇初改郡曰宋州改縣曰宋城大業初復置梁郡縣屬如故)唐(天寳元年復置宋州尋改)
(睢陽郡治此)五代(為宋州治梁置宣武軍唐改歸德軍)宋(改應天府)金(改應天曰歸德府復改宋城曰睢陽)
(縣)元(以穀熟縣省入)明(洪武初廢府置歸德州省睢陽縣入焉嘉靖二十四年陞州為府始置商丘縣為附郭)
皇清因之編戶三十四里
寧陵縣
夏(葛伯國又為寗城)周(春秋時為宋地戰國魏地襄王封信陵君即此)秦(為甯陵城)漢(始置)
(寧陵縣屬陳留郡)東漢(屬梁國)三國(魏)晉(皆因之)南北朝(劉宋屬南)
(梁郡後魏屬譙郡北齊廢)隋(開皇六年復置屬梁郡)唐(屬宋州睢陽郡)五代(屬宋州)
宋(政和四年屬拱州宣和六年改屬應天府)金元(俱屬歸德府)明(仍舊)
皇清因之編戶七里
永城縣
周(芒地亦名犬丘左𫝊宋公衛侯遇於犬丘即此)漢(置芒犬丘二縣屬沛郡)東漢(世祖改芒)
(曰臨雎明帝改犬丘曰太丘並屬沛國)三國(魏二縣俱廢)晉(以其地併入鄼縣)南
北朝(劉宋屬平昌郡後周屬亳州)隋(始置永城縣屬譙郡尋廢)唐(復置屬亳州)五
代宋(俱屬亳州)金(陞為永州)元(至元二年廢州復置縣屬歸德府)明(仍舊)
皇清因之編戶二十四里
鹿邑縣
周(春秋晉邑本曰鳴鹿左傳諸侯侵陳至於鳴鹿即此)漢(置鄲縣屬沛郡)東漢(析置武平縣屬)
(陳國鄲仍舊屬)三國(魏因之)晉(省鄲縣入武平屬梁國)南北朝(後魏改苦縣為)
(谷陽與武平同屬陳留郡)隋(開皇十八年始改武平曰鹿邑屬淮陽郡)唐(乾封元年改谷陽曰)
(真源載初元年改曰仙源神龍元年復曰真源與鹿邑同屬亳州譙郡)五代(屬亳州)宋
(省真源入鹿邑置衞真與鹿邑同屬亳州)金(仍舊)元(初以衛真縣省入鹿邑屬亳州)明(屬歸)
(德府)
皇清因之編戶三十四里
虞城縣
夏(禹封舜子商均為虞國)漢(置虞縣屬梁國)東漢三國(魏)晉(俱因之)南
北朝(劉宋屬南梁郡後魏改縣曰蕭屬沛郡北齊廢)隋(開皇十六年復置縣始改曰虞城屬)
(梁郡)唐(武德四年改置東虞州尋廢州復為虞城縣屬宋州雎陽郡)五代(屬宋州)宋
(屬應天府)金(廢)元(泰定二年復置屬濟州後屬濟寧路)明(屬歸德府)
皇清因之編戶一十四里
夏邑縣
周(戰國時為下邑地因地窊下故名)秦(為碭郡地)漢(置下邑縣屬梁國)東漢三
國(魏)晉(俱因之)南北朝(劉宋屬梁郡後魏置碭郡治此東魏析已吾縣屬馬頭郡)
(北齊以已吾縣省入屬如故)隋(屬梁郡)唐(屬雎陽郡)五代(梁屬宣武軍唐屬歸德軍)
宋(改歸德軍為應天府縣屬如故)金(始改縣曰夏邑以華夏為名)元(屬歸德府)明(屬仍)
(舊)
皇清因之編戶一十三里
睢州
周(春秋為宋陳地)秦(置襄邑縣屬碭郡)漢(屬陳留郡)東漢(因之)三國(魏)晉(俱改)
(郡為國縣屬如故)南北朝(劉宋屬陳留郡後魏屬梁郡東魏屬陳郡北齊併入雍丘縣)
隋(開皇六年復置縣仍屬梁郡)唐(屬宋州睢陽郡)五代(屬宋州)宋(政和四年置拱)
(州以縣屬焉)金(始改拱州為睢州)元(仍舊)明(洪武初省襄邑入睢州十年罷州為睢縣)
(尋復改州屬開封府嘉靖二十四年改屬歸德府)
皇清因之編戶四十一里領縣二
考城縣
周(為戴國春秋時鄭取之改曰穀城)秦(置甾縣屬碭郡)漢(屬梁國)東漢(始改為考城縣)
(屬陳留郡)三國(魏改郡為國縣屬如故)晉(廢)南北朝(劉宋復置屬濟陽郡後魏)
(改曰考陽屬北梁郡東魏曰考縣屬沛郡北齊又改曰城安屬濟陰郡)隋(開皇十八年復為考)
(城縣屬梁郡)唐(武德四年改置東梁州尋廢州仍置縣屬曹州濟陰郡)五代(梁改為戴)
(邑縣屬開封府後唐復為考城縣晉漢周因之)宋(初屬拱州尋還故屬)金元(俱屬睢州)
明(屬歸德府睢州)
皇清因之編戶一十一里
柘城縣
上古(朱襄氏邑)周(春秋時為陳株野地)漢(置柘縣以邑有柘溝因名屬淮陽國)東漢(屬陳)
(國)三國(魏屬陳郡)晉(廢)隋(開皇十六年復置始改曰柘城縣屬梁郡)唐(初省入穀)
(熟寧陵二縣永淳初復置屬睢陽郡)五代(屬宋州)宋(初屬應天府崇寧中改屬拱州)金
元(俱屬睢州)明(洪武七年省入寧陵十年復置屬歸德府睢州)
皇清因之編戶二十五里
彰德府
禹貢冀州之域商河亶甲居相即此春秋時為晉之
羛陽地戰國魏之鄴地秦為邯鄲郡之南境三川郡
之北境漢置魏郡而以冀州刺史領之東漢仍舊魏
曹操受封于此稱為鄴都晉復置魏郡以司州刺史
領之後趙石虎前燕慕容雋並據之以為都南宋武
帝滅燕盡有其地仍僑置魏郡後魏改置相州東魏
靜帝徙都改曰魏尹及司州牧北齊又都之改為清
都郡後周復曰相州兼置魏郡隋因之唐置相州或
為鄴郡屬河北道五代梁置昭德軍節度晉改彰德
軍宋仍為相州金陞彰德府元改彰德路總管府明
洪武元年改路為府
皇清因之領磁州併安陽湯隂臨漳林縣武安涉縣六
縣雍正三年以直隸大名府内黃縣改入府屬四年以
磁州改歸直隸廣平府而磁所屬武安涉縣仍隸彰德
府今共領縣七
彰德府沿革表
總部郡(直隸州附)州縣
彰德府屬縣沿革
安陽縣(附郭)
殷(本紂都之地)周(左傳羛陽即此戰國為魏寧新中邑)秦(始置安陽縣屬邯鄲郡)漢(省入)
(蕩隂縣)東漢三國(魏俱因之)晉(復置安陽長樂二縣屬魏郡)南北朝
(劉宋仍舊後魏併入蕩隂尋復置後周移相州治此)隋(開皇十年析置相縣大業初省入)唐
(天寳元年改長樂為永定屬相州鄴郡)五代(梁置昭德軍晉置彰德軍)宋(熙寧五年省永)
(定縣入焉仍屬相州彰德軍)金(明昌三年陞軍為府縣如故治)元(屬彰德路)明(屬彰德府)
皇清因之編戶八十四里
湯隂縣
商(羑里地)周(戰國時為魏蕩隂地)秦(屬三川郡地)漢(置蕩隂縣以臨蕩水故名屬河内郡)
東漢三國(魏俱因之)晉(改屬魏郡)南北朝(後魏北齊俱廢)隋(開皇十六)
(年復置屬汲郡)唐(貞觀元年始改曰湯隂屬相州鄴郡)五代(屬相州)宋(屬彰德軍)金
(屬彰德府)元(改府為路縣屬如故)明(屬彰德府)
皇清因之編戶四十二里
臨漳縣
周(為鄴地戰國魏文侯封于此)漢(置鄴縣屬魏郡)東漢三國(魏皆因之)晉(避愍)
(帝諱始改曰臨漳縣以其北有漳水故名)南北朝(劉宋大明初復置鄴縣屬魏郡七年改屬)
(高陽郡東魏析置臨漳與鄴並附郭屬魏尹後周仍屬魏郡)隋(因之)唐(屬相州鄴郡)五
代(屬相州)宋(熙寧五年省鄴縣入焉屬彰德軍)金(屬彰德府)元(改府為路縣屬如故)
明(屬彰德府)
皇清因之編戶三十九里
林縣
漢(置隆慮縣屬河内郡)東漢(避殤帝諱改曰林慮縣)三國(魏屬朝歌郡)晉(屬汲郡)
南北朝(後魏北齊俱屬林慮郡東魏省入鄴縣)隋(開皇初復置又析置淇陽縣十六年)
(改置巖州大業初州廢省淇陽縣入焉屬魏郡)唐(武德二年復置巖州五年廢州仍置林慮屬相)
(州鄴郡)五代(屬相州)宋(屬彰德軍)金(正祐三年陞為林州又析安陽地置輔巖縣屬)
(焉)元(省輔巖入安陽縣以州屬彰德路)明(初降為縣屬彰德府)
皇清因之編戶三十六里
武安縣
漢(始置武安縣屬魏郡)東漢(因之)三國(魏)晉(俱屬廣平郡)南北朝(東魏屬魏)
(尹北齊屬清都郡)隋(開皇十年析置陽邑縣大業初復省入屬武安郡)唐(初屬洺州後改)
(屬惠州)五代(梁屬惠州後唐晉漢周並屬磁州)宋金(俱屬磁州)元(初省入邯)
(鄲縣尋復置仍屬磁州)明(屬彰德府磁州)
皇清因之雍正四年磁州改屬直隸廣平府武安仍屬
彰德府編戶三十四里
涉縣
上古(沙侯國地)漢(初置沙縣後因漳水人民徒涉遂名涉縣屬魏郡)東漢(因之)三國
(魏)晉(俱屬廣平郡)南北朝(後魏併入臨水縣)隋(開皇十八年復置屬上黨郡)
唐(屬潞州)五代宋(俱因之)金(貞祐三年陞為崇州四年復置縣屬潞州)元
(初復為崇州尋廢州為縣屬真定路)明(屬彰德府磁州)
皇清因之雍正四年磁州改屬直隸廣平府涉縣仍屬
彰德府編戶一十八里
内黃縣
漢(始置内黃縣屬魏郡)東漢(因之)三國(魏屬鄴都)晉(屬司州魏郡)南北朝(後魏)
(省入臨漳縣屬魏尹)隋(開皇六年復置内黃縣十六年分置榮陽縣大業初省入屬汲郡)唐
(屬魏州魏郡)五代(梁屬魏州後唐屬興唐府晉屬廣晉府漢周俱屬大名府)宋(屬大名府)
(魏郡)金(屬滑州)元(屬大名路滑州)明(屬直隸大名府)
皇清因之雍正三年改屬彰德府編戶三十四里
衛輝府
禹貢冀州之域殷為牧野地周武王克殷封康叔於
衛即此春秋時南燕凡二國分治其境戰國屬魏秦
併天下屬東郡地漢始置汲縣屬河内郡而以司隸
部治之東漢仍舊曹魏置朝歌郡改領於冀州刺史
晉置汲郡劉宋屬司州部河内郡後魏徙汲郡治枋
頭城而于此置義州東魏仍置汲郡後周改曰衛州
隋仍為汲郡唐復改義州尋改衛州汲郡屬河北道
五代及宋皆因之金置衛州河平軍節度以河北西
路都總管領之元改衛輝路總管府明洪武元年改
路為府
皇清因之領汲胙新鄉獲嘉淇輝六縣雍正二年以開
封府延津縣改入府屬三年以直隸大名府濬滑二縣
改入府屬五年以胙城縣省入延津縣今領縣八
衛輝府沿革表
殷(牧野之地)周(為鄘衛戰國屬魏)秦(屬東郡地)漢(始置汲縣屬河内郡)東漢(因之)三
國(魏屬朝歌郡)晉(秦始二年置汲郡治此)南北朝(東魏因之北齊改置伍城郡後)
(周廢為伍城縣屬衛州)隋(開皇六年復改為汲縣仍還故屬)唐(武德元年以縣省入義州)
(四年復置屬衛州汲郡)五代(為衛州治)宋(屬衛州)金(屬衛州河平軍)元(屬衞輝路)
明(屬衛輝府)
皇清因之編戸二十里
新鄉縣
上古(為鄘國地)漢三國(魏)晉南北朝(俱為獲嘉汲二縣地)隋(開皇初始)
(置新鄉縣屬河内郡)唐(改屬衛州汲郡)五代(屬衛州)宋(熙寧六年廢為鎮入汲縣元祐)
(二年復置)金(屬衛州河平軍)元(屬衛輝路)明(屬衛輝府)
皇清因之編戶三十六里
輝縣
上古(共伯國)周(鄘國春秋時併於衛)漢(置共縣屬河内郡)東漢(因之)三國(魏屬)
(朝歌郡)晉(屬汲郡)南北朝(東魏屬林慮郡北齊廢)隋(開皇十六年復置改曰共)
(城縣屬河内郡)唐(武德元年改置共州并析置凡城縣尋廢州為縣省凡城入焉屬衛州汲郡)
五代(屬衛州)宋(屬衛州)金(大定二年改為河平縣明昌三年又改為蘇門縣貞祐三)
(年陞為輝州)元(仍舊)明(洪武初降州為縣屬衛輝府)
皇清因之編戶二十四里
獲嘉縣
上古(為寗城地)周(為鄘地併於衛春秋屬晉戰國屬魏)秦(為三川郡地)漢(武帝幸緱氏至)
(汲縣得南越相吕嘉首因置縣名獲嘉屬河内郡)東漢三國(魏俱因之)晉(改屬)
(汲郡)南北朝(東魏因之後周改置修武郡)隋(開皇初郡廢復置獲嘉屬河内郡)唐
(武德四年置殷州治此貞觀元年州廢改屬懷州河内郡)五代(屬懷州)宋(屬衛州)金
(屬衛州河平軍)元(屬衛輝路)明(洪武十年省入新鄉十四年復置屬衛輝府)
皇清因之編戶一十八里
淇縣
殷(為朝歌)周(為沫邑)秦(屬三川郡地)漢(置朝歌縣屬河内縣)東漢(因之)三國
(魏置朝歌郡以縣屬焉)晉(改屬汲郡)南北朝(劉宋仍屬河内郡後魏廢東魏復置又析)
(置臨淇縣屬林慮郡)隋(廢朝歌以臨淇屬魏郡)唐(貞觀十七年省臨淇入衛縣)五代
(屬衛州)宋(熙寧六年廢衛縣為鎮元祐中復置屬濬州)金(因之)元(至正三年廢縣改置)
(淇州屬衛輝路)明(洪武二年降州為縣屬衛輝府)
皇清因之編戶二十里
延津縣
周(春秋鄭之廪延戰國為韓所都)秦(置酸棗縣)漢(屬陳留郡)東漢(因之)三國(魏)晉
(俱屬陳留國)南北朝(後魏併入小黃縣尋復置屬東郡北齊併入南燕縣)隋(開皇初復)
(置酸棗縣屬滑州大業初改屬滎陽郡)唐(復屬滑州)五代(梁屬開封府唐屬滑州晉復屬)
(開封府漢周因之)宋(始改曰延津縣)金(貞祐三年陞為延州尋廢州復置縣)元(屬汴梁路)
明(屬開封府)
皇清因之編戶六里雍正二年改屬衛輝府五年以胙
城縣省入共編戶二十五里
濬縣
周(兗州地春秋定公時會於牽即此)秦(東郡地)漢(置黎陽縣屬魏郡)東漢三
國(魏俱因之)晉(黎陽縣屬魏郡後省)南北朝(後魏孝明帝時復置黎陽縣於縣置黎陽)
(郡)隋(文帝時於縣置黎州煬帝時州廢以縣屬汲郡)唐(高祖時復於縣置黎州太宗時州廢)
(以縣屬衞州)五代(屬衛州)宋(太宗時於縣置通利軍徽宗時陞通利軍為濬州)金
(為濬州治)元(以黎陽縣省入濬州屬大名路)明(太祖時改為濬縣屬大名府)
皇清因之雍正三年改屬衛輝府編戶四十三里
滑縣
商(兗州地為豕韋國)周(春秋時衛曹邑)秦(東郡地)漢(置白馬縣屬東郡)東漢
三國(魏俱因之)晉(屬濮陽國)南北朝(宋白馬縣屬陳留郡後魏白馬縣屬東郡)隋
(為東郡治)唐(為滑州治)五代(為滑州治)宋(神宗時以靈河縣省入為滑州治)金(為滑)
(州治)元(為大名路滑州治)明(太祖時改為滑縣以白馬縣省入屬大名府)
皇清因之雍正三年改屬衛輝府編戶八十三里
胙城(附)
周(胙國姬姓周公庶子胙所封左傳凡蔣邢茅胙祭杜註云東國燕縣胙亭是也後為南燕國)春
秋(南燕國姞姓伯爵黃帝之後其地即周公子胙所封隠五年衛以燕師伐鄭杜註云今東國燕)
(縣)漢(治南燕縣屬東郡)東漢(改縣曰燕仍舊屬)三國(魏因之)晉(慕容德據)
(之號東燕縣)南北朝(東魏因之亦屬東郡)隋(開皇十八年始改曰胙城縣)唐(武德)
(二年改置胙州並置南燕縣四年罷州復改南燕曰胙城屬滑州靈昌郡)五代(屬滑州)宋
(因之)金(屬衛州河平軍)元(屬衛輝路)明(洪武十年省入汲縣十四年復置縣屬衛輝府)
皇清因之編戶一十九里雍正五年省入延津縣
懷慶府
禹貢冀州覃懷之域殷為畿内周初為三監春秋時
温向雍三國之疆戰國屬魏衛秦滅諸侯為三川郡
之北境漢初置殷國尋更名河内郡以司隸校尉治
之東漢仍舊曹魏以河内改屬於冀州刺史晉增置
汲郡屬司州南宋置河内郡後魏置懷州兼治河内
郡北齊復為汲郡隋初廢郡存州大業初復置河内
郡唐武德間置懷州天寳間復為郡屬河北道宋改
為懷州防禦屬河北西路金置南懷州尋為懷州增
置沁南軍節度使元初為懷孟路延祐中又為懷慶
路總管府明洪武元年改路為府
皇清因之領河内濟源修武武陟孟温六縣雍正二年以
開封府原武縣改入府屬今領縣七
懷慶府沿革表
(孟)(温)(原武)
懷慶府屬縣沿革
河内縣(附郭)
周(春秋時即野王邑)漢(置野王縣屬河内郡)東漢三國(魏)晉南北
朝(劉宋後魏皆因之)隋(開皇初始改縣曰河内仍舊屬)唐(武德三年析置太行忠義紫陵)
(三縣四年復省三縣入焉屬懷州河内郡)五代(為懷州治)宋(屬懷州)金(屬懷州沁南軍)
元(屬懷慶路)明(屬懷慶府)
皇清因之編戶四十一里
濟源縣
周(為原邑為向後更名曰軹東周為畿内地春秋屬晉戰國屬魏)秦(置軹縣屬三川郡)漢東
漢三國(魏俱屬河内郡)晉(省入沁水縣尋復置)南北朝(劉宋後魏俱仍舊)隋
(開皇十六年始析置濟源縣以濟水發源為名)唐(武德二年改置西濟州四年州廢復置縣屬懷州貞)
(觀元年省軹縣入焉屬洛州會昌三年改屬孟州)五代(屬孟州)宋金(俱因之)元
(太宗六年改縣為原州尋罷州復為縣屬如故)明(屬懷慶府)
皇清因之編戶二十一里
修武縣
上古(甯城)殷(為甯邑)周(武王伐紂勒兵於甯故曰修武晉始啓南陽即此)秦(改南陽曰)
(修武屬三川郡)漢(屬河内郡)東漢三國(魏俱因之)晉(屬汲郡)南北朝
(後魏析置北修武南修武二縣北齊復合焉)隋(初析置武陟縣尋省入屬河内郡)唐(屬懷)
(州河内郡)五代(屬懷州)宋(熙寧六年廢為鎮入武陟元祐元年復置)金(屬懷州沁南軍)
元(屬懷慶路)明(屬懷慶府)
皇清因之編戶一十二里
武陟縣
周(春秋晉之懷邑)漢(置懷縣屬河内郡)東漢晉南北朝(劉宋俱因之後)
(魏屬武德郡)隋(開皇十六年始析置武陟縣尋省)唐(武德初復置省懷縣入焉屬懷州河)
(内郡)五代宋(俱屬懷州)金(屬懷州沁南軍)元(屬懷慶路)明(屬懷慶府)
皇清因之編戶二十二里
孟縣
周(武王會諸侯於孟津即此後為蘇忿生食邑春秋屬晉為河陽戰國屬魏為河雍)漢(置河陽縣)
(屬河内郡)東漢三國(魏)晉南北朝(劉宋皆因之北齊廢縣為關)
隋(開皇十六年復置屬河内郡)唐(初改為大基縣尋復改為河陽屬孟州)五代(為孟)
(州治)宋金(俱仍舊)元(屬懷慶路)明(洪武初始改為孟縣屬懷慶府)
皇清因之編戶一十五里
溫縣
周(為畿内邑)漢(始置温縣屬河内郡)東漢三國(魏)晉南北朝(劉宋)
(皆因之後魏改屬武德郡北齊廢)隋(開皇十六年復置仍屬河内郡)唐(武德四年以縣置平)
(州尋復為縣屬洛州後屬孟州)五代(屬孟州)宋金元(俱仍舊)明(洪武)
(十年省孟州以縣屬懷慶府)
皇清因之編戶一十三里
原武縣
漢(始置原武縣屬河南郡)東漢(屬河南尹)三國(魏屬河南郡)晉(省)南北朝
(東魏孝昌中復置改屬廣武郡北齊省)隋(復置後改縣曰原陵屬滎陽郡)唐(初復名曰原武)
(屬鄭州滎陽郡)五代(屬鄭州)宋(初省入陽武縣後復置)金(屬鄭州)元(屬汴梁路)
明(屬開封府)
皇清因之雍正二年改屬懷慶府編戶一十四里
河南府
禹貢豫州之域周武王克殷定鼎於郟鄏成王卜澗
水東瀍水西而宅洛邑是為王城又卜澗水東遷殷
民居之號曰下都至平王自鎬京東遷乃居王城秦
於此置三川郡漢置河南郡東漢都之即下都故地
改為河南尹屬司隸曹魏置司州領之晉亦都此仍
置河南尹而司州治如故其後淪没於苻秦改為豫
州劉宋取之復置河南郡後魏自代徙都之亦為河
南尹東魏改尹為郡以洛州刺史領之西魏因之屬
司州北齊為洛州後周為東京隋煬帝始徙都於河
南縣即王城故地仍為河南郡亦曰東都唐廢都復
為洛州置都督府高宗復為東都武后改曰神都元
宗改曰河南府屬河南道五代梁改西都唐改東都
晉改西京宋仍舊金為中京金昌府元為河南路總
管府明洪武元年改路為府
皇清因之領陜州併洛陽偃師鞏孟津宜陽登封永寧
新安澠池嵩盧氏靈寳閿鄉十三縣雍正二年陞陜
州為直隸州以靈閿二縣屬焉今領縣十一
河南府沿革表
河南府屬縣沿革
洛陽縣(附郭)
周(為東都以地居洛水之北故曰洛陽)秦(於此置河南縣屬三川郡)漢(析置洛陽縣屬河南郡)
東漢(改郡為尹縣屬如故)三國(魏改尹為郡省河南縣入洛陽)晉(復置河南縣屬河南)
(尹)南北朝(劉宋二縣俱屬河南郡後魏仍屬河南尹東魏改河南縣曰宜遷縣屬河南郡)
(洛陽縣屬洛陽郡後周復改宜遷縣為河南縣以洛陽省入)隋(開皇初復置洛陽縣並屬河南)
(郡)唐(垂拱四年析河南洛陽置永昌縣唐隆二年復故名)五代(並為河南府治)宋(熙寧)
(五年省洛陽入河南元祐二年復置)金(正隆二年省河南入洛陽屬金昌府)元(屬河南路)明
(屬河南府)
皇清因之編戶八十六里
偃師縣
上古(帝嚳所都之地)商(成湯盤庚俱都此號曰西亳)周(武王克商還息偃師徒遂以為名)
秦(為三川郡地)漢(始置偃師縣屬河南郡)東漢(因之屬河南尹)三國(魏屬河南)
(郡)晉(省入洛陽縣)南北朝(俱廢)隋(開皇十六年復置仍屬河南郡)唐(屬河南府)
(河南郡)五代宋(俱屬河南府)金(屬河南路)明(屬河南府)
皇清因之編戶五里
鞏縣
周(鞏伯邑顯王二年西周惠公封少子班於鞏號為東周)漢(始置鞏縣屬河南郡)東漢(改郡)
(為尹縣屬如故)三國(魏復改尹為郡)晉(仍置尹)南北朝(劉宋屬河南郡東魏改屬)
(成臯郡北齊因之)隋(屬河南郡)唐(屬河南府河南郡)五代宋(俱屬河南府)
金(屬金昌府)元(屬河南路)明(屬河南府)
皇清因之編戶一十一里
孟津縣
漢(為孟津關)晉(改為富平津)唐(置河清縣屬河南府河南郡)五代(屬河南府)宋(開寳)
(元年徙治白坡鎮)金(初徙治孟津渡始改為孟津縣屬金昌府)元(屬河南路)明(屬河南府)
皇清因之編戶六里
宜陽縣
周(為召伯聽訟之所)漢(始置宜陽縣屬弘農郡)東漢(因之)三國(魏析置甘棠縣屬新)
(安郡尋復舊)晉(屬弘農郡)南北朝(劉宋因之東魏置宜陽郡治此後周改宜陽曰昌洛)
(縣)隋(大業初復為宜陽屬河南郡)唐(武德二年改為福昌縣屬河南府河南郡)五代
(屬河南府)宋(熙寧五年省入夀安縣元祐元年復置)金(復改為宜陽縣屬金昌府)元(屬河)
(南路)明(屬河南府)
皇清因之編戶一十五里
登封縣
夏(禹避舜子於陽城即此)漢(置陽城崈高二縣屬潁川郡)東漢(省崈高入陽城)三國
(魏因之屬潁川郡)晉(屬河南尹)南北朝(後魏屬陽城郡東魏析置堙陽縣)隋(開皇)
(六年改堙陽曰武林縣大業元年復改曰嵩陽與陽城並屬河南郡)唐(貞觀十七年省嵩陽入陽)
(城光宅元年始改陽城為登封屬河南府河南郡)五代宋(俱屬河南府)金(屬金昌府)
元(屬河南路)明(屬河南府)
皇清因之編戶一十里
永寧縣
漢晉(俱為澠池縣之西南境)南北朝(後魏置崤縣屬恒農郡西魏置北宜陽縣尋改)
(為熊耳縣屬宜陽郡後周屬同軌郡)隋(義寧二年徙治永固城始改曰永寧縣屬河南郡)唐
(武德二年又移治同軌城屬穀州後屬河南府河南郡)五代宋(俱屬河南府)金
(屬嵩州)元(屬河南路)明(屬河南府)
皇清因之編戶一十二里
新安縣
周(春秋時為西周地)秦(名其地曰新安)漢(始置新安縣屬弘農郡)東漢三國
(魏皆因之)晉(孝武時置東垣西垣二縣屬河南尹)南北朝(劉宋有東垣新安西東垣三縣)
(並屬河南郡東魏省縣置新安郡尋又析置東垣縣並屬焉)隋(仁夀四年省新安入東垣大業)
(初復改東垣為新安屬河南郡)唐(武德元年復析置東垣縣尋省入焉屬河南府河南郡)五
代宋(俱屬河南府)金(屬金昌府)元(屬河南路)明(屬河南府)
皇清因之編戶一十八里
澠池縣
周(戰國為韓地秦昭王二十年會諸侯於澠池即此)漢(始置澠池縣屬弘農郡以地在崤澠之間)
(故名)東漢三國(魏)晉(俱屬弘農郡)南北朝(劉宋仍舊後魏置澠池郡)
(治此後魏屬同軌郡西魏屬河南郡)隋(屬河南郡)唐(初屬穀州貞觀元年改屬河南府河南郡)五
代宋(俱屬河南府)金(陞為韶州)元(至元八年廢州復為縣屬陜州)明(改屬河南府)
皇清因之編戶二十六里
嵩縣
夏(為伊闕地)周(為周公聽訟之處後秦晉遷陸渾之衆於此)漢(置陸渾縣屬弘農郡)東漢
三國(魏皆因之)晉(屬河南尹)南北朝(東魏置伊陽郡以縣屬焉)隋(開皇初廢郡改縣曰)
(㐲流大業初復曰陸渾屬河南郡)唐(屬河南府河南郡)五代(以陸渾縣省入伊陽屬河南府)
宋(紹興初為順州)金(改嵩州以在嵩嶽之西故名)元(屬南陽府)明(降州為縣屬河南府)
皇清因之編戶一十三里
盧氏縣
周(為西虢地)漢(因盧敖得仙於此始置盧氏縣屬弘農郡)東漢三國(魏俱因之)晉
(屬上洛郡)南北朝(劉宋仍屬弘農郡東魏改屬金門郡)隋(初置虢州治此後屬弘農郡)
唐(武德二年復屬虢州弘農郡)五代宋金(俱屬虢州)元(屬南陽府嵩州)
明(初屬陜州洪治四年改屬河南府)
皇清因之編戶十里
南陽府
禹貢豫州之域在周為申伯應鄧二侯之封又為唐
鄾二國春秋時俱併於楚又為鄀國滅於秦戰國屬
韓秦取韓地自漢江以北置南陽郡以在中國之南
而居陽地故謂之南陽漢因秦制領於荆州刺史東
漢光武起兵舂陵立更始於淯水上即此後天下既
定亦置南陽郡曹魏因之晉改郡為國劉宋復改國
為郡屬雍州後魏西魏俱屬荆州後周屬豫州隋初
罷郡置鄧州尋置南陽郡唐置鄧州南陽郡以山南
道治之宋為鄧州武勝軍屬京西南路金屬南京路
元改南陽府明因之成化十年改汝州及魯山等四
縣直隸布政使司尋增置南召桐柏淅川三縣屬南
陽府
皇清因之領鄧裕二州併南陽唐泌陽鎮平南召桐柏
内鄉新野淅川舞陽葉十一縣順治十六年省南召
縣入南陽縣今領州二縣十
南陽府沿革表
南陽府屬州縣沿革
南陽縣(附郭)
周(申伯國戰國為韓宛邑)秦(置宛縣屬南陽郡)漢(武帝以霍去病力冠諸軍析冠軍縣)
(封之)東漢三國(魏皆因之)晉(改郡為國縣屬如故)南北朝(南宋改國)
(為郡屬如故後魏析置上陌縣後周省宛縣入焉尋又改為上苑縣)隋(開皇初始改為南陽)
(縣屬鄧州尋罷州仍屬南陽郡)唐(武德三年以縣置宛州後廢州復置縣屬鄧州南陽郡)
五代(屬鄧州周以向城縣省入)宋金(俱屬鄧州武勝軍)元(屬南陽郡)明
(屬南陽府)
皇清因之編戶二十四里順治十七年以南召縣省
入共編戶二十五里
唐縣
周(春秋唐國地)漢(置比陽縣比一作沘又湖陽縣光武封姊為湖陽公主即此俱屬南陽郡)
東漢三國(魏皆因之)晉(改郡為國省湖陽入棘陽比陽縣屬如故)南
北朝(宋齊復置湖陽縣後魏克齊湖陽置西淮安郡及南襄州治焉西魏改南襄為)
(湖州)隋(以比陽為淮安郡治湖陽縣屬舂陵郡)唐(初置顯州湖陽復置湖州尋廢)
(後為唐州淮安郡湖陽縣屬焉)五代(梁屬泌州後唐屬唐州晉又屬泌州後周復屬)
(唐州)宋(屬唐州)金(屬唐州領泌陽比陽湖陽桐柏四縣正祐三年廢湖陽縣為鎮)
元(屬唐州初復置湖陽縣至元三年廢湖陽比陽桐柏三縣泌陽為倚郭)明(降州)
(為縣與泌陽桐柏並屬南陽府)
皇清因之編戶二十三里
泌陽縣
漢(置舞隂縣屬南陽郡)東漢三國(魏皆因之)晉(改郡為國縣屬如故)南北
朝(劉宋後魏俱屬南陽郡)隋(開皇初改縣曰臨舞屬淮安郡)唐(貞觀元年省入湖陽)
(尋復置天寳元年始更名泌陽屬唐州淮安郡)五代(梁為泌州治後唐為唐州治晉復為)
(泌州治漢周又為唐州治周以慈丘縣省入)宋(屬唐州)金(屬唐州)元(初改曰昆)
(陽尋復故名屬唐州)明(改屬南陽府)
皇清因之編戶八里
鎮平縣
漢(置安衆縣屬南陽郡)東漢(因之)晉南北朝隋唐宋(俱廢)
(為穰縣北鄉地)金(置陽管鎮)元(初置鎮平縣屬南陽府)明(初省入南陽縣成化六年復置)
(仍屬南陽府)
皇清因之編戶九里
桐柏縣
夏(禹貢𨗳淮自桐柏即此)漢(置復陽縣以在桐柏大復山之陽故名屬南陽郡)東漢(因之)
南北朝(梁置淮安郡後魏置東荆州西魏改為淮州)隋(始改曰桐柏屬淮安郡)唐
(武德初置純州貞觀元年州廢以縣屬唐州淮安郡)五代(梁屬泌州後唐屬唐州晉又屬泌州)
(漢周復屬唐州)宋金(俱仍舊)元(至元三年廢縣為保併入唐州)明(初置桐柏鎮成)
(化十三年復置縣屬南陽府)
皇清因之編戶四里
鄧州
周(春秋時鄧侯國又為鄾國)秦(為穰邑封丞相魏冉為穰侯即此)漢(置穰縣屬荆州南陽郡)
東漢三國(魏皆因之)晉(屬義陽郡)南北朝(劉宋屬新野郡後魏因之)隋
(開皇三年罷郡始置鄧州治此大業初州廢以縣改屬南陽郡)唐(乾元初復改為鄧州縣屬如故)
五代(梁置宣化軍唐改威勝軍周改武勝軍以菊潭縣省入)宋(置穰縣屬鄧州武勝軍)
金(以順陽縣省入為鎮)元(屬南陽府)明(復為鄧州省穰縣入焉屬如故)
皇清因之編戶一十五里
内鄉縣
周(春秋時為楚之白羽地又古鄀國)秦(置中鄉縣屬南陽郡)漢(為析縣屬弘農郡)東漢
(屬南陽郡)三國(魏因之)晉(屬順陽郡)南北朝(劉宋屬南陽郡後省西魏始改内鄉)
(縣屬浙陽郡後周縣廢)隋(復置縣仍屬淅陽郡)唐(武德初析置默水縣尋省入焉屬鄧州南)
(陽郡)五代(屬鄧州)宋(太平興國六年析置順陽縣並屬鄧州)金(順陽縣入穰城為鎮)
元(仍屬鄧州)明(屬南陽府鄧州)
皇清因之編戶八里
新野縣
周(始置新野縣屬南陽郡)東漢三國(魏皆因之)晉(屬義陽郡)南北朝(劉宋)
(元嘉末省大明元年復置屬新野郡後魏因之)隋(屬南陽郡)唐(乾元元年省入穰縣)五代
宋金(俱廢為新野鎮)元(復置縣屬鄧州)明(屬南陽府鄧州)
皇清因之編戶二十里
淅川縣
周(春秋楚子遷許於析即此)秦(屬南陽郡地)漢(置析縣屬弘農郡)東漢(屬南陽郡)晉
(屬順陽郡)南北朝(南宋屬南陽郡後魏始置淅川縣屬南鄉郡尋改南鄉曰淅陽郡縣屬如)
(故)隋唐(俱省)五代(梁於故淅川縣地置淅水縣屬鄧州後唐晉漢周皆因之)宋
(省入内鄉縣)金(因之屬鄧州武勝軍)元(至元二年併入穰縣)明(初因之成化七年仍析内)
(鄉之西南境置淅川縣屬南陽府鄧州)
皇清因之編戶一十四里
裕州
周(春秋時楚之方城)漢(置堵陽縣屬南陽郡)東漢(改曰順陽縣)晉(因之)南北朝
(劉宋置順陽郡治此後魏因之西魏改曰方城縣屬襄邑郡北齊郡縣俱廢)隋(大業初復置方)
(城縣屬淯陽郡)唐(真昌間改屬魯州尋廢州以縣屬唐州淮安郡)五代(梁屬泌州後唐屬唐)
(州晉復屬泌州漢周又屬唐州)宋(慶歷二年廢為鎮入南陽縣元豐元年復置)金(泰和八年)
(始置裕州以縣屬焉)元(仍舊)明(以方城縣省入屬南陽府)
皇清因之編戶十里領縣二
舞陽縣
漢(置舞陽縣屬潁川郡以在舞水之陽故名)東漢(因之)三國(魏改置舞陽郡後仍改為縣)
晉(屬襄城郡)南北朝(劉宋屬武陵郡後魏屬襄城郡)隋(開皇初改曰北舞縣屬潁川郡)
唐(開元四年復曰舞陽屬許州潁川郡)五代(屬許州)宋(屬潁昌府)金(復屬許州)元
(初省入葉縣尋復置屬裕州)明(屬南陽府裕州)
皇清因之編戶四十里
葉縣
周(本應子國春秋時為楚地後為沈諸梁之邑)漢(始置葉縣屬南陽郡)東漢三國
(魏皆因之)晉(改郡為國縣屬如故)南北朝(後周析置定南縣與葉縣並屬南襄城郡)隋
(大業初省定南縣入焉屬潁川郡)唐(初陞為葉州又改仙州尋罷州復置縣屬汝州臨汝郡)
五代(屬汝州)宋(仍舊)金元(俱屬裕州)明(屬南陽府裕州)
皇清因之編戶一十三里
南召縣(附)
周(春秋楚地)漢晉(俱屬雉縣地今府城北有雉城即此)唐(屬向城縣地)宋金
元(俱屬南陽縣地)明(初置鴉路鎮屬南陽縣成化十二年析南陽縣北境置縣因地有南)
(召店故名屬南陽府)
皇清因之編戶一里順治十六年省入南陽縣
汝寧府
禹貢豫州之域春秋時為蔡沈賴江道柏房諸國地
戰國楚魏二境之交秦為潁川郡之西南境漢析梁
沛二郡地置汝南郡以豫州刺史領之東漢魏晉皆
仍舊焉劉宋初以汝南郡屬豫州景明初復立司州
仍治汝南郡號其城曰懸瓠後魏改司州為豫州東
魏因之改治新蔡郡北齊復改豫州為司州治義陽
郡隋初廢郡置蔡州大業初復廢州為汝南郡屬豫
州唐乾元間置豫州寳應初以避諱改蔡州汝南郡
屬河南道五代漢為防禦州宋為蔡州淮康軍屬京
西北路金為蔡州鎮南軍元初為蔡州後改汝寧府
明初仍舊成化十八年陞信陽縣為州洪治十八年
又增置正陽縣屬汝寧府
皇清因之領光信陽二州併汝陽上蔡確山正陽新蔡
西平遂平光山固始息商城羅山十二縣雍正二年
陞光州為直隸州以光固息商四縣屬焉今領州一
縣八
汝寧府沿革表
總部郡(直隸州附)州縣
汝寧府屬州縣沿革
汝陽縣(附郭)
周(為沈國地)漢(始置汝陽縣屬汝南郡)東漢晉(皆因之)南北朝(劉宋後魏)
(俱屬汝陽郡)隋(大業初復置汝南郡以縣屬焉)唐(貞元七年析置汝南縣並屬蔡州汝南郡)
(後復省入)五代(為蔡州治)宋(屬蔡州淮康軍)金(屬蔡州鎮南軍)元(初廢縣尋復置以平)
(輿縣省入為汝寧府治)明(仍舊)
皇清因之編戶三十五里
上蔡縣
上古(蔡國)周(武王封弟叔度於蔡成王封其子蔡仲即此)漢(始置上蔡縣屬汝南郡)東
漢三國(魏)晉(皆因之)南北朝(後魏析置臨汝縣北齊二縣俱廢)隋
(開皇初改置武津縣大業中復為上蔡)唐(屬蔡州汝南郡)五代(屬蔡州)宋(屬蔡州淮)
(康軍)金(屬蔡州鎮南軍)元(屬汝寧府)明(仍舊屬)
皇清因之編戶三十六里
確山縣
周(春秋為江國)漢(置朗陵安昌二縣屬汝南郡)東漢(省安昌入朗陵)晉(以朗陵屬汝南郡復)
(置安昌縣改屬義陽郡)南北朝(東魏省朗陵入安昌縣屬初安郡)隋(開皇十八年改安昌)
(曰朗山縣還故屬)唐(屬蔡州汝南郡)五代(屬蔡州)宋(大中祥符五年始改為確山縣屬蔡)
(州淮康軍)金(屬蔡州鎮南軍)元(屬汝寧州)明(初省入汝陽縣洪武十四年復置屬汝寧府)
皇清因之編戶九里
正陽縣
周(為沈國地)漢(置慎陽縣屬汝南郡)東漢三國(魏)晉(皆因之)南北朝
(劉宋始改曰正陽縣東魏改屬義陽郡北齊因之)隋(開皇初郡縣俱廢尋復置改縣曰正丘大)
(業初仍改正陽縣屬汝南郡)唐(載初元年改曰淮陽縣神龍元年復故名屬蔡州汝南郡)五
代(屬蔡州)宋(屬蔡州淮康軍)金元(俱屬息州)明(初省入汝陽縣弘治十八年復)
(置屬汝寧府)
皇清因之編戶一十五里
新蔡縣
上古(呂國)周(春秋時蔡平侯徙都於此故曰新蔡)漢(始置新蔡縣屬汝南郡)東漢
三國(魏皆因之)晉(屬汝隂縣)南北朝(劉宋東魏俱屬新蔡郡)隋(開皇初廢郡置)
(舒州改縣曰汝北大業初州廢縣仍舊屬汝南郡)唐(屬蔡州汝南郡)五代(屬蔡州)宋
(屬蔡州淮康軍)金元(俱屬息州)明(屬汝寧府)
皇清因之編戶一十二里
西平縣
周(春秋為柏子國)漢(始置西平縣屬汝南郡)東漢三國(魏)晉南北
朝(劉宋後魏皆因之北齊改汝南為文成郡治此)隋(開皇初郡廢縣還故屬)唐(貞觀元年)
(省入郾城開元四年復置屬蔡州汝南郡)五代(屬蔡州)宋(屬蔡州淮康軍)金(屬蔡州鎮)
(南軍)元(屬汝寧府)明(屬仍舊)
皇清因之編戶二十一里
遂平縣
周(春秋房子國)漢(置吳房縣屬汝南郡)東漢三國(魏)晉(皆因之)南北
朝(後魏改曰遂寧縣屬襄城郡)隋(大業初復為吳房縣仍屬汝南郡)唐(元和十二年李)
(愬平吳元濟始改曰遂平縣屬蔡州汝南郡)五代(屬蔡州)宋(屬蔡州淮康軍)金(屬蔡)
(州鎮南軍)元(初省入汝陽縣至元三十年復置屬汝寧府)明(屬仍舊)
皇清因之編戶一十二里
信陽州
周(為申國即宣王封申伯之城)秦(屬南陽郡)漢(置平氏縣)東漢(因之)三國(魏改置義)
(陽縣又置弋陽郡治之)晉南北朝(東魏)隋(俱仍舊)唐(武德初改為申州貞)
(觀初又改義陽郡縣屬如故)宋(改義陽縣曰信陽屬信陽軍)元(至元十五年改軍為州二)
(十年徙州治羅山舊縣以信陽縣屬焉屬汝寧府)明(初因之洪武十年降為縣成化十一年復)
(陞為州仍屬汝寧府)
皇清因之編戶一十二里領縣一
羅山縣
周(春秋時蔡地)秦(為潁川郡地)漢(為澠縣屬江夏郡)東漢晉(皆因之)南
北朝(北齊置高安縣)隋(始改高安縣曰羅山屬義陽郡)唐(武德四年置南羅州八年州廢)
(以縣屬申州義陽郡)五代(屬申州)宋(初省入義安軍後復置羅山縣屬信陽軍)元(至元)
(十五年改信陽軍為州二十年徙州治此而移縣治於西南號曰羅山新縣為州附郭)明(洪武)
(十年改屬汝寧府成化十一年屬汝寧府信陽州)
皇清因之編戶三十八里
河南通志卷三
