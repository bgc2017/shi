欽定平定臺灣紀略卷三十七
九月十四(日戊寅)李侍堯奏言諸羅被圍日久前接
將軍常青來札知又遣副將貴林蔡攀龍參將孫
全謀䓁帶兵一千六百名前往應援嗣於二十四
五等日接臺灣各官禀報因八月以來暴風頻作
各兵由水路沿海往塩水港去而復回兼有失風
耗損者八月十四日尚未到齊柴大紀等在諸羅
尚在固守惟糧食已無甚為竭蹶劄塩水港之遊擊
楊起麟先僱番民四人各帶火藥二十五觔番銀
四五十圓晩間伏地而進後又僱十一人如前運
送俱得到諸羅擬再多雇暗運接濟十五日以後
風勢稍息貴林蔡攀龍等料可俱抵塩水港該道
永福又令塩水港隨營之縣丞徐英䓁多僱義民
𢾗千協力前進諒必打通道路二十九日有舡到
厦詢知蔡攀龍等已於二十前後到塩水港查該
處及鹿仔草夲有府城遣往運送糧餉之夫役五
六千名今該道又在塩水港僱義民𢾗千協同前
進是兵力亦已厚集且塩水港鹿仔草亦俱有兵
駐劄蔡攀龍等見前此魏大斌等輕進被截自必
步步為營接續前進不至為賊所誘定可打通道
路奏入
上命軍機大臣傳諭福康安李侍堯曰諸羅雖被賊圍
糧餉火藥不無短缺經楊起麟僱番民運送接濟實
為出力可嘉楊起麟前已䧏旨遇恭將缺出即令補
用矣至賊人夥黨雖衆止係一時廹脅現據李侍堯
奏臺灣道永福已令塩水港隨營之縣丞徐英䓁雇
覓義民𢾗千人恊力勦賊可見該處百姓皆知賊匪
立就殄滅無不急公投效若大兵一到或剿或撫賊
黨自必紛紛觧散日就窮蹙諒此等被脅民人豈有不
願為良善子民而轉肯為賊出力之理且藍元枚未
經患病之先朕早已令福康安前赴臺灣督辦軍務
機宜凑合實為成功先兆福康安尤當深信不疑恃
以無恐至將來柴大紀調補水師提督後所有陸路
提督一缺朕因蔡攀龍由遊擊甫擢副將即陞總兵
不過𢾗月若即用為提督未免稍驟今思該處帶兵
總兵如李化龍等俱不若蔡攀龍之奮勇而蔡攀龍
係本省人在閩最久該處情形較為熟諳自不若即
以蔡攀龍補用陸路提督更為得力著福康安李侍
堯留心察看如蔡攀龍果能奮力破賊即先將蔡攀
龍傳旨補授以示鼓勵冄徐鼎士前此約會藍元枚
由大肚溪進兵伊由大甲溪進兵夾攻大里杙賊巢
本為佳策藍元枚未即前往即己身故現在該處䆒
竟作何籌辦接應徐鼎士是否尚在淡水抑已與李
化龍等會同進兵大甲溪總未據續有奏報並著福
康安李侍堯各將徐鼎士一路近日攻剿情形迅速
覆奏
同日常青奏言山猪毛義民(臣)前次未將該處設
堆堵禦共有義民八千除保守本庄外又挑出一
千餘人俱各安頓家室公議各緣由詳晰聲叙實
属錯謬兹擬扵剿捕南路即順便令伊等各回本
庒又副將貴林蔡攀龍恭將孫全謀䓁帶領官兵
一千六百名已於十九日自塩水港起行前往諸
羅現在未接柴大紀等文報但恭贊恒瑞又帶滿
漢大兵三千名于二十二日起行聲勢更甚諸羅
定可無虞道路自必通暢至浙省滿兵俱已到齊
亦已陸續前來(臣)惟有乘新兵銳氣速擒南路賊
首莊大田即趨赴北路會攻賊首林爽文大里杙
賊巢必不敢因循貽悮自干重咎奏入
上命軍機大臣傳諭福康安常青李侍堯曰常青仍令
山猪毛廣東義民各回本庒所辦又属拘泥既自知
前此聲叙未明係属錯謬而於奉到續䧏諭旨之後
又欲將該義民等送回本庒何不曉事體若此該庒
人衆心齊既自能防禦而挑出隨營之一千餘人又
能激發義憤願隨官兵助剿常青正當聽從所請令
其隨同殺賊立功正可以助官軍聲勢今復行拘泥
遣回豈不阻伊等急公投效之心着常青於接奉此
旨即派瑚圖里前往該庒傳旨嘉奬並諭以此事係
属常青辦錯現已有旨申飭該義民等仍當前赴軍營
隨同官軍征剿如能殺賊立功即當邀恩得賞官職
俾該義民等益加踴躍從事更可得力所有義民副
理劉䋲祖並即着一體賞給官職以示奬勵現在接
應柴大紀之蔡攀龍等據常青奏已於八月十九日
自塩水港起行自已即日前抵諸羅恒瑞又帶兵續
往是該處軍勢壮盛不但諸羅之圍已觧而塩水港
鹿仔草一帶亦無可虞今常青乘官兵新到銳氣親
自統領先將南路屯佔賊匪剿殺無遺擒拿莊大田
此亦先清後路一策常青務須奮力搜剿以清肘腋
現在蔡攀龍已由塩水港前抵諸羅若恒瑞彼時由
陸路前往正可將鹿仔草沿途一帶賊匪迎頭截殺
打通道路會合柴大紀乃轉由海道行走豈不紆迴
遲緩此時恒瑞自己由塩水港前進而柴大紀處已
得蔡攀龍接應之兵若與恒瑞合力攻擊先將塩水
港以南府城以北一帶賊匪痛加殱戮廓清道路俾
中間毫無梗阻固属甚善否則或竟合兵一處徑搗
大里杙賊巢擒拏首惡亦可期迅速集事其如何定
計前往攻剿之處着即速行馳奏鹿仔港一路藍元
枚扵上月十八日病故後無大員統領恐賊匪生心
窺伺殊深懸切但鹿仔港果有賊滋擾李侍堯自必
業已奏到今並未據該督奏及是鹿仔港諒亦無虞
福康安即當直抵諸羅速奏擒渠掃穴之績
同日舒常姜晟同奏言川省運閩米二十萬石分
装舡六十二隻於七月十九日自重慶開帮八月
二十八九䓁日陸續到漢(臣)等𣲖糧道連柱帶同
漢陽府縣并委雜職等官照料川省委員等盤量
過載計楚舡五十七隻足敷装載於九月初四日
自漢口陸續開行(臣)等仍派委巡檢把搃四員協
同護送出境其二運米舡抵漢者現已過半亦將
取次過載三四運米舡據原任荆宜施道陳大文
及宜昌府縣等禀報已均入楚境啣尾遄行當亦
隨後抵漢換舡過載不至遲逾至楚北運閩米十
萬石亦分四運自八月初十日頭運米舡開行每
間五六日後啓行今頭批米舡已扵九月初一日
齊抵德化縣轉送前進二批亦到過半均應扵吳
城鎮換舡過載業經江西撫(臣)委員照料(臣)等亦
仍嚴飭押運各員催儧前行務扵江西本省米石
運竣赶緊接運不至守候躭延冄川省自宜昌府
巴東縣入楚境至黃州府黃梅縣出境計程二千
二百里應設水臺一十九處(臣)等遴派正印官分
赴各府属沿江地方每隔一百二三十里不等可
以灣泊舡隻之處搭棚安站一面預偹牛羊米麺
油茶等項以便臨期贍給其入境後宜昌荆州一
路業已派有府道會同宜昌鎮率帶文武員弁分
叚照料弹壓一俟抵漢換舡(臣)等即親至漢陽督
同妥為辦理並於例得供支之外量加賞賚務令
屯練等踴躍歡欣遄行無滯仍飭藩司陳淮前往
黃梅縣照料出境再本月初二日接准恊辦大學
士福康安咨開四川屯練兵丁自九江由江西玉
山常山徑至衢州較近一千餘里自應改從此路
以期速逹閩省當即飛咨江西撫(臣)何裕城查照
迅速妥偹至漢口為各省商販聚集之所如雇偹
舡隻之事辦理不善恐有妨於商民舡戶或致各
貨阻滯長價不可不通盤籌議前經出示曉諭所
有不合用舡隻毋許封雇今雇偹轆轤應運之舡
計足敷用除守空給與飯食開行照例給價外復
將舡𢾗已敷毋庸封雇緣由出示張貼今商民人
等販貨往來一概聽便并嚴查胥役人等留難阻
滯是以漢口地方需用舡隻為𢾗雖甚繁多而商
民舡戶等均極寧貼如常
同日孫永清奏言黔兵如須調遣應由黔省古州
丙妺一帶入粤西之懷遠縣出蒼梧縣入廣東之
封川縣境計程雖一千八百餘里俱係水路順流
直下最為便捷所有各兵沿途支應口糧塩菜等
項均經密飾經過各地方官一律准備並派委右
江道陸蒼霖馳赴黔粤交界之梅寨地方督同該
府縣弹壓照料柳州一帶派委護塩法道李鏡圖
督送潯州府一帶派委左江道楊雄業督送一俟
接有黔兵起程之信即分飾馳赴各站董率妥辦
(臣)仍前赴梧州府親行點送出境至需用舡隻現
值粤西官兵赶緊啓行即黔兵接續過境舡隻亦
儘可敷用又於八月二十五日接准督(臣)孫士毅
咨稱現准將軍常青咨會奏請添調粤西官兵三
千名赴臺灣恊剿若恭候
硃批未免緩不濟急自應飭令即日起程等因當即飛
咨提(臣)令飾原派各營將弁立即帶兵自營起程
扣算路途遠近勒限均到梧州彙齊分起啓行并
委護塩道李鏡圖馳赴平樂左江道湯雄業前往
分頭督催照料其柳州府一帶即令右江道陸蒼
霖就近督催務期迅速䟎行俾早行一日則軍營
早收一日之效至粤西各標恊營現存預儲三年
火藥共二十七萬有零為𢾗頗多(臣)現在札商提
(臣)三德冄添撥二萬斤共成五萬並配就鎗子鉛
弹於官兵行走之後委員觧赴潮州聽侯督(臣)轉
觧赴閩偹用均奏入報
聞
十五日(己邜)
上命軍機大臣傳諭福康安李侍尭曰魏大斌到諸羅
後已越月餘而鹿仔草被截糧餉火藥尚未能運送
到縣魏大斌自應親帶官兵出城將諸羅至鹿仔草
一帶賊匪奮力往來剿殺開通道路接應糧餉火藥
方可稍贖前愆乃惟知株守城中安然坐食專待他
人救援伊竟袖手旁觀一籌莫展試思魏大斌前往
諸羅係為何事且伊係總兵非若偏禆將弁必聽柴
大紀調度派委者可比似此一味株守又安用該總
兵前往援應耶福康安到諸羅後切寔查明將該鎮
恇怯貽悮之處即行據實恭奏至魏大斌所帶官兵
損失至一千一百名之多此項兵丁未必皆係陣亡
恐其中臨陣脱迯甚至有潰散從賊者不可不查明
嚴辦又前此鳳山潰散兵丁未經投出者甚多俱着
福康安於事定後詳細查察並著李侍堯飾属於内
地沿海一帶嚴密查拏如有潰散逃回及從賊者即
應訊明分别按律嚴辦勿致倖逃法網
十六日(庚辰)琅玕奏言四川屯練兵丁從川江順流
而下由湖北先至江西必由九江府行走該處有
兩路俱係由浙入閩通行大道一自九江府由安
徽江南浙江至衢州府計水程二千三百餘里自
衢州西安至閩省浦城縣旱路二百四十餘里一
自九江府湖口縣至玉山水程九百餘里自玉山
經浙江常山至閩省浦城縣旱路四百二十餘里
川省屯練兵丁改由江西行走較為便捷因將軍
(臣)福康安到浙面同商酌福康安亦深以為然即
飾沿途地方一體預偹查自衢州至閩陸路一切
過兵事宜先俱委令杭嘉湖道清泰會同金衢嚴
道玉德督率各該地方官辦理已有章程惟常山
一路並未經過兵差現仍委令該道清泰前往妥
協偹辦務使行走迅速不至稍有遲悮再海蘭察
等帶領侍衛章京拜唐阿等已扵二十二二十五
二十九等日出境將軍(臣)福康安帶領侍衛章京
各員於九月初四日入閩省浦城縣界奏入
上命軍機大臣傳諭福康安常青李侍堯曰海蘭察等
與福康安先後出浙江境入閩想海蘭察等抵蚶江
時自必等候福康安一同配渡齊抵鹿仔港激勵將
士整頓兵力軍威振作壁壘一新即日前抵諸羅合
兵進剿惟是常青一路現在統兵搜剿南潭鳳山一
帶賊匪擒拏賊目莊大田該處帶兵鎮將如蔡攀龍
等已經常青派令援應諸羅恒瑞亦已接續前往其
餘將弁恐無奮勇可恃之人應於所帶巴圖魯侍衛
等酌派一二十人令其前赴南路交常青派委帶兵
擒拏賊目莊大田更為得力但福康安初抵鹿仔港
時該處至府城道路或尚未通順難以派令遄往應
於前抵諸羅殺散賊匪與柴大紀會兵一處後冄行
派往巴圖魯侍衛等亦可迅速前進不虞梗阻至福
康安抵諸羅後若常青尚未將莊大田拿獲福康安
不可因常青尚未得手轉置大里杙而先赴南路攻
剿舍近就遠使賊首得以負固稽誅此為最要徐鼎
士處前曾諭李侍堯添撥兵一千名徐鼎士又招集
義民熟番𢾗千人正可乘機攻擊福康安亦應於所
帶巴圖魯侍衛内酌派𢾗人前往帮同帶兵合剿更
可期得力至常青自三月初間抵臺灣後在彼已閱
半載較之黃仕簡在彼止有兩月躭延更為日久且
黃仕簡止帶兵二千餘名前渡臺灣而常青渡臺灣
時所帶之兵已有五千餘名今又陸續添調多兵是
兵力較之黃仕簡多至數倍若此時常青能將莊大
田拿獲收復鳳山俾南路肅清即属常青之福尚可
將功抵罪倘福康安等已將大里杙賊巢攻破首惡
就擒而常青尚未能拿獲莊大田收復鳳山仍須福
康安統兵前往剿捕蕆事則常青之罪甚重恐難邀
寬宥至福康安與李侍堯面晤後於何日配渡前抵
鹿仔港及李侍堯得有軍營禀報各情形即行迅速
馳奏
十七日(辛巳)李侍堯奏言初四日接楊廷理禀稱中
秋前後連接柴大紀來文并外間偵探消息知諸
羅尚在固守硝可取土熬煎米亦尚有出處十七
日貴林蔡攀龍等到塩水港十九日領兵前進二
十日貴林楊起麟邱能成為頭隊蔡攀龍孫全謀
為二隊一路前剿正遇大雨賊又乘勢包圍幸柴
大紀帶兵接應入城兵民尚無大折又探得到諸
羅之兵於二十二日仍復自諸羅打出以通道路
至恒瑞所統兵三千因舡少不能盡載二十二日
即先往一千六百名餘亦連日續進䓁語查諸羅
被圍已逾两月兹據楊廷理所禀則是道路已通
即途次尚有賊匪伺間出擾而蔡攀龍等已可往
來剿殺斷不至如魏大斌之再入圍中適恒瑞所
帶兵三千名又已續到兵力既可接濟軍勢亦益
壮盛數日内恒瑞與柴大紀等自必會同面商先
將諸羅城外之賊剿洗即可尅期直攻大里杙再
接據帶兵鎮將等禀稱去冬及本年春夏間調往
各官兵所帶帳房經夏秋雨淋風刮已俱破爛難
以棲止懇即製給更換等因自係實在情形兼有
随帶火藥等項尤須遮蔽嚴密不至潮濕方可得
用又舊時駐臺班兵本無帳房今亦有隨征者並
應給與帳房以免露宿是以(臣)飭司道會同營員
按照軍装則例先製造一千架分觧臺郡及鹿仔
港等處以供配給其近日所派一萬一千之滿漢
官兵及本省增調向東港鹿仔港塩水港之進剿
各兵甫經派往所帶帳房毋庸添補奏入
上命軍機大臣傳諭福康安常青李侍堯曰福康安等
剿捕賊匪除臨陣殱戮不計外其拿獲首逆及有名
大頭目自應觧京盡法處治其賊人小頭目及夥匪
等若概行觧京長途押送未免徒勞馹傳着福康安
李侍堯於獲犯後酌量輕重將賊匪助惡大頭目可
偹䆒訊者派員觧京若不過隨同夥犯即着在該處
審明正法以免煩擾至厦門地方為拏獲臺灣匪犯
觧送經過要地不可無滿兵弹壓着李侍堯派調閩
省駐防滿兵一千名或五百名前往但五百名恐兵
少不足以示威重竟應調撥一千名為是朕為軍旅
要務曉夜思維凡所以代為籌畫之處無微不到李
侍堯自能仰體朕意遵照妥協辦理也
十八日(壬午)
上諭内閣曰福建水師提督員缺着柴大紀調補其陸
路提督員缺即著蔡攀龍補授並著授為恭贊至副
將貴林等俱属奮勇可嘉亦應加恩陞擢前此常青
派令總兵魏大斌接應諸羅中途遇賊攔阻及抵諸
羅後又祗知坐守縣城並未能帶兵出城勦賊實属
畏葸無能魏大斌着革職交福康安留于軍前效力
贖罪所遺浙江温州鎮總兵員缺即著貴林補授貴
林所遺廣東羅定協副將員缺即著孫全謀補授孫
全謀所遺廣東大鵬營參將員缺即著楊起麟補授
其游擊邱能成著交福康安遇有恭將缺出即奏請
陞補除蔡攀龍貴林已賞花翎外孫全謀楊起麟邱
能成俱着賞戴花翎用示鼓勵
上又命軍機大臣傳諭福康安常青李侍堯柴大紀蔡
攀龍曰蔡攀龍等帶兵直扺縣城自必乘勢將諸羅
以南府城以北沿途屯佔賊匪悉數殱除肅清道路
而諸羅迤南附近村庄義民更可安輯柴大紀等自
必妥為撫慰整頓軍威以圖進取計此時福康安已
應由鹿仔港前抵諸羅自可合兵進剿但柴大紀蔡
攀龍於剿散沿途賊匪後自即應定計統兵往北直
攻大里杙賊巣以為掃穴擒渠之舉柴大紀蔡攀龍
現在彼此相商作何籌畫著即將辦理情形迅速具
奏至楊起麟既與蔡攀龍等同抵諸羅其鹿仔草存
貯糧餉火藥等項斷無尚留該處是否官兵運送諸
羅縣城又前㩀柴大紀奏諸羅被賊侵擾時有紳耆
舖民挑送飯米凉水分給官兵已有旨令福康安等
查明首先倡率之義民頭目酌賞官軄至幫同官兵
固守諸羅縣城之義民頭目及義民等亦應酌量加
恩並著柴大紀查明首先倡率及實在出力者奏明
分别酌賞職銜以示奬勵至該處既得有勝仗兼之
道路已通何以尚未見柴大紀奏報蔡攀龍現已擢
任提督授為恭贊是伊儘有奏事之責該參贊在彼
如何定計攻剿打仗殺賊之處亦著隨時迅速具奏
至楊起麟現已陞補廣東恭將但伊係閩省人在臺
灣日久打仗出力于該處情形自為熟悉將来即應
留于臺灣更為得力着福康安俟大功告竣後遇有
臺灣恭將缺出即行調補以收駕輕就熟之益
十九日(癸未)普吉保奏言前以鹿仔港統理乏員關
係甚大不得不俟將軍派撥之員来港然後進發
今鎮(臣)李化龍既經帶兵前來是統理有人(臣)一
俟伊到即可共為籌度相機進剿苐該鎮(臣)李化
龍初到鹿仔港於地勢賊情難以深悉(臣)一面將
此地情勢詳悉告知乘此兵力已足應留該鎮在
鹿仔港固守調度(臣)即親帶官兵前往西螺斗六
門一帶奮力勦賊奏入
上命軍機大臣傳諭福康安李侍堯普吉保曰鹿仔港
一路前因藍元枚病故後深恐賊匪聞知生心窺伺
而普吉保於藍元枚將官兵移交該鎮管束後並未
將該處情形及如何籌辦進剿之處詳悉具奏是以
降旨飭諭今據奏一俟李化龍前抵鹿仔港普吉保
即帶兵往西螺斗六門一帶攻勦所奏較合機宜殊
覺改觀是鹿仔港現属安静無虞賊擾現在福康安
已即日前抵鹿仔港又有李化龍在該處駐守普吉
保自應乘粤兵新到親督將弁速往西螺斗六門一
帶奮勇攻剿力圖自效至福康安到臺灣正值秋凉
晴爽道路已乾添調之兵陸續到齊亟應趁此機會
以期尅日蕆事
仝日李慶棻奏言預偹黔兵(臣)即會同提(臣)保成
飛檄原派各營將偹限文到即日帶兵起程并知
會搃統威寕鎮搃兵許世亨迅速馳赴古州帶領
分起前進其一切支應各事宜責成署布政使陳
大文署按察使張繼辛督理妥辦所有下遊古州
鎮遠二鎮標并清江協營共兵五百名距廣西較
近作為第一起現委貴東道尼堪富什渾會同古
州鎮總兵馬詔蛟照料催䟎出境(臣)撫標及貴陽都
勻二營共兵五百名作為第二起即于九月初八
日起程上游提標及定廣長寨協營共兵五百名
作為第三起大定平遠黔西遵義四協營共兵五
百名作為第四起現委糧儲道索諾木札木椘會
同營員沿途督催彈壓提(臣)保成即日可以抵省前
赴交界地方護送出境(臣)俟上游官兵經過省城
即馳赴古州總滙之地親身督率照料其火藥鉛
弹均係加倍擕帶軍装俱属整齊至經過各州縣
應付人夫船隻等項業經預偹齊全不致稍有停
滯奏入報
聞
二十二日(丙戌)何裕城奏言據江西省各縣驛禀報
近有常青等奏摺報匣二起先後逓過俱附有兩
廣督(臣)孫士毅傳牌内開因係海船被風打至潮
州海岸是以即從筠門嶺逓至江西省前進等因
查江西交界至筠門嶺本非驛路先因孫士毅駐
劄潮州府辦事一切文報若照常由廣東省城轉
逓路徑紆廻惟于筠門嶺至贑縣驛站大路止計
程六百三十里暫設臺站六十四處深山小路不
能馳馬募偹人夫按程接逓在案現今軍營報匣
既有從筠門嶺一路逓到者誠恐交冬風信不常
復有船抵潮州海岸經由此路逓到之報匣且正
值福康安統領大兵一舉蕩平之時驛逓奏章更
關緊要該處新設之站雖經分段派委雜職文員
專司管理但重山複嶺道路綿長若無駐彼總理
之員不足以資稽查而明慎重酌委署贑州府通
判徐寳麟贛州城守營都司石致遠馳赴筠門嶺
一帶駐劄督率稽查遇有軍營報匣加緊馳逓并
飭按察使額勒春督率該地方官添募壮徤人夫
在站伺候以期迅速不致稍有遲悮一俟凱旋即
行停撤奏入報
聞
二十三日(丁亥)李侍堯奏言聞李化龍已到鹿仔港
該二鎮面商定議李化龍留在鹿仔港駐守普吉
保帶領粤兵二千浙兵五百漳兵二千泉建兵一
千定于初六日起程由西螺進攻斗六門查南北
兩路半年以来俱係堵禦並未進勦而斗六門南
接諸羅北通大里杙尤為賊匪往来要隘今普吉
保因粤兵漳兵已到即統領前進及鋒而用必能
得手而諸羅之南現有蔡攀龍等打通道路恒瑞
又統兵三千前往剿殺是兵力已俱集諸羅一帶
不日定當會合進攻賊巣至北淡水為大里杙之
背調兵一千由五虎門出口往徐鼎士處接濟八
月十五日已經放洋嗣因各船在洋遭風有漂泊
各口岸者今到淡已有七百餘名查徐鼎士處本
有兵一千八百名食粮民番七八千名今更得此
兵一到聲勢益壮是以(臣)飛飭該副將星速進攻
以期乘虚搗穴勿得稍有觀望再查本年正月中
柴大紀自府城領兵克復諸羅時係由陸路進發
後于何時梗阻之處並未見各官禀報苐查四月
中常青遣恭將潘韜帶兵赴諸羅協守時因陸路
不通改由海道坐船進塩水港至鹿仔草上岸陸
行二十餘里始至諸羅是四五月間府城至諸羅
已不能從陸路直達惟塩水港鹿仔草兩處有柴
大紀所派遊擊楊起麟邱能成等分兵駐守是以
水路尚無疎虞嗣後魏大斌田藍玉張萬魁及蔡
攀龍等四次前往應援諸羅之兵俱由府城乘舡至
塩水港而鹿仔草至諸羅之陸路二十餘里則已
俱為賊人佔㩀非復如潘韜前往之時尚無阻碍
魏大斌等赴援與賊接仗即在此二十餘里之内
其外委段昭明等賫回柴大紀之摺想久在鹿仔
草守候迨魏大斌等進兵時随同前往被賊殺害
以致遺失至柴大紀送出之奏摺文報多係僱募
社番從間道黑夜到鹿仔草轉逓其文書率係小
字密封大僅寸許尚易得出至夾板奏摺益難賫
送是以五月二十三日之摺至六月二十日方至
厦門六月初八日之摺并至七月十九日始行到
厦昨又據楊廷理禀稱六月初三日柴大紀僱社
番三人到郡内賫摺一人被賊冲散人摺俱失惟
二人得至等語則柴大紀文報遺失者必多惟
皇上所頒諭旨皆係逓到臺灣郡城再由塩水港鹿仔
草轉逓從前路既未通楊起麟等必不敢輕率逓
送昨蔡攀龍楊起麟等已于八月二十日殺入諸
羅二十二日又行殺出是道路已通自必賫交柴
大紀矣至内地發往臺郡之
諭旨及緊要文書從前係由厦門同知遣家人衙役䓁
配舡报送(臣)以事關緊要惟恐復有差失特派佐
雜千總八員轉流更替押送臺郡所有此次交(臣)
轉寄柴大紀之
旨已派妥弁賫送查蔡攀龍等既打通諸羅道路恒瑞
又領兵三千前往自必將沿途賊匪更加勦洗可
無虞梗阻奏入
上命軍機大臣傳諭福康安常青李侍堯柴大紀蔡攀
龍曰本日李侍堯之摺係九月初十日拜發朕意其
時福康安早應行抵厦門與李侍堯會晤定期配渡
何以摺内並未提及再自府城至諸羅陸路未能直
逹塩水港鹿仔草兩處有柴大紀所𣲖楊起麟邱能
成等分兵駐守是以水路尚無阻隔蔡攀龍等得由
海道前往援應諸羅打通道路此皆由柴大紀能先
時籌及預行派員駐守何以常青並未能籌及由府
城派委官兵前往防守耶至恒瑞帶領多兵由海道
繞往轉避賊鋒非懦怯而何前諭福康安于抵諸羅
時查明恭奏但此等情節朕于披覧奏章之下其功
罪已属昭然何待查奏始能明乎朕歷年辦理軍務
于萬里之外時刻留心今恒瑞之畏葸無能情節顯
著即令恒瑞將来自行陳奏亦属無可置喙此事原
不待福康安再行查詢也
欽定平定臺灣紀略卷三十七
