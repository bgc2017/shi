禮部志稿卷四十四
明俞汝楫編
歴官表
精膳司郎中
黃裳(癸酉貢士)
宋興(原仁浙江淳安縣人由監生官至河南布政司)
葉蓁(監生)
王士華(彦實浙江鄞縣人乙未進士)
周濂(儒士)
李柰(景春江西上饒縣人己未進士)
陳律(正律江西永豐縣人乙丑進士)
李和(時和直隸遷安縣人乙丑進士官至河南參政)
楊琛(叔獻直隸無錫縣人甲戌進士)
何暹(景昇江西宜春縣人監生)
周宗智(子正湖廣大冶縣人)
倪輔(良弼浙江平湖縣人甲申進士)
高敞(德廣直隸崑山縣人壬辰進士)
周宏(懋德浙江德清縣人乙未進士官至工部侍郎)
張祥(思履江西吉水縣人壬辰進士官至知府)
金福(天錫浙江黃巖縣人戊戌進士)
胡玉(伯堅直隸泰州人辛丑進士)
尹萬化(如川江西泰和縣人甲辰進士)
翁健之(應乾浙江餘姚縣人丁未進士官至廣東布政使)
劉凖(直隸博野縣人官生)
唐禎(原善直隸華亭縣人丁未進士)
張潛(用昭陜西岷州衛人丙辰進士)
劉鈁(闕)
陳策(嘉言直隸無錫縣人癸丑進士官至布政使)
宋冕(孔瞻浙江餘姚縣人壬戌進士官至副都御史)
張繼孟(子醇浙江仁和縣人乙丑進士官至江西參議)
侯一元(應乾陜西泰安縣人戊戌進士)
唐昇(啟東四川叙南衛人戊辰進士官至廣東韶州知府)
何棠(愛之直隸泰興縣人辛未進士官至知府)
侯綸(廷言山西太原左衛人辛未進士官至兵部左侍郎)
張懷(德珍浙江餘姚縣人丁丑進士官至廣東參政)
張鏜(廷進萬全都司人辛未進士官至江西參政)
丘其仁(主静福建莆田縣人丁丑進士官至潮州府知府)
陸堂(肯堂直隸常熟縣人癸未進士官至副使)
潘潢(薦叔直隸婺源縣人辛巳進士官至南京兵部尚書)
方瀾(思源福建莆田縣人丁丑進士調儀制司郎中)
洪伊(承志直隸歙縣人貢生)
鄺汴(子京直隸任丘縣人丙戌進士官至光禄寺少卿)
吕璋(尚德錦衣衛人癸未進士官至河南知府)
歐陽龍(崇僡江西泰和縣人丙戌進士官至南京工部侍郎)
田頊(希古福建龍溪縣人辛丑進士陞提學僉事)
胡松(汝茂直隸滁州人己丑進士歴官右副都御史仕至吏部尚書)
徐樾(子直江西貴溪縣人壬辰進士官至雲南左布政使)
曹世盛(際卿福建閩縣人己丑進士改吏部郎中陞廣西參政)
王宗恒(季高直隸武邑縣人己丑進士)
林炫(貞孚福建閩縣人甲戌進士陞南京通政使參政)
易寬(栗夫江西安福縣人乙未進士官至四川提學副使)
胡東魯(望之河南鄢陵縣人癸酉舉人陞四川參議)
張鈇(元賜山東冠縣人己丑進士官至陜西參政)
高簡(公敬四川綿州人己丑進士改吏部文選司陞雲南參政)
吳舂(以容江西貴溪縣人戊戌進士改儀制司郎中陞光禄寺少卿)
高尚志(德崇山東冠縣人壬辰進士陞陜西平涼府知府)
張希舉(直卿江西南昌縣人辛丑進士官至湖廣右布政使)
莫如忠(子良直隸華亭縣人戊戌進士改祠祭司陞貴州提學副使)
傅學禮(立之陜西安化縣人嘉靖丙戌進士陞山東副使)
薛應旂(仲常直隸武進縣人嘉靖己未進士官至浙江提學副使)
張緯(朝文江西南昌縣人嘉靖辛丑進士改祠祭司)
袁祖庚(見員外郎下官至按察司副使)
方廉(以清浙江新城縣人嘉靖辛丑進士陞松江府知府)
劉斯潔(原静直隸易州人嘉靖丁未進士陞浙江參議官至戸部尚書)
隂標(時凖直隸容城縣人嘉靖辛丑進士陞河南參議)
陳全之(粹仲福建閩縣人嘉靖甲辰進士改祠祭司仕至布政使)
田揚(字籍見下繇本司陞改祠祭司郎中仕至參議)
宋大勺(陞河南汝寧府知府山西提學副使)
宋廷表(陞參議)
徐學謨(子言直隸嘉定縣人嘉靖庚戌進士改祠祭陞荆州知府仕至本部尚書)
況叔祺(吉夫江西高安縣人嘉靖庚戌進士陞貴州提學副使)
李纘(存孝福建晉江縣人嘉靖庚戌進士改祠祭司仕至鴻臚寺少卿)
雷金科(公憲福建建安縣人嘉靖癸丑進士)
何汝健(體乾南京留守衛籍無錫縣人嘉靖癸丑進士改祠祭司)
劉曰材(汝成江西南昌縣人嘉靖癸丑進士)
龐遠(惟明直隸吳江縣人嘉靖癸丑進士)
姜子羔(宗孝浙江餘姚縣人嘉靖癸丑進士仕至南京太僕寺少卿)
余田(見員外郎下)
柴淶(季東光禄寺籍浙江鄞縣人丙辰進士陞山東副使)
吳紹(見員外郎下陞廣東參議)
包檉芳(子柳浙江嘉興縣人丙辰進士刑部調任調儀制司陞提學副使)
戚元佐(希仲浙江嘉興縣人壬戌進士儀制司員外郎陞任陞尚寶司少卿)
胡定(明仲湖廣崇陽縣人丙辰進士繇主客司員外郎陞任歴仕左布政)
楊俊民(伯章山西蒲州人壬戌進士繇儀制司員外郎陞任陞提學副使歴仕戶)
(部尚書)
查志立(鳴朝浙江海寧縣人丙辰進士繇祠祭司員外郎陞任調主客司歴陞副)
(使參政)
王續之(大卿四川南充縣人壬戌進士繇刑部郎中調任陞副使歴仕左布政使)
郭棐(見員外郎下陞知府歴仕按察司)
徐用檢(克賢浙江蘭谿縣人壬戌進士繇祠祭司員外郎陞任陞副使歴仕南京)
(太常寺卿)
陸光祚(見員外郎下調祠祭司歴仕提學副使)
高則益(見員外郎下陞參議歴仕參政)
王象坤(見員外郎下調祠祭司陞副使歴仕左布政)
金學曾(子魯浙江錢塘縣人戊辰進士繇工部調任陞湖廣副使)
劉應麒(道徵江西鄱陽縣人)
蔣勸能(見員外郎下陞湖廣參議)
章禮(見員外郎下陞江西恭議)
王庭詩(見員外郎下陞副使歴仕湖廣布政使)
祝教(子敷浙江山隂縣人丁丑進士繇祠祭司員外郎陞任降州同歴仕同知)
錢若賡(見員外郎下陞臨江府知府)
張淳(見員外郎下陞知府歴仕參政)
喬巖(巽甫河南商丘縣人辛丑進士由儀制司員外郎陞任陞副使歴仕參政)
張志(於道山東歴城縣人辛未進士繇主客司員外郎陞任調祠祭司歴仕參)
(政)
余寅(見員外郎下陞提學副使歴仕南京太常寺少卿)
李同芳(濟美直隸崑山縣人庚辰進士繇主客司員外郎陞任調祠祭司陞提學)
(副使)
董嗣成(見員外郎下繇主客司補任調主客司建言削籍)
王之猷(爾嘉山東新城縣人丁丑進士繇儀制司員外郎陞任陞㯋州副使歴仕)
(參政)
甯中立(見主事下繇主客司員外郎陞任)
張泰徵(懋同山西蒲州人庚辰進士繇儀制司員外郎陞任陞參議)
汪可受(以虚湖廣黃梅縣人庚辰進士繇主客司員外郎陞任陞知府)
蔡逢時(應期直隸宣城縣人庚辰進士繇儀制司員外郎陞任調祠祭司陞副使)
姜鏡(永明浙江餘姚縣人癸未進士繇主客司員外郎陞任陞知府削籍子羔)
(子)
何喬遠(穉孝福建晉江縣人丙戌進士繇儀制司員外郎陞任調儀制司欽降布)
(政使經歴)
張泰徵(字籍見上萬歷二十一年復任陞參議)
張世才(見員外郎下復補儀制司降通判)
李景元(見員外郎下陞河南副使)
蔡宗明(穉含浙江黃巖縣人己丑進士繇祠祭司員外郎陞任調儀制司削籍)
袁茂英(君學浙江慈谿縣人丙戌進士繇儀制司員外郎陞任陞副使)
沈儆炌(叔永浙江歸安縣人己丑進士繇儀制司員外郎陞任陞福建提學副使)
周傳誦(見員外郎下陞湖廣副使)
李叔元(端仁福建晉江縣人壬辰進士繇刑部山西司調任調儀制司)
徐希孟(見主事下繇主客司員外郎陞任)
陳其忠(公衡福建莆田縣人癸未進士繇南京吏部復補以言事謫外任)
梅守和(季方直隸宣城縣人戊戌進士繇主客司員外郎陞任調儀制司陞河南)
(提學)
陳鍭(見主事下繇主客司員外郎陞任陞湖廣副使)
陳于王(伯襄浙江嘉善縣人丙戌進士繇南京文選司復除添註湖廣副使)
張嗣成(見員外郎下調儀制司)
潘士達(去聞浙江安吉籍烏程縣人壬辰進士繇祠祭司員外郎陞任)
沈潢(見員外郎下繇主客司員外郎陞任陞福建參政)
顧自植(見員外郎下)
馬應龍(伯光山東安山縣人壬辰進士繇主客司陞任)
陳德元(叔仁浙江秀水縣人戊戌進士繇儀制司陞任)
畢懋良(師臯直隸歙縣人乙未進士繇南京吏部復補)
秦道顯(如晦河南洛陽縣人乙未進士繇主客司陞任)
解經邦(見主事下繇儀制司員外郎陞任)
金應鳳(伯翔浙江山隂縣人戊戌進士繇主客司陞任)
游漢龍(見員外郎下)
賈之鳳(見主事下繇儀制司員外郎陞任)
馮曾櫿(見主事下繇儀制司員外郎陞任)
王化行(二南福建閩縣人丁未進士繇儀制司員外郎陞任)
王豫立(定甫陜西涇陽人乙未進士繇主客司員外郎陞任)
鄭茂華(見員外郎下)
莊祖誥(見員外郎下)
楊作楫(夢符四川蓬溪縣人丁未進士繇主客司員外郎陞任)
孫體元(見主事下繇主客司員外郎陞任)
張光房(翁傳山西澤州人辛丑進士繇儀制司員外郎陞任)
吳之甲(兹勉江西撫州府人庚戌進士繇工部添註)
楊覲光(見員外郎下調祠祭司郎中)
周應期(見主事下繇主客司員外郎陞任調儀制司郎中)
員外郎
楊清(壬午貢士)
萬完(克脩浙江仁和縣人乙未進士)
曾序(江西泰和縣人丁未進士官至廣參議)
萬祥(江西南昌縣人壬戌進士官至知府)
張顯(仲達直隸江都縣人監生)
李温(景和順天府漷縣人庚辰進士)
李麟(文祥順天懷柔縣人丁丑進士)
陸淵之(克深留守中衛籍浙江上虞縣人丙戌進士官至布政使)
楊瑩(大潔山西蒲州人庚辰進士)
金溥(儒士)
周宏(見郎中下)
徐說(以中直隸宣城縣人戊戌進士官至右通政)
程愈(節之浙江淳安縣人辛丑進士官至參政)
郝本(乙酉貢士)
南鏜(彦聲陜西商州人甲辰進士官至河南左布政使南京太僕寺卿)
戴恩(天錫直隸潛山縣人丁未進士)
姚鏌(英之浙江慈谿縣人癸丑進士官至右都御史兼兵部侍郎總督兩廣)
龍葵
皇甫錄(世庸直隸長洲縣人丙辰進士官至知府)
宋毓(鍾秀山東德州人丙辰進士官至知府)
陸昌(尚德直隸長洲縣人丙辰進士官至遼府長史)
李從正(闕)
陳策(見員外郎下)
王㫤(景昭直隸華亭縣人壬戌進士)
劉瓚(朝重江西安福縣人乙丑進士)
祝鑾(鳴和直隸當塗縣人戊辰進士)
姜龍(夢賓直隸太倉州人戊辰進士官至按察使副使)
金皥(治卿)
唐鵬(雲卿四川綿州籍直隸上海縣人甲戌進士)
吳仕(克學直隸宜興縣人甲戌進士官至參政)
屠應塤(文伯浙江平湖縣人辛未進士官至按察使副使)
鄭佐(時夫直隸歙縣人甲戌進士官至參政)
高尚賢(大賓河南新鄭縣人丁丑進士陞山東提學僉事光禄寺少卿)
劉彭年(性靜四川巴縣人甲戌進士官至副都御史)
張鏜(見郎中下)
董中言(慎已山東蒙隂縣人辛巳進士)
王煒(克新直隸固安縣人辛巳進士官至按察使副使)
李文中(甲子貢士)
吳龍(允濟浙江孝豐縣人丙戌進士官至福建參政)
麥春芳(元實廣東南海縣人癸未進士)
李邦直(汝司廣東茂名縣人癸未進士改吏部官至太僕寺少卿)
毛渠(世澤山東掖縣人丙戌進士官至太僕寺卿)
楊儀(夢羽直隸常熟縣人丙戌進士官至兵備副使)
許勉仁(希賢四川雙流縣人己丑進士陞按察司僉事)
衛元確(少乾廣東東莞縣人壬辰進士改儀制司)
劉昺(晉初直隸長淮衛人己丑進士陞山東按察司副使)
林應亮(熙載福建侯官縣人壬辰進士官至戸部右侍郎)
黃懋官(君辨福建莆田縣人戊戌進士官至南京戸部右侍郎)
王健(偉純浙江永嘉縣人戊戌進士官至南京光禄寺少卿)
周珫(潤夫湖廣應城縣人壬辰進士官至僉都御史)
劉文光(子實江西高安縣人戊子貢士歴官湖廣參議)
袁祖庚(繩之直隸長洲縣人辛丑進士)
吳桂芳(見主事下)
劉朝佐(道卿江西安福縣人甲辰進士改儀制司歴太僕寺少卿)
田揚(廷翰福建晉江縣人庚戌進士)
宋大勺(字籍見下繇祠祭司陞任)
賈衡(守凖直隸束鹿縣人丁未進士)
況叔祺(吉夫江西高安縣人庚戌進士陞本司郎中)
郭東藩(鎮夫山東金鄉縣人丁未進士陞主客司郎中)
余田(舜耕浙江崇德縣人庚戌進士陞本司郎中)
龐遠(惟明直隸吳江縣人癸丑進士陞本司郎中)
吳紹(汝復浙江秀水縣人己未進士陞本司郎中)
嚴大紀(見主事下陞江西僉事歴仕太常寺卿)
郭棐(篤周廣東番禺縣人壬戌進士陞本司郎中)
陸光祚(見主事下陞本司郎中)
高則益(汝謙江西南昌縣人壬戌進士陞本司郎中)
沈玄華(瑞伯浙江秀水縣人壬戌進士陞儀制司郎中歴仕大理寺)
伊在庭(見主事下改調南京兵部)
穆文熙(敬甫直隸東明縣人壬戌進士繇工部補任調吏部陞廣東副使)
張孟男(元嗣河南中牟縣人乙丑進士繇刑部復補改尚寶司司丞歴仕南京戸)
(部尚書)
王象坤(子厚山西新城縣人乙丑進士繇主客司主事陞任歴本司郎中)
王庭詩(見主事下陞本司郎中)
蔣勸能(汝才浙江餘姚縣人乙丑進士繇主客司補任陞本司郎中)
鄒學柱(國材浙江餘姚縣人戊辰進士繇儀制司主事陞任陞祠祭司郎中歴仕)
(山西左布政)
章禮(見主事下陞本司郎中)
支可大(有功直隸崑山縣人甲戌進士繇儀制司主事陞任陞主客司郎中歴仕)
(副使)
蔣思孝(移之貴州普安籍應天溧陽縣人乙丑進士繇祠祭司補任陞主客司郎)
(中歴仕副使)
錢若賡(德泰浙江鄞縣人辛未進士繇主客司主事陞任陞本司郎中)
李楨(維卿陜西慶陽人辛未進士繇祠祭司主事陞任改光禄寺寺丞歴仕兵)
(部左侍郎)
張淳(見主事下陞本司郎中)
董嗣誠(伯念浙江烏程縣人庚辰進士繇儀制司陞任陞主客司郎中)
余寅(君房浙江鄞縣人庚辰進士繇工部都水司主事陞任陞本司郎中)
董基(繼可山東掖縣人庚辰進士繇南京儀制司主事陞任改光禄寺寺丞歴)
(仕大理寺寺丞)
于孔兼(元時直隸金壇人庚辰進士繇儀制司主事陞任陞儀司郎中建言外謫)
李開藻(叔玄福建永春人癸未進士繇戶部主事陞任隨陞提學僉事)
王謙(子鳴浙江烏程縣人己丑進士繇祠祭司主事陞任)
陳泰來(伯符浙江平湖縣人丁丑進士繇祠祭司主事陞任)
張世才(德夫直隸山陽縣人己丑進士繇戶部主事陞任陞本司郎中)
李景元(見主事下陞本司郎中)
朱敬循(見主事下陞主客司郎中調儀制司調吏部陞太常寺少卿)
周傳誦(叔遠陜西西安左衛人己丑進士繇儀制司主事陞任陞本司郎中)
賴克俊(伯升福建晉江縣人乙未進士繇儀制司主亊陞任陞主客司郎中)
王紀(惟憲山西芮城縣人己丑進士繇儀制司主事陞任調儀制司陞主客司)
(郎中調儀制司)
黃大節(思立江西信豐縣人丙戌進士繇主客司主事陞任陞祠祭司郎中)
沈演(見主事下)
李炳(虎文山西鎮西衛官籍岢嵐州人壬辰進士繇祠祭司主事陞任)
樂和聲(爾律浙江嘉興縣籍桐鄉縣人壬辰進士繇祠祭司主事陞任)
張嗣成(伯行山東萊陽縣人乙未進士繇儀制司陞任)
鄭友周(仁甫山西定襄縣人壬辰進士繇祠祭司主事陞任)
熊尚文(見主事下陞福建提學僉事)
胡國鑑(正甫直隸宣城縣人壬辰進士繇儀制司陞任調吏部稽勲司)
吳正志(之矩直隸宜興縣人己丑進士繇儀制司主事陞任改光禄寺寺丞)
顧自植(見主事下)
林茂槐(穉虚福建福清縣人乙未進士繇儀制司陞任)
游漢龍(伯起直隸婺源縣人戊戌進士繇儀制司陞任)
田大年(億伯湖廣江陵縣人壬辰進士繇刑部浙江司主事陞任)
程再伊(連叔江西鄱陽縣籍直隸休寧縣人戊戌進士繇祠祭司主事陞任)
鄭茂華(見主事下)
莊祖誥(汝欽四川成都縣人辛丑進士繇儀制司主事陞任)
徐謨(見主事下)
楊弘備(無我江西南昌縣人丙辰進士繇祠祭司主事陞任)
楊覲光(星甫山東招遠縣人丁未進士繇主客司主事陞任)
石維屏(邦衛山東陵縣人辛丑進士繇兵部職方司陞任)
周爾發(子祥福建同安縣人庚戌進士繇祠祭司主事陞任)
王象晉(庚侯山東新城縣人甲辰進士繇行人司副使陞任)
張國柱(維禎山東平源縣人庚戌進士繇主客司主事陞任)
主事
官侑(丙子貢生)
歐陽俊(甲戌進士)
陳奎(甲辰進士)
甘瑛(宗華江西豐城縣人丁未進士官至知府)
何瞻(民望浙江鄞縣人繇選貢監生景泰年奉使高麗)
胡誠
曾卓(瀹沂江西豐城縣人乙丑進士)
楊瑛(德華福建莆田縣人己未進士)
萬翼(覆之四川眉州人丁丑進士)
謝弁(官生)
魏佑(監生)
王傳(乙未進士)
金溥(儒士)
宋端儀(孔時福建莆田縣人辛丑進士)
馮允中(信道山東茌平縣人乙未進士官至兵備副使)
胡積學(畏之四川巴縣人辛丑進士官至參政)
商良輔(浙江淳安縣人官生)
陳鎬(宗之南京欽天監籍浙江會稽縣人丁未進士官至副都御史)
彭桓(景武江西吉水縣人丙戌進士)
劉凖(直隸博野縣人生員)
董忱(世行直隸上海縣人丙戌進士官至知府)
李璋
羅欽忠(允恕江西泰和縣人己未進士官至通政司左通政)
王㫤(見員外郎下)
劉滂(伯雨浙江慈谿縣人乙丑進士官至太僕寺少卿)
劉瓚(朝重四川會州衛人乙丑進士)
徐明(文涉順天府大興縣人辛未進士)
林炫(見郎中下)
金皥(見員外郎下)
張&KR1606;(鵠舉順天府大興縣人甲戌進士官至南京戶部侍郎)
臧應奎(賢徵浙江長興縣人丁丑進士)
陸冕(子端直隸崑山縣人癸未進士官至按察使副使)
鄭琬(德甫廣西儀衛司人癸未進士)
王汝孝(紹甫山東東平州人丙戌進士歴官右副都御史)
江曜(景昭浙江仁和縣人官生陞祠祭司員外郎)
王正思(仲行浙江餘姚縣人己丑進士官至建寧知府)
皇甫涍(子安直隸長洲縣人壬辰進士陞本司員外郎)
金清(廉夫應天上元縣人己丑進士改御史官至河南參政)
許穀(仲貽應天上元縣人乙未進士改吏部官至南京太僕寺少卿)
來汝賢(子禹浙江蕭山縣人壬辰進士)
李義壯(穉大廣東南海縣人癸未進士官至僉都御史)
汪集(惟義江西進賢縣人乙未進士官至南京尚寶司卿)
王宗恒(見郎中下)
黃懋官(見員外郎下)
張鈇(見郎中下)
高簡(見郎中下)
張維岳(克臣浙江杭州右衛人乙未進士陞祠祭司郎中仕至都御史)
吳子孝(純叔直隸長洲縣人己丑進士官至湖廣參政)
唐穆(景文廣東瓊山縣人戊戌進士改儀制司)
夏克承(惟德江西貴谿縣人官生)
宋大勺(道成浙江餘姚縣人辛丑進士)
萬士和(思節直隸宜興縣人辛丑進士仕至本部尚書)
吳桂芳(子實江西新淦縣人甲辰進士仕至兵部尚書)
宋廷表(廣西臨桂縣人丁未進士改儀制司)
李纘(存孝福建晉江縣人庚戌進士改祠祭司)
徐文沔(可繩浙江開化縣人丁未進士改儀制司)
羅良(盧元江西萬安縣人癸丑進士)
何全(原學四川儀衛司籍温江縣人癸丑進士陞貴州僉事)
張佳胤(甫夫四川銅梁縣人庚戌進士官至兵部尚書)
武金(礪甫直隸井陘縣人癸丑進士)
嚴大紀(汝肅太醫院籍浙江餘姚縣人己未進士繇行人陞任陞本司員外郎)
徐廷祼(士敏直隸崑山縣籍太倉州人己未進士繇知縣陞任陞員外歴仕參議)
滕伯輪(汝載福建甌寧縣人壬戌進士繇知縣陞任調吏部歴仕副都御史)
王宜(時行福建莆田縣人壬戌進士繇工部調任陞主客司員外郎)
陸光祚(與培浙江平湖縣人己未進士繇兵部復補陞本司員外郎歴仕提學副)
(使)
胡僖(伯安浙江蘭谿縣人己未進士繇儀制司復補陞祠祭司員外郎歴副使)
伊在廷(繼美應天籍吳縣人己丑進士繇刑部主事復補陞本司員外郎)
王庭詩(言卿陜西華州人乙丑進士繇知縣陞任陞本司員外郎)
齊康(太和直隸永年縣人壬戌進士)
王鼎爵(家馭直隸太倉州人戊辰進士繇刑部調任陞儀制司員外郎歴仕提學)
(副使)
宋儒(景濂直隸定州籍貴州麻哈州人辛未進士繇庶吉士補任)
曹大埜(仲平四川巴縣人戊辰進士繇戸部給事中調任陞祠祭司員外郎歴仕)
(江西巡撫)
章禮(約之浙江會稽縣人戊辰進士繇大理寺副陞任陞本司員外郎)
張淳(希古直隸桐城縣人戊辰進士繇知縣行取補任陞本司員外郎)
陳述齡(子壽湖廣沔陽州人甲戌進士繇戶部復除陞祠祭司員外郎)
耿鳴世(戊謙山東新城縣人戊辰進士繇御史陞任陞儀制司員外郎歴仕參議)
張坤(伯簡湖廣鍾祥縣人癸未進士陞儀制司員外郎)
甯中立(爾強河南穎川衛人癸未進士繇庶吉士改任陞主客司員外郎)
俞士章(汝成直隸宜興縣人癸未進士繇知縣行取補任陞儀制司員外郎歴仕)
(參議)
安希范(小范直隸無錫縣人丙戌進士繇行取陞任改南京吏部)
張鳴岡(治禎江西萬安縣人庚辰進士繇御史陞任改光禄寺寺丞見任大理寺)
(少卿)
李景元(乾吉直隸大名縣人己丑進士繇戶部調任)
朱敬循(叔理浙江山隂縣人壬辰進士繇刑部調任陞本司員外郎)
熊鍾文(質卿江西南昌縣人壬辰進士繇刑部調任陞祠祭司員外郎)
鄧光祚(日昌廣東曲江縣人己丑進士繇知縣陞任陞祠祭司員外郎見任吏部)
(文選司郎中)
徐希孟(仲輿直隸丹徒縣人乙未進士繇刑部調任陞主客司員外郎歴本司郎)
(中)
沈演(伯甫浙江烏程縣人壬辰進士繇工部調任陞本司員外郎)
吳默(言箴直隸吳江縣人壬辰進士繇兵部復補陞祠祭司員外郎)
陳鍭(汝直浙江餘姚縣人己丑進士繇行人陞任)
祁光宗(伯裕直隸滑縣人戊戌進士繇工部虞衡司調任陞主客司員外郎)
熊尚文(蓋中江西豐城縣人乙未進士繇刑部河南司調任)
馮烶(居方浙江慈谿縣人壬辰進士繇兵部職方司除補陞主客司員外郎)
吳化(敦之湖廣黃安縣人乙未進士繇主客司補任)
李瑾(仲魯山西襄陵縣人乙未進士繇知縣行取陞任考選工科給事中)
顧自植(公主直隸吳縣人壬辰進士繇刑部四川司調任)
王光經(景濟浙江永嘉縣人丁未進士)
解經邦(叔憲陜西韓城縣人乙未進士繇戶部復除)
賈之鳳(儀虞山西陽城縣人戊戌進士繇工部都水司復補)
李徵儀(于來直隸廣德州人辛丑進士繇江西清江縣知縣行取)
馮曾櫿(伯構直隸金壇縣人甲辰進士繇河南開封府推官行取)
萬廷搢(無執江西南昌縣人甲辰進士繇直隸肥鄉縣知縣行取)
蒯諫(信卿陜西寧夏衛籍直隸定遠縣人戊戌進士繇兵部復除)
孫體元(復一山東濱州人辛丑進士行取兵部復補)
鄭茂華(實符直隸江都縣籍福建莆田縣人丁未進士繇中書舍人陞任)
蔣一驄(樗仲浙江餘姚縣人辛丑進士繇行取兵部復除)
熊文燦(大濛貴州永寧衛籍四川瀘州人丁未進士繇湖廣黃州府推官行取)
徐鏌(元範直隸吳縣人辛丑進士繇兵部復除)
莊廷臣(龍祥直隸武進縣人庚戌進士繇浙江永嘉縣知縣陞任)
桂紹龍(驤雲江西金谿縣人丁未進士繇行人司行人陞任)
周應期(克昌浙江永興縣人己未進士本年選任)
王曰善(惟果湖廣江陵縣人丙辰進士繇直隸邯鄲縣知縣行取)
吳羽文(長卿江西南昌縣人癸丑進士繇兵部武選司調補)
鄭國昌(遊聖陜西邠州人丁未進士繇工部都水司調補)
沈景初(君復浙江餘姚縣人癸丑進士繇江西進賢縣知縣行取)
李芬(君實江西臨川縣人丙辰進士繇中書舍人行取)
王任杰(四川合江縣人丙辰進士繇北直滑縣知縣陞任)
附禮部精膳清吏司題名記
明興稽古並建六官官至尚書一人左右侍郎二人
郎中員外郎各一人主事二人其下府史胥徒有差
以贊邦治其後禮分四部曰儀部祠部客部膳部既
嫌同洪武二十有九年乃著令諸子部通為司而膳
部為精膳清吏司云後又稍變置文皇帝嗣承先烈
兩都相望改正官制制惟舊故今曹名如留都故弗
異云職司省約視他司頗稱簡暇故近日議省其主
事員嗟乎國家養賢竢用其猶藝材待任矣何弗廣
也彌歴歲年官者靡述豈不稱闕哉嘉靖乙未余攝
官兹曹嘅焉乃披覽牘籍追觀前人政事見其所掌
如辨賓客之等與其餼達諸司之節與其數掌膳夫
登下程食羞差品而攷其詐諼制其出納而又月有
月要歲有歲成以關尚書而詔帝歲陽至禋祀慶成
以議豐殺以正班列以襄佐大禮他諸細務又往往
而攝斯其官可省哉而況生民之禮肇始飲食周官
之典詳於式法良以膳羞有生之大欲恭儉王者之
鉅行故夫禮不可以莫之講也今上自帝后妃主下
逮閹尹婦寺以洎鳥獸昆蟲之細莫不食大官使蕩
而無節則淫荒冗濫陵夷而不禦矧乎人主深居法
宫侈心易長狗馬嬖御之奉何可厭也有一於兹膳
司必以禮節亦所以奉太上之烈遵先王之度而納
民於軌物者也將不在兹乎將不在兹乎今幸值明
主中興動必以禮而又屏放嬖倖斥遠靈怪雕題緩
耳之君髽首貫胸之長咸皆省諭德心浸淫言化無
敢以異禽封獸貢獻闕庭者故今觀魏肅清禁籞岑
寂豢奴牧隸呻吟憔悴吾儕小人得以從容退食與
海内澹然甚大幸也於是表載前列刻之貞珉後有
君子得以考覽焉嘉靖十七年戊戌仲夏穀旦胡松
撰
貴溪吳子官禮部精膳司郎冠高子繼之高安劉子
員外郎瓊山唐子主事約典歸誼靡愆靡忒迺以暇
日備考先達列官兹署者為百五十有一人勒名于
石以昭來鑒走問東涯子東涯子題之曰四君子是
舉也其有夙夜匪懈之思耶夫膳者善之義司者主
之稱名者實之對碑者永之道也周禮膳夫掌王之
食飲膳羞以養王及后世子而宰夫贊小宰比官府
之具凡朝覲會同賓客以牢禮之法掌其牢禮委積
善獻飲食賓賜之飱牽與其陳數其所以為之節者
蓋其詳矣我國家以光禄隸禮部而膳司主之即周
禮以膳夫掌膳羞而宰夫復掌其禮事之意也周禮
宰夫屬冢宰而國家膳司則屬之宗伯宗伯典禮言
有專焉重之也惟天子南面而治饗四海報養燕勞
饋予以來四方不移不嗇不夷隤于防禮所生也而
精義之蘊亦無乎不在豈籩豆之飾品物之羞而可
以語所司哉今觀百五十有一人者蓋自永樂稱行
在部以至今日時不同而官同官不同而所司同類
多克舉其職蜚聲郎署荐服大僚卓然為名世臣其
或沮於梗槩靡究所施見訾公議爰疚厥禄者亦各
存其名類而題之攷其實而鑒戒昭矣且今仕者往
往重京朝官京朝官職有銜秩有階禄有稽其入對
也有籍蓋名無不題而碑焉非此無所託以有永也
夫舉所司以為守而陳往迹以比類賢不賢皆可指
而言也間亦有號稱通顯而心蹟可疵靡竟所施而
貞介可範者四君子當自得之後之觀今亦猶今之
觀昔也故曰是舉也有夙夜匪懈之思焉乃復貽之
箴曰巍巍帝闕百辟承之翼翼蘭省天禄是司罔滔
罔湎令德令儀爰有大饗牢饋是羞貢篚來廷亦罔
不柔奉我天度守我天常肅肅大夫鑒往惟良鳴佩
鏘鏘大夫至止載瞻于碑其道如矢一讀而僂再讀
而俯三讀以思協我規矩直清其德曰為古師古人
在列敢告司碑嘉靖二十五年丙午季冬朔日萬逮
撰
凡署皆有題名司故有之且再矣官是者遞遷遞至
則遞而勒石歲久而復盈自予來承乏於兹考其名
若郎中則李乾吉員外郎則周淑遠主事則鄧日昌
而後闕弗載矣今更伐一石次序題之而營其隙地
以待來者修故事也既成碣於廳事之左制如初于
是同舍相與縱觀各以所聞見稍稍尚論因舉手澤
石曰是硌硌者庶託不朽乎詰者曰然結繩勿論自
唐虞而下若九官十六族奮庸熙載號能其官者代
不少若而人名至今存也其石安在彼湮滅不稱者
不可勝數何必乏此一片石耶皆相顧改容曰子無
乃稱吾曹識之矣困為之記若夫明職業考善敗以昭鑒
戒則向者胡萬兩先生之言具在萬歷壬寅夏梅守和題
禮部司務
滕霄(河南汝州人由本部祠祭司員外郎調任知府)
陳珪(正統四年任)
周濂(正統五年任)
雍順(監生正統十三年任)
何懷(景泰五年任)
何源(江西建昌縣人舉人天順元年任)
張本(監生天順八年任)
王大經(舉人成化二年任)
時中(舉人成化五年任)
金鍾(浙江青田縣人舉人成化五年任)
劉琛(監生成化八年任)
王均美(舉人成化十四年任)
余鏞(廣東順德縣人舉人成化二十年任)
劉鈁(舉人成化二十一年任歴陞本部精膳司郎中)
方佐(舉人成化三十三年任)
郝本(舉人弘治三年任陞本部精膳司員外郎)
戴儼(舉人弘治六年任)
奚頊(舉人弘治九年任)
鄺郊(舉人弘治十二年任)
王思(舉人弘治十五年任)
程鶚(舉人弘治十八年任)
劉秉常(舉人正德六年任)
陳端甫(直隸武進縣人舉人正德九年任陞儀制司員外郎廣東僉事)
陳濟(舉人正德十二年任)
李輔(舉人正德十二年任)
李瑜(江西吉水縣人嘉靖三年任調吏部陞禮部主客司員外郎郎中四川參)
(議副使太僕寺卿)
范韶(直隸寳應縣人舉人嘉靖二年任陞戶部員外郎郎中浙江參議)
洪伊(直隸歙縣人舉人嘉靖三年任調吏部陞禮部精膳司員外郎郎中)
王胤(浙江永嘉縣人舉人嘉靖八年任陞兵部員外郎郎中貴州參議)
胡東魯(河南鄢陵縣人舉人嘉靖九年任復除兵部調吏部陞禮部精膳司員外)
(郎郎中四川參議)
何勗(湖廣江夏縣人舉人嘉靖十年任陞戶部員外郎郎中姚安府知府)
陳灝(直隸山陽縣人舉人嘉靖十年任調吏部陞刑部員外郎郎中)
楊美冕(浙江鄞縣人舉人嘉靖十一年任陞工部員外郎郎中)
胡瀚(河南内鄉縣人舉人嘉靖十五年任陞戸部員外郎郎中)
羅淮(浙江慈谿縣人舉人嘉靖十七年任調吏部陞兵部員外郎郎中)
井震(河南洛陽縣人舉人嘉靖十八年任陞戸部員外郎郎中廣西知府)
吳夢麟(順天府通州人舉人嘉靖十八年任)
徐應竒(舉人嘉靖十九年任陞廣西知府)
李世德(河南祥符縣人舉人嘉靖二十五年任調教諭陞國子監助教南京戶部)
(主事)
陳銓(直隸邯鄲縣人舉人嘉靖二十七年任)
方興邦(福建甫田縣人舉人嘉靖二十九年任調吏部歴陞兵部武選司郎中)
吳崙(山東德州人舉人嘉靖三十四年任陞戶部湖廣司員外郎)
茹子嘉(山西澤州籍貴州人舉人初任翰林院孔目嘉靖三十五年陞任陞工部)
(虞衡司員外郎)
吳讓(江西浮梁縣人舉人初任都察院司務嘉靖三十八年復除)
劉承恩(山西襄垣縣人舉人嘉靖三十八年任)
吳桓(直隸吳縣人舉人初任易州學正嘉靖三十八年陞任)
康憲(福建長汀縣人舉人嘉靖四十一年陞任調吏部)
林啟昌(福建莆田縣人舉人國子監學正嘉靖四十三年陞任)
周應(廣西全州人舉人翰林院孔日嘉靖四十三年陞任)
王道立(直隸太倉州人舉人國子監學正嘉靖四十三年任)
蕭自脩(陜西高陵縣人舉人國子監學正隆慶元年任陞戶部員外郎四川䕫州)
(府知府)
李載贄(江南廬江縣人舉人國子監學正)
劉師顔(雲南人)
裴守一(山西長子縣人舉人)
程道淵(江西樂平縣人舉人萬歷十年任陞刑部山西司郎中)
鐵世林(雲南永昌衛籍浙江杭州府人舉人萬歷五年任)
高薦(湖廣石首縣人舉人萬歷十年任陞戸部浙江司員外郎陞副使)
王崇雅(山西蒲州人舉人萬歷十一年任陞戸部貴州司員外郎)
黃應奎(浙江錢塘縣人舉人歴南京國子監學正萬歷十六年任二十三年陞刑)
(部陜西司員外郎)
郭棟(河南安陽縣人舉人萬歷十七年任)
徐文斗(江西彭澤縣籍建德縣人舉人歴南京翰林院孔目萬歷二十三年任)
夏思(直隸廣德州人舉人歴南京國子監學正萬歷二十三年任)
熊裕(江西南昌縣人舉人歴國子監學錄萬歷二十四年任)
衛廉(山西猗氏縣人舉人歴翰林院待詔萬歷二十五年任)
黃彬(江西南城縣人舉人歴國子監學正萬歷三十一年任)
鄢應薦(湖廣沔陽州人舉人繇國子監學正萬歷三十六年任)
李文綬(福建晉江縣人舉人繇國子監學正萬歷三十三年任)
潘龍(貴州赤水籍浙江海鹽人舉人禮部司務萬歷三十六年任)
劉孔禄(江西安福縣人舉人翰林院待詔萬歷三十九年任)
附司務題名碑記
廳事題名其典不見於周漢之策後人倣年表而起
義端有作者今中外諸司凡涖政之所往往有穹碑
夫士大夫入官涖事晨宵所直精神所寓恒積歲而
後去去之日邈無所繫於其故乃其數歲之間所以
殫慮凝矚以毗一時之政令者遂無以託於方來而
方來之論世者則又歎於文獻之不足昔賢所為是
非沿古而義實有禆者此碑是也禮部暨四司皆有
碑而司務廳事尚缺司務綜領四司之文案稽覈出
納以贊大卿之政任劇而職專聖祖特賜敕以優之
廳事之有敕惟此官為然以故守是官者常久於其
位精神所寓視他為深春卿掌禮儀文案之政令其
文獻尤宜有所託以示後遡情宣德辛亥廳事落成
迄今百九十年矣兹欲考其官於此者則黯然莫存
將與形響而垂盡有志之士能無興懷嘉靖甲寅莆
田方君為司務雅抱斯志會遷未果己未秋浮梁吳
君至撫感前修思任其事頃之姑蘇吳君至儀與協
祠署徐大夫嘉兩吳君之有志也署有巨石舉以贈
之於是兩吳君蒐閱故牘濟以諮詢得四十四人姓
氏歲籍略備乃銓次登石以樹於廳事之左隅而屬
余記其歲月嗟夫彼四十四君者方其注神殫力思
以夙夜之勤勞流聲永譽孰知其名之無所寄以永
存也百九十年之間時移政熄遠者飄風近者駒影
又孰知有兩吳君者踵出為之表其懿也且一石之
建制無所嫌而義資於政乃歴百九十年而莫克舉
豈其思之匪存哉夫亦以創始之難而稽往之遠也
今兩吳君踊奮而功集博搜而牘全肇曠儀以彰往
秉逸獻以裕來二君之志則遠矣余惟古之修墜典
而表前聞者即以厥修而自貽令問二君所藉以不
朽者豈惟兹石哉謹記賜進士出身禮部祠祭司郎
中華亭楊豫孫謹撰
禮部志稿卷四十四
