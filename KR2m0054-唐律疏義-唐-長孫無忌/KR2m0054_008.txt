故唐律䟽議卷第八(凢一十五條衛禁)
諸宿衛者兵仗不得遠身違者杖六十若輙離
職掌加一等别處宿者又加一等主帥以上各
加二等
䟽議曰兵仗者謂横刀常帶其甲矟弓箭之
類有時應執著者並不得遠身不應執帶者
常自近身輙遠身者各杖六十其職掌之處
依次坐立輙離職掌加一等合杖七十即於
别處宿者又加一等合杖八十主帥以上各
加二等稱主帥以上謂隊副以上至大將軍
以下兵仗遠身杖八十輙離職掌杖九十别
處宿者杖一百是各加二等
諸行宫外營門次營門與宫門同内營牙帳門
與殿門同御幕門與上閤同至御所依上條
䟽議曰行宫謂車駕行幸及所至安置之處
外營門次營門與宫門同闌入者得徒二年
内營牙帳門與殿門同闌入者得徒二年半
御幕門與上閤同闌入者絞至御在所依上
條合斬自餘諸犯或以闌入論及應加減者
並同正宫殿之法
諸宫内外行夜若有犯法行夜主司不覺減守
衛者罪二等
䟽議曰宫内外行夜並置鋪持更即是守衛
者又有探更行更之人此行夜者若當探行
之處有犯法者行夜主司不覺減守衛者罪
二等謂上條闌入及越垣守衛不覺減二等
注云守衛謂持時專當者行夜主司不覺犯
法皆減此持時專當人罪二等
諸本條無犯廟社及禁苑罪名者廟減宫一等
社減廟一等禁苑與社同
䟽議曰闌入廟社及禁苑本條各有罪名其
不立罪名之處謂闌入至閾未踰因入輙宿
之類各隨輕重廟減宫一等社減廟一等禁
苑與社同
即向廟社禁苑射及放彈投瓦石殺傷人者各
以闘殺傷論至死者加役流
䟽議曰廟社及禁苑非人射及放彈投瓦石
之所若有輙向射及放彈投瓦石殺傷人者
各依闘殺傷人罪法若箭傷徒二年瞎一目
徒三年之類至死者唯處加役流
即箭至隊仗若闢仗内者絞
䟽議曰駕行皆有隊仗或闢仗而行忽有人
射箭至隊仗所及至闢仗内者各得絞罪
諸於宫城門外若皇城門守衛以非應守衛人
冐名自代及代之者各徒一年
䟽議曰謂宫城門外隊仗及傍城助鋪所及
朱雀等門所有守衛之處以非應守衛人冒
名自代及代之者各得徒一年
以應守衛人代者各杖一百京城門各減一等
䟽議曰謂以當色下直非當上之人自代及
代之者各杖一百京城門各減一等者謂明
德等諸門非應守衛人自代從一年徒上減
一等以應守衛人自代從一百杖上減一等
其在諸處守當各又減二等餘犯應坐者各減
宿衛罪三等
䟽議曰其在諸處謂非皇城京城等門自餘
内外捉道守鋪及别守當之處相冐代者各
減京城二等以非應守衛人自代及代之者
各杖八十以應守衛人自代及代之者各杖
七十餘犯應坐者謂非冒代之外餘犯或兵
仗遠身輙離職掌及擅配割或别驅使之類
本條應坐者各減宿衛人罪三等若迯走違
番不在減例
問曰宿衛人以非應宿衛人冐名自代及代
之者入宫内流三千里殿内絞若未入宫殿
内事發合得何罪
荅曰以非應宿衛人自代重於闌入之罪若
未至職掌之處事發在宫殿内止依闌入宫
殿而科如未入宫門事發律無正條宜依不
應為重杖八十其在宫外諸處冐代未至職
掌處從不應為輕笞四十
諸越州鎮戌城及武庫垣徒一年縣城杖九十
(門禁者皆謂有)
䟽議曰諸州及鎮戍之所各自有城若越城
及武庫垣者各合徒一年越縣城杖九十縱
無城垣籬柵亦是注云皆謂有門禁者其州
鎮戍在城内安置若不越城直越州鎮垣者
止同下文越官府廨垣之罪
越官府廨垣及坊市垣籬者杖七十侵壞者亦
如之(而未過減一等餘條未過凖此從溝瀆内出入者與越罪同越)
䟽議曰官府者百司之稱所居之處皆有廨
垣坊市者謂京城及諸州縣等坊市其廨院
或垣或籬輙越過者各杖七十侵謂侵地壞
謂壞城及廨宇垣籬亦各同越罪故云亦如之
注從溝瀆内出入者與越罪同越而未過减
一等餘條未過準此
䟽議曰溝瀆者通水之渠從此渠而入出亦
得越罪越而未過或在城及垣籬上或在溝
瀆中間未得過者從越州城以下各得減一
等餘條未過準此者謂越皇城京城宫殿垣
及關津應禁之處未過者各得减罪一等
即州鎮關戍城及武庫等門應閉忘誤不下鍵
若應開毁管鍵而開者各杖八十
䟽議曰州鎮關戍城武庫各有禁門應閉皆
須下鍵其忘誤不下鍵若應開毁管鍵而開
者各得杖八十
錯下鍵及不由鑰而開者杖六十餘門各减一等
䟽議曰錯下鍵謂管鍵不相當者及不由鑰
而開者謂不用鑰而開各杖六十餘門謂縣
及坊市之類官有門禁者若應閉忘誤不下
鍵應開毁管鍵而開各杖六十錯下鍵及不
由鑰而開各笞四十故云餘門各減二等
若擅開閉者各加越罪二等即城主無故開閉
者與越罪同未得開閉者各减已開閉一等(條餘)
(閉凖此未得開)
䟽議曰擅謂非時而開閉者州及鎮戍武庫
門而有非時擅開閉者加越罪二等處徒二
年縣城以下擅開閉者並加越罪二等城主
無故開閉者謂州縣鎮戍等長官主執鑰者
不依法式開閉與越罪同其坊正市令非時
開閉坊市門者亦同城主之法州縣鎮戍城
門各徒一年自縣城以下悉與越罪同既云
城主無故開閉即是有故許開若有警急驛
使及制勅事速非時至州縣者城主騐實亦
得依法為開又依監門式京城每夕分街立
舖持更行夜鼓聲絶則禁人行曉鼓聲動即
聽行若公使賫文牒者聽其有婚嫁亦聽注
云須得縣牒喪病須相告赴求訪醫藥賫本
坊文牒者亦聽其應聽行者並得為開坊市
門若有警急及收掩雖州縣亦聽非時而開
未得開閉者謂未通人行者為未開尚得人
行者為未閉各减已開閉一等餘條謂宫殿
門以下有門禁之類未開閉者皆准此减一等
諸私度關者徒一年越度者加一等注云不由
門為越
䟽議曰水陸等關两處各有門禁行人來往
皆有公文謂驛使驗符劵傳送據逓牒軍防
丁夫有緫曆自餘各請過所而度若無公文
私從關門過合徒一年越度者謂關不由門
津不由濟而度者徒一年半
巳至越所而未度者減五等(之處餘條末度凖此謂巳到官司應禁約)
䟽議曰水陸關棧兩岸皆有防禁越度之人
巳至官司防禁之所未得度者減越度五等
合杖七十餘條未度凖此者謂城及垣籬緣
邊關塞有禁約之處巳至越所而未度者皆
減已越罪五等若越度未過者準上條減一
等之例
即被枉徒罪以上抑屈不申及使人覆訖不與
理者聽於近關州縣具狀申訢所在官司即準
狀申尚書省仍逓送至京若無徒以上罪而妄
陳者即以其罪罪之官司抑而不送者減所訴
之罪二等
䟽議曰關外有人被官司枉断徒罪以上其
除免之罪本坐雖不合徒亦同徒罪之法抑
屈不申及使人覆訖不與理者文稱及者使
人未覆亦聽於近關州縣具狀申訴所在官
司謂近關州縣即汁狀申尚書省仍逓送至
京若勘無徒以上罪而妄訴者妄訴徒流還
得徒流妄訴死罪還得死罪妄訴除免皆凖
比徒之法謂元無本罪而妄訴者若實有犯
断有出入而訴不平者不當此坐其應禁及
散送並依所訴之罪準令逓之若官司抑而
不送者减所訴之罪二等謂枉得死罪官司
不送合徒三年之類
諸不應度關而給過所(者亦同取而度)若冐名請過所
而度者各徒一年
䟽議曰不應度關者謂有征役番期及罪譴
之類皆不合輙給過所而官司輙給及身不
合度關而取過所度者若冒他人名請過所
而度者各徒一年
即以過所與人及受而度者亦準此
䟽議曰以所請得過所而轉與人及受他人
過所而承度者亦徒一年但律文皆云度者
得徒一年明知未度者不合徒坐若關司未
判過所以前準越關未度各減五等之例若
已判過所未出關門同未過各減一等其與
過所人既因度成罪前人未度亦同減科不
應給過所而給者不在減例
若家人相冐杖八十主司及關司知情各與同
罪不知情者不坐即將馬越度冐度及私度者
各減人二等餘畜又減二等(者不坐家畜相冒)
䟽議曰家人不限良賤但一家之人相冒而
度者杖八十既無各字被冒名者無罪若冐
度私度越度事由家長處分家長雖不行亦
獨坐家長此是家人共犯止坐尊長之例主
司謂給過所曹司及關司知冒度之情各同
度人之罪不知冒情主司及關司俱不坐將
馬越度冒度私度各減人二等者越度杖一
百冒度私度杖九十餘畜又減二等者除馬
之外應請過所者並為餘畜越度杖八十私
度冒度杖七十其家畜相冒者謂毛色齒歲
不同相冒並不得罪也
諸關津度人無故留難者一日主司笞四十一
日加一等罪止杖一百
䟽議曰關謂判過所之處津直度人不判過
所者依令各依先後而度無故留難不度者
一日主司笞四十主司謂關津之司一日加
一等七日罪止杖一百此謂非公使之人若
軍務急速而留難不度致稽廢者自從所稽
廢重論
諸私度有他罪重者主司知情以重者論不知
情者依常律
䟽議曰私度者謂無過所從關門私度止徒
一年或有避死罪逃亡别犯徒以上罪是名
有他罪重關司知情者以故縱罪論各得所
度人重罪不知情者依常律謂不知罪人别
犯之情者依常律不斍故縱之法
諸領人兵度關而别人妄隨度者將領主司以
關司論關司不覺減將領者罪一等知情者各
依故縱法有過所者關司自依常律將領主司
知情減關司故縱罪一等不知情者不坐
䟽議曰準令兵馬出關者依本司連寫勑符
勘度入關者據部領兵將文帳檢入而别有
人妄隨度者罪在領兵官司故云將領主司
以關司論知情與同罪不斍減二等若知别
有重罪亦依重罪科之關司不斍者謂關司
承將領者文簿不斍别人隨度者減將領者
一等謂減度者罪三等知情者各依故縱法
稱各者將領主司及關司俱得度人之罪有
過所者關司判度自依常律不減將領主司
之罪若將領主司知情減關司故縱罪一等
不知情者不坐
諸齎禁物私度關者坐贓論贓輕者從私造私
有法
䟽議曰禁物者謂禁兵器及諸禁物並私家
不應有者私將度關各計贓數從坐贓科罪
十疋徒一年十疋加一等罪止徒三年準贓
輕者從私造私有法擅興律私有甲一領弩
三張流二千里矟一張徒一年半私造者各
加一等假令私將矟度關平贓直絹三十疋
即從坐贓科徒二年不計矟為罪將甲一領
度關從私有法流二千里即不計贓而斷
若私家之物禁約不合度關而私度者減三等
䟽議曰依關市令錦綾羅縠紬綿絹絲布犛
牛尾真珠金銀鐡並不得度西邊北邊諸關
及至緣邊諸州興易從錦綾以下並是私家
應有若將度西邊北邊諸關計贓減坐贓罪
三等其私家不應有雖未度關亦没官私家
應有之物禁約不合度關巳下過所關司捉
獲者其物没官若巳度關及越度被人糺獲
三分其物二分賞捉人一分入官
諸越度緣邊關塞者徒二年共化外人私相交
易若取與者一尺徒二年半三疋加一等十五
疋加役流
䟽議曰緣邊關塞以隔華夷其有越度此關
塞者得徒二年以馬越度準上條減人二等
合徒一年餘畜又減二等杖九十但以緣邊
關塞越罪故重若從關門私度人畜各與餘
關罪同若共化外蕃人私相交易謂市買博
易或取蕃人之物及將物與蕃人計贓一尺
徒二年半三疋加一等十五疋加役流
私與禁兵器者絞共為婚姻者流二千里未入
未成者各減三等即因使私有交易者準盗論
䟽議曰越度緣邊關塞將禁兵器私與化外
人者絞共為婚姻者流二千里其化外人越
度入境與化内交易得罪並與化内人越度
交易同仍奏聽勑出入國境非公使者不合
故但云越度不言私度若私度交易得罪皆
同未入者謂禁兵器未入減死三等得徒二
年半未成者謂婚姻未成減流三等得徒二
年因使者謂因公使入蕃蕃人因使入國私
有交易者謂市買博易各計贓凖盗論罪止
流三千里若私與禁兵器及為婚姻律無别
文得罪並同越度私與禁兵器共為婚姻之
罪又凖别格諸蕃人所娶得漢婦女為妻妾
並不得將還蕃内又準主客式蕃客入朝於
在路不得與客交雜亦不得令客與人言語
州縣官人若無事亦不得與客相見即是國
内官人百姓不得與客交關私作婚姻同上
法如是蕃人入朝聽住之者得娶妻妾若將
還蕃内以違勑科之
諸緣邊城戍有外姦内入(師旅者謂非衆成)内姦外出
而候望者不覺徒一年半主司徒一年(人出入之謂内外姦)
(候望者路關於)
䟽議曰國境緣邊皆有城戍式遏寇盗預備
不虞其有外姦内入謂蕃人爲姦或行間諜
之類注云謂非衆成師旅者依周禮五百人
爲旅二千五百人爲師此謂小小姦寇抄掠
者若成師旅自依擅興律連接寇賊被遣斥
候不覺賊來徒三年有内姦外出者謂國内
人為姦出向化外或荒海之畔幽險之中候
望之人不覺有姦入出合徒一年半雖非候
望者但是城戍主司不覺得徒一年謂内外
姦人出入之路關於候望者目所堪見為關
謂在候望之内也
其有姦人入出力所不敵者傳告比近城戍若
不速告及告而稽留不即共捕致失姦寇者罪
亦如之
䟽議曰其有姦人入出所經城戍皆即捕之
若力所不敵者即須傳告比近城戍令共捕
逐若不速告及告而稽留不即共捕致失姦
寇者並徒一年
諸烽候不警令寇賊犯邊及應舉烽燧而不舉
應放多烽而放少烽者各徒三年
䟽議曰烽候謂從緣邊置烽連於京邑烽燧
相應以備非常放烽多少具在别式候望不
舉是名不警若令蕃寇犯塞外賊入邊及應
舉烽燧而不舉應放多烽而放少烽者各徒
三年
若放烽已訖而前烽不舉不即往告者罪亦如
之以故䧟敗戶口軍人城戍者絞
䟽議曰依職方式放烽訖而前烽不舉者即
差脚力往告之不即告者亦徒三年故云亦
如之以故䧟敗謂從烽候不警及應舉烽燧
而不舉或應放多烽而放少烽或放烽訖而
前烽不舉不即往告等以故䧟敗戶口或是
軍人及城戍者各得絞罪
即不應舉烽燧而舉若應放少烽而放多烽及
繞烽二里内輙放煙火者各徒一年
䟽議曰依式望見煙塵即舉烽燧若無事故
是不應舉若應放少烽而放多烽及遶烽二
里内皆不得有煙火謂晝放煙夜放火者自
不應舉烽燧而舉以下三事各徒一年放烽
多少具在式文其事隱祕不可具引如有犯
者臨時據式科断
故唐律䟽議卷第八
