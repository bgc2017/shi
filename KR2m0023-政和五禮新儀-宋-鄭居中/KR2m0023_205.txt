政和五禮新儀卷一百九十九
嘉禮
集英殿春秋大宴儀
陳設
大宴
陳設
前期殿中監帥其属尚舍張設集英殿門之内設御座
於殿上當中南向尚醖設御酒尊酒器於御座之東尚
食設御茶牀於御座之西俱稍北有司設羣官酒尊酒
器於殿下三公三少左輔右弼太宰少宰在御座之東
稍南門下中書侍郎尚書左右丞在其東次特進觀文
殿大學士太子三少觀文殿學士資政殿學士六曹尚
書金紫銀青光禄大夫光禄大夫翰林學士承旨翰林
學士資政端明殿學士左右散騎常侍(三少以下稍却尚書以下又稍)
(却)次開封尹六曹侍郎直學士次宣奉正奉正議通奉
大夫大司成太子賓客詹事給事中中書舍人通議大
夫左右諫議大夫待御太中大夫太常卿大司樂宗正
卿次廂都指揮使軍都指揮使又在其東太子三師在
右丞之南中丞在直學士之南(各少空)並西向北上親王
使相在御座之西稍南(使相稍却)樞密在西次節度使次節
度觀察留後觀察使次廂都指揮使軍都指揮使又在
其西太尉在樞密之南左右金吾衛左右衛諸衛上將
軍在節度使之南(諸衛上將軍稍却)防禦團練使刺使在軍都
指揮使之南(各少空)並東向北上秘書監以下在東垜殿
都虞候在其東並西向北上宗室遥郡團練使以上及
外官大將軍以下在西朵殿都虞侯在其西並東向北
上餘與宴百官在東廊諸軍將校在西廊(在東廊者位於百官之南)
(若大遼人使在闕郎諸軍副指揮使以上座)並東西相向北上(大遼夏國高麗交州使副)
(及諸番國首領在闕即大遼使副在上將軍之南大遼使位次節度使位稍却副使又稍却夏國副使位在東)
(朵殿南楹間高麗交州使副在西朵殿夏國人從在東廊將校之南舍利人從在西廊將校之南高麗交州人)
(從及諸番首領又在其南各少空)
大宴
其日設中監以下知同知入内内侍省事知客省事以
下六尚局官樞密都承旨以下在内監臨并祗應通事
大夫以下武功大夫以下祗應諸司文臣鐘鼔院管勾
官於殿庭北向立班次御史臺先引殿中侍御史一員
先入就位次東上閣門御史臺分引與宴文武百僚入
詣殿庭東西相向立東上閣門附内侍進班齊牌皇帝
出宫需雲殿排立親從迎駕自贊常起居皇帝御需雲
殿鳴鞭讀奏目東上閣門官贊喝引班舍人簿書官並
當覺察失儀提點承受六尚局應奉官次知内侍省以
下帶御器械官内侍武功大夫以下寄班祗候(帶御械器官窄)
(衣餘公服繋鞵)次𬋩軍臣僚新舊城廵檢軍都指揮使以上起
居訖出次殿前前指揮使左班次貯廊西殿前指揮使
右班并排立親從並常起居皇帝降座鳴鞭詣集英殿
禁衛諸班并行門親從托食天武迎駕自贊常起居皇
帝御集英殿鳴鞭殿中監以下通班起居殿中監少監
升殿侍立并通喚東上閣門官升殿知客省事以下殿
下立(攝左在軍廵使鞵笏起居訖繫鞵執杖子侍立餘非應奉官分出)次鐘鼔樓節級
就位四拜起居次舍人通喚訖分引羣官横行北上三
公三少左輔右弼太宰少宰在殿階之南稍東門下中
書侍郎尚書左右丞在其南次特進次六曹尚書至光
禄大夫次六曹侍郎開封尹至大司成(開封府尹以下少空)次太
常卿至中大夫次七寺卿至中散大夫次七寺少卿至
奉直大夫次左右司員外郎至朝奉大夫次六曹諸司
員外郎至朝奉郎太常丞至承議郎次開封府知縣至
奉議郎次太史局正至通直郎又在其南觀文殿大學
士學士資政殿大學士翰林學士承旨翰林學士資政
端明殿學士閣學士在光禄大夫之東(資政殿大學士以上稍前觀文)
(殿大學士又稍前)直學士在其南侍制又在其南御史大夫在
閣學士之東御史中丞在其南侍御史殿中侍御史監
察御史又在其南左右散騎常侍在御史大夫之東給事
中中書舍人左右諫議大夫在其南起居郎舍人左右
司諫符寳郎左右正言又在其南太子三師在散騎常
侍之南(與執政官班齊)太子三少在其南次賓客詹事次左右
庶子以下又在其南每等各重行異位並北向西上親
王使相在殿階之南稍西(使相稍却)知同知簽書樞密院事
在其南次太尉次節度使次節度觀察留後觀察使次
防禦使次團練使次刺史次宗遥郡防禦使次宗室遥
郡團練使又在其南左右金吾衛左右衛諸上將軍在
節度使之西(諸衛上將軍稍却)大將軍在其南次將軍次率府
次率府副率又在其南每等各重行異位並北向東上
諸軍將校在百官後(大遼人使在闕即諸軍副指揮使以上立班)分東西北
向(大遼夏國高麗交州使副及諸蕃首領在闕即大遼使副位在上將軍之西副使稍却夏國副使在文武)
(官之南高麗交州副使在武官之南夏國高麗交州人從并諸番首領在諸軍將校之南)東上閣門
官贊大起居班首出班俛伏跪致詞訖俛伏興復位羣
官再拜搢笏舞蹈又再拜贊各就位再拜舍人分引升
殿席前相向立朵殿兩廊官立於席後(大遼人使在闕舍人傳事引大)
(遼舍利俱入大起居贊各就座贊再拜贊就座引升西廊次舍人侍事引從人分入四拜起居謝座並同舍利)
(使)教坊使以下通班大起居看醆入謝升殿再拜内侍
進御茶牀殿侍酧酒訖次贊天武門外祗候東上閣門
官詣御座前躬奏班首姓名以下進酒舍人分引殿上
臣僚横行北向贊再拜舍人引班首稍前東上閣門官
接引詣御座東北向搢笏殿中監奉盤琖授班首殿中
少監啓琖班首西向立殿中少監以酒注於琖班首西
向奉酒詣御座前躬進訖少退虛跪興以盤授殿中監
出笏東上閣門官引退舍人接引復位贊再拜舍人引
班首稍前殿上臣僚席前相向立東上閣門官接引詣
御座東北向搢笏殿中監授盤捧詣御座前西向立樂
作皇帝飲訖舍人分引殿上臣僚横行北向東上閣門
官引班首接醆訖少退虛跪興殿中監出笏引退舍人
接引復位贊再拜舍人贊各賜酒羣官俱再拜贊各就
位羣官皆立席後復贊就座羣官俱坐酒初行羣官搢
笏受酒先宰臣次百官皆作樂(後准此)皇帝再舉酒(自此並殿)
(中監少監進酒)羣官俱立席後(凡舉御酒准此)樂作飲訖舍人贊各就
座復行羣官酒皇帝三舉酒如第二之儀尚食典御奉御
進食大官令設羣官食(後准此)樂作賜祗應臣僚酒食先
𬋩軍次殿中監以下知客省事以下知内侍省事以下
帶御器械官六尚局應奉官樞密都承旨以下祗應武
功大夫以下祗應諸司文臣並内寺逐班贊謝酒食拜
訖各復位皇帝四舉(自此並與御進酒)樂工前致語初致語羣
官俱立席後致語訖贊拜百官皆再拜贊就座樂合皇
帝五舉酒樂工殿上奏樂庭下舞隊前致詞樂作舞隊
出東上閣門官奏再座時刻俟放隊訖内侍舉御茶牀
皇帝降座鳴鞭羣官退賜花有差再座前二刻御史臺
東上閣門催班羣官戴花北向立定東上閣門附内侍
進班齊牌(知内侍省事以下並帶御器械官先於需雲殿起駕奏聖躬萬福自贊謝花再拜復殿前)
(指揮使親從迎駕奏聖躬萬福自贊謝花再拜)皇帝詣集英殿行門禁衛諸班
親從迎駕奏聖躬萬福自贊謝花再拜皇帝即御座殿
中監以下知客省事以下六尚局應奉官樞密都承旨
以下祗應武功大夫以下祗應諸司文臣立大班前奏
聖躬萬福訖各復侍立祗應位次赴宴官奏聖躬萬福
贊謝花再拜(餘謝花准此)又贊各就坐舍人分引升殿席後
相向立朵殿兩廊官立於席後(大遼人使在闕次舍利次從人並面向人贊謝)
(花再拜贊各就位再拜贄就座升西廊)次𬋩軍臣僚奏聖躬萬福謝花次
殿中監以下知客省事以下六尚局應奏官樞密都承
旨以下祗應武功大夫以下祗應詣司文臣謝花次教
坊使以下奏聖躬萬福自贊謝花内侍進御茶牀皇帝
舉酒樂工殿上奏樂庭下作樂皇帝再舉酒樂工殿上
奏樂庭下舞隊前致詞樂作舞隊出皇帝三舉酒樂作
皇帝四舉酒如上儀若宣示琖即隨所向東上閣門官
以下進稱宣示琖躬贊就座若宣勸即立席後躬飲訖
贊再拜内侍舉御茶牀舍人引班首以下降階横行北
向再拜搢笏舞蹈又再拜訖分班出(大遼人使在闕次舍利次從人降階)
(再拜並西出)次教坊使以下謝祗應並再拜教坊使以下謝
恩又再拜如賜茶酒殿中監以下知客省事以下知内
侍省事以下帶御器械官六尚局應奉官樞密都承旨
以下祗應武功大夫以下祗應諸司文臣行門禁衛諸
班親從教坊等逐班贊謝茶酒再拜(教坊以下起居並宴畢謝祗應謝恩)
(並舍人贊餘祗應作樂謝恩並教坊使副贊)東上閣門官殿上側奏無事皇
帝降座鳴鞭
政和五禮新儀卷一百九十九
