政和五禮新儀卷二十一
序例
朝會儀衛
大慶殿大朝會
黃麾大仗五千二十五人仗首左右廂各二部絳引幡
十執幡各一人(當御廂左右部並設内仗首第二部不設)服武弁緋繡寳相
花寬衫革帶大口袴(諸部隊大將軍折衝果毅帥兵官錦帶袴並執儀人帽並隨色)第
一部左右領軍衛大將軍各一員(第二部左右領軍折衝)服平巾
幘紫繡白澤袍銀帶大口袴錦螣蛇佩橫刀弓矢(後部及部)
(甲隊大將軍折衝果毅服佩同)掌鼓四人(後部並服同)服帽緋繡抹額寳相
花寬衫革帶行縢鞵襪帥兵官一十人分左右(後部並服同)
服平巾幘緋繡寳相花寬衫銀帶大口袴執儀刀部十
二行每行持各十人(後部並仗同)第一行龍頭竿黃雞四角
氅(凢氅皆以龍頭)第二行儀鍠五色幡第三行青孔雀五角氅
第四行烏戟第五行排鳳六角氅第六行細弓矢第七
行白鵝四角氅第八行朱縢絡盾刀第九行皂鵝六角
氅第十行細弓矢第十一行矟第十二行綠縢絡盾刀
揭鼔二掌揭鼔二人(後部同)服帽黃繡抹額寳相花寬衫
革帶行縢鞵襪(第二第七行銀褐第三第十一行青第四第九行皂第五第八第十第十二行)
(並揭鼔緋後部准此)以上排列左右廂第一部各扵軍員之南居
次廂第一部矟前第二部扵第一部之後並相向次廂
左右各三部第一部左右此衛大將軍各一員(後二部左右武)
(衛大將軍第三部左右衛將軍)果毅各一員(第二第三部折衝)服飛麟袍(第二部瑞)
(鷹第三部瑞馬)列仗首左右廂第一部之南相向持黃麾幡二
人服武弁黃繡寳相花寬衫革帶大口袴在御廂廂前
分立當御前左右各一部左右衛果毅各一人服瑞馬
袍扵玉輅之前分左右並北向次御廂左右各三部第
一部左右騎衛將軍各一員(第二部左右領軍衛第三部左右領軍衛果毅)服
赤豹袍(第二第三部白澤)第一部分扵當御廂之左右差後第
二部左在金輅之後偏西右在象輅之後偏東第三部
左在革輅之後偏西右在木輅之後偏東並北向次後
左右廂各三部第一部左右武衛將軍各一員(第二部左右屯)
(衛將軍第三部左右領軍衛折衝)服瑞鷹袍(第二部飛麟第三部白澤)各在綱子鵲
雞貔旗之前東西相向左右廂各部甲十二隊第一隊
左右衛果毅各一員(第二隊左右衛第四隊左右驍將第六隊左右武衛第八隊左右屯)
(衛第十第十二隊左右領軍衛並折衝第三隊左右驍衛第五隊左右武衛第七隊左右屯衛第九第十一隊)
(左右衛)服瑞馬袍(第三第四隊赤豹第五第六隊瑞鷹第七第八隊飛麟第九至第十二隊白澤)
貔旗二(第二第十一隊瑞雞第三隊仙鹿第四隊金鴨鵝第五隊瑞麥第六隊孔雀第七隊野馬第八)
(隊犛牛第九隊甘露第十隊綱子第十二隊同第一隊)執旗二人服帽黃繡抹額
寳相花寬衫(第五隊第六隊銀褐第七隊第八隊皀第五第十隊青第十一十二隊緋)革帶
佩横刀黃鍪甲(第五第六隊白第七第八隊黃第九第十隊青第十一十二隊緋)刀盾
(第四第六第九第十第十二隊弓矢)三十人為五重服錦臂韝行縢鞵襪
以上第一至第六隊在仗首第三部北第七至第十二
隊在仗首第二部南東西相向左右廂後部各十二隊
第一隊左右衛折衝各一員(第二隊左右衛第五至第七隊左右武衛第十至第)
(十二隊左右領軍衛並折衝第三第四隊左右驍衛第八第九隊左右屯衛並果毅)服錦帽緋繡
戎服瑞馬大袍(第三隊第四隊赤豹第五至第七隊瑞鷹第八第九隊飛麟第十至第十二隊)
(白澤)銀帶窄袴佩横刀弓矢角&KR1511;旗二(第二隊赤熊第三隊兕第四隊太平)
(第五隊馴犀第六隊雞鵝第七隊騼䮷第八隊騶牙第九隊蒼馬第十隊白狼第十一隊童馬第十二隊金牛)
執旗二人服佩同步甲隊(第一第六第十一隊青第二第七第十二隊緋第三第八)
(隊黃第四第九隊銀褐第五第十隊皂)執弩五人為一列弓矢十人爲二
重矟二十人為四重服錦帽青繡寳相花袍(執矟以緋)革帶
大口袴以上在大慶門外第一至第四隊在前第五至
八隊在後第九至第十二隊又在其後東西向真武隊
金吾折衝都衛一員服平巾幘紫繡辟邪袍銀帶大口
袴錦螣蛇佩横刀弓矢仙童真武螣蛇神龜旗各一執
旗各一人服皂繡抹額寳相花寬衫革帶佩横刀弓矢
執䂍矟二人(分左右)弩五人為一列弓矢二十人爲四重
矟二十五人為五重服平巾幘緋繡寳相花寬衫革帶
大口袴以上在大慶門外中道北向排列
殿中省尚輦陳孔雀扇四十扵簾外執扇各一人服介
幘絳韝衣錦革帶白綾襪烏皮履陳輦輿扵龍墀大輦
在東部押執擎人二百二十有二人腰輿在其南一十
有七人小輿又在其南二十有五人皆西向平輦在西
逍遥在其南共三十七人皆東向將校尉都將並帽子
忠佐至指揮使以宜男錦襖副指揮使軍使副兵馬使
黃獅子十將將虞候以方勝練鵲節級白獅子皆銀帶
腰輿小輿下節級並與輦下長行並武弁冠黃絁繡對
鳳寬衫紫羅生色袒帶白絹勒白袴紫絹行縢白獅子
錦襖銀帶設繖扇扵沙墀方繖二分左右執繖扇將校
二人服弓脚幞頭碧欄衫金銅革帶烏皮鞾團龍扇四
分左右夾繖扇都將四人服同將校方雉扇一百分繖
扇之後各五行每行十執扇長行一百人服武弁緋繡
寳相花大袖大口袴銅革帶押當職掌二人各立團龍
扇之北服介幘絳鞲衣革帶襪履金吾引駕官二人分
立團扇之南服二梁冠朝服
文德殿視朝(大慶殿冊命一品大臣黃麾仗准此)
黃麾半仗共二千二百六十五人殿内仗首左右廂各
一部(每部一百二十四人)在金吾仗南東西相向絳引幡十執幡
各一人分部之南北為五重(當御廂左右部同左部在帥兵官東右部在帥兵官)
(西各為十重)服武弁緋繡寳相花寬衫革帶大口袴(當御廂左右部)
(服同弁以紗為之其餘弁幘同絹衫二月一日至九月終以纈袍抹額錦帽臂鞲螣蛇並准此)左右領
軍幘紫繡白澤袍銀帶大口袴錦螣蛇佩横刀弓矢(次廂)
(左右各三部當御廂次後廂左右一部及部甲隊左右各六隊大將軍折衝果毅服佩同)掌鼓一人
次大將軍後(次廂左右第一部並當御扇左右廂部次廂果毅次廂左右第二部三部次折衝次)
(後廂左右部次將軍)服帽緋繡抹額寳相花寬衫革帶行縢鞵襪
帥兵官十人分部之南北為五重(北在絳引幡之南南在絳引幡之北次廂)
(左右第一第二第三部之南北當御廂次後廂左部在黃氅東右部在黃氅西)服平巾幘緋繡
寳相花寬衫銀帶大口袴執儀刀部十行每行持各十
人每色兩行為五重(次廂左右第一第二第三部同當御廂次後廂左右部每色一行為)
(十重左部以東為首右部以西為首並次帥兵官)第一行龍頭竿黃雞四角氅
(凡氅皆持以龍頭竿)第二行儀鍠五色幡第三行青孔雀五角氅
第四行烏戟第五行緋鳳六角氅第六行細弓矢第七
行白鵝四角氅第八行朱縢絡盾刀第九行皂鵝六角
氅第十行矟揭鼓二掌揭鼔二人分立緋氅烏戟後當
中間(次廂左右第一第二第三部同當御廂次後廂並一在儀鍠青氅間一在弓矢白氅間與後行齊)
服帽繡抹額寳相花寬衫革帶行縢鞵襪(服隨氅色内白氅儀鍠幡)
(並以銀褐烏戟以皂弓矢以黃矟以青刀盾揭鼓並以緋)次廂左右各三部(每部一百一十)
(五人)次左右廂仗首之南東西相向第一部左右屯衛大
將軍各一員(第二部左右武衛大將軍第三部左右衛將軍)果毅各一員(第二第三)
(部折衝)次大將軍後(第三部次將軍後)服飛麟袍(第四部瑞鷹第五部瑞馬)掌
鼓以下至掌揭鼓人服飾人數並同仗首(當御廂次後廂准此)黃
麾幡二執各一人分立當御左右廂前中間北向服武
弁黃繡寳相花寬衫革帶大口袴當御廂左右各一部
(每部一百二十四人)在殿門裏中道分東西並北向(次後廂左右部同大慶殿)
(列扵樂架之南)左右衛果毅各一員(左在部西右在部東次後左右廂將軍准此)服
瑞馬袍次後廂左右各一部(每部一百一十四人)次當御廂南左
右驍衛將軍各一員赤豹袍左右廂各步軍六隊(第一隊每)
(隊三十三人第二至第六隊每隊二十七人)分東西在仗隊後第一隊左右
衛果毅各一員(第二隊左右驍衛第四隊左右屯衛第六隊左右領軍衛並折衝第三隊左右)
(武衛第五隊左右領軍衛並果毅)服瑞馬袍(第二隊赤豹第三隊瑞鷹第四隊飛麟第五第六隊)
(白澤)貔旂二(第二隊金鸚鵡第三隊瑞麥第四隊犛牛第五隊甘露第六隊鶡雞)執各一人
服帽黃繡抹額寳相花寬衫(第三隊銀褐第四隊皂第五隊青第六隊緋)革
帶佩横刀黃鍪甲(第三隊銀褐第四隊黑第五隊青第六隊赤四月一日至七月終皮囤頊)
(以纈絹代減披膊副腿加隨色頷衫襯)刀盾(内第二第四第九隊弓矢)三十人為五重
第二隊至第六隊各服錦臂褠行縢鞵襪殿門外(大慶殿扵)
(大慶門外)左右廂後部各六隊每隊三十八人在都下親從
後東西相向第一隊左右衛折衝各一員(第三隊左右武衛第五隊)
(左右領軍衛並折衝第二隊左右驍衛第四隊六隊左右衛並果毅)服錦帽緋繡戎服瑞
馬大袍(第二隊赤豹第三隊瑞鷹第五隊白澤第四第六隊飛麟)銀帶窄袴佩横刀
弓矢角&KR1511;旗二(第二隊太平第三隊馴犀第四隊騶牙第五隊白狼第六隊蒼馬)執旗
各一人服佩同步隊(第一第六隊黃第二隊銀褐第三隊青第四隊皂第五隊緋)執
弩五人為一列弓矢十八為二重矟二十人為四重並
服錦帽青繡寳相花袍(矟以緋)革帶大口袴真武隊五十
七人在端禮門内中道北(大慶殿扵殿門外)金吾折衝都尉一
員在隊前服平巾幘紫繡辟邪袍銀帶大口袴錦螣蛇
佩横刀弓矢仙童真武螣蛇神龜旗各一執旗各一人
服皂繡抹額寳相花寬衫革帶佩横刀執䂍矟二人(分左)
(右)弩五人為一列弓矢二十人為四重矟二十五人為
五重服平巾幘緋繡寳相花寬衫革帶大口袴排列仗
隊職掌六人分立仗隊之間殿内四人殿外二人服直
脚幞頭紫羅寬衫
殿中省尚輦陳扇二十扵簾外執扇殿侍二十人服直
脚幞頭紫羅寬衫銀帶陳腰輿小輿扵東西朵殿腰輿
在東小輿在西人員都將各一員輦官共四十人人員
並帽子都將各官並直脚幞頭紫羅夾三襜紅錦襖銀
帶(二月一日至九月終錦帽纈羅衫)陳繖扇扵殿下方繖二分左右團
龍扇四分左右夾方繖並執扇各一人(將校或節級)方雉扇
六十分左右作三重在繖扇之後輦官長行各一人執
人服並同大朝會執繖扇等人金吾左右將軍各一員
在繖扇之南矟前服本色服四色官四人二人立扵將
軍之南與繖扇一列宣勅放仗二人在引駕官南並直
脚幞頭綠公服金銅帶烏皮鞾執儀刀引駕官二人在
親從官後服直脚幞頭紫公服長行二十四人在四色
官之南並弓脚幞頭碧襴衫餘同四色官排列官二人
在長行之西並帽子紫繡大袖袴次金甲天武官二人
在長行南並金銅兜鍪衣甲執鉞以上並分東西廂向
立設旗扵殿門之外青龍旗一在左五嶽神旗各一次
之五方色龍旗各一次之五方色龍旗各一又次之白
虎旗一在右五星神旗各一次之五方色鳳旗各一次
之五方色鳳旗各一又次之執人並帽子繡抹額寬衫
隨方色
政和五禮新儀卷二十一
