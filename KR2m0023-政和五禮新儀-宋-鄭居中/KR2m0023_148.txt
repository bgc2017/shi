政和五禮新儀卷一百四十二
賓禮
紫宸殿日參儀
垂拱殿皇帝將出宫讀奏目官以下横行序立如望參
儀東上閤門附内侍進班齊牌皇帝出宫守踏道行門
禁衛諸班親從迎駕自贊常起居皇帝垂拱殿坐鳴鞭
讀奏目官宣贊引班對立舍人簿書官覺察失儀提點
使臣常起居(讀奏目官升降自東階)次知内侍省事以下次御前
忠佐馬步軍都軍頭以下次殿前都指揮使至諸軍副
指揮使次駙馬都尉(係正任即歸本班)次在内王府官次殿前
司諸軍員僚次宗室將軍以下各逐班先面西立俟班
到横行起居次行門指揮使起居次舍人南階下直身
奏班絶皇帝降座鳴鞭詣紫宸殿後幄排立諸班親從
迎駕自贊常起居初垂拱殿起居班將畢紫宸殿樞密
以下大班入就位知同知簽書樞密院事在儀石之南
北向東上吏部戸部禮部尚書在知樞密院事之南稍
東侍郎在其南在内監臨通侍中侍中衛左武大夫又
在其南中亮拱衛左武郎在左武大夫之東稍却左散
騎常侍在禮部尚書之東給事中左諫議大夫在其南
起居郎在其南開封尹大司成在左諫議大夫之東知
同知入内内侍省事在大司成之東知客省事至知西
上閤門事在其南次簽書客省事至簽書西上閤門事
次閤門通事舍人次閤門祇候次看班祇候又在其南
殿中監在同知入内内侍省事之東殿中少監在其南
次殿中丞次殿中省主簿又在其南六尚局勾管官在
殿中監之東典御在其南奉御又在其南太子三師在
六尚局勾管官之東(與執政官班齊)太子三少在其南次賓客
詹事以下又在其南每等重行異位並北向西上兵部
刑部工部尚書在簽書樞密院之南稍西侍郎在其南
内監臨正侍中亮拱衛在右武大夫之西稍却右散騎
常侍在工部尚書之西中書舍人右諫議大夫在其南
起居舍人又在其南御史大夫在右散騎常侍之西中
丞在其南侍御史又在其南觀文殿大學士學士資政
殿大學士翰林學士承旨翰林學士資政端明殿學士
龍圖閣學士在御史大夫之西(觀文殿學士資政殿大學士稍前觀文殿大學)
(士又稍前)直學士在其南侍制又在其南樞密都承旨在直
學士之西承旨在其南次副都承旨次副承旨諸房逐
房副承旨又在其南每等重行異位並北向東上在内
監臨并殿庭祇應武功大夫在殿庭之内武功郎在其
東次敦武郎次從義忠訓成忠郎又在其東每等重行
異位並西向北上在内監臨并殿庭祇應武德大夫至
武翼大夫在殿庭之西武德郎至武翼郎在其西次修
武郎次秉義忠翊保義郎又在其西每等重行異位並
東向北上翰林天文在殿庭南稍西北面宣贊舍人在
班前西向對立舍人在班前東向東上閤門附内侍進
班齊牌皇帝御紫宸殿坐鳴鞭宣贊對立舍人揖樞密
以下躬皆北向通班常起居訖(如連三日假以上及朔望直假次日即大起居)
再鳴鞭樞密并樞密直學士自西階升殿侍立知引進
司東上閤門官以下殿庭東西向侍立宣贊對立舍人
各復位餘官分班出次東上閤門官引親王就位揖躬
退(如大起居揖而出若殿上傳旨起居即親王以下馬步軍員僚並常起居)次馬步軍都指
揮使至諸軍副指揮使次開府儀同三司次太尉次節
度使(上將軍特恩内殿起居次節度使後入)次節度觀察留後觀察使(特恩)
(綴節度使班者稍却)次防禦團練使刺史(宗室本班前别班入特恩綴别班者稍却)次
馬步軍員僚次引見謝辭班次三公三少左輔右弼太
宰少宰門下中書侍郎尚書左右丞(以上逐班並側宣)起居訖
(贊上殿并升東階樞密直學士下殿出)宣贊對立舍人稍南相向立進奉
自西入當殿庭列定贊文武常起居訖(牽馬者不拜)門下侍
郎於折檻東西向立對立舍人當殿躬奏某官姓名進
奉訖復對立位(諸蕃國云某國進奉)門下侍郎曰進奉從東側門
位文武應諾員僚引進奉從東側門出宣贊對立舍人
復位合班躬奏閤門無事卷班而出皇帝復御垂拱殿
三省樞密及臣僚奏事如儀舍人一員立殿門屏東俟
班退南階下直身奏閤門無公事皇帝降座還内
政和五禮新儀卷一百四十二
