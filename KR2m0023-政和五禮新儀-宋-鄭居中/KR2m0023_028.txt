政和五禮新儀卷二十二
序例
朝會儀衛
紫宸殿大遼使朝
黃麾角仗等共一千五十六人殿内黃麾幡二執各一
人次四色官之南分左右服武弁黃繡寳相花寬衫革
帶大口袴(并以紗為之其餘巾幘同繡衫二月一日至九月終以纈袍抹額錦帽臂韝螣蛇並准此)
仗首左右廂各一部(每部一百一十四人)在朵殿下矟南絳引幡
十執幡各一人分部之南北各為五重服武弁繡寳相
花寬衫革帶大口袴左右領軍衛大將軍各一員在部
中間稍南(次廂左右第一第二部同)服平巾幘紫繡白澤袍銀帶大
口袴錦螣蛇佩横刀弓矢(次廂左右第一第二部次步甲隊大將軍折衝果毅服佩)
(同)掌鼔一人次大將軍後(次廂左右第一部次果毅第二部次折衝)服帽緋
繡抹額寳相花寬衫革帶行縢鞵襪帥兵官十人分部
之南北(北在絳引幡之南南在絳引幡之北次廂左右第一部在南第二部在北)各爲五重
服平巾幘緋繡寳相花衫銀帶大口袴執儀刀部九行
每行持各十人第一行龍頭竿黃鸛四角氅(凡氅皆持以龍頭竿)
第二行儀鍠五色幡第三行青孔雀五角氅第四行烏
戟第五行緋鳳六角氅第六行細弓矢第七行白鵝四
角氅第八行矟第九行皂鵝六角氅掌揭鼔一人在緋
氅烏戟之後中間(次廂左右第一第二部同)服帽繡抹額寳相花寬
衫革帶行縢鞵襪仗各五重(服隨氅色内氅儀鍠幡並以銀褐烏戟以皂弓矢以)
(黃矟以青揭鼔以繡)次廂左右各二部(每部一百五人)次左右廂仗首之
南第一部左右屯衛大將軍各一員(第二部左右武衛大將軍)果毅
各一員(第二部折衝)次大將軍後服飛麟袍(第二部瑞鷹)掌鼓吹
以下至掌揭鼓服飾人數並同仗首殿外左右廂各部
甲三隊(每隊三十三人)第一隊左右衛果毅各一員(第二隊左右驍將折)
(衝第三隊左右武衛果毅)服瑞馬袍(第二隊赤豹第三隊瑞鷹)貔旗二(第二隊金鸚鵡第三)
(隊瑞麥)執旗各一人服帽黃繡抹額寳相花寬衫(第二隊左青右)
(銀褐第二隊左赤右黑)褐革帶佩横刀黃鍪甲(第二隊左青右銀褐第三隊左赤右)
(黑)刀盾(内第二隊弓矢)三十人為五重(鍪甲四月一日至七月終皮囤項以纈代減披)
(膊副腿加隨色頷衫襯)服錦臂鞲行縢鞵襪左右廂後部各三隊
(第一隊每隊三十八人第二隊每隊三十三人)第一隊左右衛折衝各一員(第二)
(隊左右驍衛果毅第三隊左右武衛折衝)服錦帽緋繡戎服瑞馬大袍(第二隊赤)
(豹第三隊瑞鷹)銀帶窄袴佩横刀弓矢角&KR1511;旗二(第二隊太平第三隊馴犀)
執旗各一各服佩同步甲隊執弩五人為一列弓矢十
人為二重(第一第三隊一列)矟二十人為四重服錦帽青繡寳
相花袍(矟以緋)革帶大口袴排列仗隊職掌二人次廂第
二部之南分左右服直脚幞頭紫羅寬衫以上殿内外
仗隊東西相向排列
殿中省尚輦陳輿輦於東西朵殿平輦在東西向逍遥
輦在西東向設繖扇扵殿下方繖一分左右團龍扇四
分左右夾方繖方雉扇二十四分左右各二重在繖扇
之後金吾四色官一名宣勅放仗服飾同視朝四色官
文德殿發冊
黃麾細仗共一千四百二人設日旗君王萬歲旗獅子
旗金鸞旗青龍旗各一在殿東階之東以西為上月旗
天下太平旗獅子旗金鳳旗白龍旗黑龍旗各一在殿
西階之西以東為上每旗執撦四人俱北向立並服五
色繡衫錦臂鞲押當職掌一人分左右立扵日月旗南
服介幘絳褠衣革帶履襪次方繖二團龍扇四夾方繖
執繖扇各一人執人並弓脚幞頭服碧襴衫革帶烏皮
鞾次金甲二人服金甲兜鍪鳳翅執鉞次四色官六人内
二人執笏餘執金銅儀刀並服幞頭綠羅公服金銅帶
白絹袴烏皮鞾次碧襴二十四人並弓脚幞頭碧襴衫
金銅帶白絹袴烏皮鞾内執金銅儀刀左右各六人在
北次都押衙二人立扵碧襴之南少退服幞頭紫羅繡
襖金銅帶次皂纛旗一十二每旗執撦五人並皂紗帽
皂寬衫皂絹袴皂鞵襪左右金吾仗司員僚各一人押
纛立扵旗南服幞頭紫繡寳相花大袖次青龍旗一在
東白虎旗一在西每旗執撦六人服繡抹額寬衫白絹
袴(執青龍旗人以青執白虎旗人以銀褐)員僚二人押旗分左右在旗之
北並幞頭紫繡寳相花大袖以上並分左右東西相向
次五方龍旗二十五在東五方鳳旗二十五在西每五
旗相間各依方色排列五嶽神旗五在東五星神旗五
在西各依方位排列每旗執撦三人並服逐色抹額繡
寬衫白絹袴次朱雀旗一在東真武旗一在西每旗執
撦六人服繡抹額寬衫白絹袴(抹額衫執朱雀旗人以緋玄武旗人以皂以上)
(並北向)員僚二人押旗在旗之南分左右並幞頭紫繡寳
相花大袖襖以紅門旗二十八分左右每旗執撦五人
各服五色繡抹額寬衫白絹袴次寅夘辰巳午未旗六
在東申酉戌亥子丑旗六在西天黃旗四分左右夾衣
旗次龍君旗五次赤豹旗五次吏兵旗五每旗各為一
列在東次虎君旗五次黃熊旗五次力士旗五每旗各
為一列在西每列押尾天黃旗一以次扵西以上每旗
執撦三人並服錦帽臂褠五色繡衫白絹袴次員僚六
人押仗各分於旗前並幞頭紫羅繡大袖袴次員僚四
人押旗分左右東西為一列(下至第九隊旗行列准此)第二隊角宿
亢宿氐宿旗各一第三隊虚宿危宿室宿壁宿奎宿旗
各一第四隊參宿井宿鬼宿柳宿駃騠旗各一第五隊
角三獸黃鹿苣文馴象飛麟旗各一第六隊辟邪玉兔
吉利仙鹿祥雲旗各一第七隊花鳳飛黃野馬金鸚鵡
瑞麥旗各一第八隊孔雀兕甘露綱子角旗各一並各
為一列第九隊犛牛旗一設扵孔雀旗後右廂第一隊
同左廂第二隊第二隊尾宿箕宿斗宿牛宿女宿旗各
一第三隊娄宿胃宿昴宿畢宿觜宿旗各一第四隊星
宿張宿翼宿軫宿駃騠旂各一第五隊至第六隊並同
左廂第五至第八隊第九隊騶牙旂二蒼烏旂二旂間
爲一列次上每旗執撦三人俱北向並服五色繡寳相
花抹額衫革帶員僚二人押黃麾立扵龍鳳旂之北服
幞頭紫絁繡瑞鷹袍左右廂五色龍鳳旂之東西各設
黃麾幡二執幡各一人(以下執幡人數准此)次告止幡五次𫝊教
幡五次信幡五次絳麾幡二次絳引幡五執黃麾絳麾
幡絳引幡人並服武弁繡寳相花衫革帶(執黃麾絳麾人以黃繡絳)
(引幡人以緋繡)執告止𫝊教幡信幡人服繡寳相花抹額衫革
帶(執告止𫝊教幡人緋繡信幡人以黃繡)員僚二人押黃麾立扵龍鳳旗
北少東服幞頭紫繡瑞鷹排欄旗三十自黃麾幡東西
排列以次扵南每旂執撦三人俱北向鐙杖哥舒各三
十扵殿東西兩廂排鐙杖起北哥舒間之執各一人俱
東西向執撦排欄旂執鐙杖哥舒人並服錦帽錦臂褠
五色繡衫左右廂執白檊槍各七十五人東西相向並
服交脚幞頭五色繡抹額衫錦臂褠銀帶腰桿又扵騶
牙旗南設大黃龍旗一在殿門裏少西執撦二十人小
黃龍旂一在大黃龍旂後少西執撦三人次火神旗六
分左右並服錦帽錦臂褠五色繡衫革帶白絹袴衛尉
寺押當儀仗職掌四人排仗通直官二人大將軍二人
節級二人檢察六人左右金吾仗司押當職掌各一名
排列官一名職掌大將檢察並幞頭寬衫(衛尉職掌緋羅衫大將檢)
(察金吾職掌羅衫)排仗通直官幞頭紫公服金吾排列官服帽
節級幞頭並紫繡寳相花大袖襖
凡大朝會等儀衛有司皆依令式陳設如常儀
政和五禮新儀卷二十二
