政和五禮新儀卷十一
序例
車輅
皇帝車輅(鹵簿内車輦附)
玉輅箱上置平盤黃屋四柱皆油畫刻鏤左青龍右白
虎龜文金鳳翅雜花龍鳳金塗銀裝間以玉飾花羅繡
雲龍輪頂三層(内一層素)輪頂上施塗金銀山花葉及翟羽
青絲綉雲龍絡帶二周綴襍色銀帶八銅佩八銀穗毬
二平盤上布紅羅綉雲龍褥曲几扶几上下設銀螭首
二十四四角勾欄設圓鑑一十六青羅綉寳相花帶火
珠二十八香櫃設香爐紅羅綉寳相花帶香囊香寳銀
結綬一紅羅綉雲龍結綬一紅錦織龍鳳門簾一青畫
輪轅銀轂乘葉軾櫃横轅前轅並飾以金塗銀螭首横
轅上施銀立鳳一十二左建太常十有二旒右載闟戟
繡黻文杠袴一以青綉杠首飾以銀螭首金塗銅紱青
犛牛尾拂青繒裹索駕青馬六馬有銅面插鵰羽鞶纓
攀胷鈴拂青線織屜紅錦包尾又踏路馬二在輅前飾
同駕馬金輅赤質以金飾諸末建大旂餘同玉輅駕赤
馬六象輅淺黃飾金塗銅裝以象諸飾末建大赤餘同
玉輅駕頳白馬六革輅黃質鞔之以革建大白餘同玉
輅駕騧馬六木輅黑質漆之建大麾餘同玉輅駕黑騮
六凡玉輅之飾以青者金輅以緋象輅以銀褐革輅以
黃木輅以皂凡玉輅用金塗銀裝者象輅革輅木輅及
五副輅並金塗銅裝右玉輅凡大祭祀皇帝乘之金輅
以下並以次列其後若大朝會册命皇太子諸王大臣
則設五輅扵大慶殿庭為充庭之儀
耕根車青質蓋三層餘同五輅之副親祠具大駕法駕
鹵簿並列扵仗内若耕耤則乘之大輦赤質正方油畫
金塗銀龍鳳裝朱漆天輪一金塗銀頂龍一四面施行
龍一十六火珠四四角龍頭四穗毬一十二頂輪施耀
葉紅羅輪衣一綴銀鈴紅羅絡帶二中設御座曲几錦
褥等施屏風香爐結綬長竿四飾以金塗銀龍頭逍遥輦
以㯶櫚為屋赤質金塗銀裝朱漆扶版二雲板一長竿
二飾以金塗銀龍頭平輦飾如逍遙而無屋小輿赤質
頂輪下施曲柄如蓋紅羅綉輪衣一輅帶二紅裙襴長
竿二飾以金塗銀螭首腰輿上施錦褥别設小牀金塗
銀裝長竿二飾以金塗銀螭首芳亭輦紅羅綉雲鸞&KR0955;
頂衣一絡帶一兩面施紅絲網并銅鐸前後施簾紅羅
綉鵝簾内設御座等褥長竿四飾以金塗銅螭首横竿
二鳳輦赤質朱漆輪頂一紅羅綉雲鳳輪衣一絡帶二
兩旁刻畫龜文金鳳翅前設香爐香寳結綬内設紅錦
褥長竿三飾以金塗銅螭首右大輦等親祠具大駕法
駕鹵簿並列扵仗内(祀畢車駕還内若不進輅則乘大輦法駕鹵簿不設鳳輦)元正
冬至大慶殿大朝會朔日文德殿視朝及紫宸殿大遼
使朝見尚輦陳設如常儀逍遙輦平輦皆常行幸所御
指南車赤質頂有五彩飾鏤仙人一童子四記里鼓車
赤質重臺彩畫刻木擊鉦二人銅鉦畫鼓各一白鷺車
黑漆木輪五層上置刻木白鷺一鸞旗車赤質建緋羅
綉鸞旗一崇德車赤質建黃羅綉崇德旂一彩畫刻木
獬豸四皮軒車赤質上有漆柱貫朱漆皮軒五進賢車
赤質中設黑漆牀案紫羅案衣一緋羅綉雲鳳輪衣一
絡帶二明遠車重櫚勾欄四面施簾屬車赤質紫羅綉
雲鶴&KR0955;衣門簾各一絡帶二兩箱外施紫絲網黃鉞車
赤質中建黃鉞豹尾車赤質上載朱竿首綴豹尾一右
指南車等各駕赤馬二有銅面插羽鞶纓扳胷鈴拂緋
絹屜紅錦包尾屬車駕牛二親祠具大駕法駕鹵簿並
列仗内(法駕鹵簿不設白鷺車崇德車進賢車明遠車屬減四)
皇后車
重翟車青質金飾諸末間以五彩輪金根朱牙其箱飾
以重翟羽四面施雲鳳孔雀刻鏤龜文頂輪上施金立
鳳耀葉青羅&KR0955;衣一紫羅畫雲龍絡帶二青絲絡網二
紫羅畫帷一青羅畫雲龍夾幔二車内設紅褥及座横
轅上施立鳳八香櫃設香爐香寳香櫃飾以螭首前後
施簾長轅三飾以鳳頭青繒裹索駕青馬六馬有銅面
插翟羽鞶纓扳胷鈴拂青屜青包尾厭翟車赤質其箱
飾以次翟羽紫幰衣紅絲絡網紅羅畫絡帶夾幔錦帷
餘如重翟車駕赤騮四翟車黃質其車側飾以翟羽黃
&KR0955;衣黃絲絡網錦帷絡帶餘如重翟車駕黃騮四安車
赤質金飾間以五彩刻鏤龜文紫幰衣錦帷絡帶紅絲
絡網前後施簾車内設褥及座長輅三飾以鳳頭駕赤
騮四凡駕馬鞶纓之飾並從車駕四望車朱質青&KR0955;衣
餘同安車駕牛三金根車朱質紫&KR0955;衣餘同安車駕牛
三右重翟車等備鹵簿則皆以次陳設若受册謁景靈
宫則乘重翟車親蠶則乘厭翟車常行之儀則用金塗
銀裝藤輿上覆棕櫚屋以龍飾
皇太子車輅
金輅赤質金飾諸末重較箱畫苣文鳥獸黃屋伏鹿軾
龍輈金鳳一在軾前設障塵朱蓋黃裏輪畫朱牙左建
旂九旒右載闟戟旂首金龍頭銜結綬及鈴綏八鸞在
衡二鈴在軾駕赤騮四金鑁方釳插翟尾鏤錫鞶纓九
就軺車金飾諸末紫油通幰紫油纁朱裏駕馬一四望
車金飾諸末清油通&KR0955;清油纁朱裏朱絲絡網駕馬一
右金輅從祀謁太廟納妃則供之軺車四望車以次列
扵鹵簿仗内
王公以下車輅
象輅以象飾諸末朱班輪八鸞在衡左建旂右載闟戟
駕馬四親王昏則用之革車赤質載闟戟緋羅綉輪衣
簾旂韜杠絡帶駕赤馬四大駕鹵簿六引法駕鹵簿三
引開封牧第乘之(王公一品二品三品備鹵簿皆供革車一乘)其輪衣簾旂
韜杠絡帶綉文開封牧以隼大司樂以鳳少傅以瑞馬
御史大夫以獬豸兵部尚書以虎軺車黑質紫幰衣絡
帶並繡以雉施紅錦簾香爐香寳結帶駕赤馬二鹵簿
内第一引縣官令乘之駕車皆有銅面插羽鞶纓扳胷
鈴拂緋絹屜紅錦包尾
政和五禮新儀卷十一
