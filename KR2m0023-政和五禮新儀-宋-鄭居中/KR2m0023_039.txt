政和五禮新儀卷三十三
吉禮
皇帝宗祀上帝儀四
紫宸殿受賀
前期殿中監帥其屬尚舍設御座於紫宸殿當中南向
又于殿後設御門如儀儀鸞司設文武百僚次于殿閣
之外隨地之宜其日祀事禮畢管軍臣僚東上閤門官
引駕詣紫宸殿後閣文武百僚並常服入就次少頃東
上閤門御史臺分引詣殿廷立班東上閤門附内侍進
班齊牌皇帝常服出升御座鳴鞭禁衛奏聖躬萬福次
舍人揖管軍臣僚等并行門躬贊再拜管軍臣僚以下
皆再拜班首奏聖躬萬福舍人引班首出班俛伏興跪
致詞訖俛伏興退復位舍人揖躬贊再拜管軍臣僚以
下皆再拜三稱萬歲内侍詣御座前承旨退降階西向
宣荅訖舍人贊再拜管軍臣僚以下皆再拜三稱萬歲
舍人贊各祗候管軍臣僚詣殿下侍立行門分左右立
次太史局官詣當殿北向立舍人揖躬贊再拜太史局
官再拜奏聖躬萬福出班躬身奏祥瑞訖退復位舍人
揖躬贊再拜太史局官再拜訖贊祗候太史局官東出
次舍人揖樞密以下躬舍人當殿通某官姓名以下起
居稱賀訖轉身于班前西向立舍人贊再拜樞密以下
皆再拜搢笏舞蹈三稱萬歲又再拜班首不離位奏聖
躬萬福又再拜舍人引班首出班俛伏跪致詞訖俛伏
興退復位舍人揖躬贊再拜樞密以下皆再拜搢笏舞
蹈三稱萬歲又再拜東上閤門官當殿北向承旨退西向
稱有制樞密以下皆再拜宣荅訖復位舍人曰再拜樞
密以下皆再拜搢笏舞蹈三稱萬歲又再拜樞密直學
士升殿侍立(並皆西升)知客省事以下殿廷東侍立餘官分
班出舍人禮直官揖宰臣以下躬舍人當殿通文武百
僚宰臣姓名以下起居稱賀(三公通某官)舍人揖班首以下
横行北向立(學士侍制兩省官將軍仍舊向立)稱賀如上儀(唯典儀贊者退詣折)
(檻樞密詣御座前承檻東西向稱有制宣荅)賀訖宰相執政官升殿東西相
向立(宰臣執政官升東中書侍郎升西階)樞密直學士下殿餘官以次退
皇帝降座鳴鞭上侍立官以次退
宣德門肆赦
前期殿中監帥其屬尚舍張設宣德門之内外又設御
座于前楹當中南向又設御幄于後東上閤門設捧赦
書儀物于御座之東稍南儀鸞司設文武百僚次于樓
前隨地之宜八作司設鷄竿于御街之東稍北大晟府
設鉦鼓一于宫架之西稍北東向其日刑部大理寺開
封府以囚徒集于仗後東上閤門御史臺太常寺設文
武百官位于樓下皇帝御紫宸殿受賀畢少頃乘輦升
宣德門至御閣東降輦歸御閣簾降内侍進呈赦書東
上閤門官于樓下侍立(二員於樓上祗應)禮直官通事舍人分
引三公親王以下詣樓前分班立定左輔樞密升詣御
座之東翰林學士承旨一員升詣御座之西俱南向立
(翰林學士承旨闕即翰林學士)次引禮部侍郎奏請中嚴少頃又奏外
辦降復本班簾卷大樂正令撞黃鐘之鐘右五鐘皆應
乾安之樂作内侍索扇扇合皇帝出御閣臨軒即御座
樓下鳴鞭簾卷内侍贊扇退樂止侍衞如常儀禮直官
通事舍人分引王公親王以下横行北向立定(學士侍制兩省)
(官將畢仍舊相向立)典儀曰再拜在位官皆再拜分班東西相向
立定樓下舍人詣樓前北向立左輔詣御座前承旨退
稍前西向曰奉勅立金鷄退復位樓下舍人應諾趨詣
文武班南北向揖訖東向宣曰奉勅立金鷄宣付所司
退復位金鷄初立大晟府擊鼓投一杖囚集鼓聲止(初宣)
(立金鷄即擊鼓立金鷄訖即止更不投杖)樓上降赦書閤門受以置於案承
受二人舉案於東偏門之西南舍人二員對捧東上閤
門官揖引至班心北向揖稱宣付門下省退詣案西東
向立引門下侍郎詣案南北向搢笏跪閤門捧赦書
以授門下侍郎門下侍郎受訖執笏俛伏興舍人捧案
退置於樓下近於北訖歸本班東上閤門官還侍立位
次引門下侍郎捧赦書詣班前北向俛伏跪奉制書請
付施行(制書權付禮直官)奏訖俛伏興躬身北向次引左輔詣
御座前承旨退西向宣曰制可退復位門下侍郎稱宣付
班首稍西東向立次班首相向各俛伏跪門下侍郎搢
笏捧制書以授班首受訖執笏俛伏興捧歸位以付舍
人舍人跪受付提點承受啟封訖復授舍人舍人捧制
書折方行至班心近南西向又折方北向東上閤門官
一員并捧制書舍人於左省班復詣宣制位(起居郎舍人一員捷)
(句)舍人宣曰有制典儀曰再拜在位官皆再拜舍人宣
制至咸赦除之獄吏詣班南北向躬稱脱枷訖奏聖躬
萬福三稱萬歲以罪人過宣制訖樓上舍人贊樞密院
官左輔翰林學士承旨興賀再拜(樓上閤門官不拜)東上閤門
官歸侍立舍人捧制書詣前東向立搢笏跪以制書授
班首班首受訖舍人執笏退復侍立位禮直官次引刑
部尚書詣班首前東向搢笏跪班首搢笏以制書授刑
部尚書刑部尚書受訖執笏以制書加於笏上以授所
司歸本班禮直官通事舍人引三公親王以下及應横
行官就北向位立定典儀曰再拜在位官皆再拜禮直官
通事舍人引班首稍前俛伏跪致詞訖俛伏興典儀曰
再拜在位者皆再拜搢笏舞蹈三稱萬歲又再拜東上
閤門官詣樓前承旨退於班首前西向稱有制典儀曰
再拜在位者皆再拜東上閤門官宣荅訖歸侍立位典
儀曰再拜在位者皆再拜舞蹈三稱萬歲又再拜禮直
官通事舍人引三公親王以下分東西班序立禮直官
引左輔詣御座前奏禮畢退復位内侍索扇扇合大樂
正令撞蕤賓之鐘左五鐘皆應乾安之樂作簾降皇帝
降座還御幄樂止樓下鳴鞭舍人詣樓前北向承旨四
色官應喏舍人北向稱奉勅放仗四色官趨至班南宣
曰奉勅放仗百僚再拜退宣詞令舍人於樓下宣勞將
士訖退(賜茶酒按馬隊如儀)
政和五禮新儀卷三十三
