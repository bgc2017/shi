政和五禮新儀卷二十
序例
鹵簿
王公鹵簿
中道清道二人分左右次幰弩一騎次大晟府前部鼓
吹令一員在左職掌一人在右次局長一人在左院官
一人在右次掆鼔一在左金鉦一在右(以下掆鼔金鉦分左右准此)
次大鼓一十八次長鳴一十八並分左右次掆鼓金鉦
各一次引樂官二人次小鼓一十次中鳴一十在小鼓
外次麾幢各一並分左右次節一夾矟二分節左右(以上)
(並騎)誕馬三分左右(每疋控馬各二人一品以下控馬人准此)革車一乘駕赤
馬四駕士二十五人繖扇十分左右行扵車前方繖二
朱團扇四分左右夾方繖曲蓋二為一列次大角八次
後部鼓吹丞一員在左錄事一人在右次鐃鼓一次簫
四次笳四次大横吹六並分左右次節鼓一次夾色二
(以&KR1227;篥充以下准此)次笛次簫次&KR1227;篥次笳各四並分左右外仗
青衣十二次車輻棒十二次戟九十次絳引幡六次刀
盾次矟次弓矢各八十次儀刀十八次信幡八次告止
幡四次𫝊教四次儀鋋二次儀鍠斧柱五色幡六次油
戟十八次儀矟十二次細矟十二並分左右衛尉寺押
當職掌一十一人騎轄部兵人員一人部轄騎兵人員
一人太僕寺部押人員一人教馬官一人押當職掌四
人騎仗内清道武弁青繡衫執黑漆杖執&KR0955;弩人武弁
緋繡衫緋繡袴執麾幢車輻棒人赤平巾幘緋繡衫緋
繡袴執節夾矟大角儀刀控誕馬押馬人黑平巾幘緋
繡衫白絹袴青衣人執青竹杖青繡衫青絹袴抹額執
戟刀盾儀鋋鍠斧油戟儀矟細矟人服錦帽黃繡衫執
絳引幡信幡告止幡傳教幡人服並緋幘衫抹額執矟
人錦帽皂繡衫執弓矢人錦帽青繡衫駕士武弁緋繡
大袖衛尉寺排列押當職掌太僕寺押當職掌並紫羅
寬衫衛尉寺部轄部兵人員黑平巾幘紫繡衫錦螣蛇
部轄騎兵人員本色服太僕寺部押人員武弁緋繡大
袖錦螣蛇教馬官幞頭緋羅繡抹額紫羅繡大袖鼓吹
令丞本品服職掌紫羅寬衫局長緋羅寬衫院官錄事
綠羅寬衫引樂官綠隔職寬衫執掆鼓金鉦節鼓夾色
笛簫笳&KR1227;篥人並平巾幘緋繡鸞衫白絹袴抹額(執掆鼓金)
(鉦人加錦螣蛇)大鼔長鳴小鼓中鳴服黃繡雷花袍抹額帶袴
鐃鼔大横吹服繡緋繡苣文袍抹額抹帶袴
一品鹵簿(命婦同)
中道清道四人次&KR0955;弩一次大晟府前部鼓吹令一員
職掌一人次局長一人院官一人次掆鼓金鉦各一次
大鼓一十六次長鳴一十六次麾幢各一次節一夾矟
二次誕馬六次革車一乘駕赤馬駕士二十五人(命婦厭翟)
(車駕士二十三人二品三品准此)散扇八(二品減四三品減六命婦散扇五十行障五行扵車前二)
(品三品准此)方繖二朱團扇四曲蓋二次大角八(命婦屬車六駕黃牛)
(十八駕士五十九人行大角前二品三品准此)次後部員分左右次鐃鼔一次
簫四次笳四次大横吹四次節鼔一次笛四次簫四次
&KR1227;篥四次笳四外仗青衣十八次車輻棒十次戟九十
次刀盾次矟各八十四弓矢六十次儀刀三十次信幡
八次告止幡四次傳教幡四次儀鍠斧柱五色幡四以
上行列重數並同王公鹵簿衛尉寺排列押當職掌一
十八人部押人員一名太僕寺部押人員一名教馬官
一員押當職掌四人(命婦加二人)仗内清道青衣並青繡衫
抹額執黑漆杖(青衣執青竹杖)執&KR0955;弩人武弁緋繡衫麾幢人
黑平巾幘黃繡衫執節夾矟大角方繖朱團扇曲蓋矟
儀鍠斧控誕馬人黑平巾幘緋繡衫執車輻棒人平巾
幘緋繡衫執戟儀刀人緋繡衫抹額執刀盾人皂繡衫
抹額執弓矢人黃繡衫抹額執信幡告止幡傳教幡人
黑平巾幘黃繡衫其餘服飾並同王公鹵簿
二品鹵簿(命婦同)
中道清道二人次幰弩一次大晟府前部鼔吹令一員
職掌一人次局長一人院官一人次掆鼔金鉦各一次
大鼔一十四次麾幢各一次節一夾矟二次誕馬四次
革車一乘駕赤馬四駕士二十五人散扇四方繖二朱
團扇二曲蓋二次大角八次後部鼔吹丞一員次錄事
一人引樂官一人次鐃鼓一次簫二次笳二次大横吹
四次笛二次簫二次&KR1227;篥二次笳二外仗青衣八人次
車輻棒八次戟七十次刀盾六十次矟六十次弓矢六
十次儀刀十四次信幡四次告止幡二次傳教幡二衛
尉寺排列押當職掌九人部押人員一人太僕寺部押
人員一人教馬官一人押當職掌四人(命婦加二人)仗内行
列服飾並同一品鹵簿
三品鹵簿(命婦同)
中道清道二&KR0955;弩一麾幢各一節一夾矟二誕馬四革
車一乘駕赤馬四駕士二十五人散扇二方繖二曲蓋
一次大角四外仗青衣八人車輻棒六戟六十刀盾矟
弓矢各五十儀刀十二信幡四告止幡二𫝊教幡二衛
尉寺排列押當職掌七人部轄人員一人太僕寺部押
人員一人教馬官一員押當職掌四人(命婦加二人)仗内行
列服飾並同一品鹵簿凡王公以下應給鹵簿者有司
各以令式排列如儀
政和五禮新儀卷二十
