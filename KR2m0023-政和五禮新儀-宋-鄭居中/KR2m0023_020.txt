政和五禮新儀卷十四
序例
鹵簿
大駕中道
次八寳為四重鎮國神寳在左受命寳在右皇帝之寳
在左天子之寳在右皇帝行寳在左天子行寳在右皇
帝信寳在左天子信寳在右香案八為四重每重列扵
寳輿之前碧欄二十四人為十二重夾受命等寳服弓
脚幞頭碧欄塗金銅帶烏皮鞾復二重執長刀騎内外
符寳即行扵碧欄之間次方繖二分左右大雉尾扇四
夾方繖執各一人(以下執繖扇人准此)執人弓脚幞頭碧襴衫金
銅帶烏皮靴
次金吾四色官六人為三重每二人為一重幞頭綠公
服白絹袴塗金銅帶烏皮靴前二名執笏餘執金銅儀
刀次押仗二人幞頭紫公服塗金銅帶烏皮靴騎次金
甲二人分左右服金甲鳳翅兜鍪執鉞次太僕寺進馬
四人平巾幘紫絁繡犀牛裲襠大口袴革帶鞾義佩横
刀弓矢騎
次引駕千牛衛將軍一員乘珂馬服飾同太僕寺進馬人
次千牛八人次中郎將二人並乘珂馬次千牛二人騎
並花脚幞頭緋絁繡抹額紫絁繡犀牛裲襠大口袴革
帶鞾義佩横刀弓矢次長史二人綠公服白袴金銅帶
烏皮靴並騎
次金吾引駕官四人為二重並騎服同金吾押仗次導
駕官分左右次大繖二分左右中雉尾扇四夾大繖小
雉尾扇四夾腰輿執人並武弁緋絁繡寳相花大袖白
絹袴白勒帶(以下執繖扇華蓋人服飾並同)腰輿執一應奉人員一人
指揮使以上宜男錦襖餘紅地黃盤師子錦襖十將並
將虞候節級二十人將虞候紅方勝練鵲錦襖節級紅
地白師子錦襖長行十六人紅地白師子錦襖
次排列官二人次中雉尾扇十二次華蓋二執各二人
次香鐙一執擎八人服飾同尚輦執繖人次香匙在左
火燎在右
次小輿一應奉人(逍遥平輦人全)長行二十四人
次逍遥子一應奉人十將將虞候節級共九人長行二
十六人
次平輦一應奉人員七十(大輦下同)十將將虞候節級共九
人長行二十六人服飾與腰輿下同駕前第五班開道
旗一皂纛旗一十二為四行每行三人次引駕六十二
人次鈞容直三百人(引回駕作樂)次東第五班五方色龍旗
五次門旗四十次御龍四直步執門旗六十次天武駕
頭下一十二人次下茶酒班内東門執從物一十二人
次御龍直仗劍六人次天武把行門八人以上並分左
右次東第五班大旗一次殿前班擊鞭一十人次東第
五班執簇輦龍旂八並分左右次日旂一在左月旂一
在右次麟旂一在左鳳旂一在右次青龍旗一在左白
虎旗一在右次赤龍旂一在左黑龍旂一在右次御龍
旂直四十人踏路馬二次夾輅大將軍二員次進輅職
掌二員次部押二人教馬官二員為一列教馬官在部
押官外皇帝乘玉輅駕青馬六駕士一百二十八人扶
駕八人骨朵一百三十四人行門一十八人在玉輅之
左一十七人在右陪乘將軍二員在後奉宸隊分左右
充禁衛從裏第一重御龍直第二重左廂骨朵子直右
廂弓箭直第三重弩直第四重御龍四直並以逐班直
所管人數列成隊伍第五重天武骨朵大劍三百一十
人分左右駕後東第五班大黃龍旗一次駕後樂東第
四班三十一人次鈞容直三十一人次扇筤下天武二
十人次茶酒班簇輦三十一人次招箭班三十二人奉
宸隊人員服帽子十將以下戴兜鍪並服紅錦襖背子
(内人員緋背子)帶鐵甲劍人員並弓箭手帶弓箭器械執骨朵
弩手挾弩箭䩴䩮子執骨朵槍刀手執骨朵(至宣德門執松刀)
天武步隊人員帽子錦後背子(襖子正副指揮使以黃師子都使以緋羅夾繡)
(小團搭花都頭以紅羅絹畫)錦帶執骨朵十將以下至長行一百人
服紫繡孔雀襖帶旅四金雕硬帽金鍍銀帶執骨朵二
百人服絁繡對鳳襖帶金鍍銀花朱紅笠子金鍍銀帶
執天武劍扇筤下二十人錦帽紫絁繡對鳳花襖(十人服紫)
(十人服緋)駕前玉龍直執從物人員帽子紅錦襖十將以下
裹真珠頭巾殿前指揮使擊鞭帽子紅錦襖執仗劍帽
子紅錦襖背子帶鐵甲弓劍箭器械骨朵玉輅下夾輅
夾陪乘大將軍並朝服骨朵直並帽子紅錦襖緋背子
帶鐡甲弓劍箭器械骨朵駕士平巾幘青繡鳳大袖袴
絹物帛鞵襪下茶酒班執從物帽子碧錦襖紅背子御
龍四直頭旂戴兜鍪紅錦襖背子帶鐵甲劍執檢繫旂
象第五班人員帽子紅錦襖緋背子帶鐡甲弓劍箭器械
執骨朵執旂殿侍戴兜鍪(執皂纛人黑漆鐡笠)紅錦襖背子(執皂纛人)
(皂絹衫袴)帶鐡甲劍(執皂纛人皮甲)殿前指揮使行門諸班直引駕
人員殿前指揮使引駕人帽子紅錦襖緋背子帶鐡甲
弓劍箭器械執骨朵駕後執大黃龍旗殿侍戴兜鍪紅
錦襖子帶鉄甲劍東四班鈞容直駕後樂人員以下並
帽子紅繡襖背子(内人員緋背子背執骨朵)招箭班茶酒班人員帽
子紅錦襖緋背子(内殿侍碧錦襖紅背子)扶駕人本色服進輅紫
羅寬衫次副玉輅一駕青馬六駕士四十人武弁青繡
對鳳大袖絹袴勒帛鞵襪次掌輦四人二重武弁黃絁
繡寳相花衫紫羅組帶行縢銀褐抹帶革帶次大輦一
應奉人員十二人(七人進輦内一人傳唱執骨朵餘從輦)指揮使以上宜
男錦襖餘黃地黃師子錦襖十將將虞候節級共十人
十將將虞候紅方勝練鵲錦襖節級紅地白師子錦襖
長行共五百十五人武弁紅地白師子錦襖黃絁繡寬
衫紫羅生色雲鳳組帶白絹勒帛夾袴紫絹行縢
次尚輦奉御二人次殿中少監次供奉職官二員幞頭
紫公服烏皮鞾次令史三人烏皮介幘緋絁袴衫白袴
白勒帛一名幞頭紫公服烏皮鞾次書令史四人烏皮
介幘緋絁䙆衫白袴白鞾帛次太僕御馬二十四為十
二重分左右天武等服飾並同次龍墀旗人控御馬等
二人
次持鈒後隊左右武衛旅帥二人騎次重輪旗二分左
右次大繖次大雉尾扇四夾大繖次大雉尾四為一列
次小雉尾扇十二次朱團扇十二各為三重次華蓋二
次义二次睥睨十二為二重次御刀六為一列次真武
幢一在中絳麾二分左右為一列次义一次細矟十二
為二重次左右金吾衛果毅都尉二人緫領大角並騎
一百二十為一重殿中有執朱團扇人黃絁繡抹額寳
相花衫行縢革帶太僕寺執义人武弁緋絁繡衫白袴
錦螣蛇執睥睨人武弁緋絁繡寳相花大袖白絹袴勒
帛左右武衛旅帥金吾衛果毅都尉並服平巾幘紫絁
繡袍大口袴錦螣蛇革帶(武衛以瑞鷹金吾衛以辟邪)引矢引重輪
旂人各五色絁繡抹額寳相花衫執幢又執[糸斥]麾人並
武弁絁繡寳相花衫執幢以皂絳麾又以紫執大角細
矟人並平巾幘緋絁繡寳相花衫大口袴革帶執御刀
人武弁緋絁繡寳相花大袖大口袴白勒帛(絳麾加[糸斥]二人)次
大晟府後部鼓吹丞二人次典事四人次管押指揮使
一名次羽葆鼓十二為二重帥兵官四人領在鼓内行
(下除小横吹外並為二重)次歌工次拱辰管次簫次笳各二十四帥
兵官二人領在笳前一重内行次鐃鼔十二帥兵官四
人領在鐃鼓内行次歌工次簫次笳各二十四次小橫
吹一百二十為十重帥兵官八人領第一第四第七第
十重各二人在横吹内行次笛次簫次&KR1227;篥次笳次桃
皮&KR1227;篥各二十四丞本品服典事同前部府史服其餘
並同前部人服飾
次黃麾一執[糸斥]人數并服飾並同前部黃麾
次芳亭輦一奉輦六十人次鳳輦一奉輦五十人并武
弁黃絁繡寳相花衫組帶行縢銀褐抹帶革帶
次金輅一踏路赤馬二次副金輅一各駕赤馬六次象
輅一次副象輅一各駕白馬六次革輅一次副革輅一
各駕騧馬六次木輅一次副木輅一各駕黑馬六次耕
根車一駕青馬六金輅駕士六十人平巾赤績緋絁繡
鳳大袖絹袴勒帛其餘輅駕士各四十人并武弁繡大
袖絹袴勒帛鞵韈(耕根車駕士服以青繡鳳啣普禾合穗其餘繡對鳳副金輅以緋象輅以)
(銀將革輅以黃木輅以皂)
次進賢車一駕士二十四人次明遠車一駕士四十人
次屬車十二乘每乘駕牛三駕士十人以門下省局官
二員在左中書省局官二員在右次秘省局官二員在
左殿中省局官二員在右次黃鉞車一次豹尾車一各
駕赤馬二駕士十五人進賢車以下駕士並武弁緋絁
繡大袖勒帛(進賢車駕士繡以瑞麟明遠車以對鳳屬車以雲鶴黃鉞車以對鵝豹尾車以立豹)
次掩後隊左右威衛折衝都尉二人領隊平巾幘紫絁
繡飛麟袍大口袴錦螣蛇革帶次大戟次刀盾次弓矢
次矟各五十各為一列執人並黑鍪甲錦臂褠皂袴行
縢鞵韈
次金吾衛門旗左右各二為中道第二門執夾人緋絁
繡抹額寳相花寬衫白絹袴革帶騎次監門校府左右
各三人為一列幞頭紫絁繡抹額師子裲襠烏皮鞾佩
横刀騎
次真武隊金吾衛折衝都尉一名䂍矟二夾都尉為一
列次仙童旗一次真武旗一在中螣蛇旗一在左神龜
旗一在右為一列次矟二十五為五重次弓矢二十為
四重次弩五為一列隊内金吾衛折衝都尉服平巾幘
紫袘繡辟邪袍大口袴錦螣蛇革帶執䂍矟及矟弓矢
弩人平巾幘緋絁繡寳相花衫大口袴革帶引夾執仙
童真武神龜螣蛇旗五色絁繡抹額寳相花衫
政和五禮新儀卷十四
