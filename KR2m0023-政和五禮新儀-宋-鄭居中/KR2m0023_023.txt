政和五禮新儀卷十七
序例
鹵簿
中道鹵簿
金吾本司纛矟左右皂纛各六為一列執托各一人[糸斥]
四人次押纛二人騎次押衙四人騎次引䂍矟次䂍矟
六為一列
執䂍矟各一人次本衙上將軍將軍各二人為二重次
衛司䂍矟本衙大將軍二人並騎䂍矟四夾大將軍執
䂍矟各一人夾二人並騎以上並分左右隊内上將軍
將軍花脚幞頭緋繡抹額紫羅繡辟邪袍鞾弩佩牙刀
器仗珂馬大將軍平巾幘紫絁繡辟邪袍錦螣蛇大口
袴佩横刀弓矢(上將軍將軍都尉校尉旅帥中郎將郎將並佩横刀弓矢唯朝服並黃麾仗内)
(帥兵官不佩)執夾衛司䂍矟人平巾幘緋絁繡寳相花裲襠
大口袴佩橫刀執托[糸斥]皂纛人皂紗帽皂絁寳衫絹袴
鞵襪押纛人幞頭皂絁繡寳相花寬衫革帶絹袴烏皮
鞾押衛金鵝帽紫絁繡辟邪袍革帶佩儀刀執䂍矟錦
帽寳照錦袍錦臂褠革帶烏皮鞾次朱雀隊並騎金吾
衛折衝都尉一人引隊䂍矟二夾都尉次朱雀旗一執
旗一人引二人夾二人(凡仗内引夾執旗人數准此)次弩二為一列
次弓矢十次矟十二各為二重次左右金吾衛果毅都
尉二人押引隊内折衝果毅都尉平巾幘紫絁繡辟邪
袍大口袴錦螣蛇革帶執䂍矟弩弓矢矟人並平巾幘
緋絁繡寳相花衫大口袴革帶内執弩弓矢矟人加佩
橫刀引夾執朱雀旗人並緋絁繡抹額寳相花衫大口
袴革帶佩横刀内引夾人加佩弓矢(凡中道仗外仗内執旗人並佩橫刀)
(引夾旗人並加佩弓矢)次龍旗隊大將軍一員檢校騎次引旗八
人為二重並騎次風伯旗一在左雨師旗一在右次雷
公旗一在左電母旗一在右次五星旗五為一列木星
在左餘火星土星金星水星以次列扵右次左右攝提
旗二為一列北斗旗一居後次護旗八人並騎次副竿
二執人並騎分左右隊内大將軍朝服引旗護旗人並
黃絁繡抹額寳相花衫佩弓矢引夾執風伯旗等人五
色絁繡抹額寳相花衫執副竿人錦帽黃絁繡寳相花
衫大口袴革帶
次指南車一次記里鼓車一駕士各三十人次鸞旗車
一次皮軒車一駕士各十八人並服武弁緋絁繡大袖
勒帛(指南車駕士服繡以孔雀記里鼔車以對鵝鸞旗車以瑞鸞皮軒車以虎)
次金吾引駕旗本衛果毅都尉二人分左右服平巾幘
緋絁繡辟邪袍大口袴執儀刀次弩弓矢矟各六為三
重每重弩二弓矢二矟二相間行分左右執人平巾幘
緋絁繡寳相花裲襠大口袴革帶
次大晟府前部鼓吹令二人次府史四人各為一列次
管轄指揮使一名次掆鼓金鉦各八為二重掆鼓在左
金鉦在右(部内掆鼔金鉦並分左右)
帥兵官八人領為一列在掆鼔金鉦重内行次大鼔八
十為十重帥兵官十二人領第一第三第五第七第九
第十重各二人在大鼓内行次長鳴八十為十重帥兵
官六人領第一第五第八重各二人在長鳴内行(領大横吹)
(小鼔帥兵官並同領長鳴帥兵官)次鐃鼓八帥兵官四人領次歌工次
拱辰管次簫次笳各十六各為二重次大横吹八十帥
兵官六人領次節鼓二次笛次簫次&KR1227;篥次笳次桃皮
&KR1227;篥各十六各為二重次掆鼔金鉦各八帥兵官四人
領次小鼓八十為十重次中鳴八十為十重帥兵官四
人領每二人押五重各在前一重内行次羽葆鼓八為
二重帥兵官四人領各在鼓内行次歌工次拱辰管次
簫次笳各十六各為二重部内鼓吹令本色服府史幞
頭綠羅寬衫黃絹錦臂管轄指揮使平巾幘紫繡寳相
花袍錦螣蛇白抹帶帥兵官并執掆鼓金鉦拱辰管簫
笳節鼓笛&KR1227;篥桃皮&KR1227;篥歌工服平巾幘緋繡對鸞衫
大口袴白抹帶執掆鼓金鉦人加錦螣蛇執長鳴中鳴
大鼓小鼔同第二引執大鼓長鳴服執鐃大橫吹人同
第二引執大横吹服執羽葆鼓人青繡苣文抹額生色
袍抹帶袴次太史令一員次書令史一員次相風烏一
輿士四人次交龍鉦一在左交龍鼓一在右輿士各六
人次司辰一人次典士一人並騎次漏刻生四人分左
右為二重次鼓樓一在左鍾樓一在右次行漏輿一輿
士各六十人次太史正一員騎次青道二人次神輿一
輿士十六人太史令太史正朝服書令史綠公服司辰
典士漏刻生並袴褶青絁大袖絹袴勒帛輿士并管轄
節級並武弁緋絁繡寳相花大袖白絹袴勒帛清道平
巾幘青絁大袖白絹袴勒帛執黑漆杖管押相風烏等
輿人員平巾幘紫絁繡寳相花大袖白絹袴勒帛錦螣
蛇
次持鈒前隊左右武衛果毅都尉二人引隊次左右武
衛校尉二人並分左右次絳引幡一在中金節八分左
右夾幡執人騎(内絳引幡加[糸斥]二人)
次罕一在左畢一在右次朱雀幢一次义一次導蓋一
在中前龍幢一在左白虎幢一在右次义三為一列幢
义導蓋執人並騎次稱長一人次鈒戟二百一十六為
三十六重次左右武衛將軍二人檢校次左右武衛校
尉四人壓隊並分左右隊内左右武衛將軍果毅都尉
校尉並平巾幘紫絁繡瑞鷹袍大口袴錦螣蛇革帶執
絳引幡金節罕畢朱雀幢义導蓋义鈒戟人并武弁緋
絁繡寳相花衫大口袴白勒帛次殿中侍御史二員分
左右次黃幡幢一執幡一人[糸斥]二人服飾同持鈒前隊
執絳引幡人内執人騎
次大軍儀仗左右神武軍統軍二員分左右次都頭二
人押仗在本軍旗内左右神武軍旗各一排闌旗一十
六在仗外分夾本軍旗槍棒杖每二人為一列執旗槍
棒杖各一人前一重與本軍齊行次吏兵旗一在左力
士旗一在右(以下吏兵力士旗分左右同)次白柯槍二次哥舒棒二
次白柯槍四次哥舒棒二次白柯槍四次鐙杖二次吏
兵旗力士旗各一次柯槍四次哥舒棒二次白柯槍四
次吏兵旗力士旗各一次鐙杖二次白柯槍四次哥舒
棒二次白柯槍二次掩尾天馬旗二次左右羽林軍統
軍二員都頭二人左右羽林軍旗各一排闌旗十六在
仗外如神武軍分夾次赤豹旗一在左黃熊旗一在右
(以下赤豹黃熊旗分左右同)其餘槍棒杖等行列重數並同神武軍
次左右龍武軍統軍一員都頭二人左右龍武軍旗各
一排闌旗十六在仗外如羽林軍分夾次龍君旗一在
左虎君旗一在右(以下龍君虎君旗分左右同)其餘槍棒杖等行列
重數並同羽林軍仗内神武羽林龍武統軍並花脚幞
頭紫絁繡抹額孔雀衫鞾袴佩横刀䩴䩮䩨靬珂馬押
仗都頭幞頭紫絁繡寳相花大袖襖革帶引夾神武羽
林龍武軍旗人貼金帽執人錦帽並五色絁繡寳相花
衫錦帽並五色絁繡寳相花衫錦臂褠革帶(其餘執旗人服准此)
執哥舒棒鐙杖人同夾旗人服飾執白柯槍人花脚幞
頭五色絁繡抹額寳相花衫銀褐繡幞獸桿腰錦臂褠
革帶
次引駕旗天王旗二次排杖道直官二人夾旗各分左
右次十二辰旗各一午未在前次己申次辰酉次卯戌
次寅亥次丑子午巳辰卯寅丑旗在左餘在右次天王
旗二分左右神旗幞頭紫公服烏皮鞾執旗人並同執
神武軍旗人服飾
次龍墀旗一排仗大將二人夾太平旗次五方旗各一
為三重赤龍旗在前次黃龍旗在中青龍旗在左白龍
旗在右黑龍旗在後次君王萬歲旗一次日旗一在左
月旗一在右排仗大將同押引駕旗道直官服飾引夾
旗人同引夾執神武軍旗人服飾
次金吾牙門旗左右各二為中道第一門執夾人青絁
繡抹額寳相花寬衫白絹袴革帶内夾人執弓矢騎次
監門校尉左右各三人為一列押旗幞頭緋絁繡抹額
師子裲襠烏皮鞾佩刀騎
次御馬十六分左右為八重控馬每匹天武二人服貼
金幞頭紫絁繡寳相花大袖襖革帶騎御馬直二人皂
紗帽青錦襖束帶部押天武節級紅錦帽紫絁繡寳相
花寬衫管押騎御馬直人員節級紅錦襖次中道隊大
將軍一員檢校朝服騎次日月合璧旗一在中苣文旗
二分左右為一列次五星連珠旗一在中祥雲旗二分
左右為一列引夾執騎人各五色絁繡抹額寳相花衫
錦臂褠次長夀幢一執人平巾幘緋絁繡寳相花衫大
口袴革帶
次金吾押仗青龍旗一在左白虎旗一在右押旗二人
分左右騎次五嶽神旗五為三重南嶽旗在前次中嶽
旗在中東嶽旗在左西嶽旗在右次北嶽旗在後次五
方神旗五如五嶽旗陳列四方龍旗各三相間為二隊
每隊三重赤龍旗在前次黃龍旗在中青龍旗在右白
龍旗在右黑龍旗在後前一隊次方旗餘隊各次右仗
黑鳳旗五方鳳旗各三如五方龍旗陳列各次左仗黑
龍旗内執青龍白虎旗五嶽五方神旗各一人[糸斥]三人
執[糸斥]人四色絁繡抹額寳相花寬衫執人黃衍人左青
右銀褐後皂内衍人執弓矢執五方龍鳳旗人五色絁
繡抹額寳相花寬衫押旗人並同押龍旗人服飾
次江瀆旗河瀆旗各一次淮瀆旗濟瀆旗各一並各為
一列江淮在左河濟在右引夾執旗人並皂絁繡寳相
花衫繡抹額革帶
政和五禮新儀卷十七
