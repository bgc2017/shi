政和五禮新儀卷一百七十二
嘉禮
皇太子納妃儀
采擇
前一日主人設使副次於大門之外道右南向其日大
昕使副至妃氏大門外掌次者延入次(主人及行事者皆公服)主
人受于廟(無廟者于廳事中間設神位)使副出次謁者引立于大門
外之西東面主人立于東階下西面儐者立于主人之
左北面受命出立于東門西面曰敢請事使者曰奉制
儲宮納配屬于令德邦有典常使某行采擇之禮儐入
告主人曰臣某之子昧于閫儀未足以備采擇之禮儐
者恭承制命臣某不敢辭儐者入告訖入引主人迎於
大門外之南北面再拜使副不答拜謁者引使副入門
而左主人入門而右執鴈者從而入以鴈陳於庭三分
庭一在南北向使副升自西階立于兩檻間南面主人
升自東階進使副前北向使者曰某奉制采擇主人降
階間北面再拜退立于東階上謁者引使副降自西階
以出
問名
使副既出立於中門之西東向主人降詣階間立於東
階下西面儐者進受命出請事使者曰儲宮之配采擇
既諧將謀卜筮承制命問名儐者入告主人曰制以臣
某之子可以奉侍儲宮臣某不敢辭儐者出告入引主
人迎于中門外之南北面再拜使副不答拜謁者引使
副入門而左主人入門而右執鴈者從入以鴈陳於庭
三分庭一在南北向使副升自西階立于兩楹間俱南
面主人升自東階進使副前北面使者曰某奉制問名
將謀卜筮主人降自階間北面再拜升階仍北面曰臣
某第幾女某氏出使副降自西階出立于中門之外東
面主人降立於中門之内面西儐者進受命出請事使
者曰禮畢儐者入告主人曰某公奉制命至于某之室
請禮從者儐者出告使者曰某既得將告事敢辭儐者
入告主人曰敢固以請儐者出告使者曰某辭不獲命
敢不從儐者入告遂引主人升立于序端掌事者徹神
位設禮賓席儐者引入主人降迎使副報揖主人入使
副從入升階即座行飲食之禮會畢賓主俱興掌事者
奉幣以授主人主人以授使副使副降自西階從者受
幣使副退主人送于門外
告吉
前一日主人設使副次如常儀其日大昕使副至妃氏
大門外掌次者延入次主人受禮如采擇之儀使副出
次謁者引立于大門外之西東面主人立於東階下西
面儐者進受命出請事使者曰某謀諸卜筮其吉協從
制使某告吉儐者入告主人曰臣某之子惷愚懼弗克
堪卜筮之吉惟臣之幸臣某謹奉制典儐者出告訖入
引主人迎于大門外之南北面再拜使副不答拜謁者
引使副入門而左主人入門而右執鴈者從入以鴈陳
於庭三分庭一在南北向使副升自西階立于兩楹間
俱南面主人升自東階進使副前北面使者曰奉制告
吉主人降詣階間北面再拜使副降自西階出立于中
門外之西東面主人退之南北面再拜使副不答拜謁
者引使副入門而左主人入門而右執鴈者以鴈入陳
於庭三分庭一在南北向使副升自西階立于兩楹間
俱南面主人升自東階進使副前北面使者曰某奉制
告期主人降詣階間北面再拜使副降自西階出立于
中門外之西東向主人退立于中門内西面儐者進受
命出請事使者曰禮畢其禮使副如問名之儀
告成
前一日主人設使副次如常儀其日大昕使副至妃氏
大門外掌次者延入次執事者設幕于中門之外元纁
束帛陳于幕上北向(元三匹纁三匹合之其他禮物自如常儀)奉榖珪以匱
俟于幕東西向主人受禮如告吉之儀使副出次謁者
引立於大門外之西東面主人立于東階下西面儐者
進受命出請事使者曰卜筮不違嘉耦既定制使某以
儀物告成儐者入告主人曰奉制賜臣以重禮臣某
謹奉典制儐者出告入引主人迎于大門外之南北面
再拜使副不答拜謁者引使副入門而左主人入門而
右奉榖珪者從入奉束帛者次之諸奉禮物者皆從其
后三分庭一在南北向西上使副升自西階立于兩楹
間俱南面主人升自東階進使副前北面使者曰某奉
制告成主人降詣階間北面再拜使副降自西階出立
於中門外之西東面主人退立於中門内西面儐者進
受命出請事使者曰禮畢其禮使副如告吉之儀
告期
前一日主人設使副次如常儀其日大昕使副至妃氏
大門外掌次者延入次主人受禮如告成之儀使副出
次謁者引立于大門外之西東面主人立于東階下西
面儐者進受命出請事使曰涓辰之良某月某日吉制
使某告期儐者入告主人曰臣某謹奉制儐者出告訖
入引主人迎于大門外置於案禮直官引使副出次持
節及舉冊印案者從之俱就門外位捧舉冊印官夾侍
主人立于門外由東階下西面儐者進受命出請事使
者曰某奉制授皇太子妃冊印儐者入告主人曰臣謹
奉制儐者出告訖入引主人迎于大門外之南北面再
拜使副不答拜主人揖使副先入持節者前導舉案者
次之至中門外各就位立定捧册印官奉册印就褥位
持節者脱節衣内侍及舉册者皆進詣使者取册以授
内侍各俛伏跪内侍受册訖各俛伏興以授内謁者使
者退復位副使以印授内侍如儀訖内謁者持册印立
于庭中跪置印册於案俛伏興宮人等入閤奉妃首飾
䄖翟衣服訖傅姆贊出内侍引妃降自東階詣香案前
向闕立内侍稱有制内侍贊再拜妃再拜訖内侍捧册
授妃妃受訖以授執事者内侍捧印授妃妃受訖以授
執事者内侍又贊再拜妃再拜訖内侍引妃升座東宮
侍衞人等皆序立于庭重行北向東上立定贊曰再拜
諸宮人皆再拜應侍衞者各升立於侍衞内侍詣妃前
啟禮畢妃降座傅姆引妃還于堂内侍出告禮畢主人
禮使副如告期之儀使副乘車而還
奏告
前期大司局擇日差官奏告太廟别廟景靈東宮景靈
西宮永安陵永昌陵永熙陵永定陵永昭陵永厚陵永
裕陵永泰陵並如常告之儀
册妃
前一日主人設使副次如常儀又設宮人以下次于妃
氏閤外道西東向設香案於寢庭随闕所向又設權置
册印二案于香案之右典儀設使者位于大門外副使
及内侍位于使者之南北向設使副以下及主人位於
中門外亦如之設内謁者位在於中門外主人之南西
向其日使副朝服乘車持節備儀仗鼓吹備而不作至
妃氏大門外降車掌次者延入次宮人等至各就次兵
部尚書帥其屬陳妃儀仗于大門之外掌事者取册印
降輿立于中門内西面儐者進受命出請車使者曰禮
畢其禮使副如問名之儀
政和五禮新儀卷一百七十二
