政和五禮新儀卷二百十一
凶禮
臨奠吊喪儀
皇帝臨奠諸王以下喪
皇帝遣使吊諸王以下喪
皇帝遣使奠諸王以下喪
會喪儀
皇帝遣百僚會喪
皇帝臨奠諸王以下喪
訃奏命太史擇日臨奠前一日尚舍奉御於受奠者之
第大廳中間設御幄周以簾帷有司於大門之外設從
駕臣僚次其日質明皇帝常服出東内門文武從駕臣
僚及侍衛應奉人起居如常儀尚輦奉御奉輦稍前典
御進輦皇帝乘輦以出侍衛警蹕如常儀(不由宣德門餘皆臨時取)
(旨)將至主人服縗免絰去杖哭出於門外立班(如未成服則着)
(帽收髮皂衫紫帽帶)望見乘輿止哭迎駕起居(本家人各從其後)舍人贊
拜主人以下皆再拜訖退(俟宣乃入)從駕臣僚至門外退就
次皇帝至御幄降輦步至靈座前(婦人縗服起居於堂西階下)三上
香三奠酒訖退歸幄南向坐宣主人入立於階下北面
宣問賜賻贈訖(無男子者遣内侍宣問本家婦人之長者)舍人贊拜主人皆
再拜訖退出門外立班拜送奉御奉輦稍前典御進輦
皇帝乘輦還内如常儀(有陳乞者皆即時附表以聞)
皇帝遣使弔諸王以下喪
前期所司於受弔者之第大門外設使者次使者至贊
者引入次内外縗服贊者引受弔者以下降立哭於東
階下婦人立哭於殯所使者常服出次於門外西向立
史二人以案奉詔書立於使者之側贊者引受弔者免
絰去杖出門止哭迎使者大門外見訖先入庭下望闕
立史二人捧詔書案前行者贊引使者從入内外止哭
使者詣庭下少北向立史以案進使者搢笏詔書加於
笏上史以案退使者少進於受弔者前稱有詔弔受弔
者舉哭再拜稽顙内外皆哭贊者引受弔者進詣使者
前跪受詔書興復位贊者引使者歸次受弔者以詔書
授執事者舉哭拜送使者於大門外使者還贊者引受
弔者杖哭而入升堂取詔書奠於柩前若致&KR0608;或賵如
受弔書之儀
皇帝遣使奠諸王以下喪
前期所司於受奠者之第大門外設使者次使者至贊
者引入次内外縗服贊者引主人以下降立哭於東階
下婦人升立哭於柩之右使者常服出次立於大門外
有司陳饌於柩前贊者引主人去杖出中門止哭於大
門外迎見使者訖先入立於門右贊者引使者入内外
止哭使者升自東階立柩前之右贊者引主人升自西
階立當使者前使者以餞奠酒訖曰某官封謚將歸幽
宅詔使某奠(有祭文則贊者宣讀)主人降階間北面舉哭再拜稽
顙内外俱哭主人退哭於東階下贊者引使者出從者
從出主人止哭拜送使者於大門外使者還主人杖哭
而入
會喪儀
皇帝遣百僚會喪
前期一日所司於主人第大門右量地之宜設百官(朔参)
(官以上)會弔者次其日先於主人寢庭設百官位重行應
會吊者集於門外次各常服贊者以次引入就位立定
贊者曰可哭百官在位者皆哭十五舉音贊者曰可止
百官在位皆止哭贊者引為首一員升詣主人前展慰
訖贊者引降出諸在位者以次而出(應致恭者皆再拜而出)會葬
如會喪之儀
政和五禮新儀卷二百十一
