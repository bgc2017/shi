政和五禮新儀卷一百五十五
賓禮
夏國進奉使見辭儀
高麗國進奉使見辭儀
交州進奉使見辭儀
宜州西南蕃黎州等處進奉使人見辭儀
海外進奉蕃客見辭儀
夏國進奉使見辭儀
見日(俟見班絶謝班前引高麗交州同辭日並辭班引)使捧表函引入殿庭副
使隨入西向立舍人揖躬舍人當殿躬通夏國進奉使
姓名以下祗候見引當殿引使稍前跪進表函(舍人一員搢笏)
(躬接表函出笏捧詣東朵殿付入内侍省官接進)起歸位四拜起居舍人宣有
勅賜某物兼賜酒食跪受箱馬過俯伏興再拜舍人曰
各祗候揖西出(常日不起居)次從人入不通即引當殿四拜
起居舍人宣有勅賜分物兼賜酒食跪受箱過俯伏興
再拜舍人曰各祇候揖西出辭日引使副入殿庭西向
立舍人揖躬舍人當殿躬通夏國進奉使姓名以下祇
候辭引當殿四拜起居舍人宣有勅賜某物兼賜酒食
跪授箱過俯伏興再拜舍人曰好去揖西出次從人入
辭如見儀(凡蕃客見辭同日者先夏國次高麗次交州次海外蕃客次山後諸蠻)
高麗國進奉使見辭儀(僧見辭附)
見日使捧表函引入殿庭副使隨入西向立舍人揖躬
舍人當殿躬通高麗國進奉使姓名以下祇候見引當
殿引使稍前跪進表函(舍人一員搢笏躬接表函出笏捧詣客省接進)俯伏興
起歸位大起居班首出班躬附起居歸位再拜又出班
前面天顔㳂路館劵都城門外茶酒歸位再拜搢笏舞
蹈俯伏興再拜(假日不舞蹈交州同)舍人宣有勅賜某物兼賜酒
食搢笏跪授箱馬過俯伏興再拜舍人曰各祇候揖西
出(每過立班起居在侍御同員僚後入)次押物以下入不通即引當殿四
拜起居宣有勅賜某物兼賜酒食跪授箱過俯伏興再
拜起居舍人曰各祇候揖西出辭日引使副入殿庭西
向立舍人揖躬舍人當殿躬通高麗進奉使姓名以下
祇候辭引當殿四拜起居班首出班致詞歸位再拜舍
人宣有勅賜某物兼賜酒食搢笏跪授箱過俯伏興再
拜舍人曰好去揖西出次從人入辭如見儀(使副疾謁告參日俟)
(見班絶入通某姓名參假大起居使副知加恩告謝俟謝班絶入管勾所前一日申閤門若使副以下授恩命)
(謝恩各依常參官謝恩之儀若中謝例物不拜勅止唱賜者唱再拜舞蹈俯伏興再拜)僧見辭不
通當殿奏聖躬萬福三呼萬歲宣有勅賜僧衣兼賜齋
食三呼萬歲贊曰祇候(辭贊曰好去)三呼萬歲西出(次本國使入後)
(入者同)
交州進奉使見辭儀
見日使捧表函引入殿庭副使隨入(或押衙則押衙捧表函)西向
立舍人揖躬舍人當殿躬通交州進奉使姓名以下祇
候見(或押衙即不過班辭日同)引當殿引使稍前跪進表函(舍人一員搢笏)
(躬接表函出笏接詣客省接進)俯伏興起歸位大起居班首躬附起居
歸位再拜舍人宣有勅賜某物兼賜酒食跪授箱馬過
俯伏興再拜舞蹈俯伏興再拜舍人曰各祇候揖西出
(每過垂拱殿起居在殿前司員僚後入)將軍從人等並門見賜例物酒食
辭日引使副或押衙入殿庭西向立舍人揖躬舍人當
殿躬通交州進奉使姓名祇候辭引當殿四拜起居班
首出班致詞歸位再拜舍人宣有勅賜某物兼賜酒食
搢笏跪授箱過俯伏興再拜舞蹈俯伏興再拜舍人曰
好去揖西出軍將從人等並門辭如見儀(使副疾謁告參日於垂拱)
(殿大班復入不通之起居若使副加恩告謝及使副以下授恩命謝恩及有中謝例物不拜勅止唱賜者並如)
(高麗使之儀)
宜州西南蕃黎州等處進奉使人見辭儀
見日首領捧表函引當殿班首出班跪進表函(舍人一員接表)
(函捧詣客省投進)俯伏興歸位揖躬四拜起居舍人宣有勅賜
某物兼賜酒食跪授箱過俯伏興再拜舍人曰各祇候
揖東出辭日引當殿四拜起居舍人宣有勅賜某物兼
賜酒食跪授箱過俯伏興再拜舍人曰好去揖東出從
人並門見辭賜例物酒食
海外進奉番客見辭儀(僧見辭附)
見日首領捧表函入不通引當殿通班首出班跪進表
函(舍人一員搢笏躬接表函出笏捧詣客省投進)俯伏興歸位揖躬四拜起居
班首出班躬附起居歸位再拜舍人宣有勅賜某物兼
賜酒食跪授箱過俯伏興再拜舍人曰各祇候揖西出
(既出服所賜衣服崇政殿再引過朔望前殿後入常日不起居)辭日不通升殿四拜起
居舍人宣有勅賜某物兼賜酒食跪授箱過俯伏興再
拜舍人曰好去揖西出從人並門見辭賜例物酒食僧
見辭如高麗僧見辭儀(凡復殿再拜引蕃國進奉使副首領以下各服所賜客者關本)
(俗衣服者依例候軍頭引公事畢當殿贊曰賜酒食再拜舍人贊曰就座酒食畢再拜出)
政和五禮新儀卷一百五十五
