湖廣通志卷二十五
祀典志(祠廟附)
稽古王者享帝立廟國之大事繫焉記曰功成作
樂如周之大武及漢武德文始五行四時之奏是
也治定制禮周之周官是也唐則有開元禮繼繼
承承垂國法為家法故代各不同若夫天地社稷
山川鬼神之祀雖一時一事亦必有洽神人而和
上下者魯儒生謂禮樂百年後興迂矣欽惟我
皇上聰明睿智典禮敦庸崇聖加五王之封褒忠進二
公之爵
躬耕藉田
詔天下大小臣工邵農祗事各郡縣忠孝節義
特加崇祀凡前古未備之儀集大成焉而衡嶽洞庭江
漢間增修建置祀事孔明猗與盛哉
祭
先農耕籍田
每歲仲春亥日已時祭
先農壇午時行耕耤禮祭日承祭官率各官請神
位供於壇上衣朝衣行禮祭畢送神入祠
壇(高二尺一寸廣二丈五尺)牌(高二尺四寸廣六寸)座(高五寸廣九寸五分)
壇後祠宇
正房三配房各一正房中供
先農神位(紅牌金字)東正房(貯祭器農具)西正房(貯耤田米穀)
東配房(買辦祭品)西配房(看守農氏居住)
藉田
四畆九分(買於東郊)
祭品
帛一(白色)羊一豕一鉶一
籩四豆四簠二簋二
儀注
祭日各官衣朝衣禮生引承祭官至拜位通贊
唱執事者各司其事陪祭官各就位承祭官就
位通贊唱瘞毛血禮生引詣盥洗所贊盥洗淨
巾引詣香案前贊迎神行二跪六叩頭禮興行
初獻禮引詣
神位前跪奠帛獻爵叩頭興詣讀祝位跪衆官皆
跪宣祝文畢叩頭興引唱復位通贊唱行亞獻
禮引詣
神位前跪獻爵叩頭興復位通贊唱行三獻禮如
亞獻儀通贊唱飲福受胙引唱詣飲福受胙位
跪飲福酒受福胙跪叩頭興謝胙一跪三叩頭
興復位通贊唱徹饌送神行二跪六叩頭禮興
通贊唱司祝者捧祝司帛者捧帛各詣燎所引
唱詣望燎位焚畢揖復位通贊唱禮畢各官更
蟒衣詣耤田行耕耤禮
耕藉儀
一官捧青箱一官播種各官俱用右手扶犂左
手執鞭各行九推禮農夫終畆耕畢各回官廳
更朝衣望
闕恭行三跪九叩頭禮仍將遵行耕藉日期具奏
(省城總督廵撫秉耒知縣執青箱知府播種府城知府秉耒佐貳執青箱知縣播種州縣則正)
(印官秉耒佐貳執青箱播種專城衛所亦用正印官秉耒如無屬員即選擇耆老執青箱播種)
耕藉器物
農具一(赤色)牛一(黑色)耔種一(青色)
耕藉人役
耆老一名(牽牛)農夫二名(扶犂)農童六名(唱歌)
祭
文廟
每歲春秋上丁日致祭先期承祭官率陪祭各官
齋赴
文廟階下行一跪三叩頭禮教官滌器視牲竝瘞毛
血至期黎明各官衣朝衣齊集行禮
正殿
至聖先師孔子神位
祭品
帛一(白色)牛一羊一豕一
豋一鉶二簠二簋二
籩十豆十酒罇一白磁爵三
四配
復聖顔子述聖子思子
宗聖曾子亞聖孟子
祭品
帛一(白色)豕一羊一鉶一
簠二簋二籩八豆八
酒罇一白磁爵三
十哲東五位(又加朱子一位)
閔子名損冉子名雍
端木子名賜仲子名由
卜子名商朱子名熹
祭品(五案朱子一位一案)
帛一(白色)豕一鉶各一簠各一
簋各一籩各四豆各四豕首一
白磁爵三
十哲西五位
冉子名耕宰子名予
冉子名求言子名偃
顓孫子名師
祭品(與東五位同)
東廡
蘧瑗澹臺滅明
原憲南宫适
商瞿漆雕開
司馬耕有若
巫馬施顔辛
曹䘏公孫龍
秦商顔高
壤駟赤石作蜀
公夏首后處
奚客蒧顔祖
句井疆秦祖
縣成公祖句兹
燕伋樂頦
狄黑孔忠
公西蒧顔之僕
施之常申棖
左丘明秦冉
牧皮公都子
公孫丑張載
程頥公羊高
孔安國毛萇
高堂生鄭康成
諸葛亮王通
司馬光歐陽修
胡安國尹焞
吕祖謙蔡沈
陸九淵陳淳
魏了翁王相
許衡許謙
王守仁薛瑄
羅欽順陸隴其
祭品
帛一(白色)豕三每案簠一簋一
籩四豆四銅爵各四
西廡
林放宓不齊
公冶長公晳哀
高柴樊須
商澤梁鱣
冉孺伯虔
冉季漆雕徒父
漆雕哆公西赤
任不齊公良孺
公肩定鄡單
罕父黑榮旂
左人郢鄭國
原亢廉潔
叔仲噲公西輿
邽巽陳亢
琴張步叔乘
秦非顔噲
顔何縣亶
樂正克萬章
周敦頤程顥
邵雍榖梁赤
伏勝后蒼
董仲舒杜子春
范寗韓愈
范仲淹胡瑗
楊時羅從彦
李侗張栻
黃幹真德秀
何基趙復
金履祥陳澔
陳憲章胡居仁
蔡清
祭品(與東廡同)
儀注
分獻陪祭各官入兩旁門序立贊引官導承祭
官至盥洗處盥手畢引至臺階下立典儀唱樂
舞生就位執事官各司其事分獻官陪祭官各
就位贊引官贊就位承祭官就拜位立分獻官
隨後立典儀唱迎神唱舉迎神樂奏咸平之章
樂作贊引官贊跪叩興承祭官陪祭官分獻官
俱行三跪九叩頭禮興樂止典儀唱奠帛行初
獻禮唱舉初獻樂奏寧平之章樂作贊引官贊
陞壇導承祭官由東階上進殿左門贊引官贊
詣
至聖先師孔子位前承祭官至案前立贊引官贊跪
叩興承祭官行一跪一叩頭禮贊引官贊奠帛
捧帛官以帛跪進承祭官接帛拱舉立獻畢贊
引官贊獻爵執爵官以爵跪進承祭官接爵拱
舉立獻畢行一跪一叩頭禮興贊引官贊詣讀
祝位承祭官詣讀祝位立讀祝官至祝案前一
跪三叩頭捧祝版立於案左樂止贊引官贊跪
承祭官讀祝官分獻官陪祭各官俱跪贊引官
贊讀祝讀畢捧祝至
正位前案上跪安帛匣内三叩頭退樂作贊引官
贊叩興承祭官及各官行三叩頭禮興贊引官
贊詣
復聖顔子位前承祭官就案前立贊引官贊跪叩
興承祭官一跪一叩頭興贊引官贊奠帛捧帛
官跪進於案左承祭官接帛拱舉立獻案上贊
引官贊獻爵執爵官跪進於案左承祭官接爵
拱舉立獻案上行一跪一叩頭禮興贊詣
宗聖曾子位前如前儀贊詣
述聖子思子位前如前儀贊詣
亞聖孟子位前如前儀其十哲兩廡分獻官俱照
前儀行禮畢贊引官贊復位承祭官分獻官仍詣
至聖先師位前立樂止典儀唱行亞獻禮唱舉亞獻
樂奏安平之章樂作贊引官贊陞壇獻爵於左
如初獻儀贊引官贊復位承祭官分獻官各復
位立樂止典儀唱行三獻禮唱舉三獻樂奏景
平之章樂作贊引官贊陞壇獻爵於右如亞獻
儀贊引官贊復位承祭官分獻官各復位立樂
止典儀唱飲福受胙贊引官贊詣受福胙位承
祭官至殿内立捧酒胙官二員捧至
正位案前拱舉至飲福胙位右傍跪接福胙官二
員在左傍跪贊引官贊跪承祭官跪贊飲福酒
承祭官受爵拱舉授接爵官贊受福胙承祭官
受胙拱舉授接胙官贊引官贊叩興承祭官三
叩頭興贊復位承祭官復位立次行謝福胙禮
贊引官贊跪叩興承祭官分獻官及陪祭各官
俱行三跪九叩頭禮興典儀唱徹饌唱舉徹饌
樂奏咸平之章樂作徹訖樂止典儀唱送神唱
舉送神樂奏咸平之章樂作贊引官贊跪叩興
承祭官分獻官及陪祀各官皆行三跪九叩頭
禮興樂止典儀唱捧祝帛饌各詣燎位捧祝官
捧帛官至各位前一跪三叩頭捧起祝文在前
帛次之捧饌官跪不叩頭捧起在後俱送至燎
位承祭官退至西傍立候祝帛饌過仍復位立
典儀唱望燎唱舉望燎樂與送神同樂作贊引
官贊詣望燎位導承祭官至燎位立祝帛焚訖
樂止贊引官贊禮畢退
樂章
迎神樂咸平之章無舞
大(太四)哉(南工)
至(林尺)聖(仲上)道(太四)德(仲上)尊(林尺)崇(仲上)維(南工)持(林尺)王(仲上)化(太四)
斯(林尺)民(仲上)是(黃合)宗(太四)典(黃合)祀(太四)有(仲上)常(林尺)精(南工)
純(林尺)竝(太四)隆(仲上)神(黃合)其(南工)來(林尺)格(仲上)於(林尺)昭(仲上)
聖(黃合)容(太四)
初獻樂寧平之章有舞
自(太四)生(仲上)民(林尺)來(仲上)誰(太四)底(黃合)其(仲上)盛(太四)惟(南工)
師(林尺)神(仲上)明(太四)度(黃合)越(仲上)前(仲上)聖(太四)粢(仲上)帛(太四)
具(仲上)成(林尺)禮(黃合)容(太四)斯(林尺)稱(仲上)黍(太四)稷(南工)非(黃六)
馨(林尺)維(南工)神(林尺)之(仲上)聽(太四)
亞獻樂安平之章有舞
大(太四)哉(仲上)聖(黃合)師(太四)實(南工)天(林尺)生(仲上)德(太四)作(仲上)
樂(太四)以(仲上)崇(林尺)時(仲上)祀(太四)無(林尺)斁(仲上)清(黃合)酤(南工)
惟(仲上)馨(仲上)嘉(林尺)牲(仲上)孔(黃合)碩(太四)薦(太四)羞(南工)神(黃合)
明(林尺)庶(南工)幾(林尺)昭(仲上)格(太四)
三獻樂景平之章有舞
百(仲上)王(南工)宗(林尺)師(仲上)生(林尺)民(仲上)物(太四)軌(黃合)瞻(黃合)
之(南工)洋(林尺)洋(仲上)神(林上)其(仲上)寧(太四)止(黃合)酌(太四)彼(黃合)
金(林尺)罍(仲上)惟(南工)清(林尺)且(太四)旨(仲上)登(仲上)獻(太四)惟(林尺)
三(仲上)於(黃合)嘻(南工)成(林尺)禮(仲上)
徹饌樂咸平之章無舞
犧(仲上)牲(太四)在(仲上)前(林尺)豆(太四)籩(仲上)在(黃合)列(太四)以(太四)
享(南工)以(林尺)薦(仲上)既(仲上)芳(林尺)既(太四)潔(仲上)禮(黃合)成(太四)
樂(仲上)備(太四)人(南工)和(林尺)神(仲上)悦(太四)祭(黃合)則(太四)受(仲上)
福(林尺)率(黃合)遵(南工)無(林尺)越(仲上)
送神樂咸平之章望燎同
有(太四)嚴(南工)學(林尺)宫(仲上)四(黃合)方(太四)來(仲上)崇(太四)恪(黃合)
恭(南工)祀(林尺)事(仲上)威(南工)儀(林尺)雝(仲上)雝(太四)歆(仲上)兹(林尺)
惟(南工)馨(林尺)神(仲上)馭(太四)還(林尺)復(仲上)明(黃合)禋(南工)斯(林尺)
畢(仲上)咸(南工)膺(林尺)百(仲上)福(太四)
樂器
麾金鐘玉磬鼓搏拊
柷敔琴瑟排簫
笙簫笛塤箎
舞譜
初獻
自(稍前向外開籥舞)生(蹈向裏開籥舞)
民(合手罇朝上)來(起辭身向外高舉籥面朝)
誰(兩兩相對罇東西相向)底(合手罇朝上)
其(正揖)盛(起平身出左手立)
惟(兩兩相對自下而上東西相向)師(稍前舞舉籥垂翟)
神(中班轉身東西相向立惟兩中班十二人轉身俱東西相向)
明(舉翟三合籥)度(稍前向外垂手舞)
越(蹈向裏垂手舞)前(向前合手謙進步雙手合籥)
聖(回身再謙退步側身向外高手回面向上)粢(正罇朝上)
帛(稍舞躬身挽手側身向外呈籥耳邊面朝上)具(正揖)
成(起辭身挽手復舉籥正立)禮(兩兩相對交籥兩班俱東西手執籥)
容(正揖)斯(向外退挽手舉籥向外面朝上)
稱(回身正立)黍(稍前舞)
稷(正罇朝上)非(左右垂手兩班上下俱雙垂手東西相向)
馨(起合手相向立)惟(左右側身垂手向外開籥垂手舞)
神(右側身垂手向裏垂手舞)之(正揖朝上)
聽(躬而受之躬身朝上拱籥而受之三鼓畢起)
亞獻
大(左右進步向外垂手舞)哉(右向裏垂手舞)
聖(向外落籥面朝上)師(退向正身立)
實(正罇)天(起身向前轉向外舞)
生(向裏舞)德(合手謙進步向前雙手合籥存謙)
作(兩兩相對自下而上兩班相對舉籥東西)
樂(上下俱垂手惟兩中班上下十二人俱垂手轉身東西相向)
以(轉身東西相向立)崇(相向立兩班上下以翟相籥)
時(稍前舞蹈兩班上下俱垂手向外)祀(向裏垂手舞)
無(合手謙進步向前垂手合籥)斁(回身再謙兩班上下東西相向合籥立)
清(稍前舞向外開籥翟)酤(向裏舞)
惟(雙手平執籥翟開籥翟)馨(合籥翟朝上正位)
嘉(側身垂左手兩班側垂手向外舞)牲(躬身正揖)
孔(雙手舞籥翟躬身)碩(躬而受之躬身朝上拱籥受之一鼓而起)
薦(一叩頭舉右手叩頭)羞(舉左手叩頭)
神(復舉右手叩頭)明(拜一鼔畢即起躬身三鼓平身)
庶(三舞蹈舉籥向左躬身舞)幾(舉籥向右躬身舞)
昭(舉籥復向左躬身舞)格(拱籥躬身而受之)
三獻
百(向外開籥舞)王(向裏開籥舞)
宗(側身向外面朝上)師(朝上正位)
生(兩班上下兩兩相對交籥)民(合手朝上正罇)
物(側身向裏落籥)軌(合籥朝上正立)
瞻(向外開籥舞)之(向裏開籥舞)
洋(開籥朝上正立)洋(合籥)
神(向外開籥舞)其(向裏開籥舞)
寧(進步向前雙手合籥)止(回身東西相向手謙)
酌(向外開籥舞)彼(向裏開籥舞)
金(開籥朝上正立)罍(合籥朝上正立)
惟(向外垂手舞)清(向裏垂手舞)
且(朝上正揖)旨(躬身而受之)
登(躬身向左合籥舞)獻(躬身向右合籥舞)
惟(躬身復向左右籥)三(合籥朝上拜一鼓便起身)
於(側身向外垂手舞)嘻(側身向裏垂手舞)
成(朝上正揖)禮(躬身朝南受之三鼓畢起身)
舞器
節羽籥
佾舞生三十六名
樂工五十二名
糾儀官二名
禮生十名
崇聖祠(雍正元年追王五代)
肇聖王木金父公正中南向
裕聖王祈父公東一室南向
詒聖王防叔公西一室南向
昌聖王伯夏公東二室南向
啓聖王叔梁公西二室南向
祭品(五案)
帛一(白色)羊一豕一鉶一
簠一簋一籩八豆八
酒罇一白磁爵三
配位
顔氏(無繇)孔氏(鯉)
曾氏(點)孟孫氏
祭品(每位一案)
帛一(白色)豕首一簠一簋一
籩四豆四豕肉一每位銅爵三
東廡
周輔臣(惇頥之父)程珦(顥頥之父)
蔡元定(沈之父)
西廡
張廸(載之父)朱松(熹之父)
祭品
帛一(白色)簠一簋一籩四
豆四豕肉一每位銅爵三
儀注同正殿惟不用樂
名宦鄉賢二祠同時分祭儀同兩廡
祭
武廟
每歲春秋仲月及五月十三日致祭
春秋二祭祭品
帛一(白色)牛一豕一羊一
籩十豆十
五月十三日祭品(後殿不用牛餘同)
帛一(白色)牛一豕一羊一
果五盤
儀注
祭日贊引官引承祭官進左傍門至盥洗所贊
盥洗盥洗畢引至殿内行禮處立典儀唱執事
者各司其事贊引官贊就位引承祭官就位立
典儀唱迎神司香官捧香盒就香爐左邊立贊
引官引承祭官就香爐前立司香官跪贊引官
贊上香承祭官立將炷香接舉插爐内又上塊
香三次畢贊引官贊復位承祭官復位立贊引
官贊跪叩興承祭官行三跪九叩頭禮典儀唱
奠帛爵行初獻禮捧帛爵官將帛爵捧進
神位前奠帛官跪獻畢行三叩頭禮退執爵官立
獻畢退讀祝官詣安祝文桌前行一跪三叩頭
禮捧起祝文立贊引官贊跪承祭官讀祝官俱
跪贊讀祝讀畢捧至
神位前跪安盛帛盒内畢行三叩頭禮退贊引官
贊叩興承祭官行三叩頭禮立典儀唱行亞獻
禮執爵官照初獻禮獻畢退典儀唱行三獻禮
執爵官自案右邊照亞獻禮獻畢退典儀唱徹
饌唱送神贊引官贊跪叩興承祭官行三跪九
叩頭禮立典儀唱捧祝帛饌各詣燎位捧祝帛
香饌官各至
神位前俱跪捧祝帛官行三叩頭禮捧香饌官不
叩頭將祝帛香饌依序捧送承祭官退至西傍
立候捧祝帛各官過畢復位立贊引官贊詣望
燎位承祭官至燎爐前焚訖揖贊引官贊禮畢
退
祭後殿(雍正三年追封三代公爵)
光昭公正中南向
裕昌公東一室南向
成忠公西一室南向
春秋二祭祭品
帛各一(白色)豕各一羊各一
籩豆各八
儀注
行二跪六叩頭禮承祭官詣光昭公裕昌
公成忠公各爐前奉香餘同前殿
祭
江神廟
每歲春秋仲月日致祭先期陪祭官赴廟省牲
祭品
帛一豕一羊一酒爵三
儀注
祭日主祭官衣蟒衣禮生禀請行禮至盥洗所
贊盥洗盥洗畢引至殿内行禮處立通贊唱執
事者各司其事陪祭官各就位主祭官就位瘞
毛血迎神行二跪六叩頭禮興行初獻禮引唱
詣酒罇所司罇者舉幂酌酒詣
神位前跪進帛進爵叩頭興詣讀祝位跪衆官皆跪
讀祝畢叩頭俱興復位通贊唱行亞獻禮如初
獻儀行三獻禮如亞獻儀通贊唱飲福受胙引
唱詣飲福受胙位跪飲福酒受福胙叩頭興謝
胙一跪三叩頭興復位通贊唱徹饌送神行二
跪六叩頭禮興司祝者捧祝司帛者捧帛各詣
沉帛所引唱詣望沉帛位引承祭官至江邊揖
復位禮畢
祭
龍神祠致祭如祭江神廟儀
祭
社稷壇
每歲春秋仲月上戊日出主於壇而祭之
祭品
帛一(黑色)豕一羊一鉶一
籩四豆四簠二簋二
儀注與先農同
祭
風雲雷雨
山川
城隍之神共一壇
每歲春秋仲月合祭風雲雷雨居中(帛四)山川居
左(帛二)城隍居右(帛一俱白色)祭品儀注與社稷同
祭厲壇
每歲清明日七月望十月朔請城隍之神出主其
祭榜無祀鬼神分祀之羊三豕三飯米三石香燭
酒紙隨用祭時有告城隍文
軍牙六纛霜降日武官致祭
帛一豕一羊一
武昌府
社稷壇在武勝門外
風雲雷雨山川壇在中和門外
先農壇在賓陽門外雍正四年奉
旨建築祭日儀注詳前
文廟在平湖門内配享從祀祭日儀注詳前
崇聖祠在文廟後雍正元年奉
旨改建封爵祭儀詳前名宦祠鄉賢祠在學宫戟
門左右
忠義孝弟祠祠内立碑刻
恩旌忠義孝弟姓氏於上雍正三年奉
旨建在學宫内節孝祠祠前建坊刻
恩旌節孝姓氏於上雍正三年奉
旨建在學宫外以上二祠春秋致祭
文昌閣在學宫側
關帝廟在城内長街左
城隍廟在府治西南
旗纛廟在都司署内
厲壇在武勝門外
里社鄉厲二壇在府城外
以上壇廟祠各州縣皆如制
龍神祠在撫署東雍正五年奉
旨建
江神廟在城外大江濱鐵牛厰雍正六年奉
旨建以上二廟祭日儀注詳前
江夏縣
東嶽廟一在縣東將臺舖右一在城東隅
三皇廟在孟城
三公廟在城東唐建祀伍員范蠡馬援
三忠祠在城南祀屈原賈誼杜甫明督學道高世泰
建
江漢神祠在漢陽門樓宋淳熙中通判劉靖以江漢
宜為望祀即靈竹寺西為壇祭之後改祀今所
陸大憲祠在縣西南祀漢陸賈賈使南粤至江夏亡
郡人立廟祀之
宋大憲祠在城内明月橋東漢宋無忌為火精唐立
廟祀之以禳火災宋紹興中知州王信復立名火星
堂
雙孝祠在縣學内合祀黃香孟宗
關帝廟一在小東門内一在卓刀泉
張侯廟在城西祀張飛
江東廟在文昌門内祀孫權
魯肅廟在縣西南
孟孝感廟在忠孝門外祀孝子孟宗宋紹興間建
蔣王廟在城東祀金陵蔣山仙
陶侃廟在縣西北晉咸平中侃鎮武昌卒於樊口咸
康中立廟有碑記
張王廟一在縣城南金龍巷一在金口祀張廵
周子祠在武勝門内祀濓溪先生
忠義祠在城北宋建炎間金騎渡江郡守李宜嬰城
固守民頼以安後為賊殺百姓立祠祀之
岳鄂王廟一在縣東五里宋乾道中建一在賓陽門
内青草坡兵燹後為菴易王像於殿側康熙十二年
知縣馬中駿題額改正王像於殿中
晏公廟在南門外公諱戊仔宋末清江鎮人入元為
文錦局溺死鄱陽湖屢著靈異封為平浪侯
四賢祠在縣學内祀明郭正域吴裕中熊廷弼賀逢
聖康熙六十年知縣潘寀鼎建
表忠祠在城東明萬歷二年建祀忠臣姚善廖昇樊
士信周拱辰
賀公祠在府學前祀賀陽亨先生以文忠祔焉
忠節祠一在長街
勅祀左都督贈太子太傅徐勇一在府街口
勅祀督糧道贈工部右侍郎葉映橊
宣公祠在長街祀都司贈榮祿大夫宣德仁
額公祠在賓陽門祀總督贈忠勇將軍額倫特
楊公祠在賓陽舖祀總督贈太子少保楊宗仁
華光廟有六一在胭脂山一在七府坡一在貢院一
在明月橋一在金沙洲一在按察司前
痘母祠在金華山
武昌縣
馬步廟在梁子湖上以端午致祭
龍巢廟在永福鄉退叟馮貴記
關帝廟在飯羅山
孫大帝廟在縣西
陶太尉廟在縣東北龍蟠石
三賢祠一在縣西祀陶侃陶潛元結一在西山寺後
祀陶侃元結蘇軾
蘇文忠公祠在寒溪寺東祀蘇軾
黃文獻公祠在西山後祀宋黃幹
趙忠顯公祠在縣西公名令&KR0882;宋建炎初通判鄂州
守黃四年寇至不屈死宣撫張復請額賜忠顯
陳文忠公祠在儒學東元延祐五年立公名天祥
汪公祠在鳳臺書院祀明知縣汪璽弘治庚戌旱璽
禱之累日斃於齋舍民為立祠
嘉魚縣
關帝廟在分司舊址
三忠祠在縣東明嘉靖八年知縣陳一言建以關忠
義張睢陽岳武穆合為一祠春秋祀之
孫王廟在石頭口
張中丞廟在縣南專祀張廵
蒲圻縣
水星廟在縣市北水門内
龍王廟在荆泉山
虞帝廟在龍翔山西
文昌祠在東門内
關帝廟一在登瀛坊下一在縣北門内
孫王廟在西門外
侯王廟在仙雲觀下祀吴鎮牧魯肅呂蒙陸遜
張忠烈祠一在縣治東一在五岳觀一在神山俱祀
張廵
顔忠烈祠在縣南白石山合祀顔真卿杲卿允臧八
月十五縣令致祭
王墩廟在大田坂祀三顔公
宣公祠在盤石湖隄祀明築隄知縣宣大勲
通天明王廟在北門内
天妃廟在河北龍翔山右祀臨水夫人
咸寧縣
關帝廟在縣東
來蘇廟在縣西南
宋馮文簡公祠在學宫右明嘉靖四十一年知縣李
和以文簡江夏人咸寧舊江夏地故建
崇陽縣
伏波將軍廟在縣北舊志馬援征交趾常過此又前
武帝元鼎五年遣伏波將軍路博德將兵擊南越建
武二十五年援征武陵進營壺頭或曰葛洪亦伏波
將軍而崇陽多洪煉丹處
關帝廟在縣西南二百步
張中丞廟在北峯亭下
温司空祠在縣東黃巢弄兵温遷約自長沙糾義兵
捍禦賊不敢犯卒以靖民朝廷嘉之遂命上柱國檢
校司空鄂州制置使兼知鄂州
先賢祠在縣學左祀温庭筠張詠李涓陳仲微
張乖崖廟在縣北張詠宰是邑有美政民思之即詠
所建美美亭立生祠
王令祠在昌國寺前宋乾道中縣令王溉有惠政邑
民祠之以丞相李綱配享
李大夫忠顯廟在縣東南城上祀宋令李涓
通城縣
關帝廟在東城内公署後
廖將軍廟在下太平里祀廖忠
興國州
關帝廟在大東門内
高山廟在州北六十里祀孫策
吴將軍廟在富池口祀吴甘寧宋以神有護國功賜
王爵廟號昭勇明改號吴將軍甘公之神春秋祀之
大冶縣亦有廟
陸宣公廟在州南四十里陸䞇使外郡過此奏免本
邑酒稅民立祠祀
疊山祠在州東謝枋得以直言謫此立祠祀之
大冶縣
昭濟龍王廟在縣東五里蛟潭上
荆王廟在縣西三十里漢高祖封從兄賈為荆王九
江王黥布反王從征沒葬於此因立廟祀
關帝廟一在採芹橋一在香爐山一在興密山
謝將軍廟在縣西北一里祀晉謝鐵龍
宋高祖廟在鐵山上祀劉裕
張中丞廟在縣西五十里祀張廵
銀青光祿大夫廟在縣東四十里相傳王姓唐將以
破賊有功後人立廟祀之
止齋先生祠在城隍廟左祀鄉先生萬貞
通山縣
三閭大夫祠在通津橋南
關帝廟在縣西半里
謝公祠在學宫北專祀謝枋得
漢陽府
社稷壇在西城外永安橋西
風雲雷雨山川壇在永安橋西
先農壇在西關外雍正四年奉
旨建築祭日儀注詳前
文廟在府治西配享從祀祭日儀注詳前
崇聖祠在文廟後雍正元年奉
旨改建封爵祭儀詳前名宦祠鄉賢祠在學宫戟
門左右
忠義孝弟祠祠内立碑刻
恩旌忠義孝弟姓氏於上雍正三年奉
旨建在學宫内節孝祠祠前建坊刻
恩旌節孝姓氏於上雍正三年奉
旨建在學宫外以上二祠春秋致祭
關帝廟在城内小教場
城隍廟在府治東
旗纛廟在府城内
厲壇在大別山
里社鄉厲二壇在府城外
以上壇廟祠各州縣皆如制
漢陽縣
雷祖殿在大别山頂
龍王廟在府南紀門外大江之滸
大禹廟在大别山麓
息夫人廟在大别桃花洞即桃花夫人也蔡侯以息
媯語楚子楚子滅息以息媯歸生堵敖及成王而不
言楚子問之對曰吾以一婦人事二夫縱不能死其
又奚言楚子卒令尹子元蠱息媯館於宫側而振萬
焉息媯泣曰先君以是習戎備也今不尋諸仇讐而
於未亡人之側不亦異乎子元曰婦人不忘讐我反
忘之遂伐鄭
關帝廟有二一在大别磨刀石一在西南大江濱
魯肅廟在魯山上
胡奮祠祀晉征南大將軍
仁顯廟在九真山上相傳為劉伯通不知何代人梁
大同中長沙王祀之元封敷濟仁顯靈祐王下有靈
泉
張王廟在南紀門外祀張巡
太白祠在府城郎官湖北岸
六先生祠在鳳棲山宋知軍黃幹立祠祀周程游朱
明正德中太守蔡欽增祀黃榦楊時
漢川縣
文昌閣在城外東北濱漢江
白龍廟在縣東北五里苦野坡
子文廟在縣西二里祀楚令尹鬭穀於菟
關帝廟有五一在南關外一在縣學東一在戊子圻
一在縣東北一在劉家隔
廣威將軍廟在縣東四十里祀晉朱伺
水府廟在東關外臨河祀蕭公
黃陂縣
文昌閣在縣境内河南知縣金殿臣倡建
關帝廟在城隍廟左
木蘭廟在木蘭山下事見陵墓竝詳雜紀
雙忠廟在縣東祀張廵許遠
二程先生祠在魯臺山麓祀明道伊川二公明季燬
皇清廵按李成紀謫陂丞捐建
孝感縣
龍王廟在龍宫潭上
忠孝祠在縣學左舊專祀漢孝子董永後增唐忠臣
張抃縣城東門内别有董孝子祠
關帝廟在縣西
張昭烈廟在縣西祀張抃
黃州府
社稷壇在清淮門外
風雲雷雨山川壇在一字門外
先農壇在清淮門外雍正四年奉
旨建築祭日儀注詳前
文廟在府治左配享從祀祭日儀注詳前
崇聖祠在文廟後雍正元年奉
旨改建封爵祭儀詳前名宦祠鄉賢祠在學宫戟
門左右
忠義孝弟祠祠内立碑刻
恩旌忠義孝弟姓氏於上雍正三年奉
旨建在學宫内節孝祠祠前建坊刻
恩旌節孝姓氏於上雍正三年奉
旨建在學宫外以上二祠春秋致祭
關帝廟在城南一字門外
城隍廟在清源門内
旗纛廟在衛署内
厲壇在清淮門外三里
里社鄉厲二壇在府城外
以上壇廟祠各州縣皆如制
黃岡縣
江神廟在縣城外
武節祠在安國寺右祀張廵
韓魏公祠在安國寺左韓琦初侍兄琚守黃州於西
廂讀書邑人就書齋立祠祀之旁立王陽明祠春秋
合祭
二程先生祠在河東書院下
東坡祠有二一在城東一在赤&KR2988;山
三賢祠在儒學内祀王禹偁韓琦蘇軾
忠節祠在舊鼓樓西祀宋死節守何大節附蘇軾王
禹偁
忠顯廟在清淮門外宋建炎間趙令&KR0882;守黃死節贈
徽猷閣待制諡忠愍州人立廟祀之都監王遠判官
吴源廵檢劉卓俱死難竝祀
蘄水縣
關帝廟在縣東城内
孫權廟在縣西北三十里
三賢祠在縣南祀王羲之陸羽蘇軾
三公廟在縣大街
仙女祠在密峯山
龍女祠在月子山
羅田縣
東嶽廟在東門外
百神祠在縣署内
關帝廟在縣前
麻城縣
關帝廟在縣北
張相公祠在縣北宋張行七毁沿江諸廟繫獄適有火
災令使張捍之立止至五腦山人馬俱化邑人祠祀
忠節祠在縣城南内祀宋趙令&KR0882;王達吴源劉卓
陳季常祠在岐亭北二里杏花村季常墓側
傅元帥廟在縣東一里鄉民有疫禱之立應
黃安縣
關帝廟在縣東南
蘄州
東嶽廟在州前
高山廟在州五里
水府廟在州南
清源廟在州西
火星廟在北門外
關聖廟在南門外
唐王廟在州東南
魯王廟在州東
二烈士廟在龍眼磯旁祀王彦明後竝祀王介
四節祠在州學内祀王彦明李誠之秦鉅王介
褒忠廟在州内祀李誠之秦鉅誠之封正節侯鉅封
義烈侯賜額
崇賢祠在州學西祀學正莆田林宗
廣濟縣
關帝廟在縣治西
費龍君廟在縣東二十里明洪武初重建
石港龍王廟在縣南四十里龍池山下
黃梅縣
關聖廟在縣河南岸
宋益廟在黃齡洞前益任番禺刺史棄官隱此後人
祀之唐封顯應侯宋加靈濟昭德元加惠蔭善濟
安陸府
社稷壇在城北二里
風雲雷雨山川壇在城南三里
先農壇在城東七里雍正四年奉
旨建築祭日儀注詳前
文廟在府治東配享從祀祭日儀注詳前
崇聖祠在文廟後雍正元年奉
旨改建封爵祭儀詳前名宦祠鄉賢祠在學宫戟
門左右
忠義孝弟祠祠内立碑刻
恩旌忠義孝弟姓氏於上雍正三年奉
旨建在學宫内節孝祠祠前建坊刻
恩旌節孝姓氏於上雍正三年奉
旨建在學宮外以上二祠春秋致祭
關帝廟在城南月城内
城隍廟在大東門外
旗纛廟在衛署内
厲壇在北門外
里社鄉厲二壇在府城外
以上壇廟祠各州縣皆如制
鍾祥縣
東嶽廟在縣東
三皇廟在東城内
文昌閣在東檀坡康熙三十八年郡守吴肇榮重修
三賢堂在縣城威武門外祀申包胥宋玉屈原
岳武穆廟在城南舊在拱辰門南宋淳熙中建
三忠祠在西門内
包公祠在縣東
善利顯佑公廟在縣南六十里
五顯廟有二一在城外一在城内
京山縣
靈泉廟在惠山西
楚申大夫廟在縣東南瀕江祀申包胥明天順中建
今廢
關帝廟在縣東二里
惠澤廟在惠亭山上祀王安石
潛江縣
關帝廟在縣城内
高季興廟在縣西北九十里
沔陽州
神農廟在州治北
馬侯廟在州治西祀伏波將軍馬援
關帝廟在州東
天門縣
東嶽廟在縣東北
水府廟在西湖隄
伏羲廟在華山麓縣本古風國風太昊伏羲姓
神農廟在縣五華山臨津門
令尹子文廟在官城村
劉先主廟在畱駕河
諸葛武侯廟在白湖村
關帝廟在南薰門外
荆門州
關帝廟在州西十五里
威顯廟在州北二十里神乃張飛之子某孫遵也俗
呼為張三郎四郎
尉遲公祠在州南七十里新店舖
二孫祠在州東山書院祀孫何孫僅
三賢祠在州東城下祀胡安國陸九淵朱震
岳武穆廟在州南七十里
陸文安祠舊在蒙山下陸九淵嘗知荆門軍故祠明
正德中改建象山下春秋祀之
英愍廟在州南祀吴昉
當陽縣
泰山廟在縣南
關帝廟在縣西北五里古漳鄉地以塋墓所在建立
祠宇有司以時致祭舊制簡略弇鄙雍正十年廵撫
王士俊行藩司查明妥議續經具覆批准動支存耗
銀兩委員重修
張侯廟在倒流橋祀漢張飛
胡文定祠在縣北古漳水濱舊志謂安國塜在焉歲
時祀享同知寗祥立石
德安府
社稷壇在城西二里
風雲雷雨山川壇在城北二里
先農壇在城南雍正四年奉
旨建築祭日儀注詳前
文廟在府治東南配享從祀祭日儀注詳前
崇聖祠在文廟後雍正元年奉
旨改建封爵祭儀詳前名宦祠鄉賢祠在學宫戟
門左右
忠義孝弟祠祠内立碑刻
恩旌忠義孝弟姓氏於上雍正三年奉
旨建在學宫内節孝祠祠前建坊刻
恩旌節孝姓氏於上雍正三年奉
旨建在學宫外以上二祠春秋致祭
關帝廟在府治東南
城隍廟在府治内東南
旗纛廟在所署後
厲壇去府城外東北二里
里社鄉厲二壇在府城外
以上壇廟祠各州縣皆如制
安陸縣
淮瀆廟在縣南溳水上
槎山廟在縣北五十里槎山上
鄖公廟在縣治内楚封鬭辛為鄖公
孝子廟在縣城東南隅祀黃香明知府范理建
張亮廟在儒學東祀唐鄖國公張亮
七相堂在縣東祀唐郝處俊宋張齊賢寇凖宋庠吕
大防范純仁等
思賢堂在縣西祀范純仁
賢守廟在縣治中祀知府陳規建炎初規極力禦賊
有德於民後立廟賜額賢守追封忠利侯
雲夢縣
令尹子文廟在縣北十里於菟鄉後遷縣東北界宋
元祐賜額忠應
韓信廟在縣東三十里韓王岡
諸葛廟在縣北二十里
關帝廟有二一縣東門外一縣南
應城縣
洞庭廟在縣西
龍王廟舊建縣西雍正七年知縣唐琳奉
勅立廟縣北三里
蒲騷廟在縣南塑楚武王像南有三塜
關帝廟在縣北
謝公祠在縣署外祀宋上蔡謝良佐朱考亭有記
隨州
神龍王廟在州南五里
炎帝廟在厲山九域志厲山炎帝生處
舜帝廟在州北十里
季子廟在學宫東祀隨大夫季良
子房祠在太平山相傳子房辟榖處
關帝廟在州署東
應山縣
龍王廟有二一在東嶽廟後岡一在天井澗石壁
關帝廟有二一在平靖關南一在縣東北一里
張中丞祠在縣東半里祀張廵
四賢祠在縣南故法興寺址宋宣和中令宋羲年建
祀其祖祁伯祖郊及連庠連庶因四公同講學於此
嘉泰中縣令李紹祖重建元至正中縣令魏從恕修
明正統中知府范理增修
馬都司祠在縣東北二十里澍林口明正德中霸州
寇起河南都指揮馬振率十餘騎追捕至此力戰死
之時三月十日後人以死事日舉祀
楊忠烈祠在城内祀楊漣
荆州府
社稷壇在南紀門外西南
風雲雷雨山川壇在南紀門外
先農壇在楚望門外佛華寺傍雍正四年奉
旨建築祭日儀注詳前
文廟在府治右配亨從祀祭日儀注詳前
崇聖祠在文廟後雍正元年奉
旨改建封爵祭儀詳前名宦祠鄉賢祠在學宫戟
門左右
忠義孝弟祠祠内立碑刻
恩旌忠義孝弟姓氏於上雍正三年奉
旨建在學宫内節孝祠祠前建坊刻
恩旌節孝姓氏於上雍正三年奉
旨建在學宫外以上二祠春秋致祭
關帝廟在府治南門内即當年帥府舊基雍正十年
廵撫王士俊
奏准於司庫存留荆關節省飯食項内動支充費鼎建
祠宇於舊三義殿後祀
勅封三代神主修葺正殿大門内建鐘鼓二樓東西對
峙
謹按荆州府關廟有五一在公安門内一在擲甲山
脊一在石馬頭一在草市惟在南門内者守土官歲
時致祭舊制尚多缺略兹鼎新工竣仰見
聖朝褒忠盛典云
城隍廟在府治西
旗纛廟在衛署内
厲壇在北門外
以上壇廟祠各州縣皆如制
江陵縣
東嶽廟在城東草市
楚莊王廟在沙市莊王都郢三年不下令繼聽伍舉
蘇從諫而國治後人因祀之
馬伏波廟在草市相傳援征交趾經此
關帝廟有四一在公安門内一在擲甲山一在石馬
頭一在草市
三公廟在城東合祀羊祜杜預陶侃
梁元帝祠在草市帝始為湘東王與王僧辯陳霸先
東擊侯景後人立廟祀之
清源君廟在新東門内祀隋趙昱
鐵女廟在縣西四里相傳唐孫姓者監冶虧數被囚
二女痛父投爐死化為二鐵人有司上聞釋其父恤
其家後人祀之
高季興祠在通會橋西季興節度荆州築隄有功併
塑保融保勖像合祀之
包孝肅廟在縣東嶽廟内
大五通廟在縣東北
荆南三節祠在縣東南五里祀尚書愍節公劉儁知
州忠節公何忠知縣贈光祿少卿錢錞
劉太守祠在沙市明正統中知縣劉㫤有善政民祀
之内附祀張愷丁寧蔣瑶又名三賢祠
莽將軍廟在城北十里康熙四十二年八旗滿洲官
兵建
公安縣
南嶽廟在永寧坊
龍王廟在寇萊公祠東北
西湖廟在西湖河隄
諸葛武侯廟在縣東孱陵街
關帝廟有二一在西關外一在井子舖
孱陵侯廟在永寧坊祀吴吕蒙
寇萊公祠舊在油河隄街久廢康熙六十年縣令楊
之駢改建於北關外
三相祠在儒學内祀宋寇凖孟珙元廉希憲
謝相廟在西關外以地遠見黃山謝驎塜故名
石首縣
東嶽廟在縣西楚望山上
馬伏波廟在楊林口
漢昭烈廟在縣繡林口
關帝廟在西門外
孫王廟在縣東七十里孫權與先主曹操戰於此故祀之
李衛公祠在龍蓋山上李靖取江陵破蕭銑後人祀之
岳武穆王廟在縣南六十里王討楊么時屯兵於此故祀之
謝公祠在縣西六十里祀宋謝驎
監利縣
東嶽廟南嶽廟俱在縣城内
洞庭廟在縣北
馬伏波廟在縣北八十里
關帝廟歐陽將軍廟俱在縣東五十里
三賢祠在縣東二十里祀二程子及朱子
朱文公祠在縣南三十五里
松滋縣
南嶽廟在秀峯山
漢景帝廟在麻山上漢昭烈行軍至荆以景帝神
主祭享於此
瀼口廟在東瀼口祀漢岑彭
毛灘廟在縣東二十里祀昭烈帝
關聖殿在縣城内
胡安定公祠在儒學櫺星門内祀胡瑗
文公廟在縣南九十里祀朱文公
枝江縣
漢景帝祠在著紫山上
定江王廟在漸洋洲舊碑云二侯乃漢中山王孫
岑彭廟在百里洲
關帝廟有三一在縣西一在城外沙沱濱一在城西隅
夷陵州
江瀆廟在州治内
龍王廟在州治南
黃陵廟在州西黃牛峽相傳神嘗佐禹治水
漢景帝廟在南門外昭烈征吴奉帝神主駐蹕於此
關帝廟在大北門外
四賢祠在州學東祀唐顔真卿宋歐陽修蘇轍黃庭堅
姜孝子祠在大江西岸姜詩為姜陽令時權居於甘
泉寺陳煊燬佛塑像祀詩以木主
烈女廟在浣沙河側
宜都縣
龍王廟有二一在縣北一在縣東
關帝廟在縣西北
遠安縣
真武廟在縣鳴鳳山
關帝廟在南嘉門月城内
二賢祠在縣署儀門外祀唐韋皋元畢遜二人
龍女祠去縣七十里宋賜額靈貺贈通惠大夫
襄陽府
社稷壇在府治西一里
風雲雷雨山川壇在府治南一里
先農壇在東郊雍正四年奉
旨建築祭日儀注詳前
文廟在府治東配享從祀祭日儀注詳前
崇聖祠在文廟後雍正元年奉
旨改建封爵祭儀詳前名宦祠鄉賢祠在學宫
戟門左右
忠義孝弟祠祠内立碑刻
恩旌忠義孝弟姓氏於上雍正三年奉
旨建在學宫内節孝祠祠前建坊刻
恩旌節孝姓氏於上雍正三年奉
旨建在學宫外以上二祠春秋致祭
關帝廟在城東隅
城隍廟在府東北一里
旗纛廟在衛署後
厲壇在府西
里社鄉厲二壇在府城外
以上壇廟祠各縣皆如制
襄陽縣
八蜡廟在南門外雍正八年知府尹會一修建
樊侯廟在樊城
徵獻祠在縣西南祀周楚漢晉吴梁唐宋以來名宦
鄉賢仲山甫等共八十六人今廢
酇侯祠有二俱在縣治内
鹿門廟在鹿門山習郁以侍中從光武幸黎邱與光
武俱夢見蘇嶺山神後封郁襄陽侯使立蘇山神祠
刻二石鹿夾祠前因名
劉表廟在縣境内
三義祠在龜山下祀劉先主關壯繆張桓侯
龐公祠在東門外知縣徐宗奭修
諸葛武侯廟在隆中山即侯故宅雍正八年重修
四賢祠在縣西祀龐德公孔明張順張貴
羊侯廟在峴山西祜都督荆州諸軍事晉人創廟祀之
三高祠在鹿門山北
三賢祠在樊城北河口祀宋范天順張漢英牛富
忠節祠在城南鳳凰山祀平蠻將軍陽明
宜城縣
真武廟在縣西牛心山
楚昭王廟在縣西三十里今廢
關帝廟在縣治二門内
晏公廟在縣北二十五里江漢之濱
五顯廟在縣南
范將軍廟在縣南十里祀宋將軍范文虎
南漳縣
西溪廟在縣北一百四十里以歲季春孟冬朔旦祀
龍王之神
卞和廟在縣西即卞和抱玉之地今廢
關帝廟在縣東
棗陽縣
泰山廟在小東門外半里
水府廟在大東門外
光武廟在縣南三十里獅子山上
關帝廟在縣大東門内
榖城縣
禹王廟在縣西門外五里禱雨輒應
榖伯廟在縣北八里周榖伯封此因祀之
關帝廟高亭廟在縣南門外五里高亭山下明知
縣高寧有惠政邑人祀之
光化縣
江神廟在老河口
楊四將軍廟五龍祠在縣西十五里五龍潭上
禹王廟在縣北三里
蕭丞相廟在縣北一里漢蕭何封酇侯此為食邑故祀之
關帝廟在城東門内
均州
比干廟在州西五里宋楊恢守州以其裔居此土因祠祀之
關帝廟在南門内
黑虎廟在州南九十里九渡澗上
烏鴉廟在州南天門外
鄖陽府
社稷壇在府西三里
風雲雷雨山川壇在府城東三里
先農壇在東郊雍正四年奉
旨建築祭日儀注詳前
文廟在府治東配享從祀祭日儀注詳前
崇聖祠在文廟後雍正元年奉
旨改建封爵祭儀詳前名宦祠鄉賢祠在學宫戟
門左右
忠義孝弟祠祠内立碑刻
恩旌忠義孝弟姓氏於上雍正三年奉
旨建在學宫内節孝祠祠前建坊刻
恩旌節孝姓氏於上雍正三年奉
旨建在學宫外以上二祠春秋致祭
關帝廟在縣城南
城隍廟在府治北二里
旗纛廟在行都司署内
厲壇在府治北二里
里社鄉厲二壇在府城外
以上壇廟祠各縣皆如制
鄖縣
火星廟在縣治南
蕭公廟在縣治東
原都御史祠在縣城北里許祀明原傑
房縣
龍王廟在縣西南潵澥堰
尹吉甫廟在縣西南六里
蕭何廟有二一在永豐東一在守禦所西
黃香祠在縣西
諸葛廟在縣西長望川
關帝廟崇祀廟費長房托此為神祈雨有感
竹山縣
水府行祠在縣南
龍王廟在縣西
太華行祠在縣東
關帝廟一在縣西一在新街口前
二郎廟在縣西北一里
竹谿縣
關帝廟在西門外
嘉祐廟在縣西
鄖西縣
火星廟在縣南門内
蕭何廟在縣東門内
關帝廟在縣東門外
聖母祠在縣城隍廟側
保康縣
關帝廟在縣南百里
洞庭廟在縣東四十里
直隸歸州
社稷壇在州東門外
風雲雷雨山川壇在州東門外
先農壇在州東二里雍正四年奉
旨建築祭日儀注詳前
文廟在後大街配享從祀祭日儀注詳前
崇聖祠在文廟後雍正元年奉
旨改建封爵祭儀詳前名宦祠鄉賢祠在學宫戟
門左右
忠義孝弟祠祠内立碑刻
恩旌忠義孝弟姓氏於上雍正三年奉
旨建在學宫内節孝祠祠前建坊刻
恩旌節孝姓氏於上雍正三年奉
旨建在學宫外以上二祠春秋致祭
關帝廟在東城外
城隍廟在治後朝天寺左
旗纛廟
厲壇在北門外
里社鄉厲二壇在城外
以上壇廟祠各縣皆如制
江瀆廟在州新灘南岸
清烈公祠祀三閭大夫屈原唐元和十五年刺史王
茂元於州治西偏江北十里即屈公舊宅址建祠宋
元豐三年封清烈公邦人立廟元至正壬午郡長穆
爾阿瑪奉旨新其廟江忽暴漲得柏木數十株以為
梁棟共驚為神輸延祐五年加封忠節清烈公明萬
歷三年知州陳深修墓即其墓側建祠令裔孫諫楚
守之奉其常祀
女嬃廟祀屈原姊嬃其名也在三閭鄉屈原沱東北
即原故宅去州百里唐元和中始立
百福廟即漢景帝廟在州西二十里廟成時有鐘自
空飛來聲如雷今猶存
明妃廟在州東北四十里
三公廟祀晉羊祜杜預陶侃
向王廟在州東本州東陽人向輔隋大業初於所生
之地穿山鑿石顯著靈異後人祀之
黃魔神廟在州峽中寰宇記唐咸通中蕭遘竄黔南
經三峽至秭歸夢神人曰我黃魔神也居紫極守西
北隅將護公出境又廟記李君甫自忠州舟經此峽濤
漲波怒忽有神人湧出水上扶舟李問何神曰我黃魔
神後廟廢舟行多覆土人感夢知州王景陽捐貲重建
土神祠在州前
長陽縣
關帝廟資求廟在縣西北九十里祀蜀將軍向寵
興山縣
泰山廟在縣西七里
昭君祠在縣南一里
關帝廟在縣西冷坪
巴東縣
玉皇閣在縣西二里明羽士王道成募建康熙六十
年重建
文昌閣舊在學宫左知縣張尚儒改建治東二里與
玉皇閣東西相對
東嶽廟在縣東一里康熙十四年重修
土主廟有二一在寇公祠左一在連天關
漢王廟有二一在勸農亭左一在縣治南灘
關帝廟在縣東一里
宼萊公祠原在舊縣尋廢縣尉王寧孫即秋風亭祀
之明景泰五年改建今治學宫左知縣盛杲葺之萬
歷三十二年知縣張尚儒重修康熙六十年知縣司
世教重建尋廢
三公祠在萊公祠左祀明知縣盛杲葉正鄒光裕今
廢
水府蕭公廟有四一在治北對岸飛鳳山下一在治
西瓦窰溪上一在東瀼一在治西南二百四十里桃
符口蕭公新淦人名化軒没於宋咸淳間為水神明
初遣使諭祭於汰洋洲廟永樂中詔封水府通靈廣
濟顯應陰佑侯
恩施縣
巴公祠在縣内印山上
竹王祠在城東山上即夜郎侯祠華陽國志一女子
浣於遯水有三節竹流於水間中有嬰兒聲剖竹得
男收養之及長材武自立為夜郎王以竹為姓漢武
平西南夷王被殺夷獠求後天子封其三子為侯死
後配食其父宋崇寧中賜廟額曰靈惠
關帝廟有二一在縣城南陽門上一在南門外
田太翁祠在高羅安撫司南半里太翁本司峒長初
土人惟事燒畬不知耕鑿之利太翁教之闢田採杉
土人感德立祠祀之
磨嵯神廟在城西十里磨嵯山洛浦蠻為邊患孟蜀
屢擊破之神每以陰兵助官軍擊賊靈跡顯著所在
祀之
長沙府
社稷壇在府城北
風雲雷雨山川壇在府城内
先農壇在北門外雍正四年奉
旨建築祭日儀注詳前
文廟在南門内配享從祀祭日儀注詳前
崇聖祠在文廟後雍正元年奉
旨改建封爵祭儀詳前文昌閣在學宫旁名宦祠
鄉賢祠在戟門左右
忠義孝弟祠祀忠義孝弟立碑祠前刻
恩旌忠義孝悌姓名於上雍正三年奉
旨建節孝祠祀節孝建坊祠前刻
恩旌節孝姓氏於上雍正三年奉
旨建以上二祠春秋致祭
關帝廟在新開門内飛虎寨
城隍廟在府城北
郡厲壇在府城内
里社鄉厲二壇在府城内
以上壇廟祠各州縣皆如制
福湘滋農龍王廟在新開門内泐潭寺左雍正九年
奉
旨建祭日儀注詳前
江神廟在城外湘江西橘洲之上雍正八年奉
旨建祭日儀注詳前
旗纛廟在府城東
長沙縣
漢長沙定王廟在縣東一里祀漢長沙定王發
孝烈靈妃廟在縣東二十里明一統志秦武陵令羅
君用督鐡運溺水其女挈弟尋父屍不獲遂赴水死
宋元豐間贈女曰孝烈靈妃弟曰孝感侯立廟長沙
李公祠在北門大街郡人捐貲建祀
皇清廵撫李發甲
趙公祠在北門大街郡人捐貲建祀
皇清廵撫趙申喬
善化縣
吴王祠在湘春門外祀漢長沙王吴芮
屈賈二公祠在大西門内祀楚大夫屈原漢太傅賈
誼即誼故宅明李東陽有記
趙公祠在南門外郡人捐貲建祀
皇清副使趙廷標
郎公祠在燈龍巷郡人捐貲建祀
皇清布政司郎永清
陶公廟在縣南二里晉太尉陶侃封長沙公有功於
潭郡人立廟祀之
向公祠在大西門内祀宋安撫向士璧
崇道祠在嶽麓書院側祀宋朱子張栻
真西山祠在大西門内宋嘉定中真德秀出知潭州
以廉仁公勤諭屬以周胡朱張之學訓士後人建祠
祀之
李公祠即熊湘閣在大西門内芾知潭州闔門殉難
潭人即其死節處立祠祀之明李東陽有記
慕道祠在嶽麓文廟後祀宋知州李允則朱洞安撫
劉珙山長周式明同知楊茂元通判陳綱號六君子
祠
周蔡二公祠在大西門内祀明死難知府周二南司
理蔡道憲
湘潭縣
許旌陽祠在馬山上祀唐旌陽令許遜
四先生祠在儒學後祀宋儒胡安國張栻朱子真德
秀
湘隂縣
黃陵廟在縣北祀虞舜二妃後漢書郡國志羅縣注
帝王世紀曰有黃陵亭湘中記亦云二妃之神水經
注湖水西流逕二妃廟南世謂之黃陵廟也言舜之
陟方也二妃從征溺於湘江神遊洞庭之淵出入瀟
湘之浦故民為立祠於水側焉方輿勝覽黃陵廟在
縣北八十里唐韓愈有碑
汩羅廟在汩羅江上祀楚屈原水經注羅淵北有屈
原廟廟前有碑又有漢太守程堅碑記在原廟
湘鄉縣
蔣公祠在縣城内祀漢相蔣琬
褚公祠在縣城内祀唐都督褚遂良宋魏了翁有記
醴陵縣
伏波將軍廟在縣治西祀漢新息侯馬援
東萊祠在縣治北祀宋儒吕祖謙
攸縣
周昭王廟在縣東郭一里
雙忠祠在縣東祀蔡道憲周二南
益陽縣
五賢祠在縣城南祀楚屈原漢諸葛亮宋張詠張栻
胡寅
瀏陽縣
楊孝子祠在縣治東唐時楊孝子哭親而殁邑人為
立祠
楊龜山祠在縣治南宋紹聖間楊時為瀏陽令有惠
澤邑人立廟以祀
歐陽圭齋祠在縣治西南祀元學士歐陽玄
皇清康熙五十九年裔孫勝謙構學舍置祀田五十畝
改額曰南山書院學使黎致遠為記
寧鄉縣
張公父子祠在儒學左祀宋魏公張浚浚子栻明楊
廷和有記
安化縣
忠靖威顯靈佑王廟在縣城内祀唐張忭南霽雲
嘉應侯祠在縣東祀五代時王仝宋吴致堯有記
茶陵州
岳王廟在州城内祀宋少保岳飛
三學士祠在州城西祀明劉三吾李東陽張治
衡州府
社稷壇在府城北
風雲雷雨山川壇在府城南門外
先農壇在府東郊雍正四年奉
旨建築祭日儀注詳前
文廟在崇賢坊街配享從祀祭日儀注詳前
崇聖祠在文廟後雍正元年奉
旨改建封爵祭儀詳前文昌閣在學宫旁名宦祠
鄉賢祠在學宫戟門左右
忠義孝弟祠祀忠義孝弟立碑祠前刻
恩旌忠義孝悌姓名於上雍正三年奉
旨建節孝祠祀節孝建坊祠前刻
恩旌節孝姓氏於上雍正三年奉
旨建以上二祠春秋致祭
關帝廟在府城内
城隍廟在府治南
郡厲壇在府城北
里社鄉厲二壇在府城外
以上壇廟祠各州縣皆如制
旗纛廟在府城内
衡陽縣
舜廟在縣西宋郡守劉清之命主簿程洵重建
申包胥廟在縣南打線坪
諸葛武侯廟在縣北石鼓山宋張栻有記
伏波將軍廟在縣北烝江西岸
趙汝愚祠在縣東開福寺汝愚為韓侂胄所忌謫永
州道經衡州為守臣錢鍪所窘暴卒殯此因立祠
向子忞祠在開福寺旁宋向子忞知衡州有善政民
立祠祀之胡寅為記
三賢祠在府學東宋丞相李廸劉摯中書劉攽皆以
忠直謫衡後人立祠祀之
胡銓祠在縣西西湖寺宋胡銓謫衡州嘗講學於此
鄒陳二公祠在縣西二十里花光山廣教寺宋鄒浩
陳瓘俱以言事謫官過此留題寺中郡守劉清之立
祠以祀之
先賢堂祠在縣西宋郡守王亞夫建湯漢記
李忠節公祠在縣西祀宋李芾
皮公祠在縣北祀宋皮龍榮
七賢祠在縣北石鼓山明弘治間建祀韓愈朱子張
栻黃幹李寬李士真萬歷間增祀周敦頥為七賢
六賢祠在縣東宋郡守劉清之建祀張九齡韓愈宼
凖周敦頥胡安國為五賢明嘉靖中郡守蔡汝楠增
祀清之改曰六賢
二守祠在石鼓山初在朱陵道院宋史劉清之傳作
朱陵道院祠張九齡韓愈宼凖周敦頥胡安國於左
祠晉死節太守劉翼宋死節内史王應之於右雅儒
吉士日相周旋其間而參佐謀論多在焉府志嘉定
中知縣(闕)德興遷此
衡山縣
南嶽廟在縣西北赤帝峯下虞夏殷周咸望祀焉秩
視三公歐陽氏集古錄漢西嶽華山碑云孝武皇帝
修封禪之禮廵省五嶽立宫其下宫曰集靈宫殿曰
存仙殿門曰望仙門漢書郊祀志云南嶽灊山於灊
此後遂以灊為南嶽唐武德貞觀之制五嶽四鎮四
海年别一祭各以五郊迎氣日祭之南嶽衡山於衡
州復古制也天寶五載加王號宋乾德六年有司請
祭南嶽於衡州從之大中祥符五年加帝號明正號
曰南嶽之神
皇清因之凡有大事皆遣官祭告我
聖祖仁皇帝鼎新廟貌經始於康熙四十四年竣工於康
熙四十六年奉
御書扁額者再曰光輔紫宸曰永峙南維復奉
御製碑文昭示永久雍正十年我
皇上特允撫臣趙宏恩所請重新廟貌為億萬生民祈
報煌煌曠典矣
謹按漢書載武帝登灊天柱山自尋陽浮江應邵
云灊屬廬江郡或疑今廬江在江北尋陽在江南
武帝既至江北不應復自江南浮江又因路史有
灊山即衡嶽一語遂謂武帝實至衡山考杜佑云
漢尋陽在江北今蘄春郡界晉温嶠移於江南胡
三省云自晉立尋陽郡於江南之柴桑而江北尋
陽之名遂晦周禮疏云按爾雅霍山為南嶽者霍
山即衡山地理志揚州霍山為南嶽者山今在廬
江數說俱可訂謬
韓文公祠在縣城内即開雲樓
三賢祠在縣城内祀朱子張栻胡安國配以胡宏胡
寅林澤之每春秋二仲致祭
李鄴侯祠在南嶽後
轄神祠在南嶽廟後神元時蒙古人名阿爾斯蘭以
忠顯校尉為潭州總管監修嶽廟能以廉惠集事廟
成遂祀之
靈山三德侯祠在縣南九十里靈山之巔有三石似
覆釜五季時劉氏兄弟三人生有神異奉母來隱於
此唐同光中三人各坐一石與石俱化去人異之因
廟祀焉
耒陽縣
靈顯廟在縣東北鷔山唐末盜起郴人廖思文弟思
政思宥三人率鄉民保障宼莫敢犯因立祠祀之有
禱輒應宋賜今額
羅含廟在縣西南四里西湖側
伍子胥廟在縣北伍相橋側伍員仕楚嘗居此立廟
祀之
昭烈祠在縣西
蔡倫祠在縣南蔡池上元知縣陳宗義有記
龐統祠在縣北統嘗為縣令後人為立祠
杜少陵祠在縣北二里杜甫葬此因立祠
常寧縣
三皇祠在縣南門外前殿祀三皇後有雨華堂
熒惑廟在縣南門外
安仁縣
周文忠祠在儒學左其地名益相里宋丞相周必大
嘗讀書處也明弘治中郡守鄧淮建祠祀之
尹公祠在城内明嘉靖間知縣尹鳴商有惠政民立
祠祀之
忠節祠在儒學右明成化間學使薛綱立祠以祀宋
參議陳億孫
高長官祠在縣西五里蜜泉宋嘉祐間建祀縣令高
岳
賴公遺愛祠在縣治北明萬歷中建祀知縣賴霖
四忠祠在縣東南三里明正德中建祀唐將南霽雲
雷萬春及宋周必大陳億孫嘉靖中改建為清溪書
院專祀周必大
酃縣
炎帝祠在縣東三十里炎帝陵
李義祠在縣東康樂鄉晉李義擊賊有功邑人祀之
桂陽縣
趙常山將軍廟在州東芙蓉山側
龍渡廟在州南三十里宋陳傅良有記
七賢祠在城内祀漢守衛颯茨充許荆欒巴度尚周
昕臨武長唐羌後廢
護英祠在芙蓉山南漢趙雲立營於此因廟祀之宋
進士黃照隣為立碑
八蜡祠在州城北
臨武縣
舜廟在縣西舜峯元至正四年知縣閔孝純重建明
嘉靖間修
周公祠在武水旁祀漢太守周憬
唐公祠在縣前祀漢邑令唐羌
烈婦祠在縣南祀烈婦鄺氏詳列女志
藍山縣
舜廟在西南四十五里
皇英祠在縣東十五里百疊山
䕫廟在縣西二里䕫山下
永州府
社稷壇在府城北門外
風雲雷雨山川壇在府南門外
先農壇在府東郊雍正四年奉
旨建築祭日儀注詳前
文廟在府治正東配享從祀祭日儀注詳前
崇聖祠在文廟後雍正元年奉
旨改建封爵祭儀詳前文昌閣在學宫旁名宦祠
鄉賢祠在學宫戟門左右
忠義孝弟祠祀忠義孝弟立碑祠前刻
恩旌忠義孝悌姓名於上雍正三年奉
旨建節孝祠祀節孝建坊祠前刻
恩旌節孝姓氏於上雍正三年奉
旨建以上二祠春秋致祭
關帝廟在府城内東山
城隍廟在府治東
郡厲壇在府北門外
里社鄉厲二壇在府城北
以上壇廟祠各州縣皆如制
旗纛廟在府後萬石亭右
零陵縣
文昌閣在城北
東嶽廟一在縣治南一在河西柳子祠左
南嶽廟在城東岡
永山祠在縣南七十里
帝舜廟在縣治南
瀟湘廟在瀟湘門内明洪武四年封為瀟湘二川之
神
畱侯廟在縣南四十里
諸葛廟在縣西十里百家渡
三賢祠在郡圃祀漢召信臣龍述宋胡寅今廢
吕將軍廟在縣東祀吴吕蒙孫權使蒙略地零陵軍
令嚴整人皆感悦為之立廟
唐公廟在城内高山寺右舊名零陵王廟祀唐唐世
旻明一統志唐世旻本零陵人年十七在郡為衙校
唐季宼盗充斥世旻能擁州兵以全郡邑湖南馬氏
以王爵享祀之後宋亦累封焉
寓賢祠在朝陽巖上舊為唐獨孤愐竇必所建茅閣
明正德中知府曹來旬專祀唐元結為元刺史祠嘉
靖間知府唐珤合宋時遷謫諸賢以黃庭堅蘇軾蘇
轍鄒浩范純仁范祖禹張浚胡銓蔡元定諸賢竝祀
之名曰寓賢祠後司理萬元吉復增祀楊萬里萬里
子長儒
柳子祠在城西愚溪上祀唐柳宗元宋汪藻有記
濓溪祠在城北濓溪書院内
浮溪祠在城北望江樓下祀宋汪藻
楊誠齋祠在縣治左祀宋楊萬里
忠節祠在府學左祀明陳純德
祁陽縣
文昌祠在城内
真武廟在江東岸
瀟湘廟在縣治西南二里
武陵廟在縣南
昭陵廟在城北隅
忠靖廟在城内南大街
白沙廟在城内北大街
顔元祠在縣南浯溪上祀唐顔真卿元結浯溪志古
有兩祠不詳所始宋紹興中永州守許永祁陽縣令
劉獬始合為一明成化中僧正䙗重建於中宫寺之
右
濓溪祠在鎮祁樓下
精忠祠在城内祀宋岳飛
東安縣
南嶽廟在縣花橋
舜廟在縣楊江源
三閭大夫廟在縣斜溪源
鄧酇侯廟在縣石背村義氣橋邊
唐公廟在縣城南
周元公祠在縣城西
道州
東嶽廟在城東門外
南嶽廟在州南門
虞舜廟在州西門外儒學旁石刻虞山二字
臯陶廟在州西營樂鄉世傳臯陶隨大舜至此
陽刺史廟在州西東陽觀右祀唐刺史陽城
崇應廟在州西北五里五龍山下晏殊𩔖要唐陽城
出守道州至襄陽有五老人來迓自云舂陵人城與
之帛問其所居曰居城西北五里至則訪焉惟有五
龍井帛猶存因為立廟大觀四年賜廟號曰崇應政
和中封侯爵山有五侯祠
李王廟在州西南登封鄉唐李靖南征有功民為立
廟
周濓溪祠在州儒學内祀宋周惇頥胡銓為記淳熙
間重建張栻記
蔡公祠在州西祀宋蔡元定
宼萊公祠在州治西宋寇凖嘗貶道州司馬州為立
祠
歐陽崇公祠在州治内今廢
石將軍廟在州西門外祀元將軍石堅
沈守備祠在州北六十里祀明沈至緒至緒山陰人
以武進士為永道守備懷宗戊寅高紫二源猺賊犯
道州至緒誘賊至木壘其地阻山拒水因率衆逼之
賊知不免殊死鬭值監司蔡官治忌功援兵不至至
緒遂戰死其女名官弟年十五通書曉兵再戰殺賊
甚衆奪父屍而還城獲全事聞得䘏典立祠於木壘
寧遠縣
舜寧廟在縣南九疑山下營陽郡記九疑山下有舜祠
故老相傳舜登九疑水經注九疑山南有舜廟前有石
碑文字缺落不可復識自廟仰山極高直上可百餘里
泰伯祠在縣北五里
仲雍祠在泰伯祠側
褒忠祠在縣東南祀宋都廵檢王政乾道初郴寇犯
境政禦之被執罵賊死贈觀察使立廟祀之
蕭孝子祠在褒忠祠後
永明縣
盤古廟在縣東北文德鄉
王佐廟在縣南十五里祀唐李靖
濓溪祠在學宫東
周御史廟在縣西二十里祀宋周渭建隆初奏免嶺
南耗租民感而祀之
吴將軍廟在縣南六十里祀宋吴舜舉詳人物
江華縣
南嶽廟在縣南二里
李王廟在縣南一里祀唐李靖
烈女祠在縣城内為趙志倫女向正立
新田縣
福德祠在縣治内
寳慶府
社稷壇在府城西北一里
風雲雷雨山川壇在府治南
先農壇在府東郊雍正四年奉
旨建築祭日儀注詳前
文廟在府治西隅配享從祀祭日儀注詳前
崇聖祠在文廟後雍正元年奉
旨改建封爵祭儀詳前文昌閣在學宫旁名宦祠
鄉賢祠在戟門左右
忠義孝弟祠祀忠義孝弟立碑祠前刻
恩旌忠義孝悌姓名於上雍正三年奉
旨建節孝祠祀節孝建坊祠前刻
恩旌節孝姓氏於上雍正三年奉
旨建以上二祠春秋致祭
關帝廟在府城東
城隍廟在府城内
郡厲壇在府治北
里社鄉厲二壇在府治北
以上壇廟祠各州縣皆如制
旗纛廟在府治後
邵陽縣
盤古廟在城西十里
大舜廟在城北一里
大禹廟在城北四十里宋建
諸葛武侯廟在城東南二里宋建
鄧畱侯廟在城東祀五代時刺史鄧處訥
水府廟在城東
八蜡廟在城東二里
普濟廟在城東八十里宋建
張桓侯廟在城西門外祀漢張飛
張太尉廟在城西祀張九成
召伯祠在城東祀召公奭
濓溪祠在府學内
四先生祠在縣治内
二忠祠在城東祀宋待詔曾如驥明參政賀興隆
三忠祠在城東祀李振珽何三傑王紱
忠孝祠在城内祀劉孔暉
楊海清祠在石井舖
新化縣
朱公祠在縣南祀朱應昇
余公祠在縣南祀知縣余傑
林公祠在縣南福景山祀林培
城步縣
飛山廟在縣東關
伏波將軍廟在縣南門外祀漢馬援
武岡州
鼇山廟在州城内
潭王廟在州東百里
寧遠廟在州南祀將軍劉賜
昭潭廟在州南五里古山之麓祀昭潭龍神
渠渡廟在州城北宋封神為靈濟侯
新寧縣
水府廟在縣東二里
沉水廟在縣東三十五里
白公廟在縣南祀楚大夫白善
十先生祠在縣學旁元縣尹李文淵創始蕭從周繼
成之祀宋周惇頥程顥程頥張載邵雍司馬光朱子
張栻吕祖謙元許衡邑人許元齡輸私田百畝供祭
祀
袁侯祠在演武廳前祀袁劉芳
岳州府
社稷壇在府城北
風雲雷雨山川壇在府城南
先農壇在府西郊雍正四年奉
旨建築祭日儀注詳前
文廟在府治東南配享從祀祭日儀注詳前
崇聖祠在文廟後雍正元年奉
旨改建封爵祭儀詳前文昌閣在學宫旁名宦祠
鄉賢祠在學宫戟門左右
忠義孝弟祠祀忠義孝弟立碑祠前刻
恩旌忠義孝弟姓名於上雍正三年奉
旨建節孝祠祀節孝建坊祠前刻
恩旌節孝姓氏於上雍正三年奉
旨建以上二祠春秋致祭
關帝廟在府城西
城隍廟在府治北
郡厲壇在府城東
里社鄉厲二壇在府城北
以上壇廟祠各州縣皆如制
旗纛廟在府城南
巴陵縣
巴山廟在城内巴邱山
閔忠廟在城内宋淳祐初制置使孟珙以荆襄殉難
之臣創祠祀之賜額閔忠
魯將軍廟在城内祀魯肅
五賢廟在城内祀魯肅陶侃滕宗諒李鏡陶宗孔
李公祠在城内祀知府李鏡
孫王廟在城東祀孫權
鄭王廟在城内祀鄭文秀
湖山神廟在城南祀洞庭君山神
三閭大夫廟在城南
董王廟在城北祀董景珍
岳武穆廟在城北七里山明成化間建
湘妃廟在君山
羅娘廟在南津港一名孝感廟詳長沙縣祠祀内
洞庭神廟在洞庭湖金沙洲上康熙十八年
王師討賊駐此波浪不驚舟師克濟精英肹蠁實賴神
功奏捷事
聞遣官致祭封為洞庭之神載在祀典
御製祭文恭錄首卷
康太尉廟在城南三十里
雷將軍廟在城南七十里祀唐雷萬春明少保鄭廷
瓚總督兩廣軍務征鬱林諸種蠻感夢於公次日會
戰因得默佑奏凱後疏請於朝崇祀東陵
龍王廟在城東二十里
韓烈婦廟在七里山祀賈瓊妻韓氏詳列女
臨湘縣
劉公廟祀宋劉琦一在縣中街一在城陵磯
正武宫在城南
太尉廟在城南五十里鳳凰山祀康太尉
崇惠廟在城東南三十里
石通判廟在大雲山祀通判石光
平江縣
三賢祠在縣治右祀屈原王旦唐介
王文正公祠在縣治左祀王旦
魯公祠在縣城東吴魯肅為建昌太守屯兵於此後
人立廟祀之
關瀨祠在縣城南有祠久廢雍正五年邑人劉况吳
昌年等重建
屈原廟在縣城南
宋公祠在縣東南祀知縣宋鑑
華容縣
禹王廟在縣城東祀大禹
鼎山廟在縣城東祀漢昭烈
墨山廟祀陳墨子以六月六日祭
漢處士胡綱祠在儒學内
荆佽飛廟在縣城南三十里楊子洲相傳有蛟為患
佽飛渡江斬之自是患絕因立廟以祀
伏波廟在縣南門外
勇士王相祠在縣北門外明嘉靖間寇至相以民兵
戰死知縣周霄立祠祀之
洪山廟祀張廵
馬王廟在縣西北祀五代馬殷
常德府
社稷壇在府西一里
風雲雷雨山川壇在府東門外二里
先農壇在府城西雍正四年奉
旨建築祭日儀注詳前
文廟在府治西南配享從祀祭日儀注詳前
崇聖祠在文廟後雍正元年奉
旨改建封爵祭儀詳前文昌閣在學宫旁名宦祠
鄉賢祠在學宫戟門左右
忠義孝弟祠祀忠義孝弟立碑祠前刻
恩旌忠義孝悌姓名於上雍正三年奉
旨建節孝祠祀節孝立碑祠前刻
恩旌節孝姓氏於上雍正三年奉
旨建以上二祠春秋致祭
關帝廟在府西北
城隍廟在府治東
郡厲壇在府北三里
里社鄉厲二壇在府西門外
以上壇廟祠各州縣皆如制
旗纛廟在府治南
武陵縣
舜二妃廟在城西
陽山廟在縣東北祀陽山之神以征南將軍梁松配
享宋封靈濟侯賜廟額
忠佑廟在城内祀宋刺史程昌寓
英佑侯廟一在東門外一在清泥灣祀水府神
善卷祠在縣東南善德山上宋李燾有記
三閭祠在縣東二里
四賢祠在府學前祀屈原馬援唐介岳飛
雙忠祠在縣西南祀張廵許遠
烈士祠在縣西善濟山上祀唐人袁映
都土地祠在縣治後
桃源縣
東嶽廟在縣東三里
伏波將軍廟在縣南三里
蘇公祠在縣東三里
龍陽縣
洪沾水神廟在縣東一百八十里濱湖西祀洞庭湖
神
潘將軍廟在縣西半里祀吴潘濬
張大帝廟在縣南一里祀漢張渤
仙翁祠在縣南六十里金牛山上
忠惠祠在縣東祀本縣典史青文勝詳名宦明陸釴
青尉祠詩祗因遺愛畱湘土不放忠魂歸蜀鄉
沅江縣
南嶽廟在縣城南
湖西廟在縣西岸祀水神
郭公廟在縣碧角口祀郭汾陽
蠡山廟在縣東北蠡山上祀越范蠡
辰州府
社稷壇在府城南
風雲雷雨山川壇在府城東北
先農壇在府東郊雍正四年奉
旨建築祭日儀注詳前
文廟在府治東配享從祀祭日儀注詳前
崇聖祠在文廟後雍正元年奉
旨改建封爵祭儀詳前文昌閣在學宫旁名宦祠
鄉賢祠在戟門左右
忠義孝弟祠祀忠義孝弟立碑祠前刻
恩旌忠義孝弟姓名於上雍正三年奉
旨建節孝祠祀節孝建坊祠前刻
恩旌節孝姓氏於上雍正三年奉
旨建以上二祠春秋致祭
關帝廟在府城東
城隍廟在府城西
郡厲壇在府城北
里社鄉厲二壇在府城北
以上壇廟祠各州縣皆如制
旗纛廟在府治後
沅陵縣
護國夫人廟在城東夫人姓瞿氏郡人以其昇仙立
祠祀之宋賜額
馬援廟有二一在府城外江南岸宋時建明宣德間
改建薛瑄記一在壺頭山名青平廟
王忠臣廟在城外教場東北祀郡人王夢麒
瀘溪縣
忠賢祠在縣治内宋建祀郡守張建侯江長源盧陽
令王憲之
伏波廟在縣治東
辰溪縣
新息侯廟在縣治西
善卷祠在縣江南岸宋祥符間詔春秋致祭賜號遐
世高蹈先生
溆浦縣
南嶽廟在縣東
伏波廟在縣西
沅州
英顯廟在州東四十里神唐人姓林為溪洞首領沒
為神宋紹興中陰助討賊乾道間賜廟額英顯咸淳
五年封護國侯勅云沅芷澧蘭見於九歌楚俗之信
鬼而好祀尚矣爾神兄弟以溪洞首領競爽於唐而
顯跡於宋紹興却曹成之宼乾道賜新廟之名出雲
雨以致豐年禦強暴以保境内民頌之不休其何愛
侯封而不以慰沅人之心哉可依前件奉勅如左
漢車騎將軍張公廟在州南四里祀蜀將張飛
昭靈廟在州南五里祀三閭大夫宋嘉定中賜額
顯應廟在州西北五里祀明山之神明一統志宋章
惇討田元猛以兵事禱得吉卜元猛果降因奏封顯
應侯賜廟額
黔陽縣
昭烈王廟在縣東演武場宗饒端學記略昭烈廟者
南嶽忠靖王行祠也寶慶初元端學之母弟敏學來
令此邑鼎新之走書湘中屬紀事按朝奉大夫方公
師尹淳熙時記云昔官京口賑濟淮陰因讀棄指亭
記得王顚末王諱扞姓張唐天寶中家滑之白馬任
俠尚氣每出必擕金椎安史之亂張廵許遠保孤城
得南霽雲為將霽雲與王素善遂俱入睢陽洎乞師
賀蘭進明進明無出師意壯二士欲強留之為大饗
張樂霽雲拔刀斷指血淋漓以示進明王感憤瞋目
裂皆亦斷一指偕還城陷王與廵遠霽雲皆死之又
按清湘志政和初賊潘宗巖犯沅州城危垂陷衆急
禱宗巖縱火有反風又聞若有人呼外兵來援遂退
卻州上其事特封靈佑侯端學以為忠義之士此心
更千載如在爭光日月雖晦蝕於一時而天實顯之
有終不可得而逸者故王姓名可逸於唐史三十六
人之間而威德在人自不能忘於沅水之上今考忠
義傳又載廵遣霽雲敗賊寧陵别將二十有五而逸
其姓名者亦四人益知山巔水涯斷碑遺文有助史
闕為多云
三忠祠在縣北祀屈原馬援關帝
麻陽縣
武侯祠在縣内東街
四節祠在河東岸明萬歷九年建祀向門四節
永順府
社稷壇
風雲雷雨山川壇
先農壇
文廟
名宦祠
鄉賢祠
關帝廟
城隍廟
郡厲壇
以上壇廟祠應俟城池工竣續載
保靖縣
伏波廟在縣南
直隸澧州
社稷壇在州城西
風雲雷雨山川壇在州城東
先農壇在州東郊雍正四年奉
旨建築祭日儀注詳前
文廟在州治南配享從祀祭日儀注詳前
崇聖祠在文廟後雍正元年奉
旨改建封爵祭儀詳前文昌閣在學宫旁名宦祠
鄉賢祠在戟門左右
忠義孝弟祠祀忠義孝弟立碑祠前刻
恩旌忠義孝弟姓名於上雍正三年奉
旨建節孝祠祀節孝建坊祠前刻
恩旌節孝姓氏於上雍正三年奉
旨建以上二祠春秋致祭
關帝廟在州治東
城隍廟在州治西
州厲壇在州城北
里社鄉厲二壇在州城東南
以上壇廟祠各縣皆如制
旗纛廟在州城西北
屈原祠在州東蘭江驛
李彭思王廟在州西彭山舊名應廟明易今名
安鄉縣
忠濟廟在縣北黃山上祀劉宋謝晦
七里廟在縣北渡口南岸
華光廟在縣東門外
白馬廟在縣東北十五里祀岳武穆
范文正公祠在縣北讀書臺宋慶元中建
石門縣
彭山廟在縣東
南嶽廟在縣江南
慈利縣
秀峯祠在縣東七里
安福縣
水府廟在舊永定衛南門外
直隸郴州
社稷壇在城外東南
風雲雷雨山川壇在城外西北
先農壇在州東郊雍正四年奉
旨建築祭日儀注詳前
文廟在州治東配享從祀祭日儀注詳前
崇聖祠在文廟後雍正元年奉
旨改建封爵祭儀詳前文昌閣在學宫側名宦祠
鄉賢祠在戟門左右
忠義孝弟祠祀忠義孝弟立碑祠前刻
恩旌忠義孝弟姓名於上雍正三年奉
旨建節孝祠祀節孝建坊祠前刻
恩旌節孝姓氏於上雍正三年奉
旨建以上二祠春秋致祭
關帝廟在州城内
城隍廟在州城東
州厲壇在州城南
里社鄉厲二壇在州城外西北
以上壇廟祠各縣皆如制
旗纛廟在州城東
女郎廟在州治西士民請禱輒騐唐韓愈郴州祈雨
詩乞雨女郎魂炰羞潔且繁廟開鼯鼠叫神降越巫
言旱氣期銷蕩隂宫想駿奔行看五馬入蕭颯已隨
軒
義帝祠在舊學後湘中記郴縣有義陵祠元陳元明
義帝祠記略義陵在郡之西祠改創於宋之咸淳年
至正甲申冬通議大夫脱穎溥化疇埜公來監是郡
因謁廟升陵捐俸新之
景賢祠舊在州學内今改建於天主堂舊址廣輿記
唐韓愈謫陽山時過此郡人慕之立祠
周濓溪祠一在州城内一在桂陽縣
忠愛祠在州城内祀宋守王橚廵道程秀守道宋廷
表
何文簡祠在州治前祀吏部侍郎何孟春
忠肅祠在州城西祀兵部尚書鄺埜
劉瞻祠舊在州學前久廢
柳毅祠在州城東魚□山上
永興縣
漢三侯祠在縣西祀安國侯王陵絳侯周勃舞陽侯
樊噲又桂東有漢三侯祠
孝婦祠在縣治西北即孝婦蔡氏墓
忠靖祠在縣治北祀唐張廵
湖南夫子祠在學宫内祀宋陳純夫
宜章縣
廣惠武侯祠在縣南石虎山祀昭德侯黃師浩唐時
為都綂沒於此為神
七賢祠在縣東門外祀邑令李教薛蓁鄭希程劉珍
楊燫梁必登羅弘論後廢
興寧縣
李廣廟在縣城北
鄧都司廟在縣南八十里明都指揮鄧旻與賊力戰
死於此立廟祀之
桂陽縣
朱恭簡祠在縣東祀明左都御史朱英
六君子祠在縣學前祀周邵二程張朱六君子後廢
桂東縣
三閭祠在縣城南
直隸靖州
社稷壇在州城北
風雲雷雨山川壇在州城南
先農壇在州東郊雍正四年奉
旨建築祭日儀注詳前
文廟在州治東配享從祀祭日儀注詳前
崇聖祠在文廟後雍正元年奉
旨改建封爵祭儀詳前文昌閣在學宫旁名宦祠
鄉賢祠在戟門左右
忠義孝弟祠祀忠義孝弟立碑祠前刻
恩旌忠義孝弟姓名於上雍正三年奉
旨建節孝祠祀節孝建坊祠前刻
恩旌節孝姓氏於上雍正三年奉
旨建以上二祠春秋致祭
關帝廟在州城内
城隍廟在州城南
州厲壇在州城北
里社鄉厲二壇在州境
以上壇廟祠各縣皆如制
東嶽廟在州東二里
威遠侯廟在州西祀誠州刺史楊再思
李王淨神廟在州西北大由鄉
二忠祠在州西三里明嘉靖間廵撫顧璘建祀死節
都指揮鄧旻曹鵬
忠節祠在州南州人宋以方死宸濠之難建祠祀之
詳忠臣志
會同縣
飛山廟在縣東祀楊再思宋封威遠侯
南嶽廟在縣東
三淨廟在縣西
楊公廟在縣北
石萬戸祠祀宋石仲斌嘉定間五溪等處苗叛斌出
應募擒苗長潘元有功
李萬戸祠祀宋李萬庭嘉定間勦苖有功
通道縣
武侯祠在縣東
普光祠在縣南
綏寧縣
永豐祠在縣南
詹公祠在縣南祀縣丞詹信
增
雍正十一年二月接准部咨荆州
關帝廟
御書乾坤正氣匾額
湖廣通志卷二十五
