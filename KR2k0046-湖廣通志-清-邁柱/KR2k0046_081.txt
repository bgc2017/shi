湖廣通志卷八十一
陵墓志
朱鳥之墟蒼梧之野古帝之弓劍在焉我
國家有大典禮必遣大臣祭告犧尊龍勺焜燿山林
仰見
聖天子稽古崇德之意深矣名賢之墓免租給復使其
子孫世守之若堂若斧之封樵採不入筆之於書
俾後來者知下馬之陵起九京之慕雖有豐碑巨
刻不如翰墨之行遠而垂久也
武昌府
漢蠻王墓一在江夏縣東三十里一在馬岐山
荆王賈墓在大冶縣保安荆王廟後世傳九江王黥
布反荆王征之殁葬於此
劉將軍墓在江夏縣東南七里舊教場内
處士禰衡墓在江夏縣西鸚鵡洲今没
黃楊墓在江夏縣東三十里舊在鸚鵡村棘林
三國將軍甘寧墓在興國州東六十里軍山之陽
將軍吕蒙墓在嘉魚縣石頭口吕蒙城内
將軍丁奉墓在蒲圻縣龜湘六口
吳太子孫登墓在武昌縣五丈港口
司空孟宗母墓在江夏縣鳳凰山下題曰郭孝子母
墓非是
晉都督陶侃墓九域志在江夏
(闕)條墓在江夏縣今失其處
車騎將軍戴淵墓在武昌縣西二十里
車武子墓在武昌縣東三十里車湖上
陽新令孟嘉墓在興國州南陽新里孟家堰永和中
嘉嘗為陽新令殁葬此
南北朝宋高祖墓在大冶縣北按史在建康
唐司空溫遷約墓在崇陽縣西之靈塘
銀青光祿大夫王文蔚墓在大冶縣西南
李後主墓在通山縣翠屏山北
宋通判趙令&KR0882;墓在武昌縣吉祥寺側令&KR0882;宋宗室
李翔墓在興國州東南崇慶里
夏廷震墓在興國州南朝陽里
烏岩劉公四郎墓在興國州西一百里烏岩村
樞密馮京墓在江夏縣南百里保安池上靈溪鄉有
司徒廟沼山别有祖塋咸寧亦載京墓
中奉大夫邵應豹墓在武昌縣成山頂碑云開國男
菊逸先生即邵家璫之墓
知縣孔端植墓在通城縣南九峯山端植先聖裔熙
寧間卒於官
永國公孟宗政墓在武昌縣靈溪鄉清水塘
宋士郭一新墓在嘉魚縣龍潭山掘地得壙記云諱
一新字德源汾陽人
朝奉大夫陳求道墓在蒲圻縣東二十四都興陂
李夫人墓在蒲圻縣西樓下里大濟寺側宋光宗後
母
王鄴墓在江夏縣南山
尚書彭汝礪墓在興國州南三十五里俗呼彭尚書
墓傍有祠
吉國公孟珙墓珙為制帥隨州李廷芝感其知巳扶
柩葬之興國今失其處
狀元楊起莘墓在通城縣西南
分教母制機墓在大冶縣東黃龍山制機蜀人分教
黃州兼領雪堂河南兩書院教人必明體適用學者
稱為平山先生謝枋得有銘
樞密王朝卿墓在蒲圻縣十二都襄敏公韶之孫捍
寇有功張彬撰碑文
丞相胡汴墓在崇陽縣東回頭嶺上
樞密馮京祖墓在大冶縣沼山
萬止齋墓在大冶縣西陽里龜山
將軍吕文德墓在大冶縣道士洑
元丁鶴年墓在武昌縣樊山上楚人嘗遣人祭之碑
文今存
威順王太子墓一名勝像寳塔在黃鶴樓前天啟元
年塔下石墻裂寸許有烟騰出或云墓燈也
參政楊昭墓在武昌縣賢庾鄉赤坡堡昭隴西人
偽漢陳友諒墓在按察司後
學士李鵬翔墓在蒲圻縣黃板橋
明楚昭莊憲康靖端愍恭八王墓在江夏縣東南六
十里靈泉山
永安懿簡莊惠悼懷靖懿昭定五郡王墓在江夏縣
東
巴陵悼簡王墓在江夏縣東
壽昌安僖靖和莊穆三郡王墓在江夏縣西興源
通山靖恭莊簡安惠温定莊穆五郡王墓在城東五
十里四股山麓有進山牌樓
竟陵順靖王墓在江夏縣東五十里
江夏康靖悼順安惠端僖四郡王墓在江夏縣東五
十里
東安恭定昭簡二郡王墓在江夏縣東五十里
大冶悼僖王墓在江夏縣東五十里
縉雲懷僖郡王墓在江夏縣永豐山
保康王墓在江夏縣東
御史范俊墓在大冶縣宫臺張家山
興安伯徐祥墓在大冶縣東三十里
都御史徐鏞墓在江夏縣洪山北勅葬
提學沈鍾墓在江夏縣夾山村南湖嘴
都御史陳智墓在咸寧縣官埠橋今遷下好橋
都御史李田墓在嘉魚縣南十里白面山之右勅葬
布政使李祥墓在咸寧縣下好橋
御史方洙墓在咸寧縣十二都白沙灣月山
都御史戴書墓在崇陽縣背田畈勅葬
大理寺卿汪文盛墓在崇陽縣白洋山勅葬
參將張善墓在江夏縣東南長樂山
吳亮墓在江夏縣東南伏虎山
太保吕調陽祖墓在大冶縣茅潭里
知縣黎庸墓在大冶縣興道觀左
尚書郭正域墓在江夏縣長樂村
賀陽亨墓在江夏縣八公山
大學士賀逢聖墓在江夏縣東南張家橋
御史吳裕中墓在江夏縣南蘭嘉山
經略熊廷弼墓在江夏縣南黃鶴里
知府劉民悅墓在江夏縣黃鶴里白珠山
副使吳思温墓在江夏縣南湘東里
參政吳雲墓在京口又載德安
母子貞烈唐氏墓在武昌縣西詳烈女
長山烈婦墓在江夏縣長山舖
尚書劉維墓在蒲圻縣東山麓
參議李廣墓在蒲圻縣黃岡坂
郎中王煥墓在蒲圻縣一都梅家嘴
侍郎孟養浩墓在蒲圻縣茅壇賜葬祭
參議趙邦柱墓在蒲圻縣馬橋尖山
副使趙嗣芳墓在蒲圻縣茅壇孟墓左
中憲大夫余玉節墓在大冶縣欄中橋
奉直大夫胡希瑗墓在大冶縣牌樓嘴
百鳥護葬之墓在蒲圻縣金口嶺明萬歷中民黃美
金每於冬雪煑食以飼饑鳥及卒羣鳥哀鳴出葬則
繞柳盤飛前𨗳至壙填萃滿穴葬畢聚塜數日乃散
鄉人刻石記異
漢陽府
周令尹子文墓在漢川縣西二里姚公山
漢劉琦墓在府城魯山琦漢荆州牧表之子
孝子董永墓在孝感縣東十里廣陽鄉其左有塜相
傳為永父塜又揚州如皋縣亦有永塜
孝子董黯墓在孝感縣北三十里董城有唐徐浩所
書碑碣又寧波府慈谿縣亦有黯墓
晉朱伺墓在漢川縣甑山下
唐牛夫人墓在府城西三里舊傳牛僧儒治鄂州時
其妻葬此
毌丘將軍墓在府城西五里
木蘭將軍墓黃陂志謂為朱氏女不知何代人明時
盗發其墓風雷衞止詳雜記
宋參軍張沂墓在府治沌口
四君墓在孝感縣劉家店臺子岡下天啟五年邑人
中丞劉應遇方為部郎卜地於此葬其先人掘土得
甎甎穿而四槨見急掩之且修塋去其夜夢朱衣冠
笏者四通謁曰宋四君頓首謝應遇為立石表之曰
宋四君遺墓竟不知何人也
參軍張文翼墓在府城
元胡丞相墓在漢川縣周陂鄉風門下流水泐槥見
萬歷巳未邑令彭改葬磚有大元胡丞相之墓七字
後有泰定三年四大字其餘不可辨
御史尹晉墓在漢川縣鷄鳴鄉趙仙嶺
御史尹良任墓在漢川縣梅城繫馬口
主事岳從義墓在漢川縣繫馬口
平章察罕墓在孝感縣白雲山其母河東太夫人李
氏墓在教子山
平章余仁裕墓在孝感縣天娥陂
明教授趙弼墓在府城西四十里
主事陳福墓在府城外馬家湖
御史傅桂墓在府治九真山北麓
給諫胡金墓在府城外馬家湖
郎中董寅墓在府治鉅龍岡
御史朱衣墓在府治湯家山
尚書戴金墓在府治公仁山
御史朱寵墓在府治千子山
員外張緒墓在府治馬鞍山東青龍嘴
封給事李鍊墓在府治九真山北鳳棲岡
給事李宗魯墓在府治龍霓山周家港
太常王秩墓在府治蒲潭官寮湖
知府王一麟墓在府治曹家莊
給事曾廷芝墓在府治沌陽岡
太僕蔡結墓在漢川縣馬成行
祭酒蕭良有墓在府治沌口後山賜祭葬
參政蕭良譽墓在府治萬家湖
副使孫瑀墓在府治索子河
府尹秦聚奎墓在府治龍湖
知府吳嘉謨墓在府治曹家莊
布政蕭鳴甲墓在曹家莊
太僕李若愚墓在府治西崇文嶺
布政蕭丁泰墓在府治西沌口孫家嘴
知州王家賓墓在府治萬家湖
尚書凌公墓在黃陂縣趕金城
都御史張瓚墓在孝感縣
按察楊璋墓在孝感縣東三十里
布政王琰墓在孝感縣天娥陂
贈都御史傅偉墓在孝感縣棗源河
太僕卿程學博墓在孝感縣魯家寺
巡撫劉應遇墓在孝感縣弘樂鄉
尚書程註墓在孝感縣張家山
太僕丞程學顔墓在孝感縣東里
皇清都督徐勇墓在府城西七里奉
旨祭葬
大理卿李昌祚墓在府治西千子山奉
旨祭葬
學士熊伯龍墓在府城西六十里新壽堡
贈大學士熊祚延墓在孝感縣宏樂鄉鄧家田
侍郎嚴正矩墓在孝感縣宏樂鄉殷家山
大學士吳正治墓在漢陽縣小奓山
夏節婦墓在孝感縣金壁山長孫翰林立中祔葬墓
西
黃州府
漢舞陽侯樊噲墓在府城西北噲食邑舞陽薨葬於
此
花橋墓在麻城縣俗傳為漢毛玠墓
南北朝參軍鮑照墓在黃梅縣北
學士謝晦墓在黃梅縣西俗謂之謝鐵龍墓
隋吏部徐儉墓在廣濟縣惠山
唐閻家河三水灣墓俗傳為孟學士又為洪州都督
閻伯嶼
佛母墓在黃梅縣東係五祖之母周氏塔
宋少保王韶墓在羅田縣北三十里
任氏墓在府城蘇軾乳母從軾至黃卒葬東阜有誌
陳慥墓在麻城縣岐亭
學士王仲瑄墓在黃梅縣東五十里
學士張塤墓在廣濟縣北五里
刺史王濟墓在廣濟縣車防山
安撫使余玠墓在廣濟縣東
學士陶穀墓在蘄水縣金鼓山
岳雷岳霆墓在黃梅縣西陽梅嶺
義門陳宗達墓在黃梅縣繒亭港有碑
元儒學提舉龍仁夫墓在府城陽邏華山
虞家墩墓在麻城縣古城有虞集撰誌
明荆憲王墓在蘄州十五里大泉山
康蘄國公祖墓在蘄州大同上鄉
安吉侯柳良正墓在蘄州崇居打鼔臺
學士詹同墓在府城北九十里雷公岡
吏部尚書吳琳墓在府城中和上鄉官溪勅葬
都御史謝㫤墓在府城楓樹橋
布政使徐木墓在府城磻石山
都御史鄒來學墓在麻城縣西樊家橋
兵部尚書劉天和墓在麻城縣南勅葬
知縣李時珍墓在蘄州東五里竹林湖
刑部尚書馮天馭墓在蘄州東十里勅葬
提學御史周禧墓在蘄州東五里
參政顧敦墓在蘄州北八十里
御史周大霖墓在蘄州東五里
刑部尚書王廷瞻墓在黃岡縣寳珠墩
太保耿定向墓在黃安縣北袁英河
副使李樹初墓在蘄州東十五里
寇學海墓在廣濟縣東五里
孝子史玉明墓在廣濟縣東南十里
宣武將軍劉應春墓在羅田縣多雲鄉
舉人王一翥墓在巴河縣鳳凰山
皇清狀元劉子壯墓在府城北鐵金鈎
學士曹本榮墓在府城外山川壇
張鵬翔墓在黃安縣南六十里揭家田
盧爾悌墓在黃安縣南六十里勝道畈
烈女墓在黃安縣北三十里清水塘
安陸府
春秋楚平王墓在府城外二十里
楚王墓在京山縣北八十里有大墓數十莫詳其名
夫人樊姬墓在府治西姬楚莊王夫人唐張九齡有
詩
令尹孫叔敖墓在府城石板灘
春申君黃歇墓在荆門州西南九十里(按荆州常德俱有春申墓)
羊角哀墓左伯桃墓俱在荆門州西南九十里
漢荆王墓在當陽縣黃泥岡
關帝墓在當陽縣西五里章鄉玉泉山舊有祠雍正
十年巡撫王士俊重修(詳祠廟志)
南北朝尚書沈約墓在荆門州西
唐許相公墓在京山縣南五十里或云許仲謨墓
宋蘇侍郎墓在府城太陽山宋人失其名
光祿胡淵墓在當陽縣北二十里苦行溪淵文定公
父
學士胡安國墓在當陽縣北十五里龍泉山
廉訪使幹公墓在當陽縣西十五里
市買娘子墓在京山縣東北六十里富水之野
侍郎白公墓在荆門州南九十里
元知州聶炳墓在當陽縣西十五里玉泉東炳江夏
人
明興獻遺陵在純德山去府城十里
郢靖王墓在府東南二十里寳鶴山
梁莊王墓在府東南三十里瑜靈山
都御史劉洪墓在荆門州南四十里石門山
劉渠墓與洪同地
都御史李浩墓在荆門州北十五里池河源
按察周憲墓在荆門州北八十里臺陂村憲諡節愍
都指揮余隆墓在潛江縣東北荷湖垸
襲都指揮余威墓在潛江縣蘆洑威隆弟
按察使張倫墓在縣西南三十里廟崗坡
提學沈文華墓在府城盤石嶺
尚書孫交墓在府城北焦山
知府黎永明墓在京山縣紅花嵠之白雲窩
侍郎黎奭墓與永明同地
尚書張漢墓在府城北花山
布政虞信墓在沔陽州江北
郎中歐陽謙墓在沔陽州嵩嶺
郎中邵暹墓在沔陽州漢廣門内
知府陳勛墓在沔陽州江北
知府劉鈺墓在沔陽州浮圖院
副使吳欽墓在沔陽州岳廟
運使李慶墓在天門縣諸葛嶺
祭酒魯鐸墓在天門縣正林鐸諡文恪
御史商大節墓在鍾祥縣紗帽山
知府童旭墓在沔陽州峭板村
洗馬童承叙墓(仝上)
按察張從道墓在京山縣西南三十里
僉事王希旦墓在京山縣禪房山
尚書李維正墓在京山縣韓家港
提學陳文燭墓在沔陽州石家港
知縣郝敬墓在京山縣西二十里青龍河九花垸臺
西
少保周嘉謨墓在天門縣東七十里松石湖諭祭葬
尚書曾省吾祖墓在府城東十里
提學鍾惺墓在天門縣魯阪
任氏三烈墓在天門縣北五里邑學訓𨗳任高妻李
氏偕長女瑞姑次女留姑賊逼赴水死
觧元譚元春墓在天門縣白竹臺
皇清侍郎胡作梅墓在荆門州邱逓橋東二里
口北道江鼎金墓在荆門州鐵老嘴
德安府
春秋楚王千金塜在雲夢縣西北十數里有荒塜三
丈者數百相傳楚平王疑塜
楚武王墓在應城縣樠地傍有三塜相傳楚武王墓
隨侯墓在隨州北九十里石門高二丈相傳為隨侯
塜
漢孝子黃香墓在府署東十數武九域志在安陸縣
黃瓊墓在安陸縣西北兆山下雷公廟會茶庵路傍
唐宰相許紹墓在安陸縣東十八里紫石村
孝昌公許智仁墓智仁紹子其墓同域
北平楊節婦墓在雲夢縣東城内張家塘西氏適太
原王屺遇人不淑與屺義絶内弟劉侔居雲氏因依
之有二子俱夭矢志苦守以節終侔為作墓志年久
墓平里人掘地得石始悉其事
宋著作郎張君房墓在安陸縣南二十里董店俗呼
張金紫墓
學士鄭獬墓明一綂志在安陸縣獬卒子弱藁葬僧
舍十餘年後滕甫為安州始克葬
尚書歐陽華墓在應城縣高風鄉彭樂村
知縣連庠墓在應山縣西五里三鍾山下
元汪應辰墓在安陸縣西北進士汪瑛父
趙孝婦墓在應城縣南十里龍港口
明知縣計道公墓在雲夢縣城内東北隅雍正七年
知縣葉居仁重修道公常熟人洪武初令雲夢以禦
賊死因葬於此
樞密余雄仁墓在應城縣西四十里
尚書吳雲墓在應山縣西五十里井子舖雲宜興人
征交趾還卒葬此諡忠節
尚書陳金墓在應城縣東望龍岡勅葬
侍郎陳軾墓在應城縣沙陂岡勅葬
尚書陳夀墓在隨州東三十里勅葬
徐朗墓在安陸縣北八里太平鄉
僉事陳琳墓在應城縣西南十里望龍岡贈都御史
勅葬
尚書傅鳳翺墓在應山縣東五十里龍王寨勅葬
御史吳翰詞墓在應山縣北十里
侍郎余應緒墓在應城縣西南三十里勅葬
副都高翀墓在安陸縣西四十里横山下
侍郎何遷墓在安陸縣東十八里紫石橋
都御史楊漣墓在應山縣東二十里天井澗
陳烈婦墓在應山縣北二里
皇清彭大壽墓在雲夢縣南四十里許家村
郝烈女墓在雲夢縣郝家樓
荆州府
春秋楚穆王墓在枝江縣南二十里長樂鄉
莊王墓在府城西龍山前後陪葬者十塜俱成行列
康王墓在府城西
平王墓在府城東蓼臺湖一載安陸
昭王墓在枝江當陽兩縣境内
懷王墓在枝江縣張說詩客死嶢關路反葬枝江陽
孫叔敖墓明一綂志在江陵故城中白土里去郢城
北二十里叔敖曰葬我於江陵後當為萬戶邑或載
安陸
春申君墓在府東七十里有黃歇塜
伍子胥墓在監利縣七十里梅林院按子胥死吳賜
之䲭夷而浮之江此疑子胥父兄之墓
樊姬墓在郢城西或載安陸
趙岐墓在荆州古郢城中
三國吳丞相陸遜墓在宜都縣東南十里遜宜都太
守破蜀卒葬此
晉太傅謝安墓在石首縣長亭港
南北朝梁元帝陵在府城津陽門外唐劉禹鍚有詩
宣帝陵在城北紀山劉禹鍚有詩
明帝陵在城北紀山
忠烈世子墓元帝長子在城北紀山
愍懷太子墓元帝世子在城北紀山
顔之推父母墓在城東草市見顔氏家訓
唐尚書劉度墓在石首縣東
高氏三王墓在府城西龍山鄉南平高氏武信王季
興文獻王從誨正懿王寳融
宋參政唐介墓在府城西龍山劉贄撰碑
知南郡畢漸墓在府城東百二十里漸潛江人紹聖
初狀元
宋將謝海墓在石首縣黃田湖南畔
學士趙觀墓在石首縣白泥湖東畔
學士趙嘉猷墓在石首縣劉田岡
張商英墓在宜都縣東十里白羊驛後
刺史成懷墓在石首縣沙湖成家橋東畔
枝江令姚肩墓在縣上百里洲
朝散大夫史子翬墓在枝江縣石龍口
元御史蕭明墓在石首縣楚望山東畔
郭太師墓在監利縣西江岸
明湘獻王墓在府城西太暉山
遼簡肅靖惠恭莊六王墓在府城八嶺山
尚書劉儁墓在府城西十里永樂中征安南死節勅
有司葬衣冠於此
贈太傅張勇墓在府城東南
大學士楊溥墓在石首縣西二十里高陵岡正綂十
一年勅葬
尚書伍文定墓在松滋縣南百二十里臺山
尚書鄒文盛墓在公安縣南三十里張庄舖
大學士袁宗皋墓在石首縣東白泥湖
大學士張壁墓在石首縣大南門外
大學士張居正墓在府城東三里沙橋東南
千戶覃逵墓在枝江縣西南十五里逵荆門衞千戸
死事勅葬
侍郎鄒師顔墓在宜都縣西北三里
太常余謙墓在宜都縣東三里
皇清左都督張忠孝墓在彛陵州東
襄陽府
春秋楚昭王墓襄陽縣習家池北當以在荆州者為
是南齊建元中盜發塜得古書竹簡後沈約亦得數
策以示劉繪繪云周禮逸篇
楚莊王墓襄陽縣北鄧城鎮鄾城内(按荆州亦有莊王墓未詳孰是)
楚平王墓宜城縣南四十五里虚塜
穀伯綏墓在榖城縣穀山
宋玉墓在宜城縣南六里
卞和墓在南漳縣西南百二十里抱玉崖東
伍舉墓在光化縣富鄉村
金汁墓在宜城縣南乃浣紗女墓伍子胥攜葬於此
以鐵汁灌墓故名
淳于髠墓在宜城縣西北十七里善謔驛西即放鵠
所
漢章陵在棗陽縣南光武祖舂陵侯諸墓
南頓君墓在襄陽縣東光武父南頓令欽也
細陽侯岑彭墓在棗陽縣東北四十里
匡王墓在宜城東七里
徵君黃憲墓在宜城縣北官路東十五里
婁壽墓在光化縣東南十八里有碑漢熹平中立題
云先儒婁先生之墓
荆州劉表墓水經注在城東門外二百步大康中為
人所發見表夫妻其尸儼然顔色不異猶如平生墓
中香氣遠聞三四里經月不歇今墳塜及祠堂猶高
顯整頓
馬王墓在宜城縣西南四十里疑即馬良塜
七十二塜在宜城縣北至潼口大塜七十二相傳漢
唐宋元名臣墓
三國將軍向寵墓在宜城縣毛家港一里
晉太醫令王叔和墓在襄陽縣南峴山麓上
侍中習郁墓在襄陽縣城習家池上
唐處士孟浩然墓在襄陽縣鹿門山宋顔蕘詩可憐
垂世詩千首換得荒墳數尺碑
尚書張東之墓在穀城縣涓口
鄧國公墓在穀城縣西
宋太傅張士遜墓在光化縣紅崖仁宗御篆墓碑曰
舊德之碑
知縣歐慶墓在光化縣廣節山
李仲芳墓在光化縣遵教鄉
梁王墓在均州西南八十里
江元帥墓在均州馬鞍山今失其名
歐陽國公墓在宜城縣東十二里魯公冲有三塜世
失其名
明襄憲王墓在襄陽縣城西永安山
侍郎李文郁墓在襄陽縣城西仰家冲
尚書任亨泰墓在襄陽縣城南鳳山勅葬
侍郎孔文英墓在襄陽縣峴山
侍郎艾福墓在襄陽縣百丈山
王忠墓
節婦岳氏墓在襄陽縣城鳳凰山中夫王忠死國難
氏守節勅葬
都督王信墓王忠子葬地同
知府何源墓在襄陽縣百丈山冠蓋里
御史王觀墓在棗陽縣東古城内
御史王琰墓在棗陽縣東古城内
郎中尚冕墓在棗陽縣南三里
御史李端墓在棗陽河東一里
李邦用墓在棗陽縣
尚書鄭繼之墓在棗陽縣峴山
鄖陽府
周尹吉甫墓在房縣東七十里有碑剥落
戰國趙王墓在房縣北九里秦使王翦滅趙徙王於
房陵王思故鄉作山謳聞者流涕
漢宣平侯張敖墓在房縣西百里
唐廬陵世子墓在房縣西三十里世傳中宗在房州
時韋后生子殀葬此
宋濮王墓在鄖縣東北六里王太宗第三子
張相國墓在鄖西縣四里華表石人疑即張士遜之
墓
裘侍郎墓在竹谿縣東百里
楊六郎墓在竹谿縣東三里
嘉祐太子墓在竹谿縣西二里
元房州守任道墓在房縣西北三十里石山麓洪武
後子孫有官者分列於左右
麻衣真人墓在鄖縣西白鶴觀
九女塜在鄖縣
太子墓在鄖西縣南三十里世失其名
古墓在鄖西縣北五十里馬鞍山華表二未詳何人
金花墳在鄖西縣南門子城内
節婦墓在鄖西縣舊上津縣南五里
烈女墓在舊上津縣北一里
直隸歸州
古蠻王墓在恩施縣城西南一百二十里又城北都
亭鄉有崖高百餘丈崖腹有穴一十二皆藏柩之所
相傳以為古蠻王墓
周巴蔓子墓在恩施縣北都亭山
三閭大夫墓在州東五里地名馬房
唐曹王皋墓在長陽縣西南六十里皋唐宗室為江
陵節度使卒葬此
宋㬊谷珍墓在興山縣西三十五里谷珍舉進士第
一
長沙府
上古少昊氏陵在茶陵州露水鄉按少昊葬於雲陽
在今山東兗州府曲阜縣舊志訛
軒轅氏陵在湘隂縣鼎湖按史記五帝本紀注黃帝
塜在上郡橋山在今陜西延安府中部縣舊志訛
周屈原墓在湘隂縣汨羅江上通典羅江有屈原塜
今有石碑文曰楚放臣屈大夫之碑其餘字滅矣
漢長沙王吳芮墓在長沙縣西北漢高祖五年封苪
為長沙王薨葬於此水經注臨湘縣北有吳芮塜廣
踰六十八尺登臨寫目為㕓郭之佳憩也郭頌世語
云魏黃初末吳人發芮塜取木於縣立孫堅廟見芮
尸容貌衣服並如故吳平後預發塜人於壽春見南
蠻校尉吳綱曰君容貌何𩔖長沙王吳芮乎但君微
短耳綱瞿然曰是先祖也自芮卒至塜發四百年至
見綱又四十餘年矣
程唐二姬墓在長沙縣東門外漢書長沙定王發列
傳發母唐姬故程姬侍者景帝召程姬程姬有所避
不願進而餙侍者唐兒使夜進上醉不知以為程姬
而幸之遂有身巳乃覺非程姬也及生子名曰發
高密侯鄧禹墓在湘鄉縣西八十里
唐紅拂墓在醴陵縣西山
相國裴休墓在寧鄉縣大潙山下
宋相國章得象墓在善化縣一都仙人市
相國趙汝愚墓在善化縣南高峯寺後
諫議大夫龔夬墓在長沙縣城北二里夬仕宋為諫
議大夫與兄奉議俱以直言斥嶺表卒乾道間夬子
潞迎二喪歸葬刻石表墓
魏公張浚墓在寧鄉縣南楓林鄉龍塘之原朱子張
魏公行狀公諱浚字德遠蜀之廣漢人登政和八年
進士第紹興末以觀文殿大學士判潭州因家焉公
生平力主恢復忤執政屢被謫斥尋復召用隆興二
年尹穯上疏劾公用兵之非公連章乞致仕乃以少
師保信節度使判福州孟秋既望公薦祖考既奠而
跌起嘆曰吾大命不遠矣遂手書付子栻等曰吾嘗
相國家不能恢復中原盡雪祖宗之恥即死不當葬
先人墓左葬我衡山足矣仲秋二十六日行次余干
越三日薨栻等不敢違公志扶護還潭以是年十一
月辛亥葬於衡山縣南嶽之隂楓林鄉龍潭之原公
初娶楊國夫人樂氏再娶蜀國夫人宇文氏亦葬衡
山與公同兆異穴
安撫張栻墓在魏公墓右南軒卒於江陵遺言還祔
先塜朱子張安撫神道碑淳熙七年春二月甲申秘
閣修撰荆湖北路安撫廣漢張公卒於江陵之府舍
其弟衡州使君杓護其柩以歸葬於潭州衡山縣楓
林鄉龍塘之原按朱子魏公行狀及安撫神道碑二
墓皆在衡山今墓地屬寧鄉其鄉實曰楓林或朱子
集偶刊誤也
義士袁顯墓在益陽縣城南河龍橋畔
明侍郎王偉墓在長沙縣瀠塘江秀峰山
尚書夏原吉墓在湘隂縣鎮朔南門外
少宰王寳墓在長沙縣智度山
大理劉弘化墓在長沙縣飛花山
侍郎劉憲墓在益陽縣南杏山
贈太僕蔡道憲墓在府城外醴陵坡
皇清康熙六年縣令環砌以磚外開墓道
皇清總督河道侍郎諡恪勤陳鵬年墓在湘潭縣十四
都東霧山
衡州府
上古赫胥氏墓在南嶽朝陽峯衡嶽志赫胥氏厥紀
禪通始於潛山路史曰潛山即衡嶽天柱山仙傳拾
遺曰赫胥尊民而重事其卒也葬於衡山之朝陽峯
炎帝陵在酃縣康樂鄉舊茶陵之茶鄉帝王世紀炎
帝在位百二十年而葬於長沙羅泌路史炎帝葬長
沙茶鄉之尾是曰茶陵唐世嘗奉祀焉宋太祖夢感
見帝於是馳節夐求得諸南方即貌祀時序隆三獻
焉舊志宋乾德五年建祠以祝融配享置守陵戸明
益拓而新之嘉靖間建聖容殿謹按
國朝典禮歷代帝王陵寢有司以時修理有大事皆遣
官祭告以昭道綂相承景行前哲之至意
御製祭告炎帝陵又恭錄首卷
祝融氏墓在衡山之陽水經注&KR1174;嶁山南有祝融塜
羅泌路史祝融氏以火施化號赤帝故後世火官因
以為稱都於鄶故鄭為祝融之墟其治百年葬衡山
是為祝融峯也
東漢處士羅訓墓在耒陽縣樟楻嶺
尚書胡騰墓在桂陽州治西北六十里
晉寧王墓在桂陽州治西八十里
中散大夫羅含墓在耒陽縣南四十里
唐拔野古墓在耒陽縣南一里
李勣墓相傳在衡山沙泉
杜甫墓在耒陽縣治北郭外耒江左畔洞陽觀之西
唐書杜甫傳甫留滯耒陽遊岳祠會大水涉旬不得
食縣令具舟迎之餽以牛炙白酒大醉一夕卒
節度使墓姓無考
天貴墓在藍山縣大慈鄉北二十二都
馬殷墓在衡陽縣北上潢水畔通鑑紀事元興二年
冬十二月庚申葬武穆王於衡陽
宋韓太尉墓在安仁縣東南一里太尉名京安仁人
紹興間勅葬於此詳見人物
胡文定安國墓在衡山縣紫蓋鄉
趙清獻抃墓在衡山六都
明忠誠伯茹瑺墓在衡山縣巾紫峯下
工部侍郎王詔墓在府城西五里
兵部尚書劉堯誨墓在府城南七十里長平鄉萬歷
丁亥諭葬
禮部尚書曾朝節墓在府城北伊田舖萬歷甲辰諭
葬
參議伍讓墓在府城北政義二都
太常寺卿陳宗契墓在府城西八十里花江
布政使朱炳如墓在府城西十里
伍定相墓在衡陽清化三都
按察使李璽墓在耒陽縣南竈市村
按察使胡文璧墓在耒陽縣北栗塘舖
永州府
虞帝舜陵在寧遠縣九疑山一名永陵山海經赤水
之東有蒼梧之野舜所葬也郭璞傳曰今在九疑之
中史記五帝紀舜年六十一踐帝位四十九年南巡
狩崩於蒼梧之野葬於江南九疑是為零陵皇覽傳
曰舜葬蒼梧象為之耕漢書武帝紀元封五年冬行
南巡狩至於盛唐望祀虞舜於九疑府志舜陵在九
疑山女英峯下三代祭舜於大陽溪遺壇猶在秦漢
立廟龜蚨文礎磊磊尚存宋時禁樵採置守陵五戸
明載祀典建廟簫韶峯下謹按
國朝典禮並同炎帝陵
御製祭告帝舜陵文恭錄首卷
漢舂陵侯墓在寧遠縣北六十里舂陵侯買自元朔
五年受封於泠道之舂陵鄉傳戴侯熊渠至孝侯仁
徙南陽此蓋孝侯以上所葬
零陵太守龍述墓在府城北一里述守零陵卒遂葬
於此名曰廉威阡子孫因家焉府志宋張延曰有盛
德者必百世祀由漢距今千有餘歲子孫嗣續不替
邱壠巋然如龍伯高庸非盛德所致
龍平侯熊尚墓在道州北四十里龍村有碑立於漢
獻帝二十一年丙申宋刺史王繼勲輿至郡西淳熙
五年太守趙汝誼命郡博士章穎考釋之䥴釋文於
石上嘉定六年郡守方信孺龕於至拙堂之前厥後
湮翳不彰明嘉靖時副使卜大同求得於州治之土
中
三國蜀漢丞相蔣琬墓在道州南三十里荆山
蔣嵩墓在道州南四十里蔣君鄉
唐秀才趙羣墓在府城北柳宗元墓誌嬰臼死信孤
乃立王侯世家天水邑羣字容成系是襲祖某父某
任相及嗟然秀才胡伋伋體貌之恭藝始習娶於赤
水禮猶執南浮合浦遽遠集元和庚寅神永戢問年
二紀益以十僕夫返柩當啟蟄瀟湘之交瘞原隰追
初憫夭銘茲什
太守李卿外婦馬淑墓在府城東岡之北柳宗元為
誌銘
校書覃季子墓在祁陽縣柳宗元為誌銘
狀元李郃墓在寧遠縣木塘
五代後漢天策府學士何仲舉墓在道州北二十五
里
宋刑部尚書陶弼墓在零陵縣金釜山下黃庭堅為
誌銘
御史中丞蔣植墓在府城東迎春亭南
胡宏墓在府城東門外塞口山
周虞賓墓虞賓惇頤之高祖墓在寧遠縣望岡
指揮使周從遠墓從遠惇頤之曾祖墓在寧遠縣石
馬塘
周知強墓知強惇頤之祖墓在道州營樂鄉安心寨
諫議大夫周輔成墓輔成惇頤之父墓在道州濂溪
故里之左
侍制周燾墓燾惇頤之子墓在道州營樂鄉
狀元吳必達墓在道州白馬渡
金紫光祿大夫周堯卿墓在永明縣紫微岡
將軍吳舜舉墓在永明縣崇福鄉
朝請大夫李長庚墓在江華縣南五里
翰林學士郭鳳墓在新田縣南鄉
元博士胡汝儒墓在零陵縣東門外
明榮順王墓在零陵縣北門外
莊順王墓在零陵縣東門外孝友山
光祿寺少卿胡節墓在零陵縣西芝山
右都御史熊繡墓在道州北五里
工部侍郎何天衢墓在道州瀟川鄉
尚書陳薦墓在祁陽縣浯溪
寳慶府
唐胡曾墓在邵陽縣東三十里
宋李傑墓在邵陽縣東龍窩嶺
王元春墓在邵陽縣東
楊勛墓在新化縣東石馬三都
明江川王墓在邵陽縣梅子井
岷莊王墓在武岡州同保山
都御史唐鳳儀墓在邵陽縣北二里
千戶康信墓在邵陽縣南楓山下信死國事勅葬
參政車大任墓在邵陽縣東白馬田
太常少卿劉應龍墓在邵陽縣東三里
劉孔暉墓在邵陽南九十里贈尚寳卿
同知王尚賢墓在邵陽縣北玉橋舖
左布政彭克濟墓在邵陽縣長烟冲舖
吏部郎中劉顯墓在新化縣石馬二都
知州袁寧墓在新化縣大陽六都
知府伍佐墓在新化縣大陽二都
太僕少卿鄒廷望墓在新化縣大陽四都
御史謝宗禮墓在武岡州
孝子方觀墓在武岡州水閣橋
都御史李敏墓在新寧縣白沙鄉
岳州府
虞舜二妃墓在巴陵縣君山括地志二妃塜在湘隂
北一百六十里青草山上列女傳云舜陟方二妃死
於江湘之間因葬焉朱子韓文考異湘君湘夫人墓
在岳州君山按二說互異今據山名則朱子是也
春秋楚靈王墓在華容縣東陳氏橋北
范西戎墓在華容縣西田家湖
衣冠塜在華容縣寳慈觀相傳張驚喜飛昇弟子葬
其衣冠因名
漢都尉胡寵墓在華容縣文廟前
三國二喬墓在巴陵縣廣豐倉内漢太尉喬元二女
並通春秋一適孫策一適周瑜相傳死葬於此
劉巴墓在巴陵城西巴鎮荆州卒於岳陽時人語曰
生居三湘頭死葬三湘尾
唐秦公墓在巴陵縣楓橋湖
徐侍郎安貞墓在平江縣石坡洞
劉侍郎光謙墓在平江縣長慶寺
陳侍郎墓在平江縣惠果寺
白侍郎琪墓在平江縣白水寺
李侍郎安甫墓在平江縣九峯寺
陸侍郎經墓在平江縣芭蕉寺
丞相張昉墓在平江縣張湘源
宋鄧雅墓在巴陵縣青岡嶺
劉寳墓在華容縣東二十里
學士賈浩祖墓在平江縣南城外
輕騎都尉李純墓在平江縣金窩河
丞相范致虚墓在平江縣九峯寺
殿中丞吳閎中墓在平江縣田巖學堂冲
知峽州軍事吳樵墓在平江縣新田
朝散大夫吳璟偲墓在平江縣鷲台村
李賓王墓在平江縣三陽瑕
隠君凌伯愷墓在平江縣清水
李黻墓在臨湘縣南城外
江寧參軍方廷監墓在臨湘縣務承山
評事方桂英墓在臨湘縣梅溪齋
張實萬墓在臨湘縣珠興橋
河南府尹張尚祖墓在臨湘縣碧峯潭
劉渭墓在臨湘縣太平鄉隠口里
元解元方寓墓在巴陵縣南八十里
明知府唐庸墓在巴陵縣梅師橋
知府朱儼墓在巴陵縣城南
少保諡襄敏鄧廷瓚墓在巴陵縣南六十里青城嶺
都御史柳應辰墓在巴陵縣九龍堤
尚書顔頤壽墓在巴陵縣白荆堤
普實墓在巴陵縣圓通寺
楊一鵬墓在臨湘縣楠木港
懷遠將軍楊綱墓在臨湘縣青石冲
昭勇將軍諡忠愍李祥墓在臨湘縣西井里
太常寺少卿楊紹儒墓在臨湘縣山旗嘴
通判石光墓在臨湘縣大雲山
知縣阮居仁墓在臨湘縣林子冲
許節婦墓在臨湘縣灰山下
黎文僖淳墓在華容縣東二里弘治間勅葬
劉忠宣大夏墓在華容縣東二十里正德間勅葬
侍郎程萬里墓在華容縣明山南
常德府
春秋楚平王墓在府東北舊漢壽城
戰國春申君黃歇墓在府北開元寺
晉龔元之墓在武陵縣南水經注臨沅縣南有晉徵
士漢壽人龔元之墓銘太元中車武子立
宋管師復墓在武陵縣北七十里紱紫山新興舘之
西南
周德元墓宋徵士在龍陽縣南梅溪
明典史青文勝墓在龍陽縣西二十里楊家冲
辰州府
陶唐善卷墓在辰溪縣大酉山之九峯嶺宋祥符中
有人竊發須臾雷雨交作遂莫敢犯
周穆王陵在辰溪縣鐘鼓山
宋楊瀨墓在黔陽縣南五十里
明楊茂墓在沅陵縣南七里
陳秀墓在瀘溪縣曾家渡
李登春墓在沅州大穴場
胡來縉墓在沅州北門外
直隸澧州
周赧王陵在慈利縣西十里寳珠山
晉車武子墓在澧州東三十里地名螢渚宋王齊輿
詩儒生骨朽名猶在高塜相望巳亂真只恐夜深螢
聚處便應泉下讀書人按武昌亦有車武子墓仍舊
志並存之
唐叚弘古墓在安鄉縣黃山弘古南遊容州卒桂林
逆旅歸葬於黃山南麓柳宗元為誌其墓
五代周朴墓在慈利縣天門山
宋許恭人墓在澧州西長樂村
元鄧均忠墓在石門縣
明華陽悼隠王墓在澧州關山
太保李康和墓在州西北三十里
侍郎易英墓在澧州北七里新沙橋
給事中龔敬墓在澧州南三里梁公岡
尚書李如圭墓在澧州白巖山
匡文貞墓在石門縣
直隸郴州
楚義帝陵在州學右塜大而圓高二丈餘漢書地理
志郴縣有義陵祠
漢蘇仙母潘氏墓即蘇躭母在橘井觀之左
孝婦歐端遷妻蔡氏墓在永興縣治西北昔有人伐
墓前樹者有風雷之異遂莫敢犯
唐劉相國瞻墓在州南五十里良田舖側
五代夀母墓無量夀佛之母在州西周源山
羅仙母墓在興寧縣西羅仙山
明崔侍郎巖墓在州北下湄舖石馬洞
何文簡孟春墓在州西永寧鄉仙岡嶺
鄺忠肅埜墓在宜章縣西一里
鄧尚書庠墓在宜章縣東一里
朱恭簡英墓在桂陽縣西謝坡
直隸靖州
唐王昌齡墓在州西南一百里龍里所
五代王淨神墓在州西北四十里大山鄉
宋楊再思墓在州西十五里下鄉
明知州蘇忞墓在州西北四十里龍寳鄉
湖廣通志卷八十一
