湖廣通志卷二
輿圖志
易曰河出圖洛出書聖人則之此圖之所由昉也
繪事相仍萬象昭著觀天察地皆可按而求焉楚
固禹貢荆州之域控揚距豫引蜀連黔襟帶江漢
包絡湖湘蔚然南國奥區若夫山川城郭開卷瞭
然則圖之為功不淺矣
國家太平日久地日以開圖日以增百蠻歸懷三楚
式廓而我
皇上惠民之至意懷遠之宏模皆燦然於億萬人之心
目矣猗歟盛哉
湖廣通志卷二
