湖廣通志卷八十五
藝文志
七言古詩
唐
湘南漁父孟浩然
問君何所適漠漠逢煙水獨與不繫舟往來楚雲裏釣
魚非一歲終日只如此日落江清桂楫遲纖鱗百尺深
可窺沉鈎垂餌不在得白首滄浪空自知
夜歸鹿門歌孟浩然
山寺鳴鐘晝巳昏漁梁渡頭争渡喧人隨沙岸向江村
余亦乘舟歸鹿門鹿門月照開煙樹忽到龐公栖隠處
巖扉松逕長寂寥唯有幽人自來去
襄陽歌李白
落日欲没峴山西倒著接䍦花下迷襄陽小兒齊拍手
攔街爭唱白銅鞮傍人借問笑何事笑殺山翁醉似泥
鸕鷀杓鸚鵡杯百年三萬六千日一日須傾三百杯遥
看漢水鴨頭綠恰似葡萄新醱醅此江若變作春酒累
麴便築糟丘臺千金駿馬換少妾笑坐雕鞍歌落梅車
傍側卧一壺酒鳳笙龍管行相催咸陽市上嘆黃犬何如
月下傾金罍君不見晉朝羊公一片古碑材龜頭剝落
生莓苔淚亦不能為之墮心亦不能為之哀誰能憂此
身後事金鳬銀鴨葬死灰清風明月不用一錢買玉山
自倒非人推舒州杓力士鐺李白與爾同死生襄王雲
雨今安在江水東流猿夜聲
墨池李白
少年上人號懷素草書天下稱獨步墨池飛出北溟魚
筆鋒殺盡中山兔八月九月天氣凉酒徒詞客滿高堂
牋麻素絹排數箱宣州石研墨色光吾師醉後倚繩床
須臾掃盡數千張飄風驟雨驚颯颯落花飛雪何茫茫
起來向壁不停手一行數字大如斗怳怳如聞神鬼驚
時時只見龍蛇走左盤右蹙如驚電狀同楚漢相攻戰
湖南七郡凡幾家家家屏幛書題遍王逸少張伯英古
來幾許浪得名張顚老死不足數我師此義不師古古
來萬事貴天生何必要公孫大娘渾脱舞
送陳郎將歸衡李白
衡山蒼蒼入紫冥下看南極老人星回飇吹散五峰雪
往往飛花落洞庭氣清岳秀有如此郎將一家拖金紫
門前食客亂浮雲世人皆比孟嘗君江上送行無白璧
臨岐惆悵若為分
送族弟襄歸桂陽李白
爾家何在瀟湘川青莎白石長江邊昨夢江花照江國
幾枝正發東窗前覺來欲往心悠然夢隨越鳥飛南天
秦雲連山海相接桂水横煙不可涉送君此去令人愁
風帆茫然隔河洲春潭瓊草綠可折西寄長安明月樓
桃源行王維
漁舟逐水萬山春兩岸桃花夾去津坐看紅樹不知遠
行盡清溪不見人山徑潛行始隈隩山開曠望旋平陸
遥看一處攢雲樹近入千家散花竹樵客初傳漢姓名
居人未改秦衣服居人共住武陵源還從物外起田園
月明松下房櫳靜日出雲中雞犬喧驚聞俗客爭來
集競引還家問都邑平明閭巷掃花開薄暮漁樵乘水入
初因避地去人間及至成仙遂不還峽裏誰知有人事
世中遥望空雲山不疑靈境難聞見塵心未盡思鄉縣
出洞無論隔山水辭家終擬長遊衍自謂經過舊不迷
安知峯壑今來變當時只記入山深清溪幾曲到雲林
春來遍是桃花水不辨仙源何處尋
桃源王昌齡
武陵川逕入幽遐中有雞犬秦人家家傍流水多桃花
桃花兩邊種來久流水一道何時有垂條落雨暗春風
夾岸芳菲至山口歲歲年年能寂寥林下青苔日為厚
時有仙鳥來銜花會無世人此攜手可憐不知若為名
君往從之多所更古驛荒橋平路盡驚湍怪石小溪行
想見維舟登覽處紅堤綠岸宛然成多君此去從仙隠
令人晚節悔營營
巴陵寄李二戶部張十四禮部賈至
江南芳草初羃羃愁殺江南獨愁客秦中楊柳也應春
轉憶秦中相憶人萬里鶯花不相見登高一望泪沾巾
送費子歸武昌岑參
漢陽歸客悲秋草旅舍葉飛愁不掃秋來倍憶武昌魚
夢覺只在巴陵道曾隨上將過祁連離家十年常在邊
劍鋒可惜虚用盡馬蹄無事今巳穿知君開館恒愛客
樗蒲百金每一擲平生有錢將與人江上故園空四壁
吾觀費子毛骨竒廣眉大口仍赤髭看君失路尚如此
人生貴賤那得知高秋八月歸南楚東門一壺聊出祖
路指鳳凰山外雲衣沾鸚鵡洲邊雨勿歎蹉跎白髮生
應須守道不羞貧男兒何必戀妻子莫向江村老却人
贈裴施州杜甫
廊廟之具裴施州宿昔一逢無此流金鐘大鏞在東序
冰壺玉衡懸清秋自從相遇减多病三歲為客寬邊愁
堯有四岳明至理漢二千石真分憂幾度寄書白鹽北
苦寒贈我青絲裘霜雪回光避錦繡蛟龍動篋蟠銀鈎紫
衣使者辭復命再拜故人謝佳政將老巳失子孫憂後
來况接才華盛遥憶書樓碧池映
嶽麓山道林二寺行杜甫
玉泉之南麓山殊道林林壑爭盤紆寺門高開洞庭野
殿脚插入赤沙湖五月寒風冷佛骨六時天樂朝香鑪
地靈步步雪山草僧寶人人滄海珠塔劫宫墻壯麗敵
香厨松道清凉俱蓮池交響共命鳥金榜雙廻三足烏
方丈涉海費時節丘圃尋河知有無暮年且喜經行近
春日兼蒙暄暖扶飄然斑白將奚適傍此烟霞茆可誅
桃源人家易制度橘洲田土仍膏腴潭府邑中甚淳古
太守庭内不喧呼昔遭衰世皆晦跡今幸樂國養微軀
依止老宿亦未晚富貴功名焉足圖久為謝客尋幽慣
細學周顒免興孤一重一掩吾肺腑山鳥山花吾友于
宋公放逐曾題壁物色分留待老夫
清明杜甫
著處繁華矜是日長沙千人萬人出渡頭翠柳豔明眉
爭道朱蹄驕囓膝此都好遊湘西寺諸將亦自軍中至
馬援征行在眼前葛強親近同心事金鐙下山紅粉晚
牙檣捩拖青樓遠古時衰亂皆可知人世悲歡暫相遣
弟姪雖存不得書干戈未息苦離居逢迎少壯非吾道
况乃今朝更袚除
邵陵作張謂
當年虞帝苦憂人祗為蒼生不為身巳道一朝辭北極
何須五月更南廵昔時文武皆銷鑠今日精靈長寂寞
斑竹年來笋自生白蘋春盡花空落遥望零陵見舊丘
蒼梧雲起至今愁惟餘帝子千行淚添作瀟湘萬里流
湘中對酒行張謂
夜坐不厭湖上月晝遊不厭湖上山眼前一尊又長滿
心中萬事如等閒主人有黍數百石濁醪數斗應不惜
即今相對不盡歡别後相思復何益茱萸灣頭歸路賖
願君且宿黃公家風光若此人不醉參差辜負東園花
朝陽岩歌元結
朝陽岩下湘水深朝陽洞口寒泉清零陵城郭夾湘岸
岩洞幽竒帶郡城荒蕪自古人不見零陵徒有先賢傳
水石為娛安可羡長歌一曲留相勸
無為洞口作元結
無為洞口春水滿無為洞旁春雲白愛此踟蹰不能去
令人悔作衣冠客洞旁山僧皆學禪無求無欲亦忘年
欲問其心不能問我向此中得無悶
宿丹崖翁宅元結
扁舟欲到瀧口湍春水湍瀧上水難投竿來泊丹崖下
得與崖翁盡一歡丹崖之亭當山嶺破竹半山引寒泉
泉流掩映在木杪有若白鳥飛林間&KR0616;&KR0616;隨風作霧雨
濕人巾履滿庭前丹崖翁愛丹崖霞棄官幾年崖下家
兒孫棹船抱酒瓮醉裏長歌揮釣車吾將求退與翁遊
學翁歌醉在漁舟官吏隨人往未得却望丹崖慚復羞
湘中憶歸劉長卿
終日空理棹經年猶别家頃來形巳遠彌覺天無涯白
雲意自深滄海夢難隔迢逓萬里帆飄飄一行客獨憐
西江水遠寄風波裏平湖流楚天孤雁渡湘水湘流澹
澹空愁予猿啼啾啾滿南楚扁舟泊處聞此聲江客相
看淚如雨
入桂渚次砂牛石劉長卿
扁舟傍歸路日暮瀟湘深湘水深見底楚雲淡無心片
帆落桂渚獨夜依楓林楓林月出猿聲苦桂渚天寒桂
花吐此中無處不堪愁江客相看淚如雨
郢州西樓吟郎士元
連山盡處水瀠廻山上戍門臨水開朱闌直下一百丈
日暖遊鱗自相向昔人愛險閉層樓今人愛閒江復清
沙洲楓岸無來客草綠花紅山鳥鳴
懷素草書歌戴叔倫
楚僧懷素工草書古法盡能新有餘神清骨竦意真率
醉來為我揮健筆始從破體變風姿一一花開春景遲
忽為壯麗就枯澁龍蛇騰盤獸屹立馳毫驟墨劇奔駟
滿座失聲看不及心手相師勢轉竒詭形怪狀翻合宜
人人細問此中妙懷素自言初不知
洞庭秋月行劉禹錫
洞庭秋月生湖心層波萬頃如鎔金孤輪徐轉光不定
遊氣濛濛隔寒鏡是時白露三秋中湖平月上天地空
岳陽城頭暮角絶蕩漾巳過君山東城蒼蒼夜寂寂水月
逶迤繞城白蕩漿巴童歌竹枝連檣估客吹羌笛勢高
夜久隂力全爽氣肅肅間清躔浮雲夜鳥啼四裔首冠
星斗當中天天鷄相呼曙霞出斂影含光讓朝日日出
喧喧人不閒夜來清景非人間
龍陽縣歌劉禹錫
縣門白日無塵土百姓縣前挽魚罟主人引客登大隄
小兒縱觀黃犬怒鷓鴣驚鳴繞籬落橘柚垂芬映窗戶
沙平草綠見吏稀寂歴斜陽炤懸鼓
漁翁柳宗元
漁翁夜傍西岩宿曉汲清湘燃楚竹煙銷日出不見人
欸乃一聲山水綠廻看天際下中流岩上無心雲相逐
岣嶁峰韓愈
岣嶁山尖神禹碑字青石赤形模竒科斗拳身薤葉披
鸞飄鳳泊拏虎螭事嚴跡秘鬼莫窺道人獨上偶見之
我來咨嗟涕漣洏千搜萬索何處有森森綠樹猿猱悲
桃源圖韓愈
神仙有無何𦕈茫桃源之說誠荒唐流水盤廻山百轉
生綃數幅垂中堂武陵太守好事者題封遠寄南宫下南
宫先生忻得之波濤入筆驅文詞文工畫妙各臻極異
境怳惚移於斯架巖鑿谷開宫室接屋連牆千萬日嬴
顚劉蹶了不聞地坼天分非所恤種桃處處惟開花川
原近遠烝紅霞初來猶自念鄉邑歲久此地還成家漁
舟之子來何所物色相猜更問語大蛇中斷喪前王羣
馬南渡開新主聽中詞絶共悽然自說經今六百年當
時萬事皆眼見不知幾許猶流傳爭持酒食來相饋禮
數不同罇爼異月明伴宿玉堂空骨冷䰟清無夢寐夜
半金雞啁唽鳴火輪飛出客心驚人間有累不可住依
然離别難為情船開棹進一廻顧萬里蒼蒼煙水暮世
俗寧知偽與真至今傳者武陵人
謁衡嶽廟遂宿嶽寺題門樓韓愈
五嶽祭秩皆三公四方環鎮嵩當中火維地荒足妖怪
天假神柄專其雄噴雲泄霧藏半腹雖有絶頂誰能窮
我來正逢秋雨節隂氣晦昧無清風潛心默禱若有應
豈非正氣能感通須臾静掃衆峰出仰見突兀撐青空
紫盖連延接天柱石廩騰擲堆祝融森然魄動下馬拜
松柏一逕趨靈宫粉墻丹柱動光彩鬼物圖畫填青紅
升階傴僂薦脯酒欲以菲薄明其衷廟令老人識神意
睢盱偵伺能鞠躬手持杯珓導我擲云此最吉餘難同
竄逐蠻荒幸不死衣食纔足甘長終侯王將相望久絶
神縱欲福難為功夜投佛寺上高閣星月掩映雲朣朧
猿鳴鐘動不知曙杲杲寒日生於東
道州民行白居易
道州民多侏儒長者不過三尺餘市作矮奴年進送號
為道州任土貢任土貢寧若斯不聞使人生别離老翁
哭孫母哭兒一自陽城來守郡不進矮奴頻詔問城云
臣按六典書任土貢有不貢無道州水土所生者只有
矮民無矮奴吾君感悟璽書下歲貢矮奴宜悉罷道州
民老者幼者何欣欣父子兄弟始相保從此得作良人
身道州民民到如今受其賜欲說使君先下淚仍恐兒
孫忘使君生男多以陽為字
黃陵李賀
筠竹千竿老不死長伴素娥盖湘水蠻娘吟弄滿寒空
九山盡綠淚花紅離鸞别鳳湘梧中巫山蜀道遥相通
幽愁清氣上青楓凉夜波間吟老龍
嶽麓道林二寺韋蟾
石門道接蒼梧野愁色隂深二妃寡廣殿崔嵬萬壑間
長廊詰曲千巖下靜聽林飛念佛鳥細看壁畫䭾經馬
暖日斜明螮蝀梁濕煙散羃鴛鴦瓦北方部落檀香塑
西園文書貝葉寫壞欄迸竹醉好題穿路垂藤困堪把
沈裴筆力鬭雄壯宋杜詞源兩風雅他方居士來施齋
彼岸上人來結夏悲我未離擾擾徒勸我休學悠悠者
何時得與劉遺民同入東林白蓮社
奉酬唐侍御杜員外二寺詩沈傅師
承明老年輒自論乞得湘守東南奔為聞南國富山水
青嶂逶邐僧家園含香珥筆皆耆舊謙挹自忘臺省尊
不令執簡候亭館直許擕手遊山樊忽驚列岫晚來碧
積雪洗盡煙嵐昏碧波廻嶼三山轉丹檻繞郭千艘屯
華鑣躞蹀徇沙步大旆粲錯輝松門樛枝競騖龍蛇勢
折幹不没風霆痕相重古殿倚巖腹别作新徑縈雲根
目傷平楚虞帝魄情多思遠聊開尊脆絲細管逐歌颺
畫鼓繡靴隨節飜鏘金七言凌老杜入木三法蟠高軒
嗟予絶倒久不和忍復感慨論元元
使南海道長沙題道林嶽麓二寺唐扶
道林嶽麓仲與昆卓犖請從先後論松根踏雪三十步
始見大屋開山門泉清或戲蛟龍窟殿豁數盡高帆掀
即今異鳥聲不斷聞道看花春更繁從容一衲分若有
蕭瑟兩髩吾能髠逢迎侯伯轉覺貴膜拜佛像心加尊
稍揖英皇頮濃淚試與屈賈招清魂荒唐大樹悉柟桂
細碎小草多蘭蓀沙彌去學五印字靜女來懸千尺幡
主人念我塵眼昏半夜號令期至暾遲回雖得上畫舫
羇紲不敢言綠尊兩祠物色採拾盡壁間杜甫原少恩
晩來光彩更騰射筆鋒正健如何吞
道林寺崔珏
臨湘之濱嶽之麓西有松寺東岸無松風千里擺不斷
竹泉瀉入千僧厨宏梁大棟何足貴山寺雅有山泉俱
四時惟憂不敢入燭龍安敢停斯須遠公池上種何物
碧羅扇底紅鯉魚香閣朝鳴大法鼓天宫夜轉三乘書
野花市井栽不著山鷄飲啄聲相呼金檻僧廻步步影
石盆水濺聯聯珠北臨高處日當午舉手欲摸黃金烏
遥江大船小於葉遠林雜樹齊如蔬潭州城郭在何處東
邊一片青糢糊長卿之問久寂寞五言七言夸規模我
吟杜詩清入骨灌頂何必須醍醐
宋
武昌西山竝序蘇軾
嘉祐中翰林學士承旨鄧公聖求為武昌令常
遊寒溪西山山中人至今能言之軾謫居黃岡
與武昌相望亦常往來溪山間元祐元年十一
月二十九日考試館職與聖求會宿玉堂偶話
舊事聖求嘗作元次山窪樽銘刻之巖石因為
此詩請聖求同賦當以遺邑人使刻之銘側
春江綠漲蒲萄醅武昌官柳知誰栽憶從樊口載春酒
步上西山尋野梅西山一上十五里風駕兩腋飛崔嵬
同遊困卧九曲嶺褰衣獨到吳王臺中原北望在何許
但見落日低黃埃歸來解劍亭前路蒼崖半入雲濤
堆浪翁醉處今尚在石臼杯飲無罇罍爾來古意誰復
嗣公有妙語留山隈至今好事餘草棘常恐野火燒蒼
苔當時相望不可見玉堂正對金鑾開豈知白首同夜
直卧看椽燭高花摧江邊曉夢忽驚斷銅環玉鎖鳴春
雷山人帳空猿鶴怨江湖水生鴻雁來請公作詩寄父
老往和萬壑松風哀
花光仲仁出秦少游蘇東坡詩卷思兩國士不可
復見開卷歎絶因花光為我作梅數枝及畫煙
外遠山追少游韻記末黃庭堅
夢蝶真人貌黃槁籬落逢花須醉倒雅聞花光能畫梅
更乞一枝洗煩惱扶持愛梅說道理自許牛頭參巳蚤
長眠橘州風雨寒今日梅開向誰好何况東坡成古丘
不復龍蛇看揮掃我向湖南更嶺南繫船來近花光老
歎息斯人不可見喜我未學霜前草畫盡南枝與北枝
更作千峯倚晴昊
太平寺慈氏閣黃庭堅
青玻瓈盆插千岑湘江水清無古今何處拭目窮表裏
太平飛閣暫登臨朝陽不聞皂盖下愚溪但見古木隂
誰與洗滌懷古恨坐有佳客非孤斟
岳陽書事楊時
洞庭水落洲渚出疊翠疎峯遠煙没重樓百尺壓高城
畫棟沉沉倚天闕湖光上下天水融中以日月分西東
氣凌雲夢吞八九欲與渤海爭雌雄澄瀾無風雨新霽
一目萬頃磨青銅琉璃夜影貯星漢騎鯨巳在銀河中
湘妃帝子昔何許但有林壑浮青空蒼梧雲深不可見
遺恨千古嗟何窮須臾晦冥忽異色風怒濤飜際天黑
乘陵瀨壑走魑魅渟滀百怪誰能測忽看舟子玩行險
更欲飛帆借風力安得晴雲萬里開依舊寒光浸虚碧
黃陵廟蘇軾
江邊石壁高無路上有黃牛不服箱廟前行客拜且舞
擊鼓吹簫屠白羊山下耕牛荒磽确兩耳磨厓四蹄濕
青芻三束長苦饑仰看黃牛安可及
題五士遊嶽麓張栻
閉門六月汗如雨出門褦襶紛塵土文書堆案曲肱卧
夢逐征鴻過前浦西山突兀不可忘勇往政須求快覩
朝暾未升起微風中流咿啞挾鳴櫓長林秀色巳在望
有如出語見肝腑意行愛此松隂直眼明還喜碑字古
高低梵釋看幽居深隠仙家開閟宇忽看宫墻高十丈
學宫峩峩起鄒魯斯文政倚講磨切石室重新豈無補
危梯直上不作難横欄截出可下俯惟兹翼軫一都會
往事繁華雜歌舞變遷反覆寧重論昔日樓臺連宿莽
邇來人物頗還舊豈止十年此生聚泉流且循除華表
鶴來語炎風知不到山林茗盌蒲團對香縷鼎來杖履
皆勝引季也亦復同步武洛陽年少共白頭三閭大夫
良自苦一笑便覺真理存高談豈畏丞卿怒不圖畫僧
聖得知貌與兒童作夸詡請君為我添草堂風雨瀟湘
守環堵
荆州歌陸游
楚江鱗鱗綠如釀銜尾江邊繫朱舫東征打鼔挂高帆
西上徜徉聯百丈伏波古廟占好風武昌白帝在眼中
倚樓兒女笑迎客清歌未盡千觴空沙頭巷陌三千家
煙雨冥冥開橘花峽人住多楚人少上鐺爭入茱萸茶
明
赤壁歌方孝儒
東夏口西武昌赤壁峭絶當中央奸雄將軍氣盖世敗
卒零落慚周郎得鱸魚沽美酒就黃州謁蘇子謫向江
湖動星斗噫歔欷曹公氣勢蘇子文章人物銷鑠塵跡
荒凉惟有江水千古萬古共流長
鹿門山薛瑄
西來漢水浸山根舟人云此是鹿門峭壁蒼蒼石色古
曲逕杳杳藤蘿昏亂峯幽谷不知數底是龐公栖隠處
含情一嘯江風清雙櫓急摇下灘去
雲溪古松歌何景明
岳州地多古松樹千株萬株植官路故老猶能記歲年
行人不解知朝暮臨江西來煙霧起夾谷連山一百里
黛色寒通七澤雲秋聲夜捲三江水郡城之北江水東
鄂王祠廟丹青空英雄為謨本宏遠古木至今多烈風
忠魂義魄知何在故物依然見遺愛繁枝百世人不剪
直氣千尋我當拜六月前過蒲圻城古松隂中三日行
空山倒樹雷雨黑盛夏常貯炎風清郵亭傳舍總蕭瑟
鬱抱煩襟亦飄逸廻巖峭壁奔洪濤老蔓長藤飜白日
只今復向巴丘道野草漸多松漸少仄徑孤根半蝕苔
夕陽幾樹空垂蔦昔時所見合抱材斷枝落葉隨蒿萊
過客山中想清籟行徒道上愁黃埃輦山輿嶺萬千重
半作豪家樓上棟古人之力今人勞大厦明堂不得用
年年官吏催斧斤故老雖怒那敢嗔傍枝出地子成樹
野婦山樵摧作薪驛前數幹聊可數我復見之再三撫
霜皮露甲如虬蟠霧鬛煙鬟學龍舞隂森氣象凜猶昔
翠色長標不可侮荒林曠野識者稀終為誰家起廊廡
回首鄂廟秋山阿廟前之樹無高柯鬼神呵護亦徒爾
英靈不返將如何逢人且無怨摇落志士胡為傷轗軻
君看世事盡如此拔劍聽我松前歌
送劉大夏歸東山草堂歌李夢陽
東山有草堂縹緲雲嶠孤前對祝融峯下瞰巴陵湖明
公昔時此堂居麋鹿熊豕當窗趨洞庭日落風浪湧倒
影射堂堂欲動慘淡惟聞紫芝曲獨善不救蒼生哭先
帝親裁五色詔老僧曾受三朝禄此時四郊多戰聲曳
履謁帝登承明謝安笑却淮淝敵韋臯坐測氐羌兵九
重移榻數召見夾城日高未下殿英謀密語人不知左
右微聞至尊羨自從龍去不可攀公亦卧病思東山湘
娥含笑倚竹立山鬼窈窕堂之側上書告老只欲歸聖
旨優容意悽惻内府盤螭縷金織賜出傾朝皆動色白
金之鋌紅票記寳鈔生硬鴉翎黑崇文城外水雲白是
日觀者塗路塞城中冠盖盡追送塵埃不見長安陌人
生富貴豈有極男兒要在能死國不爾抽身早亦得君
不見漢二疏千載想慕傳畫圖即如草堂何處無禄食
靦竊胡為乎乃知我公真丈夫嗚呼乃知我公真丈夫
送王公濟歸武昌歌李東陽
武昌何雄哉高藩巨鎮天為開舜遣神功下疏鑿始見
長江大漢衮衮從空來連山奔騰若奔馬三十六磯水
如瀉平川渺渺原茫茫瞥視孤城如一瓦英雄割據三
千年聖代乾坤盡陶冶翬飛井絡周沓平其間不獨帆
檣往來者吾嘗南遊吳西入楚登胭脂望鸚鵡夜月山
横赤壁坡晴沙日射黃金浦是時懷故鄉吊前古吳周
黃晉陶庾姦如曹瞞猥黃祖餘子碌碌安足數方今修
文復偃武家詩書士冠組地靈人傑真快覩予獨無能
愧鄉土王君磊落人中豪十年書劍隨遊遨撫揮七絃
動流水點染萬象歸秋毫有時縱筆作詞賦出入經史
窺風騷豈徒文思比唐勃應遣頌聲如漢褒南宫宋舉
不一薦駿馬未脱鹽車勞君今拂衣去京闕瀛海浩蕩
蓬山高高歌向空空宇闊白日鼔枻凌風濤昔作鳳朝
陽今為鶴鳴臯擕手欲止之江流正滔滔丈夫離别各
有志不學世上兒女聲嗷嗷贈君明月為鈎虹作線歸
向江頭掣巨鰲
鐔上送僧歸衡山林鴻
上人孤閒似野鶴十五出家住衡嶽說法能超最上乘
持心不受羣疑縛世上誰知來去蹤南窺大華北遊嵩
衲經雁宕千峯雪定入峨嵋夜半鐘於今戒臘青松古
猶戀慈航到東土楊柳舟中九曲雲筍皮笠上三山雨
昨夜歸心繞楚天西風杖錫又茫然化龍潭畔清秋别
回鴈峯頭舊日禪
禹碑歌有序楊慎
禹碑在衡山絶頂韓文公詩云云詳詩語始終
公盖至其地矣未見其碑也所謂青字赤石之
形模蝌蚪鸞鳳之點畫述道士口語耳若見之
矣發揮稱贊豈在石鼔下哉迨宋朱張同遊南
嶽訪求復不獲其後晦翁著韓文考異遂謂衡
山實無此碑反以韓詩為傳聞之誤再考六一
集古錄趙明誠金石錄鄭漁仲金石略之三家
者古刻臚列獨不見所謂禹碑者則自昔好古
者流得見是刻者亦罕矣碧泉張季文得墨本
於楚持以貺予予乃撫卷而歎曰嗟乎韓公所
謂事嚴跡閟鬼莫窺者信乎不然何三千餘年
而完整無泐如此何昔之晦何今之顯晦者何
或翳之顯者何或啟之神飫吾嗜不必以生世太
晚為恨也巳作禹碑歌以紀之雖孱下之詞不
足以影响韓蘇然闡幽蒐竒繼絶表微固亦二
公之雅意乎
神禹碑在岣嶁尖祝融之峯凌朱炎龍畫傍分結搆古
螺書匾刻戈鋒銛萬八千丈不可上仙扃靈鑰幽以潛
昌黎南遷曾一過紛披芙蓉搴水簾天柱夜瞰星辰下
雲堂朝見陽輝暹追尋夏載赤石峻封埋古刻蒼苔黏
拳科倒薤形已近鸞飄鳳泊詞何纖墨本流傳世應罕
青字名狀人空瞻永叔明誠及夾漈集古金石窮該兼
臚列箴銘暨欵識横陳&KR2218;□和釡&KR1092;胡為至寶反棄置
捃摭磨蟻捐烏蟾又聞朱張遊嶽麓霽雪天風飄佩襜
搜竒索秘跡欲徧舂唱撞和詩無厭七日﨑嶇信有覿
一字膏馥寧忘拈非關嵽嵲阻登陟定是藤葛籠窺覘好
古予生嗟太晚拜嘉君貺情深忺老眼增明若發覆尺
喙禁斷如交箝七十七字挐螭虎三千餘歲叢蛇蚺憶
昔乾坤漏息壤蕩析蒸庶依笭摻帝嗟懷襄咨文命卿
佐洚洞分憂惔洲并渚混没營窟鳥迹獸迒交門檐朅
來南雲又北夢直罄西被仍東漸黃熊三足變鮌服白
狐九尾歌龐袡後乘包湖受玉籙前列温洛呈疇占永
奔竄舞那辭胝平成天地尤垂謙華嶽泰衡祗平定鬱
塞昏徙逃禺噞文章絢爛懸日月風雪呵護環屏黔君
不見周原石鼓半巳泐秦垌詛楚今皆殱此碑雖存豈
易得障有嵐靄峰嵁巗跫音夐絶挂藜藿弔影䬃瑟森
櫹柟湘娥遺佩冷斑竹山鬼結旗零翠蘝造物精英忌
發洩祗恐羽化難留淹欲摹墨本鐫崖壁要使好事傳
緗縑著書重訂琳琅譜裝帖新耀瓊瑶籖麝煤輕翰蟬
翄搨煩君再寄西飛鶼
武當歌王世貞
黑帝不卧玄冥宫再佐眞人燕薊中乾坤道盡出壬午
日月重朗開屯蒙人間大小七十戰一勝業巳歸神功
久從北極受尊號却向西方稱寓公武當萬古鬱未吐
得吐居然壓華嵩是時豈獨疲荆襄雍豫梁益皆為忙
少府如流下白撰蜀江截雲排豫章太和絶頂化成似
玉虚彷彿秦阿房南巖宏竒紫霞麗甘泉九成差可當
十年二百萬人力一一捨置空山傍嗚呼英雄御世故
多術卜鬼探符皆恍惚不聞成祖帝王鬚曾借元天師
相髮漢武空邀王母過高真不顯宋宣和功名雖盛毋
乃晚混沌時來當奈何
登岳陽樓望君山楊基
洞庭無煙晚風定春水平鋪如練淨君山一點望中青
湘女梳頭對明鏡鏡裏芙蓉夜不收水光山色兩悠悠
直教流下春江去消得巴陵萬古愁
輓熊烈女梅國楨
貞也二遊廣漠野眼中有淚不易灑誰家有女節獨苦
驚看不覺淚如雨百年恩愛在結盟結盟為重恩愛輕
一朝夫壻不可活我身可許股可割割股事夫即以身
肯令夫死從别人以口齧土土欲摧天地為我收塵埃
以頭觸棺棺欲裂棺上殷殷頭上血血汚麻繩還自縊
其如親戚紛相衛便生只有灰中燼可憐對面不相信
曉來含淚若為粧起向阿姑與爺孃我今從爾勿復憂
但令獨處守即休回身闔戶聲吼吼天地反覆山川走
又如雷電砰&KR1503;風雨駛破門巳作觸柱死自古豈無臣
之忠高牙大纛金門通又豈無婦之節合歡雙帶同心
結豈如女未入夫門生死尋常由一言首陽之薇空復
青汨羅千載流濁涇倏忽綱常標閫閾頓令山水生顔
色男兒拚此七尺軀龍逢比干俱丈夫仰天血泪墮肝
膽一滴能教滄海枯
天柱峯觀月出歌徐學謨
虹橋誰鎻千尺鐵天梯雲棧開嶻嶪飛鳥廻翔鎩羽翰
輕身直上雲霄闕紫霞山人白羽裳絳節飄飄羅我旁
松濤䬃䬃捲煙霧雙童把贈明月光東林猿啼西虎嘯
箕坐風頭欲狂呌不知三界渺何許俯視冥濛通一竅
千山萬山森戟排小星大星當面廻光芒盪射天河倒
欲與濁世洗浮埃太華如拳江漢立醉來翻覺天地窄
振衣千仞歌者誰南紀飄零老賓客
客星山歌黃溥
清江之山天下竒客星屹立無與齊低處猶疑紅日近
高處恍覺青天低羣峯落落何嶻嶪欲斷不斷如擘鐵
雲邊樹色自遠近雨後嵐光靡斷絶千巒萬岫勢壓天
憑凌五嶽冠山川白鶴元猿歲相促幽花野草爭春妍
孤高自是施之望左右羣山皆近讓瀑流不數廬山雄
奔騰直下三千丈丹崖翠壁高重重閬風元圃疑相通
避俗豈無曠世土採芝應有商山翁君不見太白天上
僊謫僊於此曾盤旋君不見涪翁千載士居黔未必不
遊此到處景物皆品題何事茲山無一詩山川秘靈豈
待時後三百年來何遲勝跡一一探索遍前哲敢企同
襟期我有紫霞想欲賦汗漫遊呼風乘雲駕黃鶴扶摇
直上最上頭萬里銀河可飛越遨遊擬叩玉皇闕下與
濁世掃粃糠上抉雲霧扶日月功成追逐浮邱翁冥鴻杳
杳秋濛濛便欲與君飲一斗醉後拔劍砍取十二青芙蓉
古荆篇袁宏道
年年三月飛桃花楚王宫裏度繁華雲連蜀道三千里
柳拂江隄十萬家丹樓繡幌巢飛燕青閣文窗起睡鵶
鵶歸燕語等閒度不計江城春草暮東風香吐合歡花
落日烏啼相思樹王孫挾彈郢門西少年借宿章臺路
少年矯矯名都兒雕鞍朱勒黃金羈採桑陌上青絲籠
紅粉樓中白紵詞白紵綠水為君起青春環佩如流水
東城絲管接西城相府豪華壓朱邸俠客飛鷹古道傍
佳人賣笑垂楊裏垂楊二月隠朱樓家家宴喜樓上頭
綦舃喧填朝送酒管絃嘈襍夜藏鈎繁絃急管夜初闌
惜花少女怨春殘桃花灧灧歌成血蘭炷漫漫火送寒
曉風楊柳菖蒲浦秋月梧桐金井欄秋月春花無斷絶
門前郁李九廻折願作陽臺雨後雲誰憐洛水風中雪
陽臺洛水夢空長那似娼家玳瑁牀選得東家佳姊妹
延却西第好兒郎織成錦席迷蝴蝶種得青梧棲鳳凰
遊人戀戀無窮巳踏遍江城春萬里只觧賓從集似雲
那惜年光去如矢花開花落迥生愁郢樹鄢雲幾度秋
霍氏功名成夢寐梁王臺館空山邱榮枯翻復竟何言
昨宵弱水今崑崙無人更哭西州路有雀還登翟氏門
漢恩何淺天何窄百年冠盖盡蕭索昔時嘘氣成煙雲
今朝失勢委泥礫青娥皓齒嫁何人金牀玉几為誰作
巳矣哉歸去來楚國非無寶荆山空自哀君看白雪陽
春調千載還推作賦才
登黃鶴樓次李西涯相國韻龔三益
仙人到處堪棲泊幻出白雲與黃鶴鶴去樓空事若何
江天一望成寥廓蛇盤龜鎻誰開鑿鳳凰鸚鵡相纏絡戞
羽廻翔仙棗亭振衣俯視晴川閣隔江大别起孤峯蛟
龍䟦浪馮夷宫帆檣遠自五湖至煙霞暗與三湘通襟
帶高深浩無極憑闌䬃䬃生雄風屈原宋玉久不作獨
有崔顥稱詩翁朝來銜命羅羣彦棘闈深鎻秋過半藟
草千齡伴藥籠丹砂五色凝柔翰物色由來重楚材江
山隠隠菁華見白華聊辭瞇目譏熊湘倘復開生面兹
辰把臂共登臨願借并刀裁疋練釃酒還招跨鶴人冉
冉乘雲下霄漢
皇清
恭賦
聖謨神武永清朔漠歌熊賜履
聖主乘乾御八極物阜民康兵氣熄三十六春觧澤滂
九雨十風皆
帝力東盡若木西流沙瀛海炎荒竝笻僰車書玉帛萬
方同鑿齒雕題修貢職六服承流六宇和
皇上有道天休殖蠢爾妖魔厄魯特咷號邊陲等烏弋
貪狼起自蔥嶺西一路瓜沙被蠶食蠶食鴟張轉
朔方蚩尤有衆挽弓強角聲一動天山黑亂草纏
麻秋雨傷二十年來狂逐塊昏昏豕突侵我疆
天子赫然斯震怒
六龍時邁整戎行虎賁三千隨
玉輦貔貅百萬列龍驤九天九地誰能測七步七伐總
難量雲移豹尾馳
天仗日繞麟旗擁
御韁
天朝
天子從天降穴中螻蟻復何望鼉鼓淵淵山嶽撼霹靂
一陣揮天狼
皇威既震豺狐走京觀崔嵬瘞羣醜遊魂一息釡底餘
大樹將軍姑留守六軍齊唱凱歌行
御駕回鑾干羽迎白雁上林隨鵷舞鈞天樂奏泰階平
天子殷殷動顔色欃槍未净猶蟊蠈獫狁已興六月師
鬼方寧惜三年克八月霜飛九月寒
君王又跨紫金鞍雪花如席霑貂衮三軍挾纊翠裘單
指揮千障
詔書頻赤翟青羌爭趨迎受降城外受降城閫外備聞
天子令賊頭首竄太狐疑賒死執迷無人性居庸關路
暮雲黃萬姓迎
鑾倍歡慶今年春月乳鶯飛邊柳青青塞草肥大同城
上軍如堵不翦樓蘭誓不歸金微嚦嚦吹鈴籥又
見
六龍過萬壑亂山高下入雲中姑衍峯頭鋪帷幕噶賊
聞之心膽寒蕃兒逆豎千羣縛破巢之下無完卵
凄凄夜月焉支落千金購得宛王頭野馬明駝紛
籠絡捷書宣布萬人歡此賊一除天下樂黃河曲
曲
御舟看蔀屋承
恩淚闌干玉門關外春光滿賀闌山頭紫霧團振旅班
師
天顔喜
龍軿如在烟霞裏黃花戍内罷新城紫荆臺畔除高壘
從茲寰宇樂清平億萬斯年綏福履
告成飲至集彤廷獻馘稱觴勒青史
帝德廣運本難名神尭之後我
皇比我
皇功高心彌下保泰持盈常如此只今佳氣滿皇州龍
馬器車海屋流騶虞在郊鸑鷟舞嘉禾瑞麥年年
收年年布榖催耕趣五榖豐登調玉燭玉燭光調
四海寧萬歲千秋太平曲
登木蘭山姚䋲虞
木蘭峻削青天中上依帝座呼吸通南經灄水滙江
漢石蘿翠竹摇春風破石撐空僅一線懸岩直下凌空
同紫梯翠嶂不可捫丹煙寂歷寒雲東淮南雞犬無
蹤跡自當赤脚踏鴻濛
後屯營隄數並序王又旦
歲戊申漢水決潛之屯營灣十一月興築既作詩
以紀其事時荆人郢人議協築郡縣會勘互有
推委各持一論甚堅工既興屢促荆人不應至
八年四月二十九日又決而荆亦為魚矣此隄
數年巳三潰因悼居人之逃散且棄成勞也作
後屯營隄歎
四月月晦北風急十日淫雨地軸濕堤上人家愁相
向渺瀰一䧟嗟何及須臾坼裂雲散亂蛟龍震怒波
濤入搴茭枕壁吾不能低頭墮淚江頭立
又
號□乘勝白日伏大麥萬頃看將熟欲穫不穫付馮
彝老蛟得意上高木嗚呼一堤潰三載有田不勞植
嘉榖流亡猶厪官長憂今年堤決無人哭
黃鶴樓李為霖
蛇山之首漢江尾危樓嶻嶪竒且偉勢如鳥革如翬
飛上去青天咫尺幾風雨戶牖臨空開簷牙八面生
莓苔直指青霄燕影落倒入長江蛟陣回晴川高閣
遥相峙芙蓉花外漢陽市賈客操舟逐逝波望中有
若軒與輊巍峩大别踞其西東接高觀煙樹齊更上
層樓窮醉眼置身天際衆山低俯睇江河日東下千
里帆檣怒濤瀉一聲欸乃起汀洲幾點漁燈明子夜
夜深有客獨憑樓明月飛來樓上頭金楹斜出天河
近晢晢檐前星欲流武昌城裏十萬戶煙火霏微難
指數迷離不辨楚王宫波明疑是滋陽渚南樓勝事
不可追七重九柱亦何為玉笛飛聲到樓角江淮人
動楚天悲爛漫題詩滿亭側誰云有景道不得嘯歌
忽覺天地寬冷然欲生乘風翼鸚鵡洲沉古渡前黃
鵠磯頭酒旆懸安得歸來同白鶴吹笙重見緱山巔
沮漲吟楊州彦
西潭昨夜老蛟怒黑雲翻落秋霖注雷啣一𣲖雨聲
飛千溪萬壑奔不住黃河水色灔澦波移來没却臨
沮路細魚顚倒駭洪濤巨鱉車翻失故步疑如三家
村裡兒乍踏都城生恐怖洄湍蝕岸入流沙横流直
下拔根樹土不勝水木不生遂使五行愆氣數野航
如葉競先登逢人舌敝公無渡眼花逐浪掉頭看怪
底一聲生雲霧
晴川補樹詞為毛會建夏嘉瑞
古人好竒立勝事誰於其中定坐位河山不老風雨
尊鬼匠神工走魑魅晴川歷歷漢陽樹司勲實錄此
七字至今樹往司勲存譬彼叔偉以鶴誌樓臺邸第
半荒煙老兔寒䲭窮即次樹影婆娑返太空雲山凄
斷白日費神開其心托毛子定我千年舊布置啟辟
修明幾晦明灌栵檉椐以漸致蓊然蒼碧徧郊原春
温秋肅四時備如龍點睛獺粧額造物不至人事至
天涯知巳共流連只合榜曰毛子賜我思種竹非一
處其中手眼各自出子猷種竹於借居君謨官舍松
成肆鵠山仙棗洪山柏梅塢柳堤如列幟樹之創者
有其人樹之補者誰其嗣今人視昔後視今請以予
詩作外記
開雲樓懷古彭齡
危樓俯視衡城小下有廻瀾湘水遶誰家門戶不囂
塵冠盖車騎康莊道雉堞參差邇祝融千秋瞻拜古
行宫畫壁蒼黑苔蘚老唐虞望秩至今崇慷慨倚樓
多興寄却憶昌黎開雲事精誠淵默感神明詞賦奥
渺探天地浮雲靈似鱷魚多開雲巳事諒無訛鱷魚
一去潮陽靜雲往雲來不可定安得昌黎筆長在一掃
萬古雲靉靆
青玉壇彭齡
在祝融峯下有小徑左右臨深壑俗名試心橋
最險過此方逹青玉壇遊者怯焉
紫霞三秀青玉壇鬱紆煙雲隠射干咫尺渾如蜀道
難漫說贑水皇恐灘我學前賢守身完况無扶摇助
羽翰我所主者此心丹偶然履險心安安我來青玉
壇上立賺得煙雲千萬級
月夜步雷溪彭齡
湘水洣水水合襟平沙遠望白雲潯灘石稜稜日夜
吟石鐘之山浪劇侵笑盡往古幾銷沉秋高天清月
色淫衆水競獻光淺深湘妃月姊孤單心到此同調
綠綺琴更疑屈宋有嗣音招魂獨夜愁難任
水簾洞彭齡
竒峰銳剷銀河漏半天瀉下飛濤吼泉聲石勢天馬
行電掣雷轟老蛟鬭可憐龍女長寡棲繅絲愁聽烏
夜啼鮫綃一幅掛洞府洞口明月照琉璃
西爽毛會建
庚子初夏余西崖夏人淑於黃鶴之西岩得西
爽二字石碣書法遒古非近時人筆相期結亭
其上因賦此以贊决之也
天高地下河山邈齷齪滿前人易老何當一氣相周
旋惟有長空淨如掃此氣四空同不磨長庚映之益
光皦有時逼人眉宇間霜稜日角常矯矯有時注人
胸臆中冰壺玉尺常皎皎我遊黃鶴凡幾年鵠城石
鏡恣探討曾聞岩畔有竒字西爽勒石當空窅蘚蝕
虫斑字剥落土花瘞影不可考余子夏子日搜竒忽
然見之白雲表峭壁周遭如割方照人光潔同裂縞
兩字崢嶸不盈尺漏㾗釵脚都完好不盡人地不盡
年一片精魂成紹繚信如此氣堅不磨入石千齡靜
相保二公好事復躭詩大言小言皆絶倒更許他時
為結亭翼然端不讓仙棗我昔&KR1174;嶁訪禹碑摹刻大
别稱工巧湧月高臺近咫尺曹公落筆非草草從此
隔江還鼎峙沐日浴月是三島白雲黃鶴任去來永
為河山作琛寶詩成與爾傾百觴目光四射天地小
贈王侗葊黃利通
我觀天地之大也文人往往談風雅漢魏三唐宋元
明詩卷何多才何寡墨池如海紙竟天苦欲自附古
作者不有横截今古之竒才總然顚沛騷壇下永寧
高士王先輩少負詩名罕其配世家英絶早升堂千
人萬人皆自廢荏苒卅載困諸生八陣空教縱復横
同學少年方建節(李嵩岑)先生一第竟無成詩能窮人
窮益工牢騷羞與衆人同南面北城尋真樂消受霽
月與光風長年待次貢春官蹇驢襆被上長安胸中
詩與河山壯宫闕嵯峨縱大觀布衣暫作帝鄉客貴
人滿目雲泥隔此心不染九陌塵此身懶過五侯宅
新詩一卷坐匡牀誰其賞者施(愚山)與王(山長)宋元之詩
今得令獨許侗翁逼盛唐兩公當代之詩史一序一
評屈一指有人知已真不恨先生從此歸休矣歸卧
先人之草廬斷垣風雨無完居寂寞蒼苔人罕到窮
年抱膝自晏如笥稿重將子細刪行行珠玉壓人寰
一家言是千秋事筆削猶然付藕灣(張長人)惜哉紫芝
(劉千里芝在堂集)白茅(顧赤方白茅堂集)今已槁惟有藕灣稱遺老
塗竄二典抹生民為公日夕窮蒐討今年我自齊昌
至欲向揚雲問難字豈料忘年愛不才相與賞竒析
疑義斜陽樹杪為止宿床頭不厭酒頻漉先生不飲
看人醉醉鄉中人何碌碌燈火裵回興未闌檢得新
編授余讀一讀再讀絶妙詞三君子(施王張)皆不我欺
彷彿新荷經雨後想見梅花破雪時更深月白幾忘
眠命我索句寫長箋才子落筆在雲烟非曰能之願
學焉自笑稱詩元草草知名之士眼中少所記古來
詩人亦不多尺管窺天天豈小但記古詩中有刀劍
几杖之銘有南風卿雲之章請以虞帝為詩中帝請
以周王為詩中王又記古詩中有零雨常華之作有
龜山猗蘭之辭請以家相為詩中相請以先師為詩
中師今與先生約敬奉三百五篇孔選定本為盟主
詩傳詩序之賢坐兩廡後來誰堪陪末紀楚有屈宋
晉有陶潛唐有李白與杜甫此外諸子但紛紛宫牆
數仞皆不與願與先生詩中得妙悟不受三代以下
詩人悟率意長吟筆有神胡為乎趨亦趨而步亦步
有時放眼乾坤内詩思忽豪舉當得玉環為我捧研
飛燕為我起舞有時寸心苦未平慷慨欲誰語當得
杜默為我放聲正平為我撾鼓時而江山尋逸事雲
樹寫閒心當得湘中老人為吹篴海上先生為鼓琴
時而遊於方之外招招須我友當得王皇門下(葛白叟)
為布席匡山道人為沽酒噫吁嘻先生真能許吾否
百篇何須飲一斗得之於心寓之手先生横矛躍馬
導其前我屬&KR1060;鍵從其後不是詩聖亦詩狂先生真
能許吾否
月夜登赤壁戲柬張畊石胡羽彤兩孝廉
陳大章
長江斷岸千仞懸吳楚一氣相廻旋岩前虬虎萬突
兀怪籐老樹飛相攢窮秋靜夜莽蕭瑟而我支離攘
臂乎其間舉頭不見横江鶴明月直掛西南天我來
吳會山水窟金庭玉室長留連到此劃然一長嘯運
斤五岳輕人寰觧衣醉倒呼玉局平地巳作羽化仙
燈火熹微人跡絶戍樓鼓角聲凄然張子工文室懸
罄胡君授經厨無煙想見夜深耿不寐搜竒角勝聳
兩肩徑擬襆被來問字嚴城咫尺尋無緣寒烏啞啞
棲復起病眼強合心悁悁明朝握手應大笑定詫老
狂殊未痊
過洞庭夏立中
天地形如卵就中誰開斵倚棹登鴻蒙勢若坐空殼
當空白日浮又疑玉在璞八柱何穹窿二儀啟帟幄
世人每笑張騫幻安得乘槎到河漢今日冥茫接太
虚仰視河漢猶有岸天蕩蕩水悠悠鄉關目斷不勝
愁我來漢江溯流六百里萬山到此忽然止回顧君
山數點青飄飄出没如萍芷淼然西望更無窮不識
坤輿還有幾野霧天涯近悲風日暮催猋馳飛驟雨
騰踏走驚雷巨靈怒逐千峯滚河伯奔鳴萬馬來我
欲上觀開闢運更欲下搜劫灰燼長歎百年中擾擾
勞方寸誰知竟日裏早巳窺絪緼窺絪緼在須臾致
身縹渺入雲衢此去更登衡岳頂堪嗟牖下書生終
日觀天如在井
輓都閫宣忠烈張三異
揚青史發皓齒都閫將軍英烈子坐鎮鄂城清似水
四郊不見妖氛起軍容正資刁斗習豈意小醜如蝟
集拔劍猖狂逐隊行九門大開兵不戢黑雲壓城城
欲摧中丞見逼旂旄頽大聲疾呼百不應揮戈無復
定蠻才勢促如緣木蹲躅空捫腹一木實難支枉效
秦庭哭壯氣彌天作陣雲忠肝視死如歸宿君不見
眼光墮飲白七撚拳透背齦穿齒問誰擔爵報主恩
問誰食禄為國死誰與名臣共殺身誰為都閫獨成
仁青史芬宣將軍
衡邑隂雨連月自進山祀廟忽大晴霽次昌黎謁
廟韻吳士玉
嶽雲疇昔開韓公衆峯突兀鴻濛中潛心默感捷若
響意氣與嶽爭豪雄我行奉使來楚境重隂積晦知
安窮山邑候館駐使節中夜猶作雨與風飛檄致齋
飭祀事精白竊覬神明通晨發忽喜煙霧散飄飄黃
纛翻長空陣雲捲出五峯秀錦繡絢日春光融古松
參差過嶽市仙璈導入朱陵宫
御書亭前呼嵩畢仰瞻
天藻雲霞紅齋房邃穆凜
帝訓矢誠與敬殫厥衷省牲維謹將事肅祼薦恪秉清
明躬起視星芒燭殿宇神用享錫萬福同邦人連月
正祈霽豐穰有兆卜歲終時暘曰乂應皇極小臣何
力貪天功嶽色向晩轉澄碧纖翳淨絶無朦朧攜笻
徑上祝融頂芙蓉紫盖隨西東
望嶽麓涂天相
衡嶽巨靈撐南服回雁為頭嶽麓足松杉千樹踝間
毛怪石嶙峋脛骨蹙一臂能容千佛坐一掌卧抵湘
水促秦王鞭之不肯行愚公徙之獨蹜蹜洞庭春雨
溢湘江從容直下湘江浴脚跟跕定穏如山詎向紅
塵輕鹿鹿千巖萬壑血脉流指縫攢簇蒼筤谷寄語
登臨選勝者細尋筋節須彳亍莫將䠚步亂飛揚怒
觸山靈摇顛撲
湖廣通志卷八十五
