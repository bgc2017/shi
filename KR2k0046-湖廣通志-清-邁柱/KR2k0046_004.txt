湖廣通志卷四
沿革志
長沙府
禹貢荆州之域(新唐書云古揚州南境)周以前本楚地成王封
楚熊繹其後為楚國之南境六國時為楚巫中秦取
巫中為黔中郡分黔中為長沙郡漢為長沙國東漢
復為長沙郡屬荆州三國吳蜀分荆州長沙郡屬吳
晉永嘉初析荆州十郡置湘州長沙郡城為治焉後
湘州徙治稍北而郡仍漢舊宋南齊梁陳並因之隋
改置潭州總管府大業初府復改為長沙郡唐為潭
州長沙郡隸江南西道五代楚以潭州為長沙府建
國宋復為潭州長沙郡置武安軍於此隸荆湖南路
元改潭州路天歷初改天臨路隸湖廣行中書省嶺
北湖南道明洪武初為潭州府五年改長沙府隸湖
廣承宣布政使司
皇清因之康熙三年分隸湖廣湖南承宣布政使司領
州一縣十一
附考按詩商頌奮伐荆楚毛傳以為荆州之楚國
史記亦云楚蠻之地是楚地不始於周之封國又
今長沙之地號曰熊湘史記五帝紀南至於江登
熊湘二山名也俗乃謂楚鬻熊始封於此楚自周
成王以封熊繹非鬻熊又楚始封在秭歸之丹陽
城非長沙杜佑又云古三苖國三苖左洞庭右彭
蠡非其地也
史記天官書軫旁小星曰長沙舊志云郡地上與
相應故名杜佑又云有萬里沙祠故曰長沙水經
注云臨湘縣故城秦立長沙郡漢高帝五年封吳
芮為長沙王城即芮築也永嘉元年分荆州湘中
諸郡立湘州治此城之内是臨湘為長沙郡治又
為湘州刺史治明矣又云湘州北對長沙郡郡在
水東州城南舊治在城中後乃移此又云城西北
有故市北對臨湘縣之新治是湘州臨湘並移新
治而長沙郡自治臨湘故城又明也水經注又云
湘水左逕麓山東右逕臨湘故城西今之府城臨
湘故城是也
舊志長沙郡劉宋復為長沙國此因宋志長沙内
史之稱不知内史官所出遂有此誤漢景帝分置
左右内史武帝改為京兆尹左馮翊晉世改太守
為内史劉宋内史太守分置諸郡湘州領郡十首
長沙宋志甚明
長沙府沿革表
總部郡州縣
虞夏荆州
商荆楚
周(荆州楚)
秦長沙郡
漢荆州長沙國臨湘羅攸益陽
茶陵湘南
東漢荆州長沙郡臨湘茶陵攸羅
湘南益陽醴陵
三國(吳)荆州長沙郡
晉荆州長沙郡臨湘攸醴陵瀏陽
湘州建寧羅
宋湘州長沙郡臨湘醴陵瀏陽羅
攸建寧
南齊湘州長沙郡臨湘羅湘隂醴陵
瀏陽建寧
梁湘州長沙郡
陳湘州長沙郡
隋潭州總管府
長沙郡長沙衡山益陽
唐江南西道潭州長沙郡長沙湘潭湘鄕益陽
醴陵瀏陽
五代(楚)長沙府
宋荆湖南路潭州長沙府(置武安軍)長沙衡山安化醴陵
攸湘鄉湘潭益陽
瀏陽湘隂寧鄉善化
元湖廣行中書省嶺北湖南道潭州路長沙善化衡山寧鄕
天臨路安化(以上縣五)醴陵瀏陽
茶陵州攸湘鄉湘潭益陽
湘隂(以上州七)
明湖廣布政使司長沙府長沙善化湘潭湘隂
瀏陽湘鄉寧鄉醴陵
益陽攸安化(以上縣十一)
茶陵(州一)
皇清湖廣布政使司長沙府
湖廣湖南布政使司長沙府長沙善化湘潭湘隂
湘鄉醴陵攸益陽
瀏陽寧鄉安化(以上縣十一)
茶陵(州一)
長沙府屬州縣沿革
長沙縣(附郭)
荆(青陽之地)秦(立長沙郡)漢(臨湘縣為長沙國都)東漢(為長沙郡治)三國吳(因之)
晉(永嘉元年置湘州治臨湘後置臨湘縣新治而郡治為臨湘故城)宋南齊梁
陳(並因之)隋(平陳更名長沙縣仍為長沙郡治)唐(為潭州長沙郡治)宋(因之開寶)
(中省長豐縣入焉)元(置天臨路)明(置長沙府並倚郭)
皇清因之編戶十二里
附考按史記秦本紀荆王獻青陽以西漢書鄒陽
傳曰越水長沙還舟青陽蘇林曰青陽長沙縣是
也林為三國魏人而隋始改臨湘為長沙縣當是
以郡名繫縣也
隋書地理志長沙縣舊曰臨湘置長沙郡平陳郡
廢縣改名焉按臨湘縣載在漢書隋平陳在文帝
開皇九年縣改長沙始此煬帝大業初廢潭州總
管府復長沙郡郡與縣同名始此
善化縣(附郭)
宋(哲宗元符元年以長沙縣五鄉湘潭縣兩鄉立)元(因之)明(洪武十年省入長沙縣十三年復為)
(善化縣附長沙府治)
皇清因之編戶十里五厢
湘潭縣
漢(湘南縣屬長沙國)東漢(屬長沙郡)三國吳(置衡陽郡治湘南分湘南置湘西縣)晉
(因之)宋(徙衡陽郡治湘西)南齊(因之)隋(為湘潭縣廢茶陵攸水隂山建寧四縣入焉屬衡山)
(郡)唐(屬潭州長沙郡)宋(因之)元(陞州屬天臨路)明(復改為縣屬長沙府)
皇清因之編戶十八里
附考按水經云漣水東北過湘南縣南又東北至
臨湘縣西南注云漣水自湘南縣東流至湘西縣
界於臨湘縣為西南者矣此臨湘縣者所謂長沙
郡城西北故市北對臨湘縣新治者也漢立長沙
郡者臨湘縣故城也湘西於臨湘縣為西南而湘
南又在湘西之西南今湘潭正在府治之西南而
當時所謂臨湘縣者更當在今府城之北則所云
於臨湘縣為西南者實為今湘潭縣地是湘西非
湘南矣
湘隂縣
南北朝宋(元徽二年分漢長沙之羅益陽晉衡陽郡之湘西立隸湘東郡)南齊(改隸長沙)
(郡)梁(置岳陽郡及羅州)陳(廢州)隋(廢郡及湘隂入岳陽縣置玉州尋改岳陽為湘隂廢玉山)
(入焉)唐(省羅縣入焉隸岳州巴陵郡)宋(又自鼎州隸岳州尋隸潭州)元(陞州屬天臨路)明
(復改為縣屬長沙府)
皇清因之編戶二十八里四廂
湘鄉縣
漢(置屬零陵郡)東漢(因之)三國吳晉宋南齊(並屬衡陽郡)
隋(省入衡山縣)唐(復析衡山置湘鄉屬潭州長沙郡)宋(因之)元(陞州屬天臨路)明(復改)
(為縣屬長沙府)
皇清因之編戶四十六里三厢
醴陵縣
東漢(置屬長沙郡)晉宋南齊(並因之)隋(省入長沙縣)唐(武德四年)
(析長沙置醴陵屬潭州長沙郡)宋(因之)元(陞州屬天臨路)明(復改為縣屬長沙府)
皇清因之編戶二十四里一廂
附考按水經湘水又北過澧陵縣西澧字从水不
从酉書禹貢導江東至于澧鄭氏云經言至者或
山或澤也明傅寅曰澧宜山澤之名澧陵其以陵
名為縣乎
攸縣
漢(置屬長沙國)東漢晉宋(並屬長沙郡)南齊(屬湘東郡)隋(省入湘潭)
唐(武德四年置南雲州又析置茶陵安樂隂山新興建寧五縣貞觀元年州廢并省五縣以攸屬衡州)
宋(屬潭州長沙郡)元(陞州屬天臨路)明(復改為縣屬長沙府)
皇清因之編戶三十里
益陽縣
漢(置屬長沙國)東漢(屬長沙郡)三國吳(置衡陽郡縣隸焉)晉宋南
齊(並因之)隋(併新康縣入焉屬長沙郡)唐(武德四年復析置新康縣七年復省新康入益陽屬)
(潭州長沙郡)宋(因之)元(陞州屬天臨路)明(復改為縣屬長沙府)
皇清因之編戶二十三里
附考按舊志益陽晉改新康而晉志有新康益陽
宋南齊志同凡此𩔖著一二以例其餘
瀏陽縣
三國吳(置屬長沙郡)晉宋(並因之本劉陽宋改劉為瀏)南齊(因之)隋(省入)
(長沙縣)唐(景龍二年復析長沙置瀏陽屬潭州長沙郡)宋(因之)元(陞州屬天臨路)明(復改)
(為縣屬長沙府)
皇清因之編戶四十四里六厢
寧鄉縣
三國吳(新陽縣地屬衡陽郡)晉(改曰新康)宋南齊(並因之)隋(省入益陽)唐
(復析益陽置新康尋省)宋(置寧鄉縣治故新康之玉山鎮屬潭州長沙郡)元(屬天臨路)明(屬長)
(沙府)
皇清因之編戶十里
安化縣
宋(熙寧六年置改七星砦為鎮入焉屬潭州)元(屬天臨路)明(屬長沙府)
皇清因之編戶九里
茶陵州
漢(茶陵縣屬長沙國)東漢(屬長沙郡)三國吳(屬湘東郡)晉宋南齊
(並因之)隋(省入湘潭)唐(聖歷元年後置茶陵縣并析攸縣入焉屬潭州長沙郡)宋(南渡後陞)
(茶陵為軍尋復為縣)元(陞州屬嶺北湖南道)明(初改縣後復陞州屬長沙府)
皇清因之編戶二十四里
衡州府
禹貢荆州之域(新唐書云古揚州南境)春秋屬楚秦屬長沙郡
漢高祖分長沙為桂陽郡武帝又分長沙為零陵郡
三國吳孫權又分長沙為衡陽湘東二郡並屬荆州
晉因之永嘉初立湘州長沙零陵桂陽衡陽湘東並
改隸焉宋南齊因之梁天監七年分湘州并廣州之
地置衡州陳天嘉元年分衡州之始興安遠二郡為
東衡州皆廣州地而西衡州為湘州地隋改西衡州
為衡山郡蕭銑稱梁仍立衡州唐武德初為衡州衡
山郡天寶初改為衡陽郡屬江南西道宋屬荆湖南
路元為衡州路屬湖廣行中書省嶺北湖南道明改
衡州府隸湖廣承宣布政使司
皇清因之康熙三年分隸湖廣湖南承宣布政使司領
州一縣九
衡州府沿革表
總部郡州縣
虞夏荆州
商荆楚
周(荆州楚)
秦長沙郡
漢荆州長沙國郴烝陽湘南
桂陽郡郴臨武南平耒陽桂陽
零陵郡鍾武
東漢荆州長沙郡&KR0789;湘南
桂陽郡郴耒陽南平臨武
桂陽
零陵郡重安烝陽
三國(吳)荆州衡陽郡
湘東郡
桂陽郡
晉(荆州湘州)衡陽郡重安湘南烝陽衡山
湘東郡&KR0789;臨烝新平新寧
桂陽郡郴耒陽臨武南平
南北朝宋湘州衡陽郡湘南
桂陽郡郴耒陽南平臨武
湘東郡臨烝新寧
南齊湘州湘東郡新寧臨烝重安
衡陽郡衡山
桂陽郡郴臨武南平耒陽
梁衡州
陳(東衡州西衡州)
隋衡山郡衡陽洡隂新寧
桂陽郡郴臨武盧陽
唐江南西道衡州衡陽郡衡陽衡山常寧耒陽
郴州桂陽郡郴臨武藍山
宋荆湖南路衡州衡陽郡衡陽耒陽常寧安仁
桂陽軍(本桂陽監)藍山臨武
元湖廣行中書省嶺北湖南道衡州路衡陽安仁&KR0789;
桂陽路臨武藍山
(耒陽州常寧州)
明湖廣布政使司衡州府衡陽衡山耒陽常寧
安仁&KR0789;桂陽州臨武
藍山嘉禾
皇清湖廣布政使司衡州府
湖廣湖南布政使司衡州府衡陽衡山耒陽常寧
安仁&KR0789;桂陽州臨武
藍山嘉禾
衡州府屬州縣沿革
衡陽縣(附郭)
三國吳(置本曰衡陽屬衡陽郡)晉(改名衡山)宋南齊(並因之)隋(省臨烝重)
(安新城三縣入衡山屬衡山郡)唐(武德四年改置臨烝七年省重安新城二縣入焉開元二十年改臨)
(烝為衡州屬衡陽郡)宋(因之)元(為衡州路倚郭)明(附衡州府治)
皇清因之編戶四十五里
衡山縣
漢(湘南縣屬長沙國)東漢(屬長沙郡)三國吳(置衡陽郡治)晉宋南
齊(並因之)隋(省郡為衡山縣併舊衡陽郡之衡山湘鄉湘西三縣入焉屬長沙郡)唐(改屬衡州)
宋(復屬潭州)元(屬潭州路)明(屬衡州府)
皇清因之編戶一十六里
附考按隋志兩衡山一屬長沙一屬衡山郡皆非
今衡山縣也長沙郡之衡山舊置衡陽郡者酈道
元所謂宋太守何承天徙衡陽郡治於湘西今湘
潭縣是也衡山郡之衡山舊置湘東郡者所謂湘
東臨烝縣即故酃縣縣即湘東郡治今&KR0789;縣是也
漢志長沙國之湘南縣衡山在其東南者所謂吳
孫亮分長沙西部立衡陽郡治湘南今衡山縣是
也
耒陽縣
秦(長沙郡地)漢(置耒陽縣屬桂陽郡)東漢晉宋南齊(並因之)隋
(耒作洡改曰洡隂屬衡山郡)唐(武德四年復名耒陽屬衡州衡陽郡)宋(因之耒作來)元(陞為)
(耒陽州屬嶺北湖南道)明(復為縣屬衡州府)
皇清因之編戶一十八里
附考按漢志耒陽師古曰在耒水之陽後漢書紀
志傳都作來陽水經注郴縣有來水出來山蓋耒
來異字同音隋書作洡宋史復作來皆讀平聲為
是
常寧縣
三國吳(新平新寧二縣地屬湘東郡)晉(以新平併入新潭)宋南齊(並因之)
隋(屬衡山郡)唐(天寶元年改曰常寧屬衡陽郡)宋(因之)元(陞州屬嶺北湖南道)明(復為縣屬)
(衡州府)
皇清因之編戶七里
安仁縣
宋(乾德二年陞安仁場為縣屬潭州長沙郡)元(屬衡州路)明(屬衡州府)
皇清因之編戶八里
&KR0789;縣
漢(&KR0789;縣屬長沙國)東漢(屬長沙郡)三國吳(置湘東郡治&KR0789;縣)晉(太元二十年省入臨)
(烝)南北朝(至)唐(俱省)宋(嘉定四年析茶陵軍之康樂雲陽常平三鄉置&KR0789;縣屬茶陵軍)
元(屬衡州路)明(屬衡州府)
皇清因之編戶一十一里
附考按杜佑謂衡陽漢&KR0789;縣有&KR0789;湖地志遞相㳂
襲復見宋史分茶陵三鄉置&KR0789;縣遂謂宋取古酃
為名歴千百年莫有考而正之者三國吳置湘東
郡治&KR0789;縣酈道元謂郡治在湘水東故名而衡陽
在湘水西安得謂衡陽漢&KR0789;縣也宋志云晉孝武
太元二十年省&KR0789;水經注云省隸臨烝今之衡陽
實臨烝之地然道元所謂臨烝故&KR0789;是隋所省之
臨烝隋志併入衡山縣者自在湘東今衡陽為臨
烝是唐所立之臨烝唐志武德四年改置臨烝縣
開元二十年改名衡陽者自在湘西今欲移湘東
縣而西之不可也宋史曹彦約傳擊破李新於&KR0789;
洣是&KR0789;縣雖從晉省其地仍以&KR0789;水為名謂之&KR0789;
洣洣水實流經今&KR0789;縣西俗謂之洣江而杜氏云
衡陽有&KR0789;湖蓋失之遠矣水經云耒水北過&KR0789;縣
東北入於湘注云縣有&KR0789;湖資以給釀酒甚醇美
謂之&KR0789;酒十三州志云大别水南出耒陽縣太山
北至&KR0789;縣入湖&KR0789;與耒皆在湘東安得在衡陽也
隋志又云耒陽縣有肥水&KR0789;水今肥水在耒陽俗
亦謂之肥江其兼云有&KR0789;水者或隋之耒陽併有
&KR0789;舊地要與今衡陽如風馬牛矣宋志&KR0789;縣注云
因&KR0789;湖為名是邑有省置水泉無改其明證矣茶
陵三鄉&KR0789;水在焉在宋不為復舊乎又湘東記云
&KR0789;縣西南母山周迴四百里今&KR0789;縣西南萬陽山
志稱周迴三百里荆南衡嶽之外郴嶺以北别無
盤亘如萬陽者其為母山無疑然則綜其山川彊
域今&KR0789;縣治或非漢立故城新城同是一地杜氏
罔究東西舊志遂妄譚名實不亦舛歟府志以衡
陽零湖為&KR0789;水又云與耒水通蓋憑兹臆决綴彼
舊聞一紙之内自相牴牾又無足深論者焉
桂陽州
秦(長沙郡地)漢(分置桂陽郡屬荆州)東漢(因之)三國吳(分桂陽為始興郡)晉(元康)
(元年以桂陽郡度江州永嘉元年置湘州郡改屬焉)宋南齊(並因之)隋(平陳郡廢置郴)
(州大業初復置桂陽郡而郴為縣又以陳置盧陽郡改縣入焉)唐(為郴州桂陽郡)宋(因之後陞為軍)
元(陞桂陽路)明(洪武元年改桂陽府九年改為州屬衡州府)
皇清因之編戶四十一里領縣三
臨武縣
漢(置屬桂陽郡)東漢三國吳晉宋南齊(並因之)隋
(初屬郴州大業初仍屬桂陽郡)唐(因之如意元年改臨武為隆武神龍元年復舊名)五代(石晉)
(省)宋(紹興十一年復置屬桂陽軍)元(屬桂陽路)明(屬衡州府桂陽州)
皇清因之編戶一十一里五分
附考按五代石晉省據宋史凡五代沿革非正史
所載不錄
藍山縣
漢(南平縣屬桂陽郡)東漢三國吳晉宋南齊(並因之)
隋(省)唐(咸亨二年復置屬郴州桂陽郡天寶九年改南平為藍山)宋(初因之景德三年改隸桂)
(陽軍)元(屬桂陽路)明(屬衡州府桂陽州)
皇清因之編戶二十五里
嘉禾縣
明(季割桂陽州臨武縣地置屬衡州府桂陽州)
皇清因之編戶一十四里
永州府
禹貢荆州之域(新唐書云古揚州南境)六國時其地為楚秦屬
長沙郡漢武帝分長沙為零陵郡隸荆州三國吳蜀
分荆州零陵以西為蜀後併於吳孫皓分零陵立始
安邵陵二郡至晉並屬荆州後屬湘州尋又分零陵
立營陽郡宋零陵營陽二郡並屬湘州南齊因之梁
置永陽郡改營陽為縣治焉隋平陳置永州總管府
尋復改為零陵郡又改永陽郡為縣隸焉唐為永州
零陵郡武德四年分零陵郡置營州五年改曰南營
州貞觀八年更名道州江華郡屬江南西道五代楚
有永州宋仍為永州零陵郡屬荆湖南路元為永州
路屬湖廣行中書省嶺北湖南道明洪武初改為永
州府屬湖廣承宣布政使司
皇清因之康熙三年分隸湖廣湖南承宣布政使司領
州一縣七
永州府沿革表
總部郡州縣
虞夏荆州
商荆楚
周(荆州楚)
秦長沙郡
漢荆州零陵郡零陵營道營浦泠道泉陵
東漢荆州零陵郡泉陵零陵營道營浦泠道
三國(吳)荆州零陵郡
晉荆州零陵郡泉陵祁陽零陵營浦
湘州永昌
營陽郡營道舂陵泠道
南北朝宋湘州零陵郡泉陵零陵祁陽永昌
營陽郡營浦營道舂陵
南齊湘州零陵郡泉陵零陵祁陽永昌
營陽郡營陽泠道營浦舂陵
隋永州總管府
零陵郡零陵永陽營道馮乘
唐江南西道永州零陵郡零陵祁陽
道州江華郡營道延唐江華永明歷
五代(楚)永州
道州
宋荆湖南路永州零陵郡零陵祁陽東安
道州江華郡營道江華寧遠永明
元湖廣行中書省嶺北湖南道永州路零陵祁陽東安
道州路營道寧遠永明江華
明湖廣布政使司永州府零陵祁陽東安道州
寧遠永明江華新田
皇清湖廣布政使司永州府
湖廣湖南布政使司永州府零陵祁陽東安道州
寧遠永明江華新田
永州府屬州縣沿革
零陵縣(附郭)
漢(杲陵縣為零陵郡治)東漢三國吳晉宋南齊梁
陳(並因之)隋(平陳改泉陵曰零陵廢零陵郡又省應陽永昌祁陽三縣入焉大業初復置郡)唐
(為永州零陵郡治)宋(因之)元(置永州路)明(為永州府治)
皇清因之編戶二十五里
附考按明一統志云泉陵東漢零陵郡治按漢志
武帝分桂陽置零陵郡而水經注云泉陵縣零陵
郡故楚矣是前漢泉陵為郡治也
祁陽縣
三國吳(置屬零陵郡)晉(因之)宋(泰始初屬湘東郡五年復舊)南齊梁
陳(並因之)隋(省入零陵縣)唐(復析零陵置祁陽屬永州零陵郡)宋(因之)元(屬永州路)
明(屬永州府)
皇清因之編戶一十四里
東安縣
宋(康熙元年陞東安場為縣屬永州零陵郡)元(屬永州路)明(屬永州府)
皇清因之編戶八里
道州
漢(營道縣屬零陵郡)東漢三國吳(並因之)晉(江左屬營陽郡)宋南
齊(並因之)隋(併泠道舂陵二縣入焉屬零陵郡)唐(武德四年以零陵郡之營道永陽等五縣)
(地置營州五年曰南營州貞觀八年更名道州江華郡十七年省入永州上元三年復置屬江南西道)
五代(楚有道州)宋(仍為道州江華郡屬荆湖南路)元(為道州路屬嶺北湖南道)明(洪武初為)
(道州府九年改為州屬永州府)
皇清因之編戶三十一里領縣四
附考舊通志營道縣為營陽郡治按水經注晉江
左立營陽郡治營浦非營道也
寧遠縣
漢(泠道縣屬零陵郡以泠道之舂陵鄉析置舂陵縣尋省)東漢(因之)三國吳(復置舂陵)
(縣)晉(江左立營陽郡舂陵改隸焉泠道仍屬零陵郡)宋(舂陵屬營陽郡泠道屬廣興郡)南齊
(並屬營陽郡)隋(省泠道舂陵二縣並入營道屬零陵郡蕭銑改營道為梁興)唐(改唐興長夀二)
(年改武盛神龍元年復曰唐興天寶元年改延唐大歷二年析延唐置大歷縣屬道州)宋(乾德三年)
(更名寧遠省大歷入焉仍屬道州)元(屬道州路)明(屬永州府道州)
皇清因之編戶三十一里
附考按水經注舂陵縣本泠道縣之舂陵鄉漢長
沙定王分以為縣宋志舂陵漢舊縣舂陵侯徙國
南陽省蓋省後復為舂陵鄉後漢泠道縣有舂陵
鄉是也酈道元謂長沙定王分為縣者定王以景
帝後二年益封武陵零陵桂陽此益封後所分也
永明縣
漢(營浦縣地屬零陵郡)東漢三國吳(並因之)晉(江左置營陽郡治營浦)宋
南齊(並因之)梁(置永陽郡)陳(因之)隋(廢永陽郡為縣并營浦謝沭二縣入焉屬零陵)
(郡)唐(貞觀八年復省永陽縣入營道天授二年復置天寶元年更名永明縣屬道州)宋(熙寧五年)
(省永明縣為鎮元年復為縣仍屬道州)元(屬道州路)明(屬永州府道州)
皇清因之編戶一十七里
江華縣
兩漢(馮乘縣屬蒼梧郡)三國吳(分蒼梧立臨賀郡縣屬焉)晉(因之)宋(改郡名為臨慶)
南齊(復為臨賀屬如故)隋(改屬零陵郡)唐(武德四年析馮乘置江華縣文明元年改曰雲)
(龍元年復曰江華屬道州)宋(因之)元(屬道州路)明(屬永州府道州)
皇清因之編戶五里
新田縣
明(季割寧遠縣之南北二鄉置即唐時大歷之故墟也其地舊有新田營因以名縣屬永州府道州)
皇清因之編戶一十三里
寶慶府
禹貢荆州之域(新唐書云古揚州南境)六國時屬楚秦屬長沙
郡漢屬長沙國武帝分長沙為零陵郡東漢改長沙
為郡並隸荆州三國吳分零陵北部置邵陵郡治昭
陵仍隸荆州晉元嘉初改隸湘州宋以邵陵郡之都
梁扶二縣屬營陽郡南齊復並來屬隋廢邵陵郡為
邵陽縣屬長沙郡唐武德四年析邵陽置南梁州貞
觀十年改為邵州邵陽郡隸江南西道宋寶慶元年
以理宗潛藩陞邵州邵陽郡為寶慶府淳祐六年復
陞為寶慶軍隸荆湖南路元改為寶慶路隸湖廣行
中書省嶺北湖南道明為寶慶府隸湖廣承宣布政
使司
皇清因之康熙三年分隸湖廣湖南承宣布政使司領
州一縣四
寶慶府沿革表
總部郡
虞夏荆州
商荆楚
周(荆州楚)
秦長沙郡
漢荆州長沙國昭陵
零陵郡夫夷都梁
東漢荆州長沙郡昭陵
寶慶府屬州縣沿革
邵陽縣(附郭)
秦(長沙郡地)漢(置昭陵縣屬長沙國)東漢(屬長沙郡)三國吳(改昭陵曰邵陵為邵陵郡)
(治)晉宋南齊(並因之)隋(曰邵陽屬長沙郡廢舊邵陵郡并扶夷都梁二縣入)
(焉)唐(武德四年復析邵陽置邵陵建興二縣七年復省邵陵入邵陽屬邵州邵陽郡)宋(因之理宗)
(陞邵州為寶慶府治邵陽)元(改府為路)明(又改路為府治邵陽如故)
皇清因之編戶四十二里坊厢二
附考按東漢零陵郡昭陽縣前漢所無晉武帝改
曰邵陽屬邵陵郡宋又改屬營陽郡此晉邵陽也
昭陵縣前漢所立後漢因之屬長沙郡三國吳改
曰邵陵隋始改曰邵陽此隋邵陽也今邵陽縣為
隋邵陽與東漢昭陽縣無涉水經注邵陵縣故昭
陽近刊此書者亦頗詳覈以為昭陽疑作昭陵也
或隋之邵陽併舊邵陵邵陽為一但無考耳
新化縣
宋(熙寧五年開梅山峒以其地置縣屬邵州邵陽郡後州陞為寶慶府縣屬焉)元(屬寶慶路)明
(屬寶慶府)
皇清因之編戶二十一里
城步縣
唐(武岡縣地屬邵州自隋以前詳下武岡州)宋(崇寧五年以邵州之武岡縣陞為軍熙寧六年廢白)
(沙砦置關硤武陽城步三砦屬武岡軍)元(屬武岡路)明(洪熙間置城步巡檢司弘治十七年置城)
(步縣屬寶慶府)
皇清因之編戶九里半
附考按城步地元世莫可考元學錄趙長翁有儒
林書院記其地則城步之儒林鄉屬武岡也其時
則皇慶二年元仁宗之世也然武岡為郡城步為
邑與元史不合明李贒據以入一統志姑仍之
武岡州
秦(長沙郡地)漢(置都梁夫夷二縣屬零陵郡)三國吳(屬邵陵郡)晉(武帝分都梁立武岡)
(縣)宋南齊(並因之)隋(初井入邵陽縣屬長沙郡後復置武攸縣)唐(武德四年更名)
(武岡屬郡州復省建興縣入焉)宋(崇寧五年陞為武岡軍領武岡綏寧臨岡三縣屬荆湖南路南渡後)
(省臨岡增新寧)元(為武岡路領武岡綏寧新寧三縣屬嶺北湖南道)明(初改路為府仍領武岡新)
(寧而割綏寧隸靖州洪武九年改為州省武同縣入焉而領新寧屬寶慶府)
皇清因之編戶二十八里猺里二共三十里領縣一
附考按晉武帝分都梁立武岡縣見宋書志而晉
志邵陵郡無武岡
新寧縣
兩漢(夫夷地)宋(元豐四年以谿峒徽州置蒔竹縣屬卲州八年建臨口砦於蒔竹縣地崇寧五)
(年改砦為臨岡縣紹興二十五年省臨岡增置新寧縣於水頭江北屬武岡軍)元(屬武岡路)明(屬寶)
(慶府武岡州)
皇清因之編戶七里半
附考按宋史志新寧漢夷地當是漢夫夷地夫夷
都梁俱漢縣實今武岡州所屬地也
闕疑宋書志扶縣漢晉曰大夷今云扶者疑避桓
温父嫌諱去夷然夫不可為縣故改扶南齊志亦
稱扶縣然水經注夫水逕扶陽縣南本夫夷隋志
夫夷又不云隋復舊其縣名屢有沿改莫詳時代
岳州府
禹貢荆州之域(新唐書云古揚州南境)三苗之地蒼梧之野六
國時為楚秦為南郡長沙郡漢改長沙郡為國東漢
復改為郡而南郡並仍秦舊屬荆州三國蜀吳並因
之晉太康元年析吳之巴丘城置建昌郡屬湘州尋
省仍入長沙郡宋元嘉十六年立巴陵郡南齊因之
梁置巴州陳因之隋改曰岳州大業初改曰羅州尋
復為巴陵郡而華容縣自兩漢屬南郡至是亦改隸
焉唐為岳州巴陵郡屬江南西道宋宣和元年賜岳
陽軍額紹興二十五年改岳州為純州改軍曰華容
三十一年復舊屬荆湖北路元改岳州路屬湖廣行
中書省江南湖北道明洪武二年為岳州府尋改為
州十四年復為府二十九年析常德府所領澧州石
門慈利安鄉三縣入焉隸湖廣承宣布政使司
皇清因之康熙三年分隸湖廣湖南承宣布政使司領
州一縣七雍正七年奉
旨陞澧州為直隸州領石門慈利安鄉三縣今岳州府
領縣四
附考按杜佑云岳州古羅子國而漢志長沙國羅
縣應劭曰楚文王徙羅子自枝江居此非本羅子
國也其云三苗國地則水經注固云三苖之國左
洞庭者矣但不當云長沙衡陽諸郡皆古三苖之
地耳
水經注云巴陵故城本吳之巴丘邸閣城也晉太
康元年立巴丘縣於此後置建昌郡宋書志云建
昌郡晉惠帝元康九年分長沙下雋諸縣立是晉
置建昌郡甚明而晉志不載然晉志湘州九郡帝
紀作八郡自相牴牾而宋志湘州八郡與晉紀合
要是晉志脱建昌耳
闕疑杜佑云岳州古䴢子國左傳文公十一年楚
子伐䴢成大心敗䴢師於防渚潘崇復伐䴢至於
錫穴防渚錫穴按注皆䴢地今不可考水經云湘
水北過下雋縣微水從東來注之注云微湖世或
謂之䴢湖䴢或麋字之訛今地志麇子國多訛為
麋也麇音軍
岳州府沿革表
總部郡州縣
虞夏荆州
商荆楚
周(荆州楚)
秦荆州南郡
長沙郡
荆州南郡華容
長沙國下雋羅
東漢荆州南郡華容
長沙郡下雋羅
三國(吳蜀)荆州南郡
長沙郡
晉荆州南郡華容
湘州建昌郡巴邱
湘州長沙郡下雋羅巴陵
南北朝(宋)荆州南郡華容
郢州巴陵郡巴陵下雋
南齊荆州南郡華容
巴陵郡下雋巴陵
梁巴陵郡巴陵
南安湘郡
陳巴陵郡
隋岳州
羅州
岳州府屬縣沿革
巴陵縣(附郭)
漢(下雋縣屬長沙國)東漢(屬長沙郡)三國吳(為巴丘邸閣城)晉(太康元年即吳故城)
(立巴丘縣後置建昌郡尋省入長沙為巴陵縣)宋(元嘉十六年立巴陵郡省巴陵縣入焉尋復置)南
齊(因之)隋(為巴陵郡治)唐(為岳州巴陵郡治)宋(因之)元(屬岳州路仍倚郭)明(洪武)
(初改岳州路為府九年改岳州省巴陵入焉十四年復為岳州府治)
皇清因之編戶三十四里
附考舊志皆云尚書禹貢導江過九江至于東陵
東陵即今巴陵縣按尚書孔傳東陵地名不詳其
處水經注云廬江郡東陵鄉江夏有西陵縣故是
言東矣尚書至于東陵者也蓋在蘭谿尋陽之間
然楚地記云巴陵瀟湘之淵在九江之間朱子曰
頃在南康考其山川形勢疑晁氏九江東陵之說
以為洞庭巴陵者為可信蓋江流自澧而東即至
洞庭而巴陵又在洞庭之東若謂九江即今江州
其下少東便合彭蠡之口不應言至東陵然後東
迆北會于滙也九江為洞庭則東陵為巴陵審矣
臨湘縣
宋(淳化元年陞王朝場為縣尋改臨湘屬岳州巴陵郡)元(屬岳州路)明(屬岳州府)
皇清因之編戶十里
平江縣
漢(羅縣屬長沙國)東漢(屬長沙郡)三國(蜀吳)晉宋南齊梁(並因)
(之)隋(開皇九年省吳昌湘濱二縣入焉改屬巴陵郡)唐(武德九年省羅縣入湘隂神龍三年復析)
(湘隂置昌江屬岳州巴陵郡)宋(為平江縣屬如故)元(陞州屬岳州路)明(復為縣屬岳州府)
皇清因之編戶三十二里
華容縣
漢(置屬南郡)東漢三國(蜀吳)晉宋南齊(並因之)隋(屬巴陵郡)
唐(垂拱二年改華容為容城神龍元年復舊屬岳州巴陵郡)宋(因之)元(屬岳州路)明(屬岳州府)
皇清因之編戶六里
附考按漢志南郡華容縣應劭曰春秋許遷於容
城是也又云雲夢澤在其南爾雅十藪楚有雲夢
郭璞曰巴丘湖是也今之華容縣在唐改曰容城
則許遷之故墟巴丘湖正居其南則漢縣之舊封
隋志獨云舊曰安南而後之為地志者遂支離附
會不知華容自漢至今惟唐一改名未嘗併省復
立不必據隋志也又按地理今釋華容漢縣今
荆州府監利石首二縣地非岳州府之華容縣此
又不然尚書禹貢傳云華容縣夏水首出於江尾
入於沔亦謂之沱夏水受江東北流今監利石首
當其地而華容在江以南故釋者謂今華容非漢
縣也不知漢南郡有華容無石首監利晉三縣參
立俱屬南郡當時分析建置雖不可考要是析華
容置石首監利也則何以知石首監利為漢華容
而今華容為非漢縣乎漢志華容雲夢澤在南夏
水首受江東入沔蓋漢之華容北至夏水受江之
地南至巴丘湖釋者知其一說而不知又有一說
也
常德府
禹貢荆州之域(新唐書云古荆梁二州之域)六國時為楚巫中地
秦置黔中郡漢高祖改為武陵郡屬荆州東漢因之
三國吳蜀分荆州武陵以西為蜀後併入吳孫休分
武陵置天門郡至晉屬荆州如故宋初武陵天門俱
屬郢州後以天門還屬荆州南齊因之陳天嘉元年
天門武陵二郡俱改隸武州太建七年改武州為沅
州隋平陳廢武陵郡改為朗州大業初復置武陵郡
唐朗州武陵郡屬山南東道宋祥符五年改朗州為
鼎州政和七年陞為常德軍紹興元年置荆湖北路
安撫使治鼎州乾道元年以孝宗潛藩陞為常德府
元至元十二年置常德府安撫司十四年改為總管
府後改為常德路屬湖廣行中書省江南湖北道明
復為常德府隸湖廣承宣布政使司
皇清因之康熙三年分隸湖廣湖南承宣布政使司領
縣四
附闕疑陳世祖紀天嘉元年分荆州之天門義陽
南平郢州之武陵置武州宣帝紀太建七年改武
州為沅州而隋志並云梁置其建立時代既已不
同又據陳本紀言之分荆郢二州置武州又改沅
州是天門武陵所隸之州也據隋志言之武陵郡
梁置武州後改沅州是武陵所改之州也今兩存
之以俟博考者
常德府沿革表
總部郡州縣
虞夏荆州
商荆楚
周(荆州楚)
秦黔中郡
漢荆州武陵郡索沅佷山義陵
充
東漢荆州武陵郡臨沅漢夀充
三國(吳)荆州武陵郡
天門郡
晉荆州武陵郡臨沅龍陽漢夀
天門郡充
南北朝(宋齊南)郢州武陵郡臨沅龍陽
荆州天門郡
(梁陳)武州
沅州
隋朗州
常德府屬縣沿革
武陵縣(附郭)
漢(臨沅縣為武陵郡治)東漢三國(蜀吳)晉宋南齊(並因之)梁
(分置武州後改曰沅州)隋(平陳改武陵郡為朗州併臨沅沅南漢夀三縣置武陵縣大業初復置武)
(陵郡)唐(仍為朗州武陵郡治)宋(置常府置常路又置常德郭德德府並倚)
皇清因之編戶四十五里
附考按漢臨沅縣為武陵郡治水經注甚明自明
一統志以前相承不繆舊通志改臨沅為索縣蓋
因荆州刺史治漢壽漢壽故索而不知武陵太守
自治臨沅也
桃源縣
宋(乾德中析武陵縣地置)元(陞州)明(復為縣屬常德府)
皇清因之編戶二十六里
龍陽縣
漢(索縣)東漢(陽嘉三年改曰漢夀為荆州刺史治屬武陵郡)三國吳(析置龍陽縣屬郡如)
(故)晉宋南齊(並因之)梁(屬武州再屬沅州)隋(屬武陵郡)唐(屬朗州)
宋(大觀中改龍陽曰辰陽紹興三年復舊五年陞為軍移治黃城砦三十年復為縣屬常德府)元
(陞州領沅江縣屬常德路)明(洪武九年復為縣屬常德府)
皇清因之編戶十五里
沅江縣
兩漢晉宋南齊(俱益陽縣地)梁(置縣曰藥山仍為郡)隋(平陳改郡)
(為縣又改縣名曰安樂十八年改曰沅江屬巴陵郡)唐(乾寧中改曰橋江屬岳州)宋(復為沅江改隸)
(鼎州復隸岳州後屬常德府)元(屬常德路龍陽州)明(洪武十一年改龍陽州為縣省沅江入焉)
(尋復置屬常德府)
皇清因之編戶五里
辰州府
禹貢荆州之域(新唐書云古荆梁二州之域)六國時其地為楚巫
中秦昭襄王拔巫中置黔中郡漢高帝改黔中為武
陵郡屬荆州東漢因之三國吳蜀分荆州武陵以西
為蜀後併於吳至晉屬荆州如故宋孝武分屬郢州
南齊因之陳置沅陵郡隋平陳改置辰州大業初復
置沅陵郡唐天寶元年改為辰州盧溪郡屬江南黔
中道宋屬荆湖北路元改辰州路屬江南湖北道明
為辰州府隸湖廣承宣布政使司
皇清因之康熙三年分隸湖廣湖南承宣布政使司領
州一縣六鳳凰營康熙四十六年改五寨土司增
置編苖一百十五寨乾州康熙三十九年改乾州哨
增置編苖一百五寨雍正九年改六里為永綏恊編
苖二百二十八寨俱附隸辰州府
附考舊志漢置義陵郡漢有義陵縣無義陵郡也
後漢郡國志注武陵先賢傳曰晉代太守趙厥問
主簿潘京曰貴郡何以名武陵京曰鄙郡本名義
陵在辰陽縣界與夷相接為所攻破光武移東遂
得見全傳曰止戈為武高平曰陵於是改名焉臣
昭案前書本名武陵不知此對何據而出梁剡令
劉昭之說是也舊通志武陵郡漢高祖更名洛陽
郡檢後漢志云武陵郡本黔中高祖五年更名洛
陽南二千一百里知是以更名二字連下洛陽為
句誤也
辰州府沿革表
總部郡(直隸州附)州縣
虞夏荆州
商荆楚
周(荆州楚)
秦黔中郡
漢荆州武陵郡沅陵辰陽
東漢荆州武陵郡沅陵辰陽
三國荆州武陵郡
晉荆州武陵郡沅陵
宋郢州武陵郡辰陽沅陵
辰州府屬州縣沿革
沅陵縣(附郭)
漢(置屬武陵郡)東漢三國晉宋南齊(並因之)陳(置沅)
(陵郡治沅陵)隋(平陳郡廢縣為辰州治大業初復置沅陵郡)唐(為辰州盧溪郡治)宋(因之)
元(置辰州路)明(置辰州府並倚郭)
皇清因之編戶五十九里(内附新屯庄)
瀘溪縣
漢(沅陵縣地)東漢三國晉宋南齊梁隋(並因)
(之)唐(武德三年始析沅陵置盧溪縣屬辰州盧溪郡)宋(因之)元(屬辰州路)明(屬辰州府)
皇清因之編戶一十二里
辰谿縣
漢(辰陽縣屬武陵郡)東漢三國(因之)晉(武陵郡領縣十辰陽省)宋(仍置辰陽)
(屬武陵郡)南齊(因之)隋(改曰辰谿屬沅陵郡)唐(盧屬辰州之因州屬辰溪郡路)
(屬辰州府)
皇清因之編戶八里
溆浦縣
唐(武德五年析辰溪縣置屬辰州盧溪郡)宋(因之)元(屬辰州路)明(屬辰州府)
皇清因之編戶三十四里
沅州
兩漢(巫縣在巫山之陽屬南郡)晉(咸寧元年置建平郡巫縣屬焉)宋(因之)梁(於巫縣地置龍)
(桗縣)隋(因之屬辰州)唐(貞觀八年以辰州之龍標縣置巫州天授二年以巫山不在州界改沅州)
(開元中又改巫州大歷五年改溆州潭陽郡隸江南黔中道)宋(初為懿州後為沅州潭陽郡隸荆湖)
(北路)元(為沅州路隸江南湖北道)明(為沅州府後為州屬辰州府)
皇清因之編戶二十七里領縣二
黔陽縣
宋(元豐三年并鎮江砦人戶入黔江城為縣尋廢鎮江砦為舖入焉屬沅州潭陽郡)元(屬沅州路)
明(屬辰州府沅州)
皇清因之編戶二十里
附考按唐武德元年析彭水縣置石城天寶元年
改名黔江屬黔州黔中郡今黔陽縣城即黔江但
未詳黔江省何時代故不敢入沿革内也
麻陽縣
唐(武德三年析沅陵辰溪二縣置屬辰州盧溪郡垂拱二年復析置錦州盧陽郡四年復析置龍門縣)
(尋復省龍門入焉)宋(熙寧七年以潭陽縣析置之盧陽辰州之招諭二縣并麻陽俱隸懿州八年復)
(并錦州砦及舊招諭縣入麻陽為二縣屬沅州潭陽郡)元(屬沅州路)明(屬辰州府沅州)
皇清因之編戶七里
永順府
禹貢荆州之域(新唐書云古揚州南境)楚巫中秦黔中郡地漢
隸武陵郡東漢三國蜀吳晉宋南齊梁並因之陳隸
沅陵郡隋隸辰州唐天授二年析辰州置溪州靈溪
郡屬江南黔中道五代時仍為辰州楚馬氏所據宋
為永順州有上中下溪三州熙寧八年置會溪城隸
辰州盧溪郡元為會溪施容等處屬思州軍民安撫
司明洪武六年為永順宣慰使司隸湖廣都司
皇清因之附隸辰州府雍正七年苖人慕義輸誠籲請
願設官制賦比内地疆土督撫具奏奉
恩旨俞允改永順宣慰使司置永順府隸湖南承宣布
政使司領縣四
附考按舊志云宋為永順州宋史地理志不載西
南溪峒諸蠻傳云乾道七年知辰州章才邵上言
辰之諸蠻與羈縻保静南渭永順三州接壤此宋
為永順州之証也
舊地志元時彭萬潛自改為永順軍民安撫司似
未隸版圖考元史至元二十年四川行省討平九
溪十八洞設官立總管府二十八年割八番洞蠻
自四川行省隸湖廣行省思播州改入湖廣而會
溪施溶等處及拉儒魯達諸洞皆隸思州軍民安
撫司不知萬潛自改之說何據
永順府沿革表
總部郡州縣
虞夏荆州
商荆楚
周(荆州楚)
秦黔中郡
漢荆州武陵郡
陳沅陵郡
隋辰州
唐江南黔中道溪州靈溪郡
五代(楚馮氏)辰州
宋永順州
永順府屬縣沿革
永順縣
唐(為溪州之地)宋(置永順州於此)明(為永順軍民宣慰使司治)
皇清因之雍正七年置永順縣為永順府治編戶十八
保
龍山縣
元(為白崖洞地屬新添葛蠻安撫司)明(屬永順宣慰使司)
皇清雍正七年立龍山縣屬永順府編戶一十五里
保靖縣
宋(保静州)元(曰保靖屬新添葛蠻安撫司)明(初置保靖州安撫司尋陞保靖州軍民宣慰使)
(司隸湖廣都司)
皇清因之附隸辰州府雍正七年立保靖縣屬永順府
編戶一十六都
桑植縣
元(有上桑直下桑直屬新添葛蠻安撫司)明(為桑植宣慰使司)
皇清因之附隸岳州府雍正七年立桑植縣併省九谿
衛之安福所入焉屬永順府編戶一十四里
直隸澧州
禹貢荆州之域(新唐書云古荆梁二州之域)楚巫中地秦黔中郡
漢分置武陵郡屬荆州三國吳分武陵置天門郡晉
武帝以秦漢時南郡江南之地分置南平郡並屬荆
州宋南齊因之陳改天門郡為石門郡隋平陳置松
州尋改澧州後為澧陽郡併改石門南平二郡為石
門孱陵二縣隸焉唐為澧州澧陽郡屬山南東道宋
屬荆湖北路元為澧州路屬湖廣行中書省江南湖
北道明洪武初為澧州府尋改為州隸常德府十九
年改隸岳州府
皇清因之領縣三雍正七年奉
旨陞澧州為直隸州併永定九谿二衛為安福縣隸焉
屬湖廣湖南承宣布政使司領縣四
直隸澧州沿革表
總部郡州縣
虞夏荆州
商荆楚
周(荆州楚)
秦黔中郡
南郡
漢荆州武陵郡零陽充孱陵
東漢荆州武陵郡零陽充孱陵作唐
三國(吳)荆州天門郡
晉荆州天門郡零陽充臨澧澧陽
南平郡作唐孱陵
南北朝(宋齊南)荆州天門郡零陽充臨澧澧陽
南平郡作唐孱陵
陳石門郡
南平郡
澧陽郡
後周衡州
隋松州
澧州
崇州
澧陽郡澧陽石門孱陵安鄉
崇義慈利
直隸澧州屬縣沿革
安鄉縣
漢(孱陵縣屬武陵郡)東漢(析置作唐縣)晉(武帝置南平郡治作唐)宋南齊
梁陳(並因之)隋(廢郡改作唐為孱陵與安鄉並隸澧陽郡)唐(貞觀元年又省孱陵)
(入安鄉屬澧州)宋(因之)元(屬澧州路)明(屬岳州府澧州)
皇清因之雍正七年屬直隸澧州編戶十一里
附考按水經注晉分孱陵縣立南安晉志作安南
屬南平郡隋志廢南平入澧陽郡郡統縣六無安
南有安鄉而巴陵郡華容縣注舊曰安南梁置南
安湘郡郡廢縣改名焉此十六字當在安鄉之下
華容漢縣安南晉縣自漢晉至南齊史志並列安
得云舊安南隋改名華容也若云隋之華容移治
於安南則舊華容又别無省入之縣也梁置南安
湘郡應即南安縣地而隋改縣名自是改安南為
安鄉華容接壤皆在洞庭湖正北於南安湘郡取
名之義尤合又按水經注東漢分孱陵置作曺
而隋志澧陽郡孱陵縣注則隋改作唐為孱陵蓋
漢舊置之孱陵巳於開皇九年省入南郡之公安
縣此澧陽之孱陵實東漢以來作唐之地耳
石門縣
兩漢(零陽縣屬武陵郡)三國(吳為天門郡治)晉(太康四年分置澧陽縣為郡治如故)宋
南齊(並因之)陳(為石門郡治)隋(改石門郡為石門縣屬澧陽郡)唐(屬澧州)宋
(因之)元(屬澧州路)明(屬岳州府澧州)
皇清因之雍正七年屬直隸澧州編戶八里
慈利縣
漢(零陽充二縣地)晉(太康四年置臨澧縣屬天門郡)宋南齊(並因之)後周(置衡)
(州)隋(開皇中置零陵縣十八年改名慈利屬澧陽郡)唐(麟德元年省隋置崇州之崇義縣入焉屬)
(澧州)宋(因之)元(陞州屬澧州路)明(復為縣隸岳州府澧州)
皇清因之雍正七年屬直隸澧州編戶一十八里
附考按水經注古老傳言充縣尉與零陵尉共論
封境因相傷害化而為石臨澧即其地舊志臨澧
為零陽充二縣地之說是也
安福縣
明(九谿永定二衛地洪武中析澧州石門慈利地為九谿衛又析為羊山衛尋改羊山為永定)
皇清因之雍正七年裁併置今縣編戶
直隸郴州
禹貢荆州之域(新唐書云古揚州南境)六國時為楚巫中地秦
為黔中郡又分置長沙郡漢高祖分長沙置桂陽郡
治郴屬荆州東漢三國吳並因之晉永嘉元年改湘
州宋南齊並因之陳天嘉元年以桂陽郡之汝城縣
置盧陽郡隨平陳改桂陽為郴州大業初復置桂陽
郡又改盧陽郡為縣隸焉蕭銑稱梁於荆州有郴州
之地唐為郴州桂陽郡屬江南西道五代楚馬氏南
漢劉氏相繼竊據宋郴州桂陽郡屬荆湖南路紹興
初改屬東路尋復舊元為郴州路屬湖廣行中書省
嶺北湖南道明為郴州自明以前俱仍漢舊郡之地
治郴縣元改郴縣為郴陽明始省郴陽入郴州隸湖
廣承宣布政使司
皇清因之康熙三年分隸湖廣湖南承宣布政使司領
縣五
附考按明一統志云郴州五代晉改為敦州按五
代史職方攷凢州改名皆書而不及郴郴州為楚
南漢先後竊據石晉不過遥制而已地志云石晉
改名郴什九出於偽撰郴州其一也宋史南漢劉
氏世家云晟因馬氏之亂襲取桂郴賀等州乾德
中太祖命師克郴州獲其内品十餘人未嘗有敦
州之稱唯元史郴陽縣注云本敦化又未嘗有改
郴州為敦州之說也
直隸郴州沿革表
總部郡州縣
虞夏荆州
商荆楚
周(荆州楚)
秦長沙郡
漢荆州桂陽郡郴桂陽
東漢荆州桂陽郡郴桂陽漢寧
三國(吳)荆州桂陽郡郴桂陽陽安
晉(荆州湘州)桂陽郡郴晉寧汝城
南北朝(宋齊南)湘州桂陽郡郴
梁桂陽郡
陳桂陽郡
盧陽郡
隋郴州
桂陽郡郴盧陽
唐江南西道郴州桂陽郡郴義章資興義昌
五代(楚漢南)郴州
宋荆湖南路郴州桂陽郡郴桂陽宜章永興
興寧桂東
直隸郴州屬縣沿革
永興縣
漢(郴縣為桂陽郡治)東漢三國(吳)晉宋南齊(並因之)隋
(平陳改置郴州大業初復置桂陽郡)唐(開元十年析郴置安陵縣天寶元年改名高亭屬郴州桂陽郡)
宋(熙寧六年始改曰永興屬如故)元(屬郴州路)明(屬郴州)
皇清因之編戶十六里
宜章縣
隋(以前俱桂陽郡郴縣地蕭銑析郴縣置義章)唐(武德七年省八年復置屬郴州桂陽郡)宋
(太平興國初改為宜章縣屬如故)元(屬郴州路)明(屬郴州)
皇清因之編戶八里
興寧縣
東漢(永和元年置曰漢寧屬桂陽郡)三國吳(改陽安)晉(太康元年改晉寧)宋
南齊(因之)隋(省)唐(初復置改曰晉興貞觀八年省咸亨三年復置改曰資興屬郴州桂陽郡)
宋(嘉定二年始改曰興寧屬如故)元(屬郴州路)明(屬郴州)
皇清因之編戶十里
桂陽縣
晉(汝城縣屬桂陽郡)宋南齊(並因之)陳(天嘉元年改桂陽之汝城縣為廬陽郡)
隋(平陳改盧陽郡為縣屬郴州尋復置桂陽郡縣隸焉)唐(曰義昌屬郴州桂陽郡)五代後
唐(改義昌為郴義)宋(太平興國初改為桂陽仍屬郴州桂陽郡)元(屬郴州路)明(屬郴州)
皇清因之編戶十七里
附考按宋史錦州之盧陽今為辰州府麻陽縣地
與桂陽相隔殊遠此隋志桂陽郡之盧陽舊置盧
陽郡陳書文帝紀作盧陽也
宋史郴州桂陽郡桂陽縣注唐義昌後唐改郴義
五代縣名唯此出正史餘以無稽不錄
桂東縣
宋(嘉定四年析桂陽之零陵宜城二鄉置屬郴州桂陽郡)元(屬郴州路)明(屬郴州)
皇清因之編戶五里
直隸靖州
禹貢荆州之域(新唐書云古揚州南境)六國時楚巫中地秦為
黔中郡漢改武陵郡屬荆州武帝元鼎二年開牂牁
郡屬益州東漢三國漢晉宋並因之南齊為南牂牁
郡隋置牂州後復置牂牁郡並立牂牁縣為郡治唐
貞觀九年以隋牂牁縣地置郎州十三年改名播州
播川郡屬江南黔中道又置城州徽州皆溪峒州也
宋初楊氏居之號十洞首領太平興國四年始内附
元豐三年以沅州貫保砦為渠陽縣屬誠州以徽州
為蒔竹縣屬邵州六年移渠陽縣為城州治元祐二
年改為渠陽軍尋復改軍為砦屬沅州五年復以渠
陽為城州崇寧二年改為靖州大觀元年為靖州郡
尋復為州紹興八年又移渠陽析置之永平縣入焉
屬荆湖北路元改靖州路屬湖廣行中書省江南湖
北道明洪武三年為靖州府九年改為州隸湖廣承
宣布政使司
皇清因之康熙三年分隸湖廣湖南承宣布政使司領
縣四雍正五年析天柱縣入貴州黎平府領縣三
附考按舊志靖州為南北朝夷播叙三州之地詳
考之惟通道為播州地餘皆溪峝中地又夷播叙
三州唐始置南北朝無此州名也
直隸靖州沿革表
總部郡州縣
虞夏荆州
商荆楚
周(荆州楚)
秦黔中郡
漢荆州武陵郡
益州牂牁郡
東漢益州牂牁郡
三國益州牂牁郡
晉益州牂牁郡
南北朝(宋)益州牂牁郡
南齊益州南牂牁郡
隋牂州
牂牁郡牂牁
唐郎州
江南黔中道播州播川郡遵義
溪峒誠州
溪峒徽州
宋誠州梁陽
徽州
渠陽軍
荆湖北路靖州永平會同通道
直隸靖州屬縣沿革
會同縣
宋(置三江縣崇寧二年改曰會同屬靖州)元(屬靖州路)明(屬靖州)
皇清因之編戶二十二里
通道縣
隋(牂牁縣屬牂牁郡)唐(貞觀元年以牂牁地置恭水縣十四年改恭水曰羅蒙十六年改羅蒙曰)
(遵義本屬郎州後屬播州播川郡)宋(崇寧二年始改名通道屬靖州)元(屬靖州路)明(洪武九年)
(省十三年復置屬靖州)
皇清因之編戶漢民一里苗民三里
綏寧縣
唐(谿洞徽州)宋(元豐三年以徽州為蒔竹縣屬邵州後改曰綏寧縣紹興十一年移治武陽砦二十)
(五年復舊屬武岡軍)元(屬武岡路)明(洪武三年改屬靖州)
皇清因之編戶二十一里
附識
雍正十年十月二十五日接到部咨議准湖南
撫臣趙弘恩
題奏衡州府屬之桂陽州改陞直隸州轄臨武藍山
嘉禾三縣奉
旨依議欽此理合登載以備考核詳凡例末
湖廣通志卷四
