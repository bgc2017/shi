湖廣通志卷六
疆域志(形勢附)
長沙府
東三百五十里至江西袁州府之宜春縣界西六百
五十里至常德府之沅江縣界南二百三十里至衡
州府之衡山縣界北三百六十里至岳州府之巴陵
縣界由府治北四千五百五十里達於
京師東西廣一千里南北袤五百里
長沙縣附邑也東至瀏陽縣界百里西至寧鄉
縣界六十里南至善化縣界五里北至湘隂縣
界八十里
善化縣附邑也東至瀏陽縣界九十里西至寧
鄉縣界六十里南至湘潭縣界六十里北至長
沙縣界五里
府西南百里為湘潭東至醴陵縣界九十里西
至湘鄉縣界七十里南至衡州府之衡山縣界一
百二十里北至善化縣界四十五里
北一百二十里為湘隂東至岳州府之平江縣界
七十里西至常德府之沅江縣界一百五十里
南至長沙縣界六十里北至岳州府界六十五里
西南二百一十里為湘鄉東至湘潭縣界三十里
西至寳慶府之邵陽縣界一百七十里南至衡州
府之衡山縣界一百五十里北至寧鄉縣界四十
里
西一百里為寧鄉東至善化縣界五十五里西
至湘鄉縣界八十里南至安化縣界一百三十六
里北至益陽縣界二十里
西北二百里為益陽東至湘隂縣界五十里西
至善化縣界一百二十里南至寧鄉縣界九十里
北至常德府之龍陽縣界五十里
東一百五十里為瀏陽東至江西之寧州界一百
三十四里西至善化縣界一百里南至醴陵縣
界一百一十五里北至岳州府之平江縣界七十
五里
西北二百六十里為安化東至寧鄉縣界八十里
西至寶慶府之新化縣界三十里南至寶慶府
之邵陽縣界一百里北至常德府之武陵縣界一
百里
南二百九十里為醴陵東至江西之萍鄉縣界五
十里西至湘潭縣界七十里南至攸縣界六十
里北至瀏陽縣界八十里
南二百八十里為攸縣東至江西之安福縣界一
百二十里西至衡州府之衡山縣界六十里南
至茶陵州界三十里北至醴陵縣界八十里
南四百八十里為茶陵州東至江西之永新縣界
八十里西至衡州府之安仁縣界六十里南至
衡州府之&KR0789;縣界七十里北至攸縣界八十里
衡州府
東三百四十里至江西吉安府之永寧縣界西一百
二十里至寶慶府之邵陽縣界南四百九十里至廣
東之連州界北一百三十五里至長沙府之湘潭縣
界由府治北四千九百里達於
京師東西廣四百六十里南北袤六百二十五里
衡陽縣附邑也東至安仁縣界一百一十里西
至寶慶府之邵陽縣界一百二十里南至永州府
之祁陽縣界九十里北至衡山縣界五十里
府治西北一百里為衡山東至長沙府之攸縣界
一百三十里西至衡陽縣界四十五里南至衡
陽縣界五十里北至長沙府之湘潭縣界三十五
里
東南一百五十里為耒陽東至安仁縣界八十里
西至常寧縣界六十里南至郴州之永興縣界
五十里北至衡陽縣界五十五里
西南一百二十里為常寧東至耒陽縣界五十里
西至永州之祁陽縣界三十里南至桂陽州界
五十里北至衡陽縣界三十里
東一百五十里為安仁東至長沙府之茶陵州界
二十五里西至衡陽縣界三十里南至郴州之
永興縣界五十里北至衡山縣界三十里
東三百里為&KR0789;縣東至江西之永寧縣界三十三
里西至安仁縣界七十五里南至郴州之桂東
縣界一百五里北至長沙府之茶陵州界十五里
南二百六十里為桂陽州東至郴州界三十里
西至嘉禾縣界五十五里南至臨武縣界四十里
北至常寧縣界九十里
州南一百四十里為臨武東至郴州之宜章縣界
四十里西至藍山縣界二十五里南至廣東之
連州界四十里北至嘉禾縣界五十五里
東一百里為藍山東至臨武縣界五十里西至
永州府之寧遠縣界三十五里南至廣東之連州
界五十里北至桂陽州界五十五里
西南六十里為嘉禾東至桂陽州界四十里西
至藍山縣界十五里南至臨武縣界七里北至
永州府之新田縣界三十里
永州府
東二百里至衡州府之常寧縣界西一百四十里至
廣西桂林府之全州界南四百二十里至廣西平樂
府之富川縣界北一百七十里至寶慶府之邵陽縣
界由府治北六千八百八十里達於
京師東西廣三百四十里南北袤五百九十里
零陵縣附邑也東至寧遠縣界一百三十里西
至廣西之全州界一百四十里南至道州界六十
五里北至祁陽縣界六十五里
府東北一百里為祁陽東至衡州府之常寧縣界
一百里西至東安縣界九十里南至零陵縣界
三十五里北至寶慶府之邵陽縣界一百二十七
里
西九十里為東安東至零陵縣界五十五里西
至寶慶府之新寧縣界三十五里南至廣西之全
州界二十里北至寶慶府之邵陽縣界一百八十
里
南一百五十里為道州東至寧遠縣界四十二里
西至永明縣界四十里南至江華縣界三十五
里北至零陵縣界九十里
州東七十里為寧遠東至新田縣界四十里西
至道州界二十里南至衡州府之藍山縣界五十
里北至零陵縣界八十里
西七十里為永明東至道州界三十里西至廣
西之恭城縣界三十里南至廣西之富川縣界四十
里北至廣西之灌陽縣界三十里
東南七十里為江華東至廣東之連州界二百五
十里西至永明縣界二十里南至廣西之富川
縣界一百里北至道州界三十里
東北一百七十里為新田東至衡州府之桂陽州
界十七里西至零陵縣界一百八十里南至寧
遠縣界二十二里北至衡州府之桂陽州界二十
里
寶慶府
東一百二十里至衡州府之衡陽縣界西三百二十
里至靖州之綏寧縣界南一百一十里至永州府之東
安縣界北二百八十里至辰州府之溆浦縣界由府
治東五千里達於
京師東西廣六百六十里南北袤六百三十里
邵陽縣附邑也東至長沙府之湘鄉縣界一百二
十里西至武岡州界一百二十里南至永州府
之東安縣界九十里北至新化縣界七十里
府北一百八十里為新化東至長沙府之湘鄉縣
界一百里西至辰州府之溆浦縣界一百里南
至邵陽縣界一百里北至長沙府之安化縣界九
十里
東北四百二十里為城步東至新寧縣界五十里
西至靖州之綏寧縣界六十里南至廣西之義
寧縣界一百八十里北至辰州府之溆浦縣界二
百五十里
西南二百八十里為武岡州東至邵陽縣界一百
五十里西至靖州之綏寧縣界三十里南至廣
西之全州界一百六十里北至辰州府之溆浦縣
界一百四十里
州南九十里為新寧東至永州府之東安縣界一
百四十五里西至武岡州花溪山界七十里南
至廣西之全州界八十里北至武岡州壺山口界
四十五里
岳州府
東二百里至湖北武昌府之通城縣界西一百八十
里至直隸澧州之安鄉縣界南二百九十里至長沙
府之瀏陽縣界北三十里至湖北荆州府之監利縣
界由府治東北四千二百五十里達於
京師東西廣三百八十里南北袤三百四十里
巴陵縣附邑也東至湖北之通城縣界二百里
西至華容縣界一百二十里南至長沙府之湘隂
縣界一百二十里北至湖北之監利縣界三十里
府東北九十里為臨湘東至湖北之蒲圻縣界九
十里西至湖北之監利縣界二十五里南至巴
陵縣界六十五里北至湖北之嘉魚縣界七十里
東南二百四十里為平江東至江西之寧州界一
百一十里西至長沙府之湘隂縣界一百二十里
南至長沙府之瀏陽縣界六十里北至巴陵縣
界七十里
西一百八十里為華容東至巴陵縣界四十五里
西至澧州之安鄉縣界六十里南至常德府之
沅江縣界九十里北至湖北之石首縣界四十里
常德府
東一百六十里至長沙府之益陽縣界西二百六十
里至辰州府之沅陵縣界南一百二十里至長沙府
之安化縣界北九十里至直隸澧州界由府治東北
三千九百八十里達於
京師東西廣四百二十里南北袤六百二十里
武陵縣附邑也東至龍陽縣界四十里西至桃
源縣界五十里南至長沙府之安化縣界一百二
十里北至直隸澧州界九十里
府東北八十里為龍陽東至沅江縣界七十里
西至武陵縣界三十里南至長沙府之益陽縣界
八十里北至直隸澧州之安鄉縣界一百里
西八十里為桃源東至武陵縣界五十里西至
辰州府之沅陵縣界二百里南至長沙府之安化
縣界一百八十里北至直隸澧州之慈利縣界二
百一十里
東北二百七十一里為沅江東至長沙府之湘隂
縣界四十里西至龍陽縣界三十里南至長沙
府之益陽縣界七十里北至龍陽縣界四十里
辰州府
東一百四十里至常德府之桃源縣界西六百里至
貴州之鎮遠府界南二百五十里至寶慶府之新化
縣界北一百八十里至永順府界由府治東四千三
百四十里達於
京師東西廣七百九十里南北袤四百三十里附乾州
東至瀘溪縣界西至鳳凰營右汛界南至五寨
司界北至永保苖寨界鳳凰營東至麻陽縣界
西至貴州之銅仁府界南至紅苗地界北至
瀘溪縣界永綏恊東至鎮筸所屬紅苗界西
至貴州木樹汛界南至貴州芭茅坪汛界北至
保靖新寨汛界
沅陵縣附邑也東至常德府之桃源縣界一百四
十里西至瀘溪縣界五十里南至溆浦縣界八
十里北至澧州之安福縣界二百四十里
府南一百一十里為瀘溪東至沅陵縣界六十里
西至鎮溪所界一百二十里南至辰谿縣界六
十里北至六保界二十四里
南一百七十里為辰谿東至溆浦縣界一百三十
里西至麻陽縣界二百三十里南至沅州界二
百二十里北至瀘溪縣界十五里
南二百七十里為溆浦東至寶慶府之新化縣界
一百九十里西至辰谿縣界一百二十里南至
寶慶府之武岡州界三百四十里北至沅陵縣界
一百八十里
西二百七十里為沅州東至黔陽縣界六十六里
西至貴州之鎮遠府界二百四十里南至便水
驛界五十二里北至麻陽縣界五十二里
西三百三十里為黔陽東至辰谿縣界二百四十
里西至沅州界九十里南至靖州之會同縣界
一百一十里北至懷化驛界一百二十里
西二百四十里為麻陽東至辰谿縣界一百三十
里西至洗溪司界五十里南至沅州界五十里
北至五寨司界五十里
永順府
東二百里至辰州府之沅陵縣界西三百里至四川
重慶府之酉陽司界南三百里至乾州六里花園界
北三百五十里至湖北之容美司界由府治東四千
八十里達於
京師東西廣五百里南北袤五百五十里
永順縣附邑也東至茅岡司大河界一百二十里
西至龍山縣朱欄溪界二百里南至保靖縣石
溪界一百八十里北至桑植縣萬民岡界一百四
十里
府西二百二十里為龍山東至永順縣擂茶坡界
一百三十里西至酉陽司八面山龍巖界一百八
十里南至保靖縣磨子茄界一百五十里北至
湖北之恩施縣忠峝司紅旗坡界六十里
南一百四十里為保靖東至永順縣田家洞界三
十五里西至酉陽司爛泥灣界一百三十五里
南至永州府之乾州喜鵲營九里臘兒堡界一百一
十里北至永順縣誓溪河界三十里
北一百二十里為桑植東至澧州之慈利縣茅花
界一百二十里西至永順縣木頭坡界五十里
南至澧州之慈利縣松公坡界八十里北至容美
司杉村界一百八十里
直隸澧州
東一百二十五里至岳州府之華容縣界西三百二
十里至永順府界南一百二十里至常德府之武陵
縣界北八十五里至湖北荆州府之公安縣界由州
治東北三千四百七十八里達於
京師東西廣四百三十五里南北袤二百五里
州東八十里為安鄉東至岳州府之華容縣界三
十五里西至本州界四十五里南至常德府之
武陵縣界九十里北至湖北之公安縣界六十里
西六十里為石門東至本州界四十五里西至
慈利縣界二十里南至常德府之桃源縣界七十
里北至湖北之長陽縣界四百里
又西八十里為慈利東至石門縣界六十里西
至永順府界二百四十里南至常德府之桃源縣
界七十里北至容美宣撫司界二百八十里
西北一百七十里為安福東至常德府之武陵縣
界五十里西至石門縣界八十里南至常德府
之桃源縣界六十里北至本州界三十里
直隸郴州
東三百里至江西吉安府之龍泉縣界西四十里至
衡州府之桂陽縣界南一百里至廣東韶州府之乳
源縣界北一百三十里至衡州府之安仁縣界由州
治東北四千一百一十二里達於
京師東西廣五百八十五里南北袤三百九十二里
州北八十里為永興東至興寧縣界三十里西
至衡州府之耒陽縣界四十里南至本州界二十
五里北至衡州府之安仁縣界五十里
南九十里為宜章東至桂陽縣界七十九里西
至衡州府之臨武縣界五十里南至廣東韶州府
之乳源縣界四十里北至本州界三十五里
東八十里為興寧東至桂東縣界六十里西至
本州界四十里南至桂陽縣界一百里北至永
興縣界四十里
東南一百六十五里為桂陽東至江西南安府之
大庾縣界一百二十里西至宜章縣界七十五里
南至廣東韶州府之樂昌縣界一百里北至江
西南安府之崇義縣界九十里
東二百七十里為桂東東至江西吉安府之龍泉
縣界六十里西至興寧縣界九十里南至江西
南安府之崇義縣界六十里北至衡州府之&KR0789;縣
界二十里
直隸靖州
東二百六十里至寶慶府之武岡州界西一百一十
里至貴州之黎平府界南一百九十里至廣西柳州
府之融縣界北一百八十里至辰州府之黔陽縣界
由州治西北六千里達於
京師東西廣三百六十里南北袤三百七十里
州東一百一十里為綏寧東至寶慶府之武岡州
界八十里西至本州界一百二十里南至廣西
之義寧縣界一百八十里北至會同縣界二百四
十里
南八十里為通道東至綏寧縣界十五里西至
貴州之黎平府界一百二十里南至廣西之融縣
界八十里北至本州界三十里
北九十里為會同東至辰州府之黔陽縣界七十
五里西至改隸貴州之天柱縣界六十里南至
本州界四十里北至辰州府之黔陽縣界一百一
十里
形勢(附)
長沙府
晉書譙王傳湘州南楚險固在上流之要控三州之
會南齊書州郡志南通嶺表脣齒荆區元和郡國志
南以五嶺為限北以洞庭為界唐張謂風土碑五嶺
南指三湘北流鄰聯滄浪邊遥岣嶁宋史地理志潭
州為湘嶺要劇宋呂和叔集左振牂蠻右馳甌越控
交廣之戶牖扼吳蜀之咽喉
長沙縣附郭
善化縣附郭
湘潭縣李騰芳戍兵議水陸之會上下交集之門戶
湘隂縣史大成為唐侯紀異序東南距水西北距山
湘鄉縣魏了翁集漣水横陳鳳山對峙
醴陵縣晏朝寅文昌閣記左東山右鳳凰玉龜為屏
建安為枕
攸縣淳祐志潭之門戶衡之逕庭
益陽縣蔣信益陽書院記龍峯蟠如羣洲鱗如
瀏陽縣蔣擢縣學記處萬山中實南楚之僻壤
寧鄉縣舊志三面要衝背負梅山之險
安化縣吳致堯集廣谷高嵓獨據形勝
茶陵州劉用行修城記介三路之間崖谷深峭列聯
諸洞
衡州府
元和郡國志東傍湘江北背烝水圖經衡之為郡直
鴈峯之北瀟湘帶其左函史南連谿峒東犄桂陽山
水甲天下為湖右奥區羅洪先輿地圖山川險要周
士儀志綰轂湖湘襟領百粤繡錯千里碁置十坬列
於望郡
衡陽縣附郭
衡山縣宋張栻遊南嶽序羣峯錯立湘水環帶
耒陽縣舊志南引郴廣西控衡沙北帶茶攸東連吉
贛
常寧縣蔣學成修城記據楚上遊界聯郴桂
安仁縣伍讓縣學記熊峽南峙鳳嶺東翔江流縈抱
如帶
酃縣舊志東通吉贛上接□韶
桂陽州宋練亨甫桂陽五雲觀記襟帶湘江控引交
廣
臨武縣周士儀志縣治四塞層巒跨湘江走郴桂盤
迴五百餘里
藍山縣宋劉晦之學田記地界楚尾極南為外邑
嘉禾縣郭槃桂華樓賦望四山之岌嶪奠衡嶽之南
垠
永州府
唐柳宗元遊南池序環以羣山延以林麓曹中永州
謝表後依列嶂前瞰重江宋掌禹錫鼓角樓記南控
百粤之徼北凑三湘之域南宮誠知軍州題名記列
地千里高運虚爽得江山之助函史南接九疑北連
衡嶽
零陵縣附郭
祁陽縣白玉蟾集祁山枕其北瀟水滙其南
東安縣舊志文壁清溪著竒南服
道州宋掌禹錫設郡守廳記古有庳國地居越徼
寧遠縣郭崇嗣書院記地偪九疑猺峒相雜
永明縣蒲秉權舊志序襟五嶺控百粤永屬粤區
江華縣舊志白芒沱洑壯麗竒險
新田縣黃中通學記萬山巉叢鳥道險絶
寶慶府
圖經東距洞庭西連五嶺輿地紀勝旁連荆襄外接
交廣邵陽圖志序介長沙零陵之間有唇齒輔車之
勢宋鄧均軍學記旁通徼外控帶粤蜀堡砦相望隱
然形勝函史控制谿峒彈壓諸蠻為湖嶺要衝
邵陽縣附郭
新化縣宋毛漸開梅山頌粤惟梅山形阻壤沃
城步縣元趙長翁書院記其地八十四團盤錯聯絡
南通桂廣西接古徽
武岡州呂調陽外城記擁湖南上游萬山四塞
新寧縣李東陽石城記地險且崎溪迴洞旋
岳州府
史記左洞庭右彭蠡通典晉為重鎮宋史地理志岳
處江湖之都會宋范仲淹岳陽樓記巴陵勝狀在洞
庭一湖北通巫峽南極瀟湘岳陽志四瀆長江為長
五湖洞庭為最江湖之勝巴陵兼有之
巴陵縣附郭
臨湘縣楊柱朝志二湖襟帶魚梁拱於前白馬擁於
後
平江縣徐學謨岳陽風土記序地當文明正位山川
環聚清奥
華容縣張文光志序背大江襟洞庭岳西巖邑之最
常德府
武陵志左包洞庭之險右控五溪之要方輿勝覽南
楚上游重湖舊壤宋史地理志旁通溪洞宋袁申儒
三亭記沅水演迤陽山雄峙函史荆渚唇齒明胡文
煥風土志六省通衢五溪要害
武陵縣附郭
桃源縣賀竒志南楚上游故郢裔邑
龍陽縣元納恰台墨池記金牛居南芷江在北
沅江縣舊志居鄂岳之上流分洞庭之右㲼
辰州府
風土記重岡複嶺截然險峻内控諸蠻咽喉外為武
陵障蔽函史辰沅捍蔽雲貴五溪外錯荆楚之阸塞
備焉王世隆郡城記據楚上游當西南孔道其形勢
阸塞捍阻外内視諸郡最為要害
沅陵縣附郭
瀘溪縣元和志深林絶壑蜿蜒環繞幽阻之區蠻夷
淵藪
辰溪縣陳性學辰陽塔記沅水包絡居楚上游
溆浦縣侯加地志左右雲洞盧峯面背桃花鳳凰兼
以雙龍為之襟帶
沅州郭正域學記水襟帶而瀠旋山森列而環抱
黔陽縣沈鍾吳侯碑記地多深巖峻谷路當雲貴要
衝
麻陽縣戴敏石城記華夷之交山水奥僻
永順府
五代史楚世家溪州西接牂牁兩林南通桂林象郡
宋史西南諸蠻傳五溪諸州連接十洞控西南夷戎
之地為辰州牆壁障護明一綂志依山為郡乃四通
八達之地廣輿記東抵荆湘西通巴蜀南近辰陽北
距歸峽
永順縣附郭
龍山縣圖說僻處邊隅萬山旋繞
保靖縣廣輿記四山環抱澗水中流
桑植縣圖說南近慈陽北連容美
直隸澧州
唐戎昱澧州新城頌倚連岡以起伏面長江以演漾
宋澧州郡守題名記左界洞庭右接巫峽沅湘衡嶽
接其前漢沔荆峴帶其後圖經彭阜聳其西蕭山列
其東蘭江前陳仙洲外蔽所謂神仙窟宅也州志肘
腋蠻洞交通滇黔地形阸塞為四衝要域
安鄉縣歐陽蒸德政碑常澧下衝當洞庭要害
石門縣舊志地介蠻獠壤狹而偪
慈利縣李盤縣治記山有騎龍道人之崒嵂川有漊
江澧水之浩瀚
安福縣永定衛志永保之後戶辰沅之要衝
直隸郴州
唐韓愈集衡之南八九百里地益高山益峻水清而
益駛其最高而横絶南北者嶺郴之為州在嶺之上
測其高下得三之二焉陳純夫學記北瞻衡嶽之秀
南直五嶺之衝練亨甫靈壽山記郴環山而為州在
海㠐之北衡湘之南函史山竒變水清瀉為五嶺之
衝
永興縣陳邦器圖說永興為水陸衝要
宜章縣鄺埜縣令題名記荆楚南裔境接百粤
興寧縣舊志三瀧水激四面山横
桂陽縣曾鑑修城記南距粤東北控江右界乎羣山
之間
桂東縣王敬賓學記桂東環邑皆山
直隸靖州
宋史西南諸蠻傳為重湖二廣保障實南服之要區
宋蘇轍處置渠陽奏劄山谿重複道路險絶魏了翁
觀亭記南距廣西東障湖南北抵辰沅西極夜郎文
獻通考夷播叙三州之境明一綂志漢牂牁武溪之
間乃荆楚西南百蠻襟喉之地山川險阻為辰沅寶
武之藩籬
會同縣舊志東亘湖南西連雲貴金龍按其脊洪江
衍其瀦
通道縣縣志黔粤邊隅渠陽右臂
綏寧縣元陳敬改路記綏寧在西南萬山間層巒疉
巘道路阻深
湖廣通志卷六
