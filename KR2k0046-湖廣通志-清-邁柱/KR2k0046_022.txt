欽定四庫全書
湖廣通志卷二十二
學校志(貢院書院附)
古者黨庠序塾皆有學以次升於司徒論諸司馬
秦漢而下沿革代殊至宋慶歷始命郡縣立學然
無定制無專官元始置儒學常員明乃與城池并
設典綦重矣我
朝庠序之制師儒之官徧於海内矧值
闕里肇修卿雲獻瑞九有歡騰凡天下學宫莫不漸
次增新其在楚省即蠻陬猺峝皆有弟子員執簡
操觚經術修明文章蔚起沅湘江漢間人材軰出
南金竹箭豈直芹藻流輝已哉其舊建書院亦附
著焉
聖祖御書大成殿萬世師表題額(康熙二十三年)
聖祖御製訓飭士子文(康熙四十一年建碑明倫堂)
上諭加封孔氏五代改啟聖祠為崇聖祠(雍正元年)
御製
聖諭廣訓(雍正二年)
御製朋黨論(雍正二年)
欽定樂器圖(雍正二年)
御書生民未有題額(雍正三年)
奉
旨廣額湖北一十九州縣文童歲科大學加五名中學
加三名小學加四名
湖南二十二州縣文童歲科大學加五名中學加
三名小學加四名(雍正三年)
上諭避孔子聖諱(雍正四年)
上諭居家孝友行止端方才可辦事而文亦可觀者一
學各舉一人(雍正五年)
上諭六年選拔一次(雍正五年)
奉
旨頒發平定青海告成太學碑文勒石學宫(雍正六年)
奉
旨頒發大義覺迷錄四卷刊布學宫(雍正八年)
以上一十三條各府州縣俱同
武昌府
武昌府儒學舊在黃鵠山前宋康定間建後廢為營
壘紹興間仍更為學宋末兵燬元延祐重建明洪武
初修歴天順弘治正德間廵撫白圭布政使張敷華
知府沈棟相繼增修嘉靖中按察使萬虞愷以學門
由西不利即驛傳道故址闢門從東大學士楊溥彭
時商輅李東陽侍郎朱廷立俱有記明季兵燬
皇清康熙十七年廵撫張朝珍布政使徐惺倡捐修葺
雍正十年廵撫王士俊以學宫傾圯舊制未善發項
更新即明倫堂舊址改建
崇聖祠拓學西地建明倫堂遷名宦祠於大成門左
鄉賢祠于大成門右置文武官舍于左右之下又
于櫺星門左右添設戟門制度允稱有記刻石
江夏縣儒學在鳳凰山下宋元學附鄂州别為務本
齋明洪武建于黃鵠山北後遷平湖門内弘治間廵
撫御史王恩改建今所嘉靖間御史吳百朋提學張
天復繼修
皇清康熙間廵撫王新命布政使徐惺提學蔣永修糧
道章欽文知縣劉朝英重修康熙五十八年知縣潘
宷鼎增修
武昌縣儒學在縣治南舊在縣西宋淳熙中遷縣東
嘉定中陞壽昌郡學大德中仍為縣學明洪武初知
縣孟吉改建今所後知縣謝廷舉聶賢相繼拓修
皇清康熙間知縣熊登重葺
嘉魚縣儒學在龍潭山麓宋淳熙中建明因之知縣
吳啟文莫震孫倫馬炳然提學陳鳳梧先後增修
皇清雍正七年知縣王邦鼐重修
蒲圻縣儒學在縣治南舊在金疊山下唐鄭伭瑾建
宋紹聖間知縣朱壽昌移建今所明柯日新吳俊吳
中郭鳳儀焦貴吳本固前後增修
皇清康熙二十六年署縣張玘重修雍正七年知縣吳
珽教諭鄒受祉重修
咸寧縣儒學在登高峯下宋慶歷間建元末兵燬明
洪武三年知縣馮㫤建後知縣陳灝施達王介茅信
蕭立業相繼增修
崇陽縣儒學在縣北舊在縣西門外元末兵燬明初
知縣顧華改建今所歴同知萬璋知縣焦璣學道嚴
洤知府秦䕫通判王蔓相繼修
皇清雍正六年知縣張慄重修
通城縣儒學在縣東明洪武初知縣馮極建永樂後
知縣曹景昇喻峻通判王蔓相繼修
皇清雍正三年知縣李玠重修八年知縣周洪重修
興國州儒學在龍蟠山下宋軍學元路學明初改府
學通判鄭瑮同知翟圭繼修尋改州學歴知州李文
聲葉菁胡瀛李東劉綸吳希賢周鵬等相繼拓造
皇清康熙五十四年知州高夢龍重修雍正三年知州
黃澄重修
大冶縣儒學在縣西歴宋元興圯不一元至正中縣
令周鏜重修明洪武八年災十二年知縣王伯時重
建歴知縣于賢劉瓏綦貞等繼修明末兵燬
皇清順治中知縣劉源湛訓導官撫邦康熙中知縣陳
邦寄雍正七年知府張淑郿知縣周之相教諭聶烺
相繼建修
通山縣儒學在羅埠山麓宋建歴元如舊明初知縣
任昂即故址鼎建知縣吳萊戴惠朱庭芝續修
皇清康熙間知縣夏燦重修雍正間知縣李埂吳飛九
井浚同教官鍾惟聲丁永琪等相繼修
漢陽府
漢陽府儒學在鳳棲山下明洪武初知府程瑞因宋
舊址建成化間知府何淡重修弘治間知府張銳張
文質重修嘉靖間知府孔鳳賈應春重修明末兵燬
皇清順治六年知府傅應星鼎建康熙中知府郝士錞
增修
漢陽縣儒學在南紀門内明正統間裁倂入府學萬
歴乙酉知府王學古知縣喻應台詳請重建丁酉知
縣陳堯欽整葺之戊申水圯知府舒體震重修明末
遞遭兵燹
皇清順治十四年知府邱俊孫教諭凌建竒復建康熙
五十八年邑紳士重修
漢川縣儒學在縣治東北明洪武初知縣張敬建嘉
靖間知府賈應春徙伏龍山下後知府劉廷梅知縣
昌應會復建今所
皇清康熙間布政司徐惺捐俸修
聖殿門廡提學蔣永修訓導向士煜修明倫堂康熙
四十四年邑紳士重修
黃陂縣儒學在縣治南明初知縣吳旻因宋元故基
建歴知縣劉拱宸楊啟予劉時省李恒吕調陽徐蓮
僉事萬秀通判萬壽推官羅翰相繼增修
皇清雍正五年添建照墻
孝感縣儒學舊在縣治東宋端平間燬於兵元時知
縣趙資仁喬成劉諒徐元等先後創葺復燬於兵明
洪武五年知縣朱師勝即常平倉地建立學宫亦在
治東視前為近九年省縣入州學遂廢十三年復置
縣知縣宋顯銘即宋元廢址建縣治東歴教諭梁炯
知縣史搢曹敬率推官黃鞏知縣龍興郭斗雷鳴春
趙可鎔相繼增修隆慶四年知縣劉崑廢會眞觀改
建今所萬歷間知縣彭同魁及邑人先後增修明末
兵燬
皇清順治十三年邑人屠奏疏重建十六年知縣張擢
士增修康熙三十年知縣梁鳳翔重修五十四年知
縣劉朝講重修
黃州府
黃州府儒學在府治東明洪武初知府李仁即宋河
東書院址建歴知府錢敏余浩王霽余桂應明德相
繼修楊溥歐陽旦黎淳朱節劉采王廷陳俱有記
皇清順治間知府何應珏康熙間知府于成龍蘇良嗣
王輔賈鉝相繼修五十六年知府蔣國祥重建啟聖
祠雍正元年改
崇聖祠雍正二年知府蔣國祥督同教授彭士商重修
學宫
黃岡縣儒學在縣東舊在南門外明洪武間徙縣東
南正統間知府錢敏修李時敏記東西接民居屢遭
燬僉事張彬拓之正德間遷今所知府余貴胡潔管
霄繼修朱節王霽記萬歷三年知府潘允哲知縣羅
應鶴重修明末兵燬
皇清順治五年知縣高自訓重建康熙四年知縣徐籒
增修康熙十一年知縣董元俊更新之
蘄水縣儒學在縣東明洪武間知縣趙季光因宋元
故址建歴縣丞黃舍觀主簿夏時知縣胡奎江文煥
孔榮宗縣丞李蔚主簿王輔典史金鼎教諭申屠鐸
訓導簡縉紳左惟賢兩次重建明末兵燬
皇清順治間知縣倪籥元修尋災知縣李蓀劉佑相繼
修繕康熙間署縣金廷襄創建尊經閣知縣劉象賢
汪歙加葺雍正六年因櫺星門外向右單設一門西
向不利又所面城埤違制教諭夏策謙詳請改置捐
建柵欄
羅田縣儒學舊在縣東明洪武初知縣石璞遷縣南
宏治間水泛知縣羅勲復遷舊處嘉靖間知縣勞樟
祝珝相繼重修
皇清康熙四十一年知縣姚士基遷於縣西至五十年
復遷於原址之前
麻城縣儒學在縣治東明初知縣張谷維因唐宋故
基建洪武三年知縣趙乾重建歴知縣楊順翁選胡
琮陶天忠尚德恒推官嚴肅相繼修明末兵燬
皇清順治間知縣王潞修葺康熙五十二年知縣馬元
勛重修知縣吳顧行更新之雍正五年貢生周基國
捐貲請於署縣譚芩重修
崇聖祠
黃安縣儒學在縣治西南明嘉靖癸亥都御史谷中
虚御史徐大壯提學吳文華檄同知袁福徵知縣林
葵建歴知縣常正紀應存初始成
皇清康熙間知縣張一躍繼修六十一年重修
蘄州儒學在麒麟山陽明洪武初知府左安善因宋
元故址建府學後改州學歴知州王坦趙應龍莊轍
周廣榮楊淮石璽相繼增修萬歷三年鄉官馮天駿
捐貲重修
皇清康熙五十一年知州劉國輔學正劉清史訓導陳
作楫捐修雍正七年廩生馮煒重修
廣濟縣儒學在縣治東北明洪武初知縣陳景昌遷
治東南後復遷分司舊址明末兵燬
皇清順治間知縣閻國士教諭傅鍠建修康熙六年知
縣黃玉鉉教諭李以範相繼增修
黃梅縣儒學在縣東南元至元巳卯初建至正六年
知縣喬恩忠增儀門講堂元末兵燬明洪武三年復
建歴縣丞李顯知縣戴中相繼修明末兵燬
皇清順治六年知縣陳覲天教諭張士淑修葺康熙六
十年知縣戴紹祖重修
安陸府
安陸府儒學舊在府城東南隅樠木山西宋紹興中
漢水衝圯徙城北淳熙五年郡守孫樊徙長壽東南
隅元為安陸府仍宋舊明初即鎮遠樓為安陸州學
洪武十五年知縣梁棟徙建蘭臺即宋玉宅舊址十
六年州學灾二十三年曹國公李文忠重建歴知州
顧震趙熙俞藎提學薛綱高繡學正林[啟-口+山]增修弘治
八年興獻王命修葺殿廡易櫺星門瓦以琉璃正德
十三年興獻王發帑重修嘉靖十年州陞府改府學
明末兵燬
皇清順治間知府李文芳李起元馬逢臯知縣李彦珽
康熙間知府吳肇榮相繼建修
鍾祥縣舊無儒學
皇清康熙五十四年學臣薄有德題請添設知縣李
愫於興府舊址建
大成殿東西廡櫺星門
京山縣儒學在縣治西宋崇寧間知縣劉幹建學城
南河畔元因之明洪武初知縣劉桓改建今所
皇清雍正七年重修
潛江縣儒學元至正癸巳邑為水決學隨邑遷今治
教官楊實重建於治東明洪武初知縣史純一即故
址重建弘治間知縣史華嘉靖間知縣夏泗移建向
前以廣之萬歷間知縣朱熙洽王建中等繼修
沔陽州儒學在城東北明洪武九年改為州學知州
金德增修歴知州李震鄒烜鍾順吕文孫衍彭萬里
徐咸李濓曾儲副使劉士元相繼修
皇清康熙四十年重修五十五年增修
天門縣儒學在北門外清河橋北舊在縣西南隅明
洪武三年因故址建正統後知縣顧行姜綰周端李
東教諭翁美先後重建嘉靖間改建今所按郡志學
中有
先師像係吳道子筆嘉靖壬寅有兵廵使者行部至邑
馬伏地不行因掘得石碑乃所刻道子畫像也
荆門州儒學在平泰門内明初知州戴昌因元故址
建歴知州俞誥陰子淑楊琇相繼修
當陽縣儒學在縣治西舊在玉陽山元末遭兵燹明
洪武初改遷方城後知縣魏忠復遷故址嘉靖間知
縣侯加祥遷九子山下萬歷間知縣胡漢改遷縣治
西門外知縣李啟元始徙入城今仍舊
德安府
德安府儒學在府治東宋建三皇臺前明初徙府東
北後仍遷舊址即今所歴知府張寬范理周鐸王璽
和鸞馬綸鄭淮湯紹恩陳謨李逢徐貢元馬文煒樊
邦正相繼修建楊溥王直楊春等為之記明末兵燬
皇清順治間知府李愼修高翺繼修
安陸縣儒學明洪武十三年知縣杜益建歴知縣朱
敏陳顯林璲林相繼修嘉靖間知府徐貢元遷府治
東與府學並列
皇清康熙五十五年重修
雲夢縣儒學在縣東明洪武間建縣北知縣汪淮遷
今所歴知縣施紀賈陞陳謹趙文傑黃鞏孫復相繼
修
皇清康熙五十八年知縣沈家鶚新之
應城縣儒學在縣治東明初知縣賈嚴即宋謝顯道
所建故址創立洪武十年縣併雲夢學隨廢十三年
縣復知縣韓子中重建尋圯知縣夏機繼建成化及
弘治年間修後知縣汪清馮宗龍張淑宗相繼修
皇清雍正七年知縣唐琳捐俸重修
隨州儒學在州治東明洪武十四年知州陳萃因宋
元舊址建州城東歴知州仲端尤忠汪嵩李克朱天
秩相繼修萬歷初知府馬文煒知州林梓改遷今所
皇清順治中直指李贊元題請鼎建後學正王岱重
修
應山縣儒學在縣治北明初主簿白欽祖因元故址
建洪武十年縣併學廢十三年復知縣魏樸重建成
化嘉靖中歴知縣李春王尚用王朝璲樂頌相繼增
修
皇清康熙間知縣周祜倡議重修
荆州府
荆州府儒學在府治南明洪武三年知府周政因元
故址建歴知府劉永李仁儀撫治副使相守禮相繼
修明末兵燬
皇清順治間知府王業惇建康熙間廵道祖澤深增修
江陵縣儒學舊在城東沙市明洪武初遷入于城中
十三年遷今縣治北正統間修正德十五年僉事張
萱增修萬歷間副使張振先重修明末兵燬
皇清康熙六十年巡道殷邦翰同屬員諸生遷建於道
署之西雍正二年落成迎主奉祀
公安縣儒學原在舊縣城内兵火後遷新縣
皇清順治九年邑人毛侍御捐地創建訓導孫錫蕃捐
修雍正元年教諭陳繼先率邑紳士重修櫺星門新
濬外泮池
石首縣儒學在縣西門内明洪武初知縣宋永恭因
元故址建歴知縣馬祥雷元黃本經歴楊家相相繼
修
皇清雍正三年訓導劉方夏詳准重修
監利縣儒學在縣東宋端平時燬元至正後相繼營
建明洪武間知縣張貴因宋元遺址建正統間燬知
縣鄭崇重建成化間僉事萬綉知府范英焦欽修
皇清順治七年知縣藺完瑝重建康熙間教諭邢子愿
盧絳知縣鄭國印程藻相繼修雍正四年知縣羅綬
重修
松滋縣儒學在縣東宋建胡瑗張栻記明洪武初知
縣許彥盛因舊址重建正統間歴知府張嵓趙璉知
縣楊景馮淳相繼修
皇清康熙二十三年知縣高起鳳陳麟教諭童式度重
捐修
枝江縣儒學明初建城東沙沱市成化十七年遷城
内小西門弘治間知縣蔡文置地移建萬歷間知縣
周仲士遷縣治西明末庚辰知縣胡鳴岡請於巡道
王永祚知府王觀光大學士楊嗣昌復遷城内福傳
山
皇清康熙三年知縣周廷桂廵道祖澤深次第修葺康
熙四十年知縣孔毓基遷建城東南明枝所官廨故
址五十二年五十八年雍正元年知縣張聯星任直
陳悳榮相繼修理完備
夷陵州儒學在州治東北宋故址在南門外明洪武
初改建今所歴知州馮浩劉本用林鉞鄔遂相繼修
明末兵燬
皇清順治九年知州朱長應建修康熙四年九年二十
三年知州鮑孜田恩遠相繼修五十五年重修六十
一年重修鄉賢名宦祠
宜都縣儒學在縣治東明洪武初知縣郭魯道因宋
舊址建歴知縣王濬劉瑞李麟相繼增修
皇清康熙四年知縣葉代生二十四年廵道祖澤深先
後捐俸重修
遠安縣儒學在縣治北舊在亭子山下明成化間遷
今所歴知縣劉英王炬相繼增修
皇清順治間知縣周會隆安可願康熙初知縣陳其舜
重修五年由新城遷於舊城北門外四十年知縣梁
鳳翔重修啟聖祠雍正元年改
崇聖祠額
襄陽府
襄陽府儒學在府治東南明洪武初知府張善建歴
都御史章煥汪道昆知府何源萬振孫同知范愛衆
相繼增修明末兵燬尋修復
皇清順治間副使蘇宗貴知府陸登甲加葺雍正初知
府甘國奎尹會一重修
襄陽縣儒學在縣治南明洪武初建嘉靖間副使王
佩隆慶間同知范愛衆萬歷間知縣尹廷俊訓導李
尚銘相繼修明末兵燬
皇清順治間撫治趙兆麟副使蘇宗貴知府冀如錫知
縣董上治重建康熙十二年知縣余配元增修雍正
初襄陽道趙宏恩知縣程其成重修
宜城縣儒學在縣治毓秀山下宋建元明因之宣德
間知縣張泰重修萬歷二年知縣雷加祥改櫺星門
以石柱
南漳縣儒學在縣治東明宣德間知縣莊敬因宋舊
址建正德間知縣蕭浩修
棗陽縣儒學在縣治東南元知縣馬讓魏文昌建元
末兵燬明洪武間知縣吳子俊即舊址重建歴知縣
黃金王時忠楊瑛安邦王允耕楊履王應辰相繼修
皇清順治間知縣柯聳重修
穀城縣儒學在縣治東南明初因宋元故址建明末
兵燬
皇清順治間知縣劉楷建修康熙五十七年知縣扈際
興重修
光化縣儒學在縣城内聚奎街西北宋元前在古酇
城内明洪武間知縣陳聰即舊址重建萬歷初知縣
陳其範改建今所
皇清順治間知縣扈申忠重修明倫堂
均州儒學在州治東宋咸平中建明洪武初重建正
統間修正德嘉靖間知縣張聰葉尚文相繼重修
鄖陽府
鄖陽府儒學在府治東北舊為鄖鄉縣學在今府治
南成化間都御史原傑奏置府治陞為府學弘治間
都御史王鑑之遷府治西北嘉靖間知府黎堯勲改
遷府治西與鄖縣儒學合祀丁巳都御史章煥開拓
城垣東北隅改遷今所
皇清順治十六年御史張尚知府張文星重修康熙五
十六年知府黃焜修葺雍正四年知府王瀚補修
鄖縣儒學在縣西舊為鄖鄉縣學成化間陞為府學
縣學廢嘉靖間知府許詞奏准另建
皇清康熙五十五年知縣盧尚進捐修
房縣儒學在城東門外舊為州學在城内東北明洪
武八年改州為縣學因之後改遷今所成化七年又
遷城内舊址嘉靖十八年復遷今所
皇清康熙六年通判仇昌祚建修後圯二十九年知縣
沈用將重修四十四年知縣董雱捐修雍正八年知
縣李居臨修葺
竹山縣儒學在縣治東北舊東南明洪武中知縣郭
士賢建成化十一年以地汙下遷建蓮花池地即今
所久圯
皇清康熙二十九年知縣董綿祚捐修
竹谿縣儒學在縣治東明成化間都御史原傑建嘉
靖二十三年署府同知溫如璋重修後圯
皇清康熙十九年知縣徐京陞建修四十一年知縣祁
聖年教諭程大華重修工未竟知縣翁聖年繼成之
五十八年知縣龔克庸修葺雍正七年教諭萬大中
八年知縣朱瑞世增修
鄖西縣儒學在縣治南明成化間都御史原傑知縣
侯爵建歴知縣劉理王才王綸蘇紳黃鑑邵陽楊震
宇相繼修葺
皇清順治四年知縣賀繩烈重修康熙四十四年知縣
陳志源貢生梁鳳翥重修
保康縣儒學在縣治右明洪武間知縣蘇惠和捐建
明末兵燬
皇清康熙五十二年邑紳士重建
直隸歸州
歸州儒學先在州後山麓之右萬歷戊申知州張尚
儒遷於左明末兵燬
皇清康熙四年知州曹熙衡重建
長陽縣儒學在縣治東明洪武間建成化間知縣李
福劉奎相繼修正德二年教諭劉永祥遷明倫堂後
山下萬歴巳亥復遷山岡明末兵燬
皇清順治間知縣樊維翰捐建於來龍山下漸次修舉
興山縣儒學在縣治東明弘治間徙建東關外未幾
復遷舊址正德間推官陸鰲重修
皇清康熙十一年知縣胥遇捐修知縣王熙隆繼修三
十六年知縣姜元春詳准重修
巴東縣儒學在縣治左明洪武初建隆慶間灾知縣
鄒光裕遷建壽寧寺基萬歷十五年知縣高尚德改
建今所明末兵燬
皇清康熙四年知縣蔣希古創草房三間於今址後十
一年知縣陳銑復建今址二十二年知縣齊祖望增
修
恩施縣儒學舊在南門内明洪武十八年遷南門外
即今文昌閣基址弘治間參議林璜僉事鄭岳復徙
今所俱圯燬
皇清康熙二十四年廵道祖澤深捐建四十五年重修
貢院書院附
武昌府
貢院在府城内鳳凰山南宋建炎中附試九江紹興
甲子各試於郡郡各置院興國江陵茶陵俱有之元
試於城隍廟明正統時始創建今所號舍皆板屋成
化七年重修萬歷元年布政使施堯臣陳瑞易以磚
石上覆以瓦懷宗十五年提學高世泰增修號舍
國朝因之康熙壬午布政使李基和借縣學基拓號千
餘間併原號不滿七千赴試者多至萬餘人癸巳廵
撫劉殿衡布政使李錫按察使牟欽元允南北紳士
劉明經等條呈
題請捐修買民舍拓基址添號五千有竒
芹香書院在府學前舊為社學明成化間提學薛綱
改建今廢
濓溪書院在府學前舊為社圃亭明嘉靖二十四年
都御史張雨改建懷宗六年御史白士麟移建明月
橋西右為濓溪祠祠前鑿池引明月湖水種蓮立坊
額曰愛蓮後廢
江漢書院舊在文昌門内明督學葛寅亮集生徒講
學處後廢
國朝順治初左布政黃志遴張爾素瞿鳳翥移建忠孝
門内康熙間廵撫陳詵張連登次第修葺
東山書院在黃鵠山前相傳東方朔讀書處
南湖書院在武昌縣東半里坐挹平湖諸峯競秀一
邑竒觀宋淳祐中權壽昌軍事京規教授黃瑞諒建
祠奉周張二程朱子南軒東萊七先生闢齋築堂寳
佑中知府叚震午增築堂廡至元間設山長領書院
事至正中達嚕噶齊鐡山重建後燬於兵基存明景
泰間三分其一為府館餘為布政分司
東臯書院在武昌縣明嘉靖二十一年教授朱瓚建
義學書院在嘉魚縣湖西宋建明李永芳修
鳳山書院在蒲圻縣明蔡潮建王儼廖道南有賦今
廢
新溪書院在蒲圻縣新店市宋周風仕建今廢
大宗書院在蒲圻縣治東北明懷宗時提學高世泰
同知縣曾拭建
相山書院在咸寧縣宋馮京讀書處今廢
青陽書院在通城縣儒學東明嘉靖間廵撫顧璘建
疊山書院在興國州宋謝枋得讀書處
義學各州縣並置
漢陽府
鳳山書院在漢陽府儒學後鳳棲山顚
二程書院在黃陂縣魯臺山麓明邑人楊廷蘊縣丞
李成紀重建
甘露書院在黃陂縣甘露山下黃武濱建中祀二程
夫子
西湖書院在孝感縣西湖中明月臺上宋藝祖沽酒
處
義學各縣並置
黃州府
問津書院在黃岡縣北九十里孔子河昔孔子自陳
蔡適楚至此問津石刻孔子使子路問津處八大字
疊石跨津上名孔嘆橋橋北有風亭當孔道顔曰聖
賢路上倚河北岸為孔子山上有講經臺左右為長
沮桀溺畈西北隅為曬書場山麓路旁&KR0691;出一石上
鐫進步處旁勒五廸二字不知始於何時五廸疑鐫
書名字也當津之衝有石屹然名坐石墨池在其右
東隔層巒三里許曰顔子港北十里許曰回車埠蓋
自此返蔡焉唐杜樊川守黃州治間廟祀元龍仁夫
築室山下立講院旋燬於兵明萬歷間知府王世德
推官許惠一建額曰問津書院至今廟貌巍然中奉
先聖像西為仲子祠配以沮溺東祠祀理學先儒祭器
祭田釐然具備士子相率肄習其中邑人上棆上著
有問津書院志
東坡書院在府城宋蘇軾謫居於此明吳淮建
道峯書院在麻城縣牛棚山知縣陳子文為隱士道
峯毛鳳建
南門書院在蘄水縣南謝朝宣建祀王羲之陸羽蘇
軾
老塔書院在羅田縣明正德間郡司馬毛應時建邑
進士王先於此講學齋聯云未審昔人稱老塔請題
今日作東山
崇正書院在蘄州沈龐羅洪先建
陽明書院在蘄州北門外
江漢書院在廣濟縣龍坪明瞿九思與諸生講學處
義學各州縣並置
安陸府
郢門書院在府治陽春臺
文昌書院在府城東里許子胥臺之南前臨漢水左
馬良山右三尖山為郢城最勝地明萬歷丙辰守道
高第吳尚默次第重建為諸生肄業所額曰大觀軒
明末兵燹
國朝順治十六年知府馬逢臯重修塑文昌像於閣上
於季春朔三日率諸生讀書屬文於此後如期而至
十八年推官黃尊光築墻建坊顔曰文昌書院邑人
鄭茂泰有記
同仁書院在潛江縣西明督學劉垓建都御史鄒元
標有記
中洲書院在潛江縣大關帝廟街東明邑人郭世朝
建内有椿桂堂環翠亭講經所大本達道齋
石橋書院在潛江縣今廢
傳經書院在潛江縣前西街
國朝康熙十年知縣王又旦建内為傳經堂堂左為說
詩臺右為操縵軒後為藏書樓樓東西為文場又旦
立有書院約七條
夢野臺書院在天門縣東門内明祭酒魯鐸讀書處
茶陵李文正東陽題額
東湖書院在天門縣東湖岸亦祭酒魯鐸讀書處
象山書院在荆門州西明弘治間參政鍾文俊建祀
陸九淵
義學各縣並置
德安府
長庚書院在府治西白兆山下唐李白讀書處元李
仲章建有記
江漢書院在府城南文筆峯下元儒趙復講學於此
碧霞書院在府城北石柱山上明萬歷丁已督學葛
寅亮建
國朝知府高翺重修
白雲書院在隨州即隨侯得珠處
漢東書院在隨州磚城外即宋元以來舊學
義學各州縣並置
荆州府
荆南書院在府城内南紀門之西康熙已亥年郡守
邱天英買地鼎建並置學田以為諸生課讀之費
竹林書院在公安舊縣寇公祠傍宋南渡後孟琪創
建以處四方流寓之士後存廢址
國朝知縣楊之駢卜遷寇公祠於今縣北門外大道傍
因為義舘有記
崇正書院在石首縣社稷壇左明大學士張璧建今
廢
清江書院在宜都縣清江北一里許白洋驛後元人
文璋藏修之所明正德間邑人向文璽因舊址結屋
三間知縣江朝宗題曰北山書院歲久傾圯嘉靖丁
未知縣陶師文改建於儒學右隙更題曰清江書院
明末毁
六一書院在夷陵州宋歐陽修建
白水書院在枝江縣西三里元巴圖摩歡司建今廢
義學各州縣並置
襄陽府
武侯書院在府儒學東有碑記
隆中書院在隆中山漢諸葛亮隱居處
鳳棲書院在襄陽縣即雲封寺龐統故宅
冽泉書院在習家池明督學葛寅亮建基存
鳳山書院在羊侯廟南明督學顧起鳳建基存
滄浪書院在棗陽縣東一里舊名濯纓亭
文忠書院在光化縣耿家河口明嘉靖間知縣鄭蔓
為歐陽修立萬歷時知縣陳其範遷迎輝街
古南陽書院在均州治南門内
國朝十一年知州党居易修有記
義學各州縣並置
鄖陽府
五賢書院在鄖縣祀周二程張朱
義學各縣並置
直隸歸州
崇化書院在恩施縣
義學各縣並置
湖廣通志卷二十二
