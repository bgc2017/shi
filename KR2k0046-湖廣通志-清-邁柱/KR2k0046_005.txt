湖廣通志卷五
疆域志(形勢附)
書曰荆及衡陽惟荆州荆衡皆山也九州方域惟
荆獨以山表而江漢洞庭合萬川以東注則跨於
江之南北者澤國居多焉其疆宇之廣北通雍豫
南踰五嶺東抵揚州西接巴蜀舟車所集天下莫
能加矣以形勢言之則長江為四瀆之長古稱天
塹洞庭為五湖之長古稱天險鄂州當荆吳江漢
之衝要潭州控交廣之戶牖扼吳蜀之咽喉荆州
距三峽而介重湖襄陽倚湖湘而面關洛常德為
六省通衢五溪要害歴代相傳各為重鎮論形勢
者所務詳也
湖廣全省
湖廣方輿於九州之土最稱曠邈自省城東至江西
九江府瑞昌縣界五百二十里西至四川酉陽宣撫
司界一千五百九十里南至廣西柳州融縣界一千
四百八十五里北至河南汝寧府羅山縣界五百四
十二里東北至江南安慶府宿松縣界五百八十二
里東南至廣東韶州府乳源縣界一千三十五里西
北至陜西漢中府平利縣界一千七百四十一里西
南至貴州黎平府界一千四百六十五里東西廣一
千六百四十七里南北袤一千九百四十七里
武昌府
東五百二十里至江西九江府瑞昌縣界西七里
至漢陽府漢陽縣界南四百里至岳州府臨湘縣界
北七十二里至黃州府黃岡縣界由府治北三千一
百五十五里達於
京師東西廣五百三十二里南北袤四百七十二里
江夏附邑也東至武昌縣界七十二里西至漢
陽府漢陽縣界七里南至咸寧縣界一百三十七
里北至黃州府黃岡縣界七十二里
府東北一百八十里為武昌東至黃州府蘄州界
八十里西至江夏縣界一百二十里南至大冶
縣界十五里北至大江界五里
東南二百八十里為嘉魚東至咸寧縣界八十里
西至岳州府臨湘縣界一百三十五里南至蒲
圻縣界五十五里北至漢陽府漢陽縣界一百里
東南三百六十里為蒲圻東至咸寧縣界七十里
西至岳州府臨湘縣界四十里南至崇陽縣界
四十里北至嘉魚縣界四十里
東南二百四十里為咸寧東至興國州界五十里
西至蒲圻縣界四十里南至通山縣界五十里
北至江夏縣界四十五里
南三百六十里為崇陽東至通山縣界四十五里
西至通城縣界六十五里南至江西南昌府寧
州界一百二十里北至蒲圻縣界三十里
西南五百里為通城東至崇陽縣界五十里西
至岳州府臨湘縣界四十里南至岳州府平江縣
界四十里北至崇陽縣界十里惟東南與江西寧
州石門接壤雍正五年奉查七年立碑定界
東南三百八十里為興國州東至江西九江府德
化縣界九十五里西至崇陽縣界二百五十里
南至江西南昌府武寧縣界一百八十里北至大
江心六十里
東北一百五十里為大冶東至興國州界三十里
西至武昌縣界四十五里南至興國州界五十
里北至武昌縣界七十五里
南一百八十里為通山東至興國州界三十里
西至崇陽縣界四十五里南至江西武寧縣界八
十里北至咸寧縣界三十里
漢陽府
東七里至武昌府江夏縣界西二百里至德安府雲
夢縣界南二百四十里至安陸府沔陽州界北二百
三十里至河南羅山縣界由府治北三千一百五十
里達於
京師東西廣二百七里南北袤四百七十里
漢陽附邑也東至武昌府江夏縣界七里西至
漢川縣界九十里南至安陸府沔陽州界二百四
十里北至黃陂縣界五十里
府西一百二十里為漢川東至漢陽縣界三十里
西至沔陽州天門縣界九十里南至安陸府沔
陽州界一百里北至德安府雲夢縣界四十里
東北一百二十里為黃陂東至黃州府黃岡縣界
五十里西至孝感縣界六十里南至漢陽縣界
五十里北至河南羅山縣界一百八十里
北一百四十里為孝感東至黃陂縣界六十里
西至德安府雲夢縣界十里南至漢川縣界三十
里北至河南羅山縣界二百七十里
黃州府
東五百一十里至江南安慶府界西一百五十五里
至漢陽府界南十里至武昌府武昌縣界北四百七
十里至河南汝寧府界由府治北三千二百六十里
達於
京師東西廣六百六十五里南北袤四百八十里
黃岡附邑也東至蘄水縣界四十里西至漢陽
府黃陂縣界一百五十里南至武昌府武昌縣界
十里北至麻城縣界一百二十里
府東南一百一十里為蘄水東至江南英山縣界
九十里西至黃岡縣界七十里南至蘄州界五
十里北至羅田縣界九十里
東一百六十里為羅田東至江南英山縣界五十
里西至黃岡縣界三十里南至蘄水縣界十五
里北至河南商城縣界一百四十五里
東北一百八十里為麻城東至羅田縣界九十里
西至黃安縣界五十里南至黃岡縣界五十里
北至河南汝寧府光山縣界一百里
北二百四十里為黃安東至麻城縣界四十里
西至漢陽府黃陂縣界四十里南至黃岡縣界八
十里北至河南汝寧府光山縣界八十里
東一百八十里為蘄州東至廣濟縣界四十里
西至大江界十里南至武昌府興國州界十里
北至蘄水縣界四十里
東二百五十里為廣濟東至黃梅縣界七十里
西至蘄州界三十里南至大江界七十里北至
蘄水縣界五十里
東三百五十里為黃梅東至江南安慶府宿松縣
界二十五里西至廣濟縣界二十五里南至江
西九江府德化縣界一百里北至蘄州界七十里
安陸府
東二百七十里至德安府應城縣界西二百五十里
至荆州府江陵縣界南六百二十五里至岳州府臨
湘縣界北一百二十里至襄陽府宜城縣界由府治
北三千二百里達於
京師東西廣五百二十里南北袤七百四十五里
鍾祥附邑也東至京山縣界三十五里西至荆
門州界八十五里南至潛江縣界一百九十里
北至襄陽府宜城縣界一百二十里
府東一百五十里為京山東至德安府應城縣界
一百二十里西至鍾祥縣界一百一十五里南
至天門縣界六十里北至德安府隨州界一百二
十五里
南二百二十里為潛江東至沔陽州界三十里
西至荆州府江陵縣界一百二十里南至荆州府
監利縣界八十里北至京山縣界六十里
南三百二十五里為沔陽州東至漢陽府漢川縣
界一百七十里西至潛江縣界一百里南至岳
州府臨湘縣界二百二十五里北至天門縣界七
十里
東南二百二十里為天門東至漢陽府漢川縣界
九十里西至京山縣界九十里南至沔陽州界
一百二十里北至應城縣界八十里
西九十里為荆門州東至鍾祥縣界八十五里
西至當陽縣界六十里南至荆州江陵縣界一百
六十五里北至襄陽府宜城縣界一百八十里
西二百一十里為當陽東至荆門州界七十里
西至荆州府夷陵州界七十里南至荆州府枝江
縣界六十里北至荆州府遠安縣界八十里
德安府
東八十里至漢陽府孝感縣界西三百里至襄陽府
棗陽縣界南二百里至漢陽府漢川縣界北一百八
十里至河南信陽州恨這關界由府治北三千四百
八十里達於
京師東西廣三百八十里南北袤三百八十里
安陸附邑也東至雲夢縣界六十里西至隨州
界一百三十里南至應城縣界八十里北至應
山縣界九十里
府東南六十里為雲夢東至漢陽府孝感縣界三
十里西至應城縣界二十里南至漢陽府漢川
縣界五十三里北至安陸縣界四十里
南八十里為應城東至雲夢縣界三十里西至
安陸府京山縣界六十里南至漢陽府漢川縣界
六十里北至安陸縣界四十三里
西北一百三十里為隨州東至安陸縣界一百三
十里西至安陸府鍾祥縣界二百里南至安陸
府京山縣界九十里北至河南南陽府唐縣界二
百五十里
北九十里為應山東至漢陽府孝感縣界七十里
西至安陸縣界四十里北至河南信陽州界九
十里
荆州府
東二百里至安陸府沔陽州界西五百二十五里至
歸州界南一百九十里至岳州府澧州界北二十里
至安陸府荆門州界由府治北三千二百八十里達
於
京師東西廣七百二十五里南北袤二百一十里
江陵附邑也東至安陸府潛江縣界七十五里
西至枝江縣界四十里南至公安縣界五十里
北至安陸府荆門州界二十里
府南一百二十里為公安東至岳州府安鄉縣界
七十里西至松滋縣界五十里南至澧州界六
十五里北至江陵縣界七十里
東南一百八十里為石首東至監利縣界一百二
十里西至公安縣界七十里南至岳州府華容
縣界三十里北至監利縣界八十里
東二百四十里為監利東至安陸府沔陽州界一
百七十里西至江陵縣界八十里南至岳州府
華容縣界二十五里北至安陸府沔陽州界一百
三十里
西南一百二十里為松滋東至公安縣界八十里
西至枝江縣界四十里南至澧州界一百九十
里北至江陵縣界九十里
西一百八十里為枝江東至江陵縣界一百八十
里西至宜都縣界三十里南至松滋縣界六十
里北至宜都縣界三十里
西三百四十里為夷陵東至安陸府當陽縣界一
百四十里西至歸州界一百一十五里南至宜
都縣界六十里北至襄陽府南漳縣界三百五十
里
西北一百八十里為宜都東至枝江縣界五十里
西至歸州長陽縣界五十里南至澧州界八十
里北至夷陵州界五十里
西北二百四十里為遠安東至安陸府荆門州界
七十里西至夷陵州界五十里南至安陸府當
陽縣界十五里北至襄陽府南漳縣界一百里
襄陽府
東二百一十里至德安府隨州界西四百六十里至
鄖陽府鄖縣界南一百八十里至安陸府荆門州界
北九十里至河南南陽府新野縣界由府治北三千
六百二十里達於
京師東西廣七百七十里南北袤二百七十里
襄陽附邑也東至棗陽縣界七十里西至榖城
縣界六十里南至宜城縣界六十里北至河南
新野縣界九十里
府東南一百二十里為宜城東至棗陽縣界七十
里西至南漳縣界五十里南至安陸府鍾祥縣
界七十里北至襄陽縣界五十里
西南一百二十里為南漳東至宜城縣界八十里
西至鄖陽府保康縣界一百三十里南至荆州府
遠安縣界三百六十里北至榖城縣界六十里
東北一百四十里為棗陽東至德安府隨州界八
十里西至襄陽縣界八十里南至安陸府鍾祥
縣界一百二十里北至河南唐縣界六十里
西北一百四十里為榖城東至襄陽縣界九十里
西至均州界一百二十里南至南漳縣界一百
一十里北至光化縣界三十里
西一百八十里為光化東至襄陽縣界六十里
西至均州界六十里南至榖城縣界二十五里
北至河南鄧州界五十里
西北三百九十里為均州東至光化縣界一百二
十里西至鄖陽府鄖縣界五十里南至榖城縣
界一百四十里北至河南内鄉縣界一百二十里
鄖陽府
東一百五十里至河南淅川縣界西五百六十里至
陜西平利縣界南一百二十里至襄陽府均州界北
二百八十里至陜西商州界由府治北二千五百里
達於
京師東西廣七百一十里南北袤四百里
鄖縣附邑也東至襄陽府均州界六十里西至
鄖西縣界七十里南至房縣界一百六十里北
至陜西商州界一百二十里
府南三百一十里為房縣東至保康縣界一百八
十里西至竹山縣界一百五十里南至歸州興
山縣界四百五十里北至鄖陽縣界八十里
西南三百六十里為竹山東至房縣界六十里
西至竹谿縣界一百一十里南至房縣界九十里
北至陜西白河縣界二百四十里
西南五百九十里為竹谿東至竹山縣界六十里
西至陜西平利縣界五十里南至四川奉節縣界
三百六十里北至竹山縣界四十里
西一百四十里為鄖西東至鄖縣界七十里西
至陜西白河縣界一百二十里南至鄖縣界五十
里北至陜西山陽縣界一百二十里
西北二百里為保康東至襄陽府榖城縣界五十
里西至歸州興山縣界一百八十里南至襄陽
府南漳縣界九十里北至房山縣界一百里
歸州
東至夷陵州界一百九十里西至四川䕫州府巫山
縣界一百八十里南至澧州石門縣界一百七十五
里北至鄖陽府房縣界二百七十里由州東北三千
八百一十里達於
京師東西廣三百里南北袤四百四十五里
州東南一百九十五里為長陽東至宜都縣界一
十五里西至巴東縣界五里南至澧州石門縣
界八十五里北至歸州界六十里
西九十里為巴東東至歸州界五十五里西至
四川䕫州府巫山縣界九十里南至長沙縣界三
百五十里北至鄖陽府房縣界六百里
北九十里為興山東至夷陵州界一百里西至
巴東縣界一百五十里南至歸州界四十里北
至鄖陽府房縣界二百七十里
西南四百五十里為恩施東至歸州界三百一十
里西至四川酉陽宣撫司界南至安定峒北
至石柱宣撫司界
形勢(附)
全省
禹貢荆及衡陽惟荆州周禮職方氏其山鎮曰衡山
其澤藪曰雲夢其川曰江漢其浸曰穎湛左傳楚國
方城以為城漢水以為池國策楚天下之彊國西有
黔中巫郡東有夏州海陽南有洞庭蒼梧北有陘塞
郇陽地方五千餘里吳志沃野千里有金城之固晉
陸機論長江制其區宇峻山帶其封域廣輿記大江
中貫五溪外錯漢水為帶衡嶽為鎮洞庭雲夢為池
此形勢之大概也荆州當巴蜀之衝鄖陽綰商陜之
要襄德北枕河雒辰沅南蔽滇黔郴永上連兩粤蘄
黃下接三吳地之四通五達莫楚若矣鄭元慶史約
控雍引揚連粤兼豫襟帶江漢包絡湖湘跨壓羅施
役屬谿洞地居津要舊志荆於九州之土最稱閎衍
包絡衡貫神禹之迹遍焉
武昌府
吳趙咨使魏對江漢為池記室新書扼束江湖襟帶
吳楚晉左思吳都賦郊圻之内奥都邑之綱紀劉宋
何尚之議通接雍梁實為津要齊志地居形要控接
湘川邊帶漢沔喬大觀南樓賦地接峴荆江吞雲夢
南齊志黃鵠磯邊江峻山險唐趙憬鄂州新廳記當
荆吳江漢之衝要宋志南扺五嶺北連襄漢元巴延
鄂城議襟山帶江江南要區元元明善武昌路學記
墉山而城塹江而池
江夏縣附郭
武昌縣史記北背漢水南鎮雉峯西山鎖樊口之險
鳳臺塞石盤之流
嘉魚縣韓陽學記武昌上游之邑湘湖要衝之區
蒲圻縣唐岳縣記挹蓴川之清流有龍潭之美跡山
川綢繆人物偉麗
咸寧縣何廷韜登高記鍾臺白望排左堆青紫潭黃
塘右眺罨靄
崇陽縣舊志中州二水平分壺頭萬山迴合金城踞
白石之港龍泉泓丹井之巔
通城縣劉賢建邑治碑文北背雋水南面銀山東連
黃龍幕阜之竒西挹衡嶽洞庭之勝
興國州吳國倫碑銘内包山澤外塹長江
大冶縣虞集學記在江湖之表山川包絡形氣涵蓄
通山縣王星耀羊山賦荆揚之介翼斗之墟奄兹包
絡山川縈紆
漢陽府
禹貢江漢朝宗于海元和郡志前枕蜀江北帶漢水
唐賈至秋興亭記仰視大别之固俯眺滄浪之浸通
鑑路通荆雍控引秦梁宋蔡純臣寥廓臺記山光水
色四環交映
漢陽縣附郭
漢川縣尹大本去思碑地瀕江漢衆流之滙
黃陂縣王朴題名記木蘭拱秀灄水包環
孝感縣舊通志九嵕疊嶂於東南澴水洄濴於西北
黃州府
齊安志淮楚之交唐李勣制濱帶江淮唐刺史修文
宣王廟記前界大江後接崇阜宋王禹偁月波樓詩
淮甸上游宋蘇軾黃州詩長江遶郭蘇軾赤壁賦山
川相繆王禹偁表地連雲夢城倚大江宋張耒雜志
一大藪澤宋關詠神光觀記古淮壖上腴郡志鎖鑰
金城三楚重鎮
黃岡縣附郭
蘄水縣王鎔學記鳳棲玉臺之迴翔登瀛天馬之拱
向
羅田縣晏清志序枕固陵控英六勢當要衝
麻城縣梅國正漕運議介在萬山之中襟一衣帶之
水
黃安縣舊志東南峙三角五雲之竒觀西北連天臺
僊居之勝槩
蘄州興復舊治記北接光蔡東峙灊皖
廣濟縣張鳳梧學記邑介江黃地僻以簡
黃梅縣黎淳學記龍坪破額諸山争竒競秀於萬里
雲山之表
安陸府
唐劉丹記西浮江漢東馳京嶺郡志上接漢江下連
湘水風土考古記舟車往來水陸之衝輿地紀勝維
兹七澤之南實倚重湖之右宋朱昂廣澤廟序襟帶
隨郢腹背吳楚地窪而卑水漾而瀦荆門軍記西控
巴峽扼其喉咽東連鄢郢為之襟帶宋陸九淵議居
江漢之間為四集之地
鍾祥縣附郭
京山縣舊志北眺聊屈南望潛沔
潛江縣舊志江沱漢潛環水以為固道隆清溪據嶺
以為高
沔陽州復州廳壁記地濱江漢川澤之區
天門縣張允之德政頌南流襄漢東盡滄浪
荆門州荆門軍鼓角樓記環列重山帶繞大澤
當陽縣袁昌祚四公祠碑臂引宛洛掖控秦韓膺附
襄沔脉維吳楚
德安府
漢東志介襄郢申漢之間元和郡縣志其城三重西
枕溳水李白代答孟少府移文連翼軫之分野控荆
衡之遠勢文獻通考巖石隘狹道路交錯宋李元衡
鎮楚堂記為一都會宋黃世長詩接秦頭分楚尾
安陸縣附郭
雲夢縣丘堂賦東南奥區上流淵藪
應城縣舊志靈池炎歊潛行乎楚國温泉淵静奮發
乎京山
隨州趙賢儒學碑記隨居漢東表介周楚厲山氏之
遺墟
應山縣顔木修城記彊域險阻鎮重威遠
荆州府
周官職方氏辨九州之國正南曰荆州山海經景山
東北曰荆山顔師古曰北據荆山南及衡山之陽漢
書西通巴巫南有雲夢之饒亦一都會蜀諸葛亮傳
北據漢沔利盡南海東連吳會西通巴蜀吳甘寧傳
山陵形便江川流通元和志上流重鎮宋王庶議左
吳右蜀前臨江漢郭見義三游洞記距三峽之口介
重湖之尾宋史楊霆傳雄據上流表裏襄漢
江陵縣附郭
公安縣趙南豐文據荆南之扼塞為楚北之要區
石首縣江朝宗題名碑馬鞍龍蓋峙於前繡嶺八仙
環於後巴蜀之水右順其趨荆楚之流左通其滙
監利縣劉環築城碑記襟江帶漢為南郡之望
松滋縣張居正縣治碑西接䕫峽面江阻山亦南郡
之要區
枝江縣舊志江分數枝以瀠洄洲横百里而擁護
夷陵州歐陽修至喜堂記地濱大江楚之西境江山
美秀無不可愛
宜都縣郭璞江賦虎牙桀竪以屹崒荆門鬭竦而磐
礴
遠安縣左傳江漢睢漳楚之望也
襄陽府
舊實錄跨連荆蜀控扼南北吳魯肅說孫權云外帶
江漢内阻山陵魏司馬懿云水陸之衝禦寇要地晉
順陽國碑挾大漢以為池面崇山以為固晉習鑿齒
記檀溪帶其西峴山亘其南晉庾亮表北接宛許南
阻漢水晉庾翼文西接益梁與關隴咫尺北去河洛
不盈千里宋陳亮傳南極湖湘北控關洛
襄陽縣附郭
宜城縣舊志&KR1274;序倚毓秀之山雙池湧跳珠之水
南漳縣李詞伯御書閣記古稱壯縣後並中廬密邇
畿甸
榖城縣舊志東連三峴西接上流
棗陽縣王祖商學記介唐鄧之間扼襄樊之要
光化縣王從善新建城記中原之襟喉一郡之障蔽
均州沈暉學記襄郡大州漢水出其西北荆南諸山
環其東南
鄖陽府
楚紀東通襄鄧西逼秦蜀南接荆澧北控商洛溪流
湍激厓徑險﨑府志四塞奥區三邊重鎮孫繼魯明
倫堂記環山帶漢居荆襄宛洛之間為國家要害地
房州譙樓記楚蜀咽喉之會
鄖縣附郭
房縣薛綱集十盤山影八度泉聲重重天險之地
竹山縣舊志東接均房西踞岷漢北通漢水南抵荆
衡有方城天險之保障為上庸子國之分封
竹谿縣舊志上庸雄峻鎮於北畫屏竒秀標於西
鄖西縣王世貞文集南通漢水西逼商州
保康縣徐學謨詩澗水流城岩巒湧郭
直隸歸州
秭歸志面施黔背金房舊志五峯環其東客星峙其
西舊志荆巴之會
長陽縣田思遠書序川巖險阻星分軫度之次楚郢
間一都會
巴東縣宮夢仁志序控房陵拊夜郎亘夔蜀為荆南
要害
興山縣舊志練成諸山環繞於北建陽一峽利涉於
南
恩施縣舊志東臨荆湖西抵巴蜀近瞰巫峽遠控夜
郎
湖廣通志卷五
