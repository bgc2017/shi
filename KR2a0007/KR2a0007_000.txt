御製題宋版前漢書
冠冕琳瑯天祿收因刊書目閱從頭(内府舊藏宋槧前漢書為天禄琳瑯)
(之冠兹因校勘四庫全書總目復閱及之更覺其精妙罕匹)吳蔵本自趙魏國楚得
重歸王弇州久入上方不知故(其書初為趙孟頫所蔵入明則自陸顧兩家展)
(轉流傳歸之王世貞趙與王皆于卷前自畫其像王并有䟦向雄題識簡端亦未及此次之經意也)兹編
四庫識其由舊杯新斝多佳玉却笑無能大白浮
御製讀漢書
父欲安劉劉未安子謀安吕吕為殘其基高帝失長算
平勃奚稱智力殫
張良進四皓非安劉實害劉此杜牧之卓識向曾屢
見題詠兹不複綴夫辟疆非良之子乎乃以安吕之
計教陳平平巧詐患失之小人也圖脫禍而聽其言
吕氏權由此起設非后死而軍左袒則天下已為吕
矣平勃又焉能安劉哉然其失總因高帝既知惠帝
不類已當廢之而立文帝乃牽私愛而欲立如意夫
如意孺子也焉知其類已乎此由寵戚姬耳卒致戚
姬為人彘惠帝引酒自廢而高帝諸子被殺者復三
人吾以為吕雉之禍實高帝自召之而陳平之請封
諸吕實佐之謂之為巧詐患失之小人不亦宜乎
御製讀叔孫通傳
叔孫待詔時䛕言免虎口漢王憎儒服短衣隨左右緜
蕞肄朝儀百官敬奔走尊卑各以次奉觴起上夀稷嗣
拜奉常五百賜金受諸生悉為郎分金不已有諸生乃
推伏叔孫聖人否子輿闢衍儀其道比妾婦賢哉魯兩
生窮不失所守
御製讀前漢書汲黯傳
踞厠視侍中如孟說各殊劉云當從孟吾亦云然乎(漢書注如)
(淳以厠為溷孟康以厠為牀邊側孟說似屬近理可從不則常人登溷尚知避人况人主乎即令宴見何難少)
(須乃有聽其就溷入視之事曲解相沿盖特泥沛公如厠之文亦由馬遷誣記為作俑耳)丞相弘宴
覲時或不冠夫均應為輕之亦失禮貎無不冠不見黯
遥望避帷趨其敬有如此何不重用渠然吾有疑焉治
身禮樂須弗冠以臨下豈為恭已模蘭臺語過夸馬遷
之同途讀史貴明理乃鮮失于誣
御製讀蘇武傳
成仁不辱自堪表齧雪餐㫋恐未然遷史好竒班亦爾
子輿早及武成篇(常謂正史當存實錄毋貴竒特苟其事足信人義足勸世斯可矣如蘇武)
(之仗節誓死不辱君命誠人臣之極則&KR0757;節牧羝有百折不回之氣匈奴敬之始而絶飲繼則給食是誠情理)
(所必有而亦忠貞之可傳也若必謂齧雪咽㫋則雪或可齧㫋必不可咽即一時齧之咽之亦非數日可常藉以)
(不死之事以是為武節將恐智者疑其不然矣予故論其竒而闢之又武掘野鼠去草實而食之張宴注謂取)
(鼠及草實并而食之師古是蘇林之說以為取鼠所蔵草實而食之張注誠舛鼠無可食之理而劉攽以為北)
(方野鼠之類甚多皆可食誠堪噴飯今漠北有野鼠蒙古名曰鄂和托那每取草實蔵穴中以為食其草實之)
(名則曰墨克爾他槩弗取喀爾喀窮乏之人多有掘得之以為充饑具然必留少許於穴中盖謂既攘彼食不)
(宜盡絶其粮致饑而死也此事足徵武所為而惜蘇林師古所載皆未詳故並識之)
御製讀蕭望之傳
東海有鉅儒治經修素履露索不肯聽抱關為禄仕宣
廟嚮聞名對策稱進止一歲乃三遷何以酬知己雅意
本在朝平原辭刾史馮翊復移病諭意事方視雖曰不要
君其孰信乎此義利抗明辨而胡自擅使大閑固未踰
小節詎盡美恭顯方枋政薰蕕無合理子伋上書訟適
用速讒毁浸潤災无妄延緣禍自取(叶)慷慨飲藥終足
以厲懦鄙一再猶不知渭陵實暗矣
御製讀史丹傳
史美頃侯輔道周皇孫燕啄竟貽憂恰如杜牧評黃綺
不是安劉是滅劉
御製讀翟方進傳
孤童耻小史携母旅京師努力績經學名節頗自持謙
牧讓胡常藉甚名譽馳劾免兩司隸風厲人共知胡乃
右丞相託言漢舊儀御坐為起立在輿為下之太陽下
同物仰照真乖宜薛宣誡掾史豈得謂無私其後果代
宣公絜弗苟為求指濟深文好勝勇遂非疾惡固云直
修怨寧匪巇長辜猶隐諱星變遂戚貽白馬賜上尊啜
泣亦已遲反復鴻隙陂童謠翟子威
御製讀龔遂傳
賣劍令買牛賣刀令買犢千古傳名談此義欠三復賣
必有買者刀劒仍齊俗力耕果誰是何致有積蓄設曰
售他方道遠舂糧宿以隣國為壑亦非王政穆王生所
教言天子悅謙牧日日不相視悤忙醉相告少卿本通
政明經藴以夙數語誰弗知奚待彼私淑馬遷已好竒
孟堅繼其躅不如斯者多史策誠難讀
前漢書敘例
唐正議大夫行祕書少監琅邪縣開國子顏師古撰
儲君體上哲之姿膺守器之重俯降三善博綜九流觀
炎漢之餘風究其終始懿孟堅之述作嘉其宏贍以為
服應曩說疎紊尚多蘇晉衆家剖斷蓋尠蔡氏纂集尤
為抵捂自兹以降蔑足有云悵前代之未周愍將來之
多惑顧召幽仄俾竭芻蕘匡正暌違徼揚鬱滯將以博
喻胄齒遠覃邦國弘敷錦帶啓導青衿曲禀宏規備蒙
嘉惠增榮改觀重價流聲斗筲之材徒思罄力駑蹇之
足終慙遠致歲在重光律中大吕是謂涂月其書始就
不耻狂簡輙用上聞粗陳指例式存揚㩁
漢書舊無註解唯服虔應劭等各為音義自别施行至
典午中朝爰有晉灼集為一部凡十四卷又頗以意增
益時辯前人當否號曰漢書集註屬永嘉喪亂金行播
遷此書雖存不至江左是以爰自東晉迄于梁陳南方
學者皆弗之見有臣瓚者莫知氏族考其時代亦在晉
初又總集諸家音義稍以已之所見續厠其末舉駮前
說喜引竹書自謂甄明非無差爽凡二十四卷分為兩
帙今之集解音義則是其書而後人見者不知臣瓚所
作乃謂之應劭等集解王氏七志阮氏七錄並題云然
斯不審耳學者又斟酌瓚姓附著安施或云傅族旣無
明文未足取信蔡謨全取臣瓚一部散入漢書自此以
來始有注本但意浮功淺不加隱括屬輯乖舛錯亂實
多或乃離析本文隔其辭句穿鑿妄起職此之由與未
注之前大不同矣謨亦有兩三處錯意然於學者竟無
弘益
漢書舊文多有古字解說之後屢經遷易後人習讀以
意刊改傳寫既多彌更淺俗今則曲覈古本歸其眞正
一往難識者皆從而釋之
古今異言方俗殊語末學膚受或未能通意有所疑輙
就增損流遯忘返穢濫實多今皆刪削克復其舊
諸表列位雖有科條文字繁多遂致舛雜前後失次上
下乖方昭穆參差名實虧廢今則尋文究例普更刊整
澄蕩愆違審定阡陌就其區域更為局界非止尋讀易
曉庶令轉寫無疑
禮樂歌詩各依當時律呂修短有節不可格以恒例讀
者茫昧無復識其斷章解者支離又乃錯其句韻遂使
一代文采空韞精奇累葉鑽求罕能通習今並隨其曲
折剖判義理歴然易曉更無疑滯可得諷誦開心順耳
凡舊注是者則無間然具而存之以示不隱其有指趣
略舉結約未伸衍而通之使皆備悉至於詭文僻見越
理亂真匡而矯之以祛惑蔽若汎說非當蕪辭競逐苟
出異端徒為煩冗秪穢篇籍蓋無取焉舊所闕漏未嘗
解說普更詳釋無不洽通上考典謩旁究蒼雅非苟臆
說皆有援據六蓺殘缺莫覩全文各自名家揚鑣分路
是以向歆班馬仲舒子雲所引諸經或有殊異與近代
儒者訓義弗同不可追駮前賢妄指瑕纇曲從後說苟
會扄塗今則各依本文敷暢厥指非不考練理固宜然
亦猶康成注禮與其書易相偝元凱解傳無係毛鄭詩
文以類而言其意可了爰自陳項以迄哀平年載旣多
綜輯斯廣所以紀傳表志時有不同當由筆削未休尚
遺秕稗亦為後人傳授先後錯雜隨手率意遂有乖張
今皆窮波討源搆會甄釋
字或難識兼有借音義指所由不可暫闕若更求諸别
卷終恐廢於披覽今則各於其下隨即翻音至如常用
可知不涉疑昧者衆所共曉無煩翰墨
近代注史競為該博多引雜說攻擊本文至有詆訶言
辭掎摭利病顯前修之紕僻騁已識之優長乃效矛盾
之仇讐殊乖粉澤之光潤今之注解翼贊舊書一遵軌
轍閉絶岐路
諸家注釋雖見名氏至於爵里頗或難知傳無所存具
列如左
荀悅字仲豫潁川人後漢秘書監(撰漢紀三十卷其事皆出漢書宋祁曰)
(景祐間余靖校本注末有後人取悅所著書入於注本十一字)
服虔字子愼滎陽人後漢尚書侍郎高平令九江太守
(初名重改名祗後定名虔)
應劭字仲瑗(一字仲援一字仲遠)汝南南頓人後漢蕭令御史營
令泰山太守
伏儼字景宏琅邪人
劉德北海人
鄭氏晉灼音義序云不知其名而臣瓚集解輙云鄭德
旣無所據今依晉灼但稱鄭氏耳(宋祁曰景祐余靖校本云鄭氏舊)
(傳晉灼集注云北海人不知其名而臣瓚以為鄭德今書但稱鄭氏)
李斐不詳所出郡縣
李奇南陽人
鄧展南陽人魏建安中為奮威將軍封高樂鄉侯
文穎字叔良南陽人後漢末荆州從事魏建安中為甘
陵府丞
張揖字稚讓清河人(一云河間人)魏太和中為博士(止解司馬相如)
(傳一卷)
蘇林字孝友陳留外黃人魏給事中領秘書監散騎常
侍永安衛尉大中大夫黃初中遷博士封安成亭侯
(宋祁曰景祐余靖校本孝友字下有一云彦友四字安成亭侯無亭字)
張晏字子博中山人
如淳馮翊人魏陳郡丞
孟康字公休安平廣宗人魏散騎侍郎宏農太守領典
農校尉勃海太守給事中散騎常侍中書令後轉為
監封廣陵亭侯
項昭不詳何郡縣人
韋昭字弘嗣吳郡雲陽人吳朝尚書郎太史令中書郎
博士祭酒中書僕射封高陵亭侯
晉灼河南人晉尚書郎
劉寳字道眞高平人晉中書郎河内太守御史中丞太
子中庶子吏部郎安北將軍(侍皇太子講漢書别有駮義宋祁曰景祐余)
(靖校本云劉寳字道宇高平人晉吏部侍郎餘無說)
臣瓚不詳姓氏及郡縣(宋祁曰景祐余靖校本云臣瓚不知何姓案裴駰史記序云)
(莫知姓氏韋稜續訓又言未詳而劉孝標類苑以為于瓚酈元注水經以為薛瓚姚察訓纂云案庾翼集)
(于瓚為翼主簿兵曹參軍後為建威將軍晉中興書云翼病卒而大將于瓚等作亂翼長史江虨誅之于)
(瓚乃是翼將不載有注解漢書然瓚所采衆家音義自服虔孟康以外並因晉亂湮滅不傳江左而高紀)
(中瓚案茂陵書文紀中案漢祿秩令此二書亦復亡失不得過江明此瓚是晉中朝人未喪亂之前故得)
(具其先輩音義及茂陵書漢令等耳蔡謨之江左以瓚二十四卷散入漢書今之注也若謂為于瓚乃是)
(東晉人年代前後了不相會此瓚非于足可知矣又案穆天子傳目錄云祕書校書郎中傅瓚校古文穆)
(天子傳曰記穆天子傳者汲縣人不準盗發古塜所得書今漢書音義臣瓚所案多引汲書以駮衆家訓)
(義此瓚疑是傅瓚瓚時職典校書故稱臣也顔師古曰後人斟酌瓚姓附之傅族耳既無明文未足取信)
郭璞字景純河東人晉贈弘農太守(止注相如傳序及游獵詩賦)
蔡謨字道明陳留考城人東晉侍中五兵尚書太常領
祕書監都督徐兗青三州諸軍事領徐州刺史左光
祿大夫開府儀同三司領揚州牧侍中司徒不拜贈
侍中司空諡文穆公
崔浩字伯深清河人後魏侍中特進撫軍大將軍左光
祿大夫司徒封東郡公(撰荀悅漢紀音義宋祁曰景祐校本作字伯淵)
前漢書敘例考證
儲君體上哲之姿云云(臣召南)按顔師古因太子承
乾之命注釋漢書故此序首言儲君其書成於貞觀
十五年歲在辛丑故曰歲在重光也
苟會扄塗監本别本俱訛作局塗非也今從古本改
諸家注釋雖見名氏云云(臣浩)按此另為一條監本接
連前文非是今提行寫
魏建安中顧炎武日知錄曰敘例列姓氏鄧展文穎
下並云魏建安中建安乃獻帝年號雖政出曹氏不
得遽名以魏(臣召南)按日知錄說是又文穎魏建安
中為甘陵府丞按兩漢無府丞官名甘陵改自安帝
或如續志太常屬官每陵園令各一人丞及校長各
一人則文穎為甘陵丞不得云為甘陵府丞也
清河人一云河間人河間訛阿間今改正(臣召南)按
師古所列諸家名氏自荀悦至崔浩共二十三人而
監本載宋景祐時余靖上言總先儒注解名姓可見
者三十五人蓋三十五係二十三傳寫之訛也不然
宋祁謂諸家名氏已附注顏師古敘例之下益不可
解矣
前漢書敘例考證
前漢書目錄正史類
漢蘭臺令史班固撰
唐正議大夫行祕書少監琅邪縣開國子顏師古注
帝紀
前漢書卷一上
帝紀第一上
高祖(邦)
前漢書卷一下
帝紀第一下
高祖
前漢書卷二
帝紀第二
惠帝(盈)
前漢書卷三
帝紀第三
高后(雉)
前漢書卷四
帝紀第四
文帝(恒)
前漢書卷五
帝紀第五
景帝(啓)
前漢書卷六
帝紀第六
武帝(徹)
前漢書卷七
帝紀第七
昭帝(弗陵)
前漢書卷八
帝紀第八
宣帝(詢)
前漢書卷九
帝紀第九
元帝(奭)
前漢書卷十
帝紀第十
成帝(驁)
前漢書卷十一
帝紀第十一
哀帝(欣)
前漢書卷十二
帝紀第十二
平帝(衎)
表
前漢書卷十三
表第一
異姓諸侯王
前漢書卷十四
表第二
諸侯王
前漢書卷十五上
表第三上
王子侯
前漢書卷十五下
表第三下
王子侯
前漢書卷十六
表第四
高惠高后孝文功臣
前漢書卷十七
表第五
景武昭宣元成哀功臣
前漢書卷十八
表第六
外戚恩澤侯
前漢書卷十九上
表第七上
百官公卿
前漢書卷十九下
表第七下
百官公卿
前漢書卷二十
表第八
古今人
志
前漢書卷二十一上
志第一上
律歴
前漢書卷二十一下
志第一下
律歴
前漢書卷二十二
志第二
禮樂
前漢書卷二十三
志第三
刑法
前漢書卷二十四上
志第四上
食貨
前漢書卷二十四下
志第四下
食貨
前漢書卷二十五上
志第五上
郊祀
前漢書卷二十五下
志第五下
郊祀
前漢書卷二十六
志第六
天文
前漢書卷二十七上
志第七上
五行
前漢書卷二十七中之上
志第七中之上
五行
前漢書卷二十七中之下
志第七中之下
五行
前漢書卷二十七下之上
志第七下之上
五行
前漢書卷二十七下之下
志第七下之下
五行
前漢書卷二十八上
志第八上
地理
前漢書卷二十八下
志第八下
地理
前漢書卷二十九
志第九
溝洫
前漢書卷三十
志第十
藝文
列傳
前漢書卷三十一
列傳第一
陳勝項羽
前漢書卷三十二
列傳第二
張耳(子敖)陳餘
前漢書卷三十三
列傳第三
魏豹田儋
韓王信
前漢書卷三十四
列傳第四
韓信彭越
英布盧綰
吳芮
前漢書卷三十五
列傳第五
荆王(賈)燕王(澤)
吳王(濞)
前漢書卷三十六
列傳第六
楚元王(交)劉向(子歆)
前漢書卷三十七
列傳第七
季布欒布
田叔
前漢書卷三十八
列傳第八(高五王)
齊悼惠王(肥)趙隱王(如意)
趙幽王(友)趙共王(恢)
燕靈王(建)
前漢書卷三十九
列傳第九
蕭何曹參
前漢書卷四十
列傳第十
張良陳平
王陵周勃(子亞夫)
前漢書卷四十一
列傳第十一
樊噲酈商
夏侯嬰灌嬰
傅寬靳歙
周緤
前漢書卷四十二
列傳第十二
張蒼周昌
趙堯任敖
申屠嘉
前漢書卷四十三
列傳第十三
酈食其陸賈
朱建婁敬
叔孫通
前漢書卷四十四
列傳第十四
淮南厲王(長)衡山王(賜)
濟北王(勃)
前漢書卷四十五
列傳第十五
蒯通伍被
江充息夫躬
前漢書卷四十六
列傳第十六
石奮衛綰
直不疑周仁
張敺
前漢書卷四十七
列傳第十七(文三王)
梁孝王(武)代孝王(參)
梁懷王(揖)
前漢書卷四十八
列傳第十八
賈誼
前漢書卷四十九
列傳第十九
爰盎鼂錯
前漢書卷五十
列傳第二十
張釋之馮唐
汲黯鄭當時
前漢書卷五十一
列傳第二十一
賈山鄒陽
枚乘(子臯)路溫舒
前漢書卷五十二
列傳第二十二
竇嬰田蚡
灌夫韓安國
前漢書卷五十三
列傳第二十三(景十三王)
河間獻王(德)臨江哀王(閼)
臨江閔王(榮)魯恭王(餘)
江都易王(非)膠西于王(端)
趙敬肅王(彭祖)中山靖王(勝)
長沙定王(發)廣川惠王(越)
膠東康王(寄)清河哀王(乘)
常山憲王(舜)
前漢書卷五十四
列傳第二十四
李廣(孫陵)蘇建(子武)
前漢書卷五十五
列傳第二十五
衛青
霍去病(李息其公孫敖趙食郭昌)(李沮德張次公奴趙信路博趙破)
前漢書卷五十六
列傳第二十六
董仲舒
前漢書卷五十七上
列傳第二十七上
司馬相如
前漢書卷五十七下
列傳第二十七下
司馬相如
前漢書卷五十八
列傳第二十八
公孫弘卜式
兒寬
前漢書卷五十九
列傳第二十九
張湯(子安世)(安世子延壽)
前漢書卷六十
列傳第三十
杜周(子延年)(延年子緩)(緩弟欽)
前漢書卷六十一
列傳第三十一
張騫李廣利
前漢書卷六十二
列傳第三十二
司馬遷
前漢書卷六十三
列傳第三十三(武五子)
戾太子(據)齊懷王(閎)
燕刺王(旦)廣陵厲王(胥)
昌邑哀王(髆)
前漢書卷六十四上
列傳第三十四上
嚴助朱買臣
吾丘壽王主父偃
徐樂
前漢書卷六十四下
列傳第三十四下
嚴安終軍
王襃賈捐之
前漢書卷六十五
列傳第三十五
東方朔
前漢書卷六十六
列傳第三十六
公孫賀(子敬聲)劉屈氂
車千秋王訢
楊敞(子㑮)蔡義
陳萬年(子咸)鄭弘
前漢書卷六十七
列傳第三十七
楊王孫胡建
朱雲梅福
云敞
前漢書卷六十八
列傳第三十八
霍光金日磾(子安上)
前漢書卷六十九
列傳第三十九
趙充國辛慶忌
前漢書卷七十
列傳第四十
傅介子常惠
鄭吉甘延壽
陳湯段會宗
前漢書卷七十一
列傳第四十一
雋不疑疏廣(廣兄子受)
于定國薛廣德
平當彭宣
前漢書卷七十二
列傳第四十二
王吉(子駿)(孫崇)貢禹
龔勝龔舍(傳云兩龔是也)
鮑宣(唐林)(薛方)
前漢書卷七十三
列傳第四十三
韋賢(子玄成)
前漢書卷七十四
列傳第四十四
魏相丙吉
前漢書卷七十五
列傳第四十五
眭弘夏侯始昌
夏侯勝京房
翼奉李尋
前漢書卷七十六
列傳第四十六
趙廣漢尹翁歸
韓延壽張敞
王尊王章
前漢書卷七十七
列傳第四十七
蓋寬饒諸葛豐
劉輔鄭崇
孫寶毋將隆
何並
前漢書卷七十八
列傳第四十八
蕭望之(子育)(咸)(由)
前漢書卷七十九
列傳第四十九
馮奉世(子野王立參)(逡)
前漢書卷八十
列傳第五十(宣元六王)
淮陽憲王(欽)楚孝王(囂)
東平思王(宇)中山哀王(竟)
定陶共王(康)中山孝王(興)
前漢書卷八十一
列傳第五十一
匡衡張禹
孔光馬宮
前漢書卷八十二
列傳第五十二
王商史丹
傅喜
前漢書卷八十三
列傳第五十三
薛宣朱博
前漢書卷八十四
列傳第五十四
翟方進(子宣)(義)
前漢書卷八十五
列傳第五十五
谷永杜鄴
前漢書卷八十六
列傳第五十六
何武王嘉
師丹
前漢書卷八十七上
列傳第五十七上
揚雄
前漢書卷八十七下
列傳第五十七下
揚雄
前漢書卷八十八
列傳第五十八
儒林
丁寬施讐
孟喜梁丘賀
京房費直
高相伏生
歐陽生林尊
夏侯勝周堪
張山拊孔安國
申公王式
轅固后蒼
韓嬰趙子
毛公孟卿
胡毋生嚴彭祖
顏安樂瑕丘江公
房鳳
前漢書卷八十九
列傳第五十九
循吏
文翁王成
黃霸朱邑
龔遂召信臣
前漢書卷九十
列傳第六十
酷吏
郅都寗成(周陽由)
趙禹義縱
王溫舒尹齊
楊僕咸宣
田廣明田延年
嚴延年尹賞
前漢書卷九十一
列傳第六十一
貨殖
范蠡子贛
白圭猗頓
烏氏蠃巴寡婦清
蜀卓氏程鄭
宛孔氏丙氏
刁閒師史
宣曲任氏
前漢書卷九十二
列傳第六十二
游俠
朱家(楚田仲)劇孟(王孟)
郭解萬章
樓護陳遵
原涉
前漢書卷九十三
列傳第六十三
佞幸
鄧通趙談
韓嫣李延年
石顯淳于長
張放董賢
前漢書卷九十四上
列傳第六十四上
匈奴
前漢書卷九十四下
列傳第六十四下
匈奴
前漢書卷九十五
列傳第六十五
西南夷南粵王
閩粵王朝鮮
前漢書卷九十六上
列傳第六十六上
西域
前漢書卷九十六下
列傳第六十六下
西域
前漢書卷九十七上
列傳第六十七上
外戚
前漢書卷九十七下
列傳第六十七下
外戚
前漢書卷九十八
列傳第六十八
元后
前漢書卷九十九上
列傳第六十九上
王莽
前漢書卷九十九中
列傳第六十九中
王莽
前漢書卷九十九下
列傳第六十九下
王莽
前漢書卷一百上
傳第七十上
敘傳
前漢書卷一百下
傳第七十下
敘傳
西漢十二帝起高祖元年乙未盡王莽地
皇四年癸未合二百二十九年
帝紀一十二(十三卷)
表八(十卷)
志十(十八卷)
列傳七十(七十九卷)共一百二十卷
(臣)等謹案漢書一百二十卷漢班固撰其妺
班昭續成之始末具後漢書本傳是書歷代
寳傳咸無異論惟南史劉之遴傳云鄱陽嗣
王範得班固所撰漢書真本獻東宫皇太子
令之遴與張纘到溉陸襄等參校異同之遴
錄其異狀數十事以今考之則語皆謬妄據
之遴云古本漢書稱永平十年五月二十日
己酉郎班固上而今本無上書年月日子案
固自永平受詔修漢書至建初中乃成又班
昭傳云八表并天文志未竟而卒和帝詔昭
就東觀藏書踵成之是此書之次第續成事
隔兩朝撰非一手之遴所見古本既有紀表
志傳乃云總于永平中表上殆不考成書之
年月也之遴又云古本叙傳號為中篇今本
為叙傳又今本叙傳載班彪事行而古本云
彪自有傳夫古書叙皆載於卷末固自述作
書之意故謂之叙追溯祖父之事迹故謂之
傳後代史家皆沿其例之遴謂原作中篇文
繫篇末中字竟何義也至云彪自有傳語尤
荒誕彪在光武之世舉茂才為徐令以病去
官後數應三公之召實為東漢之人惟附於
叙傳故可扵况伯斿穉之後詳其生平若自
為一傳列於西漢則斷限之謂何奚不考叙傳
所云起元高祖終于孝平王莽之誅乎之遴
又云今本紀及表志列傳不相合為次而古
本相合為次總成三十八卷案固自言紀表
志傳凡百篇篇即卷也是不為三十八卷之
明證又言述紀十二述表八述志十述列傳
七十是各為次第之明證且隋志作一百十
五卷今本作一百二十卷皆以卷帙太重故
析為子卷(今本紀分一子卷表分二子卷志分八子卷傳分九子卷)若併
為三十八卷則卷帙更重古書著之竹帛殆
恐不可行也之遴又云今本外戚在西域後
古本次帝紀下又今本高五子文三王景十
三王孝武六子宣元六王雜在諸傳中古本
諸王悉次外戚下在陳項傳上夫紀表志傳
之叙固自言之如之遴所述則傳次于紀而
表志反在傳後且諸王既以代相承宜總題
諸王傳何以叙傳作高五王傳第八文三王
傳第十七景十三王傳第二十三武五子傳
第三十三宣元六王傳第五十耶且漢書始
改史記之項羽本紀陳勝世家為列傳自應
居列傳之首豈得移在諸王之後其述外戚
傳第六十七元后傳第六十八王莽傳第六
十九明以王莽之勢成于元后史家微意寓
焉若移外戚傳次于本紀是惡知史法哉之
遴又引古本述云淮隂毅毅伏劍周章邦之
傑子實惟彭英化為侯王雲起龍驤然今芮
尹江湖句有張晏注是晏所見者即是今本
况之遴傳所云獻太子者謂昭明太子也文
選載漢書述贊云信惟餓隸布實黥徒越亦
狗盗芮尹江湖雲起龍驤化為侯王與今本
同是昭明亦知之遴所謂古本者不足信矣
自漢張霸始撰偽經至梁人於漢書復有偽
撰古本然一經考証紕繆顯然顏師古註本
冠以指例六條歷述諸家不及之遴所說蓋
當已灼知其偽李延夀不訊端末遽載于史
亦可云愛奇嗜博茫無裁斷矣固作是書有
受金之謗劉知幾史通尚述之然文心雕龍
史傳篇曰徵賄鬻筆之愆公理辨之究矣是
無其事也又有竊據父書之謗然韋賢翟方
進元后三傳俱稱司徒掾班彪曰顏師古註
發例扵韋賢傳曰漢書諸贊皆固所為其有
叔皮先論述者固亦顯以示後人而或者謂
固竊盗父名觀此可以免矣是亦無其事也
師古註條理精密實為獨到然唐人多不用
其說故猗覺寮襍記稱師古註漢書魁梧音
悟票姚皆音去聲杜甫用魁梧票姚皆作平
聲楊巨源詩請問漢家誰第一麒麟閣上識
酇侯亦不用音贊之說殆貴遠賤近自古而
然歟要其疏通證明究不愧班固功臣之目
固不以一二字之出入病其大體矣乾隆四
十九年六月恭校上
總纂官(臣)紀昀(臣)陸錫純(臣)孫士毅
總校官(臣)陸費墀
