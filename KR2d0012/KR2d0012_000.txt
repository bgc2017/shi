續後漢書目錄别史類
卷一
帝紀一
昭烈皇帝
卷二
帝紀二
少帝
卷三
年表一
建安以來諸侯表
卷四
年表二
章武以來吳魏表
卷五
列傳一
昭烈甘皇后昭烈穆吳皇后
昭烈孫夫人少帝敬哀張皇后
少帝張皇后少帝李昭儀
甘陵王永安平悼王理
太子璿北地王諶
卷六
列傳二
陳登(陳志入魏)袁渙
邴原陸績
卷七
列傳三上
諸葛亮(上)
卷八
列傳三下
諸葛亮(下)(子喬)
卷九
列傳四
關羽張飛
馬超黃忠
趙雲(陳到)
卷十
列傳五
龐統法正
徐庶董和(胡濟)
劉巴
卷十一
列傳六
許靖麋竺(孫乾)
簡雍伊藉
秦宓馬良
鄧芝宗預(廖化)
卷十二
列傳七
陳震董允(陳祇)(董恢)
吕乂(杜祺)(劉幹)楊洪(何祇)
楊顒姚伷(馬勲)(馬齊)
王謀(賴恭)(恭子衣)(何宗)(習禎)(殷觀)
董厥(樊建)
卷十三
列傳八
劉封(孟達)彭義
廖立李平(即李嚴)
劉琰馬謖
魏延楊儀(兄慮)
卷十四
列傳九
蔣琬(劉敏)費禕
李福
卷十五
列傳十
霍峻(子弋)王連
向朗(兄子寵)張裔
吳懿(族弟班)費詩
李朝
卷十六
列傳十一
黃權(子崇)李恢
王平(句扶)吕凱(王伉)
馬忠張嶷
卷十七
列傳十二
姜維張翼
王嗣
卷十八
列傳十三
楊戱許慈(胡潛)
孟光來敏
尹默(李譔)(陳術)郤正
卷十九
列傳十四
譙周(黃皓)
卷二十孝友
列傳十五
李宓孟宗
陳表張範
卷二十一忠義
列傳十六
金禕(耿紀穆)(韋晃)(吉本)(本子邈)(邈弟)
魏諷傅彤(子僉)
諸葛瞻(子尚)程畿
嚴顔杜德(秦旦黃強)(張羣)
邵疇常播
張悌石偉
卷二十二隱逸
列傳十七
管寧張臶(胡昭)
焦先扈累(石德林)
杜微劉穎
卷二十三方技
列傳十八
李意其周羣(張裕)
吳範(魏滕)趙達
劉惇(葛衡)皇象
杜䕫馬鈞
朱建平周宣(趙直)
管輅
卷二十四
吳載紀一
孫堅孫策
孫權
卷二十五
吳載紀二
孫亮孫休
孫皓孫登(謝景)
孫和孫静(峻梁綝張)(瑜)(皎)(奐)
孫賫(弟輔)孫翊(弟匡)
孫韶
卷二十六
吳載紀三
劉繇士爕
太史慈朱治
卷二十七
吳載紀四
張昭(子承休)顧雍(子邵孫承)(邵子譚)
諸葛瑾(子恪)(聶友)
卷二十八
吳載紀五
張紘步隲
嚴畯(裴玄)(程秉)闞澤(唐固)
薛綜是儀
胡綜
卷二十九
吳載紀六
周瑜魯肅
吕蒙
卷三十
吳載紀七
程普(韓富)黃蓋
蒋欽(徐盛)周泰
陳武(子脩)(脩弟表)董襲(凌統)
甘寧潘璋(丁奉)
卷三十一
吳載紀八
朱然(施績)朱桓(子異)
吕範(子據)賀齊(孫邵)
卷三十二
吳載紀九
潘濬吳岱(徐原)
全綜(駱統)周魴
鍾離牧留贊
卷三十三
吳載紀十
陸遜(子抗)(弟瑁)(族子凱)
卷三十四
吳載紀十一
虞翻張温(暨艷)
韋昭王蕃(樓玄)
華覈吾粲(朱據)
滕胤
卷三十五
吳載紀十二
趙咨沈珩
鄭泉馮熙
陳化李衡(谷利)
卷三十六
魏載紀一
曹操曹丕
曹叡(叡子芳)(丕孫髦)(操孫奐)
卷三十七
魏載紀二
曹彰(弟植)(冲)曹仁
曹洪曹休
曹真(子爽)夏侯惇(族弟淵尚淵從子尚子玄)
卷三十八
魏載紀三
荀彧董昭
華歆荀攸
賈詡程昱
劉曄蒋濟
卷三十九
魏載紀四
鍾繇陳羣(子泰)
陳矯(徐宣)(衛臻)盧毓
杜畿(子恕)鄭渾
卷四十
魏載紀五
王朗(子肅)王弼
王粲(徐幹阮瑀)(陳琳應瑒)(孔璋劉楨)
衛覬劉劭
傅嘏崔林
楊俊高堂隆
卷四十一
魏載紀六
崔琰毛玠
鮑勛徐邈
胡質桓階
裴潛梁習
司馬朗
卷四十二
魏載紀七
田疇王脩
常林和洽
楊阜辛毗
卷四十三
魏載紀八
賈逵蘇則
任峻張既
杜襲高柔
劉放
卷四十四
魏載紀九
張遼(樂進臧覇)(李典)張郃
龐德(許褚閻温)(典韋龐淯)文聘(吕虔)
滿寵(田豫)(郭淮)王凌(毌丘儉諸葛誕)(文欽)
王昶王基
鄧艾
義例
音義四卷
(臣)等謹案續後漢書四十九卷宋蕭常撰常
廬陵人鄉貢進士初常父夀朋病陳夀三國
志帝魏黜蜀欲為更定未及成書而卒常因
述父志為此書以昭烈帝為正統作帝紀二
卷年表二卷列傳十八卷以吴魏為載記凡
二十卷又別為音義四卷義例一卷於蜀志
增傳四十二廢傳四移魏志傳入漢十吴志
廢傳二十魏志廢傳八十九多援裴注以入
傳其增傳亦皆取材於注間有注所未及者
建安以前事則據范書建安以後則不能復
有所益盖其大旨在書法不在事實也然其
義例精審頗得史法如魏吴諸臣本附見二
國載記之後而中有一節可名如孟宗陳表
等則別入孝友傳杜德張悌等則別入忠義
傳管寧吴范等則别入隠逸方技傳體實本
之晉書又曹操封魏公加九錫等事陳志皆
稱天子命公而此乃書操自為云云則本之
范蔚宗後漢書本紀其他筆削亦類多謹嚴
惟陳志先主傳稱封涿縣陸城亭侯而常於
昭烈紀但云封陸城侯陳志建安十四年魏
延為都督而常則云拔魏延為鎮遠將軍裴
注既無此語不知常何所本然常之所長不
在考証殆偶然筆悮非别有典據也常成此
書時嘗以表自進於朝所列但有本紀表傳
載記而無音義至周必大序始併音義言之
或成書之後又續輯補入歟乾隆四十四年
三月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
續後漢書原序
曹氏代漢名禪實簒特新莽之流亞丕登壇自形舜禹
之言固不敢欺其心矣今向千載人之好惡豈復相沿
而蘇軾記王彭之說以為塗巷談三國時事兒童聽者
聞劉敗則顰蹙曹敗則稱快遂謂君子小人之澤百世
不斬茲豈人力強致也與陳壽身為蜀人徒以仕屢見
黜父又為諸葛所髠於劉氏君臣不能無憾著三國志
以魏為帝而指漢為蜀與孫氏俱謂之主設心已偏故
凡當時祫祭高帝以下昭穆制度皆略而不書方見乞
米於人欲作佳傳私意如此史筆可知矣其死未幾習
鑿齒作漢晉春秋起光武終愍帝以蜀為正魏為簒謂
漢亡僅一二年則已為晉炎興之名天實命之是蓋公
論也然五十四卷徒見於唐藝文志本朝太平御覽之
目逮仁宗時修崇文總目其書已逸或謂世亦有之而
未之見也幸晉史載所著論千三百餘言大旨昭然劉
知幾史通云備王道則曹逆而劉順近世歐陽脩議正
統不黜魏其賓客章望之著明統論辨之見於國史張
栻經世紀年直以先主上繼獻帝為漢而附魏吳于下
方皆是物也今廬陵貢士蕭常潜心史學謂古以班固
史為漢書范煜史為後漢書乃起昭烈章武元年辛丑
盡少帝炎興元年癸未為續後漢書既正其名復擇注
文之善者併書之積勤二十年成帝紀年表各二卷列
傳十八卷吳載記十一卷魏載記九卷别為音義四卷惜
乎壽䟽略於前使常不得追記英賢憲章于後以釋裴
松之之遺恨也昔周東遷寖以微弱至春秋時僅為王
城而吳楚強大綿地數千里皆僣稱王聖人斷然以夷
狄子之昭烈土地甲兵甚非周比興於漢中適與沛公
始封國號同天時人事决非偶然孔子復生必有以處
此乃為首探魏文當日之心次舉蘇氏百世之說以合
習氏之論而證舊志之非作續後漢書序慶元六年庚
申二月望少傅觀文殿大學士致仕益國公食邑一萬
四千六百戶食實封五千四百戶周必大書
進續後漢書表
臣常言名義至重信古今之不渝書法匪輕雖毫釐之
必計理不可易事固當然竊觀魯史之文仰識宣尼之
志盟會所列敢辱天子之尊王人雖微必敘諸侯之上
僣如吳楚爵不過子盛若威文號止稱侯盖天常尊地
常卑轉移不可譬履雖新冠雖敝顚倒弗容載惟聖經
筆削之言深疾史氏抑揚之謬彼妄肆一時之意蓋莫
如三國之書既紀曹而傳劉復貶漢而為蜀以鬼蜮之
雄而接東京正統以高文之胄而與孫權並稱徒知崇
偽而黜真寧識尊王而賤伯不可以訓莫甚于斯是用
質之古人揆之公議一切反之于正多言守之以中爰
痛闢于滛辭庶少扶于名教恭惟皇帝陛下廣淵齊聖
緝熙光明推太宗開卷有益之誠佩高廟放心莫收之
戒每于經筵之暇及夫史學之傳獨全深識遠覽之明
力主大公至正之道如臣末學為時鄙儒自幼承師法
于先臣有志明天下之大義凡疑似是非之際必反覆
辨析其間名不假人斥垣衍帝秦之論物不失舊大少
康祀夏之功非固徇管見臆决之私直欲還天理人心
之正采諸儒之遺說更再世以成書小道或有可觀多
見其不知量僅足厠兔園之列詎敢追麟筆之餘藏名
山副在京師論次愧十年之作閱書林幸乎東觀宴閒
禆乙夜之觀所有臣編次續後漢書紀表列傳載記總
計四十二卷謹繕寫成八册隨表上進以聞臣常誠惶
誠恐頓首頓首謹言
