弇山堂别集卷四十三
明王世貞撰
東宫三師表下
太子少師
勲臣凡一人
李善長見前洪武元年以中書右丞相宣國公加
親臣無
文臣凡五人
呂震見前永樂二十二年以禮部尚書加
蕭鎡江西太和人景泰三年以戶部左侍郎兼翰林院
學士加天順元年戍
江淵四川江津人景泰三年以吏部左侍郎兼翰林院
學士加天順元年戍
王一寧浙江仙居人景泰三年以禮部左侍郎兼翰林
院學士加四年卒
僧姚廣孝長洲人永樂二年左善世陞
太子少傅
勲臣凡二人
徐達見前洪武元年以中書右丞相征北大將軍信國
公加
劉安直隸樂亭人天順七年以廣寧侯加
文臣凡八人
夏原吉見前永樂二十二年以戶部尚書加尋以少保
兼
楊榮見前永樂二十二年以工部尚書謹身殿大學士
兼
俞山江西永新人景泰三年以吏部左侍郎加
張澯廣西全州人正德十年以南京兵部尚書致仕加
李鐩見前正德中以工部尚書加
聶豹見前嘉靖三十七年以太子少保兵部尚書加
鄭洛直隸安肅人萬歷十四年以太子少保兵部尚書
加
王錫爵直隸太倉人萬歷十五年以禮部尚書武英殿
大學士加
太子少保
勲臣凡二人
常遇春直隸濠州人洪武元年以中書平章軍國重事
鄂國公加
吳繼爵隆慶中以征蠻將軍嗣恭順侯加
文臣凡一百四十二人
唐鐸直隸虹縣人洪武中以兵部尚書加
詹徽直隸婺源人洪武中以吏部尚書左都御史加
茹瑺湖廣衡山人洪武末以兵部尚書加
陳迪直隸宣城人建文中以禮部尚書加四年死事
李慶直隸順義人永樂二十二年以兵部尚書加
劉觀直隸雄縣人永樂二十二年以都察院左都御史
加
金幼孜江西新淦人永樂二十二年以戶部右侍郎武
英殿大學士加進兼戶部尚書
吳中見前永樂二十二年以工部尚書加
俞綱浙江嘉興人景泰三年以兵部左侍郎加
李錫陜西咸寧人景泰三年以通政使加
蕭維楨江西廬陵人景泰三年以大理寺卿加
羅通江西吉水人景泰三年以都察院左副都御史加
李賢見前天順七年以吏部尚書翰林院學士加
王翺見前天順七年以吏部尚書加
馬昂直隸滄州人天順七年以兵部尚書加
白圭直隸南宫人成化二年以兵部尚書加
陳文江西廬陵人成化二年以禮部尚書文淵閣大學
士加
彭時見前成化二年以兵部尚書東閣大學士加
李秉山東曹州人成化初以都察院左都御史加奪
姚䕫浙江桐廬人成化中以吏部尚書加
商輅見前成化中以戶部尚書文淵閣大學士加
萬安見前成化中以戶部尚書翰林院學士加
尹旻見前成化中以吏部尚書加後以太子太傅降仍
奪
劉珝見前成化中以戶部尚書翰林院學士加
劉吉見前成化中以禮部尚書翰林院學士加
王復直隸固安人成化中以工部尚書加
李賓直隸順義人成化中以都察院左都御史加
林聰福建寧德人成化中以刑部尚書加
鄒幹浙江餘杭人成化中以禮部尚書加
楊鼎陜西咸寧人成化中以戶部尚書加
王越見前成化中以都察院左都御史加
余子俊見前成化中以兵部尚書加
翁世資福建莆田人成化中以戶部尚書加
殷謙直隸涿州人成化中以戶部尚書加
陳俊福建莆田人成化中以南京吏部尚書加
王恕見前成化中以南京兵部尚書加二十二年奪
張鵬直隸淶水人成化中以兵部尚書加
周洪謨四川長寧人成化中以禮部尚書加
張文質直隸昌黎人成化中以禮部尚書掌通政司事
加
朱英湖廣桂陽人成化末以都察院左都御史加
劉昭陜西邠州人成化末以戶部尚書加二十三年奪
施純直隸東安人成化二十一年以禮部尚書掌鴻臚
寺加
萬祺江西南昌人由吏員成化末以工部尚書提督易
州山厰加
彭華江西安福人成化二十二年以禮部尚書翰林院
學士加
尹直江西泰和人成化二十二年以兵部尚書翰林院
學士加
賈俊直隸束鹿人弘治中以工部尚書加
葉淇浙江太平人弘治中以戶部尚書加
馬文升見前弘治四年以兵部尚書加
屠滽見前弘治五年以都察院左都御史加
倪岳直隸上元人弘治八年以禮部尚書改南吏部加
白昂見前弘治中以刑部尚書加
劉璋福建南平人弘治中以工部尚書加
閔珪見前弘治中以都察院左都御史加
徐貫見前弘治中以工部尚書加
李東陽見前弘治十一年以禮部右侍郎翰林侍講學
士進加兼禮書文淵閣學
謝遷見前弘治十一年以詹事府詹事翰林侍講學士
進加兼兵書東閣學
秦紘山東單縣人弘治十六年以戶部尚書都察院左
副都御史總制陜西三邊軍務加
張鎣直隸華亭人弘治中以南京兵部尚書加
張悅直隸華亭人弘治中以南京兵部尚書加
徐瓊見前弘治十一年以禮部尚書加
王軾見前弘治十六年以南京戶部尚書加
許進河南靈寳人正德二年以吏部尚書加
劉宇見前正德二年以都察院右都御史加
張綵陜西安定人正德四年以吏部尚書加
曹元直隸含山人正德四年以兵部尚書加五年奪
梁儲見前正德四年以吏部尚書兼學士掌詹事府改
南京加
王敞南京錦衣衛人正德五年以兵部尚書加
劉機直隸大興人正德四年以吏部尚書加
楊一清見前正德五年以戶部尚書加
李浩山西曲沃人正德中以禮部尚書掌通政司事加
李鐩見前正德中以工部尚書加
洪鍾見前正德五年以刑部尚書加
陸完見前正德七年以都察院左都御史加
彭澤見前正德七年以都察院右都御史加
劉璟河南鄢陵人正德中以刑部尚書加
陳金見前正德中以南京戶部尚書總制江西等七省
加
張子麟見前正德中以刑部尚書加
王璟見前正德中以都察院左都御史加
石玠直隸藁城人正德中以戶部尚書加
李充嗣四川内江人嘉靖初以工部尚書都察院右副
都御史巡撫南直隸加
吳一鵬直隸長洲人嘉靖六年以禮部尚書改南京吏
部加
姚鏌浙江慈谿人嘉靖六年以右都御史總督兩廣加
兼左都
李承勛見前嘉靖六年以吏部尚書改刑部加
胡世寧見前嘉靖六年以刑部尚書改左都御史加尋
辭
秦金見前嘉靖十三年以工部尚書加
翟鑾見前嘉靖十八年以兵部尚書右都御史行邊使
加
毛伯温見前嘉靖十八年以兵部尚書右都御史總督
軍務加
唐龍見前嘉靖十八年以刑部尚書加
温仁和四川華陽人嘉靖十八年以掌詹事府禮部尚
書兼翰林學士加尋奪仍為尚書學士
霍韜廣東南海人嘉靖十八年以掌詹事府禮部尚書
兼翰林院學士加
甘為霖見前嘉靖十九年以工部尚書加
王廷相見前嘉靖十六年以兵部尚書都察院左都御
史加
周金直隸武進人嘉靖中以南京戶部尚書加
楊守禮山西蒲州人嘉靖中以兵部尚書都察院右都
御史總督陜西三邊軍務加
王杲山東汶上人嘉靖中以戶部尚書加尋戍
周用直隸吳江人嘉靖中以吏部尚書加
胡訓江西南昌人嘉靖中以南京兵部尚書加
盛端明廣東南海人嘉靖中以帶俸禮部尚書加
顧可學直隸無錫人嘉靖中以帶俸禮部尚書加
陳經山東益都人嘉靖中以兵部尚書加
費寀見前嘉靖中以禮部尚書兼翰林院學士加
趙廷瑞直隸開州人嘉靖中以兵部尚書加
趙錦直隸太平人嘉靖中以兵部尚書加三十二年奪
孫承恩直隸華亭人嘉靖中以掌詹事府禮部尚書兼
翰林院學士加
萬鏜江西進賢人嘉靖中以吏部尚書加尋奪
王以旂見前嘉靖中以兵部尚書右僉都御史總督陜
西三邊軍務加
聶豹見前嘉靖中以兵部尚書加
歐陽必進見前嘉靖中以工部尚書加
李默福建建寧人嘉靖中以吏部尚書加三十五年奪
王用賓見前嘉靖中以禮部尚書加
楊博見前嘉靖中以兵部尚書加
許論見前嘉靖中以兵部尚書右副都御史總督宣大
軍務加
屠僑見前嘉靖中以都察院左都御史加
周延江西吉水人嘉靖中以都察院左都御史加
江東見前嘉靖中以戶部尚書改南京兵部加
高耀見前嘉靖中以戶部尚書加
郭朴見前嘉靖中以吏部左侍郎加兼禮書
袁煒見前嘉靖中以吏部左侍郎加兼禮書
朱衡見前嘉靖中以工部尚書右副都御史總督河漕
加
郭乾見前嘉靖中以兵部尚書加
趙炳然四川劒州人隆慶元年以兵部尚書加
王崇古見前隆慶末以兵部尚書右副都御史總督山
西宣大軍務加
高儀浙江仁和人隆慶六年以禮部尚書翰林院學士
加
呂調陽見前萬歷元年以禮部尚書武英殿大學士加
譚綸江西宜黃人萬歷元年以兵部尚書加
張瀚浙江仁和人萬歷二年以吏部尚書加
葛守禮山東德平人萬歷三年以都察院左都御史致
仕加
方逢時見前萬歷中以兵部尚書右副都御史總督山
西宣大軍務加
潘季馴浙江烏程人萬歷八年以右都御史總督河工
加兼工部尚書十二年削
凌雲翼直隸太倉人萬歷十一年以兵部尚書左副都
御史總督河漕加後削
徐學謨直隸嘉定人萬歷十一年以禮部尚書加
楊兆陜西膚施人萬歷十一年以工部尚書加
張佳胤四川銅梁人萬歷十二年以兵部尚書總督薊
遼加
張學顔見前萬歷十二年以兵部尚書加
趙錦浙江餘姚人萬歷十二年以都察院左都御史加
鄭洛見前萬歷十二年以兵部尚書總督宣大軍務加
袁洪愈直隸吳縣人萬歷十五年以南京吏部尚書致
仕加
嚴清雲南後衛人萬歷十六年以致仕吏部尚書加
陸樹聲直隸華亭人萬歷十五年以致仕禮部尚書加
王一鶚直隸曲周人萬歷十六年以兵部尚書加
石星直隸東明人萬歷十六年以工部尚書加
郜光先山西長治人萬歷十六年以總督三邊兵部尚
書加
武臣凡一人
劉守有見前萬歷十三年以掌錦衣衛後軍左都督加
太子賓客
文臣
治書侍御史文原吉范顯祖洪武(闕)年加兼
四輔官杜佑龔斆吳源趙民望杜(闕)梁貞洪武十四年
加兼
兵部尚書單安仁洪武初加兼
刑部尚書楊靖洪武二十三年加兼
戶部尚書郭資兵部尚書張本永樂二十二年加兼
兵科都給事中李凖洪熙元年兼
國子監祭酒胡濙洪熙元年以禮部左侍郎改南京加
兼
國子監祭酒兼翰林院侍講胡儼洪熙元年以致仕加
兼
戶部尚書金濓正統十四年加兼
戶部左侍郎劉中敷景泰三年加兼
戶部左侍郎李廷相吏部左侍郎張邦竒吏部左侍郎
張潮都察院右都御史毛伯温嘉靖十八年加兼
吏部左侍郎郭朴禮部左侍郎茅瓚右侍郎袁煒嘉靖
三十六年兼
吏部右侍郎兼侍讀學士申時行萬歷五年加兼
吏部左侍郎兼翰林院學士陳經邦萬歷十一年加兼
禮部左侍郎兼翰林院侍讀學士陳思育萬歷十一年
加兼
吏部右侍郎兼翰林院侍讀學士沈一貫禮部左侍郎
兼翰林院侍讀學士朱賡右侍郎兼翰林院侍讀學士
王弘誨俱萬歷十五年加兼
柱國表序
柱國古勲官也戰國之世楚以處高勲有上柱國柱國
以待相及令尹之選而其後絶不聞索魏之初以太尉
拓跋嵩位望尊重故特置柱國大將軍崇寵之至爾朱
榮亦因而遂進號為天柱西京之魏太師宇文泰而下
八人皆用高勲拜柱國蓋所以表閥閱敘門蔭也宇文
周之世為柱國者日益夥而亦漸輕故復設上柱國冠
之然品止正二而柱國為從二品煬帝之末復置光祿
大夫左右金紫光祿為一二品階罷上柱國柱國不用
唐初復置然遂為三四品勲而自是以上則止稱大夫
大夫而上曰特進曰開府儀同三司而階勲不甚别矣
元始復以上柱國為正一品勲加中書丞相而它官之
至一品者雖加至三公而不可得明興因之以授左右
丞相李善長徐達及中書平章軍國重事常遇春後更
定官制正一品曰初授特進榮祿大夫加授特進光祿
大夫再加或贈曰特進光祿大夫上柱國從一品曰初
授榮祿大夫加授光祿大夫再加曰光祿大夫柱國而
無所謂左右柱國者然洪武三年諸功臣國公獨李善
長徐達得為左柱國其鄭曹宋衛四公皆為右柱國左
柱國貼以光祿右柱國僅貼榮祿而列侯皆以榮祿冠
柱國當是時伯爵僅二品勲亦僅為護軍而至永樂初
大封功臣伯爵至正一品而諸伯自茹忠誠瑺以下皆
得為柱國然其授亦自諸功臣而止所謂加授之令甲
為虛設而蹇義以少師滿九載亦稱榮祿而已正統四
年大學士楊士竒楊榮俱以少師加柱國而文臣之有
柱國始矣然亦内閣而已成化之二十年吏部尚書尹
旻以太子太傅滿考加而尚書之有柱國始矣然亦吏
部已耳弘治九年兵部尚書馬文升以太子太保滿考
加而諸部之有柱國始矣弘治十八年天子即位推恩
内閣而少師劉健以官重無可加因特加特進左柱國
而文臣之階勲與上公等矣嘉靖十八年少師夏言以
冊上帝號加上柱國其後上復以加少師嚴嵩辭不敢
當其語曰人臣無上蓋欲以形言之僭恣也上果大悅
其後復以加少師徐階階亦不敢當萬歷中加太傅張
居正居正亦不敢當居正卒遂以為贈而言者不審謂
其實為之也至形之論劾謂為無將之罪而不知上柱
國在唐世不為重官而二品勲所謂正治上卿者故自
若也文臣一品不考滿柱國亦不易得故備志之
上柱國
中書省左丞相宣國公李善長右丞相信國公徐達中
書平章軍國重事鄂國公常遇春(洪武元年階帶銀青榮祿大夫)少師
兼太子太師吏部尚書華蓋殿大學士夏言(嘉靖十九)
(年階帶特進光祿大夫)
左柱國
太師中書左丞相韓國公李善長太傅中書右丞相魏
國公徐達(洪武三年)左軍都督府左都督信國公湯和(十年)太
子太師曹國公李景隆(三十五年)太師英國公張輔(正統四年)英
國公張懋(弘治四年)太師兼太子太師翊國公郭勛(嘉靖十八年)
右皆兼特進光禄大夫皆勲臣
少師兼太子太師吏部尚書華蓋殿大學士劉健(弘治十八)
(年)李東陽(正德五年)楊廷和梁儲(十六年)楊一清(嘉靖七年)太傅兼
太子太師吏部尚書中極殿大學士張居正(萬歷九年)少師
兼太子太師中極殿大學士申時行(萬歷十六年)
右皆特進光祿大夫
右柱國
鄭國公常茂曹國公李文忠宋國公馮勝衛國公鄧愈
(洪武三年)潁國公傅友德(十七年)涼國公藍玉(二十一年)淇國公丘
福成國公朱能(三十五年)宣國公徐景昌(永樂元年)英國公張輔
黔國公沐晟(七年)
右皆特進榮祿大夫
忠國公石亨(天順元年)保國公朱永(成化十七年)
右皆特進光祿大夫皆勲臣
柱國
諸初封侯伯者多不能悉志其自文臣伯者志之以稍
異也兵部尚書忠誠伯茹瑺(洪武三十五年)兵部尚書靖遠伯
王驥(正統十年)初皆榮祿大夫禮部尚書興濟伯楊善華蓋
殿大學士武功伯徐有貞(天順元年)太子太保兵部尚書
寧伯王越(成化十七年)少師華蓋殿大學士劉吉(弘治四年)楊廷
和梁儲(見前)南京兵部尚書新建伯王守仁(正德十六年)少師
華蓋殿大學士嚴嵩(嘉靖二十六年)少師建極殿大學士徐階
(嘉靖四十五年)張居正(見前)申時行(見前)
已上皆特進兼光祿大夫
少師華蓋殿大學士楊士竒少師謹身殿大學士楊榮
(正統四年)少保華蓋殿大學士李賢(成化元年)太子太傅華蓋殿
大學士萬安太子太傅吏部尚書尹旻(成化十九年)太子太
保謹身殿大學士劉珝(成化二十年)劉吉(見前)太子太保吏部
尚書王恕(弘治六年)少傅謹身殿大學士徐溥少保武英殿
大學士丘濬(七年)劉健(見前)太子太保兵部尚書馬文升(十年)
太子太傅吏部尚書屠滽(見前)太子太保刑部尚書閔珪
(十七年)李東陽(見前)少傅武英殿大學士謝遷(十八年)少傅謹
身殿大學士焦芳少傅武英殿大學士王鏊(正德三年)少傅
吏部尚書劉宇(四年)楊廷和(見前)少傅吏部尚書劉忠(四年)梁
儲楊一清(見前)少保太子太保吏部尚書陸完太子太保
武英殿大學士靳貴(十二年)少師兵部尚書王瓊(十三年)太
子太保工部尚書李鐩(十四年)太子太保刑部尚書張子
麟少傅謹身殿大學士蔣冕少保武英殿大學士毛紀
(俱十五年)少保武英殿大學士費宏(十六年)太子太保戶部尚
書韓文(致仕後加)少保吏部尚書喬宇太子太保兵部尚書
彭澤(嘉靖元年)少保武英殿大學士石珤賈詠太子太保禮
部尚書席書太子太保吏部尚書廖紀(俱六年)少傅謹身
殿大學士張璁少保武英殿大學士桂萼(俱八年)太子太
保兵部尚書李承勛(十年)太子太保兵部尚書王憲太子
太保吏部尚書汪鋐少保武英殿大學士李時方獻夫
(俱十三年)夏言(見前)少保武英殿大學士顧鼎臣(十八年)少保吏
部尚書許讚少保兵部尚書張瓚(十九年)嚴嵩(見前)少傅武
英殿大學士翟鑾(見前)太子太保兵部尚書毛伯温(二十四年)
徐階(見前)少保武英殿大學士李本(四十年)少保太子太保
吏部尚書歐陽必進少保兵部尚書楊博(四十二年)少傅建
極殿大學士袁煒(四十四年)太子太傅工部尚書雷禮(四十五年)
少傅建極殿大學士李春芳少傅武英殿大學士郭朴
(隆慶元年)少傅武英殿大學士陳以勤(四年)張居正(見前)少師中
極殿大學士高拱(五年)少保兵部尚書王崇古(萬歷三年)少保
武英殿大學士呂調陽(五年)少保兵部尚書方逢時(七年)少
傅建極殿大學士張四維(九年)少傅太極殿大學士申時
行(十年)少傅建極殿大學士許國(十五年)協理京營戎政
太子太保兵部尚書鄭洛(十七年)
右俱柱國
弇山堂别集卷四十三
