弇山堂别集卷七十九
明王世貞撰
賞功考中
永樂八年論北征功行賞領隊都督賞銀百五十兩綵
幣八表裏鈔四百錠都指揮賞銀百兩綵幣六表裏鈔
三百錠指揮銀六十兩綵幣四表裏鈔二百錠千戶衛
鎮撫銀四十兩綵幣三表裏鈔百六十錠百戶典仗所
鎮撫試百戶銀二十五兩綵幣二表裏鈔百二十錠總
旗布六疋鈔百二十錠總甲小旗布五疋鈔百錠小甲
布四疋鈔八十錠隨伍官總旗比領隊減半總甲小旗
將軍力士校尉軍吏軍餘等布二疋鈔六十錠齊力殺
退賊衆者領隊官伯綵幣五表裏鈔三百錠都督綵幣
四表裏鈔二百四十錠都指揮綵幣三表裏鈔二百錠
指揮綵幣二表裏鈔百六十錠千戶衛鎮撫綵幣一表
裏鈔百二十錠百戶典仗所鎮撫試百戶絹三疋布二
疋鈔百錠總旗布四疋鈔八十錠總甲小旗布三疋鈔
六十錠小甲布二疋鈔五十錠隨伍官總旗比領隊減
半總甲小旗將軍力士校尉軍餘軍吏布一疋鈔四十
錠擺隊見陣而未交鋒領隊都督綵幣二表裏鈔百二
十錠都指揮綵幣一表裏鈔百錠指揮絹三疋鈔九十
錠千戶衛鎮撫絹二疋鈔八十錠百戶典仗所鎮撫試
百戶絹二疋鈔七十錠總旗棉布三疋鈔六十錠總甲
小旗棉布二疋鈔五十錠小甲棉布二疋鈔四十錠隨
伍官比領隊減半旗甲將軍軍人力士校尉舍人軍餘
軍吏人等棉布一疋鈔二十錠管脚力輜重者領隊官
都督綵幣一表裏鈔百錠都指揮絹二疋鈔九十錠指
揮絹二疋鈔八十錠千戶衛鎮撫絹一疋鈔七十錠百
戶典仗所鎮撫試百戶絹一疋鈔六十錠總旗布一疋
鈔五十錠總甲小旗布一疋鈔四十錠小甲布一疋鈔
三十錠力士校尉軍餘軍吏等布一疋鈔二十錠陣亡
傷故加賞之半官仍給麻布齎糧一品米六十石麻布
六十疋二品米五十石麻布五十疋三品四品米四十
石麻布四十疋五品六品米三十石麻布三十疋賞征
北總兵官武安侯鄭亨銀二百五十兩綵幣十二表裏
鈔六百錠安遠伯柳升銀二百兩綵幣十表裏鈔五百
錠餘皆如格賞之
十二年將士賞例隨駕三千官軍内領隊者伯都督賞
銀百五十兩綵幣八表裏鈔四百錠都指揮銀一百兩
綵幣三表裏鈔三百錠指揮銀六十兩綵幣四表裏鈔
二百錠千戶衛鎮撫銀四十兩綵幣三表裏鈔百六十
錠百戶所鎮撫銀二十五兩綵幣二表裏鈔百二十錠
總小旗甲銀五兩綿布五疋鈔一百錠隨伍官比領隊
各減半總小旗甲將軍力士校尉人等綿布三疋鈔六
十錠領神機銃手侯銀二百兩綵幣表裏十鈔六百錠
射中敵人馬者不分官旗軍銀三十兩鈔百六十錠齊
力接應者領隊都督綵幣表裏四鈔二百四十錠都指
揮把總指揮綵幣表裏三鈔二百錠指揮綵幣表裏二
鈔百六十錠千戶衛鎮撫綵幣表裏一鈔百二十錠百
戶所鎮撫絹三疋鈔一百錠總小旗甲綿布四疋鈔六
十錠隨伍官比領隊各減半總小旗甲人等綿布二疋
鈔四十錠其擺隊内領隊者都督綵幣表裏二鈔百二
十錠都指揮把總指揮綵幣表裏一鈔百錠指揮絹二
疋鈔九十錠千戶衛鎮撫絹二疋鈔六十錠百戶所鎮
撫絹二疋鈔五十錠總小旗甲綿布二疋鈔四十錠隨
伍官比領隊各減半總小旗甲軍士人等綿布二疋鈔
三十錠其守營領隊者都督綵幣表裏一鈔八十錠都
指揮絹二疋鈔七十錠指揮絹二疋鈔六十錠千戶衛
鎮撫絹一疋鈔五十錠百戶所鎮撫絹一疋鈔四十錠
總小旗甲綿布一疋鈔三十錠隨伍官旗軍將軍力士
校尉人等綿布一疋鈔二十錠大旗大營馬隊并哨馬
官軍人等下馬當先敗敵者領隊伯都督銀一百兩綵
幣表裏六鈔三百錠都指揮銀六十兩綵幣表裏四鈔
二百錠指揮銀四十兩綵幣表裏三鈔六十錠千戶衛
鎮撫銀二十五兩綵幣表裏二鈔百二十錠百戶所鎮
撫銀十五兩綵幣表裏一鈔八十錠總小旗甲綿布四
疋鈔七十錠隨伍官比領隊減半旗軍人等綿布二疋
鈔四十錠齊力接應者領隊都督綵幣表裏四鈔二百
錠都指揮綵幣表裏三鈔百六十錠指揮綵幣表裏二
鈔百四十錠千戶衛鎮撫綵幣表裏一鈔百二十錠百
戶所鎮撫絹三疋鈔百錠旗甲綿布三疋鈔五十錠隨
伍官比領隊減半總小旗甲人等綿布三疋鈔四十錠
其擺隊内領隊者都督綵幣表裏二鈔百二十錠都指
揮綵幣表裏一鈔百錠指揮絹二疋鈔九十錠千戶衛
鎮撫絹二疋鈔六十錠百戶所鎮撫絹二疋鈔五十錠
總小旗甲綿布二疋鈔二十錠隨伍官比領隊減半總
小旗甲軍士人等綿布二疋鈔三十錠其守營領隊者
都督綵幣表裏一鈔八十錠都指揮絹二疋鈔七十錠
指揮絹二疋鈔六十錠千戶衛鎮撫絹一疋鈔五十錠
百戶所鎮撫絹一疋鈔四十錠總小旗甲綿布一疋鈔
三十錠隨伍官旗軍將軍校尉力士人等綿布一疋鈔
二十錠領圍子手把總都督銀一百兩綵幣表裏六鈔
三百錠接應殺敵領隊者都指揮綵幣表裏三鈔二百
錠指揮綵幣表裏二鈔百六十錠千戶衛鎮撫綵幣表
裏一鈔百二十錠百戶所鎮撫絹三疋鈔百錠總小旗
甲綿布四疋鈔六十錠隨伍官比領隊減半總小旗甲
人等綿布二疋鈔四十錠其擺隊内領隊者都指揮綵
幣表裏二鈔百六十錠指揮綵幣表裏一鈔百二十錠
千戶衛鎮撫絹三疋鈔百十錠百戶所鎮撫絹三疋鈔
百錠總小旗甲綿布四疋鈔六十錠隨伍官比領隊減
半總小旗甲綿布二疋鈔四十錠其守官領隊者都指
揮絹二疋鈔七十錠指揮絹二疋鈔六十錠千戶衛鎮
撫絹一疋鈔五十錠百戶所鎮撫絹一疋鈔四十錠總
小旗甲綿布一疋鈔三十錠隨伍官旗軍將軍力士校
尉人等綿布一疋鈔二十錠養病守營能奮勇領衆殺
敵者其領隊官都督銀五十兩綵幣表裏四鈔二百錠
都指揮銀四十兩綵幣表裏三鈔百六十錠指揮銀二
十五兩綵幣表裏二鈔百四十錠千戶衛鎮撫銀十五
兩綵幣表裏一鈔百錠百戶所鎮撫銀五兩絹二疋鈔
六十錠隨伍官比領隊減半總小旗軍人等綿布三疋
鈔六十錠隨侍幼官幼軍并旗手衛旗鼔手領隊者都
指揮綵幣表裏一鈔百錠指揮絹二疋鈔九十錠千戶
衛鎮撫絹二疋鈔六十錠百戶所鎮撫絹二疋鈔五十
錠總小旗甲綿布二疋鈔四十錠隨伍官比領隊減半
總小旗甲軍士人等棉布一疋鈔三十錠陣亡傷故於
本賞外加半賞仍給齎糧麻布五軍馬隊官軍曾下馬
當先殺賊者坐營官綵幣五鈔四百錠領隊官侯伯都
督綵幣表裏四鈔二百六十錠都指揮綵幣表裏三鈔
二百錠指揮綵幣表裏二鈔百四十錠千戶衛鎮撫綵
幣表裏一鈔百二十錠百戶所鎮撫試百戸絹三疋鈔
百錠隨伍官比領隊各減半總小旗甲軍士人等棉布
二疋鈔四十錠馬步隊齊力接應官軍者坐營官綵幣
表裏三鈔百六十錠領隊官侯伯都督綵幣表裏二鈔
百二十錠都指揮綵幣表裏一鈔百錠指揮絹二疋鈔
九十錠千戶衛鎮撫絹二疋鈔六十錠百戶所鎮撫試
百戶絹二疋鈔五十錠隨伍官比領隊減半總小旗甲
軍士人等棉布二疋鈔三十錠馬步隊擺隊官軍坐營
官綵幣表裏二鈔百十錠領隊官侯伯都督綵幣表裏
一鈔八十錠都指揮絹二疋鈔七十錠指揮絹二疋鈔
六十錠千戶衛鎮撫絹一疋鈔五十錠百戶所鎮撫絹
一疋鈔四十錠隨伍官比領隊減半總小旗甲軍士人
等綿布一疋鈔二十錠馬步隊守營官軍坐營官綵幣
表裏一鈔百錠領隊官侯伯都督綵幣表裏一鈔六十
錠都指揮絹二疋鈔四十錠指揮絹一疋鈔三十錠千
戶衛鎮撫綿布一疋鈔二十四錠百戶所鎮撫綿布一
疋鈔二十錠隨伍官旗軍人等綿布一疋鈔十錠𫝊令
營把總指揮趙得綵幣表裏三鈔百四十錠指揮顔沙
不丁銀二十兩綵幣表裏一鈔八十錠其餘無過者指
揮絹二疋鈔九十錠千戶衛鎮撫絹二疋鈔六十錠百
戶所鎮撫絹二疋鈔五十錠舍人綿布二疋鈔四十錠
隨營舉什器及各處戍守并運糧官軍人等賞各有差
十三年總兵官英國公張輔黔國公沐晟各賞白金五
百兩鈔二萬錠綵幣五十表裏都督同知朱廣都督僉
事江浩功次相等都指揮使方政比朱廣等功最多各
賞白金五十兩鈔三百錠綵幣五表裏都指揮僉事師
祐領軍擒獲賊首陳季獷賞白金四十兩鈔二百錠綵
幣四表裏都指揮僉事謝鳳等六員比方政功差不及
其亡殁者子孫各賞白金三十兩鈔百六十錠綵幣三
表裏都指揮陳濬等五員比謝鳳等功又不及各賞白
金二十五兩鈔百四十錠綵幣二表裏胡通海等功次
謝鳳各賞白金二十兩鈔百二十錠綵幣一表裏指揮
僉事陶弘等擒獲正賊鄧景異等為功頗難皆逓各賞
白金三十兩鈔二百錠綵幣三表裏織金紵絲衣一襲
為從者白金綵幣減三之二衣鈔如之百戸路坦等八
人擒首賊陳季獷功差易亦各陞二級所賞白金綵幣
視弘減三之一衣鈔如之其有積功多者不次陞遷指
揮僉事吳興等五人指揮使指揮同知僉事千百戶郭
顯張銘等三十人各隨所立功賞之原調官軍竒功三
次或三次以上者其於神投海口月常江慈廉縣安謨
靈長二海洋愛子江叱蒲斡冊有竒功二次者亦陞一
級雖有二次竒功而非前諸處所立者止給賞仍於應
得賞外加半給之其有竒功者領隊指揮賞鈔二百錠
綵幣三表裏千戶衛鎮撫鈔百四十錠綵幣二表裏百
戶所鎮撫鈔一百錠綵幣一表裏隨伍官視領隊減半
巡檢頭目總旗總甲鈔三十錠絹布各一疋小甲軍人
力士校尉舍人餘丁軍伴人等鈔二十四錠布二疋有
頭功者領隊指揮鈔一百錠綵幣二表裏千戶衛鎮撫
鈔八十錠綵幣一表裏百戶所鎮撫鈔六十錠絹二疋
隨伍官視領隊減半巡檢頭目總旗總甲鈔二十四錠
布二疋小旗小甲軍人力士校尉舍人餘丁軍伴人等
鈔二十錠布一疋有次功者領隊指揮視頭功領隊千
戶千戶衛鎮撫視頭功領隊百戶百戶所鎮撫視竒功
隨伍巡檢頭目隨伍官視領隊減半廵檢頭目總旗總
甲鈔十四錠布一疋小旗小甲軍人力士校尉餘丁軍
伴人等鈔十錠布一疋為事立功而有竒功者其已復
職及初不動職者領隊指揮千百戸衛所鎮撫皆與原
調官頭功領隊者同為事立功隨伍者減半隨伍而未
復職者如之旗軍人等鈔十六錠布一疋為事立功而
有頭功者其已復職及初不動職者領隊指揮視原調
官頭功領隊千戶千戶衛鎮撫視原調頭功領隊百戶
百戶所鎮撫視原調頭功隨伍巡檢為事立功隨伍者
減半隨伍而未復職者亦如之旗軍人等鈔十錠布一
疋為事立功而有次功者領隊指揮視原調官次功領
隊千戶千戶衛鎮撫視原調次功領隊百戶百戶所鎮
撫視原調次功隨伍巡檢為事立功隨伍不問己未復
職皆減半旗軍人等鈔六錠布一疋陣亡傷故者於得
賞外加半給之仍給米布如著令
賞捕海船寇功統兵副千戶銀百兩鈔百錠綵幣二表
裏領軍百戶所鎮撫其殺首賊所鎮撫各賞銀五十兩
鈔五十錠綵幣一表裏擒首賊軍并殺從賊舍人所鎮
撫總旗小旗小甲軍人俱賞銀五十兩小甲軍人被創
死者其子賞銀十五兩弓兵民人協助擒賊者各賞鈔
二十錠有被創死者加十錠其送賊徒到京官軍應陞
賞者循例陞賞仍與路費鈔二十錠未至者即所在陞
賞從之賞下西洋舊港擒賊首功者指揮鈔一百錠綵
幣四表裏千戶鈔八十錠綵幣三表裏百戶所鎮撫鈔
六十錠綵幣二表裏醫長火長鈔五十錠綵幣一表裏
校尉五十錠綿布三疋旗軍通事軍伴以下鈔布有差
禮部兵部議奏下西洋官軍錫蘭山戰功陞賞例凡官
軍竒功陞二級頭功陞一級指揮千戶百戶存者逓增
其秩亡殁者與其子總旗竒功存者陞實授百戶亡殁
者子陞試百戶頭功存者陞試百戶亡殁者子陞實授
總旗總甲竒功存殁者俱陞試百戶頭功存殁俱陞實
授總旗小旗竒功存者陞試百戶亡殁者子陞總旗
頭功存者陞總旗亡殁者子陞實授小旗小甲竒功存
殁俱陞總旗頭功存殁俱陞實授小旗校尉力士軍人
火長帶管舵工稍班水手軍人竒功不問存亡俱陞總
旗頭功俱陞小旗舍人餘丁老軍養馬小厮竒功頭功
悉如校尉軍人之例不願陞者加倍給賞竒功指揮每
員賞鈔二百錠綵幣六表裏千戶衛鎮撫鈔百六十錠
綵幣四表裏百戶所鎮撫鈔百二十錠綵幣三表裏御
醫并番火長鈔百錠綵幣一表裏綿布二疋校尉鈔九
十錠綿布五疋旗甲軍民通事火長小厮軍匠軍行人
鈔七十錠綿布五疋民醫匠人厨役行人稍水并家人
鈔三十錠綿布二疋竒功次等指揮鈔百六十錠綵幣
五表裏千戶衛鎮撫鈔百三十錠綵幣三表裏絹三疋
百戶所鎮撫鈔百錠綵幣二表裏絹二疋御醫并番火
長鈔八十錠綵幣一表裏綿布一疋校尉鈔七十錠綿
布四疋旗甲軍民通事火長小厮軍匠軍行人鈔六十
錠綿布四疋民醫匠人厨役行人稍水并家人鈔四十
五錠綿布三疋頭功例與竒功次等同頭功次等指揮
鈔百五十錠綵幣四表裏絹三疋千戶衛鎮撫鈔百二
十錠綵幣三表裏絹二疋百戶所鎮撫鈔九十錠綵幣
二表裏絹一疋御醫并番火長鈔七十錠綵幣一表裏
綿布一疋校尉鈔六十五錠綿布四疋旗甲軍民通事
火長小厮軍匠軍行人鈔五十二錠綿布四疋民醫匠
人厨役行人稍水并家人鈔四十錠綿布三疋陣亡者
循前例賞外再加賞指揮鈔六十錠綵幣二表裏千戶
衛鎮撫鈔五十錠綵幣一表裏百戶所鎮撫鈔四十錠
綵幣一表裏御醫并番火長鈔三十錠綿布二疋校尉
鈔二十五錠綿布二疋旗甲軍民通事火長小厮軍匠
軍行人鈔二十錠綿布二疋民醫匠人厨役行人稍水
并家人鈔六十錠綿布二疋傷故渰沒失陷截殺各循
前例賞外再加賞指揮鈔五十錠綵幣二表裏千戶衛
鎮撫鈔四十錠綵幣一表裏百戶所鎮撫鈔三十錠綵
幣一表裏御醫并火長鈔二十五錠綿布二疋校尉鈔
二十錠綿布二疋旗甲軍民通事火長小厮軍匠軍行
人鈔十六錠綿布二疋民醫匠人厨役行人稍水并家
人鈔十二錠綿布二疋從之
都督府掌府事隆平侯張信奏比海寇至福建金門千
戶所副千戶李敞督衆追捕焚賊船一斬首五十八級
生擒賊首金總管等男婦十一人獲賊船二艘禮部議
奏統兵副千戶陞指揮僉事賞銀百兩鈔百錠綵幣二
表裏領軍百戶陞正千戶所鎮撫陞衛鎮撫其殺首賊
所鎮撫亦陞正千戶各賞銀五十兩鈔五十錠綵幣一
表裏擒殺首賊軍陞百戶殺從賊舍人陞所鎮撫總旗
小旗陞試百戶小甲軍人陞總旗俱賞銀五十兩小甲
軍人被創死者其子皆陞總旗仍賞銀五十兩弓兵民
人協助擒賊者各賞鈔二十錠有被創死者加十錠其
送賊徒到京官軍應陞賞者即循例陞賞仍與路費鈔
二十錠未至者即所在陞賞從之
永樂十四年六月遣人賫勅往金鄉勞使兩洋諸番内
官張謙及指揮千百戶旗軍人等初謙等奉命使西洋
諸番還至浙江金鄉衛海上猝遇倭寇時官軍在船者
纔百六十餘人賊可四千人戰二十餘合大敗賊徒殺
死無筭餘衆遁去上聞而嘉之賜勅奬勞官軍陞賞有
差指揮千百戶衛所鎮撫旗軍校尉人等俱陞一級指
揮賞鈔二百錠綵幣五表裏千戶衛鎮撫鈔百錠百戶
所鎮撫八十錠綵幣俱三表裏御醫番火長鈔六十錠
綵幣一表裏校尉鈔六十錠綿布四疋旗軍通事火長
軍匠鈔五十錠綿布三疋民醫匠人厨役稍水鈔四十
錠綿布二疋傷故者本賞外加賞指揮鈔百錠綵幣二
表裏千戶衛鎮撫鈔八十錠百戶所鎮撫鈔六十錠綵
幣一表裏御醫番火長鈔四十錠校尉三十錠旗軍通
事火長軍匠二十錠民醫匠人厨役稍水十五錠自御
醫以下綿布俱二疋
洪熙元年以破敵功遣太監楊瑛鴻臚卿楊善賜御酒
千瓶羊百羫勞陽武侯薛禄等加禄歲禄五百石都督
同知高文等加秩賜白金文綺鈔錠有差
宣德元年征高煦賞公白金五十兩鈔三千貫侯四十
兩二千貫伯二十五兩一千貫都督十兩四百貫都指
揮八兩三百貫指揮六兩二百貫千戶衛鎮撫五兩一
百貫百戶所鎮撫四兩五十貫旗軍校尉力士二兩二
十五貫自都指揮以下悉加綿布二疋扈從文職六品
以上所賜例如武職七品以下銀二兩鈔五十貫高煦
平論功賜鈔公三千貫侯二千五百貫伯二千貫都督
一千貫都指揮五百貫指揮四百貫千戶衛鎮撫三百
貫百戶所鎮撫二百貫總小旗將軍一百五十貫軍士
校尉力士各一百貫文職官六品以上如武職例七品
八品一百五十貫九品以下一百貫厨役五十貫病故
溺死官軍加半倍給其家賜隨征樂安州還京文武官
太師英國公張輔等六千八百五十人宴於奉天門是
日加賜扈從文武官軍旗校人等綵幣絹布公綵幣六
表裏侯伯五表裏都督尚書四表裏都指揮及文職三
品四品一表裏指揮絹二文職五品以下及千百戶鎮
撫將軍力士校尉旗軍絹一厨役綿布各一
四年以武臣扈從北征有勞加賜賚太師英國公張輔
成國公朱勇太子太保忠勇王金忠人鈔六百錠銀三
十兩綵幣三表裏太子太保陽武侯薛禄安順侯薛貴
恭順侯吳克忠人鈔四百錠銀二十兩綵幣二表裏清
平伯吳成應城伯孫傑遂安伯陳瑛武進伯朱冕人鈔
三百錠銀十兩綵幣一表裏中府都督同知任禮高文
都督僉事李玉李英左府左都督柴永正右都督馬亮
都督同知程忠魯噶爾都督僉事烏頁約蘇台吳守義
巴圖右府左都督蘇爾塔輝右都督蒋信都督僉事郭
志滕定嚴宣前府都督同知馮斌都督僉事韓僖梁成
後府都督僉事沈清郭義馮興李通人鈔二百錠銀五
兩綵幣一表裏坐營定國公徐景昌鈔四百錠綵幣二
表裏西寧侯宋瑛武定侯郭玹豐城侯李賢永康侯徐
亨成定侯郭晟泰寧侯陳忠人鈔二百錠綵幣二表裏
安鄉伯張安廣寧侯劉湍崇信伯費釗建平伯高遠人
鈔二百錠綵幣一表裏左府右都督冀傑鈔一百錠綵
幣一表裏永清右衛等官軍指揮同知張義等一十二
萬五千七百八十九人鈔銀綵絹布有差
五年行在兵部上陽武侯薛禄恭順侯吳克忠武進伯
朱冕奉化伯滕定及諸將士北征破敵功状命行在禮
部賞禄克忠人鈔四百錠綵幣六表裏冕定各三百錠
綵幣三表裏都督柴永正等六人各鈔二百錠綵幣一
表裏都指揮馬昇等并軍士一萬一千二百六十二人
共鈔四十一萬八千二百三十錠絹五百八十五疋綿
布一萬二千七百四十八疋
六年二月賞征察遜功禮兵二部奏晝夜哨長及分路
擒殺與前征策應官軍都指揮綵幣表裏各一鈔一千
貫指揮每員絹二疋鈔八百貫千戶衛鎮撫每員絹布
各一疋鈔五百貫百戶所鎮撫每員棉布二疋鈔四百
貫旗軍人等各綿布一疋鈔二百貫存留應接戶粮及
䟎運糧旗軍餘人等都指揮各絹二疋鈔六百錠指揮
絹布各一疋鈔四百貫千戶衛鎮撫各布二疋鈔二百
貫百戶所鎮撫各布一疋鈔二百貫旗軍人等各布一
疋鈔一百貫其生擒反寇三人并斬首五級以上者陞
一級生擒二人及斬首五級者亦陞一級如其間有婦
女幼童俱難以功論其餘生擒二人及斬首四級以下
并混殺策應與存留應接護糧者俱不陞上以賞太輕
命凡官軍人等生擒及斬獲部長者除正賞外加賞官
每員絹一疋鈔一百貫鎮軍人等綿布一疋鈔一百貫
其晝夜哨瞭及擒殺敵者無問官軍俱陞一級凡陞賞
者一千一百四十人濙等又言官軍見到京者賞如例
其還原衛及齊勤蒙古沙州罕東安定四衛土官頭目
番軍應賞者及都督安定王准都指揮例頭目准百戶
例請遣官給賞從之
八年九月遣使勞鎮守松潘副總兵都督僉事蒋貴復
賜金織紵絲衣一襲所部殺獲有功者二十五人都指
揮僉事趙得陞都指揮同知指揮僉事宰文陞指揮同
知餘百戶總小旗皆陞一級凡同征效勞雖無殺獲者
皆賞之敢勇當先都指揮人鈔一千貫紵絲表裏三指
揮人鈔八百貫紵絲表裏二千戶人鈔六百貫紵絲表
裏一百戶人鈔五百貫絹三總旗舍人人鈔四百貫絹
二小旗人鈔三百貫絹布各一軍人鈔二百貫布二齊
力向前指揮人鈔六百貫表裏一千戶人鈔五百貫絹
三百戶所鎮撫人鈔四百貫絹二總旗人鈔三百貫絹
布各一小旗人鈔二百貫布二軍人鈔一百五十貫布
一凡賞一千八百五十三人
是年十二月北敵復入涼州甘肅總兵官都督僉事劉
廣遣涼州衛指揮使李榮等追擊至額布勒山力戰敗
之斬首領贊布父子及其賞八十餘人生擒三十餘人
兵禮部議陞榮為都指揮僉事餘有差其對敵交鋒生
擒及斬敵首者都指揮每員鈔一千貫綵幣二表裏指
揮每員鈔八百貫綵幣一表裏千戶衛鎮撫每員鈔六
百貫絹二百戸所鎮撫等官每員鈔四百貫絹二旗軍
人等每人鈔二百貫綿布三其隨伍策應者都指揮每
員鈔六百貫絹二指揮每員鈔五百貫絹布各一千戶
衛鎮撫每員鈔三百貫綿布二百戸所鎮撫每員鈔二
百貫綿布一旗軍人等每人鈔一百貫綿布一其餘有
人生擒一人及斬首一級二人三人共斬首一級者官
每員加賞絹一鈔一百貫旗軍人等每人加賞綿布一
鈔一百貫其隨征官軍雖無殺獲功者賞居有功之次
上從之又嘉廣之功遣奬勅諭賜文綺衣一襲綵幣四
表裏
九年十月以平松潘番蠻功陞四川總兵官都督僉事
方政副總兵都督僉事蒋貴皆左軍都督府都督同知
各賜織金紵絲衣一襲賜勅勞之並陞四川都指揮同
知趙得宫聚等凡三百九十七人有功而陣亡者陞其
子坐事罷職從軍而有功者復其官仍賞幣帛鈔布其
官軍奮勇當先衝入賊陣斬獲首級並生擒賊者都指
揮鈔二百錠綵幣三表裏指揮一百六十錠綵幣二表
裏千戶衛鎮撫知州一百二十錠綵幣一表裏百戸所
鎮撫長官頭目一百錠帛三疋總旗八十錠帛二疋小
旗六十錠帛一疋布一疋軍士民壮四十錠布二疋齊
力向前者指揮一百二十錠綵幣一表裏千戶衛鎮撫
一百錠帛三疋百戸所鎮撫州同知頭目八十錠帛二
疋總旗總甲六十錠帛布各一疋小旗小甲四十錠布
二疋軍士民壮三十錠布一疋當先衝入賊陣五次四
次有功者除本等賞外再加賞一倍三次二次者加賞
半倍陣亡傷故官軍本等賞外加賞半倍病故官軍依
本等功次例賞
正統二年以敗多爾濟巴勒功左都督任禮蒋貴都督同
知趙安除封拜陞遷外禮貴安王驥各銀八十兩綵幣
八表裏侍郎柴重都御史曹冀羅亨信各銀四十兩綵
幣四表裏餘有功官軍俱給賞有差
七年麓川功封總兵官定西伯蒋貴(闕)總督軍務兵部
尚書王驥為侯伯右副總兵都督僉事劉聚為左都督
左參將都指揮使宫聚右參將都指揮僉事冉保俱為
都督同知總督糧餉戶部左侍郎徐晞為兵部尚書都
察院右僉都御史丁璿為本院右副都御史賜貴驥各
白金一百兩綵幣十表裏鈔萬貫聚保各白金八十兩
綵幣六表裏鈔五千貫晞璿各白金六十兩綵幣六表
裏鈔四千貫以平麓川叛寇功也雲南總兵官都督同
知沐昂為右都督賜鈔五千貫白金八十兩綵幣八表
裏以給饟不絶協贊有功也九年再征麓川功加定西
侯貴歲禄五百石靖遠伯驥歲禄三百石賜白金百兩
綵幣十表裏鈔萬貫右都督沐昂為左都督少監肅保
為太監都督同知冉保為右都督都督僉事毛清夀為
都督同知各白金八十兩綵幣八表裏鈔五千貫
五年賞征麓川叛寇思任發有功賞軍旗甲人等凡一
萬二百六十二人斬首二級以上并陣亡都督方政各
鈔二千貫綵段四表裏都指揮各鈔八百貫綵段二表
裏指揮各鈔七百貫綵段二表裏千戶各鈔五百貫絹
三疋百戶各鈔四百貫絹二疋旗軍人等各鈔二百貫
絹布各一疋斬首二級以下及失陷傷故指揮各鈔六
百貫綵段一表裏千戶各鈔四百貫絹二疋百戶各鈔
三百貫絹布各一疋旗軍各鈔二百貫布二疋見在有
功官軍都指揮各鈔六百貫綵段一表裏指揮各鈔五
百貫絹三疋千戶各鈔三百貫絹二疋百戶各鈔二百
貫絹一疋旗軍人等各鈔一百貫布一疋并賞木邦土
官宣慰使罕盖法及其祖母美罕板等各綵幣五表裏
絹五疋景東府知府陶瓚并其祖母何曩等各鈔一千
貫綵段三表裏陶孟頭目力板放等各綵段三表裏絹
三疋巡檢把事張忠等各綵段二表裏絹二疋其陣亡
者亦加賞一倍
二年以偏頭關獲敵之功陞鎮守山西右都督李謙為
左都督山西都指揮同知馬貴為都指揮使太原右衛
指揮僉事李庸為指揮同知仍賞謙鈔三千貫紵絲四
表裏貴鈔二千貫紵絲三表裏庸鈔一千貫紵絲二表
裏斬獲首級百戶各鈔一千貫紵絲一表裏總小旗各
鈔七百貫絹布各二疋當先殺敵追奪馬匹指揮各鈔
一千貫紵絲一表裏千百戶各鈔七百貫絹三疋總小
旗軍各鈔五百貫絹一疋布二疋奮力向前指揮各鈔
五百貫絹二疋千百戶各鈔五百貫絹二疋旗軍各鈔
三百貫絹布各一疋陣亡軍倍之
是年行在禮部尚書胡濙等奏總兵官都督蕭授等征
剿蠻賊有功請差官於南京官庫關領鈔錠布絹給賞
總兵官鈔二千貫綵段四表裏都指揮各一千貫綵段
三表裏指揮各鈔八百貫綵段二表裏千戶衛鎮撫
各鈔六百貫綵段一表裏百戶所鎮撫各鈔五百貫絹
三疋旗軍民兵各鈔三百貫絹布各一疋總旗生擒敵
人及殺獲首級者賞倍之民兵斬獲首級皆陞不陞者
加鈔一百貫絹一疋從之
十四年京城功賞自石亨進封侯于謙加少保外無考
但據羅通言濫陞官軍六萬六千有餘兵部言武清侯
石亨所繳功次當先一萬九千八百八十人陞一級陣
亡三千一百一十八人陞一級餘皆給賞又賞涿州紫
荆關官軍萬一千九百三十五人居庸關有功官軍楊
俊等一萬二千一百十八人盖自宣英以後重陞而薄
賞一時帑藏雖不至大空匱而所陞禄秩其為百年之
費盖不啻數十倍矣
景帝初募殺額森者賞銀五萬兩金一萬兩封國公加
太師殺巴延特穆爾及喜寧者銀二萬兩金一千兩封
侯尋宣府右參將都督僉事楊俊等奏計擒喜寧陞俊
右都督與總兵朱謙各賞金二十兩銀六十兩紵絲三
表裏總旗高&KR2219;陞千戶衣一襲給事御史請如初格下
兵部議封俊侯以金銀散其部衆詔不許加賞俊金二
十兩銀三十兩紵絲三表裏把總都指揮江桓陞都督
僉事賞銀二十兩三表裏奮勇殺賊官軍人陞一級賞
銀十兩二表裏餘人銀五兩絹布各五疋
景泰元年復以楊俊奏擒喜寧官軍功多不實勅宣府
鎮守總兵等官究實至是奏守關官軍指揮蔡璽等二
百二十餘人而都指揮僉事江福指揮孫柰等十二人
實擒喜寧俊與麾下官軍冒其功事下兵部乞下俊獄
追奪陞職冒功官軍俱革罷其守關擒敵官軍仍加賞
庶使賞罰明信人知勸懲詔從之賞福白金三十兩紵
絲三表裏柰等十一人白金十兩紵絲二表裏璽等二
百二十人各白金五兩絹五疋布五疋宥俊令剿敵贖
罪
五年賞擒斬反賊曹欽有功官軍通三千一百六十四
人廣義伯吴琮銀二十兩綵幣三表裏都指揮各銀六
兩指揮各銀五兩千百戶等官各銀四兩旗軍人等各
銀三兩其被傷都指揮加銀四兩指揮加銀三兩千百
戶等官加銀二兩旗軍人等加銀一兩
弇山堂别集卷七十九
