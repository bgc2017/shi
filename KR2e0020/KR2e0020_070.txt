弇山堂别集卷七十
明王世貞撰
諡法考序
余嘗有諡法通紀三十卷列其凡而序之所以標先王
制諡之本旨與歴代沿革輕重之變略備矣至明亦有
紀而未甚詳於是徧考金匱國史之藏秘閣之籍參以
家乘而後靡所不備凡有釋義者皆閣籍也每故事大
臣卒禮部以諡請報俞矣則内閣以兩字者三請于上
而自擇之是以具釋義也洪武之尚為吳也諸功臣死
事及有勞而夭者皆榮公侯之爵而𫝊之諡終高帝世
文臣弗得也武臣即都督弗贈侯伯弗得也至建文而
待制王褘得諡文節矣文臣之有諡自褘始也其諡小
臣者亦自褘始永樂制嚴矣終太宗世文臣之得者僅
姚恭靖廣孝胡文穆廣而恭靖之爵則公也文臣之有
諡僅文穆一也洪熙初始大合故臣凡勞於國誼於青
宮三品而上易名者十餘人而後文臣之諡廣然宣英
之代猶斤斤焉持其柄而弗輕子且夫魯王愛子也秦
王次嫡子也高帝命之曰荒曰愍而登之冊曰不敢以
子故而廢天下公其於宗室諸子王尚有評也文臣之
有榮(闕)也則瑕弗掩也文榮之以爵也文愍之以事也
庶幾寓貶矣婦人之有諡也自后妃而外則死節也公
主之有諡也自仁宗之悼愛女始也乳媪之有諡也自
宣宗始也乳媪之夫之有諡也亦自宣宗始也方士之
有諡也自世宗始也諡而四字淫矣而使方士得之則
益淫矣當世宗之季吾又得二事焉夏文愍之持秉則
同列皆中諡及身以罪死易世而後牽復所得者中下
諡也繼而嚴氏之持秉則其子為市焉非上所甚注懷
者必賄而後得不賄不得也即得之不腆不上諡也及
身以罪竄削弗諡也夫諡者人主之春秋也尊則稱天
以命之不尊則與天下共隲之而柰何為大臣脩怨賈
利地也然則如之何其必略採唐宋故事遇大臣以諡
請有俞旨則翰林之司篆者為議而定二諡焉以授禮
科科詳之復議而上之閣臣復衷而取上裁凡文臣二
品而上及勛親臣公必諡侯伯之莅軍府加保傅必諡
諡兼美惡二品以下自卿佐以迨庶僚有德行政術亦
有諡諡則言官請之禮部裁之有美無惡可也自國初
以至今日勛臣若傅友德若徐輝祖之類文臣若章溢
若唐鐸若胡儼若魏源之類武臣若劉玉馬永王效之
類諫臣若楊瑄黃鞏王思楊爵之類儒林若吳與弼陳
獻章胡居仁之類文苑若李夢陽何景明楊慎李攀龍
之類追之以諡可也勛臣若李善長馮勝若廖永忠耿
炳文若丘福之類文臣若陳循若徐有貞之類追之以
諡諡而不盡蔽瑕可也又若于謙者易之以上諡可也
萬安劉吉汪鋐張瓚者易之以下諡可也凡此數者皆
所謂與天下共騭之操法於賞罰之外而毋使人得而
議其後者也
諡法紀一
一字諡
德玄懿恒熙裕仁淳
太高成文昭宣章英睿
景憲純孝敬武毅獻世
肅穆莊
恭定端靖簡惠和安康
順僖思懷愍殤悼哀隠
戾厲荒榮
諡法紀二
二字諡
文正文貞文成文忠文端文定
文簡文懿文肅文毅文憲文莊
文裕文節文義文靖文穆文昭
文恪文恭文襄文清文脩文康
文敏文達文通文介文安文和
文僖文榮文愍文思文隠
武寧武毅武敏武惠武襄武順
武肅武靖武信武義武莊武壯
武桓武愍武烈武勇武僖
忠文忠武忠定忠烈忠簡忠肅
忠毅忠敬忠憲忠節忠顯忠靖
忠襄忠敏忠安忠僖忠穆忠威
忠順忠壯忠宣忠勇忠愍忠剛
忠慤
孝勇
諡法紀三
二字諡
㦤文㦤莊㦤安㦤定㦤簡
昭靖昭定昭僖昭安昭簡昭憲
昭穆昭和昭毅昭裕昭順昭榮
昭獻昭懿昭靜
宣武宣靖宣㦤宣和宣穆宣惠
宣僖宣思
憲穆憲懷
純靖敬順
毅愍毅敏毅勇
敏肅敏毅敏靖
恭㦤恭簡恭裕恭襄恭莊恭和
恭穆恭僖恭肅恭安恭惠恭獻
恭毅恭端恭懷恭恪恭敏恭榮
恭康恭慎恭順恭愍恭介恭憲
恭定恭靖
壯武壯勇壯毅壯敏壯靖壯愍
壯節順簡順靖順僖
哀冲哀簡
諡法紀四
二字諡
莊敬莊獻莊㦤莊簡莊靖莊定
莊憲莊敏莊毅莊肅莊穆莊安
莊僖莊裕莊襄莊康莊和莊惠
莊恪莊靜莊武莊愍莊順莊隠
貞襄貞肅貞㦤貞靜貞烈貞節
貞惠貞順
襄毅襄簡襄靖襄敏襄惠襄烈
襄武襄恪襄榮襄愍襄悼
勇襄
定襄定恭定肅
介肅成穆
清簡清惠清愍
節愍愍烈
康㦤康肅康敬康簡康靖康端
康定康憲康裕康僖康惠康穆
康和康恪康順康毅康敏康獻
康悼康隠
諡法紀五
二字諡
温㦤温憲温肅温靖温定温簡
温穆温僖温和温惠温靜温隠
僖靖僖裕僖安僖康僖敏僖簡
僖武僖穆僖順僖愍僖恪
安懿安簡安憲安肅安靖安和
安莊安裕安定安恭安僖安穆
安惠安恪安順
惠㦤惠簡惠恭惠莊惠靖惠榮
惠安惠襄惠穆惠和
景成景惠
榮㦤榮昭榮壯榮隠榮莊榮靖
榮肅榮毅榮端榮憲榮簡榮康
榮襄榮恭榮定榮恪榮惠榮愍
榮安榮和榮穆榮僖榮懷榮順
榮悼榮繆榮虚榮戾榮愿榮思
榮淑榮善
懷獻懷㦤懷莊懷康懷靖懷安
懷簡懷僖懷順懷和懷穆懷悼
懷隠懷榮
諡法紀六
二字諡
肅敏肅安肅愍肅簡肅僖肅貞
簡肅簡襄簡㦤簡定簡靖
靖㦤靖莊靖恭靖肅靖簡靖僖
靖惠靖和靖安靖康靖襄靖順
靖節
和靖和僖和惠
崇武崇善崇敬
勤敬桓襄桓義
剛毅剛勇
威武威毅威襄威靖威勇
思裕
端憲端靖端肅端簡端㦤端穆
端和端毅端定端僖端裕端惠
端敏端康端恪端莊端襄端勤
端順端愍端榮端隠
悼恭悼㦤悼莊悼簡悼定悼靖
悼康悼安悼平悼懷悼惠悼和
悼僖悼昭悼順悼隠悼戾
隠懷
四字諡
恭仁康定恭和榮順恭順榮穆
恭莊端惠恭和安靖恭恪莊僖
恭淑安僖端靖恭惠端靖安和
莊靖安榮莊僖端肅昭肅靖惠
昭惠恭㦤昭肅靖端忠敬昭順
惠穆昭敬康惠莊肅康穆㦤恭
貞順㦤恭靖莊安穆安和榮靖
文康榮靖榮康惠肅
六字諡
恭肅端順榮靖端和恭順温僖
榮安惠順端僖
諡例議
親王諡例用一字郡王二字其文武大臣亦用二字與
否取自上裁若官品未高而侍從有勞或以死勤事特
恩賜諡者不拘常例洪武初議諡俱本部奉旨施行二
十五年令本部行翰林院擬奏請旨弘治四年令今後
有乞恩贈諡者本部斟酌可否務合公論不許一槩比
例濫請
十五年奏准凡親王薨逝行巡撫巡按等官覈勘郡王
病故行本府親王及承奉長史等官覈勘善惡得實明
白結報具奏定諡
又奏准文武大臣有請諡者本部照例上請得旨行吏
兵二部備查實蹟本部定為上中下三等以行業俱優
者為上行實頗可者為中行實無取者為下開送翰林
院擬諡請旨
一字諡
德
德祖
右廟號高皇帝四世祖唐有德宗諡法執義揚善
曰德
玄
玄皇帝
右即德祖帝號唐有玄宗諡法有其文而無其義
㦤
㦤祖
右廟號高皇帝三世祖諡法温柔賢善曰㦤
(親王)周王子埅(成化)申王祐楷(弘治)鄭王祐檡代王俊杕德
王祐榕(俱嘉靖)
右俱柔克有光
恒
恒皇帝
右即懿祖帝號諡法有其文而無其義
熙
熙祖
右廟號高皇帝祖諡法有其文而無其義
裕
裕皇帝
右即熙祖帝號諡法強學好問曰裕
仁
仁祖
右廟號高皇帝父諡法有其文而無其義
仁宗
廟號也文皇帝子諡法同上
淳
淳皇帝
即仁祖帝號諡法有其文而無其義
太
太祖
廟號也周公諡法不載後有之有其文而無其義
太宗
廟號也太祖子諡法同上
高
高皇帝
即太祖帝號也諡法有其文而無其義
成
即文皇帝再定廟號也諡法安民立政又禮樂明
具曰成
(親王)唐王彌鍗蜀王讓栩(俱嘉靖)
右安民立政
文
文皇帝
即成祖帝號諡法經天緯地曰文
昭
昭皇帝
即仁宗帝號諡法昭德有勞曰昭
(親王)楚王楨(永樂)秦王秉欆(弘治)蜀王賓瀚(正德)韓王旭櫏代
王充燿(俱嘉靖)追封肅世子縉烱為肅王(嘉靖)追封益世
子載增為益王(萬歷)
右俱容儀恭美
宣
宣宗
廟號也仁宗子諡法聖善周文曰宣
(親王)秦王懷埢(隆慶)
誠意外見
章
章皇帝
即宣宗帝號用增定諡法法度大明又敬慎高明曰章
英
英宗
廟號也宣宗子諡法有其文而無其義
睿
睿皇帝
即英宗帝號諡法有其文而無其義
睿宗
廟號也憲宗子嘉靖中追上
景
景皇帝
帝諡也宣宗次子諡法耆意大圖布義行剛曰景
憲
憲宗
廟號也英宗子諡法博聞多能又賞善罸惡曰憲
(親王)韓王松(永樂)晉王美圭楚王季堄(俱正統)荆王瞻堈(景泰)
唐王瓊炟襄王瞻墡(俱成化)瀋王胤栘淮王厚燽(俱嘉靖)
右俱行善可紀
周王有燉(正統)
右博聞多能
純
純皇帝
諡法有其文而無其義
孝
孝宗
廟號也憲宗子諡法五宗安之曰孝
敬
敬皇帝
即孝宗帝號諡法合善典法曰敬
(親王)伊王訏淳唐王宇温(俱嘉靖)晉王慎鏡(萬歷)
右俱夙興恭事
武
武宗
廟號也孝宗子諡法克定禍亂又威強敵德又保
大定功曰武
毅
毅皇帝
即武宗帝號諡法致果殺敵又強而能斷曰毅
獻
獻皇帝
即睿宗帝號諡法智質有聖又聰明睿智曰獻
(親王)湘王栢(洪武末年文廟改諡)蜀王椿(永樂)追封蘄王瞻垠(永樂末仁)
(廟初)寧王權(正統)興王(即睿宗正德)
右俱聰明睿智
世
世宗
廟號也睿宗子古有世廟漢取以次太與高周公
諡法不載後有之
肅
肅皇帝
即世宗帝號諡法剛德克就執心决斷又正己攝
下曰肅
(親王)遼王貴□(成化)
右正己攝下
穆
穆宗
廟號也世宗子諡法布德執義曰穆
(親王)忻王見治(成化)
右中情見貌
莊
莊皇帝
即穆宗帝號諡法履正志和曰莊
(親王)肅王楧(永樂)楚王孟烷梁王瞻垍(俱正統)岷王楩(景泰)唐
王芝址(成化末孝廟初)慶王邃塀晉王鍾鉉(俱弘治)徽王見沛(弘治)
(末武廟初)瀋王幼㙾德王見潾趙王祐棌益王厚煜(俱正德)魯
王陽鑄進封秦和僖王誠澯為秦王遼王致格榮王祐
樞周王朝堈追封荆王載墭崇王載境淮王祐楑伊
王訐淵(俱嘉靖)襄王厚□吉王翊鎮(俱隆慶)衡王厚燆(萬歷)
右俱履正志和
恭
(親王)晉王棡(洪武)衞王瞻埏韓王沖&KR2376;(俱正統)岷王徽煣(天順)
慶王寘&KR4504;(弘治)遼王寵涭追封恭靖唐王彌鉗為唐王
瀋王詮鉦肅王貢錝周王睦㰂衡王祐楎追封襄王
見淓徽王厚爝崇王厚燿追封秦王誠潤景王載圳
追封趙王載培(俱嘉靖)荆王翊鉅楚王英㷿(俱隆慶)代王
廷埼(萬歷)
右俱敬順事上
定
(親王)唐王桱(永樂)周王橚(洪熙)蜀王友垓(天順)襄王祁鏞(弘治)伊
王諟鋝(正德)淮王祐棨追封東垣王見[泳-永+貢]吉王厚焨秦王
惟焯肅王弼桄韓王融燧夀王祐榰(俱嘉靖)
右俱純行不爽
晉王濟熺(宣德)慶王台浤(嘉靖)
右俱追補前過
端
(親王)追封淮王見澱晉王知烊楚王榮㳦益王祐㯽魯
王觀&KR2044;荆王厚烇追封秦王惟&KR1420;吉王載均(俱嘉靖)
右俱守禮執義
靖
(親王)唐王瓊烴蜀王友堉(俱宣德)越王瞻墉淮王瞻墺(俱正)
(統)韓王範□周王子垕(俱景泰)荆王祁鎬(天順)鄭王瞻埈
魯王肇煇(俱成化)趙王見灂(弘治)雍王祐橒崇王祐樒(俱正)
(德)追封肅安和世子真淤為肅王(嘉靖)
右俱恭已鮮言
郢王棟(永樂)慶王㮵(正統)遼王豪墭(成化)寧王奠培追封晉
王奇源(俱弘治)楚王均鈋(正德)追封恭和王勛□為瀋王
岷王彦汰(俱嘉靖)追封榮康王祐楬為襄王(嘉靖)
右俱寬樂令終
簡
(親王)遼王植(永樂末年)代王桂(正統)伊王顒炔(天順)肅王禄埤(成化)
鄭王祁鍈秦王誠泳岷王膺鉟(俱弘治)
右俱平易不訾
趙王高燧(宣德)周王有爝(景泰)襄王見淑(弘治)崇王見澤(弘治)
(末武廟初)徽王祐檯吉王見浚涇王祐橓(俱嘉靖)
右俱一德不懈
瀋王模(宣德)
右正直無邪
惠
(親王)安王楹(永樂)追封寧王磐烒趙王瞻塙(俱景泰)韓王徵
釙魯王泰堪秦王公錫(俱成化)代王成鍊蜀王申鑿遼
王恩鑙周王同□岐王祐棆(俱弘治)追封瀋恭裕王勛
潪為瀋王追封襄王祐楬(俱嘉靖)慶王鼒枋(萬歷)
右俱柔質慈民
和
(親王)蜀王悅□(天順)荆王祐橺(弘治)
右俱不剛不柔
安
(親王)追封伊王勉堡(成化)追封淮王見濂(正德)追封瀋府榮
㦤王詮鉌為瀋王追封晉恭裕王表槏為晉王追封
秦臨潼惠簡王公銘為秦王趙世孫翊錙追封趙王
汝王祐梈(俱嘉靖)追封韓悼恭世子謨㙉為韓王(隆慶)
右俱和好不爭
康
(親王)秦王志&KR2318;(景泰)瀋王佶焞楚王季埱肅王瞻熖(俱天順)
慶王秩煃(成化)寧王覲鈞韓王偕灊淮王祁銓(俱弘治)鄭
王祐枔(正德)追封晉端和王知㸅為晉王追封周悼康
世子勤熄為周王襄王祐櫍岷王譽榮趙王厚煜蜀
王承鑰(俱嘉靖)
右俱温柔好樂
順
(親王)岷王音垽(成化)唐王宙栐追封秦王秉柎(俱嘉靖)
右俱和比於理
僖
(親王)秦王志堩(永樂)蜀王友壎(宣德)追封鄭王見滋(弘治)
右俱小心畏忌
思
(親王)追封代王聰&KR1948;(弘治)追封均王載□(嘉靖)
右俱追悔前過
懷
(親王)追封虞王雄英(洪武)滕王瞻塏(洪熙)秦王志均(宣德)韓王
範圯(正統)蜀王申鈘秀王見澍慶王邃□(俱成化)追封晉
王表□襄王祐材(俱弘治)追封瀋王胤榿追封懷簡世
子當漎為魯王戚王載□追封榮懷穆世子厚勲為
榮王追封德府懷順世子厚燉為德王追封肅王紳
堵追封岳王厚熙(俱嘉靖)
右俱慈仁短折
愍
(親王)秦王樉(洪武)
右使民悲傷
楚王顯榕(嘉靖)
右在國逢難
殤
(親王)潁王載□(嘉靖)諡法有其文而無其義
悼
(親王)許王見淳(景泰)趙王祁鎡(天順)韓王偕流伊王諟釩(俱成)
(化)追封蔚王厚煒(弘治)追封吉王祐枎(嘉靖)追封周王安㶇
追封魯王健杙靖王翊鈴(俱嘉靖)
右俱中年早夭
哀
(親王)薊王載㙺(嘉靖)邠王常溆(萬歷)
右蚤孤短折
隠
(親王)秦王尚炳(永樂)代王仕壥(天順)
右俱違拂不成
戾
(親王)湘王栢(建文初諡永樂改獻)郕王(後改諡景皇帝)追封代王遜煓(正統)
右俱知過不改
厲
(親王)伊王㰘(永樂)
右殺戮不辜
荒
(親王)魯王檀(洪武)
右好樂怠政
榮
(皇妃)世廟貞妃馬氏(嘉靖)
右寵禄光大
弇山堂别集卷七十
