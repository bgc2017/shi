弇山堂别集卷五
明王世貞撰
盛事述五
親王高夀
親王夀過八十者肅恭王貢錝八十一瀋莊王幼㙾八
十六益恭王厚炫八十二
若過七十者則晉莊王鍾鉉七十五魯靖王肇煇七十
九莊王陽鑄七十六代簡王桂七十三寧獻王權七十
一靖王奠培七十四岷莊王楩七十三唐敬王宇温七
十六襄憲王瞻墡七十三康王祐櫍七十六德莊王見
潾七十衡莊王厚燆七十一
郡王過八十者慶成恭裕王表欒八十七鄢陵(闕)王睦
枸九十餘者堵陽安僖王同鉣八十二東阿端懿王泰壄
八十一内江莊懿王友墦八十二襄垣安惠王仕坯九十
一子(闕)王成鍨九十二吉陽恭順王聰注八十安化惠懿
王秩炵八十八襄陵恭惠王範址八十二子安穆王徵鈐八
十三樂平定肅王冲□八十二唐山恭懿王勛澂八十三郾
城恭端王彌鈱八十富順王厚焜懷安王厚&KR1420;俱八十餘
見任高年文臣
舊例文臣京職七十方面以下六十五致仕其過期而
畱任者永樂中儀少宗伯智滿八十致仕正統中楊文
貞士奇八十以首揆終天順初胡忠安濙八十二始以
大宗伯得請王靖遠驥八十二復為大司馬成化初王
忠肅翱八十四猶為太宰正德初馬端肅文升八十一
始以太宰得請嘉靖初謝文正遷以八十復相明年致
仕嘉靖末嚴分宜八十三始以首揆斥免其他若秦襄
毅竑總三邊年七十九黃忠定福參贊機務黃太宰宗
載俱以七十八在任李韓公善長以太師得罪王端毅
以太宰致仕俱七十七萬文康以少師罷楊文定溥以
少保卒時俱七十五屠簡肅僑以太保卒楊文襄一清
以少師罷時年七十六楊興濟善封伯蹇忠定義吴榮
襄中為少師陳少保循在首揆王威寧越為大帥俱七
十三他不可悉數也隆萬中起左僉都御史海瑞年七
十三按察使丁湛七十九南京工部尚書孫植七十八
今見任者姜宗伯寶七十六楊太宰巍七十四傅司馬
希摯七十一太僕卿崔文奎初為寺丞滿九載年七十三
例當退自陳守城功特陞少卿至八十三復自陳陞本
寺卿八十六始致仕而蒯祥年八十餘猶為工部左侍
郎黎澄八十為尚書至欽天監例不引年又所不論也
大臣眉夀
大臣眉夀至九十者魏文靖驥九十八劉文靖健九十
四王端毅恕九十三尚書胡公拱辰陳公雍大理寺卿
葛公浩俱九十二嘉靖以來廣東按臣言致仕尚書湛
若水年九十請賜存問已之又五年而卒末年喻尚書
茂堅萬歷初王尚書學夔俱九十餘王以九十四應尚
書大猷以九十五卒應公凡四遇優詔存問南兵書郭宗
皋九十刑書錢邦彦九十一存問加夫米其尚書以上至
八十餘者胡忠安濙韓司寇邦問蔣恭靖瑤方尚書鈍
俱八十九鄒宗伯榦殷司寇從儉李太宰裕張太保子
麟馮司寇岳俱八十八王恭靖璟潘恭定恩俱八十七
馬端肅文升林司馬瀚韓忠定文章文懿懋高襄簡友
璣劉清惠麟嚴分宜嵩俱八十六單司馬安仁楊宗伯
翥王靖遠驥孫司馬原貞王崇簡宗彜陶恭介琰趙康
敏鑑李莊簡浩朱宗伯恩焦泌陽芳俱八十五王文端
直王忠肅翱崔司空文奎賈文靖詠朱恭襄希周孫司
徒應奎何右都棟吕少傅本俱八十四黃文簡淮胡賓
客儼劉宫保障薛司馬遠尹文和直陳太保金謝文正
遷毛文簡紀羅文莊欽順顧宫保應祥張恭肅潤胡司
空松俱八十三陸康僖瑜尹恭簡旻李襄敏秉閔莊靖
珪李恭襄鐩劉司寇纓李司空善王右都爌王太宰崇
慶俱八十二徐宗伯瓊侯司空瓉洪太保鍾林司徒泮
李司徒瀚周司寇倫鄭尚書紳徐少師階俱八十一俞
司寇士悦苗文康衷何司馬鑑雍司徒泰王司寇鑑之
鄧司徒璋孫司徒交楊司徒潭文莊靖淵孫宗伯承恩
吴太宰鵬黃司寇中張太宰瀚陸大宗伯樹聲俱八十
二董宗伯份八十一王左都廷八十五
若三品京堂則禮部右侍郎錢習禮八十九戶部侍郎王
儼萬虞愷副都御史朱鑑大理卿夏時正八十八禮部右
侍郎王士嘉右副都御史孫曰良八十七左副都御史吴訥
刑部左侍郎曾翬南京工部右侍郎范嵩八十六禮部左
侍郎陳璉太常卿兼學士吴節工部左侍郎龔輝八十五
兵部左侍郎吴寧工部左侍郎蒯祥右副都御史王嵩
八十四工部右侍郎潘禮太常寺卿夏㫤順天府尹王
賢八十三兵部左侍郎陳皋謨禮部右侍郎趙永右副
都御史毛珵八十二戶部左侍郎韓福八十一工部左
侍郎郝墴兵部左侍郎范欽府尹王弼八十今戸部侍
郎林應亮八十五正統丙辰進士古鏞天順丁丑以大
理左少卿謫戍赦還至正德己巳猶在能躍馬豪飲時
人謂之古進士考登科鏞以二十四登第至己巳又七
十三年盖得文王之歲矣
勲臣享封爵高夀
會昌伯孫忠宣城伯衛穎八十八鎮遠侯顧成泰寧侯
陳珪寧陽侯陳懋會昌侯孫繼宗宣城伯衛錞八十五
成安侯郭亮亦近之平江侯陳豫東寧伯焦禮永寧伯
譚廣新寧伯譚祐八十二隆平侯張信八十一伏羌伯
毛銳遂安伯陳韶子惠皆八十餘懷寧侯孫鏜八十今
英公張溶鎮遠侯顧寰亦如之
都督同知吴良番將也以洪武中來降有功至成化時
始卒年九十九蘇和爾和乃靖難時舉槍擬太宗者為
童信射馬蹶被擒釋之累戰功至左軍左都督八十四
猶請效用趙清守彰德不下太宗釋之俾仍以都督僉事
守邊年八十八卒有子九人長璟同時為都督而琮珣
瑛玹俱世襲指揮使李達八十八歲猶以都督守邊
高年人瑞
高皇帝詔諸耆老謁見而崑山周夀誼居首年一百十
六歲賜宴及鈔幣天順中召京師人百四歲茹大中入
見便殿賜宴順天府賜冠帶襲衣命禮部尚書姚夔造
其第賀之成化中濟寧人王士能以百十六歲徵又七
年終又韓王奏羣牧所千戸朱政曾祖信年一百六歲
而終祖全一百二歲父鏞八十二歲見存三代皆以千
戸致仕詔信全俱進階宣武將軍各賜羊酒白米二石
弘治中吾州毛弼年百歲而孫澄狀元及第有司為盖
人瑞狀元坊福建林知府春澤百歲時有司為盖百歲
坊而子侍郎應亮年七十三孫學憲如楚乞歸侍又四
年而春澤始卒今亮八十五
舊德
黃文簡淮以永樂甲申右庶子主考會試後以宣德癸
丑致仕少保謝恩主會試相去三十年謝文正遷以弘
治乙卯入相至嘉靖戊子復召相去三十年費文憲宏
以正德辛未入相辛巳再召至嘉靖乙未三召相去二
十五年可謂舊德
丙辰兩狀元
吾吴朱恭靖希周弘治丙辰狀元盛德為天下師表雖
夀止八十四然及見嘉靖丙辰狀元諸大綬而沒亦吾
吴盛事也今少師徐公以癸未第三人及第至癸未沒
之旬日而傳臚唱名不及見
驟貴
高帝不愛官爵以收天下賢才故有布衣或下僚徑超
八座者别有紀記之茲錄其遷轉之驟者三人於後大
理寺右評事王雋以有過當罰上念其年少才美赦之
超為工部左侍郎尋進尚書予誥命御史凌漢上言閫
外不宜專制召為右僉都御史數日遂進右都御史吏
科庶吉士楊靖使還擢戸部右侍郎數月轉左遂進尚
書歴刑禮二部都察院左都御史加太子賓客最隆委
寄
洪熙楊文貞士奇以左春坊大學士進禮部左侍郎華
盖殿大學士再進少保少傅尚書黃文簡淮以右春坊
大學士繫獄出為通政司通政使兼武英殿大學士再
進少保尚書武英殿大學士楊榮加太常卿兼謹身殿
大學士再進太子少保尋加工部尚書金幼孜加戸部
右侍郎兼武英殿大學士再進太子少保尋加戶部尚
書宣德左庶子陳山進戸部右侍郎再進戶部尚書謹
身殿大學士司經局洗馬張瑛進禮部左侍郎再進禮
部尚書華盖殿大學士首尾數月内事耳正統曹狀元
鼐以侍講入内閣進翰林院學士遂進吏部左侍郎兼
學士居首揆景泰商狀元輅以侍讀入内閣進翰林院
學士遂進兵部左侍郎兼春坊學士嘉靖初主事桂文襄
萼張文忠璁以議追崇獻皇帝稱旨俱超授翰林學士
方文襄獻夫以員外霍文敏韜以主事俱為侍講學士
萼璁俱進詹事府萼為吏禮左右侍郎尚書加太子太
保再加少保太子太傅尋兼武英殿大學士璁為兵部
左右侍郎禮部尚書文淵閣大學士加少保再加少傅
太子太傅吏部尚書謹身殿大學士累進少師太子太
師華盖殿大學士獻夫進少詹事禮部左侍郎尚書加
太子太保改吏部進武英殿大學士韜進詹事復遷禮
部尚書不拜久之始為吏部左侍郎南禮吏尚書召掌
詹事府加太子少保預議者席文襄書以南兵部右侍
郎進禮部尚書加少保太子太保黃綰都察院經歴由
南京刑部員外郎進光祿少卿大理少卿少詹事南北
禮部左右侍郎遂進尚書兼學士黃宗明以運使進光
祿卿兵禮左右侍郎熊浹以給事中出為參議進右僉
都御史遂為副都以至右都後至太子太保吏部尚書
張桂等不五年而登大位八年夏文愍言以吏科都給
事中議郊廟禮稱旨進侍講學士少詹事禮部左侍郎
尚書累加少傅入閣官至少師太子太師吏部尚書華
盖殿大學士其自都給事中至尚書只二年中事耳嘉
靖末以撰玄稱旨侍講袁煒進侍講學士吏禮左右侍
郎尚書至少傅太子太傅戸部尚書建極殿大學士嚴
訥以侍讀李春芳以修撰董份以左中允俱為翰林院
學士俱進太常少卿後訥至太子太保武英殿大學士
春芳至少師吏部尚書中極殿大學士份至禮部尚書
兼學士胡宗憲以御史禦倭進僉都御史遂進兵部侍
郎總督累加至少保太子太保兵部尚書兼都察院左
都御史萬歷十年右贊善沈鯉超為翰林侍讀學士俄
遷禮部右侍郎改吏部轉左進禮部尚書首尾僅二年
成化中汪直所厚御史戴縉遷尚寶少卿不數月進
右僉都御史遂為左副及右都御史出為南京工部
尚書
正德中劉瑾所厚文選郎中張綵超為都察院右僉
都御史吏部尚書加太子少保西安府知府胡汝礪
遷順天府丞府尹兵部左右侍郎督理宣府兵馬糧
餉以至兵部尚書衡州府知府劉機遷太僕少卿太
常卿戸部右侍郎至戸部尚書朱恩由河南按察副
使遷按察使布政副都南京吏部侍郎以至禮部尚
書首尾只三年
早達
宋人春明退朝錄有記早達者年歲今倣之錄於後
四歲洪舍人鍾以善大書舉入翰林肄業
五歲李文正東陽以奇童舉善大書屬對入翰林肄業
八歲至十歲程學士敏政楊文襄一清俱以有司薦舉
奇童弘治中董侍郎玘舉奇童不中格罷歸
九歲張寧陽王懋襲爵英國公
十二歲楊少師廷和舉鄉試大理寺卿朱奎太常卿任
道遜舉奇童侍東宫書
十四歲趙中丞時春中經魁楊少師一清中鄉舉
十五歲蔣文定冕中解元
十六歲王庶子臣登進士李少師東陽費少師宏何提
學景明張太師居正劉侍讀虞夔中鄉試鄧寧河愈為
中軍先鋒
十七歲李少師東陽舉會試太常王學士獻張宫傅澯
王郡守廷榦舉進士馬工部拯余工部毅中舉解元
沐都督昂以戰功遷都督
十八歲王侍講洪陳修撰景著王兵侍偉楊少師一清
趙中丞時春王參政慎中蔡侍郎汝楠俱第進士奇童
洪舍人鍾舉進士解學士縉中解元傅吉士新德中鄉
魁内陳為探花趙中會元王禮書弘誨中解元
十九歲解學士縉范少宰理李詹事泰白中丞圻楊少
師廷和何少宰孟春陳中丞燿蔡尚書克廉俱舉進士
今王布政象坤中解元舒編修弘志中探花楊元祥改
庶吉士殷少保士儋經魁吴吉士鴻功解元
二十歲費少師宏舉狀元鄒司成守益倫司成以訓俱
會元又與戴編修大賓俱及第向右都寶張學士益王
中丞雲鳳胡司馬汝礪李司馬昆盛右都應期李司徒
如圭何提學景明王太宰用賓王大司馬一鶚方少保
逢時王方伯庭詩方伯象坤劉詹事虞夔吴吉士鴻功
俱登第
二十一歲喬少保宇項吏侍文曜邊尚書貢顧尚書璘
方少保獻夫邊左都憲成進士徐少師階及第拜翰林
編修金侍郎紳俞侍郎欽為翰林庶吉士楊少師溥胡
司徒執禮馮方伯叔吉張中丞九一嚴太宰清蹇觀察
達俱中進士李夢陽中解元
二十二歲徐武寧王達為統帥林修撰大欽狀元及第
二十三歲施修撰磐狀元及第
二十四歲郭太宰璡為布政司參議
二十五歲鄧寧河王愈為行省參政
二十七歲徐中山王達為同知樞密院
二十八歲項文曜為兵部侍郎李岐陽王文忠為行省
平章沐昭靖英為都督同知沐定遠晟封黔國公
二十九歲鄧寧河愈為行省平章馮宋公勝為右都督
兼詹事韓襄毅雍為僉都御史
三十歲徐太傅達為中書右丞朱定襄王希忠加太保
掌京營兵項公文曜為吏部左侍郎
三十一歲鄧寧河王愈為右御史大夫朱東平王能封
成國公
三十二歲李岐陽文忠封曹國公徐太傅達為左相國
向右都寶為通政使胡文穆廣以侍讀楊文敏榮以侍
講入内閣
三十三歲常開平遇春為中書平章政事解學士縉以
侍讀入内閣于肅愍謙為兵部侍郎朱成公希忠加太
傅
三十四歲鄧寧河愈封衛國公馮宋公勝封宋國公沐
昭靖英封黔寧侯陳節愍洽為吏部右侍郎彭少保時
以修撰入内閣張定興輔以征夷將軍平安南
三十五歲解公縉為翰林院學士
三十六歲徐中山達為中書右丞相封信國公張定興
輔封英國公鐵公鉉為兵部尚書李公友直為刑部左
侍郎許公觀為禮部侍中許公廓為工部侍郎李公實
為禮部侍郎孫公祥為副都御史商少保輅以侍讀入
閣胡司徒執禮為太僕寺卿
三十七歲常開平遇春為平章軍國重事封鄂國公夏
忠定原吉吴公中為尚書郭太宰璡為工部右侍郎胡
文穆廣為學士黃文簡淮為侍讀學士在内閣今劉公
虞夔以太常少卿掌翰林院
三十八歲胡公子昭為刑左侍許公思温為吏左侍王
襄敏越胡公執禮為右副都前劉公為詹事
三十九歲徐中山達為太傅封魏國公湯中山和為中
書左丞許公觀為禮部侍中
四十歲蹇忠定義為吏部尚書黃忠宣福為工部尚書
商少保輅為兵部左侍郎在内閣費文憲宏為禮部侍
郎申少保時行以少詹兼學士
四十一歲徐少師階為禮部侍郎
四十二歲郭忠襄資為戶部吕公震為刑部俱尚書吕
文懿原以學士入閣彭文憲時以太常少卿再入閣馬
端肅文升為大理寺卿李泰董文莊玘為詹事費少師
宏為禮部尚書尹太傅旻徐少師階俱為吏侍
四十三歲張太師居正為武英殿大學士胡少傅濙為
禮侍郭少傅朴為吏侍孫烶為禮侍申少保時行為禮
侍加太子賓客
四十四歲吕公震為禮部尚書趙公羾為刑部尚書白
公圭為工部尚書張居正加少保太子太保林尚書&KR1420;
為吏部侍郎申公時行以太子賓客吏部左侍郎為文
淵閣大學士王太保錫爵為詹事府詹事今李公長春
為南禮部右侍郎
四十五歲白恭敏圭為工部尚書王襄敏越為右都御
史費文憲宏方文襄獻夫加太子太保余肅敏子俊為
兵部尚書張公綵為吏部尚書董公玘殷公士儋為吏
部侍郎王公錫爵為禮部侍郎
四十六歲陳節愍洽胡公汝礪為兵部尚書熊公槩屠
太傅滽胡少保宗憲楊少師博為右都御史吕少傅本
為少詹事入閣殷公士儋為禮部尚書
四十七歲謝文正遷以詹事入閣趙公榮張公澯俱為
尚書徐公階為禮部尚書楊公博為兵部尚書加太子
少保高公燿為戶部尚書張公居正加少師中極殿大
學士居首輔陳公經邦于公慎行為禮部尚書
四十八歲陸康僖瑜為刑部尚書王襄敏越為左都御
史項襄毅忠余肅敏子俊為右都御史劉文穆吉以禮
侍入閣徐公階申公時行加太子太保吕公本以内閣
加禮部尚書殷公士儋加太子太保萬少保鏜為南院
右都御史谷公中虚王公遴汪公道昆為兵左侍曾公
省吾為工書王公弘誨為南禮部尚書
四十九歲劉太保珝以吏侍李少師東陽以禮侍俱入
内閣王少保越白宫傅圭俱加太子少保蔡公克廉為
戶部尚書殷公士儋加少保武英殿大學士申公時行
以少傅居首揆王公家屏以吏部左侍郎兼東閣大學
士趙公賢為南吏部尚書劉公一儒為南工部尚書
五十歲李韓公善長為左丞相李文達賢以吏書入内
閣余肅敏子俊為兵部尚書王文成守仁以尚書封伯
楊文忠廷和加少保彭文憲時姚文敏夔倪文毅岳夏
文愍言及林公&KR1420;為尚書桂文襄萼為吏部尚書王襄
敏越翁襄敏萬達為左都御史楊公博與胡公宗憲俱
加太子太保郭公朴加太子少保禮部尚書申公時行
以少師華盖殿學士居首揆
五十一歲徐天全有貞封武功伯為華盖殿大學士居
首揆
晚達
劉文介儼四十九曾學士彦五十四唐學士皋五十八
焦竑五十俱登狀元魯祭酒鐸四十五登會元王祭酒
激以四十九登進士近金司業達以五十八會元及第
惟張文忠四十七舉進士六年大拜任師臣者十二年
錢文肅習禮以練子寧姻累三十九始中解元登第入
翰林歴清華之選而近八十猶為學士五品轉禮部侍
郎歸湛文莊若水亦以父累故四十會試入翰林至七
十餘始拜尚書二公皆登上夀丘文莊濬張文簡璧七
十餘始入閣焦泌陽芳七十餘始以侍郎拜太宰王太
保璟陳簡肅瓉七十餘以侍郎進左都御史楊尚書翥
八十餘以長史進禮部左侍郎袁景襄宗皋近七十以
長史為吏侍周侍郎詔近八十以紀善拜少詹事
文貞奇遇
楊文貞公士奇不由科目以布衣薦輔導東宫居内閣
首揆典制草詔定大禮授冊二總裁國史主會試及京
試各再備極儒林之榮可謂竒遇矣
三元
國朝商少保輅正統乙夘領解浙江乙丑為會試廷試
第一人士林豔羨商公年二十二發解十年而成進士
四年而以修撰入閣七年而以兵侍歸歸十年而復入
入十年而以少保歸又十年乃卒尤為奇也
會元狀元
許侍中觀(洪武辛未)吴宗伯寬(成化壬辰)錢修撰福(弘治庚戌)倫宫諭
文敘(弘治己未)内文敘鄉試復第三人
解元會元
黃太常子澄(洪武甲子乙丑)施御史顯(洪武丁夘戊辰)陳僉事璲(永樂戊子)
(己丑)林宫諭誌(永樂辛夘壬辰)洪右都英(永樂甲午乙未)楊司徒鼎(正統乙夘)
(己未)姚太宰夔(正統戊午壬戌)王少傅鏊(成化甲午乙未)儲吏侍瓘(成化癸夘)
(甲辰)汪宗伯俊(弘治壬子癸丑)李太史廷機(隆慶庚午萬歷癸未)内林誌楊
鼎李廷機俱廷試第二王鏊廷試第三
解元狀元
吴學士伯宗(洪武庚戌辛亥)林侍講環(永樂乙酉丙戌)蕭修撰時中(永樂)
(戊子辛夘)陳少保循(永樂甲午乙未)柯少詹潜(正統丁夘景泰辛未)彭侍講教
(天順壬午甲申)謝少傅遷(成化甲午乙未)李少宰旻(成化庚子甲辰)楊光祿惟
聰(正德己夘辛巳)内陳循彭教會試第二人謝遷會試第三人
三試魁元
鄉會試俱五名之内廷試三名之内除前所紀倫林楊李
王陳彭謝八人外花解元綸會試殿試俱第三楊狀元慎
鄉試第三會試第二陳會元瀾袁會元煒俱鄉試第二
廷試第三王會元錫爵鄉試第四廷試第二金會元達
鄉廷試俱第三靳解元貴會試廷試俱第二謝解元丕
會試第四廷試第三陶太史望齡鄉試第二殿試第三
狀元入内閣
永樂狀元胡文穆廣陳芳洲循宣德馬侍郎愉曹文忠
鼐正統商文毅輅彭文憲時成化謝文正遷費文憲宏
弘治顧文康鼎臣嘉靖李文定春芳及今申公時行凡
十一人入閣而不得大學士者馬公及曹公也官大學
士而非入閣者吴公伯宗也入閣又為大學士而止五
品者胡公也
狀元一品
少師前費公少傅前謝公李公少保前陳公商公彭公
顧公成化狀元太子太傅張公昇弘治狀元太子太傅
毛公澄嘉靖狀元少師申公時行凡十人
狀元二品
洪武狀元禮部任尚書亨泰許侍中觀(建文官制)天順南京
禮部黎尚書淳工部謝尚書一夔成化禮部吴尚書寬
南吏部王尚書華弘治南吏部朱尚書希周嘉靖南禮
部秦尚書鳴雷凡八人
狀元三品
前侍郎馬公曹公及景泰狀元孫太常卿賢成化李吏
侍旻正德吕禮侍柟楊光祿惟聰嘉靖茅吏侍瓉隆慶
諸吏侍大綬丁吏侍士美羅禮侍萬化凡十人
榜眼入閣
永樂苗文康衷正統陳莊靖文吕文懿原景泰徐文靖
溥萬歷吕少傅調陽王太保錫爵又潘太保晟(未上)凡七
人
榜眼一品
自内閣徐公溥吕公調陽外天順太子太保禮部尚書
徐瓊萬歷太子太保禮部尚書潘晟太子太保大學士
王公錫爵凡五人
榜眼二品
自苖衷陳文二公外永樂交阯左布政使張顯宗(自侍郎遷)
正統太子少保戶部尚書楊鼎太子少保禮部尚書周
洪謨成化南京吏部尚書楊守阯南京吏部尚書黃珣
正德太子少保禮部尚書白鉞禮部尚書劉春嘉靖南
兵部尚書劉龍南禮部尚書孫陞十一人
榜眼三品
洪武工部侍郎張顯宗永樂禮部侍郎杜寧成化禮部
右侍郎程敏政禮部右侍郎費誾弘治禮部左侍郎王
瓉吏部左侍郎董玘正德禮部左侍郎蔡昂嘉靖南兵
部右侍郎王教吏部右侍郎程文德禮部左侍郎瞿景
淳萬歷吏部右侍郎陶大臨南京吏部右侍郎趙志皋
凡十二人
探花入内閣
正統劉文安定之岳文肅正成化王文恪鏊弘治靳文
僖貴嘉靖徐文貞階袁文榮煒萬歷余少傅有丁凡七
人
探花一品
自王鏊靳貴徐階袁煒余有丁五公外嘉靖少保太子
太保禮部尚書吴山凡六人
探花二品
正統南京禮部尚書倪謙景泰南京吏部尚書王㒜天
順南京禮部尚書鄭環成化南京禮部尚書董越弘治
戸部尚書李廷相萬歷南京禮部尚書林士章凡六人
探花三品(内黃鳳翔係榜眼)
洪武右副都御史練子寧成化詹事府詹事陸簡弘治
吏部左侍郎謝丕正德禮部右侍郎崔桐嘉靖南太僕
卿歐陽衢太常卿胡正蒙禮侍黃鳳翔凡七人
會元入内閣
前商公輅岳公正劉公定之王公鏊景泰彭文思華成
化梁文康儲正德張文𨼆治今王太保錫爵及袁公煒
凡九人
會元一品
前少保商公少傅王公少師梁公太子太保張公少傅
袁公太子太保王公凡六人
會元二品
前吴文定公彭文思公及永樂洪右都英正統楊戶書
鼎姚吏書夔成化章禮書懋弘治汪禮書俊正德霍禮
書韜嘉靖陸禮書樹聲凡九人按會元至太宰者一人
而狀元遂闕
會元三品
洪武太常卿黃子澄前侍郎劉文安公及成化費禮侍
誾儲吏侍瓘弘治董禮侍玘正德邵太僕銳嘉靖李太
僕舜臣瞿禮侍景淳胡太常卿正蒙田禮侍一儁凡十人
狀元得諡
狀元得諡者胡文穆廣曹文忠鼐劉文介儼商文毅輅
彭文憲時黎文僖淳謝文莊一夔羅文毅倫張文僖昇
吴文定寬費文憲宏毛文簡澄朱恭靖希周顧文康鼎
臣吕文簡柟羅文恭洪先李文定春芳諸文懿大綬丁
文恪士美凡十九人
會元得諡
會元得諡者劉文安定之楊莊敏鼎姚文敏夔岳文肅
正彭文思華章文懿懋王文恪鏊梁文康儲魯文恪鐸
儲文懿瓘汪文莊俊董文簡玘邵康僖銳鄒文莊守益
霍文敏韜張文毅治袁文榮煒瞿文懿景淳并前商公
吴公凡十八人
榜眼得諡
榜眼得諡者苖文康衷陳莊靖文吕文懿原周文安洪
謨徐文靖溥黃文僖珣白文裕鉞劉文簡春劉文安龍
王文定瓉孫文恪陞程文恭文德吕文簡調陽陶文僖
大臨并前劉楊鄒瞿凡十九人
探花得諡
探花得諡者倪文僖謙王文肅㒜董文僖越靳文僖貴
李文定廷相徐文貞階吴文端山并前王袁凡九人
武舉首至通顯
武舉始自弘治十四年其居首選者曰會元如近世尹
鳳王世科之𩔖亦俱至都督僉事若名位之顯者曰許
泰至左都督封安邊伯安國至都督同知贈左都督賜
諡武敏王佐以錦衣都指揮使贈右都督三人皆有才
望而泰不克終
弇山堂别集卷五
