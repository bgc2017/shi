弇山堂别集卷四十七
明王世貞撰
六部尚書表
尚書非周官也自秦寄國事於丞相而内庭有尚書其
爲令丞不可攷但其職僅以通章奏而已漢興至武帝
而始削丞相權躬自攬斷而設中書令以參尚書至臨
崩而始命大將軍霍光領尚書事裁斷萬幾可否保護
萬乘兼馭宫禁而九卿將軍守相所諮白不之丞相而
之大將軍富平繼之稍自抑絀至大將軍王鳳而復修
光故事權至侔人主丞相取充位而已成帝始置尚書
令各一人尚書四人凡四曹曰常侍曹二千石曹民曹
客曹後又益四直三公曹是爲五曹然不過一大將軍
掾屬而已後漢光武不以政委三公天下章疏皆尚書
與人主參决乃下三府而至孝明以後天子初即位輒
置錄尚書事以太傅居之或以太尉參之然時置時罷
而令僕射及尚書號八座其可否庶務即今之内閣而
案考功法詰責公卿又有今所不敢望者然令秩不過
千石僕射八百石尚書六百石銅印墨綬令以久次始
得爲郡守用望遷九卿而尚書至有補大縣令者以故
委寄雖重而不敢萌肆心至魏普時令僕不出爲地官
往往逕爲三公如山濤衞瓘或領開府如荀勖而居然
端揆自命矣魏分尚書五曰吏部左民客曹五兵度支
普分爲六曰吏部五兵客曹駕部屯田度支而尚書始
以其職入銜矣渡江後定爲吏部祠部五兵左民度支
凡五歴宋齊梁陳又加都官爲六當是時六尚書雖分
寄省事於令僕不稱屬而吏部尤重沿至北齊周隋有
錄公則錄爲真相而令僕爲參執無錄公則令爲真相
而僕射爲參執無令則僕射真相矣而中書主奉行門
下主封駁與尚書省次體而爲參執唐自太宗爲尚書
令遂罷令不復置而至高宗以後左右僕射遂爲閒秩
開元初改左右僕射爲左右丞相姑美其名以爲侍中
中書令優老之階而歸重於文武二選其後遂以中書
令爲右相兼文部尚書而李林甫楊國忠居之左相兼
武部尚書而李適之陳希烈居之尚書之重蓋未有甚
於此時者而左相武部其權寄不能右相文部之十二
亦人主爲之低昂耳至德以後侍中中書令復以重故
爲勲臣加秩而二侍郎同平章事爲真相資望之深重
亦有至中令侍中者其左右僕射或以爲加秩或以爲
優資大抵省事非關係天下大計而六尚書亦因之矣
宋初以至元豐政和淳熙宰執之更改不常而六尚書
之係尚書省如故元制中書省令丞相平章左右丞參
政以釐天下之務而吏戶禮兵刑工六尚書爲曹官率
屬分職其尚書省遇理財則以權幸臣爲之往往奪中
書柄然不數歲輒革而以尚書部隸中書省於職名頗
不維矣明高皇帝下江南即置行中書省自領之即吳
王位改置中書省而於六尚書勢不遑設洪武元年始
偹六尚書皆正三品而侍郎正四品郎中以下品秩有
差而皆隸中書省一仍元舊獨戶部事煩設三四五科
尚書尋亦罷十三年丞相胡惟庸以專擅蒙蔽誅分其
職於吏戶禮刑工兵部分五大都督府爲五而攝其樞
要於兵部陞尚書正二品左右侍郎正三品雖並稱政
府而名位不極事權不專天子之威福無下移蓋𨼆然
周世六官之媺而獨冢宰不制國用司徒不掌邦教以
此小異耳建文之立歸重左班以故進尚書正一品增
設侍中正二品侍郎品如故欲以據五都督之上而權
輕位崇遷拜太驟識者以爲未然至文皇即大位而悉
更從洪武之舊矣是時改北平故燕國爲北京設行部
尚書以總布按二司事行都督府總都司事永樂四年
上狩北京討朔漠經略定鼎之業雖備行在九卿印以
從然皇太子以元良監國大小庶務悉以委之唯封爵
大辟及除拜三品文武職六科都給事中以聞而戶部
主糧餉兵部主軍旅禮部主朝儀始以行在尚書夏原
吉方賓吕震扈從而九卿印務往往令原吉兼攝是時
六部政本猶在南十七年而皇太子歸青宫以皇太孫
留守南京六部政悉移而北十八年行在六部落行在
字諸九卿大小省署之留者皆稱南京洪熙元年天子
留意豐鎬諸九卿大小之在南者皆落南京字而六部
復稱行在宣德三年始定如永樂弘正以還内閣日益
重而六尚書日益輕然老臣勲業稍重加三孤東宫三
師若吏兵之長猶能與之抗而至分宜之得政則若外
藏矣江陵之當國則若曹郎矣嗚呼人主不可以太阿
授人哉余因攷六尚書姓名自永樂四年而後十七年
而前其在南北者皆列之本部十七年而後在南者始
列之南京蓋以政本爲重故也
吏部尚書表
滕毅元末以儒士歸附洪武元年任二年陞江西參政
商暠故元平章洪武二年歸附會署吏部事三年改侍
御史歴御史中丞終大寧都司都督僉事
張銘善洪武三年試吏部尚書本年免
王興福湖廣應山人元末歸附洪武三年任本年出知
西安府
郎本中洪武三年任四年免
陳修江西上饒人元末歸附洪武四年任本年卒
李仁河南唐縣人元末歸附洪武四年試吏部尚書本
年謫知青州歴戸部侍郎滁陽牧監
詹同直隸婺源人國初以文學徵洪武四年任六年加
學士承旨兼吏部尚書七年致仕
李守道元末歸附洪武四年與詹同並拜吏部尚書本
年免
朱斌洪武五年任協詹同理部事本年免
周時中江西龍泉人國初以地歸附洪武五年遥授本
官本年知鎮江
趙孠堅洪武五年任協詹同理部事本年免終廣東布
政使
吕本直隸壽州人元末歸附洪武五年任協詹同理部
事六年改太常寺卿
吳琳湖廣黃岡人國初以文學徵洪武六年任七年以
老致仕
王克己山西壽陽人洪武初年薦文學七年試吏部尚
書本年以疾致仕
盛元輔國初薦才能洪武七年任八年免
吕熙洪武八年任本年免
趙好德河南汝陽人國初歸附洪武八年任九年調陜
西參政卒官
王敏洪武九年任十一年免
陳銘洪武十一年任十二年免
張度廣東增城人洪武壬子鄉舉十二年任本年卒于
官
陳昱洪武初年舉才能十二年試任十三年免
偰斯應天溧陽人國初歸附洪武十三年任本年改禮
部尚書
劉崧江西泰和人洪武初年舉明經十三年命以禮部
侍郎試吏部尚書本年致仕後起國子司業卒官
洪彛洪武十三年任本年免
范敏河南閿鄉人洪武初年舉秀才十三年試吏部尚
書本年改戸部
阮畯浙江仁和人洪武初年舉文學十三年任十四年
致仕
李信山西浮山人洪武中縣掾十五年任十六年卒於
官
陳敬河南洛陽人洪武初年舉行義十六年以侍郎試
吏部尚書本年坐累死
任昂河南河陰人洪武初年舉文儒十六年以禮部尚
書署部事十七年以年老致仕
余熂直隸崑山人洪武初年舉明經十七年任十八年
坐法
趙瑁河南宜陽人洪武初年舉文儒十八年任本年以
禮部事坐法
詹徽同子洪武中舉才能十八年以左都御史命兼吏
部尚書二十六年藍黨誅死
翟善直隸泰興人洪武中國子生二十六年任二十八
年貶宣化知縣
杜澤山東沂水人洪武中舉文學二十九年任三十一
年以年老致仕
茹瑺湖廣衡山人洪武三十一年任本年免
張紞陜西富平人洪武初年舉明經三十一年任革除
四年靖難師入降尋自經於部之後堂
蹇義四川巴縣人洪武乙丒進士建文四年任永樂十八年
掌銓于北宣德四年輟部事專輔導
郭璡直隸新安人洪武末國子生宣德四年任正統七
年致仕
王直江西泰和人永樂甲申進士正統八年任天順元
年致仕卒
何文淵江西廣昌人永樂戊戌進士正統十四年任同
王直理部事景泰四年致仕
王翺直隸鹽城人永樂乙未進士景泰四年任同王直
理部事成化三年卒官
李秉山東曹州人正統丙辰進士成化三年任五年致
仕
崔恭直隸廣平人正統丙辰進士成化五年任本年丁
憂
姚䕫浙江桐廬人正統壬戌進士成化五年任九年卒
尹旻山東歴城人正統戊辰進士成化九年任二十二
年致仕
耿裕河南盧氏人景泰甲戌進士成化二十二年任本
年調南京禮部弘治六年復任九年卒
李裕江西豐城人景泰甲戌進士成化二十二年任二
十三年致仕
王恕陜西三原人正統戊辰進士成化二十三年任弘
治六年致仕
屠滽浙江鄞縣人成化丙戌進士弘治八年任十三年
致仕
倪岳應天上元人天順甲申進士弘治十四年任十四
年卒
馬文升河南鈞州人景泰辛未進士弘治十四年任正
德元年致仕
焦芳詳内閣正德元年任本年入閣
許進河南靈寳人成化丙戌進士正德元年任三年致
仕
劉宇詳内閣正德三年任
張綵陜西安定人弘治庚戌進士正德四年任五年下
獄論死
劉機順天大興人成化戊戌進士正德五年任本年丁
憂
楊一清詳内閣正德六年任十年入閣
陸完直隸長洲人成化丁未進士正德十年任十五年
下獄戍
王瓊山西太原人成化甲辰進士正德十五年任十六
年下獄戍嘉靖十一年以三邊總督再任十二年卒
石珤詳内閣直隸藁城人正德十六年任改掌詹事府
喬宇山西樂平人成化甲辰進士正德十六年任嘉靖
三年致仕
楊旦福建建安人弘治庚戌進士嘉靖三年由南京吏
部尚書召改未上致仕
廖紀直隸東光人弘治庚戌進士嘉靖三年任六年致
仕
羅欽順江西泰和人弘治癸丒及第嘉靖六年由禮部
尚書起改任未上致仕
李承勛湖廣嘉魚人弘治癸丒進士嘉靖六年由南京
刑部尚書改未上道改刑部
桂萼詳内閣嘉靖六年任八年入閣
方獻夫詳内閣嘉靖八年任尋予告
汪鋐直隸婺源人弘治壬戌進士嘉靖十一年任十四
年致仕
許讚詳内閣嘉靖十五年任十九年致仕再起二十三
年入閣
熊浹江西南昌人正德甲戌進士嘉靖二十三年任加
太子太保二十四年謫爲民
唐龍浙江蘭谿人正德戊辰進士嘉靖二十四年任二
十五年謫爲民卒後復官
周用直隸吳江人弘治壬戌進士嘉靖二十五年任二
十六年卒
聞淵浙江鄞縣人弘治乙丒進士嘉靖二十六年任二
十八年致仕
夏邦謨四川信江人正德戊辰進士嘉靖二十八年任
三十年致仕
李默福建建寕人正德辛巳進士嘉靖三十年任三十
一年爲民三十二年復任三十五年下獄卒
李本詳内閣嘉靖三十五年以武英殿大學士署部事
旬日觧
吳鵬浙江秀水人由嘉靖癸未進士嘉靖三十五年任
四十年致仕
歐陽必進江西泰和人正德丁丒進士嘉靖四十年任
本年致仕
郭朴詳内閣嘉靖四十年任四十二年丁憂四十四年
起復明年入閣
嚴訥詳内閣嘉靖四十二年任四十四年入閣
胡松直隸滁州人嘉靖己丒進士嘉靖四十五年任本
年卒
楊博山西蒲州人己丒進士嘉靖四十五年任隆慶三
年致仕六年起掌兵部復任萬歷元年予告
高拱河南新鄭人辛丒進士隆慶二年以大學士起掌
部事六年奪職
方逢時湖廣嘉魚人由辛丒進士萬歷二年任五年由
兵部尚書署事二月
王國光山西陽城人由甲辰進士萬歷五年任十年閒
住復致仕
梁夢龍直隸真定人由癸丒進士萬歷十年任尋致仕
嚴清雲南後衞籍浙江嘉興人由甲辰進士萬歷十年
任
楊巍山東海豐人嘉靖丁未進士萬歷十一年由戸部任
十八年改任
吏部尚書兼殿閣大學士者
王文李賢彭時商輅萬安
劉吉徐溥劉健李東陽焦芳
劉宇楊廷和梁儲楊一清毛紀
費宏張孚敬桂萼李時方獻夫
夏言嚴嵩徐階嚴訥李春芳
郭朴高拱陳以勤張居正張四維
申時行許國
已上俱見前
正兼中極武英殿大學士者
高拱
正兼文淵閣大學士者
石珤
正兼學士者
李默嚴訥郭朴
輟部事預機務者
蹇義見前宣德四年
正兼兵部尚書者
汪鋐見前嘉靖十四年任本年致仕
正兼都察院左都御史者
詹徽見前洪武二十二年任
輟部事掌兵部者
楊博見前隆慶六年
輟部事兼左都御史掌院者
屠滽見前正德三年
出巡撫者
蹇義見前永樂十七年撫南直隸
趙新浙江富陽人永樂(闕)進士正統四年以右侍郎
撫淮南山東正統十三年陞仍出撫
南京吏部尚書
師逵山東東阿人洪武中國子生永樂二十二年以南
京戸部尚書兼掌吏部事宣德二年卒時猶止稱戸部
也
黃宗戴江西豐城人洪武丁丒進士宣德十年任正統
八年致仕
魏驥浙江蕭山人永樂乙酉鄉舉正統十三年任景泰
元年致仕
曹義應天句容人永樂乙未進士景泰元年任天順元
年致仕
崔恭直隸廣平人正統丙辰進士吏部尚書成化八年
起復改任十五年卒
錢溥直隸華亭人正統己未進士成化十五年以本部
左侍郎乞休進尚書致仕卒
陳俊福建莆田人正統戊辰進士歴南京兵部尚書成
化二十年改任二十二年致仕
王㒜直隸武進人景泰辛未及第弘治元年任七年致
仕
張悦直隸華亭人天順庚辰進士弘治八年任
倪岳見前弘治九年任
秦民悅直隸舒城人天順庚辰進士弘治十二年任
林瀚福建閩縣人成化壬戌進士弘治十三年任
楊守阯浙江鄞縣人成化戊戌進士弘治十八年以本
部左侍郎乞休進尚書致仕
李傑直隸常熟人成化丙戌進士正德元年任
黃珣浙江餘姚人成化辛丒及第正德二年任尋致仕
王華浙江餘姚人成化辛丒及第正德二年任尋致仕
劉忠詳内閣正德二年任
梁儲詳内閣正德五年任
張澯廣西南平人成化戊戌進士正德六年任
孫需江西德興人成化壬戌進士正德九年任十三年
致仕
劉春四川巴縣人成化丁未進士正德十三年任
廖紀見前正德十六年任
羅欽順見前嘉靖元年任
楊旦見前福建建安人嘉靖二年任
顏頥壽湖廣巴陵人弘治庚戌進士嘉靖三年任
朱希周直隸崑山人弘治丙辰狀元嘉靖四年任六年
致仕
吳一鵬直隸長洲人弘治癸丒進士歴禮部尚書嘉靖
六年調任八年致仕
劉龍山西襄垣人弘治己未及第嘉靖八年任
嚴嵩詳内閣嘉靖十二年任
湛若水廣東增城人弘治乙丒進士嘉靖十五年任
聞淵見前嘉靖十八年任
張邦竒浙江鄞縣人弘治乙丒進士嘉靖二十一年調
任
宋景江西奉新人弘治乙丒進士嘉靖二十一年任
唐龍見前嘉靖二十三年任
張潤山西臨汾人弘治壬戌進士嘉靖二十四年起任
二十六年致仕
張治詳内閣嘉靖二十七年任
王學䕫江西安福人正德甲戌進士嘉靖二十八年任
本年改南兵
屠楷廣西臨桂人嘉靖癸未進士嘉靖二十九年任
潘潢直隸婺源人正德辛巳進士嘉靖三十一年任
周延江西吉水人嘉靖癸未進士嘉靖三十二年任
楊行中順天通州人嘉靖癸未進士嘉靖三十三年任
三十五年致仕
鄭曉浙江海鹽人嘉靖癸未進士嘉靖三十五年未上
改京營
王用賓陜西咸寧人正德辛巳進士禮部尚書嘉靖三
十五年調任四十五年致仕
毛愷浙江江山人嘉靖乙未進士四十五年任改刑部
劉采湖廣麻城人嘉靖乙丑進士隆慶元年任
吳嶽山東汶上人隆慶元年任四年改兵部
王本固直隸邢臺人嘉靖甲辰進士隆慶四年任萬歷
元年致仕
劉光濟直隸江隂人嘉靖甲辰進士萬歷元年任
潘晟浙江新昌人嘉靖辛丒及第萬歷四年任五年改
北禮部
趙錦浙江餘姚人嘉靖甲辰進士萬歷五年任十年致
仕十一年起用
汪文盛湖廣崇陽人嘉靖戊戌進士萬歷七年改任未
上
何寬浙江臨海人嘉靖庚戌進士萬歷七年任十年致
仕
趙賢河南汝陽人嘉靖甲辰進士萬歴十一年任養疾
畢鏘直隸石埭人嘉靖甲辰進士萬歷十一年任
丘橓山東諸城人嘉靖庚戌進士萬歷十三年任
李世達陜西涇陽人嘉靖丙辰科進士萬歷十五年任
袁洪愈直隸吳縣人嘉靖丁未進士萬歷十五年任未上
楊成直隸長洲人嘉靖丙辰進士萬歷十六年任
陸光祖浙江平湖人嘉靖丁未進士萬歷十七年任
弇山堂别集卷四十七
