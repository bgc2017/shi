弇山堂别集卷四十四
明王世貞撰
贈公孤宫臣表
高皇帝下江左因勝國之舊爲五等爵以贈勲臣及文
武之死綏者其後有王公侯伯之典而罷子男至公孤
絶不以爲贈文皇帝復因之有贈爵而無贈官中間僅
一二朱長史復之相藩邸胡學士廣之侍左右皆久而
皆五品未及貴故追崇之然亦僅至尚書而止蓋五十
餘年而寥寥如也仁宗即位復置公孤官以居英公輔
尚書義等於是加贈姚廣孝胡廣得少師馬京得少傅
墨麟得少保文臣之贈三孤自廣孝等始也宣皇寵寄
夏原吉其卒也欲爵之而不果故特崇以太師而蹇義
因之文臣之贈三公自原吉始也嗣黔公斌之薨也欲
王之則無功欲毋贈則不容己故特優以太師勛臣之
贈三公自黔公斌始也周太保尚文之卒也岳都督懋
之戰殁也宜伯而靳之一崇以太傅一崇以少師武弁
之贈公孤自尚文懋始也鄒濟少詹事王汝玉贊善也
於仁廟爲舊宫臣故即位而贈之太子少保賓客文臣
之得贈東宫大僚自鄒濟汝玉始也王一寕侍郎也以
閣臣而得太子太師三品之躐得三太自一寕始也凡
國家之典始則若濫觴繼則滔滔焉又繼則湯湯焉今
而猶若有所裁者則諸典司力也作贈公孤宫臣表
贈太師
勛臣
太子太傅黔國公沐斌(景泰)
太子太傅成國公朱儀(弘治)
太子太傅黔國公沐琮(正德)
太子太傅黔國公沐崐(嘉靖)
太傅瑞安侯王源(嘉靖)
文臣
御史中丞弘文館學士誠意伯劉基(正德追贈)
少保太子少傅戸部尚書夏原吉(宣德)
少師吏部尚書蹇義(正統)
少師工部尚書謹身殿大學士楊榮(正統)
少師兵部尚書華蓋殿大學士楊士竒(正統)
少保禮部尚書武英殿大學士楊溥(正統)
太子太保兵部尚書儀銘(景泰)
少保吏部尚書華蓋殿大學士李賢(成化)
少保吏部尚書文淵閣大學士彭時(成化)
少師太子太師吏部尚書華蓋殿大學士萬安(弘治)
少師太子太師吏部尚書華蓋殿大學士劉吉(弘治)
少師太子太師吏部尚書華蓋殿大學士徐溥(弘治)
太子太保吏部尚書王恕(正德)
少師太子太師吏部尚書華蓋殿大學士李東陽(正德)
少師太子太師吏部尚書馬文升(嘉靖加贈)
少師太子太師吏部尚書華蓋殿大學士劉健(嘉靖)
少師太子太師吏部尚書華蓋殿大學士梁儲(嘉靖)
少師太子太師吏部尚書華蓋殿大學士張孚敬(嘉靖)
少師太子太師吏部尚書建極殿大學士徐階(萬歷)
少師太子太師吏部尚書中極殿大學士李春芳(萬歷)
少師太子太師吏部尚書中極殿大學士張四維(萬歷)
贈太傅
勛臣
太子太傅魏國公徐俌(正德)
太子太傅伏羌伯毛銳
太子太保鎮遠侯顧仕隆
太子太傅黔國公沐紹勛
太子太傅成國公朱輔
太子太傅惠安伯張偉
太保太子太傅平江伯陳圭
太子太傅黔國公沐朝輔
太保太子太傅宣城伯衞錞
太子太保撫寕侯朱麒(已上俱嘉靖)
親臣
慶雲侯贈寕國公周能(弘治)
會昌伯贈安國公孫忠(正統)
武清侯贈安國公李偉(萬歷)
文臣
吏部尚書文淵閣大學士曹鼐(天順再贈)
少保吏部尚書謹身殿大學士商輅(成化)
少保兵部尚書于謙(弘治)
少保太子太保戸部尚書武英殿大學士丘濬(弘治)
少保太子太傅都察院左都御史王越(弘治)
太子太保戸部尚書武英殿大學士靳貴(正德)
少師太子太師吏部尚書馬文升(正德初贈)
少傅太子太傅戸部尚書武英殿大學士王鏊
少傅太子太傅戸部尚書謹身殿大學士謝遷
少保太子太保禮部尚書武英殿大學士席書
少保太子太傅吏部尚書武英殿大學士桂萼
少傅太子太師吏部尚書華蓋殿大學士李時(以上俱嘉靖)
少師太子太師吏部尚書楊博(萬歷)
少傅太子太傅禮部尚書武英殿大學士吕本
武臣
太保太子太傅後軍都督府左都督大同總兵周尚文
(隆慶)
太保太子太傅後軍都督府左都督掌錦衣衞朱希孝
(萬歷)
贈太保
勛臣
太子少保平章軍國重事鄂國公常遇春(洪武)
太子太保黔國公沐朝輔(嘉靖)
吳國公張崘(嘉靖)
成國公朱輔(嘉靖)
少保太子太傅遂安伯陳鏸(萬歷)
少傅太子太傅彰武伯楊炳
少保太子太保鎮遠侯顧寰
少保太子太保靈璧侯湯佑賢
親臣
安國公孫忠(天順)
昌國公張巒(弘治)
駙馬都尉太子太保蔡震
文臣
少保戸部尚書武英殿大學士黃淮(正統)
禮部尚書胡濙(天順)
吏部尚書王直(天順)
少保南京戸部尚書黃福(成化)
少保工部尚書謹身殿大學士東閣大學士高穀
太子太保吏部尚書王翺(俱成化)
少保吏部尚書謹身殿大學士東閣大學士王文
太子太保戶部尚書謹身殿大學士劉珝
吏部尚書尹旻
太子太保兵部尚書余子俊
太子太保吏部尚書耿裕
太子太保工部尚書徐貫
太子太傅刑部尚書白昂(已上俱弘治)
少保太子太保刑部尚書閔珪
太子太傅吏部尚書都察院左都御史屠滽
太子太保禮部尚書周經
太子太保刑部尚書屠勲
太子太保兵部尚書劉大夏
太子太保刑部尚書洪鍾(已上俱正德)
少傅太子太傅吏部尚書武英殿大學士劉忠
太子太保工部尚書李鐩(後削)
少保太子太保都察院左都御史陳金
少師太子太師吏部尚書華蓋殿大學士費宏
少保太子太保吏部尚書謹身殿大學士毛紀
少保太子太傅禮部尚書武英殿大學士顧鼎臣
少保太子太保禮部尚書武英殿大學士賈詠
少師太子太師吏部尚書華蓋殿大學士楊一清
少保太子太保吏部尚書武英殿大學士方獻夫
少保太子太保兵部尚書張瓚(已上俱嘉靖)
少師太子太師吏部尚書華盖殿大學士楊廷和(隆慶)
少保太子太保禮部尚書吳山(萬歷)
少傅太子太傅工部尚書雷禮
少傅太子太傅戸部尚書建極殿大學士吕調陽
少傅太子太傅戶部尚書建極殿大學士余有丁
少保太子太保禮部尚書武英殿大學士殷士儋
少傅太子太師吏部尚書武英殿大學士陳以勤
少保太子太保兵部尚書王崇古(俱萬歷)
武臣
太子太保左都督鎮守大同總兵官梁震
贈少師
勛臣無
文臣
太子少師贈榮國公姚廣孝(再贈洪熙)
文淵閣大學士翰林院學士贈禮部尚書胡廣(再贈洪熙)
兵部尚書兼詹事府詹事金忠(洪熙)
少傅太子太傅吏部尚書文淵閣大學士許讚(嘉靖)
少傅太子太傅戸部尚書建極殿大學士袁煒(嘉靖)
少傅太子太傅戸部尚書謹身殿大學士蔣冕(隆慶)
武臣
大同總兵都督僉事岳懋(贈兼左都督)
真人
清微妙濟守靜修真凝玄衍範志默秉誠致一真人禮
部尚書邵元節(隆慶追奪)
贈少傅
勛臣無
文臣
北京行部左侍郎馬京(洪熙)
吏部左侍郎翰林院學士曹鼐(景泰初贈)
兵部尚書翰林院學士苗衷(景泰)
太子少保禮部尚書文淵閣大學士陳文(成化)
太子少保兵部尚書白圭(成化)
少保太子太保吏部尚書廖紀(嘉靖)
少保太子太保吏部尚書喬宇(隆慶)
武臣無
贈少保
親臣
駙馬都尉鄔景和謝詔
勛臣無
文臣
工部左侍郎兼詹事府少詹事墨麟(洪熙)
兵部尚書陳洽
太子少保戸部尚書武英殿大學士金幼孜(宣德)
戶部尚書王佐(景泰)
兵部尚書鄺埜(景泰)
太子少保戸部尚書馬昂(成化)
太子少保吏部尚書姚䕫(成化)
太子少保刑部尚書林聰(成化)
太子少保吏部尚書倪岳(弘治)
太子少保戶部尚書秦紘(弘治)
太子少保兵部尚書翰林院學士尹直(正德)
太子太保南京兵部尚書王軾(正德)
太子太保都察院左都御史王璟
太子太保南京兵部尚書陶琰
太子太保兵部尚書李承勛
太子太保兵部尚書胡世寧
太子太保吏部尚書王瓊
太子太保兵部尚書王憲
太子太保南京兵部尚書秦金
太子太保工部尚書林廷㭿
太子太保兵部尚書劉天和
太子太保吏部尚書唐龍
太子太保都察院左都御史屠僑
太子太保兵部尚書兼都察院右僉都御史總督陜西
三邊軍務王以旂
太子太保禮部尚書掌太醫院事許紳
太子太保吏部尚書聞淵
太子太保兵部尚書兼都察院右副都御史總督山西
宣大軍務江東(已上俱嘉靖)
太子太保吏部尚書熊浹
太子太保刑部尚書林俊
太子太保兵部尚書都察院左都御史王廷相(以上皆隆慶)
都察院右都御史顧佐(萬歷追贈)
太子太保吏部尚書武英殿大學士嚴訥
太子太保兵部尚書張佳胤
武臣
山西總兵都督僉事李淶
遼東總兵都督同知楊照
大同總兵都督僉事王治道
贈太子太師
勛親臣無
文臣
太子少師禮部左侍郎翰林院學士王一寕
武臣無
贈太子太傅
勛親臣無
文臣
太子太保禮部尚書張昇
太子太保兵部尚書閻仲宇(俱正德)
太子太保禮部尚書掌太常寺事田景賢
武臣無
贈太子太保
勛臣無
親臣
泰和伯陳萬言(嘉靖)
固安伯陳景行(萬歷)
駙馬都尉李和
文臣
戸部侍郎王鍾(洪熙)
詹事府少詹事鄒濟(成化再贈)
太子少保都察院左都御史李賓(成化)
太子少保工部尚書王復(成化)
太子少保戸部尚書楊鼎(成化)
太子少保南京兵部尚書張鎣(弘治)
太子少保禮部尚書掌通政司事張文質(弘治)
太子少保禮部尚書鄒幹
吏部尚書李秉
太子少保兵部尚書張鵬
兵部尚書項忠
太子少保都察院右都御史朱英
太子少保南京吏部尚書陳俊
南京吏部尚書王㒜
禮部尚書傅瀚
太子少保南京兵部尚書張悦(弘治)
禮部尚書掌詹事府事翰林院學士吳寬
都察院左都御史戴珊(正德)
工部尚書曾鑑
南京戶部尚書陳清
太子少保戸部尚書葉淇
戶部尚書顧佐
太子少保南京兵部尚書劉機
太子少保吏部尚書許進
太子少保禮部尚書掌詹事府事翰林院學士白鉞
都察院右都御史史琳
南京兵部尚書林瀚
太子少保兵部尚書掌通政司事王敞
禮部尚書掌詹事府事翰林院學士李遜學
都察院右都御史鄧璋(正德)
南京吏部尚書孫需
太子少保禮部尚書掌通政司事李浩
禮部尚書掌詹事府事兼翰林院學士劉春
太子少保刑部尚書劉璟
兵部尚書金獻民
禮部尚書文淵閣大學士袁宗臯
兵部尚書李鉞
南京戶部尚書蔣昇
都察院右都御史俞諫
太子少保禮部尚書掌通政司事俞琳
刑部尚書王鑑之
太子少保南京兵部尚書李充嗣
刑部尚書趙鑑
工部尚書趙璜
南京戶部尚書許誥
戸部尚書李瓚
太子少保吏部尚書周用
太子少保南京戸部尚書周金
太子少保禮部尚書掌詹事府事翰林院學士霍韜
刑部尚書楊志學
太子賓客南京兵部尚書張邦竒
太子賓客戸部尚書翰林院學士李廷相
太子少保工部尚書蔣瑶
南京兵部尚書劉龍
太子少保禮部尚書盛端明(後削)
吏部尚書羅欽順
太子少保南京吏部尚書吳一鵬
新除總督兩廣軍務兵部尚書兼都察院左副都御史
潘鑑
禮部尚書掌詹事府事翰林院學士温仁和
南京吏部尚書朱希周
太子少保禮部尚書掌詹事府事翰林院學士孫承恩
太子少保都察院左都御史周延(嘉靖)
太子少保戸部尚書梁材
太子少保戶部尚書王杲
工部尚書宋禮(永樂大臣隆慶初贈)
太子少保禮部尚書文淵閣大學士高儀
太子少保兵部尚書兼南京都察院右都御史趙炳然
太子少保南京吏部尚書袁洪愈
太子少保吏部尚書萬鏜
太子少保兵部尚書譚綸
太子少保都察院左都御史葛守禮
太子少保吏部尚書李默
太子少保兵部尚書郜光先
太子少保南京吏部尚書王用賓
武臣
掌錦衣衞事都督府左都督陳寅(嘉靖)
贈太子少師
勛親臣無
文臣
禮部尚書鄭賜(洪熙)
禮部左侍郎儀智
贈太子少傅
文臣
兵部尚書劉儁(洪熙)
太子少保禮部尚書兼翰林院學士彭華(弘治)
刑部尚書何喬新(正德)
南京工部尚書胡拱辰(嘉靖)
武臣無
贈太子少保
勛臣
廣寧伯劉泰
襄城伯李全禮
文臣
禮部左侍郎儀智(洪熙)
詹事府少詹事鄒濟(洪熙初贈)
左春坊左贊善徐善述(洪熙)
南京兵部尚書參贊機務徐琦(正統)
南京吏部尚書參贊機務崔恭
南京刑部尚書耿九疇
南京禮部尚書倪謙
南京吏部尚書錢溥
南京兵部尚書王繼
南京兵部尚書原傑
南京工部尚書黃鎬
工部尚書謝一䕫
南京工部尚書黃珂(弘治)
兵部尚書王竑
南京禮部尚書童軒
南京工部尚書董越
南京禮部尚書謝綬
刑部尚書陸瑜
刑部尚書董方
南京刑部尚書周瑄
戸部尚書李敏
都察院左都御史鄧廷瓚
南京刑部尚書瞿瑄
南京禮部尚書黎淳
刑部尚書彭韶
戸部尚書高銓
南京戶部尚書潘蕃
都察院左都御史張敷華(正德)
南京禮部尚書王宗彛
工部尚書掌大理寺楊守隨
南京吏部尚書楊守阯
刑部尚書王鑑之
都察院右都御史史琳(初贈)
南京刑部尚書戈瑄
南京刑部尚書吳洪
南京禮部尚書江瀾
南京工部尚書洪遠
南京工部尚書崔文奎
南京工部尚書胡富
都察院右都御史張憲
都察院右都御史張泰
南京吏部尚書黃珣
南京工部尚書李瀚
南京戸部尚書潘蕃
南京刑部尚書樊瑩
南京禮部尚書吳儼
南京戸部尚書王鴻儒
南京兵部尚書秦民悅
禮部尚書傅珪
都察院右都御史熊繡
總制陜西三邊軍務工部尚書兼都察院左都御史才
寬
刑部尚書劉纓
南京工部尚書鄭時
南京工部尚書柴昇
戸部尚書鄒文盛(嘉靖)
南京工部尚書侯瓚
南京禮部尚書邵寳
南京禮部尚書楊廉
南京工部尚書何詔
南京刑部尚書周倫
南京戸部尚書孟鳳
南京禮部尚書顧清
興府左長史張景明
南京工部尚書叢蘭
南京工部尚書林廷選
南京戶部尚書鄧庠
都察院右都御史王懋中
南京工部尚書蔣昇
南京工部尚書陳雍
南京都察院左都御史陳玉
都察院左都御史宋景
都察院右都御史張嵿
南京吏部尚書張潤
都察院右都御史周南
禮部尚書兼翰林院學士歐陽德
戶部尚書張雲
南京刑部尚書翁溥
戸部尚書賈應春
南京禮部尚書孫陞
兵部尚書翁萬達
南京刑部尚書顧應祥
協理京營戎政兵部尚書王邦瑞
南京吏部尚書王崇慶
都察院右都御史張岳
南京工部尚書王鈁
刑部尚書何鰲
刑部尚書錢如京
刑部尚書鄭曉
吏部尚書胡松
都察院左都御史張永明
南京兵部尚書李遂
工部尚書鄭紳
南京刑部尚書高友璣(隆慶)
南京兵部尚書韓邦竒
禮部尚書汪俊
刑部尚書吳山
南京兵部尚書劉采(萬歷)
南京兵部尚書王學䕫
南京兵部尚書吳嶽
南京刑部尚書林雲同
戸部尚書方鈍
都察院左都御史陳瓚
都察院左都御史潘恩
戸部尚書馬森
刑部尚書毛愷
總督三邊兵部尚書石茂華
南京都察院右都御史海瑞
南京兵部尚書隂武卿
禮部尚書兼翰林院學士汪鏜
南京兵部尚書郭宗臯
都察院左都御史王廷
贈太子賓客
右春坊右贊善王汝玉
弇山堂别集卷四十四
