周書目錄正史類
本紀八卷
列傳四十二卷
凡五十卷
本紀
周書卷一
本紀第一
文帝上(姓宇文氏諱泰)
周書卷二
本紀第二
文帝下
周書卷三
本紀第三
孝閔帝(諱覺)
周書卷四
本紀第四
明帝(諱毓)
周書卷五
本紀第五
武帝上(諱邕)
周書卷六
本紀第六
武帝下
周書卷七
本紀第七
宣帝(諱贇)
周書卷八
本紀第八
靜帝(諱衍)
列𫝊
周書卷九
列傳第一
皇后
周書卷十
列傳第二
邵惠公顥(子什肥導子廣)(導亮)(護翼)(什肥子胄椿衆)
杞簡公連莒莊公洛生(子菩提)
虞國公仲(子興)(興子洛)
周書卷十一
列傳第三
晉蕩公護(叱羅協)(馮遷)
周書卷十二
列𫝊第四
齊煬王憲(子貴)(質)
周書卷十三
列傳第五
文閔明武宣諸子
周書卷十四
列傳第六
賀拔勝(弟岳)(兄允)念賢
周書卷十五
列傳第七
寇洛李弼(弟檦)
于謹(子寔)
周書卷十六
列傳第八
趙貴獨孤信
侯莫陳崇(弟瓊)(凱)
周書卷十七
列傳第九
梁禦若干惠
怡峯劉亮
王德
周書卷十八
列傳第十
王羆(子慶遠)(孫述)王思政
周書卷十九
列傳第十一
逹奚武(子震)侯莫陳順
豆盧寧宇文貴
楊忠王雄
周書卷二十
列傳第十二
王盟賀蘭祥
尉遲綱叱列伏龜
閻慶
周書卷二十一
列傳第十三
尉遲迥王謙
司馬消難
周書卷二十二
列傳第十四
周惠逹馮景
楊寬(兄穆儉)柳慶(子機帶弘鷟子韋)(兄鷟)
周書卷二十三
列傳第十五
蘇綽(弟椿)
周書卷二十四
列傳第十六
盧辯
周書卷二十五
列傳第十七
李賢(弟遠)(遠子基)
周書卷二十六
列傳第十八
長孫儉長孫紹遠(弟澄兕兄子)
斛斯徵
周書卷二十七
列傳第十九
赫連逹韓果
蔡祐常善
辛威厙狄昌
田弘梁椿
梁臺宇文測(弟深)
周書卷二十八
列傳第二十
史寧陸騰
賀若敦權景宣(郭賢)
周書卷二十九
列傳第二十一
王傑王勇
宇文虬宇文盛(弟丘)
耿豪高琳
李和伊婁穆
楊紹王雅
達奚寔劉雄
侯植
周書卷三十
列傳第二十二
竇熾(兄子毅)于翼(李穆)
周書卷三十一
列傳第二十三
韋孝寬韋夐
梁士彦
周書卷三十二
列傳第二十四
申徽陸通(弟逞)
柳敏(子昂)盧柔
唐瑾
周書卷三十三
列傳第二十五
厙狄峙楊荐
趙剛王慶
趙昶王悦
趙文表
周書卷三十四
列傳第二十六
趙善元定
揚㯹韓盛
裴寬(弟漢)(尼)(鴻)楊敷
周書卷三十五
列傳第二十七
鄭孝穆(子譯)崔謙(弟訦)
崔猷裴俠
薛端(子胄)(弟裕)薛善(弟慎敬祥)(敬珍)
周書卷三十六
列傳第二十八
鄭偉(族人頂)楊纂
叚永王士良
崔彦穆令狐整(子熙)(弟休)
司馬裔(子偘)裴果(劉志)
周書卷三十七
列傳第二十九
寇儁韓褒
趙肅(徐招)張軌
李彦郭彦
裴文舉(高賓)(尞允)
周書卷三十八
列傳第三十
蘇亮(弟湛湛弟景恕)柳虬
呂思禮(崔騰)(董紹)薛憕
薛寘李昶(檀翥)
元偉
周書卷三十九
列傳第三十一
韋瑱梁昕(弟榮)
皇甫璠辛慶之(族子昂仲景昂族人)
王子直杜杲
周書卷四十
列傳第三十二
尉遲運王軌
宇文神舉宇文孝伯
顔之儀(樂運)
周書卷四十一
列傳第三十三
王褒庾信
周書卷四十二
列傳第三十四
蕭撝(子濟)蕭世怡
蕭圓肅蕭大圜
宗懔劉璠(子祥)
柳霞(子靖)(莊)
周書卷四十三
列傳第三十五
李延孫韋祐
韓雄陳忻
魏玄
周書卷四十四
列傳第三十六
泉企(子元禮)(仲遵)李遷哲
楊乾運扶猛
陽雄席固(子世雅)
任果
周書卷四十五
列傳第三十七
儒林
盧誕盧光
沈重樊深
熊安生樂遜
周書卷四十六
列傳第三十八
孝義
李棠柳檜
杜叔毗荆可
秦族(弟榮先)皇甫遐
張元
周書卷四十七
列傳第三十九
藝術
冀儁蔣昇
姚僧垣(子最)黎景熙
趙文深禇該(強練)(衛元嵩)
周書卷四十八
列傳第四十
蕭察(子巋岑)(巋子琮巋子瓛)(察子嶚蔡大寶)(巖寶岌大業大弟)
(王操敬魏益德成尹正盈許孝甄玄劉)(薛睴方岑善)
(傅准王㳬)(宗如周沈蕭欣范迪君游)(柳洋袁敞)(徐岳)
周書卷四十九
列傳第四十一
異域上
高麗百濟
蠻獠
宕昌鄧至
白蘭氐
稽胡厙莫奚
周書卷五十
列傳第四十二
異域下
突厥吐谷渾
高昌鄯善
焉耆龜兹
于闐囐噠
粟特安息
波斯
(臣)等謹案後周書五十卷唐令狐德棻等撰
唐脩梁陳齊周隋五史本自德棻𤼵之德棻
與岑文本崔仁師專成周書議者謂其書本
於牛宏宏之為史尤務清言德棻因之多非
實錄宋仁宗時出太清樓本合史館秘閣本
又募取夏竦李巽家本下館閣是正其文字
即今所傳本是也乾隆四十一年五月恭校
上
總纂官(臣)紀昀(臣)陸錫熊(臣)孫士毅
總校官(臣)陸費墀
周書本紀八列傳四十二合五十篇唐令狐德棻請撰
次而詔德棻與陳叔達庾儉成之仁宗時出太清樓本
合史舘祕閣本又募天下獻書而取夏竦李巽家本下
舘閣是正其文字今既鏤板以傳學官而臣等始預其
是正又序其目錄一篇曰周之六帝當四海分裂之時
形勢劫束毅然有志合天下於一而材足以有為者特
文帝而已文帝召蘇綽於稠人之中始知之未盡也卧
予之言既當其意遂起并晝夜諮諏酬酢知其果可以
斷安危治亂之謀而詘己以聽之考於書唯府兵之設
歛千歲已散之民而係之於兵庶幾得三代之遺意能
不駭人視聽以就其事而效見於後世文帝嘗患文章
浮薄使綽為大誥以勸而卒能變一時士大夫之制作
然則勢在人上而欲鼓舞其下者奚患不成雖然非文
帝之智内有以得於已而蘇綽之守外不詘於人則未
可必其能然也以彼君臣之相遭非以先王之道而猶
且懇懇以誘之言又况無所待之豪傑可易以畜哉夫
以德力行仁所以為王霸之異而至於詘己任人則未
始不同然而君能畜臣者天下之至難傳曰取人以身
脩身以道脩道以仁蓋道極於不可知之神而人有其
質推之為天下國家之用者以其粗爾然非致其精於
己則其粗亦不能以為人惟能自愛其身則内不欺其
心内不欺其心則外不蔽於物然後好惡無所作而尚
何有已哉能無已始可以得已而足以揆天下之理知
人之言而邪正無以廋其實尚有患乎論之不一哉於
是賢能任使之盡其方而無所省者以天下之耳目而
小人不能託忠以誣君子又從而為之勸禁則小人忿
欲之心已黜於冥冥之際君子樂以其類進而摩厲其
俗凜然有耻君臣相與謀于上因敝以新法度而令能
者馳騖於下有忠信之守而無傅會遷就之患則法度
有怫於民而下不以情赴上者乎蓋虛然後能受天下
之實約然後能操天下之煩垂纓攝袵俯仰廟堂無為
以應萬幾者致其思而已矣夫思之為王者事君臣一
也而君之勢則異焉世獨頌堯舜之無為而安知夫人
主自宜無為而思則不可一日已也書曰思曰睿揚雄
曰於道則勞其不然歟蓋夫法度善矣非以道作其人
則不能為之守而民之多寡物之豐殺法度有視時而
革者必待人而後謀則是可不致其思乎苟未能此而
徒欲法度之革者是豈先王為治之序哉彼區區之周
何足以議徒取其能因一時君臣之致好猶足以見其
效又况慨然行先王之道而得大冇為之勢乎是固不
宜無論也臣燾臣安國臣希昧死謹上
