江西通志卷一百十一
寺觀(一)
大江西來靈氣所聚峯逥水繞停雲駐霧寳刹琳宮
每居勝處法侣高人杖笠斯寓秀峯瞻雲
龍章煥翥大上清宮
聖恩隆注千山萬壑具有佳趣即近塵區亦同靜住異
跡奇蹤往往可據訪古尋幽或於此遇作寺觀志
南昌府
市林寺(在南昌縣晉太始六年建後併入塔下寺)
圓覺寺(在南昌縣蓼洲晉太始七年建内有大觀樓久廢本朝康熙己亥秋僧明星重建學使王思)
(訓記)
延慶寺(在省城順化門内晉建武元年得琉璃佛像詔建寺奉之名琉璃寺一云劉宋時建唐咸通二)
(年觀察使嚴譔表請重建因延慶節奏上改名延慶本朝順治五年燬於兵巡撫董衞國倡捐復新之)
普賢寺(在省城惠民門内晉故禪居寺隆安四年武昌太守熊鳴鵠捨宅建唐神龍元年改為隆興院)
(會昌間觀察使裴休迎黃檗山希運禪師居此南唐保大二年袁州刺史邊鎬以鐵二十萬斤鑄普賢乘)
(白象寺遂以名明永樂間重建嘉靖丙戌修郡人王文明碑記本朝康熙四十一年巡撫張志棟布政)
(使盧崇興重建)
菩提寺(在省城東晉時建)
觀音寺(在南昌縣蓼洲晉建後廢僅存水口祖師臺)
百福寺(在南昌縣繩金塔之東府志云晉建陳弘緒名蹟紀云宋時建)
桑林寺(在南昌縣六十四都舊名延福寺唐武德五年建有宋宣和六年碑一建炎二年所鑄鐘一)
清泰寺(在南昌縣南關口唐初建寺于京家山明景泰間遷此)
真寂寺(在省城南辟邪鋪之東其址即天禄山也唐貞觀初構庵開元間稱寺相傳馬祖卓錫于此俗名鄧陂寺)
九蓮寺(在省城進賢門外溫司馬祠後唐神龍元年建寺有九蓮池)
真覺寺(在南昌縣北鄉黃臺唐開元間建宋治平中賜額)
總持寺(在省城進賢門内唐開元中建舊名總持院碑刻乾符三年牒中和五年牒各一通内有龍井)
(周必大記)
化度寺(在南昌縣大木山唐大中元年建一名大中寺)
崇勝寺(在南昌縣北沙車子坊唐咸通十年建)
應天寺(在省城進賢門内唐光啟元年建一名掬林寺相傳僧掬林禱雨靈騐改今名宋文信國天祥)
(重新之)
繩金塔寺(在省城進賢門外舊名千佛院唐天祜間建冇繩金寳塔相傳建塔時掘地得鐵函劍三)
(金瓶舍利三百俗名塔下寺舊有趙孟頫碑)
望仙寺(在省城進賢門外唐天祐間建寺有亭祀南昌尉梅福相傳漢時尉廨在此)
佛頭塔寺(在省城南十五里官道傍唐建)
大雄寺(在南昌縣瑶湖西汉唐時有大雄村善士建齋飛旛至此因建寺遂名大雄)
阿耨寺(在南昌縣歸德鄉唐建)
寳積寺(在南昌縣武溪唐建)
新林寺(在南昌縣六十二都唐建)
定光寺(在省城南四十五里唐咸通間建今名龍溪寺)
白果寺(在南昌縣二十一都唐建)
禪隱寺(在南昌縣游湖宋淳化間建)
普照寺(在南昌縣灌城鄉宋淳祐間勅賜)
興福寺(在省城南二里宋悟寬禪師講經有白蛇來聽又呼蛇聽寺)
大梵寺(在南昌縣灌城鄉明洪武三年自城北遷建)
圓常寺(在省城南大洲村其址即唐福山也舊名唐福院明萬歷間建藏經閣于此)
金襴寺(在南昌縣上諶店東沙門性悟創建自為記)
棲真寺(在南昌縣黃溪渡)
隍城寺(在南昌縣灌城鄉)
毘盧禪院(在南昌縣乾封鄉晉時羅氏建)
迴龍禪院(在南昌縣歸德鄉)
元武禪院(在南昌縣三十都忠孝鄉陶氏建)
九蓮禪院(在南昌縣二十六都)
法雲禪院(在進賢門外康熙元年布政使余應魁建)
聽月庵(在南昌縣鐘鼓樓前僧鹿門建)
永和庵(在省城永和門外宋勅賜彌仙觀明萬歷間改為庵又名應龍禪院以禱雨龍現有應)
地藏庵(在省城進賢門外僧定惠重新)
清淨庵(在省城順化門外邑士任景捐貲重建)
迴龍庵(在省城順化門外五里李花塘)
生生庵(在南昌縣同仁祠之左内有放生亭明崇禎間推官李嗣京建自為記華亭陳繼儒跋)
憩雲庵(在省城内東湖旁撫本朝康熙戊辰滇南僧超淵結茅于此後巡宋犖郎廷極相繼增新)
蓮波庵(在省城東湖百花洲學使王思訓額曰恒沙寺)
丹霞觀(在南昌縣鍾陵鄉青山湖口晉太康二年建有許旌陽丹井)
玉宸觀(在南昌縣鍾陵鄉相傳有廟在觀之西晉太康二年雷雨夜作忽徙觀于廟西)
沖真觀(在南昌縣沙埠潭晉建有許旌陽眺蛟臺)
沖道觀(在南昌縣劉城晉黃仁覽居此咸和二年雷雨拔宅)
靈仙觀(在南昌縣東鄉梓溪係許旌陽隠處晉咸和二年建)
太虛觀(在南昌縣歸德鄉晉建一名招仙福地)
常清觀(在南昌縣歸德鄉晉建)
招仙觀(在南昌縣東鄉劍湖之南晉建相傳許旌陽拖劍斬蛟遂成小河名曰劍湖其洲名曰磨劍洲)
玉臺觀(在南昌縣西鄉晉建祀許旌陽)
太極觀(在南昌縣灌城鄉許旌陽嘗遊憩于此)
太乙觀(在省城東本梅子真宅唐貞觀十五年刺史周遜奏建以居天師萬振一名天寧觀)
逍遥觀(在南昌縣三十六都舊名龍泉觀唐乾元間建宋治平四年更今額相傳為王郭二真人憩息)
(處)
十華觀(在南昌縣長定鄉唐會昌初建宋咸平六年賜名紫虚觀治平四年復前額相傳胡萬二真人)
(修煉處)
元妙觀(在省城廣潤門内唐真人胡慧超過此見大樟樹為妖焚其樹創信果觀宋改天慶觀元改今)
(額已廢)
二聖院(在省城進賢門内豫章書院之右順治間巡按許世昌建康熙丁酉布政使許兆麟重修)
紫霄觀(在南昌長定鄉唐賜名旌恩宮宋治平四年改今額相傳胡萬二真人修煉處冇丹井)
凌虚觀(在南昌縣南鄉舊名飛雲觀宋元祐三年建宣和間改今額相傳有真人熊覺恭煉丹于此明)
(永樂間白玉蟾化形居觀中小樓兩月去不知所之遺有飛雲福地書額及詩)
玉清觀(在省城進賢門外水次倉口宋慶元二年九江道士黃自然來此善療疾疫京相鏜捨園為觀)
(祀真武)
清都觀(在南昌縣南鄕宋慶元二年勅賜)
純陽觀(在省城進賢門外陳仲舉祠左宋建)
妙濟萬夀宮(即鐵柱宮在省城廣潤門内晉建祀旌陽令許遜宮左有井與江水相消長中有鐵)
(柱旌陽所鑄西山雙嶺前亦有鐵柱一皆以鎮蛟螭之害唐咸通中額曰鐵柱觀宋大中祥符二年賜名)
(景德觀政和八年改延真觀嘉定間御書額鐵柱延真之宮明初壬寅春太祖至龍興幸鐵柱觀嘉靖間)
(賜今名萬歷二十八年復建前有勅書亭後有玉皇閣尋燬國朝康熙十年巡撫董衛國建雍正元年)
(復燬巡撫裴&KR0973;度重建自為記)
紫極宮(在省城進賢門外晉建唐天寶間書額内有吳彩鸞寫韻軒宋劉辰翁記)
文昌宮(一在南昌縣南亦名會靈宮宋咸淳九年建一在鐘鼓樓前明萬歷間建)
龍泉寺(在新建縣東槽鄉晉咸寧間勅建資福寺梁武帝改今名邑令游龍有記)
大安寺(在省城北初名東寺有鐵香爐高六尺許識云吳赤烏元年造晉時西域僧安世高本安息王)
(太子避位來止于此遂名大安寺一云晉隆安二年鎮西將軍謝尚施宅為之唐武德間改為宣明寺大)
(中間又改普濟寺明初重建復今額邑人熊洪度有記)
香城寺(在新建縣西山晉沙門曇顯欲創佛殿禱于山得香木大堪為柱殿成每誦經佛前以木屑焚)
(之香聞數里故名寺傍有香城書院後有講經臺遺跡明嘉隆間寺廢萬歷末僧法海重建一云晉僧白)
(雲善六戊法因寇亂以香遍插山口烟遂為城寇見遠遁)
報恩寺(在新建縣樵舍鎮之左山臨江上其麓為報恩院晉建明嘉靖間重興)
翠巖廣化寺(在新建縣洪崖鄉晉雷煥取西山北巖土拭劍即此地初名常緣寺齊始安王遙光)
(建唐武德間改為洪井寺又改翠巖寺南唐為院更今名一云梁景明初劉準建明嘉靖中為俗姓所據)
(還本朝順治七年香城僧可學鳩諸山共捐衣鉢贖少宰熊文舉迎僧古雪通喆開堂說法刻有翠巖)
(志略)
龍光寺(在省城北龍沙岡創自晉其地三面積沙蜿蜒擁抱南有蓮池水澄瑩不受沙侵最稱奇勝後)
(寺圯明布政使陸長庚丁繼嗣重修)
佑清寺(在新建縣崇梵坊初郡故子城西有蛟井在梁葛鱏宅東南天監中龍鬭井中豫章王蕭綜造)
(大佛鎮之鱏復于太清初捨宅名大佛寺唐開元間改為開元寺有唐明皇銅像號真容殿大歷間馬祖)
(建道場于此有戒壇浴室遺蹟大中間燬後南平王鍾傳復建為上藍院以居上藍山僧令超宋真宗時)
(改承天寺政和間改能仁寺明初以寺址創南昌縣治遷寺于元故帝師殿一云即鍾傳之故居景泰間)
(更今名為祝釐習禮之所有藏經閣萬歷間古心禪師道安建本朝順治戊子燬於兵住持僧照福募)
(葺總督張朝璘巡撫董衞國重修大殿建藏經閣鑄佛像改名佑清寺康熙二十五年募請藏經匱貯寳)
(閣舊分十六寮今祗存金粟華嚴興隆普慧普安大士留香圓通普覺九堂)
善果寺(在新建縣三十三都舊名新里院建于梁天監中宋建炎間廢元延佑五年有玉溪僧如瓚復)
(興之)
鹿苑寺(在新建縣昌山梁天監中建宋潘興嗣有記)
石亭寺(在省城章江門外唐建前觀察使韋丹有遺愛碑覆以石亭大中十三年丹子宙觀察江西奏)
(以為石亭院裴休題額宋政和間廢為觀明初復為寺亦稱石亭觀音院本朝順治中總督張朝璘撤)
(而新之前建樓與膝王閣並峙郡人李明睿題曰鈞天閣雍正三年九月丹後裔弁重修)
戒珠寺(在新建縣二十都唐建初名正國寺明弘治辛亥僧清溟重修舊有間月亭卜告軒掬雲堂放)
(生池諸勝)
盤龍寺(在新建縣禹港二里許西山八名刹之一唐僧齊已書堂也舊有光化年間勅牒牒尾有崔嗣)
(陸扆裴樞王溥畫與字一作盤龍院邑人徐世溥有記)
雲蓋寺(在新建縣西北四十餘里唐天復間鎮南軍節度使鍾傳即雲蓋山為光化僧懷溢建額曰龍)
(夀禪院宋進士裘由庚冇復田記)
大寧寺(在新建縣辛里源南唐主幸洪井請僧覺寂於寺中大敷宗旨)
東山寺(在新建縣唐建宋大中祥符間僧修演重建寺有卧如來像明初併入永寧)
北蘭寺(在省城德勝門外南岳讓禪師道場後廢來本朝康熙丁巳有臨濟派下僧淡雷由浙西重)
(建前後殿宇疊石為山種竹栽松通止戈泉為井引蟹子泉為溪戊辰巡撫宋犖建綿津詩屋及秋屛閣)
(列岫亭煙江疊嶂堂布政盧崇興建三元殿觀蘭亭己夘學士查昇題豫章勝㮣額并書煙江疊嶂堂記)
章江寺(在新建縣章江西岸晦堂禪師道場宋邑人潘慎修記明萬歷間重建劚地得韋馱石像一座)
(張位有記)
雲峯寺(在香城寺右初為雲庵元至大己酉僧澄弘修明正德間僧澄秀重修人稱孤峯和尚李鼎孫)
(汝成有記)
大定寺(在省城德勝門外明劉尚寳斯瑋重建結放生社臨川陳際泰序)
天寧寺(在省城德勝門外舊名光孝寺)
清漣寺(在新建縣玉溪東鄉湖水漣漪柳綠蓮紅互相掩映故名)
雷王領雷音寺(在新建縣游仙鄉)
珠林寺(在省城進賢門外命本朝布政司劉楗王新同建)
旃檀寺(在新建縣滁槎鄉左有見龍塔邑人李明睿重興)
匯圖寺(在新建縣楊家灘前有風雨亭)
雙嶺崇勝院(在新建縣西北晉刺史胡尚捨宅為寺延天竺僧曇顯居此水經注稱曇顯建精舍)
(山南即其地有謝靈運繙經臺久廢序本朝康熙年間重建邑人黎元寬有)
古佛嶺觀音院(在雙嶺寺東仰山住静處)
龍沙天王院(在新建縣隋仁夀二年建中有烏遮塔已廢)
禪悟院(在新建縣西山緱嶺東院側有深巖禱雨輒應相傳許旌陽䜟云老龍寄在蟾塢内留與江西)
(救旱灾又傳馬祖初渡江於此坐禪得悟故名近有牧童持火入巖見其㡳有悟禪二字長尺餘)
上塔院(去新建縣禹港五里許唐令超禪師藏塔于此)
雲堂院(在省城西梅嶺唐僧貫休居此有山居詩二十四首)
金盤院(在新建縣伍諫鄉唐建光化大師駐錫處後掘古井得光化遺偈四句)
雲溪院(在省城西梅嶺宋南昌袁陟嘗與曾鞏王安石遊此陟後卜居其旁)
惠嚴院(在新建縣西山東源宋潛庵磾師道場釋悟心重興)
謹嚴院(在新建縣玉溪東鄉宋度宗元年勅建)
靈觀院(去香城寺二里許明萬歷末釋無來建舊傳晉僧曇顯結壇禱雨於此號雨師羅漢又名靈觀壇)
雲棲院(在新建縣伍諫鄉)
福巖院(在雙嶺崇勝院東二里有虎跑泉濯星池諸勝久廢本朝順治二年僧隆錦重興建塔今名)
(西止禪院)
石幢庵(在新建縣西山鮑公坑僧洪浪偕其友㖃石霞生自桐城移錫居此陳弘緒有記)
碧雲庵(在新建縣太平鄉右有石壁鐫玉泓泉三字前有巨石刻宋侍講元剛詩)
圓通庵(在新建縣相里明鄧少宰以讚建手題圓通靜室)
至德觀(在新建縣善政鄉其下即天寳洞南門晉永嘉間建)
建德觀(在新建縣易俗坊晉咸和間建相傳南嶽紫虚元君魏華存修真處觀後有丹井本朝初觀)
(圯康熙八年總督董衛國重修)
憩真觀(在新建縣清波山晉寧康中建祀許旌陽宋徽宗時重修曾鞏記本朝康熙十五年里人喻)
(全昱重建)
彭真觀(在新建縣西即宗華觀晉彭真人伉故宅謝康樂題額曰宗華福地)
霞山觀(在新建縣即蘭真人祠)
沖虚觀(在新建縣葛仙峯之南上有葛仙壇為葛洪禮斗處)
陽靈觀(在新建縣桃花鄉舊名梅仙觀相傳梅子真嘗隠于此)
廣福觀(在新建縣西山南舊傳有許旌陽斬蛟劍藏于石室)
丹陵觀(在新建縣象牙潭晉鍾離權修道所舊名鍾王府明魏恭簡良弼講學于此為丹陵書院後改)
(為觀)
天寳觀(在新建縣西山天寳洞隋仁夀二年建)
開元觀(在新建縣修仁坊舊有唐膝王元嬰碑文為真人萬振作久廢本朝康熙四年知縣魏雙鳳重建)
龍興觀(在省城德勝門外唐神龍間賜額舊有假山高數丈可以登陟)
龍山觀(在新建縣天寳洞西南舊名五龍洞胡真人慧超嘗立祠為祈禱之所)
道德觀(在新建縣宋建後廢入貢院觀移永寧寺後)
玉虚觀(在省城德勝門外唐江西觀察使路嗣恭故宅宋立宗濂精舍元為新建縣治後廢為觀)
翊貞觀(在新建縣梅嶺西南有二松相去五尺合為一幹號義松宋黃庭堅有記)
東岳觀(一在新建縣桃花鄉宋建一在省城永和門外本朝康熙三年巡撫董衛國捐貲重新)
玉真觀(在新建縣烏晶隠士劉玉棲真之所内有玉真壇)
玉隆萬夀宮(在新建縣逍遙山舊名遊帷觀即許旌陽故宅相傳旌陽嘗以五色惟施黃堂諶母)
(祠及仙去錦帷飛還故宅民因立觀南唐徐鉉書額宋大中祥符三年更今名宮内有逍遙閣明萬歷十)
(三年重修萬恭撰碑記十七年民人劚地得金龍玉簡各一今藏鐵柱宮本朝初年燬于兵少宰熊文)
(舉重修創玉皇閣立石記之)
紫清宮(在新建縣洪井張氲棲真之所唐乾元中建初名應勝宮有肅宗遺像宋改今名)
黃堂隆道宮(在新建縣松湖舊名黃堂觀相傳諶母擲茅為識許吳二真君尋飛茅止處建黃堂)
(祠以祀諶母黃堂者母丹陽居名也元虞集揭徯斯俱有記)
南極長生宮(在新建縣西山蕭峯下明宣德七年寧獻王建奏請賜額)
正法寺(在豐城縣治東晉太元間建寺内分十院本朝順治庚子知縣何士錦重建)
夀昌寺(在豐城縣治東唐馬祖建邑人潘清隠施今為祝釐習儀之所)
梵慧寺(在豐城縣北湖馬祖建)
慧燈寺(在豐城縣宣風鄉馬祖建)
華嚴寺光福寺(俱在豐城縣興仁鄉馬祖建)
定明寺(在豐城縣長豐鄉馬祖建)
海慧寺(在豐城縣感山馬祖建後有甘露臺宋淳熙間僧曉瑩築本朝順治年僧洞明重修)
智度寺(在豐城縣櫧山宋僧廣照建西偏有宗賢祠下有墨池即給事泉也)
白雲庵(在豐城縣東門明羅洪先寓此有詩)
白鶴觀(在豐城縣西嚴家山按本觀實錄真人甘戰飛昇于此族人建飛仙庵後改廣福觀唐高宗封)
(禪見白鶴飛翔凡未賜觀額者皆以白鶴為名後廢)
烏石觀(舊名至德觀在豐城縣興仁鄉唐道士萬石泉建)
梅仙觀(在豐城縣宣風鄉漢梅福煉丹于此後立梅仙庵宋元豐五年封夀春真人紹興六年加吏隠)
(二勅俱存)
崇仙觀(在豐城縣十都晉仙人曾亨煉丹之所宋道士朱肖庵建)
勝靈觀(在豐城縣大順鄉晉浮邱公經遊處宋道士張慶齋建)
招雲觀(在豐城縣正信鄉晉王郭二仙經遊宋道士張堅建)
興雲觀(在豐城縣興仁鄉晉許真人經遊之所元道士鄔自閑建)
沖靈觀(在豐城縣興仁鄉許真人嘗逐鹿于此元道士游希元建)
仙林觀(在豐城縣會昌鄉晉尹真人道場即文簫遇吳彩鸞之所)
福勝寺(在進賢縣南舊名福勝禪院寺後有玉版居明提學黃汝亨建)
海智寺(在進賢縣東南白雲山)
能仁寺(在進賢縣歸德鄉舊名堯城寺宋治平間賜額)
三德寺(在進賢縣查城山已廢)
摩尼寺(在進賢縣長慶山)
金剛寺(在進賢縣棲賢山即唐戴叔倫故宅)
定香寺(在進賢縣二十五都宋汪藻有詩已廢)
慈恩寺(在進賢縣新城山邑令程逥有記略)
靜慈寺(即鯉潭寺在進賢縣十三四都)
崇因寺(在進賢縣上坊宋治平三年賜額)
崇化寺(今改鶴林寺在進賢縣介岡里明萬歷時建賜有五大部紫衣□幡魚磬宗伯吳士元撰碑)
(本朝順治己亥都諫饒宇栻重建)
崇聖寺(在進賢縣白湖峯)
崇福寺(在進賢縣中城山一名中城寺已廢)
三摩庵(在進賢縣西門外明萬歷間邑人羅文燧捐地為庵學使黃汝序有記)
麻姑觀(在進賢縣麻山相傳麻姑經遊于此)
三寳觀(在進賢縣九都面大湖址沙麓相傳仙人跨鶴而下有石棋古劍銅鐘)
鶴仙觀(在進賢縣介岡里)
崇真觀(在進賢縣折桂坊舊名太霄觀又名藏山觀相傳白玉蟾煉丹于此學使黃汝亨有重修記)
寳雲寺(在奉新縣東北梁太清元年建名信誠寺㣪馬祖講經于此致紫雲之祥改今名元季毁明洪)
(武初重建)
百丈寺(在奉新縣百丈山唐僧大智建為鄉導庵後唐宣宗勅建大智夀聖禪寺賜租贍僧柳公權書)
(碑)
海慧寺(在奉新縣唐乾符中建)
隆教寺(在奉新縣宋祥符間僧如璉建舊名臨湖院明洪武二十一年僧會淨住增修二十六年開叢)
(林後廢弘治間寳蓮院僧智宏智寬重建石碑存)
延恩寺(在奉新縣東三百步舊名羅漢院後燬重修改今名明洪武間僧崇信等復建嘉靖二年移惠)
(安廢寺大佛羅漢于内七年併入寳雲寺八年告復仍名延恩)
定慧禪院(在奉新縣新興鄉創于梁天監二年重興于明永樂三年崇禎初僧宗妙增修為叢林)
巖頭禪院(在奉新縣新興鄉唐建宋景定間僧景福重建元末兵燬本朝順治十一年釋知畚重)
(興寺環大山中有金鵝洞鐘鼓岑寒潭瀑雪諸勝)
大寳勝輪塔院(在百丈寺西大雄峯下乃大智禪師窣堵也塔殿毁于宋明洪武初興復天順)
(中增修)
九仙夀聖禪院(在奉新縣九仙山宋治平三年建寺前里許冇鎖雲亭已廢)
寳蓮院(在奉新縣越王山之巔富溪劉氏建宋進士胡晉侯記)
普安院(在奉新縣奉化鄉元季燬明洪武五年僧志義建元進士鄧梓記已廢)
寒溪院(在奉新縣金峯山唐大智禪師往來之所久廢明洪武間重建法堂置鐘鼓樓宣德間增葺)
普化院(在奉新縣小雄山舊名長嶺唐大智禪師初駐錫之地明天順二年僧慶雲等建崇禎末年重)
(修)
延恩院(在奉新縣東琴山明景泰四年寺僧昕竺因舊址建已廢)
戒德院(在奉新縣密嚴山明景泰中建後圯萬歷三十二年里人彭祥仲復修)
成覺院(在奉新縣新興鄉明崇禎中僧宗妙增建)
雲端院(在奉新縣馮川橋之南明知縣馮烶建)
耕香院(在奉新縣新興鄉剙本朝順治十三年僧敏建)
中沙庵(在奉新縣馮水南舊雷壇是也邑人鄧圻肄業于此後領鄉薦遂擴大之前祀真武後建佛殿)
(更今名)
昭德觀(在奉新縣西二百步舊名闈業觀劉道成故宅也梁大同中始建觀祀之唐末燬于兵道士徐)
(守正興復南唐時胡仲堯重修李主賜詔褒美徐鉉作碑記宋祥符元年賜今額明洪武成化間相繼修)
(建)
景雲觀(在奉新縣建康鄉舊名拔茅觀宋治平中賜今額明洪武間道會章志德重修)
立雲觀(在奉新縣陶仙山舊名陶仙觀陶安公故宅也宋治平三年賜今額明洪武三年里人潘亦清)
(修)
景福觀(在奉新縣南鄉陶安公二女沖舉之地舊名會仙觀宋治平中賜今額明洪武五年道士熊持)
(用重建)
真常觀(在奉新縣越王山舊名招仙觀即文簫吳彩鸞跨虎之地宋冶平中賜今額明洪武元年道士)
(彭秋遠修)
柏林觀(在奉新縣北鄉有柏林仙童遺跡宋熙寧元年賜額明洪武間道會李心易重建成化間邑人)
(胡正德修)
大元觀(在奉新縣新安鄉舊名崇真觀宋熙寧二年賜今額)
葆真觀(在奉新縣從善鄉舊名尹仙觀宋大觀元年賜額)
崇虚觀(在奉新縣南鄉即東白源福地宋政和年勅建賜額)
崇元觀(舊在奉新縣東北二百步自福地東白源分徙于此嘉靖元年併入昭德觀三年改建于縣治)
(東崇禎末廢易本朝順治九年邑衆修復名朝天宮)
延真觀(在奉新縣十九都觀側有鎮蛟石相傳許吳二真人逐蛟入穴以巨石書符鎮之)
浮雲宮(在奉新縣華林山有浮邱石室李八百洞唐開元二十五年孫真人智諒請觀額賜曰浮雲宋)
(熙寧元年增夀聖二字宮前有劍池丹井舊有三堂俱燬于元季明洪武元年道士陳雲隠創復後為正)
(一叢林)
雙林寺(在靖安縣繡谷山下晉西城沙門竺曇過之稱其山水似西天婆羅雙林間如來設法之地遂)
(開山居焉唐柳公權書門扁曰大中雙林禪寺)
延慶寺(在靖安縣西北忠夏都梁天監中建宋紹興間僧子忠刻華嚴像黃庭堅為頌明洪武初僧道)
(泰復興)
寳峯寺(在靖安縣北石門山唐馬祖得法于南岳讓貞元四年建骨塔于此後有選佛堂藕潭釣磯冕)
(旒山諸勝)
暇僧寺(在靖安縣忠夏都馬祖開山其地可以避暑故名明洪武初僧法寳重建崇禎間改名龍門寺)
雲陽寺(在靖安縣南源都創自唐時明嘉靖萬歷間增修)
法藥寺(即法藥院在靖安縣東二百步寺以馬祖得名宋乾道中僧㢲中重建元末燬明洪武四年僧)
(妙住興復正統五年增建鐘鼓樓朝賀習儀於此本朝康熙八年僧百拙重建殿宇)
黃龍寺(在靖安縣南五里許初名定明院今改寺元季兵燬明正統甲子僧永海建)
九仙寺(在靖安縣南源都明永樂九年建界奉新)
曹溪寺(在靖安縣大梓都六祖曾結茅于此明萬歷間僧中庵重建本朝順治九年僧印明建觀音)
(殿)
金沙寺(在靖安縣西石馬都明萬歷二十年僧性朗建)
善法院(在靖安縣東江都初名西林宋祥符二年改今額本朝順治九年僧貞白重修)
報身院(在靖安縣南源都明正統間僧本然重建已廢)
寶月院(在靖安縣象湖都明景泰癸酉建已廢)
書堂庵(又名雲峯寺在靖安縣西新興都唐馬祖建前有觀音崖後有虎跡石明正統間重建後燬復)
(興)
棲霞觀(在靖安縣西永恩坊晉女冠劉懿真得道處亦名劉仙觀宋治平間改今額一名華車觀)
登真觀(在靖安縣西盆田都晉許旌陽逐蛟遇此有試劒石)
凝禧觀(在靖安縣熊仙都後周顯德元年建明洪武初道士馬文伭重建)
崇元觀(在靖安縣西棠棣都葛仙山之西)
甘仙觀(在靖安縣即甘真人故宅)
集仙觀(在靖安縣忠夏都明永樂九年建)
延恩寺(在武寧縣尊賢坊宋元豐間法安禪師居此黃庭堅為塔記後廢)
建福寺(在武寧縣治東二百步元燬明洪武二年知縣盛文郁以其地為藩臬二分司)
龍潭寺(在武寧縣西龍潭石之東内有小軒黃庭堅名之曰廣心軒寺廢後重建)
溥濟寺(在武寧縣南市邑民張溥建)
龍興寺(在武寧縣三山上宋岳飛平楊么經歴其地中有岳公祠)
石鏡寺(在武寧縣石鏡山)
明心寺(在武寧縣四望山下一名新興寺已廢)
譚田寺(在武寧縣東安樂鄉已廢)
新峯寺(在武寧縣三十五都有銅佛一座)
丁仙寺(在武寧縣長樂鄉許家洞祀丁仙姑顔曰海龍洞府)
靈濟法院(在武寧縣治南飛鳳山上宋章真人煉丹處久廢明萬歷三十四年里人張大昆捐建)
延慶院(在武寧縣四十三都舊名寳安寺)
吳仙觀(在武寧縣晉吳猛得仙處後觀廢其壇僅存)
精靈觀(即丁仙觀在武寧縣遼山之東)
甘泉觀(在武寧縣昇仁鄉世傳許旌陽捕蛟憩息于此其徒甘戰插劍于地泉湧出甚甘後人因立觀)
(祀旌陽有亭覆井名曰甘泉亭元季燬明成化間里人董甫重建)
玉清宮(在武寧縣鐘鼎山下唐呂巖煉丹處宋徽宗勅建道場本朝順治二年燬道士湯豁然等募)
(修)
太平宮(在武寧縣年豐鄉祀宋真人章自然山係竺夀翁所捨鑄大鐘重千斤本朝順治初增修)
欽天瑞慶宮(在武寧縣年豐鄒宋真人張道洪修煉處光宗賜號真牧真人寧宗御書今額又名)
(九宮觀)
朝元宮(在武寧縣治東明倫坊即上清觀明景泰間習儀處後燬嘉靖元年知縣陸凌重建本朝順)
(治初兵燬道士章化麟等興復)
延安寺(在寧州治西一里明宣德年重建後圯州人陳居静陳思忠相繼修葺)
鷄鳴山寺(在寧州治西五里許舊為庵廢明隆廢中僧弘鍾復建)
經光法寺(在寧州明周叔襄有詩)
石潭院(在寧州治東四十里秦鄉今名禪濟寺唐末建僧栖蟾有記)
雲巖禪院(在寧州治東三百步宋元祐中僧法靖結庵于古木間河東柳敬叔名為頤庵黃山谷為)
(記紹聖中韶陽老人悟新為轉輪蓮華藏明嘉靖間州同林春澤題額本朝康熙元年僧淨瑩重建殿)
(宇)
南山院(在寧州治南二里隔修江元末兵燬明成化十三年重建寺有黃庭堅讀書樓)
雲峯院(在寧州崇鄉曾鞏有記)
兜率禪院(在寧州仁鄉從說禪師道場曾鞏有記)
興化禪院(在寧州仁鄉黃庭堅有記)
佛惠院(在寧州仁鄉即永寧院一在崇鄉)
黃龍院(在寧州西一百八十里宋黃庭堅有寄黃龍磾師詩)
清虚庵(在寧州治西北二里許鳳山對峙鰲水流前明萬歷中陳遜之建)
旌陽觀(在寧州治東二里許隔修江舊名得日觀在旌陽山下唐襄陽李質有詩)
丹霞觀(在寧州奉鄉祝彬有記)
凌霄觀(在寧州高鄉即磨劍池)
明山觀(在寧州崇鄉元至正四年建明嘉靖中修)
儀翔宮(在寧州治北鳳山之麓晉有玉光壇許旌陽遊息之所明洪武二年道士劉日新重建殿壇)
(本朝康熙丁巳知州任暄獻重修)
瑞州府
淨居寺(在高安縣西四十里隋開皇九年建唐貞觀三年廢大歷三年復興有施肩吾記宋治平間改)
(今額)
禪那寺(在府城南鳴鳳坊唐建年本朝初年重修寺前有池相傳舊産蓮花每花只九朵因名九蓮)
(池)
太平興國寺(在府治南唐建宋賜今額蘇轍與王適遊此有詩)
觀音寺(在府城高明門西偏唐建賜額三論道場宋太平興國時改名太平蘭若元末燬明萬歷三十)
(四年知縣盧某鑄像建殿知府魯史題其額曰城曲落迦本朝康熙八年燬于火十年知縣張文旦復)
(修)
棲隠寺(在府城南靖安門内)
真如寺(在府治東南宋建以大□叟吕祖儉寓此亦名大愚寺蘇軾兄弟陸游俱有題咏明萬歷中蜀)
(僧中白主之知縣田一甲馮大任興復建有懶雲窩八角亭本朝康熙五年僧徧鵬募建正殿藏經閣)
靈山寺(在高安縣鈞山)
洞山寺(在府學西即新昌洞山寺下院山上清風亭明知府夏㫤建本朝康熙初更創正殿八年建)
(千佛閣)
寶福寺(在高安縣三十都洪城明幸鳴鶴有記)
萬善寺(在高安縣雲岡山明崇禎間邑人況春起召僧朗空募建)
雲居寺(在高安縣石鼔潭上四圍山拱若城松竹隂映本朝康熙七年重修)
多寳寺(在高安縣石頭街寺倚嶺有古塔數座)
香林寺(在高安縣車田)
祥雲寺(一在府城外七里橋一在十二都原名隆真觀本朝康熙五年同知蔣胤修改額)
聖夀廣福院(在府城南門外内有法堂宋蘇轍為記)
慈雲院(在府城東二十里宋蘇轍有詩)
金峯院(在高安縣銅溪舊名菩提寺宋大理寺丞劉襄見溪上兩峯環秀形在鳥窠遂遷以居嚩囉尊)
(者掘地得金佛因改今名明永樂中僧印于有記本朝康熙戊子燬庚寅僧上持重建)
淨慈院(在高安縣田西宋劉渙故里陳舜俞游此有詩)
太平院(在府城朝陽門外原大愚寺懶雲窩故址舊本朝康熙初年知府楊朝建以居雪明和尚名)
(放生城)
修竹庵(在府治後碧落山宋文天祥建四圍修竹可以避暑)
棲霞觀(在府城南三十里相傳王子喬所游之地東晉置三皇觀後廢宋初復建)
元妙觀(在府城朝天坊唐天寳間建明嘉靖間道人晏普天修規制弘敞於此祝釐范儁有記本朝)
(初圮康熙二年巡撫董衞國捐修併創火神廟東有文昌宮推官張鳳翥重建胡起龍記)
昇元觀(在府城西來賢鄉有許旌陽仙跡壇嘗生瑞竹)
靈寳觀(在府城西四十里蓮花山梅子真修煉之所宋幸元龍有記)
玉晨觀(在府治東七里晉黃仁覽煉丹淬劍之地宋知州毛維瞻遊此有詩)
崇元觀(在高安縣三十都丁秀英煉丹地宋幸元龍冇記)
浮雲觀(在高安縣昔孫志諒創室修行時人見其上嘗有雲氣飄飄因名)
妙真宮(古元陽觀在府城西唐元和七年移於葫蘆井相近)
長樂宮(在高安縣東二都唐時敕建祀許旌陽居民禱懴靈驗明邑人陳邦瞻有記)
普濟寺(在高安縣北武泉山本東晉皇甫將軍宅日東僧師岸為浮屠精舍唐初賜武泉院額會昌中)
(廢光啟三年南平王鍾傳以錢二百萬委僧令嚴創建後燬南唐保大中僧義莪重建宋太平興國中改)
(今額有斷碑尚存)
多寶寺(在上高縣嶽廟側舊名洞山唐大順間僧鉄開山宋治平元年改額元延祐庚申遷縣治後兵)
(燬明洪武丙辰僧平山於故址重建正德丁丑僧諒鎮修萬歷丁巳聖濟僧果滿建毘盧閣本朝順治)
(辛卯僧止水募修)
崇寧寺(在上高縣河南舊名觀音勝果院唐大順間青衣道者開山宋元代有興廢明洪武丁酉僧性)
(空重建建本朝康熙壬子僧超能重大雄寳殿改今額)
崇福寺(在上高縣西九峯山唐鍾傳舍宅建寺舊傳尼了然結庵于山之西乾寧中僧普滿開山昭宗)
(賜額弘濟天復中改今額元延祐間僧德建殿堂樓閣明洪武丁巳僧性空增建本朝康熙十年僧靈)
(石童建)
聖濟禪寺(在上高縣南善塘村唐道明禪師開山宋治平元年賜額建炎戊申僧紹濟修元至正間)
(兵燬明洪武丙辰僧湛然重建明末又燬本朝順治間僧思懶重建)
金地寺(在上高縣南塘良團唐大順間僧姑林開山宋治平元年賜額元末兵燬明洪武間僧本性募)
(建況本朝順治己亥邑人文英捐倡重修)
法忍寺(在上高縣磻村宋淳化三年創本朝康熙八年僧超然增修)
田南寺(在上高縣宋縣丞游少游有詩)
慈光院(在上高縣西茶源村唐大順間僧中峯開基宋治平元年賜額元至正丙午僧滄溟重修明洪)
(武初又修)
廣利院(在上高縣西石虬渡舊名廣□唐大順間僧中峯開山元末燬明漢武甲寅僧中立重建本)
(朝康熙丁未僧悉聞建塔)
圓光院(在上高縣東感仁鄉唐大順間僧鏡明開山宋改今額)
上定林院(在上高縣西南末山舊曰天竺唐尼了然居之宋治平元年改額)
下定林院(在上高縣北清源舊名福慶唐咸亨中建宋釋洪覺範有詩入上定林者誤)
永樂院(在上高縣東馮村舊名康樂宋治平間改今額)
延福院(在上高縣西梘山唐光啓間建宋治平元年賜額)
香山院(在上高縣西浮樓嶺東唐大順間僧大機開山元末燬明洪武丁巳僧海巖重建)
華嚴庵(在上高縣東城外鸕鷀洲明萬歷間勅封華嚴庵首山和尚孝安陳太后勅賜袈裟及金佛)
龍泉地藏庵(在上高縣治東龍口山下僧恒音自九華來募修并置香火田)
真祐觀(在上高縣治南舊傳李真人飛昇處名松林觀宋治平元年改今額元末燬明洪武壬戍庚寅)
(相繼建葺侍郎黃景書額後圯本朝康熙三年修)
沖真觀(在上高縣北敖嶺下晉敖真人修煉處舊名敖真觀宋治平元年改今額已廢)
希夷觀(在上高縣四十里舊名永豐觀相傳許旌陽曾遊于此宋治平元年改今額)
虚白觀(在上高縣東靖下村晉甘羅二真人嘗遊其地舊名甘羅觀宋治平元年改今額)
上清觀(在上高縣北四十里舊名隆傳觀宋治平元年改今額)
永興觀(在上高縣北四十里宋元豐五年賜額已廢)
東華萬夀宮(在上高縣蒙山之陽清溪大華山浮丘王郭三真人香火後為提舉司行香之所已廢)
清凉寺(又名石臺寺在新昌縣義鈞鄉隋九牛將軍漆興捨宅為寺唐咸通間智演禪師駐錫于此宋)
(治平間覺範禪師倡道此山丞相張商英等奏建報恩禪寺賜覺範寳鏡及圓明之號本朝康熙己酉)
(建藏經閣)
太子塔寺(在新昌縣天寶鄉唐建肅宗第十四子僖禪師出家從南陽忠國師居此賜田甚廣有真)
(身塔存焉遺記云塔倒松歪師徒再來宋紹聖中蘇轍以般若寳積湼槃華嚴諸經捨寺僧聰順卒為之)
(銘元至元戊寅僧紹重建明萬歷間復修)
資福寺(在新昌縣天寳鄉湴田嶺上唐肅宗太子僖創距太子塔數里有白象眠雲曹溪溯古松關憩)
(錫僖公石像諸勝久廢有本朝康熙庚中僧道昱重建左道昱塔)
雲峯山寺(在新昌縣天寳鄉唐僧忠國禪師及僖禪師卓錫之所寺在絶頂上有東西二寮宋元廢)
(明崇禎間有僧結廬其上吳莊介甘來題曰雲峯一壁)
洞山寺(即普利寺在新昌縣太平鄉唐大中時良价禪師募雷衡地建中有新豐洞雲二亭逢渠橋考)
(功泉夜合石諸勝宋真宗仁宗有御書飛白草字及黃庭堅所書新豐吟元末皆燬于兵明崇禎重建知)
(府陶履中有記)
大智寺(在新昌縣義鈞鄉唐大智禪師卓錫于此)
黃檗寺(即報恩光孝寺在新昌縣廣賢鄉唐名靈鷲斷際禪師希運道場也宋紹興九年賜名報恩光)
(孝禪寺奉徽宗香大蘇轍黃庭堅有詩明崇禎己巳重建吳莊介有記)
五峯寺(原名淨覺在新昌縣廣賢鄉唐大中間改名普利柳公權書額宋蘇轍妻史氏施楞嚴標指要)
(義十卷周必大為跋明成化間廢本朝順治十三年修復)
延福寺(在新昌縣南門外宋治平間僧觀建元僧妙慧新之明洪武初僧楚田重建本朝順治六年)
(修)
淨戒寺(在新昌縣治北寺有竹西亭宋制每遇聖夀於亭放生)
寶雲寺(在新昌縣太和鄉石門橋宋覺範禪師靜室明天啓間僧通仙重建)
鹿苑禪寺(在新昌縣宣風鄉)
法潤清凉禪寺(在新昌縣天德鄉宋覺範禪師衣鉢之所有塔存焉後僧斐庵重興)
寶積寺(在新昌縣廣賢鄉宋姚勉有記)
吉祥寺(在新昌縣天寳鄉)
慧慶寺(在新昌縣惠政橋西一名普庵堂宋咸淳間姚德卿施地建明弘治中修詳王光佐記)
清梵院(在新昌縣太和鄉唐太子僖憩息于此)
度門院(在新昌縣太和鄉宋樞密聶昌與龍圖龔端讀書於此)
寶相院(在新昌縣義鈞鄉)
隆道院(在新昌縣東門外舊在龍珠堆晉曰化民許旌陽嘗遊其地時苦巨浸旌陽尋水脉至觀前鎮)
(以巨石名壓木石患遂息宋太平興國建縣改觀今所扁曰祝聖宫元末兵燬明洪武初道士熊秋谷等)
(重建)
鴻寶觀(在新昌縣太平鄉梅子真修煉之所晉道士丁崇威建背溪枕流面對三峯)
敖仙觀(在新昌縣步仙橋之西相傳晉敖真人修煉之所久廢里人為立路庭祠以存其舊)
崇真觀(在新昌縣義鈞鄕晉許旌陽煉丹處久廢惟丹井尚存)
佑聖觀(在新昌縣治東北宋慶元間道士李石田募姚溉地建殿祀元武以鎮白蛇之害)
五雲觀(在新昌縣天寶鄉許旌陽曾遊于此宋高安進士劉應龍有詩)
元道觀(在新昌縣東北六十里東有雲峯壇仙石跡龍潭及許葛二仙橋)
延禧觀(在新昌縣義鈞鄉趙師秀詠古詩有相傳陶令尹曾住此山中之句)
袁州府
報恩寺(在府治東門内唐天授初為重興寺宋稱乾明崇寧間為崇寧萬夀寺政和間賜額天寧又改)
(神霄宮紹興間賜今額元燬明重建)
崇勝寺(舊在北門外唐建宋太平興國中復興方丈有竹尊者軒久圮以襍處市廛寺僧苦之明嘉靖)
(三十六年知府張任改建化成巖之東)
報親顯慶禪寺(在府治南蟠龍山頂唐南平王鍾傳初建蟠龍禪院宋治平間賜額永慶淳熙)
(間改賜今額為成恭皇后功德院明洪武二十四年僧和光立為叢林)
太平興國寺(在府城南大仰山下唐會昌賜名棲隠宋改今額唐宋賜經御書碑碣甚多俱毁僅)
(存程鉅夫撰碑)
南源廣利寺(在宜春縣唐道明禪師建宋慈明禪師時特盛明季為流民所占僧具準重興)
興化禪寺(舊名雲峯院在宜春縣南木平山内有飼龍亭)
慈化寺(在府城北一百二十里常聚僧千餘人明時重建寺廣袤宏壯為郡刹之冠内有塔尚存)
定安院(在宜春縣即沙江院明萬歷辛夘燬于火四十六年里人袁業泗募修)
明惠院(在宜春縣曰本朝邑人張潛捐建後殿曇華閣背有五山屏風僧帽周路鳳形天鵝山産煤)
(禁採)
白雲庵(距府城東四十里下本朝康熙戊午知府李芳春題寳刹維新有善慶庵在南台山内)
長蘆庵(距府城南三十五里其地古名冠子石山)
元妙觀(在府城東門外即崇福觀晉元康間建)
靖嚴觀(在府治北舊名龍興觀晉建)
高真觀(在宜春縣宜春臺側有棲霞閣舊為長興道院)
澄心觀(在宜春縣宜春臺北明洪武初歸併元妙觀)
福勝寺(在分宜縣西五里吳寳鼎建宋黃庭堅有記明洪武二十四年立為叢林)
真果寺(舊在分宜縣儒學左明弘治間遷于城隍廟左)
吉祥寺(在分宜縣紫霞山為邑叢林)
廣慶寺(在分宜縣南新興里重本朝康熙癸未僧悟修興)
鈐西寺(在分宜縣)
永清院(在分宜縣院内有白巖清暉閣方池古松元歐陽元為賦四詩明歐陽貞撰清暉閣賦)
崇真院(在分宜縣北三十五里清泉稱古刹)
南岫庵(在分宜縣西五十里稱叢林)
高嶺庵(在分宜縣白水境内庵後山名稍嶺)
洞靈觀(在分宜縣南玉華山晉建宋紹興賜額明重修)
上真觀(在分宜縣東相傳晉鄧真人飛昇之處已圮)
玉虚觀(在分宜縣南豐樂鄉)
真聖觀(在分宜縣南三十里化全鄉)
寳積寺(在萍鄉縣南二里許舊名星居唐建宋黃庭堅有記乂云舊名梵林後周廣順中居民李氏捨)
(地建顯德間有祥光現因賜今名有德味廚八還堂皆黃庭堅書額元末兵燬明漢武十三年僧妙懃重)
(建今為僧會司)
普通禪寺(在萍鄉縣北楊岐山下舊名廣利唐開元間廣利禪師所創殁後立塔劉禹錫作記元和)
(間甄坡禪師建塔太和六年王觀作銘宋慶歷初普惠禪師改今額元末燬僧嗣觀重建)
龍鳴寺(在萍鄉縣西唐建)
廣利禪寺(在萍鄉縣北萍實里唐乾符四年建)
曇華寺(在萍鄉縣積善里前有龍潭及七墨水宋乾道五年建明洪武元年修正德三年燬後重建)
五峯寺(在萍鄉縣宋黃庭堅送密老住五峯有詩即今縣西唐昌里南塘庵也)
永昌寺(在萍鄉縣治西唐建名地藏宋治平間改今額元末兵燬明洪武間僧妙懃重建)
聖昌院(在萍鄉縣長豐里梁天監元年創本朝僧含茂建前殿)
惠日院(在萍鄉縣唐昌里唐貞觀五年創即今草市寺)
治平院(在萍鄉縣東唐樂里宋乾道間建)
橫龍庵(在萍鄉縣西門外五里許宋時依巖結茅至明覆以陶瓦天順間知縣王施因祈禱有驗邑人)
(王廷蘭建殿宇正德九年知縣胡佩增建鐘鼓樓萬歷丙申知縣陸世勃剙避塵軒濯纓亭)
龍泉庵(在萍鄉縣西烏石舖之左殿之左右出甘泉明萬歷間邑人簡繼芳讀書處後燬其孫元奇重)
(建)
崇真觀(在萍鄉縣東九嶷仙鶴二山之間晉建因易退陳耽楊惠三真人修煉之所唐改為通真明改)
(今額)
仙遊觀(在萍鄕縣仙桂里晉永和三年道士張統一創舊傳許旌陽遊此以劍插地得泉元末燬明洪)
(武初重建)
佑聖觀(在萍鄉縣上栗鎮晉永和九年創元末兵燬重建)
羅仙觀(一名沖應壇在萍鄉縣武功山下劉宋泰始開創元末兵燬明洪武重建)
虚明觀(在萍鄕縣東名教里隋大業間創唐王觀有詩後兵燬邑人吳鳳翔重建)
真聖觀(在萍鄉縣治南宋大觀間道士鍾永恭建相傳真武嘗示現雲間因以為名明洪武初道士張)
(洞元重建為道會司)
崇信寺(在萬載縣南布政分司左唐咸亨三年僧斷際開基元季兵燬明洪武間重建景泰四年增建)
(法堂廊廡)
萬祝寺(在萬載縣北芒皮嶺下)
靜安院(在萬載縣唐武德八年創後唐明宗時僧若冰重建周顯德間復圮宋開寳四年僧從緣復建)
(嘉定間普安禪師遊此有鐘銘元僧柏庭有記明洪武二年僧曇雲重建成化正德間增葺本朝康熙)
(甲寅殿圮壬戌重修)
三學院(在萬載縣西夀峯山唐貞觀十年僧大智開基元季兵燬明洪武三年僧草池重建)
明覺院(在萬載縣北萬夀山唐貞觀時創興本朝順治間洞宗小憨曠禪師重)
光化院(在萬載縣北嚴田唐咸亨元年僧斷際開基元季兵燬明洪武四年僧為宣重建)
延夀院(在萬載縣東北清泉山唐咸亨二年僧斷際創明洪武三年僧文隱重建)
惠林院(在萬載縣西南源江唐咸亨三年僧妙應創明洪武二年僧中峯重建正統十一年僧永照新)
(之)
普城院(在萬載縣北岐裏唐開元五年創明嘉靖間重修後廢本朝康熙三年僧喜見復建并建水)
(口石橋)
廣嚴院(在萬載縣西鉄山界唐天寳二年僧如珉創明洪武三年僧石隠重建)
澄寂院(在萬載縣西山田坑唐泰和五年僧亭山創明永樂間僧智禧重建本朝康熙二十年僧慶)
(祚修復)
崇道院(在萬載縣西排江唐天祐二年僧月仙開基明洪武元年僧昭雲重建)
明寂院(萬載縣有二一在縣東北靈王山南唐保大十一年創一在縣北上藍山宋大中祥符五年僧)
(澄寂創)
勝果院(在萬載縣西石岐宋開寳二年僧東巖創明洪武四年僧為宣重建)
保安院(在萬載縣西㘵宋開寳二年僧介庵創明洪武二年僧無厰重建)
安德院(在萬載縣東泉陂宋開寳四年僧惟實創明洪武四年僧無言重建)
淨信院(在萬載縣西禮山宋開寳四年僧理容建明洪武三年僧智緣重建)
下法會院(在萬載縣北青背宋開寳六年僧介庵創明洪武三年僧古鏡重建)
淨覺院(即白楊山在萬載縣西六十里其地山水竹木迥遠塵境古稱袁郡七佛地此其一也宋太宗)
(時法順禪師開基明尚書易節有記中本朝康熙二十一年建毘盧閣并建塔于橋上)
峯頂庵(在萬載縣西峯頂山唐馬祖修道之所因立東西北三塔其北塔兵燬明成化甲午邑人龍邦)
(重修殿宇更名九峯有清泉井洌旱禱靈應成化九年邑人晏清因禱冇感遂建西塔殿堂)
廣報觀(在萬載縣西錦衣坊晉許旌陽香火道士涂道開基名紫霄觀宋政和三年改為萬夀宮靖康)
(元年更今名内有悟元樓明宣德五年道士涂隠真重修邑人易節書額天順三年道士羅維鑑重修)
耀靈觀(在萬載縣西竒圃晉永嘉元年道士楊昌年開基宋乾德三年道士孫德超重建明洪武七年)
(道士劉又雲建殿并修混元經閣進士湯熒記)
太和觀(在萬載縣北獅巖晉永嘉元年道士廖虚谷創明洪武初重建後廢崇禎六年里人王事構書)
(舍于遺址)
九仙觀(在萬載縣治東建城坊唐太和六年創元道人黃伯祥修真於此明正德間燬道士鄒沖應募)
(修)
逍遙觀(在萬載縣北五雷山唐咸通二年道士陳若水開基元至正辛丑道士龍秋碧重建)
靈應觀(在萬載縣北謝山謝仲初飛昇處山側舊有福昌院道士周與齡以仙蹟奏詔改今名明宣德)
(十年重建)
臨江府
百華寺(在府城東一里舊有百華臺相傳晉陶侃讀書處)
天寧寺(在府學左唐以前名興化咸通中韋宙改建名鐵佛寺宋改今名紹興中更名報恩光孝禪寺)
(元至元間仍舊名明洪武間知府劉貞重建危素記正統十年勅賜袈裟及藏經經燬袈裟勅書尚存今)
(為祝釐道場)
寳夀寺(在府城東北唐貞觀間建)
龍溪寺(在清江縣建安鄉唐貞觀間建)
荆山寺(在清江縣建安鄉一名四會寺唐貞觀間建明羅洪先題額尚存下臨矗湖其上有玉湖峯金)
(盆庵諸勝)
蓮花寺(在清江縣思賢鄉後晉天福間建)
隠山寺(在清江縣三十都五代時建初名菩提宋白玉蟾鍊丹于此因改今名)
慧力寺(在府城南瀕江即唐歐陽處士宅宋熙寧間建新喻章穎有記後兵燬明洪武間重建時有僧)
(黃牛間召至京賦金陵春燒詩稱旨御賜袈裟歸嘉靖間燬萬歷間興復後圯)
證真寺(在清江縣修德鄉明洪武初召寺僧劉空碧試鍾山曉望詩稱旨賜玉帶袈裟歸僉事余鐸有)
(碑記)
報恩寺(在清江縣金地坊為謝小娥立明弘治十二年知府吳叙改為公舘已廢)
廣夀寺(在府城崇德坊右明嘉靖辛酉燬分守陳大賓相其地吉遷府學于此寺改建南門内)
善林寺(在清江縣東門明萬歷三十五年重修見新建張位記)
迴龍寺(在府城東北五里江水東流至此稍折寺當其衝故名明季正殿兵燬)
寳金寺(在清江縣清江鎮有閣名華光今為玉皇閣)
石溪龍居院(在府學左即唐盧肇讀書臺裴休嘗為書額元末燬明洪武甲子重建)
南峯禪院(在清江縣南二里内有銅鐘係五代時天祐三年鑄)
東山永夀禪院(在清江縣東三里南唐保大中建額曰東山宋咸平中改今名)
梵摩庵(在清江縣清江鎮内有白衣閣先是參政熊化將謀建閣清江水浮茨中忽得大士像因奉歸)
(建庵)
元妙觀(在府學右晉建唐名三清元改今名明嘉靖十一年分守陳大賓以其有碍文廟改遷城東迎)
(恩橋北)
玉虚觀(在清江縣棲梧山舊名淨觀係晉王長史宅長史仙去遂為觀南唐改名太平江文蔚記今名)
(玉虚舊有許真君祠久廢明崇禎十三年重修)
崇真觀(在清江縣閤皂山隋以前名靈仙館唐改名閤皂觀南唐又名元都觀宋祥符中賜名景德政)
(和中賜今名易觀為宮崇寧淳祐間加賜大萬夀崇真宮後為兵燬今所存者惟八景壇基有碑記及詩)
大元觀(在清江縣清江鎮相傳玉溪潛蛟為患許旌陽逐蛟至此拔茅封之溪遂淤塞故名封溪後立)
(觀鎮之)
新興觀(在清江縣清江鎮舊名吳興吳楊氏建南唐改今額宋致和中王安石記)
樟隂觀(在清江縣東里棖湖内有古樟樹一株圍三丈隂蔽一觀尚書謝諤扁曰古樟今名崇真觀)
隆道觀(在清江縣修德鄉相傳吳猛遊息之地宋元祐中通守曾準記宣和中賜額一名吳堂觀)
赤城觀(在清江縣東北四十里宋宣和中賜額里人廖敏記)
崇道觀(在清江縣東水洲上舊名白仙宋宣和中賜今額)
紫霞宮(在清江縣城隍廟左晉為紫霞堂元改為宫明正統間重修)
朝天宮(在清江縣治北宋祥符間建元至大中賜額明永樂五年召道士張九淵周玉濓赴京修齋時)
(有青鸞白鶴翔空上悅賜以璽書今尚存)
重興寺(古建興寺在新淦縣治東為習儀所額本朝康熙五年知府王撫民重建改今)
法華寺(在新淦縣西湖田)
新興寺(新淦縣有二一在城東九源頭傍有雙忠廟一在下安國鄉)
雷塘寺(在新淦縣南塘頭傍有康王廟)
耽源寺(在新淦縣南善政鄉一名保安寺明季寺圯金川驛丞劉祖鯨倡修)
報恩寺(新淦縣有二一在縣治東洋湖一在湖橋頭洋峯)
大和寺(在新淦縣東長坡)
龍安寺(在新淦縣北八里文塔之左)
殊山寺(在新淦縣東楓林宋勅建名安國)
崇聖寺(在新淦縣舌巴川界宋建已廢一名溫泉寺周濓溪有序)
登雲寺(在新淦縣蔣家坑)
天王寺(在新淦縣西北張家坊明嘉靖間燬後重修)
新修寺(在新淦縣河埠宋岳武穆征虔駐師于此)
西禪寺(在新淦縣西界埠明末寺圯修本朝康熙辛亥知縣董謙吉重)
下北帝觀(在新淦縣治西北三十里晉永嘉時建更有上北帝觀在善政鄉已廢)
招仙觀(在新淦縣七里陂有許旌陽煉丹井馬蹄劍痕留石上)
劉仙觀(在新淦縣峯岡山有劉仙人足跡旁冇龍鐘庵)
祥符觀(在新淦縣南阜氏門外操場後宋大中祥符時建故名)
龍安觀(在新淦縣北一名寧極觀)
寧真觀(在新淦縣欽風鄕)
崇慶寺(在新喻縣西門外隋大業中邑人唐興捨宅為寺因號唐興寺宋開寳中改為安和太平興國)
(五年賜今額元末兵燬明洪武三年重建崇禎間建武當行宮於其後寺圮)
進賢寺(在新喻縣西北逍遙山下唐建久廢明萬歷間僧守心重修)
藍塘寺(在新喻縣百丈峯下)
驛馬寺(在新喻縣東孤山宋淳熙元年僧白立庵通驛路故名)
西華寺(在新喻縣蒙山之陽宋劉辰翁作記元學士元明善篆額明洪武初重建二十四年觀空住持)
(為叢林)
仙姑院(在新喻縣龍臺山後唐同光年間江水漂一木佛至此顯禪師取以開山立寺故名)
黃陂院(在新喻縣東寳屏山下宋時移建殿基掘地得一小鐘有古篆小字三十六云)
長藍院(在新喻縣東南泗溪舊傳寺自長藍飛來本朝順治間蕭時叙建禪堂於寺東)
上明觀(在新喻縣北青鸞山下晉元康間許彭二真人建南山石工有石刻十四字傳是二仙所書)
延真觀(在新喻縣東北山口晉元康間建後有龍頭石觀前溪中有拜章石左有獅子石其口出鹽今)
(失去)
西靈觀(在新喻縣西瑞仙山下晉永和八年建相傳呂純陽嘗遊此)
翔雲觀(在新喻縣東龍仙山晉義熙二年建觀後有旌陽醮斗壇宋宣和四年賜今額)
興元觀(在新喻縣西八百源晉建宋宣和二年賜額前有揖仙橋後有倒枝柏内有佑聖堂)
洞真觀(在新喻縣南飛茅山隋大業中陳羅二真人上昇之日有仙茅東向飛舞五里而墜三日復生)
(鄉人即其地立觀故初名曰仙茅)
善應觀(在新喻縣南白石山陳羅二真人鍊丹于此唐武德中道士守一建立殿宇名曰白石宋宣和)
(間賜今額)
寶華觀(在新喻縣宜春門外五里後遷吉臺山之上唐貞觀中建宋宣和元年賜額)
仙馭觀(在新喻縣東門外白鶴山宋宣和間建明正統間修今置道會司)
蕭山寺(在峽江縣西鄉黃源南梁天監問侍郎蕭子雲結庵修煉之所有流觴曲水飲馬芳池海棠洞)
(蹵毬場煉丹井石筍賭酒石諸勝)
永興寺(在峽江縣東鄉地為唐練公所施去寺二里許為三洲即練公宅詳羅文恭遊玉笥記)
頂山寺(在峽江縣西鄕唐袁州大仰寺僧愛其山之幽勝上復平衍有田里人王周佐以地施之宋渝)
(川謝諤胡昱嘗讀書其中明末寺圮建本朝康熙己酉知縣佟國才捐俸重)
東平寺(在峽江縣西鄉唐仰山慧寂禪師住此明末僅存佛殿本朝順治辛丑南嶽禪師本領復興)
雙澗寺(在峽江縣西鄉暮膳已廢)
安静寺(在峽江縣西鄉潭溪明洪武五年增葺得一斷碑為謝艮齋記)
靈安寺(在峽江縣南門外四顧臺下已廢)
天長寺(在峽江縣西鄉距縣十五里明宣德間重建)
乳峯寺(在峽江縣西鄉有飄花井)
萬夀寺(在峽江縣城内明嘉靖五年峽江初置為縣無祝釐之所知府錢琦移靈安寺殿閣改建于此)
(崇禎二年邑侍郎曾櫻修後圯本朝知縣顓孫佐聖修復)
玉峽觀(在峽江縣南門外名峽江道院秦時建即今道會司)
清真宮(在峽江縣梁杜元老與門人錢文詠來此修煉自大白峯飛昇天監中杜真人親書石臺記元)
(虞集有記)
乘光觀(在峽江縣即郁木洞觀宇梁蕭子雲擕家隠此初名耀真觀宋大中祥符中改今名)
集真觀(在峽江縣東鄉唐初有女道士危元麗楊道沖居此成道)
落雲觀(在峽江縣東鄉姚文質修煉處宋靖康間改建雷祠明嘉靖癸丑移祠于山麓之左天啓間復)
(立為觀)
開明觀(在峽江縣玉笥鄉覆箱峰之西孔真人壇及其居宅母墓在焉朱子有詩)
承天宮(即梅子真故宅在峽江縣洞天山玉澗之上漢時為玉梁觀唐景雲中嘗遣使建醮祝釐于此)
(宋改為承天觀元至元二十六年詔加萬夀易為宮詳揭徯斯記)
大秀宮(在峽江縣玉笥山麓其上有天王閣)
江西通志卷一百十一
