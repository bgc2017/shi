江西通志卷一百十
邱墓
達觀今昔千載旦莫維兹哲人永留名墓立德立功
立言並著不朽者存跡靡新故載傳節烈亦增欷歔
彼有子孫悽霜愴露其在名賢一坏旅寓過者徘徊
敬而生慕牛羊勿踐嚴於禁步緬厥風流賴兹表樹
作邱墓志
南昌府
周
澹臺滅明墓在府城内東湖上總持院後史記仲尼没
滅明南游至江居於楚友教士大夫後人遂相傳為
葬此宋漕使高述題曰魯澹臺子羽之墓後程大昌
築祠於傍堂曰友教明知府范淶重修
國朝康熙五十七年學使王思訓立石題曰先賢澹臺
子之墓
漢
許劭墓在南昌故松陽門内劭避亂隨劉繇奔豫章中
路疾卒吳天紀二年太守沈法秀於廳事恍然如夢
見一人着黃巾練衣稱汝南許子將求葬因忽不見
沈遂具葬事莫知其遺骸所在乃招䰟葬此(太平寰宇記)
徵士徐穉墓在南昌進賢門外望僊寺東濱濠隧道深
五尺墓居其中墓前有石刻隸書漢南州高士徐孺
子之墓碑唐張九齡有墓碣文
按涂廙古今志墓在南門外尉廳之側太平寰宇
記墓在州南一十里白社西吳赤烏中太守謝景
于墓側立碑嘉禾中太守徐熙於墓隧種松永安
間太守夏侯嵩於墓傍立思賢亭齊王倫為豫章
太守下車祭孺子墓宋南渡後亭毁墓湮南昌尉
張敬之因葺官廨披榛得焉元至元中參政徐琰
識墓植垣明洪武中知府許方王莊相繼修理萬
歷十五年知府范淶檄南昌知縣何選復修竪高
士寢路枋於衢側
吳
齊王孫奮母墓去郡城十里
按吳書奮母仲姬墓在豫章豫章太守張浚為之
掃除墳塋遂及禍云
建昌都尉太史慈墓在奉新縣南鄉地名感古其縣西
磐山有太史城皆其用武地也年四十一卒葬於此
(豫章書)
丹陽太守聶友墓在郡東南二十里
按雷次宗豫章記郡東南二十里有大塚相傳為
聶友塚方輿記云在州南二十九里又新淦縣南
有聶友墓未知孰是
太守鄧粲墓在南昌城南三十里(名勝志)
晉
范登雲墓在豐城縣超山俗傳舁柩至此雷雨暴作棄
而歸明日視之白石掩棺而成墓遂號白石墓
徵士范宣墓太平寰宇記云在豫章今失其處
平南將軍温嶠墓在南昌城南宣妙寺前
按晉書温嶠葬豫章朝廷追嶠勲德將為造大墓
於元明二帝陵北陶侃上表請止移葬以妥靈䰟
詔從之又按名勝志載圖牒云昔有村甿于桓伊
墓下得古甓三款識云晉平南將軍墓去徐聘君
墓七里又豫章書云温嶠墓側有祠諸生肄業祠
中多掇上第於是形家競云吉土可墓近有封而
墓者未幾得奇禍公之精英至今猶烈云(原跋)
江州刺史桓伊墓在府城南六里蔡家坊石闕猶存(名勝)
(志)
按太平寰宇記云桓伊塚在州南一十六里明一
統志云在府城南門外
許旌陽祖母萬氏墓在南昌四十一都許仙里母何氏
墓在新建西山蕭峯之東
宋
參軍胡藩墓方輿記云在州南十九里
唐
靖州刺史應知頊墓在奉新縣十七都應墓里俗稱應
史君墓(名勝志)
御史中丞王季友墓在豐城縣櫧山(明一統志)
南平王鍾傳墓在新建縣距小石頭十里隧前有八角
井
鄭儋墓在進賢縣西十五里宋紹興四年龍塘人鋤地
得韓愈所撰鄭儋墓碑今不存(名勝志)
魏徵士墓在進賢縣東四十里
按塚廟記唐有魏徵士者逸其名棄官隱長定鄉
因讀書於堯城山三徵不起故人稱徵士云今縣
有魏徵士亭魏相公廟是也
進士歐陽持墓在新建縣西忠信鄉
贈司空李承鼐墓在豐城楊子洲(豫章書)
南唐
齊王李景遂墓在新建石頭津西為洪州節度使卒葬
於此
保順郡公墓在新建西山龍泉院即景遂子
節度使林仁肇墓在南昌縣東十里齊城岡之側
羅靖墓在奉新進城鄉龍泉山門人私諡仁節先生
徐鉉墓在新建縣西山鸞岡
按蘇轍欒城集致書知洪州孔宗翰云徐公鉉墓
在新建鸞岡公沒於淳化辛夘無子故人胡克順
葬之春秋奉祀自克順死未及百年墳塋荒茀聞
民間利其林木至訟而爭之宗翰得書遂修除墓
所禁其樵牧云又按紹聖中為耕民發掘知洪州
張商英按其罪改兆鸞岡之陽命翠巖寺僧主之
建祠以宅其䰟并繪公父延休與弟鍇像
宋
岐國公陳執中墓在南昌縣賜葬張方平撰神道碑
進士黃夢升墓在分寧董坊歐陽修誌銘今屬寧州地
(歐陽文忠集)
廣西轉運使李寬墓在新建桃花鄉之曹山王安石志
銘(臨川集)
知州黃子耕墓在分寧雙井魯直從祖也葉適志銘(水心)
(集)
余奭墓在寧州□口曲灘
知永新令黃介墓在南昌縣黃庭堅志銘(豫章書)
章明揚墓在分寧縣黃庭堅志銘
黃文節庭堅墓在寧州雙井卒宜州歸葬於此嘉定間
分寧知縣李仁方修理黃疇若為之記明弘治間都
御史林俊增修
知隆興府張仲芳墓在南昌松亭里
少卿范應鈴墓在豐城縣東勅葬(明一統志)
侍郎龔日升墓在南昌淡溪
尚書黃疇若墓在豐城沇江里勅葬
郎中李虚舟墓在新建桃花鄉雷岡
丞相京鏜墓在新建桃花鄉雙港楊萬里志銘
侍郎徐鹿卿墓在豐城桂村
侍郎楊魁墓在新建太平鄉芙蓉山
知州胡敦實墓在靖安□榔山
節判余炎午墓在靖安沙溪山
知樞密院吳居厚墓在進賢歸仁鄉
按宋史吳居厚本傳止載卒於洪州人物志云初
勅葬進賢縣鍾陵鎮賜奮德褒賢之碑後又奉勅
改葬麻仙山命學士強淵明志銘即今處也
兵部侍郎李大東墓在靖安縣北三十里象湖嘉定十
七年勅葬於此翁仲碑碣尚存鄉人稱為李府塜
翰林學士劉起龍墓在靖安縣西富仁鄉
端明殿大學士徐經孫墓在豐城桂村
安撫使雷宜中墓在豐城縣
學士鄧震亨墓在新建縣蜀谷
員外郎范濬墓在進賢縣十五都同口
直寶章閣羅必元墓在進賢崇信鄉自為銘
司錄參軍舒邦佐墓在靖安盆田都學士李大異銘
鄉貢士隂應夢墓在靖安白香山
知州于革墓在豐城縣西月湖上
提刑司幹劉充墓在豐城縣曲江
丞相章鑑墓在寧州高鄉佛墖
朝請郎陶夢桂墓在進賢縣(人物志)
元
孝子廖立孫墓在豐城西南長安鄉學士揭傒斯題其
碑曰有元純孝廖立孫之墓(明一統志)
處士熊靖逸墓在豐城富城鄉揭傒斯志銘(揭文安文粹)
集賢學士追封豫章郡公揭文安墓在豐城富陂有歐
陽元志銘黃溍撰神道碑(黃文獻集)
按文安父來成墓在豐城查山見程鉅夫雪樓集
福清州判熊朋來墓在南昌進賢門南朱姑橋吳澄表
之虞集志銘(道園學古錄)
二八居士墓在豐城縣南鄉相傳為中山武寧王徐達
遠祖
舒廉夫墓在靖安桃源山吳澄志銘(吳文正集)
修職郎雷昇墓在豐城縣虞集志銘(道園集)
處士余尹武墓在靖安棠棣都
萬戶萬友信墓在南昌劉岡
藍田令黃用中墓在南昌瑶湖西
贑州路知事余仁仲墓在新建張家山之側解縉撰表
張元禎記其碑隂
孝義趙一德墓在進賢龍塘寺右
黃沖墓在南昌縣死偽漢之難越六月其父始得其元
斂而葬于招賢鄉
偰列箎墓在南昌縣(南昌死義傳)
灊峯朱隠老墓在豐城灊峯之下宋濂志銘(宋學士集)
烈婦李夫人墓在新建西嶺鎮梅岡夏氏諱婉常宗頤
之妻陳友諒亂死節井中葬此王禕志銘(王文忠集)
明
文淵閣大學士朱善墓在豐城雷塘聶鉉志銘
知府程國儒墓在府城總持寺傍
按江城名蹟記云附葬徐孺子墓側
寧獻王朱權墓在新建西山緱嶺勅建(名勝志)
寧惠王朱盤烒墓在新建西山遐齡峯下(明一統志)
按寧藩墓在南昌新建者不獨獻惠二王前志皆
略而不載今除宸濠叛逆外凡襲封王爵者悉錄
以備考稽宜春安簡王朱磐烑在新建禹港茅窩
新昌安僖王朱磐炷在新建田西信豐悼惠王朱
磐㷬在新建遐齡峯寧靖王朱奠培在新建烟溪
雙嶺宜春宣和王朱奠坫在新建千重里瑞昌恭
僖王朱奠墠在新建青山頭樂安昭定王朱奠&KR3158;
在新建蓮花心石城恭靖王朱奠堵在南昌鄧家
埠弋陽榮莊王朱奠壏在新建洪崖鄉寧康王朱
覲鈞在新建潤溪宜春懷簡王朱覲鐏在新建梅
嶺樂安温隠王朱覲鎑在新建盤龍山石城端隠
王朱覲鏑在南昌望水岡弋陽僖順王朱覲鐰在
新建永夀山鍾陵王朱覲錐在南昌牛尾閘建安
簡定王朱覲鋉在新建雙嶺瑞昌榮安王朱覲□
在新建官莊樂安靖莊王朱宸湔在新建隆夀山
石城安恪王朱宸浮在南昌鄧家埠弋陽莊僖王
朱宸汭在新建永夀山端惠王朱拱櫝在新建洪
崖鄉恭懿王朱多焜附焉(原跋)
知縣胡以直墓在南昌雷塘朱善志銘(朱一齋集)
太子賓客胡儼墓在南昌進賢門外九里廟東勅葬
大理寺丞劉端墓在南昌古塘
吏部尚書黃宗載墓在豐城梨園岡勅葬
忠節王高墓在新建永和門外萬歷間知府范淶檄修
其墓
主事史安墓在豐城縣楊士奇表其墓(楊東里集)
都御史孫曰良墓在豐城敷山勅葬
都御史向珤墓在進賢縣勅葬
尚書李宗頤墓在靖安大梓都
丁襄毅鉉墓在豐城熊墓橋死土木之難奉勅招䰟葬
衣冠於此
副使涂昇墓在豐城南興隆岡張昇志銘(張文僖集)
冢宰李裕墓在豐城文岡橋先時羅夫人奉勅葬遺令
勿乞祭葬擾鄉里
學士張元禎墓在南昌松亭里
謝文莊一䕫墓在新建遊仙鄉
周僖敏季麟墓在寧州逸山弟季鳳墓在犀津
楊文恪廉墓在豐城銅湖勅葬
熊恭肅浹墓在南昌縣南六十里超溪側
都御史宋景墓在奉新寳臺左勅葬
尚書萬鏜墓在進賢縣勅葬
尚書李璣墓在豐城縣山谿峽
侍郎丁以忠墓在新建縣青峯嶺
尚書李遷墓在新建縣勅葬
廣西巡撫劉良弼墓在南昌黃臺鄉萬歷十三年勅葬
萬恭志銘蘇濬撰神道碑(洞陽子集)
太常卿魏恭簡良弼墓在南昌黃臺鄉萬歷十三年勅
葬
工部尚書吳桂芳墓在新建精忠寺後勅葬
贈吏部侍郎鄧儼墓在新建鳳岡山其子以讚廬墓有
紫芝甘露之瑞
鄧文潔以讚墓在新建大岡山勅葬
蔡恭靖國珍墓在奉新奉化鄉石溪諭祭遣中翰左光
斗營葬鄒元標志銘(太平山房稿)
贈太保雷禮墓在豐城范塘奉勅遣官營葬
兵部侍郎杜晞墓在豐城港西揭坪勅葬
兵部尚書陳清襄道亨墓在新建石賀山左奉勅遣工
部主事余詩訓營葬
按察司僉事熊景墓在南昌縣張昇志銘(張文僖集)
左參政熊桂墓在新建五諫鄉蘭木橋嘉靖間葬舒芬
志銘
處士萬英墓在南昌隔塘山舒芬志銘(舒梓溪集)
張文端位墓在新建隍城橋天啓間遣官祭葬
禮部尚書唐大章墓在豐城荷塘塹頭下勅葬
禮部尚書邱士毅墓在豐城雷家埠崇禎間勅葬
贈太保兵部尚書萬恭墓在進賢縣鶴仙峯之頂萬歷
年間勅葬
贈光禄寺卿萬燝墓在進賢縣鶴仙峯山腰太保之孫
劾魏璫死崇禎間賜祭葬
按太保兩溪公光禄忠貞公祖孫二墓諭葬進邑
之鶴仙峯垂百年矣峯固隣於撫州臨川界臨民
吳氏聚族峯下日久侵占遂盜葬二棺于其間萬
氏式微吳恃族強橫賄賂累萬金上下堅持之牢
不可動萬氏孫雨滋宗海訟弗直者有年雍正二
年巡撫裴廉其實檄下觀察轉飭南昌撫州兩郡
守令矢公會勘守令直至山巔其最高者曰玉音
亭亭下為兩溪公墓墓之下為古鶴仙觀兩溪公
所建前明諭祭諭葬二牌尚懸&KR0925;間再下則忠貞
公諭祭碑亭亭下即忠貞公墓玉音諭葬二亭及
二墓文武翁仲内外華表半為吳氏所損然亭基
碑址石獸之類猶存其為萬氏諭葬之塜歷歷可
指二墓雖係賜葬其山實兩溪公自置民問有糧
之地上下四旁均其世業歴年已久何有於吳況
鶴仙峯明載進邑志乘吳氏何得指為臨川舊業
南昌令李蓮尤力持其議讞成報可奸謀乃阻遷
其盜葬修其毁傷然後先賢之邱墓獲安昔朱文
公守南康記進士劉煥墓曰清風高節著當時而
聞後世不幸饋奠無主而邱墓沒草棘中是吾長
民者之責也乃建亭立垣以戒樵牧以太保之祖
孫勲名忠節著于青史流于無窮百十年後幾不
能自保其三尺之墳則賢有司之功其可冺滅乎
哉
大學士劉一燝墓在南昌縣崇禎間勅葬
仁義塚在新建西山之陽正德間費愚以救二弟溺亦
沈死所聘濮氏女聞訃自經並葬於此號其墓曰仁
義塜(楊文恪集)
婁妃墓在新建德勝門外新建上饒兩縣漕倉盈字厫
下乾隆辛未布政使彭家屛立碑志之
國朝
贈兵部尚書傅弘烈墓在進賢縣康熙二十一年
勅賜祭葬
贈參將李永昌墓在奉新縣李以死難予祭葬
工部尚書熊一瀟墓在南昌縣寶寧山康熙四十六年
御賜祭葬
瑞州府
漢
梅尉子真墓在新昌梅村道院
宋
謝靈運墓在府治南二里(明一統志)
唐
祭酒幸南容墓在高安調露鄉幕山
刺史盧肇墓在上高望蔡鄉
按袁州宜春亦有盧肇墓未知孰是
陳康樂墓在高安高明門外
劉屯田繼勲墓在高安南槲岡
參議蕭瓚墓在高安寳政鄉
節度副使蔡劍墓在古建城地今属新昌隆道觀左
孝子廖洪墓在高安南石橋(圖經)
南唐
校書郎沈彬墓在高安宣政鄉
宋
進士劉渙墓在府治北五里一云葬星子少府嶺
分宜令雷孚墓在高安洞山寺後
中順大夫劉愿墓在高安鹽洲之上今屬新昌地
太府寺丞呂祖儉墓在府城朝陽門外朱子表曰大愚
㕜墓
進士魏京墓在高安朝京門外
樞密使雷孝友墓在新昌縣池源
陳世昌墓在高安務農鄉與上官忤棄職號大田老農
自撰墓銘及卒葬此幸元龍為之銘
狀元姚勉墓在新昌縣靈源
明
侍郎陳政墓在新昌羅頭嶺政以治河卒儀真驛舍勅
葬
太保尚書吳山墓在新昌螺佛巷
侍郎鄒維璉墓在新昌皂田崇禎間遣官賜祭葬
忠節吳甘來墓在新昌挐源
國朝賜諡莊介給祭田
國朝
贈文華殿大學士朱極光
封一品夫人冷氏合葬墓在高安縣二十八都
袁州府
漢
宜春侯劉成墓在府城東南宜春臺下長沙定王子成
也(明一統志)
按太平寰宇記云州東南一里有定王塜
將軍易洸墓在府西將墳山武帝時領兵至州卒因葬
焉(名勝志)
侍御史陳重墓在宜春陳雷里今屬分宜縣
晉
隱士袁京墓在宜春縣東五里袁山之下(太平寰宇記)
治中習鑿齒墓在分宜縣北棗木山苻堅之亂隠居萬
載書堂卒葬于此(名勝志)
梁
丞相袁璞墓在宜春袁山高四尺翁仲石獸尚存(名勝志)
宣猛將軍湛陀墓在府城東三十里(明一統志)
唐
刺史李憲墓在分宜縣西南三十里李晟第三子為袁
州刺史卒葬於此(明一統志)
韓滂墓在宜春郭南里愈之姪孫也年十九卒于袁州
署邸愈有銘(昌黎集)
都官鄭谷墓在府城袁山門外江北嶺下祖無擇志銘
(祖龍學集)
監察御史黃頗墓在宜春縣城北湖塘
曾文辿墓在萬載冠邱山(名勝志)
後唐
辛開宣墓在萬載縣龍山下長興二年由進士為萬載
幕官卒葬於此宋辛棄疾其後裔也(塚廟記)
宋
屯田員外郎李衢墓在府城西三十里
朝議大夫李觀墓在宜春縣南龍會
按萬載雙坑亦有李觀墓
刑部郎中趙汝鐩墓在宜春長豐山麓劉克莊志銘(后村)
(集)
節孝先生歐陽中立墓在分宜前源山
自齋先生胡安之墓在萍鄉縣(豫章書)
越國夫人孫氏墓在府東十里蒲村夫人為成恭皇后
祖母墓在舟渚上兩水分流其下地甚卑巨浸不能
沒人異之
信王夏協墓在府城南蟠龍山成恭皇后父也(明一統志)
知州孫億墓在分宜縣余靖志銘
元
太史譚觀墓在萬載縣涂口
明
華蓋殿學士劉仲質墓在分宜縣
監察御史簡廸墓在萍鄉烏龜嶺
左長史龍鐔墓在萬載葛家窑易節撰墓表
布政使易節墓在萬載塢溪
侍郎郭瑾墓在萬載紫蓋山
太常寺卿龍暹墓在府城南通濟橋勅葬
主事蕭義墓在府城北焦坑嶺
行人司正袁魯訓墓在分宜青山嶺
知府李瓊墓在萬載西湯坑張元禎銘
侍郎郭紳墓在府城南青山勅葬
副都御史高琬墓在宜春縣東南澤㘵勅葬
副都御史張鳳墓在宜春福昌里
御史楊以誠墓在宜春白石里
編修彭鳳墓在分宜縣北
大理少卿宋良佐墓在萬載郭村舖
主事宋希堯墓在分宜縣西楊江鄒元標銘(太平山房集)
副使簡繼芳墓在萍鄉黃花橋鄒元標銘
學博嚴堯日墓在分宜縣治東嚴家渡
侍郎張承詔墓在分宜縣南黃土潭
參議張璧墓在萬載白良水口
廉使彭自新墓在萬載縣濠田
鴻臚寺卿袁業泗墓在宜春東塘有王志道銘
左都御史鍾炌墓在分宜北鄉門生高爾儼銘
孝廉劉定登墓在萍鄉上栗市黃&KR2472;袁業泗銘
總督袁繼咸墓在宜春縣蘆村
國朝
巡撫都御史陳之龍墓在宜春縣明村袁繼梓志銘
臨江府
秦
孔母墓在新淦縣南八十里相傳秦時孔邱明修煉于
玉笥山其母就養卒因葬焉(明一統志)
按峽江縣志孔母墓今屬峽江縣地
漢
豫章太守許紹墓在新淦縣南十里(豫章古今記)
陳
司空黃法氍墓在新淦迎春門外石獅猶存
按南史法氍巴山新建人太平寰宇記墓在崇仁
縣巴山即今之新淦縣也
岳陽王墓在新淦玉笥鄉安山相傳陳高祖第十六子
名叔慎唐武德中子嵩為吉州别駕遷葬於此今屬
峽江縣
蘇令墓在新淦秋山永定中蘇為巴邱令沒葬於此
唐
欒令墓在新淦東南十里舊志逸其名只載龍紀二年
任
宋
王欽若祖墓在新喻東門外
尚書劉立禮墓在新喻縣歐陽修志銘(歐陽文忠集)
樞密李諮墓在新喻縣西金谿山下
陳擇之墓在清江縣建安鄉楊萬里志銘(誠齋集)
贈侍郎彭文先墓在清江建安鄉四會山之原元至元
二年四會院僧敖本發塚斲棺毁尸盜其藏器子孫
愬于官案其罪危素為之記(危太樸集)
侍郎彭龜年墓在府南一十里(明一統志)
學士曾三聘墓在新淦縣中岡
侍郎何昌言墓在新淦泥江下弦
尚書章穎墓在新喻仁孝鄉
元
歐陽南谷墓在新淦鐘山鄉歐陽元銘(圭齋集)
隱士龔茂宗墓在清江蕭洲橋傅若金志銘(傅與礪集)
郎君墓在新淦三十三都劉大芳之後同居十三世元
時三百餘人同日被殱聚塚葬之
明
翰林編修張九韶墓在清江縣西碑刻尚存
御史大夫練子寧祖墓在新淦何家山母夫人郭墳亦
在焉練子寧志銘(金川玉屑集)
大學士金幼孜墓在新淦縣南八十里宣德間勅葬今
屬峽江
詹事習嘉言墓在新喻縣二十八都景泰間勅葬
侍郎傅瀚墓在新喻鳳臺山弘治間勅葬有御祭文大
學士李東陽志銘謝遷撰墓表(懷麓堂集)
大理少卿張固墓在新喻縣北新田天順間勅葬
副都御史孫仁墓在新淦縣南成化間勅葬
尚書陳夀墓在新淦縣南三十里
給諫黃仁山墓在新淦縣西
大理卿胡叔廉墓在新淦縣有御製碑文
副使吳逵墓在新淦鋸源鄒守益表之
副使周謨墓在新淦縣蔡清有墓祭文
山西巡撫朱孟震墓在新淦縣北紅沙塘
贈侍御高岐墓在峽江南障山羅洪先志銘
教授張奮揚墓在峽江縣梅花洲吕柟志銘
吉安府
漢
長沙王墓在吉水縣北九十里(明一統志)
孝子歐寳墓在安福城南二十里
按太平寰宇記在安福縣南七里
晉
孝子苻表墓在安福縣四望岡之南太元中表年十六
因母姜氏疾將盡一慟而絶太守表其墓(太平寰宇記)
司馬道子墓在安福縣(名勝志)
按王烈之安城記桓元徙司馬道子於安城元興
元年九月至平都十二月晦鴆之墳在縣東
安成郡侯桓修墓在安福城南五十里元興中桓元簒
位以弟修為安城郡王卒葬於此(太平寰宇記)
宋
彭城王劉義康墓在安福縣南
隋
李孝子墓在吉水學西有隋氏連枝樹縣令李恒甫構
亭于墓側進士陳宗舜為之記
唐
幽王墓在永豐縣一百六十里鷄籠山下宋時占有異
器命掘之其塚遂廢
按名勝志及林志俱載幽王墓獨安志改為烟王
不知何據仍從其舊
丞相姚崇先塋在永新學東三十步許(塚記)
按安志載姚崇母墓塚記載姚崇先塋姑從塚記
但考唐書本傳崇陜州人先塋不應在此
牛相國母墓在永新縣西南三十里
按江南野史彭昌傳謂僧孺母子寓居廬陵母卒
葬縣之西南才德鄉乃入長安擢上第不十數年
累秩輔相未幾罷鎮襄陽暴卒故其墳未曾封云
又按杜牧所撰僧孺墓志除河南尉拜監察御史
丁母夫人憂大中二年薨於東都城南則野史所
載母死於僧孺未第之前與襄陽暴卒者皆誤也
(原跋)
鄱陽侯墓在永新縣北三里平南將軍尹濯葬處也(名勝)
(志)
嫠婦墓在安福縣東六里輿地志云婦獨居無隣以禮
自守死葬于此舊志謂之獨母墓
匡智衣冠塚在泰和王山駕鶴峯下
後梁
防禦使盧光稠墓在泰和縣西十里越王臺東昔有盜
發其墓烏蜂紛出懼而止(名勝志)
按贑州府志贑縣東林寺前亦有盧光稠墓
後唐
太尉彭玗墓在吉水縣南豐口(解縉彭氏譜序)
南唐
柳國公周廣墓在安福翔鸞鄉相傳李後主煜以梅花
公主妻廣封柳國公沒葬于此今楊梅岡復有梅花
公主墓
曹國夫人墓在永豐縣西張王廟後相傳為徐侍郎世
貞妻墓
柴節度使墓在龍泉三十二都周顯德中有柴克貞者
仕南唐為袁州刺史後徙洪州節度使卒葬于此
顔詡墓在永新縣北温塘
宋
祭酒劉玉墓在廬陵石門寺後其裔孫劉子俊劉洙死
義招䰟附葬有文隆子石門阡表
封崇國公歐陽觀墓在永豐瀧岡子修撰阡表(文忠公集)
運副使蕭定基墓在吉水縣西五十六都故舍
丞相劉沆墓在永新縣北十里仁宗御篆思賢之碑碑
隂有楚公遺像(劉定之集)
博士王棐墓在安福縣南青岡蘇轍撰銘(欒城集)
茶陵丞王庭珪墓在安福清化鄉胡銓志銘其弟庭璋
葬縣之東郊庭珍葬縣之翔鸞鄉庭珪俱有志銘(王廬)
(溪集)
著作郎劉弇墓在安福城西李彦弼志銘
學士胡銓墓在廬陵天梁山
參議胡鎬墓在廬陵白蓮堂祖塋右兄銓志銘(胡忠簡集)
丞相周必大墓在廬陵山斗岡(明一統志)
按宋史益公本傳云寧宗親篆其墓碑曰忠文耆
德之碑又容齋三筆云公相國時與同里曾崧同
仕於朝嘗謂崧曰吾欲卜隂陽宅為骸骨計夜夢
神人饋珍珠三斗不知是何祥也崧曰吾家有山
名山斗岡此殆天以授公也即以重貨求崧崧曰
吾豈以利為即許之卒葬焉
張伯儀墓在吉水龍潭劉詵表其墓(桂隠集)
龔神祖墓在龍泉縣南五十里田□
歐陽斗南墓在安福城南十里沙塘
聘君王南鵬墓在廬陵宣化鄉楊萬里志銘(誠齋集)
知州張綱墓在永新縣北二十里周必大撰墓表
贈朝奉郎胡夢昱墓在吉水天獄山
徵士劉大同墓在廬陵高澤鄉楊萬里志銘(誠齋集)
監丞周必正墓在廬陵金鳳山陸游志銘(渭南集)
居士劉元弼墓在安福秀峯之西王庭珪志銘(盧溪集)
永州教授劉安世墓在安福循化鄉封紫嶺王庭珪志銘
隱士王子俊墓在吉水白沙山
丞相文天祥墓在府城南一百四十里淳化鄉明弘治
中奉詔修治
贈敷文閣待制曾如驥墓在泰和上總坑
太學生王炎午墓在安福汶源六里湖
佛母墓在廬陵永和市
按安志首載古定光佛母之墓于秦漢之前事屬
荒渺名勝志云宋時有定光僧者為南安巖主當
是僧之母墓也
鄧神童墓在泰和盤古山鄧名有興八歲能誦九經通
春秋大義入太學明楊文貞立石表之(名勝志)
元
集賢學士達禮墓在泰和縣署後中書參議危素志銘
(危太樸集)
隱士劉桂隠詵墓在吉水仁夀鄉東槎灘危素為之銘
將士郎羅曾墓在廬陵縣清湖歐陽原功銘(圭齋集)
州判周潛心墓在安城新樂鄉歐陽原功銘
教諭劉楚蘭墓在泰和縣陳謨志銘(海桑集)
主簿楊介墓在泰和千秋鄉螺湖劉楚志銘(劉槎翁集)
蕭彝翁墓在廬陵府學講書臺下
彭氏義阡在龍泉縣雩溪大塘口羅邦之亂彭文遠兄
弟子姪十九人聚衆倡義俱死于賊後從曾孫嶷置
木主招䰟葬此王直表之(王文端集)
明
尚書劉崧墓在泰和金相寺右
御史曾鳳韶墓在廬陵縣朱口
學士解縉墓在吉水縣仁夀鄉楊士奇銘
大學士胡廣墓在吉水天獄山下永樂間勅葬(明一統志)
都御史羅通墓在廬陵石鼓塘
少保楊士奇墓在泰和縣北五里正統間勅葬(明一統志)
尚書周忱墓在廬陵縣北十五里大學士徐階志銘
太保王直墓在泰和縣高坪天順六年勅葬
侍郎羅汝敬墓在吉水縣桃林
都御史熊槩墓在吉水鳳凰山宣德間勅葬有御製碑文
修撰蕭時中墓在廬陵南五十里藤鄧橋
侍郎錢習禮墓在吉水文昌鄉
修撰曾棨墓在永豐縣
學士李時勉墓在安福城南黃牛嶺
侍講劉球墓在安福城西徐潭
尚書劉定之墓在永新縣北五里吏部尚書彭時撰神
道碑兵部尚書商輅表之成化間勅葬
尚書蕭維禎墓在廬陵青源山
大學士陳文墓在廬陵縣北五十里大櫟
布政蕭晅墓在泰和縣高壠勅葬
刑部侍郎曾翬墓在泰和縣南小馬坑何喬新撰神道
碑銘(椒邱集)
尚書廖莊墓在吉水縣二十四都
學士劉儼墓在吉水縣文昌鄉
侍郎李紹墓在安福金鷄嶺成化間勅葬
大學士彭時墓在安福縣浮山勅葬
侍郎龍文墓在泰和縣大塘尾勅葬
侍郎陳宜墓在泰和縣夢陂橋勅葬
贈太子少傅彭華墓在安福縣成化末勅葬李東陽志
銘(懷麓堂集)
御史張洪墓在安福官源山
刑部尚書王槩墓在永新縣畫角灘
都御史劉敷墓在永新義山勅葬
副使蕭翀墓在泰和縣梁潛志銘(泊菴文集)
少師聶豹墓在永豐縣五都隆慶初勅葬大學士徐階
撰銘
修撰羅倫墓在永豐縣粟園
贈尚書陳鳳梧墓在泰和縣車家田勅葬
副都御史周孟中墓在廬陵北三十里
都御史歐陽旦墓在安福縣牛婆嶺勅葬
副都御史伍符墓在安福縣梅溪
尚書毛伯温墓在廬陵城北真君山嘉靖間遣工部主
事耿定力造墳頒一品全葬徐階志銘
尚書羅欽順墓在泰和縣桃岡
都御史李中墓在吉水縣赤石潭
贈太保趙璜墓在安福縣花洲勅葬
侍郎鄒守益墓在安福北鄉小嶺
都御史周煦墓在安福城西楊村橋勅葬
右都御史歐陽塾墓在泰和官溪嶺勅葬
祭酒羅璟墓在泰和縣白泉山宣德間勅葬李東陽志
銘(懷麓堂集)
狀元羅洪先墓在吉水赤石潭
知縣李楷墓在吉水匡山麓沈一貫志銘
史部尚書曾同亨墓在吉水縣
侍郎曠鳴鸞墓在廬陵敖城崇禎十三年勅葬
狀元劉同升墓在吉水文昌鄉
太常卿王時槐墓在安福縣四十都厚里
尚書尹臺墓在永新鳳凰山勅葬
左都御史李邦華墓在吉水仁夀鄉勅葬(留丹集)
副使劉光震墓在永新縣趨陂
布衣劉文敏墓在安福縣水口山(分省人物考)
歐陽夫人劉氏墓在安福縣十里樓嘉靖間勅葬
國朝
尚書李振裕墓在吉水縣谷村翰圃左側
撫州府
唐
羅隠墓在樂安縣地名羅家潭昔有漁者入潭見石上
大字不能辨後水落石出視之乃羅隠墳三字(明一統志)
南唐
李先鋒墓在安樂忠義鄉本真州人領兵𠞰賊賊平因
家焉卒葬于此
宋
侍郎樂史墓在崇仁縣西南青雲鄉(明一統志)
晏元獻祖墓在府城北沙河相傳元獻曾祖自高安居
臨川垂沒謂子郜曰我死葬於牀下郜徙家而葬焉
掘地得白鱣三而損其一以其二投水中郜生固固
生三子元獻與弟穎舉神童入祕閣而穎夭(名勝志)
王寺丞墓在金谿靈谷山荆公祖墓也
吳彦弼墓在金谿歸德鄉王安石志銘(臨川集)
吳伯俞墓在臨川穎秀鄉謝薖銘(謝幼槃集)
贈觀文殿大學士聶昌墓在臨川縣王庭珪志銘
臨川令桑漸墓在府城西
布衣贈祕閣修撰歐陽徹墓在崇仁長安鄉龍源鄧名
世撰墓表
樞密羅點墓在崇仁蛇坑葉適撰神道碑文(水心集)
學士何異墓在崇仁浮石山莊
陸文達九齡墓在東鄉萬石塘
陸文安九淵墓在金谿永興寺後山(一云延福鄉)當時會葬
者千餘人
陸伯章墓在金谿福林象山姪諱煥之陸游銘(渭南集)
博學宏詞鄒次陳墓在宜黃縣烟坑
太常少卿謝旦墓在崇仁何源山塘
羅北郭墓在東鄉縣崇信鄉
過勗墓在崇仁高富山人呼為過至孝墓(分省人物考)
隱士吳沆墓在崇仁茶山隱居環溪卒葬于此
進士黃丙炎墓在崇仁雷空山宋亡歸隱葬此
元
吳草廬墓在崇仁神頓坑揭徯斯撰神道碑
承直郎伍興甫墓在臨川明賢鄉柳貫志銘(柳待制集)
翰林編修虞汲墓在崇仁荷蓮塘
徵士曾嚴卿墓在金谿明山之麓黃溍志銘(黃文獻集)
吳梅隠墓在金谿大山塘有虞集銘(道園學古錄)
隠士孫轍墓在臨川高橋嶺危素志銘
太常博士危永吉墓在金谿白馬鄉黃溍志銘(黃文獻集)
處士吳定翁墓在臨川梅江下保虞集銘(道園學古錄)
虞文靖集墓在崇仁南二十四都
嘉魚大夫虞磐墓在崇仁禮賢鄉兄集為之銘
明
禮部尚書危素墓在金谿白馬鄉宋濂銘(宋學士集)
侍御黃清墓在宜黃縣蓋村坊
禮部侍郎王英墓在金谿梅坊勅葬
僉事饒安墓在崇仁長坑
尚書謝綬墓在樂安仰天湖
禮部尚書徐瓊墓在臨川金石潭右弘治間勅葬張昇
志銘
聘君吳與弼墓在崇仁羅源岡
吳仕彰墓在臨川櫪山崗張昇記
知府吳宣墓在崇仁大山門人私諡文節先生
太常少卿吳昊墓在臨川中陂山勅葬
兵部尚書譚綸墓在宜黃二都
尚書董裕墓在樂安五十一都勅葬
五傑墓在樂安縣崇禎五年汀韶流寇攻永豐入樂安
陳球六張俊五陳香四唐大老羅興華等衝賊陣俱
死之邑人哀而合葬號五傑墓巡撫解學龍為文祭
之
建昌府
陳
高祖陳霸先祖墓在新城小合嶺下(名勝志)
唐
南豐令游茂洪墓在南豐樟潭妻子凡三冢春秋有司
致祭
刺史危全諷祖墓在南城三都界潭
鄧紫陽墓在南城麻姑山
後唐
劉元載墓在南豐劉家窠宋曾致堯志銘
宋
贈諫議大夫曾致堯墓先葬南豐縣東園後改葬龍池
鄉王安石志銘
李真講覯墓在南城縣北鳳凰山門人陳次公志銘明
成化三年盜發冡知府謝士元具棺衾易葬(羅一峯集)
中書舍人曾鞏墓在南豐崇覺寺右宋元以來禊日儒
學師生例祭其墓
翰林學士曾肇墓在南豐梅潭皈信寺左楊時神道碑
按皈信寺宋至道間密國公鼎修置田為曾氏享
祠近為陳氏侵占并鑿去碑石曾字雍正八年郡
守楊敏邑令許松佶廉其實斷歸曾氏令置田贍
僧且修墓碑焉
著作郎曾庠墓在南豐龍池鄉曾鞏志銘
房州司戶朱軾墓在南豐火夾嶺其子京官司業葬蛟
塘次子彦官侍郎葬龍池鄉延福寺側
尚書鄧潤甫墓在新城縣禮教鄉普光寺後
主簿曾宰墓在南豐龍池鄉曾鞏志銘
司封員外郎蔡充墓在南城太平鄉西
贈旴江郡侯陳宗禮墓在南城九都
追封衞國公聶子述墓勅葬南城龍塘無極觀側明嘉
靖間知府王度重修立神位於無極觀崇祀
樞密副使李山甫墓在瀘溪縣五都龍溪槐坪
南康簿王无咎墓在南城縣禮教鄉王安石志銘
處士陳文藻墓在府東龍池李覯志銘
贈縣尉王君玉墓在南城裏屯之原王安石表其墓
進士陳璆墓在南城太平鄉李覯志銘
封清河郡侯張大經墓在南城縣良湖
侍郎劉虢瑞墓在南城十九都
侍郎王羲叔墓在南城水西
徵士黃文晟墓在南豐石仙巖陸九淵志銘
傅子淵墓在南城縣曾潭(函史)
駙馬余鋒墓在新城大源鎖口紹興十一年鋒父去非
扈從孟太后有功許以公主配其子鋒後卒勅葬于
此
贈中散大夫何宏墓在廣昌石人嶺
贈少師曾漸墓在南城太平鄉葉適志銘(水心集)
學士何坦墓在廣昌蓮花峯
尚書包恢墓在南城縣南十五里(明一統志)
狀元張淵微墓在新城縣北廩山後
謝元禮墓在南城縣元程鉅夫撰墓銘(雪樓集)
通判饒廷直墓在瀘溪翁嶺
進士李淛墓在瀘溪陳畬元初徵求不就隠于龍馬峯
卒葬于此(分省人物考)
元
翰林學士程文海墓在南城四十四都繞堆學士危素
有神道碑銘
建昌路總管程翔卿在南城大盤山
教授劉壎墓在南豐蔡家坑吳澄志銘(吳文正集)
著作郎程大本墓在南城十五都厚山
修撰程世京墓在南城四都烏江山
隠士陳子野墓在瀘溪陳坊
曾氏粉娘墓在南豐超家嶺死紅巾之亂族人收其屍
葬之
明
益端王朱祐檳墓在南城金華山益莊王朱厚燁在南
城二仙山益恭王朱厚炫在南城資聖山益昭王朱
載增在南城華蓋山益宣王朱翊鈏在南城七寳山
御史魏卓墓在南城六臺山後練子寧志銘(金川玉屑集)
參政李永年墓在南城大富山
參議饒晞墓在南城麻源
國子助教朱大中墓在新城前盈山勅葬
禮科給事何澄墓在新城盧江何文淵志銘(東園遺稾)
尚書何文淵墓在廣昌揭坊里蕭維楨志銘
按察副使賴㢲墓在廣昌佛流口何文淵志銘
參政賴瑛墓在廣昌新坊里大翁山何文淵志銘
通判李敏墓在廣昌吳田里何喬新志銘
贈禮部侍郎張文質墓在南城麻姑山左時翊志銘
史部侍郎鄭誠墓在南城大富山楊士竒志銘(楊東里集)
布政使饒禮墓在南城銅盤石
參政鍾旭墓在南城赤面石吳溥志銘
侍郎揭稽墓在廣昌揭坊里徐瓊為墓表(東谷集)
按察使鄧棨墓在南城縣社林鄉死土木之難詔贈右
都御史其子瑺不得父遺體以平昔所收爪髮手稾
衣冠殮葬于此陳循撰神道碑
布政使左贊墓在南城縣雲門寺後何喬新撰墓表
饒雯峯墓在廣昌應山何喬新志銘
尚書何喬新墓在廣昌譚家園林俊撰神道碑
贈太子大傅張昇墓在南城上湖源羅玘志銘(圭峯集)
禮部尚書羅玘墓勅葬南城頊山寺左費宏志銘
贈太常卿夏良勝墓在南城鳳凰山下歐陽鐸撰銘
文林郎鄭溥墓在南城羊公山羅玘銘曰郎官百里人
間有勅葬兩親天下無(圭峯集)
通判蕭玘在南城沙溪朱大器撰銘
布政使張恩墓在南城麻姑山費宏志銘
刑部侍郎朱大器墓在南城北郊張一桂銘
苑馬少卿程㸅墓在南城虎頭山下王材撰銘(黎川文緒)
刑部郎中吳衍墓在南城官坊橋王材志銘
御史左于貞墓在南城麻源羅汝芳志銘(近溪集)
贈太僕卿鄧維垣墓在南城新城坪羅汝芳志銘
贈禮部侍郎趙師聖墓在南豐龍武陂成基命志銘
郎中李泰墓在新城石硤嶺林俊志銘(建昌府續志)
祭酒王材墓在新城北門張位志銘(閒雲館集)
同知陳衮墓在新城仙居觀後夏良勝志銘(東洲初稾)
翰林待詔鄧元錫墓在新城盤溪許孚遠志銘萬廷言
撰墓表
太僕寺卿鄭悠墓在南城王公山勅葬鄒幹志銘(建昌府志)
祠部黃端伯墓在新城九都忠孝橋(縣志)
尚書張檟墓在新城龍尾保勅葬張位志銘
侍郎何源墓在廣昌監南里諭祭葬
推官何濤墓在廣昌吳田里何吾騶銘
鄧維屏墓在瀘溪嚴坑謝德溥銘
參政羅汝芳墓在南城曾潭楊起元銘
御史鄧澄墓在新城縣黎元寬志銘
太僕卿鄧鍊墓在南城縣快塘葉向高銘(蒼霞集)
尚書涂國鼎墓在新城黃沙度徐芳志銘
知府黃必登墓在廣昌白竹坪湯顯祖志銘
贈光禄少卿劉大年墓以死節勅葬廣昌潭山舖
贈大理寺丞蕭漢墓在南豐楊家港
高士黃嘉縉墓在新城縣東
國朝
贈詹事府少詹梅鍚墓在南城三都□嶺大學士張玉
書銘
勅封翰林院庶吉士陶迪墓在南城北關外四總子成
誌
廣信府
漢
赭亭侯李恂墓在弋陽雙窟嶺
唐
丞相閻立本墓在玉山普寧寺後
校書郎王貞白墓在永豐治西有碑刻曰唐校書郎王
有道先生之墓明景泰間知府姚堂修而表之
曹公墓在鉛山縣曹名殷鄱陽人卒于長安歸葬于此
其妻周氏有自述志銘
南唐
司空桂卿墓在貴溪桂林里宋淳化三年勅葬
宋
員外馬遵墓在弋陽歸仁鄉王安石撰墓表
贈光禄大夫應舜臣墓在貴溪大吉山
參知政事余堯弼墓在上饒永樂鄉
向子騫墓在上饒河山文簡之孫靖康死難贈官汪喬
年志
贈通議大夫鄭驤墓在玉山縣東死靖康之難勅賜葬
衣冠于此明崇禎八年十八代孫鄭可遠立碑表其
墓
贈開府儀同三司張叔夜衣冠墓在永豐靈鷲山寶積
院西明弘治壬戌知府王塘表之
祭酒徐元杰墓在上饒吉陽山
端明殿學士汪應辰墓在玉山北鄉二十三都
玉山尉喻樗墓在玉山北鄉其子則成墓亦在北鄉之
匿坑
德興令韓大寧墓在玉山縣袁正肅表曰純孝先生之
墓
丞相陳康伯墓在鉛山九龍岡孝宗書其碑曰旌忠顯
德之碑學士金安節志銘又詔劉琪為之銘
贈光禄大夫辛棄疾墓在鉛山虎頭門紹定間勅葬舊
有金字碑立驛路傍曰稼軒先生之墓謝疊山有記
敷文閣學士晁謙之墓在鉛之鵝湖山晁本檀州人南
渡居信州卒葬于此
安撫使王埭墓在貴溪舒山金人入寇死之賜葬于此
龍圖閣學士周執羔墓在弋陽永平鄉
承信郎張琬墓在貴溪長湖陸九淵志其銘(象山文集)
韓元吉墓在府城東
陳文蔚墓在上饒來蘇鄉
少傅趙士礽墓在鉛山招善鄉
永豐令王野夫墓在永豐祖印寺後
提刑謝枋得墓在弋陽縣南二十五里舊在京師文明
門外後其子定之奉柩歸葬于此有李仲梁記(明一統志)
隠士賈元放墓在鉛山北十五里東里趙蕃題曰有宋
詩人賈元放之墓
徐夫人墓在興安柏樹林夫人為司空徐誼祖母江氏
精女科應詔醫皇后疾愈勅賜金帛歸卒葬於此
義士李坤四墓在興安縣
元
贈集賢學士張廣孫墓在貴溪長山之里虞集有神道
碑銘(道園學古錄)
處士彭鉉墓在貴溪永和鄉鉉為汝礪裔孫字九萬危
素為之誌銘(太樸集)
翰林劉光墓在上饒安集鄉
明
渤泥國王叔墓在府城南三里永樂十年王進貢還國
卒于此有司為葬焉(名勝志)
大理少卿李奎墓在弋陽中墩山有勅賜祭文碑
僉都御史高明墓在貴溪金沙嶺何喬新有神道碑
都御史鄭齡墓在弋陽萬全鄉弘治間勅葬舒清志銘
監察御史李艾墓在上饒江家山夏尚樸志銘(東巖集)
副都御史江潮墓在貴溪白溪坂
尚書汪俊墓在弋陽日輪山隆慶間勅葬
侍郎汪偉墓在弋陽日輪山天啓間勅葬
給事王讓墓在府城茶山寺東
舒懷墓在玉山白石井以平姚源寇功有司修其墓立
碑建坊
贈監察御史詹軾墓在玉山縣鏡山
贈光禄少卿鄧顒墓在永豐縣正統戊辰死賊難巡撫
楊寧御史韓雍聞于朝遣官諭祭治其葬
大學士夏言墓在上饒鳳凰山隆慶五年勅葬其母匡
太夫人墓在龍岡上
按夏文愍貴溪人安志遂誤載貴溪
副都御史汪俅墓在貴溪大金山
大學士鄭以偉墓在上饒東五十里勅葬
饒州府
周
越女墓在餘干縣東北一里鄱陽記云越王女葬此
漢
吳王芮墓在樂平縣東吳石山(明一統志)
按沿革志唐割樂平四十五里入婺源芮墓已在
所割之中今現在婺源游汀鄉姑仍明一統志存
之
英布墓在安仁金盤山鄱陽縣志云在城北一百五十
里
梅鋗墓在餘干縣之梅港(明一統志)
餘干侯陳靖墓在餘干大慈鄉
族亭侯張遐墓在餘干福應鄉
梁
鄱陽王蕭恢墓在鄱陽五里堡裔孫蕭穎士過旴𣅿得
發冢盜詰而知之(薛河東集異記)
唐
僕射金安墓在浮梁益源都其子叔彦亦祔葬焉
進士柳敬德墓在安仁榮禄鄉咸通元年葬有碑(名勝志)
將軍朱遷墓在浮梁城門都
御史董全禎墓在德興縣八都
陳大夫軼墓在浮梁苦竹港
顯孝饒娥墓在樂平長城鄉柳子厚有碑記
孝子沈普母墓在德興縣北一十五里元和初有芝草
産其上(明一統志)
後晉
尚書王璧墓在浮梁苦竹港天福二年勅葬
南唐
許夫人墓在鄱陽薦福山光禄大夫許知柔妻徐氏
宋
侍郎熊本墓在鄱陽薦福山
待制程節墓在浮梁長香都
狀元彭汝礪墓在府城延祥觀右
按安志載在鄱陽藥爐山章鳳應續鄱志在浮梁
之屏山惟林志則載延祥觀未知孰是
高士章公量墓在鄱陽縣黃山谷為作墓碣蘇文忠題
額表之(豫章書)
金谿主簿徐洪墓在鄱陽東門外曾鞏志銘(南豐集)
忠宣洪皓墓據縣志在故縣其夫人沈氏墓在鄱陽西
山子适墓在義仁鄉遵墓在芝山邁墓在龍吼山
侍郎程振墓在樂平懷義鄉(明一統志)
參議鮑昱墓在浮梁福義鄉
樞密徐俯墓在德興二十二都
參知政事張燾墓在德興縣一都
參政辛次膺墓在浮梁金沙灘靖康時知浮梁縣沒葬
此
樞密使汪澈墓在浮梁縣東義合都(明一統志)
左朝奉大夫王剛中墓在萬年豐樂鄉
封鄱陽開國男余應球墓勅葬德興月潭山後舊屬弋
陽
贈少保張潛墓在德興縣南一里
鄭節士墓在浮梁縣西四十里建炎初攝縣事賊張琪
犯縣被害葬此
丞相趙汝愚墓在餘干縣南雕峯山子崇憲墓亦在焉
曹无妄墓在餘干萬春鄉栗田朱子表其墓今屬萬年
縣
趙善應墓在餘干縣華林岡朱子志銘(朱子大全集)
程公才墓在德興塘坳里即端蒙祖塋也朱子有墓表
程端蒙墓在德興富春坑朱子有墓表(端蒙遺書)
進士董銖墓在德興銀城九峯黃勉齋志銘
程伯圭墓在德興漁潭(程氏宗譜)
忠襄鄒孟卿墓在餘干萬年鄉俗名茶馬墓今屬萬年縣
太常主簿柴中行墓在萬年新政鄉舊屬餘干縣
朝議大夫余安行墓在德興上林山舊屬弋陽縣
饒雙峯魯墓在萬年萬春鄉舊屬餘干縣
學士趙必愿墓在餘干江婆嶺
尚書朱貔孫墓在浮梁青石灘勅葬
丞相馬廷鸞墓在樂平永善鄉
侍郎李伯玉墓在餘干新政鄉
魯卧雪墓在樂平金山鄉
王松塢墓在樂平懷義鄉
元
封饒國公吳克已墓勅葬安仁崇德鄉山田村
縣尹黎辰墓在樂平金山鄉
葉孝子志道墓在德興縣
侍御史周伯琦墓在鄱陽縣宋濂志銘
教授吳存墓在鄱陽獅子山後
黔寧王祖墓在樂平長城鄉明洪武初勅遣指揮致祭
并勒神道碑
義士胡振祖墓在鄱陽城北
明
淮靖王瞻墺淮康王祈銓淮定王佑棨淮莊王佑楑淮
憲王厚燾淮恭王載坮淮順王載堅未諡王翊鉅常
清清江王端裕等墓俱葬鄱陽八都安山
按安志止載淮靖王墓白志據林志及鄱陽縣志
補入
張令彦方墓在樂平縣治清白堂後
胡文敬居仁墓在餘干安樂鄉
副都御史劉城墓在餘干潼山
尚書孫原貞墓在德興縣一都
博士劉彦昺墓在鄱陽縣義城
府尹王弼墓在鄱陽西山
戴恭簡珊墓弘治間勅葬浮梁益源鄉
布政使張吉墓在餘干貊陂嶺
通政劉濟墓在鄱陽芝山
尚書孫需墓在德興十八都
尚書張憲墓在德興十八都費宏志銘
大學士桂萼墓在安仁楊源塘
郎中胡舜胤墓在餘干縣霞山
少宰余祐墓在鄱陽和陽鎮
侍郎李頤墓在餘干上瑶山
右都御史朱一桂墓在浮梁下長源崇禎間勅葬
孝子劉彦清墓在鄱陽小渡
勅葬瑞陽公主墓在德興朱潭
程烈女秀淚墓在樂平縣年十三遭變投井董宗文志
銘
張烈女墓在浮梁城門都嘉靖初知縣孔僖有祭文相
傳初葬時墓不生草
國朝
祭酒王傳墓在鄱陽千秋鄕
南康府
漢
海昏侯劉賀墓在建昌縣西北六十里昌邑城内有大
墳一所小墳二百許舊稱百姥冢
陳
司馬暠墓在建昌縣東二里司馬延義墓亦在焉
唐
侍郎何乾耀墓在星子縣遷鶯谷口致仕後隠居廬山
卒葬此
孝子熊仁瞻墓在建昌縣北三十里
宋
贈少傅劉彦誠墓在都昌縣東六十里劉志橋北勅葬
進士劉渙墓在星子少府嶺能仁寺側朱子創壯節亭
於墓側為之記
賓客陳㢲墓在星子白鹿洞側
蘇州守孫冕墓在星子白鹿洞後皇祐中乞白鹿洞為
歸養之地詔從之未歸而卒子琛承先志葬此
樞密副使王韶墓在建昌甘泉鄉一云墓在德安望夫
山下
尚書吳太沖墓在都昌縣北七十里白鳳鄉歐陽修志
銘(歐陽文忠集)
員外郎吳舉墓在都昌縣北長城里太沖從弟也
中書舍人孔文仲墓在南康星子縣歸葬時蘇軾拊其
柩曰世方嘉軟熟而惡崢嶸求勁直如吾經父者今
無有矣(明一統志)
丞相李萬卷墓在星子白鹿洞口元祐間嘗讀書白雲
庵卒葬于此
尚書李常墓在建昌縣西北六十里軍山黃庭堅題其
墓甥黃大臨表之(豫章集)
王長者墓在建昌青山之西原有黃庭堅銘(豫章集)
寧遠軍節度使王厚墓在建昌甘泉鄉大觀元年勅葬
忠文張叔夜墓在星子縣宮亭廟後相傳從淵聖北遷
死難歸葬于此
教授黃灝墓在星子縣西古山麓明萬歷間知縣陳經
立碑表之
知軍錢聞詩墓在星子西南十二里錢家湖
朝奉大夫李燔墓在建昌縣北翁家塘後
贈太師江萬里墓在都昌縣石沙灣以死難勅葬
贈太師周國公謝之艮墓在建昌桃花峯下
處士呂炎墓在建昌歸義鄉
陳澔墓在都昌清化鄉虞集題曰經歸陳先生墓(道園學古)
(錄)
按危太樸集有元處士經歸先生志銘則澔之卒
于元明矣今從舊志仍係之宋
馮孝女素真墓在星子顔家山後
元
進士黃異墓在府城北五里
進士雷起龍墓在建昌歸義鄉北山之麓
明
侍講余鼎墓在星子西南古山麓
尚書魏源墓在建昌甘泉鄉勅葬
御史邵嵩墓在都昌縣雙衝山
同知余濂墓在都昌安定廟前
知州周希賢墓在安義猛虎山
檢討黃元齡墓在安義瓦崗山
布政使黃祺墓在安義縣
甘烈女清秀墓在星子少府嶺下
孝子陶誌墓在星子演武亭前知縣陳經立碑表之
國朝
徵士張自烈墓在白鹿洞山麓南康太守廖文英重其
品葬此書碑曰清故處士張芑山墓
九江府
周
匡裕墓在瑞昌歸義鄉匡裕兄弟七人修煉得道于廬
山莫知所終此山之墓僅遺蛻耳至今稱匡葬山云
三國
程普墓在瑞昌安泰鄉周瑜戰赤壁遣普為禆將駐兵
江州赤烏鎮卒于營葬此子孫因家焉
晉
陶侃母墓在府西白鶴鄉侃擇地葬母遇異人云前有
牛眠地可葬言畢化鶴去侃行里許果見牛眠于此
因葬之
按舊志侃母墓凡五撫州饒州新淦都昌九江俱
有晉書本傳云侃始居鄱陽後遷潯陽宜在德化
白鶴鄉
陶靖節墓在德化楚城鄉面陽山麓明正德七年提學
李夢陽清復故址置田以偹祭祀
侍中查柏墓在九江匡鄉箬蘆之源永和十二年丙辰
葬此(南康府舊志)
宋
江州刺史檀道濟墓在湖口小鳳凰山
唐
鄭善果墓在德安葛洪山鄭為江州刺史歿於官葬此
後漢
中書舍人歐陽敷墓在彭澤縣五柳鄉
宋
鄭良墓在德安敷淺原之下即善果孫沒葬於此
按名勝志云鄭良嘗登紫巖峯觀敷淺原見白鹿
躍于馬前曰吉地也歿因葬焉名其處為萬家坂
子孫蕃衍著譜牒者六千餘家
狀元馬適墓在湖口馬家灣幞頭山
直祕閣胡旦墓在德安敷陽鄉
劉道原墓始葬星子縣西翰林學士范淳夫為文碣其
墓後十餘年其子羲仲遷德化縣龍泉鄉黃魯直志
銘(豫章集)
知臨江軍范端墓在德化仁貴鄉萬家山曾鞏志銘
司封郎中孔延之墓在德化仁貴鄉龍泉原孔子四十
七世孫也曾鞏銘其墓(南豐集)
太常博士鄭詒墓在德安永泰鄉王安石撰墓表(臨川集)
福州守梅鼎墓在湖口月臺山
周元公敦頤墓在德化栗樹嶺下潘興嗣志銘明弘治
三年知府童潮建祠肖像置田以供祭祀并記
岳武穆母姚夫人墓在德化白鶴鄉株嶺之麓飛鎮九
江時高宗賜葬于此後夫人李氏孝宗賜葬大陽山
下去株嶺十五里
按名勝志及九江何陸舊志俱載夫人李氏亦祔
葬株嶺今載大陽山未知孰是
贈旌忠侯姚興墓在彭澤縣南八十里欽宗時戰歿和
州收葬於此(明一統志)
進士喻臣墓在彭澤了髻山麓
尚書曹文敬墓在湖口走馬嶺明嘉靖中九江兵備道
謝迪命其後裔重修立碑
處士高天錫墓在彭澤武山
縣簿顔希孔墓在彭澤鳳凰山麓
元
丞相燕公楠墓在德安烏石山至元間賜葬于此翁仲
碑碣尚存
丞相朱浩墓在德化九都
尚書劉洪範墓在德化黃土嶺
陶九母墓在德化芳蘭湖上相傳為陶九相公墓者非
也墓有神靈人莫敢犯其邱木鄱陽有魚怪歲以九
月上旬乘風鼓浪入芳蘭抵墓所而還謂之朝墓
月琴塚在德化石耳峯偽漢陳友諒愛姬苕華夫人以
善月琴塚前樹石月琴表之
明
知縣鄭思賢墓在德安萬家山洪武間任德安卒葬於
此
監察御史周振墓在德安中嘴山
徵士王奎墓在彭澤張家港
給事鄒逢吉墓在湖口松壽山北甲申殉難櫬歸葬此
(分省人物考)
贈給事中黃開先墓在瑞昌赤湖石沃山
贈文林郎文士弘墓在德化仙居鄉大石山下門人私
諡安節先生
南安府
漢
太傅陳蕃墓在府東青龍岡蕃被害徙家日南又追至
此誅滅友人朱伯厚棄官來哭收葬之墓有三寳值
軍亂爭掘之大蛇圍繞墳前崩雷晦雨遂不得發(豫章)
(書)
按明一統志稱陳氏墓太平寰宇記名勝志稱陳
蕃子孫冢今從豫章書又考鄧德明南康記在南
康野獻山未知孰是
牛相公墓在大庾縣鄧家山高五六丈旁列小塋三十
餘今多圯犂鉏之下往往得銅錢器物無名可考(名勝)
(志)
樊將軍墓在南康縣西南金豐里廣二三十丈四圍板
石狀如覆鐘舊傳為樊噲冢又相距二十里地曰樊
坑有樊將軍宅基址
按漢書噲沛人不應有墓在此必因樊氏墓訛傳
噲也
唐
謝平蠻墓在上猶縣北勝保里人云平蠻謂謝肇也
銀青光禄大夫黃廷玉墓在上猶縣金龍下里大穩神
坪
宋
大隱居士田闢墓在南康縣洋江口
太尉解潛墓在大庾縣西四里旁有太尉庵遺址(名勝志)
御史田如鼇墓在南康洋江口察院坑相傳宋時勅葬
元
學博胡志仁墓在上猶學大成殿側至治間死寇難因
葬于此
按胡志仁墓林志安志不載白志從府志死義傳
採入
總管張元祚墓在大庾縣金蓮山
謝節婦墓在上猶治東一里徐仁妻大德間廉訪使表
其墓曰貞烈
明
知府李琦墓在南康三逕里牛欄坑宋原端志銘
參政蔡運墓在南康伏潭舖坳
進士賴禮墓在南康城北鯉魚山
御史王時習墓在南康太平里浮石之原黃翰有銘
同知郭希䕫墓在南康金盆山
國朝
田烈婦墓在南康縣橫石井西田毓來有記
贑州府
漢
柴侯劉叔喬墓在雩都縣南七十二里靈帝時避地于
此卒葬焉俗呼柴侯墓(明一統志)
按太平寰宇記云晉末喪亂有發其冢者忽大風
雨棺及松柏悉飛渡水其棺乃化為石
梁
檢校工部尚書鍾匡墓在瀲江鎮沙陂匡以尚書謫守
臨江後致仕避侯景難徙居南康卒葬于此(鍾氏族譜)
唐
中書令鍾紹京墓在興國縣長信里石亭西
檢校戶部尚書謝肇墓在興國錦衣鄉黃口
按南康上猶有謝平蠻墓相傳謝肇未知孰是
僕射劉越馭墓在寧都縣南松下里
將軍馮祥興墓在瑞金縣羅溪山南
安福令贈饒州刺史鍾子威墓在興國縣瀲江鎮沙陂
都監楊筠松墓在雩都縣北八十里藥口
南唐
禮部尚書衷愉墓在石城縣石上里聳岡
宋
袁州戶曹黎仲吉墓在寧都歸仁里西岡
祭酒唐國忠墓在龍南縣新興保東村碑文剥落惟華
表至今存
丞相呂大防墓在信豐縣南山寺右
中書令李潛墓在興國長信里木口村其子寳文閣待
制李朴墓亦在焉明知縣蔡鍾有立蕝表之
吏部尚書曾楙墓在贑縣空同山侍郎曾開墓亦在焉
安撫使鍾伷墓在龍南雷公塘後
教授胡埜墓在寧都縣萬斛里
樞密院編修唐稷墓在會昌縣西北
翰林侍講尹天民墓在會昌城南
贈太傅崔克墓在寧都黃金坑
直祕閣陽孝本墓在贑縣通天巖淳熙己亥葬
曾原一墓在寧都北門外準提庵左
觀察使陳敏墓在石城縣浮湖埧
温革墓在石城縣胡坑
元
翰林供奉知龍南縣陳泰墓以殉難葬龍南馬鞍山明
知縣王繼孝立碑表之
信豐尹李廉墓在信豐縣子李敬祔葬(豫章書)
明
都御史陳勉墓在寧都歸仁里景泰間勅葬
布政使李旭墓在贑縣西門外
通判曹明墓在信豐縣水東坊
僉事袁慶祥墓在雩都縣三門灘洛坑
尚書董越墓在寧都縣河東山梅江之濱勅葬
知府嚴錄墓在雩都縣北打禾橋
大理卿董天錫墓在寧都縣松下里璜坊
知縣丁積墓在寧都縣南一里
給諫胡易墓在寧都南門外延春谷
刑部主事黃弘綱墓在雩都西門外生佛寺右
評事李敬春墓在興國屋山下春口
孝子吕叔素墓在興國長信里
工部主事何廷仁墓在雩都東嶽廟後
御史袁淳墓在雩都西渡船嶺
僉都御史李淶墓在雩都固原三塔坑
推官温卓墓在龍南大官窩
知縣謝魁墓在興國鳳凰莊
教諭俞琳墓在信豐縣桐木堡小溪渡頭
巡撫甘士价墓在信豐水東坊
丘一鵬墓在寧都桃枝里南
曾應遴墓在寧都文明門外浮藍渡
楊廷麟墓在贑縣南門外菱角塘
萬元吉墓在贑縣與廷麟同為都督柯永盛所葬
國朝
林時益墓在寧都冠石東巖上
江西通志卷一百十
