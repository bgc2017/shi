欽定四庫全書
江西通志卷二十一
書院(一)
古之學者術序黨庠大夫歸老教於其鄉匪曰師儒
繄惟父兄靡德不植靡材不良書院之設此意未亡
唐宋元明歴盛西江迄乎
聖朝理學大昌鵝湖鹿洞爰逮豫章天經地緯
御書煌煌日星雲漢千載用光作書院志
南昌府
豫章書院在進賢門内剏自南宋明萬歴間巡撫凌雲
翼潘季馴先後修葺改祀宋元明諸儒稱豫章二十
四先生祠
國朝康熙二十八年巡撫宋犖改立理學名賢祠三十
一年巡撫馬如龍復葺祠右書院歲久傾圯三十六
年巡撫白潢即舊址重建書院右為講堂左為祠仍
祀先賢名儒旁列號舍數十間觀風所錄士之俊者
胥令誦讀其中延原任通政司参議建昌魯瑗主講
席偕學使王思訓捐俸給廩餼復購十三經二十一史
唐宋大家文集先儒語錄貯院中五十七年疏請
聖祖御書五十八年
頒賜章水文淵四大字懸之講堂與鹿洞鵝湖相埒五十
九年瑗卒復延原任興國知縣張尚瑗主教六十年
廵撫王企靖延湖廣原任詹事府中允宋如辰主教
雍正二年廵撫裴&KR0973;度復加脩葺延在籍鄉紳主講
席五年署廵撫邁柱繼其事
東湖書院在府治東南隅宋嘉定間郡丞豐有俊因李
寅涵虚閣故址創立以館游學之士賜額於朝今為
南昌縣學
宗濂精舍在省城得勝門外龍沙岡即唐觀察使路嗣
恭故宅宋淳祐二年知隆興府江萬里奏建祀濂溪
先生以先生嘗令南昌配以張子二程子朱子理宗
御書賜額吴泳記元元統中改為新建縣學後廢為
玉虚觀元郡人萬一鶚熊朋来等别剏宗濂書院於
府東南今廢
龍岡書院有三俱在龍沙岡亦名隆岡書院一宋進士
劉邦本建一宋鄉貢進士李天福建一吴尚書桂芳
講學處即今龍光寺
羅原書屋在南昌西鄉地號羅家原為豫章先生羅仲
素故居仲素徙閩其地屬萬氏明嘉靖間萬光禄思
默嘗即其地構屋數楹同鄧定宇李見羅章夲清王
塘南鄧潜谷諸子講學其中羅文恭洪先題額曰羅
原書屋
正學書院在進賢門内舊貢院址即宸濠陽春書院也
嘉靖元年於此試士三十四年火三十五年學使王
宗沐創祀濂溪明道伊川三先生廣為號舍可容生
徒數百人額曰正學書院羅洪先有記萬歴中學使
沈九疇重脩
國朝順治間仍改貢院後移貢院於東湖北止存故址
虎溪書院在新建忠孝鄉琚塘亦名虎溪精舍唐婺源
程天器刺洪州即家於此始置飛麟學塾至宋嘉定
間其孫必東必簡先後登進士因改為虎溪書院元
虞集有記
秀溪書院在新建北鄉宋安撫使王明訪鄧晏典教郡
庠二載辭歸生徒願執經從之者衆乃度地創院中
設夫子位翼以顔曾思孟詳孔武仲記
香溪書院在新建北鄉宋邑人鄧武建
東山書院在新建忠孝鄉宋邑人羅伯高建白鹿洞院
長亦剏東山書院於二十都虞集有詩
竹梧書院在新建桃花鄉宋邑人裘萬頃所構生徒雲
集萬頃與同里胡桐原萬澹菴徐竹堂往復唱和時
稱四傑
萬坊書院在新建南鄉宋邑人萬驥建
柳塘書院在新建二十一都宋邑人鄒一唯建
三洲書院在新建二十四都宋邑人夏文政建夏九疇
有三洲書院賦
五溪書院在新建忠孝鄉宋邑人丁錟建
丹陵書院在新建象牙潭明正德間魏恭簡良弼講學
處今為丹陵觀
洪厓書院在新建洪厓鄉明李遷建
清溪書院在新建二十一都明喻南嶽建又喻均建有
鹿溪書院
櫪山書院在新建忠孝鄉明熊□建旁有文池亭
浯溪書院在新建二十五都明譚煥建
雲中書院在新建梅嶺明李耿建
羅溪書院在新建青岡明鄧文潔以讃建
檀溪書院在新建桃花鄉邑人熊文舉建一名淇園有
檀溪唱和詩
界壇義塾在新建盡忠鄉明熊曦建熊文舉復新之
霞源義塾在新建游仙鄉明邑人公建置田延師課業
姜曰廣有記
香城書院在香城寺傍明謝廷傑建并捐租以充會費
石井書院在新建一都浠湖姜曰廣建
章江書院在省城石亭寺
國朝順治間廵撫張朝璘建熊文舉記
蔡公講堂在省城得勝門外
國朝順治間紳士為廵撫蔡士英建中為正誼明道堂
黎元寬記之
西昌書院在新建縣治旁
國朝順治間知縣魏雙鳳建鄒度珙記
洪都書院在新城門外隆興觀
國朝康熙元年廵撫董衛國建熊文舉記
劉公書院在東湖廣濟橋西北
國朝康熙九年布政使劉楗建
韓公書院在章江門外大街
國朝康熙十年糧儲道韓廷芑建
扆箴書院在水巷口
國朝康熙十四年分廵南瑞道李世昌建
邵公講堂在南昌府學内
國朝康熙十五年為提學邵遠平建
元鈞書院在東湖吉祥寺右
國朝康熙十五年糧儲道李月桂建
槐蔭書院在東湖吉祥寺右
國朝康熙十七年布政司王新命建
江渚書院在章江門外滕王閣北
國朝康熙十八年知縣楊周憲重建為諸生課業之所
徐孺子書院在豐城縣櫧山南亦名讀書臺
盛家洲書院在豐城縣東藍家巷宋邑人盛温如建朱
子過之有詩
龍光書院在豐城滎塘劍池廟左宋紹興間邑人陳自
俛建四方来學者三百餘人悉廩之朱子曾過書院
留居一月元至正閒裔孫陳必強宗強重建有歐陽
圭齋篆額明嘉靖十年知縣沈熺奉提學徐一鳴檄
改建儒學西
蓮溪書院在豐城小塘宋侍郎李從建招周諤講學於
此臨池有蓮故名
石峰書堂在豐城梅仙鄉宋里人方齊陳友沅因其師
雙峰饒氏遂創堂講學於此
敷山書院在豐城同造鄉宋邑人孫餘慶建揭徯斯記
貞文書院在豐城長寧鄉元揭徯斯請於朝為其父貞
文先生來成立至正間請建書院賜額選山長主之
歐陽圭齋記
同文書院在豐城湖茫元李克家建克家字肖翁凡鄉
人有志於學者聚而教焉買田以給之
蒨岡義塾在豐城長寧鄉元揭惠建中奉先聖旁以處
學徒規制如貞文書院有贍學田五百畝吴澄記之
城南書屋在豐城荷塘明永樂間羅懷玉建金幼孜記
羅山書院在豐城湖茫明嘉靖間李遂建
劍東義館在豐城袁坊明嘉靖間袁伯明建前為樂育
堂後為養善堂翼以號舍庖湢悉具捐腴田二百二
十畝以給就學者之費
寳修書堂在豐城正法寺左明隆慶間參議徐用檢建
龍門書院在豐城儒學右明崇禎間知縣謝龍文建
近聖會館在豐城儒學左
國朝順治間知縣宗彝建
徵士書院在進賢縣啓和門外明正德七年改東壇廟
為之嘉靖間知縣程光甸修天啓間魏忠賢廢毁天
下書院改為迎春亭
鍾陵書院在進賢縣霧嶺明正德七年改福勝寺為之
立濂溪先生祠中有光風霽月堂明通公溥四齋李
夢陽記
棲賢書院在進賢縣棲賢山即唐撫州刺史戴叔倫故
居明萬歴間知縣黃汝亨建前為明經堂後為寓閣
翼以號舍自為記
梧桐書院在奉新縣羅坊鎮南唐羅仁節仁儉講學之
所山多梧桐故名學者稱仁節為中庸先生仁儉為
誠明先生
華林書院在奉新縣浮雲山宋雍熙中邑人胡仲堯家
塾徐鉉有記
龍洲書院在奉新縣宋直學士余驤建
三賢書院在奉新縣寳雲寺西祀宋周濂溪蘇東坡黃
山谷至元間邑人鄧謙亨建歐陽圭齋記之
四賢書院在奉新縣東門外祀宋周濂溪蘇東坡黃山
谷楊誠齋明萬歴間知縣馮烶建自為記
國朝順治間知縣胡以温重建
吟溪書院在奉新縣明隂鏜建黃孟載有吟溪題詠
東甌講堂在奉新縣馮水北
國朝順治間知縣胡以温建
東窗義館在靖安縣盆田明嘉靖間陳大鴻建聚鄉族
貧子弟教之
有造義塾在靖安縣城北隅
國朝康熙三十年知縣高克藩建置田三十畝為每歲
延師費自有記
柳山書院在武寧縣柳山唐柳渾隠此築室讀書宋紹
興間燬而復建明成化間知縣馮琦因舊址再建有
記
雲龍書院在武寧縣脩江東明萬歴間知縣陳子侃建
中有講堂號舍凡四十間後因水沒知縣朱士佳遷
建西門
濂溪書院在寧州治東旌陽山麓濂溪先生任分寧時
創書院以延四方游學之士後人因以名元季兵燬
明天順三年知縣羅珉重建成化十四年知縣蕭光
甫復新之彭載記弘治十六年廵撫林俊檄知州葉
天爵增脩萬歴間知州方沆復修
國朝康熙七年知州徐永齡重建其右有山谷書院
徐氏書院在寧州宋邑人徐德占所築即羡魚亭故址
黃庭堅有詩
櫻桃書院在寧州崇鄉雙井宋邑人黃中理建
山泉書院在寧州治北社稷壇西明嘉靖間知州蒋芝
奉詔建内有習禮聽樂句讀書筭四堂號房十二間
庖湢俱備隆慶丁夘知州黃誥又立敬義文會所萬
歴間廢
瑞州府
桂巖書院在高安縣調露鄉唐幸南容創宋幸元龍重
新之有記周益公必大題額成化間幸順廸重建劉
革記
筠陽書院在府治水南朝天坊宋州學基也紹興二十
二年學徙廢為廣福寺明正德八年寺廢知府鄺璠
建堂八所榜其門曰筠陽書院有記嘉靖間推官潘
仲驂重葺吾與堂置田徵租以贍學者祀濂溪明道
伊川横渠朱子象山陽明七先生羅念庵記萬歴初
奉文毁賣侍郎傅孟春捐銀抵值越五年知府周之
基奉詔重修傅孟春記天啓間魏璫盡毁天下書院
奉檄甚亟知府陶履中以改建公署申報明末傾廢
國朝康熙九年知府劉登科重建復為捐俸置田
樂善書院在府治西宋知州王淹建以訓宗室之子弟
開府儀同三司趙不黥崇祀於此不黥太祖六世孫
西澗書院在高安新豐鄉鈞山宋屯田員外郎劉凝之
讀書處幸元龍有冰玉堂記
文溪書院在高安縣新豐鄉宋咸淳末邑人陳仲徵建
槐東書院在府治南槐山明正德間謝廷建熊相記中
有先師堂光霽亭賢游亭退省軒竹風亭晚秀樓感
道閣洗硯池廖暹有槐東八詠
尊道書院在府治南舊為廣信寺嘉靖己丑改為小學
丁未知縣潘仲儒建有亭堂號舍置田贍来學者邑
人謝與棟講學其中鄒守益記
南嬛書院在府城一笑橋西明吴江吳匯兄弟讀書於
此
息園書院在高安縣碧落山明徐瑲如建
傍蓮書院在郡城南明邑人劉慟子講學處劉自署柱
聫云數十年鍼砭纔逼出一盤惡衣惡食之恥皮毛
腸胃灑然輕二三子切磋莫夸張幾部多聞多見之
竒徑路坫壇平處實其為學之功可想也
正德書院在上高縣蒙山元至元間提舉姜榮建有大
成殿兩廡明倫堂致思堂佑善堂先賢祠分六齋課
士趙子昂題額吳澄記延祐二年提舉陳以忠重脩
姚雲記又鄒民則有書院田記
金石書院在上高儒學前明嘉靖間御史尹敏生建
國朝康熙十年知府劉登科重建陳常記
留餘書院在上高縣大東門外明萬歴中僉事李偕建
聯璧書院在上高縣田北明末王徽建子鼎堅記之
義方書院在新昌縣治東宋處士蔡諲築室百楹以館
來學者元提舉胡俊孚重修
熊氏書院在新昌縣北四都宋糧科院熊襄讀書處元
末廢今其地土人名曰書林
虞氏書堂在新昌縣五峰山宋大觀中虞氏建崔鷃記
之
梅花書屋在新昌縣三十三都宋孝廉熊良翰講誦之
所
志學精舍在新昌縣十七都宋孝廉郭廷發與兄松壑
弟梅莊講肄之所其蔵書樓曰梯雲樓
荷溪書堂在新昌縣十七都元李希周建姚雲記之
石溪書院在新昌縣義鈞嶺下元提舉胡俊孚建延請
姚雲為山長
漆氏書堂在新昌縣東頭塘元教諭漆文可建明永樂
中進士漆遠方復新之主事歐陽正記一名養正書
院
寳善書堂在新昌縣治東明永樂中漆用常建
尉山書院在新昌縣蕩石明劉全曜即梅子真墓側建
書院又曰悦雲山莊
曲江書院在新昌縣二十二都明毛懋諫建聚俊秀講
學其中
四知書院在新昌縣北城外明胡學新建
文昌書院在新昌縣治左
國朝康熙五年知縣黃運啓建樓三楹中祀文昌左右
為諸生肄業所
袁州府
昌黎書院在府學西即文公祠明嘉靖間知縣徐栻改
為書院知府汪若冰脩之彭自新記久圮
國朝康熙三年守道施閏章知府李芳春重建推官鄭
&KR1385;記之
南軒書院在府城東湖上夲南軒祠宋端平中州守彭
方建元至元間總管張熙祖重修虞集記
六柳書院在宜春縣横塘明進士袁魯訓及江督袁繼
咸讀書處也
秀江書院在府城西明嘉靖間籍嚴氏産入官撫按允
府議改為書院課士
高士書院在府城北學宫右明萬歴癸巳提學錢檟建
祀鄉賢袁京自為記
王公書院在府城東門外明侍御王相說建姜曰廣記
之
鈐岡書院在分宜縣治東宋淳祐初縣令王杭改卜西
郊建祀濂溪横渠二程朱子仍舊名明崇禎癸未燬
於賊
宗濂書院在萍鄉縣東蘆溪鎮宋周濂溪先生監稅是
鎮嘗立書院以教授後人即其地建祠又於縣治南
立濂溪書院元末兵燬明弘治間知府朱華重建
東軒書院在萍鄉縣東二里宋朱子門人胡安之讀書
處
昌文書院在萍鄉縣西明嘉靖間同知楊自治知縣蒋
時謨先後成之萬歴戊寅署縣同知陶之肖重修
煥文書院在萍鄉舊學基
國朝康熙七年知縣孟宗舜建
張巖書院在萬載縣西獲富里元臨江儒學教授張千
崖立有禮殿以祀先聖有祠以奉周程張邵司馬六
先生張沒其甥萍鄉榮氏率族人子弟就學焉虞集
記
晝永書堂在萬載縣建成坊明洪武間長史龍鐔立
塢溪書院在萬載縣治東明永樂間左布政易節建
圖南精舍在萬載縣貫邑明永樂間孝廉楊資讀書處
蕭韶記
綠隂書屋在萬載縣治西南明永樂間郭彦正建以課
其子弟彦正子瑾永樂甲辰進士仕至刑部侍郎周
叙記
桐岡書屋在萬載縣治東北明永樂間劉文忠因山水
之勝結屋藏書以教子胡儼潘文奎均有記文忠子
藎成永樂乙未進士仕至刑科給事中
朱溪書屋在萬載縣西朱溪橋明處士李克恭建延師
以訓鄉里之俊秀者
三峰書院在萬載縣東門外明龍國臣建
鳳鳴書屋在萬載縣石頭山明嘉靖間孝廉彭澄建
萬松書屋在萬載縣治東明晏朝瑞建因其地周遭萬
松故名
竹泉書屋在萬載縣東明處士歐陽恕建
綠筠書屋在萬載縣北門外明辛滔建教諭藍渫記
步雲書院在萬載縣明楊嘉和建
吴令講堂在萬載縣康樂坊
國朝康熙間知縣吴自肅建宋繼穜記又知縣常維禎
建講堂於儒學右敖璉記之
臨江府
清江書院在清江縣治東宋著作郎張洽建
金鳳書院在清江縣金鳳洲宋國子司業黎立武建
薌林書院在府城東門外宋侍郎向子諲致仕歸里築
别墅明嘉靖間知府李槃於其址建書院
仰高書院在臨江府學東明嘉靖間知府李槃建今名
文峰樓
石龍書院在城府南明嘉靖間知府錢琦建
明經書院在府學内啓聖祠左明隆慶間知府管大勲
建號舍六十間知縣陸書續置膳田劉松記
明宗書院在府城南薰門内明崇禎間知縣王心純建
復置田五十畝自為記
樂育書院在臨江察院行署前
國朝順治八年湖西道蒋顯捷建
蕭江書院在清江縣治南
國朝順治八年知縣洪其清建
雲巖書院在府城孝感坊
國朝康熙二年知縣張暥建
龍岡書院在清江縣章山
國朝康熙六年湖西紳士為參議施閏章建李元鼎記
惜隂書院明成化間僉事陳竒於陶侃讀書臺下建立
書院設桓公像以靖節配之提學夏寅扁今名寅與
羅倫並記之後漸頽廢崇禎間知縣周文膺復修
國朝康熙元年參議施閏章講學臺下知縣胡之霖重
建并移黃勉齋木主並祀焉
高峰書院在新淦縣治東宋縣令黃勉齋建明嘉靖元
年知縣田邦傑重修知府徐問有記隆慶三年知縣
李樂改建於儒學内題曰勉齋祠明末廢
國朝康熙四年知縣胡之琳移建惜隂書院舊址
金川書院在新淦縣治東北正德間提學李夢陽建祀
練忠貞子寧題其堂曰浩然有記隆慶間知縣李樂
重修姚翼記萬歴庚寅知縣楊宏科移建儒學右祀
忠貞及其父伯尚後令王立轂增脩聶心湯記
求仁書院在峡江縣鳳皇山下一名自靖祠明嘉靖間
知府錢琦建祠練子寧後通判何堅改建於山麓羅
洪先記
觀瀾書院在峡江縣大安橋左明萬歷中知縣鄭燿建
規制閎厰日與諸生會講其中徐必登記復置餼田
自為記
國朝雍正六年署縣事景四維因田興設義學
蒙山書院在新喻縣北蒙山之麓宋司業黎立武建倣
嘉眉故事禮先逹以主試月講季課春秋行釋菜禮
四方来學者雲集及院廢鄉人謂其地曰状元講書
堂
石門書院有二一在新喻縣蒙山明洪武初梁寅建寅
字孟敬應召入都議郊祀禮成辭還隠居石門聚書
以遺子孫名曰書莊學者稱為石門先生一在新喻
城東保障坊右即石門祠也侍讀張春有記
吉安府
鳳山書院宋開國男曾宏甫覓城西隙地剏建置養士
田元初以山長領教事大德間罷至正三年縣尹管
文通重新之劉詵記見桂隠集
白鷺洲書院在府城東白鷺洲上宋淳祐閒州守江萬
里以程大中先生嘗為廬陵尉乃即是洲建書院以
祀周三程張朱六君子有文宣王廟櫺星門雲章閣
道心堂萬竹堂風月樓浴沂亭齋舍庖湢具偹理宗
御書額之置田租八百石有竒繞城濠池歲入租銀
五十两贍學徒尋即以祀江文忠劉辰翁記其略元
設山長一員時黃嘉領教事建山長廳歐陽守道記
之延祐間有奉浮圖教者在書院傍山長余天民請
於總管府撤之立復古亭由是四圍民居隙地悉屬
書院至正乙未總管納速兒丁重修吴思永記明季
知府汪可受重修劉應秋記
國朝雍正三年知府吴銓重修以居生徒興義學
光禄書院在廬陵淳化富田宋開寳二年邑人劉玉建
鳳岡精舍元延祐甲辰詔興學校推官陳孝祥州判楊
應星構精舍於廬陵永和鎮奉夫子燕居像以曾子
附朔望率鄉士肅拜二仲丁日行釋菜禮元末兵燬
明洪武初稅課使魏秀重建
梅溪書室廬陵羅宗智建以蔵書又推以教其子孫及
鄉之俊秀楊士竒有記
西原會館在廬陵能仁寺左明隆慶間建有田以瞻士
鄉先生陳蒙山王塘南賀定齋軰相繼主教事來學
者常數百人每歲季月小會九月大會賀沚有西原
敬止堂記崇禎二年火知府吴率紳士重新劉遇
竒有序
益公讀書臺在府城南學宫宋丞相周必大讀書於此
明學書院在廬陵儒林鄉明曾養全建祀文天祥胡銓
周必大顔端明羅韜五君子南臯鄒元標記
依仁書院在郡城内榻水橋明李忠肅邦華建以講學
黃道周侯峒曾題額廵撫觧學龍記之
景賢書院即仁夀山景賢堂
國朝康熙五年守道施閏章講學於白鷺洲士人病涉
爰就景賢堂舊址剏建書院侍讀張貞生記
匡山書院在泰和縣東匡山下南唐邑人羅韜隠居不
仕長興間以博學能文徵授端明殿學士以疾辭歸
乃建匡山書院聚徒講學重和間孫羅弘重葺明永
樂中裔孫羅汝止新之鄒幼亨記
國朝學士張貞生結茅於此闢舍構亭題詠甚多著有
玉山遺響
龍洲書院在泰和縣治南澄江上亦名鷺洲書院宋嘉
泰間建甃石為基創至二十楹擇春秋補試前列者
居之立庠長周必大有記謝枋得有跋後圮於水明
弘治中知縣楊南金改濟渡菴為之仍額舊名
雲津書院在泰和縣龍洲上宋嘉定間邑人劉逢原建
逢原銳意正學鄉人争師之曾歴記
清節書院在泰和縣治北宋蕭子荆講學其中建炎四
年卒門人私諡清節元至正辛夘清節宗人繼文即
其地建書院立祠祀之仍置田聘名師以教来學者
文溪書院在泰和縣治西二里宋邑人曾季永蔵脩於
此紹興間趙師奭記之久廢明弘治間知縣楊南金
改西溪寺為之
柳溪書院在泰和縣治西白鶴觀右宋邑人陳德卿建
中有湧翠堂臨静齋雲錦坡筠坡臺諸勝嚴萬全記
朴山書院在泰和城西元邑人嚴周父建聚學徒於其
中規制一依白鹿洞明初其從孫國子學正從禮重
新之周是脩記從禮之孫士臧復建彭百鍊記
武山義塾在泰和縣汶溪側明洪武初國子學錄蕭執
以親老乞歸其鄉人就學者日衆同里蕭鵬舉廬陵
王伯衢兄弟相與成之中為講堂旁列號舍宋濂題
額劉楚記
南薰書院明永樂中泰和石臺蕭氏剏劉東園子彦教
授其中梁潛有記見泊菴集
萃和書社在泰和縣儒學右即大墖寺故址明嘉靖間
郭應奎建胡松記萬歴間知縣濮中玉重修
清風書院在泰和縣南四十里明知縣楊南金毁螺山
滛祠建見西昌存古錄
静齋書院在泰和城南龍洲上明御史陳文鳴建初為
休笑菴正德間詔毁天下額外寺觀文鳴因佃是菴
為之既而拓其基作高漚草堂三間觀蓮軒綠野堂
萬卷樓各為廂房以居游學者羅欽順記
白雲書院在吉水縣治北宋邑人陳子張所築曾鞏記
之
磻溪書院在吉水縣同水鄉宋周澤之建
龍城書院在吉水縣七都宋曾無疑建無疑名三異嘗
與朱子論揲筮之數學者稱雲巢先生
文昌書院在吉水縣文昌鄉元翰林編脩王相建以教
其鄉之子弟及四方從游者明初王氏重修之
白沙書院在吉水縣文昌鄉元時白沙張氏所建劉岳
申有記
仁山書舍在吉水縣南文江明洪武初邑人劉惠庭建
其子子齡增構館閣亭軒聚古今圖書以待来學者
解縉記
竹林書舍在吉水縣明洪武間邑人陳秉獻秉哲兄弟
絃誦之所解縉記
同江書院在吉水縣西同水鄉明尚書曾同亨建同亨
事羅文恭胡廬山講致良知之學
復初書院在吉水縣西門外明司馬毛伯温故居縣令
陳王輝建復初書院以祠之且俾諸生講業焉
仁文書院在吉水縣東門外明知縣徐學聚建為鄒南
臯講學所南臯有記萬歴中毁尋復天啓間魏璫拆
毁追價崇禎壬午知縣沈中柱奉憲檄修復李日宣
記
國朝康熙二年知縣某拆修湖西道公署守道施閏章
責令重建李元鼎記其略
瀧江書院在吉水縣文昌鄉明知縣沈裕建
養中書院在吉水縣東虎邱山明正統間知縣劉成建
四壁皆錄儒先語又大書誠明敬義四箴以示學者
曲江書院在吉水縣三曲灘明羅匡湖建
江陽書院在吉水縣五都元潭明邑人建祀羅文恭洪
先
崇桂書院在吉水縣二十都烏江明鄒元標講學之所
泮東書院在吉水學右舊為鄒南臯會講地邑人鄒劉
周李四姓公建
求仁書舍在吉水縣學堂寺明萬歴間邑人為胡直建
直字敬方學者稱西澗先生
皇寮書院在永豐縣二都渝洲唐劉慶霖為吉州通判
流寓永豐建書院以講學其十二世孫劉琰重建周
雲朱輿言均有記
清風書院在永豐縣秋江宋觀察推官劉禹錫淳熙間
致仕歸築清風臺吟詠其中後改書院
湖頭書院在永豐縣治西宋邑人金汝礪聚徒講學之
所明永樂間裔孫金從緘重修
武城書院在永豐縣西遷鶯鄉元學士曾德裕創祠先
聖先師以其父武城伯晞顔配享宗黨来學者居之
移文集賢院朝議可之俾曾氏子孫賢者掌其教吳
澄記
志歐書院在永豐縣西平湖元延祐間學士曾靖翁建
中構聖殿左為歐陽公祠前為講堂翼以兩廡四齋
又置贍田五百畝生徒来學者常百餘人杜顯祖記
陽豐書院在永豐縣治西藥師寺後元至元間進士陳
應沐與弟起鳴起元建規制如儒學延祐四年賜額
吴澄記
浮雲書院在永豐縣鷲溪雞山之陽初名道院後更書
院元劉鶚建以教其鄉族子弟置贍田若干畝揭奚
斯記之歐陽元賦之元末兵燬明初鶚子公鐸重修
楊士竒曾棨俱有記
中山書院在永豐縣秋江元至順間翰林待制陳植謫
博羅令歸建書院
金牛書院在永豐明德鄉金牛洞明成化間修撰羅倫
蔵修之所
龍雲書院在永豐縣東湖明南京兵部主事劉忠講學
處忠字顯仁以古人實學自期閩楚浙蜀之士来學
者甚衆建書院以居之
一峰書院在永豐縣儒學西明弘治間知府張本知縣
鄭濬建祀一峰羅倫邵寳記
六一書院在永豐縣西石橋寺明嘉靖間知縣張言建
祀歐陽文忠鄒守益記
秀溪書院在安福縣西三十里宋嘉泰間邑人周奕建
講經有堂諸生有舍叢書其間楊萬里記見誠齋集
石岡書院在安福城東南三十里宋蕭儀鳳始剏書院
宋末燬於兵儀鳳從孫徙梅溪復剏之元季又燬梅
溪之孫三溪復剏之明永樂中名士共為詩梁潛作
序楊士竒記之
竹園書院在安福縣治南宋劉弘仲建朱子胡文定俱
有詩明永樂間邑人孫大淵修李時勉記之
安田書塾在安福上田鄉元天歴間李辛翁建禮殿設
講堂置齋舍贍田吳澄有記
書岡精舍在安福縣治南明洪熙間張衡建吴與弼記
前溪書院在安福縣治南明弘治間劉教建崔銑記
復古書院在安福縣治南門外即舊學基明嘉靖間知
縣程文德建中為文明堂後為茂對堂尊經閣忠信
篤敬兩齋號舍庖湢俱備程文德與聶豹鄒守益各
有記隆慶間知縣李忱修之劉陽記書院田萬歴九
年奉文變賣後知府余之楨知縣閔世翔增置立三
先生祠祀王文成程文德鄒守益二賢祠祀布衣劉
文敏劉肇衮王時槐記
復真書院在安福縣治南五十里即北真觀廢址明嘉
靖戊午邑人公建中為講堂後為聚奎樓祀劉文敏
劉邦采劉陽尹一仁四先生樓後為堂專祀鄒東廓
以朱調王鑄王釗朱叔相等從祀焉堂前為萃勝樓
以蔵書聶豹羅洪先各有記
國朝康熙三年王吉周煥倡修施閏章記
復禮書院在安福縣治西明隆慶間邑人劉元卿倡建
中為明德堂後為留帖閣公捐田并山林莊屋萬歴
間陳國相捐田三十畝每歲於書院講鄉約舉文會
識仁書院在安福縣治西明萬歴間王師仁同士民公
建中為志學堂前為復初堂中祀瀘瀟先生劉元卿
以西里諸賢附焉
國朝康熙初里人姚開逖倡修
任仁精舍在安福縣治北舊為鄒太常善講學地御史
朱鴻謨即其地為祠祀之
道東書院在安福縣治東祀李忠文時勉及劉廉節劉
養沖彭石屋諸人張召南記
近聖會館在安福縣治南邑人朱叔相建
中道會館在安福縣西洋澤萬歴間士民公建劉元卿
記
龍溪書院在萬安縣治西宋趙清獻忭守虔周濂溪敦
頥為司理經游龍溪及香林寺初建濂溪祠久而改
為書院中為宣聖像傍列周子二程以配祀明洪武
間修之黎奎觧縉各有記
國朝康熙間知縣胡樞黃圖昌相繼修復
昂溪書院在萬安縣昂溪里為宋儒叚奎齋講學處文
文山顔而記之
儒林義塾在萬安縣鄧林街元劉桂平建設塾延師凡
黨里子弟童蒙以上悉許来學施田若干畝吳澄記
屏山書院在永新縣南山元大德間邑人劉南可建聚
徒授學後改為紫霄觀
崇正書院在永新縣鳳尾湖明嘉靖間尚書尹臺建有
記見洞麓堂集
鵝峰書屋在永寕縣治南明知縣陸時雍建有記
撫州府
臨汝書院在府城西南二里宋淳祐九年馮去疾提舉
江南西路以朱子嘗臨是邦故立書院祠之規畫悉
仿學制元延祐間燬於火山長黃鎮同知馬合睦新
之吴澄記至正辛巳照磨王堅孫山長張震重修禮
殿講堂門廡齋舍煥然一新虞集記
峨峰書院在府城南青雲峰左宋嘉定間參政李晥捐
俸同知縣黃幹建以講堂面峨峰故名王克勤記
崇儒書院在府城南祀宋晏元獻王荆公曾文定陸文
安元吳草廬明吳康齋薦紳每講會於此明鄒元標
有記又陳文燧有書院學田記
碧澗書院在臨川縣銅陵山陽宋知南康軍晁百談建
紅泉精舍在臨川縣銅陵山陽宋曾極建
漁墅書院在崇仁縣東鄢巷宋安撫使陳元晉建一名
文溪書院
成岡書院在崇仁縣二十都元邑人李幼常建儲書淑
後吳澄記之
草廬書院在崇仁縣東耆小港元至元間監邑阿里建
祀吳草廬澄
邵菴書院在崇仁縣北郭元至正間監邑重喜建祀虞
集
巴山書院在崇仁縣石莊明景泰間吳宣建宣字師尼
為鎮遠知府有野菴文集
小陂書院在崇仁縣小陂明正統間吳康齋講學於此
時陳獻章胡居仁胡九韶諸儒俱從游焉後即為祠
亦名康齋書院
寳唐書院在崇仁縣學後明萬歴間知縣李紹春建義
民謝宗元捐資吳道南記之
文昌書院在崇仁縣治左
國朝順治間知縣謝穎璜建有記
鹿岡書院在宜黃縣鹿岡宋嘉祐間杜子野建王荆公
嘗師事子野受業處名拏雲館
定安書院在宜黃縣十九都宋靖康間王革讀書之所
遺安書院在宜黃縣待賢鄉宋鄒次陳講學處次陳字
周弼中博學宏辭科值革命隠居不仕遠近學者多
從之
槐堂書院在金谿縣治西宋紹定間縣令陳詠之建祀
復齋象山兩先生陸氏舊有槐堂因扁以名𫝊子雲
記淳祐十年縣令王中立重脩州守葉夢得記之
石林書院在金谿縣西南四十里宋撫州守葉夢得建
明知府周瑛題額
按宋史葉夢得字少藴號石林居士處州人徙湖
州建炎中官至戶部尚書未嘗守撫而貴溪人葉
夢得則嘗守撫州但不號石林姑存之以備考
青田書院在金谿縣北三十里乃三陸先生之鄉元大
德間縣尹張居懌特建以祠程鉅夫記
崇正書院在金谿縣治西明嘉靖間知縣馮元鼎建祀
朱陸二先生王蓂記崇禎間兵廵道吳麟瑞重修
象山書院在金谿縣西門外二里明嘉靖間知縣程秀
民以西升廢寺改祀象山先生兩傍翼以號舍棲来
學者
心齋書院在樂安縣流坑宋儒董德修師事象山教授
於家從游者為建書院王畿記中有潛心堂孫潤記
子男書院在樂安縣流坑為宋廬陵開國子董德元長
清開國男董敦逸立
慈竹書院在樂安縣西宋侍郎樂史建明裔孫樂翰重
修羅汝芳記
杏塢書院在樂安縣招攜鄉宋里人鄧氏建樽齋曾丰
記又曾思文建沂水書院於嚴溪
古梅書院在樂安縣衙背宋儒詹元吉由進士授古田
尉致仕家居味伊洛遺書四方来學者衆建書院以
居之
鰲溪書院在樂安縣治東元邑人夏友蘭建吳澄記友
蘭字幼菴少從草廬先生游邑尉明安岱爾捐置書
院田五百畝皇慶元年賜額設官規制與白鹿鵝湖
等
西溪書院在樂安縣西坑元儒何中建
柳塘書院在樂安縣治東元大德中縣尉明安岱爾建
龍岡書院在樂安縣龍頭岡元邑人謝均福與其弟均
夀建以講學明天順間五世孫謝輔即其地新之買
田以供祭祀束脩之費陳獻章記
卧雲書院在樂安縣招攜鄉明董時翀建龔廷獻記
安定書院在樂安縣治前明胡伯成建祀安定先生羅
汝芳記
道鄉書院在樂安縣南鎮安橋明天啓間知縣莊學曾
建祀李見羅鄒元標題額
大成書院在樂安縣雲鄉明時里人公建中曰至善堂
董翔鵬記
江西通志卷二十一
