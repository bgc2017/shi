江西通志卷十八
學校(二貢院附)
建昌府儒學
建昌學始於宋太平興國四年建在軍治西靖康二年
燬紹興四年又燬知軍蔣循祖修復之江臯會記
元泰定間總管薩題勒密實增修吳澄記至正六年同
知劉榘重建大成殿虞集記明景泰七年知府江
浩修何文淵記成化間知府謝士元重修商輅羅倫
俱有記弘治五年以分封益藩併入藩府知府孫偉
移學於府治北天寧寺十年知府熊宗德拓地建學
門十八年知府舒崑山同知林廷獻建號房正德九
年秋雷震殿角知府韓轍同知何恩以殿仍佛宫弗
稱撤而新之田汝耔記萬歷三十四年參政余霑知
府朱與翹捐修尊經閣太常卿左宗郢出所蔵書送
入府學有自序崇禎九年明倫堂火知府李恢先通
判車暹重建蔡國用記
國朝康熙十五年春大成殿雷火災二十年重建二十
一年風霾拔燬紳士王師䕫湯来賀等因益府本舊
學基今為提督衙門已經裁缺呈請復為學基知府
魏勷詳請具
題仍復故址五十三年知府陳世儁重修
社學詳見各縣
學田知府王度陳公陞楊守仁鄔鳴雷先後捐置左
宗郢記今無
名宦祠祀顔真卿等凡一十五人
鄉賢祠祀陳彭年等凡四十三人
忠義孝弟祠詳見各縣
射圃在學宫右
四賢堂宋元符間知軍事管師仁建祀李泰伯曾子
固王无咎鄧潤甫傅拳記
南城縣儒學
初學與建昌軍共宋紹興十二年縣令趙旦始建學於
城南隅里人蔡延世繼修之又入田以資廩餼景定
三年知軍趙時稼增修元大德間總管段立夫重
修至正十二年燬於兵縣尹曾必高修復之明洪
武初知縣張梲吕昇增葺如制吳毅記永樂二十一
年教諭江濟訓導項修重新之正統間知府楊誼修
景泰間巡撫韓雍檄知府江浩闢地建號房成化十
一年教諭李昱移堂齋嘉靖間知縣鄒堯臣知府王
度知縣曹逵知府朱廷臣次第增葺萬歷四年知縣
范淶重修天啓六年知縣吳之屏加修明末盡燬
國朝順治十五年知縣李正蔚重建康熙間知縣苗蕃
曹養恒相繼修之五十一年知縣梅廷標捐修
社學一十四所
學田知府鄔鳴雷知縣曹逵范淶等前後捐置見存
五十畞零
名宦祠祀壬昕以下凡二十九人
鄉賢祠祀李覯以下凡四十三人
忠義孝弟祠祀石三郎以下凡二十四人
射圃在縣右
三賢祠宋景祐間知軍趙時稼建祀先賢李泰伯蔡
延世曾漸有趙時嶒記
超鳳樓弘治間知縣毛騤建
樂育堂正統間知府楊誼建
南豐縣儒學
學在縣治南宋慶歴間縣令周燮建曾易占記元至
元間陞為州學尋燬於宼宣差武抄兒重建延祐三
年知州王著新之劉壎記知州烏樞重修王充耘記
至正四年知州史文彬建櫺星門上官綸記明復
為縣學洪武間知縣馬上賓袁仁亨修葺景泰間知
縣陳勉大新之韓陽記天順間燬於火僉事陳騏同
知蕭允恭知縣楊休楊參先後繕治規制如初謝士
元記正德七年提學李夢陽併倉基以充拓之嘉靖
三年知縣祝繼臯重建明倫堂二十一年知縣向縞
重修四十一年櫺星門災知縣任懋官新之隆慶三
年知縣金文業再修鄧汝相記萬歷十二年署縣通
判薛瀚修明倫堂王璽記
國朝康熙九年訓導周易葺之甲寅兵燬十九年訓導
龔曰鼎重修四十七年生員譚恪等倡修五十三年
貢生王文佐捐金五百倡修
社學六所
學田知縣向縞張鵬翼通判薛瀚訓導郭麟先後捐
置見存田三十九畝零
名宦祠祀縣令游茂洪等凡二十人
鄉賢祠祀曾文定鞏等凡二十九人
忠義孝弟祠祀曾怘以下凡十人
射圃在文廟西
川上亭知縣馬上賓建
新城縣儒學
學在縣治東南宋紹興八年始析為縣十三年縣令李
維芑建學謝黻記宋末邑進士胡夢魁作禮殿元
至正三年縣尹苗益倡修虞集記元末寇燬明洪
武元年知縣沙良佐重建十七年知縣洪深二十七
年教諭羅秀實先後修之永樂十五年教諭曾亨縣
丞黎久秀增齋舍宣德九年知縣陳員韜教諭上官
佑購民地拓學基景泰四年知縣萬立朝修成化四
年同知蕭允恭知縣傅京重建尊經閣謝士元記弘
治七年知縣段敏大新之何喬新記正德十年知縣
黃文鸑重修嘉靖二十六年知府陳陞修王材記萬
歷十六年知縣葉甘匏重修何濤記三十一年知縣
趙日崇拓其制鄧渼記三十九年推官陸鍵知縣金
德再修凃國鼎記天啓間知縣吳之屏崇禎間知縣
楊榮相繼修明末燬
國朝順治十二年邑人凃國鼎仲子凃斯皇重建魏禧
記康熙九年凃斯皇捐資重修三十六年知縣解光
爚重修五十五年知縣舒弘訓又葺之雍正二年燬
三年知縣周肇岐重建
社學六所
學田知府鄔鳴雷知縣李伯生章宗孔邑人王材鄧
榆蕭國泰黎文煥饒國裕等先後捐置見存田五
十九畝零
名宦祠祀縣令趙輔政以下凡一十八人
鄉賢祠祀黃仲昭以下凡一十九人
忠義孝弟祠祀黃端伯以下凡五人
射圃在東門内
四賢堂紹興間縣令李維芑建祀李泰伯王補之鄧
温伯吕次儒
廣昌縣儒學
初在縣治西宋紹興八年始析為縣即建學後令曹進
之遷建縣治東南周必大劉嶸俱有記元泰定間
寇燬縣尹葛崇節重建趙希譝繼修陳艾記元末兵
燬明洪武三年知縣侯端重建九年知縣張琥建
明倫堂十六年知縣李文增修景泰元年知縣江浩
大新之何文淵記成化三年同知蕭允恭知縣葉茂
高重修劉定之記弘治元年教諭宋暄義民饒秉元
等改建明倫堂何喬新記十三年僉事黃珙允諸生
議毁東嶽廟以廣學基正德十年教諭唐鑑修嘉靖
二年知縣余瑩修戟門八年知縣毛益建齋舍知縣
周昇黃德純相繼修隆慶六年巡道許鎡修尊經閣
何源記萬歷二十二年知縣陳時修
國朝康熙三十九年教諭熊士伯訓導高會霖倡修五
十一年教諭詹玉孫訓導陳策敬重葺之
社學六所
學田知府鄔鳴雷知縣張汝霖莊日宣邑人易瓊何
源羅萬程饒時舉先後捐置見存田一頃六十七
畝零
名宦祠祀縣令承敷以下凡二十二人
鄉賢祠祀何坦以下凡二十五人
忠義孝弟祠祀李宗可以下凡四人
青雲樓明正德間邑人揭文昭妻樂氏捐資獨建張
昇記
瀘溪縣儒學
初在東城外明萬歷六年置縣建十五年知縣汪謨謂
學在城外非宜購地於縣治西改建如制三十九年
知縣梁應掄加修自為記崇禎十一年寇燬十二年
邑士傅登覺傅元崧等倡義捐修
國朝康熙十年署印縣丞孟吉熊暨紳士修之十九年
知縣張翼文教諭陳善訓導魯志重修四十七年知
縣王鉽捐葺
社學一所
學田知府鄔鳴雷朱與翹知縣陳王庭等置有記見
存田一頃四十三畝零
名宦祠據縣志未立
鄉賢祠祀宋李覯一人
忠義孝弟祠
廣信府儒學
舊在府西北隅宋景德三年知府事楊舉正遷於城東
青陽楷記慶歷四年州守張鑄拓而新之元豐五年
判官鄭亹州守楊仲孺復加修葺孔武仲記學門舊
向正南元祐間改東南與溪南諸峯相對南渡後改
為館驛教授周之才請於州守復之自為記淳熙十
年州守錢象祖重新王寧記紹興五年教授林至修
朱子記嘉定端平嘉熙間歴有修葺元至元二十
一年總管盧天祥修之尋厄於火明洪武三年知
府蔣麟重建永樂訖景泰間知府葉亨吳潤楊文奎
姚堂相繼修葺天順間知府金銑廣學基大新之李
賢記成化二十年知府邢正修張元禎記弘治八年
知府王塘重修正德十五年提學卲銳檄知縣周輅
教授應奎督修(按府志嘉靖迄天啓修葺渺不可考僅存大學士鄭以偉記)崇禎
初知府陳藎新之自為記明末兵燬
國朝順治初知府張鳳儀稍葺康熙七年守道李士楨
檄通判趙權重建明倫堂十一年知府高夢說增修
鄭日奎記甲寅兵燬十九年知府曹鼎望同上饒知
縣馬之驥重建四十七年知府朱維熊重修五十六
年知府郭維筦重修雍正三年知府佟□捐修
社學詳見各縣
學田見存六十三畝零
名宦祠祀楊光翼以下凡十七人
鄉賢祠祀汪應辰以下凡十人
忠義孝弟祠詳見各縣
兩先生祠祀宋陳康伯汪應辰
聚奎樓萬歷間同知蔣益建孫原貞記
上饒縣儒學
學在縣治西北武安坊宋淳熙間創建於天津橋元季
兵燬明洪武七年知縣林榮遷建今所永樂間知
縣趙景純葉廉增修之正統七年知縣謝琛重修景
泰元年知府楊文奎構兩廡三年巡撫韓雍檄知府
姚堂葺治一新韓陽記天順間知府金銑修成化間
知縣任泰弘治間知縣張嵿相繼修正德三年知縣
黃希英重建殿廡八年提學李夢陽增學舍十一年
知縣周輅益規制如府學隆慶四年署縣同知廖文
光仍舊制新之葉鏜記萬歷六年知縣王炳璿改學
門向楊時喬記崇禎間知縣翁竟成重新鄭以偉記
明末燬
國朝順治間知縣郭永靜重建知縣程汝璞繼之康熙
八年大雨雹殿圮十一年知府高夢說捐修甲寅兵
燬康熙二十四年知府孫世昌重建三十四年署縣
通判陳大純修之魯瑗記四十六年知府朱維熊知
縣劉光祖再修雍正八年署縣事通判沈東捐修
社學四所
學田明訓導姚參立捐置見存田一頃一十畝零
名宦祠祀楊光翼以下凡九人
鄉賢祠祀王貞白以下凡十二人
忠義孝弟祠祀徐中行以下凡十二人
思樂亭永樂間知縣趙景純建
姚公祠訓導姚參立捐置學田邑士德之立專祠於
學桂榮記
玉山縣儒學
初建縣治東宋以前創始年月無考元大德間遷於縣
治南復燬於兵明洪武初知縣蕭俊創建知縣王
儀雷起隆相繼增修永樂八年知縣梁常重修宣德
六年知府吳潤知縣林獻改建梁萼記七年知縣林
岱建講堂景泰三年知府姚堂修李奎記天順五年
知縣方中大新之孫原貞記成化三年知府金銑重
修弘治間知府王塘知縣孫景雲廣其制姚秀夫記
正德間知縣陸瑗潘文明相繼修嘉靖間推官尹大
本修之萬歷二十三年知縣錢應斗重修三十一年
知縣胡鼎修屠隆記四十四年知縣張克揆再修董
繼周記崇禎八年水圮邑士鄭可遠重建
國朝順治五年燬於宼六年守備羅洪署縣事草創聖
殿行朔望禮唐世徵記其事十一年推官黎士弘撤
而新之康熙二年知縣王熙泰建明倫堂繼令鄒山
建尊經閣熊文舉記十三年兵燬十九年知縣彭天
福二十一年知縣余毓浩相繼修復四十八年知縣
吳振五十七年知縣李粲元續修年久圮雍正四年
知縣楊世正重建
社學六所
學田嘉靖間推官姚篚萬歷間知縣周日申張道深
先後捐置見存田十二畝零
名宦祠祀楊文逸以下凡十人
鄉賢祠祀詹丕遠以下凡三十二人
忠義孝弟祠祀徐軻以下凡十六人
弋陽縣儒學
學在縣治東宋紹興二年知縣劉伯成始建扵縣治西
元因之元末兵燹明洪武二年知縣劉琢徙於縣
治東即今所永樂間圮於水宣德六年知縣王尚㻞
重建胡儼記景泰三年知府姚堂重修李奎記天順
六年知縣吳澮重新功未竟至成化三年知縣李庭
芝踵成之孫原貞記弘治間殿廡復圮知縣王誥楊
翺相繼修復吳晟記嘉靖丁亥燬於火署事同知盧
元愷知縣季本共新之汪俊記萬歷十三年知縣鍾
惟藩復新之明年知縣吕應詔清復居民侵地天啓
間知府許兆金重修鄭以偉記崇禎間知縣王萬祚
重修劉同升記
國朝順治五年毀於土寇康熙九年知縣陶燿捐募重
修自為記甲寅兵變復毀十八年知縣張龍如重建
知縣譚瑄增修雍正三年知縣張世顯修葺
社學二所
學田今無
名宦祠祀董敦逸以下凡九人
鄉賢祠祀方竦以下凡十六人
忠義孝弟祠祀沈邈以下凡十五人
貴溪縣儒學
初在縣治東宋慶歷四年建紹熙元年知縣陳均顯增
修陸象山記元末燬於兵明洪武二年知縣馮子
木重建永樂十四年圮於水徙置縣治西宣德二年
知縣徐士宗以其地狹隘仍遷於故址洪璵記景泰
三年巡撫韓雍副使韓陽知府姚堂重加修葺李奎
記成化十八年知縣盧格奉巡撫高明檄拓而新之
吳寬記明末兵燬
國朝順治十二年署縣同知葉承祧重建康熙四年知
縣郭一鳳增修十三年兵變復燬十八年知縣高駿
升教諭羅鵬翮捐募重建五十七年知府郭維筦攝
縣事同知朱師濂重修雍正二年知縣連際遇重建
社學四所
學田明知縣周如斗江萬仞伍袁萃捐置見存田三
十一畝零
名宦祠祀倪亞以下凡四十八人
鄉賢祠祀吳勔以下凡五十人
忠義孝弟祠祀裴璩以下凡四十三人
文昌閣在文廟東
鉛山縣儒學
舊在縣東南宋縣令趙惟齊徙東山下淳熙六年縣令
蔣億拓而新之朱子記紹定初縣令章謙亨載修真
德秀記元陞為州學皇慶間知州竇汝舟重修
明復為縣學洪武初知縣邱木建張原吳仲晦相繼
修復永樂訖正統知縣鄭庸孫珏增修景泰間知府
姚堂重修李奎記天順六年僉事宋儒闢隙地建尊
經閣李齡記成化九年知縣蒲綱重修張元禎記正
德六年提學李夢陽檄知縣秦禮改建規制一新嘉
靖間知縣朱鴻漸王宣之陶斯文署印推官孔弘鐸
前後修之萬歷二十七年知縣唐應紹因殿圯倡捐
重建馮夢禎記崇禎四年知縣任懷德重修明末兵
燬
國朝順治九年訓導江雁卿稍葺康熙七年知縣吳士
恒重建高夢說記甲寅兵變復燬知縣潘士端捐修
四十六年知縣夏景宣重修五十一年教諭方應珩
五十七年知縣王作朋續修
社學六所
學田明知縣陳坦置見存田九十四畝
名宦祠祀蘇堅以下凡十三人
鄉賢祠祀劉之道以下凡十三人
忠義孝弟祠祀李恂以下凡三十七人
射圃在南關外山川壇右
廣豐縣儒學
學在縣治東宋熙寧間建紹興十六年縣令江昭遠創
講堂尹穡記淳熙間縣令李楙增建嘉熙間縣令臧
元士重新自為記元慶元元年達嚕噶齊博囉重
建延祐四年縣尹梁輔廣其規泰定三年縣尹郭定
柱新之翁與芻記至正八年縣尹辜中再新之李祁
黃溍均有記次年教諭陶凱作廳事縣尹宋詳踵成
之劉基記明正統九年知縣鄧顒重葺景泰三年
知府姚堂知縣楊宏大加修葺李奎記成化六年知
縣吕銘重修倪謙記嘉靖間知縣方禾唐侃改建尊
經閣通判胡曉重葺明倫堂萬歷二十七年教諭朱
大德捐修徐上達記四十四年知縣李思敬重修崇
禎十年知縣朱朝熙加葺
國朝康熙元年知縣曹淑貞重修二十一年知縣夏顯
煜再修管天申記四十一年知縣傅而保五十五年
知縣吳之瀚各率紳士修葺
社學六所
學田明守道沈蒸知縣蔡國炳捐置見存田七畝零
名宦祠祀柳渾以下凡十八人
鄉賢祠祀王貞白以下凡四十七人
忠義孝弟祠祀張叔夜以下凡八人
興安縣儒學
學在縣治東北明嘉靖四十年始設縣知府江珍知縣
陳慶雲創建桂榮記萬歷四年知縣孫楠增修楊時
喬記十三年知縣劉一貫重修三十七年知縣郎文
煥以規模卑隘改遷學西曠地即今所鄭以偉記天
啓二年知縣張國經倡修
國朝順治十四年知縣宋元衡修葺康熙六年知縣王
舟瑤復新之五十八年知縣孔鵬捐修
社學據縣志未立
學田二畝零
名宦鄉賢祠俱未立
忠義孝弟祠祀童應科以下凡六人
饒州府儒學
舊在縣治東宋景祐間范仲淹知饒州指城外督軍湖
北可立學未及遷代去慶歷間州守張譚成其意學
徒幾千人余靖記(嗣後修葺各志失考)元末兵燬明初里人
徐素因聖賢列像為風雨摧剝舁像至西隅天寧寺
中知府陶安遂即其殿為之洪武八年知府王哲擴
其制宣德間知府黃通理修楊榮記嘉靖二年教授
林瓚申請巡撫盛應期檄知府李熙修之三年知府
彭辨之繼完其工萬歷二十二年知府林欲厦三十
二年知府黃琮各事修葺明末兵燬
國朝順治七年知府翟鳳翥請將淮藩廢址改建府學
陳弘緒記康熙元年知府于榮繚以石垣九年知府
王澤洪捐修有記十三年兵變復燬十八年知府黃
家遴重修有記三十二年知府李昉四十年知府李
繼勲四十六年知府郭一璐五十三年知府韓奕均
事修葺
社學詳見各縣
學田據府志無存
名宦祠祀顔真卿以下凡十五人
鄉賢祠祀張遐以下凡六十四人
忠義孝弟祠詳見各縣
鄱陽縣儒學
舊與州學共宋淳祐間縣令周還淳始就北門内州學
舊基剏之元至正壬辰兵燬明洪武五年知縣林
伯齡遷建於城北隅興賢巷帝師殿舊址知縣聶瞻
任勉相繼增葺宣德三年知縣雷升重修弘治間御
史王宗錫陳銓副使邵寶知府李復真知縣翁永年
從諸生請仍遷宋州學址顧清記正德間知縣陳良
翰重修李士實記知縣周震趙榮顯遞加葺治嘉靖
間知縣徐俊民增設號舍副使范輅市民居以廣學
基知縣蔣瑜莊思寬教諭俞應龍相繼修葺萬歷十
二年知縣程朝京移建明倫堂
國朝康熙元年守道高得貴知縣程世章重修知縣盧
元培鄧士傑踵修三十三年知縣范鍾重葺之四十
九年巡道龔嶸知府郭一璐知縣靳乾亨捐修五十
七年知府韓奕知縣吳廷案重修
社學七所
學田明崇禎間知縣饒震元置康熙間知縣靳乾亨
復置今無
名宦祠按縣志未立
鄉賢祠祀陶侃以下凡九人
忠義孝弟祠祀余廷讚一人
采芹亭宋時遷學於東湖濱築堤建亭毛滂有記
餘干縣儒學
舊在江濱唐開元二年縣令顧錫以水患遷縣左元和
元年李德裕重修宋嘉祐二年縣令江璞遷南隅
崇寧二年縣令吳與遷琵琶洲都隨記紹興十年縣
令杜師旦遷東湖即今所元元貞間陞為州學教
諭祝宜孫倡修李謹思記至元間知州烏樞修之至
正壬辰兵燬明洪武初知州侯彬重建四年復改
為縣學天順間知縣邵崑重修孫原貞記弘治間御
史王宗錫陳銓增葺蘇葵記嘉靖五年提學徐一鳴
遷東崗山三十六年御史徐紳捐金屬知縣陸鳳儀
改復東湖羅洪先記萬歷九年知縣劉諧重葺
國朝順治四年寇燬康熙六年知縣江南齡重建張貞
生記二十二年知縣吕瑋重修吕琨記二十四年知
縣張勱知修明倫堂四十四年知縣孫漢良四十六
年教諭甘顯祖五十四年知縣湯啓聲均事修葺
社學一所
學田一十畝零
名宦祠祀王弘以下凡四十五人
鄉賢祠祀吳昺以下凡三十二人
忠義孝弟祠祀徐鐸以下凡十九人
射圃在泮池右
樂平縣儒學
學在縣治東宋熙寧五年縣令范鍔建劉定記淳熙間
縣令程鎡葺之紹熙三年縣令楊簡擴其制自為記
元元貞間陞為州學知州劉吉創建慈湖遺書閣
至正壬辰兵燬明初仍改縣學知縣曾宇春縣丞
蔣惟賢始建未完十五年知縣丁宜民成之夏伯時
記宣德七年知縣楊志重修正統十三年知縣王容
修明倫堂成化丁未燬於火弘治二年僉事羅九鼎
知縣趙錡創新之程楷記隆慶二年知縣程沂新泮
池黎澄記萬歷間知縣金忠士重修劉應麒記
國朝順治二年寇燬八年知縣王德明重建范文程記
康熙十年知縣王道隆重修十三年復遭兵圯十八
年知縣宋良翰重修三十八年知縣荆毓鳳四十一
年知縣石為崧四十八年知縣李延埰均修之
社學三所
學田嘉靖間知縣龐尚鵬置見存九十七畝零
名宦祠祀韓當以下凡三十二人
鄉賢祠祀洪皓以下凡二十八人
忠義孝弟祠祀姜崌以下凡二十二人
射圃在南州
弦歌樓天順間知縣鄧冕建
浮梁縣儒學
舊在縣西北宋元豐間縣令張景修徙於東南即今所
乾淳後縣令劉三戒新之自為記淳熙間縣令徐暉
趙善著相繼修嘉泰間縣令趙汝衡構齋廡開禧間
縣令趙汝清增學田新講堂德祐乙亥兵燬元至
元間縣尹萬聚重構堂廡李年記皇慶二年縣尹郭
郁重新鄧文原記至正壬辰兵燬明洪武初知州
衡原政知縣王文德先後建宣德三年知縣曹鼎建
明倫堂方尚與記正統十二年知縣趙應修之成化
七年知縣張俊重修毛㒜記弘治己未火知縣左輔
重建邵寶記嘉靖二十一年知縣汪宗伊重新盧瓊
記隆慶二年署縣通判胡文遠修明倫堂萬歷間署
印通判談一經張璇知縣林宗載先後加修
國朝康熙九年知縣王臨元重修二十九年知縣陳惪
敏建啓聖祠四十五年知縣高登第四十七年教諭
魯琰五十三年署縣祝廷芳五十五年知縣杜藴璣
均事修葺
社學四所
學田萬歷間知縣周起元捐置及義民李日修輸助
見存田一十三畝
名宦祠祀金安以下凡二十四人
鄉賢祠祀程瑀以下凡三十五人
忠義孝弟祠祀程瑀以下凡十四人
射圃在學東
宸奎閣宋淳祐間縣令吳泳建
德興縣儒學
學在文明門内寶賢坊宋治平間創始熙寧六年范峋
記乾道三年縣令曾光重修元大德間主簿錢處
仁剏修未竟縣丞陳德新增修徐明善記至正壬辰
兵燬明洪武三年知縣辜臯草創知縣陳世能郭
文進繼葺之尋火天順四年知縣吳繹思縣丞陳敏
新復修夏寅記弘治間又火僉事羅九鼎督縣新之
嘉靖間知縣許公高廖賓相繼修葺戴儒記萬歷二
十八年知縣丁如臯重修祝世禄記明末傾圮
國朝順治六年知縣郭振鷺重修教諭周學鵬繼葺之
自為記康熙十一年署縣同知范文英再修自為記
二十二年知縣吳啓新重建啓聖祠
社學一所
學田嘉靖間知縣許公高萬歷間知縣黃金色捐置
見存田七十七畝有竒
名宦祠祀張讜以下凡三十四人
鄉賢祠祀董全禎以下凡五十七人
忠義孝弟祠祀董全禎以下凡十人
射圃在學西康熙間訓導嚴濟明重闢
范文正祠宋時建
叢桂亭隆慶間知縣孫汝賓建
安仁縣儒學
學在縣治東育材坊宋建炎間知縣汪杞建開禧初縣
令劉強學置學田自為記元至正壬辰兵燬庚子邑
人平章王溥重建明洪武二年又火知縣李思信
蘇瓚相繼修八年知縣閻弼建堂齋二十七年知縣
李琛置廨宇正統九年知縣項備修之景泰三年巡
撫韓雍莅學闢民地以廣學基嘉靖間知縣陳朝慶
羅汝經重修蘇祐記隆慶間知縣謝汝韶李華春再
修徐栻記崇禎間知縣熊兆禎復修明末兵燬
國朝順治初年知縣李一元葺之十一年知縣王㻂奉
興屯道翟鳳翥檄重建康熙四年知縣程瀚重修史
彪古記甲寅兵變復圮知縣胡績顯重修三十六年
知縣祖彭三十八年知縣徐弘緒均修之歲久圮雍
正三年知縣李登瀛倡捐重建規制大備
社學二所
學田宋邑令劉強學明邑人張鉞各有記今無
名宦祠祀蔣靜明以下凡九人
鄉賢祠祀湯漢以下凡十二人
忠義孝弟祠祀張日新以下凡六人
三台亭明知縣張允紳建
萬年縣儒學
初在縣治西明正德十年始立縣副使許廷光建萬歷
四十三年知縣顧原成遷於縣治東蔡毅中記明季
兵燬
國朝順治九年知縣張德亨復建扵縣西舊址康熙四
年知縣魯子球又遷於縣東翟世琪記十三年寇燬
二十年知縣柯彦芳復遷於縣治東舊址詹惟聖記
四十八年知縣王之植重修歲久傾塌雍正七年知
縣汪蓉照重建
社學二所
學田明兵道許(闕)置教諭王鑾記見存田三十四
畝有竒
名宦祠祀陳金以下凡八人
鄉賢祠祀柴中行以下凡五人
忠義孝弟祠祀王維貞以下凡四人
射圃在文化街南
南康府儒學
舊在城西門外宋紹興間知軍事徐端甫遷於福星門
内改報恩院為軍學即今址淳熙間朱子知軍事繪
像於壁置祭器建五賢濓溪二祠於講堂之側嘉定
間知軍事黃桂撤而新之元末燬於兵明洪武三
年知府安智重建永樂間教授翁宗言建明倫堂正
統間知府翟溥福陳敏政均修天順間僉事余複重
修成化間知府許顒大新之謝一䕫記知府曹凱修
齋廡弘治三年知府郭瑨置樂舞器張元禎記十一
年知府劉定昌重修蘇葵記正德十六年知府張愈
嚴重建萬歷十九年知府田琯又新之高嬴記知府
彭夢祖建尊經閣自為記知府葉雲仍修明倫堂自
為記
國朝順治十四年知府薛所習重修康熙十二年知府
廖文英再修十三年寇變傾圯知府倫品卓募修五
十八年巡撫白潢捐俸檄護府知縣毛德琦重修
社學詳見各縣
學田萬歷間知府田琯置今無
名宦祠祀程師孟以下凡三十六人
鄉賢祠祀陶侃以下凡二十人
忠義孝弟祠詳見各縣
二賢祠朱子建祀濂溪配二程子後改祀濂溪朱子
王禕記
五賢祠朱子建祀陶潛劉渙渙子恕陳瓘李常
文昌閣宋知軍趙彦騠建明朱國祚有記
星子縣儒學
學在縣治東宋紹興間知軍徐端甫建於城西門外舊
軍學故址(按林志豫章記皆云遷徙不常修葺歲月失考)元末兵燬明洪
武四年知縣朱敏創於舊水軍萬戶府遺址知縣邵
進誠教諭方杜林繼葺成化七年御史金忠偕知府
許顒修葺未備解任去九年知府曹凱克竟其業復
買地拓基規制一新彭教記正德七年知縣崔孜建
兩齋嘉靖元年知府張愈嚴重修隆慶間參議馮謙
重建明倫堂尊經閣徐爌記萬歷十九年知府田琯
加修鄒元標記四十一年知府費兆元以學基低窪
議遷巡道葛寅亮邑紳吳道長捐資於余家塘即今
所
國朝康熙十年知縣劉瑆重修五十六年知縣毛德琦
捐俸大新之
社學四所
學田萬歷間知縣吳福置今無
名宦祠祀季遹以下凡三十一人
鄉賢祠祀陶潛以下凡四十人
忠義孝弟祠祀黃直以下凡二十五人
都昌縣儒學
舊在縣東南絃歌坊唐咸通中縣令陳昇建宋因之
元泰定三年縣尹段完澤教諭宋守正鑄祭器置學
田至元五年縣尹于友信教諭宋釗重修虞集記元
末兵燬明洪武初知縣周象賢改建縣治東十六
年知縣陳敬中復遷於故址三十一年知縣洪俊遷
明倫堂於殿西正統五年知縣劉灝建堂齋天順間
知縣湯倫重修陳敏政記成化十年知縣吳紳重建
明倫堂弘治十五年王珀修齋廡膳堂正德間知縣
徐冠徐越相繼增葺嘉靖間知縣王中縣丞顧璣署
縣同知劉欽通判梁典前後增修四十三年知縣吳
英建號舍置學田鄒一麟記萬歷十一年文廟災知
縣王天策改移治西新開寺有記二十一年知府田
琯令知縣葉應軫重修四十二年諸生以八科不雋
請於巡道葛寅亮知府費兆元各捐資遷於小南門
外余應桂記崇禎十三年復遷於城内舊學基
國朝順治五年燬於寇康熙九年知府廖文英知縣李
翼凡仍改建於小南門外十一年工竣二十二年知
縣曾王孫重修五十四年以邑人邵良傑等呈請知
縣沈有瀾改建於金街嶺
社學二所
學田明知縣吳英陳舜咨縣丞柴大吉胡天禄教諭
鄒一麟訓導孫校康天衢主簿陳廷楠典史朱邦
智先後捐置見存田一十一畝零
名宦祠祀崔迅以下凡二十八人
鄉賢祠祀陶侃以下凡一十二人
忠義孝弟祠祀劉彦誠以下凡一十三人
射圃在舊山川壇基正德間知縣徐冠建
建昌縣儒學
學在縣治西宋崇寧間建於縣治東紹興間兵燬徙於
縣治旁慶元初縣令許錫遷今址王容記元元貞
元年陞為州學至元二年知州孫輔臣董修虞集記
明復為縣學洪武五年知縣倪恭重建景泰二年
知縣潘彜主簿陳璘相繼修蕭鎡記成化六年知縣
羅獻大新之張元禎記弘治間副使邵寶知府劉定
昌重建堂齋知縣李如珪繼修萬歷間圯知府田琯
檄知縣蔡存仁重建天啓元年知縣羅尚忠遷於修
江橋北
國朝康熙五年知縣馬驊訓導周曰鼎重修十一年知
縣李道泰修櫺星門啓聖祠雍正八年知縣楊瓚修
葺
社學六所
學田明通判梁典申詳知縣蒲秉權清查凡八十六
號見存田六十畝有竒
名宦祠在戟門左所祀姓名縣志失載
鄉賢祠在戟門右所祀姓名失載
忠義孝弟祠祀司馬暠以下凡十人
射圃在儀門東永樂間知縣林槐建
安義縣儒學
安義學明正德十三年巡撫孫燧奏建縣始立通判蔡
讓知縣熊价董其事嘉靖十五年知縣蕭聰修二十
八年知縣高陽重建王應春記崇禎十一年提學侯
峒曾遷學改向知縣黃瑤捐修劉同升記十三年知
縣張士祥復遷明倫堂於大成殿後明季傾圮
國朝康熙十一年知縣陳㻶重修沈懋賡記五十年知
縣王弘熙重修
社學一所
學田二頃二畝有竒
名宦祠祀申稷以下凡二十人
鄉賢祠祀司馬暠以下凡十二人
忠義孝弟祠祀徐碭王廷憲二人
射圃在學西北隅
九江府儒學
學在府治西南蓮花池宋開禧間州守余崇龜建元
至元六年總管劉恒增葺至正間燬兵明洪武元
年知府龔琬仍舊址重建二十年知府黃惟清修之
尋圮成化六年知府孫致中重建夏寅記二十二年
知府趙祺重修弘治二年知府童潮加修正德八年
知府李從正再修王瓚記正德十五年戶部主事鄭
汝美𣙜商於此置樂器邢纓記嘉靖六年知府馮曾
以宸濠兵燹後捐俸大新之陸鈛記崇禎六年知府
哀燿然命教授于樹勲重修趙光汴記
國朝順治五年燬於寇六年教授徐翀詳請巡道薛柱
知府周璜各屬員捐修王一翥記十三年知府王孫
章再葺康熙十一年知府江殷道增修文德翼黃雲
師均有記三十年知府朱儼捐修雍正八年副使劉
均知府蔡學灝重修
社學詳見各縣
學田明教授史智以弟子䞇市義田余世盛記今存
田七十五畝有竒
名宦祠祀灌嬰以下凡一百四十人
鄉賢祠祀陶潛以下凡六十八人
忠義孝弟祠詳見各縣
射圃在學西隅蓮花池上
青雲樓在泮池右
德化縣儒學
學在府治南縣治東宋慶歷間置於縣治東南岳鄂王
池右崇寧間縣令楊春遷今所元至元三十年總
管趙瓛新之至正壬辰兵燬明洪武七年知縣陶
遂即舊基重建十二年知縣楊玘增修舊學門東向
正統元年知縣馬驄改南向景泰間戶部主事李蕃
復移學門於舊向擴堂後地戶部主事馬訓龐崇議
員外黃紹參議陳珪相繼葺之天順間知縣陳敏重
修成化間知府謝峻重建夏寅記知府趙祺童潮知
縣王琦先後加修弘治七年教諭邵清請改學門復
南向正德八年知縣姚永增修提學李夢陽議遷於
前數百步以宸濠兵阻嘉靖元年提學邵銳以教諭
楊喬請遷之七年知府馮會修寇天與記二十八年
知縣廖士衡大新之余文獻記四十一年知縣陸
修勞堪記明末兵燬
國朝順治十六年推官胡宗虞知縣徐弘美重修文德
翼記康熙五十七年知縣張近光捐修
社學六所
學田七十八畝有竒
名宦祠
鄉賢祠俱在學右所祀姓名與府學同
忠義孝弟祠祀許祚以下凡二十有三人
司馬温公祠祀晉江州刺史温嶠
(按提學李夢陽作祠祀辨云德化儒學從來故冇司馬温公祠司馬温公者晉司馬温公嶠也嶠嘗)
(為行軍司馬後刺江州於是立祠祀之而稱司馬温公云後人不察遂以官為姓而以姓為諡曰宋)
(司馬温公光祠觀此則天下之訛謬可勝道哉)
大魁樓嘉靖間知府馮會建
德安縣儒學
舊在學東北隔溪流半里許宋治平間縣令張伯樂徙
縣東南崇寧間縣令周池因地隘以智惠寺易之即
今所淳熙八年縣令劉光廸重修元至大四年主
簿丁英重修至正壬辰兵燬明洪武七年知縣馬
衮仍舊址重建天順間圮於水遷入縣治内嘉靖元
年知縣梁一桂廣泮池甃以石教諭章琥構講堂號
房柳邦傑記十九年風雷傾折知縣姚繼律重修萬
歷五年知縣劉鍾以形家言改東向九年知縣張咸
熙以科第寥落仍遷於河東勞堪記三十六年知縣
馮順宣修之
國朝順治五年寇燬康熙七年知縣張偀重建五十年
知縣蕭彬倡修
社學一所
學田知縣蔡元偉胡廷順教諭楊暉各捐置又申曾
尚萬開墾田詳縣志見存田三十一畝零
名宦祠祀劉允廸以下凡九人
鄉賢祠祀江夢孫以下凡七人
忠義孝弟祠祀陳伯宣以下凡十人
射圃在號舍右
觀我亭嘉靖間教諭章琥建
瑞昌縣儒學
學在縣治西宋慶歷間建於瀼溪之旁嘉泰三年縣令
洪均偲改今所朱質記元至順四年總管陳元愷
同達嚕噶齊伊埒瑪勒丹重修吕光發記至正壬辰兵
燬明洪武四年知縣黃顔即故址重建十五年知
縣劉從增修弘治十六年御史林俊僉事沈元以舊
學臨市囂隘改於縣治後邵寶記正德二年知縣黃
源大置祭器鑿泮池嘉靖二年僉事林大輅即學東
南隅為尊經閣九年知府馬紀復遷於舊基王廷陳
記遷後人文少衰署縣通判葉朝榮謀遷未果萬歷
間福清當國念曾隨父朝榮任肄業其地因移文撫
按下縣起工廟廡堂閣煥然一新
國朝順治二年兵燬十五年知縣李芳春卜基重建文
德翼記十八年知縣劉景高增修康熙十二年知縣
江臯詳請遷復故址五十四年知縣郝之芳重修
社學一所
學田巡道陶發絶軍戶内田地又買民田入學萬
歷九年丈量繪圖造冊給發收租江一鵬有記見
存田六十八畝有竒
名宦祠祀洪均偲以下凡二十人
鄉賢祠祀元結以下凡十五人
忠義孝弟祠祀吳鈞一人
射圃在文廟旁
文明樓嘉靖間通判杜學詩建
湖口縣儒學
學在縣治東北真如寺故址宋建於下鐘山房元因之
至正壬辰兵燬明洪武二年知縣郝密徙建今所
宣德三年知縣趙誠重修正統十四年知縣廖綱再
修景泰二年知縣謝和重建正德十五年知縣章元
梅闢後山以廣之功未竟嘉靖二年提學周廣同知
范初知縣傅雲繼成之二十六年巡按傅鳳翔修葺
段孟賢記三十八年知縣沈詔建石坊萬歷間知縣
林翹楚改建明倫堂許汝魁記崇禎元年署縣推官
唐啓泰重修葉初春記知縣劉延漢郡丞楊學孔修
尊經閣王思任記
國朝順治二年兵燬康熙二年知縣喬鉢重建七年知
縣范之煥增修規制略備雍正七年知縣許涵捐貲
建尊經閣
社學二所
學田嘉靖間知縣李欒沈詔先後勘置見存田三十
二畝有竒
名宦祠祀陶潛以下凡十人
鄉賢祠祀馬適以下凡十一人
忠義孝弟祠祀王恕以下凡二十二人
射圃在縣治南嘉靖間知縣沈詔重建
青雲樓隆慶間提學邵夢麟建順治二年兵燬十四
年署縣通判閔子竒重建
魁星亭崇禎間教諭陳思謙建
彭澤縣儒學
學在府治西鳳凰山下宋慶歷間建於崇儒坊去縣南
半里元至元四年縣尹王國輔修之至正壬辰兵
燬明洪武初知縣安泰重建正統間知縣鄧周修
成化間知縣凌杞徐俊相繼增葺弘治十六年巡撫
林俊提學邵寶從諸生請徙今所邵寶記正德十六
年知縣曾棠重修嘉靖七年知縣柯遷建敬一亭十
二年知縣戴璋增修四十四年參議馮謙檄知府郭
希泰充拓之雷禮記萬歷三年知縣雷時敏重修勞
堪記九年署縣通判葉朝榮加修
國朝順治初年寇燬十二年知縣董襄重建康熙八年
知縣李遙增建二十一年提學高璜知府陳秉化知
縣王廷藩重修熊一瀟記
社學五所
學田按縣志在項家山長樂坂湖西壠等處其官助
民捐已失考見存田六畝零
名宦祠祀姓名未詳
鄉賢祠祀姓名未詳
忠義孝弟祠祀顔希孔以下凡九人
射圃洪武間知縣黃安泰建遷學後廢
稽古亭宋尉石振建元焦良輔修之今廢
春風堂明洪武間主簿孔希直建
一寄亭明教諭張一言建
文昌祠明知縣雷時敏建
南安府儒學
南安學宋淳化間建於城東咸平元年遷於城内祥符
二年又遷於城南熙寧八年知軍程敏政復遷城東
彭汝礪記紹聖初知軍曹登始大之蘇軾記紹興十
年知軍舒億復遷於城南二十八年知軍李聞之復
遷城東故址即今學鄒敦禮記淳熙間廟圮知軍趙
孟□重建歐陽守道記慶元間鎮守孟公重修郭應
龍記元大德間總管王虎英重建泰定間總管趙
仁舉至正間總管母珌俱事修葺明洪武二十二
年知府李博文重新之景泰五年知府金潤重修天
順三年併大庾學入府學知府姚旭重修蔣銘記成
化十五年章水齧前岸知府張弼砌石障之正德五
年知府季斆重修湛若水記嘉靖八年知府何瑤重
葺二十七年知府陳堯修新之劉節記萬歷間知府
陳誥商文昭相繼修崇禎間圯知府廖鵬舉重建侯
峒曾記
國朝康熙九年巡撫董衞國知府李世昌重修二十二
年知府馬化龍葺之四十八年知府陳奕禧同知遲
維璽重修王思軾記五十六年知府蕭義宗重葺歲
久傾塌雍正七年知府張淮遷建城内濂溪書院故
址規制大備
社學詳見各縣
學田據府志計租一百二十七石今無
名宦祠祀劉泊以下凡三十四人
鄉賢祠祀盧汝舟以下凡二十九人
忠義孝弟祠詳見各縣
射圃在大庾縣舊治側
奎星閣雍正七年知府張淮建
大庾縣儒學
學在府學左宋慶歷間建後改於縣治西南元至元
間為水齧徙於府學東北總管張昉偕邑教諭陳幼
實修之傅商俊記明洪武三年知縣張崇明大新
之天順三年知縣蘇元洪以庾邑小賦税不足請併
歸府學萬歷十五年知府葉明元議復立學建於故
址自為記尚與府學共廟
國朝康熙三十九年知府祝鍾賢同知朱三錫知縣楊
允中倡捐重建禮殿兩廡五十四年知府蕭義宗率
屬捐修
社學七所
學田據縣志計租四十石零今無
名宦祠祀劉泊以下凡四十五人
鄉賢祠祀盧汝舟以下凡二十八人
忠義孝弟祠祀譚翼以下凡六人
南康縣儒學
舊在縣治南宋景祐初縣令陳升之改建於傳法院之
左建中靖國間縣令胡晉侯遷於城外東南隅即今
所紹興十三年縣令李能一新之其後縣令何璉熊
以新黃由庚曾三復李秩張霆及邑簿陳垓相繼增
修縣令胡夢良鑿石築江岸以固學基紹定間縣令
梁現增修元大德十一年縣尹秦忠翊教諭何光
範重修時直學郭壽老之父必發輸鈔一千五百緡
有司表其門艾幼玉記至正七年塔爾沁多卜丹復修
張知止記明洪武二年知縣周以中新之永樂十
四年教諭陳賢捐修王進記天順二年知縣任燦重
修自為記成化十九年知府張弼改建明倫堂曾翬
記弘治十四年署印通判馬伯昂修之正德十年知
縣黃璋復修十二年副使楊璋遷明倫堂於大成殿
後嘉靖四年副使林大輅檄署丞唐盛修置祭器劉
節記推官謝灃知縣高萼曾廸倪民望相繼修葺萬
歷間知縣沈肇元重修甘士炌記
國朝順治初年寇燬十四年知縣鄭思魯草創康熙八
年知縣陳暉修復舊觀四十四年知縣申毓来重修
董佩笈記四十九年知縣申毓来重葺
社學五所
學田無
名宦祠祀陳升之以下凡八人
鄉賢祠祀劉元亨以下凡二十一人
忠義孝弟祠祀蔡運以下凡三人
王公祠正德年建劉節記
上猶縣儒學
舊在縣右西街宋慶歷間建在縣北紹興間縣令孟叔
拳創扵縣東胡敦實徙於東南淳熙間縣令鮑升之
建於縣西屢遷無常後罹兵燹元至元十二年邑
簿黃桂開復建二十一年憲使劉益齋典教李挺炎
恢復學基明吳二年乙巳縣尹劉天錫增建至洪
武二年詔天下立學適上猶學工竣何初記十二年
知縣陳震繼修成化六年知府姚旭十六年知府張
弼相繼修嘉靖三十三年知府何文邦再修後知府
林介檄知縣何鑰改建東門外陳嶺上隆慶五年知
縣吕元聲改遷於城南萬歷十年知縣王嘉會又遷
西門外飛鳳山麓三十三年巡撫李汝華檄道府行
縣遷復今所即淳熙故址也後三年署縣同知盧洪
夏落成之譚一名記
國朝康熙十二年知縣楊榮白重修十五年寇燬三十
三年知縣章振萼重建自為記
社學一所
學田元孔思文有恢復學田記今無
名宦祠祀李申巽以下凡八人
鄉賢祠祀盧光稠以下凡十二人
忠義孝弟祠祀李梓發以下凡九人
射圃弘治間撤龍歸寺為之王鑾記
崇義縣儒學
學在縣治東明正德十一年都御史王守仁奏建規制
與府學同嘉靖十三年知縣高亮重修王鑾記三十
五年知縣劉鑰再修萬歷間知縣王廷耀建敬一亭
知縣陸夢祖開泮池知縣林際春建尊經閣四十七
年知縣林大佐增修鄒元標記
國朝順治十七年知縣甘爾翼教諭張世緯捐俸修之
康熙十年知縣何道行重修十三年寇燬二十一年
知縣梁爾壽重建二十七年訓導劉凝加修四十八
年知縣程之璋捐修五十五年知府蕭義宗加葺之
雍正五年知縣汪濂修葺
社學一所
學田據縣志田租三十五石圍塘二口今無
名宦鄉賢祠俱未立
忠義孝弟祠祀蕭士維以下凡三人
王文成公祠在明倫堂西
贑州府儒學
初在澄清坊宋慶歷中建治平間提刑蔡挺州守元積
中徙建於豐樂寺王安石記紹興中火州守趙善繼
修宋末燬元分省左丞董士選重建至元間右丞
賈鹿泉修之至正三年達嚕噶齊呼圖勒丹重新尋
圮明吳元年甲辰參贊贑衞郎中張民曕知縣崔
天錫陳益民再建永樂間知府王燧張珂重修宣德
間僉事王繼知府陸演同修景泰間知府仇鎮彭英
張瓚相繼修葺成化四年知府曹凱改建於景德寺
彭時記嗣後巡撫金澤知府邢珣共新之嘉靖元年
尊經閣圮知府羅輅重修四十一年巡撫陸穩從諸
生請改遷於紫極觀羅洪先記萬歷十八年知府黃
克纘重修張位記
國朝順治初寇燬十七年巡撫蘇弘祖重修康熙十二
年巡道姚啓盛又修之三十九年知府謝錫袞重修
五十五年知府黃汝銓捐修雍正九年知府魯之裕
重修
社學詳見各縣
學田嘉靖間巡撫周用知府王世芳發籍沒官田價
置買府學與贑縣兩庠均收詳縣志今府學無
名宦祠祀張署以下凡四十人
鄉賢祠祀鍾紹京以下凡十四人
忠義孝弟祠詳見各縣
王文成公祠中有石刻公像及贊張位記
奎文樓在學門右宋為御書閣元改名奎文
贑縣儒學
舊與府學共廟宋皇祐初縣令王希始建孫明復記紹
興二十二年火縣令黃文暠重建慶元嘉泰間縣令
司馬邁董南一增修周必大楊萬里均有記元末年
廢明洪武間知縣崔天鍚陳益民陸賢均修之永
樂間知縣李顯宣德間知縣李素景泰間知縣邵昕
相繼修葺成化四年知府曹凱同府學改建於景德
寺楊守勤記崇禎十三年巡撫王之良從諸生請改
建於鬱孤臺下廟制悉備
國朝順治初寇燬康熙三十三年知縣曹炯曾倡修三
十九年贑南道劉蔭樞重建尊經閣明倫堂五十五
年知府黃汝銓知縣張瀚捐修
社學五所
學田見府學今存田七十八畝零
名宦祠祀文天祥以下凡十四人
鄉賢祠祀謝俊以下凡十六人
忠義孝弟祠祀謝俊以下凡三人
報功祠祀王守仁後巡撫喻智以贑守邢珣配享鄒
守益記
雩都縣儒學
初在縣西一里宋天聖間縣令陳希亮建景祐間縣令
陳槖徙於城北至和間縣令陳用之徙於縣治東南
建炎間兵燹紹興八年縣令董逵重建元至正間
縣尹孫元杰改建於縣治西北隅大德至順間縣尹
曹勲施德遠相繼修之明洪武間知縣徐遜重建
永樂間知縣李訥修正統間署印縣丞蔣逵加修弘
治間副使張璁增建黃仲昭記知縣高顒建明倫堂
鄭紀記正德五年災知縣劉天錫遷建於紫陽觀基
規制宏麗袁慶祥記嘉靖十九年諸生袁淳等請之
撫按命知縣蔡泂復遷於舊址天啓五年知縣楊大
名即布按分司故址改建崇禎十年知縣鄭楚勲仍
遷舊址
國朝順治十年知縣何鏗修葺十六年知縣李祐之增
修康熙四十六年知縣盧振先五十四年知縣章煜
各加葺之年久圮雍正八年署縣事劉鎬議建
社學二所
學田在郭村梓山長灘并魚塘山場官助民捐失考
見存田二十一畝零
名宦祠祀陳希堯以下凡一十八人
鄉賢祠祀陳方期以下凡一十六人
忠義孝弟祠祀李復原以下凡三人
射圃在西門外
文昌祠崇禎間知縣鄭楚勲建
信豐縣儒學
學在縣治東南宋景德中縣令方恬始建紹興間知縣
彭令張廉張琯陳梓相繼成之元大德間縣尹李
杲新之至大至正間縣尹吕天倪崔思孝前後修葺
明洪武初知縣趙仕宏重修永樂間知縣張穎再
修景泰間僉事徐復檄知縣駱子麟增修龍霖記成
化間參議林同副使莊恭徐完繼修弘治間火副使
張璁檄知縣倪俊鼎建王臣記正德十一年復火副
使楊璋重建唐錦記嘉靖十九年明倫堂圮署縣同
知張銓改修薛甲記萬歷五年知縣劉一德重修俞
獻可記明末寇燬
國朝順治間知縣吉允廸創建如制知縣陳誥繼之康
熙十五年寇燬知縣張輔辰重修二十年知縣黃惟
桂三十八年知縣何震五十六年教諭裘吉光等均
事修葺
社學二所
學田二十一畝有竒
名宦祠祀方恬以下凡十九人
鄉賢祠祀黃閏以下凡十三人
忠義孝弟祠祀黃學文以下凡四人
陽明先生祠嘉靖間知縣黃明通建
興國縣儒學
初在縣南門外宋太平興國七年建治平間縣令柯述
(林志作何述)遷於縣北紹興十三年縣令韓暉遷西隅不
稱又遷北隅即今所乾道間縣令徐相穆淮淳熙間
縣令雷封紹定間縣令蔡世美相繼修葺端平二年
縣令趙時重新蕭崱記元至正間縣尹陳文彬修
劉崧記明洪武間知縣賈思復重修陳謨記宣德
七年知縣伍善再修胡儼記景泰間巡撫韓雍檄訓
導陳鶚重修廖莊記成化九年知縣章廷圭撤而新
之張元禎記正德間知縣曾選黃泗知府邢珣相繼
葺治嘉靖四年副使林大輅檄修陳昌積記三十一
年推官許鑰從諸生請再遷南門外張烜記四十年
燬於寇四十一年知縣陳簡復移建故址隆慶二年
知縣盧晉修之萬歷三十九年知縣吳宗周重修天
啓三年知縣劉清遷於城内大乘寺
國朝順治五年寇燬十三年知縣黃之麟重修康熙十
三年復寇燬二十年知縣黃維桂重建
社學二所
學田有蛟湖塘地詳豫章書今縣志缺
名宦祠祀程珦以下凡二十人
鄉賢祠祀鍾紹京以下凡十人
忠義孝弟祠祀吕叔素以下凡十五人
三程祠咸淳間知縣錢益作大中祠於明倫堂右李
昌吉記萬歷間知縣何應彪改為三程祠葉向高
記
文信國祠明知縣何應彪建
王文成祠何應彪建
會昌縣儒學
舊在縣治西北隅元至正間知州常方壺修葺明洪
武元年知縣張桂因舊學卑隘遷縣治東北二十五
年災永樂元年知縣王文孜重建知縣許庸胡淳相
繼修葺成化十八年知縣梁潛購千戶故宅廓新之
張元禎記嘉靖元年邑士賴元捐資遷建嶺北萬歷
四十三年知縣冐夢齡復新之郭子章記
國朝順治五年寇燬七年知縣王洵重建易學實記康
熙八年知縣王凝改向重建張貞生記後知縣陳應
銓董霔相繼修之三十三年知縣陳應銓捐葺四十
五年督學劉琰檄修
社學二所
學田據縣志租銀二兩
名宦祠祀文天祥以下凡五人
鄉賢祠祀尹天民以下凡四人
忠義孝弟祠祀金顯隆以下凡六人
射圃在舊學基
寧都縣儒學
舊在縣治東宋崇寧間縣令胡邃遷於縣治東隅紹興
間署縣令梁岳遷城隍廟右僉判余思忠復徙崇寧
故址紹定間攝縣事贑東尉趙紃夫遷西城門外
元至元間宣差常公卓郭勒岱重建宋叔度記延祐
乙卯火伊蘇巴哈重建至正初縣尹胡秉彜修明
洪武十九年邑人彭祥重修弘治間知縣金瀾增修
正德十三年知縣王天與徙建南城内崇福寺基萬
歷三十二年知縣林挺改建秋城門外啓禎間知縣
游鳳翔署印同知艾應甲相繼修之
國朝順治初寇燬康熙三十七年知縣王懋德重修
社學四所
學田萬歷間知縣林挺捐置見存田三頃一十五畝
有竒
名宦祠祀王揆以下凡三十六人
鄉賢祠祀廖偃以下凡三十二人
忠義孝弟祠祀胡埜以下凡十七人
安遠縣儒學
初在縣治東宋慶歷四年建紹興三年縣令王澹遷於
興慈寺嘉定間縣令陳璞重修元大德間縣尹趙
敏徙今所元末兵燬明洪武間知縣周泰重建永
樂間知縣林性修之正統間知縣黃振重修弘治間
知縣甘文紹加葺正德五年通判徐珪教諭林克立
撤而新之嘉靖十三年巡撫陳察檄知縣周鉞重建
萬歷二十二年知縣朱之楨捐買隙地開泮池三十
五年知縣區大樞改向重修鄒元標記
國朝順治初年寇燬教諭萬封祝蕭韶相繼募修康熙
二十二年教諭劉為先修葺有記五十三年訓導賀
俊重修
社學五所
學田明巡按蕭端批給又知縣周㫤續置生員龔高
等捐輸今無
名宦祠祀陳剛中以下凡十一人
鄉賢祠祀唐均弼以下凡六人
忠義孝弟祠祀邱紳以下凡八人
射圃在學左
瑞金縣儒學
學在縣治西宋崇寧間徙於縣東復徙縣北紹興間縣
令郭貽仲再徙縣右乾道間縣令孫詔修葺元至
正九年縣尹曾仕魯復修邑人鍾富助修明洪武
間教諭陳高重修正統十四年火景泰五年知縣徐
安重建弘治間知縣李綸徙於東嶽廟即今綿江書
院嘉靖三年知縣鄧杞徙復故址李文貴記隆慶五
年知縣吕若愚拓而新之潘季馴記萬歷間知縣禇
奎潘舜歷相繼修
國朝康熙二十年知縣徐友貞重修三十八年知縣田
俞再修雍正七年知縣謝汝賢修葺
社學一所
學田明知縣王鉞吕若愚潘舜歷相繼置見存田七
頃二十六畝
名宦祠祀王樞以下凡十二人
鄉賢祠祀馮祥興以下凡十人
忠義孝弟祠祀馮祥興以下凡八人
文昌閣在聖殿後康熙己卯年建
龍南縣儒學
舊在縣治東南宋元祐間縣令許彦光建元總管陳
讜縣尹鄭輪相繼修明洪武三年知縣莘持敬(林志)
(豫章書均作華持敬)重建十九年寇燬教諭陳九思議并入郡
學遂廢正統五年知縣唐瑜請復建學設官成化三
年復因寇燬遷入城中弘治十一年教諭甘應奎奉
巡撫金澤檄修有記隆慶五年知縣王繼孝改遷扵
城南隅有記萬歷四十七年知縣高期修之崇禎四
年知縣卓震重建明倫堂
國朝順治五年寇燬十二年知縣賈程誼修復舊制有
記
社學一所
學田明義民廖尚化捐周儲記見存田九十一畝有
竒
名宦祠祀曾篚以下凡十六人
鄉賢祠祀楊國忠以下凡十八人
忠義孝弟祠祀鍾克俊以下凡三十六人
文昌閣萬歷間知縣高期建
石城縣儒學
初在太極觀東宋紹興四年縣令李杞建慶元三年縣
令黃岌徙於郭頭嘉定五年縣令鄭行可遷迎恩坊
元至正庚子兵燬明洪武二年主簿吳敬重建
九年知縣喬樹遷孝義坊十二年知縣邵子敬(豫章記作)
(趙子敬)又徙忠節坊弘治四年副使張璁因訓導魏偁
請遷入城小西門内正德十一年大水學圮十三年
巡撫王守仁兵備楊璋因教諭金祥請仍遷北門外
舊址嘉靖三十二年教諭周坦以廨舍在城文廟在
城外非禮謀於知縣莊嚴仍遷入城内萬歷三十年
知縣唐元嘉捐修三十二年知縣黃廷鳳訖其工
國朝順治戊子己丑間盡燬於寇知縣董應譽郭堯京
相繼落成康熙四十六年知縣陳嘉遷移建小西門
舊址
社學一所
學田明邑紳熊思化庠生黃一棟捐助見存田三十
八畝零
名宦祠祀伍誥以下凡二十一人
鄉賢祠祀陳恕以下凡七人
忠義孝弟祠祀劉元杰以下凡十六人
定南縣儒學
學在縣治左明隆慶三年巡撫張翀知府黃扆建嘉靖
間巡撫殷從儉檄知縣陳範重修萬歷間知縣章聯
州再修郭子章記
國朝順治初寇燬十四年知縣祝天壽重建嚴正矩記
康熙十五年復燬於寇十七年知縣林堪重修三十
二年知縣吳邇立再修五十五年知縣陸逢寵重修
社學二所
學田據縣志缺見在田三十二畝有竒
名宦祠祀陳瀾等凡五人
鄉賢祠祀胡漣等凡四人
忠義孝弟祠祀楊伯顒以下凡二十三人
射圃在明倫堂右
長寧縣儒學
初在縣東門内明萬歷四年知縣沈文淵教諭陳九韶
始建於東門内知縣黃源繼竟厥工明末傾圮
國朝康熙九年知縣井□同訓導程良佐重修十八年
遷建縣治右二十六年知縣陳曰吕教諭吳用倡議
遷復故址四十四年教諭賴士炳重建明倫堂五十
五年署縣高成齡捐葺
社學一所
學田明知縣沈文淵置黃源記見存田八畝零
名宦祠祀沈文淵黃源二人
鄉賢祠祀闕
忠義孝弟祠祀劉載永一人
貢院(附)
舊志江西向無貢院每於城東開元寺試士至宋宣
和元年始創於仙市坊尋燬於火仍試士於上藍寺
乾道四年戊子科帥守吳芾謀卜開元寺故址築之
後帥守李壽朋見試士二倍於昔又闢西北隅經蔵
寺廣重廊二百二十間咸淳七年庚午科漕帥方逢
辰更於東西增闢二門宋季廢元延祐元年改創於
琉璃門北至正壬辰兵燹明洪武初亦試士於上藍
寺二十九年按察使房安參政單玹度地扵東湖之
左得三皇廟故址請於朝而建焉永樂元年新建縣
權居其中至十八年乃建縣治於子城北永為貢院
趙瑄有記正德十四年己卯宸濠叛妨試事迨嘉靖
元年壬午屆期賓興湖水泛溢貢院卑濕巡按御史
程啓元詢謀撫鎮三司以宸濠陽春書院廢址高隆
爽塏足為課士之地而位向且值進賢門遂卜築之
時右布政蔣曙董其事先是宸濠信術士李自然言
省城東南有旺氣因築書院以當之方築時隣之父
老夢秀士濟濟出入其中至是果騐四年乙酉復當
試期監臨巡按秦鉞與巡撫陳洪謨更為增修經始
於春二月落成扵秋七月至嘉靖三十四年乙卯復
火後乃試於東湖貢院
國朝順治甲午巡撫蔡士英布政使盧震陽仍建於進
賢門内康熙二十年巡撫安世鼎復移創東湖貢院
故址其制周圍繚以棘垣前立頭門二門龍門中為
明遠樓樓北為至公堂堂後間以牆為紅門門内為
協一堂公閱試卷左右兩廡居五經房考官為涵碧
堂居兩主司是為内簾至公堂左為監臨都院公廨
右為提調監試正副公廨監臨公廨前左為受卷所
為彌封所為謄錄所為對讀所為掌卷所各别以垣
牆是為外簾至公堂前列士子席舍龍門外置供給
所棘垣内四隅各立瞭角樓頭門外樹立柵欄列東
西二坊曰騰蛟曰起鳳較進賢門舊制加弘麗焉五
十八年巡撫白潢增廣席舍
江西通志卷十八
