江西通志卷一百十二
寺觀(二)
吉安府
東山祥符寺(東山在今府治南其名東山者仍其舊也建自吳建興二年名束山禪寺宋大中祥)
(符元年改今名治平二年改額慈恩黃庭堅撰仁夀塔記淳熙間僧雍熙併内羅漢院等以擴其寺劉辰)
(翁有記明洪武五年僧仍貫重建二十四年立為叢林有湯長儒碑記後改為白鷺書院再改為縣學尋)
(復遷原所崇禎末雪藏居之復得與諸叢林並傳本朝知府楊可楹增治殿堂廊廡乃鐫其像於石)
崇恩寺(一曰天華院按鐘文所載又為寳安寺寺居府城西彌陀山吳赤烏間有嚩囉尊者卓錫此地)
(寳安之名因尊者㩦西城寳鏡一圓來也宋景祐間僧智洪重修德祐間悉毁本朝康熙丙午僧竹堂)
(重修)
南塔寺(在廬陵縣水府廟之南内有塔其頂以赤烏記年)
靈泉寺(在府城北十里螺子山有井甘洌因名宋歐陽守道有記本朝康熙三年寺僧海玉構藥師)
(堂香積厨稍復舊制)
雪山寺(在府城東門外隋大業中四祖住城東祥符寺時被寇團城七十日祖令城中禁屠誦佛時城)
(上天王出現賦懼而退城中患疫祖今誦佛如初時六月降雪民疾愈遂改今名明天啓間鄒南臯蕭拙)
(修以寺歲患水浸改遷今所)
永興寺(在廬陵縣安平鄉唐貞觀初為康國師勅建康善醫太宗召之醫疾即愈授以官不就歸隠本)
(寺賜紫衣有御製碑宋有僧元徽亦辟于朝疏請更寺基未許明年賜名長燈山罷歸號弘濟法師慶歷)
(中進士李鑑記其事)
祗陀寺(舊名白竺即聖隠山在廬陵縣雙江之間肇于唐貞觀間寺環十八塘)
隆慶寺(在府城西二里許唐上元元年置仁山寺黃山谷記云吳順義中僧沖日築室于仁山初名廣)
(福院宋大中祥符間改隆慶院有羅漢堂元符中富商孟華所創東坡南遷為書八字牓元豐三年慶閑)
(禪師弘法于此見蘇轍碑記寅和初更名德土院紹興十三年通判孫霖命僧秉雍新之王瀘溪為記元)
(季兵燬明洪武二十四年僧孟泰增修萬歷間廢夘本朝順治十七年資國秀禪師始建祖堂康熙癸)
(守道施閏章清復遺址僧維超募建)
天賜寺(在廬陵縣七十七都唐儀鳳間僧友雲建明洪武三年僧永夀重建)
能仁寺(在廬陵縣西原山唐止觀降龍禪師道場也舊有韓熙載撰碑侍郎王䞇及劉辰翁重修記)
青原淨居寺(在廬陵縣水東十五里七祖行思道場唐景龍三年為蘭若天寳十年為寺會昌間)
(廢大中五年重創段成式有記宋治平三年賜額安隠寺崇寧三年復舊名元末兵燬明洪武九年僧師)
(鞏復修二十四年立為叢林嘉靖間紳士創會館講學于此萬歷末遷會館於山之陽還其故地)
本覺寺(在廬陵縣上市街南有塔唐開元時建高二十仞歴風霜兵燹巋然猶存)
大德寺(在廬陵縣教場後唐開元間僧祖真建號寂照山元僧淨觀修明洪武五年僧竹漢重修今塔)
(僅存)
靈嚴寺(在廬陵縣瑞慶山唐天寳間建明洪武三年僧德安重興崇禎初里人郭培慤張在田重葺)
石林寺(在廬陵縣唐大歷間建本朝戊戌僧印重興)
常田寺(在廬陵縣儒行鄉唐太和僧如兵開基宋治平間僧慧遠修明洪武七年僧度祥重建)
再興寺(在廬陵縣平陂唐會昌間僧會明開創明洪武三年僧無盡重修)
永寧寺(在廬陵縣吉唐橋唐會昌間僧友雲建明洪武三年僧崇德重建)
多寳寺(在廬陵縣儒林鄉唐會昌間僧虚白建宋咸淳謙禪師重建明洪武十年僧興道重修)
智度寺(在廬陵縣剏于唐天復元年名資福宋大中祥符賜今額)
慧燈寺(在廬陵縣永和鎮唐天復二年僧灝開建元延祐間僧嗣重修明洪武元年僧德泰重興)
永樂寺(在廬陵縣葛田唐天祐間僧日成建明洪武五年僧泰登重興本朝順治間僧知林建大士)
(閣)
方廣寺(在廬陵縣華蓋山相近剏于唐宋周必大有記)
香城山景德寺(在廬陵縣城隍廟右創于唐盛于宋新于明永樂間)
龍集寺(在廬陵縣河東唐僧言禪師建明洪武二年僧了智重建正統甲子僧惠滿修太常少卿程南)
(雲書碑天本朝康熙七年僧如復修)
慶源山善餘寺(在廬陵縣唐建明永樂後屢修)
鐵佛寺(在廬陵縣鐵佛橋畔有鐵佛三尊唐時所造本朝順治丙戌燬于兵壬辰僧危言重建)
大鵬寺(在廬陵縣二十都建自後唐明季蕭司馬復建勅賜額)
金地寺(在廬陵縣桐山本王該宅也吳順義元年有龍見陂田間異僧至云指日是將為寺公宜遠去)
(該聽之至南唐保大中龍復見遂為龍田寺後更今名)
因果寺(在廬陵縣儒林鄉楊吳時有僧元感自浙江來卜築其地明洪武間重建本朝順治丁亥僧)
(洞微新之)
西峯寳龍禪寺(在府城西南三里舊為藏經院南唐保大六年改今名宋改祥符禪院明洪武)
(年重建仍舊額)
靖化寺(在廬陵縣左有哦松書院劉舒庵讀書處也明崇禎九年其後裔敬亭重修劉士禎為之記)
恩褒覺報寺(在府城東門外三里宋時賜額明萬歷間僧寂從閩中來于此結大覺庵)
報恩講寺(在府城東南舊名報恩禪寺宋崇寧三年改崇寧萬夀禪寺政和元年改報恩廣孝禪寺)
(紹興十二年改報恩光孝禪寺參政董德元撰碑元初改今額蕭國安記明洪武三年僧昂霄重建已廢)
益州寺(在府城甘泉門内宋宣和間應禪師自西蜀來結茅于此明洪武中歸併叢林永樂初僧益州)
(興復)
龍須山資國院(在廬陵縣須山麓唐昭宗時勅建明嘉靖間廢本朝順治丙申眉庵僧秀重)
(興)
明心院(在廬陵縣白沙宋開寳三年僧至明建天聖間仁宗賜御書大雄寳殿四字寳祐間賜額明心)
(之院元至正間僧正淨重修明洪武二年僧天然重建)
青又庵(在廬陵縣距水碓五里許見青原山墨歷記)
嘉福觀(在府城南恭愛坊舊名王仙觀宋治平中賜今額道士劉無心修崇寧元年葛敏重修有記元)
(大德間道士陳摶鵬募修明洪武十年重建已廢)
永興觀(在廬陵縣南十都晉時有王臯居此名白鶴觀尋改永興觀永嘉二年臯道成昇舉詔改王仙)
(觀宋元祐初道士胡紫槩居之大觀改元復名永興)
元妙觀(在府城内晉建唐開元為紫極宮宋祥符改均慶觀天禧改天慶有劉弇碑元至元易今名已)
(廢)
五嶽觀(在府城西永豐門外舊名黃真觀東晉間黃輔結廬于此宋祥符天禧間道士徐保寧新之治)
(平三年以星災詔保寧禱之有應真宗勅賜玉虛觀内有五嶽行宮熙寧三年產靈芝韋驤記隆興元年)
(袁富重修有記)
徊仙觀(一在府城内東隅已廢一在廬陵縣西宣化鄉後晉開運二年建宋紹定五年道士陳仙隠重)
(修明洪武十年重建)
真常觀(在廬陵縣來蘇坊吳孫權時有楊真人雲游至此禱雨靈應遂標竹為壇後禱無不應宋乾德)
(中尹抱元自玉笥山來劚地立觀後壇傾得石像肖楊真人乃建立殿堂治平中賜今額明洪武三年重)
(葺後改為金竹庵)
清都觀(在廬陵縣南永和鎮南唐保大間有石基崇高號為西臺宋太平興國初道士蕭德元結宇于)
(臺旱禱輒應賜額曰西臺觀治平中改今額建中靖國元年蘇軾為書清都臺三字明洪武辛未道士劉)
(元同重修)
紫霄觀(在廬陵縣東山楊真人煉丹處宋治平甲辰玉笥山廖思開創淳熙丁酉賜今額紹定壬午廢)
(天慶觀蕭蒼雪來此重興元泰定甲子燬毛丹隱彭□堂協圖興復揭徯斯記之至正復燬明洪武初重)
(建)
松青觀(在廬陵縣南淳化鄉宋嘉定間道士袁巢雲開基元至元三年寇焚僅存殿堂至正間道士劉)
(弘道重修)
招仙觀(在廬陵縣永福鄉宋紹定間道士郭心逸開基元大德間道士□無瑕修明洪武間道士李西)
(庚重葺)
永豐觀(在廬陵縣宣化鄉宋承忠郎胡諫請旨勅建元至正間道士石志堅復興明洪武十年重建)
朝仙觀(在廬陵縣華蓋山相傳浮丘公控鶴而上約其弟子王郭二真人見此宋劉辰翁有重修記)
嘉惠觀(在廬陵縣天華山元皇慶壬子道士易多福開基元統元年里人龍必富建玉皇閣)
青華觀(在廬陵縣南坊廓鄉元延祐間安成夀昌觀道士張天全結宇于此一日有蓑衣仙邀之去不)
(從明洪武十七年道士朱熙明重建劉敦信有記)
高明宮(在府治演武場後真君山上元皇慶間里人林浚梅臞往西山玉隆宮得許旌陽遺像歸於山)
(頂構祠為道院元季燬于兵邑人王仁英興復明劉循然劉裕重葺見胡儼記)
崇福寺(在泰和縣羅團吳赤烏間建元至正重修)
普覺寺(在泰和縣治東唐上元元年建舊有塔燬于火宋治平二年勅今額元豐中有持真宗仁宗宸)
(翰三十軸到寺寺僧楚金惠思建閣藏之)
智林寺(在泰和縣治西北唐上元建宋治平三年勅今額寺東有塔與地藏塔對峙宋宣和間建元延)
(祐五年六月現影于法堂未數日雷擊其心至正間兩現影于民居明成化二十一年夏水入城塔遂傾)
(折嘉靖中重建)
護國寺(在泰和縣三顧山下唐上元元年建宋治平四年賜額)
覺堂寺(在泰和縣五十二都唐上元建名報國院宋咸淳間改今額)
古城寺(在泰和縣下睦即梁李遷仕築城處唐上元間建宋治平間修葺)
興福寺(在泰和縣江口唐上元中建元泰定中修葺傍有小塔相傳古道者習字於此人施以財不受)
(建塔奉之)
甘泉寺(在泰和縣甘竹唐會昌二年建宋治平三年賜額元大德間重修)
方里寺(在泰和縣六都唐會昌六年建宋治平三年修明洪武間歸覺堂寺)
三德寺(在泰和縣珠林唐會昌間建元至正二年修明萬歷間重修)
茶山寺(在泰和縣山東唐會昌中建元至正三年修明宣德中寺僧日天同長老召見官左善世加號)
(國師)
靈巖寺(在泰和縣忉塘唐咸通九年建元大德二年修)
慈恩寺(即福星寺在泰和縣東唐乾符元年僧一定建宋祥符間賜額明嘉靖寺廢僅存普照院藏經)
(閣及快閣)
金相寺(在泰和縣櫟樹林後唐天成二年建宋治平間賜額元至正間修)
金文寺(在泰和縣洞口唐天成間建宋治平三年勅賜今額)
地藏寺(在泰和縣儒學右宋紹聖間建政和間修殿後有塔瘞佛牙舍利於內建炎兵火闌檻盡廢紹)
(興癸酉忽現影于東南幽室人以為佛牙舍利光彩所發)
殊山寺(在泰和縣長塘宋紹興間建)
南豐院(在泰和縣高坪唐上元元年建元泰定三年修葺)
紫桐院(在泰和縣蕩原後唐天成間建宋治平間賜今額宋末有邑士曾福可祝髮為僧更名行滿北)
(遊遇元武宗仁宗授銀青榮禄大夫司空而院益有名詳見趙孟頫功德碑記後歸龍福寺)
彰法院(在泰和縣高龍後唐天成間建宋治平三年勅賜今額明天順間修)
臨江院(在泰和縣下堡唐天成間建宋治平三年賜額明洪武三年修葺)
仁基聖院(在泰和縣八都唐建宋末圮元至正間張永年修楊植有記)
惠隆院(在泰和縣觀山宋治平三年建中有爽軒黃庭堅留題元大德中修葺)
隆福院(在泰和縣睹陂宋治平間建元至正間重修後歸清林寺相傳周必大微時宿寺中曾與神人)
(相遇)
清雲院(在泰和縣清涼山元至順間僧龍虎二師開基每以符水濟人鑿井投符聽人自汲旁塑關聖)
(鎮之)
濟渡庵(泰和縣有二一在冠朝唐上元二年建明洪武三年修後歸南臺院一在龍洲上宋景定間建)
(懷仁渡蛟螭為害結庵鎮之後歸般若寺明嘉靖間劉應授重修為記)
首山庵(在泰和縣西明太常寺卿蕭士瑋静室從子伯升闢為禪林西有陶庵建大士閣丹霞澹歸記)
崇道觀(泰和縣有二一在龕村吳赤烏間建宋治平中賜額明洪武初重建一在覺海橋唐貞元建元)
(至正修)
太和觀(在泰和縣沙里晉永嘉二年建元至正間修明洪武間重建)
迎仙觀(在泰和縣茶村王郭二真人煉丹處隋仁夀四年建明洪武二十二年重建)
崇元觀(在泰和縣王山洞口唐上元二年建觀後有王匡二仙上昇之所明洪武三十年重新)
延真觀(在泰和縣西黃茅岡相傳晉永嘉中王子瑤築壇于此白鶴翔集唐弘道間立白鶴觀宋至道)
(間改名洞虛治平間改今名内有紫薇閣明梁潛記文昌閣王直記成化九年建玉皇閣後災復建)
羅仙觀(在泰和縣楊村唐高宗時建元大德間修明永樂成化間相繼修葺)
太元觀(在泰和縣北龍門唐建牛僧孺有記元季兵燬明洪武二十一年新之)
太虚觀(在泰和縣三十一都唐天祐五年道士易時習開基元大德間修)
南岡寺(在吉水縣東古孝義寺唐寶歷三年性空禪師創宋紹聖中黃庭堅延青原山惟信禪師主法)
(席僧本朝康熙辛酉獨立重修)
歸福寺(在吉水縣六十都唐刹明末圮本朝康熙己酉僧舒光重建)
龍濟寺(在吉水縣治東南踞東山第一峯後唐修襌師開基本朝初年邑人李元鼎倡修)
龍華寺(在吉水縣南坊有元寂禪師墓南唐韓熙載撰碑明永樂時重建崇禎戊辰僧元宗修本朝)
(康熙辛亥僧梅逢重葺)
悟空寺(在吉水縣同水鄉宋文天祥題額)
寳積寺(在吉水縣東百五十里宋靖康間建)
周嶺寺(在吉水縣一作洲嶺寺明洪武間僧寳重創)
大雲寺(在吉水縣明邑人鄒元標毛伯溫有詩)
南禪寺(在吉水縣同水鄉鄉僧幻影重建)
禪悅寺(在吉水縣同水鄉明劉文襄為釋顓愚建)
濟渡庵(在吉水縣宋景祐間駙馬都尉張冥淑建明正德間重建徐穆記)
淨名庵(在吉水縣六十二都明劉孟欽兄弟建為藏神宗勅賜書)
鹿苑庵(在吉水縣同水谷村鄒元標書南樓扁額)
般若庵(在吉水縣東山般若禪師開法于此明羅洪先讀書庵内作記)
崇道觀(在吉水縣治北吳赤烏間有人攜瓢笠來遊一日以笠覆瓢去賜額招仙宋改今名明永樂重)
(修胡廣記)
崇元觀(在吉水縣北五十里許旌陽逐蛟于此冶鐵鎮之呼為元潭觀)
朱陵觀(在吉水縣南八十里隋名洞巖唐賜今額)
集虛觀(在吉水縣北八十里舊傳楊真人于此冲舉明永樂初重建)
玉虚觀(在吉水縣同水谷村明羅洪先嘗講學于此)
隠居寺(在永豐縣西坊吳赤烏二年金陵靈谷寺僧紹明曇建精舍宋淳熙二年邑人伍順祕建寺元廢)
(洪武二年僧可山重建天順己卯增修嘉靖己亥改為祝聖之所崇禎己巳僧繼恩重修)
永寧寺(在永豐縣一都唐貞觀二年僧絶關創宋崇寧間修明洪武間重建萬歷中改為風雲雷雨壇)
興福寺(在永豐縣一都唐貞觀二年僧紫老禪師剏宋咸淳間僧若愚修明洪武間僧如淵重建二十)
(四年立為叢林正統十一年修葺佛殿及閣)
西巖寺(在永豐縣遷鶯鄉唐貞觀二年僧鶴庭剏本朝康熙元年復建)
明禪寺(在永豐縣興平鄉唐貞觀二年僧白眉創宋紹興遷縣東元大德間復移舊所明洪武間僧靈)
(源重建)
報恩寺(在永豐縣西坊唐天寳間侍郎徐安貞母侯氏基于此以故宅為寺元廢明洪武二年其裔孫)
(建塔寺右弘治八年重修郎中傳韶記萬歷二十一年再修)
延慶寺(在永豐縣北坊舊名福田山僧法宣開基宋董德元記後水衝壤元至大間僧惟道重建明洪)
(武二年邑人劉仲謙徙建東坊更今名正統間其孫務道重修崇禎辛巳復新之)
香嚴禪寺(在永豐縣興平鄉元至大間智閑禪師開基明洪武十八年僧茂林重興二十四年立為)
(叢林)
北塔寺(在永豐縣龍雲鄉元至正間下西坊羅巖叔捨建明弘治間羅伯端等增修)
廣濟院(在永豐縣龍雲鄉唐武德元年蟾塘張宣義捨地建明正統間張照等重修)
慈光院(在永豐縣遷鶯鄕唐貞觀元年僧法宣剙宋大中祥符間僧迪吉修明洪武五年僧本興復建)
龍回院(在永豐縣興平鄉舊名再興唐貞觀二年僧半閑剙宋紹興間僧先覺修明洪武五年僧慧明)
(復建)
廣惠院(在永豐縣遷鶯鄉舊名新興唐貞觀二年僧友雲剙宋景定間僧惠觀修明洪武六年僧竒峯)
(復建)
圓果院(在永豐縣龍雲鄉唐貞觀二年僧法寕剙宋僧嘉惠修明洪武五年僧悦初重建)
慈濟庵(在永豐縣龍雲鄉元至元間道人李景原剙明洪武二十八年道人劉普興重建)
梅溪觀(在永豐縣永豐鄉吳赤烏元年道士曾楊庵剙宋建隆初張靖虛修明洪武六年宋守元重建)
沖虛觀(在永豐縣龍雲鄉舊名丹元觀吳赤烏二年道士高宜霄剙世傳葛仙翁煉丹于此舊志云唐)
(曹國夫人施財建改今額宋崇寧間道士楊如元修明洪武九年道士江漢川重建永樂間艾岳仙等修)
泰和觀(在永豐縣遷鶯鄉吳赤烏間道士丁弘德建宋建隆間陳悟元修明洪武二年黃棲碧重建)
靈集觀(在永豐縣龍雲鄉葛仙翁煉丹之所舊名奉仙觀唐天祐間劉守中修宋皇祐間呂沖霞重修)
(明洪武八年道士劉益真重建)
沖道觀(在永豐縣水南初名道安觀南唐保大二年邑人戴鎬禮剙宋紹興改今名明洪武初尹文舉)
(重建)
中華山觀(在永豐縣興平鄉宋至和二年道士聶洞中剙明洪武十年陳白雲重建)
龍華山觀(在永豐縣永豐鄉元皇慶二年道士劉雅辰剙至元間陳岫雲修後廢明洪武元年羅奎)
(章重建)
西陽宮(在永豐縣永豐鄉舊為觀以避歐陽文忠父諱改為宮後有文忠祠宋元以來屢加修葺)
尊勝寺(在安福縣治西唐僧慧建明洪武間立為叢林統院六曰崇福曰重興曰南臺曰延福曰白雲)
(曰瓦棺李時勉有碑記)
古靈泉寺(在安福縣治南六十里僧千月復興)
古蓮山寺(在安福縣治北四十里右有嘯月臺石門瀑布昔破也徹和尚闢地獲古鑪巨磉詢之父)
(老知為舊刹後成叢林)
國清院(在安福縣治東唐建舊名福聖院唐仙女吳彩鸞種羅漢柏于内嘗入小室閉坐七日寫法華)
(珠林經一百二十卷一夕不知所在紙連處至今不絶故又名神仙院)
靈峰院(在安福縣治南唐僧德建宋楊萬里有記統院十曰招仙曰麻仙曰興崇曰厚逢曰重興曰甘)
(泉曰地藏曰石泉曰新興曰南泉)
香積院(在安福縣永嘉鄉唐僧端建統院十曰臨河明正德間僧光華修曰華嚴明宣德間掘得銅鐃)
(銅鈴至今猶存曰栖真在天臺山下曰崇福在寥塘明王學䕫有碑記曰因果曰廣明曰南山曰貝陽曰)
(臨江曰五峯)
文江院(在安福縣唐僧順建統院十曰集雲曰行宮曰圖坪曰尊慈曰靈夀曰嚴塘曰長慶曰龍果俱)
(不詳年代曰白雲僧白雲建曰九龍僧寧州建)
白竺院(在安福縣唐僧文建統院五曰敬仰曰度門曰頂泉曰高臺曰定光)
富池院(在安福縣唐僧琛建統院八曰寳雲曰樂讀曰廣教曰水南曰資臨曰白雲曰梅溪曰月山)
保安院(在安福縣宋僧奭建統院九曰待度楊萬里有詩曰資福唐勅建曰因果曰長慶曰陽丘曰南)
(禪曰福田曰永興曰長夀)
寳珠院(在安福縣宋僧義建統院八曰嶽興曰百福曰常樂曰東華曰廣恩曰寳乘曰石雲曰東山)
心庵(在安福縣城東僧煥然建)
洞淵延真觀(在安福縣北門外宋時有異人自福建來以符藥療民病民感其惠立洞淵閣歐陽)
(原功有記人云晉劉悟真建統觀六曰魏仙沖虚曰洞虚曰夀昌曰崇真曰祈仙曰上城)
東林觀(在安福縣唐姚虛建統觀六曰清風曰延真曰拱北壇曰神風閣曰天乙曰洞仙呂巖過此有)
(詩)
上城觀(在安福縣宋羅善同創統觀五曰北真在縣南五十里宋胡銓元劉霖有記今名飛巾閣見古)
(蹟曰元陽唐勅建曰迎仙曰廣福曰九真俱不詳年代)
資教寺(在龍泉縣七都宋嘉祐五年重修蕭佐有記明正統十二年乂修蕭鎡記)
法濟院(舊名南臺在龍泉縣六廂宋祥符間僧妙有開基治平二年賜額明洪武初重建本朝康熙)
(十年修)
景雲觀(原名寳臺在龍泉縣五都唐貞觀間道士本澻開基宋治平二年道士郭守忠重建改今名明)
(洪武二年道士李洞觀修二十四年歸併龍吟觀水樂九年道會羅廣陵重建正殿)
沖道觀(在龍泉縣二都唐末道士李伯松開基宋紹興元年道士朱貴常修明洪武三年道士蕭拱圓)
(重修二十四年歸併龍吟觀正統十一年謝子寬重新)
泰霄觀(在龍泉縣六廂宋初在三都新林淳祐七年移于縣東銀山景定元年邑令陳昇建梓潼祠文)
(天祥為記元至元五年兵燬明洪武三年道士羅如泉改建今所二十四年歸併龍吟觀宣德三年道士)
(王肇倫募修)
龍吟觀(在龍泉縣百戶所東宋慶元六年侍郎孫逢吉創元至正兵燬明洪武間道會蕭九和重建廬)
(陵謝矩記)
紫陽觀(在龍泉縣十二都宋咸淳二年郭忠臣建扁曰崇真道觀元延祐改今名至正十八年道士郭)
(舟泉等重修明洪武二十四年歸併龍吟觀宣德五年道士尹務元募葺祭酒蕭鎡記)
定慧寺(在萬安縣射洲唐建後止存荒殿赤烏年所鑄鐘)
圓通寺(在萬安縣龍泉鄉唐開元間創)
白雲寺(在萬安縣永和鄉創于唐寺有紅白二塔紅者忽一夕飛去寺後一石穴每日吐鹽以供寺僧)
(僧鑿穴遂流沙而鹽絶後改為書院朱子來遊榜曰雲興書社明洪武間修之已廢)
賢居寺(在萬安縣古道場地旁有龜涑泉僧杯渡過飲嘆曰泉有翰墨香後當有大賢居此因易今名)
海智寺(在萬安縣龍泉鄉宋至和時建)
定明寺(在萬安縣誠信鄉宋紹興年建謝撰有記)
清泉寺(萬安縣有二一在永和鄉宋嘉定年創一在誠信鄉不詳所始)
智勝寺(在萬安縣黃塘巖舊名通天石室宋嘉定時勅建本朝康熙四年僧超害退隠石鼓洞知縣)
(胡樞重建)
南臺寺(在萬安縣龍泉鄉宋嘉定時創)
三惠寺(在萬安縣梁口宋嘉定時建文天祥起兵勤王次寺内大書都督行府于門一夕雷電交作晨)
(見府字塗抹止存都督行三字丞相遂□勒兵他往次日元兵突至)
芙蓉寺(在萬安縣芙蓉門内)
太平寺(在萬安縣治北)
迎雲庵(在萬安縣明嘉靖舉人郭鼎忠創為書院後改為庵本朝康熙三年知縣胡樞重修)
精修觀(在萬安縣治北大橋側唐開元間道士李善珪創宋宣和初元陽趙真人嘗息其中後元陽尸)
(解其徒劉淵然亦以道顯明永樂中封長春真人)
集真觀(在萬安縣龍泉鄉唐道士蕭道成創)
佑聖觀(在萬安縣永和鄉宋道士曾務實建)
東華觀(在萬安縣永和鄉元道士許月評建明洪武中寇至道士彭九萬禱雷神禦之寇不敢燬學士)
(錢習禮記之本朝康熙間知縣馬驊重修)
隠真道院(在萬安縣誠信鄉元道士詹存玉募建)
松林寺(在永新縣北二十里吳赤烏間創本朝康熙己未僧妙印重建)
禾山寺(在永新縣西四十里舊名甘露寺内有三相堂宋司業龔源有記寺廢已久本朝康熙間僧)
(開一重建)
東山寺(在永新縣治東宋太平興國年建明洪武間僧無誥非空重建嘉靖間建千佛閣今為僧會司)
梅田寺(在永新縣東二十里)
廣果寺(在永新縣南三十里尹日中復修)
半星寺(在永新縣南十里即古正覺院久廢復建于半星峯之下遂改今名)
梵慧院(在永新縣南一里有毛炳讀書臺)
尚山庵(在永新縣梁慈雲禪師道場後僧德樹復興邑人龍科寳為刻尚山志)
雲龍庵(在永新縣東五里騶崗下即古龍迴庵)
高峯庵(在永新縣東義山小崗明宗伯尹臺建釋受峯所居本朝初釋宗忍說法于此)
昊天觀(在永新縣城内東街二聶真人道場今尚存石符碑)
元陽觀(在永新縣西九十里唐相姚崇嘗讀書其中傍有書臺嶺元提舉李祈因託隠焉)
紫霄觀(在永新縣南山元大德間邑人劉南可建屏山書院後改為觀)
東華觀(在永新縣東一里元季道士文月堂嘗結庵其上州判薛均用為創樓觀居之)
北華觀(在永新縣東三十里觀前有中州渡明永樂間大社劉凝碧施田入觀收其息造船以濟)
端威觀(在永新縣東一里明初劉定之讀書其中後有斗室升虚閣等記萬歷間道士張宗洋重修)
青銅寺(在永寧縣西十五里唐貞觀間僧智方開基元大德間僧明空修)
月溪寺(在永寧縣東二十里唐中和二年僧譽武開基明洪武七年僧迪修)
游撫寺(在永寧縣西四十里宋紹興二年僧志遠開基明洪武七年僧如心修)
彰聖寺(在永寧縣西南七里宋謝彦昇運糧二十萬赴黃州接濟軍儲諸鎮資其食者以事聞寧宗召)
(見稱賞不已授行軍總管固辭弗就厚賜金帛勅建寺)
大益寺(在永寧縣西南三十里宋淳祐間僧碧潭開基元至正修)
永福禪寺(在永寧縣與迴碧亭相峙為縣之水口本朝康熙丁丑知縣戴振河捐建)
曲觀院(在永寧縣南四十里宋政和元年僧懷闔開基明洪武四年僧心重建本朝康熙壬戌修葺)
蓮花院(在永寧縣西南二十五里宋紹興間青原僧元過皮江夜聞數里外有鐘鼓聲明旦往視之見)
(陸地生白蓮二朵遂建寺名蓮花明洪武十一年僧見源修)
漁礱庵(在永寧縣西北三十餘里宋時寺中有一僧族姓顔者能飛身往來召至京師歴試其術有驗)
(賜勅回籍卒葬寺後寺圮改建為庵祈禳者詣之輒驗明崇禎進士謝上舉重建)
永福庵(在永寧縣西北七谿嶺青雲塢嶺上下十五里崎嶇嶮峻行者苦之康熙乙亥知縣戴振河闢)
(除築庵建思善亭于其左買田膳僧施茶)
金溪觀(在永寧縣東七里宋慶歷間永新昊天觀道士二聶創明洪武六年修本朝康熙庚申重修)
龍溪觀(在永寧縣西南四十里宋淳熙間道士龍恕庵創元至正間道士譚碧梧修)
白雲觀(在永寧縣南十里元延祐間道士吳守素創)
撫州府
寳應寺(在府城西隅有謝靈運翻經臺唐顔真卿白居易有記今為邑儒學)
明水寺(在臨川縣盡安鄉唐建有十里松風九里蓮池之勝)
天寧萬夀寺(在府治東楊吳時建寺有一滴泉宋王安石有詩)
廣壽寺(在府城東隅古永安寺後改今名規制弘敞亂後止存止殿今後殿皆僧仙源募建)
北景德寺(在府治東北有應夢閣羅漢靈跡宋曾鞏王安石俱有記)
南禪寺(在府城東隅已廢為營房)
寳雲寺(在府城東隅即五通寺相傳朱井在焉)
仰山寺(在府城西隅有雲濟塔院僧仙源重修碑存)
北禪寺(在府城北隅有潮音閣)
多福寺(在府城南金谿街宋建)
正覺寺(在臨川縣港東廂寺前舊有湖通文昌橋有籜龍軒今尚存)
上橋寺(在臨川縣外東廂)
下橋寺(在臨川縣外東廂傍有蔡景繁祠後廢明萬歷間改崇儒書院)
城西寺(在臨川縣外西廂有羅漢石)
廣福寺(在臨川縣明湯顯祖有復寺田記略)
因果院(在府城南隅宋晏殊有佛殿記)
魁塔庵(在臨川縣招賢鄉明蔡邦俊有記)
祥符觀(在臨川縣擬峴臺側隋創南唐昇元間甘露降于仙壇松上因改甘露觀宋大中祥符重建更)
(今名)
元妙觀(在府治西北隋建元改今名)
魏壇觀(在臨川縣外南廂有魏夫人煉丹井唐顔真卿有記)
明真觀(在臨川縣靈夀鄉即井山觀有華姑仙壇)
洞靈觀(在府治西六里魏夫人壇唐睿宗命道士葉法善醮祭于壇西建此觀奉之)
會仙觀(在臨川縣盡安鄉即仙桂峯明饒昌胤有記)
永興觀(在臨川縣筆架山宋白玉蟾居處有倒栽古松)
梅仙觀(在府城東北六十里世傳漢梅福寓此宋白玉蟾有詩)
靈仙觀(在臨川縣崇德鄉危驪祠在焉宋董若諠冇詩)
松林寺(在崇仁縣治東五里晉建太康中賜額曰瑞相寺唐咸通中邑令王仁智感大士靈異改名圓)
(通寺懷忠禪師駐焉宋紹定時有西湖天竺僧鷲峯來見喬松古榦羅織如城改今額至理宗時廓寺置)
(田内有八景)
龍城寺(在崇仁縣長安鄉唐咸亨元年僧月溪建)
蟠龍寺(在崇仁縣青雲鄉唐開元五年建)
普安寺(在崇仁縣山川壇左唐貞元二年僧勲建一名地藏普安南唐時邑人鄧進兄弟重建縣尉任)
(光有記)
大華藏寺(在崇仁縣水次倉右唐舊名光度宋祥符間改賜今額内析為六院中曰報恩左曰羅漢)
(天王右曰地藏泗洲澄心建炎燬邑人羅敏德新之建州通判趙勣之邑令時季照皆有記)
資福寺(崇仁縣有三一在河亨港側唐建一在惠安鄉古精舍燬于黃巢咸通五年重建一在穎秀鄉)
(咸通六年僧無望建)
岐源寺(在崇仁縣青雲鄉唐建宋淳熙中僧了因了印新之)
芙蓉寺(在崇仁縣崇仁鄉唐建江陵錄參曾光有記南唐保大間僧性軒重建)
龍安寺(在崇仁縣長安鄉唐建宋慶歷中重建淳熙中復修尚書何異有記已廢)
後山寺(在崇仁縣禮賢鄉宋皇祐間建元時修宣州劉遷有記已廢)
大興寺(在崇仁縣禮賢鄉舊有喬松華蓋仙人憩此賦十八公詩後人勒之石宋靖康中額曰再興觀)
(明崇禎間僧恒沙等大起叢林知縣謝胤璜題今額周廷贊有記)
東林寺(在崇仁縣朝天門内宋建額曰虎溪侍郎樂史讀書之所嘉祐八年重建紹興中革律為禪未)
(幾復)
西林寺(在崇仁縣巴陵門外宋黃祥道施地剙湼槃堂乾道中改今額明洪武戊寅書記謙自牧重興)
(謝濟有記)
清溪寺(在崇仁縣青雲鄉宋乾道中里人袁休重建陳鑑有記已廢)
仰山寺(在崇仁縣南阜山右本孚惠昭烈行宮宋淳熙間請今額宜春尉羅熾記宋末趙園令新之邑)
(人吳湜記明嘉靖初重葺)
新慧寺(在崇仁縣禮賢鄉舊名仙會明季知縣謝胤璜改今額有記)
地藏寺(在崇仁縣長安鄉上塔古白沙寺明嘉靖丙寅僧心源恒明建)
萬夀寺(在崇仁縣青雲鄉松林僧湛明開山明里人曹文任重建知縣謝胤璜題額)
普濟寺(在崇仁縣譚橋右元大德間宜黃萬夀寺廣惠禪師領劄住持後廢延祐庚申地藏寺僧普無)
(外重建明宣德間增修邑人謝濟記)
布水庵(在崇仁縣崇仁鄉游坊元吳草廬嘗隠于此)
善修觀(在崇仁縣西南晉元康間建初名永崇宋宣和間賜今額王沆有記開禧間創藏經閣徐天麟)
(記已廢)
潛惠觀(在崇仁縣穎秀鄉唐咸亨二年李管轄建相傳彭抗鍊丹之所)
玉清觀(在崇仁縣道堂嶺唐景雲中建名景雲觀宋祥符間易今額明洪武末道士傅自誠重建)
開元觀(在崇仁縣恭華山初浮丘王郭三仙之祠唐開元賜額明洪武間吳用高與其子問學相繼修)
(葺)
崇仙觀(在崇仁縣華蓋山舊名橋仙觀有唐顔魯公碑)
興樂觀(在崇仁縣穎秀鄉唐太和二年建後廢宋淳熙丙午司封吳鑑重建)
無為觀(舊在崇仁縣譚陂橋宋宣和間改義興觀謝公旦築書室其側遂徙觀于東耆小港上明洪武)
(初改社學)
寳臺觀(在崇仁縣禮賢鄉又名龍亭宋建明宣德間道士楊紹祖修復吳敬莊書重興碑已廢)
昭清觀(在崇仁縣長安鄉元吳草廬有記明嘉靖三年改吳康齊祠)
軍峯宮(在崇仁縣東南門外明萬歷丁未方紹華等建邑人吳道南有記)
東巖寺(在金谿縣歸德鄉靈谷山前唐馬祖開基)
翠雲禪寺(在金溪縣南四里始為僧舍唐大中時僧惠林開基宋嘉祐中革律為禪賜今名後廢慶)
(元間僧妙贊復興陸九淵樓鐩有記元至正間僧繼灝重修明蔡邦俊有寺志序)
鳴山寺(金谿縣有二一在鳴山唐建一在順政鄉)
疎山寺(在金谿縣西北五十里唐何仙舟隠此中和間始建明尚書吳悌施香火田中有崇儒祠祀疎)
(山先生)
石門寺(在金谿縣順政鄉唐馬祖始居于此明王英有記)
後賽院(在金谿縣順德鄉唐建元至元二十五年圮蔣坊寺僧道隆主之居五十年院復興危素有置)
(田記)
城陂院(在金谿縣靈谷山東唐建宋慶歷間修王安石為記其祖衞尉墓在馬施田屬寺僧守之)
奥源院(在金谿縣鷓鴣岡唐元和中神僧結茅于此後虞禪師居之漸成巨刹元末燬□曉大師與其)
(徒行真恊力復興明宋濓有記)
香林院(在金谿縣順政鄉宋張商英有記)
永興院(在金谿縣延福鄉宋周㐮有記)
鎮溪院(在金谿縣歸政鄉明萬歷壬子荒坵沙漲成堆衆因形勝為樓祀許仙丙子饑衆置義倉于此)
(儲賑尚書胡忠端記昌本朝順治六年復于院之右作文樓顔曰梓雲)
翠微觀(在金谿縣順政鄉唐天寳間名谷林觀宋宣和元年賜今額元泰定二年新之揭徯斯有記明)
(初復修)
望仙觀(在金谿縣南)
顯陽寺(在宜黃縣北水東晉建後廢宋曾元逢重建)
白土寺(在宜黃縣待賢鄉剙于隋唐普慧慈應禪師道場宋慶元己未僧德元創霍照堂嘉定辛未僧)
(文詰剙聯奎閣藏隆興慶元兩朝勅書)
義泉寺(舊在宜黃縣上源鄒度支請額徙于石䂬唐成一施田創建馬祖結庵處也久廢明萬歷間寺)
(僧智鄯重創殿宇建藏經閣及法堂)
鍾臺寺(在宜黃縣待賢鄕唐太和中建宋至道乙未僧法華修有記)
妙覺寺(在宜黃縣待賢鄉唐建本朝順治乙未重興)
雲峯寺(在宜黃縣崇賢鄉唐會昌廢光啓初樂琠重建宋至道景德間僧塢真修)
雙峯寺(在宜黃縣仙桂鄉唐咸通中創宋慶歷中建三佛正殿陳滋記)
雲門寺(在宜黃縣崇賢鄉唐乾符間建宋天聖中僧義宗重建邑令林喬記)
黃山寺(在宜黃縣崇賢鄉本名唐濟寺唐景福二年建宋祥符二年改如意)
寳積寺(在宜黃縣仙桂鄉即曹山本名荷玉觀唐光化二年建宋祥符元年改今名)
湖山寺(在宜黃縣仙桂鄉舊名藥師寺唐天祐中節度使羅賢施田創興并建水閣立僧堂宋嘉祐八)
(年重建)
慈雲寺(在宜黃縣仙桂鄉南唐保大間建宋紹定中寇毁僧宗可惟立重建淳祐壬寅僉判陳夢瑛記)
上傅寺(在宜黃縣崇賢鄉宋紹興庚申僧希誠塑大阿羅漢又為輪藏貯四大部經陸容記)
普光寺(在宜黃縣仙桂鄉一名芭蕉寺元歐陽才立施田剙建羅近溪有芭蕉境三字周青來有記)
夏處寺(在宜黃縣仙桂鄉即臺山寺苾芻宗環始建)
苦竹院(在宜黃縣崇賢鄉唐天祐中建宋乾道中悟雲修幷建法堂浮梁令劉世記)
鹿投院(在宜黃縣仙桂鄉唐天祐中創宋太平興國六年修元祐中新之魯定國記)
龍巖觀(即妙常觀在宜黃縣崇賢鄉漢李洞仙修煉飛舉之地唐大歷中御史陳高功修建宋宣和間)
(賜額)
仙源觀(在宜黃縣待賢鄉宋理宗時里人鄒明善創元虞集有記)
崇仙觀(在宜黃縣東宋建)
幽巖寺(在樂安縣雲蓋鄉唐貞觀元年建)
蜀源寺(在樂安縣雲蓋鄉唐貞觀二年建)
黃龍寺(在樂安縣樂安鄉唐貞觀二年建已廢)
南曹寺(在樂安縣雲蓋鄉唐顯慶五年建已廢)
光度寺(在樂安縣天授鄉唐龍朔四年建已廢)
臨江寺(在樂安縣東門外唐永昌元年建)
鑑源寺(在樂安縣忠義鄉唐永昌元年建已廢)
雲水寺(在樂安縣雲蓋鄉唐天寳元年建已廢)
西隠寺(樂安縣有二一在天授鄉唐天寳二年建已廢一在雲蓋鄉宋紹興二年建)
觀性寺(在樂安縣雲蓋鄉宋乾德五年建内有滴滴金花宋建炎間孟太后幸此題絶句一首)
龍回寺(在樂安縣樂安鄉宋太平興國八年建曾艇齋謝艮齋有詩)
禄源寺(在樂安縣北宋建)
息庵(在樂安縣東隅杏村胡善弘建即舊夀明庵邑令方湛有記)
玉庭觀(在樂安縣雲蓋鄉晉元康三年建)
玉仙觀(在樂安縣樂安鄉晉泰寧二年建)
仙遊觀(在樂安縣雲蓋鄉唐垂拱二年建)
招仙觀(在樂安縣南門外宋紹興二年建)
厚山寺(在東鄉縣移風鄉有後唐二碑)
太和寺(在東鄉縣移風鄉内有同根紅白梅)
東山寺(在東鄉縣遵化鄉僧印天建)
乾元寺(在東鄉縣延夀鄉宋黃山谷有書院)
羅首寺(在東鄉縣長夀鄉)
建福寺(在東鄉縣長夀鄉昇本朝康熙丙申年姜昂重建)
西隱寺(東鄉縣有二一在安寧鄉一在延夀鄉)
會龍庵(在東鄉縣内有泉甚佳)
望仙觀(在東鄉縣延夀鄕内有許吳二真君祠)
清溪觀(在東鄉縣吳鳳岡吳丹所居旁有池産神物劉長卿夜宿有詩)
建昌府
景德寺(在府治東舊名景雲唐白居易記宋李覯有重修殿閣記明弘治間改闢益藩府一徙麻洲一)
(徙水尾)
淨土寺(在府城東郭外宋劉扶有詩)
覺海寺(在南城縣東四十五里宋金紫光禄大夫鄧某施香火田其九世孫鍊有碑記)
靈峯寺(在南城縣東南從姑山嶺宋紹聖初有僧邏旱曝身巖上雨澤霑足因榜曰秋澤巖元符中道)
(者周智方又至巖中禱應如響向有靈峯寺久廢因移是額以名之又五十三都亦有靈峯寺比從姑更)
(幽邃)
興福寺(在南城縣西南四十里宋曾致堯有詩明萬歷中僧印徧重建本朝丙申燬僧朽錯與住持)
(性谷興復)
雲門寺(在南城縣西麻源第三谷宋張致遠有詩)
章山永夀禪寺(在南城縣北五里宋蔣之奇有詩)
太平興國禪寺(舊在南城縣治南明徙城東二里宋李覯有太平浴室記)
慧光寺(在南城縣北六十五都宋李山甫有詩)
崇覺寺(在南城縣東梓木山宋李覯撰記)
化成寺(在南城縣東北舊名新城院宋李覯有記)
天寧寺(舊在府城朝天門外石橋之東明弘治間徙東門淨土寺之左)
圭峯寺(在南城縣東四里一名萬歲寺)
慶龍寺(在南城縣西南七十五里明羅文肅重修)
大仁寺(在南城縣東七十里右有静室名塔山俱余裳所建)
六祖院(在南城縣西五里)
碧濤庵(在南城縣麻姑山上邑令苗蕃建)
廣度庵(在府城鳳凰山下苾芻庵在芙蓉山下俱明李益藩建)
元妙觀(在府城内西南舊名靈仙唐鄧紫陽棲真地宋名天慶觀元改今名)
石崇觀(在南城縣西五里唐建宋改冲虛後復今額)
麻姑山仙都觀(在南城縣西南十里唐顔真卿有仙壇記宋曾鞏有三門記)
丹霞觀(在南城縣南麻姑山西七里)
修仁觀(在南城縣南三十里)
萬夀峯元和道院(在南城縣西南十五里吳毅有記)
天一真慶宮(在南城縣麻姑山仙都觀右其廢已久明萬歷庚戌知府鄔鳴雷推官陸鍵同捐建)
壽昌寺(南豐縣有二一在西隅魁星坊舊名永安寺唐武德二年創圓覺真如二禪師講法處宋咸淳)
(中里人張友聞復興明洪武二十四年歸併西林等寺為叢林嘉靖二年重建一在白田去縣東二十里)
(宋嘉定五年建)
保國寺(在南豐縣東二十里即兜山寺唐開元二年建久廢)
慈雲寺(在南豐縣西二十里舊名齊雲寺潘禪師居之唐開元四年建宋治平賜今額曾致堯有院記)
(已廢)
東林寺(南豐縣有二一在縣南七十里唐開元建久廢一在太平岡去縣五里唐開元十五年建為謝)
(禪師道場)
清涼寺(在南豐縣西北二十五里唐開元間建舊名梓溪為曹山證禪師駐錫處後為饒禪師道場)
西林寺(南豐縣有二一在縣西七十里唐開元十三年建一在北門外去城里許唐會昌二年建牛僧)
(孺書額宋紹定咸淳後先修葺元大德明正德間又修嘉靖間寇亂惟此寺獨存)
資福寺(南豐縣有二一在縣南六十里唐開元中建一在東門外唐咸通二年建舊藏南唐勅賜金書)
(法華經七卷寺有翠光亭静觀軒宋嘉定俱圯於水元大德初佛殿又圮因稍遷而北明洪武歸併法興)
(等三十寺為叢林)
崇覺寺(在南豐縣東南源頭舊名禪祖寺唐會昌二年建宋紹聖元年曾布奏請為功德院以祠其先)
(因賜額崇覺報慈禪院崇寧四年改夀寧大觀四年復舊額後乃改禪為律)
覺源寺(在南豐縣東六十里唐天祐二年建舊名桃花源宋治平中賜今額)
保福寺(在南豐縣東門外南唐保大八年建宋治平中賜今額北倚烏石岡趙崇大書烏石山三字表)
(其門元大德元年圮于水明洪武十七年構大殿于故址二十四年歸併福慧等十二寺為叢林復燬永)
(樂十一年建大殿增修講堂門本朝康熙二十四年知縣鄭釴捐建山存瞻田)
安禪寺(在南豐縣西理坊近江舊名禪丘寺宋治平中賜今額)
祥光寺(在南豐縣南臺山左初圓覺禪師于此建塔名曰寳嚴塔院宋大觀元年啟建天寧聖節道場)
(有祥光發見因賜名紹興二年革律為禪寺側有蟠木軒屏雲軒紹定間兵燬淳祐三年大雨震電寺燬)
(明萬歷乙夘重建)
清修觀(在南豐縣北門世傳晉許吳二真君煉丹于此因名仙君觀唐大中改福夀宋治平元年賜名)
(清修元符三年五月有羣鶴自紫霄觀來因以此為祝夀之所元大德三年興復明正德嘉靖間兩燬隆)
(慶間構葺小殿)
紫霄觀(在南豐縣四十四都唐名妙仙觀宋治平中賜今額上有壺公仙蹟)
妙靈觀(在南豐縣神龜岡王侍宸文卿墓側唐開元中建久廢宋末里人鄒巖建侍宸祠移舊額以表)
(之)
石仙觀(在南豐縣五都南唐昇元元年有漢天師十八代孫張洞宣開山于此宋治平中改沖寂)
棲真觀(在南豐縣三十四都南唐昇元元年建名游真觀宋治平中賜今額本朝康熙四年道士歐)
(陽綱顯修)
丹陽觀(即清虛觀在南豐縣伏虎巖下俗傳甘真人煉丹處)
靈都宮(舊在南豐縣中和坊唐武德中仙鶴翔集九天女降名真元觀南唐魏元吉結茅于此宋改名)
(靈都建炎紹定咸淳凡三燬元大德四年陞觀為宫明洪武二十五年歸併清修等十三觀為叢林嘉靖)
(二年建便民倉于其右四十二年遷宫于西寓中巷以宫之舊址及便民倉地改建參將署)
淨蓮寺(在新城縣東南三十五里舊名蓮江唐太和中建宋治平初改額久廢)
淨居寺(在新城縣東山下唐咸通十二年建宋治平元年改建今所明歸併為叢林後燬于兵寺僧五)
(雲重建)
夀昌寺(在新城縣石硤唐咸通間僧泉南桂琛始建永居院宋治平間賜名夀昌院元皇慶間僧雲白)
(了心重修明洪武年僧宏遷建于黃龍峯下永樂正統相繼修葺賜額夀昌禪寺胡濙撰碑記本朝順)
(治十年重建)
福山寺(在新城縣南四十里一名雙林寺唐廣明元年僧紹隆栖隠于此宋祥符中賜今名元延祐間)
(重建明歸併白石等六院為叢林)
清梵寺(在新城縣西南五十里唐廣明元年建)
幽棲寺(在新城縣西北三十里舊名棲靈院唐光啓二年建宋治平元年改今額)
福勝寺(在新城縣西北三十里舊名招福院後唐同光二年建宋治平初改福勝院今稱寺)
吉祥寺(在新城縣東南二十五里吳武義三年建名新開寺宋治平元年改吉祥院今稱寺)
安聖寺(在新城縣西五里南唐保火二年建名橫崗院宋治平元年改安聖院今稱寺)
真覺寺(在新城縣南二十里舊名南賢院南唐保大中建宋治平元年改真覺院今稱寺)
南谷寺(在新城縣北十五里南唐保大中建舊名龍安院宋治平間改安福院明弘治間僧息庵遷居)
(西坑南谷元本朝順治戊子燬壬辰僧元謐建康熙年墨歴主法席改稱今名)
寳慈寺(在新城縣東四十里舊名報恩院南唐保大中建宋治平初改寳慈院今稱寺)
梵安寺(在新城縣東螺&KR3207;峯舊名永泰寺南唐時建宋改梵安院今稱寺)
靈山寺(在新城縣西北三里宋建隆元年建治平初改為靈鷲山明仍稱靈山)
香山寺(在新城縣北十五里舊名再興院宋建隆三年建慶歷間改名香山院今稱寺里人江士揆重)
(修有記)
覺慈寺(在新城縣西十五里宋開寳三年建本朝康熙十年重新)
廣照寺(在新城縣北三十里舊名鶴源寺宋治平元年改今額邑令楊傑有鶴源院銘明歸併西林六)
(院為叢林)
天峯寺(在新城縣西一里舊名望天峯元延祐間改建稱新興院明改今額本朝順治間重建)
龍湖寺(在新城縣龍湖山下舊為廣祐福善王行祠元至正三年建明改邑厲壇崇禎間僧元謐重建)
(鄧澄有記)
報恩寺(在新城縣東湖寺後有塔元至正四年邑人王三錫建明崇禎七年修本朝康熙九年重修)
逍遙觀(在新城縣南十五里宋開寳中建舊名龍華治平元年改今額)
鶴仙觀(舊在新城縣東何家莊宋治平元年建紹興中遷環勝山下即今所元至正元年道士江希逵)
(以道術顯于朝賜劍歸作高閣藏之謝升孫有記元末燬明洪武中歸併仙居等八觀宣德間重修)
仙居觀(在新城縣北隔溪二里舊名雲龍觀有唐鄧眞人延康墓宋治平改額仙居明洪武三年重建)
長生觀(在新城縣西金籠山宋治平元年建)
太乙觀(在新城縣北梅峯宋紹興中建元至正中重建程鉅夫有記)
興靈觀(在新城縣西七十里元至正五年建)
大有觀(在新城縣北金船峯元至正戊子建本朝順治年間修邑人江以碩記之)
元帝宫(新城縣有二一在城中東山一在北城樓上)
惠安禪寺(在廣昌縣興城鄉唐儀鳳間居人曾延種紅蓮數載忽變為白乃捨宅田為寺後數年又)
(變為碧)
大覺寺(在廣昌縣東隅内有東勝閣邑人劉萬年捐貲建)
永興寺(在廣昌縣北明魏仁復建捐田入寺其子好禮又捐田邑人劉伸為之記孫玉璘重修)
真隠寺(在廣昌縣新坊里)
十興寺(在廣昌縣治北)
定心寺(在廣昌縣南監南里創于唐明正德十五年查買寺觀田地以備賑濟里人黃奉先奉例具價)
(銀納官備賑寺田地給牒黃氏管業仍施與本寺令僧住持成化中裔孫愈剛重修邑人何文淵記)
極樂寺(在廣昌縣東遷善里住持僧行果重建)
清修寺(在廣昌縣會文里即拗牛僧禪地久廢)
保安寺(在廣昌縣北土屯里饒允志建)
箬庵(在廣昌縣中洋港僧無聲建邑人劉邦治記)
蓮花庵(在廣昌縣東隅金鐘崗僧蘊空建每月朔望唄誦邑人于此放生)
龍泉觀(在廣昌縣西華山下相傳伍之奇龍昇處宋何行有詩)
普潤寺(在瀘溪縣陽谿唐貞觀二年建)
法水寺(在瀘溪縣四都舊名龍泉有苦行僧結庵于側乃感溫泉湧于石竇旱歲不涸唐開元間敞為)
(禪林以溫湯為額後改靈泉宋景德初改法水禪院曾梅阜有記明萬歷間燬後重建石文器有序)
慈明寺(在瀘溪縣大原唐名慶雲宋治平初改額)
真如禪寺(在瀘溪縣石寳山後唐天成初建額曰地藏宋治平初改今額)
興梵寺(在瀘溪縣長慶山南唐昇元建額曰再興宋治平初改興梵院今名寺)
瑞相寺(在瀘溪縣二都舊名白馬宋治平初改今額)
濟衆寺(在瀘溪縣八都舊名嶽峯宋治平改今額)
澤心寺(在瀘溪縣十六都宋建李山甫有記)
定安寺(在瀘溪縣四都杜藍宋紹興二年參軍石松建淳熙七年進士石致平請于朝因以定安院扁)
(額賜之)
金鎖庵(在瀘溪縣五都明邑人石文器有記)
法雲觀(在瀘溪縣西源宋宣贊舍人石永夀建已廢)
廣信府
龍門寺(在上饒縣沙溪創始于唐朱子書額曰普陀别墝後圮本朝康熙丁卯僧超羈修并建大殿)
(廊廡)
青巖寺(在上饒縣唐乾寧間建)
茶山寺(在上饒縣北隅一名廣教寺陸羽泉在焉唐天祐間建歴代廢興不一本朝康熙丙午推官)
(黎士弘重建自為記壬辰復燬知府周錞元捐建大殿)
天寧寺(在府城耆德坊宋覺範洪禪師開山賜額報恩光孝禪院政和中改今名元末兵燬惟鐘樓僅)
(存)
景德寺(在上饒縣南里許舊有十五小院曰薌巖曰浴佛曰報恩曰水陸曰孔雀曰文殊曰善賢曰慈)
(氏曰禪月曰玉白曰戒壇曰齋庫曰泗州曰廣信曰尊聖俱宋景德間建今存者報恩孔雀水陸慈氏而)
(已明洪武間立為叢林嘉靖間少師夏言重修後俱廢本朝康熙庚戌知府高夢說倡建大殿壬辰修)
(葺御史桂榮有碑記)
祥符寺(在上饒縣溪南宋大中祥符間建有御書閣祥符軒靈山亭元季兵燬惟大雄殿獨存)
薦福寺(在上饒縣來蘇鄉宋建炎間建元季兵燬)
普安寺(在上饒縣溪南孔雀寺旁宋紹興間建明嘉靖間僧正元重修少卿呂懷記崇禎間僧綱静潮)
(增建)
大德寺(在上饒縣富有坊元大德三年建)
正覺寺(在上饒縣石橋鄉元延祐中建)
土巖寺(在上饒縣安輯鄉元至正初建)
上團資福院(在上饒縣乾元鄉始建于唐明洪武二十四年立為叢林)
南巖院(在上饒縣開化鄉又名廣福院唐權德輿為草衣禪師作記宋宣和五年重建陸漸有重修佛)
(殿記)
青巖院(在上饒縣太平鄉唐乾寧中建明洪武二十四年立為叢林少卿鄭邦福嘗讀書于此)
高泉報恩院(在上饒縣乾元鄉宋嘉祐中建明崇禎間博山釋成許主席改為禪院舊有九井今)
(止存一)
香林院(在上饒縣靈山鄉元天歷初建明洪武間立為叢林)
雲山庵(在上饒縣博山釋弘裕記)
元妙觀(在上饒縣耆德坊宋建炎間建已廢)
至德宮(在上饒縣靈山南麓傍崖為寺祀龍神為雩禱之所本朝康熙己巳知府蔡廷輔推官黎士)
(弘祈禱有應重為修葺)
太霞宮(在上饒縣南隅宋建炎間建)
證果道院(在上饒縣永樂鄉宋政和間建)
證因寺(在玉山縣原名白雲庵係古玉東叢林舊址獻本朝康熙壬戌僧紹燈剙建乙酉春僧得旻)
(額時因寺證)
普寧寺(在玉山縣信豐鄉唐總章間閻立本捨宅創建宋皇祐間邑人徐沔重建元末燬于兵明永樂)
(宣德間僧會行昶先後重建為本朝康熙四年博山僧居之改僧會禪院)
懷玉寺(在玉山縣二十九都唐大歷間建乾符中志初禪師開法席宋有齋古禪師元有雪濤禪師居)
(此皆名衲)
覺林寺(在玉山縣順城鄉唐天祐建明洪武間立為叢林)
少華山寺(在玉山縣二十三都相傳汪端明故址石皆青碧奇詭不可名狀有金氏叟同僧募開禪)
(林)
智門教院(在玉山縣信豐鄉唐總章間建閻立本讀書于内今立為叢林)
廣平院(在玉山縣信豐鄉唐乾符元年僧佛日大師建)
興教院(在玉山縣錦衣鄉唐乾寧間建)
淨名院(在玉山縣順成鄉唐末開基宋淳熙間重建)
瑞峯院(在玉山縣信豐鄉宋咸平間建)
等慈院(在玉山縣平安鄉宋天聖二年建内有十如清隠圓通西竺歸雲五堂明永樂間漂于水正統)
(辛酉重建)
澄心院(在玉山縣招善鄉宋治平間建姑蘇李尚書彌大為寫王摩詰經文且為之記院僧因圓王李)
(及僧龍南像號三老堂汪端明記趙蕃銘)
定惠院(在玉山縣龍泉山有湧泉石龍之異因創寺焉宋治平二年賜額)
福勝院(在玉山縣錦衣鄉宋元豐二年重建里人葉虞仲為記院有淨行堂紹興初捉舉喻樗至院題)
(壁)
天井院(在玉山縣十三都一名福山庵宋建炎間里中有女金華者結茅于此紹興四年歸化于澄心)
(院里人于其修道之所建寺禱無不應明弘治萬歷間增創堂舍本朝順治九年重修知縣唐世徵有)
(記)
石僧院(玉山縣有二一在二十八都宋紹興間建旁有石知人因名内有歸雲堂俱廢一在錦衣鄉亦)
(紹興間建)
武安院(在玉山縣水南武安山其初草創一區自明迄今大啓殿宇重垣複閣規制峩然張郭金臺俱)
(有記)
洞元觀(在玉山縣錦衣鄉舊名葛仙觀宋治平二年改賜今額廢址尚存)
福慶觀(府志云在玉山縣玉山鄉宋咸淳間建又縣志云在縣治水南黃谷山明洪武十五年建)
安慶道院(在玉山縣儒學西宋咸淳間建明洪武二十三年道會李顔則重建後圯以其址為射圃)
三清宫(在玉山縣三清山中葛仙翁修煉之所)
真如寺(在弋陽縣治東里許晉咸康間建明洪武二十二年邑人徐永壽施田二百餘畆立徐氏香火)
(祠于内)
蓮塘寺(去弋陽縣治十里創于晉盛于宋明洪武間僧人智重修永樂間僧敬善正統間僧永監繼修)
(李奎記)
南巖寺(在弋陽縣新政鄉唐太和間比丘神曜增修宋嘉定間王元長建殿門堂廡鐘樓及架橋之亭)
(後圮元至正間僧嗣正修明崇禎間重修邑人范有韜題額曰自然天地本朝康熙五年增修)
龜峯寺(在弋陽縣玉亭鄉唐乾寧間僧茂蟾開山宋釋慧光建法化後塔于本山明末圯本朝初釋)
(智能修)
東禪寺(在弋陽縣歸仁鄉始創于唐久廢譚本朝康熙二十一年越僧奇峯募建知縣瑄為記)
桃花寺(在弋陽縣玉亭鄉宋景德間建)
白石寺(在弋陽縣招賢鄉宋元祐間建)
北山寺(在弋陽縣北隅宋宣和中相傳周氏捨宅建重本朝順治癸巳僧來珍修康熙辛丑僧恒源)
(修)
開寳寺(在弋陽縣永年鄉舊有寳相寺創于宋右為開明觀歷久荒廢潄雪禪師住持合併為一遂更)
(名開寳寺)
吉巖寺(在弋陽縣新政鄉為宋一公聖者坐化之地後有僧法震于此鑿石為佛座其徒辨成建塔岩)
(下并構佛殿元季燬于兵明永樂間知縣王尚㻞延鉛山僧德清重建有聖塘池邑遇旱必往禱焉)
慧濟禪寺(在弋陽縣萬全鄒孫本朝順治初釋智季剙建知縣劉臨顔曰暠山禪林)
舲山般若寺(在弋陽縣永平鄉順治戊戌里民程啓斌延暠山法嗣常悦居之啓斌依悦為僧重)
(構大殿)
清泉寺(在弋陽縣永平鄉有笑嵓清泉古刹康熙十六年林舒西堂居此復興知縣顧丁瑮額曰聲香)
(梵貝)
金圭寺(去弋陽縣治四十里高峯逶迤十五里到頂可眺鄱湖寺久廢康熙十一年僧賓吉重建)
後溪院(在弋陽縣孝誠鄉梁天監建已廢)
待賓院(在弋陽縣招賢鄉梁大同七年建隋廢宋大觀間重建)
靈泉庵(在弋陽縣北二里山甚險仄凡數百武為宋王十朋讀書處壁上有碧落洞天四字)
葛仙觀(在弋陽縣擣藥山葛仙煉丹處唐天寳七載勅建壇左有喬公篆跡煉丹竈及仙橋諸勝)
靈陽宫(在弋陽縣治北明洪武間建)
興山寺(在貴溪縣仁福鄉晉建朱子扁曰昂山勝㮣)
鳴山寺(在貴溪縣永和鄉劉宋景平間建)
稱心寺(在貴溪縣仙源鄉唐先天間建)
梅山寺(在貴溪縣德化鄉唐開元間建)
龍窟寺(在貴溪縣孝思鄉唐開元間建)
瑞龍寺(在貴溪縣永和鄉唐開元間建久廢本朝康熙丙午僧蒼巖重建)
白衣寺(在貴溪縣新太坊唐大歷初建明嘉靖間知縣袁鳳鳴重建本朝康熙間知縣高駿升興復)
(更名青蓮)
蓮花寺(在貴溪縣仁福鄉唐大歷間建)
紫源寺(在貴溪縣化行鄉唐大歷間建)
大嚴寺(貴溪縣有二一在孝思鄉唐大歷間建一在南鄉宋淳熙間建)
新興寺(在貴溪縣仁孝鄉唐大歷間建)
仙巖寺(在貴溪縣仙源鄉宋熙寧間建俗名乾巖寺)
東山寺(在貴溪縣化行鄉元大德間建本朝僧道生重修)
大上清宫(在貴溪縣龍虎山漢天師張道陵後裔居之唐名真仙館宋大中祥符間改上清觀政和)
(間敕改上清正一宫元大德間賜名正一萬夀宫學士王構有記明洪武間第四十二代真人張宇初請)
(于朝建大上清一萬夀宮二十六年告成金華蘇伯衡為記國朝康熙二十二年第五十四代真人張)
(聖祖繼宗賜陛見城并大真人府大上清宫扁額後又御書號碧)
(賜玉皇尊經乾坤玉劍之類真人奏請修理宫殿奉清宫旨浙江織造江西巡撫估計發帑興修雍正九年上)
(皇提點婁近垣留京辦事上嘉其忠誠)
(賜冠服銀幣食四品俸發帑金母閣近垣暨署理正一欽差官監修龍虎山廟宇建斗)
(嗣教大真人印務張昭麟同監修十年十月竣工)
昭真宫(在貴溪縣南三峯右漢王表修煉之所)
仙源宫(在貴溪縣南五十都舊為觀明嘉靖間邵元節奉勅改建為宮隆慶間詔毁)
演法觀(在貴溪縣龍虎山漢張道陵修煉處南唐保大間建天師廟有陳喬碑記宋崇寧中改為演法)
(觀)
仙隠觀(在貴溪縣龍虎山宋謝枋得有詩)
乾元觀(在貴溪縣龍虎山元至元間建鄧光薦有記)
繁禧觀(在貴溪縣龍虎山元趙孟頫書額虞集有記)
佑聖觀(在貴溪縣龍虎山元揭徯斯有記)
北真觀(在貴溪縣龍虎山明胡儼有記)
祥符觀(在貴溪縣龍虎山舊為蒙谷庵後為俗仙觀明嘉靖間改賜今額)
静應觀(在貴溪縣龍虎山舊名真懿觀明嘉靖間改賜今額)
靖通庵(在貴溪縣龍虎山虛靖真人建有高似孫記)
鵝湖寺(在鉛山縣北十五里以鵝湖山得名唐大歷中大義禪師結庵峯頂後移臨官道宋咸平間賜)
(額慈濟禪院景德四年改賜仁夀明萬歷間釋養庵卓錫于此)
金相寺(在鉛山縣南二十五里唐大歷中鷲山院吳太和中改資福南唐昇元中改鷲山延福宋治平)
(二年改賜今名有浮昭軒蘇堅碑記余時義有重修記)
祖教寺(在鉛山縣東十五里本名興唐院宋治平二年改賜今額)
天王寺(在鉛山縣北一里唐大順中建南唐昇元四年賜額有藏冇塔明萬歷三十年通判徐性成重)
(建年本朝康熙二十二知縣潘士瑞修)
華嚴寺(在鉛山縣東十里唐光化中建龍安院宋治平四年改賜今名著作郎袁谷有碑記後圯本)
(朝康熙九年僧在如重建汭川張時泰有記)
海智寺(在鉛山縣東南五十里踞大塵山之巔唐景福中名龍福院宋治平改賜今額有法湧堂堂下)
(有靈泉)
龍華寺(在鉛山縣東十里唐天復元年彌勒院宋治平二年改賜今額)
祕藏院(在鉛山縣北三十五里唐天寳元年看經院宋治平二年改今額)
圓通院(在鉛山縣西北十五里唐天寳五載建宋治平二年賜額)
開化院(在鉛山縣北十里唐大義禪師居焉大歷中建龍窟山禪院宋治平二年改賜今額)
資聖院(在鉛山縣北四里大義禪師嘗結庵焉光啓中改石井大順元年改賜今名)
崇聖院(在鉛山縣南三十五里大義禪師開山大順中建上感保夀觀音院楊吳太和五年改安存宋)
(大中祥符元年賜今名有穎國公龐籍修院碑)
夀寧院(在鉛山縣龍琚山唐會昌中龍窟院南唐昇元中改靈隠宋治平中賜今名有甃殿碑)
章法院(在鉛山縣東天柱山唐僧道和初結草庵後遂為精蓝乾寧五年名西林院宋治平二年改賜)
(今額有中和堂山光閣芙蓉軒水月池)
戒德院(在鉛山縣西南十五里舊名長生院宋治平二年改賜今額)
悟空庵(即湖山寺在鉛山縣南西湖灣宋治平二年建本朝康熙三年知縣劉泗重建)
觀音石庵(在鉛山縣西三里明萬歷間姚江陸夢龍建本朝康熙戊子冬燬重建)
玉虚觀(在鉛山縣西七里昔葛元煉丹其地唐咸通中建宗華觀宋治平二年改賜今名有地仙徐若)
(渾題字)
鴻都觀(在鉛山縣天柱山之巔昔玉華真人煉丹其上南唐昇元中建南華觀宋治平二年改賜今額)
太極觀(在鉛山縣即葛仙祠元陳衡有記)
開光寺(在廣豐縣近柘陽寨唐元和中建已廢為小院)
漸湖寺(在廣豐縣柘陽溪旁唐咸通間建已廢)
建興寺(在廣豐縣玉陽鄉唐建久廢)
博山寺(在廣豐縣崇善鄉本名能仁寺五代時天台韶國師開山宋紹興中悟本禪師奉詔開堂辛棄)
(疾為記明萬歷間大艤襌師重興何如寵有記)
鹿苑寺(在廣豐縣四十九都宋元符中建已廢)
景福寺(在廣豐縣崇善鄉宋紹興間建)
西巖寺(在廣豐縣周安鄉宋韓世忠討苗傅夜抵寺宿禱于神後果得神助具聞賜額為廣福羅漢院)
龍洋寺(在廣豐縣富成鄉宋淳熙間參政施師點建)
明心寺(廣豐縣有二一在永平鄕宋淳祐間建後為僧會司一在治南里許元至大二年邑人周敬捨)
(地建)
多寶寺(一名寳積寺在廣豐縣四十都元元貞時里人管揆捨地創明萬歷間其裔孫重新之)
日光院(在廣豐縣周安鄉唐咸亨間建有元時碑今廢)
寶積禪院(在廣豐縣亦名靈鷲寺唐元和間建今廢僅存小院)
智覺院(在廣豐縣崇善鄉唐乾寧初建)
法印堂院(在廣豐縣周安鄉五代時建宋治平間賜額)
真隱觀(在廣豐縣城外西山上宋紹興間為仙人吕貧子建本朝康熙間知縣馬象觀構來紫亭于)
(山巔)
洞元觀(在廣豐縣西隅元元貞間里人俞希賢創建未竟其嗣應康成之後圮本朝康熙十九年知)
(縣齊贊宸于舊址前建高閣題曰正一)
龍山寺(在興安縣招賢鄉宋開寳間建)
龍興寳信寺(在興安縣安輯鄉宋元豐中建)
弋湖寺(在興安縣太平鄉宋寳祐間建)
七寳寺(在興安縣靈山鄉元至正間建)
汪巖寺(在興安縣明時建已廢)
岑山寺(在興安縣治北岑山洞内有觀音閣金剛樓鉄瓦觀明萬歷間僧慧庵祝髮于此重新之)
龍泉庵(在興安縣招賢鄉凌本朝知縣王舟瑶建内有霄閣)
惠澤觀(在興安縣安輯鄉明正統間建)
青華宫(在興安縣治西明嘉靖間建)
葛仙宫(在興安縣安輯鄉明嘉靖間建)
江西通志卷一百十二
