欽定日下舊聞考卷十八
國朝宫室(十)
景運門之東相對為
肅誠門入門南向為
奉先殿(宫國朝史)
(臣)等謹按順治十四年
世祖章皇帝以
太廟時享孝思未申命稽往制建立
奉先殿
前殿七楹
後殿如之凡朔望薦新歲時展禮及
冊封諸大典禮先期告祭俱内務府掌儀司領其事
乾隆四十三年
御製七月朔日躬祭
奉先殿禮成述事詩年節雖恒叩
後殿(每於元旦及躬詣皇祖後殿皇考聖誕忌辰必拈香瞻禮)未曾
前殿祭斯陳況經
升祔四時閱應似
秋嘗昨典循(昨歲孟秋以以親聖母升祔後初值時享太廟是詣行禮而奉先殿)
(則自祀事聖母升祔以來未經特祭因于孟秋之朔敬修至太廟時享仍如例遣親藩恭代)恭代
親藩詣
太室必躬家廟舉
精禋(天子奉先殿蓋如之家廟也)禮因義起施殊處祗覺悲傷勝敬
寅
(臣)等謹按
奉先殿
御製詩謹繹有關紀述事實者恭載卷内餘不備錄
奉先殿東為夾道即
蒼震門前直街也街東為
寧壽宫(宫國朝史)
(臣)等謹按
寧夀宮建自康熙年間乾隆三十六年
皇上命重加增葺
宫垣南北一百二十七丈有竒東西三十六丈有竒門
六正中南嚮者恭懸
御書額曰皇極門東出者曰歛禧門西出者曰錫慶門
又西嚮者曰履順門曰蹈和門東嚮者曰保泰門
皇極門之内曰
寧夀門門内為
皇極殿殿廡東出者為
凝祺門西出者為
昌澤門
皇極殿後為
寧夀宫宫内
東暖閣
御書聯曰周雅慶攸寧長宜茀祿箕疇徵曰夀遞演京
垓
聖祖仁皇帝御製寧夀宫頌天開夀域地會瑶池南
極添筭北辰降慈螽斯衍慶白鶴來儀躬勞著訓福祉
永綏恭獻長夀敬託腐詞
皇上御製寧夀宫銘寧咸萬國夀先五福宫用題額
文叶義淑於赫
皇祖奉養
慈闈
孝惠爰居愛日延暉小子踐阼兹歷世年設復廿載八
旬五臻敬思
仁皇卜號康熙六十一載今古誠稀同以為艱敢期過
益況值耄耋歸政理得遹新是宫以待
天庥企予望之願可如不授終奉
懿其禮自殊斟酌損益匪曰侈圖殿稱皇極重簷建前
宫仍其舊為後室焉(我朝規制宫為奉養)(寧夀宫所是慈寧東朝之以前)
(殿即以宫名並皆不施重簷有深意也恭遇簷以聖母八旬萬夀朕始于慈寧宫增加前殿重崇尊)
(養兹新葺寧壽宫待余歸政後居處則為太上皇臨御之所宜有前殿受賀因題額曰皇極殿制用重簷而寧)
(壽宫之榜則移於後殿云)執承敬
神我朝舊制異日遷居禮弗敢廢
清寧
坤寧
祖宗所奉(盛京大政殿後曰祀神之所祭畢)(清寧宫大臣祖宗時召王公進内食)
(祭肉神國初定鼎燕京則於乾清宫後殿舊坤寧宫行祀禮一如清寧宫制至今遵循章余將來)
(歸政時自當移宫坤寧宫所奉之神神位神竿於寧壽仍依現在祀之禮)朔吉修祀
寧夀斯踵雖謝萬幾寧期九畿始予一人夀同黔黎告
我子孫母逾敬勝是繼是承永膺福慶
乾隆四十一年
御製新葺寧夀宫落成於新正二日恭侍
皇太后宴敬紀八韻元旦率羣辟
東朝典禮循翼辰呈曲醼首祚
笑言親寧夀慶成落
禎祥邀錫申妃嬪陪肅肅孫子集振振
鳩杖全無藉(鳩杖皇太后步履康健雖製玉恭進仍不藉扶持也)
兕觥奉有倫
高年健太極行樂信天真此日旰宵志他時宴息身期
仍斯侍
膝永祝萬千春
又
御製經筵罷因至寧夀宫詩講學勤兹日引年待異
時文臣胥讌見(經筵畢命講官及聽講之部院諸大臣隨至文淵閣賜茶俾觀閣中規制)藎
旅扈追隨(御前大臣侍衛等凡所臨幸無不扈從)步輦乘暇耳耆宫遂幸
之舊名襲寧夀致政冀期頤居此應無事而今尚有為
籌民及律己衍義示忱辭(是日進講論語百姓足君孰與不足句書經君子所其無)
(逸句並製御論以闡其義宣示講筵)
又
御製蒙
聖母賜膳於寧夀宫喜而成什一韻二首西筰蕆勲
績
東朝豫
懿懷膳頒八珍列樂奏六英諧調鼎鹽梅共采薇將士
偕(賜皇太后幸寧夀宫既成功賜余膳並於階下者將軍阿桂豐昇額暨將領之功績最著)
(掄二十三人及軍機大臣六人飯食賚物有差)古來多凱宴幾見賜思齋
母子情牽處憂勞略釋懷砌花都色喜簷鳥亦音諧暘
雨幸時若孫曾繞
膝偕還期就閒此仍復侍
萱齋
乾隆四十三年
御製寧夀宫遣懷詩葺治寧夀宫戒奢固非儉以俟
歸政時老景消荏苒屈指十七年萬幾仍勤覽(余素志俟八十)
(五歲即擬歸政兹距其期尚十七年仍勵精勤政不敢預存懈忽之心也)即今望雨切深愧
誠無感寧遯詠周雅真遯吾何敢常笑宋孝宗圖逸非
佳範(宋孝宗在位廿八年未滿高宗大祥之期即托固疾不能行孝禪位於光宗是盖□自逸而不以國)
(事為念耳無論人君之孝與常人異即人君所行胥當垂法子孫以為萬世恒守若如孝宗之孝則凡繼世之)
(君皆當甫即位即禪位以盡其子職有是理乎孝宗之事余每非薄之余則必待臨御六十年始為倦勤之退)
(實異於彼所為也)
乾隆四十四年
御製寧夀宫詩齋居有暇夏方長步輦看工亦趁涼
率已成之先十五(葺治寧壽宫擬為歸政時所居所司以明年為七旬萬壽率即告成已先)
(十五年矣)如斯茂矣據中央(前為皇極殿後即養心殿)圖臨他日頤而養
敢懈今時敬不遑一節&KR0832;然於意者嫌他鋪設為(去聲)端
陽(宫中每遇佳節宫殿例有陳設兹以端午陳設節物閱之轉覺不愜)
(臣)等謹按
寧夀宫
御製詩謹繹有關紀述事實者恭載卷内餘不備錄
寧夀宫後亘以横街其東即
保泰門西即
蹈和門正中為
養性門門内為
養性殿殿之東暖閣
御書聯曰太和道共養純嘏性彌敦其南牖額曰明窗
聯曰蜃窗日暖蘭噴霧雞樹風輕玉靄春西暖閣
之北為仙樓聯曰泰符占歲美頤志叶春和又聯
曰圖書採秘蘊鐘鼎玩清嘉其西南室額曰長春
書屋聯曰花鳥引機緒詩書蘊道荄
養性殿西宇額曰香雪堂堂兩廡壁嵌置
敬勝齋石刻
乾隆四十一年
御製養性殿詩養心期有為養性保無欲有為法動
直無欲守静淑放彌與退藏一起應一伏伊余居養心
勤政恒自勖久而弗肯懈可以盟幽獨設誠六十年八
旬有五足允宜歸大政餘日享清福是用搆養性一倣
養心屋引義為長言如願未敢卜
又
御製明忩詩養性明窗異養心(養心殿東暖閣臨忩坐處顔曰明忩□取)
(忩紙通明亦寓明目達聰之義養性殿雖倣其制為之然係他日歸政後所居僅取明忩本義否亦借喻淡泊)
(明忠而已)惟應六一是知音他年若得遂初願淨几還欣帖
背臨(歐陽修引蘇舜欽之言云明忩淨几筆硯紙墨皆極精良亦自是人生一樂然能得此樂者甚稀云)
(云余倦勤後果能坐此臨帖豈非人生大樂乎)
(臣)等謹按
養性殿明窗
御製詩皆恭載首見之篇餘不備錄
養性殿後為
樂夀堂額曰與和氣游聯曰座右圖書娱畫景庭前松
栢藹春風
寳座屏聯曰樂同樂而夀同夀智見智而仁見仁楹間
聯曰土香階色纔蘇紐風細盆梅欲放花又聯曰
動静得其宜取義異他德夀性情隨所適循名同
我清漪
東暖閣聯曰樂惟四時適夀與萬方同又聯曰波含素
影澄心鏡魚躍清淵識道機北室聯曰景清神謐
天常泰水趣山情静可論東宇聯曰亭臺總是長
生境鶴鹿皆成不老仙
西暖閣南室聯曰智者樂兼仁者夀月真慶共雪真祥
西室聯曰趣為永哉暢非俗樂惟仁者寄於山又
聯二一曰夏鼎商彛共左右墨華筆露永鮮新一
曰閒披芸簡窗前朗静聽松風戶外敲後厦聯曰
籠庭水樹宜涼影匝砌烟花帶露姿閣之上聯四
一曰鳥吟花笑有餘樂月白風清無盡藏一曰智
水仁山從體道竒花瑞草總含芳一曰成隂喬木
天然爽過雨閒花自在香一曰智仁適會動還静
枕葄無非史與書西北閣上聯二一曰商鼎周彛
自典重檻花苑樹相芬芳一曰庭饒芳毯鋪生意
座有芸編結古懽後厦閣上聯曰心觸清機親翰
墨目遊潤景足精神
乾隆四十一年
御製樂夀堂詩寄興由來在山水(向以萬壽山背山臨水因名其堂曰)
(樂壽屢有詩後得董其昌論古帖知宋高宗内輝後有樂壽老人之稱喜其不約而同因以名寧壽宫書堂以)
(待倦勤後居之)紹興先我篆題銘因名寳額待他日冀叶貞符
娱曼齡憂則付人樂則夀存吾順事沒吾寧(用張子西銘語)廿
年屈指居斯俟恩許之乎賴
昊靈
(臣)等謹按
樂夀堂
御製詩恭載首見之篇餘不備錄
樂夀堂之西為三友軒楣間額曰胸中常養十分春
樂夀堂後為
頤和軒軒雨廡壁亦嵌置
敬勝齋帖石刻正中額曰太和充滿聯曰景欣孚甲含
胎際春在人心物性間又聯曰麗日和風春淡蕩
花香鳥語物昭蘇
東暖閣之南室額曰
隨安室聯曰慶烟糺縵籠青瑣淑景和誾麗紫宸
西暖閣之西室聯曰隨時自適天倪協即事多欣道味
涵北室聯曰境是天然贏繪畫趣含理要入精微
西暖閣外亭額曰如亭後厦額曰導和養素聯曰静延
佳日春常盎茂對祥風景總宜
乾隆四十一年
御製頤和軒詩即漸莵裘搆居圖豫立那此時仍盡
瘁他日擬頤和奢願誰能息高年彼任磨雖然期廿歲
駒隙度羲娥
又
御製隨安室詩廿五前隨安讀書樂羣誠多歡廿五
後隨安勅幾切己為君難期八旬有五歸政仍是室也
心應寬一日未息肩萬幾敢憚煩隨安隨地勵斯志欲
冀他年無事坐此恣盤桓
(臣)等謹按
頤和軒
隨安室
御製詩皆恭載首見之篇餘不備錄
頤和軒後門額二一曰引清風一曰挹明月門内為
景祺閣閣東廳宇三楹階前湖石上刻文峯二字石洞
口刻雲竇二字山亭額曰翠鬟皆
御書
乾隆四十一年
御製文峰詩昨於西山得玲峰樹之文源閣既為之
歌兹以其副置於景福宫之門名曰文峰而系以詩
物有一兮必有偶伯兮叔兮相與友玲峯既峙文淵閣文峯詎
復藏巖藪賁然肻來樹塞門景福宫前鎮樞紐是處擬為歸政
居老謝遠遊邇斯守皇山較此實卑之却笑猶堪拜米叟巨孔
小穴難計數詭稜奇□自縈糾西山去京無百里車載非關不
脛走洞庭湖石最稱珍博大似兹能致否宋家花石昔號綱殃
民耗物鑑貽後豈如畿内挺秀質弗動聲色待近取抑仍絜矩
於人材政恐失之目前咎設因文以寓詞鋒姑俟他年試吟手
(臣)等謹按文峯
御製詩恭載首見之篇餘不備錄
養性門至
景祺閣是為
寧夀宫之中一路
保泰門北崇樓三重上額曰暢音閣中額曰導和怡泰
下額曰壺天宣豫其北與
暢音閣相對者為
閱是樓樓下中宇聯曰開窗魚鳥含天趣欹案詩書味
道腴東室聯曰芝篆薰晨鼎&KR1567;檠檢夜書西室聯
曰插架牙籖照今古開編芸氣吐芬芳又聯曰閒
情空外寄妙道箇中參樓上中宇聯曰日長蓮漏
三階正春到梅花合殿香樓後東宇聯曰澄懷觀
物真超矣得意忘言亦快哉閣後
殿宇前後共四所
前殿額曰尋沿書屋
乾隆四十二年
御製尋沿書屋詩尋繹黃家語沿迴學海瀾用行說
云斆有術孟言觀詎在工章句要於審委端待當謝機
政枕葄沃心安
(臣)等謹按
尋沿書屋
御製詩恭載首見之篇餘不備錄
後殿之東曰
景福門正中南嚮者為
景福宫
殿東閣下聯曰每聞善事先心喜或見竒書輙手抄皆
御書西壁恭懸
御製五福頌
聖祖御製景福宮頌
慈顔懿教祇奉銘箴福祉靈夀遐齡喜深松筠玉樹繞
砌清音淑德純嘏萱枝茂林揮毫敬頌永日葵心
皇上御製景福宫五福頌(有序)寧夀宫後曰景福宫
我
皇祖奉
孝惠皇太后所居也余既豫葺寧夀宫為歸政後燕憩
之所而景福宫則倣建福宫中静怡軒之制鼎新之軒
有屏嘗撰五事箴揭之以代銘座斯宫義取頤養實惟
五福為宜夫五福世所艷稱顧昔人無闡之者爰頌而
列諸黼扆第考洪範五福傳疏或分詮或遞釋無所專
主余以為夀富康寧及考終命皆受之於天而好德則備
之于人玩五皇極之辭曰予攸好德汝則錫之福與此
互相發明中庸言位禄名夀必推本於大德足為五福
主德之證而正蒙所云德者福之基福者德之致尤深切
而著明余故於攸好德之頌詳暢厥旨然帝王之福乃
天下之公而非一身一家之私其徵自與常人異誠如
所期信為備福余益惟敬修德以迓
天庥而弗敢期其必箕疇凡九極建惟五歛時五福
其目未譜於九詳焉夀為初祜華封所祝麥邱所語唐
堯則辭齊景則喜(叶)聖弗聖兮於斯可覩景福之宫肇
我
皇祖竹苞松茂以養
聖母(叶)歲久重葺倦勤擬居(叶)作此屏扆五當其數(叶)
衍繹範言頌是曼夀(叶)詩引昌黎敢怠永久(叶句即用韓右)
(壽)國君大夫問富答殊有天下者奚問答諸既艱問答
其富若無然亦有焉乃在民乎
宣尼正對萬世帝模省力薄賦猶可勉圖時若雨暘屢
豐難期(叶)是用危懼敢詡尊居又若求材常苦不足(叶)
艱致者多詎曰金珠菟裘豫營勒此屏辭(叶)設誠符望
肩卸心娱(右富)皇清開國承運奉
天宅中建極敷錫八埏兹百餘載將萬斯綿
三聖繼承謨烈丕宣藐予小子佛時仔肩治國康寧夕
惕朝乾愛民祈歲察吏求賢雖有梗化弗致蔓延九州
安内萬里拓邊幸未隕越敢為躗言八旬有五擬兹引
年敬之一字用作心傳(右康寧)福何由生端在乎德德
復在好人我胥棘顧名思義行道有得然殊吉凶原道
言憶吉則徵善凶必召慝應好共善樂乃無射五福之
四賅彼四則皇極敷錫無好必斥作汝用咎禄賢是篤
(叶)五九相應訓君尤亟勵以多年子云敬式垂老弗諼
蘄告方來(叶好右攸德)踐阼之初炷香告
天設蒙
洪庥歷六十年便當歸政以授後人豈圖逸豫有願於中
(叶)於穆
皇祖幼齡居尊六十一載化被海壖小子廿五繼體乘
乾敢同
祖歷耆耋況臻新兹景福爰待即閒存吾順事横渠銘
焉九疇所云五福冀全然未敢必敬俟
天恩(右考終命)
乾隆四十一年
御製題景福宫式擬静怡室(是宫倣静怡軒之制為之名則仍景福之舊)
題仍景福楣琴書無俗韻花木有仙姿雨後潤生礎(新正)
(屢雪昨復微雨地氣濕潤大似江南)春來日下墀綴辭成五頌好德敢忘
之(近製五福頌揭之此處屏間頌意以攸好德為主兼用自勉也)
(臣)等謹按
景福宫
御製詩恭載首見之篇餘不備錄
景福宫正殿後為
梵華樓樓稍西為
佛日樓樓下
御書聯曰鳥雀聽經皆宿慧風旛說偈自高標自
保泰門至
佛日樓是為
寧夀宫東一路
蹈和門内曰
衍祺門門内東宇額曰抑齋聯曰心田淨洗全如水鼻
觀清芬詎必蓮東南隅亭額曰擷芳亭其北額曰
矩亭皆
御書抑齋後為古華軒軒西亭額曰禊賞亭亭中恭刊
御筆臨董其昌蘭亭記亭北為旭輝庭聯曰鼎篆蘭烟
直窗前旭景新
古華軒後為
遂初堂額曰養素陶情堂東室門聯曰墨斗硯山足遣
逸琪花瑶草底須妍室内聯曰屏山鏡水皆真縡
蘿月松風合静觀
乾隆四十一年
御製遂初堂詩周書稱初服勤政要始終楚騷稱初
服謝政適其躬二語胥宜味放卷用不同書堂額遂初
遼待廿年中設果如所願樂哉叩
蒼穹
(臣)等謹按
遂初堂
御製詩恭載首見之篇餘不備錄
東配殿額曰愜志舒懷堂後疊石屏門刊額曰承暉曰
挹爽其西為
延趣樓東嚮樓上聯曰軒亭喜淳樸甌硯總清嘉樓外
亭額曰聳秀亭北為
萃賞樓樓下中宇聯曰閒庭不改風還月欹案依然易
與詩西室門額曰聚景聯曰四圍應接真無暇一
晌登臨屬有餘又聯曰金界樓臺思訓畫碧城鸞
鶴義山詩東室聫曰高居因見遠貞復會旋元樓
上中宇之左額曰積芳又額曰延綠西室聫曰素
壁題詩還自檢明窗披帙雅相親再西佛室聫曰
便有香風吹左右似聞了義示緣因
萃賞樓西連樓六楹為雲光樓樓内額曰
養和精舍樓下南室聫曰四壁圖書鑑今古一庭花木
騐農桑其東佛室門額曰西方極樂世界安養道
場聫曰一龕古佛鐘魚寂半榻天風衣袂寒室内
聫曰春鳥有言率和樂上林無樹不森沉
乾隆四十二年
御製養和精舍詩和於氣為春和於理為仁夫人所
宜養最要者為君九㝢及萬物方寸懷應肫有時或用
義由仁施乃純潔治寧夀宫聊以備倦勤精舍號養和
擬議非不倫乾惕勵此日優游待他辰苟誠得斯憩餘
年頤此身仁尚可弗居義更何足論養和乃真養圖稱
無事人
(臣)等謹按
養和精舍
御製詩恭載首見之篇餘不備錄
萃賞樓後圓亭額曰碧螺其北相對南嚮者為
符望閣閣下南門左額曰欣遇右額曰得全門内聫曰
居中攬外襟懷暢擊轂摩肩職植殷又聫曰俯臨
常似披圖畫得契宛堪悦性靈東門内聫曰雲卧
天闚無不可風清月白致多佳西門内聯曰畫情
八窗納春意百花舒北門内聫曰綠樹岩前疎復
密白雲窗外卷還舒閣上北室聫曰清風明月含
無盡近景遐觀攬莫遺
乾隆四十一年
御製符望閣詩層閣延春肖(是閣肖建福宫中延春閣式為之)題楣
意有存耄期致勤倦頤養謝塵喧豫葺優游地略慙恭
儉門其誠符我望惟静候
天恩
(臣)等謹按
符望閣
御製詩恭載首見之篇餘不備錄
符望閣前垣門東額曰延虚曰愜志西額曰挹秀曰澄
懷閣後為
倦勤齋齋内閣上聫曰信可超繪事於焉悦性靈閣下
聫曰春秋富佳日松竹葆長年閣西次室聫曰動
趣都涵澹静機常覺寧又西閣上聫曰當春蓮漏
永坐久蕙煙微閣下聫曰經書趣有永翰墨樂無
窮
乾隆四十一年
御製倦勤齋詩敬勝依前式(此齋依建福宫中敬勝齋為之)倦勤卜
後居(將以八旬有五歸政後居之)撫時斯異矣題額故殊諸娛老非
關政沃心那廢書廿年期此願未識可能如
(臣)等謹按
倦勤齋
御製詩恭載首見之篇餘不備錄
倦勤齋西廊外門額曰暎寒碧内為竹香館中宇聯曰
偶披風送爽恰傍竹延虚又聫曰流水今日明月
前身又聫曰松雲清棟牖書契泠嫏嬛
符望閣西門外為玉粹軒東嚮其南室額曰
得閒室聫曰甄性神明境陶情翰墨筵北為佛室聫曰
禽音仍唱迦陵偈花色全標幻海禪又北為淨塵
心室聫曰洗不期其筝笛耳悦原契此淨明心又
聫曰春物薰馨含慧業名禽宛轉入聞思室後門
額曰超妙皆
御書
乾隆四十一年
御製得閒室詩符望閣西接静室紙窗棐几護松關
此時敢自忘無逸他日於斯冀得閒真樹生之待蔥鬱
假山峙矣互迴環豫成猶以廿年俟亦豈遥哉彈指間
又
御製淨塵心室詩六塵總因心心淨塵斯淨室云淨
塵心本末似相梗然亦可得云如身之有影欲求影之
無應在身之屏誰解能所忘與入菩提境
(臣)等謹按
得閒室淨塵心室
御製詩皆恭載首見之篇餘不備錄
景福宫之後為
兆祥所今為
皇子所居西為花園又西即
神武門也(宮國朝史)
(臣)等謹按今新葺規制
兆祥所在
寧夀宫垣之後
國朝宫史所稱乃舊制也
欽定日下舊聞考卷十八
