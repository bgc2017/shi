欽定日下舊聞考卷五十七
城市(外城南城一)
(臣)等謹按朱彛尊原書南城壇兆上載明代而不
及金元考元史祭祀志中統十二年於麗正門外
東南七里建祭臺設昊天上帝皇地祗位成宗即
位始為壇於都城南七里則知元之郊壇亦在城
南又考析津志郊天臺在京城之南五里即金大
定時拜郊所建然則原書載在郊坰金之拜郊臺
者即是也今附述緣起於此以存金元壇兆舊典
而其詳則見於郊坰門云
原天壇周十里内有圜丘神樂觀天師府犧牲所在正
陽門外永定門内街東(五城坊巷衚衕集)
原天壇在正陽門之左永樂十八年建繚以垣墻周迴
九里十三步初遵洪武合祀天地之制稱為天地壇後
既分祀乃專稱天壇(春明夢餘錄)
原嘉靖九年正月吏科都給事中夏言請更定郊祀言
國家合祀天地於南郊又為大祀殿而屋之設主其中
弗應經義古者祀天於圜丘祭地於方丘圜丘者南郊
地上之丘丘圜而高以象天也方丘者北郊澤中之丘
丘方而下以象地也南郊之壇曰泰壇以之燔柴北郊
之坎曰泰圻以之瘞埋此古之制也是故兆於南郊就
陽之義也瘞於北郊即隂之象也此分祭天地各正其
所凢以順天地之性審隂陽之位也况壇於南郊雖以
就陽亦因高之義坎於北郊雖以就隂亦因下之義豈
有崇樹棟宇擬之人道哉乞勅多官集議以求至當上
嘉之(明典彙)
原詔博采公議主分祭者昌國公張鶴齡定國公徐延
德懷寧侯孫瑛瑞安侯王橋駙馬鄔景和謝詔安仁伯
王桓玉田伯蒋榮慶陽伯夏臣崇善伯王清都督夏助
右都御史汪鋐府尹黎奭府丞黃鍾中允廖道南編脩
程文德給事中夏言蔡經張潤身李仁王聘田秋周祚
陳守愚高金趙漢臣李鳳來戴孺孫應奎御史王繼禮
喻希禮隂汝登郭宏化周襗徐淮虞守愚倪緝梁尚德
陸琳李循義主事宋錦李欽昊治中汪登通判陳邦傅
楊承祺王紳劉初推官江文中經歴陳珖冷宗元郭鳳
張居仁劉秉仁韓義都事楊木李光祚知事胡蘭照磨
李俊張霑檢校南鉦兵馬指揮畢成胡綱劉倫副指揮
何守安牛進德朱哲張光祐王瑤陳謙周侃郭本端詹
垣馮鍚顧言廖長倫劉紹宗鄧文隆宋秀祝世亨吏目
戴鑑馬昂張鉞凡八十二人主分祭而以成憲及時未
可為言者平江伯陳圭大學士張璁翟鑾侍郎董玘張
雲臣陳洪謨聞淵副都御史唐龍僉都御史李如圭通
政使張瓚卿黃宗明曾直少卿林有孚戴時宗冼光史
道寺丞周鳳鳴簡霄朱昭陳綬葉松何鍾陳雲章葉廷
芳彭黯脩撰龔用卿編脩張星給事中王守御史許廷
桂張惟恕盧問之傳漢臣謝蘭寺正陸鰲王天民寺副
王鴻漸林士鳳朱節胡湘評事陳經應杲吳□孫裕戴
冔余棐龔治司務劉贊襄馬顯主簿周文定都事陳貴
韓勛典簿宋文㬎陳琅署正宋鈁袁煥蒲敏元邊偁署
丞李繼元况道余定李儼劉壽李珏丁應南張夢徵楊
荗深羅其賓陳珮秦學書監事楊臣秦昌勝董檜馬圖
劉鏜鄭時明劉睿徐芳張倧鄒儒李瑞陽要秀吳冕丁
如紀袁如霖凡八十四人主分祭而以山川壇為方丘
者尚書李瓚編脩歐陽德歐陽衢給事中魏良弼御史
傅炯余鍧員外郎余光祉行人司正邊彦駱右司副劉
守良行人李遂王禎傅學禮秦鰲方太和沈謐周汝員
柯喬孫世祐李寔莊用賓田濡蔡靉睦華原寀曾約等
凢二十六人主合祭而未嘗以古禮為非者尚書方獻
夫李承勛梁材許讚章拯侍郎徐縉蔣瑤蘇民卿葛浩
詹事霍韜顧鼎臣通政宋滄陳經參議劉繼德孫檜劉
日乾卿魏校庶子穆孔暉諭德彭澤贊善林文俊蔡昂
學士張潮吳惠席春許成名脩撰倫以訓姚淶王用賓
編脩張衮楊維傑徐階祭酒許誥司業林時給事中王
汝梅趙廷瑞曾仲魁董進第陳侃御史譚纉王衮陳講
王道范安王杲趙兌吳麟(闕)士翺葉照朱觀方遠廖自
顯郎中劉序李默鄧尚義王道王松范伸劉從學黃瓚
史麟許繼宋銳吳檄盧襄吳縉華鑰黃禎張經王大化
盧蕙榮察汪堅易鑾張瑤姚世儒閻溥陳文譽劉佐候
緘甘為霖丁洪車純汪漢金中夫員外郎張廷馮世雍
李世臣王激王三省吳冲寇天與陳良策廖雲龍伍餘
福屠倬王莘郭田王旒吕顓張羽李瑜趙葉楊鏞黃澄
張邦教余述張淑郁山主事楊麒全徹緒顧陽和吳允
禄任瀚鄺汴汪居安馬坤鄭琬黃潤江滙屠楷陳大珊
曾世昌苗汝霖徐子貞熊汲何鰲趙時春王學益王應
檟徐官駱顒傅好禮汪以達蔡子舉李喬陳貫諸傑張
臬毛衢賈名儒陳耀朱子和蘇民夏玉林陳篪程綬屠
應埈施昱謝綋郭宗臯王自俊林瓊康世隆查懋先諸
邦憲李翔郭秉聰高仲嗣陸時雍張參王鈁馮冠龔轅
中書舍人郭俊司務張國紀高臣李克中張鵬吳道南
李檠于喬張仲良周紳蘇民照磨丁律檢校宋斌張岦
監丞徐炳典簿鄧祀博士王廷臣林文卿王昺蘇璞王
金章助教魏琦陳謨陳禧金周陳𤦺薛僑譚諫林思誠
范震臣李邦祥學正房堅任冕蔡竒范儒汪屺林文林
邦望學錄李賓趙誌陳界彭元陽典簿曹鳳翔凢二百
六十人無可否者英國公張崙等一百九十八人(明嘉靖祀)
(典)
朱彛尊原按郊祀分合持議異同姓名可見者三
百九十八人國史所不能具載因備書之蓋内外
小臣咸得與焉亦以見當日詢謀之廣也
原五月作圜丘於天地壇稍北為皇穹宇(明典彙)
原圜丘第一層壇闊七丈高八尺一寸四出陛正南陛
闊九尺五寸九級東西北面陛俱闊八尺一寸九級壇
面及壇脚用琉璃闌干第二層壇面周圍俱闊二丈五
尺高八尺一寸正南陛一丈二尺五寸九級東西北面
陛俱一丈一尺九寸五分九級壇面及壇脚用琉璃磗
砌四面用琉璃闌干壝去壇一十五丈高八尺一寸用
磗砌正南櫺星門三座中門闊一丈二尺五寸左門闊
一丈一尺五寸五分右門東面櫺星門闊九尺五寸北
面西面尺寸同燎壇一座在壝外東南丙地高九尺闊
七尺上開南出戶壇脚東西南三面設陛周圍外墻去
壝一十五丈正南櫺星門三座中門闊一丈九尺五寸
門外正甬道闊丈尺同左門闊丈丈二尺五寸門外左
甬道丈尺同右門闊一丈一尺九寸五分門外右甬道
丈尺同東西北櫺星門闊一丈一尺九寸五分甬道丈
尺同(存心錄)
原禮臣言圜丘之制大明集禮壇上成闊五丈存心錄
則第一層壇闊七丈集禮二成闊七丈存心錄則第二
層壇面周圍俱闊二丈五尺蓋集禮之二成即存心錄
之一層存心錄之二成即集禮之一成矣(臣)等無所適
從潤色參詳是在皇上裁定奉旨圜丘第一層徑闊五
丈九尺高九尺二層徑一十丈五尺三層徑二十二丈
俱高八尺一寸地面四方漸墊起五尺(明嘉靖祀典)
原圜丘外圍方墻門四南曰昭亨東曰泰元西曰廣利
北曰成貞内櫺星門南門外東南砌綠磁燎爐傍毛血
池西南望燈臺長竿懸大燈外櫺星門南門外左設具
服臺東門外建神庫神厨祭噐庫宰牲亭北門外正北
建泰神殿後改為皇穹宇藏上帝太祖之神版翼以兩
廡藏從祀之神牌又西為鑾駕庫又西為犧牲所北為
神樂觀成貞門外為齋宫迤西為壇門(春明夢餘錄)
原皇天上帝正位南向太祖配位西向東一壇大明之
神西一壇夜明之神東二壇二十八宿之神西二壇雲
師雨師風師雷師之神(明嘉靖祀典)
原圜丘第二層上設大明星辰位居東夜明太歲位居
西内壝東設風雲雷雨師位天下神祗壇在外壝之内
(存心錄)
原昊天上帝配帝位版長二尺五寸闊五寸厚(闕)寸趺
高五寸黃質金字大明之神金地硃書夜明之神黃地
素書五星二十八宿周天星辰之神俱綠地金字雲師
雨師風師雷師之神俱丹漆金書(明嘉靖祀典)
補國朝於大祀殿祀昊天上帝凢所謂天皇太乙之𩔖
一切革去三代以下祀典之正所僅見也(博物典彙)
原永樂十八年北京天地壇成每歲合祀洪熙元年奉
太祖高皇帝太宗文皇帝同配享嘉靖九年勅建圜丘
於大祀殿之南每冬至祀天以大明夜明星辰雲雨風
雷從祀建方澤於安定門外每歲夏至祀地以五嶽五
鎮四海四瀆陵寢諸山從祀俱止奉太祖一位配享而
罷太宗之配其大祀殿則以孟春上辛日行祈穀祭奉
太祖太宗同配十年又改以啟蟄日行祈穀禮於圜丘
仍止奉太祖一位配享十七年秋九月詔舉明堂大享
禮於大内之元極寳殿奉睿宗獻皇帝配享元極寳殿
即舊欽安殿也是冬十一月上皇天上帝尊號十八年
春行祈穀禮於元極寳殿不奉配二十四年拆大祀殿
改建大享殿命禮部歲用季秋行大享殿禮隨又命仍
暫行於元極寳殿隆慶元年詔罷祈榖大享二祭復元
極寳殿仍名欽安殿而天地則分祀如世宗所更定云
(太嶽集)
原圜丘琉璃闌干詔用青色(明嘉靖祀典)
原嘉靖十三年二月奉旨圜丘方澤今後稱天壇地壇
(同上)
原唐時明堂制度其宇上圜覆以清陽玉葉清陽色也
玉葉亦瓦之𩔖今大享殿及圜丘闌干皆用回青瓦亦
清陽玉葉之𩔖唐每郊祀啟南門灌其樞用脂百斛今
都城南門亦閉不開惟郊祀駕出方啟(穀城山房筆塵)
原萬歷十三年四月十七日上以天旱禱於郊壇自宫
中步行而出禱畢仍步還宮(纍瓦編)
(原蔡羽郊壇詩近輦道風淸碧野平紫烟常自鎖南城行宫歲幸乘龍仙侣朝來學鳳鳴小殿沉香金氣鬱)
(圜丘芳草玉華淸祠官記得天行處萬燭光中候珮聲林屋集)
(補許榖謁皇穹宇詩紫分祀崇郊典嚴居肅帝宫高明一祖配陟降八神同氣團華蓋元隂接上穹萬年瞻)
(秉璧靈貺自無窮天石城集作原黎民表雨後經壇沙河)(平沙雨濕草茸茸白)
(玉高壇紫翠重馬上行人看不厭石廊流水遶疎松瑤石山房集)
(原馮琦恭陪聖駕步禱南郊紀事詩陳御路開紅塵都不掃畱待雨師來)(龍虎新軍罷勾北海集)
增
圜丘在正陽門外南郊形圓象天南嚮三成上成徑九
丈高五尺七寸二成徑十有五丈高五尺二寸三成徑
二十一丈高五尺上成石面九重自一九環甃遞加至
九九二成自九十遞加至百六十有二三成自百七十
有一遞加至二百四十有三合一三五七九陽數每成
四出陛皆白石九級上成石闌七十有二二成百有八
三成百八十合三百六十周天之度柱如之内壝形圓
周百有六丈四尺高五尺九寸壝門四皆六柱三門柱
及楣閾皆白石扉皆朱櫺壝外東南丙地燔柴爐一高
九尺徑七尺甃以綠琉璃瘞坎一東南燎鑪五西南鐙
杆三外壝形方周二百十丈一尺高八尺六寸門制與
内壝同燎鑪四分設於壝東西門之左右壝北門後為
皇穹宇南嚮環轉八柱圓檐上安金頂基高九尺徑五
丈九尺九寸石闌四十有九東西南三出陛各十有四
級左右廡各五間一出陛殿廡覆瓦均青色琉璃圍垣
形圓周五十六丈六尺八寸高丈有八寸南設三門崇
基石闌前後三出陛各五級外壝東門外東北隅
神庫
神厨各五間井亭一祭噐庫樂噐庫椶薦庫各三間又
東為宰牲亭井亭各一壝外内垣門四東曰泰元南曰
昭亨西曰廣利北曰成貞皆朱扉金釘縱横各九昭亨
門外東西石坊各一(會大清典)
(臣)等謹按明嘉靖九年定分祀天地之議於大祀
殿南建
圜丘
本朝因之重加繕治其制益備乾隆十四年
上以
圜丘壇位張幄次陳祭噐處宜量加寬廣
命仍九五之數而展拓焉十八年復鼎新
南郊壇宇一切規模稟承
指示凢崇卑之制象色之宜無不斟酌盡善仰見
聖心昭格之虔至周至悉云
增歲以冬日至祀
皇天上帝奉
太祖高皇帝
太宗文皇帝
世祖章皇帝
聖祖仁皇帝
世宗憲皇帝配以
大明
夜明
星辰
雲雨風雷從祀
上帝位第一成南嚮
列聖東西嚮
四從位第二成
大明西嚮
星辰在其次
夜明東嚮
雲雨風雷在其次均設青幄
上帝蒼璧一帛十有二犢一豋一簠二簋二籩豆各十
有二尊一爵三鑪一鐙六燔牛一
列聖均帛一犢一豋一簠簋各二籩豆各十有二尊一
爵三鑪一鐙四
大明
夜明均帛一牛一豋一簠簋各二籩豆各十尊一爵三
琖二十鑪一鐙二
星辰帛十有一
雲雨風雷帛四均牛一羊一豕一豋一鉶二簠簋各二
籩豆各十尊一爵三琖三十鑪一鐙二玉帛寔於篚牲
載於俎尊寔酒䟽布羃勺具(會大清典)
增先祀一日
皇帝御龍袍衮服乘禮輿出宫至
太和門階下降輿乘輦入壇西門至
昭亨門外降輦由左門入詣
皇穹宇於
上帝
列聖前上香行三跪九拜禮詣
圜丘視
壇位視籩豆畢由内壝南左門出外壝南左門至神路
右陞輦詣
齋宫(同上)
增祀日日出前七刻
皇帝御祭服乘輦至外壝南門外神路右降輦由外壝
南左門入内壝南左門陞午階至二成黃幄次
皇帝就拜位立迺燔柴迎
帝神樂奏始平之章
皇帝詣第一成
上帝位前跪上香次詣
列聖配位前上香
皇帝復位行三跪九拜禮乃進玉帛奏景平之章
皇帝陞
壇詣
上帝位前奠玉帛以次詣
列聖配位前奠帛
皇帝復位迺進俎奏咸平之章
皇帝陞
壇詣
上帝位
配位前跪進俎復位行初獻禮奏壽平之章舞干戚之
舞
皇帝陞
壇詣
上帝位前跪獻爵奠正中退就讀祝拜位立司祝奉祝
版跪祝案左樂暫止
皇帝跪司祝讀祝畢樂作
皇帝行三拜禮興詣
配位前以次獻爵行亞獻禮奏嘉平之章舞羽籥之舞
皇帝陞
壇以次獻爵奠於左儀如初獻復位行終獻禮奏永平
之章舞與亞獻同
皇帝陞
壇以次獻爵奠於右儀如亞獻復位光䘵卿奉福胙進
至
上帝位前拱舉
皇帝詣飲福受胙拜位立跪受爵受胙三拜興復位行
三跪九拜禮徹饌奏熙平之章送
帝神奏清平之章
皇帝行三跪九拜禮有司奉祝次帛次饌次香恭送燎
所奏太平之章
皇帝由内壝南左門出至望燎位望燎禮成
皇帝由外壝南左門出至昭亨門外陞禮輿大駕鹵簿
前導導迎樂作奏祐平之章
皇帝回鑾還宫(同上)
(臣)等謹按我
皇上御極以來仰承
列聖敬
天之忱每歲恭遇
南郊大典必躬必親為古帝王所未有乾隆十三年
上以祭噐沿明之舊未昭備物
命凖古制易之二十六年臨江得鎛鐘復
勅令參考仿製副以特磬於
大祀時敬謹陳設其餘一噐一物凢折衷至當之處悉
經
睿裁審定垂示方來
大聖人昭事之誠無微不至精忱所格有貫徹於儀節
之表者億萬年
景貺綿長益頌凝承之有自矣
增乾隆元年
御製冬至
南郊詩黃鐘應律肇千祥喜見
天心復一陽子夜灰飛旋淑氣
泰壇日麗散晴光明禋盛禮稽三代御世鴻猷愧百王
祗祝精誠通
帝載眷予寰海樂倉箱
增乾隆四年
御製冬至有事於
南郊敬成八章章八句於昭
天鑒眷於有德祐我
太祖東土是式
帝命不顯皇清不靈明德惟馨以畀萬邦(一章)赫赫
太祖
天篤其祜穆穆
大宗丕顯丕承駿德光昭爰受鴻名建國紀元肇定大
清(二章)暨我
世祖混一區夏
聖祖紹之容民厚下民安於耕物適於野六十一年惟
天降嘏(三章)
皇考翼翼思為君難立綱陳紀祗承克艱授位渺躬受
命自
天敬念紹庭敢忘寅虔(四章)日惟長至爰卜
南郊三齋五戒將事吉朝式瞻百辟玉珮金貂式虔爾
心無或逍遥(五章)爰升燔柴燔柴惟烈爰陳俎豆俎豆
惟潔惟予小子敬捧蒼璧明明
帝神尚其來格(六章)
神之格思降福穰穰敢曰予小子誠通
昊蒼自我
祖宗受嘏惟純
景命綿綿逮我後人(七章)伐鼓淵淵建旆翩翩祀事用
成福禄來駢匪以祭而專匪以燕而遷對越
昊天豈敢間兮乾乾(八章)
增乾隆九年
御製冬至有事於
南郊敬成伊古誠為貴匪今祭以時微陽爰始復殷
禮敢云遲捧璧
青壇肅陳愆素慮知黃鐘方應律元酒亦盈巵轉歉誠
乾造綏豐詎我期(今歲二麥無收五月望後始得雨而秋收倍常有穫寔天恩浩蕩喜)
(出望外也)
天恩奚可恃祈歲厪長思
增乾隆十三年
御製冬至
南郊述志詩寅祀
南郊殷薦陳鉶籩依古制更新(國朝一切禮儀率依明制郊廟所用祭噐)
(徒存其名皆以瓷盤代之相沿未改亦不知始訛於何時朕以既用其名宜備其物特勅廷臣議更古制今冬)
(至大祀始用之於古禮南郊自是而諸祀皆用噐矣)一陽資始月纔朔(月二日冬至)
六琯均調歲復春昭格敢云歆
上帝敉寧端籍任元臣維揚我武邀
靈貺即看書勲閣起麟(金川本非勁寇祗以用匪其人以致久弗成功兹大學士傅恒)
(忠誠夙著立志滅寇故用為經略託以干城師行之吉卜於月之三日適以預日大祀南郊儼對越於咫)
(尺希慈祐之昭明曷勝有顒惟期底績云)
增乾隆二十年
御製冬至
南郊詩南飛金翼影長時
元畤趨承
帝幕垂拱北星辰環紫極被西聲教藉
皇禧捧盈怵惕厪無斁嫌畏披猖致不期(阿睦爾撤納因軍營大臣)
(發其逆跡懼誅思遁而將軍等不能遵朕指示即時擒戮遂致逃竄正在發兵搜捕)撻伐新俘冀
重佑永寧邊海戢貞師
增乾隆二十二年
御製冬至
圜丘禮成述事配藜佳氣焥樵蒸奠璧
圜丘祖業承日在駿狼欽敬授陽迴堪黍著
明徵於昭
陟降依
左右敢曰馨香薦豆登寧遠尚惟希
景祐(阿睦爾撤納逋竄未獲西路軍務尚在籌辦)持盈更益勵兢兢
增乾隆二十三年
御製冬至
南郊述事金鳳占風來廣漠鴻龍轉律啟韶陽六宗
依典修元祀一意惟欽對
昊蒼澤國幸邀
賜豐稔(今年豫東江南各屬以水利工竣咸獲豐稔)頑&KR0624;更冀靖狂猖背恩
戕使先開釁(逆&KR0624;大小雨和卓木為厄魯特拘縶有年矣自大兵定伊犂始釋其囚俾長故地乃)
(狼子野心竟致反噬戕我副都統阿敏道釁由逆啟申討非得已也)曲直間惟
帝鑒詳
增乾隆二十六年
御製冬至
南郊禮成述事亞歲迎禧
首祀行在懸應律肇陽生鎛鐘特磬稽前制(比因臨江得古鏄鐘)
(參考仿製副以特磬大樂條理乃備今大祀始用之)玉振金聲集大成一統咸
賓欽
錫羡重熙幸際慎持盈敢希
穆穆居歆眷庶
鑒䕫䕫對越誠
增乾隆二十九年
御製冬至
南郊禮成述事運斗瑤樞北中繩見
天心日肇
禋應式儀洞屬升三獻調律和諧引八能綏屡同民沐
乾貺(今年各省多獲有收直隸尤稱倍稔為十數年來所未有感荷殊施彌增忻悚)捧盈切
已凜冰兢
五朝左右膺多福敢不
鴻禧亹繼承
增乾隆三十九年
御製冬至
南郊禮成述事雪霑三寸先三日
祀舉一朝凜一忱省歲有豐還有歉沐
恩惟厚益惟欽青齊黃瀆胥歸靖(山東壽張逆匪王倫等糾衆作亂侵擾三)
(縣劫庫戕官搶據臨清舊城肆掠村鎮特發八旗勁旅千餘命大學士舒赫德等往彼統率經理數日即盡勦)
(滅距其起事甫及一月而淮安外河老壩口堤工漫溢處自堵築至合龍僅二十日兩事皆成功迅速寔頼)
(天祐也)索諾丹巴願早擒(金川土司索諾木急呼之則為索諾丹巴沃襍爾則其用事頭)
(人最奸狡者今阿桂已統兵攻克格魯古一帶碉寨即日可抵勒烏圜聞逆酋索諾木及莎羅奔兄弟皆聚於)
(彼惟冀更得上蒼嘉祐一鼓成擒迅速蕆功耳)子月恰當陽復子(是日子正二刻冬至)
倍顒羲象見
天心
增乾隆四十年
御製冬至
南郊禮成述事欣逄月朔復初陽恰值
天開甲運昌(是日甲戌)&KR1852;載承
禋幸躬藐(自乾隆元年冬至躬詣行禮始迄今四十年南郊大祀歲必親行從未遣官恭代)
三成學禮挈兒行(命諸皇子侍進獻壇上瞻禮俾知余承祭時拜立之必誠必敬以恪)
(奉者如明禋此)於昭侑座配
列祖默啟綿基籲
上蒼鴻捷更希報早晩(阿桂等奏攻克西里要隘明亮等奏攻得札烏古山梁兩路連)
(次奏捷官軍乘勝深入應剋期馳報紅旗益祈洪佑)速聞耆定武維揚
增凡常雩之禮歲以巳月龍見卜日祀
皇天上帝於
圜丘為百穀祈膏雨(會大清典)
增先祀一日
皇帝齋宿於
南郊詣
皇穹宇上香詣
圜丘視
壇位
神庫視籩豆(同上)
增祀日設
皇天上帝位
配位
從位均與冬日至大祀同
上帝前用帛一與
祈穀同樂章燔柴迎
帝神奏靄平奠玉帛奏雲平進俎奏需平初獻奏霖平
亞獻奏露平終獻奏霑平徹饌奏靈平送
帝神奏霮平望燎奏霈平餘儀俱與冬日至大祀同(同上)
(臣)等謹按雩祭在
圜丘壇謹編次於
圜丘之後
增乾隆九年
御製四月八日雩祭
圜丘敬成六韻泰畤修殷薦雩宗亨
昊乾豆豋初飣饌燔燎已升烟龍見猶稽雨秧萌欲萎
田屏營邀
帝眷切已慮民天庶政修三事羣工秉一虔䕫䕫親步
禱藉以謝尤愆
增乾隆十四年
御製常雩禮成敬述載舉常雩祀
泰圓春霖早慶遍公田更因霑霈求優渥敢恃
帡幪弛敬虔樂具卿雲扶瑞日禮成和氣散祥烟
南郊近日邀
殊貺果得膚功定蜀川(上年十一月二日冬至有事於南郊即於次日命經略大)
(學士傅恒啟行纔届兩月金川平定奏凱班師實邀上天福祐云)
增乾隆二十四年
御製
雩祭禮成述事問夜昭雲漢凌晨步石逵祈
恩先責已利物匪求私夏節雖遲日(時尚未立夏常年雖有至夏至前後)
(方霑雨澤者然以去冬無雪覺刻不可待矣)春膏已過期何能諉慣見更覺
切焦思翹企
慈雲佈顒希
德雨施協時慚抱蜀矜惴寸心知
增乾隆三十五年
御製
雩祭禮成述事建巳月臨
常祀修致齋前日
霈恩流(京畿春月望雨至四月初二日始霑四寸餘膏澤可以興犁)已欣及節興耕
種更冀申
天錫渥優樂奏和聲協氣合禮成曙景露光浮融融煜
煜騰東壁祝帛祥烟接燎牛(迎)(祝神舉燎牛禮成送帛至燎垣視燎畢)
(退燎垣在壇東)
增乾隆三十八年
御製
常雩禮成述事幸逢甘澤夏春連
遠祭時行益企然雖曰協和值於是更希綏履繼乎前
幣承玉奠寸衷肅鏄始金聲中吕宣陟降省緣過六十
(朕年逾六旬敬祀之心寔切而步履大不如昔因命大學士等定議稍減登降繁文自奠玉帛升壇至受福胙)
(後始還至二成拜位仍冀歲歲躬行以抒誠悃)必躬期永奉
皇乾
增凡大雩之禮歲在孟夏常雩之後如不雨遣官祗告
天神
地祗
太歲越七日不雨告
社稷仍不雨(後更定不告社稷)復告
神祗太歲三復不雨迺
大雩先祀一日
皇帝御常服詣齋宫不作樂不除道不設鹵簿祀日雨
冠素服
躬禱於
圜丘設
皇天上帝位
四從位三獻禮終樂闋列舞童十有六人為皇舞衣元
衣執羽翳歌
御製雲漢詩八章以祈優渥餘儀及樂章均與
常雩同雨則報祀遣官朝服行禮如常儀(會大清典)
增乾隆二十四年
御製
大雩祝文臣承
命嗣服今廿四年無歲不憂旱今歲甚焉曩雖失麥可
望大田兹尚未種赤地里千嗚呼其惠雨乎
常雩步禱未蒙
靈祐
方社
方澤均漠弗佑為期益迫嗟萬民誰救敢辭再瀆之罪
用舉
大雩以申前奏嗚呼其惠雨乎
上天仁愛生物為心下民有罪定宥林林百辟卿士供
職惟欽此罪不在官不在民實臣罪日深然
上天豈以臣一身之故而令萬民受災害之侵嗚呼其
惠雨乎謹以臣躬代民請
命昭昭在上言敢虚佞計窮力竭詞戅誠罄油雲沛雨
居歆賜應嗚呼其惠雨乎
增乾隆七年
御製倣雲漢詩體敬製雩祭樂章以申誠懇瞻彼朱
鳥爰居實沈協紀辨律羽蟲徵音萬物芸生有壬有林
有事
南郊陟降惟欽瞻仰
昊天生物為心(一章)維國有本匪民伊何維民有天匪
食則那螻蟈嗚矣平秩南訛我祀敢後我樂維和鼉鼓
淵淵童舞娑娑(二章)自古在昔春郊夏雩曰惟龍見田
燭朝趨盛禮既陳
神畱以愉雷師闐闐飛廉衙衙曰時雨暘利我新畬(三章)
於穆
穹宇在郊之南對越嚴恭
上帝是臨繭栗量幣用將悃忱惴惴我躬肅肅我心六
事自責仰彼桑林(四章)權輿粒食實維后稷百王承之
永奠邦極惟予小子臨民無德敢懈祈年潔衷翼翼命
彼秩宗古禮是式(五章)古禮是式值兹吉辰玉磬金鐘
大羹維醇元衣八列舞羽繽紛既侑
上帝亦右從神尚鑒我衷錫我康年(六章)維
天可感曰惟誠恪維農可稔曰惟力作恃
天慢人弗刈弗穫尚勤農哉服田孔樂咨爾保介庤乃
錢鎛(七章)我禮既畢我誠已將風馬電車旋駕九閶山
川出雲為霖澤滂雨公及私興鋤利甿億萬斯年農夫
之慶(八章)
增乾隆二十四年
御製躬舉
大雩祈雨詩北至都踰早種期晩田急待澤斯時人
窮仄本呼
天籲旱甚因誰責已知湯禱載陳三足鼎宣憂重訂八
章詩(壬戌議舉舞童常雩之詞大雩之禮時曾製雲漢詩八章為升歌然率即得雨迄未用今)
(歲旱甚乃舉又協大雩元衣八列升詠此詩候移易數語)好生
帝德其寧惠渴望雲行即雨施
(臣)等謹按
大雩之禮自乾隆甲子定議後每遇雨澤稍愆有禱輙
應歲己夘自春徂夏望雨甚殷
聖心宵旰靡寧
親製祝文於六月十一日行
大雩禮由
齋宫步禱
圜丘大禮既成油雲四布翊日霡霂徐施中宵滂沛達
旦田疇霑足自畿輔以逮缺雨各省皆同日優沾
甘&KR1204;及時耕種仍獲有秋
誠意感孚
昊蒼眷佑洵不啻呼吸相通矣
欽定日下舊聞考卷五十七
