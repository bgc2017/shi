欽定日下舊聞考卷一百十五
京畿(薊州二)
原盤山箕尾之巨鎮也深維地軸高逼天門暖碧凝霄
寒青壓海絶頂有龍池焉旱歲能興雲雨巖下有潮井
焉旦暮不虧盈縮(李仲宣祐唐寺碑)
(臣)等謹按盤山在州西二十五里舊名四正山又
名田盤山舊志稱魏田疇隠居於此故名姬翼雲
山集則云古有田盤先生自齊而來棲遲此山因
名盤山兩說互異
原盤山南距滄溟西盡泃水東放碣石自遠望之層巒
叠嶂崒嵂排空真為雄勝(圖經)
增盤山志舊名四正山一名徐無山魏田疇隠居於此
故名田盤山今不曰田盤而曰盤山者亦猶匡廬之謂
廬山也其山南距滄溟西連太行東放碣石北負長城
瓣襲蜂攢面面開生實仙佛之勝區乃天壤之大觀也
(盤山御定志)
原漁陽西北之山本名四正古有田盤先生自齊而來
棲遲此山因名為盤山焉(雲山集)
原盤山一名盤龍山在州西北二十五里高二千仞周
百餘里山北數峯林立如削曰紫蓋曰宿猿尤為竒特
最高者曰上盤頂有巨石以指摇之輒動上有二龍潭
下有潮井又有澤鉢泉稍下者曰中盤東行十餘里蔚
然深秀怪石突起曰白嵓日暮山光嵐氣濛濛如雨上
有古寺山南有小嶺陡絶難行曰沙嶺高二百餘仞周
六里泉水沿石竇下為砂河東流合五里河(名勝志)
(臣)等謹按盤山有白猿洞無宿猿峯之名摇動石
在千相寺後與上盤無涉沙嶺今為入山孔道志
稱明萬歴中僧明澄始募資鳩工鑿石開道
原盤山水出山上山峻嶮人跡罕交去山三十里望山
上水可高二十餘里素湍皓然頹波歴谿沿流而下自
西北轉注於泃水竹書紀年梁惠成王十六年齊師及
燕戰於泃水齊師遯即是水也(水經注)
原盤山外骨而中膚外骨故削石危立望之若劍戟熊
虎之林中膚故果木繁而松之抉石罅出者崎嶔糾曲
與石爭怒石之尤怪特者為鯨甲石石平坦可布席容
十百人羣崖飛瀑至此勢忽奔瀉聲如震霆與松韻互
答(長安客話)
(臣)等謹按盤山無鯨甲石當是晾甲石之譌
補盤山清明榖雨時萬壑青松十里紅杏天然圖畫此
時煮茗盤石上看白雲聽流水相對忘言覺五千四十
八卷殊饒舌也(四正山居志)
補盤山一名東五臺自來峯北臺也先師臺南臺也紫
蓋峯中臺也九華峯東臺也舞劍臺西臺也晾甲石為
下盤古中盤為中盤雲罩寺為上盤上盤之勝以松中
盤以石下盤以水(同上)
(臣)等謹按自來峯在挂月峯側晾甲石相傳唐太
宗東征晾甲於此在
行宫西徧
皇上御題曰貞觀遺蹤餘詳本條下
增
聖祖仁皇帝御製清晨入盤山二首日出入盤山宸
遊草木間村莊人盡望處處水潺潺當年乘輦到今
日復來遊山水不同色泉聲還細流
增
聖祖仁皇帝御製盤山絶頂三首上盤絶頂俯神京
九月登山積翠晴荒寺日高人少至野林煙靜鳥無聲
道中勒馬觀風景澗下留鑾愛水清縱目徘徊猶不盡
氤氳縹緲海雲輕四顧清標高逼天風雲塞上斂寒
煙遥觀沙漠宣威遠近控州城作鎮懸紫蓋山中獨竒
秀雙峯嶺外更緜聯九秋朗耀幾千里落葉蕭條滿目
前薄暮東風來返照游心怡曠動揮毫題詩數句林
光晩作賦初聯雁陣高盤道崚嶒難步躡危巖嶻&KR1110;恐
身勞欲歸帳殿還傳語引路山僧度遠皋
增
聖祖仁皇帝御製再遊盤山詩薊州城此黃厓前水
甘土厚多平阡崇山特起矗霄漢栝柏夾道隂參天回
巒複嶂倍娟秀幽林䆳谷時夤緣雲藏古寺行未到樹
杪先有鐘聲傳數峯突兀勢陡絶上廹箕尾雙星纏峩
峩石狀獸蹲立因風摇曳如空懸深潭清冷那可測知
是百尺神龍淵鉢泉恍惚有海眼潮井呼吸通百川不
然泛濫亦易挹何為萬古清涓涓神工融結天巧鑿更
逞遠目窮高巔漁陽古郡最阻阨屹為左輔雄幽燕即
今交河遠置堠此實堂奥非臨邊太平粗喜有端緒石
根沙磧皆原田偶茲登陟聊駐旆用寄襟抱題斯篇
增
聖祖仁皇帝御製復遊盤山絶頂詩絶頂巉巖裏松
煙向曉開片雲生衆壑虚籟落空臺寺古人行少林深
鳥亂回千峯多秀色遠眺足徘徊
增
御製遊盤山記連太行拱神京放碣石距滄溟走薊
野枕長城是為盤山蓋薊州之天作俯臨衆壑如星拱
北而莫敢與爭者也昔魏田疇隠居於此故名田盤或
曰古有田盤先生自齊來棲止焉地僻而山秀樹密而
谷深韓昌黎文所稱太行之陽有盤谷者無從考其非
是而其為隠者之所盤旋則一也山亦有盤谷寺自唐
寳積開堂代有名宿憨山拙菴後先輝映為是山佳話
然吾儒木石居而鹿豕游者田疇之後無聞焉四顧梵
宇精藍依山隠谷鏤峯磨石刻畫天真而乏柳州西山
之文杜陵北征之作嗚呼是亦可慨也已乾隆七年秋
因謁
陵回鑾便往遊之斥警蹕減儀從輕輿朝陟搴蘿扳蹬
曉嵐豁開泉白山青颯然林空鬱然松翠於是停蓋駐
轡怡情縱目者久之既而行漏催吟興盡夕陽在山金
吾整駕雖命省騶從而近御執事者汗雨揮而塵煙騰
向誚隠者之絶少翻疑隠者之避而隠去耳乃知千乘
萬騎不可以游山偶一過之山靈將無笑其不韻也耶
增乾隆四年
御製登盤山口號千林葉落見山容翠嶂丹崖歴幾
重漫憶當年曾訂約今朝果上最高峯(舊作望盤山有寄語山靈頻訂)
(約他年擬上最高峯之句)
增乾隆七年
御製盤山懷古詩田疇不賣盧龍塞李靖空餘舞劍
臺月鏡團圞誰掛得峯蓮崒嵂自飛來定光燈影猶飄
忽茶子松精類詭詼只有開堂傳寳積求心何處一言
該
(臣)等謹按盤山
御製詩謹繹有關紀述者恭載卷内餘不備錄
增乾隆七年
御製經唐太宗晾甲石詩石名晾甲枕山陂遺蹟貞
觀藉撫追若使當年無此役何須重建魏徵碑
(臣)等謹按晾甲石
御製詩恭載首見之篇餘不偹錄
(原王衡遊盤山記略厓盤山離京師百八十里晡至廣濟寺走大石澗中東有松題曰蒼龍折中盤中觀松)
(從石罅出遶北而西為環翠亭山松如屏一峯稍遠對松立者九華峯也穿蔡氏巷西折而陟北岡長城蜿蜒)
(界山半如綫自中盤至上方路百千折行者相望於石根木杪有相去數程而望不盈咫者度松棧而出有懸)
(石亭更百尋至舍利塔則盤山絶頂也其西峯為無梁殿下坂至法蔵寺翠壁若扆松隂滿庭又數里雙峯塔)
(下走旱麓為百草窪東為天城寺寺上三里李靖菴又二里舞劍臺東走為東甘澗西折為西甘澗又五里至)
(仙師臺論盤山之勝松為最泉次之峻則數上方舍利幽則數天城說者謂天窮於大漠故收靈鬱秀於此理)
(或其然也緱山集)
(臣)等謹按環翠亭蔡氏巷百草窪俱無考懸石亭
在懸空石上明戚繼光建遺址僅存
(增阮旻錫遊盤山記嶺盤山壁立又名盤龍峯歲乙邜秋仲路出三河踰數至衛公菴登舞劍臺考唐史公)
(為定襄道總管豈當日或登此峯歟至上盤禮定光佛舍利塔右一峯黃龍祖師殿也暮宿雲罩寺望上方僧)
(言九華峯最艷麗寺曰千像唐開元寺也天門開兩崖相揖崖懸壑絶必縋而後可登戚繼光袁宏道而後無)
(繼者若夫懸空摇動諸石及潭洞有黑龍白猿之勝竟以人蹤希絶悵然者久之次日從山腰下大中盤詢寳)
(積大師禪堂道場荒蕪久矣山中靈跡有除夜佛燈之異燈出自通州孤山墖上中分為數千百朵遠繞盤山)
(諸寺至定光佛墖而止或曰此燈即墖中舍利光也盤山志)
(原高適同呂員外酬田著作幕門軍西宿盤山秋夜作磧路天已秋邊城夜應永遥傳戎旅作已報關山冷)
(上將頓盤坂諸軍遍泉井綢繆閫外書慷慨幕中請能使勲業高動令氛霧屏遠途能自致短步終難騁羽翮)
(時一看窮愁始三省人生感然諾何啻若形影白髮知苦心陽春見佳境星河連塞絡刁斗兼山靜憶君霜露)
(時使我空引領隠高常侍集不難買所費千金儲不如原劉迎盤山招詩溪山)
(數峯雲朝昏對吾廬交游豈無人轉盼傷離居不如吾兄弟相應如笙竽左侯薊名族温溫器璠璵身雖朝市)
(寄心與功名䟽伯也亦可人文華炳於菟風神聳魁偉襟韻含冲虚平生一片心緣塵不關渠相期有幽事歲)
(晩山林居綵服照黃冠歡呼奉親輿大婦侍巾帨中婦供庖厨諸孫戲膝前翩然鳳將雛朝采南澗芹暮漉西)
(溪魚烟霞入杖履風月来窗䟽觀竹上巢雲禮佛登香爐紅龍雪浪湧白塔蒼烟孤冰絃寫天籟茶甌泛雲腴)
(快哉天下樂俯仰餘何須正恐左太冲招隠昔所無山林長話)
(原王世貞登盤山詩去禪主空祠恒岳回誰憐盤嶺抱燕臺層巒不盡青天亂瀑雄爭大壑來共指丹梯安)
(薜荔還扶蠟屐破莓苔銀河只在微茫裏欲取寒杓作酒杯弇州山人禞)
(原戚繼光登盤山絶頂詩醉霜角一聲草木哀雲頭對起石門開朔風邊酒不成落葉歸鴉無數來但使雕)
(戈銷殺氣未妨白髮老邊才勒名峯上吾誰與故李將軍辤劍臺止止堂集)
(原王衡游盤山詩馬塞北山河百二重太行雲氣入提封泉爭亂壑時縈谷響虚巖半是松紫邏烟花當九)
(月青天雷雨出雙龍朝來杖出中盤寺指次經行第幾峯孤笻短笠乍低昂翠碧丹楓引興長片石倒懸流)
(水路斷厓剛掩薜蘿房諸天影裏沉西界斜月林中見上方繞盡寒空不知路冥冥鐘磬遠相將緱山集)
(原高承埏望盤山詩組中盤雲氣下盤生紫蓋峯高晩獨晴安得時平解塵白松樹底飯黃精稽古堂集)
(補薛瑄游盤山寺詩草高秋游古寺俯仰思悠悠塵土禪燈暗龍蛇畫壁幽深埋石砌天闊芘層邱欲問無)
(生滅寒泉日夜流秦敬軒集詩增李攀龍答謝茂遊盤山)(爱爾躋攀處竒蹤滿)
(報章山盤元氣出寺抱翠微藏拂石摇天影披花帶雨香千峯回白首萬壑步清霜鼓角關榆墮旌旂塞草長)
(隂風來大漠秋日下漁陽海色秦城外邊聲漢苑傍欲因臨望代遂得紀金湯滄溟集)
(增高士竒游盤山詩扈昔讀寰中記茲山勞夢想十年思一游塵事日鞅掌)
(蹕過薊門承馬踰崔嵬趨途漸深廣縈迴石徑紆盤旋思恣觀賞馳)
(下復上山勢兀嶙峋奔厓盡骯髒綏策登危峯煩襟為一爽嚶嚶野鳥鳴汩汩山谿響莫春天氣佳小憩在林)
(莽松泉臣所須性志本疎朗茫茫屬車塵時曳青藤杖從來箕潁心對此聊俯仰隨輦集)
增盤山
行宫居山之午方前岡如屏後嶂如扆自玉石莊迤邐
東達於繚垣之南垣壘以文石周遭十餘里隨山徑高
下為紆直澗泉數道流垣内山下設牐以時啟閉(盤山志)
(臣)等謹按盤山
行宫乾隆十九年建
皇上御定内八景曰靜寄山莊太古雲嵐層巖飛翠清
虚玉宇鏡圓常照衆音松吹四面芙蓉貞觀遺蹤
外八景曰天成寺萬松寺舞劍臺盤谷寺雲罩寺紫
蓋峯千相寺浮石舫茲恭載
御製靜寄山莊十六景記及内八景詩於後而以外八景詩
分載原書各條内俾以𩔖相從云
增
御製靜寄山莊十六景記塞外之山岡巒渾噩堂阜連延以
雄峻勝塞内之山峯巖峭拔崜㠖崱屴以竒秀勝造物
之靈有獨鍾南北之分鮮兼美也而惟田盤自太行而來塞垣
依此以築故界在南北之間兼收雄秀之粹卓為造物奥區焉
乾隆壬戍夤緣往一遊自是山川之美不能恝置然朝往暮歸
僕從侍御之臣不免於勞乃發内帑建山莊於山之陽買地繚
垣據景搆舍高因迥有僻以幽探藻繪不施亭臺間出園之
内得景八園之外標舊蹟與諸寺復得景八合為山莊十六
景而名之曰靜寄夫靜者山之體其寄於天地也恒得常
焉人生而靜則靜亦人之體也而恒不得其常者則其寄
蓋不如山也余之以是取名其亦所以自警也若夫山
莊之號則法
皇祖避暑山莊之例苐其去京師較避暑近十之五為
幅員較避暑僅十之三尙樸素屏文繡適可而止容膝
亦安守舊規而勉欽承讀是記者尙知吾繩
武之意而所重固不在卷阿之游歌也歟
增乾隆十二年
御製盤山十六景詩人生而靜儒者之言也人生如
寄達士之旨也山以靜為體其寄於天地與人之寄於
山等觀山以觀我生其體不二故其寄也恒主乎靜
秀木千章蔭䟽峯四面羅經營成不日伴奐詠卷阿藻
繪無須急林泉豈在多肯堂遵
祖儉(是處闊較避暑山莊僅十之四而程則僅十之三)色養奉
慈和繞砌栽紅藥開畦灌玉禾萬緣歸靜寄隔歲一相
過(右靜寄山莊)當年半隨高下為樓館殿室取唐庚山靜
似太古顔之山中出雲頃刻萬態人知今之雲不同於
昨豈知伊古以來無日無雲未嘗少異雲無古今山無
古今萬事萬物無古今曷似之云乎忩納田盤萬景
全宜人暮靄復朝烟臨虚標秀琴書潤因迥為高坐臥
便適可成圖添粉本偶然得句勒崖巔批黃稍暇無餘
事靜讀鶴林玉露篇(右太古雲嵐)入山逾深所見逾遠千
巖萬壑烟鬟翠螺環列几案靜寄此間頗能盡攬茲山
勝概山水有靈不當驚知己於千古耶夏屋枕崇椒
林霏互吞吐徐無無不佳是惟最佳所雲起樹中間泉
分山四宇薈蔚鮮定容變幻乃爾許俯仰接諸天時時
落花雨(右層巖飛翠)山莊東少北傑閣圜搆是為上清碧
虚玉帝之宇道家者言姑弗深考天在山中其有得於
大易之旨歟地切清虚妥玉真嶤峯孤迥若為隣行
來禹步何嘗慣却是遊仙天半人(右清虚玉宇)環山皆寺
也其在山莊西繚垣之内者於古無名雖不足當鹿苑
鴈堂之鉅麗而於此作佛事即是耆闍崛山戸有白
雲封庭餘古樹濃何須參寳積藉以繢山容瑞相標圓
月禪心定毒龍招提隨望是互答六時鐘(右鏡圓常照)水
石間鏘然成韻為環珮為琴筑為笙竽鐘磬泠泠盈耳
至清颷一過或長風號空為驚濤為鸞鳳嘯漆園氏所
謂天籟意其是歟伏流飛瀑渾無定此獨松間滙小
池已覺地琴清越矣更兼天籟始終之忘機徐聽韻盈
耳得意閒憑綠映眉正是八音繁會處高山何必待鍾
期(右衆音松吹)山中一盤一曲一澗一石各具竒勝而遠
觀秀絶莫如諸峯就岑蔚處為亭四望霞表層湧叠出
圍合若屏幛李青蓮於九子匡廬皆有芙蓉之目信其
工於體物芙蓉朵朵標銀漢恰是香爐日照明千古
名山以人重田盤匡俗兩先生(右四面芙蓉)山以石為體
有在南澗中者曰晾甲相傳因唐文皇征遼得名貞觀
去今千餘年石不泐名不滅得失之圖可弗審諸巨
石當其垠苔泉灑清泚遺蹟傳楷模在彼不在此(右貞觀遺)
(蹤)
(臣)等謹按
静寄山莊十六景中之内八景是為
御製首見之篇恭載卷内
增響澗自淨業菴一帶水與磯石相确鳴聲徹晝夜瀉
至晾甲石下出山(盤山志)
(臣)等謹按晾甲石迤下欲盡處横亘若檻奔赴之
水至此踊躍□擊而出跳珠噴玉下注深淵
皇上御題曰千尺雪並
御製記文恭載卷内
增
御製盤山千尺雪記昨歲巡幸江南觀民問俗之暇
流覽江山勝概尋古跡之竒文物秀麗區也其悦性靈
而發藻思者所在多有而獨愛吴之寒山千尺雪創於
明隠士趙宧光今范氏搆園其地者境野以幽泉鳴而
冷題其閣曰聽雪為之流連為之倚吟歸而肖其處於
西苑之淑清院盖就液池尾閭有明時所作假山喬木
峭蒨噴薄之形似之矣而乏天然及秋而駐避暑山莊
迺得飛流潄峽盈科不已者作室其側天然之趣足矣
而尚未得松石古意今春來盤山游文皇所為晾甲石
者滙萬山之水而歸於一壑潨潨之湍奏石面謖謖之
籟響松巔時而隂雨忽晴衆谿怒勃則暴漲砰訇砉焉
直下挾石以奔觸石以停鞳然鏗然激掦湱然雖千夫
撞洪鐘有不足比其壯者爰相面勢結廬三間兹重游
而其屋適成開虚忩俯流泉覺松濤石籟問答親人迺
歎寒山千尺雪固在是間而勞勞往返營營規寫者不
幾為流水寒潭笑未能免俗哉率筆記之亦以存高風
之慕也
增乾隆十八年
御製千尺雪詩飛泉落萬山巨石當其垠滙池可半
畝風過生漣淪白屋架池上視聽皆絶塵名之千尺雪
遐心企隠人分卷復合藏在一三來賓(寒山田盤熱河西苑皆有千尺)
(雪各繪為四卷合藏而分貯其所每坐一處則三景皆在目中也)境佳泉必佳竹爐亦
可陳俯清酌甘冽忘味乃契神披圖謂彼三天一何䟽
親
(臣)等謹按千尺雪
御製詩恭載首見之篇餘不備錄
原感化寺有遼乾統七年碑漁陽南抃撰文沙門肅回
書碑稱魏太和十九年無終縣民田氏營建唐太和咸
通間道宗常實二師繼踵住特幽州主帥清河張公奏
請于朝因得賜額寺有金圓新和尚窣堵波記大定中
沙門法詮撰(盤山志)
(臣)等謹按感化寺舊名寳積寺遼時南抃碑已泐
明成化中易額曰廣濟
本朝乾隆十年重建於舊基之西一里許
賜勅修感化寺額正殿恭題
皇上御書匾曰妙光演教
(補南抃上方感化寺碑略有漁陽古郡之西北叢岫迤邐曰田盤山岡巒倚叠富名寺而感化者魏太和十)
(九年無終縣民田氏兹焉營辦唐太和咸通間道宗常寔二師前季後昆繼踵而至故碑遺像文迹具存法堂)
(佛宇敞乎下禪竇經龕出乎上埜有良田百餘頃園有甘栗萬餘株緇屬三百無城郭乞食之勞斯為計久之)
(業矣志薊州)
原金上方感化寺故監寺澄方遺行碑銘大安七年釋
志隆立石(盤山志)
原元上方感化寺提點賢公長供記至正八年香山永
安寺僧福珪撰文本山住持海嶹立石(同上)
(臣)等謹按金元時二碑俱無考
(原僧福珪記焉幽州之分漁陽西北山曰田盤出乎雲表山建十寺上方感化寺其一也至正甲申予應命)
(來住是山創建方丈四楹五間賢公提點與有力馬公諱覺賢漁陽西花堠子峪人薊州志)
補廣濟寺在盤山之麓寺東一頻㜑果樹大可合抱居
人云此樹歲可得錢二十千江南橘柚五十樹不能及
也(三易齋稿)
(臣)等謹按頻㜑果樹今無考
原天香妙祥寺唐建有元時重修石碣(盤山志)
(臣)等謹按天香妙祥寺元時石碣無考乾隆九年
重建於舊基之西北二里許
賜勅建天香寺額正殿恭懸
皇上御書扁曰無上法味聯曰楊柳外曉風殘月淨瓶
中白日青天
增乾隆十年
御製題田盤山色圖古天香寺詩嶂葉綠交軒岫霧
白封殿隔巖望初地金碧時隠見遥想佳蔭下春深鳥
應囀何當半日閒一飽伊蒲膳
(臣)等謹按天香寺
御製詩恭載首見之篇餘不備錄
原天成寺一名福慶寺唐建(盤山志)
(臣)等謹按天成寺乾隆八年重修
賜勅建天成寺額為
行在外八景之一寺門樓額曰江山一覽大殿曰清淨
妙音皆
皇上御書
增乾隆四年
御製登盤山天成寺江上一覽閣作兩峯天闢仙壺
路到眼江山萬派分樹匝丹崖空外合泉鳴碧澗靜中
聞緣階蘀走秋聲細裊鼎香飄瑞靄紛今日身行圖畫
裏六塵幻有等浮雲
增乾隆十二年
御製天成寺詩自宫門西行越蓮花池循山澗北上
三里許曰天成寺寺門有樓下瞰山麓如深巷屈曲磵
泉苔石歴歴可數遠眺林巒攢簇天成圖畫或曰盤山
圖經稱四正山四山廻合天然城郭故舊有天城之名
憶我初度遊上盤問津原自天成寺是時秋老變山容
霜楓古柏紛丹翠坐我江山一覽閣成詩聊寄煙霞意
雲罩萬松高絶處慮不勝寒迴六轡從兹結習鎮相縈
頻年便道輒停蹕(叶)攀躋涉歴既經慣幽者畢探遼者
至得愈多愈不忍置更虞奔走勞執事因之卜築擇佳
勝雕斵不施敦簡易朝往暮歸樂無窮得路安能忘所
自繄余惕若廟廊者豈宜躭適山林致田疇大隠倘可
招勤政咨諏共圖治
(臣)等謹按天成寺
御製詩謹繹有關紀述者恭載卷内餘不備錄
原招提寺土人目為先師臺(盤山志)
(臣)等謹按先師臺在山之正南又稱南臺寺址僅
存
原少林寺傳是晉魏間所建舊名法興寺元時重修有
沙門圓玉碑記又有法興寺提點榮公塔銘沙門圓瑩
撰又少林寺住持威公塔銘沙門圓讓撰其南嶺上有
菱角石(盤山志)
(臣)等謹按少林寺
本朝乾隆十年奉
敕修正殿恭懸
皇上御書扁曰禪指真趣元時沙門圓玉等碑記俱無
考菱角石在寺南
皇上賜名曰磬峯石
原盤山紫峯之下爽塏明秀號曰中盤時膺隆興崇奉
道教棲霞長春真人應召来燕門下有棲雲子飛舄擇
地其徒張志格等搜及此山遂營卜築丙戌春請長春
真人建醮因題其額曰棲雲觀(雲山集)
補元之棲雲觀本法興寺今之少林寺也(四正山居志)
補盤山中盤法興寺亥子年間天兵始過罕有僧人甘
泉本無元和尚之嗣振公首居上方橡栗充食以度朝
夕全真之徒挾邱處機之力謀占中盤乃就振公假言
借住振公允之既居久遂規永定王道政陳知觀等拆
殿宇毁佛像冐奏國母太后立碑額為棲雲觀寺内古
佛舍利塔高二百尺及正殿三門一并拆毁至乙夘後
上方長老雲公忿其無禮碎其碑奏告皇帝又共那摩
大師少林雪庭福裕禪師朝覲具陳其事改正其弊仍
為僧院戊午年九月初四也(至元辨偽錄)
(原王志謹從長春真人北游燕薊徜徉乎盤山西澗之石龕草衣木食若將終身焉甘水仙源錄)
(原姬翼字輔之高平人遇棲雲王真人執弟子禮賜名志真號知常子自是從遊盤山所著詩文曰雲山集及)
(周易直解道德經總章行于世同上)
增乾隆十二年
御製少林寺詩是處由來初地(盤山雖屢經駐蹕而少林寺則初到)會
心都契法源巖懸水出嵌隟路轉人度松門少林名
自少室是一是二堪參忽坐壺中天半下臨萬壑千嵐
俯仰自霑花雨布施非為福田(是寺將廢圮因略為修餙之)幽閒
自彼無俗山林於我有緣
(臣)等謹按少林寺
御製詩恭載首見之篇餘不備錄
(補元釋圓讓盤山北少林寺威公禪師塔記略巢師之燕居萬夀主藥藏是時盤山法興虚席師至新雲軒)
(因以巢雲自號宣政院使托克托具奏志朝廷有旨更法興為北少林禪寺薊州)
原黑塔峪唐志間禪師居此(盤山志)
(臣)等謹按黑塔峪在少林寺東北里許
欽定日下舊聞考卷一百十五
欽定日下舊聞考卷一百十五舉正
雲雨原書訛作雷雨今據畿輔通志改(盤山箕尾之巨鎮條)
沙嶺原書沙訛作砂今據一統志改(盤山一名盤龍山條)
皓然原書皓訛作浩今據水經注改(盤山水出山上條)
左太冲原書左訛作老今改(劉迎盤山招隠詩條)
雷雨出䨇龍原書出訛作入指次原書次訛作點
翠壁原書壁訛作碧今俱據畿輔通志改(王衡遊盤山詩條)
草衣木食原書食訛作石今改(王志謹從長春真人條)
欽定日下舊聞考卷一百十五舉正
