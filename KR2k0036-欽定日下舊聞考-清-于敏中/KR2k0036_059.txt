欽定日下舊聞考卷五十九
城市(外城西城一)
原宣北坊在新城廣寧門裏宣武門迤東響閘迤西至
都城西南角便門西北角七牌四十五舖有玉虚觀接
待寺竹林寺老君堂報國寺紫金寺昊天寺善果寺歸
義寺宏法寺(五城坊巷衚衕集)
(臣)等謹按宏法寺無考惟憫忠寺遼時石匣上有
提點宏法竹林之名似宏法寺在遼時已有之接
待竹林報國紫金昊天善果歸義等寺及玉虚觀
老君堂並詳本條下
原正統五年六月行在翰林院侍講劉球奏天雨連綿
宣武街西河決漫流與街東河會合二水汎溢淹没民
居請修築以消其患仍會官計議於城外宣武橋西量
作減水河以洩城中諸水上命工部右侍郎邵旻成國
公朱勇勘視旻等稱球言實具修築事宜以聞復命欽
天監正皇甫仲和審視作減水河利否仲和言宣武門
西舊有涼水河其東城河南岸亦有舊溝皆可疏通以
泄水勢上是之(明英宗實錄)
朱彝尊原按成化中楊尚書鼎喬侍郎毅同袁參
將右會勘稱三里河源出彰義門外玉匠局等處
馬跑等泉則自西而東不知從何處流入劉忠愍
所云涼水河及城河南岸舊溝亦不辨所在海波
寺久廢其街之南有清厰潭上有龍王堂又南東
為章家橋又南為虎房橋橋西南為潘家河沿計
新城未築時無地無水今其故道皆不可考矣
(臣)等謹按宣武門外橋西今有響閘其明時所作
減水河故道已不可考涼水河源出鳳泉詳郊坰
門
(原崇禎丁丑九月車駕閱城總督京營成國公朱純臣及協理陸完學以營兵屯劄宣武門上臨視大加稱奬)
(于西南城樓召二人各賜以酒三金椀便以椀賜之玉堂薈記)
(補劉崧順承門送别詩裡送客出城秋已涼太行南上楚天長順承門外斜陽蕎麥花開似故鄉槎翁集)
(補陳孚出順承門詩尺又騎官馬過中原袖有芝泥御墨痕嶺海孤臣天咫五雲回首是都門交州稿)
補三忠祠在上斜街天啟四年春勅建以祀沁水張忠
烈公銓襄陵高忠節公邦佐大同何忠愍公廷櫆三公
皆山西人故額曰山右三忠祠張公巡按遼東監察御
史高公分巡遼海道山東布政司參政何公分守遼海
道山東按察司副使皆死王事張公初贈大理寺卿後
加贈兵部尚書高和二公初贈光祿寺卿後加贈大理
卿左右列陪祀諸公張公傍六人經略標下統兵鎮守
奉集等處總兵官都督僉事朱公萬良統兵援遼副總
兵官王公誥協守遼東副總兵管錦州參將事麻公承
宗援遼總兵官都督僉事楊公宗業協守開原副總兵
官麻公巖援遼正參將贈總兵官彭公振雲高公座右
亦六人誥贈奉政大夫光禄寺少卿原任陜西鳳翔府
扶風縣知縣王公國訓勅贈光祿寺寺丞原任順天府
香河縣知縣任公光裕統兵援遼遊擊將軍滿公龍鱗
誥贈奉政大夫光祿寺少卿原任順天府大城縣知縣
武公維周勅贈光祿寺寺丞原任直隸順義縣知縣上
官公藎遼東鎮守標下參將管中軍事梁公汝貴何公
座側則有誥贈奉政大夫光祿寺卿前分守開原道山
東按察司僉事潘公宗顔誥贈光禄寺卿原任直隸永
平府知府張公鳳竒皆與何公並列其左右列者鎮守
遼東總兵官都督同知馬公林統兵援遼遊擊將軍李
公鎮忠領兵援遼守備劉公興漢領兵援遼千總劉公
起佩又戚公士榮楊公其□二神位附祀共二十人盖
高張何三公為當時勅祀而後死諸公其鄉人以皆山
西人死王事故附祀之祠無碑記可考列主亦多繁亂
意當時附祀者必立于兩廡後始遷入堂中故耳(楮園雜集)
(臣)等謹按山右三忠祠在上斜街堂三楹中楹像
祀三忠左右楹木主祀從祀者左為舊祀明二十
人右為新祀
本朝六十四人凡所新祀先後以時不以爵其第一行
為員外郎侯佐參議道劉昇祚濟南道李時同知
趙瀚知州李方澂知縣李還春曹邦偉趙家駿薛
佩玉郭自修王曰俞教諭崔珩訓導王奕葉張化
樞黃縉典史陳復新洪有度舉人趙居甲提督竇
斌贈提督總兵官任舉總兵官張凌霞李全穆生
輝副將魏麟贈總兵官遊擊楊光祖遊擊杜國慶
竇明運何道深都司王廷衡守備司起龍晉天忠
把總李克友第二行為知縣温光裕楊泰叚上彩
署知縣高士達州同李士麟縣丞徐喆王牧民袁
養民教諭周遠祚賈道醇貢生李旦生員張射斗
周于德蕭熙載李蓂張琳副將郝爾德參將李允
遊擊劉大受馬之迅王弼贈都司同知傅富把總
高虎邱登榮武生李先春李齊田秦士鳳喬謹第
三行為贈太僕寺少卿王如玉提督謚壯節馬全
提督謚毅節牛天畀總兵官張大經皆山西人
原遼道宗清寧八年楚國大長公主捨諸私第剏厥精
廬奉勅以竹林為額(奉福寺尊勝陀羅尼幢)
原竹林寺金熙宗駙馬宫也寺僧云一塔無影(金臺集)
(臣)等謹按竹林寺景泰中重建易名法林在筆管
衚衕今巳廢為菜圃無寸椽矣有明天順中翰林
學士吕原碑其塔今無可考
(原國少浮屠氏有趙崇德者為燕都運未六十休致為僧自為大院請燕竹林寺慧日師住持約供衆僧三年)
(費戊松漠紀聞彦宗搜索舉人赴燕山就試于竹林寺原申三月劉)
(作試院南北同院異場引試二月十七日引試北人詩賦一場二十八日引試南人三場至三月二十七日開)
(院北四百人取六分南六千人取五百七十一人劉彦宗云第一番進士須寬取誘之燕雲錄)
(原果囉洛納延竹林寺詩尊城南天尺五祇樹給孤根園甲第王侯去精藍帝釋老僧誇塔影稚子斵松)
(何日天台路相從一問源增吕原新建法林寺記略)(金臺集西南二里有故址宣武門)
(焉䎛老相傳其先竹林禪寺也雖荆榛瓦磔之區而規模猶彷彿可見正統中釋惠灝訪得其地景泰中司禮)
(太監興覺滿等修之請于朝得賜今額經始于景泰二年七月竣于天順三年六月前後凡十年天順三年立)
原天順丁丑僧慧菴建接待寺于宣武門右正德丙寅
始訖工刑部尚書閔珪為作碑記(析津日記)
(臣)等謹按接待寺在炸子橋卷内明正德二年刑
部尚書閔珪碑尚存文稱初修于天順丁丑再修
於正德丙寅非自天順至正德乃訖工也
(增閔珪接待寺記略天宣武關外西隅有寺曰接待者古刹也而規模狹隘順丁丑僧錄左覺義兼大覺禪)
(寺住持慧菴同其徒無礙秉誠鳩集好善之士而宏建焉至于今徒孫可玉又從而新之興工于正德丙寅二)
(月訖工于丁卯四月正德二年六月立)
原金有玉虚觀元有玉虚宫今之玉虚觀未審即其遺
址否觀有正統中禮部尚書胡濙碑刑部侍郎周瑄篆
盖中書舍人吳謙書文稱正統丁巳鍊師吳元真來游
斯地其址已為錦衣千戶吕儀别墅有處士劉泰能言
觀之舊蹟鍊師欲復之吕因舍其地於是總兵石亨捐
貲以建及歲巳未夏不雨惠安伯張昇詣觀請師禱雨
有應事聞賜以綵縀至天順二年賜額御史李錦記其
事焉(析津日記)
增玉虚觀在舊城僊露坊按舊碑金泰和八年尚書戶
部主事雲騎尉龐鑄所撰重修玉虚觀三清殿記文簡
而理明觀中有故太師梁忠烈王祠堂王諱宗弼乃太
祖武元第八子金泰和四年八月道士高守冲為之立
碑其文亦龐鑄所作國朝至元七年建玉虚觀大道祖
師傳授之碑參知政事楊果撰商挺書(元一統志)
(臣)等謹按玉虚觀在罐兒衚衕已頽敝金龐鑄二
碑元楊果一碑及梁忠烈王祠今俱無考惟明胡
濙李錦二碑尚存胡碑乃景泰中立非正統中也
(增胡濙玉虚觀記略雨玉虚觀自昔奉佑聖之所在都城之西南歲遠為風所壊遺址為錦衣衛千戸吕儀)
(之别墅也丁巳秋吕偕法師吳元真處士劉泰遊其地泰年老言其蹟甚詳法師顧瞻徘徊有作新之志吕公)
(慨然與之總戎石亨弟石貴捐貲以建京之巨室亦贊襄之殿陛廊廡煥然一新正統己未夏四月不雨惠安)
(伯張昇命法師祈之有應事聞上遣李全等詣觀禱之大雨三日賜法師綵縀楮幣五月初復禱得雨法師精)
(修力踐足以對揚神明有禱輙應其事固非偶然者今來請書觀之成予因為之辭景泰二年月日立)
(增李錦重修玉虚觀碑略衣玉虚觀在都城外西南隅里許乃崇奉佑聖之所錦千戶吕儀捐基起造天順)
(二年二月勅賜額曰玉虚觀成化庚子三月本觀修理牆垣得舊碑一獨存螭首重修玉虚觀篆勒字惜薪司)
(太監傅春因重修立之成化庚子八月)
原廣慧寺古刹也在宣武門外一里嘉靖中太監劉成
朱仲修之有廣西按察司僉事余一鵬碑記(析津日記)
(臣)等謹按廣慧寺在司家坑尚完整余一鵬碑尚
存又有嘉靖甲子戶部侍郎孫禬碑
(增余一鵬重修護國廣慧寺記略雨宣武門外二里許岡迴水抱古木參欝中有叢林風摧殘舊基僅存詢)
(其名乃古刹護國廣慧寺世代莫考嘉靖三十一年内官監太監劉成施金半千復其地三十七年内官監太)
(監朱仲建正殿禪堂山門廊廡種種完相始營于己未春落成于辛酉冬嘉靖四十年冬十月立)
增萬歷中歸空和尚自伏牛入京能一再七不食日飲
水數升衆遂號之曰水齋自幼出家慈氏寺行脚三十
年曾跪行至五臺足流血不知痛參古松燃一指以供
文殊再禮普陀參大智燃一指供觀音後禮峩眉印通
天燃一指供普賢最後至京師孝定皇太后聞而創寺
居焉賜額曰明祚長椿寺有渗金多寳佛塔高一丈五
尺(帝京景物略)
(臣)等謹按長椿寺在土地廟斜街
本朝乾隆二十一年重修滲金佛塔今在正殿中其高
充棟寺有明萬歷中工部郎中米萬鍾水齋禪師
傳碑碑稱大祚長椿寺與帝京景物略所稱明祚
長椿異又有
本朝康熙二十一年兵部尚書宋德宜碑
補長椿寺大殿旁小室内藏佛像十餘軸中二軸黃綾
裝裱與他軸異展視之一繪九朵青蓮花捧一牌題曰
九蓮菩薩之位明神宗母李太后也一繪女像具天人
姿戴毘盧帽衣紅錦袈裟題菩薩號下注崇禎庚辰年
恭繪烈皇生母孝純劉太后也二圖不知何時安奉寺
内今乃委積塵埃中(燕舟客話)
(臣)等謹按長椿寺今止存畫像一軸所繪乃女像
戴毘盧帽著錦袈裟坐蓮臺上旁繪女侍二並無
九蓮菩薩字樣亦無崇禎年標題未審為何后像
其一軸今無可考矣
原長椿寺水齋傳米萬鍾書(春明夢餘錄)
(增米萬鍾大祚長椿寺賜紫衣水齋禪師傳略靖長椿寺水齋大師者名陽明故中山郡鹿氏子於嘉三十)
(八年七月十有一日生泡質雖蒙識田無染見僧而悦聞佛而稱鎮星甫周即從剃落嗣法本郡慈氏太和座)
(下肇修苦行八越暑霜自是三十餘年間普陀大士峩嵋普賢菩薩少林達摩祖師道場躬親頂禮往來五臺)
(終南伏牛等山普行饒益其在中臺古松和尚問師云空假中是甚麽師默然無對當體全空頓見本來心地)
(為然指以謝復于普陀問大智禪師云如何是生死答云生死原是大智師了然更然一指炙背八十一炷如)
(華嚴卷數乃去通天和尚者峩嵋老宿也問師西來意師云晴天日頭出下雨地皮濕說破無生話只恐信不)
(及又問識得麽師左指天右指地不更下一語機緣既投衣法旋授二十七代之燈囑師重剔盖至是師復然)
(一指通前而三矣略述苦行實難縷數最後來京師以水齋著人號水齋師先期不食一再七然後呷水日數)
(升以為常嗟乎月光水觀未罷資糧圖澄滌腸存乎神化方之于師行獨苦矣雖然苦行云者世俗目師之強)
(名師固不知孰為苦孰為非苦也惟知空吾身以空一切示無㨂擇而已矣功行既圓高深允格聖母太皇太)
(后皇帝陛下實嘉與之賜金冠紫衣欽命焚修勅建大華嚴寺於永樂店再建大祚長椿寺于今所尋勅師齎)
(内帑徧賜南海諸淨刹及欽建八十八佛道場訖開四等之日徧燭堯雲施六度之風横流舜雨斯真十方宏)
(濟大展宗風者兒子都得師事為弟子悉師行為摭拾涯略以俾苾芻傳之歷劫云時萬歷戊午立秋日)
(增宋德宜重修長椿寺碑略師長椿寺在宣武門之右故明萬歷二十年為水齋大勅建賜金冠紫衣住寺)
(焚修者也規模宏厰為京師首刹去今未百年而壇席荒涼僧徒零落康熙己未秋七月地震京城内外寺觀)
(浮圖相輪之屬莫不傾圮而兹寺為尤甚寺近相國益都馮公第宅公一日遊寺中見而憫之捐資修葺煥然)
(更新云康熙二十一年八月立風塵地青山練若春比增張慎言過長椿寺詩直爾)
(丘非苦行官長自閒身彭澤籬迎酒遠公鐘送人相邀過此日何為逐蹄輪帝京景物略)
(增徐本高過長椿寺贈水齋上人詩起涼秋新月影生苔古栢蒼蒼有徑開清梵數依祇樹天花如共妙香)
(來三千遍界身能定七十餘年心未灰我自朝衣緇欲染堂前童侍莫相猜同上)
(增陳維崧九日前一日同錢寳汾登長椿寺妙光閣詩濁醪竟逼重陽節古寺剛逢下直人萬里思鄉吾較)
(切一官慢世爾長貧經堂瓔珞飛花雨海國風烟罷戰塵與汝妙光樓騁望他年無着共天親湖海樓詩集)
(臣)等謹按妙光閣今已圮
原遼大昊天寺碑道宗皇帝書(墨池編)
補大定二十四年二月大長公主降錢三百萬建昊天
寺給田百頃每歲度僧尼十人(續文獻通考)
補遼道宗喜作字秦越大長公主捨棠隂坊第為大昊
天寺帝為書碑及額今在燕京舊城(書史會要)
原昊天寺遼刹也碑記無一存者訪之惟有萬歷間山
隂朱敬循一碑其建置本末俱不詳塔址已為居民所
侵寺門一井泉特清冽不下天壇夾道水也(析津日記)
(臣)等謹按昊天寺故基在西便門大街之西今已
廢為農田古蹟久湮寺有寳塔今無考遼道宗碑
及額之外尚有乾文閣待制孟初碑見元一統志
今俱無考即明朱敬循碑亦不可得見矣惟井泉
尚存
(增大昊天寺在舊城寺建于遼按乾文閣待制孟初所撰燕京大昊天寺傳菩薩戒故妙行大師遺行碑銘道)
(宗清寧五年秦越大長公主捨堂隂坊第為寺土百頃道宗施五萬緡以助勅宣政殿學士王行已領役既成)
(詔以大昊天寺為額額與碑皆道宗御書大殿之後建寳塔高二百尺有神光飛繞如火輪清信施財者沓至)
(師夀八十二又按遼咸雍三年翰林學士王觀奉勅撰御筆寺碑謂尾絡之分燕為大邦闢千里之日圍聚萬)
(家之星井中有先公主之館地雕華宏冠甲於都會改而為寺遵遺託而薦冥福也詔王行巳督轄丁匠梓者)
(斤陶者植金者冶彩者繪鍤雲屯杵雷動三霜未逾而功告畢棟宇廊廡亭檻軒牖甍簷栱桷攔楯&KR2013;櫨皆飾)
(之以丹青間之以瑶碧金繩離其道珠網罩其空縹瓦鴛翔修梁蜺亘曉浮佳氣涵寳砌以生春夜納素輝爍)
(璿題而奪晝又曰中廣殿而崛起儼三聖之睟容傍層樓而對峙龕八藏之靈編重扉呀啟一十六之聲聞列)
(于西東䆳洞異舒百二十之賢聖分其左右或鹿苑龍宫之舊蹟或刻檀布金之遺芬種種莊嚴不可殫記)
(元一統志北狩也道君由滑濬至燕山淵聖由淮陽至原二聖之)
(雲中既至燕山二聖兩寺居處七月上旬于昊天寺相見親王東序駙馬西序道君居在左面淵聖居右面皇)
(太子祁次南面西酒五盞自早至午禮畢而歸錄)(燕雲)
(補中統三年十二月作佛事于昊天寺七晝夜賜銀一萬五千兩續文獻通考)
(補至大二年十一月昊天寺無因而火銅歸田𩔖藁車原郝經登昊天寺寳嚴塔詩旭日燒輪赤氣繞)
(轂平步登青天陸海一龍窟寳藏沙劫開突兀翻地軸瑰竒入霄漢締構窮土木高穿翡翠籠直到蓮心出錯)
(落金鯨鱗蹭蹬木蛇腹致身知幾層如覺重錦束巧碎雕鎪心力盡撑拄骨合沓三天神倚疊萬國佛丹青雜)
(珠琲新若手未觸盤盤老風烟天門鎻寒玉乾坤一柱旁日月互生没六年五入燕空為眼中物于今始一登)
(頓覺超凡俗曠宇凌高寒飄飄肆遐矚海卷碣石回天壓隂山覆盧溝一衣帶居庸險何足蒼蒼金臺雲青青)
(薊邱竹昔賢今不見悵望空注目下視極羽淵黃能尚盤屈窟宅幾千祀潛姦富凶毒魑魅不能禦何人與驅)
(逐燕雲割山河神州疆理蹙稱臣又呼父萬古天王辱一登還百憂慘澹意回復安得脱世網對此傾醺醁慷)
(慨澆心胸醉向天邊宿塔陵川集標直上跨蒼穹物外補王惲登昊天寺寳嚴詩高)
(方知象教雄九陌市聲開曉色兩都喬木動秋風遥憐漢馬屯湘渚安得長書附去鴻寂歷村墟野烟外誰家)
(簾幕夕陽紅秋澗集)
增都土地廟在土地廟斜街(五城寺院冊)
(臣)等謹按都土地廟即張爵五城坊巷衚衕集間
所載之老君堂廟中有明神宗廟碑可據也每旬
之三日有廟市今居民不復知有老君堂之稱矣
(增明神宗老君堂都土地廟碑略街朕為聖母御世時聖目弗安欽傳重修宣武門外斜古蹟老君堂都土)
(地廟未嘗開工聖性歸天朕感聖母慈恩代完前願今差奉御□鸞重修新整俱巳完備保皇圖之永固佑帝)
(道之遐昌君臣共享昇平黎庶咸臻吉慶風調雨順天下太平巍巍神功默默護佑殆非筆言能盡之也萬歷)
(四十三年立)
原善果寺在宣武門外西南二里白紙坊舊名唐安寺
天順甲申尚膳監陶榮復建既訖工賜今額内有翰林
修撰嚴安理太常寺卿張天瑞二碑一立石于成化丁
亥一立石於弘治十六年碑俱云寺乃南梁漢興元府
唐安寺也文義殊不可解(析津日記)
(臣)等謹按善果寺在廣寧門大街北巷内明成化
中翰林院修撰嚴安理碑正德中太常寺卿張天
瑞碑俱存析津日記謂張碑立于弘治十六年者
誤也嚴碑文甚淺鄙所謂南梁漢興元府之唐安
寺者尤不可解張碑無之寺又有成化十九年禮
部尚書周洪謨碑正德三年光祿寺少卿李紳碑
本朝康熙十一年大學士馮溥碑碑載順治十七年
世祖章皇帝臨幸其地云
(增嚴安理善果寺碑略元宣武關外西南三里許地志曰白紙坊乃南梁漢興府之唐安寺廢弛歲遠基址)
(尚存天順甲申春尚膳監太監陶公榮施財鳩工次第煥新奏請額賜曰善果寺成化丁亥孟夏立)
(增張天瑞重修善果寺碑略日内官監太監姚公訓于弘治十六年冬因善果招提久傾頽欲為鼎新之計)
(未敢自專一日上御便殿頓首陳奏上俞允遣内官監太監鄧永等總領諸色人匠往蒞其事寺成于弘治乙)
(丑冬十月次年丙寅上即位又二年戊辰始求予文記之正德三年正月立)
(增馮溥重建善果寺碑略久京師宣武門之西有善果寺創于南梁初名唐安日而廢故明天順時太監陶)
(榮等捐資恢復奏改今額此善果寺之名所由始也順治十七年)
(聖駕臨幸嘉其喬木隂森院宇宏敞不雜闤闇宛然名山歎為京師第一勝地選振庵月禪師駐錫兹寺)
(車駕凡五過焉未幾振公還山住持超宗嗣主院事修舉廢墜按形家言寺地深䆳前昂後低宜建傑閣以為)
(寺之後鎮予為捐俸剏成之琅函貝葉悉貯其中閣之前為浮圖浮圖之前為大士大雄兩殿又前而南則天)
(王殿在焉天王殿歲久傾圮三韓李芝英新之工創于康熙十一年二月告成于九月初吉)
(增王士正秋杪獨遊善果寺詩雨秋懷憺無豫古寺聊經行喬木何蒼然歸鳥時一鳴久林葉積人稀秋草)
(生帛公吾夙好敷坐依南榮壁間龍鸞書歲久猶崢嶸昔遊偕古人共對寒泉清俛仰遂成昔存没倏自驚西)
(景薄悲谷素魄無常盈世界真一漚何物為冠纓徘徊日云夕駕言返東城漁洋詩集)
原歸義寺不知建置歲月元人混一方輿勝覽載之則
金元之舊刹也(行國錄)
補歸義寺在善果寺西遼刹也天王殿前一碑無撰書
人姓氏額題彌陀邑特建起院碑文稱寺肇自清寧七
年買徐員外地遂為歸義寺備書寺基墻垣尋尺以及
佛像經藏之數碑隂首書疏主懴悔師守司徒純慧大
師賜紫沙門守臻本行僧錄檢校司空精修大師賜紫
沙門智清次載邑衆姓名開府儀同三司守太尉兼中
書令豳國公劉二元開府儀同三司兼侍中開國公趙
徽建雄軍節度使開國公劉需諫議馬子詮尚書張挺
中舍李思(闕)秘書省校書郎劉文左班殿直韓允右班
殿直王規燕遼國妃劉蕭氏遼國夫人杜鄭氏其餘邑
首邑長邑正押司官印官副正副錄知歷錢物名號不
一又數十人(倚晴閣雜抄)
(臣)等謹按善果寺之西半里許有菜圃遼碑在焉
倚晴閣雜抄謂其地即歸義寺以碑考之似别為
一寺而歸義寺乃在其北也碑乃鄉人衆建者絶
無文理無撰人姓名字亦半剥落就其可見者讀
之中數行敘買地契劵以歸義寺為北至不云地
即歸義寺也倚晴閣雜抄云買徐員外地遂為歸
義寺想亦因碑無文理而誤讀耳碑隂姓名今亦
半剥落矣
補歸義寺創于遼内有石幢記作駢語末書會同九祀
龍集敦牂元月二十一日謹記又記云大遼保寧(闕)年
都亭(闕)侯太原王公為王妣自會同九年捨資就奉福
寺文殊殿前又建法幢于灝村之墳京東之墓云云建
幢女弟子張氏長男攝祁州司馬(闕)次男留守押衙前
都亭驛使(闕)次男攝寰州長史恕長女成郎婦次女李
郎婦次女陳郎婦未嫁女吉年孫男三牛銀青崇祿大
夫檢校工部尚書兼御史大夫上柱國鄭承嗣表弟閤
門使崇禄大夫檢校(闕)部尚書兼御史大夫上柱國郭
陟次表弟將仕郎前守昌平縣主簿郭(闕)鎸字者尹奉
威也(人海記)
增歸義寺在舊城時和坊内有大唐再修歸義寺碑幽
州節度掌書記榮祿大夫檢校太子洗馬兼侍御史上
柱國張冉撰略曰歸義金刹肇自天寳歲迫以安氏亂
常金陵史氏歸順特詔封歸義郡王兼總幽燕節制始
置此寺詔以歸義為額大中十年庚子九月立石(析津志)
(臣)等謹按歸義寺朱彝尊所引諸書俱以為遼刹
考析津志所載則寺實建于唐遼時石幢久淪土
中
本朝乾隆三十九年土人於菜圃掘得之記凡二篇今
其幢移置善果寺内
(增遼會同中原建佛頂尊勝陀羅尼幢記以嘗聞夫六道循環五藴虚假融情闕而成岳流渴愛為河擾擾)
(焉如投焰之蟲忙忙焉若奔曠之獸不有至道其孰能拯救者哉則我大覺髻珠空王密藏妙用遐周於沙界)
(神功廣被于人天巍巍乎可得而言蕩蕩乎無遠不届至如釋塵勞境除七返之輪迴入解脱門破四魔之顛)
(倒津梁五濁利濟三塗拔火宅之焚燒導苦海之沉溺者莫尚乎佛頂尊勝陀羅尼呪也明文具載弈世傳芳)
(其或安在高樓置于窣堵或資敬仰用廣瞻依俾蹈焰者罪滅福生使霑塵者闕後樂其他設造永契殊因)
(粤有闕捐情氏氣闕貞閑性惟明慧雖闕俗為累常體道存心于美服豐粧屬意于闕佛闕顧闕之)
(易滅知水月以非堅爰自幼年不食薰茹遐瞻勝㮣闕崇發闕心建宏益事而乃輟周身之服玩減實)
(腹之資儲召募良工闕逸勢煥式刊真諦屹立危幢儼鎮地之崇基聳參雲之成因積用詎假他求庶集)
(福之有期與羣生之共處陵移谷變標勝置以無窮日往月來垂善闕時會同九祀龍集敦牂為元月)
(二十一日謹記陀羅尼幢記增遼重移尊勝)(維大遼保寧元年九月)
(十五日都亭驛使太原王公恕榮為皇妣自會同九年巨捨資財廣陳勝事于兹金地特建妙幢在經藏前集)
(功德闕奉福果報家道吉昌既稍備于珍財乃更求夫利益就寺文殊殿前又建法幢于灝村之墳京東)
(之墓各置佛頂尊勝陀羅尼幢一所前後四處咸仗六通亦可蔭及子孫門風不墜邇後當院隆盛檀闕復)
(近僧堂又興佛殿斯幢當路須至閉遮乃移舊基于殿之右皇妣靈鑒願表精誠如遊六欲之宫永固五雲之)
(狀所冀飛花雨寳時來觀刊石之功執□持幡却去上摩尼之殿仍將片善福及見存以球琳琅玕富其家以)
(椿檊栝栢齊其夀四生六道咸霑此恩所有内外宗親依舊列名于後而已矣)
補紫金寺在宣武門外迤西寺門西向有嘉靖三十二
年尚寳卿河間李圻碑記謂寺始建于宋云(人海記)
(臣)等謹按紫金寺已廢其遺址在善果寺東南百
餘步嘉靖中李圻碑今移在西便門大街華藏庵
門外横卧道旁離故處里許矣
(增李圻紫金寺碑略見京都宣武門外有古刹曰紫金其來久矣靜軒上人其傾圮欲復理焉集檀那之施)
(重修告竣于嘉靖癸丑暮春規模宏遠堂廡精美信士趙文義來丐余記嘉靖三十二年孟春立)
原娑婆亭在彰義門内元馬文友别墅也(名勝志)
原文友又築飲山亭(春明夢餘錄)
(臣)等謹按娑婆飲山二亭今俱無考
原大慈仁寺殿前二松相傳元時舊植臺石一株尤竒
寺後毘盧閣甚高望蘆溝橋行騎歴歴可數閣下甆觀
音像高可尺餘寳冠綠帔手捧一梵字輪相好美異僧
云得之窑變非人工也(燕都遊覽志)
(臣)等謹按大慈仁寺在廣寧門大街之北門額曰
大報國慈仁寺亦稱報國寺元時二松已無存毘
盧閣亦久圯
本朝乾隆十九年
發帑重修正殿恭懸
皇上御書額曰亨衢覺路聯曰廣長舌在無言表清淨
身參非色間後殿
御書額曰得清淨理殿庭之右恭立
御製重修報國寺詩碑窑變觀音像今奉于正殿之後
北向龕座周鎸
御製窑變觀音像記龕内
御寫慈竹數竿題修寺詩于上并䟦龕左右
御書聯曰覺海化身現金粟普門香界湧青蓮其龕内
府所製也
(增蔣德璟記報國寺在宣武門外可二里成化中重修盖憲宗為皇太后祝釐處初入東廊憩禅悦菴少遲入)
(寺後總聖門禮佛兩旁名畫百二十軸皆天堂地獄變相僧云宫内送至寺者登大毘盧閣三十六級閣外通)
(廊環行一迥俯視西山若在禖袖遂行觀劉公定碑出總聖門過正殿則雙松偃盖皆數百年物東者可三四)
(大有三層西則僅高二丈枝柯盤屈横斜蔭數畆其最修而壓地者以數十紅架承之移榻其下梳風幕翠一)
(庭寒色寺春明夢餘錄弟吉祥建而寺有成化二年御補慈仁本為周太后)
(製碑止云為太后祝釐不及吉祥盖當時尚諱言其事唐應德詩云同行更說前朝事繡蟒銀魚有故僧至歸)
(熙甫作記始詳言之寺建于故報國寺山門之東南都人至今目為報國寺然實非報國舊址也排悶錄)
原慈仁寺亦呼報國寺盖先有報國寺在寺之西北隅
也今僧院中尚存遼乾統三年尊勝陀羅尼石幢(析津日記)
(臣)等謹按今報國寺西北隅有寺無額土人呼為
小報國寺遼幢今無考
(補京師報國寺古松二株在佛殿前低枝曲榦偃罩各十餘步望之如青鳳展翅處其下如山間松棚六月消)
(夏尤所宜也玉六研齋筆記卷大慈仁寺沙門清泉真原音韻直抬鑰匙門法一)
(空編凡二十門寺百川書志閣下聞桯間有人語漸譁補崇禎中慈仁僧坐毘盧)
(躡梯窺之有男女數人長止尺許一老叟出謂僧曰吾軰本居深山思覩帝里之勝携家而來暫棲于此師毋)
(見迫不久當去師勿露必有以報也居數日僧復聞譁如前又窺之叟曰吾歸矣師可竢吾于郭外某處僧如)
(其言候之不見倦卧于道左覺而探懷中得千錢焉昔金之將南遷也有狐舞于宣華殿元將亡狐從端明殿)
(出此殆其𩔖乎怪山談錄)
增乾隆二十一年
御製重修報國寺詩彰義街旁寺開堂久自元增修
傳勝國祝嘏為慈尊又數百年閱那莊嚴相存往來惜
頽廢葺搆省華繁幢石難尋址虬松尚護門毘盧弗見
閣祗樹不妨園頂禮觀音在傳聞窰變原靜觀因有會
了識未忘言成矣寧無壊今兮古漫論五言識顛末聊
當屭碑攑
增
御製窑變觀音像記報國寺中甆觀音一座寳冠綠
帔妙相莊嚴相傳得之窑變不假人工詳孫國敉燕都
遊覽志夫埏泥屑石止于因物付形自非大具神通何
由寳飾珠裝頃刻幻成相好是知靈呈塼埴體肖本來
千萬億菩薩化身随處湧現有不可思議功德瞻禮之
餘并識靈蹟俾人天觀者知佛海栴檀原自轉輪無礙
耳
增窑變觀音龕内
御寫慈竹并題修寺詩䟦報國寺觀世音菩薩相傳
得之窑變相好莊嚴信非匠巧所能肖乾隆二十一年
重葺寺宇題詩紀事瞻禮之次命飾龕虔奉並寫慈竹
數竿錄詩其上以誌緣起
(增明憲宗大慈仁寺碑略慶恭惟聖母皇太后深仁廣慈徧覆鞠育聖善之大衍本支期被四方萬國朕日)
(侍左右稔聞慈訓服膺有年今即宣武門外撤舊建佛寺而新之發内庫之金以市材鳩工而力役惟傭不數)
(月而告成焉其宏敞靜深崇嚴壯麗與夫像塑繪畫無不盡美足以起四方萬國之具觀而極浮屠之盛莫之)
(能踰也乃原聖母之志名曰大慈仁寺廣度僧衆俾居其中祝釐迎貺上資福于聖母益夀且康下及海宇生)
(靈咸獲利濟庶表朕之仁孝誠敬爾成化二年五月立原歸有光報國寺贈宇上人作慈宫崇象教搆此絶)
(華炫深嚴閟香火危峻闞郊甸鬱鬱虬松枝低壓繞廣殿當年帝舅親削髮住兹院說經老龍聽出手五獅現)
(曾聞長老言天雨曼陀徧吾說宇上人頭陀今突弁修容寘法相妙悟在論讃導我畫廊行指示西方變晨起)
(供清茗時共禪說飯我老欲歸去世事今已倦當結塵外緣山中儻相見震川集)
(補吳子孝慈仁寺詩寂微鐘卧聽昔年曾門掩花香白髮僧今日重來心轉一函經對佛前燈玉涵堂集)
(原高叔嗣寒食登毘盧閣詩久高樓晴出帝城南楊柳千家夜雨含欲換春衣驚客况逢寒食思誰堪門前)
(歸路愁心繞檻外羣峯癖性躭憑報故人應竊笑微身何事戀朝簮蘇門集)
(原楊慎夏日登毘盧閣詩隠赫曦改東陸鮮飇轉南薰炎歊深城府清冷阻江濆几倦文竹抽書厭香芸眷)
(言承明侣肅此塵外羣仙梯駕虹出梵閣排霞分攀楹低白日對檻俯朱雲圓方鵠舉見參差鸞歌聞意樹鳴)
(天籟禪枝繞烟芬斜景歛平靄飛雨洒高雯金罍引清酌玉麈生涼氛興謠吐雲藻摇筆揮風斤香留荀令榻)
(書染羊欣裙竒賞真四美同詠慙五君層升庵集極望原王崇古夏日登毘盧閣詩佛閣俯城登臨)
(明雲連雙闕迥樹隠四郊平坐久夜初寂風回暑欲清何當卧松牖烟月愜初盟山堂彙稿)
(補唐順之登毘盧閣詩下高閣迥臨飛鳥上丹梯千仞恣攀登窗邀佛日金繩地逼宸居玉殿層一老擊鐘)
(時放梵幾人面壁坐傳燈同行更說前朝事繡蟒銀魚有故僧荆川集)
(原俞允文秋日登毘盧閣和韻動金園寳樹含朝爽寂寞烟蘿象外盤座上青蓮看欲興中白雪和應難四)
(山暝色依人近一笛秋聲向夕闌别有仙壇花未落更宜留步月中看俞仲蔚詩集)
(補又登毘盧閣詩殘古閣秋氣清千里滅烟霧連山開雲氣頽城斷行路僧守荒齋寒鳥落高樹中多古人)
(情停杯日空暮盧同上補孟思雨登毘閣詩)(蕭蕭連夕雨秋意滿長安碧)
(樹楸梧老清宵枕簟寒功名羞短髮鄉思俯危闌紫塞紛戎馬悲歌行路難龍川集)
(原陳衎上報國寺毘盧閣詩遠十丈青蓮朵朵開毘盧高閣獨崔嵬欲看山勢連天已見河流帶雨來宫樹)
(隂濃秋未落塞鴻聲斷晚猶哀烽烟直北何時息處處關門鼓角催大江集)
(原陳鳳報國寺松詩空偶共菩提樹同生般若林蛟龍各殊狀霜霰詎能侵樂風前度天花雨外深閒來再)
(攀賞三宿媿兹心雲清華堂稿久客懷人百事慵春歸原程嘉燧除夕踏看松作)
(幾日是殘冬長安雪後無來往報國門前獨看松圓浪淘集)(松)
(增馬之駿報國寺松歌觀徂徠一粒遺朝露倒插横挐不知數糺蟠直作杯盎皴折似遭鬼神怒門前車馬)
(日奔騰門内烟霜如未曾靜眼閱將九朝物蒼皮留供百年僧乃知萬物不能久必有神竒相與守縦經宿雨)
(上莓苔豈向斜暉競榆柳别有兩株高撼風蕭疎瘦削羞將同天昏合院舞虬浪夜報大夫參木公馬仲良)
(詩集閏章慈仁寺松詩增施)(直欲凌風去翻從拂地看摧)
(殘經百折偃仰鬱千盤老閱山河變隂兼日月寒支離爾何意不厭卧長安學餘堂集)
(增王士正慈仁寺雙松歌氣我昔登泰山舉手攀秦松東南雲海幾千里夜懸日開鴻濛山人出山已三載)
(復見金元雙樹在玃髯石骨青銅姿古貌荒唐閱人代長夏蒼蒼秋氣深風來絶磵蛟龍吟仙人五粒不可見)
(但有元鶴來往飛隂森蚴蟉詰屈宛相向千曲盤挐氣初放一任支離拔地生那須夭矯排雲上我來高枕石)
(壇邊耳畔往往聞驚泉白日沉沉不到地颯然雷雨生空天烟色欲暝鐘復起雄談岸幘波濤駛千秋萬歲知)
(者誰閩海竒人許夫子詩漁洋詩集看錦樹林殿門春增宋琬慈仁寺看海棠並馬來)
(盡晝隂隂雨餘休沐逢花落病起登臨見客心隔葉流鶯嬌欲歇上方哀磬晩逾沉當年金谷追遊地松栢邱)
(陵自古今窑安雅堂集增譚元禮變觀音贊)(何以悟世惟音可觀滯彼形)
(器見身無端陶人為陶水火土佐烟銷窑開有觀音坐是觀音來匪窑也變世化若煙空借色現有冠岌如有)
(衣褶如有目濕如厥情汲如像法住世世驚以竒我作平想香凝風吹帝京景物略)
原槐樓在報國寺左武清侯李公别業置三層閣于上
層級升之碧梯赤欄隠見蒼霞碧露間望之勝于登焉
(燕都遊覽志)
(臣)等謹按槐樓今無考
原廣德寺在宣北坊慈仁寺之左英宗實錄載太監王
勤為僧德觀請白金千兩修造廣德寺疑即此也殿階
東有匡山釋宗林碑文稱寺係古刹正德間重修嘉靖
六年太監金允等塑香花菩薩于殿中今鐘鼔樓皆圮
矣(析津日記)
(臣)等謹按廣德寺在廣寧門大街之北鐘鼓樓久
圮釋宗林碑亦無考
原增夀寺在宣北坊有勅建碑(明順天府志)
(臣)等謹按增夀寺在廣寧門大街之北明勅建碑
今無考
本朝乾隆二十一年
發帑重修
御書額曰妙羣生今恭懸正殿
原京師仙露寺明一統志寰宇通志皆不載順天新舊
志亦無之近菜市西居民掘地得石匣乃遼世宗天祿
三年所瘞中藏舍利無有也匣如石槨而短小傍刻僧
志愿記具書布施金錢姓名其盖已失始知此地即仙
露寺遺址地名千人邑故比丘尼皆曰邑頭尼(析津日記)
原記後有千人邑三字具列大遼皇帝皇后東明王夫
人永寧大王燕主大王國舅相公宣徽令主李可興洛
京留守侍中劉琋齊國夫人張氏男三司使道紀衙院
馬九故太師侍中趙思温男延照司徒李允藥師努華
喜寺行仙馬知讓邑頭尼定徽幼澄喜㜑舍利六百三
十三粒欽送到舍利一百一十粒(同上)
朱彛尊原按仙露寺金人俘宋室子女置其中見
蔡鞗北狩行錄趙子砥燕雲錄顧地志失載遺蹤
遂不可稽康熙二十六年五月宣武門西南居民
掘地得石匣匣傍有記自稱講經律論大德志愿
錄并書乃遼世宗天禄三年瘞舍利佛牙于此記
後有千人邑三字盖社名也施主姓名首列帝后
諸王大臣下及童男小女考遼史世宗妃甄氏後
唐宫人帝從太宗南征得之寵遇甚厚及即位立
為皇后至天祿四年方冊立皇后蕭氏二后同死
察克之亂並葬于醫巫閭山記刻于三年所云皇
后盖指甄也東明王者疑是明王安端即察克之
父以功王東丹國故曰東明王也燕主大王者中
臺省右相達喇為南京留守封燕王故曰燕主大
王也國舅相公者靖安蕭太后族扎克繖古魯以
天祿元年為國舅帳詳衮故曰國舅相公也獨趙
思温子延照史作延昭而通鑑亦作照嘗為石晉
祁州刺史後仍歸遼餘子本末不得其詳矣又記
有建窣堵波之文疑當時石匣置于塔下塔久廢
而石匣僅存土中匣已無盖其舍利佛牙又不知
何時散佚也(按察克蒙古語時也舊作察割達喇義見前舊作牒蠟扎克繖舊作只撒)
(滿洲語霞也今俱譯改)
(原太上北至燕山寓延夀寺宗室嗣濮王仲理以下别居仙露僧舍北狩行錄)
(原嗣濮王仲理以下宗女等千八百口至燕山仙露寺日給米一升半月支鹽一升二聖同聖眷起發中京金)
(人納絹萬疋道君分賜百五十疋與仙露寺宗室作冬衣燕雲錄)
(原釋志愿葬舍利佛牙石匣記略授達摩禪師遠涉流沙登雪嶺得釋迦舍利辟支佛牙與先師先師諱清)
(珦閩川人自會同五載仲秋賫舍利佛牙到此于八年季春月蓂凋十一葉染疴而逝臨遷化時將舍利佛牙)
(付仙露寺講維摩經比丘尼定徽建窣堵波尋具表奏聞大遼皇帝降宣頭一道錢三百貫以充資助于天祿)
(三年歲次己酉四月十三日安葬施主名具鎸于後生補王惲商鼎歌并序燕士張文季讀書不求官治)
(不務富稍有嬴餘即購求古器書畫仙露寺僧寳藏商鼎有年不惜百金易而得之維商賢君六七作禮重)
(烝嘗制于鑠只緣近古俗忠厚象形作器窮精鑿敦彛鐘鼎賜臣工重比謚贈縻天爵當時文獻不足徵故家)
(餘俗歸寥索蒼銅不逐太社亡千古流傳誇灝噩供佛牀頭夜壑深物歸所好得真託張君稽古負精識入手)
(摩挲三歎息兩耳高撐足拱三六乳附觚何的歴饕餮繞腹雜雷紋紫翠英英悵猶濕細觀欵識商父丁崑玉)
(南金非所惜平生澹癖心不足此日大嚼情暢適形模遠紹考古圖發揮假手詞人筆君不見當年莘叟負謁)
(湯高宗肜日雉雊鬲黃金塗耳玉鉉光此事傳聞已陳迹一朝怳堕三亳間神明之器今目擊或裊沈烟讀誥)
(盤或挹殷谿煮巖石尚友直探三代英平生閱古心方畢秋澗集)
(臣)等謹按朱昆田補遺卷以秋澗集中序與歌分
作二條今并為一條
(原陳一䕫贈趙栗夫詩卷菜市街西新卜居豆棚瓜蔓句詩集共蕭疎胸中富有書千誰笑家無儋石儲七人聫)
(臣)等謹按趙栗夫舊居在菜市街西者今無考
欽定日下舊聞考卷五十九
