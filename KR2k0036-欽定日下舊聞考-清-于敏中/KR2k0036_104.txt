欽定日下舊聞考卷一百四
郊坰(西十四)
原自杏子口度小嶺折而西為嘉禧寺松檜夾徑里許
方入寺門(游業)
(臣)等謹按嘉禧寺今存殿内銅鐘一明正統九年
造
原嘉禧寺門如城鐵葉釘乳入門道榆柳中地無日影
里許别為山門方丈特壯麗懸神宗御書聯筆法仿顔
真卿寺僧云初年筆也寺西二里金萬壽王冡一穹碑
孑孑田畔東三里有福田寺(帝京景物略)
(臣)等謹按金萬壽王冢今無考福田寺詳見前郊
西卷七
(原朱國祚嘉禧寺詩好山墻圍作化人城榆柳隂濃信客行始信精廬風日秋深猶綠牡丹坪介石齋集)
(原馮有經登嘉禧寺山樓作芳高樓切天浮古木森在下峯峯開金碧四十二蘭若林擁桃李怪石帖松檟)
(人語曠不喧啼鳥無冬夏對此懷巖畔局促何為者帝京景物略)
原聖水寺下臨澗泉閣後一松直而多蔭松後石窟夏
月隂涼坐久毛髮盡竪旁有一石樓極高峻下指村莊
為福田嘉禧諸寺(燕山紀遊)
(臣)等謹按聖水寺今廢惟姚家寺旁僧塔銘内有
翠微山勝水禪林或因聲相近而相沿互稱亦未
可定也詳見後條
增嘉禧寺東有霧明庵西北有姚家寺(五城寺院冊)
(臣)等謹按霧明庵原名普照寺鐘一明嘉靖四十
二年造姚家寺遺址僅存寺右塔一八稜七級又
數十武有僧塔塔前碑一僧海愍撰錢唐高士竒
書康熙年間立
(增僧海愍勝水漢萍禪師塔銘并序氏師諱通傑號漢萍楚之漢陽人也俗姓楊三歲嗣徐二十七禮衲剃)
(落即首謁黃蘗無念師不契乃入廬阜凌霄巖結茒力究聞溪聲冇省爰徧參博幽無異雲門湛然諸禪師雲)
(遊歴宇内凡吳魯燕晉之山川靡所不至其名公巨卿留意禪宗者皆與師為方外友無何泛舟抵都門訪笑)
(巖祖塔得於荆榛蒼莾中力為整葺因寓京邸道風日著宰官居士及諸山名德請住京西翠微山勝水禪林)
(是時師年五十冇三矣將示寂冬至上堂有痛惜寸隂努力取辦人之將死其言也善之語歲盡日安居無恙)
(忽書偈語擲筆跏趺而逝師生於萬歴丙申之元旦寂於順治辛丑之除夕壽世六十有六戒臘三十有三)
原洪福寺松蘿俱古度念佛橋即寳珠洞也(燕山紀遊)
(臣)等謹按洪福寺今無考念佛橋旁有石刻念佛
二字寳珠洞詳見前卷
原下宏教寺循山趾而南有盧師山與平坡山並峙諸
寺鱗次曰清涼曰證果曰平坡皆刹也(長安客話)
(臣)等謹按盧師山之盧師寺據劉侗帝京景物略
始自隋仁壽中元曰大天源延聖寺明曰清涼寺
今廢僅存塔一八稜七級有石刻天順四年重修
寳塔等字宏教寺平坡寺已見前卷
原泰定三年二月建顯宗神御殿於盧師寺賜額曰大
天源延聖寺勅貯金書西番字藏經八月天源延聖寺
神御殿成十月奉安顯宗御容於大天源延聖寺賜鈔
二萬錠四年十月命帝師作佛事於大天源延聖寺(元史)
(泰定帝紀)
(原天歴二年五月於玉德殿及大天源延聖寺作佛事元史文宗紀)
(原明宗必巴實皇后天歴二年請為明宗資冥福命帝師率諸僧作佛事七日於大天源延聖寺元史后妃)
(傳元按必巴實梵語佛名也原作八不沙今譯改殿碑原統六年四月詔大天源延聖寺立明宗神御)
(順元史帝紀)
原盧師山以神僧得名師隋末居此山能馴二龍子山
有潭覆以巨石其下深不可測二龍潛焉歲旱禱雨輒
應舊有寺即以盧師名今清涼寺是已(長安客話)
(增安祖砦西北有盧師祠是桑乾出山之口增清凉寺在宛平縣西盧師山舊名盧師寺)(宋史宋琪傳大清一統志)
(原大小青龍之神按碑記昔有僧名盧自江南來寓居西山之尸陀林秘魔崖一日二童子來拜于前盧納之)
(鬻薪供奉寒暑無怠時久旱不雨二童子白于盧能限雨期言訖即委身龍潭須臾化青龍一大一小至期果)
(得甘雨事聞賜盧師號曰感應禪師建寺設像立碑以記其事又别設祠于龍潭之上春秋遣官祭青龍神宣)
(德中敇建大圓通寺二青龍出現禱之冇應於是加以封號至今遣順天府官致祭及遇歲旱遣官祭告蓋因)
(舊傳二龍能致雲雨故累朝崇奉如此更青谿漫藁佛原盧師山有寺曰盧師寺正統十一年名清涼今)
(殿已無一梵相坐風露中左右迦葉阿難風露中侍僧曰唐天寳遺製過寺半里秘魔崖是盧師宴坐處相傳)
(隋仁夀中師從江南棹一船來祝曰船止則止船至崖下止師遂崖居居數歲二童子來曰大青小青侍師不)
(去歲大旱所司徵禱雨者童子白師願施雨雨一方遂乘雲氣去俄雨大注知大青小青乃龍也龍歸投潭中)
(潭廣丈巨石覆之深窅不可測二龍有時出雲氣仍隨之崖下塑二童子侍師像崖上一栢産石面長尺不凋)
(不榮是盧師所植東證果寺寺旁冇亭望渾河下善應寺殿佛不跏趺高几危坐儀如中土兩廡塑羅漢五百)
(原帝京景物略嘗以道力攝二龍於萬夀寺巾池内常唐時覺禪師)
(見龍形一曰大青一曰小青宋因禱雨有應封大青應濟侯小青利澤侯燕山叢錄)
(原天旱道士持青蛇曰盧師谷小青謂龍也禱之即雨吕思誠以其惑人殺蛇逐道士雨亦遂至元史本傳)
(原京師西山寺有二青蛇客至僧呼蛇以酒肉飼之二蛇輒引喙出入無惲謂之曰蛇菩薩西樵野記)
(原宣德七年三月以久不雨遣順天府尹李庸祭大小青龍之神其文曰今春已暮農務方興而雨澤未降宿)
(麥不滋朕為生民主夙夜在懷特用祭告惟神明彰感通早霈甘㴻以慰民望明宣宗實錄)
(原正統九年夏四月雨澤愆期遣太師英國公張輔等告於寺觀城隍及大小青龍之神曰朕憂念民艱靡遑)
(寧處特遣祭告尚祈神化昭彰早降丹澍以慰民望明英宗實錄)
原唐書韋挺傳挺遣燕州司馬王安德行渠作漕艫轉
糧自桑乾水抵盧思臺行八百里渠塞不可通挺以方
苦寒未可進遂下米臺側廥之待凍泮乃運以為解按
今京城西三十里盧師山相傳為隋沙門盧師馴伏青
龍之地以唐書考之當即盧思臺師乃思之誤也桑乾
水即盧溝河(北平古今記)
(補宛平王倚字輔臣中統初選良家子入侍東宫太保劉秉忠見而器之引以與選有詔皇太子裁决天下事)
(拜正議大夫工部尚書改禮部尚書卒葬盧師山下静修集)
(臣)等謹按王倚墓今無考
(補王惲陪張右相祭奠司徒忠懿公墓詩吾王城西北郊有山曰盧師岡遠見盤互野曠欣平夷嘗以事來)
(旋軫思遲遲有懷德育公攀附隨潛飛一朝際風雲振耀生光輝我初拜英表富貴非公誰内焉豳國助上焉)
(兩宫知孰云恩澤侯以德中自持近侍足恭謹接物餘謙撝由家化而國在理乃所宜及夫司徒公衍慶尤熙)
(熙再世保傅功大書見豐碑神龍襲九淵奮起須鱗鬐伊公漢大横庚庚隱天機歴數既有在大器將安歸君)
(王夙英武監撫非細微寳章猶傳璽啟沃貴知幾堂堂忠愛心盡此廟社規其報宜伊何子孫保無期倏忽三)
(十載山邱兩巍巍生死固常事盛衰有足疑昌黎銘殿監所以舍餘凄我老自多感黃鳥聲正悲駐車不忍去)
(日下山烟霏師秋澗集郝景文參政墓詩原馬祖常盧山下過)(故相聲名)
(遠荒阡松栢長地能終不夜天莫借飛光舊客驅車過新詩洒淚傷千年此山下樵牧禁牛羊石田集)
(原曾棨盧師寺詩飛久懷招提遊偶此得尋訪巖巒通杳靄闌檻俯虚曠花出洞中古栢蔭池上欲識雙青)
(龍變化爾何狀山巢睫集原李時勉盧師龍潭作)(湫中龍何許睇目東南峯)
(旁崖下陡絶緣徑披蒙茸履險時復憩始與前山通竇坎覆清泉神物潛其中林谷為森爽烟霧為冥濛時乘)
(靈物去靈雨下晴空既雨即湫處年榖亦以豐明祀大小青盧師與無窮古廉集)
(原郭武雨中宿清涼寺詩共遠來禪境宿深在濕雲層路險無人跡堂空有佛燈聽青嶂雨對坐白頭僧話)
(久何曾睡聞鐘客又興師郭氏聯珠集大青小青秋霧原李濂盧師山詩盧山上古龍潭)
(含坐久隂雲生洞口忽看微雨過湖南許嵩渚集未知原蔣山卿清涼寺龍潭詩潭水清如龍藏深)
(珠明護燈夜雲暗聽經時法雨空中潤塵灰劫後移還將馴擾力指鉢問吾師南泠集)
(原無名氏題清涼寺壁詩百里雲冥濛三日雨不止)(山僧汲空潭驚起二龍子長安可遊記)
(原謝榛夾山寺詩馬黎河路轉入烟霞為訪蓮峰衲子家萬古山靈開白三秋石窟閉青蛇曇雲不作空中)
(雨祗樹還生象外花欲共虚堂留此夜燈前仍復演三車四溟山人集)
朱彛尊原按徐伯昌所錄暨四溟山人詩俱有大
小青而一曰萬壽寺一曰夾山寺姑附於此以俟
再考
(原秘魔崖在山半大石嵌空幾二丈僧垣其西南為禪室又南别為㸑室從㸑室西二十餘步始入巖出東行)
(百餘步冇大石側立道左右為池蓋大小青龍所蟄處視之不甚深然側入不可窮池前有雙栢上有小殿順)
(天尹李侯執中創以祀神者又東度山崦二百步入清涼寺西門王文端集)
(臣)等謹按秘魔崖之小殿今已廢惟崖洞内右洞
有盧師像旁侍二童子即大小青也左洞有真武
像
(原郭武游秘魔崖詩金清磬烟蘿出禪房絶頂關路危青嶂仄潭暝白雲還鉢龍雙隱蒼崖栢獨閒渾河流)
(杖下今隔幾重山詩郭氏聯珠集蘚文斑千載盧師去原朱國祚秘魔崖秘魔崖仄)
(不還遺有澄潭二龍子日斜歸處兩連山介石齋集)
原證果寺前臨青龍潭後有秘魔崖中空如室石如偃
芝云是秘魔祖師所居(長安客話)
(臣)等謹按證果寺唐為感應寺明景泰間曰鎮海
天順間改名證果明碑三一在秘魔崖洞口僧南
浦撰景泰五年立其二在寺内後殿皆明禮部尚
書姚䕫撰成化五年立寺門東有池深不盈丈廣
約六尺餘池西南隅有吐水龍口即舊所稱青龍
潭也今涸
(增明僧南浦重修鎮海禪寺記何都城一舍許曰西山尸陀林秘魔崖有僧名盧不知許人自江南造一舟)
(不設篙櫓任所之曰舟止吾止也至盧溝橋桑乾河分兩岔處一岔通尸陀林舟至於林畔見石室曰吾居是)
(矣居無何有二童子拜前師問何來何姓氏童子曰吾龍王子也聞師居是來執薪水之勞盧納之祝髮為沙)
(彌日以鬻薪奉盧師饌供雖寒暑無怠時旱三年不雨樹枯井竭民甚憂之沙彌往京見黃榜曰國冇人祈下)
(甘雨重以爵賞沙彌揭榜而歸時看榜官徐來曰能限兩期沙彌曰三日内甘雨霈施言訖委身龍潭須臾化)
(二青神龍一大一小出没顯現本官具實奏聞至期廿雨果作田疇俱滿枯者榮憂者喜百官稱頌皇情大悅)
(遣大臣降香御駕往顧未及盧先知示現觀音儀像身掛天衣瓔珞竒祥異瑞萬衆仰觀咅動龍顔賜盧師號)
(曰感應禪師建殿宇以崇佛像另啟祠室春秋遣官以禮祭之額以寺而勒碑記之時大定二十六年至大元)
(年重建殿宇改賜今額元季寺燬于兵洪武庚辰冇福海師於斯修習至永樂中德行著聞太宗文皇帝嘗遣)
(近臣顧問迨洪熙改元仁宗昭皇帝旨至問二青龍上始末師面說無滯賜牒改名慧宗别號無相宣德丁未)
(勅建大圓通禪寺殿宇二青龍現竒異象禱之有感於是勅封輔國廣澤善行真功宣德濟民大青龍王佑國)
(溥澤積行崇功施德利民小青龍王重建祠宇仍遣官祭之師居是四十餘年行解圓融卓稱當時正統戊午)
(重修佛殿僧房甲寅予以菲德宣宗章皇帝驛召來京俾掌僧錄司事主大圓通之席往來見而可之薦領教)
(府檄住持鎮海顧寺之振乃自兹始規制之盛視昔有加其徒廣賢亦皆苦心苦行之士也一日具事實詣飛)
(虹官舍跪拜屬文浦惟吾佛之道廣大圓融悲願所孚神化莫測無相師者願力人也有慧學辨才而後來紹)
(嗣者亦豈無大力量人應願出生以綿越于無窮也哉是為記景泰五年甲戌孟秋之吉僧錄司右善世兼勅)
(建大圓通禪寺開山苐一代住持并廣善戒壇圖授宗師七十一翁如幻老人南浦識鎮海禪寺苐二代住持)
(廣賢立石證果寺重建碑略增明姚䕫)(去都城一舍許曰西山)
(層巒疊嶂盤礴蜿蜒於翠霧蒼煙中實為京師右觀中有尸陀林昔為盧師卓錫之所師嘗度龍子為沙彌天)
(寳間旱甚二沙彌入潭化大小青龍霈甘雨以濟羣生人德之遂立祠於此既而師示現異象賜號感應禪師)
(因名其寺曰感應景泰間更名曰鎮海洪武間冇海福師主會洪熙改元賜名慧宗號無相宣德間祈雨冇感)
(封二青龍為王正統間有金繒之賜于時鎮海為蘭若之首盖以二龍無相之有以感召之也天順改元賜名)
(證果禪寺命僧廣賢住持予為次苐其寺之興建始終刻諸石以詔來者)
補平坡寺下山有靈光寺(緱山集)
(臣)等謹按靈光寺明碑三一為明憲宗御製重修
碑成化十五年立一為明世宗御製重修碑一無
撰人姓名皆嘉靖十年立
又按據明成化間碑靈光寺金世宗大定二年賜
名覺山則此寺即覺山寺舊址而寺後之山即為
覺山無疑今以朱彛尊原書覺山二條編次于後
原覺山在府西三十里懸崖之上與盧師平坡鼎峙西
有三泉曰清泠曰清旨曰洊至(明一統志)
(臣)等謹按覺山寺西今尚有泉流數處殆即明一
統志所謂三泉者也
(補王惲題覺山寺詩目山因寺勝寺因山雲自無心景自閒懶陟上方窮遠黃塵深處是人間秋澗集)
原覺山漢左馮翊韓延壽墓在焉五華雙泉翠峯仰
山諸峯環之如屏(燕都游覧志)
(臣)等謹按韓延壽墓今尚存五華山詳見前卷雙
泉翠峯仰山皆詳見後卷
(增明憲宗御製重修靈光寺碑略改都城西三十里許舊有寺曰龍泉金世宗大定二年曰覺山至宣德三)
(年重修舊額不易朕統承大業十有六載凡一切神祠及孔子廟庭罔不一新唯兹覺山佛刹實我皇祖所修)
(歲久蠧撓傾廢不治朕心弗安肆成化十四年秋九月間命官度材宏廣舊規一木一石之費咸出官帑不煩)
(於民兹既告成足為壯觀特更其額曰靈光)
增靈光寺右有翠微寺(五城寺院冊)
(臣)等謹按翠微寺無碑碣可考寺後有塔十層八
稜俗稱畫像千佛塔繞塔基有鐵燈龕十六座塔
西有井泉深廣約五尺餘
(原廖希顔翠微寺詩迥翠微西接古神州石磴雲盤閣道幽白日烟霞林谷長風鶴鸛海天浮僧歸黃葉峯)
(前寺水向青龍口下流只道長安天尺五誰云此地減瀛洲東雩集)
增翠微山東北有宏德寺何家庵三山庵(五城寺院冊)
(臣)等謹按翠微山詳見前卷宏德寺爐一明正統
七年造何家庵鐘一明萬歴丁酉年造三山庵俗
稱麻家庵在大悲寺之下今
上乾隆年間修葺
補過承恩寺里許有海藏寺徑旁多嘉樹四山駢羅寺
若當玦口殿方丈最高望盧溝橋車騎可數下寺門過
橋澗道三分一通寺一通山後一通上普濟寺(山行雜紀)
(臣)等謹按承恩寺明碑二一為勅諭碑正德八年
立一吏部尚書李東陽撰記正德十年立海藏寺
今無考普濟寺詳見前卷
(增李東陽承恩寺記略石都城之西山自太行迤邐而來二千餘里迄於古碣之地以入於海屏嶂嚴固巖)
(巒起伏竒蹤巨麗甲于天下釋刹道觀往往各得其勝乃于金山之西香山之南有山名曰翠微有新刹一區)
(額曰承恩其地崇岡後時高塔前聳長河抱其陽平疇衍其周論堪輿者以為風氣攸結覽形勝者以為景物)
(所會而溷于氓居踐于樵蘇閟而不發者久矣爰伐材于林鑿石于山傭大于農隙選工于善事衆手交作布)
(地除壤高庳稱位三閱炎燠甫以告成予兹雖退老邱壑未能扶衰力憊擕笻躡屐一往觀馬兹山少所經歴)
(游不啻數十至翠微之勝亦知之熟矣故為之記兹寺經始于正德五年庚午之春落成于八年癸酉之秋額)
(名實上所賜且命僧宗永為僧錄司左覺義兼本寺住持)
增承恩寺南有法海寺(五城寺院冊)
(臣)等謹按法海寺明碑三一吏部尚書泰和王直
撰一禮部尚書胡濙撰皆正統八年立一為重修
記禮部右侍郎廣陽劉機撰正德十年立佛幢二
左幢刻佛頂尊勝陀羅尼呪序略云明金臺大夫
李福善洎衆信官等同發誠心於正統四年夾鍾
閏月下弦良日鳩資創建法海禪寺命工鐫立佛
頂尊勝陀羅尼幢一座上載尊勝真言塔一座正
統四年立右幢刻佛號及三寳施食文序略云三
寳弟子大夫李福善洎衆信官等同發誠心命工
鐫立三寳施食幢一座正統六年立
(增劉機重修法海禪寺記略峙都城之西餘四十里有山名翠微左岡右泉曲廻旁雲烟飛動如護如翼山)
(之陽土脈豐腴草木叢茂正統己未間剏梵宇于上英廟錫名法海今經六十九寒暑矣壞桷欹傾門徑蕭索)
(齋魚不聞經圅塵合時朝廷方遍訪名刹凡古井圯橋危隄墊路發内帑修治自弘治甲子至正德丙寅始克)
(告成西有古寺名水峪龍泉者上漏下濕不勝寂寥餘工及之亦皆煥然)
增法海寺西南有慈雲庵慈祥庵高井村北有翠雲庵
淨德寺(五城寺院冊)
(臣)等謹按慈雲庵鐘一明成化十一年造慈祥庵
係明刹
本朝重修碑一邱致中撰順治九年立翠雲庵磬一明
萬歴十三年造淨德寺明碑二一朝列大夫三山
邵文恩撰嘉靖己丑年立一嘉議大夫昌黎王槐
撰萬歴丁丑年立
(增邵文恩重修淨德寺碑略斯都城之西距六十里順天府宛平縣治其鄉曰玉河境者山環水廻地輿秀)
(衍多為古昔名藍所據正統改元建立隆恩寺仍于寺之東南二里許再構寺一所賜名淨德嘉靖戊子春共)
(圖鼎建工始於是年春三月成於明年己丑秋九月山場四至東依白水峪南經五里坨西接小孤山北抵隆)
(恩寺李魏公孟歐陽楚公原功俱葬宛平縣香山鄉石補元)
(井村志黃圖雜)
(臣)等謹按李孟歐陽原功墓俱無考
原雙泉山在府西四十里山有二泉故名東北二里許
有黑龍灣(明一統志)
(臣)等謹按雙泉山舊有雙泉寺明成化間改名香
盤寺寺内明碑一無撰人姓名嘉靖元年立雙泉
在今寺右左側塔一高約七丈餘距寺數百武為
雙泉橋明翰林院修撰雲間錢福撰記弘治七年
立黑龍灣在黑石頭村西二里以石色黑故名
(增明人香盤禪寺碑略勝都城西四十餘里有寺名雙泉有山名翠微泉山幽甲于他山金章宗明昌五年)
(詣其寺潛暑寺冇雙泉因而得名即建祈福寳塔于寺北至明成化五年十月賜名香盤禪林宣德二年十二)
(月奉旨與大能仁寺宏善妙智國師為下院嘉靖元年葺而新之)
原罕山志稱韓家山漢循吏韓延壽家焉罕韓音譌也
俗呼黑山滙黑罕音又譌也山黃壤一平岡耳山陽二
寺曰靈福曰延壽者太監剛鐵墓前寺也鐵從長陵靖
難把百斤鐵鎗好先登陷陣鎗今存寺中鐵本名炳長
陵每呼以鐵遂名剛鐵墓無石表無翁仲惟石墩六僧
云長陵賜鐵坐凡六故六墩也一碑無文字惟皇明司
禮監太監剛炳之墓十一字鐵後凡掌司禮者祀寺左
堂韓延壽墓在山之南磚甃阜高以文非漢磚也志云
有故碑剥落今碑復不存(帝京景物略)
(原景泰七年十月以故太監李德所建靈福寺并園地賜錦衣衛百戶李安為香火院明景帝實錄)
(臣)等謹按黑山滙今並無靈福延壽二寺名惟三
義廟亦稱護國寺内明碑五一無撰人姓名嘉靖
辛亥立一吏部尚書楊溥撰萬歴元年立一翰林
院侍讀馮有金撰萬歴三十五年立一禮部尚書
王家屏撰一禮部尚書徐階撰皆無年月剛鐵鎗
今尚存木桿云
原垣牆山一名萬安山在薊縣西五十里山有鐵鼎其
下有舊置冶處(太平寰宇記)
(臣)等謹按垣牆山鐵鼎今無考
原翠峯山在府西五十里又名遮風嶺以山隂有嶺横
列如屏可以障風故名(明一統志)
朱彛尊原按一統志所云遮風嶺相其形勢度其
道里當即寰宇記之垣牆山
原桃花峪在府西四十里介乎翠峯遮風間中多花卉
(明一統志)
原自南山磨石口登海會寺寺當山缺遠見盧溝橋在
數十里外橋柱歴歴可數(長安可游記)
(臣)等謹按海會寺今無考
原從磨石口西過隆恩寺寺金大定四年秦越公主建
名昊䒶寺正統四年太監王振修之改今名(帝京景物略)
(臣)等謹按隆恩寺石牌坊額曰鹿苑叢林金大定
年間碑一明正統年間碑三字畫皆漫漶不可辨
原隆恩寺一檜一松絶奇古殿後大士云是唐遺像又
有修竹百竿一亭據之繞以流觴曲水(長安可游記)
(臣)等謹按隆恩寺内大士像今無存流觴曲水亭
及檜松修竹皆無可考
原隆恩寺在海會寺南金大定中秦越公主剏殿中供
器皆大内舊銅物也後有渗金佛三大士一云是唐時
所造又有一軒蠟梅一株甚大江南亦不多得(燕都遊覽志)
(臣)等謹按金大定時供器今皆無考蠟梅樹亦無
存
原分水嶺在府西四十五里山澗諸水至此分而為二
一入盧溝河一入房山縣界(燕都遊覽志)
原石徑山孤峯特立洞皆鑿石而成最上為金閣寺有
塔宜遠眺東南行至林衡署有古松數百株參錯平野
間其地盖先朝果園也(燕山紀遊)
(臣)等謹按金閣寺今無其名惟玉皇殿及廻香殿
明碑各一皆許用賓撰勒萬歷天啟年月山有石
經臺普觀洞普安洞還源洞孔雀洞諸勝孔雀洞
左石門上截題識曰佛本行集經卷第三十一幽
州盧龍兩節度使劉相公敬造元和十四年四月
八日建下截刊佛經語其地當石經臺之隂殆即
藏經處也山巔有塔塔下南北為城關南門額曰
舍利寳塔高約四丈餘四正作方屋如閣四隅作
圓屋如亭内皆塑護塔神像盖即金閣寺塔林衡
署今無考惟松株間有存者
(原正德十二年五月上微行至石徑山經玉泉亭數日乃還石徑山寺朱寧所營建也窮極壯麗乃邀上幸焉)
(宗明武實錄)
(臣)等謹按玉泉亭今無考
(原萬歷中董常侍建元君廟棲羽士而石景山以著山上金閣寺可遠眺望萬歷戊子九月十六日駕還自壽)
(宫駐驆功德寺明日幸石景山觀渾河上先登板橋諸臣翼而趨中流顧問輔臣水從何來申時行對曰從大)
(漠經居庸下天津則朝宗於海矣上曰視此水則黃河可知因勅河臣亟修堤岸帝京景物略)
(補正德中錢寧建碧霞元君廟于石徑山窮極壯麗都人歲以元日往祠至四月士女又羣集世宗踐阼之初)
(遣給事中御史主事三員往毁之嘉靖元年二月礲石于廟址之南於是建寧李默為文以志毁廟本末曾幾)
(何時而中官董集復建焉可謂無忌憚者矣談)(戴斗夜)
(增許用賓重建石景山玉皇殿碑略第京西四十里許山曰石經又云濕經亦名石景燕都一仙山也自唐)
(武德中建玉皇殿歲久傾圯萬歷甲寅歲修葺乙夘歲告成故勒石以垂不朽云)
補大定二十六年三月尚書省言孟家山金口閘下視
都城百四十餘尺恐暴水為害請閉之從之(金史世宗紀)
(臣)等謹按金口閘在石景山迤東
原至元二年都水少監郭公言金時自燕京之西麻峪
村分引盧溝一支東流穿西山而出是謂金口其水自
金口以東燕京以北溉田若干頃兵興以來以大石塞
之今若按視故迹使水通流上可以致西山之利下可
以廣京畿之漕又言當於金口西預開減水口西南還
大河令其深廣以防漲水突入之患上納其議(元名臣事略)
原至元三年鑿金口導盧溝水以漕西山木石(元史世祖紀)
原大德六年四月修盧溝上流石徑山河堤(元史)
原至正二年正月中書參議博囉特穆爾都水傅佐建
言起自通州南高麗莊直至西山石峽鐵板開水古金
口一百二十餘里創開新河一道深五丈廣二十丈放
西山金口水東流至高麗莊合御河接引海運至大都
城内輸納是時托克托為中書右丞相以其言奏而行
之廷臣多言其不可而左丞許有壬言尤力托克托排
羣議不納務于必行有壬因條陳其利害略曰大德二
年渾河水發為民害大都路都水監將金口下閉閘板
五年間渾河水勢浩大郭太史恐衝沒田薛二村南北
二城又將金口已上河身用砂石雜土盡行堵閉至順
元年因行都水監郭道壽言金口引水過京城至通州
其利無窮工部官并河道提舉司大都路及合屬官員
耆老等相視議擬水由二城中間窒礙又盧溝河自橋
至合流處自來未嘗有漁舟上下此乃不可行船之明
驗也且通州去京城四十里盧溝止二十里此時若可
行船當時何不於盧溝立馬頭百事近便却於四十里
外通州為之又西山水勢高峻前金時在都城之北流
入郊野縱有衝決為害亦輕今則在都城西南與昔不
同此水性本湍急若加以夏秋霖潦漲溢則不敢必其
無虞宗廟社稷之所在豈容僥倖於萬一若一時成功
亦不能保其永無衝決之患且前金時此河未必通行
今所有河道遺迹安知非作而復輟之地乎又地形高
下不同若不作閘必致走水淺澁若作閘以節之則沙
泥渾濁必致淤塞每年每月專人挑洗盖無窮盡之時
也且郭太史初作通惠河時何不用此水而遠取白浮
之水引入都城以供閘&KR0309;之用盖白浮之水澄清而此
水渾濁不可用也丞相不從遂以正月興工至四月功
畢起閘放金口水流湍勢急沙泥壅塞船不可行而開
挑之際毁民廬舍墳塋夫丁死傷甚衆又費用不貲卒
以無繼而御史糾劾建言者博囉特穆爾傅佐俱伏誅
(元史河渠志)
增石景山西南有
勅建北惠濟廟(五城院冊)
(臣)等謹按永定河自石景山以下始築隄防為上
游修濬要地雍正七年
世宗憲皇帝命建廟以荅神庥
賜名北惠濟廟者以盧溝橋惠濟廟地當斯廟之南也
殿内恭懸
世宗御書額曰安流澤潤殿前額曰畿輔安瀾門内碑
亭額曰謨肇恬波皆
皇上御書碑亭二一在廟門内恭刊雍正十年
世宗御製碑文碑隂恭勒乾隆癸酉甲申
皇上御製詩二章一在真武殿後兩面恭勒乾隆庚午
乙亥
御製詩各一章
增
世宗御製永定河神廟告成祭文朕注心河務禮敬
神明遠籌捍禦之宜備舉尊崇之典惟永定河源從山
右古號桑乾經馬邑以奔趨湍波易激歴畿南而漫衍
暴漲難馴顯佑於
皇考之時肇祀於盧溝之北既隆封典爰錫嘉名靈貺
孔昭鴻庥恊應朕思石景實處上游宜建廟以安
神命河臣而度地岡巒擁衛控金隄而制洪流棟宇輝
煌駐雲旗而廻巨浪肅將祀事祗告落成惟
神鑒歆永垂庇佑安瀾奏績俾廬井之恬熙潤下成能
享春秋之祈報謹告
增
世宗御製北惠濟廟碑文永定河古所稱桑乾河出
太原經馬邑合雁雲諸水奔注畿南發源既高滙流甚
衆厥性激湍數徙善潰康熙三十七年我
皇考聖祖仁皇帝親臨指授疏導之方新河既瀦遂慶
安瀾爰錫嘉名永昭底定立廟盧溝橋北題額建碑奎
文炳燿河神之封實自此始朕纘紹鴻基加意河務設
官發帑深籌疏築之宜比年以來永定河安流順軌無
衝蕩之虞民居樂業歲獲有秋豈惟人事之克修實頼
神功之贊佑念石景山據河上游捍禦宜亟爰命相擇
善地作新廟以妥神朕弟和碩怡賢親王躬往營度得
地龐村之西鼎建斯廟長河西繞而南縈峯嶺北紆而
左騖控制形勝負山臨流殿宇崇嚴規制宏敞護以佛
閣界以繚垣經始于雍正七年冬逾一年役竣復以盧
溝神廟
皇考聖蹟所在加意崇&KR0918;丹艧維新並增建傑閣翼如
煥如稱朕敬神惠民之意爰賜廟名曰惠濟勒文貞珉
以紀其事詩稱懷柔百神及河喬嶽河之有神備載祀
典况永定為畿輔之名川靈應夙著田疇廬舍繡錯郊
圻其得安耕鑿而樂盈寧者胥仰荷
皇考方略之昭垂而明神顯靈默相孚佑蒸黎邀福孔
多宜加崇敬今兹數十里内廟貌相望虔修秩祀尚其
妥侑歆饗俾斯民康阜乂安以弘我國家無疆之慶豈
惟朕承兹惠貺我
皇考平成之駿烈實嘉賴焉
增乾隆十五年
御製閱永定河隄因示直隸總督方觀承詩水由地
中行行其所無事要以禹為師禹貢無隄字後世乃反
諸祇維隄是貴無隄免衝决有隄勞防備若禹豈不易
今古實異勢上古田廬稀不與水爭利今則尺寸爭安
得如許地為隄已末策中又有等次上者禦其漲歸漕
則不治下者卑加高隄高河亦至譬之築寬牆於上置
溝渠(叶)行險以徼幸幾何其不潰胡不籌疏濬功半費
不貲(叶)因之日遷延愈久愈難試兩日閱永定大率病
在是(叶)無已相咨詢為補偏救弊下口略更移取其趨
下易培厚或可為加高汝切忌多為減水&KR0309;亦可殺漲
異取土於河心即寓疏淤義(向來河臣治隄率以加高培厚為請朕以培厚尚可)
(加高則隄高而河亦日與俱高非長策也其培隄取土類取之堤外朕謂就近取隄外之土以益隄隄雖增而)
(地愈下宜取河中淤出新土用之則培隄即寓濬淤之義似為兩得)河中有居民䆒非久
長計相安姑勿論宜禁新添寄(河中淤地窮氏輒就播種搆革舍以居水至則)
(避去雖不為害而築牆叠&KR0309;未免冇填河之患祇以遷徙非民所願不得已姑聽之而禁其後勿附益增廓云)
條理爾其蘉大端吾略示桑乾豈巨流束手煩計議隱
隱聞南河與此無二致未臨先懷憂永言識吾意
(臣)等謹按永定河自石景山以下土脈疏衍其濬
治之道不能不因時制宜
皇上御極以來
頻臨閱視所以
指示臣工昭垂軌範者悉臻盡善今廟内恭勒節年
御製詩篇具悉原委謹備錄卷内俾凡有河務之責者
咸知所稟承焉
增乾隆十八年
御製石景山初禮
惠濟祠詩崇祠依石堰像設謁金堂雲壁瞻初度䂀
輪届小陽河防慎有自(永定河自此地始有修汛以上乃萬山束流無事隄防也)
神佑頼無疆疏鑿非經禹惟厪永定方
增乾隆二十年
御製閱永定河詩永定本無定竹箭激濁湍長源來
塞外兩山束其間挾沙下且駛不致為災患一過盧溝
橋平衍漸就寬散漫任所流停沙每成山其流復他徙
自古稱桑乾所以疏剔方不見紀冬官一水麥雖成(諺云)
(一水一麥之地)亦時災大田因之創築隄
聖人哀民艱(永定築隄始自康熙三十二年)行水屬之淀蕩漾歸清川
其初非不佳無奈歷多年河底日以高隄牆日以穿無
已改下流至今凡三遷(永定下流入淀挾沙易淤故下口數徙康熙年間由柳㲼口雍)
(正年間由三甬淀近年改由冰窖今復漸淤)前歲所遷口復歎門限然大吏
請予視蒿目徒憂煎我無禹之能况禹未治旃詎云其
可再不過為補偏下口依汝移(總督方觀承建議移下口於北隄之束)目
下庶且延復古事更張尋思有所難
增乾隆二十一年
御製石景山禮
惠濟祠疊癸酉舊作韻寺碑建雍正
皇考闢
神堂清晏資
垂佑實枚侐向陽不愆秩宗祀恒奠冀州疆蒿目一勞
計難言永逸方
原滴水巖在萬山中出磨石口至三家村渾河倒映崖
壁峭絶皆作丹黃青碧色河流其下逕紆其上度十餘
里入軍莊一峯側出而腹藏洞者為建陽洞捨河行棗
園越仰山嶺亂山擁塞幾不得路循山趾行夾壁中有
村臨谷口為桃源村村前孤峯矗立中有洞昔人避兵
處也復沿澗過仰山村山多梨樹秋深紅葉如燒折而
西上黃牛岡口逕愈仄壁愈狹峯愈變轉十八疊有垣
而堊屋而丹是謂滳水巖矣懸崖千仞巖洞皆削成無
縫泉布石面大珠小珠遊移如屋漏然旁有穴燃炬以
入廣可三十餘丈洞中石乳為蓮花垂為象鼻右一石
牀幕以石龍見其上中石拗開其竇側身螺旋而下水
光所射幾滅炬再入則潭深莫測矣從巖側取逕而上
杖履鏗然山石骨而中虚俯巖背視巖猶谷底二十里
至北頂連岡伏嶺勢反平坦可望居庸諸塞歸從仰山
寺金大定中棲隱寺也(燕山紀遊)
(臣)等謹按仰山棲隱寺今僅存明碑一翰林院學
士永新劉定之撰天順三年立據劉碑山有五峯
八亭今八亭内惟龍王亭改為龍王廟餘址不可
考矣
原三家村盡出渾河崖八里過軍莊外臨陡崖内倚絶
壁以兩手捫石而度抵棗園背河入山度仰嶺十八盤
有村名桃源過此皆流泉峭壁遍開野菊金鈴聚花如
織組澄潭紫石了了見底左右度澗行至陳莊鳴泉出
戶下兩旁高峯挾之雞犬石門真一洞壑又背泉入山
路僅一綫上黃牛岡口益險隘自此而登左萬丈溪右
千仞壁徑斷處架以棧過張公洞即滴水巖矣(長安可遊記)
原大定二十年正月勅建仰山棲隱禪寺命元冥顗公
開山賜田設會度僧萬人(續文獻通考)
原仰山峯巒拱秀中頂如蓮花心旁有五峯曰獨秀翠
微紫盖妙高紫微中多禪刹以在西山外更西四十餘
里故人迹罕到金章宗嘗遊焉有詩曰金色界中兜率
景碧蓮花裏梵王宫鶴驚清露三更月虎嘯疎林萬壑
風今石刻尚存(長安客話)
(臣)等謹按蔣葵長安客話所稱仰山五峯與劉定
之碑所載互異未詳孰是金章宗詩刻今無存
原仰嶠叢林為燕京之最泰和中主事僧奏請萬松老
人住持上許之萬松忻然奉詔其後章廟秋獵于山主
事輩白師故事車駕廵幸本寺必進珍玩不爾則有司
必有詰問師曰富有四海貴為一人豈需吾曹珍貨哉
手錄偈一章有成湯狩野恢天網吕尚漁磯浸月鈎之
句詣行宫進之大蒙稱賞翼日章廟入山行香屢垂顧
問仍御書詩一章遺之車駕還宫遣使賜錢二百萬使
者傳勅命師跪聽師曰出家兒安有此例竟焚香立聽
詔旨(澹然居士集)
原下黃牛岡口取仰山道轉一岡為南莊復歴峻坂土
中有三斷石讀之乃知為大興府西連山棲隱寺金大
定初建有五峯八亭章宗屢游之嘗題詩刻石今亡矣
惟二碾藥鐵輪尚存又有學士劉定之記絶頂曰蓮花
峯有舍利塔右一峯為筆架峯八亭惟列宿招涼可記
餘俱未雅馴(長安可游記)
(臣)等謹按棲隱寺碾藥鐵輪二今尚存外又有鐵
池一
(原趙孟頫仰山棲隱寺滿禪師道行碑記略仕師名行滿字萬山俗姓曾氏其先出東魯曾子後祖江右遂)
(為太和人至元庚辰至仰山有會心處遂留薙髮禮澤庵為師更今名又參學四方雲門臨濟皆得其髓大德)
(癸夘仰山學者請師歸舊隱聲聞大振梵僧宣政使沙克嘉實哩功德使大司年札克策喇實相慕為道友武)
(宗在北邊下令施鈔萬貫造文殊菩薩像思幸其寺施金百兩銀五百兩鈔六萬貫賜號佛慧鏡智普照大禪)
(師勅尚方造織成金龍錦緣僧加大衣窮工極巧經歲乃成命有司作尊勝塔於東嶺及建明遠觀光二亭以)
(備臨幸蓋棲隱寺始建於遼至師為二十六代云銘曰峩峩仰山如青蓮華中有寳坊古佛之家天王衛門地)
(神扶棟參差珠閣葳𬎼金鳳鬱鬱青松羅蒼玉林清風過之振海潮音住此山中有大禪老宴處寂静萬緣皆)
(了師以佛心為國回響徧恒河沙功德無量相松雪齋集按沙克嘉梵語姓也實哩義見前原作迦失里)
(年唐古特語妙也扎克名譽也策壽也喇實吉祥也原作輦真吃剌思今並譯政)
(臣)等謹按仰山東嶺尊勝塔今尚存明遠觀光二
亭已廢趙孟頫碑亦久無存
(增劉定之重修仰山棲隱寺碑記乃京師之西連山蒼翠蟠亘霄漢所謂西山是也仰山其支壟而蜿蜒起)
(伏特為雄勝所止之處外固中寬棲隱寺據之創始于金時金之諸主屢嘗臨幸冇章宗所題詩在焉固以宗)
(奉其教之故亦愛其景而然也今其遺跡猶可指數者五峯八亭北曰級級峯言高峻也有佛舍利塔在其絶)
(頂西曰錦繡峯言豔麗也錦繡峯之外有水自西折而南又折而東水外正南為筆架峯自寺望之屹然三尖)
(與寺門對出乎層青叠碧之表寺東曰獨秀峯西曰蓮花峯是謂五峯金主之幸寺也羣臣從之于寺東山口)
(有接官亭又至于寺東有回香亭又至于寺門雙亭對峙東為冼面亭西為具服亭蓋將由此以入謁于佛也)
(寺之正北冇列宿亭列宿之東北有龍王亭亭下水一泓清而廿南流入于方井龍王之東北有梨園亭寺之)
(西北有招涼亭招涼梨園皆最上在級級峯左右是謂八亭皆金主所嘗至也環寺之地若干里章宗以定四)
(至東則羊頭石南則豆平石西則鐵嶺道北則塔地庵刻之于碣以為寺永業民不得與焉浴冇堂葬有塔列)
(近于寺山林冇收田園有熟悉入于常住歴年既久寺宇因而廢燹惟址尚存自大金至我朝永樂之初年有)
(西域吉祥上師知棲隱勝境惜其廢燹基存意將鼎建時年九旬有二遽然圓寂其徒智廣禪師齠年從學已)
(得旨趣冇志峥嶸不負師願宣德間禪師以道明德播遂承欽依重開仰山為第一代住持是果了師願力自)
(正統丁夘至天順戊寅秋鼎建殿宇莊嚴金象廊廡階級梵器僧舍雲厨碑石悉已完美煥然輝耀請予文以)
(彰重修之由用垂悠久)
(原北京仰山寺有姚少師畫像自贊其上云這箇禿厮忒無仁聞名垂千古不值半文郊亭詩話)
(臣)等謹按仰山寺姚廣孝畫像今無存
(原吳寬仰山寺觀姚少師像詩外城裏僧廬揭仰山姚公于此昔投閒顧瞻圖畫長廊拂拭塵埃破壁間困)
(虎封侯頭可相真龍識主手親攀朱衣玉帶宫師貴最愛跏趺靜掩關匏翁家藏集)
原從滴水巖而上大雲寺山最高是西山萬峯之嶺也
(燕山紀游)
(臣)等謹按大雲寺今無考
欽定日下舊聞考卷一百四
