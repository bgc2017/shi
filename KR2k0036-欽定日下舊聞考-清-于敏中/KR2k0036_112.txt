欽定日下舊聞考卷一百十二
京畿(武清縣)
原武清縣在州城南五十里(明一統志)
(臣)等謹按武清縣明隸通州在通州南九十里明
一統志作五十里誤
本朝隸順天府在府東南一百二十里
增縣東西距八十里南北距一百八十里東至寳坻縣
界五十五里西至東安縣界二十五里南至天津府静
海縣界一百五十里北至通州界三十五里東南至天
津府天津縣治一百二十里西南至東安縣治三十五
里東北至香河縣治六十里西北至通州治九十里(大)
(凊一統志)
原在漕河之西二十五里(漕河圖志)
原武清本漢雍奴縣地屬漁陽郡(清類天文分野之書)
原雍奴藪澤之名四面有水曰雍不流曰奴漢光武建
武二年封潁川太守寇恂為雍奴侯魏遣張郃樂進圍
雍奴即此城矣(水經注)
原晉屬燕國後魏仍屬漁陽郡(方輿紀要)
原隋屬涿郡唐屬幽州天寳初改為武清縣(清類天文分野之書)
原唐改雍奴為武清其舊城距白河十七里在今邱家
莊南(城邑考)
(臣)等謹按舊城在邱家莊之南距縣東十二里今
其地名舊縣有城隍廟蓋今之縣城自明洪武初
始遷明以前縣治即邱家莊南之故基也
原五代宋金並因舊名元屬大興府至元十二年割屬
漷州明仍屬通州(清類天文分野之書)
原洪武初舊城遭水患遷縣于西八里元衛帥府鎮撫
衙即今治也正德六年罹流賊之變知縣陳希文始築
土垣嘉靖二十二年霸州兵備副使楊大章以垣内多
曠地截去東北二面築土城樹以女牆隆慶三年廵撫
都御史劉應節總督軍務兵部侍郎譚綸甃以磚城周
圍一千五百七十丈高二丈七尺雉堞一千九百八十
八敵臺一十八座三門各建城樓北面無門建鎮雍樓
(武凊縣志)
(臣)等謹按武清縣城於乾隆三十一年領
帑重修城門三東曰遡澗西曰景岡南曰定澄北面不
設門建北極臺于其上
原縣治在城北儒學在縣治之南(武清縣志)
(臣)等謹按今武清縣治即元衛帥府故基也儒學
當明洪武時在縣治東北隅嘉靖十六年始移建
于縣治之南
原白河在縣東三十五里即運河也北接漷縣南逹天
津(方輿紀要)
原沽河東南逕泉州縣故城王莽之泉調也(水經注)
原泃水又南入鮑邱水又東合泉州渠口故瀆上承滹
沱水於泉州縣故以泉州為名北逕泉州縣東又北逕
雍奴縣東西去雍奴故城一百二十里自滹沱北入其
下歴水澤一百八十里入鮑邱河謂之泉州口陳壽魏
志曹太祖以蹋頓擾邊將征之從泃口鑿渠逕雍奴泉
州以通河海者今無水(同上)
原烏丸承天下亂破幽州略漢民合十萬戸遼西單于
蹋頓尤彊公將征之鑿渠自滹沱入派水名平鹵渠又
從泃河口鑿入潞河名泉州渠以通海(三國志)
(臣)等□泃水鮑邱水詳見通州薊州等卷泉州渠
當酈道元時已稱無水今其故道久湮矣
原至元十三年八月穿武清蒙村漕渠(元史世祖紀)
原郭守敬言通州以南于藺榆河口徑直開引由蒙村
跳梁務至楊村還河以避浮雞洵盤淺風浪速轉之患
(元史本傳)
原縣南八十里有三角淀周廻二百餘里即古雍奴水
也笥溝其别名耳水自范甕口王家陀河及劉道口魚
兒里諸水滙于大沽港入于海(名勝志)
原南極滹沱西至泉州雍奴東極于海謂之雍奴藪其
澤野有九十九澱(水經注)
(臣)等謹按三角淀即古雍奴水今已淤成平陸乾
隆七年丈明實止地百頃餘分給附近貧民耕種
與名勝志所載二百餘里不符當由今昔異形漸
淤則界址漸小耳范甕口在縣南七十五里王家
陀今名王慶陀在縣南九十里劉道口在縣南六
十里魚兒里今名魚壩口在縣南八十里大沽港
屬天津
原武清三角淀云是舊城隂晦之旦漁人多見城堞市
里人物填集(燕山叢錄)
(臣)等謹按武清舊城在縣南八里泉州舊城在縣
東南四十里遺址尚存至三角淀相傳即古雍奴
水何由築城燕山叢錄所云恐傳聞之誤若所稱
隂晦之旦見城市人物或亦如蜃樓海市之𩔖以
是證其為舊城鑿矣
原清沽港在縣南八十里西接安沽港東合丁字沽入
于海丁沽東南去天津六十里(方輿紀要)
(臣)等謹按清沽港今名東沽港在縣西南九十里
屬武清安沽港丁字沽俱屬天津
原沽河從塞外來南過漁陽狐奴縣北西南與濕餘水
合為沽河又東南至雍奴縣西笥溝又東南至泉州縣
與清河合東入于海(水經)
原笥溝濕水入焉俗謂之合口也(水經注)
原至大二年十月渾河水決武清縣王甫村隄闊五十
餘步深五尺三年二月委官督工修治至五月工畢延
祐元年六月渾河決武清縣劉家莊隄口差軍七百與
東安州民夫恊力同修(元史河渠志)
原泉州城在縣東南四十里漢縣屬漁陽郡後漢因之
晉屬燕國北魏太平真君七年廢入雍奴(方輿紀要)
原縣西南三十里有長城故址延袤數百里相傳戰國
時燕所築(武清縣志)
(臣)等謹按長城故址今廢
原漷水店在縣北三十里往來孔道也(方輿紀要)
(臣)等謹按漷水店今名漷水舖與通州接壤
原河西務在縣東北三十里自元以來皆為漕運要途
明初大軍由直沽敗元人于河西務今為商民攅聚舟
航輻輳之地設戸部分司駐焉隆慶六年築城環之可
以守禦有河西驛并置廵司於此(方輿紀要)
原中衛屯田世祖至元四年于武清香河等縣置立十
一年以各屯地界相去百餘里往來耕作不便遷于河
西務荒莊楊家口青臺楊家口等處(元史兵志)
原至元二十四年正月以修築柳林河隄南軍三千浚
河西務漕渠(元史世祖紀)
原至元二十五年内外分置漕運司二其在外者于河
西務置司領接運海道糧事(元史食貨志)
原二十六年五月發武衛親軍千人濬河西務至通州
漕渠二十九年二月發通州河西務粟賑東安固安薊
州寳坻縣饑民(元史世祖紀)
原河西務十四倉曰永備南倉永備北倉廣盈南倉廣
盈北倉充溢倉崇墉倉大盈倉大京倉大稔倉足用倉
豐儲倉豐積倉恒足倉既備倉(元史百官志)
(臣)等謹按河西務十四倉今廢
原隆慶四年八月築通州河西務城(明穆宗實錄)
(原傅若金河西務詩燕驛路通畿甸敖倉俯漕河騎瞻西日去帆聽北風過薊舟車會江淮貢賦多近聞愁)
(米價素食定如何務傅與礪詩集堤柳漸凋月移帆影原王懋德過河西詩霜滿平)
(過東橋卧聽柔櫓鳴秋水絶勝鄰雞報早朝選)(文翰類)
(原吳寬宿河西務遇雪詩席客懷牢落已鬢毛斑水宿淹旬去路艱一夜雪花如大始知身到燕山匏)
(翁家藏集舟發張家灣宿河西務作原李東陽)(蒼茫正合塵中)
(眼縹緲真來水上舟江月海雲疑是夢畫圖詩卷坐消憂沙邊細浪隨鷗鳥樹裹青山入柁樓行遏驛亭三十)
(里五更風息住灘頭原靳貴宿河西務詩)(懷麓堂集務離心日幾回望凝信宿河西)
(天關近門訝使車來寒氣著人薄晴光向客開明朝須早發匹馬上金臺戒庵集)
(原江以逹河西務東設地官詩門沙黃日赤天欲暮長河簸濤風力怒達樹全分薊北行人正滯河西務緘)
(書寄與地官郎可惜相逢不盡觴扁舟兀兀共誰理回首故人空斷腸午坡集)
(原樊阜河西務詩力逹樹蒼茫夕照低短篷沽酒泊河西王孫歸去春無莎草含烟綠未齊樊氏摘稿)
(原鄭伯興河西務詩鶯早向河津涉東風意盎然碧迎堤上柳青□渡頭炯語聲猶澀花飛色轉妍春光憐)
(已暮更憶五湖船修吉堂稿)
原楊村驛在縣南五十里建文三年平安敗燕兵于楊
村進攻通州不克宣德初駕征高煦駐于楊村即此舊
有廵司金革管河通判駐焉(方輿紀要)
原至元十三年七月以楊村至灣雞泊漕渠洄遠改從
孫家務(元史世祖紀)
原至元十九年用丞相巴延言初通海道漕運抵直沽
以逹京城立運糧萬戸三以羅壁朱清與張瑄為之壁
首部漕舟由海洋抵楊村不十日入京帥(元史本傳古按巴延蒙)
(語冨也舊作伯顔今改)
(原顧夢圭夜泊楊村詩倦秋風嫋嫋蕪山外海月娟娟潞水隈萬里舟航心已六年宫闕夢初回金莖不慰)
(文園渴羽扇難遮紫陌埃寄語三江好泉石征夫還逐雁南來疣贅錄)
(補馬臻舟次楊村作䌫前望同舟遠不分打頭風急御河渾蹇驢無力牽船行到楊村日已昏霞外集)
朱昆田原按今京東五牐轉運率用驢挽船誦馬
虚中詩則在元已然矣
原楊村而東二十里為桃花口又二十里為丁字沽由
楊村而西北四十里為黃家務又三十里為河西務皆
運道所經也(輿程記)
(臣)等謹按黃家務在河西務東南三十里屬武清
桃花口丁字沽俱屬天津
原新莊在縣西南八里亦運河所經今為新莊舖又縣
有八里莊正德中流賊劉六等作亂官軍擊之于八里
莊敗績(方輿紀要)
原霍堡在縣西唐武德初竇建德攻幽州不克乃分兵
掠霍堡及雍奴等縣為幽州總管羅藝所敗堡蓋居民
霍氏所築以自固也(同上)
原河西務漕渠之咽喉也春夏之交病涸夏秋之交病
溢濱河建有龍祠以時祭禱兩崖旅店叢集居積百貨
為京東第一鎮戸部分司于此𣙜稅(長安客話)
(臣)等謹按河西務龍神祠今尚存
補河西務萬歴中重築河隄有關使者米公萬鍾碑又
有關侯廟記(黃圖雜志)
(臣)等謹按河西務
關聖廟今尚完整明米萬鍾碑記尚存
(補米萬鍾重建河西務漢前將軍關侯廟記略曰距雍奴東北一舍而遥有關市焉以其在白河之西河西)
(務居然重鎮也故𣙜部駐是市口舊有漢關侯廟建自勝國一新於弘治丙寅再新于萬歴丁丑至辛亥夏淫)
(霖為虐隄潰侯之廟正當其衝樓廡雖壊殿宇屹立如故殿右居民賴以存衆荷侯庇復謀所以新廟而鳩工)
(未集明年萬鍾來董聞政益以俸錢殿廡門垣丹堊相錯層楗外障可永無虞雍奴故隸涿郡侯與昭烈帝張)
(桓侯奮迹之區神貺宜先及之其為白河禦灾捍患必然矣勺園槀)
原法昌寺在縣治東北永樂十八年建(寰宇通志)
原彭寵攻朱浮于薊帝使遊擊將軍鄧隆救薊隆軍潞
南浮軍雍奴(後漢書)
補漢安平相孫根碑遷雍奴令先施博愛威而不猛(隸釋)
原至德二載正月李忠臣以步卒三千自雍奴為葦筏
過海(舊唐書)
原遼重熙八年二月獵于武清寨之葦甸(遼史)
(臣)等謹按葦甸據縣志云即三角淀
又按武清縣自
本朝雍正八年分邑之東南一百四十餘村歸天津縣
如直沽楊柳青等處朱彜尊原書所載今均非武
邑所屬謹將原書各條另編附載武清卷後以存
其舊云
原縣南百里有韓家村河泊所今廢(武清縣志)
(臣)等謹按自韓家村以下皆附載原書内舊隸武
清今隸天津各條
原至元二十五年四月增立直沽海運米倉(元史世祖紀)
原羅璧督漕至直沽倉潞河決水溢幾及倉璧樹栅率
所部畚土築堤捍之(元史本傳)
原至大二年四月摘漢軍五千給田十萬頃于直沽沿
海口屯種三年四月市耕牛農具給直沽酸棗林屯田
軍(元史武宗紀)
原延祐三年正月改直沽為海津鎮(元史仁宗紀)
原延祐七年四月海運至直沽調兵千人防戍至治元
年三月發民丁疏小直沽白河五月海漕糧至直沽三
年二月海漕糧至直沽(元史英宗紀)
原泰定三年八月作天妃宫于海津鎮(元史泰定帝紀)
原天歴元年九月募丁壯守直沽(元史文宗紀)
原至正九年四月立鎮撫司于直沽海津鎮十一年六
月發軍一千從直沽至通州疏濬河道(元史順帝紀)
原至正十七年毛貴率賊衆由河間趨直沽遂犯漷州
(元史列傳)
補至正十九年納琳由海道趨直沽山東俞寳率戰艦斷
糧道納琳命其子安安及同舟人拒之破其衆于海口
(元史舊按納琳蒙古語細也作納麟今譯改)
原二十六年六月命知樞密院事瑪魯以兵守直沽(元史)
(順帝紀作按瑪魯滿洲語瓶也舊買閭今譯改)
原直沽河淤數年中書省委崔敬浚治之給鈔數萬錠
募工萬人不三月告成(元史本傳)
原直沽設廣通倉(元史百官志)
原元都于燕去江南極遠而百司庶府之繁衛士編民
之衆無不仰給于江南自丞相巴延獻海運之言而江
南之糧分為春夏二運蓋至于京師者一歲多至三百
萬餘石民無輓輸之勞國有儲蓄之富豈非一代之良
法歟初巴延平江南時嘗命張瑄朱清等以宋庫藏圖
籍自崇明州從海道載入京師而運糧則自浙西涉江
入淮由黃河逆水至中灤旱站陸運至淇門入御河以
逹于京後又開濟州泗河自淮至新開河由大清河至
利津河入海因海口沙壅又從東阿旱站運至臨清入
御河又開膠萊河道通海勞費不貲卒無成效至元十
九年巴延追憶海道載宋圖籍之事以為海運可行于
是請于朝廷命上海總管羅璧朱清張瑄等造平底海
船六十艘運糧四萬六千餘石從海道至京師然創行
海洋沿山求嶼風信失時明年始至直沽時朝廷未知
其利是年十二月立京畿江淮都漕運使二仍各置分
司以督綱運每歲令江淮漕運司運糧至中灤京畿漕
運司自中灤運至大都二十年又用王積翁議令阿巴
齊等廣開新河然新河候潮以入船多損壊民亦苦之
而蒙古岱言海運之舟悉皆至焉于是罷新開河頗事
海運立萬戸府二以朱清為中萬戸張瑄為千戶蒙古
岱為萬戶府逹嚕噶齊未幾又分新河軍士水手及船
于揚州平灤兩處運糧命三省造船二千艘于濟州河
運糧猶未專于海道也二十四年始立行泉府司專掌
海運增置萬戶府二總為四府是年遂罷東平河運糧
二十五年内外分置漕運司二其在外者于河西務置
司領接運海道糧事二十八年又用朱清張瑄之請併
四府為都漕運萬戶府止令清瑄二人同掌之其屬有
千戶百戶等官分為各翼以督歲運至大四年遣官至
江浙議海運事時江東寧國池饒建康等處運糧率令
海船從揚子江逆流而上江水湍急又多石磯走沙漲
淺糧船俱壊歲歲有之又湖廣江西之糧運至真州泊
入海船船大底小亦非江中所宜于是以嘉興松江秋
糧并江淮江浙財賦府歲辦糧充運海漕之利蓋至是
博矣初海運之道自平江劉家港入海經揚州路通州
海門縣黃連沙頭萬里長灘開洋沿山嶼而行抵淮安
路鹽城縣歴西海州海寧府東海縣密州膠州界放靈
山洋投東北路多淺沙行月餘始抵成山計其水程自
上海至楊村馬頭凡一萬三千三百五十里至元二十
九年朱清等言其路險惡復開生道自劉家港開洋至
撐脚沙轉沙觜至三沙洋子江過匾擔沙大洪又過萬
里長灘放大洋至青水洋又經黑水洋至成山過劉島
至之罘沙門二島放萊州大洋抵界河口其道差為徑
直明年千戸殷明略又開新道從劉家港入海至崇明
州三沙放洋向東行入黑水大洋取成山轉西至劉家
島又至登州沙門島于萊州大洋入界河當舟行風信
有時自浙西至京師不過旬日而已視前二道為最便
云然風濤不測糧船漂溺者無歲無之間亦有船壊而
棄其米者至元二十三年始責償于運官人船俱溺者
乃免然視河漕之費則其所得蓋多矣(元史食貨志古按阿巴齊蒙)
(語行□人也舊作阿八赤蒙古岱即蒙古也舊作忙兀䚟今俱譯改)
原元自世祖用巴延之言歲漕東南粟由海道以給京
師始自至元二十年至於天歴至順由四萬石以上增
而為三百萬以上歴至元後歲運之數漸不如舊至正
元年益以河南之粟通計江南三省所運止得二百八
十萬石二年又令江浙行省及中正院財賦總管府撥
賜謁人寺觀之糧盡數起運僅得二百六十萬石而已
(同上)
原朱張海餉自三山大洋徑至燕京且言自古所未嘗
行此道昉自今始然杜少陵出塞詩云漁陽豪俠地擊
鼓吹笙竽雲帆轉遼海粳稻來東吳越羅與楚練照耀
輿臺軀又昔游詩云幽燕夙用武供給亦勞哉吳門持
粟帛汎海凌蓬萊然則自昔燕地皆海運非始于今矣
(浩然齋視聽抄)
原海漕運米南土給餉京師内置漕運使司暨萬戶府
于京畿外立都漕運萬戶府于吳會歲運米三百五十
萬石北抵直沽漕運萬戶之在内者部署其官數往翼
舟航交受所運達之京倉朝廷又選官接領交護名曰
接運(柳待制集)
原世祖定都于燕合四方萬國之衆仰食于燕以中吳
水所聚也故建漕府萬艘如雲畢集海濱之劉家港于
是省臣漕臣齋戒卜吉于天妃靈慈宫卜既恊吉仍率
其屬鳴金鼓以統漕建纛置牙莫敢後先每歲春夏運
糧舟將抵直沽即分都漕運官出接運中書省復遣才
幹重臣從至海壖交卸石以數百萬計而較計至于合
勺顆粒畸不得虧盈不得溢是亦難矣(玩齋集)
原元海運自朱清張瑄羅璧始歲運江淮米三百餘萬
石以給元京四五月南風至起運得便風十數日即抵
直沽交卸朝廷以三人之功立海運萬戶府以官之賜
鈔印聽其自印鈔色比官造加黑印朱加紅(草木子)
原朱清張瑄者海上亡命也久為盗魁出没險阻若風
與鬼劫掠商販人甚苦之至元二十一年巴延建議海
運乃招二人授以金符千戶押運糧三萬五千石仍立
海道萬戶府三以清瑄與羅璧為萬戶轄千戶百戶所
領虎符金牌素銀牌船大者不過千石小者三百石自
劉家港出揚子江盤轉黃連沙嘴月餘始至淮口過膠
州牢山一路至延真島望北行轉成山西行到九臯島
劉公島沙門島放萊州大洋收界河兩月餘抵直沽實
為繁重至元二十六年增糧八十萬石二月開洋四月
直沽交卸五月還復運夏糧至八月回一歲兩運是時
船小人多恐懼至元二十七年朱萬戶請長興李福四
押運自揚子江開洋落潮東北行離長灘至白水綠水
經黑水大洋北望延真島轉成山西行入沙門開萊州
大洋進界河不過一月或半月至直沽漕運利便是歲
加朱為浙江省參政張為浙江鹽運司都運如是者二
十餘年大德七年招兩浙上戶自造船與脚價十一兩
五錢分撥春夏二運延祐以來各造海船大者八九千
小者二千餘石歲運三百六十萬石京師稱便迤南番
貢亦通蓋自上海至直沽内楊村馬頭凡一萬三千三
百五十里不出月餘可以達省費不貲若長樂港出福
州經崇明以北又自古未有之利也國朝洪武三十年
猶倣其制歲運七十萬石以給遼東至永樂間會通河
成始不復講(廣輿圖)
補永樂初定鼎幽薊嘗海運米七十萬石至直沽交卸
以實京儲故道猶存(海運編)
補元人海運始于丞相巴延初巴延平江南以宋庫藏
圖籍命張瑄朱清等自崇明從海道載入燕京後遂獻
海運之議江南之糧分為春夏二運歲至三百萬餘石
其運道初自劉家港入海至海門縣界開洋月餘始抵
成山計其水程自上海至楊村馬頭凡一萬三千三百
五十里最後千戶殷明略者又開新道從劉家港至崇
明州三沙放洋向東行入黑水大洋取成山轉西至劉
家島又至登州沙門島于萊州大洋入界河當舟行風
信有時自浙西至京師不過旬日而已明初亦歲運七
十萬石以給遼東及會通河成海運遂廢隆慶五年河
道潰決戶科給事中宋良佐請復海運時山東廵撫梁
夢龍極言可行謂海道多潢猶陸地多岐海人行海猶
陸人行陸傍海而行非横海而渡今踏出海道傍海居
多較元人殷明略踏出之道尤屬穏捷遂以山東布政
王宗沐為總河專司海運至萬歴元年以龍鬭傷七艘
議罷(禹貢山水考)
增景泰元年運糧共撥十五萬自丁字沽直抵雄縣諸
處令軍民官司設法每處運五萬石收貯備用(明典彙)
原正德五年六月罷濬沽河之役先是廵撫都御史劉
聰建議開濬自沽河抵鵶鴻橋以便輸運至是工部言
其非便罷之(明武宗實錄)
原正德十六年九月工部覆遮洋運糧指揮王瓚奏直
沽東北有新河以轉輸薊州所司不及時疏導河流阻
澀必候潮至舟乃可行以致邊餉每匱請濬之使深廣
以通歲漕從之(明世宗實錄)
原嘉靖六年正月命工部主事江珊會同廵按御史天
津兵備督理新河工程先是海口淤塞漕舟從天津出
海復折入梁河而達薊州道遠水湍舟數敗議者謂直
沽東北岸有二道一曰新開一曰水套北接梁河徑四
十里可以疏濬成河改由北道無涉海之慮謂之新河
行之天順間民大稱便後歲久湮塞漕臣以為言工部
議委官督濬疏珊名以請從之(同上)
增後世漁陽之泉州雍奴去海不遠北境之水驟注其
地自下溢流鍾為水澤說者謂為九十九澱又目之以
為𣲖河尾也夫水之鍾為淤澱其多至九十有九豈有
致功而陂蓄之者哉水聚而地卑其藪澤之多固其所
也(程大昌禹貢論)
原直沽在縣東南一百二十里衛河白河丁字沽合流
于此又東南四十里名海口通典謂之三會海口元於
此置海津鎮天順二年議自小直沽鑿河四十里達薊
州以免海運每三年一濬尋罷(方輿紀要)
原三沽者丁字沽西沽直沽並禹跡疏導之處其曰丁
字沽者以河形三坌如丁字也合衛河白河會于直沽
相縈入海土人呼直沽曰大直沽(長安客話)
原大河以北之水多從直沽入海此即古者九河入海
之處地勢卑下遇霖潦直與海平昔人嘗欲因其填淤
置稻田以足賦今府境諸水𩔖以直沽為壑(武清縣志)
原小直沽有廵司(同上)
補洪武元年徐達等規取河北進攻直沽獲海舟作浮
梁濟師常遇春率舟師諸將率步騎夾河進元丞相伊
蘇帥衆禦海口望風大潰(鴻猷錄)
原完顔佐初為武清縣廵檢完顔耀珠為柳口鎮廵檢
久之以佐為都統耀珠副之戍直沽寨(金史齩按耀珠舊作住今對)
(音譯改)
(臣)等謹按柳口鎮沽寨俱屬天津
(原元臧夢解直沽謠門雜還東入海歸來幾人在紛紛道路覓亨衢笑我蓬絶冠蓋虎不食堂上肉狼不驚)
(里中婦風塵出門即險阻何况茫茫海如許去年吳人赴燕薊北風吹人浪如砥一時愉粟得官歸殺焉椎牛)
(宴閭里今年吳兒求高遷復禱天妃上海船北風吹兒墮黑水始知溟渤皆墓田勸君陸行莫忘萊州道水行)
(莫忘沙門島豺狼當路蛟龍爭寧論他人致身早君不見賈胡剖腹藏明珠後來無人鑒覆車明年五月南風)
(起猶有行人問直沽原黃鎮成直沽客行)(寰宇通志客江南又江北自從直沽客作)
(兵甲滿中原道路艱難來不得今年却趁直沽船黑洋大海波連天順風半月到閩海只與七州通賣買嗚呼)
(江南江北不可通只有海船來海中海中多風多賊徒未知來年來得無秋聲集)
(原傅若金直沽口詩轉遠漕通諸島深流會兩河烏依沙樹少魚傍海潮多粟春秋入行舟日夜過兵民雜)
(居久一半解吳歌蟹海戍沙為堡人家葦織簾使收通漕米兵捕入京鹽憶霜時賤蚊愁夏夜添南人倚船)
(坐閒愛草纖纖詩傅與礪詩槀浸碧天蓬萊樓閣遠相原王懋德直沽極目滄溟)
(連東吳轉海輸粳稻一夕潮來集萬船萬長安客話洋原張昱輦下曲國初海連自朱張百樓船渡大)
(有訓不教忘險阻御厨先飯進黃粻山張光弼詩集樓原王洪過直沽城詩水出漁陽地横薊北天高)
(瞰海日遠嶼入江烟市集諸番舶軍屯列郡田風高激刀斗露重濕旌旃匪獨關河壯由來節㮣全精兵亘雲)
(朔勁騎出幽蕪大漠黃塵外三韓落照前將持定遠策不用繞朝鞭毅齋集)
(原徐石麒夜發静海扺直沽作雨禾黍高低弄夕曛檣燈零亂破黃昏樹蒸夜氣三分帆掛秋風一葉雲静)
(海金鉦傳古戍直沽牙間駐新軍飛芻已竭東南力何日天山始策勲可經堂集)
(原無名氏直沽櫂歌報天妃廟對直沽開津鼔連船柳下催釃酒未終舟子柁樓黃蝶早飛來雲帆十幅)
(下津門日落潮平不見痕葦甸茫茫何處泊一燈明處有魚村蘼蕪楊柳綠依依檣燕檣鳥立又飛賺得南)
(人歸思緩白魚紫蟹四時肥滄黃圖雜志未休漁舟維補袁桷直沽口詩二水赴海客行殊)
(病鷄歸棹起輕鷗雨重雲光濕天低樹色浮京塵今已洗從此問菟裘清客居士集)
(補張翥代祀天妃廟次直沽作入曉日三叉口連檣集萬艘普天均雨露大海静波濤廟靈風肅焚香瑞氣)
(高使臣三奠畢喜色滿宮袍月蜕菴集標落燕山第一補朱晞賢直沽詩直沽風可消愁)
(州細問花名何處出揚州十里小紅樓以古句蓋滑稽也鯨背吟)(自序詩尾聯)
(補張以寧直沽詩雪野濼天低水人家時兩三鴈聲連漠北魚味勝江南擁蘆芽短寒禁柳眼緘持竿吾欲)
(往拙宦爾何堪雜翠屏集風吹到運糧船萬斛香秔倍補釋來復燕京咏南)
(上年傳勅漕臺添氣力賜金多辦太平筵蒲菴集)
原楊柳青地近丁字沽四面多植楊柳故名于文定慎
行詩楊柳青垂驛蘼蕪綠到船潘舍人季緯詩客路蘼
蕪綠人家楊柳青(長安客話)
原楊青驛在縣東南一百五十里舊置驛并遞運所于
此嘉靖十九年改置于天津衛今屬河間府静海縣(方輿)
(紀要)
(補袁桷朱窝楊柳青詩如遠行客相逢不知老)(朱窩楊柳青自愛青青好亦清容居士集)
(原謝遷楊柳青詩葉直沽南頭楊柳青昔時楊柳今凋零霜風滿地散黃河邊寂寞䨇郵亭人道垂楊管離)
(别北往南來競攀折我來袖手憐枯枝躑躅臨河駐旌節五雲回首懷漢宫丹楓轉眼經霜空李梅冬實豈佳)
(味重涎奔走嗤狂童陽回萬物自生色斡旋造化慚無力百年心跡歲寒同却憶南山舊松柏木翁歸田稿)
(原高承埏過楊柳青作柳梢青詞淺春事今年山桃無恙花朵依然細雨霑沙歸雲逗日碧羅天青青楊柳)
(隄邊且繋住烏篷小船荻笋新芽河豚欲上拚醉爐前稽古堂集)
欽定日下舊聞考卷一百十二
欽定日下舊聞考卷一百十二舉正
朱清張瑄羅璧原書訛作朱瑄張璧今改(元海運條)
欽定日下舊聞考卷一百十二舉正
