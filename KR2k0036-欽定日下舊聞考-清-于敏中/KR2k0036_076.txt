欽定日下舊聞考卷七十
國朝苑囿(暢春園)
暢春園在南海淀大河莊之北繚垣一千六十丈有竒
(園暢春冊)
(臣)等謹按
暢春園本前明戚畹武清侯李偉别墅
聖祖仁皇帝因故址改建爰錫嘉名
皇上祇奉
慈寧問
安承
豫每于此停憩因在
圓明園之南亦名前園云
聖祖仁皇帝御製暢春園記都城西直門外十二里
曰海淀淀有南有北自萬泉莊平地湧泉奔流㶁㶁滙
于丹稜沜沜之大以百頃沃野平疇澄波遠岫綺合繡
錯蓋神臯之勝區也朕臨御以來日夕萬幾罔自暇逸
久積辛劬漸以滋疾偶緣暇時于兹游憩酌泉水而甘
顧而賞焉清風徐引煩疴乍除爰稽前朝戚畹武清侯
李偉因兹形勝構為别墅當時韋曲之壯麗歷歷可考
圯廢之餘遺址周環十里雖歲遠零落故蹟堪尋瞰飛
樓之鬱律循水檻之逶迤古樹蒼藤往往而在爰詔内
司少加規度依高為阜即卑成池相體勢之自然取石
甓夫固有計庸畀值不役一夫宫館苑籞足為寧神怡
性之所永惟儉德捐泰去雕視昔亭臺邱壑林木泉石
之勝絜其廣袤十僅存夫六七惟彌望漣漪水勢加勝
耳當夫重巒極浦朝烟夕霏芳萼發于四序珍禽喧于
百族禾稼豐稔滿野鋪芬寓景無方會心斯遠其或穱
稌未實暘雨非時臨陌以憫腁胝開軒而察溝澮占離
畢則殷然望詠雲漢則悄然憂宛若禹甸周原在我戶
牖也每以春秋佳日天宇澄鮮之時或盛夏鬱蒸炎景
鑠金之候幾務少暇則祗奉
頣養游息于兹足以迓清和而滌煩暑寄遠矚而康
慈顔扶輿後先承歡愛日有天倫之樂焉其軒墀爽塏
以聽政事曲房䆳宇以貯簡編茅屋塗茨略無藻飾于
焉架以橋梁濟以舟楫間以籬落周以繚垣如是焉而
已矣既成而以暢春為名非必其特宜于春日也夫三
統之迭建以子為天之春丑為地之春寅為人之春而
易文言稱乾元統天則四德皆元四時皆春也先王體
之以對時育物使圓頂方趾之衆各得其所跂行喙息
之屬咸若其生光天之下熙熙焉皥皥焉八風罔或弗
宣六氣罔或弗達此其所以為暢春者也若乃秦有阿
房漢有上林唐有繡嶺宋有艮嶽金釭碧帶之飾包山
跨谷之廣朕固不能為亦意所弗取朕匪敢希蹤古人
嫓美曩軌安土階之陋惜露臺之費亦惟是順時宣滯
承
顔致養期萬𩔖之乂和思大化之周浹一民一物念兹
在兹朕之心豈有已哉于是為之記而系以詩詩曰
昔在夏姒克儉卑宫亦越姬文勿亟庶攻若稽古訓是
欽是崇箴銘戶牖夙夜朕躬棟宇之興因基前代巖宿
丹霞檐棲翠靄營之度之以治蕪廢有沸泉源汪濊斯
在駕言西郊聊駐綵斿甘彼挹酌工築斯謀瑩澈明鏡
縈帶芳流川上徘徊以泳以游因山成峻就谷斯卑咨
彼將作毋曰改為松軒茅殿實惟予宜亦有樸斵予尚
念兹撰辰經始不日落成豈曰游豫燕喜是營展事
慈闈那居高明遐矚俯瞰聊用娛情粤有圖史藏之延
閣惟此大廡會彼朱襮鬱鬱溝塍依然耕鑿無假人工
渺瀰雲壑有鷁其舟有虹其梁可帆可涉于焉徜徉文
武之道一弛一張退省庶政其罔弗臧嘗聞君德莫大
于仁體元出治于時為春願言物阜還使俗醇暢春之
義以告臣鄰
聖祖御製避暑暢春園雨後新月詩園亭氣爽雨初
晴新月朧朧透樹明漏下未眠思治道未知清夜意何
生
聖祖御製暢春園觀稻時七月十一日也七月紫芒
五里香近園遺種祝禎祥炎方塞北皆稱瑞稼穡天工
樂歲穰
乾隆六年
御製詣暢春園
皇太后宫問安詩窣地青絲兩岸圍鷗波雲影漾朝
暉輕舟喜近瑶池境芳甸初開玉版扉却憶
含飴心切切(暢春園係地也皇祖臨幸)每親
色笑樂依依敬承孝治尊
家法長奉
慈寧褘鞠輝
乾隆七年
御製詣暢春園問
安
皇太后命觀園内所藝禾黍與與翼翼誠有秋也得詩
一首占歲今秋好祈年午夜曾仙壺叨
澤渥寳稼應時登繡隴黃雲合芳園
懿賞憑泠泠朝露綴靄靄野煙凝宫府應無異農桑合
並稱艱難知穡事
慈訓敢欽承
乾隆九年
御製午日詣暢春園問
安詩蒲岸河洲泛玉津銅龍雙闢問
安晨祇因憫雨遵
慈訓未敢稱觴答令辰(自春徂夏尚未得霑足雨澤廟皇太后步禱于園内龍神)
(朕恐懼惴慄莫知所措夫以朕之不德上累小節乎聖母憂勞遑敢以節序酒食之饌盡承歡之)黃
帽龍舟閒浦溆綠枝虎艾綴楣桭分明舊歲端陽景饒
有新愁薄念頻
乾隆二十六年
御製詣暢春園問
安詩雨中御園返敬為謁
思齋旋看
雩禋逮(初七日即當雩祭預齋三日又還宫)又當法駕排詎辭勞玉轡
懼久闊
萱階奏對煙郊況端堪悦
懿懷
乾隆二十八年
御製詣暢春園問
皇太后安詩皇州冬尚暖仙苑景如春
温凊斯欣適
起居此敬詢率因成例事(邇年以自木皇太后喜居暢春園故蘭迴蹕雖因冬)
(令時至前享還宫每間數日輙命駕問例事安冬始奉皇太后還宫率成)已覺闊多
辰養
志吾心切那論來往頻
乾隆三十三年
御製旋蹕詣暢春園問
皇太后安詩七日迅回鑾一心殷問
安膝前勝馳牘(途次命御前侍衛緘宫報請安並進鮮佐膳)几上定加
餐階影祥曦永林光瑞露漙春郊農况好奏對博
慈歡
乾隆三十五年
御製恭奉
皇太后至暢春園駐蹕作遊覽田盤豫
聖慈東還將欲蹕西移
萬年共喜長
康健三宿原應暫憩遲(駐蹕三日即啟駕往謁泰陵因至天津)園裏桃
開雖不負樹頭風妬故如斯銓曹引見催明日兩字敬
勤吾勉之
又
御製端午日詣暢春園問
皇太后安即事有作龍潭親禱未昭靈例事龍舟概
與停逄節敢因疎
定省致齋仍復遣藩屏(命禮部按例各遣天神致祭地祇太歲壇親王請)
(雨)最憐出土禾將萎懶對插門艾自馨
懿訓肫然相慰藉並慙無以慰
慈寧
又
御製詣暢春園問
皇太后安作昨夜雨誠大
慈恩免問安(十六日傳詰朝請行謹安因夜雨較大緩皇太后差人止遵懿旨展)
(一日)今晨晴更爽趨詣敬承
歡水殿夏宜凊風疎浦正寬
康強綿福履錫𩔖萬方觀
乾隆三十六年
御製端午日詣暢春園問
皇太后安詩雨潤纔三寸曰霑實自瞞敢疎午日謁
那博
懿懷寬依例菖蒲戸懶看糉黍盤兩年闋慶節(午日例奉)
(皇太后于御園觀競渡昨歲及今俱以盼雨未展節事詣暢春園問安)調幕愧無端
乾隆三十七年
御製詣暢春園恭問
皇太后安遂駐御園即事成什暢春養
志冀娛
親來往問
安年例循(每歲冬朕自圓明園進宫清勝尚留園居至節近)(萬聖母以風景夀進京朕間)
(數日赴暢春園問三四安率駐御園信宿以便再修定省几來往次遂恭奉慈駕還宫)遂
駐御園期信宿適當子月景清真林無餘葉山有骨冰
出平湖水入神傍晩西南雲氣重翹思其雪麥根皴
乾隆四十年
御製三月四日詣暢春園恭問
皇太后安遂啟蹕往盤山因成是什問
寢詣晨朝喜瞻
健倍饒奏
聞將啟蹕並告即還軺(以十六日還駕)乘馬仍依舊尋詩若預
要省耕春有例以近可知遥
又
御製盤山迴蹕詣暢春園問
皇太后安因成是什往來纔祇十餘日仙苑芳春花
綻皆迴蹕帶星發行館(是日寅刻即從行宫啟行圖早問安也)駐旌圖
曉謁
思齋最欣
超向精神健寧止
如常食履佳惟是捷音
頻繫問慙猶無以慰
恩懷
又
御製玉河泛舟由昆明湖往暢春園恭問
皇太后安詩輕舸順流下片時平渡湖易輿行宛轉
前苑到斯須(暢春園俗亦謂之前苑以在圓明園南也)速進
興居啟歡承
恩顧殊愛同縱資事惟敬以將愉
乾隆四十一年
御製正月晦日詣暢春園問
皇太后安遂還宫之作
祭神(國朝最重月祭神每于春秋仲朔行禮)
祈社御經筵(二月初六日致祭社稷壇應還宫齋戒並于初二日舉行經筵)禮也勅躬
各致虔行慶忽看正月過問
安遂以晦辰旋野含宿潤麥衝露陌隠韶光柳颺烟此
景較量誠鮮遇為欣然復為䕫然
又
御製詣暢春園恭問
皇太后安遂駐御園有作夏凊冬温處總備
晝安夕宴事胥宜為(去聲)兹久駐欽承
志遂致頻來敬問
怡政務原無間以息人情要亦體而隨(冬令晝短且寒朕若園居則奏)
(事來者必冒冷宵行數年來率以冬孟還宫而往來問安既不誤政亦體人情之一端也)因之颯
景御園攬林色丹黃入畫時
(臣)等謹按
暢春園
御製詩謹繹有關紀述事實者恭載卷内餘不備錄
暢春園宫門五楹門外東西朝房各五楹小河環繞
宫門東西兩旁為角門東西隨墻門二中為
九經三事殿殿後内朝房各五楹(園暢春册)
(臣)等謹按
宫門懸
暢春園額殿内聯曰皇建有極歛時敷錫而康而色乾
元下濟虧盈益謙勉始勉終與
九經三事額皆
聖祖御書
二宫門五楹中為
春暉堂五楹東西配殿各五楹後為垂花門内殿五楹
為
夀萱春永左右配殿五楹東西耳殿各三楹後照殿十
五楹(園暢春册)
(臣)等謹按
春暉堂
夀萱春永及西耳殿内額曰松鶴延年皆
皇上御書
夀萱春永聯曰璇閣香清露華滋蕙畹萱階晝永雲錦
蔚荷裳亦
御書
乾隆二十年
御製詣暢春園問
皇太后安詩上林行慶奉
徽慈日日承
歡祝
介眉安樂歌中度華節矞卿雲裏
駐瑶池柳祶福地爭先發冰泮靈源不後期春永
夀萱(園中居殿皇太后所名)香穗細民依政要奏移時
乾隆二十四年
御製詣暢春園恭問
皇太后安詩平明傳蹕鳳城垣問
寢欽先詣
夀萱(夀萱春永寝殿皇太后所居園中名也)數(日)興居懸紫禁
高年頤養喜仙園(奉養皇太后喜園居故于此尚未還宫)便臨御苑消
清暇依舊明忩坐宴温硯匣琉璃寧慮凍每當觸興亦
形言
(臣)等謹按
暢春園
御製二詩為
夀萱春永殿紀述事實之篇恭載卷内
照殿後倒座殿三楹為嘉蔭兩角門中為襀芳亭正宇
為雲涯館館後渡橋循山而北有河池南北立坊二為
玉澗金流門内為瑞景軒軒後為林香山翠又後為
延爽樓三層九楹樓後河上為
鳶飛魚躍亭稍南為
觀蓮所樓左為
式古齋齋後綺榭(園暢春册)
(臣)等謹按嘉蔭積芳林香山翠
延爽樓鳶飛魚躍
式古齋綺榭諸額皆
聖祖御書
觀蓮所雲涯館額
皇上御書園内築東西二堤長各數百步東堤曰丁香
堤西堤曰蘭芝堤皆通瑞景軒西堤外别築一堤
曰桃花堤東西兩堤之外大小河數道環流苑内
出西北門五空閘達垣外東經水磨村趨清河西
流則由馬厰北注入
圓明園自宫門至此為
暢春園中路
雲涯館東南角門外轉北過板橋為劍山山上為蒼然
亭下為清遠亭由山東轉為龍王廟過清遠亭沿堤而
南河上築南北垣一道中有門西向曰廣梁門門内為
澹寧居(園暢春册)
(臣)等謹按蒼然亭清遠亭額
聖祖御書龍王廟額曰甘霖應禱亦
聖祖御書
澹寧居前殿為
聖祖御門聽政選館引
見之所後殿為
皇上舊時讀書之處額亦
聖祖御書
乾隆四十年
御製題澹寧堂詩憶昔垂髫歲
賜居曰澹寧(予十二歲時住之皇祖養育宫中于暢春園賜處即名曰澹寧居)無
忘斯黽勉有勒在軒庭遠致要心泰志明惟德馨雖云
述格語而每切
聰聽
(臣)等謹按
澹寧堂
御製詩謹繹有關紀述事實者恭載卷内餘不備錄
大東門土山北循河岸西上為
淵鑑齋七楹南向齋後臨河為雲容水態左廊後為
佩文齋五楹齋後西為
葆光東為蘭藻齋
淵鑑齋之前水中敞宇三楹為
藏輝閣閣後臨河為清籟亭
佩文齋之東北向為
養愚堂對面正房七楹為
藏拙齋
淵鑑齋東過小山口北有府君廟(園暢春册)
(臣)等謹按
淵鑑齋
佩文齋
葆光齋蘭藻齋
蔵輝閣清籟亭
養愚堂
蔵拙齋諸額皆
聖祖御書府君廟神像如星君旁殿奉吕祖像
蘭藻齋循東岸而北轉山後西宇三楹為疏峯循岸而
西臨湖正軒五楹為太樸(園暢春册)
(臣)等謹按疏峯太樸二額皆
聖祖御書
太樸軒之東有石徑接東垣即小東門溪北為清溪書
屋後為
𨗳和堂西穿堂門外為
昭回館清溪書屋之西為
藻思樓後為竹軒(園暢春册)
(臣)等謹按清溪書屋
𨗳和堂
昭回館
藻思樓竹軒諸額皆
聖祖御書
𨗳和堂東穿堂門即
恩佑寺佛殿後也
乾隆三十三年
御製清溪書屋詩暢春園中是處為
皇祖宴寢之所我
皇考改建恩佑寺以奉
御容乾隆癸亥奉移于
安佑宫逮今四十餘年有司以修葺告成敬詣瞻仰並
紀是什書齋樸斵碧溪邊玉几
親憑宛目前
旰食何由希烈駿
含飴惟是憶恩駢猶仍堂構秋風日迅速光陰卅六年
况此
軒皇成鼎處雲天仰望益愀然
(臣)等謹按
清溪書屋
御製詩恭載首見之篇餘不備錄
恩佑寺建于苑之東垣内山門東向外臨通衢門内跨
石橋三殿五楹南北配殿各三楹(園暢春册)
(臣)等謹按
恩佑寺
世宗憲皇帝為
聖祖仁皇帝薦福建于
暢春園之東垣正殿内奉三世佛左奉藥師佛右奉無
量夀佛山門額曰
敬建恩佑寺二層山門額曰龍象莊嚴正殿額曰心源
統貫皆
世宗御書殿内龕額曰寳地曇霏聯曰萬有擁祥輪净
因資福三乘参慧鏡香界超塵皆
皇上御書
恩佑寺之右為
恩慕寺殿宇規制與
恩佑寺同(園暢春册)
(臣)等謹按
聖祖仁皇帝為
太皇太后祝釐建
永慕寺于
南苑
世宗憲皇帝為
聖祖仁皇帝薦福建
恩佑寺于
暢春園乾隆四十二年
皇上聖孝哀思紹承
家法于
恩佑寺之側敬搆是寺名曰
恩慕寺為
聖母皇太后廣資
慈福正殿奉藥師佛一尊左右奉藥師佛一百八尊南
配殿奉彌勒像北配殿奉觀音像左右立石幢一
刻全部藥師經一勒
御製恩慕寺瞻禮詩山門額曰
敬建恩慕寺二層山門額曰慈雲廣蔭大殿額曰福應
天人殿内額曰慧雨仁風聯曰慈福遍人天祥開
佛日聖恩留法寳妙現心燈皆
御書
乾隆四十二年
御製恩慕寺瞻禮六韻
尊養暢春歷卅冬欲求
温凊更何從
天惟高矣地惟厚慕述
祖兮恩述
宗(南苑永慕寺恩皇祖為皇太皇太后祝釐福所建暢春園佑寺考為聖祖薦)
(所建今為慕亦聖母敬啟𣑽宫即于恩佑寺側名兼恩誌紹承家法之意云)
聖德寧資冥福報永思因啟梵筵重階臨忍草韶光寂
庭列祥枝慧蔭濃愾若聞猶僾若見耳中
音與目中
容大慈本悟無生指渺息長懷罔極恭
(臣)等謹按
恩慕寺
御製詩恭載首見之篇餘不備錄
又按自劍山
澹寧居一路至此為
暢春園東路
春暉堂之西出如意門過小橋為
玩芳齋山後為韻松軒(園暢春册)
(臣)等謹按
玩芳齋舊名閑邪存誠
聖祖題額也雍正二年
皇上曾讀書於此乾隆四年燬於火重建此齋
玩芳齋額
皇上御書韻松軒額
聖祖御書
乾隆三十四年
御製韻松軒口號韻松恒是聽風籟獨喜今朝泛雨
濤弘景清音鮮愷澤士元應占一籌高(蘇東坡次韻王滁州詩斯人何)
(似似春雨謂王士元也)
(臣)等謹按韻松軒
御製詩恭載首見之篇餘不備錄
二宫門外出西穿堂門為買賣街南垣外為船塢門内
别宇五楹北向(園暢春册)
(臣)等謹按買賣街建於河之南岸略倣市㕓景物
船塢内停泊大小
御舟小船額曰月波大者一名吉祥舟一名載月舫北
向房額曰西墅接
無逸齋之東門矣
由船塢西行數武即
無逸齋東垂花門内正宇三楹後跨河上為韻玉廊廊
西為松篁深處自右廊入為
無逸齋門門内正殿五楹西廊内正宇為對清陰廊西
為蕙畹芝原(園暢春册)
(臣)等謹按
無逸齋額為
聖祖御書康熙年間
賜理密親王居住嗣理密親王移居
西花園遂為年幼皇子皇孫讀書之所我
皇上御極後恭詣
暢春園問
安於此傳膳辦事丁酉
大事後為
倚廬之所齋内
御書周書無逸篇後有
御題十韻韻玉廊松篁深處清齋習静對清陰蕙畹芝
原諸額皆
御書
乾隆七年
御製無逸齋詩無逸齋在暢春園中
皇祖所建也葺而新之以為問安憩息之所得詩二首
几有陳編覽齋無玩物憑文淵企深汲道岸仰
先登堂構期勤肯仔肩懼莫勝永惟心作所
庭訓倍欽承勝地宜
慈豫高齋味至言荷風涼拂簟竹氣静當軒坐愛琴書
潤渾忘鳥雀喧壺中承
夏凊膝下領
春温
乾隆三十二年
御製無逸齋詩全篇曾是屢書屏(無逸一篇乃勤政要旨常手書揭屏)
(扆間以資隨地觀省)兩字
名齋括政經憶昔揮毫垂訓典即今退食每延停七嗚
呼實致忠告四迪哲應緬懿型法遠莫先勤法
近還殷來許慎聰聽
乾隆三十三年
御製無逸齋詩退食
起居餘勅幾臨碧疏每因仰
羲畫可當(去聲)讀周書恭已三無奉春光萬象如溪田景
何若乘暇命輕輿
乾隆三十七年
御製無逸齋詩
寢門問
安退别館勅幾仍事事罔敢忽孜孜惟用兢勤民恤彼
隠授吏量其能黽勉所無逸
神堯垂訓曾(齋額筆也皇祖御)
乾隆三十八年
御製書無逸於無逸齋屏並識十韻
名齋緬
皇祖大戒述周公萬世仰
掞藻當年兹
憩躬示端引未發切已惕無窮每以問
安退於斯咨政同日勤恒勵志云逸那萌衷爰更(去聲)書
屏上仍如勒殿中(圓明園無逸皇考理事處曰勤政殿向曾書於屏以為視政龜鑑)
民嵓
天命凜深嘆永嗟通凡七端往復半千言始終依然此
靈囿恧若奉卑宫即事遵
家法惟欽對
昊穹
乾隆四十二年
御製無逸齋作本擬憩遲處(向每逢請為傳安後即退至此齋膳辦事)
(之所且以備意侍奉醫藥孰)(聖母起居或偶違豫旦晩猝聞可以升遐乃在御園而此室轉成苫次)
(曷禁感痛)何期苫凷居哀哀申此日歷歷憶當初因以繹周
訓無殊讀禮書壁多侍
顔什覽更痛沈予
(臣)等謹按
無逸齋
御製諸詩謹繹有關紀述事實之篇恭載卷内餘不備
錄
無逸齋北角門外近西垣一帶南為菜園數十畆北則
稻田數頃
無逸齋後循山逕稍東有
關帝廟東過板橋方亭為蓮花巖對河為松柏閘
關帝廟後為娘娘殿殿臺方式建於水中(園暢春册)
(臣)等謹按松柏閘河之東岸即蘭芝堤西堤即桃
花堤也
關帝廟額曰忠義
聖祖御書
凝春堂在
淵鑑齋之西東室三楹為
純約堂其右河廳三楹為
迎旭堂
純約堂東為
招涼精舍河廳之西為灣轉橋橋北圓門為憩雲
迎旭堂後迴廊折而北為曉烟榭河岸以西為松柏室
其左為
樂善堂别院有亭為天光雲影松柏室後出山口臨河
為紅蘂亭自天光雲影後廊出北小門登山東宇為綠
忩山北為回芳墅紅蘂亭東為秀野亭自回芳墅北轉
山口過河水中傑閣為蘂珠院(園暢春册)
(臣)等謹按
凝春堂舊時無額因東室
純約堂為
聖祖御題即稱為純約堂乾隆十二年重修以奉
聖母慈豫
皇上御題是額今
純約堂額尚懸東室舊處堂内
御書額曰𨗳和頤性松柏室額曰翠嵓山房北小門外
山間磗門上鐫極覽二字蘂珠院綠忩諸額皆
聖祖御書曉烟榭
迎旭堂皆隸書天光雲影紅蘂亭皆篆書蘂珠院内額
曰憑虚暢襟
皇上御書
乾隆十二年
御製純約堂詩暢春園之純約堂
皇祖時所建也朕既奉
皇太后駐蹕於此因略為修葺以供夏凊落成侍宴敬
成近體軒榭貽
皇祖佳名純約垂凊温奉
慈豫丹雘柍桭施今日成新落清和正好時指山傾北
斗俯水是西池麗景忩中納瑶圖座上披即看階砌畔
應茁萬年枝
乾隆十三年
御製蘂珠院詩暢春苑湖中傑閣數楹上摩清顥下
瞰澄波
皇祖題之曰蘂珠院朕奉
皇太后駐蹕是苑每問安視膳於此信乎清都之境不
老之庭也因成長律敬勒壁間鏡裏岑樓號蘂珠網
軒四面遠山圖
堯年寳露猶霑樹
王母香華每降厨地是上清無暑境庭名不老列仙都
六星又見朝南極鸞鶴紛隨瑞靄扶
(臣)等謹按
純約堂蘂珠院
御製詩恭載首見之篇餘不備錄
蘂珠院北埠上層臺為
觀瀾榭西河廳三楹東河廳四楹為坐烟槎臺榭後正
宇為蔚秀涵清後為流文亭(園暢春册)
(臣)等謹按
觀瀾榭額為
聖祖御書榭内額曰與物皆春及坐烟槎蔚秀涵清皆
皇上御書
乾隆十三年
御製九月五日詣暢春園恭請
皇太后聖安即視事於觀瀾榭引見于大西門其地長
樓横亘即
皇祖曩時閱射處也爰親御弧矢集近侍諸臣較射時
惟深秋風高日晶氣候清肅弓手相調連發二十矢中
一十有九儒臣侍列與觀者援唐臣元武闕觀射故事
賦詩進覽因用侍即齊召南韻成四律紀之暢春松
柏茂南山
王母樓臺瑞靄間侵曉問
安欽養志競辰考政敢偷閒惟寅宗伯應輪直啟事山
公更合班(是日禮部值班奏事吏部亦帶領引見)次第奏揮還有暇便教
玉靶一親彎延樓横嶺正相當遥見扶空樹葉黃
示儉已看霏細草縱禽底用獻長楊論文誰繼伯僑庶
較藝原多斛律光安不忘危古有戒金川况未靖天狼
憶年十二此呼嵩
聖眷靈承衆不同每向月輪能中鵠遂蒙
天笑亦頒弓(予侍皇祖皇祖于此閱射時年甫十二蒙指授射法輒能發矢命中仰荷)
(嘉奬倏忽廿餘年矣)玉墀肅列猶鴛鷺匡衛紛趨如虎熊我遜貞
觀能致治且循習射教臣工秋原馺娑一鳴鞭遠入
烟堤近柳前横過綠殘紅重嶺俯看雲白菊黃天幞頭
𨗳中誠堪笑(元周密燕射記淳熙元年孝宗幸玉津園講燕射禮立招箭班紫衣幞頭立於垜前)
(御箭之來能以幞頭取勢轉𨗳入的)連網周阹未是田歷覽西成堪額慶
敢忘兢業詡豐年
(臣)等謹按
觀瀾榭
御製詩恭載首見之篇餘不備錄
蘂珠院之西過紅橋北為
集鳳軒軒前連房九楹中為穿堂門門北正殿七楹殿
後稍左為月崖其右有亭為錦波度河橋西為俯鏡清
流(園暢春册)
(臣)等謹按
集鳳軒月崖錦陂俯鏡清流諸額皆
聖祖御書軒正殿外簷額曰執中&KR0877;龢内額曰德言欽
式皆
皇上御書由俯鏡清流穿堂門西出循河而南即大西
門延樓四十二楹其外即
西花園之馬厰也
乾隆十四年
御製集鳳軒詩孟夏下浣之七日
皇太后賜膳於暢春園之集鳳軒是地近大西門去歲
習射於此發矢二十中十九因用齊召南韻成詩四首
勒於壁間兹以侍
膳視事之暇陳馬技以娱
慈顔親發十矢復中九且破其的者三焉
聖母豫悦仙苑增春輒叠舊韻以誌歲月
萱齡長此祝如山鏡面軒齋圖畫間樂對清陰蒲節近
欣陪
色笑鳳樓間勸餐敬進仙厨膳視事旋催朝士班馬技
更陳新雨後遥峯澄景黛蛾彎封事籌裁懼弗當無
私兢業奉
元黃蒐材常冀空羣駿較武均期中葉楊每切祈年咨
穡務豈惟問景賞烟光賢臣集事窮番服𤇺息今休戍
白狼(去歲金川用兵故有金川况未靖天狼之句今大學士忠勇公傅恒平定金川奏凱還朝復值時雨)
(常霑稍觧朕憂矣)心殷
愛日奉維嵩涼室温閨地不同(集鳳軒亦新修飾以奉夏凊之所)喜向
座前親捧爵更看樓外競彎弓高岡萋菶將儀鳳閒館
蜵蜎陋射熊
家法儀型巍蕩近此勤民政亮
天工窣地楊絲拂玉鞭蘭舟遙待葦洲前試調馴馬
雲中錦便泛澄波鏡裏天叠賦新詩酬勝會喜緣甘雨
遍公田惕乾未敢忘初志多故猶然憶去年
乾隆二十五年
御製題集鳳軒詩養
志冬常駐園問
安暇此題軒豈必雝喈真集所喜萋菶猶存掄材羣引
廣厦較射兼御西門(問大西安日視事此軒於門較射尤便)
寳額永輝
聖日含飴敢忘
深恩
乾隆三十五年
御製詣暢春園問
皇太后安詩望雨予心切相關
聖母同幸因霑渥澤可以慰
慈宫砌草濃&KR0877;露池荷細引風敞軒宜
夏凊集鳳(所居聖母軒名)有萋桐
(臣)等謹按
集鳳軒
御製詩謹繹有關紀述事實者恭載卷内餘不備錄
集鳳軒後河橋西為閘口門閘口北設隨牆小西門北
一帶搆延樓自西至東北角上下共八十有四楹西樓
為天馥齋内建崇基中立坊自東轉角樓再至東面樓
共九十有六楹中樓為
雅玩齋天馥齋東為紫雲堂(園暢春册)
(臣)等謹按天馥齋牌坊前額曰目窮寥廓後額曰
露澄霞焕紫雲堂之西過穿堂北為西北門即苑
牆外也
又按自
玩芳齋至此為
暢春園西路再西則為
西花園矣
欽定日下舊聞考卷七十六
