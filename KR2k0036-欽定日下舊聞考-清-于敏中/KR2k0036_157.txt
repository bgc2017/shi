欽定日下舊聞考卷一百五十七
雜綴(一)
(臣)等謹按朱彝尊原書雜綴門採諸書所載朝野
細事兼及於列代流品乃志乘家識小之遺法今
略為詮次時代先後其原書内有别門應移入者
亦按次附編於後
原文王得大秦貝徑半尋穆王得其殼懸於觀秦穆公
以遺燕(相貝經)
(原燕昭王好道仙人甘需臣事之為王述昆臺登真之事去嗜欲徹聲色無思無為可以致道王行之既久谷)
(將子乘虚而集告於王曰西王毋將降觀爾之所修示爾以靈元之要後一年王母果至與王游燧林之下說)
(炎王鑽大之術然綠桂膏以照夜忽有飛蛾銜火集王之宫得圓邱珠砂結而為佩王登握日之臺得神鳥所)
(銜洞光之珠以消煩著自是王母三降於燕宫而昭王徇於攻取不能遵甘需澄靜之旨王母亦不復至仙)
(傳拾遺王坐通雲堂亦曰通霞臺以龍膏為燈光耀百原燕昭)
(里臺左右種恒春之樹葉如蓮花之拾遺記常有白鳳原燕昭王坐祇明之室升於泉昭館此館)
(白鸞遶集其間王同上豚年百二十矣人謂豕仙王命原朔人獻燕昭以大)
(豕宰養六十五年大如沙墳足如不勝其體王異之令衡官橋而量之折十槁豕不量又命水官舟而量之其)
(重千鈞其巨無用燕相謂王曰奚不饗之王乃令膳夫烹之夕見夢於燕相曰造化勞我以豕形食我以人穢)
(吾患其生久矣仗君之靈得化吾生為魯之津伯燕相游乎魯津有赤龜奉碧而獻符子)
(原鄒衍事燕昭王盡忠左右譖之王王繋之獄仰天哭夏五月天為之下霜淮南子)
原燕人長於楚老而還過晉同行者紿晉之城指曰此
燕國之城其人愀然變容紿指社曰此乃里之社乃□
然而嘆指舍曰此若先人之廬乃泫然而泣指壠曰若
先人墓其哭不自禁同行者啞然大笑曰余等紿若乃
晉國耳其人慚及至燕國之城社真見先人之廬冢悲
心更微(列子覽依太平御節本)
原衞人能以棘刺之端為母猴燕王說之養之以五乘
之奉王曰吾試觀客為棘刺之母猴客曰人主欲觀之
必半歲不入宫不飲酒食肉雨霽日出視之晏陰之間
而棘刺之母猴乃可見也燕王因養衞人不能觀其母
猴鄭有臺下之冶者謂燕王曰臣削者也諸微物必以
削削之而所削必大於削今棘刺之端不容削鋒難以
治棘刺之端王試觀客之削能與不能可知也(韓非子)
(原燕人李季好遠出其妻私有通於士李突至士在内中妻患之其室婦曰令公子裸而解髮直出門吾屬佯)
(不見也於是公子從其計疾走出門季曰是何人也家室皆曰無有季曰吾見鬼乎婦人曰然為之柰何曰取)
(五姓之矢浴之季曰諾乃浴以矢一曰浴以蘭湯同上)
原郢人有遺燕相國書者夜書火不明因謂持燭者曰
舉燭云而過書舉燭舉燭非書意也燕相受書而說之
曰舉燭者尚明也尚明也者舉賢而任之燕相白王大
說國以治(同上)
原荆軻至燕愛燕之狗屠及善擊筑者高漸離荆軻嗜
酒日與狗屠及高漸離飲於燕市酒酣以往高漸離擊
筑荆軻和而歌於市中相樂也已而相泣旁若無人者
(史記)
原秦舞陽者燕國人年十二以勇氣聞人犯必殺之莫
有敢近視(幼童傳)
原田光答太子曰竊觀太子客皆無可用者夏扶血勇
之人怒而面赤宋意脈勇之人怒而面青武陽骨勇之
人怒而面白惟荆軻者神勇也怒而色不變(燕丹子)
(臣)等謹按幼童傳秦舞陽燕丹子作武陽
原自齊威宣時騶子之徒論著終始五德之運及秦帝
始皇采用之而宋毋忌正伯僑充尚羨門子高最後皆
燕人為方仙道形解銷化依于鬼神之事(史記)
補燕之遊士泯子午南見晏子於齊言有文三百篇睹
晏子恐懼而不能言客退晏子直席而坐廢朝移時在
側者曰嚮者燕客侍夫子胡為憂也晏子曰燕萬乘之
國也齊千里之途也泯子午以萬乘之國為不足說以
千里之途為不足遠則是千萬人之上也且猶不能殫
其言於我況乎齊人之懷善而死者乎吾所以不得睹
者豈不多矣(晏子春秋)
補昔人言有知不死之道者燕君使人受之不捷而言
者死燕君甚怒其使者將加誅焉幸臣諫曰人所憂者
莫急乎死已所重者莫過乎生彼自喪其生安能令君
不死也乃不誅(列子)
補燕簡公殺其臣莊子儀而不辜莊子儀曰吾君王殺
我而不辜死人無知亦已死人有知不出三年必使吾
君知之期年燕將馳祖燕之有祖當齊之社稷宋之有
桑林楚之有雲夢也此男女之所屬而觀也日中燕簡
公方將馳於祖塗莊子儀殪之車當是時燕人從者莫
不見遠者莫不聞著在燕之春秋(墨子)
補齊之田單楚之莊蹻秦之衞鞅燕之繆蟣是皆世俗
之所謂善用兵者(荀子)
補蘇秦相燕人惡之於燕王燕王按劍而怒食以駃騠
(文選)
補燕昭使人入海求蓬萊方丈瀛洲(漢書)
(補曹唐詩花九天天路入雲長燕使何由到上方玉女暗來下立手挼裙帶問昭王小游仙詩)
補自魯商瞿子木受易孔子以授魯橋庇子庸子庸授
江東馯臂子弓子弓授燕周醜子家(漢書儒林傳)
補論語有燕傳說三卷陰陽家者流鄒子四十九篇鄒
子終始五十六篇公孫渾邪十五篇法家者流燕十事
十篇縱横家者流龐煖二篇兵權謀有龐煖三篇(漢書藝文)
(志)
朱昆田原按燕之人物若韓嬰周醜之傳經龐煖
繆蟣之用兵著於載記而譜地志者止及嬰一人
何也
補班孟堅古今人表於燕昭王諸臣樂毅居三等郭隗
四等鄒衍五等於太子丹賓客高漸離居四等荆軻鞠
武樊於期皆五等秦舞陽六等其位置必有定見但燕
王喜以亡國抑之九等而王噲子之法堯禪舜可謂下
愚反列之七等何哉(函山旅話)
補蘇秦事鬼谷子學終辭歸道乏困行以燕人蠡卜傳
食自給各解臧獲之裘(春秋後語)
補公行子之之燕遇曾元於塗曰燕君何如曾元曰志
卑志卑者輕物輕物者不求助苟不求助何能舉(荀子)
補昔者燕相得罪於君將出亡召門下諸大夫曰有能
從我出者乎三問諸大夫莫對燕相曰嘻亦有士之不
足養也大夫有進者曰亦有君之不能養士安有士之
不足養者凶年饑歲士糟粕不厭而君之犬馬有餘穀
粟隆冬烈寒士裋褐不完四體不蔽而君之臺觀帷㡘
錦繡隨風飄飄而弊財者君之所輕死者士之所重也
君不能施君之所輕而求得士之所重不亦難乎燕相
遂慚遁逃不復敢見(新序)
補燕莊侯佗左帶玉具劍右帶環珮左光照右右光照
左(亢倉子)
補劇辛為燕將與趙戰軍敗劇辛自剄燕以失五城(弱冠子)
(補燕昭王七年沐胥之國來朝有道術人名尸羅問其年云百三十歲發其國五年乃至燕都善衒惑之術於)
(其指端出浮屠十層高三尺諸天神人皆長五六分列幢蓋鼔舞繞塔而又吹指上浮屠漸入雲裏又於左耳)
(出青龍右耳出白虎拾遺記)
補薊氏邑名在燕地神仙傳有薊子訓(通志氏族略)
(補曹植詩市子丹西至秦烏白馬角生鄒羨囚燕繁霜為夏零樂府詩集)
(臣)等謹按以上各條皆叙周時燕地雜事
原韓福者涿人以行義修潔著名昭帝時霍光秉政表
顯義士郡國條奏行狀天子謂福等五人行誼最高徵
至京兆病不得進元鳳元年詔策曰朕愍勞福以官職
之事賜帛五十匹遣歸其務修孝悌以教鄉里福歸終
身不仕卒於家(高士傳)
原蓋延漁陽要陽人長八尺彎弓三百斤(東觀漢記)
原鄧訓將黎陽營兵屯漁陽遷護烏桓校尉黎陽營故
吏皆戀慕知訓好以青泥封書從黎陽步推鹿車載青
泥至上谷遺訓(同上)
原鳳綱者漁陽人也常采百草花以水漬封泥之自正
月始盡九月末止埋之百日煎九火卒死者以藥内口
中皆立活綱常服此藥至數百歲不老(神仙傳)
原劉虞為幽州刺史常著氊裘(謝承後漢書)
原劉虞為幽州清靜儉約以禮義化民靈帝時南宫災
吏遷補州郡者皆責助治宫錢或一千萬或二千萬富
者以私財辦或發民錢以備之貧而清慎者無以充調
或至自殺靈帝以虞清貧特不使出錢(王沈魏書)
原幽州歲不登人以棗椹為糧榖一石十萬錢公孫伯
圭開置屯田稍稍得給(漢末英雄記)
原陽球為幽州從事部分邊塞職事修理(續漢書)
原田疇北平人也劉虞為公孫瓚所害疇追慕無已往
虞墓設雞酒哭之音動林野翔鳥為之悽鳴走獸為之
悲吟疇卧於草間忽有人通云劉幽州來欲與田子泰
言疇神悟遠識知是虞之魂既進而拜疇泣不自止因
相與進雞酒疇醉虞曰公孫瓚購子甚急宜竄伏避害
疇對曰君臣之道生則盡其義今見君之靈願得同歸
九泉骨且不朽安可逃乎虞曰子萬古之高士也深慎
爾儀奄然不見而疇醉亦醒(拾遺記)
(原陶潛擬古詩聞辭家夙嚴駕當往至無終問君今何行非商復非戎有田子春節義為士雄斯人久已死)
(鄉里習其風生有高士名既沒傳無窮不學□馳子直在百年中陶徵士集)
朱彝尊原按魏志田疇字子泰而淵明集本皆作
子春
(原方孝孺田疇贊垂古之觀人不於用舍考其所存以第高下譬諸龍駒首糞車豈以其賤斥之為駑齊侯)
(千駟如南面王仲尼之難夷齊有光漢季分爭得國者操吾獨何為田疇是悼操雖據國犬鼠之雄殺后無君)
(天下不容奚若田疇忠義蓋世委質劉虞身死靡貳使受之命為漢大臣殺操復漢必不顧身嗚呼鄙夫惟利)
(是就誰能為疇我與為友遜志齋集)
原劉虞見殺故常山相孫瑾掾張逸張瓚等忠義奮發
相與就虞罵公孫瓚極口然後同死(漢末英雄記)
補韓嬰燕人孝文時為博士景帝時常山太傅嬰推詩
人之意而作内外傳數萬言燕趙間言詩者由韓生韓
生亦以易授人燕趙間好詩故其易微惟韓氏自傳之
孝宣時涿郡韓生其後也以易徵待詔殿中司隸校尉
蓋寬饒本受易於孟喜見涿韓生說易而好之即更從
受焉(漢書儒林傳)
補易韓氏二篇詩韓故三十六卷内傳四卷外傳六卷
說四十一卷(漢書藝文志)
補漢幽州刺史朱君之碑君名龜石碎落不能詳其官
閥其可考者嘗以御史中丞督捕益州蠻又為幽州刺
史禦鮮卑爾靈帝光和二年卒水經注云故吏别駕從
事史右北平無終牟化中平二年造碑陰故吏姓名悉
薊涿及上谷北平人(隸釋)
補漁陽氏燕大夫受封漁陽因以為氏漢有少府漁陽
鴻北平人(通志氏族略)
(原城有萬載宫光明殿水經注)
朱彛尊原按漢書作明光此云光明疑誤
(原始元中流星下燕萬載宫極東去間漢書天文志二原燕王旦在明光宫欲入所卧戶三盡閉使侍者)
(十人開戶戶不開燕論衡鼠銜其尾舞王宫端門中王原元鳳元年九月有黃)
(往視之鼠舞如故王使吏以酒脯飼鼠舞不休一日一夜死燕刺王旦謀反將死之兆也漢書五行志)
(原燕刺王旦謀事不成憂懣置酒萬載宫會賓客羣臣妃妾坐飲有赦令到因迎后妃諸夫人之明光殿漢)
(書昭帝元鳳元年燕王宫永巷中豕出圂壞都竈銜其補)
(鬴六七枚置殿前劉向以為近豕禍也時燕王旦謀通竈者生養之本豕而敗竈陳鬴於庭鬴竈將不用宫室)
(將廢辱也燕王不改卒㐲其辜宫漢書五行志有黃鼠補是時天大雨虹下屬燕王宫中井水皆竭)
(舞燕王殿前端門中視之不去一日一夜死者數千殿上戶自閉不可開厠中豕羣出壞竈銜釡六七枚置殿)
(門前烏鵲自闕宫中烏死天火燒燕南城門大風瓌宫城樓版樹木流星墜地漢紀以上七條原在世紀)
(門今移改)
(臣)等謹按以上各條皆叙漢時雜事
(原先主與劉璋會涪時張裕為璋從事侍坐其人饒鬚先主嘲之曰昔吾居涿縣特多毛姓東西南北皆諸毛)
(也涿令稱曰諸毛繞涿居乎裕即答曰昔有作上黨潞長遷為涿令者去官還家時人與書欲署潞則失涿欲)
(署涿則失潞乃署曰潞涿君先主無鬚故裕以此及之三國志)
原簡雍涿郡人雍本姓耿幽州人語譌耿為簡遂隨音
變之(三國志注)
(臣)等謹按以上二條叙三國雜事
原高原漁陽雍奴人晉安北將軍上谷太守關中侯有
碑在薊中(北史)
原石勒既克薊城問棗嵩曰幽州人士誰最可者嵩曰
燕國劉翰德素長者北平無終陽裕幹事之才勒方欲
任之裕乃微服潛遁(晉書載紀)
(原晉武帝太康九年幽州塞北有死牛頭語近牛禍也晉書)
(原太康九年幽州有犬鼻行地三百餘步宋書五行志)
原李産字子僑范陽人仕於石氏為本郡太守及慕容
㒞南征前鋒達郡界鄉人皆勸産降衆潰始詣軍請降
㒞嘲之曰卿受石氏寵任衣錦本鄉何故不立功於時
而反委質乎産泣曰犬馬為主豈忘自效但以勢蹙歸
死實非誠欵㒞嘉其慷慨乃擢用之(晉書載記)
(原佛圖澄嘗與石虎共升中臺澄忽驚曰幽州當火災乃取酒噀之久而笑曰救已得矣虎遣驗幽州云爾日)
(火從四門起西南有黑雲來驟雨滅之雨亦頗有酒氣神僧傳)
原高商渤海人為范陽太守聞兄開戰殁悲哭歐血病
不能起扶杖乃行慕容儁召見謂左右曰自古友於之
篤未有如商者也(十六國春秋)
原李陽大俠士庶無不傾心為幽州刺史當之職盛暑
一日詣數百家别(裴氏語林)
原羅騰字叔龍工圍碁獨步當時俄而北平樂初少攜
出與齊焉(燕書)
原郭四朝者燕人符秦時得道為玉臺執蓋郎(洞仙傳)
原燕人龐世為光禄勲奏案豪強苛刻人物咸懼疾之
及卒門無弔客時人為之謠曰龐家巷車轔轔泥丸之
日無弔賓弔賓不來何所因繇性苛刻寡所親(十六國春秋)
原周存字道名漁陽人王彭祖叛母遇寇離失時所在
分崩州郡隔異存冒難相求自河以北無不周徧復傳
母在昌黎燕之所統存投高祖客之為置酒於坐問存
失母來幾年相見當識否言未止存涕泗覆面尋聲而
對辭甚悲酸高祖為之動容由是意遇倍加停朞不得
母問將辭歸高祖意欲留之而未顯也存謝曰老母未
審存亡小弟無所依倚寢食不敢廢於心昔徐庶指方
寸以求辭今存披肝以表情願明公恕之高祖矜之聽
去(燕書)
(臣)等謹按以上各條叙晉時十六國雜事
原盧廣范陽涿人晉司空從事中郎諶之後天監中歸
梁位步兵校尉兼國子博士徧講五經時北來人儒學
者有崔靈恩孫詳蔣顯並聚徒講說而音辭鄙拙惟廣
言論清雅不𩔖北人(南史)
原盧昌衡字子均小字龍子沈靖有才識風神澹雅容
止可法博涉經史工草行書從弟思道小字釋奴宗中
稱英妙昌衡與之俱被推重故幽州語曰盧家千里釋
奴龍子(北史)
原崔景真為平昌太守有惠政嘗懸一蒲鞭而未嘗用
(齊春秋)
原東魏張亮與薛琡善琡夢亮於山上持絲寤而告亮
且占之曰山上絲是幽字君必為幽州牧乎後果如之
(三國典略)
原崔悦與范陽盧諶並以博藝著名諶法鍾繇悦法衞
瓘而俱習索靖諶傳子偃偃傳子邈悦傳子潛潛傳元
伯故魏初特重崔盧之書(後魏書)
原范陽祖瑩八歲能誦詩書十二為中書學生聲譽甚
盛内外親屬呼為聖小兒孝文聞之召入令誦五經章
句并陳大義帝戲盧昶曰昔流共工于幽州北裔之地
那得忽有此子昶對當是才為世生(北史)
原平恒字繼叔燕郡薊人安貧樂道不以屢空改操徵
為中書博士久之出為幽州别駕廉貞寡欲不營資産
衣食常至不足三子並不率父業好酒自棄恒常忿其
世衰植杖巡舍側岡而哭别搆精廬置經籍於中一奴
自給妻子莫得而往酒食亦不與同時有珍美呼鄰老
東安公一雍等共飲噉之家人無得嘗焉(同上)
原天平中范陽盧景裕同從兄仲禮於本郡起逆齊神
武免其罪置之賓館以經教授太原公以下大蒙恩遇
(北史儒林傳)
補魏承明元年九月幽州民齊淵家社樹結實既成一
朝盡落茂葉復生七日之中蔚如春秋(鬟剔䜃竒)
(臣)等謹按以上各條叙南北朝雜事
原隋京兆杜公瞻嘗邀陽玠過宅酒酣嘲謔公瞻謂兄
既姓陽陽貨實辱孔子玠曰弟既姓杜杜伯嘗射宣王
殿内將軍牛子充衆推其機辨嘗謂玠曰君陽有玠恐
不任廚玠曰君牛既充正可烹宰又見玠食芥葅曰君
身名玠何得復啖芥葅對曰君既姓牛何得不斷牛肉
太倉牛張策在雲龍門與玠議理屈謂玠曰卿本無德
量忽共叔寶同名玠抗聲曰爾既非英雄敢與伯符連
諱太子洗馬蘭陵蕭詡有才辨嘗謂玠曰流共工于幽
州易北恐非樂土玠曰放驩兜于崇山江南豈是勝地
錄尚書晉昌王唐邕問諸省官曰卿等宜道本州寳物
定州人以綾綺為寳徐州人以魚鹽為寳及至玠邕曰
卿幽州人以何物為寳答曰刺史嚴明文武奉法此幽
州之寳也邕有媿色(談藪)
原突厥與中國交市有明珠一篋價值八百萬幽州總
管陰夀白文獻獨孤皇后市之后曰非我所須也當今
戎狄屢寇將士罷勞未若以八百萬分賞有功者(隋書)
原燕榮為幽州總管性嚴酷范陽盧氏代為著姓榮皆
署為吏卒以屈辱之嘗按部道次見叢荆堪為笞捶命
取之輒以試人人或自陳無咎榮曰後若有罪當免爾
及後犯細故將撾之人曰前日被杖使君許有罪宥之
榮曰無過尚爾況有過耶榜捶如舊(同上)
原元務光母者范陽盧氏女也少好讀書造次以禮盛
年寡居諸子幼弱家貧不能就學盧氏每親自教授世
以此稱之仁夀末漢王諒舉兵反遣將綦良往山東略
地良以務光為記室及良敗慈州刺史上官政簿籍務
光之家見盧氏悦而逼之盧氏以死自誓政為人凶悍
怒甚以燭燒其身盧氏執志彌固竟不屈節(同上)
(原開皇八年四月幽州人家以白楊木懸竈上積十餘年忽生三條皆長三尺餘甚鮮茂隋書五行志)
(補隨東川釋慧雲范陽人十二出家年至十八乘驢至于叔家叔見其驢快將規害之適持刀往見東牆下有)
(黃衣人揚拳逆叱曰此道人方為通法大士何忍欲害叔懼告婦婦曰君無剛心眼花所致耳聞已復往又見)
(西牆下黃衣人云勿殺道人若殺大禍交及叔怖乃止明旦辭往姊家叔义持刀送之告雲曰此路幽險故送)
(師度難雲在前行正在深阻叔在其後揮刀欲砍忽見姊夫在旁遂得免害雲都不知雲後學問名德高遠至)
(開皇中領徒五百來過叔家叔見闡化深慚昔釁乃奉絹十疋夫妻發露雲始知之冥報記)
(臣)等謹按以上各條叙隋時雜事
欽定日下舊聞考卷一百五十七
