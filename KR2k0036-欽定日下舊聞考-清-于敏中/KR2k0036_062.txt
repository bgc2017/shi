欽定日下舊聞考卷六十二
官署(一)
(臣)等謹按都邑為四方歸極之所百司庶府拱翊
宸居躔次星羅上符法象故宋敏求長安志備列
府寺規模潛說友臨安志亦詳行都廨宇蓋即周
禮設官分職以為民極之義也朱彝尊原本凡官
署建置皆散列於城市義例未臻盡善今謹析出
别為一門其叙次悉以今制為準而以前代沿革
本末分麗其間其或昔置而今廢者則附之於後
以備考訂其間如内閣六科近依
禁籞與他官廨不同但既增官署一門自應薈萃成編
以昭畫一其宫室門中不復𤨏綴但各標其方位
所在而已至諸司條格本與稽考古蹟無關朱彝
尊沿孫承澤春明夢餘錄天府廣紀之例泛為輯
載因其蒐採頗博今亦並仍其舊至我
國家立綱陳紀百度惟貞
大清會典及各部院則例諸書咸已勒為成典昭示無
疆凡制度文為實非是編所能臚具茲故不敢泛
載云
原正統七年四月建宗人府吏部兵部戶部工部鴻臚
寺欽天監太醫院於大明門之東翰林院於長安左門
之東(明英宗實錄)
原宗人府在闕東吏部衙門之上西向攷玉牒所載親
王二十四郡王二百五十一鎮國輔國奉國將軍七千
一百中尉八千九百五十一郡主縣主郡君縣君七千
七十三庶人六百二十而未封未名與夫齊府之餘高
牆之庶皆不與焉(春明夢餘錄)(以上二條原在城市門今移改)
(臣)等謹按宗人府署後明碑二一為正德十四年
宗人條格記上黨劉(闕名)撰一為嘉靖四年宗人府
題名記餘姚孫清撰今皆已摧剥字畫幾不可辨
增宗人府
皇城東西向設宗令及左右宗正宗人名一親王郡王
貝勒貝子宗室公將軍為之又設漢府丞一理事官副
理事官各四及主事經歷等員(一大清統志)
(臣)等謹按宗人府署
國朝順治九年仍舊址而恢廓之左為經歷司迤南為
左司迤北為右司又有黃檔庫黃檔房銀庫
玉牒庫並在其後堂額曰敦崇孝弟前列
訓辭曰堯舜之道不外孝弟天潢緐衍尤宜親遜恭順
風示臣民敦崇不可不講
世宗御筆也
又按宗人府署理事官以下其初以宗室及滿洲
兼用近年以來全用宗室惟主事中有漢缺二
增宗學左右翼各一雍正三年特建以教宗室子弟左
翼舊在大市街東今移燈市口右翼舊在瞻雲坊北今
移絨線衚衕有正副總管及教習清漢書騎射各員並
選翰林官稽察之乾隆二十一年裁漢教習九人改為
繙譯教習(一大清統志)
增覺羅學八旗各一所雍正十年建以教覺羅子弟(大)
(清一統志)
增覺羅學左翼在安定門香兒衚衕者為鑲黃旗在南
小街新鮮衚衕者為正白旗在東四牌樓北十條衚衕
者為鑲白旗在崇文門内大阮府衚衕者為正藍旗右
翼在西直門内北衛兒衚衕者為正黃旗在阜成門内
内宫門口者為正紅旗在承恩寺街者為鑲紅旗在玉
帶衚衕者為鑲藍旗(宗人府册)
(臣)等謹按以上各條叙宗人府
原大學士直舍所謂内閣也在午門内東南隅外門西
向閣南向入門一小坊上懸聖諭過坊即閣也永樂初
開内閣於東角門簡翰林待詔解縉為侍讀中書舍人
黃淮王府審理楊士奇為編修進修撰胡廣為侍讀編
修楊榮為修撰戶科給事中金幼孜桐城知縣胡儼為
檢討入直文淵閣辦事以備顧問終永樂之世士奇榮
官止五品蓋宣德以前内閣與外九卿為平交至宣德
後三楊眷重漸柄朝政英宗九歲登極凡事啟太后太
后不欲專多令内閣議行此内閣票旨之所由始也(春明)
(夢餘錄)
原閣制初甚隘嘉靖十六年命工相度以閣中一間奉
孔子四配像旁四間各相間隔開戶於南以為閣臣辦
事之所閣東誥勅房装為小樓以貯書籍閣西制勅房
南面隙地添造捲篷三間以處各官書辦而閣制始備
(同上)
原殿閣大學士雖設自洪武中然同在内閣視事則自
永樂年始其坐次不敢正席者以車駕所嘗臨幸故也
天順中大學士李賢欲正席而坐同列彭時不可乃止
(翰林記)
原文淵閣在午門之内迤東文華殿南磗城凡十間皆
覆以黃瓦西五間中揭文淵閣牌牌下置紅匱藏實錄
副本儘前楹設凳東西坐餘五間皆後列書匱隔前楹
為退休所李公令人移紅匱壁後欲設公座予曰不可
殿閣皆至尊所御原設官之意止可侍坐以備顧問無
正坐禮李語塞意猶未已踰數日上遣太監傅恭送笵
銅飾金孔子并四配像一龕來置於中間又數日遣太
監裴富送聖賢畫像一副來懸龕後壁上乃罷不設焉
(可齋筆記)(以上四條原在宫室門今移改)
(臣)等謹按舊文淵閣在内閣傍當文華殿之前明
時已燬於火乾隆四十年
皇上命於文華殿後度地創建藏書之閣仍名曰文淵
詳見宫室門
增太和門之左為昭德門東南隅為内閣公署其正衙
御書額曰調和元氣(一大清統志)
(臣)等謹按内閣門西向二門南向滿漢本堂蓋黃
瓦票籖房及蒙古堂典籍廳稽察房皆用常瓦規
制宏敞較前明所云東閣五間白晝秉燭者氣象
迥不同焉
原國初設符璽郎後改曰尚寳司曰奉天之寳惟祀天
地用之凡詔若赦則用皇帝之寳以冊封及賜勞則用
行寳詔親王大臣調兵則用信寳冊上尊號則用尊親
之寳勅諭親王則用親親之寳祀山川鬼神則用天子
之寳封外藩及賜勞則用天子行寳詔外調兵則用天
子信寳曰誥則用誥命之寳曰勅則用勅命之寳奬臣
工則用廣運之寳諭來朝官員則用敬天勤民之寳凡
寳之用必請命而後發焉天子饗祀郊廟視學籍田勲
衛扈從當值則給金牌虎賁廵城則給銅符九門守衛
則給銅牌錦衣校尉入直則給銅魚京官朝參者則給
牙牌牌有圓花長花長素之别(龍湖文集)
原明制各寳皆内尚寳監女官掌之遇用寳則尚寳司
以揭帖赴尚寳監尚寳監請旨然後赴内司領取(西垣筆記)
原每年三月二十九九月二十九為用寳之期請出寳
洗滌尚寳太監用大黃絨縧兩手恭捧挂於項尚寳卿
以金盆盛水濯之次日乃用(玉光劒氣集)
原尚寳司在午門外西兵科之上(春明夢餘錄)(以上四條原在宫室)
(門今移改)
(臣)等謹按明代用寳之制尚寳司以揭帖赴尚寳
監得旨乃赴内司領取考明史宦官十二監有尚
寳監女官六局有尚服局領司四一曰尚寳此其
職也永樂後女官之職移於宦官遂成秕政
本朝定制内閣奏用寳之數内閣學士率侍讀學士侍
讀及典籍等官同總管内務府大臣赴
乾清門總管内監奉寳出閣臣等騐用其外司與内監
内司之職悉汰除之典守既極尊嚴法制益徵清
肅矣
原故事禁中不得舉火雖閣老亦退食於外一日宣宗
過城上令内監覸閣老何為曰方退食於外上曰曷不
就内食對曰禁中不得舉火上指庭中隙地曰是中獨
不可置庖乎今烹膳處是也自是得會食中堂又一日
過城上覸閣老何為曰方對奕問何以不聞落子聲對
曰棋用紙上笑曰何陋也明日賜象牙棋一副至今藏
閣中(震澤長語)
原成化中始賜内閣兩連椅藉之以褥又賜漆床綿綺
衾褥以便休息閣門則夏秋懸朱筠簾冬春紫氊簾(𤨏綴)
(錄)
原文淵閣印不得下諸司下諸司以翰林院印(明憲宗𩔖編)
原文淵閣印銀鑄方一寸七分厚六分其文玉筯篆也
各衙門印皆用於行移中獨内閣印惟機密文字鈐封
進至御前開拆始用之(翰林記)
原永樂初選翰林文學之臣六七人直文淵閣參典機
務詔冊制誥皆屬之而謄副繕正則中書分直更入事
竣輙出宣德間三楊始置厨饌於閣之東偏而選能書
者處以閣之西小房謂之西制勅房諸學士則居閣之
東五楹專管誥勅具藁定正於閣老乃付中書繕進謂
之東誥勅房而帶知制誥銜則惟閣老與諸學士而已
中書等官不敢僭也(𤨏綴錄)
原翰林舊選學士六七人直内閣掌誥勅居閣之東號
東誥勅房以閣西小房處中書能繕寫者為西制勅房
諸學士晨與閣老會食至陳循時劉鉉過自遜避會食
之例遂廢後止輪一人專掌多挨次入閣者吳寬以司
制誥久雖不相例稱閣老蘇郡閣老坊見存嘉靖中罷
今為中書官供事之所(國史唯疑)
原成化年間中書與閣下如同僚然投刺俱平交蓋一
堂共處今之西房即文淵閣也閣臣居中中書居東西
兩房各辦其事已撤内庫十間以西五間居閣下謂之
文淵閣以東五間藏書籍而東房中書亦遷居之故今
以閣下稱中堂而東西非房矣猶稱兩房者沿舊名耳
(明世廟識餘錄)
原中書舍人每大朝會則與翰林史官上殿東西班侍
立東宫朝賀文華殿導駕侍班其初本與翰林宫坊六
科同為侍從之臣諸司無相並者(石淙稿)
原文淵閣本翰林内署非衙門名故朝廷之宣召諸司
之文移雖事關機務亦止稱翰林院或稱會同翰林堂
上官初不以内閣名(𤨏綴錄)
原王文端直題梁用之詩後謂内閣在東角門内常人
所不能到其外為文淵閣則翰林諸公所處也今内閣
傍文淵而不在東角門之内諸學士所處則在左順門
之南廊而傍為東閣云(玉堂漫筆)
增舊制輔臣直閣率辰入申出崇禎間出必二鼓始議
輪一人宿精微科候票(春明夢餘錄)
原會極門在皇極門之東凡京官上下接本俱於此處
南入為内閣輔臣票本地也宣廟賜有文淵閣印一顆
凡封進票本揭帖聖諭勅稿用此鈐之萬歷中為人開
内閣鎻盗去上命補鑄賜之(玉光劒氣集)
補東閣五間夾為前後十間前中一間供先聖位為諸
輔臣分本公叙之所閣輔第四員以下則居後房雖白
晝亦秉燭票擬薛韓城當國特鑿一牖復開門構數椽
以通日色及韓城賜死說者謂破壊風水然韓城即不
破壊風水能免此禍哉(明烈皇小識)
補永樂初内閣官遇常朝立金臺東錦衣衛在西後因
不便移下貼御道東西對立後因雨各衙門俱上奉天
門奏事五府立西檐柱外六卿序立東檐柱内内閣遂
無地可立景泰二年秋以戶部尚書兼學士陳循奏始
令常朝内閣學士與錦衣衛官東西對立(明典故記聞)
補文淵閣在奉天門東廡之東文華殿之前前對皇城
深嚴禁密百官莫敢望焉吏人無敢至其地閣中趨侍
使令惟厨役耳防漏泄也禁密文書一小匣在几上鑰
之而不合大學士暮出鑰其門匙懸門上恐禁中不時
有宣索也(震澤長語)(以上十五條原在宫室門今移改)
增永樂初命編修等官於文淵閣參預機務謂之内閣
漸陞至學士諸職洪熙元年或加師保及尚書侍郎卿
仍兼學士大學士銜自後因之稱内閣大學士凡大學
士加三師則為一品加尚書二品侍郎三品若未加陞
而止係大學士者則仍正五品(詞林典故)
原永樂四年上視朝之暇御便殿閱書史問文淵閣經
史子集皆備否解縉對曰經史麤備子集尚多闕上曰
士人家稍有餘貲尚欲積書况於朝廷乎遂召禮部尚
書鄭賜命擇通知典籍者四出購求遺書且曰書籍不
可較值惟其所欲與之又顧縉等曰置書不難須常覽
閱乃有益凡人積金玉亦欲遺子孫金玉之利有限書
籍之利豈有窮也(明成祖實錄)
原永樂辛丑北京大内新成勅翰林院凡南内文淵閣
所儲書自有一部至百部各取一部送北京時修撰陳
循如數取進得一百櫃督舟十艘載以赴京(青谿暇筆)
原十九年四月三殿災火勢猛烈奉天門東廡切近祕
閣學士楊榮麾武士三百人將御書圖籍舁至東華門
河次是時書籍淆亂無紀典籍周翰理淆葺亂逾二載
而後復舊今館閣書目蓋永樂間定也(翰林記)
原宣德四年十月上臨視文淵閣少傅楊士奇太子少
傅楊榮太子少保金幼孜學士楊溥曾棨王直王英侍
讀李時勉錢習禮侍講陳循等侍上命典籍取經史親
自披閱與士奇等討論已詢以時政從容密勿者久之
命中官出尚膳酒饌賜士奇等并賜纂修實錄等官士
奇等叩首謝上曰朕聞有道之朝願治之主崇禮儒碩
講求治道卿等為朕傅保與諸學士皆處秘閣朕躬至
訪問冀有所聞耳稍暇當復至卿等必有所陳論也已
而親製詩賜士奇等(明宣宗實錄)
原中秘書在文淵閣之署約二萬餘部近百萬卷刻本
十三抄本十七閣凡五楹中一楹當梁栱間豎一金龍
柱宣廟常幸其地與閣臣繙閱咨詢故史臣不得中立
設坐(東湖集)
原正統六年六月少師兵部尚書兼華蓋殿大學士楊
士奇行在翰林院侍講學士馬愉侍講曹鼐上言文淵
閣見貯書籍有祖宗御製文集及古今經史子集之書
自永樂十九年南京取來向於左順門北廊收貯未有
完整書目近奉旨移貯於文淵閣東閣臣等逐一點勘
編置字號輯成文淵閣書目請用廣運之寳鈐識仍藏
於文淵閣永遠偹照庶無遺失奉旨是次日於左順門
用寳訖(文淵閣書目)
原弘治五年大學士邱濬請於文淵閣近地别建重樓
不用木植但用甎石以累朝實錄御製玉牒庋於樓上
内府藏書庋之下層每歲曝書委翰林堂上官查騐封
識上嘉納之(明典彙)
原弘治九年三月大學士徐溥以内閣書籍浩繁請以
翰林待詔潘辰管典籍事仍乞命吏部於教官内選除
典籍一員與之共事從之因以河南息縣教諭夏賚為
翰林院典籍(明孝宗實錄)
原正德十年十一月大學士梁儲等言内閣并東閣藏
書年久殘闕必須專官管理方可次第修補誥勅房辦
事中書舍人胡順序班劉偉俱堪委用宜令順仍舊偉
改典籍同原管主事李繼先管理前項書籍從之由是
其書為繼先等所盗亡失者多矣(明武宗實錄)
原初永樂大典書成貯之文樓及三殿災上命左右趣
登文樓出大典甲夜中諭凡三四傳是書遂得不毁嘉
靖四十一年選善書人禮部儒士程道南等百人重錄
一部命高拱張居正等校理之(明世宗實錄)
增文淵閣蔵書十九皆宋板但歷朝以来所失已強丰
正德十年乙亥命原管主事李繼先查校由是更攘取
其精者所亡益多向来傳聞俱云楊升菴太史因父為
相潛入竊去然乙亥則新都公方憂居在蜀升菴又安
得闌入禁地(野獲編)
原文淵閣藏書皆宋元秘閣所遺雖不甚精然無不宋
元板者因典籍多資生既不知愛重閣老亦漫不檢省
往往為人竊去今所存僅千百之一矣(欝岡齋筆麈)
朱彛尊原按宋靖康二年正月金人索秘書監文
籍節次解發見丁特起孤臣泣血錄而洪容齋隨
筆亦云宣和殿太清樓龍圖閣所儲書籍靖康蕩
析之餘盡歸於燕元之平金也楊中書惟中於軍
前收集伊洛諸書載送燕都及平宋王承旨構首
請輦宋三館圖籍宋之實錄正史皆完當時勅平
章政事太原張易兼領祕書監事有詔許京朝官
假觀由是言之文淵閣藏書乃合宋金元所儲而
滙於一益以明永樂間南都所運百櫃考正統六
年編定目錄凡四萬三千二百餘冊而列朝實錄
寳訓不下數千卷若永樂大典一書多至二萬二
千九百三十七卷皆藏諸皇史宬不與焉縹緗之
富古所未有其後典守不嚴歲久被竊萬歷三十
三年内閣制勅房辦事大理寺左寺副孫能傳中
書舍人張萱等奉閣諭校理纂輯書目則并累朝
續添書籍入焉大半殘闕校之正統目錄十僅存
二三爾崇禎甲申之變散佚轉多祕本罕得欲復
香厨四庫之盛戛戛其難矣
補永樂十七年三月上在北京遣侍講陳敬宗至南京
起取文淵閣所貯古今書籍自一部至百部以上各取
一部北上皇太子乃遣修撰陳循如數齎送其餘封貯
本閣(南京詹事府志)(以上十七條原在宫室門今移改)
(臣)等謹按此條與原採青谿暇筆略同但奉命取
書者陳敬宗而陳循則係太子遣送書籍其紀載
較前條尤明晰耳
又按明代文淵閣逼邇内閣庳狹暗黑所藏宋元
以來秘籍典籍官既不知愛惜閣臣又無暇留心
故積久闕失無復香厨四庫之盛我
皇上稽古右文搜宛委之奇發嫏嬛之祕
命儒臣纂校四庫全書
幾暇親為釐訂
特建文淵閣為珍貯之府有領閣直閣事及校理檢閱
諸職文治光昭曠古罕儷矣
(原宣德幸文淵閣命于閣右築石臺植澹紅芍藥一本景泰初增植二本左純白右深紅留青日札)
(原文淵閣芍藥舊嘗有花自景泰增植後未嘗一開天順改元徐有貞許彬薛瑄李賢同時入為學士居中一)
(本遂開四花其一久而不落既而三人皆去惟賢獨留明年春忽各萌芽左二右三中則甚多而彭時吕原林)
(文劉定之李紹倪謙黃諫錢溥相繼同升學士凡八人賢約開時共賞夏四月盛開八花遂設宴以賞之時賢)
(有玉帶之賜諸學士各賜大紅織衣且賜宴因名純白者曰玉帶白深紅者曰宫錦紅澹紅者曰醉仙顔惟諫)
(以足疾不赴明日復開一花衆謂諫足以當之賢賦詩十章閣院官寮咸和彙成曰玉堂賞花詩集雙槐歲)
(抄玉堂賞花會賦詩者四十人學士則南陽李賢安成原)
(彭時檇李吕原莆田林文安成李紹永新劉定之錢塘倪謙東吳錢溥侍讀則金城黃諫詹事則廬陵陳文長)
(洲劉鉉侍講則眉山萬安漁陽李泰中允則古杞孫賢贊善則范陽牛綸修撰則吳中陳鑑博野劉吉錢塘童)
(緣華容黎淳編修則西蜀李本毘陵王㒜餘姚戚瀾宜興徐溥瓊山邱濬泰和尹直安成彭華霅川陳秉中臨)
(川徐瓊四明楊守陳臨江吳滙檢討則嚴州傅宗安成張業河東邢讓翰林五經博士則天台鮑相典籍則西)
(蜀李鑑泰和陳穀侍書則浙江謝昭其二人則禮部員外郎臨淮凌耀宗中書舍人江東曹冕詩成李賢序之)
(彭時作後序紅綠水亭雜識宗為太子監國時遇花開原南大内有芍葯一本仁)
(嘗設宴與宣宗賞之後宣宗嗣位移植京師禁中歴宣德正統兩朝無歲不花繁郁無比景泰改元復增植二)
(本凡歷七年皆不花及英宗復辟之春花忽盛開識者異之當時賞花諸學士計花開多寡合其同升之數亦)
(淺之乎為言者矣芍說聽詩本院官皆和之有玉堂賞原景泰中内閣賞藥賦)
(花集盛行於時成化末少傅徐溥在内閣賞芍藥賦二詩次年又賦二詩本院官亦皆和之正德中大學士梁)
(儲楊一清賞芍藥唱和則人各四首按宣德八年本院諸寮有文淵閣賞雪詩蓋詞林紀事多有題詠不特賞)
(花而已宣翰林記中書舍人宣宗幸内閣以銀錢撒地原嘉定嗣宗為)
(令諸從官競取嗣宗俟諸臣取畢徐拾一文記)(寓圃雜)
(原内閣二甆缸乃憲廟所賜種蓮者棟謙齋集圖書僲原明宣宗詩祕閣弘開當巽隅充之積皆)
(家蓬山此其處上與東壁星相符罷朝閒暇一臨視衣冠左右環文儒瓊琚鏘鏘清響振寳鼎馥馥香烟敷維)
(時日上扶桑初始看曈曨絢綺疏忽已燦爛明金鋪從容燕坐披典謨大經大法古所訓講論啟沃良足娛朝)
(廷治化重文教旦暮切磋安可無諸儒志續漢仲舒豈直文采凌相如玉醴滿賜黃金壺勖哉及時相勵翼輔)
(德當與䕫龍俱庶幾致治希唐虞統明宣宗御製集遵補顧清文淵閣賦昔我文皇之萬方也稽往古)
(舊章攬衆維提要綱謂六典之分雖倣於周禮而百揆之總實自於虞唐或合而分或約而詳蓋不可無樞機)
(之總疇咨之良也乃眷斯顧禁垣之隅乃崇傑閣翼彼宸居錫文淵之嘉號擢鑾坡之碩儒職論思於九重贊)
(元化於中樞雖官曹之未彰實名體之隠如此其大略也若乃其地則日華之右丹鳳之東重門側啟複磴中)
(通長廊後帶而龍矯層城對起而繚虹非密勿之有關蓋不得以闖乎其宫其中則有石渠之祕金匱之藏殷)
(周訓誥洙泗典常班馬之所叙述賈董之所鋪張奎光璧耀照灼乎虹梁其前則有玉階珉磩仰接俯延文杏)
(敷錦碧芸連錢瑶臺植和鼎之卉銅池分並蒂之蓮承雨露之先及各獻巧而呈妍其為制也䆳密高閎沉深)
(肅清黃扉豁其前敝白間疎以通明案有硃墨庭無訟争希夷乎紫宫逍遥乎玉京邈風雨之何及時仙韶之)
(遠聆乃有臯䕫之輩稷禹之倫大冠長劒鳴玉垂紳坐於兩楹敷帝猷而演皇墳萬幾倚以裁决庶績賴以經)
(綸則有大官供帳天府奇珍湛恩渥禮眷我儒紳至于睿思時凝事資訪逮中貴傳宣東朝賜對日度晷而徐)
(還步金扉而緩退其或金根戾止玉輦幸臨略等級於堂陛咨失得於古今每先過而陳善亦隨時而獻箴或)
(都而俞或吁而咈言皆可書動鮮有慝此則建閣以來累朝之盛節也嗚呼漢開金馬賢俊雲蒸唐啟學館士)
(誇登瀛徒取技於雕蟲尚無關于大經然猶耀簡策熙鴻名而况地兼乎木天之重名並乎鳳池之榮酌元氣)
(以運四時敷王言而令庶正宜乎萬事于此理萬化于此成而陶冶乎其中者又可闕於頌聲耶于是拜手稽)
(首敷陳其概而系之以歌歌曰五雲葱蘢黃閣崇兮東璧流照光□空兮維帝伊佐志浹道同兮政于此成民)
(物豐兮有隆自今垂之無窮兮閣東江集宫樹露華濃原胡儼直閣詩清曉朝回祕中坐看)
(綠窗朱戶圖書滿人在蓬萊第一峯縈頥菴集苑春餘原陸粲賦内閣芍藥詩金門柳色深綠上)
(雜花撲夭桃已歇穠李衰紅藥翻階正芬郁此花初種自宣皇百曲雕闌七寳妝融光窈窕昭陽殿暖日輕盈)
(白玉堂玉堂學士看花早賦成芸閣留詩草卷慢頻看碧霧流揮毫正耐紅雲繞憶昨宣皇居法宫太平樂事)
(君臣同宸遊每出濯龍裏曲宴偏臨翔鳳中沉吟此事六十載當日繁華宛然在紺&KR0955;金輿絶幸臨黃扉紫禁)
(留風采不羡揚州寳帶圍長安紅紫競芳菲五侯七貴同邀賞寳馬香車疾若飛争似名花出天上霧閣芸窗)
(儼相向浪蝶游蜂未許窺酒徒詞客空惆悵江南三月足豪華繡帳圍香富貴家亦有幽姿在空谷風雨憔悴)
(天之涯燕山遊子江南客獨對名花感今昔草木何知人自憐逢時亦復升沉隔世間榮辱偶然事不獨此花)
(堪嘆息集陸子餘)(以上十一條原在宫室門今移改)
增内閣後門東為紅本庫又東為尊藏
實錄庫及書籍表章庫俱北向
誥勅房在
協和門之南(一大清統志)
增雍正八年於
隆宗門外設
上諭事件處乾隆元年移
昭德門外東廊議政處(内閣冊)
原中書科直房在午門外之西(春明夢餘錄)
(臣)等謹按今中書科在
午門外西朝房凡六楹
又按以上各條叙内閣
增東華門内
國史館南嚮旁列書庫即前此恭修
實錄及會典處也續三通館在西華門内
咸安宫垣後方略館在
武英殿垣後俄羅斯文館在東華門外北池街西(館冊)
(臣)等謹按會典載
國史館在
熙和門西南蓋舊制如此後因
實錄館地較寬廣復移置今處云
又按以上一條叙各館
欽定日下舊聞考卷六十二
欽定日下舊聞考卷六十二舉正
露華原書訛落花今據頤葊集改(胡儼直閣詩條)
欽定日下舊聞考卷六十二舉正
