欽定日下舊聞考卷七
形勝(三)
(補余光北京賦之夫燕之為都也疊以太行五華之障函以軍都湯峪屏表以岱嶧之罘之鎮觭以盤龍密)
(雲之嶒帶以白潞渾源之川鞶以漳衛直沽之津扼居庸以制勝若乘高而建瓴擁燕雲以馭夏若坐堂而俯)
(庭挾關中于西阻陋中原于四馳卑齊魯之東藩迸吳越于南陲固華腴之上土天地之宏畿廣六合以為宅)
(極八表而横披封畿四環開地千里略其遠形即其近鄙則西巘為壁不下函崤滄海為潢㒺論長河銀山崇)
(墉北壓紅羅巨馬連淀南迫滹沱敷博爽以中廣巋雄拔于周遭龍翔鳳舞以自天玉帶銀山而盤峩層巒擁)
(翠重岡飛丹崨嶫虎眺巑岏狻蹲左鉻右鐔排楯列干則有翠峯紫蓋白浮黃花之山蜿蜒蠖曲鸑舉蛟騰懸)
(崖迴赤峭壁流青前昂後軒九折百磴則有分水八盤摘星九莊之嶺卧龍有崗彈琴有峽巖棲吕公崖□菩)
(薩石經有洞孔水時發桃花有峪延朗掛甲&KR2217;旋白雲谷迷石髮則是山間之幻奇幽明之吐握者也浩浩蕩)
(蕩瀰淼無外濆濆浡浡躍龍擁怪歊霧蒸雲鰐雄吞介掀島奔雷洶湧顛沛則有滄溟之海濕餘浸溢琉璃回)
(波桑乾逸駛易水縈沙九濟入沽玉帶淘之則有百會之河百泉成溪玉淵成潭金盞為淀直沽流曇飛放泊)
(淺駱駝港㴠車渠之横亢陂之湛則是衆水之□别瑞氣之瑩含者也海有神鼇巨蝤贔屓蜃樓蚌珠擁劍八)
(帶甲魦青鯔巨靈駕而往來海若鼓而馳驅奇鱗蜿蜿而變龍含利颬颬而化車長鯨負山而若漚修鯢吞航)
(而罔嚅又有鶢鶋鷫鷞環薄于扶桑鴰鴹駕鵝浮蕩于渤澥大鵬巨鯤扶搖于雲衢輕鷗脩鯢漂沒于澎湃青)
(骹奮阜以鷹揚白羽紛驚而沈介何風舉雲搖之匪常而儵怱莫窮其幻怪山有昆駼獑猢巨狿犴&KR1236;狻猊狒)
(猥蛩蛩巨虛文豹隠霧于崖谷白虎嘯風而負嵎&KR0859;&KR0859;&KR0757;管于幽峪射千跳伏而避䍢又有援狖騰捷于林莽)
(飛鼯垂蔦而捕雀遊鷮踆踆于盤磴鷹鶻奮翅而莫搏異鳥回翔而擇木猛獸陸梁以趨壑易貌分形牢落翬)
(散而驚猼河則洲浮鴻雁鵠鶂歸鳬之鳥渚戲鮦鯸鱨鯉鱣鱮之魚汀萋萋而蘭沚泊蓬茸而葦蒲野則樅栝)
(㯶梓紫榆白楊檀梗楓棫赤柏甘棠蓊槮薆薱蔚乎千章其離離者則有真定之梨信都之棗固安之栗清流)
(之稻榛實胡桃花紅蘋婆海東青翠朱實垂柯其騑騑者則青驄獅子赤汗玉騧驊騮騕褭驠騏駼騊奔紅騰)
(黃擁甲鳴鑣其蔚者則石菌天花蔓荆葴莎菅蒯茘芫&KR1342;臺婆娑玉芻懷羊苯&KR1052;瀰臯其瑩瑩者則丹錫伭精)
(赭磁水晶紫斑礬綠玉砂鐵銀伭滋素液墨井鹽冰薊門石鼓援桴而若擊玉田白璧誌柱而難名其間玉泉)
(之流瀦為西湖則芰荷十里隱映天光菱花當鏡芡實蓮房翠浪渺渺錦纜牙檣芙蓉曲島秔稻凌塘室通鮫)
(女宫浸梵王沙禽水鳥之翔集游鱗唼藻而徜徉宛都邑之瀛洲逼南國之湖湘藪澤之滙别為南海則域獸)
(有垣按鷹有臺蔬果蕃蕪碧樹縈迴狐兔之所奔走麋鹿之所騃駘樓煩彎弓而莫發俠客控騎而相猜兕麑)
(驚而伏草鳬鷖駭而毰毸湫上林于莫數蓋視雲夢為瓶罍八荒貢賦四通而達其南則南金赤玉珠貝珊瑚)
(駭鷄火齊琳琘昆吾庶土百珍集于天都越羅吳錦三壤之租千艘萬艫達于張灣之瀘其西則琳球琅玕熊)
(羆織皮硨磲鏐鐵氆氌氍毹大宛名馬蒟醬蟾酥千輪萬轂屯于張掖之郛其東則銀貂白狐之裘海豹伭獺)
(之革果下青驄朝鮮弧䪝來于薊門之磧其北則氈裘皮革駿馬海青韓盧駱駝貘貉黃鼪度于居庸之陘夫)
(寶土者物寶物者民寶民者國寶國者人故形勢強幹而匪本賦産外腴而匪真伊都邑之赫奕繇人物之駢)
(臻故古稱幽并多感慨豪傑之士有沈鷙文雅之名伯桃併糧而濟友劉沈重道而薦朋則友生之風近諸古)
(也綱成却應而相秦蒯徹用信而下齊則宏辯之雄冠于時也晩見而速成者徐樂之說行也遮道而願留者)
(寇恂之才厚也蓋延圖形于雲臺盧植養晦于上谷佐漢于流離者賴張飛之義勇輔晉于丕盈者繇張華之)
(盡鞠盧元雋首于北海宏策制勝于建康則文學籌策之雄莫能方也照隣列名于四傑盧鴻檀芳于二盧則)
(詞藻節㮣之流無以踰也崇文破蜀以興唐劉蕡正對而落第則武略直言之磊者也趙普相宋以平邦磊遵)
(晦鎮邊以服遠則沈略宏度之卓卓者也吕端處大而不渝世傑臨危而罔變則宏亮忠節之耿耿者也他如)
(知古張儉之在遼企先韓昉之仕金天麟天倪之佐元圖事揆策各盡其能上觀于古下逮于今既強且盛既)
(庶且殷勇者不乏賢者如林強不在勢力不在點得人以寔重譯奉琛奎壁旅乎箕尾王氣浡于析津自靖難)
(于南邦復親幸而北巡相厥土於天室用改營為紫宸距雄關以四固時高臺而陛臨于是爰謀厥衆僉云其)
(良卜諸龜蓍協兆允臧既幽明之同孚乃籌度乎短長始自南而北伐恢中宇之神州繼定都以控朔較殷遷)
(而遠猷考廟制之宏偉自文帝以規方商豐約以析中準南都而為量載觀其外雉堞椅角嶪嶪巍巍遍觀其)
(中里閭襍沓翼翼翬翬通九門以□□巍萬第而依依營賓館于千坊開㕓市于九圍聚百貢于通闥商賈貿)
(而衯裶闤闠設以周旋質劑平而罔違散則衛營星布而閑以鉤陳統則府部峽峙而附以蘭錡爾乃崇廣宇)
(以九筵狀巃嵸于不周架長虹于碧水若蒼壑之騰虬立天柱以表目曉閶闔以立罘端紫宫而崔嵬架瓊閣)
(而雲浮築增城以回截比金墉而相侔龍首齊而涌霤雲雀矯而踶甍俯大行而結搆凌太虛以崢嶸内則文)
(華罔下于玉堂謹身實陋乎宣室昭和實邁于長年神仙不及于崇智朱鳥匪耀于崇光麒麟豈瑞于無逸奉)
(先時勤乎駿奔欽天儼臨乎上帝亶敬孝勤肅之煌煌匪傾宫瑤室之為麗于後則閣道穹窿掖庭披瓈瑩若)
(朝霞之流檻髧若伭雲之舒霓欒櫨疊旋而錦布壼術幽闥而若迷戸萬門千永巷重閨倚䆗窱而𦕈然撫珍)
(樹而猗猗惟保真于温室乃西南其戶楣若蕊宫之璀璨絡珠王而大齊圖雲物而變化畫仙靈而披離又其)
(西則太液涵玉波而蕩漾春雲繞瓊島而幻奇海屋渠而隱艦廣寒擁碧而倒垂清馥芬芬而舍翠寶月溶溶)
(以獻巵錦芳臨沚而湛綠玉蝀跨石以飲湄雜芰荷以游泳渾魚鳥之忘機天子雍穆與時咸和于兹清暑遂)
(即素波飛彩鷁以輕颺垂翟葆而婆娑建羽旗以搖曳恍溯洄于銀河或齊栧女或縱櫂歌優游容與載咏哦)
(亶瀛洲之蓬島奚羡月殿之遊遨乃聖王之偕物調玉燭而淘淘又其池之北有萬歲之危峯凌霄漢而隱闕)
(烟樹靄而蒼濛又其峯之北有海子之汪洪望之若江鄕之渺渺涵之乃樓閣之重重是又世外之佳境夐塵)
(宇于㒺同者也爾其大則築四郊以分祀通天地之神明重則建九廟以追遠格祖考之精英勤則亭幽風以)
(親藉躬勸稼以叩觪儉則開繭宫以補練臨蠶館以勸嬪要則宬皇史以崇錄鑑萬世以守盈斯皆脩累朝之)
(曠典補周儀而復增破迂儒之沈惑正舛廢于再清乃躬修元默夙夜踧踖戒虎賁以清道驅徒卒以除闢乃)
(召宗伯酌儀損益乃諭太常脩樂祝册乃命御史省牲視帛以嚴䙝斁乃命郎將列屯布營以森戈戟至日乘)
(玉輦駕蒼龍冠通天以崔嵬服元衮而穆雍執蒼璧對蒼穹奏鈞天擊圓鐘終九成而協律舞八佾而翩&KR3268;儼)
(夭帝之歆降臨瓊臺而冲冲柴既燔而神格乃回鑾于紫宫慶大禮之有成謙羣僚而融融伊方澤之將事儀)
(少變而齊同既祀四郊乃崇六典當陽春之載熙覩百卉之蔓衍召農官以備未戒田夫以脩畎思無逸之攸)
(重爰命駕以乘輦值馮相之卜吉靈威首于芟剪呼攝提以先驅奔豐隆為後殿介士鳴鉦而建鉞虎旅冠鵕)
(而執戭導被繡之髯髦駙蒲梢而張幝萬騎雲擁而分布千師交戈而横㨵于是登龍輅植雲旗紆皇組佩玉)
(螭青屋列于原野朱旄揚于郊畸田畯懽騰而介馭農正進耜而三推始天田之芒芒忽禾黍以離離酌勤惰)
(而勸錫感萬姓而盱嬉咸山呼以鼔舞乃擊缶而力耔歌幽風以環駕亶追邁于皇羲觀萬民之樂業與輔臣)
(而賡歌分春醴以共飲元老霑而若酡鐻耳之傑髽首之豪舉和鞮鞻之韻而謳靺昧以陶陶相與娛于化日)
(騁蹻舞以相高于是皇輿返轡駐于西苑喜蠶事之方殷命后妃而釋琄且從事于桑室伺三眠而㒺晏天妃)
(先效而親繅諸嬪肅肅而獻繭慕姬姜之儉脩脱昭陽之婉嬿斯德化于掖庭而禮繼于丕顯爾乃粢盛親菑)
(祭服親織誠已洽于神明胡饗祀而莫即神人協和軌度罔忒舉于九重刑于萬國一時聿新千載作則既月)
(乃吉辟雍實臨釋菜先師黌宫實升徹聖像以破謬崇正學以還淳進司咸以論道何會裂而統真環經生以)
(拱聽信帝王之學與韋布而罔倫既乃静修天室時幸文華開經筵以進講列學士而搜遐探真腴于簡逸測)
(淵海于津涯延輔臣以誥問若憲老而罔加爾其九重拱乎堯舜八座列于臯䕫禮行而民革樂備而物怡仁)
(風拂而遐荒溢化日長而幽谷曦天子方崇文嘿不事武竒誠以憲祖歡以偕時與民雎雎與物熙熙遊田射)
(獵之好不騁吞刀吐火之技㒺施沙棠木蘭之舟弗制魚龍角觝之戲奚馳于是黃河清甘露凝白兔皎皎白)
(雀來庭白鹿呦呦百祿是絣德協兩儀瑞應十禎聖王罔以為寳而加志于持盈春秋代而彌隆遐邇渥而益)
(蒸既齎賜乎農扈乃勞賞于車從薄五申平三令麾騎士而進弓聊樹表而小畋授鉦鼔而控驄示以陣形節)
(以軍容牙旗分布于烏雲勢分鵝鶴而乘風蒲且滿彀而不發樓煩挾矢而窺狨上將披騣而仰視倏鳴鏑而)
(墮雙鴻遂命解罘弛罟撤隊回騎效三驅以成禮不剪羽以窮竒慕太乙之三面懷萬物以化齊且歸來乎履)
(吉迓滋至之天庥為無為而德湛與黃軒以優□是故仁無不懷德無不柔文教與伭風而並翔至化與大造)
(而嘿遊太階平于八表玉宇涵乎九州亶登三而咸五孰云遐遠而莫可以匹儔况九廟郊陵之建匪若阿房)
(之事遊觀謁陵恭祝之巡匪若上林之縱射獵蓋王者之典咸備惟聖人異世而合轍將使煥乎其有章而陋)
(百代于罔軼彼蟋蟀之云何抑齷齪于儉嗇由是觀之則地勝者居皇聖國實者多賢良兼東西與中都而並)
(較猶未若兹土之無量然則宜奕世之神胤咸作京而坐朝堂者也兩京賦)
(補盛時泰北京賦建巍巍燕都冀州之紘分在尾箕析木之精入燕朝以土肇丕迹于伭軸皇默運以持衡)
(垕潛祈而兆域紫微韜約以含輝太乙翕霅而拱率故望氣者踧踖輸悃命卜者屏營掩祝蓋嘗覽夫形勝總)
(環瀛之要害抗萬垤而建瓴在高辛之逖世已昉號乎幽陵及下迨于軒轅戰蚩尤而底平虞夏商湯易稱朔)
(方武封堯後以冀為疆召公起燕藩屏用昌自秦漢而郡縣歷晉唐之雲擾實恭待乎宏造邈惟南征鞠旅而)
(踐既正厥稱邦畿允奠定理條疆分途異縣配南都肇北京納儒臣之懇諸設行部之新名易順天之崇號應)
(大興之符稱于是丕蹟閎開前後角掎樹疆表袤聯環並峙左右起伏矗幄連起建學校新宫囿文武錯列輞)
(分輻輳規肖矩倣視南益詳街衢巷衕宫宇橋梁闤闠市㕓翼接鱗翔塜廟庭宇古今萃藏將以獻歲躬受方)
(賀肆赦蠲罪蘇奸釋過忻兩都之並錯措天下于一家商邑翼而靡頌周京顯而匪誇沛遐惠于西埏遂都民)
(之樂康給農器于遠路用樹植乎農桑載男耕而女織混樂土之相望忻漕運之廣濟儲邊嶠之積糧貴竹貢)
(而置輔交趾悚其内降伊絃歌而管誦抑濟濟以蹌蹌遂因官而論次偉羣績之恢張海宇顛其再輯黎庶被)
(以重光覃疏流于外國咸矯首以來王大巖山呼騶虞麒麟野蠶作繭元兔來馴嘉禾屢穗海宇和平黎庶鞠)
(育忻然如春于是卻封禪之請謝金火之丹毁方秘之譎賜兔書之緘集儒臣纂經史詮六經之要道覈千古)
(之精理罷滄溟之轉運藩郊圻之牧圉因時屢登大敞鰲山宴輔弼以既醉沛酺澤之宏寬製新曲以示藻又)
(大惠乎鏹函及乎午日乃游東苑觀毬作埸視射成讌車騎集鞬櫜韜萬柳偃旌旗高賦聲詩以紀懽永昭示)
(于袠縹念烽火之未靖久為患乎邊城時跳梁而躑躅敢窺覬以横行憫生民之被禍將大肆乎遠征嚴威迅)
(發萬輿遄啓大漠荒陲開營叠壘迅刺擊之猛利乃奏凱歌擁衆以旋塵凝警謚威聲四埏北斗南瞻清泉神)
(應繼統承緒端拱垂裳致海宇之寧謐降渥惠于四方自乾清御皇極建九斿臨萬國鷄人未唱擊鼓定時銅)
(符初闢魚鑰扃匙宿衛紛其未散羽衣聳以來齊南象導路代馬引逵豹尾在後森列徘徊玉節止肅寳纛示)
(威黃旄絳旛旋繞相隨班劍儼其冰雪儀刀凜其錝錚羽葆團以婉轉金鉞耀以菁葱團扇紛其掩映曲繖屈)
(以從容龍戟列而如迅熊旗繞而縱横大駕將陟武備后列丹陛之駕馬步之輦王輅大輅于于焉簇簇焉雲)
(䒱而霧繞者不可仰覿于是司隸稱警鳴以條狼凜内外之井然人特冰而沃湯鴻臚傳唱萬方畢集宗伯捧)
(函嵩呼海溢覺天地之高厚忻日月之朗光見蟬貂之濟簇擁環佩之鏗鏘既伏拜而舞蹈又頡頏而翺翔聳蹁)
(跚而怵惕見萬疊之翕張垣墉峻峙匝匼凌兢翬翔窮赫奕㠏崚嶒聳金被錦圖丹見青色㷓煜而成紫又霅)
(灼以為黃或熛爌以為赤抑㷮&KR3526;以成光肆罘罳之四繞羌赩晶之煒煌階盤施而自轉橋矗抗以回杭廟婉)
(逶而散陟戶鴻洞以崇祥石瑩明而若琢甃平直其似霜堊烜爀其勝霰粉晳白其若瑒棟嶐聳其上仰梁嵯)
(峨其横當紛海藻以為餙盤龍珠以吐光豈倕般之人巧殆雷電之天工屯紫螭于刻桷盤赤螣于雕楹虹揚)
(眉以指棟鵬矯翼而飛甍綺葩吐乎䆳井渥彩爛于疎櫺絳霞影于網戶金雀棲乎觚稜儼軼翺而下啄疑軒)
(揭而將騰爾其華蓋承宇亘中直連謹身後接䆳密靘演午門端門承天大門層列疊拱□□峥嶸順掖之啟)
(左右峻嶒東西華角並帶同横立瓊樓于兩傍分文武而各馳錯朱彩以掩映築峻牆以為基列御道以中敞)
(紛左右以為墀列直廬于其外見栟櫚之對起躡玉橋之長虹湛瓊楹于金水接萬拱之突兀騰重簷而複宇)
(東有文華扈以文淵西有武英嶻&KR1110;騰騫太廟齊宫對聯社稷廟街社街繩平砥直隆宗景運月華日精椒房)
(椒風六宫安貞賁庸蒿柱黼帳藻扃疊複道于雲表比鱗瓦而建璁訝晨輝之閃霅映旭日以上昇于是祝萬)
(夀祈帝福永羣方澤四國錫岡陵同覆育紛拜舞躬踖肅繪振羽衣扉鞻□□踉蹌䫜翹同忻大造□虎豹之)
(欄檻見駝犀之罥脚驚麋鹿之餐萃駭麂兔之狂躍仰睞眄而俯興望翠華之拱翼雜煇煌以奔趨隨玎□而)
(緩曳悚玉笋之嵯峨仰石獅之凜慄陟銅山以踆□渺金河之滔疾天子方且肅朝覲之儀明賞罰之典大黜)
(陟之公重祖宗之憲嚴邊防置京儲督漕運謹市虞罷遊讌御講筵日淵嘿之燕居豈輕輪之暫旋凡諸可遊)
(矚以備一時之旋駐者莫不扃金鑰以鐍封合魚符而不啟恣草木之叢茂任禽鳥之沐徙□崹凹凸贔屭齦)
(齶樛葛蔚薈苔封蔓絡複磴洞巖豁開磊落達道委而暫閑駟馬停而不駕玉蝀峙以拱護金鰲崒以孤騫堆)
(雲凝而不流積翠高以生寒瓊華窅其閴寂承光靘以回環廣寒虛其輪囷飛鯨戢以羽翰雖玉泉之縈抱亦)
(流水之空潺蒲葦蒹葭菱藕雕胡鱗遊介泳任其自如于是散步環蘌觀于列署則隨長安之左右列文武之)
(職廬表裡森其對峙咸拱繞而扶疎擁前後而聳列環玉河之通渠見左右之並置亦遠近之聯裾仰以法乎)
(周典俯以效乎商模列六御于左省建五軍于右隅院以玉堂為署寺以奉常為胥醫藥星歷太僕鴻臚縣隨)
(府而遠控衛與學而各殊内鈐各衛外總諸營繞貔貅之精銳簡戈鋋之旟旌置給舍于廊廡帶太學于隍閎)
(闢九門之通衢週里回之四十峙萬雉于千層莽縱横而曲直前列其奇後峙以偶左右並聯各互為耦鎮以)
(重樓壓以飛甍疊甃壘以曲檻互欄楯以相通趿蹬宛轉睥睨蔽空廬舍巡演濠潢深崇閘洞備其卒急魚鑰)
(司以晨曈抱關察其馳&KR2031;衚衕貫其四衝乃有九衢往涉輿馬肆雄沙堤平以曲折昏曉湧其成藂市肆星羅)
(恣入耽玩橋梁濟顛萬邦酬劵冰蠶作繭雪鼠成絲火浣為布蛟龍織鬚番絨蜀錦□連越絺海陸俱腆草蓏)
(咸奇伎藝精工戎裘各宜洒汗則帷幕生飈摩肩則海濤成塹呵氣則鬚柱消冰轉日則睨光迅電誠舖集之)
(盛區乃閭閻之美翫廓廓新築用衛閬閌乃環旋以拱護益永北乎神京立七門以便出增崔巍以峋峵路□)
(蹩以敝遂勢陡峻以崚嶒設壘礰以作衛儼電擊而雷轟前恢日衍後奠彌阮豈漫作之是翫實貽世以康寧)
(蓋嘗總而論之邇畿甸遠京輔内都邑外荒服雖古昔之攸同惟兹地之獨武近則倚昌平以為脊敞范陽以)
(為胸聮山海以為帶擁上谷以為屏唯玉河之澄澈貫周迴以為經若諸水之蓄洩視高下以流洑百泉湧派)
(而穴漩孔洞伭垂于深谷遠則據岳鎮之中軸勻東西之勢雄西以華山為虎東以泰岱為龍南岳南鎮益遠)
(益隆五嶺作案于嶺表江河襟帶而朝宗展明堂于奥海拱朝拜于羣峯以此而較往昔疇堪與之比崇自洪)
(濛之初闢奠河山以為界天勢崇于北極地维虚于南蓋引日星以上騰導江河而下派法天明以居高控地)
(維而作帶故南北之相望誠控馭之雄㮣昔姬周之豐高每侈詠于詩書豐距鎬而一水又河有于雄圖况嬴)
(秦與劉漢奚敢論乎訏謨若嗣此之鼎建咸分集于一隅雖迭興于前世誠遠讓乎雄紆故散如布棋聚如運)
(掌分列省以成疆合連襟而成襁如堂視地類脛走項誠高厚之拮据乃金湯之修欀方輿如此是以足尚若)
(夫土風則稟樸茂之淳資賦勁勇之正性豪傑挺生勲庸克靖朗烈悲歌沈鷙鎮靜文雅寬舒俶宕平定至于)
(民俗尤為繁富財貨充溢四方罕覩以貛獺為輕肥躭韜槖為雄武出則輜帷高搴遊則金翠如堵人幕面而)
(障塵士垂綃而避土或睚眦以報仇抑椎埋而作旅通名姓于禁中任榮枯于吹詡惟僭侈之是營豈禮法之)
(可阻司察避其昏酣乘驄難其羣伍晨鬭雞于廣陌暮躍馬于深聚蹴踘則千里為羣鳴鏑則飛走成府詎貴)
(璫于要津亦近戚與雄族任俠者履不容旋鼓篋者車不停軸忻冠蓋之繽紜總邸舍之填簇節序則時當寅)
(令賀正為始彩燕為簪春盤成俎祠太乙禁火炬春序將遄墓祭成侣逢午散騎置巧陳瓜□望郊坰乞巧天)
(娃因陽九而登高為冬朔而設炭忻長至之届臨喜陽生于一線迎臘祀竈驅儺設宴看冰池于署官欲番育)
(乎鵝鴈雖舊俗之可傳亦真□之難辨棄衣糜以送窮燎草竹以成薦本度朔以畫桃因除虛而設奠若日忌)
(與月惡亦隨方而異宜總四時之全氣合四方之所奇風霾則塵沙瞇睫霖雨則阡陌成泥雪落則皸瘃裂掌)
(水結則柱矗如旗以臺榭為登陟用苑圃為陂池因衚衕為環繞庸沙渚為藩籬雜坊市而共處隨冠笄而相)
(嬉五陵讓其豪俠四姓失其光儀地土山藪厥類實繁櫌畜甲于四方菓蓏疏其援植虎刺班于榅桲蘋婆甘)
(于來禽朱櫻素柰香水黑芩桃李梅杏安榴丹椹黃芽赤根石菌天花蕪菁莙&KR2283;蕓苔茄瓜薑芥蘆菔水蘇韭)
(芽欺江南之蓴菜邁南國之鮭鰕列于一市山貛海獺原貂隰楚姑略不言用戒登俎惟有人才世所軒軼三)
(代而後七雄為烈二京三國扶剛抗節左羊而後代有其傑樂毅以寸書報燕荆卿以匕首泣血田光以刎頸)
(寔交蔡澤以片言取捷河間以被服擬儒中山以聞樂選德神佛方技殆難指陳至于古蹟惜多湮淪遺故都)
(于軒轅指孤竹之令聞悲廢宫于碣石想寧臺于荒荆雖巨公之學所亦&KR0793;莽而沈淪獨王鬱之釣臺猶稱名)
(于花村雖有深谷于誰生黍雖有甫田伊誰種玉徒紅螺之吐光空青蛇之應祝變幻無常雜沓難述故自薄)
(海内外綱條目定較如畫一整肅嚴翼天旋地靜垂萬斯年金甌罔競勝周營洛邁漢作京視唐已拓較宋寔)
(宏建帝王之全業成創守之令聲合天維之四時盡地埏之八瀛蓋萬世而永寧也二京賦)
朱昆田原按余古峯盛雲浦二賦文不足存慮博聞
者以為絓漏故節錄之
(補陳敬宗北京賦廓惟聖皇之建北京也紹高帝之鴻業啓龍潛之舊邦天地以宏規順隂陽而向方準四)
(裔以布維揭八表而提綱粲星分于箕宿映黃道之開張壯天險于居庸亘重關于太行會百川于遼海環河)
(岳于封疆拱北辰兮帝居陋鞏固于金湯均萬國兮會同而適居天下之中央也于是頒綸音建皇極布深恩)
(施廣澤捐内帑之金錢出天府之玉帛賚工倕錫匠石懽聲傳衆奔走萬國雷動雲興紛紜絡繹忻忭踴躍各)
(供厥職遂選材而度物資百神以興集魁奇挺拔千仞之名材五色五采希世之珍特輦載旁午舟運充斥紛)
(河輸而海會肆邱藴而山積爾乃太史告吉司空奉策魯班運斤公輸削木智者獻謀勇者宣力精論巧思悉)
(就經畫百堵皆作奮擊鼛鼔之弗勝庶民子來咸頌靈臺之勿亟巋壯麗于崇朝暏崔嵬于瞬息前朝後市之)
(規既肅肅而嚴嚴左廟右社之制復亭亭而翼翼布列有序不爽寸尺妙合化工莫究窺測其正殿則奉天華)
(蓋謹身之尊嚴翊以文樓武樓左闕右闕之嶒&KR1478;開千門兮萬戶帶岩廊以迴縈臺百尺以嶻&KR1110;重三階以躋)
(登屹中天以層構抗浮雲而上征激日景以納光耀丹碧于紫清觀其瓊階瑶砌赤墀彤庭青鎖金鋪綺窗珠)
(櫺鏤檻文㮰玉磶繡楹跱丹鳳于阿閣棲金爵于觚稜懸彩虹于修梁躍蒼龍于飛甍含靈曜以欲翔望北辰)
(而高興飾華榱以璧璫綴琱簷兮列星彤霞映棻楣之葩萼薰香鬱椒壁之芳馨日華麗文栱之玲瓏空彩鏤)
(罘罳之晶瑩三光臨耀五色璀璨壯麗穹窿莫罄名贊憑鴻濛以特起凌太處之汗漫岌嶪乎雲霞之表巍峩)
(乎層漢之半簉天關以益崇炳祥光而增煥目炫轉于鶤仰瞻神恍惚于流盼雖使都盧之巧捷不敢以躋扳翔)
(之扶搖不得以鼔翰此誠所謂曠千古之希逢超萬代之奇觀者也其前則九門洞開輦路如弦軒軒豁豁)
(坦坦平平望□邱兮岧嶤接靈壇兮山川昭神貺兮景彰揚瑞彩兮靈烟啟大明兮當中翼長安兮東西森拱衛)
(之嚴密列周廬之逶迤耀雪霜于戈矛揚鷹準于旌旗選鶡冠之桓桓精百萬兮熊羆維方叔兮召虎藴謀略)
(兮神奇聫金貂與玉蟬紛舄奕而光輝雜冠佩兮趨蹡明蔚百司兮威儀各攄忠兮獻納亦覃慮而論思天官之)
(衡鑑司徒之謹度支宗伯之修禮樂司馬之整六師秋官之邦刑是慎司空之百工惟時羣僚濟濟各謹攸司)
(大小率職庶績咸熙其後則有太液之池萬歲之山琪樹敷榮金芝芳妍翼鳳飛兮絶巘波龍鱗兮澄瀾聳靈)
(峯於天上流惠澤於人間其右則乾清坤寧之宫太乙紫微之所壯皇居于九重肅勾陳兮天府若夫蓬萊方)
(丈之神區閬苑瀛州之仙宇臣實昧于見聞不可得而殫數其左則為文華之殿鶴禁清宫玉葉金枝儲副是)
(崇講道育德惟孝與忠體文王之三朝謹視膳之禮容乂其左則有石渠天禄之閣金馬玉堂之署濟濟逢掖)
(峩峩章甫講說六經之言談論羣書之語斟酌禮樂之文涵泳仁義之府莫不欲笙鏞乎治道黼黻乎皇度至)
(若靈圃之所蓄亦雜沓而紛綸麒麟之振振騶虞之霦霦白象之瑩潔如雪金猊之威猛如神顯靈姿于龍馬)
(逞奇文于福鹿絢綵霞于丹鳳胚元兔于蒼玉鸚鵡之色維黃素烏之質耀霜紛珍異之炳煥咸獻瑞而呈祥)
(他若内藏寳貨之充金玉珠貝之富象犀虎豹之雄驊騮騏驥之庶國家富有萬國兹固瑣瑣不足數也其外)
(則都城列兮萬雉開十二兮通衢蔚邦畿兮千里比百萬兮民居接棟連甍溢郭填郛藹藹鬱鬱密而不疏邑)
(里錯分别隧分區四民樂業室家歡娛農務乎耕桑士究乎詩書維工及賈懋遷有無百寶之所充斥百器之)
(所崇積粲金珠兮列肆聫珠綺兮阡陌珊瑚琳琅璀粲赫奕飛畫棟兮綵甍謁王侯兮第宅填車馬于闤闠紛)
(雜沓而紛繹喧舞榭與歌樓樂鐘鼓兮昕夕載瞻辟雍學宫逶迤穆穆乎宣聖之廟肅肅乎羣賢之祠崇祀有)
(典釋奠有儀歌棫樸以作人偉髦士之攸宜贊朝廷之禮樂炳道德之光輝于是經營既終厥功告成方青陽)
(兮屇辰逢吉旦于元正于時萬象維新三光以明麗慶雲于璇霄燭祥光于大清皇上服衮衣乘鑾輅設警蹕)
(陳鹵簿翠華葳蕤颺雲飄霧潔精誠寡思慮奏雅樂諧韶濩謁郊廟告太祖香苾芬其上升靈昭昭兮來下眷)
(肸蠁兮方集綏萬福兮純嘏于是升金根旋太常御正殿開明堂朝百官臨萬方會諸侯陳玉帛旌淑慝明黜)
(陟然後布德和令行慶施惠錫高年兮上尊進賢達于庶位敦唐虞之道德厚湯武之仁義興三代之禮樂黜)
(漢唐之功利炳玉燭調元氣協重明于日月侔化工于天地使九州八荒含齒戴角之羣四方萬國懷仁負義)
(之士莫不熙熙皥皥于泰和仁夀之域仰事俯育于漸摩涵照之内此誠所謂恢鴻業于千古開太平于萬世)
(際輿圖而覆載大一統而無外也是知國家萬萬年隆盛之慶皇上萬萬年高厚之夀聖子神孫萬萬年無窮)
(之祚蓋與天地同為悠久也都澹然居士集名幽州神增桑悦北都賦聞北之為宿屬于箕地)
(堯之聖域名公之賢邱地勢累崇蹠蹠捄捄膊齊魯為柶綴趙遼作旒東阬迻迴而左達太行巍峞而右遒濎)
(濙無涯峻峭莫儔天合其所人凝其績築城伊淢作都伊匹規乾準坤以究安宅五門環環千廬㧖㧖雙華嫚)
(嫚丹闕頟頟峙以文武列于順掖東連宗廟西㠑社稷南薰仁智前經紅緯思善翼善左輔右弼奉天前迤斷)
(斷特特若圖倪之無極華蓋中蒞鏘鏘礊礊若春盎之可即謹身後擁瓌瓌赫赫若混沌之未劃悉䀛其桷悉)
(扛其盈剡柱乳楣巨纖剏墿欂櫨禁楄疎戚劉迸陽棲其正隂止其冥懸魚惃凜而下垂拒鵲媋䐷而上騰彼)
(□□之雄梁夥崇㙷而獨承羣材膺職渠渠迺成游衍之區爰營西苑泓以太液之湠湠峙以瓊華之夗夗池)
(則汪汪漫衍溔演潭沱裼以江蘺芙蓉點以芳藻綠荷含英吐華□馝薰波島則巉□磊砢岪鬱危綳大湖輸)
(精武康貢英薄平泉而不即眇艮嶽而弗登迺築崇基殿以廣寒古柏十圍矮松百盤俯雙橋之千柱仰萬歲)
(之層巒南墉之中亭館綿延迷以綺鋺複以粉眢東南其戶寒暑攸偏凉登洗髓之域和躋浴沂之天惟南有)
(囿釗釗媞媞臺呼名鷹巋崱雲齊規以槢垣衛以危梐佳實累杈灌木垂桋幻靈芝之䔄䔄茁紫脱之萋萋蚑)
(息蝡動鷙擊獷趧或并命而比翼或兩額而三蹄以至大月一封之駝黃支獨角之犀昆明吐金之鳥三佛吞)
(火之鷄天山識樂之帝江哈烈弄毬之狻猊亦安薛公之鞠養受毛邱之羈縻環以靈沼劃以崇溪水禽淵魚)
(隨方躍棲悉涵負乎恩澤動濡爛而敷祈淵鑑類函)
朱彛尊原按桑悦馬斯臧黃器先帥機皆有兩都
賦因借抄未得俟補錄
(臣)等謹案馬斯臧黃器先二賦俱無可考桑悦賦
謹遵
淵鑑類函所載增入帥機賦謹據機所撰陽秋館集並
增載于後
(增明帥機北京賦厥夫燕山之為國也分野躔乎箕尾禹績首載于冀州賦惟上常山在其左太行逶迤而)
(迴障夾右碣石遼海入河而潢漾是故蘇秦嘆其天府之國杜牧稱得此而始王爾乃壯枕三關形勝百二南)
(界青齊色絡晉魏古北居庸巉□虎視跡造陽而包元菟首九關而維地脈窺睨息心狡焉辟易其餘小關聫)
(沙磧山形緜亘峻深通岡疊嶺原野夷曠緬邈其田可井艮位東北析木天津萬物始終之所必因東則冬春)
(之交蒼龍出震北象衆星之拱辰昔者軒轅氏體元立極擒蚩尤于冀此焉定都訪道崆峒國若華胥攀龍髯)
(兮上昇墮遺而號烏黃雲赤龍實唐侯之瑞功德參乎天地殂落而天下大寒歷數千載而鶴語表異後封于)
(薊嘉其為神明之胄帝王之首召公分封于燕千八百君緜祀九百而獨久原夫燕都黍谷中原極北兩漢以)
(來或得或失晉氏渡江此地胥淪慕容拓跋後先竊據李唐混一始歸臨馭祿山包藏不軌起兵范陽擁衆十)
(萬豕突鴟張糜沸雲擾幾于亡唐豈非負隅憑阻士馬之精強歟藩鎮跋扈河北擾亂王室遂卑樊川以之而)
(興歎石晉欺孤無君割盧龍十六州以媚人尋反面違盟俘其弱子如搏豚鼠實基禍稔惡神人所憤怒趙宋)
(積衰力不能取耶律内訌究顔欺侮蒙古氏奄有四溟統紀遂絶豈非失此之故歟太祖龍興濠淮雷驅草昧)
(孕元媪之精系顓頊之裔受命穆清聰明睿智實應河圖之瑞豈五百年所可見生民以來未有二天兵起于)
(東南所向無敵席捲中土長驅直北出黎元于塗炭謐四海之羣飛貞觀于焉而顯定懸象既闇而重暉道格)
(上元功清下黷紹神明之正諸雪晉宋之詬辱九邊延袤規畫周全豈一日忘敵而偷安哉念勞民不可以重)
(困恐運餉之艱難瘡痍甫定暫駐蹕于建康而息肩匪誇衣繡而戀枌梓計不得以已也成祖龍章天表珠十)
(玉衡有命自天受册北平既靖君側之惡成變通之能神龍豈甘于豢養大鵬思奮于穹蒼風流不足以羈哲)
(后榮色豈可以炫明王習北平之風土直俯視乎建康惕五將之敗没鑒江左之覆轍北制南而一統南委馭)
(而輻裂彼偏據而短祚比傳舍與置奕匪馳騖而詘財冀暫勞而永逸肇詒燕之遠猷豈宴安之是即奉神考)
(而以志實丕承而善述信順協于鬼神謨畫堅于金石猶懼夫遠道襄原疲于饋餉之千里也于焉旦夕圖維)
(君臣一體遘會風雲俊髦并起陳瑄定策三楊成美宋禮周忱順職勤事謀匪盈廷斷無私智原隰陟降俯仰)
(睇視近山逶迤而出泉泉流相度而分水乘間疏通因勢疆理泉重惜而如金閘分布而錯綺魯郊齊區濁河)
(清濟沃野亘乎金堤綠樹蔭于芳址上接河淮下引衛潞始于涓滴繼乃布濩逹于京師河名會通吳稻雪擁)
(太倉陳紅王委以足邊儲以充匪殘元之漂溺異秦一石而費數鍾成祖知其可以動衆而興功也于焉司農)
(度費司空指畫使胡寬而經營命輸爾乃削墨其餘攻木范金伐石設色陶冶塼埴百工匠作莫不競勤赴功)
(譬雲雷興而蟄虫為之振躍天啟其心巨靈作力地産神木山出文石于焉因金元之遺趾乃文乃質倣南都)
(之規模伊淢伊匹壇廟首建層城廣屹五門洞闢次第崚嶒萬方之所輻輳朝賀之所必經爰有正陽大明嚮)
(離重光奉天漸高端門將將樓名五鳳下臨無地冠雲飛忩燕雀欲棲而恐墜羣鳥朝暮而集翔掖分左右華)
(設東西複道縈紆而靚穆萬戶赫戲以焜煌飾金碧而非泰雜黝堊以景彰殿則華蓋謹身文華武英皇極中)
(極世宗易名青龍蚴蟉于東廂白虎躨跜于西清前後覆蔭夷墮周章彈誰中于賁鼓書或憊乎仲將侈非井)
(幹儉陋斯干畫虧赫日夜接廣寒察之無際視之無端擬天近而地邈信鳳翥而龍盤宫則慈孝仁夀乾清坤)
(寧大内深秘不可殫稱莫不瓊忩繡戶寶樹瑤甍順隂陽以開闔辨方位而縱横徵窈窕于桂閫朝命婦于中)
(闈鳴環曳履共瞻淑姿統理隂教實惟母儀爾乃盛夏含凍沆瀣冰壺隆冬負暄温谷樂都喬木千章百仞蔭)
(乎周廬荷流香而感鼻鶯聲雜乎笙竽游烟泛乎蘭水冷風薄于綺疏雲漢迴于梁極虹霓帶于棼楣玉女攀)
(星于網戶仙娥納月于璇題西苑特盛爰自世宗殿名無逸亭扁豳風齊居決政務本重農我后好約于焉休)
(憩雖遠殿廷罔敢怠廢又有金鰲玉蝀御水分溝波光搖漾禁籞周流駕鸛唼喋鳬鷖沈浮芳塘含春曲治澄)
(秋絲楊被浦香荰盈洲順時張弛以遨以遊乘龍舟而上下疏飽滿以夷猶又有南北海子惟水泱泱蕃畜鳥)
(獸洽洽泳翔淵澄不濁品物遂昌義取三驅樂無太康非上林之侈奪豈羽獵之淫荒極北之地四時代序春)
(深則燥土多暘風融氣出雉雊鶯遷花穠草密夏至則北陸臨胸火德靡忒伏隂莫干雷雨滿溢秋則大火初)
(流殘暑遂去霜露以時凄清順度冬則沙漠織寒長風負雪層冰峩峩膠勁膚裂雖時過于虧盈然未若東南)
(之偏戾夏霜而冬雷春凋而秋榮也唯燠少而寒多故土密而氣厚其人無不杼首箕口高冠長袖驍健武勇)
(沈毅質直背如負鐘豐偉頎碩東望永平孤竹風清抗希代之奇節擅百世之令名引壁睨柱之壯寒風易水)
(之歌望諸悲乎昌國思趙泣乎廉頗崔盧則濟美文獻酈元則櫽括山河聖水連濕餘而阻關仙臺望隱淪而)
(嵯峩出郭門而登眺直憑陵乎宇宙望宫闕乎雲淪見山川兮錯繡滄海之秋色泱漭陵壑之風氣深茂于是)
(乎物力堅好都鄙淡冶烟樹連雲黍麥被野棗栗稱乎蘇秦筋角著于爾雅滮池浸香稻而薦御泉源出西山)
(而注瀉冀之北土素産良馬甡甡紜紜轠轠轔轔羣飲源槁迴食野赭編戶成羣方春游牝百里之間輪蹄絡)
(繹䭾鈴之聲晝夜殷軫引重致遠摧鋒陷陣雖駑駿之不同然取之而莫盡也至若九劇三條五都之市貨物)
(隧分珍玩鱗萃冨如武庫爛若文肆紅塵合沓紛穠繁麗于是五侯貴胄游俠公子子都姣好□瑕風美黃金)
(作埒歌舞不已鬭舞不已鬭雞走馬華佩靃靡至乃花朝陌䁔月夕波長燕姬趙女靚飾明粧經輦道而媻珊)
(踏河橋而婀□托親寧其恣盻駕驅疾以騰蛾爾乃大小九卿倣乎周制門施行馬廨聫闕雉有要有繁有統)
(有隸銅渾測曜靈臺占氣銓敘人才籌儲國計禮樂刑工展采錯事府部詰兵魚書羽衛臺省論思出入禁近)
(職司封駁官稱雄俊時惟仲春歲當會計羣百群之廉考集四海之計吏共高柱玉之名咸慶風雲之會乃有)
(翰林清選秘籍探求石渠紀述天祿校讐珥彤書笏盈縑積籕辟雝太學育士成均尊禮先師統一聖真内閣)
(尊崇實惟補哀既備顧問亦師政本咫尺天顔朝夕梐楯腹心帷幄統乎鄉尹乃若扶桑曉色金闕曙鐘仙掌)
(承露閣闔生風清道若聞于天上雞人似唱于雲中星拱微垣鷺振周雝序列千班快覩宸容載御文華陳說)
(經史堂陛泰交公卿列侍廣詢民瘼講求治理景移迴輦朝下鳴騶朱輪文茵繹絡道周蕭欣朱公兮結綬田)
(怨竇而傾席大澤并育乎龍蛇深山兼藏乎玉石小大異分清濁殊質巧拙邪正之不同博雅孤陋之非一蓋)
(自昔而已然又何怪乎今日也若夫萬夀誕辰元會殷禮或有嘉淑或逢慶喜天子乃御正殿負黼扆冠通天)
(佩玉璽廣樂翹襟升歌耳正位南面垂拱北辰受萬國之圖籍膺四海之貢珍日月衮旒星辰簪笏水蒼佩珩)
(山龍黼黻遠邇爻閭左右雙闕其餘髽首貫胸穴處鼻飲非冠帶之倫者莫不棧山航海膜拜匍㐲蹶角稽首)
(而來賓南綏哀牢北極空峒東至太平西至太蒙是以珍禽異獸奇物善馬自周王會之所載顔師古之所圖)
(無不充牣于府廐結轍于象胥也若乃一陽初復天子有事于圜丘于是乃宿齋戒竭精誠崇質樸貴内心躬)
(九獻奏八音孤竹之管雲和之琴通爟火燎芳薪紫烟游冠青雲配太祖邁思文神之出眷宗子歆豆登錫繁)
(祉又如祖陵鬱鬱王氣所鍾春雨秋露享祀必躬于是發鯨魚鰹喤鏞乘雲䍐駕虬龍奉聖母偕六宫陳鹵薄)
(盛國容侍從如雲旌紛如虹符彩耀輝洪洞朗天神魚舞河榮光泛川陟降松楸楸然怵惕肅然悽愴獨太祖)
(神靈之遠棲望橋山而緬然興想又如校車徒以講武躬萬乘而大閱司馬戒期軍容具設輶車霆擊炮火虹)
(起奔電驅遺風駛繁弱之弓忘歸之矢既分營而列陣亦簡力而程能蓋所以張皇六師而撫安萬靈者也肇)
(考卜而至今何篤慶而寖昌紫氣浮乎陵寢祥光燭于庭皇乘利見而定天保歛疇福而祝華封獲豈同于寶)
(雞夢多恊乎惟熊天瑞降而地符升景星耀而甘露零十聖濟治代光紹明嗟乎地靈人傑氣化有常是以頸)
(處險而癭齒居晉而黃龍龜必靈于河洛鸞鳳必鳴于高岡原幽燕之地高光爽嵦實為沃壤神京故能奔走)
(六合居重制輕君身以強固主德以清明其視江左風流之地浮薄柔軟若瑶楫玉弧不可以涉險而及遠也)
(大哉乎皇都允矣黃唐之居四方之極願主上思祖宗創業之艱難益增修令德以固皇圖于萬億陽秋舘)
(集揚雄幽州牧箴原)(蕩蕩平川惟冀之别北阨幽都戎)
(夏交偪伊昔唐虞實為平陸周末薦臻廹于獯鬻晉溺其陪周使不徂六國擅權燕趙本都東限濊貊羨及東)
(胡強秦北排蒙公域壃大漢初定介狄之荒元戎屢征如風之騰義兵涉漠偃我邊萌既定且康復古虞唐盛)
(不可不圖衰不可或忘隄潰蟻穴器漏鍼芒牧臣司幽敢告侍旁藝文𩔖聚)
(原鄧林皇都大一統頌定天作神京山河鞏固聖皇宅之永隆寶祚大明啟運鼎金陵皇上繼統再營北京)
(維彼金陵俯臨淮甸龍飛渡江洪基肇建維此北京冀或堯封龍潛舊邸王氣所鍾昔在太祖心存北顧允惟)
(聖王是簡是副聖皇文武謨烈祗承聿追來孝聿觀厥成歲在丁酉星中營室正于四方元龜告吉工師效力)
(山川獻材四方和會庶民子來爰法天經爰因地義斷自宸衷率由舊制迺營三殿三殿堂堂乃立九門九門)
(將將乃築圜丘乃除方澤父天母地于焉昭格乃嚴廟社乃定市朝規模位置秩焉有條龍樓中屼鳳闕前峙)
(禁城萬雉邦畿千里乃廊阿閣玉戶金鋪赫然壯觀偉矣宏模府第星羅廬井櫛比萬象一新兩京駢麗歲在)
(辛丑告厥成功元日甲子帝御九重虎衛嚴宵雞人報曉雨露頒恩絲綸下詔萬國執玉八蠻貢琛天下一統)
(臣民同心洪惟聖皇與天合德營此北京象彼北極維北有極環拱衆星維北有京包舉八瀛洪惟聖皇德備)
(文武郡縣南交衣冠朔土洪惟聖皇治備聖神六合為家一視同仁拜手稽首聖皇萬夀與天同長與地同久)
(拜手稽首聖皇萬年博厚配地高明配天日月貞明山河帶礪聖子神孫本支百世簡編有紀金石宜鐫臣作)
(頌章永世其傳原郝經入燕行)(退菴集盡燕南草一桁青山翠如掃南風綠)
(驪珠畫擘滄海門王氣夜寒居庸道魚龍萬里入都會澒洞合沓何擾擾黃金臺邊布衣客拊髀激歎肝膽裂)
(塵埃滿面人不識骯髒偃蹇虹霓結九原喚起燕太子一樽快與澆明月英雄豈以成敗論千古志士推奇節)
(荆卿雖云事不就氣壓咸陽與俱滅何如石晉割燕雲呼人作父為人臣偷生一時快一已遂使王氣南北分)
(天王幾度作降虜禍亂衮衮開其源誰能倒挽析津水與洗當時晉人恥崑崙直上尋田疇漠漠丹霄跨箕尾)
(原陵川集都詩宋本燕)(抛郤漁竿滄海邊拂衣來看九重天)
(畫闌幾曲橋如月綠樹千門雨似烟南國佳人王幼玉中朝才子杜樊川紫雲樓上如澠酒孤負春風二十年)
(脫繡錯繁華徧九衢上林初賦漢西都朱門細婢金條紫禁材官玉鹿盧萬里星辰開上界四朝冠蓋冀皇)
(圖東隣白面生紈綺笑殺揚雄卧一區水盧溝曉月墮蒼烟十二門開日色鮮海上神山無弱人間平地有)
(釣天寶幢珠珞瞿曇寺豪竹哀絲玳瑁筵春雨如膏三萬里盡將嵩呼祝堯年形勢全燕擁地靈梯杭萬國)
(走王城狗屠已仕明天子牛相寧知别太平元武勾陳騰王氣白麟赤雁入新聲近來朝報多如雨不見河南)
(召賈生詩至治集千門氣鬱䓤漢家城闕畫圖中九關原宋褧萬戶)
(上徹星辰界三市横陳錦繡叢玉盌金杯丞相府珠幢寶刹梵王宫遠人縱睹爭修貢不用雕戈塞徼通豪)
(傑紛紛白玉京汗顔血指戰功名九重見帝多因鬼萬里封侯不用兵肥馬塵深心獨苦鮒魚波涸事難平西)
(山小隱烟羅暗依舊春犁趁雨耕宴風物鮮妍飾禁城豪家戚里競留情花圍錦幄清明香擁珠樓乞巧棚)
(叱撥馬搖金轡具帡幪車颺繡簾旌他年定擬持鉛槧細數繁華紀太平流珠聲調錦琵琶韋曲池臺似館)
(娃羅袖舞低楊柳月玉笙吹綻牡丹花龍頭瀉酒紅雲灧象口吹香綠霧斜却笑西隣蠧書客牙籖湘帙費年)
(華劉燕石集燕城懷舊詩原崧早春)(金水河枯禁苑荒東風吹)
(雨入宫牆樹頭槐子乾未落沙際草芽青已黃北口晩隂猶有雪薊門春早漸無霜城樓隱映山如戟笳鼓蕭)
(蕭送夕陽贔宫樓粉暗女垣欹禁苑塵飛輦路移花外斷橋支屭花間壊壁綴罘罳酒坊當戶懸荷葉兵壘)
(緣渠插柳枝不見當年歌舞地空餘松柏鎻荒祠出海内蒼生困亂離宫中舞女鬭腰肢金渠水暖龍船彩)
(檻花香翠輦移松樹盤空皆偃蓋柳枝拂地更垂絲迷樓不獨江都恨鳥竄龍沙更可悲槎翁集)
(原王廷相帝京詩慎帝京南面俯中原王氣千秋湧薊門渤澥東波連肅太行西脊引崑崙九皇天運坤維)
(奠萬國星羅北極尊堯舜昇平見今日按圖形勝不須論家藏集)
(原吳國倫燕京篇北擬賦燕京勝三都未足誇霸圖雄雁塞古戍扼龍沙谷回陽令西山擁帝家天平恒嶽)
(迴地險薊門賖秦楚慚雞口侯王属犬牙重城開御氣雙闕倚明霞芳樹華陽館高臺易水涯談天曾碣石望)
(海即瑯琊帶甲環三輔梯航走八遐風雲森劒佩雨露足桑麻紫陌新豐酒紅樓宛洛花輕塵飛白練旭日麗)
(青緺雪色并兒劍星杓漢使槎羽林矜節侠戚里競紛奢接軫趨長樂揚鞭過狹斜悲歌聞擊筑斥堠警鳴笳)
(七校傳清蹕諸陵望翠華豎儒何寂寞抱影獨長嗟甔甀洞稿)
(原陶望齡帝京篇天地軸幽燕壯星辰北極尊向明開帝服面勢敞天門門帝服何雄麗到處烟花夾朱第)
(崔嵬古臺黃金築迢遞離宫白玉砌儲胥百萬護嚴更十二交衢繞鳳城見啟北門封將校新開左掖召儒生)
(連艘千里吳陵粟擐甲三營突騎兵旗亭分隊起輦路入雲平搹車隱隱闐街轉流汗窮冬氣猶喘說劍相邀)
(過慶卿談天何處逢鄒衍走馬東門繡陌新角弓珠彈鬭芳春曾持紫綺裁行帳共屑栴檀作遠塵七貴豪奢)
(何不有材官導前蹶張後蘭錡分將御仗陳椒房自合君恩厚董家小兒元賣珠霍氏大奴公使酒榮華銷落須)
(臾事盛滿尋常多怨忌但見交遊去翟公空傳丞相過車騎由來破甑難重炊由來素髮難復緇千金處囊意)
(氣盛一朝脱手為人欺君看世事共如此獨傍悲歌高漸離歇庵集)
(原徐熥帝京篇峩文皇定鼎都燕冀三輔黃圖誇壯麗九重宫闕何磋百二山河咸拱衛五鳳高樓逼太清)
(六龍御宇泰階平曈曨曉日升金闕縹緲紅雲擁玉京玉京金闕倚天開隠隠鑾輿複道來雲迷翠幰依龍衮)
(露滴金莖泛羽杯平明長樂鐘聲響九天日月開仙仗豸史臺中曉聽鳥虎賁階下朝鞭象月照彤墀環珮齊)
(風生青瑣旌旗颺高臺突兀比章華上苑紆迴同博望我家京洛何煌煌山河錦繡軼隋唐反舌文身俱稽顙)
(雕題黑齒盡梯航三載公車計偕吏嚴樂鄒枚乘傳至黃紙承恩金馬門綠衣賜宴慈恩寺勅賜當街上五花)
(金鞭絡繹更堪誇市中春色濃如錦身上宫袍爛似霞粧臺舞榭層雲裏粉白蛾黃兼皓齒怙寵翻令女伴憎)
(承歡却得天顔喜更有中涓美少年朱顔白晳珥貂蟬當筵解唱霓裳曲出直常揮碧玉鞭一代豪華稱戚里)
(回天轉日誰能比薄暮酣歌閶闔門平明取醉新豐市繁華三五上元燈蜀錦吳綾結作樹任從玉漏催銀燭)
(不顧銀河轉王繩馬上佳人金絡索筵前公子玉壺冰姣懸得華燈燈七寶搆成綺閣閣千層中宵露冷羅衣濕)
(童兩兩當筵立夜永寧愁鳳腦殘寵移豈顧龍陽泣侯家繡柱玉盤龍朝朝鼎食奏歌鐘翠翹金鳳三十隊畫)
(閣雕闌十二重繡枕春宵開菡萏羅幃夜月絢芙蓉五侯七貴豪華客油壁香車遏柳陌花前調笑片時春百)
(萬黃金輕一擲春風日日恣遨遊北里南鄰樂未休玉顔到處堪迴轍珠箔誰家不上鈎青錢多買醉紅袖暗)
(藏□投來青玉案費盡錦纏頭蹁躚紅袖人如玉豔舞嬌歌歡不足琥珀深杯醉玉樓珊瑚寳樹羅金谷灼灼)
(桃花兩頰紅娟娟柳葉雙眉綠愁縈弱水遠重重夢繞巫山高六六王孫公子好遊閒往來射獵向西山驅將)
(鷹犬垂鞭去射得狌狸帶箭還九衢三市相迤邐車塵白日連天起六郡良家盡錦衣四方賈客多紈綺錦衣)
(紈綺競豪奢結俠追歡意氣賖論交半是蕭朱輩托命多于趙李家華堂宴會春風繞一派絃歌聲嫋嫋香氣)
(頻聞寳鴨熏漏聲忘却銅龍曉春來春去自年年聽盡笙歌與管絃但知芳草春風滿誰識鶯花歲序遷自古)
(奢華豈能久轉眼紅顔成白首往日堂前罷異花于今門外生衰柳世事悠悠未可知桑田滄海須臾期金張)
(許史今何處富貴驕奢空爾為地幔亭集君陳雙闕西增李攀龍燕京篇燕京豪俠杯酒為)
(山下諸陵北海濱薊門行雨雪黍谷變陽春騶衍初臨碣荆軻故入秦黃金来駿馬白璧售佳人定鼎從先代)
(千年正紫宸詩滄溟集在桑乾年年薊水寒殷勤驛西補李益幽州征戍)
(路此去向長安懷萬首唐人絶句上草離離郭隗臺前補李源道燕中古詩燕王墓)
(對落暉戰圖山川秋氣壯中原豪傑曉星稀乾坤納納無人識南北年年有雁飛說與盧溝橋畔柳安排青眼)
(送人歸詩元詩體要星野軒轅肇帝墟燕山蟠王氣瀛補孟思箕尾分)
(海帶宸居西北饒兵馬東南富國儲太平兹樂土非夢亦華胥龍川集)
(補陳泰朔方歌浪朔方大野何寥哉悲風慘憺從天來初如巨壑吼隂忽似晴空打怒雷嚴風吹霜石為裂)
(淅瀝飛沙砭人骨萬里書生二十餘匹馬來為朔方客朔方之人膽如斗不鬭才華鬭身手無復悲歌慷慨聲)
(猶能使氣屠雞狗憑高仰視太行山山氣空濛紫氣間東西日月自吞吐今古烟雲相往還太行勢盡西山起)
(鳳舞龍蟠聳神偉昨夜燕山雪作團散落飛花漢宫裏朔方猛士氣凌雲白首防邊未策勲馬上相逄淚如瀉)
(嗟我何為朔方野太所安遺稿薊門控東海山川何雄補程旦幽燕行行亘西天)
(深烈士多慷慨千里重然諾九死志無悔憶昔荆軻子英風赫如在醉挽高漸離悲歌燕市間旁觀若無人乃)
(復涕汍瀾太子跽避席頃刻不遑安朝送易水歌夕入函谷關秦王殿上走羣臣仗下諠把袖志莫遂負劍已)
(喪元立名輕其身報德安足言至今少年者甲騎獵平原結客滹沱隂剽吏長安道殺人若刈麻攫金如糞草)
(鼓鐘宴達旦終歲常醉飽自視七尺軀焉能牖下老新都秀運集)
欽定日下舊聞考卷七
欽定日下舊聞考卷七舉正
代馬引逵豹尾在後原書代訛作誕逵訛作□尾訛
作馬今據賦彙改(盛時泰北京賦)
蒙公域壃原書公字係闕文今據揚雄集增
欽定日下舊聞考卷七舉正
