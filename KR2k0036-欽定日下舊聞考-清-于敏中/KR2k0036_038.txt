欽定日下舊聞考卷三十八
京城總紀(二)
增金海陵徒都大興宣宗奔汴元世祖改為燕京路今
舊南城是也至元四年始定鼎於中都之北三里築城
圍六十里九年改為大都(洪武北平圖經志書)
原京城方六十里里二百四十步分十一門(輟耕錄)(原在)
(宮□門今移改)
原城之正南曰麗正左曰文明右曰順承正東曰崇仁
東之南曰齊化東之北曰光熙正西曰和義西之南曰
平則西之北曰肅清北之西曰健德北之東曰安貞(禁扁)
(以上二條原在宮室門今移改)
增九年二月改號大都遷居民以實之建鐘鼓樓于城
中(元一統志)
增世祖築城已周乃于文明門外向東五里立葦場收
葦以蓑城每歲收百萬以葦排編自下砌上恐致摧塌
累朝因之至文宗有警用諫者言因廢此葦止供内厨
之需每歲役市民修補至元間朱張進言自備已資以
磚石包裹内外城墻因時宰言乃廢至今西城角上亦
略用磗而已至元十八年奉旨挑掘城濠添包城門一
重(析津志)
(臣)等謹按據析津志所言則元時都城乃用土築
蓋至明初改築時始加以磗甓也
增崇天門正南出周橋靈星三門外分三道中千步廊
街出麗正門門有三正中惟車駕行幸郊壇則開西一
門亦不開止東一門以通車馬往來(析津志)
(臣)等謹按元時都城本廣六十里明初徐達營建
北平乃減其東西迤北之半故今德勝門外土城
關一帶高阜聯屬皆元代北城故址也至城南一
面史傳不言有所更改然考元一統志析津志皆
謂至元城京師有司定基正直慶夀寺海雲可菴
二師塔勅命遠三十步許環而築之慶夀寺今為
雙塔寺二塔屹然尚存在西長安街之北距宣武
門幾及二里由是核之則今都城南面亦與元時
舊基不甚相合蓋明初既縮其北面故又稍廓其
南面耳
(補至元三年城大都張弘略佐其父柔為築宫城總管十三年城成賜内帑金釦玳瑁巵元史本傳原在)
(世紀門今移改時問於劉太保秉忠定大内方向秉忠增世皇建都之)
(以麗正門外第三橋南一樹為向以對上制可遂封為獨樹將軍賜以金牌每元會聖節及三宵三夕於樹身)
(懸掛諸色花燈於上高低照耀遠望若火龍風析津志補張憲二月八日游皇城回觀走馬歌春壓城紫)
(燕飛繡鞍寶勒生光輝軟草青青平似鏡花雨滿巾風滿衣潜蛟雙綰玉抱肚朱鬛分光散紅霧金龍五爪蟠)
(綵袍滿背真珠撒秋露生猿俊健雙臂長左脚撥鐙右蹴韁銅鐃四扇繞十指玉聲珠碎金琅璫黃蛇下飲電)
(掣地錦鷹打兔起復墜袖雲突兀鞍面空銀甕駝囊兩邊縋西宫綵樓高插天鳳凰繚繞排神仙玉皇拍欄誤)
(一笑不覺四蹄如迸煙神駒長鳴背凝血郎君轉面醉眼纈天恩剪下五色雲打鼓歸來汗如雪玉筍生遺)
(稿黎崱皇慶初元入都城作補)(天象分明散曉霞故令)
(騎馬入京華雲開閶闔三千丈霧暗樓臺百萬家寒盡宫花初著蘂春深官柳已蔵鴉太平景物今如此始信)
(皇圖福未涯宮安南志略改以上二條原在室門今移)
原元張中丞養浩歸田類藁有登憫忠詩自注云北三
十里為大内虞文靖集作楊襄敏碑云至元十(闕)年始
大城京師于大興故城之北中為天子之宫廟社朝市
各以其位而貴戚功臣悉受分地以為第宅然則元之
大内在今地壇之右矣當時檇李顧淵白獻燕都賦寧
海李洧孫有大都賦惜皆佚不傳也(人海記)(原在世紀門今移改)
(臣)等謹按此條引元張養浩登憫忠寺閣詩注謂
閣北三十里為元大内與析津志北京志及元李
洧孫大都賦所紀皆不合此三十里當是三里之
訛耳據唐景福中重藏舍利記燕城東南隅為憫
忠寺又北京志至元四年始定鼎于中都之東北
三里夫中都本唐舊城遼金展拓不過數里見金
蔡珪大覺寺記當時憫忠寺之在城東南如故也
元都城周六十里以圍三徑一衡之城中南北相
直應二十里加以新舊都城相去三里則憫忠寺
距元之安貞門不過二十三里焉有大内而轉遠
隔三十里者乎且元大内在太液池東為金萬
寧宫苑地此外更别無大内李洧孫賦曰揭五雲
於春路迓萬寳於秋方則崇文門外東西坊也曰
山萬歲之嶙峋冠廣寒之崢嶸池太液之浩蕩則
指瓊華島也曰麗正之所包羅崇仁之所聯絡和
義之所綱維安貞健德之所囊括則指都城各門
也合城坊門囿以觀則元大内即近液池益
信而揆以憫忠閣北三里約略相符矣李洧孫
賦彛尊未之見今從永樂大典内錄出已載形
勝門
增左右警巡二院領大都在城坊市至元二十五年省
部照依大都總管府講究分定街道坊門翰林院擬定
名號(元一統志)
增坊名元五十以大衍之數成之名皆切近乃翰林院
侍書學士虞集伯生所立外有數坊為大都路教授時
所立(析津志)
增福田坊坊有梵刹取福田之義以名阜財坊坊近庫
藏取虞舜南風歌阜民財之義以名金城坊取聖人有
金城金城有堅固久安之義以名玉鉉坊按周易鼎玉
鉉大吉以坊近中書省取此義以名保大坊按傳曰武
有七德保大定功以坊近樞密院取此義以名靈椿坊
取燕山竇十郎靈椿一株老之詩以名丹桂坊取燕山
竇十郎教子故事丹桂五枝芳之義以名明時坊地近
太史院取周易革卦君子治歷明時之義以名鳳池坊
地近海子在舊省前取鳳凰池之義以名安富坊取孟
子安富尊榮之義以名懷遠坊取左傳懷遠以德之義
以名太平坊取天下太平之義以名大同坊取四方會
同之義以名文德坊按尚書誕敷文德取此義以名金
臺坊按燕昭王築黃金臺以禮賢士取此義以名穆清
坊地近太廟取毛詩於穆清廟之義以名五福坊坊在
中地取洪範五福之義以名泰亨坊地在東北寅方取
泰卦吉亨之義以名八政坊地近萬斯倉八作司取洪
範八政食貨為先之義以名時雍坊取尚書黎民於變
時雍之義以名乾寧坊地在西北乾位取周易乾卦萬
國咸寧之義以名咸寧坊取尚書野無遺賢萬國咸寧
之義以名同樂坊取孟子與民同樂之義以名夀域坊
取杜詩八荒開夀域之義以民宜民坊取毛詩宜民宜
人之義以名析津坊燕地分野上應析木之津地近海
子故取析津為名康衢坊取堯時老人擊壤康衢之義
以名進賢坊取賢才並進之義以名嘉會坊坊在南方
南方属禮取周易嘉會之義以名平在坊坊在北方取
尚書平在朔易之義以名和寧坊取周易保合太和萬
國咸寧之義以名智樂坊地近流水取智者樂水之義
以名鄰德坊取論語德不孤必有鄰之義以名有慶坊
按尚書一人有慶兆民賴之取其義以名清遠坊地在
西北隅取遠方清寧之義以名日中坊地當市中取日
中為市之義以名寅賓坊在正東取尚書寅賓出日之
義以名西成坊在正西取尚書平秩西成之義以名由
義坊西方屬義故居仁坊地在東市東屬仁取孟子居
仁由義之言分為東西坊名睦親坊地近諸王府取尚
書以親九族九族既睦之義為名仁夀坊地近御藥院
取仁者夀之義以名萬寶坊大内前右千步廊坊門在
西屬秋取萬寶秋成之義以名豫順坊按周易豫卦豫
順以動利建侯行師取此義以名甘棠坊按燕地乃周
召公所封詩人美召公之政有甘棠篇取此義以名五
雲坊大内前左千步廊坊門在東與萬寶對立取唐詩
五雲多處是三台之義湛露坊按毛詩湛露為錫宴羣
臣霑恩如湛露坊近官酒庫取此義以名樂善坊地近
諸王府取漢東平王為善最樂之義以名澄清坊地近
御史臺取澄清天下之義以名(元一統志)
增福田坊在西白塔寺阜財坊在順承門内金玉局巷
口金城坊在平則門内玉鉉坊在中書省前相近保大
坊在樞府北靈椿坊在都府北丹桂坊在靈椿北明時
坊在太史院東鳳池坊在斜街北安富坊在順承門羊
角市懷遠坊地在西北隅太平坊大同坊(析津志)
增里仁坊在鐘樓西北發祥坊在永錫坊西發祥坊西
北大街磗斗栱扁溥光最為年遠三相公寺前善利坊
樂道坊好德坊招賢坊在翰林院西北善俗坊在健德
門昭回坊都府南居賢坊國學東監官多居之鳴玉坊
在羊市之北展親坊惠文坊草市橋西請茶坊海子橋
北訓禮坊咸宜坊順承門裏倒鈔庫北思誠坊東皇華
坊明照坊與上相對蓬萊坊天師宫前南薰坊光祿寺
東甘棠坊遷善坊可封坊在健門豐儲坊在西倉西(同上)
(臣)等謹按析津志所載里仁坊以下諸名不列虞
集五十坊名之内其名或起元末未可知也
增市三斜街市在日中坊羊角市在鳴玉坊咸宜坊舊
樞密院角市在南薰明照二坊(圖經志書)
增街制自南以至于北謂之經自東至西謂之緯大街
二十四步闊小街十二步闊三百八十四火巷二十九
衖通衖通二字本方言(析津志)
增長街千步廊街丁字街十字街鐘樓街半邊街棋盤
街五門街三义街此二街在南城(同上)
增米市麵市(鐘樓前十字街西南角)羊市馬市牛市駱駞市
驢騾市已上七處市俱在羊角市一帶其雜貨并
在十市口北有柴草市此地若集市近年俱于此街西
為貿易所段子市在鐘樓街西南皮帽市同上菜市麗
正門三橋哈達門丁字街菓市和義門外帽子市鐘樓
窮漢市一在鐘樓後為最一在文明門外市橋一在順
承門城南街邊一在麗正門西一在順承門裏草塔兒
鵓鴿市在喜雲樓下鵝鴨市在鐘樓西珠子市鐘樓前
街西第一巷省東市在檢校司門前墻下文籍市在省
前東街紙劄市省前靴市在翰林院東就賣底皮西甸
皮諸靴材都出在一處車市齊化門十字街東拱木市
城西猪市文明門外一里魚市文明門外橋南一里草
市門門有之舒嚕市一巷皆賣金銀珍珠寶貝在鐘樓
前柴炭市集市一順承門外一鐘樓一千斯倉一樞密
院人市在羊角市至今樓子尚在此是至元間後有司
禁約姑存此以為鑒戒煤市修文坊前南城市窮漢市
在大悲閣東南巷内蒸餅市大悲閣後臙粉市披雲樓
南果市和義門外順承門外安貞門外鐵噐市鐘樓後
(析津志舊按舒嚕市滿洲語珊瑚也作沙剌今譯改)
(臣)等謹按元時都城坊巷街市見于析津志北平
圖經者頗詳皆朱彝尊所未採然舊規雖在而遺
跡多湮今以其尚可考証者散入五城各條之下
取其名之彙列者備錄于此以為參稽之助焉
(原至元五年十月勅二分二至即聖誕節日祭星於司天臺元史世祖紀)
(原先農之祀始自至元九年武宗至大三年從大司農請建農蠶二壇元史祭祀志)
(原至元七年大司農請于立春後丑日祭風師于東北郊立夏後申日祭雷雨師于西南郊延祐五年乃即二)
(郊定立壇壝之制土同上后以上三條原在宫室門今移改原順帝鄂勒哲胡克皇京城大饑后出金銀粟帛)
(命資政院使朴布哈于京都十一門置冢葬死者遺骼十餘萬元史后妃傳按卾勒哲義見前胡土克唐)
(古特語再來人也舊作完者忽都今譯改)
增舊土城一座周圍六十里克復後以城圍大廣乃減
其東西迤北之半創包磗甓周圍四十里其東南西三
面各高三丈有餘上闊二丈北面高四丈有竒闊五丈
濠池各深闊不等深至一丈有竒闊至十八丈有竒城
為門九南三門正南曰麗正左曰文明右曰順承北二
門左曰安定右曰德勝東二門東南曰齊化東北曰崇
仁西二門西南曰平則西北曰和義各門仍建月城外
閂十座(洪武北平圖經志書)
原洪武初改大都路為北平府縮其城之北五里廢東
西之北光熙肅清二門其九門俱仍舊(寰宇通志)
原大將軍徐達命指揮華雲龍經理故元都新築城垣
南北取徑直東西長一千八百九十丈又令指揮張煥
計度故元皇城周圍一千二百六丈又令指揮葉國珍
計度南城周圍凡五千三百二十八丈南城故金時舊
基也(明太祖實錄)(以上二條原在世紀門今移改)
增坊三十三五雲坊保大坊南薰坊澄清坊皇華坊賢
良坊明時坊仁夀坊思誠坊明照坊蓬萊坊湛露坊昭
回坊靖恭坊金臺坊靈椿坊教忠居賢坊寅賓坊崇教
坊已上二十坊屬大興縣萬寶坊時雍坊阜財坊金城
坊咸宜坊安富坊鳴玉坊太平坊豐儲坊發祥坊日中
坊西城坊已上十三坊屬宛平縣
(臣)等謹按此明初未建都以前北平府時所設規
制也
增永樂四年閏七月建北京宫殿修城垣十九年正月
告成城周四十五里門九正南曰麗正正統初改曰正
陽南之左曰文明後曰崇文南之右曰順承後曰宣武
東之南曰齊化後曰朝陽東之北曰東直西之南曰平
則後曰阜成西之北曰彰義後曰西直北之東曰安定
北之西曰德勝嘉靖三十二年築重城包京城之南長
二十八里門七(明史地理志)
補永樂中定都北京建築京城周圍四十里為九門南
曰麗正文明順承東曰齊化東直西曰平則西直北曰
安定德勝正統初更名麗正為正陽文明為崇文順承
為宣武齊化為朝陽平則為阜成餘四門仍舊城南一
面長一千二百九十五丈九尺三寸北二千二百三十
二丈四尺五寸東一千七百八十六丈九尺三寸西一
千五百六十四丈五尺二寸高三丈五尺五寸垜口五
尺八寸基厚六丈二尺頂收五丈嘉靖二十三年築重
城包京城南一面轉抱東西角樓止長二十八里為七
門南曰永定左安右安東曰廣渠東便西曰廣寧西便
城南一面長二千四百五十四丈四尺七寸東一千八
十五丈一尺西一千九十三丈二尺各高二丈垜口四
尺基厚一丈頂收一丈四尺四十二年增修各門甕城
(工部志)(原在世紀門今移改)
(臣)等謹按
國朝都城之制一因眀舊其各門名亦俱仍之誠以
皇極用建九㝢會歸永固金湯無事名稱之更易爾
原永樂十七年十一月拓北京南城計二千七百餘丈
(明成祖實錄)
原宣德九年七月命都督僉事王彧以五軍神機營官
軍及民夫修北京城垣(明宣宗實錄)(原在世紀門今移改)
原正統元年十月命太監阮安都督同知沈清少保工
部尚書吳中率軍夫數萬人修建京師九門城樓初京
城因元之舊永樂中雖略加改葺然月城樓鋪之制多
未備至是始命修之(明英宗實錄)
原命下之初工部侍郎蔡信颺言于衆曰役大非徵十
八萬人不可材木諸費稱是上遂命太監阮安董其役
取京師聚操之卒萬餘停操而用之厚其餼廪均其勞
逸材木工費一出公府之所有有司不預百姓不知而
歲中告成(東里集)
原阮安交趾人一名阿留刻有營建記(春明夢餘錄)
原四年四月修造京師門樓城濠橋閘完正陽門正樓
一月城中左右樓各一崇文宣武朝陽阜成東直西直
安定德勝八門各正樓一月城樓一各門外立碑樓城
西隅立角樓又深其濠兩崖悉甃以磗石九門舊有木
橋今悉撤之易以石兩橋之間各有水閘濠水自城西
北隅環城而東歴九橋九閘從城東南隅流出大通橋
而去自正統二年正月興工至是始畢煥然金湯鞏固
足以聳萬年之瞻矣(明英宗實錄)
原京師城垣其外舊固以磗石内惟土築遇雨輒頽正
統十年六月命太監阮安成國公朱勇修武伯沈榮尚
書王卺侍郎王祐督工甓之(明英宗實錄)
(原岳正天眷六章美營建也如天眷皇明誕命高祖俯監萬方定都江滸如龍斯蟠虎斯踞以朝以會以享)
(以祀逖矣厥謨欽于世世天眷皇明亦啟文祖為厥孫謀聿又胥宇碣石之西太行之東冇嚴厥宫四海是同)
(惟帝既祚夙夜顧諟神即受職民亦冒祉乃繼乃述乃經乃營戢此土功為萬國宗乃召大臣出任予重曰若)
(爾總曰若爾董役夫總總工師縱縱鼛鼓□謹人心悀悀有赫朝堂有翼廟廷𤨏𤨏公府欻忽偕興士方耕矣)
(女方箴矣曾不驚矣奏功成矣匪臣之功匪民之力匪民之力維帝之德帝曰匪予文祖之志天相文祖爛其)
(營室政類博稿亥營建紀成詩原陳正統癸)(昭代承平日車書萬)
(國同華&KR0642;歌至德民物囿淳風土宇今何廣京師昔所崇龍飛乘大運鳩聚役羣工郢也操戕斧垂哉主斵礱)
(經營來子庶奄忽見神功日月光三殿乾坤闢兩宫巍峩齊景毫煇赫過岐豐帝業垂無極人心仰建中賦詩)
(紀成績三祝效呼嵩東井集)
原成化十二年八月定西侯蔣琬上言太祖皇帝肇基
南京京城之外復築土城以護居民誠萬世不拔之基
也今北京止有内城而無外城正統己巳之變額森長
驅直入城下衆庶奔竄内無所容前事可鑒也且承平
日久聚衆益繁思為憂患之防須及豐亨之日况西北
一帶前代舊址猶存若行勸募之令加以工罰之徒計
其成功不日可待廷議謂築城之役宜俟軍民息肩之
日舉行報可(明憲宗實錄)(以上八條原在世紀門今移改)
原嘉靖二十一年掌都察院毛伯温等言宜築外城二
十九年命築正陽崇文宣武三關廂外城既而停止三
十二年給事中朱伯辰言城外居民繁夥不宜無以圉
之臣嘗履行四郊咸有土城故址環繞如規周可百二
十餘里若仍其舊貫增卑補薄培缺續斷可事半而功
倍乃命相度興工(國朝典彙)
(臣)等謹按金都外郛在今城西南凡七十五里元
徙而東北凡六十里共應周一百三十五里今考
明朱伯辰僅云百二十餘里則所縮者約十五里
凖以圍三徑一南北相直約縮五里此五里即金
元城界交會互入之處金之外城包入元城内者
約有五里從可推也
原閏月丙辰兵部尚書聶豹等言相度京城外四面宜
築外城約七十餘里得旨允行乙丑建京師外城興工
勅諭陳圭陸炳許論提督工程四月上又慮工費重大
成功不易以問嚴嵩等嵩等乃自詣工所視之還言宜
先築南面俟財力裕時再因地計度以成四面之制於
是嵩會圭等議覆前此度地畫圖原為四周之制所以
南面横闊凡二十里今既止築一面苐用十二三里便
當收結庶不虚費財力今擬將見築正南一面城基東
折轉北接城東南角西折轉北接城西南角可以尅期
完報報允(明世宗實錄)
(原張四維京師新建外城記僉上臨御之三十二年廷臣有請築京師外城者參之論靡冇異同天子乃命)
(重臣相視原隰量度廣袤計工定賦較程刻日于是京兆授徒司徒計賦司馬獻旅司空鳩役總以勲臣察以)
(臺諫與夫庶司百職㒺不祇嚴乃遂畫地分工授規作則制緣舊址土取沃壤竂藩輸鏹以贊工庶民子來而)
(趨事曾未閱歲而大功告成崇庳有度瘠後冇級繚以深隍覆以甎植門垣矗立櫓樓相望巍乎煥矣帝居之)
(壯觀也夫易垂設險守國之文詩有未雨桑土之訓帝王城郭之制豈以勞民所以固圉宅師以隆王者居重)
(之威以奠下民安土之業以絶奸宄覬覦之念此固聖人因時之政不得不然者爾條麓堂集原在世紀)
(門今移改)
原嘉靖四十一年尚書雷禮請永定等七門添築甕城
東西便門垜口濠池當崇甃深濬上善其言(明世宗實錄)
補天啓元年十月給事中魏大中報京城濬濠工竣東
便門迤北員外郎何玉成監濬一百四十丈張時俊監
濬一百五十三丈主事劉鱗長監濬一百六十一丈主
事張杰監濬一百五十五丈主事張泰階監濬一百四
十五丈朝陽門迤北主事吳時亮監濬五百九十四丈
東直門迤北轉西主事陸之祺監濬五百九十六丈安
定門主事曾櫻監濬門東四百三十丈門西一百十六
丈安定門迤西主事劉鱗長監濬二百六十丈主事韋
國賢監濬一百七十丈員外郎陸化熙監濬二百三十
九丈德勝門迤西主事劉存慧監濬六百十九丈西北
角樓迤南員外郎趙贊化監濬一百七十七丈西直門
迤南主事張時俊監濬一百九十三丈主事楊師孔監
濬四百六丈八尺阜城門迤南主事張杰監濬三百丈
主事張泰階監濬二百八十丈員外郎趙贊化監濬二
百五十三丈西便門至正陽門主事李養德監濬一千
一百二十丈八尺一寸正陽門至崇文門郎中吳淑度
監濬四百九十五丈崇文門至東便門郎中吳叔度監
濬四百九十二丈重城員外郎林寀監濬五千一百五
十丈(藏密齋集)
原天啟元年十月濬京城九門及重城濠成監工科道
魏大中等因言濠之源出玉泉山經高梁橋抵都城西
北而𣲖為二一循城之左而東而南一循城之右而南
而東宜按舊牐為地形高下次第布之未可以丈尺㮣
也德勝門之水南入關周行大内出玉河近且北淤南
壅而嘉靖所築重城地勢既高有掘未及泉而止者宜
清其源審其勢疏其脉達其支以總會于大通橋又須
理葺諸閘節宣蓄洩以壯金湯之固疏下工部(明熹宗實錄)
(以上二條原在世紀門今移改)
原京師雖設順天府兩縣而地方分屬五城每城有坊
中城曰南薰坊澄清坊仁夀坊明照坊保泰坊大時雍
坊小時雍坊安福坊積慶坊東城曰明時坊黃華坊思
誠坊居賢坊朝陽坊南城曰正東坊正西坊正南坊宣
南坊宣北坊崇南坊崇北坊西城曰阜財坊金城坊鳴
玉坊朝天坊河漕西坊關外坊北城曰崇教坊昭回坊
靖恭坊靈椿坊發祥坊金臺坊教忠坊日中坊關外坊
每城設御史巡視所轄有兵馬指揮使司設都指揮副
都指揮知事後改兵馬指揮使設指揮副指揮革知事
增吏目昔宋以四廂都指揮巡警京城神宗置勾當左
右廂公事民間謂之都廂元設巡警院分領坊市民事
即今巡城察院也(春明夢餘錄)
原嘉靖中生員李時颺監生張岑各疏請舉郊禖之祀
張璁以為言乃設臺于永安門北震方以夏言充祈祠
醮壇監禮使(春明夢餘錄)
原郊禖壇設于震方皇城東永安門之北臺用木正位
昊天上帝配位皇考獻皇帝西向高禖設于壇下西向
上位于壇下北向后妃位七于壇南數十丈外北向用
帷弓䪅弓矢如后妃嬪之數質明上祭服后禮服妃嬪
各服其服至壇上就位后以下帷中就位上行禮畢分
獻太常官俱退女官導皇后以下至高禖神位前跪女
官取弓矢以次授皇后以下受訖納于弓䪅(嘉靖祀典)(以上)
(二條原在宫室門今移改)
欽定日下舊聞考卷三十八
