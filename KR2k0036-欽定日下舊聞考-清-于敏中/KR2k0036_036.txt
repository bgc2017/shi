欽定日下舊聞考卷三十六
宫室(明四)
原南臺在太液池之南上有昭和殿北向踞地頗高頫
眺橋南一帶景物其門外一亭不止八角柱拱攅合極
其精麗北懸一額直書趯臺陂三字降臺而下左右廨
宇各數十楹不施窗牖又其北濱池一亭額曰湧翠則
御駕登龍舟處(燕郡遊覧志)
(原馬汝驥南臺詩雨灌木晴湖合高花午榭移堯茨原不翦周稼欲先知露懸蓬逕風雲護竹籬九重歡豫)
(地髣髴見龍旗青西元集轉廻塘南去高臺對苑牆暖原文徵明詩林迤邐)
(日旌旗春欲動薰風殿閣晝生凉别開水榭親魚鳥下見平田熟稲粱聖主一遊還一豫居然清禁有江鄉)
(甫田集任南臺詩原歐大)(西内風煙異南臺見水田艱難曾)
(稼穡淳朴自山川農舍朝炊裏江鄉夕照前榖蠶勞睿藻豳雅定同傳旅燕稿)
(原王嘉謨趯臺陂詩戰春湖泛綠水華林積清樾靈臺自孤峙昆池更不竭鷁隨風舞思魚向波沒藉草弄)
(煙虹傍橈采薇蕨嵐積龍虎文日漾黿鼉窟崇儉陋雕墻荒遊笑溟渤願言飲澄波于焉絶天伐薊邱集)
(臣)等謹按瀛臺舊為南臺一曰趯臺陂明李賢記
中所稱南臺林木隂森是也見金鰲退食筆記
原崇禎壬午九月召閣部諸臣入對明德殿出西華門
傍西海子北行過椒園折而東逾圜殿度御橋步至明
德門外頃之召食明德殿前上坐殿門内外張御幄左
右各張黃幕置宴榻十二張對畢諸臣分東西就黃幕
下入席席設大花瓶插鷄冠花酌用金葵花杯大如盂
花有瓣中心花點甚多四傍刻曰御前欽賜下刻曰萬
歷壬寅年銀作局造席各饌合十五别有餚十器而蔬
至二十二器菓五品湯酒各三廵宴畢謝恩出上駕已
動旋登紫光閣看文書閣甚高敞樹隂池影䓤翠萬状
一佳景也即同趨過閣下沿西海行至萬壽宫策馬過
南臺越小橋有㴠碧亭曲水環之又激水為水碓如江
南樣下馬徘徊久之遂出(慤書)
原張少師孚敬李少保時方少保獻夫翟殿學鑾於癸
巳歲賜游萬歲山諸處有春游倡和集戊戌上奉慈寧汎
西苑召郭翊公勛李夏二少傅顧少保從後居西苑齋
宫四臣與分宜相不時宣召至夜分多寓宿苑内時未
有直廬也己亥始賜無逸殿左右廂分居多應制供青
詞之作今列於後太師郭翊公勛太師朱成公希忠太
保崔都尉元太傅仇咸寧鸞鄔都尉景和少保方安平
承裕太保陸都督炳太保朱都督希孝已上勲武臣少
師夏殿學言少傅翟殿學鑾少師嚴殿學嵩少保費尚
書寀宫保張閣學治少傅李殿學本少師徐殿學階歐
宗伯德宫保李太宰默宫保王宗伯用賓少保吳宗伯
山少傅袁殿學煒宫保嚴殿學訥少保李殿學春芳少
保郭殿學朴尚書高殿學拱諸公前後許乘馬出入獨
嚴以年老得乘腰輿己未以八十特賜乘肩輿此希特
之典也(鳳洲筆記)
(原蔡羽即事詩散金水荷花接綺軒石渠銀鑰掌中□西崑學士封麻斜日猶開左闕門碧雞朱鷺羽毛)
(鮮小殿芙蓉貼水圓昨夜百花風信急御溝新藻有紅泉林屋集)
(原王世貞西城宫詞在新傳牌子賜昭容第一仙班雨露濃袋裏相公書疏莫教香汗濕泥封五雷壇上)
(雷一聲海子閘口雨縱横祈靈騐後催傳賞馬上朱提玉手擎芙蓉新樣紫霞冠細擁珠琲小鳳團一片香)
(烟叢裏出玉真朝罷簇廻鑾合色色羅衫稱體裁舗宫新例一時開菱花小樣黃金昨夜真人進藥來两)
(角鵶青雙筋紅靈犀一點未曾通自緣身作延年藥憔悴春風雨露中梨園子弟鬢如霜十部龜兹九部荒)
(妬殺女冠諸侍長大羅天上奏霓裳斿弇州山人集初原歐大任西苑詩日上觚棱照綵西宫夜醮火)
(收滄池波色青門曉長樂鐘聲碧樹秋名岳采芝諸使出中天築舘萬靈遊漢家詞客頭將白汾水年年望御)
(舟張歐虞部集遊西苑詩原元凱春日)(宣室臨西苑靈臺對籍田)
(宮鶯迷綠雨廐馬飲清川柳引金堤直松含玉殿圓先皇受釐處寂寞鏁春煙桂枝山房集)
(原汪文盛西苑詩碧萬年枝上露華清百子池邊月色明宮草經秋猶自君王御輦不曾行白泉集)
原嘉靖十年上于西苑隙地立帝社帝稷之壇用仲春
仲秋次戊日上躬行祈報禮蓋以上戊為祖制社稷祭
期故抑為次戊内設豳風亭無逸殿其後添設戶部尚
書或侍郎專督西苑農務又立恒裕倉收其所穫以備
内殿及世廟薦新先蠶等禮蓋又天子私社稷也此古
史册所未有自西苑肇興尋營永壽宮于其地未幾而
元極高元等殿繼起以元極為拜天之所當正朝之奉
天殿以大高元為内朝之所當正朝之文華殿又建清
馥殿為行香之所每建金籙大醮壇則上自躬至焉凡
入撰青詞諸臣皆附麗其旁即閣臣亦晝夜供事不復
至文淵閣蓋君臣上下朝真醮斗幾三十年與帝社稷
相終始至穆宗紹位不特永壽宮為牧場并西苑督農
大臣亦裁去矣(野獲編)
(臣)等謹按嘉靖十年采帝耤之義改為帝社帝稷
以上戊明日祭後改次戊次戊在望後則仍用上
已春告秋報為定制隆慶元年禮部言帝社稷之
名自古所無宜罷從之見明史禮志
原西苑農務凡占地五頃有餘役農五人老人四人騾夫
八人每人日支太倉米三升仍復其身耕畜則從御馬
監支糧草先是工部盖農舍築牛宮造倉厫順天府歲
進榖種比其穫也戶部以本年所入之數上聞蓋自夏
言皇后親蠶之說行于是農桑並舉以復邃古神農之
政未幾親蠶禮即廢而農務則終世宗之世焉(野穫編)
補無逸殿三間用甎寫刻大字農家忙詩一首并記東
西間作沙壁寫無逸一篇豳風亭正面用甎寫刻大字
題豳風詩一首東西两邊作沙壁寫七月詩(諭對錄)
原嘉靖十年八月帝御無逸殿之東室曰西苑舊宮是
朕文祖所御近修葺告成欲於殿中設皇祖位祭告之
祭畢宜以宴落成之又曰無逸之作雖所以勸農而勤
學之意亦在其中今用宴以落成之經筵日講官俱與
仍各進講七月詩無逸書各一篇(明世廟聖政紀要)
原嘉靖二十一年上元上御豳風亭賜朱希忠等五臣
宴觀燈(肅皇外史)
原嘉靖時建無逸殿於西苑翼以豳風亭蓋取詩書義
以重農務而時率大臣游宴其中又命閣臣李時翟鑾
輩坐講豳風七月之詩賞賚加等添設戶部堂官專領
穡事其後日事玄修即於其地營永壽宮雖設官如故
而主上所創春祈秋報大典悉遣官代行撰青詞諸臣
雖儤直於無逸之旁廬而屬車則絶跡無復至其殿惟
内直工匠寓居彩畫神像並装潢渲染諸猥事而已至
甲辰年翟鑾坐二子中式被議鑾辨疏以日直無逸為
辭時上奉道已虔惟稱上元高元及元威元功而鑾椎
樸尚舉故事上大怒禠逐之此後并殿亭舊名無齒及
者矣世宗上賓未期月西苑宮殿悉毁惟無逸則至今
存至尊於西成時間亦御幸内臣各率其曹作打稲之
戲凡播種收穫以及野饁農歌徵糧諸事無不入御覽
蓋較上耕籍田時尤詳云今上甲申乙酉間無逸燼于
火輔臣申吳縣等奏皇祖作此殿欲後世知稼穡艱難
其慮甚遠非他游觀比宜以時修復上深然之今輪奐
尚如新也(野獲編)
原打稲之戲駕幸無逸殿鐘鼓司扮農夫饁婦及田畯
官吏徵租納稅等事(蕪史)
補嘉靖二十七年七月西苑獻瑞榖雙穗者七十五本
羣臣上表賀(諭對錄)
(原樊深駕幸無逸殿命輔臣進講無逸豳風頌農維彼陶唐奄有萬方乃命神禹于理于疆爰及成周桑是)
(憂忠哉元輔克善其謀書記無逸艱難可稽君子所知小人所依詩載豳風農桑不廢無衣無褐何以卒歲惟)
(我聖明志切于耕遠宗唐帝近比周成駕幸無逸命及元老文武成周農桑是寳何以言之詩書在即何以講)
(之豳風無逸乃聖乃神乃武乃文功崇惟志業廣惟勤克勤于邦充儉于家天心克享其何以加含物化光德)
(合無疆超彼東周嘉靖殷邦西田集)
(原姜應麟無逸殿□勵維辟承天日有萬幾事起於忽患生於微惟彼哲王精宏化若踐春冰若馭泛駕几)
(几公旦遠思令猷爰陳無逸入告嘉謀勉勉我皇願思其義自強不息克勤㒺替母□大廷而懈深宫既虔厥)
(始必保其終毋謂予明視于無形毋謂予聰聽于無聲毋謂天與命不易哉毋謂人歸民㒺常懷小臣進規治)
(道在邇毋怠毋荒夙夜敬止藻考槃寤言歌起聖衷千原夏言無逸殿西壁詩睿承遺訓農)
(秋所無逸七月詠豳風帝學詩書在神謀制作同光昭文祖業原上有新宫桂洲集)
(原嚴□無逸殿直舍和夏少師韵苑燈火通宵晃禁廬霧窗雲閣近宸居瑞烟入坐香浮寒色窺簾月到除)
(緱嶺乍聞丹鳳吹榖城先訪赤松書歸來未向人間說天語新承燕對餘鈐山堂集)
增親蠺殿在萬壽宫西南有齋宫具服殿蠺室繭館皆
如古制按明世宗實錄禮部上言皇后出郊親蠺不便
是日召大學士張孚敬令與尚書李時議移之西苑晡
時駕幸西苑召二臣至太液池使中官操舟渡之入見
於舊仁壽宫上曰朕惟農桑重務欲於宫前建土榖壇
宫後為蠺壇以時省觀卿等視其可否二臣趨出視地
駕轉昭和殿期二臣於此昭和殿即今瀛臺也(金鼇退食筆記)
原國初無親蠶禮嘉靖九年勅禮部曰耕桑重事古者
帝親耕后親蠶以勸天下自今歲始朕親耕皇后親蠶
其具儀以聞于是大學士張璁等請於安定門外建先
蠶壇凖先農壇制旁設採桑壇倣籍田制其别殿如南
郊齋制少减其數即齋旁起蠶房為浴蠶所皇后採桑
三條後三宮夫人採五條列侯九卿夫人採九條仍擇
民婦受桑浴蠶於内以終事詔如議行詹事府詹事霍
韜言皇后出難越宿且郊外别建蠶室則宮嬪命婦未
見蠶事勢難久行乞擇近地便戶部亦言安定門外水
源不通無浴蠶所初禮部議於皇城内西苑中有太液
瓊島之水且唐制亦在苑中宋亦於宮中從禮部議便
上命築親蠶壇於安定門外十年三月改築壇於西苑
仁壽宮側壇高二尺六寸四出陛廣六尺四寸東為採
桑壇方一丈四尺高二尺四寸三出陛鋪甃如壇制臺
之左右樹以桑東為具服殿北為蠶室又為從室以居
蠶婦設蠶宮署於宮左置蠶宫令一員丞二員擇内臣
謹恪者為之十四年皇后親蠶于内苑(明典禮制)
原嘉靖十年三月建土榖祗先蠶壇於西苑名曰土榖
壇曰帝社帝稷召大學士張孚敬尚書李時至太液池
使中官操舟濟之入見于舊仁壽宫賜酒饌出御製西
苑視榖祗先蠶壇位賦手授孚敬曰朕偶有所作卿等
和之孚敬請上手書併装成帙名曰詠和錄(嘉隆聞見錄)
原嘉靖九年三月皇后親蠶點差採桑命婦一十七人
會昌侯孫果妻顧氏玉田伯蒋榮妻黃氏靖遠伯王瑾
妻韋氏宣城伯衛錞妻張氏成山伯王洪妻周氏兵部
尚書李成勛妻袁氏禮部尚書文淵閣大學士翟鑾妻
劉氏戶部尚書梁材妻楊氏禮部尚書李時妻何氏刑
部尚書許讃妻李氏都察院右都御史汪鎔妻程氏禮
部左侍郎嚴嵩妻歐陽氏刑部左侍郎聞淵妻方氏工
部右侍郎蘇民妻王氏通政使司通政使張(闕)妻楊氏
國子監祭酒許誥妻陳氏翰林院學士顧鼎臣妻朱氏
(嘉靖祀典)
原嘉靖間更定祀典遂行皇后親蠶禮當時俱咎夏貴
溪逄迎上意御史馮恩至謂后親蠶于郊不可示後世
然夏說未可非也周禮天官内宰中春詔后率内外命
婦始祭蠶於北郊漢禮儀志皇后祀先蠶以中牢文帝
景帝元帝俱詔皇后親蠶魏黃初中依周禮置壇於北
郊晉與高齊俱置高壇皇后親祭俱躬蠶後周因之隨
置壇宫北三里皇后以太牢祭唐置壇在長安宫西苑
中貞觀顯慶先天乾元間皇后親蠶皆先有事於先蠶
壇儀具開元禮宋用高齊制后親享先蠶貴妃亞獻昭
儀終獻其神則祠天駟星次則黃帝元妃西陵氏漢加
菀蓏婦人寓氏公主後又益以蠶女馬頭娘之屬要皆
有所本嘉靖之制雖未盡合古然農桑並舉固帝王所
重也(野穫編)
(臣)等謹按明時先蠶在西苑仁壽宫側已廢
皇上御極之七年
命於
西苑東北隅
豐澤園左建
先蠶壇其浴蠶河自外垣北流入由南垣出詳見
國朝宫室
(原皇甫汸蠶室成詩繭蠶館開周典鸞輿扈漢儀棘牆春窈窕桑沼畫漣漪獻夫人日衣明上帝時娥媌御)
(王母玉佩降瑶池鳳皇甫司勲集輿大内通聖朝興禮原周祚西内詩輦朝陽合鸞)
(樂行殿接蠶宫原夏言西苑詩)(周氏家藏集牆横碧樹朱庭曉望明龍池西畔苑)
(歲歲君王深駐輦百花香裏看春耕雪北郊已復親蠶禮内苑仍開獻繭宫練出素絲方玉織成元衮炫山)
(龍苑昭和殿枕兔兒山春日曾留聖主散翠盖龍駒出西霜毫玉管賦祗壇西苑門前渡彩舲龍池烟水)
(漲冥冥碧山故繞承光殿綠樹新藏寳月亭桂洲集)
原金海橋之東北巋然若山者曰廣寒殿俗云遼后梳
粧樓也河上有乾祐閣俗云北臺是也高八丈一尺廣
十七丈天啓二年毁平之就其地為嘉樂殿其門曰延
景門其西則内教埸也稍南有坊曰淾(音引)祥橋其東則
北閘口也(蕪史)
原瓊島在太液池中從承光殿北度梁至島有巖洞窈
窅磴道紆折皆疊石為之其巔古殿結搆翔起周廻綺
牖玉檻重階而上榜曰廣寒之殿相傳遼太后梳粧臺
今欄檻殘壊内金刻雲物猶彌覆榱棟間下布以文石
傍一榻亦前朝物殿前舊有四亭曰瀛洲方壺玉虹金
露今惟遺址耳(西元集)
(臣)等謹按梳粧臺金章宗為李宸妃建謂遼后者
訛其詳已見遼金宫室門
原璚花島在内苑之北自山麓至巔百三十餘步周二
百餘丈皆疊石而成者石磴隂洞古檜喬松縈紆蔭鬱
隠然仙府也頂有廣寒殿四隅各有亭左曰玉虹曰方
壺右曰金露曰瀛洲山半有三殿中曰仁智東曰介福
西曰延和下臨太液池山上常有雲氣浮空絪緼五彩
變化莫測(戴司城集)
原瓊花島土取自塞外輟耕錄西軒客譚可稽也石移
自艮嶽明宣宗廣寒記可證也(渌水亭雜識)
(臣)等謹按瓊島土取自塞外
御製古井記已正其誣詳
國朝宫室及元宫室卷内
(原謝鐸瓊華島詩殿蓬海分明在眼中暖雲高捧玉芙蓉春隂欲下清虛朝彩先浮最上峯瑶管聲中迷去)
(鶴金根影裏護飛龍夜來雨過知多少試向東郊問老農桃溪淨藁)
(原黃佐入瓊華島尋遼后粧楼眇青梧飄素秋烟霜異昏旦所忻天地肅適意山水翫默循玉闕威遲度金)
(澗長虹浮大川積翠横天半瑶甍拂台斗綺窗瞰雲漢風起雲嵯峨日耀樹零亂昔聞青娥妝今見碧草蔓采)
(蓮無緩歌握蘭有遺歎淋池翔玉鳬芳洲宿朱雁蹇予及朋好羡爾遊波瀾緬懷巖桂叢徘徊歲將晏泰泉)
(集文徵明瓊華島詩原)(海上三山擁翠鬟天宫遥在碧)
(雲端古來漫說瑶臺□人事寧知玉宇寒落日芙蓉烟裊裊秋風桂樹露團團勝遊寂寞前朝事誰見吹簫駕)
(綵鸞集甫田)
補梳粧臺在太液池東小山上一名瓊華島即今白塔
寺址也(西河詩話)
原皇城北苑中有廣寒殿瓦甓已壊榱桷猶存相傳以
為遼蕭后梳粧樓成祖定鼎燕京命勿毁以垂鑒戒至
萬歷七年五月忽自傾圯其梁上有金錢百二十文蓋
鎮物也上以四文賜余其文曰至元通寳按至元乃元
世祖紀年則殿剏于元世祖時非遼時物矣(太岳集)
原永樂七年三月車駕至北京命學士胡廣諭德楊榮
金幼孜修撰王英等從遊萬歲山(翰林記)
(原金幼孜和胡學士春日陪駕遊萬歲山詩香鳳輦遊仙島春殘花尚濃龍紋蟠玉砌鶯語度瑶宫霧浮高)
(樹祥雲麗碧空五城雙闕外宛在畫圖中疊嶻嶪臨丹闕迢遥跨紫臺龍香浮日動鳳盖拂雲來巘參差出)
(層厓隠映開幽情不可極臨眺重徘徊原胡儼次韻胡學士陪駕遊萬歲山詩)(金文靖集日鳳輦宸遊)
(祥雲夾道紅香風傳别殿飛翠繞行宮徑轉千巖合波廻一鏡空忽看鸞鶴起聲在半天中閣道雲為幄仙)
(山玉作臺更無凡迹到只有異香來柳拂金輿度花迎寳扇開太平多樂事扈從得徘徊胡祭酒集)
(原王洪和胡學士從遊萬歲山詩寳飛旆臨丹壑鳴鑣陟紫臺日邊雙鳳下雲裏六龍來殿臨空敞璚筵就)
(水開共誇青鍊客陪宴栢梁回毅齋集)
原宣德三年上奉皇太后遊西苑上親掖太后輿上萬
歲山奉觴上壽太后悅酌酒飲上且曰今天下無事吾
母子得同此樂皆天與祖宗之賜也天下百姓皆天與
祖宗之赤子為人君但能保安百姓使不至於饑寒則
吾母子斯樂可永遠矣(明宣宗實錄)
原宣德三年三月上命尚書蹇義内閣學士楊士竒楊
榮等十有八人同遊萬歲山許乘馬將從者二人登山
周覽復賜登御舟泛太液池中官拏舟網魚有旨人賜
御釀玉醅一甌飲旣復命乘馬遊小山(翰林記)
(原楊榮泛太液池作簾太液春波暖承恩泛綵舟輕盈蘭棹發蕩漾玉虹流影移宫樹茶香出御甌此中多)
(勝境况是從宸遊楊文敏集)
原宣德七年七月上登萬歲山坐廣寒殿召翰林儒臣
傳命周覽都畿山川形勢既畢上曰兹山兹宇元順帝
所日宴遊者也豈不可感侍臣叩首曰殷之跡周之監
也(翰林記)
(原宣宗章皇帝御製廣寒殿記盤萬歲山在宫城西北隅皆竒石積叠以成巉峭峻削廻起伏或陡絶如壑)
(或嵌巖如屋左右二道宛轉而上步躡屢息乃造其巔而飛樓複閣廣亭危榭東西拱向頫仰輝暎不可殫紀)
(最高者為廣寒殿軼雲霞納日月高明闓爽北枕居庸東挹滄海西挟太行嵩岱並立乎前大河横帶乎中俯)
(仰江淮一目無際寰中之勝㮣天下之偉觀莫加於此矣朕侍皇祖太宗文皇帝萬幾之暇燕遊於此天顔悅)
(懌頋兹山而諭朕曰此宋之艮嶽也宋之不振以是金不戒而徙于兹元又不戒而加侈焉睹其處思其人夏)
(書所為儆峻宇□牆也吾時游焉未嘗不有儆于中昔唐九成宫太宗亦因隋之舊去其汰侈而不改作時資)
(宴游以存監省汝將來有國家天下之任政務餘閒或一登此則近而思吾之言遠不忘聖賢之明訓國家生)
(民無窮之福矣朕拜稽受命書不云乎皇祖有訓詩不云乎儀刑文王肆嗣位以來凡事天愛民一體皇祖之)
(心敬而行之洞洞屬屬㒺間夙夜比登兹山顧視殿宇歲久而陁遂命工修葺永念皇祖儼如在上敬以所受)
(大訓筆而勒諸石以自省亦以昭示我子孫于億萬年明宣宗御製集)
原八年四月上謂楊士竒楊榮曰朕於宫中所在皆置
書籍楮筆今修葺廣寒清暑二殿及瓊華島欲於各處
皆置書籍卿二人可於舘閣中擇能書者取五經四書
及說苑之𩔖每書錄數本分貯其中以備觀覧(明宣宗實錄)
(原楊士竒從游西苑詩露廣寒宫殿屬天家晩從宸遊駐翠華瓊液總頒仙掌金支皆插御筵花棹穿萍藻)
(波間雪旗颭芙蓉水上霞身世直超人境外玉盤親捧棗如瓜東里集)
(原皇甫汸廣寒宫登眺詩山寳閣凌霄建珠窗映日問月臨疑桂宇露洒即銅臺悉圖崤入池猶象漢廻倚)
(粧花屢發窺舞鳥能來傾國元因色勞民豈但財地隨元運改棟與美人摧殷監良非遠秦宫亦可哀聖朝留)
(故蹟皇覧實休哉原李□都城雜詠)(皇甫司勲集波流小殿玲瓏夾御西宫白日静)
(溝花樹重重春爛漫游人偷上洗粧樓戲李太史集遊原王世貞宫詞傳呼京兆進春牛百魚龍曼衍)
(雜沓香車看不見好登遼后洗粧樓弇州山人稿)
原乾佑閣建自明萬歷年問在太液池之北高八丈一
尺廣十七丈磴道三分三合而上倒影入水波光蕩漾
如水晶宫闕天啓時毁之即其處為嘉樂殿其門曰延
景門再西則親軍内教場也(金鰲退食筆記)
補乾佑閣宫中謂之北臺高八丈餘廣一十七丈磴道
三分三合而上俯臨閭井繁猥畢見欽天監言風水不
利議毁之天啓元年十一月十三日工部疏請得旨時
吾鄉高工部道素初授虞衡司主事於次日始督坼北
臺適禁中有窪地公請兼領築填即以所毁臺基積土
補之事半工倍省費甚多此事本在元年而劉氏蕪史
謂是二年事誤也(閭史掇遺)
原萬歷二十九年六月新築大内乾德殿御史林道楠
董其工至四十年四月道楠上言三殿两宫高不過一
十二丈今臺高八丈一尺加以殿宇又復數丈其勢反
出宮殿之上禁中豈宜有此不報(明神宗實錄)
原萬歷三十三年八月更乾德殿為乾德閣天啓元年
八月毁之四年五月添建嘉豫殿(明宫殿額名)
原太液西隄出兔園東北臺高數丈中作團頂小殿用
黃瓦左右各四楹接棟稍下瓦皆碧南北垂接斜廊懸
級而降面若城壁下臨射苑背設門牖下瞰池有馳道
可以走馬乃武皇所築閱射之地(西元集)
(臣)等謹按明武宗所築閱射之地名曰平臺後廢
見金鰲退食筆記
(原馬汝驥平臺詩柏曲臺通太液複道肅鈎陳虎旅歸營久龍光繞禁新梁間日月蓬閣接天人漢帝崇文)
(化𢋫歌奉紫宸原陳沂平臺詩)(西元集華蜃天光落彩虹穹階曾帝海氣生)
(陟飛觀有仙通燕士何年召周民不日攻禁西傷舊事七校指離宫拘虚集)
原北閘口亭嘉靖十三年六月更湧玉亭二十二年三
月更匯玉渚西龍淵亭萬歷三十年七月建會景亭嘉
靖二十二年三月更龍澤亭萬歷三十年七月更龍湫
亭(明宫殿額名)
(臣)等謹按北閘口亭基即今北海之東隅
蠶壇以北近
皇城墻為積水潭進水處
原嘉靖二十二年四月新作雷霆洪應殿成(明世宗實錄)
原雷霆洪應之殿有壇城轟雷軒嘯風室嘘雪室靈雨
室耀電室清一齋寳淵門靈安堂精馨堂馭仙次輔國
堂演妙堂八聖居俱嘉靖二十二年三月懸額(明宫殿額名)
(臣)等謹按今
紫禁城西有昭顯廟即其舊基詳城市門
原上召禮部尚書夏言於無逸殿諭之曰西海子以午
日奉两宫遊宴止行望祀宜特建祠宇言退疏言海子
出源西山繞出甕山後滙為七里濼東入都城瀦為積
水潭南出玉河入大通河轉漕亦頼其利比之五祀其
功較大禮宜特祀請于閘口湧玉亭後隙地建祠詔可
(嘉靖祀典)
原嘉靖十五年建金海神祠於大内西苑湧泉亭以祀
宣靈宏濟之神水府之神司舟之神二十二年改名宏
濟神祠(明典彙)
原金海祠以仲春仲秋上壬日用事遣太常卿行三獻
禮祝辭曰粤稽瓊源其來舊矣自彼玉泉之委發兹太
液之流潤澤禁垣功亦彰矣兹惟仲春仲秋敬修時祀
用報靈貺神其流福以惠我生民尚享(嘉靖祀典)
(原夏言苑中寓直紀事詩裏湧玉亭前夜泛舟碧荷香集静雨初收遥看北岸紅烟水殿珠簾盡上鈎桂洲)
原天順四年九月新作西苑殿亭軒館成苑中舊有太
液池池上有蓬萊山山巔有廣寒殿金所築也西南有
小山亦建殿於其上規制尤巧元所築也上命即太液
池東西作行殿三池東向西者曰凝和池西向東對蓬
萊山者曰迎翠池西南向者以草繕之而飾以堊曰太
素其門各如殿名有亭六曰飛香擁翠澄波歲寒會景
暎輝軒一曰遠趣館一曰保和工成上臨幸召文武大
臣從遊歡賞竟日(明英宗實錄)
原嘉靖癸夘夏四月新作雩殿成其地滙以金海帶以
瓊山規搆閎偉地位肅嚴前為雩禱之壇後為太素殿
以奉祖宗列聖神御齋館列峙臨海為亭曰龍澤曰龍
湫東為宏濟祠經始昨秋至是而告成焉(鈐山堂集)
原太素殿前有溥惠門嘉靖四十三年七月更殿名為
壽源旁有正心齋持敬齋後有歲寒亭嘉靖二十二年
三月更五龍亭五亭中曰龍潭左曰澄祥曰滋香右曰
湧瑞曰浮翠二坊南曰福渚北曰壽岳三洞上隆壽中
玉華下仙遊其素左素右二門天啓七年六月塞之三
洞天啓元年毁(明宫殿額名)
原會景亭南有屋數連通池水以育禽鳥舊名天鵝房
有亭曰暎輝曰澄碧凝和殿在池東西向有二亭臨水
曰湧翠曰飛香迎翠殿在池西東向臨水有亭曰澄波
明嘉靖時更建浮香寳月二亭(金鰲退食筆記)
原暎輝亭嘉靖二十二年四月更騰波亭三十五年五
月更滋祥亭萬歷三十年七月更香津亭澄碧亭嘉靖
二十三年六月更飛靄亭三十年五月更湧福亭萬歷
三十年七月更騰波亭凝和殿嘉靖二十三年六月更
惠熙殿四十三年三月更元熙殿會景亭嘉靖二十二
年三月更龍澤亭萬歷三十年七月更龍湫亭迎翠殿
即承華殿浮香亭嘉靖十三年五月建三十年六月更
芙蓉亭寳月亭嘉靖十一年三月移建延年殿嘉靖四
十三年三月建(明宫殿額名)
原嘉靖四十三年三月元熙延年殿成四月以元熙承
華寳月三殿亭工完賜工部尚書雷禮等銀幣(明世宗實錄)
原北閘口東岸曰船屋冬藏龍舟之所(蕪史)
原璚華島東北過堰有水殿二一藏龍舟一藏鳳舸舟
首尾刻龍鳳形上結樓臺以金飾之又一浦藏武皇所
造烏龍船岸際有叢竹蔭屋浦外二亭横出水面(西元集)
原自瓊華島東麓過石橋由陟山門折而北循岸數百
步有水殿二深十六間藏龍舟鳳舸(金鰲退食筆記)
原方船制長十丈九尺闊二丈九尺五寸為方形嘉靖
十七年於禁苑成造以備御用置塢居之龍鳳船肖龍
鳳形飾以五綵置塢二處居之採蓮船三係司苑局於
西湖采鮮所用者(水部備考)
(原馬汝驥詩池鳳殿臨瑶水龍舟鎖白雲樓臺疑上漢簫鼓憶横汾豈昆明鑿波猶太液分昔年浮萬里蘭)
(桂詠繽紛詩西元集隂隂水竇連漢家帝子有樓船蘭原文徵明别殿)
(橈桂楫曾千里錦䌫牙檣憶往年汾水秋風空落日隋堤楊柳漫清烟今皇别有同民樂不遣青龍漾碧川)
(甫田集任龍舟浦詩原歐大)(簫鼓中流發秋風散浦烟淋池)
(新樂府汾水舊樓船賞勝觀濤日遊非習集戰年甘泉思扈從回水濯龍川歐虞部)
原承光殿甎砌如城牆以磴道分上之上有樓閣古松
此乾明門西也曰御河橋即金海橋橋之東岸再南曰
五雷殿即椒園也亦名蕉園再南則西苑門矣(蕪史)
原承光殿在太液池上圍以甕城殿搆環轉如蓋一名
圓殿中有古栝數百年物也(甫田集)
原承光殿一名圓殿在太液池東圍以甕城池有大石
橋二其一跨海子東西曰金鰲玉蝀其一跨璚華島之
南曰堆雲積翠而圓殿則介其南殿前有古檜一株傳
為金時遺植蒼勁夭矯若虬龍之挐空真有神物呵護
之者(燕都遊覽志)
(臣)等謹按承光殿古栝
皇上有御製古栝行恭載
國朝宫室卷内
原承光殿嘉靖三十一年更乾光殿(明宫殿額名)
原瓊花島東南曰圓殿即承光殿有古松三大株相傳
數百年物(春明夢條錄)
(原廖道南承光殿詩楣承光臨太液長日水雲封橋帶流虹渚門迎積翠峰□學士草壇畔大夫松寳藏來)
(淵海時瞻紫氣濃苑元素集液池金鋪約戶鏁盤螭雲原文徵明詩小平臨太)
(中帝座飛華盖城上鈎陳繞翠旗紫氣曾迴雙鳳輦青松猶有萬年枝從来清蹕深嚴處開盡碧桃人未知)
(甫田集)
原太液池在西苑中南北亘四里東西二百餘步東瞰
璚華島東南有儀天殿殿前老檜一株&KR0777;回若偃蓋(戴司)
(成集)
原太液池在子城西乾明門外周遭凡數里其源自玉
泉山合西北諸水流入都城德勝門滙為積水潭亦名
海子至北安門水關流入西苑人呼西海子(燕都遊覽志)
補周美為尚書郎封君就養京師秩滿受封父子相隨
奉天門謝恩内侍引入禁苑徧觀漸臺太液之勝餉以
内珍曰封君謝恩者蓋少况年盈八十健爽如此者乎
掖送出長安門而别(震川集)
(臣)等謹按登科考周美蘇州崑山人中嘉靖二
十三年秦鳴雷榜進士
原永樂十五年十一月壬申金水河及太液池冰凝具
樓閣龍鳳花卉之状上賜羣臣觀之(明成祖實錄)
原宣德八年三月少保黃淮辭歸上宴餞之于西苑太
液池親灑宸翰製詩送之仍賜金織衣一襲(大政記)
(原明宣宗章皇帝御製詩壁天香早折仙桂枝筆花五彩開鳳池蓬萊之仙立奎近侍九重天咫尺永樂聖)
(人臨御初鞠躬稽首陳嘉謨仁宗監國文華殿左右謀猷共羣彥朕承大寳君萬方相與共理資賢良傾心寫)
(情任舊老而卿引&KR1282;先還鄕五歴星霜復相見霜鬢蕭蕭秋滿面是時朝旭光昇紫殿明相對清言良慰情留)
(之累月未畫意歸心又欲東南征太液清冷涵碧藻楊柳芙蓉相映好鳬鷖鸂鶒弄晴波紫霧紅雲拂瓊島芳)
(肴在爼酒在壺工歌鹿鳴續白駒君臣大義士所重心雖廷闕身江湖雁蕩風高高不極中有謝公舊遊迹采)
(芝劚苓可長年應在天南憶天北臨明宣宗御製集天原胡廣陪駕至太液池作玉砌無地飛甍上有)
(微風斜舞燕高柳拂鳴蝉岸草茸茸細池荷個個圓孰知丹禁裏别有好林泉胡文穆集)
(原金幼孜和胡學士秋日陪駕遊太液池作翠遠水含秋色飛霞映晩天折荷驚白露倚樹聽元蟬合三山)
(近波涵一鏡圓子雲才更好獨步賦甘泉金文靖集)
原西内海子中有斗牛即虬螭之𩔖遇隂雨作雲霧常
蜿&KR3207;道旁及金鰲玉蝀之上世皇齋居西内宫女過見
驚仆宫監以聞上曰此宜處山後何為在此駭人乎是
夜聞䟦浪跳擲之聲旦視之湖水破裂一道已徙去矣
(耳談)
(原薛蕙宫詞殿荷花簇錦柳垂絲一片丹青太液池御榻獨留清暑宫娥空唱采蓮詞西原集)
(原蒋山卿宫詞色十里湖光引玉泉仙娥遥上釣魚船最憐一種天然並向中流采白蓮南冷集)
(原嚴嵩賜太液乘舟詩處蘭舟演漾水雲空花葉田田集島嶼風櫂入瓊波最深玉樓金殿影西東鈐山堂)
原承光殿南從朱扉循東水滸半里崇闥廣砌中一殿
碧瓦穹窿如蓋又貫以黃金雙龍頂纓絡懸綴雕龍綺
窗朱楹玉檻八面旋匝曰崇智殿殿後一亭金飾北瞰
池水轉西至臨漪亭又一小石梁出水中有亭八面内
外皆水云釣魚臺殿前牡丹數十株名芭蕉園(西元集)
原芭蕉園在太液池東崇臺複殿古木珍石參錯其中
又有小山曲水實錄成於此焚稿(甫田集)
原實錄成擇日進呈焚稿於芭蕉園園在太液池東崇
垣複殿古木珍石參錯其間又有小山曲水則焚稿之
處也(湧幢小品)
原芭蕉園有宫眷法從人等至此下馬二石碑當時世
宗設醮時所立(金盩退食筆記)
原五雷殿左迎祥館右集瑞館萬歷二十九年三月添
扁(明宫殿額名)
(原夏言臨漪亭詩裏綠樹隂隂翠殿寒臨漪亭上倚闌干誰知鳳閣龍樓亦有青山碧水看桂洲集)
(原陳沂芭蕉園詩輦雨後芭蕉苑春深楊柳宫綺雲懸碧蓋縈霧閉雕龍路回天上歌臺出水中忽聞人語)
(笑沙畔起驚鴻輦拘虛集直宫園水殿低碧荷香檻出原馬汝驥詩道山樓)
(紅藥晩階齊釣石蛟龍隠歌臺鳥雀啼翠華當日幸花木五雲迷西元集)
(原廖道南芭蕉園詩綠旖旎芭蕉色繽紛滿御園午隂便鹿夢春雨罷蜂喧借芙蓉潤青交薜荔翻詞林曾)
(獻頌此日重承恩山元素集㟏岈松桂隂隂輦道斜草原文徵明詩小盤折翠)
(長蘭亭迷曲水雨深桃洞自飄花紫雲依舊圍黃屋青鳥還應識翠華知是史臣焚草地文光隠隠結紅霞)
(甫田集西闕遇雨詩原薛蕙)(窈窕西清内參差水殿連歸雲)
(向平樂飛鳥集甘泉明月裁班女廻風唱麗娟龍池初望幸來往木蘭船西原集)
欽定日下舊聞考卷三十六
欽定日下舊聞考卷三十六舉正
王嘉謨趯臺陂詩原書陂訛作坡今據金鰲退食筆
記改
嘉靖時建無逸殿條首改三字翟鑾坐二子原書坐
訛作生今改
許讃原書讃訛作瓉今改(嘉靖九年三月皇后親蠶條)
崇闥原書闥訛作闢又貫原書又訛作天今俱改
(承光殿南從朱扉條)
欽定日下舊聞考卷三十六舉正
原書明宫室門節刪附記
永樂七年上御奉天門條刪
光宗崩李選侍踞乾清宫條刪
李應禎成化中為中書舍人條刪
禁中有大善佛殿條連下二條與朱彜尊按俱删
崇禎元年七月條刪
黃佐乾清宫賦刪
殿中金鶴一雙條刪
乾清宫階墀條刪
宫人多用糞車條刪
萬歲山在子城北條刪
正德十年七月重脩太素殿條刪
承光殿一名圓殿條節刪十四字
欽定日下舊聞考卷三十六節刪
