欽定日下舊聞考卷九
國朝宫室(一)
(臣)等謹按從來立國者必首隆廟社之規崇建闕
廷之制所以象辰極撫寰區昭誠敬而敷化理典
綦鉅也洪惟
世祖章皇帝定鼎燕京順治元年肇定
大清門名額有若
殿
廟
宫
闕制度皆丕振
鴻謨因勝國之舊而斟酌損益之聲靈赫濯炳耀維新
聖祖仁皇帝
世宗憲皇帝
聖
聖相承勤塈茨而施丹雘
皇上御極以來紹
庭繼
志凡茲
外朝
内朝營建繕葺之舉道在因時者則必
飭所司董治俾敬謹蕆厥事煌煌乎肯構鴻圖創垂億
萬年之盛軌也今謹編錄
國朝宫室釐為二十卷列于原書宫室門之前而附錄
原宫室卷帙于後其有可考辨者仍于原條下一
例加按以資互證焉
正陽門之内為
大清門三闕上為飛檐崇脊門前地正方繞以石闌左
右石獅各一下馬石牌各一(會大清典)
乾隆十九年
御製大清門詩(有序)我
太祖神武明哲創業開基日不暇給而勤於庶政建二
木於門俾下情欲達者書之以進
法貽百世澤永萬年
令許投書異缿筩無聲聽俾下情通古風淳噩非緣襲
謗木堯年
聖制同
(臣)等謹按
大清門
御製詩恭載首見之篇餘不備錄
大清門外俗稱碁盤街乾隆四十年修葺周圍石闌以
崇體制
大清門之内千步廊東西嚮各百有十間又折而北嚮
各三十四間皆聯檐通脊(會大清典)
(臣)等謹按几吏兵兩部月選官掣籖刑部秋審禮
部鄉會試磨勘俱集於廊房之左右廊房之外東
為戶部米倉西為工部木倉
千步廊東接
長安左門西接
長安右門門各三闕東西嚮兩門之中南嚮者
天安門五闕上覆重樓九間彤扉三十有六為
皇城正門(會大清典)
(臣)等謹按
天安門初仍明舊曰承天門順治八年重建改今名凡
宣布
覃恩慶典詔書於門樓上設金鳳銜而下焉乾隆十九
年於
東西長安門外增築圍墻各設三座門規模尤為閎整
皇城四門南即
天安門北曰地安東曰東安西曰西安
天安門前環
御河跨石梁七即外金水橋(會大清典)
(臣)等謹按
皇城内河流四面環繞其由地安門西步梁橋流入者
經景山西門引入環
紫禁城是為護城河護城河西面之水自
紫禁城西南隅流經
天安門外金水橋東南注
御河是為外金水河又西闕門下有地溝引城河水經
午門前至東闕門外循
太廟右垣南流折而東注
太廟戟門外筩子河東南合
御河此係乾隆二十五年奉
諭新開水道至其由地安門東步梁橋流入者經
東安門内望恩橋流注
御河又别為一道也
外金水橋前立華表二門之内立華表二東西兩廡各
二十六間東廡正中為
太廟街門西廡正中為
社稷街門(會大清典)
(臣)等謹按
天安門内西嚮者為
太廟街門東嚮者為
社稷街門
端門内西嚮者為
廟右門亦稱
神厨門東嚮者為
社左門
闕左門外西嚮者為
太廟西北門東嚮者為
社稷東北門
太廟在
闕左南嚮圍垣一重琉璃甎門三間左右門各一
戟門五間崇基石闌中三間前後均三出陛中九級左右七級
門内外列戟百有二十左右門各三間前後均一出陛各五級
前殿十有一間重檐階三成繞以石闌五出陛一成均
四級二成均五級三成中十有一級左右九級東西廡
各十有五間階均八級燎鑪二
中殿九間
後殿九間兩廡各十間
後殿東廡南燎鑪一
戟門外石橋五橋北井亭二六角閑以朱櫺橋南
神庫五間西嚮
神厨五間東嚮
廟門外之西南奉祀署三間東嚮左右房各三間垣一
重門一北嚮東南宰牲亭三間前治牲房五間均西嚮
垣一重門一西嚮井亭一六角閑以朱櫺西南為
太廟街門五間西北為
太廟右門三間均西嚮(典大清會則例)
順治元年定
太廟時饗每歲孟春于正月上旬卜日孟夏孟秋孟冬
于朔日行禮孟春時饗如遇
祈穀齋戒之期
皇帝詣
太廟出入導迎樂均設而不作(同上)
順治四年定歲除前
袷祭大建于二十九日小建于二十八日行禮(同上)
乾隆元年
諭國家式崇
太廟妥侑
列祖神靈歲時祗薦明禋典禮允宜隆備今
廟貎崇嚴而軒櫺榱桷久未增飾理應敬謹相視慎重
繕修以昭黝堊示新之敬著該部會同内務府詳議具
奏欽此(同上)
(臣)等謹按繕修
太廟于乾隆四年工竣
中殿供奉
太祖高皇帝
太宗文皇帝
世祖章皇帝
聖祖仁皇帝
世宗憲皇帝
列聖
列后神位每遇
時饗及祫祭之期恭請奉安
前殿禮成復送至
中殿供奉
後殿供奉
肇祖原皇帝
興祖直皇帝
景祖翼皇帝
顯祖宣皇帝
列聖
列后神位每歲
袷祭恭請奉安
前殿禮成復送至
後殿供奉其四孟
時饗則遣親王於
後殿行禮
大饗前一日樂部設中和韶樂于
前殿第一成階上分左右懸祭日
皇帝御祭服乘禮輿出宫内大臣侍衛前引後扈如常
儀至
太和門階下降輿乘輦
駕發警蹕
午門嚴鼓法駕鹵簿前導導迎鼓吹設而不作
皇帝由
太廟街門左門入至外垣南門外神路右降輦贊引太
常卿二人恭導
皇帝由
太廟南門左門入至戟門幄次盥洗贊引太常卿恭導
皇帝由戟門左門入陞左階入
前殿左門就拜位前北嚮立典儀官贊樂舞生登歌執
事官各共廼職武舞八佾進贊引官奏就位
皇帝就拜位立廼迎
神司香官各奉香盤進司樂官贊舉迎
神樂奏貽平之章贊引官恭導
皇帝詣
太祖高皇帝香案前上香以次詣
列聖香案前上香奏復位
皇帝復位奏跪拜興
皇帝行三跪九拜禮王公百官均隨行禮奠帛爵行
初獻禮宗室司帛官奉篚司爵官奉爵各詣
列聖
列后神位前奏敉平之章舞干戚之舞司帛官跪奠帛
三叩司爵官立獻爵奠正中皆退司祝至祝案前跪三
叩奉祝版跪案左樂暫止
皇帝跪羣臣皆跪司祝讀祝畢奉祝版詣
太祖神位前跪安于案三叩退樂作
皇帝率羣臣行三拜禮興樂止武功之舞退文舞八佾
進行亞獻禮奏敷平之章舞羽籥之舞司爵官獻爵奠
于左儀如初獻行終獻禮奏紹平之章司爵官獻爵奠
于右儀如亞獻樂止文德之舞退太常官贊賜福胙光
祿卿二人就東案奉福胙進至
太祖位前拱舉降立于
皇帝拜位之右侍衛二人進立于左
皇帝跪左右執事官咸跪右官進福酒
皇帝受爵拱舉授左官進胙受胙亦如之三拜興率羣
臣行三跪九拜禮徹饌奏光平之章徹饌畢太常官跪
告禮成於
神舉
還宫樂奏乂平之章
皇帝率羣臣行三跪九拜禮有司奉祝次帛次香恭送
燎所
皇帝轉立拜位旁西嚮侯祝帛過復位樂作祝帛燎半
奏禮成恭導
皇帝由戟門左門出
皇帝至外垣南門外神路右陞禮輿法駕鹵簿前導導
迎樂作奏祐平之章
午門鳴鐘
皇帝還宫(會大清典)
(臣)等謹按恭遇
時饗
大祫
聖駕恭詣
太廟及
還宫儀注乾隆三十六年大學士等原奏以
上春秋已逾六旬宜稍節勞得專于誠敬奉
諭量為更定其稍别于舊儀者
乘輦入西北門至
太廟北門外
御禮轎入左門循東墻行至戟門外東階下降輿步入
左門至
幄次迨禮成由戟門左門出陞輿如上儀
乾隆五年
御製孟秋時享
太廟詩玉斗廻旋届指庚金輿夙駕紫鸞鳴矞皇禮
樂陳
清廟糺縵雲霞煥寳楹陟降儼臨
神鑒赫顯承佑啟泰階平禮成肅穆瞻霄漢何限依遲
霜露情
乾隆九年
御製孟冬時享
太廟禮成述事詩滌志齋三宿
精禋舉質明奉時修
禴祀考樂叶韶韺馨薦忱爰託心忪禮欲成假思不可
度顒若有餘誠如在
音容感孔懷霜露情
橋山凝望處愾僾達三京(圖朝舊制每于十月朔日陵與京盛京燕京諸)
(皆有祭焉)
乾隆十二年
御製孟冬時享
太廟禮成有述詩午門鼔響散晨光(凡祭日出午門皆鳴鐘惟祭)
(則太廟伐鼔)
太室修烝繼履霜僾愾心源承
一脈躬親祭典重三王宗潢執事籩鉶肅韶樂陳庭磬
管將詎止祈年兼卜世繩繩奕禩奉萁薌
乾隆十三年
御製孟冬時享
太廟詩元英纔節届烝祭以時將
太室卿雲煥
五朝帝烈光追思曷有極一脈永流慶制治慙成泰書
年幸告康(今歲各省告豐多而報災少用是稍慰云)惕乾心久切儀式志寧
遑愾僾相通處惟祈我武揚(是時金川餘孽未靖正值命將出師故云)
乾隆十六年
御製孟春時享
太廟詩魯論欽與祭周雅詠於昭
太室脩精禴王春報始韶瓞瓜緜益衍本木接非遙濟
濟趨三獻(宗廟之祀皆宗室奉爵)依依眄
九霄僾聞希
黼扆顯相肅鵷僚啟佑鴻規遠丕承仰
五朝
乾隆二十二年
御製孟冬時享
太廟禮成紀事詩吉朔修嘗進吉蠲
假思仰冀意顒然洋如在上原一脉勿替引之於萬年
三獻禮成八佾舞小春律在五絲絃午門迎送增蘇對
(外蕃貢使例于午門前迎送是曰哈薩克使臣在列)
祖烈今揚西海邊
乾隆二十三年
御製孟冬時享
太廟述事詩質明徂位展虔思職事天潢式禮儀追
遠丕綿一脈瓞靖遐耆定萬年基不遲廢徹廻瞻
廟有肅冠裳列迓墀昔厠大宛今布露(去歲哈薩克來朝今年布魯特)
(繼至並以秋獮廻鑾携入京師適當冬嘗大典于午門陪百官迎送)延庥孰匪
祖威貽
乾隆二十四年
御製歲暮袷祭
太廟述事詩璇璣臨歲暮
太室袷冬烝
九廟萃神爽一躬凜繼繩瞻羹惜徹饌傳火驗懸燈羃
䍥祥花布(是日適逢瑞雪)
天恩倍敬承
乾隆二十六年
御製孟夏有事
太廟禮成詩撰日惟中朔恊時逮正陽天經欽與祭
世德永延昌
僾見神容對駿奔宗子襄一灣引金水(先是舊制太廟沿明戟門)
(外有溝橋而無水兹命引金水橋之水流經橋下成河允恊形勝云)萬葉衍銀潢
乾隆二十七年
御製孟冬時享
太廟詩午門嚴左鼓
廟享致欽崇思孝奉
先切維親執事同(獻帛酒皆宗親執事)萬年福綿奕三獻樂沖融
僾愾寧常語誠知
一脈通
乾隆三十一年
御製孟夏有事
太廟述事詩鼕鼓肅寅牌午門雨濕街(是日復雨)有顒霑
澤思(去聲)無那奉
先懷
燕翼貽庥永瓞支執事皆
祭歸不作樂(凡祭祀禮成冇導迎樂齋則不作)
雩祀又臨齋
乾隆三十八年
御製孟冬時享
太廟禮成有述詩齋宿舉
冬禋躬承追慕申瓣香均致炷(去歲祫祭例自位上香畢迭至)(中列)
(祖因更列宗前上香往返八度慮涉瀆䙝且步履亦太多定儀注親詣中位餘命諴親王率皇子等)
(各分上香茲孟冬時饗祇因起且五位同堂仍依舊例均親詣上香所謂禮以義均致思慕之忱)清
酒惜三陳宗室濟蹌助明庭禮樂彬告成更頒朔律恊
海西濱(今歲頒朔憲書中增歸順土爾扈特和碩特汗王等所居之地及烏里雅蘇台附近諸部凡二)
(十玉處)
乾隆四十年
御製歲暮祫祭
太廟禮成述事詩或問禘之答不知義最精存誠心
果篤出治掌如平
源本宗溯
祖趨蹌弟與兄(壬辰冬因予春秋已逾六十命閣部諸臣議正位躬致瓣香列祖各)
(位則𣲖近支諸王及皇子恭代以節繁縟内惟裕親王為朕兄餘皆弟姪及孫曾輩矣)禮成忻以
戚肯俾代而行
乾隆四十二年
御製孟秋時享
太廟禮成述悲詩歲月迅如流怱怱屆孟秋
祔來祭斯始(自行禮聖母升祔以來初值時享是以親詣而既虞後此為吉祭之始追憶)
(增慈恩倍悲慕)虞後憶從頭易吉敢違禮思
恩益結憂
禘嘗具深義夫子必從周
又
御製孟冬時享
太廟詩每歲躬冬
享(每歲自熱河奉行禮聖母還駐暢春園孟冬時享此太廟必親詣隔數日一往問安廻思)
(景不可復得曷勝悲慕)今年倍溯
思豐于何敢爾(毋豐于昵義莫大焉然久近之間終覺有殊亦人情之常雖聖人能異此乎)
續莫大乎斯久近究情異趨蹌以禮持禘嘗關治國夫
子昔言之
乾隆四十三年
御製孟冬時享
太廟禮成有述詩陪京返時馭
清廟舉冬烝惟切奉
先思敢忘
開創曾無文六英樂(八奏南郊樂九奏六奏北郊樂宗廟樂禮也)不
和太羹鐙繩繼萬年願惕乾一意兢
(臣)等謹按節年
時饗
袷祭
太廟
親詣行禮者俱有
御製詩謹繹有關紀述事實者恭載卷内餘不備錄
欽定日下舊聞考卷九
