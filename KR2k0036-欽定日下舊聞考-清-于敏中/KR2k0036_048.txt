欽定日下舊聞考卷四十八
城市(内城東城四)
原京師試院改舊禮部為之乃正統年間事(湧幢小品)
原貢院在城東隅元禮部舊基也永樂乙未改為貢院
制甚偪隘嘉靖中議改剏西北隙地卒未果至萬歴二
年因故址拓旁近地益之(春明夢餘錄)
(臣)等謹按改舊禮部為貢院湧幢小品作正統間
事春明夢餘錄作永樂間事兩說互異
(原張居正京師重建貢院記近今天子踐祚之三禩新修貢院成其地因故址拓旁地益之徑廣百六十丈)
(外為崇墉施棘徼道前入左右中各樹坊名左曰虞門右曰周俊中曰天下文明坊内重門二左右各有廳以)
(備譏察次右曰龍門直甬道為明遠樓四隅各有樓相望以為瞭望東西號舍七十區區七十間易舊制板屋)
(以瓦甓可以避風雨防火燭北中為至公堂堂七楹其東為監試廳又東為彌封受卷供給三所其西為對讀)
(謄錄二所後為聚奎堂七楹旁舍各三楹主試之所居也又後為燕喜堂三楹東西舍凡十六楹諸胥吏工匠)
(居之其後為會經堂堂東西經房相屬凡二十有三楹同考官居之工始於萬歴二年三月以明年九月告竣)
(按京師貢院始於永樂乙未是時考卜未定文皇帝以巡狩御行幄庶事草劍其所舉士秋試不過數十人春)
(試率百餘人故試院雖湫隘亦能容及燕鼎既定人文漸開兩畿諸省解額歲增士就試南宫至四千有竒而)
(貢院逼隘如故又雜居民舍間嘉靖間議者咸請改剏西北隙地或言東方人文所會宜因其址而充拓之然)
(旋議旋輟未有必然之畫也今天子始俞有司之請一旦易敝陋而為宏麗非振奮烏能有成哉太岳集)
(原趙用賢重修貢院記試國家每三歲輒貢士於鄉已從春官上計率鎖院三之故貢院之在畿内者間歲)
(一再從事乃其制獨庳陋弗稱無以尊重事嚴國體又百執事各贍其事而湫隘囂塵燥濕之不時何以稽奸)
(慝而警禁御也當文皇定鼎北平百司庶府以次剏之而文教猶鬱列聖嗣起道化翔洽士之挾策至者往往)
(填溢省院至無所蹻足世廟未嘗一議增創屬財用方詘僅一開壖道輒復報罷我皇上臨御之初首采羣言)
(廓然更始出水衡錢十六而佐以京北贖鍰更為相地所宜拓者東西若干丈其南北市㕓官酬以直得若干)
(丈乃以萬歷甲戌鳩工庀材其外表棹楔列交戟簾之外為樓五為堂一為號舍四千八百有竒簾内為聚奎)
(堂一為會經堂一為考官房四十有一他如監臨督察逮庖湢輿隸有事棘闈者率樹之堂牖䦌之垣檻凡為)
(屋大小三百四十七楹費四萬九千九百餘金越明年乙亥九月告成松石齋集)
原永樂三年令北直隸府州縣於順天鄉試(明會典)
(原永樂乙未始開科於北京王忠肅翔名在第五文廟以北京初啟會闈而魁得畿甸士心喜遂以布衣召見)
(賜酒食三瑣綴錄侍講學士曾鶴齡主考順天鄉試初原正統年翰林)
(試之夕場屋火試卷有殘闕者有司懼罪不敢以更試為言惟欲修葺場屋以終後兩試鶴齡曰必更試有司)
(具二說以進命如鶴齡所言貢貢舉考察御史焦顯因原天順七年二月舉會試值院火監)
(鎻其門不容出入舉子焚死者九十餘人上憐之賜死者舉進士同上)
(原國子監丞閻禹錫因試院災奏稱舉子遭火者多是平昔有學之士一夕無辜抱忠而死膏塗牆壁肉食鳥)
(雀使踰垣而出者咸有灰心環視而嘆者多懷去志乞賜進士名色以表其門禮科給事中何琮等劾之言臣)
(等見火死者朝廷已命有司具棺埋葬士子目覩德澤所及莫不感激奮勵豈有灰心去志者哉今禹錫調弄)
(巧言形容過情奏對失實宜正其罪遂下錦衣衛獄鞫之明英宗實錄)
(原時禮部以試院狹隘故遭火請擇城中隙地改設之事下工部議左侍郎霍瑄右侍郎薛遠擇安仁坊草場)
(請改為試院造板房以易席舍及會計物料以聞上曰試院仍舊可也戶部草場豈宜擅易并其屬郎中等官)
(皆下獄同上)
原天順七年五月朔修試院(同上)
(原洪武間定制鄉試以子午夘酉年會試以辰戌丑未年惟兩癸未一以太宗靖難一以文場災並以甲申開)
(科正德庚辰武宗南廵會試登第者至辛巳始廷試明良記)
(增洪武三年定初場止試本經義一道四書義一道二場試禮樂論詔誥表箋三場經史時務策一道場後十)
(日面試騎射書律殿試時務策限一千字以上後十七年改定初場增經義三四書義二次場去箋而增五判)
(三場增策四篇而面試廢矣初春明夢餘錄然惟刻董原洪武甲子鄕試乙丑會試為小錄以傳)
(事之官試士之題及中選者之等第籍貫經籍而已其錄前後雖有序然猶未錄士子之文以為程式也次科)
(戊辰始刻程文自是遂為定式中翰林記不及孟子十原正統元年會試出大學論語庸題而)
(年會試出中庸大學孟子而不及論語成化元年順天鄉試出論語二道孟子一道而不及大學中庸其後定)
(大學中庸内量出一道論語孟子各出一道遂為例殿閣詞林記)
(原明初會試主考或待詔或典籍或編修紀善初不論官宣德癸丑始命少保黃淮與少詹事王直主之淮久)
(致仕以謝恩至京點用至弘治庚戌命大學士徐溥己未命大學士李東陽然未有用二輔臣者自天啟壬戌)
(始命何宗彦朱國祚同主試後遂因之彦春明夢餘錄原天啓二年二月辛未命大學士何宗朱國祚主會)
(試故事會闈以閣臣典試而翰詹一人副之已推禮部尚書掌詹事府事顧秉謙上特命國祚國祚疏辭上日)
(今歲係朕首科特命二輔臣以光重典卿不必辭明熹宗實錄)
朱彛尊原按是年宗室子朱愼銎登進士榜先太
傅文恪公請於朝優選京秩遂除愼銎為中書舍
人宗室舉進士前此未有蓋始於是科也
(原金谿王公英以永樂丁酉主順天鄉試明年戊戌會試復為主考官庚子仍主順天鄉試連為主司者三至)
(癸夘又主順天鄉試宣德庚戌正統壬戌復為會試總裁凡三典北闈三主會試而王元美述盛事未之及焉)
(何歟樂棘闈記戊戌會試金谿王英實為總裁至十八原永十六年)
(年庚子二十一年癸卯復主順天鄉試永樂十九年辛丑會試吉水周述實為總裁至宣德七年壬子復主順)
(天鄉試宣德五年庚戌會試吉水錢習禮實為總裁至七年壬子正統六年辛酉復主順天鄉試皆先主會試)
(而復主鄉試後此則未聞矣士同上而品官同考者景原永樂中各省鄕試多有儒主考)
(奉二年會試莆田林文修撰也而為主考吉水劉儼侍講也而為同考當日重在衡文不序爵也同上)
(原北京解元其初不盡北直隸人如景泰丙子徐泰正德丙子周光宙嘉靖戊子馬一龍辛卯馬從謙癸卯沈)
(紹慶隆慶丁卯莊允中倛南直隸人正統辛酉章以占甲子司馬恂天順壬午鄭宏弘治戊午孫青辛酉謝丕)
(嘉靖壬午周□己酉孫錠俱浙江人成化丙午羅玘江西人宣德壬子宋雍隆慶庚午李廷機萬歴癸酉柯挺)
(俱福建人嘉靖丁酉鄭光溥山東人宣德乙卯鄒冕河南人嘉靖乙卯楊濂四川人自萬歴壬子宋鳳翔以浙)
(人領解此後必北直隸人居首矣南京解元其初亦不盡南直隸人如正德庚午許繼先嘉靖戊子許仁卿俱)
(浙江人洪武甲子廖孟瞻丙子尹昌隆永樂辛卯徐則寧嘉靖壬子孫溥俱江西人洪武庚午黃文史永樂戊)
(子黃夀生俱福建人也夫科場取士期於得人莫非王臣議者必欲區别之名從公而實私也至於鄉試分南)
(北卷北止五處而南十處其取數則均會試分南北中卷廣東置南卷而安慶則置中卷名為均而實不得其)
(均者北人不肯言南人不敢言遂垂之為不變之法矣兩京求舊錄)
(臣)等謹按明季鄉試分南北卷北止五處而南則
十處會試分南北中卷廣東置南卷而安慶置中
卷偏枯之弊自所不免我
朝法制鄉試不特八旗之滿洲蒙古漢軍及順天直隸
生監各有一定之數即各省之來試京師者分定
南北中皿額會試則於三場卷子截數之後開单
進呈各省中額皆自
皇上欽定
(原洪武庚午應天鄉試長泰黃文史以作全場五經題領解至天啟甲子閩人顔茂猷亦作五經題謄錄官嫌)
(其違制止謄四書義三篇易義四篇以入同考官祁彪佳取之既放榜始知為五經也崇禎甲戌會試以知貢)
(舉林□言士子有作五經全題者得俱□進允之於是茂猷亦中式禮部刻會試錄特旨命題顔茂猷姓名於)
(第一名李青之前蓋異典也至十年丁丑臨川揭重熙十六年癸未嘉興諢貞良慈谿馮元□武鄉趙天麟皆)
(以五經舉鄉會試又萊陽宋瑚十二年己卯亦以五經中山東鄕試聞丁丑科會試作五經題者四人止重熙)
(一人得雋其三人姓氏不可得而舉矣博棘闈記篇數增順治二年定士子有作五經者如果雅不在)
(取多應行禁止康熙四十六年京□試卷内有二卷四書五經真草各二十三篇監試題請奉)
(旨授為舉人康熙四十一年順天鄉試南皿内有二卷作四書五經文共二十三篇奉)
(旨授為舉人准其會試嗣後有願作五經者不必禁止五十六年停止雍正二年仍聽以五經應試乾隆十八)
(年停止鄉科場條例百名加國學三十名又雜行五名補國朝試直隸取)
(不拘僧道官吏各省來者皆可中之故曺鼐以典史解糧赴京中北直隸鄉試而廷試為狀元今雜行無中者)
(矣翰耳譚武舉徹簾後同考官及掌卷官置酒請主考補林凡)
(官主考答席順天鄉試後兩京兆置酒請主考監試主考監試亦答席會試同考於徹簾後醵金為會掌科主)
(辦其兩京鄉試事畢四主考合請衙門前後莗謂之鵝頭會眉公見聞錄)
(補宋解試諸路並以八月五日□院而福建則用七月川廣則用六月以道遠故也南渡後閩廣改同諸路試)
(期紹興二十四年有詔太學及諸路並以中秋日引試惟四川則用三月十五日焉元鄉試以八月二十日二)
(十三日二十六日明改從八月九日十二日十五日元會試以二月一日三日五日明改從二月九日十二日)
(十五日元御試以三月七日明改從三月十五日蓋歴代鎻院為期不同如是至於試士之地金源或於竹林)
(寺或於憫忠寺蔑有定所元則試於南宫明之貢院即元之禮部舊署也蓋試士子於此者四百年矣雅坪)
(散錄氏耳譚謂直隸鄉試額取百名外國學三十名雜補王)
(行五名故曺鼐以典史解糧赴京得中鄉試而廷試為狀元今雜行無中者矣按曺文忠以永樂癸卯中順天)
(鄉試本由諸生宣德初授代州學正上書願得劇職自效改江西泰和縣典史督工匠赴京乞與會試遂中癸)
(丑榜第二人廷試第一王氏謂以典史中鄉試誤也至文忠第後雜行中式者不乏景泰癸酉吾鄉吕文懿公)
(原典順天鄉試中式者二百五十人内翰林院譯字官一人吏部聽選官一人戶部書算一人禮部儒士十人)
(刑部都吏一人工部承差一人太醫院醫士四人武生一人衛令史一人衛吏一人衛舍人一人軍餘九人軍)
(一人雜項中者凡三十三人焉載考國子監歴科進士題名碑正統壬戌則有長樂李森都察院吏也樂清南)
(昱刑部吏也豐城鄭温松陵驛丞也戊辰則有奉化舒廷謨禮部辦事官也潛山汪甫燕山衛小旗也景泰甲)
(戌則有潛山吳楨錦衣衛譯字官也天順癸未則有巴縣劉淳翰林院譯字官也嘉定馬愈欽天監天文生也)
(成化戊戌則有瀘州譚溥山東舊縣驛丞也甲戌則有宣城張綸富峪衛總旗也寧遠王璠岷州衛吏也蓋自)
(是而後雜行中式者乃鮮矣薊邱雜抄)
增貢院為元禮部舊基永樂時改為貢院萬歴初因故
址拓地重建
本朝三年大比屢加增葺益為宏備云(畿輔通志)
增貢院在崇文門内觀星臺西北南向外東西磗門各
一乾隆二十七年增南面磗門二磗門外設五城巡墻
官廳三楹東磗門内有明經取士牌樓一點名廳六楹
守備廳三楹監試廳九楹外廳三楹西磗門内有為國
求賢牌樓一外供給所房九楹進題公館六楹點名廳
六楹守備廳三楹監試廳九楹外廳三楹又東西側設
内磗門房三楹東西官廳三楹南面照壁一中有天開
文運牌樓一第一龍門五楹有貢院墨字扁一内東側
五魁祠三楹西向第二龍門五楹第三龍門有龍門金
字扁一東側都統參領房十二楹西側都統參領房二
十八楹第三龍門至至公堂甬道中有明遠樓二重下
馬牌上懸
諭旨東西井三堂七楹扁曰至公中懸
御書旁求俊乂四字聯曰立政待英才慎乃攸司知人
則哲與賢共天位勖哉多士觀國之光
御製四詩勒石堂中護以朱欄至公堂前抱厦五楹回
廊三面設木柵欄堂之東西設大庫東西更道各長二
十丈柵欄各一榜曰東西文場自至公堂至第三龍門
以内東西號房各五十七連共九千六十四間東文場
内又設官生號房六十一間西北隅小號房四十連共
八百三十六間至公堂後内龍門門内聚奎堂七楹中
有聚奎扁一其東西二楹總裁官居之堂之兩旁各三
楹副總裁官居之堂後有穿堂三楹兩側刷印刻字房
各五間冣後會經堂五楹有會經堂扁一兩旁御史住
房各一楹又兩旁經房各四楹東西經房各五楹凡經
房十八同考官居之供事收掌房各三間庭中井一至
公堂東御史廳三楹提調房二層每層三楹謄錄所六
層每層五楹大供給所二層每層十楹東廂房二層每
層三楹南面大厨房四間飯房四間庭中井一至公堂
西監試大厨房四間收掌房三楹御史廳二層每層三
楹受卷所二層每層四楹彌封所二層每層四楹又側
座三楹東西南北瞭望樓四週圍外棘墻一墻高一丈
五尺内棘墻一墻高一丈遇鄉試年大興宛平二縣詳
順天府咨行工部修理(順天府冊)
(臣)等謹按貢院舊制惟設東西兩磗門其南向之
大門二門向亦俱止三楹乾隆二十七年
皇上軫念士子守候唱名遲滯
特命於南照壁增闢磗門二偏東者曰東南磗門偏西
者曰西南磗門俾應試者四門分入其大門二門
亦易三楹為五楹以免搜檢擁滯作人
德意即此可以仰窺萬一矣
增乾隆九年
御製十月二十七日幸翰林院賜大學士及翰林等宴
因便閱貢院乃知雲路鵬程誠不易易也得詩四首
翰苑瓊筵酌令辰棘闈來閱鳳城闉百年士氣經培養
寸晷簷風實苦辛自古曾聞觀國彦從今不薄讀書人
白駒翽羽傳周雅佐我休明四海春盡道文章接上
台菁莪樂育濟時才千秋得失非虛也咫尺雲泥亦幻
哉若有淚眶啼桂落那無笑口對花開鳳池多少簪毫
者都向龍門燒尾來萬里扶摇正翮摶飛龍利見豈
為干志賢聖志應須立言孔孟言大是難見說經綸推
國士從來桃李屬春官但令姓氏朱衣點那惜三條淚
燭殘周遭圍棘院沉沉景物當前總入吟材擬圭璋
方特達文歸雅正薄艱深禹門魚變辭凡水喬木鶯遷
出故林寄語至公堂裏客莫教冰鑑負初心
(臣)等謹按聚奎堂有明代王圖庚戌取士詩天啟
四年其子淑卞和之刻石壁間
增凡試有定期歲在子午夘酉以八月鄉試丑辰未戌
以三月會試均於九日十有二日十有五日鎻闈三試
之(會大清典)
(臣)等謹按向例會試以二月入場雍正五年歲閏
天寒是科
特旨改於三月并令嗣後會試之期遇有閏月該部先
行奏
聞乾隆十年乙丑科始奉
旨以三月會試永為定例而士子入闈自雍正八年定
例每人給□祓一件時既春深
賜兼挾纊
聖朝體恤士子可為至矣
增凡試文藝鄉會試均第一場書藝三論一第二場經
藝四五言八韻詩一第三場策五(會大清典)
增乾隆二十一年奉
旨嗣後第一場試以書文三篇第二場經文四篇第三
場策五道其論表判概行删省會試第二場經文之外
加試表一道(科場條例)
增乾隆二十二年奉
上諭會試二場表文易以五言八韻唐律詩一首(同上)
增乾隆二十二年御史袁芳松
奏自乾隆己夘科鄉試為始於第二場經文之外一體
試以五言八韻唐律一首奉
旨准行(同上)
增乾隆二十三年御史吳龍見
奏宋儒性理與六經四書相羽翼
御纂性理精義特加按語大啟關鍵請嗣後鄉會試第
一場出四書文三題之後仍出性理論一題奉
旨准行(同上)
增乾隆四十七年七月副都御史覺羅巴彦學
奏准嗣後鄉會試將第二場排律詩一移置第一場制
藝後即以第一場之性理論一道移置二場經文後三
場五策照舊舉行奉
上諭本日大學士九卿科道等將從前任克溥條陳諸
弊會議具奏摺内稱現在綱紀肅清前代粃政俱已革
除淨盡惟在大小臣工實力奉行自不致有因循廢弛
之弊此語朕疑信半焉亦惟日慎一日所其無逸耳至
副都御史巴彦學有請更定科場詩論以杜關節以端
士習之言所言實為深切時弊不虛朕降旨之意已依
議行矣蓋詩題係朕所命且律句謹嚴難以揣摩又若
頭場詩文既不中選則二三場雖經文策問間有可取
亦不准復為呈薦倘同考官仍蹈故轍監試官即可指
名參處如此則防弊之一端巴彦學此奏殊可嘉尚又
御史鄭澂摺内所稱論内易蔵關節一欵已於巴彦學
摺内准行其餘各欵仍着各該部議奏朕宵旰勤求孜
孜不倦凡有益於政治官方民生國計者莫不虛中採
納即今年逾古稀每歲臨幸山莊藉舉秋獮大典亦不
肯少自暇逸内外大小臣工皆當仰體朕懷悉心講度
勿謂已治已安稍萌因循懈弛之意即如巴彦學條陳
諸事其中頗有切中時弊者我君臣當相警惕期於弊
絶風清以副朕疇咨亮采之至意巴彦學鄭澂摺併發
將此通諭知之欽此(續增科場條例)
(臣)等謹按舊制第一場書藝三篇經藝四篇第二
場論表各一篇判五條第三場策五道康熙二年
停止書藝經藝改鄉會試為二場頭場策五道二
場四書論一篇經論一篇表一道判五條康熙七
年仍復舊制乾隆二十一年易表以詩而去論判
且移經文於二場乾隆二十三年復於第一場增
性理論一篇乾隆四十七年始改今制於是首場
四題皆由
欽命益昭慎重矣
增四書題目第一題用論語第二題用中庸第三題用
孟子如第一題用大學則第二題用論語第三題仍用
孟子(科場條例)
增凡會試及順天鄉試書義三題詩題皆由
欽命試前一日禮部侍郎順天府尹恭領詣貢院交知
貢舉提調送入内簾經義策論皆正副考官公定(大清會典)
增康熙二十四年會試三場畢主考等官遴選試卷十
本繕寫進呈
御覽自第一名至第十名俱
欽定名次仍送場内拆號填榜以後會試及順天鄉試
並同(科場條例)
(臣)等謹按凡鄉會試應
進試卷之期如恭遇
駐蹕熱河或
巡幸各省則免其進
呈即令考官酌定填入榜中
增凡考官鄉試正副各一人由禮部開列侍郎以下編
修檢討中允贊善給事中御史中書評事博士以上官
會試正副考官各二人間用正一人副二人或正二人
副一人開列大學士學士尚書左都御史侍郎左副都
御史(會大清典)
(臣)等謹按鄉試考官歴科正副皆止一人惟乾隆
庚子順天鄉試
皇上特命恊辦大學士尚書蔡新為正考官而以侍郎
杜玉林學士嵩貴副之為他科所無云
增凡經理試事鄉試順天監臨以府尹提調以府丞内
外監試以御史會試知貢舉以禮部侍郎提調以儀制
司司官(同上)
增凡執事鄉試會試受卷彌封謄錄對讀四所暨收掌
試卷均以主事等官(同上)
增凡出榜鄉會試由考官諏日豫行知貢舉監臨届期
内簾啟門及外簾各官會於一堂出中式硃卷對内號
檢校墨卷無譌廼按名書榜畢各官朝服望
闕行三跪九叩禮鄉試於順天府署前會試於禮部署
前懸榜三日(會大清典)
增凡中額鄉試順天八旗滿洲蒙古漢軍直隸諸生及
直省貢監生肄業太學者皆分編字號取中(同上)
增順天鄉試分滿字合字貝字南皿北皿夾字旦字承
字號取中會試分各省臨時奏請
欽定中額(科場條例)
(臣)等謹按順天鄉試分編字號八旗滿洲蒙古為
滿字八旗漢軍為合字順天直隸生員為貝字江
南浙江福建江西湖廣貢監為南皿順天直隸山
東山西河南陜西奉天貢監為北皿雲南四川貴
州廣東廣西貢監為中皿奉天生員為夾字宣化
生員為旦字承德生員為承字又長蘆商籍生員
康熙年間編設鹵字號乾隆十八年御史魏涵輝
奏裁
增順治八年定議舉行繙譯鄉會試至十四年停止雍
正元年奉
旨以繙譯考試秀才舉人進士嗣因鄉試舉人中式無
多定議會試不必另為一場止於文闈會試二場時另
編號舍一同考試乾隆十九年繙譯舉人進士奉
旨停止(科場條例)
(臣)等謹按乾隆四十一年十二月奉
上諭以乾隆戊戌年八月考繙譯舉人己亥年三月考
繙繹進士蓋繙繹生員尚仍舊制而考試繙譯舉
人進士必奉
特旨也又乾隆三十四年御史五正額條奏凡教習及
各館謄錄繙譯筆帖式諸途應試者滿百人俱就
號舍考試其滿洲蒙古漢軍生童順天學政歲科
兩試並入院應試
增武鄉會試頭場二場試馬步箭弓刀石取為好字號
者准入三場試孫子吳子司馬法論一篇策一道(兵部則例)
(臣)等謹按舊例雙单好字號及合式者俱准入三
場乾隆二十七年侍郎王際華條奏裁汰合式字
號奉
旨准行著為例
原靈藏寺舊名觀音寺正統十一年重修天順元年改
今名(明一統志)
(臣)等謹按靈藏寺在觀音寺衚衕今名靈藏觀音
寺有明翰林院編修陳文華撰碑寺内藤胎海潮
觀音像一相傳明時出之内府者
原般若菴在眀時坊有勅建碑(眀順天府志)
(臣)等謹按般若菴今廢
原薊城南北九里東西七里開十門慕容儁鑄銅為馬
因名銅馬門今大廳前石函長二尺高一丈歴代不敢
開銘曰泰建二年造銅虎符(郡國志)
增銅馬門在舊城東南隅昔慕容儁鑄銅馬置之東掖
門後人因名銅馬門為坊(元一統志)
增東掖門銅馬慕容儁據燕有馬駿而力愛之遂鑄銅
馬像置於東掖門外今有銅馬坊(析津志)
(原東掖門下舊慕容儁立銅馬像處昔慕容廆有駿馬赭白有竒相逸力至儁光夀元年四十九歲矣而駿逸)
(不虧儁竒之比鮑氏驄命鑄銅以圖其像親為銘贊鐫頌其旁象成而馬死矣水經注)
(原慕容廆初有赭白馬嘗自乘之既為石虎所圍力弱分將危䧟棄衆將逃以此馬奔而韝之馬見鞍輙蹄齧)
(不得近乃止俄而鄴使至石虎國有難廆旋歸今五行志以上二條原在世紀門今移改)(廣古)
(臣)等謹按銅馬門今廢以元一統志所記考之當
在此也
增雙忠祠在崇文門内石大人衚衕
本朝乾隆十六年建合祀都統贈一等伯謚襄烈傅清
左都御史贈一等伯謚壯果拉布敦
御書扁曰勇烈雙垂(一大清統志)
增
御製雙忠祠詩(有序)乾隆十五年駐藏都統傅清左
都御史拉布敦誅叛臣朱爾墨特那木扎爾其黨羅藏
札什率兵助逆二臣死焉贈以伯爵優䘏而歸其喪於
京師親臨奠醊建專祠祀之命曰雙忠並紀以詩衛
藏西南夷極邊入我王化百餘年始猶羈縻後執賮置
兵為守防呼韓(雍正年間始命大臣駐彼率綠旂兵防守凖噶爾)蒙古習俗尚
黃教得失視此為轉旋其何小醜背厚澤夜郎自大輕
王臣託詞承平勞物力示之大信休兵屯戕兄虐下遂
無忌更與外賊為牽援血人於牙攫財賄中梗驛路軍
書傳(朱爾墨特那木札爾乃頗羅奈之子朕以其父勤勞頗能安輯疆土封為郡王後頗羅奈故伊襲其)
(父王爵即詭詞請撤駐藏官兵因念彼既以撤兵為請即不從適足以致其疑故如其請自此肆無顧忌戕其)
(兄及姪荼毒所部遣使通凖夷求援旋斷絶郵政軍書不達者旬日二臣覘其逆謀已露遂决計先事誅之)
惟時奉命監彼土曰傅清暨拉布敦目覩逆勢日猖獗
炎炎不息將燎原戰守不可兵力弱官軍萬里阻蜀門
國事為重餘度外二人同心利斷金(叶)知無一生有九
死但期濟事酬深恩朱爾墨特那木札汝來示汝大義
存天無二日爾二日爾忘爾父叨藩翰兇渠稔禍力已
張(去聲)藐視二人何有焉籠中之鳥砧上魚西藏指日據
有全挺身來見忽疑慮旋呼羣醜施戈鋋傅卿直前扼
其臂逆王命者誅無延拉卿拔刀剚其脰罪在魁首無
牽連羅藏札什其羽翼走險呌詉豕突然桀犬吠堯各
為主蜂屯蟻聚來獽狿吁嘻二臣力不逮如歸視死雙
軀捐小醜烏合旋就縛駢首就戮長竿懸逆誅順撫妖
氛靖衛藏萬衆如一言忠臣報主有如此智勇兼濟誠
通天昔每椎心今吐氣如披雲霧瞻蒼旻不勞一旅剪
渠寇豈止萬命免沉淪尸祝社祭衆夙志虔伸絶域千
秋傳靈輿肅肅歸故里建祠臨奠恩頻宣錫爵賜封延
後世志予哀悼旌勲賢雙忠之氣浩千古雙忠之力敵
萬軍罵賊有似奮常山誘致大異斬樓蘭雙忠蹟略傳
斯篇他年以待信史編
原黃華坊四牌二十一舖有武學王府倉禄米倉武德
衛興武衛豹韜衛神策衛龍虎衛智化寺二郎廟(五城坊巷)
(衚衕集)
(臣)等謹按武德等衛俱無考武學久廢今智化寺
西民居尚存石獅二云即武學遺址也禄米等倉
詳官署門
原天順元年四月詔復王振官刻木為振形招魂以葬
塑像智化寺北祠之勅賜祠曰旌忠(明典彙)
原正德二年五月陞僧錄司右覺議性道為右講經僉
押管事兼智化寺住持寺乃故太監王振所建天順初
賜振碑文立旌忠祠於寺内以僧官主之至性道三傳
矣劉瑾欲效振所為故乞陞性道(眀武宗實錄)
(臣)等謹按智化寺今存在禄米倉東王振祠及像
眀典彙謂在智化寺北實錄謂在智化寺内其實
在寺中之北非兩處也振以閹䜿誤國罪不容誅
英宗復位刻像立祠勒碑寺中其惑已甚
本朝乾隆八年御史沈廷芳奏
聞奉
旨毁像及碑
(增康熙三十五年重建二郎神廟倉場侍郎石文桂撰碑其略云據道書稱二郎神為清源真君唐貞觀二年)
(創廟於此宋元祐二年重修五城寺院冊)
(臣)等謹按二郎神廟在今燈市口大街東存小殿
一楹
本朝康熙三十五年重修
原靖恭寺維摩庵俱在黃華坊有勅建碑(明順天府志)
(臣)等謹按靖恭寺今廢維摩庵在小雅寳衚衕今
存明萬歴三十八年左光斗撰碑
(增左光斗維摩庵碑記略成維摩庵住持僧圓亨重修庵成乞言為記考庵剏於化戊子修於正德癸酉再)
(修於隆慶庚午兹役也起蓋宇殿三座倍苦莊嚴檀越則冏卿方公大美大參阮公以鼎楊公惟治也)
原京師黃華坊有東院有本司衚衕本司者教坊司也
又有勾欄衚衕演樂衚衕相近復有馬姑娘衚衕宋姑
娘衚衕粉子衚衕出城則有南院皆舊日之北里也(析津)
(日記)
(臣)等謹按本司衚衕勾欄衚衕馬姑娘衚衕在四
牌樓南宋姑娘衚衕粉子衚衕在四牌樓北今雖
仍其名而明時汚俗洗滌盡矣
(原正德中樂長臧賢甚被寵遇曾給一品服色相傳教坊司門曾改方向形家相之曰此當出玉帶數條聞者)
(笑之未幾上冇所幸伶兒入内不便詔盡宫之使入為鐘鼔司官後皆賜玉穀城山房筆塵)
(原燕山倡伎皆以子為名若香子花子之𩔖無寒暑必繫綿裙其良家仕族女子皆髠首許嫁始留髮冬日以)
(括蔞塗面但加傳而不沐至春暖方滁去久不為風日所侵故潔白如玉也雞肋編)
(增古舞法盡亡觀勾欄扮西子舞始以袖繼以手甚怪之乙丑宴禮部教坊奏伎者右立五僮以次手舞凡合)
(掌垂手各以掌指既而翻捧與勾欄同葉西河全集籌原萬歴丁酉冰華梅史以燕都妓女配子以代觥)
(東院十九人郝筠魏寄李夜珠楊娟娟魏道藴郝長王文蘭李月仙郭子夜崔瓊崔新鶯張燕燕崔粧李昭崔)
(長卿陳雪筝崔子羽焦燕如李十一西院四人李燕容屈慧若屈文若柳五本司五人陳桂王壽叚素如王燕)
(如郭狄前門十二人田瑶生劉越西左翠馮丑馮巧孫真真田文舒劉宛宛董雙成吳文玉王良張六梅史者)
(浙沈水部託名也聞京師伎女以王雪箭為最而薛素素才技過之亘史)
(原東院在總舗衚衕東城畔昔時歌舞地今寥寥數家如村舍兼之人掘土為坏滿目坑塹從寒煙衰草中想)
(走馬章臺之盛邈不可復尋猶記舊遊冇陳家園郝家亭子樹石楚楚并無存矣燕都游覽志)
(補京師東院本司諸伎近無佳者惟史金吾宅後有薛五素素姿度妍雅能書作黃庭小楷尤工蘭竹下筆迅)
(掃各具意態又善馳馬挾彈能以兩彈丸先後發使後彈擊前彈碎於空中又置一彈於地以在手持弓向後)
(右手從背上反引其弓以擊地下之彈百不失一也甲乙剰言)
(原東院之東舊有方家園園廢建淨業庵於其址殿左廡有鎮楊林潮書許魯齋先生演千字文以萬歴十一)
(年八月刻石嵌於壁文曰太極之前此道獨立道生太極函三為一一氣既分天地定位萬物之靈惟人為貴)
(太古結䋲民醇而愚茹毛飲血穴處巢居伏羲畫卦始造書契神農黃帝三皇繼治五帝少昊高陽高辛堯舜)
(揖讓傳中以心歴數在禹夏承虞禪謳歌歸子啟與扈戰太康遊畋羿距於河仲康失權胤征羲和一成一旅)
(少康中興桀虐百姓天道禍盈應天順人殷湯革命咸有一德伊尹元聖太甲放桐盤庚遷都武丁中興又終)
(獨夫文王事殷眀夷蒙難武發開周首訪洪範成康持守周召夾輔穆正訓行宣王復古幽惑褒氏犬戎所戕)
(平王東輸國風遂降虛器尊周五伯馳騁孔聖春秋爰始魯隐七國爭雄蘇張縱横孟軻仁義卒老於行孝公)
(強秦鞅變井田赧朝昭襄周祚以遷并吞六國始皇詐狙罷侯置守焚書坑儒阿房長城賦役虐民二世子嬰)
(陳吳亡秦項起西楚劉興沛中項殺義帝劉從薰公轉戰五年資謀三傑灌嬰垓下始定漢業高帝忘功誅醢)
(械繫溺愛戚姬欲立如意良招四皓幼惠遂定吕雉牝晨房闈出政陸賈計行平勃交驩禄産就誅劉氏乃安)
(文帝恭儉詔半為農景帝遵業醇厚民風武承富庶始建年號窮兵雪耻末年減耗立昭繼武功歸霍光孝宣)
(中興道雜覇王元成哀平權移女黨張禹佞䛕乃生王莽十有四年亂生新室更始劉盆王尋王邑光武中興)
(羣盜乃滅寇鄧元勲耿賈洪烈天下平定進用文吏退全功臣封縣數四禮優嚴陵占動太史二百年間名節)
(奮起明帝苛察章帝寬厚和誅竇憲殤終襁幼安雖享御權歸外戚北鄉弗永順淪嬖習冲劣質聰弑於䟦扈)
(桓誅梁冀陳李黨錮靈委宦孳黃巾嘯聚進召董卓獻終漢緒曺丕稱魏劉備興蜀孫權號吳三國鼎足混於)
(西晉都於洛陽武惠懷愍劉聰所亡元帝南渡一馬化龍建康再振為晉之東明成康穆哀廢簡帝武安偽楚)
(恭遜劉裕東晉之弊起於浮誇清談之極五胡亂華宋齊梁陳元魏東西南北瓜分後周併齊隋文混一始盛)
(開皇煬帝窮奢恭帝禪唐唐高之興太宗之謀闈門慙德責以春秋田以租調兵以府衛七百餘員首定官制)
(貞觀仁義髣髴三代本根不正隨亦闕壊再傳高宗已罹女禍李勣一言唐業幾墮武后稱制欲立三思倘非)
(仁傑孰引東之中宗復辟嗣興韋后睿遜玄宗以功授受開元太平天寶昏亂貴妃内惑禄山外叛肅宗即位)
(大分安在中興有頌功不贖罪代宗中材德宗猜忌奉天所倚陸䞇仁義順在東宫隂賜天下憲任裴度平淮)
(有雅惜其晩年禍生不測穆敬昏庸不能討賊文宗銳意太和清明僅殺宏志莫正典刑輕用訓注禍成甘露)
(武用德裕遂平澤潞宣宗寬恩唐治以衰懿僖昭哀遂不可支唐患非一朋黨閹寺藩鎮強大宣武簒弑朱梁)
(李唐至於石晉劉漢郭周是為五閏錢馬高楊承襲割據李王孟劉各復僭偽兵變陳橋宋祖即位尅平中夏)
(以國傳弟九葉中哀江左六裔遼金據華亦各九世天春地顧篤興我元四海會同本枝萬年稽古提綱維此)
(千言按耶律祭酒冇尚為先生作考歲略述先生所著有小學大義讀易私言孟子標題又冇四□說中庸說)
(謂雜出於衆手而獨不及此篇故具載之析津日記)
(臣)等謹按方家園久廢淨業寺亦毁其地猶存方
家園之名許衡演千字文石刻亦無可考
原園亭之在東城者曰梁氏園曰楊舍人泌園曰張氏
陸舟曰恭順侯吳國華為園曰英國公張園成國公適
景園後歸武清李侯曰萬駙馬曲水園曰冉駙馬宜園
園故仇鸞所築鸞敗歸成國公後歸於冉(燕都游覽志)
(原薛蕙宴故英國公山亭即文皇帝賜第一首玉東第君王賜西園賓客來將軍原好士公子復憐才䄂花)
(□出金尊竹下開還須明月上□畏夕陽催西園集)
增曲水園在大興縣東明駙馬萬煒建園中有松化石
其半尚存木質(畿輔通志)
增駙馬萬公曲水家園新寧遠伯之故園也燕不饒水
與竹而園饒之府第東入石墻一遭徑迢迢皆竹竹盡
而西迢迢皆水曲廊與水而曲室間松化石攸在也木
尚半焉木歸土而結石也(帝京景物略)
增宜園在大興縣東明冉駙馬園也園有石假山名萬
年聚(畿輔通志)
(增吳惟英冬日萬仲晦曲水園看菊詩影年來花事約全乖看菊何期今暫偕曲水一方臨瘦秋容強半擁)
(閒階客能冐雨憐如昨色即經霜尚自佳怪底有松還化石肯將土木委形骸帝京景物略)
(臣)等謹按梁氏等園久廢今石大人衚衕寳源局
相傳石亨舊宅即宅園故址也稍西里許地名十
錦花園亦燕都遊覽志所稱園亭之在東城者今
悉為民居松化石萬年聚石俱無考
原報恩寺天順元年更名昭寧寺大學士李賢撰碑(析津)
(日記)
(補成化丙戌進士三百五十二人豐城羅公倫以建言出為市舶提舉蘭溪章公𢡟莆田黃公仲昭江浦莊公)
(昶以諫燈市獲罪謫外越十年在京師者百人會於報恩寺華亭張公弼作同年會誡載東海集中寺於天順)
(元年更名昭寧矣而張公文猶循其舊稱也薊邱雜抄)
(臣)等謹按報恩寺今在驢市衚衕街北李賢碑
無考寺門内有大鐘一上鑄昭寧寺三字西廊今
為常寧寺有小鐘一上鑄報恩寺三字是始稱報
恩寺而後改名昭寧寺者即其地矣
原寳磬寺在城内東元建永樂十年重修(寰宇通志)
(增寳慶寺有雍正六年内閣中書吳麐撰碑略修寳慶寺建自唐代明嘉靖甲辰歲錦衣衛官石璞重其後)
(侵毁半為民居有天然禪師鳩工修葺又於隣家屋垣下得嘉靖時舊碑移置廡側因勒石以誌其事五城)
(寺院冊)
(臣)等謹按寳磬寺無考今以寳慶寺碑文觀之或
即寰宇通志所載寳磬之訛也
原思城坊五牌二十一舗有忠義前衛燕山右衛蕃牧
所東城兵馬司百萬倉老君堂延福宫水月寺(五城坊巷衚衕)
(集)
(臣)等謹按忠義前衛等處今俱無考燕山右衛張
爵坊巷衚衕集作在北居賢坊朱彛尊原引誤東
城兵馬司久廢百萬倉今為南新北新興平舊太
四倉俱詳官署門老君堂今存在齊化門街南水
月寺在東四牌樓五條衚衕寺前舊碑剥落惟篆
額水月菴三字可辨
原正東曰崇仁門東之左曰光熙門東之右曰齊化門
(輟□錄)(原在宫室門今移改)
(臣)等謹按崇仁門久廢齊化門正統初改為朝陽
門
本朝仍其名而俗猶稱齊化門
(原天歴元年九月帝出齊化門視師臣元文統志於齊原皇慶元年程鉅夫以病乞歸命廷以下飲餞)
(化門給驛南還年元史列傳子率侍衛兵出光照門東原至正二十四三月皇太)
(走古北口京元順帝紀丁好禮不肯行舁至齊化門抗原眀兵入師大將召)
(詞不屈而死日元史列傳騰騰開九光四面起金鑰崇原宋褧詩出齊化門)
(扉闢輝煌都城萬井煙沃□整衣裳納屨戒車馬出入紛倉皇大明忽西頽所遇多不常擾攘千萬情四序恒)
(茫茫安得馭天風弭節白雲鄉左驂碧虹霓右駕紫鳳凰燕石集以上五條原在宫室門今移改)
原京師寅賓里有無量夀菴者居士屠君所建也君名
文正山陽人事其親至孝至元元年大兵驅至開平日
夕思念其母南望悲泣因禮佛絶葷酒十有一年還至
大都師事蓽菴滿禪師於慶夀寺滿號之曰居士時宋
已内附疆宇混一私喜可見其母亟馳書候之母已沒
矣居士躃踊號慟若不欲生二十一年出已資七百貫
買地十畆於太廟之西作無量夀菴樹佛殿四楹屋宇
像設無不具足浚井治圃手植嘉木二十七年四月七
日沐浴更衣書頌俄有白虹從西南下垂庵中廣數丈
如飛橋微雨灑道居士跏趺而逝葬諸太史莊之阡皇
慶二年遇災庵燬子覺興裒金於好施者復謀營建未
幾規制悉還其舊(說學集)
朱彛尊原按元時太廟門外馳道抵齊化門之通衢
無量菴在太廟之西昔之寅賓里當在今之思城
坊也
(臣)等謹按無量菴今廢齊化門南有無量大衚衕
相傳即其故址而地界不合以坊巷衚衕集考之
蓋名吳良大人衚衕而後人附會之耳
增元太廟在都城齊化門之北歲祀有彛禮樂大備所
以崇奉先之敬彰孝治於天下也(元一統志)
原大慈延福宫延夀觀俱在思城坊有敕建碑(明順天府志)
補大慈延福宫在思城坊成化十七年建以奉天地水
府三元之神有弘治十七年勅勒於石(寄園寄所寄錄)
(臣)等謹按延福宫在齊化門大街北經始明成化
辛丑越明年而落成有明成化御製碑文可考又
有正德十一年封延福宫住持嚴大容真人制碑
及嘉靖乙酉徐階撰重修碑文而無弘治十七年
石刻
本朝順治十年國子監祭酒單若魯碑載順治初年聚
滿漢子弟羣教學於斯乾隆三十六年奉
敕重修有
御製碑文延夀觀今無考
增
御製重修三官神廟碑記京城迤東朝陽門内之思
城坊有舊廟直蹕途者視所顔榜曰大慈延福宫所奉
神曰三官之神是明成化十八年建也乃詔將作比歲
國慶臻洽百度具釐顧兹礞欹弗完䵝昧弗塗都人擎
薌犦牲謂典其闕遂以乾隆庚寅嘉平即工閱辛夘月
辰載浹用底厥成若值若傭並支内帑之羡所司請為
記朕惟道藏說三官經大指言賜福赦罪解厄掌衆生
禄籍而地分三界時分三元位分三品迄莫詳其所自
始按三國志張魯傳及注引典略語稱魯於漢之熹平
間為益州牧劉焉督義司馬據漢中以祭酒領部衆增
設張角張修之法教民學道始請禱者書姓名并思過
之意作三通以告之天著山上一薶之地一沈之水謂
之天地水三官蓋緣起如是嗣是撰述家其文不少概
見洎元揭傒斯為曲阿三官祠記明宋濂䟦之謂水縱
大亦兩間一物何得與天地抗在經生咫聞之論固然
殊不知三品三元諸目其言洵出無稽要其舉三界以
賅人境有未可以人廢言者伊古神聖非常之原孰如
地平天成然懷襄不除則平成不奏水與天地何如者
夫天體迴遊包地與水是地已不得與天抗第一炁蒼
渾人皆知囿於其境而不見實躋其境其日所附麗者
地也若水行乎地之中周乎地之際脱有物焉一旦出
乎地之界當及入乎水之界耳外此寧别有遁境哉由
此推之以叙五行土特地之所指名而金而木而火其
得與水爭界哉由此推之以修六府土不待言榖特土
之所封殖而金而木而火其不得與水爭界猶竢更僕
哉且祀法有𩔖有望有徧有索饗悉就凡人精神所到
之境緣而格之而神之憑依固即在是今三界所筦既
已粲乎隱隱可絜而度則雖從而為之各晉以位之品
各宗以時之元宜亦秉禮守道者之所不欲拒而斯
廟之增繕上以為國祝
禧下以為民祈祐於焉考新宫而繹祭義又誰曰不然
傳曰咸秩無文無文之文可以文其碑矣
增車市在齊化門外十字街東(析津志)
(臣)等謹按車市今存
原南居賢坊六牌三十六舗有海運倉永豐觀洞陽觀
正覺寺福安寺聖姑寺慧照寺(五城坊巷衚衕集)
(臣)等謹按海運倉詳官署門永豐觀在燒酒衚衕
今名永豐禪林有明成化三年戶部尚書薛遠撰
碑略言景泰五年七月命太監阮通時建賜額永
豐正德六年重修有禮部侍郎李遜學碑洞陽觀
久廢考坊巷衚衕集南居賢坊有老君堂云即洞
陽觀今北小街有老君堂衚衕應即洞陽觀舊址
聖姑寺亦廢今北小街有衚衕名王姑園或即其
地歟
原慧照寺福安寺正覺寺俱有敕建碑(明順天府志)
(臣)等謹按慧照寺今存其衚衕即以寺名明成化
辛丑僧庭佑得永寧伯譚氏故宅闢為焚修之所
太監閻興奏聞賜額有弘治十年碑尚存寺中福
安寺在瓦岔衚衕有正統年間通政司左通政陳
恭撰碑載寺始於元至正間厥後惟存大殿一區
明永樂中始搆僧舍數楹宣德七年興修至正統
癸亥落成奏聞特賜今額云正覺寺在東四牌樓
八條衚衕眀正統十年建有碑
增承恩寺有敕建碑觀音寺在南居賢坊(明順天府志)
(原張居正敕建承恩寺碑故皇帝命司禮監太監馮保貿地於都城巽隅居賢坊太監王成住宅特建梵刹)
(外為山門天王殿左右列鐘鼓樓中為大雄寳殿兩廡為伽藍祖師殿後為大士殿左右庫房禪堂方丈香襀)
(僧房凡九十五寺成官僧人志善為僧錄司左善世以住持之而賜名曰承恩工始於萬歴甲戌告成於乙亥)
(岳太集)
(臣)等謹按承恩寺今在東四牌樓北八條衚衕居
正碑已失其石觀音寺與慧照寺相近明天順三
年重建有敕賜觀音寺碑文
本朝乾隆元年奉
敕重修改名廣慈寺
(原萬松老人住持大覺寺榜其齋曰昨夢集)(湛然居士)
(原遼重熙清寧間築義井精舍於開陽門之郭□有古井清凉滑甘因以名焉金天德三年展築京城仍開陽)
(之名為其里大定中僧善祖營寺朝廷嘉之賜額大覺貞祐初天兵南伐兵□之餘寺舍悉為居民有之戊子)
(春宣差劉從立與其僚佐高從遇軰請□公和尚為國焚修因革立為禪□公罄常住之所有續換寮舍瑞象)
(殿之前無垢淨光佛舍利塔在焉幾仆提控李德至是施財完葺繼冇提控晉元者施蔬圃一區於寺之内以)
(給衆用庚寅冬劉公以狀聞朝廷請以招提院所貯餘經一藏遷於本寺安置許之於是創建壁藏斗帳龍龕)
(一週凡二十架飾之以金繢之以彩計所費之直白金百笏既成請湛然居士為記同上)
(臣)等謹按大覺寺久廢考畿輔通志云義井精舍
在大興縣東遼時築義井精舍於開陽之郭傍有
古井因名又考析津志義井一在齊化門太廟前
一在思城坊洞陽觀前今大覺寺既廢義井亦不
能確指其處矣又按朱彛尊原書引湛然居士大
覺寺初建經藏記刪去提控李德修塔句又餘經
一藏訛餘金今俱據本集增正
欽定日下舊聞考卷四十八
欽定日下舊聞考卷四十八舉正
三十三人原書三人訛五人今改(王氏耳譚條)
進召董卓原書召訛吕篤興我元原書興訛與今俱
改
欽定日下舊聞考卷四十八舉正
