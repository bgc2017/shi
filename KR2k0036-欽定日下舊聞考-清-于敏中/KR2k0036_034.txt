欽定日下舊聞考卷三十四
宫室(明二)
原午門内居中向南者曰皇極門即奉天門也左曰弘
政門即東角門也考選鴻臚則在此焉右曰宣治門即
西角門也西向曰歸極門即右順門也東向曰會極門
即左順門也(蕪史)
原奉天門常朝御座後内官持一小扇金黃絹包裹之
聞之故老云非扇也其名卓影辟邪永樂間外國所進
(菽園雜記)
補奉天門御朝上坐定内使捧香爐上刻山河之形寘
榻前奏云安定了(弘藝錄)
原常朝舊制每日御皇極門决事御座謂之金臺既升
座錦衣力士張五繖蓋四圍扇自東西陛陞立座後左
右而内使一執蓋陞立座上一執武備雜二扇立座後
正中武備之制一柄三刃而圈以鐵綫裹以黃羅袱如
扇狀用則綫圈自落三刃出焉防不虞也(西垣筆記)
原歷日之頒太袓定於九月之朔其後改於十一月之
朔分賜百官頒行天下繼又改十月朔是日御殿比於
大朝會一切士民拜於廷者例俱得賜(野獲編)
(原倪元璐皇極門頒歷詩甲鳳闕□彤旭猊爐妝紫煙六階齊度緯七政轉璣璿歷龍躔改寅賓象魏懸明)
(時功在革資始義承乾黑帝威初試青皇位早傳周官新月令甘氏舊星篇人繼羲和後書成蓂莢前庚先三)
(日戒貞下一元旋圖籙符垂赤干支德應元興王惟省歲太史又編年賜出黃星曜披看綠字鮮因知天歷數)
(如日起虞淵憶草)
原皇極門外兩廡四十八間除曠八間實四十間東二
十間為實錄玉牒起居諸館及東閣會坐公揖在焉西
二十間上十間為諸王館下十間則會典諸館也定王
書堂在西第六間為讀書處第五間懸先師孔子畫像
四配侍側蓋摹吳道子筆也及永王出閤因移定王第
四間而永王在第六間(慤書)
原洪熙元年六月上聽政於西角門(仁宗實錄)
原故事文武羣臣朝親王於奉天門東廊今之皇極門
東也(東曹筆疏)
原皇極門内居中向南者曰皇極殿即奉天殿也左向
西者曰文昭閣即文樓也右向東者曰武成閣即武樓
也殿之兩旁東曰中左門西曰中右門(蕪史)
原奉天殿永樂十五年十一月建(明典彙)
(臣)等謹按明史永樂四年詔以明年建北京宫殿
八年七月至北京御奉天殿受朝賀十二年八月
至北京御奉天殿受朝賀則十五年之前已兩御
北京之奉天殿矣蓋明袓定大朝會正殿曰奉天
永樂時建都遂仍其名至是撤而新之殿制皆自
是年更定云
原北京奉天殿兩壁斗栱間繪真武神像(蓬&KR2264;日錄)
補永樂十八年三殿工畢上召漏刻博士胡&KR1977;卜之布
筭訖奏曰明年某月某日午時當燬上大怒囚之至期
獄卒報午過無火胡服毒死則午正三刻也殿果焚上
甚惜之(明卓異記)
原永樂十九年四月庚子奉天華蓋謹身三殿災(明成袓實錄)
原正統五年三月建奉天華蓋謹身三殿乾清坤寧二
宫初太宗皇帝營建宫闕尚多未備三殿成而復災以
奉天門為正朝至是修造之發現役工匠操練官軍七
萬人興工六年九月三殿兩宫成十月賜太監阮安僧
保金銀紵絲鈔都督同知沈清封修武伯工部尚書吳
中加少師太僕少卿馮春楊青俱升工部左侍郎(明英宗實錄)
(臣)等謹按洪熙元年正月御奉天門受朝見明史
夲紀
原嘉靖三十六年四月丙申雷雨大作戍刻火光驟起
由奉天殿延燒華蓋謹身二殿文武樓奉天左順右順
及午門外左右廊盡燬(明世宗實錄)
原嘉靖三十六年四月十三日奉天等殿門災是日雷
雨大作火光驟起由正殿延燒至午門樓廊俱燼(湧幢小品)
原四月二十七日奉御札先作朝門午樓八月二十七
日興工戊午八月三日大朝等門成奏告太廟(古和稿)
原三十七年重建奉天門成更名曰大朝門(明典彙)
(臣)等謹按嘉靖三十六年帝以殿名奉天非題扁
所宜用宜更定以答天庥明年重建奉天門更名
曰大朝門見明史輿服志
補嘉靖丁巳四月三殿二樓十五門俱災文武大臣會
議修建海鹽鄭公曉時協理戎政率營軍三萬人打掃
火焦鄭公白黃司禮磚瓦木石不必盡數發出如石全
者半者一尺以上者各另團圍就便堆積白玉石燒成
石灰者亦另堆積磚瓦皆然不數日工部欲改修端門
外廊房為六科并各朝房午門以裏欲修補燒柱墻缺
又於謹身殿後乾清宫前隆宗景運二門中砌高墻一
道攔斷内外内監工部議從外運磚運灰運黃土調灰
一時起小車五千輌民間騷動公告黃司禮曰午門外
堆積舊磚石并石灰無數可盡與工部修端門外廊房
其在午門以内者可與内監修理柱空并砌乾清宫前
墻黃甚喜公又曰修砌必用黃土今工部起車五千輌
一時不得集况長安兩門承天端門午門止可容車夫
出入再加車輌阻塞難行見今大工動作兩闕門外多
空地可穵黃土用郤命軍搬焦土填上用黃土蓋三尺
豈不兩便黃曰善公曰午門以裏臺基壞石移出長安
兩門甚遠今厚載門修砌剥岸若命軍搬出右順門由
啓明門前下北甚近就以此石作剥岸填堵不須減工
部估料但省軍士勞力亦可黃又曰善公曰舊例火焦
木軍搬送琉璃黑窑二厰往回四十里今焦木皆長大
不惟皇城諸門難出外面房稠路狹難行難轉况今災
變各門内臣小房非燬即拆壞必須修蓋方可容身莫
若將焦木移出左右順門外東西寳善思善二門前後
并啓明長庚兩長街聽各内臣劈取焦皮作炭木心可
用者順便取去各修私房以皇城内物修皇城内房不
出皇城四門亦省財力黃又曰善(鄭端簡年譜)
原己未十月十日三殿興工庚申四月二日上梁(古和藁)
原四十一年九月三殿成改奉天殿曰皇極華蓋殿為
中極謹身殿為建極文樓曰文昭閣武樓曰武成閣左
順門曰會極右順門曰歸極奉天門曰皇極東角門曰
弘政西角門曰宣治詔曰人君建中建極乃叙疇錫福
之基臣民會極實欽若從乂之道持崇表正用迪訓行
(明世宗實錄)
(臣)等謹按明之華蓋殿即中極今建為
中和殿謹身殿即建極殿今建為
保和殿
原三殿規制自宣德間再建後諸將作皆莫省其舊而
匠官徐杲能以意料量比落成竟不失尺寸(明世廟識餘錄)
原萬歷二十五年六月戊寅歸極門火延燒皇極等殿
文昭武成二閣迴廊皆燼(明神宗實錄)
原天啓五年八月戊戌皇極殿豎金柱九月甲寅門工
成七年二月己亥迎建極殿金梁乙巳建極殿升梁五
月辛未命工部尚書薛鳳翔迎中極殿金梁分遣尚書
楊夢衮於神木厰孫杰於廣渠門崔呈秀於正陽門王
之臣於大明門郭允厚於午門周應秋於皇極門行祭
告禮己邜中極殿升梁八月乙未中極殿建極殿插劍
懸牌三殿開工自天啓五年二月二十三日起至七年
八月初二日報竣(明熹宗實錄)
(原沈德符天啓宫詞賦萬方輻輳助雕甍觀闕巍峩壮帝京趙鬼不須重誦柏梁未燼建章營清權堂集)
原京城皇極門且成而金柱明梁非圍尺極大者不中
時川貴採辦在在告困適通惠河道工部郎陸澹園以
天津至海兩岸平沙葭葦之地有歷朝大楠木漂沒者
悉為搜發至一千有竒其中梁柱圍尺者一百五十有
七約省金錢二百餘萬(見只編)
增萬歴四十三年八月庚戌重建三殿(眀史神宗紀)
原皇極殿九間中為寳座座旁列鎮器座前為簾簾以
銅為絲黃繩繫之簾下為氊氊盡處設樂殿兩壁列大
龍橱八相傳中貯三代鼎彛櫉上皆大理石屏每遇正
旦冬至聖壽則御焉先一日尚寳司設寳案於座之東
鴻臚寺設表案於殿東中門外主客司設外藩貢方物
案於丹陛左右欽天監設定時鼓於文樓上教坊司設
中和韶樂於殿内東西設大樂於皇極門内東西俱北
向至期錦衣衛陳鹵簿儀仗於丹陛丹墀東西設羽扇
於殿内東西陳車輅步輦於皇極門丹墀中道北向金
吾等衛列甲士軍仗於皇極門外午門外丹墀東西旗
手衛設金鼓於午門皇極門外御馬監設仗馬錦衣衛
設馴象於文武樓南東西相向欽天監設報時位於丹陛
之東鼔初嚴百官朝服班午門外鼔次嚴百官次第由
左右掖門入詣丹墀序立鳴鞭捲簾鼔三嚴導駕官前
導尚寳司捧寳前行樂作奏飛龍引之曲上衮冕升座
外贊排班班齊鞠躬大樂作奏風雲會之曲再奏慶皇
都之樂三奏喜昇平之樂贊搢笏鞠躬舞蹈贊跪唱山
呼贊出笏俯伏四拜興禮畢鳴鞭奏賀聖明之樂駕興
尚寳司捧寳導駕官前導至中和殿駕還宫(春明夢餘錄)
原太袓初定大朝位正殿曰奉天殿門名亦如之其後
文皇營北京遂仍其名燬於火世宗更其名曰皇極而
華蓋殿則曰中極謹身殿曰建極蓋取洪範之義議者
以為洪範更有六極字樣相同意義不美然上方親定
禮樂薄視百王少忤則獲罪無救正者至隆慶初元御
史張檟請改仍太袓舊號時高儀為大宗伯以為皇考
所定且遺詔中多所釐正獨不及殿名乞存之以表三
年無改之義遂不果易按太袓奉天二字實不可易袓
訓中云皇帝所執大圭上鏤奉天揚袓四字遇親王尊
行者必手秉此圭始受其拜以至臣下誥勅命中必首
云奉天承運皇帝太宗繼之一切封拜功臣必曰奉天
靖難其次曰奉天翊衛奉天翊運至列聖所封者無論
為功勛為恩澤為文武亦必以奉天為號至今不改若
皇極建極本屬一義而中極尤為無出攷完顔氏上京
宫殿其正寝名乾元殿蓋襲唐代舊號至天眷元年改
名皇極殿則先有稱之者矣(野獲編)
(原劉效袓詩多元會初分庭燎光君王親御紫霞觴不知五夜春少白日猶聞爉炬香念菴詩集)
原中左門之左小廂房有扁曰德政殿崇禎十五年五
月召諸臣入對及午賜宫餅各十五枚(慤書)
原崇禎十五年八月上御朝畢登文昭閣閣在皇極殿
東上步下閣御德政殿召五閣臣言文昭閣兩旁可建
直房朕不時召對及講讀有疑問先生往來亦便翌日
遂於閣左右各設直房(三朝野史)
原皇極殿之北有滲金圓頂者曰中極殿即華盖殿也
再北曰建極殿即謹身殿也俱嘉靖四十一年重建工
完改名者也殿居中向後高踞三纏白玉石攔干之上
者雲臺門也兩旁向後者東曰後左門西曰後右門即
雲臺左右門亦名曰平臺也凡朝對各臣等官或於平
臺即後左門也(蕪史)
(臣)等謹按明弘治十三年五月召大學士劉健李
東陽謝遷於平臺議京營將領見孝宗夲紀
原四川石砫女帥秦良玉帥師勤王召見賜綵幣羊酒
上製詩旌之曰蜀錦征袍手製成桃花馬上請長纓世
間不少竒男子誰肯沙場萬里行(崇禎遺錄)
(臣)等謹案崇禎三年永平四城失守良玉奉詔勤
王帝召見平臺賦四詩旌其功見明史夲傳
原崇禎十二年九月命大學士楊嗣昌以原官兼兵部
尚書督師討流寇賜尚方劍宴於平臺後殿上手觴嗣
昌三爵賜以詩(國𣙜)
原賜楊嗣昌詩云鹽梅今暫作干城上將威嚴細柳營
一掃寇氛從此靖還期教養遂民生書用黃色金龍蠟
箋厚如指甲長四尺餘闊一尺六七寸字大二寸餘後
一行署云賜督師輔臣嗣昌又一行署云崇禎十二年
九月前鈐御筆之章引首一寳上方中書一押大體似
明德二字合成者鈐一表正萬邦之寳(籲天錄)
補崇禎丙子八月十六日上御平臺召諸臣入對入班
天氣晴明全無雨狀俄而黃沙蔽天風霆交發怒吼不
絶滂沱大雨雜以迷霧(召對記)
原中極舊名華盖前即皇極後為建極崇禎辛巳四月
召對至弘政門則上已御殿即魚貫而入中左門循殿
左垣高下可四十級到中極殿殿左右闢四大門上寳
座周圍刻金龍形金色璀璨御榻以黃綾衣之入分東
西班行禮召對畢上命賜宴坐内璫布席與宴者十三
人各一席酌用金蓮花杯杯高大如瓶圓可四寸下有
三小蒂承之傍有荷柄席各三十餘器席前各二花瓶
中插蓮花光祿署官八人行酒袓制宴羣臣多在午門
外及文華門外惟郊祀慶成宴三品及學士在皇極殿
内而中極自國初賜宴親王外未有也至正統後坐禮
久廢今始行之(慤書)
原後左門又北東則景運門也西則隆宗門也又西向
南者則仁德門也隆宗門之南東向房一連名協恭
堂司禮監太監看文書之所也乾清門外左右金獅各
一入門丹陛直至乾清宫大殿左曰日精門右曰月華門
左小門曰龍光右小門曰鳳彩神宗御居西煖閣光廟
御居東暖閣先帝御居西煖閣今上御居東暖閣宫之
左端凝殿尚冠等近侍所司衮冕玉帶類貯此右懋勤
殿先帝創造地炕恒臨御之(蕪史)
原正德九年正月乾清宫火上自即位以來每歲張燈
為樂庫貯黃白蠟不足復令所司買補之及是寧王宸
濠别為竒巧以獻遂令所遣人入宫懸挂皆附著柱壁
上復於宫庭中依簷設氊氁而貯火藥於中偶勿戒遂
延燒宫殿俱盡上猶往豹房省視回顧光燄燭天戲謂
左右曰是好一棚大烟火也(明武宗實錄)
原正德十六年十一月乾清宫成世宗自文華殿入居
之四川道監察御史鄭夲公以上入居新宫上疏曰乾
清之為宫八年營搆一旦落成陛下踐祚之初適與期
會居安之日正思危之時也上嘉納之(明世宗實錄)
原萬歷二十四年丙申三月乾清坤寧災二十五年二
月重建(春明夢餘錄)
補乾清坤寧兩宫再建萬歷二十四年七月初十日開
工至二十六年七月十五日告成兩宫之外交泰殿煖
殿披房斜廊乾清日精月華景和隆福等門及圍廊房
一百一十間并帶造神霄殿東裕庫芳玉軒通共用銀
七十二萬(冬官紀事)
補乾清坤寧二宫告成需石陳設滇中以竒石四十櫝
分製佳名以進曰春雲出谷曰泰山喬嶽曰神龍雲雨
曰天地交泰各大五尺一寸曰玉韞山光大五尺曰河
洛獻瑞曰元嶂雲收曰江漢朝宗曰竒峯叠出曰海山
朝旭各大四尺一寸曰錦雲碧漢曰虹臨華渚曰雪溪
春水曰羣峯獻秀曰麟趾呈祥曰龍翔鳳舞各大四尺
曰一碧萬頃曰雪巖春霽曰雲霞出海各大三尺曰萬
山春曉曰春山煙雨曰百川霖雨各大三尺五寸曰溪
山煙靄大三尺一寸曰壽山福海曰雲漢麗天各大三
尺六寸曰湖光山色曰函關紫氣曰春山煙雨曰卿雲
絢采曰雲霞出海各大三尺五分曰龍飛碧漢大四尺
八寸山水人物屏石八塊曰山川出雲大三尺九寸五
分曰煙波春曉大三尺四寸曰白雪春融大三尺三寸
曰雲龍出海曰槎汎斗牛各大尺五寸曰春雲出谷曰
海宴河清曰振衣千仞各大一尺九寸時歲己亥三月
也(泉南雜志)
原嘉靖十四年秋乾清宫左右小殿成上命禮部尚書
夏言擬額殿東貯冕弁西藏書史言擬左曰端凝右曰
懋勤上悦曰卿所擬取端冕凝旒懋學勤政義甚善遣中
使賜言金幣(明典彙)
(臣)等謹按春明夢餘錄日精門北曰端凝月華門
北曰懋勤今制
端凝殿
懋勤殿
日精門
月華門俱仍舊名
原乾清宫丹陛下有老虎洞洞背為御街洞中甃石成
壁可通往來帝嘗於月夕率内侍賭迷藏潜匿其内(天啟)
(宫詞注)
(臣)等謹按宫前丹陛下洞道蓋侍從之人藉以左
右往來者而明之末葉乃用為嬉娛之地其興居
無節政令不修甚矣國祚豈能久乎
(原陳悰詩旋石梁深處夜迷藏霧露□濛護月光捉得御衣放手名花飛出袖中香天啓宫詞)
補楊大洪首倡移宫李選侍出居一號殿(黃忠端說略)
(臣)等謹按明史楊漣傳載李選侍居乾清宫漣力
請移宫遂移居仁壽殿據此則一號殿即仁壽殿
之别名也
原崇禎元年書敬天法祖扁額命司禮監掌印太監高
時明懸乾清宫大殿兩楹書人心惟危道心惟微惟精惟
一允執厥中十六字(崇禎遺錄)
原西煖殿萬歷七年五月添額名肅雝殿至十一年四
月更弘德殿東煖殿萬歷十一年閏二月添額弘德殿
夲年四月更昭仁殿(明宫殿額名)
(臣)等謹按元大内東西煖閣為慈福明仁二殿明
初東為弘德西為肅雝至萬歷十一年更名東暖
閣曰昭仁西暖閣為弘德見明史輿服志
夲朝因之
原萬歷七年四月輔臣張居正進肅雝殿箴上覧而納
之命書於御屏十一年四月大學士張四維等進昭仁
殿弘德殿箴(明神宗實錄)
原乾清宫後披簷東思政軒西養德齋崇禎五年四月
安扁中圓殿更交泰殿嘉靖十四年七月添額(明宫殿額名)
(補王錫爵思政軒箴萬惟皇睿聖光嗣丕基弗寧燕處有儼若思厥思伊何幾一日千里應違謀之几席惟)
(皇立政欽若昊天曰雨曰晹思其或愆惟皇立政憲於烈袓是訓是行思繩厥武四海惸婺政是用康一夫不)
(獲我視如傷殊方皮卉政是用輯一夫不戒作我蟊賊萬方玉食思及鉏犂衮服在御思及杼機筐篚之恩用)
(思有式費出無經乃政之慝任思勿貳或蔽其聰去思勿疑或撓其公言逆於耳思或為利言遜於心思或為)
(戾朝以出政則思其終紛更之戒畫一之從夕以修令則思其始毋詢窽辭毋眩多指是之為思規萬世安天)
(命不易為君實難人亦有言日中則昃無疆惟休無疆維恤思之思之鬼神通之戶牖有箴瞽瞍誦之王文)
(肅文草)
原乾清宫之北曰交泰殿則皇后所居也有中門向後
恒閉而不開(蕪史)
原暖閣在乾清宫之後凡九間中一間置床三張於房
下即以天橋上左一間之下置床三張於上又以天橋
下左二間之下間置床三張於下又以天橋上左三間
之上間又置床三張於上又以天橋下左四間之下間
置床三張於下右四間亦如之天橋即人家樓梯也凡
九間有上有下上下共置床二十七張天子隨時居寝
制度殊異(宙載)
原坤寧宫嘉靖十四年七月添額東露頂安德齋崇禎
六年四月更貞德齋西露頂養正軒崇禎七年八月安
扁東披簷清暇居北圍廊游藝齋俱崇禎五年十月安
扁(明宫殿額名)
增坤寧宫東披簷清暇居崇禎五年十月二十三日安
扁北圍廊遊藝齋同日安扁(春眀夢餘錄)
補思陵在游藝堂一日忽命中官問詞臣曰今市肆交
易止言買東西而不及南北何也詞臣猝無以對輔臣
周延儒曰南方火北方水昏暮叩人之門戶求水火無
勿與者此不待交易故惟言買東西中官以其言入奏
上善之(兔園冊)
原廣運門更坤寧門嘉靖十四年七月添額(明宫殿額名)
原坤寧宫左曰永祥門右曰增瑞門俱萬歷二十五年
二月添額(同上)
(臣)等謹按今制
永祥門
增瑞門俱仍舊名
原宫人有罪罰提鈴每夜自乾清門至日精門月華門
仍還乾清宫前方止高唱天下太平聲緩而長與鈴聲
相應(天啓宫詞注)
原禁中歲除各宫門改易春聯及安放絹畫鍾馗神像
像以三尺長素木小屏装之綴銅環懸挂最為精雅(舊京)
(遺事)
原舊例宫中歲首不貼門神殿門外列綵装二状如傀
儡以木為之長與人等每歲除則飾以冠笏與人無異
崇禎末綵装入夜輒走久之日未落即走内官不敢獨
行見其來輒引避一老中貴言之(艮齋筆記)
原過日精門之東曰崇仁門稍南曰内東裕庫曰弘孝
殿曰神霄殿日精門往北曰順德左門(□史)
原隆慶元年三月更名景雲殿曰弘孝殿(明穆宗實錄)
原弘孝神霄二殿奉安孝烈皇后孝恪皇太后萬歷三
年徙神位於肅皇帝室罷弘孝神霄之祀(春明夢餘錄)
(臣)等謹按明世宗孝烈后隆慶時祀弘孝殿穆宗
母孝恪皇太后隆慶初祀神霄殿萬歷三年俱遷
袝奉先殿二殿遂罷見明史禮志
原蒼震門恒閉遇掃雪則開(蕪史)
原大内每雪後即於京營内撥三千名入内廷掃雪輪
番出入每歲俱然亦有游閒年少代充其役以觀禁掖
宫殿者又南京舊制有揀花舍人額設五百名蓋當年
供宗廟薦新及玉食糖䊗之用今廢久矣五百揀花三
千掃雪亦兩都佳話也(野獲編)
原宫正司六尚局曰尚衣曰尚食曰尚功曰尚服曰尚
寝曰尚宫皆在乾清宫之東(蕪史)
原景仁宫初名長寧宫有惟和從善二亭延祺宫初名
長壽宫有集瑞亭永寧宫崇禎五年八月更承乾宫東
配殿曰貞順齋西配殿曰明德堂俱崇禎七年八月安
扁(明宫殿額名)
原田貴妃居承乾宫(玉堂薈記)
原永和宫初名永安宫咸陽宫更鍾萃宫隆慶五年十
一月更前殿為興龍殿後殿為聖哲殿後有小院名龍
德齋景陽宫名長陽宫嘉靖十四年五月更名(明宫殿額名)
原千嬰門之北並列者則乾東之房五所(蕪史)
原過月華門之西曰遵義門向南者養心殿也向北則
司禮監掌印秉筆之直房袓制宫中膳房原在隆道閣
後魏忠賢移於怡神殿而以其房為直房養心殿之西
南曰祥寧宫宫前向北者曰無梁殿世廟煉丹藥之所
也月華門西南巋然者隆道閣也(同上)
原嘉靖四十一年九月改乾清宫右小閣名曰道心旁
左門曰仁蕩右門曰義平(明世宗實錄)
原隆慶四年二月命工部於道心閣精一堂臨保室舊
址重建閣曰隆道堂曰仁德室曰忠義(明穆宗實錄)
原長樂宫更名毓德宫萬歷四十四年十一月又更名
永壽宫未央宫更名啓祥宫(明宫殿額名)
(臣)等謹按萬歷十八年正月召見大學士申時行
等於毓德宫見明史夲紀
補嘉靖十四年五月建啓祥宫侍講學士廖道南作頌
以獻上優詔答之宫為獻皇帝誕降之地(嘉隆聞見錄)
原啓祥宫神廟自兩宫災後遂居於此(蕪史)
(臣)等謹按萬歷三十年召大學士沈一貫于啓祥
宫命罷礦税見明史夲紀
原嘉德右門南向為隆德殿供三清元武諸神神廟時
災天啓七年重修(蕪史)
原隆德殿即元極寳殿隆慶元年更名崇禎六年更中
正殿左有容軒右無逸齋俱扁左配殿曰春仁右配殿
曰秋義(明宫殿額名)
(臣)等謹按嘉靖十七年大享上帝於元極寳殿奉
睿宗配十八年二月祈穀於元極寳殿見明史夲
紀
原崇禎六年乾清宫隆德殿所供神佛像盡移於朝天
宫大隆善寺(崇禎遺錄)
(臣)等謹按明隆德殿舊址今改建
中正殿雨花閣
原隆德殿西北曰英華殿以供西番佛像有菩提樹二
株(蕪史)
原英華殿前菩提樹兩株六月開黃花秋深子落子不
從花結與花並發而附於葉之背瑩潤圓整可作佛珠
此樹為李太后所植太后上賓神廟上尊號曰九蓮菩
薩祀慈容於樹北之别殿(天啓宫詞注)
補大内西北隅英華殿前有菩提二樹慈聖皇袓母手
植也高二丈枝幹婆娑下垂着地盛夏開花作黃金色
子不於花蔕生而綴於葉背秋深葉下飄颺永巷却葉
受子而念珠出焉其顆較南産差小而色黃且間分瓣
之綫界作白絲名曰多寳珠(菩提子詩序)
(臣)等謹按今
壽安宫之北為
英華殿亦供奉佛像之所庭中菩提樹
御製詩恭載
國朝宫室卷内
原英華殿先名隆禧殿隆慶元年更名崇禎五年撤額
(明宫殿額名)
原英華殿元旦供年飯素澆頭立春供素□餅春蠒卧
饅䬦元夕供果餡蠒兒四月八日供大不落夾二百對
小不落夾三百對五月五日供粽子四百枚冬至日供
素餛飩臘八日供粥料(光禄寺志)
原嘉靖十四年五月更萬安宫曰翌坤宫長春宫曰永
寧宫壽昌宫曰儲秀宫壽安宫曰咸福宫咸熙宫曰咸
安宫萬歷四十三年六月復更永寧宫曰長春宫(明宫殿額名)
(臣)等謹案明咸安宫舊址今在
壽康宫後乾隆辛未恭建
壽安宫詳見
國朝宫室
原袁貴妃居翊坤宫(玉堂薈記)
原百子門之北並列者則乾西之房五所(蕪史)
原出會極門之下曰佑國殿供元武像其東則内承運
庫再東曰香庫稍北有石碑曰古今通集庫以貯古今
君臣畫像符券典籍歲六月六日曝之(同上)
(臣)等謹按佑國殿已廢其承運各庫在今内閣之
東古今通集庫似即今銀庫地石碑不可攷古今
帝王畫像今藏在
南薰殿詳見
國朝宫室
原會極門東向南者文華殿也有扁曰學二帝三王治
天下大經大法者神廟御筆也繩愆糾謬者小臣杜詩
筆也有精一堂恭默室九五齋殿之後曰玉食館西北
曰省愆居其底用木為通透之基高三尺餘下不令牆
壁至地四圍亦不與别處接凡遇災𤯝駕居此以示修
省殿之西曰崇夲門殿之後曰刻漏房銅壺滴漏在此
凡八刻水則交一時直殿監宿抱時辰牌赴乾清門裏
換之牌長尺餘石青地金字書曰某時途遇者必側立
譲行坐者必起立亦敬天時之義也(蕪史)
(原蔡羽詩天千門花柳轉楓宸百和香中過輦□銀箭忽從上落六宫仙子聽時辰林屋集)
原正統三年五月書天下文武方面官姓名於文華殿
上諭行在吏部兵部臣曰庶官賢不肖難知使淑慝混
淆莫辨將孰與為善爾等朝夕在左右朕熟知之在外
者或知有未盡先朝嘗命書其姓名於武英殿南廊或
於奉天門西序以備觀覽爾等其書中都留守司各都
司布政司按察司姓名揭於文華殿候儒臣進講之暇
因以考其人之賢否而加黜陟焉(明英宗實錄)
(臣)等謹按明仁宗即位揭天下三司官姓名於奉
天門西序孝宗弘治元年疏文武大臣中外四品
以上官姓名揭文華殿壁見明史夲紀
補文華殿在奉天門之東比諸殿制稍減而特精雅用
綠色琉璃瓦左右為兩春坊上之便殿所常御者也今
用為經筵之所中設御座龍屏南向又設御案於御座
之東稍南設講案於御案之南稍東入殿中門當檻下
白石一方純潔可丈許擡講案官置案當其北二三尺
地始稱講官拜起也殿中金鶴一雙東西相向立盤中
下有趺架飾以金朱以口銜香香黑色如細燭状外國
所貢也其下則以三山小銅屏風障金銅炭爐兩展書
官各立其下展書官悉從内閣題定兼用坊院每講四子
書展書官從東班出講經史展書官從西班出進詣御
案前跪出漚手香(漚手香名太醫院每歲製此以分餽各官)展講章二太監
接手攤滿以金尺鎮定然後起至此則天顏真咫尺矣
凡進講衣冠帶履俱薰香退即以别篋貯之示不敢䙝
也光祿寺設宴於左順門之北蓋奉天門之東廡也依
品級序坐作一行俱面西珍羞良醖二署司賜宴惟經
筵最精腆例得帶從官堂吏及家僮輩擕囊榼以收餕
餘宴畢出至左順門之南分班北向叩頭謝恩而退(水南翰記)
原天順八年始開經筵歲以二八月中旬始四十月下
旬止先期於文華殿設金鶴香爐於寳座之南左右各
一香爐之東南設御案講案各一案上置進講書鎮以
金尺至期知經筵官勲臣閣學講官暨九卿鴻臚錦衣
指揮使及四品以上寫講章官俱繡金緋袍展書翰林
官與侍儀御史給事中俱青繡服大漢將軍二十人導
駕至左順門易冠帶仍執金瓜侯伯則易金繡蟒衣綴
立文華門外宣入將軍負東西牆立(祝允明九朝野記朝制選將軍直殿)
(所司有木架高八尺選者立其身與之齊擔五百觔甎行殿廷一匝為合格)諸臣行禮畢升
陛由殿東西門入序班舉御案進上前隨舉講案講官
出班立展書官二員出班對立講官行禮興東展書官
膝行詣御案展四子書講義講官進講畢退西展書官
展經義儀亦如之講畢上諭官人喫酒飯各官承旨出
拜丹陛下乃詣左順門讌以官序惟學士序鴻臚及四
品以上寫講章之官之右日講官凡四員日輪二員進
講講畢宴於文華門外西廡禁中謂之小經筵亦謂之
小講(瑣綴錄)
補舊規經筵春講以二月十二日起五月初二日止秋
講以八月十二日起十月初二日止(明熹宗實錄)
補經筵初開講讀侍從官皆有白金文綺之賜史成進
御亦進秩加賞書成以事故去則不霑恩數如先去不
效勞勩偶值書成則得霑恩數故有經筵頭修書尾之
諺(震澤長語)
原經筵始開相傳每講畢命中官布金錢于地令講官
拾之以為恩典(立齋閒錄)
原經筵進講在文華前殿日講在殿後穿廊正字在後
殿東閣設一幄次又東一室乃上所游息處(穀城山房筆麈)
原講殿中笵金為二鶴立于左右鶴頭各插香二炷(費文)
(憲摘稿)
補先是文華殿有孔子塑像帝欲從古易以木主靈寳
許莊敏公誥乃以所著道統書上之帝悦即撤以舊像
立皇帝王師八主南向周孔二主東西向且命公輔九
人瞻拜主前諭之曰朕奉先聖先師於此庶起敬慕以
遜志于學卿等其㒺朕棄仍賜茶以及禮神品物(戒菴漫筆)
原文華殿東室奉伏羲神農軒轅堯舜禹湯文武九聖
南面周公孔子左右東西向歲春秋開講前一日皇帝
皮弁服拜跪用羹酒果脯帛行奠告禮(春明夢餘錄)
原每日講日初出上到文華殿東房房中供羲農黃帝
堯舜禹湯文武九小龕于上左周公右孔子二龕上一
拜三叩頭中官贊禮是時門未啓閣臣講官立候月臺
上左闌干邊候上行禮畢轉後殿方開門上坐殿後川
堂司禮監打躬承旨曰先生每來閣臣講官始分左右
魚貫而入近御案前一拜三叩頭不贊禮上坐平地僅
高三寸蓋略堂陛之嚴亦以便講官憑几也每讀書講
書與上共一几几上只書一夲朝上講官凴几倒看手
執朱紅牙籖讀某句即以籖指講亦如之時左班中官
手執一小架架上有金錢自架左移右有聲以計遍數
(玉堂紀實)
(原陸深經筵紀事詩學經筵開自袓宗朝按月奉旬第二朝今上春秋偏好三千年後見神堯編排御覽)
(效精誠白夲高頭手寫成句讀分明圈點罷隔宵預進行講官名絲鞭聲肅退朝官名在經筵略整冠一字班)
(先出隊中臣扶輦下金鑾氣金水河頭白玉橋上公寳帶侍中貂逡巡小立瞻龍左順門高御幄飄文華)
(殿啓奉天東滴翠浮青映碧空譚藝講經頻設仗太平天子坐當中百官朝下殿門前仗馬雙牽七寳鞭黃)
(道正中移步輦侍臣班從赴經筵入龍池鳳掖藹朝暾板轎初回轉角門聽唱宮人来進講章默默又重温)
(過殿陛森排劍戟重金貂玉蟒護真龍司儀起案雙雙御榻前頭取次供横經几子赭羅裙小對團龍簇)
(繡雲擡向御前安穏定黃金鎮尺兩邊分尺第三廳協兩坊官長跪拈書漚手攤幸對天顏剛咫禮嚴不敢)
(舉頭看聲行出班東面照西臚聲高颺叩頭齊參差進講並平肩立輪著周書孟子題兩行冠珮列金緋)
(供奉諸臣盡繡衣步入殿門同罄折講官端拱靠南扉師保公孤儘上行元勲立近衮龍傍紅雲不動爐烟)
(細聽講虞書第幾章旨金鶴飄香瑞靄濃寳□爐火擁蟠龍未曾暫免經傳不怕嚴寒報仲冬綠琉璃殿)
(洞重門黼扆中陳擁至尊傳與大官供酒飯兩班文武盡承恩白玉闌干與案齊一行餚核盡朝西珍羞良)
(醖俱名品指點開囊囑小奚面姿容沾醉總仙桃黃閣三公共六曹步出順門俱北瞻天拜舞不辭勞隔)
(宿薰衣問夜閑齋心轉覺副心難不知言語功多少到得君身保治安齋辰服次聖躬勞淺澹垂衣寳座高)
(昨日御批傳帖下龍紋重整赭黃袍望朱衣司禮下東班風細傳言縹緲間暫倚木天西面聖皇親饗兩宫)
(還于儼山集筵進講紀述詩原慎行經)(延英别殿倚平臺問道)
(恭承步輦來講席平依丹地轉經筵近對御筵開凝旒長□穆聞天語委佩從容列上台聖學方隆恩禮茂儒臣)
(此咏康哉集榖城山房)
原文華殿有直殿中書擇能書者居之(春明夢餘錄)
原成祖遷都北平其宫殿牌額皆朱孔陽筆孔陽松江
人兼善畫(四友齋叢說)
原天順二年皇太子出閣讀書上召李賢謂曰東宫講
讀向在文華殿朕欲避居武英但早晩朝太后不便姑
以左廊居太子(明天順日錄)
原故事太子出閣設座于文華殿自嘉靖十五年改易
黃瓦仍為主上經筵之所(野獲編)
(原朱國祚東朝即事立殿庭香靄接雲平一道爐函夾陛行肅肅講臣齊鵠金蓮影裏喚先生介石齋集)
原文華殿孟夏祀竈孟冬祀井(光䘵寺志)
補文華殿後扁慈聖太后書六行嵌以丹朱殿内圍屏
畫輿地圖(嬴隱集)
原文華殿後東室皇上齋居于此繪正心誠意字懸於
西璧繪敬一字揭之門左右楣設御榻東壁下有御屛
三曲護焉西室設新榻為齋宿所命工繪漢文止輦受
諫圖懸之左唐太宗納魏徵十思疏圖懸之右(桂洲集)
原嘉靖十三年九月文華殿後九五齋恭默室訖工命
輔臣以詩紀其事於是大學士張孚敬李時各為五言
律詩四章上之(明世宗實錄)
欽定日下舊聞考卷三十四
欽定日下舊聞考卷三十四舉正
三尺原書尺訛凡今改(嘉靖丁巳四月條)
親王尊行原書尊訛作導今改(太袓初定大朝會條)
賜楊嗣昌詩首二字今增改四字
二署司原書司訛作名今改(文華殿在奉天門條)
李賢原書落李字今增(天順二年皇太子出閣條)
參居内外原書居訛作合今改(李國&KR1376;恭默室箴)
欽定日下舊聞考卷三十四舉正
