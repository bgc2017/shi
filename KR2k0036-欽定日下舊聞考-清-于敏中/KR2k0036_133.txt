欽定日下舊聞考卷一百三十三
京畿(良鄉縣)
原良鄉縣在府西南七十里(明一統志)
(臣)等謹按良鄉縣明屬順天府
本朝因之
增東西距三十二里南北距六十里東至宛平縣界二
十里西至房山縣界十二里南至涿州界四十五里北
至房山縣界十五里東南至固安縣治七十里西南至
涿州治七十里東北至宛平縣治七十里西北至房山
縣界二十里(一大清統志)
原良鄉縣屬涿郡(清類天文分野之書)
原莽曰廣陽(漢地理志注)
(臣)等謹按據述異記載漢武帝時廣陽縣雨麥則
廣陽之名不始莽矣
原後漢仍曰良鄉(良鄉縣志)
原晉屬范陽國元魏屬燕郡北齊天保七年省入薊縣
武平六年復置隋屬涿郡唐聖歷元年改固節縣神龍
元年復為良鄉(清類天文分野之書)
原唐以不從安史之叛改名固節(名勝志)
原舊志在涿州北四十里後唐長興三年移治于此(方輿)
(紀要)
原良鄉縣乃唐莊宗時趙德鈞所鎮也幽州歲苦遼兵
侵抄轉餉乃于鹽溝置良鄉縣(許奉使行程錄)
(臣)等謹按鹽溝之鹽通鑑亦作閻
原遼兵既強侵抄諸州皆徧幽州城門之外甲騎充斥
每自涿州運糧入幽州輒伏兵于閻溝掠取之及趙德
鈞為節度使城閻溝而戍之為良鄉縣(通鑑)
原遼屬析津府(遼史地理志)
原金屬大興府(金史地理志)
原元屬大都路(元史地理志)
原明洪武元年隸北平府永樂元年改北平為順天府
屬焉(良鄉縣志)
增黃新莊
行宫在良鄉縣北五里(良鄉縣冊)
(臣)等謹按黃新莊
行宫建自乾隆十三年每歲為我
皇上謁
陵駐蹕之地
增乾隆十八年
御製良鄉行宫晩坐詩又駐行時蹕蕭齋可意清去
來時屢易今昔念交縈習武遵
前蹟均勞念衆情春雲傍晩重希澤為新耕
(臣)等謹按良鄉
行宫
御製詩恭載首見之篇餘不備錄
增郊勞臺在良鄉縣南三里(良鄉縣册)
(臣)等謹按良鄉縣
郊勞臺乾隆二十五年建時大將軍(臣)兆惠等平定準
噶爾奏凱于二月二十七日
皇上行郊勞禮又乾隆四十一年大將軍(臣)阿桂等平
定兩金川奏凱于四月二十七日
皇上行郊勞禮皆有
御製詩恭載卷内
增乾隆二十五年
御製二月廿七日郊勞出征將軍兆惠富德及諸將士
禮成紀事詩京縣郊南親勞軍
□壇陳
纛謝成勲出師本意聊嘗試(西郵之役始以厄魯特諸台吉率衆欵附請兵甚力)
(我喀爾喀牧圉勢不可以錯處滋患無寧及其鋒而偏師嘗試特計因其地以撫之故禡旗命將之典㮣未)
(舉行語其乙亥告成碑記兹準夷既平而回中諸部以次戡定實荷上蒼宗社鴻庥非敢謂先時逆)
(覩及此也)奏凱今朝備禮文釋甲弢戈罷征伐論功行賞策
忠勤膝前抱見詢經歷(國朝舊制凡出征將領成功還者行抱膝跪見禮以示優異今)
(即遵行)一瞬五年戚以欣同心萬里那暌違畢竟歡言
賦采薇勇將歸來兼福將黻衣著得觧戎衣漫稱偃武
修文日恐即嬉文恬武機飲至寧誇暢和樂持盈益勵
慎幾微
增乾隆四十一年
御製于郊臺迎勞將軍阿桂凱旋將士等成凱歌十首
郊臺仍是此郊臺何幸重修盛事來漫謂數年經契
闊精神注似日相陪勲臣率拜列靈旗(郊勞之儀陳將軍參贊等)
(得勝纛于臺上朕親率成功將士及王公大臣等行禮是時臺下鳴螺鐃歌樂作)軍士鳴螺赫
武儀樂奏鐃歌行抱見(拜纛禮成御幄次將軍參贊趨至座前行抱見禮各加撫慰賜)
(坐賜茶猶循法也祖宗以來家)詰戎
家法萬年垂己巳班師本受降(非擒賊滅寇故未行郊勞之禮)庚辰
郊勞典鴻厖放牛歸馬予素志凱獻何期此見雙準部
回城定五年金川小寇亦如前嘉予將士久敵愾不
覺對之增惻焉地險加之衆志堅(促浸逆賊恃其地險碉堅蟻衆齊心)
(抗拒其事雖小于平定西域而逐步力戰而得攻𠞰之艱視前不啻數倍過之)林碉步步戰而
前小子昔事難過倍慰意恒因意&KR0832;然鑿穴而居避
火器終于面縳出蕃城(官軍圍攻賊巢用大礮四面轟擊賊衆皆鑿地而匿以避礮火)
(今鼠窟垂破逆酋膽落計窮因率其弟兄甲爾瓦天雜爾斯丹巴並其兩土婦及助惡大頭人丹巴沃雜爾阿)
(木魯綽窩斯甲尼瑪噶喇克巴暨兩喇嘛並大小頭目二千餘人出寨跪捧印信乞免誅戮悉就擒獲)
貪生螻蟻固如此聚族將焚語豈誠(先是投出番衆僉稱聞逆酋等每言)
(若官軍攻至巢穴窘迫無計即相聚焚死不肯為官兵所得彼時即以番人之性最忌自戕不過故作妄語歟)
(飾以圖狡脱屢諭將軍等嚴防今果不出所料)倏經于役五春秋棧道﨑嶇
似坦郵(棧道雖險較之金川則坦途矣)夾路花紅復柳綠阿誰致悔覓
封侯脱却戎衣换吉衣龍章示奬特恩稀(郊勞時將軍等俱甲)
(胄覲謁隨行奏凱而還俾衆觀仰軍容之盛入朝後始解甲易吉服將軍阿桂實為此事首功特賜四團龍補以)
(示優異)同心戮力還掄最便解天閑賜六飛(將軍阿桂及副將軍豐昇)
(額參贊海蘭察並賜御用鞍馬乘以扈行)兵洗金川永不波潢池䟦扈竟
如何良鄉近遠多黎庶歡喜都來聽凱歌凱歌亦豈
易為聞五歲辛勤勞衆軍我實未曾安五夜幾多憂慮
與平分
原景泰元年十二月築良鄉縣城(明景帝實錄)
原弘治六年二月兵部主事歐□上言良鄉涿州在京
師肘腋止有土城而無石郭正統末年額森深入如蹈
無人之境方今無事宜豫為之計上命所司知之兵部
奏□所言守土大要宜如奏行從之(明孝宗實錄)
原良鄉土城舊高二丈隆慶中知縣事貴陽安上達增
築之高三丈二尺東南北有甕城而西門獨缺垂二十
年濟陽王道定來知縣事遂完之(良鄉縣志)
(原傅建述遊賦遼廓舊迹冥芒)(出北薊歷良鄉登金臺觀武陽兩城水經注)
(原李濓良鄉道中詩沙春色南逾麗蕭蕭旅思分年芳摇樹影晴彩蕩川文雁衝車起洲鶯隔岸聞暮看霞)
(氣近疑是漢宫雲中嵩渚集客三千里聞鷄戒早征嚴原陳邦瞻良鄕道詩作)
(程趨赤縣王氣近神京塔勢中天出觚稜向日明白頭思報主莫動望鄉情荷華山房稿)
(補陳孚良鄉縣詩杖過盡長亭又短亭燕京初聽曉鐘聲呼童拂拭青藜早挂琴書上帝京觀光集)
(補又良鄉早行詩短西風黃葉館曉起候鐘聲驛吏張燈送山童抱褥行笻秋萬里長劍月三更猶有釣天)
(夢依稀遶禁城中交州藁去經衰柳今歸見早梅朱塵原彭輅良鄉道詩昔)
(飛不盡白日黯難開短劍餘孤憤長歌動七哀年年薊門道空老洛陽才比□集)
(原魏大中良鄉縣詩沙彰義門西路桑乾古渡分長羈乘傳馬不斷出關軍白連荒戍城黃壓墓雲車牛徵)
(到骨募派底紛紛藏密齋集)
增縣學在治東南明洪武五年建(一大清統志)
補良鄉縣儒學在縣治東南萬歷十八年知縣事余鏜
創社學六所曰美化曰厚俗曰燕谷曰舊店曰交道曰
官莊(順天府舊志)
原良鄉學宫故有李北海雲麾將軍碑學官以其已斷
因修大成殿琢為柱礎後更葺殿宇雜置瓦礫有南士
見之以告宛平令南陽李蔭遣人輦致署中起齋覆之
北海嘗書兩雲麾將軍碑其一為左衛將軍李思訓此
名秀幽州人(燕山叢錄)
(臣)等謹按良鄉學署李秀碑今字跡已漫漶
原唐雲麾將軍李秀碑李邕撰并行書天寶元載正月
立明皇以天寶三年改年為載今此碑元年正月立而
稱載何哉(金石錄)
原李北海書以雲麾將軍碑為第一其融液屈衍紆徐
妍溢一法蘭亭碑刻在長安今良鄉縣拓本遠不如也(墨池)
(璅錄)
原北海書逸而遒米元章謂其屈強生疏似為未當此
碑是其得意者雖剥蝕過半而存者其鋩鍛凜然碑在
蒲城楊用修謂已斷正德中劉遠夫御史以鐵束之又
謂己亡朱秉器又謂良鄉亦有此碑蒲城者為趙文敏
臨書今蒲城碑尚在未斷無有鐵束事且蒲城李思訓
葬處北海真蹟的非文敏所能良鄉本肥媚文敏書無
疑(石墨鐫華)
原范陽李秀唐明皇時以功拜雲麾將軍左豹韜衛翊
府中郎將封遼西郡開國公卒于開元四年葬范陽福
祿鄉碑刻于天寳元年李北海有兩雲麾碑一為李思
訓在陜西一為此碑其官同其姓同也此碑筆法遒逸
大勝陜碑秦人趙子函著石墨鐫華乃以為一碑且以
此碑為趙松雪所臨誤矣(春明夢餘錄)
(原趙□良鄉縣學詩風儒宫宜地僻竟日有餘清殿古碑仍在庭空革自生高時落木雲重欲摧城客興已)
(瀟灑秋堂更雨聲中州集)
原料石岡在縣治東三里岡有古城五座方圓棋布岡
頂有多寶佛塔隋建(方輿紀要)
(臣)等謹按古城址已廢料石岡之料亦作燎佛塔
今尚存
原良鄉縣城東里許有石岡石赤色如燎可以取火因
名燎石岡舊有佛塔亦名塔岡(長安客話)
增多寶佛塔在燎石岡之東相傳建自隋時五級玲瓏
高十五丈四面有門階級環上唐尉遲敬德修(良鄉縣志)
原金貞元元年獵于良鄉封料石岡神為靈應王初海
陵過此祠持環珓禱曰使吾有天命當得吉卜投之吉
又禱曰果如所卜他日當有報否則毁爾祠宇投之又
吉故封之(金史)
(原袁宏道月夜登塔岡詩正秋山㶑㶑滴青霧城外人家城裏樹白埃一道衝紅亭是馬蹄離别處中郎集)
原良鄉亦稱鹽川因境内有鹽溝故也鹽溝即閻溝發
源自宛平縣龍門口東南流與廣陽水合(長安客話)
(臣)等謹按鹽溝河發源自宛平縣龍門關東南經
良鄉縣陶村入永定河舊傳其水可煎鹽故名鹽
溝
增廣陽水出小廣陽西山東流逕廣陽故城北又東福
祿水注焉亂流至陽鄉右注聖水(水經注)
(臣)等謹按據
大清一統志今廣陽河自良鄉至石羊村三岔口歸牤
牛河又宛平境之籬笆河房山境之黃管屯河雅
河皆歸廣陽河
增廣陽河在良鄉縣東(一大清統志)
增廣陽河自房山縣公村境經良鄉縣南流入桑乾河
(良鄉縣志)
原聖水出上谷東過良鄉縣南又東過長鄉縣北又東
過安次縣南(水經)
(臣)等謹按聖水即今之琉璃河金史謂之劉李河
又作留李宋敏求謂之六里河名稱互異其實一
水也
原聖水南流歷良鄉縣西轉人南經良鄉縣故城西王
莽之廣陽也有防水注之(水經注)
原琉璃河又名劉李河在涿州北三十里水極清泚茂
林環之尤多鴛鴦千百成羣此河大中祥符間路振乘
軺錄亦謂琉璃河唯嘉祐中宋敏求入蕃錄乃謂之六
里河(石湖集)
原良鄉縣南四十里有琉璃河自房山龍泉峪流至霸
州入拒馬河又湖良河自房山經涿州入此河舊有橋
長數十丈橋畔倚一鐵竿長數十尺蓋鎮壓之物俗謂
王彦章所遺鐵篙謬也其元恩咸濟二坊並世廟勅建
(長安客話)
補琉璃河石橋之右有鐵竿倚焉自扶闌至水底約長
五丈土人目為王彦章鐵篙此不經之談也然是物不
知所從來按大都宫殿考廣寒露臺石闌道旁有鐵竿
數丈上置金葫蘆三引鐵練以繫之今驗竿首有孔疑
即其遺製蓋物在禁中莫有銷之者或因河水汎濫移
此以鎮水怪未可定爾(說膛)
原琉璃河即金史所載之劉李河桑欽水經曰聖水出
上谷孫汝澄曰即琉璃河也(燕都遊覽志)
原元延祐四年於琉璃河置巡檢司(方輿紀要)
原永樂十六年七月修順天府琉璃河橋(明成祖實錄)
原嘉靖十八年四月已亥良鄉離宫成初帝命于良鄉
琉璃河陽建立離宫至是適成庚戌帝次良鄉御離宫
(肅皇外史)
原嘉靖二十五年九月濬良鄉琉璃河置橋其上名其
橋北曰仙積南曰永明(明世宗實錄)
(補王惲請起蓋良鄉縣南留李河橋梁事狀路竊見中都迤南係四方官員客旅朝會經行驛程正近體知)
(良鄉縣南十三里有舊來經由留李河橋官道南至涿州六十里兵革以來橋廢不行目今靠西由繼陽套遶)
(轉至涿州七十五里若經夏秋河水泛漲泥濘盧䧟致使鋪馬客旅來往生受兼繼陽套地形卑下村坊遠窵)
(接連溝澮屢常失盜深為未便竊詳若依舊起蓋留李河橋道不惟道路高平徑直使舖馬客旅往返近三十)
(餘里又免水潦泥濘之患官民實為兩便伏乞御史臺備呈中書省行下相視改正施行鳥臺筆補)
(原雷禮琉璃河橋隄記瀦良鄉縣迤南四十里村名劉李其地窪下為積流所有河一道志稱琉璃即古聖)
(水自房山縣龍泉峪諸泉會合于此經霸州東注拒馬河入海時逢霪潦散漫奔潰百餘里凡陸輓跣馳者動)
(阻滯不能涉甚或四方驛奏坐視愆期嘉靖乙亥皇上駕幸承天覩民艱涉惻然憫之比鑾回勅工部尚書臣)
(甘為霖督修為霖以病去不終其事越歲乙巳復命侍郎臣楊麟内官監太監臣陳凖袁亨建石橋普濟各以)
(續叙然無隄捍禦每遇溽暑水發環橋南北盡為巨河難以越渡往來病是者又閱八年矣會辛酉仲冬事聞)
(當宁蒙諭尚書徐杲日良鄉河橋屢勅大臣督理水勢漲未見東下兹發帑銀八萬兩爾總領之勿令外知恐)
(民費財也杲受命相度建議修築二隄專用條石中添小橋一座並設水溝以殺水勢其各漲丈尺數目畫圖)
(貼說以進臣杲曰皇上體上天大德利濟元元吾輩職司橋梁道路不能先事弭患致厪聖懷責實難辭況部)
(庫所貯分毫皆皇上財也敢煩帑藏具疏請仕事荷旨俞允於是委郎中臣王尚直員外郎曾一經同内官監)
(太監臣楊用分理其規盡悉臣杲所定凡為隄南北東西共長五百餘丈橋一座長四丈五尺闊三丈五尺高)
(一丈三尺五寸水溝八道又親飭欽定元恩咸濟坊凡二座至壬戌孟冬報成上遣臣杲懸扁祭謝并溥賚有)
(差于是臣杲立石屬臣禮頌述聖德垂示永久竊為萬占稱盛治莫過于堯舜史臣稱其仁如天其德好生者)
(以心存溥濟不忍一夫一區咨墊而已而橋梁道路尤為王政所急今我皇福民利濟常存心于天下至誠懇)
(切如元德包涵故一關民之病涉有若已實溺之不容以自己者其所以發帑藏普福緣不欲勞民費財其昭)
(格乎穹昊之表與堯舜同一揆矣即今石隄延袁與橋相連裒若横帶使萬國輻輳而至澤及商旅農氓相與)
(歌忭于途謳溢于野不與平成之績萬世同其永賴耶是役也臣禮不過祇奉德意率舉職事而臣杲之調度)
(區畫實能為九重分憂播之無疆不徒隨事效能而已因記其顛末以告來者古和藁)
(增明沈一貫琉璃河橋碑記瀠國家奠鼎燕京控北戒河山之勝西來諸水蜿蜒而注洄若帶去都城三十里)
(而近為盧溝橋有橋自勝國時甚偉又南七十里為琉璃河則古聖水也源出房山龍泉峪澗壑斗絶受胡良)
(挾河諸流而東行滙于拒馬霖潦時集逆湧奔潰瀰漫殆百餘里矣今涿鹿為朝宗孔道四會蹄鞅而當其衢)
(故未有橋也蓋不勝濡軌之慮焉肅皇帝己亥狩郢中始出水衝金錢授司空累石梁七載而成又隄其兩壖)
(各五百丈車馳馬驟如行康莊上者肅皇帝不自有其功而榜之曰元恩咸濟謂若天錫云頃年以來橋南洞)
(圮者三隄有泐有折道中絶上聞而憫之發内帑金令重修而聖母慈聖宣文明肅頁壽端獻皇太后益出宫)
(中委佐之肇庚子冬越壬寅春而告訖圮者繕而加固泐者折者甃而加完又于橋之北創為神祠祠前為井)
(用濟行道之渴費金錢如千而皆自御府募人以操役不給則發營伍之間佐之世且永賴而官若民不聞也)
(天下事皆有自來不止一朝而莫不積罅成敝積敝成壊壊極而更乃至于煩費已語有之千丈之隄潰于螻)
(蟻之穴萬木之林焚于鑽燧之煙積漸然也當橋初罅時藉令有司者善為之防不過一石一簣之勞而鞏然)
(己何至于煩費哉惟忽于一石一簣而後乃幾毁成緒慎惟有司者不戒而厪聖天子之經營故行隄者塞其穴)
(火者塗其隙保治者防其微嗚呼豈獨河橋然哉上命臣一貫作記臣恭記歲月以宣揚休德而垂之來兹末)
(復中積微之說願後之人無忘斯功也謹記萬歷三十年九月吉旦立良鄉縣志)
(原范成大琉璃河詩眼煙林葱舊帶回塘橋影驚人失睡鄉陡起褰帷揩病琉璃河上看鴛鴦石湖集)
(原文天祥過雪橋琉璃橋詩冷小橋度雪度琉璃更有清霜滑馬蹄遊子衣裳和鐵殘星荒店亂鳴雞吟)
(嘯集中道琉璃橋詩原袁)(飛沙千里障燕關身自奔馳意)
(自間日暮郵亭還散步琉璃橋丄看青山珂雪齋集)
原北涉溝南涉溝俱在縣東至涿州入桃水(名勝志)
原聖水自涿縣東與桃水合首受淶水於徐城東南良
鄉西分洹水世謂之南涉溝即杭水也(水經注)
原南涉溝即督亢水(方輿紀要)
原北涉溝在涿州西北自淶水縣流入即洹水也(同上)
原洹水東逕涿縣北東流注于桃故應劭曰垣水東入
桃闞駰曰至陽鄉注之(水經注)
原縣西十里伏龍岡形勢蜿蜒如龍之伏故名又五里
為龍泉山山下有石龍口出泉不竭東流入鹽溝河(名勝志)
原龍谷泉金大定間所鑿極甘在良鄉縣西北(寰宇通志)
增義河在縣北十五里昌黎鄉公村里入廣陽河(良鄉縣志)
原廣陽故城在今縣東北三十七里(太平寰宇記)
原廣陽城在縣東八里漢縣屬廣陽國後漢建武初封
劉良為侯邑屬廣陽郡晉屬范陽國後魏屬燕郡北齊
省入薊唐總章中以新羅降戶置歸義州于此後廢開
元二十年復置以處降奚唐書時信安王褘破奚遼李
詩降賜爵歸義王歸義州都督徙部落于幽州境内即
此上元三年史朝義自歸義東奔廣陽此廣陽謂密雲
郡之廢燕樂縣後魏置廣陽郡于燕樂故云所謂歸義
即此城也州尋廢或曰金廣陽鎮蓋置于此(方輿紀要)
增廣陽故城以其屬廣陽國亦謂之小廣陽後漢初耿
弇追賊至小廣陽即此(一大清統志)
增陽鄉城在縣南二十五里舊店西一里許舊傳竇建
德築(良鄕縣志)
(臣)等謹按通鑑唐高祖武德元年為夏王竇建德
五鳳元年建德定都樂壽取深冀易定等州人嘗
攻李藝于幽州此城或其時所建歟
原天津關在縣北百餘里自此而西至易州淶水縣出大
龍門凡十五關口中間差大者曰天門關口或云天津
口一名大口宋嘉定六年蒙古破金人&KR1589;莫等州自
大口逼中都人元致和元年上都諸王梁王王禪等襲
破居庸游兵至大口天歷二年明宗即位于和林北南
還文宗迎之發京師明日至大口越二日次香水園人
十九日次于上都之六十店所謂大口皆天津口也(方輿)
(紀要)
原穆呼哩佐元大定天下功冠羣臣其孫安圖年二十
餘為世祖相安圖孫拜珠為英宗相皆以忠勤正大為
一代名臣東平其世封也拜珠為相奉命立安圖碑于
范陽在今良鄉(穀城山房筆麈)
(原富珠哩翀駐蹕頌帝繼天體道敬文仁武大昭孝皇帝即位修明世祖皇隆平故事以故東平忠憲王之)
(孫司徒忠簡王之子拜珠丞相中書至冶元年詔若曰忠憲弼我世皇功在社稷德在生民其勅詞臣即王所)
(有范陽采地朔南康莊碑之昭示悠久冬刻銘既完丞相承詔蕆事明年春正月帝幸涿州至碑所秋九月幸)
(易州還丙午帳殿碑垣之南駐輦御殿上顧丞相若曰汝祖考之績之盛世載帝室惟朕不㤀亦惟汝之賢有)
(以相朕益懋世德故丞相頓首謝翼日大官饌已上步自帳殿御金椅坐碑右丞相稱觴獻萬歲壽從臣以次)
(進觴天顔和怡甚久迺太中州文表)
補房山之隂有石立于巖麓其長三丈其廣七尺首昂
而俯足跂而歛濯之則色青而潤叩之則聲清而越米
先生仲詔思致之海淀勺園中車重輪馬十駟既鑿百
夫曳之登車七日始出山乂五日僅達良鄉道上工力
竭因卧之田間繚垣衞之覆以葮屋于是先生作大石
出山記薛岡千仞戲代石報書先生復答石見報書一
時傳為佳話吳中葛一龍震甫次良鄉見石為作長歌
紀其事焉(艮齋筆記)
(臣)等謹按良鄉縣境内米萬鍾所移石今移置
清漪園内
樂壽堂前
皇上賜名青芝岫詳見乾隆十六年
御製青芝岫詩并序已恭載入
清漪園卷内
(補葛一龍次良鄉觀米仲詔憲長所移竒石歌鬱塔漥村北野草荒草間突兀孤雲蒼欲行不行氣若將雨)
(未雨天無光云是米家鑿山出百步千人移數日到此躊躇不肯前秦鞭無技楚力詘大木縱横倒一林相為)
(枕藉歲年深或需天子妙神用或眷山祗萌故心我與之言比之起幾時得渡渾河水㟏岈空洞宿陰霆鯨脊)
(鰲簮立竒鬼主人好禮尊石公神物亦豈甘牢籠不如就此樹高閣居處日對飛來峯筑語)
原良鄉城隍廟舊在縣西南隅景泰二年因築城而廟
遂隔于城外潯陽鄭智為主簿謀于知縣賈褫擇地于
城内西北隅建廟以景泰六年二月興役明年七月工
竣(吕文懿集)
原天王寺在縣治東南(良鄉縣志)
(原鄔紳良鄉天王寺詩珠驛路絶浮埃城闉寶殿開諸天朝魏闕六道接燕臺樹鶴飛去金蓮龍駕來晨鐘)
(伋征客結駟入蓬萊鄔中憲集)
增弘恩寺在良鄉縣西南二十里明萬歷年建(良鄉縣冊)
(臣)等謹按弘恩寺明萬歷年間建
本朝康熙五十七年重修乾隆七年燬于火奉
旨修復正殿恭懸
皇上御書額曰秀挹龍泉乾隆十一年
御製弘恩寺詩恭載卷内
增乾隆十一年
御製弘恩寺詩梵宇接通衢花宫别一區焚香薰意
葉禮佛定心珠不認幻空色誰參真有無暫教停玉食
聊試飽伊蒲左側闢離宫雲匡展轉通(左側離宫亦建於康熙年)
(間白屋數楹足有佳致)土階
堯儉德丈室佛家風幾箇寒筠綠一窗曉日紅歸鞭循
徑轉人語出林中曹溪雖别源般若豈殊門(釋家分宗教律)
(三門是處蓋持律門也)會得無為行何妨如是言冬初烏哺母歲
久檜生孫迴首前遊跡光隂迅若奔(□余雍正年間因往水東便道一至)
(此寺怱怱十餘年矣)
(臣)等謹按弘恩寺
御製詩恭載首見之篇餘不備錄
增有慶寺在郊勞臺西(良鄉縣志)
(臣)等謹按有慶寺乾隆二十五年建
原燕廣城君樂毅墓在縣南三里(城冢記)
(臣)等謹按樂毅卒于趙當是返葬于此今其墓地
大數畆高丈餘題曰望諸君墓其來已久無年月
原望諸君墓在良鄉縣治南三里近盧溝堤決役夫輿
墓碑築堤恐後無徵矣(胡祭酒集)
原盧道將為燕郡太守下車表樂毅霍原之墓而為之
立祠(魏書本傳)
朱彛尊原按册府元龜霍原墓在蠡州
(原柳宗元弔樂生文并序聞許縱自燕來曰燕之南有墓焉其志曰樂生之墓余而哀之其返也與之文使)
(弔焉辭曰大厦之騫兮風而萃之車亡其軸兮乘者棄之嗚呼夫子兮不幸類之尚何為哉昭不可留兮道不)
(可常畏死疾走兮狂顧徬徨燕復為齊兮東海洋洋嗟夫子之專直兮不慮後而為防胡去規而就矩兮卒陷)
(滯以流亡惜功美之不就兮俾愚昧之周章豈夫子之不能兮無亦惡是之遑遑仁夫樹趙之悃欵兮誠不忍)
(其故邦君子之容與兮彌儢載而愈先諒遭時之不然兮匪謀慮之不長跽陳辭以隕涕兮仰視天之茫茫苟)
(偷世之謂何兮信余心之不藏王柳柳州集蕪今日登原湯顯祖弔望諸君墓詩昭靈氣久疎)
(臺弔望諸一自蒯生流淚後幾人曾讀□燕書堂集)(玉茗)
(補邵雍詠樂毅詩其樂毅事燕時其心有深旨破齊七十城迎刃不遺矢留即墨莒却與燕有二欲使燕遂)
(王天下自齊始豈意志未伸昭王一旦死惠王固不知使人代其位強燕自此衰何能復振起自古君與臣濟)
(會非容易重惜千萬年英雄為流涕擊壤集)
原隋楊君讓墓在陽鄉舊店西有古碑(名勝志)
(臣)等謹按隋陽君讓墓今無考
增周竇禹鈞墓在縣西北十五里豆家莊(良鄉縣志)
(臣)等謹按朱彛尊原書涿州卷内亦有竇禹鈞墓
在州西團柳村今良鄉志又云在豆家莊未詳孰
是謹並存以俟考
(增范仲淹竇諫議隂德碑義竇禹鈞范陽人為左諫議大夫致仕諸子進士登第風家法為一時標表馮道)
(贈禹鈞詩曰燕山竇十郎教子有義方靈椿一株老丹桂五枝芳人多傳誦禹鈞生五子長曰儀次儼侃偁僖)
(儀至禮部尚書侍郎儼為翰林學士侃右補闕偁右諫議大夫參知政事僖起居郎初禹鈞家甚豐年三十無)
(子夜夢亡祖亡父謂之日汝早修行緣汝無子又壽不永禹鈞諾鈞為人素長者先有家傼盜用房廊錢二百)
(千傼慮事覺有女年十二三自寫一券繫臂上云求賣此女以償所負自是遠逃禹鈞見女契甚哀憐之即焚)
(劵留女囑其妻善視之及笄以二百千擇良配得所歸僕聞之還歸感泣訴前罪禹鈞不問父子由是國禹鈞)
(像晨夕以祝公壽嘗于元夕往延壽寺忽于佛殿後得金三十兩銀二百兩持歸明日詣寺候失物主須臾一)
(人涕泣至公問所因具以實告曰父犯罪至大辟至親戚處貸得金銀若干將以贖父罪昨暮以相知冶酒昏)
(忽失去今父罪不贖矣公遂與之同歸還以舊物仍加贈焉其同宗及外姻甚多貧困者有喪不能葬公為出)
(金葬之凡二十七人親舊孤遺有女未能嫁者公為嫁之凡二十八人或與公有一日之雅遇其窘困則擇其)
(子弟可委者隨多寡貸以金帛俾之興販自給由公而活者數十家以至四方賢士賴公舉火者不可勝數每)
(視歲之所入除伏臘外皆以濟人之饑居惟素儉器無金玉之飾家無衣帛之妾于宅南建書院四十間聚書)
(數千卷禮文行之儒居師席遠方寒士貧無所就師友無供需者公咸資之無問識與不識有志于學者聽其)
(自至故子弟□見益廣凡四方之士由公門登貴仕者前後接踵來拜公前必命左右扶公坐受其禮及公之)
(亡有持心喪以報公德先是公夢亡父後十年復語公曰以汝有隂德特延三紀之夀賜五子各榮顯公享年)
(八十二歲沐浴别親戚談笑而終五子八孫皆通顯于朝後之教子必曰燕山竇十郎云良鄉縣志)
增元梁都運斗南墓在縣南三十里立教村(同上)
(臣)等謹按梁斗南墓今存
(增梁牛南登元進士第一累官至河南都運相傳斗南讀書閭山與同舍生論及鬼神斗南以為不足畏同舍)
(生曰閭山廣寧廟汝夜能獨往乎斗南諾之乃約堊壁為驗至則遥見燈燭聞日丞相來燭盡滅隨以筆堊殿)
(壁至東北隅暗中觸一物捫之則人也擕以歸乃一女子有殊色問其故曰妾蘇州人因清明觀擊毬忽怪風)
(晝晦昏迷不知至此事聞詔以女配斗南人謂天賜夫人良鄕縣志)
補漢武帝廣陽縣雨麥(述異記)
原統和十九年十月己亥南伐壬寅次鹽溝(遼史聖宗紀)
原保大二年蕭翰破宋師于良鄉(遼史天祚紀)
原貞祐二年車駕遷汴發中都至良鄉乣軍克特等亂
殺主帥降蒙古(大金國志作按克特蒙古語火鑣也舊斫答今譯改)
(原固節驛以縣得名金主亮荒淫不道使唐古定格殺其夫節度使烏達而以定格為貴妃又納其叔母為昭)
(妃復召葛王烏嚕妃烏凌阿氏妃謂烏嚕曰妾不行上怒必殺王我當自裁不以相累行至良鄉驛妃問何名)
(左右以固節對妃日我得死所矣遂自殺舊長安客話按唐古義見前舊作唐䇢今譯改定格作定哥今)
(對音譯改烏達滿洲語買也舊作烏帶烏嚕滿洲語是也舊作烏祿今俱譯改烏淩阿舊作烏林答今從八旗)
(姓譜改正題固節驛詩原李嘉賓)(往金跨中原南度轉炎精海)
(陵滅三綱醜類禽獸行殺夫納其婦節義澌以傾賢哉葛王妃挺挺女中英被召欲不往夫禍與之并辭王隨)
(使去庶使全王生行矣死傳舍而不墜初盟烏嚕得再世□推帝東京江上斃兇逆境内樂昇平人稱小堯舜)
(實延完顔枋燕山有佳色燕水有餘清山清節不朽水遠流芳聲乾坤氣磊落驛名永以旌同上)
原元劉器之五世同居英宗幸涿州臨其家旌異焉(名勝志)
朱彛尊原按元史孝友傳稱史氏所載累世同居
凡一十七門而無劉器之則潛德未彰于史册者
不少矣
原良鄉燕山屬邑驛中供金粟梨天生子皆珍果又有
易州栗甚小而甘(石湖集)
(原范成大良鄉詩皱新寒凍指似排籖村酒雖酸味可嫌紫爛山梨紅棗總輸易栗十分甜同上)
欽定日下舊聞考卷一百三十三
欽定日下舊聞考卷一百三十三舉正
驛吏原書驛訛作騷今改(陳孚良鄉早行詩)
多寳佛塔原書脱寶字今據方輿紀要增(料石岡條)
欽定日下舊聞考卷一百三十三舉正
