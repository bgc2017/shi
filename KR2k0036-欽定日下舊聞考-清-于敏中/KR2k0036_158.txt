欽定日下舊聞考卷一百五十八
雜綴(二)
原盧充范陽人家西三十里有崔少府墓充年二十於
冬至一日出宅西獵射麞中之麞倒而起充逐之不覺
忽見道北高門瓦屋四周有如府舍不復見麞門中一
鈴下唱客前有一人投一襆新衣曰府君以遺郎充著
訖進見少府語充曰尊府君不以僕門鄙陋近得書爲
君索小女爲婚故相迎耳便以書示充父亡時充雖小
然已識父手跡即歔欷不復辭便敇内盧郎已來可使
女粧嚴既就東廊至黃昏内白女郎裝嚴畢崔語充可
至東廊既至女已下車立席頭却共拜時爲三日給食
三日畢崔謂充曰君可歸女生男當以相還無相疑生
女當留養敇内嚴車送客充便辭出崔送至中門執手
涕零出門見一犢車駕青衣又見本所著衣及弓箭故
在門外尋遣傳教將一人捉襆衣與充相問曰姻授始
爾援始别甚悵恨今故致衣一襲被褥自副充上車去
如電逝須臾至家母見問故充悉以狀對别後四年三
月充臨水戲忽見傍有犢車乍沈乍浮既而上岸同坐
皆見而充往開其車後戶見崔氏女與三歲男共載女
抱兒以還充又與金椀并贈詩曰煌煌靈芝質光麗何
猗猗華艷當時顯嘉異表神竒含英未及秀中夏罹霜
萎榮耀長幽滅世路永無施不悟隂陽運哲人忽來儀
今時一别後何得重會時充取兒椀及詩忽不見充後
乘車入市賣椀冀有識者有一婢識此還白大家曰市
中見一人乘車賣崔氏女郎棺中椀大家即崔氏親姨
母也遣兒視之果如婢言乃上車叙姓名語充曰昔我
姨嫁少府女夫出而亡家親痛之贈以金椀著棺中可
說得椀本末充以事對此兒亦爲悲咽齎還白母母即
令詣充家迎兒還諸親悉集兒有崔氏之狀又復似充
貎兒椀俱騐姨母曰我外甥也即是温休温休者是幽
婚也遂成令器歴郡守子孫冠盖相承至今其後植字
子幹有名天下(搜神記)
(補范陽盧充家西三十里有崔少府墓充獵見麞舉弓射中之麞倒而復起充逐之不覺遠忽見一里門如府)
(舍門中一鈴下有唱客前充問此何府也答曰少府府也充曰我衣惡那得見貴人即有人提襆新衣迎之充)
(著盡可體便入見少府展姓名酒炙數行崔曰近得尊府君書爲君索小女婚故相延耳即舉書示充充見父)
(手迹便歔欷無辭崔即敇内令女郎莊嚴使充就東廊充至婦已下車立席頭共拜三日畢還見崔崔曰君可)
(歸矣女有娠相生男當以相還生女當留自飬敇外嚴車送客復致衣一襲被褥一副充便上車去如電逝須)
(臾至家家人相見悲喜推問知崔是亡人而入其墓追以懊惋居四年三月三日臨水戲忽見一犢車乍浮乍)
(隠既上岸充往開車後戶見崔氏女與三歲男兒共載充見之忻然欲捉其手女舉手指後車曰府君見人即)
(見少府充往問訊女抱兒還充又與金椀别并贈以詩充取兒盌及詩忽不見二車處將兒還四坐謂鬼魅僉)
(遥唾之形如故問兒誰是汝父兒逕就充懷衆初怪惡傳省其詩慨然嘆死生之元通也充詣市賣盌高舉其)
(價不欲速售冀有識者歘有一老婢問充得盌之由還報其大家即女姨也道視之果是謂充曰我姨姐崔少)
(府女未嫁而亡家親痛之贈一金盌著棺中今視卿盌甚似得盌本末可得聞否充以事對即詣充家迎兒兒)
(有崔氏狀又似充貌姨曰我舅甥三月末間産父曰春煖温也願休強也即字温休温休蓋幽婚也孔氏志)
(怪錄)
朱昆田原按孔氏所載與搜神記詳略微有不同
故補錄之
(原高開道作亂幽州矢䧟其額召醫使出之對以鏃深不可出則斬之又召一人如前對則又斬之又召一人)
(曰可出然王須忍痛因鈹面鑿骨置楔於其間骨裂開寸餘抽出箭鏃開道奏技進膳不輟隋唐嘉話)
(原河問邢文宗家接幽燕客稟性麄險貞觀中忽遇惡風疾旬日之間眉鬢落盡於後就寺歸懴自云近向幽)
(州路逢一客將絹十餘疋迴澤無人因即刧殺猝遇一老僧文宗懼事發覺揮刃擬僧僧叩頭曰乞存性命誓)
(願終身不言文宗殺之棄之草間經二十餘日行還過僧處時當暑月視之若生文宗因下馬以策築僧之口)
(口出一蠅直入文宗鼻久悶因得火病歲餘而死冥報拾遺)
原高宗朝以太原王氏范陽盧氏滎陽鄭氏清河博陵
二崔氏趙郡隴西二李氏七姓其族望恥與諸姓爲婚
乃禁其自相姻娶於是不敢復行婚禮密裝飾其女以
送夫家(國史綦異)
原盧承慶字子餘幽州涿人典選校百官考有坐漕舟
溺者承慶以失所載考中下以示其人無愠色更曰非
力所及考中中亦不喜承慶嘉之曰寵辱不驚考中上
其能著人善𩔖此(唐書)
(原天授中則天好改新字又多忌諱有幽州人尋如意上封云國字中或或亂天象請口中安武以鎮之則天)
(大喜下制即依月餘有上封者云武退在口中與四字無異不祥之甚則天愕然遽追制改令中爲八方字後)
(孝和即位果幽則天于上陽宫朝野僉載)
增狄仁傑初令昌平境多虎邑有老媪子入山樵虎噬
焉媪待子為命痛子噬於虎乃控之公公為檄山神約
日驅虎訊至期羣虎交集公曰若不皆噬媪子也惟噬
者留否則去一虎獨留公曰食人子罪無赦對衆殺之
昌平白羊城有神能幻禍福居民祠之不祠且灾歲必
祭祭必以童男弗敢恤也狄仁傑為令廉知其事獨往
詣則一白羊耳拔所佩劍斬之輙化為龍氣飛去因毁
其祠民不復祭終亦不復有灾(昌平舊志)
(原李遐周者有道術唐開元中嘗召入禁中後求出住元都觀天寳末禄山䟦扈遠近憂之而上未悟一旦遐)
(周隠去不知所之但于所居壁上題詩數章其末篇云燕市人皆去函關馬不歸若逢山下鬼環上繋羅衣燕)
(市人皆去者祿山悉幽薊之衆而起也函關馬不歸者哥舒翰潼關之敗疋馬不還也若逢山下鬼者馬嵬驛)
(名也環上繋羅衣者貴妃小字玉環馬嵬時高力士以羅巾縊之也其先見皆類此明皇雜錄)
(原開元中冇幽州衙將姓張者妻孔氏生五子而卒後娶妻李氏悍戾虐遇五子日鞭捶之五子不堪其苦哭)
(于母墓前母忽于塜中出撫其子悲慟久之因以白布巾題詩贈張曰不忿成故人淹涕每盈巾死生今有隔)
(相見永無因匣裏殘粧粉留將與後人黃泉無用處恨作塜中塵冇意懷男女無情亦任君欲知腸斷處明月)
(照孤墳五子得詩以呈其父其父慟哭訴于連師帥上聞勅李氏决一百流嶺南張停所職本事詩)
(原唐元宗時童謠曰燕燕飛上天上天女兒鋪白氊氊上有千錢時幽州又有謠曰舊來誇載竿今日不堪看)
(但看五月裏清水河邊見契丹其後祿山反爲集異志原唐師夜光薊門人少聰敏雅尚浮屠氏遂僧居本)
(郡僅十年盡通内典又有沙門惠逹者家甚富貪夜光之學因與爲友是時元宗好神仙釋氏窮索名僧方士)
(而夜光迫于貧不得西去心常怏怏惠建知之因以錢七十萬資其行且謂夜光曰師之學藝材用必爲明天)
(子首拔沭浴恩渥可翹足而待然當是時必有擁篲子門幸無忘半面之舊夜光謝曰幸師厚貺得遂西上倘)
(爲君之五品則以報師之惠矣夜光至長安因賂九仙公主左右得以温泉命内臣選碩學僧十輩與方士議)
(論夜光在選演暢元奥發揮疑義羣僧無敢比者上竒其辨詔賜銀印朱綬拜四門博士日侍左右賜甲第金)
(錢繒綵以千數時號幸臣惠達遂自薊門入長安訪之夜光聞以爲收債于已甚不懌惠達悟其旨因告去既)
(已北歸月餘夜光恐其再來即密書與薊門帥張廷珪近者惠達師至輦下誣公繕完兵革將爲逆謀人亦頗)
(有知者以公之忠天下莫不聞積毁銷金不可不戒廷珪驚怒即召惠達鞭殺之後數日夜光忽見惠達來庭)
(中謂曰我以七十萬資汝西上奈何誣謗使我冤死何負我之深也言訖遂躍而上捽栧夜光久之乃亡所見)
(師氏家僮咸見之後數日夜光卒藻宣室志所推作愍原范陽盧獻卿大中中舉進士詞爲同流)
(征賦數千言時人以爲庾子山哀江南之亞諫議大夫司空圖爲之注本事詩)
原盧景亮字長晦幽州范陽人爲右補闕朱泚反景亮
勸德宗曰陛下罪已不至則感人不深帝然之嘗剟治
道之要著書上下篇號三足記(唐書)
原盧景亮言足食足兵而人才足用則天下不難理矣
著論曰三足記(鶴林玉露)
原張藏英涿州范陽人自言唐相嘉真之後唐末之亂
也藏英舉族數十口悉爲賊孫居道所害時藏英年十
六僅以身免後逢孫居道於幽州市因佩刀刺之不死
爲吏所執節帥趙德鈞壯之捨而不問以備牙職藏英
後聞居道避地關南乃求爲關南都巡檢使使至則微
服擕鐵撾匿孫居道舍側伺其出擊之仆于地囓其耳
噉之遂擒歸設父母位陳酒肴縳孫居道于前數其罪
號泣以鞭之臠其肉經三日剖取其心肝以祭詣官首
服官爲上請而釋之燕薊間目爲報讐張孝子(悦生隨抄)
原劉澭拔涿州兵數千歸朝法令齊整雖雞犬無遺時
人以爲姦雄(國史補)
(原李叔詹識一范陽山人語休咎必中兼善推步禁咒止半年忽謂李曰某有一藝將去欲以爲别所謂水畫)
(也乃請後廳上掘地爲池方丈深尺餘泥以麻灰日汲水滿之後水不耗具丹青墨硯先援筆叩齒良久乃縱)
(筆毫水上就視但見水色渾渾爾經三日搨以䙙絹四幅食頃舉出觀之古松怪石人物屋木無不備也李驚)
(異苦詰之惟言善能禁采色不令沈散而已組)(酉陽雜)
(原益州刺史張全飬一駿馬甚保惜之惟自乘跨每令二人曉夕以專飼飲一日馬忽化爲婦人立于廐中左)
(右遽白張公公親至察視婦人前拜而言曰妾本是燕中婦人因癖好馬每覩之必歎美其駿逸後數年忽自)
(醉倒俄化成馬遂奔躍南走近將千里被一人收之以至君廐中幸君保惜今偶自追恨淚下入地神奏于帝)
(遂命還復爲人思往事如夢覺公大驚異安存于家經十餘載婦人忽爾求還鄉張公不允婦人仰天號呌自)
(撲忽復化爲馬突而出不知所之拜瀟湘記像相好圓補張亮爲幽州都督於智泉寺禮見一大)
(滿遂别供飬亮遇霹靂其堂柱迸木擊亮額角而不甚傷及就事禮像額見有破處事在冥報記又貞觀中其)
(像忽然繞頸有痕迹大如線焉時人咸以爲不祥未幾亮果以罪被誅其痕于今見在冥報拾遺)
(補范陽盧元禮貞觀末爲泗州漣水縣尉曾因重病悶絶經一日而蘇云有人引至府舍見一官人過無侍衛)
(元禮遂止此官人座上踞床而坐官人目侍者令一手提頭一手提脚擲元禮于階下良久乃起行至一别院)
(更進向南入一大堂中見竈數十百口其竈上有氣矗然如雲霧直上沸聲喧雜有同數千萬人元禮仰視似)
(籠盛人懸之此氣之上云是蒸罪人處元禮遂發願大語云願代一切衆生受罪遂解衣赤體自投于釡中因)
(即昏然不覺有痛須臾有一沙門挽元禮出云知汝至心乃送其歸忽如睡覺遂斷酒肉三四歲後卒于洛)
(同上州人劉交戴長竿高七十尺自擎上下有女十二補幽)
(甚端正于竿上置定跨盤猶立觀者不忍女無懼色朝野僉載)
補張守珪以功加游擊將軍再轉幽州良社府果毅時
盧齊卿爲幽州刺史深禮遇之嘗共榻而坐謂曰足下
數年外必節度幽凉爲國之良將方以子孫相託豈得
以寮屬常禮相期耶(舊唐書本傳)
補幽州石老者賣藥爲業年八十忽腹大十餘日不食
惟飲水而已其疾猶扶持而行比明其子號泣呼四隣
云適來有病白鶴入吾父室中吾父亦化爲白鶴同飛
去矣遂指雲中白鶴擗地號呼人異而觀之皆焚香禮
拜節度使李懷仙差兵馬使朱希來騐見室中有穿紙
格出入處遍問邑人四隣皆言石老化爲白鶴飛去翔
翥雲間移時節度使賜絹一百疋米一百石與石老子
家遠近傳石老得仙太乙宫道士叚常著續仙傳備載
石老升仙事月餘其子與隣人爭鬭官中訊鞫乃爲分
絹不平云石老病久其夕奄忽將終其子以木貫大石
縳父屍沈于桑乾河水妄指雲中白鶴是父州縣復差
人檢騐于所說沈水處澇漉得屍懷仙遂杖殺其子(辨疑)
(志)
補朱滔括兵不擇士族悉令赴軍自閱于毬場有士子
容止可觀進趨閑雅滔召問之曰所業者何曰學爲詩
問有妻否曰有即令作寄内詩援筆立成辭曰握筆題
詩易荷戈征戍難慣從鴛被暖怯向雁門寒瘦盡寬衣
帶啼多漬枕檀試留青黛著回日畫眉看又令代妻作
答曰蓬鬢荆釵世所稀布裙猶是嫁時衣胡麻好種無
人種合是歸時底不歸滔遺以束帛放歸(唐詩紀事)
朱昆田原按計有功紀事標曰河北人而洪景盧萬
首唐人絶句作幽州士子詩
補鄭義宗妻盧氏幽州范陽人盧彦衡之女也事舅姑
甚得婦道常夜有強盜數十人持杖鼓譟踰垣而入家
人悉奔竄惟姑獨在室盧冐白刃往至姑側爲賊捶擊
之幾至于死賊去家人問曰羣兇横擾人盡奔逃何獨
不懼答曰人之所以異于禽獸者以其仁義也昔宋伯
姬守義赴火流稱至今吾雖不敏安敢忘義且隣里有
急尚相赴救况在于姑而可委棄萬一危禍豈宜獨生
其姑云古人稱歲寒然後知松柏之後凋也吾今乃知
盧新婦之心矣(舊唐書烈女傳)
補韋雍妻蕭氏雍故太子賓客張宏靖鎮幽州日奏授
觀察判官攝監察御史時屬朝廷制置未備幽州俗本
兇悍尤不樂文儒爲主帥賓佐習于常態忿其變通議
論不密卒然起亂雍時家亦從劫蕭氏聞難號呼專執
夫袂左右格去以死不從及雍臨刃蕭氏涕而告曰妾
不幸年少義不苟活今日之事願先就死執刃者斷其
臂而殺雍蕭氏辭氣不撓雖兇悍圜視無不嗟歎其夕
蕭氏亦卒太和六年節度使楊志誠表明其事因降勅
追封蘭陵縣君(同上)
補唐德宗朝有將尉遲青素善觱篥時幽州有王麻奴
河北推爲第一手後訪尉遲令於高般涉調中吹勒部
羝曲曲終尉遲頷頤而已謂麻奴曰何必高般涉也即
自取銀字管于般涉調中吹之麻奴拱聽愧謝曰自此
不復言音律矣(樂書)
補沙門道昭出家住太行山四十年戒行精苦往往言
人將來之事初若隠晦後皆明騐嘗有客張氏不記名
僧謂曰君慎不可食祿范陽四月八日得疾當不可救
其年張赴選授虢州盧氏縣令到任兩日而卒果四月
八日也人方悟范陽即盧氏縣云(前定錄)
(補清河崔廣宗開元中爲薊縣令犯法張守珪梟其首形體不死舁歸飢即畫地作飢字家人進食于頸孔中)
(飽即書止字家人等有過犯書令决之如是三四歲世情不替更生一男一日書地云後日當死如其言廣)
(異記)
補天寳中安祿山自范陽入覲貢白玉簫管數百陳于
梨園(樂書)(此條原在物産門今移改)
(補孫佺爲幽州都督五月北征李處郁諫曰五月南方火北方水火入水必滅且飱若入燕百無一全佺不從)
(果没八萬人山東謂温飯爲飱幽州以北並爲燕地故云朝野僉載此條原在世紀門今移改)
(臣)等謹按孫佺舊唐書作孫儉
(補佺之入賊也薛納與之書曰季月不可入賊大凶也佺曰六月宣王北伐納何所知出軍日有白虹垂頭于)
(軍門其夜大星落于營内兵將無敢言者軍行後幽州界内烏鵶鴟鳶並失皆隨軍去經二旬而軍没烏鳶食)
(其肉焉世朝野僉載改此條原在紀門今移)
(臣)等謹按以上皆叙唐時雜事
(原劉仁恭微時曾夢佛旛於手指飛出占者曰君年四十九必有旌幢之貴後如其說果爲幽帥焉北夢𤨏)
(言紀此條原在世門今移改)
補李匡威少年好勇不拘小節以飲博爲事一日與諸
遊俠輩釣于桑乾河赤欄橋之側自以酒酧地曰吾若
有幽州節制分則獲大魚果釣得魚長三尺(北夢𤨏言)
原幽州從事温璉燕人也以儒學稱與瀛王馮道幼相
善曾經兵亂有賣漆燈椸于市者璉以爲鐵也遂數錢
買之累日家人用然膏燭因拂拭乃知銀也大小觀之
皆歡喜璉閔然曰非義之物安可寶遂訪賣主還之彼
曰某自不識鬻于市郎中厚加酬直非強買也不敢復
收璉固還之乃拜受而去别賣四五萬將其半謝之璉
終不納遂施于僧寺冀祝璉之夀也當時㒺不推服後
官至尚書侍郎卒(劉氏耳目記)
原晉天福三年與遼和欲遣輔相趙瑩桑維翰咸懼將
命馮道與諸公中書食訖索紙一幅書云道去即遣人
語妻子不復歸家舍都亭驛不數日即行北地寒甚遼
賜道錦襖羊狐貂衾各一每入謁悉服四襖夜宿舘中
並覆三衾賦詩云朝披四襖專藏手夜覆三衾怕露頭
(叢苑)
補胡瓌范陽人工畫蕃馬雖繁富細巧而用筆清勁至
于穹廬什器射獵生死物靡不精竒凡畫駝馬騣尾人
衣毛毳以狼毫縳筆疏渲之取其纖健也有隂山七騎
下程控馬射雕等圖傳于世子虔有父風(圖畫見聞志)
補劉守光之僭號也莊宗遣太原少尹李承勲往使伺
其釁端承勲至幽州見守光如藩方交聘之禮謁者曰
燕王爲帝矣可行朝禮承勲曰吾大國使人太原亞尹
唐帝所授燕主自可臣其部人安可臣我哉守光聞之
不悦拘留于獄數日而訊之曰臣我乎承勲曰燕君能
臣我王則吾臣之吾有死而已安敢辱命會王師討守
光承勲竟殁于燕中(五代舊史)
(補周世宗末年大舉以取幽州遼聞其親征君臣恐懼沿邊城壘皆望風而下凡蕃部之在幽州者亦連宵遁)
(去車駕至瓦橋關探邏得實甚喜以爲大勲必集因登高阜以觀六師頃之有父老百餘輩持牛酒以獻世宗)
(問曰此地何名對曰歷世相傳謂之病龍臺世宗默然遽上馬馳去是夜聖體不豫即詔回戈未到關而晏駕)
(初幽州聞車駕將至父老竊議曰天子姓柴幽州爲燕燕者亦烟火之謂也柴入火不利之兆安得成功卒如)
(其言在五代史補移此條原世紀門今改)
(臣)等謹按以上皆叙五代雜事
原盧文進幽州人至江南李氏封范陽王嘗云䧟遼中
屡入絶塞正晝方獵忽天色晦黑衆星燦然問蕃人云
所謂笪却日也以此爲常頃之乃明方午也(南部新書)
(臣)等謹按此條叙南唐雜事
欽定日下舊聞考卷一百五十八
欽定日下舊聞考卷一百五十八舉正
汲水原書汲訛作沒今改(李叔詹條)
欽定日下舊聞考卷一百五十八舉正
