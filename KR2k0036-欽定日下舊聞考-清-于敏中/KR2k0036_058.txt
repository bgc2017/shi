欽定日下舊聞考卷五十八
城市(外城南城二)
原祈穀壇大享殿即大祀殿也永樂十八年建合祀天
地於此其制十二楹中四楹飾以金餘施三采正中作
石臺設上帝皇祇神座於其上殿前為東西廡三十二
楹正南為大祀門六楹接以步廡與殿通殿後為庫六
楹以貯神御之物名曰天庫皆覆以黃琉璃其後大殿
易以青琉璃瓦壇之後樹以松栢外壝東南鑿池凡二
十區冬月伐冰藏凌隂以供夏秋祭祀之用至嘉靖二
十一年撤大祀殿擬古明堂名曰大享每春行祈穀禮
隆慶元年禮官言先農之祭即祈穀遺意宜罷祈穀於
先農壇行事大享禮亦宜罷詔可至崇禎十四年正月
上辛復行祈穀禮十五年正月上辛即在朔日禮部以
朝賀不便請改十一日中辛得旨於中辛日行禮(春明夢餘)
(錄)
增
祈年殿在成貞門北壇圓三成南嚮上成徑二十一丈
五尺二成徑二十三丈二尺六寸三成徑二十五丈面
甃金甎圍以石石闌四百二十南北三出陛東西一出
陛上成二成各九級三成十級壇上建
祈年殿制圓内外柱各十有二中龍井柱四檐三重上
金頂左右廡各九間均覆青琉璃前為
祈年門崇基石闌前後三出陛各有一級門外東南燔
柴鑪一瘞坎一燎鑪五制如
圜丘(會大清典)
(臣)等謹按
祈年殿
祈年門舊名大享殿大享門乾隆十六年改今名
增内壝周百九十丈七尺二寸門四北門後為
皇乾殿五間上覆青琉璃南嚮正面三出陛東西一出
陛各九級石闌五十有九(會大清典)
增内壝東門外長廊七十二間二十七間至
神廚井亭又四十五間至宰牲亭為祭時進俎豆避雨
雪之用壝外圍垣東西北三面各有門南接成貞門(同上)
增凡祈穀之禮歲以正月上辛祀
上帝為民祈穀
皇天上帝位第一成殿中南嚮奉
太祖高皇帝
太宗文皇帝
世祖章皇帝
聖祖仁皇帝
世宗憲皇帝配饗東西嚮(同上)
增先祀一日
皇帝詣
南郊齋宿至
祈穀壇外壝南門右降輦入
祈年門左門詣
皇乾殿上香行禮詣
祈年殿恭視
壇位由東門出詣
神庫視籩豆迺詣
齋宫(同上)
增祀日設
皇帝拜位于第一成
殿門内設讀祝受福胙位于拜位之前
皇帝由祈年門左門入陞左階進
殿左門至拜位行禮
上帝前用帛一樂章燔柴迎
帝神奏祈平奠玉帛奏綏平進俎奏萬平初獻奏寳平
亞獻奏穰平終獻奏瑞平徹饌奏渥平送
帝神奏滋平望燎奏穀平禮成(同上)
(臣)等謹按康熙五十四年奉
上諭據太常寺奏春祭
祈穀壇于初十日上辛致祭但次年正月初十日雖繫
上辛尚未立春從前亦有于次辛下辛致祭之時
大學士會同太常寺議奏遵
旨議準于下辛行禮遂為定制云
增乾隆八年
御製上辛日祈穀詩東陸暉晴旭
穹壇颺瑞煙上辛邀
帝佑依古重民天量幣牲惟犢燔柴燭被田八音調太
簇九奏叶朱絃寅祀增乾惕駿奔敢後先繼繩思
祖德對越儼
皇乾百辟威儀贊一衷夙夜虔祈年陳至願
錫我有秋連
增乾隆二十年
御製祈穀禮成述事
祈年寳殿集諸祥祭重初辛典制詳恰慶元正符歲德
喜臨人日祝金穰時和農稔陳恒願
天與人歸沭寵光更冀
鴻禧奠西極王臣率土樂安康(時準夷内亂來歸者接踵因命出師戡定之)
增乾隆二十一年
御製祈穀禮成恭紀祈辛兆祀禮
皇乾國本民依意倍虔大武一元角繭栗朱干八佾羽
翬翩去年曾是希
鴻佑(上春祈穀禮成述事有更冀果有鴻禧莫西極之句時甫出師戡平伊犁入夏捷奏信上)
(蒼慈佑也)西極眞教奠塞堧求定
明昭賚耆定綏豐益祝萬邦連
增乾隆三十五年
御製祈穀禮成述事春立方為節應正(是月初九日始立春)
祈農典合次辛行金穰脩
祀日逢卯震德乘時歲納庚顧諟
照臨有明命由來呼吸可通誠去年曾是希
鴻佑(去年正值出師定緬奉軍行祀時曾竭誠默告佐我)果格朱波績底成
增乾隆三十八年
御製次辛
祈穀禮成述事祇略椶街減步趨(舊儀于塼城門外西階設椶薦處降)
(輦今由塼城西南角降輦易禮轎至省祈年門西階步入視舊儀行陟微)
祈年式禮未微渝(去歲冬至玉帛圜丘大祀改定儀注于升階奠後即還就讀祝位立)
(以次進俎三獻及飲福受胙禮成始還至二成拜位行禮稍省登降兹祈穀以在祈年殿中一如舊)
(制)春前雖次還如上(立春在十二日)月合同干恰不殊(正月月合在辛)
呹肸薌牛燭沙海鏗鏘儀鳳叶笙竽金川耆定昔逢已
(前平金川歲在己巳)籲
眷捷聞今已符
增乾隆四十年
御製正月次辛
祈穀禮成述事一律運轉璇璣支幹輪
祈年占熟值兹辰正元初酉逮次酉(元旦己酉是日為新正次酉適符留)
(熟之占)春後中辛即次辛(雖用祈穀例用春初上辛今年正月次辛而以初五立春)
(計之則仍為上辛云)進俎一元升大武在懸九奏叶韶鈞躬承
穀祀四十歲終始惟誠勖永寅
增乾隆四十二年
御製次辛
祈穀禮成述事元日值齋移次辛迺緣舊例此遵循
未能敬事法
皇考亦曰因時奉
懿親(恭查順治十五年正月初四日上辛齋戒正值元旦改于次辛行禮又康熙五十四年以次年正月)
(初十日上辛尚未立春議改次辛或下辛行禮載在會典遵行然此非獨本朝為然考宋史禮志真宗景德三)
(年待制陳彭年言來年正月三日上辛祈穀至十日始立春請以立春後上辛行禮又文獻通考載英宗治平)
(二年禮院言元日朝會夀聖節多與上辛相近改用中辛此因春前及元日移改次辛所由昉也又查雍正七)
(年于次皇考諭旨以定例正月上辛若在初五以前則改辛但元旦朝賀乃朕躬之禮儀若因而展)
(祈穀之期于心深有未安着于初二日上辛行禮煌煌聖訓實萬世不刊之論朕因思皇考時元旦)
(升殿僅受羣臣之賀自當停朝正以從賀遇元辰躬率王公大臣詣東朝拜)(祈穀朕今聖母歲)
(首慶典不應有闕且次辛用事史冊及夲朝舊例可徵準禮從宜各惟其正因其時恐有未喻朕意者爰詳識)
(于此)志必誠而儀必肅樂惟和則禮惟彬武功成更歲逢
稔稠叠蒙
庥倍切寅
原齋宫在圜丘之西前正殿後寢殿傍有浴室四圍牆
垣以深池環之東西懸太和鐘每郊祀候駕起則鐘聲
作登壇則止禮畢升駕又聲之(春明夢餘錄)
增成貞門外西北為
齋宫東嚮正殿五間崇基石闌三出陛陛前左設齋戒
銅人石亭一右設時辰牌石亭一後殿五間左右配殿
各三間内宫牆方百二十三丈九尺九寸中三門左右
各一門牆外環池前跨石梁三左右各一東北隅鐘樓
一外宫牆方一百九十八丈二尺環以㢠廻廊一百六十
三間復遶以深池宫門石梁均與内同(會大清典)
增乾隆七年
諭
天壇
地壇舊制建有齋宫年久傾圮未經繕修朕意於大祀
前期致誠赴壇齋宿行禮其應如何修建之處該部即
前往相視繪圖呈覽至興修之時著委内務府熟諳工
程之人仍會同工部太常寺委官一同監修又
諭朕惟
郊壇祭祀必致誠敬以薦明禋歴來前期齋戒悉遵舊
制住宿别殿今
郊壇建有齋宫若於致祭之期親詣齋宫更為祇肅該
部詳酌妥議具奏(典太清會則例)
增乾隆七年十一月
御製南至前一日詣齋宫齋宿詩消息微陽届復辰
虔居齋室潔
明禋葳蕤鳳輦迎黃道棽麗龍旗出紫宸槐柳成行
界道明銅壺漏永午窗晴篆烟微裊心如水寂静階墀
近太清沖融月窟與天根治理幾康在默存守德由
來勝守險當年何事塹防門(齋宫猶明朝所建重牆周池警衛甚嚴云)緹
帷候律驗璿筩百辟齋居此日同黼座景長增肅穆
泰壇東峙繚垣紅
增乾隆十年十一月
御製齋宫叠舊作韻將臨
大祀惕予躬肅肅清齋此在宫一氣迴時天意見諸緣
淨處道心融閒聽韶磬松風外(齋宫牆外即神樂所每以豫日執事官演禮于)
(此)坐騐周圭日影中昭事惟馨吾敢謂只餘顒若數年
同
增乾隆十一年四月
御製齋宫對雨有作自我肇
元祀四年三望霖(每值常雩於癸亥年始定議舉行然祭期無不望雨者今歲仰蒙)
(復天眷膏澤已霑而此日霡霂優渥何慶如之)敷天新沛澤豫日此濃隂樹
色深如洗簷聲静似斟依然遷坐處敢忘曩時心
增乾隆十三年正月
御製詣齋宫作六龍夙駕迎春馭(次日立春)百辟同欽
祈穀齋麗日和風調玉律綵旛花勝耀天街穹窿青
宇禮
皇乾壇位瞻餘視豆籩(詣齋宫則視年至壇位此禮蓋舉于乾隆七詣皇乾)
(殿神主前拈香瞻拜閱始議壇後親視籩豆則去歲降旨茲行云)禮酌簡繁惟致敬
心期暘雨協占年齋宫坐久愛清嘉香裊明窗篆縷
斜静聽排門喧吉爆春音先到萬民家
增十一月
御製詣齋宫詩玉琯陽將復金街曉不寒綴先考五
輅儀衛肅千官(是歲定籩豆從古式並考五輅大駕之度命以南郊大祀為始一遵新制)
(云)昭德夫何有正名蘄所安瓣香瞻
帝載祭位儼
穹壇(詣齋宫則視壇位數歲來每行之而歲降皇穹宇咫尺不一拈香瞻禮于心不安故去旨命廷)
(臣考古準今復定視壇之前先詣備稍皇穹宇拈香行禮並親視籩豆之儀于禮為愜悃誠云)齋室
清心坐窗曦舉眼看明朝修毖祀兢惕志遑寬
增乾隆十八年正月
御製詣齋宫作引仗青旗出禁城祥凝樓雪曉風輕
祈
辛預日齋宫宿又得新詩紀上庚謁
壇視濯典依前欣覩翬飛重煥然申命秩宗稽古義新
題寳額號
祈年(殿仍前明之舊瓦用青黃綠三色顔曰大享殿皆於義未當乾隆十六年重加修葺易用純青命禮)
(臣考正題為用紀祈年殿時始竣工其事)温暾曦影一窗紅數紀流隂
默忖中即事拈毫前後異寸心虔敬始終同
增乾隆二十年正月
御製詣齋宫詩太和
祝帛例虔瞻(别祭皆于中和殿視祝版惟之圜丘祈穀例于太和殿視)詣次齋居
致敬嚴翠輦平臨黃道直皇州春色富閭閻葩瑵金
根迤邐排叩
壇閱豆典儀皆西墉一室明窗静(齋宫在壇之西)今昔年光入
緬懷
增乾隆二十四年四月
御製詣齋宫作輕輿齋宿出都城更擬明晨步禱行
(時望雨甚殷將以翊晨自齋宫步行詣壇展禮)不敢依常排法駕祈
恩減徹竭予誠
常雩舉十六年過(勅議雩祭之禮以乾隆癸亥舉行閱今已十六年矣)每致徂
宫嘆若何歷歲詩屏一周讀霑膏逢少旱逢多端居
静覺漏聲稀幾務雖疏更勅幾食變坐遷子所慎恒暘
愆雨我知非
增乾隆二十九年四月
御製詣齋宫二首萋芊綠草潤天街五輅儀鍠迤邐
排不敢矯情為徹減(向年輿詣常雩或值望雨率屏儀衛輕齋宫次日致祭步行由)
(齋宫詣恒霏壇者有之今春屢霑膏澤入夏細雨不至待澤孔亟故照常行禮)中心仍願雨
尤佳瓣香肅謁
皇穹宇旋步三成敬視
壇退即齋宫滋惕息歴年寅畏壁詩看
增乾隆三十四年四月
御製詣齋宫叠己夘舊作韻預日來齋因出城年年
抱蜀敬躬行雨暘願彼四時順乾惕攄斯一念誠壁
詩重讀十年過昔日今時較若何(己夘自春入夏缺雨常雩時望澤甚)
(殷曾于詣齋宫詩述意今年春膏優渥為北方所罕覯麥秋可冀豐收黍田亦正當勃發讀壁間己夘舊作慰)
(以為懼)春澤似兹眞罕遇懼心深比慰心多
增乾隆三十六年正月
御製詣齋宫作葩瑵㫋旌玉輦行農占恰值穀朝晴
却因冬雪非優渥仍望春雲霈瑞霙年年躬
祭敬誠申忽作六旬有一人依例遣官視
籩豆欲留餘力肅
明禋(向詣齋宫謁之茲神位拈香瞻拜後視官籩豆之禮亦每親行以年踰六旬依例遣行禮)
萬幾神運非繁簡五夜心清凛旦明雖是無時不用敬
於斯敬實倍常情
增十一月
御製詣齋宫作善霽曦光暖(俗以無風而霽謂善晴)平明出鳳
闉重樓皆積玉九陌漸融銀
天澤先長至
慈釐被普垠齋宫排鵠立(陪祀王公百官例于齋宫候駕)此喜共羣臣
增乾隆三十八年正月
御製詣齋宫作玉輦陳儀金水橋午門鐘動御街迢
詣
壇致敬先庚日稽典惟遵値歲朝(今歲依會祈穀以次辛日典若元旦)
(逢齊則以次辛行禮)重樓都積玉層層瑞色祥烟昆鬱蒸祈穀
齋逢穀日雪何修斯遇凛欽承翠殿崔巍護紫垣瓣
香瞻拜進西門(向詣齋宮日皆于外降輦步入恭詣)(祈年殿塼城門皇乾殿上香瞻)
(拜今議定儀注由西門步入行禮略節行陟之勞)近緣步履微從省久擬躬行
永弗諼
增乾隆四十一年
御製正月八日詣齋宫作占穰農諺値金庚況是兼
逢穀日晴夜雪午風經昨過盅融和旭颺前旌黃道
値南路轉東入
壇謁
位禮崇隆栢松根下積餘雪澤在農田感謝中齋殿
南廂十笏居明窗坐覺體安舒案陳詩冊從頭看(自己夘年)
(冬至始每歲禮成祈穀書于常雩之案南郊三大祀所有詣齋宫及詩皆冊陳頭每至輒披覽)
(一過)敬怠因心自檢予
原神樂觀在天壇内之西設提點知觀教習樂舞生内
有太和殿遇祭則先期演樂於此(春明夢餘錄)
(原李夢陽郊觀齋居東邊喬二太常作獨人日過仙院青霞縹緲分碧回瑤澤草紅綻蘂宫雲處依松樹清)
(齋對鶴羣桃源知並入惆悵不逢君空同集)
補國朝郊祀贊禮者太常寺之道士奏樂者神樂觀之
道士皆異端也天神何為而格哉(留青日札)
增神樂署東嚮正中凝禧殿五間崇基三出陛各六級
左右步廊各二間後顯佑殿七間左右各三間殿後袍
服庫二十三間典禮署奉祀堂南北各三間左右門各
三間左門東通贊房恪恭堂各三間正倫堂候公堂各
五間南轉穆佾所三間右門東掌樂房協律堂各三間
教師房伶倫堂各五間北轉昭佾所三間前後均聫檐
通脊正門三間三出陛各四級圍牆東西四十四丈四
尺南北二十丈七尺二寸(典大清會則例)
(臣)等謹按神樂署舊名神樂觀乾隆二十年改今
名凝禧殿舊名太和殿康熙十二年改今名
增乾隆七年
諭朕每臨大祀必恭必親今因時享聆太常寺笙簫管
籥之奏至不能分别宫商而以之侑享
郊社宗廟何以交神明而達誠敬朕既命莊親王三泰
張照為總領樂部大臣非祇轄和聲署也太常寺樂尤
宜加意整頓嗣後一應太常樂部俱着管理又聞向來
太常寺樂員俱係道士承充此亦沿襲明代之舊夫二
氏異學不宜用之朝廷今縱不能使為二氏者盡歸南
畝被服儒風何乃用道士掌宫懸司燎瘞為
郊廟大祀駿奔之選暇日則向民間祈禱誦經以餬其
口成何典制豈不貽笑後世耶太常寺樂員嗣後毋得
仍習道教有不願改業者削其籍聽為道士可也朕詢
問三泰知額設多至五六百人得毋冗濫着莊親王等
詳查定議如果額數太多即奏請芟汰與其多而無用
不如減少額數將錢糧歸併酌增精選實能任事之人
令其承應(典大清會則例)
(臣)等謹按明代太常寺贊禮奏樂皆用道士以黃
冠而列
郊廟殊為非禮
本朝悉加釐定凡禮儀則贊禮郎司其職而樂舞之掌
皇上復訓飭樂部大臣慎加遴選不令道流濫厠聲容
美盛儀度整嚴益昭對越之精虔矣
原犧牲所建于神樂觀之南東北為司牲祠舊制歲以
十二月朔旦駕臨親閱以後每夕輪一大臣視之盖自
五府及吏戶禮兵工五部通政翰林堂上官之不司刑
者皆與焉凡兔房鹿檻羊機牛枋猪圈周行歴視出入
皆騎卒火甲人等護衛每夕鐘定人静乃出至中宵始
回城門起鑰以入次早復命用騎卒自宣德年始(春明夢餘)
(錄)
增犧牲所南嚮大門三間内花門一座正房十有一間
中三間奉犧牲之神左右牧夫房各二間牛房各二間
後屋十有六間内滿漢所牧房各三間所軍房一間貯
草房五間草夫房四間東邊兩重四十八間内貯料房
二間貯草房三間牛房十有五間羊房五間鹿房二十間
兔房三間西邊一重十有五間内庫房一間泡料房磨
房各二間豕房五間牛房五間鹿檻牛枋均分列屋之
左右西北隅官廳三間東嚮井一北門一間圍牆東西
五十二丈南北五十二丈五尺壇外垣前方後圓周千
九百八十七丈五尺高一丈一尺五寸趾厚八尺頂厚
六尺西嚮門一三間角門一(典大清會則例)
(臣)等謹按大祀犧牲之事向例掌於太常乾隆二
十六年奉
諭改隸内務府每年復
特派大臣經理之詳見官署門太常寺條下
原泰元門東有禜雩壇為制一成東為神庫嘉靖中以
孟夏後祭天禱雨(春明夢餘錄)
原雩壇止去地一級四圍用爐鼎四壇面用爐鼎二比
圜丘減四分之一(明嘉靖祀典)
(臣)等謹按雩祭之禮今制皆於
圜丘敬謹將事至泰元門迤東今惟建設
神庫祭器庫及宰牲亭井亭其禜雩壇不復存矣
原天壇之北藥王廟武清侯李誠銘立也左墀碑文恭
順侯吳惟英書也(帝京景物略)
(臣)等謹按藥王廟吳惟英碑今存後樓
本朝康熙三十二年建有詹事沈荃撰碑
原魚藻池在崇文門外西南俗呼曰金魚池畜養朱魚
以供市易都人入夏至端午結篷列肆狂歌轟飲于穢
流之上以為愉快(燕都遊覽志)
原金故有魚藻池舊志云池上有殿榜以瑶池殿之址
今不可尋矣居人界池為塘植柳覆之歲種金魚以為
業池隂一帶園亭甚多南抵天壇一望空闊每端午日
走馬于此(帝京景物略)
(臣)等謹按魚藻池俗稱金魚池其民仍畜金魚為
業焉
原天慶寺原遼之永泰寺金大安中兵毁元世祖至元
壬申重建明宣德中重修後有高閣可望天壇僧舍有
李龍眠畫羅漢十六軸(春明夢餘錄)
(臣)等謹按天慶寺今存在藥王廟西羅漢像則無
考矣
原天慶寺碑至元九年學士王惲撰并書(春明夢餘錄)
原天慶寺僧舍有雅致亭(燕石集)
原天慶古刹也今止存明碑二其一天順戊寅尚寳司
卿重慶蹇英撰文禮部員外郎錢塘吳謙書其一嘉靖
乙丑建極殿大學士華亭徐階作記(行國錄)
(臣)等謹按天慶寺中明蹇英徐階碑今存
增元天慶寺遼永泰寺成化二年飭右指揮朱善重修
(天府廣記)
(原袁桷記政至治三年三月甲寅魯國大長公主集中書議事執官翰林集賢成均之在位者悉會于南城)
(之天慶寺命秘書監丞李某為之主其王府僚宷悉以佐執事籩豆静嘉尊&KR1356;潔清酒不強飲簮珮雜錯水陸)
(畢凑各執禮盡歡以承飫賜而莫敢自恣酒闌出圖畫若干卷命随其所能俾識于後禮成復命能文辭者叙)
(其歲月以昭示來世竊嘗聞之五經之傳左國是先女史之訓有取于繪畫將以正其視聽絶其念慮誠不以)
(五采之可接而為之也先王以房中之歌達于上下而草木蟲魚之&KR0655;細因物以喻意觀文以鑒古審時知變)
(其謹于朝夕者盡矣至于宫室有圖則知夫禮之不可僣溝洫田野則知夫民生之日勞朝覲贊享冕服樂懸)
(詳其儀而慎别之亦將以寓其儆戒之道則是魯國之所以襲藏而躬玩之者誠有得夫五經之深意夫豈若)
(嗜竒侈聞之士為耳目計哉河水之精上為天漢昭回萬物矞雲興而英露集也吾知縑緗之積寳氣旁達占)
(候者必于是乎得之泰定元年正月凌清容居士集富補袁桷天慶寺佛殿上梁文寳構空稱華嚴之)
(貴青蓮湧地成祇樹之神通雪堂老禪心匠虚明性宗眞淨住南城數十載名滿江湖祝北闕億萬年日嚴香)
(火雖紺宇禪扃之已敞而璇題秘殿之未雄靈山之法會如新黼扆之綸音已下無踵而至不日以成繡栱結)
(飛霞稱由旬之龍象金波麗鳷鵲儼第一之人天上)(同)
(補王惲大都創建天慶寺碑碧國家鼎定全燕教隆内典故精藍勝刹莊嚴寳界金相望永泰寺肇基自遼)
(彌陀者永泰之别院也大安兵燼廢徹不存鞠為茂草者五十餘年至元壬申有僧雪堂始來結庵而主之先)
(是師越在雲朔嘗假息間有以天慶名所棲而告之者初不喻其故既而觀光大都駙馬高唐郡王出重幣易)
(是院為師駐錫之所逮甲申冬皇孫噶瑪拉出貨泉二千五百緡洎名驃二仍諭留守叚禎詹事丞張九思即)
(所居庀徒蕆事起三大士正殿丈室七巨楹下至門閭庖湢賓客之所略皆完美始於乙酉之春成於丙戌秋)
(仲役初作闕地得廢鐘所刻天慶二字考之蓋有遼建號也事夢既協即為新寺名額師諱普仁字仲山姓張)
(氏雪堂其號也世為許昌人改秋澗集語蓮花葉也舊作甘麻剌今正)(按噶瑪拉梵)
(原蹇英重修天慶寺碑略叢距城南三里河之濱日魏村社其地幽曠閴寂林木茂有古刹曰天慶其創始)
(不可考宣德中僧德誌仍其故址更新之建大殿禪堂齋堂丈室以次而成天順戊寅十月或請于朝仍賜額)
(曰天慶寺天慶寺納凉聯句原馬祖常)(槐屋夏隂繁石池暑氣)
(清高堂瞰福田䆳宇依王城午磬梵唄集夜廊酥燈明龕經鬱金字壁礎承丹楹寂寂鴿棲罘宛宛燕穿榮露)
(葵炫畫艷霞蘂敷陽英境閴便静室心古樂高情逍遙祇園賞迤邐廬社盟山枕藉雲潤水簟凝冰輕飯盂給)
(香積袈衲裭華纓海圖岩壑拆天樂音聲鏗荔牆護筠粉桐甃沉榴瓔共忻朋簮合敢謂詞鋒并睥睨荒草棘)
(横縱按林坰幽尋振塵鞅雅談忘飛觥鄙哉河朔飲投幘得世名石田集)
原慈源寺成化二年指揮朱善建(帝京景物略)
補慈源寺碑正統初立太常少卿括蒼潘辰撰文中書
舍人張天保書(行國錄)
(臣)等謹按慈源寺在金魚池之東潘辰碑今已漫
漶
原圓覺寺亦在魏村社明景泰中所建也有嘉靖四十
二年重修碑記雲南道御史趙鏜撰文(行國錄)
原金井在府南魏村社(明一統志)
(臣)等謹按圓覺寺在三里河橋東寺已無存今其
地仍名圓覺寺金井無考
原姚彬關王廟俗傳吳將姚彬盗關公馬被獲強不屈
廟塑縛彬像公戎服作色左頋彬彬反面色不屈侍將
七人怒視彬縛彬者仰公顔色而受命馬回望公其色
歕沫人曰隋時像也(帝京景物略)
補慈源寺東數百武有關王廟相傳即元崇恩萬夀宫
殿中塑像甚古作姚彬被縛狀殆元時舊塑元設梵像
提舉司專董繪畫佛像及土木刻削之工故其藝特絶
後人不能為也寺僧云彬初為黃巾賊將貌𩔖關公其
母病思食良馬肉彬知公所騎赤兔最良因投麾下竊
赤兔以逃關吏察其音不𩔖河東執以歸公彬忼慨請
死臨刑忽大哭公問之則以與母永訣故爾乃釋之事
不見于野史世所傳關公事蹟亦無之荒唐之辭不知
何所本也(寄園寄所寄錄)
(臣)等謹按姚彬關王廟在慈源寺東廟中左側塑
姚彬盗馬被縛像如帝京景物略所云
原正陽門外三里河東之明因寺有李伯時渡海尊者
卷不知何年為人賺去存者贋夲而僧不知也萬歷二
十九年紫柏大師自五臺來夜夢十六僧請挂瓶鉢亭
午有負巨軸售者軸凡十六貫休所畫羅漢也師嘆異
購之各係以贊傳寺中天啟二年董宗伯其昌過此書
佛成道記宗伯三十年前見紫栢此寺中索書成道記
尋前諾也今搨石置僧寮左壁(帝京景物略)
補明因寺故三聖寺也萬歷初慈聖宣文明肅皇太后
改建賜額殿左一碑萬歷十七年立司經局洗馬汝南
王祖嫡撰殿右一碑萬歷二十年立禮部左侍郎汝南
何洛文撰殿後右廡有董尚書其昌所書釋迦如來成
道記自稱香光居士記凡十二版嵌於南北壁各六版
天啟四年刻石帝京景物略謂在僧寮左壁非也(散懷錄)
(臣)等謹按今明因寺尚有十六羅漢畫軸上有明
萬歷時釋真可贊似是後人偽託非當時眞蹟也
王祖嫡何洛文二碑尚可讀董其昌釋迦成道記
石刻亦在寺中
(原僧貫休姓姜字德隱婺蘭谿人入兩川蜀王衍賜紫衣號禪月大師畫羅漢像最著蜀王取其本納之宫中)
(設香案燈崇奉累月乃付翰苑文學士歐陽炳作歌以稱之羅漢状貌古野殊不𩔖世間所傳豐頤蹙額深目)
(大鼻或巨顙槁項黝然若貊䝤見者無不駭瞩自謂得之夢中疑其托是以神之宣和畫譜)
(原禪月大師居定水禪院嘗夢遊他國于岩阿石室親見大士覺而追想謂之應夢羅漢率意揮染皆其眞容)
(非世間相未乃照水自状夲形既而絶筆後一軸題云大蜀國龍樓待詔明因辨果功德大師翔鱗殿引駕内)
(供奉繼律論道門選練教授三教元逸大師守兩川僧錄大師食邑三千戶賜紫大沙門貫休字德隱自正本)
(外别有臨摹二本十游宦紀聞物也神采煥發令人肅增貫休畫羅漢像六尊希世)
(然起敬大都祖道子法衣紋濃瀋飄撇正如水荇汎波之狀一軀僅十餘筆而就面目肘腕則用鐵線描法簡)
(神竒豈即其應夢而得者耶余每閱蘇長公羅漢贊禪味溢出思見其蹟而不可得今此十六軸高竒超逸騐)
(之絹素的係唐物其出禪月手腕無疑六研齋筆記)
原清化寺在正東坊有勅建碑(明順天府志)
補清化寺在三里河陽宣德壬子奉聖夫人東安里王
妙秀命其弟義勇後衛百戶榮以賜金買故保安寺基
即蔬圃為寺落成于正統甲子有奉議大夫金陵宋拯
撰碑正德壬申四月望燬于火癸酉二月重建乙亥五
月訖工有右中允濮陽李廷相碑(隩志)
(臣)等謹按清化寺今存其街即以是得名宋拯碑
今存又有明正德壬申年修撰李廷相重修碑
(原程敏政宿清化寺詩住早脫朝簮出帝城喜分禪榻坐深更頓疑身在山中追笑詩從馬上成把釣未應)
(歸計拙照人偏愛佛燈明沉酣一夜清無夢蕉鹿當年亦浪驚篁墩集)
補安國寺在三里河之南一里建于天順元年其碑禮
部尚書胡濙撰文中書舍人陳翀書(行國錄)
(臣)等謹按三里河南橋灣有安國寺胡濙碑已無
存
補崇文門外打磨厰金忠潔公鉉故居(青箱堂集)
(臣)等謹按金鉉故居今無考
原崇眞觀司禮監太監張政捨宅建正統十四年賜額
景泰四年國子監祭酒胡濙撰碑(析津日記)
(臣)等謹按崇眞觀在打磨厰之南巷
(補正統己巳春打磨厰西軍人王勝家井中有五色氣馬氏日抄)
欽定日下舊聞考卷五十八
欽定日下舊聞考卷五十八舉正
王惲大都天慶寺碑原書所載乃刪本今據舊文增
三字
欽定日下舊聞考卷五十八舉正
