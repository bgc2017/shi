欽定日下舊聞考卷一百二十七
京畿(涿州一)
原涿州在府西南一百四十里(明一統志)
(臣)等謹按明初以州治范陽縣省入屬順天府
本朝因之
增東西距六十五里南北距五十五里東至固安縣界
三十里西至易州淶水縣界三十五里南至保定府新
城縣界三十里北至良鄉縣界二十五里東南至霸州
治一百十里西南至保定府定興縣治七十里東北至
良鄉縣治七十里西北至房山縣界三十里(一大清統志)
原州東北至幽州一百二十里南至莫州一百六十里
(太平寰宇記)
原涿州古涿鹿之地星分尾宿十六度史記黃帝與蚩
尤戰于涿鹿之野即此地(同上)
原涿鹿黃帝所都有蚩尤城阪泉黃帝祠(帝王世紀)
原州因涿水而名以水中嘗出此豕也城周九里形如
凹字相傳顓頊時所築(名勝志)
原舜分十二州為幽州地禹貢冀州之域(太平寰宇記)
原涿鹿于周官幽州之域也(帝王世紀)
原春秋戰國時燕之涿邑(清類天文分野之書)
原秦滅燕以其都及西境為上谷郡地漢高帝元年項
羽入關又立燕國封臧荼為王三年韓信用廣武君策
發使於燕燕王臧荼降五年反漢誅荼立盧綰為王六
年分燕置涿郡領縣二十九理此(太平寰宇記)
原州治創自漢盧綰(名勝志)
(臣)等謹按秦時涿為上谷郡地漢加置郡國分上
谷郡地置涿郡領縣二十九事在高帝六年而封
綰則在五年因建國而更置郡邑理固然也
原莽曰垣翰屬幽州(漢書注)
(臣)等謹按據水經注涿有垣縣王莽之垣翰亭又
稱涿縣故城莽更為垣翰蓋當日此地有城有亭
通稱垣翰如泗上亭漢夀亭之𩔖或謂酈注亭字
為縣字之訛非也謹附辨以備考
原後漢安帝以涿郡屬幽州郡理涿縣(清類天文分野之書)
補夏世侯伯有范即今之范陽(國名紀)
原魏黃初七年文帝改為范陽郡以漢涿縣在范水之
陽取以為名以此地追封武帝子矩為王(太平寰宇記)
(臣)等謹按方輿紀要范水在州南自易州淶水縣
流入境下流合于拒馬河
原晉武帝泰始元年又改為范陽國封宣帝弟馗子綏
為范陽王(太平寰宇記)
原馗字季達兄弟俱知名故時號為八達魏魯相東武
城侯康王綏字子都初為諫議大夫泰始元年受封在
位十五年咸寧五年薨子虓立(晉書)
原虓字武會少好學馳譽研考經紀清辨能言論以宗
室選拜散騎常侍累遷尚書出為安南將軍都督豫州
諸軍事持節許昌進位征南將軍惠帝西遷虓與從兄
平昌公模長史馮嵩等刑白馬歃血而盟推東海王越
為盟主虓都督河北諸軍事驃騎將軍持節領豫州刺
史劉喬不受越節度乘虛破許虓自拔渡河王浚表虓
領冀州刺史資以兵馬虓入冀州發兵又南濟河破喬
等於是奉天子還都拜虓為司徒永興三年暴疾薨年
三十七無子養模子黎為嗣黎随模就國於長安遇害
(晉書)
原永嘉之亂郡䧟于河北其間建置莫能詳悉(太平寰宇記)
原元魏復為范陽郡(清類天文分野之書)
原永安三年移置平州於此(魏書志)
原北齊惟領涿逎范陽三縣後周省逎縣領縣二(太平寰宇)
(記)
原隋開皇初改范陽縣為逎縣隸昌黎郡又於古逎城
别置范陽郡領涿范陽二縣二年罷郡移涿縣入郡故
廨為幽州大業三年以幽州為涿郡縣仍屬焉(同上)
原唐武德元年廢涿郡復為幽州之屬邑七年改涿縣
為范陽縣大歴四年幽州節度使朱希彩奏請于范陽
縣置涿州仍割幽州之范陽歸義固安三縣以隸之屬
幽州都督府領縣五范陽固安歸義新昌新城(同上)
原五代石晉割地賂遼州名如故尋置永泰軍(清類天文分野)
(之書)
原金仍為涿州(方輿紀要)
原涿州昔為遼南塞邊城樓壁俱存及郭藥師舉城内
屬不經兵火人物富盛井邑繁庶近城有涿河劉李河
合范河東流入海故名范陽(許奉使行程錄)
(補汪藻賀收復涿州表之臣聞黃帝得天始正阪泉之伐宣王復古爰興玁狁師緬惟幽薊之區久失漢唐)
(之舊厥留丕績以待聖時出成算于九重拓提封之萬里風聲鶴唳何勞震叠之餘簟食壺漿惟恐歡迎之後)
(皇帝功高治古道冒綿區兼收區夏之心克紹祖宗之志得皇天之所覆徠上古之不臣前茅宇入殊疆破竹)
(遂無遺策臣幸逢嘉會適守遐藩傳聞毳帶之朝悉陳渭上遥想龍墀之慶獨阻周南五百家播芳文粹)
原元太宗八年為涿州路中統四年復為涿州(元史)
原明并范陽縣入州(清類天文分野之書)
原今之州治本燕之涿邑漢置涿縣為涿郡治魏晉以
後范陽郡國皆治焉後魏孝昌三年上谷賊杜雒周南
趣范陽幽州刺史常景破之隋廢范陽郡縣屬幽州唐
武德七年改涿縣曰范陽寳應二年史朝義敗走范陽
縣其將李懷仙遣兵拒守朝義至不得入大歴四年幽
州帥朱希彩復奏置涿州於此(方輿紀要)
(補王惲涿州移置考遂至元八年秋九月予以省覲來涿因拜謁孔子清廟讀唐貞元中使持節都督幽州)
(諸軍事彭城劉公建孔廟碑乃知州治本幽州盧龍軍屬邑范陽縣也至代宗大歴初詔始分范陽歸義固安)
(三縣為涿州治范陽涿郡即涿郡故地為名按輿地廣記漢初高祖始立涿郡魏文帝改范陽郡其地左碣石)
(右督亢南控鄚城百里而遙北連幽薊百里而近唐以來中間控制蕃戎部落甚衆又河流縈帶前後有林麓)
(陂池之利周廣磅礴鬱為雄藩及辨讀遼統和廿八年州刺史廣陵高公移置碑隂記云舊廟本在南城東北)
(隅是年刺史高公移置南城東南隅康莊之左因復悟今州城南北若連環然意者置州時展築南城而廣大)
(之今市中隔門本故縣城南門也觀此前後證據甚明無可疑者噫予往來幽涿間蓋十年于兹嘗以隔門之)
(制為惑詢訪上俗莫詳其故且方物之辨一事弗知君子恥諸不圖聞一得二使數年之疑一旦涣然冰釋亦)
(可喜也特表而出之敢貽涿之好事君子以俟更考云秋澗集)
原涿州城明景泰初知州事黃衡始甃以甎石垣高四
十尺基之廣倍之方各有門門有樓前曰迎恩後曰通
濟左曰進德右曰積慶舖舍三十二女牆一千八百三
十隍深十尺廣倍之城之中有夾城如人之束帶中有
劵門曰通會上有重樓三楹左鐘右鼓以啟晨而警夜
嘉靖乙巳知州何鑌所修殷謙為作記(涿州志)
(臣)等謹按涿州城
本朝康熙六年知州李勲重修周圍高厚皆仍其舊東
西南三門名亦如舊惟北門改通濟為拱極
(增明殷謙重修通會樓碑來天順紀元以都指揮同知石公端分守涿州受命以夙夜惓惓圖惟報稱勵官)
(屬訓士卒恤民隠除吏蠧植善鋤強德威並著人心感畏境内之治一新矣而郡無更樓公以詢諸耆老對曰)
(去州治西北一里許有門曰通會築土為臺上有房三楹以司更漏歲久為風雨所損十餘年未有修復之者)
(獨臺兩旁有二小屋以懸鐘鼓而已公曰兹非缺典歟且更樓必務崇高吾構之可也先是近城有隙地可二)
(三百畝官禁人不得耕耨公令士卒佃其中收其藁以陶瓦甓易其粟以營材木皆有餘積公知樓可構也乃)
(筮日啟工時郡之官屬耆庶咸欲捐貲以佐厥工公弗煩衆悉却之至于士卒之在役者無慮數百人公皆撫)
(恤給俸廪以激勵之而官屬之涖其事者率以公之心為心由是人皆樂于趨赴羣工展藝並手皆作士卒效)
(力晨夕弗懈不踰月黝堊丹漆輪焉奐焉而工告完凡構樓三楹其高廣尋丈皆合矩度樓成飭更漏戒更卒)
(晨昏鐘鼓之期晝夜時刻之節抱開啟閉之候咸中法則于是南北往來之人覩其樓之宏麗曰何昔之委靡)
(而今之壯觀耶縉紳君子考德而問政者曰豈前無作興之者而今有其人耶嗟夫古人以更鼓分明知人之)
(善政公之用心如此其知所務與然公又多方築城池之未固者治城扉之將敝者修護門之垣新擊柝之舍)
(皆人不告勞而事有成效則更樓之構蓋公興滯補闕之一事也耆老曹宗勉等丐余為文以彰厥美於戲有)
(及人之政者人必思之不忘有感人之德者人必頌之不已若召伯甘棠之詩羊祜遺愛之碑是也公之崇飭)
(郡事既非一端而其所舉又皆德政之切務然則郡之人思公之政頌公之德寕不與召伯羊祜同其休美耶)
(余非能文者重違鄉老之命遂書此以歸之涿州志)
原通會在郡中上有庭堂幕次左鼓右鐘于以安民警
盜春秋降雨郊原隴畝濃雲密靄一望不分郡中之佳
景也(涿鹿記)
增
行宫在州城南里許(涿州志)
(臣)等謹按涿州
行宫乾隆十六年恭建
正殿恭懸
皇上御書額曰繡野迎薰聯曰春色芳菲入圖畫化機
活潑悟魚鳶西軒内額曰黃圖攬勝聯曰農桑宛
繪邠風景遊豫還同夏諺情
觀風樓額曰觀風自近聯曰雨暘時若天休應風日恬
和物象舒又曰山容積雪融和盎物象熙春詄蕩
披皆
御書
增乾隆十三年
御製涿州行宫作千山遠作屏一水清而抱階墀足
松石節梲無山藻省方適静憩汲古資幽討不獨容膝
安已覺悦心好涿鹿正面南塔影秋雲表
增又
御製涿鹿覽古詩燕雲易水帶晴川涿鹿城南嚲客
鞭村指樓桑聞賸碣河流挾活始通船(挾活河久淤塞前歲經高斌奏)
(請疏濬今始通舟楫)道元故宅詢遺老子幹荒墟靄暮煙省識同
然公道在千秋名勝以人傳
(臣)等謹按涿州
行宫
御製諸詩謹繹有關紀述者恭載卷内餘不備錄
(原汪元量涿州詩野盧溝橋下水泠泠落木無邊秋正清牛馬亂鋪黃帝鷹鸇高磨涿州城柳亭日射旌旗)
(影花館風傳鼓吹聲歸客偶然舒望眼酒邊觸景又詩成湖山類集)
(原何中涿州道間雪霽作平昨日飯良鄉今指涿州城此路有終去安能緩車聲野散寒景流輝起浮英濛)
(烘遠樹密落削僵柳明羖䍽共鴉牧團瓢忽鷄鳴殊方雪初霽余抱孤賞情胡爾同車人苦云路難行知非)
(堂藁适使回至涿鹿詩補洪)(回首燕然日再西一杯相屬)
(使軺歸殘花媚野不妨好倦鳥投林自在飛可惜光隂銷客枕不嫌塵上染征衣大明退直清和日已約梯雲)
(訪翠微涿盤洲集涿鹿茫茫白草秋軒轅曾此破蚩尤補胡曾州詩)
(丹霞遙映祠前水疑是成川血尚流郡咏史詩五雲含補石瑶涿郡詩二水争流繞郡南城東望)
(風生帝子樓桑里月射桓矦浴馬潭古俗多年猶慷慨廢臺無客更遊談津郵日日鳴鈺鼔看盡行塵擁使驂)
(補熊峯集州詩陳孚涿)(晨發白溝河薄暮宿范陽殘城無雉)
(堞枯木鳴白狼回首望中原日落烟茫茫天低鶻没處彷彿見太行緬懷昭烈帝八尺鬚眉蒼平生漢社稷志)
(欲為高光惜哉不得就越在天一方里人亦何知牲酒奠樓桑車盖不復見但有秋草黃我來已十載誰復悲)
(興亡天明登車去塵霧沾衣裳村觀光集孫販屨竟何補吳天泰涿州詩寂寂樓桑下路王)
(之豫州若向幽燕起子幹應為帝者師青星帶草堂集原楊士竒涿州行四郊茫茫沙草白山迢遥亘西)
(北涿州百里近都門北來南去無晨昏道邊郵亭連古堠時平不置官軍守土牆茅屋盡耕屯半插青帘賣新)
(酒牛車轔轔衝早寒争先稾秸輸縣官少年家家便騎射雉兔如林不論價由來意氣傾山岡邂逅相逢肯相)
(借伐石為碑記古人凄凉遺刻百年存摩挲三嘆憶盛德路人為指樓桑村東里集)
(原劉溥賦得涿鹿送邱伯䋲作鹿平生愛訪古走馬游四方金臺南去百餘里乃是涿古戰場軒轅騎龍上)
(天去鼎湖何處秋茫茫蚩尤死後幾千載青山蜿蜒至今在當時妖霧久銷沉空餘易水東歸海海水變桑田)
(天地幾翻覆龍争虎闘且莫論卷起飛塵縱雙目三晉在西齊在東北京正在天之中金樓玉殿仰頭看日月)
(照耀開鴻濛萬國朝宗必經此舁金載玉何匆匆紫荆崔嵬雁門固塞斷蕃兵往來路一錐古塔河間城千仞)
(層冰海邊戍下馬促沽酒洗我磊落懷扶桑矗天起泰華隔雲排手攀北斗發長嘯鳳凰飛上青雲呌酣來道)
(上送歸人借問歸人可同調官亭齊和遠遊篇燕姬嬌笑弄鵾絃不將寶劍舞秋月且贈珊瑚白玉鞭草忩)
(集黃仲昭曉次涿州作原)(青山冉冉夕陽浮綠樹微茫)
(見涿州白雁聲寒燕塞晩丹楓葉落薊門秋漁舟蕩漾歸沙浦畫角凄凉起戍樓黃帝蚩尤征戰地眼前贏得)
(水東流明未軒集中作原何景涿鹿道)(高城鬱莽蒼永路多荆棘日)
(氣夕以隂游氛浩無極城邊古時邱宿草蔓于域樹木何蕭蕭狐狸鳴其側訪古思軒轅嶔崟何由陟伊昔奮)
(龍戰明明庶邦式神馭飄鼎湖烏號緬元德遺蹤邁荒野盛烈存兹國誰云戡亂功不俟干戈力風雲變俄頃)
(明晦固難測薄暮窮林中惄焉長太息樹大復山人集原周廷用涿鹿道中作涿鹿雲黃草深燕京風物)
(晝隂隂河山尚擁軒皇陣臺榭虚憐郭隗金雨過凉生高鳥喚天低日落暮蝉吟腐儒未有干時策敢向泥塗)
(嘆陸沉次八厓集原李瓚涿鹿作)(故鄕杳不見歸路亦沾巾匹馬燕)
(山外孤城涿水濱鶯花從客久風雨渡河春底事南亭柳毶毶青向人珠樹館集)
(增曾棨涿鹿道中詩細遠樹孤城出高原四望遥山從平地起雪到暮春消草承雕輦垂楊拂御橋愁連易)
(水上風色正蕭蕭涿州志)
原州治在城東南隅(涿州志)
(原劉懿無訟堂記訟大德辛丑大都葛侯叔荗來為州牧扁其廳事曰無涿為天下扄闥覲獻京師者咸取)
(路焉歲時迎餞民役繁劇為最牧守必才能者任之侯下車首建斯堂盖有志乎民者也同上)
原州儒學在州治西南創于唐建中間金元因之明正
統元年知州朱巽修之金問為作記隆慶辛未知州沈
坤復修之申時行為作記(同上)
(臣)等謹按州學唐貞元中盧龍節度劉濟所建金
黃久約記云舊廟本在南城東南隅是年刺史高
公移置南城西南隅康莊之左即今儒學所在也
韋稔碑及金元明碑記皆在廟中
原范陽郡新置文宣王廟碑韋稔撰文張澹行書貞元
五年二月立在今涿州(金石文字記)
(原唐韋稔涿州新置文宣王廟碑幽天下郡縣悉有文宣王廟而范陽郡無者何范陽本之屬右碣石左督)
(亢流水經其前後有林麓陂池之利至于闤闠井肆之大關梁襟帶之固自河達燕其比不過一二先朝次列)
(縣之級第為望領戶萬流庸附占者如之兵興人扸兹又獨阜且倍幽之南百里而遥居鄚之隂二百里而近)
(磅礴周廣隠然名區大歴初詔剖幽之范陽歸義固安為州因涿郡之地題為涿第為上以范陽為治所縣遂)
(為州治矣然此為邑者率以多故未遑建置春秋釋奠盖伺州之己事假籩豆寄升降於故階迨今幽州盧龍)
(節度觀察等使工部尚書御史大夫彭城劉公建中初假道州縣操長是邑覩兹遺闕喟然嘆息顧其寮曰學)
(所以知君臣父子之義者昔在三代皆鄉里有教兩漢以降罔不述用三德矧今朝廷頒宗祀之詔郡縣畢置)
(清廟溥崇明祠今州廷大張縣署悉陳而至聖先師時享無所豈導人重道之意乎彼劉琨創祭器為禮范寗)
(養生徒興化皆所以達萬類而朝宗至禮也吾宰三百里作人父母必權輿斯廟以為人紀乃視縣前近里之)
(爽塏心規其制口劃其地廣狹之量平廬舍之區發其居人直以官俸給于瓦木丹鐡之費匠人作徒之要又)
(以家財散之人不知役廟倏云構聖賢之像備饋奠之器具庭除肅然黎元翕如皆不待施而悦不待教而變)
(于是置食錢二百萬徒三千員洙泗之風集于期月時公年始弱冠方剛之日克明古訓君子是以知公奉若)
(典謨其將來者大矣令廣平宋晙方介直之士也倚法不削憂公如私以能名自薊縣而來遷政率由舊履公)
(之躅守而勿失覩公之為政而不及學舍異文翁之言罔或繕修琴堂挹子賤之風怛餘跼蹐歌咏不足願言)
(發揚見求微詞以載貞石其所書者止于創州置廟之實即夫子懲緒隆德盖存諸史冊且溢于古人之口豈)
(余頑童敢記頌焉銘曰振頽周室警寐殷楹曠千百年炯作世程大唐御極致治昇平六五函三是孰與同聖)
(王既興夫子乃貴苴茅列爵建廟崇位蘋蘩截海聾聵革思春誦夏絃于焉辨志惟范之陽巍巍建邑朝命有)
(作州庭乃立廟革新題堂升故級縣宷寄奠生徒罷習崇崇大賢昔歲臨兹匪頒勞役克就嚴祠美矣像設森)
(然具儀風化之源一至雍熙斷斷伊人恪居所職食蘂苦志戴星任力瞻我宏規闡我明德爰琢琬琰阼階之)
(側金涿州志涿州重修文宣王廟碑記原黃久約)(范陽舊有夫)
(子廟在城東南唐貞元五年盧龍節度劉公所建遼統和中始移置于此年禩緜遠將就傾圯前為守者非無)
(意于更新徒以州治當南北之衝四方行旅取道往來十率八九使客冠盖旁午晨夕疲于應接又案牘簿書)
(視他州為繁日不暇給故視以為餘事大定二十三年冬汾陽郭侯預自尚書郎出殿是邦下車之初以令從)
(事伏謁祠下既而周覽庭宇憫其敝陋愀然變容退而嘆曰為政之先獨不在于斯乎矧聖天子在上闡彌文)
(緝墜典凡所以尊禮先儒誘進多士纖微畢舉發於誠心而州近在畿甸之内迺不能助宣風化况疎遠者哉)
(于是命工繪圖亟議改築計所當費約用錢二十餘萬即日移文計司久乃得報減三分之二止得其一既不)
(足于用方左籌右度未有以為計其僚有顯武將軍梁傚先者為主倉庫官毅然以身任其責造黃堂而請曰)
(傚先里人也上世以儒學取功名享爵位小子不肖亦幸頼先人餘蔭入官秩登五品迹所由來非治心行己)
(仰遵先師遺訓何以臻此今廟在鄉里廢毁如是貽使君憂心實恥之碩因斯時會里中一二大姓及子弟之)
(業儒者各出私財以佐用度侯聞其言而義之即為割月俸并諸贖鍰盡付之授之以成須厥效于後起二十)
(五年夏四月二十日癸丑訖五月八日庚寅總為屋十有八楹制度大小廣狹悉因其舊榱棟之腐撓者撤而)
(易之垣墉之頽靡者築而起之階戺之缺罅者甓而完之薅薙荒翳塗雘漫漶中奠廟堂旁列東西兩序以逹)
(于大門庖廪齊舍各有次第皆備無缺工募于民厚與之直役夫則用胥靡之徒豐其飲食皆不戒而勸舊圖)
(六十二從祀弟子及前代名儒之像于殿陛十哲塑像之後則改繪于兩廡諸費除官給外獨用錢四十餘萬)
(皆出于衆人之樂輸非有所畏廹勉強而然者落成之日公私改觀父老稱贊咸謂不有刊勒何以視久遠侯)
(乃遣人走京師遺書故人須昌黃久約為記而系之以銘銘曰卓哉素王百世之師出逢周衰大道蔽虧立言)
(著行是訓是彛有國有家政行令施祇率軌範永作表儀生為至人没有嚴祠衮舄煌煌巍然面離春秋奠薦)
(著令攸司范陽遺宫有年于兹日毁月壊風雨弗支郭侯下車經之營之去故取新付託疇咨允毅梁君造請)
(以辭願幹葺事惟公之為市財傭工費鉅不貲弗足于公競捐其私屹然崇成曾靡愆期學者用勸祀事以時)
(之德之功去益見思後來之人尚敬勿隳命涿州志文原元蔡欽涿州重修孔子廟碑皇元受首重斯)
(尤嚴祀典天下郡邑許建廟學追王者之封加大成之號其崇奉之道至矣涿古之名郡城之巽隅故有廟學)
(自唐貞元歴金大定興建顛末先儒石刻俱有可徵至元二十一年御史趙天爵按部至州憫其荒陋割月俸)
(倡率郡寮因故基創造殿宇翰林侍讀學士李公謙已嘗文諸石樹于廟廷迨今幾六十年緜歴歲久而塈塗)
(剥落梁棟腐敗弗蔽風雨州治路當南北輻輳之衝使賓旁午朝迓暮送事急政繁未遑葺理至元庚辰東安)
(張珪以廕補官由大寧簿來判是州視政未幾總府聞其才幹選徵赴都命主郡牧芻藁出納有方秋毫無犯)
(事竟還州拜謁宣聖廟廷顧其傾圮慨然興嘆曰廟學者善教化正彛倫人材攸出首善之地國家之所崇奉)
(致有崩摧瀆神莫甚焉知斯州者不得不任其責于是謀于監郡浩爾齊同知州事都爾蘇幕賓吕忠王元孝)
(以暨范陽屬官監邑令簿咸悦兹舉各捐已俸以倡于首郡之文儒衆吏多士秀民聞風慕義樂輸私帑雲集)
(影從翕然助之保定張德輝博文碩儒適主郡校始終其役凡木石瓦甓之用悉酬之以善價至于民傭匠藝)
(之工亦皆給之以厚值會計所費餘數千緍一毫未有擾于大農者即涓吉日率作興事榱題桷棟朽者撤而)
(易之罅者補之完之傾圮者正之漫漶者飾之殿制巍然宏敞壯麗十倍前規經理聖門賢廡講室齋厨次第)
(一新非復疇昔之可比也繼而房山王慶來賓州幕展禮庭下覩其廟貎尊嚴甚稱敬仰然而傳道先師配享)
(位列尚或失序其于奉祀之禮情文不能無相戾者乃遵成憲捐金募匠增塑郕公沂公之容改飭復聖亞聖)
(之像歲春秋月旦望獻享釋籩豆之例升降之儀修舉是役也經始于至正辛巳之秋畢成于壬午之夏釁衈)
(禮成校官張德輝偕幕官張鵬翼持安陸府教授郡儒王良所狀興造之蹟謁文于欽以誌歲月欽謝不敏其)
(請益堅謹摭其實而謂之曰廟學廢興固其時也亦在守土之官嚮意與否耳方今文軌渾同皇仁一視惟務)
(博選賢良以充守令期布宣風教興學養士變革民俗以底雍熙之治今通判張侯職居倅貳能以斯文為己)
(任其用意有過人者幕官王君秉心樂道繼成善績矧其寮屬又皆卓越之才炳炳相望契會一時恪勤官次)
(不負委任深體聖上崇儒重道之意雖王事鞅掌簿書期會之煩而拳拳于風化之源振弊改作同濟事功為)
(悠久之計觀政于斯可謂知所先務矣昔漢唐文翁常衮之化何以異於是故為一言以叙作新梗概以為後)
(來師帥于民者勸銘曰大哉孔子垂教無疆百王軌範萬世綱常堯舜文武祖述憲章漢唐而下歴代褒揚聖)
(皇御極化被遐荒訖武宗文吾道彌彰加號大成誕告多方涿設廟學肇于有唐金源作新記石載詳至元重)
(建經歴星霜剥落塈塗腐撓棟梁葺理興思前政靡遑張侯至止顧瞻徬徨愀然改容既懼且煌亟謀敬修僉)
(言允臧悉捐俸金輦木陶□郡耆士民樂輸贊襄補罅易壤榱桷斯卭屹然邃宇崇彼穹蒼王君繼至樂道心)
(良兖郕沂鄒配享升堂於穆睟容冕服煌煌春秋釋菜宫懸樂張禮器嚴陳牲幣芬薌肅儀獻酌逢掖蹌蹌通)
(祀罔極亦孔之光美矣儒風隆哉郡庠學者趨向日就月將宏搆落成咸歌循良鑱石勒銘永紀不忘同上)
(赤按浩爾齊蒙古語吹笳人也舊作忽林都爾蘇義見前舊作秃魯沙今俱譯改)
(臣)等謹按州志碑記目州學建自唐貞元五年有
韋稔撰記金大定二十五年重修有黃久約撰記
元大德五年重建有李元禮撰記至正二年重修
有蔡欽撰記明正統八年重修有金問撰記成化
十八年重修有劉珝撰記嘉靖三十八年重修有
楊瀹撰記隆慶六年重修有張元忭撰記萬歴四
年重修有田汝麟撰記十一年復修有申時行撰
記崇禎二年重修有朱大啟撰記
本朝康熙中重修有曹封植撰記文不備錄而原書所
採州志州學一條多略有誤因附詳于此
(增元何伯琦涿州儒學藏書記或自畿甸至于海隅皆有學學必有師而世之為吏者不知學政所宜修師)
(或不知修其所宜教于是無以厲其民人而道藝不得興焉蓋得其所教雖窮陬昏蔽之俗猶可與易矧近在)
(邦畿以接道德之光華者乎夫先王之道具于經三代而下政之治亂著于史後之立言者違是不足以名世)
(而學者亦無以正心術而成士君子之材龔君仁實為涿州儒學正顧瞻學宫經籍猶闕于是捐俸市書以資)
(學者之講習凡得經史共若干卷裝潢整飭籖帙鮮好州士大夫咸以為美遂搆屋大成殿之西序庋儲之丌)
(閣齊平披繙考緝靡不宜稱嗚呼聖賢之遺言非獨使人玩思為干世取禄之具也設科取士其制蓋曰詢于)
(鄉以觀其行考諸經以騐其學較辭華于采覈之博論政務于舉措之宜其街精且詳矣使從事者果能盡如)
(其說則人材寕有不足之嘆哉龔君典教是州既蓄書以待學者又得賢大夫為之鼓舞苟得美質持行之士)
(克力于愛親敬長之實由是而討論問辨以求聖賢之學之傳知本末始終觀感興作以致其極而底于成庶)
(可謂無愧于其職矣若使以先哲典籍學校所宜有尊而弆之以為觀美則非予之所望乎州之士也因為記)
(勒諸石以勖來者修州志碑增明金問涿州重文廟)(涿為京輔郡學校之設)
(非直外廱比也其英才出而致用宜不减于異時而禮殿倫堂凋敝弗稱國家遴選賢良以惠幸兹土政聲卓)
(卓前後相望而未有作興之者宣德初姑蘇朱侯巽來守是邦既展謁廟下即有志于修復事每敚于所急久)
(未就緒上即位制詔學校有司宜加勸勉侯曰任師率之責而於教養之地闕而弗圖何以奉揚文治以淑邦)
(人乎廼率僚佐出私帑以為師生倡州人之樂從禮義者亦相資焉以正統元年夏四月肈功殿堂門廡齋廬)
(庖庾棟桷之撓腐者以堅良易之弛于上者密而覆之圯于下者平而甓之黝昧于其間者皆藻繢而涣澤之)
(聖賢像設又皆嚴飭而炳絢之告成于秋七月庭榮室疏侈然增觀既而監察御史涇川程君富以學校之在)
(圻内者奉命專督謂侯兹舉不可使無間於後逮正統己未冬學正王君穏請文以夀諸石夫為學之道治其)
(心而已蓋心之實體通乎天地而酬酢萬變通乎神明舍是而他求則無以成致用之功而亦非聖賢之學矣)
(探事物之賾而必審夫天理人欲之機騐日用之常而必篤于忠君孝親之實精思力踐期不失其本心焉故)
(取士之法本操履以求其志節考經訓以觀其學術于治事之要以懿其展濟于適用之文以究其才華必有)
(以得于聖賢之微心學之懿而後謂之有成夫如是則雖載高位享重禄乘美策良蔭重席厚非幸也宜也若)
(夫冒虚名以厠文學之場飾浮辭以班掄擇之列而于道有未聞學有未得倀倀然惟進取是務亦獨何哉詩)
(曰濟濟多士克廣德心此亦泮宫落成而頌禱之辭也故予得與諸君子誦之有志于學者可不深思于此哉)
(上同)
原涿鹿衛在州治西北永樂七年建涿鹿左衛在州治
西永樂八年建涿鹿中衛在左衞西永樂十一年建(方輿)
(紀要)
(臣)等謹按涿鹿三衛設自明永樂年間
本朝初年以涿州三衛並良鄉興州衛香河營州衛合
為一衛設守備一至康熙二十八年悉行裁省
欽定日下舊聞考卷一百二十七
欽定日下舊聞考卷一百二十七舉正
齊在東句原書齊訛作秦今改(劉溥賦得涿鹿送邱伯純作條)
金大定原書金訛作今今改(元蔡欽涿州重修孔子廟碑條)
欽定日下舊聞考卷一百二十七舉正
