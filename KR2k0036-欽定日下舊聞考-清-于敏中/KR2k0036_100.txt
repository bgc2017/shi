欽定日下舊聞考卷一百
郊坰(西十)
增安河橋西北有正紅旗護軍營房(旗冊)
(臣)等謹按正紅旗營房制度詳見官署門
增安河橋有三官廟三聖庵(五城寺院冊)
(臣)等謹按三官廟碑一
本朝乾隆二十九年住持僧承靜立其略云左遶長河
右列金山乾隆丁卯鳩工于今甲申凡十有七年
而告成焉三聖庵乾隆元年造
增安河橋南有豐益倉(五城冊)
(臣)等謹按豐益倉制度詳見官署門
增達官村有泰山聖母廟觀音庵(五城寺院冊)
(臣)等謹按達官村泰山聖母廟鐵爐二皆明天啟
四年造觀音庵俗稱將軍廟以殿内觀音大士像
左右有石像二刻為將軍侍立之形也石像未詳
所始殿前碑一無撰人姓名
本朝乾隆五年立
增達官村西南里許為大有莊莊前為
御道道北有觀音庵關帝廟(五城寺院冊)
(臣)等謹按大有莊觀音庵鐵罏一明嘉靖四十年
造鐵磬一萬歷十九年造關帝廟鐵鐘一成化二
年造
原甕山距南麓數百武為耶律楚材墓西湖正當其前
袁廷玉詩玉泉東畔甕山陽水抱孤村地脈長盖咏此
也今墓前石像猶存(長安客話)
(臣)等謹按甕山自
本朝乾隆十六年始
命名萬夀山在
清漪園内詳見
苑囿門耶律楚材墓乾隆十五年奉
命特加培護覆以屋三楹並
命於墓前建立祠宇伏讀
御製詩并序褒賢勸忠用光幽壤今恭載卷内
原甕山下數十武元耶律楚材墓墓前祠廢石像尚存
表碣羊虎零落一翁仲立未仆天啟七年夏夜有螢千
百集翁仲首土人望見夜譁曰石人眼光也質明共踣
而碎之(帝京景物略)
原耶律丞相墓在甕山下前有石像鬚分三繚其長過
膝(匏翁家藏集)
原耶律楚材大有造于中國功德塞天地元世祖眷之
亦異他將相其夀域想必屬當時恩賜者近日一友人
治别業於京城外西山忽發一塜開櫬得大頭顱加常
人幾倍不知為何人葬地予聞之諫止之曰此無論何
代殆必異人盍早納其匶閉之未幾掘得碣石則楚材
墓也雖稍為葺治壙中他物散去多矣耶律生前舉動
已是慈氏後身又安問遺骸之完缺但功濟一世而七
尺之不保報應之說似不足信友人本吳籍髫年登北
畿賢書慧而有心計頓成富家後甫強仕即世竟無後
(野獲編)
補甕山下東南數十步舊有耶律丞相祠崇禎中尚存
公及夫人二石像端坐陌頭少前二翁仲其一首毁相
傳居人夜見有光疑有怪而鑿也後一高阜則公墓迨
今三十年斷隴已平問之土人鮮有知公墓者墓西半
里圓靜寺僧猶能言其處(青箱堂集)
(原楊文秀金李以善墨聞其法不用松炬而用鐙煤子彬得其遺法以授耶律楚材楚材授子鑄使造一萬丸)
(銘曰玉泉萬笏墨史)
增乾隆十五年
御製題耶律楚材墓(有序)墓在甕山好山園之東昔年營
園時以其逼近園門故培土為山其上以藏之聞其為
楚材之墓久矣使閱時而湮滅無傳豈所以褒賢勸忠
之道哉因命所司仍其封域之制并為之建祠三間使
有奠饋申酌之地並命汪由敦為碑記而題之詩如左
曜質潜靈總幻觀所嘉忠赤一心殫無和幸免稱冥漠
有墓還同封比干窀穸即仍非改卜堂基未没為重完
摛文表德輝貞石臣則千秋定不刊
(臣)等謹按今耶律楚材墓所有尚書(臣)汪由敦記
文未經刊刻故不具錄
(原王嘉謨耶律丞相墓作雪丞相遺邱湖水隂荒村野草自蕭森亭前瀑布摇空穴後寒禽啅大林惨憺尚思)
(戎馬日艱難深仗哲人心雲龍鵝鸛真餘事獨弔空山淚滿襟薊邱集)
朱彛尊原按耶律文正王題和林新居壁詩有舊
隠西山五畆宫之句其子所製墨亦以玉泉為名
今甕山遺墓或即其所居井椁未可定也
原甕山北五里為青龍橋元時白浮堰之上游也其西
通金山口其北斜界百望山(長安客話)
(臣)等謹按青龍橋閘之制今仍其舊橋東半里許
設城關恭勒
御書石額東面曰山館環闉西面曰湖橋列市
御書青龍橋曉行詩恭載卷内金山口百望山皆詳見
於後
又按香山碧雲玉泉諸水東流至萬夀山之西已
分為二其正流則東滙於昆明湖南入長河由高
梁橋東南分流入德勝門西水關環繞
大内出玉河橋達東水關南合大通河此昆明河迤南
之水道也其旁流之北歸青龍橋者則經
圓明園後合
御園諸水東北注清河以入白河此青龍橋迤北之水
道也于因勢利導之宜悉恊矣
原七里泊在碾莊源自昌平州東南流至宛平縣合高
梁河青龍橋跨其上(明一統志)
(臣)等謹按七里泊碾莊係舊地名今土人惟通稱
曰青龍橋耳至青龍橋在萬夀山後西北隅水勢
經東北流不由東南明統志云與高梁河合乃不
諳地形之說詳見前條
原青龍閘在都城西北三十里(水部備考)
增乾隆七年
御製青龍橋曉行詩屏山積翠水澄潭颯沓衣襟爽氣
含夾岸垂楊看綠褪映波晚蓼正紅酣風來谷口溪鳴
瑟雨過河源天蔚藍十里稻畦秋草熟分明畫裏小江
南獵獵金颸盪綵斿迎凉輦上露華流横橋雁齒迴朱
舫遠浦蘭苕起白鷗禾黍香中千頃翠梧桐風裏十分
秋凭輿喜動豐年詠却憶三春午夜憂
(臣)等謹按青龍橋
御製詩恭載首見之篇餘不備錄
(原何遇青何橋南遇汪旦詩故沿湖行欲竟前望青龍山橋茅茨鬱烟火稍已隣紛囂人歘相值眷言相招邀)
(居當甕麓轉岐路非遥松膏堪繼夜菰米足供朝畦蔬摘露垂林果來新樵慷慨珍來意宛孌停予鑣野風吹)
(秋水征馬鳴蕭蕭願留竟莫克投贈媿瓊瑶白湖集)
原元天歷二年五月以儲慶司所貯金三十錠銀百錠
建大承天護聖寺九月市故宋太后全氏田為大承天
護聖寺永業十月立大承天護聖寺營繕提點所(元史文宗)
(紀)
(臣)等謹按大承天護聖寺創自元時規制鉅麗至
正初燬而復修明宣德間修建改名功德寺至嘉
靖時遂廢
本朝乾隆三十五年奉
勅重修正殿前檐恭懇
御書額曰大勝因殿殿内額曰智珠心印聮曰般若慈
源遠通華海滙菩提覺路妙轉法輪圓皆
皇上御書殿後有亭中設鏤木七級浮圖每級皆供佛
像其下層為銅佛殿前恭立
御製重修功德寺碑亭碑陰恭勒
御製辛卯仲夏拈香題句皆恭載卷内
(原布達實哩皇后以銀五萬兩助建大承天護聖寺今譯改元史后妃傳按布逹實哩羲見前舊作卜答失里)
(原至順元年以四月所籍張珪諸子田四百頃賜大承天護聖寺為永業二年二月命田賦總管府税鑛銀輸)
(大承天護聖寺三目以籍入蘇蘇勒巴勒丹徹爾特穆爾資産賜大承天護聖寺為永業四月發衛卒三千助)
(大承天護聖寺工役九月命留守司發軍士築駐蹕臺紀於大承天護聖寺東是月幸大承天護聖寺元史文宗)
(穆按蘇蘇勒巴勒蒙古語敬也舊作速速班丹徹爾特爾蒙古語最潔淨銕也舊作丹徹理帖木兒今俱譯)
(改)
(原元統元年十月奉文宗皇帝及太皇太后御容於大承天護聖寺至正十三年三月詔修大承天護聖寺賜)
(鈔二萬錠大元史順帝紀火有旨更作李稷上言水旱原至正初承天護聖寺)
(相仍公私俱乏不宜妄興傳大役其議遂寢元史本)
原功德寺舊名護聖前有古臺三相傳元主遊樂更衣
處或曰此看花釣魚臺也寺極壯麗中立二穹碑其一
宣宗章皇帝御製建寺文其一元舊物番字莫能讀也
毘盧閣崇可數尋凭闌而眺一寺之勝皆在目前蓋寺
倚山而剏寺西景皇帝陵及尉悼王墓在焉(南濠集)
(臣)等謹按功德寺前古臺久廢元明碑皆無考明
景泰陵詳見後卷尉悼王墓無考
(原功德寺甚宏敞後殿尤精麗殿柱及藏經笥皆錐金錐金者布純金為地髹綵其上以錐畫之為人物花鳥)
(狀若繪畫然又有刻絲觀音一軸懸于梁際此宋元物寺僧云禁中所賜也懷麓堂集)
(補北京功德寺後宫像設工而麗僧云正統時張太后嘗幸此三宿乃返英宗尚幼從之遊宫殿别寢皆具太)
(監王振以為后妃遊幸佛寺非盛典也乃密造此佛既成請英宗進言于太后曰母后大德子無以報已命裝)
(佛一堂請致功德寺後宫以酹厚慁太后大喜許之復命中書舍人寫金字經置東西房自是太后以佛及經)
(在不可就寢遂不復出幸西瑯琊漫鈔處也原功德寺宣廟臨幸之地山東麓盡)(拘虚集)
(原西湖將盡為功德寺外有三廢臺問之為元時遺址兩廊畫壁俱閎麗文義集)
(原功德寺修于宣德二年正殿及方丈凡七進基皆九撰擬掖庭制度費數十萬緡宣德十年宣廟西郊省斂)
(駐蹕于寺因留輦仗寺中自後遂為列聖駐蹕之所嘉靖中世廟謁景皇帝陵有司以金山口路隘鑱闊數十)
(尺識者謂此功德寺白虎口也虎口張將不利於寺既而上駐輦寺中膳罷周行廊廡見金剛像獰惡心忽悸)
(而怒因以宫殿僣踰坐僧罪撤去之寺遂廢三長安客話原功德寺廢今存者門耳門外二三古木各四十圍)
(根半出土外傍多水田僧無寺業農事破屋數間供一木毬施以丹堊等初興時板庵禪師能投是毬毬大如)
(斗不脛而走逢人躍擊地如首稽叩入侯門戚里募金人目為木毬使者所募金錢以建巨刹成化中僧戒靜)
(建一閣重檐曲房為累朝駐蹕地怪帝京景物略游宦原功德寺有木毬使者其事近于按宋張世南)
(紀聞載雪峯寺僧義存於唐㦤宗咸通十一年開山創寺乾符二年賜號正覺禪師寺有木毬相傳受正覺役)
(使呼撲延客毬皆自往來嘉泰間寺災毬忽滚入池中得不壊然則以木毬為使浮圖固有其術盖有先板庵)
(而役之者矣識渌水亭雜)
(臣)等謹按功德寺木毬今存恭讀
御製重修功德寺碑文
指示板菴木毬之設直襲唐時正覺禪師軼事而傳會
之洵足袪萬世之妄惑矣
增
御製重修功德寺碑記道海淀經青龍橋折而西距玉
泉山麓不盡於二里有遺刹一區重門三塗不可識已
延睇香積頽垣離立艿荄間訊諸土人曰是功德寺也
考元史文宗天歷二年建大承天護聖寺而都穆南濠
集稱功德寺舊名護聖寺蔣葵長安客話載寺修於明
宣德初及嘉靖中車駕駐此見廊廡金剛像獰甚心悸
因坐僧宫殿僣踰罪撤去之寺竟廢盭怪哉有明閹燄
滋熾若瑾振輩横作罔禁顧猶毁兹寺使勝國名蹟就
湮於意何居爰詔將作兹寺久著圖誌且當靜明園蹕
途乃者歲庚寅為朕六&KR1030;慶辰越辛卯恭遇
聖母皇太后八旬萬夀聖節宜加釐飭用迓
鴻禧其出内帑繕而復之暨所司以落成告則材緻工
完自層闉周阿登登戢戢以逮旛楔鐘魚靡弗嚴淨具
足夫其背倚嶔岑栴檀蔚森迦陵囀梵六時送音非功
德之林耶面俯湖堧神瀵奫潫耨池分罫條衣水田非
功德之泉耶然而朕之記之詎惟在是貝夾嘗言以兹
功德無量無邊必進而讃之曰不可思議夫不可思不
可議者特從其波及一四天下一切衆生隨分圓滿末
由舉似而為言耳其在能仁有建立之功有精進之德
固無一息不心之以為願而身之以為行無量夀佛經
所以有善思議菩薩之目又豈容委之不關思議輒自
弛其擔荷哉正如古帝者致巍乎煥乎之盛美持不矜
不伐之淵冲其功德至於民無能名而方其食旰衣宵
常于一堂命禮樂工虞之助吁咈都俞相與動色而交
儆凡皆起於思之精議之熟而後不識不知被之者亦
並忘乎思議其為無量無邊也以證帝釋真詮亦若是
則已矣斯尤其可記者至虞集寺碑謂始作土功時得
古金銅事佛儀器於地中以為先有密契帝京景物略
謂寺僧板庵能役木毬使者出外募金直襲唐咸通中
正覺禪師軼事傅會其說盖皆誇功德而涉思議其義
轉墮又奚足云
增乾隆三十六年
御製功德寺拈香作蘭若玉泉左經過所必由頽涼昔
久見輪奐此重修是日逢慶落夏雲欣佈稠梵聲出樹
靜法雨潤田優廢徹緣羅刹(蔣葵長安客話云嘉靖中車駕駐比見廊廡金剛像)
(獰甚心悸因坐僧宫殿僣踰罪撤去寺竟廢迄今二百餘年頽落日甚幾不可考因為靜明園蹕途所經出内)
(帑繕復之)荒唐說木毬(帝京景物略謂寺僧板庵能役木毬使者出外募金其說荒唐因于碑記)
(内辨正之)門前功德水兜率可同不
(原虞集大承天護聖寺碑臨天歷二年歲在己巳春月皇帝若曰予承宗廟之重君天下夙夜兢懼思所以上)
(繼祖宗下安民庶者不敢少置也矧予昔在幼沖太皇太后躬保持而導廸之欲報之德亦不敢少忘也稽諸)
(佛氏之書孝莫重於報親慈莫廣于及物而吾佛之所以陰相我國家者豈可量哉汝太禧宗禋使裕嚕布哈)
(中書平章明埒棟阿大都留守張錦嘉努其為朕度地以作梵刹稱联心焉四月上幸近郊觀于玉泉之陽謂)
(侍臣曰曾岡複巘隠隆西北太湖之浸汪洋渟涵峙而東高甕山在焉旁薄扶輿固祇園之地也使太史眎之)
(曰吉秋八月晦立隆祥總管府以領之鑄銀為印秩正三品以臣裕嚕布哈領府事將作臣額穆爾蘇為達嚕)
(噶齊國語達嚕噶齊官屬之長也臣錦嘉努為總管上曰建寺而不先正其名民將因其地而稱之其署題曰)
(大承天護聖寺又曰寺所以嚴奉祀事而㕓氓雜居則幾乎凟矣買旁近地得十頃有奇皆厚直以予之分賜)
(從臣俾為休沐之邸侍祠而至則處焉且命其總管府臣相大田以買之度其歲入以為僧食明年上夀尊號)
(改元至順十月上命太師臣雅克特穆爾率百官詣寺所告諸后土之神始命大匠治木因命中書左丞臣薩)
(勒迪為隆祥總管府達嚕噶齊盖以省臣重其事也二年四月十六日始作土功治佛殿基得古金銅之器於)
(地中多事佛之儀物實有密契者云寺之前殿寘釋迦然燈彌勒文殊金剛并二大士之像後殿寘五智如來)
(之像西殿度金書大藏經皇后之所施也東殿度墨書大藏經歲庚午上所施也又像護法神王於西室護世)
(天王於東室二閣在水中坻東曰圓通有觀音大士像西曰夀仁上所御也曰神御殿奉太皇太后晬容于中)
(日有獻月有薦時有享器用金寳曰夀禧殿上齋宫也諸宿衛之舍畢具九月上諭臣錦嘉努曰朕之建寺非)
(邀福以私朕躬也昔者國家有佛事之建金帛穀粟一出于國之經費受役他徒則民與兵官府供億並緣為)
(姦非朕意也今兹役也工傭其值物償其價勿使有司因得以重困吾民臣錦嘉努預首受詔而退鳩工以集)
(事材木甓瓦丹漆設色必精必良其土宜交易得所稱事出傭藝各奏能施無遺巧人樂效力若子趨父屬樞)
(密儲政兩院臣請所以領軍就役而給錢如民則軍士亦被惠矣從之凡役軍四千三百人留守臣言寺有行)
(宫天子之所齋也嚴重不敢䙝請以所領匠將作而給錢如兩院之兵亦從之十月十五日上覽而悦之陞隆)
(祥總管府為隆祥使司秩從二品命太禧宗禋使臣鴻和爾布哈臣薩勒廸臣額穆爾蘇大司農臣錦嘉努為)
(之使他官與次俱升又作東别殿柟木别殿丈室講堂衆沙門之居會就之所碑亭井亭庖湢庫廐門垣橋梁)
(咸稱觀美凡規制皆圖以獻而上親臨定焉皇后出大慶禮賜白金從戶部易鈔四萬錠及割田賦之在荆襄)
(者以資之三年寺大成於是召五臺山萬聖寺釋師惠印特賜榮祿大夫司徒主教于寺有勅命臣祖常臣集)
(臣法洪臣惠印製文以刻諸碑五道園學古錄理按明埒唐古特語好名也棟硨磲也阿數也舊作明董阿)
(錦嘉努舊作金界奴額穆爾蘇滿洲語單層也舊作阿麻㻋達嚕噶齊蒙古語頭目也舊作達魯花赤薩勒廸)
(索倫語甲也原作撒迪鴻和爾蒙古語黃色也布哈義見前舊作晁火兒不花今俱對音譯改)
(原宋褧至順二年五月從駕觀承天護聖寺詩勝陪駕西郊外遐觀倦未還荷深七里泊雲起五華山境嗟)
(來暮官微媿不閒凴聽歌夏諺真擬重躋攀巍燕石集原傳若金遊城西承天護聖寺作梵宫何巍白日)
(耀流藻前楹交網樹陰罔被靈革宿昔構華麗河沙施七寳丹霞通飛閣清颷激馳道車馬縱横至虚谷漫浩)
(浩飛龍逝不返令人傷懷抱花游子愛良辰出門各有攜陽春發惠氣好鳥鳴喈喈芳鳴曲渚新楊發大堤羣)
(物紛相說斯人多所懷飄彼陌上塵化為水底泥百年亮如此不樂復奚爲傅與礪詩集)
(原程敏政自玉泉至功德寺詩日東風幾日到郊坰岸草汀蒲已自青羈客乍來無暇野人相見亦忘形湖)
(當鷲嶺烟光重路入龍潭水氣腥聞說先皇曾駐蹕紅雲猶繞玉泉亭篁𠻳集)
(原王守仁夜宿功德寺詩水邊楊柳覆茅楹飲馬春流上一亭坐久遂忘歸路夕溪雲正壓暮山青王文成集)
(原李夢陽功德寺集唐詩憶昔霓旌下南苑江亭晩色静年芳重門深鎖無人到僧在翠微開竹房空同集)
(原何景明功德寺詩御寳地烟霞上珠林霄漢間宣皇留殿宇今日共追攀榻臨丹壑行宫鎖碧山帝城看)
(不遠時見五雲還原薛惠功德寺詩)(大復山人集端居大有年莊嚴修憶昨宣皇帝)
(佛土功德施人天龍彖山開闢金銀地接連傷心萬歲後陵谷尚依然西原集)
(原李濓功德寺詩重宣廟行宮裊碧蘿霓旌幾駐玉泉阿三楊扈從宸恩十載昇平樂事多勅寺松雲封殿)
(閣釣臺霜水落黿鼉白頭野老空山寂間說曾看鳳輦過嵩渚集)
(原莫如忠功德廢寺詩掩功德何年寺開山紀釋曇諸天迷宿莽雙樹網晴嵐徑花空落壇虚鳥不参寥寥禪)
(誦侣穴土自為龕詩崇蘭舘集豫日此地六龍廻忍草原歐大任功德寺宣皇遊)
(生馳道慈雲護講臺蘆汀仙鷺浴黍雪御桃閒寂寂留春卉僧猶望幸來歐虞部集)
(原黃鳳翔功德寺詩鐘繚繞招提路平湖映翠嵐烟波生道左秋色似江南磬天香近蒹葭雨氣含心隨漁)
(艇去望望欲停驂補袁袞功德寺詩)(黃宗伯集日此地數遊觀花下停宣皇臨御)
(䨇輦松間拜百官雲長依寳座月自照瑶壇寂寞橋陵路惟餘古木看袁永之集)
(原許有壬護聖寺汎舟浣溪沙詞鄉花露濃披桂棹香柳風輕拂葛衣凉放歌深入水雲荷葉杯中傾綠醑)
(爪皮船上載紅粧都堂何似住谿堂圭堂小藁)
原功德寺側皆古松有庵曰松林遊人多於此憩焉出
松林庵稍西南至金山口望見景皇帝陵及諸王公主
墓(燕都游覽志)
(臣)等謹按功德寺側之松林庵今無考明景泰陵
詳見後條
原青龍橋側數武有寺依山傍巖山腰有閣前臨一鏡
堤柳溪流雜以畦畛叢翠之中隠見村落(珂雪齋集)
(臣)等謹按袁中道珂雪齋集所稱青龍橋側數武
有寺依山傍巖者不著其名今無可考矣
補慈恩寺在青龍橋側萬歷中勅建(順天府志)
(臣)等謹按慈恩寺明碑一大學士東越趙志臯撰
萬歷甲午年立
(補趙志臯勅賜護國慈恩寺碑略慈慈恩寺在西直門外二十五里青龍橋聖母出内帑遣寧宫近侍御馬監)
(太監陳儒督造經始于萬歷癸巳五月落成于甲午九月寺外為山門前為天王殿傍翼以鐘鼔樓中為大通)
(智勝寳殿左右列伽藍祖師二小殿大殿後為藏經閣經凡六百七十八函有大士像繚以周垣僧寮方丈廊)
(廡庖庾畢具一歲而工告成六虚堂集)
增慈寧寺東有塔院(五城寺院册)
(臣)等謹按塔院内僧塔一上石刻云勅建大護國
慈夀寺開山第一代住持古風禪師靈塔明碑一
大學士趙志臯撰萬歷甲午年立其略云古風淳
禪師保定府新城縣宋氏之子幼出家拜禮慶寧
禪師寳藏和尚嘉靖三十四年住持普安禪寺隆
慶丙子造大護國慈夀寺寳塔工竣入院焚修
補青龍橋南里許為西方庵東望據湖梵宇雖不雄偉
而極精嚴稍南為三元寺甚隘而頗饒水木之勝度三
元寺即功德寺矣(山行雜記)
(臣)等謹按西方菴今存菴内鐵鐘一明嘉靖四年
造鐵爐一弘治十八年造三元寺宋彦山行雜記
云在西方菴之南今考西方菴南有七聖菴疑即
其故址
增紅石山之麓有健銳營(旗册)
(臣)等謹按紅石山在青龍橋東迤北健銳營制度
詳見官署門
增紅石山有妙應寺關帝廟(五城寺院册)
(臣)等謹按妙應寺明成化間碑一為助緣檀越碑
無撰人姓名
本朝重修碑一乾隆十五年立關帝廟明碑二一禮部
尚書洛陽劉健撰弘治八年立一新開義井碑吏
部尚書荆溪徐溥撰弘治十二年立
又按妙應寺後山頂有新造碉房全座碑亭一碉
房之下為山神廟
(原何棟登妙應寺迴眺京邑作氣不上西峯望誰知帝宅雄星河圍紫極龍虎抱金宫王千年在朝宗萬國同)
(皇圖天共久形勝陋關中太華集)
補繞功德寺後過金山口見一高峯峯頂有紺殿角急
趨之行數里荒寂絶無僧舍路多礫石而所見紺殿已
不可即矣僅見一谷口頗幽邃騎不能上乃下馬步上
坡三里許稍南度大壑又三里許朱門煥然上書寳藏
精藍入門又二里許披宿莽陳根而行上石磴為天王
殿再百步上石磴為寳藏殿殿右石棧凡五轉每轉可
二丈餘棧盡為臺臺有觀音殿二十里外所見紺殿角
即此也寺係正統四年為西域僧道深建初名蒼雪菴
後勅賜今額(山行雜記)
(臣)等謹按寳藏寺今尚存明碑一在寺門外僧道
深撰正統四年立
本朝重修碑二一禮部主客司郎中沂水劉侃撰康熙
四十七年立一乾隆三十一年立
補山中諸泉圓通寺門水第一寳藏次之(山行雜記)
(增僧道深金山寳藏禪寺記略貢永樂十九年插州宣慰使司宣慰使郡侯楊昇攜余進來朝北京蒙太宗文)
(皇帝賞賚褒重由是得從灌頂廣善大國師智光受灌頂戒學西天𣑽書字義洪熙間仁宗昭皇帝奬諭特賜)
(高僧繼從司錄左闡教法主大師講華嚴圓覺楞嚴等經大小宗乘等律唯識百法等論宣德初侍大國師屢)
(應宣宗章皇帝宣召每與經筵復從講經獨芳叟入室參千百則公案獨遊大覺寺過西門至金山口迷路稍)
(西行二里所忽見山巒掩映岐澗幽深中有清泉一泓可數掬而尤澂湛甜美私謂此處宜插一草團躬自誅)
(茅闢地創成衡宇數楹九年掌御馬欽差鎮守陜西等處監督總兵官兼尚寳魯安公王貴參隨駕幸遊西湖)
(之明日祭祀永清公主就省其親昭永將軍王公太淑人吳氏之墓偶尋訪余是年六月共力開山其山離京)
(僅三十里近隣五華峰頂遠根紫塞太行諸山北背居庸叠翠前吞西湖平挹都城品物之盛不可具狀但取)
(左近立為八景其第一景泉自主山右出引至正殿石砌方池為灌頂玉華池上人高士每得灌沐清神名玉)
(華灌頂其第二景從玉華池石槽曲尺順東引水穿廊直至方丈之後又砌一池為璧月池池上起一善住秘)
(密大寳樓閣閣東十數步有大劫石可坐一二十人上有談經室余與衆上人常說顯密法義于中名曰劫石)
(談經其第三景主山西阿約半里許孤巖幽峻縛一蓬茨余時禪隙其間名曰孤巖入定其第四景正在山口)
(兩條岐澗之上有亭翼然扁曰澣心亭往來士客皆得休滌其中名曰雙澗浣心其第五景南首有山數畝向)
(陽肥壯草室一間扁曰耕雲室余嘗躬耕其上名曰南嶺耕雲其第六景從碧月池決渠引水沿山至東七十)
(九步東山迭秀下結為臺水繞其臺東聚為池栽千葉蓮池右葺亭下瞰西湖扁曰湖山亭刻諸翰林詩記于)
(上余每坐目幻漚起滅澄默于中名曰西湖觀水其第七景主山西峰有石凌霄通州城塔八十里遠陰晴可)
(望名曰凌霄望塔其第八景浣心亭上有山有臺登覽四時景物之豐與夫城闕樓臺之麗文物衣冠之盛名)
(曰即景觀城賜名寳藏禪寺正統四年歲在己未三月記)
原景皇帝陵在金山口距西山不十里陵前坎窞樹多
白楊及樗凡諸王公主夭殤者並葬金山口其與景皇
陵相屬又諸妃亦多葬此(長安客話)
(臣)等謹按明景帝陵今封樹如故陵前恭勒
御製詩碑亭
(原景皇帝陵葬恭仁康定景皇帝貞惠安和景皇后明嘉靖祀典)
(原景泰七年三月諡皇后杭氏曰肅孝皇后實錄)(明景帝)
(原天順元年二月乙未朔廢景泰帝仍為郕王歸西内皇太后制諭也戊戌命郕王所立皇太后吳氏仍號宣)
(廟賢妃皇后汪氏復為郕王妃懷獻太子見濟為懷獻世子肅孝皇后杭氏及貴妃唐氏俱革其名號癸丑郕)
(王薨祭禮如親王諡曰庶唐氏等妃嬪俱賜紅帛自盡以殉葬雙槐歲杪)
(原成化十一年十二月戊子命復郕王帝號勅廷臣曰曩者朕叔郕王踐阼戡難保邦奠安宗社亦既有年及)
(寢疾臨薨之際姦臣貪功生事妄興讒搆請去帝號先帝尋知誣枉深懷悔恨以次抵姦于法不幸上賓未及)
(舉正朕嗣承大業于兹一紀每思先儒有言祖父有欲為之志而未為子孫善繼其志而成就之此所謂孝間)
(以帝號之復質諸聖母皇太后亦云此先帝本意宜即舉行朕祇服慈訓敦念親親誕告在廷用成先志其郕)
(王可仍舊皇帝之號所有尊諡禮部會議以聞仍令所司修飾陵寢壬辰文武羣臣英國公張懋等議曰仰惟)
(郕王早儋王爵奉藩京師當先帝北狩之秋狡寇南侵之日郊畿振動神器虚危乃承傳受之命于慈闈俯從)
(擁戴之情于臣庶嗣登大位宏濟艱難拔擢賢才延攬羣策收既潰之士卒却深入之軍鋒保固京城奠安宗)
(社申嚴戰守之師再遣奉迎之使卒致額森悔過先帝回鑾尊養之禮有加讒間之言罔入始終八載全護兩)
(宫仁恩覃被于寰區威武奮揚于海宇奈屬末年寢疾遞罹臣下姦謀巧思讒間于臨危請削帝號于既逝尚)
(賴先皇之覺悟旋抵姦宂于誅夷雖舉正之未遥實貽謀之有待皇帝明高日月量廓乾坤孝道丕隆承先帝)
(所欲為之素志綸音涣布復景泰所已有之徽稱上慰在天之靈下恊率土之議臣等謹擴聞見之蹟庸陳羣)
(議之公宜上尊諡曰恭仁康定景皇帝己亥命翰林撰諡册遣武寧侯朱永襄城侯李謹定西侯蔣琬祭告天)
(地宗廟社稷英國公張懋詣陵寢上尊諡册曰惟成化十一年歲次乙未十二月丙子朔越二十四日姪嗣皇)
(帝謹再拜稽首上言伏以功業之盛宜享乎徽稱孝愛之隆莫先於繼志叔父郕王比當多難之秋俯狗羣臣)
(之請臨朝踐阼奮武揚兵却宼勢于方張致鑾輿之遄復奠安宗社輯寧邦家敬養備于奉尊惠化周于地下)
(偶因寖疾遂至彌留皇考應天順人復正大位眷惟同氣初無間言奈姦臣貪功罔生異議請去帝號退就王)
(封賴皇考日月之明灼知誣枉抵姦于法□復舊稱不幸上賓因而未果姪嗣守大業敦念親親間以帝號之)
(復請于聖母伏承慈旨欣然允從是用参合至公祇薦鴻號昭叔父之盛烈副皇考之素心謹遣英國公張懋)
(奉冊寳上尊諡曰恭仁康定景皇帝神靈如在鑒是用歆錫慶流芳永永無極謹告庚子太常寺奏景皇帝陵)
(寢舊祭用少牢遣内官行禮今既諡尊諡其祭儀并遣官請如長獻諸陵從之明憲宗實錄)
(原景帝追復諡號始荆門州訓導高瑶初為黎淳所駁辭甚厲訖如瑶請亦公論之不容泯也明史唯疑)
(原世宗謁陵畢過金山特謁景帝陵廟初碧瓦命以黃瓦易之帝京景物略)
(原上諭尚書夏言景皇帝陵碑偏置門左非宜建亭于陵門之外大門之内庶稱尊崇于是言請作亭盖覆報)
(可祀明嘉靖典)
增乾隆三十四年
御製題明景帝陵詩(有序並跋語)在玉泉山北登山可望見
遷都和議斥紛陳一意于謙任智臣挾重雖云袪恫喝
示輕終是薄君親姪隨見廢子隨棄弟失其恭兄失仁
宗社未亡真是幸邱明誇語豈為淳
按景帝任于謙排羣議而力戰守不可謂無功于社稷
獨是英宗還國僻處南宫事同禁錮而廢后易儲有貪
心焉天道好還子亦隨死終於殺禮西山實所自取耳
然英宗亦豈得辭寡恩尺布之譏哉至於于謙社稷為
重之言盖出於吕飴甥喪君有君及公孫申為將改立
晉必歸君之意後世迂儒無不以是為韙夫君猶親也
親為人執為子者不披髮纓冠而往救之以示不急其
可乎則意欲之獄亦有由來或猶以為非英宗意是真
不識事體者之言耳然則當時宜從和議乎曰不共之
讐安得與和善治甲兵以從其後如岳飛之力戰迎二
帝天下其誰非之
(原仁宗諸妃俱陪葬獻陵惟三妃别葬金山宣宗諸妃俱陪葬景陵惟一妃别葬金山睿皇后錢氏合葬裕陵)
(諸妃一葬綿山餘葬金山憲廟廢后吳氏墳葬金山明嘉靖祀典)
(原皇子葬金山者懷憲世子悼恭太子哀冲太子越靖王秀懷王蘄獻王滕懷王衛恭王許悼王忻穆王中懿)
(王雍靖王岐惠王涇簡王蔚悼王穎高王薊懷王戚懷王均思王同上)
(原憲廟十三妃始同為一墓嘉靖十三年以古世婦御妻皆九宜九妃為一墓同一享殿内作七室兩廂于是)
(金山預造五墓各九數以次葬焉實明典彙使出其屍原金川門之變建文帝閤宫自焚錄謂中)
(于火中越七日備禮葬之遣官致祭而不言葬地所在或謂松陽王景請葬以天子之禮成祖從之若葬以天)
(子豈有不為置陵守冢掌之祠官乎是則備禮云者特史臣欺世之辭爾至于北京金山口景皇帝陵北相傳)
(有天下大師之墓好事者實之以為建文帝墳然訪之土人皆莫辨其處也遜國之事野史紛紜以思恩所獲)
(僧楊應祥譌為楊應龍或又以太監吳誠譌為吳亮旦隠應祥之斃獄而云老佛取入西内又言葬之西山不)
(封不樹遂指不知何人之墓以為帝墳轉相紀述亡而為有母乃為有識者所笑乎又考應祥之獲在正統五)
(年土官岑英執送總兵柳溥械至京師錮之錦衣衛獄是年太監吳誠坐征麓川失利弗救法師論辟雖得宥)
(死未必即給事宫中所傳老佛語誠伏地餂賜鵝肉誠拜而哭其事亦不足信崇禎中鞏都尉永固請以建文)
(帝入祀典思陵曰建文無陵從何處祭于是言者謂當袪西山不封不樹之訛而考尋成祖禮葬之蹟是亦癡)
(人說夢矣壬兩京求舊錄統復出移入京師大内載于補建文帝午遜位至正)
(紀傳云云然西山不封不樹之說毫無髣髴使當時果有之于時禁網漸弛何所諱而人遂不一志其處且靖)
(難師至日爬梳搜捕亡遺當日誰敢指后屍誑以為帝者紀又載葬帝以天子禮夫禮以天子陵寢今在何地)
(既不為置陵守冢又何云以天子葬乎此兩說者姑以意逆之存疑焉可也客座贅語)
(補懷獻太子見濟景皇帝長子悼恭太子佑極憲宗第二子哀冲太子載基世宗第一子莊敬太子載壡世宗)
(第二子俱葬西山妃七太子傳三十人惟榮安□貴妃補永陵享年既久嬪獨多妃)
(端和王貴妃馬貞妃楊榮妃葬昌平之㠗兒峪其餘葬西山紅石口者包宜妃陳靜妃何睦妃王麗妃王莊妃)
(禇安妃張常妃彭安妃高正妃耿平妃吳定妃孝順妃王懷妃張安妃于宜妃宋宜妃諸靜妃張和妃杜莊妃)
(王康妃趙懿妃陳雍妃文恭妃葬峯峪口者張德妃王徽妃沈安妃嬪二十八人葬紅石口者王懷嬪黃御嬪)
(趙婉嬪馬常嬪楊常嬪郭劉常嬪静張常嬪嬪劉康嬪傅常嬪張昭嬪武常嬪寧嬪田嬪高安孟安嬪)
(宋䴡嬪任和嬪王常嬪葬峯峪口者王莊嬪韋惠嬪陳常嬪王宜嬪張淑嬪姜肅嬪王裕嬪而自后以下以罪)
(廢弛者不與焉芹城小志)
欽定日下舊聞考卷一百
