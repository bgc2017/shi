欽定日下舊聞考卷一百八
京畿(通州一)
原通州在府東四十五里(明一統志)
(臣)等謹按通州明屬順天府
本朝因之順治十六年省潞縣入州
增州東西距四十五里南北距八十里東至三河縣界二
十五里西至大興縣界二十一里南至武清縣界六十
里北至順義縣界二十里東南至香河縣界五十里西
南至永清縣界四十五里西北至昌平州界三十五里
(一大清統志)
原在漕河之西三里(漕河圖志)
(臣)等謹按漕河距今州城半里許
原州秦屬漁陽郡漢為潞縣地仍屬漁陽郡(清類天文分野之書)
補潞高陽氏後䢵姓漢屬漁陽(國名紀)
增通州本禹貢冀州之域春秋戰國皆屬漁陽郡兩漢
本潞縣及安樂縣地皆漁陽屬邑魏晉以降屬幽州後
魏置潞郡隋開皇初省入涿郡唐武德二年於此置元
州領潞臨泃無終等縣貞觀元年省元州後為潞縣後
以水為患徙治安樂故城今州之東北即舊治地也歴
五代皆因之至金天德三年陞為通州元因之領縣二
曰潞曰三河隸大都路洪武元年閏七月内附併潞縣
入於州仍以三縣隸焉屬北平府(圖經志書)
原高梁水東至潞縣注於鮑邱之水又南逕潞縣故城
西王莽之通潞亭也漢光武遣吳漢耿弇等破銅馬五
幡於潞東謂是縣也(水經注)
增漁陽郡路縣莽曰通路亭(漢書地理志)
(臣)等謹按漢書地理志漁陽郡下之路縣作路與
上黨郡之潞故潞子國異文後漢書郡國志漁陽
郡下始列潞縣為潞河之文承用始也通路亭今
無考
原公孫瓚斬劉虞虞從事漁陽鮮于輔齊周騎都尉鮮
于銀等率州兵欲報瓚以燕國閻柔素有恩信共推柔
為烏丸司馬柔招誘烏丸鮮卑得數萬人與瓚所置漁
陽太守鄒丹戰于潞北大破之斬丹(三國志)
原晉屬燕國後魏仍屬漁陽郡北齊時分置潞郡(方輿紀要)
原隋開皇初罷入涿郡唐武德二年自無終徙漁陽於
此置元州(清類天文分野之書)
原元州領潞臨泃漁陽無終四縣貞觀元年廢州省臨
泃無終二縣以潞漁陽歸幽州(太平寰宇記)
原遼人既彊内侵諸州皆徧幽州東十里之外人不敢
樵牧趙德鈞為節度使於州東五十里城潞縣而戍之
近州之民始得稼穡(通鑑)
增潞縣隸南京析津府在京東六十里(遼史地理志)
增宋宣和四年以潞縣隸燕山府七年金人復取之(宋史)
(地理志)
原金天德三年改黎陽之通州為濬州以此縣陞為通
州元因之領二縣屬大都路今潞縣并入州領縣四三
河武清寳坻漷縣(清類天文分野之書)
補北通州燕山府潞縣也北並海金人每年於此造海
船因改為州(海陵集)
原元既隳城郭兵火之後祗編籬寨而已洪武元年閏
月燕山忠敏侯孫興祖從大將軍徐逹督軍士修城始
甃以磚石周圍九里十三步高四丈六尺在潞河之西
因以潞水為濠(名勝志)
(補洪武元年閏七月徐逹率諸將既克長蘆直沽進抵河西務郭英首與元兵戰生擒逹勒逹判阮遇元平章)
(安布擊破之距通州三十里為營深溝高壘為持久計衆請連攻城英曰吾師遠來敵以逸待勞攻城非我利)
(也宜出其不意破之翌日大霧英以千人伏道旁率精騎三千直抵城下元將五十八國公率敢死士萬餘張)
(兩翼出戰良久英佯敗敵乘勝來追伏兵起截其軍為二斬首數千級元知院布延特穆爾力戰死之擒元宗)
(室梁王博囉二十七日夜三鼓遂克通州布鴻猷錄語按逹勒逹滿洲語隠避處也舊作逹逹安唐古特)
(不善之謂也舊作奄卜布延蒙古語福也特穆爾義見前舊作卜顔帖木兒今俱譯改)
原通州上拱
京闕下控天津潞渾二水夾會於東南幽燕諸山雄峙
於西北舟車輻輳冠蓋交馳實畿輔之襟喉水陸之要
會也(通畿輔志)
原城門四東曰通運西曰朝天南曰迎薰北曰凝翠各
有樓(通州志)
原宣德八年閏八月命都指揮劉斌董修通州城樓(明宣)
(宗實錄)
原新城景泰間築周七里有竒中有西南二倉蓋國家
歲入東南漕運四百萬石析十之三貯於通倉故為城
以屏蔽之(名勝志)
原成化十二年十一月鎮守通州都督同知陳逵監察
御史徐鏞奏通州密邇京師南北糧運積貯于此城池
不可不謹正統十四年額森侵境以倉厫在西城外乃
築新城障之倉卒經營未如制度舊城高三丈五尺垜
口五尺臺廣三丈五尺而新城不及其半請拆舊城西
面而展新城北角與相連接增其丈尺使上下齊一仍
建甕城敵臺於城北開一門以通河道上命逵會巡撫
汪霖覆勘以聞(明憲宗實錄)
原新城連接舊城正德六年巡撫都御史李貢增崇之
加五尺萬歷十九年復修南門題曰望帆雲表西門題
曰尺五瞻天(通州志)
(原李東陽重修通州新城記帝通州在國初為北平布政司之屬郡舊有城自文皇定都以來肇立京府並)
(置州衛東南漕運歲入四百萬析十之三貯于州城既久且富乃於城兩門外闢地為西南二倉景泰間以外)
(警復築城七里有竒環而翼之為新城時倉卒規制未備高止丈餘視舊城不及其半比年磚石剥落外内出)
(入可登而越也正德辛未流氛為患副都御史李貞巡撫其地深以為憂引水而環之三周已乃詢諸有司圖)
(所以禦災捍患者上疏言天下之治與其有事而圖孰若先事而慮今番上京軍數千名方留城守宜以其隙)
(計工修築工部分司有廢磚數十萬宜借以供用上命戶部左侍郎卲君寳兵部左侍郎李君浩工部右侍郎)
(夏君昂率僚屬往相其宜悉如所議君人留罪人所贖金為凡百費用新城舊基增築五尺其外為甎内寳以)
(土上復為垜牆六尺有咫而長廣皆如其數又為敵臺其西南為甕城重門懸橋皆舊所未有其為役皆分番)
(迭作人樂趨事不數月而成焉於是知州楊濬州學正洪異等謂兹役之重不可以無述介吾妻之從子岳序)
(班梁以請於余余惟天下大計不外於兵民兵民所頼以生者必資乎食兹役也皆有頼焉若所謂先事而備)
(則李君固言之即唐李綘所以告其君者也顧狃於安逸者恒以為不足憂而張皇者又有所不及謀比盜賊)
(芟刈略盡遠近諸司猶晏安不復致慮而李君方矻叙矻不暇議者而以多事為疑亦獨何哉予感其事因)
(其始末為方來者勸俾以羡財餘力益增而高焉其為補豈小哉是役也巡按御史陳君祥巡倉御史詹君源)
(實協其謀董其事者則分守都指揮黃璽等十餘人系之詩曰文皇建都治必南嚮州名曰通作我東障高城)
(巍峩有兵有民漕河北來餉粟雲屯儲盈庾增新城是築有功弗終高及其腹月傾歲頽寖不及前窺覘之患)
(孰防未然矻矻臺臣出治斯土遭時多虞實備羣侮陳誤在廷惟皇聖明乃集羣議乃覩地形營兵如林時屬)
(戍守且練且修工弗外取倉有餘粟鍰有贖囚斯納斯出財弗外求因城為高幾倍其半其周七里環彼三面)
(望之巖巖即之巉巉河流在陽其水潭潭前有連城後有臯壤越百餘年既崇且廣古亦有言安不㤀危惟臺)
(有臣為藩為維金湯高深同彼帶礪守在四方傳於萬世懷麓堂集)
(原唐文獻重修通州新城記自通州古漁陽地相傳勝國前無城捍以籬寨其有城洪武初忠敏侯孫興祖)
(始其奏建二城以護西南二倉自正德間總督糧儲李德始其增修新城自嘉靖六年中丞李貢始今重修新)
(城以聯舊城使之唇齒相附則萬歷十九年濟南晴江王公始公博大精敏負文武異才簡書之餘出就行部)
(相度要害謂通州乃肘腋上流咽喉重鎮無若修新城為急於是上其議既疏聞制曰可公乃檄將吏捐朽剜)
(蠧役夫悉取諸營軍不以煩父老經費悉出儲帑金贖鍰及屯粟之餘不以括民廩商索城高一丈厚尺有咫)
(長一千三百四十丈有竒首城樓次角樓次窩舖繚以周垣濬以溝塹工中程材中度延裘中地勢塼埴中凖)
(繩楛更而良老更而壯蓋自癸巳以迄乙未再浹歲而竣天子為賞賚勤勞諸臣大小有差而中外諸君子亦)
(無不樂成於是役者夫通州非郡邑之城天子之城也明王以四方為守三輔為衛今上垂拱二十餘年邊臣)
(狃於恬嬉武備弛廢猶幸公身親畚鍤天險屹然仰拱京闕俯控天津將自今伊始謹蓋藏收保聚貢道以肅)
(屯積以固名雖重修而事君鼎剏昔春秋書築城者二十九獨叔敖城圻君子以為敏子囊子城郢君子以為)
(忠維忠與敏兼之則通州今日之役是已公名見賓號晴江魯人由甲戌進士至今官占星堂集)
原通州舊有城久圮明洪武元年禆將孫興祖因舊址
修築正統間糧儲太監李德鎮守指揮陳信奏建新城
護之周八里高三丈二尺連接舊城西面為門二萬歷
十九年密雲兵備又大修之城垣連垜口高三丈五尺
長一千三百四十丈有竒二十二年戸部郎中于仕廉
周視兩城隍併可為池請引通惠河注之詔濬三千三
百餘丈加深二尺許廣視深四倍建閘一橋四
本朝康熙九年知州密完福因新舊兩城坍塌復修葺
(通畿輔志)
(臣)等謹按乾隆三十年總督方觀承奏請動
帑重修新舊城合而為一其舊城拆去西面共為五門
各建重樓舊城通運迎薰凝翠三門名新城望帆
雲表尺五瞻天二門名俱仍其舊
原崇禎四年督部范公景文閱視通州舊城東北新城
西南皆受敵衝遂各建臺一座形如扇自左至右長十
二丈高三丈七尺虛其中以架礟(通州志)
(臣)等謹按通州舊城新城兩臺尚存
增古城在城東八里甘棠鄉周圍四里相傳為前朝駐
兵處今觀遺跡乃似邑墟或曰即潞縣(通州志)
(臣)等謹按古城遺址今尚在地名古城莊
(補建武中漁陽太守彭寵被徵書至明日潞縣火災起城中飛出城外燔千餘家後漢書五行志)
原平谷故城漢縣廢城在今潞縣北(太平寰宇記)
原州北平谷城漢所置縣屬漁陽郡後漢建武初光武
遣十二將軍追破大槍五幡于平谷即此晉省石趙復
置北魏太平真君七年廢入潞縣(方輿紀要)
(臣)等謹按平谷故城遺址無考
原安樂故城漢縣廢城在今潞縣西北(太平寰宇記)
原通州西北安樂城漢漁陽郡屬縣晉屬燕國北魏太
平真君七年廢入潞縣(方輿紀要)
原濕餘水東南流逕安樂故城西更始使謁者韓鴻北
徇承制拜吳漢為安樂令即此城也(水經注)
原沽水南逕安樂縣故城東晉書地道記曰晉封劉禪
為公國俗謂之西潞水也(同上)
原晉穆帝永和六年二月燕王雋使慕容覇將兵伐趙
覇軍至三陘趙征東將軍鄧恒惶怖焚倉庫棄安樂遁
去與幽州刺史王午共保薊徙河南部都尉孫泳急入
安樂撲滅餘火籍其榖帛覇收安樂北平兵糧與雋會
臨渠(通鑑)(以上五條原在順義縣卷内今改移)
增更始立使使者韓鴻徇河北或謂鴻曰吳子顔竒士
也可與計事鴻召見漢說之遂承制拜為安樂令註云
安樂縣名屬漁陽郡故城在今幽州潞縣西北(後漢書吳漢傳)
(臣)等謹按安樂故城遺址雖不存然方輿紀要既
云北魏廢入潞縣則在今通州境内可知也太子
賢後漢書註云安樂故城在今幽州潞縣西北則
唐人言之矣樂史太平寰宇記安樂故城今在潞
縣西北則宋人言之矣又馬端臨文獻通考亦載
安樂故城於潞縣下則元人言之矣朱彛尊原書
獨載此安樂故城五條於順義卷内則因顧炎武
昌平山水記後魏安樂郡故城一條牽連書之以
致誤耳考安樂本非因縣為郡郡自在今順義縣
境縣自在今通州境不得以名之相同而混郡縣
為一也謹改移于此
增乾隆七年
御製通州道中詩白雲紅樹通州道麥壠禾場九月
秋好景沿途吟不了豳風圖畫望中收漁舟蟹舍儼
江鄉螮蝀横波飲練長策渡漫思荷芰綠亞洲賸有荻
蘆黃
增乾隆十二年
御製過通州詩青郊和以暄風物近清明不禁霜露
思駕言東上
陵前旌度潞川後旅背鳳城予昔青宫時此路頻長征
(雍正年間屢經奉陵命恭祭景)憶彼慈雲壁(慈雲寺在通州西十里)幾度題
句曾林坰故好在髭鬚非後生沿隄柳已黃出隴麥未
青望雪繼望雨東畝遲力耕教養雖並要富庶之未能
經歷始知艱所志嗟何成
增乾隆十七年
御製過通州浮橋即景雜詠飛梁駕水響梢東轉漕
連艘此處通南望江鄉渺何極遙源猶憶自雲中汀
蒲岸芷染烟光仲月融怡麗百昌依舊廿年寒食景吟
髭贏較幾莖長郡城塔影落波尖生齒休和日日添
纔命農官出紅朽頓教米賤樂窮閻(近釐太倉夙弊因命預給臣工二年)
(俸糈京師米價為之頓減)來往䑸艫藉底因陽關唱處解維新便
教一晌思南客豈必九重無故人
增乾隆三十五年
御製過通州詩樹梢看塔影烟外過通州沙嶺延東
亘潞河自北流浮橋連巨鷁野岸起閑鷗發帑完城郭
(各省城垣有應修葺者特發帑五百餘萬繕治之以資保衛通州為畿東首治工作先施兹則崇墉屹峙益臻)
(壯觀矣)無非保障謀
(臣)等謹按通州
御製詩謹繹有關紀述者恭載卷内餘不備錄
(原馬祖常通州詩思潞水年年沙際流都人車馬到沙頭獨憎楊柳無情送盡行人天未秋石田集)
(原貢奎通州道中作喘萬雉參差雲霧開四千里外客重來平岡日出車牛古道塵飛驛騎回白玉至今傳)
(楚璞黃金自古說燕臺高樓紅旆應如昨莫遣新愁到酒杯雲林集)
(原貢師泰發通州作起日日思歸未有期及歸翻恨數年遲開&KR0657;聽得吳歌絶似閶門送别時玩齋集)
原州治在城北門迤西洪武三年建儒學舊在州治西
元大德二年知州事趙居禮建明永樂十四年重修正
統十二年再葺有弋陽李奎碑記嘉靖四十二年知州
事張守中撤而新之改建文廟於明倫堂之基學西舊
有通惠書院去之改建明倫堂於其址州人程綬記其
事於石(通州志)
(原吳澂通州文廟重修碑建皇元有天下文教自京師逹郡縣雖遐陬僻壤莫不學設官以闡教事通州近)
(在畿甸素闕廩給學官每至輙去不惟教事廢弛而孔廟亦且不葺將就傾圮永平楊齊賢由豐潤縣教諭來)
(為通州學正思振厥職擇民間子弟可教者得三十家籍之入學謂之誦書白之官府而復其身州之參李侯)
(與州之長協心主張于上於是人願出力以修廟學至治二年七月役興八月績成孔廟正殿東西兩廡爰及)
(外門上瓦下甓朽墁一新講堂敝壤蓋覆而塗墐之前後窗牖中外甃砌悉備其所未備其南則敞門塾一間)
(其北則續檐宇三間學者遂有藏息之所廟之南竪穹碑刻加封詔書示永久積年之頽靡一旦而完整雖曰)
(學官之勤微州官挾持之功胡能致是哉古之牧民者常以教民孝悌忠信為急務通州之官能用意於廟學)
(不敢後庶幾不愧古良牧之政矣州長名蘇拉吉逹其官承直李侯名額森其官承事在州多惠政通民便之)
(初榆河之西有閒田欽依至元三十一年詔旨撥隸州學後運官奪取造廬舍而私其僦利齊賢愬於官戶部)
(禮部暨監察御史直其說以畀州學如初今齊賢又以餘暇率所轄三河縣之民修其縣之廟學㮣可書也)
(吳文正集舊按蘇拉滿洲語閑散也吉逹槍也作速朗吉大今譯改)
(臣)等謹按州學明萬歷年間巡按黃吉士修刑部
主事蔡成已撰碑崇禎十三年知州嚴錫命修葺
殿門開泮池
本朝康熙十一年知州閻興邦重修吏部左侍郎張士
甄撰文國子監祭酒沈荃書石十八年地震傾圮
知州于成龍修吏部尚書張士甄撰碑乾隆三十
二年復修
原通州取漕運通濟之義(郡縣釋名)
原元通州十三倉曰有年曰富有曰廣儲曰盈止曰及
秭曰迺積曰樂歲曰慶豐曰延豐曰足食曰富儲曰富
衍曰及衍(禁扁)
原延祐六年七月通州漷州增置三倉(元史仁宗紀)
(臣)等謹按十三倉見元史職官志又地理志通州
有豐備通濟太倉或即延祐時增置之倉云
增通州都漕運司在通州大道之北(析津志)
(臣)等謹按都漕運司署遺址俱無考
原永樂七年七月修通州衛倉十三年二月設北京通
州左右衛神武中衛定邊武清五衛倉十六年八月置
通州衛通濟倉(明成祖實錄)
原通州衛在州治南建文四年成祖置衛於此又有左
右二衛俱永樂中建(方輿紀要)
原神武中衛亦在州治南建文二年燕王所置又有定
邊衛在州治西南則建文四年所置也(同上)
(臣)等謹按通州衛神武中衛定邊衛武清衛遺基
今俱廢惟左右二衛各設千總一員督運
原景泰六年二月增置通州倉(明景帝實錄)
原西倉在舊城西門外新城中俗呼大倉永樂七年建
中倉在舊城南門内永樂中建南倉在新城南門内天
順中添設東倉在舊城南門内亦永樂中建隆慶三年
歸并中倉(通州志)
原宣德五年添設戶部尚書一員專督倉場後或用侍
郎無定銜俱不治部事嘉靖中令兼理西苑農事隆慶
初罷兼理萬歷九年裁革命本部侍郎分理之十一年
復設(明典彙)
原通州倉戶部歲委員外郎一人主事四人或七人或
九人監出納之政其所居公舘中有園亭有事議焉有
客燕焉皆於斯在(客春堂藁)
原宣德間設總督倉場太監一員正德間添置二三員
嘉靖間裁革正統間設總督倉糧太監一員至正德間
添至十七八員嘉靖初止留二員至十四年盡裁革(通州志)
原戶部尚書梁材奏本朝酌古定制監局等官供事於
内府部等官分治於外具載祖訓體統截然若京通等
倉戶部職掌督收則有侍郎郎官巡視則有御史綱舉
目張萬世無弊宣德正統以來始用内臣亦止一二而
已正德間陸續增置一羊九牧需索多門虐害輓卒漕
政大壤宜一體裁革以復聖祖設官分職之典從之(儉庵)
(疏議)
增王國光拜南京刑部尚書未上改戶部再督倉場神
宗即位還理部事京軍支糧通州者候伺甚艱國光請
遣部郎一人司之名坐糧廳投牒騐發無過三日諸軍
便之(明史本傳)
(臣)等謹按
本朝定制通州置二倉一曰大西倉一曰中倉每倉滿
漢監督各一員隸於倉場總督總督帶戶部侍郎銜
亦滿漢各一人專司漕政通州京城各有衙署每年
以春月駐通冬月回京署治事坐糧廳滿漢各一
人以御史及六部司員充之綜收糧石轉撥各倉又
欽命巡漕御史綜核之規制盡善此漕政之遠邁於元
明也
原通州距京城東四十餘里城中積糧數百萬石己巳
之變額森南犯諜報欲據通州朝議先焚倉廪會周文
襃忱至京師都御史陳僖敏鑑問計於周周曰若如此
敵未至而棄軍實非計也盍若檄示在京官軍旗校預
給一歲之糧各令自支則糧歸京師又免輦運之費不
數日敵至通州無所獲而去(長水日抄)
(臣)等謹按明史于謙傳景帝立謙入對奏曰通州
積糧令官軍自詣關支以贏米為之直勿棄以資
敵帝深納之此作周文襄忱或者忱曾發此議而
謙適入奏所見略同可並存耳
補先是漕運京糧唯通州倉臨河近便自通州抵京倉
陸運四十餘里費殷而增耗不給各處赴京操軍久役
用乏劉本道慮二者之病奏將通州倉糧於各月無事
之時令歇操軍旋運至京每三十石給賞官銀一兩而
漕運之糧止於通州交納就彼增置倉厫三百間以便
收貯歲積羡餘米五十餘萬石以廣京儲上賜二品服
以旌之本道常州江隂人由掾吏仕至戶部右侍郎(智囊)
原新城西南隅為工部厰厰以其屬主事一人領之所
治不一其事而惟修倉掌收甎料為專職正德戊寅海
陵華源楚來領厰事外闢重門内廣廳事總為舍百二
十楹乃立石廳事題名其上而通政司使楊杲為之作
記(通州志)
(臣)等謹按甎厰在今通州北門外每年臨清州附
漕船解運交厰通永道收掌之工部有取用則徵
之
原潞河驛隆慶中被火萬歷五年秋因舊址興工驛西
為總會舖東為來賓舘後為撫夷舘其扁額曰四方來
同曰渙號曰綸音曰不皇曰來賓曰歸心曰向化(快雪堂集)
(原張翥早發潞陽驛詩把征車如水轡如絲望入金河欲曙時萬里山川環拱九天宫闕起參差風林泥泥)
(秋多露野淀稜稄曉有澌三十餘年觀國願白頭今日到京師蜕菴集)
增潞河驛在通州舊城東關外潞河西岸明永樂中置
乂驛西舊有逓運所今革和合驛在通州東南三十五
里舊名合河驛以白榆渾三河合流而名明永樂中置
萬歷中移置張家灣改今名今有驛丞(一大清統志)
(臣)等謹按潞河驛康熙三十四年併歸和合驛
原潞河一名沽河一名鮑邱水北自檀州密雲縣界流
入魏氏土地記潞縣城西三十里有潞河源出北山南
流謂此水也(太平寰宇記)
原潞水自塞外丹花嶺合九泉水一南經安樂故城與
螺水合為東潞河一南經狐奴故城與鮑邱水合為西
潞河(長安客話)
原潞河東半里許有潞沙曹操征烏丸袁尚等鑿渠自
滹沱由派水入潞沙即此地也(奉使行程錄)
原幽之潞縣有潞水即露河也(路史)
(臣)等謹按潞河源出密雲縣霧靈山潮河水自塞外
注之南流經州城東北會渾榆諸河凡三百六十
里至直沽合衛河入海元史所謂通州運糧河全
仰白榆渾三河之水合流名曰潞河是也又名白
河詳見下
原潞河鐡狻猊元季物(燕都遊覽志)
(臣)等謹按鐵狻猊今無考
(原遼聖宗統和五年幸潞縣西放鶻擒鵝十二年十一紀月漁於潞縣西濼十四年六月漁於潞河遼史聖宗)
(補金海陵焬王謀南侵命戶部尚書蘇保衡造戰船於潞河建炎以來朝野雜記)
(補正隆庚辰春正月再役天下軍民夫匠不限丁而盡起之委右丞相李通提造軍噐於燕山之西北隅遣工)
(部尚書蘇保衡侍郎韓錫郎中張參愈造戰船於通州潞河正隆事迹)
(補正隆四年二月造戰船於通州詔諭宰臣以伐宋事十月乙亥觀造船於通州六年二月徵諸道水手運戰)
(船周金史海陵紀行補麟之造海船)(造海船海旁樸斲雷殷山大船)
(闢艦容萬斛小船飛鶻何翾翾傳聞潞縣燕京北木柹翻空浪頭白近年升作北通州謂是背吭宜控扼坐令)
(斬木干山童民間十室八九空老者駕車輦輸去壯者腰斧從鳩工自期鼔楫滄溟隘他時取道膠西砦檣頭)
(相風風北來飛航信宿趨吳會誰為此計狂且愚南北土性天淵殊北人鞍馬是長技南人濤瀨如坦途果爾)
(疑非萬全策驅民忍作魚龍食任渠轉海周郎當赤壁海陵集)(江來自有)
(補後至元己亥歲廣帥進鰐魚放之潞河滿林木皆梟鳴日夜不止蛻菴集)
(原永樂十三年十月上獵近郊經白河之上顧侍臣曰朕昔靖難時嘗冬月欲渡此河甫至河而冰合遂濟師)
(當時亦豈為文遣都)(有今日神明之相未嘗忘也遂親譚廣以特牲祭河明成祖實錄)
增乾隆十年
御製過潞河浮橋詩東風已解碧琉璃坡草隄楊春
與宜恰是昔年承
使命(雍正年間奉大祭屢經)(景陵清明命承祀)浮橋西畔覓題詩石
火光隂電影馳幻中歡喜幻中悲即看逝者東流水昔
日今朝有所思潞河千古帶通州物色風光望裏收
馬上得詩成半偈浮橋徹底幾曾浮
增乾隆十五年
御製過潞河詩潞河潦雖退平川水猶漲以此例永
定狂瀾詎能障黍莖帶沙痕結穗欠豐壯景異向所觀
憑輿增悒怏頗有為解者云此河灘上本為水由處人
不與相讓於兹得免潦高田恐無當我聞吁益顰何莫
非吾民使人有餘地孰與水爭利高下皆獲收吾願其
少酬
增乾隆三十一年
御製潞河懷古詩空傳彭寵守漁陽城水東西究莫
詳祗有德鈞(趙)衛耕稼至今鄉尚號甘棠
(臣)等謹按潞河
御製詩謹繹有關紀述者恭載卷内餘不備錄
(原傅若金潞縣舟中寄楊上舍詩樹買得吳船繫柳根潞河新雨過黃昏都門只隔烟中一夜尋君若夢魂)
(一春風亭館看花時自變新聲教柳枝只恨秀娘空第不曾歌得斷腸詩傅與礪詩集)
(原陸顒潞河詩春久住頻看雪天寒未見花經年常在客聽雁忽思家重眠多夢年侵鬢有華何由遣懷抱)
(惟仗醉流霞潞頤光集千里鄉心逐雁飛晨光初動尚原謝遷曉發河作)
(熹微送迎深媿勞賓從今昨何煩問是非自在沙鷗眼岸迥凋零霜葉桂林稀十年京洛歸來晩猶喜緇塵未)
(染衣春木翁歸田稿河作原林澤出都次潞)(朝發都城闉夕宿潞河舟)
(雁落沙渚淨霜降菰蒲秋天寒節物換河漢曉夜流回望郭隗臺黃金不可求廢興已陳迹懷古心悠悠人)
(瑞翁集潞河舟中作原陳師)(夾岸垂楊青可憐出門仍是葛)
(木天鄉書不到東吳雁客夢重尋潞水船季子貂裘無那敝王喬鳬舄幾時旋年來作客渾南北囊底曾無貰)
(酒錢霄復生子稿作原簡潞河舟中)(潞水經年别風塵又覺非岸蘆)
(迎棹舞檣燕掠人飛澤國魚梁竭江城候吏稀人煙沙草外一縷起斜暉蓉泉集)
(原潘恩潞河晩泊詩人水宿鼉龍窟波翻蘆荻風漁燈然夜月客思渺秋空似長卿病途非阮籍窮平生霄)
(漢志進止任瓢蓬原陳暹發潞河作)(潘恭定集河駕言返舊服津路多扁舟發潞)
(邅迴舟行往如復回首黃金臺宛然猶在目仲春天氣和新鶯上喬木菁葱布邱甸半半散平陸緬懷滄洲間)
(栖遲動信宿烟揜瓴集晩客思祭愁何殿閣天非遠江原范言詩沙潞河)
(湖夢已多月憐清夜柝風想早朝珂短燭傾燕酒孤篷聽楚歌菁陽集)
(原黃鳳翔告歸發潞河作革方朔本吏隠相如常病渴明時許乞身初衣辭魏闕車逐扁舟長河接溟渤舳)
(艫爭唱呼鷗騖閒出没帆影日外落津頭棹歌歇舉酒酬暮雲惓簾對夜月悠然萬里心頓與江天豁黃宗)
(伯集啟原潞河留别錢給事詩原沈)(扁舟南下更依依兩)
(地含愁共落暉欲别他鄉手頻執每思故里夢先歸黃金臺上龍媒老白鷺洲前雁影稀縱說江城春色早可)
(同帝里遍芳菲泊存石居士集帆盡長堤帶郭斜暮烟補屠隆潞河晩詩迴浦落)
(平吐樹春雨薄沉沙白艇藏漁市黃苑覆酒家一瓢雲水外不復問年華白榆集)
欽定日下舊聞考卷一百八
