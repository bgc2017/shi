欽定日下舊聞考卷三十五
宫室(明三)
原恭默室者文華後殿之東九五齋之西室也室北壁
繪河圖東壁洛書西壁鳳鳴朝陽圖(桂洲集)
(原夏言恭默室頌曰維皇作室九五之側皇錫之名是曰恭默恭默伊何惟思道無臭無聲至德之妙河有)
(龍馬洛有神龜鳳凰鳴矣雝雝喈喈按兹三圖聖王之瑞以開人文以來帝賚大哉聖心惟恭惟默與天同遊)
(懋建皇極恭同上箴序略補李國&KR1376;默室)(粤稽虞帝肇統危微洎乎)
(商宗覃思恭默蓋恭以為默既不搰乎物交默而能恭斯不淪于枯静于是啓文華之後鍵闢九五之清齋錫)
(之嘉名曰惟恭默斯室也綰合宫府之會參居内外之交賢士大夫漸覺其地遠宦官宫妾浸假而情親勸講)
(不勤將暴寒之慮易保持不密則咻傅之途分是宜撫玉几而悚心觸奎壁而克念者也李文敏集)
(原支大綸文華殿御書頌永粤兹元黃昉判七政羅錯斷鰲補石穹規載廓巢風頽羲埃緜邈惟彼陶唐有)
(此冀方虞舜入禪並曜重光睦族徽典之紀之綱既輯玉帛爰同律歷惟時惟幾聿修厥德禹乃嗣興敬承弗)
(忒湯纘禹祀肇修人紀風愆永戒奄甸疆理周王代之如矢如砥三壤經國九疇叙倫周禮周官郁郁其文條)
(分縷析典則斯存昭兹遐躅爛焉汗竹浹深極高民熙物育訏謨懿範永植君鵠於鑠我皇侔德昊蒼睿思忡)
(忡昧爽靡遑躋唐埒虞肩夏踵殷鑒于有周乃武乃文黼座高敞璇臺廽矗鳳藻雲廽龍章電燭法言在御載)
(留神矚稽古立則日乾夕惕左右天經張弛民極覆之幬之無怠無斁寳綸煇映乾度永正勉勉我皇四方其)
(靖保我奉符式昭靈慶華苹錄)
補崇禎十三年三月策試諸貢士于皇極殿上御小輦
下平臺歴殿東陛上導以銀香罏一雙是年承埏會試
中式第二十八名跪第一行對策仰瞻天顔白晳目微
露徧視諸臣傳諭須用心作文字作得好還要召對聲
如洪鐘試已讀卷官位次甲第進呈傳臚前一日果召
對於文華殿三百人齊集而傳宣召對僅四十人承埏
在三甲中不得與也奏對稱旨者二十五人臚傳後特
授二甲進士孫一脈姚宗衡趙玉森劉瑄嚴似祖為翰
林院簡討周正儒李如璧胡周&KR1364;宣國柱黃雲師為給
事中陳羽白陳純德魏景琦馮垣登吳邦臣為各道監
察御史董國祥顔渾為吏部主事蔡肱明田有年葛竒
祚張經吕陽陳纁盧若騰張朝綖錢志騶為兵部主事
舊例二甲進士改庶吉士者散館日授編修而是年不
待教習竟除皆以簡討用又二甲第一名例除禮部主
事而是年則以兵部主事用又拔下第舉人史惇等一
百六十三名廷試貢生吳康侯等百名俱留特用授主
事知州推官知縣有差其後特用中殉節者進士則陳
純德馮垣登張經陳纁蔡肱明葛竒祚舉人則郟縣知
縣李貞佐貢生則戶部郎中徐有聲立賢無方知人則
哲後死者所當備述也(鴻一亭筆記)
(臣)等謹按明進士題名錄崇禎十三年三甲進士
高承埏浙江嘉興人此條所引筆記係承埏自撰
紀廷試事者故記文中僅稱名而不著其姓氏
補中式舉人殿試内閣大學士學士等官詳定試卷次
日同赴文華殿内閣官將第一甲三卷以次進讀俟御
筆批定出將二甲三甲姓名填寫黃榜又次日早同赴
華蓋殿内閣官進至御座前以次拆卷將姓名籍貫面
奏司禮監官授制勅房官填榜畢開寫傳臚帖子内閣
官一員捧榜出至奉天殿授禮部尚書制勅房官將帖
子授鴻臚寺官傳臚(明會典)
補初讀卷用祭酒修撰等官正統中猶與其事其後非
執政大臣不得與而去取之柄則在内閣初於殿試之
明日即傳臚揭榜今制稍寬約以三日内閱卷禮部地
專而人衆庶得盡心鑒别云(明登科考)
原嘉靖十七年作聖濟殿於文華殿後以祀先醫(明典彙)
(臣)等謹按聖濟殿今
文淵閣即其舊址
原黃諫嘗作京師泉品謂玉泉第一文華殿東大庖井
第二(玉堂叢話)
(臣)等謹按大庖井在今之
傳心殿前左側泉味獨甘甲於别井今作亭覆其上
原崇禎時中外多事每遣羽流於南城為章醮之舉上
與后妃密往行禮自文華殿西夾道中往來一日有部
僚接本在會極門忽傳駕返皇遽避入文華門西直房
於窗隙中闚見上乘小輦輦前立兩宫娥其次后輦又
次田袁二妃輦歴歴見之不知上亦闚見矣俄使中璫
問姓名上復遣諭之至外勿言也(玉堂薈記)
原萬歷二十七年四月建端敬殿(明神宗實錄)
原端本宫在東華門内即端敬殿之東前庭甚曠長數
十丈左為東華門右為文華門光宗皇帝青宫時所居
也天啓末懿安張皇后移居於此名慈慶宫其外為徽
音門壬午八月懿安移入居仁夀殿因改為端本宫以
待東宫大㛰宫門前三石橋蓋大内西海子之水蜿蜒
從此出焉皇太子原居大内鍾粹宫在坤寧宫之左既
漸長當移居上以慈慶為皇考舊居其後勖勤宫即上
舊居也因以居東宫奉遷懿安皇后於仁夀殿前門徽
音改前星門内關睢左右門改為麟祥燕翼第二門麟
趾改為重暉第三門慈慶改為端本純禧左右門改為
養正體元再入為端本宫中設皇太子座畫屏金碧座
左右二大鏡屏高五尺餘鏡方而長左右各有連房七
間門上各堆紗畫忠孝廉節故事左七間即寢宫内有
二雕床餘皆空洞右七間有琱紅寳座及奥室其内有
弘仁殿規制曲折與左不同矣又後為穿殿兩廡翼然
有清正二軒又後則聚寧門今改為凝寧門端本宫至
此止矣此後為龍圃門又後為奉宸宫其右有承華門
入後則左為勖勤宫右為昭儉宫又後為麗園門(慤書)
(臣)等謹按端敬殿與端本宫今改建三所為
皇子所居
補慈慶宫光宗青宫時所居張差挺擊處也上為信王
時亦居此名勖勤宫崇禎十五年七月更名端本宫(山書)
補懿安皇后既移宫入上命即所居賜皇太子改名端
本宫宫制如常苐連房曲室多耳殿列方鏡屏二高可
數尺(宦夢錄)
原清寧宫本太子所居之宫今皇子既冠皆居於此(病逸)
(漫記)
原萬歷四十三年五月有妄男子張差持挺入慈慶宫
時皇太子移居宫内差入第一門寂無人第二門止兩
奄人守之一年七十一年六十餘為挺所仆遂至殿簷
下超級而上韓本用等執之交東華守門指揮朱雄皇
太子以聞(先撥志始)
原武英殿在右順門之西規制如文華凡齋居及召見
大臣於其中後以文華殿近慈寧宫故歷朝多居之而
武英殿遂不復御崇禎五年三月皇后千秋命婦例當
朝賀先十日文書房傳諭文武命婦從西安門北安門
進西華門赴武英殿行禮甲戌三月再行朝賀禮命婦
自西華門外下輿入黎明皇后升殿冠為圓匡冒以翡
翠上飾九龍四鳳大花十二樹小花如大花之數兩博
髩十二鈿服褘衣深青為帶畫翠赤質五色十二等素
紗中單黻領朱羅縠褾襈裾蔽膝隨衣色以緅為領緣
用翟為章三等大帶隨衣色朱裏紕其外上以朱錦下
以綠綿鈕約用青組玉革帶青襪青舄舄以金飾宫女
服用紫色圓領窄袖偏刺折枝小葵花於上以金圈之
珠絡縫金束帶紅裙弓樣鞵烏紗帽飾以花帽額綴團
珠結珠髩梳垂珠耳飾命婦花冠釵鈿服用翟衣素紗
中單黼領朱縠褾襈裾蔽膝隨裳色以緅為領緣加文
繡重翟為章二等大帶隨衣色革帶用玉犀金烏角不
等青襪舄佩綬入排班立四拜女官宣箋表跪成國夫
人入殿内致詞命婦皆跪三叩頭起立四拜而出辛巳
十月皇嫂懿安皇后聖節亦許命婦朝賀(春明夢餘錄)
原命婦入朝贊行四拜皆下手立拜惟謝賜時一跪叩
頭耳(榖城山房筆麈)
原思善門外橋西為武英殿命婦朝賀中宫於此殿也
(蕪史)
朱彛尊原按崇禎七年三月命婦入朝中宫實於
武英殿先伯祖母趙淑人與焉是年十月朝懿安
皇后於慈寧宫至十年三月復朝中宫於隆道閣
劉若愚纍臣蕪史亦云武英殿命婦朝中宫於此
而夢餘錄則云仁智殿為命婦朝賀中宫之地若
愚謂仁智係停梓宫之所則皇后千秋節必不於
此受賀可知己
補仁孝文皇后召翰林學士解縉黃淮胡廣胡儼楊榮
楊士竒金幼孜之妻入見柔儀殿勞賜備至(后紀)
原武英有待詔擇能畫者居之(春明夢餘錄)
原宋徽宗立書畫學書學即今文華直殿中書畫學即
今武英待詔諸臣然彼時以此立學時有考校今止以
中官領之不關藝苑無從稽其殿最故技藝之精遠不
及古矣(穀城山房筆麈)
原崇禎三年命武英殿中書畫歴代明君賢臣圖書正
心誠意箴於屏置文華武英兩殿(崇禎遺錄)
原南薰殿凡遇徽號册封大典閣臣率中書篆寫金寳
金册御用監必殺鹿一隻蒸炰作羹此舊典也逍遥城
在歸極門之西南今無之矣(蕪史)
原仁智殿在武英殿後俗所謂白虎殿是也凡大行皇
帝梓宫停於此(同上)
原仁智殿以處畫士一時在院中者人物則蔣子成翎
毛則邊景昭山水則商喜石銳馬軾李在倪端陳暹鍾
欽禮王諤朱端然皆畫家第二流人(四友齋叢說)
補宣廟喜繪事一時待詔有謝廷循倪端石銳李在皆
有名戴文進入京衆工妒之一日在仁智殿呈畫文進
以得意之筆上進第一幅是秋江獨釣圖畫一紅袍人
垂釣於水次畫家惟紅色最難著文進獨得古法入妙
宣廟閱之廷循從旁奏曰此畫甚好但大紅是朝廷品
官服色却穿此去釣魚甚失大體宣廟頷之遂揮去其
餘幅不復視(畫品)
原孝宗嘗至仁智殿觀鍾欽禮作畫見其皴劈飛動從
背後久立鍾不知也既而忽捋其鬚大呼曰天下老神
仙鍾遂以勅賜天下老神仙七字刻石作私印(明良記)
原思善門在仁智殿東南(蕪史)
(臣)等謹按仁智殿應在武英殿後舊基已廢今之
内務府官廨等處是其舊址云
補江夏吳偉畫山水人物入神品憲宗召至闕下待詔
仁智殿有時大醉蓬首垢面曳破皂履踉蹌行中官扶
掖以見上大笑命作松泉圖偉跪翻墨汁信手塗抹而
風雲慘憺生屏幛間上歎曰真仙筆也偉出入掖庭奴
視權貴求畫多不與於是權貴人數短之居無何放歸
南郡孝宗登極復召見命畫稱旨授錦衣百戶賜章曰
畫狀元後稱疾歸武宗復遣使召之使至未就道中酒
死(稗史彙編)
原仁宗即位建弘文館於思善門外駕嘗臨幸講論經
史不倦(殿閣詞林記)
補仁宗建弘文閣於思善門作印章命翰林院學士楊
溥掌閣事侍講王璡佐之親舉印授溥曰朕用卿等於
左右非止助益學問亦欲廣知民事為理道之助卿等
如有建白即以此封識進(明典故紀聞)
(臣)等謹按明洪熙元年正月建弘文閣命儒臣入
直楊溥掌閣事見明史仁宗本紀
原十月上坐思善門選東宫官(路紀)
原弘文館在大内之西正統中始革去(病逸漫紀)
原慈寧宫在寳寧門北(蕪史)
補萬歷間外方貢綠刺觀音一座其高六尺李太后迎
供慈寧宫中(過日集箋)
原嘉德右門之西曰長庚門凡夫匠淘溝及修造或宫
人疾故皆開此門出入其外自元武門迤西可九間自
北而南過長庚橋至御酒房後墻曰長連三十九間再
前層曰短連三間連元武門東計之通共五十四間總
曰廊下(蕪史)
補寳和六店宫中儲材物處一寳和二和遠三順寧四
福德五福吉六寳延武宗嘗扮商估與六店貿易爭忿
喧詬既罷就宿廊下(西河詩話)
補御酒坊後墻有街曰長連又一街曰短連總曰廊下
家(張南士集)
原内法酒總名長春有上用甜苦二色給内閣者以黃
票學士以紅票(傍秋亭雜記)
原内法酒出大璫造者亦佳但或甘或冽似未得平令
人熱及好渴不堪醉也(□洲筆記)
原坤寧宫之後則後苑也欽安殿在焉供元天上帝之
所也有魚池假山竒花異樹東南曰瓊苑左門西南曰
瓊苑右門(蕪史)
(臣)等謹按
欽安殿
御花園今仍舊名詳見
國朝宫室
原成化十二年八月戶部尚書兼翰林院學士商輅等
言祖宗創為郊祀歲一舉行極為慎重邇者傳聞皇上
於宫北建祠奉祀玉皇取郊祀所用祭服祭品樂舞之
具依式製造并新編樂章命内臣習之欲於道家所言
神降之日舉行祀禮臣等稽之於古未為合禮夫天者
至尊無對非他神可比事之之禮宜簡而不宜繁可敬
而不可黷今乃别立玉皇之祠祀并用南郊之禮樂相
去一月之間連行三祭未免誠意不專且郊祀所用執
事并樂舞生皆神樂觀道士為之刑喪病疾之人一切
不預祖宗制禮蓋有深意存焉伏望聖明將所建神祠
停罷神像送宫觀侍奉祭服祭器樂舞之具送太常寺
收貯凡内廷一應齋醮悉宜停止疏入上命拆其祠(明憲)
(宗實錄)
原弘治十一年七月太監李廣奏欽安殿設齋醮當用
旛竿工部尚書徐貫等謂非祖宗舊制且宫禁之内不
宜用此上曰是其勿造(明孝宗實錄)
原嘉靖二年四月太監崔文等於欽安殿修設醮供請
駕拜奏青詞給事中張嵩知其左道誣惑請火其書斥
其人章下所司(明世宗實錄)
朱彛尊原按此乃建醮青詞之始也
原欽安殿門曰天一之門嘉靖十四年添額有萬春亭
千秋亭嘉靖十五年添對育軒嘉靖十四年更玉芳軒
四神祠有觀花殿萬歷十一年毁之壘石為山中作石
門扁曰堆秀山上有亭曰御景東西魚池池上二亭左
曰浮碧右曰澄瑞又有清望閣金香亭玉翠亭樂志齋
曲流館至萬歷十九年毁(明宫殿額名)
(補王錫爵樂志齋箴弗聖人作易次豫于謙喜起之歌始以敕天我皇鑒兹懈于位有毖斯齋惟以樂志其)
(樂伊何匪遨匪遊其志伊何樂而不流樂有從理亦有從欲安危之機辨之幽獨何以辨之惟志之持志壹常)
(安志煩則危惟幾惟康無逸乃逸君子攸居萬年無斁王文肅文草)
(原夏言欽安殿詩鳳欽安殿前修竹園百尺琅玕護紫垣夜夜月明摇尾年年春雨長龍孫桂洲集)
原欽安殿後曰順貞門其宫墻外則元武門每夜更鼔
在焉(蕪史)
(臣)等謹按
欽安門
順貞門
本朝俱仍其舊元武門即今
神武門也
原隆慶四年二月建英明閣於禁中(明穆宗實錄)
原大内後門有丹漆巨挺一支此扉不知幾何年矣成
化間偶墮地破乃髹竹中藏卷三一為王摩詰畫真蹟
(國史唯疑)
原紫禁城内之河則自元武門之西從地溝入至廊下
南過長庚橋裏馬房橋由仁智殿西御酒房東武英殿
前思善門外歸極門外皇極門前會極門北文華殿西
而北而東自慈慶宫前之徽音門外蜿蜒而南過東華
門裏古今通集庫南從紫禁城墻下地溝亦自巽方出
歸護城河或顯或隠總一脉也(蕪史)
原北中門之南曰夀皇殿曰北果園殿之東曰永夀殿
曰觀德殿與御馬監西門相對者夀皇殿之東門萬歷
中年始開者也殿之南則萬歲山俗所云煤山也山之
前曰萬歲門再南曰北上門左曰北上東門右曰北上
西門西可望乾明門東可望御馬監也再南過北上門
則紫禁城之元武門也(同上)
(臣)等謹按夀皇殿北果園即今
景山後是也
北上諸門今仍舊名云
原崇禎癸未九月召對萬歲山觀德殿出東華門入東
上北門遶禁城行夾道皆槐樹十步一株折而西則萬
歲山在望矣復折而北入山左裏門上御觀德殿皇太
子侍立諸臣趨過永夀殿至觀德殿階下上御坐張金
字屏書一小賦門外張黃幔對畢賜茶餅有頃駕興入
元武門諸臣仍出山左裏門觀德殿在北安門内元武
門外萬歲山東麓也山上有土成磴道每重九日駕登
山觴焉山北有夀皇殿北果園山南有扁曰萬歲門再
南曰北上門再南曰元武門入門即紫禁城大内也山
左寬曠為射箭所故名觀德山左裏門之東即御馬監
兩門相對一帶有桿子房北膳房暖閣厰皆西向也永
夀殿在觀德殿東南相近内多牡丹芍藥旁有大石壁
立色甚古(慤書)
增萬歲山高一十四丈樹木蓊欝有毓秀夀春長春翫
景集芳會景諸亭(春眀夢餘錄)
原萬歲山在子城東北元武門外為大内之鎮山高百
餘丈周廽二里許林木茂密其顛有石刻御座兩松覆
之山下有亭林木隂翳周廽多植竒果名百果園(西元集)
原萬歲山嘉樹鬱葱鶴鹿成羣俗稱煤山天啓甲子六
月山椒有五色雲靈臺占曰景雲將降旨行慶賀禮以
六科廊災乃寢(天啟宫詞注)
原今京師厚載門南逼紫禁城俗所謂煤山者本萬歲
山其高數十仞衆木森然相傳其下皆聚石炭以備閉
城不虞之用者(野獲編)
原崇禎七年九月量萬歲山自山頂至山根斜量二十
一丈折高一十四丈七尺萬歲山左門山石門於萬歷
十八年八月添牌有玩芳亭萬歷二十八年更翫景亭
二十九年再更毓秀亭亭下有夀明洞又有左右毓秀
館長春門長春亭夀皇殿萬福閣下曰臻祿堂康永閣
下曰聚仙室延寧閣下曰集仙室萬福閣東曰觀德殿
又有永夀門永夀殿觀花殿集芳亭會景亭興隆閣萬
歷四十一年更翫春樓萬福閣西曰永安亭永安門乾
祐閣下曰嘉禾館乾祐門興慶門下曰景明館外為山
左裏門山右裏門(明宫殿額名)
原鳳翔之麟遊有虎臣者慷慨有氣節成化末貢入太
學適聞萬歲山架棕棚以備登眺臣上疏極諫憲廟竒
之祭酒費誾不知也懼其賈禍會六堂鳴鼓聲罪以鋃
鐺鎖之俄官校至宣臣至左順門中官傳旨勞之曰爾
言是也棕棚拆卸矣命吏部予七品官誾聞而大慚臣
知雲南鶚嘉縣事卒於官(郊外農談)
原弘治中太監李廣以左道見寵權傾中外戊午歲建
毓秀亭於萬歲山下既成適小公主患痘廣飲以符水
遽殤未幾清寧宫災有謂建亭年月不利故有此災太
皇太后怒廣懼飲鴆死(月山叢談)
原嘉靖中禁中有貓微青色惟雙眉瑩潔名曰霜眉善
伺上意凡有呼召或有行幸皆先意前導伺上寢株橛
不移上最憐愛之後死勅葬萬歲山隂碑曰虬龍冢(耳談)
(原歐大任萬歲山詩珠五岳來朝日三山路不迷長楊秦苑北盧橘漢園西斗凌空近瑶峯入望齊萬年同)
(聖夀何用訪丹梯旅燕稿)
朱彛尊原按宣宗廣寒殿記及楊文貞李文達彭
文憲葉文莊韓襄毅西苑諸記所稱萬歲山皆本
金元之舊至馬仲房始以煤山為萬歲山迨萬歷
間揭萬歲門於後苑而紀事者往往混二為一蓋
金元之萬歲山在西而明之萬歲山在北也
原宣宗八年四月二十六日上命勲舊輔導文學之臣
遊西苑翰林則少傅楊士竒楊榮少詹事王英王直侍
讀學士李時勉錢習禮時少保黃淮來自退休與焉(翰林)
(記)
(原楊士竒賜遊西苑詩序逸宣德八年四月上以在廷文武臣日勤職事不遑暇特勅公侯伯師傅六卿文)
(學侍從游觀西苑偕行凡十有五人自西安門入循太液之東而南觀新作之圓殿改作之清暑殿二殿皆皇)
(上奉侍皇太后宴游之所降而登萬歲山至廣寒殿而仁智介福延和三殿及瀛洲方壺玉虹金露之亭咸得)
(遍造已而中官傳奉上命賜黃封之酒御厨之珍爵數行時久未雨忽隂雲東來微雨沾席倉庚如簧和鳴不)
(已相與引滿勸酬盡醉而出賦詩若干首東里集)
(臣)等謹按明廣寒殿及仁智介福延和三殿今
永安寺即其舊址瀛洲方壺等亭其制已易云
(原王直記略朝六月七日陪少師少保及諸學士於太液池上焚三實錄草本詔許遊萬歲山觀金元遺跡)
(中官引自圓殿後度石橋橋中空二丈許用一大舟實其中以通行者既度入山門門有三中為御路衆從左)
(右門入山皆竒石疊成相傳金人取宋艮岳石為之至元增飾加結搆焉山趾兩旁皆有門躡石級而上至半)
(有三殿中曰仁智左曰延和右曰介福獨廣寒殿在其頂又有瀛洲方壺玉虹金露四亭在延和介福之後昔)
(皆窮極侈麗今猶有可觀者山右之半有廢井深不可測中人云下與海通有蛟蟄焉山下一石曰慶雲竒峯)
(萬變蓋艮岳之絶竒者又有康千石康千國名石乃松木入河水浸漬久而成者其木理宛然凡諸殿宇皆仍)
(其舊未嘗修治我朝列聖恭儉之德於此可見矣觀畢賜宴山下盡醉而歸王文端文集)
(原李賢賜遊西苑記翺天順己卯首夏月上命中貴人引賢與吏部尚書王數人遊西苑入苑門即液池蒲)
(葦芰荷翠潔可愛循池東岸北行花香襲人行百步許至椒園中有圓殿金碧掩映四面豁敞曰崇智南有小)
(池金魚遊戲其中西有小亭臨水芳木匝之曰玩芳又北行至圓城自兩掖洞門而升上有古松三株中有圓)
(殿曰承光西有長橋跨池下過石橋而北山曰萬歲怪石參差為門三自東西而入有殿倚山左右立石為峯)
(以次對峙四圍皆石磴折而上並列三殿中曰仁智左曰介福右曰延和至其頂有殿當中曰廣寒左右四亭)
(在峯之頂曰方壷瀛洲玉虹金露下過東橋轉峯而北有殿臨池曰凝和二亭臨水曰擁翠飛香西隅有殿用)
(草曰太素殿殿後草亭畫松竹梅于上曰歲寒門左有軒臨水曰遠趣軒前草亭曰會景循池西岸南行有屋)
(池水通焉以育禽鳥有亭臨水曰映暉又南行有殿臨池曰迎翠有亭臨水曰澄波東望山峯倒蘸于太液波)
(光之中又西南有小山至則有殿倚山山下有洞洞上有巖横列密孔泉出迸流而下曰水簾水聲泠泠然潜)
(入石池龍昂其首口中噴出復潜繞殿前為流觴曲水左右危石盤折為徑山畔有殿翼然至其頂一室正中)
(四面簾櫳欄檻之外竒峯回互下轉山前一殿深静高爽殿前石橋極精巧左右有沼沼中有臺臺外古木叢)
(高鳥鳴上下至于南臺林木隂森過橋而南有殿面水曰昭和門外有亭臨岸沙鷗水禽如在鏡中古穰集)
(臣)等謹按太素殿明天順年間剙建今之
五龍亭即其舊址水簾石池似在白塔之西岸南臺即
今
瀛臺也
(原韓雍賜遊西苑記門天順三年四月賜公卿大臣以次遊西苑遂由西華而西入西苑門即太液池之東)
(南岸也乃折北循岸而行至椒園園内行殿在叢樹中殿之北有釣魚臺南有金魚池又北行至圓殿觀燈之)
(所也歴階而登殿之基與睥睨平古松數株其高參天其西以舟作浮橋横亘池面北則萬歲山在焉北度石)
(橋登山山在池之中磊石為之山之麓以石為門門内稍高有小殿琴臺碁局石牀翠屏分布森列峯有最竒)
(者名翠雲上刻御製詩沿西坡北上有虎洞吕公洞仙人庵又上有延和有瀛洲有金露皆殿名瀛洲之西湯)
(池之後有萬丈井深不可測由金露折而東上絶頂則廣寒殿也下至玉虹又下而南至方壺至介福皆與延)
(和諸殿相對峙而方壺瀛洲則左右廣寒而竒特者也又下至山之東麓過石橋復折北循岸數百步至九間)
(殿門外繫五六小舟稍北有船房苫龍船其中又北行數里至北閘上横小亭釣竿數十線餌具備垂之清流)
(沿池北岸而西復折而南有蓄水禽之所二皆編竹如窗下通活水啓扉以觀鳥皆翔鳴又南至浮橋西□殿)
(對岸也復出而南至小教場又西南至小山名賽蓬萊入門有殿殿前一大池中通石橋東西二小閣立水中)
(橋南有娑羅樹殿後復有三殿其階益上益高至頂則與萬歲山相望下至第三殿之前蓄水作機瞰其下有)
(水簾洞洞之中作金龍口中噴水水從前殿基下隂渠之内過至于殿前鑿石為曲渠復作龍頭于其西水至)
(出龍口旋繞而東可以流觴坐久之乃循故道出東南行至小石橋橋上有亭過而上叢坡為南臺臺有行殿)
(殿之南門外臨流作小軒少頃太監邀入殿之東廡赴所賜宴酒既芳列杯復連引遂大醉折北出西苑門已)
(晡時矣賜韓襄毅集原彭時遊西苑記)(西苑在宫垣西中有太液池周)
(十餘里池中駕橋梁以通往來橋東為圓臺臺上為圓殿殿前有古松數株其北即萬歲山山皆太湖石堆成)
(上有殿亭六七所最高處廣寒殿也池西南又有一山最高處為鏡殿乃金元時所作其西南曰南臺則宣廟)
(常幸處也遊可齋筆記天順三年四月六日有旨賜遊原葉盛賜两苑記)
(西苑先飯於左順門東北廊訖趨右順出西華西上西中西苑四門北入椒□至行殿殿枕太液池下瞰如鏡)
(出北行至圓殿由東城門入上殿殿前古松極竒怪又置翠屏岩郭公磗木變太湖石從西城門下北至太液)
(歷御橋再北至萬歲山由西路入山徑旁有仙人老虎洞抵絶頂入廣寒宫兩旁圓亭東曰玉虹西曰金露兩)
(亭下次第又各兩殿東曰方壺次曰介福西曰瀛洲次曰延和山半坪間有仁智殿舊址自東路出山至九間)
(殿過黃船厰過北閘口行殿又西從湖岸折而南至養牲房所養皆珍禽經虎城至小山子名賽瀛洲前後左)
(右皆有殿中兩旁有水閽山頂之殿狀如廣寒殿前有水出腰垂如珠簾然流至石池西流從石龍口吐出復)
(洑流山下殿前鑿石為流觴曲水水折流至東池復南入湖中過橋亭至南臺行殿前有石□直階下數十步)
(至水中是為釣磯前所歴覽皆上游幸所也水東日記)
原嘉靖十五年五月召輔臣李時禮官夏言武定侯郭
勛汎舟西苑帝以五日率先朝故事汎舟西苑特召時
言勛侍行先命太監韋霦賜以艾虎彩索牙扇等物帝
至御龍舟命時言一舟勛一舟自芭蕉園歴玉蝀金鰲
橋至澄碧亭頒賜御肴又命楫人蕩槳近龍舟顧問已
而賜宴無逸殿乃還(翰林記)
(原夏言御舟歌臣御舟北臣舟南積翠堆雲山似玉金鰲玉蝀水如藍舟南御舟北雲龍會合良及時魚水)
(君臣永相得内桂洲集夏十六日望西安門舍騎步入原李默遊西記季)
(過仁夀宫直北隙地初築親蠶壇殿用前詹事霍韜議也殿東西北上為永福萬春諸宫正南為門者三曰仁)
(夀宫門門外西南數十步築神祗壇蓋倣周禮王社為之直東為帝社坊凡駕臨享特駐此坊東北為無逸殿)
(殿南為豳風亭上著豳風&KR1387;記揭亭中出門南行西望黍菽盈疇趙常侍導而西槐柳多至數圍蓋遼時物北)
(行松間隠隠見岡阜至則小軒峙其前又前甃石為九曲黃河軒北石假山也頂列銅池六皆貯水池旁多穿)
(孔竇下注洞口洞中為龍勢若噴吐前為圓池龍盤其間駕幸則瀉銅池從孔竇迸落名水晶簾山上有梳粧)
(樓遺址舊傳為遼后遊處自橋至此地皆以文磗乳花石雜甃之常侍導出一門循塍而東南見省耕亭額南)
(並稻畦可二十畆中有池方廣十丈環置桔橰引池灌焉復導自東小門出則湖堤萬柳中也緣堤稍南樹益)
(密林端望見昭光殿常侍曰此兔兒山也稍北行常侍别去時夕陽半落湖心波光閃爍荷葉盡舒花皆紅白)
(葭菼蒼然有鳥巢其末啾唧出蘆葦間湖東列數亭為艤舟處亭外為西苑門殿闕參差可歴歴指出時已昏)
(黑矣嵩羣玉樓藳詩序原嚴賜遊西苑)(泛金海觀於廣寒山蕩舟持)
(楫者皆中使水光蕩漾遠近亭臺隠現金碧交輝若身造瑶池弱水之間鈐山堂集)
補嘉靖十二年四月上幸西苑御寳月亭召張孚敬等
同遊御清馥殿翠芬亭賜茗酒錦囊詩扇紅藥花製古
樂府五七言絶句各一章命和(嘉隆聞見紀)
原嘉靖十三年九月西苑河東亭榭成上親定額天鵝
房北曰飛靄亭迎翠殿前曰浮香亭寳月亭前曰秋輝
亭昭和殿前曰澄淵亭後曰趯臺陂臨漪亭前曰水雲
榭西苑門外二亭曰左臨海右臨海亭北閘口曰湧玉
亭河之東曰聚景亭改吕梁洪之亭吕梁前曰機金亭
翠玉館前曰擷秀亭萬歲山後曰玩芳亭(明典禮志)
(臣)等謹按明皇史宬東南有門通河俗所謂騎馬
河也迤東沿河稍北則吕梁洪見蕪史嘉靖十三
年西苑河東亭榭成親定額名改吕梁洪之亭曰
吕梁見明史輿服志
(原王九思午日從遊西苑應制詩細蘭宫桂殿翠微中鳳輦宸遊引上公鶯語巧隨歌曲榴花嬌映御筵紅)
(長秋揆日分絲縷侍女承恩戲角弓魚藻萬年同宴鎬甘泉欲賦未能工渼陂集)
(原文徵明秋日再經西苑詩蓋内苑清秋宿露晞盈盈日采動金扉松間翠殿團華天外銀橋入紫微錦䌫)
(稀遊青雀暗璚波無際白鷗飛彤墻高柳無人折時見宫中一騎歸甫田集)
原西苑池冰既堅以紅板作柁床四面低欄亦紅色旁
僅容一人上坐其中諸璫於兩岸用繩及竿前後推引
往返數里(天啓宫詞注)
原上數同中官泛輕舠於西苑手操篙櫓去來便捷乙
丑端午用絳繒小舟首尾龍形上親持划同内侍劉思
源高永夀溯流俄而風起雲霧四塞舟覆二璫溺死太
監譚敬急往扶駕出水(同上)
(原陳悰詩槳琉璃波面浴輕鳬艇子飛來若畫圖認著君王親蕩滿堤紅粉笑相呼風掠輕舟霧不開錦)
(鱗吹裂綵帆摧須臾一片歡聲動捧出真龍水面來天啓宫詞)
原崇禎十五年春上遊西苑召内閣五府六部都察院
錦衣衞諸大臣從先於上舟行禮畢賜饌分舟而遊日
晡復登上舟謝乃退(崇禎遺錄)
原西苑門迤南向東曰灰池曰樂成殿曰水碓水磨(蕪史)
(臣)等謹按樂成殿水碓水磨等處後易為無逸殿
豳風亭今
西苑以東
淑清苑即因其舊址改建所謂灰池今
三座門内沿湖南行百許步東墻上有門内屋三楹猶相
沿稱灰厰或其舊址也
原樂成殿涵碧亭浮玉亭俱萬歷三十年七月添扁(明宫)
(殿額名)
原從芭蕉園南循水過西苑門半里有牐瀉池水轉北
别為小池中設九島三亭一亭藻井鬭角為十二面上
貫金寶珠頂内兩金龍升降丹檻碧牖盡其侈麗中設
一御榻外四面皆梁檻通小朱扉而出名涵碧亭其二
亭制少樸梁檻惟東西以達厓際東有樂成殿左右楹
各設龍床殿後小室亦設龍榻皆宣皇遊歷處也殿右
有屋設石磨二石碓二下激湍水自動田糓成於此舂
治故曰樂成(西元集)
(原馬汝驥詩池金堤迴北拱寳殿樂西成舂急奔湍上梁危駕石行龍蟠九島苑鳥下層城帝豫因民事長)
(楊愧頌聲詩西元集東來錦浪平芙蓉小殿瞰虚明碧原文徵明太液)
(欄醮影雙龍卧綠水浮渠九島輕漾日金鱗堪引釣拂天翠柳亂聞鶯激流靜看飛輪轉天子無為樂歲成)
(甫田集涵碧亭詩原陳沂)(苑入黃金塢橋迴碧樹灣龍池觀)
(九島鰲禁覓三山溜轉雲車急花深月殿閒從來人罕至御榻在中間拘虚集)
原河之西曰昭和殿曰紫光閣曰陽德門曰萬壽宫曰
旋磨臺即兔兒山也曰無逸殿曰豳風亭(蕪史)
原從樂成殿度橋轉南一徑過小紅亭二百餘步林木
深茂内有殿曰昭和皆黃屋傍有水田村屋先朝嘗於
此閱稼(西元集)
欽定日下舊聞考卷三十五
欽定日下舊聞考卷三十五舉正
黻領原書黻訛作黼朱羅原書朱訛作珠隨衣
下原書落色朱二字綠綿原書綠訛作絲弓樣
原書樣訛作影今俱據明史增改(武英殿在右順門之西條)
萬歷十八年原書十字上多三字今删(崇禎七年九月量萬歲山)
(條)
吕梁下原書多擬字今據明史刪(嘉靖十三年九月西苑條)
欽定日下舊聞考卷三十五舉正
