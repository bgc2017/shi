欽定日下舊聞考卷四十三
城市(内城中城一)
(臣)等謹按朱彛尊原書所分五城與今地分不符
兹悉照現在五城界址冊籍分編移改
原正南曰麗正門(輟耕錄)(原在宫室門今移改)
(臣)等謹按輟耕錄元至元四年正月城京師分十
一門各門名俱是年所定也明史地理志永樂間
改為九門麗正門尚沿其舊正統中改為正陽門
本朝仍其名
增城門上各起三滴水樓凡九座其月城外門上仍起
敵樓周圍各用磗石包甃(圖經志書)
(原至正十年京師麗正門樓上忽有人妄言災禍鞫問之自稱薊州人已而不知所往元史五行志)
(原宋褧晩晴出麗正門詩上團團碧樹壓宫城白鳳門楣澹日明回首瓊華仙島片雲猶欲妬新晴燕石)
(集歐陽原功詩原)(麗正門當千步街九重深處五雲開)
(維人三唱萬官集㦄制湏迎學士來原李孝光晩出麗正門和宋學士詩)(圭齋集彩炫金暮光霞)
(題絳□高居雉堞低上相樓臺連御苑中郎車騎過沙堤□雕孤捩凌雲翮紫燕䨇翻□雪蹄回首上林凉月)
(夜藻珠多是鳳鸞棲五峯集)(以上四條原在宫室門今移改)
原正陽門洪武永樂時尚沿元故名麗正洪熙元年正
陽門名始見於實錄至正統二年十月行在戶部奏麗
正等門已改作正陽等門其各門宣課司宜改從今名
從之(北平古今記)
(臣)等謹按洪熙實錄無正陽門之名此條所引誤
原正統己未夏四月正陽門月城成(楊文敏集)
原關帝廟在正陽門月城之右每年五月十三日致祭
先十日太常寺題遣本寺堂上官行禮是日民間賽會
尤盛凡國有大灾則祭告之廟有董太史書焦太史所
撰碑記時稱二絶萬歷末特加封三界伏魔大帝神威
遠鎮天尊旨由中出未嘗從詞臣擬定也(燕都遊覧志)
(原掌道經厰太監林朝神廟時最有寵漢壽亭侯封號實朝所奏請也蕪史)
(臣)等謹按春明夢餘錄廟建於明初廟中現存明
萬歷間加封碑作神威遠振天尊門額又作遠鎮
燕都遊覽志盖從門額也
(增全天叙正陽門關帝廟詩赫草昧雲龍合神霄鐵馬驤壯心懸日月獨力荷倫常怒空羣醜行師庶一匡)
(英雄青簡淚車騎白雲鄊神器何來涕炎精憺不芒太阿迷倒柄冠履錯恒方冀北黃巾噪關東赤旆央老瞞)
(耽虎視孫竪劇鴟張卓紹都勍敵荆徐百戰場□顔尸爵祿狡志啟封疆膏血腥分土戈鋋混八荒紅塵飛檄)
(箭白日掃欃槍涿野遊麟定中原覽鳳翔寒烟嘘燧火遠略樹樓桑競逐平原鹿誰燐燬室魴髯侯决聖主赤)
(手挽天潢豐沛從龍種雲逵齒雁行深心憂國□大義中報劉長語用金蘭契情同魚水㤀尊王探左氏憤亂結)
(腸杖策徇京雒搴旗略沔陽時欣乘驥附勇克捷鷹揚却敵千軍廢盟心百煉剛運謨殱鬼蜮裂眥殪天狼戀)
(主心逾石辭曹語益莊下邳聊玩寄官渡亦劻勷立績酧隆禮披衷暴太陽無辭就桀尹終學報韓良大業荆)
(南剏英風夏口□濟師收四郡蕩寇領全襄拒□隂謀伐從詩亮節張笑談渾禠魄樽俎竟隳防縶縳金虓怒)
(俘囚白馬成刺顔遄頓轡誅華漫停觴敦悦稱名將難危念國殤精忠一劍在火德萬夫望帝京景物略)
(臣)等謹按正陽門關帝廟内尚有四碑一明萬歷癸
丑張橋撰耿志煒書一萬歷丁丑趙端庭撰白紹
經書其義聖忠王四大字碑則天啟元年建也禮
部題定祀典碑天啟七年建也今並存
增關帝廟在正陽門月城之右
本朝康熙十六年
御書忠義扁額(一大清統志)
(臣)等謹按九門月城俱有關帝廟而士民香火之
盛以正陽門為首至春秋祀典在地安門廟内
本朝加封位號及改正諡法俱詳載地安門條下
增觀音大士廟在月城内東偏與關廟對
本朝乾隆九年重脩廟壁有明萬歷壬辰脩築都城碑
記兵部職方司郎中虞淳熙撰文(五城寺院册)
(增張照觀音大士廟碑記觀京師正陽門甕城内自明代以來東西建雙廟東祀音大士西祀後漢關侯關)
(侯廟明有焦竑並為碑記碑雖無存而記載於籍惟大國朝有施閏章)
(士廟未有聞照臣惟釋迦以一大乘教普度情與無情皇帝以命臣)
(同歸覺海嘗曰如來者無所從來亦無所去故名如來然則分之為過去未來現在三身而實無過去者未來)
(者現在者如如不動而已乃此如如不動之中四智出焉爰有文殊普賢觀音文殊是如來妙觀察智普賢是)
(如來平等性智觀音是如來成所作智佛是三聖大圓鏡智以是四智圖滿三身然後竪窮三際横亘十方同)
(是一如固無如者然則度世固必以無緣大慈無作而天子當陽現帝王身而)
(成所作矣古之祀典法施於民則祀之况脩已治人無適而非用其妙用安得不像設君室而尸祝之耶如以)
(梵為非族不在祀典則不知觀音本自無身又安得有中外也京師五方輻輳正陽門尤萬民所具膽遊斯廟)
(者仰慧日之普明蔭大雲之慈妙知十九應身之各自具足二十五圖通之真教在音目擊而音䦘焉本清淨)
(心運慈悲用何莫非吾九年甲子元旦尚書臣張照奉皇之鍚汝保極歟乾隆)
(勅恭撰并書)
(臣)等謹按焦竑碑現存廟中施閏章碑今無張照
文云俱無存盖未深考也
(原孟兆祥字允吉交河人天啟壬戌進士官刑部右侍郎崇禎十七年三月守正陽門賊至死於門下子章明)
(崇禎癸未進士收父屍歸母何氏亦死章明與其妻王氏俱自縊昭忠錄)
(原孟公預製漆棺一具貯郎中致身許國盖其素志也畿輔人物志)
(原任皥臣贊今忠臣何求孝子之門孝子何德資父事君嗟彼袁粲罕厥倫惟公父子奕世揚芬表忠紀)
朱彝尊原按天啟壬戍先太傅文恪公充會試總
裁官是科得人最盛先後殉難死者自孟公外則
有田公景猷馬公如蛟王公國訓盧公象昇汪公
喬年黃公絅王公徵衛公景瑗焦公覲祖黃公孫
茂倪公元璐王公家彦吳公麟徵尹公洗龍公文
光祁公彪佳徐公石麒華公允誠黃公道周傅公
冠馬公思理張公國維王公錫袞李公兆其時其
不同自靖一也
(臣)等謹按朱彛尊所載明季殉難諸臣我
國家定鼎之初即賜諡典如孟兆祥諡忠靖倪元璐
諡文正王家彦諡忠毅吳麟徵諡貞肅皆見明史
乾隆四十一年我
皇上褒嘉義烈命將明史及通志諸書所載未經予諡
者俱分别子諡凡
賜諡者一千五百八十四人列祀典者一千九百二人
如盧象昇諡忠肅祁彪佳諡忠惠徐石麒諡忠懿
黃道周諡忠端張國維諡忠敏汪喬年傅冠諡忠
烈尹洗王錫袞諡烈愍馬如蛟龍文光王徵衛景
瑗諡忠節王國訓黃絅黃孫茂華允誠馬思理諡
節愍下至匹夫之諒咸蒙秩祀所以扶植綱常者
至矣
原大明門前棋盤天街百貨雲集乃向離之景也(穀城山房茟麈)
原棋盤街府部對列街之左右天下名士工賈各以牒至
雲集於斯肩摩轂擊竟日喧囂此亦見國門豐豫之景
(長安客話)
原棋盤街在正陽門内直宫禁大明門之前每朝會諸
典京營將先期領營軍護衛駐足其中樹幟甚盛若乃
天街步月雖城中多曠觀乎此屬第一(燕都遊覽志)(以上三條)
(原在宫室門今移改)
(臣)等謹按棋盤街今
大清門外仍其名街東坊曰敷文為東江米巷街西坊
曰振武為西江米巷
原玉河即西苑所受玉泉注入西湖逶迤從御溝流而
東以注於大通河者隄在東長安門翰林院東畔有坊
二署曰玉河東西隄其南北有三石梁西隄舊有高柳
垂蔭水面崇禎己巳冬城守官軍禦寒無具盡斫為薪
僅存翰苑墻東一帶矣(燕都遊覽志)
(臣)等謹按玉河三石梁今皆完固翰苑墻東两岸
楊柳鬱葱可觀其東西二坊無考
原玉河源出宛平縣玉泉山滙為昆明湖分流而東南
入德勝門西水關至
皇城内太液池由
大内經金水橋流出玉河橋達正陽門東水關東流少
北至東便門東水關出注通惠河亦名御河元時曰金
水河以其自西門入故名(一大清統志)
(原何景明豔曲城御溝連上苑大道接平沙紫陌三千騎青樓十萬家中楊柳樹風起暮飛花大復山人)
(集游潜詩原)(玉河清淺曉𥻘𥻘綠漾平沙柳色新两岸)
(樓臺春似畫紫騮風滚落花塵暗夢蕉存稿長條碧可原汪佃玉河柳詩御溝新柳如烟萬縷)
(憐不是灞橋分手處更誰攀折到離筵建東麓禞聲近原蔡羽玉河橋曉行詩太液新波出章轆轤)
(想宫墻殘星拂樹天橋净隔岸啼鶯禁籞長紫氣凝香開北極蒼龍乘日起東方君王垂拱臨朝早銀燭光中)
(散鷺行任林屋集上見新月詩原歐大玉河堤)(弦月纖纖照馬蹄竹)
(書猶把署中樓溝前垂柳穿林影禁裏新鶯過水啼緹騎紛隨秦苑北朱旗深護漢宫西倦遊不記長安道千)
(里關河怨觧擕新歐虞部集繞沙堤曲橋看御柳眠柔原王家屏玉河柳詩水)
(條輕着雨嫩葉暗抽烟影落澄波細隂垂畫檻偏亭亭依漢苑遲日待鶯遷復宿山房集)
(原李先芳再過玉河堤作過馬蹄日日逐紅塵白髮青山應笑人昨日玉河堤上杏花開盡不知春東岱)
(山房稿常玉河詩增馬祖)(御溝春水曉潺湲直似長虹曲似)
(環流入宫墻纔只尺便分天上與人間岸大興縣志新增文衡山在詞林日寓居禁城東玉河春水一灣)
(柳鬖鬖每集文人吟咏其中常自作燕山客舍圖題云燕山二月已春酣宫柳霏烟水映藍屋角疎花紅自好)
(相看終不是江南柳春明夢餘錄早紫甸寒輕苑花穿增李孚青玉河新賦皇都春)
(蝶宫樹流鶯披玉河之新柳裊弱質之盈盈夫其芽點嫩黃祶抽淺綠好風之管領無邊皓露之霑濡)
(才足紅墻東厠匼匝一灣碧沼西頭迷離幾曲曉烟捲去分明春水微波夜月含來亦似秋天初沐)
(纖穠骨格忍被亞夫營裏之名婉潤丰標不作何妥巷邊之族踠地金縷瀰空麹塵歇小侯之寳馬)
(蔭華胄之雕輪摇颺龍池十里之亭臺隐隐依微鳳閣千門之篝瓦鱗鱗江北江南梁苑之花似雪三眠三起)
(漢宫之樹名人原夫如線如絲宜晴宜雨等&KR4432;最削賞眉偏嫵横青两岸中淹蘭葉之舟濃黛一堆旁罨桃花)
(之塢評量才質雲階月地之品流檢校風情騷客詞壇之宗主既種性之殊恒自結根之得所乃有漢南抛擲)
(灞上攀牽關山何處洛中可憐溧陽酒樓無端三月武昌堠館重來幾年此則短葉披塵凄心䍡□長條拂路)
(雅意纏綿者矣至若中散門前柴桑宅襄桐分蔭以滿齋槐夾直而成市柳刺史桂林江上幾歲栽培杜拾遺)
(秦川道中連朝徙倚金城摇落擁腫十圍板渚樓遲綿延千里雖邀顧盼之惟未極遭逄之美别有上林池館)
(樂遊綺羅坊名永豐殿號靈和毬場□藉舞榭晨搓帶蟬正好翻燕如何映酒欹枝全身似舞隔簾吹絮逸韻)
(疑歌然而京北街心章臺樓角縱極目以延緣䆒殊情於今昨覩此日之芳菲羃□溝而綽約先禁籞之朱櫻)
(壓階墀之紅藥停寸晷以徘徊記千株之約略神州沃襄)
(帝里濃膏甘泉浹潤太液分饒綴景瀛洲昔藏鴉於密葉飛華露掌寧繫馬於柔條一桁西山嵐氣淋侵乎御)
(陌八星南耀光芒騰射乎魁杓歸院曾迷插門亦可子城隂處零殘雪以猶霏東面風過排長衢而倍軃王恭)
(濯濯對月争妍張緒依依臨風獨坐一夜絲縧新剪能忘疇昔之染衫五更寳炬如城却憶清明之賜火皇)
(清文穎字伯玉崇禎元年進士十七年春改官兵部主增金鉉)
(事巡視皇城城破鉉趨入朝見宫人紛出知帝已崩即投金水河家人爭前挽之鉉口嚙其臂得脱遂躍入水)
(水淺濡首泥中乃絶賊居大内踰月出金水河冠袍泛泛見水上内官指之曰此金兵部也弟錝辨其屍得鉉)
(首合以木身歸如禮而殮明史列傳)
(臣)等謹按明金鉉
國初諡忠潔
原永樂十五年六月於東安門下東南建十王邸通為
屋八千三百五十楹(明成祖寔錄)
原宣德三年四月新作公主府三所于諸王邸之南(明宣)
(宗寔錄)
(原烏蠻市在王府街之會同館燕都遊覽志)
(臣)等謹按明諸王公主府久廢其地今名王府大
街烏蠻市無考
原明照坊六舖(五城坊巷衚衕集)
(原宋聚明照坊對雨詩練章臺車馬去如流白雨霏烟拂畫樓九陌平舖明似两溝急瀉碧於油美人虹見)
(西山霽少女風來北里秋凉意滿襟簾幕卷宫鴉歸樹夕陽收燕石集)
原保大坊四舖有府軍前衛府軍左衛羽林左衛金吾
左衛金吾前衛金吾後衛虎賁左衛迎禧觀捨飯旛竿
寺(五城坊巷衚衕集)
原旛竿寺本永樂年建日給光禄粟米三石後府屬衛
月辦柴薪萬二千五百觔煮飯施貧民(明武宗寔錄)
原嘉靖元年正月四川道監察御史鄭本公請出錢賑
濟京師凍餓窮民戶部議朝廷舊設飬濟院窮民各有
記籍無籍者收飬蠟燭旛竿二寺衣布薪米厨料約歲
費萬金所存活甚衆今院籍混淆或以丁壯竄名或以
空名支費二寺復設内官校尉乾沒罔利民無所依弊
端坐此請委官查記籍革虚冐其二寺添設内官校尉
盡行罷減惟遣光禄寺及宛大二縣官以時更理其事
合用柴斤令於臺基厰關支五城兵馬日拊視道路窮
民使就食二寺命如議行(明世宗實錄)
(臣)等謹按捨飯旛竿寺在雙碾衚衕
本朝康熙三十三年重建改名興福禪林碑稱捨飯寺
起於元至元間歷明至今四百餘年云云而無旛
竿之名考明張爵坊巷衚衕集所載捨飯旛竿寺
在雙碾衚衕下南為翠華衚衕北為弓絃衚衕以
地考之則斯寺之為旛竿寺無疑又按明代施賑
止蠟燭旛竿二寺内官監放虚冐無寔我
朝五城設十厰中城則給孤寺佑聖菴東城則華嚴寺
海會寺南城則安國寺積善寺西城則增夀寺萬
明寺北城則永光寺廣善寺每年十月一日起至
次年三月二十日止坊官散給御史稽查都察院
堂官不時察看貧民均得仰沾
寔惠矣
原延禧寺迎禧觀在明照坊俱有勅建碑(明順天府志)
(臣)等謹按延禧寺在弓弦衚衕明萬歷三十八年
修兵科給事中吳某撰碑
本朝康熙二十三年重修有碑考坊巷衚衕集弓弦衚
衕隸保大坊順天府志作明照坊誤也迎禧觀在
王府大街碑云天順庚辰歲建考朱彛尊原書迎
禧觀前條引坊巷衚衕集作保大坊此條引順天
府志作明照坊互異今以坊巷衚衕集所繪圖與
現在地面詳勘當以保大坊為是
補興福院在都城保大坊北其主僧尼舍塵至元中平
章政事王公毅樞密副使吳公珪福建宣慰使李公果
始買今院地至大德中平章政事賈公與其夫人林氏
引見於皇后下教出財帛建其殿曰慈尊延祐五年告
成奉旨禁護掌教者鍚名清修妙行以褒美之(清容居士集)
(臣)等謹按興福院今無考
原崇真萬夀宫在府南蓬萊坊元至元中建翰林學士
王構為記真人張留孫吳全節相繼居此俗名天師菴
(明一統志)
(補崇真萬夀宫有五色薔薇是□□吳真人手種睫集)(巢)
(增張留孫字師漢信州貴溪人少時入龍虎山為道士有道人相之曰神仙宰相也至元十三年從天師張宗)
(演入朝世祖與語稱旨遂留侍闕下建崇真宫於两京俾留孫居之其徒吳全節字戍季饒州安仁人至元二)
(十四年至京師從留孫見世祖每歲侍從行幸所司給廬帳車馬衣服廩餼著為令元史釋老傳)
(原延祐七年七月命元教宗師張留孫修熙事於崇真宫元史英宗紀)
(原世祖混同海宇而神德真君張公入覲上悦即两都皆建崇真宫居之號公天師吳文正集)
(原吳澄瑞鶴記崇泰定元年春左丞相傳旨命元教大宗師吳全節于真萬夀宫虔告于天有祈有報元教)
(之士供給于齋宫者千人將事之時有鶴自東南來者三俯臨祠壇飛繞久之乃去成事之旦有鶴自青冥下)
(者二復臨祠壇飛鳴久之而上瑞應上聞有旨命詞臣撰錄若稽諸古一變之樂能致羽物九成之韶能來儀)
(鳳况聖天子敬天之誠乎誠之所感何所不至鶴者羽物之族儀鳳之倫其致其來固其宜爾吳文正集)
(原果囉洛納延題崇真宫陳鍊師壁間竹梅邀倪仲愷同賦空谷天寒雪如堵短篷載酒滄江浦繋船偶傍)
(竹籬根一樹梅花纔半吐别來京國久相思夢斷愁聞畫角吹忽見新圖寫幽趣令人却憶剡溪時寄語南城)
(倪博士取琴對此彈秋水中秋月上不湏歸共倒青樽醉花底金臺集)
(原張翥中秋玩月崇真萬夀宫詩大西風吹月出雲端松栢流光繞石壇上國三河天廣仙家樓觀夜高寒)
(似聞玉杵鳴元兔疑有瑶笙下翠鸞只把酒杯供醉賞不知零露滿金盤蛻菴集)
(原曾棨崇真萬夀宫訪葛太常作月崇真宫闕禁城東舊說真人住此中鳳去緱山虚夜鶴歸華表怨秋風)
(飛花入戶丹房静古木垂蘿碧殿空一笑忽&KR1134;勾漏令將因暇日問恭同巢睫集)
朱彛尊原按元有二崇真宫一在上都易之詩所
云珠宫灤水上是也一在大都今之天師菴
(補馬祖常崇真宫西梨花詩動春日梨花下相逢把臂行香㾗憐粉白酒暈惜紅輕影簾穿燕聲來樹度鶯共當)
(拚一醉莫待髩華生致石田集補倪瓚張尊師祠□瑞鶴詩)(我識白雲君尚有赤松)
(子仙署閟清嚴社公隨役使步虚禮初日飛神謁鈞天時有五白鶴飛飛遶香烟手栽千樹桃風吹劫灰燼避世星)
(壇西深山聞清磬倏來密霧集忽逐冷風還定裹遺瑶瑟空中鏘珮環清閟閣集)
(臣)等謹按崇真宫一名天師菴明一統志云在府
南蓬萊坊畿輔志云在大興縣南今無考按坊菴
衚衕集天師菴在草厰眉掠衚衕與惠民藥局毗
連叙次今藥局遺址尚存則天師菴疑與相近
原昭回坊靖恭坊在北安門東共十四舖有圓恩寺福
祥寺裟衣寺(五城坊巷衚衕集)
原福祥寺在靖恭坊有勅建碑(明順天府志)(以上二條原在北城今移)
(改)
(臣)等謹按福祥寺在今蓑衣衚衕前舊作裟衣寺
中有明弘治十一年黎珏撰記正德戊辰修侍講
沈燾撰碑萬歷癸丑重修大學士趙志皋撰碑裟
衣寺今廢冄按朱彛尊原書二寺隸北城今移改
圓恩寺詳北城條下
原小時雍坊五舖(五城坊巷衚衕集)
(原崔子鍾好劇飲嘗至五鼓踏月長安街席地坐李文正時以元相朝天偶過早遥望之曰非子鍾耶崔便趨)
(至□傍拱曰吾師得少住乎李曰佳便脫衣行觴火城漸繁始分手别藝苑巵言)
(原金幼孜晩出西長安門詩少白髮毿毿老從官籃□自便□登鞍京華久住交游惟有西山耐久看金)
(文靖集豋春雪曲原王穉)(春風吹雪下桑乾添得城中一夜)
(寒鳷鵲樓高消不盡長安街上馬頭看燕市集)
原雙塔寺即元慶夀寺在西長安街塔二一九級一七
級(春明夢餘錄)
原九級者額曰特贈光天普照佛曰圓明海雲佑聖國
師之塔碑題燕京編修所次二官王萬慶撰略曰海雲
名印簡山西之寧遠人八歲禮中觀沼公受戒修童子
行年十一能開衆講義濟衆凶歲金宣宗聞之賜號通
元廣慧大師寧遠城陷師與中觀皆執青吉斯皇帝遣
使語太師國王曰老長老小長老可好自是天下稱小
長老焉一夕夢神速其行乃來燕時中和老人章公住
燕之慶夀寺夢僧杖而入門踞獅子座是日師至師每
言於大官人胡土克曰孔子聖人宜世封以祀又言顔
子孟子後及習周孔學者皆宜免差役勤服其業從之
詔試僧道不通經者還編戶師所著語錄曰雜毒海前
後得其法者十四人可菴朗公繼主慶夀寺焉七級者
額曰佛日圓照大禪師可菴之靈塔今寺尚有海雲可
菴二像衣皆團龍魚袋海雲像其弟子劉秉忠作贊(帝京)
(景物略胡按青吉斯舊作成吉思今照蒙古源流改正土克義見前舊作忽都護今譯改)
(增大蒙古國燕京大慶壽寺西堂海雲大禪師碑記略師山西嵐谷寧遠人俗姓宋氏禮中觀沼公受戒脩)
(童子行崇慶改元受金朝衛紹王恩賜納具足戒時年始十一後三年從中觀寓嵐州之廣惠寺已能陞座講)
(演經文時天下凶險人相食師竭力濟衆宣宗聞之賜通元廣慧大師之號初寧遠城陷師與其師中觀皆被)
(執青吉斯皇帝遣使語太師國王曰老長老小長老可好存濟無合欺辱由是天下皆以小長老稱之及師在)
(嵐州大師國王復將兵至城下中觀慮城陷不免謂師曰吾老矣死亦為宜汝方妙齡求生路可也師泣曰死)
(生有命今在難危之際豈忍棄師而獨求生况衲子家□又何有死生之可惑而亂于心乎中觀聞之喜曰汝)
(心既定計汝緣當在北方吾亦與汝俱北矣中觀示寂師為殯葬守其墳夢神人告曰今時已至當行矣乃來)
(燕時中和老人章公住燕之慶夀寺夢一僧擕杖徑入方丈踞獅子座是日師來中和與問荅深有所契遂以)
(衣鉢付之癸巳丞相霞哩奉詔來燕謁師請訓法名受戒師聞丞相以嚴為治乃勸之以幽燕殘民遭罹變故)
(正宜安輯丞相從之遂成善治至如呼都克大官人蝗災之問師對以官政民心共感之致問出獵則對以救)
(人為急問刑賞對以仁恕為心及使臣來謁師亦勸以慈悲安利衆生使臣雖不能悉從亦重其教焉初孔聖)
(之後襲封衍聖公元措自汴渡河復曲阜廟林以祀師言于呼都克大官人曰孔子天生聖人襲封凡歷五十)
(一代有國者皆使之承襲祀事未之或闕大官人從其請使復襲爵以繼祀事焉師復請顔子孟子後及習孔)
(周之業者皆免差役使勤其教凡與當世王侯論治民之道必以儒教為先歲在丙申朝廷差官選僧道丞相)
(霞哩問之曰今奉聖旨試經不識字者令還俗師對曰僧本不尚世學以悟為期豈宜與聘士同科丞相以是)
(言白于大官人奏聞由是考試無復退落尋有詔聽僧道如故按霞哩滿洲語斜眼也舊作厦哩今譯改)
(臣)等謹按慶壽寺海雲禪師本末朱彛尊原書引
帝京景物略載王萬慶塔碑文多有脫落舛誤處
即如碑云受金朝衛紹王恩賜納具足戒時年始
十一後三年能陞座講經而帝京景物略則云年
十一能開衆講義又通元廣慧大師慧字誤作惠
又奉旨試經一節只載試僧道不通經者還編戶
一語而截去師言於霞哩霞哩言於大官人奏聞
考試無復退落等句則事實全失今原本現存寺
壁文多漫漶故節錄以資考證云
原至元三年四月勅僧道祈福於中都寺觀詔以僧機
為總統居慶壽寺(元史世祖紀)
(原耶律楚材為慶夀寺化萬僧疏欲隐迹林泉置死生于度外隨身瓶鉢寄口腹于人間隆三寳之風強遣)
(萬僧之化何湏異味惟求野菜黃虀不用多般只要山田脫粟湛然居士集)
原至順二年三月繪皇太子真容奉安慶夀寺之東鹿
頂殿如累朝神御殿儀(元史文宗紀)
補中統元年賜慶壽寺海雲師陸地五百頃(續文獻通考)
補忠烈王三十二年王如元欲與前王俱東還王維紹
等讒搆两宫謀廢嫡以瑞興侯琠尚前王公主為嗣三
十三年元成宗崩前王與皇姪阿裕爾巴里巴特喇太
子及右丞相達爾罕等定策迎立懷寧王海山為帝奉
太子旨捕王維紹等囚之遷王於慶壽寺(東國史略義按阿裕爾)
(見前巴里梵語威也巴特喇好也舊作愛育黎拔力八逹今譯改)
原北京慶壽寺碑金党懷英八分書最妙正統中惜為
中人所毁(格古要論補)
(原党懷英工篆籕當時稱為第一者金史文藝傳原懷英小篆李陽冰以来鮮有及滏水集)
原慶壽寺舊有石刻金章宗飛渡橋飛虹橋六大字嘉
靖十七年燬(春明夢餘錄)
補慶壽精藍丈室之前松樾盈庭景色蕭爽嘗引流水
貫東西梁今水堙橋廢止存二石屏上刻飛渡橋飛虹
橋六大字筆力遒婉勢極飛動有王禮部無競風格寺
中相傳亡金道陵筆也(秋澗集)
原姚廣孝住北平慶夀寺事上藩邸(明成祖實錄)
(增道衍字斯道長洲人出家妙智菴太宗即位授資善大夫太子少師復姚姓賜名廣孝輔太子南京命蓄髮)
(三終不肯賜两宫人亦不近永樂六年朝北京居慶夀寺江南通志)
原宣德七年二月監察御史李得全劾僧錄司右覺義
大旺於慶壽寺擅創樓閣上命錦衣衛執大旺等付都
察院鞫之(明宣宗實錄)
原慶夀寺僧覺貴創毘盧閣高出數十丈虞祥為禮科
給事中抗疏論其罪宣宗怒命毁閣下覺貴於獄(明英宗寔)
(錄)
(補成化間太監王高休沐居慶夀寺時有兵部尚書某往謁之會都御史王越戶部尚書陳鉞亦至高良久始)
(出揖諸公坐謂曰昔王振用事六卿多通私謁人以為擅權今諸公見訪安知外人不議高耶且諸公訪高不)
(識以高為何如人兵部曰公聖人也高作色曰大而化之之謂聖孔子尚曰則吾豈敢高何人而敢謂聖人辨)
(之亹亹將百言衆惴不能出氣高既卒諸公相次以事敗瑯琊漫抄)
原慶夀寺亦名大慈恩寺在禁墻西俗呼曰演象所初
文皇欲為姚廣孝建第廣孝固辭竟居慶夀寺中後退
居天寧寺百官遂於慶夀習儀(燕都游覽志)
(增慶夀寺西有雲團師與可菴大師二塔正當築城安衝時相奏世祖有旨命□裹入城内于以見聖德涵融)
(者如是析津志)
原正統十三年二月修大興隆寺寺初名慶壽在禁城
西金章宗時所創太監王振言其朽敝上命役軍民萬
人重修費至鉅萬既成壯麗甲於京都諸寺改賜今額
樹牌樓號第一叢林上躬臨幸焉十三年十月工完督
工太監尚義工部右侍郎王永和内官黎賢主事蒯祥
各賞鈔有差(明英宗寔錄)
補興隆寺有八景弘正間都下諸公賦詩成卷馬東田
為之䟦尾今詢之寺僧罕有知者(人海記)
(增大興隆寺碑李晏撰太春明夢餘錄南疏請革之上原姚少師廣孝故配享廟學士廖道)
(亦以廣孝釋氏之徒不當配食乃撤廟主移祀于大興隆寺明世廟識餘錄)
(原嘉靖九年右春坊右中允廖道南奏太廟功臣配享永樂以來附以姚廣孝今大興隆寺有廣孝影堂像削)
(髮披緇不可上比聖祖開國功臣之例乞為釐正旨下禮部議于是大學士張璁桂萼咸曰廣孝事文皇帝雖)
(有帷幄之謀厥後加以穹秩錫以顯爵亦足以酬其勞矣又列于功臣與享太廟削髮披緇榮沾爼豆揆之義)
(理寔非所宜列祖在天之靈必有所不安者廣孝配位相應撤去但係先朝功臣載在祀典合無移祀于大興)
(隆寺祠内每歲春秋遣太常官致祭庶宗廟之禮秩然有嚴報功之典兼盡無遺矣上是之告于皇祖太宗而)
(行遣祭文曰皇帝遣太常寺賜祭于榮國恭靖公贈少師姚廣孝曰當昔成祖文皇帝靖難之時爾克贊成祖)
(以平多難成祖不爾棄與諸功臣并行封贈配食廟庭朕敕禮曺還爾位于兹寺中今特遣祭爾其歆承明)
(嘉靖祀典)
原十四年四月大興隆寺災御史諸演言佛者非聖人
之法惑世誣民皇上御極命京師内外毁寺宇汰尼僧
將挽回天下于三代之隆今大興隆寺之災可騐陛下
之排斥佛教深契天心矣又言寺基甚廣宜改為習儀
祝聖之處上不可部議請改僧錄司於大隆善寺并遷
姚廣孝牌位散遣僧徒(明典彙)
原嘉靖十五年五月諭改大興隆寺為講武堂(同上)
原嘉靖初廢大慈恩寺從錦衣衛之請即其地改為射
所上以金鼓聲徹於大内擬改建元明宫别以大興隆
地為射所都督陸炳言大興隆地亦逼禁城惟安定門
外有廢官廳宜將宣武門外民兵教場移此而移射所
於民兵教場射所舊地改為演象所得旨允行(湧幢小品)
原今京城内西長安街射所亦名演象所故大慈恩寺
也嘉靖間毁于火後詔遂廢之為點視軍士及演馬教
射之地象以非時來偶一演之耳會試放榜次日新郎
君並集于其市官廳内請見两大座主榜首獻茶于前
亦可作南宫一佳話竊謂慈恩寺名正與唐曲江名暗
合何不即以雁塔題名事屬之每三年輙許南宫諸彦
泚筆記名姓於中亦清朝盛事而僅充芻牧决拾之場
耶(野獲編)
(原崇禎甲申三月十九日都城破工部尚書兼東閣大學士吳橋范公景文先已絶粒不食至是見賊騎縱横)
(望闕哭于雙塔寺傍井中死之畿輔人物志)
朱彛尊原按昭忠錄稱范公死于龍泉菴井中未
詳孰是
(臣)等謹按明史景文殉節於雙塔寺井中昭忠錄
誤
國初諡曰文忠
(原程鉅夫大慶壽寺大藏經碑為聖人之書皆不得已而有言者也西方之聖人虚空本寂滅為宗而積其)
(書至五千四十八卷其得已哉盖迷待法而悟故不可以無法法待言而立故不可以無言書者言之寄也于)
(是後世尊其書建大寳藏而藏之名曰大藏經碑學之者沿經以求法悟法以成佛然則由言語文字以至虚)
(空寂滅經之功不既大矣乎國家崇信佛法建大佛寺必置經藏叢天下之工書者泥黃金繕寫以示其嚴選)
(天下之善鎪者刊美木刻傳以致其廣京師諸寺日飯僧端坐羣誦撞鐘吹螺晝夜不絶歲又一冄遣使乘驛)
(奉香幣偏天下亦如之斯盡恒河沙界並受其福於虖至矣東南海浜之國高句麗古稱詩書禮義之邦奉佛)
(尤謹皇元之有天下閒風來附世祖皇帝結之恩待之禮亦最優異父子繼王並列貮館今王又以聰明忠孝)
(為皇帝皇太后所親幸大德乙巳乃施經一藏入大慶夀寺歸美以報于上寺為裕皇祝釐之所于京城諸利)
(為最古皇慶元年夏六月謂某為文勒之石王名章好賢樂善有德有文逮事世祖以皇甥為世子入宿衛被)
(賞□成宗朝選尚公主大德末年從今上平内難立武宗有功為推忠揆義恊謀佐運功臣開府儀同三司太)
(子太師上柱國駙馬都尉瀋王征東行中書省右丞相嗣高麗國王今上即皇帝位策勲加太尉寺住寺西雲)
(師名子安法行高卓累朝所器重賜號佛光慈照明極净慧大禪師官榮祿大夫大司空領臨濟一宗事雪)
(樓集孟頫慶夀僧舍即事詩原趙)(白兩映青松蕭颯灑朱)
(閣稍覺暑氣銷微凉度疎箔客居秋寺古心跡俱寂寞夕蟲鳴階砌孤螢□叢薄展轉懷故鄉時聞風鳴鐸)
(松雪齋集丞相園入慶夀寺詩原吳莱從)(我來燕山游俠場九)
(□飛沙白日黃大車高馬紛騰&KR0750;賓客追逐如風狂丞相花園雕玉房杏枅枌橑相低昂雪崖冰谷寒不僵土)
(脉瘴盈芒樹長美人素手行瓊觴清歌艷舞調絲黃鶯金蝶粉醉有香燕丹遺俗今則常倚城孤塔屹寳坊天)
(仙夕降飄鳴璫青旂絳節狻猊床凌冬翠柏列两行下引碧竇跨虹梁誰歟造者完顔王衰年上夀面生光第)
(一齋僧無諫章九州四海遂不康寒烟蔓革吁可傷蕭然極目捎平崗燕南趙北天茫茫快騎黃鵠歸故鄉)
(淵穎集清興隆寺詩原楊一)(三日興隆寺裏齊綵幢繚繞覆)
(天街過門不敢長驅馬上有君王萬歲牌逢石淙藁盤原韓邦靖飲興隆寺詩萬里烟塵暮相老衲衣)
(餐無肉食生計有柴扉病骨春仍健浮名静覺非紛紛明日事潦倒夜深歸韓汝慶集)
(原吳國倫雙塔寺詩激石塔參差御苑西凌空雙雁識招提梵鈴風起聲相仙掌雲分勢欲齊似引飛鳬朝)
(帝闕豈煩鳴馬護禪棲長安落日馳車騎何處逢人路不迷甔甀洞稿)
(原王衡詩珠草掩閑庭久徒行亦偶然為貪楊柳色忽到杏花前勒分弓影春衫傍酒船都緣無底興隨意)
(遶墻眠緱山集)
(臣)等謹按大慶夀寺創于金章宗時明正統中重
修易名曰大興隆寺又曰慈恩寺嘉靖初寺廢後
即其地為射所名曰講武堂又以為演象所今西
安門街北有雙塔慶夀寺殿廡數楹乃
本朝乾隆二十九年重修雙塔在寺西偏再考寺北稍
東有關帝廟又東北半里許亦有名慶夀寺者中
有明崇禎間重修廟碑紀叙寺名原委與諸書相
同又云射所中有殿宇祀北極關帝西為庫藏歲
戊寅修廢補缺于庫中得石刻上鐫帝君聖號遂
捐貲遷奉乃建此寺是慶夀寺地本宏厰頽廢已
久今前後兩寺皆非其舊特以雙塔尚存而地仍
遺址故兩寺雖後來重建猶均存慶夀之名耳金
章宗及党懷英書今俱無攷
原朝爽樓在雙塔後吕氏園中樓也(燕都遊覧志)
(臣)等謹案吕氏園無考今雙塔寺後有名菜園
者或即其地歟
欽定日下舊聞考卷四十三
