御製讀諸葛武侯傳
盡瘁終身翊赤符豈虞一木不勝扶隴中已走生司馬
地下何慚鬼董狐南北未忘先主志桓文不道仲尼徒
錦官城外森森柏丞相祠堂尚有無
上三國志注表
三國志
上三國志注表
臣松之言臣聞智周則萬理自賓鑒遠則物無遺照雖
盡性窮微深不可識至於緒餘所寄則必接乎麤迹是
以體備之量猶曰好察邇言畜德之厚在於多識往行
伏惟陛下道該淵極神超玅物暉光日新郁哉彌盛雖
一貫墳典怡心玄頤猶復降懷近代博觀興廢將以總
括前蹤貽誨來世臣前被詔使采三國異同以注陳夀
國志夀書銓敘可觀事多審正誠遊覽之苑囿近世之
嘉史然失在于略時有所脱漏臣奉旨尋詳務在周悉
上搜舊聞旁摭遺逸按三國雖歴年不遠而事關漢晉
首尾所涉出入百載注記分錯每多舛互其夀所不載
事宜存錄者則罔不畢取以補其闕或同說一事而辭
有乖雜或出事本異疑不能判並皆抄内以備異聞若
乃紕繆顯然言不附理則隨違矯正以懲其妄其時事
當否及夀之小失頗以愚意有所論辯自就撰集已垂
期月寫校始訖謹封上呈竊惟繢事以衆色成文蜜蠭
以兼采為味故能使絢素有章甘踰本質臣實頑乏顧
慙二物雖自罄勵分絶藻繪既謝淮南食時之敏又微
狂簡斐然之作淹留無成祇穢翰墨不足以上酬聖旨
少塞愆責愧懼之深若墜淵谷謹拜表以聞隨用流汗
臣松之誠惶誠恐頓首頓首死罪謹言
元嘉六年七月二十四日中書侍郎西鄉侯臣裴松之
上
三國志目錄正史類
魏書
一卷
武帝操
二卷
文帝丕
三卷
明帝叡
四卷(三少帝)
齊王芳高貴鄉公髦
陳留王奐
五卷(后妃)
武宣卞皇后文昭甄皇后
文德郭皇后明悼毛皇后
明元郭皇后
六卷(列傳)
董卓李傕郭汜袁紹子譚(尚)
袁術劉表
七卷
吕布張邈(陳登)
臧洪(陳容)
八卷
公孫瓚陶謙
張揚公孫度子康(康子晃)淵康
(弟恭)張燕
張繡張魯
九卷
夏侯惇韓浩(史渙)夏侯淵
曹仁(弟純)曹洪
曹休子肇曹眞子爽(弟羲訓)何晏鄧
颺丁謐(畢軌李勝)桓範夏侯尚(子玄)
十卷
荀彧子惲(孫甝霬)荀攸
賈翊
十一卷
袁渙張範(弟承)
涼茂國淵
田疇王脩
邴原管寧胡昭(王烈張臶)焦先
十二卷
崔琰婁圭(孔融許攸)毛玠
徐弈何䕫
邢顒鮑勛
司馬芝
十三卷
鍾繇(子毓)華歆
王朗子肅(周生烈董遇)隗禧
十四卷
程昱(孫曉)郭嘉
董昭劉曄
蔣濟劉放(孫資)
十五卷
劉馥司馬朗
梁習張既
溫恢賈逵(李孚楊沛)
十六卷
任峻蘇則
杜畿(子恕孫預)鄭渾
倉慈
十七卷
張遼樂進
于禁張郃
徐晃
十八卷
李典李通
臧霸(孫觀)文聘
吕虔許禇
典韋龐惪
龐淯母娥親閻溫張恭(恭子就)
十九卷
任城威王彰陳思王植
蕭懷王熊
二十卷(武文世王公)
豐愍王昂(相殤王鑠鄧哀王沖)彭城王據
燕王宇(沛穆王林中山恭王衮)濟陽懷王玹
陳留恭王峻(范陽閔王矩趙王幹)臨邑殤公子上
楚王彪(剛殤公子勤穀城殤公子乘)郿戴公子整
靈殤公子京(樊安公均廣宗殤公子棘)東平靈王徽
樂陵王茂(贊哀王協北海悼王蕤)東武陽懷王鑒
東海定王霖(元城哀王禮邯鄲哀王邕)淸河悼王貢
(廣平哀王儼)
二十一卷
王粲徐榦陳琳阮瑀應瑒(劉禎邯鄲淳)繁欽路粹丁儀丁廙
楊修荀緯應璩(應貞阮籍)嵇康桓威吳質
衛覬(潘勗王象)劉廙
劉劭繆襲仲長統蘇林(韋誕孫該)夏侯惠杜摯
傅嘏
二十二卷
桓階陳羣
陳泰陳矯
徐宣衛臻
盧毓
二十三卷
和洽常林
楊俊杜襲
趙儼裴潛(子秀)
二十四卷
韓暨崔林
高柔孫禮
王觀
二十五卷
辛毗楊阜
高堂隆(棧潛)
二十六卷
滿寵田豫
牽招郭淮
二十七卷
徐邈胡質(子威)
王昶王基
二十八卷
王淩(令狐愚)毌丘儉
諸葛誕唐咨鄧艾(州泰)
鍾會(王弼)
二十九卷(方伎)
華佗(吳普樊阿)杜䕫
朱建平周宣
管輅
三十卷
烏丸鮮卑
東夷夫餘高句麗東沃沮挹婁(濊馬韓)辰韓弁辰倭人
蜀書
三十一卷(二牧)
劉焉劉璋
三十二卷
先主備
三十三卷
後主禪
三十四卷(二主妃子)
先主甘后先主穆后
後主敬哀后後主張后
先主子永先主子理
後主太子璿
三十五卷
諸葛亮子喬(瞻董厥)樊建
三十六卷
關羽張飛
馬超黃忠
趙雲
三十七卷
龐統法正
三十八卷
許靖糜竺
孫乾簡雍
伊籍秦宓
三十九卷
董和劉巴
馬良(弟謖)陳震
董允陳祗(黃皓)吕乂
四十卷
劉封彭羕
廖立李嚴
劉琰魏延
楊儀
四十一卷
霍峻王連
向朗(兄子寵)張裔
楊洪費詩
四十二卷
杜微周羣(張𥙿)
杜瓊許慈
孟光來敏
尹默李譔
譙周卻正
四十三卷
黃權李恢
吕凱馬忠
王平張嶷
四十四卷
蔣琬子斌(斌弟顯劉敏)費禕
姜維
四十五卷
鄧芝張翼
宗預廖化楊戲王嗣(常播衛繼)
吳書
四十六卷
孫堅孫策
四十七卷
吳主權
四十八卷(三嗣主)
孫亮孫休
孫皓
四十九卷
劉繇(子基)太史慈
士燮子徽(燮弟壹䵋)匡
五十卷(妃嬪)
孫破虜吳夫人(夫人弟景)吳主權謝夫人
吳主權徐夫人(祖父眞眞子琨)吳主權步夫人
吳主權王夫人吳主權王夫人
吳主權潘夫人孫亮全夫人
孫休朱夫人孫和何姬
孫皓滕夫人
五十一卷(宗室)
孫靜子瑜(皎奐)孫賁(子鄰)
孫輔孫翊
孫匡孫韶
孫桓
五十二卷
張昭子承(休弟子奮)顧雍子邵(邵子譚承)
諸葛瑾少子融步隲(少子闡)
五十三卷
張紘子元(元子尚)嚴畯(裴元)
程秉徵崇闞澤(唐固)
薛綜子翊(瑩)
五十四卷
周瑜魯肅
吕蒙
五十五卷
程普黃蓋
韓當蔣欽
周泰陳武(子表)
董襲甘寧
凌統徐盛
潘璋丁奉
五十六卷
朱治朱然(子績)
吕範子據朱桓(子異)
五十七卷
虞翻子汜(忠聳)昺陸績
張溫駱統
陸瑁吾粲
朱據
五十八卷
陸遜(子抗)
五十九卷(吳主五子)
孫登孫慮
孫和孫霸
孫奮
六十卷
賀齊全琮
吕岱周魴
鍾離牧
六十一卷
潘濬陸凱(弟胤)
六十二卷
是儀胡綜(徐詳)
六十三卷
吳範劉惇
趙達
六十四卷
諸葛恪滕胤
孫峻(留贊)孫綝
濮陽興
六十五卷
王蕃樓玄
賀邵韋曜
華覈
(臣)等謹案三國志六十五卷晉陳夀撰宋裴
松之註夀事迹具晉書本傳松之事迹具宋
書本傳凡魏志三十卷蜀志十五卷吳志二
十卷其書以魏為正統至習鑿齒作漢晉春
秋始立異議自朱子以来無不是鑿齒而非
夀然以理而論夀之謬萬萬無辭以勢而論
則鑿齒帝漢順而易夀欲帝漢逆而難蓋鑿
齒時晉已南渡其事有類乎蜀為偏安者争
正統此孚扵當代之論者也夀則身為晉武
之臣而晉武承魏之統偽魏是偽晉矣其能
行於當代哉此猶宋太祖簒立近於魏而北
漢南唐迹近于蜀故北宋諸儒皆有所避而
不偽魏高宗以後偏安江左近於蜀而中原
魏地全入扵金故南宋諸儒乃紛紛起而帝
蜀此皆當論其世未可以一格繩也惟其誤
沿史記周秦本紀之例不托始于魏文而托
始曹操實不及魏書叙紀之得體是則誠可
已不已耳宋元嘉中裴松之受詔為注所註
襍引諸書亦時下已意綜其大致約有六端
一曰引諸家之論以辨是非一曰參諸書之
文以核訛異一曰傳所有之事詳其委曲一
曰傳所無之事補其闕佚一曰傳所有之人
詳其生平一曰傳所無之人附以同類其中
往往嗜竒愛博頗傷蕪襍如袁紹傳中之胡
母班本因為董卓使紹而見乃注曰班嘗見
太山府君及河伯事在搜神記語多不載斯
已贅矣鍾繇傳中乃引陸氏異林一條載繇
與鬼婦狎昵事蔣濟傳中引列異傳一條載
濟子死為泰山伍伯迎孫阿為泰山令事此
類鑿空語怪凡十餘處悉與本事無關而深
於史法有礙殊為瑕纇又其初意似亦欲如
應劭之注漢書考究訓詁引證故實故於魏
志武帝紀沮授字則注沮音菹獷平字則引
續漢書郡國志注獷平縣名屬漁陽甬道字
則引漢書高祖二年與楚戰築甬道贅旒字
則引公羊傳先正字則引文侯之命釋位字
則引左傳致届字則引詩綏爰字率俾字昏
作字則皆引書糾虔天刑字則引國語至蜀
志郤正傳釋誨一篇句句引古事為注至連
數簡又如彭羕傳之革不訓老華佗傳之旉
本似專秦宓傳之棘革異文明帝紀之叟更
異字亦間有所辨證其他傳文句則不盡然
然如蜀志廖立傳首忽注其姓曰補救切魏
志凉茂傳中忽引博物記注一繦字之類亦
間有之蓋欲為之而未竟又惜所已成不欲
刪棄故或詳或略或有或無亦頗為例不純
然網羅繁富凡六朝舊籍今所不傳者尚一
一見其厓略又多首尾完具不似酈道元水
經注李善文選注皆翦裁割裂之文故考證
之家取材不竭轉相引據者反多扵陳夀本
書焉乾隆四十一年九月恭校上
總纂官(臣)紀昀(臣)陸錫純(臣)孫士毅
總校官(臣)陸費墀
三國志目錄考證
武帝操(臣照)按史家之例帝曰本紀臣曰列傳始自
馬遷述於班固晉書則以十六國為載紀歷代未之
有改也惟三國志既無本紀之稱并無列傳之目不
别異吳蜀以他稱統名之曰三國志然則陳壽之意
亦可見矣紫陽生於南宋其遇比於蜀漢故諄諄以
正統與蜀作詩曰晉史自帝魏後賢盍更張然豈眞
揶揄陳壽哉今考證悉遵壽原書例不書紀傳等字
管寧附胡昭王烈張臶焦先(臣浩)按管寧傳似應先
王烈次張臶次胡昭至焦先乃裴松之注中之人非
本傳正文也不應附見
龐淯附母娥親(臣浩)按本傳作母娥無親字其或以
注所引烈女傳作娥親而後人加之耶抑本名娥親
而傳偶脱之耶
裴潛附子秀(臣龍官)按裴潛之子秀其事實詳於裴
注於潛本傳無所攷不應附見宜衍
三國志目錄考證
