歴代建元考卷一秀水鍾淵映撰
原序
改元非古也周衰道微王者不作列國自相雄長若魏
若秦各以稱王之歲改元其事固無足法也漢至孝文
天子中新垣平之詐始復更為元年景帝因之延及世
宗遂惑羣臣天瑞之說訖帝之世更立年名有號十一
始為古今一成不可變之制嗟乎漢之世宗非若後世
中材者比也興詩書定禮樂至改易正朔為百王取法
尤吾夫子所有志未逮者而年名反自帝倡之故予三
復孝武本紀未嘗不惜帝雄才大略可以進于三代而
羣臣將順者之失也自是以降或三四年或五六年
未久輒改甚者一歲之中寒暑未更號年疊出編年紀
月書法無章而學者欲于數百年之下條舉無遺蓋幾
難之予讀史之暇搜考前代諸書其最著者柳璨正閏
位歷宋庠紀元通譜目存書亡近代間有作者考覈未
備于是徧觀正史旁採覇書外及海外屬國之紀踰月
書成列為五卷至改元以前帝王世系别為首卷皇王
僭偽諸凡又作類要一卷而上下千百年間耳目之所
及者庶幾粲然無遺憾矣然予因之有感焉年號之興
起于方士之無稽繼以盈廷之從諛與古大臣祈天永
命之說何與哉乃數十代靡然從之非此無以章受命
迓天休慶星甘露之祥麟鳳龜龍之異無不以之名年
而治終不古若善乎號不屢更陳承祚所以歸美諸葛
也有明繼代高皇帝享國最久大經大法不憚再四更
張獨洪武之元終世不易聖子神孫踵而行之而歴代
相沿之謬始革嗚呼變法亂制者易居今復古者難獨
一建元云乎哉
書目
古今年號錄一卷唐封演集并序以肅宗至德代宗永
泰乃陳後主齊明帝年號為失于考據遂起漢武建元
至于唐纂為一卷
正閏位歷三卷唐柳璨撰
建元歷二卷唐張敦素撰
嘉號錄一卷唐韋美撰
年號錄一卷南唐徐(闕)撰
古今類聚年號圖一卷蜀杜光庭撰自漢武元年辛丑
至蜀乾德元年己卯凡一千五十九年歴一百八十九
君改四百七號内六十號重出
歴代年號一卷宋丞相饒陽李昉撰
年號歷一卷紀年類一卷元類一卷見崇文書目
紀年通譜十二卷宋參政宋庠撰以古今運歷之書凡
十餘家皆無可采遂取十七代正史百家雜記凡正偽
年號括為一書斷自漢文後元之戊寅下止周恭帝顯
德之庚申凡一千二百二十二歲并本朝建隆之元至
慶歷元年之辛巳合為十二卷有五號曰正曰閏曰偽
曰賊曰蠻夷其十八篇曰統元以甲子貫之其二篇曰
類元
運歷圖六卷宋龔穎撰晁氏曰按晉史張軌世襲凉土
但稱愍帝建興年號其間惟張祚纂竊改建興四十二
年為和平元年張天錫執政始奉穆帝升平之朔始末
不聞有改元事惟穎書載張寔改元曰永安張茂改元
曰永元張重華曰永樂曰和平張元龍曰太始張天錫
曰太清張大豫曰鳳凰不知穎何所據而言然或云出
崔鴻十六國春秋鴻書久不傳于世莫得而考焉
編年通載十五卷張衡撰編歴代年號貫以甲子始于
帝堯訖于治平丁未
疑年譜一卷年略譜一卷雜附劉恕撰
歴代紀年賦一卷大理丞楊備撰自漢至五代别為宋
頌四章
歴代紀年十卷紹興中晁公邁撰
古今年號錄五卷紹熙五年八月侯望造自漢建元至
今一千三百三十五年正偽年號總八百三十八為字
二百三十五
歴代紀年纂要一卷元察罕撰
紀年錄一卷明邱濬撰
正閏考十卷明沈德符撰
總論
春秋正義曰漢魏以來雖秋冬改元史于春夏即以元
年冠之是以因于古也元者氣之本也善之長也人君
執大本長庶物欲其與元同體故年稱元也諸侯于其
封内各得改元傳說鄭國之事云僖之元年簡之元年
是諸侯皆改元非獨魯也
隋志曰道經有延康赤明龍漢開皇是其年號
春秋後傳曰惟王者改元諸侯改元自汾王以前未有
也晉竹書曲沃莊伯十一年十一月則用夏正為歲首
而秦譜至宣公初志閏月不惟改元又改歷矣
書正義曰顧氏云殷家猶質踰月即改元年以明世異
不待正月以為首也
郎顗曰仲終季始歷運變改故可改元所以順天道也
文中子曰改元立號非古也其于彼心自作之乎
王應麟曰漢武六年一改號自太初後四年一改孝昭
亦六年一改孝宣四年一改孝元五年一改孝成四年
一改餘改號皆不常
又曰年號及十年以上不改者光武建武三十一孝明
永平十八孝和永元十六獻帝建安二十四蜀漢後主
建興十五延熙二十吳大帝赤烏十二晉武泰始十太
康十穆帝永和十二孝武太元二十一安帝義熙十四
宋文帝元嘉三十齊武永明十一梁武天監十八大同
十一陳宣大建十四魏昭成稱代建國三十九道武登
國十太武真君十一孝文太和二十三西魏文帝大統
十七隋文開皇二十煬帝大業十三唐太宗貞觀二十
三玄宗開元二十九天寶十四代宗大歷十四德宗貞
元二十一憲宗元和十四宣宗大中十三懿宗咸通十
四
愚案改元及十年以上者尚有前趙主曜光初十二
後趙太祖虎建武十四成太宗雄玉衡二十四前秦
世祖堅建元二十前燕後主暐建熙十一後秦高祖
興弘始十七北燕太祖跋太平二十三北凉武宣王
蒙遜玄始十五西凉武昭王暠建初十三西秦武元
王乾歸十三南唐元宗保大十五南漢高祖襲大有
十四中宗晟乾和十四孟蜀後主昶廣政二十八宋
則高宗紹興三十二孝宗淳熙十六寧宗嘉定十七
理宗淳祐十三遼則穆宗璟應歷十九聖宗隆緒統
和二十太平十一興宗宗真重熙二十四西遼仁宗
伊喇紹興十三承天后崇福十四珠勒呼天禧三十
四金太宗晟熙宗亶天會共十四世宗雍大定二十
九夏景宗元昊天授禮法延祚十一惠宗秉常大安
十一崇宗乾順貞觀十三桓宗純祐天慶十四元則
世祖至元三十一成宗大德十一順帝至正二十七
又東漢初公孫述龍興十二唐初梁師都永隆十二
俱玉海不載若元代諸帝則王氏以後事也
又曰舜典紀元日商訓稱元祀春秋書元年人君之元
即乾坤之元也大哉乾元萬物資始天之用也至哉坤
元萬物資生地之用也成位乎其中則與天地參元即
仁也仁人心也衆非元后何戴后體元則仁覆天下矣
即位之一年必稱元年累數雖久而不易戰國而下此
義不明秦惠文王十四年更為元年汲冡竹書魏惠王
有後元始變謂一為元之制漢文帝十有六年惑方士
說改後元年景帝因之壬辰改中元戊戌改後元猶未
以號紀年也武帝因之建號一元曰建二元以長星曰
光六年而更始曰朔郊得一角獸曰狩顔氏謂年號起
建元劉氏據封禪書謂起元鼎吕氏謂元鼎亦追改也
元封改元始有詔曰登封泰山至于梁父然後并䄠肅
然自新嘉與士大夫更始其以十月為元封元年及征
和之後復改後元年于是武帝厭改元矣歴代㳂襲或
五六年或三四年或一歲再更或一歲三號記注繁蕪
莫之勝載哀帝以建平二年為太初元將見于王莽傳
世祖以建武三十二年為建武中元見于續漢志而本
紀削二字梁之大同大通俱有中字亦憲章于建武也
經載十二而年各不易陳夀以美諸葛武侯間有復古
號為元年如魏廢帝恭帝周閔帝明帝唐肅宗未幾仍
舊蓋春秋之義不明久矣即位踰年改元古制也劉禪
孫亮石弘苻生李景未踰年而改世以議焉晉惠帝改
武帝太熙為永熙謂欲長奉先帝之制亦非也議者以
為違春秋踰年書即位之義
唐順宗以貞元二十一年正月嗣位至八月改永貞蓋
已稱太上皇嫌于獨無紀年故亟更之太平興國之改
元不俟踰年史臣謂與常例不同又有踰年而不改元
者唐中宗仍武后神龍代宗繼寶應至七月梁末帝追
承乾化晉少帝襲天福至九年孟昶仍父明德漢高祖
追用晉天福隠帝仍父乾祐(愚案北漢世祖及孝和帝復承用之至九年而止四)
(主共一號更前此所未有)周世宗承太祖顯德皆非禮之正唐哀帝
仍昭宗天祐蓋畏朱温而不敢云漢獻除光熹昭寧永
漢梁元帝黜大寶梁末帝黜鳳歷諉云繼故晉惠後
改永安漢高祖黜開運最為無謂自唐德宗慨想貞
觀開元之盛改貞元以法二祖(愚案紀元用先代名始于唐德宗貞元合)
(貞觀開元之名用李泌言)我朝因之若淳熙慶元開禧之類是也
元祐之號或謂並用元豐嘉祐而有對鉤之談隆興
欲隆紹興之治紹熙將紹淳熙之政詞臣草詔乃合
建隆紹興及紹興淳熙為義非初意矣夫歷世無窮
而美名有盡于是有離合之䜟有重複之嫌如永昌
隆昌為二日大亨為一人二月了天保為一大人只
十德昌為得二日宣政為宇文亡日大象為天子家
廣運為軍走大業為大苦末廣明為唐去丑口而著
黃家日月太平為一人六十咸字人口有戈宣和為
一家有二日靖康為十二月立康建炎為兩火此離
合之䜟也炎興應司馬氏之名升平有不滿斗之謠
大足若數足而則天改之天元為周號昌字乃二日而
李泌議之成字負戈美者大羊亨為子不成而神宗避
之隆興近正隆純熙旁作屯而孝宗更之治平或謂大
德不宜用水康定靖康或謂其如謚法天聖于文為二
人明道于文為日月並蓋以母后之臨朝也乾道九年
而改謂用九之數已極純熙之易為淳避告成大武之
語發號告元其謹始如此乃若晉建興同孫劉之號唐
至德永泰襲陳齊之舊晉惠六同漢號一用吳號漢哀
之太初晉元之建武魏孝武之永興唐肅宗之上元皆
自重一代之號乾德蜀號也因宫人鏡背而後知隆興
偽號也因曾布日錄而後見建中靖國之紀元曾肇以
唐建元為疑欲改建字為執字任伯雨亦以唐為戒而
徽宗謂梁末禪位年號太平太宗不以為嫌重和犯北
敵重熙之稱一年而亟改高孝欲用炎興乾統以劉蜀
北敵已用而更議此重複之嫌也至和三年而改以至
道末年為忌熙寧崇寧或云同劉宋陵名宣和或云契
丹宫門名其避忌又不止于重複矣然晉有立始長順
之筮唐有元和咸通之兆我朝有重火之䜟是亦有數
存焉若文王以受命之年為元年緯書之說也文王不
宜改元而又改元(愚案詩文王正義尚書運期授注云周文王以闕二十九年受命)
(受命之月已是季秋至明年乃改元武成正義文王斷虞芮之訟諸侯歸之改稱元年)武王宜改
元而不改元(愚案書序云惟十有一年武伐殷注云本文王受命而數之)歐陽子嘗
辨其妄矣道家有延康赤明龍漢開皇之紀上皇無極
永夀之號事不經見云
陳繼儒偃曝談餘曰昔人云年號毋論正統僭偽自漢
武至晉大都承襲劉宋以後間亦有之自乾德後及于
元朝皆前代所未有而實不然余嘗總考之漢武建
元安建元晉康建元劉聰僭號建元苻堅僭
號建元蕭齊高建元漢武太始晉武太始張
玄靚僭號太始漢宣甘露孫皓甘露苻堅僭號
甘露漢宣黃龍孫權黃龍漢元永元和永元
張茂僭號永元漢成永始高雲僭號永始漢
哀建平石勒慕容盛慕容德皆僭號建平光武建
武晉元建武石虎僭號建武蕭齊明建武漢
明永平拓跋恪永平王建僭號永平漢章建初
西凉李暠後蜀李特俱僭號建初漢章元和唐
憲元和漢和永元蕭齊東昏永元張茂僭號永
元漢和元興孫皓元興晉安元興漢安永初
南宋武永初漢安永寧晉惠永寧石祗僭號
永寧漢順永建李恂僭號永建漢順永和晉
穆永和牧犍僭號永和姚泓僭號永和閩王延
鈞僭號永和漢冲永嘉晉懷永嘉漢桓建和
利鹿孤僭號建和漢桓元嘉南宋文元嘉漢桓
永興晉魏永興苻秦拓跋嗣皆僭號永興漢桓
永康晉惠永康慕容寶乞伏熾盤皆僭號永康
漢靈中和唐僖中和漢後主建興孫亮建興
慕容垂李雄皆僭號建興晉武太康遼道宗弘基
太康晉惠永安孫休永安張軌拓跋攸沮渠蒙
遜皆僭號永安晉帝奕太和曹叡太和秃髮烏
孤石勒拓跋宏李勢楊溥皆僭號太和又唐文太和
晉孝武太元張駿僭號太元晉恭元熙劉淵
僭號元熙蕭齊和中興拓跋郎中興蕭梁敬太
平孫亮太平馮跋隋末林士弘遼隆緒皆建號太
平陳後主至德唐肅至德石晉天福劉漢天
福宋太祖乾德蜀衍乾德輔公祏反江東亦號
乾德張重華五季蠻賊張遇賢及方臘皆偽號永樂
隋翌衞郭子和亦號永樂王元太子喇實晉巴改元
天順西夏王乾順改元正德以上皆歴歴可考而
我朝襲之何也明昌三年太后不豫上侍疾隆慶宫辛
酉太后崩而穆廟襲之朱泚僭號改元應天南京亦襲
之何也昔盧多遜素與趙韓王不協韓王為樞密多遜
為翰林學士一日偶同奏事上初改元乾德因言此號
從古未有韓王從傍稱贊盧曰此偽蜀時號也帝大驚
遽令檢史視之果然遂怒以筆抹韓王面曰汝争得如
他多遜韓王經宿不敢洗面翌日奏對帝方命洗去今
如我朝年號使宋祖見之不知塗幾斗墨矣
慕容氏四主同號
後燕中宗熙改元建平與西燕慕容瑤南燕世家備德
同蓋當時疆宇阻隔不相通問因至重複爾若後世孫
蒙祖號以為繼述則不典甚矣
三字號
新王莽始建國蒙詔閣羅鳳贊普鐘
四字號
元魏世祖太平真君唐武后天冊萬歲萬歲通天宋太
宗太平興國宋真宗大中祥符宋徽宗建中靖國西夏
毅宗建嗣寧國天祐垂聖福聖承道惠宗天安禮定崇
宗天儀治平天祐民安外國長和偽肅文帝鄭旻天瑞景
星大理偽秉義帝明通天聖明白蓮賊馬相圓明大寶
六字號
西夏景宗天授禮法延祚惠宗天賜盛禮國慶大理偽
宣武帝隆舜貞明承智大同
年號之異
西夏毅宗&KR0008;都蒙詔閣羅鳳贊普鐘偽宣武帝隆聖嵯
耶
李雄
華陽國志載雄二號太武晏平無建興玉衡晉書載雄
三號建興太武玉衡無晏平今從通鑑所書
李期
李雄改元玉衡其子立復改玉恒衡與恒音相近當時
建元之義安在考華陽國志無玉衡有玉恒豈玉衡為
期所改而江左傳聞之誤以為雄耶抑或期未嘗改元
如五代諸主仍稱先號耶正史不載闕疑可也
劉曜
魏收魏書載曜得黑兔改年太和然紀年太和者石高
祖勒也曜號光福訖年十二無改元太和事當時同國
號趙又境土相接傳聞繆戾收因誤書爾
西魏
西魏二主廢帝恭帝俱不改元時初行周禮去年號宇
文受禪閔帝復因之
歴代建元類考
上平聲
一東
中元(漢景帝)中平(漢靈帝)中興(西燕慕容永南齊和帝)
(成北魏安定王朗理南唐元宗舜渤海王大華嶼大偽宗哀帝化貞)
中和(唐僖宗)中統(元世祖)中大通(南梁高祖)
中大同(南梁高祖)
鴻嘉(漢成帝)鴻濟(新羅真興王)
隆和(晉哀帝)隆安(晉安帝)隆昌(南齊欝林王)
隆化(北齊後主)隆緒(北魏蕭寶寅)隆興(宋孝宗宋趙騐)
隆慶(明穆宗)隆基(遼高永昌)
通聖(隋曹武徹)通乾(唐高宗)通正(前蜀高祖建)
通文(閩康宗昶)
同光(後唐莊宗)同慶(于闐王李天)
崇寧(宋徽宗)崇福(西遼承天后)崇慶(金衞王允濟)
崇禎(明莊烈帝)
洪武(明太祖)洪熙(明仁宗)洪順(安南靈𨼆王黎明)
二冬
龍興(成公孫述理後趙侯子光政興大幽王勸龍晟)(大理景宗段宋李子揚)
龍飛(後凉太祖吕光)龍升(夏世祖赫連勃勃)龍朔(唐高宗)
龍紀(唐昭宗)龍德(後梁均王瑱)龍啓(閩惠宗鏻)
龍鳳(宋主韓林兒)
雍熙(宋太宗)雍寧(夏崇宗乾順)
重熙(遼興宗宗真)重和(宋徽宗)重光(明交阯賊陳擴)
重德(廖森)
四支
綏和(漢武帝)
熹平(漢弘農王)
垂拱(唐武后)
熙平(北魏肅宗詡)熙寧(宋神宗)
儀鳳(唐高宗)
彝泰(唐吐蕃)
六魚
初元(漢元帝)初始(漢孺子嬰)初平(漢獻帝)
初歷(長和偽肅文帝鄭旻)
居攝(漢孺子嬰)
如意(唐武后)
七虞
朱雀(渤海僖王大言義)
十灰
開皇(隋高祖)開明(鄭王世充正大理中宗段淳)
開耀(唐高宗)開元(唐玄宗)開成(唐文宗)
開平(後梁太祖晃)開運(後晉齊王重貴夏景宗趙曩霄)
開寶(宋太祖)開泰(遼聖宗隆緒)開禧(宋寧宗)
開大(安南賊黎蒼)開慶(宋理宗)開興(金哀宗守緒)
開熙(夏後主歸義侯明昇)
十一真
神爵(漢宣帝)神鳳(吳大帝權晉張昌)神璽(北凉王段業)
神鼎(凉建康公吕隆丁零王翟釗)神瑞(北魏太宗嗣)
神䴥(北魏世祖燾)神龜(北魏肅宗詡)神獸(北魏万侯醜奴)
神嘉神功(唐武后)神龍(唐中宗)
神冊(遼太祖億)神歷(遼梁王雅里)神武(安南偽越帝李日尊大)
(理太祖段思平)
麟嘉(漢烈宗劉聰光後凉太祖吕)麟德(唐高宗)
真王(北魏沃野鎮民破六韓柔元鎮民杜洛周)真德(夏世祖赫連勃勃)
仁夀(隋高祖)仁平(新羅善德女主德曼日本)仁安(渤海武王大武藝)
仁治(日本四條院天皇)
秦興(隋西秦武帝薛舉)
淳化(宋太宗)淳熙(宋孝宗)淳祐(宋理宗)
人慶(夏仁宗仁孝)人知(宋雷進)
十二文
文明(唐武后)文德(唐僖宗思大理太祖段平)
文安(大理中宗段正淳)文歷(日本後掘河院天皇)文應(日本龜山院天皇)
文禄(今日本)
十三元
元光(漢武帝宣苻秦竇衡金宗珣)元朔(漢武帝)
元狩(漢武帝)元鼎(漢武帝)元封(漢武帝)
元鳳(漢昭帝)元平(漢昭帝)元康(漢宣帝晉惠帝)
元延(漢成帝)元夀(漢哀帝)元始(漢平帝)
元和(漢章帝王唐憲宗安南黎寧)元興(漢和帝皓吳歸命侯)
(晉安帝玄安定國王烏明)元初(漢安帝)元嘉(漢桓帝祖劉宋太)
元熙(晉恭帝淵漢高祖劉)元璽(燕烈祖慕容儁)元徽(劉宋蒼梧王)
元象(東魏静帝善見)元豐(宋神宗)元祐(宋哲宗)
元符(宋哲宗)元德(夏崇宗乾順)元統(金末耶律塯格元順帝)
元貞(元成宗)元慶(日本清和天皇)元永(日本鳥羽院天皇)
元歷(日本後鳥羽院天皇)元久(日本土御門院天皇)元弘(日本)
元亨(大理宣宗段治興)
尊聖(大理楊千真)
十四寒
端拱(宋太宗)端平(宋理宗)端慶(安南厲愍王黎誼)
安樂(隋末凉主李軌)安和(長和偽肅文帝鄭旻日本冷泉天皇)
安元(日本高蒼院天皇)安貞(日本後掘河院天皇)安國(長和偽德桓帝鄭買嗣)
安定(大理宣宗段智興)
寬仁(日本後一條院天皇)寬弘(日本)寬和(日本紅夷)
寬治(日本)寬喜(日本後掘河院天皇)寬元(日本後嵯峨院天皇)
寬永(今日本)
下平聲
一先
先天(唐玄宗)
天漢(漢武帝建前蜀高祖)天鳳(偽新王莽)天冊(吳歸命侯皓一作唐董)
(昌)天璽(吳歸命侯皓北凉王段業)
天紀(吳歸命侯皓)天監(南梁高祖)天正(梁豫章王棟武陵王紀)
(伊金契丹喇阿哈)天成(梁建安公蕭明道後唐明宗)(一作隋高開安慶緒金)
(山王子)天啓(梁永嘉王莊完北魏元法僧南明熹宗天主徐夀輝)
(詔晟豐祐)天保(北齊顯祖洋後梁世宗巋)
天嘉(陳世祖蒨)天康(陳世祖蒨)天興(北魏太祖珪劉武周)
(金哀宗守緒安金蒙古鄂囉貝勒南國黎宗)天賜(北魏太祖珪)
天安(北魏顯宗弘)天平(東魏静帝善見日本聖武天皇)
天授(後魏劉獲宗段正淳)(唐武后祖大理中高麗太王建)天統(北魏邢杲北平府主簿永)
(安元年北夏先主明玉珍齊後主緯)天建(北魏莫折念生)
天和(北周高祖邕)天壽(隋宇文化及)天造(劉黑闥)
天明(宋主輔公祏大理段素興)天寶(唐玄宗吳越王)
天復(唐昭宗遼)天祐(唐昭宗理周王張士誠大段正明)
天皇(唐朱泚)天福(後晉高祖敬瑭皇日本後掘河院天)
天會(北漢孝和帝金太宗晟)天祚(吳睿帝溥)天德(閩福王延政金海陵王)
(亮人金末遼金山)天載(宋鍾相)天贊(遼太祖億)
天顯(遼太祖億)天禄(遼世宗阮)天慶(遼天祚帝延禧遼渤海)
(大延琳朱夏桓宗純祐日本雀天皇)天禧(宋真宗勒西遼主珠呼)
天嗣(遼蕭幹)天輔(金太祖旻)天眷(金熙宗亶)
天泰(金末布希萬努)天順(明英宗益元幼主喇實晉巴金都賊楊安兒)
天(闕)天盛(夏仁宗仁孝)天歷(元文宗日本)
天聖(宋仁宗□安南黎季&KR2842;)天長(日本清河天皇)天元(日本北元)
天喜(日本)天政(日本)天應(長和鄭隆亶安南賊陳)
(暠)天戰(宋陳萬)天威(金末遼人伊實布)
天定(大理段興智耀天完主徐夀)天開(高麗妖僧妙清)
天冊萬歲(唐武后)天祐垂聖(夏毅宗諒祚)天安禮定(夏惠宗秉常)
天儀治平(夏崇宗乾順)天祐民安(夏崇宗乾順)天平寶字(日本孝謙天皇)
天平勝寶(日本孝謙天皇)天瑞景星(長和偽肅文帝鄭旻)
天開仁夀(大理神宗段智祥)天授禮法延祚(夏景)
(宗曩霄)天賜禮盛國慶(夏惠宗秉常)
延平(漢殤帝麟燕慕容)延光(漢安帝)延康(漢獻帝興梁王沈德)
(元林桂芳弘一作林士)延熹(漢桓帝)延熙(漢安樂公石趙海揚王)
(弘)延載(唐武后)延興(南齊海陵王北魏高祖)
(弘)延和(北魏世祖燾唐睿宗)延昌(北魏世宗恪)
延慶(西遼德宗大石日本)延佑(元仁宗)延祥(高麗)
延久(日本)延歷(日本桓武天皇)延長(日本醍醐天皇)
延應(日本四條院天皇)延初(秦主苻崇)延嗣寧國(夏毅宗諒祚)
乾明(北齊濟南王殷)乾封(唐高宗)乾元(唐肅宗)
乾符(唐僖宗)乾寧(唐昭宗)乾化(後梁太祖晃)
乾祐(後漢高昺孝夏仁宗仁)乾德(蜀順正公衍宋太祖)乾貞(吳睿帝溥自把蠻)
乾亨(南漢高祖龑遼景宗賢)乾和(南漢中宗晟)乾興(宋真宗明大理偽敬帝)
(段素廉)乾道(宋孝宗)乾統(遼天祚帝延禧)
乾定(夏獻宗德旺)
宣政(北周高祖邕)宣和(宋徽宗)宣光(元昭宗阿裕爾實哩達喇)
宣德(明宣宗)
燕興(西燕慕容泓)
玄始(北凉太祖沮渠蒙遜)
金義(大理清王勸龍晟)
圓明大寶(明妖僧馬相)
二蕭
調露(唐高祖)
昭寧(漢弘農王)
三肴
交泰(南唐元宗)
五歌
河平(漢成帝)河瑞(漢高祖劉淵)河清(北齊世祖湛)
和平(漢宣帝長北魏高祖濬凉寧侯張祚)
羅平(唐裘甫僧五代越州董昌國號王法思李接)
嵯耶(大理偽宣武帝隆舜)
六麻
嘉禾(吳大帝權)嘉平(魏齊王芳王漢烈宗劉聰南凉景秃髮傉儃)
嘉寧(漢歸義侯李勢)嘉興(西凉公李歆)嘉祐(宋仁宗)
嘉泰(宋寧宗)嘉定(宋寧宗)嘉熙(宋理宗)
嘉靖(明世宗)嘉承(日本)嘉禄(日本後掘河院天皇)
嘉禎(日本四條院天皇)嘉元(日本)嘉歷(日本)
嘉會(大理宣宗段智興)
七陽
陽朔(漢成帝)陽嘉(漢順帝)
章和(漢肅宗)章武(漢昭烈帝)
光和(漢靈帝)光熹(漢弘農王)光熙(晉惠帝)
光興(漢烈宗劉聰)光初(趙主劉曜)光夀(燕烈祖慕容儁)
光始(漢昭文帝慕容熙)光大(陳臨海王)光宅(唐武后)
光啓(唐僖宗)光化(唐昭宗)光天(蜀高祖建玢南漢殤帝)
光定(夏神宗遵頊)光泰(安南王陳日曉)光順(安南聖宗黎灝)
光紹(安南王黎譓)光德(高麗光宗)
皇始(秦高祖苻健魏太祖珪)皇初(後秦高祖姚興)皇建(北齊蕭宗演夏襄宗安)
(全)皇泰(隋恭帝侗)皇統(金熙宗亶)
皇慶(元仁宗)皇祐(宋仁宗)
黃龍(漢宣帝段吳大帝權唐子璋)黃初(魏世祖丕)
黃武(吳大帝權)
長樂(燕中宗慕容盛)長夀(唐武后閣大理神武王羅鳳)
長歷(唐武后天日本朱雀院皇)長慶(唐穆宗)
長興(後唐明宗)長德(日本一條院天皇)長寬(日本二條院天皇)
長和(日本)
昌武(夏世祖赫連勃勃)昌平(西燕段隨)昌達(隋朱粲)
昌泰(日本醍醐天皇)
唐隆(唐殤帝)
康定(宋仁宗)康國(西遼德宗大石)康保(日本封上天皇)
康平(日本後冷院天皇)康和(日本掘河院天皇)康元(日本後深草院天皇)
祥興(宋衞王黃元頭陀軍華)
王霸(唐王巢)
彰聖嘉慶(安南李乾德)
八庚
庚子(西凉太祖李暠)庚戌(南宋楊么)
征和(漢武帝)
更始(漢淮陽王高西燕威帝慕容冲西秦祖乞伏乾歸)更興(北魏汝南王悦)
禎明(陳後主)
明政(隋吳王季子通)明德(後蜀高祖知祥庸大理主段思聰安南莫登偽昭明帝)
(素英)明道(宋仁宗)明受(宋太宗旉)
明正(大理偽應道帝段素順)明昌(金章宗)明應(大理偽昭明帝段素英)
明啓(大理偽敬明帝段素廉)明聖(大理偽昭明帝段素英)明治(大理偽昭明帝段素英)
明通天聖(大理偽秉義帝段素隆)
貞觀(唐太宗順夏崇宗乾)貞元(唐德宗亮金海陵王)貞明(後梁均王瑱)
貞祐(金章宗珣鄭長和偽肅文帝旻)貞應(日本後掘河院天皇)
貞永(日本後掘河院天皇)貞明承智大同(大理偽宣武帝隆舜)
鳴鳳(梁主蕭銑)
清泰(後唐潞王)清寧(遼道宗洪基)
成化(明憲宗)
平趙(前趙巴首句渠知)平都(東魏汾州胡)平治(日本高倉院天皇)
平定(明妖賊段鋹)
九青
青龍(魏烈祖叡後後趙義陽王石鑒燕蘭汙)
寧康(晉烈宗)
丁丑(夏王竇建德)
十蒸
興平(漢獻帝)興寧(晉哀帝)興安(北魏高帝濬)
興光(北魏高祖濬)興和(東魏静帝善見)興元(唐德宗)
興定(金衞王允濟)興龍(金末張致)興慶(交阯賊簡定)
興勝(明妖賊徐鴻儒)興源(大理趙善政)
升平(晉孝宗)
昇明(劉宋順帝)昇元(南唐烈祖)
承聖(南梁世祖繹)承平(北魏安南王余皇日本朱雀院天)
承明(北魏高祖宏)承康(後凉太祖吕光)承光(夏王赫連昌)
承玄(北凉太祖沮渠蒙遜)承安(金章宗璟天日本高倉院皇)
承保(日本白河天皇)承元(日本土御門院天皇)承久(日本順德院天皇)
登國(北魏太祖珪)
弘始(後秦高祖姚興)弘昌(南凉景王秃髮傉檀)弘道(唐高宗)
弘治(明孝宗)弘長(日本國山院天皇)弘安(日本)
十二侵
金統(唐黃巢)
十三覃
甘露(漢中宗遼魏高貴鄉公髦世吳歸命侯皓人皇王倍秦祖苻堅)
&KR0008;都(夏毅宗諒祚)
炎興(漢安樂公)
添元(明蒙古額森)
十五咸
咸熙(魏元帝奐)咸寧(晉世祖吕後凉靈帝纂)咸和(晉顯宗彝渤海王大震)
咸康(晉顯宗衍蜀順正公)咸安(晉太宗)咸亨(唐高宗)
咸通(唐懿宗)咸平(宋真宗)咸淳(宋度宗)
咸雍(遼道宗洪基)咸清(西遼感天后)
上聲
一董
總章(唐高祖)
二腫
拱化(夏毅宗諒祚)
四紙
始元(漢昭帝帝長和偽肅文鄭旻)始光(北魏世祖燾)
始平(柔然佗汗可汗)始興(隋末操天成高開道)始建國(新王莽)
七麌
武泰(北魏肅宗詡)武定(東魏静帝善見周世祖毓)
武平(北齊温公緯范陽王紹義)武成(北周世宗毓蜀高祖建)
(希唐李烈)武德(唐高祖)武義(吳宣帝隆演)
五鳳(漢宣帝王吳會稽王亮夏竇建德)
普通(南梁高祖)普嘉(北魏節愍帝恭)普興(北魏鮮于修禮)
八薺
啓歷(宋儂智高)
十賄
載初(唐武后安慶緒)
十三阮
建元(漢武帝堅秦世祖苻)建始(漢成帝熙晉趙王倫公燕昭文帝慕容燕開封慕容祥)
建平(漢中)(帝容後趙高祖石勒慕西燕慕容瑤京後燕慕盛南燕世宗容德北魏兆王)
(元愉亞河西飢胡栗斯)建世(漢劉盆子)建武(漢光武帝晉晉惠帝)
(元帝宗後趙太祖石虎顥西燕慕容忠特南齊高北魏北海王成世祖李)
建昭(漢元帝)建光(漢安帝遼丁零翟)建初(漢章帝姚後秦太祖萇)
(祖西凉太李暠)建寧(漢靈帝)建康(漢順帝晉王保)(西元)
(林桂芳)建和(漢桓帝利南凉康王秃髮鹿孤)
建安(漢獻帝)建興(漢安樂公太吳會稽王亮世晉愍帝成祖李雄燕祖)
(慕容垂仁渤海宣王大秀)建衡(吳歸命侯皓)建昌(苻秦張琚伏柔然豆羅)
(拔豆伐可汗)建熙(燕幽帝慕容暐)建明(西燕慕容顗北魏東王)
(暉兒吕苟)建義(西秦烈祖乞伏國仁晞北魏敬宗子攸南齊雍道南秦)
(王楊難當)建弘(西秦太祖乞伏熾盤)建國(北魏昭成帝什翼犍)
建德(北周高祖邕)建中(唐德宗)建貞(唐襄王煴)
建隆(宋太祖)建炎(宋高宗)建福(北遼宣宗淳)
建文(明惠宗)建極(大理偽景莊帝世隆)建久(日本後鳥羽院天皇)
建仁(日本土御門院天皇)建永(日本土御門院天皇)建歷(日本順德院天皇)
建保(日本順德院天皇)建長(日本後深草院天皇)建治(日本)
建武中元(漢光武帝)建中靖國(宋徽宗)
本始(漢宣帝)本初(漢質帝)
十六銑
顯慶(唐高宗)顯德(後周太祖威)顯聖(唐史朝義)
顯道(夏趙元昊)
十七篠
紹漢(魏公孫淵)紹泰(南梁敬帝)紹聖(宋哲宗蒼安南黎)
紹興(宋高宗伊西遼仁宗喇)紹熙(宋光宗)紹隆(安南聖王陳光昺)
紹寶(安南漢王陳日燇)紹成(安南黎蒼)紹平(安南太宗黎麟)
十九皓
寶鼎(吳歸命侯皓)寶應(唐肅宗)寶歷(唐敬宗)
寶大(吳越王錢鏐)寶正(吳越王錢鏐)寶元(宋仁宗)
寶慶(宋理宗)寶祐(宋理宗)寶勝(唐袁晁)
寶龜(日本光仁天皇)寶象(安南偽越帝陳日尊)
保定(北周高宗邕)保大(南唐元宗禧遼天祚帝延)
保寧(遼景宗賢)保安(日本鳥羽院天皇)保延(日本崇德天皇)
保元(日本高蒼院天皇)保和(大理昭成王晟豐祐)保立(大理主段正明)
保天(大理憲宗段正嚴)
道隆(大理偽孝義帝段祥興)
二十二養
上元(唐高宗恒唐肅宗尋大理孝王異牟)上願(梁鮮于琮)
上德(大理主段連義)上明(大理主段夀輝)上治(大中國主高昇大)
養老(日本院正天皇)養和(日本安德天皇)
二十三梗
永光(漢元帝帝劉宋前廢)永始(漢成帝晉桓玄)永平(漢明帝北晉惠帝魏)
(世宗恪唐王蜀高祖建李密)永元(漢和帝凉南齊東昏侯張茂)
永初(漢安帝祖劉宋高)永寧(漢安帝興晉惠帝後趙新王石祇)
永建(漢順帝恂西凉李)永和(漢順帝宗晉孝宗凉秦主姚弘閩惠鏻北景王沮渠)
(牧)永嘉(漢冲帝宗晉懷帝大理憲段正嚴)
永興(漢桓帝嗣魏主冉閔苻北魏太宗秦世祖堅)永康(漢桓帝燕晉惠帝烈)
(宗慕容質柔西秦太祖乞伏熾盤然受羅部真)永熙(晉惠帝武帝北魏孝)
永安(晉惠帝渠北魏敬宗子攸乾北梁太祖沮蒙遜夏崇宗順)
永昌(晉元帝唐武后)永鳳(漢高祖劉淵)永弘(西秦主乞伏慕末)
永夀(漢桓帝)永漢(漢獻帝躬南梁劉敬)永明(南齊世祖)
永泰(南齊高宗唐代宗)永定(陳高祖)永延(北魏世祖燾日本守平)
(天皇)永隆(梁主梁師都高閩景宗曦唐宗)
永徽(唐高宗)永貞(唐順宗正大理景宗段興)
永樂(南漢張遇賢凉宋方臘明成祖張重華)永德(渤海定王大元瑜)
永然(日本)永保(日本)永久(日本)
永萬(日本)永歷(日本高蒼院天皇)永鎮(今日本)
景曜(漢安樂公)景初(魏烈祖叡)景元(魏元帝奐)
景平(劉宋營陽王)景明(北魏世宗恪)景和(劉宋前廢帝)
景龍(唐中宗)景雲(唐睿宗)景福(唐昭宗)
景德(宋真宗)景祐(宋仁宗)景定(宋理宗)
景炎(宋端宗)景泰(明代宗)景端(宋儂智高)
景統(安南王黎暉)
靖康(宋欽宗)
二十五有
後元(漢文帝武漢景帝漢帝)
夀光(秦主苻生)夀隆(遼道宗洪基)夀永(日本安德天皇)
久視(唐武后)久夀(日本)久安(日本)
丑平(隋末郭子和)
阜昌(偽齊劉豫)
去聲
一送
鳳凰(吳歸命侯皓李凉張大豫晉弘)鳳鳴(梁主蕭銑)
鳳歷(朱梁友珪段大理偽享天帝智連)
二宋
統和(遼聖宗隆緒)統元(安南偽恭帝黎懬)
四寘
地節(漢宣帝)地皇(新王莽)
義熙(晉安帝)義嘉(劉宋晉安王子勛)義和(北凉太祖沮渠蒙遜)
義寧(隋恭帝)
至德(陳後主唐肅宗)至道(宋太宗)至和(宋仁宗)
至寧(金衞王允濟)至元(元世祖元順帝)至大(元武宗)
至治(元英宗)至順(元文宗)至正(元順帝)
嗣聖(唐中宗)
致和(元泰定帝)致治(大理主段思良)
治平(宋英宗夀天完主徐輝)治樣(日本)治象(日本)
治承(日本高蒼院天皇)
利貞(大理宣宗段智興)
九泰
泰始(晉世祖趙劉宋太宗廣)泰豫(劉宋太宗)
泰常(北魏太宗嗣)泰和(金章宗瑛)泰定(元泰定帝明陳鑑湖)
泰昌(明光宗)泰貞(安南肅宗黎敬)泰寧(安南李乾德)
太和(魏烈祖叡後漢歸義侯李勢唐晉海西公睿北魏高祖宏趙高祖石勒文宗吳帝溥)
(新羅真德女主安南王黎睿)太元(吳大帝權張晉烈宗凉駿)
太平(吳會稽王亮伏晉趙厥隋北燕太祖馮䟦遼南凉敬帝柔然古敦楚主林士弘聖宗)
(隆緒備宋李婆)太康(晉世祖基遼道宗洪)太熙(晉中宗弘北燕馮)
太安(晉惠帝柔北魏高宗濬庫後凉吕光然俟其伏代者)太興(晉中宗弘北燕馮)
太寧(晉肅宗湛北齊世祖)太上(南燕主慕容超)太武
太初(秦太宗苻登祖秃髮烏孤)(劉宋太子劭伏南凉太西秦高祖乞乾歸)
太始(南梁侯景王梁張玄靚渤海簡大明忠)太清(南梁高祖凉張天錫)
太昌(北魏孝武帝脩)太建(陳高宗)太極(唐睿宗)
太初元將(漢哀帝)太平真君(北魏世祖燾)太平興國(宋太宗)
大亨(晉安帝)大安(秦哀平帝苻丕基後凉太祖吕光遼道宗洪金衞王允)
(濟秉夏惠宗常)大明(劉宋世祖)大興(北燕昭成帝馮弘渤海)
(文王欽茂)大同(南梁高祖光遼太宗德)大通(南梁高祖闡北周静帝)
大寶(梁太宗宗南漢主劉鋹本明蔡伯貴大理景段正興日文王天皇)
大定(後梁中宗金世宗雍)大德(梁交阯李賁元西夏崇宗乾順成帝)
大統(西魏文帝寶炬)大成(周宣帝贇)大象(北周静帝闡)
大業(隋煬帝)大世(隋劉迦論)大足(唐武后)
大歷(唐代宗)大中(唐宣宗)大順(唐昭宗)
大觀(宋徽宗)大慶(夏景宗曩霄仁宗仁孝)大義(漢主陳友諒)
大治(日本)大正(安南莫方瀛)大明(大理楊千真)
大中祥符(宋真宗)
會昌(唐武宗)會同(遼太宗德光)
十二震
順義(吳睿帝溥)順天(唐史思明南董昌黎金郝定安太祖利)
進通(唐王摩沙)
十四願
萬歷(明神宗)萬歲通天(唐武后)
十五翰
漢安(漢順帝)漢復(隗囂)漢昌(漢少帝)
漢興(漢中宗李夀)
贊普鐘(大聖神武王閣羅鳳)
十六諫
晏平(成太宗李雄)
十七霰
見龍(大理孝怛王異牟尋)
十九效
孝建(劉宋世祖)孝昌(北魏肅宗詡)孝基(北魏北海王元顥)
孝治(大理偽肅文帝鄭旻)
二十二禡
化順(宋王均)
二十三樣
廣運(後梁莒公琮夏景宗曩霄)(北漢彭城王繼元大理憲宗段正嚴)
廣德(唐代宗聰大理段思)廣明(唐僖宗段大理偽昭明帝素英)
廣政(後蜀後主昶)廣順(後周太祖威)廣安(魏葛榮連大理主段義)
廣初(吳越王錢鏐)
二十四敬
竟寧(漢元帝)更興(北魏海南王悦)
正始(魏齊王芳東北魏世祖恪安北燕惠懿帝高雲北史蠻傳荆州蠻樊素反號正始元年)
正光(魏高貴鄉公髦北魏肅宗詡)正平(北魏世祖燾梁蕭正德)
正隆(金海陵王亮)正大(金哀宗守緒)正德(夏崇宗乾順明武宗)
正統(明英宗)正歷(渤海康王大嵩鄰日本高倉院天皇)
正治(大理偽聖德帝段素貞日本土御門院天皇)正嘉(日本後深草院天皇)
正元(日本後深草院天皇)正應(日本)正和(日本)
正豐(高麗)正法(宋李合茂雷進)
政和(宋徽宗)政安(大理世宗段思廉)政德(大理世宗段思廉)
聖歷(唐武后)聖君(元孝魏文時司馬小君)聖武(唐安禄山)
聖德(大理主段思聰)聖元(安南黎季&KR2842;)聖明(大理素興)
慶歷(宋仁宗)慶元(宋寧宗)慶長
盛明(大理景宗段正興)盛德(大理宣宗段智興)
二十五徑
勝光(夏主赫連定)
證聖(唐武后)
應順(後唐閔帝)應歷(遼穆宗璟)應天(唐史思明守朱泚劉)
(光安夏襄宗全)應運(宋蜀李順)應保(日本)
入聲
一屋
福聖承道(夏毅宗諒祚)
二沃
玉衡(成太宗李雄)玉恒(成卭都公李期)
四質
日新(大理憲宗段正嚴)
十一陌
白雀(後秦太祖姚萇)白龍(南漢高祖龑)白烏(隋向海明)
白雉(日本孝德天皇)白龜(日本聖武天皇)
赤烏(吳大帝權)赤符(元朱光卿)
石平(北魏稽胡劉没鐸)
十二錫
歷仁(日本四條院天皇)
十三職
德昌(北齊安德王延宗)德興(北遼蕭德妃)德祐(宋少帝)
德夀(漢歸義侯陳理)德勝(明劉千斤)
黑龍(苻秦張育)
得聖(宋王則)
十七洽
法輪(隋高曇晟)
歴代建元考卷一
