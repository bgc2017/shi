歴代建元考卷十秀水鍾淵映撰
外國考
日本
天御中主
天材雲尊
天八重雲尊
天彌聞尊
天忍勝尊
瞻波尊
萬魂尊
利刹魂尊
國狹搥尊
角龔魂尊
汲津舟尊
面垂見尊
國常立尊
天鑑尊
天萬尊
珠名杵尊
伊裝諾尊
素戔為尊
天照太神尊
正哉吾勝連目天押穗耳尊
天彦尊
天炎尊
彦瀲尊
以上凡二十三世並都于筑紫日向宫
神武天皇彦瀲尊第四子以周僖王甲寅即位自筑紫
入居太和州橿原宫
申叔舟海東諸國紀神武天皇名狹野以周幽王
十一年生四十九年戊午入大倭州盡除中洲賊
衆五十三年辛酉正月庚申始號天皇在位七十
六年夀一百二十七歲
綏靖天皇神武天皇第三子在位三十三年
安寧天皇綏靖太子在位三十八年
懿德天皇安寧第三子在位三十四年
孝昭天皇懿德太子在位八十三年夀一百十八歲
孝安天皇孝昭第二子在位一百有二年夀一百三十
七歲
孝靈天皇孝安太子在位七十六年夀一百十五歲
七十二年壬午秦始皇遣徐福入海求仙福至紀
伊州居焉崇神中死而為神
孝元天皇孝靈太子在位五十七年夀一百十七歲
開化天皇孝元第二子在位六十年夀一百十五歲
崇神天皇開化第二子在位六十八年夀一百二十歲
垂仁天皇崇神第三子在位九十九年夀一百四十歲
景行天皇垂仁第三子在位六十年夀一百有六歲
成務天皇景行第四子在位六十一年夀一百十一歲
仲哀天皇景行孫在位九年
神功天皇開化天皇五世孫息長宿稱女仲哀納為后
仲哀歿遂主國事在位六十九年夀一百歲
應神天皇仲哀第四子母神功在位四十一年夀一百
有十歲
仁德天皇應神第四子應神歿二年無主乃立在位八
十七年夀一百有十歲
履中天皇仁德太子在位六年
返正天皇仁德次子在位六年
允恭天皇仁德第三子在位四十三年
安康天皇允恭第二子初允恭立太子以性惡殺之立
安康安康立殺仁德之子大草香王而娶其妻為后其
子眉輪王殺之在位三年
雄略天王名大泊瀨稚武允恭第四子在位二十三年
夀一百有四歲
清寧天皇雄略第三子在位五年
飯豐天皇清寧女弟即位是冬歿國人以小楯迎顯宗
立之
顯宗天皇履中孫在位三年
仁賢天皇名大脚顯宗同母兄先是飯豐歿讓位顯宗
至是立在位十一年
武烈天皇仁賢太子在位八年
繼體天皇應仁五世孫立十六年始建年號在位二十
五年改元三
善化正和發口
安間天皇繼體第二子繼體歿二年無主乃立仍用𤼵
口紀元在位二年
宣化天皇繼體第三子在位四年改元一
僧聽
欽明天皇一名天國排開廣庭天皇宣化長子以梁高
祖大同八年壬戌立十一年始傳佛法于百濟在位三
十二年改元八
同要貴樂結清兄弟
藏和師安和僧金光
敏達天皇(一作達海)欽明第二子在位十四年改元三
賢接(元年仍用金光立五年乃改)鏡當勝照
用明天皇欽明第四子立隋開皇中仍用勝照紀年在
位二年
崇俊天皇欽明第五子在位五年改元一
端政
推古天皇欽明孫女敏達納為后至是立在位三十六
年改元六
從貴頌轉光元定居
倭京仁至
舒明天皇敏達孫名田村在位十三年改元三
聖德僧要命長
皇極天皇敏達曾孫女舒明納為后以壬寅歲立仍用
命長紀年在位三年
孝德天皇以唐永徽元年庚戌立在位十年元年仍以
命長紀年既而改元二
常邑白雉
齊明天皇即皇極天皇復位仍用白雉紀元在位七年
改元一
白鳳
天智天皇舒明太子母皇極天皇在位十年仍用白鳳
紀年
天武天皇舒明第二子名大海人天智欲禪位辭避吉
野山大友皇子謀簒將兵討之遂立在位十五年仍用
白鳳紀年後改元二
朱雀朱鳥
持統天皇天智第二女天武納為后因主國事始更號
日本仍用朱鳥紀年在位十年改元一
太和
文武天皇以唐長安元年立改元一
大寶
阿閉天皇文武天皇子
皈依天皇
聖武天皇以唐玄宗開元中立後自稱太上皇傳位于
太子改元二
白龜天平
孝謙天皇(宋史作孝明天皇今從東鑑)聖武之女立為太子以唐玄
宗天寶六年丁亥立改元二
太平勝寶太平寶字
天炊天皇
高野姬天皇聖武天皇女
白璧天皇
桓武天皇以唐德宗建中三年壬戌立改元一
延歷
諾樂天皇
嵯峨天皇
淳和天皇
光仁天皇(宋史作仁明今從東鑑)以唐文宗太和四年甲戌立改
元一
寶龜
文德天皇
清和天皇立改元二
元慶天長
陽成天皇
光孝天皇以唐僖宗光啓元年乙巳立
仁和天皇
醍醐天皇立改元二
昌泰延長
天慶天皇
封上天皇立改元一
康保
冷泉天皇以宋太祖開寶元年戊辰立後傳其子自稱
太上皇改元一
安和
守平天皇冷泉天皇子以宋太宗雍熙初年立改元一
(以上凡六十四世)
永延
一條天皇立改元一
長德(元年丁未)
元正天皇立改元一
養老(元年丁卯)
朱雀院天皇改元三
天慶長歷承(闕)
二條院天皇立改元一
長寬
三條院天皇
後朱雀天皇
後冷泉院天皇後朱雀院天皇太子立改元一
廣平
後一條院天皇立改元一
寬仁
掘河院天皇立改元一
康和
白河院天皇立改元一
承保
深草院天皇
烏羽院天皇立改元二
元冰(元年戊戌)保安(元年庚子)
崇德院天皇立改元一
保延
長和寬弘延久寬和
天喜嘉承久夀永保
永久永萬大治寬治
案日本自御中立至守平天皇宋史所載其國奝
然所記者世次最詳一條天皇而下先後莫考今
但據其見于東鑑者書之長和以下十三號并未
詳何主所改矣
仁平應保天元永然
天歷
以上玉海所載案玉海又有天慶延歷永延文治
寬弘永歷大寶諸號俱巳見東鑑中
久安治象
宋周密癸辛雜識嘉定乙亥楊和王墳菴中有日
本僧定心藏日本度牒其年紀久安保安治象等
號唯保安見東鑑餘二號未詳年代附見於此
高倉院天皇在位四十年以辛丑禪位于太子自稱太
上皇改元七
永歷正歷承安保元
平治安元治承
安德天皇言仁高倉院第一皇子以治承五年辛丑即
位癸卯新主踐阼文治三年丙午以平民作亂歿于海
改元二
養和夀永
後鳥羽院天皇尊成高倉院第四皇子以夀永二年癸
卯踐阼建九年乙卯脱屣稱主元應年乙亥崩改元三
元歷文治(玉海或曰治樣)建久
上御門院天皇為人後鳥羽院第一皇子以建久九年
乙卯即位承元四年庚午脱屣稱上皇至寬喜三年辛
卯崩改元五
正治建仁元久建永
承元
順德院天皇守城後鳥羽院第四皇子正治二年立為
太子以承元四年庚午即位承久三年辛巳脱屣稱上
皇癸未崩改元三
建歷建保承久
後掘河院天皇高倉院第二守貞親王御子以承久四
年壬午即位去前天照大神尊八十五代醍醐天皇二
十四代改元八
貞應元仁嘉禄安貞
寬喜貞永天福文歷
四條院天皇後掘河天皇子以文歷二年乙未即位改
元四
嘉貞歷日延應仁治
後嵯峨院天皇邦仁上御門院第二皇子以仁治四年
癸卯即位寬元四年丙午脱屣文永九年崩改元一
寬元
後深草院天皇久仁後嵯峨院第一皇子寬元元年立
為太子四年丙午即位正元元年脱屣稱上皇改元四
建長康元正嘉正元
龜山院天皇恒仁後嵯峨院第三王子正嘉二年立為
太子正元元年甲戌即位文永十一年脱屣改元三
文應文永
建治(以下未詳何主所改)正應延慶
弘安正安嘉元應長
正和元德元弘嘉歷
以上東鑑所載自高倉院治承四年庚子訖文永
三年丙寅凡九十四年世次可考其自文永以後
可見者唯數號而已又其書所紀多關東國將軍
之事不詳本國未知當中原何代然夀永二年癸
卯令大宋國陳和卿鑄佛其中又云聖武天皇至
安德天皇時四百餘歲考聖武當唐開元中立以
意推之盖中朝南渡以後也
續考
乙丑日本國改元永鎮(明孝宗弘治十八年)
正德七年壬申日本入貢武進陳端甫為南京禮部司
務時值宴勞來使問其國號乃是永鎮八年
癸酉日本國改元天政(明神宗萬歷元年)
壬辰日本國改元文禄(萬歷二十年)
乙未日本國改元慶長(見東鑑序)
壬戌日本國改元寬永(見東鑑序)
紅夷
紅夷在東南海外不知其傳次明熹宗天啓五年三月
入犯浙江沿海敗去其改元可考者一
寬和
大理(蒙氏)
高祖細奴羅其先世為渠帥以唐太宗貞觀三年己丑
伐昆彌張氏有國國號南詔唐授魏州刺史卒
世祖羅晟細奴羅子以唐高宗上元元年甲戌嗣立至
唐睿宗末卒
威成王羅晟皮羅晟子以唐玄宗先天元年壬子嗣立
至開元中卒
雲南王皮羅閣羅晟皮子以唐開元十六年戊辰嗣立
唐封為雲南王賜名歸義始合南詔為一盡有雲南地
神武王閣羅鳳皮羅閣子以唐天寶八年己丑嗣立始
叛唐改國號曰大蒙吐蕃封為東帝改元二
贊普鐘長夀
舊唐書閣羅鳳臣吐蕃吐蕃令閣羅鳳為贊普鐘
號曰東帝結以金印蠻謂弟為鐘楊慎滇載記以
為改元贊普鐘豈即吐蕃之偽稱以為紀年之號
耶俟博雅者詳焉
孝恒王異牟尋閣羅鳳之子以唐代宗大歷十四年己
未嗣立改國號曰大理自稱日東王僭封五嶽四瀆改
元二
見龍上元
孝文王尋閣勸異牟尋子以唐德宗貞元十五年己卯
嗣立順帝永貞元年乙酉卒改元一
應道
幽王勸龍晟尋閣勸子以唐順宗永貞元年乙酉嗣立
為其臣嵳顛所殺改元一
龍興
靖王勸利晟勸龍晟弟以唐憲宗元和元年丙戌為嵳
顛所立改元一
全義
昭成王晟豐祐勸利晟子以唐穆宗長慶四年甲辰嗣
位以武宗會昌末年卒改元二
保和天啓
景莊帝世隆晟豐祐子始自稱皇帝改號大禮國寇唐
安南西川後寇越巂卒于景淨寺改元二
建極(一作建樞)法堯(見正閏考)
宣武帝隆舜一名法世隆子以唐僖宗乾符四年丁酉
嗣立為豎臣楊登所弑改元二
貞明承智大同(見通鑑真載記但曰貞明)嵯耶
孝哀帝舜化真隆舜子以唐昭宗乾寧四年丁巳立光
化四年為其臣鄭買嗣所篡蒙氏遂亡化真改元一
中興
右大理蒙氏十三世二百五十年
長和(鄭氏)
德桓帝買嗣本唐鄭回之後世為其國清平官以唐昭
宗光化五年壬戌立改國曰大長和卒改元一
安國
肅文帝旻買嗣子以梁開平中嗣立卒改元六
始元天瑞景星安和貞祐
初歷孝治(見正閏考)
隆亶旻之子旻卒嗣立未幾為其臣東川節度使楊千
真所弑鄭氏遂亡隆亶改元一
天應
右長和鄭氏三世二十六年
趙善政其國清平官以後唐明宗天成三年戊子為楊
千真所立改國號曰大天興僅十月復為楊千真所奪
改元一
興源
楊千真既立改國號曰大義寧二年為通海節度使段
思明所討走死改元二
尊聖大明(見正閏考)
大理(段氏)
太祖思平其先武威郡人始祖儉魏佐蒙氏為清平官
六傳至思平官通海節度使以後晉天福二年丁酉討
楊氏得國改國號曰大理改元二
文德神武(見正閏考)
思英太祖子嗣立未幾卒私謚文經武略皇帝
思良思英叔以後晉開運三年丙午立改元一
致治
思璁以後周廣順三年癸丑立改元三
明德廣德聖德(一作興聖)
應道帝素順以宋太祖建隆四年癸亥立在位二十一
年卒改元一
明正
昭明帝素英以宋太宗雍熙二年乙酉立在位二十四
年卒改元五
廣明明應明聖明德
明治(玉海作明統)
敬明帝素廉以宋真宗大中祥符二年己酉立在位九
年避位為僧卒改元一
明通天聖
聖德帝素貞以宋仁宗天聖四年丙寅立在位十五年
卒改元一
正治
素興以宋仁宗慶歷元年辛巳立以無道為國人所廢
改元二
聖明天明
世宗思廉以宋仁宗慶歷四年甲申為國人所立在位
三十一年卒改元三
保安政安政德
連義以宋仁宗熙寧八年己卯立為其臣楊義貞所弑
改元二
上德廣安
楊義貞簒立四年段氏臣岳侯高智昇遣子昇泰起東
方兵討滅之復立段氏
夀光連義從子為高智昇所立在位二年改元一
上明
正明世宗思廉庶孫以宋神宗元豐五年壬戌立避位
為僧國人遂奉善闡侯高昇泰為主段氏中絶正明改
元三
保立建安天祐
大中國主高昇泰以宋哲宗元符二年己卯為國人所
立改國號曰大中臨歿戒其子太明復奉段氏太明遂
求段氏餘子正淳立之而世相其國昇泰改元一
上治
中宗正淳段氏宗室為高太明所立是為後理國在位
三十年傳位于子避位為僧卒改元三
天授開明文安
憲宗正嚴以宋徽宗大觀二年己丑嗣立在位四十年
避位為僧卒改元四
日新永嘉保天廣運
景宗正興以宋高宗紹興十七年丁卯嗣立後避位為
僧卒改元四
永真大寶龍興盛明(一作建德)
宋王應麟玉海又有崇興大寶盖龍興大保之訛
也今正之
宣宗智興以宋孝宗朝道八年癸巳嗣立在位二十七
年卒改元五
利貞盛德嘉會元亨
安定
亨大帝智連以宋寧宗慶元六年庚申嗣立在位三年
卒改元一
鳳歷
神宗智詳智連弟以宋寧宗開禧元年乙丑立在位三
十三年卒改元一
天開仁夀
孝義帝祥興以宋理宗嘉熙三年己亥立在位十二年
卒改元一
道隆
興智以宋理宗淳祐十一年辛亥立壬子歲元憲宗遣
其弟呼必賚來伐其臣高太祥拒戰死興智被俘段氏
亡後元以興智為總管傳十二世訖元亡乃絶興智改
元一
天定
右大理段氏二十二主三百一十五年起丁酉盡
壬子
自把
自把國本西南蠻在廣西邕州化外北與大理接宋淳
熙三年其王阿謝立改元一(見宋知邕州吳儆劄子)
乾貞
交趾(丁氏)
案交趾本中國地唐曰安南都護府五代時服屬
南漢至丁部領始自建國
大勝王丁部領以讙州刺史討平管内之亂因自立為
大勝王傳位于其子璉卒
交趾郡王璉部領子南漢節度使宋初内附為交趾郡
王卒
交趾郡王璿璉幼弟嗣立未幾為大校黎桓所簒
右交趾丁氏三世十三年
交趾(黎氏)
南越王桓本丁氏大校以宋太平興國初得國封交趾
郡王進封南平以真宗咸平九年卒子龍廷弑兄龍鉞
自立
交趾郡王至忠本名龍廷以宋真宗咸平九年丙午自
立至大中祥符三年庚戌為其將李公蘊所簒
右交趾黎氏二世三十二年(始宋太平興國元年訖大中祥符三年)
案丁氏黎氏前史並云建國改元今無可考但以
其安南建國所由始因備載之
安南(李氏)
太祖公藴本黎氏大校以宋真宗大中祥符三年庚戌
得國立十九年戊辰卒孫日尊私諡為神武皇帝
王德政公藴子以宋仁宗天聖戊辰嗣立二十七年乙
未卒
王日尊德政子以宋仁宗至和二年乙未嗣位建國號
曰大越自稱法天應運崇仁至道慶成龍祥英武睿文
尊德聖武皇帝凡十七年卒改元二
寶象神武
案玉海又載有天貺寶象一號愚謂日尊既謂寶
象必不更益二字以紀年或前史省文刪去天貺
二字則未可知也
神王乾德日尊子以宋神宗熙寧五年壬子嗣立在位
五十六年壬子卒改元二
彰聖嘉慶泰寧
王陽煥乾德子以宋高宗紹興二年壬子嗣立在位六
年戊午卒
王天祚陽煥子以宋紹興八年戊午嗣立在位三十七
年卒
案交趾其王初立封交趾郡王進封南平卒贈南
越王至是天祚立竟封安南國王遂為故事
王龍&KR2686;天祚子以宋孝宗淳熙三年丙申嗣立在位三
十五年壬申卒
王昊旵龍&KR2686;子以宋寧宗嘉定五年壬申嗣立後卒無
子女昭聖主國事紹定二年禪位于夫陳日照李氏遂
絶
右安南李氏八世共二百二十餘年(始宋大中祥符三年訖宋)
(紹定二年)
安南(陳氏)
太王日照其國愚多鄉人或云姓謝福建長樂人尚李
氏女以宋紹定二年得國宋封安南國王自稱大越皇
帝元兵來伐戊子𫝊位于子光昺宋封為太王卒
聖王光昺一名威晃日照子宋封為安南國王元因而
封之在位二十年卒改元一
紹隆
仁王日烜光昺子以丁丑嗣立自稱憲天體道大明光
孝皇帝傳位于子日燇自稱太上皇後為僧卒至元十
四年光昺卒日烜立
英王日燇日烜子嗣位後元兵兩伐之不克而退卒改
元一
紹寶
安南國忠懿王益稷本國封昭國王元兵南伐歸附俾
以王爵居鄂州
明王日套日燇子嗣位後禪其子日曠
憲王日曠日㷃庶長子嗣位後明王立其弟禄星
裕王日煃一名禄星日曠嫡弟嗣立明封安南國王卒
恭肅王之子嗣是為昏德公
昏德公日熞裕王兄子嗣立無道為明王第三子太師
叔明所廢幽殺之叔明攝位
案黎澄南翁夢錄裕王薨其兄恭肅之子立是為
昏德公為藝王所廢而實錄及安南傳俱云日爌
卒子日㷆立日㷆卒日煃嗣立日煃卒弟日熞嗣
為其兄叔明所殺與所紀不同盖安南别立偽名
以通中國或傳聞之訛而黎氏世仕其國當不謬
也澄即偽大虞上皇子封衞國大王入中朝仕至
工部尚書
藝王叔明明王第三子立朞年遜位其弟日煓至順王
七年甲戌卒時中朝洪武二十七年
睿王日煓日熞弟為叔明所立三年伐占城卒叔明復
立其子日煒
靈德公日煒一名睨嗣立後無道為叔明所廢
順王日焜一名顒嗣立為黎季&KR0034;所弑
王曉順王子黎季&KR0034;立之旋被弑復立其幼子&KR0034;尋又
弑之而自立陳氏遂亡日曉改元一
光泰
右安南陳氏十二世一百七十年(始宋紹定二年訖明建文元年)
黎季&KR2842;以明洪武末簒陳氏易姓名胡一元自謂舜裔
稱大虞太上皇以位授其子蒼改名&KR1039;僣稱皇帝中朝
建文元年立&KR1039;為安南國王永樂五年大兵南討俱俘
于京師凡改元四
天成聖元紹成(一作紹聖)開大(俱見討安南檄)
簡定陳氏故臣以明永樂六年舉兵作亂稱日南王偽
稱陳氏裔尋立從子季曠為大越皇帝自為上皇明兵
討擒之定改元一
興慶
陳季擴簡定從子稱大越皇帝永樂十二年明兵俘以
歸誅之季擴改元一
重光(續文獻通考作慶元非)
安南(黎氏)
太祖利本清化土官以明成祖永樂十六年戊戌起兵
稱平定王宣宗宣德二年據有安南六年辛亥冊為權
署國事八年癸丑卒私諡高皇帝改元一
順天
太宗麟一名龍以甲寅嗣立正統中卒私諡文皇帝改
元二
紹平大寶
濬一名隆基麟之子以正統中嗣立天順三年己卯為
庶兄琮所弑改元一
太和
琮濬庶兄一名宜民弑濬自立其臣黎夀域等起兵殺
之改元一
天興
聖宗灝一名思誠濬之弟天順中為國人所立孝宗弘
治十年丁巳卒私諡淳皇帝改元一
光順
暉一名鏳灝之子以丁巳嗣立甲子卒改元一
景統
肅宗敬暉之子立未踰年而卒改元一
泰貞
厲愍王誼敬之弟以弘治末嗣立四年為其臣阮种等
所弑後譓立追諡為威帝改元一
端慶
靈隠王晭一名瀅灝之孫錦江王玿之子嗣立追諡父
為德宗建皇帝以正德丙子為陳暠所弑後懬立更諡
為襄翼帝改元一
洪順
陳暠一名立孫為其國諒山都將與子昺昇攻陷安邦
弑主自立國人討之退據諒山死改元一
天應
案王氏安南志晭為鄭綏鄭惟鏟所殺續通鑑則
以為陳暠然其登庸赴于中朝曰前國王黎晭為
暠所害鄭氏既奉黎寧與莫氏為難登庸不應反
為之諱今正之
譓一名掎晭兄灝之子嗣封它陽王為國人所立諡其
父為哲宗明皇帝後莫登庸作亂奔清華以嘉靖九年
庚寅卒于老撾改元一
光紹(于文定筆塵作光照以為黎寧所改今從續文獻通考及王氏安南志)
懬譓之弟譓奔清華以明世宗嘉靖元年壬申為莫登
庸所立尋被酖卒偽諡恭皇帝改元一
統元
寧譓之子譓卒國人奉之為世孫嘉靖十三年甲午故
臣萬勝侯鄭惟嵕等共立之居清化之木州漆馬江改
元一
元和
案黎氏之後朝廷令居漆馬江禁莫氏不得侵害
後寧卒舊臣鄭蕳立其子寵于西都寵無嗣復立
暉四世孫維邦傳次子維潭起兵攻殺莫茂洽復
有安南神宗萬歷二十四年丙申詔以為都統使
自後維潭卒子維新立維新卒子維祺立其赴于
中朝曰安南都統使寔帝其國中自若也
安南(莫氏)
莫登庸安南之荆門人仕黎氏累官太傅仁國公進封
興安王遂弑懬自立為大越皇帝三年自稱太上皇明
兵討之降為安南都統使卒登庸改元一
大正
案登庸以嘉靖二十年辛丑降授都統使時方瀛巳
先卒傳其孫福海浤翼茂洽三世茂洽復為黎維潭
所殺明令敬用居高平如黎氏漆馬江故事今尚存
附錄
蜀紀
萬通(蠶叢帝)
愚案改元始于漢武蠶叢開蜀實在洪荒之初烏
得遽有年名盖蜀紀之誕也
道經
延康赤明龍漢開皇
上皇無極永夀
雜記俳諧文
清寧(集異記)大亥(雜記俳諧文)大美(雜記)
歴代罷廢之號
神爵(宋孝武)文明(梁簡文)元慶(唐德宗)天元(唐德宗)
通乾(唐高祖)平成(宋神宗)豐亨(宋神宗)美成(宋神宗)
炎興(宋高宗)純熙(宋孝宗)明德(宋元懿太子)乾淳(宋理宗)
開興(宋理宗)至平(宋理宗)執中清國(宋徽宗)
慶祐(宋欽宗)
歴代建元考卷十
