舊五代史卷五十一考證
唐宗室列𫝊三薛王存禮武皇子案是書不言存禮
為武皇第幾子據五代會要太祖第二子存美第三
子存霸第四子存禮第五子存渥第六子存乂第七
子存確第八于存紀與是書所叙微有異同
魏王繼岌莊宗子也案莊宗紀稱繼岌為第三子然
莊宗長子次子之名是書及五代會要俱不載
從璨明宗諸子案五代會要以從璨為明宗第四子
冊府元龜作諸子與明宗紀同今仍其舊
從益召高行周武行德欲拒漢高祖案是書但載從
益拒漢事考宋史趙上交𫝊云漢祖將至從益遣上
交馳表獻欵盖獻欸乃淑妃從益本意也歐陽史兩
存之其事始備
舊五代史卷五十一考證
