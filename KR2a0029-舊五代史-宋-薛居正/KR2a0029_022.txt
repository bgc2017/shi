舊五代史卷十考證
梁末帝紀下宣州節度使錢傳璟宣原本訛亘今據
十國春秋改正
應宋亳潁鄆齊魏滑案原本脫魏字今據冊府元龜
增入
充知匭使匭原本作匱考通典唐三省官有知匭使
今改正
朱友謙襲陷同州節度使程全暉單騎奔京師案歐
陽史本紀朱友謙殺節度使程全暉至列傳亦言全
暉奔京師紀傳互異宜以是書為正
華温琪為静勝軍留後案通鑑作貞明六年事與是
書繫龍德元年異
鎮州大將王德明殺其帥王鎔案五代春秋三月趙
人張文禮殺其君鎔是書及通鑑作二月
夏四月陳州刺史惠王友能反案歐陽史作三月與
是書異
詔張漢傑率兵進討漢傑原本作衡傑今據通鑑改
正
王彦章率舟師自楊村寨浮河而下舟師原本訛州
師今據通鑑改正
帝召控鶴都將皇甫麟案通鑑考異引莊宗實錄作
皇甫麟歐陽史從是書作麟
舊五代史卷十考證
