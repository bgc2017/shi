舊五代史卷三十九攷證
唐明宗紀五契丹陷平州案契丹陷平州歐陽史作
丁已通鑑不書日攷平州自梁開平中劉守光以賂
契丹天成元年盧文進舉其地以歸於唐至三年復
為遼人所取自是平州遂屬於遼宋人論石晉賂遼
故地兼及平州蓋未詳考今附識於此
為左驍衛上將軍案通鑑作左衛上將軍歐陽史從
是書作左驍衛
已亥回鶻可汗仁喻遣都督李阿山等貢獻案李阿
山來貢歐陽史作戊戌
北面副招討宋州節度使王晏球以定州節度使王都
反状聞案遼史王都以定州來歸作三月事五代
春秋及通鑑並從是書作四月
壬戌齊州防禦使曹廷隠以奏舉失實配流永州續勅
賜自盡案歐陽史作已未殺齊州防禦使曹廷隠
已未在壬戌前三日不應發配在後賜死轉在前也
歐史疑訛
壬午幽州趙德鈞奏於府西邀殺契丹案通鑑作八
月壬戌趙德鈞邀擊契丹據是書八月係癸酉朔不
得有壬戌疑通鑑誤
邠州節度使李敬周李敬周通鑑作李敬通是書前
後並作敬周歐陽史亦作敬周疑通鑑𫝊刻之訛
以刺史竇廷琬拒命故也案竇廷琬反通鑑從是書
作十月歐陽史繫於十月以前與是書異
突厥首領張慕進等來朝貢案慕進歐陽史作慕晉
壬午房知温奏荆南高季興卒案高季興卒通鑑作
十二月丙辰詳見通鑑攷異
檢校太保張希崇為汝州刺史案歐陽史作汝州防
禦使通鑑從是書作刺史
托諾巴摩哩舊作秃汭悲梅老今改伊埒雅遜舊作野
利延孫今改託諾舊作秃餒今改爾珊舊作阿
山今改哩衮舊作惕隠今改
舊五代史卷三十九攷證
