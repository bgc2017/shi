舊五代史卷一百三十五考證
僭偽列傳二劉守光傳汴人陷嬴鄚二州鄚原本訛
鄭今据歐陽史改正
書記馬郁馬郁原本作馬都今据是書列傳改
盡斂銅錢于大安山嶺銅錢原本作錢鏄引用錯謬
今据歐陽史改正
即殺匠石以滅其口案莊子石乃匠者之名詞家引
用泛作工匠解者非乃紀事之文亦沿其誤殊乖史
體今姑仍原文而駁正于此
劉陟傳謙之長子曰隱梁開平初封大彭郡王梁祖郊
禋禮畢進封南海王案東都事略不載隱封南海
王宋史不載隱封大彭郡王與是書互有詳略考五
代會要劉隱進封南海王在開平四年
舊五代史卷一百三十五考證
