舊五代史卷九十七攷證
晉列傳十二范延光傳改封高平郡王案歐陽史作
東平郡王
延光謂門人李式曰歐陽史作謀於副使李式
楊光遠傳唐天成中以明宗改御名為亶以偏傍字犯
之始改光遠案是書唐紀清泰二年楊檀始改名
光遠非天成中即改名也
光遠入朝面奏維翰擅權高祖以光遠方有功于國乃
出維翰鎮相州光遠為西京留守案通鑑攷異云
晉高祖實錄天福三年壬辰維翰崧罷樞密使庚子
光遠始入朝對于便殿十一月戊申光遠為西京留
守天福四年閏七月壬申維翰出為相州節度使與
此傳先後互異
其碑石無故自折案歐陽史作碑石既立天大雷電
擊折之
盧文進傳文進字國用案遼史太祖紀神册元年晉
幽州節度使國用來降二年晉新州禆將盧文進殺
節度使李文矩來降則國用與文進顯係二人然天
顯元年又書盧龍軍節度使盧國用叛奔于唐即文
進歸唐之事也疑文進入遼以後遂以字行修遼史
者雜採諸書誤作两人耳
行軍司馬馮知兆馮知兆南唐書作姚知兆歐陽史
與是書同
李金全傳軍校武彦和案歐陽史南唐書俱作武克
和通鑑從是書
親吏胡漢筠胡漢筠歐陽史及南唐書俱作胡漢榮
通鑑從是書
遣吏賈仁紹案仁紹通鑑作仁沼考異云薛史作仁
紹今從實錄歐陽史南唐書與通鑑同
扎拉舊作則剌今改
舊五代史卷九十七攷證
