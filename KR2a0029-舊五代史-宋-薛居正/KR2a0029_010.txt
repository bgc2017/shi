舊五代史卷四攷證
梁太祖紀四二月案通鑑二月癸亥酖殺濟陰王于
曹州新唐書昭宣帝紀亦云二月遇弑歐陽史作正
月已亥卜郊于西都弑濟陰王與諸書異
辛巳以同州節度使劉知俊為潞州行營招討使案
辛已歐陽史通鑑俱作壬午
時帝在澤州拜二相于行在案通鑑云癸已張文蔚
卒癸卯楊涉罷為右僕射是二相之拜以代文蔚涉
也又承旨學士梁代避諱改為奉旨通鑑及歐陽史
仍作承旨
壬子幸東京案五代春秋作丙午帝還東都歐陽史
作壬子至津州惟通鑑與是書同
淮寇侵軼潭岳邊境侵軼原本作侵軹今據文改正
王師敗于潞州案潞州之敗歐陽史作五月已丑通
鑑作壬申
帝以此郡五嶺三湘水陸會合之地此郡原本作北
郡今據文改正
時代綿寢綿寢原本作綿浸今據通鑑注改正丙戌
至陜州丙戌通鑑作乙酉
丁已至東都案通鑑考異引編遺錄作乙卯實錄作
丁已今攷五代春秋作丁已與是書同歐陽史作丁
未與是書異
許州扶溝縣案扶溝下原本脱縣字今據文增入
甲寅福建節度使王審知封閩王廣州節度使劉隱封
南平王甲寅通鑑作庚子與是書異
如活捉得劉知浣者賞錢一千貫文案一千原本作
一萬今據通鑑長編引梁代賞功之典改正
辛亥駕至蒲陜案通鑑作癸丑帝至陜與是書前後
異
其興善門仍令長官關鎖興善原本作章善今據上
文及五代會要改正
舊五代史卷四考證
