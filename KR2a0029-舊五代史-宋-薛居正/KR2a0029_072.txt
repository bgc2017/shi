舊五代史卷三十五攷證
唐書明宗紀三代祖諱教教原本作敖今據五代會
要改正
皇考諱霓歐陽史云父電未知孰是
襲破李存信於莘縣莘縣原本作華縣今據新唐書
藩鎮𫝊改正
柏鄉之役柏鄉原本訛松鄉今據通鑑改正
吾當與天皇較力耳天皇原本作人皇攷遼史太祖
稱為天皇讓宗追稱人皇莊宗初年侵幽州者乃太
祖非讓宗也今改正
十二月契丹入寇三年正月帝領兵破契丹于涿州
案歐陽史云冬契丹侵漁陽嗣源敗之於涿州入寇
破敵皆作冬間事盖順文併叙之耳當以是書為徵
實
請令公帝河北河北原本作河中今據通鑑改正
獲官馬二千匹案歐陽史作掠小坊馬三千匹
四月丁亥朔案丁亥朔與莊宗紀異據莊宗紀三月
丁未朔則四月當作丁丑據此紀下文有已丑甲午
則當作丁亥前後參差未詳孰是
已丑案通鑑作乙丑疑傳寫之訛歐陽史從是書作
已丑
以樞密副使孔循為樞密使案歐陽史作左驍衞大
將軍孔循為樞密使吳縝纂誤云孔循傳作左衞大
將軍為樞密使俱與是書異
按巴堅舊作阿保機今改
舊五代史卷三十五攷證
