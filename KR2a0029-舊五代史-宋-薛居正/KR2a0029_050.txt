舊五代史卷二十四攷證
梁書列傳十四李珽傳河南有外黃小黃小黃歐陽
史作下黃攷困學紀聞云五代通錄李珽曰河南有
外黃小黃漢地理志陳留有外黃下黃縣五代史記
改小黃為下黃誤也當從通錄
秦有外黃都尉都尉原本作郡尉今據漢書地理志
及歐陽史改正
充侍講學士案歐陽史作侍講
盧曾傳始為齊州防禦使朱瓊從事案新唐書通鑑
與是書梁記皆稱朱瓊為齊州刺史惟此傳作防禦
使疑有舛誤
孫隲傳並格殺于前墀案通鑑攷異引梁實錄作賜
死通鑑作撲殺于前墀
杜荀鶴傳旬日而卒案唐才子傳荀鶴以天祐元年
卒北夢𤨏言作梁受禪後拜翰林學士五日而卒未
知孰是
羅隱傳羅隱餘杭人案澗泉日記作新城人
因亂歸鄉里節度使錢鏐辟為從事案唐新纂羅隱
初為吳令後以羅紹威薦為錢鏐所辟據是書則隱
自歸里即為鏐從事後復為紹威薦也與新纂異
仇殷傳殷上言太隂虧不利深入太祖遽遣使止之己
敗于柏鄉矣案北夢𤨏言云柏鄉狼狽梁祖亦自
咎曰違犯天道不取仇殷之言也此云太祖遽遣使
止之與北夢瑣言異
舊五代史卷二十四攷證
