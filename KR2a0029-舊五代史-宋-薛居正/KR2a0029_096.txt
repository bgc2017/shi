舊五代史卷四十七攷證
唐末帝紀中枉耗國力枉耗通鑑注引薛史作枉費
攷册府元龜亦作枉耗今仍其舊
辛邜以宣徽南院使劉延皓為刑部尚書充樞密使
案劉延皓充樞密使歐陽史作五月與是書繫四月
異通鑑從是書
侍衛步軍都指揮使宋審虔宋審虔原本脱虔字今
據通鑑增入
渤海國遣使朝貢案歐陽史作九月乙邜渤海遣使
者来五代會要作十二月渤海遣使列周卿等入朝貢
方物俱與是書作十一月異
翰林學士工部侍郎崔梲崔梲原本訛崔櫓今據歐
陽史改正
舊五代史卷四十七考證
