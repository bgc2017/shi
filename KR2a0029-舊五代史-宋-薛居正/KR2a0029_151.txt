舊五代史卷七十五攷證
晉書高祖紀一本衛大夫碏漢丞相奮之後案歐陽
史作其姓石氏不知其得姓之始
皇考諱紹雍紹雍原本作詔雍考五代會要歐陽史
俱作紹雍今改正
命帝領親騎號三討軍三討軍歐陽史作左射軍
乃命築壇于晉陽城南案通鑑作築壇于柳林遼史
亦作設壇于晉陽
歲次丙申十一月丙戌朔十二日丁酉
引廢帝實錄契丹立晉誤在閏月丁夘辨正在唐紀
歐陽史及通鑑並從晉紀作十一月丁酉
四字去中之兩畫案原本作中去之兩畫今從冊府
元龜改正
帝遣心腹何福輕騎求援北蕃案原本闕帝遣心腹
四字今從冊府元龜增入
舊五代史卷七十五攷證
