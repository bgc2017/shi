舊五代史卷十一考證
梁后妃列𫝊一末帝德妃張氏案龐元英文昌雜錄
云梁均王晉天福中始葬故妃張氏獨存考功員外
商鵬為誌文曰七月有期不見望陵之妾九疑無色
空餘泣竹之妃今考五代會要德妃張氏早薨歐陽
史次妃郭氏莊宗入宫度為尼是晉天福中尚存者
郭妃非德妃與末帝同葬者德妃非郭妃也歐陽史
不明言同葬者為何妃文昌雜錄誤以尚存者為故
妃張氏盖𫝊聞之失實也
舊五代史卷十一考證
