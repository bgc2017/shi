舊五代史卷三十考證
唐莊宗紀四以趙光胤為中書侍郎平章事集賢殿大
學士案歐陽史作趙光胤為中書侍郎不載大學
士銜與是書詳略異
甲子車駕發汴州十二月庚午朔車駕至西京案歐
陽史作甲子如京洛庚午至自汴州是書作西京盖
其時未改永平軍為西京故尚仍梁制稱洛陽為西
京也又通鑑考異云諸書但謂之洛京未嘗詔改西
京為洛京至同光三年始詔依舊以洛京為東都或
者以永平為西京時即改梁西京為洛京而史脱其
文也歐陽史於元年冬即書洛京未審所據
詔改偽梁永平軍大安府復為西京京兆府案歐陽
史作十一月辛酉復永平軍為西都與是書日月互
異
實喇鄂博舊作撒刺阿撥今改
舊五代史卷三十考證
