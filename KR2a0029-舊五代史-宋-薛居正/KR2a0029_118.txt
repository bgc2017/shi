舊五代史卷五十八攷證
唐列傳十趙光逢𫝊父隠右僕射案舊唐書作左僕
射
僖宗朝登進士第僖宗原本作昭宗據舊唐書光逢
係乾符五年進士當作僖宗今改正
時有道士許巖士許巖士原本脱士字今據新唐書
及通鑑增入
李琪𫝊敬方子縠廣明中為晉公王鐸都統判官案
太平廣記引李琪集序作父敬佐王鐸滑州幕考李
琪祖名敬方其父不得名敬疑太平廣記𫝊寫之訛
戍馬四百匹四百原本作四千今據漢書改正
以太子太傅致仕案太傅歐陽史作少傅
舊五代史卷五十八攷證
