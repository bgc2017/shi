舊五代史卷五十九攷證
唐列𫝊十一丁會傳梁祖季年猜忌故將功大者多遭族滅會隂
有避禍之志案梁祖季年無誅戮大臣之事考朱
珍李讜先後為梁祖所殺丁會蓋鑒於前事也見通
鑑考異
閻寶𫝊梁祖以寶為節度使檢校太傅案歐陽史太
祖時為諸軍都虞候末帝時以寶為保義軍節度使
與是書詳略先後互異
符習𫝊飛揚痛飲飛揚原本作飛鷹今攷杜詩痛飲
狂歌空度日飛揚跋扈為誰雄鷹字疑揚字之訛今
改
烏震𫝊移易州刺史易州歐陽史作冀州
詔贈太傅太傅歐陽作太師
張温傅案温於潼關擒劉知浣見梁紀此𫝊不載
舊五代史卷五十九攷證
