舊五代史卷二十攷證
梁列𫝊十司馬鄴𫝊而揚州諸步多賊船諸步原本
作諸走攷容齋隨筆云步者水傍之名今改正
劉捍𫝊光化三年六月太祖北伐鎮定又移師以攻中
山案梁祖下鎮定服中山舊唐書作光化三年九
月新唐書作十月是書總繫于六月據通鑑自六月
舉兵九月月始定中山也
張遂𫝊刺史張遂案新唐書作張璲
太祖令往光州說刺史劉存背淮賊以向國案新唐
書本紀乾寧三年楊行密陷光州刺史劉存死之九
國志柴再用𫝊乾寧中從朱延壽平劉存于弋陽授
知光州軍事梁兵寇光州再用擊走之事俱與是書
異
又從李彦威復黃州獲刺史瞿章案全忠陷黃州新
唐書作乾寧四年九國志作三是書繫光化元年年
與諸史異
張存敬擒刺史陶建釗案建釗原本作建鈺今據通
鑑改正
舊五代史卷二十攷證
