舊五代史卷一百六考證
漢列傳三劉審交傳服闋不出累年案歐陽史作不
調累年
時有燕軍千人守捉諸門千人杜重威傳或作千五百
人
劉在明傳高祖踐阼授幽州道行營都部署案通鑑
在明先爲成德軍留後繼授幽州道馬步都部署與
是書前後互異
馬萬傳時滑州節度使符彦饒潛通鄴下殺白奉進於
牙署案是書晉列傳符彦饒以忿争殺白奉進非之
潛通鄴下也此傳盖沿實錄傳聞之誤通鑑從晉列
傳
白再榮傳本蕃部人也案歐陽史作不知其世家何
人也
嘉哩舊作解里今改滿逹勒舊作麻答今改
舊五代史卷一百六考證
