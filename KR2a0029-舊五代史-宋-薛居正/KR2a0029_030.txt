舊五代史卷十四攷證
梁列𫝊四羅紹威𫝊其後弘信封臨清王案舊唐書
弘信先封豫章郡公進封北平王與是書異
自田氏以後垂二百年案吳縝歐陽史纂誤云魏博
自田承嗣專據至羅紹威時共一百五十餘年歐陽
史作二百年誤盖歐陽史仍是書之誤也
太祖自内黃馳至鄴至鄴原本作至葉據歐陽史改
正
歲漕百萬石以給宿衛太祖深然之案通鑑攷異引
梁功臣𫝊云紹威馳簡獻替意互合者十得五六太
祖嘆曰竭忠力一人而已又引莊宗實錄曰紹威隂
有覆温之志而賂温益厚温怪其曲事慮蓄奸謀而
莫之察乃賜紹威妓妾數人未半歲召還以此得其
隂事其紀載互異如此竊謂紹威有謀慮得梁王信
任宜也然以梁主雄險而紹威又因盡誅牙軍有自
弱之悔則此時猜忌諒亦有之未可偏廢其說
趙犨𫝊父叔文案叔文原本訛叔义今據新唐書改
正
王僊芝起于曹濮僊芝原本作僊茈今據新舊唐書
改正
文德元年文德原本作大德今改正
充大内皇墻使皇墻原本作皇城考五代會要梁時
避諱改皇城使為皇墻使今改正
趙昶𫝊假寐于闉闍闉闍原本作閫闍今改正
時宗權未滅案上篇趙犨傳云蔡州平以犨為忠武
軍節度使据此傳則昶為忠武節度使宗權二𫝊互
異
趙珝𫝊珝犨季弟也案新唐書以珝為犨子是書及
歐陽史通鑑皆以珝為犨弟新唐書應訛
王珂𫝊小字忠兒忠兒舊唐書作蟲兒
令何絪守晉州何絪原本作何緯今據通鑑改正
舊五代史卷十四攷證
