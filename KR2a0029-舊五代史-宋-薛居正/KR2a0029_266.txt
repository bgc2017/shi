舊五代史卷一百三十四考證
僭偽列傳一楊行密傳乃追李璠等還按通鑑作李
璠至盱眙行密發兵襲之郭言力戰得免與是書異
瑾與承嗣皆位至方伯按九國志行密承制授朱瑾
泰寧軍節度使李承嗣振武軍節度使此云位至方
伯似未明晰附識于此
楊溥傳渭渥之弟也按渭歐陽史及通鑑皆作隆演
惟是書作渭詳見通鑑考異
李昪傳昪自云唐玄宗第六子永璘王之裔按歐陽
史昪自言唐憲宗子建王恪恪生超超生志志生榮
自以為建王四世孫與是書異
王審知傳以潮為節度福建管内觀察使審知為副
按王審知德政碑作詔授潮節度累加檢校右僕射
無審知為副事
潮薨審知以譲其兄審邽按王審知德政碑作仲兄
審邦此作審邽當以碑為正
舊五代史卷一百三十四攷證
