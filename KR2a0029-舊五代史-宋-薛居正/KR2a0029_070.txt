舊五代史卷三十四攷證
唐莊宗紀八令朱守殷以兵圍其第案圍其第歐陽
史作圍其館胡三省云歐陽史蓋謂朱友謙無私第
在洛陽也据雲谷雜記唐末藩鎮入朝館舍皆稱邸
第似無庸更易其字通鑑仍從是書作第
三月丁未朔丁未通鑑作丁已
庚戌李紹真自邢州赴鄴都城下案通鑑作庚申李
紹真引兵至鄴都營於城西北以太等徇于鄴城下
而殺之與是書異
甲寅進營于觀音門外下令諸軍詰旦攻城是夜城下
軍亂案通鑑作壬戌李嗣源至鄴都甲子夜軍亂
攷異引莊宗寔錄作壬戌至鄴都癸亥夜軍士張破
敗作亂與是書異日通鑑從是書
帝遣嗣源子從審從審歐陽史及通鑑俱作從璟是
書本紀前後俱作從審未知何據
帝幸耀店以勞之耀店通鑑作鷂店胡三省注云薛
史作耀店今仍其舊
甲戌次石橋甲戌通鑑作甲申
四月丁丑朔案歐陽史及通鑑五代春秋俱作四月
丁亥朔攷遼史天顯元年即同光四年亦作四月丁
亥朔是書莊宗紀作丁丑明宗紀作丁亥前後互異
攷是年正月戊午朔三月丁未朔則四月朔日當為
丁丑
五坊人善友案通鑑作鷹坊人善友胡三省注云鷹
坊唐時五坊之一也善姓也
按巴堅舊作阿保機今改阿都欲舊作阿咄欲今改
舊五代史卷三十四考證
