周書卷第三
晉孔眺註明四明後學章檗校刻
酆保解二十一大開解二十二
小開解二十三文儆解二十四
文傅解二十五柔武解二十六
大開武解二十七小開武解二十八
寶典解二十九酆謀解三十
寤敬解三十一武順解三十二
武穆解三十三
酆保解第二十一
維二十三祀庚子朔九州之侯咸格于周王在酆昧
爽立于少庭王告周公旦曰嗚呼諸侯咸格來慶辛
苦役商吾何保守何用行旦拜手稽首曰商爲無道
棄德刑範欺侮群臣辛苦百姓忍辱諸侯莫大之綱
福其亡亡人惟庸王其祀德純禮明允無二卑位柔
色金聲以合之王乃命三公九卿及百姓之人曰恭
敬齊潔咸格而祀于上帝商饋始于王因饗諸侯重
禮庶吏出送于郊樹昏于崇内備五祥六衛七厲十
敗四葛外用四蠧五落六容七惡五祥一君選擇二
官得度三務不舍四不行賂五察民困六衛一明仁
懷恕二明智設謀三明武攝勇四明才攝士五明藝
法官六明命攝政七厲一翼勤厲務二動正厲民三
靜兆厲武四翼藝厲物五翼言厲復六翼敬厲衆七
翼知厲道十敗一佞人敗撲二謟言毁積三隂資自
舉四女貨速禍五比黨不揀六佞說鬻獄七神龜敗
卜八賓祭推谷九忿言自辱十異姓亂族四葛一葛
其農時不移二費其土慮不化三正賞罰獄無姦奇
四葛其戎謀族乃不罰四蠧一美好怪奇以治之二
淫言流說以服之三群巧仍興以力之四神巫靈寵
以惑之五落一示吾貞以移其名二微䧏霜雪以取
松栢三信蟜萌莫能安宅四厚其禱巫其謀乃獲五
流德飄狂以明其惡六容一游言二行商工三軍旅
之庸四外風之所揚五因失而亡作事應時時乃喪
六厚使以往來其所藏七惡一以物角兵二令美其
前而厚其傷三間得大國安得吉凶四交其所親靜
之以物則以流其身五率諸侯以朝賢人而巳猶不
往六令之有求遂以生尤七見親所親勿與深謀命
友人疑旦拜曰嗚呼王孫其尊天下適無見過過適
無好自益以明而迹嗚呼敬哉視五祥六衛七厲十
敗四葛不修國乃不固務周四蠧五落六容七惡不
時不允不率不緩反以自薄嗚呼深念之哉重維之
哉不深乃權不重從權乃慰不從乃潰瀆不可復戒
後人復戒後人其用汝謀王曰允哉
大開解第二十二
維王二月旣生魄王在酆立于少庭兆墓九開開厥
後人八儆五戒八儆一□旦于開二躬修九過三族
修九禁四無競維義五習用九教六□用守備七足
用九利八寧用懷□五戒一祗用謀宗二經内戒工
三無遠親戚四雕無薄□五禱無憂玉及爲人盡不
足王拜儆我後人謀競不可以藏戒後人其用汝謀
維宿不悉日不足
小開解第二十三
維三十有五祀王念曰多□正月丙子拜望食無時
汝開後嗣謀曰嗚呼于來後之人余開在昔曰明明
非常維德曰爲明食無時汝夜何修非躬何慎非言
何擇非德嗚呼敬之哉汝恭聞不命賈粥不讐謀念
之哉不索禍招無曰不免不庸不茂不次人菑不謀
迷棄非人朕聞用人不以謀說說惡謟言色不知適
適不知謀謀泄汝躬不允嗚呼敬之哉後之人朕聞
曰謀有共軵如乃而舍人之好佚而無窮貴而不傲
富而不驕兩而不爭聞而不遥遠而不絕窮而不匱
者鮮矣汝謀斯何嚮非翼維有共枳枳亡重大害小
不堪柯引維德之用用皆在國謀大鮮無害嗚呼汝
何敬非時何擇非德德枳維大人大人枳維卿卿枳
維大夫大夫枳維士豋豋皇皇□枳維國國枳維都
都枳維邑邑枳維家家枳維欲無疆動有三極用有
九因因有四戚五私極明與與有畏勸汝何異非義
何畏非世何勸非樂謀獲三極無疆動獲九因無限
務用三德順攻奸□言彼翼翼在意仞時德春育生
素草肅疎數滿夏育長美柯華務水潦秋初藝不節
落冬大劉倍信何謀本□時歲至天視嗚呼汝何監
非時何務非德何興非因何用非極維周于民人謀
競不可以後戒後戒宿不悉日不足
文儆解第二十四
維文王告夢懼後祀之無保庚辰詔太子發曰汝敬
之哉民物多變民何嚮非利利維生痛痛維生樂樂
維生禮禮維生義義維生仁嗚呼敬之哉民之適敗
上察下遂信何嚮非私私維生抗抗維生奪奪維生
亂亂維生亡亡維生死嗚呼敬之哉汝慎守勿失以
詔有司夙夜勿忘若民之嚮引汝慎何非遂遂時不
遠非本非標非微非煇壤非壤不高水非水不流嗚
呼敬之哉倍本者槁汝何葆非監不維一保監順時
維周于民之適敗無有時蓋後戒後戒謀念勿擇
文傅解第二十五
文王受命之九年時維暮春在鄗太子發曰吾語汝
所保所守守之哉厚德廣惠忠信愛人君子之行(者四)
(德君)不爲驕侈不爲靡泰不淫於美括柱茅茨爲愛費
(就不决曰括言務儉也因)山林非時不升斤斧以成草木之長川
澤非時不入網罟以成魚鼈之長不麛不卵以成鳥
獸之長畈漁以時童不夭胎馬不馳騖土不失宜(土言)
(悉長之地所宜)土可犯材可蓄潤濕不谷樹之竹&KR1239;莞蒲礫
石不可谷樹之葛木以爲絺綌以爲材用(不失宜所爲土)故
凡土地之間者聖人裁之並爲民利是魚鼈歸其泉
鳥歸其林(不夭胎故取之以時)孤寡辛苦咸賴其生(長材用得所生)山
以遂其材工匠以爲其器百物以平其利商賈以通
其貨(德也無二)工不失其務農不失其時是謂和德(不失和故)
土多民少非其土也土少人多非其人也是故土多
發政以漕四方四方流之(移内人也漕轉流歸言)土少安帑而
外其務方輸(民方輸谷外設業而四)夏箴曰中不容利民乃外
次(也業舍次於田夏禹之箴戒書)開望曰土廣無守可襲伐土狹無
食可圍竭二禍之來不稱之灾(人土相稱爲善也開望古書名也政以)
天有四殃水旱饑荒其至無時非務積聚何以備之
(聚谷𬞞積財用)夏箴曰小人無兼年之食遇天饑妻子非其
有也大夫無兼年之食遇天饑臣妾輿馬非其有也
(之儲非其有言流亡也古者國家三年必有一年)戒之哉弗思弗行至無日
矣(遠也言不)不明開塞禁舍者其如天下何(失其機不明謂)人各
修其學而尊其名聖人制之(業用制而)故諸横生盡以養
從從生盡其養一丈夫(夫天子也言兆民者天子也横生萬物也從生人也一丈)
無殺夭胎無伐不成材無墯四時如此者十年有十
年之積者王(之計也通三十年)有五年之積者覇無一年之
積者亡(也積也亡爲無國家通計五年之計有五年)生十殺一者物十重
生一殺十者物頓空十重者王頓空者亡(生少到空生多到重)
兵強勝人人強勝天能制其有者則能制人之有(天勝)
(天命勝有)不能制其有者則人制之(取之術自)令行禁止王始
也出一曰神明出二曰分光(之明光亦明也政有二名分君)出三曰
無適異出四曰無適與無適與者亡(無適與不亡何君臣無適異民)
(也待)
柔武解第二十六
維王元祀一月旣生魄王召周公旦曰嗚呼維在文
考之緒功(明年春也此文王卒之)維周禁五戎五戎不禁厥民
乃淫(五者不禁戎之道也此成周也而謂之戎言)一曰王觀幸時政匱不
疑二曰獄讐刑蔽奸吏濟貸(其貨也濟貸成)三曰聲樂□□
飾女滅德四曰維勢是輔維禱是怙五曰盤游安居
枝葉維落(安居皆害之術輔□怙恃盤游)五者不距自生戎旅故必
以德爲本以義爲術以信爲動以成爲心以决爲計
以節爲勝(爲勝距戎之本也言以德爲本以節)務在審時紀綱爲序和
均□里以匡辛苦(苦窮也匡正也辛)見宼□戚靡適無□勝
國若化不動金鼓善戰不闘故曰柔武四方無拂奄
有天下(言威也拂違也)
大明武解第二十七
維王一祀二月王在酆密命(謀周大命密人及商紂)訪於周公
旦曰嗚呼余夙夜維商密不顯誰和(選之商密言欲以毀)告歲
之有秋今余不獲其落若何(我周不得其落恐將亡和捐萬物而商密欲擯)
周公曰茲在德敬在周其維天命王其敬命(在周當言天命)
(而巳敬命)遠戚無十和無再失維明德無佚(也再失爲復所親近疎遠)
(也失)佚不可還維文考恪勤戰戰何敬何好何惡時不
敬殆哉(故念文王所敬言一佚不可還)王拜曰允哉余聞國有四戚
五和七失九因十淫非不敬不知(知所聞欲知之也言非不欲敬而未)
今而言維格余非廢善以自塞維明戒是祗(至也是而汝格)
(之余敬)周公拜曰茲順天天䧏寤于程程䧏因于商商
今生葛葛右有周(朝生葛是祐助周也言天寤周以和商謀商)維王其明
用開和之言言孰敢不格(以和則忠告之言無不至可否州濟曰和欲其開臣)
(也)四戚一内同外二外婚姻三官同師四哀同勞五
和一有天維國二有地維義三同好維樂四同惡維
哀五遠方不爭(來遠以文德)七失一立在廢二廢在祗三
比在門四謟在内五私在外六私在公七公不違(所立)
(近公私于錯公法不能違之所謂失廢則功多廢所敬則不見疑□比謟)九因一神有不
饗二德有所守三才有不官四事有不均五兩有必
爭六富有别七貪有匱八好有遂九敵有勝(其事而此皆因)
(國也以誤彼)十淫一淫政破國動不時民不保二淫好破
義言不恊民乃不和三淫樂破德德不純民乃失常
四淫動破醜醜不足民乃不讓五淫中破禮禮不同
民乃不恊六淫采破服服不度民乃不順七淫文破
典典不式教民乃不類八淫權破故故不法官民乃
無法九淫貸破職百官令不承十淫巧破用用不足
百意不成嗚呼十淫不違危哉今商維茲(行如此十言商紂所)
(所蔽者之)其唯第茲命不承殆哉(則危殆也不奉天命)若人之有政
令廢令無赦乃廢天之命訖文考之功緒忍民之苦
不祥(□父之業忍民患是不祥也廢政令罪不赦而乃廢天命)若農之服田務耕
而不耨維草其宅之旣秋而不獲維禽其饗之人而
獲飢去誰哀之(也已自取之是時矜之父業之遵草居之是農不脩也獸食之是飢)王
拜曰格乃言嗚呼夙夜戰戰何畏非道何惡非是不
敬殆哉(爲至故拜也王乃以周公言)
小開武解第二十八
維王二祀一月旣生魄王召周公旦曰嗚呼余夙夜
忌商不知道極敬聽以勤天下周公拜手稽首曰在
我文考順明三極躬是四察循用五行戒視七順順
道九紀(所行之皆文王)三極旣明五行乃常四察旣是七順
乃辨明勢天道九紀咸當順德以謀罔惟不行(道大言化)
(也行)三極一維天九星二維地九州三維人四左(四方九星)
(禦侮奔走先後是也及五星也四左䟽附)四察一目察維極二耳察維聲
三口察維言四心察維念(必察真僞四者當所)五行一黑位水
二赤位火三蒼位木四白位金五黃位土(順而勤言其所)七
順一順天得時二順地得助三順民得和四順利財
足五順得助明六順仁無失七順道有功(天道順道順天時得)
(人功有功得)九紀一辰以紀日二宿以紀月三日以紀德
四月以紀刑(日宿次十二紀十二月次日爲禮月爲日月之會曰晨甲乙十者於四方以紀)
(也法)五春以紀生六夏以紀長七秋以紀殺八冬以紀
藏九歲以紀終(則成歲四時終)時候天視可監時不失以知
吉凶(視天時天視言)王拜曰允哉余聞在昔訓典中規非時
罔有格言曰正余不足(受謙以)
寶典解第二十九
維王三祀二月丙辰朔王在鄗召周公旦曰嗚呼敬
哉朕聞曰何脩非躬躬有四位九德(位九德也言脩身以四)何
擇非人人有十姦(能免者凡人所不)何有非謀謀有十散不
圉我哉(也圉禁)何慎非言言有三信信以生寶寶以貴
物物周爲器(爲器周用之)美好寶物無常維其所貴信無
不行(周用貴在)行之以神振之以寶順之以事明衆以備
攺□以庸庶格懷患(以器用言治實)四位一曰定二曰正三
曰靜四曰敬敬位丕哉靜乃時非正位不廢定得安
宅(待時不動丕大也時非)九德一孝子畏哉乃不亂謀二悌悌
乃知序序乃倫倫不騰上上乃不崩(不相超越不騰不越)三慈
惠茲知長幼知長幼樂養老四忠恕是謂四儀風言
大極意定不移(也儀言)五中正是謂權斷補損知選六
恭遜是謂容德以法從權安上無慝(慝惡選數)七寬弘是
謂寬宇准德以義樂獲純嘏(謂之大大之福純大也嘏大也)八温直
是謂明德喜怒不郄主人乃服(也郄問)九兼武是謂明
刑惠而能忍尊天大經九德廣備次世有聲(有問長令)十
姦一窮□干靜二酒行干理三辯惠于智四移潔干
清五死勇干武(多曰移也實少而曰)六展允干信七比譽干讓
八阿衆干名九專愚干果十愎孤干貞(之行故曰姦十者皆不誠)
十散一廢□□□□行乃泄□□□□□□□□三
淺薄間瞞其謀乃獲四說咷輕意乃傷營立五行恕
而不願弗憂其圖(謂聽謀也間瞞不察)六極言不度其謀乃費
七以親爲疎其謀乃虚八心思慮適百事乃僻九愚
而自信不知所守十不釋太約見利忘親(十者皆散適單也言)
(成汝)三信一春生夏長無私民乃不迷二秋落冬殺有
常政乃盛行三人治百物物德其德是謂信極(信至言其)
而其余也信旣極矣嗜欲□在在不知義欲在美好
有義是謂生寶(爲寳以義)周公拜手稽首興曰臣旣能生
寳恐未有子孫其敗(子能有以致治也有□其心恐有寳而)旣能生寶
未能生仁恐無後親王寶生之恐失王會道維其廢
(會之寶會所當)王拜曰格而言維時余勸之以安位教之廣
(信有德安位謂)用寶而亂亦非我咎上設榮祿不患莫仁(以言)
(則用是榮人也榮禄禄□仁也)仁以愛禄允維典程旣得其禄又增
其名上下咸勸孰不競仁維子孫之謀寶以爲常(仁言)
(競仁欲愛子孫謀此爲常人以愛禄爲常法則人皆)
酆謀解第三十
維王三祀王在酆謀言告聞(也知敵情向人問人日自文王受命至此十年)
(謀告武王也謀以紂聞酆)王召周公旦曰嗚呼商其咸辜維日望
謀建功謀言多信今如其何(日望以周建功也言商君臣皆罪周)周公
曰時至矣乃興師循故(至謂循古法言何伐紂之時)初用三同一
戚取同二任用能三矢無聲(以盡心也矢誓言誓衆)三讓一近
市二賤粥三施資(市旅資以惠也以財讓也近來民)三虞一邊不侵
内二道不毆收三郊不留人(禁所以悦也虞禁也設此三)王曰嗚
呼允從三三無咈厥徵可因(言善徵可用以立功也言三讓三同三虞無違)
與周同愛愛微無疾疾取不取疾至致備(惡疾)由禱不
德不德不成害不在小終維實大悔後乃無(義神不曲爲非)
(之聽)帝念不謟應時作謀不敏殆哉周公曰言斯允格
誰從巳出出而不允乃菑(也敏疾也帝天也謟僣)往而不往乃
弱士卒咸若周一心(心則不時也不往則是弱一)
寤敬解第三十一
維四月朔王告儆召周公旦曰嗚呼謀泄哉今朕寤
有商驚予(所伐故驚言夢爲紂)欲與無□則欲攻無庸以王不
足戒乃不興憂其深矣(不從戒中來也戒不興言所憂)周公曰天下
不虞周驚以寤王王其敬命奉若稽古維王(若順虞度)克
明三德維則(柔正直三德剛)戚和遠人維庸(遠人用和近人則)攻王
禱赦有罪懷庶有茲封福(封大庶衆)監戒善敗護守勿失
無虎傅翼將飛入宮擇人而食不驕不恡時乃無敵
(義也此是)王拜曰允哉余聞曰維乃予謀謀時用臧不泄
不竭維天而巳(天道無窮聞古言也)余維與汝監舊之葆咸祗
曰後戒維宿(文戒於心言宿古文)
武順解第三十二
右足各履五曰四枝元首曰末(元首頭也四枝手足)五五二十
五曰元卒(名伍兵)一卒居前曰開一卒居後曰敦(啓敦開謂)
(服謂)左右一卒曰閭四卒成衛曰伯(伯卒名皆陣名)三伯一長
曰佐三佐一長曰右(卒也九伯)三右一長曰正三正一長
曰卿三卿一長曰辟(卿萬卒舉令之於君辟君也此伯卒則右千卒則正三千卒則)
(於伍故不正相當謂諸侯三軍數起)辟必明卿必仁正必智右必和(其言)
(堪其任也德如此乃)佐必敬伯必勤卒必力(故以勇力爲之也卒三十五人之師)
辟不明無以慮官卿不仁無以集衆伯不勤無以行
令卒不力無以承訓(謂奉行後令也訓謂先後辟也承)均卒力貌而
無比則不順(同也比者比)均伯勤勞而無携携則不和(離携)
均佐和敬而無留留則無成(遲留)均右肅恭而無羞羞
則不興辟必文聖如度(度度功不有差也言聖君有所爲如)元忠尚讓
親均惠下集固介德(則常在大道也介大也言必所集)危言不干德
曰正(不犯也不干謂)正及神人曰極世世能極曰帝(其上極謂)
武穆解第三十三
曰若稽古曰昭天之道熙帝之載揆民之任夷德之
用(常夷)總之以咸殷等之以□禁成之以□和(盛也皆咸皆殷)
(之也以法總)咸康于民卿格維時監于列辟(君以爲師也視古公列也)
敬惟三事永有休哉三事一倡德二和亂三終齊德
有七倫亂有五遂齊有五備五備一同往路以揆遠
邇二明要醜友德以衆爾庸三明辟章遠以肅民教
四明義倡爾衆教之以服五要權文德不畏強寵(生同)
(以服先王法服也路謂□遠之也教之)五遂一道其通一決其壅二絕
□無赦不疑三挫銳無赦不危四閑兵無用不害五
復尊離群不敵(不敵也群離故)七倫一毀城寡守不路(通路)二
通道不載三小國不凶不伐四正維昌靜不疑五睦
忍寧于百姓(忍辱中厚)六禁害求濟民七一德訓民民乃
章(教訓明於)欽哉欽哉余夙夜求之無射
周書卷第三
