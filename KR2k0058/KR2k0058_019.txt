水經注卷十九
後魏酈道元撰
渭水(文上復衍渭水二字案近刻作渭水下經)
又東過槐里縣南又東澇水從南來注之
渭水逕縣之故城南漢書集注李奇謂之小槐里縣
之西城也(脱縣字案近刻)又東與芒水枝流合水受芒水于
竹圃東北流又屈而北入于渭(脱北宇案近刻)渭水又東北
逕黃山宫南(山宫及就水田溪水皆在槐里縣西不案此十字原本及近刻竝訛作經考黃)
(紊今改正得與經淆)卽地理志所云縣有黃山宫惠帝二年起
者也(訛作三案二近刻)東方朔傳曰武帝微行西至黃山宫
故世謂之遊城也(有非字衍案近刻也上)就水注之(原本及近案此四字)
(作經刻竝訛)水出南山就谷北逕大陵西世謂之老子陵
昔李耳為周柱史以世衰入戎于此有冢事非經證
然莊周著書云老耼死秦失弔之三號而出是非不
死之言人稟五行之精氣隂陽有終變亦無不化之
理以是推之或復如傳古人許以傳疑故兩存耳就
水歴竹圃北(脱竹字案近刻)與黑水合水上承三泉(脱水字案近刻)
(作二三訛)就水之右三泉奇發言歸一瀆北流左注就水
(訛作逕案注近刻)就水又北流注于渭渭水又東合田溪水
(近刻竝訛作經案此八字原本及)水出南山田谷北流逕長楊宫西
(脱逕字案近刻)又北逕盩厔縣故城西又東北與一水合水
上承盩厔縣南源(盩厔南南泉案近刻訛作)北逕其縣東又北逕
思鄉城西又北注田溪田溪水又北流注于渭水也
縣北有蒙蘢渠(苑有蒙蘢源案近刻訛作縣)上承渭水于郿縣東
逕武功縣為成林渠(風郿下云成國渠首受渭東北案此有脱誤漢書地理志右扶)
(為蒙蘢渠至上林苑)東逕縣北(作縣苑案近刻訛)亦曰靈軹渠(刻訛作案渠近)
(源)河渠書以為引堵水(書字為字案近刻脱)徐廣曰一作諸川
(訛作水案近刻)是也渭水又東逕槐里縣故城南(字原本及案此十一)
(此乃經所謂過槐里縣南也近刻竝訛作經今考小槐里至)縣古犬丘邑也周懿
王都之(訛作赧案懿近刻)秦以為廢丘亦曰舒丘中平元年
靈帝(平靈帝訛作桓帝案中平近刻訛作和)封左中郎將皇甫嵩為侯
國縣南對渭水北背通渠史記秦本紀云秦武王三
年渭水赤三日秦昭王三十四年渭水又大赤三日
洪範五行傳云赤者火色也水盡赤以火沴水也渭
水秦大川也隂陽亂秦用嚴刑敗亂之象後項羽入
秦封司馬欣為塞王都櫟陽董翳為翟王都高奴章
邯為雍王都廢丘為三秦漢祖北定三秦引水灌城
遂滅章邯三年改曰槐里王莽更名槐治也世謂之
為大槐里晉太康中始平郡治也其城遞帶防陸舊
渠尚存卽漢書所謂槐里環堤者也東有漏水(近刻案漏)
(涌作)出南山赤谷東北流逕長楊宫東宫有長楊樹因
以為名漏水(作渭水案近刻訛)又北歴葦圃西(逕葦圍西案近刻訛作)
亦謂之仙澤又北逕望仙宫又東北耿谷水注之水
發南山耿谷北流與柳泉合東北逕五柞宫西長楊
五柞二宫(此七字案近刻脱)相去八里竝以樹名宫亦猶陶
氏以五柳立稱故張晏曰宫有五柞樹在盩厔縣西
其水北逕仙澤東又北(作北又案近刻訛)逕望仙宫東又北
與赤水會又北逕思鄉城東又北注渭水渭水又東
合甘水(近刻竝訛作經案此七字原本及)水出南山甘谷北逕秦文
王萯陽宫西又北逕五柞宫東又北逕甘亭西在水
東鄠縣昔夏啓伐有扈作誓于是亭故馬融曰甘有
扈南郊地名也(訛在扈字下案甘字近刻)甘水又東得澇水口水
出南山澇谷北逕漢宜春觀東又北(訛在東字上案又字近刻)逕
鄠縣故城西澇水際城北出合美陂水水出宜春觀
北東北流注澇水澇水北注甘水而亂流入于渭(近案)
(注甘水而亂五字刻脱澇水二字又脱)卽上林故地也東方朔稱武帝
建元中微行北至池陽西至黃山南獵長楊東遊宜
春夜漏十刻乃出與侍中常侍武騎待詔及隴西北
地良家子能騎射者期諸殿下故有期門之號旦明
入山下馳射鹿豕狐兔手格熊羆上大驩樂之上乃
使大中大夫虞丘壽王(訛作仍案乃近刻)與待詔能用算者
舉籍阿城以南盩厔以東宜春以西提封頃畮及其
賈直屬之南山以為上林苑東方朔諫秦起阿房而
天下亂因陳泰階六符之事上乃拜大中大夫給事
中賜黃金百斤卒起上林苑故相如請為天子遊獵
之賦稱烏有先生亡是公而奏上林也
又東豐水從南來注之
豐水出豐溪西北流分為二水一水東北流為枝津
一水西北流又北交水自東入焉又北昆明池水注
之又北逕靈臺西又北至石墩注于渭(五十五字案近刻脱此)
地說云(訛作他案地近刻)渭水又東與豐水會于短隂山内
水會無他高山異巒所有惟原阜石激而已水上舊
有便門橋與便門對直武帝建元三年造(作建武三案近刻訛)
(造年)張昌曰橋在長安西北茂陵東如淳曰去長安四
十里渭水又逕太公廟北廟前有太公碑(脱廟字案近刻)文
字褫缺今無可尋渭水又東北與鄗水合(原本及近案此九字)
(作經刻竝訛)水上承鄗池于昆明池北周武王之所都也
故詩云考卜維王宅是鄗京維龜正之武王成之自
漢武帝穿昆明池于是地(脱武字案近刻)基搆淪褫今無可
究春秋後傳曰使者鄭容入柏谷關至平舒置見華
山有素車白馬問鄭容安之答曰之咸陽車上人曰
(過鎬池曰案近刻訛作)吾華山君使願託書致鄗池君子之咸
陽過鄗池見大梓下有文石取以欵列梓(訛作扣案列近刻)
當有應者以書與之勿妄發致之得所欲鄭容行至
鄗池見一梓下果有文石取以欵梓應曰諾鄭容如
睡覺而見宫闕若王者之居焉謁者出受書入有頃
(作又見頃案近刻訛)聞語聲言祖龍死神道茫昧理難辨測故
無以精其幽致矣鄗水又北流西北注與滮池合水
出鄗池西而北流入于鄗毛詩云滮流浪也而世傳
以為水名矣鄭玄曰豐鄗之間水北流也鄗水北逕
淸泠臺西(訛作漢靈案淸泠近刻)又逕磁石門西門在阿房前
悉以磁石為之故專其目令四夷朝者有隠甲懷刃
入門而脅之以示神故亦曰卻胡門也鄗水又北注
于渭(訛作逕案注近刻)渭水北有杜郵亭去咸陽十七里今
名孝里亭中有白起祠嗟乎有制勝之功慚尹商之
仁是地卽其伏劍處也渭水又東北逕渭城南(九字案此)
(竝訛作經原本及近刻)文穎以為故咸陽矣秦孝公之所居離
宫也獻公都櫟陽天雨金周太史儋見獻公曰周故
與秦國合而别别五百歲復合合七十歲而霸王出
至孝公作咸陽築冀闕而徙都之故西京賦曰秦里
其朔(訛作霸案朔近刻)寔為咸陽太史公曰長安故咸陽也
漢高帝更名新城武帝元鼎三年别爲渭城在長安
西北渭水之陽王莽之京城也始隷扶風後并長安
南有泬水注之(竝訛作沈下同考鄭縣東别有沈水案此六字原本及近刻竝訛作經泬)
(川之一從穴不從冘此乃潏水也為關中八)水上承皇子陂于樊川(字上案水)
(其字近刻衍)其地卽杜之樊鄉也漢祖至櫟陽以將軍樊
噲灌廢丘最賜邑于此鄉也其水西北流逕杜縣之
杜京西(訛作注案逕近刻)西北流逕杜伯冢南杜伯與其友
左儒仕宣王儒無罪見害杜伯死之終能報恨于宣
王故成公子安五言詩曰誰謂鬼無知杜伯射宣王
泬水又西北逕下杜城卽杜伯國也泬水又西北枝
合故渠渠有二流上承交水合于高陽原而北逕河
池陂東而北注泬水泬水又北與昆明故池會又北
逕秦通六基東又北逕堨水陂東又北得陂水水上
承其陂(得陂承其陂案近刻訛作)東北流入于泬水泬水又北逕
長安城西與昆明池水合水上承池于昆明臺故王
仲都所居也桓譚新論稱元帝被病廣求方士漢中
送道士王仲都詔問所能對曰能忍寒暑乃以隆冬
盛寒日令袒載駟馬于上林昆明池上環冰而馳(近案)
(上林十三字刻脱隆冬至)御者厚衣狐裘寒戰而仲都獨無變色
臥于池臺上曛然自若夏大暑日使曝坐環以十爐
火不言熱又身不汗池水北逕鄗京東秦阿房宫西
史記曰秦始皇三十五年以咸陽人多(刻有之字案人上近)先
王之宫小乃作朝宫于渭南亦曰阿城也始皇先作
前殿阿房可坐萬人下可建五丈旗周馳為閣道自
殿直抵南山(刻衍城宇案抵下近)表山巔為闕為複道自阿房
度渭屬之咸陽象天極閣道絶漢抵營室也關中記
曰阿房殿在長安西南二十里殿東西千步南北三
百步庭中受十萬人其水又屈而逕其北東北流注
堨水陂陂水北出逕漢武帝建章宮東于鳳闕南東
注泬水泬水又北逕鳳闕東三輔黃圖曰建章宫漢
武帝造周二十餘里千門萬戶其東鳳闕高七丈五
尺俗言貞女樓(訛作真案貞近刻)非也漢武帝故事云闕高
二十丈關中記曰建章宫圓闕臨北道有金鳳在闕
上高丈餘故號鳳闕也故繁欽建章鳳闕賦曰(下近案鳳)
(樓字刻衍)秦漢規模廓然毁泯惟建章鳳闕巋然獨存雖
非象魏之制亦一代之巨觀也泬水又北分爲二水
一水東北流一水北逕神明臺東傅子宫室曰上于
建章中作神明臺井榦樓咸高五十餘丈皆作懸閣
輦道相屬焉三輔黃圖曰神明臺在建章宫中上有
九室今人謂之九子臺卽實非也(訛作而案卽近刻)泬水又
逕漸臺東漢武帝故事曰建章宫北有太液池池中
有漸臺三十丈漸浸也爲池水所漸一說星名也南
有璧門三層高三十餘丈中殿十二間階陛咸以玉
為之鑄銅鳳五丈飾以黃金樓屋上椽首薄以玉璧
因曰璧玉門也泬水又北流注渭亦謂是水為潏水
也故吕忱曰潏水出杜陵縣漢書音義曰潏水聲而
非水也亦曰高都水前漢之末王氏五侯大治池宅
(訛作沼案近刻)引泬水入長安城(訛作他案泬近刻)故百姓歌之曰
五侯初起曲陽最怒壞決高都竟連五杜土山漸臺
像西白虎卽是水也
又東過長安縣北
渭水東分為二水廣雅曰水自渭出為澩其猶河之
有雍也此瀆東北流逕魏雍州刺史郭淮碑南又東
南合一水逕兩石人北秦始皇造橋鐵鐓重不勝故
刻石作力士孟賁等像以祭之鐓乃可移動也又東
逕陽侯祠北漲輒祠之此神能為大波故配食河伯
也後人以為鄧艾祠悲哉讒勝道消專忠受害矣此
水又東注渭水(水又東注此水案近刻訛作渭)水上有梁謂之渭橋
秦制也亦曰便門橋秦始皇作離宫于渭水南北以
象天宫故三輔黃圖曰渭水貫都以象天漢橫橋南
度以法牽牛南有長樂宫北有咸陽宫欲通二宫之
間故造此橋(造此共十九字案近刻脱南有至)廣六丈南北三百八
十步(訛作二百案三百近刻)六十八間七百五十柱百二十二
梁橋之南北有堤激立石柱柱南京兆主之(刻訛作案主近)
(同立下)柱北馮翊主之有令丞各領徒千五百人橋之
北首壘石水中故謂之石柱橋也舊有忖留神像此
神嘗與魯班語班令其人出忖留曰我貌很醜卿善
圖物容我不能出班于是拱手與言曰出頭見我忖
留乃出首班于是以腳畫地忖留覺之便還没水故
置其像于水惟背以上立水上後董卓入關遂焚此
橋魏武帝更脩之(刻衍遂字案更上近)橋廣三丈六尺(脱廣字案近刻)
忖留之像曹公乘馬見之驚又命下之燕丹子曰燕
太子丹質于秦秦王遇之無禮乃求歸秦王爲機發
之橋欲以陷丹丹過之橋不爲發又一說交龍扶轝
而機不發(刻作捧案扶近)但言(有脱文案此下)今不知其故處也渭
水又東與泬水枝津合(竝訛作經泬亦訛作沈案此十字原本及近刻)水上
承泬水東北流逕鄧艾祠南又東分爲二水一水東
入逍遙園注藕池池中有臺觀蓮荷被浦秀實可翫
其一水北流注于渭(脱注字案近刻)渭水又東逕長安城北
(近刻竝訛作經案此九字原本及)漢惠帝元年築六年成卽咸陽也
秦離宫無城故城之王莽更名常安(訛作長案常近刻)十二
門東出北頭第一門本名宣平門王莽更名春王門
正月亭一曰東都門(刻作亦案一近)其郭門亦曰東都門卽
逄萌挂冠處也第二門本名淸明門一曰凱門王莽
更名宣德門布恩亭(刻作曰案名近)内有藉田倉亦曰藉田
門第三門本名霸城門王莽更名仁壽門無疆亭民
見門色青又名靑城門或曰靑綺門亦曰青門門外
舊出好瓜昔廣陵人邵平為秦東陵侯秦破為布衣
種瓜此門瓜美故世謂之東陵瓜是以阮籍詠懷詩
云昔聞東陵瓜近在青門外連畛拒阡陌子母相鉤
帶指謂此門也南出東頭第一門本名覆盎門王莽
更名永淸門長茂亭其南有下杜城應劭曰故杜陵
之下聚落也故曰下杜門又曰端門北對長樂宫第
二門本名安門亦曰鼎路門王莽更名光禮門顯樂
亭北對武庫(此四字案近刻脱)第三門本名平門又曰便門
(在後光華門也下案此四字近刻訛)王莽更名信平門誠正亭一曰西
安門北對未央宫(訛在顯樂亭下案此十字近刻)西出南頭第一門
本名章門王莽更名萬秋門億年亭亦曰光華門也
(訛作畢案華近刻)第二門本名直門王莽更名直道門端路
亭故龍樓門也張晏曰門樓有銅龍三輔黃圖曰長
安西出第二門卽此門也第三門本名西城門亦曰
雍門王莽更名章義門著義亭(刻作誼案義近)其水北入有
函里民名曰函里門(之下衍又曰光門四字案民近刻訛作氏又此句)亦曰
突門北出西頭第一門本名橫門王莽更名霸都門
左幽亭如淳曰音光故曰光門其外郭有都門有棘
門徐廣曰棘門在渭北孟康曰在長安北秦時宫門
也如淳曰三輔黃圖曰棘門在橫門外按漢書徐厲
軍于此備匈奴又有通門亥門也(刻衍其字案此下近)第二門
本名厨門(作洛門案近刻訛)又曰朝門王莽更名建子門廣
世亭一曰高門蘇林曰高門長安城北門也(近刻衍案此下)
(門四字一曰厨)其内有長安廚官在東故名曰廚門也(刻東案近)
(訛作城訛作事名)如淳曰今名廣門也第三門本名杜門亦
曰利城門王莽更名進和門臨水亭其外有客舍故
民曰客舍門(水民訛作名案近刻外訛作)又曰洛門也凡此諸門
皆通逵九達三途洞開隱以金椎周以林木左出右
入為往來之徑行者升降有上下之别漢成帝之為
太子元帝嘗急召之太子出龍樓門不敢絶馳道西
至直城門方乃得度上怪遲問其故以狀對上悦乃
著令令太子得絶馳道也渭水東合昆明故渠渠上
承昆明池東口東逕河池陂北(脱陂字案近刻)亦曰女觀陂
又東合泬水亦曰漕渠又東逕長安縣南東逕明堂
南舊引水為辟雍處在鼎路門東南七里其制上圓
下方九宫十二堂(訛作室案近刻)四嚮五室(訛作色案近刻)堂北三
百步有靈臺是漢平帝元始四年立(訛作永始&KR0680;案元始近刻)渠
南有漢故圜丘成帝建始二年罷雍五畤始祀皇天
上帝于長安南郊應劭曰天郊在長安南卽此也故
渠之北有白亭博望苑漢武帝為太子立使通賓客
從所好也太子巫蠱事發斫杜門東出史良娣死葬
于苑北宣帝以為戾園以倡優千人樂思后園廟故
亦曰千鄉故渠又東而北屈逕青門外與泬水枝渠
會渠上承泬水于章門西飛渠引水入城東為倉池
池在未央宫西池中有漸臺漢兵起王莽死于此臺
又東逕未央宫北高祖在關東令蕭何成未央宫何
斬龍首山而營之山長六十餘里頭臨渭水(刻訛作案臨近)
(水字于脱)尾達樊川頭高二十丈尾漸下高五六丈土色
赤而堅云昔有黑龍從南山出飲渭水其行道因山
成跡山卽基闕不假築高出長安城北有玄武闕卽
北闕也東有蒼龍闕闕内有閶闔止車諸門未央殿
東有宣室玉堂麒麟含章白虎鳳皇朱雀鵷鸞昭陽
諸殿天祿石渠麒麟三閣未央宫北卽桂宫也周十
餘里内有明光殿走狗臺柏梁臺舊乘複道用相逕
通故張衡西京賦曰鉤陳之外閣道穹隆屬長樂與
明光(窿下脱屬字案隆近刻作)逕北通于桂宫故渠出二宫之間
謂之明渠也又東歴武庫北舊樗里子葬于此樗里
子名疾秦惠王異母弟也滑稽多智秦人號曰智囊
葬于昭王廟西渭南隂鄉樗里故俗謂之樗里子云
我百歲後是有天子之宫夾我墓疾以昭王七年卒
(訛作穴案疾近刻)葬于渭南章臺東至漢長樂宫在其東未
央宫在其西武庫直其墓秦人喭曰力則任鄙智則
樗里是也明渠又東逕漢高祖長樂宫北本秦之長
樂宫也周二十里殿前列銅人殿西有長信長秋永
壽永昌諸殿殿之東北有池池北有層臺俗謂是池
為酒池非也故渠北有樓豎漢京兆尹司馬文預碑
(脱豎字案近刻)故渠又東出城分為二渠卽漢書所謂王渠
者也蘇林曰王渠官渠也(王宫家渠也案近刻訛作)猶今御溝矣
晉灼曰渠名也在城東覆盎門外(刻訛作霸門案覆盎門近)一水
逕楊橋下卽靑門橋也側城北逕鄧艾祠西而北注
渭今無水其一水右入昆明故渠(入昆明故六字案近刻脱水右)東
逕奉明縣廣城鄉之廉明苑南(訛作廣案廉近刻)史皇孫及
王夫人葬于郭北宣帝遷苑南(孫及王夫人七字案此下近刻衍史王)
卜以為悼園益園民千六百家立奉明縣以奉二園
園在東都門昌邑王賀自霸御法駕郎中令龔遂驂
乘至廣明東都門是也故渠東北逕漢太尉夏侯嬰
冢西葬日柩馬悲鳴輕車罔進下得石槨銘云于嗟
滕公居此室(後今斯原夾二水也下朱謀㙔移此案其内有長安廚官至此原本訛在)故
遂葬焉冢在城東八里飲馬橋南四里故時人謂之
馬冢故渠又北分為二渠東逕虎圈南而東入霸一
水北合渭今無水(之西如北一里西字下近刻多從案故遂葬焉至此原本訛在後陵)
(舊今考故渠又北以下乃注内叙昆明故渠所終朱朱謀㙔本截謂之馬冢以上二十三字移于此餘仍)
(察耳氏不)
又東過霸陵縣北霸水從縣西北流注之(在今長安縣案長安故城)
(而華隂又在其東渭水西來由長安霸陵鄭縣乃至華西北霸陵故城在今咸寧縣東鄭縣故城在今華州北)
(接以東入于河近刻多從朱謀㙔本長安之後次鄭縣隂入河原本經文于長安之後次華隂次鄭縣次霸陵)
(渠散在數處漫無首尾紛糾難理今悉以地之方向比次華隂次霸陵皆夫之注内訛舛尤甚其所敘成國等)
(之是正次推勘為)
霸者水上地名也(訛在水字下案者字近刻)古曰滋水矣秦穆公
霸世更名滋水為霸水以顯霸功水出藍田縣藍田
谷所謂多玉者也西北有銅谷水(訛作公案谷近刻)次東有
輞谷水(訛作輕案輞近刻)二水合而西注(衍之字案近刻下)又西流
入埿水(作渥下同案埿近刻訛)埿水又西逕嶢關北歴嶢柳城
(作柳嶢城案近刻訛)東西有二城魏置靑埿軍于城内(刻訛作案靑近)
(同淸下)世亦謂之靑埿城也秦二世三年漢祖入自武
關攻秦趙高遣將距于嶢關者也土地記曰藍田縣
南有嶢關地名嶢柳道通荆州晉地道記曰關當上
洛縣西北埿水又西北流入霸霸水又北歴藍田川
逕藍田縣東(訛作也案近刻)竹書紀年梁惠成王三年(刻脱案近)
(字成)秦子向命為藍君蓋子向之故邑也川有漢臨江
王榮冢景帝以罪徵之將行祖于江陵北門車軸折
父老泣曰吾王不反矣榮至中尉郅都急切責王王
年少恐而自殺葬于是川有燕數萬銜土置冢上百
姓矜之霸水又左合滻水歴白鹿原東卽霸川之西
故芷陽矣史記秦襄王葬芷陽者是也(訛在也字下案是字近刻)
謂之霸上漢文帝葬其上謂之霸陵上有四出道以
瀉水在長安東南三十里故王仲宣賦詩云南登霸
陵岸迴首望長安漢文帝嘗欲從霸陵上西馳下峻
坂(陵上二字案近刻脱)袁盎攬轡于此處上曰將軍怯也盎曰
臣聞千金之子坐不垂堂百金之子立不倚衡聖人
不乘危今馳不測如馬驚車敗奈高廟何上乃止霸
水又北長水注之水出杜縣白鹿原(訛作源案近刻)其水西
北流謂之荆溪(衍溪水二字案此下近刻)又西北左合狗枷川水
水有二源西川上承磈山之斫槃谷次東有苦谷二
水合而東北流逕風涼原西關中圖曰麗山之西川
中有阜名曰風涼原在磈山之隂雍州之福地卽是
原也(脱也字案近刻)其水傍溪北注原上有漢武帝祠其水
右合東川水出南山之石門谷次東有孟谷(脱次東案近刻)
(字有三)次東有大谷次東有雀谷次東有土門谷(刻脱案近)
(字次)五水北出谷(脱出字案近刻)西北歴風涼原東又北與西
川會原為二水之會亂流北逕宣帝許后陵東(下近案此)
(而字刻衍)北去杜陵十里斯川于是有狗枷之名川東亦
曰白鹿原也上有狗枷堡三秦記曰麗山西有白鹿
原原上有狗枷堡秦襄公時有大狗來下有賊則狗
吠之(刻衍故字案此下近)一堡無患故川得厥目焉川水又北
逕杜陵東元帝初元元年葬宣帝杜陵北去長安五
十里陵之西北有杜縣故城秦武公十一年縣之漢
宣帝元康元年以杜東原上為初陵更名杜縣為杜
陵(刻衍也字案此下近)王莽之饒安也其水又北注荆溪荆溪
水又北逕霸縣(訛作入案逕近刻)又有温泉入焉水發自原
下入荆溪水亂流注于霸俗謂之滻水非也史記音
義文帝出安門注云在霸陵縣有故亭卽郡國志所
謂長門亭也史記云霸滻長水也雖不在祠典以近
咸陽秦漢都涇渭長水盡得比大川之禮昔文帝居
霸陵北臨厠指新豐路示慎夫人曰此走邯鄲道也
因使慎夫人鼓瑟上自倚瑟而歌悽愴悲懷顧謂羣
臣曰以北山石為槨用紵絮斮陳漆其間豈可動哉
釋之曰使其中有可欲雖錮南山猶有隙使無可欲
雖無石槨又何戚焉文帝曰善拜廷尉韋昭曰高岸
夾水為厠今斯原夾二水也(此原本訛在後灌水又案又東過霸陵縣北至)
(藕原東東南注于渭之後今改正北注于渭之後朱謀㙔本訛在又逕)霸水又北會兩
川又北故渠右出焉(訛作源左案渠右近刻)霸水又北逕王莽
九廟南王莽地皇元年博徵天下工匠壞撤西苑建
章諸宫館十餘所取材瓦以起九廟算及吏民以義
入錢穀助成九廟廟殿皆重屋太初祖廟東西南北
各四十丈高十七丈餘廟半之為銅薄櫨飾以金銀
雕文窮極百工之巧褫高增下功費數百巨萬卒死
者萬數霸水又北逕枳道在長安縣東十三里王莽
九廟在其南漢世有白蛾羣飛(訛作鶖案蛾近刻)自東都門
過枳道(刻有于字案過下近)吕后祓除于霸上還見倉狗戟脅
于斯道也水上有橋謂之霸橋地皇三年霸橋木災
自東起卒數千以水汎沃救不滅晨燌夕盡王莽惡
之下書曰甲午火橋乙未立春之日也予以神明聖
祖黃虞遺統受命至于地皇四年為十五年正以三
年終冬(正以其二十字案近刻脱聖祖至)絶滅霸駁之橋欲以興成
新室統一長存之道其名霸橋(脱橋字案近刻)為長存橋霸
水又北左納漕渠絶霸右出焉東逕霸城北又東逕
子楚陵北皇甫謐曰秦莊王葬于芷陽之麗山(陽近案芷)
(芒蕩刻訛作)京兆東南霸陵山劉向曰莊王大其名立墳
者也戰國策曰莊王字異人更名子楚故世人猶以
子楚名陵又東逕新豐縣右會故渠渠上承霸水(近案)
(渠字刻脱一)東北逕霸城縣故城南(刻脱城字案霸城縣近)漢文帝
之霸陵縣也(刻衍漢字案陵下近)王莽更之曰水章魏明帝景
初元年(帝黃初元年案近刻訛作文)徙長安金狄重不可致因留
霸城南人有見薊子訓與父老共摩銅人曰正見鑄
此時計爾日已近五百年矣(其已訛作似案近刻爾訛作)故渠又
東北逕劉更始冢西更始二年為赤眉所殺故侍中
劉恭夜往取而埋之光武使司徒鄧禹收葬于霸陵
縣更始尚書僕射行大將軍事鮑永持節安集河東
聞更始死歸世祖累遷司隷校尉行縣經更始墓(經案)
(作逕近刻)遂下拜哭盡哀而去帝問公卿大中大夫張湛
曰仁不遺舊忠不忘君行之高者帝乃釋(刻衍之字案此下近)
又東北逕新豐縣右合漕渠(訛作又案右近刻)漢大司農鄭
當時所開也以渭難漕命齊水工徐伯發卒穿渠引
渭其渠自昆明池(訛作今源案其渠近刻)南傍山原東至于河
且田且漕大以為便今無水(此二字案近刻脱)霸水又北逕
秦虎圈東列士傳曰秦昭王會魏王魏王不行使朱
亥奉璧一雙秦王大怒置朱亥虎圈中亥瞋目視虎
眥裂血出濺虎虎不敢動卽是處也霸水又北入于
渭水渭水又東會成國故渠渠魏尚書左僕射衛臻
征蜀所開也號成國渠引以澆田(刻衍故字案田上近)其瀆上
承汧水于陳倉東東逕郿及武功槐里縣北渠左有
安定梁嚴冢碑碣尚存又東逕漢武帝茂陵南(刻脱案近)
(二字又東)故槐里之茂鄉也應劭曰帝自為陵(刻衍武字案帝上近)
在長安西北八十餘里漢武帝故事曰帝崩後見形
謂陵令薛平曰吾雖失勢猶為汝君奈何令吏卒上
吾陵磨刀劒乎自今以後可禁之平頓首謝因不見
推問陵傍果有方石可以為礪吏卒常盜磨刀劒霍
光欲斬之張安世曰神道茫昧不宜為法乃止故阮
公詠懷詩曰失勢在須臾帶劒上吾丘陵之西而北
一里(前于嗟滕公居此室下朱謀㙔移此考其文義案霸水又北會兩川至此句西字止原本訛在)
(故渠所逕也前後皆敘成國)卽李夫人冢冢形三成世謂之英陵
(李夫人墓在茂陵西北一里俗名英陵案英原本及近刻竝訛作莢三輔黃圖云)夫人兄延
年知音尤善歌舞帝愛之每為新聲變曲聞者莫不
感動常侍上起舞歌曰北方有佳人絶世而獨立一
顧傾人城再顧傾人國寧不知傾城復傾國(刻訛作案復近)
(與)佳人難再得上曰世豈有此人乎平陽主曰延年
女弟上召見之妖麗善歌舞得幸早卒上憫念之以
后禮葬(訛作厚案后近刻)悲思不已賦詩悼傷故渠又東逕
茂陵縣故城南武帝建元二年置地理志曰宣帝縣
焉王莽之宣成也故渠又東逕龍泉北今人謂之溫
泉非也渠北故坂北卽龍淵廟(訛作此案北近刻)如淳曰三
輔黃圖有龍淵宫今長安城西有其廟處(作其處黃案近刻訛)
蓋宫之遺也故渠又東逕姜原北渠北有漢昭帝陵
(刻有平字案陵上近)東南去長安七十里又東逕平陵縣故城
南地理志曰昭帝置王莽之廣利也故渠之南有竇
氏泉北有徘徊廟又東逕漢大將軍魏其侯竇嬰冢
南又東逕成帝延陵南(東逕二字案近刻脱)陵之東北五里卽
平帝康陵坂也故渠又東逕渭陵南(脱南字案近刻)元帝永
光四年(訛作永元案永光近刻)以渭城壽陵亭原上為初陵詔
不立縣邑又東逕哀帝義陵南又東逕惠帝安陵南
(脱東字案近刻)陵北有安陵縣故城(刻衍也字案此下近)地理志曰惠
帝置王莽之嘉平也渠側有杜郵亭又東逕渭城北
地理志曰縣有蘭池宫秦始皇微行逢盜于蘭池今
不知所在(刻有也字案此下近)又東逕長陵南亦曰長山也(陵案)
(不得爲湖縣西下今考文義亦敘成國故渠所逕上之西而北一里而字起至此原本及近刻竝訛在後)
(後無所謂故渠者也下地望連比具有首尾)秦名天子冢曰山漢曰陵故
通曰山陵矣風俗通曰陵者天生自然者也今王公
墳壠稱陵春秋左傳曰南陵夏后臯之墓也春秋說
題辭曰丘者墓也冢者種也種墓也羅倚于山分卑
尊之名者也(三秦記曰長城北有平原廣數百里民案亦曰長山也下原本及近刻竝接以)
(以秦名云云今訂正移于後井汲巢居井深五十尺方接)故渠又東逕漢丞相周
勃冢南冢北有亞夫冢故渠東南謂之周氏曲又東
南逕漢景帝陽陵南(脱陽字案近刻)又東南注于渭今無水
渭水又東逕霸城縣北(脱城字案近刻)與高陵分水水南有
定陶恭王廟傅太后陵元帝崩傅昭儀隨王歸國稱
定陶太后後十年恭王薨子代為王徵為太子太子
卽帝位立恭王寢廟于京師比宣帝父悼皇故事元
壽元年傅后崩合葬渭陵潘岳關中記漢帝后同塋
則為合葬不共陵也諸侯皆如之恭王廟在霸城西
北廟西北卽傅太后陵不與元帝同塋渭陵非謂元
帝陵也蓋在渭水之南故曰渭陵也陵與元帝齊者
謂同十二丈也王莽奏毁傅太后冢冢崩壓殺數百
人開棺臭聞數里(訛作月案近刻)公卿在位皆阿莽旨入錢
帛遣子弟及諸生四夷凡十餘萬人操持作具助將
作掘傅后冢二旬皆平周棘其處以為世戒今其處
積土猶高世謂之增墀又亦謂之增阜俗亦謂之成
帝初陵處所未詳也渭水又逕平阿侯王譚墓北冢
次有碑左則涇水注之渭水又東逕鄣縣西蓋隴西
郡之鄣徙也渭水又東得白渠枝口又東與五丈渠
合水出雲陽縣石門山謂之淸水東南流逕黃嶔山
西又南入祋祤縣歴原南出謂之淸水口東南流絶
鄭渠又東南入高陵縣逕黃白城西本曲梁宫也南
絶白渠屈而東流謂之曲梁水又東南逕高陵縣故
城北東南絶白渠瀆又東南入萬年縣謂之五丈渠
又逕藕原東東南流注于渭(周勃冢南至此原本及案故渠又東逕漢丞相)
(水下考其文義仍敘成國故渠其入渭在景陵之東近刻竝訛在後白渠首起谷口尾入櫟陽是也今無)
(次成帝延陵次元帝渭陵次哀帝義陵次惠帝安陵南渠自西而東逕漢諸陵先武帝茂陵次昭帝平陵)
(長安城西北八十里平陵在長安西北七十里延陵次高帝長陵次景帝陽陵據三輔黃圖所記茂陵在)
(義陵在扶風渭城西北原上去長安四十六里安陵在扶風去長安六十二里渭陵在長安北五十六里)
(城三十五里陽陵在長安城東北四十五里注文前在長安城北三十五里去長陵十里長陵亦去長安)
(三輔黃圖諸陵里數參之無不脗合後錯紊數處其脈絡條貫可尋又以)渭水右逕新豐
縣故城北東與魚池水會水出麗山東北(訛作也此案近刻北)
(水字下又衍)本導源北流後秦始皇葬于山北水過而曲
行東注北轉始皇造陵取土其地汙深水積成池謂
之魚池也(訛作池案近刻)在秦皇陵東北五里周圍四里池
水西北流逕始皇冢北秦始皇大興厚葬營建冢壙
于麗戎之山一名藍田其隂多金其陽多玉始皇貪
其美名因而葬焉斬山鑿石下錮三泉(訛作涸案錮近刻)以
銅為槨旁行周迴三十餘里上畫天文星㝛之象下
以水銀為四瀆百川五嶽九州具地理之勢宫觀百
官奇器珍寶充滿其中令匠作機弩有所穿近輒射
之以人魚膏為燈燭取其不滅者久之後宫無子者
皆使殉葬甚衆墳高五丈周迴五里餘作者七十萬
人積年方成而周章百萬之師已至其下乃使章邯
領作者以禦難弗能禁項羽入關發之以三十萬人
三十日運物不能窮關東盜賊銷槨取銅牧人尋羊
燒之火延九十日不能滅北對鴻門十里池水又西
北流水之西南有温泉世以療疾三秦記曰麗山西
北有温水祭則得入不祭則爛人肉俗云始皇與神
女遊而忤其旨神女唾之生瘡(其旨神女七宇案近刻脱遊而忤)始
皇謝之神女為出温水後人因以澆洗瘡張衡温泉
賦序曰余出麗山觀温泉浴神井嘉洪澤之普施乃
為之賦云此湯也不使灼人形體矣池水又逕鴻門
西又逕新豐縣故城東故麗戎地也高祖王關中太
上皇思東歸故象舊里制兹新邑立城社樹枌榆令
街庭若一分置豐民以實兹邑故名之為新豐也漢
靈帝建寧三年改為都鄉封段熲為侯國後立隂槃
城其水際城北出世謂是水為隂槃水(訛作北城又案城北近刻)
(字脱出)又北絶漕渠北注于渭(訛作槃溝案渠北近刻)渭水又東
逕鴻門北舊大道北下坂口名也(坂下坂名也案近刻訛作)右有
鴻亭(古有鴻寧案近刻訛作)漢書高祖將見項羽楚漢春秋曰
項王在鴻門亞父曰吾使人望沛公其氣衝天五色
采相繆(脱采字案近刻)或似龍或似雲非人臣之氣(作相案近刻)
可誅之(刻有漢字案此下近)高祖會項羽范增目羽羽不應樊
噲杖盾撞人入食豕肩于此羽壯之郡國志曰新豐
縣東有鴻門亭者也郭緣生述征記(此三字案近刻脱)或云
霸城南門曰鴻門也項羽將因會危高祖羽仁而弗
斷范增謀而不納項伯終護高祖以獲免旣抵霸上
遂封漢王按漢書注鴻門在新豐東十七里則霸上
應百里按史記項伯夜馳告張良良與俱見高祖仍
使夜返考其道里不容得爾今父老傳在霸城南門
數十里于理為得按緣生此記雖歴覽史漢述行涂
經見可謂學而不思矣今新豐縣故城東三里有坂
長二里餘塹原通道南北洞開有同門狀謂之鴻門
孟康言在新豐東十七里無之蓋指縣治而言非謂
城也(訛作地案城近刻)自新豐故城西至霸城五十里霸城
西十里則霸水西二十里則長安城應劭曰霸水上
地名在長安東二十里卽霸城是也高祖舊停軍處
東去新豐旣遠何由項伯夜與張良共見高祖乎推
此言之知緣生此記乖矣渭水又東石川水南注焉
渭水又東戲水注之水出麗山馮公谷東北流又北
逕麗戎城東春秋晉獻公五年伐之獲麗姬于是邑
麗戎男國也姬姓秦之麗邑矣又北右總三川逕鴻
門東又北逕戲亭東應劭曰戲弘農湖縣西界也地
隔諸縣不得為湖縣西(至此原本及近刻竝訛在南案渭水右逕新豐縣故城北)
(潼縣東北渭水逕鄣縣而東與新豐地相連比今改出符石下考鄣縣在今臨潼縣西北新豐故城在臨)
(正)蘇林曰戲邑名在新豐東南四十里(訛作三案四近刻)孟
康曰乃水名也今戲亭是也昔周幽王悦襃姒姒不
笑王乃擊鼓舉烽以徵諸侯諸侯至(諸侯二字案近刻脱)無寇
襃姒乃笑王甚悦之及犬戎至王又舉烽以徵諸侯
諸侯不至遂敗幽王于戲水之上身死于麗山之北
故國語曰幽滅者也漢成帝建始二年造延陵為初
陵以為非吉于霸曲亭南更營之(吉字于字案近刻脱)鴻嘉元
年于新豐戲鄕為昌陵縣以奉初陵永始元年詔以
昌陵卑下客土疏惡不可為萬歲居其罷陵作令吏
民反故徙將作大匠解萬年燉煌(訛作延案萬近刻)關中記
曰昌陵在霸城東二十里取土東山與粟同價所費
巨萬積年無成卽此處也戲水又北分為二水竝注
渭水渭水又東泠水入焉水南出肺浮山蓋麗山連
麓而異名也北會三川統歸一壑(訛作三案一近刻)歴隂槃
新豐兩原之間北流注于渭渭水又東酋水南出倒
虎山(首又脱出字案酋近刻訛作)西總五水單流逕秦步高宫東
(刻衍注字案流下近)世名市丘城(訛作立市案市丘近刻)歴新豐原東而
北逕步壽宫西又北入渭渭水又東得西陽水又東
得東陽水竝南出廣鄉原北垂俱北入渭(戲邑名至案蘇林曰)
(今考文義乃敘戲水所逕首尾連貫不得雜于東西此原本及近刻竝訛在後鄭縣令裴畢字君先立下)
(之間石橋水)渭水又東逕下邽縣故城南秦伐邽置邽戎
于此有上邽故加下也渭水又東與竹水合水南出
竹山北逕媚加谷(刻作郿案媚近)歴廣鄉原東俗謂之大赤
水北流注于渭渭水又東得白渠口大始二年趙國
中大夫白公奏穿渠引涇水首起谷口(訛作日案首近刻)出
于鄭渠南名曰白渠民歌之曰田于何所池陽谷口
鄭國在前白渠起後(訛作在案起近刻)卽水所始也(刻訛作案始近)
(治)東逕宜春城南又東南逕池陽城北枝瀆出焉東
南歴藕原下(刻作逕案歴近)又東逕鄣縣故城北(又東二字案近刻脱)
東南入渭今無水白渠又東枝渠出焉東南逕高陵
縣故城北地理志曰左輔都尉治王莽之千春也太
康地記謂之曰高陸也車頻秦書曰苻堅建元十四
年(十二年案近刻作)高陸縣民穿井得龜大二尺六寸背文
負八卦古字堅以石為池養之十六年而死取其骨
以問吉凶名為客龜大卜佐高魯夢客龜言(脱魯字案近刻)
我將歸江南不遇死于秦魯于夢中自解曰(刻訛作案魯近)
(曾)龜三萬六千歲而終終必亡國之徵也為謝玄破
于淮肥自縊新城浮圖中秦祚因卽淪矣又東逕櫟
陽城北史記秦獻公二年城櫟陽自雍徙居之十八
年雨金于是處也項羽以封司馬欣為塞王按漢書
高帝克關中始都之(脱克字案近刻)王莽之師亭也(刻訛作案亭近)
(高)後漢建武二年封驃騎大將軍景丹為侯國丹讓
世祖曰富貴不還故鄉如衣錦夜行故以封卿白渠
又東逕秦孝公陵北又東南逕居陵城北蓮芍城南
又東注金氏陂又東南注于渭故漢書溝洫志曰白
渠首起谷口(脱白字案近刻)尾入櫟陽是也今無水(又東逕案渭水)
(之名者也下考下邽故城在今渭南縣東北直新豐下邽縣故城南至此原本及近刻竝訛在前分卑尊)
(入成國渠中今改正之東鄭縣之西不得雜)
又東過鄭縣北
渭水又東逕巒都城北故蕃邑殷契之所居世本曰
契居蕃闞駰曰蕃在鄭西然則今巒城是矣俗名之
赤城水曰赤水非也苻健入秦據此城以抗杜洪小
赤水卽山海經之灌水也水出石脆之山北逕蕭加
谷于孤柏原西(訛作相案柏近刻)東北流與禺水合(刻訛作案禺近)
(愚)水出英山北流與招水相得(刻衍水字案此下近)亂流西北
注于灌灌水又北注于渭(此原本訛在前又逕藕原案經文又東過鄭縣北至)
(之馬冢後辯詳又東過霸陵縣北下東東南流注于渭後朱謀㙔本訛在謂)渭水又東西
石橋水南出馬嶺山積石據其東麗山距其西源泉
上通懸流數十與華岳同體其水北逕鄭城西水上
有橋橋雖崩褫舊跡猶存東去鄭城十里故世以橋
名水也而北流注于渭闞駰謂之新鄭水渭水又東
逕鄭縣故城北史記秦武公十年縣之鄭桓公友之
故邑也漢書薛瓚注言周自穆王已下都于西鄭不
得以封桓公也幽王旣敗虢儈又滅遷居其地國于
鄭父之丘是為鄭桓公無封京兆之文余按遷史記
考春秋國語世本言周宣王二十二年封庶弟友于
鄭又春秋國語竝言桓公為周司徒以王室將亂謀
于史伯而寄帑與賄于虢儈之間幽王霣于戲(近刻案霣)
(卒作)鄭桓公死之平王東遷鄭武公輔王室滅虢儈而
兼其土故周桓公言于王曰我周之東遷晉鄭是依
乃遷封于彼(訛作及案乃近刻)左傳隱公十一年鄭伯謂公
孫獲曰吾先君新邑于此其能與許爭乎是指新鄭
為言矣(刻衍其字案是下近)然班固應劭鄭玄皇甫謐裴頠王
隱闞駰及諸述作者咸以西鄭為友之始封(近刻有案此下)
(字也)賢于薛瓚之單說也無宜違正經而從逸錄矣赤
眉樊崇于郭北設壇(訛作鄭案郭近刻)祀城陽景王而尊右
挍卒史劉俠卿牧牛兒盆子為帝年十五被髮徒跣
為具絳單衣半頭赤幘直綦履顧見衆人拜恐畏欲
啼號年建世後月餘乘白蓋小車與崇及尚書一人
相隨向鄭北渡渭水卽此處也城南山北有五部神
廟東南向華岳廟前有碑後漢光和四年鄭縣令河
東裴畢字君先立(及近刻竝訛在又逕符禺之山北案渭水又東西石橋水至此原本)
(則灌水而符禺之水遠在華隂之東今改正流入于渭下考西石橋水東去鄭城十里西)渭水又
東與東石橋水會(脱東字案近刻)故沈水也水南出馬嶺山
北流逕武平城東按地理志左馮翊有武城縣王莽
之桓城也石橋水又逕鄭城東水有故石梁述征記
曰鄭城東西十四里(脱西字案近刻)各有石梁者也又北逕
沈陽城北(脱陽字案近刻)注于渭(此三字案近刻脱)漢書地理志左
馮翊有沈陽縣王莽更之曰制昌也蓋藉水以取稱
矣渭水又東敷水注之水南出石山之敷谷北逕告
平城東耆舊所傳言武王伐紂告太平于此故城得
厥名非所詳也敷水又北逕集靈宫西地理志曰華
隂縣有集靈宫武帝起故張昶華嶽碑稱漢武慕其
靈築宫在其後而北流注于渭渭水又東糧餘水注
之(脱糧字案近刻)水南出糧餘山之隂(訛作良案糧近刻)北流入于
渭俗謂之宣水也渭水又東合黃酸之水世名之為
千渠水(訛作于案千近刻)水南出升山北流注于渭渭水又
東逕平舒城北城側枕渭濱半破淪水南面通衢昔
秦始皇之將亡也江神素車白馬道華山下返璧于
華隂平舒道曰為遺鎬池君使者致之乃二十八年
渡江所沈璧也卽江神返璧處也渭水之陽卽懷德
縣界也城在渭水之北沙苑之南卽懷德縣故城也
世謂之高陽城非矣地理志曰禹貢北條荆山在南
山下有荆渠卽夏后鑄九鼎處也王莽更縣曰德驩
渭水又東逕長城北長澗水注之水南出太華之山
側長城東而北流注于渭水史記秦孝公元年楚魏
與秦接界魏築長城自鄭濱洛者也
又東過華隂縣北
洛水入焉闞駰以為漆沮之水也(作焉案近刻)曹瞞傳曰
操與馬超隔渭水每渡渭輙為超騎所衝突地多沙
不可築城婁子伯說今寒可起沙為城以水灌之一
㝛而成操乃多作縑嚢以堙水夜汲作城比明城立
(明城三字案近刻脱比)于是水之次也渭水逕縣故城北春秋
之隂晉也秦惠文王五年改曰寧秦漢高帝八年更
名華隂王莽之華壇也(訛作疆案壇近刻)縣有華山山海經
曰其高五千仞削成而四方遠而望之又若華狀西
南有小華山也韓子曰秦昭王令工施鉤梯上華山
以節柏之心為博箭長八尺棋長八寸而勒之曰昭
王嘗與天神博于是神仙傳曰中山衛叔卿嘗乘雲
車駕白鹿見漢武帝帝將臣之叔卿不言而去武帝
悔求得其子度世令追其父度世登華山(脱山字案近刻)見
父與數人博于石上勑度世令還山層雲秀(誤重一案近刻)
(字山)故能懷靈抱異耳山上有二泉東西分流至若山
雨滂湃洪津泛灑挂溜騰虚直瀉山下有漢文帝廟
(魏文帝三廟案近刻訛作漢)廟有石闕數碑一碑是建安中立漢
鎮遠將軍段煨更脩祠堂碑文漢給事黃門侍郎張
昶造昶自書之文帝(作元帝案近刻訛)又刊其二十餘字二
書存垂名海内(訛作重案垂近刻)又刊侍中司隸挍尉鍾繇
弘農太守毌丘儉姓名廣六行鬱然脩平(訛作循案脩近刻)
是太康八年弘農太守河東衛叔始為華隂令河東
裴仲恂役其逸力脩立壇廟夾道樹柏迄于山隂事
見永興元年華百石所造碑渭水又東沙渠水注之
水出南山北流西北入長城(作長安城案近刻訛)城自華山北
達于河(訛作逕案建近刻)華嶽銘曰秦晉爭其祠立城建其
左者也郭著述征記指證魏之立長城長城在後不
水(刻作溝案渠近)水卽符禺之水也(訛作愚案禺近刻)南出符石(渭案)
(近刻卽接渠水又北注于渭下水又東逕定城北至此原本及)又逕符禺之山北流
入于渭(謀㙔本訛在灌水又北注于渭下符禺訛作案此十一字原本訛在長安城北門也下朱)
(禺之水所終今改正觀愚考其文義係敘符)
東入于河
春秋之渭汭也左傳閔公二年虢公敗犬戎于渭隊
服虔曰隊謂汭也杜預曰水之隈曲曰汭王肅云汭
入也吕忱云汭者水相入也水會卽船司空所在矣
地理志曰渭水東至船司空入河服虔曰縣名都官
三輔黃圖有船庫官後改為縣王莽之船利者也
水經注卷十九
