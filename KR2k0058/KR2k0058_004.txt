水經注卷四
後魏酈道元撰
河水(近刻又增河水四三字表目案二字原本訛在經文又南上)
又南過河東北屈縣西
河水南逕北屈縣故城西西四十里有風山(脱西四案近刻)
(字二)上有穴如輪風氣蕭瑟習常不止當其衝飄也略
無生草(刻衍而字案略上近)蓋常不定(脱常字案近刻)衆風之門故也
風山西四十里河南孟門山山海經曰孟門之山其
上多金玉其下多黃堊涅石淮南子曰龍門未闢呂
梁未鑿河出孟門之上大溢逆流無有丘陵高阜滅
之名曰洪水大禹疏通謂之孟門故穆天子傳曰北
登孟門九河之隥孟門即龍門之上口也寔為河之
巨阸(謂黃河之巨阸案近刻訛作實)兼孟門津之名矣(脱門字案近刻)此石
經始禹鑿河中漱廣夾岸崇深傾崖返捍巨石臨危
若墜復倚古之人有言水非石鑿而能入石信哉其
中水流交衝素氣雲浮往來遙觀者常若霧露沾人
窺深悸魄(刻作魂案魄近)其水尚崩浪萬尋懸流千丈渾洪
贔怒鼓若山騰濬波頽疊迄于下口方知慎子下龍
門流浮竹非駟馬之追也又有燕完水注之異源合
舍西流注河河水又南得鯉魚(刻竝訛作經又有脱案此七字原本及近)
(鯉魚澗文應作)歴澗東入窮溪首便其源也爾雅曰鱣鮪也
出鞏穴三月則上渡龍門得渡為龍矣否則點額而
還非夫往還之會何能便有兹稱乎河水又南羊求
水入焉(近刻竝訛作經案此九字原本及)水東出羊求川(脱水字案近刻)西
逕北屈縣故城南城即夷吾所奔邑也王莽之朕北
也汲郡古文曰翟章救鄭次于南屈應劭曰有南故
加北國語曰二五言于獻公曰蒲與二屈君之疆也
其水西流注于河河又南為採桑津(及近刻竝訛作案此七字原本)
(經)春秋僖公八年晉里克敗狄于採桑是也赤水出
西北罷谷川東謂之赤石川東入于河河水又南合
蒲水(近刻竝訛作經案此七字原本及)西則兩源竝發俱導一山出
西河隂山縣王莽之山寧也隂山東麓南水東北與
長松水合水西出丹陽山東(出西三陽山東案近刻訛作水)東北流
左入蒲水蒲水又東北與北溪會同為一川東北注
河河水又南丹水西南出丹陽山(及近刻竝截上九案此十二字原本)
(字仍屬注文字訛作經下三)東北逕冶官東(脱官字案近刻)俗謂之丹陽
城城之左右猶有遺銅矣其水東北會白水口水出
丹山東而西北注之丹水又東北入河(一東字案近刻重)河
水又南黑水西出丹山東(竝截上六字訛作經下五案此十一字原本及近刻)
(注文字仍屬)而東北入于河河水又南至崿谷傍谷東北
窮澗(九字訛作經下四字仍屬注文案此十三字原本及近刻竝截上)水源所導也
西南流注于河河水又南洛水自獵山枝分東派東
南注于河(及近刻竝訛作經案此十九字原本)昔魏文侯築館洛隂指
謂是水也
又南過皮氏縣西(赤水出西北罷谷川東之前案此經原本及近刻竝訛在)
皮氏縣王莽之延平也故城在龍門東南不得延逕
皮氏方屆龍門也(上注之末接指謂是水也下案此注原本及近刻竝訛在)
又南出龍門口汾水從東來注之
昔者大禹導河積石疏決梁山謂斯處也即經所謂
龍門矣魏土地記曰梁山北有龍門山大禹所鑿通
孟津河口廣八十步巖際鐫跡遺功尚存岸上竝有
廟祠祠前有石碑三所二碑文字紊滅不可復識一
碑是太和中立竹書紀年晉昭公元年河赤于龍門
三里(下有水字案近刻河)梁惠成王四年河水赤于龍門三日
京房易妖占曰河水赤下民恨河水又南右合暢谷
水(近刻竝訛作經案此九字原本及)水自溪東南流逕夏陽縣西北
東南注于河河水又南逕梁山原東(及近刻竝訛作案此九字原本)
(經)原自山東南出至河(訛作自原案原自近刻)晉之望也在馮
翊夏陽縣之西北(脱北字案近刻)臨于河上山崩壅河三日
不流晉侯以問伯宗(下衍此字案近刻以)即是處也春秋穀梁
傳曰成公五年梁山崩遏河水三日不流召伯尊遇
輦者不避使車右鞭之輦者曰所以鞭我者其取道
遠矣伯尊因問之輦者曰君親縞素率羣臣哭之斯
流矣如其言而河流河水又南崌谷水注之(字原本案此九)
(訛作經及近刻竝)水出縣西北梁山東南流横溪水注之(近案)
(水字刻脱)水出三累山其山層密三成故俗以三累名山
按爾雅山三成為崑崙丘(崙字下同案近刻脱)斯山豈亦崑崙
丘乎山下水際有二石室蓋隠者之故居矣細水東
流注于崌谷側溪山南有石室西面有兩石室(面近案西)
(面西刻訛作)北面有二石室皆因阿結牖連扃接闥所謂
石室相距也東廂石上猶傳杵臼之跡庭中亦有舊
宇處尚髣髴前基北坎室上有微涓石溜豐周瓢飲
似是栖遊隠學之所昔子夏教授西河(脱授字案近刻)疑即
此也而無以辨之(脱以字案近刻)溪水又東南逕夏陽縣故
城北故少梁也秦惠文王十一年更從今名矣王莽
之冀亭也其水東南注于河(訛作流案注近刻)昔韓信之襲
魏王豹也以木罌自此渡河水又南右合陶渠水(此案)
(刻竝訛作經九字原本及近)水出西北梁山東南流逕漢陽太守
殷濟精廬南(吳本改為南今考原本已作南非吳本案南朱謀㙔云舊本作尚宋本作尚在)
(也改)俗謂之子夏廟陶水又南逕高門南(訛作河案陶近刻)蓋
層阜墮缺故流高門之稱矣又東南逕華池南池方
三百六十步在夏陽城西北四里許故司馬遷碑文
云高門華池在兹夏陽(太守殷濟精舍四里所凡十案近刻此下有西城北漢陽)
(文衍複在此四字即係上)今高門東去華池三里溪水又東南逕
夏陽縣故城南服虔曰夏陽虢邑也在太陽東三十
里(南二字亦衍文案近刻此下有城)又歴高陽宫北又東南逕司馬
子長墓北墓前有廟廟前有碑永嘉四年漢陽太守
殷濟瞻仰遺文大其功德遂建石室立碑樹桓(刻訛案近)
(柏作)太史公自叙曰遷生于龍門是其墳墟所在矣溪
水東南流入河昔魏文侯與吳起浮河而下美河山
之固即于此也河水又南徐水注之(及近刻竝訛作案此八字原本)
(作西經南訛)水出西北梁山東南流逕漢武帝登仙宫東
東南流絶彊梁原(脱原字案近刻)右逕劉仲城北(訛作石案右近刻)
是漢祖兄劉仲之封邑也故徐廣史記音義曰郃陽
(訛作邵案郃近刻)國名也高祖八年侯劉仲是也其水東南
逕子夏陵北東入河河水又南逕子夏石室東(十字案此)
(字訛作經東字仍為注原本及近刻竝截上九)南北有二石室臨側河崖即
子夏廟室也
又南過汾隂縣西
河水東際汾隂脽(作睢下同今改正案原本及近刻竝訛)縣故城在脽
側漢高帝六年封周昌為侯國魏土地記曰河東郡
北八十里有汾隂城北去汾水三里城西北隅曰脽
丘上有后土祠封禪書曰元鼎四年始立后土祠于
汾隂脽丘是也又有萬歲宫漢宣帝神爵元年幸萬
歲宫東濟大河而神魚舞水矣昔趙簡子沈欒徼于
此曰吾好聲色而是子致之吾好士六年不進一人
是長吾過而黜吾善君子以為能譴矣(吾二字黜訛案近刻脱長)
(點作)河水又逕郃陽城東(近刻竝訛作經案此八字原本及)周威烈王
之十七年魏文侯伐秦至鄭還築汾隂郃陽(訛作縣案近刻)
即此城也故有莘邑矣為太姒之國詩云在郃之陽
在渭之涘又曰纘女維莘長子維行謂此也城北有
瀵水(北在北瀵水案近刻訛作城)南去二水各數里其水東逕其
城内東入于河又于城内側中(訛作南案内近刻)有瀵水東
南出城注于河城南又有瀵水東流注于河(流下衍案近刻)
(字東)水南猶有文母廟廟前有碑(一廟字案近刻脱)去城十五
里水即郃水也縣取名焉故應劭曰在郃水之陽也
河水又南瀵水入焉水出汾隂縣南四十里西去河
三里平地開源濆泉上湧大幾如輪深則不測俗呼
之為瀵魁古人壅其流以為陂水種稻東西二百步
南北百餘步與郃陽瀵水夾河河中渚上又有一瀵
水皆潛相通(皆相潛通案近刻作)故呂忱曰爾雅異出同流為
瀵水其水西南流歴蒲坂西西流注于河河水又南
逕陶城西(近刻竝訛作經案此八字原本及)舜陶河濱皇甫士安以
為定陶不在此也然陶城在蒲坂城北城即舜所都
也南去歴山不遠或耕或陶所在則可何必定陶方
得為陶也舜之陶也斯或一焉孟津有陶河之稱蓋
從此始之南對蒲津關汲冢竹書紀年魏襄王七年
秦王來見于蒲坂關四月越王使公師隅來獻乘舟
始罔及舟三百箭五百萬犀角象齒焉
又南過蒲坂縣西
地理志曰縣故蒲也王莽更名蒲城應劭曰秦始皇
東巡見有長坂故加坂也孟康曰晉文公以賂秦秦
人還蒲于魏魏人喜曰蒲反矣故曰蒲反也薛瓚注
漢書曰秦世家以垣爲蒲反(垣爲蒲反此史記秦本案漢書作秦世家云以)
(爲易蓋字訛也紀語索隠曰爲當)然則本非蒲也皇甫謐曰舜所都
也或言蒲坂或言平陽及潘者也(今考潘縣漢書地案潘原本訛作瀵)
(承潘泉于潘城中或云舜所都也理志屬上谷郡㶟水章潘泉故瀆上)今城中有舜廟
魏秦州刺史治太和遷都罷州置河東郡郡多流雜
(訛作離案近刻)謂之徙民民有姓劉名墮者宿擅工釀採挹
河流醖成芳酎懸食同枯枝之年排于桑落之辰故
酒得其名矣然香醑之色清白若滫漿焉别調氛氲
不與佗同蘭薰麝越自成馨逸方土之貢選最佳酌
矣自王公庶友牽拂相招者每云索郎有顧思同旅
語索郎反語為桑落也更為籍徵之雋句中書之英
談郡南有歴山(刻衍也字案山下近)謂之歴觀舜所耕處也有
舜井媯汭二水出焉南曰媯水北曰汭水西逕歴山
下(訛作迺案西近刻)上有舜廟周處風土記曰舊說舜葬上
虞又記云耕于歴山而始寧剡二縣界上舜所耕田
于山下多柞樹(建四年分上虞南鄉立始寧縣案上虞剡竝屬會稽郡順帝永)吳越
之間名柞為櫪故曰歴山余按周處此志為不近情
傳疑則可證實非矣安可假木異名附山殊稱彊引
大舜即比甯壤(作寧懷案近刻訛)更為失誌記之本體差實
錄之常經矣歴山媯汭言是則安于彼乖矣尚書所
謂釐降二女于媯汭也孔安國曰居媯水之内王肅
曰媯汭虞地名皇甫謐曰納二女于媯水之汭馬季
長曰水所出曰汭然則汭似非水名而今見有二水
異源同歸渾流西注入于河河水南逕雷首山西(此案)
(作經南上近刻有又字八字原本及近刻竝訛)山臨大河北去蒲坂三十里
尚書所謂壺口雷首者也(脱也字案近刻)俗亦謂之堯山山
上有故城世又曰堯城闞駰曰蒲坂堯都按地理志
曰縣有堯山首山祠(有下脱山字案首近刻訛作)雷首山在南事
有似而非非而似千載眇邈非所詳耳又南洓水注
之(近刻竝訛作經案此六字原本及)水出河北縣雷首山縣北與蒲
坂分山有夷齊廟闞駰十三州志曰山一名獨頭山
夷齊所隠也山南有古冢陵柏蔚然攢茂丘阜俗謂
之夷齊墓也(訛在其水下案也字近刻)其水西南流亦曰雷水穆
天子傳曰壬戌天子至于雷首犬戎胡觴天子于雷
首之阿乃獻良馬四六天子使孔牙受之于雷水之
干是也昔趙盾田首山食祁彌明翳桑之下(傳作提案祁左)
即于此也洓水又西南流注于河春秋左傳謂之洓
川者也俗謂之陽安澗水
又南至華隂潼關渭水從西來注之
汲郡竹書紀年曰晉惠公十五年秦穆公帥師送公
子重耳涉自河曲春秋左傳僖公二十四年秦伯納
之及河子犯以璧授公子曰臣負羈紲從君巡于天
下臣之罪多矣臣猶知之而況君乎請由此亡公子
曰所不與舅氏同心者有如白水投璧于此(刻訛作案投近)
(授)子推笑曰(訛作哭案笑近刻)天開公子子犯以為功吾不
忍與同位遂逃焉河水歴船司空與渭水會(字原本案此十)
(訛作經及近刻竝)漢書地理志(刻衍曰字案志下近)舊京兆尹之屬縣
也(訛作郡案尹近刻)左丘明國語云(當作古語云案此六字訛舛)華岳本
一山當河河水過而曲行河神巨靈手盪腳蹋開而
為兩今掌足之跡仍存華巖開山圖曰有巨靈胡者
徧得坤元之道(偏坤訛作神案近刻徧訛作)能造山川出江河(近案)
(江字刻脱)所謂巨靈贔屭首冠靈山者也常有好事之士
(作人案近刻)故升華岳而觀厥跡焉自下廟歴列柏南行
十一里東迴三里至中祠又西南出五里至南祠謂
之北君祠諸欲升山者至此皆祈請焉從此南入谷
七里(訛作北案此近刻)又屆一祠謂之石養父母石龕木主
字焉又南出一里至天井(訛作入案又近刻)井裁容人穴空
迂迴頓曲而上(刻作傾案頓近)可高六丈餘山上又有微涓
細水流入井中亦不甚沾人上者皆所由陟更無别
路欲出井望空視明如在室窺窗也出井東南行二
里峻坂斗上斗下降此坂二里許又復東上百丈崖
升降皆須扳繩挽葛而行矣南上四里路到石壁緣
旁稍進逕百餘步自此西南出六里又至一祠(近刻案祠)
(神作)名曰胡越寺神像有童子之容從祠南歴夾嶺廣
裁三尺餘兩箱懸崖數萬仞(脱懸字案近刻)窺不見底祀祠
有感則雲與之平然後敢度猶須騎嶺抽身漸以就
進故世謂斯嶺為搦嶺矣度此二里便屆山頂(近刻案便)
(復訛作)上方七里靈泉二所一名蒲池西流注于澗一
名太上泉東注澗下上宫神廟近東北隅其中塞實
雜物事難詳載自上宫東北出四百五十步有屈嶺
東南望巨靈手跡惟見洪崖赤壁而已都無山下上
觀之分均矣河在關内南流潼激關山因謂之潼關
濩水注之(作灌今據山海經改正案濩原本及近刻竝訛)水出松果之山(近案)
(作上刻訛)北流逕通谷世亦謂之通谷水東北注于河述
征記所謂潼谷水者也或說因水以名地也河水自
潼關東北流水側有長坂謂之黃巷坂(作卷下同案巷近刻訛)
坂傍絶澗(脱坂字案近刻)陟此坂以升潼關所謂泝黃巷以
濟潼矣(刻有關字案潼下近)歴北出東崤(訛作㟓案崤近刻)通謂之函
谷關也邃岸天高空谷幽深澗道之峽車不方軌號
曰天險故西京賦曰巖險周固衿帶易守所謂秦得
百二并吞諸侯也是以王元說隗囂曰請以一丸泥
東封函谷關圖王不成其弊足霸矣郭緣生記曰漢
末之亂魏武征韓遂馬超連兵此地今際河之西有
曹公壘道東原上云李典營義熙十三年王師曾據
此壘西征記曰沿路逶迆入函道六里有舊城(刻脱案近)
(字有)城周百餘步北臨大河南對高山姚氏置關以守
峽宋武帝入長安檀道濟王鎮惡或據山為營或平
地結壘(訛作城案地近刻)為大小七營濱帶河險姚氏亦保
據山原陵阜之上(脱陵字案近刻)尚傳故跡矣關之直北隔
河有層阜巍然獨秀孤峙河陽世謂之風陵戴延之
所謂風塠者也南則河濱姚氏之營與晉對岸河水
又東北玉澗水注之(近刻竝訛作經案此十字原本及)水南出玉溪
北流逕皇天原西周固記開山東首上平博方可里
餘三面壁立高千許仞漢世祭天于其上名之為皇
天原上有漢武帝思子臺又北逕闅鄉城西(本及近案闅原)
(閿下同刻竝訛作)郡國志曰弘農湖縣有闅鄉世謂之闅鄉
水也魏尚書僕射闅鄉侯河東衛伯儒之故邑其水
北流注于河河水又東逕闅鄉城北東與全鳩澗水
合(六字原本及近刻竝訛作經案城北近刻訛作侯河又此十)水出南山北逕皇
天原東述征記曰全節地名也其西名桃原古之桃
林周武王克殷休牛之地矣西征賦曰咸徵名于桃
原者也晉太康地記曰桃林在闅鄉南谷中其水又
北流注于河(訛作河案流近刻)
又東過河北縣南
縣與湖縣分河蓼水出襄山蓼谷西南注于河(近刻案注)
(流訛作)河水又東永樂澗水注之(近刻竝訛作經案此十字原本及)水
北出于薄山南流逕河北縣故城西故魏國也晉獻
公滅魏以封畢萬卜偃曰魏大名也萬後其昌乎後
乃縣之在河之北故曰河北縣也今城南西二面竝
去大河可二十餘里北去首山十許里處河山之間
土地迫隘故魏風著十畝之詩也城内有龍泉南流
出城又南斷而不流永樂溪水又南入于河余按中
山經(脱山字案近刻)即渠豬之水也太史公封禪書稱華山
以西名山七薄山其一焉薄山即襄山也徐廣曰蒲
坂縣有襄山山海經曰蒲山之首曰甘棗之山共水
出焉而西流注于河東則渠豬之山渠豬之水出焉
而南流注于河如準封禪書二水無西南注河之理
今診蓼水川流所趣與共水相扶永樂溪水導源注
于河又與渠豬勢合蒲山統目總稱亦與襄山不殊
故揚雄河東賦曰河靈矍踢(作玃踢案近刻訛)掌華蹈襄注
云襄山在潼關北十餘里以是推之知襄山在蒲坂
溪水即渠豬之水也(訛作蓼案溪近刻)河水自河北城南東
逕芮城(及近刻竝訛作經案此十一字原本)二城之中有段干木冢干
木晉之賢人也魏文侯過其門式其廬所謂德尊萬
古芳越來今矣汲冢竹書紀年曰晉武公元年尚一
軍芮人乘京荀人董伯皆叛匪直大荔故芮也此亦
有焉紀年又云晉武公七年芮伯萬之母芮姜逐萬
萬出奔魏八年周師虢師圍魏取芮伯萬而東九年
戎人逆芮伯萬于郊(訛作郟案郊近刻)斯城亦或芮伯之故
畫也(云疑是疆字案畫朱謀㙔)河水右會槃澗水(及近刻竝訛作案此七字原本)
(作又經右訛)水出湖縣夸父山北逕漢武帝思子宫歸來
望思臺東(訛作子案思近刻)又北流入于河河水又東逕湖
縣故城北(近刻竝訛作經案此十字原本及)昔范叔入關遇穰侯于
此矣湖水出桃林塞之夸父山廣圓三百仞武王伐
紂天下既定王巡嶽瀆(訛作及案巡近刻)放馬華陽散牛桃
林即此處也其中多野馬造父于此得驊騮綠耳盜
驪之乘以獻周穆王使之馭以見西王母湖水又北
逕湖縣東而北流入于河魏土地記曰弘農湖縣有
軒轅黃帝登仙處黃帝採首山之銅鑄鼎于荆山之
下有龍垂胡于鼎黃帝登龍從登者七十人遂升于
天故名其地為鼎胡(訛作湖案近刻)荆山在馮翊首山在蒲
坂與湖縣相連晉書地道記太康記竝言胡縣也漢
武帝改作湖俗云黃帝自此乘龍上天也地理志曰
京兆湖縣有周天子祠二所故曰胡(訛作湖案近刻)不言黃
帝升龍也山海經曰西九十里曰夸父之山其木多
椶柟多竹箭其陽多玉其隂多鐵其北有林焉名曰
桃林其中多馬湖水出焉北流注于河故三秦記曰
桃林塞在長安東四百里若有軍馬經過好行則牧
華山休息林下惡行則決河漫延人馬不得過矣河
水又東合柏谷水(近刻竝訛作經案此八字原本及)水出弘農縣南
石隄山(訛作兩案南近刻)山下有石隄祠銘云魏甘露四年
散騎常侍征南將軍豫州刺史領弘農太守南平公
之所經建也其水北流逕其亭下晉公子重耳出亡
(訛作昔案晉近刻)及柏谷卜適齊楚狐偃曰不如之翟漢武
帝嘗微行此亭見饋亭長妻故潘岳西征賦曰長徵
客于柏谷妻覩貌而獻餐謂此亭也谷水又北流入
于河河水又東右合門水(近刻竝訛作經案此八字原本及)門水即
洛水之枝流者也洛水自上洛縣東北于拒陽城西
北(脱陽字案近刻)分為二水枝渠東北出為門水也門水又
東北歴陽華之山即山海經所謂陽華之山(下近刻案即字)
(二字衍華陽)門水出焉者也又東北歴峽謂之鴻關水水
東有城(一水字案近刻脱)即關亭也水西有堡謂之鴻關堡
(訛作島案近刻)世亦謂之劉項裂地處非也余按上洛有鴻
臚圍池是水津渠沿注故謂斯川為鴻臚澗鴻關之
名乃起是矣門水又東北歴邑川二水注之(刻訛作案二近)
(燭)左水出于陽華之隂(訛作陽案近刻)東北流逕盛墻亭西
東北流與右水合右水出陽華之陽(訛作隂案近刻)東北流
逕盛墻亭東東北與左水合(一東字案近刻脱)即山海經所
謂姑之水出于陽華之隂東北流注于門水者也
(作緒茹下同案姑近刻)又東北燭水注之水有二源左水南出
于衙嶺(嶺下同今據漢書改正案原本及近刻竝訛作衡)世謂之石城山其
水東北流逕石城西東北合右水右水出石城山東
北逕石城東東北入左水地理志曰燭水出衙嶺下
谷(書作爥案燭漢)開山圖曰衙山在函谷山西南是水亂流
東注于姑之水二水悉得通稱矣歴澗東北出謂
之開方口水側有阜謂之方伯堆(刻作名案謂近)宋奮武將
軍魯方平建武將軍薛安都等(訛作威案武近刻)與建威將
軍柳元景北入軍次方伯堆者也堆上有城即方平
所築也(訛作伯案平近刻)又東北逕邑川城南(訛作入案邑近刻)即
漢封竇門之故邑川受其名亦曰竇門城在函谷關
南七里又東北田渠水注之(刻衍川字案渠下近)水出衙山之
白石谷(字衙訛作衡案近刻脱水)東北流逕故丘亭東是薛安都
軍所從城也其水又逕鹿蹏山西山石之上有鹿蹏
自然成著(訛作者案近刻)非人功所刊歴田渠川謂之田渠
水西北流注于燭水燭水又北入門水水之左右即
函谷山也門水又北逕弘農縣故城東城即故函谷
關挍尉舊治處也終軍棄繻于此燕丹孟嘗亦義動
雞鳴于其下可謂深心有感志誠難奪矣昔老子西
入關尹喜望氣于此也故趙至與嵇茂齊書曰李叟
入秦及關而歎亦言與嵇叔夜書及關尹望氣之所
異說紛綸竝未知所定矣漢武帝元鼎四年徙關于
新安縣以故關為弘農縣弘農郡治王莽更名右隊
劉桓公為郡虎相隨渡河光武問而善之其水側城
北流而注于河河水于此有浢津之名(訛作洹案浢近刻)說
者咸云漢武微行柏谷遇辱竇門又感其妻深識之
饋既返玉階厚賞賚焉賜以河津令其鬻渡今竇津
是也(刻衍者字案津下近)故潘岳西征賦云(脱云字案近刻)酬匹婦其
已泰胡厥夫之謬官袁豹之徒竝以為然余按河之
南畔夾側水濆有津謂之浢津河北縣有浢水(下近案此)
(其水四字刻衍浢津)南入于河河水故有浢津之名不從門始
蓋事類名同故作者疑之(訛作是案疑近刻)竹書穆天子傳
曰天子自窴軨乃次于浢水之陽丁亥入于南鄭考
其沿歴所踵(訛作鍾案近刻)路直斯津以是推之知非因門
矣俗或謂之偃鄉澗水也河水又東左合一水(刻東案近)
(訛作右訛作有合)其水二源疏引(作三下同案二近刻)俱導薄山(刻訛案近)
(水作)南流會成一川其二水之内世謂之閑原言虞芮
所爭之田所未詳矣又南注于河河之右曹水注之
(水曹訛作會案近刻之訛作)水出南山北逕曹陽亭西陳涉遣周
章入秦少府章邯斬之于此魏氏以為好陽晉書地
道記曰亭在弘農縣東十三里其水西北流入于河
河水又東菑水注之水出常烝之山西北逕曲沃城
南又屈逕其城西西北入河諸注述者咸言曲沃在
北此非也魏司徒崔浩以為曲沃地名也余按春秋
文公十三年晉侯使詹嘉守桃林之塞處此以備秦
時以曲沃之官守之故曲沃之名遂為積古之傳矣
河水又東得七里澗澗在陜城西七里(脱城字案近刻)故因
名焉其水自南山通河亦謂之曹陽坈是以潘岳西
征賦曰行于漫瀆之口憩于曹陽之墟袁豹崔浩亦
不非其地矣余按漢書昔獻帝東遷逼以寇難李傕
郭氾追戰于弘農澗天子遂露次曹陽楊奉董承外
與傕和内引白波李樂等破傕乘輿于是得進復來
戰奉等大敗兵相連綴四十餘里方得達陜以是推
之似非曹陽然以山海經求之菑曹字相類是或有
曹陽之名也河水又東合潐水(訛作譙譙案潐水近刻)水導源
常烝之山俗謂之為干山(訛作于案干近刻)蓋先後之異名
也山在陜城南八十里其川(衍流也二字案此下近刻)二源雙導
同注一壑而西北流注于河
又東過陜縣北
橐水出橐山西北流又有崖水(刻作于案崖近)出南山北谷
(訛作合案近刻)逕崖峽北流與干山之水會(訛作于下同案干近刻亦)水
出干山東谷(脱水字案近刻)兩川合注于崖水又東北注橐
水橐水北流出谷謂之漫澗矣與安陽溪水合水出
石崤南西逕安陽城南漢昭帝封上官桀為侯國(昭案)
(作武帝帝近刻訛)潘岳所謂我徂安陽也東合漫澗水水北
有逆旅亭謂之漫口客舍也又西逕陜縣故城南(此案)
(考上下文乃注内叙橐水所逕八字原本及近刻竝訛作經今)又合一水謂之瀆谷
水南出近溪北流注橐橐水又西北逕陜城西西北
入于河(水終于此案注内叙橐)河北對茅城故茅亭茅戎邑也
公羊曰晉敗之大陽者也津亦取名焉春秋文公三
年秦伯伐晉自茅津濟封崤尸而還是也東則咸陽
澗水注之水出北虞山南至陜津注河河南即陜城
也昔周召分伯以此城為東西之别東城即虢邑之
上陽也虢仲之所都為南虢三虢此其一焉其大城
中有小城故焦國也武王以封神農之後于此王莽
更名黃眉矣戴延之云城南倚山原北臨黃河懸水
百餘仞臨之者咸悚惕焉西北帶河水湧起方數十
丈有物居水中父老云銅翁仲所没處(訛作投案没近刻)又
云石虎載經于此沈没二物竝存水所以湧所未詳
也或云翁仲頭髻常出水之漲減恒與水齊晉軍當
至髻不復出今惟見水異耳嗟嗟有聲聲聞數里按
秦始皇二十六年長狄十二見于臨洮長五丈餘以
為善祥鑄金人十二以象之各重二十四萬斤坐之
宫門之前謂之金狄皆銘其胷云皇帝二十六年初
兼天下以為郡縣正法律同度量大人來見臨洮身
長五丈足六尺李斯書也故衛恒叙篆曰秦之李斯
號為工篆諸山碑及銅人銘(脱碑字案近刻)皆斯書也漢自
阿房徙之未央宫前俗謂之翁仲矣地皇二年王莽
夢銅人泣惡之念銅人銘有皇帝初兼天下文使尚
方工鐫滅所夢銅人膺文後董卓毁其九為錢其在
者三魏明帝欲徙之洛陽重不可勝至霸水西停之
漢晉春秋曰或言金狄泣故留之石虎取置鄴宫苻
堅又徙之長安毁二為錢其一未至而苻堅亂百姓
推置陜北河中于是金狄滅余以為鴻河巨瀆故應
不為細梗躓湍長津碩浪無宜以微物屯流斯水之
所以濤波者蓋史記所云魏文侯二十六年虢山崩
壅河所致耳獻帝東遷日夕潛渡(訛作自案日近刻)墜坑爭
舟舟指可掬亦是處矣
又東過大陽縣南
交澗水出吳山東南流入河河水又東路澗水亦出
吳山東逕大陽城西西南流(衍注水二字案此下近刻)入于河河
水又東逕大陽縣故城南(及近刻竝訛作經案此十一字原本)竹書紀
年曰晉獻公十有九年獻公會虞師伐虢滅下陽虢
公醜奔衛獻公命瑕父吕甥邑于虢都地理志曰北
虢也有天子廟王莽更名勤田應劭地理風俗記曰
城在大河之陽也(訛作南案在近刻)河水又東沙澗水注之
(近刻竝訛作經案此九字原本及)水北出虞山東南逕傅巖歴傅說
隠室前俗名之為聖人窟孔安國傳傅說隠于虞虢
之間即此處也傅巖東北十餘里即巔軨坂也春秋
左傳所謂入自巔軨者也有東西絶澗左右幽空窮
深地壑中則築以成道指南北之路謂之為軨橋也
傅說傭隠止息于此高宗求夢得之是矣橋之東北
有虞原原上道東(一原字案近刻脱)有虞城堯妻舜以嬪于
虞者也周武王以封太伯後虞仲于此(訛作弟案後近刻)是
為虞公晉太康地記(字康訛作原案近刻脱晉)所謂北虞也城東
有山世謂之五家冢冢上有虞公廟春秋穀梁傳曰
晉獻公將伐虢荀息曰君何不以屈產之乘垂棘之
璧假道于虞公曰此晉國之寶也曰是取中府置外
府也公從之及取虢滅虞乃牽馬操璧璧則猶故馬
齒長矣即宫之竒所謂(刻衍以字案所下近)虞虢其猶輔車相
依脣亡則齒寒虢亡虞亦亡矣其城北對長坂二十
許里謂之虞坂戴延之曰自上及下七山相重戰國
策曰昔騏驥駕鹽車上于虞坂遷延負轅而不能進
此蓋其困處也橋之東北山溪中(訛作水案之近刻)有小水
西南注沙澗(訛作流案注近刻)亂流逕大陽城東河北郡治
也沙澗水南流注于河(流下衍逕字案近刻脱沙字)河水又東左
合積石土柱二溪(字合亦訛作右案近刻東下衍右)竝北發大陽之
山南流入于河是山也亦通謂之為薄山矣故穆天
子傳曰天子自盬己丑南登于薄山窴軨之隥(刻脱案近)
(字山)乃㝛于虞是也
又東過砥柱間
砥柱山名也昔禹治洪水山陵當水者鑿之故破山
以通河河水分流包山而過山見水中若柱然故曰
砥柱也三穿既決水流疎分指狀表目亦謂之三門
矣山在虢城東北大陽城東也搜神記稱齊景公渡
于江沈之河黿銜左驂没之衆皆惕古冶子于是拔
劒從之邪行五里逆行三里至于砥柱之下乃黿也
左手持黿頭右手挾左驂燕躍鵠踴而出仰天大呼
水為逆流三百步觀者皆以為河伯也亦或作江沅
字者也若因地而為名則宜在蜀及長沙按春秋此
二土竝景公之所不至古冶子亦無因而騁其勇矣
劉向叙晏子春秋稱古冶子曰吾嘗濟于河黿銜左
驂以入砥柱之流當是時也從而殺之視之乃黿也
不言江沅矣又考史遷記云景公十二年公見晉平
公十八年復見晉昭公旌軒所指路直斯津從黿砥
柱事或在兹又云觀者以為河伯賢于江沅之證河
伯本非江神又河可知也河之右側崤水注之(近刻案側)
(本及近刻竝訛作經訛作則又此八字原)水出河南盤崤山西北流水上
有梁俗謂之鴨橋也歴澗東北流與石崤水合水出
石崤山山有二陵南陵夏后臯之墓也北陵文王所
避風雨矣言山徑委深峯阜交蔭故可以避風雨也
秦將襲鄭蹇叔致諫而公辭焉蹇叔哭子曰吾見其
出不見其入晉人禦師必于崤矣余收爾骨焉孟明
果覆秦師于此崤水又北左合西水(刻衍右字案左下近)亂流
注于河河水又東千崤之水注焉(近刻竝訛作經案此十字原本及)
水南導于千崤之山其水北流纏絡二道漢建安中
曹公西討巴漢惡南路之險故更開北道自後行旅
率多從之今山側附路有石銘云晉太康三年弘農
太守梁柳修復舊道太崤以東西崤以西明非一崤
也西有二石又南五十步(五六十步案近刻作)臨溪有恬漠先
生翼神碑蓋隠斯山也其水北流注于河河水翼岸
夾山巍峯峻舉(訛作岐案峻近刻)羣山疊秀重嶺干霄鄭玄
按地說河水東流貫砥柱觸閼流今世所謂砥柱者
蓋乃閼流也砥柱當在西河未詳也余按鄭玄所說
非是西河當無山以擬之(訛作礙案擬近刻)自砥柱以下五
戶已上其間百二十里河中竦石傑出(訛作水案中近刻)勢
連襄陸蓋亦禹鑿以通河疑此閼流也其山雖闢尚
梗湍流激石雲洄澴波怒溢合有十九灘水流迅急
勢同三峽破害舟船自古所患漢鴻嘉四年楊焉言
從河上下患砥柱隘可鐫廣之上乃令焉鐫之裁没
水中不能復去而令水益湍怒害甚平日魏景初二
年二月帝遣都督沙丘部監運諫議大夫寇慈(刻訛案近)
(兹作)帥工五千人(脱工字案近刻)歲常修治以平河阻(脱以字案近刻)
晉泰始三年正月(始皇三年五月案近刻訛作秦)武帝遣監運大中
大夫趙國都匠中郎將河東樂世帥衆五千餘人修
治河灘事見五戶祠銘雖世代加功水流漰渀濤波
尚屯及其商舟是次鮮不踟蹰難濟故有衆峽諸灘
之言五戶灘名也有神祠通謂之五戶將軍亦不知
所以也
又東過平隂縣北清水從西北來注之
清水出清廉山之西嶺世亦謂之清營山其水東南
流出峽峽左有城蓋古關防也清水歴其南東流逕
臯落城北服虔曰赤翟之都也世謂之倚亳城蓋讀
聲近轉(訛作傳案近刻)因失實也春秋左傳所謂晉侯使太
子申生伐東山臯落氏者也與倚亳川水合水出北
山礦谷東南流注于清清水又東逕清廉城南又東
南流右會南溪水(又水訛作溪案近刻右訛作)水出南山而東注
清水清水又東合乾棗澗水(脱乾字案近刻)水出石人嶺下
(訛作左案石近刻)南流俗謂之扶蘇水又南歴奸苗北馬頭
山亦曰白水原西南逕垣縣故城北史記魏武侯二
年城安邑至垣即是縣也其水西南流注清水(注二案流)
(會清流句下字近刻訛在初)水色白濁(脱水字案近刻)初會清流乃有玄
素之異也清水又東南逕陽壺城東即垣縣之壺丘
亭(重城東即垣縣之壺七字案丘亭上原本及近刻竝)晉遷宋五大夫所居也
清水又東南流注于河河水又東與教水合(字原本案此八)
(訛作經及近刻竝)水出垣縣北教山南逕輔山山高三十許
里上有泉源(脱源字案近刻)不測其深山頂周圓五六里少
草木山海經曰孟門東南有平山水出于其上潛于
其下又是王屋之次疑即平山也其水南流歴鼓鍾
上峽懸洪五丈飛流注壑夾岸深高壁立直上輕崖
秀舉(訛作經案輕近刻)百有餘丈峰次青松巖懸赬石于中
歴落有翠柏生焉丹青綺分望若圖繡矣水廣十許
步南流歴鼓鍾川分為二澗一澗西北出百六十許
里山岫迴岨纔通馬步今聞喜縣東北谷口猶有乾
河里故溝存焉今無復有水一水歴冶官西世人謂
之鼓鍾城城之左右猶有遺銅及銅錢也城西阜下
有大泉西流注澗與教水合伏入石下南至下峽山
海經曰鼓鍾之山帝臺之所以觴百神即是山也其
水重源又發(訛作雙案又近刻)南至西馬頭山東截坡下又
伏流南十餘里復出又謂之伏流水南入于河山海
經曰教山教水出焉而南流注于河(訛作又案而近刻)是水
冬乾夏流寔惟乾河也今世人猶謂之為乾澗矣河
水又與畛水合(近刻竝訛作經案此七字原本及)水出新安縣青要
山今謂之疆山(下衍山海經曰河長澗七字案疆近刻作彊下同又此句之)其水
北流入于河山海經曰青要之山畛水出焉即是水
也河水又東正回之水入焉水出騩山疆山東阜也
東流俗謂之疆川水與石瓜疇川合(石等瓜川合案近刻訛作與)
水出西北石澗中(脱水字案近刻)東南流注于疆川水疆川
水又東逕疆冶鐵官東東北流注于河河水又東合
庸庸之水(近刻竝訛作經案此九字原本及)水出河東垣縣宜蘇山
(訛作南案東近刻)俗謂之長泉水山海經曰水多黃貝伊洛
門也其水北流分為二水一水北入河一水又東北
流注于河河水又東逕平隂縣北(近刻竝訛作經案此九字原本及)
地理風俗記曰河南平隂縣故晉隂地隂戎之所居
又曰在平城之南故曰平隂也三老董公說高祖處
陸機所謂皤皤董叟謨我平隂者也魏文帝改曰河
隂矣河水又會濝水(近刻竝訛作經案此六字原本及)水出垣縣王
屋山西濝溪(訛作西山案山西近刻)夾山東南流逕故城東即
濝關也漢光武建武二年遣司空王梁北守濝關天
井關擊赤眉别挍皆降之獻帝自陜北渡安邑東出
濝關即是關也濝水西屈逕關城南歴軹關南逕苗
亭西亭故周之苗邑也又東流注于河經書清水非
也是乃濝水耳(在縣東經于大河東過平隂縣北之案清水入河處在平隂縣西濝水則)
(故道元辯其非下乃言清水注河)
又東至鄧(西北來注之上考濝水入河之後河乃至鄧案此四字原本及近刻竝訛在上句清水從)
(南冇鄧城道元叙河水又東逕平縣故城北即云河水而平縣又在其東今濟源縣西有濝水有苗亭孟縣西)
(文之誤然則二語上下倒亂在道元後矣今訂正于斯冇盟津之目盟津值今孟縣南上注不言經)
洛陽西北四十二里故鄧鄉矣(近刻竝訛在後條注案此十二字原本及)
(之下今訂正内南臨孟冿河)
水經注卷四
