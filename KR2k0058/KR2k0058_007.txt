水經注卷七
後魏酈道元撰
濟水
濟水出河東垣縣東王屋山為沇水
山海經曰王屋之山(此四字案近刻脱)聯水出焉西北流注
于泰澤(訛作秦案泰近刻)郭景純云聯沇聲相近即沇水也
潛行地下至共山南復出于東丘今原城東北有東
丘城孔安國曰泉源為沇流去為濟春秋說題辭曰
濟齊也齊度也貞也風俗通曰濟出常山房子縣贊
皇山廟在東郡臨邑縣濟者齊也(此三字案近刻脱)齊其度
量也余按二濟同名(刻衍也字案名下近)所出不同鄉原亦别
(訛作源案原近刻)斯乃應氏之非矣今濟水重源出軹縣西
北平地(訛作温城案軹縣近刻)水有二源東源出原城東北(近案)
(城字刻重一)昔晉文公伐原以信而原降即此城也俗以
濟水重源所發因復謂之濟源城其水南逕其城東
故縣之原鄉(公所圍是也此故縣即承上文軹縣言案漢書地理志軹縣孟康曰原鄉晉文)
杜預曰沁水縣西北有原城者是也(沇又是字訛在案沁近刻訛作)
(下也字)南流與西源合西源出原城西(刻訛作而案西字近)東流
水注之(刻訛作沇案流字近)水出西南東北流注于濟濟水又
東逕原城南東合北水亂流東南注分爲二水一水
東南流俗謂之爲衍水即沇水也衍沇聲相近轉呼
失實也(刻作傳案轉近)濟水又東南逕絺城北而出于温矣
(絺其一也後漢志波縣有絺城在今懷慶府西南三案絺原本及近刻竝訛作郄今考左傳蘇忿生之田)
(里十二)其一水枝津南流注于湨湨水出原城西北原
山勲掌谷(一湨字案近刻脱)俗謂之爲白澗水南逕原城西
春秋會于湨梁謂是水之墳梁也爾雅曰梁莫大于
湨梁梁水堤也湨水又東南逕陽城東與南源合水
出陽城南溪陽亦樊也一日陽樊國語曰王以陽樊
賜晉陽人不服文公圍之倉葛曰陽有夏商之嗣典
樊仲之官守焉君而殘之無乃不可乎公乃出陽人
春秋樊氏叛惠王使虢公伐樊執仲皮歸于京師即
此城也其水東北流與漫流水合水出軹關南東北
流又北注于湨(竝訛作漫今改正案湨原本及近刻)謂之漫流口湨水
又東合北水亂流東南左會濟水枝渠湨水又東逕
鍾繇塢北世謂之鍾公壘又東南塗溝水注之水出
軹縣西南山下北流東轉入軹縣故城中又屈而北
流出軹郭漢文帝元年封薄昭為侯國也又東北流
注于湨湨水又東北逕波縣故城北漢高帝封公上
不害為侯國(里波城不害封汲侯或波訛作汲耳案湨水所逕乃今濟源縣東南二十)湨
水又東南流天漿澗水注之水出軹南臯(作睪下同案近刻訛)
向城北城在臯上(脱城字案近刻)俗謂之韓王城非也京相
璠曰或云今河内軹西有城名向(訛作地案城近刻)今無杜
元凱春秋釋地亦言是矣蓋相襲之向故不得以地
名而無城也闞駰十三州志曰軹縣南山西曲有故
向城即周向國也傳曰向姜不安于莒而歸者矣汲
郡竹書紀年曰鄭侯使韓辰歸晉陽及向二月城陽
向更名陽為河雍向為高平即是城也其水有二源
俱導各出一溪東北流合為一川名曰天漿溪又東
北逕一故城俗謂之冶城(作治下同案冶近刻訛)水亦曰冶水
又東流注于湨湨水又東南流右會同水水出南原
下(訛作源案原近刻)東北流逕白騎塢南塢在原上為二溪
之會北帶深隍三面阻險惟西版築而已東北流逕
安國城西又東北注湨水湨水東南逕安國城東又
南逕毋辟邑西世謂之無比城亦曰馬髀城皆非也
朝廷以居廢太子謂之河陽庶人湨水又南注于河
又東至温縣西北為濟水又東過其縣北
濟水于温城西北與故瀆分南逕温縣故城西周畿
内國司宼蘇忿生之邑也春秋僖公十年狄滅温温
子奔衛周襄王以賜晉文公濟水南歴虢公臺西皇
覽曰温城南有虢公臺基趾尚存濟水南流注于河
郭緣生述征記曰濟水(脱水字案近刻)河内温縣注于河蓋
沿歷之實證非為謬說也濟水故瀆于温城西北東
南出逕温城北又東逕虢公冢北皇覽曰虢公冢在
温縣郭東濟水南大冢是也濟水當王莽之世川瀆
枯竭其後水流逕通津渠勢改尋梁脈水不與昔同
屈從縣東南流過隤城西(作墳下同&KR0680;案隤近刻訛)又南當鞏縣北
南入于河
濟水故瀆東南合奉溝水水上承朱溝于野王城西
東南逕陽鄉城北(流逕陽鄉城北九字案此下近刻重又東南)又東南逕
李城西秦攻趙邯鄲且降傳舍吏子李同說平原君
勝分家財饗士得敢死者三千人李同與赴秦軍秦
軍退同死(李同死案近刻作)封其父為李侯故徐廣曰河内
平臯縣有李城即此城也于城西南為陂水淹地百
許頃蒹葭萑葦生焉號曰李陂又逕隤城西屈而東
北流逕其城北又東逕平臯城南應劭曰邢侯自襄
國徙此當齊桓公時衛人伐邢邢遷于夷儀其地屬
晉號曰邢丘以其在河之臯勢處平夷(處勢平夷案近刻訛作)
故曰平臯瓚注漢書云春秋狄人伐邢邢遷夷儀不
至此也(脱也字案近刻)今襄國西有夷儀城去襄國百餘里
平臯是邢丘非國也余按春秋宣公六年赤狄伐晉
圍邢丘昔晉侯送女于楚送之邢丘即是此處也非
無城之言竹書紀年曰梁惠成王三年鄭城邢丘司
馬彪後漢郡國志云縣有邢丘故邢國周公子所封
矣漢高帝七年(作六字案近刻訛)封碭郡長項佗為侯國(佗案)
(作伯近刻訛)賜姓劉氏武帝以為縣其水又南注于河也
與河合流又東過成臯縣北又東過滎陽縣北又東至
礫溪南(人所加漢書溝洫志顔師古引水經泲水東過案原本及近刻竝作又東至北礫磎南北字後)
(證辯又詳注内礫谿無北字可)東出過滎澤北(訛作滎陽今考此即注案滎澤原本及近刻竝)
(陽縣東南者也内所謂滎澤在滎)
釋名曰濟濟也源出河北濟河而南也晉地道志曰
濟自大伾入河與河水鬭南泆爲滎澤尚書曰滎波
既瀦孔安國曰滎澤波水已成遏瀦(澤字遏字案近刻脱)闞駰
曰滎播(作滎波嶓案近刻訛)澤名也故吕忱云播水在滎陽謂
是水也昔大禹塞其淫水而于滎陽下引河東南以
通淮泗濟水分河東南流漢明帝之世司空伏恭薦
樂浪人王景字仲通好學多藝善能治水顯宗詔與
謁者王吳(作昊下同今改正案原本及近刻竝訛)始作浚儀渠吳用景
法水乃不害此即景吳所脩故瀆也(訛作作案吳近刻)渠流
東注浚儀故復謂之浚儀渠(刻有也字案此下近)明帝永平十
五年東廵至無鹽帝嘉景功拜河堤謁者(刻有漢字案此下近)
靈帝建寧四年于敖城西北壘石為門以遏渠口謂
之石門故世亦謂之石門水門廣十餘丈西去河三
里石銘云建寧四年十一月黃場石也而主吏姓名
磨滅不可復識(竹書紀年梁惠成王三十一年三月案朱謀㙔云玉海引水經注浚儀縣)
(有浚水像而儀之故曰浚儀續述征記曰汴河到浚為大溝于北郛以行圃田之水陳留風俗傳曰縣北)
(為門以遏渠口謂之石門故世亦謂之石門水門廣儀而分汴東注河南流建寧四年于敖城西北壘石)
(建寧四年十一月黃場石十餘丈西去河三里石銘云)魏太和中又更脩之撤
故增新石字淪落無復在者水北有石門亭戴延之
所云新築城城周三百步(訛作周城案城周近刻)滎陽太守所
鎮者也水南帶三皇山(脱皇字案近刻)即皇室山亦謂之為
三室山也濟水又東逕西廣武城北(及近刻竝訛作案此十字原本)
(滎陽縣之西不得與經淆紊今改正經考廣武二城敖山及滎瀆所入皆值)郡國志滎陽
縣有廣武城城在山上漢所城也高祖與項羽臨絶
澗對語責羽十罪羽射漢祖中胸處也山下有水北
流入濟世謂之柳泉也濟水又東逕東廣武城北(此案)
(刻竝訛作經十字原本及近)楚項羽城之漢破曹咎羽還廣武為
高壇(謀㙔云宋本作俎案近刻訛作祖朱)置太公其上曰漢不下吾烹
之高祖不聽將害之項伯曰為天下者不顧家但益
怨耳羽從之今名其壇曰項羽堆夾城之間有絶澗
斷山謂之廣武澗項羽叱婁煩于其上婁煩精魄喪
歸矣濟水又東逕敖山北(近刻竝訛作經案此八字原本及)詩所謂
薄狩于敖者也(搏獸于敖案今詩作)其山上有城即殷帝仲丁
之所遷也皇甫謐帝王世紀曰仲丁自亳徙囂于河
上者也或曰敖矣秦置倉于其中故亦曰敖倉城也
濟水又東合滎瀆(作經又滎瀆近刻訛作滎澤案此七字原本及近刻竝訛)瀆首
受河水(訛作水案首近刻)有石門謂之為滎口石門也而地
形殊卑蓋故滎播所導自此始也門南際河有故碑
云惟陽嘉三年二月丁丑使河堤謁者王誨疏逹河
川遹荒庶土(刻作述案遹近)往大河衝塞(訛作云案往近刻)侵齧金
堤以竹籠石葺土而為堨(下衍葦字案近刻石)壞隤無已功消
億萬請以濱河郡徒疏山采石壘以為障功業既就
徭役用息未詳詔書許誨立功府卿(訛作鄉案近刻)規基經
始詔策加命(訛作滎案策近刻)遷在沇州乃簡朱軒授使司
馬登令纘茂前緒稱遂休功登以伊洛合注太河南
則緣山東過大伾回流北岸其勢鬱懞濤怒湍急激
疾一有決溢彌原淹野蟻孔之變害起不測蓋自姬
氏之所常蹙昔崇鯀所不能治我二宗之所劬勞于
是乃跋涉躬親經之營之比率百姓議之于臣伐石
三谷水匠致治立激岸側以捍鴻波隨時慶賜說以
勸之川無滯越水土通演役未踰年而功程有畢斯
乃元勲之嘉課上德之弘表也昔禹脩九道書錄其
功后稷躬稼詩列于雅夫不憚勞謙之勤夙興厥職
充國惠民安得湮沒而不章焉故遂刊石記功垂示
于後其辭云云使河堤謁者山陽東緡司馬登(近刻案緡)
(昏訛作)字伯志代東萊曲成王誨(訛作典城案曲成近刻)字孟堅
河内太守宋城向豹(守城向豺案近刻訛作)字伯尹丞汝南鄧
方字德山懷令劉丞字季意河堤掾匠等造陳留浚
儀邊韶字孝先頌石銘歲遠字多淪缺其所滅蓋闕
如也滎瀆又東南流注于濟(訛作浦今改正案原本及近刻竝)今無
水次東得宿須水口水受大河渠側有扈亭水(近刻案亭)
(城訛作)自亭東南流注于濟今無水宿須在河之北不
在此也蓋名同耳自西緣帶山隰秦漢以來亦有通
否濟水與河渾濤東注晉太和中桓温北伐將通之
不果而還義熙十三年劉公西征又命寧朔將軍劉
遵考仍此渠而漕之始有激湍東注而終山崩壅塞
劉公于北十里更鑿故渠通之今則南瀆通津(近刻案今)
(合訛作)川澗是導耳濟水于此又兼邲目春秋宣公十
三年晉楚之戰楚軍于邲即是水也音卞(訛作昔案音近刻)
京相璠曰在敖北濟水又東逕滎陽縣北(原本及近案此九字)
(流至此則經所謂過滎陽縣北也刻竝訛作經今考自濟水分河東南)曹太祖與徐榮
戰不利曹洪授馬于此處也濟水又東礫石溪水注
之(南字胡渭禹貢錐指云上有北礫溪故此為南礫案此十字原本及近刻竝訛作經礫石溪上又加)
(經言礫溪于滎陽縣下此亦言于滎陽縣下豈有兩溪石字衍考下云世謂之礫石澗則石字非衍明矣)
(後屬注文故妄加南北二字耳滎陽縣乎後人不察前屬經文)水出滎陽城西南李
澤澤中有水即古馮池也地理志曰滎陽縣馮池在
西南是也東北流歴敖山南春秋晉楚之戰設伏于
敖前謂是也逕虢亭北池水又東北逕滎陽縣北斷
山東北注于濟世謂之礫石澗即經所謂礫溪矣經
云濟出其南非也(至其北經不當云又東至礫溪南案濟東流而礫溪東北注之則濟)
(辯之故道元)濟水又東索水注之(近刻竝訛作經案此八字原本及)水出
京縣西南嵩渚山與東關水同源分流(與東關分水案近刻訛作)
即古旃然水也(脱然字案近刻)其水東北流器難之水注之
山海經曰少陘之山器難之水出焉而北流注于侵
水即此水也其水北流逕金亭又北逕京縣故城西
入于旃然之水城故鄭邑也莊公以居弟段號京城
大叔祭仲曰京城過百雉國之害也城北有壇山岡
趙世家成侯二十年魏獻滎陽因以為壇臺岡也其
水亂流北逕小索亭西京相璠曰京有小索亭世語
以為本索氏兄弟居此故號小索者也又為索水索
水又北逕大柵城東晉滎陽民張卓董邁等遭荒鳩
聚流雜保固(流離堡固案近刻訛作)名為大柵塢至太平真君
八年豫州刺史崔白(訛作穎案豫近刻)自虎牢移州治此又
東開廣舊城創制改築焉太和十七年遷都洛邑省
州置郡索水又屈而西流與梧桐澗水合水出西南
梧桐谷東北流注于索斯水亦時有通塞而不常流
也索水又北屈東逕大索城南春秋傳曰鄭子皮勞
叔向于索氏(訛作水案近刻)即此城也晉地道志所謂京有
大索小索亭漢書京索之間也索水又東逕虢亭南
應劭曰滎陽故虢公之國也今虢亭是矣司馬彪(近案)
(故馬淵刻訛作)郡國志曰縣有虢亭俗謂之平桃城(刻訛作案桃近)
(咷)城内有大冢名管叔冢或亦謂之為號咷城非也
蓋號虢字相類字轉失實也風俗通曰俗說高祖與
項羽戰于京索遁于薄中羽追求之時鳩止鳴其上
追之者以為必無人遂得脱及即位異此鳩故作鳩
杖以扶老案廣志楚鳩一名嘷啁號咷之名蓋因鳩
以起目焉所未詳也索水又東北流須水右入焉水
近出京城東北二里榆子溝亦曰柰榆溝也又或謂
之為小索水東北流木蓼溝水注之水上承京城南
淵世謂之車輪淵淵水東北流謂之木蓼溝又東北
入于須水須水又東北流于滎陽城西南北注索索
水又東逕滎陽縣故城南漢王之困滎陽也紀信曰
臣詐降楚王宜閒出信乃乘王車出東門稱漢降楚
楚軍稱萬歲震動天地王與數十騎出西門得免楚
圍羽見信大怒遂烹之信冢在城西北三里故蔡伯
喈述征賦曰過漢祖之所隘弔紀信于滎陽其城跨
倚岡原居山之陽王莽立為祈隊(訛作新案祈近刻)備周六
隊之制魏正始三年歲在甲子被癸丑詔書割河南
郡縣自鞏闕以東(訛在縣字上案鞏字近刻)創建滎陽郡并戶二
萬五千以南鄉筑陽亭侯李勝字公昭(訛作照案近刻)為郡
守故原武典農挍尉(訛作顧案故近刻)政有遺惠民為立祠
于城北五里號曰李君祠廟前有石蹠蹠上有石的
石的銘具存其略曰百族欣戴咸推厥誠今猶祀禱
焉索水又東逕周苛冢北漢祖之出滎陽也令御史
大夫周苛守之項羽拔滎陽獲苛曰吾以公為上將
軍封三萬戶侯能盡節乎苛瞋目罵羽羽怒烹之索
水又東流北屈西轉北逕滎陽城東而北流注濟水
杜預曰旃然水出滎陽成臯縣東入汳春秋襄公十
八年楚伐鄭右師涉潁次于旃然即是水也濟渠水
斷汳溝惟承此始故云汳受旃然矣(訛作吸案汳近刻)亦謂
之鴻溝水蓋因漢楚分王指水為斷故也郡國志曰
滎陽有鴻溝水是也蓋因城地而變名為川流之異
目濟水又東逕滎澤北(北也原本及近刻竝作滎陽案此即經所謂東出過滎澤)
(字衍澤陽)故滎水所都也京相璠曰滎澤在滎陽縣東南
與濟隧合濟隧上承河水于卷縣北河南逕卷縣故
城東又南逕衡雍城西春秋左傳襄公十一年諸侯
伐鄭西濟于濟隧杜預闕其地而曰水名也(訛作而案近刻)
(水也名之)京相璠曰鄭地也言濟水滎澤中北流至衡雍
西與出河之濟會南去新鄭百里斯蓋滎播河濟往
復徑通矣(刻作逕案徑近)出河之濟即隂溝之上源也濟隧
絶焉故世亦或謂其故道為十字溝自于岑造八激
堤于河隂水脈徑斷故瀆難尋又南會于滎澤然水
既斷民謂其處為滎澤春秋衛侯及翟人戰于滎澤
而屠懿公弘演報命納肝處也有垂隴城濟瀆出其
北春秋文公二年晉士縠盟于垂隴者也京相璠曰
垂隴鄭地今滎陽東二十里有故垂隴城(脱垂字案近刻)即
此是也世謂之都尉城蓋滎陽典農都尉治故變垂
隴之名矣瀆際又有沙城(訛作澤案瀆近刻)城左佩濟瀆竹
書紀年梁惠成王九年王會鄭釐侯于巫沙者也瀆
際有故城世謂之水城(句之下衍非也二字案近刻脱之字又此)史記秦
昭王三十二年(四十二年案近刻訛作)魏冉攻魏走芒卯入北
宅即故宅陽城也竹書紀年曰惠成王十三年(刻脱案近)
(字成)王及鄭釐侯盟于巫沙以釋宅陽之圍歸釐于鄭
者也竹書紀年晉出公六年齊鄭伐衛荀瑤城宅陽
俗言水城非矣濟水自澤東出即是始矣王隱曰河
決為滎濟水受焉故有濟堤矣謂此濟也(作為北濟案近刻訛)
(也)濟水又東南逕釐城東春秋經書公會鄭伯于時
來左傳所謂釐也京相璠曰今滎陽縣東四十里有
故釐城也濟水右合黃水(訛作又案右近刻)水發源京縣黃
堆山(作黃淮止案近刻訛)東南流名祝龍泉泉勢沸湧状若巨
鼎揚湯(作湯湯案近刻訛)西南流謂之龍項口世謂之京水
也又屈而北注魚子溝水入焉水出石暗澗東北流
又北與濏濏水合水出西溪東流水上有連理樹其
樹柞櫟也(脱樹字案近刻)南北對生凌空交合溪水歴二樹
之間東流注于魚水魚水又屈而西北注黃水黃水
又北逕高陽亭東又北至故市縣重泉水注之水出
京城西南少陘山(訛作小陸案少陘近刻)東北流又北流逕高
陽亭西東北流注于黃水又東北逕故市縣故城南
漢高帝六年(訛作溪案漢近刻)封閻澤赤為侯國河南郡之
屬縣也(南郡之四字案近刻脱河)黃水又東北至滎澤南分為二
水一水北入滎澤下為船塘俗謂之郟城陂東西四
十里南北二十里竹書穆天子傳曰甲寅(作甲辰案近刻訛)
天子浮于滎水乃奏廣樂是也一水東北流即黃雀
溝矣穆天子傳曰壬寅天子東至于雀梁者也又東
北與靖水枝津合二水之會為黃淵(訛作泉案近刻)北流注
于濟水
又東過陽武縣南(在陽武南其在陽武北者乃北濟觀案原本及近刻竝訛作縣北考南濟)
(於後封丘下經本作縣南明矣今改正道元于此下叙南濟所逕而北濟則追叙)
濟水又東南流入陽武縣歴長城東南流蒗𦿆渠出
焉濟水又東北流南濟也逕陽武縣故城南(六字原案此十)
(濟所逕而此句則釋經所謂東過陽武縣南也本及近刻竝訛作經今考上下文乃注内叙南)王莽
更名之曰陽桓矣又東為白馬淵淵東西二里南北
百五十步淵流名為白馬溝(泉脱馬字案近刻淵作)又東逕房
城北穆天子傳曰天子里甫田之路東至于房疑即
斯城也郭注以為趙郡房子也余謂穆王里鄭甫而
郭以趙之房邑為疆更為非矣濟水又東逕封丘縣
南(經今考此注内敘南濟所逕案此九字原本及近刻竝訛作)又東逕大梁城北
又東逕倉垣城又東逕小黃縣之故城北縣有黃亭
說濟又謂之曰黃溝(有脱文未詳案此句之上當)縣故陽武之東
黃鄉也故水以名縣(有脱誤案此句亦)沛公起兵野戰喪皇
妣于黃鄉天下平定乃使使者以梓宫招魂幽野于
是丹蛇自水濯洗(訛作旐案蛇近刻)入于梓宫其浴處有遺
髮焉故諡曰昭靈夫人因作寢以寧神也濟水又東
逕東昏縣故城北(作經今考亦注内敘南濟所逕案此十一字原本及近刻竝訛)陽
武縣之戶牖鄉矣漢丞相陳平家焉平少為社宰以
善均肉稱今民祠其社平有功于高祖封戶牖侯是
後置東昏縣也王莽改曰東明矣濟水又東逕濟陽
縣故城南(作經今考亦注内敘南濟所逕案此十一字原本及近刻竝訛)故武父城
也城在濟水之陽故以為名王莽改之曰濟前者也
光武生濟陽宫光明照室即其處也東觀漢記曰光
武以建平元年生于濟陽縣是歲有嘉禾生一莖九
穗大于凡禾縣界大熟因名曰秀
又東過封丘縣北
北濟也(澤流出有南濟北濟之分南濟行陽武封丘案此三字原本及近刻竝訛作經考濟自滎)
(丘濟陽冤朐定陶之北而不逕其南作水經者敘濟濟陽冤朐定陶之南而不逕其北北濟則行陽武封)
(道元不顯言其非因于過陽武南下敘南濟逕陽武水東過陽武南封丘北平丘南濟陽北冤朐定陶南)
(濟釋之于過冤朐定陶南下又敘南濟所逕其北濟封丘濟陽南于過封丘北平丘南濟陽北下皆以北)
(野澤下經雖舛誤注内分南濟北濟各有條理自注之逕冤朐定陶北則補叙于從乘氏縣東北流入鉅)
(紊不可讀今詳為訂正多訛為經于是愈益淆)自滎澤東逕滎陽卷縣之武
脩亭南春秋左傳成公十年鄭子然盟于脩澤者也
鄭地矣杜預曰卷東有武脩亭濟水又東逕原武縣
故城南(在陽武封丘之西乃注内敘北濟所逕不得案此十一字原本及近刻竝訛作經考原武)
(今改正與經淆紊)春秋之原圃也穆天子傳曰祭父自圃鄭
來謁天子夏庚午天子飲于洧上乃遣祭父如圃鄭
是也王莽之原桓矣濟瀆又東逕陽武縣故城北又
東絶長城(築也二字衍案此下近刻有)按竹書紀年梁惠成王十
二年龍賈率師築長城于西邊自亥谷以南鄭所城
矣竹書紀年云是梁惠成王十五年築也(脱成字案近刻)郡
國志曰長城自卷逕陽武到密者是矣濟瀆又東逕
酸棗縣之烏巢澤澤北(字原本及近刻竝訛作經考案近刻脱一澤字又此十四)
(西亦注内敘北濟所逕烏巢澤在陽武東封丘)有故市亭(脱市字案近刻)晉太康地
記曰澤在酸棗之東南昔曹太祖納許攸之策破袁
紹運處也濟瀆又東逕封丘縣北(脱北字案近刻)南燕縣之
延鄉也其在春秋為長丘焉應劭曰左傳宋敗狄于
長丘獲長狄緣斯是也漢高帝封翟盱為侯國(刻脱案近)
(字此三)濮水出焉濟瀆又東逕大梁城之赤亭北而東
注
又東過平丘縣南
北濟也(近刻竝訛作經案此三字原本及)縣故衛地也春秋魯昭公
十三年諸侯盟于平丘是也縣有臨濟亭田儋死處
也又有曲濟亭皆臨側濟水者(近刻竝截下三字訛案此句六字原本及)
(仍屬注文作經上三字)
又東過濟陽縣北
北濟也(下二字訛作經今補正案原本及近刻竝脱北字)自武父城北(下原案此)
(即引圈稱陳留風俗傳故訛而致衍本及近刻竝有圈稱曰三字因下文)闞駰曰在縣西
北鄭邑也東逕濟陽縣故城北圈稱陳留風俗傳曰
縣故宋地也竹書紀年梁惠成王三十年城濟陽漢
景帝中六年(刻衍圥字案中下近)封梁孝王子明為濟川王應
劭曰濟川今陳留濟陽縣(脱留字案近刻)是也
又東過冤朐縣南又東過定陶縣南
南濟也(近刻竝訛作經案此三字原本及)濟瀆自濟陽縣故城南東
逕戎城北春秋隱公二年公會戎于潛杜預曰陳留
濟陽縣東南有戎城是也濟水又東北菏水東出焉
(出為菏值冤朐之西乃注内追敘南濟所逕案此十字原本及近刻竝訛作經今考濟别)濟水又
東北逕冤朐縣故城南吕后元年封楚元王子劉執
為侯國王莽之濟平亭也濟水又東逕秦相魏冉冢
南(恭王陵皆值冤朐之東定陶之西亦注内敘南濟案此十一字原本及近刻竝訛作經今考魏冉冢)
(逕所)冉秦宣太后弟也代客卿壽燭為相封于穰益封
于陶號曰穰侯富于王室范睢說秦秦王悟其擅權
免相就封出關輜車千乘卒于陶而因葬焉世謂之
安平陵墓南崩碑尚存濟水又東北逕定陶恭王陵
南(及近刻竝訛作經案此十二字原本)漢哀帝父也帝即位母丁太后
建平二年崩上曰宜起陵于恭皇之園送葬定陶貴
震山東王莽秉政貶號丁姬開其槨戶火出炎四五
丈吏卒以水沃滅乃得入燒燔槨中器物公卿遣子
弟及諸生四夷十餘萬人操持作具助將作掘平共
王母傅太后墳及丁姬冢二旬皆平莽又周棘其處
以為世戒云時有羣燕數千銜土投于丁姬竁中今
其墳冢巍然尚秀隅阿相承列郭數周面開重門南
門内夾道有崩碑二所世尚謂之丁昭儀墓又謂之
長隧陵蓋所毁者傅太后陵耳丁姬墳墓事與書違
不甚過毁未必一如史說也墳南(訛作瀆案墳近刻)魏郡治
也世謂之左城亦名之曰葬城蓋恭王之陵寢也濟
水又東北逕定陶縣故城南(及近刻竝訛作經案此十二字原本)側城
東注(刻衍也字案此下近)縣故三鬷國也湯追桀伐三鬷即此
周武王封弟叔振鐸之邑故曹國也漢宣帝甘露二
年更濟隂為定陶國王莽之濟平也戰國之世范蠡
既雪會稽之恥乃變姓名寓于陶為朱公以陶天下
之中諸侯四通貨物之所交易也治産致千金富好
行德子孫修業遂致巨萬故言富者皆曰陶朱公也
又屈從縣東北流
南濟也(近刻竝訛作經案此三字原本及)又東北右合菏水(本及近案菏原)
(河下同刻竝訛作)水上承濟水于濟陽縣東世謂之五丈溝
又東逕陶丘北地理志曰禹貢陶丘在定陶西南(近案)
(陶西南有陶丘刻訛作禹貢定)陶丘亭在南墨子以為釡丘也竹書
紀年魏襄王十九年薛侯來會王于釡丘者也尚書
所謂導菏水自陶丘北謂此也菏水東北出于定陶
縣北屈左合汜水汜水西分濟瀆東北逕濟隂郡南
爾雅曰濟别為濋吕忱曰水決復入為氾(汜字音似案爾雅乃)
(氾愛者異道元誤引與此處汜水下云取其)廣異名也氾水又東合于菏
瀆昔漢祖既定天下即帝位于定陶氾水之陽張晏
曰氾水在濟隂界取其氾愛弘大而潤下也氾水之
名(脱之字案近刻)于是乎在矣菏水又東北(河近刻訛作汜案菏原本訛作)
逕定陶縣南又東北右合黃水枝渠渠上承黃溝東
北合菏而北注濟瀆也
水經注卷七
