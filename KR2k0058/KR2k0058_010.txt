水經注卷十
後魏酈道元撰
濁漳水清漳水
濁漳水出上黨長子縣西發鳩山(有之漳水焉四字因案此下原本及近刻)
(後人又加之焉二字耳注文漳水二字訛作經)
漳水出鹿谷山(太平御覽引此注云漳水出鹿谷山案原本及近刻脱漳水二字及山字)
(訂正據以)與發鳩連麓而在南淮南子謂之發苞山故異
名互見也左則陽泉水注之右則繖蓋水入焉(近刻案繖)
(散訛作)三源同出一山但以南北為别耳
東過其縣南
又東堯水自西山東北流逕堯廟北又東逕長子縣
故城南周史辛甲所封邑也春秋襄公十八年晉人
執衛行人石買于長子即是縣也秦置上黨郡治此
其水東北流入漳水漳水東會于梁水梁水出南梁
山北流逕長子縣故城南(刻作至案逕近)竹書紀年曰梁惠
成王十二年鄭取屯留尚子涅(訛作沮案近刻)尚子即長子
之異名也梁水又北入漳水
屈從縣東北流(刻衍注字案此下近)
陶水南出陶鄉(南出南陶案近刻訛作)北流逕長子城東西轉
逕其城北東注于漳水
又東過壺關縣北又東北過屯留縣南(移在後潞縣北案此八字近刻)
(脱南字之上又)
漳水東逕屯留縣南又屈逕其城東東北流有絳水
注之(刻有絳字案此下近)水西出穀遠縣東發鳩之谷謂之為
濫水也(榖遠縣七字係複上衍文案謂之下近刻有絳水西出)東逕屯留縣故
城南故留吁國也(訛作子案吁近刻)潞氏之屬春秋襄公十
八年晉人執孫蒯于純留是也其水東北流入于漳
故桑欽云絳水出屯留西南(訛作逕案出近刻)東入漳漳水
又東涷水注之(陳下同今據說文改正案涷原本及近刻竝訛作)水西出發
鳩山(訛作出西案西出近刻)東逕余吾縣故城南漢光武建武
六年封景丹子尚為侯國(訛作尚子案子尚近刻)涷水又東逕
屯留縣故城北竹書紀年梁惠成王元年韓共侯趙
成侯遷晉桓公于屯留史記趙肅侯奪晉君端氏而
徙居之此矣其水又東流注于漳故許愼曰水出發
鳩山入漳(刻竝訛作關案原本及近)從水東聲也(刻竝訛作章案東原本及近)
漳水又東北(此三字案近刻脱)逕壺關縣故城西又屈逕其
城北故黎國也有黎亭縣有壺口關故曰壺關矣吕
后元年立孝惠後宫子武為侯國漢有壺關三老公
乘興上書訟衛太子即邑人也縣在屯留東不得先
壺關而後屯留也漳水歴鹿臺山與銅鞮水合(刻脱案近)
(字銅)水出銅鞮縣西北石隥山東流與專池水合水出
八特山東北流入銅鞮水銅鞮水又東南合女諫水
(訛作逕案合近刻)水西北出好松山(脱出字案近刻)東南流北則葦
池水與公主水合而右注之南則榆交水與皇后水
合而左入焉亂流東南注于銅鞮水銅鞮水又東逕
李憙墓墓前有碑碑石破碎故李氏以太和元年立
之其水又東逕故城北城在山阜之上下臨岫壑東
西北三面阻袤二里世謂之斷梁城即故縣之上虒
亭也銅鞮水又東逕銅鞮縣故城北城在水南山中
晉大夫羊舌赤銅鞮伯華之邑也漢高祖破韓王信
于此縣銅鞮水又東南流逕頃城西即縣之下虒聚
也地理志曰縣有上虒亭下虒聚者也銅鞮水又南
逕胡邑西又東屈逕其城南又東逕襄垣縣入于漳
漳水又東北流逕襄垣縣故城南王莽之上黨亭
潞縣北
縣故赤翟潞子國也其相豐舒有儁才而不以茂德
晉伯宗數其五罪使荀林父滅之闞駰曰有潞水為
冀州浸即漳水也余按燕書王猛與慕容評相遇于
潞川也評障錮山泉(脱評字案近刻)鬻水與軍入絹匹水二
石無佗大川可以為浸(脱無字案近刻)所有巨浪長湍惟漳
水耳故世人亦謂濁漳為潞水矣縣北對故臺壁(近案)
(臺下同刻訛作壁)漳水逕其南本潞子所立也世名之為臺
壁慕容垂伐慕容永于長子軍次潞川永率精兵拒
戰阻河自固垂陣臺壁一戰破之即是處也漳水于
是左合黃須水口(訛作右案合近刻)水出臺壁西張諱巖下
世傳巖赤則土罹兵害故惡其變化無常恒以石粉
汙之令白是以俗目之為張諱巖其水南流逕臺壁
西又南入于漳漳水又東北歴望夫山山之南有石
人竚于山上狀有懷于雲表因以名焉有涅水(近刻案涅)
(洹訛作)西出覆甑山而東流與西湯溪水合水出涅縣
西山湯谷五泉俱會謂之五會之泉交東南流謂之
西湯水又東南流注涅水涅水又東逕涅縣故城南
(志上黨郡涅氏後漢為涅縣案近刻涅下有氏字考地理)縣氏涅水也東與白雞
水合水出縣之西山東逕其縣北東南流入涅水涅
水又東南(刻衍與字案此下近)武鄉水會焉水源出武山西南
逕武鄉縣故城西而南得淸谷口(刻衍出字案而南下近)水源
出東北長山淸谷西南與鞸鞛白璧二水合(鞛訛作案近刻)
(作壁鞈璧訛)南入武鄉水又南得黃水口黃水三源同注
一壑東南流與隠室水合水源西北出隠室山東南
注黃水(流黃訛作潢案源近刻訛作)又東入武鄉水武鄉水又東
南注于涅水涅水又東南流注于漳水漳水又東逕
磻陽城北倉谷水入焉(作石下同案谷近刻訛)水出林慮縣之
倉谷溪東北逕魯班門西雙闕昂藏(脱雙字案近刻)石壁霞
舉左右結石脩防崇基仍存北逕偏橋東即林慮之
嶠嶺抱犢固也石隥西陛陟踵脩上五里餘崿路中
斷四五丈中以木為偏橋劣得通行亦言故有偏橋
之名矣自上猶須攀蘿捫葛方乃自津山頂即庾衮
眩墜處也(晉書庾衮傳衮適林慮山石勒來攻乃相案原本及近刻竝訛作即庚眩墜處也考)
(中塗目眩墜崖而死可證此舉庾衮眩墜事庾誤作與登大頭山而田于其下將收穫命子怞與之下山)
(衮字庚又脱)倉谷溪水又北合白木溪溪水出壺關縣東
白木川東逕百畮城北蓋同仇池百頃之稱矣又東
逕林慮縣之石門谷又注于倉溪水倉溪水又北逕
磻陽城東而北流注于漳水漳水又東逕葛公亭北
而東注矣
又東過武安縣
漳水于縣東(刻衍逕字案漳水下近)淸漳水自涉縣東南來注
之(又注下衍流字案近刻脱漳字)世謂決入之所為交漳口也(近刻案為)
(謂訛作)
又東出山過鄴縣西
漳水又東逕三戶峽為三戶津張晏曰三戶地名也
在梁期西南孟康曰津峽名也在鄴西四十里又東
汙水注之(訛作汗案汙近刻)水出武安縣山東南流逕汙城
北(訛作于城案汙城近刻)昔項羽與蒲將軍英布濟自三戶破
章邯于是水汙水東注于漳水漳水又東逕武城南
世謂之梁期城梁期在鄴北俗亦謂之兩期城皆為
非也司馬彪郡國志曰鄴縣有武城武城即期城矣
漳水又東北逕西門豹祠前祠東側有碑隠起為字
祠堂東頭石柱勒銘曰趙建武中所脩也(訛作達案建近刻)
魏文帝述征賦曰羨西門之嘉迹忽遙睇其靈宇漳
水右與枝水合其水上承漳水于邯會西而東别與
邯水合水發源邯山東北逕邯會縣故城西北注枝
水(竝訛作漳今改正案枝原本及近刻)故曰邯會也張晏曰漳水之别
自城西南與邯山之水會今城旁猶有溝渠存焉漢
武帝元朔二年封趙敬肅王子劉仁為侯國其水又
東北入于漳昔魏文侯以西門豹為鄴令也引漳以
溉鄴民賴其用其後至魏襄王以史起為鄴令又堰
漳水以灌鄴田咸成沃壤百姓歌之魏武王又堨漳
水迴流東注號天井堰二十里中(二十二字案近刻脱)作十二
墱墱相去三百步令互相灌注一源分為十二流皆
懸水門陸氏鄴中記云水所溉之處名曰堰陵澤(近案)
(陂澤刻作晏)故左思之賦魏都謂墱流十二同源異口者
也魏武之攻鄴也引漳水以圍之獻帝春秋曰司空
鄴城圍周四十里初淺而狹如或可越審配不出爭
利望而笑之司空一夜增脩廣深二丈引漳水以注
之遂拔鄴本齊桓公所置也故管子曰築五鹿中牟
鄴以衛諸夏也後屬晉魏文侯七年始封此地(近刻案此)
(訛作)故曰魏也漢高帝十二年置魏郡治鄴縣王莽
更名魏城後分魏郡置東西部都尉故曰三魏魏武
又以郡國之舊引漳流自城西東入逕銅雀臺下伏
流入城東注謂之長明溝也渠水又南逕止車門下
魏武封于鄴為北宫宫有文昌殿溝水南北夾道枝
流引灌所在通溉東出石竇堰下(脱堰字案近刻)注之隍水
(訛作湟案隍近刻)故魏武登臺賦曰引長明灌街里謂此渠
也石氏于文昌故殿處造東西太武二殿于濟北穀
城之山(訛作殿案榖近刻)採文石為基一基下五百武直宿
亦謂之石炭又有粟窖及鹽窖(及監脱窖字案近刻訛作)以備不
虞今窖上猶有石銘存焉左思魏都賦曰三臺列峙
而崢嶸者也城有七門南曰鳳陽門中曰中陽門次
曰廣陽門東曰建春門北曰廣德門次曰廏門西曰
金明門一曰白門鳳陽門三臺洞開高三十五丈石
氏作層觀架其上置銅鳳頭高一丈六尺東城上石
氏立東明觀觀上加金博山謂之鏘天北城上有齊
斗樓(訛作午案斗近刻)超出羣榭孤高特立其城東西七里
南北五里飾表以塼百步一樓凡諸宫殿門臺隅雉
皆加觀榭層甍反宇(作及宇案近刻訛)飛檐拂雲圖以丹靑
色以輕素當其全盛之時去鄴六七十里遠望苕亭
巍若仙居魏因漢祚復都洛陽以譙為先人本國許
昌為漢之所居長安為西京之遺迹鄴為王業之本
基故號五都也今相州刺史及魏郡治漳水自西門
豹祠北逕趙閱馬臺西基高五丈列觀其上石虎每
講武于其下升觀以望之虎自臺上放鳴鏑之矢以
為軍騎出入之節矣漳水又北逕祭陌西戰國之世
俗巫為河伯取婦祭于此陌魏文侯時西門豹為鄴
衛屈柱趺瓦悉鑄銅為之金漆圖飾焉又徙長安洛
陽銅人置諸宫前以華國也城之西北有三臺皆因
城為之基(作之為基案近刻訛)巍然崇舉其高若山建安十五
年魏武所起平坦略盡春秋古地云葵丘地名今鄴
西三臺是也(脱三字案近刻)謂臺已平或更有見意所未詳
中曰銅雀臺(刻有其字案中上近)高十丈有屋百一間(刻作餘案一近)
臺成命諸子登之竝使為賦陳思王下筆成章美捷
當時亦魏武望奉常王叔治之處也昔嚴才與其屬
攻掖門脩聞變車馬未至便將官屬步至宫門太祖
在銅雀臺望見之曰彼來者必王叔治也相國鍾繇
曰舊京城有變九卿各居其府卿何來也脩曰食其
禄焉避其難居府雖舊非赴難之義時人以為美談
矣石虎更增二丈立一屋連棟接榱彌覆其上盤迴
隔之名曰命子窟又于屋上起五層樓高十五丈去
地二十七丈又作銅雀于樓巔舒翼若飛南則金虎
臺(訛作雀案虎近刻)高八丈有屋百九間北曰冰井臺亦高
八丈有屋百四十五間(脱五字案近刻)上有冰室室有數井
井深十五丈藏冰及石墨焉石墨可書又燃之難盡
令約諸三老曰為河伯娶婦幸來告知(訛作卒案幸近刻)吾
欲送女皆曰諾至時三老廷掾賦斂百姓取錢百萬
巫覡行里中有好女者祝當為河伯婦(刻作呪案祝近)以錢
三萬聘女沐浴脂粉如嫁狀豹往會之三老巫掾與
民咸集赴觀巫嫗年七十從十女弟子豹呼婦視之
以為非妙令巫嫗入報河伯投巫于河中有頃曰何
久也又令三弟子及三老入白竝投于河豹磬折曰
(訛作聲案磬近刻)三老不來奈何復欲使廷掾豪長趣之皆
叩頭流血乞不為河伯取婦淫祀雖斷地留祭陌之
稱焉又慕容儁投石虎尸處也田融以為紫陌也趙
建武十一年造紫陌浮橋于水上為佛圖澄先造生
墓于紫陌建武十五年卒十二月葬焉即此處也漳
水又對趙氏臨漳宫宫在桑梓苑多桑木故苑有其
名三月三日及始蠶之月虎帥皇后及夫人採桑于
此今地有遺桑墉無尺雉矣漳水又北滏水入焉(滏案)
(石鼓山南巖下泉奮湧滚滚如湯其水冬温夏冷崖近刻訛作溢又太平御覽引水經注曰滏水發源出)
(于漳謂之合河文當在此句之下原本及近刻竝脱上有魏世所立銘水上有祠能興雲雨滏水東流注)
(落)漳水又東逕梁期城南地理風俗記曰鄴北五十
里有梁期城故縣也漢武帝元鼎五年封任破胡為
侯國晉惠帝永興元年驃騎王浚遣烏丸渴末逕至
梁期候騎到鄴成都王穎遣將軍石超討末為末所
敗于此也(脱也字案近刻)又逕平陽城北竹書紀年曰梁惠
成王元年鄴師敗邯鄲師于平陽者也(脱敗字案近刻)司馬
彪郡國志曰鄴有平陽城即此地也
又東過列人縣南
漳水又東右逕斥丘縣北即裴縣故城南王莽更名
之曰即是也地理風俗記曰列人縣西南六十里有
即裴城故縣也漳水又東北逕列人縣故城南王莽
更名之為列治也竹書紀年曰梁惠成王八年惠成
王伐邯鄲取列人者也于縣右合白渠故瀆白渠水
出魏郡武安縣欽口山東南流逕邯鄲縣南又東與
拘澗水合(潤下同今據漢書改正案澗原本及近刻並訛作)水導源武始東
山白渠北俗猶謂是水為拘河也拘澗水又東(本及案原)
(水又東今改正近刻竝訛作白渠)又有牛首水入焉水出邯鄲縣西
堵山東流分為二水洪湍雙逝澄映兩川漢景帝時
七國悖逆(訛作六案七近刻)命曲周侯酈寄攻趙圍邯鄲相
捍七月(訛作日案近刻)引牛首拘水灌城城壞王自殺其水
東入邯鄲城逕温明殿南漢世祖擒王郎幸邯鄲晝
臥處也其水又東逕叢臺南六國時趙王之臺也郡
國志曰邯鄲有叢臺故劉劭趙都賦曰結雲閣于南
宇立叢臺于少陽者也今遺基舊墉尚在其水又東
歴邯鄲阜張晏所謂邯山在東城下者也曰單盡也
城郭從邑故加邑邯鄲之名蓋指此以立稱矣故趙
郡治也長沙耆舊傳稱桓楷為趙郡太守嘗有遺囊
粟于路者行人掛囊粟于樹莫敢取之即于是處也
其水又東流出城又合成一川也又東澄而爲渚渚
水東南流(沁水東南涓案近刻訛作)注拘澗水又東入白渠又東
故瀆出焉一水東為澤渚曲梁縣之雞澤也國語所
謂雞丘矣東北通澄湖白渠故瀆南出所在枝分右
出即邯溝也歴邯溝縣故城東蓋因溝以氏縣也地
理風俗記曰即裴城西北二十里有邯溝城故縣也
又東逕肥鄉縣故城北竹書紀年曰梁惠成王八年
伐邯鄲取肥者也晉書地道記曰太康中立以隸廣
平也渠道交徑互相纏縻與白渠同歸逕列人右會
漳津今無水地理志曰白渠東至列人入漳是也
又東北過斥漳縣南
應劭曰其國斥鹵故曰斥漳漢獻帝建安十八年魏
太祖鑿渠引漳水東入清洹以通河漕名曰利漕渠
漳津故瀆水斷舊溪東北出(訛在斷字上案舊字近刻)涓流濗注
而已尚書所謂覃懷底績至于衡漳者也孔安國曰
衡横也言漳水横流也(刻衍覃字案言下近)又東北逕平恩縣
故城西應劭曰縣故館陶之别鄉漢宣帝地節三年
置(帝元康三年置案近刻訛作元)以封后父許伯為侯國王莽更曰
延平也(訛作年案平近刻)
又東北過曲周縣東又東北過鉅鹿縣東
衡漳故瀆東北逕南曲縣故城西地理志廣平有南
曲縣(作曲周縣案近刻訛)應劭曰平恩縣北四十里有南曲亭
故縣也又逕曲周縣故城東地理志曰漢武帝建元
四年置王莽更名直周余按史記大將軍酈商以高
祖六年封曲周縣為侯國又考漢書同(作史記同案近刻訛)是
知曲周舊縣非始孝武嘯父(作蓋商案近刻訛)冀州人在縣
市補履數十年(脱十字案近刻)人奇其不老求其術而不能
得也衡漳又北逕巨橋邸閣西舊有大梁横水故有
巨橋之稱昔武王伐紂發巨橋之粟以賑殷之饑民
服虔曰巨橋倉名許愼曰(此三字案近刻脱)鉅鹿水之大橋
也今臨側水湄左右方一二里中狀若丘墟蓋遺囤
故窖處也衡水又北逕鉅鹿縣故城東應劭曰鹿者
林之大者也尚書曰堯將禪舜納之大麓之野烈風
雷雨不迷致之以昭華之玉而縣取目焉路温舒縣
之東里人父為里監門使温舒牧羊澤中取蒲牒用
寫書即此澤也鉅鹿郡治秦始皇二十五年滅趙以
為鉅鹿郡漢景帝中元年(一元字案近刻重)為廣平郡武帝
征和二年(作三年案近刻訛)以封趙敬肅王子為平于國(近案)
(廣平侯國刻訛作為)世祖中興更為鉅鹿也鄭玄注尚書引地
說云大河東北流過絳水千里至大陸為地腹如志
之言大陸在鉅鹿地理志曰水在安平信都鉅鹿與
信都相去不容此數也水土之名變易世失其處見
降水則以為絳水故依而廢讀或作絳字非也今河
内共北山(作北共山案近刻訛)淇水出焉(共水二字係衍文案淇水下近刻有)東
至魏郡黎陽入河近所謂降水也降讀當如郕降于
齊師之降(訛作城案郕近刻)蓋周時國于此地者(脱此字案近刻)惡
言降故改云共耳(訛作之案云近刻)又今河所從去大陸遠
矣館陶北屯氏河其故道與余按鄭玄據尚書有東
過洛汭至于大伾北過降水至于大陸推次言之故
以淇水為降水共城為降城所未詳也稽之羣書共
縣本共和之故國(刻衍故字案本上近)是有共名不因惡降而
更稱(脱因字案近刻)禹著山經淇出沮洳淇澳衛詩列目又
遠當非改絳革為今號但是水導源共北山(訛作共案近刻)
(北出)玄欲成降義(因字義訛作議案欲下近刻有)故以淇水為降水耳
即如玄引地說黎陽鉅鹿非千里之逕直信都于大
陸者也(有舛誤案此語)惟屯氏北出館陶事近之矣按地理
志云絳水發源屯留下亂漳津是乃與漳俱得通稱
故水流間關所在著目信都復見絳名而東入于海
尋其川脈無他殊瀆而衡漳舊道與屯氏相亂(刻脱案近)
(字氏)乃書有過降之文(脱文字案近刻)與地說千里之誌(刻地案近)
(與字上說二字在)即之途致與書相鄰河之過降當應此矣
下至大陸不異經說自甯迄于鉅鹿出于東北皆為
大陸語之纏絡厥勢眇矣九河既播八枝代絶(近刻案枝)
(牧訛作)遺迹故稱往往時存故鬲般列于東北徒駭瀆
聯漳絳同逆之狀粗分陂障之會猶在按經考瀆自
安故目矣漳水又歴經縣故城西水有故津謂之薄
落津昔袁本初還自易京上已屆此率其賓從禊飲
于斯津矣衡漳又逕沙丘臺東紂所成也在鉅鹿故
城東北七十里趙武靈王與秦始皇竝死于此矣又
逕銅馬祠東漢光武廟也更始三年秋光武追銅馬
于館陶大破之遂降之賊不自安世祖令其歸營乃
輕騎行其壘賊乃相謂曰蕭王推赤心置人腹中安
得不投死乎遂將降人分配諸將衆數十萬人故關
西號世祖曰銅馬帝也祠取名焉廟側有碑述河内
脩武縣張導字景明以建和三年為鉅鹿太守漳津
汎濫土不稼穡導披按地圖與丞彭參掾馬道嵩等
原其逆順揆其表裏脩防排通以正水路功績有成
民用嘉賴題云漳河神壇碑而俗老耆儒猶揭斯廟
為銅馬劉神寺(訛作謁案揭近刻)是碑頃因震裂餘半不可
復識矣又逕南宫縣故城西漢惠帝元年以封張越
人子買為侯國王莽之序中也其水與隅醴通為衡
津(文作湡案隅說)又有長蘆淫水之名絳水之稱矣今漳水
既斷絳水非復纏絡矣又北絳瀆出焉今無水故瀆
東南逕九門城南又東南逕南宫城北又東南逕繚
城縣故城北十三州志曰經縣東五十里有繚城故
縣也左逕安城南故信都之安城鄉也更始二年和
戎卒正邳彤(城太守邳彤案近刻訛作和)與上會信都南安城鄉
上大悦即此處也故瀆又東北逕辟陽亭漢高帝六
年封審食其為侯國王莽之樂信也地理風俗記曰
廣川西南六十里有辟陽亭故縣也絳瀆又北逕信
都城東散入澤渚西至于信都城東連于廣川縣之
張甲故瀆同歸于海故地理志曰禹貢絳水在信都
東入于海也
又北過堂陽縣西
衡水自縣分為二水(訛作堰案縣近刻)其一水北出逕縣故
城西世祖自信都以四千人先攻堂陽降水者也水
上有梁謂之旅津渡商旅所濟故也其右水東北注
出石門門石崩褫餘基殆在謂之長蘆水蓋變引葭
之名也長蘆水東逕堂陽縣故城南應劭曰縣在堂
水之陽穀梁傳曰水北為陽也今于縣故城南(字近案縣)
(故字下刻訛在)更無别水惟是水東出可以當之斯水蓋包
堂水之兼稱矣長蘆水又東逕九門城北(訛作波又案城近刻)
(字脱北)故縣也又東逕扶柳縣故城南(近刻竝訛作扶案扶柳原本及)
(書改正都今據漢)世祖建武三十年封寇恂子損為侯國(損案)
(作楫近刻訛)又東屈北逕信都縣故城西信都郡治也漢
高帝六年置景帝中二年(脱中字案近刻)為廣川惠王越國
王莽更為新博縣曰新博亭光武自薊至信都是也
明帝永平十五年更名樂成安帝延光中改曰安平
城内有漢冀州從事安平趙徵碑又有魏冀州刺史
陳留丁紹碑青龍三年立城南有獻文帝南巡碑(近案)
(文字刻脱)其水側城北注又北逕安陽城東又北逕武陽
城東十三州志曰扶柳縣東北有武陽城故縣也又
北為博廣池池多名蟹佳蝦歲貢王朝以充膳府又
北逕下博縣故城東而北流注于衡水也
又東北過扶柳縣北又東北過信都縣西
扶柳縣故城在信都城西衡水逕其西(出者北逕信案絳瀆之左)
(水則逕扶柳城西不得逕信都城西水經之文誤故都城東長蘆水自扶柳城南屈北逕信都城西而漳)
(正之道元)縣有扶澤澤中多柳故曰扶柳也衡水又北逕
昌城縣故城西地理志信都有昌城縣(昌成無土旁案今漢書作)
漢武帝以封城陽頃王子劉差為侯國闞駰曰昌城
本名阜城矣應劭曰堂陽縣北三十里有昌城故縣
也世祖之下堂陽昌城人劉植率宗親子弟據邑以
奉世祖是也又逕西梁縣故城東地理風俗記曰扶
柳縣西北五十里有西梁城(脱西字案近刻)故縣也世以為
五梁城蓋字狀致謬耳衡漳又東北逕桃縣故城北
漢高祖十二年封劉襄為侯國王莽改之曰桓分也
合斯洨故瀆斯洨水首受大白渠大白渠首受綿蔓
水綿蔓水上承桃水水出樂平郡之上艾縣東流世
謂之曰桃水東逕靖陽亭南故關城也又北流逕井
陘關下注澤發水亂流東北逕常山蒲吾縣西而桃
水出焉南逕蒲吾縣故城西又東南流逕桑中縣故
城北世謂之石勒城蓋趙氏增城之(訛作成案城近刻)故擅
其目俗又謂之高功城(城下有也字案近刻脱俗字)地理志曰侯
國也桃水又東南流逕綿蔓縣故城北王莽之綿延
也世祖建武二年封郭況為侯國自下通謂之綿蔓
水綿蔓水又東流逕樂陽縣故城西右合井陘山水
水出井陘山世謂之鹿泉水(刻有也字案此下近)東北流屈逕
陳餘壘西(訛作而案近刻)俗謂之故壁城昔在楚漢韓信東
入餘拒之于此不納左車之計悉衆西戰信遣奇兵
自間道出立幟于其壘師奔失據遂死泜上其水又
屈逕其壘南又南逕城西東注綿蔓水綿蔓水又屈
從城南俗名曰臨淸城非也地理志曰侯國矣王莽
更之曰暢苗者也(訛作申案暢近刻)東觀漢記曰(訛作書案記近刻)
光武使鄧禹發房子兵二千人以銚期為偏將軍别
攻眞定宋子餘賊拔樂陽稟肥壘者也(訛作援案拔近刻)綿
蔓水又東逕烏子堰枝津出焉又東謂之大白渠地
理志所謂首受綿蔓水者也白渠水又東南逕關縣
故城北(竝訛作開今改正案關原本及近刻)地理志常山之屬縣也又
東為成郎河水上有大梁謂之成郎橋又東逕耿鄉
南世祖封前將軍耿純為侯國世謂之宜安城又東
逕宋子縣故城北又謂之宋子河漢高帝八年封許
瘛為侯國(訛作瘈案瘛近刻)王莽更名宜子昔高漸離擊筑
傭工(字傭訛作傳案近刻脱高)自此入秦又東逕敬武縣故城北
按地理志鉅鹿之屬縣也漢元帝封女敬武公主為
湯沐邑闞駰十三州記曰楊氏縣北四十里有敬武
亭(脱敬字案近刻)故縣也今其城實中小邑耳故俗名之曰
敬武壘即古邑也白渠水又東謂之斯洨水地理志
曰大白渠東南至下曲陽入斯洨者也(東至曲陽入案近刻訛作)
(者也洨河)東分為二水枝津右出焉東南流謂之百尺溝
又東南逕和城北世謂之初丘城非也漢高帝十一
年封郎中公孫昔為侯國(訛作耳案昔近刻)又東南逕貰城
西(作育下同案貰近刻訛)漢高帝六年封吕博為侯國百尺溝
東南散流逕歴鄉東而南入泜湖東注衡水也斯洨
水自枝津東逕貰城北又東積而為陂謂之陽縻淵
淵水左納白渠枝水俗謂之泜水水承白渠于藁城
縣之烏子堰(脱城字案近刻)又東逕肥纍縣之故城南又東
逕陳臺南臺甚寬廣今上陽臺屯居之又東逕新豐
城北按地理志云鉅鹿有新市縣侯國也王莽更之
曰樂市而無新豐之目所未詳矣其水又東逕昔陽
城南世謂之曰直陽城非也本鼓聚矣春秋左傳昭
公十五年晉荀吳帥師伐鮮虞圍鼓三月鼓人請降
穆子曰猶有食色不許軍吏曰獲城而弗取勤民而
頓兵何以事君穆子曰獲一邑而教民怠將焉用邑
也(舊八字係後人以左傳之文增改案近刻無也字有邑以賈怠不如完)賈怠無卒棄
舊不祥鼓人能事其君我亦能事吾君率義不爽好
惡不愆城可獲也(所五字亦後人以左傳增改案近刻無也字有而民知義)有死
義而無二心不亦可乎鼓人告食竭力盡而後取之
克鼓而返不戮一人以鼓子鳶鞮歸既獻而返之鼓
子又叛荀吳略東陽使師偽糴負甲息于門外(刻脱案近)
(字外)襲而滅之以鼓子鳶鞮歸使涉佗守之者也十三
州志曰今其城昔陽亭是矣京相璠曰白狄之别也
下曲陽有鼓聚故鼓子國也白渠枝水又東逕下曲
陽城北(訛作泜復脱下字案枝原本及近刻竝)又逕安鄉縣故城南地
理志曰侯國也又東逕貰縣(作育縣案近刻訛)入斯洨水斯
洨水又東逕西梁城南又東北逕樂信縣故城南地
理志鉅鹿屬縣侯國也又東入衡水衡水又北為袁
譚渡蓋譚自鄴往還所由故濟得厥名
又東北過下博縣之西
衡水又北逕鄔縣故城東竹書紀年梁惠成王三十
年秦封衛鞅于鄔改名曰商即此是也故王莽改曰
秦聚也地理風俗記曰縣北有鄔阜蓋縣氏之又右
逕下博縣故城西王莽改曰閏博應劭曰太山有博
故此加下漢光武自滹沱南出至此失道不知所以
遇白衣老父曰信都為長安守去此八十里世祖赴
之任光開門納焉漢氏中興始基之矣尋求老父不
得(訛作父老案老父近刻)議者以為神衡漳又東北歴下博城
西逶迆東北注謂之九䋫(訛作爭案近刻)西逕樂鄉縣故城
南王莽更之曰樂丘也又東引葭水注之(列葭水注案近刻作)
(也)
又東北過阜城縣北又東北至昌亭與滹沱河會
經敘阜城于下博之下昌亭之上考地非比于事為
同勃海阜城又在東昌之東故知非也(國之阜城即案後漢安平)
(元明其非勃海之阜城也前漢信都國之昌城故道)漳水又東北逕武邑郡南
魏所置也又東逕武強縣北又東北逕武隧縣故城
南按史記秦破趙將扈輒于武隧斬首十萬即于此
處也王莽更名桓隧矣白馬河注之水上承滹沱東
逕樂鄉縣北饒陽縣南又東南逕武邑郡北而東入
衡水謂之交津口衡漳又東逕武邑縣故城北王莽
之順桓也晉武帝封子于縣以為王國後分武邑武
隧觀津為武邑郡治此衡漳又東北右合張平口故
溝上承武強淵淵之西南(刻衍之字案此下近)側水有武強縣
故治故淵得其名焉東觀漢記曰光武拜王梁為大
司空以為侯國耆㝛云邑人有行于途者見一小蛇
疑其有靈持而養之名曰擔生長而吞噬人里中患
之遂捕繫獄擔生負而奔邑淪為湖縣長及吏咸為
魚矣今縣治東北半里許落水淵水又東南結而為
湖又謂之郎君淵耆㝛又言縣淪之日其子東奔又
陷于此故淵得郎君之目矣淵水北通謂之石虎口
又東北為張平澤澤水所泛北決堤口謂之張刀溝
北注衡漳(作衡河案近刻訛)謂之張平口亦曰張平溝水溢
則南注水耗則輟流衡漳又逕東昌縣故城北經所
謂昌亭也王莽之田昌也俗名之曰東相(脱曰字案近刻)蓋
相昌聲韻合故致茲誤矣西有昌城故目是城為東
昌矣衡漳又東北左會滹沱故瀆謂之合口衡漳又
東北分為二川當其水泆處名之曰李聰渙
又東北至樂成陵縣北别出(作别出北案近刻訛)
衡漳于縣無别出之瀆出縣北者(脱出字案近刻)乃滹沱别
水分滹沱故瀆之所纏絡也衡漳又東分為二水左
出為向氏口瀆水自此決入也(水自始決水也案近刻訛作溝)衡漳
又東逕弓高縣故城北漢文帝封韓王信之子韓隤
當(韓信兄子韓隤當案近刻訛作高帝封)為侯國王莽之樂成亭也衡
漳又東北右合柏梁溠水上承李聰渙東北為柏梁
溠東逕蒲領縣故城南(訛作扶案蒲近刻)漢武帝元朔三年
封廣川惠王子劉嘉(脱惠字案近刻)為侯國地理風俗記云
脩縣西北八十里有蒲領鄉故縣也又東北會桑社
枝津(作杜下同案社近刻訛)又東北逕弓高城北又東注衡漳
謂之柏梁口衡漳又東北右會桑社溝溝上承從陂
世稱盧達從薄亦謂之摩訶河(作訶摩河案近刻訛)東南通淸
河西北達衡水春秋雨泛(津渚今五字係衍文案此下近刻有漳澤)觀津
城北方二十里盡為澤藪蓋水所鍾也其瀆逕觀津
縣故城北樂毅自燕降趙封之于此邑號望諸君王
莽之朔定亭也又南屈東逕竇氏青山南側堤東出
青山即漢文帝竇后父少翁冢也少翁是縣人(刻脱案近)
(即是縣人少翁二字作)遭秦之亂漁釣隠身墜淵而死景帝立
后遣使者填以葬父起大墳于觀津城東南故民號
曰青山也又東逕董仲舒廟南仲舒廣川人也世猶
謂之董府君祠春秋禱祭不輟舊溝又東逕脩市縣
故城北(作循下同案脩近刻訛)漢宣帝本始四年封淸河綱王
子劉寅為侯國王莽更之曰居寧也俗謂之温城非
也地理風俗記曰脩縣西北二十里有脩市城故縣
也又東會從陂陂水南北十里東西六十步子午潭
漲淵而不流亦謂之桑社淵從陂南出夾堤東派逕
脩縣故城北東合清漳漳泛則北注澤盛則南播津
流上下互相逕通(訛作道案近刻)從陂北出東北分為二川
一川北逕弓高城西而北注柏梁溠一川東逕弓高
城南又東北楊津溝水出焉(此下原本及近刻有左案楊近刻作陽下同又)
(字係後條注文訛舛在此今刪瀆北入衡漳謂之楊決口凡十一)衡水東逕阜城縣
故城北樂成縣故城南河間郡治地理志曰故趙也
漢文帝二年(此二字案近刻脱)别為國應劭曰在兩河之間
也景帝九年封子德為河間王是為獻王王莽更名
郡曰朔定縣曰陸信褚先生曰漢宣帝地節三年封
大將軍霍光兄子山為侯國也章帝(漢宣帝三字案近刻訛作)封
子開于此桓帝(刻亦衍漢字案桓帝上近)追尊祖父孝王開為孝
穆王以其邑奉山陵故加陵曰樂成陵也(脱成字案近刻)今
城中有故池方八十步舊引衡水北入城注池池北
對層臺基隍荒蕪示存古意也
又東北過成平縣南(合淸河三字案近刻此下有)
衡漳又東逕建成縣故城南(訛作津案漳近刻)按地理志故
屬勃海郡褚先生曰漢昭帝元鳳三年封丞相黃霸
為侯國也成平縣故城在北漢武帝元朔三年封河
間獻王子劉禮為侯國王莽之澤亭也城南北相直
衡漳又東右會楊津溝水水自陂(訛作自澤水案此三字近刻)東
逕阜城南地理志勃海有阜城縣王莽更名吾城者
非經所謂阜城也建武十五年世祖更封大司馬王
梁為侯國楊津溝水又東北逕建成縣左入衡水謂
之楊津口衡漳又東左會滹沱别河故瀆又東北入
淸河謂之合口又逕南皮縣之北皮亭而東北逕浮
陽縣西東北注也(訛作之案近刻)
又東北過章武縣西又東北過平舒縣南東入海
淸漳逕章武縣故城西(刻作自案逕近)故濊邑也枝瀆出焉
謂之濊水東北逕參戶亭(作后下同案戶近刻訛)分爲二瀆應
劭曰平舒縣西南五十里有參戶亭故縣也世謂之
平虜城枝水又東注謂之蔡伏溝又東積而爲淀一
水逕亭北又逕東平舒縣故城南代郡有平舒城故
加東地理志勃海之屬縣也魏土地記曰章武郡治
故世以爲章武故城非也又東北分爲二水一右出
爲淀(刻有水字案一下近)一水北注滹沱謂之濊口淸漳亂流
而東注于海
淸漳水出上黨沾縣西北少山大要谷(訛作黽案要近刻)南過
縣西又從縣南屈
淮南子曰淸漳出謁戾山(刻作揭案謁近)高誘云山在沾縣
今清漳出沾縣故城東北俗謂之沾山(作漳山案近刻訛)後
漢分沾縣為樂平郡(脱後字案近刻)治沾縣水出樂平郡沾
縣界故晉太康地記曰樂平縣舊名沾縣(作舊名淸案近刻訛)
(縣漳)漢之故縣矣(脱縣字案近刻)其山亦曰鹿谷山水出大要
谷南流逕沾縣故城東不歴其西也又南逕昔陽城
左傳昭公十二年晉荀吳偽會齊師者假道于鮮虞
遂入昔陽杜預曰樂平沾縣東有昔陽城者是也其
水又南得梁榆水口水出梁榆城西大嵰山水有二
源北水東南流逕其城東南注于南水(脱于字案近刻)南水
亦出西山東逕文當城北又東北逕梁榆城南即閼
與故城也秦伐趙閼與(訛作韓案趙近刻)惠文王使趙奢救
之奢納許歴之說破秦于閼與謂此也司馬彪袁山
松郡國志竝言涅縣有閼與聚盧諶征艱賦曰訪梁
榆之虚郭弔閼與之舊都(訛作平案近刻)闞駰亦云閼與今
梁榆城是也(刻訛作桓字案闞駰二字近)漢高帝八年封馮解散
為侯國(當是後人據史記所增案近刻作為閼氏侯國)其水左合北水(近刻案左)
(右訛作)北水又東南入于淸漳淸漳又東南與轑水相
得轑水出轑陽縣西北轑山(作轑河下同案轑陽近刻訛)南流逕
轑陽縣故城西南東流至粟城注于淸漳也
東過涉縣西屈從縣南(涉字形相似而三國志有涉長案涉近刻作沙漢志亦作沙沙)
(從原本之稱今)
按地理志魏郡之屬縣也漳水于此有涉河之稱蓋
名因地變也(河字蓋字案近刻脱)
東至武安縣南黍窖邑入于濁漳
水經注卷十
