水經注卷十一
後魏酈道元撰
易水滱水
易水出涿郡故安縣閻鄉西山
易水出西山寬中谷(易今名中易水案此道元所謂北)東逕五大夫
城南昔北平侯王譚不從王莽之政(刻作同案從近)子興生
五子竝避時亂隠居此山故其舊居世以為五大夫
城即此岳讚云五王在中龐葛連續者也易水又東
左與子莊溪水合水北出子莊關南流逕五公城西
屈逕其城南五公即王興之五子也(刻作猶案即近)光武即
帝位封為五侯元才北平侯益才安憙侯(訛作喜案憙近刻)
顯才蒲隂侯仲才新市侯季才為唐侯所謂中山五
王也(山之五王也案近刻作中)俗又以五公名居矣二城竝廣一
里許俱在岡阜之上上斜而下方(字近刻訛在後館案二城以下十八)
(此下之于)其水東南入于易水易水又東右會女思谷水
水出西南女思澗東北流注于易謂之三會口易水
又東屆關門城西南即燕之長城門也與樊石山水
合水源西出廣昌縣之樊石山(刻衍鄉字案縣上近)東流逕覆
釜山下東流注于易水易水又東歴燕之長城又東
逕漸離城南蓋太子丹館高漸離處也易水又東逕
武陽城南(脱城字案近刻)蓋易自寬中歴武夫關東出是兼
武水之稱故燕之下都擅武陽之名左得濡水枝津
故瀆武陽大城東南小城即故安縣之故城也漢文
帝封丞相申屠嘉為侯國城東西二里南北一里半
高誘云易水逕故安城南城外東流(脱城字案近刻)即斯水
也誘是涿人事經明證(事明經證案近刻訛作)今水被城東南
隅(訛作破案被近刻)世又謂易水為故安河武陽蓋燕昭王
之所城也東西二十里南北十七里故傅逮述遊賦
曰出北薊歴良鄉登金臺觀武陽兩城遼廓舊迹冥
芒蓋謂是處也易水東流而出于范陽
東過范陽縣南又東過容城縣南
易水逕范陽縣故城南(出字復脱南字案逕下近刻衍)秦末張耳陳
餘為陳勝略地燕趙命蒯通說之(訛在燕趙上案命字近刻)范陽
先下是也漢景帝中二年(中元三年案近刻訛作)封匈奴降王
代為侯國王莽之順陰也(之通順也案近刻訛作)昔慕容垂之
為范陽也戍之即斯(有蘭馬臺之上又即斯下當有案此十三字近刻訛在後臺北)
(文脱)意欲圖還上京阻于行旅造次不獲遂中(六字近案此十)
(又上下當有脱文未詳刻訛在後可得而尋下)易水又東與濡水合水出故
安縣西北窮獨山南谷(濡今名北易水&KR0680;案此道元所謂北)東流與源
泉水合水發北溪東南流注濡水(訛作西北案南流近刻)濡水
又東南逕樊於期館西是其授首于荆軻處也濡水
又東南流逕荆軻館北昔燕丹納田生之言尊軻上
卿館之于此二館之城澗曲泉淸山高林茂風煙披
薄觸可棲情方外之士尚憑依舊居取暢林木(館以案二)
(俗又以五公名居矣之下下三十三字近刻訛在前)濡水又東逕武陽城西北
(脱武字案近刻)舊堨濡水枝流南入城逕柏冢西冢垣城側
即水塘也四周塋域深廣有若城焉(相垣訛作亘域案近刻柏訛作)
(城訛作)其水側有數陵墳高壯望若靑丘詢之古老訪
之史籍竝無文證以私情求之當是燕都之前故墳
也或言燕之墳塋斯不然矣其水之故瀆南出屈而
東轉又分為二瀆(金臺陂七字係重出衍文案此下近刻有一水東注)一水逕
故安城西側城南注易水夾塘崇峻邃岸高深左右
百步有二釣臺(字二訛作一案近刻脱有)參差交峙迢遞相望更
為佳觀矣其一水東出注金臺陂陂東西六七里南
北五里(十步南有金北五十步案近刻訛作東西六七)側陂西北有釣臺高
丈餘方可四十步陂北十餘步有金臺臺上東西八
十許步南北如減(丈四字係重出衍文案此下近刻有高十餘)北有小金
臺(此五字案近刻脱)臺北有蘭馬臺竝悉高數丈秀峙相對
翼臺左右水流徑通(刻作逕案徑近)長廡廣宇周旋被浦棟
堵咸淪柱礎尚存是其基構可得而尋訪諸耆舊咸
言昭王禮賓廣延方士至如郭隗樂毅之徒鄒衍劇
辛之儔宦遊歴說之民自遠而屆者多矣不欲令諸
侯之客伺隙燕邦故脩連下都館之南垂言燕昭創
之于前子丹踵之于後故雕牆敗館尚傳鐫刻之石
(訛作名案近刻)雖無經記可憑(雖無紀可憑案近刻訛作)察其古跡似符
㝛傳矣(脱㝛字案近刻)濡水自堰又東逕紫池堡西屈而北
流又有渾塘溝水注之水出遒縣西白馬山南溪中
東南流入濡水濡水又東至塞口古累石堰水處也
濡水舊枝分南入城東大陂陂方四里今無水陂内
有泉淵而不流際池北側俗謂聖女泉濡水又東得
白楊水口水出遒縣西山白楊嶺下(刻有之字案縣下近)東南
流入濡水時人謂之虎眼泉也濡水東合檀水(刻作案近)
(水檀山)水出遒縣西北檀山西南南流與石泉水會水
出石泉固東南隅水廣二十許步深三丈固在衆山
之内平川之中四周絶澗阻水八丈有餘石高五丈
石上赤土又高一匹(丈字係後人所加案近刻訛作四上有)壁立直上
(壁直立上案近刻作)廣四十五步水之不周者路不容軌僅通
人馬謂之石泉固固上㝛有白楊寺是白楊山神也
寺側林木交蔭叢柯隠景沙門釋法澄建刹于其上
更為思玄之勝處也其水南流注于檀水故俗有井
溝之稱焉(作矣案近刻)其水又東南流歴故安縣北而南
注濡水濡水又東南流于容城縣西北大利亭東南
合易水而注巨馬水也故地理志曰故安縣閻鄉易
水所出至范陽入濡水闞駰亦言是矣又曰濡水合
渠許愼曰濡水入淶淶渠二號即巨馬之異名(馬河案巨)
(巨馬之異名原本及近刻兩淶字竝訛作深而說文注云即淶水也又云亦曰渠水故此言淶渠二號即)
(入漆洓皆輾轉訛誤入淶今各本又訛作)然二易俱出一鄉同入濡水南
濡(水入易蓋以下流既合互攝通稱北易可言入北案南濡見滱水内南易南濡竝入滱而杜預云濡)
(濡水南濡也若以南濡北易連讀則不可通矣濡南易可言入南濡故曰二易俱出一鄉同入)北易
至涿郡范陽縣會北濡又竝亂流入淶(謂濡水東南案此即上所)
(巨馬水也合易而注)是則易水與諸水互攝通稱東逕容城縣
故城北渾濤東注至勃海平舒縣與易水合(敘北易案道元)
(以下則敘南易源流然二易混舉幾于不分非尋求既會北濡入淶與淶水同逕容城至平舒與南易合)
(舛故附釋之端緒竟似訛)闞駰曰涿郡西界代之易水而是水(此案)
(水南易)出代郡廣昌縣東南郎山東北燕王仙臺東臺
有三峰甚為崇峻騰雲冠峰高霞翼嶺岫壑沖深含
煙罩霧耆舊言燕昭王求仙處其東謂之石虎岡范
曄漢書云中山簡王焉之窆也(脱焉字案近刻)厚其葬採涿
郡山石以樹墳塋陵隧碑獸竝出此山(有謂之石虎案此下近刻)
(重出衍文山山六字係)有所遺二石虎後人因以名岡山之東
麓(脱山字案近刻)即泉源所導也經所謂閻鄉西山(西訛作案近刻)
(山字曲脱)其水東流有毖水南會渾波同注俗謂之為雹
河司馬彪郡國志曰雹水出故安縣世祖令耿況擊
故安西山賊吳耐蠡符雹上十餘營皆破之即是水
者也易水又東逕孔山北山下有鍾乳穴穴出佳乳
採者篝火尋沙入穴里許渡一水潛流通注(訛作潛案近刻)
(注通流)其深可涉于中衆穴奇分令出入者疑迷不知
所趣每于疑路必有歴記返者乃尋孔以自達矣上
又有大孔豁達洞開(訛作壑案豁近刻)故以孔山為名也其
水又東逕西故安城南(刻衍其字案城下近)即閻鄉城也歴送
荆陘北(訛作逕案送近刻)耆舊云燕丹餞荆軻于此因而名
焉世代已遠非所詳也遺名舊傳不容不詮庶廣後
人傳聞之聽易水又東流屈逕長城西又東流南逕
武隧縣南新城縣北(作遂下同案隧近刻)史記曰趙將李牧伐
燕取武隧方城是也俗又謂是水為武隧津(脱是字案近刻)
津北對長城門謂之汾門(作分下同案汾近刻)史記趙世家云
孝成王十九年趙與燕易土以龍兑汾門與燕(刻脱案近)
(土字王字)燕以葛城武陽與趙即此也亦曰汾水門又謂
之梁門矣易水東分為梁門陂易水又東梁門陂水
注之水上承易水于梁門東入長城東北入陂陂水
北接范陽陂陂在范陽城西十里方十五里俗亦謂
之為鹽臺陂陂水南通梁門淀方三里淀水東南流
出長城注易(脱城字案近刻)謂之范水易水自下有范水通
目又東逕范陽縣故城南即應劭所謂范水之陽也
易水又東逕樊輿縣故城北漢武帝元朔五年封中
山靖王子劉條為侯國王莽更名握符矣地理風俗
記曰北新城縣東二十里有樊輿亭故縣也易水又
東逕容城縣故城南漢高帝六年封趙將夜于深澤
景帝中三年以封匈奴降王唯徐盧于容城(刻訛作案唯近)
(攜)皆為侯國王莽更名深澤也易水又東埿水注之
(作渥下同案埿近刻訛)水上承二陂于容城縣東南謂之大埿
淀小埿淀其水南流注易水謂之埿洞口(訛作同案洞近刻)
水側有渾埿城易水逕其南東合滱水故桑欽曰易
水出北新城西北(訛作城案西近刻)東入滱自下滱易互受
通稱矣易水又東逕易京南漢未公孫瓚害劉虞于
薊下時童謠云燕南垂趙北際惟有此中可避世瓚
以易地當之故自薊徙臨易水謂之易京城在易城
西四五里趙建武四年石虎自遼西南達易京以京
障至固令二萬人廢壊之今者城壁夷平(訛作地案城近刻)
其樓基尚存猶高一匹餘基上有井世名易京樓即
瓚所保也(訛作堡案保近刻)故瓚與子書云袁氏之攻狀若
鬼神衝梯舞于樓上鼓角鳴于地中即此樓也易水
又東逕易縣故城南昔燕文公徙易即此城也闞駰
稱太子丹遣荆軻刺秦王與賓客知謀者祖道于易
水上燕丹子稱荆軻入秦太子與知謀者(此十四字案近刻無)
(事亦引燕丹子曰當是古書之逸者係後人妄刪考渭水注内記太子丹)皆素衣冠送之
于易水之上荆軻起為夀歌曰風蕭蕭兮易水寒壯
士一去兮不復還高漸離擊筑宋如意和之為壯聲
士髮皆衝冠為哀聲士皆流涕疑于此也余按遺傳
舊跡多在武陽似不餞此也漢景帝中三年封匈奴
降王僕䵣為侯國也
又東過安次縣南
易水逕縣南鄚縣故城北(訛作鄭案鄚近刻)東至文安縣與
滹沱合史記蘇秦曰燕長城以北易水以南正謂此
水也是以班固闞駰之徒咸以斯水謂之南易
又東過泉州縣南(訛作束案泉近刻)東入于海
經書水之所歴沿次注海也
滱水出代郡靈丘縣高氏山
即漚夷之水也(温周禮作嘔案漚近刻訛作)出縣西北高氏山山
海經曰高氏之山滱水出焉東流注于河者也其水
東南流山上有石銘題言冀州北界故世謂之石銘
陘也其水又南逕候塘(曰候候塘案近刻訛作)川名也又東合
温泉水水出西北暄谷其水温熱若湯能愈百疾故
世謂之温泉焉東南流逕興豆亭北亭在南原上敧
傾而不正故世以敧城目之水自原(此三字案近刻脱)東南
注于滱(訛作流案南近刻)滱水又東莎泉水注之(脱莎字案近刻)水
導源莎泉南流水側有莎泉亭東南入于滱水滱水
又東逕靈丘縣故城南(注滱水八字係重出衍文案此下近刻有水中自原南)
應劭曰趙武靈王葬其東南二十里故縣氏之縣古
屬代漢靈帝光和元年中山相臧昊上請别屬也瓚
注地理志曰(瓚注二字案近刻脱)靈丘之號在武靈王之前矣
又按司馬遷史記(此二字案近刻脫)趙敬侯九年(訛作二案九近刻)
敗齊于靈丘則名不因武靈王事(脱武字案近刻)如瓚注(近案)
(漢注刻訛作)滱水自縣南流入峽謂之隘門設隘于峽以
譏禁行旅歴南山高峰隠天深溪埓谷其水沿澗西
轉逕御射臺南臺在北阜上臺南有御射石碑南則
秀嶂分霄層崖刺天積石之峻壁立直上車駕沿㴑
(作沿革案近刻訛)每出是所遊藝焉(脱是字案近刻)滱水西流又南
轉東屈逕北海王詳之石碣南御射碑石柱北而南
流也(屆又流下有者字衍案射碑近刻訛作所)
東南過廣昌縣南(脱東字案近刻)
滱水東逕嘉牙川有一水南來注之水出恒山北麓
稚川三合(訛作雖案稚近刻)逕嘉牙亭東而北流注于滱水
水之北山行即廣昌縣界滱水又東逕倒馬關關山
險隘最為深峭(訛作是案最近刻)勢均詩人高岡之病良馬
傅險之困行軒故關受其名焉關水出西南長溪下
東北歴關注滱滱水南山上起御坐于松園建祗洹
于東圃東北二面岫嶂高深霞峰隠日水望澄明淵
無潛甲行李所逕鮮不徘徊忘返矣
又東南過中山上曲陽縣北恒水從西來注之
滱水自倒馬關南流與大嶺水合水出山西南大嶺
下東北流出峽峽右山側(訛作則案近刻)有祗洹精廬飛陸
陵山丹盤虹梁(有舛誤案此二語)長津泛瀾縈帶其下東北
流注于滱滱水又屈而東合兩嶺溪水水出恒山北
阜東北流歴兩嶺間北嶺雖層陵雲舉猶不若南巒
峭秀自水南步遠峯石隥逶迆沿途九曲歴睇諸山
咸為劣矣抑亦羊腸邛崍之類者也齊宋通和路出
其間其水東北流注于滱水又東左合懸水水出山
原岫盤谷輕湍濬下分石飛懸(刻衍水字案此下近)一匹有餘
直灌山際白波奮流自成潭渚其水東南流揚湍注
于滱滱水又東流歴鴻山(脱鴻字案近刻)世謂是處為鴻頭
疑即晉書地道記所謂鴻上關者也關尉治北平而
畫塞于望都東北去北平不遠兼縣土所極也(近刻案極)
(拯訛作)滱水于是左納鴻上水水出西北近溪東南流
注于滱水也
又東過唐縣南
滱水又東逕左人城南應劭曰左人城在唐縣西北
四十里(又脱在唐縣三字案近刻左訛作中)縣有雹水(此四字案近刻脱)亦或
謂之為唐水也水出中山城之西如北城内有小山
在城西側而銳上若委粟焉(訛作水案而近刻)疑即地道記
所云望都縣有委粟關也俗以山在邑中故亦謂之
中山城以城中有唐水(作山之目三字案此二字近刻訛)因復謂之
為廣唐城也中山記以為中人城(近刻衍故字案中山記上)又以
為鼓聚殊為乖謬矣言城中有山故曰中山也(刻訛案近)
(山也作中人)中山郡治京相璠曰今中山望都東二十里
有故中人城(其不東正辯此言東之誤案東近刻訛作西下云但苦)望都城東
有一城名堯姑城(刻作始案姑近)本無中人之傳(作中山之案近刻訛)
(傳)璠或以為中人所未詳也中山記所言中人者城
東去望都故城十餘里二十里則減但苦其不東觀
夫異說(訛作矣案夫近刻)咸為爽矣今此城于盧奴城北如
西六十里城之西北泉源所導西逕郎山北(刻訛作案郎近)
(桹)郎唐音讀近寔兼唐水之傳(作稱案近刻)西流歴左人
亭注滱水滱水又東左會一水水出中山城北郎阜
下(郎中阜下案近刻訛作)亦謂之唐水也然于城非在西(西近案在)
(西在刻訛作)俗又名之為雹水(脱俗字案近刻)又兼二名焉西南
流入滱竝所未詳蓋傳疑耳滱水又東恒水從西來
注之自下滱水兼納恒川之通稱焉即禹貢所謂恒
衞既從也滱水又東右苞馬溺水水出上曲陽城東
北馬溺山(訛作水案山近刻)東北流逕伏亭晉書地道記曰
望都縣有馬溺關中山記曰八渡馬溺是山曲要害
之地二關勢接(一關勢帶接案近刻訛作一)疑斯城即是關尉㝛
治異目之來非所詳矣馬溺水又東流注于滱滱水
又東逕中人亭南春秋左傳昭公十三年晉荀吳率
師侵鮮虞及中人大獲而歸者也滱水又東逕京丘
北世謂之京陵(脱陵字案近刻)南對漢中山頃王陵(脱中山案近刻)
(字二)滱水北對君子岸岸上有哀王子憲王陵坎下有
泉源積水亦曰泉上岸滱水又東逕白土北南即靖
王子康王陵三墳竝列者是滱水又東逕樂羊城北
史記稱魏文侯使樂羊滅中山蓋其故城中山所造
也故城得其名滱水又東逕唐縣故城南此二城(此案)
(謂左人城唐城也近刻訛作北二城)俱在滱水之陽故曰滱水逕其南
(訛作東案近刻)城西又有一水導源縣之西北平地(訛作導案近刻)
(是城西平城之地源盧奴縣之西北)泉湧而出俗亦謂之為唐水也東
流至唐城西北隅堨而為湖俗謂之唐池蓮荷被水
嬉遊多萃其上(訛作勝案嬉近刻)信為勝處也(訛作嬉案勝近刻)其
水南入小溝下注滱水自上歴下通禪唐川之兼稱
焉應劭地理風俗記曰唐縣西四十里得中人亭今
于此城取中人鄉則四十也唐水在西北入滱與應
符合又言堯山者在南則無山以擬之為非也闞駰
十三州志曰中山治盧奴(脱中字案近刻)唐縣故城在國北
七十五里駰所說北則非也(訛作此案北近刻)史記曰帝嚳
氏沒帝堯氏作始封于唐望都縣在南今此城南對
盧奴故城自外無城以應之考古知今事義全違俗
名望都故城則八十許里(當有脱文案此句之上)距中山城則
七十里驗途推邑宜為唐城城北去堯山五里(刻脱案近)
(字堯)與七十五里之說相符然則俗謂之都山(訛作都案近刻)
(山香)即是堯山在唐東北望都界皇甫謐曰堯山一名
豆山今山于城北如東(北而如東案近刻訛作)嶄絶孤峙虎牙
桀立(訛作唐案虎近刻)山南有堯廟是即堯所登之山者也
地理志曰堯山在南今考此城之南又無山以應之
是故先後論者咸以地理記之說為失(字此謂應劭案近刻脱記)
(俗記地理風)又即俗說以唐城為望都城者自北無城以
擬之假復有之途程紆遠(脱遠字案近刻)山河之狀全乖古
證傳為疎㒺是城西北豆山西足有一泉源東北流
逕豆山下合蘇水亂流轉注東入滱是豈唐水乎所
未詳也又于是城之南如東十餘里有一城俗謂之
高昌縣城或望都之故城也縣在唐南(有昌字衍案近刻此下)
皇甫謐曰相去五十里稽諸城地猶十五里蓋書誤
耳此城之東有山孤峙世以山不連陵名之曰孤山
孤都聲相近疑即所謂都山也帝王世紀曰堯母慶
都所居故縣目曰望都(或望都之故城也下案此六字近刻訛在前)張晏
曰堯山在北堯母慶都山在南登堯山見都山故望
都縣以為名也唐亦中山城也為武公之國周同姓
周之衰也國有赤狄之難齊桓霸諸侯疆理邑土遣
管仲攘戎狄築城以固之(竝訛在治水南盧奴縣之案此三十字原本及近刻)
(上文義不連貫今訂正移于此故城下地理志曰盧水出北平)其後桓公不恤國政
周王問太史餘曰今之諸侯孰先亡乎對曰天生民
而令有别所以異禽獸也今中山淫昏康樂逞慾無
度其先亡矣後二年果滅魏文侯以封太子擊也漢
高祖立中山郡景帝三年為王國(作侯國案近刻訛)王莽之
常山也魏皇始二年破中山立安州天興三年改曰
定州治水南盧奴縣之故城昔耿伯昭歸世祖于此
處也滱水之右盧水注之水上承城内黑水池(二十案此)
(傳故制下自漢及燕上今訂正移此七字原本及近刻竝訛在今府榭猶)地理志曰盧水
出北平疑為疎闊闞駰應劭之徒咸亦言是矣余按
盧奴城内西北隅有水淵而不流南北百步東西百
餘步水色正黑俗名曰黑水池或云水黑曰盧(刻訛案近)
(口盧作黑水)不流曰奴故此城藉水以取名矣(刻訛作城案此城近)
(北)池水東北際水有漢中山王故宫處(中山二字案近刻脱)臺
殿觀榭皆上國之制簡王尊貴壯麗有加始築兩宫
開四門穿北城累石為竇(脱為字案近刻)通池流于城中(近案)
(水流于城中刻訛作通涿唐)造魚池釣臺戲馬之觀歲久頽毁遺
基尚存今悉加土為利刹靈圖(訛作刹利案利刹近刻)池之四
周居民駢比填褊穢陋(訛作徧案褊近刻)而泉源不絶暨趙
石建武七年遣北中郎將始築小城興起北榭立宫
造殿後燕因其故宫建都中山小城之南更築隔城
興復宫觀今府榭猶傳故制自漢及燕池水逕石竇
(池水訛作涿滱水案漢近刻訛作漠)石竇既毁池道亦絶水潛流出城
潭積微漲涓水東北注于滱滱水又東逕漢哀王陵
北冢有二墳故世謂之兩女陵非也哀王是靖王之
孫康王之子也滱水又東右會長星溝溝出上曲陽
縣西北長星渚(訛作在案出近刻)渚水東流又合洛光水水
出洛光溝(訛作涓案近刻)東入長星水亂流東逕恒山下廟
北漢末喪亂山道不通此舊有下階神殿中世以來
歲書法族焉晉魏改有東西二廟廟前有碑闕壇場
列柏焉(訛作相列案列柏近刻)其水又東逕上曲陽縣故城北
本岳牧朝㝛之邑也古者天子巡狩常以歲十一月
至于北岳侯伯皆有湯沐邑以自齋潔周昭王南征
不還巡狩禮廢邑郭仍存秦罷井田因以立縣城在
山曲之陽(訛作縣案城近刻)是曰曲陽有下故此為上矣王
莽之常山亭也又東南流胡泉水注之水首受胡泉
(水首二字案近刻脱)逕上曲陽縣南又東逕平樂亭北左會長
星川東南逕盧奴城南又東北川渠之左有張氏墓
冢有漢上谷太守議郎張平仲碑光和中立川渠又
東北合滱水水有窮通不常津注
又東過安憙縣南(逕憙訛作喜案近刻過訛作)
縣故安險也其地臨險有井塗之難漢武帝元朔五
年封中山靖王子劉應為侯國王莽更名寧險漢章
帝改曰安憙中山記曰縣在唐水之曲(訛作西案曲近刻)山
高岸險故曰安險邑豐民安改曰安憙秦氏建元中
唐水汎漲高岸崩頽城角之下有大積木交横如梁
柱焉後燕之初此木尚在未知所從余考記稽疑蓋
城地當初山水渀盪漂淪巨栰阜積于斯沙息壤加
漸以成地(成地訛作城池案近刻脱漸字)板築既興物固能久耳滱
水又東逕鄉城北舊盧奴之鄉也中山記曰盧奴有
三鄉斯其一焉後隸安憙城郭南有漢明帝時孝子
王立碑(刻訛作朝時案明帝時近)
又東過安國縣北
滱水歴縣東分為二水一水枝分東南流逕解瀆亭
南漢順帝陽嘉元年封河間孝王子淑于解瀆亭為
侯國孫宏即靈帝也又東南逕任丘城南又東南逕
安郭亭南漢武帝元朔五年封中山靖王子劉傳富
為侯國其水又東南流入于滹沱滱水又東北流逕
解瀆亭北而東北注
又東過博陵縣南
滱水東北逕蠡吾縣故城南地理風俗記曰縣故饒
陽之下鄉者也自河間分屬博陵漢安帝元初七年
(訛作永初案元初近刻)封河間王開子翼為都鄉侯順帝永建
五年更為侯國也又東北逕博陵縣故城南(脱東北案近刻)
(字二)即古陸成(訛作城案近刻)漢武帝元朔二年封中山靖王
子劉貞為侯國者也地理風俗記曰博陵縣史記蠡
吾故縣矣漢質帝本初元年繼孝沖為帝追尊父翼
陵曰博陵因以為縣又置郡焉漢末罷還安平晉太
始年復為郡今謂是城為野城滱水又東北逕侯世
縣故城南又東北逕陵陽亭東又北左會博水水出
望都縣東南流逕其縣故城南王莽更名曰順調矣
又東南潛入地下博水又東南循瀆重源湧發(近刻案循)
(於訛作)東南逕三梁亭南疑即古勺梁也竹書紀年曰
燕人伐趙圍濁鹿趙武靈王(脱武字案近刻)及代人救濁鹿
敗燕師于勺梁者也今廣昌東嶺之東有山俗名之
曰濁鹿邏(訛作羅案近刻)城地不遠(訛作地案近刻城)土勢相鄰以
此推之或近是矣所未詳也博水又東南逕穀梁亭
南又東逕陽城縣散為澤渚渚水瀦漲方廣數里(近案)
(廣字刻脱)匪直蒲筍是豐寔亦偏饒菱藕至若孌婉丱童
及弱年崽子(字皆後人所改方言江湘之間凡言是案近刻作孌童丱角弱年女子角字女)
(皆切呼彼之稱子謂之崽廣韻山)或單舟採菱或疊舸折芰(訛作艾案近刻)
長歌陽春愛深綠水掇拾者不言疲謠詠者自流響
(此二字案近刻脱)于時行旅過矚亦有慰于羈望矣世謂之
為陽城淀也陽城縣故城近在西北故陂得其名焉
郡國志曰蒲隂縣有陽城者也今城在縣東南三十
里其水又伏流循瀆屆淸梁亭西北重源又發博水
又東逕白堤亭南(訛作自案白近刻)又東逕廣望縣故城北
漢武帝元朔二年封中山靖王子劉忠為侯國又東
合堀溝溝上承淸梁陂又北逕淸涼城東(訛作源案涼近刻)
即將梁也漢武帝元朔二年封中山靖王子劉朝平
為侯國其水東北入博水博水又東北左則濡水注
之(今名祁水案此南濡也)水出蒲陰縣西昌安郭南中山記曰
郭東有舜氏甘泉有舜及二妃祠稽諸傳記(近刻衍案諸下)
(字子)無聞此處世代云遠異說之來于是乎在矣其水
自源東逕其縣故城南枉渚迴湍率多曲復亦謂之
為曲逆水也張晏曰濡水于城北(訛作湍案濡近刻)曲而西
流是受此名故縣亦因水名而氏曲逆矣春秋左傳
哀公四年齊國夏伐晉取曲逆是也漢高帝擊韓王
信自代過曲逆上其城望室宇甚多曰壯哉吾行天
下惟洛陽與是耳詔以封陳平為曲逆侯王莽更名
順平濡水又東與蘇水合水出縣西南近山東北流
逕堯姑亭南(訛作始案姑近刻)又東逕其縣入濡濡水又東
(刻竝訛作湍案兩濡字近)得蒲水口水出西北蒲陽山西南流積
水成淵東西百步南北百餘步深而不測蒲水又東
南流(刻作其案蒲近)水側有古神祠世謂之為百祠亦曰蒲
上祠所未詳也又南逕陽安亭東(作安陽下同案陽安近刻訛)晉
書地道記曰蒲陰縣有陽安關蓋陽安關都尉治世
俗名斯川為陽安壙蒲水又東南歴壙逕陽安關下
名關臯為唐頭坂(刻作睪案臯近)出關北流又東流逕夏屋
故城實中險絶竹書紀年曰魏殷臣趙公孫裒伐燕
還取夏屋城曲逆者也其城東側因阿仍墉築一城
(訛作河案阿近刻)世謂之寡婦城賈復從光武追銅馬五幡
于北平所作也世俗音轉故有是名矣其水又東南
流逕蒲陰縣故城北地理志曰城在蒲水之陰漢章
帝章和二年行巡北岳以曲逆名不善因山水之名
改曰蒲陰焉水右合魚水水出北平縣西南魚山山
石若巨魚(山石善巨焉案近刻訛作)水發其下故世俗以物色名
川又東流注于蒲水又東入濡故地理志曰蒲水蘇
水竝從縣東入濡水又東北逕樂城南又東入博水
自下博水亦兼濡水通稱矣春秋昭公七年齊與燕
盟于濡上(會于濡水案近刻訛作)杜預曰濡水出高陽縣東北
至河間鄚縣入易水是濡水與滹沱滱易互舉通稱
矣(至高陽入河十二字係重出衍文案此下近刻有地理志曰博水東)博水又東北徐
水注之水西出廣昌縣東南大嶺下世謂之廣昌嶺
嶺高四十餘里二十里中委折五迴方得達其上嶺
故嶺有五迴之名下望層山盛若蟻蛭實兼孤山之
稱亦峻竦也(訛作崠案竦近刻)徐水三源奇發齊瀉一澗東
流北轉逕東山下水西有御射碑徐水又北流西屈
逕南崖下(作巖下同案崖近刻)水陰又有一碑徐水又隨山南
轉逕東崖下水際又有一碑凡此三銘皆翼對層巒
(訛作巖案近刻)巖障深高壁立霞峙石文云皇帝以太延元
年十二月車駕東巡逕五迴之險邃(訛作途案近刻)覽崇岸
之竦峙乃停駕路側援弓而射之飛矢踰于巖山刊
石用讚元功夾碑竝有層臺二所即御射處也碑陰
皆列樹碑官名徐水東北屈逕郎山(訛作屈東北案東北屈近刻)
又屈逕其山南衆岑競舉(作岑山二字案衆字近刻訛)若豎鳥翅
立石嶄巖亦如劒杪極地險之崇峭漢武之世戾太
子以巫蠱出奔其子遠遁斯山故世有郎山之名山
南有郎山君碑事具其文(有郎山碑事具文案近刻訛作山内)徐水又
逕郎山君中子觸鋒將軍廟南(子中廟訛作廣案中子近刻訛作)廟
前有碑晉惠帝永康元年八月十四日壬寅發詔錫
君父子法祠其碑劉曜光初七年前頓丘太守郎宣
(訛作潁丘案頓丘近刻)北平太守陽平邑振等共脩舊碑刻石
樹頌焉徐水又逕北平縣縣界有漢熹平四年幽冀
二州以戊子詔書(訛作代案戊近刻)遣冀州從事王球幽州
從事張昭(作㫰案近刻)郡縣分境立石標界具揭石文矣
徐水又東南流歴石門中世俗謂之龍門也其山上
合下開開處高六丈飛水歴其間南出乘崖傾澗洩
注七丈有餘渀盪之音竒為壯猛觸石成井水深不
測素波自激(訛作白案自近刻)濤襄四陸瞰之者驚神臨之
者駭魄矣東南出山逕其城中有故碑是太白君碑
郞山君之元子也其水又東流漢光武追銅馬五幡
于北平破之于順水北(脱于字案近刻)乘勝追北為其所敗
短兵相接光武自投崖下遇突騎王豐于是授馬退
保范陽(訛作進案退近刻)順水蓋徐州之别名也徐水又東
逕蒲城北又東逕淸苑城又東南與盧水合(本及近案盧原)
(書改正又近刻脱合字刻竝訛作沈下同今據漢)水出蒲城西(脱城字案近刻)俗謂
之泉頭水也地理志曰北平縣有盧水(有東入河三案此下近刻)
(衍文字係)即是水也東逕其城又東南左入徐水地理志
曰東至高陽入博(今漢書各本亦訛案近刻訛作入河)今不能也徐水
又東左合曹水水出西北朔寧縣曹河澤(刻衍會字案合下近)
(作出西北水水出西北訛)東南流左合岐山之水水出岐山東逕
邢安城北又東南入曹河曹水又東南逕北新城縣
故城南(新城故城北十字係衍文案此下近刻有河南又逕北)王莽之朔平縣
也曹水又東入于徐水徐水又東南逕故城北(刻故案近)
(一字上有)俗謂之祭隅城(訛作過案隅近刻)所未詳也徐水又東
注博水(作流入案注近刻)地理志曰徐水出北平東至高陽
入于博又東入滱地理志曰博水自望都東至高陽
入于滱是也(也二字今漢書各本亦訛案近刻訛作入于河又脱是)
又東北入于易
滱水又東北逕依城北世謂之依城河地說無依城
之名(訛作他案地近刻)即古葛城也郡國志曰高陽有葛城
燕以與趙者也滱水又東北逕阿陵縣故城東王莽
之阿陸也建武二年更封左將軍任光為侯國滱水
東北至長城注于易水者也(安與滹沱合者長城在案此易水謂南易至文)
(縣界今文安)
水經注卷十一
