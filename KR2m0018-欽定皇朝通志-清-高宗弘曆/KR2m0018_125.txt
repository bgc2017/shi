欽定四庫全書
皇朝通志卷一百二十五
昆蟲草木略(一)
(臣)等謹按鄭樵通志殿以昆蟲草木略分為八類
專採名物志爾雅補註本草疏積數年之勤而始
成書然而蒐羅未廣攷證未確往往絓漏舛訛名
目牽混(臣)等奉
命續纂通志廣徵博引參稽衆說缺者補之舛訛牽混
者釐辨之然亦僅就五朝所隸方域版圖書冊記
載可攷者彙集增訂若夫天地絪緼化醇草木之
變蕃羽毛鱗介昆蟲之亭毓知必有應
昌期景運而日新不已者我
朝深仁厚澤百數十年來
帝德之廣運
皇猷之允塞固已阜百昌而昭大美矣我
皇上乘乾御宇聲教四訖隸版章奉正朔者環大瀛數
萬里海涵山負動植飛潛莫不含濡
聖澤乘時茂育凡奇葩異卉珍禽靈獸錦鱗文介載諸
圖史或古無而今有或名同而實異咸仰
列聖格致精詳寵題篇什伏讀我
皇上御製文集詩集
天章炳焕釐正品類雖在微物亦必使辨形析理昭信
來兹焉至於臣下扈從奉
使身履目擊登諸鉛槧皆可旁收而兼採之猗歟盛
哉因地考宜足徵為衆庶福應
郅治綏來之實蹟非僅如木禾火鼠前古圖經以耳
食傳疑侈陳荒怪者所可比倫萬一也謹詳稽典
冊創見之物用仿鄭例分載於篇以資博覽云
草類
萬年花草本小朵如盞一莖百朵色粉紅而有紅
絲雖久乾枯顔色不變仰蒙
聖祖御賜嘉名見
佩文齋廣羣芳譜
藍雀花花如雀有身有翼有尾有黃心如兩目曾
經
聖祖御製題詠見
佩文齋廣羣芳譜
金蓮花
佩文齋廣羣芳譜曰出山西五臺山塞外尤多花色
金黃七瓣兩層若蓮而小六月盛開至秋花乾而
不落仰蒙
聖祖賜名賦詠並荷
天藻親題
晚香玉種出西域今
京師多種之花如白玉簮入晚更香
聖祖賜以今名並荷
天藻題詠
人葠三椏五葉間成人形産遼陽深山中為醫經
上品蓋神臯鍾毓厥草效靈實
王氣悠長之徵吉林寧古塔等地所産其品已為稍
遜至所稱上黨參直同凡卉矣疊荷
奎章題詠
知時草産西洋名僧息底斡譯漢音為知時也貢
使攜種以至歴夏秋而榮以手撫之則眠踰刻而
起花葉皆然其起眠之候在午前為時五分午後
為時十分實為遐方異卉仰經
睿題
箭草有刺著人衣難去仰經
睿題
默克爾草實名生漠北野鼠每取藏穴中以為食
喀爾喀窮乏之人多有掘得之以充饑然必留少
許穴中不欲盡絶其糧恭繹
御製讀蘇武傳注闢漢書張宴注謂蘇武取鼠並草實
而食之之謬使千古訛傳一旦發蒙振瞶即師古
是蘇林之說以為取草實而食之亦所載未詳盖
其時為方隅所限局於耳目故也
德哷蘇草塞外叢生䓤翠挺拔經霜則變而為白
見
佩文齋廣羣芳譜
蝎子草産塞外高四五尺叢生亂草間其葉有毒
蒙古謂哈拉垓見
佩文齋廣羣芳譜
金絲桃塞外徧地叢生六七月花開五瓣如桃而
長色鵝黃心微綠一苞出五花開則五花齊放如
黃金然見
佩文齋廣羣芳譜
黃花一朵四瓣合抱如金盞其色鵝黃出汗特穆
爾嶺以北經霜顔色愈鮮明見
佩文齋廣羣芳譜
馬蹄蘭産塞外葉劒樣如蘭堅韌不可斷花翠色
可愛秋則結苞成子見
佩文齋廣羣芳譜
地椹花青紫色花瓣如葵一花八九瓣徑二寸許
瓣落盡則花心結子見
佩文齋廣羣芳譜
翠蛾眉花翠色隨日側映鮮妍有致見
佩文齋廣羣芳譜
鹿葱色類萱鹿喜食之故名
佩文齋廣羣芳譜謂嵇含以宜男花為鹿葱則古人
以鹿葱為萱花實一類而二種
紅姑娘叢生塞外山谷間結子成苞四瓣如鈴中
含丹實狀如火齊亦呼豆瓤兒見
佩文齋廣羣芳譜
高麗牡丹藤花而牡丹葉與洛種異見日下舊聞
考
扁擔草似黍葉稍窄有穗有粒多生田中見
佩文齋廣羣芳譜及
盛京通志
嬌草似香蒲可以飼馬見
佩文齋廣羣芳譜及
盛京通志
馬房節節相生無葉可以飼馬見
佩文齋廣羣芳譜及
盛京通志
星星草葉如韭有穗星星故名見
佩文齋廣羣芳譜及
盛京通志
黃背草層層有節細葉乾之可代茅結屋見
佩文齋廣羣芳譜及
盛京通志
鳳尾草葉莖如鳳尾多生山隂近水處見
佩文齋廣羣芳譜及
盛京通志
矬草可治木器見
盛京通志
羊草生山原間可飼牛羊西北邊謂之羊鬍草長
尺許莖末圓勁如松針黝色油潤飼馬肥澤見
盛京通志
狼尾草又有馬尾草俱以形相似而名見
盛京通志
塔子頭窪地叢生其根裹土壅如小塔見
盛京通志
草芙蓉葉細如皂莢花開同菊瓣見
盛京通志
日奇花類蝴蝶花而小一莖十數花辰收申放數
必奇故名黑龍江出見
盛京通志
高麗菊産朝鮮枝葉類萬年菊單瓣色赤黃相間
見
盛京通志
雀兒花黑龍江諸境有之色翡翠似鴛鴦菊而單
蒂跗横枝上如鳥之翔見
盛京通志
老鸛嘴蔓生枝間結角形如鸛嘴入藥治風見
盛京通志
烟草本名淡巴菰亦稱為烟酒隴旁隙地多種之
葉肥大至徑尺食之禦寒見
盛京通志
猫兒眼草葉紋如猫兒眼故名見
盛京通志
明開夜合産塞外山中結實纍纍色映紅狀如秋
海棠中含紅珠晨放暮斂故名見熱河志
烏拉草生塞外細輭而暖可以絮鞋見熱河志
烏蘭齊齊克草本高三五尺葉形尖細有微毛花
五瓣有深紅淺紅兩種出準噶爾部見西域圖志
察罕齊齊克草名出準噶爾部花五瓣色白葉小
而圓本高尺餘見西域圖志
庫克齊齊克草本色綠花狀如梅準噶爾部所生
見西域圖志
哈喇庫克齊齊克草本色深碧似翠翹準噶爾部
所生見西域圖志
哈特草本高三四尺葉小圓而頭岐花五瓣小如
豆色白結小實如枸杞子産準噶爾部見西域圖
志
羊刺草上生刺蜜味甚甘美準噶爾部多有之見
西域圖志
葉斯穆克草名産回部沿地蔓為藤花紅白子細
而扁圓見西域圖志
克頗斯草實如繭中有絲如細纑回部人取織為
布見西域圖志
火草産武定府麥岔蠻地見
皇朝職貢圖
名護蘭葉短而厚與桂葉同大僅如指三四月開
花一箭八九朵攅開香清越勝蘭出南海名護嶽
巖石間見臣徐葆光中山傳信錄
捧蘭産琉球國狀如珊瑚樹綠色無葉花從椏間
出似蘭較小見臣徐葆光中山傳信錄
野牡丹種出南海太平山上名什花葉如牡丹無
異二三月花開作叢纍纍如鈴鐸素瓣紫暈檀心
如碗大極芳烈見臣徐葆光中山傳信錄
山蘇花一名猿莚花無花無榦出土長不及尺葉
如蕉而小堅厚有紋出琉球國見臣徐葆光中山
傳信錄
雷山花産琉球國土名吉茄葉如鐵梗海棠花如
牽牛花差小鴉翠色四五月開至十一月結子如
豆見臣徐葆光中山傳信錄
蔬類
天花出五臺山生於古樹嫩則色青為菌可食老
則色絳為芝可作屏疊經
睿詠
龍葵葉似酸漿子大如珠或赤或黑世以此當苦
菜乃大誤也伏讀
御製月令七十二候苦菜秀詩釐辨品彙洵足正千古
訛傳
番薯有紅白二種性宜沙土蔓生蔽野人以為糧
本出琉球國閩地今亦有之我
皇上時切民依
特命中州等地給種教藝俾佐粒食自此廣布蕃滋仰
見
子惠黎元之至意
苦益菜産盤山澗中似野菊有浮毛三月間採以
為食見盤山志日下舊聞考
豆苗菜産盤山叢生似豆苗山家採食之作羔極
鮮美見盤山志及日下舊聞考
蘑菇亦作&KR0034;菰菌之屬中土絶重之呼曰口蘑生
於榆者為榆蘑生於榛者為榛蘑見
盛京通志
夸蘭蘑菇生齊齊哈爾城東草地内七月入市夸
蘭者氊廬椸木之周遭也木氣入土生蘑故名見
盛京通志
龍芽菜有二種樹龍牙葉似椿而大採其初生者
可食地龍芽葉亦相似見
佩文齋廣羣芳譜及
盛京通志
杏葉菜葉似杏可食見
佩文齋廣羣芳譜及
盛京通志
歪脖菜葉圓而大其梗至頂稍彎故名見
佩文齋廣羣芳譜及
盛京通志
灰藋俗名灰條菜見
盛京通志
攪瓜形類倭瓜而小内生筋絲醬醃蜜餞皆宜食
時以筯攪取出之似縷切者見
盛京通志
步連菜生野中類苦菜葉微大葉如筋見
盛京通志
山兒菜似菠薐而高大葉圓鮮可茹見
盛京通志
河白菜生近水田可采食見
盛京通志
海藴葉似亂絲又有海藻色黑如髮見
盛京通志
海帶似海藻而粗俗呼海白菜見
盛京通志
俄羅斯松一名老鎗菜抽薹如萵苣高二尺許葉
出層層其末層葉葉相抱如毬略似安菘見
盛京通志
地螺菜名形如小螺鹽漬可食見熱河志
松吉納葱名出準噶爾部根大而穗青高二尺見
西域圖志
達爾吉爾小蒜也準噶爾部所産根甚小苗可三
四寸見西域圖志
薩喇納野蒜名出準噶爾部高尺餘色青獨莖頂
結小花其根有黃白二種味淡可作羹見西域圖
志
稻粱類
早御稻米色微紅較長味甘香六月早熟見
聖祖御製幾暇格物編
(臣)等謹按
豐澤園中有水田數區布玉田穀種至九月始刈穫
登場我
聖祖仁皇帝軫念民依幾餘省稼一日循行阡陌時方六
月下旬穀穗方穎忽見一科高出衆稻之上實已
堅好因收藏其種
命待來歲驗其成熟早否至期果先熟從此生生不已歲
取千百以其生自
苑田故
賜名御稻並頒給其種於江浙督撫令民間種之今廣被
炎方一歲兩熟實為天降嘉種謹誌於此
沙蓬米枝葉叢生米似胡麻而小凡沙地皆生之
鄂爾多斯所産尤多恭繹
聖祖御製幾暇格物編向來食之者少我
聖祖仁皇帝厪念稼穡親辨嘉種性可宜人自此播植流
傳利賴羣生謹誌於此
烏拉白粟米莖榦葉穗較他種倍大熟亦先時初
生於烏拉樹孔中土人以其種來獻遂流布日廣
見
聖祖御製幾暇格物編
黑龍江麥種最佳色潔白性復宜人相傳其種自
俄羅斯來見
聖祖御製幾暇格物編
石窩稻色白粒觕味極香美以為飯雖盛暑經數
宿不餲産直隸房山縣見日下舊聞考
西番穀苗高如蜀黍穗如蒲奉天等處産見
盛京通志
高麗糓大紅色如雞冠高丈許實如栟櫚子亦奉
天等處所産見
盛京通志
穬麥産黑龍江呼鈴鐺麥見
盛京通志
秔稗味甘滑如秔亦黑龍江産土人以為秔所化
見
盛京通志
圖圖爾噶準噶爾部所産稻名米不甚黏見西域
圖志
香米産鳳山縣放䌇等社熟番地見
皇朝職貢圖
木類
瑞樹産長白山自頂至根合十餘丈大數百圍上
分十有二大枝莖葉各異具松檜白楊遮勒穆期
紫樺白樺密克特白榆八種並生靈芝其上萬木
環衛如星拱北實非大椿八千歲為春秋所可比
倫恭繹
御製歌詠徵祥紀實用昭神臯鍾秀開我
國家萬年有道之基
夜亮木生塞外山中枯木根入土千歲煜有光晶
置之暗室可以燭物仰經
聖祖御題並荷
天章賦詠
香片梅種初出會稽伏讀
御題王冕畫梅詩以名花新品蒙入
奎章藻詠實可補羣芳之所未備
查克其樹無皮當枝葉青翠時著火即燃燒時有
燄而無烟與炭相似瀚海一帶多有之見
聖祖御製幾暇格物編
扎卜扎雅木出西藏草根結成者製以為椀可解
諸毒仰荷
御題
烏哷音噶克察克徹默多獨樹名出哈薩克西北
其上五枝廣可蔽二百騎仰經
御題
達蘭海拉遜産塞上其皮可製為筆筒戍邊者迴
或以此獻仰荷
御題具見綏柔絶域之至意
六稜木枝葉皆六稜見
盛京通志
鸞枝花木本枝葉俱似桃葉有刻缺三月附枝開
花或著樹身瓣多而圓深紅色見
佩文齋廣羣芳譜
黃蒿松松枝葉如蒿生寧古塔石甸之上他處所
無見
盛京通志
伊竒松生吉林北伊竒甸子質瘦勁少枝葉因所
生地而名見
盛京通志
香樹莖直叢生花黃出長白山可取以作香生近
石崖者有節名竹節香見
盛京通志
花柜柳質堅緻蠟蟲食之一名蠟條見
盛京通志
老鸛眼一名鼠李木堅緻有花紋子赤黑如鴉眼
見
盛京通志
東瓜木似柜柳皮色青質堅中為硯材見
盛京通志
欂欏樹其葉似槲可以飼蠺今朝陽縣土默特山
中有之見熱河志
曬樹塞外樹名其花黃産山中見熱河志
六道木生塞外幹有紋六道細如線而界畫甚勻
見熱河志
呼遜樹名産準噶爾部形如樺其方苞可為木椀
其油可以燃燈見西域圖志
察爾察樹名形似山茶其葉可以代茶荈準噶爾
部所産見西域圖志
呀喇菩葉亦對節生白花似梅十一二月實又號
君子樹生琉球國見臣徐葆光中山傳信錄
古巴梯斯琉球國産樹高二三丈葉大如柿花五
椏八九月實如青果而少扁味香甘閩中亦有之
名戊土見臣徐葆光中山傳信錄
右納樹高三四丈葉似白桐夏季開花黃瓣檀心
琉球國産見臣徐葆光中山傳信錄
梯姑樹高七八丈大者合數圍葉抽作品字形四
月開花朱紅色長尺二三寸如紫木筆吐燄高麗
種出海外太平山見臣徐葆光中山傳信錄
悉達慈姑産琉球國樹高丈許葉類桃子如葡萄
穗纍纍深藍色名慈姑奶不可食見臣徐葆光中
山傳信錄
皇朝通志卷一百二十五
