皇朝通志卷一百十四
圖譜略
臣下(八十四種四庫全書著錄者二十五附存四庫全書總目者五十九)
經學
黃宗炎周易圖學辨惑
謹按是書附宗炎周易象辭之後别為一卷
胡渭易圖明辨
謹按胡渭此書辨定圖書究溯本末使學者知從
來圖書之說依托舛謬乃修鍊術數二家旁分易
學之支流而非作易之根柢深有功於經學
趙繼序周易圖書質疑
謹按是書多從卦變起象以象數言易而不主陳
卲河洛之說
胡世安大易則通
謹按是書闡明圖學彙萃諸家之圖各為之說
卲嗣堯圖易定本
謹按是書言易多本皇極經世而附以揲蓍之法
姜兆錫周易藴義圖考
謹按是編主先天之學推闡舊說
張文炳易象數鈎深圖
謹按張文炳薈萃諸家圖說以成一編間附以己
論
毛竒齡河圖洛書原舛編
謹按是書著說於前列圖於後排擊異學殊有功
於經義
楊方達易學圖說會通
謹按是編大指以朱子本義九圖為主博採諸家
間附己論
楊方達易學圖說續聞
謹按楊方達既為易學圖說會通復自出己意成
此編大扺主陳摶之學
曹庭棟易準
謹按是書專為圖學而作
劉鳴珂易圖䟽義
謹按是書因周易啓蒙本圖書原畫卦二篇之說
而疏通其義
吳脉鬯易象圖說
謹按吴脉鬯櫽括諸圖各為之說間附以己作
黎由高周易後天歸圖
謹按是書專明後天之易六十四卦反對之義而
一歸之於圖
劉天真河洛先天圖說
謹按劉天真言易大旨本於參天兩地而倚數之
說
王澍禹貢譜
謹按是書各著經文於前而附圖於後大扺皆本
蔡傳而參以諸家之說
萬斯同廟制圖考
謹按是書統會經史折衷廟制大旨宗王黜鄭亦
得失互陳
毛竒齡辨定祭禮通俗譜
謹按是編斟酌變通於古禮之必不可行及俗禮
之誤托於古者剖析考證釐然有當
朱建子服制圖考
謹按是編集歴代喪服禮制凡三十九條所引經
傳禮書及諸家文集頗稱該洽
陳厚耀春秋世族譜
謹按杜預作春秋釋例中有世族譜一書歴久湮
沒不見永樂大典中僅存數條仍不免於闕略厚
耀當時既未覩杜預釋例原本因據孔氏正義旁
參他書作此以補之
顧棟高春秋大事表
謹按是書以春秋列國諸事比而為表後載輿圖
附錄各一卷引據博洽議論精確多發前人所未
發
盧軒春秋三傳纂凡表
謹按盧軒以三傳所言書法之例彙而為表其是
非同異未及訂正
顧宗瑋春秋左傳事類年表
謹按是書僅一卷據其凡例尚有數卷未見盖非
完書也
盧雲英重編五經圖
謹按盧雲英以其曾祖盧謙所刻五經圖原本體
例參差復釐定增補成是編多所改正
王皜六經圖
謹按是編取六經圖舊本損益而成
楊魁植九經圖
謹按是書以信州石刻易詩書禮記周禮春秋六
經圖析春秋三傳為三而益以儀禮為九經
江永鄉黨圖考
謹按是書取經傳中制度名物有涉扵鄉黨者分
為九類考核精密
毛竒齡大學知本圖說
謹按是書由古本大學著為圖說與朱子格物之
傳不無齟齬
毛竒齡竟山樂錄
謹按是書據明寧王權唐樂笛色譜為準以解五
音十二律還相為宫俾唐以來舊譜獨有考焉
李塨李氏學樂錄
謹按李塨嘗學五音七聲十二律以器色相配之
說於毛竒齡作宫調圖七調全圖及十二律旋相
為宫隔八相生等圖而皆為之論說
王建常律吕圖說
謹按是書大抵依蔡氏律吕新書次第為之圖說
尤力申候氣之法歴引隋志及明人韓邦竒諸說
為之發明
張紫芝律吕圖說
謹按是書首引朱子鍾律篇次列黃鍾圖自此以
下凡三十八圖以月建日躔圖終焉每圖各為之
說
顧炎武古音表
謹按顧炎武有音學五書此其一也凡分十部考
以古法多相脗合足糾吴棫以來之謬
耿人龍韻統圖說
謹按是書於古來字毋多所刪併盡改前代舊法
顧陳垿八矢注字圖說
謹按是編乃顧陳垿所定韻書八矢者譬字為的
以八矢注之分為八門也
錢人麟聲韻圖譜
謹按是書即等韻舊法而變通之其所刪併多出
己意
江永四聲切韻表
謹按是編論古法七音三十六母不可增易凡更
定者皆妄作最為有見其論入聲尤詳
潘遂先聲音發源圖解
謹按是書為潘遂先草創其子命世續成之
劉凝韻原表
謹按劉凝初作文字韻原一編以限於篇幅乃倣
史記諸表之例從各字偏旁序其世系分其支派
以濟韻原之窮
史乘
萬斯同歴代史表
謹按十七史自後漢書以下惟新唐書有表餘皆
闕如萬斯同各為補撰多自創之例
王懋竑朱子年譜
謹按王懋竑於朱子遺書研思最久因取李方子
朱子年譜婺源洪氏續本互相參考根據語錄文
集訂補舛漏勒成是編
楊方晃孔子年譜
謹按是書中三卷為年譜以天地人分紀之其前
一卷及末一卷於史記世家歴聘紀年闕里舊志
諸書頗有糾正
徐沁謝臯羽年譜
謹按是編搜採謝翺遺事為之
張夏楊文靖年譜
譜按張夏以楊時年譜詳略失宜乃參稽史册語
錄文集訂為此書
黃中别本朱子年譜
謹按是編冠以畫像世系題名錄别錄附以慶元
黨籍吕祖泰書及歴代褒典
李紱陸象山年譜
謹按李紱取舊本重加補輯大旨申王守仁朱子
晚年定論之說
左宰左忠毅年譜
謹按左光斗事蹟具載明史本傳左宰復羅散失
旁及文集所載補成此書較為詳備
顧炎武顧氏譜系考
謹按是書於顧氏世系考據最詳
張愉曾十六國年表
謹按是書以崔鴻所錄十六國事仿史記十二諸
侯年表之例年經國緯條理分明便於尋覽
孔尚質十六國年表
謹按是編本崔鴻十六國春秋列傳改為編年亦
仿史記年表之例
曹溶金石表
謹按是書雜列所蓄碑帖之目仿周譜旁行斜上
之式以表為名
褚峻金石圖
謹按褚峻先刻此書上卷名金石經眼錄尚未載
後漢永和二年燉煌太守裴岑紀功碑後與牛運
震重編是圖其下卷則自吴天發神䜟碑迄唐顔
真卿家廟碑凡六十圖每碑繪其形製而具說其
上
天文
胡亶中星譜
謹按胡亶精天官家言是編所訂經星凡四十有
五又於二十八舍之外益以大角等十七星議論
皆簡明詳切
邵昂霄萬青樓圖編
謹按是書專論天文算數之術援引漢晉以來天
官家言而各以己見附之
余熙八線測表圖說
謹按是編欽遵
御製數理精藴由勾股和較割圜八線六宗三要諸法括
為圖說以便初學研究
地理
關中勝蹟圖志
謹按是書陜西巡撫臣畢沅所進以守土之臣行
部川原詢求舊蹟訂訛釐舛勒成是編
南懷仁坤輿圖說
謹按是書上卷自坤輿至人物分十五條皆言地
之所生下卷載海外諸國道里山川民風物産分
為五大州而終以西洋七竒圖說
僧實行雁山圖志
謹按僧實行居雁山能仁寺因搜羅名勝編次成
書
孫光&KR0034;畫筴圖
謹按是書約取諸家之論氣脈者而附以己說
政典
劉應棠梭山農譜
謹按是書分耕耘穫三卷詳其器與其事每條綴
以贊詞
朱栗夷政譜
謹按是編摘錄杜佑通典馬端臨文獻通考及邱
濬大學衍義補諸書以類排纂凡十二門
學術
毛竒齡太極圖說遺議
謹按周子太極圖說本易有太極一語特以無極
二字啟朱陸之争毛竒齡又以其圖與參同契合
併引唐明皇御製上方大洞真元妙經序無極二
字為證因及於篇中隂陽動靜互根等語謂皆非
儒書所有亦足以資參考
蕭企昭性理譜
謹按是書在於伸程朱而闢陸王大端醇正不失
儒者之言
王嗣槐太極圖說
謹按是書論聖人言易有太極不應於太極之上
復加無極二字疑此圖授自陳摶非周濓溪作亦
力伸陸九淵之說也
陳兆成太極圖說註解
謹按是書發明朱子太極圖說註多講隂陽五行
之說
舒俊鯤洪範圖說
謹按是書分元會運世四卷各為之圖附以己論
秦錫淳演極圖說
謹按是書推演周子太極之說亦各為圖論發明
隂陽變合之理
黃采性圖
謹按是書立為六圖以發明心性之旨大抵以孟
子四端為說
冉敬祖天理主敬圖
謹按圖上標天理二字中列存養省察講學力行
四項下書一敬字盖為姚江之學言超悟者而發
李紱陸子學譜
謹按是書專考陸氏學派之端委
陸圻新婦譜
謹按是書皆詳論為婦承順之道凡五十九條
閔忠人道譜
謹按是書仿劉宗周人譜之意以孝弟忠信禮義
廉耻為人之要分為八集各為標目雜採史事而
各引先儒之說以發明之
趙執信聲調譜
謹按趙執信發唐人諸集排比鈎稽盡得聲調之
法著為此書
賴以邠填詞圖譜
謹按是書踵張綖詩餘圖譜而作亦取古詞為譜
而以黑白圈記其平仄為圖
藝事
孫承澤研山齋圖繪集覧
謹按孫承澤深於賞鍳其書於古來畫家先叙本
末後述所見真蹟附以䟦語足資考證
鄒一桂小山畫譜
謹按是編皆論畫花卉法多心得之語
程雄松風閣琴譜
謹按是編輯諸家遺譜而參以己意指法亦較他
譜倍增
物類
胡世安異魚圖贊補
謹按胡世安以楊慎異魚圖贊多所闕漏因摭其
遺脱作為此編
胡世安異魚圖贊箋
謹按楊慎異魚圖贊間有自注僅標所據書名未
暇備引其說世安既為之補又博採傳記以為之
箋
陳鼎竹譜
謹按是編記竹之異者凡六十條
樸靜子茶花譜
謹按是編上卷為花品凡四十三種中卷為咏花
之作下卷則種植之法
汪憲苔譜
謹按是編雜錄苔之故實詞句凡六卷
陳邦彦烏衣香牒
謹按是編皆採摭燕事凡分八門
陳邦彦春駒小譜
謹按是編皆採摭蟻事分為五門蒐羅甚廣可供
談助
皇朝通志卷一百十四
