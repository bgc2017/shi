皇朝通志卷二
氏族略(二)
滿洲八旗姓
(臣)等謹按鄭樵通志氏族略祗詳受姓原始而不
臚載人名蓋統古初以迄唐宋勢不能備書也兹
恭纂
皇朝氏族自應倣八旗氏族通譜之例每姓俱係以人
惟是我
國家數百年來休養生息人才蔚起支族繁衍其間
名登仕籍者不勝臚列謹擬於
國姓而下凡
后族尚主開國戰功及位躋一品爵列五等者咸為登
載外此不及格者不能徧錄其以勲績賢能特予
諡法名入祀典者雖平等官職自應採入若僅襲
世職膺高位而别無事功或罹罪譴雖洊歴貴顯
亦從删節此又微寓變通之義而非盡以名位拘
也至姓氏前後次序悉照八旗氏族通譜恭載其
有滿洲蒙古姓氏通譜未載而見於八旗通志及
各旗檔冊者並為附載另立一卷所載之人無多
名位不以格拘庶氏因人著人因氏存二者並行
不廢云
瓜爾佳氏(散處蘇完葉赫訥殷蜚悠城安禇拉庫尼瑪察瓦爾喀費德里哈逹烏拉呼爾)
(哈嘉通阿等地方索爾果鑲黃旗人原係蘇完部長有子十人其族最盛費英東其次子也國初)
(隨父率五百戶首先來歸焉征瓦太祖高皇帝嘉之授一等大臣以孫女降爾喀國取噶家)
(路悉收降人以歸又征安禇拉庫路取屯寨二十餘處值烏拉國發兵萬人要諸路復大敗其衆又)
(取撫順縣明兵來援督諸軍大破之後從征烏拉及業赫皆克其城授一等子任都統崇德中追封)
(直義公配享三等公太廟順治中定為開創第一功臣加世職雍正中加封號信勇公納海)
(費英東次子授備禦駐防千山地方有追亡殺賊之功後在旅順口陣亡贈三等輕車都尉祀昭忠)
(祠其子顧素襲職從征錦州敗松山援兵又連敗洪承疇十三萬衆征福建破海寇鄭成功兵叙功)
(授三等男索海費英東第六子任刑部尚書圖賴費英東第七子由廢員從征錦州擊却寧遠援兵)
(又征北京連破明總兵滿桂兵授騎都尉後取大凌河敗明監軍道張春兵征山東擊敗吳三桂八)
(千餘衆連克四城授三等男都敗之定鼎時以步戰破賊李自成營復追至慶封三等公又)
(攻拔太平府城擒福王晉封一等公後征福建擊黃鳴駿等於仙霞關十五戰皆捷下泉州府等十)
(城殺唐王朱聿釗及方國安等降其衆八千餘人以病卒於軍諡昭勲配享太廟其子頗爾)
(噴襲爵任領侍衛内大臣圖賴之曾孫瑪爾泰由都統任陜甘總督瑪爾薩任内大臣授參贊大臣)
(征準噶爾陣亡贈騎都尉兼一雲騎尉其子敦住襲職署建寧鎮總兵官從征金川有功後在木克)
(什陣亡贈三等輕車都尉並祀昭忠祠又費英東元孫兆德襲三等公任都統其弟哈逹漢任都統)
(議政大臣領侍衛内大臣兵部尚書郎格費英東第七弟任尚書議政大臣衛齊費英東第九弟授)
(騎都尉征呼爾哈收獲五百戶又攻克遵化州有功授三等輕車都尉預十六大臣之列任八門總)
(管諡端勤卓普特衛齊次子由佐領征黑龍江有功授雲騎尉後圍錦州敗松山杏山兵又從征杭)
(州海寧平湖松江等處後征湖廣克王公嶺叙功授三等男加二等男任都統鼇拜衛齊第三子由)
(佐領從征錦州有功後由大同入邊克得勝堡大兵征皮島鼇拜鼔勇先登克之授三等男)
(賜巴圖魯號圍錦州洪承疇率吳三桂等十三萬衆來援太宗文皇帝親統大軍往禦鼇拜)
(等益奮勇進擊大破之吳三桂等夜遁鼇拜復追殺其馬步兵過半叙功授三等子晉封一等侯統)
(兵駐防大同總兵姜瓖叛督官兵破其營斬獲殆盡晉封二等公加少保受世祖章皇帝顧)
(命為輔政大臣令其子特賜一等公加太師其軍功所得二等公納穆福承襲任領侍衛内)
(大臣後鼇拜緣事獲罪之孫蘇聖祖仁皇帝追賜一等男以其親弟巴哈赫承襲世)
(宗憲皇帝復賞還一等公爵又加封超武公令其孫逹福承襲隨征準噶爾陣亡贈騎都尉祀昭忠)
(祠巴哈由頭等侍衛從征陜西湖廣四川等處及追殺流寇有功授一等輕車都尉晉一等男任内)
(大臣其次子蘇爾達任領侍衛内大臣諡恪僖第七子訥爾都係和碩額駙第八子卦勒察任領侍)
(衛内大臣揚善鑲白旗人費英東之姪授騎都尉擢置十六大臣之列取大凌河時以軍功授三等)
(輕車都尉其曾孫穆賽任都統元孫邁禄任都統宜蓀揚善次弟以軍功擢置十六大臣之列任兵)
(部尚書諡襄壯吉蓀揚善第三弟任禮部尚書其子蘇丹由護軍參領從征湖廣陣亡贈雲騎尉孫)
(邁圖由雲騎尉從征吳逆擊敗偽都督郭應福等兵後征廣東陣亡贈騎都尉元孫伊成額由騎都)
(尉從征準噶爾陣亡贈三等輕車都尉並祀昭忠祠烏賴鑲黃旗人亦費英東之姪由廢員從征山)
(東連敗太監馮永盛兵又擊敗流賊二十萬衆授二等輕車都尉晉二等男任都統其孫布爾賽任)
(都統從孫南太由佐領從征準噶爾陣亡贈雲騎尉祀昭忠祠車克鑲白旗人費英東同族由前鋒)
(侍衛圍錦州連敗洪承疇兵又擊敗流賊二十萬衆授一等輕車都尉任戶部尚書擢内秘書院大)
(學士加少師諡文端其弟色克任都統郭邁鑲黃旗人費英東同族任内大臣烏巴海正黃旗人)
(國初來歸授騎都尉征瓦爾喀俘獲多人征烏扎拉及阿庫里尼滿等處獲其戸口以歸授一等輕)
(車都尉又以征額赫庫掄有功授三等男後率寧古塔兵追獲叛亡授三等子任寧古塔將軍嘉隆)
(阿正白旗人授雲騎尉於延安府追擊流賊陣亡贈三等輕車都尉祀昭忠祠其從孫瑪賴授二等)
(男邁堪正藍旗人授一等輕車都尉任散秩大臣諡勤順其姪富逹理任三等侍衛贈一等輕車都)
(尉諡忠貞常鼐正藍旗人邁堪同族任吏部尚書倭赫正藍旗人邁堪同族國初來歸任禮部尚)
(書加太子太保丹岱正藍旗人邁堪同族任杭州將軍鄂泰正白旗人國初來歸由廢員從征有)
(功招撫王賜巴圖魯號征江西攻克九江府征陜西輔臣有功授騎都尉兼一雲騎尉任副)
(都統海音布正黃旗人圖國初來歸由閒散從征薊州克之賜巴魯號授二等輕車都尉)
(任城守尉永貴正黃旗人由騎都尉從征福建陣亡贈一等輕車都尉祀昭忠祠阿拉穆正黃旗人)
(擊國初來歸由佐領從征松花江俘獲多人後追流寇陣亡贈雲騎尉祀昭忠祠其子安珠瑚襲)
(職從征浙江舟山有功授二等輕車都尉任寧古塔副都統擢奉天將軍瑪爾圖正黃旗人阿拉穆)
(同族任戶部尚書其弟瑪爾吉順治壬辰進士郎殿試第一甲第一名任兩江總督尋調刑部侍)
(奉員後奉命征廣西招撫吳逆之偽總兵等五十五旨在步軍統領上行走其姪賡)
(額任兵部尚書巴林鑲黃旗人騎國初來歸由閒散攻深州城奮勇先登陣亡贈都尉祀昭忠祠)
(逹蘭正黃旗人征國初來歸由閒散攻克永平府城授雲騎尉後朝鮮陣亡贈騎都尉祀昭忠祠)
(武魯理由護軍校從征貴州回兵時遇海寇鄭成功兵擊敗之授雲騎尉後征湖廣陣亡贈騎都尉)
(祀昭忠祠達色正黃旗人任都統領侍衛内大臣烏巴海正白旗人國初來歸授前鋒校從征湖)
(廣陣亡贈雲騎尉祀昭忠祠石國柱正白旗人舉太祖高皇帝取廣寧國柱偕弟天柱廷柱)
(城迎降授輕車都尉屢從征伐有功授三等男擢工部尚書其孫賽音逹禮任都統石廷柱以獻城)
(功授三等輕車都尉取囊弩格時奮勇克敵授三等男從征察哈爾及旅順口有功又擊敗松山杏)
(山兵招撫昌平懷來等州縣太原等府累授至一等子晉三等伯後圍大同敗澤州賊兵三千又攻)
(克渾源州汾州府等五城晉一等伯任兵部尚書京口鎮海將軍加少保贈少傅諡忠勇其子華善)
(係和碩額駙任内大臣定南將軍石琳任兩廣總督孫石文炳任福州將軍石文晟任湖廣總督石)
(文英石文昌俱任都統石文焯任禮部尚書曾孫穆赫麟觀音保俱任都統扎爾泰正白旗人任都)
(統諾倫鑲黃旗人任綏遠城將軍勞薩鑲紅旗人世居安禇拉庫地方國初來歸由閒散攻克遼)
(東授三等輕車都尉取大凌河屢擒敵哨征錦州擊敗明監軍道張春兵授三等男賜碩翁)
(科洛巴圖魯號圍錦州擊敗松山兵又破明兵八千餘衆授二等男後擊洪承疇陣亡贈三等子諡)
(忠毅其子程尼襲三等子晉封一等伯授議政大臣後征湖南陣亡加贈一雲騎尉諡誠介並祀昭)
(忠祠羅璧勞薩之弟由佐領圍錦州屢敗杏山松山兵又破洪承疇三營兵定鼎時擊敗流)
(賊二十萬衆招撫鳳翔等五府加授一等輕車都尉晉封二等公授議政大臣加少保其元孫欽拜)
(任綏遠大將軍諡肅敏額洛圖欽拜之姪任奉天將軍殷泰鑲紅旗人任川陜總督諡清端尼唐阿)
(鑲藍旗人世居尼瑪察地方努國初率兄弟同里來歸設佐領使統之其弟尼授騎都尉其子根)
(特襲職尉征山定鼎時敗流賊二十萬衆加一等輕車都西攻克芮城縣又敗李建泰郭宗)
(傑等二萬餘衆續征湖南敗孫可望兵於分山路口叙功授三等男征浙江恢復舟山授一等男任)
(都統議政大臣諡襄壯祀賢良祠常綬鑲藍旗人任禮部尚書扎爾赳鑲藍旗人世居瓦爾喀地方)
(原係本處部長并國初率百戶來歸編佐領令其子顔布理統之授騎都尉從征瀋陽陣亡贈二)
(等輕車都尉其曾孫葛逹渾由佐領從征陜西在平涼府擊王輔臣兵陣亡贈雲騎尉並祀昭忠祠)
(新泰鑲紅旗人扎爾赳同族任都統吉哈理鑲白旗人由前鋒侍衛從征準噶爾陣亡贈雲騎尉祀)
(昭忠祠格思特鑲白旗人由前鋒參領從征浙江舟山有功後征厄魯特噶爾丹陣亡贈雲騎尉加)
(副都統職銜祀昭忠祠俄孟額鑲藍旗人世居瓦爾喀地方國初率族衆來歸設佐領使統之預)
(十六大臣之列授二等輕車都尉其元孫法喀任都統諡勤恪其從弟滿福任都統征沙喇斯瑪呼)
(斯陣亡諡勤毅祀昭忠祠額爾必赫正白旗人力國初來歸由閒散從征大同攻左衛首先登城)
(戰陣亡贈騎都尉祀昭忠祠阿士喜鑲紅旗人世居長白山地方任兩江總督托木星阿正白旗人)
(由護軍參領從征福建陣亡贈騎都尉祀昭忠祠扈圖正白旗人世居蜚悠城地方國初來歸由)
(護軍校從征福建克汾水關後征湖廣敗楊勇等兵三千餘衆又攻曹縣首先登城克之授雲騎尉)
(護軍統領其子竒爾薩襲職任都統德福鑲紅旗人由前鋒侍衛從征準噶爾陣亡贈雲騎尉祀昭)
(忠祠巴山鑲黃旗人世居哈逹地方由佐領從征山東敗太監馮永盛兵梯攻鉅鹿縣克其城加一)
(雲騎尉又擊敗流賊兵授三等輕車都尉加至三等男後駐防江寧以防守功授二等男其子舒恕)
(襲職從征陜西擊敗王輔臣兵續征雲南有功授一等男其從弟布克沙由參領從征皮島首先進)
(擊圍錦州敗松山杏山援兵奪其纛又破洪承疇三營兵征山東取蒙隂沂水二縣後追騰吉斯敗)
(土謝圖汗及碩羅汗兵授一等輕車都尉任戶部侍郎副都統其子貴福由二等侍衛從征雲南攻)
(沅江府克其城後征江西陣亡贈雲騎尉祀昭忠祠葉成額鑲白旗人世居葉赫地方任刑部尚書)
(蘇已泰正黃旗人由閒散從征山東攻濟南府首先登城克之賜已圖魯號授騎都尉圍錦)
(州擊敗松山杏山援兵加至一等輕車都尉兼一雲騎尉明愛正藍旗人國初來歸由閒散從征)
(大同攻左衛首先登城力戰陣亡贈雲騎尉祀昭忠祠其子尚吉圖襲職從征四川屢敗賊張獻忠)
(馬步兵征山西江西湖廣等處均有功授二等輕車都尉任副都統滿都理鑲黃旗人世居烏拉地)
(方由護軍從征朝鮮奪船有功圍錦州敗洪承疇十三萬衆授二等輕車都尉任内大臣其姪三泰)
(任禮部尚書協辦大學士議政大臣諡文恭多鼐鑲白旗人國初來歸設佐領使統之以從征哈)
(達功授二等輕車都尉擢置十六大臣之列其姪索渾任都統額黑瑪庫正白旗人由三等侍衛從)
(征福建擊海寇於厦門陣亡贈雲騎尉祀昭忠祠其姪珠滿襲職從征江西續征雲南均有功授騎)
(都尉兼一雲騎尉任荆州將軍巴喀正紅旗人由前鋒參領從征準噶爾陣亡贈雲騎尉祀昭忠祠)
(圖赫特正藍旗人由三等輕車都尉從征湖廣陣亡贈二等輕車都尉祀昭忠祠齋山正白旗人世)
(居訥殷地方由二等輕車都尉從征福建陣亡贈一等輕車都尉祀昭忠祠海蘭正白旗人任都統)
(葉楚鑲黃旗人任内大臣烏理戡正白旗人世居費德里地方國初來歸授卡倫章京值葉赫等)
(九部來侵奉太祖高命往探形勢我兵進擊大獲全勝皇帝嘉其績設佐領使統之)
(後巡哨呼蘭地方遇明總兵李如栢兵率二十人擊敗其衆授副將銜其長子吳拜襲佐領預十六)
(大臣之列從征遼東及董夔寧遠囊弩克屢著軍功授三等男緣事削職後以敗流賊功授一等子)
(晉封二等伯緣事削革尋授内大臣復軍功所得一等子諡壯果其子郎垣襲職任都統領侍衛内)
(大臣昭武將軍其子拉馨襲職任都統蘇拜烏理戡次子由佐領征北京敗太監馮永盛兵又屢敗)
(松山杏山兵圍錦州擊敗洪承疇三營兵又攻克樂安昌邑二縣授三等輕車都尉定鼎時)
(敗流賊二十萬衆又連破李自成營獲其金印征四川屢敗張獻忠兵授二等子緣事革職尋復授)
(一等男世職任領侍衛内大臣諡勤僖沙爾呼逹鑲藍旗人世居呼爾哈地方由佐領征錦州敗明)
(監軍道張春兵授三等輕車都尉破流賊滅福王平定河南江南等處又征江西有功授三等男加)
(一等男任前鋒統領贈太子太保諡襄壯其子巴海襲職授寧古塔將軍其孫安泰任杭州將軍阿)
(球正藍旗人世居沙津穆爾濟地方賜國初率族衆來歸攻安州先登克其城巴圖魯號)
(編佐領使統之其族弟敦拜任吏部尚書僧錫正藍旗人世居沾地方國初來歸由領催攻順義)
(縣首先登城克之一雲騎賜巴圖魯號授騎都尉後征朝鮮陣亡贈尉祀昭忠祠堪塔罕正)
(白旗人世居呼爾哈地方尉國初來歸由護軍參領從征山東陣亡贈雲騎其子蓋思海襲職從)
(征浙江舟山獲船十八隻授騎都尉後攻永興縣陣亡加贈一雲騎尉並祀昭忠祠錫伯正藍旗人)
(世居嘉通阿地方任寧夏將軍加太子少保世襲騎都尉諡襄壯泰錫鑲藍旗人世居福新德喜莽)
(堪地方任國初率子弟來歸授為扎爾固齊其曾孫巴錫雲貴總督瓦濟瑪正白旗人世居雅爾)
(呼地方由參領從征湖廣陣亡贈雲騎尉祀昭忠祠庫爾訥鑲藍旗人世居尚陽堡地方任吏部尚)
(書卓布泰鑲黃旗人任都統授二等男諡襄武端濟布鑲黃旗人贈都統諡壯節觀音保正藍旗人)
(任護軍統領授領隊大臣從征緬甸陣亡贈二等輕車都尉祀昭忠祠羅沙正藍旗人任議政大臣)
(贈一等伯吳逹善正紅旗人任陜甘總督諡勤毅祀賢良祠努三正黃旗人任都統領侍衛内大臣)
(諡恪靖)
(臣)等謹按瓜爾佳本金部名見金史以部為氏車
克曾蒙
太宗文皇帝賜姓覺羅石國柱因父名石翰遂以石為氏
今並列於總論各條下與此互載以資稽考
鈕祜禄氏(散處長白山英額瓜爾佳琿春地方額亦都鑲黃旗人世居長白山地方幼從)
(城又敗太祖高皇帝征討所向皆捷攻取巴爾逹葉赫等九部來犯之兵賜巴圖魯)
(號旋以和碩公主降焉授左翼總兵官一等大臣天命中追封弘毅公配享太廟額亦都第)
(三子車爾格任都統從征朝鮮及錦州有功晉戶部尚書授三等輕車都尉其子拉哈達襲擢工部)
(尚書授寧海將軍征福建恢復府州縣城三十餘處平定漳州府屬十州縣其孫海常任京口將軍)
(又車爾格之子辰泰由護軍參領從征錦州及朝鮮有功授騎都尉征山東攻克東阿汶上寧陽三)
(縣又敗流賊二十萬衆征湖廣福建斬獲招撫甚衆授二等男又征湖廣有功授一等子任都統晉)
(八國史院大學士兼吏部尚書諡忠襄額亦都第子圖爾格由廢員從征山東有功授騎都尉圍)
(錦州屢敗松山杏山兵授三等子後圍松山敵兵夜犯御營圖爾格發矢連殪二人偕衆退)
(敵晉封三等公預十六大臣之列任都統吏部尚書順治中追封忠義公配享太廟額亦都)
(第十子宜爾登由廢員從征北京擊敗明總兵祖大夀等又敗洪承疇十三萬衆叙功授三等男晉)
(二等伯任領侍衛内大臣議政大臣諡忠直其孫噶都襲爵任領侍衛内大臣其子唐保住任奉天)
(將軍額亦都第十三子綽哈爾任兵部侍郎議政大臣後攻錦州陣亡贈二等輕車都尉諡壯果祀)
(昭忠祠其子額赫理襲職從征湖廣福建等處招撫二縣一百五十三寨授一等男緣事降三等男)
(任工部尚書其子英素襲職征厄魯特噶爾丹有功授二等男其孫郎保襲從征準噶爾陣亡祀昭)
(忠祠額亦都第十六子遏必隆為和碩公主所出初襲一等子後從征山東湖廣有功晉封一等公)
(任鑾儀衛掌儀事内大臣加少保順治十八年受顧命為輔政大臣加太師諡恪僖為)
(家孝昭仁皇后之父康熙中奉等公任特旨令其立廟祀之其長子法喀襲一御前大)
(臣内大臣護軍統領第四子尹德襲一等子任都統雍正中承襲公爵授領侍衛内大臣諡慤敬祀)
(賢良祠第五子阿靈阿承襲一等公爵任議政大臣領侍衛内大臣理藩院尚書法喀之子薩穆哈)
(任領侍衛内大臣授參贊大臣掌威武大將軍印諡慤勤尹德長子策楞任西路定邊將軍征阿睦)
(爾撒納陣亡祀昭忠祠第五子阿里衮襲封果毅公任戶部尚書加太子太保授定邊右副將軍諡)
(襄壯祀賢良祠其子豊昇額封果毅繼勇公任戸部尚書授副將軍諡誠武阿靈阿之次子阿爾松)
(阿任領侍衛内大臣刑部尚書第四子逹爾當阿任定西右副將軍尚書協辦大學士又額亦都之)
(孫瓦岱任都統議政大臣逹逹海任鑾儀衛掌儀事内大臣額亦都之姪孫凌柱任四品典儀内大)
(臣為額宜騰孝聖憲皇后之父晉封一等公諡良榮祖父吳禄俱追封公爵賴盧渾都督鑲)
(紅旗人世居英額地方弘國初率衆來歸編佐領令其孫庫爾禪統之任文院大學士庫爾禪之)
(姪商堅由一等輕車都尉都統商定鼎時敗流賊二十萬衆授二等男任副堅之姪旺古理)
(任都統阿哈碩色由二等輕車都尉從征準噶爾陣亡追贈一雲騎尉祀昭忠祠那爾察鑲黃旗人)
(賴盧渾都督同族世居安圖瓜爾佳地方尉國初來歸授騎都尉征明有功授三等輕車都任副)
(都統預十六大臣之列後攻沙嶺陣亡諡端壯祀昭忠祠其子瑚沙襲職從征大同及察哈爾有功)
(加一雲騎尉獻忠兵定鼎時敗流賊二十萬衆征四川屢敗張加至二等男任都統其弟烏)
(舍由護軍參領破流賊滅福王平定河南江南等處屢著戰功授騎都尉兼一雲騎尉後征福建厦)
(門陣亡贈一等輕車都尉祀昭忠祠格爾古德鑲藍旗人任直隷巡撫諡文清常鼐鑲紅旗人世居)
(瓦爾喀地方任都統兑克納正藍旗人世居琿春地方任文華殿大學士兼吏部尚書加太子太)
(保諡文端郭丕正白旗人世居佛阿拉地方任杭州將軍素爾納正紅旗人任都察院左都御史兼)
(都統富昌鑲紅旗人任綏遠城將軍)
(臣)等謹按鈕祜禄本金姓見金史以姓為氏
舒穆禄氏(散處庫爾喀琿春珠舍哩等地方揚古利正黃旗人係庫爾喀部長郎柱長子)
(郎柱翼戴之太祖厚遇)(太祖高皇帝服事惟謹以公主命其子揚古利入侍)
(降焉從征輝發取訥殷及珠舍哩安禇拉庫赫席黑穆諸路又隨征哈逹生擒孟格布魯貝勒又擊)
(敗明兵取鐵嶺瀋陽遼陽俱有功等子後太祖命位次貝勒八人下統左翼兵授一隨)
(州太宗文皇帝征明擊敗滿桂兵又敗明兵於錦授三等公晉超品公與多羅英郡王阿濟格等)
(征明克昌平等十二城敗敵者五十八次生擒總兵巢丕昌等俘獲十八萬人後征朝鮮陣亡追封)
(武勲王配享瞻襲爵太廟雍正中加世爵封號英誠公其子塔任領侍衛内大臣授定西將)
(軍征雲南獲桂王加太子太保諡敬康其子富善襲爵任領侍衛内大臣加太子太保諡恭懿並祀)
(賢良祠其子海金襲爵任領侍衛内大臣其子豐盛額襲爵任都統其子豐安襲爵任荆州將軍楞)
(格理揚古利次弟由佐領授三等輕車都尉率八十人往逹岱蘇巴爾罕界遇蒙古百餘人追逐殱)
(之入其壘俘獲七百人殺三塔布囊晉一等男又往蒙古界俘四營七千人又征朝鮮攻克義州授)
(一等子任刑部尚書兼都統諡武襄其子穆成額襲一等子任兵部侍郎其子穆赫琳襲一等子加)
(一等伯任掌鑾儀衛事内大臣其子四格襲爵任掌鑾儀衛事内大臣兼護軍統領又楞格理元孫)
(吉黨阿任歸化城都統訥木泰揚古利第三弟任兵部尚書尋授都統征大凌河及征大同有功又)
(敗平魯衛兵授三等男譚布亦揚古利之弟由佐領授騎都尉征黑龍江及圍錦州有功又敗流賊)
(二十萬衆征四川敗賊張獻忠兵又於平陽太原等處招降二州十一縣授三等男任工部尚書其)
(子喀岱襲職任都統議政大臣伊爾德揚古利族姪隨揚古利來歸征北京敗薊州兵取大凌河擊)
(明監軍道張春兵一人執弓當定興縣御前伊爾德馳斬之授騎都尉入關時下攻昌平州)
(敗巢丕昌等兵授一等男又平定河南江南降一州四縣征福建江西降一府十三縣加至三等侯)
(緣事罷職尋授鎮海大將軍恢復舟山叙功復原職晉一等侯任都統議政大臣諡襄敏其孫巴渾)
(德襲爵任領侍衛内大臣諡恭恪又伊爾德曾孫綽爾多任西安將軍諡質慤又揚古利族姪額爾)
(濟赫由騎都尉取錦州有功後攻薊州陣亡贈一等輕車都尉祀昭忠祠其子色爾弼襲職加至一)
(等男其姪舒楞額任吏部侍郎兼副都統征北路陣亡贈騎都尉祀昭忠祠赫綬正黃旗人世居庫)
(爾喀地方任理藩院尚書其姪席特庫任都統阿爾錫鑲藍旗人世居琿春地方任都統圖拉正黃)
(旗人由主事授騎都尉從征浙江舟山有功加一雲騎尉任杭州將軍瑪照鑲黃旗人由參領從征)
(準噶爾陣亡贈雲騎尉祀昭忠祠葉臣正白旗人世居珠舍哩地方國初率族衆來歸太)
(祖高皇帝以妹妻之稱為瑚勒額駙其族叔岳朗額悖叛葉臣據實奏聞斬之岳朗額之弟)
(竒朗額復領兵來戰葉臣殺逆賊杭阿逹額託二人生擒竒托竒朗額阿喀等三人太祖重)
(加賞賚令移居瑚勒地方後征哈逹陣亡贈三等輕車都尉祀昭忠祠其親弟之孫坡理襲職從征)
(雲南有功加一雲騎尉授為三等男又葉臣族孫佛倫任文淵閣大學士兼禮部尚書托倫任都)
(統布噶正藍旗人世居吉陽地方和國初率同里來歸編佐領使統之時拜常阿吳車票藍布冷)
(等四村叛逆布噶擒斬之又征明有功授二等輕車都尉後征瀋陽陣亡祀昭忠祠其孫艾圖襲□)
(加至二等男扎齊巴鑲黃旗人世居哈爾敏地方國初率族衆來歸授佐領征烏拉破遼東有功)
(加三等輕車都尉授為扎爾固齊其族孫常武由護軍參領從征厄魯特噶爾丹陣亡贈雲騎尉祀)
(昭忠祠徐元夢正白旗人世居琿春都瑪呼村地方任戶部尚書協辦大學士加太子少保贈太傅)
(諡文定其孫舒赫德任祀武英殿大學士兼刑部尚書贈太保諡文襄並賢良祠富僧阿正黃旗)
(人任西安將軍)
(臣)等謹按舒穆禄本金姓見金史以姓為氏
馬佳氏(散處綏芬馬佳穆丹寧古塔等地方瑚石正黃旗人世居綏芬地方國初來歸其)
(曾孫彰屯由佐領從征朝鮮及圍錦州屢敗賊兵授騎都尉加三等輕車都尉其子圖勒慎襲職)
(尉其定鼎時擊敗流賊二十萬衆授二等輕車都兄羅托襲職加至三等男從征江西及浙江)
(舟山均克獲有功授二等男瑚石元孫保定任齊齊哈爾將軍領侍衛内大臣四世孫馬尼任都統)
(圖海瑚石曾孫任弘文院大學士管理刑部尚書事加太子太保緣事罷退康熙初授都統為定西)
(將軍征湖廣勦滅流寇郝搖旗劉汝魁李來亨等叙功授一等輕車都尉後奉命為副將軍)
(征察哈爾布爾尼屢敗賊衆招撫察哈爾民一千三百餘戶授一等男復奉命為撫遠大將)
(軍統兵抵平涼克虎山墩王輔臣率衆來降封三等公授中和殿大學士吏部尚書加太子太傅)
(諡文襄追贈少保配享秋致祭太廟加封號忠逹公命建特祠春其子諾敏襲三等)
(公任都統刑部尚書其子馬禮善襲一等公任都統刑部尚書布丹正白旗人任工部侍郎贈太子)
(少保赫東額鑲黃旗人世居馬佳地方烏國初率衆來歸授為扎爾固齊從征哈逹輝發拉等處)
(每戰皆捷授一等男其長子雅希善授騎都尉擢扎爾固齊從征界凡破其大營又克遼東有功授)
(三等男諡敏果其子訥爾特由騎都尉征錦州屢敗杏山松山兵征大同克小石城擢副都統刑部)
(侍郎征山東克武定城後擊吳三桂陣亡贈三等輕車都尉祀昭忠祠其從孫哈岱任都統郎塞鑲)
(黃旗人車國初來歸授騎都尉從征烏拉有功授二等輕都尉其子新泰襲職加至三等男任副)
(都統又郎塞曾孫阿魯任寧夏將軍諡果達和起正黃旗人任寧夏將軍征準噶爾陣亡贈一等伯)
(諡武烈祀賢良祠並祀昭忠祠其子和隆武襲爵任吉林將軍以征金川功晉封果勇侯諡壯毅威)
(赫德正黃旗人世居穆丹地方由一等輕車都尉征湖南敗孫可望兵征浙江舟山有功又征福建)
(破海寇鄭成功於厦門征察哈爾布爾尼奮勇破賊叙功授二等男其弟瑚什穆任都統席柱任工)
(部尚書從姪佟智任歸化城都統兵部尚書恒文任雲貴總督烏納漢正藍旗人世居寧古塔地方)
(由護軍參領從征四川陣亡贈雲騎尉祀昭忠祠明福正黃旗人任盛京將軍)
(臣)等謹按馬佳係地名以地為氏八旗氏族通譜
内滿洲蒙古兩見今併入滿洲姓内以後凡滿洲
蒙古兩見者倣此仍鄭志不重載之例云又考蒙
古馬佳氏世居扎嚕特及科爾沁地方
棟鄂氏(世居棟鄂地方和和理正紅旗人原係棟鄂部長國初率部屬來歸尚長公主授)
(頭等大臣征扎庫塔取烏拉授三等子諡温順雍正中進封勇勤公子和碩圖襲爵授都統征北京)
(擊敗馬蘭峪兵晉封三等公諡端恪其孫衮布襲爵加一等公其弟鵬春襲爵任都統又和和理之)
(子都壘任都統敗流賊二十萬衆授騎都尉晉一等男加至二等伯其孫齊什任都統又和碩圖之)
(子瑚什布任都統魯克素正白旗人和和理同族國初率衆來歸本名倫布太祖高皇帝)
(賜名魯克素編佐領令伊次子席爾泰統之席爾泰由佐領晉十六大臣之列授遊擊世職)
(賜人丁千戶後征瀋陽陣亡其長子拉都由閒散征錦州擊敗杏山兵後征寧遠陣亡贈雲騎尉其)
(弟巴都襲職敗流賊二十萬衆授二等輕車都尉征陜西延安綏德等處屢著戰功又擊敗賊魁一)
(隻虎征湖廣江西福建均有功後於羅源縣擊賊陣亡贈一等輕車都尉兼一雲騎尉又魯克素長)
(子席漢由騎都尉從征朝鮮攻靉陽城克之進攻三塔陣亡贈三等輕車都尉並祀昭忠祠其次子)
(鄂碩襲職圍錦州敗松山杏山兵征山東擊敗吳三桂等又於山海關擊流賊大破之授三等男又)
(征江南浙江均有功加至三等子鄂碩係剛毅其孝獻皇后之父晉封三等伯任内大臣諡)
(子費揚古襲爵任領侍衛内大臣授撫遠大將軍征噶爾丹凱旋晉一等公諡襄壯祀賢良祠又魯)
(克素之孫鄂爾多任吏部尚書諡敏恪五世孫永興任都統永常任安西提督定邊右副將軍克齊)
(巴顔鑲紅旗人和和理同族機國初率部屬來歸編佐領令伊第三子噶爾呼統之噶爾呼機授)
(三等輕車都尉從征錦州陣亡贈二等輕車都尉祀昭忠祠克齊巴顔次子永順由革職參將從征)
(旅順口首先登城克之又征黑龍江有功授二等輕車都尉加至二等男任都統曾孫錫爾逹任四)
(川陜西總督元孫烏理布任黑龍江將軍托賴任刑部尚書從孫卓爾海任内大臣阿格巴顔克齊)
(巴顔之弟率瓦爾喀什部屬來歸其長子阿蘭珠授扎爾固齊管佐領從征烏拉陣亡贈三等男諡)
(順毅其子布蘭珠襲職攻錦州時擊寧遠兵陣亡贈雲騎尉並祀昭忠祠又阿格巴顔之孫赫葉任)
(安西將軍郎格阿格巴顔之姪由佐領以軍功授騎都尉從征瀋陽陣亡贈三等輕車都尉祀昭忠)
(祠其子和托任副都統吏部侍郎擊流賊有功又征山東計擒趙應元恢復青州授三等輕車都尉)
(其姪碩色納襲職加一等輕車都尉兼一雲騎尉併為三等子征湖廣廣東有功晉二等子郎格曾)
(姪孫蓀柱任和文淵閣大學士兼兵部尚書伊竒納正黃旗人和理同族任都統其姪舒禮渾由)
(一等輕車都尉在延安府數敗流賊又追騰吉斯及土謝圖汗碩羅汗兵敗之又圍大同征雲南貴)
(州屢著軍績授三等男任副都統拉布敦正黃旗人任都察院左都御史殉節西藏贈一等伯諡壯)
(果祀昭忠祠常塞禮正白旗人任西安將軍三格正白旗人任副都統諡剛勇)
(臣)等謹按棟鄂係地名以地為氏
赫舍哩氏(散處都英額和多穆哈連齊谷哈逹葉赫黑龍江等地方碩色正黃旗人世居)
(都英額地方嘉國初偕其弟希福來歸古文字太祖高皇帝甚之以碩色兼通滿漢蒙)
(尼亦賜名巴克什古文字命在文館行走其子索兼通滿漢蒙命在文館辦事)
(亦有功征賜名巴克什授騎都尉隨大兵征討所向錦州以二十餘人破明兵千餘攻永平)
(府克其城征察哈爾於大同地方率家丁敗賊獨取阜臺寨叙功授三等男加至一等伯任内大臣)
(後受諡文忠世祖章皇帝顧命為輔政大臣晉一等公長子噶布拉任領侍衛内大臣係)
(恪僖孝誠仁皇后之父封一等公加太子少保諡其子常泰襲一等公任領侍衛内大臣緣事)
(罷退後奉古文字)(賜特旨復其爵希福兼通滿漢蒙名巴克什奉使蒙古諸國綏撫)
(招徠承圍犯難命弗辱大兵征董夔時往來科爾沁國衝著有勞績取大凌河擊錦州等處)
(屢敗敵衆授三等輕車都尉任内弘文院大學士順治初緣事免官尋復職授三等男加至三等子)
(贈太保諡文簡其子帥顔保任漕運總督值吳耿二逆之叛往江西督餉有功授禮部尚書其子赫)
(奕任工部尚書其子嵩夀承襲三等子任禮部侍郎額爾德尼正黃旗人國初來歸原姓納喇氏)
(奉姓赫舍太宗文皇帝諭旨入碩色族中賜哩氏因兼通滿漢蒙古文字當)
(太祖高皇帝時即以文字侍從招降納款著有勞績授副將世職命與噶蓋扎爾固齊編輯)
(居國書順治中追諡文成拜音逹理正紅旗人世和多穆哈連地方國初率百戶來歸設佐領)
(使統之其長子布顔任議政大臣護軍統領烏巴海正紅旗人拜音逹理叔祖國初來歸任佐領)
(其子瑚理布由前鋒參領擊流賊有功授前鋒統領後為副將軍征四川陣亡贈太子太師祀昭忠)
(祠烏巴海之孫扎拉克圖任歸化城都統烏巴海之姪錫來由驍騎尉破流賊滅福王平定河南江)
(南等處屢著戰功後攻崑山縣陣亡贈雲騎尉又烏巴海之姪布逹理由護軍參領破流賊滅福王)
(平定河南江南等處屢著戰功授騎都尉又追騰吉斯率前鋒敗之後從征江西陣亡贈一雲騎尉)
(並祀昭忠祠宜巴理正藍旗人世居齋谷地方列國初來歸授副將擢議政大臣預十六大臣之)
(其次弟宜拜由雲騎尉征錦州敗杏山松山援兵又敗流賊二十萬衆征山西時招安十一府三十)
(二州一百七十一縣授三等輕車都尉加至三等男任都統議政大臣贈太子太保諡勤直庫爾禪)
(宜巴理第四弟由雲騎尉征黑龍江及錦州有功又敗流賊二十萬衆平定河南江南俱有功授三)
(等輕車都尉加至三等男任副都統其孫蒙古爾岱由佐領從征準噶爾陣亡贈雲騎尉祀昭忠祠)
(綽竒鑲白旗人宜巴理同族任工部尚書嵩祝鑲藍旗人世居哈逹地方任文華殿大學士兼禮)
(部尚書加太子太傅阿里瑪正黃旗人由參領從征厄魯特噶爾丹陣亡贈雲騎尉祀昭忠祠常鼐)
(正白旗人任兩江總督烏納哈鑲黃旗人世居葉赫地方任江寧將軍諡簡慤能格正黃旗人由前)
(鋒侍衛從征大同陣亡贈雲騎尉祀昭忠祠常保鑲藍旗人由前鋒侍衛從征準噶爾陣亡贈雲騎)
(尉祀昭忠祠定受正黃旗人世居黑龍江穆理哈村地方由副都統征準噶爾授為將軍征阿勒台)
(地方有功授一等輕車都尉後陣亡贈騎都尉祀昭忠祠其孫扎拉豐阿襲職征伊犁陣亡諡昭節)
(祀旌勇祠布顔鑲紅旗人世居長白山地方任禮部尚書常禄保鑲藍旗人任高廉鎮總兵征金川)
(陣亡祀昭忠祠)
(臣)等謹按赫舍哩本金部名見金史以部為氏又
考八旗氏族通譜滿洲蒙古兩見今併列滿洲姓
内又考蒙古赫舍哩氏世居庫昆地方
塔塔喇氏(散處扎庫木安禇拉庫寧古塔訥殷江等地方岱圖庫哈理正白旗人世居扎)
(庫木地方之國初率族衆來歸編佐領使其次子諾裔謨多孫英俄爾岱統之英俄爾岱係多羅)
(額駙時界凡人來犯疆圉擊敗之攻開原斬降明之蒙古勇將阿爾布大破其衆復於鐵嶺敗宰賽)
(兵取遼陽下其城授二等輕車都尉擢戶部尚書兼都統授三等男定鼎時克錦州松山等)
(處又敗流賊二十萬衆加至二等公其子伊圖襲任内大臣又岱圖庫哈理之長子拖博為多羅額)
(駙其孫蘇納海任愍國史院大學士兼戶部尚書加太子少保諡襄岱圖庫哈理之姪達音布授)
(騎都尉於哈逹地方擊敗蒙古兵又屢為大兵前哨先衆克敵授三等輕車都尉後取昂阿陣亡贈)
(一等子祀昭忠初其子阿濟格尼堪襲職平定朝鮮征山東及錦州寧遠屢著戰功加一雲騎尉又)
(敗流賊二十萬衆授一等男又滅福王克揚州府城及金華府城征湖廣生擒何騰蛟加授二等伯)
(諡武敏其子伊禮布襲職加一等伯任都統後於巖山嶺陣亡諡武壯又逹音布之子戴衮由侍衛)
(平定朝鮮著有軍功圍錦州時陣亡贈騎都尉並祀昭忠祠逹音布之孫阿密逹任領侍衛内大臣)
(珠魯錫爾哈岱圖庫哈理同族子國初率衆來歸編佐領令其長子都統阿敦之譚拜統之譚拜)
(授騎都尉攻取大凌河及察哈爾等處又征山東屢著軍功授二等輕車都尉任兵部尚書後征四)
(川屢敗張獻忠兵授二等男任都統其子瑪爾賽襲爵征貴州由水路回兵遇海寇鄭成功連敗其)
(衆授一等子任戶部尚書兼都統又珠魯錫爾哈次子布山任都統薩弼圖正白旗人岱圖庫哈理)
(同族山國初率衆來歸編佐領使統之征黑龍江及杏松山有功又征陜西擊敗流賊授一等輕)
(車都尉加二等男任副都統其子國禮襲爵從征雲南陣亡孫博柱任頭等侍衛從征厄魯特噶爾)
(丹陣亡並祀昭忠祠鼐格鑲白旗人岱圖庫哈理同族國初率衆來歸其曾孫烏巴海由佐領授)
(騎都尉征瓦爾喀圍錦州屢著戰功又於潼關大敗流賊兵招服一府三州十二縣後駐防蘇州時)
(連戰十一日敗賊二十三次叙功授一等輕車都尉任步軍統領副都統其孫希福襲職從征江西)
(湖廣屢著戰功於新口地方陣亡追贈一雲騎尉祀昭忠祠逹都鑲紅旗人任奉天將軍其姪孫都)
(敏由章京擊敗流寇又攻雲陽府督衆登城克之授騎都尉兼一雲騎尉後征貴州屢著戰功授二)
(等輕車都尉任西安副都統其從姪塞爾圖任刑部尚書巴泰正白旗人任工部尚書尼雅漢鑲藍)
(旗人任西安將軍薩充阿正黃旗人由護軍參領從征準噶爾陣亡贈雲騎尉祀昭忠祠長綬正白)
(旗人任江寧將軍羅屯正紅旗人世居安禇扣庫地方國初辛八百戶來歸擢置五大臣之列其)
(孫漢楚哈由騎都尉從征騰吉斯陣亡贈三等輕辛都尉祀昭忠祠納林正黃旗人世居訥殷江地)
(方天聰時率衆來歸編佐領使統之授騎都尉敗流賊二十萬衆加一雲騎尉其曾孫岱林布任江)
(寧將軍額森格鑲黃旗人任杭州將軍)
伊爾根覺羅氏(散處穆溪葉赫嘉穆呼興堪薩爾滸呼訥赫雅爾呼烏拉瓦爾喀松)
(花江阿庫里佛阿拉哈達汪秦訥殷江斡琿鄂謨等地方阿爾塔什正藍旗人世居穆溪地方國)
(初率七村戶口來歸子阿山太祖高皇帝以宗室女妻之設佐領令其統焉阿山克遼東有)
(功又收錫袋部落授三等男後攻義州永平府有功又取皮島時率舟師渡海克之又敗松山兵征)
(大同克取二城又敗流賊二十萬衆加至三等公任都統阿爾塔什次子阿達海原係扎爾固齊預)
(十六大臣之列第三子濟爾海任都統孫夸察尚公主封為額駙曾孫方格由一等輕車都尉從征)
(察哈爾布爾尼破賊有功授三等男任副都統元孫延布為和碩額駙阿勒津阿爾塔什之姪由廢)
(員圍錦州敗松山兵又追洪承疇兵斬副將都司各一員授三等輕車都尉征黑龍江勦取二村招)
(服三村南江南定鼎時敗流賊二十萬衆滅福王平定河等處有功征四川屢敗張獻忠兵)
(授三等男加至一等子任都統諡端果延遜正藍旗人任内大臣巴雅爾圖正黃旗人世居葉赫地)
(方輕國初來歸授騎都尉取遼東奪橋有功授三等車都尉後攻寧遠城陣亡祀昭忠祠其子額)
(色襲職平定淮安攻克永城縣授一等輕車都尉加三等男莽鵠立鑲黃旗人巴雅爾圖同族任都)
(統署工部尚書諡勤敏糾渾住鑲黃旗人由驍騎校從征四川於朝天關等處屢著戰功後從征秦)
(州陣亡贈騎都尉祀昭忠祠金泰正藍旗人任禮部尚書其次子哈瞻任禮部尚書第三子海達理)
(由七品官從征浙江福建有功後於海澄縣陣亡贈雲騎尉祀昭忠祠棟克正白旗人由參領從征)
(廣東陣亡贈雲騎尉祀昭忠祠噶哈善哈思瑚鑲白旗人世居嘉穆呼地方原係本處部長國初)
(率屬來歸尚占河公主封為額駙從征諾密達有功後征馬爾屯山寨陣亡贈雲騎尉祀昭忠祠拉)
(薩理鑲黃旗人任禮部尚書科爾坤鑲黃旗人任戶部尚書珠瑚達正藍旗人世居興堪地方原係)
(本處部長理國初率衆來歸授備禦編佐領使統之其孫和曾孫滿丕俱任都統四世孫蘇昌任)
(浙閩總督諡慤勤喀凱正黃旗人世居薩爾滸地方由閒散從征廣寧有功授騎都尉攻克定興縣)
(城擊敗松山兵又敗流賊二十萬衆授一等輕車都尉加二等男任通政司通政使兼佐領拉哈墨)
(爾根正黃旗人喀凱同族任内大臣兼佐領格善鑲白旗人喀凱同族由佐領從征瓦爾喀及錦州)
(有功後破流賊滅福王叙功授雲騎尉又征舟山有功加一雲騎尉後征福建擊海寇鄭成功陣亡)
(贈二等輕車都尉祀昭忠祠噶蓋鑲紅旗人世居呼訥赫地方國初來歸授為扎爾固齊奉)
(武太祖高皇帝命同額爾德尼編輯謨國書其子善任工部尚書其姪夸瞻任都統絡正紅旗)
(人任刑部尚書加王武英殿大學士銜授為經略征四川至陜西值輔臣之亂兵變陣亡贈騎都)
(尉兼一雲騎尉諡忠愍祀昭忠祠杭愛正白旗人謨絡同族任戶部尚書哈爾巴正白旗人世居雅)
(爾呼地方由護軍校追騰吉斯擊敗碩羅汗兵從征江西攻克九江府城賜巴圖魯號授一)
(等輕車都尉從征福建擊海寇鄭成功兵敗之後攻海澄縣陣亡贈一雲騎尉祀昭忠祠其親弟滿)
(都襲職從征舟山叙功授三等男瑚巴克泰正白旗人世居烏拉地方由閒散破流賊滅福王平定)
(江南河南等處屢著戰功又攻克松江府城擊敗賜巴圖魯號授騎都尉後征貴州回兵時)
(海寇鄭成功兵十餘萬衆叙功授一等輕車都尉任寧古塔副都統扣樓正黃旗人任都統赫臣正)
(黃旗人世居瓦爾喀地方落國初率族衆來歸奉命往羅多羅和部招降其衆時葉赫抗)
(命復奉既平中葉赫)(命往撫為葉赫所拘不屈死天命太祖高皇帝追憫赫臣前勲)
(令其子克福管佐領事克福從征錦州有功授三等輕車都尉其孫凱音布襲職任戶部尚書議政)
(大臣其子喀爾吉善任浙閩總督加太子太保諡莊恪祀賢良祠又赫臣四世孫定長任湖廣總督)
(伊桑阿正黃旗人赫臣同族任其文華殿大學士兼禮部尚書諡文端祀賢良祠孫福增額係和)
(碩額駙任廣州將軍顧八代鑲黃旗人世居松花江地方任禮部尚書贈太傅諡文端祀賢良祠其)
(姪孫顧琮任漕運總督瑚世霸鑲紅旗人世居阿庫里地方由二等輕車都尉從征厄魯特噶爾丹)
(有功授一等輕車都尉任都統其弟瑚世圖任都統滿都鑲藍旗人瑚世霸同族任工部尚書其姪)
(孫鶴年任兩廣總督加太子太保諡文勤祀賢良祠其子桂林任兩廣總督諡莊敏格伯庫正白旗)
(人世居扎庫木地方萬國初來歸由護軍參領入山海關敗流賊二十衆授騎都尉後征四川擊)
(張獻忠陣亡贈一雲騎尉其子威赫襲職從征舟山有功後征湖廣陣亡贈二等輕車都尉並祀昭)
(忠祠舒禄鑲白旗人世居道開地方任都察院左都御史傅拉塔鑲黃旗人世居訥殷地方任兩江)
(總督贈太子太保諡清端祀賢良祠尹逹瑚齊正白旗人世居斡琿鄂謨地方天聰時來歸由廢員)
(屢著軍功後攻遵化州陣亡贈騎都尉祀昭忠祠安珠琥正紅旗人世居索勒和必漢地方由三等)
(輕車都尉從征大同及征貴州屢著軍功征四川於槐樹驛陣亡贈二等輕車都尉祀昭忠祠賽住)
(正藍旗人世居額爾景地方由四品典儀從征浙江福建有功又敗逆賊耿精忠海賊鄭錦等於大)
(溪潭及黑龍江等處後於海澄縣陣亡贈騎都尉祀昭忠祠布爾哈正黃旗人世居訥殷江地方由)
(雲騎尉從征準噶爾陣亡贈騎都尉祀昭忠祠赫逹色鑲藍旗人世居呼爾哈地方由副護軍參領)
(從征準噶爾陣亡贈雲騎尉祀昭忠祠沙納哈正黃旗人世居賴布村地方由閒散圍大同首先登)
(城克之又從征舟山有功黃旗人賜巴圖魯號授騎都尉任都統薩哈岱正任福州將軍德)
(福正白旗人任刑部尚書諡勤肅三寶正紅旗人任東閣大學士兼兵部尚書諡文敬)
舒舒覺羅氏(散處葉赫哈逹伊爾哈來碧村訥殷江尼雅木尼雅庫城等地方圖魯什)
(鑲黃旗人世居葉赫地方桂國初來歸授騎都尉征大安口城克之擊敗滿等兵四萬餘衆征大)
(凌河擊敗錦州兵明監軍道張春率兵來援八旗為所阻圖魯什獨率兩纛衝入大破之叙功授三)
(等男擢前鋒統領後征大同陣亡贈三等子復追賜碩翁科洛巴圖魯號諡忠宣祀昭忠祠)
(其長子巴世奉襲職任侍衛班領加封三等侯其子桑格承襲任内大臣管鑾儀衛事費揚古圖魯)
(什之弟由佐領授二等輕車都尉以牧馬勞績授三等男任内大臣刑部尚書加太子太保法都鑲)
(藍旗人世居訥殷江地方敗國初率族衆來歸守呼蘭哈逹時有賊來犯擊之從征哈逹輝發葉)
(赫等處屢著勞績授佐領任城守尉其子介山任都察院左都御史征福建屢著戰功又恢復廣東)
(二府一州二十一縣後留鎮漳州擢刑部尚書)
西林覺羅氏(散處汪秦尼瑪察寧古塔哈達長白山等地方屯台鑲藍旗人世居汪秦)
(地方之國初率族屬來歸圖魯郡太祖高皇帝甚愛重以屯台女弟為巴王禮敦妃以覺)
(羅叔瓦爾喀女弟妻之設佐領使統焉長子圖們襲職從征大凌河首先破敵明監軍道張春率兵)
(數萬來援力戰陣亡給備禦世職祀昭忠祠曾孫鄂爾泰任雲貴總督授西北兩路經略擢保和)
(殿大學士三等伯加太保諡文端配享泰長子太廟其弟鄂爾竒任戶兵兩部尚書鄂爾鄂)
(容安任兵部尚書征伊犁有功值阿睦爾撒納叛逆殉節贈襄勤伯諡剛烈次子鄂實由三等侍衛)
(授前鋒統領在葉爾羌陣亡諡果壯並祀昭忠祠三子鄂弼任四川總督諡勤肅祀賢良祠四子鄂)
(寧任雲貴總督雅爾納鑲白旗人世居尼瑪察地方國初率屬來歸授騎都尉以克遼東功授二)
(等輕車都尉加至三等男布顔正白旗人世居長白山地方國初同族衆來歸擢置五大臣之列)
(凱音布布顔同族任兵部尚書都統兼步軍統領諡肅敏)
通顔覺羅氏(世居雅爾呼地方茂海鑲藍旗人犯國初來歸授騎都尉時有賊兵來)
(耀州力戰敗之後圍錦州陣亡贈三等輕車都尉祀昭忠祠其子科爾昆襲職加至三等男)
阿顔覺羅氏(散處葉赫額爾敏赫圖阿拉福齊希美佛赫費雅朗阿等地方輝蘭鑲藍)
(旗人世居葉赫烏蘇村地方由閒散從征大凌河擊敗明監軍道張春兵又征大同圍錦州有功後)
(擊洪承疇三營兵陣亡贈騎都尉祀昭忠祠碩色正藍旗人世居瓦湖木地方天聰時來歸授佐領)
(其子綽克托任刑部尚書巴什正白旗人世居赫圖阿拉地方由護軍校從征厄魯特噶爾丹陣亡)
(贈雲騎尉祀昭忠祠)
呼倫覺羅氏(散處黑龍江葉赫等地方玉三保鑲紅旗人世居黑龍江地方由前鋒校)
(從征準噶爾陣亡贈雲贈尉祀昭忠祠)
阿哈覺羅氏(散處薩克蘇和羅佛阿拉哈達等地方阿爾達世鑲黃旗人世居薩克蘇)
(和羅地方來歸年分無考任兵部侍郎)
察喇覺羅氏(世居長白山地方)
佟佳氏(散處瑪察雅爾呼加哈哈逹佟佳等地方巴篤理正白旗人世居瑪察地方國初)
(率五百戸來歸設佐領使統之預十扎爾固齊之列從征旅順口克之敗毛文龍兵於薩爾滸又攻)
(克遵化州授二等輕車都尉擢禮部尚書兼都統議政大臣後征大同陣亡贈三等男諡壯敏祀昭)
(忠祠其子卓洛襲爵征山東擊敗太監馮永盛總兵侯世禄等兵又擊敗松山兵定鼎時敗)
(流賊二十萬衆叙功授一等男任副都統征湖廣敗賊一隻虎於荆州攻克寶慶府城授三等子擢)
(禮部尚書兼都統議政大臣征雲南攻取沅江府城晉封二等伯諡忠襄其孫舒敏襲爵任都統瑪)
(哈達任都統元孫伊勒慎襲二等伯任都統領侍衛内大臣諡肅靖蒙阿圖巴篤理次弟授佐領預)
(十六大臣之列任工部尚書逹哈塔巴篤理之姪任吏部尚書雅西塔正白旗人巴篤理同族國)
(初率衆來歸設佐領使統之任護軍統領其子穆福由護軍參領攻前屯衛克其城又敗流賊二十)
(萬衆授騎都尉加一雲騎尉征江西攻九江府屢著戰功取南昌府招服南豐縣攻克九江府城授)
(一等輕車都尉任領侍衛内大臣加太子少傅諡襄壯海禄渾正白旗人巴篤理同族由護軍校從)
(征浙江舟山擊敗阮思兵數萬餘衆於海上又擊敗張德洪等兵三萬餘衆授雲騎尉從征福建擊)
(海寇鄭成功陣亡贈騎都尉兼一雲騎尉祀昭忠祠羅多理正白旗人巴篤理同族由防禦圍錦州)
(首先登城破流賊滅福王屢著戰功征福建攻延平府克其城後攻大同陣亡贈騎都尉祀昭忠祠)
(拜正白旗人巴篤理同族副國初來歸從征瓦爾喀力戰敗賊授雲騎尉任都統緣事革職後由)
(廢員從征大同陣亡贈騎都尉祀昭忠祠扈爾漢正白旗人世居雅爾呼地方國初來歸授一等)
(大臣居五大臣之列有費約城長策穆特黑請内附扈爾漢奉命往遷其家口以三百兵破)
(烏拉萬人征東海兀集部取赫席黑等處又征滹野路悉降所部以歸賜逹爾漢侍衛號征)
(扎庫塔克其城附近諸路盡招撫之征東海薩哈連部取河南北三十六寨復渡江取江北十一寨)
(又招降諸路部長四十人後明兵四路來侵擊敗之盡殪劉綎兵又擊敗明遊擊喬一竒兵擒一竒)
(叙功加三等子第四子準塔由佐領授騎都尉從征皮島克之擢授三等男賜巴圖魯號征)
(山東擊敗太監馮永盛總兵侯世禄等兵又敗流賊二十萬衆平定淮安屢著戰功授三等子征四)
(川斬賊張獻忠又征遵義夔州等處叙功授一等子任都統諡襄毅其子阿拉密襲職任内大臣薩)
(木什喀扈爾漢第三弟征董夔及旅順口有功又攻克皮島授二等男任工部尚書雅賴扈爾漢第)
(七弟從征烏拉擊敗蒙古兵征董夔及旅順口屢敗賊兵授騎都尉又破流賊滅福王平定河南江)
(南等處有功授三等男加一等男兼一雲騎尉七十五扈爾漢姪孫任刑部尚書阿納海正紅旗人)
(由騎都尉從征流寇追至九江府敗之征四川屢敗張獻忠何進等兵後圍大同陣亡贈三等男祀)
(昭忠祠其弟巴漢襲職從征貴州回兵時擊敗海寇鄭成功征廣東廣西雲南等處屢著戰功授一)
(等男總噶爾正黃旗人由護軍校從征福建浙江及雲南均有功授雲騎尉後征厄魯特噶爾丹陣)
(亡贈騎都尉祀昭忠祠哈克山正藍旗人世居加哈地方由護軍統領授參贊大臣征湖廣及察哈)
(爾布爾尼屢敗賊衆授三等輕車都尉後攻永興陣亡贈一等輕車都尉兼一雲騎尉諡武毅祀昭)
(忠祠瑚密色鑲黃旗人由佐領從征昌平通州等處屢敗賊兵又擊敗松山杏山兵定鼎時)
(大破流賊於山海關外叙功授騎都尉兼一雲騎尉後從征浙江陣亡贈二等輕車都尉其弟哈爾)
(漢由章京從征錦州敗松山兵又破流賊二十萬衆後駐守延安府擊賊陣亡贈騎都尉並祀昭忠)
(祠希佛正藍旗人任刑部尚書佟養正鑲黃旗人世居佟佳地方國初率族衆來歸從征遼陽有)
(功授三等輕車都尉尋奉叛投明命駐守朝鮮界之鎮江城時中軍陳良策將毛文龍執養)
(正不屈死雍正中追贈一等公加贈太師諡忠烈祀昭忠祠其子佟圖賴襲職從征大凌河擊敗明)
(監軍道張春兵圍錦州取白官兒屯台又取金塔口三臺攻克塔山杏山二城授一等輕車都尉又)
(取前屯衛中後所二城攻克太原招降全晉破流賊滅福王攻揚州嘉興等城皆克之擢授二等男)
(尋授定南將軍恢復寶慶下全州加一等子任兵部尚書兼都統加太子太保諡勤襄係孝)
(康章皇后之父加封一等公加贈太師祀賢良祠長子佟國細襲爵任内大臣兼都統康熙中察哈)
(爾布爾尼作亂奉特噶爾命授為安北將軍率兵往鎮宣府後厄魯丹蠢動命與其)
(弟國維參贊軍務至烏蘭布通地方進擊陣亡贈騎都尉兼一雲騎尉諡忠勇加贈太傅祀昭忠祠)
(其次子法海任兵部尚書三子夸岱任工部尚書孫補熙任綏遠城將軍諡温僖納穆圖任領侍衛)
(内大臣兼都統佟國維佟圖賴次子任内大臣係孝懿仁皇后之父封一等公征厄魯特噶)
(爾丹至烏蘭布通地方其兄國綱戰没國維親冐矢石衝入賊陣遂敗其衆贈太傅諡端純其三子)
(隆科多任吏部尚書孫順阿顔係和碩額駙任領侍衛内大臣佟養性佟養正之弟國初來歸)
(東有太祖高皇帝以孫女降焉授三等男徙征遼功加二等子其子六十襲職晉三等伯任都)
(統諡勤惠其子佟國瑶襲爵任福建將軍諡忠慤又佟養性曾孫佟世功由佐領從征陜西於高長)
(坡陣亡贈雲騎尉祀昭忠祠又佟養正姪孫佟國印由騎都尉圍錦州擊敗洪承疇兵又攻克塔山)
(杏山二城加一雲騎尉後征山東回兵取邊臺七座擊牆子嶺兵敗之又克中後所前屯衛二城加)
(至三等男任工部侍郎佟鎮國佟養正同族偽國初來歸授三等輕車都尉因擒獲賫送廣寧書)
(之人超授三等男席特庫佟養正同族由騎都尉從征大凌河寧遠慶安等處有功授三等輕車都)
(尉征山東敗牆子嶺兵圍錦州破洪承疇三營兵又擊敗流賊追至安肅縣斬獲甚衆又於絳州渡)
(口大敗流寇追騰吉斯擊敗土謝圖汗及碩羅汗兵加至三等男任副都統蘭拜佟養正同族由閒)
(散從征黑龍江有功授騎都尉圍錦州破洪承疇三營兵又敗流賊二十萬衆授三等輕車都尉後)
(征湖廣屢著戰功加至二等男任吏部尚書兼都統加太子太保其姪倭赫任四川陜西總督佟山)
(佟養正同族任兵部尚書其子屯岱由佐領圍錦州破洪承疇三營兵攻取塔山杏山二城授雲騎)
(尉攻中後所前屯衛克其城又於延安府屢敗流賊征湖廣有功授三等輕車都尉任浙閩總督兵)
(部尚書其子佟徽年任湖南提督又佟山之姪佟養甲任兩廣總督姪孫佟壯年任都統碩鼐鑲藍)
(旗人由騎都尉征雲南貴州等處屢著戰功授二等輕車都尉任都統托時正黃旗人任漕運總督)
(烏納哈賴正紅旗人世居長白山地方由護軍參領圍錦州大敗松山兵又敗流賊二十萬衆授騎)
(都尉又破流賊滅福王平定河南江南等處屢著戰功後攻江隂縣陣亡贈三等輕車都尉祀昭忠)
(祠邁圖正白旗人世居哈達地方由二等侍衛從征山東浙江福建等處均克獲有功授雲騎尉任)
(副都統議政大臣後征厄魯特噶爾丹陣亡贈三等輕車都尉祀昭忠祠諡忠毅介福鑲黃旗人任)
(禮部侍郎兼副都統加都統銜瑪爾泰正白旗人任將軍長生鑲藍旗人任都統)
(臣)等謹按佟佳係地名以地為氏又考八旗氏族
通譜載達爾漢侍衛扈爾漢曾蒙
太祖高皇帝賜姓覺羅今倣五朝氏族之例統歸總論
賜氏一門於本氏下概不重註又佟養正之祖因貿易
遷寓關東其子姓遂以佟為氏與鄭志之省言一
類今並叙於佟佳氏而仍於總論附列之
那木都魯氏(散處那木都魯綏芬琿春長白山等地方康武理正白旗人世居那木都)
(魯地方原係本處部長預國初率族衆來歸尚公主封為額駙授三等子十六大臣之列任戶部)
(尚書其子賴塔由廢員圍錦州敗松山杏山兵又征山東有功授前鋒侍衛破流賊滅福王平定河)
(南江南等處屢著戰功征福建攻克汀州府城征廣東恢復三府二州十八縣授三等男尋授平南)
(將軍征興化府連破二十六營平定辰州等十九處海寇授征南大將軍征雲南大破賊兵於石門)
(坎黃草壩地方未叙功而卒追贈一等男加封一等褒績公諡襄毅祀賢良祠其弟喀克都理任都)
(統其從孫海夀任刑部尚書蘇滿任都統逹都正白旗人任都察院左都御史成根柱正白旗人由)
(護軍參領從征準噶爾陣亡贈雲騎尉祀昭忠祠明安圖巴顔鑲紅旗人世居綏芬地方原係本處)
(部長和國初率衆來歸編二佐領令其子哈哈納與綽納分統之哈哈納由副將從征烏拉及遼)
(東有功又於昌平等處大敗敵衆擢置十六大臣之列綽和納授遊擊職預十六大臣之列從征遼)
(東有功授三等輕車都尉後取大凌河擊明監軍道張春兵陣亡贈一等輕車都尉祀昭忠祠其子)
(福喀禪襲職加至一等男授西安將軍征甘州克其城招撫河州涼州二郡征四川湖廣等處生擒)
(賊首郝搖旗袁宗第叙功授三等子達理善正黃旗人明安圖巴顔同族由閒散從征山東攻克濟)
(南府城尉圍錦腸巴圖魯號授一等輕車都尉兼一雲騎州敗洪承疇三營兵征江西大破)
(金聲桓七萬餘衆續征雲南於沅江府敗賊有功授三等男諡武毅阿爾修正黃旗人明安圖巴顔)
(同族由騎都尉從征山東攻濟南府有功加一雲騎尉後從征黑龍江陣亡贈三等輕車都尉祀昭)
(忠祠其姪塔克圖由領催從征山東攻克濟南府城賜巴圖魯號授一等輕車都尉其子塔)
(爾納襲職加至三等男法喇正白旗人任都統珠瑪喇正白旗人世居琿春地方由騎都尉從征額)
(倫鑰色生庫勒額赫庫掄地方有功加一雲騎尉征山東攻諸城縣克之圍錦州敗松山兵又敗流)
(賊二十萬衆加至一等男任副都統其姪能特任都察院左都御史喀喇鑲紅旗人由閒散從征冠)
(縣首先登城陣亡贈騎都尉其孫凱泰襲職從征準噶爾陣亡贈一雲騎尉並祀昭忠祠喀爾圖正)
(白旗人世居長白山地方任刑部尚書其姪武逹禪任都統議政大臣諡襄敏)
(臣)等謹按那木都魯本金姓見金史以姓為氏
皇朝通志卷二
