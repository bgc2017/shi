皇朝通志卷六十六
職官略(三)
通政使司
通政使(滿洲漢人各一人掌受天下章奏校閱送閣)
副使(滿洲漢人各一人初設左右通政乾隆十三年改為副使去左右銜)
參議(滿洲漢人各一人初分左右參議乾隆十三年省左右銜)
經歴知事(滿洲各一人漢人各一人掌出納文移承受案牘)
筆帖式(滿洲六人漢軍二人登聞鼓廳筆帖式滿洲漢軍各一人登聞鼔初屬都察院衙門)
(康熙六十一年始併入通政司)
(臣)等謹按通政使司在明代為朝廷喉舌之總滙
委寄過重奸蔽百出我
朝達聰明目規制周詳凡臣工封事由奏事處恭遞
直達
御前其陳事之疏在内各部院則徑送内閣在外督撫
則送通政使司亦苐校閱錯訛送閣票擬
皇上躬親
批答鉅細不遺銀臺閤門無不凛遵定制恪守官常諸
弊肅清洵超軼前古萬萬矣
大理寺
卿(滿洲漢人各一人掌平反重辟以貳邦刑與刑部都察院為三法司)
少卿(滿洲漢人各一人初設漢人二人後裁一人)
左右寺丞(滿洲漢軍漢人各一人分掌直省讞獄之事)
左右評事(漢人各一人堂評事滿洲一人)
司務廳司務(滿洲漢人各一人掌收發文移)
筆帖式(滿洲四人漢軍二人)
(臣)等謹按我
朝慎重邦刑直省請讞皆令三法司核擬會疏具
奏蓋以刑部核其實以都察院大理寺簡其孚而
大聖人欽恤深仁務使庶獄咸歸平允好生之德洽于
民心洵遠軼虞廷盛軌矣
内務府
總管大臣(無定員以侍衛府屬郎中内三院卿府簡用或以王公大臣兼攝掌理内)
(之政令凡職員選除財用出入宴饗祭祀膳羞服御賞賫賜予刑罰工作教習訓導之事皆綜理而)
(受其成所屬七司及三院皆考核焉八國初置内務府順治十三年改置十三衙門十年仍改為)
(内務府)
堂司員(堂郎中一人堂主事一人堂筆帖式三十八人内一人委署主事兼司缺筆帖式四)
(人掌治堂事凡府屬文職陞補及章奏文移皆隸焉)
廣儲司(總管六庫郎中二人部員兼管六庫郎中二人郎中四人員外郎十二人部員兼庫)
(員外郎六人主事一人委署主事一人司庫十二人無品級司庫十二人筆帖式二十六人俱掌庫)
(事初名御用監順治十八年分為銀庫皮庫緞庫衣庫康熙十六年改定為廣儲司四庫二十八年)
(分設磁庫茶庫共為六庫)
寧夀宫管理事務(郎中二人員外郎二人主事一人委署主事一人筆帖式四人學習筆帖)
(式四人内管領二人掌稽查派内寧夀宫陳設及造具檔册之事乾隆四十年務府大臣二人)
(專管並設立郎中等官專司其事)
織造監督(江寧府蘇州府杭州府各一人司庫各一人筆帖式各二人庫使各二人掌供)
(奉務府上用緞匹歲終造册呈内以副册送廣儲司察核)
會計司(郎中二人員外郎六人主事一人委署主事一人筆帖式二十六人催長五人掌核)
(理内府帑項出納之數及莊園地畞戶口徭役定其籍而受其要焉初名内官監順治十七年改為)
(宣徽院康熙十六年改為會計司)
内管領(掌關防一人協理關防事務二人内管領三十人副内管領三十人筆帖式八人掌)
(出内廷麗掃糊飾官三倉納酒菜器皿皆司之)
管理三旗納銀莊(郎中一人員外郎六人委署主事一人筆帖式十有二人掌三)
(旗各莊之糧税徵收治其賞罰與其撫恤之事)
掌儀司(郎中二人員外郎八人主事一人委署主事一人筆帖式二十一人司俎官五人贊)
(禮郎十有七人掌内府祭祀筵宴禮儀樂舞之事初名禮儀監順治十七年改為禮儀院康熙十六)
(年定為掌儀司)
御茶膳房(總管大臣無定員尚膳正尚茶正頭等侍衛各一人二等侍衛各二人尚膳副尚茶副三)
(等侍衛各二人尚膳三等侍衛四人藍翎侍衛七人尚茶三等侍衛三人藍翎侍衛四人主事一人)
(委署主事一人筆帖式十有二人掌敬設宴之上用茶品供奉御饌及供應賜茶筵)
(事)
中正殿管理事務(員外郎二人筆帖式四人)
雍和宫管理事務(郎中一人員外郎一人筆帖式三人掌造辦佛像供應念經事務)
咸安宫官學(管理事務大臣一人協理事務大臣一人總裁滿洲二人漢人四人以翰林院)
(官充管理事務郎中二人員外郎二人筆帖式一人滿教習十三人漢教習九人官學生一百十八)
(人蒙古學總裁二人管理事務司官二人教習二人官學生二十四人)
景山官學(兼管事務司官五人滿教習九人漢教習十二人官學生三百八十八人掌訓迪内)
(府三旗之俊秀教之書射以作興人材)
御藥房(兼管司官二人内管領一人主事一人委署主事一人副内管領二人庫掌二人署庫掌二人)
(筆帖式十二人掌詳慎供用藥料和合丸散之事)
都虞司(郎中二人員外郎五人主事一人委署主事一人筆帖式二十六人催長八人掌府)
(屬武職陞補及三旗禁旅訓練遣調供應畋漁之禁令初名尚膳監康熙十六年改為都虞司)
内務府武職(鑲黃正黃正白三旗護軍營護軍統領各一人護軍參領各五人副護軍)
(參領各五人孔雀翎委署參領各三人前鋒委署參領各二人鳥鎗護軍校各二十人舊營護軍校)
(各十三人前鋒護軍校各二人前鋒戴藍翎委署護軍校各二人舊營戴藍翎委署護軍校各二人)
(筆帖式各十人參圓明園内務府三旗護軍營夸蘭大一人護軍領各一人副護軍參領各一人)
(委署參領各一人護軍校各三人副護軍校各一人筆帖式四人俱掌宿衛及訓練察班之事熱河)
(行行宫總管二人苑副四人掌總理翊衛各處二宫及陳設稽察之禁令千總十一人副千總)
(十二人喀喇河屯長山峪兩間房巴克什營中關波洛河屯濟爾哈朗圖阿穆呼朗圖張三營等處)
(臺行宫千總各一人副千總各一人王家營釣魚黃土坎十八理汰等處行宫副千總各一人)
(溥仁寺普樂寺安遠廟普陀宗乘廟殊像寺千總各一人副千總各一人普寧寺須彌福夀廟千總)
(各一人副千總各二人廣安寺羅漢堂把總各二人掌典守稽查之事養鷹狗處管理事務三人協)
(辦事務兼鷹狗統領二人藍翎侍衛頭領五人六品職銜副頭領五人筆帖式五人内養狗處頭目)
(二人副頭目二人外養狗處頭目六人副頭目六人筆帖式三人掌飼養鷹狗以供蒐畋之事)
慎刑司(郎中二人員外郎四人主事一人委署主事一人筆帖式二十人掌府屬審讞之事)
(初名尚方司康熙十六年改慎刑司)
營造司(郎中二人員外郎八人主事一人委署主事一人筆帖式二十六人掌繕修工作及)
(薪炭陶冶之事初名惜薪司康熙十六年改營造司)
官房租庫(值年總管内務府大臣一人郎中一人員外郎三人筆帖式七人庫掌一人掌)
(内外城官房之租課按月徵收以供營造司之用)
御書處(管理事務大臣一人兼管郎中員外郎無定員監造一人署監造一人庫掌三人署庫掌六人)
(筆帖式二人掌敬刊御筆裱搨之事)
武英殿修書處(管理事務王大臣一人監造二人庫掌四人署庫掌六人筆帖式四人掌)
(繕刻裝潢各館書籍及二宫殿陳設書籍之事乾隆四十三年定設有總裁人提調二人纂修十二人)
養心殿造辦處(郎中三人員外郎二人主事一人委署主事一人庫掌六人司匠十三人)
(筆帖式十五人掌造辦供之事御物件監督工作管理儲蔵)
慶豐司(郎中一人員外郎八人主事一人委署主事一人筆帖式十五人廐長十人廐副十)
(九人掌蕃息牛羊羣牧供用考成之事)
(臣)等謹按内務府之制以七司各掌府事其餘分
建衙門並鑄給關防印信統轄於總管大臣而不
與七司相隸屬唯是事類相近允宜依次分歸兹
並遵會典成例以類序次唯内三旗護軍營
圓明園護軍營暨各
行宫千總會典序官著於武職篇而奉行則例仍載
於都虞司卷中以府屬武職諸事均隸都虞司也
兹並從類敘於其後焉
太監職制(附)
太監(總管太監十四人銜二曰宫殿監督領侍曰宫殿監正侍副總管八人銜曰宫殿監副侍)
(首領太監一百八十九人銜二曰執守侍曰侍監副首領四十三人無品級太監無定額順治年定)
(制不過千餘人筆帖式四人惟敬事房有之乾隆七年定宫内等處太監官職以四品為限永不加)
(至三品以上例四頒定則例七條宫殿監處分例十一條乂凡條各處首領太監處分例十六)
(條永遠遵守錢糧俱按現行則例内額數不許增添其職掌惟敬事房辦理宫内一切事務禮儀及)
(承行内務府文移再收納外庫錢糧其餘專掌隨侍守護承應灑掃坐更等事)
(臣)等謹按周禮以奄序官者惟内小臣為上士注
謂奄上士奄之賢者但言奄則府史之類然則成
周之制於内臣未嘗不班之以爵苐限以上士不
使踰越而所供惟飲食門闥之事斯百代之良規
矣漢唐以降人主因其職在禁近漸加委任遂干
政事履霜堅冰淪胥莫救數或逾萬爵至開府逮
於前明其弊尤甚欽惟我
世祖章皇帝鑒古垂訓設立鐵牌裁定内官員數
列聖相承無不防微杜漸訓誡周詳凡諸内臣恪恭職守
無稍踰越我
皇上恪遵
成憲親定規條授爵以四品為限而統以内務府大臣正
與周禮之領於天官者若合符節
聖人治内之明度越千古兹附著太監職制於内務府
之後以昭定制焉
武備院
卿(二人又御用特簡大臣兼管無定員掌總理陳設武備修造器械及賞賜支放之事)
(初名鞍樓以侍衛三人員外郎等官掌理順治十一年改為兵仗局十八年改今名雍正三年侍衛)
(三人定為卿職乾隆十四年定為卿二人)
堂司員(郎中一人主事二人委署主事二人筆帖式二十八人掌題奏事件總理四庫收發)
(文移之事)
北鞍庫(員外郎二人庫掌二人署庫掌一人傘房掌蓋三人署掌蓋三人班領三人署庫掌)
(一人帳房處司幄三人署司幄三人鞍版司匠一人掌供奉上用鞍轡繖蓋幄幕之事)
南鞍庫(員外郎二人庫掌二人署庫掌一人熟皮作司匠一人掌官用鞍轡之事)
甲庫(員外郎二人庫掌二人署庫掌一人䥳作司匠三人掌盔甲刀仗旗纛器械之事)
氊庫(員外郎二人庫掌二人署庫掌一人司匠一人司弓三人署司弓三人司矢三人署司矢)
(三人骲頭作司匠一人靴皮作司匠一人掌弓箭靴鞋氊片之事)
上駟院
卿(二人又務初特簡大臣兼管無定員掌總理敦御廐事名御馬監順治十八年改為阿)
(衙門康熙十六年改今名初以大臣侍衛等官管理雍正六年定為卿職乾隆十四年定為卿二人)
堂司員(堂郎中一人主事一人委署主事一人掌辦理揀選補放及稽查馬匹錢糧文移檔)
(案等事)
左司右司(員外郎各一人主事各一人委署主事各一人筆帖式二十二人左司掌内外)
(羣廐游牧處馬駝數目及定議賞罰之事右司掌員役俸廩馬駝草豆及稽察奏銷之事又司鞍長)
(三人廐長十七人牧長五人副牧長五人牧厩副四十五人蒙古醫生頭目三人掌謹慎出入時其)
(芻牧以聽堂司之政令)
奉宸苑
卿(二人又初囿事務)(特簡大臣兼管無定員掌總理苑景山瀛臺事務屬尚膳監康熙)
(二十三年設立奉宸苑雍正六年設立卿職乾隆十四年定為卿二人)
堂司員(郎中一人員外郎四人主事一人委署主事一人苑丞十三人筆帖式十五人郎中)
(主事掌題奏咨行補授職員之事員外郎掌分管各處河道園囿事務苑丞掌看守直宿陳設之事)
玉泉山稻田厰(庫掌一人筆帖式三人掌辦理稻田蒔種儲蔵之事)
南苑(郎中一人員外郎二人主事一人委署主事一人掌本苑官職陞除及分管九門草甸圍墻樹)
(木牲獸之事苑丞三人苑副六人筆帖式五人掌看守直宿陳設器皿諸事初屬採捕衙門康熙二)
(十三年歸併奉宸苑)
圓明園(管理事務大臣無定員郎中一人協辦事務郎中一人主事一人委署主事一人苑丞六)
(人苑副十七人筆帖式九人庫掌二人)
長春園熙春園綺春園春熙院(管理事務員外郎一人苑)
(丞三人苑副九人筆帖式四人)
暢春園(管理事務郎中一人苑丞四人苑副六人署苑副十六人筆帖式六人)
清漪園静明園静宜園(管理事務員外郎各一人苑丞九人苑副十人)
(筆帖式四人學習筆帖式二人催長二人分掌園亭事務)
織染局(員外郎無定員司庫一人筆帖式三人庫使六人司匠二人領催二人掌織造)
(上用緞紗染綵繡繪之事)
皇朝通志卷六十六
