欽定四庫全書
皇朝通志卷十一
六書略(一)
(臣)等謹按周官六書之義康成所釋前志載之詳
矣顧其源流條貫足以證古今誦習之同而未足
罄乾坤槖籥之妙欽惟我
國家肇造區夏
列聖天亶神靈剏制文字用垂久遠實得天地之中聲其
理根於律吕損益還宫之法故其用實總乎音韻
之全
聖祖仁皇帝考文制度既已定為清文鑑一書復以音韻
闡微與康熙字典實相表裏
頒示訓行薄海暨訖一掃諸家之陋俾陽開隂闔洞啓機
緘五均七始互相樞紐蓋漢文之言六書者至於
魏晉而始有聲類南北朝而始有切韻後遂執所
謂切韻者以上檢六經旁覈百氏究未得其要領
國書則諧韻生聲探源星宿於是聲之所在而形成
焉洪纖鉅細無不指之事疾徐俯仰無不會之意
十二字頭生生不已以聲為轉注也人名地名間
用對音以聲為假借也錯綜變化之中實於六書
之義無不賅備此真恃源而往之道也至於篆降
而隸隸降而楷偏旁穿鑿不免影響依附我
皇上沿流溯源定為
清篆三十二體符璽印章昭回雲漢其餘各體並薈
萃於
御製盛京賦蟲魚鳥獸草木山川陶鎔萬象歸於一治
又直追古皇仰觀俯察之心以神而明之則
國書為諧聲之祖何嘗非象形之祖與外如蒙古舊
語天竺梵音以及西番譯語回準方言莫不並蓄
兼收登於策府按之
欽定西域同文志同文韻統三合清文鑑五譯合璧集
要諸書譬之百川赴壑趨海朝宗列宿經天向辰
拱極(臣)等謹將
國書首載簡端次列
清篆用昭
皇朝制作之盛其蒙古西番回準各部亦依次登載餘
如塞垣别部海島名藩言不雅馴無關訂證均略
而不載焉
國書
太祖初命額爾德尼巴克什同噶蓋扎爾固齊將蒙古字
創立滿文
(臣)等謹按此創立滿文之始所云
(無圈點檔案)是也誠萬世臣民所當遵守者
太宗命達海巴克什等繙譯書籍庫爾禪等記注政事
諭達海增加圈點
(臣)等謹按此即今所遵用
國書如之字即加點之始之
字即加圈之始大抵十二字頭率以三字或二
字蟬聯成句自加圈點而(雨)不至混於(奴僕)
(戶口之戶)不至混於(泥土之土)(魚剌)不至混於
(男子)之類朗若列眉於是字無遁聲聲無遺字
於文字通行信為明晰
(臣)等謹按十二字頭實為
國書生生不已之母而第一字頭又為十一字頭之
母至此六字則更為第一字頭之母阿(讀如六麻韻)額
(平聲讀)伊怡宜義(義字平聲讀)鄂(平聲讀)烏伍武務渥(伍字以下)
(俱平聲讀)諤(平聲讀)隂陽闔闢上本律元以下合音切韻
諸法詳見七音略餘倣此
(臣)等謹按此第二字頭就第一字頭加一字成
音如阿加依呼成愛餘倣此
(臣)等謹按此第三字頭就第一字頭加一字應
以哷字帶音餘倣此
(臣)等謹按此第四字頭就第一字頭加一字成
音如阿加安成安餘倣此
(臣)等謹按此第五字頭就第一字頭加一字成
音如阿加昂成昂餘倣此
(臣)等謹按此第六字頭就第一字頭加一字其
音之屬從隂則加一字以克字帶音餘倣此
(臣)等謹按此第七字頭就第一字頭加一字以
斯字帶音餘倣此
(臣)等謹按此第八字頭就第一字頭加一字以
特字帶音餘倣此
(臣)等謹按此第九字頭就第一字頭加一字以
補字帶音餘倣此
(臣)等謹按此第十字頭就第一字頭加一字成
音如阿加傲成敖餘倣此
(臣)等謹按此第十一字頭就第一字頭加一字
以勒字帶音有向用爾字對音者仍通用爾字餘
倣此
(臣)等謹按此第十二字頭就第一字頭加一字
以穆字帶音有應讀作第四字頭之音者仍照第
四字頭對音餘倣此
十二字頭正字之外增添外字
(臣)等謹按增添外字以補十二字頭之未備如
□之類為外單字如之
類為外聯字
兩字連寫切成一字
(臣)等謹按切音清字用漢字一字對音如為
聶為年之類其一字未能切當用漢字二字
對音如為尼雅為費揚之類
太祖欲以蒙古字製為國語頒行國中令額爾德尼巴克
什與噶蓋扎爾固齊酌定之二人辭曰蒙古文字
臣等習而知之相傳久矣未能更製也
太祖諭曰漢人讀漢文凡習漢字與未習漢字者皆知之
蒙古人讀蒙古文雖未習蒙古字者亦皆知之今我國
之語必譯為蒙古語讀之則未習蒙古語者不能知也
如何以我國之語製字為難反以習他國之語為易耶
額爾德尼巴克什與噶蓋扎爾固齊同對曰以我
國語製字最善但更製之法臣等未明故難耳
太祖因諭之曰阿字下合一麻字非阿麻乎額字下合一墨
字非額墨乎吾籌此已悉爾等試書之何為不可額爾
德尼巴克什遂與噶蓋扎爾固齊遵
諭將蒙古字編輯連寫製為成語創立滿文頒行通用滿
文傳布自此始今所用滿文數字連為一字者皆
額爾德尼巴克什與噶蓋扎爾固齊擬製奉
太祖欽定俾國人習之者也
(臣)等謹按滿文製字之法以十二字頭為樞紐因
而有外字又因而有切音單字切音雙字至為簡
易顧操至約以馭至繁要以聯字一法為凖今恭
繹
太祖阿麻額墨之訓已示聯字之大凡當時承
旨編輯踵事加詳如之字在聯字内作字在聯字内
作字在聯字内作之類則聮字變體之在
首者如字聫字内在首則變體作在中則變
體作在下則變體作之之類則聫字變體之分
上中下者以下諸字皆倣此如第二字頭之字
在聫字内則改作之類則字體之全變者以下
諸字頭皆倣此參伍錯綜擬議變化而規矩謹嚴
毫髮不爽聯字之法因以大備至於結體之分合
用筆之後先如(字牙)(字之圈)(字之點)(字之尾)之
類心手了然纖悉必較上自
祝版
内廷宫殿門榜以及諸司章奏必以(楷書)
為主則尤與心正筆正之旨為脗合焉
命分别滿文語氣
(臣)等謹按滿文演繹字求實義解證虚神往往有
漢文所不能疏通者證以滿文而脈絡分明神理畢
現則尤在助語虚字輕重之别如三
字上用則下用上用則下用上用
則下用等字以韻相從此則語氣之未然者
也六字上用則下用
上用則下用上下上下上卞
等字亦以韻相從此則語氣之已然者也如同
一字上用則為令詞上用則為被詞同一
上用則為可字上用則為為字之類此
則語氣之以承應而異者也如之上必用
之下必用之上必用
之上必用之類此則語氣之以承應而全者
也外如等字則又有單用聫用
之分提寫不提寫之別諸如此類不可枚舉絲聫
繩貫洵為細入無間矣
康熙八年
聖祖諭達海巴克什通滿漢文字於滿書加添圈點俾得
分明又照漢字增造字樣於今賴之
十二年
聖祖特諭傅達禮曰滿漢文義照字繙譯可通用者甚多
後生子弟漸致差謬爾任翰林院掌院可將滿語照漢
文字彙發明某字應如何用某字當某處用集成一書
使有益於後學此書不必太急宜詳慎為之務期永遠
可傳其書斟酌周詳後二十餘年始脱稿刊行即今清
文鑑也
(臣)等謹按滿文字畫辨析微芒製為
國語其中有可相通者有不可相通者不容稍混如
同中之異則同一夀字而(福夀之夀)與(夀數之夀)
異同一恩字而(恩澤之恩)與(施恩之恩)異同一氣
字而(人生之氣)與(氣血之氣)異同一火字而
(無焰之火)與(水火之火)異他如(顔色之色)之異於
(彩色之色)(是非之是)之異於(是之也)無論已如異中
之同則為南而亦可觧為前字為北而
亦可解為後字為東而亦可解為上字
為西而亦可解為下字他如(甲乙之甲又解為青色之青)
(甲乙之乙又解為淺綠色)以下為十干而五方之色亦如
之(子時之子又觧為鼠)(丑時之丑又解為牛)以下為十二支
而十二相亦如之無論已故語之不得不分者如
(父)之與(亦解為父)(母)之與(亦解為母)
(利益之利)之與(元亨利貞之利)(造次)之與(緩急)之
類是也語之不妨於合者如為方而亦可為
面為視而亦可為火為智而亦可為精
能之精賢才之賢為義而亦可為行次之行
部院之部之類是也實字之可以虚用者如
(誠)(理)之類是也虚字之可以實用者如為
疑問之詞而又解為兄弟之弟為使令之詞
而又解為車轅横木之類是也虚字之疑似而不
容不辨者如之與之與之與
之類是也實語之疑似而不容不辨者如
(初)之與(作事之始)(節省之節)之與(奢儉)
(之儉)(不和)之與(不睦)(清)之與
(明)(約)之與(簡)之類是也至於語
解精微義藴奥妙又有觸處旁通而愈研愈出者即
如五經之字均為對音今改為(易)(書)
(詩)(春秋)(禮記)按之各經本義洵為確切
不移其餘清文鑑中續入新定
國語五千餘句以此類推咸歸諦當我
皇上因
列祖之剏垂遠宗近守益昭大備
國書之制不更如揭日月而行哉
清語改音不改字
(臣)等謹按運筆貴乎清晰語音貴乎瀏亮此翻切
諸字緩讀本有二音急讀則成一字也
國書成語讀法如六字於聯字清語内
從無用在句之中間者間有讀阿字者皆係
字讀額字者皆係字讀伊字者皆係字讀鄂
字者皆係字讀烏字者皆係字又
字頭下用字讀作呢字頭下用字
在别字頭下用字仍作衣之類字頭下
聫用字俱作啊字俱作窩
字俱作烏字作哦字作伊之類聫話清語内
遇字俱作傲字俱作哈字俱
作豁之類又如(衆兄)之字讀作匝(等)
之字讀作則疊字句内如(並)讀作薩匝
(金線)讀作塞則之類以上諸字單字原讀本音
聯字必須改讀庶幾施之應對曲折如意斯又善
學者所宜究心者矣
乾隆三十七年
命清漢對音字式
(臣)等謹按滿漢文義凡句櫛字比上下承應之法
斷不能同是以有繙譯以通之至對音之無義可
尋誠如
聖諭漢文天字以
國書合音字當云梯烟決不得援謬解以立義從來
以字義之優劣強為分别軒輊如金史書烏珠為
兀术貝勒為勃極烈或為孛堇又同一蒙古人名
於膺世爵者則書羅卜藏於隸讞牘者則書羅卜
贓實與蒙古語鄂博而以鄂為嵯峨之峨博為軷
祭之軷皆為強作解說卒之求其義而不得遂并
其音而失之故向來對音字式訛誤相沿我
皇上特命依國書十二字頭酌定對音自一字至數字
不等以備行文酌用於對譯之法更歸簡易謹略
述梗槩用昭法守焉
皇朝通志卷十一
