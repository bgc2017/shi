欽定四庫全書
皇朝通志卷一百十六
金石略(二)
石(一)
内府
(臣)等謹按
列聖奎章
皇上宸翰其奉
頒發模勒太學鐫刻名勝祠宇以及通行直省
翠墨流播煥若日星薄海内外罔不仰瞻效法珍藏世
守至於
内廷祕刻非奉
賞賚不能寓目尤藝林所希覯也兹敬謹排類列於石
刻之首為一卷
御書清愼勤三大字(康熙十六年正書)
(臣)等謹按
聖祖仁皇帝御書清愼勤三大字又刻於廣西臨桂虞帝
廟
御書龍飛鳳舞四大字(康熙十六年正書後有沈荃恭題七言絶一首并跋)
御書千字文(康熙十八年正書)
御製昇平宴集詩帖(康熙二十一年行書)
(臣)等謹按昇平宴集栢梁體詩
聖祖仁皇帝御書序文詩則沈荃奉
勅書也
御製乾清宫宴集詩帖(康熙二十一年正書)
(臣)等謹按
乾清宫宴集栢梁體詩
聖祖仁皇帝御書序文其詩亦沈荃奉
勅書與宴者勒德洪以下九十三人
御書行殿讀書賦帖(康熙二十三年書御製并書行)
御書孝經(康熙二十四年正書)
御書暢春園記(康熙二十七年書御製并書行)
御臨趙孟頫平泉圖記帖(康熙二十九年行書)
御臨趙孟頫輞川詩帖(康熙二十九年行書)
御臨趙孟頫秋聲賦帖(康熙二十九年行書)
欽定懋勤殿法帖(康熙二十九年奉旨模勒上石)
(臣)等謹按
聖祖仁皇帝欽定懋勤殿法帖凡二十六卷前四卷刻歴
代帝王書又
世祖章皇帝御書十二種
聖祖仁皇帝御書二十九種其自五卷至二十四卷刻歴
代名臣書二十五卷二十六卷刻本朝臣工孫承
澤沈荃史鶴齡張英米漢雯孫岳頒等六人書其
中有
御臨樂毅論蘭亭帖聖教序智永千文禇遂良負苓者傳
顔眞卿告身蘇帖四種米帖五種趙帖七種董帖
三種又
御製曹娥碑跋蘭亭跋不自棄文跋均刻於原帖之後
御書小楷百家姓(康熙三十一年正書)
御臨董其昌書金剛經(康熙三十二年正書)
御書草訣百韻帖(康熙三十三年草書)
御書淵鑑齋法帖(康熙三十三年奉旨模勒上石)
(臣)等謹按
御書淵鑑齋法帖十卷臨橅歴代法書而趙董為多後有
米漢雯宋駿業請摹刻
御書奏摺二通卷末列排類校對諸臣銜名
御書靖邊帖(康熙三十五年行書)
(臣)等謹按靖邊帖乃
聖祖親征朔漠
御製勒石紀功之銘刻於察罕齊老拖諾山昭木多狼居
胥四處銘詞四言此則
内廷重刻之本也
御書懋勤殿法帖(康熙三十八年奉旨模勒上石)
(臣)等謹按
御書懋勤殿法帖八卷前二卷恭刻
世祖章皇帝御書聖經七佛偈陋室銘三種三卷以下恭
刻
聖祖御書御臨各種其中如周公廟孔子廟諸碑皆另有
碑石此則諸臣彙刻成帙者也
御書大字千字文(康熙三十九年行書)
(臣)等謹按
御書大字千字文係臨米芾賜吳琠者今沁州另有石刻
御書萬夀帖(康熙三十九年正書奉旨模勒上石)
(臣)等謹按萬夀帖乃
聖祖御製恭祝
皇太后萬夀無疆賦亦稱尊親帖
御書心經塔圖(康熙四十二年正書)
御書避暑山莊記(康熙五十年正書)
御書正大光明四大字(康熙五十年正書)
御書佩文韻府序(康熙五十年正書)
御書唐詩選序(康熙五十二年正書)
御書朱子全書序(康熙五十二年正書)
御書大字心經(康熙五十二年行書)
御書溥仁帖(康熙五十三年正書)
(臣)等謹按溥仁帖即
御製溥仁寺碑也今承德府另有碑石
御書多心經(康熙五十四年正書)
御書避暑山莊法帖(康熙五十五年蔣漣等奉旨摹勤上石)
(臣)等謹按
御書避暑山莊法帖五卷眞行大小不等内如避暑山莊
記朱子全書序唐詩序韻府序各種
内府另有專刻此亦彙刻本也
御書金剛經(康熙六十年正書)
御書裴潾劄子(行書)
(臣)等謹按裴潾疏帖
御題云此文言正而理順故倣董其昌筆意書之
右
聖祖仁皇帝御書石刻
御製得雨詩帖(雍正二年七言律行書)
御製九日宴集詩帖(雍正四年行書)
(臣)等謹按九日宴集栢梁體詩
世宗憲皇帝御製序文并書其詩則果親王允禮奉
勅書也
御刻金剛經塔圖(正書)
御書魏徵十思疏(雍正四年行書)
(臣)等謹按
世宗憲皇帝御書十思疏敬刻金剛經塔圖碑隂
御書朗吟閣法帖(乾隆元年奉石旨模勒上)
(臣)等謹按
御書朗吟閣法帖凡十六卷乃
世宗憲皇帝潛邸所書進呈詩賦以及雜臨唐宋以來名
人書蹟末刻乾隆三年
皇上御跋二則
御書四宜堂法帖(乾隆元年奉石旨模勒上)
(臣)等謹按
御書四宜堂法帖凡八卷乃
世宗憲皇帝御極以後所書内
御製詩文居多亦有另立碑石者如
御製黑龍潭碑闕里
孔廟碑之類
右
世宗憲皇帝御書石刻
御製得雪詩(乾隆元年七言律一首行書)
御製畊織圖詩帖(乾隆四年行書)
(臣)等謹按耕織二圖每圖二十三事首幅恭刻康
熙三十五年
聖祖御書序文乾隆四年
皇上御書序文每幅首列緣起又
聖祖御製七言絶句一章
皇上御製七言絶句一章末刻于敏中等恭跋
御書示大學士詩(乾隆五年五言古一首行書)
御書太上黃庭内景外景二經(乾隆九年正書)
御書常清淨經(乾隆九年正書)
御書黃庭經(乾隆九年正書)
御臨鍾繇薦季直表並題七言絶句一首(乾隆十八年)
御書妙法蓮華經(乾隆十九年正書)
(臣)等謹按是卷前繪佛像後有
御跋又蔣溥等恭跋
御書天馬賦(乾隆二十年行書)
御書敬勝齋法帖(乾隆二十六年蔣溥等奉旨模勒上石)
(臣)等謹按
御書敬勝齋法帖四十卷自一卷至十二卷皆
御製詩文十三卷以下
御書
御臨各種法帖大小行楷不一諸臣謹跋皆附刻於
御書各種之下
御畫文殊像(乾隆二十六年像左鐫并鐫御製五言律詩)(御贊像右御跋俱)
(行書)
御製手植檜詩并畫(乾隆三十三年七言絶一首行書)
御製西番蓮賦并畫(乾隆四十年行書下方鐫于敏中梁國治詩各一首)
御書擬白居易新樂府帖(乾隆四十二年行書)
御題吉祥天母贊(乾隆四十二年四言行書)
(臣)等謹按
御題吉祥天母贊
國書正書蒙古西番四體書下有畫像
御書月令七十二候詩帖(乾隆四十四年行書)
御書懷舊詩帖(乾隆四十四年五言古行書)
御書古稀說(乾隆四十五年行書)
御書言志詩(乾隆四十六年五言古行書)
御書改教詩(乾隆四十六年五言古行書)
御書知過論(乾隆四十六年行書)
御製青松詩并畫(乾隆四十六年五言古一首行書)
御書通鑑綱目續編内發眀廣義題辭(乾隆四十七年行書)
御筆詩帖並畫蘭(乾隆四十九年行書)
(臣)等謹按一刻乾隆甲戌
御臨趙孟頫書東坡詩行書下繪蘭花又一石刻
御製七言律詩并跋行書下附刻張照臨黃庭外景一
叚小楷書
御書經筵御論(大學樂只君子節乾隆五十年行書)
(臣)等謹按
御書經筵御論首列大學詩云樂只君子一節
御跋云此壬戌春
御論中不自謂能盡父母之道而翰臣繕寫綾本誤作
君子二字刻本亦沿訛未改今正之
御書題養正圖詩(乾隆五十一年行書)
(臣)等謹按題養正圖詩乃乾隆二十三年
御製凡詩六十首五十一年重書末有
御題跋
右
皇上御書石刻
御定李邕帖(康熙三十四年奉旨上石)
(臣)等謹按
聖祖仁皇帝御定李邕帖一大照禪師碑一牡丹詩
御刻曹娥碑
(臣)等謹按曹娥碑舊本有前人跋二通
聖祖御跋拉薩哩恭紀沈荃書劉源高士竒審定
欽定三希堂石渠寳笈法帖(乾隆十二年)
(臣)等謹按
欽定三希堂法帖三十二卷卷首恭刻
諭旨前二卷起鍾繇至王珣書三卷起梁武帝至顔眞
卿書四卷孫虔禮書五卷懷素至楊凝式書六卷
七卷起宋太宗至孝宗書八卷至十七卷皆宋人
書十八卷至二十二卷趙孟頫書末附管道昇書
二十三卷至二十八卷元明人書二十九卷至三
十二卷董其昌書帖中
御書題跋分列各卷者共四十則末刻梁詩正等恭跋
及總理排類諸臣銜名
御定墨妙軒法帖(乾隆十二年)
(臣)等謹按
御定墨妙軒法帖四卷自唐褚遂良至元趙孟頫凡十
八人書分為四卷卷中恭刻
御書題跋三則二卷有
御書懷素苦笋帖釋文并跋末有蔣溥等恭跋帖石嵌
萬夀山之惠山園墨妙軒兩壁間
御刻小字蓮華經(乾隆二十四年正書)
(臣)等謹按小字蓮華經唐僧義道與其妹為親薦
福而書譬喻品結語中脱去十四句凡五十六字
奉
旨即取經中所有字補足有眀僧道衍跋乾隆辛未
上因其餘幅
御書心經於後並跋末刻王鴻緒原跋蔣溥等恭跋
御刻淳化閣帖(乾隆三十四年)
(臣)等謹按淳化閣帖翻刻寖多初搨絶尠
皇上嘉惠藝林擇
内府所蓄畢士安賜本命于敏中等詳加考正釋文
旁註鉤摹上石砌於藴眞齋之廊更名淳化軒凡
十卷每卷各有
御識前勒乾隆三十四年
御筆諭旨又三十六年
御製淳化軒記冠於卷端
御刻四體書七佛偈(乾隆三十八年)
(臣)等謹按
御刻七佛偈分
國書正書西番蒙古四體書上繪七佛像
御刻蘭亭八柱帖(乾隆四十四年)
(臣)等謹按
御刻蘭亭八柱帖内前三冊為虞世南褚遂良馮承素
模本四冊為柳公權書蘭亭詩五冊為戲鴻堂刻
柳公權書蘭亭詩六冊為
御勅于敏中補柳公權書蘭亭詩七冊為董其昌倣柳
公權書蘭亭詩八冊為
御臨董其昌倣柳公權書蘭亭詩卷首
御題五言排律一首卷中
御題七言絶六首七言律四首
御跋四又于敏中恭和
御製元韻七言律一首
御刻趙孟堅落水蘭亭帖(乾隆四十七年)
(臣)等謹按趙孟堅所藏蘭亭帖即定武石刻也有
姜夔趙孟頫跋落水始末見孟堅自跋
御題山隂眞面四大字
御製七絶四首末有和珅等恭和作
欽定快雪堂帖(馮銓原本)
(臣)等謹按快雪堂帖五卷故臣馮銓原刻後歸閩
中黃氏督臣楊景素購進内顔眞卿鹿脯帖蘇軾
書三種米芾書三種原本木刻奉
旨重易以石并
御書快雪堂記一篇
御題七律二首帖石嵌快雪堂兩廊原刻木版並弆堂
中
右
御刻歷代法帖
欽定夢墨樓帖(陳奕禧書)
(臣)等謹按夢墨樓帖十卷陳奕禧書大小眞行備
載雍正十二年奉
旨模勒上石
御製落葉詩帖(乾隆七年張照奉勅正書)
(臣)等謹按
御製落葉詩七律六首張照奉
勅書羣臣和者自鄂爾泰以下凡二十三人並刻於後
御製柳絮詩帖(乾隆八年張照奉勅行書)
(臣)等謹按
御製柳絮詩七律五首張照奉
勅書羣臣和者自鄂爾泰以下凡十六人并刻於後
欽定天瓶齋法帖(張照書乾隆二十二年奉旨模勒上石)
(臣)等謹按天瓶齋帖十卷張照書前三卷皆奉
勅書及恭錄
御製詩文四卷至八卷恭刻
御筆墨蘭并
御題一則及雜臨各帖九十兩卷則其自書也
欽定時晴齋帖(汪由敦書乾隆二十三年奉旨模勒上石)
(臣)等謹按時晴齋帖汪由敦書前二卷奉
勅書三卷恭錄
御製詩文四五六卷雜臨各帖七卷以下皆其自書
御製盛京賦四體書
(臣)等謹按
御製盛京賦眞草隸篆四體書帖眞書為勵宗萬草書
為梁詩正隸書為張若靄篆書為汪由敦冊高二
寸許筆細如髮
御刻萬福集成讚(乾隆三十六年)
(臣)等謹按萬福集成讚彭元瑞恭集聖教序字綴
輯成文恭進奉
旨以内府珍弆舊拓本鉤摹上石
御製七佛塔碑記(乾隆四十二年書國書正書蒙古托忒四體書其正為于敏中奉)
(敕書)
右
御刻臣工書
乾清宫宴集栢梁體詩帖(乾隆四年書御製序行)
(臣)等謹按
乾清宫宴集聯句諸臣自顯親王衍福等以下凡九十
九人
御製序文并書其聯句詩則梁詩正奉
勅書也
元宵聯句(乾隆八年自張廷玉以下凡十六人五言排律梁詩正奉敕正書)
燈夕錫宴聫句(乾隆八年自鄂爾泰以下凡十二人七言排律梁詩正奉勅正書)
澄海樓聫句(乾隆八年梁詩正張照扈從奉盛京聫句五言排律梁詩正)(巡幸正勅)
(書)
重華宫賜宴聫句(乾隆十年自張廷玉以下凡十二人五言排律梁詩正奉勅正書)
重華宫聫句(乾隆十一年自莊親王允禄以下凡十八人七言排律梁詩正奉勅正書)
流杯亭聫句(乾隆十一年自張廷玉以下凡四十五人五言排律梁詩正奉勅正書)
惇叙殿賜宴宗室栢梁體聫句(乾隆十一年自和碩康親王以下凡一百三人)
(七言排律莊親王允禄奉勅正書)
爆竹聫句(乾隆十二年自張廷玉以下凡十六人五言排律梁詩正奉勅正書)
燈夕錫宴聫句(乾隆十五年自傳恒等以下凡二十人七言排律梁詩正奉勅正書)
趙州栢林寺殿壁觀唐吴道子畫水聫句(乾隆十五年梁詩正彭啟)
(豐劉綸扈從奉言古梁詩正)(巡幸聫句五勅正書)
上元行幄觀燈賜宴聯句(乾隆十六年梁詩正汪由敦錢陳羣扈從南巡聫句)
(七言排律梁詩正奉勅正書)
雪獅聫句(乾隆十七年自史貽直以下凡十五人七言排律汪由敦奉勅正書)
新正詠雪聫句(乾隆十八年自傅恒以下凡二十人五言古汪由敦奉勅正書)
冰燈聫句(乾隆十九年自傅恒以下凡十六人錢汝誠奉勅正書)
山莊燈夕賜宴聫句(乾隆十九年自傅恒以下凡十二人七言排律王際華奉勅正)
(書)
再登澄海樓聯句(乾隆十九年汪由敦劉綸扈從奉廵幸盛京聫句五言古劉綸)
(正勅書)
鼇山聫句(乾隆二十年自傅恒以下凡十六人七言排律于敏中奉勅正書)
重華宫立春日雪聫句(乾隆二十一年自傳恒以下凡十六人七言排律錢汝誠奉)
(正勅書)
趙北口行宫觀燈聫句(乾隆二十二年自傅恒以下八人扈從南巡聫句七言排)
(律錢汝誠奉勅正書)
西山積雪聫句(乾隆二十三年自傳恒以下凡二十人七言排律錢汝誠奉勅正書)
燕九日聫句(乾隆二十四年自傅恒以下凡二十人七言排律錢汝誠奉勅正書)
重華宫賜宴聫句(乾隆二十五年自傅恒以下凡二十人七言排律錢汝誠奉勅正書)
紫光閣落成錫宴聫句(乾隆二十六年自傳恒以下凡二十四人七言排律錢汝誠奉)
(正書勅)
觀回部繩伎聫句(乾隆二十六年劉綸于敏中聫句五言古于敏中奉勅正書)
玉盤聫句(乾隆二十七年自傅恒以下凡二十四人七言排律于敏中奉勅正書)
紫光閣錫宴聫句(乾隆二十八年自傅恒以下凡二十人七言排律于敏中奉勅正書)
歲朝圖聫句(乾隆二十八年自傳恒以下凡二十人七言排律于敏中奉勅正書)
趙北口行宫冰嬉聫句(乾隆二十九年自傅恒以下凡二十人扈從聫句七言排)
(律于敏中奉勅正書)
雪象聫句(乾隆三十年自傅恒以下凡二十四人七言排律于敏中奉勅正書)
燕九日趙北口行宫觀燈火聫句(乾隆三十年自傅恒以下凡十八人扈從)
(于敏南巡聫句七言排律中奉勅正書)
玉盂聫句(乾隆三十一年自傅恒以下凡二十八人七言排律于敏中奉勅正書)
立春日得辛
祈穀禮成重華宫小宴聫句(乾隆三十二年自傅恒以下凡二十八人七言排律于敏)
(中奉書勅正)
三清茶聫句(乾隆三十三年自傳恒以下凡二十八人七言排律于敏中奉勅正書)
冰牀聫句(乾隆三十四年自傅恒以下凡二十八人七言排律于敏中奉勅正書)
玉甕聫句(乾隆三十五年自傅恒以下凡二十八人七言排律于敏中奉勅正書)
學詩堂聫句(乾隆三十六年自尹繼善以下凡二十八人七言排律王際華奉勅正書)
耕織圖聫句(乾隆三十七年自高晉以下凡二十八人七言排律王際華奉勅正書)
重刻淳化閣帖頒賜羣臣聫句(乾隆三十八年自劉統勲以下凡二十八人七)
(言排律王際華奉勅正書)
四庫全書聫句(乾隆三十九年自舒赫德以下凡二十八人七言排律王際華奉勅正書)
天禄琳瑯鍳藏舊板書籍聫句(乾隆四十年自舒赫德以下凡二十八人七言)
(排律王際華奉勅正書)
寧夀宫落成恭侍
皇太后宴即事聫句(乾隆四十一年自舒赫德以下凡二十八人七言排律董誥奉勅正)
(書)
紫光閣錫宴聫句(乾隆四十二年自舒赫德以下凡二十八人七言排律董誥奉勅正)
(書)
三登澄海樓聫句疊舊韻(乾隆四十三年于敏中梁國治扈從巡幸盛京聫)
(句五言古梁國治奉勅正書)
四庫全書薈要聫句(乾隆四十五年自福隆安以下凡二十八人七言排律梁國治奉)
(正勅書)
上元夕趙北口行宫觀燈火聫句(乾隆四十五年福隆安以下凡十二人扈)
(從梁國南巡聫句七言排律治奉勅正書)
快雪堂帖聫句(乾隆四十六年自三寳以下凡二十八人七言排律梁國治奉勅正書)
月令七十二候聫句(乾隆四十七年自三寳以下凡二十四人七言排律梁國治奉)
(勅正書)
職官表聫句(乾隆四十八年自阿桂以下凡二十八人七言排律梁國治奉勅正書)
四登澄海樓聫句(乾隆四十八年梁國治董誥扈從治巡幸盛京聫句五言古梁國)
(奉正書勅)
立春日
重華宫曲宴宗親及近臣並命觀燈火聫句(乾隆四十九年皇)
(六子以下凡二十四人七言排律梁國治奉勅正書)
五經萃室聫句(乾隆四十九年自阿桂以下凡二十八人七言排律梁國治奉勅正書)
千叟宴聫句栢梁體(乾隆五十年自貝勒允祈以下凡九十九人梁國治奉勅正書)
右聫句臣工奉
勅書
(臣)等謹按諸臣書如沈荃陳奕禧張照勵宗萬梁
詩正張若靄汪由敦以及聫句諸詩或奉
詔刻石或奉
勅書刻石並貯
内廷謹附載於
御書石刻諸種之末
御書心經(子皇四恭刻)
御臨懷素千字文(乾隆三十五年于敏中恭刻)
御跋并趙孟頫十札(乾隆十六年行書)
(臣)等謹按趙孟頫十札墨跡為王鴻緒家藏乾隆
十六年鴻緒子圖炯以
進
皇上為拈趙法源流於簡端題成仍還王氏命其子孫
世守之
御製薩爾滸山之戰書事(于敏中恭書鐫石)
御臨顔眞卿裴將軍詩帖(崔應階恭刻)
御製題孫覺春秋經解詩(七言排律行書紀旳恭刻後附紀昀恭跋)
(臣)等謹按以上各種
御書皆
賜後臣工恭勒進呈亦敬謹附載焉
皇朝通志卷一百十六
