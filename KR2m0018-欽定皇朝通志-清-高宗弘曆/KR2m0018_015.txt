皇朝通志卷十五
七音略(二)
天竺字母說
象教之興原於天竺(即厄□□)大藏一十二部原未嘗立定
法門以何語言文字設為教品但就竺土大衆同曉之
語言聲韻為之唱說其間義以音宣音由呼出音呼相
繫韻切從生天竺字母有自来矣中土士庶不能盡識
梵書沙門神珙製為華音等韻字母以為誦持標式特
其字多空列音無的據縱使呼調得法終亦華梵殊歸
夫天竺字母經咒諸字之淵源也西番(即唐□)字母經咒
諸字之脈絡也考其法五十字母之内有十六音韻字
三十四翻切字唐貞觀初吐番相阿努嘗親受天竺字
法悉得其奥於是依其本音譯以唐□之字以為西域
傳布經咒之用至那哷唐羅雜斡復從阿努所譯五十
字内考訂天竺原規為之唱演夾漈鄭氏所謂雖重百
譯之遠一字不通之地而音義可傳者也今以天竺等
韻字母列於簡端即于行下注以唐□之字次列國書
對音次列漢文對音由此而進之此五十字實為翻譯
經咒之源也
天竺字母譜
音韻十六字
天竺字母譜後說
文殊問經金剛頂經師利問經三部内俱有此天竺
字母五十字而所用漢字各有不同於三經内擇
其與本字音韻相合者取用之其音韻不合者於
欽定國書十二字頭漢字内取用天竺字皆清平聲其
無清平字者用濁平字無平聲字者用仄聲字其
本字呼聲應長者將本字疊書而下一字微小合
為一字其本字下帶别音者即於本字下將别音
字細書合為一字其漢字内有音無字者將所切
二字並書合為一字其一字有二音者將分數多
之字正書分數少之字細書合為一字照
國書合聲切法急讀之即成一音俱將反切及喉齒
唇舌等音註於其下其字音相近而呼法不同者
如嘠噶□匝雜□查楂□答達□巴拔□十五字
皆各三字相近而嘠匝查答巴五字緊讀噶雜楂
達拔五字緩讀帶哈字者帶喉音讀分别注明由
此字母所生之字俱照此例庶梵字本韻皆了然
矣
(臣)等謹按
欽定同文韻統著天竺字母譜以天竺字唐古特字與
國書漢文比類成章實為華梵共證之大源也因文
字之區分得義理之妙合而總本于
國書以為之凖
國書十二字頭以阿額伊鄂烏諤六字展轉相生成
第一部字頭又以第一部字頭配字合聲成後十
一部字頭雖無字母之名而六字為第一部字頭
之母第一部字頭為十一部字頭之母一皆本于
天地之元音易簡宏通周流不滯由是而推之西
番天竺皆可殊途而同歸也此譜系以前後二說
互相發明凖
國書以定字母之權衡標梵字而注以漢文之翻切
旁通無閡義類得宗非特括音韻之大全益足以
昭
聲教之無外也已
天竺音韻翻切配合字譜說
譯義之用通乎經文譯音之用宜於咒語阿努所譯天
竺字母字雖唐□之字而音則實悉天竺之音然則欲
得天竺字之本音舍唐□之字其奚從歟今將唐□所
譯天竺音韻翻切配合所生諸字依其配合之法用中
土之字對譯成譜其字母五十字内阿□等十六字梵
言為阿禮華言為音韻字嘠喀等三十四字梵言為嘠
禮華言為翻切字以翻切三十四字配合音韻十六字
除配阿字仍得本音外每字各成十五字共成五百一
十字又以翻切三十四字除末一字不用外餘三十三
字各繫以鴉喇拉斡四字配合成一百三十二字又以
翻切三十四字疊書成三十四字又以翻切三十四字
除末九字不用外餘二十五字為五類將每類末一字
加於前四字之上疊書成二十字又於翻切五類二十
五字之上各加拉沙卡薩四字疊書成一百字又於翻
切三十四字之上各加喇字疊書成三十四字又舉鍋
字為例加巴魯達一記號呼長三分者則於字旁加
一圈成一字又加巴魯達三記號呼長九分者則於字
旁加三圈成一字又於嘠喀二字上各加扎嘛嚕記
號應帶阿字發聲者則於字上各加阿字疊書成二字
又於巴葩二字上各加烏巴達嘛記號(此記號有反正二寫法其)
(用並同)應帶阿字發聲者亦於字上加阿字疊書成二字
又舉數字疊書為例成二十六字又以音韻字内阿伊
烏厄鄂五字及翻切三十四字並三十四字配合伊烏
厄鄂四字所生之一百三十六字共一百七十五字每
字配合以納字以哈蘭答記號聫之即成(焉因)字收聲
又每字配合以(迎阿)字以哈蘭答記號聫之即成(陽英)字收
聲各成一百七十五字以上共成一千二百一十二字
皆以唐□之字按照天竺字例排寫而成今各用漢字
音註分列成譜其中惟一字三譜重見並存以備體
例
天竺音韻翻切配合十二譜
第一譜翻切三十四字配合音韻十六字除配阿字仍
得本音外每字各成十五字共成五百一十字
第二譜翻切三十四字除末一字不用外餘三十三字
各繫以鴉喇拉斡四字成一百三十二字
第三譜翻切三十四字疊書成三十四字
第四譜翻切三十四字除末九字不用外餘二十五字
為五類每類末一字加於前四字之上成二十字
第五譜五類二十五字之上各加拉沙卡薩四字成一
百字
第六譜翻切三十四字之上各加喇字成三十四字
第七譜舉鍋字為例加巴魯達記號成二字
第八譜嘠喀二字上加扎嘛嚕記號成二字
第九譜巴葩二字上加烏巴達嘛記號成二字
第十譜舉數字疊書為例成二十六字
第十一譜音韻字内阿伊烏厄鄂五字及翻切三十四
字並三十四字配合伊烏厄鄂四字所生之一百三十
六字共一百七十五字每字配合以納字以哈蘭答記
號聫之即成(焉因)字收聲之一百七十五字(焉字收聲者為陽如安干)
(之類因字收聲者為陰如因金之類)
第十二譜音韻字内阿伊烏厄鄂五字及翻切三十四
字並三十四字配合伊烏厄鄂四字所生之一百三十
六字共一百七十五字每字配合以□字以哈蘭答記
號聫之即成□字收聲之一百七十五字(陽字收聲者為陽如昂岡)
(之類英字收聲者為陰如英京之類)
天竺音韻翻切配合字譜後說
天竺字母音韻十六字惟阿伊烏唎利厄鄂七字
為單字其七字之下又細書一字者即七字之長
聲昂字即阿字合英字收聲□即阿字帶斯字收
聲故十六字之中止七字為單字然唎利二字以
翻切字配之仍係各字之下帶本字音不能另成
一字故七字之内又止阿伊烏厄鄂五字為單字
皆收聲於本字之喉音與
國書第一字頭之阿厄伊鄂烏五字相對其轉韻所
成之字皆從此五字而生而伊烏厄鄂四字又皆
根於阿字故阿字為元聲翻切三十四字皆收聲
於阿字故以翻切三十四字配阿字仍得本字不
能另成一音此阿字所以成始而成終也其第一
譜配合所生之字每字各成十五字亦惟配伊烏
厄鄂四字所生之字各成單字其配昂字所生者
即本字合昂字安字或帶嘛字收聲而昂字安字
皆同生於阿字故亦能成單字其配□字所生者
即本字帶斯字收聲其餘皆成雙字即係本字之
下各帶一音要皆子不離母故音韻十六字翻切
三十四字皆朱書配合所生之字皆墨書其第二
譜至第十譜皆以翻切本字或繫字於下或加字
於上或疊書二字或疊書數字其繫字於下者即
收聲帶别音其加字於上者即發聲帶别音其二
字疊書者即一字帶二音其數字疊書者即一字
帶數音皆係合書成字非由字母配合而生故皆
墨書惟第二譜内翻切字下繫以斡字者亦成單
字蓋以翻切三十四字皆收聲於阿字而斡字音
獨輕清與阿字尤近故能另成一字然其譜内皆
繫字所成不列子母故亦用墨書其第十一譜第
十六譜皆以音韻字内阿伊烏厄鄂五字及翻切
三十四字並第一譜内翻切三十四字配伊烏厄
鄂四字所生之一百三十六字共一百七十五字
每字配以納字即成□字收聲與安恩因字頭之
音相對每字配以□字即成□字收聲與昂鞥英
字頭之音相對其原有之一百七十五字皆朱書
配合所成之各一百七十五字皆墨書其中有重
見之字則以字母既同而配合轉韻又同故仍用
本字以偹體例此外每單字之下各繫以喇字則
成□□□字頭之音每字繫以噶字則成□□□
字頭之音每字繫以薩字則成□□□字頭之音
每字繫以達字則成□□□字頭之音每字繫以
拔字則成□□□字頭之音每字繫以拉字則成
□□□字頭之音每字繫以嘛字則成□□□字
頭之音惟無□字收聲&KR0008;字收聲之字如用□字
收聲之字則於翻切字下加鴉□記號即作□
字收聲讀與埃額□字頭之音相對如用𤱔字收
聲之字則於長呼字上加納囉□住記號於
繫斡□記號字上加吉固徵卜記號並加
雙納囉記號之字隨宜分配即作𤱔字收聲讀
與敖歐優字頭之音相對以上諸音皆係前譜字
下各繫一字即成一音故不另列譜
(臣)等謹按
欽定同文韻統既著為天竺字母譜復將唐古特所譯
天竺音韻翻切配合所生諸字依其配合之法用
漢字對譯成諸共一千二百一十二字皆以唐古
特字按照天竺字例排寫而成以漢字為之注系
以前後兩說體備韻全皆與
國書字頭音韻相符由是展轉環生妙用不竭既以
得天竺之全音並以見唐古特字之大要矣
皇朝通志卷十五
