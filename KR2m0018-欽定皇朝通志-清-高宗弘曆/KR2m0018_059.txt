欽定四庫全書
皇朝通志卷五十九
器服略(四)
冠服
(臣)等謹案周禮内司服掌王后及外内命婦之服
其别有褘衣揄翟鞠衣展衣緣衣素沙追師掌王
后之首服其别有副編次追衡笄歴代以來損益
不同蓋禮時為大毋取沿襲也
國朝定制
皇太后
皇后冠服有朝服吉服二等金約領約朝珠綵帨皆有
制度
皇貴妃以下及公主諸王福晉夫人命婦各以品秩
為差今據
皇朝禮器圖式依次纂輯悉載于篇而
宫庭之地帷帟之間所以辨等威而彰物采者燦然具
備矣
皇太后
皇后朝冠
冬以薰貂夏以青絨為之上綴朱緯頂三層貫東
珠各一皆承以金鳳飾東珠各三珍珠各十七上
銜大東珠一朱緯上週綴金鳳七飾東珠各九貓
睛石各一珍珠各二十一後金翟一飾貓睛石一
小珍珠十六翟尾垂珠五行二就共珍珠三百有
二每行大珍珠一中間金銜青金石結一飾東珠
珍珠各六末綴珊瑚冠後護領垂明黃縧二末綴
寶石青縀為帶
皇太后
皇后吉服冠(皇貴妃貴妃同)
薰貂為之上綴朱緯頂用東珠
皇太后
皇后金約
鏤金雲十三飾東珠各一間以青金石紅片金裏
後繫金銜綠松石結貫珠下垂五行三就共珍珠
三百二十四每行大珍珠一中間金銜青金石結
二每具飾東珠珍珠各八末綴珊瑚
皇太后
皇后耳飾
左右各三每具金龍銜一等東珠各二
皇太后
皇后朝褂(皇皇貴妃同太子妃)
色用石青緞紗單袷惟其時片金緣領後垂明黃
縧其飾珠寶惟宜繡文或前後立龍各二下通襞
積四層相問上為正龍各四下為福壽文或前後
正龍各一要帷行龍四中有襞積下幅行龍八或
前後立龍各二中無襞積下幅八寶平水
皇太后
皇后朝袍(妃皇貴同)
色用明黃縀紗單袷惟其時披領及袖俱石青片
金緣冬加海龍或紫貂緣肩上下襲朝褂處亦加
緣領後俱垂明黃縧其飾珠寶惟宜繡文或金龍
九問以五色雲中無襞積下幅八寶平水或前後
正龍各一兩肩行龍各一要帷行龍四巾有襞積
下帷行龍八或中無襞積裾後間繡行龍下幅八
寳平水披領俱行龍二袖端俱正龍各一袖相接
處俱行龍各二
皇太后
皇后龍褂
色用石青棉袷紗裘惟其時繡文五爪金龍八團
兩肩前後正龍各一襟行龍四或加繡下幅八寶
立水袖端行龍各二
皇太后
皇后龍袍
色用明黃領袖俱石青棉袷紗裘惟其時繡文或
金龍九間以五色雲福壽文或五爪金龍八團兩
肩前後正龍各一襟行龍四下幅俱八寶立水或
繡金龍八團而下幅無八寶立水領前後俱正龍
各一左右及交襟處俱行龍各一袖俱如朝袍裾
左右開
皇太后
皇后領約
鏤金為之飾東珠十一間以珊瑚兩端垂明黃縧
二中各貫珊瑚末綴綠松石各二
皇太后
皇后朝珠
朝服御朝珠三東珠一珊瑚二吉服朝珠一隨所
御佛頭記念背雲大小墜雜飾各從其宜縧皆明
黃色
皇太后
皇后綵帨(皇皇貴妃同太子妃)
綠色繡文為五穀豐登佩箴管縏&KR1030;之屬縧皆明
黃色
皇太后
皇后朝帬(皇貴妃太貴妃並妃嬪皇子妃同)
上用織金壽字紅縀下用石青行龍粧縀皆正幅
有襞積夏以紗為之俱片金緣冬加海龍緣
皇貴妃朝冠(子皇太妃同)
冬以薰貂夏以青絨為之上綴朱緯(制貴妃以下皆同後不)
(具詳)頂三層貫東珠各一皆承以金鳳飾東珠各三
珍珠各十七上銜大珍珠一朱緯上週綴金鳳七
飾東珠各九珍珠各二十一後金翟一飾貓睛石
一珍珠十六翟尾垂珠三行二就共珍珠一百九
十二中間金銜青金石結一飾東珠珍珠各四末
綴珊瑚冠後護領垂明黃縧二末綴寶石青縀為
帶
皇貴妃金約(太貴妃同皇子妃)
鏤金雲十二飾東珠各一間以珊瑚紅片金裏後
繫金御綠松石結貫珠下垂三行三就共珍珠二
百有四中間金銜青金石結二每具飾東珠珍珠
各六末綴珊瑚
皇貴妃耳飾(太貴妃同皇子妃)
左右各三每具金龍銜二等東珠各二
皇貴妃龍褂(皇貴妃妃妃太子同)
色用石青棉袷紗裘惟其時繡文五爪金龍八團
兩肩前後正龍各一襟行龍四袖端行龍各二下
幅八寶立水
皇貴妃龍袍
色用明黃領袖俱石青棉袷紗裘惟其時繡文金
龍九間以五色雲福壽文下幅八寶立水領前後
正龍各一左右及交襟處行龍各一袖端正龍各
一袖相接處行龍各二裾左右開
皇貴妃領約(子皇太妃同)
鏤金為之飾東珠七間以珊瑚兩端垂明黃縧二
中各貫珊瑚末綴珊瑚各二
皇貴妃朝珠(子皇太妃同)
朝服用朝珠三蜜珀一珊瑚二吉服隨所用(餘如)
(皇后朝珠之制)
貴妃朝冠
護領垂金黃縧二(餘如冠皇貴妃朝之制)
貴妃朝褂(嬪妃同)
領後垂金黃縧(餘如褂之皇后朝制)
貴妃朝袍(同妃)
色用金黃領後垂金黃縧(餘如袍之皇后朝制)
貴妃龍袍(同妃)
色用金黃(餘如袍皇貴妃龍之制)
貴妃領約(嬪妃同)
縧用金黃色(餘如約皇貴妃領之制)
貴妃朝珠(同妃)
縧皆金黃色(餘如珠皇貴妃朝之制)
貴妃綵帨
綠色繡文為五穀豐登結佩惟宜縧皆金黃色
妃朝冠
頂二層貫東珠各一皆承以金鳳飾東珠各九珍
珠各十七上銜貓睛石朱緯上週綴金鳳五飾東
珠各七珍珠各二十一後金翟一飾貓睛石一珍
珠十六翟尾垂珠三行二就共珍珠一百八十八
中間金銜青金石結一飾東珠珍珠各四末綴珊
瑚冠後護領垂金黃縧二末綴寶石青縀為帶
妃吉服冠(太嬪妃皇子同)
薰貂為之上綴朱緯頂用碧䃁㺨
妃金約
鏤金雲十一飾東珠各一間以青金石後繫金銜
綠松石結貫珠下垂三行三就共珍珠一百九十
七(餘如約皇貴妃金之制)
妃耳飾
左右各三每具金龍銜三等東珠各二
妃綵帨
綠色繡文為雲芝瑞草結佩惟宜縧皆金黃色
嬪朝冠
頂二層貫東珠各一皆承以金翟上銜&KR3560;子朱緯
上週綴金翟五飾東珠各五珍珠各十九後金翟
一飾珍珠十六翟尾垂珠三行二就共珍珠一百
七十二中間金銜青金石結飾東珠珍珠各三(餘如)
(冠妃朝之制)
嬪金約
鏤金雲八後繫金銜綠松石結貫珠下垂三行三
就共珍珠一百七十七中間金銜青金石結二每
具飾東珠珍珠各四(餘如之妃金約制)
嬪耳飾
左右各三每具金龍銜四等東珠各二
嬪朝袍
用香色(餘如之貴妃朝袍制)
嬪龍褂
色用石青棉袷紗裘惟其時繡文兩肩前後正龍
各一襟夔龍四
嬪龍袍
用香色(餘如之貴妃龍袍制)
嬪朝珠
朝服用朝珠三珊瑚一蜜珀二吉服隨所用(餘如貴)
(妃朝珠之制)
嬪綵帨
綠色不繡花文結佩惟宜縧皆金黃色
皇太子妃朝袍
色用杏黃(餘如袍之皇后朝制)
皇太子妃龍袍
色用杏黃(餘如袍皇貴妃龍之制)
皇子福晉朝冠(親王福晉固倫公主同)
頂鏤金三層飾東珠十上銜紅寳石朱緯上週綴
金孔雀五飾東珠各七小珍珠三十九後金孔雀
一垂珠三行二就中間金銜青金石結一飾東珠
各三末綴珊瑚冠後護領垂金黃縧二末亦綴珊
瑚青縀為帶
皇子福晉吉服冠(下至輔國公夫人鄉君並同)
薰貂為之上綴朱緯頂用紅寶石
皇子福晉金約(親王福晉固倫公主同)
鏤金雲九飾東珠各一間以青金石紅片金裏後
繫金銜青金石結貫珠下垂三行三就中間金銜
青金石結二每具飾東珠珍珠各四末綴珊瑚
皇子福晉耳飾(下至輔國公夫人鄉君並同)
左右各三每具金雲銜珠各二
皇子福晉朝褂(下至郡王福晉縣主並同)
色用石青片金緣繡文前行龍四後行龍三領後
垂金黃縧雜飾惟宜
皇子福晉朝袍(下至郡王福晉縣主並同)
用香色披領及袖俱石青片金緣冬加海龍緣肩
上下襲朝褂處亦加緣領後垂金黃縧雜飾惟宜
繡文前後正龍各一兩肩行龍各一襟行龍四披
領行龍二袖端正龍各一袖相接處行龍各二裾
後開
皇子福晉吉服褂
色用石青繡五爪正龍四團前後兩肩各一
皇子福晉蟒袍(下至郡王福晉縣主並同)
用香色通繡九龍
皇子福晉領約(下至郡王福晉縣主並同)
鏤金為之飾東珠七間以珊瑚兩端垂金黃縧二
中各貫珊瑚末綴珊瑚各二
皇子福晉朝珠(下至郡王福晉縣主並同)
朝服用朝珠三珊瑚一蜜珀二吉服用一縧皆金
黃色
皇子福晉綵帨(下至郡王福晉縣主並同)
月白色不繡花文結佩惟宜縧皆金黃色
皇子福晉朝帬(下至輔國公夫人鄉君皆同)
上用紅縀下石青行龍粧縀皆正幅有襞積夏以
紗為之俱片金緣冬加海龍緣
親王福晉吉服褂(世子福晉固倫公主和碩公主郡主並同)
色用石青繡五爪金龍四團前後正龍兩肩行龍
世子福晉朝冠(和碩公主同)
頂鏤金二層飾東珠九上銜紅寶石朱緯上週縀
金孔雀五飾東珠各六後金孔雀一垂珠三行二
就中間金銜青金石結一飾東珠各三末綴珊瑚
冠後護領垂金黃縧二末亦綴珊瑚青縀為帶
世子福晉金約(和碩公主同)
鏤金雲八(餘如約皇子福晉金之制)
郡王福晉朝冠(郡主同)
頂鏤金二層飾東珠八上銜紅寶石朱緯上週綴
金孔雀五飾東珠各五後金孔雀一垂珠三行二
就中間金銜青金石結一末綴珊瑚冠後護領垂
金黃縧二末亦綴珊瑚青縀為帶
郡王福晉金約(郡主同)
鏤金雲八飾東珠各一間以青金石紅片金裏後
繫金銜青金石結貫珠下垂三行三就中間金銜
青金石結二末綴珊瑚
郡王福晉吉服褂(縣主同)
色用石青繡五爪行龍四團前後兩肩各一
貝勒夫人朝冠(縣主同)
頂鏤金二層飾東珠七朱緯上週綴金孔雀五飾
東珠各三冠後護領垂石青縧二末亦綴珊瑚(餘如)
(郡王福晉朝冠之制)
貝勒夫人金約(縣主同)
鏤金雲七(餘如郡王福晉金約之制)
貝勒夫人朝褂(下至輔國公夫人鄉君並同)
繡四爪蟒領後垂石青縧(餘如褂皇子福晉朝之制)
貝勒夫人朝袍(下至輔國公夫人鄉君並同)
藍及石青諸色隨所用繡四爪蟒領後垂石青縧
(餘如袍皇子福晉朝之制)
貝勒夫人吉服褂(郡君同)
色用石青前後繡四爪正蟒各一團
貝勒夫人蟒袍(下至輔國公夫人鄉君並同)
藍及石青諸色隨所用通繡九蟒
貝勒夫人領約(下至輔國公夫人鄉君並同)
縧用石青色(餘如約皇子福晉領之制)
貝勒夫人朝珠(下至輔國公夫人鄉君並同)
縧用石青色(餘如珠皇子福晉朝之制)
貝勒夫人綵帨(下至輔國公夫人鄉君並同)
縧用石青色(餘如帨皇子福晉綵之制)
貝子夫人朝冠(郡君同)
頂鏤金二層飾東珠六(餘如貝勒夫人朝冠之制)
貝子夫人金約(郡君同)
鏤金雲六(餘如貝勒夫人金約之制)
貝子夫人吉服褂(縣君同)
色用石青前後繡四爪行蟒各一團
鎮國公夫人朝冠(縣君同)
頂鏤金二層飾東珠五(餘如貝子夫人朝冠之制)
鎮國公夫人金約(縣君同)
鏤金雲五(餘如貝子夫人金約之制)
鎮國公夫人吉服褂(輔國公夫人鄉君同)
色用石青繡花八團
輔國公夫人朝冠(鎮國公女鄉君同)
頂鏤金二層飾東珠四(餘如鎮國公夫人朝冠之制)
輔國公夫人金約(鎮國公女鄉君同)
鏤金雲四(餘如鎮國公夫人金約之制)
輔國公女鄉君朝冠
頂鏤金二層飾東珠三(餘如輔國公夫人朝冠之制)
輔國公女鄉君金約
鏤金雲三(餘如輔國公夫人金約之制)
民公夫人朝冠
冬以薰貂夏以青絨為之上綴朱緯前綴金簪三
飾以珠寶護領縧用石青色(其制下達命婦皆同後不具詳)頂鏤
花金座中飾東珠四上銜紅寶石
民公夫人吉服冠(侯伯子鎮國將軍夫人一品命婦皆同)
頂用珊瑚
民公夫人金約(下至七品命婦皆同)
青縀為之紅片金裏中綴鏤金火焰飾珍珠一左
右金龍鳳各一後垂青縀帶二亦紅片金裏
民公夫人耳飾(下至七品命婦皆同)
左右各三每具金雲銜珠各二
民公夫人朝褂(下至七品命婦皆同)
色用石青片金緣繡文前行蟒二後行蟒一領後
垂石青縧雜飾惟宜
民公夫人朝袍(下至奉國將軍夫人及三品命婦皆同)
藍及石青諸色隨所用披領及袖俱石青片金緣
冬海龍緣繡文前後正蟒各一兩肩行蟒各一襟
行蟒四中無襞積披領行蟒二袖端正蟒各一袖
相接處行蟒各二後垂石青縧雜飾惟宜
民公夫人吉服褂(下至七品命婦皆同)
色用石青繡花八團
民公夫人蟒袍(下至奉國將軍夫人及三品命婦皆同)
藍及石青諸色隨所用通九蟒皆四爪
民公夫人領約(下至七品命婦皆同)
鏤金為之飾紅藍小寶石五兩端垂石青縧二中
各貫珊瑚末綴珊瑚各二
民公夫人朝珠(下至五品命婦皆同)
朝服用三吉服用一珊瑚青金綠松蜜珀隨所用
雜飾惟宜縧用石青色
民公夫人綵帨
月白色不繡花文雜佩惟宜縧皆石青色(其制下達七品)
(命婦皆同)
民公夫人朝帬(下至奉國將軍夫人及三品命婦皆同)
上紅縀下石青行蟒粧縀皆正幅有襞積夏以紗
為之俱片金緣冬加海龍緣
侯夫人朝冠
頂鏤花金座中飾東珠三上銜紅寶石
伯夫人朝冠
頂鏤花金座中飾東珠二上銜紅寶石
子夫人朝冠(鎮國將軍夫人與一品命婦皆同)
頂鏤花金座中飾東珠一上銜紅寶石
男夫人朝冠(輔國將軍夫人與二品命婦皆同)
頂鏤花金座中飾紅寶石一上銜鏤花珊瑚
男夫人吉服冠(輔國將軍夫人與二品命婦皆同)
頂鏤花珊瑚
奉國將軍夫人朝冠(三品命婦同)
頂鏤花金座中飾紅寶石一上銜藍寶石
奉國將軍夫人吉服冠(三品命婦同)
頂用藍寶石
奉恩將軍夫人朝冠(四品命婦同)
頂鏤花金座中飾小藍寶石一上銜青金石
奉恩將軍夫人吉服冠(四品命婦同)
頂用青金石
奉恩將軍夫人朝袍(四品以下命婦並同)
藍及石青諸色隨所用披領及袖俱石青片金緣
繡文前後行蟒各二中無襞積後垂石青縧雜飾
惟宜
奉恩將軍夫人蟒袍(四品至六品命婦並同)
藍及石青諸色隨所用通八蟒皆四爪
奉恩將軍夫人朝帬(四品以下命婦皆同)
上用綠縀下用石青行蟒粧縀皆正幅有襞積
五品命婦朝冠
頂鏤花金座中飾小藍寶石一上銜水晶
五品命婦吉服冠
頂用水晶
六品命婦朝冠
頂鏤花金座中飾小藍寶石一上銜硨磲
六品命婦吉服冠
頂用硨磲
七品命婦朝冠
頂鏤花金座中飾小水晶一上銜素金
七品命婦吉服冠
頂用素金
七品命婦蟒袍
藍及石青諸色隨所用通五蟒皆四爪
皇朝通志卷五十九
