欽定四庫全書
皇朝通志卷三十八
禮略
吉禮(三)
太廟
(臣)等謹案鄭志列宗廟一門具詳歴代建廟之制
度其祭享儀節則分見於時享祫禘諸門我
朝
列祖以來
洪模景爍遠軼前代謹詳
盛京
太廟之始冠於篇首至
京師
太廟並詳稽
列聖以來尊崇升祔之典備著篇中即倣鄭志宗廟一門
之體例云
天聰十年四月
太宗文皇帝受尊號建國大清改元崇德即
盛京立
太廟於撫近門東崇德元年四月奉安
列祖
太祖神位於
太廟追尊
始祖為
澤王
高祖為
慶王
曾祖為
昌王
祖為
福王恭上
太祖尊諡曰
承天廣運聖德神功肇紀立極仁孝武皇帝
廟號
太祖
皇太后尊諡曰
孝慈昭憲純德貞順成天育聖武皇后
前殿安奉
太祖
太后神位
後殿正中安奉
始祖神位左安奉
高祖神位右安奉
曾祖神位次左安奉
祖神位皆南面是日
親行
大饗之禮五月薦櫻桃於
太廟時有以新櫻桃獻者
太宗文皇帝命薦於
太廟嗣後凡新進果品五穀先薦
太廟然後進御著為令
順治元年九月
世祖章皇帝定鼎燕京立
太廟於端門之左恭奉
太祖武皇帝神主
孝慈武皇后神主
大行皇帝神主奉安
太廟十月恭上
大行皇帝尊諡曰
應天興國弘德彰武寬温仁聖睿孝文皇帝
廟號
太宗二年七月恭進
太祖武皇帝
孝慈武皇后
太宗文皇帝玉
册玉
寶奉安
太廟五年四月以重修
太廟遣官祗告恭奉
神牌暫安
後殿六月以
太廟工成遣官祗告奉安
神位於
正殿十一月冬至追尊
列祖
太祖以上四世
始祖澤王為
肇祖原皇帝
始祖妣為
原皇后
慶王為
興祖直皇帝
妣為
直皇后
昌王為
景祖翼皇帝
妣為
翼皇后
福王為
顯祖宣皇帝
妣為
宣皇后是日
世祖章皇帝親詣
後殿奉安
神位致祭如時享儀七年二月恭上
大行皇太后尊諡曰
孝端正敬仁懿莊敏輔天協聖文皇后八年正月恭奉
孝端文皇后神主升祔
太廟前一日遣官祗告是日
世祖章皇帝親詣行禮先奉
神主祗見
太祖武皇帝
孝慈武皇后
太宗文皇帝
世祖章皇帝恭代行三跪九拜禮興恭奉
神主奉安於
太宗文皇帝之次行一跪三拜禮畢行大饗禮如儀九年
二月恭進
四祖考皇帝
四祖妣皇后
孝端文皇后玉
册玉
寶奉安
太廟十年定
太廟懸慶成燈歲元宵自正月初七日起至十七日止十
八年正月
聖祖仁皇帝登極三月恭上
大行皇帝尊諡曰
體天隆運英睿欽文大德弘功至仁純孝章皇帝
廟號
世祖十月新建
太廟神厨門成十一月恭奉
世祖章皇帝神主升祔
太廟前一日遣官祗告是日
聖祖仁皇帝親奉
神主恭代行祗見禮奉安
神座行禮大饗如儀
後殿遣官行禮是年恭進
世祖章皇帝玉
册玉
寶奉安
太廟
康熙元年四月恭改上
太祖武皇帝尊諡曰
太祖承天廣運聖德神功肇紀立極仁孝睿武弘文定業
高皇帝
孝慈武皇后尊諡曰
孝慈昭憲敬順慶顯承天輔聖高皇后恭加上
太宗文皇帝尊諡曰
太宗應天興國弘德彰武寬温仁聖睿孝隆道顯功文皇
帝奉安
神位於
太廟二年五月恭上
大行慈和皇太后尊諡曰
孝康慈和莊懿恭惠崇天育聖皇后九年閏二月諸王大
臣等遵
旨議奏
慈和皇太后配祀
世祖章皇帝宜加上
尊諡為
章皇后五月恭奉
孝康章皇后神主奉安
太廟十三年恭進
孝康章皇后玉
册玉
寶奉安
太廟二十七年十月恭上
大行太皇太后尊諡曰
孝莊仁宣誠憲恭懿翊天啟聖文皇后是月恭奉
孝莊文皇后神主升祔
太廟大臣二人恭奉
世祖章皇帝
孝康章皇后神主避立于旁
聖祖仁皇帝恭奉
神主奉安於拜位恭代行祗見禮三跪九拜興恭奉
神主奉安於
孝端文皇后神位之次行一跪三拜禮興大臣二人恭請
世祖章皇帝
孝康章皇后神主奉安於拜位
聖祖仁皇帝恭代行祗見禮三跪九拜興大臣二人奉安
世祖章皇帝
孝康章皇后神主於寳座一跪三叩退行大饗禮如儀三
十三年恭進
孝莊文皇后玉
册玉
寶奉安
太廟五十七年三月恭上
大行皇太后尊諡曰
孝惠仁憲端懿純德順天翊聖章皇后十二月恭奉
孝惠章皇后神主升祔
太廟先是奉
諭旨
皇太后係朕嫡母神牌升祔
太廟
奉先殿應安奉於
慈和皇太后神牌之上王大臣等遵
旨議奏得
旨是
太廟前殿致祭
孝惠章皇后寳座設於
世祖章皇帝寶座之次
孝康章皇后寶座設於
孝惠章皇后寶座之次至
中殿安奉
世祖章皇帝神位居中
孝惠章皇后神位居左
孝康章皇后神位居右均南嚮五十九年恭進
孝惠章皇后玉
册玉
寶奉安
太廟六十一年十一月
世宗憲皇帝登極
雍正元年二月恭上
大行皇帝尊諡曰
合天弘運文武睿哲恭儉寬裕孝敬誠信功德大成仁皇
帝
廟號
聖祖八月恭加上
太祖承天廣運聖德神功肇紀立極仁孝睿武端毅弘文
定業高皇帝
孝慈昭憲敬順仁徽慶顯承天輔聖高皇后
太宗應天興國弘德彰武寬温仁聖睿孝敬敏隆道顯功
文皇帝
孝端正敬仁懿哲順莊敏輔天協聖文皇后
孝莊仁宣誠憲恭懿至德翊天啓聖文皇后
世祖體天隆運定統建極英睿欽文大德弘功至仁純孝
章皇帝
孝惠仁憲端懿慈淑純德順天翊聖章皇后
孝康慈和莊懿恭惠温穆崇天育聖章皇后
尊諡於
太廟恭上
仁孝皇后尊諡曰
仁孝恭肅正惠安和儷天襄聖皇后
孝昭皇后尊諡曰
孝昭静淑明惠正和欽天順聖皇后
孝懿皇后尊諡曰
孝懿温誠端仁憲穆奉天佐聖皇后恭上
大行皇太后尊諡曰
孝恭宣惠温肅定裕贊天承聖仁皇后九月恭奉
聖祖仁皇帝神主
孝誠仁皇后神主
孝昭仁皇后神主
孝懿仁皇后神主
孝恭仁皇后神主升祔
太廟先是王大臣等議奏恭請
四后同祔
聖祖廟
尊諡並加仁字得
旨是又禮部等奏恭上
仁孝仁皇后尊諡仁字重複謹請改易恭上尊諡曰
孝誠恭肅正惠安和儷天襄聖仁皇后得
旨是奉
諭曰朕惟
母后升祔
太廟大典攸關欲伸臣子之孝思必準前代之成憲務得
情理允協乃可昭示萬年諸王大臣等奏請
四后同祔
太廟引據宋朝太宗真宗四后祔廟之禮朱子及有宋諸
儒皆以為允當覽奏既得展朕孝敬無窮之心復合前
代斟酌盡善之典不覺悲慰交集恭惟
孝誠仁皇后元配
宸極
孝昭仁皇后
孝懿仁皇后繼位中宫
孝恭仁皇后誕育朕躬母儀天下案先儒祔廟之議一元
后一繼后一本生以次並列今
母后升祔位次當首奉
孝誠仁皇后次奉
孝昭仁皇后次奉
孝懿仁皇后次奉
孝恭仁皇后如此庶於古禮符合而朕心亦安矣至期
世宗憲皇帝恭奉
聖祖仁皇帝神主親王四人恭奉
孝誠仁皇后
孝昭仁皇后
孝懿仁皇后
孝恭仁皇后神主升祔
太廟
世宗憲皇帝恭代行祗見
列祖
列后禮奉安
神座行大饗禮如儀三年五月恭修飾
太廟神牌六年十二月恭進
太祖高皇帝
孝慈高皇后
太宗文皇帝
孝端文皇后
孝莊文皇后
世祖章皇帝
孝惠章皇后
孝康章皇后
聖祖仁皇帝
孝誠仁皇后
孝昭仁皇后
孝懿仁皇后
孝恭仁皇后玉
册玉
寶奉安
太廟先是大學士等遵
旨議
列祖
列后玉
寶修平舊篆敬鐫加上
尊諡新造玉
册並舊進玉
册一同珍奉至是行禮如儀雍正十三年九月
皇上登極十一月恭上
大行皇帝尊諡曰
敬天昌運建中表正文武英明寬仁信毅大孝至誠憲皇
帝
廟號
世宗恭上
孝敬皇后尊諡曰
孝敬恭和懿順昭惠佐天翊聖憲皇后
乾隆元年正月
命修
太廟三月以加上
列祖
列后
尊諡恭修飾
太廟神牌遣官祗告是月恭加上
太祖承天廣運聖德神功肇紀立極仁孝睿武端毅欽安
弘文定業高皇帝
孝慈昭憲敬順仁徽懿德慶顯承天輔聖高皇后
太宗應天興國弘德彰武寬温仁聖睿孝敬敏昭定隆道
顯功文皇帝
孝端正敬仁懿哲順慈僖莊敏輔天協聖文皇后
孝莊仁宣誠憲恭懿至德純徽翊天啟聖文皇后
世祖體天隆運定統建極英睿欽文顯武大德弘功至仁
純孝章皇帝
孝惠仁憲端懿慈淑恭安純德順天翊聖章皇后
孝康慈和莊懿恭惠温穆端靖崇天育聖章皇后
聖祖合天弘運文武睿哲恭儉寬裕孝敬誠信中和功德
大成仁皇帝
孝誠恭肅正惠安和淑懿儷天襄聖仁皇后
孝昭静淑明惠正和安裕欽天順聖仁皇后
孝懿温誠端仁憲穆和恪奉天佐聖仁皇后
孝恭宣惠温肅定裕慈純贊天承聖仁皇后
尊諡於
太廟二年三月恭奉
世宗憲皇帝神主
孝敬憲皇后神主升祔
太廟
皇上親詣行禮恭代祗見奉安
神座行大饗禮如儀三年二月興工修
太廟先期
親詣祗告恭奉
後殿
四祖
四后神牌
中殿
列祖
列后神牌暫安
前殿六月
後殿工竣恭奉
四祖
四后神牌還御前一日
親詣祗告九月
中殿工竣恭奉
列祖
列后神牌還御前一日
親詣祗告四年九月
前殿工竣
親詣敬瞻
御齋宫致齋三日行大饗禮是月恭進
太祖高皇帝
孝慈高皇后
太宗文皇帝
孝端文皇后
孝莊文皇后
世祖章皇帝
孝惠章皇后
孝康章皇后
聖祖仁皇帝
孝誠仁皇后
孝昭仁皇后
孝懿仁皇后
孝恭仁皇后
世宗憲皇帝
孝敬憲皇后玉
册玉
寶奉安
太廟四十二年三月恭上
大行皇太后尊諡曰
孝聖慈宣康惠敦和敬天光聖憲皇后恭奉
神位升祔
太廟
皇上親詣行禮恭代祗見奉安
神座行大饗禮如儀恭奉
孝聖憲皇后玉
册玉
寶奉安
太廟四十七年十月時享恭奉新造
五朝玉
册玉
寶尊藏
太廟先是
列祖
列后
册
寶皆隨時敬造玉色尺寸不相符合乾隆二十四年回部
底定和闐職貢歲致精璆
皇上命擇玉質之最良者一律虔造
五朝
册
寶至是告成以時享大祭敬奉尊藏並
命敬徹舊藏
册
寶於四十八年七月
命皇子親王恭送
盛京
太廟尊藏是年八月
皇上躬詣
盛京展饗如儀
皇朝通志卷三十八
