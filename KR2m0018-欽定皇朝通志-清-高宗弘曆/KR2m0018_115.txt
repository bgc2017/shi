欽定四庫全書
皇朝通志卷一百十五
金石略(一)
(臣)等謹按通志列金石一門實鄭氏剏例(臣)等續
編五朝通志其自五代以迄前明既已纂輯成帙
伏惟
本朝
列聖天章睿藻垂範墨池固與琬琰圖球永為珍祕而
聖謨神算駿烈豐功昭示萬世之意無不隠寓乎其間至
我
皇上聖以繼
聖用集大成巨幅鴻篇備賅衆妙貞珉偶勒具有精深則
即金石一略而我
朝授受之宏規於是可仰窺萬一固非漢勒鴻都之
篇唐著屏風之帖所可比擬又豈徒如鄭氏所稱
承音旨見風猷而已哉(臣)等謹次金刻總一卷
御書處刻石一卷自
大内暨
宫苑京師以及各直省恭刻
列聖及我
皇上宸翰凡五卷準宛平于奕正天下金石志例各以
地相屬至於臣工之書其有經
欽定奉
勅刻石者亦附載焉
金
(臣)等謹按五帝以來皆鑄金以垂久遠禹鑄九鼎
湯勒盤銘尚矣外此鐘鼎尊彛刀幣泉貨之屬見
於圖譜者鄭志咸甄錄之三代以後刻石多而笵
金少鄭氏所收者亦僅矣我
朝代有制器煌煌巨製照耀古今摩挲法物不啻商
周以上之盛軌也謹編次登於卷首並登欵識一
二字為金刻總一卷至前代所流傳者具有成書
㮣不複載云
勅内務府嚴禁中官鐵牌(順治十二年國書正書)
右
世祖章皇帝御勅
御製金龍礮欵識(康熙二十年國書正書)
御製簡平儀欵識(康熙二十年正書)
御製三辰簡平地平合璧儀欵識(康熙三十二年正書)
御製制勝將軍礮欵識(康熙三十四年正書)
御製星晷儀欵識(康熙五十三年柄鐫康熙御製四字正書)
御製四遊表半圓儀欵識(中鐫康熙正書御製四字)
御製矩度象限儀欵識(面鐫康熙正書御製四字)
御製方矩象限儀欵識(面鐫康熙正書御製四字)
右
聖祖仁皇帝御製欵識
御製黃淮諸河龍神廟銅碑(雍正二年行書河南武陟縣)
右
世宗憲皇帝御製金刻
御製嘉量銘(乾隆十年國書正書)
御製刻漏銘(乾隆十年正書)
御製虎神鎗記
(近斗處飾銀花文中鋑金乾隆書左右鐫御製虎神鎗記)(國御用四字正書正書欵鐫)
(乾隆壬申秋九月又安莽御製詩一首欵鐫乾隆丙午季秋月上澣永喀殪虎作亦國書正)
(書牀末飾以玉上鐫虎神鎗三字下鐫重十二觔五兩長四尺八寸藥二錢五分子重七錢正書)
御製金牛銘(乾隆二十年篆書昆明湖)
御製鎛鐘銘(乾隆二十六年篆書太和殿夾室)
(臣)等謹按乾隆二十四年江西臨江府得古鎛鐘
撫臣以獻適西師告捷
上既釐定其名復
詔樂部仿鑄之凡鐘十二銘詞同
御製古鑑銘(七言篆書)
(臣)等謹按古鑑未詳何時物鏡面青綠周徧中有
二寸許圓光
御製銘文鐫刻鏡面青綠上
御製竒準神鎗欵識(大清乾隆年製六字正書)
御製準正神鎗欵識(大清乾隆年製六字正書)
御製純正神鎗欵識(大清乾隆年製六字正書)
御製連中鎗欵識(大清乾隆年製六字正書)
御製應手鎗欵識(大清乾隆年製六字正書)
御製威赫鎗欵識(大清乾隆年製六字正書)
御製威捷鎗欵識(大清乾隆年製六字正書)
御製刀欵識
近銎處横編某字若干號依千文列次刃右縱為
刀名刃左横為乾隆年製皆隸書其名曰鍊精曰
叩鳴曰孔純曰月刃曰風熛曰飛鵲曰宿鋌曰超
阿曰配威曰飛蛇曰星行曰含英曰舒空曰兔膽
曰毓芝曰揮霆曰德興曰秋霜曰秋水曰切玉曰
湧泉曰振遠曰曜威曰吐芒曰彩鍔曰瑩鋩曰柔
通曰章威曰霜明曰寒鋒曰出雲曰剸犀曰剪水
曰掩虹曰致祥曰衛國曰象功曰輔德曰燭微曰
霜鍔曰流光曰躍星曰霞彩曰繼輔曰鯉腹曰蒼
精曰凝冰曰搖電曰逐指曰應心曰醴石曰衝斗
曰暎月曰鳴龍曰刜鐘曰决雲曰轉電曰息兵曰
躍虹曰貫霄曰鎮方曰佩德曰寳騰曰善勝曰昆
銛曰越礪曰瑩濤曰淬鵜曰博鏡曰鋪練凡七十
皇朝通志卷一百十五
