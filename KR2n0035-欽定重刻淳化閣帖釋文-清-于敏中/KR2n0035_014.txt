(臣)伏見我
皇上幾餘鑒古重訂淳化閣帖詳加考釋正其謬誤
於標名排類則見
義例之正於去取釋注則見
折中之審允宜勒為成書登之四庫且俾承學之士
未能仰窺搨本者亦得粗悉崖略(臣)因按次恭
錄仍為十卷每帖各識某體幾行若干字一條
以補向來釋帖家所未備其有本屬楷書
釋文所不及者亦錄其本文庶一展卷而可得是帖
之全以為藝林之助並恭摹
宸翰四大字仍冠簡端而於
御筆諭旨記跋等篇並用聚珍版排印從諸書
御筆例也
乾隆丙申年仲夏月朔(臣)金簡恭跋
