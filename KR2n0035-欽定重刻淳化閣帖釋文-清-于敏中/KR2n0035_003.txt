欽定重刻淳化閣帖釋文卷三
晉人法帖
晉右軍將軍琅琊王羲之書(舊列卷六但標名今移改舊五十九帖)
(今移一帖入卷五)
適得書知足下問吾欲中治甚憒憒向宅上靜佳眠都
不知足下來門甚無意恨不暫面王羲之
謹案右一帖草書五行三十七字
知欲東先期共至謝奕處云何欲行想忘耳過此如命
謹案右一帖草書三行二十一字
差涼君可不今日寔顧不遲面力知問王羲之
謹案右一帖草書三行十八字
比奉對對兄以釋豈一
謹案右一帖草書二行九字
汝不可言未知集聚日但有慨歎各慎護前與㛐試求
屏風遂不得茲為也
謹案右一帖草書六行二十九字
奄至此禍情願不遂緬然永絶痛之深至情不能已況
汝豈可勝任奈何奈何無由叙哀悲酸
謹案右一帖草書五行三十六字
日月如馳㛐棄背再周去月穆松大祥奉瞻廓然永惟
悲摧情如切割汝亦增慕省疏酸感
謹案右一帖草書五行三十五字
兄靈柩垂至永惟崩慕痛貫心膂痛當奈何計
謹案右一帖草書三行十八字
慈顔幽翳垂卅年而吾勿勿不知堪臨始終不發言哽
絶當復奈何吾頃至勿勿比加下
謹案右一帖草書五行三十四字
省别具足下小大問為慰多分張念足下懸情武昌諸
子亦多遠宦足下兼懷並數問不老婦頃疾篤救命恒
憂慮餘粗平安知足下情至
謹案右一帖草書六行五十三字
旦夕都邑動靜清和想足下使還具時州將桓公告慰
情企足下數使命也謝無奕外任數書問無他仁祖日
往言尋悲酸如何可言
謹案右一帖草書五行五十一字
伏想㛐安和自下悉佳松上下至乖隔十八年復得一
集且悲且慰何物喻㛐疾至篤憂懷甚深穆松難為情
地自至猶小差然故勿勿冀得涼漸利耳
謹案右一帖草書九行五十八字
諸從並數有問粗平安惟修載在遠音問不數懸情司
州疾篤不果西公私可恨足下所云皆盡事勢吾無間
然諸問想足下别具不復一
謹案右一帖草書五行五十四字
此諸賢粗可時見省甚為簡闊遠頃異多小患而吾疾
篤不得數為歎耳
謹案右一帖草書三行二十八字
宰相安和殷生無恙時面兄當宣兄懷
謹案右一帖草書三行十五字
噉豆鼠傷如佳今送能噉不
謹案右一帖草書二行十一字
得足下旃罽胡桃藥二種知足下至戎鹽乃要也是服
食所須知足下謂須服食方回近之未許吾此志知我
者希此有成言無緣見卿以當一笑
謹案右一帖草書六行五十六字
秋中感懷異雨冷足下各可可耳胛風遂欲成患甚憂
之力知問王羲之頓首
謹案右一帖草書三行三十字
又不能不痛熙存亡政爾復何於求之度政當求之内
事餘理不絶求之一條當有冀不信罔然前塗願具誨
之以悟其心
謹案右一帖草書六行四十七字
疾不退潛損亦當日深豈可以常理待之此豈常憂不
審食復何如云肌色可可所堪轉勝復以此慰馳竦耳
謹案右一帖草書五行四十二字
吾有七兒一女皆同生婚娶以畢惟一小者尚未婚耳
過此一婚便得至彼今内外孫有十六人足慰目前足
下情至委曲故具示
謹案右一帖草書五行五十字
省足下别疏具彼土山川諸竒揚雄蜀都左太冲三都
殊為不備悉彼故為多竒益令其遊目意足也可得果
當告卿求迎少人足耳至時示意遲此期真以日為歲
想足下鎮彼土未有動理耳要欲及卿在彼登汶領峨
眉而旋實不朽之盛事但言此心以馳於彼矣
謹案右一帖草書十一行一百二字
云譙周有孫高尚不出今為所在其人有以副此志不
令人依依足下具示嚴君平司馬相如揚子雲皆有後
不
謹案右一帖草書五行四十三字
夫人遂善平康也足下各可不冀行復面王羲之頓首
謹案右一帖草書三行二十一字
想小大悉佳蔡家賓至君情感益深唯當撥遣之耳
謹案右一帖草書三行二十字
知足下散勢小差此慰無以為喻云氣力故爾復以悒
怛想散患得差餘當以漸消息耳
謹案右一帖草書四行三十四字
吾頃無一日佳衰老之弊日至夏不得有所噉而猶有
勞務甚劣劣
謹案右一帖草書四行二十六字
昨得熙廿六日書云患氣懸情
謹案右一帖草書二行十二字
知足下連不快何爾耿耿善將適吾積羸困而下積日
不斷情慮尚深殊乏自力不能悉
謹案右一帖草書四行三十四字
小佳更致問一一適脩載書平安
謹案右一帖草書二行十三字
羲之白奉告慰反側伏想比安和伯熊過見之悲酸大
都可耳惟垂心羲之平平一日白以具
謹案右一帖草書四行三十六字
羲之白送此鯉魚征與敬耶不在不乃邑邑不
謹案右一帖草書二行十八字
月半哀悼兼至奈何奈何得告承復下懸耿至勿勿願
不具王羲之再拜
謹案右一帖草書三行二十八字
今遣鄉里人往口具也
謹案右一帖草書一行九字
廿二日羲之報近得書即日又得永興書甚慰想在道
可耳吾疾故爾沈滯憂悴解日面近不具羲之報
謹案右一帖草書五行四十字
四月廿三日羲之頓首昨書不悉君可不腫劇憂之力
遣不具
謹案右一帖草書三行二十四字
羲之頓首闊别稍久眷與時長寒嚴足下何如想清豫
耳披懷之暇復何致樂諸賢從就理當不疎吾之朽疾
日就羸頓加復風勞諸無意賴促膝未近東望慨然所
冀日月易得還期非遠耳深敬宜音問在數遇信忩遽
萬不一陳
謹案右一帖草書九行八十八字
旦極寒得示承夫人復小欬不善得眠助反側想小爾
復進何藥念足下猶悚息卿可不吾昨暮復大吐小噉
物便爾旦來可耳知足下念王羲之頓首
謹案右一帖行書六行五十八字
卿與虞休意書有所問足下旨為致誠答令旨意致來
勿忘此意自決今以資嚴知小大疾患念勞心
謹案右一帖草書五行三十九字
四月五日羲之報建安靈柩至慈蔭幽絶垂卅年永惟
慕痛澈五内永酷奈何無由言苦臨紙摧哽羲之報
謹案右一帖行書四行四十一字
吾昨得一日一起腹中極調適無所為憂但顧情不可
言耳
謹案右一帖草書三行二十三字
侍中書書徐侯遂危篤恐無復冀深令人反側
謹案右一帖草書三行十八字
敬豫乃成委頓令人深憂
謹案右一帖草書二行十字
適知十五日問清和為慰復得南後問不想二庾速王
之始興奴長就令人邑邑想無所至耳還具示問
謹案右一帖草書五行四十字
追尋傷悼但有痛心當奈何奈何得告慰之吾昨頻哀
感便欲不自勝舉旦復服散行之益頓乏推理皆如足
下所誨然吾老矣餘願未盡惟在子輩耳一旦哭之垂
盡之年將無復理此當何益冀小却漸消散耳省卿書
但有酸塞足下念顧言散所豁多也王羲之頓首
謹案右一帖行草十一行一百三字
不得臨川問懸心不可言子嵩之子來數有使冀因得
問示之
謹案右一帖草書三行二十四字
得袁二謝書具為慰袁生暫至都已還未此生至到之
懷吾所也
謹案右一帖草書三行二十五字
想小大皆佳知賓猶爾耿耿想得夏節佳也念君勞心
賢姊大都轉差然故有時嘔食不已至足言年衰疾久
亦非可倉卒大都轉差為慰以大近不復服散常將陟
厘也此藥為益如君告
謹案右一帖草書八行七十二字
適太常司州領軍諸人廿五六書皆佳司州以為平復
此慶慶可言餘親親皆佳大奴以還吳也冀或見之
謹案右一帖草書五行四十一字
司州供給寥落去無期也不果者公私之望無理或復
是福得大等書慰心今因書也野數言疏平安定太宰
中郎
謹案右一帖草書六行四十四字
近因得里人書想至知故面腫耿耿今差不吾比日食
意如差而髀中故不差以此為至患至不可勞力數字
令弟知問耳
謹案右一帖草書六行四十七字
疾患差也念憂勞王羲之頓首
謹案右一帖草書二行十二字
想弟必有過理得暫寫懷若此不果復斯欲難冀臨書
多歎吾不復堪事比成此書便大頓
謹案右一帖草書五行三十五字
廿日羲之頓首節日感歎深念君增傷灾雨君可也
謹案右一帖草書三行二十字
僕可耳力數字王羲之頓首
謹案右一帖草書二行十一字
定聽他母子哀此遂不還可令未也
謹案右一帖草書二行十四字
適重熙書如此果爾乃甚可憂張平不立勢向河南者
不知諸侯何以當之熙表故未出不說說荀侯疾患想
當轉佳耳若熙得勉此一役當可言淺見實不見今時
兵任可處理
謹案右一帖草書八行六十八字
二謝在此近終日不同同此歎恨不得方回知爽後問
令人怛怛
謹案右一帖草書三行二十五字
逸少書為古今之冠子敬紹美家聲閣帖别次二王義
亦有取然琅琊王氏入帖者十六人考其譜系導敦廙
為一行羲之洽劭恬為一行凝之徽之操之渙之獻之
珣珉廞為一行循則羣從别出者也舊所編次不依行
輩於理未協今悉按其世次排類使之倫叙秩然至卷
中譙周帖校大觀及十七帖六十帖諸本缺為所在以
下十字今依大觀摹補又帖内有上下筆勢連屬原刻
分行隔斷者亦為移置期不失臨池本意其行成一帖
乃賈曾送張說赴朔方序見於唐文粹蓋輯右軍字成
文者因改編第五卷末俾真蹟集書不相淆混若臨川
帖中子嵩黃伯思謂是庾敳字敳與右軍不同時姜䕫
謂此言其子意似以為無礙但右軍旣不識子嵩何不
直言其子名而上溯其父字且引右軍嘗為臨川作據
理亦未安無怪啟人訾議然王帖中米芾所指為偽托
者頗多而又不能明斥為出自何人之手則亦存而弗
論可耳御識
釋文訂異
王羲之適得帖中治從顧從義釋王澍云當是中冷
非又憒憒亦從顧釋劉次莊作怏怏又來門從王澍
釋顧作來一非欲東帖奕字諸家釋作欲玩草法
文義俱不合按謝奕為安西司馬羲之旦夕帖亦及
之帖蓋指其人因改又云何從顧從義釋一作之何
非奉對帖對對從顧從義釋又兄以黃庭堅釋作
兄比按此帖疑有脫誤汝不帖前與從顧從義釋
王澍云當作前云非日月帖疏字諸家釋並同文
義則安而草法不合或是疾書筆誤伏想帖何物
從陳與義釋劉次莊作指非又漸利從顧從義釋施
宿作和諸從帖一一從唐張彦遠釋彦遠集羲獻
帖語為二王書錄在諸家音釋之前頗為可據因酌
從之諸賢帖闊從顧從義釋一作理非又遠頃從
王澍釋顧作須非旃罽帖謂須從張彦遠釋謂顧
從義作得須施宿作頃俱非秋中帖胛從陳與義
釋劉次莊作脾非前塗帖存從施宿釋姜䕫作薦
義尚可通劉次莊作孝非又二政字顧從義云俱當
作正逸少祖名正故以政代之也馳竦帖肌從王
澍釋顧從義作飢非又竦從施宿釋劉次莊作疏非
七兒帖以畢從陳與義釋按以與已通凡當作已
者俱倣此彼土帖求迎從張彦遠釋顧從義作進
非又以日諸家釋並同玩筆法似是比字存考散
勢帖悒從顧從義釋或作胡非王澍疑是灼尚可通
昨得帖懸情諸家釋並同按懸字與草法不合然
别無可考姑仍之奉告帖以具從施宿釋顧從義
作比具鯉魚帖征借作&KR1648;用與鯖同月半帖悼
諸家釋並同王澍云當作忤非鄉里帖口具從顧
從義釋王澍云當作一一非虞休帖患從顧從義
釋玩草法殊不類王澍云當作連亦未確建安帖
苦從顧從義釋張彦遠作告劉次莊作昔一作發並
非一起帖昨從顧從義釋朱家標作聞非又顧情
亦從顧釋劉次莊作願或作欣皆非侍中帖書書
諸家釋並同王澍云古帖凡帶下一點皆作白存考
又徐侯從顧從義釋澍云當作涂侯亦無可據敬
豫帖豫從施宿釋劉次莊作潒陳與義作像俱非
清和帖適知從施宿釋又二庾從顧從義釋陳與義
作庚一作康俱非又速王亦從顧釋按明張溥刻右
軍集以速王之始興為句義尚可通速或作建王或
作至非追尋帖酸塞從顧從義釋劉次莊施宿作
毁非臨川帖川從顧從義釋一作小非袁生帖
還未顧從義云未字不出頭當是樂字非又吾所也
從姜䕫釋姜云所也之間當别有一字存考顧云吾
疑作無非知賓帖不已及倉卒並從顧從義釋玩
已字倉字草法俱不甚合當是鉤摹之失太常帖
領軍從張彦遠釋劉次莊作鎮非又以還亦從張釋
或作比非里人帖得從張彦遠釋一作鄉非又髀
中從劉次莊釋顧從義作骭想弟帖不果復從劉
次莊釋施宿作役非又斯欲從王澍釋顧從義作期
欲節日帖雨從顧從義釋一作兩非僕可帖僕
從顧從義釋米芾作餘一作深俱非重熙帖得勉
從張彦遠釋得顧從義作自陳與義作目俱非勉即
免字二謝帖同同從施宿釋劉次莊作同之非又
爽從王澍釋顧從義作春義可通而草法不合施作
幸幸非
乾隆三十四年歲在己
丑春二月奉
勅校正宋淳化閣帖初
搨模勒上石
(謹案第三卷共五十八帖二百五十五行二千五十字)
欽定重刻淳化閣帖釋文卷三
