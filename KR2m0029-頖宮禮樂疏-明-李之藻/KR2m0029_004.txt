頖宫禮樂疏卷四
明李之藻撰
樂律疏
殷薦之用樂也以聲感也聲出乎氣氣盈乎天地之間
虚豁而不見其形是謂至陽有物坱軋則發而為聲人
與鬼神形不接而氣接氣之寥廓其接也莫或通之故
樂之為道以聲音號謼感召於天地之間庶幾神明聞
焉因而來格乎所以祭必求諸陽商人之祭先奏樂以
求神於陽也次灌地求神於隂達於淵泉也周人尚臭
祭先灌地則先求之於隂然而成均之教祭祀之禮其
於樂制綦備典同掌六律六同之和以辨天地四方隂
陽之聲以為樂器凡為樂器以十有二律為之數度以
十有二聲為之劑量大司樂以五聲八音六舞大合樂
以致鬼神示以和邦國王制命典禮考時月定日同律
宣八風之氣順五行之軌其效則聲和氣和而天地之
和應焉五聲者宫主周覆聲宏以舒徵主合驗聲貶以
疾商主商度聲徹以明羽主翕張聲散以虚角主善觸
聲防以約宫動脾而和正聖商動肺而和正義角動肝
而和正仁徵動心而和正智羽動腎而和正禮萬籟之
聲不越五者五聲之變不可勝窮於是乎金石以動之
絲竹以行之匏以宣之瓦以贊之革木以節之鍾磬取
其燥濕之不改琴瑟取其繁簡之不雜壎篪取其温柔
而不焦簫管取其從容而不迫籥篴取其同聲而相合
笙竽取其同類而相和革木無當於律吕律吕不得則
不節故八物者備而後謂之大合樂夫此八物者或堅
或脆或勁或韌或實或虚或沈或浮皆天地間至相戾
之物而聖人調之以五音金尚羽石尚角瓦絲尚宫匏
竹尚議大不踰宫細不踰羽俾之倡和清濁迭相為經
而細大不踰聲應相保純然出於至和而絶無凌犯之
迹惉懘之音八者既和而天地間固無一物之不和然
後太和洋溢而天神地示人鬼可得而禮也然而和出
於中不中則不和爰命神瞽考中聲吹律以求黃鍾而
損益相生六律六吕出焉六律謂之六始六吕謂之六
間隂陽取其相配故律娶妻其義有合母子取其相生
故吕生子其禪不窮而總之以隂陽消長升降之機叶
律吕高下清濁之度是故律之成也則以聲召氣律之
肇也則因氣審聲黃鍾陽氣始踵於黃泉也大吕隂氣
旅助陽也太蔟萬物湊地生也夾鍾隂夾助陽出種物
也姑洗陽氣洗物辜潔之也仲吕隂徵始起未成於其
中旅助姑洗宣氣齊物也蕤賓蕤繼也賓導也陽始導
隂使繼養物也林鍾隂氣受任種物使茂盛也夷則陽
氣正法度而使隂氣夷當傷之物也南吕南任也隂氣
旅助夷則任成萬物也無射陽氣無餘也應鍾隂氣應
陽種物也以律應氣以器肇聲凡十二正律之聲雖清
濁有差皆合隂陽冲和之氣所謂中聲者也倍律則過
濁半律則過清然有時而用之則旋宫之法亦隂陽老
少自然之變所寓不可得而廢者也律隔八而後諧故
均以七而成調七始之說肇於帝舜非必有周受命自
鶉及駟而後以七列七同為之證也是隂陽賡和自然
之文也聖人本隂陽别風聲審清濁而不可以文載口
傳是故鑄金而作鍾以主十二月之聲又以鍾難分别
故截竹為筦謂之律律也者清濁之率法也律具而聲
該又恐律失而聲忒故以律生度生量生衡因而借度
量權之三物以訂律而又為秬黍為算數為璧羡為泉
布為龠為鬴為斛多方以傳其度量衡之制而律亦賴
以俱傳是故無形之聲音寄之乎有形之法物而倫夔
曠摯其人雖逝樂理尚可知也後世儒者知持論不知
制器知究度數不知審音律絫黍吹灰八風卦氣之說
甚辨而可味而聲音之道茫然聲失而求尺尺失而論
算泥於三分損益隔八相生之語苐知二因三歸四因
三歸之法至於仲吕而其算窮焉則以為往而不返因
而妄增六十律自執始至於南事竟復不合彌益其疎
錢樂之又演京房之律為三百六十強附歲周然而於
律終無當也豈知三分損益乃約略之辭八十一分亦
捷取之算精密推求惟河圖用十之數可以乘除損益
周轉皆通仲吕何嘗不生黃鍾黃鍾亦可逆推仲吕試
取黃鍾正律化數十億長生短五億乘之短生長十億
乘之從母求子則以仲吕之率除之從子求母則以蕤
賓之率除之(仲吕之率七億四千九百一十五萬三千五百三十八蕤賓之率七億七百一十)
(萬八六千七百十一)又自黃鍾循大吕而左皆以長生短五億
乘之以應鍾之率除之自黃鍾半律循應鍾而右皆以
短生長十億乘之以大吕之率除之(應鍾之率五億二千九百七十三萬)
(一千五百四十七大吕之率九億四千三百八十七萬四千三百一十二)而上生下生逆取
順取無不合焉者不離三分損益不泥三分損益不離
隔八相生不拘隔八相生求徑求周亦復如是元聲元
韻固可坐而得焉惟算術之鹵莽致音律之無憑即度
以軒轅之律確乎不差猶懼得之黃鍾或失之他律何
況所用之尺率非古制蔡元定襲劉歆荀勖王朴之舊
蓋用新莽泉貨之尺而以夾鍾為黃鍾則高三律矣李
照之樂范鎮邢昺魏漢津大抵因之而所用者宋太府
之鐵尺所謂黃鍾乃古無射之倍律也則下二律矣今
太常律乃國初冷謙所定顧其黃鍾類古南吕倍聲而
微高則較之李照之律或恐無以相非而所云聲氣之
元亦不在是也故曰因聲定尺庶幾協律任尺定聲無
自而可所以虞書周禮皆有聽律之官而無算律之法
樂由音生詎度算之謂哉自古樂既遠而談鍾律者大
抵知音而不知樂則有謂四清為鄭聲者有謂二變為
夷音者有以喉牙齒舌唇定五音為譜者有以黃林太
南姑應相生之序為譜者有謂黃鍾以下無濁聲應鍾
以上無清聲者有謂黃鍾三寸九分妄為隂陽增損之
法者原夫四清之設專為旋宫令無四清則無射應鍾
之均商與宫犯夷則南吕之均角與宫犯所以子律清
聲適濟其窮俾細大無奪倫臣民無凌僭而乃以鄭衛
擬之何也變宫變徵之聲亦為隔位而設如宫與商商
與角徵與羽皆隔一律而羽與宫角與徵則隔二律遠
則不諧須以近宫稍高近徵稍下者諧屬其間而况宫
為君君不可執以一方徵為事事不可滯以一隅變亦
何妨於義而必欲去之乎以喉牙齒舌唇定五音者是
不知切韻之五音有定而律吕之五音固無定也如必
切字而譜其音或將數字而連一律而何以謂之和聲
以律吕相生之序為譜者不知旋宫有每章換調之法
譜曲無逐句換宫之理如必宫次徵而徵次商將稱誰
調宫而誰調角是凡詩皆共一譜而風雅頌不復可辨
尚可謂之樂否乎以黃鍾為最濁應鍾為最清蓋不知
宫音雖濁而半律則清羽音本清而倍律則濁以應黃
為清濁之極則倍半無安頓之所滯於不變之常而不
能諧於無常之變試之歌聲將必不可通矣以黃鍾為
三寸九分妄意增損盡變古法者不知全律十二總為
百二十分吕覽原文乃謂就全數内斷去三寸九分則
餘八十一分為黃鍾而非以三寸九分為黃鍾也且明
謂三分損一以下生三分益一以上生矣果如三寸九
分之說則算至應鍾止長一寸八分有竒而何以成律
漫謂隂陽進退增損於九分六分之間豈不亦杜撰可
哂之甚乎而又有謂孔庭之樂不宜用清黃之六者不
知工與合音不相諧則黃正必受南倍而南正必禪黃
清第取和聲豈惟黃清之六即濁工小五何嘗不入黃
鍾之調而又奚正半之為拘焉彼泥仲吕黃鍾之宫正
律已足七均至於倍半變化律協聲諧思議未及則亦
何怪乎其談之易也紛紜衆論病在乎不制器不審音
而雜能旁魄角勝於議論文字之間以自是嘗試與之
考鍾擊石吹竽比竹而後乃信學士大夫之說良不足
以服伶人賤工之心辨之固不可勝辯耳今世學者視
鍾律為極難不復講究乃古者成均養士此為正業夫
令人人習樂&KR0570;鏗鏘舞蹈之節躬中和秖庸孝友之範
毋論變化氣質涵養性情反情以和志廣樂以成教其
裨益治化者何若要以實究聲容精解器數游六藝之
途以綴六經之闕安有實體之而不得其音曹習之而
可欺以誕者漫曰筦弦綴兆為觀而已矣聽和視正為
適而已矣登雅頌之壇騁雲韺之辨為博而已矣談性
命則禮樂為粗習詞章則㲈武為贅然則樂德樂語樂舞之
教真迂闊而無當而司徒大司樂之屬設官二十皆贅員也
周公之志已荒而反魯正樂吾夫子又汲汲焉謂之何
哉士所習聞惟孔庭之大成樂舍此無可窺古樂者聊
著其㮣於此俾初學有考焉律始截竹故首竹樂貴人
聲故竹之後匏土繼之樂理莫備於絲而金石為始終
條理革木者苐所以節也故次絲次金石而以革木終
焉
十二律配歲月八風八卦圖
黃鍾(其建)子(其月)辜(其候)冬至(其歲)困敦(其風)廣漠(其卦)乾初九(下生林鍾)
大吕丑涂大寒赤奮坤六四(下生夷則)
太蔟寅陬雨水攝提條乾九二(下生南吕)
夾鍾卯如春分單閼明庶坤六五(下生無射)
姑洗辰寎榖雨執徐乾九三(下生應鍾)
仲吕已余小滿荒落清明坤上六(上生黃鍾)
蕤賓午臯夏至敦䍧景乾九四(上生大吕)
林鍾未且大暑協合坤初六(上生太蔟)
夷則申相處暑涒灘凉乾九五(上生夾鍾)
南吕酉壯秋分作噩閶闔坤六二(上生姑洗)
無射戌玄霜降閹茂乾上九(上生仲吕)
應鍾亥陽小雪大淵不周坤六三(上生蕤賓)
陽律歸乾始於内卦隂律從坤始於外卦依次列之
舊說黃鍾乾之初九下生林鍾為坤初六林鍾下
生太蔟為乾九二太蔟下生南吕為坤六二南吕
上生姑洗為乾九三姑洗下生應鍾為坤六三應
鍾上生蕤賓為乾九四蕤賓下生大吕為坤六四
大吕上生夷則為乾九五夷則下生夾鍾為坤六
五夾鍾上生無射為乾上九無射下生仲吕為坤
上六同位者象夫妻異位者象子母所謂律娶妻
而吕生子也此雖附會然亦近理一說黃鍾在子
大吕在丑子與丑合太蔟在寅應鍾在亥寅與亥
合姑洗在辰南吕在酉酉與辰合蕤賓在午林鍾
在未午與未合夷則在申仲吕在己申與巳合無
射在戌夾鍾在卯戌與卯合蓋取斗與月合今以
歷法考之固未見其合也牽合無義然自漢有此
二說儒者恒言故附於此
下規係律吕相生次第上規係五音相生次第以五音
小規與六律六吕大規同心以考樂章是屬某調
其法將小輪旋於大輪之上以求五音在於某律
要見譜内所用之律於此五音俱備否如或不合
則不係此調更推至一位求之但備五音即其所
屬本調
律尺詁
昔者聖王作樂首定黃鍾謂之萬事根本其長為度其
容為量其重為衡其聲則人之中聲合乎天地之正氣
亘古不變故名曰律而副之以六吕吕也者侣此者也
度量衡失當以黃鍾校之黃鍾失亦以度量衡求之而
其要先於審度黃帝之度取黃鍾之律均而九之九九
八十一分九分為寸九寸為尺舜同律度量衡更而十
之十分為寸十寸為尺而夏后氏因焉𫝊曰夏禹十寸
為尺即此尺也八十一分之尺縱黍為之者也百分之
尺横黍為之者也而其為黃鍾之度則未之有改也蓋
尺可改黃鍾不可改因而九之則為律因而十之則為
尺也聖人無改於律而或改于尺何哉數究於九協於
十顯乎河圖洛書乃天地自然之數書數九故黃鍾律
長九寸九九八十一分與縱黍之長相合圖數十故黃
鍾度長十寸十之得百分與横黍之廣相合河圖洛書
太和之氣所呈也黃鍾太和之聲所寓也竒偶錯綜呈
竒著瑞二數合而律度於是乎備矣朱子所謂與先天
圖一般者此也理有自然聖人雖欲不然而不可得班
氏漢書乃謂黃鍾九寸加一寸為一尺夫度量權衡所
以取法黃鍾以其出於自然與天地之正氣相應耳必
加一寸以為尺而何取於黃鍾此尺一謬而千數百年
無復正律正聲今為考定斷以舜律為準立算損益黃
鍾協而衆律無所不協焉歷代尺度不同大都五種商
尺四其黃鍾之度而益其一當夏禹尺之一十二寸五
分周尺五其黃鍾之度而損其一當夏禹尺之八寸至
如九其黃鍾之度外益一者漢尺也八其黃鍾之度外
益二者唐尺也八十一其黃鍾而益之以一十九者宋
尺也唐尺即商尺也宋尺之分即黃帝之尺之分也而
寸則異焉漢尺之寸即黃帝之尺之寸也而分則異焉
後世尺度之長也掊克巧取者之為也三代則不然隨
時損益姑以示改革之義云爾夏之尺商之咫也夏之
咫周之尺也用夏之尺商之咫用周尺而加之以其四
之一皆黃鍾之度也然則舜律安據必絫黍乎哉曰難
言之地有肥瘠時有水旱農有勤惰則黍生大小自不
得齊而於度當不盡合合於度未必合於量與衡也胡
瑗定樂用羊頭山黍取其中等用之律不可成或曰秬
黍中者謂選其中式者非中等之中也繹秬黍之義黍
宜取巨巨則尺長而聲濁細則尺短而聲清黃鍾宫音
最長最濁故黍當用巨然須參求古律尺疑似之間多
截律管先以人聲審定然後絫黍參伍復以量衡相較
乃得其真古璧羡及大小泉錯刀契刀開通錢世多有
之可以參驗今世寳鈔尺度尤為合古鄭世子以今營
造尺絜寳鈔之外墨邊而又以古錢及絫黍相與考較
以為工部營造尺去二寸當大泉九枚當開元錢十枚
當縱黍八十一當横黍百為真黃鍾而李照以大泉十
枚為黃鍾冷謙從之所失者長劉歆荀勖以貨泉九枚
為黃鍾王朴蔡元定從之所失者短語多不載今取所
定黃鍾尺用九用十凡兩式列圖於左其算法諸家不
同大略四種以黃鍾為九寸每寸十分者京房律準及
後漢志也以八十一分為八寸一分不作九寸者淮南
子及晉宋二書也以八十一分為九寸每寸九分者周
禮註疏律吕新書也惟史記則生鍾分用十寸為尺共
百分者為算其律數用九寸每寸十分者為算蓋兼用
二法其文古其義顯較勝諸家生鍾分之分字去聲所
云子一分者全得一尺也丑三分二者子乘母除以生
諸律之法二為子三為母也而註皆誤解致晦其義然
亦未為精密以算至仲吕皆不能生黃鍾故也故今專
取律吕精義推定者以為律凖
三十六律横黍定算(每律十寸每寸十分)
倍律正律半律
黃鍾長二尺長一尺長五寸
林鍾長一尺三寸三分四釐八毫長六寸六分七釐四毫長三寸三分三釐七毫
太蔟長一尺七寸八分一釐七毫長八寸九分八毫長四寸四分五釐四毫
南吕長一尺一寸八分九釐二毫長五寸九分四釐六毫長二寸九分七釐三毫
姑洗長一尺五寸八分七釐四毫長七寸九分三釐七毫長三寸九分六釐八毫
應鍾長一尺五分九釐四毫長五寸二分九釐七毫長二寸六分四釐八毫
蕤賓長一尺四寸一分四釐二毫長七寸七釐一毫長三寸五分三釐九毫
大吕長一尺八寸八分七釐七毫長九寸四分三釐八毫長四寸七分一釐九毫
夷則長一尺二寸五分九釐九毫長六寸二分九釐九毫長三寸一分四釐九毫
夾鍾長一尺六寸八分一釐七毫長八寸四分八毫長四寸二分四毫
無射長一尺一寸二分二釐四毫長五寸六分一釐二毫長二寸八分六毫
仲吕長一尺四寸九分八釐三毫長七寸四分九釐二毫長三寸七分四釐五毫
右算皆止於毫其自毫以下除黃鍾外皆有竒零
不盡之算棄之以目力所及至毫而止也然依此
制律足矣後倣此
算法從倍律起黃鍾倍律通長二尺容黍二合稱
重二兩律度量衡皆從倍起故算法當從黃鍾倍
律起手若夫正律於度雖足一尺於量秖容半合
於衡秖重半兩非全數也然用之於樂則以正律
為主
律吕周徑詁
古稱黃鍾空圍為九分其長之一蓋取黃鍾之管九分
之一以為内周而鄭康成謂凡律空圍九分蔡邕月令
章句亦曰律雖有大小圍徑無增减孟康註漢志則曰
黃鍾圍九分林鍾圍六分太蔟圍八分彷彿得之而隋
志不以為然唐宋諸議律者悉從隋志胡瑗更定林鍾
以下諸律圍徑而蔡元定又譏其失今依蔡說為之大
抵聲調不協試取黃鍾一律較之截取半律林鍾以與
黃鍾同吹音宜相合然半律之音雖清反下與正律聲
不相應推尋其故清由管短下緣氣寬其聲自宜有異
衆律皆然固未有圍徑相同而正半諧音母子互應者
今依古法推之凡律九分其律之長以其一為之内周
用句股求弦之術即得外周二十分其律之長以其一
為之外徑用弦求句股之術即得内徑圓中取方方中
取圓内外周徑皆出自然之數律有定度而清濁高下
咸應焉不惟正倍半相應凡相生者皆相和使一人吹
黃鍾又一人吹林鍾其聲相合又吹林鍾與太蔟應吹
太蔟與夷則應其諸正律半律聲亦俱協諸儒漫謂圍
徑相同抑何舛也然吹律氣欲極細聲欲極微方得其
妙太史公曰細若氣微若聲其言可味若軒昂掩抑氣
猛聲焦即乖正音非所以調律也
三十六律内外周定算
倍律外周(正律外周倍律内周)(正律内周半律外周)半律内周
黃鍾(寸分釐毫二二二二)(寸分釐毫一五七一)(寸分釐毫一一一一)(分釐毫七八五)
大吕二一五八一五二六一七九七六三
太蔟二九七一四八三一四八七四一
夾鍾二三七一四四一一八七二
姑洗一九七九一三九九九八九六九九
仲吕一九二三一三六九六一六八
蕤賓一八六八一三二一九三四六六
林鍾(寸分釐毫一八一五)(寸分釐毫一二八三)(分釐毫九七)(分釐毫六四一)
夷則一七六三一二四七八八一六二三
南吕一七一三一二一一八五六六五
無射一六六四一一七七八三二五八八
應鍾一六一七一一四三八八五七一
三十六律内外徑定算
倍律外徑(正律外徑倍律内徑)(正律内徑半律外徑)半律内徑
黃鍾(分釐毫七七)(分釐毫五)(分釐毫三五三)(分釐毫二五)
大吕六八六四八五三四三二四二
太蔟六六七四七一三三三二三五
夾鍾六四八四五八三二四二二九
姑洗六二九四四五三一四二二二
仲吕六一二四三二三六二一六
蕤賓五九四四二二九七二一
林鍾五七七四八二八八二四
夷則五六一三九六二八一九八
南吕五四五三八五二七二一九二
無射五二九三七四二六四一八七
應鍾五一四三六三二五七一八一
徑求周者徑自乘得數折半為實開平方除之得
數以四十乘之九歸得周
周求徑者九因周數以四十除之得數自乘加倍
為實開平方除之得徑周徑互求還原
以周徑求面羃者内周折半内徑折半相乘得面
羃以面羃求實積者以本律通長乘面羃得積此
有舊法今不詳載
竹音疏(其器鳳簫)(篴)(横笛)(篪)(凡四種)
學樂先絲造樂先竹古人非弦不歌非歌不弦學歌必
先琴瑟故曰不學操縵不能安弦不學博依不能安詩
弦在詩前相須為用故學樂先絲音也然弦有緩急非
管莫定管之長短大小而十一律吕賴焉黃帝使伶倫
取竹嶰谷以生而空竅厚薄均者斷兩節間而吹之制
十二筩以聽鳳鳴其雄鳴六雌鳴亦六以比黃鍾之宫
五音正變由此而生是謂律本故知造樂之先竹也編
竹而比之律長者聲濁短者聲清其狀鳳翼其音鳳聲
名曰鳳簫即律管也吹之以候氣奏之以和聲舜典所
謂律和聲月令所謂律中某皆指律管而言律形而上
者也管形而下者也律猶法律易曰師出以律管則所
以攝之俾毋相凌亂而樂音樂理胥於是乎寄焉詩言
磬管將將嘒嘒管聲禮言下管新宫下而管象與夫孤竹
孫竹隂竹之管皆是物也八音之中惟竹與匏土用口
吹之餘五者則否朱子曰音律只是氣人亦只是氣故
相關氣之感通六馬秣而游魚聽風雨至而鳳凰儀然
而不有律管孰肇其先有律而後度量權衡由此乎生
而可忽乎哉周禮笙師掌教吹籥簫篪篴管皆竹音也
凡竹單吹無孔謂之管編吹無孔謂之簫吹處類簫謂
之籥吹處類楚謂之笛四器周徑長短皆同惟篪不同
吹法亦異管以協律畢一律則更一管大音雅淡非有
繁管促節可適於聽也故後世失傳其洞簫篪篴鑽竅
成聲以比諸律繁聲易逐故世俗騖焉要於審音正律
必以簫管為本
鳳簫詁
釋名簫肅也其聲肅肅而清也世本曰舜所造其形參
差以象鳳翼簫然清亮以象鳳鳴原本黃帝使伶倫自
大夏之西昆侖之隂取竹之解谷生其竅厚均者斷兩
節間而吹之宣揚六氣而成天道是謂律管管有長短
周徑有大小而聲之清濁高下因焉編集衆律一管一
聲又名排簫朱子云今呼簫管乃是古之笛雲簫乃是
古之簫雲簫者排簫也排簫有二爾雅釋樂云大簫謂
之䇾小簫謂之筊而管之多寡諸家說異郭璞曰簫大
者編二十三管長尺四寸小者十六管長尺二寸一名
籟又引風俗通云簫參差象鳳翼十管長二尺今本風
俗通作一尺隋書樂志亦言簫十六管長二尺而無二
十三管之簫竊謂長二尺者倍律也䇾也一尺者正律
也筊也大小皆十六管大簫用倍律十二而以黃大太
夾四正律配之小簫用正律十二管而以黃大太夾四
半律配之長短周徑皆如前算古稱孤竹之竒禮天神
孫竹之衆禮地示隂竹之幽禮人鬼今不可别苐用紫
竹斑竹或天門山竹江浙筆竹皆佳擇取天生兩端圓
勻合外徑之數者用之而内徑或稍按度修治上開吹
口一一試之令於律合然後編之編法黃鍾居左餘以
次列除左右編管外餘管兩傍略削使平加鰾粘聯上
加二束束用象牙隨器大小狀類腰帶銅釘間之口用
朱漆竹之佳者勿傷其皮而存其本質文選所謂帶以
象牙掍其會合絳唇錯雜羅鱗捷獵者也若無佳竹則
以金漆塗之元史樂志排簫有牘黑漆搶金鸞鳳今用
朱漆其狀類□蓋簫字竒篆作□象形籥字從□會意
廟祀之簫崇飾無害苐用之於燕賓飲射則傷雅耳劉
濓曰簫乃十二律之本體虞廷最重之器故曰簫韶長
短並列有似鳳翼故曰鳳簫一管一音無事假借其十
二管長短俱如本律或用加倍此言是矣而又曰或長
俱如黃鍾以蠟次第實之則又何以似鳳翼耶蔡邕亦
謂簫有底以蠟實之增損則和陳暘簫圖長短一般而
蠟塞以分清濁謂之底簫大抵襲邕之謬又一種通底
洞簫十二律皆清聲自夷則以上至夾鍾即次第開竅
此與底簫參用而皆從右起蓋宋太常樂也大明集禮
所載用之然非古制
大簫用十二倍律加四正律小簫用十二正律加四半
律各二架長短周徑悉照前本律之算其吹口縱横俱
廣一分七釐六毫乃黃鍾正律内徑之半也律有長短
廣狹吹口無異勿過不及不及則濁過則清矣凡算律
長連吹口在内有謂黃鍾吹口在九寸正數外者非是
鳳簫編竹按律次序譜色
大簫小簫
第一管黃鍾倍濁合黃鍾正合
第二管大吕倍濁亞四大吕正亞四(亞亦云下)
第三管太蔟倍濁四太蔟正正四(正亦云上)
第四管夾鍾倍濁亞一夾鍾正亞一
第五管姑洗倍濁一姑洗正正一
第六管仲吕倍濁上仲吕正上
第七管蕤賓倍濁勾凡蕤賓正勾
第八管林鍾倍濁尺林鍾正清尺
第九管夷則倍濁亞工夷則正亞工
第十管南吕倍濁工南吕正清工
第十一管無射倍濁亞凡無射正亞凡
第十二管應鍾倍濁凡應鍾正清凡
第十三管黃鍾正合黃鍾半六
第十四管大吕正亞四大吕半亞五
第十五管太蔟正正四太蔟半正五
第十六管夾鍾正亞一夾鍾半緊五
琴瑟鍾磬塤篪笙簫管籥皆分大小二等或加半律
為三等李文察論備器曰備也者合大與小之謂也
小者合律吕之本數大者合律吕之倍數本數聲清
倍數聲濁單清失之輕單濁失之重輕重之間乃天
地之所以合德四象之所以合氣中聲之所以妙用
故必合大小器而並奏之合於律吕之和而不見其
乖戾此樂之大成所以為妙若夫單器者小成之用
也今製鳳簫二架一倍一正吹者兩手捧之按律次
第輕吹以調衆音大成樂所用只合四上尺工六共五
字云張鶚改作十五管左八音右八音而中為黃鍾其
管獨長吹之為合左右比者為四為一為上為尺為
工為凡為六為五皆兩兩相應杜撰可哂抑不知吹
時何以能一口兩音左右相應耶
篴詁(自唐以來通名長簫共横笛附)
今之簫古之篴也通作笛音義並同風俗通曰笛者滌
也所以蕩滌邪穢納之於雅正也周禮笙師掌之經傳
自笙師條外不多見故儒者疑篴非雅器因指横笛為
篴不知雅音之篴與籥同類古人通呼為籥廣雅曰籥
七孔謂之笛毛詩傳曰籥六孔其或曰七孔者連吹孔
而言也然籥制自是三孔所謂三竅成籥三才之和寓
焉註疏解籥者曰如笛三孔而短然則如籥六孔而長
者非笛也耶古無横笛馬融云羌人所造翰註笛本四
孔京君加一為商音而許慎云羌笛三孔則又似與今
笛異也風俗通云笛七孔漢丘仲造其於古者笙師所
習未知合否今太常樂以横吹之笛為篴而呼篴為長
簫誤也其器納氣發聲度與律合以孔遠近分音清濁
按律翕氣八十一分為黃鍾宫又上翕氣七十二分為
太蔟商次上翕氣六十四分為姑洗角次上翕氣五十
四分為林鍾徵下三分為蕤賓變徵次上四十八分為
南吕羽四十二分為應鍾變宫此依古法九分為寸推
之義當如是而俗以三竅為仲吕四竅為林鍾五竅為
南吕背竅為應鍾者蓋自宋以來認無射倍聲為黃鍾
故仲吕為徵林鍾為羽南吕為變宫應鍾為變徵知音
者審協正聲而又不敢明指黃鍾為商故遷就兩均而
兼用之其變徵迫徵則背竅移近以取子聲所謂變宫
比於正音為和變徵不比於正音為謬者也若論黃鍾
均主則變徵乃蕤賓也而曰應鍾宫徵不易位乎然六
竅俱啓低吹亦得蕤賓大抵旋宫之法宫商原無定位
又在隨管審定以諧各調也晉荀勖以五聲十二律還
相為宫之法制十二笛其說曰周禮調樂金石有一定
之聲造鍾磬者先依律調之然後施於廂垂諸音受鍾
磬之均即為悉應至於燕享無廂垂鍾磬諸弦歌從笛
為正笛猶鍾磬宜合律吕是則鑽孔以盡旋宫與古之
管籥略同也今鄭世子樂圖亦有此器又有三孔者六
孔者但今孔廟樂無旋宫不備可耳正義云簫是樂器
之小者一器而具十二律謂即篴者是亦名洞簫洞與
筩其音相近原本截竹為筩而或謂以其形如洞門故
名洞簫其義遠矣今長簫遵制存用而正其名曰篴若
横笛則漢唐以來用之已久亦備其器不敢輒廢制竹
音者須擇圓徑合度竅厚適均之管而以合徑圓鑽修
治其内之周徑令圓中規直中繩竅中律度其聲乃協
不則流入别調難合雅音矣所以算取倍律之長者竹
音清激配以倍律然後協於中正竹尚議蓋謂是也
吹篴法
紫竹長二尺五分以二尺合黃鍾倍律此際横鑽兩孔
相通以達黃鍾之聲而繫之以紅縧自此而上俱照算
定倍律分中鑽孔前五孔後一孔共六孔各徑二分口
開半竅名山口直吹之其法在口脣之俯仰吹氣之緩
急脣仰急吹則聲清脣俯緩吹則聲濁
最下相通之孔乃黃鍾律凡吹黃鍾六孔皆閉調氣俯
脣而輕吹之則合字應仰而急吹則為清黃鍾六字
應(全閉低吹濁尺亦合林鍾倍聲所謂下徵黃生林也)
自下而上第一孔太蔟律俯脣輕吹則四字應仰而急
吹則五字乃清太蔟也凡吹四字五字只開此孔餘
皆閉其半竅為大吕(低吹濁工亦合南吕倍聲所謂下羽太生南也)
次第二孔姑洗律以一字應凡吹一字開此孔及下一
孔餘皆閉其半竅為夾鍾(低吹濁凡亦合應鍾倍聲姑生應也)
次第三孔仲吕律以上字應凡吹上字開此孔併下二
孔餘皆閉(低吹則濁亞凡無射倍聲是仲吕之母)
第四孔為林鍾以尺字應凡吹尺字開此孔并下三孔
餘皆閉其半竅為蕤賓(低吹則四字亦太正蓋林生太)
第五孔為南吕以工字應凡吹工字開此孔并下四孔
餘皆閉其半竅為夷則(低吹一字亦姑正蓋南生姑)
後一孔兼應鍾清大二律輕吹之為應鍾以凡字應重
吹之為清大吕以亞五應如吹凡字開此孔并尾上
第二與第三孔餘皆閉如吹亞五只開此一孔餘皆
閉一云此孔為黃清蓋黃清止下應正一律其聲相
近故誤認之其實非也此竅與仲吕雙發為應鍾
六孔俱開低吹勾字亦蕤賓凡協律必自下而上象陽
氣之自下升也凡藝是者宜平其氣緩取其音雖清
激而不失悠徐之韵乃為雅樂若促拍弄巧則淫哇
俗樂而已古賦云剪雲夢之霜筠法龍吟之異韻協
律雅篴可和琴瑟之弦也然竹之伐取率以期歲為
候過期不伐則音窒未期而伐則音浮
凡四管長二尺外加五分制法如前吹口徑二分深一
分餘孔皆徑二分
吹横笛法
漢制雅笛七竅以五聲加二變也蔡邕曰形長尺圍寸
無底有穴唐制尺有八寸亦取黃鍾倍律為義雖非古
樂然而近於正矣紫竹為之共七孔上一大孔徑三分
乃吹竅也下六孔徑各二分横而右輕吹之譜法大抵
與長簫同六孔皆閉為黃鍾律以合字應(低吹濁尺為林倍)
尾第一孔太蔟律輕吹之以四字應重吹為清太蔟五
字也凡吹四字五字只開此孔惟以輕重别之餘皆
閉(低吹濁工為南倍)
次第二孔姑洗律以一字應凡吹一字開此孔及下孔
餘皆閉(低吹濁凡為應倍)
次第三孔仲吕律以上字應凡吹上字開此孔并下一
孔餘皆閉(低吹濁亞凡為無倍)
第四孔林鍾律以尺字應凡吹尺字開此孔併下二孔
餘皆閉(低吹四字亦太正)
第五孔南吕律以工字應凡吹工字開此孔併下三孔
餘皆閉(低吹一字亦姑正)
第六孔應鍾律以凡字應凡吹凡字開此孔併尾上第
二第三孔餘皆閉若重吹則為清黃鍾只開此孔俗
以六字應(低吹勾字亦蕤賓)凡聲過則淫中則和實像鳳簫
故吹簫必以笛和之
太常譜云按上五孔得四空下五孔得工按上二孔
得上按下二孔得六上下俱合得合
吹簫篴減字譜
□(六孔俱按俯而輕吹)□(六孔俱按仰而急吹)□(啓後一孔)
□(啓下第一孔輕吹)□(啓一急吹)□(啓下二孔)
□(啓下三孔)□(啓下四孔)□(啓下五孔)
□(啓第六孔)
簫篴樂章譜(横笛同惟清黃之六則輕吹啓後一孔與簫篴異)
迎神樂奏咸和之曲
大(太四)哉(南工)孔(林尺)聖(仲上)□(太四)德(仲上)尊(林尺)崇(仲上)
□□□□□□□□
維(南工)持(林尺)王(仲上)化(太四)斯(林尺)民(仲上)是(黃合)宗(太四)
□□□□□□□□
典(黃合)祀(太四)有(仲上)常(林尺)精(南工)純(林尺)並(太四)隆(仲上)
□□□□□□□□
神(黃六)其(南工)來(林尺)格(仲上)於(林尺)昭(仲上)聖(黃合)容(太四)
□□□□□□□□
奠帛初獻樂奏寧和之曲(有舞)
自(太四)生(仲上)民(林尺)來(仲上)誰(太四)底(黃合)其(仲上)盛(太四)
□□□□□□□□
維(南工)師(林尺)神(仲上)明(太四)度(黃合)越(太四)前(仲上)聖(太四)
□□□□□□□□
粢(仲上)帛(太四)具(仲上)成(林尺)禮(黃合)容(太四)斯(林尺)穪(仲上)
□□□□□□□□
黍(太四)稷(南工)非(黃合)馨(林尺)維(南工)神(林尺)之(仲上)聽(太四)
□□□□□□□□
亞獻樂奏安和之曲(有舞)
大(太四)哉(仲上)聖(黃合)師(太四)實(南工)天(林尺)生(仲上)德(太四)
□□□□□□□□
作(仲上)樂(太四)以(仲上)崇(林尺)時(仲上)祀(太四)無(林尺)斁(仲上)
□□□□□□□□
清(黃六)酤(南工)維(林尺)馨(仲上)嘉(林尺)牲(仲上)孔(黃合)碩(太四)
□□□□□□□□
薦(太四)羞(南工)神(黃六)明(林尺)庶(南工)幾(林尺)昭(仲上)格(太四)
□□□□□□□□
終獻樂奏景和之曲(有舞)
百(仲上)王(南工)宗(林尺)師(仲上)生(林尺)民(仲上)物(太四)軌(黃合)
□□□□□□□□
瞻(黃六)之(南工)洋(林尺)洋(仲上)神(林尺)其(仲上)寧(太四)止(黃合)
□□□□□□□□
酌(太四)彼(黃合)金(林尺)罍(仲上)維(南工)清(林尺)且(太四)旨(仲上)
□□□□□□□□
登(仲上)獻(太四)維(林尺)三(仲上)於(黃六)嘻(南工)成(林尺)禮(仲上)
□□□□□□□□
徹饌樂奏咸和之曲
犧(仲上)象(太四)在(仲上)前(林尺)豆(太四)籩(仲上)在(黃合)列(太四)
□□□□□□□□
以(太四)享(南工)以(林尺)薦(仲上)既(仲上)芬(林尺)既(太四)潔(仲上)
□□□□□□□□
禮(黃合)成(太四)樂(仲上)備(太四)人(南工)和(林尺)神(仲上)悅(太四)
□□□□□□□□
祭(黃合)則(太四)受(仲上)福(林尺)率(黃六)遵(南工)無(林尺)越(仲上)
□□□□□□□□
送神樂奏咸和之曲
有(太四)嚴(南工)學(林尺)宫(仲上)四(黃合)方(太四)來(仲上)宗(太四)
□□□□□□□□
恪(黃六)恭(南工)祀(林尺)事(仲上)威(南工)儀(林尺)雍(仲上)雍(太四)
□□□□□□□□
歆(仲上)兹(林尺)維(南工)馨(林尺)神(仲上)馭(大四)還(林尺)復(仲上)
□□□□□□□□
明(黃六)禋(南工)斯(林尺)畢(仲上)咸(南工)膺(林尺)百(仲上)福(太四)
□□□□□□□□
朢瘞與送神同
篪詁
庖犧氏竅竹為篪帝嚳命柞卜制笭管塤篪周官笙師
教之說文作䶵注管樂也從龠虒聲或從竹作篪吹類
横笛而吹口從右與塤相和聲似爾雅大篪謂之沂(音銀)
其聲清辨孫炎曰篪聲悲沂悲也釋名曰篪啼也聲如
嬰兒啼以竹為之其長尺有四寸隂數也其圍三寸陽
數也小者尺有二寸似全乎隂數矣要皆有翹以通氣
翹也者正面近尾二小孔是也黃鍾之聲寄此大則過
濁小則過清必大小適中僅容粒米而後中聲出焉廣
雅謂篪八孔晦菴因之又謂篪一孔上出徑三分似指
翹為上出然爾雅謂沂一孔而先儒言篪有六孔七孔
及十孔之說蓋古制之失久矣以意揆之六孔六律之
正聲也併吹口而七矣其八之十之何居陳氏以鄭司
農七孔之論為泥於七音之失而又曰八孔八音正聲
也十孔五音正倍之聲也不穿鑿歟自宋以來太常篪
用六孔横吹今從之鄭世子謂吹孔居中上出前面左
右各三孔共六孔後面及底無孔引古銅器為證苐左
右均平安分律吕或聲與塤和而製亦與塤類耶詩有
之伯氏吹塤仲氏吹篪釋詩者以塤篪異器而同聲以
況伯仲異體而同氣也然八音孰不同聲獨以塤篪為
況蓋塤篪俱以五竅取聲十二律始於黃鍾終於應鍾
二器五竅盡閉則為黃鍾五竅盡啓則為應鍾餘樂不
然故惟塤篪有應和之義耳
吹篪法
此器聲大宜輕吹以和其聲乃合衆樂吹口在上前四
孔後一孔底一孔通六孔
六孔俱閉調氣輕吹為黃鍾律譜以合應若重吹之即
清太蔟以五應
底一孔為太蔟律譜以四應凡吹四只開此孔餘皆閉
(半竅大吕)
底上第一孔為姑洗律譜以一應凡吹一只開此孔併
底一孔餘皆閉(半竅夾鍾)
次二孔為仲吕律譜以上應凡吹上只開此孔併下二
孔餘皆閉(半竅蕤生)
第三孔為林鍾譜以尺應凡吹尺只開此孔併下三孔
餘皆閉
第四孔為南吕譜以工應凡吹工字只開此孔併下四
孔餘皆閉(半竅夷則)
後一孔為應鍾譜以凡應若吹凡字開此孔併前五孔
輕吹取音若獨啓此孔重吹則為清黃鍾譜以六應
(五竅半啓為無射其黃鍾大吕太蔟夾鍾哨之皆有清聲)
李文察曰周官笙師掌教吹籥簫篪篴管五者皆出
於笙師所教無非竹音之雅樂也今太常之所謂單
簫即古之籥也所謂排簫即古之䇾簫筊簫也篴即
横笛也管即律吕管也惟排簫最易吹一管一音無
事假借而籥篪笛管皆一孔兼三音吹之極難分曉
全在口脣之俯仰吹氣之緩急脣仰則清一律脣俯
則濁一律仰而急者則為本律之半聲如第一孔太
蔟也俯則兼大吕仰則兼夾鍾仰而急則為太蔟之
半聲二孔姑洗也仰則兼仲吕仰而急則為姑洗之
半聲三孔林鍾也仰則兼夷則仰而急則為林鍾之
半聲四孔南吕也仰則兼無射仰而急則為南吕之
半聲五孔應鍾也仰則兼乎黃鍾之半聲欲全乎律
吕者其妙處在兼音也鄭世子謂文察所論俯仰緩
急一孔三音者則然但指某孔為某律則未必然今
集諸家律譜各有小異如張鶚則更異大抵清濁疑
似之間原不易辨巧由熟生者自能不拘死法然非
認定某律審音定字則初學無入門之路
以竹為之長一尺四寸圍五寸三分上一大孔徑三分
形如酸棗横而左吹前四孔後一孔底一孔通六孔吹
竅距後一孔二寸五分後一孔距前一孔一寸一分餘
三孔皆同孔皆徑二分半正面尾上開二小孔繫以紅
絨縧眼距第六孔九分髹以朱亦用黃布為囊吹時用
左手無名指挽其縧
吹篪減字譜
□(六孔盡閉輕吹)□(啓底一小孔)□(近底第一孔)
□(啓第二孔)□(啓第三孔)□(啓第四孔)
□(單啓後孔)
篪樂章譜
迎神樂奏咸和之曲
大(太四)哉(南工)孔(林尺)聖(仲上)道(太四)德(仲上)尊(林尺)崇(仲上)
□□□□□□□□
維(南工)持(林尺)王(仲上)化(太四)斯(林尺)民(仲上)是(黃合)宗(太四)
□□□□□□□□
典(黃合)祀(太四)有(仲上)常(林尺)精(南工)純(林尺)並(太四)隆(仲上)
□□□□□□□□
神(黃六)其(南工)來(林尺)格(仲上)於(林尺)昭(仲上)聖(黃合)容(太四)
□□□□□□□□
奠帛初獻樂奏寧和之曲(有舞)
自(太四)生(仲上)民(林尺)來(仲上)誰(太四)底(黃合)其(仲上)盛(太四)
□□□□□□□□
維(南工)師(林尺)神(仲上)明(太四)度(黃合)越(太四)前(仲上)聖(太四)
□□□□□□□□
粢(仲上)帛(太四)具(仲上)成(林尺)禮(黃合)容(太四)斯(林尺)稱(仲上)
□□□□□□□□
黍(太四)稷(南工)非(黃六)馨(林尺)維(南工)神(林尺)之(仲上)聽(太四)
□□□□□□□□
亞獻樂奏安和之曲(有舞)
大(太四)哉(仲上)聖(黃合)師(太四)實(南工)天(林尺)生(仲上)德(太四)
□□□□□□□□
作(仲上)樂(太四)以(仲上)崇(林尺)時(仲上)祀(太四)無(林尺)斁(仲上)
□□□□□□□□
清(黃六)酤(南工)維(林尺)馨(仲上)嘉(林尺)牲(仲上)孔(黃合)碩(太四)
□□□□□□□□
薦(太四)羞(南工)神(黃六)明(林尺)庶(南工)幾(林尺)昭(仲上)格(太四)
□□□□□□□□
終獻樂奏景和之曲(有舞)
百(仲上)王(南工)宗(林尺)師(仲上)生(林尺)民(仲上)物(太四)軌(黃合)
□□□□□□□□
瞻(黃六)之(南工)洋(林尺)洋(仲上)神(林尺)其(仲上)寧(太四)止(黃合)
□□□□□□□□
酌(太四)彼(黃合)金(林尺)罍(仲上)維(南工)清(林尺)且(太四)旨(仲上)
□□□□□□□□
登(仲上)獻(太四)維(林尺)三(仲上)於(黃六)嘻(南工)成(林尺)禮(仲上)
□□□□□□□□
徹饌樂奏咸和之曲
犧(仲上)象(太四)在(仲上)前(林尺)豆(太四)籩(仲上)在(黃合)列(太四)
□□□□□□□□
以(太四)享(南工)以(林尺)薦(仲上)既(仲上)芬(林尺)既(太四)潔(仲上)
□□□□□□□□
禮(黃合)成(太四)樂(仲上)備(太四)人(南工)和(林尺)神(仲上)悅(太四)
□□□□□□□□
祭(黃合)則(太四)受(仲上)福(林尺)率(黃六)遵(南工)無(林尺)越(仲上)
□□□□□□□□
送神樂奏咸和之曲
有(太四)嚴(南工)學(林尺)宫(仲上)四(黃合)方(太四)來(仲上)宗(太四)
□□□□□□□□
恪(黃六)恭(南工)祀(林尺)事(仲上)威(南工)儀(林尺)雍(仲上)雍(太四)
□□□□□□□□
歆(仲上)兹(林尺)維(南工)馨(林尺)神(仲上)馭(太四)還(林尺)復(仲上)
□□□□□□□□
明(黃六)禋(南工)斯(林尺)畢(仲上)咸(南工)膺(林尺)百(仲上)福(太四)
□□□□□□□□
朢瘞與送神同
匏音疏(其器笙凡二種)(竽)
列管為簫聚管為笙鳳凰於飛簫則象之鳳凰戾止笙
則象之匏部有六曰竽笙曰巢笙曰和笙曰閏餘匏曰
九星匏曰七星匏而笙竽之名最古蓋自女媧氏作使
其臣隨裁匏竹以為竽而周禮笙師教之月令仲夏調
笙竽淮南子孟夏吹笙竽大者竽小者笙一類也笙者
發萬物始生道達隂陽之氣故有長短之制焉有六合
之和焉古者造笙以曲沃之匏汶陽之篠列管匏中施
簧管端美在其中鍾而為宫以達冲氣而其用與衆樂
相應太射儀樂人宿縣(句)東笙磬(句)西面(句)其南笙鍾
周官笙師共其鍾笙之樂以教祴虞書曰笙鏞以間是
鼓鍾而笙應也眡瞭掌擊笙磬詩曰笙磬同音是擊磬
而笙應也鹿鳴鼓瑟鼓琴吹笙鼓簧則笙應琴瑟矣賓
之初筵籥舞笙鼓則笙應鼓矣檀弓孔子十日而成笙
歌儀禮歌魚麗笙由庚之類則笙應歌矣詩書儀禮所
載有笙無竽而爾雅謂大笙十九簧小笙十三簧又十
九簧謂之巢以衆管在匏有巢之象十三管謂之和以
大者唱則小者和所謂三笙一和而成聲者也然則大
笙即竽即巢而小笙即和乎十三簧以象閏餘九簧以
象九星七簧以象七星俗樂率從苟簡乃說文竽管三
十六風俗通謂竽二十三簧諸儒以為二十四簧竊恐
管多則匏巨而手不易持吹氣難達古有義觜旋宫用
之或别有法今旋宫久廢太常所用惟十七管者止吹
一調雖有正倍多管亦無所用之矣舊說笙之宫管在
左竽之宫管在中今不可攷俗笙苐取順手隂陽錯雜
今依鄭世子所定取陽律隂吕分左右列之於義為當
黃鍾太蔟姑洗蕤賓夷則無射六陽律悉皆在左而以
左手按之大吕夾鍾仲吕林鍾南吕應鍾六隂吕悉皆
在右而以右手按之管上各刻律吕正倍如吹合字認
取黃鍾正律以左大指按之黃鍾半律以左食指按之
林鍾倍律右中指按之林鍾正律右食指按之四簧齊
鳴總是黃鍾其餘相生相應悉皆倣此其制刻木代匏
牛角為蓋鑽孔插管管以黃楊為脚脚内旁開半竅施簧
簧用響銅薄片以方鋼鏟削使合律吕厚薄之辨而清
濁分焉過薄則以黃蠟瀝清點之依時和調夏秋則蠟
少清多冬春則蠟多清少點輕則聲清點重則聲濁其
大凡也詩稱吹笙鼓簧既曰吹又曰鼓者凡竹音之屬
吹者按其孔則無聲發其孔則有聲笙獨不然發其孔
則無聲惟按其孔則呼吸之氣從山口出鼔動其簧而
聲始發耳山口高下各有定度管圍以竹匏髹以漆堅
木為咮插管處勿使氣漏時置煖處以防浥蛀以上位
次如環無端與俗笙右傍留闕不連二孔向内以指入
其中而按之者不同此雅笙也其音皆須吹律詳議故
曰匏竹尚議竽最難吹故不能者謂之濫竽
首三管長一尺九寸次四管長一尺四寸次四管長
一尺次四管長七寸次四管長五寸其尺寸定以黃
鍾之管其二十四管之竽稍增之首四管長二尺四
寸次四管殺六寸次四管殺四寸五分又次四管殺
三寸又次四管殺二寸以世俗未習今但用十九十
三兩等
首三管長一尺五寸次四管長九寸次四管長六寸
次二管長四寸以十二簧為六律六吕之正聲加一
簧為黃鍾半聲閏餘相生循環無際律凖十三弦亦
此義也
十九簧上下相生譜
黃正生林正(俗呼清尺)林正生林倍(俗呼濁尺)
林倍生太正(俗呼正四)太正生南正(俗呼清工)
南正生南倍(俗呼濁工)南倍生姑正(俗呼正一)
姑正生應正(俗呼清凡)應正生應倍(俗呼濁凡)
應倍生蕤正(俗呼勾凡)蕤正生蕤倍(俗呼濁勾凡)
蕤倍生大正(俗呼亞四)大正生夷正(俗呼亞工)
夷正生夷倍(俗呼濁亞工)夷倍生夾正(俗呼亞一)
夾正生無正(俗呼亞凡)無正生無倍(俗呼濁亞凡)
無倍生仲正(俗呼上字)仲正生黃半(俗呼六字)
黃半生黃正(俗呼合字)
右十九簧皆以二管成音或用三管四管亦可如吹
合字則按黃鍾正半與林鍾正倍四管如吹尺字
則按林鍾正倍及黃正三管如吹四字則按林倍
蕤倍太正大正四管如吹工字則按南正倍太正三管
如吹一字則按南倍姑正夷倍夾正四管如吹凡
字則按姑正應正無正倍四管如吹勾字則
按應倍及蕤正倍三管如吹上字則按仲正無正
倍三管如吹六字則按仲正黃半二管聲俱相協
十三簧上下相合譜
黃正合黃半(六清又名上)黃半合仲吕(正上)
仲吕合無射(亞凡)無射合夾鍾(亞一)
夾鍾合夷則(亞工)夷則合大吕(亞四)
大吕合蕤賓(勾凡)蕤賓合應鍾(清凡)
應鍾合姑洗(正一)姑洗合南吕(清工)
南吕合太蔟(正四)太蔟合林鍾(清尺)
林鍾合黃正(合)
右十三簧亦以兩管配音而俗用三管如吹合字
則按黃正半及林鍾三管如吹四字則按南吕太
蔟大吕三管如吹上字則按仲吕黃半二管如吹
凡字則按無射蕤賓應鍾三管如吹勾字則按大
吕蕤賓二管如吹一則按夾鍾應鍾姑洗三管如
吹工則按姑洗南吕夷則三管如吹尺則按太蔟
林鍾二管如吹六則按黃鍾正半二管
笙竽樂章譜
迎神樂奏咸和之曲
大(太四)笙左七右一三竽左八十右二九
哉(南工)笙左二三右三竽左八右一四
孔(林尺)笙左七右五竽左二右六九
聖(仲上)笙左四右二竽左六九右三
道(太四)笙左七右一三竽左八十右二九
德(仲上)笙左四右二竽左六九右三
尊(林尺)笙左七右五竽左二右六九
崇(仲上)笙左四右二竽左六九右三
維(南工)笙左二三右三竽左八右一四
持(林尺)笙左七右五竽左二右六九
王(仲上)笙左四右二竽左六九右三
化(太四)笙左七右一二竽左八十右二九
斯(林尺)笙左七右五竽左二右六九
民(仲上)笙左四右二竽左六九右三
是(黃合)笙左一四右五竽左二五右六九
宗(太四)笙左七右一二竽左八十右二九
典(黃合)笙左一四右五竽左二五右六九
祀(太四)笙左七右一二竽左八十右二九
有(仲上)笙左四右二竽左六九右三
常(林尺)笙左七右五竽左二右六九
精(南工)笙左二三右三竽左八右一四
純(林尺)笙左七右五竽左二右六九
並(太四)笙左七右一三竽左八十右二九
隆(仲上)笙左四右二竽左六九右三
神(潢六)笙左一四竽左五右三
其(南工)笙左二三右三竽左八右一四
來(林尺)笙左七右五竽左二右六九
格(仲上)笙左四右二竽左六九右三
於(林尺)笙左七右五竽左二右六九
昭(仲上)笙左四右二竽左六九右三
聖(黃合)笙左一四右五竽左二五右六九
容(太四)笙左七右一三竽左八十右二九
奠帛初獻樂奏寧和之曲
自(太四)笙左七右一三竽左八十右二九
生(仲上)笙左四右二竽左六九右三
民(林尺)笙左七右五竽左二右六九
來(仲上)笙左四右二竽左六九右三
誰(太四)笙左七右一三竽左八十右二九
底(黃合)笙左一四右五竽左二五右六九
其(仲上)笙左四右二竽左六九右三
盛(太四)笙左七右一三竽左八十右二九
維(南工)笙左二三右三竽左八右一四
師(林尺)笙左七右五竽左二右六九
神(仲上)笙左四右二竽左六九右三
明(太四)笙左七右一三竽左八十右二九
度(黃合)笙左一四右五竽左二五右六九
越(太四)笙左七右一三竽左八十右二九
前(仲上)笙左四右二竽左六九右三
聖(太四)笙左七右一三竽左八十右二九
粢(仲上)笙左四右二竽左六九右三
帛(太四)笙左七右一三竽左八十右二九
具(仲上)笙左四右二竽左六九右三
成(林尺)笙左七右五竽左二右六九
禮(黃合)笙左一四右五竽左二五右六九
容(太四)笙左七右一三竽左八十右二九
斯(林尺)笙左七右五竽左二右六九
稱(仲上)笙左四右二竽左六九右三
黍(太四)笙左七右一三竽左八十右二九
稷(南工)笙左二三右三竽左八右一四
非(潢六)笙左一四竽左五右三
馨(林尺)笙左七右五竽左二右六九
維(南工)笙左二三右三竽左八右一四
神(林尺)笙左七右五竽左二右六九
之(仲上)笙左四右二竽左六九右三
聽(太四)笙左七右一三竽左八十右二九
亞獻樂奏安和之曲
大(太四)笙左七右一三竽左八十右二九
哉(仲上)笙左四右二竽左六九右三
聖(黃合)笙左一四右五竽左二五右六九
師(太四)笙左七右一三竽左八十右二九
實(南工)笙左二三右三竽左八右一四
天(林尺)笙左七右五竽左二右六九
生(仲上)笙左四右二竽左六九右三
德(太四)笙左七右一三竽左八十右二九
作(仲上)笙左四右二竽左六九右三
樂(太四)笙左七右一三竽左八十右二九
以(仲上)笙左四右二竽左六九右三
崇(林尺)笙左七右五竽左二右六九
時(仲上)笙左四右二竽左六九右三
祀(太四)笙左七右一三竽左八十右二九
無(林尺)笙左七右五竽左二右六九
斁(仲上)笙左四右二竽左六九右三
清(潢六)笙左一四竽左五右三
酤(南工)笙左二三右三竽左八右一四
維(林尺)笙左七右五竽左二右六九
馨(仲上)笙左四右二竽左六九右三
嘉(林上)笙左七右五竽左二右六九
牲(仲上)笙左四右二竽左六九右三
孔(黃合)笙左一四右五竽左二五右六九
碩(太四)笙左七右一三竽左八十右二九
薦(太四)笙左七右一三竽左八十右二九
羞(南工)笙左二三右三竽左八右一四
神(潢六)笙左一四竽左五右三
明(林尺)笙左七右五竽左二右六九
庶(南工)笙左二三右三竽左八右一四
幾(林尺)笙左七右五竽左二右六九
昭(仲上)笙左四右二竽左六九右三
格(太四)笙左七右一三竽左八十右二九
終獻樂奏景和之曲
百(仲上)笙左四右二竽左六九右三
王(南工)笙左二三右三竽左八右一四
宗(林尺)笙左七右五竽左二右六九
師(仲上)笙左四右二竽左六九右三
生(林尺)笙左七右五竽左二右六九
民(仲上)笙左四右二竽左六九右三
物(太四)笙左七右一三竽左八十右二九
軌(黃合)笙左一四右五竽左二五右六九
瞻(潢六)笙左一四竽左五右三
之(南工)笙左二三右三竽左八右一四
洋(林尺)笙左七右五竽左二右六九
洋(仲上)笙左四右二竽左六九右三
神(林尺)笙左七右五竽左二右六九
其(仲上)笙左四右二竽左六九右三
寧(太四)笙左七右一三竽左八十右二九
止(黃合)笙左一四右五竽左二五右六九
酌(太四)笙左七右一二竽左八十右二九
彼(黃合)笙左一四右五竽左二五右六九
金(林尺)笙左七右五竽左二右六九
罍(仲上)笙左四右二竽左六九右三
維(南工)笙左二三右三竽左八右一四
清(林尺)笙左七右五竽左二右六九
且(太四)笙左七右一三竽左八十右二九
旨(仲上)笙左四右二竽左六九右三
登(仲上)笙左四右二竽左六九右三
獻(太四)笙左七右一三竽左八十右二九
維(林尺)笙左七右五竽左二右六九
三(仲上)笙左四右二竽左六九右三
於(潢六)笙左一四竽左五右三
嘻(南工)笙左二三右三竽左八右一四
成(林尺)笙左七右五竽左二右六九
禮(仲上)笙左四右二竽左六九右三
徹饌樂奏咸和之曲
犧(仲上)笙左四右二竽左六九右三
象(太四)笙左七右一三竽左八十右二九
在(林尺)笙左七右五竽左二右六九
前(仲上)笙左四右二竽左六九右三
豆(太四)笙左七右一三竽左八十右二九
籩(仲上)笙左四右二竽左六九右三
在(黃合)笙左一四右五竽左二五右六九
列(太四)笙左七右一三竽左八十右二九
以(太四)笙左七右一三竽左八十右二九
享(南工)笙左二三右三竽左八右一四
以(林尺)笙左七右五竽左二右六九
薦(仲上)笙左四右二竽左六九右三
既(仲上)笙左四右二竽左六九右三
芬(林尺)笙左七右五竽左二右六九
既(太四)笙左七右一三竽左八十右二九
潔(仲上)笙左四右二竽左六九右三
禮(黃合)笙左一四右五竽左二五右六九
成(太四)笙左七右一三竽左八十右二九
樂(仲上)笙左四右二竽左六九右三
備(太四)笙左七右一三竽左八十右二九
人(南工)笙左二三右三竽左八右一四
和(林尺)笙左七右五竽左二右六九
神(仲上)笙左四右二竽左六九右三
悅(太四)笙左七右一三竽左八十右二九
祭(黃合)笙左一四右五竽左二五右六九
則(太四)笙左七右一三竽左八十右二九
受(仲上)笙左四右二竽左六九右三
福(林尺)笙左七右五竽左二右六九
率(潢六)笙左一四竽左五右三
遵(南工)笙左二三右三竽左八右一四
無(林尺)笙左七右五竽左二右六九
越(仲上)笙左四右二竽左六九右三
送神樂奏咸和之曲
有(太四)笙左七右一三竽左八十右二九
嚴(南工)笙左二三右三竽左八右一四
學(林尺)笙左七右五竽左二右六九
宫(仲上)笙左四右二竽左六九右三
四(黃合)笙左一四右五竽左二五右六九
方(太四)笙左七右一三竽左八十右二九
來(仲上)笙左四右二竽左六九右三
宗(太四)笙左七右一三竽左八十右二九
恪(潢六)笙左一四竽左五右三
恭(南工)笙左二三右三竽左八右一四
祀(林尺)笙左七右五竽左二右六九
事(仲上)笙左四右二竽左六九右三
威(南工)笙左二三右三竽左八右一四
儀(林尺)笙左七右五竽左二右六九
雍(仲上)笙左四右二竽左六九右三
雍(太四)笙左七右一三竽左八十右二九
歆(仲上)笙左四右二竽左六九右三
兹(林尺)笙左七右五竽左二右六九
維(南工)笙左二三右三竽左八右一四
馨(林尺)笙左七右五竽左二右六九
神(仲上)笙左四右二竽左六九右三
馭(太四)笙左七右一三竽左八十右二九
還(林尺)笙左七右五竽左二右六九
復(仲上)笙左四右二竽左六九右三
明(潢六)笙左一四竽左五右三
禋(南工)笙左二三右三竽左八右一四
斯(林尺)笙左七右五竽左二右六九
畢(仲上)笙左四右二竽左六九右三
咸(南工)笙左二三右三竽左八右一四
膺(林尺)笙左七右五竽左二右六九
百(仲上)笙左四右二竽左六九右三
福(太四)笙左七右一三竽左八十右二九
朢瘞與送神同
土音疏(其器塤)
昔者葛天氏塊&KR0008;瓦缶武喿從之是曰廣樂包犧氏繼
之灼土為塤以合天人之和塤之為器瓦缶之器也故
曰土土居中央於氣為沖氣於聲為中聲故聖王用之
以和八音周官教於小師播於瞽矇吹於笙師樂記以
塤為德音之音其字從員土形圓也一從熏燒土為之
也說文曰壎為樂器一作塤風俗通曰塤燒土也圍五
寸半長三寸半有四孔其二通凡六孔爾雅大塤謂之
嘂註亦云燒土為之大如鵝子銳上平底形如秤錘六
孔小者如雞子由是觀之古所謂土即今所謂瓦也國
語曰瓦絲尚宫又曰瓦以贊之蓋塤以龡缶以擊皆土
之屬而必資於火近世泥於土音無用火者陳暘樂書
亦苐以為具火之形云耳未知其為缶屬也其說曰塤
之為器平底六孔水之數也中虚上銳如秤錘然火之
形也塤以水火相合而後成器亦以水火相和而後成
聲於義為允而又謂古有雅塤如鴈子頌塤如雞子其
聲清濁合乎雅頌復云大者聲合黃鍾大吕小者聲合
太蔟夾鍾然則雅無大夾頌無黃大此其說不近贅乎
大抵吹一塤而衆律咸備至於脣有頫仰抑揚氣有疾
徐輕重則一竅可該數音旋宫具焉巧存乎人而雅頌
烏足以拘之其音大抵類篪而周官之教又似詳於塤
略於篪者塤主倡始不得不詳篪則和終而已不得不
略夫亦寓伯仲之誼焉故曰伯氏吹塤仲氏吹篪譙周
曰周幽王時暴辛公善塤蘇成公善篪以義相友有兄
弟之親而說者又謂篪竹音為仲春塤土音為季夏故
稱兄弟其解如此乃世本遂以為暴公作塤蘇公作篪
誤也製塤之法最不易過於小則無黃鍾律過於大則
無四清聲務求小大適宜而後十二律始全法以米瀋
和灰作模俟其燥也乃用磬石屑熟搗成泥水澄極細
漆調如餳摶塑模上圍七寸五分高三寸五分底
徑二寸四分厚四分上銳處留一竅俟乾從上竅
穵去其灰塤腰四隅各開一孔相對透明雖顯四孔
只是兩孔之通者耳古云其二通者此也雙孔之下復
開一孔形如鼎足寘之前面共上一孔是為六孔所謂
前三後二併吹孔為六者也凡孔前後内外徧用生漆
磨光更加硃漆戧金雲龍為飾頂竅徑四分餘竅空分
許往來可容粒米要極淨圓乃能協律否則不惟不應
字且不成聲矣
吹塤法
左右兩手名指屈蟠塤底作環抱狀兩大指按内二孔
左中指按外下孔左右食指按外上二孔
五竅俱閉平氣俯脣輕吹之為黃鍾譜以合應
略俯脣微仰吹之為太蔟譜以四應
俯仰間略微加氣為姑洗譜以一應(以上五竅全閉)
啓右手食指餘閉平脣極重吹為仲吕譜以上應
啓後二竅閉前三竅為蕤賓譜以勾應
啓左手中食二指餘閉為林鍾譜以尺應
前三竅俱啓餘閉為南吕譜以工應
五竅俱啓輕吹為應鍾譜以凡應
五竅俱啓重吹為清黃鍾譜以六應
左中指閉前下一竅餘皆啓重吹為清太蔟譜以五應
此其大略若夫圍徑有大小體質有厚薄穴竅有高
下疎密差之毫釐則其聲不應妙達其解又當隨器
消息
前三竅如倒品字上二下一後二竅並列除吹口前後
共五竅舊制大塤高三寸五分圍七寸五分底徑二寸
四分吹孔徑三分五釐按孔徑一分七釐小塤高與
大塤同其圍五寸五分底徑一寸七分五釐吹孔徑三
分按孔徑一分五釐今考按孔不宜太寬只用米許
為當
減字塤譜
□(五孔俱閉俯吹)□(五孔俱閉仰吹)□(啓前三孔)
□(啓左手中食二指)□(啓右手食指)□(五孔俱啓重吹)
塤樂章譜
迎神樂奏咸和之曲
大(太四)哉(南工)孔(林尺)聖(仲上)道(太四)德(仲上)尊(林尺)崇(仲上)
□□□□□□□□
維(南工)持(林尺)王(仲上)化(太四)斯(林尺)民(仲上)是(黃合)宗(太四)
□□□□□□□□
典(黃合)祀(太四)有(仲上)常(林尺)精(南工)純(林尺)並(太四)隆(仲上)
□□□□□□□□
神(黃六)其(南工)來(林尺)格(仲上)於(林尺)昭(仲上)聖(黃合)容(太四)
□□□□□□□□
奠帛初獻樂奏寧和之曲(有舞)
自(太四)生(仲上)民(林尺)來(仲上)誰(太四)底(黃合)其(仲上)盛(太四)
□□□□□□□□
維(南工)師(林尺)神(仲上)明(太四)度(黃合)越(太四)前(仲上)聖(太四)
□□□□□□□□
粢(仲上)帛(太四)具(仲上)成(林尺)禮(黃合)容(太四)斯(林尺)稱(仲上)
□□□□□□□□
黍(太四)稷(南工)非(黃六)馨(林尺)維(南工)神(林尺)之(仲上)聽(太四)
□□□□□□□□
亞獻樂奏安和之曲(有舞)
大(太四)哉(仲上)聖(黃合)師(太四)實(南工)天(林尺)生(仲上)德(太四)
□□□□□□□□
作(仲上)樂(太四)以(仲上)崇(林尺)時(仲上)祀(太四)無(林尺)斁(仲上)
□□□□□□□□
清(黃六)酤(南工)維(林尺)馨(仲上)嘉(林尺)牲(仲上)孔(黃合)碩(太四)
□□□□□□□□
薦(太四)羞(南工)神(黃六)明(林尺)庶(南工)幾(林尺)昭(仲上)格(太四)
□□□□□□□□
終獻樂奏景和之曲(有舞)
百(仲上)王(南工)宗(林尺)師(仲上)生(林尺)民(仲上)物(太四)軌(黃合)
□□□□□□□□
瞻(黃六)之(南工)洋(林尺)洋(仲上)神(林尺)其(仲上)寧(太四)止(黃合)
□□□□□□□□
酌(太四)彼(黃合)金(林尺)罍(仲上)維(南工)清(林尺)且(太四)旨(仲上)
□□□□□□□□
登(仲上)獻(太四)維(林尺)三(仲上)於(黃六)嘻(南工)成(林尺)禮(仲上)
□□□□□□□□
徹饌樂奏咸和之曲
犧(仲上)象(太四)在(仲上)前(林尺)豆(太四)籩(仲上)在(黃合)列(太四)
□□□□□□□□
以(太四)享(南工)以(林尺)薦(仲上)既(仲上)芬(林尺)既(太四)潔(仲上)
□□□□□□□□
禮(黃合)成(太四)樂(仲上)備(太四)人(南工)和(林尺)神(仲上)悅(太四)
□□□□□□□□
祭(黃合)則(太四)受(仲上)福(林尺)率(黃六)遵(南工)無(林尺)越(仲上)
□□□□□□□□
送神樂奏咸和之曲
有(太四)嚴(南工)學(林尺)宫(仲上)四(黃合)方(太四)來(仲上)宗(太四)
□□□□□□□□
恪(黃六)恭(南工)祀(林尺)事(仲上)威(南工)儀(林尺)雍(仲上)雍(太四)
□□□□□□□□
歆(仲上)兹(林尺)維(南工)馨(林尺)神(仲上)馭(太四)還(林尺)復(仲上)
□□□□□□□□
明(黃六)禋(南工)斯(林尺)畢(仲上)咸(南工)膺(林尺)百(仲上)福(太四)
□□□□□□□□
朢瘞與送神同
頖宫禮樂疏卷四
