皇朝通典卷三
食貨(三)
田制(駐防莊田)(官田)
駐防官兵莊田
國初以
盛京為駐防重地按旗分處各有定界繼因邊内地
瘠糧不足支展邊開墾移兩黃旗於鐡嶺兩白旗
於安平兩紅旗於石城兩藍旗所分張義站靖遠
堡地瘠以大城地與之又以外藩蒙古隸入版圖
分為五等撥給田土一等給莊屯三所園地九十
畝二等給莊屯二所園地六十畝三等以下止給
莊屯直隸江蘇浙江陜西山西河南所設駐防官
兵均量給莊地
順治四年定緣邊分撥地畝均次第挨給其越界
選擇者罪又定錦州盖州各官莊原非
欽賜者㮣令退出給江寧西安駐防旗員園地江寧六十
畝至百八十畆不等西安二百十有五畆至二百
四十畆不等惟浙江官兵不給田地照經制支領
俸餉五年更定
盛京莊屯地界兩黃旗設於承德縣沙河所兩白旗
設於寧遠兩紅旗設於承德縣塔山兩藍旗設於
錦州又准沙河所以外錦州以内八旗官員家丁
每名給地三十六畝令分給外藩邊外莊地各守
界限不許越境定各省駐防官兵家口半携去者
在京園地半撤全携去者全撤六年准外省駐防
官員初任未經撥給園地者撥給其加級陞任者
不增凡應給地六十畆以下者戶部撥給六十畝
以上者奏請撥給七年駐防官員量給園地兵及
莊丁者每名給地三十畆駐山西者以&KR0916;汾太原
無主地並官地撥給駐直隸者以保定河間滄州
八旗退出地撥給十二年題准遼陽鐡嶺至山海
關八旗莊地有在邊外者令照舊種住惟酌量邊
界開門勿悮耕穫十八年令蒙古察哈爾大臣侍
衛等各照品級撥給莊屯
康熙十二年定在京旗人願往奉天領地設莊守
護墳墓者如退出在京所受之地准撥給奉天熟
地不退者仍准撥給荒地十八年定分給伊徹滿
洲地畝例奉天所屬東自撫順起西至寕遠州老
天屯南自盖平縣攔石起北至開原縣除馬厰羊
草地外丈清地三十二萬九千四十九頃三十畆
定旗地二十七萬六千三百二十餘頃伊徹滿洲
遷來者若撥種豆地每六畆給地種一斗撥種榖
米黏米高粱地每六畆給各種六升二十年停給
蒙古新編歸旗者園地二十五年給錦州鳳凰城
等八處旗民開墾牛種口糧農器二十六年令索
倫逹呼爾官兵耕種墨爾根地方奉天官兵耕種
墨龍江地方由部差官監視二十八年令奉天等
處旗民各在本界内墾種不許互相侵越三十一
年以山西陽曲太原二縣屯地給與滿洲駐防官
兵耕種三十二年令八旗駐防官兵均於所駐之
處給與地畆五十七年以山西右衛荒地自苧麻
口外西至十家舖東至彌陀山共二千餘頃安設
莊頭十五名五十八年以河南南陽府揚河地方
墾荒田畆給與滿洲駐防官兵耕種
雍正十一年令喜峯口駐防官兵百名以鐡門關
外大屯地分給每名給地一頃十五畆有竒菜園
四分有竒照民田例分别科則租銀留充兵餉
乾隆元年定口外官兵私墾地畝分别納糧例熱
河驛站營汛官兵於驛地外自行開墾者令按畆
納糧古北口沿邊瘠地悉行賞給免其徵輸蒙古
等地亦免其徵輸又内務府鷹手捕牲人鞍匠等
開荒地畆均將丈出餘地注册免徵嗣後如續有
開墾仍按畆徵收二年設立黑龍江呼蘭地方官
莊每丁撥地六十畆每十丁編為一莊共莊四十
所每十莊設領催一名皆於
盛京將軍所轄八旗挑選發往六年增設呼蘭莊屯
五所擇閒丁五十名領種七年又議准呼蘭左近
温得亨山及都爾圖地方土性肥饒水草佳美選
壮丁五十名增設莊五所合六年增設之五所共
十莊亦設領催一名三十一年
盛京刑部侍郎朝銓疏言丈量奉天地畆餘地在二
三十晌以上於十分中分出二三分為各城兵丁
隨缺地畆餘仍令原業承種納糧注載紅册新丈
出旗人自首餘地三十三萬六千四百餘晌民人
自首餘地七萬四千七百餘晌民人餘地在停止
開荒以後違例私開者全行撤出在未停開荒以
前者照旗人例酌量地數分撥其官員兵丁應得
随缺地畝各城營田水手公産及旗民水冲沙壓
不足紅册地畝即於丈出餘地内撥補從之戶部
侍郎英廉疏言旗民丈出餘地係違例私開均請
撤出令無地兵丁閒散認買
上諭英廉所請固為旗人生計起見但此等無地人戶
貧富不一富者置産必多貧者不能承買旗人生計
仍無實濟以應撥補各項外餘地一併入官令原種
之旗民照數納租以為賞給冬圍兵丁鞍馬之需四
十年議准偷墾地畝入官納租之例時有山東民
人偷墾岫巖城五塊石等處兵丁牧馬官厰地者
均令納租不欲耕種者别募四十六年定懲匿報
之令凡
盛京吉林民人私墾查出者每畆歲徵銀八分仍在
旗倉納米二升六合五勺五抄以懲匿報
盛京土田撥給八旗官兵地畆
内務府三旗包衣佐領下壮丁地鑲黃旗共地百
六十四頃八十四畆四分正黃旗共地九十九頃
一畆四分正白旗共地二百五頃六十三畆一分
均在
盛京
興京開原遼陽界内
内務府三旗包衣佐領下園丁地共千三百三十
四頃八十畆在
盛京開原遼陽界内
盛京禮部六品官所屬各項壮丁地共五百頃九十
九畆三分在
盛京
興京遼陽鐡嶺秀巖界内
盛京工部五品官所屬壮丁地五百六十一頃九十
六畆六品官所屬壮丁地百八十九頃四畆九分
均在
盛京
興京遼陽開原牛莊秀巖界内
製造庫匠役人等地共二十二頃三十二畆在
盛京界内
盛京戶部倉官莊頭樓軍倉軍地共四百十一頃九
畆四分領催莊頭地共二千八百十三頃一畆六
分
盛京禮部莊頭壮丁地共四十七頃五畆六分
盛京兵部站丁地共六十二頃七十四畆八分
盛京工部莊頭壮丁地共七十六頃五十六畆三分
興京界内八旗所屬諸王貝勒貝子公大臣等地千
二百二頃三十六畆官員兵丁閒散人等地共五
百八十頃八十六畝五分
撫順界内右翼四旗所屬王貝勒貝子公大臣等
地千二百九十八頃九十九畆七分官員兵丁閒
散人等地七十五頃二十畆六分鹻場汪清二門
官兵臺丁地三百二十八頃三十畆
開原界内八旗莊屯地二千八百頃七十九畆
遼陽城界内八旗官員兵丁地八百八十八頃五
十五畆
鐡嶺界内左翼四旗莊屯地八千六百五十七頃
四十四畆二分
法庫邊門莊屯地六百七十八頃五十八畝
威遠堡邊門莊屯地二百二十八頃八十七畆
英額邊門莊屯地百二十六頃七十二畝二分
鳳凰城八旗巴爾呼地千九百四十八頃六十四
畆又正黃旗屯地六十頃九畆
靉河邊門分種地二十四頃七十四畆四臺四屯
地六十一頃五十九畆
復州界内八旗分撥地千七百二十九頃四十畆
熊岳城界内八旗滿洲蒙古巴爾呼漢軍莊屯地
二千八百八十三頃三十九畆
金州界内八旗滿洲蒙古漢軍官員兵丁地三千
三百四十一頃四畆水師營地二十六頃十八畆
山海關官員兵丁寡婦閒散人等地百三頃五十
七畆七分在山海衛寧遠州界内又正白正紅鑲
紅旗下閒散人等地三頃六十七畆
秀巖界内八旗官員兵丁地二千百二十一頃二
畆七分
盖州界内各旗官員兵丁地四十六頃三十八畆
牛莊界内八旗官員兵丁地二千九百二十三頃
廣寧城所屬巨流河白旗堡小黑山閭陽驛彰武
臺邊門等界内八旗官員兵丁閒散人等地萬五
千百九十四頃九十六畆二分
錦州界内王貝勒貝子公宗室額駙官員莊頭閒
散人等地二千七百十七頃七畆八分八旗兵丁
閒散人等地千五十四頃五十畆四分
義州界内八旗莊屯地五千四百七十一頃二十
五畆
清河邊門莊屯地五百三十四頃二十三畝
九關臺邊門莊屯地二百三十二頃十八畆
吉林烏拉界内官員兵丁開墾地鑲黃旗三百七
十四頃五十二畆正黃旗二百九十五頃二十六
畆正白旗二百六十六頃十畝正紅旗二百五十
二頃七十八畆鑲白旗二百八十八頃四十八畆
鑲紅旗二百二十一頃七十六畆正藍旗二百六
十一頃二十四畆鑲藍旗二百六十七頃二十四
畝水師營二百六十五頃五十六畝又各莊頭開
墾地二百五十二頃六畆
寧古塔界内官員兵丁開墾地鑲紅旗三百四十
七頃四畆正黃旗二百三頃七十畆正白旗三百
三十五頃十畆正紅旗四百二十頃鑲白旗四百
七十頃五十四畆鑲紅旗三百二十六頃七十畆
正藍旗二百八十頃十四畆鑲藍旗二百十九頃
六十六畆又各莊頭開墾地三百三十三頃四十
二畆
琿春界内官員兵丁開墾地鑲黃旗百十七頃十
八畆正黃旗九十九頃五十四畆正白旗三百十
六頃九十二畝
三姓地方官員兵丁開墾地鑲黃旗百八十一頃
五十畆正白旗五十九頃四十六畆正紅旗四百
十九頃六十四畆
伯都訥界内官員兵丁開墾地鑲黃旗百十六頃
五十八畆正黃旗七十三頃六十八畆正白旗二
百三十五頃四十四畆正紅旗百二十五頃五十
二畝鑲白旗八十頃二十二畝鑲紅旗七十一頃
二十二畆正藍旗二百十五頃四畝鑲藍旗百九
十四頃十畝又各莊頭開墾地二十二頃三十畆
阿勒楚喀界内官員兵丁開墾地鑲黃旗百十五
頃八畆正黃旗百二十頃三十畆正白旗五十九
頃十畝
官田(祭田)(學田)(馬厰牧厰附)
官田之制凡
耤田及在京
壇壝直省
社稷山川厲壇祠墓寺觀
文廟學校等田并部寺公用田太僕寺牧厰及在官
地均為公田除其租賦
順治十一年
耕耤田於南郊設耤田於正陽門外之西中為
先農壇壇内地百七十頃其二十頃種五榖蔬菜以供
祭祀餘千五百畆歲徵租三百兩供修
壇墻
康熙二十四年
詔曰禮天子為耤千畆諸侯百畆此則耤田之禮通於天
下今朕欲各地方守土官通行耕耤之禮下九卿詳議
尋議頒耕耤之制令各省擇東郊官地潔淨豐腴
者立為耤田逕直田畝九分後立
先農壇令守壇農夫灌溉耤田(無官地者置買民田)每歲仲春行
九推之禮
祭田學田附
順治元年
賜聖賢後裔祭田衍聖公二千百五十七頃五十畆
孔林地廟基地二十一頃五十四畆零四氏學學田
五十頃復聖裔祭田墓田廟基地五十四頃十有
五畝零宗聖裔祭田墓田廟基地六十二頃十有
四畝零亞聖裔祭田墓田廟基地五十九頃七十
六畝零先賢仲氏裔祭田墓田廟基地七十五頃
五十六畝零又置各省學田凡貧生均於學内酌
給銀米每年清釐各省學田
康熙二十四年復增
孔林地十有一頃十有四畆九分免曲阜顔氏額糧
有差又
賜元聖周公祭田五十頃
雍正元年總校天下學田共三千八百八十六頃
七十八畆有竒
乾隆十二年除福建閩縣先賢二十三祠祭田糧
租(謹按祭田直隸十有九頃二十四畆畆盛京一頃四十一畆山東九十八頃九十六山西三)
(十八頃六十七畆河南百有一頃七十四畆江南江蘇百有八頃八十四畆安徽十有三頃十有三)
(畆江西十有四頃三十一畆福建五百二十頃五十五畆浙江七十六頃五十四畆陕西十有六頃)
(二十三畆四川十有五頃十有九畆各有竒)
馬厰牧厰附
畿輔牧場鑲黃旗牧馬場地在武清寳坻二縣東自
唐畦西至陳林莊七十里南自張家莊北至上馬
臺九十里正黃旗牧馬場地在天津府西北自
俞家莊東北至小稍子口十五里西南自孫家莊
東南至秋家莊四十七里正白旗牧馬場地在
天津府東自好家沽西至白家莊四十二里南自
城兒上北至清溝六十五里正紅旗牧馬場地
在甕山者十有五頃蘆溝橋西高陵者二十七頃
六十畆鑲白旗牧馬場地在通州二十四頃八
十四畆鑲紅旗牧馬場地在順義縣天竺馬房
村三十五頃二十八畆蘆溝橋四頃八十畆正
藍旗牧馬場地在豐臺王蘭等莊東西三十里南
北五十里鑲藍旗牧馬場地在草橋十里廊房
八里
順治二年議准
御馬場王貝勒貝子馬場均按本旗地方牧養六年議
准順義清河漷縣及沙河蘆溝橋五處荒地千四
百六十八頃四十畆潞河沙河清河桑乾河兩岸
隙地均定為馬場定荒地非沙石不堪耕種者不
准作為牧場例五年定
盛京牧場地以奉天中前所後屯衛中後所三處地
畆分給八旗為牧場自東迤西先給兩黃旗次兩
白旗次兩紅旗次兩藍旗十二年定牧場制凡親
王牧場方二里郡王牧場方一里
康熙二年令錦州大凌河牧場東至右屯衛西至
鴨子厰南至海北至黃山堡留為牧馬地不許民
間開墾
雍正二年清查八旗存留牧場地凡可耕者均募
民開墾
乾隆十三年裁减馬羣復議大凌河馬場袤延於
西界截出十里給官兵耕種後又以西界地勢不
齊量地截給東至杏山北濠溝西至鴨子厰南至
七里河北至金厰堡二十一年清丈直隸馬厰地
給民為業名
恩賞官地三十七年定民人開墾馬厰例殺虎口外民
人開墾馬厰在於察哈爾游牧地界外已經成熟
者聽其耕耘徵賦毋許再行私開三十九年又蒙
古招民開墾輔國公馬厰地百餘頃議准在飭禁
以前早已成熟者即照三十七年民人開墾牧地
例又准太僕寺厰地招民開墾是年山西豐鎮寧
遠二廳墾地二萬千五百五十五頃七十餘畆
皇朝通典卷三
