水經注卷十五
後魏酈道元撰
洛水伊水瀍水澗水
洛水出京兆上洛縣讙舉山
地理志曰洛出冢嶺山山海經曰出上洛西山又曰
讙舉之山洛水出焉東與丹水合水出西北竹山東
南流注于洛洛水又東尸水注之(近刻竝訛作經尸案此八字原本及)
(戸下同近刻訛作)水北發尸山(刻衍出字案發上近)南流入洛洛水又
東得乳水(近刻竝訛作經案此七字原本及)水北出良餘山南流注
于洛(訛作南案流近刻)洛水又東會于龍餘之水(原本及近案此十字)
(作經刻竝訛)水出蠱尾之山(訛作蟲案蠱近刻)東流入洛洛水又
東(一洛字案近刻脱)至陽虚山合玄扈之水山海經曰洛水
東北流注于玄扈之水(此十五字案近刻脱)是也又曰自鹿蹏
之山以至玄扈之山凡九山玄扈亦山名也而通與
讙舉為九山之次焉故山海經曰此二山者洛間也
是知玄扈之水出于玄扈之山蓋山水兼受其目矣
其水逕于陽虚之下山海經又曰(訛在曰字下案又字近刻)陽虚
之山臨于玄扈之水是為洛汭也河圖玉版曰倉頡
為帝南巡登陽虚之山臨于玄扈洛汭之水靈龜負
書丹甲青文以授之即于此水也洛水又東歴清池
山(近刻有傍字案此句之下)東合武里水水南出武里山東北流
注于洛洛水又東門水出焉(近刻並訛作經案此八字原本及)爾雅
所謂洛别為波也洛水又東要水入焉水南出三要
山東北逕拒陽城西而東北流入于洛洛水又東與
獲水合水南出獲輿山(作興下同案輿近刻訛)俗謂之備水也
東北逕獲輿川世名之為卻川東北流注于洛洛水
又東逕熊耳山北禹貢所謂導洛自熊耳(字原本截案此十八)
(刻截上九字訛作經下九字仍屬注文上十五字訛作經下三字仍屬注文近)博物志曰洛
出熊耳蓋開其源者是也
東北過盧氏縣南
洛水逕隝渠關北(作經又近刻隝作陽下同案此七字原本及近刻並訛)隝渠
水南出隝渠山(訛作出南案南出近刻)即荀渠山也其水一源
兩分川流半解一水西北流屈而東北入于洛山海
經曰熊耳之山浮豪之水出焉西北流注于洛疑即
是水也荀渠蓋熊耳之殊稱若太行之歸山也故地
說曰熊耳之山地門也洛水出其間是亦總名矣其
一水東北逕隝渠城西故關城也其水東北流注于
洛洛水又東逕盧氏縣故城南(及近刻竝訛作經案此十一字原本)竹
書紀年晉出公十九年晉韓龍取盧氏城(書紀年作案龍今竹)
(取盧二字龐又近刻脱)王莽之昌富也有盧氏川水注之水北
出盧氏山東南流逕盧氏城東東南流注于洛(刻脱案近)
(訛作而一東字南)洛水又東翼合三川(刻衍龍字案翼上近)竝出縣之
南山東北注洛開山圖曰盧氏山宜五穀可避水災
亦通謂之石城山山在宜陽山西南千名之山咸處
其内陵阜原隰(訛作險案近刻)易以度身者也又有葛蔓谷
水自南山流注洛水洛水又東逕高門城南即宋書
所謂後軍外兵龐季明入盧氏進達高門木城者也
洛水東與高門水合(近刻竝訛作經案此八字原本及)水出北山東
南流合洛水枝津水上承洛水東北流逕石勒城北
又東逕高門城北東入高門水亂流南注洛洛水又
東松陽溪水注之(十字原本及近刻竝訛作經案陽近刻訛作楊下同又此)水出
松陽山北流注于洛洛水又東逕黃亭南又東合黃
亭溪水(刻作城案亭近)水出鵜鶘山山有二峰峻極于天高
崖雲舉亢石無階猨徒喪其捷巧鼯族謝其輕工及
其長霄冒嶺層霞冠峰方乃就辨優劣耳故有大小
鵜鶘之名矣溪水東南流歴亭下謂之黃亭溪水又
東南入于洛水洛水又東得荀公溪口(訛作漢案溪近刻)水
出南山荀公澗(脱公字案近刻)即龐季明所入荀公谷者也
其水歴谷東北流注于洛水洛水又東逕檀山南其
山四絶孤峙山上有塢聚俗謂之檀山塢義熙中劉
公西入長安舟師所届次于洛陽命參軍戴延之(軍案)
(作將近刻訛)與府舍人虞道元即舟遡流窮覽洛川欲知
水軍可至之處延之屆此而返竟不達其源也洛水
又東庫谷水注之(近刻竝訛作經案此九字原本及)水自宜陽山南
三川竝發合為一溪東北流注于洛洛水又東得鵜
鶘水口水北發鵜鶘澗(訛作發北案北發近刻)東南流入于洛
洛水又逕僕谷亭北左合北水水出北山東南流注
于洛洛水又東侯谷水出南山北流入于洛洛水又
東逕龍驤城北龍驤將軍王鎮惡從劉公西入長安
陸行所由(訛作徑案行近刻)故城得其名洛水又東左合宜
陽北山水水自北溪南流注洛洛水又東廣由澗水
注之水出南山由溪北流逕龍驤城東而北流入于
洛洛水又東右得直谷水水出南山北逕屯城西北
流注于洛水也
又東北過蠡城邑之南
城西有塢水(脱有字案近刻)出北四里山上原高二十五丈
故黽池縣治南對金門塢水南五里舊宜陽縣治也
洛水右會金門溪水水南出金門山北逕金門塢西
北流入于洛洛水又東合款水其水(刻作一有字案此二字近)二
源竝發兩川逕引謂之大款水也合而東南入于洛
洛水又東黍良谷水入焉(訛作艮案良近刻)水南出金門山
開山圖曰山多重固在韓(刻衍出字案山下近)建武二年強弩
大將軍陳俊(訛作偏案大近刻)轉擊金門白馬皆破之即此
也而東北流注于洛洛水又東左合北溪南流入于
洛也
又東過陽市邑南又東北過于父邑之南
太陰谷水南出太陰溪北流注于洛洛水又東合白
馬溪水水出宜陽山澗有大石厥狀似馬故溪澗以
物色受名也溪水東北流注于洛(刻衍又字案東下近)洛水又
東有昌澗水注之水出西北宜陽山而東南流逕宜
陽故郡南舊陽市邑也故洛陽都典農治此後改為
郡其水又南注于洛洛水又東逕一合塢南城在川
北原上高二十丈南北東三箱天險峭絶惟築西面
即為固(刻有合字案固上近)一合之名起于是矣劉曜之將攻
河南也晉將軍魏該奔于此故于父邑也洛水又東
合杜陽澗水(作楊下同案陽近刻訛)水出西北杜陽溪東南逕
一合塢東與槃谷水合亂流東南入洛洛水又東渠
谷水出宜陽縣南女&KR1351;山(截上六字訛作經下九字案此十五字原本及近刻)
(注文仍屬)東北流逕雲中塢左上迢遰層峻(訛作在案左近刻)流
煙半垂纓帶山阜故塢受其名渠谷水又東北入洛
水(渠谷二字案近刻脱)臧榮緒晉書稱孫登嘗經宜陽山作炭
人見之與語登不應作炭者覺其情神非常咸共傳
說太祖聞之使阮籍往觀與語亦不應籍因大嘯登
笑曰復作向聲又爲嘯求與俱出登不肯籍因别去
登上峰行且嘯如簫韶笙簧之音聲振山谷籍怪而
問作炭人作炭人曰故是向人聲籍更求之不知所
止推問久之乃知姓名余按孫綽之敘高士傳言在
蘇門山又别作登傳孫盛魏春秋亦言在蘇門山又
不列姓名阮嗣宗感之著大人先生論言吾不知其
人既神遊自得不與物交阮氏尚不能動其英操復
不識何人而能得其姓名
又東北過宜陽縣南
洛水之北有熊耳山雙巒競舉狀同熊耳此自别山
不與禹貢導洛自熊耳同也昔漢光武破赤眉樊崇
積甲仗與熊耳平即是山也山際有池池水東南流
水側有一池世謂之澠池矣又東南逕宜陽縣故城
西謂之西度水又東南流入于洛洛水又東逕宜陽
縣故城南(及近刻竝訛作經案此十一字原本)秦武王以甘茂為左丞
相曰寡人欲通三川窺周室死不朽矣茂請約魏以
攻韓斬首六萬遂拔宜陽城故韓地也後乃縣之漢
哀帝封息夫躬為侯國城之西門赤眉樊崇與盆子
及大將等奉璽綬劔璧處世祖不即見明日陳兵于
洛水見盆子等謂盆子丞相徐宣曰不悔乎宣曰不
悔上歎曰卿庸中皦皦鐵中錚錚也洛水又東與厭
染之水合(訛作梁案染近刻)水出縣北傅山大陂山無草木
其水自陂北流屈而東南注世謂之五延水又東南
流逕宜陽縣故城東東南流注于洛洛水又東南黃
中澗水出北阜二源竒發總成一川東流注于洛洛
水又東祿泉水注之(脱水字案近刻)其水北出近溪(訛作近案近刻)
(溪出北)洛水又東共水入焉水北出長石之山山無草
木其西有谷焉厥名共谷共水出焉南流得尹溪口
水出西北尹谷東南注之共水又西南與左澗水會
(訛作其水右與西南案共水又西南與近刻)水東出近川西流注于共水
共水又南與李谷水合水出西北李溪東南注蓁水
蓁水發源蓁谷西南流與李谷水合而西南流入共
水共水世謂之石頭泉(脱之字案近刻)而南流注于洛洛水
又東黑澗水南出陸渾西山歴于黑澗西北入洛洛
水又東臨亭川水注之水出西北近溪東南與長澗
水會(刻衍湖字案與下近)水出北山南入臨亭水又東南歴九
曲西而南入洛水也
又東北出散關南
洛水東逕九曲南其地十里有坡九曲穆天子傳所
謂天子西征升于九阿此是也洛水又東與豪水會
水出新安縣密山南流歴九曲東而南流入于洛洛
水之側有石墨山山石盡黑可以書疏故以石墨名
山矣洛水又東枝瀆左出焉(近刻竝訛作經案此九字原本及)東出
關絶惠水又逕清女冢南冢在北山上耆舊傳云斯
女清貞秀古跡表來今矣枝瀆又東(作故下同案枝近刻訛)逕
周山上有周靈王冢皇覽曰周靈王葬于河南城西
南周山上蓋以王生而神故諡曰靈其冢人祠之不
絶又東北逕柏亭南皇覽曰周山在柏亭西北(近刻案此)
(柏訛作)謂斯亭也又東北逕三王陵東北出(刻衍焉字案此下近)
三王或言周景王悼王定王也魏司徒公崔浩注西
征賦云定當為敬子朝作難西周政弱人荒悼敬二
王與景王俱葬于此故世以三王名陵帝王世紀曰
景王葬于翟泉今洛陽太倉中大冢是也而復傳言
在此所未詳矣又悼敬二王稽諸史傳復無葬處今
陵東有石碑錄赧王以上世王名號考之碑記周墓
明矣枝瀆東北歴制鄉逕河南縣王城西歴郟鄏陌
杜預釋地曰縣西有郟鄏陌謂此也枝瀆又北入穀
蓋經始周啓瀆久廢不脩矣洛水自枝瀆又東出關
惠水右注之世謂之八關水戴延之西征記謂之八
關澤即經所謂散關鄣自南山横洛水北屬于河皆
關塞也即楊僕家僮所築矣惠水出白石山之陽東
南流與瞻水合水東出婁涿之山而南流入惠水惠
水又東南謝水北出瞻諸之山東南流又有交觸之
水北出廆山南流俱合惠水惠水又南流逕關城北
(訛作北城案城北近刻)二十里者也(脱誤案此有)其城西阻塞垣東
枕惠水(訛作抗案枕近刻)靈帝中平元年以河南尹何進為
大將軍率五營士屯都亭(脱率字案近刻)置函谷廣城伊闕
大谷轘轅旋門小平津孟津等八關(衍關字闕亦訛案函谷下近刻)
(脱小字作關復)都尉官治此函谷為之首在八關之限故世
人總其統目有八關之名矣其水又南流入于洛水
山海經曰白石之山惠水出其陽而南流注于洛謂
是水也洛水又與虢水會水出扶豬之山(刻訛作林案扶豬近)
(楮)北流注于洛水之南(刻作其案之近)則鹿蹏之山也世謂
之非山(刻衍也字案此下近)其山陰則峻絶百仞陽則原阜隆
平甘水發于東麓北流注于洛水也
又東北過河南縣南
周書稱周公將致政乃作大邑成周于中土南繫于
洛水北因于郟山以為天下之大湊孝經援神契曰
八方之廣周洛為中謂之洛邑竹書紀年晉定公二
十年洛絶于周魏襄王九年洛入成周山水大出南
有甘洛城郡國志所謂甘城也(刻衍日字案志下近)地記曰洛
水東北過五零陪尾北與澗瀍合是二水東入千金
渠故瀆存焉
又東過洛陽縣南伊水從西來注之
洛陽周公所營洛邑也故洛誥曰我卜瀍水東亦惟
洛食其城方七百二十丈南繫于洛水北因于郟山
以為天下之湊方六百里因西八百里(此三字案近刻脱)為
千里春秋昭公三十二年(二十三年案近刻訛作)晉合諸侯大
夫戍成周之城故亦曰成周也司馬遷自序云(刻脱案近)
(二字司馬)太史公留滯周南摯仲治曰古之周南今之洛
陽漢高祖始欲都之感婁敬之言不日而駕行矣屬
光武中興宸居洛邑逮于魏晉咸兩宅焉故魏略曰
漢火行忌水故去其水而加佳魏為土德土水之牡
也水得土而流土得水而柔除佳加水長沙耆舊傳
云祝良字召卿(訛作石案召近刻)為洛陽令歲時亢旱天子
祈雨不得良乃曝身階庭告誠引罪自晨至中(刻作案近)
(午)紫雲水起(作沓起案近刻)甘雨登降人為歌曰天久不雨
烝人失所天王自出祝令特苦精符感應滂沱下雨
則縣司及河南尹治司隸周官也漢武帝使領徒隸
董督京畿後因名司州焉(脫後字案近刻)地記曰洛水東入
于中提山間東流會于伊是也昔黃帝之時天大霧
三日帝遊洛水之上見大魚殺五牲以醮之天乃甚
雨七日七夜魚流始得圖書今河圖視萌篇是也昔
王子晉好吹鳳笙招延道士與浮丘同遊伊洛之浦
(訛在道字上案與字近刻)含始又受玉雞之瑞于此水亦洛神宓
妃之所在也洛水又東合水南出半石之山北逕合
水塢而東北流注于公路澗但世俗音譌號之曰光
祿澗非也上有袁術固四周絶澗迢遞百仞廣四五
里有一水淵而不流故溪澗即其名也合水北與劉
水合水出半石東山西北流逕劉聚(訛作于案逕近刻)三面
臨澗在緱氏西南周畿内劉子國故謂之劉澗其水
西北流注于合水合水又北流注于洛水也
又東過偃師縣南
洛水東逕計素渚中朝時百國貢計所頓故渚得其
名又直偃師故縣南(訛作東案直近刻)與緱氏分水又東休
水自南注之其水導源少室山西流逕穴山南而北
與少室山水合水出少室北溪西南流注休水休水
又左會南溪水水發大穴南山北流入休水休水又
西南北屈潛流地下其故瀆北屈出峽謂之大穴口
北歴覆釜堆東蓋以物象受名矣又東屆零星塢水
流潛通重源又發側緱氏原開山圖謂之緱氏山也
亦云仙者升焉言王子晉控鵠斯阜(刻作鶴案鵠近)靈王望
而不得近舉手謝而去其家得遺屣俗亦謂之為撫
父堆堆上有子晉祠或言在九山非此世代已遠(此案)
(有矣字下近刻)莫能辨之劉向列仙傳云世有簫管之聲焉
休水又逕延壽城南緱氏縣治故滑費春秋滑國所
都也王莽更名中亭即緱氏城也城有仙人祠謂之
仙人觀休水又西轉北屈逕其城西水之西南有司
空密陵元侯鄭袤廟碑(作光脱袤字案元近刻訛)文缺不可復識
又有晉城門校尉昌原恭侯鄭仲林碑晉泰始六年
立(訛作皇案泰近刻)休水又北流注于洛水洛水又東逕百
谷塢北戴延之西征記曰塢在川南因高為塢高十
餘丈劉武王西入長安舟師所保也(訛作堡案保近刻)洛水
又北陽渠水注之(近刻竝訛作經案此九字原本及)竹書紀年晉襄
公六年洛絶于洄即此處也洛水又北逕偃師城東
東北歴鄩中水南謂之南鄩(之南鄩五字係衍文案此下近刻有中水)亦
曰上鄩也逕訾城西司馬彪所謂訾聚也而鄩水注
之水出北山鄩溪其水南流世謂之温泉水水側有
僵人穴(訛作重案僵近刻)穴中有僵尸戴延之從劉武王西
征記曰有此尸尸今猶在夫物無不化之理魄無不
遷之道(刻作魂案魄近)而此尸無神識事同木偶之狀喻其
推移未若正形之速遷矣鄩水又東南于訾城西北
東入洛水故京相璠曰今鞏洛渡北有鄩谷水東入
洛謂之下鄩故有上鄩下鄩之名亦謂之北鄩于是
有南鄩北鄩之稱矣又有鄩城蓋周大夫鄩肸之舊
邑(作盻下同案肸近刻訛)洛水又東逕訾城北又東羅水注之
(及近刻竝訛作經案此十四字原本)水出方山羅川西北流蒲池水注
之水南出蒲陂(訛作出南浦陂案近刻脱水字)西北流合羅水謂之
長羅川(作長川羅案近刻訛)亦曰羅中也蓋肸子鄩羅之宿居
故川得其名耳羅水又西北白馬溪水注之水出嵩
山北麓逕白馬塢東而北入羅水西北流白桐澗水
注之(作相下同案桐近刻訛)水出嵩麓桐溪北流逕九山東又
北九山溪水入焉(刻衍東字案山下近)水出百稱山東谷其山
孤峰秀出嶕嶢分立仲長統曰昔密有卜成者(成近案卜)
(十城刻訛作)身遊九山之上放心不拘之境謂是山也山
際有九山廟廟前有碑云九顯靈府君者太華之元
子陽九列名號曰九山府君也南據嵩岳北帶洛澨
晉元康二年九月太歲在戌(歲庚午考元康二年乃案此有脱誤近刻作太)
(也壬子)帝遣殿中中郎將關内侯樊廣緱氏令王與主
簿傅演(二字傅訛作傳案近刻脱主簿)奉宣詔命興立廟殿焉又有
百蟲將軍顯靈碑碑云將軍姓伊氏諱益字隤敳帝
高陽之第二子伯益者也晉元康五年七月七日順
人吳義等建立堂廟永平元年二月二十日刻石立
頌贊示後賢矣其水東北流入白桐澗又北逕袁公
塢東蓋公路始固有此也故有袁公之名矣北流注
于羅水羅水又西北逕袁公塢北又西北逕潘岳父
子墓前有碑岳父茈瑯琊太守碑石破落文字缺敗
岳碑題云給事黃門侍郎潘君之碑碑云君遇孫秀
之難闔門受禍故門生感覆醢以增慟乃樹碑以記
事太常潘尼之辭也羅水又于訾城東北入于洛水
也
又東北過鞏縣東又北入于河
洛水又東明樂泉水注之水出南原下三泉竝導故
世謂之五道泉即古明溪泉也春秋昭公二十二年
師次于明溪者也洛水又東逕鞏縣故城南東周所
居也本周之畿内鞏伯國也春秋左傳所謂尹文父
涉于鞏即于此也洛水又東濁水注之即古黃水也
(訛作湟案黃近刻)水出南原京相璠曰訾城北三里有黃亭
即此亭也春秋所謂次于黃者也洛水又東北泂水
發南溪石泉(作洞下同案泂近刻訛)世亦名之為石泉水也京
相璠曰鞏東地名坎欿在泂水東疑即此水也又逕
盤谷塢東世又名之曰盤谷水(訛作鹽案盤近刻)司馬彪郡
國志鞏有坎欿聚春秋僖公二十四年王出及坎欿
服虔亦以為鞏東邑名也今考厥文若狀焉而不能
精辨耳晉太康地記晉書地道記竝言在鞏西非也
其水又北入洛洛水又東北流入于河(本及近刻竝案此九字原)
(經訛作)山海經曰洛水成臯西入河是也謂之洛汭即
什谷也故張儀說秦曰下兵三川塞什谷之口謂此
川也史記音義曰鞏縣有鄩谷水者也黃帝東巡河
過洛脩壇沈璧受龍圖于河龜書于洛赤文綠字(綠案)
(作篆近刻訛)堯帝又脩壇河洛擇良卽沈(作循即作議案近刻脩訛)榮
光出河休氣四塞白雲起迴風逝赤文綠色廣袤九
尺負理平上有列星之分七政之度(訛作什案七近刻)帝王
錄記興亡之數以授之堯(脱堯字案近刻)又東沈書于日稷
赤光起玄龜負書背甲赤文成字遂禪于舜舜又習
堯禮(刻作祀案禮近)沈書于日稷赤光起玄龜負書至于稷
下榮光休至黃龍卷甲舒圖壇畔赤文綠錯以授舜
舜以禪禹殷湯東觀于洛習禮堯壇降璧三沈榮光
不起黃魚雙躍出濟于壇黑烏以浴隨魚亦上化為
黑玉赤勒之書黑龜赤文之題也湯以伐桀故春秋
說題辭曰河以道坤出天苞洛以流川吐地符王者
沈禮焉竹書紀年曰洛伯用與河伯馮夷鬭蓋洛水
之神也昔夏太康失政為羿所逐其昆弟五人須于
洛汭作五子之歌于是地矣
伊水出南陽魯陽縣西蔓渠山(魯陽二字案近刻脱)
山海經曰蔓渠之山伊水出焉淮南子曰伊水出上
魏山地理志曰出熊耳山即麓大同陵巒互别耳伊
水自熊耳東北逕鸞川亭北葌水出葌山北流際其
城東而北入伊水世人謂伊水為鸞水葌水為交水
故名斯川為鸞川也又東為淵潭潭渾若沸亦不測
其深淺也伊水又東北逕東亭城南又屈逕其亭東
東北流者也
東北過郭落山
陽水出陽山陽溪世人謂之太陽谷水亦取名焉東
流入伊水伊水又東北鮮水入焉水出鮮山北流注
于伊伊水又與蠻水合水出盧氏縣之蠻谷東流入
于伊
又東北過陸渾縣南
山海經曰滽滽之水出于釐山南流注于伊水今水
出陸渾縣之西南王母澗澗北山上有王母祠故世
因以名溪東流注于伊水即滽滽之水也伊水歴崖
口山峽也翼崖深高壁立若闕崖上有塢伊水逕其
下歴峽北流即古三塗山也杜預釋地曰山在縣南
闞駰十三州志云山在東南今是山在陸渾故城東
南八十許里周書武王問太公曰吾將因有夏之居
南望過于三塗北瞻望于有河(二十七字案近刻脱此)春秋昭
公四年司馬侯曰四嶽三塗陽城太室荆山中南九
州之險也服虔曰三塗大行轘轅崤澠(作黽案近刻)非南
望也京相璠著春秋土地名(脱土字案近刻)亦云山名也以
服氏之說(氏之言云案近刻作服)塗道也準周書南望之文或
言宜為轘轅大谷伊闕(服谷訛作道案近刻或訛作)皆為非也春
秋晉伐陸渾請有事于三塗知是山明矣有七谷水
注之水西出女几山之南七溪山(近刻訛作桃案几案本作机)上
有西王母祠東南流注于伊水又北蚤谷水注之水
出女几山之東谷東逕故亭南東流入于伊水伊水
又東北逕伏流嶺東嶺上有崑崙祠民猶祈焉劉澄
之永初記稱陸渾縣西有伏流坂者也今山在縣南
崖口北三十里許西則非也北與温泉水合水出新
城縣之狼臯山西南阜下(作狼睪山之西案狼臯山西近刻)西南流
會于伊水伊水又東北逕伏睹嶺左納焦澗水水西
出鹿髆山(訛作髆案髆近刻)東流逕孤山南(脱逕字案近刻)其山介
立豐上單秀孤峙故世謂之方山即劉中書澄之所
謂縣有孤山者也東歴伏睹嶺南東流注于伊伊水
又東北涓水注之水出陸渾西山即陸渾都也(渾下案陸)
(都訛作者近刻衍山字)尋郭文之故居訪胡昭之遺像世去不
停莫識所在其水有二源俱導而東注虢略在陸渾
縣西九十里也司馬彪郡國志曰縣西虢略地(刻訛案近)
(池作)春秋所謂東盡虢略者也北水東流合侯澗水水
出西北侯溪(刻作澗案水近)東南流注于涓水涓水又東逕
陸渾縣故城北平王東遷辛有適伊川見有被髮而
祭于野者曰不及百年此其戎乎魯僖公二十二年
秦晉遷陸渾之戎于伊川(訛作春案秦近刻)故縣氏之也涓
水東南流左合南水水出西山七谷亦謂之七谷水
阻澗東逝(刻作祖案阻近)歴其縣南又東南左會北水亂流
左合禪渚水(訛作渚案水近刻)水上承陸渾縣東禪渚渚在
原上(訛作左案在近刻)陂方十里佳饒魚葦即山海經所謂
南望禪渚禹父之所化郭景純注云禪一音暖(字近案一)
(禪字上刻訛在)鯀化羽淵而復在此然已變怪亦無往而不
化矣世謂此澤為愼望陂陂水南流注于涓水(刻訛案近)
(水下同作涓陽)涓水又東南注于伊水昔有莘氏女采桑于
伊川得嬰兒于空桑中言其母孕于伊水之濱夢神
告之曰臼水出而東走母明視而見臼水出焉告其
鄰居而走顧望其邑咸為水矣其母化為空桑子在
其中矣莘女取而獻之命養于庖長而有賢德(而近案長)
(而長刻訛作)殷以為尹曰伊尹也
又東北過新城縣南
馬懷橋長水出新城西山東逕晉使持節征南將軍
宗均碑南(訛作宋案宗近刻)均字文平縣人也其碑太始三
年十二月立其水又東流入于伊又有明水出梁縣
西狼臯山(狼睪山案近刻作)俗謂之石澗水也西北流逕楊
亮壘南西北合康水水亦出狼臯山東北流逕范塢
北與明水合(衍北汶二字案近刻此下)又西南流入于伊山海經
曰放臯之山眀水出焉南流注于伊水是也伊水又
與大戟水會水出梁縣西有二源北水出廣成澤西
南逕楊志塢北與南水合水源南出廣城澤西流逕
陸渾縣南(西流陸渾案近刻訛作)河南十二縣境簿曰(脱境字案近刻)
廣城澤在新城縣界黃阜西北流屈而東逕楊志塢
南(脱志字案近刻)又北屈逕其塢東又逕塢北同注老倒澗
俗謂之老倒澗水西流入于伊伊水又北逕新城東
與吳澗水會水出縣之西山東流南屈逕其縣故城
西又東轉逕其縣南故蠻子國也縣有鄤聚今名蠻
中是也漢惠帝四年置縣其水又東北流注于伊水
伊水又北逕當階城西(西北當階城西案近刻訛作又逕)大狂水入
焉水東出陽城縣之大&KR2019;山(作大苦口案近刻訛)山海經曰大
&KR2019;之山多㻯琈之玉其陽狂水出焉西南流其中多
三足龜人食之者無大疾可以已腫狂水又西逕綸
氏縣故城南竹書紀年曰楚吾得帥師及秦伐鄭圍
綸氏者也左與倚薄山水合水北出倚薄之山南逕
黃城西又南逕綸氏縣故城東(脱縣字案近刻)而南流注于
狂水狂水又西八風溪水注之水北出八風山南流
逕綸氏縣故城西(縣故二字案近刻脱)西南流入于狂水狂水
又西得三交水口水有三源(訛作二案三近刻)各導一溪竝
出山南流合舍(作南合流三字案此四字近刻訛)故世有三交之名
也石上菖蒲一寸九節為藥最妙服久化僊(脱此十案近刻)
(字六)其水西南流注于狂水狂水又西逕缶高山北西
南與湮水合水出東北湮谷西南流逕武林亭東北
又屈逕其亭南其水又西南逕湮陽亭東蓋藉水以
名亭也又東南流入于狂狂水又西逕湮陽城南又
西逕當階城南而西流注于伊伊水又北土溝水出
玄望山西(訛作西山案山西近刻)東逕玄望山南又東逕新城
縣故城北東流注于伊水伊水又北板橋水入焉水
出西山東流入于伊水伊水又北會厭澗水水出西
山東流逕邥垂亭南春秋左傳文公十七年秋周甘
&KR2228;敗戎于邥垂者也服虔曰邥垂在高都南杜預釋
地曰河南新城縣北有邥垂亭司馬彪郡國志曰新
城有高都城今亭在城南七里遺基存焉(作猶在案近刻)京
相璠曰舊說言邥垂在高都南今上黨有高都縣余
謂京論疎遠未足以證無如虔說之指密矣(近刻訛案如虔)
(羣作知)其水又東注于伊水伊水又北逕高都城東徐
廣史記音義曰今河南新城縣有高都城竹書紀年
梁惠成王十七年東周與鄭高都利者也又來儒之
水(刻作需案儒近)出于半石之山西南流逕斌輪城北西歴
艾澗以其水西流(訛在以其上案水字近刻)又謂之小狂水也其
水又西南逕大石嶺南開山圖所謂大石山也山下
有大石嶺碑河南隱士通明以漢靈帝中平六年八
月戊辰于山堂立碑文字淺鄙殆不可尋魏文帝獵
于此山虎超乘輿孫禮拔劔投虎于是山山在洛陽
南而劉澄之言在洛東北非也山阿有魏明帝高平
陵王隱晉書曰惠帝使校尉陳總仲元詣洛陽山請
雨總盡除小祀惟存大石而祈之七日大雨即是山
也來儒之水又西南逕赤眉城南又西至高都城東
西入伊水謂之曲水也
又東北過伊闕中
伊水逕前亭西左傳昭公二十二年(三十二年案近刻訛作)晉
箕遺樂徵右行詭濟師取前城者也(詭作跪案詭近刻)京相
璠曰今洛陽西南五十里伊闕外前亭矣服虔曰前
讀為泉周地也伊水又北入伊闕昔大禹疏以通水
兩山相對望之若闕伊水歴其間北流故謂之伊闕
矣春秋之闕塞也(作焉案近刻)昭公二十六年趙鞅使女
寬守闕塞是也陸機云洛有四闕斯其一焉東巖西
嶺竝鐫石開軒高薨架峰西側靈巖下泉流東注入
于伊水傅毅反都賦曰因龍門以暢化開伊闕以達
聰也闕左壁有石銘云黃初四年六月二十四日辛
巳大出水舉高四丈五尺齊此已下蓋記水之漲減
也(訛作滅案減近刻)右壁又有石銘云(訛作石案右近刻)元康五年
(訛作永康案元康近刻)河南府君循大禹之軌部督郵辛曜新
城令王琨部監作掾董猗李褒斬岸開石平通伊闕
石文尚存也
又東北至洛陽縣南北入于洛
伊水自闕東北流枝津右出焉(訛作之案近刻枝)東北引溉
東會合水同注公路澗入于洛今無水戰國策曰東
周欲為田西周不下水蘇子見西周君曰今不下水
所以富東周也民皆種他種欲貧之(訛作食案貧近刻)不如
下水以病之東周必復種稻種稻而復奪之是東周
受命于君矣(脱命字案近刻)西周遂下水即是水之故渠也
伊水又東北枝渠左出焉水積成湖北流注于洛今
無水(作合伊水案近刻訛)伊水又東北至洛陽縣南逕圜丘東
大魏郊天之所準漢故事建之後漢書郊祀志曰(近案)
(後字刻脱)建武二年初制郊兆于洛陽城南七里為圜壇
八陛中又為重壇天地位其上皆南向其外壇上為
五帝位其外為壝重營皆紫以像紫宫按禮天子大
裘而冕祭皥天上帝于此今衮冕也壇壝無復紫矣
伊水又東北流注于洛水廣志曰鯢魚聲如小兒嗁
(脱嗁字案近刻)有四足形如鯪鱧(脱鯪字案近刻)可以治牛出伊水
也司馬遷謂之人魚故其著史記曰始皇帝之葬也
以人魚膏為燭徐廣曰人魚似鮎而四足即鯢魚也
瀍水出河南穀城縣北山
縣北有㬱亭(訛作潛案㬱近刻)瀍水出其北梓澤中梓澤地
名也澤北對原阜即裴氏墓塋所在碑闕存焉其水
歴澤東南流水西有一原其上平敝古㬱亭之處也
(訛作舊案㬱近刻)即潘安仁西征賦所謂越街郵者也
東與千金渠合
周書曰我卜瀍水西謂斯水也東南流水西南有帛
仲理墓墓前有碑題云眞人帛君之表仲理名護益
州巴郡人晉永寧二年十一月立瀍水又東南流注
于穀穀水自千金堨東注謂之千金渠也
又東過洛陽縣南又東過偃師縣又東入于洛
澗水出新安縣南白石山
山海經曰白石之山惠水出于其陽東南注于洛澗
水出于其陰北流注于穀世謂是山曰廣陽山水曰
赤岸水亦曰石子澗地理志曰澗水在新安縣東南
入洛(南下衍東字案近刻在作出)是為密矣東北流歴函谷東坂
東謂之八特坂(我卜澗水東者是也原本及近刻竝案後穀水注内摯仲治三輔決錄至)
(經曰北流注于穀九字重出于此今訂正訛在此下又其上引山海經之文截取山海)
東南入于洛
孔安國曰澗水出澠池山今新安縣西北有一水北
出澠池界東南流逕新安縣而東南流入于穀水安
國所言當斯水也然穀水出澠池下合澗水得其通
稱或亦指之為澗水也竝未之詳耳(作詳之耳案近刻訛)今孝
水東十里有水世謂之慈澗又謂之澗水按山海經
則少水也而非澗水蓋習俗之誤耳又按河南有離
山水謂之為澗水水西北出離山東南流(刻有注于案此下近)
(一字係上下文訛舛致衍離山澗水也又東南流其十)歴郟山于穀城東而南
流注于穀舊與穀水亂流(衍流同二字案此下近刻)南入于洛今
穀水東入千金渠澗水與之俱東入洛矣或以是水
竝為周公之所相卜也吕忱曰今河南死水(注云南案穀水)
(出為湖溝出為死穀北)疑其是此水也(刻衍即字案是下近)然意所未詳
故竝書存之耳
水經注卷十五
