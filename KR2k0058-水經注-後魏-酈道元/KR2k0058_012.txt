水經注卷十二
後魏酈道元撰
聖水巨馬水
聖水出上谷
故燕地(訛作也案近刻)秦始皇二十三年置上谷郡王隠晉
書地道志曰郡在谷之頭故因以上谷名焉王莽更
名朔調也(刻作改案更近)水出郡之西南聖水谷東南流逕
大防嶺之東首山下有石穴東北洞開高廣四五丈
入穴轉更崇深穴中有水耆舊傳言昔有沙門釋惠
彌者好精物隠嘗篝火尋之傍水入穴三里有餘穴
分爲二一穴殊小西北出不知趣詣一穴西南出入
穴經五六日方還(訛作水案穴近刻)又不測窮深其水夏冷
冬温春秋有白魚出穴數日而返人有採捕食者美
珍常味蓋亦丙穴嘉魚之類也(刻衍流字案類上近)是水東北
流入聖水聖水又東逕玉石山謂之玉石口山多珉
玉燕石故以玉石名之其水伏流里餘潜源東出又
東頽波瀉澗一丈有餘屈而南流也(脱南字案近刻)
東過良鄉縣南
聖水南流歴縣西轉又南逕良鄉縣故城西王莽之
廣陽也有防水注之水出縣西北大防山南而東南
流逕羊頭阜下俗謂之羊頭溪(刻作為案謂近)其水又東南
流至縣東入聖水聖水又南與樂水合水出縣西北
大防山南(訛作南山案山南近刻)東南流歴縣西而東南流注
聖水聖水又東逕其縣故城南又東逕聖聚南(聚近案聖)
(聚聖刻訛作)蓋藉水而懷稱也又東與俠河合水出良鄉
縣西甘泉原東谷東逕西鄉縣故城北王莽之移風
也世謂之都鄉城按地理志涿郡有西鄉縣而無都
鄉城蓋世傳之非也又東逕良鄉城南又東北注聖
水世謂之俠活河又名之曰非理之溝也
又東過陽鄉縣北(蓋後人所改案陽近刻作長)
聖水自涿縣東與桃水合水首受淶水于徐城東南
良鄉西分垣水(訛作洹案垣近刻)世謂之南沙溝(訛作涉案沙近刻)
即桃水也(縣下云桃水首受淶水分即此今改正案桃原本及近刻竝訛作杭考漢志涿)東
逕逎縣北又東逕涿縣故城下與涿水合世以為涿
水(訛作謂案為近刻)又亦謂之桃水出涿縣故城西南奇溝
東八里大坎下數泉同發東逕桃仁墟北或曰因水
以名墟則是桃水也或曰終仁之故居非桃仁也(仁案)
(作水近刻訛)余按地理志桃水上承淶水此水所發不與
志同謂終為是又東北與樂堆泉合水出堆東東南
流注于涿水涿水又東北逕涿縣故城西注于桃應
劭曰涿郡故燕漢高帝六年置其南有涿水郡蓋氏
焉(脱郡字案近刻)闞駰亦言是矣今于涿城南無水以應之
所有惟西南有是水矣應劭又云涿水出上谷涿鹿
縣余按涿水自涿鹿東注㶟水(作濕下同案㶟近刻訛)㶟水東
南逕廣陽郡與涿郡分水漢高祖六年分燕置涿郡
涿之為名當受涿水通稱矣故郡縣氏之但物理潜
通所在分發故在匈奴為涿耶水(訛作山谷案匈奴近刻)山川
阻闊並無沿注之理所在受名者皆是經隱顯相關
遙情受用以此推之事或近矣而非所安也桃水又
東逕涿縣故城北王莽更名垣翰晉大始元年改曰
范陽郡今郡理涿縣故城城内東北角有晉康王碑
城東有范陽王司馬虓廟碑(訛作司寇案司馬近刻)桃水又東
北與垣水會水上承淶水于良鄉縣分桃水(刻訛作案承近)
(作之分分訛)世謂之北沙溝(訛作涉案沙近刻)故應劭曰垣水出
良鄉東逕垣縣故城北史記音義曰河間有武垣縣
涿有垣縣漢景帝中三年封匈奴降王賜為侯國王
莽之垣翰亭矣世謂之頃城非也又東逕頃亦地名
也故有頃上言世名之頃前河又東洛水注之水上
承鳴澤渚渚方十五里漢武帝元封四年行幸鳴澤
者也服虔曰澤名在逎縣北界卽此澤矣西則獨樹
水注之水出逎縣北山東入渚北有甘泉水注之水
出良鄉西山東南逕西鄉城西而南注鳴澤渚(刻脱案近)
(字鳴)渚水東出為洛水(東出為洛六字案近刻脱渚水)又東逕西鄉城
南又東逕垣縣而南入垣水垣水又東逕涿縣北東
流注于桃故應劭曰垣水東入桃闞駰曰至陽鄉注
之今按經脈而不能屆也桃水東逕陽鄉(訛作入案逕近刻)
東注聖水聖水又東廣陽水注之水出小廣陽西山
東逕廣陽縣故城北又東福祿水注焉水出西山東
南逕廣陽縣故城南東入廣陽水亂流東南至陽鄉
縣右注聖水聖水又東南逕陽鄉城西不逕其北矣
縣故涿之陽亭也地理風俗記曰涿縣東五十里有
陽鄉亭後分為縣王莽時更名章武即長鄉縣也按
太康地記涿有長鄉而無陽鄉矣聖水又東逕長興
城南又東逕方城縣故城北(脱北字案近刻)李牧伐燕取方
城是也魏封劉放為侯國聖水又東左會白祀溝溝
水出廣陽縣之婁城東東南流左合婁城水水出平
地導源東南流(訛作泉案源近刻)右注白祀水亂流東南逕
常道城西故鄉亭也西去長鄉城四十里魏少帝璜
甘露三年所封也又東南入聖水聖水又東南逕韓
城東詩韓奕章曰溥彼韓城燕師所完王錫韓侯其
追其貊奄受北國鄭玄曰周封韓侯居韓城為侯伯
言為獫夷所逼稍稍東遷也王肅曰今涿郡方城縣
有韓侯城世謂之寒號城(之字城字案近刻脱)非也聖水又東
南流右會清淀水水發西淀東流注聖水謂之劉公
口也
又東過安次縣南東入于海
聖水又東逕勃海安次縣故城南漢靈帝(作桓帝案近刻訛)
中平三年(作二年案近刻訛)封荆州刺史王敏為侯國又東
南流注于巨馬河而不達于海也
巨馬河出代郡廣昌縣淶山
即淶水也有二源俱發淶山東逕廣昌縣故城南王
莽之廣屛矣(在下句國字下案矣字近刻訛)魏封樂進為侯國淶水
又東北逕西射魚城東南而東北流又逕東射魚城
南又屈逕其城東竹書紀年曰荀瑤伐中山取窮魚
之丘窮射字相類疑即此城也所未詳矣淶水又逕
三女亭西又逕樓亭北左屬白澗溪水有二源合注
一川川石皓然望同積雪故以物色受名其水又東
北流謂之石槽水伏流地下溢則通津委注(刻訛作案溢近)
(溺)謂之白澗口淶水又東北桑谷水注之水南發桑
溪(脱桑字案近刻)北注淶水淶水又北逕小黌東又東逕大
黌南盖霍原隱居教授處也(脱居字案近刻)徐廣云原隱居
廣陽山教授數千人為王浚所害(訛作召案近刻)雖千古世
懸猶表二黌之稱既無碑頌竟不知定誰居也淶水
又東北歴紫石溪口與紫水合水北出聖人城北大
亘下東南流左會磊砢溪水(訛作疊案磊近刻)蓋山崩委澗
積石淪隍故溪澗受其名矣水出東北西南流注紫
石溪水紫石溪水又逕聖人城東又東南右會檐車
水水出檐車硎(訛作石案車近刻)東南流逕聖人城南(刻作案近)
(南城東)南流注紫石水又南注于淶水淶水又東南逕
榆城南又屈逕其城東謂之榆城河淶水又南逕藏
刀山下層巖壁立直上干霄遠望崖側有若積刀鐶
鐶相比咸悉西首淶水東逕徐城北故瀆出焉(刻脱案近)
(二字故瀆)世謂之沙溝水又東督亢溝出焉一水東南流
卽督亢溝也一水西南出卽淶水之故瀆矣(脱水字案近刻)
水盛則長津宏注水耗則通波潜伏重源顯于逎縣
則舊川矣(舊則川矣案近刻訛作)
東過逎縣北
淶水上承故瀆于縣北垂重源再發結為長潭潭廣
百許步長數百步左右翼帶涓流控引衆水(脱衆字案近刻)
自成淵渚長川漫下十許里(十一許步案近刻訛作)東南流逕
逎縣故城東(脱逎字案近刻)漢景帝中三年以封匈奴降王
隆疆為侯國王莽更名逎屏也謂之巨馬河亦曰渠
水也又東南流袁本初遣别將崔巨業攻固安不下
退還公孫瓉追擊之于巨馬水死者六七千人即此
水也又東南逕范陽縣故城北易水注之
又東南過容城縣北
巨馬水又東酈亭溝水注之水上承督亢溝水于逎
縣東東南流歴紫淵東余六世祖樂浪府君自涿之
先賢鄉爰宅其隂西帶巨川東翼茲水枝流津通纏
絡墟圃匪直田漁之贍可懷信為遊神之勝處也其
水東南流又名之為酈亭溝其水又西南轉歴大利
亭南入巨馬水又東逕容城縣故城北又東督亢溝
水注之水上承淶水于淶谷引之則長津委注遏之
則微川輟流水德含和變通在我東南流逕逎縣北
又東逕涿縣酈亭樓桑里南即劉備之舊里也又東
逕督亢澤澤苞方城縣縣故屬廣陽後隸于涿郡國
志曰縣有督亢亭孫暢之述畫有督亢地圖言燕太
子丹使荆軻齎入秦秦王殺軻圖亦絶滅地理書上
古聖賢冢地記曰督亢地在涿郡今故安縣南有督
亢陌幽州南界也風俗通曰沆漭也言乎淫淫漭漭
無崖際也沆澤之無水斥鹵之謂也其水自澤枝分
東逕涿縣故城南又東逕漢侍中盧植墓南又東散
為澤渚督亢澤也北屈注于桃水督亢水又南謂之
白溝水南逕廣陽亭西而南合枝溝(訛作合南案南合近刻)溝
水西受巨馬河東出為枝溝又東注白溝白溝又南
入于巨馬河巨馬河又東南逕益昌縣護淀水右注
之水上承護陂于臨鄉縣故城西東南逕臨鄉城南
(脱城字案近刻)漢封廣陽頃王子雲為侯國(字雲訛作須案近刻脱頃)地
理風俗記曰(風俗二字案近刻脱)方城南十里有臨鄉城故縣
也(十里四字係衍文案此下近刻有城南)淀水又東南逕益昌縣故城
西南入巨馬水巨馬水東逕益昌縣故城南漢封廣
陽頃王子嬰為侯國王莽之有秩也地理風俗記曰
方城縣東八十里有益昌城故縣也又東八丈溝水
注之水出安次縣東北平地(刻衍泉字案此下近)東南逕安次
城東東南逕泉州縣故城西(訛作束案泉近刻)又南右合滹
沱河枯溝溝自安次西北東逕常道城東安次縣故
城西晉司空劉琨所守以拒石勒也又東南至泉州
縣西南東入八丈溝又南入巨馬河(本截上十六字案此二十字原)
(注文近刻竝為注訛作經下四字仍屬)亂流東注也
又東過勃海東平舒縣北東入于海
地理志曰淶水東南至容城入于河(訛作海案近刻)河卽濡
水也(南濡案此謂)蓋互以明會矣巨馬水于平舒城北(近案)
(城字刻脱)南入于滹沱而同歸于海也
水經注卷十二
