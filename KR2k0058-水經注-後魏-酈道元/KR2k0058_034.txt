水經注卷三十四
後魏酈道元撰
江水(江水二案近刻作)
又東出江關入南郡界(前卷注内接夏后疏鑿者之下案此九字原本及近刻竝訛入)
(注誤為經遂割裂異卷今訂正改此為卷首今改正又下條過巫縣南注文因經誤為注)
江水自關東逕弱關捍關(近刻竝訛作經案此十字原本及)捍關廩
君浮夷水所置也弱關在建平秭歸界昔巴楚數相
攻伐藉險置關以相防捍秦兼天下置立南郡自巫
東上皆其域也(乃注釋經文入南郡界句案近刻脱東字域訛作城此)
又東過巫縣南鹽水從縣東南流注之(本及近刻竝訛案此十五字原)
(其域也之下今改正入注内接自巫東上皆)
江水又東烏飛水注之(作經又東近刻訛作入東案此九字原本及近刻竝訛)
水出天門郡漊中縣界北流逕建平郡沙渠縣南又
北流逕巫縣南西北歴山道三百七十里注于江謂
之烏飛口(本及近刻為上卷之末案又東過巫縣南至此原)江水又東逕巫
縣故城南(卷首可證今之卷帙非復道元之舊也案此十字原本及近刻竝訛作經又别為)
縣故楚之巫郡也秦省郡立縣以隸南郡吳孫休分
為建平郡治巫城城緣山為墉周十二里一百一十
步東西北三面皆帶傍深谷南臨大江故夔國也(近案)
(謂之二字刻故下衍)江水又東巫溪水注之(近刻竝訛作經今案此九字原本及)
(經之鹽水也攷下文巫溪即)溪水導源梁州晉興郡之宣漢縣東
又南逕建平郡泰昌縣南又逕北井縣西東轉歴其
縣北水南有鹽井(訛作井案水近刻)井在縣北故縣名北井
建平一郡之所資也鹽水下通巫溪溪水是兼鹽水
之稱矣(經文鹽水案此乃注釋)溪水又南屈逕巫縣東縣之東
北三百步有聖泉謂之孔子泉其水飛淸石穴潔竝
高泉(潔石穴竝高泉案近刻作飛清)下注溪水溪水又南入于大江
江水又東逕巫峽(近刻竝訛作經案此七字原本及)杜宇所鑿以通
江水也郭仲産云按地理志巫山在縣西南而今縣
東有巫山將郡縣居治無恒故也江水歴峽東逕新
崩灘(近刻竝訛作經案此九字原本及)此山漢和帝永元十二年崩
(作十三年案近刻訛)晉太元二年又崩當崩之日水逆流百餘
里湧起數十丈今灘上有石或圓如簞或方似屋若
此者甚衆皆崩崖所隕致怒湍流故謂之新崩灘其
頽巖所餘比之諸嶺尚為竦桀其下十餘里有大巫
山非惟三峽所無乃當抗峰岷峨偕嶺衡疑其翼附
羣山竝槩青雲更就霄漢辨其優劣耳神孟涂所處
山海經曰夏后啓之臣孟涂是司神于巴巴人訟于
孟涂之所其衣有血者執之是請生居山上在丹山
西郭景純云丹山在丹陽屬巴丹山西即巫山者也
又帝女居焉宋玉所謂天帝之季女名曰瑤姬未行
而亡封于巫山之陽(訛作臺案近刻)精魂為草寔為靈芝所
謂巫山之女高唐之阻(訛作姬案近刻)旦為行雲暮為行雨
朝朝暮暮陽臺之下旦早視之果如其言故為立廟
號朝雲焉其間首尾百六十里謂之巫峽蓋因山為
名也自三峽七百里中兩岸連山略無闕處重巖疊
嶂隠天蔽日自非停午夜分不見曦月至于夏水襄
陵沿泝阻絶或王命急宣(脱或字案近刻)有時朝發白帝暮
到江陵其間千二百里雖乘奔御風不以疾也春冬
之時則素湍綠潭迴淸倒影絶巘多生怪柏(刻訛作案怪近)
(檉)懸泉瀑布飛漱其間淸榮峻茂良多趣味每至晴
初霜旦林寒澗肅常有高猿長嘯屬引淒異(刻作屢案屬近)
空谷傳響哀轉久絶故漁者歌曰巴東三峽巫峽長
猿鳴三聲淚沾裳江水又東逕石門灘(本及近刻竝案此八字原)
(經訛作)灘北岸有山山上合下開洞逹東西緣江步路
所由劉備為陸遜所破走逕此門追者甚急備乃燒
鎧斷道孫桓為遜前驅奮不顧命斬上夔道截其要
徑備踰山越險僅乃得免忿恚而歎曰吾昔至京桓
尚小兒而今迫孤乃至于此遂發憤而薨矣
又東過秭歸縣之南
縣故歸鄉地理志曰歸子國也樂緯曰昔歸典叶聲
律宋忠曰歸即夔歸鄉蓋夔鄉矣古楚之嫡嗣有熊
摯者以廢疾不立而居于夔為楚附庸後王命為夔
子春秋僖公二十六年楚以其不祀滅之者也袁山
松曰屈原有賢姊聞原放逐亦來歸喻令自寬全鄉
人冀其見從因名曰秭歸即離騷所謂女嬃嬋媛以
詈余也縣城東北依山即坂周迴二里高一丈五尺
南臨大江古老相傳謂之劉備城蓋備征吳所築也
縣東北數十里有屈原舊田宅雖畦堰縻漫猶保屈
田之稱也縣北一百六十里有屈原故宅累石為室
基名其地曰樂平里宅之東北六十里有女嬃廟擣
衣石猶存故宜都記曰秭歸蓋楚子熊繹之始國而
屈原之鄉里也原田宅于今具存(訛作屈原宅案原田宅近刻)指
謂此也江水又東逕一城北(竝訛作經又近刻脱一案此八字原本及近刻)
(字)其城憑嶺作固二百一十步夾溪臨谷據山枕江
北對丹陽城城據山跨阜周八里二百八十步東北
兩面悉臨絶澗西帶亭下溪南枕大江險峭壁立信
天固也楚子熊繹始封丹陽之所都也地理志以為
吳之丹陽(刻衍子字案吳下近)論者云尋吳楚悠隔繿縷荆山
無容遠在吳境是為非也又楚之先王陵墓在其間
(訛作子案近刻之)蓋為徵矣江水又東南逕夔城南(字原本案此九)
(訛作經及近刻竝)跨據川阜周迴一里百一十八步西北背
枕深谷東帶鄉口溪(作皆脱口字案背近刻訛)南側大江城内西
北角有金城東北角有圓土獄西南角有石井口徑
五尺熊摰始治巫城後疾移此蓋夔徙也春秋左傳
僖公二十六年楚令尹子玉城夔者也服虔曰在巫
之陽秭歸歸鄉矣江水又東逕歸鄉縣故城北(十一案此)
(刻竝訛作經字原本及近)袁山松曰父老傳言原既流放忽然暫
歸(刻作暫案暫近)鄉人喜悦因名曰歸鄉抑其山秀水淸故
出儁異地險流疾故其性亦隘詩云惟岳降神生甫
及申信與余謂山松此言可謂因事而立證恐非名
縣之本旨矣縣城南面重嶺北背大江東帶鄉口溪
溪源出縣東南數百里西北入縣逕狗峽西峽崖龕
中石隱起有狗形形狀具足故以狗名峽鄉口溪又
西北逕縣下入江謂之鄉口也江水又東逕信陵縣
南(近刻竝訛作經案此九字原本及)臨大江東傍深溪溪源北發梁
州上庸縣界南流逕縣下而注于大江也
又東過夷陵縣南(竝衍江水二字今改正案又東上原本及近刻)
江水自建平至東界峽盛弘之謂之空泠峽(近刻脱案謂之)
(字之)峽甚高峻即宜都建平二郡界也其間遠望勢交
嶺表(脱勢字案近刻)有五六峰參差互出上有竒石如二人
像攘袂相對俗傳兩郡督郵爭界于此宜都督郵厥
勢小東傾議者以為不如也江水歴峽東逕宜昌縣
之插竈下(刻竝訛作經插訛作埵案此十三字原本及近)江之左岸絶岸壁
立數百丈飛鳥所不能棲有一火燼(訛作爐案近刻)插在崖
間望見可長數尺父老傳言昔洪水之時人薄舟崖
側以餘燼插之巖側至今猶存故先後相承謂之插
竈也江水又東逕流頭灘(原本及近刻竝訛作經案近刻脱逕字又此八字)
其水竝峻激奔暴(刻作浚案峻近)魚鼈所不能游行者常苦
之其歌曰灘頭白勃堅相持倏忽淪没别無期袁山
松曰自蜀至此五千餘里下水五日上水百日也江
水又東逕宜昌縣北(近刻竝訛作經案此九字原本及)分夷道佷山
所立也(訛作狼案佷近刻)縣治江之南岸北枕大江與夷陵
對界宜都記曰渡流頭灘十里便得宜昌縣江水又
東逕狼尾灘而歴入灘(及近刻竝訛作經案此十二字原本)袁山松曰
二灘相去二里人灘水至峻峭南岸有靑石夏没冬
出其石嶔崟數十步中悉作人面形或大或小其分
明者鬚髮皆具因名曰人灘也江水又東逕黃牛山
下(八字訛作經下字仍屬注文案此九字原本及近刻竝截上)有灘名曰黃牛灘
南岸重嶺疊起最外高崖間有石色(脱石字案近刻)如人負
刀牽牛入黑牛黃成就分明既人跡所絶莫得究焉
此巖既高加以江湍紆迴(脱以字案近刻)雖途逕信㝛猶望
見此物故行者謠曰朝發黃牛暮㝛黃牛三朝三暮
黃牛如故(此八字案近刻脱)言水路紆深(訛作行案紆近刻)迴望如
一矣江水又東逕西陵峽(近刻竝訛作經案此八字原本及)宜都記
曰自黃牛灘東入西陵界至峽口百許里山水紆曲
而兩岸高山重障非日中夜半不見日月絶壁或千
許丈其石彩色形容多所像類林木高茂略盡冬春
猿鳴至淸山谷傳響泠泠不絶所謂三峽此其一也
山松言常聞峽中水疾書記及口傳悉以臨懼相戒
曾無稱有山水之美也及余來踐躋此境(訛作意案近刻)既
至欣然始信耳聞之不如親見矣(訛在耳聞上案之字近刻)其疊
崿秀峰奇構異形固難以辭敘林木蕭森離離蔚蔚
乃在霞氣之表仰矚俯映彌習彌佳流連信㝛不覺
忘返目所履歴未嘗有也既自欣得此奇觀山水有
靈亦當驚知己于千古矣江水歴禹斷江南(字原本案此七)
(作經下一字仍屬注文及近刻竝截上六字訛)峽北有七谷村(訛作北案七近刻)兩
山間有水清深潭而不流又耆舊傳言昔是大江及
禹治水此江小不足瀉水禹更開今峽口水勢并衝
此江遂絶于今謂之斷江也江水出峽東南流逕故
城洲(及近刻竝訛作經案此十一字原本)洲附北岸洲頭曰郭洲長二
里廣一里上有步闡故城方圓稱洲周迴略滿故城
洲上城周五里(脱五字案近刻)吳西陵督步隲所築也孫皓
鳳凰元年騭息闡復為西陵督據此城降晉晉遣太
傅羊祜接援(一晉字案近刻脱)未至為陸抗所䧟也江水又
東逕故城北(近刻竝訛作經案此八字原本及)所謂陸抗城也城即
山為墉四面天險(訛作大案天近刻)江南岸有山孤秀從江
中仰望壁立峻絶袁山松為郡嘗登之矚望焉故其
記云今自山南上至其嶺嶺容十許人四面望諸山
略盡其勢俯臨大江如縈帶焉視舟如鳧鴈矣北對
夷陵縣之故城城南臨大江秦令白起伐楚三戰而
燒夷陵者也應劭曰夷山在西北蓋因山以名縣也
王莽改曰居利吳黃武元年更名西陵也後復曰夷
陵(脱曰字案近刻)縣北三十里有石穴名曰馬穿嘗有白馬
出穴(刻衍食字案此下近)人逐之入穴潛行出漢中漢中人失
馬亦嘗出此穴相去數千里袁山松言江北多連山
登之望江南諸山數十百重莫識其名高者千仞多
奇形異勢自非煙褰雨霽不辨見此遠山矣余嘗往
返十許過正可再見遠峰耳江水又東逕白鹿巖(此案)
(刻竝訛作經八字原本及近)沿江有峻壁百餘丈猨所不能遊有
一白鹿陵峭登崕乘巖而上故世名此巖為白鹿巖
(作云案近刻)江水又東歴荆門虎牙之間(門又此十一字案近刻間訛作)
(竝訛作經原本及近刻)荆門在南上合下開闇徹山南有門像
虎牙在北(訛作此案近刻)石壁色紅間有白文類牙形竝以
物像受名此二山(訛作三案二近刻)楚之西塞也水勢急峻
故郭景純江賦曰虎牙桀豎以屹崒荆門闕竦而盤
薄圓淵九迴以懸騰湓流雷呴而電激者也漢建武
十一年公孫述遣其大司徒任滿翼江王田戎將兵
數萬(脱數字案近刻)據險爲浮橋横江以絶水路營壘跨山
以塞陸道光武遣吳漢岑彭將六萬人擊荆門漢等
率舟師攻之直衝浮橋因風縱火遂斬滿等矣
又東南過夷道縣北夷水從佷山縣南東北注之
夷道縣漢武帝伐西南夷路由此出故曰夷道矣王
莽更名江南桓温父名彝改曰西道魏武分南郡置
臨江郡(衍臨江二字案魏武下近刻)劉備改曰宜都(脱改字案近刻)郡治
在縣東四百步故城吳丞相陸遜所築也為二江之
會也北有湖里淵淵上橘柚蔽野桑麻闇日西望佷
山諸嶺重峰疊秀青翠相臨時有丹霞白雲遊曳其
上城東北有望堂地特峻下臨淸江遊矚之名處也
縣北有女觀山厥處高顯回眺極目古老傳言昔有
思婦夫官于蜀屢愆秋期(訛作歸案秋近刻)登此山絶望憂
感而死山木枯悴鞠為童枯鄉人哀之因名此山為
女觀焉葬之山頂今孤墳尚存矣
又東過枝江縣南沮水從北來注之(及近刻竝訛入注案此十四字原本)
(之下今改正内接尚存矣)
江水又東逕上明城北(近刻竝訛作經案此九字原本及)晉大元中
苻堅之寇荆州也刺史桓沖徙渡江南使劉波築之
移州治此城(訛作城也案此城近刻)其地夷敞北據大江江汜
枝分東入大江縣治洲上故以枝江為稱地理志曰
江沱出西(江迤出西南案近刻訛作)東入江是也其地故羅國蓋
羅徙也(其民古羅徙五字案此九字近刻訛作)羅故居宜城西山楚文
王又徙之于長沙今羅縣是矣縣西三里有津鄉津
鄉里名也春秋莊公十九年巴人伐楚楚子禦之大
敗于津(下衍鄉字案近刻此)應劭曰南郡江陵有津鄉今則無
聞矣郭仲産云尋楚禦巴人枝江是其塗便此津鄉
殆即其地也(訛作縣案殆近刻)盛弘之曰縣舊治沮中後移
出百里洲西去郡百六十里縣左右有數十洲槃布
江中其百里洲最為大也中有桑田甘果(脱有字案近刻)映
江依洲自縣西至上明東及江津其中有九十九洲
楚諺云洲不百(作洲下石案近刻訛)故不出王者桓玄有問鼎
之志乃增一洲以充百數(訛作漕案增近刻)僭號數旬宗滅
身屠及其傾敗洲亦消毁今上在西忽有一洲自生
沙流迴薄成不淹時其後未幾龍飛江漢矣縣東二
里有縣人劉凝之故宅凝之字志安兄盛公高尚不
仕凝之慕老萊嚴子陵之爲人立屋江湖非力不食
妻梁州刺史郭詮女亦能安貧宋元嘉中夫妻隱于
衡山終焉不返矣縣東北十里土臺北岸有迆洲長
十餘里義熙初烈武王斬桓謙處(訛作武烈王案烈武王近刻)縣
東南二十里富城洲上有道士范儕精廬自言巴東
人少遊荆土而多盤桓縣界惡衣麤食蕭散自得言
來事多驗而辭不可詳人心欲見歘然而對貎言尋
求終弗遇也雖逕跨諸洲而舟人未嘗見其濟涉也
後東遊廣陵卒于彼土儕本無定止處(刻衍洲字案本下近)㝛
憩一小菴而已弟子慕之于其昔遊共立精舍以存
其人縣有陳留王子香廟頌稱子香于漢和帝之時
(脱稱字案近刻)出為荆州刺史有惠政天子徵之道卒枝江
亭中常有三白虎出入人間送喪踰境百姓追美甘
棠以永元十八年立廟設祠刻石銘德號曰枝江白
虎王君其子孫至今猶謂之為白虎王(訛作世令案至今近刻)
江水又東會沮口(近刻竝訛作經案此七字原本及)楚昭王所謂(近案)
(王字刻脱)江漢沮漳楚之望也
又南過江陵縣南
縣北有洲(訛作江案北近刻)號曰枚迴洲江水自此兩分而
為南北江也北江有故鄉洲元興之末桓玄西奔毛
祐之與參軍費恬射玄于此洲玄子昇年六歲輒拔
去之王韶之云(訛作昭案韶近刻)玄之初奔也經日不得食
左右進麤粥咽不下昇抱玄胷撫之玄悲不自勝至
此益州都護馮遷斬玄于此洲斬昇于江陵矣下有
龍洲洲東有寵洲二洲之間世擅多魚矣漁者投罟
歴網往往絓絶(訛作繼案絓近刻)有潛客泳而視之見水下
有兩石牛嘗為罾害矣(訛作層案罾近刻)故漁者莫不擊浪
浮舟鼓枻而去矣(訛作柂案枻近刻)其下謂之邴里洲洲有
高沙湖湖東北有小水通江名曰曾口江水又東逕
燕尾洲北(八字訛作經下一字仍屬注文案此九字原本及近刻竝截上)合靈溪水
水無泉源上承散水合承大溪南流注江江溪之會
有靈溪戍背阿面江西帶靈溪故戍得其名矣江水
東得馬牧口(近刻竝訛作經案此七字原本及)江水斷洲通會江水
又東逕江陵縣故城南(及近刻竝訛作經案此十一字原本)禹貢荆及
衡陽惟荆州蓋即荆山之稱而制州名矣故楚也子
革曰我先君僻處荆山以供王事遂遷紀郢今城楚
船官地也春秋之渚宫矣秦昭襄王二十九年使白
起拔鄢郢以漢南地而置南郡焉周書曰南國名也
南氏有二臣力鈞勢敵競進爭權君弗能制南氏用
分為二南國也按韓嬰敘詩云其地在南郡南陽之
間呂氏春秋所謂禹自塗山巡省南土者也是郡取
名焉後漢景帝以為臨江王榮國王坐侵廟壖地為
宮(訛作垣案壖近刻)被徵升車出北門而軸折父老竊流涕
曰吾王不還矣自後北門不開蓋由榮非理終也漢
景帝二年改為江陵縣王莽更名郡曰南順(脱郡曰案近刻)
(字二)縣曰江陸(訛作陵案近刻)舊城關羽所築羽北圍曹仁呂
蒙襲而據之羽曰此城吾所築不可攻也乃引而退
杜元凱之攻江陵也城上人以瓠繫狗頸示之元凱
病癭故也及城陷殺城中老小血流沾足論者以此
薄之江陵城地東南傾故緣以金堤自靈溪始桓温
令陳遵造遵善于方功使人打鼓遠聽之知地勢高
下依傍創築略無差矣城西有栖霞樓俯臨通隍吐
納江流城南有馬牧城西側馬徑此洲始自枚迴下
迄于此長七十餘里洲上有奉城故江津長所治舊
主度州郡貢于洛陽因謂之奉城亦曰江津戍也戍
南對馬頭岸昔陸抗屯此與羊祜相對大宏信義談
者以為華元子反復見于今矣北對大岸謂之江津
口故洲亦取名焉江大自此始也(訛作水案大近刻)家語曰
江水至江津非方舟避風不可涉也故郭景純云濟
江津以起漲言其深廣也江水又東逕郢城南(八字案此)
(竝訛作經原本及近刻)子囊遺言所築城也地理志曰楚别邑
故郢矣王莽以為郢亭城中有趙臺卿冢岐平生自
所營也冢圖賓主之容用存情好敘其㝛尚矣江水
又東得豫章口(近刻竝訛作經案此八字原本及)夏水所通也西北
有豫章岡蓋因岡而得名矣或言因楚王豫章臺名
所未詳也
水經注卷三十四
