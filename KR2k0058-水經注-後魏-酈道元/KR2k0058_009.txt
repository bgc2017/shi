水經注卷九
後魏酈道元撰
淸水沁水淇水
蕩水洹水
淸水出河内脩武縣之北黑山
黑山在縣北白鹿山東淸水所出也上承諸陂散泉
積以成川南流西南屈瀑布乘巖懸河注壑二十餘
丈雷赴之聲(刻作扑案赴近)震動山谷左右石壁層深(刻脱案近)
(字石)獸跡不交隍中散水霧合視不見底南峰北嶺多
結禪栖之士東巖西谷又是刹靈之圖竹柏之懷與
神心妙遠(訛作達案近刻)仁智之性共山水效深更爲勝處
也其水歴澗飛流(訛作流飛案飛流近刻)淸泠洞觀謂之淸水
矣溪曰瑤溪又曰瑤澗淸水又南(脱淸字案近刻)與小瑤水
合水近出西北窮溪(刻衍溪字案西下近)東南流注淸水(下近案注)
(之字刻衍)清水又東南流吳澤陂水注之水上承吳陂于
脩武縣故城西北脩武故甯也亦曰南陽矣(刻訛作案南近)
(朝)馬季長曰晉地自朝歌以北至中山爲東陽朝歌
以南至軹爲南陽故應劭地理風俗記云河内殷國
也周名之為南陽又曰晉始啓南陽今南陽城是也
秦始皇改曰脩武徐廣王隠竝言始皇改瓚注漢書
云案韓非書秦昭王越趙長平(脱趙字案近刻)西伐脩武時
秦未兼天下脩武之名久矣余案韓詩外傳言武王
伐紂勒兵于甯更名甯曰脩武矣魏獻子田大陸還
卒于甯是也漢高帝八年封都尉魏遫為侯國亦曰
大脩武有小故稱大小脩武在東漢祖與滕公濟自
玉門津而㝛小脩武者也大陸即吳澤矣魏土地記
曰脩武城西北二十里有吳澤水(訛作溝案澤近刻)陂南北
二十許里東西三十里(訛作則案西近刻)西則長明溝入焉
(蔡溝入焉案近刻訛作)水有二源北水上承河内野王縣東北
界溝分枝津為長明溝(長明溝分枝津案近刻訛作為)東逕雍城南
寒泉水注之水出雍城西北泉流南注逕雍城西春
秋僖公二十四年王將以狄伐鄭富辰諫曰雍文之
昭也京相璠曰今河内山陽西(刻衍出字案山上近)有故雍城
又東南注長明溝溝水又東逕射犬城北漢大司馬
張揚為將楊醜所害眭固殺醜屯此(作睢下同案眭近刻訛)欲
北合袁紹典略曰眭固字白菟或戒固曰將軍字菟
而此邑名犬菟見犬其勢必驚宜急去固不從(近刻案固)
(菟訛作)漢建安四年(興平四年案近刻訛作)魏太祖斬之于此以
魏种為河内太守守之沇州叛太祖曰惟种不棄孤
及走太祖怒曰种不南走越北走胡不汝置也射犬
平禽之公曰惟其才也釋而用之(訛作難案惟近刻)長明溝
水東入石澗(刻衍故字案長上近)東流蔡溝水入焉水上承州
縣北白馬溝東分謂之蔡溝(訛作為案謂近刻)東會長明溝
水又東逕脩武縣之吳亭北東入吳陂次北有苟泉
水入焉水出山陽縣故脩武城西南同源分派裂為
二水南為苟泉北則吳瀆二瀆雙導俱東入陂山陽
縣東北二十五里有陸眞阜南有皇母馬鳴二泉東
南合注于吳陂也次陸眞阜之東北得覆釡堆堆南
有三泉相去四五里參差次合(作合次案近刻訛)南注于陂
泉在濁鹿城西建安二十五年魏封漢獻帝為山陽
公濁鹿城即是公所居也陂水之北際澤側有隤城
(澤側有隤地也案近刻訛作陂)春秋隠公十一年王以司寇蘇忿生
之田攢茅隤十二邑與鄭者也(茅隤十二邑與司寇案近刻訛作王以攢)
(者也蘇忿生)京相璠曰河内脩武縣北有故隤城實中今
世俗謂之皮垣方四百步實中高八丈際陂北隔水
十五里俗所謂蘭丘也方二百步西十里又有一丘
際山(訛作陂案山近刻)世謂之勑丘方五百步形狀相類疑
即古攢茅也杜預曰二邑在脩武縣北所未詳也又
東長泉水注之源出白鹿山東南伏流逕十三里重
源濬發于鄧城西北(南伏流四字係衍文案此下近刻又有東)世亦謂之
重泉水也又逕七賢祠東左右筠篁列植冬夏不變
貞萋魏步兵挍尉陳留阮籍中散大夫譙國嵇康晉
司徒河内山濤司徒琅邪王戎黃門郎河内向秀建
威參軍沛國劉伶始平太守阮咸等同居山陽結自
得之遊時人號之為竹林七賢(刻有也字案此下近)向子期所
謂山陽舊居也後人立廟于其處廟南又有一泉東
南流注于長泉水郭緣生述征記所云白鹿山東南
二十五里有嵇公故居以居時有遺竹焉蓋謂此也
其水又南逕鄧城東名之為鄧瀆又謂之為白屋水
也昔司馬懿征公孫淵還達白屋即于此也其水又
東南流逕隤城北又東南歴澤注于陂陂水東流(陂案)
(作泉近刻訛)謂之八光溝而東流注于淸水謂之長淸河
而東周永豐塢(訛作城案近刻)有丁公泉發于焦泉之右次
東得焦泉泉發于天門之左天井固右(訛作石案近刻)天門
山石自空狀若門焉廣三丈高兩匹深丈餘更無所
出世謂之天門也東五百餘步中有石穴西向裁得
容人(得二字係衍文案此下近刻有平)東南入徑至天井直上三匹
有餘扳躡而升至上平東西二百步(訛在平字上案東字近刻)南
北七百步四面險絶無由升陟矣上有比丘釋僧訓
精舍寺有十餘僧(訛作十有案有十近刻)給養難周多出下平
有志者居之寺左右雜樹疎頒(作挺案近刻)有一石泉方
丈餘清水湛然常無增減山居者資以給飲北有石
室二口舊是隠者念一之所今無人矣泉發于北阜
南流成溪世謂之焦泉也(脱之字案近刻)次東得魚鮑泉次
東得張波泉次東得三淵泉梗河參連(訛作柯案河近刻)女
㝛相屬是四川在重門城西竝單川南注也重門城
昔齊王芳為司馬師廢之宫于此即魏志所謂送齊
王于河内重門者也城在共縣故城西北二十里城
南有安陽陂次東又得卓水陂次東(訛作穴案次近刻)有百
門陂(北門陂案近刻作)陂方五百步在共縣故城西漢高帝
八年封盧罷師為共侯(罷師為共嚴侯國案近刻訛作封旅)即共和之
故國也共伯既歸帝政逍遥于共山之上山在國北
所謂共北山也仙者孫登之所處袁彦伯竹林七賢
傳嵇叔夜嘗採藥山澤遇之于山冬以被髮自覆夏
則編草為裳彈一絃琴而五聲和其水三川南合謂
之清川又南逕凡城東司馬彪袁山松郡國志曰共
縣有凡亭(作汎亭案近刻訛)周凡伯國春秋隠公七年經書
王使凡伯來聘是也杜預曰汲郡共縣東南有凡城
今在西南其水又西南與前四水總為一瀆又謂之
陶水南流注于清水清水又東周新豐塢又東注也
東北過獲嘉縣北
漢書稱越相吕嘉反武帝元鼎六年巡行于汲郡中
鄉得吕嘉首因以為獲嘉縣後漢封侍中馮石為侯
國縣故城西有漢桂陽太守趙越墓冢北有碑越字
彦善縣人也累遷桂陽郡五官將尚書僕射遭憂服
闋守河南尹建寧中卒碑東又有一碑碑北有石柱
石牛羊虎俱碎淪毁莫記清水又東周新樂城城在
獲嘉縣故城東北即汲之新中鄉也(訛作水案之近刻)
又東過汲縣北
縣故汲郡治晉太康中立城西北有石夾水飛湍濬
急(刻衍也字案此下近)人亦謂之磻溪言太公嘗釣于此也(嘗案)
(作常近刻訛)城東門北側有太公廟廟前有碑碑云太公
望者河内汲人也縣民故會稽太守杜宣白令崔瑗
曰太公本生于汲(刻作甫案本近)舊居猶存君與高國同宗
太公載在經傳今臨此國宜正其位以明尊祖之義
于是國老王喜廷掾鄭篤功曹邠勤等咸曰宜之遂
立壇祀為之位主城北三十里有太公泉泉上又有
太公廟廟側高林秀木翹楚競茂相傳云太公之故
居也晉太康中范陽盧無忌為汲令立碑于其上太
公避紂之亂屠隠市朝遯釣魚水何必渭濱然後磻
溪苟愜神心曲渚則可磻溪之名斯無嫌矣清水又
東逕故石梁下梁跨水上橋石崩褫餘基尚存清水
又東與倉水合水出西北方山(訛作上案近刻)山西有倉谷
(脱有字案近刻)谷有倉玉珉石故名焉其水東南流潛行地
下又東南復出俗謂之雹水東南歴坶野自朝歌以
南南暨清水土地平衍據臯跨澤悉坶野矣郡國志
曰朝歌縣南有牧野竹書紀年曰周武王率西夷諸
侯伐殷敗之于坶野詩所謂坶野洋洋檀車煌煌者
也有殷大夫比干冢前有石銘題隸云殷大夫比干
之墓所記惟此今已中折不知誰所誌也太和中高
祖孝文皇帝南巡親幸其墳而加弔焉刊石樹碑列
于墓隧矣雹水又東南入于清水清水又東南逕合
城南故三會亭也以淇淸合河故受名焉淸水又屈
而南逕鳳皇臺東北(訛作屬案鳳近刻)南注也
又東入于河
謂之淸口(訛作河案近刻)即淇河口也蓋互受其名耳地理
志曰清河水出内黃縣南無淸水可來所有者惟鍾
是水耳蓋河徙南注清水瀆移匯流逕絶(訛作惟案匯近刻)
餘目尚存(此二字案近刻脱)故東川有淸河之稱相嗣不斷
(東川六字係衍文重出案此下近刻有目尚存故)曹公開白溝遏水北注方
復故瀆矣
沁水出上黨涅縣謁戾山(訛作沮案涅近刻)
沁水即涅水也(訛作洎案涅近刻)或言出穀遠縣羊頭山世
靡谷三源奇注逕瀉一隍又南會三水歴落出左右
近溪參差翼注之也
南過穀遠縣東又南過陭氏縣東(屬河東原本及近刻案陭氏屬上黨猗氏)
(内同今改正陭竝訛作猗注)
穀遠縣王莽之穀近也沁水又南逕陭氏縣故城東
劉聰以詹事魯繇為冀州治此也沁水又南歴陭氏
關又南與驫驫水合水出東北巨駿山乘高瀉浪觸
石流響世人因聲以納稱西南流注于沁沁水又南
與秦川水合水出巨駿山東帶引衆溪積以成川又
西南逕端氏縣故城東昔韓趙魏分晉遷晉君于端
氏縣即此是也其水南流入于沁水
又南過陽阿縣東
沁水南逕陽阿縣故城西魏土地記曰建興郡治陽
阿縣郡西四十里有沁水南流沁水又南與濩澤水
合水出濩澤城西白澗嶺下(脱濩字案近刻)東逕濩澤墨子
曰舜漁濩澤應劭曰澤在縣西北又東逕濩澤縣故
城南蓋以澤氏縣也竹書紀年梁惠成王十九年晉
取玄武濩澤者也其水際城東注又東合清淵水水
出其縣北(訛作城案縣近刻)東南逕濩澤城東(經澤城東案近刻作)又
南入于澤水澤水又東得陽泉口水出鹿臺山(字近案水)
(口字上刻訛在)山上有水淵而不流其水東逕陽陵城南即
陽阿縣之故城也漢高帝七年封卞訢為侯國水歴
嶕嶢山東(焦燒山東案近刻訛作)下與黑嶺水合水出西北黑
嶺下即開隥也其水東南流逕北鄉亭下(訛作卿案鄉近刻)
又東南逕陽陵城東南注陽泉水(訛作逕案注近刻)陽泉水
又南注濩澤水澤水又東南(刻衍又字案此下近)有上澗水注
之水導源西北輔山東逕銅于崖南歴析城山北山
在濩澤南禹貢所謂砥柱析城至于王屋也山甚高
峻上平坦下有二泉東濁西清左右不生草木數十
步外多細竹其水自山隂東入濩澤水濩澤水又東
南注于沁水沁水又東南陽阿水左入焉水北出陽
阿川南流逕建興郡西(訛作而案近刻)又東南流逕午壁亭
東而南入山其水沿波潄石(在又東南流句之上案其水二字近刻訛)漰
澗八丈環濤轂轉西南流入于沁水沁水又南五十
餘里沿流上下步徑裁通(訛作逕案徑近刻)小竹細筍被于
山渚蒙蘢茂密奇為翳薈也
又南出山過沁水縣北
沁水南逕石門(刻衍也字案此下近)謂之沁口魏土地記曰河
内郡野王縣西七十里有沁水左逕沁水城西附城
東南流也(石門四字係衍文案原本此下有南逕)石門是晉安平獻王
司馬孚之為魏野王典農中郎將之所造也按其表
云臣孚言臣被明詔興河内水利臣既到檢行沁水
源出銅鞮山(訛作堤案鞮近刻)屈曲周廻水道九百里自太
行以西王屋以東層巖高峻天時霖雨衆谷走水小
石漂迸木門朽敗稻田汎濫歲功不成臣輒按行去
堰五里以外方石可得數萬餘枚臣以為累方石為
門(脱累字案近刻)若天暘旱(刻作亢案暘近)增堰進水若天霖雨陂
澤充溢則閉防斷水空渠衍澇足以成河雲雨由人
經國之謀暫勞永逸聖王所許願陛下特出臣表勅
大司農府給人工勿使稽延以贊時要臣孚言詔書
聽許于是夾岸累石結以為門用代木門枋故石門
舊有枋口之稱矣溉田頃畮之數間二歲月之功(間案)
(云當作間關二訛舛朱謀㙔)事見門側石銘矣水西有孔山山上
石穴洞開穴内石上有車轍牛跡耆舊傳云自然成
著(訛作者案著近刻)非人功所就也其水南分為二水一水
南出為朱溝水沁水又逕沁水縣故城北(近刻脱水案沁水縣)
(字)蓋藉水以名縣矣春秋之少水也京相璠曰晉地
矣又云少水今沁水也沁水又東逕沁水亭北世謂
之小沁城沁水又東(脱又字案近刻)右合小沁水水出北山
臺渟淵南流為臺渟水東南入沁水(訛作南東案東南近刻)沁
水又東倍澗水注之水北出五行之山南流注于沁
水
又東過野王縣北
沁水又東邘水注之(作刊下同案邘近刻訛)水出太行之阜山
即五行之異名也淮南子曰武王欲築宫于五行之
山周公曰五行險固德能覆也内貢迴矣使吾暴亂
則伐我難矣君子以為能持滿高誘云今太行山也
在河内野王縣西北上黨關詩所謂徒殆野王道傾
蓋上黨關即此山矣其水南流逕邘城西故邘國也
城南有邘臺春秋僖公二十四年王將伐鄭富辰諫
曰邘武之穆也京相璠曰今野王西北三十里有故
邘城邘臺是也今故城當太行南路道出其中漢武
帝封李壽為侯國邘水又東南逕孔子廟東廟庭有
碑魏太和元年孔靈度等以舊宇毁落上求脩復野
王令范衆愛河内太守元眞刺史咸陽公高允表聞
立碑于廟治中劉明别駕吕次文(作父案近刻)主簿向班
虎荀靈龜以宣尼大聖非碑頌所稱宜立記焉云仲
尼傷道不行欲北從趙鞅聞殺鳴鐸(作犢案近刻)遂旋車
而反及其後也晉人思之于太行嶺南為之立廟蓋
往時迴轅處也余按諸子書及史籍之文竝言仲尼
臨河而歎曰丘之不濟命也夫是非太行迴轅之言
也碑云魯國孔氏官于洛陽因居廟下以奉蒸嘗斯
言是矣(訛作至案是近刻)蓋孔氏遷山下(訛作因案氏近刻)追思聖
祖故立廟存饗耳其猶劉累遷魯立堯祠于山矣非
謂迴轅于此也邘水東南逕邘亭西京相璠曰又有
亭在臺西南三十里今是亭在邘城東南七八里蓋
京氏之謬耳或更有之余所不詳其水又南流注于
沁沁水東逕野王縣故城北秦昭王四十四年白起
攻太行道絶而韓之野王降始皇拔魏東地置東郡
衛元君自濮陽徙野王(訛作漢案濮近刻)即此縣也漢高帝
元年為殷國二年為河内郡(脱郡字案近刻)王莽之後隊縣
曰平野矣魏懷州刺史治皇都遷洛(訛作治案近刻)省州復
郡水北有華嶽廟廟側有攢柏數百根對郭臨川負
岡蔭渚青青彌望奇可翫也懷州刺史頓丘李洪之
之所經構也廟有碑焉是河内郡功曹山陽荀靈龜
以和平四年造天安元年立沁水又東朱溝枝津入
焉又東與丹水合水出上黨高都縣故城東北阜下
俗謂之源源水山海經曰沁水之東有林焉名曰丹
林丹水出焉即斯水矣丹水自源東北流又屈而東
注左會絶水地理志曰高都縣有莞谷丹水所出東
南入絶水是也絶水出泫氏縣西北楊谷故地理志
曰楊谷絶水所出東南流左會長平水水出長平縣
西北小山東南流逕其縣故城泫氏之長平亭也史
記曰秦使左庶長王齕攻韓取上黨上黨民走趙趙
軍長平使廉頗為將後遣馬服君之子趙括代之秦
密使武安君白起攻之括四十萬衆降起起坑之于
此上黨記曰長平城在郡之南秦壘在城西二軍共
食流水澗相去五里秦坑趙衆收頭顱築臺于壘中
因山為臺崔嵬桀起今仍號之曰白起臺城之左右
沿山亘隰南北五十許里東西二十餘里悉秦趙故
壘遺壁舊存焉漢武帝元朔二年以封將軍衛靑為
侯國(脱國字案近刻)其水東南流注絶水絶水又東南流逕
泫氏縣故城北竹書紀年曰晉烈公元年趙獻子城
泫氏絶水東南與泫水會水導源縣西北泫谷東流
逕一故城南俗謂之都鄉城又東南逕泫氏縣故城
南(脱縣字案近刻)世祖建武六年封萬普為侯國而東會絶
水亂流東南入高都縣右入丹水上黨記曰長平城
在郡南山中丹水出長平北山南流秦坑趙衆流血
丹川由是俗名為丹水斯為不經矣丹水又東南流
注于丹谷即劉越石扶風歌所謂丹水者也晉書地
道記曰縣有太行關丹溪為關之東谷途自此去不
復由關矣丹水又逕二石人北(訛作入案人近刻)而各在一
山角倚相望南為河内北曰上黨二郡以之分境丹
水又東南歴西巖下巖下有大泉湧發洪流巨輸淵
深不測蘋藻茭芹(訛作冬案茭近刻)竟川含綠雖嚴辰肅月
無變暄萋(訛作燕麥案無變近刻)丹水又南白水注之水出高
都縣故城西所謂長平白水也東南流歴天井關地
理志曰高都縣有天井關蔡邕曰太行山上有天井
關在井北遂因名焉故劉歆遂初賦曰馳太行之險
峻入天井之高關太元十五年晉征虜將軍朱序破
慕容永于太行遣軍至白水去長子百六十里白水
又東天井溪水會焉水出天井關北流注白水世謂
之北流泉白水又東南流入丹水謂之白水交丹水
又東南出山逕鄈城西城在山際俗謂之期城非也
司馬彪郡國志曰山陽有鄈城京相璠曰河内山陽
西北六十里有鄈城竹書紀年曰梁惠成王元年趙
成侯偃韓懿侯若伐我葵即此城也丹水又南屈而
西轉光溝水出焉丹水又西逕苑鄉城北南屈東轉
逕其城南東南流注于沁謂之丹口竹書紀年曰晉
出公五年丹水三日絶不流幽公九年丹水出相反
擊即此水也沁水又東光溝水注之水首受丹水東
南流界溝水出焉又南入沁水沁水又東南流逕成
鄉城北又東逕中都亭南左合界溝水(訛作又案左近刻)水
上承光溝東南流長明溝水出焉又南逕中都亭西
而南流注于沁水也
又東過州縣北(周注内故州也同今改正案州原本及近刻竝訛作)
縣故州也春秋左傳隠公十有一年周以賜鄭公孫
段(三年晉以州田賜鄭公孫段案此三字上有脱文當云昭公)六國時(誤當作其案此三字)
(字後二)韓宣子徙居之有白馬溝水注之水首受白馬
湖湖一名朱管陂陂上承長明溝湖水東南流逕金
亭西分為二水一水東出為蔡溝一水南注于沁也
(訛作流案注近刻)
又東過懷縣之北(過邢丘案近刻作)
韓詩外傳曰武王伐紂到邢丘更名邢丘曰懷春秋
時赤翟伐晉圍懷是也王莽以為河内故河内郡治
也舊三河之地矣韋昭曰河南河東河内為三河也
縣北有沁陽城沁水逕其南而東注也
又東過武德縣南又東南至滎陽縣北東入于河
沁水于縣南水積為陂通結數湖有朱溝水注之其
水上承沁水于沁水縣西北自枋口東南流(刻訛作案枋近)
(方)奉溝水右出焉又東南流右泄為沙溝水也其水
又東南于野王城西枝渠左出焉(訛作水案出近刻)以周城
溉東逕野王城南又屈逕其城東而北注沁水朱溝
自枝渠東南逕州城南又東逕懷城南又東逕殷城
北郭緣生述征記曰河之北岸河内懷縣有殷城或
謂楚漢之際殷王卬治之(作卭下同案卬近刻訛)非也余按竹
書紀年云秦師伐鄭次于懷城殷(重一殷字案此下近刻)即是
城也然則殷之為名久矣(脱則字案近刻)知非從卬始昔劉
曜(訛作聰案近刻)以郭默為殷州刺史督綠河諸軍事治此
(刻衍都字案督上近)朱溝水又東南注于湖湖水右納沙溝水
水分朱溝南派東南逕安昌城西漢成帝河平四年
封丞相張禹為侯國今城之東南有古冢時人謂之
張禹墓余按漢書禹河内軹人徙家蓮勺鴻嘉元年
禹以老乞骸骨(脱骨字案近刻)自治冢塋起祠堂于平陵之
肥牛亭(又有平字衍案近刻陵下)近延陵奏請之詔為徙亭哀帝
建平二年薨遂葬于彼此則非也沙溝水又東逕隰
城北春秋僖公二十五年取大叔于温殺之于隰城
是也京相璠曰在懷縣西南又逕殷城西東南流入
于陂陂水又值武德縣南至滎陽縣北(此九字案近刻脱)東
南流入于河先儒亦咸謂是溝為濟渠故班固及闞
駰竝言濟水至武德入河蓋濟水枝瀆條分所在布
稱亦兼丹水之目矣
淇水出河内隆慮縣西大號山
山海經曰淇水出沮洳山(訛作如案洳近刻)水出山側頽波
漰注衝激横山山上合下開可減六七十步巨石磥
砢交積隍澗傾瀾漭盪(訛作渀案漭近刻)勢同雷轉激水散
氛曖若霧合又東北沾水注之(下沾臺訛作玷臺案沾近刻訛作活)水
出壺關縣東沾臺下石壁崇高昂藏隠天泉流發于
西北隅與金谷水合金谷即沾臺之西溪也東北會
沾水又東流注淇水淇水又逕南羅川又歴三羅城
北(西北六十里大山中有羅門即山峽陘束之所内案三原本及近刻竝訛作之考寰宇記其城縣治)
(可證之乃三字之誤有南羅中羅北羅三城)東北與女臺水合水發西北
三女臺下東北流注于淇淇水又東北歴淇陽川(歴案)
(作逕近刻訛)逕石城西北城在原上帶澗枕淇淇水又東
北西流水注之水出東大嶺下西流逕石樓南在北
陵石上練垂桀立亭亭極峻其水西流水也又東逕
馮都壘南世謂之淇陽城在西北三十里淇水又東
出山分為二水水會立石堰(一水字案近刻脱)遏水以沃白
溝左為菀水右則淇水自元甫城東南逕朝歌縣北
竹書紀年晉定公十八年(二十八年案近刻訛作)淇絶于舊衛
即此也淇水又東右合泉源水(太和泉源水案近刻訛作)水有二
源一水出朝歌城西北東南流(脱流字案近刻)老人晨將渡
水而沈吟難濟紂問其故左右曰老者髓不實故晨
寒也紂乃于此斮脛而視髓也其水南流東屈逕朝
歌城南晉書地道記曰本沬邑也詩云爰采唐矣沬
之鄉矣殷王武丁始遷居之為殷都也紂都在禹貢
冀州大陸之野(刻訛在紂都上案禹貢二字近)即此矣有糟丘酒池
之事焉有新聲靡樂號邑朝歌晉灼曰史記樂書紂
作朝歌之音朝歌者歌不時也故墨子聞之惡而迴
車不逕其邑論語比考讖曰(論撰考讖曰案近刻訛作)邑名朝歌
顔淵不舍七十弟子揜目宰予獨顧由蹙墮車(近刻案蹙)
(下同訛作蹷)宋均曰子路患宰予顧視凶地故以足蹙之
使墮車也今城内有殷鹿臺紂昔自投于火處也竹
書紀年曰武王親禽帝受辛于南單之臺遂分天之
明南單之臺蓋鹿臺之異名也武王以殷之遺民封
紂子武庚于茲邑分其地為三曰邶鄘衛使管叔蔡
叔霍叔輔之為三監叛周討平以封康叔為衛箕子
佯狂自悲故琴操有箕子操逕其墟父母之邦也不
勝悲作麥秀歌後乃屬晉(在有紂之餘風下案此四字近刻訛)地居河
淇之間戰國時皆屬于趙男女淫縱有紂之餘風(餘案)
(作遺近刻)土險多寇(訛作山案土近刻)漢以虞詡為令朋友以難
治致弔詡曰不遇盤根錯節何以别利器乎又東與
左水合謂之馬溝水水出朝歌城北東流南屈逕其
城東(訛作至案逕近刻)又東流與美溝合水出朝歌西北大
嶺下(源之一案此即二)東流逕駱駝谷(訛作更出案東流近刻)于中逶
迆九十曲故俗有美溝之目矣歴十二崿崿流相承
泉響不斷返水捍注捲復深隍(倦後深隍案近刻訛作)隍間積
石千通水穴萬變觀者若思不周賞情乏圖狀矣其
水東逕朝歌城北(訛作更案東近刻)又東南流注馬溝水又
東南注淇水為肥泉也故衛詩曰我思肥泉茲之永
歎毛注云同出異歸為肥泉爾雅曰歸異出同曰肥
釋名曰本同出時所浸潤水少(脱水字案近刻)所歸枝散而
多(刻有各字案歸下近)似肥者也犍為舍人曰水異出流行合
同曰肥今是水異出同歸矣博物志謂之澳水詩云
瞻彼淇澳菉竹猗猗毛云菉王芻也竹編竹也漢武
帝塞決河斬淇園之竹木以為用寇恂為河内伐竹
淇川治矢百餘萬以輸軍資今通望淇川無復此物
惟王芻編草不異毛興(訛作注案近刻)又言澳隈也鄭亦不
以為津源而張司空專以為水流入于淇非所究也
然斯水即詩所謂泉源之水也(訛作源泉案泉源近刻)故衛詩
云泉源在左淇水在右衛女思歸指以為喻淇水左
右蓋舉水所入為左右也淇水又南歴枋堰舊淇水
口(訛作南案近刻)東流逕黎陽縣界南入河地理志曰淇水
出共東至黎陽入河溝洫志曰(刻衍在字案此下近)遮害亭西
十八里至淇水口是也(脱也字案近刻)漢建安九年魏武王
于水口下大枋木以成堰遏淇水東入白溝以通漕
運故時人號其處為枋頭是以盧諶征艱賦曰後背
洪枋巨堰深渠高堤者也自後遂廢魏熙平中復通
之故渠歴枋城北(訛作楊案枋近刻)東出今瀆破故堨(刻作案近)
(堰)其堰悉鐵柱木石參用其故瀆南逕枋城西又南
分為二水一水南注清水水流上下更相通注河清
水盛(注内八風谷之緇石也緇字下原本不誤案水有二源至此句清字止舊刻訛在㶟水)北
入故渠自此始矣一水東流逕枋城南東與菀口合
菀水上承淇水于元甫城西北自石堰東菀城西(東案)
(衍注字下近刻)屈逕其城南又東南流歴土軍東北(原本及案土軍)
(魏立吐京郡吐京即土軍音聲之轉魏討九原西河近刻竝訛作五軍考土軍漢書地理志屬西河郡北)
(但魏書作吐京道元猶用土軍字耳吐京諸叛部出配郡縣置吐京民於此)得舊石逗(近案)
(作沮刻訛)故五水分流世號五穴口今惟通并為二水(近案)
(水字刻脱)一水西注淇水謂之天井溝一水逕土軍東分
為蓼溝東入白祀陂又南分東入同山陂溉田七十
餘頃二陂所結即臺隂野矣菀水東南入淇水淇水
右合㝛胥故瀆瀆受河于頓丘縣遮害亭東黎山西
北會淇水處立石堰遏水令更東北注(訛作今案令近刻)魏
武開白溝因㝛胥故瀆而加其功也故蘇代曰決㝛
胥之口魏無虚頓丘即指是瀆也淇水又東北流謂
之白溝逕雍榆城南春秋襄公二十三年叔孫豹救
晉次于雍榆者也(刻衍城字案榆下近)淇水又北逕其城東(近案)
(北二字刻脱又)東北逕同山東又東北逕帝嚳冢西(下近刻案又字)
(五字係衍文有北逕其城東)世謂之頓丘臺非也皇覽曰帝嚳冢
在東郡濮陽頓丘城南臺隂野中者也又北逕白祀
山東歴廣陽里逕顓頊冢西俗謂之殷王陵非也帝
王世紀曰顓頊葬東郡頓丘城南廣陽里大冢者是
也淇水又北屈而西轉逕頓丘北故闞駰云頓丘在
淇水南(丘西六字係訛舛衍文案此下近刻有又屈逕頓)爾雅曰山一成謂
之頓丘釋名謂一頓而成丘無高下小大之殺也詩
所謂送子涉淇至于頓丘者也魏徙九原西河土軍
諸胡(訛作出軍係後人所改案土軍原本及近刻竝)置土軍于丘側(軍原本案此土)
(作五軍下同及近刻竝訛)故其名亦曰土軍也(近刻訛在前淇水案此上八十一字)
(泉源水之上又東之下右合)又屈逕頓丘縣故城西(近刻訛在上案又屈二字)
(水南下頓丘在淇)古文尚書以為觀地矣蓋太康弟五君之
號曰五觀者也竹書紀年晉定公三十一年城頓丘
皇覽曰頓丘者城門名頓丘道世謂之殷皆非也蓋
因丘而為名故曰頓丘矣淇水東北逕枉人山東牽
城西(訛作柱案枉近刻)春秋左傳定公十四年公會齊侯衛
侯于牽者也杜預曰黎陽東北有牽城即此城矣淇
水又東北逕石柱岡東北注矣
東過内黃縣南為白溝
淇水又東北逕并陽城西世謂之辟陽城非也即郡
國志所謂内黃縣有并陽聚者也白溝又北左合蕩
水(作陽水案近刻訛)又東北流逕内黃縣故城南縣右對黃
澤郡國志曰縣有黃澤者也(脱也字案近刻)地理風俗記曰
陳留有外黃故加内史記曰趙廉頗伐魏取黃即此
縣
屈從縣東北與洹水合
白溝自縣北逕戲陽城東世謂之羛陽聚(作義陽郭案近刻訛)
春秋昭公十年晉荀盈如齊逆女還卒戲陽是也白
溝又北逕高城亭東洹水從西南來注之又北逕問
亭東即魏界也魏縣故城(三字訛在應劭曰下案近刻脱魏字縣故城)應
劭曰魏武侯之别都也城内有武侯臺王莽之魏城
亭也左與新河合洹水枝流也白溝又東北逕銅馬
城西蓋光武征銅馬所築也故城得其名矣白溝又
東北逕羅勒城東又東北漳水注之謂之利漕口(魏案)
(水入白溝以通河是也志建安十八年鑿渠引漳)自下清漳白溝淇河咸得
通稱也
又東北過館陶縣北又東北過清淵縣西
白溝水又東北逕趙城西又北阿難河出焉蓋魏將
阿難所導以利衡瀆遂有阿難之稱矣(訛作首案遂近刻)白
溝又東北逕空陵城西又北逕喬亭城西東去館陶
縣故城十五里縣即春秋所謂冠氏也魏陽平郡治
也其水又屈逕其縣北又東北逕平恩縣故城東地
理風俗記曰縣故館陶之别鄉也漢宣帝地節三年
置(元康三年置案近刻訛作)以封后父許伯為侯國地理志王莽
之延平縣矣其水又東過清淵縣故城西(刻訛作淇案其水近)
(同水下)又歴縣之西北為淸淵故縣有淸淵之名矣世
謂之魚池城非也其水又東北逕榆陽城北漢武帝
(作昭帝案近刻訛)封太常江德為侯國文穎曰邑在魏郡淸
淵世謂之淸淵城非也
又東北過廣宗縣東為淸河
淸河東北逕廣宗縣故城南和帝永元五年(近刻訛案和帝)
(帝作順)封皇太子萬年為王國田融言趙立建興郡于
城内置臨淸縣于水東自趙石始也淸河之右有李
雲墓雲字行祖甘陵人好學善隂陽舉孝廉遷白馬
令中常侍單超等立掖庭民女亳氏為后后家封者
四人賞賜巨萬雲上書移副三府曰(訛作列案副近刻)孔子
云帝者諦也今尺一拜用不經御省(訛作者案近刻)是帝欲
不諦乎帝怒下獄殺之後冀州刺史賈琮使行部過
祠雲墓刻石表之今石柱尚存俗猶謂之李氏石柱
淸河又東北逕界城亭東水上有大梁謂之界城橋
英雄記曰公孫瓚擊靑州黃巾賊大破之還屯廣宗
袁本初自往征瓚合戰于界橋南二十里紹將麴義
(刻作鞠案麴近)破瓚于界城橋斬瓚冀州刺史嚴綱又破瓚
殿兵于橋上即此梁也世謂之鬲城橋蓋傳呼失實
矣淸河又東北逕信鄉西地理風俗記曰甘陵西北
十七里有信鄉故縣也淸河又北逕信成縣故城西
應劭曰甘陵西北五十里有信成亭故縣也趙置水
東縣于此城故亦曰水東城淸河又東北逕淸陽縣
故城西漢高祖置淸河郡治此景帝中三年(字近刻案此五)
(年景帝六字訛作中元三)封皇子乘為王國王莽之平河也(河近案平)
(河平刻訛作)漢光武建武二年西河鮮于冀為淸河太守
作公廨未就而亡後守趙高計功用二百萬五官黃
秉功曹劉適言四百萬錢于是冀乃鬼見白日道從
入府與高及秉等對共計校定為適秉所割匿冀乃
書表自理其略言高貴不尚節畮壟之夫而箕踞遺
類研密失機婢妾其性媚世求顯偷竊很鄙有辱天
官(銀艾鄙辱天官案近刻訛作偷竊)易譏負乘誠高之謂臣不勝鬼
言謹因千里驛聞付高上之便西北去三十里車馬
皆滅不復見秉等皆伏地物故高以狀聞詔下還冀
西河田宅妻子焉兼為差代以弭幽中之訟(刻訛作案弭近)
(旌)漢桓帝建和三年(延和元年案近刻訛作)改淸河為甘陵王
國以王妖言徙其年立甘陵郡治此焉
又東北過東武城縣西
淸河又東北逕陵鄉西應劭曰東武城西南七十里
有陵鄉故縣也後漢封太僕梁松為侯國故世謂之
梁侯城遂立侯城縣治也淸河又東北逕東武城縣
故城西(訛在縣字上案故字近刻)史記趙公子勝號平原君以解
邯鄲之功受封于此定襄有武城故加東矣淸河又
東北逕復陽縣故城西漢高祖七年封右司馬陳胥
為侯國王莽更名之曰樂歲地理風俗記曰東武城
西北三十里有復陽亭故縣也世名之曰檻城非也
淸河又東北流(刻有水字案淸河下近)逕棗彊縣故城西史記
建元以來王子侯者年表云漢武帝元朔二年封廣
川惠王子晏為侯國也應劭地理風俗記曰東武城
縣西北五十里(脱縣字案近刻)有棗彊城故縣也
又北過廣川縣東
淸河北逕廣川縣故城南(訛作水案河近刻)闞駰曰縣中有
長河為流(脱中字案近刻)故曰廣川也水側有羌壘姚氏之
故居也今廣川縣治淸河又東北逕歴縣故城南地
理志信都之屬縣也王莽更名曰歴寧也應劭曰廣
川縣西北三十里有歴城亭故縣也今亭在縣東如
北(作如此案近刻訛)水濟尚謂之為歴口渡也
又東過脩縣南又東北過東光縣西
淸河又東北左與張甲屯絳故瀆合阻深堤高鄣無
復有水矣又逕脩縣故城南屈逕其城東脩音條王
莽更名之曰脩治(作治脩案近刻訛)郡國志曰故屬信都淸
河又東北左與横漳枝津故瀆合(訛作黃案横近刻)又東北
逕脩國故城東漢文帝封周亞夫為侯國故世謂之
北脩城也淸河又東北逕邸閣城東城臨側淸河晉
脩縣治城内有縣長魯國孔明碑淸河又東至東光
縣西南逕胡蘇亭地理志東光有胡蘇亭者也(刻脱案近)
(蘇亭九字及也字地理志東光有胡)世謂之羌城非也又東北右會大
河故瀆又逕東光縣故城西後漢封耿純為侯國初
平二年黃巾三十萬人入渤海(作北海案近刻)公孫瓚破之
于東光界追奔是水斬首三萬流血丹水即是水也
又東北過南皮縣西
淸河又東北無棣溝出焉東逕南皮縣故城南又東
逕樂亭北地理志之臨樂縣故城也王莽更名樂亭
晉書地道志太康地記樂陵國有新樂縣即此城矣
又東逕新鄉城北即地理志高樂故城也王莽更之
曰為鄉矣無棣溝又東分為二瀆無棣溝又東逕樂
陵郡北(刻有于字案逕下近)又東屈而北出又東轉逕苑鄉縣
故城南(宛鄉故城南案近刻訛作逕)又東南逕高成縣故城南(高案)
(作高城成近刻)與枝瀆合枝瀆上承無棣溝(字瀆訛作溝案近刻脱枝)南
逕樂陵郡西又東南逕千童縣故城東史記建元以
來王子侯者年表曰故重也一作千鍾漢武帝元朔
四年封河間獻王子劉隂為侯國應劭曰漢靈帝改
曰饒安也滄州治枝瀆又南東屈東北注無棣溝無
棣溝又東北逕一故城北世謂之功城也又東北逕
鹽山東北入海春秋僖公四年(此二字案近刻脱)齊楚之盟
于召陵也管仲曰昔召康公賜命先君太公履(近刻案賜)
(錫作)北至于無棣蓋四履之所也京相璠曰舊說無棣
在遼西孤竹縣二說參差未知所定然管仲以責楚
無棣在此方之爲近既世傳已久(作以文案近刻訛)且以聞
見書之淸河又東北逕南皮縣故城西十三州志曰
章武有北皮亭故此曰南皮也王莽之迎河亭(近刻案迎)
(逆訛作)史記惠景侯者年表云漢景帝後七年(訛作文案近刻)
(年中帝後元)封孝文后兄子彭祖爲侯國建安中魏武擒
袁譚于此城也清河又北逕北皮城東(脱北字案近刻)左會
滹沱别河故瀆(會譚地别瀆案近刻訛作左)謂之合口(脱口字案近刻)城
謂之合城也(訛作故謂案城謂近刻)地理風俗記曰南皮城北
五十里有北皮城即是城矣(作有北皮城也案近刻脱此四字)
又東北過浮陽縣西(訛作逕案過近刻)
淸河東北流(情字流字案近刻脱)浮水故瀆出焉按史記趙之
南界有浮水焉浮水在南而此有浮陽之稱者蓋浮
水出入津流同逆混并淸漳二瀆河之舊道浮水故
迹又自斯别是縣有浮陽之名也(訛作浮水案浮陽近刻)首受
淸河于縣界東北逕高成縣之苑鄉城北(刻訛作高案高成近)
(作宛城苑訛)又東逕章武縣之故城北(脱北字案近刻)漢景帝後
七年封孝文后弟竇廣國為侯國王莽更名桓章晉
太始中立章武郡治此浮水故瀆又東逕篋山北魏
土地記曰高成東北五十里有篋山長七里浮瀆又
東北逕柳縣故城南漢武帝元朔四年封齊孝王子
劉陽為侯國地理風俗記曰高成縣東北五十里有
柳亭故縣也世謂之辟亭非也浮瀆又東北逕漢武
帝望海臺又東注于海應劭曰浮陽縣(脱陽字案近刻)浮水
所出入海朝夕往來日再(刻作潮汐案朝夕近)今溝無復有水
也淸河又北分為二瀆枝分東出又謂之浮瀆淸河
又北逕浮陽縣故城西(脱縣字案近刻)王莽之浮城也建武
十五年更封驍騎將軍平鄉侯劉歆為侯國(脱驍字案近刻)
浮陽郡治又東北滹沱别瀆注焉謂之合口也(近刻案口)
(河訛作)
又東北過濊邑北
濊水出焉(漳水注内案濊水詳濁)
又東北過鄉邑南
淸河又東分爲二水枝津右出焉東逕漢武帝故臺
北魏土地記曰(刻衍氏字案魏下近)章武縣東百里有武帝臺
南北有二臺相去六十里基高六十丈俗云漢武帝
東巡海上所築又東注于海淸河又東北逕紵姑邑
南俗謂之新城非也
又東北過窮河邑南(訛作逕案過近刻)
淸河又東北逕窮河邑南俗謂之三女城非也東北
至泉州縣北入滹沱(訛作周案州近刻)水經曰笥溝東南至
泉州縣與淸河合自下爲派河尾也(經曰笥簿泉周案原本訛作水)
(訛作白自又訛作目考沽河經文云又東南至雍奴縣東南與淸河合者自下為清河下邑也近刻曰又)
(于海淸河者派河尾也今據以訂此文之舛誤縣西為笥溝又東南至泉州縣與淸河合東入)又東
泉州渠出焉(州渠詳鮑丘水注内案近刻渠訛作泉泉)
又東北過漂榆邑入于海
淸河又東逕漂榆邑故城南俗謂之角飛城趙記云
石勒使王述煮鹽于角飛即城異名矣魏土地記曰
高城縣東北百里北盡漂榆東臨巨海民咸煮海水
藉鹽為業即此城也淸河自是入于海
蕩水出河内蕩隂縣西山東
蕩水出縣西石尚山泉流逕其縣故城南縣因水以
取名也晉伐成都王穎敗帝于是水之南盧綝四王
起事曰(訛作林案綝近刻)惠帝征成都王穎戰敗時舉輦司
馬八人輦猶在肩上軍人競就殺舉輦者乘輿頓地
帝傷三矢百僚奔散唯侍中嵇紹扶帝士將兵之帝
曰吾吏也勿害之衆曰受太弟命惟不犯陛下一人
耳遂斬之血汙帝袂將洗之帝曰嵇侍中血勿洗也
此則嵇延祖殞命之所
又東北至内黃縣入于黃澤
羑水出蕩隂西北韓大牛泉地理志曰縣之西山羑
水所出也羑水又東逕韓附壁北又東流逕羑城北
故羑里也史記音義曰牖里在蕩隂縣廣雅牖獄犴
也(雅稱獄扞也案近刻訛作廣)夏曰夏臺殷曰羑里周曰囹圄皆
圜土昔殷紂納崇侯虎之言囚西伯于此散宜生南
宫括見文王乃演易用明否泰始終之義焉羑城北
水積成淵方十餘步深一丈餘東至内黃與防水會
水出西山馬頭澗東逕防城北盧諶征艱賦所謂越
防者也其水東南流注于羑水又東歴黃澤入蕩水
地理志曰羑水至内黃入蕩者也蕩水又東與長沙
溝水合其水導源黑山北谷(訛作里案黑近刻)東流逕晉鄙
故壘北謂之晉鄙城名之為魏將城昔魏公子無忌
矯奪晉鄙軍于是處故班叔皮遊居賦曰過蕩隂而
弔晉鄙責公子之不臣者也其水又東(訛作淇案其近刻)謂
之宜師溝又東逕蕩隂縣南又東逕枉人山(刻訛作案枉近)
(柱)東北至内黃縣(訛作澤案近刻)右入蕩水亦謂之黃雀溝
是水秋夏則泛春冬則耗蕩水又逕内黃城南(刻脱案近)
(字蕩)陳留有外黃故稱内也東注白溝
洹水出上黨泫氏縣
水出洹山山在長子縣也
東過隆慮縣北
縣北有隆慮山昔帛仲理之所遊神也縣因山以取
名漢高帝六年封周竈為侯國應劭曰殤帝曰隆故
改從林也縣有黃華水(華字下同案近刻脱)出于神囷之山黃
華谷北崖上(脱上字案近刻)山高十七里水出木門帶帶即
山之第三級也去地七里懸水東南注壑直瀉巖下
狀若雞翹故謂之雞翹洪蓋亦天台赤城之流也(近案)
(之字刻脱)其水東流至谷口潛入地下東北十里復出名
柳渚渚周四五里是黃華水重源再發也東流葦泉
水注之水出林慮山北澤中(訛作川案山近刻)東南流與雙
泉合水出魯般門東下流入葦泉水葦泉水又東南
流注黃華水謂之陵陽水又東入于洹水也
又東北出山過鄴縣南(訛作逕案過近刻)
洹水出山東逕殷墟北(訛作連案東近刻)竹書紀年曰盤庚
即位自奄遷于北蒙曰殷(訛作此遂案北蒙近刻)昔者項羽與
章邯盟于此地矣洹水又東枝津出焉東北流逕鄴
城南謂之新河又東分為二水一水北逕東明觀下
(一水二字案近刻脱)昔慕容雋夢石虎齧其臂寤而惡之購求
其尸而莫之知(作莫知之案近刻訛)後宫嬖妾言虎葬東明觀
下于是掘焉下度三泉得其棺剖棺出尸尸僵不腐
雋罵之曰死胡安敢夢生天子也使御史中尉陽約
(刻作楊案陽近)數其罪而鞭之此蓋虎始葬處也又北逕建
春門石梁不高大治石工密舊橋首夾建兩石柱螭
矩趺勒甚佳(訛作短案矩近刻)乘輿南幸以其作制華妙致
之平城東側西闕北對射堂綠水平潭碧林側浦可
遊憩矣(浦側憩訛作意案側浦近刻訛作)其水西逕魏武玄武故苑
(際其二字係衍文案近刻其水下有)苑舊有玄武池以肄舟楫有魚梁
釣臺竹木灌叢今池林絶滅略無遺跡矣其水西流
注于漳南水東北逕女亭城北又東北逕高陵城南
東合坰溝又東逕鸕鷀陂北與台陂水合陂東西三
十里南北(溝上承洹水亦訛脱不可考案此下有脱文下云注白溝河)注白溝河
溝上承洹水北絶新河北逕高陵城東又北逕斥丘
縣故城西縣南角有斥丘蓋因丘以氏縣故乾侯矣
春秋經書昭公二十八年公如晉次于乾侯也漢高
帝六年封唐厲為侯國王莽之利丘矣又屈逕其城
北(作北城案近刻訛)東北流注于白溝洹水自鄴東逕安陽
縣故城北徐廣晉紀曰石遵自李城北入斬張豺于
安陽是也(孚豺訛作豹案近刻李訛作)魏土地記曰鄴城南四十
里有安陽城城北有洹水東流者也洹水又東至長
樂縣左則枝溝出焉(側則溝出焉案近刻訛作)洹水又東逕長樂
縣故城南按晉書地理志曰魏郡有長樂縣也
又東過内黃縣北東入于白溝
洹水逕内黃縣北東流注于白溝世謂之洹口也(口案)
(作水近刻訛)許愼說文吕忱字林竝云洹水出晉魯之間
昔聲伯夢涉洹水或與已瓊瑰而食之(訛作其案已近刻)泣
而又為瓊瑰盈其懷矣(訛作與案為近刻)從而歌曰濟洹之
水贈我以瓊瑰歸乎歸乎瓊瑰盈吾懷乎後言之之
暮而卒(脱之字案近刻)即是水也
水經注卷九
