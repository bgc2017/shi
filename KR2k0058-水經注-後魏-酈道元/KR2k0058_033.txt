水經注卷三十三
後魏酈道元撰
江水(本無一二三等字案近刻作江水一原)
岷山在蜀郡氐道縣大江所出東南過其縣北
岷山即瀆山也水曰瀆水矣又謂之汶阜山在徼外
江水所導也益州記曰大江泉源即今所聞始發羊
膊嶺下緣崖散漫小水百數(訛作大案水近刻)殆未濫觴矣
東南下百餘里至白馬嶺而歴天彭闕亦謂之為天
彭谷也(脱彭字案近刻)秦昭王以李冰為蜀守冰見氐道縣
有天彭山兩山相對其形如闕謂之天彭門亦曰天
彭闕江水自此已上至微弱所謂發源濫觴者也漢
元延中(訛作延平案元延近刻)岷山崩壅江水三日不流揚雄
反離騷云自岷山投諸江流以弔屈原名曰反騷也
江水自天彭闕東逕汶關而歴氐道縣北(字原本及案此十六)
(訛作經近刻竝)漢武帝元鼎六年(元封四年案近刻訛作)分蜀郡北部
置汶山郡以統之縣本秦始皇置後爲昇遷縣也益
州記曰自白馬嶺回行二十餘里至龍涸(訛作千案十近刻)
又八十里至蠶陵縣(訛作西案蠶近刻)又南下六十里至石
鏡又六十餘里而至北部始百許步又西百二十餘
里至汶山故郡乃廣二百餘步又西南百八十里至
溼坂(訛作濕案溼近刻)江稍大矣故其精則井絡瀍曜江漢
昞靈河圖括地象曰岷山之精上為井絡帝以會昌
神以建福故書曰岷山導江泉流深遠盛為四瀆之
首廣雅曰江貢也風俗通曰出珍物可貢獻釋名曰
江共也小水流入其中所公共也東北百四十里曰
崍山(脱曰字案近刻)中江所出東注于大江崍山邛崍山也
在漢嘉嚴道縣一曰新道南山(作山南案近刻訛)有九折坂
夏則凝冰冬則毒寒王陽按轡處也(下衍子字案近刻王)平恒
言是中江所出矣郭景純江賦曰流二江于崌崍又
東百五十里曰崌山北江所出東注于大江山海經
曰崌山江水出焉東注大江其中多怪蛇江水又逕
汶江道汶出徼外㟭山西玉輪坂下而南行又東逕
其縣而東注于大江故蘇代告楚曰蜀地之甲浮船
于汶乘夏水而下江五日而至郢謂是水也又有湔
水入焉(近刻竝訛作經案此六字原本及)水出綿虒道(脱虒字案近刻)亦曰
綿虒縣之玉壘山(訛作夷案虒近刻)吕忱云一曰半浣水也
下注江江水又東别為沱(近刻竝訛作經案此七字原本及)開明之
所鑿也郭景純所謂玉壘作東别之標者也縣即汶
山郡治劉備之所置也渡江有笮橋江水又歴都安
縣(近刻竝訛作經案此七字原本及)縣有桃關漢武帝祠李冰作大
堰于此壅江作堋(堰于江作塴案近刻訛作)堋有左右口謂之湔
堋江入郫江撿江以行舟益州記曰江至都安堰其
右撿其左其正流遂東郫江之右也因山頽水坐致
竹木以溉諸郡又穿羊摩江灌江(脱穿字案近刻)西于玉女
房下白沙郵(訛在下句作三石人之下案三字上近刻有于字又)作三石人立
水中刻要江神水竭不至足盛不沒肩(訛作要案近刻)是以
蜀人旱則藉以為溉雨則不遏其流故記曰水旱從
人不知饑饉沃野千里世號陸海謂之天府也郵在
堰上(又訛在前立水中上案堰下近刻衍官字)俗謂之都安大堰(刻訛作案大近)
(之)亦曰湔堰又謂之金堤(脱之字案近刻)左思蜀都賦云西
踰金堤者也諸葛亮北征以此堰農本國之所資以
征丁千二百人主護之有堰官益州刺史皇甫晏至
都安屯觀坂從事何旅曰今所安營地名觀坂上觀
下反(觀下反上之象八字案此四字近刻作自上)其徵不祥不從果為牙
門張和所殺江水又逕臨邛縣王莽之監邛也縣有
火井鹽水昏夜之時光興上照江水又逕江原縣(原案)
(作鄉近刻訛)王莽更名邛原也&KR1514;江水出焉江水又東北
逕郫縣下縣民有姚精者為叛夷所殺掠其二女二
女見夢其兄當以明日自沈江中喪後日當至可伺
候之果如所夢得二女之尸于水郡縣表異焉江水
又東逕成都縣縣以漢武帝元鼎二年立縣有二江
雙流郡下故揚子雲蜀都賦曰兩江珥其前者也風
俗通曰秦昭王使李冰為蜀守開成都兩江溉田萬
頃江神歲取童女二人為婦(脱江字案近刻)冰以其女與神
為婚徑至神祠勸神酒酒杯恒澹澹冰厲聲以責之
因忽不見良久有兩牛鬭于江岸旁有間冰還流汗
謂官屬曰吾鬭大亟(作疲極案近刻)當相助也南向腰中正
白者我綬也主簿刺殺北面者江神遂死蜀人慕其
氣決凡壯健者因名冰兒也秦惠王二十七年遣張
儀與司馬錯等滅蜀遂置蜀郡焉王莽改之曰導江
也儀築成都以象咸陽晉太康中蜀郡為王國更為
成都内史益州刺史治地理風俗記曰華陽黑水惟
梁州漢武帝元朔二年改梁曰益州以新啓犍為牂
柯越巂州之疆壤益廣故稱益云初治廣漢之雒縣
後乃徙此故李固與弟圄書曰固今年五十七鬢髮
已白所謂容身而遊滿腹而去(訛作為案謂近刻)周觀天下
獨未見益州耳昔嚴夫子常言經有五涉其四州有
九遊其八欲類此子矣初張儀築城取土處去城十
里因以養魚今萬頃池是也城北又有龍堤池城東
有千秋池西有柳池西北有天井池津流徑通冬夏
不竭西南兩江有七橋直西門郫江上曰沖治橋(近案)
(字治訛作里刻脱上曰二)西南石牛門曰市橋吳漢入蜀自廣都
令輕騎先往焚之橋下謂之石犀淵李冰昔作石犀
五頭以厭水精穿石犀渠于南江命之曰犀牛里後
轉犀牛二頭一頭在府市市橋門(作在府中一頭在案此八字近刻訛)
(橋市)一頭沈之于淵也大城南門曰江橋橋南曰萬里
橋西上曰夷星橋(脱星字案近刻)下曰笮橋(訛作莋案笮近刻)南岸
道東有文學始文翁為蜀守立講堂作石室于南城
永初後學堂遇火後守更增二石室後州奪郡學移
夷星橋南岸道東(作移夷里三字案近刻脱此五字)道西城(脱城字案近刻)
故錦官也言錦工織錦則濯之江流而錦至鮮明濯
以他江(訛作沱案他近刻)則錦色弱矣遂命之為錦里也蜀
有迴復水江神嘗溺殺人文翁為守祠之勸酒不盡
拔劍擊之遂不為害江水東逕廣都縣漢武帝元朔
二年置王莽之就都亭也李冰識察水脈穿縣鹽井
江西有望川原(望穿脱原字案近刻訛作有)鑿山崖度水(脱崖字案近刻)
結諸陂池故盛養生之饒即南江也又從沖治橋北
折(訛作里案治近刻)曰長昇橋城北十里曰昇僊橋(僊訛作案近刻)
(橋字遷脱)有送客觀司馬相如將入長安題其門曰不乘
高車駟馬不過汝下也後入邛蜀果如志焉李冰沿
水造橋上應七㝛故世祖謂吳漢曰安軍宜在七橋
連星間漢自廣都乘勝進逼成都與其副劉尚南北
相望夾江為營浮橋相對公孫述使謝豐揚軍市橋
出漢後襲破漢墜馬落水緣馬尾得出入壁命將夜
潛渡江就尚擊豐斬之于是水之陰江北則左對繁
田文翁又穿湔㳛以溉灌繁田千七百頃湔水又東
絶綿洛(訛作江案湔近刻)逕五城界至廣都北岸南入于江
謂之五城水口斯為北江江水又東至南安為璧玉
津故左思云東越玉津也
又東南過犍為武陽縣靑衣水沫水從西南來合而注
之(訛作洙案沫近刻)
縣故大夜郎國漢武帝建元六年開置郡縣(作漢武案近刻)
(為縣九字帝開道置以)太初四年益州刺史任安城武陽(下近案此)
(字係上文脱誤在此刻有建元六年置五)王莽更名郡曰西順(郡曰二字案近刻脱)
縣曰戢成光武謂之士大夫郡有&KR1514;江入焉出江原
縣(刻作源案原近)首受大江東南流至武陽縣注于江縣下
江上(訛作注案江近刻)舊有大橋廣一里半謂之安漢橋水
盛歲壞民苦治功後太守李嚴鑿天社山(作大社山案近刻訛)
尋江通道此橋遂廢縣有赤水下注江建安二十九
年有黃龍見此水九日方去此縣藉江為大堰開六
水門用灌郡下北山昔者王喬所升之山也江水又
與文井江會李冰所導也自莋道與濛溪分水至蜀
郡臨邛縣與布僕水合水出徼外成都西沈黎郡漢
武元封四年以蜀都西部邛莋邛(不可通當作漢武案此十四字舛誤)
(證不得繫之元封四年也又越巂郡治邛都沈黎郡帝元鼎六年以蜀郡西部莋都置漢書武帝本紀可)
(牛道天漢四年罷沈黎郡置都尉仍治旄牛其縣隸治莋都不得兼言邛莋明矣莋都即旄牛縣亦曰旄)
(州府清溪縣南蜀郡故城在今雅)理旄牛道天漢四年置都尉主外
羌在邛崍山表(訛作來案崍近刻)自蜀西度邛莋(志邛崍山案華陽國)
(人莋人界也本名邛莋故邛)其道至險(脱道字案近刻)有弄棟八渡之難
揚母閣路之阻水從縣西布僕來分為二流一水逕
其道又東逕臨邛縣入文井水文井水又東逕江原
縣(訛作都案原近刻)縣濱文井江江上有常氏堤跨四十里
(堤堤跨四十里案近刻作有長)有朱亭亭南有青城山山上有嘉榖
山下有蹲䲭即芋也所謂下有蹲䲭至老不饑卓氏
之所以樂遠徙也文井江又東至武陽縣天社山下
入江其一水南逕越巂邛都縣西東南至雲南郡之
青蛉縣入于僕(此三字案近刻脱)郡本雲川地也蜀建興三
年置僕水又南逕永昌郡邪龍縣而與貪水合水出
靑蛉縣上承靑蛉水逕葉榆縣又東南至邪龍入于
僕僕水又逕寧州建寧郡(訛作縣案近刻)州故庲降都督屯
故南人謂之屯下(訛作入案人近刻)劉禪建興三年分益州
郡置歴雙柏縣即水入焉水出秦臧縣牛蘭山南流
至雙柏縣東注僕水又東至來唯縣入勞水水出徼
外東逕其縣與僕水合僕水東至交州交趾郡泠
縣(訛說文云從米尼聲交趾有泠縣案原本及近刻竝訛作麊漢書今本亦)南流入
于海江水自武陽東至彭亡聚昔岑彭與吳漢㴑江
水入蜀軍次是地知而惡之會日暮不移遂為刺客
所害謂之平模水亦曰外水(亦字訛在謂之上案模近刻訛作漠)此地
有彭冢言彭祖冢焉江水又東南逕南安縣西有熊
耳峽連山競險接嶺爭高漢河平中山崩地震江水
逆流懸溉有灘名壘坻(志作雷垣案華陽國)亦曰鹽溉(訛作監案近刻)
(溉)李冰所平也縣治青衣江會衿帶二水矣即蜀王
開明故治也來敏本蜀論曰荆人鄨令死其尸隨水
上荆人求之不得令至汶山下復生起見望帝望帝
者杜宇也從天下女子朱利自江源出為宇妻遂王
于蜀號曰望帝望帝立以為相時巫山峽而蜀水不
流帝使令鑿巫峽通水蜀得陸處望帝自以德不若
遂以國禪號曰開明縣南有峨眉山有濛水即大渡
水也水發蒙溪(訛作漢案近刻)東南流與涐水合水出徼外
逕汶江道吕忱曰渽水出蜀(訛作涐案渽近刻)許愼以為涐
水也出蜀汶江徼外(此六字案近刻脱)從水我聲南至南安
入大渡水大渡水又東入江故山海經曰濛水出漢
陽西入江灄陽西
又東南過僰道縣北若水淹水合從西來注之又東渚
水北流注之(訛作注案渚近刻)
縣本僰人居之地理風俗記曰夷中最仁有仁道故
字從人秦紀所謂僰僮之富者也(脱所字案近刻)其邑高后
六年城之漢武帝感相如之言使縣令南通僰道費
功無成唐蒙南入斬之乃鑿石開閣以通南中迄于
建寧二千餘里山道廣丈餘深三四丈其鏨鑿之迹
猶存(作塹脱鑿字案鏨近刻訛)王莽更曰僰治也山多猶猢似猴
而短足好遊巖樹一騰百步或三百丈順往倒返乘
空若飛縣有蜀王兵蘭其神作大難江中崖峻阻險
不可穿鑿李冰乃積薪燒之故其處懸巖猶有五色
焉(白玄黃五色焉案近刻作有赤)赤白照水玄黃魚從僰來(脱魚字案近刻)
至此而止言畏崖嶼不更上也益部耆舊傳曰張眞
妻(同華陽國志作貞案眞近刻訛作員下)黃氏女也名帛眞乘船覆沒
求尸不得帛至沒處灘頭仰天而歎遂自沉淵積十
四日帛持眞手于灘下出時人為說曰符有先絡僰
道有張帛者也江水又與符黑水合(里又此八字原案黑近刻訛作)
(竝訛作經本及近刻)水出寧州南廣郡南廣縣縣故犍為之屬
縣也漢武帝太初元年置劉禪延熙中分以為郡導
源汾關山北流(作北水流案近刻訛)有大涉水注之水出南廣
縣(脱水字案近刻)北流注符黑水又北逕僰道入江謂之南
廣口渚水則未聞也
又東過江陽縣南洛水從三危山東過廣魏洛縣南(洛案)
(訛作洛陽今改正縣原本及近刻竝)東南注之
洛水出洛縣漳山亦言出梓潼縣柏山山海經曰三
危在燉煌南與崏山相接山南帶黑水又山海經不
言洛水所導經曰出三危山所未詳常璩云李冰導
洛通山水流發瀑口逕什邡縣漢高帝六年封雍齒
為侯國王莽更名曰美信也洛水又南逕洛縣故城
南廣漢郡治也漢高祖之為漢王也發巴渝之士北
定三秦六年乃分巴蜀置廣漢郡于乘鄉王莽之就
都縣曰吾雒也(信係後人妄改案吾雒近刻作廣)漢安帝永初二年
移治涪城後治洛縣(治字今據歸有光本補正案原本脱此四字近刻脱)先是
洛縣城南每陰雨常有哭聲聞于府中積數十年沛
國陳寵為守以亂世多死亡暴骸不葬故也乃悉收
葬之哭聲遂絶劉備自將攻洛龐士元中流矢死于
此益州舊以蜀郡廣漢犍為為三蜀(一為字案近刻脱)土地
沃美人士雋乂一州稱望縣有沈鄉去江七里姜士
遊之所居(訛作江案姜近刻)詩至孝母好飲江水嗜魚膾常
以雞鳴遡流汲江子坐取水溺死(脱取字案近刻)婦恐姑知
稱託遊學(作詩今據後漢書改正案託原本及近刻竝訛)冬夏衣服寔投江
流于是至孝上通涌泉出其舍側(洞泉下又衍一泉案涌泉近刻訛作)
(字)而有江之甘焉詩有田濱江澤鹵泉流所溉盡為
沃野又湧泉之中旦旦常出鯉魚一雙以膳焉可謂
孝悌發于方寸徽美著于無窮者也洛水又南逕新
都縣蜀有三都謂成都廣都此其一焉與綿水合水
西出綿竹縣又與湔水合亦謂之郫江也又言是涪
水吕忱曰一曰湔然此二水俱與洛會矣又逕犍為
牛鞞縣為牛鞞水(及為牛鞞三字案近刻脱縣字)昔羅尚乘牛鞞水
東征李雄謂此水也縣以漢武帝元封二年置又東
逕資中縣又逕漢安縣(縣今改正攷安漢今為順慶案原本及近刻竝訛作安漢)
(江陽入江資中故城在今資州資陽縣北漢安故城府之南充縣及蓬州非綿水所逕綿水由資中漢安)
(今瀘州治然則當作漢安明甚在今瀘州江安縣東江陽故城即)謂之綿水也自上
諸縣咸以溉灌故語曰綿洛為沒沃也綿水至江陽
縣方山下入江謂之綿水口亦曰中水(脱亦字案近刻)江陽
縣枕帶雙流據江洛會也漢景帝六年封趙相蘇嘉
為侯國江陽郡治也故犍為枝江都尉建安十八年
劉璋立(鹽家有焉之下又枝訛作岐攷華陽國志江案此二十字原本及近刻竝訛在後蠶桑魚)
(縣郡治漢安縣郡東五百里然則此條不得係之漢陽郡本犍為枝江都尉建安十八年劉璋立郡江陽)
(簡今改正安下明係錯)江中有大闕小闕焉(訛作門案近刻闕)季春之
月則黃龍堆没闕乃平也(月則黃鱗魚死漚也案近刻訛作季秋之)昔世
祖微時過江陽縣有一子望氣者言江陽有貴兒象
王莽求之而獠殺之(訛作撩案獠近刻)後世祖怨爲子立祠
于縣謫其民罰布數世揚雄琴淸英曰尹吉甫子伯
奇至孝後母譖之自投江中衣苔帶藻忽夢見水仙
賜其美藥思惟養親(脱思字案近刻)揚聲悲歌船人聞之而
學之吉甫聞船人之聲疑似伯奇援琴作子安之操
江水逕漢安縣北(安漢又此七字竝訛作經案漢安原本及近刻竝訛作)縣雖
迫山川土地特美蠶桑魚鹽家有焉(脱桑字案近刻)江水東
逕樊石灘又逕大附灘(及近刻竝訛作經案此十二字原本)頻歴二險
也
又東過符縣北邪東南鰼部水從符關東北注之
縣故巴夷之地也漢武帝建元六年(訛作建初案建元近刻)以
唐蒙為中郎將從萬人出巴符關者也(衍漢武二字案此下近刻)
元鼎二年立王莽之符信矣縣治安樂水會水源南
通寧州平夷郡鼈縣北逕安樂縣界之東(脱樂字案近刻)又
逕符縣下北入江縣長趙祉遣吏先尼和(訛作光案先近刻)
以永建元年十二月(作十一月案近刻訛)詣巴郡没死成湍灘
(訛作濡案湍近刻)子賢求喪不得女絡年二十五歲有二子
五歲以還至二年二月十五日尚不得喪絡乃乘小
船至父沒處哀哭自沈見夢告賢曰至二十一日與
父俱出至日父子果浮出江上郡縣上言為之立碑
以旌孝誠也其鰼部之水所未聞矣或是水之殊目
非所究也
又東北至巴郡江州縣東強水涪水漢水白水宕渠水
五水合南流注之(脱五字案近刻)
強水即羌水也宕渠水即潛水渝水矣巴水出晉昌
郡宣漢縣巴嶺山郡隸梁州晉太康中立治漢中(華案)
(益州巴漢七郡置梁州治漢中陽國志云魏咸熙元年平蜀始分)縣南去郡八百餘
里故屬巴渠(脱渠字案近刻)西南流歴巴中逕巴郡故城南
李嚴所築大城北西南入江庾仲雍所謂江州縣對
二水口右則涪内水左則蜀外水即是水也江州縣
故巴子之都也春秋桓公九年巴子使韓服告楚請
與鄧好是也及七國稱王巴亦王焉秦惠王遣張儀
等救苴侯于巴儀貪巴苴之富因執其王以歸而置
巴郡焉(刻衍巴字案此下近)治江州漢獻帝初平元年分巴為
三郡于江州則永寧郡治也至建安六年劉璋納蹇
允之訟復為巴郡以嚴顔為守顔見先主入蜀歎曰
獨坐窮山放虎自衛此即拊心處也(訛作巴案近刻)漢世郡
治江州巴水北北府城是也後乃徙南城劉備初以
江夏費觀為太守領江州都督後都護李嚴更城周
十六里造蒼龍白虎門求以五都為巴州治丞相諸
葛亮不許竟不果地勢側險皆重屋累居數有火害
又不相容結舫水居者五百餘家承二江之會(近刻案二)
(三訛作)夏水增盛壞散顚没死者無數縣有官橘官荔
枝園夏至則熟二千石常設厨膳命士大夫共會樹
下食之縣北有稻田出御米也縣下又有清水穴巴
人以此水為粉則皜曜鮮芳貢粉京師因名粉水故
世謂之為江州墮林粉粉水亦謂之為粒水矣(近刻案粒)
(立訛作)江之北岸(訛作水案之近刻)有塗山南有夏禹廟塗君
祠廟銘存焉常璩庾仲雍竝言禹娶于此(脱庾字案近刻)余
按羣書咸言禹娶在壽春當塗不于此也
又東至枳縣西延江水從牂柯郡北流西屈注之
江水東逕陽關巴子梁(訛在經文又字下今改正案江水二字原本及近刻竝)
江之兩岸猶有梁處巴之三關斯為一也延熙中蜀
車騎將軍鄧芝為江州都督治此江水又東右逕黃
葛峽山高險全無人居(訛作今案全近刻)江水又左逕明月
峽東至梨鄉歴雞鳴峽江之南岸(訛作兩案南近刻)有枳縣
治華陽記曰枳縣在江州巴郡東四百里治涪陵水
會庾仲雍所謂有别江出武陵者也水乃延江之枝
津分水北注逕涪陵入江故亦云涪陵水也其水南
導武陵郡(刻作逕案導近)昔司馬錯泝舟此水取楚黔中地
延熙中鄧芝伐徐巨射玄猨于是縣猨自拔矢卷木
葉塞射創芝歎曰傷物之生吾其死矣江水又東逕
涪陵故郡北後乃并巴郡遂罷省江水又東逕文陽
灘灘險難上江水又東逕漢平縣二百餘里(縣屬涪案漢平)
(郡陵)左自陪陵東出百餘里而屆于黃石東為桐柱灘
(訛作積案黃近刻)又逕東望峽東歴平都(近刻竝訛作經案此九字原本及)
峽對豐民洲舊巴子别都也華陽記曰巴子雖都江
州(竝衍平字今改正案江下原本及近刻)又治平都即此處也有平都
縣為巴郡之隸邑矣縣有天師治兼建佛寺甚淸靈
縣有市肆四日一會江水右逕虎鬚灘(本及近刻竝案此七字原)
(右訛作又訛作經近刻)灘水廣大夏斷行旅江水又東逕臨江
縣南(近刻竝訛作經案此九字原本及)王莽之監江縣也(訛作鹽案監近刻)
華陽記曰縣在枳東四百里東接朐忍縣有鹽官自
縣北入鹽井溪有鹽井營戸溪水沿注江(作沿注溪案近刻訛)
(水井)江水又東得黃華水口(近刻竝訛作經案此九字原本及)江浦也
左逕石城南(近刻竝訛作經案此五字原本及)庾仲雍曰臨江至石
城黃華口一百里又東至平洲(近刻竝訛作經案此五字原本及)洲
上多居民又東逕壤塗而歴和灘又東逕界壇(十四案此)
(刻竝訛作經字原本及近)是地巴東之西界益州之東境故得是
名也
又東過魚復縣南夷水出焉(竝訛入注内接故得是名案此十一字原本及近刻)
(今改正也之下)
江水又東右得將龜溪口(近刻竝訛作經案此十字原本及)華陽記
曰朐忍縣出靈龜咸熙元年獻龜于相府言出自此
溪也江水又東會南北集渠(竝訛作經會字又訛在案此九字原本及近刻)
(之下南字)南水出涪陵縣界(刻訛作二溪水案南水出三字近)謂之陽溪
(刻衍于字案之字下近)北流逕巴東郡之南浦僑縣西溪硤側
(刻作夾案硤近)鹽井三口相去各數十步以木為桶徑五尺
脩煮不絶溪水北流注于江謂之南集渠口亦曰于
陽溪口北水出新浦縣北高梁山分溪南流逕其縣
西又南百里至朐忍縣(刻作入案至近)南入于江謂之北集
渠口别名班口又曰分水口朐忍尉治此江水又東
右逕汜溪口(九字原本及近刻竝訛作經案近刻脱東字汜訛作池又此)蓋江汜
決入也江水又東逕石龍而至于博陽二村之間(近案)
(近刻竝截上七字訛作經下九字仍屬注文刻石訛作右而訛作水又此十六字原本及)有盤石
廣四百丈長六里(殆于四字係衍文案此下近刻有而復)阻塞江川夏
沒冬出基亘通渚又東逕羊腸虎臂灘(本及近刻竝案此八字原)
(經訛作)楊亮為益州至此舟覆懲其波瀾蜀人至今猶
名之為使君灘江水又東彭水注之(及近刻竝訛作案此八字原本)
(經)水出巴渠郡獠中東南流逕漢豐縣東淸水注之
水源出西北巴渠縣東北巴嶺南獠中即巴渠水也
西南流至其縣又西入峽檀井溪水出焉又西出峽
(又西過山案近刻訛作)至漢豐縣東而西注彭溪謂之淸水口
彭溪水又南(作又入案近刻訛)逕朐忍縣西六十里南流注
于江(訛作至案注近刻)謂之彭溪口江水又東右逕朐忍縣
故城南(及近刻竝訛作經案此十二字原本)常璩曰縣在巴東郡西二
百九十里縣治故城跨其山阪南臨大江江之南岸
有方山(一江字案近刻脱)山形方峭枕側江濆江水又東逕
瞿巫灘(近刻竝訛作經案此八字原本及)即下瞿灘也又謂之博望
灘左則湯溪水注之水源出縣北六百餘里上庸界
南流歴縣(下衍之字案近刻歴)翼帶鹽井一百所巴川資以自
給粒大者方寸中央隆起形如張繖(繖即古傘字案近刻作傘)故
因名之曰繖子鹽有不成者形亦必方異于常鹽矣
王隠晉書地道記曰入湯口四十三里有石煮以爲
鹽石大者如升小者如拳煮之水竭鹽成蓋蜀火井
之倫水火相得乃佳矣湯水下與檀溪水合水上承
巴渠水(衍巴渠二字案此下近刻)南歴檀井溪謂之檀井水(刻脱案近)
(字謂)下入湯水湯水又南入于江名曰湯口江水又逕
東陽灘(近刻竝訛作經案此七字原本及)江上有破石故亦通謂之
破石灘苟延光沒處也常璩曰水道有東陽下瞿數
灘山有大小石城勢(脱勢字案近刻)靈夀木及橘圃也故地
理志曰縣有橘官有民市江水又逕魚復縣之故陵
(近刻竝訛作經案此十字原本及)舊郡治故陵溪西二里故陵村溪
即永谷也地多木瓜樹有子大如甒白黃實甚芬香
爾雅之所謂楙也江水又東為落牛灘逕故陵北(此案)
(近刻竝訛作經十二字原本及)江側有六大墳庾仲雍曰楚都丹陽
所葬亦猶枳之巴陵矣故以故陵為名也有魚復尉
戍此江之左岸有巴鄉村村人善釀故俗稱巴鄉清
郡出名酒村側有溪溪中多靈夀木中有魚其頭似
羊豐肉少骨美于餘魚溪水伏流逕平頭山内通南
浦故縣陂湖其地平曠有湖澤中有菱芡鯽鴈不異
外江凡此等物皆入峽所無地密惡蠻不可輕至江
水又東右逕夜淸而東歴朝陽道口(又此十五字原案近刻脱東字)
(竝訛作經本及近刻)有縣治治下有市十日一會江水又東左
逕新市里南(近刻竝訛作經案此十字原本及)常璩曰巴舊立市于
江上今新市里是也江水又東右合陽元水(字原本案此九)
(水下近刻衍口字及近刻竝訛作經又)水出陽口縣西南高陽山東(陽案)
(近刻竝訛作水口出陽縣今改正口縣在今夔州府奉節縣西原本及)東北流逕其縣
南東北流丙水注之水發縣東南柏枝山山下有丙
穴穴方數丈中有嘉魚常以春末遊渚冬初入穴抑
亦襃漢丙穴之類也其水北流入高陽溪溪水又東
北流注于江謂之陽元口(下衍水字案近刻元)江水又東逕南
鄉峽東逕永安宫南(及近刻竝訛作經案此十四字原本)劉備終于此
諸葛亮受遺處也其間平地可二十許里江山迴闊
入峽所無城周十餘里背山面江頽墉四毁荆棘成
林左右民居(脱居字案近刻)多墾其中江水又東逕諸葛亮
圖壘南(及近刻竝訛作經案此十一字原本)石磧平曠望兼川陸有亮
所造八陣圖東跨故壘皆累細石為之自壘西去聚
石八行行間相去二丈因曰八陣既成自今行師庶
不覆敗皆圖兵勢行藏之權自後深識者所不能了
今夏水漂蕩歲月消損高處可二三尺下處磨滅殆
盡江水又東逕赤岬城西(此九字原本及近刻竝訛案近刻作又東南脱城字)
(經作)是公孫述所造因山據勢周迴七里一百四十步
東高二百丈西北高千丈南連基白帝山甚高大不
生樹木其石悉赤(訛作土案石近刻)土人云如人袒胛故謂
之赤岬山淮南子曰徬徨于山岬之旁注曰岬山脅
也郭仲産曰斯名將因此而興矣江水又東逕魚復
縣故城南(注敘江水西來所逕至此乃經所謂東過案此十一字原本及近刻竝訛作經今攷)
(南也魚復縣)故魚國也春秋左傳文公十六年庸與羣蠻
叛楚莊王伐之七遇皆北惟裨鯈魚人逐之是也地
理志江關都尉治公孫述名之為白帝取其王色(近案)
(作巴刻訛)蜀章武二年劉備為吳所破改白帝為永安巴
東郡治也漢獻帝興平元年(訛作初平案興平近刻)分巴為二
郡(作三都案近刻訛)以魚復為故陵郡蹇胤訴劉璋(蹇訛作案近刻)
(趙)改為巴東郡治白帝山城周迴二百八十步北緣
馬嶺接赤岬山其問平處南北相去八十五丈東西
七十丈(作十七丈案近刻訛)又東傍東瀼溪即以為隍西南臨
大江闚之眩目惟馬嶺小差委迆猶斬山為路(刻脱案近)
(字山)羊腸數四然後得上益州刺史鮑陋鎮此為譙道
福所圍城裏無泉乃南開水門鑿石為函道上施木
天公直下至江中有似猨臂相牽引汲然後得水水
門之西江中有孤石為淫預石冬出水二十餘丈夏
則沒亦有裁出處矣(宋本脱處字案近刻脱出字)縣有夷溪即佷
山清江也(訛作狼案近刻佷)經所謂夷水出焉(以經入注之案此可證前)
(訛)江水又東逕廣溪峽(近刻竝訛作經案此八字原本及)斯乃三峽
之首也其間三十里頽巖倚木厥勢殆交北岸山上
有神淵淵北有白鹽崖高可千餘丈俯臨神淵土人
見其高白故因名之天旱燃木岸上推其灰燼下穢
淵中尋即降雨常璩曰縣有山澤水神旱時鳴鼓請
雨則必應嘉澤蜀都賦所謂應鳴鼓而興雨也峽中
有瞿塘黃龕二灘(訛作龍案龕近刻)夏水迴復沿泝所忌瞿
塘灘上有神廟尤至靈驗刺史二千石徑過皆不得
鳴角伐鼓商旅上水恐觸石有聲乃以布裹篙足今
則不能爾猶饗薦不輟此峽多猨猨不生北岸非惟
一處或有取之放著北山中初不聞聲將同狢獸渡
汶而不生矣其峽(此二字案近刻脱)蓋自昔禹鑿以通江郭
景純所謂巴東之峽夏后疏鑿者
水經注卷三十三
