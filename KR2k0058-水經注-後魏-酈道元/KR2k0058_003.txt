水經注卷三
後魏酈道元撰
河水(近刻又增河水三三字表目案二字原本訛在經文又北上)
又北過北地富平縣西
河側有兩山相對水出其間即上河峽也(脱也字案近刻)世
謂之為青山峽(脱峽字案近刻)河水歴峽北注枝分東出河
水又北逕富平縣故城西(竝訛作經今考經舉當時案此十一字原本及近刻)
(注是以目為故城後竝同郡縣至道元時或廢或徙)秦置北部都尉(訛作地據案部原本)
(改正漢書)治縣城王莽名郡為威戎縣曰持武(作特漢書案持近刻)
(恃作)建武中曹鳳字仲理爲北地太守政化尤異黃龍
應于九里谷高岡亭角長三尺大十圍梢至十餘丈
天子嘉之賜帛百匹加秩中二千石河水又北薄骨
律鎮城(近刻竝訛作經案此九字原本及)在河渚上(刻衍城字案在字上近)赫
連果城也桑果餘林仍列洲上但語出戎方(刻訛作案語近)
(諸)不究城名訪諸耆舊咸言故老㝛彥云(刻作言案云近)赫
連之世有駿馬死此取馬色以爲邑號故目城爲白
口騮韻之謬遂仍今稱所未詳也河水又逕典農城
東(訛作經又下應脱北字案此八字原本及近刻竝)世謂之胡城又北逕上
河城東世謂之漢城薛瓚曰上河在西河富平縣即
此也馮參為上河典農都尉所治也(都尉主屯田殖案漢邊郡置農)
(典農之名始於建安中穀馮參乃農都尉典字衍)河水又北逕典農城東(此案)
(訛作經九字近刻)俗名之為吕城皆參所屯以事農甿(本脱案原)
(本有甿字宋)河水又東北逕廉縣故城東(本及近刻竝訛案此十一字原)
(經作)王莽之西河亭地理志曰卑移山在西北河水又
北與枝津合(訛作經北訛在與字下案此八字原本及近刻竝)水受大河東
北逕富平城所在分裂以溉田圃北流入河今無水
爾雅曰灉反入言河決復入者也河之有灉若漢之
有潛也河水又東北逕渾懷障西(近刻竝訛作經案此十字原本及)
地理志(刻衍曰字案志下近)渾懷都尉治塞外者也太和初三
齊平徙歴下民居此遂有歴城之名矣(刻作地案城近)南去
北地三百里(訛作北城案北地近刻)河水又東北歴石崖山西
(近刻竝訛作經案此十字原本及)去北地五百里(訛作北城案北地近刻)山石
之上自然有文盡若虎馬之狀(作獸近刻訛作戰案虎太平御覽引)粲
然成著類似圖焉故亦謂之畫石山也
又北過朔方臨戎縣西
河水東北逕三封縣故城東漢武帝元狩三年置十
三州志曰在臨戎縣西百四十里(刻作三案四近)河水又北
逕臨戎縣故城西(近刻訛作經案此十一字)元朔五年立舊朔方
郡治王莽之所謂推武也(十九字原本脱近刻有案河水又北至此共二)河
水又北有枝渠東出謂之銅口東逕沃野縣故城南
(及近刻竝訛作經案此二十一字原本)漢武帝元狩三年立王莽之綏
武也枝渠東注以溉田所謂智通在我矣河水又北
屈而為南河出焉河水又北迆西溢於窳渾縣故城
東(及近刻竝訛作經案此二十五字原本)漢武帝元朔二年開朔方郡
縣即西部都尉治(訛作治又有三字案縣即二字近刻)有道自縣西北
出雞鹿塞王莽更郡曰溝搜縣曰極武其水積而為
屠申澤澤東西百二十里故地理志曰屠申澤在縣
東即是澤也闞駰謂之窳渾澤矣(脱窳字案近刻)
屈從縣北東流(入注内接謂之渾澤矣下今考文義乃案近刻脱東字此句原本及近刻竝誤)
(非注文體例承上經臨戎縣)
河水又屈而東流為北河(訛作經今考其脈絡乃承案此十字原本及近刻竝)
(又北迆西之文上注屈而為南河)漢武帝元朔二年大將軍衛青絶
梓嶺梁北河是也(後王莽之監河也下至河目縣西案此二十字原本及近刻竝訛在)
(上)東逕高闕南(竝訛作經接為北河下案此五字原本及近刻)史記趙武靈
王既襲胡服自代並隂山下至高闕為塞山下有長
城長城之際連山刺天其山中斷兩岸雙闕善能雲
舉望若闕焉即狀表目(訛作節案即近刻)故有高闕之名也
自闕北出荒中闕口有城跨山結局謂之高闕戍自
古迄今(刻作上案自近)常置重捍以防塞道漢元朔四年衛
青將十萬人敗右賢王于高闕即此處也河水又東
逕臨河縣故城北漢武帝元朔三年封代恭王子劉
賢為侯國王莽之監河也
至河目縣西(入注内接梁北河是也下案此五字原本及近刻竝誤)
河水自臨河縣東逕陽山南(刻竝訛作經今考文義案此十一字原本及近)
(文臨河縣乃承上注)漢書注曰陽山在河北指此山也東流逕
石跡阜西是阜破石之文悉有鹿馬之跡故納斯稱
焉(斯阜納稱焉案近刻作故)南屈逕河目縣在北假中(訛作左脱案近刻在)
(字中)地名也(注内之小注案此三字亦)自高闕以東夾山帶河陽山
以往(㙔云宋本作西案近刻作去朱謀)皆北假也史記曰秦使蒙恬
將十萬人北擊胡度河取高闕據陽山北假中是也
北河又南合南河南河上承西河(南河二字案近刻脱)東逕臨
戎縣故城北又東逕臨河縣南又東逕廣牧縣故城
北東部都尉治(刻衍有字案東上近)王莽之鹽官也逕流二百
許里東會于河河水又南逕馬隂山西(本及近刻竝案此九字原)
(近刻作東訛作經南)漢書音義曰陽山在河北隂山在河南謂
是山也而即實不在河南史記音義曰五原安陽縣
北有馬隂山今山在縣北言隂山在河南又傳疑之
非也余按南河北河及安陽縣以南悉沙阜耳無佗
異山故廣志曰朔方郡北移沙七所而無山以擬之
是義志之僻也(刻作議誌案義志近)隂山在河東南則可矣河
水又東南逕朔方縣故城東北(及近刻竝訛作經案此十三字原本)詩
所謂城彼朔方也漢元朔二年大將軍衛青取河南
地為朔方郡使校尉蘇建築朔方城即此城也王莽
以為武符者也按地理志云金連鹽澤(訛作今案金近刻)青
鹽澤竝在縣南矣又按魏土地記曰縣有大鹽池其
鹽大而青白名曰青鹽又名戎鹽入藥分漢置典鹽
官(作典官鹽案近刻訛)池去平城宫千二百里(訛作地案城近刻)在新
秦之中服虔曰新秦地名在北方千里如淳曰長安
以北朔方以南也薛瓚曰秦逐匈奴收河南地徙民
以實之謂之新秦也
屈南過五原西安陽縣南(入注内接謂之新秦也下案此十字原本及近刻竝誤)
河水自朔方東轉逕渠搜縣故城北(本及近刻竝訛案此十四字原)
(經作)地理志(刻衍曰字案志下近)朔方有渠搜縣中部都尉治王
莽之溝搜亭也禮三朝記曰北發渠搜南撫交趾此
舉北對南(訛作與案舉近刻)禹貢之所云析支渠搜矣河水
又東(脱東字案近刻)逕西安陽縣故城南(縣字南字案近刻脱)王莽更
之曰漳安矣(訛作障案漳近刻)河水又東(脱又字案近刻)逕田辟城
南地理志曰故西部都尉治也
屈東過九原縣南(入注内接西部都尉治也下案此七字原本及近刻竝誤)
河水又東逕成宜縣故城南(刻竝訛作經今考成宜案此十一字原本及近)
(又東乃承上注文田辟城宜梁皆在九原之西河水)王莽更曰艾虜也河水又
東逕原亭城南(近刻竝訛作經案此九字原本及)闞駰十三州志曰
中部都尉治河水又東逕宜梁縣之故城南(二字原案此十)
(竝訛作經本及近刻)闞駰曰五原西南六十里今世謂之石崖
城河水又東逕稒陽城南(訛作經稒作副今考漢書案此九字原本及近刻竝)
(城也亦謂之稒陽塞别有稒陽縣故城塞在縣西北地理志于五原郡下云東部都尉治稒陽即此稒陽)
東部都尉治又逕河隂縣故城北(脱又字案近刻)又東逕九
原縣故城南秦始皇置九原郡治此漢武帝元朔二
年更名五原也王莽之獲降郡成平縣矣西北接對
一城蓋五原縣之故城也王莽之填河亭也竹書紀
年(刻有云字案年下近)魏襄王十七年邯鄲命吏大夫奴遷于
九原又命將軍大夫適子戍吏皆貉服矣其城南面
長河北背連山秦始皇逐匈奴並河以東屬之隂山
築亭障為河上塞徐廣史記音義曰隂山在五原北
即此山也始皇三十三年(二十四年案近刻訛作)起自臨洮東
暨遼海西並隂山築長城及開南越地晝警夜作民
勞怨苦故楊泉物理論曰秦始皇使蒙恬築長城死
者相屬民歌曰生男慎勿舉生女哺用餔不見長城
下尸骸相支拄其冤痛如此矣蒙恬臨死曰夫起臨
洮屬遼東城塹萬餘里不能不絶地脈此固當死也
又東過臨沃縣南
王莽之振武也河水又東枝津出焉河水又東流石
門水南注之(及近刻竝訛作經案此十九字原本)水出石門山地理志
曰北出石門障即此山也西北趣光祿城甘露三年
呼韓邪單于還詔遣長樂衛尉高昌侯董忠車騎都
尉韓昌等將萬六千騎送單于居幕南保光祿徐自
為所築城也(訛作堡案保近刻)故城得其名矣城東北即懷
朔鎮城也其水自障東南流逕臨沃城東東南注于
河河水又東逕稒陽縣故城南(及近刻竝訛作經案此十一字原本)王
莽之固隂也地理志曰自縣北出石門障河水決其
西南隅又東南枝津注焉水上承大河于臨沃縣東
流七十里北溉田南北二十里注于河河水又東逕
塞泉城南而東注(及近刻竝訛作經案此十二字原本)
又東過雲中楨陵縣南又東過沙南縣北從縣東屈南
過沙陵縣西
大河東逕咸陽縣故城南王莽之賁武也河水屈而
流白渠水注之(近刻竝訛作經案此十字原本及)水出塞外西逕定
襄武進縣故城北西部都尉治王莽更曰伐蠻(近刻案曰)
(名作)世祖建武中封趙慮為侯國也白渠水西北逕成
樂城北(脱城字案近刻)郡國志曰成樂故屬定襄也魏土地
記曰雲中城東八十里有成樂城今雲中郡治一名
石盧城也白渠水又西逕魏雲中宫南魏上地記曰
雲中宫在雲中縣故城東四十里(脱縣字案近刻)白渠水又
西南逕雲中故城南故趙地虞氏記云趙武侯(刻脱案近)
(字武)自五原河曲築長城東至隂山又于河西造大城
一箱崩不就乃改卜隂山河曲而禱焉晝見羣鵠遊
于雲中徘徊經日見大光在其下武侯曰此為我乎
乃即于其處築城今雲中城是也秦始皇十三年立
雲中郡王莽更郡曰受降(此七字案近刻脱)縣曰遠服矣白
渠水又西北逕沙陵縣故城南王莽之希恩縣也其
水西注沙陵湖又有芒干水(據漢書改正下同案干原本訛作于)出塞
外南逕鍾山山即隂山故郎中侯應言于漢曰隂山
東西千餘里單于之苑囿也自孝武出師攘之于漠
北匈奴失隂山過之未嘗不哭謂此山也其水西南
逕武臯縣王莽之永武也又南逕原陽縣故城西又
西南與武泉水合其水東出武泉縣之故城西南縣
即王莽之所謂順泉者也水南流又西屈逕北輿縣
故城南按地理志(刻衍曰字案志下近)五原有南輿縣王莽之
南利也故此加北舊中部都尉治十三州志曰廣陵
有輿(臨淮郡後漢屬廣陵案輿漢書地理志屬)故此加北疑太疎遠也其
水又西南入芒干水芒干水又西南逕白道南谷口
有城在右縈帶長城(訛作側案縈近刻)背山面澤謂之白道
城(南谷口有四字案白道下近刻衍)自城北出有高阪謂之白道嶺
沿路惟土穴出泉挹之不窮余每讀琴操見琴慎相
和雅歌錄云飲馬長城窟及其跋陟斯途(訛作扳案跋近刻)
遠懷古事始知信矣非虚言也顧瞻左右山椒之上
(訛作樹案椒近刻)有垣若頽基焉沿溪亘嶺東西無極疑趙
武靈王之所築也芒干水又西南(作又南西案近刻訛)逕雲中
城北白道中溪水注之水發源武川北塞中其水南
流逕武川鎮城城以景明中築(一城字案近刻脱)以禦北狄
矣其水西南流歴谷逕魏帝行宫東世謂之阿計頭
殿宫城在白道嶺北阜上其城圓角而不方四門列
觀城内惟臺殿而已其水又西南歴中溪出山西南
流于雲中城北(于雲中城北五字係衍文案此下原本及近刻竝重)南注芒干
水芒干水又西(脱水字案近刻)塞水出懷朔鎮東北芒中南
流逕廣德殿西山下余以太和十八年從高祖北巡
屆于隂山之講武臺臺之東有高祖講武碑碑文是
中書郎高聰之辭也自臺西出南上山山無樹木惟
童阜耳即廣德殿所在也其殿四注兩夏(訛作柱夏案注近刻)
(同厦)堂宇綺井(訛作栱案井近刻)圖畫竒禽異獸之象殿之西
北便得焜煌堂雕楹鏤桷取狀古之温室也其時帝
幸龍荒遊鸞朔北南秦王仇池楊難當捨蕃委誠重
譯拜闕陛見之所也故殿以廣德為名魏太平真君
三年刻石樹碑勒宣時事碑頌云肅清帝道振懾四
荒有蠻有戎自彼氏羌無思不服重譯稽顙恂恂南
秦斂斂推亡峨峨廣德奕奕焜煌侍中司徒東郡公
崔浩之辭也碑隂題宣城公李孝伯尚書盧遐等從
臣姓名若新鏤焉其水歴谷南出山西南入芒干水
芒干水又西南注沙陵湖湖水西南入于河河水南
入楨陵縣西北緣胡山歴沙南縣東北兩山二縣之
間而出(上九字訛作經下十七字仍屬注文案此二十六字為句原本及近刻竝截)余以
太和中為尚書郎從高祖北巡親所逕涉縣在山南
王莽之槙陸也北去雲中城一百二十里縣南六十
許里有東西大山山西枕河河水南流脈水尋經殊
乖川去之次似非關究也(過楨陵沙南之誤案此駁正經文東)
又南過赤城東又南過定襄桐過縣西
定襄郡漢高帝六年置(脱帝字案近刻)王莽之得降也桐過
縣王莽更名椅桐者也河水于二縣之間濟有君子
之名(及近刻並訛作經案此十三字原本)皇魏桓帝十一年(刻訛作昔案皇魏近)
(作三漢一訛)西幸榆中東行代地洛陽大賈齎金貨隨帝
後行夜迷失道往投津長曰子封送之渡河賈人卒
死津長埋之其子尋求父喪發冢舉尸資囊一無所
損(訛作貨案囊近刻)其子悉以金與之津長不受事聞于帝
帝曰君子也(一帝字案近刻脱)即名其津為君子濟濟在雲
中城西南二百餘里河水又東南左合一水(字原本案此九)
(訛作經及近刻並)水出契吳東山西逕故里南(刻衍而字案南下近)北
俗謂之契吳亭其水又西流注于河河水又南樹頽
水注之(近刻並訛作經案此九字原本及)水出東山西南流右合中
陵川水水出中陵縣西南山下(脱西字案近刻)北俗謂之大
浴真山(山下衍其字案近刻脱真字)水亦取名焉東北流逕中陵
縣故城東北俗謂之北右突城王莽之遮害也十三
州志曰善無縣南七十五里有中陵縣世祖建武二
十五年置其水又西北右合一水水出東山(刻訛作案出近)
(自)北俗謂之貸敢山水又受名焉其水西北流(下近案水)
(自字刻衍)注于中陵水中陵水又西北流逕善無縣故城
西王莽之隂館也十三州志曰舊定襄郡治地理志
鴈門郡治(下衍曰字案近刻志)其水又西北流右會一水(近刻案右)
(又訛作)水出東山下北俗謂之吐文水山又取名焉北
流逕鋤亭南又西流逕土壁亭南(又字逕字案近刻脱)西出峽
左入中陵水中陵水又北分為二水一水東北流謂
之沃水(作流今改正案沃原本訛)又東逕沃陽縣故城南(刻訛作案故近)
(坎)北俗謂之可不埿城王莽之敬陽也又東北逕沃
陽城東又東合可不埿水水出東南六十里山下西
北流注沃水沃水又東(字又下衍會字案近刻脱沃水二)逕參合縣
南魏因參合陘以即名也北俗謂之倉鶴陘道出其
中亦謂之參合口陘在縣之西北(訛作徑左案陘在近刻)即燕
書所謂太子寶自河西(脱西字案近刻)還師參合三軍奔潰
即是處也魏立縣以隷涼城郡(下有也字案近刻郡)西去沃陽
縣故城二十里縣北十里有都尉城地理志曰沃陽
縣西部都尉治者也北俗謂之阿養城其水又東合
一水水出縣東南六十里山下北俗謂之災豆渾水
西北流注于沃水沃水又東北流注鹽池地理志曰
鹽澤在東北者也今鹽池西南去沃陽縣故城六十
五里(脱縣字案近刻)池水澂渟淵而不流東西三十里南北
二十里池北七里(作十里案近刻)即涼城郡治(訛作注案近刻)池西
有舊城俗謂之涼城也郡取名焉地理志曰澤有長
丞(長令長皆有丞案漢官制有令有)此城即長丞所治也城西三里
有小阜阜下有泉東南流注池北俗謂之大谷北堆
(作此隹案近刻訛)水亦受目焉中陵川水自枝津西北流右
合一水于連嶺北水出沃陽縣東北山下(脱水字案近刻)北
俗謂之烏伏真山(刻作名案謂近)水曰誥升袁河西南流逕
沃陽縣左合中陵川亂流西南與一水合北俗謂之
樹頽水水出東山下西南流右合誥升袁水亂流西
南注分謂二水左水枝分南出北俗謂之太羅河右
水西逕故城南北俗謂之昆新城(刻作名案謂近)其木自城
西南流注于河河水又南太羅水注之(本及近刻並案此九字原)
(經訛作)水源上承樹頽河南流西轉逕武州縣故城南
(州字下同案近刻脱)十三州志曰武州縣在善無城西南百五
十里(城字南字案近刻脱)北俗謂之太羅城水亦藉稱焉其水
西南流一水注之(刻作右案一近)水導故城西北五十里南
流逕城西北俗名之曰故槃迴城(脱俗字案近刻)又南流注
太羅河太羅河又西南流注于河河水又左得湳水
口(近刻竝訛作經案此八字原本及)水出西河郡美稷縣東南流東
觀記曰郭伋字細侯(脱字字案近刻)為并州牧前在州素有
恩德老小相攜道路行部到西河美稷數百小兒各
騎竹馬迎拜伋問兒曹何自遠來曰聞使君到喜故
迎伋謝而發去諸兒復送郭外問使君何日還伋計
日告之及還先期一日念小兒即止野亭須期至乃
往其水又東南流羌人因水以氏之漢沖帝時羌湳
狐奴歸化蓋其渠帥也其水俗亦謂之為遄波水東
南流入長城東鹹水出長城西鹹谷東入湳水湳水
又東南渾波水出西北窮谷東南流注于湳水湳水
又東逕西河富昌縣故城南王莽之富成也湳水又
東流入于河(湳今改正案原本訛作)河水左合一水(脱河字案原本)出
善無縣故城西南八十里其水西流歴于吕梁之山
而為吕梁洪其山(脱山字案近刻)巖層岫衍澗曲崖深巨石
崇竦壁立千仞河流激盪濤湧波襄雷渀電洩(近刻案電)
(雲作)震天動地昔吕梁未闢河出孟門之上蓋大禹所
闢以通河也司馬彪曰吕梁在離石縣西今于縣西
歴山尋河竝無過峘(朱謀㙔云當作遏阻案竝近刻作乃過峘)至是乃為
河之巨險(河之二字案近刻脱)即吕梁矣在離石北以東可二
百有餘里也
又南過西河圁陽縣東
西河郡漢武帝元朔四年置王莽改曰歸新圁水出
上郡白土縣圁谷東逕其縣南地理志曰圁水出西
東入河(蓋後人所妄改案東近刻作南)王莽更曰黃土也東至長城
與神銜水合(作御下同案銜近刻訛)水出縣南神銜山(脱神字案近刻)
出峽東至長城(山東出至長城案近刻訛作峽)入于圁圁水又東逕
鴻門縣縣故鴻門亭地理風俗記曰圁隂縣西五十
里有鴻門亭天封苑(訛作宛案近刻)火井廟火從地中出圁
水又東梁水注之水出西北梁谷東南流注圁水圁
水又東逕圁隂縣北漢惠帝五年立王莽改曰方隂
矣又東桑谷水注之水出西北桑溪(刻又有東北桑案此句之下近)
(係衍文溪四字)東北流入于圁圁水又東逕圁陽縣南(刻訛案近)
(隂南作逕圁)東流注于河河水又東端水入焉(原本及近案此八字)
(作經刻竝訛)水西出號山山海經曰其木多漆椶(近刻衍案其下)
(字山)其草多穹窮(芎藭案即)是多汵石(訛作冷案汵近刻)端水出焉
而東流注于河河水又南諸次之水入焉(原本及近案此十字)
(作經刻竝訛)水出上郡諸次山山海經曰諸次之山諸次
之水出焉(之字焉字案近刻脱)是山多木無草鳥獸莫居是多
象蛇(訛作衆案象近刻)其水東逕榆林塞世又謂之榆林山
即漢書所謂榆溪舊塞者也自溪西去悉榆柳之藪
矣(刻作林案柳近)緣歴沙陵屆龜兹縣西北(作西出案近刻訛)故謂
廣長榆也王恢云樹榆為塞謂此矣蘇林以為榆中
在上郡非也按始皇本紀西北逐匈奴自榆中竝河
以東屬之隂山然榆中在金城東五十許里隂山在
朔方東以此推之不得在上郡漢書音義蘇林為失
是也(訛作是失案失是近刻)其水東入長城小榆水合焉(下近案榆)
(林字刻衍)歴澗西北(訛作源案澗近刻)窮谷其源也又東合首積
水水西出首積溪(又重一溪字案近刻脱水字)東注諸次水又東
入于河山海經曰諸次之水東流注于河即此水也
河水又南湯水注之(近刻竝訛作經案此八字原本及)山海經曰水
出上申之山上無草木而多硌石下多榛楛湯水出
焉東流注于河也
又南離石縣西(脱過字案又南下)
奢延水注之(水經必云某水從某來注之不言從某案此五字原本及近刻竝訛作經今考)
(注文來者乃)水西出奢延縣西南赤沙阜東北流山海經
所謂生水出孟山者也(訛作孟案孟近刻)郭景純曰孟或作
明漢破羌將軍段熲破羌于奢延澤虜走洛川洛川
在南俗因縣土謂之奢延水又謂之朔方水矣(刻脱案近)
(字方)東北流逕其縣故城南王莽之奢節也赫連龍昇
七年于是木之北黑水之南遣將作大匠梁公叱干
阿利(叱于阿梨案近刻訛作)改築大城名曰統萬城蒸土加功
雉堞雖久崇墉若新并造五兵器銳精利乃咸百鍊
為龍雀大鐶號曰大夏龍雀銘其背曰古之利器吳
楚湛盧大夏龍雀名冠神都可以懷遠可以柔逋如
風靡草威服九區世甚珍之又鑄銅為大鼓及飛廉
翁仲銅駝龍虎皆以黃金飾之列于宫殿之前則今
夏州治也奢延水又東北與温泉合源西北出沙溪
而東南流注奢延水奢延水又東黑水入焉水出奢
延縣黑澗(脱水字案近刻)東南歴沙陵注奢延水奢延水又
東合交蘭水水出龜兹縣交蘭谷(水字縣字案近刻脱)東南流
注奢延水奢延水又東北流與鏡波水合水源出南
邪山南谷東北流注于奢延水奢延水又東逕膚施
縣帝原水西北出龜兹縣東南流縣因處龜兹降胡
著稱又東南注奢延水奢延水又東(水三字及東字案近刻脱奢延)
逕膚施縣南秦昭王三年置上郡治漢高祖并三秦
復以為郡王莽以漢馬員(字季主案馬員)為增山連率歸世
祖以為上郡太守司馬彪曰增山者上郡之别名也
東入五龍山地理志曰縣有五龍山帝原水(近刻衍案山下)
(字也)自下亦為通稱也歴長城東出于白翟之中(刻訛案近)
(白翟之中作出于赤翟)又有平水(訛作年案平近刻)出西北平溪東南
入奢延水奢延水又東走馬水注之水出西南長城
北陽周縣故城南橋山昔二世賜蒙恬死于此王莽
更名上陵畤山上有黃帝塚故也帝崩惟弓劔存焉
故世稱黃帝仙矣其水東流昔段熲追羌出橋門至
走馬水聞羌在奢延澤即此處也門即橋山之長城
門也始皇令太子扶蘇與蒙恬築長城起自臨洮至
于碣石即是城也其水東北流入長城又東北注奢
延水奢延水又東與白羊水合其水出于西南白羊
溪循溪東北注于奢延水(訛作巡案循近刻)奢延水又東入
于河山海經曰生水東流注于河河水又南陵水注
之(近刻竝訛作經案此八字原本及)水出陵川北溪南逕其川西轉
入河河水又南得離石水口(近刻竝訛作經案此九字原本及)水出
離石北山(水出二字案近刻脱)南流逕離石縣故城西史記云
秦昭王伐趙取離石者也漢武帝元朔三年封代共
王子劉綰為侯國後漢西河郡治也其水又南出西
轉逕隰城縣故城南漢武帝元朔三年封代共王子
劉忠為侯國王莽之慈平亭也胡俗語訛尚有千城
之稱其水西流注于河也
又南過中陽縣西
中陽縣故城在東(訛作南案陽近刻)東翼汾水隔越重山不
濱于河也
又南過土軍縣西
吐京郡治故城即土軍縣之故城也胡漢譯言音為
訛變矣(皆訛偽變矣案近刻訛作)其城圓長而不方漢高帝十一
年以封武侯宣義為侯國縣有龍泉出城東南道左
山下牧馬川上多産名駒駿同滇池天馬(作元河案近刻訛)
其水西北流至其城東南土軍水出道左高山西南
注之龍泉水又北屈逕其城東西北入于河河水又
南合契水(近刻竝訛作經案此七字原本及)傍溪東入窮谷其源也
又南至祿谷水口水源東窮此溪也河水又南得大
蛇水(近刻竝訛作經案此八字原本及)發源溪首西流入河河水又
南右納辱水(近刻竝訛作經案此八字原本及)山海經曰辱水出鳥
山(刻衍于字案出下近)其上多桑其下多楮隂多鐵陽多玉其
水東流注于河俗謂之秀延水東流得浣水口傍溪
西轉窮溪便即浣水之源也辱水又東(訛作延水下案辱水近刻)
(同)會根水(刻衍于字案會下近)西南溪下根水所發而東北注
辱水辱水又東南(水又三字案近刻脱辱)露跳水出西露溪(出案)
(作西出西近刻訛)東流又東北入辱水亂流注于河河水又
南左合信支水水發源東露溪(脱溪字案近刻)西流入于河
河水又南左會石羊水循溪東入導源窮谷西流注
于河
又南過上郡高奴縣東
域谷水東啓荒原(訛作源案近刻)西歴長溪西南入于河河
水又南合孔溪口(脱孔字案近刻)水出孔山南歴溪西流注
于河孔山之上有穴如車輪三所東西相當相去各
二丈許南北直通故謂之孔山也山在蒲城西南三
十餘里河水又右會區水山海經西次四經之首(西案)
(作曰近刻訛)曰隂山西北百七十里曰申山其上多榖柞
其下多杻橿其陽多金玉(其陽二字案近刻脱)區水出焉而東
流注于河世謂之清水東流入上郡長城(字近刻訛案上郡二)
(流上在東)逕老人山下又東北流至老人谷傍水北出極
溪便得水源清水又東得龍尾水口水出北地神泉
障北山龍尾溪東北流注清水清水又東會三湖水
水出南山三湖谷東北流入清水清水又東逕高奴
縣合豐林水地理志謂之洧水也故言高奴縣有洧
水肥可㸐水上有肥可接取用之博物志稱酒泉延
夀縣南山出泉水大如筥注地為溝水有肥如肉汁
取著器中始黃後黑如凝膏然極明與膏無異膏車
及水碓缸甚佳彼方人謂之石漆水肥亦所在有之
非止高奴縣洧水也項羽以封董翳為翟王居之三
秦此其一也漢高祖破以縣之王莽之利平矣民俗
語訛謂之高樓城也豐林川長津瀉注北流會清水
(下同又脱水字案近刻清訛作洧)清水又南(訛作有案近刻)奚谷水注之(奚案)
(作溪近刻訛)水西出奚川東南流入清水清水又東注于
河河水又南蒲川水出石樓山南逕蒲城東(六字原案此十)
(今本脱水出二字本及近刻竝訛作經)即重耳所奔之處也又南歴蒲
子縣故城西今大魏之汾州治徐廣晉紀稱劉淵自
離石南移蒲子者也闞駰曰蒲城在西北漢武帝置
其水南出得黃盧水口水東出蒲子城南(水字出下案近刻脱)
(歴字復衍)東北入谷極溪便水之源也蒲水又南(脱蒲水案近刻)
(字二)合紫川水水東北出紫川谷(刻衍出字案水字下近)西南合
江水江水出江谷西北入紫川水紫川水又西北入
蒲水蒲水又西南入于河水河水又南合黑水(刻訛案近)
(南黑水作河水入)水出定陽縣西山二源竒發同瀉一壑東
南流逕其縣北又東南流右合定水俗謂之白水也
水西出其縣南山定水谷東逕定陽縣故城南(近刻案東)
(更作)應劭曰縣在定水之陽也定水又東注于黑水亂
流東南入于河
水經注卷三
