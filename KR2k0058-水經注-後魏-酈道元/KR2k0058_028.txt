水經注卷二十八
後魏酈道元撰
沔水(又為其宅銘焉原本及近刻竝為卷二十九案此卷經文又東過堵陽縣至注文習鑿齒)
(二十八前後互訛今訂正辨說詳後之首以又東過襄陽縣北至末為卷)
又東過堵陽縣堵水出自上粉縣(近刻竝有焉字係後案堵水出下原本及)
(今刪去人妄加)北流注之
堵水出建平郡界故亭谷(刻作自案出近)東歴新城郡郡故
漢中之房陵縣也世祖建武元年封鄧晨為侯國(此案)
(有也字下近刻)漢末以為房陵郡魏文帝合房陵上庸西城
立以為新城郡以孟逹為太守治房陵故縣有粉水
縣居其上故曰上粉縣也堵水之旁有别溪岸側土
色鮮黃乃云可噉有言飲此水者令人無病而壽豈
其信乎又有白馬山山石似馬望之逼真側水謂之
白馬塞孟逹為守登之而歎曰劉封申耽據金城千
里而更失之乎為上堵吟音韻哀切有惻人心今水
次尚歌之堵水又東北逕上庸郡故庸國也春秋文
公十六年楚人秦人巴人滅庸庸小國附楚楚有災
不救舉羣蠻以叛故滅之以為縣屬漢中郡漢末又
分為上庸郡城三面際水堵水又東逕方城亭南(近案)
(作而刻訛)東北歴㠁山下而北逕堵陽縣南北流注于漢
謂之堵口漢水又東謂之澇灘冬則水淺而下多大
石又東為淨灘夏水急盛川多湍洑行旅苦之故諺
曰冬澇夏淨斷官使命言二灘阻礙
又東過鄖鄉南(陽下衍縣字案鄉近刻訛作)
漢水又東逕鄖鄉縣南之西山上有石蝦蟇倉卒看
之與真不别漢水又東逕鄖鄉縣故城南(字原本及案此十一)
(訛作經近刻竝)謂之鄖鄉灘縣故黎也即長利之鄖鄉矣地
理志曰有鄖關李奇以為鄖子國晉太康五年立以
為縣漢水又東逕琵琶谷口(近刻竝訛作經案此九字原本及)梁益
二州分境于此故謂之琵琶界也
又東北流又屈東南過武當縣東北
縣西北四十里漢水中有洲名滄浪洲庾仲雍漢水
記(脱水字案近刻)謂之千齡洲非也是世俗語訛音與字變
矣地說曰水出荆山東南流(訛作西案南近刻)為滄浪之水
是近楚都故漁父歌曰滄浪之水清兮可以濯我纓
滄浪之水濁兮可以濯我足余按尚書禹貢言導漾
水東流為漢又東為滄浪之水不言過而言為者明
非他水決入也蓋漢沔水自下有滄浪通稱耳纏絡
鄢郢地連紀鄀(訛作郢案近刻)咸楚都矣漁父歌之不違水
地考按經傳(滄浪洲傳案近刻訛作)宜以尚書為正耳漢水又
東為佷子潭(近刻竝訛作經案此八字原本及)潭中有石磧洲長六
十丈廣十八丈世亦以此洲為佷子葬父于斯故潭
得厥目焉所未詳也漢水又東南逕武當縣故城北
(及近刻竝訛作經案此十二字原本)世祖封鄧晨子棠為侯國(刻訛作案棠近)
(堂)内有一碑文字磨滅不可復識俗相傳言是華君
銘亦不詳華君何代之士漢水又東平陽川水注之
(近刻竝訛作經案此十字原本及)水出縣北伏親山南歴平陽川逕
平陽故城下又南流注于沔(下又復稱沔案注内自此以)沔水又
東南逕武當縣故城東又東曾水注之(當二字及故案近刻脱武)
(上九字訛作經下六字仍屬注文字又此十八字原本訛作經近刻)水導源縣南武當
山一曰太和山亦曰㠁上山山形特秀又曰仙室荆
州圖副記曰山形特秀異于衆嶽峯首狀博山香爐
亭亭遠出藥食延年者萃焉晉咸和中歴陽謝允舍
羅邑宰隱遁斯山故亦曰謝羅山焉(脱焉字案近刻)曾水發
源山麓逕越山隂東北流注于沔謂之曾口沔水又
東逕龍巢山下(近刻竝訛作經案此九字原本及)山在沔水中高十
五丈廣員一里二百三十步山形峻峭其上秀林茂
木隆冬不凋
又東南過涉都城東北(逕城訛作縣案近刻過訛作)
故鄉名也按郡國志筑陽縣有涉都鄉者也漢武帝
元封元年(訛作元光案元封近刻)封南海守降侯子嘉為侯國
均水于縣入沔謂之均口也
又東南過酇縣之西南
縣治故城南臨沔水謂之酇頭漢高帝五年封蕭何
為侯國也薛瓚曰今南鄉酇頭是也茂陵書曰在南
陽王莽更名南庚者也(訛作庾案庚近刻)
又南過榖城東又南過隂縣之西
沔水東逕榖城南而不逕其東矣城在榖城山上春
秋榖伯綏之邑也墉闉頽毀基塹亦存沔水又東南
逕隂縣故城西故下隂也春秋昭公十九年楚工尹
赤遷隂于下隂是也縣東有冢(脱冢字案近刻)縣令濟南劉
熹字德怡魏時宰縣雅好博古教學立碑(刻訛作學案教學近)
(教)載生徒百有餘人不終業而夭者因葬其地號曰
生墳沔水又東南得洛溪口(近刻竝訛作經案此九字原本及)水出
縣西北集池陂東南流逕洛陽城北枕洛溪(刻訛作案枕近)
(抗)溪水東南注沔水也
又南過筑陽縣東(脱縣字案近刻)筑水出自房陵縣東過其縣
南流注之(入注内近刻屬經文案此十五字原本訛)
沔水又南汎水注之(刻衍流字案水下近)水出梁州閬陽縣魏
遣夏侯淵與張郃下巴西進軍宕渠劉備軍汎口即
是水所出也張飛自别道襲張郃于此水郃敗棄馬
升山走還漢中汎水又東逕巴西歴巴渠北新城上
庸東逕汎陽縣故城南晉分筑陽立自縣以上山深
水急枉渚崩湍水陸徑絶又東逕學城南(原本及近案此六字)
(義乃注内叙汎水所逕刻竝訛作經考上下文)梁州大路所由也舊說昔者
有人立學都于此値世荒亂生徒罔依遂共立城以
禦難故城得厥名矣汎水又東流注于沔謂之汎口
也沔水又南逕闕林山東本郡陸道之所由山東有
二碑其一即記闕林山文曰君國者不躋高堙下先
時或斷山岡以通平道民多病守長冠軍張仲瑜(近案)
(作踰刻訛)乃與邦人築斷故山道作此銘其一郭先生碑
先生名輔字甫成有孝友悦學之美其女為立碑于
此竝無年號皆不知何代人也沔水又南逕筑陽縣
東(近刻竝訛作經案此九字原本及)又南筑水注之杜預以為彭水
也水出梁州新城郡魏昌縣界縣以黃初中分房陵
立筑水東南流逕筑陽縣水中有孤石挺出其下澄
潭時有見此石根如竹根而黃色見者多凶相與號
為承受石所未詳也筑水又東逕筑陽縣故城南縣
故楚附庸也秦平鄢郢立以為縣王莽更名之曰宜
禾也建武二十八年(作元年案近刻訛)世祖封吳盱為侯國
(訛作財案盱近刻)筑水又東流注于沔謂之筑口沔水又南
逕高亭山東山有靈焉士民奉之所請有驗沔水又
東為漆灘(近刻竝訛作經案此七字原本及)新野郡山都縣與順陽
筑陽分界于斯灘矣
又東過山都縣東北
沔南有固城城側沔川即新野山都縣治也舊南陽
之赤鄉矣秦以為縣漢高后四年封衞將軍王恬啓
為侯國沔北有和城即郡國志所謂武當縣之和城
聚(脱城字案近刻)山都縣舊嘗治此故亦謂是處為故縣灘
沔水北岸數里有大石激名曰五女激或言女父為
人所害居固城五女思復父怨故立激以攻城城北
今淪于水亦云有人葬沔北墓宅將為水毀其人五
女無男皆悉巨富共脩此激以全墳宅然激作甚工
又云女嫁為隂縣佷子婦(脱婦字案近刻)家貲萬金(刻訛作案貲近)
(貨)而自少小不從父語父臨亡意欲葬山上恐兒不
從故倒言葬我著渚下石磧上(訛作命案倒近刻)佷子曰我
由來不奉教今從語遂盡散家財作石冢積土繞之
成一洲長數百步元康中始為水所壞今石皆如半
榻許數百枚聚在水中佷子是前漢人襄陽太守胡
烈有惠化補塞堤決民頼其利景元四年九月百姓
刊石銘之樹碑于此沔水又東偏淺冬月可涉渡謂
之交湖兵戎之交多自此濟晉太康中得鳴石于此
水撞之聲聞數里沔水又東逕樂山北(本及近刻竝案此八字原)
(經訛作)昔諸葛亮好為梁甫吟每所登遊故俗以樂山
為名沔水又東逕隆中(近刻竝訛作經案此七字原本及)歴孔明舊
宅北亮語劉禪云先帝三顧臣于草廬之中咨臣以
當世之事即此宅也車騎沛國劉季和之鎮襄陽也
與犍為人李安共觀此宅命安作宅銘云天子命我
于沔之陽聽鼔鞞而永思庶先哲之遺光後六十餘
年永平之五年習鑿齒又為其宅銘焉(陽縣至此原案又東過堵)
(過襄陽縣北至注内附叙三江所終竝訛在前以沔本及近刻竝訛在沔水之末以沔水下表目而又東)
(堵陽故城在今湖北鄖陽府鄖縣西南白河縣東接水中表目考錫縣故城在今陜西興安州白河縣東)
(襄陽縣西二十里襄陽故城即今縣治沔水逕隆中鄖縣沔水逕錫縣北歴姚方即至堵陽又隆中在今)
(下者于沔水中之前則叙次不紊矣今改正歴孔明舊宅即至襄陽城移近刻所謂沔水)
又東過襄陽縣北(字因訛舛為卷二十八之首故表水案又東上原本及近刻竝有沔水二)
(人所妄加名于上乃後)
沔水又東逕萬山北(訛作方案萬近刻)山上有鄒恢碑魯宗
之所立也山下潭中有杜元凱碑元凱好尚後名作
兩碑竝述己功一碑沈之峴山水中一碑下之于此
潭曰百年之後何知不深谷為陵也山下水曲之隈
云漢女昔遊處也故張衡南都賦曰遊女弄珠于漢
臯之曲漢臯即萬山之異名也沔水又東合檀溪水
(近刻竝訛作經案此八字原本及)水出縣西柳子山下東為鴨湖湖
在馬鞌山東北武陵王愛其峯秀改曰望楚山溪水
自湖兩分北渠即溪水所導也北逕漢隂臺西臨流
望遠按眺農圃情邈灌蔬意寄漢隂故因名臺矣又
北逕檀溪謂之檀溪水水側(一水字案近刻脱)有沙門釋道
安寺即溪之名以表寺目也溪之陽有徐元直崔州
平故宅悉人居故習鑿齒與謝安書云每省家舅縱
目檀溪念崔徐之交未嘗不撫膺躊躇惆悵終日矣
溪水傍城北注昔劉備為景升所謀乘的顱馬西走
墜于斯溪西去城里餘北流注于沔一水東南出應
劭曰城在襄水之陽故曰襄陽是水當即襄水也城
北枕沔水即襄陽縣之故城也王莽之相陽矣楚之
北津戍也今大城西壘是也其土古鄢鄀盧羅之地
(訛作都案鄀近刻)秦滅楚置南郡號此為北部建安十三年
魏武平荆州分南郡立為襄陽郡荆州刺史治邑居
殷賑冠蓋相望一都之會也城南門道東有三碑一
碑是晉太傅羊祜碑一碑是鎮南將軍杜預碑一碑
是安南將軍劉儼碑竝是學生所立城東門外二百
步劉表墓太康中為人所發見表夫妻其尸儼然顔
色不異猶如平生墓中香氣遠聞三四里中經月不
歇今墳冢及祠堂猶高顯整頓城北枕沔水水中常
苦蛟害襄陽太守鄧遐負其氣果拔劒入水蛟繞其
足遐揮劒斬蛟流血丹水自後患除無復蛟難矣昔
張公遇害亦亡劔于是水後雷氏為建安從事逕踐
瀨溪所留之劔忽于其懷躍出落水初猶是劔後變
為龍故吳均劔騎詩云劔是兩蛟龍張華之言不孤
為驗矣沔水又逕平魯城南(近刻竝訛作經案此八字原本及)城魯
宗之所築也故城得厥名矣東對樊城(此二字案近刻脱)樊
仲山甫所封也漢晉春秋稱桓帝幸樊城百姓莫不
觀有一老父獨耕不輟議郎張温使問焉父笑而不
答温因與之言問其姓名不告而去城周四里南半
淪水建安中關羽圍于禁于此城會沔水泛溢三丈
有餘城陷禁降龐德奮劔乘舟投命于東岡魏武曰
吾知于禁三十餘載至臨危授命更不如龐德矣城
西南有曹仁記水碑杜元凱重刊其後書伐吳之事
也
又從縣東屈西南淯水從北來注之
襄陽城東有東白沙白沙北有三洲東北有宛口即
淯水所入也沔水中有魚梁洲(近刻竝訛作經案此七字原本及)龐
德公所居士元居漢之隂在南白沙世故謂是地為
白沙曲矣司馬德操宅洲之陽望衡對宇歡情自接
泛舟褰裳率爾休暢豈待還桂柁于千里貢深心于
永思哉水南有層臺號曰景升臺蓋劉表治襄陽之
所築也言表盛遊于此常所止憩表性好鷹嘗登此
臺歌野鷹來曲其聲韻似孟達上堵吟矣沔水又逕
桃林亭東(近刻竝訛作經案此八字原本及)又逕峴山東山上有桓
宣所築城孫堅死于此又有桓宣碑羊祜之鎮襄陽
也與鄒潤甫嘗登之及祜薨後人立碑于故處望者
悲感杜元凱謂之墮淚碑山上又有征南將軍胡羆
碑又有征西將軍周訪碑山下水中杜元凱沉碑處
(脱沉字案近刻)沔水又東南逕蔡洲(近刻竝訛作經案此八字原本及)漢長
水校尉蔡瑁居之故名蔡洲洲東岸西(訛作大案東近刻)有
洄湖停水數十畮長數里廣減百步水色常綠楊儀
居上洄楊顒居下洄與蔡洲相對在峴山南廣昌里
又與襄陽湖水合水上承鴨湖東南流逕峴山西又
東南流注白馬陂水又東入侍中襄陽侯習郁魚池
郁依范蠡養魚法作大陂陂長六十步廣四十步池
中起釣臺池北亭郁墓所在也列植松篁于池側沔
水上郁所居也又作石洑逗(訛作伏案洑近刻)引大池水于
宅北作小魚池池長七十步廣二十步(作十二步案近刻訛)西
枕大道東北二邊限以高堤楸竹夾植蓮芡覆水是
遊宴之名處也山季倫之鎮襄陽每臨此池未嘗不
大醉而還恒言此是我高陽池故時人為之歌曰山
公出何去往至高陽池日暮倒載歸酩酊無所知其
水下入沔沔水西又有孝子墓河南秦氏性至孝事
親無倦親沒之後負土成墳常泣血墓側人有咏蓼
莪者氏為泣涕悲不自勝于墓所得病不能食虎常
乳之百餘日卒今林木幽茂號曰孝子墓也其南有
蔡瑁冢冢前刻石為大鹿狀甚大頭高九尺制作甚
工沔水又東南逕邑城北(近刻竝訛作經案此九字原本及)習郁襄
陽侯之封邑也故曰邑城矣沔水又東合洞口(七字案此)
(竝訛作經原本及近刻)水出安昌縣故城東北大父山西南流
謂之白水又南逕安昌故城東屈逕其縣南縣故蔡
陽之白水鄉也漢元帝以長沙卑溼分白水上唐二
鄉為舂陵縣光武即帝位改為章陵縣置園廟焉魏
黃初二年更從今名故義陽郡治也白水又西南流
而左會昆水水導源城東南小山西流逕金山北(金案)
(作今近刻訛)又西南流逕縣南西流注于白水水北有白
水陂其陽有漢光武故宅基址存焉所謂白水鄉也
蘇伯阿(訛作河案近刻)望氣處也光武之征秦豐幸舊邑置
酒極懽張平子以為真人南巡觀舊里焉東觀漢記
曰明帝幸南陽祀舊宅召校官子弟作雅樂奏鹿鳴
上自御塤篪和之以娛賓客又于此宅矣白水又西
合濜水水出于襄鄉縣東北陽中山西逕襄鄉縣之
故城北按郡國志是南陽之屬縣也濜水又西逕蔡
陽縣故城東西南流注于白水又西逕其城南建武
十三年(作十六年案近刻訛)世祖封城陽王祉世子本為侯國
應劭曰蔡水出蔡陽東入淮今于此城南更無别水
惟是水可以當之川流西注苦其不東且淮源阻礙
山河無相入之理蓋應氏之誤耳洞水又西南流注
于沔水
又東過中廬縣東維水自房陵縣維山東流注之(近刻案維)
(陵縣有維山維水所出可證淮字之訛作淮漢書同漢中志及巴漢志竝云房)
縣即春秋廬戎之國也縣故城南有水出西山山有
石穴出馬謂之馬穴山漢時有數百匹馬出其中馬
形小似巴滇馬三國時陸遜攻襄陽于此穴又得馬
數十匹送建業蜀使至有家在滇池者識其馬毛色
云其父所乘馬對之流涕其水東流百四十里逕城
南名曰浴馬港言初得此馬洗之于此因以名之亦
云乘出沔次浴之又曰洗馬廏(訛作既案近刻)渡沔宿處名
之曰騎亭然候水諸蠻(訛作侯案候近刻)北遏是水南壅維
川以周田溉下流入沔沔水東南流逕犂丘故城西
(一字原本及近刻竝訛作經案犂近刻訛作黎下冋又此十)其城下對繕州秦豐
居之故更名秦洲王莽之敗也秦豐阻兵于犂丘犂
丘城在觀城西二里建武三年光武遣征南岑彭擊
豐四年朱祐自觀城擒豐于犁丘是也(訛作瀹案擒近刻)沔
水又南與疎水合水出中廬縣西南東流至邔縣北
界(訛作即案邔近刻)東入沔水謂之疎口也(脱之字案近刻)水中有
物如三四歲小兒鱗甲如鯪鯉射之不可入七八月
中好在磧上自曝(訛作中案上近刻)䣛頭似虎掌爪常沒水
中出䣛頭小兒不知欲取弄戲便殺人或曰人有生
得者摘其臯厭可小小使(可以小使案近刻作)名為水虎者也
(訛作唐案虎近刻)
又南過邔縣東北(訛作案邔近刻)
沔水之左有騎城周迴二里餘高一丈六尺即騎亭
也縣故楚邑也秦以為縣漢高帝十一年(作十二年案近刻訛)
封黃極忠為侯國縣南有黃家墓墓前有雙石闕彫
制甚工俗謂之黃公闕黃公名尚為漢司徒沔水又
東逕豬蘭橋橋本名木蘭橋橋之左右豐蒿荻于橋
東劉季和大養豬襄陽太守曰此中作豬屎臭(刻脱案近)
(字作)可易名豬蘭橋百姓遂以為名矣橋北有習郁宅
宅側有魚池池不假功自然通洫長六七十步廣十
丈常出名魚沔水又南得木里水會(及近刻竝訛作案此九字原本)
(經)楚時于宜城東穿渠上口去城三里漢南郡太守
王寵又鑿之引蠻水灌田謂之木里溝逕宜城東而
東北入于沔謂之木里水口也
又南過宜城縣東夷水出自房陵東流注之
夷水蠻水也桓温父名夷改曰蠻水夷水導源中廬
縣界康狼山山與荆山相鄰其水東南流歴宜城西
山謂之夷溪又東南逕羅川城故羅國也又謂之鄢
水春秋所謂楚人伐羅渡鄢者也夷水又東南流與
零水合零水即沶水也(訛作汴案沶近刻)上通梁州沒陽縣
之默城山司馬懿出沮之所由其水東逕新城郡之
沶鄉縣(此下沶皆訛作沵案郡近刻訛作縣又)縣分房陵立謂之沶水
又東歴軨鄉謂之軨水晉武帝平吳割臨沮之北鄉
中廬之南鄉立上黃縣治軨鄉沶水又東歴宜城西
山謂之沶溪東流合于夷水謂之沶口也與夷水亂
流東出謂之淇水逕蠻城南城在宜城南三十里(城案)
(在上句南字上在之城近刻訛)春秋莫敖自羅敗退及鄢亂次以濟
淇水是也夷水又東注于沔昔白起攻楚引西山長
谷水(脱長字案近刻)即是水也(刻衍者字案也上近)舊堨去城百許里
水從城西灌城東入注為淵今熨斗陂是也水潰城
東北角百姓隨水流死于城東者數十萬城東皆臭
因名其陂為臭池後人因其渠流以結陂田城西陂
謂之新陂覆地數十頃西北又為土門陂從平路渠
以北木蘭橋以南西極土門山東跨大道水流周通
其水自新陂東入城城故鄢郢之舊都秦以為縣漢
惠帝三年改曰宜城其水歴大城中逕漢南陽太守
秦頡墓北墓前有二碑頡鄀人也(刻作郡案鄀近)以江夏都
尉出為南陽太守逕宜城中見一家東向頡住車視
之曰此居處可作冢後卒于南陽喪還至昔住車處
車不肯進故吏為市此宅葬之孤墳尚整(刻有冢前案此下近)
(係重出衍文有二碑五字)城南有宋玉宅玉邑人雋才辯給善屬
文而識音也其水又逕金城前縣南門有古碑猶存
其水又東出城東注臭池臭池溉田陂水散流又入
朱湖陂朱湖陂亦下灌諸田餘水又下入木里溝木
里溝是漢南郡太守王寵所鑿故渠引鄢水也灌田
七百頃白起渠溉三千頃膏良肥美更為沃壤也縣
有太山山下有廟漢末名士居其中(作多脱居字案近刻名訛)刺
史二千石卿長數十人朱軒華蓋同會于廟下荆州
刺史行部見之雅歎其盛號為冠蓋里而刻石銘之
此碑于永嘉中始為人所毀其餘文尚有可傳者其
辭曰峨峨南岳烈烈離明寔敷儁乂君子以生惟此
君子作漢之英德為龍光聲化鶴鳴此山以建安三
年崩聲聞五六十里雉皆屋雊縣人惡之以問侍中
龐季(訛作聞案問近刻)季云(脱季字案近刻)山崩川竭國土將亡之
占也十三年魏武平荆州沔南彫散沔水又逕鄀縣
故城南(近刻竝訛作經案此九字原本及)古鄀子之國也秦楚之間
自商密遷此為楚附庸楚滅之以為邑縣南臨沔津
津南有石山上有古烽火臺縣北有大城楚昭王為
吳所迫自紀郢徙都之(字紀訛作絶案近刻脱自)即所謂鄢鄀盧
羅之地也(在楚昭王上案即字近刻訛)秦以為縣沔水又東敖水
注之(近刻竝訛作經案此八字原本及)水出新市縣東北又西南逕
太陽山西南流逕新市縣北又西南而右合枝水水
出大洪山而西南流逕襄陽鄀縣界西南逕狄城東
南左注敖水敖水又西南流注于沔寔曰敖口沔水
又南逕石城西城因山爲固晉太傅羊祜鎮荆州立
晉惠帝元康九年分江夏西部置竟陵郡治此沔水
又東南與臼水合(近刻竝訛作經案此九字原本及)水出竟陵縣東
北聊屈山(訛作耶案聊近刻)一名盧屈山西流注于沔魯定
公四年吳師入郢昭王奔隨濟于成臼謂是水者也
又東過荆城東(注内今據全書體例定爲經文案此六字原本及近刻竝訛入)
沔水自荆城東南流逕當陽縣之章山東(字原本及案此十六)
(訛作經近刻竝)山上有故城太尉陶侃伐杜曾所築也禹貢
所謂内方至于大别者也既濱帶沔流寔會尚書之
文矣沔水又東右會權口(近刻竝訛作經案此八字原本及)水出章
山東南流逕權城北古之權國也春秋魯莊公十八
年楚武王克權權叛圍而殺之遷權于那處是也東
南有那口城權水又東入于沔沔水又東南與揚口
合(近刻竝訛作經案此九字原本及)水上承江陵縣赤湖江陵西北
有紀南城楚文王自丹陽徙此平王城之班固言楚
之郢都也城西南有赤坂岡岡下有瀆水東北流入
城名曰子胥瀆蓋吳師入郢所開也謂之西京湖又
東北出城西南注于龍陂陂古天井水也廣圓二百
餘步在靈溪東江堤内水至淵深有龍見于其中故
曰龍陂陂北有楚莊王釣臺高三丈四尺南北六丈
東西九丈陂水又逕郢城南東北流謂之揚水(近刻案揚)
(下同訛作楊)又東北路白湖水注之(訛作流曰案路白近刻)湖在大
港北港南曰中湖南堤下曰昏官湖三湖合為一水
東通荒谷荒谷東岸有冶父城春秋傳曰莫敖縊于
荒谷羣帥囚于冶父謂此處也春夏水盛(訛作秋案夏近刻)
則南通大江否則南迄江堤北逕方城西(訛作四案近刻)方
城即南蠻府也又北與三湖會故盛弘之曰南蠻府
東有三湖源同一水蓋徙治西府也宋元嘉中通路
白湖(訛作自案白近刻)下注揚水以廣運漕揚水又東歴天
井北井在方城北里餘廣圓二里其深不測井有潛
室見輒兵西岸有天井臺因基舊堤臨際水湄遊憩
之佳處也揚水又東北流東得赤湖水口(刻訛作得案東得近)
(東)湖周五十里城下陂池皆來會同湖東北有大暑
臺(訛作置案暑近刻)高六丈餘縱廣八尺一名清暑臺秀宇
層明通望周博遊者登之以暢遠情揚水又東入華
容縣有靈溪水(訛作港案溪近刻)西通赤湖水口已下多湖
周五十里城下陂池皆來會同又有子胥瀆蓋入郢
所開也水東入離湖湖在縣東七十五里國語所謂
楚靈王闕爲石郭陂漢以象帝舜者也(稱楚靈王不案吳語子胥)
(昭云闕穿也陂壅也舜葬九疑其山體水旋其丘下君乃築臺于章華之上闕爲石郭陂漢以象帝舜韋)
(石郭以象之故壅漢水使旋)湖側有章華臺臺高十丈基廣十五
丈左丘明曰楚築臺于章華之上韋昭以爲章華亦
地名也王與伍舉登之舉曰臺高不過望國之氛祥
大不過容宴之爼豆蓋譏其奢而諫其失也言此瀆
靈王立臺之日漕運所由也其水北流注于揚水揚
水又東北與柞溪水合(作祥下同案柞近刻訛)水出江陵縣北
蓋諸池散流咸所會合積以成川東流逕魯宗之壘
南當驛路水上有大橋隆安三年桓玄襲殷仲堪于
江陵仲堪北奔縊于此橋柞溪又東注船官湖湖水
又東北入女觀湖湖水又東入于揚水揚水又北逕
竟陵縣西又北納巾吐柘柘水即下揚水也巾水出
縣東百九十里西逕巾城(刻衍下字案此下近)城下置巾水戍
晉元熙二年竟陵郡巾水戍(巾水戍山案近刻作上)得銅鐘七
口言之上府巾水又西逕竟陵縣北西注揚水(刻注案近)
(逕訛作)謂之巾口水西有古竟陵大城古鄖國也鄖公
辛所治所謂鄖鄉矣昔白起拔郢東至竟陵即此也
秦以為縣王莽之守平矣世祖建武十三年更封劉
隆為侯國城旁有甘魚陂左傳昭公十三年公子黑
肱為令尹次于魚陂者也揚水又北注于沔謂之揚
口中夏口也曹太祖之追劉備于當陽也張飛按矛
于長坂備得與數騎斜趨漢津(訛作即案斜近刻)遂濟夏口
是也沔水又東得滻口其水承大滻馬骨諸湖水周
三四百里及其夏水來同渺若滄海洪潭巨浪縈連
江沔故郭景純江賦云其旁則有朱滻丹漅是也(朱案)
(作珠近刻訛)
又東南過江夏雲杜縣東夏水從西來注之
即堵口也為中夏水縣故䢵亭左傳若敖娶于䢵是
也(為若敖聚于䢵是也案近刻訛作左傳所)禹貢所謂雲土夢作乂故縣
取名焉縣有雲夢城城在東北沔水又東逕左桑(此案)
(刻竝訛作經七字原本及近)昔周昭王南征船人膠舟以進之昭
王渡沔中流而没死于是水齊楚之會齊侯曰昭王
南征而不復(訛作之案而近刻)寡人是問屈完曰君其問諸
水濱庾仲雍言村老云百姓佐昭王喪事于此成禮
而行故曰佐喪左桑字失體耳沔水又東合巨亮水
口(近刻竝訛作經案此九字原本及)水北承巨亮湖(脱巨字案近刻)南達于
沔沔水又東得合驛口(近刻竝訛作經案此八字原本及)庾仲雍言
須導村耆舊云朝廷驛使合王喪于是因以名焉今
須導村正有大歛口言昭王于此殯歛矣沔水又東
謂之横桑(近刻竝訛作經&KR0680;案此八字原本及)言得昭王喪處也沔水
又東謂之鄭公潭(竝訛作經近刻脱公字案此九字原本及近刻)言鄭武公
與王同溺水于是余謂世數既懸(訛作今案余近刻)為不近
情矣斯乃楚之鄭鄉守邑大夫僭言公故世以為鄭
公潭耳沔水又東得死沔(近刻竝訛作經&KR0680;案此七字原本及)言昭王
濟沔自是死(訛在死字下案沔字近刻)故有死沔之稱王尸豈逆
流乎但千古芒昧難以昭知推其事類似是而非矣
沔水又東與力口合(近刻竝訛作經案此八字原本反)有溾水出竟
陵郡新陽縣西南池河山(訛作河地山案池河山近刻)東流逕新
陽縣南縣治雲杜故城分雲杜立溾水又東南流注
宵城縣南大湖又南入于沔水是曰力口沔水又東
南溳水入焉(近刻竝訛作經案此九字原本及)沔水又東逕沌水口
水南通縣之太白湖湖水東南通江又謂之沌口沔
水又東逕沌陽縣北(近刻竝訛作經案此九字原本及)處沌水之陽
也沔水又東逕臨嶂故城北(訛作林鄣案臨嶂近刻)晉建興二
年太尉陶侃為荆州鎮此也
又南至江夏沙羡縣北南入于江
庾仲雍曰夏口一曰沔口矣尚書禹貢云漢水南至
大别入江春秋左傳定公四年吳師伐郢楚子常濟
漢而陳自小别至于大别京相璠春秋土地名曰大
别漢東山名也在安豐縣南杜預釋地曰二别近漢
之名無緣乃在安豐也案地說言漢水東行觸大别
之阪(訛作陂案近刻)南與江合則與尚書杜預相符但今不
知所在矣(訛作是案在近刻)
水經注卷二十八
