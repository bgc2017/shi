水經注卷十七
後魏酈道元撰
渭水
渭水出隴西首陽縣渭谷亭南鳥鼠山
渭水出首陽縣首陽山渭首亭南谷山在鳥鼠山西
北此縣有高城嶺嶺上有城號渭源城渭水出焉三
源合注東北流逕首陽縣西與别源合水南出鳥鼠
山渭水谷(南又谷上衍出字案南出近刻訛作出)尚書禹貢所謂渭出
鳥鼠者也地說曰(訛作他案地近刻)鳥鼠山同穴之枝榦也
渭水出其中東北過同穴枝間既言其過明非一山
也(訛作水案山近刻)又東北流而會于殊源也渭水東南流
逕首陽縣南右得封溪水(訛作湲案溪近刻)次南得廣相溪
水次東得共谷水左則天馬溪水次南則伯陽谷水
竝參差翼注亂流東南出矣
東北過襄武縣北(云渭水常若東南不東北也可證又案東北原本及近刻竝作又比考注)
(之訛乃東)
廣陽水出西山二源合注共成一川(脱其字案近刻)東北流
注于渭渭水又東南逕襄武縣東北荆頭川水入焉
水出襄武西南鳥鼠山荆谷東北逕襄武縣故城北
王莽更名相桓漢護羌校尉温序行部為隗囂部將
苟宇所拘(訛作苟案苟近刻)銜鬚自刎處也其水東北流注
于渭渭水常若東南不東北也又東枲水注之水出
西南雀富谷東北逕襄武縣南東北流入于渭魏志
稱咸熙二年襄武上言大人見身長三丈餘跡長三
尺二寸(作一寸案近刻訛)白髮著黃單衣巾拄杖呼民王始
語云今當太平十二月天祿永終歷數在晉遂遷魏
而事晉
又東過獂道縣南
右則岑溪水次則同水俱左注之(注之二字案近刻脱)次則過
水右注之(脱次字案近刻)渭水又東南逕獂道縣故城西(近案)
(字縣字刻脱又)昔秦孝公西斬戎之獂王(有于此二字案此下近刻)應劭
曰獂戎邑也漢靈帝中平五年(中平二字案近刻脱)别為南安
郡赤亭水出郡之東山赤谷(郡之二字案近刻脱)西流逕城北
南入渭水渭水又逕城南得粟水水出西南安都谷
東北流注于渭渭水又東新興川水出西南鳥鼠山
二源合舍東北流與彰川合水出西南溪下東北至
彰縣南本屬故道候尉治後漢縣之永元元年和帝
封耿秉為侯國也(脱和字案近刻)萬年川水出南山東北流
注之又東北注新興川又東北逕新興縣北晉書地
道記南安之屬縣也其水又東北與南川水合水出
西南山下東北合北水又東北注于渭水渭水又東
逕武城縣西武城川水入焉津源所導出鹿部西山
兩源合注東北流逕鹿部南亦謂之鹿部水又東北
昌丘水出西南丘下東北注武城水亂流東北注渭
水渭水又東入武陽川又有關城川水出南安城谷
水出北兩川參差注渭水(訛作丘案兩近刻)渭水又東有落
門西山東流三谷水注之(又谷上衍府字案有近刻訛作與)三川統
一東北流注于渭水有落門聚昔馮異攻落門未拔
而薨建武十年來歙又攻之擒隗囂子純隴右平渭
水自落門東至黑水峽左右六水夾注左則武陽溪
水次東得土門谷水(訛作東門案次東近刻)俱出北山南流入
渭右則温谷水(有字又脱水字案近刻則下衍)次東有故城溪水次
東有閭里溪水亦名習溪水次東有黑水竝出南山
北流入渭渭水又東出黑水峽(峽字今據下文補案原本及近刻竝脱)
歴冀州
又東過冀縣北
渭水自黑水峽至岑峽南北十一水注之(刻訛作一案十一近)
(十)北則温谷水(注之其水四字案此下近刻有)導平襄縣南山温溪
東北流逕平襄縣故城南(城南訛作南城案近刻脱故字)故襄戎邑
也王莽之所謂平相矣(謂平襄縣矣案近刻訛作之)其水東南流
歴三堆南又東流南屈歴黃槐川(而字歴訛作入案流下近刻衍)梗
津渠冬則輟流春夏水盛則通川注渭次則牛谷水
(午谷水案近刻作)南入渭水南有長塹谷水次東有安蒲溪
水次東有衣谷水竝南出朱圉山山在梧中聚有石
鼓不擊自鳴鳴則兵起漢成帝鴻嘉三年天水冀南
山有大石自鳴聲隠隠如雷有頃止聞于平襄二百
四十里野雞皆鳴(訛作自案皆近刻)石長丈三尺廣厚略等
著崖脅(刻作在案著近)去地百餘丈民俗名曰石鼓石鼓鳴
則有兵是歲廣漢鉗子攻死囚盜庫兵略吏民衣繡
衣自號為仙君黨與漫廣明年冬伏誅自歸者三十
餘人信而有徵矣(脱矣字案近刻)其水北逕冀縣城北秦武
公十年伐冀戎縣之故天水郡治王莽更名鎮戎縣
曰冀治漢明帝永平十七年改曰漢陽郡城卽隗囂
稱西伯所居也後漢馬超之圍冀也(脱漢字案近刻)涼州别
駕閻伯儉潛出水中將告急夏侯淵為超所擒令告
城無救伯儉曰大軍方至咸稱萬歲超怒數之伯儉
曰卿欲令長者出不義之言乎(訛作利案義近刻)遂殺之渭
水又東合冀水水出冀谷次東有濁谷水(脱有字案近刻)次
東有當里溪水次東有託里水次東有渠谷水次東
有黃土川水(脱有字案近刻)俱出南山北逕冀城東而北流
注于渭(脱注字案近刻)渭水又東出岑峽入新陽川逕新陽
下城南溪谷赤蒿二水竝出南山東北入渭水渭水
又東與新陽崖水合卽隴水也東北出隴山其水西
流右逕瓦亭南(刻衍隴字案流下近)隗囂聞略陽陷使牛邯守
瓦亭即此亭也一水亦出隴山(訛作其案一近刻)東南流歴
瓦亭北又西南合為一水謂之瓦亭川西南流逕淸
賓溪北又西南與黑水合水出黑城北西南逕黑城
西西南流莫吾南川水注之水東北出隴垂西南流
歴黑城南注黑水黑水西南出懸鏡峽又西南入瓦
亭水(作川案近刻)又有&KR2200;水自西來會(訛作東案來近刻)世謂之
鹿角口又南逕阿陽縣故城東中平元年北地羌胡
與邊章侵隴右漢陽長史蓋勲(訛作吏案史近刻)屯阿陽以
拒賊卽此城也其水又南與燕無水合水源延發東
山西注瓦亭水瓦亭水又南左會方城川西注瓦亭
水瓦亭水又南逕成紀縣東歴長離川謂之長離水
右與成紀水合水導源(作源導二字案此三字近刻)西北當亭川
東流出破石峽津流遂斷故瀆東逕成紀縣故帝太
皥庖犧所生之處也漢以為天水郡縣(脱郡字案近刻)王莽
之阿陽郡治也又東潛源隠發通入成紀水(刻訛作案入近)
(之)東南入瓦亭水(作川案近刻)瓦亭水又東南(近刻作川案瓦亭水)
(水)與受渠水相會水東出大隴山西逕受渠亭北又
西南入瓦亭水(作川案近刻)瓦亭水又西南流(近刻作川案瓦亭水)
(水)歴僵人峽路側巖上有死人僵尸巒穴故岫壑取
名焉釋鞌就穴直上可百餘仞石路逶迆劣通單步
僵尸倚窟枯骨尚全惟無膚髮而已訪其川居之士
云其鄉中父老作童兒時(作兒童時案近刻訛)已聞其長舊傳
此當是數百年骸矣其水又西南與略陽川水合水
出隴山香谷西西流右則單溪西注左則閤川水入
焉(作閣脱川字案閤近刻訛)其水又西歴蒲池郊石魯水出東南
石魯溪西北注之其水又西歴略陽川西得破社谷
水次西得平相谷水又西得金里谷水又西得南室
水又西得蹏谷水竝出南山北流于略陽城東揚波
北注川水又西逕略陽道故城北埿渠水出南山(埿案)
(作渥近刻訛)北逕埿峽北入城建武八年中郎將來歙與
祭遵所部護軍王忠右輔將軍朱寵將二千人皆持
鹵刀斧自安民縣之楊城元始二年平帝罷安定滹
沱苑以為安民縣起官寺市里(注内之小注近刻元案元始二年至此乃)
(作成帝滹沱作呼他始訛作永始平帝訛)從番須回中伐樹木開山道至
略陽(句近刻從字上有來歙二字乃後人妄增入案從番須回中本直接上自安民縣之楊城)夜
襲擊囂拒守將金梁等(將軍金梁城等案近刻訛作拒守)皆殺之因
保其城隗囂聞略陽陷悉衆以攻歙激水灌城光武
親將救之(此二字案近刻脱)囂走西城世祖與來歙會于此
其水自城北注川一水二川蓋囂所堨以灌略陽也
川水西得白楊泉又西得蒲谷水又西得蒲谷西川
又西得龍尾溪水與蒲谷水合(訛作渭案蒲近刻)俱出南山
飛淸北入川水川水又西南得水洛口水源東導隴
山西逕水洛亭西南流又得犢奴水口水出隴山西
逕犢奴川又西逕水洛亭南西北注之亂流西南逕
石門峽謂之石門水西南注略陽川略陽川水又西
北流入瓦亭水瓦亭水又西南出顯親峽石宕水注
之(訛作巖案宕近刻)水出北山山上有女媧祠庖羲之後有
帝女媧焉與神農為三皇矣其水南流注瓦亭水瓦
亭水又西南逕顯親縣故城東南漢封大鴻臚竇固
為侯國自石宕次得蝦蟆溪水次得金黑水(脱次字案近刻)
又得宜都溪水咸出左右參差相入瓦亭水又東南
合安夷川口水源東出胡谷(刻衍更字案出下近)西北流歴夷
水川與東陽川水會謂之取陽交又西得何宕川水
又西得羅漢水竝自東北西南注夷水夷水又西逕
顯親縣南西注瓦亭水瓦亭水又東南得大華谷水
又東南得折里溪水又東得六谷水(訛作合案谷近刻)皆出
近溪湍峽注瓦亭水又東南出新陽峽崖岫壁立水
出其間謂之新陽崖水又東南注于渭也(作流于渭案近刻訛)
(也是)
又東過上邽縣
渭水東歴縣北邽山之陰流逕固嶺東北(流字東字案近刻脱)
東南流蘭渠川水出自北山帶佩衆溪南流注于渭
渭水東南與神澗水合開山圖所謂靈泉池也俗名
之為萬石灣淵深不測寔為靈異先後漫遊者多罹
其斃渭水又東南得歴泉水水北出歴泉溪(脱一水案近刻)
(出字字及)東南流注于渭渭水又東南出橋亭西(訛作出案近刻)
(亭西橋西)又南得藉水口水出西山百澗聲流總成一川
東歴當亭川卽當亭縣治也左則當亭水右則曾席
水注之(訛在上當亭水下案注之二字近刻)又東與大弁川水合(近刻案川)
(水合二字訛作州脱)水出西山二源合注東歴大弁川東南流
注于藉水藉水又東南流與竹嶺水合水出南山竹
嶺二源同瀉東北入藉水藉水又東北逕上邽縣(近案)
(字逕作入刻又下衍次)左佩四水(作五水案近刻訛)東會占溪水次東
有大魯谷水(訛作溪案谷近刻)次東得小魯谷水次東有楊
反谷水咸自北山流注藉水(脱流字案近刻)藉水右帶四水
(又帶五水案近刻訛作)竹嶺東得亂石溪水次東得木門谷水
(訛作水案木近刻)次東得羅城溪水次東得山谷水皆導源
南山北流入藉水藉水又東黃瓜水注之其水發源
黃瓜西谷東流逕黃瓜縣北又東淸溪白水左右夾
注又東北大旱谷水南出旱溪歴澗北流泉溪委漾
同注黃瓜水黃瓜水又東北歴赤谷咸歸于藉藉水
又東得毛泉谷水(刻作合案得近)又東逕上邽城南(近刻衍案此下)
(字又)得覈泉水竝出南山北流注于藉藉水卽洋水也
北有濛水注焉水出縣西北邽山翼帶衆流積以成
溪東流南屈逕上邽縣故城西側城南出上邽故邽
戎國也秦武公十年伐邽縣之舊天水郡治五城相
接北城中有湖水有白龍出是湖風雨隨之故漢武
帝元鼎三年(作二年案近刻訛)改為天水郡其鄉居悉以板
蓋屋詩所謂西戎板屋也濛水又南注藉水山海經
曰邽山濛水出焉而南流注于洋謂是水也藉水又
東得陽谷水又得宕谷水(刻衍水字案宕下近)竝自南山北入
于藉藉水又東合段溪水水出西南馬門溪東北流
合藉水藉水又東入于渭渭水又歴橋亭南而逕綿
諸縣東(訛作入案逕近刻)與東亭水合亦謂之為橋水也淸
水又或為通稱矣水源東發小隴山衆川瀉注統成
一水西入東亭川為東亭水與小祗大祗二水合又
西北得南神谷水三川竝出東南差池瀉注又有埋
蒲水翼帶二川與延水竝西南注東亭水東亭水又
西右則歎溝水(訛作暵案歎近刻)次西得麴谷水水出東南
(刻衍側字案水下近)二溪西北流注東亭川東亭川水右則温
谷水出小隴山又西莎谷水出南山莎溪(訛作南案莎近刻)
(南北山訛作)西南注東亭川水東亭川水又西得清水口
(刻有淸字案此下近)水導源東北隴山二源俱發西南出隴口
(作龍谷案近刻訛)合成一水西南流歴細野峽(訛作磨案歴近刻)逕
淸池谷又逕淸水縣故城東王莽之識睦縣矣其水
西南合東亭川自下亦通謂之淸水矣(下亦通四字案近刻脱自)
(字及矣)又逕淸水城南又西與秦水合水出東北大隴
山秦谷二源雙導歴三泉合成一水而歴秦川川有
故秦亭(有育故亭案近刻訛作)秦仲所封也秦之為號始自是
矣秦水西逕降隴縣故城南又西南自亥松多二水
出隴山合而西南流逕降隴城北又西南注秦水秦
水又西南歴隴川逕六槃口過淸水城西南注淸水
淸水上下咸謂之秦川又西羌水注焉水北出羌谷
引納衆流合以成溪&KR2200;水星會謂之小羌水西南流
左則長谷水西南注之(脱則字案近刻)右則東部水東南入
焉羌水又南入淸水(脱又字案近刻)淸水又西南得綿諸水
口其水導源西北綿諸溪(水字綿字案近刻脱)東南有長思水
(訛作與案有近刻)北出長思溪(脱長字案近刻)南入綿諸水又東南
歴綿諸道故城北(綿諸故道北案近刻訛作歴)東南入淸水淸水
東南注渭渭水又東南合涇谷水水出西南涇谷之
山東北流與横水合水出東南横谷西北逕横水壙
又西北入涇谷水(西北涇谷水案近刻訛作入)亂流西北出涇谷
峽又西北軒轅谷水注之水出南山軒轅溪南安姚
瞻以為黃帝生于天水在上邽城東七十里軒轅谷
皇甫謐云生壽丘丘在魯東門北未知孰是也其水
北流注涇谷水涇谷水又西北白城溪東北流(下近案城)
(谷字刻衍)白娥泉水出其西東注白城水白城水又東北
入涇谷水涇谷水又東北歴董亭下楊難當使兄子
保宗鎮董亭卽是亭也其水東北流注于渭山海經
曰涇谷之山涇水出焉東南流注于渭是也渭水又
東伯陽谷水入焉水出刑馬之山伯陽谷北流白水
出東南白水溪(作白溪水案近刻訛)西北注伯陽水伯陽水又
西北歴谷引控羣流北注渭水渭水又東歴大利又
東南流苗谷水注之水南出刑馬山(訛作出南案南出近刻)北
歴平作西北逕苗谷屈而東逕伯陽城南謂之伯陽
川蓋李耳西入往逕所由故山原畎谷往往播其名
焉渭水東南流衆川瀉浪(訛作水案川近刻)鴈次鳴注(近刻案鴈)
(邊訛作)左則伯陽東溪水注之次東得望松水次東得
毛六溪水次東得皮周谷水次東得黃杜東溪水出
北山南入渭水其右則明谷水(刻作胡案明近)次東得丘谷
水(脱得字案近刻)次東得丘谷東溪水次東有鉗巖谷水(鉗案)
(作銅近刻訛)竝出南山東北注渭渭水又東南出石門度
小隴山逕南由縣南(訛作田案由近刻)東與楚水合世所謂
長蛇水水出&KR0648;縣之數歴山也南流逕長蛇戍東魏
和平三年築徙諸流民以遏隴寇楚水又南流注于
渭闞駰以是水為&KR0648;水焉(訛作沂案&KR0648;近刻)渭水又東&KR0648;汙
二水入焉余按諸地志(訛作渭案諸近刻)&KR0648;水出&KR0648;縣西北
闞駰十三州志與此同復以&KR0648;水為龍魚水蓋以其
津流逕通而更攝其通稱矣渭水東入散關抱朴子
神仙傳曰老子西出關關令尹喜候氣知眞人將有
西遊者遇老子彊令之著書耳不得已為著道德二
經謂之老子書也有老子廟干寶搜神記云老子將
西入關關令尹喜好道之士覩眞人當西乃要之途
也皇甫士安高士傳云老子為周柱下史及周衰乃
以官隠為周守藏室史積八十餘年好無名接而世
莫知其眞人也至周景王十年孔子年十七遂適周
見老耼然幽王失道(刻衍其字案失下近)平王東遷關以捍移
人以職徙尹喜候氣非此明矣(刻衍而字案此下近)往逕所由
兹焉或可渭水又東逕西武功北俗以為散關城(近案)
(城訛作名刻脱為字)非也褚先生乃曰武功扶風西界小邑也
蜀口棧道近山無他豪易高者是也渭水又與扞水
合(刻衍其字案與下近)水出周道谷北逕武都故道縣之故城
西王莽更名曰善治也故道縣有怒特祠列異傳曰
武都故道縣有怒特祠云神本南山大梓也昔秦文
公二十七年伐之樹瘡隨合秦文公乃遣四十人持
斧斫之猶不斷疲士一人傷足不能去臥樹下聞鬼
相與言曰勞攻戰乎其一曰足為勞矣又曰秦公必
持不休荅曰其如我何又曰赤灰跋于子何如乃默
無言臥者以告令士皆赤衣隨所斫以灰跋樹斷化
為牛入水故秦為立祠其水又東北歴大散關而入
渭水也渭水又東南(訛作而案近刻)右合南山五溪水夾澗
流注之
又東過陳倉縣西
縣有陳倉山山上有陳寶雞鳴祠(脱陳字案近刻)昔秦文公
感伯陽之言(訛作道案陽近刻)遊獵于陳倉遇之于此坂得
若石焉其色如肝歸而寶祠之故曰陳寶其來也自
東南暉暉聲若雷野雞皆鳴故曰雞鳴神也地理志
曰有上公明星黃帝孫舜妻盲冢祠(脱祠字案近刻)有羽陽
宫秦武王起應劭曰縣氏陳山姚睦曰黃帝都陳言
在此榮氏開山圖注曰伏犧生成紀(重一紀字案此下近刻)徙
治陳倉非陳國所建也魏明帝遣將軍太原郝昭築
陳倉城成諸葛亮圍之亮使昭鄉人靳祥說之不下
亮以數萬攻昭千餘人以雲梯衝車地道逼射昭昭
以火射連石拒之亮不利而還今&KR0648;水對亮城(近刻案&KR0648;)
(灄訛作)是與昭相禦處也陳倉水出于陳倉山下東南
流注于渭水渭水又東與綏陽溪水合(綏字水字案近刻脱)其
水上承斜水水自斜谷分注綏陽溪北屆陳倉入渭
故諸葛亮與兄瑾書曰有綏陽小谷雖山崖絶險(近案)
(作重刻訛)溪水縱横難用行軍昔邏候往來要道通入(近案)
(入訛作人刻昔訛作者)今使前軍斫治此道以向陳倉足以扳
連賊勢使不得分兵東行者也渭水又東逕郁夷縣
故城南地理志曰有&KR0648;水祠王莽更之曰郁平也東
觀漢記曰(訛作書案記近刻)隗囂圍來歙于略陽世祖詔曰
桃花水出船槃皆至郁夷陳倉分部而進者也&KR0648;水
入焉水出&KR0648;縣之蒲谷鄉弦中谷決為弦蒲藪爾雅
曰水決之澤為&KR0648;&KR0648;之為名寔兼斯舉水有二源一
水出縣西山世謂之小隴山巖嶂高險不通軌轍故
張衡四愁詩曰我所思兮在漢陽欲往從之隴坂長
其水東北流歴澗注以成淵潭漲不測出五色魚俗
以為靈而莫敢採捕因謂是水為龍魚水自下亦通
謂之龍魚川川水東逕&KR0648;縣故城北史記秦文公東
獵&KR0648;田因遂都其地是也又東歴澤亂流為一(刻脱案近)
(字流)右得白龍泉(字白訛作日案近刻脱得)泉徑五尺源穴奮通(穴案)
(作流近刻訛)淪漪四泄東北流注于&KR0648;&KR0648;水又東會一水
水發南山西側俗以此山為吳山三峰霞舉疊秀雲
天崩巒傾返山頂相捍望之恒有落勢地理志曰吳
山在縣西古文以為&KR0648;山也(之脱以為二字案文近刻訛作)國語所
謂虞矣山下石穴廣四尺高七尺水溢石空懸波側
注漰渀震盪(脱震字案近刻)發源成川(刻衍穴字案源下近)北流注于
&KR0648;自水會上下咸謂之為龍魚川&KR0648;水又東南逕隃
糜縣故城南王莽之扶亭也昔郭歙恥王莽之徵而
遯跡于斯建武四年光武封耿況為侯國矣&KR0648;水東
南歴慈山東南逕郁夷縣平陽故城南史記秦寧公
二年徙平陽徐廣曰故郿之平陽亭也(訛作郁案郿近刻)城
北有漢邠州刺史趙融碑靈帝建安元年立&KR0648;水又
東流注于渭(脱注字案近刻)渭水之右磻溪水注之水出南
山兹谷乘高激流注于溪中溪中有泉謂之兹泉泉
水潭積自成淵渚卽吕氏春秋所謂太公釣兹泉也
今人謂之丸谷(訛作凡案丸近刻)石壁深高幽隍邃密林障
秀阻人跡罕交東南隅有一石室(脱一字案近刻)蓋太公所
居也水次平石釣處(刻衍流字案水下近)卽太公垂釣之所也
其投竿跽餌兩䣛遺跡猶存是有磻溪之稱也其水
淸泠神異北流十二里注于渭北去維堆城七十里
渭水又東逕積石原(脱積字案近刻)卽北原也青龍二年諸
葛亮出斜谷司馬懿屯渭南雍州刺史郭淮(脱刺史案近刻)
(字二)策亮必爭北原而屯遂先據之亮至果不得上(近案)
(四字刻脱此)渭水又東逕五丈原北魏氏春秋曰諸葛亮
據渭水南原司馬懿謂諸將曰亮若出武功依山東
轉者是其勇也若西上五丈原諸君無事矣亮果屯
此原與懿相禦渭水又東逕郿縣故城南地理志曰
右輔都尉治魏春秋諸葛亮寇郿司馬懿據郿拒亮
卽此縣也渭水又東逕郿塢南漢獻帝傳曰董卓發
卒築郿塢高與長安城等積穀為三十年儲自云事
成雄據天下不成守此足以畢老其愚如此(又東逕案渭水)
(流注于渭下今考元和志云郿縣故城在今縣東北郿塢南至此原本及近刻竝訛在後雍水之末又南)
(城在今郿縣東四十里郿塢即與郿縣故城比近不十五里董卓塢在縣東北十六里寰宇記云武功故)
(及郿塢今改正得隔越武功方)
水經注卷十七
