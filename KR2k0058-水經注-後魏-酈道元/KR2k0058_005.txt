河陽壬申公朝于王所晉侯執衛侯歸于京師春秋
左傳僖公二十八年冬會于温執衛侯是會也晉侯
召襄王以諸侯見且使王狩仲尼曰以臣召君不可
以訓故書曰天王狩于河陽言非其狩地服虔賈逵
曰河陽温也班固漢書地理志司馬彪袁山松郡國
志(作一崧字今改正後同案山松原本及近刻竝訛)晉太康地道記十三州
志河陽别縣非温邑也(十五里温故城在今温縣西案河陽故城在今孟縣西三)
(以道元辯之南三十里是)漢高帝六年封陳涓為侯國王莽之河
亭也十三州志曰治河上河孟津河也郭緣生述征
記曰踐土今冶坂城是名異春秋焉非也(及近刻竝案冶原本)
(西南而踐土在今滎澤縣西北王官城之内故道元訛作治下同今考冶坂城其下為冶坂津在今孟縣)
(非辯其)今河北見者河陽城故縣也在冶坂西北蓋晉
之温地故羣儒有温之論矣魏土地記曰冶坂城舊
名漢祖渡城險固南臨孟津河河水右逕臨平亭北
(訛作經近刻右訛作又案此八字原本及近刻竝)帝王世紀曰光武葬臨平
亭南西望平隂者也河水又東逕洛陽縣北(字原本案此九)
(訛作經及近刻竝)河之南岸有一碑北面題云洛陽北界津
水二渚分屬之也(字屬訛作為案近刻脱津)上舊有河平侯祠祠
前有碑今不知所在郭頒世語曰晉文王之世大魚
見孟津長數百步高五丈頭在南岸尾在中渚河平
侯祠即斯祠也河水又東逕平縣故城北(原本及近案此十字)
(逕至此即上經文所謂又東過平縣北也刻竝訛作經今考以上注文記河之西來所)漢武帝
元朔三年封濟北貞王子劉遂為侯國王莽之所謂
治平矣俗謂之小平也有高祖講武場河北側岸有
二城相對置北中郎府徙諸徒隸府戶(訛作從案徒近刻)并
羽林虎賁領隊防之河水南對首陽山春秋所謂首
戴也夷齊之歌所以曰登彼西山矣上有夷齊之廟
前有二碑竝是後漢河南尹廣陵陳導雒陽令徐循
與處士平原蘇騰(脱原字案近刻)南陽何進等立事見其碑
又有周公廟魏氏起玄武觀于芒垂張景陽玄武觀
賦所謂高樓特起竦跱岹嶢直亭亭以孤立延千里
之清飇也朝廷又置冰室于斯阜室内有冰井春秋
左傳曰日在北陸而藏冰常以十二月採冰于河津
之隘峽石之阿北隂之中即邠詩二之日鑿冰沖沖
矣而内于井室所謂納于凌隂者也河南有鉤陳壘
世傳武王伐紂八百諸侯所會處尚書所謂不期同
時也紫微有鉤陳之㝛主鬭訟兵陣故遁甲攻取之
法以所攻神與鉤陳并氣下制所臨之辰則決禽敵
(訛作秩案決近刻)是以壘資其名矣河水于斯有盟津之目
論衡曰武王伐紂升舟陽侯波起疾風逆流(刻訛作案逆近)
(疾)武王操黃鉞而麾之風波畢除中流白魚入于舟
燔以告天(訛作燌案燔近刻)與八百諸侯咸同此盟尚書所
謂不謀同辭也故曰孟津亦曰盟津尚書所謂東至
于孟津者也又曰富平津晉陽秋曰杜預造河橋于
富平津(脱河字案近刻)所謂造舟為梁也又謂之為陶河(為案)
(作曰近刻)魏尚書僕射杜畿以帝將幸許試樓船覆于陶
河謂此也昔禹治洪水觀于河見白面長人魚身出
曰吾河精也授禹河圖而還于淵及子期篡位與敬
王戰乃取周之寶玉沈河以祈福後二日津人得之
于河上將賣之則變而為石及敬王位定得玉者獻
之復為玉也河水又東湨水入焉(近刻竝訛作經湨案此八字原本及)
(見卷七濟水内訛作浿湨水詳)山海經曰和山上無草木而多瑤碧
寔惟河之九都是山也五曲九水出焉合而北流注
于河其陽多蒼玉吉神泰逢司之是于萯山之陽出
入有光吕氏春秋曰夏后氏孔甲田于東陽萯山遇
大風雨迷惑入于民室皇甫謐帝王世紀以為即東
首陽山也蓋是山之殊目矣今于首陽東山無水以
應之當是今古世懸川域改狀矣昔帝堯修壇河洛
擇良議沈率舜等升于首山而遵河渚(訛作導案遵近刻)有
五老遊焉相謂河圖將來告帝以期知我者重瞳也
五老乃翻為流星而升于昴即于此也又東濟水注
焉(即後注内所謂今濟水自温縣入河者也案此六字原本及近刻竝訛作經今考此)
又東過鞏縣北
河水于此有五社渡為五社津建武元年朱鮪遣持
節使者賈彊討難將軍蘇茂將三萬人從五社津渡
攻温馮異遣校尉與寇恂合擊之大敗追至河上生
擒萬餘人投河而死者數千人縣北有山臨河(刻訛案近)
(城作)謂之崟原丘其下有穴謂之鞏穴言潛通淮浦(近案)
(淮字刻脱)北逹于河直穴有渚謂之鮪渚成公子安大河
賦曰鱣鯉王鮪春暮來遊(脱春字案近刻)周禮春薦鮪然非
時及佗處則無故河自鮪穴已上又兼鮪稱吕氏春
秋稱武王伐紂至鮪水紂使膠鬲候周師即是處矣
(此二字案近刻脱)
洛水從縣西北流注之
洛水于鞏縣(下衍而字案近刻縣)東逕洛汭(脱逕字案近刻)北對琅邪
渚入于河謂之洛口矣自縣西來而北流注河(刻訛案近)
(洛作)清濁異流皦焉殊别應瑒靈河賦曰資靈川之遐
源(訛作虚案靈近刻)出崑崙之神丘涉津洛之阪泉(刻訛作案阪近)
(峻)播九道于中州者也
又東過成臯縣北濟水從北來注之
河水自洛口又東左逕平臯縣南(訛作高案臯近刻)又東逕
懷縣南濟水故道之所入與成臯分河(刻衍水字案河下近)河
水右逕黃馬坂北(訛作經近刻右訛作又案此八字原本及近刻竝)謂之黃
馬關孫登之去楊駿作書與洛中故人處也河水又
東逕旋門坂北(近刻竝訛作經案此九字原本及)今成臯西大坂者
也升陟此坂而東趣成臯也曹大家東征賦曰望河
洛之交流看成臯之旋門者也河水又東逕成臯大
伾山下(及近刻竝訛作經案此十一字原本)爾雅曰山一成謂之伾許
慎吕忱等竝以為丘一成也孔安國以為再成曰伾
亦或以為地名非也尚書禹貢曰過洛汭至大伾者
也鄭康成曰地喉也沇出伾際矣(衍然則大伾四字案此句之下近刻)
在河内脩武武德之界濟沇之水與滎播澤出入自
此然則大伾即是山矣伾北即經所謂濟水從北來
注之者也今濟水自温縣入河(訛作沛案濟近刻)不于此也
所入者奉溝水耳(訛作濟案溝近刻)即濟沇之故瀆矣(近刻案濟)
(溝訛作)成臯縣之故城在伾上(城在二字案近刻脱)縈帶伾阜絶
岸峻周高四十許丈城張翕險﨑而不平春秋傳曰
制巖邑也虢叔死焉即東虢也魯襄公二年七月晉
成公與諸侯會于戚遂城虎牢以逼鄭求平也蓋脩
故耳穆天子傳曰天子射鳥獵獸于鄭圃命虞人掠
林有虎在于葭中天子將至七萃之士高奔戎生捕
虎而獻之天子(刻作擒案捕近)命之為柙畜之東虢(訛作虞案近刻)
是曰虎牢矣然則虎牢之名自此始也秦以為關漢
乃縣之城西北隅有小城周三里北面列觀臨河岧
岧孤上景明中言之壽春路值兹邑升眺清遠勢盡
川陸羇途遊至有傷深情河水南對玉門(原本及近案此六字)
(作經刻竝訛)昔漢祖與滕公潛出濟于是處也門東對臨
河側岸有土穴魏攻北司州刺史毛德祖于虎牢(北案)
(作此同州司州近刻訛)戰經二百日不克城惟一井井深四十
丈山勢峻峭不容防捍潛作地道取井余頃因公至
彼故往尋之其穴處猶存河水又東合汜水(字原本案此七)
(訛作經及近刻竝)水南出浮戲山世謂之曰方山也北流合
東關水(字東訛作車案近刻脱合)水出嵩渚之山(作出于嵩渚之案近刻脱水字)
(也山)泉發于層阜之上一源兩枝分流瀉注世謂之石
泉水也東為索水西為東關之水(索水西注為車關案近刻作東流為)
西北流楊蘭水注之水出非山西北流注東關水(注案)
(衍為字下近刻)東關水又西北清水入焉(訛作蒲案清近刻)水自東
浦西流與東關水合而亂流注于汜汜水又北右合
石城水水出石城山其山複澗重嶺敧疊若城山頂
泉流瀑布懸瀉下有濫泉東流洩注邊有數十石畦
畦有數野蔬巖側石窟數口隱跡存焉而不知誰所
經始也又東北流注于汜水汜水又北合鄤水(近刻案又)
(下訛作)水西出婁山至冬則煖故世謂之温泉東北流
逕田鄤谷謂之田鄤溪水東流注于汜水汜水又北
逕虎牢城東漢破司馬欣曹咎于是水之上汜水又
北流注于河征艱賦所謂步汜口之芳草弔周襄之
鄙館者也余按昔儒之論(脱昔字案近刻)周襄所居在潁川
襄城縣是乃城名非為水目原夫致謬之由俱以汜
鄭為名故也是為爽矣又按郭緣生述征記劉澄之
永初記竝言高祖即帝位于是水之陽今不復知舊
壇所在盧諶崔雲亦言是矣余按高皇帝受天命于
定陶汜水不在此也于是求壇故無髣髴矣(刻訛作案無近)
(為)河水又東逕板城北(近刻竝訛作經案此八字原本及)有津謂之
板城渚口河水又東逕五龍塢北(近刻竝訛作經案此九字原本及)
塢臨長河(訛在河字下案塢字近刻)有五龍祠應劭云崑崙山廟
在河南滎陽縣(訛作東案南近刻)疑即此祠所未詳
又東過滎陽縣北蒗𦿆渠出焉(字𦿆訛作蕩案近刻脱北)
大禹塞滎澤開之以通淮泗即經所謂蒗𦿆渠也漢
平帝之世河汴決壞未及得修汴渠東侵日月彌廣
門閭故處(訛作水門案門閭近刻)皆在水中漢明帝永平十二
年議治汳渠上乃引樂浪人王景問水形便(問下有案近刻)
(字理)景陳利害應對敏捷帝甚善之乃賜山海經河渠
書禹貢圖及以錢帛後作隄發卒數十萬詔景與將
作謁者王吳治渠(治渠訛作共防案近刻吳訛作昊)築隄防脩堨(近案)
(防字刻脱)起自滎陽東至千乘海口千有餘里景乃商度
地勢鑿山開澗防遏衝要疏決壅積十里一水門更
相迴注無復滲漏之患(刻作潰案渗近)明年渠成帝親巡行
詔濱河郡國置河隄員吏如西京舊制景由是顯名
王吳及諸從事者皆增秩一等順帝陽嘉中又自汴
口以東緣河積石為堰通渠(下渠訛作淮下衍古口案河字近刻訛在為堰)
(字二)咸曰金隄靈帝建寧中又增修石門以遏渠口(渠案)
(訛作淮近刻亦)水盛則通注津耗則輟流河水又東北逕卷
之扈亭北(及近刻竝訛作經案此十一字原本)春秋左傳曰文公七年
晉趙盾與諸侯盟于扈竹書紀年晉出公十二年(近案)
(十二年刻訛作二)河絶于扈即于是也河水又東逕八激隄
北(近刻竝訛作經案此九字原本及)漢安帝永初七年令謁者太山
于岑于石門東積石八所皆如小山以捍衝波謂之
八激隄河水又東逕卷縣北(近刻竝訛作經案此八字原本及)晉楚
之戰晉軍爭濟舟中之指可掬楚莊祀河告成而還
即是處也河水又東北逕赤岸固北而東北注(十四案此)
(刻竝訛作經字原本及近)
又東北過武德縣東沁水從西北來注之(北來注四字案近刻脱西)
河水自武德縣漢獻帝延康元年封曹叡為侯國即
魏明帝也東至酸棗縣西濮水東出焉(原本及近刻案此十一字)
(作經竝訛)漢興三十有九年孝文時河決酸棗東潰金隄
大發卒塞之故班固云文堙棗野武作瓠歌謂斷此
口也今無水河水又東北通謂之延津(本及近刻竝案此十字原)
(經訛作)石勒之襲劉曜途出于此以河冰泮為神靈之
助號是處為靈昌津昔澹臺子羽齎千金之璧渡河
陽侯波起兩蛟挾舟子羽曰吾可以義求不可以威
劫(訛作卻案近刻)操劔斬蛟蛟死波休乃投璧于河三投而
輙躍出乃毁璧而去示無吝意趙建武中造浮橋于
津上採石為中濟石無大小下輙流去用工百萬經
年不就石虎親閱作工沈璧于河明日璧流渚上波
蕩上岸遂斬匠而還河水又逕東燕縣故城北(十字案此)
(句之下衍則有濟水自北來注之九字原本及近刻竝訛作經近刻脱逕字又此)河水于是
有棘津之名亦謂之石濟津(字今考即胙城縣東北案原本及近刻竝脱石)
(津石濟)故南津也春秋僖公二十八年晉將伐曹曹在
衛東(訛作縣案衛近刻)假道于衛衛人不許還自南河濟即
此也(下衍河水于是亦有棘津之名十字案濟字近刻訛在即此下又此句之)晉伐陸渾
亦于此渡宋元嘉中(訛作年案近刻)遣輔國將軍蕭斌率寧
朔將軍王玄謨北入宣威將軍垣護之(訛作桓案垣近刻)以
水軍守石濟即此處也河水又東淇水入焉又東逕
遮害亭南(及近刻竝訛作經案此十五字原本)漢書溝洫志曰在淇水
口東十八里有金隄隄高一丈自淇口東地稍下隄
稍高至遮害亭高四五丈(脱高字案近刻)又有宿胥口舊河
水北入處也(即禹貢古河也案此所謂舊河)河水又東右逕滑臺城
北(近刻竝訛作經案此十字原本及)城有三重中小城謂之滑臺城
舊傳滑臺人自修築此城因以名焉城即故鄭廩延
邑也下有延津春秋傳曰孔悝為蒯聵所逐載伯姬
于平陽行于延津是也廩延南故城即衛之平陽亭
也今時人謂此津為延壽津宋元嘉中右將軍到彦
之(脱將字案近刻)畱建威將軍朱脩之守此城魏軍南伐脩
之執節不下其母悲憂一旦乳汁驚出母乃號踊告
家人曰我年老非有乳時今忽如此吾兒必没矣脩
之絶援果以其日陷没城故東郡治續漢書曰延熹
九年濟隂東郡濟北平原河水清襄楷上疏曰春秋
注記未有河清而今有之易乾鑿度曰上天將降嘉
應河水先清京房易傳曰河水清天下平天垂異(近案)
(作翼刻訛)地吐妖民厲疫(作疾案近刻)三者並作而有河清春
秋麟不當見而見孔子書以爲異河者諸侯之象清
者陽明之徵豈獨諸侯有窺京師也明年宫車宴駕
徵解瀆侯爲漢嗣是爲靈帝建寧四年二月河水又
清也
又東北過黎陽縣南
黎侯國也詩式微黎侯寓于衞是也晉灼曰黎山在
其南河水逕其東其山上碑云縣取山之名取水之
陽以為名也王莽之黎蒸也(訛作魏丞案黎蒸近刻)今黎山之
東北故城蓋黎陽縣之故城也山在城西城憑山為
基東阻于河(訛作為案于近刻)故劉楨黎陽山賦曰南蔭黃
河左覆金城青壇承祀高碑頌靈昔慕容玄明自鄴
率衆南徙滑臺既無舟楫將保黎陽昏而流凘冰合
于夜中濟訖旦而冰泮燕民謂是處為天橋津東岸
有故城險帶長河戴延之謂之逯明壘(作逮下同案逯近刻訛)
周二十里言逯明石勒十八騎中之一(此二字案近刻脱)城
因名焉郭緣生曰城袁紹時築皆非也余按竹書紀
年梁惠成王十一年(作十三年案近刻訛)鄭釐侯使許息來致
地平丘戶牖首垣諸邑及鄭馳道(訛作地案近刻)我取枳道
與鄭鹿(重鄭鹿二字案此下近刻)即是城也今城内有故臺尚謂
之鹿鳴臺又謂之鹿鳴城王玄謨自滑臺走鹿鳴者
也濟取名焉故亦曰鹿鳴津又曰白馬濟津之東南
有白馬城衞文公東徙渡河都之故濟取名焉袁紹
遣顔良攻東郡太守劉延于白馬關羽為曹公斬良
以報效即此處也(刻衍是字案也上近)白馬有韋鄉韋城故津
亦有韋津之稱史記所謂下脩武渡韋津者也(脩武案下)
(脩武下武近刻訛作)河水舊于白馬縣南泆通濮濟黃溝故蘇
代說燕曰決白馬之口魏無黃濟陽竹書紀年梁惠
成王十二年楚師出河水以水長垣之外者也(近刻案出)
(決訛作)金隄既建故渠水斷尚謂之白馬瀆故瀆東逕
鹿鳴城南又東北逕白馬縣之涼城北耆舊傳云東
郡白馬縣之神馬亭實中層峙南北二百步東西五
十許步狀丘斬城也(脱誤未詳案此句有)自外耕耘墾斫削落
平盡正南有躔陛陟上(陟躔陛上案近刻訛作)方軌是由西南
側城有神馬寺樹木脩整西去白馬津可二十許里
東南距白馬縣故城可五十里疑即開山圖之所謂
白馬山也山下常有白馬羣行悲鳴則河決馳走則
山崩注云山在鄭北(訛在下句故字下案北近刻訛作此又)故鄭也所
未詳劉澄之云有白馬塞孟逹登之長歎可謂于川
土疎妄矣亭上舊置涼城縣治此(曰字涼訛作源案舊字下近刻衍)
白馬瀆又東南逕濮陽縣散入濮水所在決會更相
通注以成往復也河水自津東北逕涼城縣(字原本案此十)
(訛作經及近刻竝)河北有般祠孟氏記云祠在河中積石爲
基河水漲盛恒與水齊戴氏西征記曰今見祠在東
岸臨河累石為壁其屋宇容身而已殊似無靈不如
孟氏所記將恐言之過也河水又東北經伍子胥廟
南(及近刻竝訛作經案此十一字原本)祠在北岸頓丘郡界臨側長河
廟前有碑魏青龍三年立河水又東北為長壽津(此案)
(刻竝訛作經九字原本及近)述征記曰涼城到長壽津六十里河
之故瀆出焉漢書溝洫志曰河之為中國害尤甚故
導河自積石歴龍門二渠以引河(作歷龍門南到華案此有脱文漢書)
(所從來者高水湍悍難以行平地數為敗迺釃二渠隂東下底柱及盟津雒内至于大伾于是禹以為河)
(載之高地以引其河北)一則漯川(刻有則字案此下近)今所流也一則北
瀆王莽時空故世俗名是瀆為王莽河也故瀆東北
逕戚城西(考以下乃注内叙河之故瀆所逕案此八字原本及近刻竝訛作經今)春秋
哀公二年晉趙鞅率師納衞太子蒯瞶于戚宵迷陽
虎曰右河而南必至焉今頓丘衞國縣西戚亭是也
為衞之河上邑漢高帝十二年封將軍李必為侯國
矣故瀆又逕繁陽縣故城東(近刻竝訛作經案此十字原本及)史記
趙將廉頗伐魏取繁陽者也(脱取字案近刻)北逕隂安縣故
城西(近刻竝訛作經案此八字原本及)漢武帝元朔五年封衞不疑
為侯國故瀆又東北逕樂昌縣故城東(原本及近刻案此十二字)
(作經竝訛)地理志東郡之屬縣也漢宣帝封王稚君為侯
國故瀆又東北逕平邑郭西(近刻竝訛作經案此十字原本及)竹書
紀年晉烈公二年(作四年案近刻訛)趙城平邑五年田公子
居思伐邯鄲圍平邑九年(作十年案近刻訛)齊田肸及邯鄲
韓舉戰于平邑(訛作汾案肸近刻)邯鄲之帥敗逋(訛作遂案近刻)獲
韓舉取平邑新城又東北逕元城縣故城西北而至
沙丘堰(及近刻竝訛作經案此十六字原本)史記曰魏武侯公子元食
邑于此故縣氏焉(魏武侯公子元食邑于此因而遂案漢書地理志魏郡元城應劭曰)
(地理風俗記之誤氏焉此引史記當是)郭東有五鹿墟墟之左右多陷
城(刻衍在字案之字下近)公羊曰襲邑也說曰襲陷矣郡國志
曰五鹿故沙鹿有沙亭周穆王喪盛姬東征舍于五
鹿其女叔㛗屆此思哭是曰女㛗之丘為沙鹿之異
名也春秋左傳僖公十四年沙鹿崩晉史卜之曰隂
為陽雄土火相乘故有沙鹿崩後六百四十五年宜
有聖女興其齊田乎後王翁孺自濟南(作齊脱南字案濟近刻訛)
徙元城正直其地日月當之王氏為舜後土也漢火
也王禁生政君其母夢見月入懷年十八詔入太子
宫生成帝為元后漢祚道汙四世稱制故曰火土相
乘而為雄也及崩大夫揚雄作誄曰太隂之精沙鹿
之靈作合于漢配元生成者也獻帝建安中(上近刻案獻帝)
(字衍漢)袁紹與曹操相禦于官渡(刻作襲案禦近)紹逼大司農
鄭玄載病隨軍屆此而卒郡守已下受業者衰絰赴
者千餘人玄注五經䜟緯候歴天文經通于世故范
曄贊曰孔書遂明漢章中輟矣縣北有沙丘堰堰障
水也(訛在亦曰潰下案此四字近刻)尚書禹貢曰北過降水(脱此九案近刻)
(字)不遵其道曰降亦曰潰至于大陸北播為九河(此案)
(即上文所引禹貢以解釋雜其間耳九字原本及近刻竝訛作經今考此)風俗通曰河播
也播爲九河自此始也禹貢沇州九河既道(近刻有案道下)
(字矣)謂徒駭太史馬頰覆釡胡蘇簡潔句盤鬲津也同
為逆河鄭玄曰下尾合曰逆河言相迎受矣(刻訛作案迎近)
(承)蓋疏潤下之勢以通河海及齊桓霸世塞廣田居
同為一河故自堰以北館陶廮陶貝丘鬲般廣川信
都東光河間樂成以東(訛作光案川近刻)城地竝存川瀆多
亡漢世河決金隄南北離其害議者常欲求九河故
迹而穿之(訛作川案穿近刻)未知其所是以班固云自兹距
漢北亡八枝者也河之故瀆自沙丘堰南分屯氏河
出焉河水故瀆東北逕發干縣故城西又屈逕其北
(及近刻竝訛作經案此三十三字原本)王莽之所謂戢楯矣漢武帝以
大將軍衞青破右賢王功封其子登為侯國大河故
瀆又東逕貝丘縣故城南(及近刻竝訛作經案此十三字原本)應劭曰
左氏傳齊襄公田于貝丘是也余按京相璠杜預竝
言在博昌即司馬彪郡國志所謂貝中聚者也應注
于此事近違矣大河故瀆又東逕甘陵縣故城南(此案)
(近刻竝訛作經十三字原本及)地理志之所謂厝也王莽改曰厝治
者也漢安帝父孝德皇以太子被廢為王薨于此乃
葬其地尊陵曰甘陵縣亦取名焉桓帝建和二年改
清河曰甘陵(曰廿陵下二訛作元脱清河二字案縣亦取名焉五字近刻訛在此)是周
之甘泉市地也(訛作帀案市近刻)陵在瀆北丘墳高巨雖中
經發壞猶若層陵矣世謂之唐侯冢(訛作家案近刻)城曰邑
城皆非也昔南陽文叔良以建安中爲甘陵丞夜宿
水側趙人蘭襄夢求改葬叔良明循水求棺果于水
側得棺半許落水叔良顧親舊曰若聞人傳此吾必
以爲不然遂爲移殯醊而去之大河故瀆又東逕艾
亭城南又東逕平晉城南今城中有浮圖五層上有
金露盤題云趙建武八年比釋道龍和上竺浮圖澄
樹德勸化興立神廟(訛作與案興近刻)浮圖已壞露盤尚存
煒煒有光明大河故瀆又東北逕靈縣故城南王莽
之播亭也河水于縣(刻作瀆案水近)别出為鳴犢河河水故
瀆又東逕鄃縣故城東吕后四年以父嬰功封子佗
襲為侯國(訛作龍案襲近刻)王莽更名之曰善陸大河故瀆
又東逕平原縣故城西而北絶屯氏三瀆(屯氏河及案三瀆謂)
(瀆近刻三訛作二屯氏别河之南北)北逕繹幕縣故城東北西流逕平
原鬲縣故城西(及近刻竝訛作經案此三十九字原本)地理志曰鬲津
也王莽名之曰河平亭故有窮后羿國也(脱羿字案近刻)應
劭曰鬲偃姓咎繇後光武建武十三年封建義將軍
朱祜為侯國(議祜訛作祐案義近刻訛作)大河故瀆又北逕脩縣
故城東又北逕安陵縣西(及近刻竝訛作經案此十九字原本)本脩之
安陵鄉也地理風俗記曰脩縣東四十里有安陵鄉
(訛作縣案近刻)故縣也又東北至東光縣故城西而北與漳
水合(故瀆終于此案注内叙河之)一水分大河故瀆北出為屯氏
河逕館陶縣東東北出(竝截上三字屬注文下十八案此二十一字原本及近刻)
(作經字訛)漢書溝洫志曰自塞宣防河復北決于館陶縣
分為屯氏河廣深與大河等成帝之世河決館陶及
東郡金隄上使河隄謁者王延世塞之三十六日隄
成詔以建始五年為河平元年以延世為光禄大夫
是水亦斷屯氏故瀆水之又東北屯氏别河出焉屯
氏别河故瀆又東北逕信成縣(信城縣下同案近刻訛作)張甲河
出焉(脱河字案近刻)地理志(刻有曰字案志下近)張甲河(衍及瀆二字案此下近刻)
首受屯氏别河于信成縣者也張甲河故瀆(刻訛作案故近)
(及)北絶清河于廣宗縣(訛在縣字下案清字近刻)分為二瀆左瀆
逕廣宗縣故城西又北逕建始縣故城東田融云趙
武帝十二年(二十二年案近刻訛作)立建興郡(脱郡字案近刻)治廣宗
置建始興德五縣隷焉左瀆又北逕經城東繚城西
又逕南宫縣西北注絳瀆(刻竝訛作經今考注内叙案此二十一字原本及近)
(瀆終于此張甲河左)右瀆東北逕廣宗縣故城南又東北逕界
城亭北又東北逕長樂郡棗彊縣故城東(本及近刻案棗彊原)
(經今考以下乃注内叙張甲河右瀆所逕竝訛作武彊今訂正又此三十二字亦訛作)長樂故
信都也晉太康五年改從今名又東北逕廣川縣與
絳瀆水故道合(濁漳水注内言絳瀆東連于廣川縣案原本及近刻竝脱絳瀆二字今考)
(其為絳瀆合流顯然之張甲河同歸于海)又東北逕廣川縣故城西又東
逕棘津亭南(及近刻竝訛作經案此二十九字原本)徐廣曰棘津在廣
川司馬彪曰縣北有棘津城吕尚賣食之困疑在此
也劉澄之云譙郡酇縣東北有棘津亭故邑也吕尚
所困處也余按春秋左傳伐巢克棘入州來無津字
杜預春秋釋地又言棘亭在酇縣東北亦不云有津
字矣而竟不知澄之于何而得是說然天下以棘為
名者多未可咸謂之棘津也又春秋昭公十七年(近案)
(十四年刻訛作)晉侯使荀吳帥師涉自棘津用牲于洛遂滅
陸渾杜預釋地闕而不書服虔曰棘津猶孟津也徐
廣晉紀又言石勒自葛陂寇河北襲汲人向冰(刻訛案近)
(向水作入)于枋頭濟自棘棘津在東郡河内之間田融以
為即石濟南津也雖千古茫昧理世玄遠遺文逸句
容或可尋沿途隱顯方土可驗司馬遷云吕望東海
上人也老而無遇以釣干周文王又云吕望行年五
十賣食棘津七十則屠牛朝歌行年九十身為帝師
皇甫士安云欲隱東海之濱聞文王善養老故入釣
于周今汲水城亦言有吕望隱居處起自東海迄于
酆雍緣其逕趣趙魏為密厝之譙宋事為疎矣張甲
故瀆又東北至脩縣東會清河(近刻竝訛作經今考案此十四字原本及)
(右瀆終于此注内叙張甲河)十三州志曰張甲河東北至脩縣入
清漳者也屯氏别河又東枝津出焉東逕信成縣故
城南又東逕清陽縣故城南清河郡北(字原本及近案此三十一)
(甲河出焉之文以下則又叙屯氏别河之枝津也刻竝訛作經今考屯氏别河又東承前逕信成縣張)
魏自清陽徙置也又東北逕陵鄉南又東北逕東武
城縣故城南又東北逕東陽縣故城南(字原本及近案此二十八)
(作經刻竝訛)地理志曰王莽更之曰胥陵矣俗人謂之高
黎郭非也應劭曰東武城東北三十里有陽鄉故縣
也又東散絶無復津逕(河枝津終于此案注内叙屯氏别)屯氏别河
又東北逕清河郡南又東北逕清河故城西(十一字案此二)
(下皆注内叙屯氏别河所逕原本及近刻竝訛作經今考以)漢高帝六年封王吸
為侯國地理風俗記曰甘陵郡東南十七里有清河
故城者世謂之鵲城也又東北逕繹幕縣南分為二
瀆屯氏别河北瀆東逕繹幕縣故城南東絶大河故
瀆又東北逕平原縣枝津北出至安陵縣遂絶屯氏
别河北瀆又東北逕重平縣故城南(原本及近刻竝案此五十三字)
(别河北瀆承上分為二瀆之文訛作經今考以下皆注内叙屯氏)應劭曰重合縣西
南八十里有重平鄉故縣也又東北逕重合縣故城
南又東北逕定縣故城南漢武帝元朔四年封齊孝
王子劉越為侯國(訛作成案越近刻)地理風俗記曰饒安縣
東南三十里有定鄉城故縣也屯氏别河北瀆又東
入陽信縣今無水又東為咸河東北流逕陽信縣故
城北(及近刻竝訛作經案此三十字原本)地理志渤海之屬縣也東注
于海(河北瀆終于此案注内叙屯氏别)屯氏别河南瀆自平原東絶
大河故瀆又逕平原縣故城北枝津右出東北至安
德縣界東會商河屯氏别河南瀆又東北于平原界
又有枝渠右出至安德縣遂絶屯氏别河南瀆自平
原城北首受大河故瀆東出亦通謂之篤馬河(八十案此)
(下皆注内叙屯氏别河南瀆所逕九字原本及近刻竝訛作經今考以)即地理志所謂
平原縣有篤馬河東北入海行五百六十里者也東
北逕安德縣故城西又東北逕臨齊城南始東齊未
賓(十八字訛作經下四字仍屬注文案此二十二字原本及近刻竝截上)大魏築城以
臨之故城得其名也又屈逕其城東故瀆廣四十步
又東北逕重丘縣故城西(及近刻竝訛作經案此二十二字原本)春秋
襄公二十五年秋同盟于重丘伐齊故也應劭曰安
德縣北五十里有重丘鄉故縣也又東北逕西平昌
縣故城北(及近刻竝訛作經案此十一字原本)北海有平昌縣故加西
漢宣帝元康元年封王長君為侯國故渠川派東入
般縣為般河蓋亦九河之一道也後漢書稱公孫瓚
破黃巾于般河即此瀆也又東為白鹿淵水南北三
百步東西千餘步深三丈餘其水冬清而夏濁渟而
不流若夏水洪泛水深五丈方乃通注般瀆又逕般
縣故城北(注文下七字訛作經今考以下乃注内叙案此句九字原本及近刻竝截上二字屬)
(為般河者也屯氏别河南瀆)王莽更之曰分明也東逕樂陵縣故
城北(近刻竝訛作經案此八字原本及)地理志曰故都尉治伏琛晏
謨言平原邑今分為郡又東北逕陽信縣故城南東
北入海(今考注内叙屯氏别河南瀆終于此案此十四字原本及近刻竝訛作經)屯氏河
故瀆自别河東逕甘陵之信鄉縣故城南(字原本及案此十九)
(注内承前叙屯氏河之文近刻竝訛作經今考以下乃)地理志曰安帝更名安
平(訛作順帝案安帝近刻)應劭曰甘陵西北十七里有信鄉故
縣也屯氏故瀆又東逕甘陵縣故城北又東逕靈縣
北又東北逕鄃縣與鳴犢河故瀆合上承大河故瀆
于靈縣南(及近刻竝訛作經案此四十二字原本)地理志曰河水自靈
縣别出為鳴犢河者也東北逕靈縣東東入鄃縣而
北合屯氏瀆屯氏瀆兼鳴犢之稱也又東逕鄃縣故
城北東北合大河故瀆謂之鳴犢口(二字注内叙屯案近刻脱鳴犢)
(于此氏河終)十三州志曰鳴犢河東北至脩入屯氏考瀆
則不至也(北逕靈縣東東入鄃縣而北合屯氏瀆十案此六十六字原本訛作經近刻截上東)
(餘仍屬注文六字訛作經)
又東北過衞縣南(右過衞國縣南案近刻作又東北)又東北過濮陽縣
北瓠子河出焉
河水東逕鐵丘南(今考鐵丘戚竝值長壽津東濮陽案此七字原本及近刻竝訛作經)
(注文不得與經相紊衞國兩縣之西南乃)春秋左氏傳哀公二年鄭䍐逹
帥師郵無恤御簡子衞太子為右登鐵上(訛作丘案近刻)望
見鄭師衞太子自投車下即此處也京相璠曰鐵丘
名也杜預曰在戚南河之北岸有古城(作目城案近刻訛)戚
邑也東城有子路冢(字戚邑上衍城字案近刻脱東城二)河之西岸有
竿城郡國志曰衞縣有竿城者也河南有龍淵宮武
帝元光中河決濮陽氾郡十六發卒十萬人塞決河
起龍淵宫蓋武帝起宫于決河之傍龍淵之側故曰
龍淵宫也河水東北流而逕濮陽縣北為濮陽津(此案)
(濮陽在衞縣下于地望疎舛故注正其失十五字原本及近刻竝訛作經今考經次)故城在南
與衞縣分水城北十里有瓠河口有金隄宣房堰(近案)
(作塸刻訛)粤在漢世河決金隄涿郡王尊(作遵下同案近刻訛)自徐
州刺史遷東郡太守河水盛溢泛浸瓠子金隄決壞
尊躬率民吏投沈白馬祈水神河伯親執圭璧請身
填隄廬居其上民吏皆走(吏民皆走案近刻作)尊立不動而水
波齊足而止公私壮其勇節河水又東北逕衞國縣
南東為郭口津河水又東逕鄄城縣北(字原本及近案此二十四)
(作經刻竝訛)故城在河南十八里王莽之鄄良也沇州舊
治魏武創業始自于此河上之邑最為峻固晉八王
故事曰東海王越治鄄城城無故自壞七十餘丈越
惡之移治濮陽城南有魏使持節征西將軍太尉方
城侯鄧艾廟廟南有艾碑秦建元十二年廣武將軍
沇州刺史關内侯安定彭超立河之南岸有新城宋
寧朔將軍王玄謨前鋒入河所築也北岸有新臺鴻
基層廣高數丈衞宣公所築新臺矣詩齊姜所賦也
為盧關津(訛作廬案盧近刻)臺東有小城﨑嶇頽側臺址枕
河(脱址字案近刻)俗謂之邸閣城(為之底閣城案近刻訛作俗)疑故關津
都尉治也所未詳矣河水又東北逕范縣之秦亭西
(及近刻竝訛作經案此十二字原本)春秋經書築臺于秦者也河水又
東北逕委粟津(近刻竝訛作經案此九字原本及)大河之北即東武
陽縣也左會浮水故瀆(近刻竝訛作經案此六字原本及)故瀆上承
大河于頓丘縣而北出東逕繁陽縣故城南(近刻有案此下)
(字故)應劭曰縣在繁水之陽張晏曰縣有繁淵春秋襄
公二十年經書公與晉侯齊侯盟于澶淵杜預曰在
頓丘縣南今名繁淵澶淵即繁淵也亦謂之浮水焉
昔魏徙大梁趙以中牟易魏故志曰趙南至浮水繁
(近刻竝訛作經十四字原本及)郡國志曰衞本觀故國姚姓(訛作衞案近刻)
(姚姓故觀國)有河牧城又東北入東武陽縣東入河(十一案此)
(今考注内叙浮水終于此字原本及近刻竝訛作經)又有漯水出焉(亦訛作經案此六字)
戴延之謂之武水也(漯水注之下九十八字原本重案水字近刻訛作陽又後注内)
(此見于)河水又東逕武陽縣東范縣西而東北流也(此案)
(近刻竝訛作經十七字原本及)
又東北過東阿縣北
河水于范縣東北流為倉亭津(近刻竝訛作經今考案此十二字原本及)
(西南乃注文不得與經紊倉亭津及柯澤皆值東阿)述征記曰倉亭津在范縣
界去東阿六十里魏土地記曰津在武陽縣東北七
十里津河濟名也河水右歴柯澤(近刻竝訛作經案此六字原本及)
春秋左傳襄公十四年衞孫文子敗公徒于阿澤者
也又東北逕東阿縣故城西而東北出流注(六字原案此十)
(近刻脱又東北三字本及近刻竝訛作經)河水枝津東出謂之鄧里渠也
又東北過茌平縣西
河自鄧里渠東北逕昌鄉亭北又東北逕碻磝城西
(及近刻竝訛作經案此二十字原本)述征記曰碻磝津名也自黃河泛
舟而渡者皆為津也其城臨水西南崩于河宋元嘉
二十七年以王玄謨為寧朔將軍前鋒入河平碻磝
守之都督劉義恭以沙城不堪守召玄謨令毁城而
還後更城之(訛作登案更近刻)魏立濟州治此也河水衝其
西南隅又崩于河即故茌平縣也應劭曰茌山名也
縣在山之平地(訛作陸案近刻)故曰茌平也王莽之功崇矣
經曰大河在其西鄧里渠歴其東(云東北過茌平縣案水經瓠子河章)
(即此所引東為鄧里渠)即斯邑也昔石勒之隸師懽屯耕于茌
平聞鼓角鞞鐸之聲于是縣也西與聊城分河(刻西案近)
(訛作柳訛作而聊)河水又東北與鄧里渠合水上承大河于
東阿縣西東逕東阿縣故城北(及近刻竝訛作經案此二十八字原本)
故衞邑也應仲瑗曰有西故稱東魏封曹植為王國
大城北門内西側臯上有大井其巨若輪深六七丈
歲嘗煮膠以貢天府本草所謂阿膠也故世俗有阿
井之名縣出佳繒縑故史記云秦昭王服太阿之劔
阿縞之衣也又東北經臨邑縣與將渠合又北逕茌
平縣東臨邑縣故城西北流入于河河水又東北流
逕四瀆津(及近刻竝訛作經案此三十九字原本)津西側岸臨河有四
瀆祠東對四瀆口河水東分濟亦曰濟水受河也然
滎口石門水斷不通(右斷門不通今據濟水注内有案原本及近刻竝訛作滎口水)
(門訂正滎口石)始自是出東北流逕九里與清水合故濟瀆
也(訛作放案故近刻)自河入濟自濟入淮自淮逹江水徑周
通故有四瀆之名也昔趙殺鳴犢仲尼臨河而歎自
是而返曰丘之不濟命也夫琴操以為孔子臨狄水
而歌矣曰(字曰作云案近刻脱矣)狄水衍兮風揚波船楫顛倒
更相加余按臨濟故狄也是濟所逕得其通稱也(也案)
(逕字下字近刻在)河水又逕楊墟縣之故城東俗猶謂是城
曰陽城矣河水又逕茌平城東疑縣徙也(此四字考案今本脱)
(有茌平城故道元疑縣嘗徙此上文以碻磝城為茌平縣至是又)城内有故臺世謂
之時平城非也蓋茌時音相近耳
又東北過高唐縣東(所改今考下注云大河又東北逕案原本及近刻竝作縣界蓋後人)
(可證經本作東故注特辯之高唐縣故城西經言出東誤耳)
河水于縣漯水注之地理志曰漯水出東武陽今漯
水上承河水于武陽縣東南西北逕武陽新城東曹
操為東郡所治也引水自東門石竇北注于堂池池
南故基尚存城内有一石甚大城西門名冰井門門
内曲中冰井猶存門外有故臺號武陽臺帀臺亦有
隅雉遺迹(武水也下近刻删此存彼考下文水自城案此九十六字原本又見前戴延之謂之)
(城也若徑接漯水注之則漯注河在高唐縣水自城東北逕東武陽縣故城南所謂自城者承上武陽新)
(之于此後人妄移前耳今存此删彼三字不可通矣然則九十六字本應繫)水自城東北
逕東武陽縣故城南應劭曰縣在武水之陽王莽之
武昌也然則漯水亦或武水矣臧洪為東郡太守治
此曹操圍張超于雍丘洪以情義請袁紹救之不許
洪與紹絶紹圍洪城中無食洪呼吏士曰洪于大義
不得不死諸君無事空與此禍(刻作受案與近)衆泣曰何忍
捨明府也男女八千餘人相枕而死洪不屈紹殺洪
邑人陳容為丞謂曰寧與臧洪同日死不與將軍同
日生紹又殺之士為傷歎今城四周紹圍郭尚存水
帀隍塹于城東北合為一瀆東北出郭逕陽平縣之
岡成城西(成字據後漢書補案原本及近刻竝脱)郡國志曰陽平縣有
岡成亭(訛作城案成近刻)又北逕陽平縣故城東漢昭帝元
平元年封丞相蔡義為侯國漯水又北絶莘道城之
西北有莘亭春秋桓公十六年衞宣公使伋使諸齊
令盜待于莘伋壽繼殞于此亭京相璠曰今平原陽
平縣北十里(訛作平陽案平原近刻)有故莘亭(刻衍道字案此下近)阸限
蹊要自衞適齊之道也望新臺于河上感二子于夙
齡詩人乘舟誠可悲矣今縣東有二子廟猶謂之為
孝祠矣(脱為字案近刻)漯水又東北逕樂平縣故城東縣故
清也漢高帝八年封窒中同于清(作室脱同字案近刻窒訛)宣帝
封許廣漢少弟翁孫于樂平竝為侯國王莽之清治
矣漢章帝建初中(訛作始案初近刻)更從今名也漯水又北
逕聊城縣故城西城内有金城周帀有水南門有馳
道絶水南出自外泛舟而行矣東門側有層臺秀出
雲表(此二字案近刻脱)魯仲連所謂還高唐之兵卻聊城之
衆者也漯水又東北逕清河縣故城北(原本及近刻案此十二字)
(皆注内叙漯水所逕竝訛作經今考以下)地理風俗記曰甘陵故清河清
河在南十七里今于甘陵縣故城東南無城以擬之
直東二十里有艾亭城東南四十里有此城擬即清
河城也後蠻居之故世稱蠻城也漯水又東北逕文
鄉城東南又東北逕博平縣故城南(原本及近刻竝案此二十一字)
(經下三字仍為注截上十八字訛作)城内有層臺秀上(城内二字案近刻脱)王莽
改之曰加睦也右與黃溝同注川澤(及近刻竝訛作案此八字原本)
(經)黃溝承聊城郭水水泛則津注水耗則輟流自城
東北出逕清河城南又東北逕攝城北春秋所謂聊
攝以東也俗稱郭城非也城東西三里南北二里東
西隅有金城城卑下墟郭尚存左右多墳壠京相璠
曰聊城縣東北三十里有故攝城今此城西去聊城
二十五六里許即攝城者也又東逕文鄉城北又東
南逕王城北(今考上下文乃注内叙黃溝所逕案此十四字原本及近刻竝訛作經)魏
太常七年安平王鎮平原所築世謂之王城太和二
十三年罷鎮立平原郡治此城也黃溝又東北流左
與漯水隱覆勢鎮河陸東出于高唐縣大河右迆東
注漯水矣(及近刻竝訛作經案此三十一字原本)桑欽地理志曰漯水
出高唐余按竹書穆天子傳稱丁夘天子自五鹿東
征釣于漯水以祭淑人是曰祭丘己巳天子東征食
馬于漯水之上尋其沿歴逕趣不得近出高唐也桑
氏所言蓋津流所出(脱所字案近刻)次于是間也(訛作所案近刻是)
俗以是水上承于河亦謂之源河矣漯水又東北逕
援縣故城西(及近刻竝訛作經案此十一字原本)王莽之東順亭也杜
預釋地曰濟南祝阿縣西北有援城漯水又東北逕
高唐縣故城東(及近刻竝訛作經案此十二字原本)昔齊威王使肸子
守高唐(訛作盻案肸近刻)趙人不敢漁于河即魯仲連子謂
田巴曰今楚軍南陽趙伐高唐者也春秋左傳哀公
十年趙鞅帥師伐齊取犂及轅(作黎下同案犂近刻訛)毁高唐
之郭杜預曰轅即援也祝阿縣西北有高唐城漯水
又東北逕漯隂縣故城北(及近刻竝訛作經案此十二字原本)縣故犂
邑也漢武帝元光三年封匈奴降王王莽更名翼成
歴北漯隂城南伏琛謂之漯陽城南有魏沇州刺史
劉岱碑地理風俗記曰平原漯隂縣今巨漯亭是也
漯水又東北逕著縣故城南又東北逕崔氏城北(此案)
(近刻竝訛作經十九字原本及)春秋左傳襄公二十七年崔成請老
于崔者也(崔下衍氏字案近刻脱于字)杜預釋地曰濟南東朝陽
縣西北有崔氏城漯水又東北逕東朝陽縣故城南
(及近刻竝訛作經案此十三字原本)漢高帝七年(作六年案近刻訛)封都尉宰
寄為侯國(訛作華案宰近刻)地理風俗記曰南陽有朝陽縣
故加東地理志曰王莽之脩治也漯水又東逕漢徵
君伏生墓南(及近刻竝訛作經案此十二字原本)碑碣尚存以明經為
秦博士秦坑儒士伏生隱焉漢興教于齊魯之間撰
五經尚書大傳文帝安車徵之(刻訛在撰字上案文帝二字近)年老
不行乃使掌故歐陽生等受尚書于徵君號曰伏生
者也漯水又東逕鄒平縣故城北(及近刻竝訛作經案此十一字原本)
古鄒侯國(訛作有案古近刻)舜後姚姓也又東北逕東鄒城
北(近刻竝訛作經案此八字原本及)地理志(刻衍曰字案志下近)千乘郡有東
鄒縣漯水又東北逕建信縣故城北(本及近刻竝訛案此十二字原)
(經作)漢高帝七年封婁敬為侯國應劭曰臨濟縣西北
五十里有建信城(刻衍侯字案信下近)都尉治故城者也漯水
又東北逕千乘縣二城間(及近刻竝訛作經案此十二字原本)漢高帝
六年以為千乘郡王莽之建信也章帝建初四年為
王國和帝永元七年改為樂安郡故齊地(訛作也案近刻)伏
琛曰千乘城在齊城西北百五十里(脱在字案近刻)隔會水
即漯水之别名也又東北為馬常坈(及近刻竝訛作案此七字原本)
(經)坈東西八十里南北三十里亂河枝流而入于海
(水終于此案注内叙漯)河海之饒兹焉為最地理風俗記曰漯
水東北至千乘入海河盛則通津委海水耗則微涓
絶流書浮于濟漯亦是水者也
又東北過楊虚縣東商河出焉(訛作樓虛功臣表同惟案楊虚今漢書地理志)
(虚于高唐後非也注就高唐下附記漯水至此經之後王子侯表仍作楊虚又河先逕楊虚乃至高唐經次楊)
北逕平昌縣故城南(訛作昌平據漢書改正案平昌原本及近刻竝)又東逕
般縣故城南又東逕樂陵縣故城南(原本及近刻竝案此四十四字)
(注内叙商河所逕訛作經今考以下皆)漢宣帝地節四年封侍中史子
長為侯國商河又東逕朸縣故城南(及近刻竝訛作案此十字原本)
(作初下同經近刻朸訛)高后八年封齊悼惠王子劉辟光為侯
國王莽更之曰張鄉應劭曰般縣東南六十里有朸
鄉城故縣也沙溝水注之(近刻竝訛作經案此五字原本及)水南出
大河之陽泉源之不合河者二百步其水北流注商
河商河又東北流逕馬嶺城西北屈而東注南轉逕
城東(及近刻竝訛作經案此二十一字原本)城在河曲之中東海王越
斬汲桑于是城商河又東北逕富平縣故城北(十二案此)
(刻竝訛作經字原本及近)地理志曰侯國也王莽曰樂安亭(刻訛案近)
(樂亭作安)應劭曰明帝更名厭次(此二字案近刻脱)闞駰曰厭次
縣本富平侯車騎將軍張安世之封邑(訛作矣案侯近刻)非
也按漢書昭帝元鳳六年封右將軍張安世為富平
侯薨子延壽嗣國在陳畱别邑在魏郡(脱在字案近刻)陳畱
風俗傳曰陳畱尉氏縣安陵鄉故富平縣也是乃安
世所食矣歲入租千餘萬延壽自以身無功德何堪
久居先人大國上書請減戶(脱請字案近刻)天子以為有讓
徙封平原并食一邑戶口如故而税減半十三州志
曰明帝永平五年改曰厭次矣按史記高祖功臣侯
者年表高帝六年封元頃為侯國徐廣音義曰漢書
作爰類(刻衍侯字案作下近)是知厭次舊名非始明帝蓋復故
耳縣西有東方朔冢冢側有祠(一冢字案近刻脱)祠有神驗
水側有雲城漢武帝元封四年封齊孝王子劉信為
侯國也商河又分為二水南水謂之長叢溝(四字原案此十)
(竝訛作經本及近刻)東流傾注于海(訛作為案于近刻)溝南海側有蒲
臺臺高八丈方二百步三齊略記曰鬲城東南有蒲
臺秦始皇東遊海上于臺上蟠蒲繫馬至今每歲蒲
生(脱每字案近刻)縈委若有繫狀似水楊可以為箭今東去
海三十里北水世又謂之百薄瀆(近刻竝訛作經百案此九字原本及)
(白訛作)東北流注于海水矣(河終于此案注内叙商)大河又東北
逕高唐縣故城西(經今考經叙河水云又東北過高案此十二字原本及近刻竝訛作)
(係注文正經之失唐縣東已見前此)春秋左傳襄公十九年齊靈公廢
太子光而立公子牙以夙沙衞為少傅齊侯卒崔杼
逆光光立殺公子牙于句瀆之丘衞奔高唐以叛京
相璠曰本平原縣也齊之西鄙也大河逕其西而不
出其東經言出東誤耳(高唐縣東之失案此辯前經文過)大河又北
逕張公城臨側河湄(及近刻竝訛作經案此十二字原本)衞青州刺史
張治此(脱其名案張某)故世謂之張公城水有津焉名之曰
張公渡河水又北逕平原縣故城東(本及近刻竝訛案此十一字原)
(經作)地理風俗記曰原博平也故曰平原矣縣故平原
郡治矣漢高帝六年置王莽改曰河平也晉灼曰齊
西有平原(刻衍河字案此下近)河水東北過高唐(水北過高唐案近刻作河)
(縣)高唐即平原也(高唐二字案近刻脱)故經言河水逕高唐縣
東(云過高唐縣東者由誤以平原為高唐案此明河水逕高唐縣西平原縣東而經)非也按
地理志曰(五字係複上衍文地理志無是語案原本及近刻此下有高唐平原也)高唐
漯水所出平原則篤馬河導焉明平原非高唐大河
不得出其東審矣大河右溢世謂之甘棗溝(字原本案此十)
(訛作經及近刻竝)水側多棗故俗取名焉河盛則委泛水耗
則輟流故溝又東北歴長隄逕漯隂縣北(字原本及案此十三)
(瀆漯訛作温今改正近刻竝訛作經溝訛作)東逕著城北東為陂淀淵潭
相接世謂之穢野薄河水又東北逕阿陽縣故城西
(經又阿陽近刻訛作陽阿下同案此十二字原本及近刻竝訛作)漢高帝六年封郎
中萬訢為侯國應劭曰漯隂縣東南五十里有阿陽
鄉故縣也
又東北過漯陽縣北(訛作隂案陽近刻)
河水自平原左逕安德城東而北為鹿角津東北逕
般縣樂陵朸鄉至厭次縣故城南為厭次河(十七字案此三)
(竝訛作經原本及近刻)漢安帝永初二年劇賊畢豪等數百(豪案)
(毫下同近刻訛作)乘船寇平原縣令劉雄門下小吏所輔浮
舟追至厭次津與賊合戰竝為賊擒求代雄豪縱雄
于此津所輔可謂孝盡愛敬義極君臣矣河水右逕
漯隂縣故城北(近刻竝訛作經案此十字原本及)王莽之巨武縣也
河水又東北為漯沃津(近刻竝訛作經案此九字原本及)在漯沃縣
故城南(脱在字案近刻)王莽之延亭者也地理風俗記曰千
乘縣西北五十里有大河河北有漯沃城故縣也魏
改為後部亭今俗遂名之曰右輔城河水又東逕千
乘城北(近刻竝訛作經案此九字原本及)伏琛之所謂千乘北城者
也
又東北過利縣北(考濟水章經文云東北過利縣西又案利縣原本及近刻竝訛作黎城縣)
(可證此經訛舛今改正東北過甲下邑入于河)又東北過甲下邑濟水從西來
注之又東北入于海
河水又東分為二水枝津東逕甲下城南東南歴馬
常坈注濟(及近刻竝訛作經案此二十四字原本)經言濟水注河非也
(云又東北河水枝津注之水經以為入河非也斯乃案此二字原本及近刻竝訛在倉子城下考濟水注)
(文與此注互相發明河水注濟非濟入河其)河水自枝津東北流逕甲下
邑北世謂之倉子城又東北流入于海(注所謂河水案此即濟水)
(流注海者是也于濟漯之北别)淮南子曰九折注于海而流不絶者
崑崙之輸也尚書禹貢曰夾右碣石入于河山海經
曰碣石之山繩水出焉東流注于河河之入海舊在
碣石今川流所導(訛作可案所近刻)非禹瀆也周定王五年
河徙故瀆故班固曰商竭周移也(訛作碣案竭近刻)又以漢
武帝元光二年河又徙東郡更注渤海是以漢司空
掾王璜言曰往者天嘗連雨東北風(天嘗連北風案近刻作往昔)
海水溢西南出侵數百里故張折云(刻作君案折近)碣石在
海中蓋淪于海水也昔燕齊遼曠分置營州今城屆
海濱海水北侵城垂淪者半王璜之言信而有徵碣
石入海非無證矣
水經注卷五
