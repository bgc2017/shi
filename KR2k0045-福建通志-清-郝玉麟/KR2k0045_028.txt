江西通志卷二十八
兵衞
師田之制兵寓於民井賦既改兵民迺分明設衞所
軍用開屯充以戍徒領以世勲有事執殳罷則耕耘
坐無縻食儲有餘囷洎乎後來戶耗軍貧秋南春北
殆同雁臣
聖恩優賉靡惠不均宿逋既免運耗仍存作兵衞志
國朝順治二年江西省南昌府設提督三年贑州府設
南贑總兵十六年九江府設九江總兵十八年移南
昌提督駐建昌府康熙四年還駐省城七年裁提督
及九江總兵設南瑞鎮十三年又改鎮復提以趙國
祚為提督移駐九江府增設袁臨總兵趙應奎撫建
總兵許貞十四年增設撫建提督趙賴分提撫建廣
饒南吉六府而趙國祚則分提九瑞袁臨南贑六府
復設九江總兵馬雲程增設南昌水師總兵蔡璋饒
南總兵高登科十七年撫建提督趙賴離任以撫建
總兵許貞為撫建提督以陳平為撫建總兵十八年
九江總兵馬雲程離任九江鎮裁十九年水師總兵
蔡璋離任水師總兵裁九瑞提督趙國祚回旗以撫
建提督許貞為全省提督撫建提督裁二十一年袁
臨總兵趙應奎陞任袁臨鎮裁二十二年全省提督
許貞離任全省提督裁撫建鎮亦裁仍設南瑞鎮以
撫建總兵陳平為南瑞總兵駐劄南昌今就現設撫
標南瑞贑南二鎮及寧州等三十四營官弁兵丁詳
明開載至江西都司所轄衞所土弁順治初已經奉
裁屯田籽粒康熙九年歸幷各縣徵解衞所各軍聽
督糧道僉撥造運雍正四年都司裁所管轄事宜分
歸布政司督糧道管理具附於後
南昌府
撫標左右兩營駐防省城原額經制馬一步九戰三守
七官一十六員兵一千五百名各官自備征馬四十
四疋營馬一百五十疋除康熙二十四年三十八年
二次奉裁外見設遊擊二員守備二員千總四員把
總八員馬戰兵九十六名步戰兵一百九十二名守
兵六百七十六名各官自備征馬四十四匹兵戰馬
九十六匹
南瑞鎮標前後兩營駐劄省城原額經制馬一步九戰
三守七官二十四員兵二千五百一十八名各官自
備征馬四十四疋營馬二百匹除康熙二十四年三
十八年二次奉裁外見設總兵一員遊擊二員守備
二員千總四員把總八員馬戰兵一百五十名步戰
兵二百五十名守兵一千五十名各官自備征馬六
十匹兵戰馬一百五十匹雍正四年奉文後營遊擊
帶千把總各一員馬戰守兵丁三百名移駐銅鼓營
七年補設千把總官各一員馬戰兵二十九名步戰
兵六十六名守兵二百五名各官自備征馬四匹兵
戰馬二十九匹
南昌城守營駐防南昌府原額經制官三員馬步戰守
兵丁二百三十名除康熙三十四年奉裁外見設守
備一員千總一員把總一員馬戰兵二十三名步戰
兵三十九名守兵一百六十一名各官自備征馬八
匹兵戰馬二十三匹
南昌水師營駐防南昌府原額經制官三員戰守兵丁
二百六十名除康熙三十四年奉裁外見設守備一
員千總一員把總一員步戰兵七十名守兵一百八
十二名各官自備征馬八匹兵無戰馬額設沙唬船
存營派兵護送往來差使
寧州銅鼓營駐防銅鼓石原額經制官八員馬步戰守
兵丁一千名除康熙二十二年三十四年二次奉裁
外只設守備一員把總一員馬戰兵二十名步戰兵
三十三名守兵一百四十名各官自備征馬六匹兵
戰馬二十匹雍正四年奉文移駐南昌鎮標後營遊
擊一員千把總各一員馬戰兵二十九名步戰兵六
十六名守兵二百五名各官自備征馬十匹兵戰馬
二十九匹七年復奉添設把總一員征馬二匹其原
設守備把總駐防萬載縣
武寧營駐防武寧縣原額經制官二員馬步戰守兵丁
二百四十名除康熙二十二年奉裁外見設守備一
員把總一員馬戰兵一十八名步戰兵三十名守兵
一百二十六名各官自備征馬六匹兵戰馬一十八
匹
瑞州府
瑞州營駐防瑞州府原額經制官三員馬步戰守兵丁
三百三十名除康熙二十二年三十四年二次奉裁
外見設守備一員把總一員馬戰兵二十名步戰兵
三十三名守兵一百四十名各官自備征馬六匹兵
戰馬二十匹(雍正四年移駐銅鼓營千總帶兵丁六十名征馬二匹分駐新昌縣)
袁州府
袁州協營兼轄臨江駐劄袁州府原額經制官八員馬
步戰守兵丁八百名除康熙二十二年三十四年二
次奉裁外見設副將一員中軍都司僉書一員千總
二員把總四員馬戰兵七十名步戰兵一百一十七
名守兵四百九十名各官自備征馬二十八匹兵戰
馬七十匹(雍正四年原設銅鼓營守備帶領把總一員兵丁一百二十名征馬六匹駐防萬載)
(縣)
臨江府
樟樹營駐防清江縣樟樹鎮原額經制官二員馬步戰
守兵丁三百名除康熙二十二年三十四年二次奉
裁外見設守備一員把總一員馬戰兵二十名步戰
兵三十三名守兵一百四十名各官自備征馬六匹
兵戰馬二十匹
吉安府
吉安營駐防吉安府原額經制官五員馬步戰守兵丁
七百名除康熙二十二年三十四年二次奉裁外見
設參將一員中軍守備一員千總一員把總二員馬
戰兵四十四名步戰兵七十三名守兵三百八名各
官自備征馬十八匹兵戰馬四十四匹
永豐營駐防吉永豐縣原額經制官二員馬步戰守兵
丁一百八十名除康熙三十四年奉裁外見設守備
一員把總一員馬戰兵一十八名步戰兵三十名守
兵一百二十六名各官自備征馬六匹兵戰馬十八
匹
龍泉營駐劄龍泉縣原額經制官二員馬步戰守兵丁
一百八十名除康熙三十四年奉裁外見設守備一
員把總一員馬戰兵一十八名步戰兵三十名守兵
一百二十六名各官自備征馬六匹兵戰馬十八匹
萬安營駐防萬安縣原額經制官二員馬步戰守兵丁
二百名除康熙二十四年奉裁外見設守備一員把
總一員馬戰兵二十名步戰兵三十三名守兵一百
四十名各官自備征馬六匹兵戰馬二十匹
永新營駐劄永新縣原額經制官二員馬步戰守兵丁
二百名除康熙三十四年奉裁外見設守備一員把
總一員馬戰兵二十名步戰兵三十三名守兵一百
四十名各官自備征馬六匹兵戰馬二十匹
撫州府
撫州營駐防撫州府原額經制官八員馬步戰守兵丁
七百名除康熙二十二年三十四年二次奉裁外見
設守備一員千總一員把總二員馬戰兵四十名步
戰兵六十七名守兵二百八十名各官自備征馬十
匹兵戰馬四十匹
建昌府
建昌營駐防建昌府原額經制官八員馬步戰守兵丁
九百五十名除康熙三十四年奉裁外見設遊擊一
員中軍守備一員千總一員把總二員馬戰兵六十
名步戰兵一百名守兵四百二十名各官自備征馬
一十六匹兵戰馬六十匹
廣昌營駐防廣昌縣原額經制官二員馬步戰守兵丁
二百名除康熙三十四年奉裁外見設守備一員把
總一員馬戰兵二十名步戰兵三十三名守兵一百
四十名各官自備征馬六匹兵戰馬二十匹
廣信府
廣信營駐防廣信府原額經制官五員馬步戰守兵丁
六百名除康熙三十四年奉裁外見設參將一員守
備一員千總一員把總二員馬戰兵六十名步戰兵
一百名守兵四百二十名各官自備征馬一十八匹
兵戰馬六十匹
鉛山營駐防鉛山縣原額經制官二員馬步戰守兵丁
二百名除康熙三十四年奉裁外見設守備一員把
總一員馬戰兵二十名步戰兵三十三名守兵一百
四十名各官自備征馬六匹兵戰馬二十匹
饒州府
饒州營駐防饒州府原額經制官五員馬步戰守兵丁
六百名除康熙三十四年奉裁外見設參將一員守
備一員千總一員把總二員馬戰兵六十名步戰兵
一百名守兵四百二十名各官自備征馬一十八匹
兵戰馬六十匹
鄱陽營駐防餘干縣康山原額經制官二員馬步戰守
兵丁二百名除康熙三十四年奉裁外見設守備一
員把總一員步戰兵五十三名守兵一百四十名
浮梁營駐防浮梁縣原額經制官二員馬步戰守兵丁
二百名除康熙三十四年奉裁外見設守備一員把
總一員馬戰兵二十名步戰兵三十三名守兵一百
四十名各官自備征馬六匹兵戰馬二十匹
南康府
南康營駐防南康府原額經制官二員馬步戰守兵丁
二百二十名除康熙三十四年奉裁外見設守備一
員把總一員馬戰兵二十二名步戰兵三十七名守
兵一百五十四名各官自備征馬六匹兵戰馬二十
二匹
九江府
九江協營駐防九江府兼轄南康原額經制官一十五
員馬步戰守兵丁一千七百名除康熙二十四年三
十四年二次奉裁外見設副將一員中軍都司僉書
一員千總二員把總四員馬戰兵八十名步戰兵一
百三十三名守兵五百六十名各官自備征馬二十
八匹兵戰馬八十匹
南湖水師營駐劄湖口縣原額經制官八員步戰守兵
八百二十六名除康熙二十四年三十四年二次奉
裁外見設守備一員千總一員把總二員步戰兵一
百七名守兵二百八十名各官自備征馬十匹兵無
戰馬額設沙唬船存營派兵護送往來差使
南安府
南安營駐防南安府原額經制官八員馬步戰守兵丁
一千名除康熙二十二年三十四年二次奉裁外見
設參將一員中軍守備一員千總二員把總四員
馬戰兵六十名步戰兵一百名守兵四百二十名各
官自備征馬二十四匹兵戰馬六十匹
文英營駐防崇義縣原額經制官二員馬步戰守兵丁
四百名除康熙二十二年三十四年二次奉裁外見
設守備一員把總一員馬戰兵二十二名步戰兵三
十七名守兵一百五十四名各官自備征馬六匹兵
戰馬二十二匹
贛州府
南贛鎮駐劄贛州府原額經制馬一步九戰三守七官
二十四員馬步戰守兵丁三千名除康熙二十二年
三十四年二次奉裁外見設總兵一員遊擊三員守
備三員千總六員把總一十二員馬戰兵一百八十
九名步戰兵三百一十五名守兵一千三百二十三
名各官自備征馬八十二匹兵戰馬一百八十九匹
贛州城守營駐防贛州府原額經制官四員馬步戰守
兵丁二百名除康熙三十四年奉裁外見設守備一
員把總一員馬戰兵二十名步戰兵三十三名守兵
一百四十名各官自備征馬六匹兵戰馬二十匹
寧都營駐防寧都縣原額經制官八員馬步戰守兵丁
六百名除康熙三十四年奉裁外見設參將一員守
備一員千總二員把總四員馬戰兵六十名步戰兵
一百名守兵四百二十名各官自備征馬二十四匹
兵戰馬六十匹
興國營駐防興國縣原額經制官四員馬步戰守兵丁
三百名除康熙三十四年奉裁外見設守備一員千
總一員把總二員馬戰兵三十名步戰兵五十名守
兵二百一十名各官自備征馬十匹兵戰馬三十匹
永鎮營駐防瑞金縣原額經制官二員馬步戰守兵丁
二百名除康熙三十四年奉裁外見設守備一員把
總一員馬戰兵二十名步戰兵三十三名守兵一百
四十名各官自備征馬六匹兵戰馬二十匹
横岡營駐防定南縣原額經制官二員馬步戰守兵丁
二百名除康熙三十四年奉裁外見設守備一員把
總一員馬戰兵二十名步戰兵三十三名守兵一百
四十名各官自備征馬六匹兵戰馬二十匹
羊角營駐防會昌縣原額經制官二員馬步戰守兵丁
二百名除康熙三十四年奉裁外見設守備一員把
總一員馬戰兵二十名步戰兵三十三名守兵一百
四十名各官自備征馬六匹兵戰馬二十匹
已上通省撫鎮標協營更定營制共三十四營額
設官共一百六十七員各官自備征馬五百二十
匹裁定實存兵丁總一萬四千三百一十二名(内馬)
(戰兵一千三百八十九名步戰兵二千五百九十二名守兵一萬三百三十一名)各兵戰
馬一千三百八十九匹
歲額支俸薪餉乾銀二十四萬五千一百七十一
兩七錢六分四釐閏年支銀二十六萬四千四百
六十四兩一錢六分四釐
額該兵米五萬一千五百二十三石二斗
江西布政司督糧道管轄衛所屯田屯糧屯軍幷造船
領運官弁旗丁實數
南昌前衛(即前帮)原額屯田地并基塘山堰共六百二十
七頃六十六畆一分六釐四毫四絲二微五纖八沙
内除雍正五年奉文東流建德二縣屯田地五十三
頃八十六畆一分八釐六毫四絲二忽歸入江南池
州府賦役徵觧外實在屯田地五百七十三頃七十
九畆九分七釐七毫九絲八忽二微五纖八沙又除
報荒崩田地二十頃六十五畆三釐七毫六絲七忽
七微又續報墾陞田地三頃五十五畆六毫九忽見
在成熟屯田地五百五十六頃六十九畆九分四釐
六毫三絲九忽五微五纖八沙共徵籽粒折餘蓆竹
加增銀四千四百四兩九錢八分三毫三絲三忽九
纖外帶徵丁銀一百四十四兩一錢三分五毫三絲
原委管屯官徵觧康熙九年改幷就近九江府彭澤
縣徵解
原額漕船一百一十一隻每船旗丁一名散軍九名
自經叛變逃亡將散軍操軍牙軍設官舍餘現今領
運造船九十七隻缺船一十四隻現在僉補
原額祖軍幷附官舍餘共一千八百八十七戶旗丁
一百一十名散軍九百九十名順治十三年編審清
查止存四百八十五戶
額設掌印領運守備一員領運千總一員輪流掌印
領運隨帮百總一員催押空船回南
南昌左衛(即後帮)原額屯田地幷基塘山堰共一千九十
四頃九十五畆三分二釐九絲四忽内除荒崩田地
二百五十二頃八十二畆六分一釐二絲三微八纖
又續報墾陞老荒田地及額外新生共一百三十二
頃五十八畆六分三釐六毫三絲二忽二微八纖見
在成熟田地九百七十四頃七十一畆三分四釐七
毫五忽九微共徵籽粒折餘蓆竹加增銀七千七百
四十九兩三錢八分六釐四毫七忽三微四纖外帶
徵丁銀二百五十三兩六錢八分三釐二毫六絲原
委管屯官徵解康熙九年改就近歸并九江府德化
德安瑞昌及南康府星子四縣徵解
原額漕船一百一十一隻每船旗丁一名散軍九名
自經戊子甲寅二次叛變逃亡將散軍操軍牙軍設
官舍餘現今領運造船一百零五隻缺船六隻現在
僉補
原額旗散各軍共一千一百一十名順治十三年編
審僅存其半
額設領運千總二員輪流督造領運隨帮百總一員
催空船回次
袁州衞原額屯田二百三十七頃畆内除荒塞田一百
四十七頃五十九畆又續報墾陞田一十二頃四十
五畆見在成熟屯田一百一頃八十六畆共徵籽粒
折餘加增銀一千七十兩八錢四分七釐七毫五絲
外帶徵丁銀三十四兩八錢七分四釐一毫八絲原
委管屯官徵觧康熙九年改就近歸幷袁州府宜春
分宜萍鄉萬載四縣徵解
原額漕船一百一十隻每船旗丁一名散軍九名自
經叛變逃亡將散軍操軍牙軍舍餘現今領運造船
二十七隻缺船八十三隻
原額祖軍六千戶順治六年清查僅存一百九十六
戶
額設守備一員千總一員專司督造領運隨帮百總
一員催空船回南
九江衞(明季屬江南統轄西國朝順治初年改歸江統轄)原額屯田地一千八
百一十七頃八十畆七分六釐六毫内除荒崩田地
七百二十七頃六十二畆二分七釐七毫七絲一忽
又續報墾陞老荒及額外新生田地四百二十頃三
十五畆九分八釐七絲九忽四微見在成熟屯田地
一千五百一十頃五十四畆四分六釐九毫八忽四
微共徵籽粒加增銀一萬一千一百二十九兩六錢
五分二釐三毫七絲三微外帶徵丁銀三百六十二
兩四錢五分二釐四毫一絲原委管屯官徵解康熙
九年改就近歸幷九江府德化德安瑞昌湖口彭澤
及南康府星子六縣徵解(外雍正三年開墾老荒及額外新生田地四十四畆)
(五分五釐五毫所增屯糧銀定例六年起科年限尚未屆滿故未編入)
原額漕船一百六十五隻每船旗丁一名散軍九名
内船一百三隻領運江西糧米其六十二隻領運池
州糧米康熙九年改設為前後兩帮前帮一百零三
隻後帮船六十二隻現今領運船一百六十三隻缺
船二隻
原額祖軍九百七十二戶餘丁三千六百四十四名
逃絶一百六十三戶
額設前帮千總二員後帮千總二員督造領運隨帮
百總二員催空船回次
贑州衛原額屯田八百一十五頃五十畆五釐又餘田
五十八分計田一百七十四頃畆内除荒蕪田七百
三頃七十五畆五釐又續報墾陞田一百三十六頃
九畆九分五釐九毫三絲一忽見在成熟屯田四百
二十一頃八十四畆九分五釐九毫三絲一忽共徵
正折餘徭加增銀四千一百三十兩九錢八分六釐
五毫八絲外帶徵丁銀一百二十四兩四錢四分八
釐五絲原委管屯官徵解康熙九年改就近歸幷贑
州府贑縣瑞金雩都興國及南安府崇義五縣徵解
會昌所原額屯田二百二十八頃三十畆内除荒塞田
一百二十九頃二十九畆又續報墾陞田一百一十
七頃四十四畆見在成熟屯田二百一十六頃四十
五畆共徵正折銀一千七百九十七兩七錢八釐七
毫六絲五忽七微二纖外帶徵銀五十八兩八錢六
分六釐二絲順治初歸幷贑州衞徵解康熙九年改
歸會昌縣徵解
信豐所原額屯田二百四頃九十一畆内除荒蕪田一
十九頃六十一畆七分九釐又續報墾陞田一十一
頃五十六畆一分三釐一絲見在成熟屯田一百九
十六頃八十五畆三分四釐一絲共徵正折餘糧銀
一千七百九十六兩四分一釐七毫二絲四忽外帶
徵丁銀五十六兩六錢九分六釐八毫九絲順治初
歸幷贑州衞徵解康熙九年改歸信豐縣徵解
南安所原額屯田一百九十頃八十畆内除荒决田一
百六十二頃六十九畆五分又續報墾陛田四十五
頃二十七畆三分五釐五毫三絲五忽見在成熟屯
田七十三頃三十七畆八分五釐五毫三絲五忽共
徵正折銀五百二十九兩九錢七分四釐三毫一絲
六忽外帶徵丁銀一十七兩三錢五分四釐二絲順
治十二年歸并贑州衞管理徵解康熙九年改歸大
庾縣徵解(本所原無額設旗軍)
原額漕船本衛三十隻會昌所十五隻信豐所十五
隻共六十隻每船旗丁一名散軍九名自經叛變逃
亡將散軍操軍牙軍舍餘現今領運造船五十四隻
缺船六隻現在僉補
原額祖軍二千九百七十戶順治六年清查僅存六
百二十五戶
額設守備一員千總一員督造領運随帮百總一員
催空船回次
吉安所原額屯田一百一十二頃三十九畆五分一釐
内除荒塞田九十頃九十七畆八分七釐又續報墾
陞田四十八頃一分三釐三絲四忽三微見在成熟
屯田六十九頃四十一畆七分七釐三絲四忽三微
共徵正折餘徭加增銀六百七十九兩七錢九分八
釐二毫九絲外帶徵丁銀二十一兩六錢六分八釐
八毫九絲原委管屯官徵解康熙九年改幷就近吉
安府廬陵龍泉二縣徵解
原額漕船九十八隻每船旗丁一名散軍九名自經
叛變逃亡現今漕船止六十六隻缺船三十二隻
原額屯軍三百一十四戶操軍八百二十七名見在
屯操軍共六百三戶
額設千總二員督造領運隨帮百總一員儧空船回
南
安福所原額屯田一百一十七頃一十畆一分八釐内
除荒塞田四十頃二十五畆九分八釐又續報墾陞
田一十五頃七十五畆四釐八毫四絲二微九纖四
沙四塵六埃一渺六漠六逡九廵見在成熟屯田九
十二頃五十九畆二分四釐八毫四絲二微九纖四
沙四塵六埃一渺六漠六逡九廵共徵正折餘徭加
增銀一千三百三十二兩九錢五分二釐四毫九絲
外帶徵丁銀四十兩三錢七分一釐一毫四絲原委
管屯官徵解康熙九年改倂就近吉安府安福縣徵
解
原額漕船四十二隻每船一隻旗丁一名散軍九名
自經叛變逃亡將散軍操軍牙軍舍餘現今領運造
船二十五隻缺船一十七隻
原額運軍六百五十五名操軍五百二十六名見在
屯操軍共二百三十四戶
額設千總二員督造領運隨帮百總一員押空船回
次
永新所原額屯田一百二十八頃八十九畆二分三釐
内除荒决田二十四頃八十六畆六分一釐二毫六
絲七忽又續報墾陞田一十六頃一十畆一分五釐
見在成熟屯田一百二十頃一十二畆七分六釐七
毫三絲三忽共徵正折餘徭加增銀一千三百二十
四兩五錢四分一釐三毫一忽二微外帶徵丁銀四
十三兩三錢七分二釐一毫四絲原委管屯官徵解
康熙九年改歸就近永新縣徵解
原額漕船三十七隻每船旗丁一名散軍九名自經
叛變逃亡將散軍操軍牙軍舍餘充運造船三十一
隻缺船六隻
原額屯軍三百七十戶操軍四百二十名現在屯操
軍共二百八十八戶
額設千總二員督造領運隨帮百總一員押空船回
次
龍泉所原額屯田一十七頃七十畆内除原荒田八頃
一十畆已續報墾陞抵補共徵折餘銀一百四十七
兩六錢六分六釐外帶徵丁銀四兩八錢三分五釐
三毫三絲順治十三年本所屯軍屯糧俱歸倂安福
所管理將守禦所千總裁汰屯銀改就近龍泉縣徵
解(本所未設漕船旗軍奉文改編解部)
撫州所原額屯田地幷基塘山共三百八十九頃四十
六畆五分七釐一毫九絲九忽内除雍正五年奉文
建德縣屯田地基塘山三百一十八頃六十七畆五
分二釐八毫八絲五忽歸入江南池州府賦役徵解
外實在屯田幷基塘山七十頃七十九畆四釐三毫
一絲四忽内除荒塞田基塘四十七頃五十七畆二
分二釐一毫六絲七忽見在成熟屯田二十三頃二
十一畆八分二釐一毫四絲七忽共徵正折加增銀
一百一十四兩二錢五分八釐五毫外帶徵丁銀三
兩七錢四分一釐四毫委饒州府餘干安仁二縣徵
解
原額漕船六十六隻每船旗丁一名散軍九名自經
叛變逃亡將散軍操軍牙軍舍餘充運造船三十五
隻缺船三十一隻
原額屯軍六百六十戶見在三百二十四戶
額設千總二員督造領運隨帮百總一員押空船
回南
建昌所原額屯田九十頃三十畆内除荒蕪田四十頃
六十四畆六分六釐六毫二絲五忽又續報墾陞田
三十四頃三畆九分八毫九絲三纖見在成熟屯田
八十三頃六十九畆二分四釐二毫六絲五忽三纖
共徵正折餘徭加增銀一千一百五兩三錢二釐一
毫七絲四忽四微六纖二沙外帶徵丁銀三十六兩
一錢九分三釐一毫四絲八忽三微四纖原委管屯
官徵解康熙九年改倂就近建昌府廣昌縣徵解
原額漕船四十七隻每船旗丁一名散軍九名自經
戊子甲寅二次叛變逃亡將散軍操軍牙軍舍餘充
運造船三十二隻缺船一十五隻
原額屯軍四百七十戶見在二百八十八戶
額設千總二員督造領運隨帮百總一員催空船回
次
廣信所原額屯田二百二十頃六十畆内除荒塞田一
百四十頃六十九畆四分四釐九毫又續報墾陞田
五畆七分五釐見在成熟屯田七十九頃九十六畆
三分一毫共徵正折加增銀八百二十一兩八錢三
分二釐五毫六絲六忽五微七纖五沙外帶徵丁銀
二十六兩九錢一分九毫三絲原委守禦所千總徵
解康熙九年改歸就近廣信府上饒玉山廣豐興安
四縣徵解
原額漕船四十三隻每船旗丁一名散軍九名自二
次叛變逃亡將散軍操軍牙軍舍餘充運造船十三
隻缺船三十隻
原額祖軍四百三十戶見在一百一十七戶
額設千總二員督造領運隨帮百總一員押空船回
南
鉛山所原額屯田二百三十一頃一十五畆内除荒蕪
田一百八十九頃七十五畆又續報墾陞田一頃六
十畆二分見在成熟田四十三頃畆二分共徵正折
增銀四百三十六兩四錢七分三毫外帶徵丁銀一
十四兩一錢九分二釐二毫三絲原委守禦所徵解
康熙九年改併就近廣信府鉛山弋陽貴溪興安四
縣徵解
原額漕船四十六隻每船旗丁一名散軍九名自二
次叛變逃亡將散軍操軍牙軍舍餘充運造船一十
五隻缺船三十一隻
原額軍四百六十戶見在一百三十五戶
額設千總二員督造領運隨帮百總一員押空船回
次
饒州所原額屯田地三百四頃二十七畆七釐八毫六
絲九忽五微内除雍正五年奉文建德縣屯田地二
百九頃一十八畆七分一釐八毫二絲九忽五微歸
入江南池州府賦役徵解外實在屯田九十五頃八
畆三分六釐四絲内除荒塞田一頃二十三畆一分
八釐六毫五忽見在成熟屯田九十三頃八十五畆
一分七釐四毫三絲五忽共徵正折餘糧加增銀九
百四十五兩九錢一分七毫八絲外帶徵丁銀三十
兩九錢七分三釐八毫七絲原委管屯官徵解康熙
九年改就近饒州府鄱陽縣徵解
原額漕船六十七隻係所藩兩軍幷舍餘承造見造
船二十九隻缺船三十八隻
原額屯軍三百五十八名藩軍一百七十四名見在
屯藩軍共二百六十一名(前明分藩饒州因有藩軍後藩王廢即將藩軍承造)
(領運)
額設千總二員督造領運隨帮百總一員押空船回
次
已上四衛八所見在成熟屯田地四千六百七十
一頃九十三畆四釐二毫八絲四忽四微八纖二
沙四塵六埃一渺六漠六逡九廵
實徵正折餘徭蓆竹加增銀共三萬九千五百一
十八兩三錢一分六毫四絲八忽六微八纖七沙
(此項銀兩解督糧道以為造船及督造俸薪等費)外帶徵丁銀一千二百
七十四兩八錢六分四釐四毫三絲八忽三微四
纖
實在屯丁六千五十四丁康熙五十五六十及雍
正四年三屆編審滋生增益人丁三百三十二丁
欽奉
恩詔永不加賦
原編銀壹千貳伯㭍拾肆兩捌錢陸分肆釐肆毫叄
絲捌忽叄微肆纖雍正五年奉文攤入通省屯糧帶
徵
附江西督糧道徵解漕糧款項
起解本色漕糧正改米五十萬一千三百二十六石
五升八合一勺一抄七撮
副米二十六萬五千七百二石八斗一升八勺二撮
一粟
脚耗米共四萬五千九百二十九石五斗三升九合
三勺一抄八撮七粟九粒五顆(内南昌新建二縣全書原無額編脚耗米)
(於油单内每正改米一石編給兊軍贈耗米三升共該米一千五百九十七石五斗四升三勺四撮五圭)
(二粟又永新縣全書額編亦無脚耗米折銀三百七十三兩五分六釐以五錢一石買米共該米七百四)
(十六石一斗一合二勺)
耗費銀共三萬九千四百三十八兩二錢四分九釐
八毫八絲七忽三微六纖(内南昌新建進賢寧州武寧奉新高安德興等八州)
(縣全書原無額編脚耗銀於由單内每正改米一石編給兊軍贈耗銀三分共該銀三千七百一兩六錢)
(一分三釐一毫四絲五忽一微一纖又豐城靖安安福萬安四縣全書額編耗費銀不敷支給贈銀又于)
(由单内編徵凑足贈耗銀一千二百一十一兩七錢九分二釐六毫一絲五忽一微九纖此項銀兩給)
(解官收為僱募夫船般運交納修倉等項之用)
三六輕賫銀六萬三千一兩二錢二分三釐五毫七
絲七忽五微八纖(以下七項俱屬隨漕)
二升折銀一千五百一十三兩一錢九分四釐一毫
五絲三忽一微五纖
蘆蓆板木銀三千三百九十二兩一錢九分四釐七
毫二絲五忽五微一纖
脚耗銀四百一兩三錢二分八釐三毫三絲一忽三
微一纖
過江湖銀一萬九千五百四十二兩七錢四分六釐
八毫八絲九忽五微七纖
協濟各衞所運軍月糧倉米銀二萬七千一百二十
九兩二錢六分九釐三毫三絲四微五纖四沙
淺船料價銀七千二十七兩八錢五分四釐六毫三
絲三忽八微
已上隨漕共銀一十二萬二千七兩八錢一分一
釐六毫四絲一忽二微七纖四沙
歷代兵衛附攷
唐太宗貞觀十年分江東西荆豫等處為十道置府六
百三十四府凡三等兵千二百人為上千人為中八
百人為下府置折衝都尉一人左右果毅都尉一人
長史兵曹别將各一人校尉六人凡民年二十為兵
六十而免睿宗景雲間始置節度使南則江浙荆湖
閩廣西則岐蜀北則河朔燕晉(文獻通考)
宋太祖建隆元年選強壯卒定為兵樣分送江浙等諸
道其後又以木梃為高下之等給散諸州軍委長吏
都監等召募教習神宗熙寧元年詔江湖等諸路監
司察州兵揀不如法者免為民(同上)
熙寧四年始詔諸路行保甲法(宋史)
政和時諸路團成保甲六十一萬餘人(文獻通考)
理宗淳祐四年詔募江淮失業強壯之人置武勝軍
五千人(續文獻通考)
元世祖初江淮以南地盡南海則名藩列郡又各以漢
軍及新附等軍戍焉各路立萬戶府各縣立千戶所
以鎮壓各處其所部之軍第遷口糧府縣關支而各
道以宣慰司元帥總之至元十一年敕哈逹選部下
蒙古軍五千人與漢軍分戍沿江堡隘為使傳往來
之衞二十二年詔改江淮江西招討司為上下三萬
戶蒙古漢人新附諸軍相參作三十三翼成宗元貞
二年天歷元年罷江西行省兵(同上)
順帝至正十三年立義兵千戶水軍千戶所於江西
(元史)
明太祖洪武元年定衛所官軍將帥將兵之法自京師
達於郡縣皆立衛所以五千六百人為一衛一千一
百二十人為一千戶所一百一十二人為一百戶所
每百戶所設總旗二名小旗十名通以指揮千百
戶等官領之有事征伐則詔總兵官佩印領之既旋
則上所佩印於朝官軍各回本衞總兵官不得擅調
各衛指揮使司指揮使一人指揮同知二人指揮僉
事四人衛鎮撫二人陞授改調增置無定員其屬經
歷一人知事一人有衛學者教授一人訓𨗳一人
各衛所指揮使司掌軍旅防禦之事使同知僉事考
選掌管衛事凡世流襲替優給優養報都指揮使司
達所隸都督府移兵部每歲藩臬撫按察其賢否五
歲一考選軍政廢置之一人統衛事曰軍政掌印一
人練兵一人屯田曰軍政僉書京操廵捕出哨備禦
軍器漕運諸雜務曰見任管事編諸行伍曰帶俸差
操凡撥軍補軍替軍選軍募軍竝統於掌印凡城池
時葺浚之度其財力軍十三民十七鎮撫掌刑獄經
歷典出納文移知事佐之軍民指揮使司亦如之(續)
(文獻通考)
南昌衛食糧官四十六員操守旗軍一千四百四十
三名運糧旗軍二千三百三十六名袁州衛食糧官
三十八員操守旗軍三百三十六名運糧旗軍八百
一十二名贑州衛食糧官五十六員操守旗軍八百
七十六名運糧旗軍六百二十五名吉安千戶所食
糧官一十六員操守旗軍八百一十八名運糧旗軍
一千一百五十名安福千戶所食糧官一十員操守
旗軍五百五十四名運糧旗軍六百五十五名永新
千戶所食糧官一十六員操守旗軍五百名運糧軍
四百二十六名會昌千戶所食糧官一十員操守旗
軍五百一十八名信豐千戶所食糧官一十二員操
守旗軍六百名南安千戶所食糧官一十二員操守
旗軍三百五十三名饒州千戶所食糧官二十三員
操守旗軍四百四十六名運糧旗軍八百七名撫州
千戶所食糧官一十七員操守旗軍三百八十九名
運糧旗軍七百八十一名建昌千戶所食糧官二十
員操守旗軍五百八十五名運糧旗軍五百三十名
廣信千戶所食糧官一十七員操守旗軍七百七十
三名運糧旗軍五百六十三名鉛山千戶所食糧官
一十四員操守旗軍四百四十五名運糧旗軍五百
六名九江衛屬江南管轄官軍員名不具載(江西大)
(志)
宣德元年始遣御史分行天下郡縣清理軍伍時天
下軍政既久而弊軍之奸黠者往往匿其籍或誣援
良民充伍所司利奸人之賄輙從之民受枉比比遠
邇一轍上知其弊遂命御史四出清理令無柱民縱
奸(續文獻通考)
正統十四年令各省召募民壯就令本地官率領操
練遇警調用(同上)
按王材申教錄曰農夫終歲勤動出食以給兵兵
終歲嬉遊而食民之食四方有警則調集者民兵
也召募者民間壯夫也其軍興百費又民所供也
衛所之兵無所事敵挑揀之議一出於口則怨望
囂然且軍職傲睨執祖宗之制以相懾不知祖宗
之制豈以軍儲為飬老周羸助嬉遊長子孫之具
耶法意不明民日疲而兵日弱當其任者奈何徇
情取悅苟安旦夕哉
嘉靖八年桂萼上天下兵籍僅九十七萬至胡松考
輿地又止八十四萬五千八百(續文獻通考)
按唐宋兵制皆取兵於民壯則入伍老則歸農
即三代寓兵於農之遺意明季軍伍皆謫發罪人
充之使子孫世世執役謂之長生軍且謫發之地
遠者萬里或數千里近者千餘里南北易調非其
土性難以自存是以死傷逃竄者十常八九行伍
實數無幾況有罪謫發者率皆奸民善於作弊毋
惑乎其兵籍之虧也使當時議兵制者以前代之
法為主而以其法參之則折衷於盡善矣
歷代屯田附考
唐開軍府以扞要衝因隙地置營田天下屯總九百九
十二司農寺每屯三頃州鎮諸軍每屯五十頃水陸
腴瘠播植地宜與其功庸煩省收率之多少皆决於
尚書省憲宗末江東西等處營田皆僱民或借庸以
耕又以瘠地易上地民間苦之穆宗即位詔還所易
地而耕以官兵耕官地者給三之一以終身(文獻通)
(考)
宋天禧末諸州屯田總四千二百餘頃江淮兩浙承偽
制皆有屯田克復後多賦與民輸租苐存其名紹興
六年右僕射張浚奏改江淮屯田為營田(同上)
元成宗大德二年以贑州路所轄信豐會昌龍南安遠
等處賊人出没發寨兵及宋舊役弓手與抄數漏籍
人戶立屯耕守以鎮遏之為戶二百六十五為田五
百二十四頃六十畆(元史)
明洪武初命諸衛分軍屯種各省荒田歲收籽粒為官
軍俸糧每軍種田五十畆為一分或有多寡不等衛
所軍士以三分守城七分屯種又有二八一九四六
中半等例皆隨地而異其耕種器具牛隻皆給於官
(續文獻通考)
永樂三年更定屯田則例令各屯置紅牌一面寫刊
於上每百戶所管旗軍一百一十二名或一百名七
八十名千戶管十百戶或七百戶五百戶三四百戶
指揮所管五千戶或三千戶二千戶提調屯田都指
揮收子粒多寡不等除下年存種子外每歲軍用十
二石正糧為法比較將剰餘幷不敷子粒數目通行
計算定為賞罰都司并本衛指揮隔别委官點閘五
年江西等處置按察司僉事一員盤量屯糧(同上)
嘉靖四年題准將南昌衛饒州撫州所屯田坐落池
州府地方許江西屯田僉事帶管凡詞訟有干屯政
者聽其綜理仍給關防以便行事二十二年題准將
南贑所屬衞所屯糧令屯田道派定呈報御史行各
兵備道就近督徵(同上)
按屯田之制兩漢不過數郡兩宋不過數路唐雖
有九百九十二所亦無實效惟明太祖加意於此
視古最詳考其迹則衛所有閒地即分軍以立屯
非若歴代於軍伍之外分兵置司者也考其制則
三分守城七分屯種以言其數則外而遼東一萬
二千三百八十六頃内極安如江西亦有五千六百
二十三頃四十一畆有竒推之於南北二京浙湖
山陜諸省尤極備焉則其於所謂數郡數路九百
九十二所者豈足以比之哉
歷代漕運附考
唐高祖太宗時江淮漕租米至東都輸含嘉倉以車或
䭾陸運至陜而水行來遠多風濤覆溺之患其失嘗
十七八(新唐書)
開元十八年宣州刺史裴耀卿朝集京師元宗訪以
漕事耀卿條上便宜謂江東西送租庸調物歲以二
月至揚州入斗門四月始渡淮入汴常苦水淺六七
月乃至河口而河水方漲湏八九月始得上河入洛
而漕路多梗船檣阻隘江東西人不習河事轉僱河
師水手重為勞費其得行日少阻滯日多今漢隋漕
路瀕河倉廪遺跡可尋當於河口置武牢倉鞏縣置
洛口倉使江東西舟不入黃河河舟不入洛口而河
陽柏崖太原永豐渭南諸倉節級轉運水通則舟
行水淺則寓於倉以待斯舟無停留而物不耗失此
甚利也元宗初不省二十一年耀卿為京兆尹京師雨
水米踊貴元宗復問耀卿漕事耀卿條奏如前元宗
從之乃於河陰置河陰倉河東置柏崖倉三門東置
集津倉西置鹽倉江淮漕皆輸河陰倉尋拜耀卿黃
門侍郎同中書門下平章事兼江淮轉運使三歲漕
輸倉者七百萬石省陸運傭錢三十萬緡(同上)
肅宗末史朝義兵出宋州淮運阻絶河南尹劉晏為
戶部侍郎兼勾當度支轉運使江淮粟帛由襄陽越
商於以輸京師(同上)
代宗廣德二年廢勾當度支使以劉晏專領東都河
南淮西江南東西轉運凡漕事皆决於晏晏為歇艎
支江船二千艘每船受千斛十船為綱每綱三百人
篙工五十自揚州遣將部送至河陰上三門號上門
填闕船米斗減錢九十調巴蜀襄漢麻枲竹篠為綯
挽舟以朽索腐材代薪物無棄者未十年人習河險
江船不入汴汴船不入河河船不入渭江南之運積
揚州汴河之運積河隂河船之運積渭口渭船之運
入太倉歲轉粟百一十萬石無升斗溺者及楊炎為
相以舊惡罷晏轉運使復歸度支而江淮米至渭橋
寖減矣後李巽為諸道轉運乃復如晏之多(同上)
貞元後漕河堙塞淮南節度使杜亞乃濬渠蜀岡疏
句城湖愛敬坡起隄貫城以通大舟河益庳水下走
淮夏則舟不得前節度使李吉甫築平津堰以洩有
餘防不足漕流遂通然漕益少江淮米至渭橋者才
二十萬斛(同上)
文宗時戶部裴休為轉運使以河瀕縣令董漕事自
江達渭運米四十萬石居三歲米至渭橋百二十萬
石而國用足(同上)
宋開寳五年率汴蔡兩河公私船運江淮米十萬石以
給兵食八年分水陸發運江淮諸州擇部内高貲之
民部送民多質魯不能檢御舟人舟人每有侵盜民
破産不能償乃詔牙吏部送又復擾民汴河挽舟率
多飢凍(文獻通考)
太平興國六年汴河歲運江淮米三百萬石菽一百
萬石非水旱蠲放民租未嘗不及其數(宋史)
至道初江淮諸路租糴於真揚楚泗洲置轉般倉轉
運使以江淮諸路綱輸倉載鹽以歸舟還其郡卒還
其家汴州詣轉般倉運米輸京師皇祐中諸路因循
糧綱法壞遂令汴綱至冬出江為諸路轉漕久之諸
路綱不集嘉祐三年下詔切責有司以格詔不行預
敕江淮等路轉運期以期年各造船補卒團本路綱
五年詔汴船不得復出江至期諸路船猶不足汴船
既不至江外江船不得至京師而汴船工卒訖各坐
食恒苦不足皆盜毁船材易錢自給船愈壞而漕額
愈不及矣治平三年始詔汴船七十綱皆出江復故
是年諸路剏漕船二千五百四十艘熙寧二年薛向
為江淮等路發運使始募客船與官船分運互相檢
察舊弊乃去歲漕常足三司使吳充言宜自明年減
江淮漕米二百萬令發運司易輕貨二百萬緡計五
年所得無慮千萬緡轉儲三路平糴備邊王安石謂
驟變米二百萬米必陡賤致輕貨二百萬貨必陡貴
當令發運司度米貴州郡折錢變為輕貨儲之河東
等路用常平法糶糴為便詔如安石議是歲江淮上
供穀至京師者三分不及一元豐八年江淮等路發
運副使蔣之竒奏開龜山運河漕運往來免風濤沉
溺之患政和七年立東南六路州軍知州通判裝發
上供糧斛任滿賞格自一萬石至四十萬石升名次
減年天聖中罷轉般法廢真楚川堰干水牐自是東
南上供斛米并金帛茶布直抵京師號直達綱顧立
法甚峻船有損壊所至修整不得踰時州縣欲其速
過但令供状以錢給之㳂流鄉保悉致騷擾公私横
費百出又鹽法已壊迴舟無所得舟人逃散船亦隨
壊本法盡廢(文獻通考)
大觀三年詔停直達綱復轉般江淮米仍輸轉般倉
政和二年復行直達綱毁拆轉般諸倉宣和五年江
西轉運判官蕭序辰言轉般道里不遠人力不勞年
豐可以廣糴厚積以待中都之用自行直達道里既
遠情弊尤多大江東西有終歲不能行一運者有押
米萬石欠七八千石有抛失舟船兵稍逃散十不存
一二者折欠之弊生於稽留而沿路官司多端阻節
至有一路漕司不自置舟船截留他路回綱尤為不
便詔發運司措置(宋史)
高宗建炎二年詔江東西綱運輸平江府又詔江西
亦許輸送江寧紹興初因地之宜以江西之粟餉淮
西理宗三十三年科撥諸路上供米江西吉信南安
科撥建康江洪臨江興國南康科撥行在(續文獻通)
(考)
元世祖用丞相伯顔之言由海運入京師分江東西糧
為春秋二運至於京師者一歲多至三百餘萬石(同)
(上)
至元十五年始立京畿江淮都運司二仍各置分司
以督綱運每歲入之江淮漕運司運糧至中灤京畿
漕運司自中灤運至大都(元史)
至大四年始遣官至江浙議海運事令海船從揚子
江逆流而上装載糧米而江水湍急又多石磯走沙
漲淺糧船俱壊歲歲有之(續文獻通考)
順帝至元初翰林學士江西虞集上疏論東南運糧
實竭民力今京師之東瀕海數千里北極遼海南瀕
青齊海潮日至淤為沃壤宜用南人法築堤捍水為
田聽富民欲耕者合其衆分以地官定其耕以萬夫
耕命為萬夫長以千夫耕命為千夫長三年而征其
稅如是則京師糧足而海運可省矣時異議者多事
竟寢(同上)
明成祖都燕百官衛士仰需東南於是始立運法派為
二道一由江入海出直沽口由白河運至通州謂之
海運一由江入淮黃河至陽武縣陸運至衛輝府由
衛河運至薊州謂之河運永樂三年冬十月命江西
造海運舟十三年會通河成遣平江伯陳瑄往江西
湖廣等處造舟二千艘以從河運瑄建言造平底淺
船甚稱便歲可運三百餘萬石至京師末年瑄復計
議凡民運糧俱於淮安瓜洲補給脚價兊與軍船領
運又奏於瓜淮水次令軍民於此對船交兊軍船出
給通關付還與民銷繳民補水脚與軍在淮安水次
者每正糧一石外加五斗在瓜洲水次者每正糧一
石外加五斗五升宣德二年令江西浙湖南直等處
起運淮安徐州倉糧撥民自運赴通其運糧官軍於
准安南京支運七年始立兊運法用吳亮言令江西
浙湖應天等處糧各官軍於附近水次領兊量地之
遠近費之多少定為加耗則例又給以輕齎銀兩(江西)
(每石加耗六斗六升又兩尖米一斗共七斗六升内除四斗隨船作耗餘米三斗六升折銀一錢八分名)
(三六輕齎)以為洪牐盤剥之費許其附載貨物以為沿途
食用謂之兊運景泰二年始置總督漕運都御史駐
淮安府成化十年又立改兊法先是江西應天等處
糧民上納淮徐臨德四倉官軍赴倉支領運送京通
二倉至是議抽支運米七十萬石改令官軍各赴彼
水次交兊正德七年委戶部官分往江西浙湖等處
地方監兊隆慶三年革監兊官萬歷五年仍差主事
監兊六年停儧運四十四年海運成(續文獻通考)
萬歷時海運從督漕王宗沐之請也後行之數年遇
龍躍覆溺者多言者交擊之乃罷(安志)
按唐漕江淮租輸河陰宋漕東南之粟由江淮入
汴固皆河運自元都燕乃剏海運蓋彼時朱清張
瑄皆海盜素習海事故元人用之稱便至明永樂
初亦仍元制嗣後乃專藉河運議者謂河費不貲
海運由浙西不旬日可達都下較之河運費省而
功倍然嘗考元史至元二十八年海運漂米二十
四萬五千六百有竒至大二年漂米二十萬九千
六百有竒則語牽輓者海省而河費若計及漂溺
又河安而海危也王者以天下為家損上益下亦
奚恤此小費哉
江西通志卷二十八
