江西通志卷二十
公署
廣信府
府署在廣信門内唐乾元初始建宋皇祐間圮於水知
州事張衡修葺王安石為文記之紹興間知州事何
潤重建淳熙間知州事林枅重脩韓元吉有記元季
燬於兵明洪武三年知府王範鼎建成化間知府王
翰復修弘治二年知府陳廷璉因舊而飾之嘉靖四
十一年知府王陳策重建郡人葉鏜譔記
國朝康熙二年知府蔡廷輔修葺廊廡十三年燬於寇
十六年知府高夢說重建二十一年知府孫世昌鼎
建頭門自有記五十年知府周錞元建懷玉堂
同知廳在府署左康熙四十六年同知武宣重建
有記
通判廳在府署右即湖東道故址康熙四十九年
通判蒋培德重建
理刑廳今裁
經歴廨在通判署前
照磨廨在通判署前
知事廨在同知署前
司獄司在府治西南即理刑廳故址
隂陽學在湖東道南今廢
醫學在城隍廟東今廢
僧綱司在天寧寺
道紀司在元妙觀
常平倉舊名廣濟倉在城内閱武坊順治九年知
府朱治泰改建在德禮坊今廢
行署
提督學政署在府治西大工厰西所
察院在府治東今廢址存
布政分司舊在府治東政教坊明正德間改建於府
後閱武坊今廢址存
按察分司在府治東明知府彭南舉建今廢址存
上饒縣署在府治東唐宋舊治在城外天津橋元季燬
於兵明洪武三年知縣陸晟徙今治成化四年知縣
董綸重建華黼有記
國朝順治初知縣郭永静撤戒石亭樹兩楹於甬道十
七年知縣程汝璞重修大堂康熙十三年燬於寇僅
存後廳數楹二十年知縣馬之驥始建頭門儀門四
十三年知縣劉光祖重建大堂丞尉皆僦民居
鄭家坊廵檢司
八房廵檢司
常平倉在城内
預備倉
玉山縣署在状元坊西唐宋以来建置無攷元末燬於
兵明洪武初知縣王儀創建九年知縣雷起龍改建
宣德間知縣林岱天順間知縣方中成化間知縣汪
瀅相繼修葺弘治十二年御史劉芳行縣見其湫隘
售民地以廣之正德十六年知縣譚世熙復修萬歴
二十年知縣錢應斗建樓三間顔曰毓秀明季傾圮
國朝康熙二年推官黎士弘招撫至縣闢舊址鼎建縣
治自為記十年知縣唐世徵增修二十年知縣余毓
浩重修并建兩廡六房廨舍及頭門譙樓
縣丞廨在正衙左雍正四年移駐童家坊
主簿廨在正衙右今裁
典史廨在儀仗庫左
營盤廵檢司在三十一都
預備倉在縣治西今名三米倉
常平倉在城内
行署
察院在縣治西明知縣陸瑚建今廢址存
布政分司在城隍廟右知縣林岱建今廢址存
按察分司在縣治西即端明書院故址今復為懷玉
書院
府館在縣治南今廢址存
弋陽縣署在後山下唐乾元元年開創宋淳熙三年重
建元季燬明洪武初知縣劉琢重建永樂間圮於水
宣德初知縣王尚㻞增修天順間知縣吴澮李廷芝
相繼修葺邑人李奎記嘉靖三十年知縣屠仲律重
建大堂三十八年譙樓火知縣陳仕重建顔曰仁愛
樓崇禎十四年譙樓圮知縣王萬祚重建
國朝順治初燬於寇康熙三年知縣陶燿重建并建餘
閑堂及清暉閣超然臺於内署燿自有記十四年閩
變又為賊燬十六年知縣薛巖起建後堂十九年知
縣張龍如建後樓及書室二十一年知縣譚瑄建立
六房及儀門涵萬樓瑄自為記
縣丞廨在正衙東
主簿廨在正堂右今裁
典史廨在儀門左
常平倉在縣治南
漕糧倉舊在縣東順治間知縣陶燿移建於主簿
署基康熙十四年燬二十一年知縣譚瑄重建
行署
察院在縣東今廢
布政分司在城隍廟左明知縣王尚㻞建今廢址存
按察分司在城隍廟右明知縣劉琢建今廢
貴溪縣署在孝和坊舊在湏溪口唐永泰間開設宋嘉
定間令趙彦彬重修元季燬於兵明洪武初知縣徐
良弼建縣治於今處永樂十四年圮於水二十二年
知縣徐仕宗重建天順元年知縣陳敏復建王增祐
記成化十八年知縣盧格重建譙樓鄭節為之記正
德間知縣范永鑾建仕優亭於儀門左以祠名宦嘉
靖四年知縣葉良佩因犴獄湫隘撤而新之萬歴間
知縣伍袁萃重修大堂顔曰帥正
國朝順治二年燬於寇六年署令羅弘乾草創八年知
縣汪爚南重建康熙八年知縣郭一鳳增修十八年
知縣高駿升重建
縣丞廨在典史廨前
主簿廨今裁
典史廨在縣丞廨後
管界寨廵檢司在縣南九十里謂之南司
神前寨廵檢司在縣北六十里謂之北司
常平倉在城内
便民倉在縣治内即主簿廳故址
行署
布政分司在縣西明知縣顧起淹建
按察分司在縣東明知縣馮子木建今燬
府館在縣北明知縣謝寳建今燬
鉛山縣署在城北唐大德中建宋元因之明洪武元年
知縣邱木重創嘉靖二年知縣朱鴻漸建鑑心亭於
署内費宷為之記六年知縣鍾城重修萬歴十七年
知縣袁九臯繼修二十九年知縣顧天叙建觀我樓
於治内王安鼎記
國朝康熙十三年燬於寇二十年知縣潘士瑞鼎建四
十六年知縣夏景宣重脩
縣丞廨在縣廨左
主簿廨今裁
典史廨在縣廨右
廵檢司在石佛寨
常平倉在城内
汭口倉在清流鄉
行署
察院在縣東明知縣陳坦建久廢
布政分司在縣西久廢
府館在北關久廢
廣豐縣署即古永豐鎮由唐迄宋建置莫考元元統二
年縣尹周崇重建祝蕃有記明弘治五年知縣應頊
撤舊而重新之顔堂曰忠愛邑人周序有記十一年
知縣沈鐔重修建後樂堂於内署鄭軾為之記隆慶
丁夘知縣韓詩建旌善申明二亭萬歴間知縣林國
材建黃冊庫
國朝順治四年知縣扈標修葺康熙七年知縣吴國用
九年知縣夏顯煜相繼修葺三十年知縣傅而保重
修大堂自有記
縣丞廨在正衙東
主簿廨在正衙西今裁
典史廨舊在丞廨南久廢移居簿廨
柘陽廵檢司在縣東五十里永平鄕今移駐洋口汎
預備倉在縣西北
常平倉在城内
存留倉在縣西
行署
布政分司在城隍廟西明知縣吴雲程建
按察分司在布政分司右明知縣譚希思建
府館在縣南久廢
興安縣署在横峯窰鎮即廣信督捕通判舊署嘉靖二
十九年廵撫何遷奏請立縣知縣陳慶雲始建萬歴
間知縣劉一貫郎文煥相繼修葺明末燬於兵
國朝順治三年知縣葉承祧重建康熙十一年大堂火
知縣劉儀寵復建
縣丞廨在大堂右
典史廨在大堂左
預備倉在縣南
常平倉在城内
便民倉在南門外
行署
察院在南門内今廢
布政分司在南門内明知縣劉一貫建今廢
按察分司在南門内明知縣劉一貫建今廢
饒州府
分廵饒九南道
署在府治西隅明正德間姚源盗起添設兵備道駐
饒州副使許廷光即大有倉地創建嘉靖元年副使
范輅增修嘉靖末副使涂澤民復增建天啓間又改
按察分司署為道署
國朝順治初復改置於廢高安郡府康熙六年裁九月
復設
府署舊在城西南桃源山麓即今大廳廨宋景祐間范
仲淹知饒州益擴大之名堂曰得心今稱為舊府治
元改為行省明初為守禦武臣廳府官暫遷於錄事
司後知府胡乾祐建府治於安國寺遺址宣德十年
淮靖王自韶州遷至即府治建王府治遷於永福寺
尋又遷於常總故居正統初知府黃通理請永福寺
西隙地建今治鄱陽楊昇有記正德間知府陳策易
堂名曰希范十一年火知府林城重建郡人舒清記
之
國朝順治初燬於火八年知府翟鳳翥鼎新之顔堂曰
見心康熙十年川堂圮知府王澤洪復建題其堂曰
表正後堂仍曰希范自有記甲寅燬於寇十九年知
府黃家遴增修自為文記之
同知廳在府署左今移駐浮梁縣景德鎮
通判廳在同知廳後
理刑廳在府署右康熙六年裁
經歴司在理刑廳前
照磨所在理刑廳前
知事廳在理刑廳前雍正二年裁
稅課司在永平關務巷内
司獄司在東隅坊
隂陽學在按察分司東
醫學在布政分司左
僧綱司在永福寺
道紀司在元妙觀
大有倉在豐泰坊
行署
提督學政
署在府治西即察院舊署康熙十九年知府黃家遴
改建
察院在府治西即丹霞觀址
布政分司在府治南即元寳鈔庫舊址明知府黃通
理建今址存
按察分司在察院西明洪武初知府陶安建天啓間
改為饒九道署
鄱陽縣署在城北隅相𫝊舊在城東六十里即今故縣
渡後遷今治元末燬於兵洪武二年知縣韓子敬改
創中為廳事後為退食堂正德間知縣周宸重建後
堂嘉靖六年知縣徐俊民更創顔堂曰節愛萬歴十
五年知縣程朝京改堂額曰胞與三十六年知縣潘
禹謨題大堂曰平政堂
國朝康熙十年知縣鄧士傑建寅賓館於儀門左十八
年知縣王克生重建正堂川堂及儀門自為記
縣丞廨在後堂左
主簿廨在後堂右
典史廨在儀門外右
棠隂廵檢司在立德鄉六十八都雍正二年裁
石門廵檢司在廣晉鄉二十都
便民倉舊在城東十里康熙三年知縣鄭邦相移
建於兵備道廢址
常平倉在城内
兊倉在省城進賢門外(新例永於本府水次便兊不復運省今廢)
餘干縣署在城西隅晉太寧間縣令王弘因故址重建
唐興元間令李德裕修宋縣令葉初繼修天聖間令
李虚舟題川堂曰思正建主山樓於廨後紹興間令
沈度建三善堂熊彦有銘堂後為復齋胡寅有記元
元貞二年陞縣為州李謙記之元末知州侯彬重建
尋遭寇燬洪武元年知州周彦弘復建四年改為縣
知縣李謙則重修嘉靖五年知縣石簡撤舊重新顔
其堂曰牧愛堂下有古槐嘉靖十年知縣周振累石
為臺劉安有古槐臺記二十一年知縣馮汝弼建息
喧亭於主山樓前自為記萬歴間知縣姜應麟修更
堂名曰親民天啓中知縣王如春重建袁應龍有記
明季燬
國朝順治十二年縣丞姚弘濟建正堂儀門譙樓知縣
徐曾量繼葺知府翟鳳翥記之康熙三年知縣江南
齡復脩并建吏舍題後堂曰中和南齡自為銘後大
堂吏舍俱圮二十二年知縣吕瑋重建
縣丞廨在縣廨後久廢
主簿廨在堂左今裁改為縣丞廨
典史廨在主簿廨後
康山廵檢司在孝誠鄉雍正二年裁
預備倉舊在東岡今改於縣治後
常平倉有二一在城内一在龍津
兊倉在省城章江門外
行署
布政分司在縣治左
九江道在東岡山麓舊驛址今廢基存
行臺在城西舊小學址
府館在花園巷今改為防汛營廵湖守備署
樂平縣署在城西隅唐開元間始置舊在長樂水口即
樂平鄉乾符五年燬於寇中和間遷今治宋乾道八
年縣令鄭如崈重新之程迥有記淳熙十六年令徐
木建主簿廳於堂東楊簡為記嘉定十三年縣丞趙
汝馭撤堂廡新之扁丞廳曰簡静邑人許錫記之嘉
熙四年令羅侣於廳西建近民堂以聽訟賈南金為
之記元元貞間陞縣為州至正間同知成伯川州判
王佐恊修蔡深有記明洪武初復為縣弘治二年知
縣趙錡重新縣治邑人程楷德興舒清皆有記五年
知縣鄒泰建應宿亭於堂北朱衮譔記正德五年知
縣龔淵建清白堂自為記嘉靖三十三年知縣龐尚
鵬萬歴十一年知縣鍾化民相繼修葺其後知縣金
忠士重修顔大堂曰尊美
國朝順治二年燬四年知縣田發建正堂八年知縣王
德明建譙樓十二年知縣索景藻建儀門寅賓館康
熙九年知縣王道隆建頭門及吏舍十三年復燬十
七年知縣宋良翰重建正堂及清白堂洪煒作記
縣丞廨在堂東
主簿廨在堂西今裁
典史廨在堂東南
八澗巡檢司在縣北七十里雍正二年裁
預備倉舊在登高山下今遷城隍廟左
便民倉即慈湖書院舊址
常平倉在城外
兊倉在省城蓼洲
行署
察院在縣治西
布政分司在縣治西今廢址存
浮梁縣署在城西隅唐開元初始建於新昌江口名新
昌天寳初易今名元和間觀風使裴戡徙今處宋淳
熙二年縣令劉三戒重建包府有記元至元間縣尹
萬聚修元貞元年陞為州末季燬洪武二年復為縣
知縣王文德重建徐遜為記二十四年知縣何日新
重建後堂宣德元年知縣曾鼎建鼔樓正德元年知
縣陶誥建正廳顔曰育政十四年知縣劉守愚立體
國愛民枋嘉靖二十一年知縣汪宗伊鼎建架閣庫
及儀門敬義軒顔堂曰視民如傷二十四年鼓樓火
知縣楊僎重建邑人盧瓊記之萬歴二十二年又火
知縣張聯奎改建題枋曰綱紀文章明末燬於寇
國朝康熙五年知縣蕭藴樞鼎建大堂顔曰具瞻鮑一
復譔記九年知縣王臨元構誠軒於署内程之吉有
記
縣丞廨在堂左今廢
主簿廨今裁
典史廨舊在堂左康熙六年典史俞謙生改建於
堂右主簿廳舊址
桃樹鎮廵檢司舊在桃樹鎮今移駐景德
預備倉即西墖寺廢址
常平倉在城内
漕儲倉即預備倉舊址
兌倉在省城章江門外
行署
布政分司在縣南明知縣趙應建今廢
九江道一在縣西明知縣夏閱建一在景德鎮順治
間知縣王虞吉建
府館在縣西
德興縣署在城北隅唐昇元二年始建宋政和六年縣
令黃誠增修并建譙樓大學士汪藻撰記元季燬明
初知縣辜臯重建董仲可有記宣德元年知縣蘇賑
復建嗣後知縣吴繹思鄧杞趙德剛劉秉仁金珸相
繼修葺
國朝順治八年知縣鄭士樟重修康熙八年沈兆奎建
川堂後堂十一年知縣毛九瑞重建大堂顔曰子惠
自為記
縣丞廨在堂左
主簿廨今裁
典史廨在儀門左
白沙廵檢司在縣東十二都
存留倉在縣治内
常平倉在城内
社學倉在報德寺
老人倉在四都
漕倉在蒋家菴
兌倉在省城惠民門外
行署
布政分司在縣南仁德坊
九江道在縣南清政坊
安仁縣署在玉真山錦溪上宋端拱間始建元末燬明
洪武初知縣徐暹創建永樂間圮於水宣德五年知
縣梁瑶重建顔大堂曰勤政後堂曰公生明正統辛
酉知縣項備改創譙樓及廨宇天順中知縣李恒鼎
新後堂弘治間知縣洗光重建正德六年火知縣薛
球重建明末燬
國朝順治八年知縣李一元重建康熙五年知縣程瀚
修十三年燬於寇十五年知縣侯弘基鼎建胡績顯
增修
縣丞廨
典史廨
義倉在縣治北游藝坊
常平倉在城北
玉真倉舊在縣治北今移建於墖前名仁裕倉
兊倉在省城進賢門外横街
行署
布政分司在縣南崇文坊
九江道在上仁坊明僉事黃澣建後燬知縣程澣重
建
府館在玉真山旁今圮
通判廳在鄧家埠今圯
萬年縣署正德七年總制陳金奏請立縣因命知縣陳
欖即山建治尋燬於寇八年都御史俞諫參政吴廷
舉副使許廷光為之規畫移建於山麓副使吴昭記
之十四年知縣白繡增建無倦五友二堂歲久傾圮
國朝康熙四年知縣汪之槙重建顔大堂曰阜成十年
知縣王萬鑑即無倦五友二堂基建勞心補過二堂
十八年知縣柯彦芳重建頭門及六房吏舍邑人胡
世琦有記二十一年知縣張勱知重修改勞心堂為
冰鏡堂建退思堂於冰鏡堂之左勱知皆有記
縣丞廨在堂西
主簿廨在儀門内西今裁
典史廨在儀門内東
石頭街廵檢司在石鎮市
預備倉在陳坊五星橋
漕倉有二一在齊埠市一在石鎮街
常平倉在五星橋
兊倉在省城前門
行署
布政分司在寅賓街明通判秦碧建久廢
按察分司在寅賓街
府館在行春坊明通判魏杲建
南康府
府署在舊子城内宋為軍治太平興國七年創建炎三
年兵燬紹興間知軍晏孝夲重建陳篆有記紹興間
知軍曾集建冰玉堂朱子為之記嘉定間知軍趙師
夏建六老堂自有記元為總管府至正間總管孫天
民鼎建譙樓虞集有記明初兵燬知府孟欽即故址
創建同知王禕改建六老堂於廳事之後自有記洪
武九年知府安智增修宣德五年知府劉麒重建自
為記正統四年知府翟溥重修天順五年知府陳敏
重建譙樓自有記成化七年知府曹覬重建大堂及
六老堂愛蓮池亭張元禎記之正德六年廳事燬於
寇知府劉章重建教授蔡宗兖有記嘉靖間知府李
純重葺譙樓萬歴二十九年知府余照重建愛蓮池
亭自為記
國朝順治十五年知府薛所習重修并葺六老堂自為
記康熙十年知府廖文英重建譙樓米漢雯為之記
十四年知府倫品卓重修勒石記其事
清軍廳雍正七年移駐吴城鎮
督糧廳即理刑廳舊署康熙八年通判倫品卓改
為督糧廳署
經歴司在糧廳西
照磨所雍正二年裁
司獄司在譙樓西
楊林河泊所舊在通貨坊康熙十四年知府倫品
卓移建匡廬驛故址雍正九年裁
隂陽學在府譙樓外西今廢
醫學在府譙樓外東今廢
僧綱司在天寧寺
道紀司在元妙觀
豐濟倉在潯陽門外
行署
提督學政
署舊在府治東康熙十四年知府倫品卓遷建府學
後
察院在府治左明御史穆相建推官董松有記
布政分司在府治元妙觀西南明知府曹覬建
九江道在府治南明知府孟欽建
分守道在府治西明參政王應時建
星子縣署在府治南宋太平興國三年始建紹興中令
史龜年建三不欺堂於廳西毛策建養鹿堂於廳後
元仍宋舊明洪武初知縣葛俊德重創五年知縣朱
敏增建譙樓永樂九年知縣王用建榜亭宣德五年
知縣楊鐸重建正廳正德三年知縣王淵之重建譙
樓嘉靖間燬於火知縣阮朝随重建萬歴十七年知
縣陳經重建儀門二十年知縣吴福重建三不欺堂
改延賓館為虚己堂福各自為記
國朝順治十二年知縣黃秉坤重修大堂康熙三年重
修儀門康熙八年知縣劉瑆重建譙樓
縣丞廨今裁
主簿廨今裁
典史廨在縣治内
長嶺廵檢司在青山鎮
便民倉在孝行坊
常平倉在縣署二門内
東倉在清泉鄉十一都
西倉在西鄉四都
南倉在東鄉一都
北倉在丹桂鄉八都
義倉在縣治西北宋朱子建
都昌縣署舊在王市鎮去縣北九十里唐武德中遷於
今處宋紹興中令周綸重修明洪武初知縣項仲宣
周象賢重建後知縣俞貞木卞同趙元暉相繼重修
永樂成化弘治間知縣吕英趙廷麟李朝綸相繼修
葺正德十六年知縣徐鉞撤而新之教授蔡宗兖有
記嘉靖二十二年知縣胡嵩因東西角樓燬易樓為
石門隆慶五年知縣周廷韶重修邑人王尭臣有記
崇禎九年燬於寇十三年知縣楊寅旭鼎建大堂余
應桂有記
國朝順治六年知縣朱咸修重建兩廊康熙十年知縣
李翼凡重建頭門譙樓及川堂後廨
縣丞廨在縣治内雍正九年移駐張家嶺
主簿廨今裁
典史廨在縣治内
柴棚廵檢司在縣東四十里今移駐周溪鎮
左蠡廵檢司在縣西六十里今移駐星子縣渚溪
預偹倉在縣儀門内
常平倉在城内
便民倉在縣大堂西
兊倉在省城章江門外
行署
布政分司在縣西明知縣章璉建
按察分司在縣治西南明知縣翟裴建
府館在縣治西康熙二年知縣李芝馨建
建昌縣署在仰止門内城西隅宋嘉泰中令趙時通建
顔堂曰瑞芝元元貞間改為州明初知州趙有慶建
譙樓落成王禕為之記尋復為縣三年知縣倪恭建
正廳八年知縣梁崧建東西吏廨永樂二年知縣張
文建後堂弘治十七年知縣李如圭重建縣堂自為
記
國朝順治六年燬康熙三年知縣馬驊重建大堂後廳
縣丞廨在大堂東
主簿廨今裁
典史廨在大堂西
存留預偹倉在縣治北
常平倉在縣堂東西
義倉有二俱在社學内
兌倉在省城章江門外
行署
察院在縣東明知縣陳克勤建今廢
布政分司在縣東明知縣潘彛建
按察分司在布政分司左明知縣張璠建
九江道在縣東明知縣楊仲建久廢
安義縣署在建昌縣安義鄉明正德十三年添設南康
府通判蔡讓建昌知縣方鐸經理剏造中為正堂顔
曰牧愛左右為庫庫東為贊政廳東西六曹前為儀
門又前為譙樓鄱陽余祐有記萬歴三十八年大堂
傾圮知縣楊三省重建改牧愛曰忠愛南昌徐作有
記
國朝順治八年知縣陳宗義重建譙樓十七年知縣王
宗聖增建思補堂康熙十年知縣陳㻶重修正堂并
建退公堂於思補堂後南昌黎元寬記之
縣丞廨在縣廨左
主簿廨今裁
典史廨在丞廨南
起運倉在縣西南
常平倉在儀門内
兊倉在省城章江門外
行署
察院在縣西北明通判蔡讓建今廢址存
布政分司在縣治西北明通判蔡讓建今廢址存
府館在縣西明通判蔡讓建今廢址存
九江府
府署在城西北隅宋開禧間州守余崇龜重建元至正
六年總管劉恒增建壬辰兵燬乙巳經歴李仁仍舊
址修葺明洪武元年知府龔琬撤而新之二十三年
知府林崇德修正統六年知府林超繼修成化間知
府趙祺修之弘治三年知府童潮改創正德十六年
知府王念重建譙樓廖紀為記明末燬
國朝順治六年知府周璜重建譙樓九年知府王孫章
重建庾樓文德翼有記
同知廳在儀門内左
通判廳在儀門内右
理刑廳在同知廳前今裁
經歴司在通判廳前
知事在通判廳前今裁
檢校在同知廳前今裁
照磨所在同知廳前
廣盈倉
𣙜關九餘倉在府治南雍正二年建副使劉均記
司獄司在大門内左今裁
隂陽學在譙樓西
醫學在譙樓東
僧綱司在能仁寺
道紀司在萬夀宫
察院都府在府治東明末總督建牙處
國朝康熙五十年都督楊捷改為總鎮府廓前址建儀
門大門旁設鼔吹二亭堂後建樓二所
江防廳在城東北濱江即明操江廳遺址康熙五年
同知王琦建
行署
提督學院署未建每按試駐府學明倫堂尊經閣
布政分司舊在府治南明洪武間知府李昇建後兵
備夏寅亮移於公館街
九江道舊在府南明洪武間知府李昇建後兵備夏
寅亮移於公館街
府館在府南九江道右明知府李從正建
清軍館在府治南明知府李從正建今移於東聚巷
口
鈔關署舊在府城西濱江明景泰二年主事李蕃始
領關事創建於湓浦坊左弘治十年主事白金建樓
五楹顔曰明遠十六年主事李世淳臨江結亭三間
扁曰廣視嘉靖元年主事李經因風濤時作商泊不
便奏遷於海天堤行人王汝賓有記繼至者劉雍祖
琚陳儒謝旻俱以荒遠誨盗復仍其舊明末燬於兵
國朝順治十三年主事張文明重建廳事門樓十五年
主事温良璞建書室十六年主事吴之樞建後樓五
間康熙二十一年移關湖口雍正二年復歸九江仍
舊署加修葺而别設分司稅務廨於大姑塘
兵備道舊署在府治東北明正德初兵備副使馮顯
即舊守備廳基改建中為正廳廳前柏臺前為儀門
又前為大門廳後為資政堂後為廨廨後有觀物歲
寒二小亭顯自有記三年副使曹雷重修嘉靖間副
使周廣謝廸何棐相繼修葺
德化縣署在府治西南崇儒坊晉永興元年置於江州
之西相距一十五里地名故州隋開皇間因水患遷
今所唐宋建葺失考元季燬於兵明洪武元年知縣
張康泰因舊址開創四年知縣陶遂增建永樂八年
知縣符銘重建後知縣毛道信馬聰陳敏汪琦相繼
修葺弘治五年知府童潮知縣朱麟重建麟有記明
末燬
國朝康熙五年知縣張應午鼎建黃雲師有記
分司稅務廨在大姑塘雍正二年建
主簿廨在儀門内左今裁
典史廨在儀門右
城子鎮廵檢司
大姑塘廵檢司在分司署左
小池小江河泊所在封郭洲今裁
鶴問寨河泊所去城西南十五里
官湖河泊所在梅家湖今裁
魚苗厰在湓浦門外
常平倉在儀門内
南糧倉在府城東北即舍利寺故址
德安縣署漢為歴陵縣唐貞觀八年改為蒲塘驛楊吴
順義七年始為安德縣治宋淳熙八年縣令劉允廸
重建元至大四年逹嚕噶齊保義裕勒古納重修壬辰
兵燬明洪武三年知縣鄭剛因舊址開創正德十年
知縣陳錦建譙樓嘉靖元年知縣李時重建正廳儀
門後堂教諭張琥記之萬歴五年知縣劉鐘建問政
堂朱胤有記明末兵燹至今未能復舊
主簿廨在儀門外西今裁
典史廨在儀門外東
常平倉在縣頭門内
預備倉在縣治右
行署
察院在縣治西明知縣梁一柱建今廢
布政分司在縣治西明知縣黃禧建今廢
按察分司在縣治西明知縣鄭通建今廢
兵備道在縣治西布政分司後明知縣胡廷順建今
廢
府館在縣治東明知縣王春建今廢
瑞昌縣署在瀼溪北漢赤烏鎮地南唐始為縣治宋嘉
泰三年縣令洪均偲重建元至順四年達嚕噶齊伊埒
瑪勒丹重修明初燬於兵洪武二年知縣黃顔仍於
舊址創建後知縣李鳳劉從正劉仁宅唐綸相繼修
葺弘治三年堂舍圯知縣潘日厚重新之正德九年
知縣黃源大重建譙樓明末燬
國朝順治四年知縣連起鳳鼎建十九年知縣劉景臯
重建譙樓文德翼有記康熙十年知縣江臯建郵廳
於正堂前并建梅詠樓種花堂於堂後
主簿廨今裁
典史廨在正堂東康熙九年典史謝毓聯重建
赤湖河泊所去縣北二十五里在安泰金城二鄉
界今裁
常平倉在城内
永豐倉在十字街即東山寺故址
預備倉有六一在金城鄊一在安泰鄊一在歸義
鄊一在清湓鄊一在玉仙鄊一在洪陽上鄊
行署
布政分司在縣南山川壇右明参議李魁建今廢
九江道在布政分司右明僉事張源潔建
府館在小南街即風雨壇址明知縣黃源大建
湖口縣署在中團坊古鄡陽鎮南唐時始創為縣元至
正七年縣尹張士熙重建壬辰兵燬明洪武元年知
縣郝密鼎建正廳顔曰牧愛堂幕廳匾曰贊政堂甬
道為戒石亭前為儀門三十五年知縣程叔武重修
天順四年知縣謝和復建弘治間知縣汪明增建譙
樓嘉靖三十七年知縣沈詔建石坊二座於儀門左
右明末燬
國朝順治四年知縣黃基昌重建十五年知縣喬鉢重
修康熙三十二年知縣楊大鯤建蔭松堂於廨内自
有記
典史廨舊在治廳右順治二年主簿裁移駐其署
南糧倉在通濟門左
常平倉在城内
便民倉去縣北里許
預備倉在成德嶺
行署
察院在状元坊
布政分司在彭蠡驛左明知縣汪明建
九江道在澄清坊明知縣趙祥建今廢
府館在縣南明典史余彦誠建久廢
公館在學宫左順治間訓導鄧文林寄籍湖口買民
居構造後文林督運虧糧奉文變賣賠抵知縣范之
煥買充公館
湖口關舊署
署在市埠巷北康熙二十四年督關内閣侍讀尹泰
移咨戸兵二部即南湖營參將空署改為關署四十
五年吏部郎中朱汝賢闢地建樓五十六年廵撫白
潢以湖關處江湖交滙之區商舟停泊屢患飄溺濬
築武曲港塘移咨部使建立關署即於其地就近徵
稅雍正二年復歸府城另設分司於大姑塘
彭澤縣署漢晉時置於彭澤鄉唐武德五年遷於浩州
故址南唐昇元二年遷於小孤江次即今治元至正
八年主簿福僧重建十二年兵燬明洪武元年知縣
黃安泰仍舊址建德政廳明恕堂及六房儀門正德
六年知縣何士鳳撤而新之顔正廳曰牧愛堂嘉靖
十八年知縣林時暢重修二十六年知縣劉廷賓剏
廳三間匾曰節愛
國朝康熙十一年知縣喻良重修
縣丞廨久廢
主簿廨今裁
典史廨在堂左
馬當鎮廵檢司
常平倉在縣堂左
行署
察院在縣治北今廢
布政分司在澄清坊明知縣王琦建今廢
九江道在澄清坊明知縣王琦建今廢
府館在縣治西北即讀書巖石尉司故址明知縣張
顯建
南安府
府署在南門内宋為南安軍治至道丁酉知軍李&KR0642;庚
始大之建綠隂亭紹興間知軍吴暇改建知軍趙衍
都潔李聞之相繼修乾道間知軍向士俊方菘卿復
相繼修林椿建此君堂李大正建挹秀亭元為本路
總管府順帝至元間逹嚕噶齊蘇爾約蘇哈雅復修之至
正間同知薛理重修明洪武戊申知府張元祚改闢
己酉知府于潤珪再闢其後知府鄧應仁特建君子
堂左右有咸積庫架閣庫庫東西有贊政廳有六房
吏舍前為儀門大門譙樓
國朝順治三年兵燬四年知府袁士美重建堂仍舊額
曰忠愛十年知府莊正中重建君子堂康熙三年知
府范時秀重建廨内清和堂十年知府李世昌重修
同知廳在水城西門内城隍廟東康熙初同知趙
開雍重修
通判廳舊在府廨東稍南順治七年裁今廢
理刑廳舊在府廨西康熙六年裁今廢
經歴司在府堂左
照磨所在府堂右
司獄司在府内西隅今裁
隂陽學在府治西
醫學在分司清戎館之間
僧綱司在寳積寺
道紀司在元妙觀
大備倉舊在府治西今移置府大門内寅賓館後
行署
提督學院署在學宫左康熙四十一年署府安玉調
特建
布政分司在府西八十步今為南安營其右舊清軍
廳今為營署
分守道在府治東大街順治三年燬
行臺在府治東今廢
公館在府治西原係大備倉舊址康熙四年新設
大庾縣署在府治東大街本布政分司故址舊在城外
東南一里無城郭環署廨以垣宋靖康間燬紹興庚
申縣令梁岳修之元至大間徙城内總管府東至治
間以縣故址為蒙古學明洪武三年知縣張宗明於
廢學址復立縣治弘治十年知縣李芳虞與知府毛
智復議遷入城内府治東即今所因徙分司於三皇
廟嘉靖十四年知縣李廷遇力議增拓前為儀門大
堂扁曰牧愛後為縣廨堂東為贊政堂西為架閣庫
又為縣庫冊庫堂前東西為六房天啟三年知縣陳
九錫重修
國朝康熙七年知縣胡㴶建倉厫於儀門左及六房廨
舍
主簿廨舊在縣堂東今裁
典史廨在簿廨東
鬱林鎮廵檢司在黃泥巷明洪武三年設
赤石鎮廵檢司在峰山里水西村明洪武二十二
年設
預備倉在大備倉右
常平倉在城内
南康縣署在城北隅初在縣治之西南宋時遷移廨宇
未備官僦民居大觀宣和間規制始立景祐初縣令
陳升之增修紹興間燬於寇令趙公瑾新之令陳廷
傑立題名碑淳熙戊申令譚景先增建紹定戊子岡
寇焚令戴翼復新之教授鄭霖記後攝縣事陳鳳及
縣令劉夢祖前後修葺元大德丙午逹嚕噶齊額森
哈雅復葺後任安達拉始大改觀元末兵廢明初縣
丞吴德基重建知縣卞政復修之景泰正德間縣丞
朱瓊知縣黃璋相繼修嘉靖萬歴間知縣高萼趙日
崇俱加修葺崇禎十二年知縣張正色改向重建大
堂儀門
國朝順治三年兵火僅存大堂八年知縣韓樂草創後
署修葺大堂十年知縣鄭思魯重建譙樓康熙三年
知縣陳暉建後堂修衙署三十九年知縣王材成重
修四十八年知縣申毓来重建端露軒
縣丞廨在縣治東今裁
主簿廨在縣治西今裁
典史廨在縣治西南
潭口廵檢司在縣東北四十里
相安鎮廵檢司在縣北百六十里
預備倉在縣左
常平倉在儀門外左
行署
察院公署在東門内係布政分司舊址順治十年知
縣鄭思魯改創
嶺北道在縣治南即南埜驛舊基明洪武初年知縣
周以中改建順治三年燬
府館在縣南門内順治三年燬康熙十一年暫構為
駐防營
上猶縣署在城内興賢坊舊治在今治西南宋紹興間
縣令王同老重修紹定壬辰令胡泓因築城徙今治
元至元間燬大德壬寅縣尹魏義復建邑人黃文傑
記明洪武庚戌知縣劉天錫改造宣德間知縣林元
美重建大堂後為川堂又後為縣廨有清心堂後為
清風樓知縣章爵建鄺懷德重修邑人吴國材記堂
東為幕廳西為架閣庫東西序為六房前為儀門東
為寅賓館今圮西為獄
國朝康熙三十四年知府靳襄檄知縣章振萼捐買租
田十石以贍獄囚
典史廨在縣署東北隅今圯
浮龍廵檢司在縣治西一百里
預備倉在縣治西隅今圮
常平倉在縣署西
行署
嶺北道在縣治東明洪武二十八年知縣李鑑建後
廳有王守仁題壁詩今壁圮
公館在縣治南
崇義縣署建自正德十三年嘉靖間知縣祝㴻拓基重
建縣治周圍衛以土墻深六十丈廣三十九丈譙樓
至大堂五十步大堂左為贊政廳堂後為川堂川堂
左為架閣庫右有小廳大堂前東西序為六房贊政
廳左為儀仗庫外有曠地一畝有池二大堂右為庫
蔵又右為後衙最後有擥勝樓知縣陳俊增建萬歴
間知縣劉汝芳建桂華亭其後知縣林際春大加修
葺明季傾圯
國朝順治十七年知縣甘爾翼重建大堂康熙三十三
年知縣張為煥復建
典史廨在大堂東南隅順治三年寇燬康熙四年
典史方文聰重建
上保廵檢司在縣北百二十里
鉛厰廵檢司在縣西四十五里
常平倉有三一在縣堂右一在關田鄉一在江頭
預備倉在縣治東
行署
察院為上司廵歴駐節所舊名府館今傾圮
贑州府
南贑道署
在府城南即舊南贑廵撫署創始於明弘治乙卯都
御史金澤正德戊寅都御史王守仁拓而廣之堂前
為露臺賓館門屏坊額且設後堂曰抑抑曰燕居軒
曰思歸曰仕學樓曰宜南亭曰無逸曰君子曰觀德
闢其左以為射圃尚書何喬新有記
國朝順治初年兵燬止存肅清六道節制四藩提督軍
務三枋及大門儀門四年廵撫劉武元仍舊址復修
之而以故倉圉入射圃後撫宜永貴於轅門東擴民
居為馬道院之北有虔院題名碑康熙四年廵撫裁
贑南道請於督撫遷道署於此十四年閩粤梗化江
西廵撫移駐焉事平還省二十三年副使丁煒復請
之相沿至今遂為道署
南贑總兵署
署舊為察院行臺在府東南隅嘉靖中知府胡慥建
御史叚顧言有記
國朝順治四年總兵柯永盛改為署廳事外列屏墻左
右設轅門後胡有陞姚自強相繼修理四十五年楊
鈞懸奉
御賜名將舊風匾於廳事
贑州府署在府城南隅舊為分廵嶺北道署明成化丁
未僉事李某從欎孤臺徙建於此副使楊璋王度邵
諫前後拓之
國朝順治四年參政張鳳儀蒞任復加脩葺十五年史
燧建廉威堂康熙九年改設南贑道十三年王紫綬
蒞任顔堂額曰虛白二十三年南贑道丁煒移署虔
院二十九年知府任進爵乃改道署為府治後仍之
署仍有挹翠樓五十一年知府黃汝銓建齋於其前
歲方大稔題曰喜豐堂
同知廳在舊府治左
通判廳久廢今移推官署在舊府治左後
經歴司未復假寓湧金門内都憲講院中
照磨所在天一閣後
司獄司在舊府治大門左今裁
隂陽學久廢舊在府治大門右
醫學久廢舊在府治大門右
僧綱司在慈雲寺今廢
道紀司在祥符宮今廢
大濟倉在城東登雲坊
水次倉在西門外
𣙜關義倉在府城西雍正六年建
行署
提督學政
署在府城隅欎孤臺之麓夲贑州府署創自宋州守
趙抃元至順間逹嚕噶齊嘉琿逹重建呼圖勒丹巴
罕薩里相繼葺理明洪武初知府陳璧奉詔拓之景
泰間知府彭瑛重脩成化乙巳知府李璡撤而新之
正德甲戌知府邢珣堅築墻垣嘉靖間知府羅輅重
脩萬歴間燬知府徐應奎重建曾同亨有記
國朝順治初年府署僅存十六年張爾翮詳請脩復康
熙十有五年將軍舒督師鎮贑駐劄於此知府萬文
麟遷居府學明倫堂二十九年知府任好爵改兵廵
道署為府治而以此為學使公署三十九年知府謝
錫衮增建兩翼為東西文場
𣙜使署
在府城東南為坐營參將府先是章貢兩川設浮
梁立關征以資軍餉司關者無專官每委屬府佐貳
有厰在龜角尾無署萬歴中以通判專理
國朝初復以廵道攝之廵道裁康熙四年特遣部使𣙜
關參府久廢改為今署使有正副出入俱於大堂至
二門而分正使内有二堂其三堂曰亦蘇前使葉映
榴所顔也後有種蘭堂盛符升建自為記右為君子
堂前使顧大申建自為記雍正元年停差部使廵撫
委員駐劄管理𣙜務
分守嶺北道舊署在虔院西明嘉靖三十七年參政
袁襲裳建
國初盡燬於兵後即其地造設營房
布政分司舊在城西南久廢
贑縣署在城東北宋瑶記云舊在白家嶺元大德己亥
始改建於今縣治至順壬辰總管嘉琿達撤而新之
戊戌被灾明洪武甲辰知縣崔天錫重建後知縣陸
賢增脩宣德壬子知縣李素景泰甲戌知縣邵昕相
繼脩葺弘治辛亥知縣黃世忠鼎建一新嘉靖壬午
知縣何正捐脩
國初兵燬順治十六年知縣楊文正復建之康熙元年
知縣王枚增建二十年知縣劉瀚芳又新之四十七
年知縣楊玠復脩
縣丞廨在縣廨左
主簿廨久廢今裁
典史廨今廢未復
桂源廵檢司在雲泉鄉
磨刀寨廵檢司在愛敬鄕
常平倉在城北
預偹倉凡四東在七里鎮南在苑田西在赤硃嶺
北在大坪頭俱洪武丙寅建後止存一在虔院署左
名老倉崇禎十四年知縣陳履忠改建於墖下寺前
雩都縣署在南門内宋紹興己未縣令董逵循故址建
紹定庚寅燬於宼令曹東之重建元至正乙卯監邑
瑪哈穆特撤而新之明洪武戊辰知縣宋弘改建正堂
及頭門上為譙樓成化乙巳知縣羅珒增建後堂弘
治辛亥知縣黃文鉞丙辰知縣高顒庚申知縣邵元
瓘正德己巳知縣劉天錫相繼新之中為牧愛堂左
為贊政幕為架閣庫右為積阜儀仗庫堂後為四知
軒為忠愛堂崇禎丙子圯知縣鄭楚勲重建額曰作
新後有思補軒日新樓愛蓮亭歲久復圮
國朝康熙癸亥知縣趙愫新之甲申兩值洪水多所毁
拆知縣盧振先又新之
主簿廨在縣治東今裁
典史廨在故主簿廨前
平頭寨廵檢司在縣東北一百里宋紹興間岳飛
創設
常平倉在城内
預備有二一在縣堂東一在縣堂西
行署
布政分司在縣治東城隍廟右明天啓知縣姚紀改
建
國朝康熙甲申水圮盧振先重建正堂吏舍儀門大門
屏墻轅門川堂後為苑圃
嶺北道在縣東四十步久廢
府館在縣治東今廢
信豐縣署在城東隅唐天寳元年始建宋紹興甲寅宼
燬縣令彭令脩之嘉靖庚午又燬令陳梓脩之元至
正壬辰燬縣尹崔思孝脩之明洪武至正統知縣趙
仕宏張穎謝洙先後葺理顔堂曰惠愛東為幕廳西
為寳蔵儀仗黃册諸庫譙樓額曰澄清正德甲戌知
縣黃天爵盡撤而新之額後堂曰披錦内署曰無倦
又有味道亭臨清閣哦松亭嘉靖甲辰知縣沈學於
内署增建思補樓
國初燬於兵順治十一年知縣陳誥創建未成罷去後
任楊宗昌完其工
縣丞廨舊在縣署東今裁康熙三十五年知縣方
正玉改為永潔堂
主簿廨在縣治東今裁
典史廨在縣治東南隅順治十一年知縣陳誥重
建
新田廵檢司在巫山里距縣治一百里
常平倉在縣治西隅
行署
布政分司在縣治西南今廢
按察分司在縣治東今廢
府館在縣治北今廢
興國縣署在城東南隅宋太平興國七年建康定中縣
令程珦脩慶元乙夘令觧僖復脩明洪武至正德知
縣賈思復馮欽張廷珪曾文煥黃泗相繼脩葺嘉靖
中知縣李菽盧宁又新之萬歴九年陳文銓以會昌
教諭来署縣事復新之
國初漸圮康熙八年知縣王璋改建正廳十七年知縣
黃惟桂增脩四十五年知縣張尚瑗次第營脩撰題
名記立碑内堂五楹舊曰四知堂尚瑗得朱子牧愛
堂搨夲揭於步檐又有學海堂覆笥山館學海堂額
檢討朱彛尊書
縣丞廨在縣治左今裁
主簿廨在縣治右今裁
典史廨在縣治前久圯今移居主簿廨
迴龍寨廵檢司在寳城鄉
衣錦寨廵檢司在衣錦鄉
常平倉在縣署右
預備倉在縣治儀門右順治戊子燬康熙丁巳知
縣黃惟桂重建於譙樓右曰豐裕倉戊子張尚瑗增
建
行署
分司公署在縣治東南隅明初知縣馮欽建中為澄
清堂後為清燕軒康熙乙巳創設營守備遂借屯於
此
府館在縣治西久廢
寧都縣署在城之中隋大業三年建宋建炎紹興淳熙
屢灾縣令劉瑾李時亨復脩明洪武辛亥知縣張濟
翁新之正統壬戌知縣陶元宗正德丙寅知縣蔡䕫
丁丑知縣王天與相繼增脩歲久復圮嘉靖壬辰知
縣陳大綸撤而新之堂曰親民改曰忠愛後堂曰明
德改曰明遠西為乾乾亭改曰思補又後為四知臺
東為思莊樓又後為愛蓮池堂左右為阜積儀仗二
庫及贊政幕
縣丞廨在縣治左康熙四十六年裁廨猶存
主簿廨在縣治右今裁
典史廨在縣治左
下河寨廵檢司在感化里
常平倉在城内
永盈倉在城西南主簿廨前
行署
布政分司在縣南今廢
府館在崇福寺側
會昌縣署在城北宋太平興國七年建紹興四年陞為
軍治軍使趙汝回增建譙樓元至正中寇燬大德元
年復為州逹嚕噶齊拜布哈鼎建明洪武戊午火洪
熙戊辰知縣鄭銘又建景泰甲戌知縣陳顒增建成
化庚子知縣梁潜重脩弘治丁巳知縣馬騏又新之
堂後為保赤堂萬歴四十三年知縣冒夢齡設屛墻
明末僅存今廨
國朝順治十二年知縣黃洵建正堂及幕廳兩廊自為
記康熙元年知縣王志鏊建川堂及儀門譙樓九年
知縣王凝命增建寅賓館於譙樓東建贊政廳於堂
左四十七年知縣董霔又新之顔堂曰勤政廨内東
西各有書舍
典史廨在縣治儀門西康熙三年典史紀統綱重
建
湘鄉廵檢司在邑南八十里
承鄉廵檢司在邑北八十里
預備倉在縣東北百餘步順治庚寅王洵復建
常平倉在署右
義倉在縣南七十步王洵復建
行署
憲司建於正統間兵燹無存其基改建學宫康熙壬
寅王志鏊始就嶺北道舊址創建中為堂左為室前
為東西廊為儀門外為頭門
府館在縣治南百餘步今廢
安遠縣署在城北唐貞元四年創建宋元屢燬明洪武
丙午知縣李玉重建永樂至弘治知縣林性陳佑江
濬劉瑀甘文紹相繼新之嘉靖庚寅知縣劉信增建
顔堂曰公明後堂曰忠愛凡幕舍倉庫戒石儀門譙
樓悉如制
國朝順治十七年知縣倪衷復脩康熙二十一年知縣
于作霖新之縣廨在堂東内有亭曰百花作霖於亭
前復建挹青館有記
主簿廨舊在堂西今裁
典史廨在堂右
板石廵檢司在板石保
常平倉在城内
預備倉在縣治西
行署
嶺北道在縣治南明弘治庚戌知縣甘文紹改建今
廢
府館在縣治南明成化間同知程□建久廢
瑞金縣署在城東宋紹興壬申縣令聶子述循故址建
元至正癸巳灾縣尹文中重建明初知縣曾仕魯復
建正統壬午又灾廵撫楊寧御史韓雍檄縣重建弘
治甲寅知縣李綸改擴之正德己夘知縣鮑珉撤而
新之
國朝康熙十五年縣治左右六房及譙樓廢二十七年
知縣李嘉卉改戒石亭為坊榜
聖諭於上三十四年知縣田俞改寅賓館為倉四十九年
暴風仆儀門知縣郭一豪重建
主簿廨在縣治右今裁
典史廨在縣治左
湖陂廵檢司在縣東北八十里
瑞林廵檢司在縣西北一百里
常平倉在城内
永豐倉在縣治東明正德辛未知縣林禋建
行署
布政分司在縣治西四十步明洪武初知縣盧恂建
今廢
按察分司在縣治西五十步盧恂建正統間火於寇
成化間推官鄺英重建隆慶三年知縣呂若愚重脩
改為察院
龍南縣署在城東北隅南唐保大中縣令蕭經建宋紹
興中寇燬隆興中縣令叚秀實復建慶元間令孫端
懿新之元至正甲辰灾明初知縣莘特敬復建未幾
寇燬知縣盧濟重脩弘治辛亥知縣張文重建正德
丙子儀門灾知縣盧鳳建嘉靖癸亥陸御史穏檄令
龔有成改建正堂後堂縣廨房庫吏舍隆慶三年知
縣邵元高繼葺萬歴五年知縣王繼孝建毓秀軒於
廨内歲久軒毁
國朝順治七年知縣賈程誼作書室旁列廂房十五年
知縣高光國築齋相對顔曰無事康熙五年知縣朱
臨另於右側構君子亭配之亭前有嘉樹軒則二十
七年知縣鄭世逢所創也寅賓館在儀門外右二十
九年鄭世逢移其館於常平倉廳此處悉置倉厫
主簿廨在縣治右今裁
典史廨在縣治左側
常平倉在縣治南
預備倉在縣東明成化丙午知縣蕭經建弘治乙
酉知縣張文增建
行署
察院在縣西
國初寇燬康熙五年構造三楹今為防守所居
布政分司在縣東南明成化丙戌知縣謝澤建今廢
按察分司在布政分司右謝澤建今廢
石城縣署在城東隅南唐保大十一年建宋建炎初寇
燬縣令李杞新之復燬令張博又新之後彭堯輔沈
如遇相繼脩理元至正甲辰復罹兵燹明洪武戊申
主簿吳敬重建正統景泰間知縣鍾寳彭英相繼新
之舊額堂曰勤政改曰撫字後堂曰景賢改曰補拙
内為廨左右為幕廳為架閣庫前為儀門大門譙樓
國朝順治戊子復燬於寇癸巳知縣郭堯京又建之康
熙庚寅知縣陳嘉重脩
典史廨在縣署左
捉殺寨廵檢司在西門外今廢
常平倉在城内
存留倉在縣西二十步
行署
嶺北道在縣治西洪武癸丑知縣葉彦實建今廢
分司在南門今廢
府館在西門今廢
定南縣署在南門内明隆慶庚午都御史殷從儉檄知
府黃扆知縣陳瀾創建堂後為縣廨左為来薰亭萬
歴五年知縣鄒兆陽建萬歴十一年知縣章瑩復葺
顔堂曰近民後堂曰敬簡又於後隙地移建書室三
楹川堂左為庫樓正廳右為幕廳額曰贊政堂兩翼
吏舍凡六前為儀門又左為宿風房右為架閣庫頭
門有譙樓萬歴九年知縣劉世懋鑄銅鐘其上
國朝順治己丑廣寇襲縣止存大堂餘悉燬丁酉知縣
祝天夀脩復
典史廨在縣治右
下歴廵檢司在鎮守公館右
常平倉在縣治東康熙三十二年知縣吳邇建
行署
鎮守公館在下歴堡明都御史吴百朋委坐營官王
如澄同知龔有成督建
嶺北分司在縣治西北明萬歴五年知縣鄒兆陽申
詳院道創康熙十五年為寇燬
府館在縣治東
長寧縣署先在馬蹄岡明萬歴乙亥都御史江一麟檄
知府葉夢熊知縣沈文淵建後令徐充改建於城内
西山中堂曰琴堂後為川堂為内廨左右為幕廳前
右為庫左為贊政廳兩翼六房儀門前為譙樓左為
寅賓館
國朝康熙五年圮七年知縣井廞重脩有記三十四年
知縣朱騰蛟復脩之
典史廨在琴堂左
黃鄉廵檢司在縣西八十里嘉靖二十三年歐陽
鐸為之記
新坪廵檢司在縣南九十里
常平倉在城内
預備倉在陽和門内
行署
公館在三標保知縣井廞額堂曰謀野
府館在春旭門内
江西通志卷二十
