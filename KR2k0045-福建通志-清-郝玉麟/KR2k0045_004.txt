江西通志卷四
形勝
大江迤西川谷環縈惟十三郡羅羅圖經吳頭楚尾
粤戶閩庭形勝之區險兼阻并彭蠡汪濊廬嶽崢嶸
左江右湖風氣澄清勿謂壤遐近於藩屏綿谿延嶺
控帶荆衡既固我圉亦諴厥甿俯安封域仰佐昇平
作形勝志
江西省
東有海鹽章山之銅三江五湖之利亦江東之都會也
(漢書吳分野)
水陸四通山川特秀咽扼荆淮翼蔽吳越(雷次宗豫章記)
襟三江而帶五湖控蠻荆而引甌越(唐王勃滕王閣序)
洪江虔饒吉信撫袁悉屬治所(唐韓愈滕王閣記)
當淮海之襟帶作吳楚之把握(唐封敖記)
南距五嶺北奠九江(宋范致虚記)
江西路環數千里為郡十有一為縣五十有三控引荆
湖襟帶吳越為上流重地(宋李綱乞差軍馬劄子)
江西一路輔翼建康駐蹕之所蔽障閩廣接連荆湖自
江以北控引淮西(李綱條具防冬利害狀)
鍾陵奥區楚澤全壤天開翼軫之疆地扼江湖之國(宋王)
(應麟玉海)
江西之為省東接閩浙西連荆蜀北踰淮汴以達于京
師據嶺海之會斥交廣之境蠻服内向島夷畢朝提
封數千里隆興則其治所也(元虞集江西行省惠政碑)
星麗斗牛地兼吳楚據百粤之上游壯雄藩之重輔(明胡)
(儼滕王閣賦)
統三府論之江西諸水總滙鄱陽湖瀉注大江匡廬山
障之饒州在其東稍西北而南康又稍西北而九江
其地東接徽衢池慶西接蘄黃武昌大都為豫章北
戶云以繁劇論則饒州為上九江南康次之以衝要
論則九江為上南康饒州次之此其大凡也(明王世懋三郡)
(圖說)
環郭外者為龍沙龍沙之外滂濞長逝為大江大江之
外嶔﨑羅列為西山西山之杪北峙為匡廬大江之
隈東匯為彭蠡(明潘恩攬秀樓記)
江右地分湖山間方廣數千里統十有三郡(明錢習禮亭記)
負江依湖南臨兩廣北接宣揚西控楚東翼浙(明鄧元錫方域)
(志)
南昌在湖之南湖東為撫州東南為建昌又東為廣信
湖西為臨江西南為袁州又西南為吉安湖西北為
南康又西北為九江東北為饒州而九江牽制沿江
諸郡且與南康密邇巨湖吞浸實要害之重關也瑞
州却湖而負山南安贑州去湖益遠在省治極南以
五嶺為屏翰而汀漳雄韶諸山跨絡林箐茂密斯為
盜藪故設督撫重臣以臨之(明郭子章郡邑表說)
江西三面距山背沿江漢當吳楚閩粤之交南昌其都
會也九江為江楚鎖鑰贑州介在南服南安阻憑庾
嶺南康饒州夾彭蠡以列郡而康不逮饒吉安撫州
人才甲諸郡建昌事簡而殷瑞州地僻而阜廣信衝
而疲臨江衝而逸袁州密邇楚境此江右之大較也
(劉斯樞程賦統會)
南昌府
在江湖之間東南一都會(宋曾鞏修城記)
章水北經南昌城西歴白社又北歴南塘其東為東湖
(曾鞏徐高士祠記)
兹郡之勝實為東湖(宋楊億涵虚閣記)
大江之西處都會而山水佳者洪為最(宋余靖洪州學記)
列巘橫青龍沙飛白逶迤突兀於江干之西(明范淶鐘鼔樓記)
地勢自虔州北折千里或浸為湖或聳為阜似日者似
月者似虎踞者似龍蜿蜒者悠悠累累息於章江之
濱(明萬恭南昌學記)
平原緜衍贑汝交流(南昌形勝志)
羣山翼赴衆水朝宗(同上)
新建江右之鉅邑也境莅會省(明陳弘緒新建學記)
層峯疊嶂秀出雲霄多仙靈窟宅(明喻均新建志)
厭原竒麗雙江匯環蓋都會雄觀(新建前志圖說)
洪都壯邑厥水惟豐池水躍龍芙蓉浴日(宋劉卿日豐城志序)
豐城為壯哉縣一旦紫氣騰踔上薄斗牛而物華天寳
人傑地靈益翕然炳煥(宋徐鹿卿豐城志序)
豐城為吉贑下流地勢窪甚春夏水暴至匯為巨澤縣
兀然居中(宋劉德秀豐城堤記)
章水經北曲江匯東帶二水之長流襟三江之長雄(宋王)
(孝友豐水賦)
羅山峙其南贑江環其北(元富州形勝志)
豐城古澤國也當五郡之水衝(明李琯仙壇石埽記)
進賢為豫章壯邑延袤凡數百里(明王一䕫進賢成化志序)
台山列屏曲水縈帶(明陳應元進賢修學記)
邑東有河其源出臨川之槲嶺紆迴百餘里合衆流至
邑(明王英進賢縣青龍橋記)
北湖澄淵緱山砥柱洞陽蕩其西瑞洪浸其身(萬恭進賢縣形)
(勝說)
豫章郡三江之都會奉新縣五嶺之要衝(宋楊萬里南津橋記)
氣象平衍面勢洪博北趨江淮南扺閩粤道路四達商
賈會通(宋桂如箎奉新華豐樓記)
南昌之屬邑惟新吳為最馮川敵其陽其地有高山峻
嶺(明吳彦弘奉新通化橋記)
奉新在豫章西山之西越嶺之東山川秀麗(明趙理奉新縣志序)
山從修寧若拱若揖若波之湧若龍之蹯若驤之騰似
旗者似鼓者似筆者似劍戟者東奔數百里乃播為
大陸衍為周原(萬恭靖安學記)
繡谷雄盤桃源紆阻(靖安形勝志)
武寧為隆興西南壯邑山刻而水駛(元范梈武寧學記)
武寧最山川勝處西江為尤勝幕阜九宫緜亘二山秀
出雲表蓋吳楚相入處也(宋楊恢武寧玉清萬壽宫記)
環武城皆山蒼崖翠壑古澗生風峭壁層巒泉飛瀑布
(宋白玉蟾武寧湧翠亭記)
武寧為縣僻在萬山中當修江上游水泉灌溉之利峯
巒岑鬱之美亦望縣也(明陸深縣志序)
陸有劍閣列棧之雄水有玉峽諸灘之險(武寧志)
寧州者江右之大西蔽也(明萬思謙寧州銅鼓營記)
南山排於前鳳山峙於後清流急湍環抱左右(明楊信寧州冠)
(雲亭記)
南昌郡故川陸一大都會也仰虔吉以控嶺表倚湓浦
以通江淮而形勝之險實與諸郡共之東南則章貢
旴汝諸水建瓴而瀦於鄱陽南新豐進之濱號稱澤
國其西層嶔鳥道繡錯楚疆奸萌易於嘯聚自平華
林碼碯以後奉靖二邑至今晏然寧州僻在郡隅鎮
之以兵臬戍之以銅鼓石營事乃有備然興國瑞昌
之寇孽多流入於寧武伏戎肘側蓋尤不可無牖戶
之防焉(南昌范志疆域論)
瑞州府
西江道院南服名邦(宋辛料院賀筠州尤守啟)
筠為州在大江之西其地僻絶(曾鞏筠州學記)
斷巖深壑宛若洞府(蜀江志)
瑞本古筠郡治在鳳山之陽錦水自西南來折而東注
界為兩崖(明沈煉瑞州修城記)
瑞城據錦水兩厓在南曰南城在北曰北城(明吳山修城記)
高安郡於江西稱道院郡治在山間而最高處有碧落
堂下俯萬山一水穿城南北岸萬家鱗鱗樓臺皆可
指數(明歐陽守道重修碧落堂記)
據鳳山面錦水昂然一郡之勝(明朱繼祖學記)
前瞻荷嶺後倚華林(南唐殷崇義祈仙觀記)
高安本豫章屬邑居溪山之間(宋蘇轍聖壽院記)
高安為江西上縣(元李澗張令祠記)
上高筠之小邑介於山林之間(蘇轍上高學記)
上高城周五里蜀水中亘為關者四分峙水南北所以
麗内外謹出入也(宋江湘重修上高城關記)
上高治北而市南一溪自萬載發源合新昌水下走高
安(宋馮椅上高浮虹橋記)
山川映帶秀麗如染(明黃景上高學記)
負敖峰迎錦水(明吳學詩上高正德書院記)
林壑盤紆川原迥遠(宋劉愿新昌縣譙樓記)
溪山深窈左右拱揖(宋雷孝友新昌縣門記)
前則諸巒戟列後則疊嶂屏張桂峰卓於左螺山踞於
右鹽溪合月灣而東環東溪合北流而西遶(明王相遷新昌)
(學記)
南屏翰苑北枕石門桂嶺螺山東西對峙鹽浮一派曲
折於祿陂顧淵之間(新昌形勝志)
郡在會省西南山紆水迴雖屬上游勢漸險隘此高安
上高之名所由起也上高又在高安上游西濱萬載
地勢陡絶新昌本割兩高之地為縣形勝在季孟間
西接皂山北接八疊則亦駸駸傍楚而峻矣(瑞州山川圖說)
袁州府
州小地狹(韓愈袁州謝表)
山水秀麗(太平環宇記)
枕吳頭而盤固壓楚尾而仰止連屬羣峰迴環千里(宋李)
(問仰山賦)
屏蔽江淮襟帶湖湘山平廣而無高險水遠秀而無深
險(宋阮閱郡城記)
城郭井邑在迤邐衆山之中如圖畫屏障(宋祖無擇廣豐堂記)
氣雄形壯誠江右一巨鎮(明張春袁州城記)
袁州江右大郡當湖湘之孔道(明申時行袁州府題名記)
袁州大郡也山水秀麗為江右奥區(明吳節袁州府學記)
袁郡東十五里曰上浦當楚蜀滇黔孔道(明鄒守益廣潤橋記)
狀元洲雄居中央迴瀾砥柱一郡鎖鑰(明袁業泗盧洲三元閣記)
宜春為郡在江右上游山川完固(虞集宜春尊經閣記)
袁為州負山帶水一水清瀉東北入于大江負城兩厓
東為驚湍奔駛激射不可以舟(宋滕強恕平政橋記)
袁在萬山中山勢嵯峩盤曲從西南來有峰獨秀出於
城南者曰湖岡(明江臯湖岡臺記)
分宜為袁鉅邑山水秀朗仙臺外倚於仰山秀江東馳
於彭蠡(明汪諧重修分宜學記)
分宜邑治前瞰秀江源發於楚萍至此渟滀而邑西東
限以兩山束以巨峽(明嚴嵩分宜萬年橋記)
鈐岡列嶂屏圍四山周合宛若城堞(分宜形勝志)
袁之西南有縣萍鄉山水淑清羅霄楊岐秀氣所挺(宋劉)
(清之萍鄉學記)
袁州之萍鄉以繁劇稱厥壤沃而僻(宋卓津題名記)
山水明秀拱揖環抱(明簡迪重修萍鄉學記)
萍介兩省當滇南蜀楚之衝(明袁一唯湘東營房記)
北祖楊岐之脈鳳翼飛翔南濱塔嶺之朝筆鋒卓立左
肩羅嶽右臂徐仙川澄玉鑑洲擁金鰲(萍鄉形勝志)
地勢隠然負山帶江(宋徐昇萬載縣治記)
萬載介羣山之間(宋楊愿萬載學記)
山有金雞白塔紫蓋之名水有龍江錦江清泉之號巖
之可稱者仙游龍成也橋之可題者雙虹南浦也誠
一郡之勝地(吳節萬載譙樓記)
萬巖邑也其山崒嵂其水縈迴(袁業泗萬載志序)
宜陽多山水而萬載特佳勝(明潘文奎桐岡書屋記)
萬載當郡北更北則寧州境東上高西瀏陽鵝鶴諸峯
障之(郭子章郡邑表說)
左鵝峯右鶴嶺月臺居前紫蓋翼後(萬載形勢說)
臨江府
據筠瑞之蜿蜒枕金鳳之迤邐東擁皂閣之葛峰西亘
蒙山之巨嶽南環玉笥北接劍江(隋志)
當南粤虔吉舟車四會之衝(南唐吳鸞建清江縣議)
臨江大郡譙樓偉觀大蒙亘其北閤皂峙其南贑江渝
水會流而來金鳳雙洲障匯而瀦誠西江之雄也(明王)
(臣臨江譙樓落成宴集序)
臨江若太隂半月之形(地理志)
郡居江藩之樞掖袁控瑞通梁粤帶虔吉(郭子章郡邑表說)
臨介在江楚有閤皂玉笥以作其鎮贑袁喻峽以表其
流苞稸靈異(臨江府志)
清江縣治在蕭水之上章山之陽石龍金鳳地靈攸存
(明敖英清江縣題名記)
臨江為江西大郡而清江又麗郡之望邑勢控上游山
環水秀(明錢溥清江學記)
清江之有水患自昔已然(明程遠重修沙河隄碑記)
清江居豐城上游水自吉文經玉峽歴金川至龍洲鳳
城蕭灘則曲折回互與地勢相環抱(明張澈清江送别詩序)
當水陸之衝通八省之利(明熊化樟樹鎮記)
淦居洪州上游有金沙玉笥之勝(明張鏊新淦志序)
占西江之上游表東南之孤清(明金幼孜玉笥山賦)
新淦與白下螺川無以甚異城頭山突起其側又一邑
之門戶也(明曾同亨城頭文昌塔記)
新淦與吉州俱屬湖西其邑羣峰卓舉川光明媚(明鄒元標)
(新淦學記)
東有柱天二峯西迎章貢二水南障玉笥羊角北峙鳳
山疊嶂(新淦形勢說)
章貢之巨浸澎湃西北湄湘之碧澗縈繞南山(明陳以運新淦)
(志序)
其治在四大山之中秀水淵注(虞集新喻學記)
臨四邑獨喻限長江上游(明劉崧新喻新城記)
葛峯環其東蒙嶺據其北鍾山鼎山之秀位乎西南之
郊虎瞰山獨隠然居其中世𫝊五星奠位(張澈新喻縣治記)
袁江之水逶迤來朝悠揚縈迴於虎瞰中峯之下以達
于大江(明傅鶚新喻鎮遠樓記)
蒙喻邑之鎮山也岡阜盤礴逶迤諸泉隨之而注以達
于渝水(張春新喻通濟橋記)
峽江據臨上流道里四會星使輻輳(曾同亨黃邑令碑記)
峽故隸淦與吉鄰壤(明錢德洪峽江志序)
吉安府
府治據江上流(宋朱晞顔修吉州城狀)
南接贑江北臨淦水西控袁川長沙環地幾千里(宋劉弇送)
(吉州守序)
咽喉荆廣脣齒淮浙江山映帶在眉宇間(宋劉彦登譙樓記)
五峯相次頗類五老(方輿勝覽)
神岡揖其前螺山巋其後江流迴合東走其下古所謂
天作之邦(郭子章郡邑表說)
吉州廬陵古稱大縣(宋胡銓吉州學記)
吉安於江西為劇郡廬陵於吉安為劇縣(元揭徯斯移廬陵縣治記)
山環水外水環郭外(廬陵形勝志)
自螺川而望東南其青青者皆青原也(墨歴青原山水記)
泰和據郡上游城於古西昌地控途水陸道交廣者由
之行商往來通貨南北(明王陶泰和縣治記)
泰和古南平郡地勢西北高而東南低故大江北匯疏
為四溪而入于江(明嚴萬全溪柳書院記)
前挹澄江後引科嶺金魚插其左龍洲翼其右此西昌
山川之勝(明徐叔倫泰和扳桂樓記)
吉水山漸開遠溪益廣深(明劉定之重建吉水學記)
三面阻江不隍而固(陳氏文江政略)
吉水負山襟江沙嶼縈紆龍飛鳳翥之概傑出於青原
白鷺間(明王雅重修吉水縣堂記)
仁山崒嵂文水縈迴(鄒元標吉水仁文書院記)
東山蜿蜒鎮其後字水交流環其前五岡蹲西玉峽峙
北㢲峰太平仁山墨潭暎帶左右控上流而為吉郡
之喉襟非他縣之可儷也(吉水形勢說)
廬陵之東邑為永豐有山叢叢有水溶溶(揭徯斯永豐恩江橋記)
永豐江右名邑與文江安成西昌並峙而爭雄(明吳期照修恩)
(江志序)
永豐三面距山有鱅嶺五花之險(郭子章郡邑表說)
安福介吳楚之間開閫專城有掌固之職(明張鰲山四城樓記)
山水瑰麗東陽白雲諸峯獻秀出竒不可名狀瀘水折
北而東走勢若蒼龍(安福地里志)
武功山自萍鄉諸山蜿蜒而來特起二峯曰瀘曰瀟武
功當二峯之中號為三竒(明趙儀可葛仙壇記)
龍泉據吉州上游西扼郴衡南控虔化東連分水北綰
新州固四塞之區也(郭子章郡邑表說)
地界兩川神秀所蟠(胡銓萬安縣廳壁記)
當水陸之衝舟車漕運交會於兹(明王汝南萬安縣志序)
俯惶恐灘背粤王臺聳芙蓉而列金鵝由章貢鼓櫂中
流劃然開目為廬陵最上游之勝(萬安風土志)
陳白沙以金鵝嶂勝於鴉峰芙蓉山過於桃峽詩云水
作青羅帶山為碧玉簪可以知形勝矣(同上)
右枕重岡前引列峰(元李祈永新縣籌勝亭記)
寧據吉上游崇山峻嶺介新之西偏(鄒元標永寧志序)
寧處萬山中險阻四塞非舟車輻輳之會(郭子章郡邑表說)
撫州府
與兩粤七閩犬牙其疆(唐獨孤及撫州新亭記)
居山川風雲之會二水繞郭五峯鎮城(宋州守家坤翁景定志)
瀕汝水以為郡靈谷銅陵諸峰環列如屏嶂(宋謝逸文集序)
川融山結鍾竒毓秀江右之巨鎮也(宋趙與輈千金陂記)
連山高陵野林荒墟遠近高下壯大閎闊怪竒可喜之
觀環撫之東南(曾鞏擬峴臺記)
地方千里介江湖之表(虞集撫州譙樓記)
撫為江西大郡其地西南負山至郡治而平衍曠然數
百里下控江湖(明邵寳撫州志序)
因崇邱以為城依大溪以為隍(明胡亦堂重修擬峴臺記)
州治包五峰於内因山為城因川為池(撫州舊志)
臨川附郡郭幅員五百餘里(郭子章郡邑表說)
寳唐崇仁水源之所自出也迤邐而東凡一百二十餘
里合支流遠近者五曰西寧曰芙蓉曰巴源曰杯山
曰羅山凡一山之水支派再三舒徐入境洄旋於崇
仁之邑治而溪始平(宋何異塘堤記)
西峙者羅山南峙者巴山(宋李燔崇仁學記)
崇仁撫之壯邑(明時季照華藏寺記)
駢山貫江風物繁衍下瞰臨水極目如練重阜外羅平
原中豁(崇仁形勢說)
金谿撫之東境(元程文海重修縣治記)
金谿之山翔躍猶龍(明宋濂金谿廟學碑)
金谿縣南旴水與清江合流於汝名曰東漕其地為四
達之衢(宋濂金谿義渡記)
山谿紆阻非兵革之衝(明徐善慶金谿築城記)
西連閩建北接安東(明趙秉忠輿地圖說)
地界饒信旴汝之間山川秀異(明徐孟恕金谿志序)
上幕前峙卓筆右拱含輝納秀占溪山勝處襟帶八閩
竒分五嶺(金谿形勝說)
宜黃上接虔化旁屬南豐(宋鄒極宜黃審政堂記)
宜黃二水合流于東北一水自南遶東趨北者源遠而
流稍大一水自西遶南趨東者源近而流差小(元吳澄宜)
(黃西恩橋記)
宜黃居臨汝上游當宜水黃水合流之間(明譚綸宜黃城記)
宜黃僻在一隅而山水清越(明周夢若仙巖元寳觀記)
撫之屬邑五惟樂安僻在萬山中舟楫不通﨑嶇扼塞
行者病焉(元吳當題名記)
枕山踞湖象山龍岡峙左右前則大華芙蓉鹿角白石
諸峯林立環治有溪曰金鰲此一方勝概也(明胡直樂安縣)
(治碑記)
樂安距府獨遠介於吉贑(郭子章郡邑表說)
山高而水駛地固而氣完(樂安形勢說)
東鄉宅奥窳故為寇區(明王宗沐修學記)
接桃峯之勝據長林之險(郭子章郡邑表說)
溪深而谷窈石峭而泉冽(東鄉志)
建昌府
林竒谷秀水繞川環(唐刁尚能建武軍羅城記)
地氣殊異山川炳靈(唐顔真卿麻姑仙壇記)
建昌為郡據江西一道東南上游其地山高而水清(宋朱)
(子建昌軍進士題名記)
山清水秀冠於江表(宋鄭文寳江表志)
吾不知幾千百里之廣但覺土老而石頑頂天而直上
騐地勢之所極固亦東南之藩障(宋李覯麻姑山賦)
左臨旴水右瞰麻源(輿地紀勝)
建昌在江西號為佳郡地介閩粤(宋陳起王侍郎祠記)
東南連甌閩屬章貢而西北鄰郡疆界相入錯綜如繡
(吕維中建昌鼓角樓記)
抗禦七閩牽制八粤五嶺咽喉三吳襟帶蓋江藩南鎮
關鍵也(郭子章郡邑表說)
攬煙雲草木之竒俯千巖萬壑之秀(羅大臨南城縣廳題名記)
旴水南通閩廣北抵荆湖(明劉翊南豐通濟橋記)
阻山帶河風氣茂密實稱奥區(明江冕修南豐縣譙樓記)
軍山峙於右何竺峰峙于左(明王璽南豐修學記)
倚琴臺以為之固繞旴水以接其流(南豐形勝志)
南豐旴水上游東南勝邑層巒疊巘環峙四封(明熊秉衡南豐)
(兜港橋記)
南城之東南鄙與閩接壤析為新城縣其山獨秀竒明
麗(吳澄送新城尹序)
其山磅礴而清潤其水通暢而淵沈(虞集新城學記)
黎川故形勝地所謂曠如奥如者郊關以外皆有之(明黃)
(&KR1606;新城皆春堂記)
天峯崇峻石峽嵯峨不郭而固不池而險(新城形勝志)
簫曲日峯東巖石硤四面環向(明朱徽新城譙樓記)
廣昌居旴江上游其地多佳山水(錢習禮清溪書院記)
東鄰南豐西接寧都石城四境之内山高而秀麗水深
而清潔(明何文淵廣昌縣志序)
前對蟾石後據龍岡禪嶺插筆聳於左烏石列屏居於
右(廣昌形勝志)
山川綢繆溪澗縈迴(明鄧文器瀘溪志序)
瀘地僻處一隅環四面皆峻嶺急流(明鄧可權瀘溪桐步橋記)
瀘陽疊嶂帷列縈水帶環(明吕應元瀘溪秀水溝記)
去郡最遠隔界於新城金谿東接閩之光澤(郭子章郡邑表說)
廣信府
信之為郡江以東望鎮也牙閩控越襟淮面浙隠然為
要衝之會(宋王雷修信州城記)
形勝地勢來自靈山中道起石如龍鬛隠見至郡而伏
懷玉峰聳出其隅森植猶束筍隂陽之勝甲天下(宋韓)
(元吉信州牙門記)
當吳楚閩越之交為東南望鎮(宋李彌大法海院記)
據省會上游靈鷲干霄自武夷來秀色吞匡廬而冰溪
靚玉縈達彭蠡(郭子章郡邑表記)
北枕靈阜南帶冰溪東挹琅峰西瞻層巘(廣信府志)
山川明秀原隰豐衍(上饒縣志)
江南山水冠天下而上饒又冠江南鵝湖博山龜峰懷
玉號稱形勝而靈山尤秀絶(宋釋覺範信州天寧寺碑記)
巖壑深秀縣據南北衝(元張翥玉山武安塔記)
玉山犬牙閩越蓋豫章第一門戶(郭子章郡邑表說)
連閩越控吳楚乘軺之使聚糧之旅過是都而問津者
轂相擊履相錯(明夏子陽玉山西濟橋記)
武安三山列於前懷玉三清聳於後冰水縈紆映帶左
右(玉山縣志)
弋陽葛溪驛當西南水陸之衝其龜峰馬鞍寳峰南巖
岑岫莫不爭竒獻秀若渴虹奔騎絡繹而來(明李奎弋陽縣)
(溪山勝覽樓記)
葛溪弋陽之别名也介乎閩浙之交山川秀麗稱東南
諸邑最(明李玘葛溪十咏序)
山川之美著自古昔軍陽龜峯竒秀迥絶而葛溪武石
諸水縈洄映帶誠一方之形勝也(明黃易弋陽學科目題名記)
南襟百越北帶三吳台嶺前瞻廬峰回盼(南唐陳喬新建龍虎山張)
(天師廟碑)
居吳楚之中界據番水之上流南控甌閩東連江浙後
枕峰巒之雄秀前臨溪水之瀠洄(明王增祐貴溪縣上梁文)
象山竒偉薌水深長虎伏龍蟠歴代出神仙之地川鳴
谷應至今祀忠考之神(貴溪縣形勝說)
鉛山為八閩門戶鉦鼓之音晝夜不息其地憑高控流
環數百里之勢(明丁洪鉛山紫溪橋記)
鉛山據江右上流襟喉八閩控帶兩浙(李奎鉛山學記)
鉛山在郡南偏與閩地相錯如繡山高而峻水清而駛
懸泉飛遶郡郭而入於江(曹鼎望大義橋記)
東倚鵝湖之勝跡西聯銅寳之名山南扼八閩之喉吭
北據兩浙之要會(鉛山縣志)
五山輻輳蜿蜒如龍(宋真德秀永豐龍山書院記)
永豐古揚境當吳越之交多深山巨谷(明吕懷永豐縣志序)
由仙霞而東為浙之西戶由盤亭而南為閩之北門萬
山聳簇如長蛇如天塹(吕懷建永豐縣城碑記)
南距谹山北控靈鷲拓揚諸關扼其左西嶽一峰障其
右(永豐縣志)
縣依高山山皆巖石當一郡噬臍之間徑路㫄達閩歙
(明畢竟容興安縣新城記)
興安崇岡疊巘山勢盤旋在信州則為西境亦稍稍比
於閩矣(郭子章郡邑表說)
興安壤偏賦尠而地當孔道(明歐陽洵興安劉令祠記)
南距閩越北接徽寧(明鄭以偉興安通慧橋碑)
饒州府
彭蠡既豬(禹貢)
地居澹浦邑帶鄱川(唐王德璉饒州記序)
饒為沃野(唐元稹饒州刺史判)
瀕江之地饒為大(唐劉禹錫集)
洪厓鳳游之所磅礴鄱湖錦江之所涵渟靈淑之氣蔚
為人豪(明陳于庭饒州府志序)
南接豫章西接楚東姑蔑北鵲岸東北鳩兹西南艾西
北灊延袤千里山川序列道路四達(饒州府形勝說)
饒為江右大郡土地肥衍(明舒清重修府治記)
水匯西南山環東北(鄱陽志)
餘干吳楚冠冕左掖羊角峯右曳弋陽溪後枕平曠遠
倚吳山前襟越水(明一統志)
其地濱彭蠡而接廣信負山阻水(元李謙餘干升州記)
餘干彭蠡上游為越喉舌(晉謝安與馮内史書)
樂平山水重岡盤紆由東而來縣治實據其趾(宋許錫簡靜堂)
(記)
樂邑既勝於水復雄於山(明陳九德樂平鎮西樓記)
北主康峰南濱章嶺内河源發鏹山分兩支而環縣治
外河注瀠洎水橫一邑而匯鄱江洪巖鬱葱萬山森
秀(樂平形勝志)
北嶺如拱如揖洎江如環如抱(明黎澄樂平泮池記)
樂平東抵德興西連鄱陽北界浮梁而南則廣信接壤
焉土地方平山氣麤峻(郭子章豫章書郡邑表說)
浮梁山水之勝名鄱陽百里内竒峰秀巘間見雜出(宋程)
(俱飽山閣記)
二水環縣諸峰玉立(元李午浮梁化成堂記)
上達徽祁下通鄱縣居二省三郡八縣之間(浮梁縣志)
浮無天險而包山阻河城郭固之五方之豪叢於景鎮
(同上)
饒邑多以水勝獨德興在萬山中崒嵂迴環蒼翠萬狀
可亞匡廬東距浙北距新安三省交牙四塞為境(明祝)
(世琳德興縣志序)
煙火百里雞犬相聞(明董仲可重建德興縣治記)
廣山包絡大湖限帶(明夏寅德興縣學記)
玉真山峙其後雲錦溪環其前(安仁縣志)
萬年四會之區饒郡一奥壤也(明王鑾萬年大捷橋記)
其山險其氣勁(郭子章郡邑表說)
環山疊嶂高阜停雲萬斛峰拱於前萬年峰盤於後(萬年)
(縣志)
南康府
廬山南國之德鎮(梁元帝碑)
瞰七澤真如掌瞻九河直如帶(梁沈璇簡寂觀碑)
南瞻五嶺北睇九州(唐歐陽詢西林寺碑)
匡廬竒秀甲天下(唐白居易草堂記)
匡廬天下之名山江表之勝概(南唐馮延巳開先寺記)
蜿蜒蟬聯指列條敷亘五百里實湓城星渚之奥區洪
州諸郡下流之屏障(匡廬山志)
靈谷煙雲廬山風月(翰苑新書)
負匡廬面彭蠡南國咽喉西江鎖鑰(南康形勝志)
星石浮南鞋山鎖北山澤雄竒帶礪險固(南康府志)
本軍邊臨大湖舊有石砌堤築堰住西灣水汊藏泊舟
船(朱子乞修築石堤劄子)
彭蠡之險在吾戶外(宋吕祖謙紫陽堤記)
山嶽配天廬阜標其秀江湖紀地彭蠡擅其雄盤址崔
巍層淵祕邃(宋晏殊重修真如院碑記)
廬阜諸山聳然特起駢首而立者八九又高且大者五
焉有冠劍巍峩之貌無草木滋媚之容(宋趙師夏六老堂記)
踞匡廬而綰彭蠡足稱奥區(明張位重修白鹿洞記)
巖壑幽邃林木翳然真名教一樂地也(明葛寅亮重修白鹿洞書院記)
自五老峯來絶壁懸天一峰南下如頓萬馬可二十里
崛起一山而四山環之(白鹿書院形勝志)
左蠡揚瀾翼若游龍而藍平山橫亘其間如榜斯揭(明高)
(嬴南康府學記)
彭蠡湖匯江西十三郡六十餘縣之水由湖口以出於
江每春夏雨集峽水盛長江流湍急而湖水勢緩復
為江流所遏則水益漲瀰漫數百里(明陳敏政重修紫陽堤記)
本軍都昌縣地實瀕江然上有棠隂下有楮溪大小五
寨近者四五十里遠亦不過百餘里逐處可以綽望
把截(朱子都昌新寨利害狀)
都昌依山枕湖全省要會之地(明萬浩新建都昌城記)
環山帶水形甲東南(明王堯臣修都昌縣廳事記)
兩水腋之其狀如帶西山雲居環之其狀如翼(宋王容建昌學)
(記)
修江横前名山峙右(虞集建昌學記)
建昌鄱湖上游控修江諸阜洪所恃北門也(張鏊建昌縣城記)
四面諸山環拱若抱澗澮清歴如晝(明余祐安義縣治記)
自匡廬雲居迤衍而成邑(明楊三省安義大唐寺記)
寳峰西山映帶左右龍江澄碧淙淙几案間(明劉同升遷安義學)
(記)
九江府
過九江至于敷淺原(禹貢)
潯陽陸通五嶺北道長江遠行岷漢亦一都會也(晉地道記)
源二分於崌崍流九派乎潯陽鼓洪濤於赤岸淪餘波
乎柴桑(郭璞江賦)
南面廬山北背大江(圖經)
山亞五嶽江比四溟(明一統志)
左挾彭蠡右傍通川(方輿勝覽)
潯陽乃天下江山眉目之地(白玉蟾授墨堂記)
德安接岷山之脈彭澤挺文筆之鋒蜀江下湖口孤山
峙鄡鎮實吳楚襟喉江右衝要(九江府志)
東連安慶西接蘄黃南與南康建昌鄰而北渡黃梅京
師孔道出焉(郭子章郡邑表說)
山擁千峰江環九派(德化形勢說)
左貫彭蠡右環金帶(明劉鍾德安縣志序)
控匡廬而注彭蠡龍虎鳥龜環拱而翼衛(明姚文燕重建德安學記)
接岷山之派向博山之陽形如鳳舉勢若屏開(德安形勢說)
東北匯兩湖之水西南聳萬疊之峰形若栖鸞勢如盤
石(瑞昌形勢說)
古赤烏邑幅&KR0695;不知幾百里其西南隅薄於柴桑之壤
乃與江州蘄州二衛屯田相錯如繡(明李盛春瑞昌大塘堰碑記)
雉外羣峰環拱如舞如飛山明而水麗(文德翼重修瑞昌學記)
瑞昌於九江稱最僻縣居瀼溪之北亦山邑也(郭子章郡邑表)
(說)
湖口呰窳地也然秀色攬廬文瀾吞江(明葉初春湖口學記)
湖之為邑亢而窄(張鏊湖口成德書院記)
鐵屏橫峙石鐘環抱據江湖之險當吳楚之衝(湖口形勢說)
彭澤地狹山峻(唐狄仁傑免民租疏)
彭澤居彭蠡下流濱大江阻疊嶂(明雷禮彭澤修學記)
環山為治獨缺其西北而江走其下(明丁湛彭澤柳洲記)
據彭蠡跨海門砥柱橫江龍城四塞(彭澤形勢說)
去小孤山十里而近其境西南接湖口都昌東北踰馬
當山交望江江右之境盡焉而小孤又江右一門戸
云(郭子章郡邑表說)
南安府
南安江西之南境(宋蘇軾南安軍學記)
南扼交廣北距湖湘(宋范大用祠記)
凡臺省命使之宣布廣海筐篚之獻納莫不道出兹郡
(元張鑑重修南安路記)
控廣引閩據上流遏邊徼(元伍庠總管府治說)
南安介萬山間得掌平之地為郡治峰巒連絡不斷鳴
溪曲澗自聶都而下莫測其源(明金潤金鰲閣記)
庾嶺兩廣往來襟喉萬足踐履冬無寒土(明桑悦重修嶺路記)
當五嶺之最東(輿地廣記)
面庾嶺據高原臨章水扼上流(金潤南安城記)
接南荒之境迫東粤而帶郴桂表以庾嶺旭山匯以章
水蓉江嶐然南徼形勝(郭子章郡邑表說)
崌嶺峙其南黃嶺盤其北龍泉山谷峻深溪洞緜亘惟
邑處四境之中章水繚繞秀峰壁立(宋鄭霖新建南康縣治記)
睠維南埜小邑實據西江上流衣冠文物之名區財賦
舟車之都會(元王元渤南康鼓樓上梁文)
隄岸曠衍波瀾老成獨秀峰屹立雲表勢若插天其餘
江山環拱如畫(明鍾贇南康通濟橋記)
江之南諸溪壑之水盡流而會于馬山之麓(明陳瑾重築水堤碑)
(記)
庾嶺所衍章水所經而邑治建焉東南隩區也(明劉賓南康訓)
(導廳記)
南安壤地橫水劇賊盤踞之山溪深阻險惡攻不可入
(明劉節王文成祠記)
上猶之地山﨑峻而水激括(元孔思文上猶學田記)
溪洞廣袤而邑落其中民以山深而俗淳亦以山深而
藏寇(元黃文傑重修上猶縣治記)
上猶民稀而地僻歲稍凶山洞愚氓嘯聚為寇(明黃仲昭修城)
(記)
上猶為江藩邊邑接壤雄韶萬山會焉(郭子章郡邑表說)
崇義稱南郡奥區(明萬夢桂縣治題名記)
衆山壁立路如鳥道(劉凝崇義形勝志)
贑州府
虔於江南地最曠大山長谷荒翳險阻交廣閩越銅鹽
之販道所出入(宋王安石虔州學記)
貢源出新樂章出大庾合流城郭於文為贑竒峰怪巖
環視萬狀(宋趙忭章貢臺記)
南州自豫章右上其大州曰吉又其大曰虔(李覯虔州柏林書樓)
(記)
接甌閩百粤之區介谿谷萬山之阻(宋洪邁表)
贑之為州控江西之上流而接南粤之北陲故裏耑一
路之兵鈐而外提二境之戎柄其地重大(楊萬里章貢道院記)
贑之為邦其山聳而厲其水湍以清(楊萬里贑縣學記)
南方之山衡為宗自衡袤而南稍東為大庾袤而北又
稍東為盤古其地界閩越故吳上游今隸贑(宋曾丰盤古山)
(記)
贑於江西為樞府其城據章貢二水合流之處山川雄
秀(明彭時遷學記)
宅江西之上游當五嶺之要會其地與閩廣湖湘諸郡
邑犬牙相錯(明羅欽順重修府城記)
南贑四省咽喉而粤則南贑肩背郴衡其左腋也汀漳
其右臂也(明何廷仁送王中丞序)
贑地最雄鉅崆峒摩天章貢激石(郭子章郡邑表說)
贑州據吳之背扼粤之項而雩都則又贑之咽喉也(元陳)
(至言祠記)
衆山環列孤峰中峙(宋周頌雩山廟記)
雩邑形勢據贑上游山水之所會九邑之所通也(明袁淳雩)
(都志序)
青山黛環巧比疊削城屋壯麗地大以延(明解縉雩都樂善堂記)
由午嶺隘南接信豐而連龍南由豐口隘東接會昌而
迫安遠山澤不逞之徒間道竊發故惟城為要(明黃弘綱)
(雩都城記)
邑介山谷間羣山競秀若拱若揖一水漪綠映帶其前
(明李淶雩都勤政樓記)
前臨南山後峙浮屠碧桃之水繞其東九日之岡盤其
西(胡儼信豐譙樓記)
通天下大縣四十其隸於江西之贑者二而興國居其
一(宋朱夢龍莊令祠記)
興國地僻谷荒山嵯水悍(郭子章郡邑表說)
兩都壯其祖龍五嶺提其汛駛經以濊川抱以瀲水(明盧)
(寧興國朱華塔記)
贑十縣水多飛流奔湍行崖峽間寧都獨平川漫流(明羅)
(玘送平令之任寧都府)
贑東之邑寧為大(明黃克纉寧都志序)
寧都為贑大邑東有佛祖嶺西有金精山竒螺之石拱
於南梅江之水繞於北(明陳勉寧都拱辰橋記)
贑之屬曰會昌州壤接閩廣實邊徼重地(元程從禮會昌州廳記)
其地僻遠且險(明董越會昌公館記)
會昌實巢峒出沒之區羊角水在上游命將耀兵當東
偏一面(郭子章郡邑表說)
安遠巖邑也磛䃡崚嶒盤迴㵿渺誠僻陬一竒壤(明林有科)
(安遠志序)
濂江在章貢雖僻遠名邑也(鄒元標安遠學記)
欣山拱翠濂水浮青馬鞍列嶂熊嶺浮几崇巒廣谷聳
拔者堪供游憩險絶者可資保障(安遠形勝志)
瑞金地接閩汀在屬邑最為僻遠(董越綿江公館記)
萬山連亘人跡稀少其深阻處常為盜區(明羅璟瑞金城記)
襟山帶江風藏氣聚(明潘季馴瑞金學記)
軍門龍山峙其前銅鉢龍霧映於後隘山閩嶠亘其左
螺峰石塔抱其右(瑞金形勝志)
龍南僻處萬山中視他邑規模差小以要衝言則非小
也(明楊拱龍南城記)
叢林里落紛錯相望雉堞井閭層矗緜聯據三江之會
者是為邑城(明王宗徐龍南汴河堤記)
南際萬山盤錯縈紆百餘里水行者必道龍頭會一邑
千派之注湍悍峻駛亂石交錯其中廉利如劍(王宗徐新)
(閒龍南山路記)
石城環縣皆石矗矗如城有龍巖瀑布石筍參天之竒
(郭子章郡縣表說)
四山如城龍淵虎壘(石城形勝志)
定南新創邑據虔上游故為盜區(郭子章定南學記)
長寧帽山插天鄔水經地(安志)
江西通志卷四
