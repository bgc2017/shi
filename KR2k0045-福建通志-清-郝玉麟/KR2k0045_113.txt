江西通志卷一百十三
寺觀(三)
饒州府
永福寺(在府治東梁鄱陽王蕭恢捨宅為寺宋天聖二年有二異僧至建石塔高三十丈元至正二十)
(二年斸基得玻璃瓶中貯甘露貢于朝遂詔以甘露名其門明宣德七年遷府治于寺右隙地)
真覺寺(在鄱陽縣文北鄉梁天監二年創)
桐源寺(在鄱陽縣文南鄉梁天監二年創)
西臺寺(在鄱陽縣崇德鄉梁天監四年創)
寶勝寺(鄱陽縣有二一在文北鄉梁天監四年建一在和北鄕唐開元七年建)
華巖寺(在鄱陽縣義感鄉梁大同元年創)
龍光寺(在鄱陽縣義仁鄉梁大同十年創)
羅湖寺(在鄱陽縣文北鄉梁大同十年創)
淨慧寺(在鄱陽縣懷仁鄉唐貞觀元年創)
荆山寺(在鄱陽縣義仁鄉唐貞觀四年創)
龍安寺(鄱陽縣有二一在文北鄉唐貞觀六年創一在復禮鄉宋建炎間創)
妙果寺(在朝天門外寳勝橋西南唐貞觀十年創内有塔一)
法雲寺(在鄱陽縣利陽鎮唐永隆元年創)
薦福寺(在督軍湖北唐建元季燬明永樂間重建南昌胡儼記萬歷末年參政舒其志知府侯加采建)
(莫莫堂)
吉祥寺(在鄱陽縣立德鄉唐開元六年創)
東塔寺(在朝天門内唐太和三年剏)
覺林寺(在鄱陽縣復禮鄉唐大中初剏)
三龍寺(在鄱陽縣新城鄉唐乾寧間剏)
法華寺(在鄱陽縣和南鄉唐乾寧間創)
治平寺(在鄱陽縣永福鄉唐天祐年創)
南塘寺(在鄱陽縣唐天祐中建朱子有詩)
羅山寺(在鄱陽縣新興鄉後梁開平四年創)
寒山寺(在鄱陽縣義仁鄉楊吳乾貞間創)
芝山寺(在府城外芝山南麓宋初創寺後有碧雲軒)
南天王寺(在鄱陽縣南保坊南岸宋時創)
地藏寺(在鄱陽縣和南鄉宋開寳四年創)
浮洲寺(在鄱陽縣東湖中督軍臺宋治平二年創)
元妙觀(在府城東魁輔坊晉咸寧二年創舊址在東湖百花洲唐大中二年移至城東改額開元觀宋)
(大中祥符三年詔額天慶觀創朝元閣范文正知饒時為鑿靈龜池七星井建鐘樓元元貞二年詔改今)
(額至正間兵燬明洪武初重建嘉靖間遷至城外烈女橋本朝康熙四年邑人查元長復捨地為觀基)
蓮花觀(在鄱陽縣千秋鄉一名真武堂晉建)
延祥觀(在鄱陽縣馬跡山王真人沖舉處道書第五十二福地隋大業間建層宇逥廊羽流雲集元燬)
(于火明初重建萬歷甲辰道紀曹志誠募修)
朝元觀(在鄱陽縣文北鄉宋咸淳間建)
丹霞觀(在鄱陽縣錦貽坊東元大德中創明遷朝天門外後廢今為史都諫凖提菴)
紫極宫(在府城西桃源山麓舊在府城東南隅建于唐開元二十九年周顯德初移今處元總管常福)
(生重建至明為祝釐之所又為宗室香火院萬歷四十三年參政舒其志知府侯加采增修已廢)
仇香寺(在餘干縣東隅梁天監創漢仇香後裔以其宅建寺故名)
昌國寺(在餘干縣冠山西麓梁天監間建思禪寺宋元符改今額)
法慧寺(在餘干縣城内北隅梁天監僧弘建連雲菴宋祥符改今額建中靖國重修侍郎張公弼記)
龍泉寺(在餘干縣大慈北鄉梁天監中建)
羅漢寺(在餘干縣習泰鄉梁天監中建)
白雲寺(在餘干縣孝誠鄉梁普通間創)
下資福寺(在餘干縣德化北鄉唐上元中建)
洪崖寺(在餘干縣洪崕鄉唐天寳中建)
古大寺(餘干縣有二一在大慈北鄉唐大歷中建一在德化北鄉宋明道中建)
洪福寺(在餘干縣洪崖鄉楊吳武義中建)
南山寺(在餘干縣德化北鄉宋明道中建)
清溪觀(在餘干縣習泰鄉梁天監中建晉白水眞人吳丹修煉之所)
崇道觀(在餘干縣東隅白雲真人修煉之所梁大通中建元元貞中王德明重建李桓記)
元明觀(在餘干縣治西陳永定中建)
仙壇觀(在餘干縣洪崕鄉元大德中建)
安隠寺(在樂平縣治西晉大興二年建宋祥符九年賜額)
太平寺(在樂平縣静理鄉唐儀鳳中建)
上元寺(在樂平縣懷義鄉唐天寳中建)
孟建寺(在樂平縣金山鄉唐天寳中建)
板舟寺(在樂平縣豐樂鄕唐太和中建)
桐林寺(在樂平縣永善鄉唐太和中建)
江源寺(在樂平縣静理鄉唐太和中建)
永寧寺(樂平縣有二一在金山鄉唐乾寧中建一在萬全鄉宋建)
寳勝寺(在樂平縣樂安鄉唐天祜中建)
廬子寺(在樂平縣萬全鄉唐天祐中建)
童嶺寺(在樂平縣樂安鄉楊吳順義中建)
資福寺(樂平縣有三一在金山鄉南唐保大中建一在豐樂鄉宋政和中建一在樂安鄉宋寳慶中建)
東山寺(在樂平縣永豐鄉宋太平興國中建已廢)
崇聖寺(在樂平縣治北宋天聖八年賜額巳廢)
教忠寺(在樂平縣永善鄉宋乾道中建王剛中奏賜額)
本教寺(在樂平縣永善鄉宋咸淳初馬廷鑾奏賜額)
天仙觀(在樂平縣静理鄉唐太和中建)
萬夀觀(在樂平縣治西北宋紹興中建)
武當觀(在樂平縣永豐鄉宋咸淳中賜額)
白雲觀(在樂平縣静理鄉元元貞中建)
慶元觀(在樂平縣萬全鄉元皇慶中建)
清寧觀(在樂平縣豐樂鄉元至正間葉鈞仲奏請賜額已廢)
雙峯寺(在浮梁縣大惟都漢元嘉元年僧如志建元末燬)
靈鐘寺(在浮梁縣法京都原名雙溪院即梁天監中取鐘之處因改今名宋咸淳中修萬歷間重修)
興福寺(浮梁縣有二一在三里都唐武德九年僧鎮安創元末燬明洪武元年興復一在儒林都宋紹)
(興五年僧詮建元末燬明洪武庚戌重修)
興化禪寺(在浮梁縣上梅田都唐天寳十載僧銑建元末燬明洪武壬子重建)
觀音寺(在浮梁縣西隅唐天寳中僧澄淨建元末兵廢明洪武戊申重興)
臨河寺(在浮梁縣上長源都唐永泰元年僧章建元末燬明洪武間重興)
安谷寺(在浮梁縣益源都唐元和九年僧曉章建元末廢明洪武初重興)
石仙寺(在浮梁縣南村都唐元和九年僧葵心建元末廢明洪武間重興)
青龍寺(在浮梁縣新正都唐會昌四年僧知建元廢明洪武戊戌重興)
清峯寺(在浮梁縣河東唐大中七年僧普建元末燬明洪武壬子重興)
寳積寺(在浮梁縣北隅唐大中時幽禪師建宋佛印修戒于此手植二柏元末寺壞明洪武甲子重興)
(後有三賢堂祀蘇軾黃庭堅及佛印萬歷乙巳知縣周起元建禪枝靜閣)
資福寺(浮梁縣有四一在魚步都唐咸通二年僧無極建已廢一在下梅田都宋景德年建久地明萬)
(歷二十年重修一在下義合都元至正二年僧崇建明洪武戊午重興一在湖田都明洪武時復建)
崇教寺(在浮梁縣侈溪都唐天祐三年僧祥建元末燬明洪武戊申重興)
陽府寺(在浮梁縣里仁都宋紹興十年僧紹溪建元末燬明洪武戊申重興)
萬夀寺(在浮梁縣下連都宋江山道者建有龍池禱兩每應)
祝聖寺(浮梁縣有三一在法京都宋政和元年僧如建明洪武六年重修已廢一在益源都元至正元)
(年僧太朴建元末燬後復興一在勝奉都明洪武初僧朗建嘉靖問燬)
清源觀(在浮梁縣宋隅内有潨谷軒晉太康元年立雙溪觀宋宣和中勅賜大清源觀元末燬明洪武)
(中重建)
廣福觀(在浮梁縣長香都唐開元中道士楊雪屋建元末燬明初重興)
傳元觀(在浮梁縣西元至元中邑進士李雷澤捨基元末燬明初重建)
長寧道院(在浮梁縣長寧鄉宋寳祐二年道士操斗山建元末燬明初重興已廢)
崇真道院(在浮梁縣彭村都元咸祐中道士黃志瑞建元末燬明洪武己酉重興)
靜住寺(在德興縣東四里唐開元中僧機建宋參政張燾讀書其間寫璧觀二大字刻石明萬歷間寺)
(廢)
南禪寺(在德興縣南上街唐貞元二年僧智惠創宋熙寧間邑人余士隆施田修葺)
泗洲寺(在德興縣五都唐太和中殿直陳善施地僧熙建明洪武八年僧本立修萬歷間燬僧性闊海)
(源重新之)
妙明寺(在德興縣六都唐咸通元年僧契祖建)
永福寺(在德興縣十七都唐咸通元年僧崇廣建明洪武十六年僧彰文復建)
福聖寺(在德興縣二十五都唐咸通元年僧澄瑩建宋祥符間僧立新之)
鳳凰寺(在德興縣三十八都唐咸通元年僧法剰建明洪武二年僧法堡重修)
明教寺(在德興縣十四都唐天祐元年僧志隆法苑建明洪武三年僧綺濟復建)
報恩寺(在德興縣治東南唐天祐七年僧遠師建宋隆興二年勅賜張參政充功德院改名報恩寺明)
(末燬盧本朝康熙六年安仁縣縣丞燦率衆改建大雄殿)
燒香寺(在德興縣四都唐天祐間僧聳山建宋景定元年僧妙濟復建)
長慶寺(在德興縣治南楊吳順義二年僧濟川創宋祕書余時昇捨田入寺明洪武景泰間先後重建)
(已廢)
資福寺(在德興縣二十三都楊吳順義四年僧道堅建明洪武十五年僧清玉重建萬歷間復建大雄)
(觀音諸殿)
臨福寺(在德興縣二十七都南唐昇元二年僧禮師建明永樂十七年重建)
霧山寺(在德興縣三十都宋祥符三年僧寳創明永樂八年僧興福復建)
東泉寺(在德興縣二都宋建炎四年僧穆菴建明永樂八年胡聰文重建)
妙元觀(在德興縣東一里晉昇平二年葛稚川開山煉丹道士虞九霞募衆建觀唐總章間賜額曰仙)
(鶴觀宋政和二年改妙元觀元至元間僧楊總制據為仙臺寺明洪武三年復建三清殿邑人王和余仲)
(敬有記)
洞真觀(在德興縣八都宋乾道間建明嘉靖間重新)
泰華觀(在德興縣一都宋咸淳甲戌里人張洪施地道士孫雷隱創明洪武七年道士王道初重建)
平林觀(在德興縣十二都元元貞二年道士江雪舟建明洪武成化間相繼重建有碑)
北溪觀(在德興縣二十六都元至正十年里人葉孔彰施地道士劉行簡建明永樂十五年重新)
馬祖禪寺(在安仁縣十四都唐建宋咸平二年僧幻菴修行其中元季兵燬明洪武初僧道本重興)
(二十五年歸併中興道院靈山菴入寺為叢林僧白雲住持永樂八年僧行普增建三門飯堂萬歷間僧)
(覺心募建圓通閣經堂)
新光寺(在安仁縣十七都唐大中二年僧新師創宋紹興二年僧性了修元季兵燬明洪武初僧玉庭)
(重建二十五年歸併蓮花叢林)
東臺寺(在安仁縣崇義鄉唐景福元年省公和尚開建名資勝寺宋淳祜間楊漢兄弟三人俱登進士)
(第漢為東臺官奏陞為東臺資勝寺元季兵燬明洪武間興復已廢)
中興寺(在安仁縣榮祿鄉唐大順二年無極襌師開山元季燬明洪武初重建二十五年歸併馬祖禪)
(寺已廢)
吳山寺(在安仁縣崇義鄉唐天祐二年僧翠琰建元至正壬辰兵燬明洪武二十五年歸併南源華山)
(南禪中峯吉泉池山了山七院成叢林已廢)
長慶寺(在安仁縣榮禄鄉唐天祐三年僧成大建元季兵燬明洪武中僧雪窗重興)
慧禪寺(在安仁縣榮祿鄉宋咸平二年僧海印建元季兵燬明洪武初僧無言重興已廢)
蓋竹寺(在安仁縣長城鄉宋咸平二年僧若無建元末兵燬明洪武四年僧小峰重興二十五年歸併)
(玉石叢林)
蓮花寺(在安仁縣崇德鄉宋咸平二年僧節堂建元季兵燬明洪武十六年僧性空重建已廢)
天王寺(在安仁縣遊藝坊宋天聖二年馬長者拾基及塑四天王已廢改為義倉)
水陸寺(在安仁縣榮禄鄉宋建炎間僧遠天開基元末兵燬基址水湮明洪武十三年移至李坊平洋)
(之地環雙溪焉二十九年僧繼孟重興)
吉泉寺(在安仁縣崇義鄕宋咸淳元年僧東雲建明洪武初永福寺僧玉亭復興本朝康熙十一年)
(重建)
白塔寺(在安仁縣長城鄉宋咸淳中閩僧紹澄建元季兵燬洪武初僧明成重興劉無忌撰記)
香城寺(在安仁縣崇德鄉宋趙汝勲建以祠附焉)
福慶教寺(在安仁縣治東果老峯枕羅漢石上有巨人趾唐太和間僧行宗建元末兵燬明洪武初)
(僧大用興復嘉靖間同玉石寺徙沖虚山)
玉石教院(在安仁縣治東南宋咸平二年僧成師建元季兵燬明洪武三年僧無盡慶雲先後興復)
(嘉靖間徙創沖虚山久圮重本朝康熙十一年知縣程瀚建)
逍遥觀(在安仁縣招仙山舊名黃婆店世傳東晉有黃婆市酒王郭二仙于此經過宋宣和間賜額逍)
(遥觀)
明成觀(在安仁縣崇德鄉山田村元泰定元年吳全節建祀父饒國公墓學士趙孟頫為記明洪武間)
(道士吳從善重興已廢)
崇文宫(在安仁縣西崇文坊元大德九年吳全節創建名萬夀崇真館皇慶九年改額崇文宫虞集揭)
(徯斯撰文元末兵燬明萬歷間修復圮本朝康熙十年知縣程瀚重修)
至道宫(在安仁縣北隅世為神仙之宅東晉道士張蒼玉開創為龍虎别館三官道院南唐保大間為)
(三清觀元至大間陞額沖虚至道宫元末兵燬明洪武三年諸葛崇正重興二十五年以逍遥明成崇文)
(三觀歸併為叢林邑士李卓記福本朝康熙十九年知縣胡績顯改創為慶禪林)
竹屯寺(在萬年縣西隅唐太知建屢燬于兵明正德間餘干法德寺僧宗珪重建)
七詔寺(在萬年縣六都唐尚書劉汾致仕時居此唐僖宗凡七詔徵之不起故以此名)
武山寺(在萬年縣五都明參政吳廷舉建)
普濟庵(在萬年縣陳營村西挹溪流背枕玉麓松竹掩映)
妙行庵(在萬年縣雩紫峯下由雩源深入十餘里兩山環峙谿谷深䆳其下有龜蛇二石盤曲相向)
靈鶴觀(在萬年縣八都)
正一觀(在萬年縣九都前有七星墩後有流衣塘宋祥符間劉端富建)
南康府
秀峯寺(原名開先寺在星子縣廬山南麓南唐李中主書堂後立為開先寺馮延巳有記宋太平興國)
(二年賜名開先華藏明天順初復舊名後燬知府潘志尹重建本朝順治間僧曹源修康熙二十八年)
(聖祖巡撫宋犖重修四十二年二月南巡至杭州)
(命巡撫張志棟賫卷賜寺三月二十六日又御書般若心經一)
(賜御書江淹從冠軍建平王登廬山香罏峯詩摹勒上石建亭於寺四十六年春寺僧超淵迎)
(鑾淮安隨至松江三月二十八日巡撫郎廷極修學士查勅賜御書秀峯寺匾額四十八年)
(御書昇有碑記五十七年巡撫白潢义修大殿建樓置香火田自為記)
瞻雲寺(原名歸宗寺在星子縣金輪峯下僧佛䭾耶自西來王羲之施宅為寺唐智常禪師居之宋嘉)
(祐間周伯祥增修明萬歷間肅皇太后施藏經于寺本朝順治間重修)
智林寺(即慈雲院在星子縣青牛洞前晉僧法濟建明天順間僧惠永重建)
棲賢寺(在星子縣五老峯下南齊參軍張希之創唐李渤嘗讀書于此本朝康熙六年僧石鑑募重)
(建掘地得舍利一瓶造塔藏之編修萬承蒼有阿羅漢圖記)
萬杉寺(在星子縣慶雲峯下唐名慶雲院宋景德中僧大超手植萬杉本朝康熙初年僧剖玉重建)
黃巖寺(在星子縣雙劍峯下唐僧智常建)
折桂寺(在星子縣凌雲峯下唐李逄吉讀書于此舉進士故名朱子有記)
落星寺(一名法安院在府南三里落星石上唐乾寧間僧清隠建天祐間賜額為福星龍安院已廢)
能仁羅漢寺(在星子縣宋咸平間廣濟堅禪師建成章聖皇后夢十八應真乞歸廬山已而高麗)
(來貢佛及羅漢金像詔就寺供奉賜藏經上田碼碯琴象皮鼓已廢)
淨慧寺(在星子縣馬英山即宋昌院祥符中改今名明天順初僧繼成重建)
天寧寺(在府治西城宋為崇寧萬壽院後改光孝淳熙間重建改今名明洪武間設僧綱司後圯萬歷)
(二十一年知府田琯重建為習儀之所本朝康熙十年知府廖文英重修)
兜率寺(一名護國院在星子縣治南半里宋崇寧四年僧法克建已廢)
大成寺(即大成菴在星子縣張家山南宋乾道中僧雲峰建)
屏風寺(即余峯庵在星子縣屏風山北宋淳熙間僧太虛建明成化初僧廣玉重建)
萬壽寺(即萬夀院在星子縣行龜峯下宋僧法緣建)
太平寺(在星子縣凌霄巗西南宋僧高峰建)
石佛寺(舊名青蓮菴在府北二十里宋僧度林建明宣德中僧普營重建)
華嚴寺(舊名般若院在折桂寺北宋僧規圓建)
迴風寺(即迴風菴在星子縣迴風嘴宋僧慧益建)
慧日寺(即慧日院在星子縣仙居洞宋僧如義建明天順間僧慧廣重建)
吉祥寺(在星子縣五老峯下楊衡有詩)
延豐寺(舊名延豐院一名慈恩院在府西四十里)
凌霄崕院(一名明真院在府西北二十五里唐馬祖建今馬祖洞猶存可容數十人旁有石甃亭臺)
(泉石幽秀)
開福院(在府西南七十里赤眼禪師結菴唐賜號興國宋太宗賜今名)
靈陽淨慧禪院(舊名黃龍院在府西三十里宋景德三年賜今名俗謂之靈湯寺)
楞伽院(在府北三十五里即宋李常白雲菴張孝祥有詩)
昭德源院(在星子縣廬山後朱子有詩)
觀音菴(星子縣有二一在五老峰下宋僧智超建一在丹桂鄉亦名觀音閣)
甘露菴(在府城外本吳姓故宅順治間巡撫蔡士英按察李長春創正殿康熙七年知府王秉忠新建前殿)
玉京觀(在星子縣玉京山晉道士黃遠智建)
靈溪觀(在星子縣紫霄峰舊名祥符觀南齊永明元年道士宋文超建宋賜今名)
先天觀(在星子縣紫霄峯下梁大同二年鄱陽令李支江建南唐立石碑隂刻當時嬪御姓氏宋賜今)
(名久廢)
景德觀(在府西四十里梁大同中道士張族深學老子術棲谷中武帝嘉之為立觀宋熙寧中賜今名)
(已廢)
承天白鶴觀(在星子縣五老峯下唐弘道元年建宋大中祥符賜名方輿記云廬山秀麗為江南)
(第一而此觀復為廬山第一傍有木瓜巖後有劉混成丹井藥臼)
尋真觀(一名沖虛觀在府北二十五里唐貞元間女仙蔡尋真修煉于此嘗有詩名闌干曲道書以為)
(第八洞天)
昭德觀(在星子縣卓嶺東唐女仙李騰空所居一名延真觀李白有詩)
青霞觀(舊名黃龍觀在府西三十里唐道士譚紫霄建宋賜今名)
廣福觀(原名聖夀觀在府南一里遞運所南唐道士譚紫霄建已廢)
元妙觀(在府南九江道右宋祥符間建名天慶觀元改今名明洪武間設道紀司後以觀近公署巡撫)
(翁溥析為二一遷潯陽門内舊慈化院基一遷城西舊能仁寺基以觀址為尚書陶尚德宅)
簡寂觀(舊名太虛觀在府西一十五里宋陸修静卒諡簡寂因以名觀觀前有白雲朝真二館上有布)
(袋巖内有修静煉丹井朝斗石梁僕射沈璇碑記唐韋應物有詩)
新開寺(在都昌縣治西南唐開元中馬祖道一禪師建明洪武中重建)
禪山寺(在都昌縣治東新城鄉儲山之隂唐馬祖建)
佛興寺(在都昌縣治東孝行鄉唐馬祖建宋相江古心修明洪武中歸併諸寺以此有古佛三座得存)
龍池寺(在都昌縣治西義風鄉僧英建)
金山寺(在都昌縣治東北太平鄉虛英禪師夜夢山巒四圍放光如金遂名金山明洪武二十四年歸)
(併臺山嘉瑞靈溪周溪以為東林)
報恩寺(在都昌縣治西白鳳鄉)
清隱寺(在都昌縣南山明嘉靖間重建)
團峯寺(在都昌縣治北五十里有古山茶)
報恩觀(在都昌縣晉道士李道光建)
玉宸觀(在都昌縣梁道士羅原道建)
聖祖觀(在都昌縣又名朝元觀唐道士劉環谷建)
集虛觀(在都昌縣舊名松平宫唐道士程祐銘建)
顯福觀(在都昌縣元辰山下蘇耽煉丹于此内有奉母庭丹竈劍池明景泰間都紀熊希道重建)
大果寺(舊在建昌縣東一里唐馬祖建因寺有棃樹結實如斗故名上有白鶴來巢歲久不去凡朔望)
(寺僧梵誦祝聖名曰鶴鳴夀山大果慧慶禪寺元燬明洪武初遷于西門外即寶巖院故基設僧會司)
雲居寺(在建昌縣歐山世傳太常博士顏雲捨宅為寺唐中和間賜額龍昌宋改賜真如仁宗賜飛白)
(書晏殊為之記久廢明萬歷間諸緣和尚建勅賜滲金佛像繡幢經函又賜御書十四字懸挂大殿崇禎)
(間釋顓愚開法晦山九屏復續之)
瑶田寺(在建昌縣雲居南麓唐元和中僧道融建明天啓間僧復初重建)
同安寺(在建昌縣風棲山唐中和中丕禪師建明洪武中僧佛燦重建本朝順治間布政余應魁捐)
(建)
智顯寺(去建昌縣治四十里舊名長興唐縣令元道建宋李常記蘇軾過此訪李常兄弟有臥聽鄰寺)
(鐘句已廢)
龍泉寺(在建昌縣新城鄉唐僧明鑑建明景泰中重修)
泗洲寺(在建昌縣釣臺鄉宋治平間僧宗道建明正統間僧道隆修復)
龍溪寺(在建昌縣受安鄉宋熙寧二年僧存節建明萬歷間僧常錦重建)
崇福寺(在建昌縣受安鄉宋淳熙中雁門陳禪師建明洪武初僧悟道修)
布水寺(在建昌縣布水巖側宋慶元僧衍初建元廢明景泰中僧燕開重建)
尊聖塔寺(在建昌縣北門外元大定間邑人燕覺遒建明洪武初重修)
豐安寺(在建昌縣治南四十里明李夢陽王世懋有詩)
華曇院(在建昌縣東四十里豐安鄉唐會昌中僧常建明洪武間僧繼文修)
崇真觀(在建昌縣治東一里永豐鄉舊名元真晉興寧元年建元廢)
茶嶺觀(去建昌縣治六十里舊名通真晉道士鄧德潤建明洪武間修)
七靖觀(在建昌縣南十里晉建相傳許旌陽法北斗作七靖以鎮蛟螭舊在山間宋徙于此改名妙明)
(已廢)
廣福觀(在建昌縣南四十里原名夀聖世傳許旌陽于此卓劍斬蛇地上飛泉湧出成井時有赤烏飛)
(翔更名赤烏觀宋靖康中道士余道泰修明正統間道士陳碧雲重修)
隆道觀(舊在建昌縣東門唐大中建為女冠所居名玉真觀後改今名宋嘉熙間道士王太和修元燬)
(道士胡添常遷日中橋東明初改為叢林正統十三年道士范希仙建通明殿本朝康熙十年知縣李)
(道泰重建)
大唐寺(舊名惠因院在安義縣北唐大歷初馬祖建元廢明洪武初僧繼承重建改今名本朝知縣)
(陳璍重修)
南源寺(在安義縣南依仁鄉宋楊可逸可遵兄弟建已廢)
龍文寺(在安義縣文明門外明崇禎間僧冰如建)
資化院(在安義縣東二十四里控鶴鄕晉義熙中僧妙善建元廢址存)
保請院(在安義縣東依仁鄉梁天監間僧道弘建宋大中祥符初僧德惠重修元廢址存)
定業院(在安義縣南南昌鄉梁天監中僧起羣建元廢本朝康熙庚申僧談石重建)
保夀院(在安義縣北卜鄰鄉隋仁夀間僧本初建唐景福初里人余忠修已廢)
開陽院(在安義縣東依仁鄉唐大歷五年馬祖建元廢明天順元年住山廣徹重建)
鳳凰菴(在安義縣東五里明嘉靖間建天啟崇植間相繼修里人徐大相陳其誠有記)
廣長菴(在安義縣北十五里背山面溪取溪聲便是廣長舌之句本朝僧慈覺建)
太平觀(在安義縣東依仁鄉梁大通三年道士周月潭建唐貞觀三年修明永樂庚寅重建正統景泰)
(間修後廢)
逍遥觀(在安義縣東南控鶴鄉晉許旌陽遊息之地宋元祐元年道士徐自澄建)
崇真觀(在安義縣南安義鄕一名延真晉許旌陽遊息之地宋紹興二年道士黃泰逸建明正德十五)
(年移縣治西陳本朝康熙十一年知縣㻶重修)
梅仙觀(在安義縣東依仁鄉元至元四年道士廖道成建祀梅福本朝順治間重修)
老君觀(在安義縣東南控鶴鄉漢梅福煉丹之所山頂有石室元至元十六年道士李春智建本朝)
(康熙三年知縣魏濟衆重修)
九江府
龍池寺(舊名龍泉精舍在府城甘棠湖北晉慧遠開創宋紹興重建元壬辰燬明洪武十一年興復改)
(今名後寺基為僧典賣僅存佛殿盧本朝順治十八年燬于火知府陳謙清復之里民士明等募修)
東林寺(在德化縣廬山之麓晉太元九年慧遠開創謝靈運為鑿池種蓮號蓮社宋改為禪寺紹興間)
(燬明洪武六年重修萬歷間有僧大梆與徒寂融興造神運殿淨業堂禪房本朝順治十三年僧照忍)
(采善募修五如來殿推官席教事捐建康熙五年僧宗微等募修遠公影堂兵道蔡協吉捐建有碑記)
西林寺(在德化縣廬山之麓晉太元間僧慧永建隋開皇間修唐宋尤盛元壬辰兵燬明洪武十四年)
(復建崇禎間建塔西本朝順治十一年僧古嶷開法林遂為禪寺)
上大林寺(在德化縣廬山之西晉創元末燬明宣德間重建寺前有寳樹二株曲幹垂枝圓旋如蓋)
(今已無存)
中大林寺(在廬山錦澗橋北晉慧重建弘治間僧明旵修)(創明洪武十五年有下大林寺唐太)
(和間建明宣德成化間修)
上崇福寺(在廬山講經臺下晉慧遠開創明弘治間僧性端修)
上化成寺(在講經臺下晉慧遠創又有中化成寺在香爐峯右隋開皇間建)
下化成寺(在香爐峯下晉建元末兵燬明成化間重建)
龍泉寺(德化縣有二一在仁貴鄉山麓晉慧遠建元燬明洪武初僧祖觀重建有方竹傳是遠公手植)
(一在赤松丁家山明萬歷間僧月空建)
清泉寺(在德化縣仁貴鄉山麓有清泉因名晉慧遠開創元燬于兵本朝順治四年僧願惟重建)
多佛寺(在德化縣仙居鄉晉慧持建宋王梅溪有詩存璧間明正統復興)
圓覺寺(在德化仙居鄉晉慧遠建宋學士李述祖重建明洪武八年重興)
圓明寺(在德化縣南昌鄉晉建元末兵燬明洪武初復興)
勝果寺(在德化縣南昌鄉晉太元創建廢本朝順治初百丈宗禪師披染于此塔寺荒為之興復)
高良寺(在德化縣白鶴鄉晉慧持建明洪武間復建)
江磯寺(在府治北崇德舖晉建元末燬後復建)
能仁寺(在府治東肇自梁武舊名承天院宋仁宗時白雲端禪師大開法席元祐間有鐵佛乘石船于)
(江上托夢寺僧相迎元末兵燬明洪武十二年重建弘治改今名崇禎七年巡道王思任修後僧古巖再)
(修)
佛母寺(在江北去府治三十里唐貞觀間開創元燬明洪武五年僧繼淳重建有古木枝蔭一畞)
天池寺(在德化縣廬山之巔上有一池四時不竭宋嘉定間創建元末燬明洪武六年重建太祖有御)
(製周顛仙碑記)
馬祖寺(在德化縣仁貴鄉仁夀寺之上唐道一禪師開創内有石洞小静室)
圓通寺(在德化縣廬山石耳峯下南唐李後主建元燬明洪武四年重建寺有香火田本朝順)
(治九年巡撫蔡士英立僧戶尋廢康熙十一年布政劉楗賑□至今僧自納免其里役)
舍利寺(在府治西北宋建炎二年太一禪師開創元壬辰燬明洪武二年興復成化四年僧宗秀復建)
(廊舍邑人周慶有記萬歷間遷于南薰門兵燬本朝順治四年僧脱塵重建)
黃龍寺(在德化縣廬山之中明初僧了堂重建以黃龍潭得名萬歷間肅皇太后賜藏經四十一函并)
(舊刻藏經六百三十七函頒布本寺珍藏)
臥雲寺(在德化縣烏龍潭下元僧東嚴復創)
海天寺(在德化縣龍開河岸明正德間副使馮顯因其地低窪築堤建寺嘉靖中戶部主事鄒輗建樓)
(于後扁曰山水之問邑人柳邦傑有記後毁)
金竹坪寺(在德化縣黃龍山南一名千佛寺明萬歷七年創建僧續芳增葺)
仰天坪寺(在德化縣極廬山之巔明萬歷間建僧慈度重興)
白泉寺(在德化縣大孤塘有白泉井因名舊圯僧柴立復建本朝順治間老僧妙光日誦法華經積)
(薪自焚衆驚為神異建塔於此)
林隱菴(在德化縣廬山麓晉建)
太乙觀(乂名祥符觀在德化縣雙劍峰下晉董奉種杏干此有石鐫禹園二字)
夀聖觀(在府西宋慶元間楊真人以符水救疫寧宗御書洞庭順利之祠嘉定間又書夀聖觀三大字)
(賜之明萬歷辛亥鈔關楊鍾瑩建通天樓)
太平宫(在府城南三十里唐開元建額曰九天採訪祠南唐改通元府宋宣和改太平興國宫元兵燬)
(明洪武二年道士江梅高興復)
萬壽宮(在府治南明洪武間創永樂後遷于宮之北為道紀司)
萬安寺(在德安縣西梓坊坂唐太和元年建宋治平二年改名萬安院元燬明永樂間僧宗通重建)
悟真寺(在德安縣西梅家壠唐大中元年僧智威建宋紹興間僧海會修元壬辰兵燬明弘治間重建)
寳積寺(在德安縣西北白雲山唐大中元年僧慧芳建元燬明正統間重建)
安福寺(在德安縣西北永泰源唐大中二年僧秀溪建初名安吉院宋治平改今名元燬明永樂初重)
(建)
法安寺(在德安縣北吳山南唐大中二年僧卯齊建宋祥符改今額元燬明天順間重建崇禎末僧性)
(真更新之)
永清寺(在德安縣西石潭村唐大中八年僧法持建元燬明正統間僧道俊重建)
芙蓉寺(在德安縣西北柵嶺唐咸通二年僧道明建初名芙蓉院宋治平三年改慈法院元燬明正統)
(間重建)
無垢寺(在德安縣北高塘坂唐咸通三年僧良遂建宋治平二年改無垢院元燬明成化嘉靖間增修)
普勲寺(在德安縣西湴塘唐天祐間僧普顧建初名湴溪院宋治平二年改普&KR0564;院元燬明洪武間僧)
(性澄重建德本朝順治十七年僧浩新之)
羅漢寺(在德安縣南羅漢橋西吳順義元年僧志本建宋祥符改淨土院又名歸宗羅漢院元燬明成)
(化間重建)
甘露寺(在德安縣南甘露山吳順義七年建元燬明天順間僧正大重建)
精進寺(在德安縣北白雲山下吳順義七年僧了藴建宋元祐間僧神輝修元燬明正統間僧宗清重)
(建)
積慶寺(在德安縣西望夫山南南唐保大二年僧會通建元燬明洪武間僧智緣重建)
廣修寺(在德安縣北黃坑南唐保大二年僧神贊建宋元祐間僧定保修元廢後戒僧性定重建)
開花寺(在德安縣西四十里南唐保大十三年僧則川建宋祥符間名宗興院又改開花院明永樂間)
(重建)
布金寺(在德安縣西北桑園宋建隆二年僧善覺建初名寳花院治平三年改為布金院明永樂初僧)
(性寧重建)
陽居寺(在德安縣南博陽山相傳何氏兄弟九人修煉于山巔同日飛昇有道童隨之從空墮落至今)
(有墮郎峯神極靈驗有禱輙應元壬辰兵燬明成化間重建)
朝天寺(在德安縣道顏山明初僧瑞菴建本朝順治九年僧了悟重修)
天興寺(在德安縣北六十里明洪武間建本朝順治間僧成滿重修)
洞霄觀(在德安縣北四十里劉宋元徽元年道士劉休範建元壬辰兵燬明正統間僧持淨重建因改)
(名為寺)
靈真觀(在德安縣治西義豐山下吳順義七年道士李元徽建元燬明正德間南昌衛軍士王必政重)
(建)
玉清觀(在德安縣玉清山之巔宋慶歷間道士郝仁仲建元燬明正統間道士龔志宏重建)
利澤寺(在瑞昌縣銅岡嶺晉太元間建)
普濟寺(在瑞昌縣巢湖東晉時創元末兵燬明洪武間僧碧弘重建弘治間修)
筋竹寺(在瑞昌縣東山晉時創元至正間重建明弘治間修)
東山寺(在瑞昌縣治東一百五十步宋祥符間創明洪武六年重建正德萬歷間相繼修葺)
烏竹寺(在瑞昌縣甘露鄉宋慶歷間建元末廢明萬歷間有人伐薪見羅漢像甚古乃重新焉)
雙泉寺(在甘露鄉去縣西北二十里宋慶歷四年建明永樂十四年修)
南禪寺(在瑞昌縣安泰鄉宋慶歷五年建有一小塔後燬明崇禎庚午潘學博修葺)
四峰寺(在安泰鄉去縣西十里四峯如削插入雲霄宋元祐間建)
淨明寺(在瑞昌縣洪山宋淳熙間建明永樂初興復)
多福寺(在瑞昌縣下巢湖元末兵燬明洪武間重建)
五乳寺(在瑞昌縣憨山清禪師開山本朝巡撫蔡士英重建)
禪嶺寺(在瑞昌縣九都三眼禪師道場久廢本朝康熙初僧印文重建)
檗禪寺(在瑞昌黃茅山寺依山麓棟壁窗楞皆美石為之舊名北禪寺雲居晦山有詩題壁重訂今名)
金盆寺(在瑞昌縣踞秦山之巔喬松修竹間坐望匡廬長江)
梵羅寺(去金盆寺五里玉茗千樹碧筠萬竿寺之西北下懸古洞號曰芒泉)
玉清觀(在瑞昌縣西四十里南唐中建有徐鉉碑)
昇龍觀(在瑞昌縣南半里許觀祀真武四楹雕龍為飾一日雙龍忽不見夜半殿角有聲如風雨驟至)
(翌日龍還如故有藻荇在鱗甲間故名明季燬本朝康熙初重建)
石山觀(在瑞昌縣安泰鄉相傳為仙池女真修道處上本朝康熙間知縣江皐遊其地愛之構亭其)
(顏曰問石)
廣福玉隆觀(在瑞昌縣西北之蘇山即蘇躭得道之處)
蓮花寺(在湖口縣五柳鄉晉太元十二年慧遠禪師開創因地形似蓮花故名元至順四年僧萬善修)
(明洪武六年赤脚僧復為修葺)
上鐘山寺(在湖口縣南唐咸通元年僧雪峯開創名崇夀寺宋隆興中僧守端重建改今額元至正)
(二十三年明太祖駐師南湖嘴幸本寺御書濟巖二字并賦詩弘治中邑民夏清改建于巖北之原嘉靖)
(萬歷相繼修葺任本朝康熙間參將王之等重葺)
下鐘山寺(在湖口縣北唐龍紀元年開創名寶鐘院宋嘉祐中佛印修葺改今額元末燬明洪武二)
(十五年邑人鄧道宗重建嘉靖萬歷間相繼修葺仍名寶鐘本朝順治間兵燬巡撫蔡士英參將王之)
(任重建)
治平寺(在湖口縣黃茅潭界唐天復中僧道簡開創元末兵燬明永樂初僧師尊重建成化中僧智隱)
(修)
三學堂寺(在湖口縣彭澤鄉晉陶潛為邑今時嘗與陸修静周續之三人講論于此因名唐天祐間)
(僧長慶于故址建寺元末兵燬明洪武初邑民柳德昭重建弘治中僧慈容修)
無相寺(在湖口縣去柘磯二里許唐沈十三建明正統成化中先後增修崇禎四年僧寂品重建)
陪湖寺(在湖口縣東四里許南唐僧宗震建明成化元年僧海夀修)
飛鳳寺(在湖口縣西山宋建隆二年開創嘉靖三十七年僧性期修改為永福寺)
吉祥寺(在湖口縣南三十里宋治平創元至正間僧雪菴修明洪武成化間相繼修葺嘉靖間社民江)
(文漢新之)
莫櫟寺(在湖口縣酧山元至正中建後燬明成化三年僧從義重建正德中邑民張珍江伯連修萬歷)
(中邑紳張道創屋二重為士子肄業之所)
寳䭾寺(在湖口縣鞋山明萬歷八年僧德明重建天啓中守道米萬鍾改為䭾峯寺)
龍華寺(在湖口縣東北二里明天啓間建崇禎六年鄒逢吉修本朝康熙間參將王之任守備李咸)
(陽等捐建)
海清寺(在湖口縣上鐘山側本李氏基後為寺明天啓間僧明天增修本朝康熙六年總督董衞國)
(捐貲重建)
長安寺(在湖口縣皂湖重本朝順治間僧通明建)
夀寧宫(在湖口縣分水嶺今名夀寧菴康熙九年僧圓拓同社民重建)
安禪寺(古名安禪院在彭澤縣新興鄉漢永平間僧祖印創明洪武九年重建)
定安寺(在彭澤縣治西定山下創于晉燬于元明正統間重建)
寳相寺(在彭澤縣建安鄉唐貞觀間建)
上廣福寺(古名夀山寺在彭澤縣五柳鄉唐永淳元年僧雪溪建明洪武間重建)
寳林寺(在彭澤縣新興鄉唐永淳元年創明洪武間重建)
集福寺(在彭澤縣太平鄉唐永淳間建明洪武間興復)
寳華寺(在彭澤縣五柳鄉唐時創明天順己夘重建)
鷲峰寺(在彭澤縣太平鄉舊名黃山院宋淳化元年創明弘治間重建)
普明寺(在彭澤縣西鳳凰山下宋紹興間建明洪武間重建)
崇梵寺(在彭澤縣新興鄉宋隆興間創明洪武間重建)
修真觀(在彭澤縣五柳鄉梁大同二年建元末兵燬)
柏山觀(在彭澤縣新興鄉明永樂間建)
南安府
嘉祐禪寺(在大庾縣治東北隋開皇五年建唐景雲間重修改名大雲寺宋大中祥符初復興庭植)
(雙桂四時開花有井泉味重而冽改名清泉後改今名明正德間僧慶禋重建)
普化寺(在大庾縣雙秀里龍山唐咸通中建宋賜今額元延祐間增飾後易山名曰鎮龍以山左有潭)
(潭有龍也傍有獅象形前有端人峯諸勝)
靈巖寺(在大庾縣雙秀峯南唐時建宋皇祐元延祐先後修葺)
興教寺(在大庾縣玉池坊南唐保大中建宋政和間賜額為興教院)
寶積寺(原在大庾縣濱江石龍之南俗名迴龍寺宋咸平中建)
寶界寺(在城西北每歲官僚習儀于此宋皇祐初建福田院後稍增廓易今名宋劉安世江公望張九)
(成謫置南安皆寓寺中淳祐中知軍李大正創新堂顔曰景賢自為記鐘樓下東坡嘗畫竹于壁後有人)
(剜之以獻韓侂冑樓亦尋毁明東海張弼建鐡漢樓于西廊彭韶記弼書東樓名曰墨君閣自為記)
夀昌寺(在大庾縣青龍岡北宋皇祐建尋改聖果寺又改慈聖寺後仍初名寺後有松數萬必禱于山)
(神乃敢伐)
報恩寺(在府城東宋崇寧中建)
了山寺(在府城東北十五里杲禪師苦行力參於博山恍然大徹後住此山)
真覺寺(在大庾縣東山元泰定間建初為院明永樂間廓為寺先是宋劉黻以劾丁大全謫置南安嘗)
(寓於寺明東海張弼構蒙川館自為記有振衣堂正氣樓五山亭花雨樓諸勝)
法寂院(在府治東七十里宋天禧間建)
常樂院(在大庾縣東常樂里宋景祐間建蘇軾北歸嘗憩于此作經藏銘又戲寫竹石于壁)
法華院(在府治北一里俗呼金蓮堂宋咸淳間建為院知軍趙孟□書額後增廓為寺)
吉祥院(在府城東二里嘉祐寺右)
玉峯院(在大庾縣西上峒有五山蜿蜒而來中有圓阜俗名五龍珠後有峰最高為照山名玉峯)
玉泉菴(在大庾縣東北玉泉山相傳晉蘇躭嘗寓此夏極凉無蚊蚋冬亦不寒溪流環繞最為幽勝)
元妙觀(在府城西南宋端拱二年建祥符間改今名明初置道紀每歲官僚於此習儀雨𤾉弗時則為)
(壇而禱)
玉虚觀(在大庾縣常樂里舊名常清宋皇祐間建)
無量宫(在大庾縣雙秀里舊名無為宋嘉祐間建)
傳法寺(在南康縣東門外唐貞元間建名六祖院宋蘇軾易今名本朝康熙六年僧嘉祥重建)
萬安寺(在南康縣南附郭即南臺山唐建久廢相傳宋邑人葵大山學禪於此法名圓慧其遺身至今)
(尚存寺僧祀之重本朝順治間僧寳元建)
大中祥符寺(在南康縣治東北宋建邑人鍾福肄業于此手植小松一夕夢朱衣元冠者告曰松)
(圍三尺子當策名既而累舉不第垂三十年登科南歸視松果如所夢)
祖印禪寺(在南康縣西青泥舖檜本朝順治十六年僧行中建推官劉魯知縣陳暉俱有記)
淨慧院(在南康縣傳法寺右唐貞觀中建)
顯聖院(在南康縣治西南南唐保大中建宋建中靖國辛巳學士蘇軾北歸艤舟訪僧有詩)
慧日山菴(在南康縣治東城内向無寺院順治十一年僧傳魁始建)
洞眞觀(在南康縣治北劉宋元嘉中建)
永興觀(在南康縣東門外北劉宋泰始間建)
棲真觀(在南康縣崇信里唐建久廢宋慶元間重建)
仙臺觀(在南康縣西門外宋大觀中建建炎中有鄧道士遇一羽流僦居未幾病亟顧鄧曰死葬我三)
(日可發視之鄧如其言塚内惟存雙白石觀有井二像吕字相傳有丹遺井中)
清真觀(在南康縣北宋慶元中建)
真常觀(在南康縣治北明洪武初建)
廣教寺(在上猶縣烏頭村唐建舊名天龍寺宋靖康初李綱為江西制置使經此有詩明嘉靖間易今)
(名)
智林寺(在工猶縣西石門村唐天寳六載建明嘉靖己酉興復本朝康熙初重修)
極樂寺(在上猶縣北小路村又名梅峯寺唐建)
安清寺(在上猶縣東北白石坑舊名東山唐建)
寳乘寺(在上猶縣治東資夀山下楊吳時建勅賜寺額原在猶水上後遷今所圮元至元延祐間重建)
(明永樂嘉靖間增修制頗宏邃)
龍歸寺(在上猶縣西北又名鷲峯宋建明守張弼易名來龍寺)
東山寺(在上猶縣治東巽山登山遠望頗盡一邑之勝明嘉靖間知縣谷同修後圮本朝署縣令沈)
(振豪興復)
聖濟院(在上猶縣東南中有拂雲亭棟宇壯麗甲諸蘭若)
太平菴(在上猶縣西南稍尖峰下明永樂間邑人尹志萬建)
萬年觀(在上猶縣西南一里唐末建勅賜觀額即巢道人王守鐘修真地)
延真觀(在上猶縣治北十五里已圮)
景陵觀(在上猶縣西南景陵山冇道士李大輔者祈禱輙應因立景陵觀)
護教寺(在崇義縣烏頭村舊名天龍唐建)
金仙寺(在崇義縣義湖里宋建)
雲峯寺(在崇義縣沙溪洞宋悅禪師開基明雲峯和尚重建本朝康熙辛酉岐山僧復建離舊址半里)
(王思軾記)
水口寺(在城北里許邑人陳香施地城中居民鳩工成之本朝康熙三十二年重建)
祝聖寺(在崇義縣忠義里沙溪僧洞明建)
甘露寺(在崇義縣十八面山下明萬歷間長龍里民王世鎬始建茶菴本朝康熙八年知縣甘爾翼)
(重建教諭張世緯題額)
天臺山宫(在崇義縣南三十里舊名李仙公菴宋皇祐建明永樂間知府何敦善旱禱有應更新之)
贑州府
光孝寺(在府城東廉泉右創于晉後廢唐高宗時指揮使丘崇弟誠復建寺内掘地得水極清且甘俗)
(呼為出水寺已圯寺僧成廣募葺易以石柱)
空山寺(在贑縣仁空山相傳晉崆峒僧阡駐錫其地明崇禎丙子桐城僧瑞白建寺知府劉寰匾曰空)
(山精舍)
景德寺(在府城内東南隅劉宋時建舊名安天唐貞元三年重建明成化戊子改為府學嘉靖壬戌仍)
(遷府學于紫極觀始復其舊今俗稱大佛寺)
壽量寺(在府城東梁防禦使盧光稠為僧道誠建始名盧興延壽尋改經壽宋祥符中賜今額元末燬)
(明洪武中僧榮安重建解學士縉記)
天竺寺(今在貢水東唐元和初僧韜光自錢塘天竺來駐錫白樂天寄以詩宋慶歷間蘇老泉曾遊見)
(墨跡後四十七年東坡來時已亡第存石刻因感慨有詩序)
寳華寺(在府西北一百二十餘里與興國接壤唐智藏禪師示寂地也智藏得法於道一先結茅于此)
(有大寳光塔碑元和中刺使唐枝為智藏撰立大寳光塔碑權德輿書丹明崇禎末年林撫一柱建梵宇)
(以居通忍方丈戒壇經閣製並弘整)
妙高寺(在贑縣麂山五代時吳生佛慧應禪師嘗寓於此)
寳雲寺(在贑縣貢水東宋學士廖剛有詩)
化城寺(在贑縣四會鄉創自宋明末燬僧一葦香林相繼建葺)
合龍山寺(在贑縣北百里宋仁宗時里中僧小道以宫中所賜珍物剙建)
萬法寺(在贑縣堯溪宋淳熙九年建邑進士鍾必勝記)
東勝山寺(在府城東門内右隅明萬歷間僧明海建分巡道伍讓記)
馬祖巗寺(在贑縣佛日峯明萬歷初僧悟學與其徒本慧建里人謝詔記)
契真寺(在贑縣長興鄉田村有羅漢經十八卷藏閣上後經被竊去復歸經上有水火痕里人供之以)
(禦災旱明南昌朱多炡作瑞經記)
華嚴院(在贑縣宋岳武穆有詩)
法龍山菴(在贑縣四會鄉宋建元燬明嘉靖二年僧寳堂重建)
真諦菴(在贑縣興賢門右僧虎國建咸符升記)
上壇觀(在府城東建春門壇前街晉永和中建明正德嘉靖間道士張存道重修)
玉虚觀(在贑縣貢水東唐開元中建世傳真人劉繼先浚井五煉丹於此今尚存二一為本觀井一為)
(靈泉井在江東廟前其水清冽可以療疾觀内有丹臺古蹟宋治平中賜今額明永樂庚寅解大紳書碑)
(紀其事)
景德觀(在府城北龜岡即今景鳳山真武廟南唐時建學士徐鍲記徐鉉篆額元道士田純静修煉於)
(此)
紫霄觀(在贑縣宋政和中建明正德丁丑重修嘉靖中道士鍾曉初等建殿閣)
至德觀(在贑縣文潭嶺宋里人丘真仙創觀修煉明嘉靖乙未里人譚顯逹修内有龍巖歲旱可禱)
光孝觀(在府城東擢桂坊號古虔山)
萬夀宫(在府城隍廟右本唐紫極宫宋改為元妙觀明劉真人淵然初修道于此後改為萬夀宮)
明覺寺(在雩都縣西門外即福田寺舊在大昌村梁天監中建唐開元遷今所宋大中祥符賜名妙淨)
(吳生佛真身在焉明末圯重本朝順治辛丑知縣李祐之修)
智門寺(在雩都縣東城外唐大中建明嘉靖中改稱慧明山本朝康熙丙子僧通任重建)
惠明塔院(在雩都縣西一里唐廣明二年建至和間邑人曾絲等建塔七級甚壯麗明洪武丙辰院)
(廢塔存隆慶間以雷雨復墮一碑洗滌如新本朝康熙丙寅知縣岳葱重葺)
雪芳菴(在雩會之交明正德間建初名麻布菴萬歷間僧如德修邑人李淶改今名有記)
紫陽觀(在雩都縣東城外百步隋建舊名清華道院唐景雲間改今名明正德間遷儒學于此嘉靖間)
(復遷學入城内觀仍故址重本朝康熙乙夘虔鎮劉進寳修)
太霄觀(在雩都縣即斗巗唐貞觀中建)
青真觀(在雩都縣青唐里宋李山為岳武穆禆將從征固石至觀戲發一矢貫殿角螭吻迄元猶存蓋)
(鐵箭也)
寳塔寺(初名延福在信豐縣治北孝義坊中為大雄殿殿後石塔高九層或云塔無影影見則有災磚)
(石間有字可識曰楊貫重修又有赤烏年號)
榖山寺(在信豐縣西三十里半山中開一阿曲唐建寺殿宇崇閎僧徒衆多釋日御譔有穀山志)
香山寺(在信豐縣南八十里建自唐以前寺在山頂之曲山高二十餘里暑月僧或衣綿飛霧時罩殿)
(宇上有祖師閣望邑治如斗明羅洪先有記)
金文寺(即南山寺在信豐縣南二里宋太平興國七年邑人劉仁舉建紹聖四年吕汲公寓此卒其右)
(有吕公墓)
長夀寺(在信豐縣水北坊宋治平二年建)
東禪寺(在信豐縣水東坊宋元豐二年建)
光相寺(在信豐縣藍田里新龍山宋普濟大德禪師學佛之所)
方廣院(在信豐縣順治初邑人黃崇石建僧日御駐錫於此)
白雲菴(在信豐縣南百二十里林壑幽䆳神僧元貝所居真身至今在寺)
奉真觀(即南山觀在信豐縣南一里唐大中元年建於青圃後遷九日岡宋開寳間邑令李禪遷今所)
大乘寺(在興國縣東門直縣廨後唐武德二年建初名萬年元至正賜今額舊有飛來殿石佛銅鐘古)
(蹟)
妙明寺(在興國縣文溪唐貞觀四年建明洪武重修寺立土圍前臨濊水僧佛興建石橋名曰文興張)
(尚瑗記)
圓覺寺(在興國縣塘石村唐貞觀時建宋改名感化黃令惟桂復舊名庭中有古檜二株)
延夀寺(在興國縣新村唐太和二年建明洪武間重修寺内有巨鐘景泰庚午造)
普惠寺(在興國縣西南里許唐中和二年建舊名西襌元末燬明洪武辛未修改今名)
三壇寺(在興國縣西門外南唐時建號西山寳勝永泰院宋治平中改今額元僧用和再修縣尹陳文)
(彬董成之祭酒劉崧記明洪武萬歷先後修復本朝初前殿燬康熙丙子重建)
靈山寺(在興國縣清德鄉即名勝志所謂南康王山之龍華寺也明永樂初重建知縣唐子儀記云宋)
(時鐵船僧面壁于此其前為山門挹鐘鼓二峯中為大雄殿殿角左倚峭壁千仞曰飛來觀音巖右為僧)
(舍)
大烏山寺(在興國縣因山得名)
朝陽菴(在興國縣下黃嶺嶺高數里崇阪層岡皆茶漆杉竹其上曰上黃嶺菴曰白蓮)
治平觀(在興國縣西門外晉建堯山堂外紀云葛洪過興國鑿池洗藥俗傳即此地舊有吹簫臺已廢)
(前有井號葛洪井今觀内不奉稚川而祀康將軍)
長春道院(在興國縣城南金雞冠嶺元末縣尹陳文彬修葺居蒲衣道人於此殿入雲際有幻寓室)
(葛藤窩清碧亭祭酒劉崧記已廢)
六祖寺(在會昌縣北三里背枕明山而臨湘水舊名梵行院唐開元間僧應珠建宋淳熙中僧空谷修)
(改今名明洪武壬子成化辛业相繼修葺上為觀閣左有六祖堂大觀亭今廢僅存大殿及僧竂數椽)
仰山寺(在會昌縣南七里唐開元間建明弘治八年修)
南禪寺(在會昌縣南鎮湘門内宋宣和中建明成化乙巳僧洪福修後燬本朝順治己丑僧逹慈即)
(故址建小菴)
蕭巖寺(在會昌縣蕭帝巗見宋曾丰記明永樂間重建)
方廣寺(會昌縣雁門保明洪武建宣德間僧寳殊修)
大明寺(會昌縣大明巖明靖間創旁有水簾)
竹林寺(在會昌縣南五里與護生菴並峙明天啓丙寅建本朝康熙壬寅僧真慧修竹木交布頗稱)
(幽勝)
智勝禪院(在會昌縣即漢仙巖寺明隆慶四年僧明圓創建唐伯凡周元暐並有記)
慈忍禪院(在會昌縣承鄉即芙山舊院久圮經本朝順治辛夘贑人姚應章重建復構藏閣鑄銅)
(佛)
天眞觀(在會昌縣南駝峯元初廢明洪武間建復燬于寇永樂戊戌守禦所李茂重建正統辛酉道會)
(司劉雪文修胡本朝初燬康熙辛卯道士文佩等增建)
高明仙院(在會昌縣三十里曾坊崠明永樂中建)
大興寺(在安遠縣西一里古田坊舊名無為寺唐長慶四年建元大德二年修後燬明洪武九年重建)
(嘉靖四十五年知縣李多祚建後殿改今名九本朝康熙二十年僧普福改建觀音殿寺後有塔層高)
(十五丈宋建)
妙相寺(在安遠縣板石保唐長慶四年建元大德四年修至正間燬明永樂重建成化修本朝康熙)
(八年重建)
海印寺(在安遠縣上濓坊宋祥符九年建明天順弘治間先後修)
慈光寺(在安遠縣龍泉保宋治平初建元末燬明宣德間重建成化十八年僧萬金改建)
祖印寺(在安遠縣太平保宋崇寧二年建元大德二年修後燬明永樂間重建)
淨業寺(在安遠縣里仁保宋崇寧二年建元元貞元年燬明天順二年重建)
方廣寺(在安遠縣龍頭保宋紹興四年建元大德二年修至正間兵燬明弘治五年重建)
廣法寺(在安遠縣龍安保宋紹興十一年建元至順二年修至正兵燬明天順六年重建)
東林寺(在安遠縣太平保宋乾道四年建元皇慶元年修後燬明正統初重建弘治元年修本朝康)
(熙庚寅邑人魏從賢重建)
文林禪院(在安遠縣西門外永安坊明崇禎間邑人唐邦教建)
西來菴(在安遠縣修田坊明崇禎間邑人杜欽聯建山東進士于霈霖有記)
靈寳觀(在安遠縣濓江坊宋淳熙十四年邑令王澹建)
崇貞觀(在安遠縣城隍廟後明景泰間建名崇真祠後改名觀)
崇福寺(在寧都縣南狀元坊晉永和中建名寳林劉宋改名安國宋大中祥符賜今名寺有八院有佛)
(塔藏經閣今寺燬閣存)
青蓮寺(在寧都縣西蓮花山晉青蓮禪師建歷千餘年棟礎尚存寺多奇蹟如甘露松釵股鐘四郊盡)
(晦三峯無雲赤日如焚雲出則雨本朝康熙丙午重修)
永寧寺(在寧都縣文明門外第一橋左明萬歷壬辰建寺後建塔一座高九級邑人劉賢記)
東昇山寺(在寧都縣東石塘里明萬歷間里人葉古狂建)
普滿寺(在寧都縣北平田村前有二石如龜及浮洲環帶溪上後枕鐘鼔山松竹叢廕近廢為民居)
歸仁禪院(在寧都縣歸仁里松濤徹雲中隱佛閣閣前清池白石魚游邑人魏兆鳳記)
太元觀(在寧都縣東門外唐貞觀中創明洪武初重建)
集仙觀(在寧都縣北門外唐貞觀間建明洪武末重建)
寳居觀(在寧都縣阜民門外唐大中間建明洪熙宣德間先後重修)
勝因寺(在瑞金縣西一里唐開元初建祝聖道場於此因改名勝恩寺明萬歷七年重修)
東山寺(在瑞金縣北一里舊名淨衆寺祀定光佛唐天祐中建明萬歷甲寅知縣潘舜歷改河水歸巽)
(方寺獲重新後燬僧海玉重建)
南塔寺(在瑞金縣南一里舊名南山智覺院宋建元大德五年僧晴空建佛塔七層因名庚子燬于兵)
(塔僅存)
龍珠寺(在瑞金縣西北五里明萬歷壬寅建於龍珠塔後岡巒逶迤千松挺立一水環繞中有堵公井)
(放生池塔係縣令堵奎臨建贑人謝詔記)
文興寺(在瑞金縣東南五里明萬歷丁巳知縣潘舜歷倡建以護巽塔)
羅源菴(去瑞金縣治十五里本為古刹僧仰山住此習静改名仰山有龍虎二井塞其一嶺上有祖師)
(石龕已廢)
東禪菴(在瑞金縣北四十里邦坑邑人楊兆鳳記)
東明觀(在瑞金縣治溪南宋蘇軾有詩)
國清寺(在龍南縣上蒙保唐天祐元年建舊名院明洪武間重修改寺)
東山寺(在龍南縣東門内舊名梵安院南唐昇元中建元至正丙戌明洪武己酉增修萬歷丁丑知縣)
(王繼孝葺為祝釐之所)
塔下寺(在龍南縣治南五里南唐保大中建寺廢塔存明天順弘治間知縣謝澤主簿梁悅相繼重修)
(建觀音閣)
演教寺(在龍南縣治東南五里宋治平二年賜額演教院明洪武甲寅重修改寺)
西山寺(在龍南縣治上西門外宋紹興間建元末燬明正統七年興復萬歷丙寅又火僧丹溪募建三)
(殿崇禎十五年建殿後準提閣)
明德觀(去龍南縣治三十里為魏真人修煉之所舊名程龍觀唐咸通庚辰建宋咸平元年眞宗賜御)
(書一百二十卷紹興間燬淳祐壬寅重建元至正兵燬)
龍虎觀(在龍南縣西南二十五里舊名銀缸廟元天歷己巳大旱道人鍾玉泉往程龍觀迎龍虎眞人)
(祀于中庭遂大雨因改今名)
永福寺(在石城縣西門外一里宋大中祥符乙卯僧月峯建元廢明洪武己酉僧傳結菴永樂成化間)
(增修)
海藏寺(在石城縣西十里宋元豐間建本朝康熙間知縣靳闇然重建)
金口寺(在石城縣西龍門書院後明萬歷間僧海鳳建本朝順治己丑火丙申知縣郭堯京重建改)
(名華峯寺)
蓮花寺(在石城縣北十里明萬歷戊申僧海鳳建寺居叢山形如蓮花故名)
寶福院(在石城縣東南隔溪寳福塔之下宋大中祥符建大觀四年僧應可修元燬明洪武三年僧明)
(海重建)
内宫禪院(舊在石城縣西三十里宋大中祥符乙卯僧派清建建炎戊申遷北門外小溪右邑人巫)
(雙瑞登淳祐進士尚理宗公主世亂賜歸籍嘗奉佛于此因以名院元庚子燬明洪武戊申僧明海重建)
(永樂景泰相繼修)
法林院(在石城縣長樂村元至大間僧濟建明洪武己未僧常清修景泰癸酉增建圓通閣廣昌何文)
(淵記)
太極觀(在石城縣東北三里宋大中祥符間道士徐繼先王齊祥顯迹于此元末燬明洪武辛酉道士)
(饒道元重建正統成化間道士廖宏泰陳春常修萬歷間知縣江統之重修今為祝釐之所)
三寶觀(原在石城縣城内西北隅唐天寶間建元末燬徙白土鄉改為白土觀明正統間知縣鍾寳倡)
(修并建真武閣萬歷間邑人陳師仲等復修改為白玉觀)
東禪寺(在定南縣東城外舊名德化明隆慶辛未知縣陳時範建為祝聖道場萬歷辛巳知縣劉世懋)
(修改今名)
神仙菴(在定南縣神仙嶺元廢明萬歷間知縣劉世懋復建本朝順治戊子燬于兵知縣祝天夀林)
(詵孕相繼重修)
瑞雲菴(在定南縣東一里即塔山舊關聖廟明萬歷甲申知縣章罃施鐘于塔僧真元募建已廢)
西華觀(在定南縣西華山簏明萬歷甲申知縣章罃建)
化城寺(在長寧縣黃鄉保元時建)
迴龍寺(在長寧縣絃歌門外康熙乙亥知縣朱騰交重建改為福寧禪院)
密煙寺(在長寧縣東四十里鄩鄔保)
金蓮菴(在長寧縣東廂僧元籌建)
九雲菴(在長寧縣東三十里九碓崠)
石清宫(在長寧縣滋溪)
江西通志卷一百十三
