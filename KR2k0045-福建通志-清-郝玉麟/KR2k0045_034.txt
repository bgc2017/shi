江西通志卷三十四
關津(橋渡附)
楚粤經涂江南西道商旅所由出疆是導兩關量設
當水之隩昔舟人子濤波險冒今也安瀾連檣弭櫂
商估悅來百貨並到實資財用例抽稅鈔利涉大川
水風渙號路趨民便津扼其要亦飭有司舟梁爰造
你關津志
九江關
明初有關稅無船鈔宣德四年九江始設鈔關徵收船
料景泰元年始差主事監收成化二年冬十一月徵
九江船鈔七年二月復設九江鈔關嘉靖四十二年
科臣張鳴瑞請移關湖口撫按議未便遂於湖口添
設一關於縣西上鐘山麓算出入彭蠡湖舟船委府
佐一員以其料附潯關彙解隆慶元年御史張啟元
奏罷之萬歴二十六年九江民馮萬善因解物入京
耗蠧無抵隂誘中人以礦稅之利語上聞遂遣御馬
監太監李道出董其役善等為之羽翼初止料船分
潯關額鈔既而奏請征商有督理湖口蘄黃安慶之
號搜括無遺商民苦之後兵備副使葛寅亮稍繩以
法久之御史鄧澄有請撤回湖口稅監疏撫按亦交
章請撤遂於四十三年撤回李道而以南九二府有
司領其事歲餘遷置南康府泰昌即位盡罷之崇禎
十年知縣陳文德請于撫院解學龍謀復湖關疏入
未報
國朝順治四年主事台如礪雙羊董得功並立潯關與
撫院章于天議以潯稅缺額請分關湖口值金逆變
報罷歲餘復立旋奉部議罷十二年潯關主事費達
復以為請議下江西撫按時撫臣郎廷佐按臣笪重
光兵備道薛柱各陳本縣不可立關狀事得寢康熙
二十二年因潯關𣙜使哈山疏請始改駐湖口每年
差部臣一員專督關稅筆帖式一員繕寫冊檔三十
二年復增筆帖式一員辦解銅務三十四年仍行停
革止差一員五十六年
聖祖皇帝因各關屢見缺額減員省費筆帖式永停差遣
惟監督一員按年遞差更換如故雍正元年
皇上念湖口關形甚險商民估舶不利令督撫確查具
題應否移歸九江地方有無禆益蓋湖口關形勝兩
山巉巗夾峙直插江中商船候騐停泊止有虹橋一
港逼近鐘山下夏秋水漲僅容小舟一二百春冬水
涸勢必沿江灣泊吳楚上下之船到關報稅不能直
捷徑行必由梅家洲嘴轉行十餘里來得順風去者
必逆若遇暴漲則湖水江流交滙於前衝激洶湧少
有微風即蹈不測此從來議者以為不便康熙五十
七年巡撫白潢疏請於關右里許開濬武曲港以利
停泊商民稱便嗣後歲有淤塞疏濬弗繼秋冬水涸
巨艦難于入港至者仍蹈前險至是部覆移歸九江
而别設分司於大姑塘停差監督令巡撫遴選賢能
官二員駐劄收稅船由湖廣抵江西納稅九江由江
西至湖廣納稅大姑塘毋許重征稅無缺額商無留
行因地形之便免江湖之險豈非無窮之利哉
關署舊在九江自移關湖口賃住民房康熙二十四年
監督尹泰因南湖營參將裁咨部將原署改作關署
四十五年監督朱汝錩復建樓五楹於廳事後而稅
厰仍設鐘山之側騐放船隻如故五十六年武曲港
開監督開泰移駐武曲港之西北岸設厰收税雍正
二年移歸九江關署仍舊址加修葺新建分司署於
大姑塘設巡檢千總用資巡緝時副使劉均攝𣙜務
復於大姑塘旁濬女兒港以容商舶因廢址建舒障
亭設公廨便差使往來駐宿均自有記
稅額前明宣德年間額徵本色鈔二百九十三萬餘
貫錢六百八十九萬餘文折色船料正餘銀一萬五
千餘兩
國朝原額一十四萬一千兩康熙二十二年奉
上諭將銀三萬六千七百八十兩辦戶部銅三十五萬三
千八百四十六觔二十四年增添銅價銀一萬二千
八百八十九兩共一十五萬三千八百八十九兩作
為定額四十五年加增銅觔脚價銀一萬八千三百
九十二兩三錢五十五年各關額辦銅觔交督撫委
員辦買將原𣲖銅觔脚價三分解歸正項銀一萬一
千三十五兩三錢八分三釐七毫五絲貳忽節省銀
七千三百五十六兩九錢二分二釐五毫合共一萬
八千三百九十二兩三錢六釐二毫五絲另批解部
交納每歲額徵共一十七萬二千二百八十一兩三
錢六釐二毫五絲(湖口關志)
徵例往來船料鹽料魚苖料茶税(計四欵)
船料
(五尺正一錢三分加六分九七尺正一錢九分加八分七尺正二錢三分加分八尺正三錢三分)
(加一錢四分分九尺正三錢七分加一錢五分錢一丈正五錢四加二錢一分一丈一尺正五六)
(分加二錢三分正一丈二尺正六錢一分加二錢五分一丈三尺六錢六分加二錢七分一丈四)
(尺正七錢八分加二錢二分正一丈五尺正九錢四分加三錢四分一丈六尺九錢七分加三錢九)
(分正一丈七尺正一兩四分加四錢三分正一丈八尺一兩一錢加四錢四分一丈九尺一兩一)
(錢六分加四錢七分兩二丈正一兩二錢二分加五錢二丈一尺正一三錢八分加五錢五分二)
(丈二尺正一兩四錢五分加五錢八分四二丈三尺正一兩五錢一分加六錢一分二丈尺正一兩)
(五錢八分加六錢四分六二丈五尺正一兩七錢七分加七錢一分二丈尺正一兩八錢四分加七)
(錢四分八二丈七尺正一兩九錢一分加七錢七分二丈尺正一兩九錢八分加八錢二丈九尺)
(正二兩一錢加八錢二分正三丈正二兩一錢三分加八錢五分三丈一尺二兩二錢加八錢八分)
(三三丈二尺正二兩二錢七分加九錢一分四三丈尺正二兩三錢四分加九錢四分三丈尺正)
(一兩四錢四分加九錢七分正三丈五尺正二兩四錢八分加一兩三丈六尺二兩五錢五分加一)
(兩三分)
木排稅排料載工部潯關舊無漲船不稅近亦稅之湖
關仍踵往例每年額税二萬一百八兩四錢在前正
數之内又工部起造龍衣貢船併進淮撫漕糧運艘
官商採買木排隨至批驗放行毋或阻滯
舊制布政司撥遣司吏一名收兊本水紳衿自置船
課名曰季料蓋平時驗單放行納料止四季也九江
府撥送府吏一名收兊上下水客船稅課今俱停止
料課皆監督收納舊有關政𣙜書板一副藏九江府
因兵燬不存雍正七年詳定各省各船名色分别徵
科刊刻則例全書仍於關前䜿立木榜逐一開載咸
俾通曉船戶過關納料者無藉於包攬胥役亦不得
上下其手稱民便焉
贑關
贑有關稅昉於明正德六年都御史陳金題設首建議
者南贑飭兵副使王秩秩既酌議抽鹽之法又將廣
閩商舶貨物估定規則立厰盤掣以助軍餉先是弘
治中都御史金澤請設稅場於南安折梅亭至是又
增設於贑商旅大困正德十一年科臣黃重奏略云
廣貨自南雄經折梅亭已兩稅矣贑稅不無重複請
允停止十二年南贑巡撫王守仁據嶺北道楊璋條
奏請移折梅亭之稅歸併贑關每季委府佐管理𣙜
務季終交代萬歴十年南贑巡撫張奐奏改本府通
判專司二十七年稅監潘相入虔欲坐管關鑰都御
史李汝華力争之四十二年撤稅監仍歸府倅管理
國朝初沿明舊康熙二年始遣部臣督關五年部差停
止嶺北道管理六年贑州知府管理七八年同知管
理九年復差滿漢部臣二員十三年專差部臣一員
佐以筆帖式十六年道府遞管十七年仍差部臣併
筆帖式五十六年筆帖式停差惟監督一員遞年更
換雍正元年停差部臣令巡撫遴選地方賢能官管
理收稅
關厰初設於湧金門下龜角尾乃章貢合流處也嗣因
洪水衝壞遂於東西兩橋並設盤掣(東在建春門貢水遶焉西在西)
(津門外章水遶焉皆設浮橋使民利涉而抽分設厰於此船在東橋者一百隻在西橋者六十隻用纜横)
(鎖官司其鑰以時啟閉)先奉督印發稅票下府鹽稅都票于戶
房挂號雜稅都票於工房挂號凡商賈到橋照稅則
開單投厰送府挂號印記同都票發厰查收稅過官
鹽商人願投别縣發賣者另給轉江都票每日收銀
若干投櫃數登循環簿月終彙送至府庫凡有應解
應給府詳道覆核轉詳軍院批允然後支發厰官每
季將循環簿送道轉送軍院倒換歲終造入歲用軍
餉冊本内奏繳又凡下水船隻分守道印發船票下
府收稅為修理紅船等用過關者各赴委官處照票
納銀給票一紙名曰季票如係下流新船名曰小票
每三板船納銀一錢二分小七板船納銀二錢四分
大七板船納銀三錢小號贑船納銀六錢大號贑船
納銀一兩俱於委官處交納給票過關隨於船頭烙
印斧記收票繳道
國朝關厰仍在東西兩橋凡客船泊河干先將貨物開
明赴關部衙門投報稅五兩以下者買小單一張稅
至五兩以上者買大單一張照單估算應抽稅若干
兊訖次日候監督親臨盤掣放行如貨物零星只臨
關報稅不必買單每日積單稅若干按季造冊報部
銷算
明稅額每年鹽稅雜稅約共銀三萬内鹽稅以八分解
部二分留餉雜稅以五分解部五分留餉解部總以
二萬計留餉總以萬餘計此其常也舊例五年一解
部如部有急咨或三四年一解總視收數為盈縮自
都御史謝杰立月比法隠漏漸少除解部與餉用外
尚有餘積可備地方緩急萬歴二十七年潘監至增
收上水稅銀五千兩下水稅銀一萬兩連原額共四
萬五千兩内以三萬八千五百兩解稅監轉解餘留
備餉每年先儘監額由是軍餉不繼萬歴四十二年
減免增歲七千兩而報解猶三萬有竒尋撤稅監增
稅悉蠲商困乃甦公私始克有濟(贑餉自一萬四五千至一萬六七千)
(不等)
國朝原額三萬五千兩入門稅三百八十二兩五錢三
分零康熙十九年鹽課改入淮項減銀一千兩二十
年復增銀三千兩二十五年加增銅價每觔三分五
釐計增額稅銀三千七百四十二兩原額併門稅及
兩次加增共銀四萬二千一百二十四兩五錢三分
除減銀一千兩歸入淮課實計額銀四萬一千一百
二十四兩五錢三分内於康熙二十二年奉
上諭將額銀五千兩辦銅七萬六千九百二十三觔八兩
解寳泉局二十四年復奉
上諭將額銀一千九百五十兩辦銅三萬觔解寳源局俱
每觔價銀六分五釐又奉部文本關應出戶工二部
銅觔脚價銀五千三百四十六兩五錢二分五釐係
監督贏餘銀兩不在正額之内
下水稅則犀角阿魏黑角每百觔一兩七錢九分零
沈速香燕窩牛黃每百觔一兩一錢七分零翠
毛馬尾蘇合油人參每百觔九錢三分零成器象
牙片腦每百觔八錢二分零海粉檀香每百觔五
錢八分零胡椒硇砂銀硃血竭每百觔及蘿菔生
薑木杓石灰泥罐黃樹皮麻麩每船俱三錢五分零
葛布麻布每百件枸把子每百觔俱二錢九分零
肉白豆蔻丁香沒藥川烏附子成器烏木木香不
成器象牙玳瑁山牛馬皮水銀每百觔二錢三分零
蓽澄茄每百觔水牛皮每十張鹿皮麂皮每百張
斜布棉布夏苧布每百件俱一錢七分零砂仁每
百觔一錢六分零紅花紫草廣漆蘇木兒茶成器
花梨木冰糖白附子乳香胆礬排草每百觔一錢四
分零黃牛皮每十張冰糖每百觔一錢一分零(冰糖)
(稅則東關一錢一分零西關一錢一分零)廢錢黃銅銅葉銅絲樟腦麝
香銅錫器天然銅鐵線不成器烏木每百觔九分零
自八分至一分自一分至一釐木器食物藥材算
盤漆扇之類不細載冰片紅黑纓紅絨絲緯每百
觔九錢二分紫檀紫榆器蠟丸銅扣煙管每百觔
二錢紫檀紫榆木鐵梨器每百觔皮套每百个俱
一錢四分畫皮弓弦角帶子翎毛魚肚菜每百觔
金箔每十匣翠花每百對安息香五色紙通草花簡
帖每包箱西洋皮每十件蘇缺每十个砂鑊每百个
俱一錢自九分至二分小鐵刀鹿觔氊衣坐褥碾
槽鐵盆帽盒火籠倭羅鎖袱氆氌虎豹皮料絲琉璃
酒槽凉帽羊皮之類不細載鐵□大小不等自四
錢至一錢止俱每百合每百連
木排稅清流木三層為一則横量一丈正稅銀七兩
臨關二兩草流木五層為一則横量一丈正稅銀
六兩臨關二兩杉木七層為一則横量一丈正稅
銀三兩五錢臨關一兩杉桐枋每塊正稅銀五分
臨關一分株木每百根正稅銀四兩臨關一兩五
錢□木每百根正稅三兩臨關一兩松枋每百
塊正稅三兩臨關八錢欏枋每百塊正稅一兩五
錢臨關五錢松□株板每百塊正稅二兩八錢臨
關九錢皮槁雜木十層為一則横量一丈正稅三
兩五錢臨關一兩清流木每根正稅一錢六分臨
關四分松桐雜木火柴每百根苗竹每百根筀竹
每百根俱正稅二錢臨關六分外計臨關則或每
百觔一錢六分或每百觔自八分以至一分不細載
上水稅則湖絲紬絹綾緞紗羅人參馬尾絹包麝香
顔色絲線每百觔九錢一分零褐子每百件馬尾
帽每百頂硃砂每百觔俱六錢五分零銀硃每百
觔氊條每百條徽金扇每十簍俱五錢二分零黃
絲石黃豆油牛皮每百觔線韈羊皮韈每百雙俱四
錢五分零水銀硇砂白蠟雄黃每百觔豆豉黃黑
豆麥子蒜頭毛緞石灰魚魦牛骨每船三錢九分零
葛布每百件三錢二分零羢鞋每百雙三錢一
分零書紙順昌紙單雙&KR1114;每百簍油牌紙每百刀
絲綿金線每百觔首帕每百連菉豆酒醬油酒蠏金
酒每百罈褐子襪每百雙棓子每百簍火紙每百担
粗油紙扇每十簍俱二錢六分零舊水絮每一船
一錢九分零紅花紫草黃蠟每百觔上梭布每百
件氊襪每百雙俱一錢五分零蒲鞋面每一簍吉
安檯椅每百張三白酒每百包麻姑酒每百埕被面
每百床履鞋每百雙海粉每百觔煤炭每百石泰酒
每百埕絲鞋蒲鞋各滿簍俱一錢三分零樟腦棉
帶每百觔建酒每百埕廢錢每百觔紅綿繩每百觔
一錢零羊皮襖每百件線單每百條銅錫器銅綠
每百觔細磁器每百石俱九分零青銅鎖每百把
暑韈每百雙紅粗茶每十簍俱七分零白銅川芎
金腿雜皮不成器銅錫粗細藥材各色細果每百觔
氊膝每百雙氊背身每十件毛毯每百條皮箱每十
隻大磁罈每十个俱六分零淨花川蜜每百觔生
布土布每百件俱五分零自五分至一分自一分
至三釐綿縷磁器蘇蓆尤墩梭布脚帶白礬青豆之
類不細載(贑州關稅志)
雍正七年詳定各種貨物稅銀分别徵收刊刻則例
全書仍于關前豎立木榜逐一開載俾往來商民一
覽而知
章貢兩河分注河深廣艱于濟故亂流而舟舳上艫
下衡列如此民乃攸濟既而督府開鎮戎餉實需官
鹺計𣙜禁令譏察若古為關故曰兩關以禦貨越征
商旅也(劉節船橋記)
睢州湯斌曰司𣙜政者禁胥役需索信放關期會則
便商杜豪強夾帶絶權貴請託則益課要在律已嚴
綜核慎云
長洲汪琬曰自𣙜關吏勾稽利弊日巧且密以致商
賈子錢易耗舟車不前貿易漸稀則土産患其不售
而遠方難得之貨黠者且居以為竒故其價翔踊市
井騷然算緡亦絀非所以裕國便民也法立而吏不
得上下其手則善矣
南昌府
市汊巡檢司(南昌縣城南六十里)三江巡檢司(南昌縣東南)樵舍巡檢
司(新建縣今裁)趙家圍巡檢司(新建縣今裁)昌邑巡檢司(新建縣昌邑山)
吳城巡檢司(新建縣今裁)烏山巡檢司(新建縣烏石鄉)江滸巡檢司
(豐城縣今裁)沛源巡檢司(豐城縣二十二都)潤陂巡檢司(進賢縣治東)花
園巡檢司(進賢縣今裁)鄔子巡檢司(進賢縣治北)龍山巡檢司(進賢)
(縣今裁)羅坊巡檢司(奉新縣治西)高坪巡檢司(武寧縣二十八都)杉市
巡檢司(寧州治西)八叠嶺巡檢司(寧州南)排埠塘巡檢司(寧州崇鄉)
龍頭坳汛(靖安縣西隘因茅竹山界接寧州樹木叢雜山勢高險康熙甲子年奉新白雲峯告警設)
(邏卒二十名於此)雙坑堡汛(靖安縣北隘因白崖洪屏諸山内多伏莽又有朱家山及雙阬狗子)
(腦爛草湖等處山徑險峻居民鮮少因設哨兵五十名于此今裁)路口汛(武寧縣北隘瑞昌興國界)
黃竹汛(武寧縣西隘寧州界)髻汛(武寧縣東建昌德安界)莘野汛(武寧縣北通山)
(界)楓林汛(武寧縣南奉新靖安界)銀爐汛(武寧縣南奉新大湖塘石門等處界四汛原設)
(有哨今並廢)大幽山汛(寧州西南山廣二十餘里中有金雞橋前後深淵幽澗盜多潜伏今設哨)
(兵巡警隸銅鼓營)銅鼓營(寧州西南隘近大潙山東通新昌西通瀏陽南通興國盜常出沒設守備)
(防戍雍正二年移駐瑞州同知南瑞鎮標後營遊擊及千把兵丁資防守)洪恩橋(府城内東湖北唐觀)
(察使李巽建宋少府監杜植修又名杜公橋)躍龍橋(新建縣學前横跨東湖舊名高橋以近徐高士)
(宅故名萬歴間增築護以石欄改今名知府范淶記國朝康熙間按察使楊朝麟捐修有記)南浦橋
(府城外南塘灣之西南洪武初都督朱文正剏立尋燬永樂中御史石篪重建包彦孝有記)水關橋
(府城廣潤惠民二門之間有内外閘乃塘堘之水口順治間重建)百花橋(東湖百花洲閱武亭南)
望仙橋(進賢門外跨舊濠)廣濟橋(永寧寺前)算子橋(孺子亭東)純陽橋(南昌)
(灌城鄕一都)塔子橋(南關東)定山橋(灌城鄕二都即陳家橋)朱姑橋觀
音橋(俱灌城鄉二都)馬家橋(城南十里)林家橋(城南十五里)黃城橋(灌城鄉六)
(都灌嬰舊城之東)桃花橋(灌城鄉九都)廣楊橋(城東南黃孝子建)西洛橋(東鄉)
(五十八都)艾溪橋(鍾陵鄉十一都跨艾溪今以舟渡)太平橋(北鄉五十都)斗門橋
(北鄉五十二都)萬石橋(北鄉四十八都因萬石圩而名)官路橋(長定鄉四十四都)游溪
橋(三十七都萬歴元年邑人萬泰建)大礲通濟橋(四十一都宋邑人李誼創立)湖南
橋至公橋(俱南鄉五十一都)怨橋(邑南新村明初架木為之往來者苦其危險後邑人)
(羅太守之子經此失足墮水死羅因甃以巨石名曰怨橋)已上俱南昌縣仁和
橋(永和門内)通濠橋(德勝門外)拏湖橋(新建盡忠鄉七都)程公橋(西山崇勝院前)
(宋守程師孟有德政嘗至院盤桓建橋溪上因名)洪崖橋(西山翠巖寺側洪井之上雷次宗有記)
花橋(翠巖寺左)龍岡橋(忠孝鄉二十都傍有岡若龍故名)遊仙橋(遊仙鄉十五都世傳)
(許旌陽遊此故名)鄧家橋(遊仙鄉十六都)濟民橋(北鄉)龍瑞橋(洪崖鄕通奉新高安)
(路)令君橋(忠孝鄉舊名羅家橋)義橋(黃溪)湖中橋(距賜金橋五里邑人李遷李遜兄弟)
(同建)賜金橋(在洪崖鄉嘉靖間司寇李遷告養歸上賜之金即以建橋故名)使君橋(忠孝鄉二)
(十一都喻均記)吳溪橋(忠孝鄉二十一都路當南瑞要衝)潘源橋(遊仙鄉十六都天寳洞源)
(出其下)蛟溪橋(伍諫鄉四十一都)文筆橋(北鄉二十二都)金塘橋(鳳儀鄉四十五)
(都)南東橋(伍諫鄉四十都橋久圯康熙間重修)蛟橋(三十二都一名通濟橋羅玘記雍正八年)
(巡撫謝旻重修)甘竹石橋(遊仙鄉康熙十八年重修知縣楊周憲記)華嚴橋(伍諫鄉新興驛)
(上十里為南北孔道其水發梅嶺吳源大港下接大河當春漲橋輒衝塌康熙十七年知縣楊周憲修有記雍)
(正八年巡撫謝旻重修)石鎮橋(城西北十里舊名石頭渡春夏水漲直至冷井張文端公首倡造橋)
(名曰石鎮後築隄七里接章江寺巡撫衛承芳捐貲助築迷為南北孔道雍正八年巡撫謝旻重修布政使李)
(蘭記)和里橋(邑陶氏建)已上俱新建縣虹橋(在豐城縣治東一里許)
荷塘橋(縣南十里折桂鄉)南湖橋(仙音巷通西南各渠水)文岡橋(距邑八十里許)
(跨槎水)雙乘橋(距邑六十里跨富水)象牙橋(在象鼻湖傍通東南各渠水)斗門橋
(南門外跨平港湖)小橋(距邑三里跨小溪)蓮花橋(去邑五里跨蓮花湖)洑溪橋(距邑)
(六十里跨豐水)旗塘橋(邑北十里跨旗川)中溪橋(距邑十五里跨豐水)石灘橋(距邑)
(二十五里跨富水)柿頭陂石橋(長四丈邑人袁德明建)點山溪石橋(長六丈)
永安橋(距邑九十里)已上俱豐城縣青龍橋(進賢縣東北因舊有)
(青龍隄故名)新橋(縣東稍南邑紳傅炯請於巡撫捐築城頼以完邑人德之)鍾陵橋(縣東元大)
(德間邑令趙銓造)鎮東橋小石橋(俱縣治東)周溪橋(邑東三里正德盜起建東)
(關於此處)玉帶橋(縣學泮宫)皇華橋(邑東十五都先名小橋包希魯有記)洪源橋(邑東)
(十五里日月湖上下萬歴間建併築隄延袤二里許邑人樊良樞有記)潤陂橋(十七都抵餘干界熊)
(人霖記)壽山橋(壽山港舊以木架萬歴間知縣黃汝亨甃石)雲橋(縣西二里相傳梅福經行)
(雲起故名)羅溪橋(邑西二十里跨羅溪水以鄱湖為滙正統間邑令張冲建陳維春記)徐橋(邑東)
(十三四都萬歴間知縣周光祖重修樊兆程記)託固橋(歸仁鄕一都正統間邑令張冲造後周光祖重)
(修石橋築隄八十七丈邑民德之)已上俱進賢縣通化橋(奉新縣治西宋)
(元祐中縣令樊擇捐造創屋於上列肆成市)馮川橋(縣南門外初名義濟橋教諭李恕為記後圯重)
(修易名紹義萬歴間復圯知縣馮烶再葺改今名)南津橋(縣治西宋淳化中邑人胡仲堯造楊億作)
(記今廢)和豐橋(縣東北舊名朝京橋宋邑人袁安創後邑令王正邦重建易今名)登仙橋
(縣河南市登仙坊)馮田橋(縣東二里馮田岐山下正德間縣令梁幹剏造嘉靖間縣令胡億增砌)
界竹橋(縣北十里順治十八年重建程良佐記)鳳皇橋(縣東北十五黑)龍珠橋(縣西)
(三里)藍溪橋(縣西十里宋紹興間邑人王度隠於溪上號藍溪真隠架石為梁)天津橋(宣化)
(鄉邑令璩鎮海建)藏溪橋(縣西十里正德間建隆慶間重修縣令陳雋記)已上俱奉
新縣登瀛橋(靖安縣西三十五里新興都)長安橋(即安定橋縣十五里夏陂都)
登高橋(縣東南半里許宗紹定間建)青雲橋(縣東南百五十步)北津橋(縣北門外)
(邑人舒邁建後橋圮建官渡船順治十六年邁之裔孫應中募修石墩八座橋屋二十八間費繁不繼鬻妾竣)
(工南建石坊額曰觀音橋北建觀音閣)錦橋(一名繡谷橋距縣北三百步)南港橋(縣南半里)
(許宋進士舒邦佐妻閔氏建)清湖橋(縣西一里許宋邑人舒逸建)黃石橋(縣西六十里)
沙港橋(縣西十里盆田都)已上俱靖安縣冠蓋橋(武寧縣南三十)
(步跨腰帶水)看鶴橋(縣治東世傳丁令威留跡於此)貞節橋(縣治西跨腰帶水張節婦尚氏)
(造)望遠橋(一名西關橋縣治西北)楊柳橋(縣東跨艾家壠水)雙溪橋(縣西一百)
(里跨白石源水)苦竹橋(縣東北九十里跨苦竹泉水)上書橋(縣南二十里跨下源水)楊
安橋(縣北九十里跨黃土嶺水)永濟橋(即黃婆橋縣西南四十里跨白石山水張元禎記)
已上俱武寧縣跨鼇橋(寧州治西一里跨鼇坑之水下有數石突起若鼇頭故名)
望蓮橋(州治東一里泰市跨秀水登橋可望蓮池即放生池也)伏龍橋(州治東二里相傳許)
(旌陽逐蛟至此故名)留仙橋(州西跨黃橋山水相傳葛仙翁嘗憩此)棲霞橋(州治南七十里)
(跨毛竹山源水路通奉新宋時有僧募造因橋乏砥石晝夜焚香告天忽一夕風雨掣一巨石遂為橋柱焉)
玉峽橋(州治南一百七十里跨山源水)杭口橋(州治西三十五里跨上坑水)黃沙大
橋(州治西一百二十里)已上俱寧州
順流渡(府城南即南浦渡)高湖渡(鍾陵鄉十四都)黃家渡(鍾陵鄉七十四都即明宸)
(濠就擒處)武陽渡(縣東三十五里長定鄉通進賢撫州大路)羅舍渡(忠孝鄉三十一都)梁
家渡(東鄕五十八都宋名接陂津渡嘗置驛今廢路通進賢撫州)西洛渡(東鄉五十八都)港
口渡(東鄉五十九都)浹溪渡(西鄉二十二都)安仁渡(西鄉六十三都)象牙渡(西鄕)
(六十四都即新建渡口)蠶溪渡(西鄉六十五都禪師嶺下路通市汊)謝埠渡(長定鄉四十三)
(都通撫州大路)已上俱南昌縣章江渡(新建縣西又名沙井渡江闊十餘里)
(每隂風怒號浪如山立舟子貪錢多載往往遭溺後有司禁示大船不過二十人中船不過十五人勒石滕王)
(閣下與南浦渡同禁令如約知縣楊周憲記)生米渡(縣南三十里)蘆洲渡(縣北七十里)
度支渡(縣西五里晉陶侃嘗宿此夜間唱籌聲問土人云吳時此地為度支廨舍)真君渡(縣西)
(南松湖鎮世傳許旌陽常從此登岸)義渡(舊名拏湖渡元初邑人熊明叔捐田二百石造拏湖等處義渡)
(一十七所歲久田沒豪右弘治間知府祝翰查出田租小半仍給贍渡張元楨記)建昌渡(縣西北四)
(十里)裴步渡(縣北八十里)施婆潭渡(桃花鄉邑人熊明叔剏)唐濟川渡(盡忠)
(鄉)艤津(地名艤口與高安相連)已上俱新建縣株湖渡(豐城縣東)
(十五里)昌溪渡(縣東二十里)銅湖渡(去縣三十里)小港渡(去縣十五里)大
港口(去縣三十里)楓林渡(去縣十里)山下渡(去縣十里龍頭山下)白沙渡(去縣)
(三十里介劒江)松湖渡(去縣四十里松溪水達此)袁家渡(去縣六十里通撫州)已上
俱豐城縣師過渡(進賢縣北俗傳伍子胥奔吳經此後帥吳師伐楚師過名津或曰灌)
(嬰帥師過此包希魯記)英山渡(八都一名徐家渡)石人灘渡(十五都崇信鄉)熊家
渡(二十七都舊在上游三里青山之麓頗紆遠熊公捐造遷此直達縣治行人便之)藍津渡(三十)
(八都)望流渡(三十都)梅潭渡(二十二都)三陽渡(二十六都)神埠渡(二十六都)
(崇禮鄕)已上俱進賢縣候龍渡(奉新縣西十里相傳許旌陽候蛟於此)
盤山渡(縣西二十里漢劉盤駐兵之地)南津渡(即橋南渡縣治南三百步)富陽津渡
(即上堨頭渡縣西一里許)三溪渡(去縣十里)羅坊長灘渡(進城縣)樟樹渡(靖安)
(縣東里許)雞冠渡(縣西十五里)中港渡(縣西二十五里)招賢渡(縣西北八十里)棠
港渡(熊仙都)古港渡(富仁鄉)北津渡(縣治北)已上俱奉新縣
南渡(武寧縣治南隔江義民張溥舊設浮橋萬歴間知縣周道昌改為渡船六隻教諭許元基郡人)
(趙曰冤各有記)東渡(即孟家渡縣東一里)西渡(縣西七里)石口渡(縣西四十里)陂田
渡(縣東南三十里)巾口渡(縣東三十里)東湖渡(縣西二十里)龍潭渡(縣西一里)
已上俱武寧縣來蘇渡(寧州武鄉宋蘇軾訪黃魯直過此)吳都渡
(泰鄉晉吳猛過此)嚴姑渡(州西一百二十里相傳有婦人姓嚴者出貲造船濟人故名)彭姑
渡(泰鄉昔有彭姓婦人造舟濟渡於此)葡萄津渡(武鄉)已上俱寧州
瑞州府
隂崗嶺巡檢司(高安縣治南六十里裁)洪城巡檢司(高安縣治西七十里久廢)
離樓橋巡檢司(上高縣西七十里久廢)大姑嶺巡檢司(新昌天寳粤美市地)
(方)麻塘巡檢司(上高縣西四十里久廢)黃岡巡檢司(新昌縣三十八都)
三寳寨(高安縣西北八十里有華林山山勢危峻半屬奉新正德七年官兵屯於三寳嶺以討華林賊)
(古諺曰若要華林敗三寳去立寨故立寨)
錦江橋(府治前董楷記)仁濟橋(府城縣學東何喬新記)迎仙橋(府治二門外陶履中)
(記)鳳皇橋(有二一在縣學前一在翔鳳坊)鸚鵡橋(府城桂林坊)紫雲橋(府城朝天)
(坊)進龍橋(縣學右瞰大江)龍化橋(府城東嶽廟右)南石橋(府城慶善坊)三讓
橋(府城禮義坊)株橋(府城朝陽門外)多稼橋(府城東五里)連珠橋(府東七里)櫟
山橋(府城東八里)來蘇橋(俗呼小珠橋府城沙路舗)劉郎陂橋(府城東十里三都)
深港橋(府城東十二里)蒐溪橋(府城南四十里)獨成橋(府城南四十三里)青石
橋(府城南五里)分口橋(府城南十二里)株樹下橋(府城西南十里)□口橋(府城)
(西南三十八里)藍橋(府城西南四十里)石頭街橋(府城西南五十七里)子港橋(府城)
(西南五十五里)華陽橋(府城西南六十二里)曲水橋(府城北)含陽橋(府城南十三里)
横港橋(府城南二十里)萬碩鄉橋(府城東三里)黃舍橋(府城南八十里)五里
橋(府城南二十里)連錦橋(府城北三里)薛家橋(府北五里)大湖橋(府城北十五里)
卯橋(府城東四十五里)五百港橋(府城西五里)□雪橋(府西北)黃陂橋
(府城西十五里)太平橋(府城太平門外宋張思誠修)已上俱高安縣平
政橋(上高縣西一名浮虹宋馮椅記)金石橋(縣學左)謝公橋(縣學右)官山橋
迎恩橋(俱在縣東五里)大成橋(縣西五里)虎檻橋(縣東十里)黃蓮橋(縣南)
(二十里)短港橋(縣南二十五里)大塘橋(縣南二十五里)大滸橋(縣東北十里)小
泉橋(縣南三十里)杭頭橋(縣南二十里)修仁橋(縣東三十里)界埠橋(縣東)
(二十五里)石虹橋(縣東十五里)官橋(縣西二十里)義橋(縣西二十五里)京陂橋
(縣西六十里)離樓橋(縣西七十五里)雲藍橋(縣南聖濟寺前)濟川橋(縣治西易名望)
(仙宋江湘記)已上俱上高縣積善橋(新昌縣治前)惠政橋(縣治)
(西門外姚雲記)嚴湖橋(五都)下山橋(六都)豐橋大智寺前橋浪
源橋(俱在六都)禹邨橋恩江橋尚義橋(俱在七都)清溪橋(縣羽)
(塘觀前)藍橋(八都)永固橋(九都)烏江橋(十一都)滲口橋(十二都)奉賢
橋(黃陂)新橋(良田)澄溪橋桐江橋(俱在十三都)惠濟橋(清水宋進士羅)
(公壽修)清水橋(十五都)方塘橋(十四都)故里橋(有亭東溪李氏建)瑞芝
橋(李琦建俱在十六都)龍牙橋(十七都)唐浦橋均溪橋(俱在十八都)湖
成橋(二十二都)瑞新橋(二十四都)市心橋(二十七都)小石橋(二十八都)蕉溪
橋(二十九都)逢渠橋(在湘山寺前)文溪橋宜陽橋永鎮橋
通濟橋(俱在三十三都)杭橋(三十五都)恒豐橋(三十六都)流芳橋(三十四都)廣
賢橋(三十八都)上杭橋(三十五都)已上俱新昌縣
良田渡雲居渡(俱在府治西蜀江上流)來蘇渡(宋蘇轍謫筠因兄軾過此同訪)
(劉平伯喚渡此地因作喚渡亭手書三字今石址猶存秋冬水涸則見在金沙臺下)清湖渡菴
前渡灣頭渡高郵渡艤口渡(俱在府治東蜀江下流)已
上俱高安縣傅家渡(上高縣西欽仁團)山棗渡(縣西七十里)白竹
港渡(縣西六十里)袁家渡(縣東四十五里)已上俱上高縣南門
渡(新昌縣觀瀾亭前)高車渡(縣南三里)石埠渡(縣南五里)鞠家渡(縣南十七里)
凌江渡(縣南三十里)已上俱新昌縣
袁州府
潤富嶺巡檢司(宜春縣府治東南)黃圃巡檢司(宜春縣府治西)大安巡
檢司(萍鄉縣東)安樂巡檢司(萍鄉縣北)草市巡檢司(萍鄉縣西今廢)鐵山
界巡檢司(萬載縣治西)
秀江橋(府城袁山門外跨秀江上明嘉靖中改甃以石賜名廣澤豎石坊於橋之北後頽於水萬歴戊)
(午知府黃鳴喬知縣廉養貞邑人袁業泗等重建崇禎丁丑又圯江督袁繼咸再修施閏章記)落流橋
(府治東北唐李將順疏西陂水入城於此落流入秀江)湛郎橋(府城東三里舊名赤坂唐湛賁登第)
(彭伉過此聞之失聲墮驢又名墮驢橋)廣惠橋(府治西門外舊名沙陂橋)廣閏橋(一在上浦)
(府治東十五里舊名上浦橋一在下浦舊名下浦橋編木為之嘉靖中伐石改甃與廣澤橋同建萬歴七年圯)
(知府鄧惇興重修)楓林橋(府北二十八里久圮明萬歴丙午袁業泗重建)郵橋(府南十里袁繼)
(樟建)赤橋(府東十五里)絳橋(府治南)指南橋(府大仰門外)南源橋(府東南)
通聖橋(府南十里)寳山橋(府北)三陽橋(府北四十里)已上俱宜春
縣萬年橋(分宜縣清源古渡東明嘉靖丙子嚴嵩建以萬年祝天子萬夀自為記)化龍
橋(府東門宋淳祐間邑尉彭逢原建)福壽橋(縣北門外元建今圯)天津橋(化龍橋東)躭
江橋(邑東五里)諳田橋(邑東鍾山里)謝恩橋(邑西七里今圯)仁政橋(邑南五里)
通濟橋龍港橋(俱在邑南招賢鄉)漰江橋(邑南三十五里)嘉惠橋(邑南)
(三十六里)石谿橋登瀛橋(俱在邑南大清里)雙源橋(邑南)種德橋(邑北)
(化全鄉介溪之東)板橋(邑北宣揚里臺山下)儒林橋(邑北袁山里)收谿橋(儒林鄕)
鳳陽橋(邑北四十里)状元橋(因盧肇及第名)楊橋(俱在邑北文標鄉)新安橋
(邑西挺秀鄉距琴山十里)石山橋(種德橋東)磚橋(種德橋西)已上俱分宜縣
萍實橋(萍鄉縣西南以楚昭王得萍實名)通濟橋(邑治北三百步古為舟渡宋知縣郭)
(濤始甃石)龍安橋(邑西唐貞觀間邑人簡易等建)望山橋(邑西崇賢里)龍橋(邑西崇賢)
(里舊傳傍有龍麟樹)惠陂橋(邑東仙桂里)交樹橋(邑東清教里)石橋(一在邑北門三)
(十餘步一在邑北冷水廟街)龍潭橋(邑仙桂里)宗濂橋(邑東五十里盧溪鎮宋周元公監稅)
(於此故名)館埠橋(邑東門右名埠渡)必東紗濟二橋(邑盧溪鎮)大虹橋(邑宣)
(風鎮)慶豐橋(一名土橋在邑東明萬歴間義民甘巨珣改建石橋)萬秀橋(邑北萍實里)香
溪橋(萍實橋西)草市橋(邑西唐昌里)普濟橋(邑北上栗市)桐邨橋(邑東)彪
家橋(邑北彪家村)薌溪橋(邑西古義安渡)烏龍橋(邑南長豐里)已上俱
萍鄉縣塢溪橋(萬載縣東)雙虹橋(縣學左)再思橋(邑公館前)康樂
橋(邑東北謝靈運襲封康樂公常遊此因以名崇禎十七年冬燬後易舟渡國朝雍正七年知縣許松佶)
(募建巡撫謝旻記)錦江橋(邑北三十里歐陽玄記)萬歲橋(邑北十五里雲峰嶺側今易舟)
(渡)昌田橋(邑西十里)江陂橋(邑北黃田)永安橋(邑西三十里)平樂橋(邑北)
(晉安里)紹江橋(邑西三十五里)兩河山橋(邑南三里)牟邨橋(邑西四十里)石
虎橋(邑西王江)昌江橋(邑西六十里)潭埠橋(邑西六十里今廢)里藍橋(邑西)
(一百里)龍河橋(邑東北)兩江橋(邑東三十里)竹潭橋(邑西二十里路達湘湖今)
(圯)沙江橋(邑西六十里)登雲橋(邑人彭澄建)潭頭橋(邑人李耀芳建)昌溪
橋高原榜山橋平安橋藍田橋龍田橋平
田橋平山橋普安橋雲峰橋(已上俱邑人敖玉溪建)龍河
浮橋(邑北三里)竹渡浮橋(邑西十五里舊置船九隻)竹渡石橋(距浮橋半里)煙
包橋(白良水口)萬古橋(邑西山巷口)永寧橋(邑南五里)石花橋(邑西三十里)
下佇橋(邑石塘)西江橋(邑茭湖)花橋(邑西七十里)竹橋(邑西十里舊有浮橋)
(今廢設舟以渡)南浦橋(邑南康熙五十八年圯于水雍正五年知縣程元度倡建)已上俱
萬載縣
鵬津渡(宜春縣東四十里)已上宜春縣昌山渡(分宜縣西二十里宋)
(元渡以浮橋峽水險而恒圯後置船一艘歲設渡子二人)江斜渡(邑西二十五里)諳田渡(邑東)
(鐘山里)袁家渡(邑東二十里)已上俱分宜縣香水渡(萍鄉縣西)
(永平里)黃花渡(邑西玉山里)已上俱萍鄉縣龍河渡(萬載縣東)
(北三里水湍悍昔有浮橋廢明嘉靖癸未縣丞程賢修浮橋至乙酉春洪水衝没今仍舟渡)林家磨
渡(縣北二里)邱家渡(縣東二十里邱江)穏渡(縣北三里宋家畬元時宋春伯造浮橋以渡今)
(廢)已上俱萬載縣
臨江府
清江鎮巡檢司(清江縣治東北)杯山巡檢司(新淦縣治西)水北墟巡
檢司(新喻縣北)
河臯寨(清江縣城西南五十里)風崗寨(新淦縣城南十里)陳家寨(新淦縣城北十)
(里)
問津橋(府學右)清碧橋(通津坊)北津橋(金地坊)清風橋(天寧寺左)濟
美橋(天寧寺右二橋府城跨其上)廣濟橋(公選坊一名虎川)善嘉橋(府東四里)三
橋(府西三十五里)渡橋(府西三十里)蕭洲橋(府西四里)何陽橋(府東四十里)黃
埇橋(府西南四十五里)高橋(府北五里)南橋(府清江鎮)曲水橋(府北三十五里)麗
春橋(府西三里)大觀橋(府東南二十里)車埠橋(府東南二十里)吳公橋(九都)沙
窩橋(府東北三十五里)大橋(府東北四十里)龍岡橋(府南十里龍岡舖)白沙橋
(府東二十里)烏泥橋(清江鎮東)上陂橋(府南十五里)隸鍾橋(府西南三里)一
念橋(府北十里)永興橋(十四都)香溪橋(府東三十里)已上俱清江
縣惠政橋(新淦縣城南宋元祐中蘇軾謫嶺南道經此題曰惠政)平津橋(惠政橋南)
通遠橋望仙橋端平橋(俱邑東去惠政橋百步)蘭陵橋(邑迎春門)
(内)賓陽橋(賓陽門外)神政橋(邑東南三十里)湖田橋(邑西)坑口橋(邑西北八)
(里)北門橋(朝天門外近濠)大橋(邑西三里)楊家橋(邑西北五里)普濟橋(邑東)
(六十里)黃竹橋(邑東南十里)蛇坑橋(邑南三十里)湖東橋(邑西北八里)清
湖橋(邑西二十五里)洪陂橋(邑北三十里)瓦橋(端平橋東七里)湄湘橋(邑東三十)
(里)步橋豐樂橋(俱在邑東四十里)藤橋(邑南五十里)南津橋石
砌橋知政橋(俱在邑北)藍步橋鸛溪橋(俱邑東北十五里)桁橋
(邑東二十里)金水橋(邑東北三十里)已上俱新淦縣秀江橋(新喻)
(縣南明末兵燬康熙六十年知縣張景蒼捐建浮橋)滸溪橋(邑治左)迎恩橋(邑東門)通
濟橋(邑東二里)登龍橋(邑東七里)順化橋纂頭橋(俱邑東二十里)暇豫
橋(邑東二十五里)瑒岡橋拜相橋(一名灼江)梘頭橋楊津橋(今廢)
長宣橋(久圯康熙三年巡撫董衛國分守道施閏章知縣符執桓仝捐建)問津橋(邑東三十)
(里)公塘橋(邑東四十里)暇山橋新稈橋(俱在邑東五十里)藍橋
吉嘉橋安溪橋淳泉橋(俱在邑東六十里)新橋(邑東七十里)白
沙橋(邑東北三十五里)歸駟橋睦宦橋(俱在邑南三里)墨溪橋(邑西北黃)
(花里)柱橋黃金橋紺珠橋(俱在邑南十里)畫江橋(邑南十五里)南
岸橋八百橋簡田橋神仙橋雲潭橋(俱去邑治二十)
(里)月橋(邑南二十五里)下㶚橋艾源橋南橋(俱在邑南三十里)石
溪橋普光橋(俱在邑西三十里)劉公橋(邑西北十里)舉坑橋(邑北五里)
清暉橋(邑北八里)孔目橋(年久圯康熙五十八年知縣張景蒼重修)江橋(在邑北三十里)
長安橋永濟橋杭橋(俱在邑北二十里)坑口橋虹橋(俱在)
(邑北三十里)篛山橋(虹橋南)騰駕橋官路橋(俱在邑北四十里)横藍
橋騶溪橋(俱在邑北五十里)石步橋(一名獅子)龍錦橋塞藍橋
(俱在邑北六十里)穎江橋檀步橋(俱在邑北七十里)龍骨橋(邑北八十里)
楊磡橋(久圯康熙五十八年知縣張景蒼重建)已上俱新喻縣城隍
橋(峽江縣水東門外)浮橋(明嘉靖時楊賈請設橋為鹽禁尋圯于水橋廢)惠濟橋(朝京門下)
暮膳橋(城南五里宋隆佑孟太后道經此進暮膳故名)黃花橋(雙澗寺前水由此入黃金江)
大安橋(北門外)株木橋(距城五里)潭塘橋(距城八里天啟中邑人曾櫻重修尋圯康)
(熙乙巳參議施閏章重建)郭頭橋(邑十五里草洲腦)象口橋(久廢康熙六年參議施閏章重)
(建)廣濟橋軍民橋(俱仁和境)順橋(邑西二里)新田橋(小北門外)河隴
橋(邑北五里)泗汾橋(邑北五里水出潭塘口)五眼橋(西四都水出堰口五都)五橋
(一圖)甕頭橋(二圖)麻陂橋(三圖)花苑橋(四圖)蓮花橋(七圖)大石橋
虹橋青雲橋衣錦橋(俱西八都)金水橋(玉界西即淘金處)玉澗
橋(東二都)前山橋新陂橋(俱在五圖水出黃金江)柏林橋(十都一圖)堎
岡橋白漯橋萊公橋(邑西一里宋寇萊公謫潮時經此)福山橋(邑西)
(二里)水磨橋(邑西三里)遠溪橋(七八圖界)金石橋(九都)義路橋宛溪
橋上埠橋鵝頸橋板陂橋(俱在東一都)花苑橋官
陂橋(俱在東二都)豐陂橋(東三都)館頭橋(東四都)盧陂橋高陂
橋(俱東六都)南源橋石坪橋藍田橋馬埠橋(俱東八里)
吉陽橋峽里橋(俱在九都)平政橋㶚頭橋(俱在玉筍鄉)已
上俱峽江縣
城下渡(共五處)蛟湖渡(府東北十里)石下渡(府西袁河口)永泰渡(府南)
(十五里)樟樹鎮渡(府東北三十里)牛渡(府東南十里)渚塘渡(府南十五里)銅
鑼江渡(府東十里)薛家渡(府北三十里)洛橋渡(府東十里)横梁渡(府東北十)
(二里)溪東渡(府東十里)已上俱清江縣界埠渡(新淦縣西北二門)
官洲渡(對江為南河口)藍泊渡(縣南十里)城口渡(去藍泊一里)泥江渡(邑南)
(十里大小二江)車頭渡(邑南二十里)楊家渡(邑南三十里)坑口渡(邑北三里)城
頭渡(邑北五里)莒洲渡(邑北十里)清沂渡(邑北二十里)石口渡(邑北二十五里)
新市渡大洋洲渡(俱邑北三十里)上沙湖渡蓮湖渡(俱邑北四)
(十里袁河)婁家渡(邑北四十三里大江)李家渡(横河口内)饒家渡(邑北四十五里)丁
家渡(邑北四十里)黃家園渡(邑北三十五里)已上俱新淦縣祖
陂渡(新喻縣北十里)徑步渡(邑西四十里)萬安渡(邑東六十里)距邨渡(邑西)
(北四十里)潭魚渡(邑東十里)孔睦江渡(邑北十里)嚴家渡(邑東十里)劉家渡
(邑東五十里)羅坊渡(邑東五十里)安和渡(邑東二十里)楊津渡(邑西五里)白
米渡(邑西二十里)大江渡胡家渡柘湖渡楊家渡
已上俱新喻縣玉澗渡(峽江縣南三里)象口渡(邑東北十里)烏口
渡(邑北十五里)獐口渡(邑東北十五里)蔣沙渡(邑南十里)已上俱峽江
縣
吉安府
井岡巡檢司(盧陵縣安平鄕)富田巡檢司(廬陵縣淳化鄉)敖城巡檢司
(廬陵縣宣化鄉)早禾市巡檢司(泰和縣西)花石潭巡檢司(泰和縣東南)白
沙巡檢司(吉水縣北)梘田巡檢司(永豐縣今廢)層山巡檢司(永豐縣三)
(十四都)沙溪巡檢司(永豐縣三十八都)表湖巡檢司(永豐縣四十九都)黃
茆巡檢司(安福縣南)羅墉巡檢司(安福縣西)秀洲巡檢司(龍泉縣三十二)
(都)禾源巡檢司(龍泉縣距城二十五里)北鄉巡檢司(龍泉縣二十九都)皂
口巡檢司(萬安縣西北)灘頭巡檢司(萬安縣西南濱江)上坪寨巡檢
司(永新縣六十九都)禾山巡檢司(永新縣今裁)新安市巡檢司(永新縣今)
(裁)栗付寨巡檢司(永新縣三十三都)升鄉巡檢司(永寧縣治西)
更鼓寨(永新縣西七十里近堯水茶永交界)朝山寨保安寨鐵山寨
蓮花寨龍橋寨(俱萬安縣正德庚午知縣桑翹以萬安之患惟贑州諸洞為甚乃即)
(險要立五寨集兵民守之)
習溪橋(在府城劉辰翁記)南湖橋(在府城揭徯斯記)太平橋(在府城)吉塘
橋(府治永福鄉之吉塘間)螺湖橋(府城南)荷山橋(府治西)吟溪橋(府治北二)
(十里)鄒公橋(府治富田巡司前周必大記)半蘇橋(府城西)迎恩橋(府城嘉禾門外)
已上俱廬陵縣龍橋(泰和縣舊名南平)迎恩橋(縣北門外)坐仙
橋(縣東門外)楓樹橋(縣西門外)武溪橋(縣江濱世傳隋越公楊素所築)思賢橋(在縣)
(北宋紹定間胡文可建)已上俱泰和縣土橋(縣治西)七里橋(縣治)
(東)大橋(縣治西)南華橋(縣仁壽鄉)泰山橋(一名車頭橋)婺婦橋傅
家橋(縣治東宋劉沆罷相歸往受業師解制置時以伊傅儷之遂以傅名橋)魚梁橋龍
陂橋(在縣東)已上俱吉水縣六一橋(縣西一百五十步因文忠公名)
(明嘉靖時燬于寇知縣吳鳳瑞重修)乘泗橋(縣西十里)恩江橋(舊名濟川永豐縣治南百餘步)
(元至元間知縣何重温建揭徯斯記明正德間知府伍文定重修)已上俱永豐縣
鳳林橋(安福縣北門外)亭橋(宋令向子賁建明嘉靖間劉岡重等創石墩九駕石梁)大橋
寅陂橋(縣西三十五里)花橋(縣九都)江洲橋(縣西荆湘通衢今圮)集仙橋
(縣北門外宋紹興間邑令向子賁建相傳居人夜開橋上仙樂繚繞旦往視之見書吕洞賓字於橋柱故名)
坦陂橋(縣北五里)高橋(縣北十五里)鳳停橋(縣北唐元和間有異人以鳳毛浮水而下)
(遇止處立廟揭名鳳停)已上俱安福縣惠津橋(龍泉縣南門外)濟川
橋(縣南八十步吳澄記)上宏橋(宋文文山記)王公橋(明郭子章記)雲巖橋(方玭)
(記)大倉橋(彭中恭記)鯤運橋(王時槐記)已上俱龍泉縣密溪
橋(萬安縣南八里)南門橋(縣南)檜坑橋(縣南五里)朝天橋(縣北門)已上
俱萬安縣清風橋(永新縣東山寺左)龍溪橋(縣十八都揭徯斯記)秀水
橋(縣東南一里水自荷溪來分為兩支一繞縣治而北一環縣治而西合流大江)長春橋(縣東門外)
已上俱永新縣
廣濟渡(府城南大巷口)禾埠渡(廬陵縣十七都)已上俱廬陵縣懷
仁渡(泰和縣南為縣要津)早禾渡(泰和縣)已上俱泰和縣水南
渡(吉水縣南一里)張家渡(縣南)文江渡(縣北三里)同江渡(吉水縣西北六十里為縣)
(要津)已上俱吉水縣嘉林渡(安福縣東二十里為府通衢)王江渡
(縣東南界)已上俱安福縣百嘉渡皂口渡(俱萬安縣)已
上俱萬安縣
撫州府
温家圳巡檢司(臨川縣)清泥巡檢司(臨川縣)止馬巡檢司(宜黃)
(縣南)上勝巡檢司(宜黃縣今裁)龍義巡檢司(樂安縣北添授鄉)南平巡
檢司(樂安縣西今裁)望山巡檢司(樂安縣南今裁)周坊巡檢司(崇仁鄉)白
玕巡檢司(東鄉縣今革)古熂巡檢司(東鄉縣今革)横山巡檢司(東鄉)
(縣今革)
嚴陀寨(樂安縣東北六十里又名駱王寨唐憲宗時立周圍築有城塹置立門關居民得以保全後黃)
(巢亂遊兵屢至不得入宋初寨廢靖康間居民復立寇至引去)招攜寨(樂安縣南七十里紹定三年郡)
(守黃公炳創置以禦寇賊)
金鳳橋深淵橋清河橋(俱在府城西隅)六水橋(府城北隅)文昌
橋(府城東門外康熙三年洪水衝壞巡撫董衛國等重修)孝義橋小橋(俱在府城外東)
(隅)三灘橋鳳鳴橋(俱在府城外東廂)大橋(府城外北廂)二仙橋
和尚橋黃塘橋(俱在府城外西廂)林傳坊橋張坊橋謝
家橋諶坊橋胡家橋(俱在臨汝鄉一都)良岡橋歐家橋
(俱在臨汝鄉二都)官山橋河藝橋楓樹橋楊家橋(俱在臨汝)
(鄉三都)官莊橋學生橋蟜坑橋(俱在臨汝鄉四都)洪家埠橋
沙堰橋湖北橋龍窟橋佛塘橋鴨婆口橋
(俱在長寧鄉五都)鹿角橋十義橋龍潭橋院前橋(俱在長寧)
(鄉六都)精橋水湧橋龔溪橋李木橋(俱在長寧鄕八都)品
橋中高橋黃柏橋(俱在靈臺鄉九都)永安橋羅陂橋(俱在)
(靈臺鄉十都)楊秀橋白家橋西社橋望城橋紅新
橋白竿橋洞塘橋(俱在靈臺鄕十一都)塔水橋(靈臺鄉十三都)宕石
橋(招賢鄉十五都)小溪橋傅家橋獺石橋株橋(俱在招賢鄉十)
(六都)金石橋(招賢鄉十七都)新橋大橋中源橋(俱在盡安鄉三十三都)
石陂橋(盡安鄉三十四都)三橋(盡安鄉三十五都)板橋(盡安鄉三十六都)淨安
橋南橋王家橋(俱在盡安鄉三十八都)念佛橋(明賢鄉四十一都)三
橋(明賢鄉四十二都)甘家橋李坊橋(俱明賢鄉四十三都)武坊橋夏
家橋(俱在明賢鄉四十四都)裏港橋天仙橋劉家橋蔣坊
橋(俱在明賢鄉四十五都)黃土潭橋鍾家橋孔家橋(俱在長樂鄉四)
(十六都)左家橋雲山橋(俱在長樂鄉四十七都)南凹橋黃土橋
青石橋(長樂鄉四十八都)張婆橋曾家橋陳家橋鍾
橋(俱在長樂鄉四十九都)張家橋(長樂鄉五十都)五郎橋大河橋師
姑橋(俱在長樂鄉五十一都)大溪橋湖南橋總管橋(俱在長樂鄉五)
(十三都)楊坊橋大井橋白城橋(俱在長樂鄉五十四都)延橋
易堂橋湖頭橋吳城橋(俱在延夀鄉七十四都)太平橋玉
溪橋西橋(俱在延壽鄕七十五都)藤橋(崇德鄉八十一都)高陽橋(崇德鄉八)
(十二都)鵬田橋(崇德鄉八十三都)五尺橋(崇德鄉八十五都)何家橋(崇德鄉八)
(十七都)基橋(積善鄉九十一都)鄔家橋和尚橋(俱在積善鄉九十二都)報
恩橋(積善鄉九十三都)周溪橋(積善鄉九十五都)黃坊橋水尾橋(俱在)
(長安鄉九十七都)河埠橋滑石橋沙堰橋(俱在長安鄉九十八都)吕
橋夢橋櫟樹橋(俱在長安鄉九十九都)林家橋東高橋
楊湖橋(俱在長安鄉一百都)軟橋雙港橋筒車橋(俱在新豐鄉一百三)
(都)西營橋毛家橋張三橋(俱在新豐鄉一百四都)白馬橋(新豐)
(鄉一百五都)貳剰橋鼠尾橋上陂橋(俱在新豐鄉一百六都)搗港
橋(新豐鄉一百十都)雷公橋楓岡橋(俱在新豐鄉一百八都)已上俱
臨川縣黃洲橋鐵爐橋文家橋渠尾橋(俱在崇仁)
(縣東耆十五里)譚陂橋湯溪橋小港橋朝真橋何家
橋西林橋(俱在西耆八里)隱仙橋(北耆十里)古港橋横溪橋
鵝橋(俱在長安鄉三都)沔滸橋(長安鄉四都)板橋(長安鄉五都)古陂橋
(長安鄉十一都)灃陂橋石橋(俱在長安鄉三十四都)胥陂橋洛湖橋
觀橋(俱在長安鄉二十五都)花橋河細橋石牛橋(俱在長安鄉六)
(都)黃虚橋石橋(俱在長安鄉十六都)普濟橋(長安鄉二十九都)白竹橋
(長安鄉四十三都)李仙橋(崇仁鄉九都)根村橋(崇仁鄉十都)河亭橋(崇仁鄉二)
(十一都)藍嶺橋(崇仁鄉三十四都)棟樹橋(崇仁鄉三十六都)浯營橋上
柳岳橋(俱在禮賢鄉十三都)柳岳橋上石橋下石橋汝清
橋左橋(俱在禮賢鄉十四都)傅家橋(禮賢鄉二十六都)益和橋櫪河
橋流水橋(俱在禮賢鄉二十七都)低橋(禮賢鄉二十八都)株山橋沙
鼓橋(俱在禮賢鄉四十都)張芽橋高路橋丁橋曹橋通
濟橋(俱在惠安鄉三十一都)藕塘橋孫坊橋萬坊橋種坊
橋(俱在惠安鄉五十五都)譚陂橋(惠安鄉四十九都)新橋馮仙橋山
灣橋(俱在惠安鄉四十六都)高塘橋洋逸橋前澤橋(俱在惠安鄉四)
(十七都)華家橋(惠安鄉四十八都)新橋水碓橋(俱在穎秀鄉十九都)韓橋
(穎秀鄉三十二都)刁橋(穎秀鄉四十四都)已上俱崇仁縣迎恩橋
(宜黃縣東隅)黃陂橋(待賢鄉二都)龍岡橋士林橋黃家橋(俱在)
(待賢鄉四都)龍源橋(待賢鄉七都)搗港橋(待賢鄉九都)已上俱宜黃
縣金川橋蓮花橋(俱在金谿縣歸政鄉一都)洪師橋流源橋
棗樹橋(俱在歸政鄉二都)採蓮橋五里橋(俱在歸政鄉三都)城前橋
東門橋(俱在歸政鄉四都)西源橋(歸政鄉五都)耿橋樟墟橋
西塘橋何陂橋蔡家橋土橋(俱在歸政鄉七都)新橋(歸政)
(鄉八都)木橋(歸政鄉九都)吳陂橋黃蓮橋下車橋西山
橋(俱在歸政鄉十都)車門橋(歸政鄉十一都)玉溪橋乞兒橋真仙
橋(俱在歸德鄉十二都)和尚橋疎山橋(徐瓊有記)松林橋熊坊
橋(俱在歸德鄉十三都)大橋(歸德鄉十五都)外舉橋艾羯橋模橋(俱在)
(歸德鄉十六都)東西橋(歸德鄉十七都)尹家橋輿梁橋上陽武橋
下陽武橋(俱在歸德鄉十八都)阮橋江家橋(俱在順德鄉二十都)雙溪
橋(順德鄉二十一都)左坊橋(順德鄉二十三都)龍塘橋(順德鄉二十四都)長工
橋黃團橋(俱在順德鄉二十五都)獅滚橋廖溪橋古堘橋
(俱在順德鄉二十六都)四坐橋三港橋(俱在順德鄉二十七都)惠濟橋(順政)
(鄉二十九都)鵓鳩橋五橋清江橋(俱在順政鄉三十都)東金橋(順政)
(鄉三十一都)楊家橋捲橋吳家橋中湖橋(俱在順政鄉三十二)
(都)渡頭橋(順政鄉三十三都)李家橋吳家橋(俱在延福鄉三十五都)南
山橋(延福鄉三十七都)流芳橋仁義橋(延福鄉三十八都)帶溪橋(延福)
(鄉三十九都)名揚橋(永和鄉四十六都)吉水橋(永和鄉四十八都)已上俱
金谿縣餘慶橋(樂安縣東隅)鎮安橋穆公橋河南橋
(俱在縣南隅)迎恩橋(縣北隅)畆陂橋(三都)湖山橋(四都)源口橋(五都)賢
婦橋(六都)石田橋(八都)郭公橋(九都)大陂橋(十一都)化龍橋穀
溪橋(俱在樂安鄕十四都)長橋(在樂安鄕二十都)石橋(樂安鄉二十一都)沙港橋
(天授鄉二十四都)南居橋(天授鄉二十五都)桃源橋(天授鄉三十六都)永濟橋
(雲蓋鄉三十八都)大陂橋(雲蓋鄉四十二都)雙溪橋望仙橋(俱在雲蓋鄉四)
(十七都)昇仙橋(雲蓋鄉四十八都)永興橋市心橋七夕橋(俱在)
(雲蓋鄉四十九都)羈田橋(雲蓋鄉五十一都)廣濟橋楓樹港橋(俱在雲蓋)
(鄉五十四都)已上俱樂安縣捲橋(東鄉縣西隅)太平橋(縣南隅)
石山橋(四都)普安橋南遼橋蛇陂橋(俱在縣五都)迎恩橋
(縣北隅)何家橋新陂橋楓溪橋(俱在移風鄉二都)王家橋(移風)
(鄉十二都)姜橋(安寧鄉三都)琯官橋(安寧鄉十四都)璩官橋(安寧鄉十五都)黃鶴
橋(安寧鄉十六都)東觀橋(安寧鄉十七都)小港橋余家橋(俱在安寧鄉二十六)
(都)樟橋(安寧鄉二十七都)七節橋雲路橋(俱在遵化鄉八都)高橋
石陽橋楊湖橋(俱在遵化鄉九都)延橋吳家橋(俱在延夀鄉十八都)
聚橋吳家橋(俱在延壽縣十九都)侯家橋(延壽鄉二十都)井山橋總
管橋(俱在延夀鄉二十一都)大橋土富橋樟樹橋(俱在延夀鄉二十二)
(都)桂橋(崇德鄉二十三都)林橋(延福鄉二十四都)斗門橋(延福鄉二十五都)董
家橋龔坊橋(俱在習泰鄉二十八都)横渠橋(雲錦鄉二十九都)富溪橋
(雲錦鄉二十三都)水北橋(水和鄉三十一都)墖橋(崇信鄉三十二都)已上俱
東鄉縣
孔家津中黃塘津郭潭津(俱在府城臨汝鄉一都)白水津
永豐津下黃塘津(俱在府城臨汝鄉二都)張家石津菱湖津
北津吳家津河家津(俱在府城臨汝鄉三都)蕭公津招
賢津(俱在府城臨汝鄉四都)車家津窰湖津(俱在長寧鄉五都)羅坊津
吕坊津(俱在靈臺鄉十都)上頓津(靈臺鄕十一都)顔家津(招賢鄉十四都)西
廨津白滸窰津(俱在招賢鄉十五都)西津楊婆石津龔家
津(俱在招賢鄉十六都)何家津(招賢鄉十七都)周渡津黃昏津(俱在明賢鄉四)
(十一都)陳坊津松山津許家津顧家津(俱在明賢鄉四十二)
(都)石前津浮石津城前徐家津紫泥津(俱在明賢鄉四)
(十三都)白坊津(明賢鄉四十四都)焦石津清遠渡津顔家墳
津(俱在明賢鄉四十五都)石羊津湖坊津嵇家津(長樂鄉四十六都)
萋口津(長樂鄉四十七都)雲山津(長樂鄉四十八都)埠港津(長樂鄉四十九都)
蕭家洲津(長樂鄉五十都)門家港津破坹津(俱在長樂鄉五十二都)檀
溪津(長樂鄉五十三都)辜家津新畬津歴山津箭港津
温家圳津鄒家津(俱在長樂鄉五十四都)湧湖津新溪津
大源津(俱在延夀鄉七十五都)清泥津(崇德鄉八十五都)黃汰津(崇德鄉八)
(十七都)項口津(積善鄉九十三都)楊林津夢港津石頭津(俱在)
(積善鄉九十四都)龍骨津(新豐鄉一百五都)下村津博溪津(俱在新豐鄉一)
(百六都)梅洲津官山津(俱在新豐鄕一百七都)烏石津(新豐鄉一百八都)
已上俱臨川縣羅家津(崇仁縣長安鄉一都)熊湖津(長安鄉二都)
高垍津萬金津甘坊津巷口津(俱在長安鄉四都)楊家
津(在長安鄉十二都)梅家津(長安鄉二十九都)謝坊津(長安鄉三十都)羊填津
湖平津烏陂津(俱在崇仁縣崇仁鄉九都)張坊津根村津(俱在崇仁)
(縣十都)楊坊津石湖津(俱在禮賢鄉十三都)左港津石馬津(俱在)
(鄉十四都)阜通津陳九公津(俱在禮賢鄉二十五都)丁家灘津潭
頭津白鷺津(俱在惠安鄉三十一都)烏衍津孫坊津種坊
津京舍津(俱在惠安鄉五十五都)孫坊津(惠安鄉四十七都)劉家津
陸家津(俱在惠安鄉四十八都)上皇津(穎秀鄉八都)周坊津(穎秀鄉十八都)李
家津(穎秀鄉十七都)黃念津航步津趙家津圓石津(俱在)
(穎秀鄉四十四都)已上俱崇仁縣上東津下東津(俱在宜黃)
(縣東隅)雷源津(縣崇賢鄉二都)鄧坊津(崇賢鄉三都)霍源津港口津
(俱在崇賢鄉四都)水西津(崇賢鄉六都)鎮東津(崇賢鄉九都)高家津(仙桂鄉二)
(都)郭家津湖平上津湖平下津(俱在仙桂鄉九都)吳坊津
(待賢鄉一都)玉田津黃潭津員岡津(俱在待賢鄉一都)余家津
市林津(俱在待賢鄉七都)過停津(待賢鄉八都)黃譚津(待賢鄉九都)已
上俱宜黃縣疎山津(金谿縣歸德鄉十三都)齊港津(歸德鄉十七都)詹
坊津嵩湖津(俱在歸德鄉十八都)許灣津(歸德鄉十九都)黃潭津(歸德鄉二)
(十七都)清江津(順政鄉二十八都)黃師津(順政鄉二十九都)馬頭津丁
坊津林泉津(俱在順政鄉三十一都)析城津石門津官山
津(俱在順政鄉三十二都)林泉津丁坊津(俱在順政鄉三十三都)青田津
(延福鄉三十五都)朱家津(延福鄉三十九都)已上俱金谿縣黃幕
津(樂安縣八都)羅源津(縣九都)櫪埠津何埠津(俱在樂安鄉十七都)
李道埠津蛟湖津(俱在天授鄉二十七都)陳城津(天授鄉二十九都)港
口津(天授鄉三十都)烏江津(雲蓋鄉三十八都)銀口津(雲蓋鄉四十七都)南坪
津洞口津(俱在雲蓋鄉五十一都)官渡津(雲蓋鄉五十四都)已上俱
樂安縣羅家津新陂津(俱在東鄉縣安寧鄉二十六都)新溪津(安寧)
(鄕二十七都)湧湖津(延壽鄉十八都)溪山津(延壽鄉二十都)何家津(延壽鄉二十四)
(都)王家津(延福鄉二十五都)已上俱東鄉縣
建昌府
伏牛巡檢司(南城縣東北濱江)藍田巡檢司(南城縣今裁)瀘溪巡檢
司(南城縣今裁)龍池巡檢司(南豐縣東南)同安巡檢司(新城縣德安鄉)極
高巡檢司(新城縣禮教鄉)秀嶺巡檢司(廣昌縣西)白水鎮巡檢司(廣昌)
(縣南)
鳳山堡(府城北鳳皇山)曾田隘茱萸嶺隘貴陽九窟隘
遷善隘(俱廣昌通廣東程鄉縣及看牛坪丹竹樓等處)
澄源橋(府治鼓角樓南)正俗橋(府治西)雍和橋(府治東雍和坊)興文橋(府城)
(北又名水關橋)鳳溪橋(府學右)五奎橋(府學左)太平橋(府城東川門外宋嘉祐五)
(年郡守豐有俊創立石橋十三壘架屋六十四楹康熙壬寅燬郡守高天爵甃為石梁壬子復圮郡守高同南)
(城令曹養恒重修雍正三年知府李朝柱重修)通福橋(府城東二里跨東江上以路通福建故名宋咸)
(淳中郡守方演孫建元末兵燬明洪武初邑令張稅立石墩八架木九層覆以屋四十三楹天順間水齧橋壊)
(郡守江浩重修明末復圯今石墩存三之一)大德橋(府城太平橋東跨乾港雍正三年知府李朝柱)
(重建)龜湖橋(府城東三里宋淳祐五年知縣趙必揆造橋四一通福建一通沙溪一通潭步源一通龜)
(峰入大源又龜湖橋有二一在東江之東岸一在東江之西岸)萬年橋(府城東北六里明崇禎甲戌副)
(使吳麟瑞倡立石橋巨麗冠湖東諸郡雍正二年崩塌知府李朝柱重修)毛坊橋(府城東五里)梅
溪橋(府城東八里)龍池橋(府城東十里)水濺橋(府城東二十里)青麻橋(府城)
(東三十五里)新村橋(府城東四十五里)盧公橋(府城東五十五里)小竹橋(府城)
(東六十里)寳山橋(府城東六十里真如寺前)官橋(府城東八十里)東湖橋(府城東南二十)
(五里)寗家橋(府城東南三十五里)河西坑口橋(府城東南三十五里)東北利水
橋(府城東北二十五里)禾坪橋(府城禾坪段上)郭石橋(府城東北郭仙峯下)遇仙橋
(府城近郭仙峰下有道人胡古崖於此遇仙)板橋(府城東北四十里)永興橋(府城東北六十)
(里)歐家橋(府城東北六十里)水口橋(封源)龍溪橋(府城)雷家橋(府城西五)
(里雷家港)丁家橋(府城西五里)江家橋(府城西八里)程公橋(府城元學士程鉅夫)
(建)雲門橋(府城跨紅泉)南會仙橋(府城南半里許舊名麻洲渡往來民病於涉宋寳慶)
(三年侍郎曾穎茂左司曾穎秀建浮橋名通濟橋明初徐了空復因其圯而重建之易名會仙今廢為渡)迎
仙橋(府城南一里舊名麻橋)烏錐橋(府城南二里)濟川橋(府城西三里)白塔
橋(府城南十里)張舟石橋(府城南麻姑山下)三峽橋(麻姑山)危公橋(府城)
(南十五里)修公橋(府城南二十里)江家橋(府城南二十里)通濟橋(府城黎坊何喬新記)
大安橋(府城南三十五里)安福橋(府城東)漿溪橋(府城南四十五里)屏峰
橋(府城南四十五里)水口橋(府城南五十里)濟川橋(府城圭峰山下)聚奎橋(府城)
(南)曾潭橋(府城南七十里)嘉津橋(府城南)吕家橋(府城南七十二里)兜港
橋(府城南八十五里南豐縣界)大石橋(府城朝京門外)白土橋(府城北三里)粲魚
橋(府城北十里)孤橋(府城北十里)塌水橋(府城北二十里)垂橋(府城北二十里)岳
口橋(府城二十五里岳溪)樂平橋(府北二十五里)同濟橋(府北二十五里)潭港橋
(府北近潭山)青麻橋(府北四十里)黃公橋(府北潭港)稠溪橋(府北稠溪)大保
橋(府北)已上俱南城縣濟川橋(南豐縣東門外)蔓翠橋(縣宜春門)
(外)明月橋(縣金繩寺前)紫豐橋(舊名河連明洪武三十年縣丞吳文仲建改名紫豐)百
家橋(地名老山下)蕭家橋菜陂橋社村橋東溪橋(艾家)
(嶺下)楊家橋(滄浪港)張婆橋紫雲橋(紫港)石家步橋(滄浪港)大
南澗橋洗馬橋(長源)檀石橋(梅林)石陂橋南梗橋(猛虎寨)
軍港橋紫溪橋(近紫霄觀)三港橋(軍港)積善橋(上甘坊)澄江橋
(程莊頭)龍池橋(九劇側)會郭橋(世傳王郭二真人相遇於此宋建炎元年建)小南
澗橋京橋(楓林市嶺下)小橋楓江橋(了溪)䨇蓮橋(紫溪)望仙
橋(近仙居觀故名)金仙橋(近金仙寺)廖洪橋(溪東地方)已上俱南豐縣
戴家橋(新城縣預備倉前)荀口橋(因地而名)飛鳶橋(今廢為渡)新溪橋
資福橋(原名千羊)通濟橋安濟橋樂土橋高溪橋
鷓鴣橋赤芾橋(福山下)觀興橋賢村橋(宣聖五十九世孫孔)
(順昂建)瑞金橋導仁橋(俗名道人縣令黃文鸑易今名)西城橋昌文
橋(南門外城下)小港橋平政橋鯉潭橋廣福橋西
山橋白楊橋石城橋銅湖橋新豐橋(南津明弘治甲)
(子建)横溪橋(在新豐橋南)石磜橋楊溪橋(近石峽)禮義橋(近禮義舖)
百順橋(一名仁風)營溪橋(洪山溪口)七星橋(福山七星塘)已上俱新
城縣吉祥橋(廣昌縣)惠平橋瑞芝橋(縣治水閣之東傍有芝生故名)
濯纓橋(瑞芝橋東)成賢橋(縣學左)化龍橋(學右)步雲橋(水閣西)清溪
橋(射圃亭側)萬安橋(東嶽廟前)株橋龍湖橋官橋(漳水)揭公橋
(大陵水側)郎君橋(跨秀嶺石雩二水嘗有漁人見石人立潭中故名)竹橋闌丹橋
(地名慶源)新陂橋跨石橋深水橋巴口橋(跨漳水)銀溪
橋郭坊橋(跨石雩水)楊梅橋(跨龍井水)厚屯橋(跨旴水)金障橋(對金)
(障山)通濟橋(中坊)古隔橋(通石城縣)壩上橋(跨鐵爐坑)沙羅橋(平西壩上)茗
坑橋(跨水嶺水)真君橋(白水鎮下)已上俱廣昌縣接龍橋(瀘溪)
(縣北門外先時架木為之水漲則橋斷明天啓元年邑令王德純議建橋未竣工通判張兆曾續成之)觀
巢橋(邑西門外)椒澗橋(邑東五里)廣濟橋(一都)赤鏡橋(三都)白沙板橋
(十六都)高陂大橋鯉魚橋(七都)丁字橋(十四都)山溪橋(十三都)
真如橋(十都)潺陂橋(十都)桐埠橋(十都)余坊橋(十一都)䨇港橋(十三)
(都)楊公橋(十二都)草坪橋(十一都)葛坪橋(十五都)茶溪橋(十三都)
馬家橋(七都)歐家橋(八都)貴家橋(七都陽溪)磜家橋(十一都)嵩溪石
橋已上俱瀘溪縣
北小津(舊在府城旴江門外黃家林前)北大津(府北三里弓家傍下)龜峰渡(黎旴二水)
(合流處名䨇港口曾南豐有詩)楊源渡葉家渡(佩洲西)青麻渡硝石
渡五里渡南麻洲渡(俱在通會門外)敖家渡(敖坊)遶池渡(遶池)
(舖)寗家渡(良湖)保業渡(鯉湖近保業舖)新豐渡(新豐市)漿溪渡水
口渡(俱在水口舖)橙港渡界潭渡(近都軍舖)金潭渡曾家渡
(俱近都軍舖)唐家渡謝家灘渡官家渡(即排頭渡)昶口渡
黃春渡(去昶口五里)鶯骨渡楊家渡已上俱南城縣
昭靈渡(南豐宜春門外)吳家渡(宜春門外)彭家渡侯仙亭義渡(坤龜)
(岡)潘家渡(蔣源)磨刀渡(世傳許真君斬蛟於此淬劒故名)任家渡(白舍)已
上俱南豐縣安濟渡(新城縣舊有橋久廢官置渡)孔家渡龍安
渡(龍安洲)硤石渡已上俱新城縣順化義渡(廣昌縣舊有橋)
(元末廢)宣化義渡(渡宣化溪)揭坊渡(舊有揭坊市即今縣治)白田渡東
園渡小勲渡白水渡(白水鎮)䨇蓮橋渡(麟角里)䇞竹義
渡已上俱廣昌縣初溪渡(瀘溪縣北十里)通福渡(一都)稅溪
渡(一都)潘溪渡(八都)塔前渡(八都)已上俱瀘溪縣
廣信府
鄭家坊巡檢司(上饒縣東北與饒徽隣境)八房場巡檢司(上饒縣東南與邵武)
(接境)柳都巡檢司(玉山縣今裁)柘陽巡檢司(廣豐縣東今移駐洋口)石佛
巡檢司(鉛山縣西與邵武連界)了巖巡檢司(弋陽縣今裁)管界巡檢司
(貴溪縣南)神前街巡檢司(貴溪縣北)營盤巡檢司(玉山縣三十一都)
岑陽關(上饒縣南百二十里東通吳越南控閩饒)撩竹關(縣南一百里東甌捷徑)沙溪
寨(縣東五十里路通閩浙人烟輳集舊設巡司今改增塘汛)封禁山(郡南百里界接三省地稱險絶)
(内有銅塘多産銅鐵或誤傳産銀奸人往往假此嘯聚為一郡要害舊設快手三十六名今裁)張灣隘
(舊有快手六十五名今裁)楓林隘(舊設快手一百四名守封禁山銅塘今俱裁革)十里關(玉山)
(縣西三里隸柳都巡司)童家坊(縣西北六十里接徽饒境今設塘汎)草坪鎮(縣東五十里江)
(浙接壤今設塘汎)峽口鎮(新設塘汛)平洋坑(廣豐縣東五十里東南與閩越接界以礦招盗)
(為害最熾先年奏請建官築城調兵駐防盗不敢入所轄十隘五都兵役公守)欲山隘軍潭
隘六峰隘港頭隘翁村隘石溪隘上木隘
靖安隘平石隘靈鷲隘(俱近平洋坑)分水關(鉛山縣南八十)
(里為閩越要衝舊設巡司今改隸福建)温林關(縣東南七十里為閩要衝舊設守備今裁革)桐
木關(縣西南八十里)劉墩隘(縣西南四十里)汭口鎮(縣西北三十里)紫溪鎮(弋陽)
(縣南四十里路通甌閩舊有驛今裁)寳峰鎮(去縣五十里地産寳豐石可礪故宋時陞為縣後廢遺址)
(尚存)漆工鎮(縣北二十里舊為鎮今設陸汎)大橋營湖村山黃沙港
篠箬埠(已上四處俱水陸險要新設塘汎)黃涼寨(貴溪縣南唐曾設兵戍後廢)雄
石鎮(縣南八十里唐武德間設後廢)金沙埠(縣西二十里)石鼓(縣西四十里)鷹潭
(縣西五十里)河潭(縣東四十里)江湖山(縣南八十里接閩界)白田(縣南)三馬橋
饒橋(已上八處俱水陸要害營兵戍守)横峰鎮(舊隸弋陽路當要衝居民輳集嘉靖間建)
(縣治於此即今興安)龍潭篁村汾水嶺崇山砦(已上四處俱新設塘)
(汎)平政橋(即郡城外浮橋康熙壬寅郡守蔡廷輔改舊橋為今制改名廣安庚戌復圮郡守高夢說)
(重建汪應辰記)鍾靈橋(郡城南明天啓間知府蔣如竒建後燬康熙己卯知府張國禎重修有記)諸
溪橋(縣西四十里)善濟橋(在進賢鄉真西山記)小澗橋(開化鄉又名楊家石橋)濟
川橋(來蘇鄉)上宜橋(縣南三十里)槩溪橋(去縣北四十里)已上俱上
饒縣玉虹橋(玉山縣治水南王㒜記)周溪橋(縣東五里)寳慶橋(縣南舊名)
(廣愛)東津橋(縣東二里舊跨浮梁因大水輙壞成化間知縣汪瀠始建以石歲久復圮順治丁酉修司)
(馬李元鼎有記又圮康熙庚子巡撫白潢重修)杏花橋(縣儒學後)沙池橋(縣南十五里)清
川橋(縣東二十五里)錦溪橋(縣北七十里)崙溪橋(縣西十里舖)已上俱
玉山縣三思橋(廣豐縣治前)惠衆橋(北街長慶坊左)西橋(縣治西一里舊)
(架木為梁結亭其上成化間圯縣令陳俗以石易之)松溪橋(去縣二十五里)祝公橋(十一都)
已上俱廣豐縣通濟橋(鉛山縣東關外舊名永平)期思橋(縣東三十)
(里因渡為之朱晦翁書額辛稼軒有詞引)大義橋(縣北一百五十步舊名政思乾道間水壞峽州通判)
(趙不适新之更名萬安淳熙十一年復壞重建亘四百尺屋四十楹明季燬於兵順治丙申知縣王應泰重建)
黃蘖橋(縣南五十里)鵝湖橋(縣北十里一名荷湖橋)斬馬橋(去縣三十里)歸
榮橋(縣西八十里)已上俱鉛山縣惠安橋(弋陽縣治東二十里)芙
蓉橋(縣西北九十里)葛仙橋(去縣一里)赤石橋(縣東四十里)丁田橋(去縣治五)
(十里)祥符橋(縣西北六十里)待寳橋(縣東二十里)已上俱弋陽縣
翰林橋(貴溪縣治東一里)成安橋(縣市北一百五十步古老云橋成則民安故名)戴星
橋(縣北五里元至正間橋成之夕鄉人見星墜於橋故名)饒家橋(縣南仁福鄉)雲隱橋
(縣南七十里)昇仙橋(縣南九十里)龍津橋(縣南七十里龍虎山前乃聖井神龍出入之所)
雙清橋(縣南七十里)已上俱貴溪縣通儒橋(城北街學前)太
平橋(縣城西街)了巖橋(縣東七里)黃籐橋(縣東十里)岑港橋(縣北五里)龍浮
橋(五十九都)五百板橋通濟橋(縣南門外)杏林橋(十七都)横坑橋
(縣南二里)已上俱興安縣
城南渡(即平政橋)雲溪渡(縣東二十里)香林渡(縣北二十五里)後洋渡(縣南)
(十里)峙港渡(縣南二十五里)硤溪渡(縣東七十里)已上俱上饒縣
東津渡(玉山縣東二里)崙溪渡(縣西十里)三橋渡(縣南新安坊)畢姥渡(縣西)
(北十五里)横槎渡(縣北三十里)蘇家渡(縣西北四十里)白芒渡(縣西四十里)石
陣渡(縣西七十里)已上俱玉山縣水南上下渡(廣豐縣治南一)
(里)靜安渡(縣東五十里)塘墀渡(縣東南三里)已上俱廣豐縣
梅家渡(鉛山縣西十里)豐家渡(縣西十里)汭口渡(縣西北三十里)程村渡(縣西)
(四十里)石溪渡(十九都)大杭渡(二十三都)婁家渡(縣西三十五里)期思渡
(縣東二十五里)楊杭渡(縣東十五里)燕望渡(縣西五十里)已上俱鉛山
縣西港渡(弋陽縣西二里)後港渡(去縣五里)蓮湖渡(縣西十里)晩港渡
(縣東十里)碔石渡(縣東二十里)華元渡(縣東北五十里)芙蓉渡(縣西北九十五里)
已上俱弋陽縣上航渡(貴溪縣前東隅)浮橋渡(縣西一里朱晦翁有)
(記)流口渡(縣東十里)上溪渡(縣南二十里)英潭渡(縣西二十里)羊角渡
(縣東三十里)金沙渡(縣西二十里)魯家渡(縣西四十里)倪王渡(縣南七十里)
已上俱貴溪縣
饒州府
棠隂巡檢司(鄱陽縣西)石門巡檢司(鄱陽縣北)康山巡檢司(餘干縣康)
(山)黃坵巡檢司(餘干久廢)八澗巡檢司(在樂平縣北)白沙廵檢司
(在德興縣東)桃樹廵檢司(浮梁桃樹鎮今移駐景德鎮)白塔廵檢司(安仁今裁)
石頭街廵檢司(萬年縣石鎮市)仙鶴廵檢司(舊在樂平後移萬年之荷溪今廢)
文山廵檢司(久廢)田南廵檢司(安仁久廢)
康郎營(餘干居鄱湖中忠臣廟左轄十四汛稱險要)花園港營(餘干歲撥官一員兵五十)
(名駐防於此周年一更)防弁營(萬年石鎮街)三界寨(萬年奎田村當餘干樂平安仁三縣)
(之交久廢)橋頂寨(萬年□村接安仁姚源界)黃柏寨(萬年白石村接安仁界)富公寨
(萬年北隅)
大龍橋(府治東梁鄱陽王蕭恢建翼以石欄下有碧澗元總管常福生建海會閣於上今燬重建二菴)
(於左右橋甃以石)小龍橋(與大龍橋並跨澹津梁天監間建)鳳池橋(通鳳池東流與澹津)
(合)通賢橋(郡城内西北諸水從此入茭池)胡家橋(邑人胡閏故居在西南)王公橋
(縣西隅宋知州王十朋徙知䕫州民走諸司乞留不得至斷其橋乃以車從間道去衆葺斷橋因名)臙脂
橋(永福寺東梁鄱陽王蕭恢宫人常遺臙脂於水故名)寳勝橋(縣東北關跨東湖水尾唐僧寳勝常)
(居此)畫橋(縣永平關洩東湖水甃石與街等同德新永平二橋稱三級浪)東湖橋(即繫虎橋通薦)
(福寺唐僧慈濟往來東湖常繫虎於此)楊玟橋(嶽廟前跨湖北通清山渡舊名澤門後因村民楊玟)
(為義犬所救故以名橋)格勒橋(三四都跨湖水尾東通小渡舖路晉王遥昇仙從者黃氏擔柴經此)
(間而棄去俗以擔柴器為格勒故名)鄭公橋(三四都宋邑令鄭日新有善政民懷之作亭橋畔以是得)
(名)大石橋(石門通江南路舊橋卑隘每水漲難行後邑人曹貴佛增修高廣稱利濟焉又名廣濟橋)
已上俱鄱陽縣馬驛橋(餘干縣治東隅)馬家橋詹家橋
徐家橋大慈橋馮田橋(俱縣治南)周家橋蘇家橋
(俱縣治北)梘橋(四都)支機橋(八都)大瑞橋儒陂橋(俱在二十都)管歷
橋(二十三都)已上俱餘干縣文明橋(樂平縣治南)太平橋(舊名)
(衆樂橋宋改今名)仁濟橋(縣西十里名高橋)青紫橋(萬全鄉金林一門科第五人故名)
吳口橋(長城鄉)望雲橋(蘭谷村劉伯翼官於郴别母此地及歸母歿因思建橋故名)金
公橋(銅岡埠)張家橋(縣西五里)已上俱樂平縣青龍橋(浮梁)
(縣治)鐵柱橋(臧家灣里人臧洪鑄鐵柱十二架木為橋後鐵柱壞邑人戴弁重砌石橋易名寧濟張益)
(記)永濟橋(穫口都)大通橋(隴元都)金花橋(里仁都里人饒汝王建兩勝亭其上)
得勝橋(韓世清敗叛將軼海於此故名)便民橋(縣城南崇禎間邑令傅元初建鄭履祥有記)
已上俱浮梁縣和豐橋(德興縣治右)惠愛橋(縣治左)銅坑
橋(縣治西)衍慶橋(三都)高明橋(六都)仁夀橋(八都)桐木橋(縣西一名路生)
(橋)青雲橋(十三都)叢桂橋(十八都)福隆橋(十七都)夀元石橋(縣南)
(三十八都)已上俱德興縣衣錦橋(安仁縣治東)玉峰橋(縣治東跨)
(玉石澗城中水從此出)藍溪橋(縣西跨紫雲嶺山)孝烈橋(二都跨洪源澗宋謝叠山女適)
(金竹周銓早寡聞父與母李氏死節遂出奩貲作橋橋成赴水死鄉人義之故名宋狀元鄭獬有詩云至今溪)
(上連宵月照徹貞魂萬古心邑人倪倏晉有記)通濟橋(縣治南一名薛公橋因薛公球復建故也)黃
田橋(六都)杜橋(縣東七里)螽斯橋(二十二都)已上俱安仁縣蘇
家橋(萬年縣西)清塘橋(縣北)五星橋(縣西門外三里)遯湖橋横陂橋
(三都)石虹橋(五都)塔橋(七都)史家橋(縣南)七里橋(縣南蘇塘村)鄭家橋
(八都陳營村)迎仙橋(十三都)已上俱萬年縣
高門渡(鄱陽舊為浮橋)姚公渡(縣東五里)白溪渡(六十一都)樂安渡(六十五都)
儒堂渡(六十四都)程家渡(三四都)清山渡(一都)楊瀾渡(四十四都)童子
渡(七都)太陽渡(四十九都)磨刀石渡(縣東十里)崇光渡(二十六七都)已
上俱上饒縣西津渡嚴家渡(俱餘干縣西)神前渡(餘干縣南)
白馬渡(三都)馬田渡(七都)黃坵渡(十九都)毛家渡(二都)瑞洪渡(三十)
(六都)石牛渡(三十一都)吳瀾渡(二十都)大溪渡(二十六都)已上俱餘
干縣南步渡(樂平北永豐鄉)接竹渡黃蘖渡(俱懷義鄉)神仙渡
太平渡潭溪渡(俱長城鄉)明口渡(北金山南樂安)烏潭渡(長城鄉)
蚌溪渡(永豐鄉)已上俱樂平縣青峰渡(浮梁縣治東)南門
渡(縣治南)鮑家渡(縣東北)水南渡(縣西)白牛渡(下義合都)老鴉渡(里仁)
(都)河西渡(長薌都)金五渡(縣治北)鉢盂渡(湖田都)曲潭渡(在法京都)
已上俱浮梁縣碧波渡(縣東八都)銀港渡(縣東十都)瑞港渡
(縣南二十七都)浮橋渡(縣南一都)永泰渡(縣南二十八都)黃柏渡(縣西二都)香屯
渡(縣北四都)已上俱德興縣孟家渡(縣西津門外)上渡(縣南一里)
(居錦江上流)浮石渡(下七都即胡家渡去縣七里)蔡家渡(十都)溪山渡(十七都)
碣石渡(十四都)黎浦渡(二十四都)張公渡(十六都)已上俱安仁
縣竹屯渡(縣治西)陳坊渡(縣西五里舊以舟渡正德間縣尉湯君宏創為石橋)吳
闡渡(縣西)港西渡(五都)趙家渡(十都)玉溪渡(十二都)已上俱萬
年縣
南康府
長嶺廵檢司(星子縣青山鎮)柴棚廵檢司(都昌縣東今移駐周溪鎮)左蠡廵
檢司(都昌縣西今移駐星子縣渚溪)蘆潭廵檢司(建昌縣南今裁)
望山寨(都昌縣東六十里鄱陽湖中古有□寨)
宣詔橋(府治譙樓前宋慶歷六年郡守程師孟建明萬歷郡守田琯修)星湖橋(府城中)花
家橋(府東五十步)芝華橋(府城南)通江橋(府城南兜率寺前)冰玉澗橋
(郡治東百餘步跨冰玉澗宋淳熙間知軍朱晦翁建)紫陽橋(府城南門外)顔家橋(府北五里)
(顔家山以顔魯公所居得名舊志朱晦翁修)玉澗橋(府北十里)白鹿洞口橋(府北十五)
(里宋淳熙間朱晦翁建前豎紫石坊白鹿書院四字明李夢陽書)流芳橋(在鹿洞石上有流芳二字)
枕流橋(鹿洞口下即小三峽石上刻白鹿洞書院五字峽傍勒枕流二字)三峽橋(宋祚符間)
(建蘇軾有詩王禕有記)先師橋(舊名相辭府北二十五里)紅羅橋(府東北三十里)大廣
橋(府東北三十八里)杜子橋(府北三十五里)鯉魚橋(府北四十里)迎春橋(府西)
(一里)塔子衝橋(府西三里)劉師橋(府西五里)九洪橋(府西六里)樟樹橋(府西)
(七里)招隱橋(開先寺前南唐時建)杜林橋(府西十里入開先寺路南唐李中主建)鸞溪
橋(府西三十里歸宗寺側)漱玉橋(府西十里)一山橋(府西十餘里開先寺南宋禪師佛印)
(建)度仙橋(舊名簡寂在府西二十里宋陸靜修建)栗里橋(府西南三十五里)柴桑
橋(府西二十八里陶靖節有詩)清風橋(舊名楊柳橋在府西三十里)清河橋(府西三十)
(里)神興橋(府西南三十里)周思橋(府西四十里)殊良橋(府西南四十里)茅橋
(府西南五十里)龍潭橋(府西南四十里)喬浦橋(府西南四十餘里)赤渡橋(府西南二)
(十里)青石橋(府西南三十里)廣濟橋(府南四十五里)長溪橋(府南三十里)鶴鳴
橋(府南三十五里)已上俱星子縣鷺鷥橋(縣東關外)嚞橋(縣東北二)
(十里)新橋(縣東北三十里)高橋(縣北四十里)西洋橋(縣北九十里)區興橋(縣西)
(關外)錢公橋(縣西二十里)毛家橋(縣西南五十步)胡家橋(有二一在縣東八十步一)
(在縣東來蘇坊)師古橋(縣北一里)盧家橋(縣北三里)桑家橋(縣東十里)邵家橋
(縣東十五里)黃泥橋(縣南一里)官橋(縣北六十里)忠孝橋(縣北三十里宋寺丞陳畦)
(獲罪子代死故名)傅家橋(縣西四十里)南八橋(縣東三十里)向家橋(縣北四十)
(里)青石橋(縣東五十里)左家橋(縣東新城鄉)大砂橋(新城鄉)劉遜橋
(縣東六十里)董家橋(孝行鄉)韓田橋(縣北七十里)雁子橋(縣東七十里)元
豐橋(縣北八十里)霹靂橋(太平鄉)臧家橋(縣北一百里)觀音橋(縣東四十)
(里)已上俱都昌縣登雲橋(建昌縣學東宋建明倪公輔知縣李如圭建登)
(雲覧勝亭)迎恩橋(北門内)日中橋(縣城中)修江橋(小西門内)䨇玉橋(縣東)
(一里)豐寧橋(馬路口)蟜塘橋(縣東六里)易俗橋(縣南五里)善濟橋(縣南十里)
呼童橋(縣西四十里)普照橋(縣西四里)普濟橋(縣西五里)九里橋(縣北九里)
塔水橋(縣南三十里)南保橋(縣南八里)青石橋軍山橋(俱在縣北十五)
(里)陳橋(縣西北三十里)豐安橋(縣南四十里)驛南橋(縣北三十里)太平橋
(縣北六十里)廣濟橋(燕家灣)皇甫橋(縣南三十里)橦山橋(縣西八里)已
上俱建昌縣登瀛橋(安義縣文明門外)拱宸橋(迎恩門外)向陽橋
(向陽門外)永安橋(永安門外)大中橋(縣城内)歐公橋(縣北十五里)臺山橋
(縣西三里)後岸橋(縣東二十五里)富村橋(縣北四十里)龍安橋(縣西北三十里)龍
潭橋(縣南三十里)雷湖橋(縣南三十里)洪坊橋(縣南三十里)已上俱
安義縣
錢家湖渡(府城外)五福港渡(府城外湖南)左蠡渡(府城外湖南)神林
浦渡(府城東)長嶺渡(府城外湖東)瀦溪渡(府城外湖南)已上俱星
子縣新河渡(都昌縣西門外)後河渡(小西門外)南山渡(南門外)石壁
渡(石壁山下)黃沙渡(通左蠡水漲甚險)下林渡(縣北七十里)懶石嘴渡(縣西)
(北七十里)小磯山渡(縣南)樟樹灣渡(縣北)已上俱都昌縣西
津(建昌縣去城一里)梁山渡(縣東十里)當陽渡(縣東十五里)藕塘渡(去縣三十)
(里)張公渡(去縣三十五里)白楂渡(去縣四十里)河湖渡(去縣六十里)上遼
渡(去縣二十里)楊柳津(去縣二十里唐天寳中知縣李守真夾岸栽柳故名)團頭渡(縣東)
(十里)已上俱建昌縣龍津大渡(安義縣南門外)塘下埠(縣東二十)
(里)陽湖渡(縣東)瓦子渡(縣南三十里)已上俱安義縣
九江府
城子鎮巡檢司(德化縣今裁)龍開河巡檢司(德化縣今裁)南湖嘴
廵檢司(德化縣今裁)湖口巡檢司(湖口縣今裁)茭石磯巡檢司(湖口)
(縣今裁)峰山磯廵檢司(瑞昌縣今裁)馬當廵檢司(湖口縣北)大姑塘
廵檢司(德化縣東南)肇陳口廵檢司(瑞昌縣)
營盤墩(在瑞昌縣西四里平地特起五墩螺溪流遶四面其中少凹如盤明初追偽漢嘗屯兵於此)
思賢橋(府城南跨甘棠湖上為思李渤建也今遷南薰門外)太平橋(府城南三十里唐開元時)
(建)龍開河浮橋(建自宋至明弘治間主事白士珍重修舊仕小江南岸海天堤後襄陽孫徽移)
(置上流以避水勢立亭其岸曰憩民亭正德時靖州宋以方復新及厰署遷於河東部司遂不葺橋萬歷初太)
(守吳秀重修崇禎甲申左良玉陷九江橋廢康熙六年太守陳謙以舊額橋船十二隻德化瑞昌各造六隻橋)
(夫四名二縣各給二名工食銀六兩)使君橋(府城西湓浦門外太守趙祺建又名趙公橋)玉波
橋(府城西門外俗名花橋)錦澗橋(廬山麓)虎溪橋(廬山東林寺前)清平橋(府城)
(西門外元至正間建)紙方橋(仙居鄉白茅山下)通濟橋(白鶴鄉盤塘坂)山口橋(白鶴)
(鄉湯子社)龍岡橋(白鶴鄉張田坂)安橋(濓溪巷初名新橋)石塘橋(石塘舖)甘泉
橋(甘泉鄉)朱橋(仁貴鄉女兒港)白水橋(去縣治五里)延平橋(白鶴鄉丁田舖)隔
港橋(仁貴鄉)猴溪橋(甘泉鄉石耳峰下)藍橋(甘泉鄉龍溪坂上)毛家橋(甘泉)
(鄉南)山溪橋(去縣治九卜里上下各一)福臨橋(鈔關後)安城橋(赤松鄉)已
上俱德化縣通津橋(縣南一百七十步)南橋(縣南三百步通南塘水)湴
塘橋(去縣里許)女人橋(縣治北一里)梅林橋(縣西十里)羅漢橋(縣南三里)三
橋(縣南七里)輿梁橋(縣東北)林青橋(縣東北三十里)李家橋(縣西北三十里古港)
(下)驄馬橋(縣西四里)蘇灘橋(縣東北十里)羅灘橋(縣東北十里)潘溪橋
(縣東北二十五里)烏石橋(縣北)寺橋(縣西十五里)錢家壠橋(縣北二里)聶家
橋(縣西北三十里)箬山橋(縣西北一里)下馬橋(縣南二十里)已上俱德
安縣安城橋(瑞昌縣安泰鄉)望仙橋(縣東五十餘步)大塘橋(金城鄉)白
龍橋(縣西)汪家橋(去縣一里)大通橋(金城鄉)黃橋(安泰鄉)土泙橋(安泰)
(鄉)金城橋(歸義鄉)烏岡橋(歸義鄉)䨇港橋(洪陽上鄉)已上俱瑞
昌縣虹橋(湖口縣振武門外)墩頭橋(縣東北)大嶺石橋(大嶺山下水通)
(大江)塌水橋(縣東十七里)蘇觀渡橋(都盛鄉明邑令藍淦築堤數百丈甃以石民至今賴)
(之)長樂橋(縣東三十里)馬影橋(縣東十二里)流澌橋(縣東北一十里)南溪
橋(縣東十五里)馬步橋(縣北)楓樹橋(縣西北)柳仲太橋(縣東北)孝義
橋(縣東北)楊橋(縣西北)已上俱湖口縣文橋(彭澤鄉去縣三十里)
曹軍橋(縣南二十里)三學寺橋(三學寺側)楊樹橋(縣北十二里)哲橋(縣南)
(六十里)江家橋(縣南三十里)瓜子橋(縣南三十里)史家橋(縣東北二十五里)
㶚頭橋(縣南三十里)毛公橋(縣南二十五里)劉家市橋(縣東四十里)張家
橋(縣東南三十里)道觀橋(縣東二十里)龍福橋(縣東四十里)四官人橋(與長)
(樂橋連)張御史橋(縣南三十里舊名黃家橋)三陂橋(彭澤縣南六十里)思賢橋
(建安鄉舊縣西)楊家塘橋(縣南十五里)高橋(縣東十里)官步橋(建安鄉)甘露
橋(甘露鄉)臙脂橋(臙脂鄉)新橋(思賢鄉左)富溪橋(青山舖東)白蓮橋(青山)
(舖西)易家橋(楊家塘南二里)羅家橋(縣東十里)女兒橋(新興鄉)慈善橋(峽石)
(嶺下)仁磯橋(縣西南三十里)懸魚橋(建安鄉)楊梓橋(二十都)墖水橋(縣東)
(二里)閔家橋(縣東三里)黃荆橋(高橋東北)已上俱彭澤縣
龍開河渡(向有浮橋今廢歲編渡夫每水涸土岸崩峭雨輙泥濘舟渡人馬多至陷溺明戶部主事)
(岑萬創石堤後主事林梅郡守馬紀落成下植木椿數千對甃石級共長六十餘丈寬二丈上平臺二隨舟往)
(來抵泊渡者無患萬歷末兵備葛寅亮移水滸廟前)南湖嘴渡(府東五十里湖口縣)潯陽渡
(府北)鶴問寨渡(府南五十里)已上俱德化縣泗溪渡(德安縣北)
(十二里)盧家灘渡(縣西二十里寧州及武寧縣通衢康熙十二年縣令姚文燕造舟二隻渡夫四)
(名置田二十畝為渡夫工食往來者德之)已上俱德安縣南門渡蒼
城渡(俱瑞昌縣南一里)百涉渡(金城鄉)已上俱瑞昌縣湖口
渡(彭蠡湖之口東西相距二十里)石嘴渡(縣南九里)勞家渡(在縣南十里)蘇觀渡
(堅山西)西倉渡(縣東七十里)黃茅潭渡(縣北)孤山渡(白洋湖)土目渡
(縣南五十里)八里江渡(縣北)柘磯渡(縣北五里)已上俱湖口縣
䨇溪渡(縣北七十里)已上彭澤縣
南安府
赤石嶺廵檢司(大庾縣峰山里)鬱林鎮廵檢司(大庾縣黃泥港)潭口鎮
廵檢司(南康縣東北)相安鎮廵檢司(南康縣治西)浮龍鎮廵檢司
(上猶縣治西)鉛厰廵檢司(崇義縣去縣治一百二十里)上保廵檢司(崇義縣去)
(縣治一百三十里)長龍廵檢司(崇義縣尚德里)
横浦關(大庾嶺絶頂即秦之塞上故乂名塞嶺蓋以險設關也)梅關(亦在嶺上即唐張九齡鑿)
(通東粤處宋提刑蔡挺既甃嶺路以嶺故多梅因長曰梅關)浮江隘(去城十五里)梅嶺隘
(去城二十里)遊仙隘(去城四十里)吉村隘(去城五十里)沙村隘(去城六十里)
右源隘(去城七十里)内良隘(去城一百二十里已上七隘屬鬱林巡司)牛尾隘(去城)
(十里)佛子隘(去城二十五里)赤江隘(去城三十里)䨇坑隘(去城三十五里)樟兜
隘(去城五十里)雲山隘(去城六十里)宰屋隘(去城七十里)龍華隘(去城八十)
(里已上八隘屬赤石廵司)踞嶺隘李家山隘(俱三逕里)鼔樓隘(在長伯里)西
下堡甘竹一堡二堡李姑寺堡蓮塘堡(俱至坪里)麻
斜堡古樓堡潭口堡牛牯堡湖頭堡沙溪
堡擔柴堡石塘堡塘江堡油槽堡龍迴堡
(俱三逕里龍迴在信豐界)蓮塘寨(邑西河田里)赤江寨(邑西至坪里)相安寨(邑北)
(相州里)太平寨(邑北新龍里)蓮花寨(邑北三百里)同廵寨(邑北長伯里已上俱)
(南康縣元季時里民置以保障今皆廢於兵火)大雷隘(牛田里)頼塘隘(振德里)上稍
隘(龍下里)疋袍隘(村頭里)盧王隘(安和里)金坑寨(邑西一百六十里周一百)
(一十五大明屬崇義縣今俱屬上猶縣)小坑隘穩下隘關田隘(俱義安一)
(圖)流決隘(義安二圖)聶都隘(義安三圖)横水隘(崇義里)長流隘古
亭隘(俱雁湖里)華山寨(西八十里)蓮花寨(已上俱崇義縣)
横浦橋(府城南門外元延祐間建後改名平政迨至正時圮郡守張元祚架木於墩郡人劉芳記明初)
(復圮至成化戊戌知府張弼修之復名横浦弼自為記後又為水決嘉靖戊子太守吕律修葺改名平川副使)
(方豪記康熙四十六年大庾令武承謨重修)青雲橋(府城東南)寅賓橋(府城東門外五步即)
(隍橋)平易橋(府城左)迎暘橋(府東門外一里)三山橋(嘉祐寺西)西成橋(府城)
(西門外五步)宜男橋(府城南一里)驛使門橋(水南南門外)梅豐橋(驛使門南)
小沙橋(五里山南唐開元時開嶺路以木為之明景泰間甃以石成化庚子知府張弼重修)大沙
橋(小沙橋南)鏡臺山橋(梅嶺舖)搶鞦場橋(鏡臺山南二里)接嶺橋(大庾嶺下)
(唐開元時建原名禮鍚橋)第一橋(府城北門外舊名朝天)拱宸橋(府北二里今名分水嶺)
峽口橋(有二俱在䨇牌舖皆宋嘉祐建明景泰間始甃以石)大里橋(䨇牌舖北七里)小密
橋(青龍舖)新田橋(嘉善里皆唐開元時架木為之屢圯屢建)池江橋(池江舖)小溪
橋(小溪舖)京舟橋(京舟舖)赤石橋(赤石舖)深坑橋(峯山裏)峒山橋
(安庾里)已上俱大庾縣通濟橋(南康縣治東一里又名芙蓉渡)蘇步
橋(縣北資聖寺右以宋蘇軾經此故名)文付橋(縣東十里)芙蓉橋(縣東十里)樟橋(縣東)
(三十里)高陂橋(縣東四十五里)銀渡橋(縣西三十五里旁有銀渡舘)潭坪橋(縣東)
(四十里)潭口廟前橋(縣東五十里)羊坑橋(縣南二十里)古橋(縣南三十里)
鶴鳴橋(縣西三十里)葉坑口橋(縣北十里)白塔橋(縣北十里)石古壠橋
(縣北十五里)安舒橋(縣北五里)水南橋(三逕里)廣津橋(縣東五十里)黃土
橋(縣東高陂下一里)已上俱南康縣寳林山橋(上猶縣南門外)金
橋(縣南便門對江)迎恩橋(縣東門外)通粤橋(縣西門外)合襟橋(迎恩橋東)龍岡
橋(縣北門外)湖江橋(縣西二十里)芋坑橋(縣東十五里)沙園橋(順化鄉相州二)
(里)惠政橋(縣東半里舊名遊龍甃以石後為水圯元至治間典史王鑾始具舟六為浮橋改今名)
巷口橋(縣東一里)濟川橋(縣南元縣尹劉士雄具舟二十隻為浮橋)神橋(縣西一里)北
河橋(縣西二里)龍洲橋(縣西五里冲寂觀傍)薦福橋(縣西十里)圓坑橋(縣西四十)
(里)惠濟橋(縣西一百二十里)南村橋(縣東二十五里)廣布橋(縣北十里)猶口
橋(縣東)已上俱上猶縣太平橋(崇義縣治西南四十步)鄒坑橋
(縣北四十里)焦坑橋(縣北四十三里)已上俱崇義縣
南渡(府城蓉江門外)東渡(府東演武亭十五里)下渡(東門學前)上渡(河□裏)中渡
(便民門外)西渡(縣西壇下)銀渡(城西三十五里太平里)甘渡(城東五十里舊名大竹)塘
□(城北四里長伯鄉)鵝坊渡(順化鄉)已上俱大庾縣縣郭渡
(上猶縣南門外)中渡(縣西半里)上步渡(縣西五里)琴口渡(縣西五十里)龍下渡
(縣北村二十里)北村渡(縣東南十五里)已上俱上猶縣長潭渡(崇義)
(縣治北四十里)廣木口渡(縣西四十里)已上俱崇義縣
贑州府
桂源廵檢司(贑縣雲泉鄉)長洛廵檢司(贑縣今裁)磨刀寨廵檢司
(贑縣愛敬鄉)平頭寨巡檢司(雩都縣東北紹興七年岳飛平固石洞賊度平頭驛路通閩廣當五)
(峝七逕之衝遂於是地建寨親率麾下築之寨成立司招收義軍以捍禦賊盗今立廵檢司)新田廵
檢司(信豐縣東)迴龍寨廵檢司(興國縣寳城鄉)衣錦寨廵檢司(興國縣)
湘鄉廵檢司(會昌縣南)承鄉廵檢司(會昌縣北)河口廵檢司(會昌縣今)
(裁)板石廵檢司(安遠縣西北)大墩廵檢司(安遠縣今裁)下河寨巡
檢司(寧都縣南延福里大路口)湖波廵檢司(瑞金縣東北)瑞林寨廵檢司
(瑞金縣西北)捉殺寨廵檢司(石城縣治西)下歷廵檢司(龍南縣南)新坪
廵檢司(長寧縣北)黃鄉廵檢司(長寧縣西北)
文灘隘(二十七八都)黃土嶺隘(九十三都)婆婆隘(九十七都)下窰隘(六十)
(三都)龍背嶺隘(九十八都)袁屋嶺隘(一都已上俱贑縣宋元里人避兵處)青塘寨
(雩都縣東北一百八十里紹興三年岳飛收洞寇功成後以其地界寧都興國為三邑之衝寇盗出沒因置寨)
(於此明立巡司尋革)羅石寨(縣東南五里)磜下隘龍潭山隘馬嶺
隘峽口隘牛嶺隘(俱塘村下里與會昌信豐贑縣安遠相通山谷深長人烟稀闊)
(盗賊出沒時為民患)佛嶺隘(崇賢安下里與瑞金界團箕山相近山連寧都瑞金石城三縣境明時盗)
(賊嘯聚御史吳山勦平之)豐田隘(雲化外里接會昌界)葛垇隘(佛婆里接興國界)左坑
隘銀坑隘(安仁下里已上俱雩都縣)黃石前寨(有二一可容數千人俱宋元人避兵)
(處)石口隘平岡隘陂頭隘竹篙隘鴉鵲隘(俱在)
(縣西南)九里隘(縣西八十里已上俱信豐縣)鄒公寨(距縣北二十里宋鄒嶧與文丞相屯)
(兵於此)龍子橋隘(興教里)梅窖隘(六十三都)衣錦寨隘油洞隘
(曹溪上下)南村洞隘(郎團都)温陂埠頭隘(惠化東中下都)峽田隘劉
坑隘(仗相上下里)龍沙廟前隘(雲溪團)垓頭坪隘(瑞日外)荷樹陂
隘(屋山下)企嶺垇隘(雲山里)墟下隘(長安外)槎園岡隘(藍田西)花
橋隘(藍田西)迴龍寨隘壕頭隘(方心下里)方石嶺隘(崇賢上里)楊
梅逕隘(方大上)寨上隘(雲相里)瓦子隘(方山里)岫口洞隘(閣團都)
豐邊隘徐平隘(俱在南雲下保已上俱興國縣)長河寨長沙營(界會)
(昌安遠二縣之間密邇贑之黃鄉閩廣之象洞背寨溪南等處賊欲犯南贑必從此入舊築有城堡設守備官)
(駐劄其地)羊角水堡隘(縣南一百二十里舊名郎溪東逹武平南逹程鄉為一縣襟㗋湘水發源)
(於此)牛劵山隘(縣西南百二十里)湖界隘清溪隘(縣南八十里)分水
隘(縣東北六十里)羊石隘(縣東南七十里已上俱會昌縣)火石逕腦隘大石
上保隘黃鄉老虎隘䨇橋都司隘䨇橋雁洋隘
南橋藤嶺隘腰鼔十二排隘滋溪黃竹湖隘
尋鄔黎坑磜隘(已上俱安遠縣)東龍隘(縣東八十里)田埠隘(縣東五十里)
青塘隘(縣西北四十里)白鹿隘(縣南五十里)長勝隘(縣東南五十里)排雲隘
(縣西南三十里)下河隘秀嶺隘(縣東北六十里已上俱寧都縣)大隘山(縣東二十)
(里路通閩廣險隘特甚)北隘山(縣西北七十里)壬田寨(招召鄉一里)瑞林寨(智鄉)
(一里)桃梅崠隘(常鄉)平地崠隘桐木逕隘(俱承鄉)塔逕隘
新逕隘新中隘黃沙大隘黃沙小隘(俱浮鄉四里)車
斷&KR2870;隘湖陂隘鵝公崠隘(俱招召鄉已上皆瑞金縣)黃藤逕隘
南徑口隘樟木逕隘(大龍保)横江角嵊隘(縣東南)油潭
水隘(下歷保)龍子嶺隘東桃嶺隘(新興保)將軍寨鐵站
寨(俱象塘保)羊牯寨(坊内保)太平寨龜湖寨黃土陂寨
裏鎮寨(俱上蒙保)狗鼻窟寨(裏營保)南坑寨(縣西)江東寨(坊内保已上俱)
(龍南縣)高寨岡(定南縣東文昌山)石耳寨(縣西南十五里)探石寨(縣西南十里)
賴家寨(縣西南四十里)壩口隘(縣北十里)聳岡隘鐵樹隘(縣北四十里)
宋江隘(縣東北三十里)南嶺隘(縣北六十里通寧化廣昌)站嶺隘(縣東十五里逹寧化)
藍田隘(縣西南十里逹瑞金)秋溪隘(縣北七十里逹閩汀)陳坊隘(縣西南三十里逹瑞)
(金已上俱石城縣)
東津橋(府城建春門外今廢)西津橋(府城西津門外今廢)南橋(在府鎮南門外今廢)留
公橋(在百勝門外今廢)中書橋(在西津門外今廢)度龍橋(在府城東)赤欄橋
(在桃源灘之濱)惠仁橋(在貢水東)小橋(晉咸和間建)長興橋(在磨刀南八里)白塔
大橋(在大由鄉)梅林坑口橋(去府城三十里)馬圳橋(四會鄉)永隆橋(苦竹)
(舖)長步橋(章水鄉)桂源橋䨇秀橋(俱在雲泉鄉)龍溪橋坑
口橋林口橋安湖橋志步橋(長興鄉)已上俱贑
縣阜民橋佛鎮橋(俱雩都縣東門外)西成橋(縣西門外)永安橋
躡虹橋(縣東南鄉)東溪橋禾溪橋黃金橋利涉橋
唇口橋下耆橋唐村橋峽尾橋筠竹橋
太白橋下官橋(俱在宣義鄉)銀坑橋紫薇橋石陂橋
(俱在黃金鄉)佛㜑橋平頭橋(俱在知義鄉)巳上俱雩都縣
嘉定橋(信豐縣上東門外宋淳熙間邑令趙師俠建浮橋嗣後屢修屢圮明萬歷時御史甘士价甃以)
(石後復圮康熙二年邑令張宗瀹修為石墩十壘架木為梁上覆以屋)迎恩橋(縣北門外舊名虹橋)
(架木為之後易以石更名朝天明初知縣彭奉先修改今名)慧應橋(縣治西北)長夀橋
公橋黃泥坑橋鎻銅橋烏舖橋袁婆橋大
塘橋(俱在縣南)火鍬坑橋河口橋錢岡橋白竹橋
延夀橋桃枝橋古木橋(俱在縣西)雞社橋三板橋(俱在)
(縣北)蓮花橋火坑橋(俱在縣東南)張公橋七星橋谷溪
橋延齡橋(俱在縣西南)已上俱信豐縣承恩橋(興國縣南)
(門跨濠)廣志橋(與承恩橋竝列)文興橋(在縣北十里文溪渡口舊有橋圯於萬歷間後時圮)
(時修康熙丙戌僧佛興募修邑令張尚瑗有碑記)興衆橋(在南門)山下橋(在西門)濊
江橋(在北門俱通判王熊建)松瀨橋(山寮木門嶺)小奮橋空心佛橋
五郎橋龍子橋黃枝橋竹園橋(俱在衣錦鄉)荷塘
橋花橋武昌橋池口橋長安橋節義橋
兔口橋靈山橋赤岡橋德星橋(俱在儒林鄉)惲院橋
廖屋橋雲溪橋桐林橋圳下橋(俱在清德鄉)馬良
橋上過橋下過橋桐溪橋通衆橋獨江橋
水南橋下獨橋屋山上中橋黃龍橋大陂
橋迎薰橋清泉橋(俱在大足鄉)大花橋(在寳城鄉)已上俱
興國縣苦竹橋(寧都縣)土鬲橋長江橋迎恩橋(俱在)
(縣東)第一橋第二橋第三橋第四橋文昌橋
毛坑橋桑園橋通濟橋見龍橋(秋成門外一里)長庚橋
(縣西十里)拱辰橋美山橋獅子橋田西橋流芳橋
蓮湖橋姜逕橋吳池橋清平橋駱駝橋
杉口橋百路石逕橋曾公橋楓逕橋黃潭橋
繼美橋山角橋下沽橋月桂橋古坑橋
遥步橋廖元橋龍舌橋廖屯橋花橋(舊名龍山)羅
陂橋長興橋(皆在縣北)江東橋浮藍橋石榴橋梨
樹坑橋雲逕橋南坑橋珠子橋(皆在縣東南)已上
俱寧都縣抑洪橋(會昌縣東一名步雲)五里牌橋(縣北)廣濟橋(在珠)
(瀾舖)龍至橋(懷仁保)虎溪橋(白雲山下)五陂橋(二都)已上俱會昌
縣雲龍橋(瑞金縣南舊名綿福)北門橋通濟橋羅溪橋
壬溪橋(縣東北三十里)嚴坑橋(縣西五里)菱角橋大埠橋徐口
橋(俱在縣東北二十餘里)南橋武陽圍橋會通橋已上俱
瑞金縣城橋三座(一在迎薰門一在賓陽門一在拱極門)大橋西瓜
埧橋文明橋(俱在縣南)濓川橋(縣西)拱橋南逕橋黃土
潭橋龍安橋望恩橋利涉橋(俱在縣南)斷龍江口橋
七姑潭橋龍頭橋弔視口橋(俱在水北鄉)逕口橋(長沙)
(保)滑石橋鵝公坑橋永安橋龍石橋(固營保)已
上俱安遠縣東江橋(龍南縣東門外始為浮橋宋令林克思鄭輸易以石後廢今仍)
(為浮橋)東門橋(東門外)南門橋(南門外)西門橋(西門外)弘仁橋(縣西)
(南)下汶橋長橋(俱在縣東)䨇院橋横溪橋尹山橋
象塘橋(俱在縣南)龍頭橋濟川橋惠成橋攀龍橋
附鳳橋(俱在縣北)樓背橋南逕橋(俱在縣西北)已上俱龍南
縣瑞昌橋江東橋(縣西)小石橋(北門外又名會賢)臥虹橋
餘慶橋(俱在縣西南)延慶橋赤江橋通濟橋杉溪橋
(俱在縣北)西坑橋蠟香橋李獵石橋石排橋長樂
橋若班龍橋(俱在長上里)羅源橋分水橋盧坑橋
東門嘴橋柞竹坑橋如午橋龍安橋長夀橋
(俱在石上里)何石橋龍坑橋舖背橋石板橋南嶺
橋清石橋將軍橋衷鐵橋要津橋石淙橋
(俱在石中里)䂥石橋顧車橋(俱在禮上里)封碧橋昌隆橋
安橋太平橋(俱在栢中里)崇先橋(在豐上里)秋石橋楊源磜
橋磜下橋(俱在縣上里)已上俱石城縣南門橋(定南縣治)
(南門)西門橋(西門)東門橋(東門)泥竹園橋丁坊橋黃乾頭
橋下池橋(俱在高砂保)司灣橋鄭屋橋司前橋大
湖橋(俱在下歷保)盤古橋十二坵橋魚逕橋(俱在潭慶保)逕
口橋粗石橋(俱在大石保)仙嶺橋上坑橋黃砂橋
官橋安寧橋程嶺橋(俱在横江保)已上俱定南縣
太平橋(長寧縣治南)福善橋(治南)通濟橋(治西)東拱橋(治北)大路下
橋(東廂)大竹園橋(滋溪保)大田橋(䨇橋保)新舖橋卓坑橋(在三)
(標保)上下瓦橋(俱在南廂)古坑橋(八付保)已上俱長寧縣
東津渡(府城建春門外)西河渡(西津門外)鄧湖渡(南門外)謝家渡(湧金門外)
七里渡竭步渡(俱在大由鄉)源頭渡郭口渡藍江渡
(俱在愛敬鄉)王母渡(四會鄉)楊梅渡黃金渡街亭渡白
澗渡(俱在章水鄉)攸鎮渡良富渡錫州渡(俱在雲泉鄉)江口
渡□灘渡(俱在長興鄉)已上俱贑縣攀桂渡(南門外)白
口渡(東南四里)中心壩渡(城西)龍門渡新地渡烏株渡
横石渡雞棲渡承口渡合口渡(俱在宣義鄉)苦竹渡
赤口渡上吉渡車頭渡孤潭渡率口渡(俱在黃金)
(鄉)小□渡楓柯渡(俱在智義鄉)已上俱雩都縣桃江
渡黃沙渡龍湖渡吳村渡王公渡(俱在縣東)七里
渡油洲渡烏傳渡東塘渡小河渡蓮池渡
大吳渡長演渡劇付渡水口渡方溪渡
劉公渡九龍渡崇仙渡(俱在縣南)東傳渡營潭渡
龍王渡(俱在縣北)參口渡(縣西南)吳村渡(縣東北)已上俱信豐
縣竹埧渡(縣南)武塘渡温陵渡孟口渡新水渡
澄渡白沙渡程渡曲列渡程水渡龍下
渡方流渡苦蒲渡(俱在東門外)已上俱興國縣通
濟渡(俗名東門)下謝渡渡頭渡璜溪渡鍾公渡鹿
江渡黃村渡陳村渡古蛟渡長勝渡羅口
渡通天渡曾坊渡苧&KR1735;渡大龍渡小龍渡
龍下渡(俱在縣東南)朱家渡魚江渡羅巷渡羊灌
渡鼇口渡中傅渡林池渡棠梨渡苦株渡
孚惠渡南當渡陂頭渡(俱在縣北)蓮花渡(縣西)已上
俱寧都縣臨清渡(西門外)䨇清渡(東門外)鎮湘渡(南門外)湘
鄉渡冷水渡羊角渡峽頭渡大會渡葉坊
渡謝坊渡石門渡(俱在縣南)黃坊渡莊埠渡懷仁
渡上照渡白沙渡小化渡鸕鶿渡長田渡
(俱在縣北)魚溪渡桂林渡麻州渡龍船渡(俱在溪背)已
上俱會昌縣縣前渡(南門)䨇清柳渡(北門)魚船埧渡武
陽圍渡(俱在浮鄉)潭屋渡白坑渡(俱在招召鄉)已上俱瑞金
縣龍頭渡板口渡湯邦渡社山渡河口渡
鴨子墟浮橋船渡已上俱安遠縣朝陽門渡
楊枋渡江東渡大埠渡演教渡彈子石渡
蓮塘渡(俱在縣南)東山寺後渡里仁渡野石河渡上
營渡(俱在縣東)水西渡象塘渡滸坊渡(俱在縣西)北門渡
關西渡寧溪渡(俱在縣北)羅盤石渡含水渡龍眼渡
(俱在縣西南)已上俱龍南縣東門渡南門渡壩口
渡(俱在長上里)琴口渡(石上里)古樟渡燕藪渡長江渡(俱在)
(石中里)伏田渡(柏中里)水南渡長口渡坑田渡秋口
渡龍下渡(俱在龍上里)丹陽渡(禮上里)已上俱石城縣
南門渡火甲渡大竹圍渡(俱在高砂保)九洲渡石頭
渡月江舖渡(俱在大石保)長布渡鶴子渡内江官渡
(俱在小石保)已上俱定南縣河嶺渡城江渡新村
渡車頭渡鴉潭渡留車渡已上俱長寧縣
江西通志卷三十四
