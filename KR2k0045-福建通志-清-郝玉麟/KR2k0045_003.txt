江西通志卷三
沿革
建昌府
本撫州南城縣(太平寰宇記)
秦屬九江郡漢屬豫章吳分豫章東郡置臨川郡治南
城隋罷臨川郡置撫州而南城屬焉(寰宇通志)
唐武德二年省南城入邵武縣以隸建州至南唐李煜
於南城故域置建武軍(名勝志)
太平興國四年改為建昌軍(太平寰宇記)
宋曰建昌從南唐舊名改武為昌以地連建州會南昌
為名也(郡縣釋名)
至元十四年改建昌路緫管府割南城置錄事司(元史志)
明定江南改肇昌府尋改建昌府領縣四屬湖東道(嘉靖)
(志)
萬歷六年割南城東北建瀘溪縣領縣五(府志)
皇清因之(安志)
南城縣
附郭東漢舊縣(郡縣釋名)
高帝六年命大將軍灌嬰立洪州其年分洪州南境立
南城以其在郡城之南故曰南城(太平御覽)
吳太平二年更分置臨汝改為臨川縣至開皇廢南豐
永城二縣并入南城縣屬撫州唐武德五年置永城東
興二縣七年省東興永城二縣入南城縣(太平寰宇記)
淳化二年自撫州來隸有太平等四銀場(宋史志)
元明仍舊
皇清因之編戶二百八十四里(安志)
南豐縣
本漢南城縣地(元和郡縣志)
吳太平二年置隋開皇九年廢入南城唐景雲二年又
置先天二年廢入南城開元七年刺史盧元敏奏田地
豐饒川谷重深時多剽掠乃復置南豐縣(太平寰宇記)
沿革志云太平二年初置縣曰豐因徐州有豐縣乃加
南字以别之實漢後主延熙十九年也其地常産嘉榖
故又名嘉禾(名勝志)
南唐升南城為建武軍南豐為屬縣宋改建武軍為建
昌軍又以南豐與南城並為屬縣(建昌府志)
至元十九年升為州直隸行省(元史志)
洪武二年復為縣(寰宇通志)
皇清因之編戶一百三十九里(安志)
新城縣
紹興八年析南城五鄉置(宋書志)
中興小歷江西安撫使李綱轉運使逢汝霖合奏略云
伏覩本路建昌軍兩縣繁劇為最非各添一縣則難以
督租賦息盗賊制曰可於是分南城上五鄉就黎灘鎮
建縣邑號黎川以此(名勝志)
元明仍其舊
皇清因之編戶七十六里(安志)
廣昌縣
紹興八年析南豐南境三鄉置(宋史志)
宋會要云安撫使李綱等以南豐縣舊管六鄉闊遠難
治奏析置廣昌縣(名勝志)
以道通二廣而屬建昌軍故名(郡縣釋名)
境有平西臺邑又號平西(嘉靖通志)
元明仍其舊
皇清因之編戶二十四里(安志)
瀘溪縣
本南城縣瀘溪廵檢司(豫章書)
宋元豐中設都廵檢司於瀘溪其地為瀘水環流故名
至明萬歷六年從知府王之屏議割南城析置而改廵
檢司於伏牛市(府志)
按陳王庭瀘溪縣記云郡侯王公以南城廣袤四
百里東北曠遠中界金谿地險令隔是非專官轄
治將滋蔓罔測請兩院會疏以聞詔曰可於是南
城知縣范淶躬詣相地剏官府立城郭
皇清因之編戶二十里(安志)
廣信府
歷春秋戰國迭為吳楚地秦并天下為番縣地(太平寰宇記)
本漢餘汗地三國時又分鄱陽郡葛陽縣之地陳改為
弋陽今州所理在弋陽縣東一百里(元和郡縣志)
唐上元元年正月江淮轉運使元載以此邑川原夐遠
關防襟帶宜置州制可賜名信州以信美所稱為郡之
名(太平御覽)
乾元元年析饒州之弋陽衢之常山玉山及建撫之地
置信州(唐書)
按乾元上元皆肅宗年號唐書以為乾元御覽以
為上元當從正史
餘汗鄱陽太末府地皆有焉吳有葛陽晉有晉興唐初
有玉亭皆衢饒二州之北境也(名勝志)
唐乾元中析弋陽之地置上饒上饒之地置永豐又以
撫建之三鄉益弋陽而割其西境及餘干之東北境置
貴溪(同上)
南唐保大中析弋陽所得撫建之地益以上饒三鄕置
鉛山縣(廣信府志)
宋熙寧中復上饒之永豐鎮為縣(同上)
元至元十四年陞為信州路(元史志)
明改為廣信府領縣六屬湖東道(嘉靖通志)
嘉靖三十九年割上饒弋陽地添置興安縣領縣七(府志)
皇清因之(安志)
上饒縣
本吳所置隋平陳省(元和郡縣志)
附郭本漢豫章郡鄱陽縣地孫吳置上饒縣以其在饒
州之上也(郡縣釋名)
晉省宋復置隋省唐復置隸饒州(豫章書)
武德四年置七年省入弋陽乾元元年復置并置永豐
縣元和七年省永豐入焉(唐書)
宋元明仍舊
皇清因之編戶一百八里(安志)
玉山縣
本隋東陽郡之信安縣地(豫章書)
唐證聖三年析常山須江及弋陽置(唐書志)
乾元二年自衢州割入信州(元和郡縣志)
按縣圖云本漢鄱陽縣界衢山之西鄙也以其有懷玉
山故名(太平寰宇記)
宋元明仍舊
皇清因之編戶五十七里(安志)
弋陽縣
本餘干縣地屬豫章郡後漢建安十五年孫權置葛陽
縣以城在葛水之北故也隋開皇九年廢上饒入葛陽
逾年縣失印移於弋陽以地居弋江之北為名(太平寰宇記)
上元二年自饒州割屬信州(元和郡縣志)
開寳八年升為縣景祐二年省康定元年復置慶歷三
年又省入弋陽(輿地廣記)
相傳昔有弋獵者居其側或云有大石面如鐫弋字因
名(郡縣釋名)
元明仍舊
皇清因之編戶七十一里(安志)
貴溪縣
本漢豫章郡餘干之地今在弋陽餘干兩縣之間(太平寰宇)
(記)
永泰元年析弋陽置(唐書地理志)
洪州觀察使李勉奏割樂平餘干二縣在貴溪口因以
為名(元和郡縣志)
宋元明仍舊
皇清因之編戶二百一十里(安志)
鉛山縣
本唐撫建二州地(寰宇通志)
按上饒記云出銅鉛青碌本置鉛場以收其利南唐昇
元四年於上饒弋陽二縣析五鄉以為場後升為縣(大平)
(寰宇記)
宋初以縣直隸京師後復隸信州(豫章書)
至元二十九年升州(元史志)
洪武二年復為縣(鉛山縣志)
皇清因之編戶六十九里(安志)
廣豐縣
本弋陽縣進賢鄉永豐里地(元和郡縣志)
乾元元年置元和七年省(唐書)
宋熙寧七年升永豐鎮復為縣(名勝志)
西南有永豐山又有永豐溪吉安亦有永豐縣每科試
錄分吉永豐廣永豐以别之(郡縣釋名)
元明仍舊
皇清因之編戶五十七里(安志)
雍正九年廵撫謝旻以縣名與吉永豐同題請更定奉
旨改廣豐縣
興安縣
本横峰窰地正德間因窰民弗靖廵撫孫燧請銓設通
判名鎮寧公署(名勝志)
嘉靖三十九年設縣割上饒貴溪弋陽三縣地屬之(豫章)
(書)
按侍郎葉鏜興安倉記云國初徙處州民居其地
世以陶為業其俗獷悍好鬭乃設督捕通判一員
歲嘉靖庚子饑其民請粟於官弗許諸惡少遂相
率持鋤梃幾至大變司土者憂之乃始有立縣分
治之議廵按程公本立按信予以父老之意白之
程公慨然上聞乃下戶部議予又為歷陳其便乃
復議以聞詔許之錫名興安
皇請因之編戶二十一里(安志)
饒州府
春秋時為楚東境秦為番縣地屬九江郡漢為鄱陽屬
豫章郡(十道志)
東漢屬廬陵郡(名勝志)
吳孫權分置鄱陽郡晉宋齊梁陳因之(輿地廣記)
梁承聖二年改為吳州陳光大元年省吳州依舊置郡
(元和郡縣志)
隋開皇九年平陳改鄱陽為饒州大業三年復置鄱陽
郡(隋書志)
唐武德四年平江左置饒州領鄱陽新平廣晉餘干樂
平長城玉亭弋陽上饒九縣七年省上饒入弋陽省玉
亭入長城餘干二縣八年又并長城入餘干并新平廣
晉入鄱陽天寳元年改為鄱陽郡乾元元年復饒州(太平)
(寰宇記)
南唐置永平軍(古今郡縣名考)
宋開寳八年復改為饒州(府志)
元至元十四年升饒州路緫管府屬江浙行省元貞元
年升餘干樂平浮梁三縣為州(元史志)
明初改鄱陽府復改饒州府(豫章書)
郡西有堯山相傳堯時洚水避難者居其上因名初州
以堯山為號又以地衍饒遂加食為饒(郡縣釋名)
初領縣六正德七年姚源盗平析鄱陽餘干樂平貴溪
四縣地立萬年縣領縣七(嘉靖通志)
皇清因之(安志)
鄱陽縣
闔廬十一年吳王伐楚取番(史記吳世家)
秦時吳芮為鄱陽令號曰番君漢屬豫章郡(輿地廣記)
莽曰鄉亭(漢書)
東漢加邑作鄱陽字(太平寰宇記)
晉武帝改曰廣晉隋開皇九年改廣晉為鄱陽以在鄱
水之北故曰鄱陽(元和郡縣志)
舊置鄱陽郡平陳廢又有陳銀城縣廢入焉大業初復
置郡(隋書志)
武德五年析置廣晉縣隸浩州八年州廢省縣入焉(唐書)
(志)
宋為饒州倚郭縣元明仍其舊
皇清因之編戶三百一十二里(安志)
餘干縣
本越之西境為越餘地漢置餘汗縣(郡縣釋名)
縣因餘之水為名(元和郡縣志)
貨殖傳注干越今之餘干縣也(豫章書)
莽曰治干(漢書)
東漢改隸廬陵郡(饒州府志)
隋開皇九年去水存干名曰餘干(元和郡縣志)
武德四年析鄱陽置玉亭長城二縣七年省玉亭入長
城八年省長城入餘干(唐書志)
宋因之(嘉靖林志)
元元貞元年升州(元史志)
洪武二年仍改為縣(餘干縣志)
皇清因之編戶二百二十四里(安志)
樂平縣
漢永元中置(雷次宗豫章記)
縣在銀城即今邑之東水路(太平寰宇記)
本漢餘汗縣地後漢靈帝於此置樂平縣南臨安江北
接平林因曰樂平(元和郡縣志)
陳天嘉元年嘗廢唐朝建亦在銀城後因歙寇程海亮
剽掠兼山勢險峻地隴高下乃移於常樂水口即今所
(名勝志)
武德九年省樂平縣後重置(唐書)
南唐昇元二年析樂平二鄉置德興(縣志)
元元貞元年升州(元史志)
明仍改為縣
皇清因之編戶二百七十三里(安志)
浮梁縣
唐武德四年析鄱陽置浮梁縣屬饒州八年省(輿地廣記)
開元四年刺史韋玢再置改名新昌天寳元年改名浮
梁(元和郡縣志)
以溪水時泛民多伐木為梁也(郡縣釋名)
唐永泰二年析北境合黟南置祁門縣元和中以縣治
被水徙西北即今治(饒州府志)
元元貞元年升州(元史志)
明仍改為縣
皇清因之編戶一百一十二里(安志)
德興縣
本饒州樂平之地有銀山出銀及銅唐緫章二年邑又
鄧遠上列取銀之利上元二年因置銀場令百姓任便
采取官司十二稅之其場即名鄧公隸江西鹽鐵都院
(太平寰宇記)
南唐割據始置德興縣四面皆水取其地産銀惟德乃
興之義(名勝志)
宋熙寧間析樂平縣盡節鄉元豐間析弋陽縣建節鄉
增德興(饒州府志)
元明仍舊
皇清因之編戶八十三里(安志)
安仁縣
漢餘汗東南地西晉析置晉興縣永嘉七年改興安尋
廢(寰宇通志)
隋開皇九年并入餘干唐武德初置長城縣在今長城
鄉又廢宋開寳八年置安仁場於此端拱元年升縣(名勝)
(志)
元明仍舊
皇清因之編戶九十七里(安志)
萬年縣
本鄱陽餘干樂平貴溪四縣之遠鄙正德七年姚源盗
平析置為邑隸饒州(嘉靖通志)
按明舒清萬年縣志序略云萬年居鄱餘樂貴四
邑之徼地僻土剛山深嶺峻民生其間多負氣尚
俠且去縣治遠正德初歲饑遂烏合弄兵四出焚
戮上聞遣緫制陳公金出師勦之逾年始平爰與
方伯任公漢議必置邑庶無後虞乃奏割四邑附
近地合為一邑而開設治所於萬年峰之陽緫制
俞公諫相厥攸宜參政吳公廷舉任營度之功廵
撫孫公燧憲副許公庭光築城衛之
皇清因之編戶六十四里(安志)
南康府
春秋為吳楚地戰國屬楚秦屬九江郡漢為海昏彭澤
二縣地屬豫章郡晉屬潯陽郡宋齊因之(豫章書)
在唐屬江洪二州地楊吳立星子鎮屬德化(輿地廣記)
南康軍本江州星子鎮太平興國三年以地當要津改
鎮為星子縣至七年改鎮為南康軍領星子縣仍割江
州之都昌洪州之建昌以屬焉(太平寰宇記)
本隸南路紹興初來屬(宋史志)
至元十四年升南康路隸江淮行省二十二年割屬江
西(元史志)
明初改南康路為西寧府尋復為南康府(南康府志)
初領縣三正德十一年分建昌五鄉置安義縣領縣四
屬九江道(嘉靖通志)
皇清因之(安志)
星子縣
本漢彭澤縣地屬豫章郡後為德化縣之星子鎮太平
興國三年置縣屬江州(輿地廣記)
太平興國七年以江州星子縣建為軍(宋史志)
附郭因境内有落星石故名(郡縣釋名)
元明仍舊
皇清因之編戶二十八里(安志)
都昌縣
本漢彭澤縣地武德五年分置都昌縣(元和郡縣志)
唐安撫使李大亮謂土地之饒井戶之阜道途之遠近
水陸之阻礙遂割鄱陽西雁子橋之南置縣以隸浩州
州廢屬江州(太平寰宇記)
大歷間徙治彭蠡湖之東屬饒州(豫章書)
紹興七年自江州來隸(宋史志)
以縣有都村南接南昌西望建昌故名(郡縣釋名)
元明仍舊
皇清因之編戶五十九里(安志)
建昌縣
後漢永元中分海昏立建昌縣以其戶口昌盛因以為
名又中分海昏建昌立新吳永修二縣宋永嘉二年廢
海昏移建昌居焉(雷次宗豫章記)
隋開皇九年省并永修豫章新吳四縣入焉(隋書志)
武德五年置南昌緫管府管南昌新吳靖米孫五州南
昌州領建昌龍安永修三縣八年廢南昌州以南昌州
新吳永修龍安入建昌縣(唐書)
建昌府以地連建州會南昌為名建昌縣義亦若是或
曰昌邑王賀居此為昌邑王建也(郡縣釋名)
太平興國七年自洪州來隸(宋史志)
元貞元年升州(元史志)
洪武二年仍改為縣
皇清因之編戶八十一里(安志)
安義縣
正德十一年以建昌縣之安義等五鄉依山據洞嘯聚
不時廵撫孫燧副使宗璽知府陳霖議題割建昌五鄉
立縣因安義鄉為名(名勝志)
亦取安平之義(郡縣釋名)
按明余祐縣治記云安義舊隸建昌建昌之鄉十
有六其去縣治最遠者五所稱安義南昌卜鄰控
鶴依仁是也號稱瘠土兼道里遼遠西界靖安西
南界奉新東南界新建邑右逋賦者率以其地便
隱蔽逋聚時有議立縣治請之藩臬僉謀允協疏
報可都御史孫公燧廵按屠君僑謂郡邑既建宜
錫嘉名莫如以安義二字為當不得以一鄉之舊
名易之錄以上請竟弗更易
皇清因之編戶四十一里(安志)
九江府
禹貢揚荆二州之境(元和郡縣志)
春秋戰國屬楚秦屬九江郡(輿地廣記)
漢潯陽屬廬江郡柴桑屬豫章郡(府志)
柴桑彭澤之郊古三苗國舊屬廬江郡(周景式廬山記)
漢末南境入吳屬彭澤郡北境入魏屬廬江郡後盡入
吳屬武昌郡(豫章書)
元康元年置江州永興元年置尋陽郡屬江州永嘉元
年江州又置新蔡郡尋陽郡又置九江上甲二縣(晉書志)
成帝咸通元年移江州理湓城即令郡是也(太平寰宇記)
陳武帝於尋陽置西江州復理豫章文帝天嘉元年省
西江州江州自豫章復理潯陽(元和郡縣志)
平陳郡廢又廢汝南柴桑二縣立尋陽縣十八年改曰
彭蠡大業初置郡(隋書志)
武德四年置江州領湓城尋陽彭澤三縣五年置緫管
府八年廢浩州及樂城縣入彭澤縣又廢湓城入尋陽
天寳元年改為尋陽郡乾元元年復為江州(唐書)
南唐立奉化軍節度(寰宇通志)
開寳八年降為軍事大觀三年升為郡舊隸江南東路
建炎元年升定江軍節度二年置安撫制置使以江池
饒信為江州路(宋史志)
至元十二年置江東西宣撫司十三年改為江西大都
督府隸揚州行省十四年罷都督府升江州路隸龍興
行都元帥府後置行中書省江州直隸焉十六年隸黃
蘄等路宣慰司二十二年復隸行省(元史志)
明平陳友諒改為九江府領縣五(嘉靖通志)
皇清因之(安志)
德化縣
本尋陽縣二漢屬廬江郡吳屬蘄春郡晉復屬廬江(輿地)
(廣記)
隋開皇十八年改為彭蠡縣大業三年改為湓城縣唐
武德五年改為潯陽縣(太平寰宇記)
居在潯水之陽故曰潯陽(元和郡縣志)
附郭南唐改德化縣言德化暨也(郡縣釋名)
宋元明仍舊
皇清因之編戶一十七里(安志)
德安縣
本歷陵縣地二漢屬豫章郡(輿地廣記)
莽曰蒲亭(漢書)
吳晉皆為歷陵縣割入柴桑縣隋為湓城縣南境(寰宇通志)
武德五年析湓城更置潯陽楚城二縣八年廢湓城入
尋陽貞觀八年又廢楚城入尋陽分三鄉於敷淺原之
南立蒲塘場咸通三年還尋陽四年復為場(太平寰)
(宇記)
楊吳升為德安縣德所綏安也(郡縣釋名)
宋元明仍舊
皇清因之編戶一十八里
瑞昌縣
本赤烏場地蓋柴桑之舊域也(太平寰宇記)
吳程普駐兵於此有赤烏來鳴讖曰明日必有祥既得
赤壁之報名其地曰赤烏鎮又曰瑞昌鎮後改縣因鎮
名也(郡縣釋名)
江右屬邑以昌名者六七獨别為瑞者何蓋孫吳據有
江東赤烏時見立國改元實始於此(文德翼求是堂集)
唐建中四年以潯陽西偏僻遠立赤烏場其改縣為瑞
昌則自南唐昇元三年始(名勝志)
宋元明仍舊
皇清因之編戶一十四里(安志)
湖口縣
漢鄡陽鎮地屬彭澤縣劉宋之湖口戍也(名勝志)
本湖口戍是南朝舊鎮上據大鐘石旁臨大江唐武德
五年安撫使李大亮以為要衝遂置鎮(太平寰宇記)
南唐保大中以彭澤二鄉析置湖口縣屬江州(寰宇通志)
宋元明仍舊
皇清因之編戶一十七里(安志)
彭澤縣
禹貢彭蠡澤在西因以名縣漢晉屬豫章郡(輿地廣記)
梁置太原郡領彭澤晉陽和城天水平陳郡縣並廢置
龍城縣開皇十八年改名彭澤縣(隋書志)
武德五年置浩州又分置都昌樂成二縣八年罷浩州
以彭澤屬江州仍以樂成入彭澤(唐書)
南唐昇元初自浩州故城移湖西四十里江次即今縣
理(太平寰宇記)
宋元明仍舊
皇清因之編戶一十七里(安志)
南安府
三國吳始置南安縣屬南部都尉(江西名勝志)
南康郡太康三年置(晉書志)
元康元年割隸江州宋齊梁陳因之(嘉靖通志)
隋立大庾鎮唐升為縣屬虔州(寰宇通志)
南安軍自五代以前地理與虔州同(輿地廣記)
宋淳化元年始别置南安軍割南康大庾上猶三縣地
屬之(南安府志)
淳化初於大庾縣立南安軍從知南雄州查陶之請也
(名勝志)
至元十四年改南安路緫管府(元史志)
洪武元年改南安府領縣三正德十二年割大庾三縣
地增置崇義領縣四屬嶺北道(嘉靖通志)
皇清因之領縣四(安志)
大庾縣
本漢南埜縣地武帝遣將軍庾勝討南越築城於此晉
為南康縣地隋立大庾鎮(豫章書)
神龍元年析南康置(唐書志)
唐屬虔州宋屬南安軍元明仍舊
皇清因之編戶二十里(安志)
南康縣
本漢灌嬰所置南埜縣也至獻帝初平二年析南埜置
南安縣晉太康五年改曰南康(元和郡縣志)
宋改曰贑縣隋大業初復曰南康(輿地廣記)
唐屬虔州(豫章書)
宋屬南安軍元明仍舊
皇清因之編戶三十一里(安志)
上猶縣
後唐同光二年割南康縣西南一鄉置為上猶場(名勝志)
南唐壬子歲改為縣(太平寰宇記)
五代時置屬虔州淳化元年來屬(輿地廣記)
宋屬南安軍嘉定中改南安縣元至元五年改永清縣
六年復舊名仍屬南安路明仍舊(嘉靖林志)
皇清因之編戶一百一十一里(安志)
崇義縣
本上猶縣地(名勝志)
輋人謝志珊等嘯聚為盗於此正德十二年都御史王
守仁削平之奏割大庾南康上猶三縣附近地立崇義
縣(嘉靖通志)
按王文成全書云上猶大庾南康三縣適中去處
建立縣治實為久安長治之策適均處無如横水
原係上猶崇義里地方山水合抱土地平坦堪設
縣治東去南康一百二十里西去湖廣桂陽縣界
二百餘里南去大庾一百二十餘里
皇清因之編戶六里(安志)
贑州府
春秋時百越之地二漢屬豫章郡吳屬廬陵郡(輿地廣記)
孫權嘉禾五年分廬陵立南部都尉理雩都晉武帝太
康三年罷都尉立為郡永和五年移理贑(元和郡縣志)
開皇九年置虔州(隋書志)
贑舊曰南康置南康郡平陳郡廢大業初改縣名尋置
郡(同丄)
武德五年平江左置虔州天寳元年改為南康郡乾元
元年復為虔州(唐書)
後唐長興二年升為昭信軍節度(太平寰宇記)
本南康郡昭信軍節度大觀元年升為望郡建炎間置
管内安撫使紹興十五年罷復置江西兵馬鈐轄兼提
舉南安軍南雄州兵甲司公事二十二年改今名(宋書志)
淳化元年分南康大庾上猶别置南安軍虔州統縣十
(贑州府志)
紹興間因虔州多盗以虔為虎頭改贑州(郡縣釋名)
至元十四年升贑州路緫管府十五年設錄事司領一
司十縣(元史志)
洪武三年改贑州路為贑州府成化十三年設分廵嶺
北道治贑州弘治七年設廵撫於贑稱虔院府領縣十
二(府志)
皇清因之(安志)
贑縣
二漢屬豫章吳為廬陵南部都尉晉置南康郡宋齊梁
陳皆因之隋置虔州改贑縣為南康大業初復改為贑
唐因之(輿地廣記)
晉太康末洪水横流忽有大鼓隨波而下入葛姥故城
衆力齊曳蹲而不動卜於其地置縣吉遂徙於此宋昇
明初移置贑水東梁承聖初又遷贑水南(太平寰宇記)
章水西南自南康縣來貢水東南自雩都縣來二水至
州北合而為一通謂之贑水因為縣名(元和郡縣志)
紹興二十三年改虔州為贑州贑縣附郭(贑縣志)
宋元明俱為贑縣
皇清因之編戶一百二十里(安志)
雩都縣
二漢屬豫章郡晉宋屬南康郡後省隋平陳復置屬虔
州唐因之(輿地廣記)
漢初所置因雩都水為名(元和郡縣志)
唐貞元四年割雩都地置安遠縣天祐元年析雩都地
為瑞金監(雩都縣志)
宋太平興國七年析雩都地置會昌縣又石城縣分自
陽都亦古雩都地(同上)
元明仍舊
皇清因之編戶一十七里(安志)
信豐縣
本漢豫章南野縣地吳置南安縣晉改南康(名勝志)
唐永淳元年分置南安縣屬虔州(輿地廣記)
天寳元年改天下縣名相同者采訪使韓朝宗以泉州
有南安縣遂奏改名信豐(太平寰宇記)
南唐保大十一年析信豐置龍南縣(信豐縣志)
至元二十四年并龍南入信豐(元史志)
明隆慶三年析縣南地置定南縣
皇清因之編戶七里(安志)
興國縣
本贑縣地(太平寰宇記)
孫吳置平陽縣晉太康元年改平陽曰平固隋開皇九
年省(贑州府志)
歷三國兩晉南朝隋唐五代皆贑封内(嘉靖通志)
太平興國中析贑縣七鄉置(宋史志)
益以廬陵泰和之地立縣於瀲江鎮因年號為縣名(名勝)
(志)
元明仍舊
皇清因之編戶五十三里(安志)
寧都縣
本漢贑縣地屬豫章郡(太平寰宇記)
吳置陽都縣晉太康元年改曰寧都後省宋復置大明
三年以虔化屯别置虔化縣並屬南康郡後省虔化入
寧都(輿地廣記)
劉宋改揭揚曰寧都從新都名而改為寧也(郡縣釋名)
虔化舊曰寧都開皇十八年改名(隋書志)
南唐保大十一年析虔化石城場置石城縣(寧都縣志)
紹興二十三年改虔化曰寧都(宋史志)
元大德三年升寧都州領縣一龍南(元史志)
明仍為縣(嘉靖通志)
皇清因之編戶一百三十七里(安志)
會昌縣
本雩都縣地(太平寰宇記)
太平興國中析雩都六鄉於九州鎮置(宋史志)
置縣未立名適鎮人鑿井得瓴甋十二上有會昌篆文
事聞因以名縣(名勝志)
紹定四年升會昌縣為軍咸淳五年復為縣(贑州府志)
至元二十四年并安遠入會昌大德元年升會昌州領
縣一瑞金(元史志)
洪武二年仍為會昌縣(嘉靖通志)
皇清因之編戶五里(安志)
安遠縣
本漢雩都縣地(豫章書)
梁大同十年置安遠縣隋開皇中廢其後雩都縣以地
僻人稀每有徭役動逾星歲建中三年刺史路應奏請
析雩都三鄉并信豐一里再置安遠縣(太平寰宇記)
宋因之(寰宇通志)
元至元二十四年省入會昌縣至大三年復置(元史志)
明仍舊
皇清因之編戶五里(安志)
瑞金縣
本雩都縣地有金天祐元年置瑞金監(輿地廣記)
本瑞金場淘金之地也南唐升為縣(太平寰宇記)
宋太平興國七年割地益之(名勝志)
瑞金縣以掘地得金名也(郡縣釋名)
瑞金舊屬虔州大德元年屬會昌州(元史志)
明仍其舊
皇清因之編戶八里(安志)
龍南縣
本漢南野縣地五代時置屬虔州(輿地廣記)
唐天寳元年於信豐縣置百丈鎮尋改名虔南五代吳
改鎮為場南唐保大十一年升縣改今名(名勝志)
南唐縣本名龍南宣和三年改虔南紹興三十三年復
改龍南(宋史志)
至元二十四年并入信豐縣至大三年復置(元史志)
以縣在百丈龍潭之南故名(郡縣釋名)
明仍其舊
皇清因之編戶四里(安志)
石城縣
五代時置屬虔州(輿地廣記)
三國吳析置揭揚縣石城其封内也(名勝志)
本石城場南唐改為石城縣(太平寰宇記)
以山多石聳峙如城故名(郡縣釋名)
宋屬贑州元升寧都為州以石城屬之(寰宇通志)
明仍其舊
皇清因之編戶四里(安志)
定南縣
明隆慶二年都御史吳百朋𠞰撫下歷高砂二巢奏以
界連廣東和平岑岡離遠政教鮮及以致人民頑據宜
置縣次年都御史張翀築城於高砂之蓮塘(名勝志)
析安遠信豐地置定南縣取平安之義也(郡縣釋名)
按殷從儉新建定南縣記嘉靖末年督撫吳堯山
公檄參將蔡汝蘭勦滅下歷知府黃扆撫定高砂
岑岡隨議建縣為善後圖而堯山時以遷去未遑
也隆慶改元明年張鶴樓公繼緫鎮下有司議移
會撫臺應谷劉公廵臺直齋顧公疏其事以請制
曰可鍚名定南縣
皇清因之編戶四里(安志)
長寧縣
萬歷三年都御史江一麟討平安遠黃鄉保賊奏置明
年築城於馬蹄岡(名勝志)
析安遠䨇橋石溪等十五堡置(贑州府志)
長久安寧之義也(郡縣釋名)
皇清因之編戶四里(安志)
江西通志卷三
