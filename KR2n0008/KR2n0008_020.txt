授經圖義例跋
授經圖二十卷乃家君所著藏之笥中久矣癸酉秋䓺
亍講習之暇請付諸梓因叙其大略云粤考易自田何
而下其說大義略同至京房為異書自孔安國𫝊者為
古文之學伏生傳者為今文之學詩則有毛韓齊魯四
家春秋有左氏公榖三傳三禮得二戴劉歆纂次始大
明于世其相傳之詳咸具圖傳中蓋自秦燼之餘六經
殘滅漢興諸儒頗傳不絶之緒子是專門之學甚盛至
東京則授受鮮有次第而經學亦稍稍衰矣故是編所
載多詳于前漢舊圖頗有訛異闕略家君俱為正之補
之研精殫思亦有年矣其所錄經解雖或未盡其書而
古今善言經者思過半矣萬歷二年孟春十日子勤䓺
跋
授經圖義例䟦
