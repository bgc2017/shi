景定建康志卷七宋周應合撰
建康表三(起西晉太康庚子至東晉元熙巳未凡一百四十年為年表)
晉(司馬氏受魏禪都洛陽是為西晉自武帝炎至愍帝鄴四主五十二年而中宗元帝睿即位於建康)
(遂都焉是為東晉元帝乃宣帝懿之曾孫琅琊恭王覲之子嗣父為琅琊王永嘉元年因陳敏作亂以琅)
(琊王為安東將軍都督揚州江南諸軍事假節鎮建業討陳敏餘黨廓清江表至建興戊戌受愍帝詔即)
(晉王位改元建武明年愍帝凶問至始即帝位改元大興其建武以前事屬西晉建武以後事屬東晉合)
(兩晉論之自泰始至太康元年凡十有六年而吳始平自太康元年至建武元年凡三十九年而西晉改)
(為東晉都於建康自元帝建武至恭帝元熙十一主凡一百三年而禪於劉裕元熙以後事繫於宋太康)
(以前事繫於吳故建康晉表始於太康訖於元熙合一百四十年不分西東總曰晉表)
景定建康志卷七
