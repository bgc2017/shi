寶刻叢編卷十三
宋陳思撰
兩浙東路
越州
(大都督紹興府春秋為越國之都秦屬會稽郡漢因之東漢置會稽郡乃自吳縣徙治山)
(隂晉宋齊梁陳皆因之宋兼置東楊州尋廢梁復置東楊州隋平陳郡廢改州曰吳州大)
(業初置越州尋廢置會稽郡陞為鎮東軍皇朝因之統縣八會稽山隂崠縣諸)
(曁山餘姚昌上虞蕭新)
秦會稽山刻石
史記秦始皇本紀云上會稽祭大雨望於南海而立
石刻頌秦德越絶書云始皇以三十七年東遊會稽
以正月甲戌到越留舍都亭取錢塘浙江岑石石長
四尺南北面廣六尺西南廣尺六寸刻文立於越東
山上其道九曲去越二十一里水經云秦始皇登稽
山刻石記功尚在山側孫暢之述征記云丞相李斯
所篆也梁書竟陵王子良為會稽太守范雲為主簿
雲以山上有始皇刻石三句一韻多作兩句讀之並
不得韻又其字皆大篆人多不詳雲夜取史記讀之
明日登山讀之如流張守節云會稽山刻李斯書其
字四寸畫如小指圓鐫今文字整頓是小篆字予嘗
上會稽東山自秦望之山巔並黃茅無樹木其山側
有三石筍中有水一泓别無他石石筍並無字復自
小逕别至一山俗名鵝鼻山山頂有石如屋大中間
插一碑於其中文皆為風雨所剥隱約就碑可見缺
畫如禹廟沒字碑之類不知此果岑石歟非始皇之
力不能插於石中此山絶險罕有至者得一採藥者
引之至耳非為碑也或云大篆或云小篆皆不可考
(姚寬叢語)
禹廟窆石銘
漢窆石銘永建元年五月(金石錄)
禹廟窆石遺字直寶文閣王順伯(復齋金石錄)
定為漢刻舊經云禹葬於會稽取此石為窆(會稽志)
漢曹娥孝女碑
漢度尚所立邯鄲淳文(諸道石刻錄)
在會稽縣東南二十七里按後漢書云元嘉元年縣
長度尚改葬娥為立碑會稽典錄云尚弟子邯鄲淳
字子禮時甫弱冠而有異才尚先使魏朗作曹娥碑
文成未出會朗見尚尚與之飲宴而子禮方下督酒
尚問朗碑文成朗辭不才因試使子禮為之操筆而
成無所點定朗嗟嘆不暇遂毁其草其後蔡邕又題
八字曰黃絹幼婦外孫韲臼其碑歲久字多訛缺至
景德中重立(會稽志)
漢石經遺字
在州治蓬萊閣(諸道石刻錄)
晉黃庭經
凡三本無書人名氏前二本大約相類題云永和十
二年山隂縣寫石在越州後一本其後不完不知石
所在(集古目錄)
齊桐栢山金庭館碑
南齊征虜將軍南清太守司徒左長史揚州行事沈
約造揚州刺史驃騎記室倪珪之書據記稱永泰中
定居桐栢嶺因地名建館曰金庭宫命置道士十人
而已為之首蓋道士自叙之言非約所撰其謂造之
者疑如後世所立碑之類爾碑以永元三年立(集古錄目)
在剡縣東南七十二里本觀内齊永元三年正月七
日立(訪碑錄)
隋禹廟碑
隋史陵正書大業二年五月立其文字磨滅十五六
而其末隱隱可辨云會稽郡(闕)史陵書筆法精妙
不減歐虞接張懷瓘書斷云褚遂良嘗師史陵蓋當
時名筆也今此碑磨滅而僅存世之藏書者皆未嘗
有非余收錄之富則遂不復見於世矣(金石錄)
唐虞世南碑
貞觀二年閏二月五日立在會稽縣南二十里(訪碑錄)
唐龍泉寺碑
唐虞世南撰布衣董彛書沙門好直篆額大周天授
二年立太和六年再建在餘姚(諸道石刻錄)
周密州司馬康遂成墓誌
行書不著書撰人名氏君諱遂成字筠會稽山隂人
仕至密州司馬長壽二年四月二十日卒以三年正
月二十四日與夫人柳氏同歸窆於籬渚山之舊塋
(新增)
唐賀知章二告
一延和元年八月
一開元四年八月政和辛夘摹勒上石(復齋碑錄)
唐龍瑞宫記
唐賀知章撰并正書開元二年立(諸道石刻錄)
唐高行先生徐師道碑
唐姚奕撰序賀知章銘子嶠之書開元十一年四月
立(金石錄)
唐香嚴寺碑
唐銀青光禄大夫康希銑撰趙州刺史東海徐嶠之
書香嚴寺者本梁賈恩舊宅其妻捨充梵宇舊名同
惠神龍中請而著焉碑以開元十一年六月立(新增)
唐秦望山法華寺碑
唐李邕撰并行書開元二十二年十二月(金石錄)
唐康公夫人許氏墓誌
唐王壽撰褚庭誨正書天寶五年五月二十五日立
(復齋碑錄)
唐宇文顥山隂述
唐竇公衡撰杜陵史懷則分書并篆額天寶十三載
甲午夏四月立在山隂(復齋碑錄)
懷則與惟則同時必其晜弟也惟則以八分著名懷
則之書蓋不減惟則而初不見稱當時者豈非其位
不顯乎以此知士負其藝能或以垂名於不朽或遂
湮沒而無聞者蓋亦有幸有不幸也若懷則之書非
見錄於余則遂泯沒於後矣(金石錄)
唐法華寺玄儼律師碑
唐前祕書省正字萬齊融撰武部郎中徐浩書律師
姓徐氏諸暨人居越州法華寺碑以天寶十五年六
月立(集古錄目)
唐休光寺法眞師行業贊
唐王燧撰洪元睿集王羲之行書天寶十五年立在
餘姚(諸道石刻錄)
唐龍泉寺常住田碑
唐萬齊融撰范的書(諸道石刻錄)
唐徐浩先塋題記
唐徐浩正書大歷九年十月
唐題寶林寺詩
唐會稽公徐浩撰并書(集古錄目)
唐謁禹廟詩
唐徐浩撰并書(訪碑錄)
唐台州刺史康希銑碑
唐顔眞卿撰并書大歷十二年立在離渚官遣匠摹
本為村民擊碎(諸道石刻錄)
唐南鎮會稽山神永興公祠堂碣
唐試左衞威兵曹參軍羊士諤撰試太子正字韓抒
材書韓芳明篆額唐封會稽山神為永興公貞元年
奉詔禱祠作此銘無刻石年月
唐嘉祥寺大覺禪師影堂記
唐崔元翰羊士諤書貞元九年(諸道石刻錄)
唐復禹廟冠冕記
唐崔及撰馬積正書元和三年十月立在城東禹廟
内(諸道石刻錄)
唐禹廟詩
唐浙東觀察使越州刺史薛萃詩不著書人名氏萃
初至鎮易禹廟金紫服以冠冕後因祈雨作此詩其
和者鹽鐵轉運崔述等凡十七首(集古錄目)
唐杭州司士盧君第二女墓表
唐林賈詞元和六年秋八月庚寅立(復齋碑錄)
唐建南鎮碣記
唐孟簡撰陳搆正書元和十年十月(金石錄)
唐孔子弟子贊
唐明皇源乾曜盧從愿李杭元行冲張嘉貞宋璟陸
餘慶姚元崇蘇頲裴灌撰正書無名氏篆額元和十
年十二月刺史孟簡立在州學(復齋碑錄)
唐庾肩吾孟簡經禹廟詩
唐庾肩吾孟簡撰謝楚行書元和十一年八月(復齋碑錄)
唐禹穴碑
唐鄭魴序元積銘韓抒材書寶歷二年九月立(金石錄)
唐春分投簡陽明洞天并繼作
唐元威明白居易撰王璹分書劉蔚篆額太和三年
正月十五日立在龍瑞宫(復齋碑錄)
唐杜羲墓誌
沙門(闕)義述太和三年四月二十四日葬(復齋碑錄)
唐寧賁禪師塔銘
唐沈的撰并行書沙門潭鏡八分書額太和六年九
月立在山隂縣界昭福寺(復齋碑錄)
唐大龍興寺惠崇大師碑
釋好直述門人宗易行書太和五年十月十五日建
在餘姚(復齋碑錄)
唐法華寺詩
唐越州刺史李紳撰徐浩書太和八年刻(集古錄目)
唐李紳撰後自序題云太和甲寅歲遊寺刻詩於壁
詳自序所言似紳自書然以端州題名較之字體殊
不類(集古錄)
唐修龍宫寺碑
唐李紳行書無姓名太和九年四月立
唐王士倫墓誌
大和九年終於暨陽(諸道石刻錄)
唐修阿羅漢塔記
沙門知白述王辭正書開成二年九月八日立在餘
姚(復齋碑錄)
唐越州都督府戶曹參軍齊君墓誌
樂安蔣璟撰無書人姓名開成三年正月終四月窆
於會稽玉笥山之南原(復齋碑錄)
唐開元觀夏尊師墓誌
唐何得一述正書無姓名會昌元年二月十九日卜
宫於陶朱峰在諸暨(復齋碑錄)
唐尊勝經幢
唐奚奬行書會昌元年六月(復齋碑錄)
唐五大夫市新橋記
唐周援書會昌三年月屬無射二十有九日建在會
稽虞江之東
唐賜李褒改大中禹迹寺勅
大中年刻(復齋碑錄)
唐戒珠寺記
唐衢州刺史趙璘撰貝靈該八分寺以會昌中被廢
宣宗初復立碑以咸通元年正月立(集古錄目)
唐大慶寺衆尼粥田記
唐裴澹述王隨正書并額咸通三年十月二十七日
立
唐平察微墓誌
咸通三年八月立於陶朱鄉赤山之崗(諸道石刻錄)
唐瑯琊王子琚墓誌
唐李修撰陳郅行書咸通三年十一月二十日在上
虞(復齋碑錄)
唐彭城劉府君墓誌
唐楊珪撰咸通十年在諸暨
唐大慶寺復寺記
唐貝靈該八分書并篆咸通十一年二月二十日(復齋)
(碑錄)
唐魏絪府君墓誌
唐陳子蘊撰正書無姓名咸通十一年十一月一日
刻
唐尊勝經幢
唐王鋗書并鐫字咸通十三年八月間人銖等造在
戒珠寺(復齋碑錄)
唐尊勝經幢
唐王修已書咸通十五年(復齋碑錄)
唐尊勝經幢
唐陳靈欣書咸通十五年(復齋碑錄)
唐浙東都團練董翊墓誌
唐魯郡祝知微撰正書無姓名翊字正臣乾符四年
終在山隂
唐平陽霍夫人李氏墓誌
乾符六年(復齋碑錄)
唐滕夫人墓誌
廣明元年(復齋碑錄)
唐侯官令魏公墓誌
袁(闕)述中和元年(復齋碑錄)
唐立晉王右軍祠堂記
從十一代孫師乾撰無書人名氏在城内戒珠寺(諸道)
(石刻錄)
雲門寺畫華嚴經變讚
馬鴻翥纂田琦分書(復齋碑錄)
石氏所刻歷代名帖
(周穆王吉日癸巳鍾繇力命表)(蔡邕石經遺字帖鍾繇墓田丙舍)
(王右軍蘭亭記海宇樂毅論)(黃庭經遺字像贊東方先生畫)
(獻之十三行洛神賦集正書筆陣圖)(晉賢書曹娥碑歐陽詢書心經)
(玉枕尊勝咒符經褚遂良草隂)(褚遂良小字隂符經褚遂良度人經)
(虞世南破邪論序顔魯公論坐位帖)(顔魯公寒食帖文顔魯公祭伯父)
(顔魯公祭姪文顔魯公鹿脯帖)(顔魯公馬伏波帖柳公權清淨經)
(柳公權消災經白樂天詩簡)(柳公權泥甚帖)
祕閣續帖十卷蘭亭續帖六卷
在州學
婺州
(春秋戰國皆屬越秦屬會稽郡二漢因之吳孫皓分置東陽郡晉宋齊因之梁置金華郡)
(陳因之隋平陳郡廢置婺州以當天文婺女之分為名大義初州廢復置東陽郡唐武德)
(四年置婺州天寶元年曰東陽郡石晉陞武勝軍節度皇朝淳化元年改寶寧軍今縣七)
(金華永康)(東陽武義)(義烏浦江)(蘭溪)
梁智者法師碑
梁太子綱撰天監中武帝執弟子禮大同光中歸寂
(諸道石刻錄)
陳善慧大士碑
陳侍中尚書左僕射領大著作徐陵撰陳大建五太
歲癸巳七月五日書吳興吳文純刻字碑隂紀大士
問答語并題眷屬檀越弟子名(復齋碑錄)
陳善知闍黎碑
陳侍中金紫光禄大夫王(闕)撰大建五年立(諸道石刻錄)
陳惠集法師碑
陳大建六年尚書左僕射領國子祭酒豫州大中正
周弘正撰(諸道石刻錄)
唐赤松巖字碑
唐進士劉處仁撰垂拱四年六月立(諸道石刻錄)
唐寶巖院千歲和尚碑
僧宗一撰開元二年四月立(諸道石刻錄)
唐張長史千文
乾元二年(復齋碑錄)
唐涼泉寺碑
僧法珪撰蔣巒行書大歷十年三月八日
唐東陽令戴叔倫去思頌
唐陸長源撰李秋實八分書興元二年五月二十八
日建在本縣學(復齋碑錄)
唐溫州安固令王懷瓚墓誌
正書無書撰人姓名貞元十三年十一月甲申窆於
郡城(復齋碑錄)
唐靈隱寺東峰新亭記
唐馮宿撰釋乾覺正書貞元十七年十一月七日己
丑建在蘭溪(復齋碑錄)
唐普安院左溪大師碑銘
唐檢校吏部員外郎李華撰孫承釗毛如浦等行書
篆額太和九年十二月二十五日立在浦江(復齋碑錄)
唐法華寺碑
唐鄭路撰陳修古正書并篆額會昌二年正月立在
東陽(復齋碑錄)
唐法隆寺經幢
大中十一年立(諸道石刻錄)
唐盧府君廟記
大中十一年立(諸道石刻錄)
病轉輪經藏記
刺史裴翻撰咸通八年立(諸道石刻錄)
太平寺尊勝經幢
唐何重瓌書咸通六年五月立(諸道石刻錄)
唐俱胝院石幢記
唐陳孝恭撰咸通十年八月立(諸道石刻錄)
唐崇建寺重雲大師眞身記
唐進士李彖撰李衢篆額乾符三年立(復齋碑錄)
唐武威侯廟記
唐進士唐巖撰廣明元年二月立(諸道石刻錄)
唐再建大廳記
唐前福州觀察支使沈光撰廣明二年十月立(諸道石刻)
(錄)
唐還珠記
唐浙東觀察使元積撰(諸道石刻錄)
唐聖壽寺碑
唐拾遺綦母潛撰(諸道石刻錄)
唐和安寺碑
唐明州鄞縣尉郡朗撰(諸道石刻錄)
唐西安寺碑
唐右庶子致仕滕白撰(諸道石刻錄)
後唐鶴巖院記
清泰三年七月立在金華(諸道石刻錄)
晉樂安院記
僧慧月撰僧紹清正書晉天福八年十一月十八日
立在蘭溪(復齋碑錄)
晉興法院記
開運三年七月立(諸道石刻錄)
漢靈應鐘銘
乾祐五年(諸道石刻錄)
周明昭院禪主和尚壽塔記
大理評事章仁安撰廣順三年六月立在武義(諸道石刻)
(錄)
周普濟院記
張廷拱撰顯德三年立在義烏今亡(諸道石刻錄)
周永寧院記
進士張安世撰顯德四年四月立在蘭溪(諸道石刻錄)
明州
(秦屬會稽郡漢已降因之唐開元二十六年採訪使者齊澣秦以越之鄮縣置以境有四)
(明山為名天寶元年曰餘姚郡朱梁陞為望海軍節度皇朝建隆二年改秦國軍今縣六)
(鄞縣定海)(奉化象山)(慈溪昌國)
唐小字道德經
唐明皇注八分書不著名氏開元二十七年立(集古錄目)
小字八分書不著書人名氏或云石在明州今亡矣
字畫精妙見者多疑為明皇書而知非者以其首但
題御注而不云御書也碑以開元二十七年立(集古錄)
唐聖主興明故魯先聖文宣王頌
唐李處祐撰并書王延璬鐫并篆額天寶九年九月
七日立(復齋碑錄)
唐刺史裴儆紀德碣
唐越州刺史浙江東西節度副使王密撰集賢院士
李陽冰篆裴公名儆代宗時為明州刺史歲滿罷去
州人為之立碑不著刻石年月(集古錄目)
唐王密撰李陽冰篆并古文額大歷八年立建炎中
焚毁今有重刊本(復齋碑錄)
唐刺史裴儆紀德碣
唐王密撰分書姓名殘缺(復齋碑錄)
唐董黯孝子碣
唐明州刺史左殷撰前吏部侍郎集賢院學士徐浩
書孝子後漢人名黯字叔達句章人也和帝時殺其
鄉人以報親讐召拜郎中不受大歷中殷為刺史葺
其祠宇以大歷十二年二月立此碑(集古錄目)
唐刺史王密德政碑
唐浙東觀察判官李舟撰太子少師顔眞卿書國子
監丞李陽冰篆額王公名密德宗初自明州移為湖
州刺史州人潘瀾阮津等謹立遺愛碑以建中二年
十月立并勅書同刻勅徐浩所書也(集古錄目)
唐文宣王廟碑
唐前侍御史裴(闕)八分書篆額貞元四年正月旬有
一日建(復齋碑錄)
唐南樓詩
唐陳右撰胡師模八分書元和二年十二月立(金石錄)
唐天童巖寺太白禪師塔銘
唐范的撰并書元和乙未建(復齋碑錄)
唐移州城記
唐韓抒材撰韓泉正書并篆額長慶二年歲次壬寅
立(復齋碑錄)
唐天童巖寺碣
唐范的撰并書篆額長慶三年仲春(復齋碑錄)
唐清泉寺大藏經記
唐韓抒材撰并行書劉蔚篆額太和二年九月立(金石)
(錄)
唐新修文宣王廟記
唐鄭楚南撰令狐驤正書篆額大和六年二月十五
日立(復齋碑錄)
唐封孔子為文宣王册
唐玄宗御製行書無名大和七年七月十九日明州
刺史于李友建(復齋碑錄)
唐阿育王寺常住田記
唐萬齊融撰范的行書太和七年十二月刺史于季
友重立元碑乃徐嶠之書(復齋碑錄)
唐大梅山常祖師還源碑
唐江積撰并正書開成五年七月(諸道石刻錄)
唐蓬萊觀碑
唐孫謙卿撰貝靈該分書正方外篆額大中二年六
月十九日建在象山(諸道石刻錄)
唐重置開元寺碑
唐陶祥撰劇歷之分書并篆額大中八年七月立(復齋)
(碑錄)
鮑君廟記
楊倫書(諸道石刻錄)
溫州
(春秋屬越秦二漢屬會稽郡吳屬臨海郡晉明帝置永嘉郡宋齊梁陳因之隋平陳郡廢)
(屬處州大業初屬永嘉郡唐武德五年置東嘉州貞觀元年州廢屬括州上元二年置温)
(州天寶元年曰永嘉郡石晉陞靜海軍節度皇朝太平興國二年降軍事今縣四永嘉)
(安平陽清瑞樂)
唐海濤志
唐竇叔蒙撰其書六篇一曰海濤志二曰濤歷三曰
濤日時四曰濤期五曰朔望體象六月春秋仲月漲
濤解余向在陽州得此志甚愛之張於座右之璧冀
於朝夕見也已而衣為風雨所壞其後求之凡十五
年而復得期本以示京師好事者皆云未嘗見也(集古)
(錄)
海濤志濤歷濤期朔望體象春秋仲月漲濤解凡六
篇唐竇叔蒙撰其說以月朓肭候濤汐之進退并竇
氏濤日時疏一篇越州刺史孟簡撰皆陶慫書朱巨
題額不著刻石年月(集古錄目)
唐仙巖瀑布詩
路應等唱和行書貞元七年三月(金石錄)
唐置玉清觀制
乾寧四年(諸道石刻錄)
台州
(春秋戰國屬越秦屬會稽郡二漢因之吳置臨海郡晉宋齊梁陳因之隋平陳郡廢屬處)
(州後屬永嘉郡唐武德四年置海州五年改為台州天寶元年曰臨海郡皇朝因之今縣)
(五海)(臨海天台)(黃巖仙居)(寧)
唐普濟寺碑
唐許敬宗撰(訪碑錄)
唐台州司馬韓公素眞贊
天台峰白雲撰并書先天元年刻(諸道刻錄)
唐玄宗眞容應見制
開元二十九年六月一日下詔臨海太守賈長源刻
輔崇儀八分書(復齋碑錄)
唐桐栢觀碑
唐桐部郎中崔尚撰翰林院學士慶王府屬韓擇木
八分書天台山有廢道宫相傳以為晉葛玄所居唐
景雲初詔建為桐栢宫道士司馬子微營而成之碑
以天寶元年三月立(集古錄目)
唐宋德遇墓誌
唐金濟時撰正書無名元和三年(諸道石刻錄)
唐天台佛隴禪林寺記
唐陳讓撰徐放書元和六年五月立在天台(復齋碑錄)
唐智者大師修禪道場碑
唐梁肅撰徐放書陳修古篆額元和六年立在天台
(復齋碑錄)
唐柳泌王清行
隱居台州刺史柳泌述并書元和十四年歲在己亥
九月十五日建在天台(復齋碑錄)
唐柳泌題瓊臺詩
總仙刺史柳泌無年月正書磨崖天台(復齋碑錄)
唐白郎巖記
唐王(闕)撰何歸儒分書篆額寶歷元年閏七月八日
建(復齋碑錄)
唐修桐栢宫碑
唐浙東團練觀察使越州刺史元稹撰并書台州刺
史顔顒篆額桐栢宫以景雲中建道士徐靈府等重
葺碑以太和四年四月立(集古錄目)
唐天台禪林寺智者大師畫像贊
唐顔眞卿撰姪顔顒正書男汝玉篆額太和四年冬
季月建(復齋碑錄)
唐智者大師畫像贊
唐顔眞卿撰沙門行昉八分書(諸道石刻錄)
唐佛窟大師碑
唐韓(闕)撰張抱元正書大和六年(諸道石刻錄)
唐長生田記
唐顔顒撰何歸儒書并篆額(諸道石刻錄)
唐赤城山中巖寺碑
沙門神邕撰牛僧孺書開成元年(復齋碑錄)
唐蒼山廟記
唐宋誠撰分書無姓名篆額會昌六年十月記(復齋碑錄)
唐國清寺額
唐柳公權書大中七年八月八日僧澄觀乞額狀及
柳公權批荅(諸道石刻錄)
唐天台導元院記
唐張仁穎撰道士葉瓊秀書道士葉孤雲分書額文
德元年十一月立(復齋碑錄)
漢重修法空大師塔亭碑
臣彙征奉制撰臣程延翰奉制書乾祐三年九月六
日庚午建(復齋碑錄)
處州
(春秋戰國屬越秦屬會稽郡二漢因之吳置臨海郡晉屬永嘉郡宋以後因之隋開皇九)
(年平陳置處州十二年改為括州大業初州廢置永嘉郡唐武德四年避德宗名改為處)
(州皇朝因之今縣六麗水遂昌縉雲)(龍泉青由)(松陽)
宋石門頌
大宗元嘉十有九年歲在壬午刊而記之在青田縣
界(復齋碑錄)
唐有道先生華國重碑
唐松陽令李邕撰并書國重道術之士字雅鎮南陽
葉縣人碑以開元五年三月立(集古錄目)
余集古所錄李邕書頗多最後得此碑於蔡君謨君
謨善論書為余言邕之所書此最為佳也(集古錄)
李邕旣為撰碑而難於書法善追其魂而書之世號
追魂碑其間用字多差誤是時夜艾鐘鳴李公書未
畢而覺碑因存而不易續以碑示邕邕笑曰初以為
夢今果然耶(葉法善傳)
追魂碑紹興十四年大雷碎其石(諸道石刻錄)
唐贈歙州刺史葉慧明碑
唐松陽令李邕撰國子監太學生韓擇木八分書慧
明字道昭南陽人隱居學道玄宗時子法善以道術
顯為鴻臚卿追贈慧明歙州刺史碑以開元五年七
月立(集古錄目)
唐吏隱山記
唐李陽冰篆在縉雲(復齋碑錄)
唐李陽冰殘碑凡數百字雖首尾不完文字缺滅而
歷歷可讀其間多述山水景物其最後曰名之曰吏
隱山又曰時唐百二十九載以歲次推之則天寶五
載也(集古錄目)
唐淳和觀鐘銘
唐郭階撰郭陽正書乾元二年正月十五日建(復齋碑錄)
唐城隍廟記
唐縉雲令李陽冰撰并篆書陽冰禱廟而雨因移建
於山上碑以乾元二年八月立在縉雲縣(集古錄目)
陽冰為縉雲令遭旱禱雨約以七日不雨將焚其祠
旣而雨遂徙廟於西山陽冰所記云城隍神祀典無
之吳越有爾然今非止吳越天下皆有而縣則少也
(集古錄)
唐重修文宣王廟記
唐縉雲令李陽冰撰并篆陽冰為縉雲令重修孔子
廟像碑以上元二年七月刻在縉雲縣(集古錄目)
唐忘歸臺銘
無刻石年月在縉雲縣(集古錄目)
唐李陽冰撰并書此銘及孔子廟城隍神記三碑並
在縉雲其篆刻比陽冰平生所篆最細瘦世言此三
石皆活歲久漸生刻處幾合故細爾然時有數字筆
畫特偉勁者乃眞蹟也(集古錄)
集古錄云此銘乃孔子廟城隍神記三碑並在縉雲
其篆刻比陽冰平生所篆最細瘦世言此石皆活歲
久稍生刻處幾合故細爾恐無是理若果爾更加以
歲月則遂無復有字矣此數碑皆陽冰在肅宗朝所
書是時年尚少故字畫差疎瘦至大歷以後諸碑皆
暮年所篆筆法愈淳勁理應如此也(金石錄)
唐李氏窪樽銘
唐李陽冰撰并篆無刻石年月在縉雲(復齋碑錄)
唐阮客舊居詩
唐縉雲令李陽冰撰并篆書阮客隱者也碑無刻石
年月縉雲(集古錄目)
詩云阮客身何在仙雲洞口橫人間不到處今日此
中行阮客者不見其名氏蓋縉雲之隱者也彼以遁
俗為高而終以無名於後世可謂獲其志矣然聖人
有所不取也陽冰欲稱其人而不顯其名字何哉豈
阮客見稱於當時而陽冰不慮於後世耶夫士固有
顯聞於一時而泯沒於後世者矣顧其道如何也陽
冰篆字世傳多矣此磨滅而僅存尤可惜也(集古錄)
集古錄以為陽冰作今驗其姓名乃縉雲令李䔄非
陽冰也其字畫亦不工蓋陽冰肅宗上元中嘗令縉
雲其篆字石刻尚多有存者故歐陽公亦誤以此詩
為陽冰作爾(金石錄)
唐石門洞記
唐李陽冰篆在青田(諸道石刻錄)
唐石門山瀑布記并詩
唐竇公衡記并裴士淹詩並八分書後有謝靈運丘
希範詩并希範六代姪丹和詩大歷中陳恒贊書(諸道)
(石刻錄)
唐石門山記
唐刺史李季貞纂篆書建中四年十一月立(復齋碑錄)
唐仙都山銘
唐李敬仲撰王光行書篆額貞元三年冬十月甲申
樹(復齋碑錄)
唐仙都山銘
唐張鶯撰正書無姓名篆額貞元三年冬十月十日
題(復齋碑錄)
唐孔子廟碑
唐韓愈撰任廸行書太和三年建(金石錄)
唐麗陽廟記
唐張磻撰張道衡正書任漢藩篆額大中九年五月
戊申朔二十日丁夘建(復齋碑錄)
唐仙都山黃帝祠堂碑
唐袁隲撰雲遊子正書篆額咸通八年立(復齋碑錄)
衢州
(自隋以前地里與婺州同唐武德四年平李子通析婺州之信安置衢州以州西三衢山)
(為名天寶元年曰信安郡皇朝因之今縣五西安江山龍遊常山開化)
唐西楚霸王祠堂記
唐賀蘭進明撰賀蘭誠行書姚韓卿篆額天寶十三
年十月八日建
唐徐偃王廟碑
唐徐安貞撰張宙正書大歷八年十月立(金石錄)
唐徐偃王廟碑隂記
唐張宙撰并八分書大歷八年十月立(金石錄)
唐韋公鐫信安郡王登石橋詩記
詩嗣江王偉撰記嚴綬撰韋薦書并篆額貞元三年
正月九日刺史韋光輔建
唐徐偃王廟記
唐于臯謨撰正書無姓名貞元十年秋八月立(復齋碑錄)
唐徐偃王新廟碑銘
唐邵令(闕)撰姚贊分書順宗永貞元年十一月建(復齋)
(碑錄)
唐遊石橋記并詩
唐刺史陸庶撰次男綜正書元和元年三月十日刻
(復齋碑錄)
唐遊石橋序并詩
序謝良弼撰詩劉迥李幼卿李深謝劇羊滔撰元和
七年十二月十二日
唐徐偃王廟碑
唐韓愈撰元錫正書元和十年十二月立(復齋碑錄)
唐東武樓碑
唐崔耿撰正書無姓名會昌二年立(諸道石刻錄)
唐東武樓碑隂詩
東武樓新成崔耿作會昌二年九月鐫(復齋碑錄)
寶刻叢編卷十三
