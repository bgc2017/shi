寳刻叢編卷十一
宋陳思撰
陜西秦鳳路
鳳翔府
唐鳳翔節度孫志直碑
唐禮部尚書裴士淹撰太子少保致仕韓擇木分書孫
公名志直字無撓河西姑臧人後於京兆嘗為鳳翔
尹隴右四鎮節度封晉昌王罷以本官奉朝請待制
集賢院議軍國(闕)先自營其墓而立此碑
無所刻年月(集古錄目)
唐孫志直碑大歴中立(諸道石刻錄)
唐夔州都督府長史顔勤禮碑
勤禮曾孫魯郡公真卿撰并書(闕)臨沂
入顯慶中終於夔州都(闕)立石年月
皆亡(集古錄目)
元祐間有守長安者後圃建亭榭多輦取境内古石
刻以為基趾此碑幾毁而存然已磨去其銘文可惜
也(金石錄)
唐薛王友顔惟貞家廟碑
唐吏部尚書顔真卿撰并書集賢院學士李陽冰篆
額真卿自叙家世銘於其父薛王友惟貞之廟碑以
建中元年七月立(集古錄目)
唐穎國公史繼先墓誌
唐明州别駕徐浩撰并行書殷仲容書額建中元年
八月十二日(集古錄目)
唐韋公妻漁陽郡夫人盧氏墓誌
姪盧荷撰姪盧幼章正書咸通三年(京兆金石錄)
唐樞密院脩紫蘭亭記
唐路巖撰楊迪行書咸通三年(京兆金石錄)
唐宣徽北院新啟功德堂記(并碑隂題名)
僧靈澈撰張宗厚正書咸通九年(京兆金石錄)
唐沈公夫人馮氏墓誌
唐前天下軍節度副使羅洙撰前左威衛兵曹參軍
李昌辭書夫人姓馮氏名靖冀州長樂人適吏部侍
郎沈傳師又以其子詢故封至齊國太夫人碑以咸
通九年立(集古錄目)
唐明佛法根本碑
僧智慧輪撰僧紹明正書并篆額咸通十年立(諸道石刻)
唐兵部尚書王承業墓誌
唐鄭言撰柳仲年正書咸通十年二月(金石錄)
唐師子院鐘銘
唐韋蟾撰張宗厚書咸通十一年(金石錄)
唐千佛寺無相法師謢珠塔記
僧靈澈撰毛知微書咸通十二年(京兆金石錄)
唐定水寺幡竿記
咸通十四年(京兆金石錄)
唐安國寺鐘銘
韋蟾撰張宗厚正書咸通十四年(諸道石刻錄)
唐贈尚書右僕射曹汾墓誌
李郁撰咸通十五年(京兆金石刻)
唐佛頂尊勝陁羅尼咒
魯讓建正書乾符六年(京兆金石錄)
唐供奉官掖庭令李允存墓誌
從姪應坤撰閻從勲正書光化四年(京兆金石錄)
唐寄邊衣等詩
唐裴說撰僧彦脩草書光化四年(京兆金石錄)
唐淨住寺釋迦文賢劫千佛像記
唐崔行功篆隸書無年月(京兆金石錄)
唐渭北節度咸希譲碑
唐元載撰張璪分書(訪碑錄)
唐定水院鐘銘
唐毋煚撰(諸道石刻錄)
唐華州刺史裴乾立碑
唐馬曙撰并書(訪碑錄)
唐崇元觀聖祖院記
唐賈餗撰徐挺古分書(訪碑錄)
唐渭南令成克雋碑
唐馬幹撰(訪碑錄)
夢瑛說文字源
僧夢瑛篆書目錄偏傍字源兼自叙郭忠恕答書(復齋)
(碑錄)
夢瑛十八體書
僧夢瑛書真字袁允中書(復齋碑錄)
陰符經
皇朝郭忠恕小篆古文八分三體書乾德中刻(集古錄目)
篆法自唐李陽冰後未有臻于斯者近時頗有學者
尚未得其髣髴也實錄言忠恕死時甚怪斯亦異人
乎其楷書尤精(集古錄)
日本國誥
其本在揚州太守李括家元祐三年游師雄刻於長
安漕臺(諸道石刻錄)
碑云康保五年日本在東海自漢以來見於史然與
中國不常通宋莒公紀年通譜載其國年號九而獨
無康保其後畢仲荀見此誥錄於通譜之末然不知
康保是中國何年也(金石錄)
寳刻叢編卷十一
