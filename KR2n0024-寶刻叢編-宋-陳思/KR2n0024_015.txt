寶刻叢編卷十五
宋陳思撰
江南東路
建康府
(春秋屬吳戰國屬越後屬楚秦屬彰郡二漢屬丹陽吳王孫權初鎮丹陽郡謂之京城後)
(徙都秣陵改為建業晉平吳以為丹陽郡又揚州刺史治東晉元年渡江復都焉改丹陽)
(太守為尹宋齊梁陳因之常以京口為重鎮隋平陳郡廢更于石頭城置蔣州大業初復)
(置丹陽郡唐武德三年置揚州七年復改為蔣州八年又改為揚州九年州徙治江都以)
(其地屬潤州至德二載析置江寧郡乾元元年曰昇州上元三年州廢光啟三年復置五)
(代時南唐李氏竊據陞為里闕寧府建康軍年復陞江)
(節度句容)(縣五溧水)(上元潯陽)(江寧)
漢校官碑
校官之碑隸額靈帝光和四年溧陽為其長潘君作
紹興十三年溧水尉喻仲遠得之固城湖中碑今在
溧水縣潘君名乾自曲阿尉來宰溧陽興學宫講賓
射碑頌所由作也(隸釋)
溧陽長潘君諱乾字元卓陳國長平人光和四年十
月己丑朔二十一日己酉造(本碑)
漢奉車都尉耿君碑
漢隸碑額八字(復齋碑錄)
漢武氏石室畫像
在府治紬書閣(諸道石刻錄)
吳巖山紀功碑
篆書不著名氏今其文字斷續不可悉考有曰天璽
元年者其餘大抵有天錫䜟命之意按吳歸命侯天
璽元年歴陽山石成文刻石作頌此當是也(集古錄目)
吳天璽元年斷碑其上云上天帝言又云帝曰大吳
一萬方又云天發神䜟文天璽元年七月己酉朔又
云天䜟廣多不解解者十二字嗚呼其言可謂妖矣
據吳志天璽元年秋八月鄱陽言歴陽山石理成字
凡二十明年改元大赦以協石文今此碑乃在金陵
驗其文與吳志所載亦異莫可考究孫皓在位凡八
改元而六見符瑞然竟不能保其國蓋人亊不修而
假托神怪以矯誣天命其不終宜矣(金石錄)
吳神䜟碣半無文理其粗成文者有云天發神䜟多
所未解解者合五十七字深甄歴數永歸大吳可以
為怪誕矣此碣初在江寧縣南二十里石高二丈折
為三段人因名其岡為斷石岡焉至元和六年胡宗
師移置漕圃前年冬余有荆楚之役假道金陵見之
金陵府舍其字方嚴古雅殊有佳處張懷瓘云吳皇
象善書此蓋皇象書也皇象江都人仕至青州刺史
吳故衡陽郡太守葛府君之碑
晉故尚書左民郎建安太守史府君之墓誌
晉尚書令假節領軍將軍贈侍中成陽卞公墓誌
三碑諸道石刻錄
晉建威將軍竺使君碑(二)
晉故建威將軍益州刺史領建平太守平恩縣侯竺
使君之碑隸額君諱瑤以泰光三年薨故吏張顧之
等立此碑
又碑主簿費敷等立無額作兩段(復齋碑錄)
晉謝重墓誌
隸書小字晉驃騎大將軍開府儀同三司故長史豫
州陳郡陽夏縣都鄉吉遷里謝重字景重隆安三年
己亥六月二十二日丙午薨以七月九日癸酉葬(復齋)
(碑錄)
晉紀穆侯碑
凡二十四字曰晉故僕射散騎常侍驃騎大將軍開
府儀同三司紀穆侯之銘(集古錄目)
(碑上缺)伯成仕至司徒存四十九字在句容縣治(復齋碑錄)
晉平西將軍廣漢葛府君碑
在句容縣西七里墓前(訪碑錄)
晉冠軍將軍史侯墓石柱
晉冠軍將軍中校尉北中郎將五兵尚書刺史史侯
墓石柱在溧陽(諸道石刻錄)
晉吕府君墓誌
正書題云晉故尚書起居郎廬陵太守吕府君之墓
誌在溧陽恐是唐人所立(復齋碑錄)
宋宗慤母劉夫人墓誌
不著書撰人名氏慤仕宋為散騎常侍荆州大中正
洮陽縣侯夫人姓劉氏碑以大明六年立(集古錄目)
不著書撰人名氏有誌無銘其後云謹牒子孫男女
次第名位婚嫁如左蓋一時之制也(集古錄)
宋散騎常侍謝濤埋銘
碑云濤字明遠春秋四十有(缺)元嘉十八年歲次屠
維月旅林鐘十七日卒其年九月三十日窀穸於揚
州丹陽郡建康縣東鄉土里山夫人王氏大明七年
歲次單閼十月十四日合祔(復齋碑錄)
宋湘宫寺水陸田記
大始(缺)年立(復齋碑錄)
齊海陵王墓誌
南齊長兼中書侍郎謝朓立不著書人名氏海陵王
名昭文文惠太子之子齊明帝廢其主鬱林王而立
之在位一年又廢為海陵王(集古錄目)
慶歷中余在金陵有饔人以一方石鎮肉視之若有
鐫刻試取石洗濯乃宋海陵王墓銘謝朓撰并書其
字如鍾繇極可愛予攜之十餘年文思副史夏元昭
借去遂託以墮水今不知落何處(沈存中)
海陵誌在沈翰林括家沈慶歷中在金陵厨人以方
石鎮肉視之有字刻乃此誌也後為人借去不還遂
亡所在此本今世殊難得然海陵乃齊世而沈云宋
海陵王非也又云謝朓撰并書而誌但云朓立耳然
玄暉自以草隸名當世後人目以飛花滿目殘霞照
人此誌結字高雅必朓書也(東觀餘論)
梁許長史舊館壇碑
梁隱士陶宏景撰其前題曰弟子華陽隱居丹陽陶
宏景謹造其傍又曰此一行隱居之手自書其文不
知誰所書也宏景學道句曲山中有晉許長史故居
壇塔為之記頌碑額又有四字曰天靈聖明不知為
何語也在茅山(集古錄目)
陶弘景撰孫文韜書天監十七年立在玉晨觀(諸道石刻)
(錄)
梁永陽昭王敬太妃墓誌銘
徐勉奉勅撰細書無姓名普通元年十一月九日己
卯薨(復齋碑錄)
梁侍中司空永陽昭王墓誌銘
徐勉奉勅撰細書無姓名梁武次兄齊建武四年薨
梁天監元年追贈普通元年十一月太妃王氏薨合
祔作誌(復齋碑錄)
梁華陽石碣頌
梁普通三年五月五日略記正書無書撰人名氏刻
在許長史舊館壇記碑隂(復齋碑錄)
梁茅君碑并兩側題名
不著撰銘人名氏梁茅山道士孫文韜書領道士正
張繹集茅山記茅君九錫文而刻之因為之銘碑以
普通三年立在茅山(集古錄目)
三茆者盈太元真君固定錄真君衷保命仙君皆漢
景帝中元間人盈天漢四年道成至元帝初元五年
來江左句曲之山哀帝元壽二年乘雲而去固至孝
元時拜執金吾衷宣帝地節四年拜上郡太守五更
大夫並解任還家修學成帝永始三年固為定錄真
君衷為保命仙君梁普通三年道士張繹建此碑孫
文韜書(南豐集古錄)
普通三年壬寅五月壬辰十五日丙午(闕)建立
孫文韜正書碑隂右側題三洞法師(闕)殷靈養左
側題三洞法師魯郡周顯明以己卯誕世尋真宋末
德茂齊梁(復齋碑錄)
梁聞善寺知藏法師碑
世號三蕭碑在蔣山按此碑紹興初為金人所焚(諸道)
(石刻錄)
梁新安太守蕭幾撰序湘東王繹撰銘尚書殿中郎
蕭挹書法師姓顧氏吳郡吳氏居鍾山聞善寺碑以
普通三年九月立(集古錄目)
世號三蕭碑法師者姓顧氏幾挹皆稱弟子衰世之
弊遂至於斯予於集古錄而不忍遽棄者以其字畫
粗可佳捨其所短取其所長斯可矣(集古錄)
此楷法自鍾元常後惟江左諸賢頗得之故蕭殿中
書是碑古雅可喜然下至隋唐其法遂亡虞歐禇薛
弗能逮也此可與識者論云(東觀餘論)
齊侍中蕭穎胄碑
齊侍中尚書令丞相巴東獻武公蕭穎胄碑普通五
年太歲甲辰三月辛亥朔十日庚申鐫在花林村(復齋)
(碑錄)
梁侍中始興忠武王碑
徐勉造貝文淵正書張(缺)明監作吳賢明(缺)郆
元明上石在花林清風村(復齋碑錄)
梁侍中司徒鄱陽忠烈王墓誌
梁張纘奉勅造普通七年二月二十五日葬(復齋碑錄)
梁散騎常侍司空安成康王碑
故州民前廷尉卿彭城劉孝綽撰奉朝請吳興貝義
淵正書在花林村(復齋碑錄)
梁臨川靖惠王神道(二)
梁故假黃鉞侍中大將軍揚州牧臨川靖惠王之神
道雙闕各二十一字去城三十里北城鄉(復齋碑錄)
梁新渝寬侯神道
梁故侍中仁威將軍新渝寬侯之神道(復齋碑錄)
梁吳平忠侯蕭公神道
反書穎隸字題云梁故侍中撫軍將軍開府儀同三
司吳平忠侯蕭公神道在花林村(復齋碑錄)
梁建安敏侯神道
梁故侍中左衛將軍建安敏侯之神道正書十五字
在淳化鎮(復齋碑錄)
梁故范府君神道
梁故昭遠將軍臨川王國侍郎范府君之神道正書
十八字(復齋碑錄)
梁故草堂法師之墓
篆書八字(復齋碑錄)
梁鄱陽王神道
正書(諸道石刻錄)
梁康王神道碑
篆書六字(諸道石刻錄)
梁史府誾神道
梁故解節散騎常侍兖州刺史建昌縣開國侯史府
誾之神道正書二十四字有武后時字恐武后時立
(復齋碑錄)
梁陶隱居墓誌
梁昭明太子蕭統撰蕭綱書無立石年月(復齋碑錄)
梁陶隱居法帖
在茅山玉晨觀
陳尼慧仙銘
碑首稱前安東諮議參軍而其下缺滅不見撰者姓
名宣成三國常侍陳景哲書慧仙姓石氏譙人也為
尼居慧福寺碑以天嘉元年立(集古錄目)
隋景陽樓下井銘
隋煬帝作文帝開皇九年煬帝以晉王為元帥伐陳
滅之後主與張麗華自投於井帝為銘刻於石井欄
以為戒(集古錄目)
序云開皇九年余奉聖略孟春正月至於偽都叔寶
衆叛逃形天地乃與愛姬張麗華等投於此井系之
以銘隸于石檻之側者晉王廣也(集古後錄)
隋平陳碑
薛道衡撰在上元縣石今亡(諸道石刻錄)
唐再立後漢史公神道碑
晉永和八年立唐貞觀十四年十八代孫仲鏌再立
碑題云後漢司空驃騎將軍史公神道碑(諸道石刻錄)
唐太平觀主王遠知碑
唐道士江旻撰法主弟子徐碩隸書法主名遠知字
德廣瑯琊臨沂人有盛名於隋唐間太宗時建太平
宫於茅山以處之碑以貞觀十六年立在茅山(集古錄目)
唐華陽觀主王軌碑
唐江寧縣令于敬之撰王玄宗書先生名軌字洪範
义字道棲瑯琊臨沂人為道士師主遠知茅山華陽
言其所建也碑以乾封二年十一月立在茅山後有
總章二年弟子李義廉題名(集古錄目)
唐攝山明徵君碑
唐高宗撰高正臣行書王知敬篆額上元三年四月
立徵君者梁明山賓也高宗朝其裔孫崇儼以方伎
進故立此碑舊唐史言高宗自製文而書之非也蓋
高宗撰文高正臣書耳(金石錄)
唐立吳太極左仙公葛公碑
梁陶隱居撰陳昇正書調露二年正月重建在句容
縣(諸道石刻錄)
唐王法主碑
唐鳳閣侍郎同鳳閣鸞臺平章事劉禕之撰揚州登
仕郎齊懷壽書法主名遠知居茅山華陽宫追贈金
紫光禄大夫諡曰昇真碑以文明元年立在茅山(集古)
(錄目)
唐句容令岑植德政碑
唐雍州錄事參軍張景毓撰業行寺僧翹微書植字
德茂南陽棘陽人自潤州句容縣令召還縣人為立
此碑以景龍二年二月立(集古錄目)
唐立晉建安太守史憲神道碑
晉建安太守山隂侯史公神道碑從孫薿撰從孫處
權正書景龍四年二月立在溧陽(復齋碑錄)
唐崇元宫碑
唐左拾遺孫處玄撰楊幽徑書崇玄宫者宋文帝路
淑媛所立唐景雲二年制使道士葉法善奉立册投
龍設齋碑以太極元年四月立在茅山(集古錄目)
唐水仙觀三宗先生碑
孫(缺)安撰周君儀書開元五年九月丁酉朔十日丙
午立在溧陽(復齋碑錄)
唐立梁貞白先生陶隱居碑
梁卲陵王蕭綸撰隸書不著名氏隱居名宏景字道
明丹陽秫陵人齊末為宜都王侍讀棄官隱居句曲
山中自號華陽隱居終於梁武帝時贈中散大夫諡
曰貞白碑額曰解真貞白先生陶隱居碑碑在茅山
(集古錄目)
開元十二年九月三日建在茅山玉晨觀(復齋碑錄)
唐溧陽縣城隍廟記
蔣日用撰正書無名氏開元十七年己巳三月三日
癸巳建在舊縣城(復齋碑錄)
唐景陽樓下井欄石并記
開元二十一年江寧縣丞王震重刻并為記八分書
不著名氏其一潤州上元縣主簿張著撰無刻石年
月及書人名氏(集古錄目)
不著撰人名氏述隋滅陳叔寶與張麗華等投井事
其後有銘以為戒又有唐江寧縣丞王震井記云井
在興嚴寺其石檻銘有序稱余者晉王廣也其文字
皆磨滅僅可識者其一二叔寶事前史書之甚詳不
必見於此然錄之以見煬帝躬自滅陳目見叔寶事
又嘗自銘以為戒如此及身為淫亂則又過之豈所
謂下愚之不移者哉今其銘文隱隱尚可讀處有云
前車已傾負乘將没者又可歎也(集古錄)
陳後主叔寶辱井記云江寧縣興嚴寺井石檻銘莫
知誰作也歴序隋文帝命晉王廣伐陳後主自投井
中令人取之驚其太重及出乃與張貴妃孔貴人三
人同束而上其末云唐開元二十二年三月十七日
前單公縣令左轉此縣丞太原王(已下缺錄南豐集古)
唐貞白先生碑隂
唐天台華峰白雲道士河内司馬道隱子微述并篆
書開元二十三年四月立在玉晨觀(復齋碑錄)
唐栖霞寺鐘銘
天寶三載(諸道石刻錄)
唐明皇祠三清文
天寶七年立在茅山(集古錄目)
唐明皇投籙碑
御製在崇禧觀天寶七年(諸道石刻錄)
唐華陽洞唐玄宗投上清籙碑
唐張景顧撰(諸道石刻錄)
唐華陽頌玄宗詔附
梁貞白先生陶宏景撰不著書人名氏唐天寶九年
紫陽宫主列行矩等刻石(集古錄目)
唐玄宗尊號曰聖文神武皇帝可謂盛矣而其自稱
曰上清弟子者何其陋哉(集古錄)
唐玄靖先生碑
唐秘書郎柳識撰大理司直張從申書李陽冰篆額
玄靖先生茅山道士李含光也碑以大歷四年八月
立(集古錄目)
張從申書李陽冰篆額唐世工書之士多故以書知
名者難自非有以過人者不能也然而張從申以書
得名於當時者何也從申每所書碑李陽冰多為之
篆額時人必稱為二絶其為世所重如此余以集錄
古文閱書既多故雖不能書而稍識字法從申所書
棄者多矣而時錄其一二者以名取之也夫非衆人
之所稱任獨見以自信君子于是慎之故特錄之以
待知者(集古錄)
紫陽碑乃張從申書李陽冰題歐文忠不喜從申書
集古錄屢言之殊不知從申乃效子敬書頗有東晉
風尚唐人知書者多故見重於世今人反此歐陽公
初不閑法書則從申之迹見棄宜矣(東觀餘論)
唐福興寺碑
唐許登撰張從申行書并篆額大歷五年六月一日
壬辰建在江寧縣(復齋碑錄)
唐立晉顔含大宗碑
含十四世孫唐撫州刺史顔真卿撰并書真卿罷撫
州過含墓因叙含而下十五世子孫名字事迹立此
碑以大歷六年十一月立(集古錄目)
唐立晉顔含碑
晉江夏李闡撰傳含曾孫宋金紫光禄大夫顔延之
撰銘十四世孫唐前撫州刺史真卿含字宏都瑯琊
臨沂人東晉初官至右光禄大夫西平侯諡曰靖此
銘舊有刻石大歷七年四月真卿重建(集古錄目)
唐玄靖先生後碑
唐湖州刺史顔真卿撰并書先生名含光廣陵江都
人本姓宏避孝敬皇帝諱改為李氏玄宗師事之加
號玄靖先生詔居茅山碑以大歷十二年五月立(集古)
(錄目)
唐白鶴廟記
唐柳識撰劉明素書大歷十三年(諸道石刻錄)
唐王師乾神道碑
唐中書侍郎平章事楊綰撰大理司直張從申書師
乾字脩然瑯琊臨沂人官至諫議大夫盧循道三州
刺史碑以大歷十三年立在句容(集古錄目)
張從申書余初不甚以為佳但怪唐人多稱之第錄
此碑以俟識者前歲在亳杜因與秦玠郎中論書玠
學書於李西臺建中而西臺之名重于當世余因問
玠西臺學何人書云學張從申也問玠識從申書否
云未嘗見也因以此碑示之玠大驚曰西臺未能至
也以此知世以鑑書為難者誠然也從申所書碑今
絶不行於世惟予集錄有之者吳季子碑隂記崔圓
頌德碑并此纔三爾(集古錄目)
唐祭酒史公碑
唐賈曾撰徐浩書李陽冰篆額代宗時立在溧陽(復齋)
(碑錄)
唐華陽三洞景昭大法師韋公碑
唐陸長源撰竇衆書井篆額貞元三年正月上元造
在茅山玉晨觀(復齋碑錄)
唐孝子張常洧旌表碑(并門閭勅旌表碣贊附)
唐貞元五年旌表張常洧門閭勅一道并紀孝行碑
前許昌主簿高字撰旌表碣贊句容主簿承環撰皆
同刻不著書人名氏常洧字巨川句容人居父喪廬
墓過期有芝草生墳上故見旌表(集古錄目)
文字磨滅僅可見其髣髴蓋孝悌之為名人之所甚
慕而旌表非一世勸也故特錄之者惜其將遂不見
於後世也其文辭筆畫亦自可佳然不專取乎此也
(集古錄)
唐玄宗賜李鍊師詩詔
唐道士任良友書鍊師名含光號貞靖先生玄宗所
賜詩凡三首詔勅十鍊師所上表并答銘十五貞元
十四年道士包無際等刻石在茅山(集古錄目)
唐三茅君下洎宫記
唐黃洞元撰盧士元書貞元十五年(諸道石刻錄)
唐總悟上人鍾山林下集序
唐處士石洪撰序桂管觀察判官張譫諸暨縣尉盧
建上元縣尉盧少連詩共三首皆洪書為鍾山僧總
悟所作也以貞元二十年十二月立(集古錄目)
唐高陽郡許守珪墓誌
元和四年(復齊碑錄)
唐修下洎宫記
唐浙西觀察判官王師簡撰道士任參玄書下洎故
茅君宅也在三茅山下元和中浙西觀察使薛苹修
以為宫并立三茅君像以元和九年立此碑(集古錄)
唐紫陽常住莊園等記
長慶三年八月立在茅山玉晨觀(復齋碑錄)
唐崔玄亮遊山題記
唐刑部尚書崔玄亮長慶三年遊山題記在茅山(集古)
(錄目)
唐幽棲寺冲素和尚塔記
唐沙門靈遵行書長慶三年歸化寶歷二年正月起
塔三月十日畢工(復齋碑錄)
唐崇元聖祖院碑
唐常州刺史賈餗撰前陳州參軍徐挺古八分敬宗
即位詔天下求有道之士李德裕為浙西觀察使以
道士周息元薦於朝為建此院勅賜號崇元聖祖院
碑以寶歷二年立在茅山(集古錄目)
唐鴻禧院記
唐賈餗文(諸道石刻錄)
唐茅山三像記
八分書與崇元聖祖院記一體書李德裕既建聖祖
院并立玄元皇帝孔子尹喜三像援引傳記事迹作
此記以寶歷三年刻(集古錄目)
唐李德裕撰德裕自號上清玄都大洞三景弟子上
為九廟聖主次為七代先靈下為一切含識造老君
孔子尹真人像三軀此固俚巷庸鄙人之所常為德
裕為之有不足怪然以孔子與老君為伍而又居其
下此豈止德裕之獨可罪耶今史記載孔子問禮於
老聃聃戒孔子去其驕氣多慾而孔子嘆其道猶龍
之語著於耳目自漢以來學者未有以為非者豈止
德裕之罪哉(集古錄)
唐仙壇山銘
并石天尊像一唐道士周道賜書銘不著撰人名氏
初道士宋文幹以山石自然成形因立壇其後縣令
岑仲琢石為像碑以聖歷三年立在溧水(集古錄目)
唐右補闕陸洿題名
洿自稱麋鹿臣字為篆書太和三年題在茅山(集古錄目)
唐景陽井欄口銘
篆書不著名太和四年六月刻在行宫(復齋碑錄)
辱井有篆文云辱井在斯可不戒乎井銘文共十八
字在井石檻上不知誰為文(南豐集古錄)
唐爐峰道場鐘銘
僧世用述趙景玄行書太和四年七月(復齋碑錄)
唐攝山栖霞寺賢聖會記
釋善言撰周士年行書并題額太和五年九月十五
日(復齋碑錄)
唐沈傳師攝山題名
正書太和七年六月(金石錄)
唐修水陸無遮齋題
太和七年六月(諸道石刻錄)
唐禁山碣
并太和七年禁樵採勅同刻在茅山(諸道石刻錄)
唐平泉院無碍田記
開成中立(諸道石刻錄)
唐趙浩書金剛經
正書僧清濟篆額開成五年正月立(復齋碑錄)
唐李德裕遙傷孫尊師詩
唐李德裕遙傷孫尊師詩三首寄題黃先生舊館詩
一首後附秘書省校書郎裴方質八分德裕時為司
空平章事以會昌三年刻在茅山(集古錄目)
唐重換司空廟殿記
據碑司空漢光武時人二十三世孫唐杭州臨安縣
令有則易其廟之故殿立此碑從姪重厚撰族人文
察書而皆不著姓當光武時為司空者非一人而有
則于唐亦不顯不知其為何人也有則自稱宗長又
有宗副都枝長宗正宗錄都孔目廟祝衡陽侍郎等
諸枝長孔目及職司題名者數十人皆其族人也碑
以會昌六年八月立在溧陽(集古錄目)
唐重修吳大帝廟階記
唐河陽三城節度團練衙推石湘漢不著書人名氏
永寧縣主簿周知素重修大帝廟階以天中六年立
此記(集古錄目)
唐重建開善寺碑
唐宋整撰宋渙正書并正書額咸通三年十月建(復齋)
(碑錄)
唐僧伽殿記
不著書撰人名氏僧伽殿潘昉等所立并題名數十
人碑以咸通七年立(集古錄目)
唐奉禮郎戴府君誌
正書小字分書額懿宗時立在溧陽縣(復齋碑錄)
唐孝子張府君旌表碑
唐王丞福書雷珍題額咸通十三年(諸道石刻錄)
唐攝山栖霞寺律大德碑
唐王如玭撰沙門澄觀正書大歷四年三月建乾符
五年十一月重立(復齋碑錄)
唐潘城院碑
唐道士劉驩撰陶貞固正書并篆額中和三年七月
十五日立在溧水(復齋碑錄)
唐立西漢御史大夫趙王廟記
林雲撰中和三年三月二十七日(復齋碑錄)
唐車府君誌
唐大成軍都虞侯淮南押衙車府君誌光啓元年十
二月二十八日又無書撰人名(復齋碑錄)
唐重立許長史舊館壇碑
梁陶隱居撰并書普通二年正月記唐裴行矩重立
(諸道石刻錄)
唐三茅山記
唐人書不著名字備記三茅山四面所至地里遠近
(集古錄目)
唐景陽井欄記
唐閬川上(缺)縣主簿張著撰無書人名氏并刻石年
月(集古錄目)
唐禮部侍郎信州刺史劉大真碑
唐裴度撰蔣潼正書在溧水縣(諸道石刻錄)
鳳凰臺記
武仙童碑
玉霄庵碑
三碑諸道石刻錄
吳開善寺塔院并記
無撰人姓名李陶正書并篆額順義七年六月(缺)日
記(復齋碑錄)
吳徐温鑄興化院鐘記
武義二年十月二十三日立在府城香林寺(復齋碑錄)
吳徐公重建靈寶院記
道士王栖霞撰道士吕子元正書并篆額太和三年
重光辛單閼年九月九日癸巳記(復齋碑錄)
南唐牛首山祖堂幽棲禪院佛殿記
沙門無業撰沙門處安正書并篆額昇元二年庚子
二月記(復齋碑錄)
南唐宋齊丘鳳臺山詩刻二十韻
宋齊丘天祐八年題昇元三年奉勅立石王紹顔奉
勅正書治平四年重撰(復齋碑錄)
南唐天王記
不著書撰人名氏溧水縣人許儒造石天王像以昇
元六年立此記(集古錄目)
南唐方山洞玄觀勅還舊鐘記
道士劉日新撰道士李希曜正書并篆額保大元年
十月七日立(復齋碑錄)
南唐保寧院鐘贊
保大二年(諸道石刻錄)
南唐義井記
保大三年(諸道石刻錄)
南唐保大香爐記
保大三年乙巳歲五月二十四日己未記(復齋碑錄)
南唐中興佛窟寺碑
孫忌撰尉遲樞正書王文秉篆額保大四年丙午二
月五日建(復齋碑錄)
南唐方山寶華宫碑
撰人(碑缺)鼐行書王文秉篆額并鐫保大四年六月立
日建(復齋碑錄)
南唐張懿公碑
殷崇義撰朱銳正書保大六年(諸道石刻錄)
南唐辟支佛大廣現身記
周彦崇撰孟文益行書保大六年(諸道石刻錄)
南唐保大井欄銘記
保大八年三月内建造此井(復齋碑錄)
南唐祈澤寺碑
釋契思撰并正書篆額保大八年庚戌六月二十八
日建(復齋碑錄)
南唐清涼寺悟空禪師碑
韓熙載撰并分書篆額保大九年七月二十五日立
(復齋碑錄)
南唐祭悟空禪師文
保大九年(諸道石刻錄)
南唐貞素先生王栖霞碑(號玄博大師)
徐鉉撰并篆額徐鍇分書王文秉刻字保大壬子(復齋)
(碑錄)
南唐重立吳太極左仙公葛公碑
梁陶隱居撰保大十四年丙辰七月辛卯朔五日乙
未重建(復齋碑錄)
南唐題葛仙公碑隂文
句容縣令王玄撰并書男邕題額保大十四年中秋
月庚申朔記(復齋碑錄)
南唐青元觀九天使者功德殿記
賈穆述王燮書保大十五年(諸道石刻錄)
南唐紫陽觀碑
徐鉉撰楊元鼎書并篆額王文秉刻己未歲十二月
一日建(復齋碑錄)
南唐徐鍇茅山題名篆書
太歲庚申弟子徐鍇敬謁(復齊碑錄)
南唐般若心經
篆書不著名王文秉刻字(諸道石刻錄)
其後八分題曰左千牛衛兵曹參軍王文秉刻字文
秉南唐人善篆書此經字畫與文秉他所書相類然
不知何以但稱刻字也石在人家(集古錄目)
南唐許真人并銘
徐鉉撰并篆書在玉晨觀(諸道石刻錄)
南唐蔣莊武帝廟碑
徐鉉撰朱銑正書(諸道石刻錄)
南唐玄傳大師王君碑即王栖霞碑已見前
徐鉉撰篆書并題額徐鍇八分(諸道石刻錄)
南唐小篆千文
王文秉篆書建隆元年刻石在茅山(集古錄目)
小篆千文者江南人王文秉書其後題云大唐庚申
歲者建隆元年也偽唐李煜自周師取淮南畫江為
界以稱臣遂削去年號奉周正朔然世宗特許其稱
帝故文秉猶稱唐而不書年號直云庚申歲也文秉
在江南篆書遠過徐鉉而鉉以文學名重當時文秉
人罕知者學者皆云鉉筆雖未工而有字學一點一
畫皆有法也文秉所書獨余集錄屢得之此本得於
太學楊南仲(集古錄)
南唐紫陽宫石磬銘
張獻撰王文秉筆建隆二年刻石在人家(集古錄目)
紫陽石磬銘余獨錄於此而不附他書者文秉之書
罕見於今也小篆自李陽冰後未見工書文秉江南
人其字畫之精遠過徐鉉而中朝之士不知文秉但
稱徐常侍者鉉以文章有重名於當時故也歲在辛
酉晉天福六年李昪之昇元五年也五代干戈之際
士之藝有至於斯者太平之世學者可不勉哉(集古錄)
騎省石
在句容縣治徐鉉曾題名故為騎省石(諸道石刻錄)
南唐延賓亭記(宋齊丘文)
南唐龍山泉銘
南唐題明徵君墓詩(徐鍇篆)
南唐金剛藏經殿碑
韓熙載撰并書(四碑諸道石刻錄)
宣州
(春秋屬吳戰國屬越後屬楚秦屬彰郡二漢屬丹陽郡吳為重鎮晉徙丹陽於建業而以)
(其地置宣城郡宋齊梁陳因之梁兼置南豫州隋平陳郡廢改州為宣州大業初復置宣)
(城郡唐武德三年曰宣州天寶元年曰宣城郡吳陞為寧國軍節度皇朝因之今縣六)
(宣城寧國)(南陵旌德)(涇縣太平)
唐修東門頌
唐武平一撰張敬立書并題額開元十一年立(訪碑錄)
唐良吏記
唐大理司直攝監察御史陳簡甫撰大理司直陳太
階書大歷中宣州刺史陳(碑不著名)采開元以來州之良
吏刺史裴曜卿刺史兼江西採訪使班景倩竹承構
裴敦復贈刺史李偁司功參軍張邈凡六人刻石為
之記偁常為江縣令終于宣州長史廣德中浙中盜
起過宣州者皆相戒不入其閭討擊使以聞贈宣州
刺史碑以大歷四年立(集古錄)
唐宣歙觀察使薛邕去思頌
唐崔巨撰裴業分書并篆額大歷十四年八月五日
建(復齋碑錄)
唐顔魯公殘碑
大歷十四年(諸道石刻錄)
唐禪定寺通公碑
唐嚴綬撰顔頵正書永貞元年十一月二十五日建
(復齋碑錄)
唐杯渡禪師影空碑
唐朱存撰釋巨鄰篆書太和三年立在隱靜山(復齋碑錄)
唐修敬亭府君廟記
唐劉重鈞撰太和十年立在廟中(訪碑錄)
唐福田寺經藏院記
唐崔從龜撰僧元孚書會昌二年立(復齋碑錄)
唐鄭薰記顔魯公題蒲塘客旅
唐宣歙池觀察使鄭薰記大中十一年十一月十九
日(復齋碑錄)
唐新興寺碑
唐歙州刺史盧肇撰并書越州刺史楊嚴篆額新興
寺在宣州宣宗大中初悉復武宗所毁佛寺刺史裴
休修之而立此碑以大中二年立(集古錄目)
唐叠嶂樓記
刺史獨孤霖書咸通十二年十二月辛亥(復齋碑錄)
吳新興寺崇福院五百羅漢碑
天德崇義正書太和癸巳歲十月建(復齋碑錄)
多寶塔記
孟拱辰書(諸道石刻錄)
琴高亭頌
杜禕撰八分書(諸道石刻錄)
南唐涇縣文宣王廟記
徐銑記徐鍇篆書太歲丁未十月九日吳光輔徐廷
祚立(復齋碑錄)
南唐袁石題
徐廷祚篆書保大五年在涇縣(復齋碑錄)
南唐魏惠王神道碑
常夢錫撰書人殘缺王文秉鐫保大七年己酉十二
月建(復齋碑錄)
南唐彰城寺鐘銘
神仙戒
鄭畋文(二碑諸道石刻錄)
徽州
(春秋屬吳戰國屬越後屬楚秦屬彰郡二漢屬丹陽郡吳孫權分置新都郡晉武帝改為)
(新安郡宋齊因之後廢隋平陳置歙州大業初置新安郡唐武德四年復置歙州天寶元)
(年曰新安郡皇朝因之統縣六黟歙縣休寧祈門婺源績溪縣)
唐薛稷祠堂記
陳允升撰李灝分書篆額年月漫滅(諸道石刻錄)
南唐婺源都置制城記
劉津記正書并篆額昇元二年十月五日(復齋碑錄)
江州
(古揚荆二州之境春秋戰國屬楚秦屬九江郡二漢屬廬江豫章二郡晉惠帝置潯陽郡)
(兼置江州初治豫章武帝咸康六年移治潯陽中流襟帶常為重鎮宋齊梁陳因之隋平)
(陳郡廢大業初州廢置九江郡唐武德四年復置江州天寶元年曰潯陽郡皇朝因之今)
(縣五瑞昌)(德化湖口)(德安彭澤)
宋慧遠法師碑
宋謝靈運撰張野序不著書人名氏慧遠姓賈氏雁
門人東晉末居於廬山東林碑在廬山(集古錄目)
隋西林道場碑
隋太常博士歐陽詢撰不著書人名氏筆畫遒勁或
以為公自書按兩京記隋改寺為道場碑以大業十
三年立在廬山西林寺(集古錄目)
渤海公在隋為太常博士時作不著書人名氏字畫
遒勁世或以為公自書公時年尚少又字法與公書
不同不知何人書也(集古錄)
碑題太常博士歐陽詢撰而不著書人名氏余家藏
隋姚辨墓誌元壽碑皆率更在大業中為博士時所
書與此碑字體絶不類知其非率更書也(金石錄)
唐佛䭾禪師舍利塔碑
(缺)月二十九日建(復齋碑錄)
唐新剏東林寺菜園記
唐魯德璠撰林荄正書鄧初篆額咸通四年九月三
日(復齋碑錄)
唐狄梁公碑
唐皮日休撰錢雍分書并篆額咸通五年立在彭澤
縣修真觀(復齋碑錄)
唐觀察使武陽公韋公寫真贊
唐苗紳撰咸通八年書在東林寺(諸道石刻錄)
唐重建東林寺禪大德言公碑
唐苗紳撰裴光遠分書并篆額咸通九年十二月十
三日建(復齋碑錄)
唐廣平公舊園記
唐薛正己撰劉詢書并篆額光啟二年六月二十一
日立在東林(諸道石刻錄)
唐圓通大師碑
唐裴廷裕張文祐捨手書(訪碑錄)
唐西林題名
唐顔魯公書永泰丙午六月題(集古錄目)
唐東林寺慧遠法師影空碑
唐李演述僧惟高書王遹篆額貞元中建武宗時廢
宣宗大中八年七月再立(諸道石刻錄)
唐東林寺律大德熙怡大師碑
唐許堯佐撰李行言分書并篆額貞元十二年八月
建武宗時廢宣宗大中八年再立(諸道石刻錄)
唐東林寺經藏碑
唐李肇撰元和七年九月建武宗時廢大中十三年
七月八日馮譔重書再立并篆額(復齋碑錄)
唐東林寺律大德粲公碑
唐吉州司戶許堯佐撰吳郡陸蔚之書并篆額元和
八年端午建武宗時廢大中八年七月再立(復齋碑錄)
唐東林寺臨壇大德塔頌
唐劉軻撰弟子雲臯正書元和八年十月建武宗時
廢大中八年七月重立(諸道石刻錄)
唐崔融遊東林寺詩
正書無姓名元和十三年二月二十九日曾孫江州
刺史能重刻(復齊碑錄)
唐興果寺律大德奏公塔碣
唐白居易撰僧雲臯正書長慶二年閏十月一日建
武宗時廢宣宗大中八年七月十五日重立(復齋碑錄)
唐題東林寺影空碑隂
唐李渤撰僧雲臯正書長慶三年三月七日(復齋碑錄)
唐廬山峯頂寺臨壇大德法真碑
唐李宏慶撰僧雲臯正書長慶三年四月立(復齋碑錄)
唐東林寺律大德熙怡石墳哀誌銘
唐侯高撰僧雲臯正書長慶四年五月十三日立(復齋)
(碑錄)
唐辯石鐘山記
唐李渤字濟之撰不著書人名氏彭蠡湖之口有石
鐘酈道元注水經以為水石相薄為鐘音因以得名
渤遊山中見有卧石叩之其鳴如鐘土人曰此石鐘
也故為此記以辨之渤時隱居白鹿洞稱白鹿先生
後官至桂管觀察使太和元年故吏吳文幹刻石在
湖口鎮(集古錄目)
唐東林大師真堂記
唐倪匡明書并篆額大和三年(諸道石刻錄)
唐栖霞寺大德玭律師碑
唐劉軻撰沙門雲臯正書齊餘篆額太和四年七月
十二日建武宗時廢宣宗大中八年七月二十三日
再立(復齋碑錄)
唐水閣院律大德齊明和尚碑
唐鄭素卿撰僧道真行書太和六年三月六日建大
中八年再立(諸道石刻錄)
唐東林寺德化王重置白氏文集記
僧匡白記余文真正書倪臣明篆額太和六年八月
十二日(諸道石刻錄)
唐東林寺白氏文集記
唐白居易記僧雲臯正書太和九年八月(金石錄)
唐寶稱大律師塔碑
唐秘書丞史館修撰劉軻撰江州司戶參軍陳去疾
書前振武節度參謀李庭彦篆額律師江南講僧也
名智滿陶靖節之九世孫始出家於寶稱寺故以為
號碑以開成四年立大中八年重建在廬山(集古錄目)
碑以開成四年四月二十七日建武宗時廢大中八
年七月二十三日重立(復齋碑錄)
唐曹汾去東林詩
會昌三年七月十三日刻在玭師碑隂(諸道石刻錄)
唐東林寺觀音方丈記
江夏僧元楚記東夷溟島太玄谷冲寂野叟書大中
六年二月十三日(復齋碑錄)
唐撫州景雲寺上宏和尚石塔碑
唐白居易撰李克恭正書段全緯篆額大中八年七
月十五日重立在東林寺(復齋碑錄)
唐隴西子德題名
大中十年同遊刻石西林寺(諸道石刻錄)
唐東林寺建碑記
唐張又新撰裴光遠篆額大中十年四月三十日(復齋)
(碑錄)
唐復東林寺碑
唐湖南觀察使潭州刺史崔黯撰散騎常侍柳公權
書寺在江州先被廢至宣宗時復立碑以大中十一
年四月立在廬山東林寺(集古錄目)
會昌中被廢大中初黯為江州刺史而復之(集古錄)
唐韋宙施錢再造經藏堂宇題
大中十二年刻石在東林寺(諸道石刻錄)
唐裴諷題名
刻在齊朗和尚碑隂大中十四年六月(諸道石刻錄)
唐經藏院碑隂記
唐撫州刺史蔡京撰正書無名大中十四年五月
南唐重修東林寺記
韓王知證記孟拱辰分書并篆額昇元六年七月一
日(復齋碑錄)
南唐太乙真人廟記
韓王知證記孟拱辰行書并篆額昇元六年七月二
十九日建(復齋碑錄)
南唐彌勒菩薩上生殿記
楊弼撰僧慕莊書保大三年二月二十日杜昌業建
(諸道石刻錄)
南唐太乙觀董真人殿碑
道士倪少通撰道士鍾德載正書并篆額保大十一
年十一月(復齋碑錄)
南唐東林寺上方禪師舍利塔記
彭瀆撰并分書額伊從道正書保大十四年歲次丙
辰十月庚申建王文秉刻(復齋碑錄)
南唐文宣王廟記(引書佚)
南唐張靈官記
徐鉉撰徐鍇書并篆額歲次癸酉上元立(諸道石刻錄)
南唐義門陳氏書堂記
徐鉉撰徐鍇書并篆額(諸道石刻錄)
池州
(春秋屬吳戰國屬越後屬楚秦屬彰郡二漢屬丹陽郡晉屬宣城郡宋齊梁陳隋因之唐)
(武德四年析宣州置池州貞觀元年州廢永泰元年復置後曰池陽郡皇朝因之今縣六)
(貴池建德)(青陽石埭)(銅陵東流)
唐張嶙府君墓誌
唐韓勵躬撰正書無名貞元十四年十一月十一日
立在建德縣(復齋碑錄)
(闕)
并書凡詩五首武陽郡公韋丹詩(缺)
四年刻(集古錄目)
唐崔澣撰(京兆金石錄)
法王和尚塔碑
僧迥斌撰丘光道書(諸道石刻錄)
寶刻叢編卷十五
