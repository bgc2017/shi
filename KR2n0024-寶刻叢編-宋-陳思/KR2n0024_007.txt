寶刻叢編卷七
宋陳思撰
陜西永興軍路一
京兆府上
(京兆府本周室所居謂之宗周平王東遷地入於秦至孝公徙都焉始皇置内史漢二年為渭)
(南郡高帝都此九年復為内史武帝大初元年更為京兆尹王莽既敗更始赤眉相繼據之後)
(漢都洛陽仍以此為京兆尹魏改尹為太守晉改京兆郡兼置雍州愍帝亦都之帝為劉曜苻)
(堅姚興所據後魏亦為京兆郡兼置雍州後周復為京兆尹隋初置雍州後改為京兆郡唐初)
(為雍州開元元年改為京兆府後周隋唐皆為帝都昭宗遷洛廢為祐國軍梁初改為京兆府)
(大安佑國軍曰永平後唐復為西缺軍漢改曰永興軍今缺)(為晉昌)
(蔡邕石經遺字鍾繇墓田丙舍)(鍾繇力命表記王右軍蘭亭)
(黃庭經遺字像贊東方先生画)(海字樂毅論洛神賦獻之十三行)
(晉賢書曹娥碑歐陽詢書心經)(集王書筆陣圖玉枕尊勝咒)
(禇遂良小字隂符禇遂良度人經變)(禇遂良草隂符經虞世南破邪論序)
(顔魯公寒食帖顔魯公祭伯文)(顔魯公論座位帖顔魯公祭姪文)
(魯公馬伏波帖公權清净經)(顔魯公鹿脯帖柳公權消災經)
(柳公權泥甚帖白樂天詩簡)
秘閣續帖十蘭亭續帖六卷
在州學
長安縣
魏二像碑
不著書撰人名氏題曰魏平西將軍太原太守王府
君釋迦彌勒二像碑府君名備字道賓太原人嘗有
遺誡使刻石立像於其墓前其子洛州長史聿始造
二像立此碑(集古錄目)
後魏普賢寺丈八石像碑(并陰)
無書撰人名氏孝昌三年立(京兆金石錄)
隋寧遠將軍裴文基墓誌
開皇十年(京兆金石錄)
隋信行禪師傳法碑
僧法綝撰開皇十四年正月(京兆金石錄)
唐化度寺淨名法師舍利塔碑
唐裴玄證撰武德三年(京兆金石錄)
唐建大和宫碑
武德八年(京兆金石錄)
唐逸民正議大夫裴玄證碑
正書無書撰人姓名貞觀八年正月(金石錄)
唐曹敬業妻瑯琊郡君吕氏誌
顯慶元年(京兆金石錄)
唐宏福寺辨法師碑
唐秘書丞李儼撰洋州司戶薛純陁書法師名機字
辨姓張氏南陽人為宏福寺沙門碑以長慶三年八
月立(集古錄目)
純陁唐太宗時人其書有筆法其遒勁精悍不减吾
家蘭亭意其當時必為知名士而今世人無知者余
家集錄可謂博矣所得純陁書祇此而已(集古錄)
歐陽公集古錄云純陁太宗時人其書有筆法意其
當時必為知名士而今世人罕知者然亦不傳於世
余按法書要錄云薛純陁學歐草微傷肥鈍亦通之
亞也然則純陁當時真知名矣余又得純陁八分書
比干詔盖歐公所未見也薛純陁同時有薛純唐太
宗命書砥柱銘筆法與純陁絶相類疑即一人蓋唐
初時人名姓多如此耳(金石錄)
唐洺州武安郡司馬劉仁會墓誌
顯慶三年(京兆金石錄)
唐上宫傅氏塔額記
唐殷脩榮撰乾封元年(京兆金石錄)
唐大總持寺木塔記
乾封元年(京兆金石錄)
唐弘農楊凱之墓誌
乾封三年(京兆金石錄)
唐西明寺上座道宣律師舍利塔記
唐郝文會撰並正書乾封三年(京兆金石錄)
唐司農寺主簿梁幹碑
唐王知隠撰暢整正書咸亨元年(京兆金石錄)
唐左武衛將軍曹敬業碑
咸亨元年(京兆金石錄)
唐翠微寺道瑩法師塔碑
唐張巨源撰王忱書咸亨五年(京兆金石錄)
唐雍王友禇遂賢墓誌
唐孟利貞撰上元三年(京兆金石錄)
唐顔氏妻孫夫人墓誌
唐孟利貞撰上元三年(京兆金石錄)
唐慈恩寺善導禪師塔碑
僧義成撰李振芳正書永隆二年(京兆金石錄)
唐幽貞逸人王真修墓碑
僧彦悰撰僧惠暕書垂拱二年(京兆金石錄)
唐慈恩寺神昉法師塔銘
唐武三思撰正書無姓名證聖元年五月(金石錄)
唐邠州三水丞梁師敬墓碣
唐薛曜撰暢整書證聖二年(京兆金石錄)
周化度寺道感法師塔銘
唐殷祚撰并正書萬歲通天二年八月十五日建(復齋)
(碑錄)
唐三洞觀女冠劉芬提墓誌
萬歲通天二年(京兆金石錄)
唐左武衛將軍張公墓誌
神功元年(京兆金石錄)
唐崇聖寺曇遂法師碑
唐薦福寺譯經沙門波崙撰前鳳州錄事袁元悊書
法師姓魏氏鉅鹿曲陽人高宗儀鳳中初建崇聖寺
召法師居之其後自斷支體刳心腹以食百獸而死
碑以長安元年立(集古錄目)
唐東明觀道士茹法師碑
長安四年立(京兆金石錄)
唐興善寺真器禪師塔碑
僧波崙撰大足元年立(京兆金石錄)
唐信行禪師碑
唐越王貞撰張廷珪八分書武后時立(金石錄)
唐信行禪師興教碑
唐越王貞撰中書舍人薛稷書扵禪師事迹無所叙
述但為稱美之辭而已謂之興教碑以神龍二年八
月立(集古錄目)
唐駙馬都尉武承訓乳母張夫人墓誌
神龍二年(京兆金石錄)
唐尚衣奉御楊正道碑
神龍三年(京兆金石錄)
唐襄州義清縣令梁琛墓誌
神龍三年(京兆金石錄)
唐玄通大居士張萬回墓誌
唐崔湜奉勅撰正書無姓名太極元年十二月(金石錄)
唐鎮國大將軍柴紹碑
唐將作監韋愿碑
唐梁郡太守韋贊碑
唐雍州刺史韋珍碑
四碑京兆石刻錄
唐京兆府渭南縣居士嚴思實塔銘
正書無書撰人開元二年立(京兆金石錄)
唐知内侍省内侍王瓘墓誌
僧法興撰并書開元二年(京兆金石錄)
唐贈吏部尚書襄武公李泌碑
唐李迥秀撰并書開元三年立(京兆金石錄)
唐涇陽太一寺法海禪師塔銘
利法師撰僧静藏書開元三年(京兆金石錄)
唐西崇福寺懷素律師碑
唐國子司業崔融撰安國寺沙門行敦集王羲之書
懷素西崇福寺僧也姓范氏長安人碑以開元六年
二月立(集古錄目)
唐玄都觀碑
開元六年(京兆金石錄)
唐右監門衛將軍安思恭碑
唐蘇詵撰陳少平書開元六年(京兆金石錄)
唐太子左庶子韋維碑
唐汝州刺史崔日用撰國子監丞郭謙光八分書維
字文紀京兆杜陵人官至太子左庶子碑以開元六
年立(集古錄目)
唐玄都觀主尹尊師碑
唐裴子餘撰郭謙光八分書開元八年四月立謙光
八分初不見稱於唐人獨歐陽公盛稱之所謂不減
韓蔡史李四家余因訪求久之得崔敬嗣及此碑著
錄焉(金石錄)
唐温國寺静泰法師塔銘
唐吕向撰劉懷信書開元十二年八月立(金石錄)
唐左監門衛將軍趙元亨碑
唐張說撰崔庭玉書開元十七年立(京兆金石錄)
唐慈恩寺惠教禪師塔銘
唐賀蘭欽明撰開元十七年立(京兆金石錄)
唐内侍省楊公碑
唐吕向撰李思銓行書開元十八年(京兆金石錄)
唐愛州刺史徐元貴碑
唐鍾紹京撰并行書開元二十年五月(金石錄)
唐職方郎中韋知人碑
唐梁陟撰馬極正書族子若訥篆額開元二十年(京兆)
(金石錄)
唐右監門衛上將軍黎景仁碑
唐張九齡撰崔庭玉書開元二十一年立(京兆金石錄)
唐宣義郎王已墓誌
唐張九齡撰崔庭玉行書開元二十一年(京兆金石錄)
唐(缺)刹寺崇行禪師塔銘
開元二十二年(京兆金石錄)
唐萬回神迹記
唐右散騎常侍徐彦伯撰太子右内率府錄事參軍
集賢院學士史惟則八分書萬回號人姓張氏據記
沙門玄奘嘗西遊天竺有寺空其一室問其人曰是
僧方生於中聞其號萬回盖自此而往者萬回矣萬
回言語悲喜不常如狂者所為多異高宗延之禁中
中宗號之曰玄通大居士封法雲公玄宗為營居室
於醴泉里後追贈司徒封號國公碑以開元二十五
年萬回弟子沙門還源所立
此碑徐彦伯撰其事固可怪矣玄宗英偉之主彦伯
當時名臣也而君臣相與尊寵稱述如此欲使庸愚
之人不信不惑其可得乎
唐萬回神迹碑隂記
唐楊伯成撰并贊史惟則八分書并篆額開元二十
五年仲夏十有五日戊子記(復齋碑錄)
唐西明寺上座智遠律師塔銘
唐前進士(缺)彦珍撰集賢院書手陳瓌書律師姓睦
氏趙郡人為長安西明寺臨壇上座碑以開元二十
五年立(集古錄目)
唐長安令廳食堂記
唐李朏撰羅希奭分書衛包篆額開元二十八年(訪碑)
(錄)
唐左散騎常侍尹愔碑
唐吳鞏撰韓擇木分書開元二十八年(京兆金石錄)
唐左賢王阿史那毗伽特勒碑
唐賀蘭進明撰李旻正書開元二十九年(京兆金石錄)
唐贈司農卿李元絃碑
唐韓休撰陸去泰分書開元中立(京兆金石錄)
唐大興善寺一行禪師真贊
唐徐浩撰并正書開元中立(京兆金石錄)
唐西明寺主惠景法師塔銘
唐何榮撰并行書天寶元年(京兆金石錄)
唐長安令韋堅德政頌
唐梁涉撰吕向行書天寶元年(京兆金石錄)
唐慈恩寺道進律師塔銘
唐高參撰僧法亮書天寶四年(京兆金石錄)
唐一切道師元傾和尚碑
僧崇業撰僧智僊書天寶五年六月(京兆金石錄)
唐福聖寺建陁羅尼經讚石柱
唐紀欣之撰并書天寶五年(京兆金石錄)
唐贈東平太守章仇玄素碑
唐韋述撰蔡有鄰八分書天寶七年立(諸道石刻錄)
唐太原尹韋湊碑
族子韋述撰韓擇木分書天寶九年(京兆金石錄)
唐内常侍陳文叔碑
唐李邕撰劉奏行書天寶九年十一月(京兆金石錄)
唐戶部尚書章仇兼瓊碑
唐檢校倉部郎中馮用之撰左衛率府兵曹參軍集
賢院待制蔡有鄰八分書兼瓊字兼瓊魯郡任城人
官至戶部尚書殿中監諡曰忠碑以天寶十年立(集古)
(錄目)
唐棣王琰墓誌
唐王齊同撰韓擇木分書天寶十年二月(金石錄)
唐陕州元從内常侍張公先廟碑
唐李康撰成軻書天寶十年(京兆金石錄)
唐玄都觀碑隂記
道士裴朏撰道士盧曉八分書天寶十年(京兆金石錄)
唐醴泉寺惠劔禪師塔銘
僧超霞撰孔光書天寶十二年(京兆金石錄)
唐慕容承初碑
唐泉隠撰田穎書顧戒奢篆額至德二年(京兆金石錄)
唐贈潞州都督桑如珪碑
唐陳翊撰張少悌正書永泰元年(京兆金石錄)
唐居士張知順碑
永泰二年(京兆金石錄)
唐香爐銘
唐劉朝正書大歷二年(京兆金石錄)
唐贈太尉吴令珪碑
唐裴士淹撰張少悌正書大歷六年立在香爐銘後
(京兆金石錄)
唐再修隋信行禪師塔碑(并碑隂批答)
唐于益奉勅撰翰林待詔張楚昭奉為皇帝施手書
碑為行書韓擇木奉勅題額碑以大歷八年閏三月
建(復齋碑錄)
碑隂批答僧義真正書大歷六年(京兆金石錄)
唐化度寺上座光教禪師諡號勅
大歷十一年并僧大濟表批答(京兆金石錄)
唐化度寺普寂禪師光教塔銘
僧圓照撰大歷十一年(京兆金石錄)
唐太保昭武公李抱玉碑
唐中書侍郎平章事楊維奉勅撰刑部尚書顔真卿
奉勅書昭武河西武威人本姓安後姓李氏肅宗所
賜也初名重璋後名抱玉玄宗所改也代宗時終於
河西隴右副元帥同平章事凉國公追贈太保諡曰
昭武碑以太歷十二年五月立(集古錄目)
碑隂祭文韓雲卿撰子自正正書大歷十三年(京兆金石)
(錄)
唐並覺寺持律比丘心印記
唐大歷十三年正月二十七日甲戌于上都西長安
縣承平鄉刻記(復齋碑錄)
唐贈司徒吴絢碑
唐張庭珪書大歷中立(京兆金石錄)
唐少府監贈兵部侍郎李自正碑(抱王子)
唐朱巨川撰韓秀弼書并篆建中元年(京兆金石錄)
唐給事中劉迥墓誌
唐梁蕭撰建中元(京兆金石錄)
唐贈左僕射裴儆碑
從姪次元撰皇甫閱正書并篆建中二年(京兆金石錄)
唐沙門佛藏等上表并代宗批答
建中二年(訪碑錄)
唐同官記
建中二年立(訪碑錄)
唐花萼樓記
唐徐浩正書(京兆金石錄)
唐三藏和尚不空碑
唐御史大夫嚴郢撰彭王傅徐浩書不(缺)人居長
安興善寺自玄宗以来謂之(缺)時加開府儀同
三司肅國公賜號(缺)追贈司空加號大辨正
廣智(缺)建中二年十一月立(集古錄目)
自明皇以後職官不勝其濫下至佛氏老子之徒皆
享高爵重祿故不空始為大鴻臚封之肅國公既没
又贈司空嗚呼名器之輕一至於此昔舜命禹作司
空與是異矣(金石錄)
唐贈祕書監蕭晉妻陸氏墓誌
唐李胄撰貞元元年(京兆金石錄)
唐樗里子墓碣
唐獨孤寔撰張誼行書貞元三年立(金石錄)
唐樗里子碣
唐鄭路撰鄭公誼行書(京兆金石錄)
唐河中尹渾瑊賀表
唐顔防書并德宗批答貞元四年(諸道石刻錄)
唐麟德殿宴羣臣詩
唐德宗撰皇太子誦行書貞元四年六月(金石錄)
唐冬日集藏用上人院詩序
唐程浩撰序王涓詩吳通微行書貞元四年(復齋碑錄)
唐會稽郡王康日知墓誌
唐李紓撰李彛正書貞元五年十二月
唐佛頂尊勝陁羅尼經石柱
僧道秀書貞元六年(京兆金石錄)
唐貞元七年同官記
唐韓秀弼分書(訪碑錄)
唐陸齊望妻滎陽縣君鄭氏墓誌
唐陸贄撰貞元七年(京兆金石錄)
唐無量夀經
沙門法昭行書在遺教經隂貞元八年(金石錄)
唐潁州别駕王初墓誌
唐河南主簿馬紹昌撰通王府諮議隂冬曦書初字
泰初新豐人官至潁州别駕碑以貞元八年立(集古錄)
長安令題名記
貞元八年(諸道石刻錄)
唐千手眼大慈陁羅尼經
僧法昭書貞元九年(京兆金石錄)
唐臨汝太守贈秘書監郇國公韋斌碑
唐王維撰僧元真書貞元九年(訪碑錄)
唐蜀州錄事參軍韋徵墓誌
弟曾撰貞元九年(訪碑錄)
唐太子賓客李翼碑
唐于邵撰子執鈞書子正鈞篆額貞元十年立(京兆金石)
(錄)
唐兵部郎中韋晊墓誌
唐宇文邈撰正書無姓名貞元十一年二月立(金石錄)
唐太子賓客韋光裔碑
唐馮抗撰歸登書并篆額貞元十一年(京兆金石錄)
唐無垢淨先和尚塔碑
貞元十一年(京兆金石錄)
唐陁羅尼真言
貞元十一年(京兆金石錄)
唐贈常侍徐君妻魯郡太夫人高氏誌
從姪徐繼初撰從姪徐崟行書貞元十四年立(京兆金石錄)
唐尚書省郎官題名石記
唐許孟容撰後序劉寬夫隸書貞元十五年(京兆金石錄)
唐左僕射李晉碑
唐李紓撰楊同恕書貞元十五年(京兆金石錄)
唐化度寺三階院尊勝陁羅尼經石柱
唐方琬撰贊序并書貞元十六年(京兆金石錄)
唐贈太保裴郜墓誌
唐辛秘書貞元十八年(京兆金石錄)
唐晉州長史楊瑗墓誌
唐孫佋撰荀穎正書貞元十九年八月
唐成德節度王武俊先廟碑
唐鄭贊撰崔公餘行書太子誦題額貞元十九年(京兆)
(金石錄)
唐光定寺惠日禪師塔銘
唐孫藏器撰并正書貞元二十年
唐大理寺直贈太師蕭恪誌
唐吕温撰貞元二十年(京兆金石錄)
唐著作郎崔九言碑
唐廣南節度韋元禮碑
唐京兆尹左僕射吴讓碑
唐内侍省内侍張國朝碑
唐隴州刺史李敬和碑
唐雲麾將軍哥舒曜碑
唐高平郡王霍璿碑
唐諸道兵馬副元帥哥舒贊碑
唐知内侍省虢國公楊玄遠碑
唐贈左僕射裴次元碑
唐贈陕州都督牛元翼碑
唐涇原軍内府局令夏侯志寧碑
唐輔國大將軍渾元忠碑
十三碑京兆金石錄
唐宣武節度昭德郡王劉全諒碑
唐楊於陵撰徐藏器書(京兆金石錄)
唐千福寺楚金禪師碑
唐紫閣山草堂寺沙門飛錫(缺)
學士吳通微書楚金姓程氏長安(缺)
中建多寶塔于千福寺玄宗夢聞其(缺)
之德宗時中人竇文場言楚金其師也
諡乃諡曰大圓碑以貞元二十一年七月立(集古錄目)
唐贈越州都督符元亮碑
不著書撰人名氏其字畫柳公權書也元亮字也闕
其名而不書仕唐至左神策軍將軍贈越州都督碑
以貞元中立(集古錄目)
唐贈太子太保顔杲卿碑
從弟真卿撰外姪盧佐元書大歷九年魯公書建至
貞元十八年傾倒石折元和元年十月孫男証重建
立(復齋碑錄)
元和中舊石刓缺其甥盧佐元重書而刻之(金石錄)
唐内侍張尚進碑
薛釗撰邢義行書并篆額元和三年(京兆金石錄)
唐寶刹寺佛頂尊勝陁羅尼經石柱
唐元長楚撰贊序周仲諲書元和三年(京兆金石錄)
唐刑部侍郎劉伯芻碑
唐段文昌撰沈傳師正書元和三年(京兆金石錄)
唐常州司倉陳玄志妻張淑墓誌
唐韋涇撰并正書元和四年(京兆金石錄)
唐同州刺史顔防墓誌
唐胡証撰并書元和四年
唐左僕射裴倩碑
唐權德輿撰張弘靖正書胡証篆額元和四年(京兆金石)
(錄)
唐左僕射魏國元靖公賈耽墓誌
唐權德輿撰鄭餘慶書元和四年(京兆金石錄)
唐贈尚書左僕射賈琰碑
子耽撰并書(京兆金石錄)
唐贈太尉魏國元靖公賈耽碑
唐鄭餘慶撰并正書元和五年五月(金石錄)
唐杜佑郊居記
唐太常卿權德輿撰正書不著姓名元和五年八月
(集古錄目)
唐王處士引水記
唐大理卿武少儀撰與郊居記皆一體(缺)名氏
杜佑有池泉在長安杜曲處士王易(缺)佑鑿石引
泉為瀑水碑以元和五年立(集古錄目)
唐杜佑莊居記
佑自撰沈傳師正書元和五年十月(金石錄)
唐昭懿公主碑
唐諫議大夫孟簡撰權知吏部郎中皇甫鎛書公主
代宗之女諱昇平字昇平出嫁左散騎常侍郭曖號
昇平大長公主道贈號國諡曰昭懿碑以元和六年
立(集古錄目)
公主代宗女也號昇平公主嫁郭氏今此碑乃云諱
昇平斯莫可曉也(集古錄)
唐青龍寺佛頂尊勝真言碑
唐曹昉正書元和六年(京兆金石錄)
唐青龍寺大悲陀羅尼咒
元和六年(諸道石刻錄)
唐心經碑
元和六年李文成建(諸道石刻錄)
唐開府儀同三司張庭芝墓誌
唐邵居敬撰元和七年(京兆金石錄)
唐杜佑賓佐記
唐司徒平章事杜佑不著書人名氏(缺)前
後賓佐其首曰今相國中書侍郎趙國(缺)公者李
吉甫也其餘凡八十餘人碑以元和(缺)年立(集古錄目)
唐新修尚書省記
唐許孟容撰序鄭餘慶正書袁滋篆額元和八年正
月(金石錄)
唐尚書省石幢記
唐胡証撰八分書元和八年二月(金石錄)
唐魏博節度田弘正家廟碑
唐比部郎中史館脩撰韓愈撰諫議大夫胡証八分
書并篆額憲宗時魏博節度田弘正始以六州歸于
朝廷詔追贈其父母立廟祭三世勅愈為之記碑以
元和八年十一月立(集古錄)
唐樂善寺處道和尚塔銘
唐歸登撰并行書篆額元和八年(訪碑錄)
唐知内侍省贈開府劉貞亮碑
唐歸登撰王伯良書元和九年(京兆金石錄)
唐建國寺華嚴經品石柱
僧智藏正書元和十年(諸道石刻錄)
唐于頔先廟記
唐禮部尚書同中書門下平章事權德輿撰兵部侍
郎歸登八分書并篆額元和中頔位至司空平章事
以品得立廟祠其高祖郫令德威以下為四室碑以
元和十一年立(集古錄目)
唐建後周逍遥公韋夐曬書臺銘
唐令狐楚撰并書元和十二年(京光金石錄)
唐衛州刺史李公妻馬氏墓誌
元和十三年(京兆金石錄)
唐佛頂尊勝陁羅尼經
僧智嚴正書元和十三年(京兆金石錄)
唐莊嚴寺大慧禪師塔碑銘
唐歸登撰并書元和十四年(京兆金石錄)
唐贈揚州大都督蕭昕碑
唐孟簡撰并書賀拔恕篆額元和十四年(京兆金石錄)
唐太清宫宿齊寄張弘靖詩
唐令狐楚撰正書無名元和十四年(京兆金石錄)
唐段文昌妻武氏墓誌
唐段文昌撰男斯立正書元和十四年(京兆金石錄)
唐内常侍劉光珍墓誌
唐郭叔瑜撰長慶元年(京兆金石錄)
唐邠國公梁守謙功德碑
唐楊承和撰并書陸邳篆額長慶二年(京兆金石錄)
唐王涯先廟殘記
唐劉禹錫撰長慶四年(京兆金石錄)
唐内侍省内給事崔談晉碑
唐李懷撰僧景麟正書并篆額長慶九年(京兆金石錄)
唐總持寺大果禪師藏山和尚塔銘
唐于敖撰李隨正書太和元年(京兆金石錄)
唐左威衛將軍李藏用碑
唐禮部侍郎翰林學士王源中撰翰林待詔唐玄度
篆額唐玄序集王羲之書藏用宦者也字師貞隴西
成紀人官至冠軍大將軍左威衛大將軍知内侍省
隴西郡開國公碑以太和四年立(集古錄目)
玄度以書自名於一時其筆法柔弱非復前人之體
而流俗妄稱借之爾故存之以俟識者(集古錄)
唐贈太子少保何文悊碑
唐王源中撰劉禹錫正書陳脩古篆額太和四年八
月立(金石錄)
唐游擊將軍許給墓誌
唐張漢夫撰并書太和六年(京兆金石錄)
唐開府儀同三司崔守誠碑
許康佐撰唐玄度分書并篆額太和九年(諸道石刻錄)
唐遊玄都觀詩
唐劉禹錫撰并書太和十年(京兆金石錄)
唐知内侍省崔談峻夀堂碑
唐許康佑撰唐玄序行書唐玄度篆額太和中立(京兆)
(金石錄)
唐長安縣水達亭記
太和中立(京兆金石錄)
唐涇州節度朱叔夜墓誌
從姪景玄撰并正書開成四年(京兆金石錄)
唐長安令李敬方祈兩題名記
開成五年(京兆金石錄)
唐脩漢未央宫碑
唐裴素撰朱玘行書元伯貞篆額會昌二年十一月
六日建(復齋碑錄)
唐化度寺三階院尊勝陁羅尼經石柱
僧惟則撰序并書會昌二年(京兆金石錄)
唐武威郡王贈太傅李載義碑
唐裴璟撰柳公權正書篆額會昌五年(京兆金石錄)
唐贈司徒趙郡貞孝公李絳先廟碑
唐裴度撰韓欣正書并篆額大中元年(京兆金石錄)
唐内常侍成叔貞碑
唐鄭戎撰并書篆額大中二年(京兆金石錄)
唐贈内侍王巨鏞碑
唐劉瑑撰毛文庾書并篆額大中三年(京兆金石錄)
唐平盧節度孫公妻滎陽郡君鄭氏墓誌
唐任繕撰大中四年(京兆金石錄)
唐慈恩寺善導和尚塔銘
僧志遇撰并書大中五年(京兆金石錄)
唐千福寺重建章資師傅教碑
唐朱景玄撰朱玘行書大中五年(京兆金石錄)
(缺)
唐崔彦魯撰柳仲年書大中十三年(京兆金石錄)
唐少府監丞楊滌妻張氏墓誌
滌自撰并正書行書銘大中十三年五月(金石錄)
唐安國寺模西明寺金剛經
唐柳公權正書大中十三年六月(金石錄)
唐崇聖寺佛牙寶塔碑
唐忠武軍節度判官監察御史内供奉孫朴撰檢校
太子賓客濮王府司馬王君平書據碑高宗儀鳳中
始建崇聖寺于京師武宗廢佛法寺亦被毁宣宗初
復以太平坊之温國寺為崇聖寺崇聖舊寺所藏佛
牙者顯慶中沙門道宣得之於神人至此建塔以奉
之碑無所立年月(集古錄)
唐崇聖寺佛牙碑大中中立(金石錄)
唐磻溪廟碑并詩二
唐監察御史張翔撰并後序右驍衛將軍兼侍御史
高駢書磻溪詩二首其一京兆府渭南縣尉鄭諴撰
其一前進士潘緯撰皆駢書初翔以大歷中作銘駢
以咸通二年刻(集古錄目)
駢為將嘗立戰功威惠著于蠻蜀筆硯固非其所事然
書非工字亦不俗盖其明爽豪雋終異庸人至其惑
妖人吕用之諸葛殷等信其左道以冀長年乃騎木
鶴而習凌虛仙去之勢此至愚下品皆知為可笑而
駢為之惟恐不至者何哉蓋其貪心已動于内故邪
說可誘於外内貪外誘則其何所不為哉(集古錄)
唐贈太尉會稽郡公康志睦碑
唐韋瓘撰歸融正書楊述篆額咸通二年(京兆金石錄)
唐襄州刺史薛係先廟碑
唐鄭處晦撰柳公權正書咸通二年(訪碑錄)
唐内謁者監崔公先廟碑
唐權璩撰張元正書并篆額咸通二年(京兆金石錄)
唐聖夀寺上座惠靈和尚塔銘
唐薛琮撰咸通四年(京兆金石錄)
唐贈内侍周景齊碑
唐柳仲年撰并書篆額咸通十年(京兆金石錄)
唐右司郎中裴&KR0008;墓誌
姪質撰咸通十二年(京兆金石錄)
唐浙東觀察判官裴□妻蕭煥墓誌
唐裴&KR0008;撰咸通十二年(京兆金石錄)
唐右神策軍碑
唐盧說撰韓遂安書董懷篆額咸通中立(京兆金石錄)
唐左僕射康承訓碑
唐狄渠撰任表正書廣明元年庚子五月十九日壬
申建(復齋碑錄)
唐左監門衛將軍宋匡業碑
唐吳融撰閻湘書光化元年(京兆金石錄)
慈恩雁塔唐賢題名十卷
慈恩寺本隋無漏寺故地高宗在春宫為文德皇后
復置故以名之永徽三年沙門玄奘自西域歸始扵
寺西建雁塔其後頽圯至長安中乃復更造南對玉
案霧簷諸峯東枕曲江北與大明宫丹鳳門端若引
繩氣象雄偉甲於天下杜詩所謂泰山忽碎破涇渭
不可求盖言其高遠如此自神龍以來進士登科皆
錫燕江上題名塔下由是遂為故事五季寺廢惟雁
塔巋然獨存有僧連芳始葺新之塔之内外皆以塗
塈唐人題字不復可見元豐間塔再火鄉人王正叔
始見畫壁斷裂自剗刮甃甓得題名數十乃錄以歸
屢白好事者使刻石建今踰四十年卒不果宣和戊
戌察讎書東觀偶與同年柳伯和談及此擊節悵然
明年伯和出使咸秦暇日率同僚登絶頂始命盡剗
斷壁而所得尤富皆前此未之見者又俾刊者李知
常知本摹搨隨其斷缺不復敢增益一字時正叔隠
居里中素工書法廼屬以法第標目分十卷刻於塔
之西南隅於是一代竒蹟爛然在目先是會昌中宰
相李德裕自以不由科第深貶進士始罷宴集向之
題名削除殆盡故今所序獨詩人逸士與公卿貴游
子弟為多夫晉賢真蹟流傳至唐官禇私勝幾數千
卷自歐虞禇薛而下皆宗之當時士人咸以不能書
為恥以今題名攷視其間縱復敧斜至鋒藏筆勁氣
格高玄皆有江左遺風國朝士大夫必題識其側欲俾
來者護持而皂隸庸人輙以俗書汚漫其上於是汲
水滌之新墨盡去舊畫宛然乃知唐人於字學非特
點曳盡工至於筆墨亦復精妙如此伯和好古博學
邁往不羣聞其成也為之喜而不寐見諉序引輙以
所聞見者列之碑首云宣和庚子九月望日少陵樊
察仲恕序一字廉卿(本碑序)
唐人登科燕集曲江題名雁塔一代之榮觀當時士
風以不得與為深恨國朝錫燕瓊林立碑太平興國
寺乃用唐之遺典故凡歌詩啟叙紀述同年契者引
雁塔為故事雁塔在長安南曲江西慈恩寺樂天所
謂曲江院裏題名處是也塔成於顯慶間距今幾五
百年堅完如新壁間磗上字墨猶存四方士大夫自
非身嘗登覽盖莫之見世亦未有摹刻以傳者宣和
庚子城以漕事使關中公餘與同僚訪古周覽㙮上
層層見之字畫遒麗俱有楷法全榜無幾而名卿韙
人留記姓字歲月者倍多乃得善工李知常等俾盡
摹刻於石託隠士王正叔點校編次同年樊仲恕冠
以叙引正叔好古博學通六書法仲恕高才鉅筆有
聞於時是書當借重以傳其詳見於叙云宣和庚子
十月朔大名柳城伯和題(本碑跋)
寶刻叢編卷七
