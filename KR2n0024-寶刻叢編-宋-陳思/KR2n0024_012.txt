寳刻叢編卷十二
宋陳思撰
淮南東路
海州
朐山有秦始皇碑云漢東海相任恭脩祠刻於碑隂
似是此也任君當又在滿君之後南陽之役更十八
年後人猶頌其美則規模决非苟然者予官京口日
將士往來朐山者云海廟一椽不存自今非四十年
前舊物不復見此刻矣歐趙公時天下一家漢碑雖
在遐陬窮谷無脛而可至集古錄中已屢言難得為
可寳况今乎(隸釋)
唐大雲寺碑
唐海州刺史李邕撰并書寺舊謂之確師禪房僧慧
藏增葺之碑以開元十二年四月立(集古錄目)
初武后時有僧上大雲經陳述符命遂令天下立大
雲寺至開元二十六年詔改為開元寺此碑十一年
建故猶稱大雲也(金石錄)
唐孔子老子顔子贊
唐睿宗撰李邕行書開元十一年十二月立(金石錄)
寳刻叢編卷十二
