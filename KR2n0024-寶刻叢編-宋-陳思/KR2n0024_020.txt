寳刻叢編卷二十
宋陳思撰
諸書所錄刻石地里未詳
西漢石刻
鄭三益闕銘
武帝建元二年自劉聰後屢以建元紀年此銘字畫
非晉以後人書(金石錄)
尉府靈壁甎文(金石錄作陽朔塼字)
陽朔塼字云尉府壺壁陽朔四年正朔始造設已所
行字畫竒古西漢文字世不多有此字完好可喜然
所謂尉府壺壁又云已所行者莫曉其為何等語(金石)
(錄)
尉府靈壁甎文四行十二字成帝陽朔四年造西漢
字見于彛器者皆是篆文此甎分行作棋局大眼數
字略有隸體與會稽路都尉闕頗相似趙德夫云士
大夫考正前代遺事其失常在好竒孔子曰君子於
其所不知蓋闕如也予謂建元名年不止西都有之
鄭三益闕全是晉人筆札趙乃定為武帝時碑深誤
後學闕如之戒若何資州重刻燕然銘自竇憲之後
誰曾再登此山若當時椎拓者無緣留到今日兼東
都之初石刻未如此齊整一見可知其偽(隸續)
東漢石刻
路君闕銘二
其一云會稽東部都尉路君闕永平八年四月十四
日庚申造其一云君故豫州刺史温令元城令公車
司馬令開陽令謁者議郎徵試博士路君不知為何
人按漢書志建武六年省諸郡都尉惟邊郡往往有
之豈會稽邊海故置此官歟又任延嘗為會稽西部
都尉而此云東部疑當時會稽分東西部各置都尉
史不載爾(金石錄)
會稽東部都尉路君闕明帝永平八年造東都冢墓
間石刻傳于後世者自此始趙氏云建武中省諸郡
都尉惟邊郡有之豈會稽邊海故置此官歟任延嘗
為會稽西部都尉而此云東部疑會稽分東西各置
都尉史不載爾予按衡方碑亦嘗為會稽東部都尉
乃成宗之時則東都蓋有此官未嘗併省范史雖不
具載而他書亦可稽據
豫州刺史路君二闕前闕七行二十七字書其所歷
豫州刺史至徵試博士凡八官後闕亦七行二十一
字云會稽東部都尉路君闕其次書造闕年月日永
平之八年也字畫兼用篆體前闕人物之後小字一
行却是隸文豫州前後各一人執杖負劍嚮字立東
部之前亦一人執杖負劍又有一人正面立腰下垂
佩兩手各有所執末亦一人執杖負劍而其前又有
一人側面嚮字立手中亦有所執蓋是墓前雙闕如
王稚子高貫方之類但二闕無姓名此其異爾(並隸續)
延年益夀椁題字
延年益夀椁文三行十八字今在蜀中安帝永初七
年造謂之萬歲延年益夀椁當是夀家中所刻如梁
相孔耽碑之類建初中曹叔文汝伯寧甎皆有萬歲
舍之文恐彼亦是夀藏之物(隸續)
孝子董蒲闕
孝子董蒲闕其中刻一禽頗大兩旁各一獸啣環佩
之屬甚類處士金恭闕禽之下横書七行云孝子澄
鄉宜利里董蒲亦與金恭闕相類禽之右有一行云
永寧二年三月辛巳朔十一日辛夘掾李純有秩張
成其間數字難辨此闕先書年月朔日又有掾史姓
名于墓門之闕不同必董君孝行著聞官為甄表而
立此闕二獸不見下體恐所刊文辭或在其下(隸續)
馮君開道碑
馮君開道碑成宗和平元年刻凡六十九字紀其披
山開道人民歡悅之利末有曹史孔固三人題名(隸續)
益州太守無名碑(并隂)
益州太守碑以朱爵為額龜蛇為趺龍虎銜璧在其
兩旁一崇碑也首云永夀元年三月十九日益州太
守某君卒其姓獨漫滅或有謂之馮君者豈予所藏
偶不明邪碑之左有功曹掾故吏題名四十八人皆
屬邑建伶牧靡梇棟滇池榖昌俞元之人也僅有王
李數姓可辨名字皆不具矣(隸釋)
益州太守碑隂有牧靡故吏三人題名在趺之右此
碑刻五玉三獸下有牛首蜀中漢碑如是者有柳敏
碑隂馮緄墓道雙排六玉碑又有單排六玉碑于此
凡四(隸釋)
張休崖涘銘
唐磨崖隂路銘四言十四句成宗延熹二年三月刻
末有張休姓名姑以名其碑其文謂此山高擬太山
險比劍道上㫝彼蒼相去能幾行人過兹鮮不垂涕
十數年前藏碑者得之蜀人今尤延之李仲南家有
之(隸續)
封丘令王元賞碑
隸書不著書撰人名氏碑以延熹四年立王君嘗為
封丘令辟司空府元賞其字也碑已漫滅元賞之名
及其鄉里皆不可見故以其字稱之(集古錄目)
碑云君諱某字元賞御史君之孫茂材君之子也歷
秦及漢有國有家宰相牧守踵武相襲又云郡察孝
廉郎中謁者菀陵丞封丘令母憂去官服祥辟司空
府延熹四年五月辛酉遭命而終其文字磨滅隱隱
可見者如此其名既亡又不序其姓惟其銘云於惟
王君以此知其姓王爾(集古錄)
其姓名已殘缺所可見者字元賞而已碑云察舉廉
郎謁者考工菀陵葉封丘令而銘文亦有撫臨三國
之語歐公集古錄云為菀陵丞者蓋誤以葉字為丞
爾碑隂載門生姓名有云右奔喪右斬杖三年者(金石)
(錄)
封丘令王元賓碑隸額兩行所存其下令碑二字歐
趙皆以為王元賞予所得者却是元賓字畫分明非
是測度其名彷彿是紹一碑之中不可識者纔數字
王君以察孝廉為郎謁者故銘詩云宿衛帝側嘗宰
菀陵葉封丘三城故云王用錫命撫臨三國以延熹
四年卒(隸續)
封丘令王元賓碑隂
王元賓碑隂四横稱故吏者四人有名字郡邑者十
數人餘皆凋落不備其中有立碑錢各五百之文又
有右奔喪右斬杖三年之文歐趙有其碑而亡其名
碑云門徒雨集盛于洙泗故衰杖過禮等于事父惜
乎碑石淪碎姓名不能盡見歐云碑有錢各五百字
似是修廟人所記其可見者濟隂定陶蔡顥子盛山
隂金鄉張諺季德又時有故吏字不知為何人祠廟
按此碑既有故吏又有奔喪斬杖之文謂之修廟人
題名非也成宗延熹四年立(並隸續)
蒼頡廟人名
延熹五年正月立歐陽公集古錄云此碑有蓮勻左
鄉有秩池陽左鄉有秩池陽集水有秩皆不知是何
名號又有夏陽侯長祋祤侯長則是縣吏之名其字
畫不甚精又無事實可考姑疑其名號以俟知者爾
按前漢書張敞以鄉有秩補太守卒史後漢書百官
志鄉置有秩三老游徼本注曰有秩郡所署秩百石
掌一鄉人注引漢官曰鄉戶五千則置有秩風俗通
曰秩則田間大夫言其官裁有秩爾然則有秩蓋亦
鄉吏名也(金石錄)
平輿令薛君碑
碑云惟延熹六年春二月平輿令薛君卒嗚呼哀哉
吏民其咨咨君之德廼建碑石于墓之側其後有銘
三百餘言敘述甚詳惟不載其名字世系故莫得而
考焉(金石錄)
漢故平輿令薛君碑隸額前有敘凡三十六字大略
云平輿以延熹六年二月卒吏民咨其德建碑于墓
之側次有銘詩三百四言文雖無缺而不書其名字
其云我君肇祖廼侯于薛者謂夏之車正奚仲也(隸續)
蒼頡廟碑
文字殘缺其略可辨者有云蒼頡天生德于大聖四
目靈光為百王作憲而其銘曰穆穆聖蒼知為蒼頡
碑也考其歲月蓋熹平六年立(金石錄)
右侍無名人墓闕
漢右侍之墓五字藏碑者宣和間中分為兩黏&KR1019;作
帙漢官有左右署侍郎漢人題闕作碑多省文如郭
仲竒為北軍中侯而碑中省其北字高頥作北部府
丞而題闕省其部字馮緄之右郎中署字于文亦省
此侍字之下必有漫滅之文為貼碑者所翦其左有
光和三年四小字(隸續)
种氏石虎刻字
种氏石虎刻字光和七年四月五日己丑孝子种覽
元博所造趙氏得漢代兩墓石獸膞上字宗資(天禄辟邪)
是篆文州輔二獸所刻予訪之未獲(隸續)
仲秋下旬碑
無名碑字畫清逸頗類故吏所立劉寬碑但石損字
缺所餘無幾其云紀涒者歲在涒灘也仲秋下旬粤
曰辛者其所終之月日也又云辭病不降淹瘵累載
知其久苦沉疴也銘云爰兹衰微三命縮嬴知其常
選貢也又云背爾嬪儷孤嗣禪窮知其有妻孥也(隸釋)
頻陽令宋君殘碑
漢故頻陽令宋君表其篆額兩行獨不殘缺碑十行
行有七字惟聖賢之胄丕聞休聲朝廷咨謀來歸靈
宇數句成文趙氏所藏者亦是殘碑恐不至如斯之
鮮也額之左有令丞簿尉五人題名乃本朝官制其
右有文云後漢頻陽令宋君碑記其辭云宋君漢良
宰也鄉人宜之餘亦缺矣(隸續)
防東尉司馬季德碑
山陽府卒史防東守尉司馬君碑其名闕其字季德
有所終之月日而其年則磨滅此云山陽府卒史防
東守尉者以郡曹而攝邑官其本秩自如故猶今之
兼權也防東二字頗晻昩難辨故趙氏以山陽卒史
名之(隸續)
益州刺史薛君巴郡太守劉君碑
碑已斷裂不完惟存上一段而其額尚全題漢故益
州刺史中山相薛君巴郡太守宗正卿成平侯相劉
君碑碑古無兩人共立一碑者惟見于此爾(金石錄)
漢故益州刺史中山相薛君巴郡太守宗正卿成平
侯劉君碑隸額頗雜篆體其碑彷彿二十行所餘其
上一段他石斷裂不存矣第一行有益州刺史中山
相薛八字第二行有巴郡太守宗正卿成八字第三
行有惟二君三字餘皆不可句讀蓋前兩行各舉其
官後行始是碑語與廣漢屬國辛李二君碑正同
間有祭死者及薛劉征討字殆是紀述平宼之事趙
氏誤以為墓刻故云古無兩人共立一碑者又以劉
君為成平侯相詳其額初無相字此蓋王子侯也(隸續)
處士嚴發殘碑
處士嚴發殘碑所存十有二行行凡十字其大略載
桓&KR1943;陳章所言處士嚴發有曾閔之行栖遲衡門誠
于朋友引春秋裒儀甫之事後有聽表門閭復之文
復下字闕蓋邑官稱嚴之行遂表其門閭復其租繇
而碑之所由立也末有丞汝南番君及戶曹掾題名
當是其時官寮也其首行月日之下有彭城字乃其
鄉國也此碑不見歲月疑其非漢刻雖字畫不工却
不類魏晉以後書法(隸續)
征南將軍劉君神道
有漢征南將軍劉君神道十字大小與王稚子闕相
類而剛勁過之惟後兩字刓損兩漢雜號將軍掌征
伐背叛事訖則罷不常置也唐杜祐云四征興于漢
代四安起于魏初四鎮通于柔遠四平止于喪亂在
光武時岑彭嘗建征南之號矣牛僧孺玄怪錄載盧
公漁為明州刺史時有盜發漢征南劉將軍墓者蓋
在明之翁山縣其官氏偶同非此劉君也(隸續)
舉吏張玄殘題名
舉吏汝南張玄殘題名其可見者故吏河内一人門
生東郡三人門生濟南二人門生平原任城各一人
薛令有其官而無其姓名惟虞升一人郡邑名字及
所出錢無一字闕者漢碑稱舉將者有二外黃令高
彪碑及三公山碑其自稱舉吏者獨于此碑見之(隸續)
貞女羅鳳墓闕
漢貞女羅鳳墓六字筆勢甚清逸頗類景謁者墓表
字之上以朱爵為額蓋墓闕也(隸續)
侍中楊文父神道
漢楊侍中文父之神道字體略與馮幽州闕相似必
西州所刻者(隸續)
蜀郡太守任君神道
漢蜀郡太守任君神道九字字畫壮偉然不著名字
鄉里歲月莫詳其為何人也(金石錄)
雍丘令殘畫碑
雍丘令殘畫像其標題皆已磨滅獨存泰山為雍丘
令一榜六字所謂泰山者疑是稱其所終之官其書
法亦猶朱浮碑云府君作令時之比此畫形制甚有
如朱君者但作一旁行則與之不類又人馬之形貌
亦不類駕車各以一馬凡車之上有蓋乘車者之後
有一人焉其御也惟第七車無蓋而御者執斧其次
則導者二人各執其物有如箭者次二人乘馬次導
者又二人然後至所謂雍丘令之車次二人乘馬從
之復有一車惟見其馬與車之半輪餘則缺矣此刻
及朱浮畫乃是寫其平生車騎之容納之幽穸者亦
塗車芻靈之意後世神祠佛刹中圖畫于廊廡間有
此類者(隸續)
成王周公畫像
成王周公畫像有標題者六皆偏而不正惟成王周
公二榜不漫滅其間張幕設案有總角垂褏而中立
者成王也冕而跪于東者曰周公則西者當是召公
漢碑有龍虎者隨其文而觀之則先龍而後虎蓋以
碑之所向為左右也立于二公之後者六人其西三
人則無標題皆有所執如弓矢之屬一馬在其後此
碑所列諸臣翼如也與武梁朱浮畫像法式皆異雍
丘令及此圖皆洛陽朱敦孺希真所藏者末云齊魯
間
漢公卿墓中物亦不詳其主名武帝嘗畫周公負成
王朝諸侯以賜霍光此畫之意良未諭也(隸續)
孔子見老子畫像
孔子見老子畫像人物七車二馬三標榜四惟老子
後一榜漫滅孔子面右贄鴈老子面左曳曲竹杖中
間復有一鴈一人俛首在鴈下一物柱地若扇之狀
石有裂文不能詳辨侍孔子者一人其後雙馬駕車
車上一人馬首外向老子之後一馬駕車車上亦一
人車後一人回首向外史記魯昭公予孔子一乘車
兩馬一豎子同南宫敬叔適周問禮于老子此畫與
聖輿兩驂似是據此(隸續)
陽都長徐君冢闕
鍾君碑
二碑無年月其字畫皆東漢人書(金石錄)
魏石刻
太保任公神道
魏太保任公神道七字(金石錄)
蜀石刻
鄧芝闕
蜀戶部尚書鄧芝闕銘九字又有小字題識漫滅不
可讀莫知其為何代所立資古所錄魏晉三國遺文
獨無蜀刻姑以附卷中(寳古紹志錄)
西晉石刻
護羌校尉彭祈碑并隂
元康二年三月立碑云君諱祈字子玄隴西襄武人
也又云有詔以軍州始分河右未清豺狼肆虐授君
節蓋除護羌校尉統攝涼土前後軍功應封七侯勞
謙退讓隂德不伐年未知命以太康十年三月癸酉
薨西晉石刻見于今者絶少又多殘缺此碑文字完
好可喜(金石錄)
碑隂題名者凡三百十二人有故孝廉計掾計史良
吏廉吏計佐主簿領校錄事中部督郵西部督郵軍
議從事和戎從事記室督軍謀從事錄事史戶曹史
賊曹史金曹史田曹史倉曹史鎧曹史兵曹史客曹
史記室史節史車曹史水部都督中部都督功曹典
事武猛從事舍人蜀渠都水行事中部勸農西部勸
農東都水蜀渠平水門下賊曹門下議生錄事金曹
掾兵曹掾作部史法曹史參戰騎督步督散督門下
書佐弓馬從事監牧史戟史金曹典事武猛史門下
通事門下小吏凡一官多者十人少者不減數人其
餘稱故吏無官號者百六十餘人當時州郡官屬其
濫如此蓋自漢以來太守皆得自署置僚佐彭君為
邊郡守故其所辟尤衆今盡錄其名號以見一時之
制焉(金石錄)
鴻臚成公重墓刻
碑云永寧二年四月辛巳朔十五日乙未守鴻臚關
中侯成公重魏夫人之靈柩(金石錄)
青山君神頌
永安元年九月(金石錄)
東晉石刻
夜郎太守毋稚碑
隆安三年六月(金石錄)
偽趙石刻
横山李君神碑
碑題建武六年歲在庚子三月己亥二十一日癸丑
立(金石錄)
後魏石刻
造三級浮圖碑
太和十二年七月(金石錄)
太尉于烈碑
景明四年四月(金石錄)
淮陽太守梁鑒碑
延昌四年十月(金石錄)
齊兖二州刺史傅公碑
孝明熙平元年十二月(金石錄)
兖州刺史羊使君碑
不著書撰人名氏君名缺不可見而有其字曰靈引
太山平陽人也為京兆王愉長史愉將反君不從見
殺詔贈兖州刺史諡曰威碑以熙平二年立(集古錄目)
瀛州刺史孫惠蔚墓誌
神龜元年五月立其名字鄉里年夀皆不載獨其末
載贈官制書云故安東將軍銀青光禄大夫棗強縣
開國男孫蔚知其名蔚又云歸葬于世邑武遂知其
為邑人也按後魏書儒林傳有孫惠蔚其所書事跡
與誌皆合傳云先單名蔚正始中侍講禁内夜論佛
經有愜帝旨詔使加惠號惠蔚法師焉(金石錄)
叱閭神寳修關城銘
銘題右將軍西中郎將叱閭神寳銘又云維天魏神
龜元年歲次戊午十一月壬午朔十日壬辰起工三
十萬修治關城并作館第敬造三級浮圖(金石錄)
贈司空元暉碑
正光三年四月(金石錄)
望都令侯宗碑
正光三年六月(金石錄)
楊麯仁造老子釋迦文佛記
正光三年(集古錄目)
僧會碑
不著書撰人名氏僧會名集安定朝那人碑缺亡其
姓名仕後魏至衛大將軍贈侍中司空碑以正光四
年立(集古錄目)
邑義一千人造像記
正光五年四月(金石錄)
孟思文等造像碑
正光六年四月(金石錄)
房曇淵等造像記
莊帝永安三年十月(金石錄)
斛斯疋碑
不著書撰人名氏疋字貸敦河南洛陽人仕後魏至
驃騎大將軍贈侍中司徒諡武昭以永熙二年立(集古)
(錄目)
御史臺雙塔頌
永熙二年(金石錄)
大鴻臚卿鄭胤伯碑
無立石年月(金石錄)
東魏石刻
造石碑像記
天平元年十月(金石錄)
造寺碑
隸書不著書撰人名氏寺後魏太武帝所立東魏天
平中中軍將軍元景康重修不知其為何寺也(集古錄目)
石像記
不著書撰人名氏石像邑人所共造廬江太守逢榮
等刻銘以興和二年立(集古錄目)
三塚寺碑
不著書撰人名氏後魏(缺)人董興夀等造石佛像于
三塚寺以興和二年立此碑(集古錄目)
張卑墓誌
興和二年十月(金石錄)
張奢碑
不著書撰人名氏殘缺尤甚奢之字及鄉里皆亡其
可見者以興和三年葬爾其額曰魏故渤海太守張
君碑以此又知其官爵姓氏也(集古錄目)
魏蘭根碑
興和四年(金石錄)
造石觀音像記
武定元年平南將軍焦永安造(集古錄目)
瀛州刺史李公碑
武定三年二月(金石錄)
樂陵太守劉公碑
武定二年二月(金石錄)
劉起貴造像碑
武定二年五月(金石錄)
比丘曇妙等造像記并題名
武定三年(集古錄目)
造石㙮記
無書撰人名氏魯郡白源寺沙門志紹村人劉志義
等造石㙮記東魏武定四年刻其後題名百餘人(集古)
(錄目)
安州刺史赫連栩碑
武定五年四月(金石錄)
鎮東將軍劉乾碑
碑無立石年月(金石錄)
西魏石刻
化政寺石刻銘
文帝大統七年十二月(金石錄)
造像記
大統十五年六月(金石錄)
北齊石刻
九級㙮像銘
不著書撰人名氏北齊天保三年衆造九級㙮像之
碑也其間多稱後魏年號(集古錄目)
不見書撰人名氏蓋北齊時所作也碑文淺陋蓋鄙
俚之人所為惟其字畫多異往往竒怪故錄之以備
廣覽(集古錄)
造像記
天保四年五月(金石錄)
郭道尊等造像記
天保四年八月(金石錄)
孫士淵造像記
天保五年九月(金石錄)
建陵山修靖館碑
天保六年十月(金石錄)
郁久閭業碑
天保七年五月(金石錄)
石當門等造像碑
天保七年十二月(金石錄)
李威碑
不著書撰人名氏威字鍾癸趙郡柏仁人此碑字畫
古怪不可悉辨其題額曰大齊府君李公之碑以天
保九年立(集古錄目)
造像碑
皇建元年(金石錄)
石像頌
皇建元年(金石錄)
閻亮造像記
比丘道常書齊武成河清元年九月(金石錄)
鳴球山禪房記
不著書撰人名氏前有比丘邑子題名其後有頌亦
無書撰人名氏皆北齊人造經像立浮圖記也鳴球
山碑以河清元年立(集古錄目)
捄疾經偈
河清二年二月(金石錄)
華陽公主碑
河清二年八月(金石錄)
權法師碑
河清二年十月(金石錄)
三像頌
不著撰人名氏北齊東豫州參軍宋元進書河清二
年邑主宋士端等造釋迦定光彌勒三佛石像作此
頌其後有東豫州中兵外兵參軍宋歡雋等題名者
數十人(集古錄目)
造石浮圖記
不著書撰人名氏建州長史馮文顯等造石浮圖以
河清二年刻此記題名者稱維那或稱佛主左右菩
薩東西堪主其稱號甚多凡百七十餘人(集古錄目)
河清二年歲在癸未河清北齊高湛年號也碑文鄙
俚而鐫刻訛謬時時字有完者筆畫清婉可喜故錄
之(集古錄)
邑義人造像記
天統二年七月(金石錄)
造雙㙮碑
天統三年三月(金石錄)
造石經并記
天統四年六月(金石錄)
造石像記
無書撰人名氏南濟隂功曹高志遠等與邑人造石
像記天統四年刻其後題名百餘人(集古錄目)
趙志和造像碑
天統五年十二月(金石錄)
後魏曹公碑
隸書其文之亡者過半書撰之人與公之名字鄉里
皆不可見公後魏人也李昌中官至散騎常侍其子
顯于齊為侍中追贈公鴻臚卿趙州刺史諡曰宣以
武平元年立此碑碑之所存如此而已(集古錄目)
龍華寺造浮圖碑
不著書撰人名氏據碑稱維那劉顯等于雙井村共
造龍華浮圖一區爵離一區碑以北齊武平元年立
釋氏謂寺為爵離今北朝石刻往往見之(集古錄目)
隴東王胡長仁碑
武平二年四月(金石錄)
觀音石像碑
武平二年八月(金石錄)
造像記
武平二年九月(金石錄)
長樂王尉景碑
武平三年七月(金石錄)
白長命碑
武平四年立碑云公字長命而其名已殘(缺)
命白建之父也(金石錄)
唐邕造佛文
北齊散騎常侍中書侍郎李德林撰通直常侍中書
舍人姚淑隸書驃騎大將軍錄尚書事唐邕造佛像
三萬三千軀以武平五年立此碑(集古錄目)
大安樂寺碑
武平五年四月立其額題廣業王大安樂寺碑廣業
王者尉萇命之子破侯也碑云魏末離亂萇命嘗營
護此寺其後破侯與其弟興敬復加營葺故立此碑
(金石錄)
開明寺彌勒像碑
武平五年八月(金石錄)
賈羅侯等造像碑
武平五年十月(金石錄)
造像記
齊武平五年張買等造像記有銘辭及題名不著書
撰人名氏(集古錄目)
邸珍碑
武平六年二月(金石錄)
宋悅和等造像碑
武平七年七月(金石錄)
唐邕造寺碑
隸書不著書撰人名氏北齊錄尚書事晉昌王唐邕
造四生咸覺寺之記也不著所立年月(集古錄目)
宜陽國太妃傅氏碑
其額題齊故女侍中宜陽國貞穆太妃傅氏碑云云
太妃諱華清河丹丘人也按北史後魏置女侍中視
二品然本後宫嬪御之職今以宰相母為之惟見于
此傅氏趙彦深之母有賢操事載于史(金石錄)
贈司空趙奉碑
奉彦深父也碑云君諱奉字奉伯而北齊書及北史
但云名奉伯而已(金石錄)
司空趙起碑
碑云起自滄州刺史還闕除吏部尚書判外兵省事
遷光禄大夫以本官兼尚書左僕射出行懷州事轉
膠州刺史封南泉郡王而卒(金石錄)
永樂十六角題名
不著書人名氏刻石年月不知為何時所立永樂十
六角者浮圖也題名凡二百餘人(集古錄目)
永樂十六角題名不著年月列人名甚多皆無顯者
莫可考究不知為何時碑其字畫頗怪而不精似是
東魏北齊人所書十六角者庸俗所造佛塔其後又
書云造十六角鎮國大浮圖則知為㙮矣其謂之十
六角只見此碑而後魏時又有常山義七級碑蓋當
時俚俗語類皆如此(集古錄)
二聖寺龍華讚佛碑
造釋迦像碑
宋使君像碑
高隆之造像記
以上四碑無年月或殘缺(金石錄)
後周石刻
宇文衆造像碑
閔帝武成元年十月(金石錄)
延夀公碑頌
保定元年三月(金石錄)
于寔靈㙮頌
不著書撰人名氏周大都督勲州諸軍事勲州刺史
萬細于寔所立㙮頌也以保定元年立(集古錄目)
同州刺史普六如忠墓誌
天和三年七月(金石錄)
温州刺史烏丸僧修墓誌
天和七年三月(金石錄)
降魔寺碑
後周鄖國公府長史拓跋&KR0034;奉教撰總管府賓曹謝
威奉教書降魔寺者鄖國公字文寬之所建碑以武
德二年立(集古錄)
隋石刻
源使君碑
文帝開皇元年(金石錄)
吕龜碑
開皇二年十一月(金石錄)
北齊造像碑
北齊仁州刺史黃門郎劉狄之撰不著書人名氏邑
人趙紹等造佛像記也不著所立年月據其記稱大
齊而其後又題曰隋潞州司馬薛邈侍佛乃知隋人
所追建也(集古錄目)
北齊徐州張長史碑
開皇九年十月(金石錄)
齊國太夫人楊氏墓誌
開皇十年三月(金石錄)
鄂國公造鎮國大像碑
開皇十一年九月(金石錄)
董明府清德頌
開皇十二年三月(金石錄)
劉景詔造像碑
開皇十三年四月(金石錄)
趙君寳㙮碑
開皇十三年十月(金石錄)
造像碑
開皇十五年九月(金石錄)
李氏像碑
開皇十六年七月(金石錄)
聖衆寺真應禪師碑
不著書撰人名氏其額曰聖衆寺真應禪師妙德碑
真應禪師者姓蓋氏漢蓋延之後碑以開皇十七年
立(集古錄目)
王明府造像碑
開皇十七年八月(金石錄)
五原國太夫人鄭氏墓誌
開皇二十年二月(金石錄)
舍利㙮記
仁夀元年三月(金石錄)
舍利寳㙮下銘
仁夀二年四月
栖巖道場舍利㙮碑
仁夀二年
愿力寺舍利寳㙮函銘
仁夀三年四月相州刺史薛胄建(金石錄)
周羅㬋墓誌
徐敞撰無書人姓名大業元年四月立而歐陽率更
在大業中所書姚辨墓誌元長壽碑與此碑字體正
同蓋率更書也往時書學博士米芾善書尤精于鑒
裁亦以余言為然羅㬋名將隋書所傳(金石錄)
海州刺史劉遥墓誌
大業六年十二月(金石錄)
黃門侍郎柳旦墓誌
大業六年十一月(金石錄)
平都治碑
大業十一年八月(金石錄)
大都督袁君碑
大業十二年二月(金石錄)
滏山石窟碑
虞世則造像記
造等身像記
以上三碑無年月或殘缺(金石錄)
唐石刻
劉亮墓誌
正書無姓名武德八年十二月(金石錄)
王悅等造像碑
正書無姓名貞觀六年五月(金石錄)
宕渠令孟略碑
正書無書撰人姓名(金石錄)
益州刺史裴鏡民碑
李伯藥撰殷令民正書貞觀十一年十月立令民與
其子仲容皆以能書擅名一時而令民遺跡存者惟
此碑耳筆法精妙不減歐虞惜不多見(金石錄)
姜寳誼碑
正書無書撰人姓名貞觀十二年十月(金石錄)
李先生碑
田世榮造劉君諤正書貞觀十五年五月(金石錄)
樂鄉縣令長孫迥墓誌
正書無書撰人姓名貞觀十七年九月(復齋碑錄)
神劍碑
正書無書撰人姓名貞觀十七年十月(金石錄)
鄖國公殷元嗣墓誌
正書無書撰人姓名貞觀二十一年六月(金石錄)
太府卿李襲譽墓誌
正書無書撰人姓名貞觀二十三年三月(金石錄)
聞喜縣令江彦碑
正書無書撰人姓名永徽二年十月(金石錄)
宜州别駕楊旻墓誌
正書無書撰人姓名永徽二年十二月(金石錄)
房仁裕丹清河李夫人碑
分書無書撰人姓名永徽三年六月立(復齋碑錄)
潤州當塗令董智爽誌
諱智爽字希保隴西狄道人也顯慶二年七月卒以
三年二月二十三日窆于舊塋(復齋碑錄)
乞伏士幹墓誌
正書無書撰人姓名顯慶三年五月(金石錄)
隋辛紊墓誌
正書無書撰人姓名顯慶三年十二月(金石錄)
紀公碑
正書無書撰人姓名顯慶四年三月(金石錄)
齊興寺碑
正書無書撰人姓名龍朔二年六月(金石錄)
改造彌勒閣碑
行書無書撰人姓名龍朔三年正月(金石錄)
孫仁師百濟班師碑
唐前隨州光化縣尉馬大斌撰不著書人名氏高宗
既平百濟已而其國人復叛右威衛將軍孫仁師為
熊津道行軍大總管伐而平之師還至都州刻石紀
功以麟德元年立(集古錄目)
袁游擊碑
游擊子義愔撰并書游擊名神通字玄濟河南宜陽
人仕唐官至游擊將軍右武衛唐興府左果毅都尉
碑以麟德元年立(集古錄目)
唐立後魏郢州刺史劉賓碑
八分書無書撰人姓名麟德二年四月其孫立(金石錄)
紀國先妃陸氏碑
正書無書撰人姓名乾封元年十二月(金石錄)
滁州刺史劉君碑
李儼撰顔有意正書乾封三年二月(金石錄)
杜延基造心經
蘇休奕正書總章元年六月(金石錄)
曹王府典軍劉公碑
趙務玄撰正書無姓名總章二年二月(金石錄)
張士相墓誌
正書無書撰人姓名咸亨四年二月(復齋碑錄)
興昔亡單于阿史那彌射碑
正書無書撰人姓名咸亨四年二月(金石錄)
幽州都督盧承慶碑
八分書無書撰人姓名咸亨四年五月(金石錄)
越州長史李基碑
張太素撰行書無姓名上元十年九月(金石錄)
尹府君碑
正書無書撰人姓名上元三年十二月(金石錄)
李德攜造像碑
正書無書撰人姓名上元三年(金石錄)
平原寺舍利塔碑
撰人名缺僧仁基正書唐上元三年二月(金石錄)
金剛經
正書無姓名儀鳳三年四月(金石錄)
觀音十大願品經
正書無姓名儀鳳三年四月(金石錄)
陽翟侯夫人陸氏墓誌
周思茂撰正書無姓名開耀二年正月(金石錄)
劉黑仁等造徘徊碑
行書無書撰人姓名永淳二年七月(金石錄)
奉仙觀老君像碑
李審幾撰沮渠智烈書垂拱元年(金石錄)
麴君碑
正書無書撰人姓名垂拱元年十一月(金石錄)
舍利㙮銘
陳思順造正書無姓名垂拱二年二月(金石錄)
周贈箕周刺史成公碑
楊炯撰正書無姓名天授二年二月(金石錄)
周祭玄元皇帝碑
行書無姓名天授二年二月(金石錄)
周冬官尚書李冲玄碑
正書無書撰人姓名證聖元年十月(金石錄)
周南宫昌墓誌
正書無書撰人姓名萬歲通天元年(金石錄)
周賈烋清德碑
詳正學士張顯思撰正書無姓名萬歲通天二年九
月建(復齋碑錄)
周長安主簿龐君碑
行書無書撰人姓名神功元年十月(金石錄)
周護軍王君碑
行書無書撰人姓名聖歷二年六月(金石錄)
周舍利寳函記
篆書無姓名久視元年七月(金石錄)
周許由廟碑
則天撰相王旦正書大足元年五月(金石錄)
周閔君士夫人㙮銘
正書無書撰人姓名大足元年十月立(金石錄)
周栖巖寺詩
高宗則天撰韓懷信正書長安二年(金石錄)
周都官郎中孔昌寓碑
盧藏用撰并八分書長安三年二月(金石錄)
周思簡律師㙮銘
正書無書撰人姓名長安四年三月(金石錄)
周游仙篇
武后撰薛曜正書武后時立(金石錄)
周堯廟碑
盧永慶撰劉濟物正書武后時立
周光武皇帝碑
正書無書撰人姓名武后時立無年月
胡元絢墓誌
不著書撰人名氏元絢字子實涇州安定人官至稚
州嚴道縣令碑以神龍元年立(集古錄目)
王仲詳等造像碑
正書無書撰人姓名神龍三年正月(金石錄)
徐有功碑
徐彦伯撰正書姓名殘缺景龍二年四月(金石錄)
騎都劉君墓誌
正書無書撰人姓名景龍三年十月(金石錄)
天竺寺碑
蘇頲撰蘇詵八分書睿宗景雲元年十月(金石錄)
勝業寺雙彌勒像碑
禇慶文撰趙冬曦正書景雲二年二月(金石錄)
大雲寺石燈臺頌
景初陽撰殷子陽八分書景雲二年(金石錄)
司農卿盧萬石碑
李義撰八分書無姓名光天元年十月(金石錄)
元公浮圖祠堂頌
八分書無書撰人姓名光天二年八月(金石錄)
遵善寺大像碑
羅邈撰行書無姓名明皇開元元年五月(金石錄)
贈右僕射王洎碑
盧藏用撰甘獻誠八分書開元二年二月立洎字文
洎王仁皎父也(金石錄)
南亭記
王翼撰八分書無姓名開元二年二月(金石錄)
辨機法師㙮銘
趙冬曦撰正書無姓名開元二年九月(金石錄)
杭州刺史裴惓碑
族子子餘撰孫令(缺)行書盧曉八分題額開元三年
九月(金石錄)
陳延喜妻穆氏墓誌
齊望之撰蕭元皎正書開元六年正月(金石錄)
鬱林觀東嵓壁記
崔逸撰八分書無姓名開元七年正月(金石錄)
永豐陂堰頌
徐嶠之撰并八分書開元七年五月(金石錄)
嘉禾寺禪院碑
徐楚璧撰姚思義八分書開元八年八月(金石錄)
六公詠
李邕撰胡履虚八分書開元十一年刻初余讀杜甫
八哀詩云朗詠六公篇憂來豁蒙蔽恨不見其詩晚
得石本入錄其文詞高古真一代之佳作也六公者
五王為一章狄丞相别為一章云(金石錄)
普寂禪師碑
盧鴻撰并八分書開元十二年正月(金石錄)
神泉寺石經西㙮銘
唐昭明撰田昌正書開元十三年正月(金石錄)
明皇行次成臯詩
艾敘行書開元十三年十月(金石錄)
崔慧爽傳
薛僅撰行書無姓名開元十四年二月(金石錄)
彭思義建父至德碑
行書無姓名開元十四年(金石錄)
濟源令蕭公墓誌
權徵撰正書無姓名開元十五年二月(復齋碑錄)
房山湯記
張嘉貞撰行書無姓名開元十五年四月(金石錄)
大雲寺丈八佛像記
段履冰撰行書無姓名開元十七年九月(金石錄)
老子廟碑
于孺卿撰房自謙正書開元十八年三月(金石錄)
東夏師資正傳
僧慧超述李巖正書開元十八年四月(金石錄)
曇榮禪師碑
崔禹撰蘇睨銘韋鑒八分書開元十八年八月(金石錄)
貞法師旌德記
分書無書撰人姓名開元十八年十二月(金石錄)
阿彌陀佛讚
殷彦方撰鍾紹京正書開元二十年五月(金石錄)
源公石幢記
封利建撰賀遂回八分書開元二十一年(金石錄)
同州刺史解琬碑
蘇頲撰梁昇卿八分書琬武后中睿朝為將有功開
元六年卒開元二十三年五月立(金石錄)
相州刺史侯莫陳涉墓誌
鄭同昇撰盧自勵正書開元二十三年乙亥十一月
壬子朔九日庚申(復齋碑錄)
光禄卿鄭曾碑
梁昇卿撰并八分書開元二十四年五月(金石錄)
穎王府司馬蕭擢墓誌
正書無書撰人姓名開元二十四年十月(金石錄)
傳菩薩成頌
楊仲昌撰沙門温古行書開元二十五年六月(金石錄)
定進巖碑
嚴浚撰蔡有鄰分書開元二十六年十月(金石錄)
述靈記
張嘉祐行書無姓名開元二十七年三月(金石錄)
長孫君夫人李氏墓誌
正書無書撰人姓名開元二十七年七月(金石錄)
忠武將軍王&KR0788;墓誌
行書無書撰人姓名開元二十七年十月(金石錄)
内常侍趙泰宗碑
男尚客撰胡秀分書開元二十八年二月(金石錄)
將軍慕容嘉勖墓誌
馮璩撰正書無姓名開元二十八年二月(金石錄)
龍興寺淨土院碑
李邕撰韋同八分書開元中立(金石錄)
資州刺史韋光碑
趙良器撰族子若訥分書天寳三年七月(金石錄)
常覺寺銅鐘銘
韋迥撰并八分書天寳四年五月(金石錄)
陳留郡太守徐惲碑
季邕撰徐浩行書天寳五年八月(金石錄)
薛氏追贈夫人碑
房琯撰王曾八分書天寳六年二月(金石錄)
尊勝陀羅尼經
正書無姓名天寳七年二月(金石錄)
度人經
八分書無姓名天寳七年七月(金石錄)
百家巖寺記
崔禹錫撰劉軫行書天寳七年九月(金石錄)
太子思議郎王元碑
李華撰朱璨八分書天寳七年十月(金石錄)
楊宏慶造舍利㙮等碑
唐劉慎和撰王進書宏慶弘農人以開元七年造銅
盂蘭盆及舍利㙮佛像等天寳七年立此記并宏慶
等題名附(集古錄目)
百家巖寺碑
崔巨撰崔倚正書天寳八年二月(金石錄)
康珽告
徐浩行書天寳十年二月(金石錄)
新安郡太守張公碑
韋述撰徐浩正書史惟則篆額天寳十年十一月(金石)
(錄)
鉅鹿郡夫人魏氏墓誌
李積撰薛邕八分書天寳十一年九月(金石錄)
處子瑗墓誌
行書無書撰人姓名天寳十一年十一月(金石錄)
四禪寺萬菩薩像記
趙子餘撰林混元八分書天寳十一年(金石錄)
冶浦橋記
蔡希綜撰并行書天寳十二年正月(金石錄)
哥舒翰等造阿彌陀經
正書無姓名天寳十二年九月(金石錄)
明皇注金剛經
八法書無姓名天寳中立(金石錄)
南叟訓
祁順之撰皇三從姪延宥正書乾元二年三月(金石錄)
鄂州長史游浦碑
分書撰人姓名殘缺永泰二年十一月(金石錄)
永泰寺鐘銘
崔巨撰房集書大歷元年十二月(金石錄)
亳州刺史劉瓌碑
路蕤撰李普分書并篆額大歷二年十月(金石錄)
義井記
邵真撰王佑書大歷六年三月(金石錄)
特進梁公碑
王修然撰王乾行書大歷六年四月(金石錄)
吕府君勅葬碑
喻伯僑八分書大歷六年五月立吕府君名惠恭僧
大濟之父代宗朝元載王縉用事崇尚浮圖之法大
濟為帝常修功德使殿中監故褒贈其父為兖州刺
史官為營辦葬事爵賞之濫一至于此(金石錄)
黃石公祠記并碑隂記
李卓撰八分書姓名殘缺大歷八年七月(金石錄)
文宣王廟新三門記
裴孝智撰裴平分書并篆額大歷八年十二月(金石錄)
怪石銘
樊晃撰張從申行書大歷十年十月(金石錄)
章仇公夫人魏氏墓誌
李積撰薛邕八分書大歷十一年九月(金石錄)
題朝陽巖詩
李舟撰并正書大歷十三年九月李當牛嵸詩附(金石)
(錄)
蕭和尚靈㙮銘
正書姓名殘缺德宗建中元年二月(金石錄)
張茂昭功德碑
王璿撰并行書建中三年(金石錄)
扶陽郡君韋氏墓誌
杜黃裳撰正書無姓名建中四年二月(金石錄)
定光上人㙮銘
吉中孚撰行書姓名殘缺貞元元年十月(金石錄)
均法師碑
沙門維心撰高述書貞元三年五月(金石錄)
安國大德律師㙮銘
徐峴撰并正書貞元七年十月(金石錄)
鄭叔清碑
于翰撰韓秀榮八分書貞元九年七月(金石錄)
濟遠寺功德碑
郭邕撰劉雲行書貞元十年二月(金石錄)
菩薩戒石壇記
沙門大觀述屈賁正書貞元十二年二月(金石錄)
白楊新廟碑
令狐楚撰鄭造正書貞元十六年七月(金石錄)
惠昕大師碑
齊推撰正書姓名殘缺貞元十七年(金石錄)
萬州刺史苗拯碑
張粲撰王嵸八分書苗端題額順宗永貞元年十二
月(金石錄)
大𧦬禪師碑
張和靖撰分書姓名殘缺元和二年七月(金石錄)
國子司業辛璿碑
姪宗撰正書無姓名胡季良篆額元和四年五月(金石)
(錄)
智涪律師碑
段文昌撰蕭延慶正書元和九年十二月(金石錄)
紫玉山禪師碑
李承翟撰屈師穆書元和九年(金石錄)
太子賓客孔述睿碑
鄭絪撰鄭餘慶書元和十一年六月(金石錄)
太府寺丞李泳墓誌
令狐楚撰段全緯書元和十二年十一月(金石錄)
太子少保田公碑
李宗閔撰篆書姓名殘缺元和十五年立文字殘缺
以事考之蓋田弘正之兄融碑也弘正帥魏詔以融
為相州刺史使之相近碑為篆字題嵩山布衣書而
名姓磨滅不可識其筆跡頗佳(金石錄)
張諴碑
白居易撰武翊黃正書姪孫磻篆額長慶二年六月
(金石錄)
贈太保李良臣碑
李宗閔撰湯正書長慶二年立(金石錄)
題怪石詩
世稱李德裕作長慶二年二月(金石錄)
贈左僕射郭公碑
李宗閔撰蕭佑正書長慶三年八月(金石錄)
相里友諒墓誌
撰人名缺王玄弼正書長慶四年十二月(金石錄)
裴度白居易聯句
正書無姓名太和三年十二月(金石錄)
春城院佛殿記
劉慥撰鄭師仁八分書太和九年五月(金石錄)
皇甫曙題石佛谷詩
李道夷正書開成元年十月(金石錄)
文宣王新廟碑
劉禹錫撰盧逕正書開成二年二月(金石錄)
蔚州刺史馬紓墓誌
楊倞撰正書無姓名會昌四年七月(金石錄)
會昌投龍文
唐武宗會昌五年内出修金籙齋詞一告濜口雲臺
等治詞一帝自稱承道繼玄昭明三光弟子南岳炎
上真人其詞皆劍南節度衙推趙圓書不著所刻年
月(集古錄目)
余修唐本紀至武宗以謂奮然除去浮圖銳矣而躬
受道家之籙服藥以求長年以此知其非明智之不
惑者特其好惡有所不同爾及得會昌投龍文見其
自稱承道繼玄昭明三光弟子南岳炎上真人則又
益以前言為不謬矣蓋其所自稱號者與夫所謂菩
薩戒弟子者亦何以異余嘗謂佛言無生老言不死
二者同出于貪信矣會昌之政臨事明果有足過人
者至其心有所貪則其所為與庸夫何異(集古錄)
淮陽太守李公廟碑
李謙撰慕容鎬正書大中三年三月(金石錄)
穎亭記
陳寬撰正書無姓名大中四年立(金石錄)
幽州納降軍使李巖碑
正書書撰人姓名殘缺大中六年六月(金石錄)
蕭穎士庭莎賦
正書無姓名大中七年十月(金石錄)
儒宫碑
沈佐黃撰杜英正書并篆額大中十三年十一月(金石)
(錄)
萬石君廟記
石晏撰王藩行書并篆額大中十三年十一月(金石錄)
義昌軍節度使杜中立碑
裴坦撰杜宣猷正書大中十四年八月(金石錄)
禮部尚書許康佐碑
書撰人姓名殘缺大中中立(金石錄)
修繁城廟記
曹分撰篆書無姓名咸通十二年九月(金石錄)
寂照寺雙浮圖碑
單江撰八分書(金石錄)
椒陵陂詩
韋瓘撰正書(金石錄)
通神寺鳳陽門銘
八分書無書撰人姓名(金石錄)
尊勝幢贊
韓極文鄔員行書(金石錄)
玄元皇帝道德銘
李華撰張敬仙書(金石錄)
後唐汾陽王真堂記
李梲撰李鄂正書末帝清泰三年八月立鄂五代時
仕至國子丞九經印板多其所書前輩頗貴重之余
後得此記其筆法蓋出于歐陽率更然窘于法度而
韻不能高非名書也(金石錄)
漢大藏經音序
郭忠恕撰并篆袁正己正書乾祐元年四月(金石錄)
寳刻叢編卷二十
