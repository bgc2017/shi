寳刻叢編卷八
宋陳思撰
陕西永興軍路二
京兆府中
萬年縣
西魏雍州刺史長孫穉碑
大統二年(京兆金石錄)
後周韋孝寬碑
不著書撰人名氏孝寬字孝寬京兆杜陵人仕周至
相州總管封鄖國公贈雍州牧諡曰襄碑以大象二
年立(集古錄目)
隋張光墓誌
細書不著書撰人名氏周保定二年薨夫人姚氏隋
開皇十三年薨仁夀元年八月十一日合葬於雍州
天興縣(復齋碑錄)
隋持節大將軍正義愍公豆盧毓碑
正書大業三年(京兆金石錄)
隋皇甫誕墓誌
不著書撰人名氏大業三年十月十日遷葬扵天興
縣(復齋碑錄)
隋檢校黃門侍郎旦墓誌
正書大業四年(京兆金石錄)
隋姚辨墓誌
隋内史舍人虞世基撰太常博士歐陽詢書恭公名
辨字思辨武威人官至左屯衛大將軍諡曰恭碑以
大業七年十月立(集古錄目)
隋左僕射元夀碑
隋虞世基撰歐陽詢正書大業八年正月(金石錄)
隋齊郡太守元整墓誌
大業九年(京兆金石錄)
隋光祿卿徐寔墓誌
大業九年(京兆金石錄)
隋内史令鄭譯碑
大業十年(京兆金石錄)
唐楚哀王稚詮碑
唐歐陽詢撰并分書王名稚詮字集弘高祖之子也
隋大業末高祖兵起於太原王在京師見殺高祖輔
政追封楚公諡曰哀武德初進爵為王碑不著所立
之年歐陽公時為給事中(集古錄目)
唐中書令延安靖公竇威碑
于志寧撰武德九年(京兆金石錄)
唐鄭孝王亮墓誌
正書細字無書撰人姓名開皇元年薨唐贈鄭王子
淮安王神道以貞觀二年七月改葬於萬年縣(復齋碑錄)
隋弘義明公皇甫誕碑
隋太子左庶子于志寧撰歐陽詢書誕字玄憲安定
朝那人隋文帝末年為并州總管府長史漢王諒
誕不從見殺追贈柱國封弘義公諡曰明(集古錄目)
誕以仁夀四年卒貞觀中其子無逸追建(金石錄)
周大宗伯唐瑾碑
唐于志寧撰歐陽詢正書瑾以後周天和四年薨貞
觀中其孫皎所立
唐少府監梁璡墓誌
貞觀十一年八月二十一日合葬夫人元氏於萬年
少陵景原(復齋碑錄)
唐益州長史郭福善碑
碑首殘缺不見書撰人名氏福善字福善太原晉陽
人唐初官至益州都督府長史謚曰慎碑以貞觀十
二年立(集古錄目)
唐荆州長史杜隆碑
貞觀十四年立(京兆金石錄)
唐相州刺史侯莫陳肅碑
正書無書撰人姓名貞觀二十一年(金石錄)
唐工部尚書晉昌郡王碑
唐于志寧撰歐陽詢書貞觀中立(京兆金石錄)
唐贈司空長孫晟碑
李伯藥撰貞觀中立(京兆金石錄)
唐永興公虞世南先廟碑
貞觀中立(京兆金石錄)
唐司空王仁佑碑
唐于志寧撰于立政正書永徽二年立(京兆金石錄)
唐太常少卿鄭元璹碑
永徽二年立(京兆金石錄)
唐贈荆州刺史尹惠碑
唐蘇詵撰郭謙光分馬永徽三年立(京兆金石錄)
唐三藏聖教序記
唐太宗御製序高宗御製記中書令禇遂良書永徽
四年十月刻又有一本在同州者序記同為一石字
畫並同而刻石在此本後十年疑摹本也(集古錄目)
唐戸部尚書楊纂碑
唐令狐德棻撰郭廣敬正書永徽六年(京兆金石錄)
唐贈蒲州刺史柳則碑
唐來濟撰永徽中立(京兆金石錄)
唐乞伏士斡墓誌
正書無書撰人姓名顯慶三年三月(金石錄)
唐監門衛將軍段葉碑
唐劉延佑撰孫師範書龍朔元年(京兆金石錄)
唐司禮少常伯辛良碑
唐李儼撰蕭權正書龍朔三年歲次癸亥二月己酉
朔立(復齋碑錄)
唐右金吾衛大將軍韓孝成墓誌
乾封二年(京兆金石錄)
唐王屋縣令崔公碑
唐歐陽植正書乾封二年(京兆金石錄)
唐夏州都督姜協碑
唐司禮少常伯李安期撰豫王府屬直弘文館高正
臣書協字夀秦州上邽人官至夏州都督碑以乾封
二年立(集古錄目)
唐信安縣主墓誌
總章三年(京兆金石錄)
唐脩寳應寺記
唐員(缺)撰僧智清書咸亨元年(京兆金石錄)
唐德州刺史李公碑
唐武琦正書咸亨二年(京兆金石錄)
唐贈秦州都督韋琨碑
唐許敬宗撰虞昶行書咸亨四年(京兆金石錄)
唐金剛般若經碑
咸亨四年(京兆金石錄)
唐莊嚴寺行虔法師碑
唐許彦伯撰高正臣書上元元年戌九月十五日辛
酉建(復齋碑錄)
唐慈恩寺大法師基公碑
唐李義撰沙門正演正書永淳元年十二月四日立
(復齋碑錄)
唐進士高挺璠造石佛像記
光宅元年(京兆金石錄)
唐懷州司兵參軍魏載墓誌
唐湖州司倉高嶠撰不著書人名氏載鉅鹿曲陽人
魏文正公之孫叔玉之子官至懷州司兵參軍坐事
流死嶺南碑以垂拱四年立(集古錄目)
唐揚州都督趙道興碑
唐李至遠撰永昌元年立(京兆金石錄)
周宣州涇縣令竇孝禮墓誌
天授三年正月六日(復齋碑錄)
唐金剛般若經石柱
唐梁思彦撰僧元裕書長夀二年(京兆金石錄)
唐雅州名山縣令李文義墓誌
唐顔令伯撰孫謩正書長夀三年(京兆金石錄)
周永和故寺碑
薦福寺譯經大德神英撰朝議郎晉州洪洞縣丞(缺)敬
元書聖歷二年七月十五日建(新增)
唐崔敬嗣墓誌
行書無書撰人姓名長安三年十月(金石錄)
唐濮州長史蕭珪碑
唐員半千撰次子令臣正書大定元年四月立(金石錄)
唐工部尚書姚璹碑
弟&KR1256;撰歐陽植正書神龍二年景年四月二十三日
景申(復齋碑錄)
唐贈光州都督蘇瓘碑
唐嚴識玄撰正書景龍四年(京兆金石錄)
唐贈益州都督王美暢碑
唐禮部尚書昭文館學士薛稷撰并書美暢字通理
太原祁人官至潤州刺史其女為睿宗德妃景雲中
追贈美暢至益州都督碑以景雲二年七月立(集古錄目)
唐并州長史崔敬嗣碑
唐檢校祕書丞兼昭文館學士胡皓撰國子監太學
助教郭謙光八分書敬嗣字奉先博陵安平人官至
并州大都督府長史碑以景雲二年九月立(集古錄目)
崔氏為唐名族而敬嗣不顯皓為昭文館學士然亦
無聞其事實文辭皆不足多采而余錄之者以謙光
書也其字畫筆法不减韓蔡李史四家而名獨不著
此余屢以為歎也(集古錄)
唐鄭州刺史王思恭碑
唐李振撰并正書景雲二年(金石錄)
唐荷恩寺碑
唐裴耀卿撰序顔温之銘景雲三年(京兆金石錄)
唐贈廣州大都督成王仁碑
唐侍郎岑羲撰岐王府參軍魏思禮書仁字千里後
改以字為名唐太宗之孫吴王恪之子官至益廣二
州都督封成王神龍三年與節愍太子同誅武三思
敗死先天二年妃慕容氏為立此碑(集古錄目)
唐太僕少卿天水郡王僖碑
唐蘇晉撰魏思禮正書先天二年(京兆金石錄)
唐嗣荆王元逖碑
唐陶廉撰先天二年(京兆金石錄)
唐洪州刺史王守真碑
唐賀遂涉撰崔璹書先天二年(京兆金石錄)
唐黃門侍郎薛稷碑
唐荆南節度使袁滋先廟碑
唐荆州刺史高榮郎碑
唐果州刺史徐孝德碑
唐滄州别駕高審行墓誌
五碑京兆金石錄
唐豫州刺史魏叔瑜碑
唐荆州大都督府長史燕國公張說撰叔瑜次子安
州都督華書叔瑜字思瓘鉅鹿下曲陽人太尉鄭文
貞公之子官至豫州刺史碑以開元六年五月立(集古)
(錄目)
唐趙州癭陶縣主簿蕭希顔墓誌
開元十一年(京兆金石錄)
唐瀘州刺史康玄辨墓誌
唐王羡門撰子晉書開元十二年(京兆金石錄)
唐一行禪師㙮碑
唐明皇撰并八分書一行本姓張氏名遂後為沙門
諡曰大慧碑以開元十六年立(集古錄目)
唐張說題玄宗御書記
唐集賢院學士張說題玄宗所書碑御製御書字并
年月記及模勒刻字人姓名後有開元十六年將幸
温泉親詣大慧禪師塔所口勅檢校立碑使朱敬宣
所記然則說所題者禪師塔碑也(集古錄目)
唐龍池頌
唐張說撰(京兆金石錄)
唐凉州都督王君奐碑
唐張說撰玄宗分書并題額開元十七年(京兆金石錄)
唐濮州刺史陳忠墓誌
開元十八年(京兆金石錄)
唐廣州都督馮君衡碑
唐尚書左丞相張說撰中書令鍾紹京書君衡長樂
人子力士為冠軍大將軍追贈君衡廣州都督碑以
開元十八年立(集古錄目)
唐贈吏部尚書蕭灌碑
唐尚書左丞相張說撰梁昇卿八分書明皇八分題
額府君名灌字玄茂南梁蕭詧之後仕至渝州長史
子嵩為尚書令贈府君吏部尚書碑以開元十八年
五月立(集古錄目)
唐贈虢州刺史楊歷碑
唐陳州刺史李邕撰序歷義男前中書令鍾紹京撰
銘并書歷字晊本姓蘇氏其子思勖為官者姓楊氏
因亦改歷姓開元中勖為輔國大將軍贈歷虢州刺
史碑以開元十九年立其後具載歷義姪高力士義
男王守麟等官爵(集古錄目)
題云義男光禄大夫前中書令上柱國越國公太子
右諭德潁州鍾紹京撰銘并書歷中官楊思勖父也
紹京出於胥吏無他才能特以夤緣附會致位宰相
固無足道者然屈於閹䜿至以父事之而又著之金
石略無愧恥亦甚矣書之可以為後来之戒(金石錄)
唐誠節公馮昭泰碑
唐祿王洽撰中書舍人内供奉梁昇卿八分書昭泰
字遇聖仕至括州刺史諡曰誠後以其子紹烈贈為
工部尚書此其寢廟碑也玄宗親為題額加諡誠節
碑以開元二十一年立(集古錄目)
唐請立馮公碑表
昭泰子紹正等請立廟碑表梁并卿八分書并墨詔
同刻散騎常侍陸堅題額(集古錄目)
墨詔答馮紹正表梁昇卿八分書開元二十一年(京兆)
(金石錄)
唐海州東海令皇甫齊參墓誌
開元二十三年(京兆金石錄)
唐太僕少卿杜元道碑
唐韋述撰子昆吾書裴耀卿題諱殷承業書額開元
二十四年(京兆金石錄)
唐右武衛大將軍趙侍賓碑
唐梁涉撰吴承嗣行書開元二十六年(京兆金石錄)
唐綿州司功參軍張弘度墓誌
開元二十七年(京兆金石錄)
唐太子賓客龐承宗碑
唐蘇頲撰梁昇卿八分書衛包篆額開元二十八年
八月(金石錄)
唐右威衛將軍高廣濟碑
唐梁涉撰序高力士撰銘并行書開元二十八年(京兆)
(金石錄)
唐邠州刺史韋鈞碑
唐韓休撰杜昆吾分書并篆額開元二十八年(京兆金石)
(錄)
唐右驍衛大將軍范安及碑
唐韋述撰吴承嗣書開元二十八年(京兆金石錄)
唐嘉州刺史高君墓誌
唐員半千撰子謙書開元中刻(京兆金石錄)
唐延安縣主幽堂碑
唐王光庭撰于經野正書開元中立(金石錄)
唐河東郡君裴夫人墓誌
不著書撰人名氏左衛中郎李從一之妻封河東郡
君碑以天寳四年立(集古錄目)
唐玉真公主仙居臺碑
唐山人韓休撰八分書不著名氏天寳二年勅玉真
公主投龍五老山常居此臺碑以天寳四年立(集古錄目)
唐左武衛大將軍杜元恭墓誌
姪昆吾撰天寳五年(京兆金石錄)
唐太原王四娘塔銘
道士裴炫撰張少悌書天寳六年六月(京兆金石錄)
唐開元寺淨土院石燈臺贊
唐張鶴撰傅如玉書天寳六年六月(京兆金石錄)
唐贈兵部尚書楊玄琰碑
唐玄宗御製并八分書太子亨題額天寶六年立(京兆)
(金石錄)
唐青城縣令曹琳墓誌
唐張漸撰陳續正書天寳六年(京兆金石錄)
唐贈太子少保顔維貞碑
唐陸據撰蔡有隣八分書天寳六年六月(金石錄)
唐禮部尚書徐筠碑
唐陶輸撰蔡有鄰書天寳九年(京兆金石錄)
唐京兆尹王鉷墓誌
唐常衮撰史惟則八分書天寳十年(京兆金石錄)
唐贈吏部尚書楊銛碑
太子亨撰并行書及篆額天寳十二年(京兆金石錄)
唐右驍衛將軍劉仲奬碑
唐王卓撰僧智詮書天寳十二年(京兆金石錄)
唐内常侍王智預修塔銘
唐趙侍賓撰劉秦書天寶十二年(京兆金石錄)
唐廬江郡司馬劉踐言墓誌
唐許益撰韓之行書天寳十二年(京兆金石錄)
唐貞順皇后武氏碑
唐玄宗御製御書字為八分皇太子亨題貞順皇后
姓武氏晉陽人終扵惠妃追冊諡曰貞順碑以天寶
十二年四月立(集古錄目)
唐贈坊州刺史韋餘慶碑
唐徐浩八分書天寶十三年(諸道石刻錄)
唐太華觀女冠李尊師塔銘
唐韓法撰劉秦行書天寶十三年(京兆金石錄)
唐興唐寺金字大般若經藏銘
唐張垍撰李仙行書天寶中立(京兆金石錄)
唐興唐寺石經藏贊
石經藏者唐開元中長安興唐寺僧所立東都馬寺
王嗣安為序隸書無名氏禮尚席預等為贊其間蔡
有鄰八分書者二顧誡奢真書者一翰林待詔張芬
八分書者三其餘三人闕亡姓名又其餘皆不著書
人名氏或作者所自書也碑以天寳中立(集古錄目)
石經藏贊皆其作者自書而八分者數家惟蔡有鄰
名重當時余家集錄有鄰書頗多皆不若此贊故尤
寶之(集古錄)
唐贈太保郭敬之碑
唐侍中苗晉卿撰中書侍郎平章事蕭華書敬之字
敬之華州鄭縣人仕至夀州刺史以子子儀追贈太
保碑以肅宗元年建寅月立(集古錄目)
唐玉真公主墓誌
唐王縉撰姪粲行書肅宗元年建巳月十二日葬萬
年縣寧安里鳳栖原(復齋碑錄)
公主睿宗女也法號無上真字玄玄天寳中更賜號
曰持盈(金石錄)
唐贈婕妤河内董氏墓誌
唐常衮撰至德元年(京兆金石錄)
唐贈左僕射辛陟碑
唐李行姪允正書上元元年(京兆金石錄)
唐楚州司馬贈中書侍郎蕭華墓誌
唐盧光遠撰杜鴻漸正書寶應元年(京兆金石錄)
唐贈太子賓客田道生碑
唐于益撰摯宗行書并篆額永泰元年(京兆金石錄)
唐郭敬之碑隂子孫題名
唐王縉撰徐浩分書永泰元年(京兆金石錄)
唐承天皇帝子新平郡王儼墓誌
唐常衮撰永泰元年(京兆金石錄)
唐太子太傅庾光先碑
唐徐浩撰史惟則書永泰二年(京兆金石錄)
唐興唐寺玄偘法師碑
無撰人名氏顔真卿書(訪碑錄)
唐注大乘起信論
馬鳴菩薩造杜鴻漸注徐浩八分書(京兆金石錄)
唐贈代州都督辛浩墓誌
唐成朝秀撰韓秀實八分書大歷元年(京兆金石錄)
唐吏部侍郎王延昌碑
唐兵部郎中邵說撰廣州都督徐浩八分書延昌京
兆人官至吏部侍郎集賢院待制碑以大歷三年立
(集古錄目)
唐郭子儀夫人涼國李氏碑
唐韓雲卿撰史惟則八分書碑文詞頗簡古而字畫
工妙可喜或云碑今亡矣故世罕傳雲卿乃退之叔
父科書後記所謂大歷中以文詞獨行中朝者碑以
大歷三年五月立(金石錄)
唐贈鄆州刺史張大詢碑
唐于益撰從姪彦之書大歷四年(京兆金石錄)
唐富平尉顔喬卿碣
弟直卿撰并書大歷四年四月立石在長安世頗罕
傳或云其石今亡矣有朝士劉繹如者汶陽人家藏
漢唐石刻四百卷以余集錄闕此碣也輟以見贈(金石)
錄
唐贈太尉辛雲京碑
唐元載撰史惟則分書并篆額大歷四年(京兆金石錄)
唐贈太尉衛國文憲公杜鴻漸墓誌
唐楊炎撰徐浩正書大歷五年(京兆金石錄)
唐楊思勖妻虢國夫人南宫氏碑
唐陶翰撰子楚玉行書大歷五年(京兆金石錄)
唐贈太尉裴冕碑
唐元載撰吴通微行書大歷五年(金石錄)
唐代宗賜建法和尚塔額碑
唐蘇源明撰段光獻行書大歷六年(京兆石錄)金
唐滎陽鄭氏墓誌
唐李益撰大歷六年(京兆金石錄)
唐太子少傅辛惟謙碑
唐邵說撰張少悌書大歷七年(京兆金石錄)
唐左監門衛大將軍劉光朝碑
唐李端撰張煥書大歷八年(京兆金石錄)
唐贈工部尚書郝王碑(京兆金石錄作庭玉)
唐吏部侍郎楊炎撰前卑州都督府長史翰林待詔
韓秀實八分書王太原厭次人也官至河西隴右副
元帥封安邊郡王碑以大歷九年立(集古錄目)
唐玄宗子贈太傅信王珵墓誌
唐常衮撰張少悌正書大歷九年(京兆金石錄)
唐肅宗女和政公主碑
唐顔真卿撰吴通微行書大歷十一年(京兆金石錄)
唐汝州刺史蕭淑墓誌
唐裴郁撰吴通微書大歷十二年(京兆金石錄)
唐梓州刺史杜濟碑
唐顔真卿撰并正書大歷十二年十一月(金石錄)
魯公之書列於石者多矣而有精有粗雖他人皆莫
可及然在其一家自有優劣余意傳模鐫刻之有工
拙也而此碑字畫遒勁豈傳刻不失其真者皆若是
歟碑以殘缺銓次不能成其文第錄其字法爾(集古錄)
唐梓州刺史杜濟墓誌
唐刑部尚書顔真卿撰字畫亦類真卿而不著名濟
字應物京兆杜陵人官至梓州刺史碑以大歷十二
年十一月立(集古錄目)
但云顔真卿撰而不云書然其筆法非魯公不能為
也盖世頗以為非顔氏書更俟識者辨之(集古錄)
碑但云顔魯公撰而不云書歐陽公以謂非魯公不
能為也余觀此誌字畫竒偉決非他人可到(金石錄)
唐霍國夫人王氏碑
唐中書侍郎平章事楊綰撰右散騎常侍蕭所書夫
人姓王氏郭子儀之妻碑以大歷十三年立(集古錄目)
唐贈司徒扶風郡王馬璘碑
唐常衮撰大歷十三年(京兆金石錄)
唐玄宗賢妃盧氏墓誌
唐顔真卿撰吴通微書大歷中立(京兆金石錄)
唐贈太尉杜鴻漸碑
唐中書侍郎平章事元載撰門下侍郎平章事王縉
書鴻漸京兆杜陵人位至門下侍郎平章事衛國公
贈太尉諡文獻碑以代宗初立不載年月(集古錄目)
唐贈太尉杜鴻漸碑建中二年立(京兆金石錄)
唐貞順皇后武氏碑隂紀
從子武就撰王膺行書建中二年(京兆金石錄)
唐觀無量夀經
僧道秀書建中三年十月(京兆金石錄)
唐贈左散騎常侍路太一碑
唐獨孤良弼撰并書建中四年(京兆金石錄)
唐避朱泚莎鎮石壁題名
唐李巽正書建中四年(京兆金石錄)
唐龍首寺會覺法師塔碑
唐韓休撰劉朝正書張珍題額建中四年(京兆金石錄)
唐勝業寺尊勝陀羅尼經
建中四年僧宗珍立石(京兆金石錄)
唐咸宜公主碑
唐鄜坊節度掌書記武元衡撰蘇州常熟縣令袁中
孚書將作少監集賢院學士李陽冰篆額公主玄宗
之第十八女降秘書監崔嵩碑以興元元年立(集古錄目)
唐贈司空尚可孤碑
唐鄭雲逵撰并行書貞元二年(京兆金石錄)
唐工部尚書辛京杲碑
唐李竦撰韓秀榮八分書貞元六年七月(金石錄)
唐内侍員外魚智誠墓誌
貞元六年(京兆金石錄)
唐相州刺李孟犨碑
子軫撰孫艮鈞八分書子翌篆額貞元八年立(京兆金石)
(錄)
唐代宗子僖王墓誌
唐鄭德玄撰孫藏器正書元和二年(京兆金石錄)
唐贈左僕射劉公碑
唐吕温撰載少平行書元和四年(京兆金石錄)
唐國子助教薛公達墓誌
唐韓愈撰正書無姓名元和四年閏三月(金石錄)
唐江西觀察使韋丹墓誌
唐韓愈撰元和五年(京兆金石錄)
唐河中監軍内常侍楊明義先廟碑
唐韋宗卿撰鄭絪行書元和六年(京兆金石錄)
唐集賢校賢昭應縣尉石洪墓誌
唐韓愈撰元和六年(京兆金石錄)
唐左散騎常侍路應碑
唐韓愈撰鄭餘慶正書元和七年十月(金石錄)
唐江西觀察使韋丹碑
元和七年(京兆金石錄)
唐贈司空令狐承簡碑
子楚撰并書元和七年(京兆金石錄)
唐贈左監門衛將軍劉希果碑
唐李益撰從姪佐時行書元和七年(京兆金石錄)
唐章敬寺碑
唐吴通微撰毛伯良書元和七年(京兆金石錄)
唐慈恩寺梵夾經記
唐武庭秀撰周仲諲書元和八年(京兆金石錄)
唐興州節度裴玢碑
唐裴度撰劉遵古行書元和九年十一月立碑以斷
裂其姓氏摩滅不可識云公諱玢字連城以事考之
盖裴玢也玢元和中為興元節度使以疾歸朝卒(金石)
(錄)
唐贈兵部尚書王用碑
唐韓愈撰元和十一年(京兆金石錄)
唐贈太傅岐國公杜佑碑
唐李吉甫撰張弘靖書袁滋篆額元和十二年(京兆金石錄)
唐高崇文妻楚國夫人陳氏碑
唐段文昌撰張肅書段全緯篆額元和十二年(京兆金石錄)
唐贈左武衛上將軍彭獻忠碑
唐張仲素撰郭叔瑜書王遂篆額元和十二年(京兆金石錄)
唐章敬寺百巖大師碑
唐興元尹山南西道節度使權德輿撰尚書右僕射
鄭餘慶書大師名懷暉嘗居太行百巖寺因以為號
碑以元和十三年(集古錄目)
唐柳州刺史柳宗元墓誌
唐韓愈撰沈傳師正書元和十五年(京兆金石錄)
唐刑部侍郎歸融碑
男登撰行書元和中立(京兆金石錄)
唐贈右僕射辛珌碑
唐牛僧孺撰陳諫正書元和中立(金石錄)
唐南平郡威武王高崇文碑
唐贈南平郡威武王高崇文司徒册文
唐祭高崇文文
三碑元和中立(京兆金石錄)
唐岐國安簡公杜佑墓誌
唐權德輿撰沈傳師正書(京兆金石錄)
唐宫苑閒廏使駙馬都尉郭銛墓誌
唐沈亞之撰沈傳師正書長慶二年(京兆金石錄)
唐石州刺史酒泉郡王康公碑
唐吴鏻撰長慶二年(京兆金石錄)
唐左武衛將軍劉德惠碑
唐嚴綬撰劉繼元書陸邳篆額長慶二年(京兆金石錄)
唐山南節度韋綬碑
唐中書侍郎平章事牛僧孺撰給事中子敖書綬字
子章京兆人官至山南西道節度使碑以長慶三年
立(集古錄)
唐贈太尉司徒中書令韓弘碑
唐韓退之撰長慶三年(京兆金石錄)
唐兵部郎中郭晤碑
唐陸邳隸書長慶四年(京兆金石錄)
唐贈開府儀同三司王弘規碑
唐李德裕撰侯丕正書太和元年(京兆金石錄)
唐崔羣先廟碑
唐武昌軍節度使牛僧孺撰起居郎劉寬夫隸書并
篆額憲宗元和十四年羣方為中書侍郎平章事詔
立廟於京師崇業里追贈其父全部郎中稹為左僕
射及其祖懷州刺史朝曾祖夀州刺史湛三室廟既
成詔以羊豕助奠太常出博士佐禮至文宗太和二
年八月立此碑(集古錄目)
唐太清宫道藏經目錄碑
唐秦守正書趙盈篆額太和二年(京兆金石錄)
唐令狐楚先廟碑
唐禮部郎中集賢院學士劉禹錫撰并書太和初楚
為宣武節度使始立家廟於京師通濟里碑以太和
三年立(集古錄目)
唐贈吏部尚書楊玄琰碑
唐牛僧孺撰楊敬之書太和三年(京兆金石錄)
唐贈左散騎常侍裴義碑
太和三年(京兆金石錄)
唐章敬寺百巖大師靈塔碑
唐汴州刺史宣武節度副大使令狐楚撰吏部尚書
鄭絪書大師以元和中詔至京師章敬寺長慶初令
狐楚請賜諡及塔名曰宣教碑以太和三年立(集古錄目)
唐贈右武衛大將軍駱奉先碑
唐朱景玄撰唐玄度分書篆額太和五年(京兆金石錄)
唐内侍梁守謙乞寫興唐寺藏經表
太和六年(京兆金石錄)
唐六譯金剛經
唐右威衛上將軍知内侍省楊承和刪集楊翺撰序
初承和以分書經刻於上都興唐寺文宗詔取其本
使待詔唐玄度集王羲之書翰林學士鄭覃等六人
為贊刻石以太和六年春立(集古錄目)
唐殿中侍御史韋翃墓誌
唐劉禹錫撰裴休正書太和六年正月(金錄)石
唐贈司空王潛碑
唐李宗閔撰崔蠡正書王無悔篆額太和六年(京兆金石錄)
唐右領軍衛將軍馬存亮碑
唐李德裕撰太和七年(京兆金石錄)
唐散騎常侍張昔墓誌
唐馮宿撰正書無姓名太和七年四月(金石錄)
唐内謁者張忠政碑
唐卜炎撰從姪模書太和九年(京兆金石錄)
唐内侍少監第五從直碑
唐袁郁撰朱玘行書毛伯貞篆額開成元年立(京兆金石錄)
唐内侍省贈特進王延義碑
楊明篆額開成二年(京兆金石錄)
唐華嚴寺法順大師碑
唐許康佐撰并正書開成二年(京兆金石錄)
唐循州司馬杜元穎妻裴氏墓誌
婿韋慤撰并正書開成三年(京兆金石錄)
唐淮南監軍韋元素碑
唐丁居誨撰柳公權正書開成三年七月(金石錄)
唐贈兵部尚書李有裕碑
唐中書舍人李景讓撰工部侍郎知制誥柳公權書
有裕字綽夫幽州北平人官至衛尉卿碑以開成四
年立(集古錄目)
唐三藏法師玄奘塔碑隂
唐劉軻撰僧建初行書開成四年(京兆金石錄)
唐憲宗女莊淑大長公主碑
唐杜牧撰柳公權正書開成四年(京兆金石錄)
唐德宗女憲穆公主碑
唐柳公權正書(京兆金石錄)
唐贈左散騎常侍李惟直碑
唐柳正亮撰并書鄭綬篆額開成五年(京兆金石錄)
唐安國寺東禪院没賀舍利傳碑
唐都官員外郎崔璹撰正書無姓名初開元中國城
西偏産異豕或謂文殊之化身常嬉遊於市市人圍
繞争以餅餌投之後死於市市吏劉守嗣等焚之獲
舍利遂歸藏於安國寺立此傳碑以開成五年十月
立(新增)
唐内侍郗士榮碑
唐嚴厚本撰朱玘行書會昌三年(京兆金石錄)
唐左神策紀聖德碑
唐翰林學士承旨崔鉉撰散騎常侍集賢殿學士柳
公權書集賢直院徐方平篆額武宗嘗幸神策軍勞
閱軍士兼統三軍上將軍仇士良請為碑以紀聖德
鉉等奉勅書撰碑以會昌三年立(集古錄目)
唐戶部郎中裴纘墓誌
唐韋綜撰李景章正書并篆額會昌三年(京兆金石錄)
唐昊天觀碑
唐王起撰柳公權書徐方平篆額會昌三年十月(京兆)
(金石錄)
唐華嚴寺文琬法師塔碑
唐許景讓撰僧潛鱗書會昌三年(京兆金石錄)
唐贈開府儀同三司田紹宗墓誌
唐吕讓撰侯湘行書毛伯貞篆額大中元年刻(京兆金石錄)
唐贈太尉牛僧孺碑
唐河陽三城節度使李珏撰右散騎常侍柳公權書
并篆額僧孺字思黯隴西狄道人歷相穆敬文三宗
武宗朝自山南節度使貶為循州長史宣宗初終於
太子少師分司東都碑以大中二年十月立(集古錄目)
唐贈太尉牛僧孺墓誌
唐杜牧撰柳公權正書大中四年(京兆金石錄)
唐晉光王寺碑
唐李邕撰柳公權書大中四年立(金石錄)
碑云僧伽以景龍四年三月入滅扵京孝和皇帝申
弟子之禮百官四部哀送國門甚哉中宗之陋也佞
佛之流謂武宗奮然除去浮圖法用是不永今中宗
奉僧伽可謂至矣後三月竟棄天下其又何言(集古錄目)
唐内侍監仇士良碑
唐鄭薰撰朱玘行書毛伯貞篆額大中五年立(京兆金石錄)
唐安國寺經藏院碑
唐鄭薰撰安景之行書(京兆金石錄)
唐刑部尚書庾承憲墓誌
第四男道滋撰長男存讓書大中六年(京兆金石錄)
唐掖庭局令劉榮璨碑
唐柳公權撰并書篆額大中六年(京兆金石錄)
唐嶺南節度韋正貫碑
唐翰林學士中書舍人蕭鄴撰左散騎常侍柳公權
書正貫字公理京兆杜陵人官至嶺南節度使碑以
大中六年立(集古錄目)
唐内常侍康約言碑
唐左散騎常侍柳公權撰并書約言宦者也字寡辭
貝州人位至河東監軍使内侍省内謁者監贈内常
侍碑以大中七年二月立(京兆金石錄)
唐護國寺觀音院記
唐段成式撰柳公權書大中七年(京兆金石錄)
唐順宗女濮陽長公主碑
唐柳公權撰并正書大中九年(京兆金石錄)
唐宣宗女齊國恭懷公主碑
唐董景仁書毛伯貞篆額大中九年(京兆金石錄)
唐贈太子少保胡洙妻曹氏墓誌
唐王自牧撰殷玄珪正書大中十年(京兆金石錄)
唐興唐寺碑
撰人姓名殘缺李衮正書大中十年(金石錄)
唐贈太尉蕭俛墓誌
唐蕭鄴撰大中十一年(京兆金石錄)
唐章敬寺佉照和尚塔銘
僧鏡霜述并書大中十三年(京兆金石錄)
唐宣宗幸華嚴寺賜宗寔以下詩
大中十二年(京兆金石錄)
唐兵部尚書盧綸碑
唐盧言撰崔倬書大中十三年七月立(金石錄)
唐贈司空史憲忠碑
唐裴坦撰李從誨正書葉泳篆額咸通三年立(京兆金石錄)
唐言和尚塔碑
唐張君卿撰于玄素行書咸通三年(京兆金石錄)
唐六譯金剛經殘碑
唐楊翔撰序八分書(京兆金石錄)
唐蓋巨源八分書咸通四年六月(金石錄)
唐法順和尚吉祥泉碑
唐裴處權撰裴延嗣書咸通六年(京兆金石錄)
唐國子助教温庭筠墓誌
弟庭皓撰咸通七年(京兆金石錄)
唐般若心經記
唐麴魯正書咸通八年(京兆金石錄)
唐掖庭局丞田公遠碑
唐李騭撰張宗厚書咸通九年(京兆金石錄)
唐振武節度使高弘碑
唐河東節度使鄭從讜撰右諫議大夫張鐸書弘字
大受渤海人官至振武麟勝等州節度使碑以咸通
十一年立(集古錄目)
唐懿宗女衛國文懿公主碑
唐韋保衡撰柳仲年正書并篆額咸通十一年二月
(京兆金石錄)
唐懿宗惠安王太后墓文
唐蕭寘撰柳仲年正書(京兆金石錄)
唐内侍楊公碑
唐張揚撰董景仁書咸通十二年(京兆金石錄)
唐安國寺鐘銘
唐韋蟾撰張宗厚正書咸通十四年(京兆金石錄)
唐僖宗賜澄衿寺額碑
唐張同撰崔厚正書乾符三年(京兆金石錄)
唐興善寺普照大師碑
唐給事中張同撰禮部侍郎崔厚書大師名智慧輪
姓丁氏京兆杜陵人善西域咒法咸通中賜號遍覺
大師所居曰大教注頂院僖宗初諡普照大師塔曰
彰化碑以乾符四年立(集古錄目)
唐贈特進段居木碑
唐崔蟾撰張宗厚正書并篆額乾符四年(京兆金石錄)
唐十善業道要略碑
唐裴休撰李郁篆額乾符四年(京兆金石錄)
唐佛本行詩
僧飛錫撰李弘源正書乾符四年(京兆金石錄)
唐贈太尉中書令貞孝公蕭倣墓誌
唐令狐綯撰王繹書乾符五年(京兆金石錄)
唐贈特進韋德鈞碑
唐王徽撰孫知誨書廣明元年(京兆金石錄)
唐佛頂尊勝陀羅尼經
唐鄭弘升書廣明元年(京兆金石錄)
唐開元寺修塔記
僧法諲撰并正書廣明二年(京兆金石錄)
唐蔡州新蔡令蕭澤墓誌
男璹行書中和元年(京兆金石錄)
唐贈禮部尚書蕭廪墓誌
唐鄭璘撰文德元年(京兆金石錄)
唐廣濟大師含真和尚舍利塔碑
唐盧光濟撰高騭正書光化二年(京兆金石錄)
唐移毗盧佛記
唐秦韜玉撰盧朋龜正書鄭弘業書名銜李輝篆額
(京兆金石錄)
資聖寺愍律師碑
義福寺法顯禪師碑
崇敬寺尼安定公主塔銘
報聖寺幡竿記
昭德寺鐘銘
六碑京兆金石錄
鄠縣
隋建靈山寺碑
大業中建在縣南十里(京兆金石錄)
唐修文宣王廟碑
唐樂坤撰寶應二年(京兆金石錄)
唐復縣記
唐中書舍人于郡撰祠部員外郎侍御史張璪八分
書并篆額代宗之初吐蕃數宼京輔使李抱玉屯兵
備之其禆將何德願以陳鄭兵屯鄠縣長史寄寓佛
寺德宗即位詔德願移屯鳳翔復鄠縣如故碑以建
中二年立(集古錄目)
唐修昆明池堰記
唐京兆尹韓臯撰京兆府法曹參軍徐瑱書德宗貞
元十三年詔除昆明池税許民漁將以京兆尹韓臯
為使截交河立堰引澧水注之於池復漢故迹以貞
元十四年刻此銘(集古錄目)
唐復縣記碑隂
唐徐元弼撰竇含章書寶歷元年(京兆金石錄)
唐翰林院新樓記
唐韋表微撰鄭澣書唐玄度篆額太和元年十二月
(諸道石刻錄)
唐靈際山大定寺李先生碑
唐蘇或撰王登書武宗會昌六年(京兆金石錄)
唐圭峰定慧禪師傳法碑
唐中書侍郎兼戶部尚書平章事裴休撰并書工部
尚書柳公權篆額禪師姓何氏名宗密果州西充人
居圭峰山宣宗追謚曰定慧碑以大中九年正月立
(集古錄目)
裴休撰并書其文辭事跡無足採而其字法世所重
也故錄之云(集古錄)
唐悟真寺五言詩
唐王縉撰(京兆金石錄)
唐泗州和尚記
唐崔幹撰(京兆金石錄)
法主和尚塔碑
僧迥斌撰丘光道書(諸道石刻錄)
藍田縣
唐楚金和尚塔記
開元十六年立(京兆金石錄)
唐石門湯泉記
唐太子通事舍人李幼卿撰太僕寺主簿文學直集
賢殿修書院衛包八分書并篆額唐初有沙門空藏
者居藍田山中方大雪山谷中有氣上蒸發石而湯
泉出其下開元中勅給事中楊(碑不著名)營緝之增多其
室宇立此碑(集古錄目)
唐楊公修石門湯泉碑天寶八年立(京兆金石錄)
唐空寂寺大福和尚碑
唐陸海撰僧惟高書寶應二年(京兆金石錄)
唐門下侍郎王縉碑
唐李行撰從姪(缺)書建中三年(京兆金石錄)
唐尚書右丞王維碑
唐庾承宣撰鄭絪書貞元三年(京兆金石錄)
唐魏博節度田布碑
唐陕州大都督府長史陕虢觀察使庾承宣撰前鄉
貢進士吕價書布字敦禮官至魏博節度使碑以長
慶四年立(集古錄目)
歸義寺大智禪師碑
(諸道石刻錄)
咸陽縣
後魏賀拔岳碑
不著書撰人名氏拔岳桑乾馬邑人也後魏末為雍
州刺史都督三雍二華二十州諸軍事諡曰武壯碑
以永熙三年正月立(集古錄目)
後魏建丈八石像記
恭帝武成二年(諸道石刻錄)
後周贈太保吳國武公尉遲(缺)碑
天和四年(京兆金石錄)
後周柱國康國忠公王雄碑
保定四年(京兆金石錄)
後周靈州刺史胡歸德碑
天和六年十一月(金石錄)
隋開府儀同三司崔弘安墓誌
開皇十五年(京兆金石錄)
隋車騎將軍盧瞻墓誌
開皇十六年十一月(金石錄)
隋開府儀同三司賈義墓誌
開皇十八年薨以仁夀元年二月十八日瘞於咸陽
縣(復碑)
隋大將軍晉原公梁恭墓誌
仁夀元年十月(金石錄)
隋大將軍安陽肅公姜濟墓誌
正書不著書人名氏公諱濟字彭子定州博陵人仕
至開府儀同三司左領軍大將軍大業元年四月薨於
私第以三年十月葬於京兆郡(碑缺)縣平陵鄉(新增)
隋上儀同楊縉墓誌
許善心撰序虞世基製銘世以為歐陽詢書年月殘
缺(復齋碑錄)
隋兵部尚書段文振碑
處士潘徽撰歐陽詢八分書文振字元起隴西姑臧
人仕隋位至兵部尚書龍崗郡公贈右僕射諡曰襄
碑不著所立年月(集古錄目)
隋段文振碑大業八年立(京兆金石錄)
隋桂州總管侯莫陳穎墓誌
正書不著書撰人名氏君諱穎字遵道彭城人大業
六年為南海太守九年十月薨於郡治以唐武德八
年七月遷葬於雍州咸陽縣(新增)
唐丹州刺史肅恭公張崇碑
唐歐陽詢書首尾殘缺其可見者云公諱崇字平高
碑以貞觀八年十一月立(金石錄)
唐明州刺史獨孤延夀碑
唐于志寧撰禇遂良書君諱某字延夀而其名殘缺
不可辨延夀陁子也碑以貞觀十九年八月立(金石錄)
唐遂寧郡公楊達碑
不著書撰人名氏遂寧郡公姓楊氏名達字叔莊弘
農華隂人隋之宗室煬帝世官至納言封遂寧郡公
諡曰懿唐武后其外孫也顯慶元年追贈左僕射仍
為立碑(集古錄目)
正書無書撰人姓名顯慶元年立達觀王雄弟也煬
帝時官至納言卒贈吏部尚書唐顯慶中以武后外
祖父加贈左僕射官為之立碑(金石錄)
唐代國夫人開佛窟碑
唐陳國重撰韓處約書碑稱佛窟者當漢初有氣如
煙雲出于其間漢高祖為之立廟後漢永平中釋教
既至中國改廟曰太平寺周改名曰大乘武帝時被
毁至唐代國夫人楊氏復開而立之碑以顯慶二年
立(集古錄目)
唐姑臧郡太夫人郁久閭氏碑
唐許敬宗撰殷仲容八分書顯慶四年八月立(金石錄)
唐司農少卿竇遜墓誌
唐賀遂亮撰龍朔二年(京兆金石錄)
唐西明寺忍辱闍黎塔銘
僧靈瓚撰暢正書麟德二年(京兆金石錄)
唐司元太常伯竇玄碑
唐李儼撰姪節正書乾封元年十一月(金石錄)
唐左武衛大將軍邢國公碑
咸亨四年(京兆金石錄)
唐贈秦州都督竇彦章碑
唐劉禕之撰儀鳳二年(京兆金石錄)
唐寧州刺史氏仁執碑
載初元年(京兆金石錄)
唐冠軍大將軍楊公碑
唐蘇味道撰姪芝珪正書長夀元年十月(金石錄)
唐丹州刺史蕭宗道碑
唐員半千撰蔡有鄰八分書久視元年(京兆金石錄)
唐則天母孝明皇后楊氏碑
唐武三思撰相王旦正書長安二年六月(金石錄)
唐建後周并州總管宇文舉碑
唐盧思道撰楊略書碑云君諱舉字神舉神龍二年
十月其曾孫敞追建(金石錄)
唐沛國節義夫人鄭氏塔碑
唐岑義撰魏紹書景龍三年立(京兆金石錄)
唐太子中舍人楊承源碑
唐孟獻忠撰集王羲之禇遂良歐陽詢等諸家書承
源字嗣本弘農華隂人仕至太子典郎追贈太子中
舍人碑以景龍三年十月立(集古錄)
唐睿宗昭儀晉昌唐氏碑
景雲中立(京兆金石錄)
唐左鷹揚衛大將軍契苾明碑
先天元年(京兆金石錄)
唐高安長公主碑
唐蘇頲撰蘇詵隸書開元六年(京兆金石錄)
唐夔州都督王公碑
唐邢(缺)撰陸堅書開元六年(京兆金石錄)
唐贈司空竇希瑊碑
唐著作佐郎李湛然撰陕王府司馬魏華書希瑊字
美玉扶風平陵人位至太子少傅贈司空碑以開元
六年十月立(集古錄目)
唐寧州司馬閻公夫人武倩墓誌
開元六年(京兆金石錄)
唐處士臧君旌德碑
開元十五年(諸道石刻錄)
唐秘書監王珣墓誌
唐韓休撰馬極書開元十六年(金石錄)
唐贈夔州都督王方翼碑
唐張說撰陸堅八分書元冲行篆額開元十六年十
月(京兆金石錄)
唐沁州刺史馮仁碑
唐崔尚撰郭謙光書開元二十二年(京兆金石錄)
唐襄陽縣主武氏墓誌
開元二十六年(京兆金石錄)
唐贈幽州刺史元懷景碑
唐皇甫彬撰正書開元二十八年二月(金錄)石
唐諫議大夫李公妻焦夫人墓誌
唐王勃撰并書開元中立(京兆金石錄)
唐駙馬都尉豆盧建碑
唐衛尉卿駙馬都尉張垍撰諸王侍書榮王府司馬
韓擇木八分書并額建字立言河南人尚玄宗女建
平公主位至太僕卿駙馬都尉碑以天寶三年七月
立(集古錄目)
唐梓潼太守竇履温碑
唐李之芳撰天寶四年(京兆金石錄)
唐贈太常卿張義方碑
唐張謐正書天寶九年(京兆金石錄)
唐禮部尚書徐南美碑
唐大理評事陶翰撰翰林待詔左衛率府兵曹參軍
蔡有鄰八分書徐筠字南美東海人也垂拱中官至
禮部尚書碑以天寶九年立(集古錄目)
唐河東郡夫人薛氏碑
唐房綰撰王曾八分書天寶九年二月(京兆金石錄)
唐贈汝南太守郭慎微碑
族弟汭撰顧誡奢分書天寶中立(京兆金石錄)
唐鄭陳節度使彭元曜墓誌
唐李潮撰并八分書乾元二年十一月(金石錄)
唐承天皇帝墓文
常衮撰徐浩書代宗大歷二年(諸道石刻錄)
唐太子賓客冀國靖公竇希球碑
唐裴耀卿撰姪臯行書大歷七年正月一日立(復齋碑錄)
唐潁川郡夫人陳氏墓誌
唐張奢撰韓秀弼八分書貞元十八年七月(金石錄)
唐焦兟碑
從弟郁撰朱獻任行書貞元十八年七月(金石錄)
唐元稹妻韋氏墓誌
韓愈撰沈傳師正書元和四年(諸道石刻錄)
唐涪陵郡王焦伯瑜碑
唐邢叔度撰孫藏器行書元和十四年(京兆金石錄)
唐太子賓客杜信碑
杜信自撰男師古書姪師仁篆額元和十四年(京兆金石錄)
唐武昌軍節度使元稹碑
唐白居易撰元和中立(金石錄)
唐監察御史王叔雅妻薛瓌墓誌
唐薛公幹撰長慶三年(京兆金石錄)
唐淄王傅元錫碑
唐中書侍郎平章事李宗閔撰翰林學士承旨工部
侍郎柳公權書錫字君貺河南人代王什翼犍十四
世孫位至淄王傅贈尚書右僕射碑以開成四年七
月立(集古錄目)
唐贈司空崔慎由墓誌
咸通中刻(京兆金石錄)
唐武寧軍書記王戩妻李氏墓誌
唐王戩撰并正書乾符三年(京兆金石錄)
寶刻叢編卷八
