盡言集䟦
先公宫傳天性嗜學於書無所不讀問之亦無
不知多聞強識自以進士貢則稱慱洽元祐戊
辰以彭山令丁内艱歸寓畿邑時復制科卽慨
然益蒐討舊學期以是舉進居三四年待問之
業悉備人未甚知亦不求知於人邑距京不百
里獨不一往或勸之曰聞從官往往薦所知未
剡章者亦旣許人左右無乃後乎先公笑而荅
曰患不能尔會有知者久之至都城果如所聞
唯寳文閣待制樞密都承旨劉公難其人猶未
舉也作書以謁一見稱奬乃錄所撰策論繼見
則深愛之遂應詔舉焉明年甲戌改元紹聖時
事更新公自鎮帥坐向所言事謪嶺外先公以
是不與召試綯侍側每聞言知遇特逹之意欲
登其門恨不能也大觀戊子先公沒旣踰歲綯
扶其喪泝汴趨洛過永城聞公寓傳舍亟往見
之與進甚厚以門人之子晉飯諄誨良渥因話
及初除諫官時入白太夫人曰言責之任稱職
實難依世吐茹則忝先人直道不回將蹈禍患
詒慈親憂方今孝治某無兼侍以親辭必得請
辭之如何太夫人愀然曰是聀也汝父平生修
藴欲爲而不得者今朝廷命汝汝父之意伸矣
第爲之萬一斥吾誓偕行慎無以吾撓汝素志
某再拜受教辭不獲命乃不固辭旣就職則遇
事極言無所顧避以報異知及後被譴卽白曰
高年適炎荒非便請晉婦及孫以養某當携它
子之貶所太夫人曰吾向許汝偕行臨事食言
吾弗爲也且吾晉則憂思益甚不如前邁死生
命也避可得乎家人猶疑強勉慰其子尔從容
微伺之恬恬不異平日遇患難幾三年一夕無
疾而終卒無悼怛之色嗚呼世徒知公正色立
朝論議風節冰霜(禀然)盖其毋太夫人之賢如此
雖傳記所載賢母烈婦又何以加諸綯以行速
不果再造起立願聞治心行巳之要公&KR1179;之坐
乃告之曰某少學温公旣擢第筮仕行有日卽
往别且丐一言終身行之温公曰其誠乎吾平
生力行之其後用之不可旣某曰行之何先温
公曰當自不妄語始綯服膺欽誦奉以周旋初
猶勉強久乃安之凡所云爲無一不出於誠者
綯心識之願學焉病未能也建炎丁未今上卽
祚雎陽綯時守壽春復召爲給事中過同寮直
舍傳公諫草盡言集者就觀之首見耆德魁雋
世所共賢者舉錯非是公必言之不少假或者
甚之綯應之曰治已如公則可苟爲不然必有
躡其後而攻之者欲傳之未睱甲寅綯自會稽
得請外祠來寓崑山公季子至叔以尚書郎聀
事繼至綯借盡言集則已爲人所先矣獨得公
所爲文元城集二十卷且傳且讀躬自是正反
復惟騐以求公之志趣而則傚焉今至叔除守
海陵(復來)待次綯始求是集傳錄親校讀玩再三
備見所上章䟽諷諭論列動繫國體諏訪審訂
咸有根據嚴而恕簡而不苛氣平守固辭直事
核皇皇乎仁義之說也大旨務在人主慎微師
古總攬綱柄輔臣恊恭弼直杜絶阿私凡百有
位持身顧禮義莅官循法度如是而後巳則是
書乃言官之模楷輔弼之龜鑑卿士大夫之藥
石綯觀其書則思其人思其人則誦其言因憶
疇昔致誠不妄之語無少不合故輒題其集後
并記親聞之說以見一話一言未嘗不根於誠
也噫先公出公之門十六年而後綯識其面又
二十年而後見其集又十年而後得其全書家
藏而時觀之景仰之心盖四十四年矣非特如
是搢紳好事者多傳其書以爲師法方將盛行
於世爲時利澤施諸千載而未艾也綯雖老矣
猶庶幾及見之紹興六年丙辰季冬望日資政
殿大學士在中大夫提舉臨安府洞霄宫河南
王綯題
元城先生南遷往還皆道曲江比得其手帖十
餘紙於州人鄧氏迺刻石清淑堂上適
先生曾孫孝騫自連山來訪出其家藏盡言集
十三卷因命工&KR0866;版置之郡齋淳熙五年戊戍
閠月初吉假守括蒼梁安世謹書
