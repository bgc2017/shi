欽定四庫全書
欽定滿洲祭神祭天典禮卷四
求福儀注
求福祭祀前期數日司俎官司俎司香等向無事
故滿洲九家内攢取棉線並綢片敬捻線索二條
紉以小方戒綢各三片釀醴酒前期一日司俎官
二員帶領司俎二人司俎滿洲二人前往
瀛臺會同奉宸院官員監看砍取高九尺圍徑三寸
完整柳樹一株以黃布袱包裹賫至暫置於潔淨
處届期安設樹柳枝石於
坤寧宫戶外廊下正中樹柳枝於石柳枝上懸掛鏤
錢淨紙條一張三色戒綢三片
神位仍如朝祭儀懸掛神幔供畢大低桌上供香碟三醴
酒三琖豆擦餻九碟煠餻九碟打餻九盤炕沿下
供醴酒一罇西炕南首設求福紅漆高桌一桌上
供醴酒九琖煑鯉魚二大碗稗米飯二碗水&KR0008;子
二碗其煠餻豆擦餻打餻皆於桌上各以九數層
纍擺列高桌後西炕上設褥二以練麻一縷繫於
神箭之上以九家内攢取之各色棉線捻就線索
二條暫懸掛於神箭上神箭立於西炕下所設酒
罇之北其捻就黃綠色棉線索繩上以各色綢片
夾繫之其本則繫於西山牆所釘鐵環末則穿出
戶外繫於柳枝司香婦人等鋪叩頭黃花紅氊
皇帝
皇后親詣行禮入
坤寧宫立於南首司俎首領太監司俎太監等如朝
祭儀席地列坐奏三絃琵琶鳴拍板司祝進擎神
刀誦神歌禱祝三次每次禱祀則太監等歌鄂囉
羅禱畢司香舉線索練麻神箭授於司祝司香及
司香婦人舁西首所設求福高桌出於戶外供於
柳枝前司祝左手擎神刀右手持神箭出進於桌
前立司香婦人於檻内鋪黃花紅氊
皇帝居中
皇后在檻内東首跪司祝於桌之右首對柳枝舉揚神
箭以練麻拂拭柳枝初次誦神歌禱畢司祝東向
鞠躬舉神箭奉練麻於
皇帝
皇帝三捋而懷之鳴拍板之太監等歌鄂囉羅司祝二
次舉揚神箭誦神歌禱畢仍奉練麻於
皇帝
皇帝仍三捋而懷之太監等歌鄂囉羅司祝三次舉揚
神箭誦神歌禱畢奉練麻於
皇后亦三捋而懷之太監等歌鄂囉羅
皇帝
皇后一叩頭興坐於西炕所鋪褥上舉桌上所供之酒
灑於柳枝上以桌上所供之餻夾於柳枝所有枝
义之間進求福高桌置於原處司祝入進於
神位前舉揚神箭誦神歌禱畢奉練麻於
皇帝
皇帝三捋而懷之如前儀司祝二次舉揚神箭誦神歌
禱畢仍奉練麻於
皇帝
皇帝仍三捋而懷之司祝三次舉揚神箭誦神歌禱畢
奉練麻於
皇后
皇后三捋而懷之如前儀每一捋太監等仍歌鄂囉羅
司祝以神刀授於司香取神箭上所繫之線索二
條其神箭亦授於司香司香以神箭置於原處
皇帝
皇后興
皇帝進於
神位前跪於常祭行禮處一司祝奉線索一條於
皇帝繫掛一司祝奉線索一條於
皇后繫掛一司祝於西首跪祝祝畢一叩頭興合掌致
敬
皇帝
皇后同一叩頭興
皇帝
皇后仍坐於西炕所鋪褥上司祝及司香等以所供
福胙盛於碟内請
皇帝
皇后受福受福畢
皇帝
皇后興還宫所餘
福胙均不令出戶俱分給司俎及宫中太監等食之不
使稍有餘剰魚之鱗刺司俎官等持出投於潔淨
河内柳枝上所夾之餻亦令衆人食之不使稍有
餘剰其夕祭求福如夕祭儀繫幔於架上安奉
神位炕上設二大低桌桌上供香碟五醴酒五琖豆擦餻
九碟煠餻九碟打餻九盤司祝繫裙束腰鈴執手
鼓如常祭儀誦神歌禱祝太監等仍擊鼔鳴拍板
禱祝畢司祝釋裙與腰鈴祝禱叩頭
皇帝
皇后行禮如夕祭儀叩頭畢所供之
福胙亦不令出戶即釀酒所餘糟粕俱做為糜粥分給
司俎及宫中太監等食之食畢取柳枝所繫線索
收貯囊内仍懸掛於西山牆其柳枝司俎官司俎
及司俎滿洲等送赴
堂子至除夕同神杆淨紙化之
皇帝
皇后所掛線索過三日後解下
皇后親持入
坤寧宫授於司祝司祝接受貯於囊内懸掛之
皇后一叩頭還宫
樹柳枝求福司祝於戶外對柳枝舉揚神箭誦
神歌禱辭
佛立佛多鄂謨錫瑪瑪之神位某年生小子某年
生小子(為某人祭則呼某人本生年)今敬祝者聚九家之綵線
樹柳枝以牽繩舉揚神箭以祈福佑以致敬誠憫
我某年生小子憫我某年生小子(為某人祭則呼某人本生年)
綏以多福承之於首介以繁祉服之於膺千祥薈
集九敘阜盈亦既孔皆福禄來成神兮貺我神兮
佑我豐於首而仔於肩衞於後而護於前畀以嘉
祥兮偕老而成雙兮富厚而豐穰兮如葉之茂兮
如本之榮兮食則體腴兮飲則滋營兮甘旨其獻
兮朱顔其鮮兮歲其增而根其固兮年其永而壽
其延兮
朝祭
神前求福祝辭
上天之子佛及菩薩大君先師三軍之帥關聖帝
君佛立佛多鄂謨錫瑪瑪之神位某年生小子某
年生小子(為某人祭則呼某人本生年)今敬祝者聚九家之綵
線樹柳枝以牽繩舉揚神箭以祈福佑以致敬誠
憫我某年生小子憫我某年生小子(為某人祭則呼某人本生)
(年)綏以多福承之於首介以繁祉服之於膺千祥
薈集九敘阜盈亦既孔皆福禄來成神兮貺我神
兮佑我豐於首而仔於肩衞於後而護於前畀以
嘉祥兮偕老而成雙兮富厚而豐穰兮如葉之茂
兮如本之榮兮食則體腴兮飲則滋營兮甘旨其
獻兮朱顔其鮮兮歲其增而根其固兮年其永而
壽其延兮
夕祭
神前求福祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚理恩都蒙鄂樂喀屯諾延佛立佛多鄂謨錫
瑪瑪之神位某年生小子某年生小子(為某人祭則呼某人)
(本生年)今敬祝者聚九家之綵線樹柳枝以牽繩舉
揚神箭以祈福佑以致敬誠憫我某年生小子憫
我某年生小子(為某人祭則呼某人本生年)綏以多福承之於
首介以繁祉服之於膺千祥薈集九敘阜盈亦既
孔皆福禄來成神兮貺我神兮佑我豐於首而仔
於肩衞於後而護於前畀以嘉祥兮偕老而成雙
兮富厚而豐穰兮如葉之茂兮如本之榮兮食則
體腴兮飲則滋營兮甘旨其獻兮朱顔其鮮兮歲
其增而根其固兮年其永而壽其延兮
樹柳枝為嬰孩求福祭祀司祝於戶外對柳枝
舉揚神箭誦神歌禱辭
佛立佛多鄂謨錫瑪瑪之神位某年生小子某年
生小子(為某人祭則呼某人本生年)今敬祝者聚九家之綵線
樹柳枝以牽繩舉揚神箭以祈福佑以致敬誠憫
我某年生小子憫我某年生小子(為某人祭則呼某人本生年)
綏以多福承之於首介以繁祉服之於膺千祥薈
集九敘阜盈亦既孔皆福禄來成神兮貺我神兮
佑我豐於首而仔於肩衞於後而護於前畀以嘉
祥兮體其暢而身其康兮如葉之茂兮如本之榮
兮食則體腴兮飲則滋營兮甘旨其獻兮朱顔其
鮮兮歲其增而根其固兮年其永而壽其延兮
朝祭
神前求福祝辭
上天之子佛及菩薩大君先師三軍之帥關聖帝
君佛立佛多鄂謨錫瑪瑪之神位某年生小子某
年生小子(為某人祭則呼某人本生年)今敬祝者聚九家之綵
線樹柳枝以牽繩舉揚神箭以祈福佑以致敬誠
憫我某年生小子憫我某年生小子(為某人祭則呼某人本生)
(年)綏以多福承之於首介以繁祉服之於膺千祥
薈集九敘阜盈亦既孔皆福禄來成神兮貺我神
兮佑我豐於首而仔於肩衞於後而護於前畀以
嘉祥兮體其暢而身其康兮如葉之茂兮如本之
榮兮食則體腴兮飲則滋營兮甘旨其獻兮朱顔
其鮮兮歲其增而根其固兮年其永而壽其延兮
夕祭
神前求福祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延佛立佛多鄂謨錫
瑪瑪之神位某年生小子某年生小子(為某人祭則呼某人)
(本生年)今敬祝者聚九家之綵線樹柳枝以牽繩舉
揚神箭以祈福佑以致敬誠憫我某年生小子憫
我某年生小子(為某人祭則呼某人本生年)綏以多福承之於
首介以繁祉服之於膺千祥薈集九叙阜盈亦既
孔皆福禄來成神兮貺我神兮佑我豐於首而仔
於肩衞於後而護於前畀以嘉祥兮體其暢而身
其康兮如葉之茂兮如本之榮兮食則體腴兮飲
則滋營兮甘旨其獻兮朱顔其鮮兮歲其增而根
其固兮年其永而壽其延兮
春季獻雛雞背鐙祭祀祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人背鐙祭則呼某人本生年)敬以家畜珍禽嗌頸落
羽以獻於神豐於首而仔於肩衞於後而護於前
畀以嘉祥兮齒其兒而髮其黃兮年其增而歲其
長兮根其固而身其康兮神兮貺我神兮佑我永
我年而壽我兮
夏季獻子鵝背鐙祭祀祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人背鐙祭則呼某人本生年)敬以家畜珍禽嗌頸落
羽以獻於神豐於首而仔於肩衛於後而護於前
畀以嘉祥兮齒其兒而髮其黃兮年其增而歲其
長兮根其固而身其康兮神兮貺我神兮佑我永
我年而壽我兮
秋季獻魚背鐙祭祀祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人背鐙祭則呼某人本生年)敬以江河所獲羞珍以
獻於神豐於首而仔於肩衞於後而護於前畀以
嘉祥兮齒其兒而髮其黃兮年其增而歲其長兮
根其固而身其康兮神兮貺我神兮佑我永我年
而壽我兮
冬季獻雉背鐙祭祀祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人背鐙祭則呼某人本生年)敬以山林所獲羞珍以
獻於神豐於首而仔於肩衞於後而護於前畀以
嘉祥兮齒其兒而髮其黃兮年其增而歲其長兮
根其固而身其康兮神兮貺我神兮佑我永我年
而壽我兮
獻鮮背鐙祭祀祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人背鐙祭則呼某人本生年)敬以山林所獲羞珍以
獻於神豐於首而仔於肩衞於後而護於前畀以
嘉祥兮齒其兒而髮其黃兮年其增而歲其長兮
根其固而身其康兮神兮貺我神兮佑我永我年
而壽我兮
堂子亭式殿祭馬神儀注
正日祭馬神於
堂子亭式殿司俎官一員司俎一人於
亭式殿内高案下所立杉木柱上掛紙錢二十七張案上
供打餻一盤醴酒一琖縛馬綜尾綠綢條二十對
又於地上所設低桌上供大椀二一盛酒一空設
司香點香牧長牽白馬十匹立於
亭式殿外甬路下東面向西奏三絃琵琶之太監二人於
甬路上西面向東鳴拍板拊掌之看守
堂子人東面向西俱坐司祝進跪司香舉臺琖授司祝司
祝接受獻酒六次司俎官一員於
亭式殿外階下東首立贊鳴拍板即奏三絃琵琶鳴拍板
拊掌司祝每一獻將所獻之酒注於空椀内復自
盛醴酒椀内挹新酒注於二琖中獻之每一獻司
俎官贊歌鄂囉羅看守
堂子人歌鄂囉羅六次獻畢以臺琖授於司香司祝一叩
頭興合掌致敬司俎官贊停拍板其三絃琵琶拍
板暫止司香舉神刀授司祝司祝接受神刀進司
俎官贊鳴拍板即奏三絃琵琶鳴拍板拊掌司祝
一叩頭興司俎官贊歌鄂囉羅則歌鄂囉羅司祝
擎神刀禱祝三次誦神歌祝禱一次擎神刀禱祝
時則歌鄂囉羅誦神歌祝禱三次如前儀如是九
次畢司祝一叩頭興復禱祝三次以神刀授於司
香司俎官贊停拍板其三絃琵琶拍板皆止司祝
一叩頭興合掌致敬立於近高案東首取案上縛
馬鬃尾綢條於香鑪上薰禱以縛馬鬃尾綢條授
於司俎官退司俎官以縛馬鬃尾綢條授於牧長
繫於馬之鬃尾所供餻酒分給牧長等
正日為所乘馬祭祀
堂子亭式殿祝辭
上天之子紐歡台吉武篤本貝子某年生小子(為某)
(人之馬祭則呼某人本生年)今為所乘馬敬祝者撫脊以起兮
引鬛以興兮嘶風以奮兮嘘霧以行兮食草以壯
兮齧艾以騰兮溝穴其弗蹈兮盜賊其無攖兮神
其貺我神其佑我
正日祭馬神儀注
正日為所乘馬於祭馬神室中祭朝祭
神預將鑲紅片金黃緞神幔用黃棉線繩穿繫其上懸掛
西山牆梁上南北所釘之二鐵環以淨紙二張各
四折鏤錢四掛於神幔兩端舁供
佛之髹金小亭連坐奉安於神幔前東向啓亭門大炕上
設紅漆大低桌二桌上供香碟三醴酒三琖打餻
搓條餑餑九盤炕沿下供醴酒一罇罇前鋪紅氊
設獻酒長低桌桌上列黃磁大椀二一盛醴酒一
空設司俎太監等預進包錫紅漆大桌二設於中
間屋内鍋旁西向分為二行擺列届時司香點香
司俎太監司俎等進猪二於
祭室門外之右首皆北向奏三絃琵琶之司俎太監
二司俎官司俎四首領太監一以次進三絃琵琶
在前次五人排列均向上盤膝坐奏三絃琵琶鳴
拍板其後司俎滿洲等屈一膝跪拊掌司祝進於
獻酒桌前跪司香舉臺琖授司祝司祝接受獻酒
六次每一獻將所獻之酒注於空椀内復自盛醴
酒椀内挹新酒注於二琖中以獻每一獻司俎等
歌鄂囉羅六次獻畢司祝以臺琖授於司香一叩
頭興合掌致敬三絃琵琶拍板暫止司香及司香
婦人撤盛酒之二椀並獻酒之桌設司祝叩頭小
低桌司香舉神刀授司祝司祝執神刀進司俎等
復奏三絃琵琶鳴拍板拊掌司祝一叩頭興司俎
等歌鄂囉羅司祝擎神刀禱祝三次誦神歌一次
擎神刀禱祝時司俎等復歌鄂囉羅誦神歌三次
如前儀如是九次畢司祝跪一叩頭興又禱祝三
次以神刀授於司香奏三絃琵琶鳴拍板人等起
立避於旁司祝跪祝叩頭興合掌致敬司香婦人
撤
佛
菩薩前供酒二琖移亭座稍後闔其門二香碟擎出戶外
供於
祭室簷下傍西山牆所設
亭内移神幔稍南
關帝神像前所供酒並香碟皆移正中酒罇以淨袱羃之
奏三絃琵琶鳴拍板人等進坐於原處司香婦人
斂氊三折之鋪於近炕沿處司香舉臺琖授於司
祝司俎太監等舁一猪入門置炕沿下首西向司
俎滿洲一人屈一膝跪按其猪司俎官及司俎首
領太監内監等奏三絃琵琶鳴拍板拊掌司祝跪
於炕沿下三折紅氊上斜向西南舉臺琖獻酒一
次司俎等照前歌鄂囉羅獻畢司祝致禱以二琖
酒合注一琖中司俎滿洲執猪耳司祝灌酒於猪
耳内以臺琖授司香一叩頭三絃琵琶拍板暫止
司俎滿洲執猪尾移轉猪首向東司俎太監等進
前舁猪暫順放於包錫大桌上司香舉臺琖授司
祝司祝接受臺琖舁第二猪入門獻酒灌酒如前
儀以包錫大桌上二猪俱令首西向横放省之每
桌前令司俎婦人二舉錫裏木槽盆接血司香婦
人撤去氊進紅漆長高桌設於西炕前以接血木
槽盆列高桌上撤去所供餻酒猪氣息後司俎等
轉猪首順桌向南直放去其皮按節解開煑於大
鍋内頭蹄及尾俱不去皮惟燎毛燖淨亦煑於大
鍋内以臓腑置於錫裏木槽盆舁出院内整理潔
淨舁進以盛血木槽盆就地安置司俎滿洲一人
進於高桌前屈一膝跪灌血於腸亦煑鍋内司俎
太監等置皮於盛皮木槽盆内撤去包錫大桌二
仍以膽與蹄甲貯紅漆小木碟内置於炕上所設
之大低桌北首邊上俟肉熟時細切胙肉一椀設
筯一雙供於大低桌正中以二猪之肉分置二錫
裏木槽盆内前後腿分設四角胷膛向前尾樁向
後肋列兩旁合湊畢置猪首於上復以臁胋連油
整置於鼻柱上供於
神位前長高桌司香點香取縛馬鬃尾紅綢條七十對置
於大低桌上司香婦人鋪紅氊一司香舉醴酒椀
一司香舉空椀齊進立又一司香舉臺琖授司祝
司祝進跪獻酒三次是獻也凡獻酒換琖注酒及
司俎太監等奏三絃琵琶司俎等鳴拍板司俎滿
洲拊掌歌鄂囉羅三次俱如前儀三獻畢以臺琖
授於司香一叩頭興合掌致敬復跪祝叩頭興取
桌上縛馬鬃尾綢條於香碟上薰禱授司俎官司
俎官授上駟院侍衛侍衛等分給各廐祭肉皆盛
於盤内桌前挨次擺列令上駟院大臣侍衛官員
廐長廐丁等進内食之食畢司俎太監等撤出皮
骨皮油給上駟院骨膽蹄甲並所掛淨紙司俎官
送潔淨處化而投之於河隨將神幔收捲其二香
碟並
關帝神像前所供香碟一皆供於繪花紅漆抽屉桌之東
邊其夕祭
神儀預將鑲紅片金青緞神幔繫於黑漆架上用黃色皮
條穿大小鈴七枚繫樺木桿梢懸於架梁之西其
黑漆神座供於神幔之東北炕上設紅漆大低桌
二桌上供香碟五醴酒五琖打餻搓條餑餑九盤
炕沿下供醴酒一罇司俎太監等設桌如朝祭儀
届時進猪置於常放之處司香點香司香婦人以
司祝祝禱時所坐黑漆杌置
神位前司俎太監以鼓連架近杌安置司祝繫閃緞裙束
腰鈴執手鼓進於
神位前司俎太監二人進西向立一太監擊鼓一太監鳴
拍板司祝先向
神位坐於杌上擊手鼓誦請神歌祈請擊鼓太監一手擊
鼓一點以和手鼓司祝拱立初次向後盤旋蹡步
祝禱擊鼓太監雙手擊鼔三點以和手鼓司祝復
盤旋蹡步前進祝禱擊鼓太監雙手擊鼓五點以
和手鼓司祝拱立初次誦請神歌擊鼓五點拍板
三鳴以和之二次向後向前盤旋蹡步祝禱惟擊
鼓七點司祝拱立誦神歌以禱仍擊鼓五點拍板
三鳴三次祝禱亦惟擊鼓十一點司祝拱立三次
誦神歌以禱鼓擊四點末以雙槌交擊一次拍板
仍三鳴以和之三次誦神歌禱畢司祝祝禱時惟
擊鼓四點三鼓而止退司祝以手鼓授司香婦人
釋閃緞裙腰鈴司香婦人鋪紅氊司香婦人復設
司祝叩頭小低桌司祝禱祝叩頭畢酒罇以淨袱
羃之司香婦人斂氊三折之鋪於近炕沿處置醴
酒一椀空琖一於炕沿上司俎太監等舁猪入門
置炕沿下首北向司俎滿洲一人屈一膝跪按其
猪司祝跪於炕沿下三折紅氊上斜向東北從盛
酒椀内挹酒注於琖中舉捧禱祝司俎滿洲執猪
耳司祝灌酒於猪耳内以琖置炕沿一叩頭司俎
滿洲執猪尾移轉猪首向南司俎太監等進前舁
猪暫順放於包錫大桌上司祝跪從盛酒椀内挹
酒注於琖中舁第二猪入門仍如前儀獻酒禱祝
灌酒畢一叩頭興退置猪於包錫大桌上二猪俱
令首西向省之每桌前令司俎婦人二舉錫裏木
槽盆接血司香婦人撤去氊進紅漆長高桌設於
北炕前以接血木槽盆列長高桌上撤去大低桌
上所供之餻惟留一盤猪氣息後司俎等轉猪首
順桌向南直放其去皮節解灌血腸煑肉以及撤
出包錫大桌俱如朝祭儀惟膽與蹄甲於竈内化
之俟肉熟時細切胙肉五椀每椀設筯一雙供於
炕上二大低桌之上以二猪之肉分置二錫裏木
槽盆内如朝祭儀供於
神位前長高桌司香點香取縛馬鬃尾青綢條三十對置
於大低桌上司香婦人鋪紅氊司祝進跪祝叩頭
合掌致敬司香婦人收氊以司祝所坐之杌置夕
祭常放處又設小桌小腰鈴列於桌上神鈴置於
桌之東撤出香碟内火並鐙掩竈内火展背鐙藍
布幕蔽之衆俱退出闔戶擊鼓太監移鼓於幕前
近處司祝坐於杌上初次誦神歌向神鈴祈請時
擊鼓四點又雙槌交擊一次拍板三鳴以和之次
司祝執鈴桿振鈴誦神歌以禱鼓擊五點拍板三
鳴以和之司祝置神鈴初次誦神歌向腰鈴祈請
擊鼓四點又雙槌交擊一次拍板三鳴以和之司
祝摇腰鈴誦神歌以禱鼓擊五點拍板三鳴以和
腰鈴之聲禱畢鼓擊三點拍板一鳴而止捲起背
鐙神幕開戶移入鐙火撤祭肉取縛馬鬃尾青綢
條於香碟上薰禱授於上駟院侍衞等分給各廐
祭肉皮油及餻分給上駟院人等收捲神幔夕祭
香碟五供於繪花黑漆抽屉桌之南邊
正日為所乘馬於祭馬神室中朝祭誦神歌禱
祝辭
上天之子佛及菩薩大君先師三軍之帥關聖帝
君某年生小子(為某人之馬祭則呼某人本生年)今為所乘馬敬
祝者撫脊以起兮引鬛以興兮嘶風以奮兮嘘霧
以行兮食草以壯兮齧艾以騰兮溝穴其弗蹈兮
盜賊其無攖兮神其貺我神其佑我
朝祭灌酒於猪耳禱辭
上天之子三軍之帥關聖帝君某年生小子(為某人之)
(馬祭則呼某人本生年)今為所乘馬敬獻粢盛嘉悦以享兮
朝祭供肉祝辭
上天之子三軍之帥關聖帝君某年生小子(為某人之)
(馬祭則呼某人本生年)今為所乘馬敬祝者撫脊以起兮引
鬛以興兮嘶風以奮兮嘘霧以行兮食草以壯兮
齧艾以騰兮溝穴其弗蹈兮盜賊其無攖兮神其
貺我神其佑我
夕祭坐於杌上誦神歌祈請辭
自天而降阿琿年錫之神與日分精年錫之神年
錫惟靈安春阿雅喇穆哩穆哩哈納丹岱琿納爾
琿軒初恩都哩僧固拜滿章京納丹威瑚哩恩都
蒙鄂樂喀屯諾延某年生小子(為某人之馬祭則呼某人本生年)
今為所乘馬敬祝者撫脊以起兮引鬛以興兮嘶
風以奮兮嘘霧以行兮食草以壯兮齧艾以騰兮
溝穴其弗蹈兮盜賊其無攖兮神其貺我神其佑
我
初次誦神歌禱辭
納丹岱琿納爾琿軒初某年生小子(為某人之馬祭則呼某人)
(本生年)今為所乘馬敬祝者撫脊以起兮引鬛以興
兮嘶風以奮兮嘘霧以行兮食草以壯兮齧艾以
騰兮溝穴其弗蹈兮盜賊其無攖兮神其貺我神
其佑我
二次誦神歌禱辭
恩都哩僧固僧固恩都哩某年生小子(為某人之馬祭則呼)
(某人本生年)今為所乘馬敬祝者撫脊以起兮引鬛以
興兮嘶風以奮兮嘘霧以行兮食草以壯兮齧艾
以騰兮溝穴其弗蹈兮盜賊其無攖兮神其貺我
神其佑我
末次誦神歌禱辭
拜滿章京納丹威瑚哩恩都蒙鄂樂喀屯諾延某
年生小子(為某人之馬祭則呼某人本生年)今為所乘馬敬祝者
撫脊以起兮引鬛以興兮嘶風以奮兮嘘霧以行
兮食草以壯兮齧艾以騰兮溝穴其弗蹈兮盜賊
其無攖兮神其貺我神其佑我
誦神歌禱祝後跪祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子(為某人之)
(馬祭則呼某人本生年)今為所乘馬敬祝者撫脊以起兮引
鬛以興兮嘶風以奮兮嘘霧以行兮食草以壯兮
齧艾以騰兮溝穴其弗蹈兮盜賊其無攖兮神其
貺我神其佑我
夕祭灌酒於猪耳禱辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子(為某人之)
(馬祭則呼某人本生年)今為所乘馬敬獻粢盛嘉悦以享兮
夕祭供肉祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子(為某人之)
(馬祭則呼某人本生年)今為所乘馬敬祝者撫脊以起兮引
鬛以興兮嘶風以奮兮嘘霧以行兮食草以壯兮
齧艾以騰兮溝穴其弗蹈兮盜賊其無攖兮神其
貺我神其佑我
背鐙祭初次向神鈴誦神歌祈請辭
哲伊哷呼哲納爾琿掩戶牖以迓神兮納爾琿息
甑竈以迓神兮納爾琿肅將迎兮侑坐以俟納爾
琿祕以祀兮几筵具陳納爾琿納丹岱琿藹然降
兮納爾琿卓爾歡鍾依惠然臨兮納爾琿感於神
鈴兮來格納爾琿莅於神鈴兮來歆納爾琿
二次摇神鈴誦神歌禱辭
納丹岱琿納爾琿軒初卓爾歡鍾依珠嚕珠克特
亨某年生小子(為某人之馬祭則呼某人本生年)今為所乘馬敬
祝者撫脊以起兮引鬛以興兮嘶風以奮兮嘘霧
以行兮食草以壯兮齧艾以騰兮溝穴其弗蹈兮
盜賊其無攖兮神其貺我神其佑我
三次向腰鈴誦神歌祈請辭
哲伊哷呼哲古伊雙寬列几筵兮以敬迓古伊雙
寬潔粢盛兮以恭延古伊雙寬肅將迎兮盡敬古
伊雙寬祕以祀兮申虔古伊雙寬乘羽葆兮陟於
位古伊雙寬應鈴響兮降於壇古伊雙寬
四次摇腰鈴誦神歌禱辭
籲者惟神迓者斐孫犧牲既陳奔走臣隣某年生
小子(為某人之馬祭則呼某人本生年)今為所乘馬敬祝者撫脊
以起兮引鬛以興兮嘶風以奮兮嘘霧以行兮食
草以壯兮齧艾以騰兮溝穴其弗蹈兮盜賊其無
攖兮神其貺我神其佑我
次日祭馬神儀注
次日為牧羣繁息於祭馬神室中祭朝祭
神預將鑲紅片金黃緞神幔用黃棉線繩穿繫其上懸掛
西山牆梁上南北所釘之二鐵環以淨紙二張各
四折鏤錢四掛於神幔兩端舁供
佛之髹金小亭連座奉安於神幔前東向啟亭門大炕上
設紅漆大低桌二桌上供香碟三醴酒三琖打餻
搓條餑餑九盤炕沿下供醴酒一罇罇前鋪紅氊
設獻酒長低桌桌上列黃磁大碗二一盛醴酒一
空設司俎太監等預進包錫紅漆大桌二設於中
間屋内鍋旁西向分為二行擺列届時司香點香
司俎太監司俎等進猪二於
祭室門外之右首皆北向奏三絃琵琶之司俎太監
二司俎官司俎四首領太監一以次進三絃琵琶
在前次五人排列均向上盤膝坐奏三絃琵琶鳴
拍板其後司俎滿洲等屈一膝跪拊掌司祝進於
獻酒桌前跪司香舉臺琖授司祝司祝接受獻酒
六次每一獻將所獻之酒注於空椀内復自盛醴
酒椀内挹新酒注於二琖中以獻每一獻司俎等
歌鄂囉羅六次獻畢以臺琖授於司香一叩頭興
合掌致敬三絃琵琶拍板暫止司香及司香婦人
撤盛酒之二椀並獻酒之桌設司祝叩頭小低桌
司香舉神刀授司祝司祝執神刀進司俎等復奏
三絃琵琶鳴拍板拊掌司祝一叩頭興司俎等歌
鄂囉羅司祝擎神刀禱祝三次誦神歌一次擎神
刀禱祝時司俎等復歌鄂囉羅誦神歌三次如前
儀如是九次畢司祝跪一叩頭興又禱祝三次以
神刀授於司香奏三絃琵琶鳴拍板人等起立避
於旁司祝跪祝叩頭興合掌致敬司香婦人撤
佛
菩薩前供酒二琖移亭座稍後闔其門二香碟擎出戶外
供於
祭室簷下傍西山牆所設
亭内移神幔稍南
關帝神像前所供酒並香碟皆移正中酒罇以淨袱羃之
奏三絃琵琶鳴拍板人等進坐於原處司香婦人
斂氊三折之鋪於近炕沿處司香舉臺琖授於司
祝司俎太監等舁一猪入門置炕沿下首西向司
俎滿洲一人屈一膝跪按其猪司俎官及司俎首
領太監内監等奏三絃琵琶鳴拍板拊掌司祝跪
於炕沿下三折紅氊上斜向西南舉臺琖獻酒一
次司俎等照前歌鄂囉羅獻畢司祝致禱以二琖
酒合注一琖中司俎滿洲執猪耳司祝灌酒於猪
耳内以臺琖授司香一叩頭三絃琵琶拍板暫止
司俎滿洲執猪尾移轉猪首向東司俎太監等進
前舁猪暫順放於包錫大桌上司香舉臺琖授司
祝司祝接受臺琖舁第二猪入門獻酒灌酒如前
儀以包錫大桌上二猪俱令首西向横放省之每
桌前令司俎婦人二舉錫裏木槽盆接血司香婦
人撤去氊進紅漆長高桌設於西炕前以接血木
槽盆列高桌上撤去所供餻酒猪氣息後司俎等
轉猪首順桌向南直放去其皮按節解開煑於大
鍋内頭蹄及尾俱不去皮惟燎毛燖淨亦煑於大
鍋内以臓腑置於錫裏木槽盆舁出院内整理潔
淨舁進以盛血木槽盆就地安置司俎滿洲一人
進於高桌前屈一膝跪灌血於腸亦煑鍋内司俎
太監等置皮於盛皮木槽盆内撤去包錫大桌二
仍以膽與蹄甲貯紅漆小木碟内置於炕上所設
之大低桌北首邊上俟肉熟時細切胙肉一椀設
筯一雙供於大低桌正中以二猪之肉分置二錫
裏木槽盆内前後腿分設四角胸膛向前尾樁向
後肋列兩旁合凑畢置猪首於上復以臁胋連油
整置於鼻柱上供於
神位前長高桌司香點香取縛馬鬃尾青綢條二百八十
對置於大低桌上司香婦人鋪紅氊一司香舉醴
酒椀一司香舉空椀齊進立又一司香舉臺琖授
司祝司祝進跪獻酒三次是獻也凡獻酒換琖注
酒及司俎太監等奏三絃琵琶司俎等鳴拍板司
俎滿洲拊掌歌鄂囉羅三次俱如前儀三獻畢以
臺琖授於司香一叩頭興合掌致敬復跪祝叩頭
興取桌上縛馬鬃尾綢條於香碟上薰禱授司俎
官司俎官授上駟院侍衞侍衞等分給各廐祭肉
皆盛於盤内於桌前挨次擺列令上駟院大臣侍
衞官員牧長廐丁等進内食之食畢司俎太監等
撤出皮骨皮油給上駟院骨膽蹄甲並所掛淨紙
司俎官送潔淨處化而投之於河隨將神幔收捲
其二香碟並
關帝神像前所供香碟一皆供於繪花紅漆抽屉桌之東
邊其夕祭
神儀預將鑲紅片金青緞神幔繫於黑漆架上用黃色皮
條穿大小鈴七枚繫樺木桿梢懸於架梁之西其
黑漆神座供於神幔之東北炕上設紅漆大低桌
二桌上供香碟五醴酒五琖打餻搓條餑餑九盤
炕沿下供醴酒一罇司俎太監等設桌如朝祭儀
届時進猪置於常放之處司香點香司香婦人以
司祝祝禱時所坐黑漆杌置
神位前司俎太監以鼓連架近杌安置司祝繫閃緞裙束
腰鈴執手鼓進於
神位前司俎太監二人進西向立一太監擊鼓一太監鳴
拍板司祝先向
神位坐於杌上擊手鼔誦請神歌祈請擊鼔太監一手擊
鼓三點以和手鼓司祝拱立初次向後盤旋蹡步
祝禱擊鼓太監雙手擊鼔三點以和手鼓司祝復
盤旋蹡步前進祝禱擊鼓太監雙手擊鼓五點以
和手鼓司祝拱立初次誦請神歌擊鼓五點拍板
三鳴以和之二次向後向前盤旋蹡步祝禱惟擊
鼓七點司祝拱立誦神歌以禱仍擊鼓五點拍板
三鳴三次祝禱亦惟擊鼔十一點司祝拱立三次
誦神歌以禱鼓擊四點末以雙槌交擊一次拍板
仍三鳴以和之三次誦神歌禱畢司祝祝禱時惟
擊鼓四點三鼓而止退司祝以手鼓授司香婦人
釋閃緞裙腰鈴司香婦人鋪紅氊司香婦人復設
司祝叩頭小低桌司祝禱祝叩頭畢酒罇以淨袱
羃之司香婦人斂氊三折之鋪於近炕沿處置醴
酒一椀空琖一於炕沿上司俎太監等舁猪入門
置炕沿下首北向司俎滿洲一人屈一膝跪按其
猪司祝跪於炕沿下三折紅氊上斜向東北從盛
酒椀内挹酒注於琖中舉捧禱祝司俎滿洲執猪
耳司祝灌酒於猪耳内以琖置炕沿一叩頭司俎
滿洲執猪尾移轉猪首向南司俎太監等進前舁
猪暫順放於包錫大桌上司祝跪從盛酒椀内挹
酒注於琖中舁第二猪入門仍如前儀獻酒禱祝
灌酒畢一叩頭興退置猪於包錫大桌上二猪俱
令首西向省之每桌前令司俎婦人二舉錫裏木
槽盆接血司香婦人撤去氊進紅漆長高桌設於
北炕前以接血木槽盆列長高桌上撤去大低桌
上所供之餻惟留一盤猪氣息後司俎等轉猪首
順桌向南直放其去皮節解灌血腸煑肉以及撤
去包錫大桌俱如朝祭儀惟膽與蹄甲於竈内化
之俟肉熟時細切胙肉五椀每椀設筯一雙供於
炕上二大低桌之上以二猪之肉分置二錫裏木
槽盆内如朝祭儀供於
神位前長高桌司香點香取縛馬鬃尾青綢條三十對置
於大低桌上司香婦人鋪紅氊司祝進跪祝叩頭
合掌致敬司香婦人收氊以司祝所坐之杌置夕
祭常放處又設小桌小腰鈴列於桌上神鈴置於
桌之東撤出香碟内火並鐙掩竈内火展背鐙藍
布幕蔽之衆俱退出闔戶擊鼓太監移鼓於幕前
近處司祝坐於杌上初次誦神歌向神鈴祈請時
擊鼓四點又雙槌交擊一次拍板三鳴以和之次
司祝執鈴桿振鈴誦神歌以禱鼓擊五點拍板三
鳴以和之司祝置神鈴初次誦神歌向腰鈴祈請
鼓擊四點又雙槌交擊一次拍板三鳴以和之司
祝摇腰鈴誦神歌以禱鼓擊五點拍板三鳴以和
腰鈴之聲禱畢鼓擊三點拍板一鳴而止捲起背
鐙神幕開戶移入鐙火撤祭肉取縛馬鬃尾青綢
條於香碟上薰禱授於上駟院侍衞等分給各廐
祭肉皮油及餻分給上駟院人等收捲神幔夕祭
香碟五供於繪花黑漆抽屉桌之南邊
次日為牧羣繁息於祭馬神室中朝祭誦神歌
禱祝辭
上天之子佛及菩薩大軍先師三軍之帥關聖帝
君某年生小子(為某人之馬祭則呼某人本生年)今為牧羣繁息
敬祝者撫脊以起兮引鬛以興兮嘶風以奮兮嘘
霧以行兮食草以壯兮齧艾以騰兮如萌芽之發
育兮如根本之滋榮兮神其貺我神其佑我
朝祭灌酒於猪耳禱辭
上天之子三軍之帥關聖帝君某年生小子(為某人之)
(馬祭則呼某人本生年)今為牧羣繁息敬獻粢盛嘉悦以享
兮
朝祭供肉祝辭
上天之子三軍之帥關聖帝君某年生小子(為某人之)
(馬祭則呼某人本生年)今為牧羣繁息敬祝者撫脊以起兮
引鬛以興兮嘶風以奮兮嘘霧以行兮食草以壯
兮齧艾以騰兮如萌芽之發育兮如根本之滋榮
兮神其貺我神其佑我
夕祭坐於杌上誦神歌祈請辭
自天而降阿琿年錫之神與日分精年錫之神年
錫惟靈安春阿雅喇穆哩穆哩哈納丹岱琿納爾
琿軒初恩都哩僧固拜滿章京納丹威瑚哩恩都
蒙鄂樂喀屯諾延某年生小子(為某人之馬祭則呼某人本生年)
今為牧羣繁息敬祝者撫脊以起兮引鬛以興兮
嘶風以奮兮嘘霧以行兮食草以壯兮齧艾以騰
兮如萌芽之發育兮如根本之滋榮兮神其貺我
神其佑我
初次誦神歌禱辭
納丹岱琿納爾琿軒初某年生小子(為某人之馬祭則呼某人)
(本生年)今為牧羣繁息敬祝者撫脊以起兮引鬛以
興兮嘶風以奮兮嘘霧以行兮食草以壯兮齧艾
以騰兮如萌芽之發育兮如根本之滋榮兮神其
貺我神其佑我
二次誦神歌禱辭
恩都哩僧固僧固恩都哩某年生小子(為某人之馬祭則呼)
(某人本生年)今為牧羣繁息敬祝者撫脊以起兮引鬛
以興兮嘶風以奮兮嘘霧以行兮食草以壯兮齧
艾以騰兮如萌芽之發育兮如根本之滋榮兮神
其貺我神其佑我
末次誦神歌禱辭
拜滿章京納丹威瑚哩恩都蒙鄂樂喀屯諾延某
年生小子(為某人之馬祭則呼某人木生年)今為牧羣繁息敬祝
者撫脊以起兮引鬛以興兮嘶風以奮兮嘘霧以
行兮食草以壯兮齧艾以騰兮如萌芽之發育兮
如根本之滋榮兮神其貺我神其佑我
誦神歌禱祝後跪祝禱辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子(為某人之)
(馬祭則呼某人本生年)今為牧羣繁息敬祝者撫脊以起兮
引鬛以興兮嘶風以奮兮嘘霧以行兮食草以壯
兮齧艾以騰兮如萌芽之發育兮如根本之滋榮
兮神其貺我神其佑我
夕祭灌酒於猪耳禱辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子(為某人之)
(馬祭則呼某人本生年)今為牧羣繁息敬獻粢盛嘉悦以享
兮
夕祭供肉祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子(為某人之)
(馬祭則呼某人本生年)今為牧羣繁息敬祝者撫脊以起兮
引鬛以興兮嘶風以奮兮嘘霧以行兮食草以壯
兮齧艾以騰兮如萌芽之發育兮如根本之滋榮
兮神其貺我神其佑我
背鐙祭初次向神鈴誦神歌祈請辭
哲伊哷呼哲納爾琿掩戶牖以迓神兮納爾琿息
甑竈以迓神兮納爾琿肅將迎兮侑坐以俟納爾
琿祕以祀兮几筵具陳納爾琿納丹岱琿藹然降
兮納爾琿卓爾歡鍾依惠然臨兮納爾琿感於神
鈴兮來格納爾琿莅於神鈴兮來歆納爾琿
二次摇神鈴誦神歌禱辭
納丹岱琿納爾琿軒初卓爾歡鍾依珠嚕珠克特
亨某年生小子(為某人之馬祭則呼某人本生年)今為牧羣繁息
敬祝者撫脊以起兮引鬛以興兮嘶風以奮兮嘘
霧以行兮食草以壯兮齧艾以騰兮如萌芽之發
育兮如根本之滋榮兮神其貺我神其佑我
三次向腰鈴誦神歌祈請辭
哲伊哷呼哲古伊雙寬列几筵兮以敬迓古伊雙
寬潔粢盛兮以恭延古伊雙寬肅將迎兮盡敬古
伊雙寬祕以祀兮申虔古伊雙寬乘羽葆兮陟於
位古伊雙寬應鈴響兮降於壇古伊雙寬
四次摇腰鈴誦神歌禱辭
籲者惟神迓者斐孫犧牲既陳奔走臣隣某年生
小子(為某人之馬祭則呼某人本生年)今為牧羣繁息敬祝者撫
脊以起兮引鬛以興兮嘶風以奮兮嘘霧以行兮
食草以壯兮齧艾以騰兮如萌芽之發育兮如根
本之滋榮兮神其貺我神其佑我
欽定滿洲祭神祭天典禮卷四
