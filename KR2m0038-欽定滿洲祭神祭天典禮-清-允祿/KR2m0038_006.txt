欽定四庫全書
欽定滿洲祭神祭天典禮卷三
報祭儀注
春秋二季立杆大祭前期(一二)日
坤寧宫報祭朝祭
神預將鑲紅片金黃緞神幔用黃棉線繩穿繫其上懸掛
西山牆所釘之雕龍頭髹金紅漆三角架以淨紙
二張各四折鏤錢四掛於神幔兩端舁供
佛之髹金小亭連座奉安於南首啓亭門次於神幔上懸
菩薩像又次懸
關帝神像均於大炕上東向供奉炕上設紅漆大低桌二
桌上供香碟三淨水三琖方切灑餻分為十盤以
九盤供於桌上一供桌下北首炕沿前鋪黃花紅
氊設司祝叩頭小低桌司俎太監等預於中間屋
内鍋前地上設油厚高麗紙二張進包錫紅漆大
桌二西向分為二行各置於油高麗紙上届時司
香點香司俎太監司俎等進猪二於
坤寧宫門外之右首皆北向奏三絃琵琶之司俎太
監二司俎官司俎八首領太監二以次進三絃琵
琶在前次十人分二層排列均向上盤膝坐奏三
絃琵琶鳴拍板其後司俎滿洲等屈一膝跪拊掌
司香舉神刀授司祝司祝執神刀進司俎等復奏
三絃琵琶鳴拍板拊掌司祝一叩頭興司俎等歌
鄂囉羅司祝擎神刀禱祝三次誦神歌一次擎神
刀禱祝時司俎等復歌鄂囉羅誦神歌三次如前
儀如是九次畢司祝跪一叩頭興又禱祝三次以
神刀授於司香奏三絃琵琶鳴拍板人等起立避
於旁
皇帝親詣行禮司香移司祝叩頭小低桌於北首
皇帝進於朝祭
神位前正中向上立司祝先跪
皇帝跪司祝祝畢
皇帝行禮興退司祝叩頭興合掌致敬如同
皇后行禮
皇帝在南
皇后在北行禮司俎官司俎等俱出外惟留司俎婦人
太監等在内如遇
皇帝
皇后不行禮之日司祝叩頭畢司香撤
佛
菩薩前供淨水二琖闔供
佛小亭門撤
菩薩像恭貯於黃漆木筒司俎太監等恭舁供
佛小亭並所供二香碟移奉於
坤寧宫西楹大亭香碟供於前小亭座移置於後復
移神幔稍南位
關帝神像於正中所供淨水並香碟皆移正中奏三絃琵
琶鳴拍板人等進坐於原處司香婦人斂氊三折
之鋪於近炕沿處司香舉臺琖授於司祝司俎太
監等舁一猪入門置炕沿下首西向司俎滿洲一
人屈一膝跪按其猪司俎官及司俎首領太監内
監等奏三絃琵琶鳴拍板拊掌司祝跪於炕沿下
三折紅氊上斜向西南舉臺琖獻淨水一次司俎
等照前歌鄂囉羅獻畢司祝致禱以二琖淨水合
注一琖中司俎滿洲執猪耳司祝灌淨水於猪耳
内以臺琖授司香一叩頭三絃琵琶拍板暫止司
俎滿洲執猪尾移轉猪首向東司俎太監等進前
舁猪暫順放於包錫大桌上司香舉臺琖授司祝
司祝接受臺琖舁第二猪入門獻淨水灌淨水如
前儀以包錫大桌上二猪俱令首西向横放省之
每桌前令司俎婦人二舉銀裏木槽盆接血司香
婦人撤去氊進紅漆長高桌設於西炕前以接血
木槽盆列高桌上撤去所供餻猪氣息後司俎等
轉猪首順桌向南直放去其皮按節解開煑於大
鍋内其頭蹄及尾俱不去皮惟燎毛燖淨亦煑於
大鍋内以臓腑置於錫裏木槽盆舁出另室内整
理潔淨舁進以盛血木槽盆就地安置司俎滿洲
一人進於高桌前屈一膝跪灌血於腸亦煑鍋内
司俎太監等置皮於盛皮木槽盆内撤去包錫大
桌二及油厚高麗紙仍以膽與蹄甲貯紅漆小木
碟内置於炕上所設之大低桌北首邊上俟肉熟
時細切胙肉一椀設筯一雙供於大低桌正中以
二猪之肉分置二銀裏木槽盆内前後腿分設四
角胸膛向前尾樁向後肋列兩旁合湊畢置猪首
於上復以臁胋連油整置於鼻柱上供於
神位前長高桌司香點香司香婦人鋪黃花紅氊設司祝
叩頭小低桌一司香舉淨水椀一司香舉空椀齊
進拱立司祝進跪又一司香舉臺琖授司祝司祝
接受獻淨水三次是獻也凡奏三絃琵琶之司俎
太監鳴拍板之司俎官首領太監司俎以及拊掌
之司俎滿洲等進前列坐如前儀司祝每一獻將
所獻之淨水注於空椀内復自盛淨水椀内挹新
淨水注於二琖中以獻每一獻司俎等歌鄂囉羅
三獻畢司祝以臺琖授於司香一叩頭興合掌致
敬三絃琵琶拍板止衆俱起立退司祝跪祝之
皇帝
皇后親詣行禮如前儀神肉前叩頭畢撤下祭肉不令
出戸盛於盤内於長桌前按次陳列或
皇帝率
皇后受胙或率王大臣等食肉之處請
旨遵行如遇
皇帝不受胙之日令值班大臣侍衛等進内食之食畢
司俎太監等撤出皮骨皮油送交膳房其骨膽蹄
甲司俎官送潔淨處化而投之於河隨將神幔收
捲撤
關帝神像恭貯於紅漆木筒其供
佛小亭恭貯
菩薩像木筒仍移奉西楹以小亭安奉於亭座上
菩薩像
關帝神像二筒安奉於西山牆繪花紅漆抽屉桌上供香
碟三於桌之東邊其夕祭
神儀預將鑲紅片金青緞神幔繫於黑漆架上用黃色皮
條穿大小鈴七枚繫樺木桿梢懸於架梁之西恭
請
穆哩罕神自西按序安奉架上
畫像神安奉於神幔正中設
蒙古神座於左皆於北炕南向炕上設紅漆大低桌二香
碟五淨水五琖以灑餻如前分為十盤其九盤供
於桌上一供桌下西邊未進猪之前恭請
佛
菩薩像並二香碟供於西楹大亭預令司俎太監等鋪油
紙設桌俱如朝祭儀届時進猪置於常放之處司
香點香司香婦人以司祝祝禱時所坐黑漆杌置
神位前司俎太監以鼓連架近杌安置司祝繫閃緞裙束
腰鈴執手鼓進於
神位前司俎太監二人進西向立一太監擊鼓一太監鳴
拍板司祝先向
神位坐於杌上擊手鼓誦請神歌祈請擊鼓太監一手擊
鼓一點以和手鼓司祝拱立初次向後盤旋蹡步
祝禱擊鼓太監雙手擊鼓三點以和手鼓司祝復
盤旋蹡步前進祝禱擊鼓太監雙手擊鼓五點以
和手鼓司祝拱立初次誦請神歌擊鼓五點拍板
三鳴以和之二次向後向前盤旋蹡步祝禱惟擊
鼓七點司祝拱立誦神歌以禱仍擊鼓五點拍板
三鳴三次祝禱亦惟擊鼓十一點司祝拱立三次
誦神歌以禱擊鼓四點末以雙槌交擊一次拍板
仍三鳴以和之三次誦神歌禱畢司祝祝禱時惟
擊鼓四點三鼓而止退司祝以手鼓授司香婦人
釋閃緞裙腰鈴司香婦人鋪黃花紅氊
皇帝親詣行禮司香婦人移置司祝叩頭小低桌於西
首
皇帝進於夕祭
神位前正中向上立司祝先跪祝畢
皇帝行禮如朝祭儀如同
皇后行禮
皇帝在東
皇后在西行禮如遇
皇帝
皇后不行禮之日司祝叩頭畢司香婦人斂氊三折之
鋪於近炕沿處置淨水一椀空琖一於炕沿上司
俎太監等舁猪入門置炕沿下首北向司俎滿洲
一人屈一膝跪按其猪司祝跪於炕沿下三折紅
氊上斜向東北從盛淨水椀内挹淨水注於琖中
舉捧禱祝司俎滿洲執猪耳司祝灌淨水於猪耳
内以琖置炕沿一叩頭司俎滿洲執猪尾移轉猪
首向南司俎太監等進前舁猪暫順放於包錫大
桌上司祝跪從淨水椀内挹淨水注於琖中舁第
二猪入門仍如前儀獻淨水禱祝灌淨水畢一叩
頭興退置猪於包錫大桌上二猪俱令首西向省
之每桌前令司俎婦人二舉銀裏木槽盆接血司
香婦人撤去氊進紅漆長高桌設於北炕前以接
血木槽盆列長高桌上撤去大低桌上所供之餻
惟留一盤猪氣息後司俎等轉猪首順桌向南直
放其去皮節解灌血腸煑肉以及撤出包錫大桌
油紙等件俱如朝祭儀惟膽與蹄甲於竈内化之
俟肉熟時細切胙肉五椀每椀設筯一雙供於炕
上二大低桌之上以二猪之肉分置二銀裏木槽
盆内如朝祭儀供於
神位前長高桌司香點香司香婦人鋪黃花紅氊司祝進
跪祝叩頭合掌致敬司香婦人收氊以司祝所坐
之杌置夕祭常放處又設小桌小腰鈴列於桌上
神鈴置於桌之東撤出香碟内火並鐙掩竈内火
展背鐙青綢幕蔽之衆俱退出闔戶擊鼓太監以
鼓移幕前近處司祝坐於杌上初次誦神歌向神
鈴祈請時擊鼓四點又雙槌交擊一次拍板三鳴
以和之次司祝執鈴桿振鈴誦神歌以禱鼓擊五
點拍板三鳴以和之司祝置神鈴初次誦神歌向
腰鈴祈請鼓擊四點又雙槌交擊一次拍板三鳴
以和之司祝搖腰鈴誦神歌以禱擊鼓五點拍板
三鳴以和腰鈴之聲禱畢鼓擊三點拍板一鳴而
止捲起背鐙神幕開戸移入鐙火撤祭肉送交膳
房恭請
佛
菩薩像並二香碟仍安奉西楹原位二香碟亦供於原處
收捲神幔撤夕祭
神畫像並
蒙古神
穆哩罕神俱恭貯紅漆匣内安奉於北牆繪花黑漆抽屉
桌上供香碟五於桌之南邊
春秋二季立杆大祭前期(一二)日
坤寧宫報祭朝祭誦神歌禱祝辭
上天之子佛及菩薩大君先師三軍之帥關聖帝
君某年生小子某年生小子(為某人祭則呼某人本生年)今敬
祝者貫九以盈具八以呈前期(一二)日虔備粢盛以
祭於神靈豐於首而仔於肩衛於後而護於前畀
以嘉祥兮齒其兒而髮其黃兮年其增而歲其長
兮根其固而身其康兮神兮貺我神兮佑我永我
年而壽我兮
朝祭灌淨水於猪耳禱辭
上天之子三軍之帥關聖帝君某年生小子某年
生小子(為某人祭則呼某人本生年)敬獻粢盛嘉悦以享兮
朝祭供肉禱辭
上天之子三軍之帥關聖帝君某年生小子某年
生小子(為某人祭則呼某人本生年)今敬祝者貫九以盈具八
以呈前期(一二)日虔備粢盛以祭於神靈豐於首而
仔於肩衛於後而護於前畀以嘉祥兮齒其兒而
髮其黃兮年其增而歲其長兮根其固而身其康
兮神兮貺我神兮佑我永我年而壽我兮
夕祭坐於杌上誦神歌祈請辭
自天而降阿琿年錫之神與日分精年錫之神年
錫惟靈安春阿雅喇穆哩穆哩哈納丹岱琿納爾
琿軒初恩都哩僧固拜滿章京納丹威瑚哩恩都
蒙鄂樂喀屯諾延某年生小子某年生小子(為某人祭)
(則呼某人本生年)今敬祝者貫九以盈具八以呈前期(一二)
日虔備粢盛以祭於神靈豐於首而仔於肩衛於
後而護於前畀以嘉祥兮齒其兒而髮其黃兮年
其增而歲其長兮根其固而身其康兮神兮貺我
神兮佑我永我年而壽我兮
初次誦神歌禱辭
納丹岱琿納爾琿軒初某年生小子某年生小子
(為某人祭則呼某人本生年)今敬祝者貫九以盈具八以呈前
期(一二)日虔備粢盛以祭於神靈豐於首而仔於肩
衛於後而護於前畀以嘉祥兮齒其兒而髮其黃
兮年其增而歲其長兮根其固而身其康兮神兮
貺我神兮佑我永我年而壽我兮
二次誦神歌禱辭
恩都哩僧固僧固恩都哩某年生小子某年生小
子(為某人祭則呼某人本生年)今敬祝者貫九以盈具八以呈
前期(一二)日虔備粢盛以祭於神靈豐於首而仔於
肩衛於後而護於前畀以嘉祥兮齒其兒而髮其
黃兮年其增而歲其長兮根其固而身其康兮神
兮貺我神兮佑我永我年而壽我兮
末次誦神歌禱辭
拜滿章京納丹威瑚哩恩都蒙鄂樂喀屯諾延某
年生小子某年生小子(為某人祭則呼某人本生年)今敬祝者
貫九以盈具八以呈前期(一二)日虔備粢盛以祭於
神靈豐於首而仔於肩衛於後而護於前畀以嘉
祥兮齒其兒而髮其黃兮年其增而歲其長兮根
其固而身其康兮神兮貺我神兮佑我永我年而
壽我兮
誦神歌禱祝後跪祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人祭則呼某人本生年)今敬祝者貫九以盈具八
以呈前期(一二)日虔備粢盛以祭於神靈豐於首於
仔於肩衛於後而護於前畀以嘉祥兮齒其兒而
髮其黃兮年其增而歲其長兮根其固而身其康
兮神兮貺我神兮佑我永我年而壽我兮
夕祭灌淨水於猪耳禱辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人祭則呼某人本生年)敬獻粢盛嘉悦以享兮
夕祭供肉祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人祭則呼某人本生年)今敬祝者貫九以盈具八
以呈前期(一二)日虔備粢盛以祭於神靈豐於首而
仔於肩衛於後而護於前畀以嘉祥兮齒其兒而
髮其黃兮年其增而歲其長兮根其固而身其康
兮神兮貺我神兮佑我永我年而壽我兮
背鐙祭初次向神鈴誦神歌祈請辭
哲伊哷呼哲納爾琿掩戸牖以迓神兮納爾琿息
甑竈以迓神兮納爾琿肅將迎兮侑座以俟納爾
琿秘以祀兮几筵具陳納爾琿納丹岱琿藹然降
兮納爾琿卓爾歡鍾依惠然臨兮納爾琿感於神
鈴兮來格納爾琿莅於神鈴兮來歆納爾琿
二次搖神鈴誦神歌禱辭
納丹岱琿納爾琿軒初卓爾歡鍾依珠嚕珠克特
亨某年生小子某年生小子(為某人祭則呼某人本生年)今敬
祝者貫九以盈具八以呈前期(一二)日虔備粢盛以
祭於神靈豐於首而仔於肩衛於後而護於前畀
以嘉祥兮齒其兒而髮其黃兮年其增而歲其長
兮根其固而身其康兮神兮貺我神兮佑我永我
年而壽我兮
三次向腰鈴誦神歌祈請辭
哲伊哷呼哲古伊雙寬列几筵兮以敬迓古伊雙
寬潔粢盛兮以恭延古伊雙寬肅將迎兮盡敬古
伊雙寬秘以祀兮申虔古伊雙寬乘羽葆兮陟於
位古伊雙寬應鈴響兮降於壇古伊雙寬
四次搖腰鈴誦神歌禱辭
籲者惟神迓者斐孫犧牲既陳奔走臣鄰某年生
小子某年生小子(為某人祭則呼某人本生年)今敬祝者貫九
以盈具八以呈前期(一二)日虔備粢盛以祭於神靈
豐於首而仔於肩衛於後而護於前畀以嘉祥兮
齒其兒而髮其黃兮年其增而歲其長兮根其固
而身其康兮神兮貺我神兮佑我永我年而壽我
兮
堂子立杆大祭儀注
每歲春秋二季
堂子立杆大祭所用之松木神杆前期一月派副管領一
員帶領領催三人披甲二十人前往直隸延慶州
會同地方官於潔淨山内砍取松樹一株長二丈
圍徑五寸樹梢留枝葉九節餘俱削去製為神杆
用黃布袱包裹賫至
堂子内暫於近南牆所設之紅漆木架中間斜倚安置立
杆大祭前期一日立杆於
亭式殿前中間石上祭期預於
饗殿中間將鑲紅片金黃緞神幔用黃棉線繩穿繫其上
懸掛東西山牆所釘之鐵環北炕中間西首設供
佛亭之座炕上設黃漆大低桌二桌上供香碟三炕沿下
設楠木低桌桌上列藍花大甆椀二桌之兩旁地
上設紅花小甆缸二桌前鋪黃花紅氊一方
亭式殿内楠木高桌上供銅香鑪高桌前楠木低桌上列
藍花大甆椀二桌之兩旁地上設暗龍碧甆小缸
二
饗殿内設黃紗矗鐙二對
亭式殿内設黃紗矗鐙二對中道甬路皆設涼席並設紅
紙矗鐙三十有二届時衣金黃緞衣内監八人舁
黃緞
神輿進
内左門
近光左門
景和門預備於
坤寧宫門外衣黃緞衣司俎滿洲二人恭請
佛亭並貯
菩薩像黃漆木筒貯
關帝神像紅漆木筒安奉輿内衣金黃緞衣内監八人舁
行由
宫殿正門出前引仗二對羊角鐙二對亦用衣金黃
緞衣内監執之司俎官二員司俎二人司俎滿洲
二人由
宫内前引至
乾清門外侍衛十員前導掌儀司官一員司俎首領
太監一員内監八人扈行祭祀所用之清酒樽打
餻索繩淨紙神杆頂俱置於架上及盛於食盒之
内領催蘇拉舁之隨後而行至
堂子時衣黃緞衣司俎滿洲等恭請
神位供
佛亭於西首之座次於神幔上懸
菩薩像又次懸
關帝神像後將索繩三條一端合而為一繫於北山牆中
間所釘環上一端由
饗殿槅扇頂横窗中孔内穿出牽至甬路所立繫索繩紅
漆二木架中間分穿於神杆頂之三孔内將黃綠
白三色高麗紙所鏤錢二十七張合為九張掛於
神杆頂三孔所繫三條索繩之上又合而為一由
亭式殿之南北槅扇頂之横窗孔中穿出繫於神杆將黃
高麗布神旛懸於神杆之上其
亭式殿内高案下所立杉木柱上掛黃綠白三色高麗紙
所鏤錢二十七張
饗殿内供打餻搓條餑餑九盤清酒三琖於炕沿上所設
二大低桌上司香啓亭門點香注清酒於炕沿下
所設低桌上二藍花大甆椀中
亭式殿内供打餻搓條餑餑三盤清酒一琖於高桌上其
低桌上所設二藍花大甆椀内亦注清酒奏三絃
琵琶之太監二人在
饗殿外丹陛之西鳴拍板之侍衛二十員在丹陛兩旁對
坐鳴拍板拊掌衣朝服之二司祝進跪司香二人
舉臺琖二分授於二司祝二司祝接受臺琖同獻
酒九次司俎官一員於
饗殿階下東首立贊鳴拍板即奏三絃琵琶鳴拍板拊掌
二司祝每一獻將所獻之酒注於兩旁所設紅花
磁缸内復自盛清酒椀内挹新酒各注於二琖中
獻之每一獻司俎官贊歌鄂囉羅侍衛等歌鄂囉
羅九次獻畢二司祝以臺琖授於司香等同叩頭
興合掌致敬司俎官贊停拍板其三絃琵琶拍板
暫止二司祝進
亭式殿内跪司香等舉授臺琖二司祝同獻酒九次奏三
絃琵琶鳴拍板拊掌歌鄂囉羅均如
饗殿獻酒儀獻畢以臺琖授於司香等一叩頭興合掌致
敬一司祝預備於
亭式殿内一司祝進
饗殿正中立司香舉授神刀司祝接受神刀前進司俎官
贊鳴拍板即奏三絃琵琶鳴拍板拊掌司祝一叩
頭興司俎官贊歌鄂囉羅侍衛等歌鄂囉羅司祝
擎神刀禱祝三次誦神歌一次擎神刀禱祝時侍
衛等歌鄂囉羅如是誦神歌三次禱祝九次畢仍
奏三絃琵琶鳴拍板拊掌司祝進
亭式殿内一叩頭興誦神歌擎神刀禱祝以及侍衛等歌
鄂囉羅俱如祭
饗殿儀禱祝畢復進
饗殿内一叩頭興又禱祝三次司俎官贊歌鄂囉羅侍衛
等歌鄂囉羅一次禱祝畢授神刀於司香司俎官
贊停拍板其三絃琵琶拍板皆止興退司祝復跪
祝叩頭興合掌致敬退其
亭式殿内預備之司祝亦跪祝叩頭興合掌致敬退司香
闔
佛亭門撤
菩薩像
關帝神像恭貯於木筒内仍用衣黃緞衣司俎滿洲等恭
請安奉輿内燈仗排列前導請入
宫中如遇
皇帝親詣行禮掌儀司官員鋪
皇帝拜褥於
饗殿及
亭式殿内武備院卿先鋪
皇帝坐褥於
饗殿槅扇外西首
皇帝東向坐於
饗殿簷下西間所設之褥内務府大臣恭進拍板奏三絃
琵琶之司俎太監二人前進在丹陛上西首鳴拍
板之司俎官司俎十人在丹陛兩旁次王貝勒在
丹陛之上貝子公在丹陛之下按左右翼對坐掌
儀司官員以拍板授王貝勒等一司俎官立於
饗殿階下東首司祝獻酒擎神刀禱祝贊鳴拍板歌鄂囉
羅則奏三絃琵琶鳴拍板拊掌歌鄂囉羅
皇帝進
饗殿内行禮又進
亭式殿内行禮行禮畢武備院卿鋪
皇帝坐褥於西間正中
皇帝南向坐尚膳正司俎官以小桌列胙餻恭進尚茶
正捧獻福酒
皇帝受胙畢分賜各王公禮成
皇帝還宫所餘餻酒分賜扈從之侍衛官員司俎等
每歲春秋二季
堂子立杆大祭
饗殿内祝辭
上天之子佛及菩薩大君先師三軍之帥關聖帝
君某年生小子某年生小子(為某人祭則呼某人本生年)今敬
祝者貫九以盈具八以呈九期届滿立杆禮行爰
繫索繩爰備粢盛以祭於神靈豐於首而仔於肩
衛於後而護於前畀以嘉祥兮齒其兒而髮其黃
兮年其增而歲其長兮根其固而身其康兮神兮
貺我神兮佑我永我年而壽我兮
堂子亭式殿内祝辭
上天之子紐歡台吉武篤本貝子某年生小子某
年生小子(為某人祭則呼某人本生年)今敬祝者貫九以盈具
八以呈九期届滿立杆禮行爰繫索繩爰備粢盛
以祭於神靈豐於首而仔於肩衛於後而護於前
畀以嘉祥兮齒其兒而髮其黃兮年其增而歲其
長兮根其固而身其康兮神兮貺我神兮佑我永
我年而壽我兮
坤寧宫大祭儀注
每歲春秋二季
堂子内立杆大祭
坤寧宫於大祭前四十日在
坤寧宫内西炕上
神位前置缸一口以盛清酒於報祭前釀之司香等用槐
子煎水染白淨高麗布裁為敬神布條用黃綠色
棉線擰成敬神索繩以各色綢條夾於其内又染
紙鏤成錢文於報祭之日司俎婦人煠做搓條餑
餑大祭之日恭請朝祭
神位於
堂子内祭畢復請入
宫預於
坤寧宫内將鑲紅片金黃緞神幔用黃棉線繩穿繫
其上懸掛西山牆所釘之雕龍頭髹金紅漆三角
架以淨紙二張掛於神幔兩端舁供
佛之髹金小亭連座奉安於南首啓亭門次於神幔上懸
菩薩像又次懸
關帝神像均於大炕上東向供奉炕上設紅漆大低桌二
桌上供香碟三清酒三琖時果九碟打餻搓條餑
餑九盤炕沿下供清酒三樽樽前鋪黃花紅氊設
獻酒長低桌桌上列黃甆大椀三一盛清酒二空
設司俎太監等預於中間屋内鍋前地上設油厚
高麗紙二張進包錫紅漆大桌二西向分為二行
各置於油高麗紙上届時司香點香司俎太監司
俎等進猪二於
坤寧宫門外之右首皆北向奏三絃琵琶之司俎太
監二司俎官司俎八首領太監二以次進三絃琵
琶在前次十人分二層排列均向上盤膝坐奏三
絃琵琶鳴拍板其後司俎滿洲等屈一膝跪拊掌
二司祝進於獻酒桌前跪二司香舉臺琖二分授
司祝二司祝接受臺琖同獻酒九次每一獻將所
獻之酒注於空椀内復自盛清酒椀内挹新酒注
於二琖中以獻每一獻司俎等歌鄂囉羅九次獻
畢二司祝以臺琖授司香等同叩頭興合掌致敬
三絃琵琶拍板暫止司香及司香婦人撤盛酒之
三椀並獻酒之桌將大低桌上所供酒三琖傾於
貯酒椀内復自盛酒椀内挹新酒注之供於原處
設司祝叩頭小低桌司香舉神刀授司祝一司祝
執神刀進司俎等復奏三絃琵琶鳴拍板拊掌司
祝一叩頭興司俎等復歌鄂囉羅司祝擎神刀禱
祝三次誦神歌一次擎神刀禱祝時司俎等歌鄂
囉羅誦神歌三次如前儀如是九次畢司祝跪一
叩頭興又禱祝三次以神刀授於司香奏三絃琵
琶鳴拍板人等起立避於旁司香及司香婦人照
前換新酒三琖供之
皇帝親詣行禮司香移司祝叩頭小低桌於北首
皇帝進於朝祭
神位前正中向上立司祝先跪
皇帝跪司祝祝畢
皇帝行禮興退司祝叩頭興合掌致敬如同
皇后行禮
皇帝在南
皇后在北行禮司俎官司俎等俱出外惟留司俎婦人
太監等在内如遇
皇帝
皇后不行禮之日司祝叩頭畢司香撤
佛
菩薩前供酒二琖闔供
佛小亭門撤
菩薩像恭貯於黃漆木筒司俎太監等恭舁供
佛小亭並所供二香碟移奉於
坤寧宫西楹大亭香碟供於前小亭座移置於後復
移神幔稍南摘取神幔南端懸掛之淨紙置於繪
花紅漆抽屉桌上位
關帝神像於正中所供之酒並香碟皆移正中酒樽以淨
袱羃之奏三絃琵琶鳴拍板人等進坐於原處司
香婦人斂氊三折之鋪於近炕沿處司香舉臺琖
授於司祝司俎太監等舁一猪入門置炕沿下首
西向司俎滿洲一人屈一膝跪按其猪司俎官及
司俎首領太監内監等奏三絃琵琶鳴拍板拊掌
司祝跪於炕沿下三折紅氊上斜向西南舉臺琖
獻酒一次司俎等照前歌鄂囉羅獻畢司祝致禱
以二琖酒合注一琖中司俎滿洲執猪耳司祝灌
酒於猪耳内以臺琖授司香一叩頭三絃琵琶拍
板暫止司俎滿洲執猪尾移轉猪首向東司俎太
監等進前舁猪暫順放於包錫大桌上司香舉臺
琖授司祝司祝接受臺琖舁第二猪入門獻酒灌
酒如前儀以包錫大桌上二猪俱令首西向横放
省之每桌前令司俎婦人二舉銀裏木槽盆接血
司香婦人撤去氊進紅漆長高桌設於西炕前以
接血木槽盆列高桌上撤去所供餻酒與果猪氣
息後司俎等轉猪首順桌向南直放去其皮按節
解開煑於大鍋内其頭蹄及尾俱不去皮惟燎毛
燖淨亦煑於大鍋内以臓腑置於錫裏木槽盆舁
出另室内整理潔淨舁進以盛血木槽盆就地安
置司俎滿洲一人進於高桌前屈一膝跪灌血於
腸亦煑鍋内司俎太監等置皮於盛皮木槽盆内
撤去包錫大桌二及油紙仍以膽與蹄甲貯紅漆
小木碟内置於炕上所設之大低桌北首邊上俟
肉熟時細切胙肉一椀設筯一雙供於大低桌正
中以二猪之肉分置二銀裏木槽盆内前後腿分
設四角胷膛向前尾樁向後肋列兩旁合湊畢置
猪首於上復以臁胋連油整置於鼻柱上供於
神位前長高桌司香點香司香婦人鋪黃花紅氊司香設
獻酒長低桌仍列盛酒之椀並空椀司祝進前立
司香舉臺琖授司祝司祝進跪獻酒六次是獻也
凡獻酒換琖注酒及司俎太監等奏三絃琵琶司
俎等鳴拍板司俎滿洲拊掌歌鄂囉羅六次俱如
前儀六獻畢以臺琖授於司香叩頭興合掌致敬
皇帝
皇后親詣行禮如前儀神肉前叩頭畢撤下祭肉不令
出戸盛於盤内於長高桌前按次陳列或
皇帝率
皇后受胙或率王大臣等食肉之處請
旨遵行如遇
皇帝不受胙之日令值班大臣侍衛等進内食之食畢
司祝進於
神位前一叩頭興合掌致敬司俎太監等撤去皮骨並將
清晨在抽屉桌上南首懸掛之淨紙一並撤出皮
油送交膳房其骨膽蹄甲司俎官送潔淨處化而
投之於河隨將神幔收捲其所掛紙錢存俟月終
貯高麗紙囊内除夕送赴
堂子與
堂子内所掛淨紙及神杆同化之所有
關帝神像恭貯於紅漆木筒其供
佛小亭恭貯
菩薩像木筒及二香碟仍移奉西楹以小亭安奉於亭座
上
菩薩像
關帝神像二筒安奉於西山牆繪花紅漆抽屉桌上供香
碟三於桌之東邊其夕祭
神儀預將鑲紅片金青緞神幔繫於黑漆架上用黃色皮
條穿大小鈴七枚繫樺木桿梢懸於架梁之西恭
請
穆哩罕神自西按序安奉架上
畫像神安奉於神幔正中設
蒙古神座於左皆於北炕南向炕上設紅漆大低桌二桌
上供香碟五清酒三琖時果九碟打餻搓條餑餑
九盤炕沿下供清酒三樽未進猪之前恭請
佛
菩薩像並二香碟供於西楹大亭預令司俎太監等鋪油
紙設桌俱如朝祭儀届時進猪置於常放之處司
香點香司香婦人以司祝祝禱時所坐黑漆杌置
神位前司俎太監以鼓連架近杌安置司祝繫閃緞裙束
腰鈴執手鼓進於
神位前司俎太監二人進西向立一太監擊鼓一太監鳴
拍板司祝先向
神位坐於杌上擊手鼓誦請神歌祈請擊鼓太監一手擊
鼓一點以和手鼓司祝拱立初次向後盤旋蹡步
祝禱擊鼓太監雙手擊鼓三點以和手鼓司祝復
盤旋蹡步前進祝禱擊鼓太監雙手擊鼓五點以
和手鼓司祝拱立初次誦請神歌擊鼓五點拍板
三鳴以和之二次向後向前盤旋蹡步祝禱惟擊
鼓七點司祝拱立誦神歌以禱仍擊鼓五點拍板
三鳴三次祝禱亦惟擊鼓十一點司祝拱立三次
誦神歌以禱擊鼓四點末以雙槌交擊一次拍板
仍三鳴以和之三次誦神歌禱畢司祝祝禱時惟
擊鼓四點三鼓而止退司祝以手鼔授司香婦人
釋閃緞裙腰鈴司香及司香婦人以所供酒五琖
如朝祭儀換新酒供之司香婦人鋪黃花紅氊
皇帝親詣行禮司香婦人移置司祝叩頭小低桌於西
首
皇帝進於夕祭
神位前正中向上立司祝先跪祝畢
皇帝行禮如朝祭儀如同
皇后行禮
皇帝在東
皇后在西行禮如遇
皇帝
皇后不行禮之日司祝叩頭畢司香及司香婦人如前
儀換注新酒於琖中供之酒樽以淨袱羃之司香
婦人斂氊三折之鋪於近炕沿處置清酒一椀空
琖一於炕沿上司俎太監等舁猪入門置炕沿下
首北向司俎滿洲一人屈一膝跪按其猪司祝跪
於炕沿下三折紅氊上斜向東北從盛酒椀内挹
酒注於琖中舉捧禱祝司俎滿洲執猪耳司祝灌
酒於猪耳内以琖置炕沿一叩頭司俎滿洲執猪
尾移轉猪首向南司俎太監等進前舁猪暫順放
於包錫大桌上司祝跪從酒椀内挹酒注於琖中
舁第二猪入門仍如前儀獻酒禱祝灌酒畢一叩
頭興退置猪於包錫大桌上二猪俱令首西向省
之每桌前令司俎婦人二舉銀裏木槽盆接血司
香婦人撤去氊進紅漆長高桌設於北炕前以接
血銀裏木槽盆列長高桌上撤去大低桌上所供
之餻惟留一盤其餘餻酒與果亦俱撤去猪氣息
後司俎等轉猪首順桌向南直放其去皮節解灌
血腸煑肉以及撤出包錫大桌油紙等件俱如朝
祭儀惟膽與蹄甲於竈内化之俟肉熟時細切胙
肉五椀每椀設筯一雙供於炕上二大低桌之上
以二猪之肉分置二銀裏木槽盆内如朝祭儀供
於
神位前長高桌司香點香司香婦人鋪黃花紅氊設司祝
叩頭桌
皇帝
皇后親詣行禮如夕祭儀如遇
皇帝
皇后不行禮之日司祝進跪禱祝叩頭合掌致敬司香
婦人收氊以司祝所坐之杌置夕祭常放處又設
小桌小腰鈴列於桌上神鈴置於桌之東撤出香
碟内火並鐙掩竈内火展背鐙青綢幕蔽之衆俱
退出闔戸擊鼓太監以鼓移幕前近處司祝坐於
杌上初次誦神歌向神鈴祈請時擊鼓四點又雙
槌交擊一次拍板三鳴以和之次司祝執鈴桿振
鈴誦神歌以禱鼓擊五點拍板三鳴以和之司祝
置神鈴初次誦神歌向腰鈴祈請鼓擊四點又雙
槌交擊一次拍板三鳴以和之司祝搖腰鈴誦神
歌以禱鼓擊五點拍板三鳴以和腰鈴之聲禱畢
鼓擊三點拍板一鳴而止捲起背鐙神幕開戸移
入鐙火撤祭肉送交膳房恭請
佛
菩薩像並二香碟仍安奉西楹原位二香碟亦供於原處
收捲神幔撤夕祭
神畫像並
蒙古神
穆哩罕神俱恭貯紅漆匣内安奉於北牆繪花黑漆抽屉
桌上供香碟五於桌之南邊
坤寧宫大祭朝祭誦神歌禱祝辭
上天之子佛及菩薩大君先師三軍之帥關聖帝
君某年生小子某年生小子(為某人祭則呼某人本生年)今敬
祝者貫九以盈具八以呈九期届滿立杆禮行爰
繫索繩爰備粢盛以祭於神靈豐於首而仔於
衛於後而護於前畀以嘉祥兮齒其兒而髮其黃
兮年其增而歲其長兮根其固而身其康兮神兮
貺我神兮佑我永我年而壽我兮
朝祭灌酒於猪耳禱辭
上天之子三軍之帥關聖帝君某年生小子某年
生小子(為某人祭則呼某人本生年)敬獻粢盛嘉悦以享兮
朝祭供肉祝辭
上天之子三軍之帥關聖帝君某年生小子某年
生小子(為某人祭則呼某人本生年)今敬祝者貫九以盈具八
以呈九期届滿立杆禮行爰繫索繩爰備粢盛以
祭於神靈豐於首而仔於肩衛於後而護於前畀
以嘉祥兮齒其兒而髮其黃兮年其增而歲其長
兮根其固而身其康兮神兮貺我神兮佑我永我
年而壽我兮
夕祭坐於杌上誦神歌祈請辭
自天而降阿琿年錫之神與日分精年錫之神年
錫惟靈安春阿雅喇穆哩穆哩哈納丹岱琿納爾
琿軒初恩都哩僧固拜滿章京納丹威瑚哩恩都
蒙鄂樂喀屯諾延某年生小子某年生小子(為某人祭)
(則呼某人本生年)今敬祝者貫九以盈具八以呈九期届
滿立杆禮行爰繫索繩爰備粢盛以祭於神靈豐
於首而仔於肩衛於後而護於前畀以嘉祥兮齒
其兒而髮其黃兮年其增而歲其長兮根其固而
身其康兮神兮貺我神兮佑我永我年而壽我兮
初次誦神歌禱辭
納丹岱琿納爾琿軒初某年生小子某年生小子
(為某人祭則呼某人本生年)今敬祝者貫九以盈具八以呈九
期届滿立杆禮行爰繫索繩爰備粢盛以祭於神
靈豐於首而仔於肩衛於後而護於前畀以嘉祥
兮齒其兒而髮其黃兮年其增而歲其長兮根其
固而身其康兮神兮貺我神兮佑我永我年而壽
我兮
二次誦神歌禱辭
恩都哩僧固僧固恩都哩某年生小子某年生小
子(為某人祭則呼某人本生年)今敬祝者貫九以盈具八以呈
九期届滿立杆禮行爰繫索繩爰備粢盛以祭於
神靈豐於首而仔於肩衛於後而護於前畀以嘉
祥兮齒其兒而髮其黃兮年其增而歲其長兮根
其固而身其康兮神兮貺我神兮佑我永我年而
壽我兮
末次誦神歌禱辭
拜滿章京納丹威瑚哩恩都蒙鄂樂喀屯諾延某
年生小子某年生小子(為某人祭則呼某人本生年)今敬祝者
貫九以盈具八以呈九期届滿立杆禮行爰繫索
繩爰備粢盛以祭於神靈豐於首而仔於肩衛於
後而護於前畀以嘉祥兮齒其兒而髮其黃兮年
其增而歲其長兮根其固而身其康兮神兮貺我
神兮佑我永我年而壽我兮
誦神歌禱祝後跪祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人祭則呼某人本生年)今敬祝者貫九以盈具八以
呈九期屆滿立杆禮行爰繋索繩爰備粢盛以祭於
神靈豐於首而仔於肩衛於後而護於前畀以嘉祥
兮齒其兒而髮其黃兮年其增而歲其長兮根其固
而身其康兮神兮貺我神兮佑我永我年而壽我兮
夕祭灌酒於猪耳禱辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人祭則呼某人本生年)敬獻粢盛嘉悦以享兮
夕祭供肉祝辭
上天之子年錫之神安春阿雅喇穆哩穆哩哈納
丹岱琿納爾琿軒初恩都哩僧固拜滿章京納丹
威瑚哩恩都蒙鄂樂喀屯諾延某年生小子某年
生小子(為某人祭則呼某人本生年)今敬祝者貫九以盈具八
以呈九期届滿立杆禮行爰繫索繩爰備粢盛以
祭於神靈豐於首而仔於肩衛於後而護於前畀
以嘉祥兮齒其兒而髮其黃兮年其增而歲其長
兮根其固而身其康兮神兮貺我神兮佑我永我
年而壽我兮
背鐙祭初次向神鈴誦神歌祈請辭
哲伊哷呼哲納爾琿掩戸牖以迓神兮納爾琿息
甑竈以迓神兮納爾琿肅將迎兮侑座以俟納爾
琿祕以祀兮几筵具陳納爾琿納丹岱琿藹然降
兮納爾琿卓爾歡鍾依惠然臨兮納爾琿感於神
鈴兮來格納爾琿莅於神鈴兮來歆納爾琿
二次搖神鈴誦神歌禱辭
納丹岱琿納爾琿軒初卓爾歡鍾依珠嚕珠克特
亨某年生小子某年生小子(為某人祭則呼某人本生年)今敬
祝者貫九以盈具八以呈九期届滿立杆禮行爰
繫索繩爰備粢盛以祭於神靈豐於首而仔於肩
衛於後而護於前畀以嘉祥兮齒其兒而髮其黃
兮年其增而歲其長兮根其固而身其康兮神兮
貺我神兮佑我永我年而壽我兮
三次向腰鈴誦神歌祈請辭
哲伊哷呼哲古伊雙寬列几筵兮以敬迓古伊雙
寬潔粢盛兮以恭延古伊雙寬肅將迎兮盡敬古
伊雙寬祕以祀兮申虔古伊雙寬乘羽葆兮陟於
位古伊雙寬應鈴響兮降於壇古伊雙寬
四次搖腰鈴誦神歌禱辭
籲者惟神迓者斐孫犧牲既陳奔走臣鄰某年生
小子某年生小子(為某人祭則呼某人本生年)今敬祝者貫九
以盈具八以呈九期届滿立杆禮行爰繫索繩爰
備粢盛以祭於神靈豐於首而仔於肩衛於後而
護於前畀以嘉祥兮齒其兒而髮其黃兮年其增
而歲其長兮根其固而身其康兮神兮貺我神兮
佑我永我年而壽我兮
大祭翌日祭天儀注
大祭翌日祭天預期如前儀恭請
佛
菩薩像供於
坤寧宫西楹大亭司俎太監等於
神杆東北鋪油厚高麗紙設包錫紅漆大案一西向
卸下
神杆以杆端向東斜仰於倚柱上杆首拄於地撤舊
夾淨紙舊穿頸骨置銅海内化之
神杆石前向上設紅漆高案一供銀碟三中碟盛所
灑米旁二碟空設置淨紙一張於案上離
神杆石稍遠西北方設紅漆架一架上覆以紅氊架
南設花木方盤桌一紅漆方盤二俱向後挨次而
設盤内置案板數枚移紅銅鍋並銅海設於木盤
之北竈門東向届時司俎太監等進猪置於
神杆石之東旁稍後首南向
皇帝親詣行禮司香婦人於
坤寧宫門内近檻處鋪
皇帝行禮黃花紅氊
皇帝進門對
神杆向上跪司俎滿洲進向前立捧米碟灑米一次
禱祝祭天畢又灑米二次退
皇帝行禮興退如同
皇后行禮
皇帝居中
皇后在西行禮司俎等俱退出於外太監等率祝禱祭
天之司俎滿洲背立如遇
皇帝
皇后不親詣行禮日司祝捧
皇帝御衣叩頭畢司俎太監等轉猪首向西置于包錫
大案上省之司俎太監二舉銀裏木槽盆接血列
於高案上猪氣息後轉猪首向南順放司俎等即
於院内去猪皮先以頸骨連精肉取下並擇取餘
肉煑於紅銅鍋内餘俱按節解開擺列於銀裏木
槽盆内置首於前以皮蒙蓋其上南向順放於包
錫大案上腸臓修整後亦貯於木槽盆内以盛血
木槽盆横放於盛肉木槽盆之前肉熟時司俎等
向東列坐於木盤後以熟肉細切為絲先取精肉
頸骨供於高案西邊所設銀碟内膽貯於東邊所
設銀碟内細絲小肉成後盛小肉絲二椀各置筯
一雙稗米飯二椀各置匙一枚從東向西飯肉相
間以供
皇帝親詣行禮司俎滿洲仍如前儀捧米碟灑米一次
禱祝祭天畢又灑米二次退叩頭畢司俎官司俎
等以頸骨穿於
神杆之端精肉及膽並所灑米俱貯於
神杆斗内立起
神杆淨紙夾於
神杆與倚柱之間東首所供之小肉飯撤入
坤寧宫内
皇帝
皇后受胙獻於
皇帝
皇后如遇
皇帝
皇后不行禮之日令在
坤寧宫内人等食之西首所供之小肉飯留於外同
鍋内所餘湯肉令司俎及太監等食之其餘生肉
並銀裏木槽盆及包錫高案油厚高麗紙俱移入
坤寧宫内如祭神儀取頭蹄燎燖腸内灌血煑於大
鍋内大肉熟後盛於盤内置原處亦不許出戶令
大臣侍衛等進内食之食畢司俎太監撤出油紙
高案及皮與骨皮油送交膳房骨則司俎官送潔
淨處監視化而投之於河恭請
佛
菩薩像至西楹安奉於原位鍋海置於原處神架方盤等
物各收於原處如遇雨雪司俎及司俎太監等張
大油紙繖遮於祭天桌鍋之上
大祭翌日祭天贊辭
安哲上天監臨我覺羅某年生小子(為某人祭天則呼某人本)
(生年)蠲精誠以薦薌兮執豕孔碩獻於昊蒼兮一以
嘗兮二以將兮俾我某年生小子年其增而歲其
長兮根其固而身其康兮綏以安吉兮惠以嘉祥
兮
欽定滿洲祭神祭天典禮卷三
