御製貞觀政要序
朕惟三代而後治功莫盛於
唐而唐三百年間尢莫若貞
觀之盛誠以太宗克已勵精
圖治扵其上而群臣如魏徵
軰感其知遇之隆相與獻可
替否以輔治扵下君明臣良
其獨盛也宜矣厥後史臣吳
兢釆其故實編類為十卷名
曰貞觀政要有元儒士臨川
戈直復加考訂註釋附載諸
儒論說以暢其義而當時大
儒吳澄又為之題辭以為世
不可無其信然也朕萬幾之
暇銳情經史偶及是編喜其
君有任賢納諫之美臣有輔
君進諫之忠其論治亂興亡
利害得失明白切要可為鑒
戒朕甚嘉尚焉顧傳刻歲久
字多訛謬因命儒臣重訂正
之刻梓以永其傳扵戲太宗
在唐為一代英明之君其濟
世康民偉有成烈卓乎不可
及已所可惜者正心修身有
愧扵二帝三王之道而治未
純也朕將遠師往聖允迪大
猷以宏至治固不專扵是編
然而嘉尚之者以其可為行
遠登高之助也序于篇端讀
者鑒焉
成化元年八月初一日
貞觀政要集論題辭
夏有天下四百五十餘年商有天下六百三十餘年
周有天下八百六十餘年三代以後享國之久唯漢
與唐唐之可稱者三君而已太宗文皇帝身兼創業
守成之事納諫求治勵精不倦其效至于米㪷三錢
外戶不閉故貞觀之盛有非開元元和之所可及而
太宗卓然為唐三宗之冠史臣吳兢類輯朝廷之設
施君臣之問對忠賢之諍議萃成十卷曰貞觀政要
事覈辭質讀者易曉唐之子孫奉為祖訓
聖世亦重其書澄備位經筵時嘗以是進講焉夫過
唐者漢孝文之恭儉愛民可鏡也超漢者夏大禹之
好善言惡旨酒可規也繼夏者商成湯之不邇聲色
不殖貨利可師法也周監二代郁郁乎文文武之德
旦奭之猷具載二南二雅周頌之詩召誥立政無逸
之書義理昭融教戒深切率而由之其不上躋泰和
景運之隆乎然譬之行遠必自邇譬之登高必自卑
則貞觀政要之書何可無也庶士戈直考訂音釋附
以諸儒論說又足開廣將来進講此書者之視聽其
所禆益豈少哉前翰林學士資善大夫知
制誥同脩國史吳澄題辭
二帝三王之治後世莫能及者順人之道盡乎仁義
也唐太宗以英武之資克敵如拉朽所向無前天下
甫定魏鄭公力排封德彛之&KR1230;以仁義進雖太宗未
能允迪其實有愧扵脩齊然四年之間内安外服貞
觀之治亦仁義之明效歟史臣吳兢類為政要凡命
令政教敷奏復逆詢謀之同謇諤之異所以植國體
而𥙿民生者赫赫若前日事江右戈直集前賢之論
以釋之翰林草廬吳公叙其首以属扵余值拜奎章
召命道廣陵謀扵憲使日新程公將有以廣其傳也
程公慨然即以學廪之羡鋟諸梓嗚呼仁義之心亘
古今而無間因其所巳然勉其所未至以進輔扵
聖朝則二帝三王之治特由此而推之耳觀是編者
尚勗之哉
至順四年歲在癸酉正月辛卯前中奉大夫江南諸
道行御史臺侍御史奎章閣大學士郭思貞書
貞觀政要者唐太宗文皇帝之嘉言善行良法美
政而史臣吳兢編類之書也自唐世子孫既巳書
之屏帷銘之几案祖述而憲章之矣至扵後世之
君亦莫不列之講讀形之論議景仰而傚法焉夫
二帝三王之事尚矣兩漢之賢君六七作何貞觀
之政獨赫然耳目之間哉盖兩漢之時世已遠貞
觀之去今猶近遷固之文高古爾雅而所紀之事
略吳氏之文質檏該贍而所紀之事詳是則太宗
之事章章較著扵天下後世者豈非此書之力哉
夫太宗之扵正心脩身之道齊家明倫之方誠有
愧扵二帝三王之事矣然其屈已而納諫任賢而
使能恭儉而節用寬厚而愛民亦三代而下絶無
而僅有者也後之人君擇其善者而從之其不善
者而改之豈不交有所益乎惜乎是書傳寫謬誤
竊嘗會萃衆本參互考訂而其義之難明音之難
通字為之釋句為之述章之不當分者合之不當
合者分之自唐以来諸儒之論莫不釆而輯之間
亦斷以已意附扵其後然後此書之旨頗為明白
雖扵先儒窮理之學不敢妄議然扵
國家致治之方未必無小𥙷云後學臨川戈直謹書
貞觀政要序
唐衛尉少卿兼脩國史修文舘學士吳兢撰
(惟與魏元忠朱敬則游唐長安中二人者當道按兢汴州浚儀人少厲志貫知經史方直寡諧)
(𥙷闕累遷衞尉少卿兼脩文舘學士復脩史扵薦兢才堪論撰詔直史舘脩國史神龍中為右)
(合四十篇上之名曰貞觀政要開元中為太子是来撫太宗朝政事之要随事載錄以傋勸戒)
(叙事簡核有古良史之風嘗撰則天實錄直筆左庶子又嘗私撰唐書唐春秋兢居官多忠諫)
(今董狐云無諱當世謂)
有唐良相曰侍中安陽公中書令河東公以時逢聖
明位居宰輔寅亮帝道弼諧王政恐一物之乖所慮
四維之不張每克已勵精緬懷故實未嘗有乏太宗
時政化良足可觀振古而来未之有也至扵垂世立
教之美典謨諫奏之詞可以弘闡大猷增崇至道者
爰命不才備加甄錄體制大略咸發成規扵是綴集
所聞參詳舊史撮其指要舉其宏綱詞兼質文義在
懲勸人倫之紀備矣軍國之政存焉凡一帙一十卷
合四十篇名曰貞觀政要庶乎有國有家者克遵前
軌擇善而從則可久之業益彰矣可大之功尤著矣
豈必祖述堯舜憲章文武而已哉其篇目次第列之
于左
第一卷
論君道第一
論政體第二
第二卷
論任賢第三
論求諫第四
論納諫第五
第三卷
論君臣鑒戒第六
論擇官第七
論封建第八
第四卷
論太子諸王定分第九
論尊敬師傅第十
論教戒太子諸王第十一
論規諫太子第十二
第五卷
論仁義第十三
論忠義第十四
論孝友第十五
論公平第十六
論誠信第十七
第六卷
論儉約第十八
論謙讓第十九
論仁惻第二十
慎所好第二十一
慎言語第二十二
杜䜛邪第二十三
論悔過第二十四
論奢縦第二十五
論貪鄙第二十六
第七卷
崇儒學第二十七
論文史第二十八
論禮樂第二十九
第八卷
論務農第三十
論刑法第三十一
論赦令第三十二
辯興亡第三十三
論貢賦第三十四
第九卷
議征伐第三十五
議安邊第三十六
第十卷
論行幸第三十七
論畋獵第三十八
論災祥第三十九
論慎終第四十
集論諸儒姓氏
柳氏芳(進士肅宗時綴緝國史字仲敷蒲州人唐玄宗時)
劉氏煦(晉時丞相撰舊唐書字耀遠范陽人五代)
宋氏祁(為翰林學士撰新唐書列傳字子京安陸人宋仁宗時進士)
孫氏甫(為諫官撰唐史記及唐史論斷字之翰許昌人宋仁宗時進士)
歐陽氏脩(至參知政事太子少師撰新唐書字永叔廬陵人宋仁宗時進土仕)
(文集紀志有)
曾氏鞏(時擢中書舍人有文集字子固南豊人宋神宗)
司馬氏光(左僕射贈太師撰資治通鑑字君實湅水人宋哲宗時拜)
孫氏洙(時進士為諫官有文集字巨源廣陵人宋神宗)
范氏祖禹(時為翰林學士撰唐鑑字淳父成都人宋哲宗)
馬氏存(時進士有文集字子才宋哲宗)
朱氏黼
張氏九成(時狀元為待制撰史論字子韶開封人宋高宗)
胡氏寅(進士為諫官撰讀史管見字明仲建安人宋高宗時)
吕氏祖謙(字伯恭東萊人)
唐氏仲友(字金華人)
葉氏適(字正則永嘉人)
林氏之竒(字少穎三山人)
真氏德秀(字希元建安人)
陳氏惇脩(字伯厚三山人撰史斷)
尹氏起莘(括蒼人撰通鑑綱目發明)
程氏祁
吕氏(未詳名字撰通鑑精義)
貞觀政要戈直集論
(地之道貞觀者也猶言天地之文理主扵正以愚按貞觀者唐太宗表年之號也易大傳曰天)
(之嘉言善行良法美政之大要也唐史本紀曰示人也政要者唐史臣吴兢類輯貞觀間君臣)
(八世孫高祖次子也母曰太穆皇后竇氏生而太宗姓李氏諱世民隴西成紀人為凉武昭王)
(貴子及見太宗曰龍鳳之姿天日之表其年幾不驚方四歲有書生謁高祖曰公貴人也必有)
(世民及長聦明英武有大志能屈節下士結納冠必能濟世安民書生既去乃采其語名之曰)
(元年高祖以唐王受隋禪國號唐明年改元武豪傑佐高祖以定天下之亂功業日隆隋義寧)
(聽政是年八月即皇帝位明年攺元貞觀在位德封世民為秦王九年立秦王世民為皇太子)
(之盛與夫任賢使能之方從諫樂善之道大略凢二十三年為一代之賢君其言行之美政治)
(初政號為清明則是書也不無𥙷扵治云皆聚此書也後文宗讀此慨然慕之故太和)
