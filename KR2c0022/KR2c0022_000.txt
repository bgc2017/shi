左傳紀事本末目錄紀事本末類
周
卷一
王朝交魯
卷二
桓王伐鄭
卷三
王臣之事(王朝交列國朝定靈婚齊附諸侯王併附)
卷四
王室庶孽之禍
魯
卷五
隠公嗣國(桓公篡弑附)
卷六
魯與列國通好(宋衞節共姬之附)
卷七
文姜之亂(莊公忘仇附)
卷八
列卿嗣世(孟孫孫叔孫叔季孫臧子氏)
卷九
三桓弱公室
卷十
魯陪臣交叛(南蒯侯犯)(陽虎宿公孫)
魯與邾莒搆怨(魯伐滅小國附小國來伐亦)
卷十二
小國交魯(戎狄兵好俱附)
卷十三
郊祀雩祭(旱而不雩見災異視朔附)
卷十四
城築蒐狩
卷十五
孔子仕魯(仲由賜冉求柴端木高)
齊
卷十六
齊滅紀
卷十七
齊襄公之弑
卷十八
齊桓公之伯
卷十九
齊五公子爭立
卷二十
靈景經略小國(晏子相齊附)
卷二十一
崔慶之亂
卷二十二
陳氏傾齊
晉
卷二十三
曲沃併晉
卷二十四
晉滅虞虢(驪姬之亂惠懷之立)
卷二十五
晉文公之伯(襄公繼伯附)
卷二十六
晉楚爭伯(靈公至厲公附楚莊王圖伯)
卷二十七
晉景楚共爭伯(厲公鄢陵之戰附)
卷二十八
秦晉交兵
卷二十九
晉悼公復伯
卷三十
晉楚弭兵
卷三十一
晉卿族廢興
卷三十二
晉并戎狄(長狄附)
卷三十三
晉失諸侯
宋
卷三十四
宋殤閔昭公之弑
卷三十五
宋襄公圖伯
卷三十六
宋公族廢興(魚石之亂地子罕之賢魋華向之亂尹樂大心辰之亂桓之亂大)
(之亂滅内附景公曹)
衞
卷三十七
衞州吁宣姜之亂(懿公亡國附文公定狄難)
卷三十八
寗武子弭晉難
卷三十九
孫甯廢立
卷四十
衞靈公之立(瞶輒父子爭國寵齊豹之亂南子之附)
鄭
卷四十一
鄭莊強國(克段子入許附諸公爭國)
卷四十二
鄭穆公之立(靈公僖公之弑附)
卷四十三
鄭滅許
卷四十四
子産相鄭(西宫純門之難諸臣興廢附)
楚
卷四十五
楚伐滅小國(成王之弑附)
卷四十六
楚諸令尹代政(武王以後靈王以前)
卷四十七
楚靈王之亂(滅陳蔡俱平王得國附)
昭惠復興楚國(白公之亂附惠王滅陳)
吳
卷四十九
吳通上國(季札讓國附)
卷五十
闔閭入郢
卷五十一
勾踐滅吳
秦
卷五十二
穆公伯西戎
列國
卷五十三
春秋災異
(臣)等謹案左傳紀事本末五十三卷
國朝高士奇撰士奇字澹人錢塘人居平湖以
諸生授詹事府主簿改翰林侍讀歷官詹事
歸里即家拜禮部侍郎諡文恪此書仿宋袁
樞通鑑紀事本末之例排纂左傳所載列國
事蹟分門件繫以便觀覽其例有曰補逸則
雜採諸子史傳與左氏相表裏者曰考異則與
左氏異詞可備參訂者曰辨誤則糾其傳聞失
實蹖駁不倫者曰攷証則取有依据可為典
要者又時附以已見謂之發明凡周四卷魯
十一卷齊七卷晉十一卷宋三卷衛四卷鄭
四卷楚四卷吳三卷秦一卷列國一卷目各
如其卷之數自宋以來學者以左傳敘事隔
涉年月不得其統往往為之詮次類編其見
於史志者有楊均葉清臣宋敏修黃潁周武
仲勾龍傳桂績吕祖謙陳持章沖徐得之孫
調楊泰之毛友徐安道孫范等諸家今其書
多亡佚不傳中如吕祖謙之左傳類編雖尚
散見永樂大典中而簡略失次且多脱闕未
為善本惟章沖左氏事類始末全書尚存其
體亦頗與士奇所撰相近蓋士奇未見沖書
故復為之然沖書以十二公為紀此則以國
為紀義例略殊又沖書門目太傷繁碎且於
左氏原文頗多裁損至有裂句摘字聯合而
成者士奇則大事必書而略於其細眉目朗
晰尋文易知雖其詳備不及沖書而部居州
次端緒可尋於讀盲史者亦未嘗無所助也
乾隆四十三年六月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
凡例
一左氏之書雖傳春秋實兼綜列國之史茲用宋袁樞
紀事本末例凡列國大事各從其類不以時序而以
國序
一首王室尊周也次魯重宗國也春秋之所託也次齊
晉崇霸綂也次宋衞鄭三國皆為與國其事多且春
秋中之樞紐也次楚次吳越其國大其事繁後之者
黜其僭也次秦志其代周且惡之也陳蔡曹許諸小
國散見於諸大國之中微而略之也晉楚之爭霸俱
詳晉事中晉為主楚為客也
一是書凡左氏傳文罕有所遺或有一傳而關涉數事
者其文不得不重見則隨其事之所主為文之詳略
一三代秦漢之書經史諸子雜出繁多其與左氏相表
裏者皆博取而附載之謂之補逸其與左氏異同迥
别者並存其說以備參伍謂之攷異其有蹖駁不倫
傳聞失實者為釐辨之謂之辨誤其有證據明白可
為典要者别而誌之謂之攷證參以管見聊附臆說
謂之發明云
