五代會要卷一
宋王溥撰
帝號
梁太祖神武元聖孝皇帝姓朱氏諱晃(追冊文穆皇帝第三子母曰文)
(惠皇后王氏)唐大中六年十月二十一日生於單州碭山縣
(以其日為太明節)天復元年正月封梁王天祐二年十一月加
相國總百揆改封魏王備九錫四年四月十八日受唐
禪即位於東都金祥殿改名晃(年五十六初名温又賜名全忠)梁開平
三年正月上尊號曰睿文聖武廣孝皇帝乾化二年六
月五日為其子郢王友珪所弑崩於大内之寢殿(年六十一)
其年十一月十日葬宣陵(在洛京伊闕縣)諡曰神武元聖孝皇
帝廟號太祖哀册文(中書侍郎平章事杜暁撰)諡册文(門下侍郎平章事趙光逢)
(撰)諡議(太常卿李燕撰)年號二(開平盡四年乾化盡二年)宰相八人(韓文建張蔚)
(楊張)(涉策)(薛貽矩趙光逢)(于杜)(兢曉)使相二十七人(錢馬)(鏐殷)
(劉景隱王仁)(符道昭牛存節)(馬成)(賓汭)(葉廣略張歸霸)(龐巨昭高萬興)(楊師厚張全義)
(李王)(瓊檀)(王知鎔劉俊)(羅紹威李思諫)(王重師劉守光)(馮行襲劉守文)(張仁佶李福)
(高季昌)
末帝諱瑱(太祖第四子母曰元正皇后張氏)唐文德元年九月十二日
生於汴州(以其日為明聖節)梁開平元年封均王乾化三年二
月十七日侍衛都將袁象先率禁兵殺郢王於洛京帝
即位於汴州改名瑱(年二十六初名友正後又改名鍠)龍德三年十月
八日唐兵入汴州為控鶴將皇甫麟弑於建國樓之廊
下(年三十六)後唐同光元年十月追降為庶人(莊宗入汴州詔張全義收)
(罪人首骨藏於大社至晉天福二年安崇阮收葬之)年號三(自乾化三年至五年改正明正明六年改)
(龍德龍德盡三年)宰相八人(姚光洎趙逄)(于鄭)(兢珏)(楊蕭)(涉頃)
(敬李)(翔琪)使相三十一人(錢馬)(鏐竇)(馬廣殷葉略)(張全義龐巨昭)
(楊師厚朱友謙)(牛存節劉鄩)(王季檀高興)(劉審巖王知)(張歸霸温韜)(高萬興葛從周)
(賀德倫李繼韜)(錢傅璟馬綽)(賀建瓌杜徽)(孔象勍袁先)(張萬進李仁福)(尹懷皓康英)
(韓)(洙)
後唐莊宗光聖神閔孝皇帝姓李氏諱存勖(追冊武皇帝長子母)
(曰正簡皇后曹氏)唐光啟元年十二月二十二日生於晉陽宫
(以其日為萬夀節)天祐五年正月嗣晉王位二十年四月二十
五日即位於魏州武德殿(年三十九)同光元年十月平偽梁
二年四月上尊號曰昭文睿武至德光孝皇帝四年四
月一日京城軍亂崩於絳霄殿之廊下(年四十二)天成元年
七月二十二日葬雍陵(在洛京新安縣至晉天福二年正月以犯廟諱改為伊陵)諡
曰光聖神閔孝皇帝廟號莊宗哀册文(中書侍郎平章事韋說撰)諡册
文(門下侍郎平撰章事豆盧革)諡議(太常卿崔協撰)年號一(同光盡二年)宰相五人
(豆盧革郭崇韜)(韋光說趙允)(盧)(程)使相三十二人(李茂正錢鏐)
(馬元殷錢璙)(張全義錢元球)(王審知馬希振)(高萬興李仁福)(馬李存高興)(馬韓)(賓洙)
(朱友謙溫韜)(丁令會朱德)(李存曮符審)(孔王繼勍魏岌)(袁象先李存渥)(符存習李璋)
(李存霸元行欽)(郭崇韜夏魯竒)(孟知祥錢元瓉)
明宗聖德和武欽孝皇帝(追册孝成皇帝長子母曰追册懿皇后劉氏)唐咸
通八年九月九日生於代北金鳳殿(以其日為應聖節)同光元
年十一月授番漢馬部總管四年四月即位於西宫改
名亶(年六十初名嗣源)長興元年四月上尊號曰聖明神武文
德恭孝皇帝其年十一月再上尊號曰聖明神武廣道
法天文德恭孝皇帝其年十一月二十六日崩於大内
之雍和殿(年六十七)清泰元年四月二十七日葬徽陵(在洛京洛)
(陽縣)諡曰聖德和武欽孝皇帝廟號明宗哀册文(左僕射平章事)
(李愚撰)諡册文(吏部尚書平章事劉煦撰)諡議(太常卿盧文紀撰)年號二(天成盡四)
(年長興盡二年)宰相十人(豆盧革馮道)(韋崔)(說協)(鄭建珏王立)(任趙)(圜鳳)
(李劉)(愚昫)使相三十八人(孟知祥希李仁福守李竇馬振来殷)(曮元馬安信)
(毛德璋趙鈞)(符孔)(習勍)(霍彦威高季興)(安金全錢元璙夏魯竒魯文)(錢元球安重誨)
(孔趙)(循鳳)(房知温趙廷翰)(王建立馬希範)(王從都王延稟高誨馮贇)(范延光馬希果)
(姚元素錢元璹)(康義誠張虔釗朱弘昭張延朗)
閔帝諱從厚(明宗第三子母曰昭懿皇后夏氏)唐天祐十一年十一月
二十八日生於晉陽(未有節名)長興元年八月封宋王四年
十二月一日自魏府入纉皇統即位於柩前(年二十一)應順
元年四月七日廢為鄂王其月九日遇弑於衞州(年二十二)
晉天福元年十二月追諡曰閔帝葬徽陵之封中年號
一(應順盡元年)宰相三人(馮愚)(道劉)(李昫)使相二十三人(王思同)
(安元信房知温)(馬希果馬希振)(王建立馬希範)(范趙)(光李從曮夀高從誨)(趙德鈞錢元球)
(馮虔贇張釗)(安彦威姚彦章)(盧文進張延朗)(康義誠錢元璙)(朱宏昭)
末帝諱從珂(本姓王氏明宗養為子母曰宣憲皇后魏氏)唐光啟元年正月
二十三日生於鎮州平山縣之外舍(以其日為千秋節)長興四
年正月封潞王應順元年四月三日自鳳翔入纉皇統
六月赴西宫即位於柩前(年五十)清泰三年閏十一月二
十九日遇難崩於後樓(年五十二)晉天福元年十二月追降
為庶人葬徽陵之封中年號一(清泰盡二年)宰相六人(李愚劉昫)
(盧文紀韓昭胤)(姚胤顗馬孫)使相二十二人(安元信馬希杲)(趙在禮盧文進)
(張延朗王建立房知禮馬希振)(馮彦道姚章)(范延光馬存)(李從曮韓昭胤)(趙德鈞李周)
(鮑君福高從誨錢元璙錢元球)(馬希範錢元璹)
晉高祖聖文章武明德孝皇帝姓石氏諱敬瑭(追册孝元皇帝)
(第二子母追册懿皇后)唐景福元年二月二十八日生於太原汾
陽里(以其日為天和節)長興三年十一月授北京留守兼大同
振武威塞彰國馬步總管清泰三年閏十一月十二日
築壇即位於太原府城之南(年四十五)其月二十六日至洛
陽二十九日受朝於文明殿晉天福三年十月五日契
丹遣使上尊號曰英武明義皇帝七年六月十三日崩
於鄴都大内之保昌殿(年五十一)其年十月十日葬顯陵(在洛)
(京夀安縣内)諡曰聖文章武明德孝皇帝廟號高祖哀册文(中書)
(侍郎平章事和凝撰)諡册文(中書侍郎平章事和凝撰)諡議(太常卿崔協撰)年號一
(天福盡七年)宰相五人(馮翰)(道李)(趙崧)(瑩和)(桑維凝)使相二十
二人(馬希範高行周)(王建立李從溫)(范延光趙在禮)(李從周安進)(李從曮杜重威)
(侯德益李珫)(楊光遠杜仁塗)(安審𤦺桑維翰)(安彦威鮑君福)(馬希杲安叔千劉景巗馬全節)
少帝諱重貴(高宗從子父敬儒母太妃安氏)唐天祐十一年六月二十
七日生於太原汾陽里(以其日為啟聖節)天福三年十二月授
開封尹封鄭王六年十一月授廣晉尹封齊王七年六
月十三日即位於柩前(年二十九)開運二年十二月契丹犯
闕明年正月降封負義侯其月舉族遷於契丹之黃龍
府(年三十四)年號二(天福自七年至九年改開運開運盡三年)宰相六人(馮趙)(道瑩)
(桑維翰和凝)(李馮)(崧玉)使相二十八人(高從誨錢宏佐)(馬希範王曦)
(朱文進李周)(李守正景延廣)(石維贇桑翰)(楊從遠杜重威張光安叔千)(李從温馮道)
(趙德瑩李珫)(李彝殷安審𤦺)(符彦卿皇甫遇馬全節安審信)(高行周趙在禮劉景巗)
漢高祖睿文聖武昭肅孝皇帝姓劉氏諱暠(追冊章聖皇帝長子丹追冊章懿皇)
(后安氏)唐乾寧二年二月四日生於太原(以其口為夀節)晉天福六年七月授
北京留守開運三年四月封北平王四年二月十五日受冊於
太原府第其年六月十一日至東京受朝於崇元殿改名暠(年五)
(十二初名知遠)乾祐元年正月二十七日崩於大内萬夀殿(年五十四)其
年十一月二十七日葬睿陵(在洛京都城縣)諡曰睿聖文武昭
肅孝皇帝廟號高祖哀册文(右僕射平章事蘇禹珪撰)諡册文(右僕射平章事)
(蘇禹珪傳)諡議(太常卿張昭撰)年號一(乾祐盡元年)宰相四人(竇貞固蘇逢吉)
(蘇禹珪李濤)使相二十人(高從誨高行周)(馬希廣劉信)(錢宏倧李守正)(杜重威符彦卿)
(安審𤦺史宏肇)(侯容彦益慕超)(劉叔崇安千)(李從敏李彝殷)(劉王)(銖周)(白文珂馮暉)
隱帝諱承祐(高祖第二子)母曰皇后(李氏)長興二年三月九日生於
太原(以其日為嘉慶節)乾祐元年二月一日封周王其日即位
於柩前(年十八)三年十二月二十一日為左右郭允明弑
於京北之趙村(年二十)周廣順元年五月追諡曰隱帝其
年八月十二日葬潁陵(在許州陽翟縣)年號一(乾祐盡三年)宰相五
人(竇貞固李濤)(蘇逄吉楊邠)(蘇禹珪)使相三十三人(高從誨馬希廣)
(錢宏俶馮暉)(錢宏倧超高保融慕容彦侯益)(高行周李從敏)(李守正劉崇)(符彦卿劉銖)
(白文珂王景)(史宏肇武行德)(劉侯)(信章)(安審𤦺王晏)(李彝殷張彦威)(常思王章)
(趙匡暉史懿)(高允權王守恩)(郭從義孫方諫)(劉)(贇)
周太祖聖神恭肅文武孝皇帝姓郭氏諱威(追冊章肅皇帝長子)
(母追冊章德皇后王氏)唐天祐元年七月二十八日生於邢州堯
山之舊宅(以其日為永夀節)漢乾祐三年四月授鄴都留守
兼樞密使其年十二月二十七日監國廣順元年正月
五日即位於崇元殿(年四十八)顯德元年正月一日上尊號
曰聖明文武仁德皇帝其月十七日崩於大内之滋德
殿(年五十一)其年四月十二日葬嵩陵(在鄭州新鄭縣)諡曰聖神恭
肅文武孝皇帝廟號太祖哀册文(中書侍郎平章事王溥撰)諡册文
(右僕射平章事李榖撰)諡議(太常卿田敏撰)年號二(廣順盡二年顯德盡元年)宰相七
人(馮范)(道質)(竇貞固李榖)(蘇禹珪王溥)(王峻)使相四十二人
(高保融馮暉)(錢宏俶王峻)(高行周李宏義)(安審𤦺白文珂)(符彦彦卿慕容超)(李彝殷趙暉)
(缺侯)(章)(侯匡益史懿)(武行德李從敏)(王懷晏薛讓)(張彦威王繼宏)(常王)(思景)
(郭從義劉訓)(孫方諫郭勲)(王守恩楊信)(李福暉何進)(扈彦珂李洪信)(折從阮劉言)
(郭曹)(崇英)(李彦筠王超)(鄭仁誨王逵)
世宗睿武孝文皇帝諱榮(太祖養子姓柴氏追冊聖穆皇后之姪也)唐天祐
十八年九月二十四日生於邢州之别墅(以其日為天清節)廣
順三年三月授開封尹封晉王顯德元年正月判内外
兵馬事其月二十日即位於柩前(年三十四)六年六月十九
日崩於大内之萬歲殿(年三十九)其年十一月一日葬慶陵
(在鄭州管城縣)諡曰睿武孝文皇帝廟號世宗哀册文(禮部尚書平章)
(事王溥撰)諡冊文(中書侍郎平章事魏仁浦撰)諡議(翰林學士中書舍撰人判太常寺竇儼)年
號一(元稱顯德盡六年)宰相五人(范景)(質範)(李仁榖魏浦)(王)(漙)
使相三十五人(高保融安審𤦺)(錢宏俶符彦卿)(王文饒白珂)(李彝殷李宏義)
(趙從暉郭義)(武行德王守晏孫方諫王恩)(侯李)(章暉)(王繼宏扈彦珂)(王從景折阮)
(劉訓郭崇)(郭彦勲李宏信王超李筠)(楊王)(信逵)(鄭仁誨周行逢)(曹重英李進)
(向永訓張德)(韓)(通)大將六人(今上通韓)(李重進韓令坤)(張永德袁彦)
恭帝諱宗訓(世宗後宫所生)廣順三年八月四日生於澶州(以其)
(日為天夀節)顯德六年六月封梁王其月九日即位於柩前
(年七歲)七年正月禪位於宋其年降封鄭王(年八歲)宋開寶
六年春崩於房陵(其月十日)追諡恭帝葬順陵(在世宗慶陵之側)年
號一(依舊稱顯德)宰相三人(范仁質魏浦)(王)(溥)使相二十人
(高保融郭從義)(錢宏俶向拱)(符彦卿李宏信)(武行德郭崇)(王彦晏王超)(王李)(景筠)
(李重進韓通)(李彝殷張永德)(周行逄李宏義)(楊侯)(信章)大將七人(今上鐸張)
(李重進石守信)(韓懷通高德)(韓令坤)
雜錄
唐清泰元年四月羣臣議明宗諡於南郊太常卿盧文
紀請諡曰聖智仁德欽孝皇帝廟號明宗宰臣馮道議
曰按諡法發號出令能悦民曰和克定禍亂曰武大行
皇帝道契天和功定神武請改聖智仁德四字為聖德
和武餘依太常所議從之
晉天福六年八月中書門下奏山陵禮儀使状高祖尊
號諡及廟號伏凖故事將啟殯宫前擇日命太尉率百
寮奉諡冊告天於圜丘畢奉諡册跪讀於靈前此累朝
之制盖以天命尊極不可稽留今所上高祖聖文章武
明德孝皇帝尊諡寶册伏緣去洛京地遠寶冊難以往
來當司詳酌復請祇差官往洛京告奏南郊太廟其日
中書門下文武百官立班中書令侍中升靈坐前讀册
寶行告諡之禮今從欲牒所司擇日申請官員行事復
請奏聞宣下者
追諡皇帝
梁肅祖宣元皇帝諱黯(舜司徒虎四十二代孫)開平元年七月追
尊宣元皇帝廟號肅祖葬興極陵(在單州碭山縣)敬祖光獻皇
帝諱茂林(宣元皇帝長子母曰宣僖皇后范氏)開平元年七月追尊光獻
皇帝廟號敬祖葬永安陵(在單州碭山縣)憲祖昭武皇帝諱信
(光獻皇帝長子母曰光孝皇后楊氏)開平元年七月追尊昭武皇帝廟號
憲祖葬光天陵(在單州碭山縣)烈祖文穆皇帝諱誠(昭武皇帝長子母曰)
(昭懿皇后劉氏)開平元年七月追尊文穆皇帝廟號烈祖葬咸
寧陵(在單州碭山縣)
右已上梁朝追尊四廟
後唐懿祖昭烈皇帝諱執宜(沙陀府都督拔野之六代孫)同光元年
閏四月追尊昭烈皇帝廟號懿祖葬永興陵(在代州鴈門縣)獻
祖文皇帝諱國昌(昭烈皇帝長子母曰昭烈皇后崔氏)同光元年閏四月
追尊文皇帝廟號獻祖葬長寧陵(在代州鴈門縣)太祖武皇帝
諱克用(文皇帝第一子母曰文景皇后秦氏)同光元年閏四月追尊武皇
帝廟號太祖葬建極陵
右已上後唐莊宗朝追尊三廟(按實錄並唐高祖太宗懿宗昭宗共立七廟)
惠祖孝恭皇帝諱聿天成二年十二月追尊孝恭皇帝
廟號惠祖葬遂陵(在應州金城縣)毅祖孝質皇帝諱敖(孝恭皇帝長子)
(母曰昭皇后崔氏)天成二年十二月追尊孝質皇帝廟號毅祖
葬衍陵(在應州金城縣)烈祖孝靖皇帝諱琰(孝質皇帝長子母曰順皇后張氏)
天成二年十二月追尊孝靖皇帝廟號烈祖葬奕陵(在應)
(州金城縣)德祖孝成皇帝諱霓(孝靖皇帝長子母曰穆皇后何氏)天成二年
十二月追尊孝成皇帝廟號德祖葬慶陵(在應州金城縣)
右已上後唐明宗朝追尊四廟
晉靖祖孝安皇帝諱璟(衛大夫碏之後)天福二年五月追尊孝
安皇帝廟號靖祖葬義陵肅祖孝簡皇帝諱彬(孝安皇帝長子)
(母曰元皇后秦氏)天福二年五月追尊孝簡皇帝廟號肅祖葬
惠陵睿祖孝平皇帝諱昱(孝簡皇帝長子母曰恭皇后安氏)天福二年
五月追尊孝平皇帝廟號睿祖葬康陵憲祖孝元皇帝
諱紹雍(孝平皇帝長子母曰獻皇后來氏)天福二年五月追尊孝元皇
帝廟號憲祖葬昌陵(在北京晉陽縣)
右已上晉朝追尊四廟
漢文祖明元皇帝諱湍(東漢顯宗第八子淮陽王昞之後)天福十二年閏七
月追尊明元皇帝廟號文祖葬懿陵(無陵所遥申朝拜)德祖恭禧
皇帝諱昴(明元皇帝長子母曰明皇后李氏)天福十二年閏七月追尊恭禧
皇帝廟號德祖葬沛陵(無陵所遥申朝拜)翼祖昭獻皇帝諱僎
(恭禧皇帝長子母曰恭惠皇后楊氏)天福十二年閏七月追尊昭獻皇帝
廟號翼祖葬威陵(北京晉陽縣是其所)顯祖章聖皇帝諱琠(昭獻皇帝)
(長子母曰昭穆皇后李氏)天福十二年閏七月追尊章聖皇帝廟號
顯祖葬肅陵
右已上漢朝追尊四廟
周信祖睿和皇帝諱璟(周虢叔之後)廣順元年七月追尊睿
和皇帝廟號信祖葬溫陵(無陵所遥申朝拜)僖祖明憲皇帝諱
諶(睿和皇帝長子母曰睿恭皇后張氏)廣順元年七月追尊明憲皇帝廟
號僖祖葬齊陵(無陵所遥申朝拜)義祖翼順皇帝諱藴(明憲皇帝長子)
(母曰明孝皇后田氏)廣順元年七月追尊翼順皇帝廟號義祖葬
節陵(無陵所遥申朝拜)慶祖章肅皇帝諱簡(翼順皇帝長子母曰翼敬皇后韓氏)
廣順元年七月追尊章肅皇帝廟號慶祖葬欽陵
右已上周朝追尊四廟
皇后
梁太祖皇后張氏(早崩開平二年追封賢妃至乾化二年十一月二十三日追册曰元正皇)
(后)少帝妃張氏(乾化五年九月二十四日冊為德妃其夕薨)後唐太祖皇后
曹氏(同光元年四月冊為皇太后二年二月勅皇太后所居宫宜名長夀宮至三年七月崩諡曰正簡八)
(月中書門下奏據禮儀使狀准禮及故事太常少卿定諡太常卿署定日告天地宗廟伏准禮文賤不得誄貴)
(子不得爵母后必諡於廟者受成於祖宗今皇太后諡請太常卿署定後集百官連署諡狀訖讀於太祖武皇)
(帝室然後差丞郎一人撰冊文别定日命太尉上諡冊常於西宫靈座同日差有司告諡於天地太微宫宗廟如)
(告之儀從之至九月中書門下奏大行皇太后諡讀於太廟太祖武皇帝室其日合集兩省御史臺五品以上尚)
(書省四品以上官於太廟序立俟行告禮畢中書班首一人升階詣太祖武皇帝讀諡訖奏聞别擇日上諡册)
(於西宫靈座及奏告天地宗廟從之)莊宗皇后劉氏(同光二年四月十三日冊為皇后莊宗遇)
(内難奔於太原為符彦超所害晉天福五年正月二十八日追諡曰神閔敬皇后)明宗皇后夏
氏(早崩長興四年三月二十八日追諡曰昭懿皇后於太微宫之東建寢廟以安神主)皇后曹氏
(天成三年正月冊為淑妃長興元年正月十四日冊為皇后應順元年正月册為皇太后至清泰三年又十一)
(月隨末帝崩於後樓晉高祖使人護葬至晉天福五年正月二十八日追冊曰和武顯皇后)皇后魏
氏(初封魯國太夫人清泰二年二月中書門下奏臣聞漢昭帝承祚御歷奉尊諡於雲陽魏明帝繼體守文)
(思外家於甄館而皆追崇徽稱祔饗廟庭克隆敬本之文式叶愛親之道臣等又覧國史竊見玄宗皇帝母曰)
(昭成皇后竇氏代宗皇帝母曰章敬太后吳氏始嬪朱邸俄閟玄宫鴻圖既屬於明君尊號咸追於聖母伏以魯)
(國夫人發祥沙麓貽慶河洲三后最賢周母允承於天統四妃有子唐宫先啟於帝基仰惟當宁之情彌軫寒)
(泉之思久虚殷薦慮損皇猷臣等謹上尊諡曰宣憲皇太后請依昭成皇太后故事擇日備禮册命又臣等伏)
(聞先太后舊陵永祔先祠則都下難崇别業既追尊諡合剏閟宫按漢朝故事園寝不在王畿或就陵所更立)
(寢祠今商量上諡後權立廟以申告獻配祔之禮請俟他年從之)閔帝皇后孔氏(初封魯國)
(夫人應順元年四月為末帝所害晉天福五年正月二十八日追諡哀皇后)末帝皇后劉氏
(清泰元年八月二十八日冊為皇后至三年又十一月二十九日與帝遇難同崩于後樓)晉高祖皇
后李氏(唐明宗第五女天成三年四月封永寧公主長興四年九月進封魏國長公主清泰二年四月)
(改封晉國長公主至天福元年十一月尊為皇后七年六月尊為皇太后開運四年三月與少帝同遷于契丹)
(之黃龍府漢乾祐三年八月二十五日崩于番中之建州)少帝皇后張氏(天福八年十月追冊)
皇后馮氏(開運三年十月册)漢高祖皇后李氏(天福十二年四月八日冊為皇)
(后至乾祐三年七月冊為皇太后周廣順元年正月上尊號曰昭聖皇太后)周太祖皇后柴
氏(漢末遇害顯德四年四月追冊曰正惠皇后)世宗皇后符氏(顯德元年三月冊為皇后至三年七)
(月崩追冊曰宣懿皇后)皇后符氏(宣懿皇后之女弟也顯德六年六月冊為皇后)
雜錄
後唐同光元年四月太常禮院奏准制以此月十三日
行皇后冊禮今檢詳臨軒命使冊皇后舊儀皇后廟見
如納后之儀受冊後合别定廟見日其日皇后乘重翟
車鹵簿鼓吹儀仗前導從之又奏謹按開元禮臨軒冊
皇后皇后表謝朝皇太后並如納后之儀不載朝謝皇
帝之禮准納后儀則皇帝服冕衮降迎於門恐禮太重
今詳酌其日常服内御殿皇后首飾褘衣尚衣引入至
殿庭階前再拜訖退如常儀從之
内職
梁太祖昭儀陳氏昭容李氏
後唐太祖妃劉氏(同光元年四月冊為皇太妃)魏國夫人陳氏(唐乾寧二)
(年冊為皇太妃)莊宗淑妃韓氏德妃伊氏(並同光二年十二月冊以宰臣盧革韋說)
(為冊使出應天門登輅車鹵簿鼓吹前導至於永福降車入右銀臺門至淑妃宫受冊於内文武百官立班稱)
(賀)昭儀侯氏(封沂國夫人)昭容夏氏(封虢國夫人)昭媛白氏(封汧國夫)
(人)出使美宣鄧氏(封魏國夫人)御正楚真張氏(封凉國夫人)司簿
德美周氏(封宋國夫人)侍直吳氏(封延陵郡夫人)懿才王氏(封太原夫人)
咸一韓氏(封昌黎郡夫人)瑶芳張氏(封清河郡夫人)懿德王氏(封太原夫人)
宣一馬氏(封扶風郡夫人並同光二年十一月勅)明宗德妃王氏(天成三年正月)
(冊立長興二年四月進號淑妃應順元年又正月十三日冊為太妃至周廣順元年四月追諡賢妃)昭儀
王氏(封齊國夫人)昭容葛氏(封晉國夫人)昭媛劉氏(封趙國夫人)孫氏
(封楚國夫人)御正張氏(封曹國夫人)司寳郭氏(封魏國夫人)司贊于氏
(封鄭國夫人)尚服王氏(封衛國司夫人)記崔氏(封蔡國夫人)司膳翟氏
(封滕國夫人)司醞吳氏(封莒國夫人)婕妤高氏(封渤海郡夫人)美人沈氏
(封太原郡夫人)順御朱氏(封吳郡夫人)司飾聊氏(封潁川郡夫人)司衣劉氏
(封彭城郡夫人)司藥孟氏(封咸陽郡夫人)梳篦張氏(封清河郡夫人)衣服王氏
(封太原郡夫人)梳篦傅氏(封潁川郡夫人)知客張氏(賜號尚書)故江氏(追封濟陽)
(郡夫人已上皆長興三年九月勅其名號皆中書門下按六典内職倣而行之)内人李氏(封隴西縣)
(君)崔氏(封清河縣君)李氏(封成紀縣君)田氏(封咸陽縣君)白氏(封南陽縣君並)
(長興四年二月勅按前代内職皆無封君之禮此一時之制)
晉高祖潁川郡夫人蔡氏(天福三年八月勅)少帝寶省李氏(封隴)
(西郡夫人)張氏(封春宮夫人充皇后宫尚宫並天福八年十一月二日勅)前左御正齊國
夫人吳氏(進封燕國夫人)書省魏國夫人崔氏(進封梁國夫人)前右御
正天水郡夫人趙氏(封衛國夫人)司簿孟氏(封汧國夫人)前司簿
李氏(封隴西郡夫人)弟子院使齊氏大使郭氏副使賈氏(並封本縣君)
太后宫尚宫陳留郡夫人何氏(進封鄭國夫人)河南郡夫人元
氏(進封齊國夫人)番知客出使夫人石氏(封武威國夫人)春宫姚氏常氏
焦氏王氏陶氏魏氏趙氏七人(並超封郡夫人)寶省婉美趙氏(封天)
(水郡夫人)武氏已下十一人(並授春宫天福八年十一月勅)清河郡夫人張
氏彭城郡夫人劉氏(並本宫太后宮司寳)南陽郡夫人路氏出使
夫人趙氏白氏(並充皇后宮司賓開運二年八月勅)
周太祖貴妃張氏(廣順元年二月追冊)淑妃楊氏(廣順元年九月追冊)德妃
董氏(廣順元年四月追冊)尚儀趙氏(封汧國夫人)尚服蘇氏(封岐國夫人)尚
宫甫氏(封汾國夫人)司賓高氏(封梁國夫人)司賓柴氏(封平陽郡夫人)司
賓茹氏(封潁川郡夫人)司記丁氏(封隴西郡夫人)司記劉氏(封彭城郡夫人)典
寶李氏(封隴西縣君)司寶王氏(封琅邪縣君)司正李氏(封隴西縣君)司
正王氏(封琅邪縣君)尚食李氏(封隴西縣君)尚功曹氏(封鉅野縣君)司
衣李氏(封隴西縣君)司藥林氏(封會稽縣君)司藥翟氏(特封潯陽縣君並廣)
(順元年八月勅)
出宫人
梁開平元年九月勅西宫所有前朝宫人宜放出宫任
從所適
後唐天成元年四月赦勅後宫内職量留一百人其餘
任歸骨肉
五代會要卷一
