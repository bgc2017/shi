欽定蒙古源流卷六
額納特珂克土伯特蒙古汗等源流
其扎賚爾呼圖克實古錫之女蘇密爾福晉生格哷博
羅特台吉格哷森扎台吉二人衛喇特巴圖特巴噶爾
觀鄂托克之阿拉克丞相之子孟克類阿古勒呼之女
古實福晉生鄂卜錫衮青台吉格哷圖台吉二人共歴
十一汗俱係永謝布之伊斯滿太師專擅亊權郭爾羅
斯之托郭齊實古錫聞此倡議遣兵往掠遂殺伊斯滿
太師令錫吉爾福晉乘馬乃哭悼伊斯滿太師逡巡不
前托郭齊實古錫怒甚謂之曰得毋以結髮之賽音濟
農為下賤乎得毋以親生之子達延汗為庸惡乎得毋
以所屬之察哈爾土默特為陋劣乎得毋以肆行結讐
之伊斯滿太師為嘉美乎言訖拔刀相向始懼而上馬
衆皆嗤笑托郭齊實古錫遂娶伊斯滿太師之妻郭羅
泰為妻以錫吉爾福晉與汗完聚旋據右翼三萬人處
遣鄂爾多斯哈爾噶坦之拜音珠固爾達爾罕永謝布
之布哩雅特之珠爾噶岱墨爾根圖們毛明安之多郭
蘭阿固勒呼等三大臣帶領三十人前來請曰有洪福
君汗業已即位旦夕擊滅仇讐幸及見上天符應滿都
海徹辰福晉祝辭衍慶誕育七博羅特君汗所有供奉
八白室中之瑩瑩高燭時然馥馥美香雖出六大處屬
衆之貢賦仍須永久承治之濟農請於君汗之諸子中
簡畀汗與福晉大衆僉許之以烏魯斯博羅特授為右
翼三萬人之濟農令郭爾斯之巴巴該烏爾魯克隨
往稱為阿巴海至汗之陵墓欲於次日叩謝立為濟農
之恩時永謝布之伊巴哩台吉與鄂爾多斯之滿都賚
阿都勒呼二人密商以為我等之上何用管主我等行
事自作主宰可也我等其殺此阿巴海遂密教錫巴郭
沁之名博勒卓瑪爾者俟至翌日我等齊集叩謁時爾
以阿巴海所乘者係爾等之馬與之争鬭我等當以言
嚇之次日三人依約值阿巴海乘馬前來博勒卓瑪爾
進前以所乘之馬係伊之馬遂牽其繮阿巴海雖係從
容分辨不允阿巴海發怒抽所拔順刀以砍博勒卓瑪
爾之頭伊巴哩滿都賚二人大怒云伊今初到即如此
舉動日後殆欲盡除我等乎遂欲殺阿巴海舉事之際
鄂爾多斯哈爾噶坦之拜音珠固爾達爾罕諫云此乃
公同商議以衆庶無主難以行事因懇請君汗遣一子
前來今若作惡於阿巴海不畏上天鑒察耶伊巴哩滿
都賚二人不從首先著甲而至是時洪吉喇特之巴圖
爾庫哷遜以其所乘紅沙馬給阿巴海云衆人之情形
殊異阿巴海其避出迨不能拒遂藏匿於白室之内當
其交戰時鄂爾多斯之名圖默特巴雅里衮者射穿伊
巴哩之腹阿巴海正在令人擒縳之際脊背被射而殞
其後巴爾斯博羅特賽音阿拉克養育於伊姊額錫格
公主噶海之手曾住於蒙郭勒津察庫特之郭錫塔布
囊之家巴爾斯博羅特因伊兄授為濟農欲叩謝上恩
郭錫塔布囊以此時難以遽信令其乘上好黃馬往依
鄂爾多斯之特穆爾處由此相惡而亂生矣賽音阿拉
克乘上好黃馬與特穆爾一同避去而額錫格公主郭
錫塔布囊二人商議此子我等既不能護養可送與伊
父即咨詢護送之親信人當令鄂爾多斯庫伯古特之
特穆爾烏格新之巴克蘇固里浩爾濟達拉特之吹圖
爾根烏喇特之推瑪克布喀斯之恩庫爾星和爾之阿
哈岱蒙郭勒津之畢里克圖等七人往送又令一婦人
隨賽音阿拉克之博坦福晉併將三歲之衮必里克帶
往僅留阿勒坦蒙郭勒津之錫尼凱烏爾魯克額伯格
衣阿哈二人自是往尋汗父途中口糧斷絶採野葱且
食且行特穆爾復殺一野騾以接續口糧遂得尋至達
延汗乃特賜特穆爾太師名號其餘七人均施恩復其
家焉旋帶兵以征右翼三萬人甫入翁觀山谷急欲出
谷駐營乃達拉特之巴圖爾訥古哷凱趕牛吹海螺行
走左翼三萬人疑牛蹄踐踏之聲為甲胄之聲以為兵
至紛亂逃避達延汗之額伯爾黃馬涉河半渡倒落汗
之盔纓䧟入泥淖極深不能起立因呼曰號巴蘇特托
觀之糖紅兒馬䧟住扎固特之察罕徹格濟二人回身
救出乘馬而行因黑夜不辨谷口越矮山行去衆人之
馬鞍俱各脱落遂名此山為英噶爾察衮嶺云適有巴
圖魯訥古哷凱作歌曰靜坐之人無異一夢其隨來之
左翼土默特是歟非歟惟帝天鑑之以理教誨者圖爾
根哈屯也匆遽擾攘者大金屋也達延汗既旋師駐蹕
後伊巴哩滿都賚二人為首派三萬兵前往而浩錫塔
塔布囊於隊内藏匿二人遣往致信於達延汗云分散
之後追趕克錫克騰克木齊古特二鄂托克直至噶海
額勒蘇地方而回乃浩錫所遣之二人以行兵既回之
後我之巴圖魯訥古哷凱曾如此作歌之語奏聞於汗
汗大怒向天叩拜而祝曰忽起惡念前來征伐者因伊
巴哩滿都賚無故加害烏魯斯博羅特阿巴海之故也
而巴圖魯訥古哷凱肆言&KR1018;誚者何也祈帝神質此以
鑑焉向天告祭禱訖遂令阿巴噶科爾沁等帶領左翼
三萬人前往征之而右翼三萬人聞汗行軍前來迎會
於達蘭特哩衮地方汗降旨云鄂爾多斯者乃為汗守
禦八白室之人烏梁海者乃為汗守金糓倉庫之人均
屬大有福者其令科爾沁阿巴海阿巴噶岱禦之十二
土默特與十二鄂托克喀爾喀同為輔助俱於大永謝
布處與八鄂托克察哈爾相會諭訖科爾沁之鄂爾多
固海諾延之子布喇海巴圖爾台吉鄂哩延之巴圖魯
必扎該扎固特之賽音徹格濟五鄂托克喀爾喀之巴
噶遜塔布囊克錫克騰之巴圖魯烏魯木五人引入使
喀爾喀擊土默特察哈爾擊永謝布于是鄂爾多斯之
哈爾□坦拜音珠固爾達爾罕奎圖特之達爾瑪達爾
罕哈里郭沁之烏特哈齊昆都楞土默特杭錦之阿勒
楚賚阿固勒呼洪吉喇特巴圖魯庫哩遜永謝布布
喇哈特之索克唐諤布喇杭諤喀喇沁之莽郭勒岱和
錫郭齊七人呼名而來會合引入由烏梁海中間縱横
突戰巴爾斯博羅特賽音阿拉克帶領巴圖魯四十人
前來引入由土默特中間鄂爾多斯背後來援襲戰之
際鄂爾多斯之孟庫庫托克齊知係賽音阿拉克乃云
賴君汗威福汗之後裔前來遂舉纛投降由是賽音阿拉
克建立大纛立於其下而誤認纛形追趕烏梁海前來
之鄂爾多斯之兵大半死焉因此右翼内或有投降者
其餘被達延汗驅至青海將三萬人盡行收服於阿津
柴達木之上將鄂爾多斯之滿都賚阿固勒呼殺死遂
名為阿固勒呼柴達木云永謝布之伊巴哩太師隻身
迷路入於白帽之哈密城被其人所殺達延汗遂收服
右翼平定六萬兵民大衆於君汗之八白室前稱汗號
於十一子内令博迪承襲汗位因巴爾斯博羅特帶右
翼之三萬人投來即令為管右翼三萬人之濟農併授
賽音阿拉克為管三萬人之濟農其資送博勒呼濟農
之四人幇助滿都海徹辰福晉之四人以及效力於賽
音阿拉克之七人護持達延汗被擄時之唐拉噶爾之
特穆爾哈逹克戕害阿巴海時諫勸之哈爾噶坦拜音
珠固爾達爾罕給與阿巴海上好沙馬乘騎之洪吉喇
特之巴圖魯庫哩遜給與阿巴海順刀護衛阿巴海之
格倫諾延鄂爾多郭特太師射穿伊巴哩腹之巴雅木
里衮達爾罕領頭目七十人入隊左翼三萬人内五人
以下凡有出力一切人等俱賞給岱達爾罕名號勅諭
金印其扎嚕特之巴噶遜達爾罕塔布囊以滿都海徹
辰福晉所生之圖魯勒圖公主降焉越時烏梁海格
根丞相托噶台哈喇呼拉特為首以烏梁海萬人謀
叛達延汗率察哈爾喀爾喀兩部落之兵往征之並致
信於巴爾斯博羅特濟農之子帶右翼三萬人前來攻
入遂與烏梁海萬人交戰左翼三萬人内則有喀爾喀
扎嚕特之巴噶遜達爾罕塔布囊察哈爾扎固特賽音
徹格濟之子訥克貝昆都楞哈什哈二人右翼三萬人
内則有鄂爾多斯哈爾噶坦之拜音珠固爾達爾罕土
默特杭錦之阿勒楚賚阿固勒呼二人此四人與頭隊
之兵拒戰破烏梁海大隊收其餘衆併入五萬人内稱
為六萬人此達延汗將六萬人全行收服致蒙古國於
太平之原委也在位七十四年歲次癸卯年八十歲而
歿其子圖嚕博羅特烏魯斯博羅特二人係壬寅年生
圖嚕勒圖公主巴爾斯博羅特二人係甲辰年生扎爾
蘇博羅特斡齊爾博羅特二人係庚戌年生扎拉爾福
晉所出之格哷博羅特係壬寅年生格哷圖台吉係辛
亥年生圖嚕博羅特於汗在時歲次癸未年四十二歲
歿子博迪台吉生於甲子年至甲辰年四十一歲即位
科爾沁之巴圖爾摩羅齊建議右翼原係強斡之儔或
征掠以離散之或酌量入於左翼均分之博迪阿拉克
汗然其言正欲往征右翼之際察噶青安桑太后降旨
曰爾等議以均分此三萬人乎從前科爾沁之蘇爾塔
該王既破達蘭特哩衮之大隊後奏曰此右翼三萬人
若仍留一處必貽患於後嗣若將兩部落人等兼攝於
察哈爾巴雅爾而令大永謝布之二十萬科爾沁與我
和同將十二土默特合併於十二鄂托克喀爾喀庶可
久安我烈祖曾降旨詰責曰戕害我子之讐人業已尋
得伊巴哩滿都賚二人之惡業已敗露若將此四十萬
蒙古所餘之六萬人盡滅之豈得為人主之功乎今爾
自以為勝於我烈祖乎乃違其旨而欲吞此右翼三萬
衆耶一則我烈祖所定永固昇平之大統豈得毁壊二
則曾聞賽音阿拉克之長子衮必里克墨爾根濟農之
子布揚郭賚都噶爾岱青人稱為見敵則不退縮擊之
則披堅死戰勇於戰鬭之大巴圖魯其伊勒特阿勒坦
之子僧格都古稜特穆爾則稱為能著全副盔甲跳越台
拉克之駝隻墨爾根濟農之子諾木塔爾尼郭幹台吉
之子庫圖克台沙津台吉則稱為能知既往未來之默
爾根布揚郭賚都噶爾岱青之子伯爾格岱綳台吉則
張弓能兩臂相向遂稱為鄂勒博克圖鄂庫克能將馳
狐之尾按節射斷伊弟布爾賽哈坦巴圖魯能穿射三
鍁今若相殘能之固善如不能則人已皆致騷動矣因
降旨諫阻子博迪阿拉克汗遵母后之言遂止不行以
致大國安享太平在位四年歲次丁未年四十四歲歿
生子達賚遜庫登台吉庫格珠特台吉翁衮都噶爾三
人長子達賚遜庫登台吉甲辰年生歲次壬申年二十
九歲於白室前稱汗號與右翼三萬人和睦相會而旋
阿拉克第二子阿勒坦來迎向汗求賜號云今統治已
平原有護衛汗治索多汗小汗之號祈即將此號賜我
我情愿護衛大統汗然之遂與以索多汗之號由是庫
登汗之號遍處稱揚平治政統俾大蒙古國安享太平
因為時命所奪歲次辛巳年三十八歲歿生子圖們台
吉達賚巴噶達爾罕岱青台吉三人圖們台吉乙亥年
生歲次癸夘年二十九歲即位歲次壬子年三十八歲
往見盤結腰刀之噶爾瑪喇嘛遂受禪教聚集六萬人
𫝊示大政令左翼三萬人内察哈爾之阿穆岱鴻台吉
喀爾喀之衛徵索博該右翼三萬人内鄂爾多斯之庫
圖克台徹辰鴻台吉阿蘇特之諾木達喇古拉齊諾延
土默特之楚嚕克鴻台吉執政理事遂稱為扎薩克圖
汗共致大國治統大平由珠爾齊特額里古特達奇鄂
爾三部落取其供賦俾大衆安戢在位三十五年歲次
壬辰年五十四歲歿生子布延台吉等兄弟共十一汗
長布延台吉己夘年生歲次丁巳年三十九歲即位大
衆稱為徹辰汗以政治佛教致大國於太平歲次丁夘
年四十九歲歿生子莽和克台吉喇卜噶爾台吉茂竒
塔特台吉弟兄三人長子莽和克台吉於父在時即歿
生子陵丹巴圖魯台吉桑噶爾濟鄂特罕台吉二人長
子陵丹巴圖爾台吉壬辰年生歲次甲辰年十三歲即
位大衆稱為庫圖克圖汗從邁達哩諾們汗卓尼綽爾
濟等承受秘密精深之灌頂扶持經教歲次丁巳年二
十六歲又遇薩斯嘉班辰沙喇巴胡土克土復承受秘
密精深之灌頂創修昭釋迦牟尼佛廟以及各項廟宇
於一夏季䟎趕建造所有牌位神座俱已造成照前整
齊經教因至五百年末運遂分為六大國而稱君焉達
延汗之子孫及汗之族屬民衆因背道違理肆意而行
故不能身享太平譬之諺云君一怒而失國象一怒而
破城也汗一味恚怒不悦欲收六大國之統治在位三
十一年歲次甲戌年四十三歲以夀終此達延汗之長
子圖嚕博羅特歷代相𫝊之政統也次子烏魯斯博羅
特無子令巴爾斯博羅特賽音阿拉克統率右翼三萬
人之衆阿爾薩博羅特墨爾根鴻台吉統率七萬人之
衆阿勒珠博羅特統率内五鄂托克喀爾喀格哷森扎
統率外七鄂托克喀爾喀斡齊爾博羅特統率察哈爾
之八鄂托克克什克騰格哷博羅特統率察哈爾之敖
罕奈曼阿爾博羅特統率察哈爾之蒿齊特烏巴繖察
統率阿蘇特永謝布二處其格哷圖台吉無子巴爾斯
博羅特之子衮必里克墨爾根濟農阿勒坦汗拉布克
台吉巴雅斯哈勒昆都楞汗巴延達喇納琳台吉博迪
達喇鄂特罕台吉塔喇海台吉等共兄弟七人長子衮
必里克墨爾根濟農丙寅年生佔據鄂爾多斯萬人而
居阿勒坦汗丁夘年生佔據十二土默特而居拉布克
台吉丁夘年生佔據土默特之烏古新而居巴雅斯哈
勒庚午年生佔據永謝布之七鄂托克喀喇沁而居巴
延達喇壬申年生佔據察哈爾之察罕塔塔爾而居博
迪達喇甲戌年生幼時曾戱作歌有欲將阿濟實喇二
人剿滅佔據阿蘇特永謝布而居之語困烏巴繖察青
台吉之子實喇兄弟相殘責阿濟以殺弟之罪而實喇
無嗣被害衆議以為歌騐遂將阿蘇特永謝布二處令
博迪達喇佔據而居塔喇海幼亡初賽音阿拉克之父
年二十九歲於壬申年為濟農在位二十年歲次辛夘
年四十八歲卒其後衮必里克墨爾根濟農歲次壬辰
年二十七歲為濟農與弟阿勒坦汗二人為首率右翼
三萬人行兵中國至音達噶山谷口明兵迎戰墨爾根
濟農之子布揚古賚都喇勒岱青阿勒坦汗之子僧格
都古楞特穆爾二人衝入明兵隊内來往&KR0691;擊三次大
破音達噶大隊撤兵而回其衮必里克墨爾根濟農之
大福晉土默特杭錦愛蘭塞格爾之女名唐素克者所
生諾延達喇濟農拜桑固爾台吉二人喀爾喀扎賚爾
額森沙津之女名額實格之鄂克福晉所生衛達爾瑪
諾木歡諾延一人土默特蒙郭勒津察古特之和實塔
布囊之阿勒坦綽賽音福晉所生諾木塔爾尼郭斡台
吉布揚古賚都喇勒岱青班扎喇衛徵諾延巴特瑪繖
巴斡徹辰巴圖爾四人永謝布之伊巴哩太師之女阿
穆爾津福晉所生阿穆爾達喇達爾罕諾延鄂克拉罕
伊勒登諾延二人共謂之九汗墨爾根濟農為濟農十
九年歲次庚戍年四十五歲卒子諾延達喇壬午年生
歲次庚申年三十九歲為濟農于是兄弟九汗分析另
居諾延達喇濟農佔據四營拜桑固爾癸未年生佔據
右翼扣克特錫包沁烏喇特圖伯特衛達爾瑪癸未年
生佔據右翼達喇特杭錦墨爾格特巴罕諾木塔爾尼
甲申年生佔據右翼巴蘇特衛新布揚古賚丙午年
佔據右翼伯特金哈里郭沁班扎喇戊子年生佔據左
翼浩齊特克里野斯巴特瑪繖巴斡庚寅年生佔據左
翼察哈特明阿特科爾沁之三十四處阿穆爾達喇辛
夘年生佔據右翼四鄂托克衛郭爾沁鄂克拉罕癸巳
年生佔據右翼三鄂托克阿瑪該而居自是諾延達喇
原配福晉生子布延巴圖爾鴻台吉諾木圖都古稜諾
延鄂木布達賚諾延必巴錫鄂特罕諾延續娶福晉生
子莽固斯楚克庫爾兄弟共五人拜桑固爾生子愛達
必斯達顔延諾延諤巴卓哩克圖諾延塔噶濟宰桑諾延
昆都楞諾延兄弟四人衛達爾瑪生子達竒和頋齊鴻
台吉海努克巴圖爾諾延阿恰昆都楞岱青楚嚕克青
巴圖爾托濟徹辰控庫爾庫色勒衛徵卓哩克圖兄弟
六人諾木塔爾尼郭斡台吉之尼衮特古斯徹辰福晉
生子庫圖克台徹辰鴻台吉布延達喇古拉齊巴圖爾
賽音達喇青巴圖爾德勒格爾福晉生子阿穆達爾墨
爾根台吉共兄弟四人布揚古賚之托遜珠拉福晉生
子伯勒格岱綳諾延布爾賽徹辰岱青兄弟二人巴扎
爾之哈屯珠拉生子多爾濟達爾罕岱青鍾都賚衛徵
諾延恩克和碩齊兄弟三人巴特瑪三巴斡之阿勒坦
珠拉福晉無子衆議以為若將伊之屬衆各處分佔令
其父母離散實屬難行因令巴扎爾之子多爾濟佔據
四鄂托克於是兄弟三人共相和睦將四鄂托克令達
爾罕岱青佔據而居阿穆達爾生子圖墨德達爾罕岱
青明安之額葉齊諾延必巴錫台吉兄弟三人鄂克拉
罕生子克齊吉伊勒登諾延貝博哩諾延庫圖克泰台
吉兄弟三人阿勒坦汗年四十七歲歲次壬子行兵四
衛喇特于控奎扎卜罕地方殺奈曼明安輝特之諾延
瑪尼明阿圖將表兄并甥婦以及二子並所屬人衆全
行收服佔據四衛喇特至十九年取其城行兵中國侵
凌騷擾明人大懼遣使阿勒坦汗給與孫王之號并給
金印講和阿勒坦汗六十六歲歲次辛未與大明隆慶
共攝大統大頒庫藏不計其數六十八歲歲次癸酉行
兵薩哈連圖伯特地方將上下沙喇衛郭爾二部落阿
木多喀木之阿哩薩噶爾齊斯竒巴喀嚕卜倫布木薩
爾唐薩哩克卜之三諾延以及所屬人衆盡行收服阿
哩克喇嘛固密蘇噶巴克實二人率所屬一同歸附於
是阿哩克喇嘛為汗解脱三惡緣及來世罪孽昇至色
究竟天唪誦大有利益區别取舍等經汗遂耑志經典
始念六字心咒其庫圖克圖徹辰洪台吉庚子年生歲
次壬戌年二十三歲行兵四衛喇特于額爾齊斯河征
勦土爾扈特擊殺喀喇博郭羅竪立黑纛於竈君之前
將錫木必斯土爾扈特存留一半安置其地遂撤兵歲
次丙寅年二十七歲行兵圖伯特次於錫里木濟之三
河交會地方大布爾薩喇嘛禪師喇嘛達爾罕喇嘛為
首遣使致信於烏松都爾三津河勒坦三津云爾等若
歸附於我我等共此經教不然我即加兵於爾彼甚畏
懼互相商議已逾三日二弟諫言何須久待立即進兵
兄徹辰鴻台吉云詰朝日出時有喇嘛三人前來其正
中坐之喇嘛必向我善言之可姑待之耳至次日清晨
果有喇嘛三人來謁正中坐者名達爾罕喇嘛向徹辰
諾延講論徹辰諾延問云爾族中有稱斡齊爾托密之
墨爾根桑噶斯巴者否答以並無此人因諭之曰爾等
及今回去即率衆投誠不加譴於爾等矣遣之回次日
斡齊爾托密桑噶斯巴正在牧馬而行見一騎虎鬚眉
間放出火熖之人趕至又作為欲行追逐入屋之狀而
去因將此緣由告諸衆人伊叔達爾罕喇嘛云昨觀徹
辰諾延非常人也是蓋其汗變化以示異耳何可避匿
不如同我等前去遂領至相見果即前騎虎追逐之諾
延也甫一相見即如素識之人呼桑噶斯巴而問曰爾
昨日緣何避我爾若非化白鳳而去我彼時即擒爾矣
伊叔達爾罕喇嘛聞是語顧其姪曰我前未與爾言之
乎於是收服三部落圖伯特帶領巴克實喇嘛阿斯多
克賽音班第阿斯多克斡齊爾托密桑噶斯巴等三人
至蒙古地方以烏堪珠沁丹與斡齊爾托密為妻並給
以圭温歡沁之號尊為各官之首領焉其二弟布延達
喇古拉齊巴圖爾壬寅年生年三十一歲賽音達喇青
巴圖爾乙巳年生年二十八歲歲次壬申行兵托克摩
克於實喇莫楞地方擊敗阿克薩爾汗掠取屬衆並擄
獲秋格依福晉青巴圖爾收為已妻撤兵而回至尼楚
衮哈薩拉克地方阿克薩爾汗領兵十萬追至交戰青
巴圖爾年二十八歲布爾賽岱青丙午年生年二十七
歲徹辰鴻台吉之長子鄂勒哲伊勒都齊丙辰年生方
十七歲三人首先進攻由西北方鏖戰固拉齊巴圖爾
由正中冲入所乘之馬為阿嚕庫克射斃易馬而戰馬
膝又中箭而倒為殿後兵所擊而青巴圖爾來援其兄
同殞於陣徹辰岱青率布哈斯之圖嚕貝巴圖爾哈爾
噶坦之多塔達噶台吉共七人一同步戰而出鄂勒哲
伊勒都齊所乘之馬被射仍擐甲步行阿巴該吉魯根
見之給以所牽之馬令其乘騎遂由左超上騎之其馬
復被箭仍步行遇哈爾噶坦之賽音海努克侍衛下馬
即以其馬與之乘因欲令其叠騎駐馬讓之海努克云
我有子名巴扎爾其愛護之無庸顧我矣遂乘其馬格
鬭而出迨後其兄徹辰鴻台吉三十四歲歲次癸酉精
選賽音哈屯之四額哷斯塔木克克里之五和碩齊並
兵七百名往征直至哈蘇羅克地方托克摩克之阿克
薩爾汗帶兵十萬迎戰於額錫勒泰寳徹辰洪台吉傅
諭於衆曰敵隊在前不拘何人不可先我攻進我親領
之以入諭畢乘博囉呼察之賽音阿固拉薩爾拜紅馬
身被描金象皮紅穆納甲胄率衆攻入敵衆于彼隊内
見為首之人鬚眉間放出火熖復見兩隊乘黑馬之兵
馬足發火迅速而至遂敗之殱戮過半自此青巴圖魯
之甲無不識者遂生擒阿克薩爾之子三素勒坦分别
懲釋以復二弟之讐振旅而回歲次甲戌布延巴圖魯
聞洪台吉弟兄加兵於四衛喇特遂將輜重留於巴里
坤以次行兵於四衛喇特令巴圖魯鴻台吉哈爾該在
前隊而以額色勒貝侍衛領之欲將八千輝特土默特
盡行招服徹辰鴻台吉於擠拉瑪汗山後以喀木蘇都
哩圖二人為首並留巴圖魯等率其子鄂勒哲伊勒都
齊追趕三月之久糧絶有食巴爾吉勒塔石塊者圖巴
汗之山陽以綽羅斯之必齊哷錫格沁為首擄掠四鄂
托克於是挨次撤回是時徹辰鴻台吉在博隴吉爾地
方伯竒徹辰濟雅噶齊圖伯特哈實噶濟雅噶齊二使
人有額色勒貝侍衛眼似兔鶻非守分之人恐䜛譖八
千輝特土默特人衆以分兵勢之語巴圖魯鴻台吉不
然其言令其等侯於外乃額色勒貝侍衛恃徹辰鴻台
吉素日之寵任意於釡内取肋八條與此二人食之遣
二使人去後徹辰鴻台吉怒甚乃擺列整馬肋四塊並
琵琶骨斥責額色勒貝侍衛云爾其盡食之諺云染指
於乳汁投桿於牧羣爾乃以手向我釡内取肉先與人
嘗之耶遂以指夾取令其食之於是四衛喇特人衆共
以手指取肉食人之言互相非議焉額色勒貝侍衛擲
肉出於外曰馬肋八條我並未食也君父其請食索岱
明阿圖之肋八條乎言訖以足頓地而去是夜帶兵乘
馬而至於克爾齊遜河弑巴圖魯鴻台吉額色勒貝侍
衛乃叛去諾延達喇濟農在濟農位二十三年歲次甲
戌年五十三歲歿布延巴圖魯鴻台吉生子博碩克圖
濟農諤勒哲炳鴻台吉班第墨爾根卓哩克圖弟兄三
人諾木圖都古稜生子滿珠錫哩鄂木博達賚諾延生
子必巴賽鄂特罕巴圖魯庫德德色凌二人莽固斯楚
格庫爾生子布納班鴻巴圖魯布達錫哩伊勒都齊本
巴台吉阿巴海鄂特罕卓哩克圖本巴岱岱青布延泰
台吉弟兄六人阿塔必斯達延諾延生子阿齊圖達延
諾延額成吉炳圖諾延瑪齊克額特罕諾延弟兄三人
諤巴卓哩克圖生子阿南達和碩齊諾延綽克圖台吉
阿穆桑台吉多爾濟岱青圖巴扎勒丹弟兄五人塔噶
齊宰桑生子班崇鴻台吉昆都楞生子貝瑪圖達竒和
碩齊生子竒塔特鴻台吉喇嘛幹齊爾格隆圖們達哩
徹辰和碩齊弟兄三人海努克巴圖魯生子奇塔特岱
巴圖魯古哲格齊固拉齊圖邁墨爾根諾延必巴賽諾
延庫森德諾延弟兄五人額恰昆都楞楚庫克爾生子
衛瑪遜宰桑和碩齊桑賽楚庫克爾諾延托濟徹辰楚
庫克爾生子諤努昆鴻台吉伊實欽台吉薩班達喇台
吉額斯克勒台吉弟兄四人楚嚕克青巴圖魯生子哈
坦巴圖魯青巴圖魯弟兄二人庫色勒衛徵生子多爾
濟衛徵桑鴻台吉弟兄二人瑚圖克齊齊克鴻台吉生
子諤勒哲伊勒都齊達爾罕巴圖魯錫塔泰徹辰楚庫
克爾昆德德賓圖岱青布延泰徹辰卓哩克圖本巴岱
綽克圖台吉本巴錫哩徹辰巴圖魯達納錫哩哈坦巴
圖魯弟兄七人布延達喇郭拉齊巴圖魯生子莽固斯
額爾德尼郭拉齊賽音達喇青巴圖魯無子阿穆岱墨
爾根台吉生子圖壘青固拉齊伯勒格岱綳生子阿津
岱綳諾延布爾賽岱青生子薩泰固實鴻台吉薩
濟巴圖魯鴻台吉衛喇特墨爾根諾延額德伊勒登和
碩齊察庫墨爾根卓哩克圖色凌哈坦巴圖魯巴圖特
台吉弟兄七人多爾濟達爾罕宰桑生子明愛青岱青
鍾都類衛徵庫伯衮達什衛徵鴻台吉達賚宰桑錫喇
卜綽克圖翁圭楚庫克爾喇錫顔台吉阿巴岱弟兄六
人恩克和碩齊生子桑濟和碩齊錫達達楚庫克爾本
巴達爾台吉弟兄三人圖邁達爾罕岱青生子本拜岱
青諾延本巴錫哩台吉察哩必台吉阿竒依台吉薩欽
台吉額埒格台吉本巴台吉圖壘台吉弟兄八人明愛
之音扎生子布延泰音扎諾延恩克錫哩台吉蒙克錫
哩台吉弟兄三人格齊吉伊勒登生子貝瑪圖諾延宰
桑諾延宰桑固爾固拉齊衮布台吉弟兄四人庫圖克
台生子巴巴岱青布多爾徹辰卓哩克圖博羅摩爾台
吉弟兄三人貝巴哩生子博迪錫哩鴻台吉額默格勒
德岱青拉拜台吉恩克台吉恩克錫哩台吉弟兄五人
此九汗之子孫次序也其布延巴圖魯台吉被害之後
於己亥年撤兵庫圖克台鴻台吉云父歿於家子殘於
敵今八白室内不可無奉祀之人博碩克圖濟農己丑
年生歲次辛丑年十三歲至是立為濟農至三十七歲
往見其叔阿勒坦汗諫云從前失陷城池與中國人結
讐以致出亡失統今汗夀已高漸至於老事之有益於
今生以及來世者惟在經教先賢曾言之今聞西方純
雪地方有大慈大悲觀世音菩薩出現祈遣使請來照
從前神祖呼必賚徹辰汗與胡土克圖帕克巴喇嘛設
立道教豈非盛事乎阿勒坦汗深為嘉許遂與右翼三
萬人和好即於丙子年令阿勒坦汗之阿都斯達爾罕
阿竒依達爾罕徹辰鴻台吉之鴻郭岱達顔巴克實等
充為使人往請聖識一切之索納木扎木蘇胡土克圖
使人未到之先其聖識喇嘛靜坐忽云蒙古之阿勒坦
汗夀數既已綿長誠心抑何篤實近侍徒衆聞而議之
曰是何言也繼而蒙古之使人至彼呈獻書信告以來
請緣由聖識一切喇嘛微笑云我等前世已結善緣我
今必往令使人先回禀告汗與施主付以書信促之起
程使人等將至三萬人共議在青海之察卜齊雅勒地
方修造廟宇歲次丁丑右翼之三萬人乘馬往迎直至
察卜齊雅勒地方初次往迎者乃永謝布之巴爾郭岱
青鄂爾多斯之哈坦巴圖魯土默特之瑪哈沁巴克什
等八百人前往呈獻幣帛諸寳駝馬等物見後欲指引
之至烏蘭莫稜以手指其水水遂逆流由是若輩肫誠
無毁之敬心益加篤矣二次往迎者乃鄂爾多斯之青
巴圖魯土默特之卓哩克圖諾延率千人前往叩獻贄
儀五千人乃於原野湧出一泉大衆俱發至誠之心住
宿烏蘭莫稜之夜領受聖馬明王之旨獻供於大力班
扎瑪哈噶拉授以守教之事遣令往收蒙古地方之天
龍由是至衮額爾吉地方夤夜復將蒙古地方之龍鬼
魑魅駝馬牛羊貓鵰狼首各項妖魔盡行拘收鎮服焉
欽定蒙古源流卷六
