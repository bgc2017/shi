編修(臣)孫人龍謹言魏書一百三十卷國子監舊
板歴久漫漶奉
勅校刊(臣)謹與同事(臣)陳浩(臣)齊召南等各就聞見共
錄為考證如干條魏收書貽譏穢史宋以前亡逸
不完者三十餘卷後之人取北史等書以補之明
所刻二十一史中此書又最為刓敝宋劉恕明馮
夢禎等論之綦詳今欲摘謬辯譌不留遺憾此實
難矣惟參校各本悉心檢覈信則徵信疑則𫝊疑
云爾(臣)人龍謹識
