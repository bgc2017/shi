欽定四庫全書
萬壽盛典初集卷一百十八
歌頌五十八(生監諸臣九)
萬壽詩(五言排律十二韻)
生員(臣)程宜瑛
瑞靄浮
金闕祥光耀
紫宸九天舒化日萬國慶靈椿秩秩歌天保綿綿頌
錫純長庚明綵仗花甲應芳辰
帝德穹蒼竝
皇仁雨露均珠囊弘擢秀珊網備蒐珍造士聮奎壁徵
才集鳳麟龍門爭跋浪雁塔喜超塵春苑鳴苹
鹿秋風躍藻鱗藝林揚盛典海宇拜
恩綸詞進華封祝懽同虎觀臣謳吟億萬載長奉太平
春
萬壽詩(五言排律六韻)
生員(臣)潘止敬
帝闕陽春麗
皇都紫氣浮天官推歷永甲子紀年周人慶南星拱
恩從太液流
德同天地大
福與海山侔瑞靄連三島彤雲映十洲瓊僊齊獻果海
屋喜添籌
萬夀詩(五言排律六韻)
生員(臣)李基溥
聖主膺三祝羣臣進九疇紅雲春殿繞紫氣玉階浮萬
國来鞮譯千官拜
冕旒湛恩深薄海甘露灑瀛洲丹鳳明廷集祥麟上苑
遊泰階調玉燭千載奠金甌
萬夀詩(五言排律六韻)
生員(臣)左文言
聖人稱有道
天子慶長年蓂莢迎春長珊瑚映日鮮十年增虎榜一
歲看蟬聮香裊金猊案衣籠
御座煙龍門翻浪暖驥足著鞭先願上岡陵頌吹嘘到
九天
萬夀詩(七言律一首)
生員(臣)沈謨
繞電流虹慶大椿甄陶萬彙藉洪鈞望来天上
昭雲漢化徧人寰起鳳麟三月欣逢桃浪暖一
枝先試杏林春敢將
聖主賢臣頌還向堯樽祝
紫宸
萬壽詩(七言律一首)
生員(臣)沈之錫
五色雲光映
紫宸弘開閶闔集冠紳文章蔚起山河秀壽域長瞻天
地新雁塔名題秋月桂鹿鳴宴錫杏林春太平
天子崇文教繡繪山龍集鳳麟
萬壽賦
生員(臣)殷譽慶
猗惟我
皇與天同壽道極高深恩均載覆弘仁則參贊施生至
德則彌綸宇宙以生民未有之聖人開萬世無
疆之崇搆維久道之化成統寰區而教富既治
理之郅隆亦賢才之輻輳蒐羅盡巖穴之士攬
擷備山川之秀
天章聿炳於昭回棫樸早儲夫薪槱文明當糺縵之時
運會際昇平之候蓋
聖作物覩之昌期實曠古今而希遘是以四海宴安世
臻熙皥五風十雨天不愛道器車馬圖地不愛
寶囿来一角之麟厨扇萐蒲之草乃
聖心不侈夫禎祥惟期得俊民而子孫永保宜英傑之
挺生若水流濕而火就燥惟輔弼之皆賢贊久
安之治道承筐爰詠夫鹿苹飲酒載歌夫魚藻
苟一技之有長莫不向
大廷而抒其懷抱爾乃
訓誡弘宣廣頒條約鼓勵真儒褒崇正學士先觀其器
識習無取乎佻薄煩
謨誥之諄諄蓋統君師而揚夫教鐸自此文受範模行
循榘矱誦法古先尋求奥博苟能績學以種文
莫不離蔬而釋屩盡辟雍之與頖宫相率歡欣
而頌作縱極蠡管之測窺亦安能形容海天之
約略兹者慶逢周甲律轉洪鈞祥開天地歡動
臣民正純禧之大屆更景福之維新春生有脚
澤被無垠將敷天之錫祉尤殷情於樹人
特行曠典興我嘉賓禮闈棘院竝舉非頻應斯科而獲
雋虚儒席以聘珍於是殫思頌禱悉意敷陳唐
虞遜德此後無論維川淵奫維嶽嶙峋維日月
光華維雨露施仁合而擬之仍不足以盡我
皇之聖神宜乎天眷令德保佑重申卜年卜世萬禩千
春
萬壽詩(七言律一首)
生員(臣)田掄元
泰運弘開正豔陽萬方歡慶
壽無疆鶯聲曉囀春城柳花氣風傳
御苑香威鳳祥麟来玉闕蟠桃碧藕進瑶觴作人幸際
文明世虎拜懽呼向建章
萬壽詩(七言律一首)
生員(臣)吳士雍
慶雲瑞靄滿皇州獻壽南山對冕旒衡嶽祥煙
浮北闕鈞天廣樂下僊樓
九重樂育弘施網萬國衣冠集貢球此日臣民齊拜手
皇恩浩蕩莫能酬
萬壽詩(五言排律十二韻)
生員(臣)田多稼
至德千春茂陽和萬國同山川騰瑞靄人物樂條風錫
慶周天壤霑恩徧叟童長庚光炯灼泰岱勢巃
嵸紫氣函關外丹砂蓬島中河清歌有道物阜
兆恒豐德與年加進心隨耳順通華封歌正祝
籲俊典尤崇自是唐虞盛應收屏翰功羣儒爭
起鳳多士盡飛熊造物呈靈異神明感
帝聰瞻
天歌化日率土盡呼嵩
萬壽詩(五言排律十四韻)
生員(臣)陸壽登
聖主稱觥日鄉書特貢年雲間敷五色桃實豔三千淑
氣迎
宸幄箾韶徹
御筵苑鶯聲百囀宫柳日三眠海屋崇堯算薰風鼓舜
絃神靈原首出濬哲自心傳揮管龍蛇動摛詞
金石宣一
天章燦奎璧
睿藻煥山川形勝勤周覽威靈溥幅員河平安洚洞刑
措慶生全吏績咨諏徧民脂萬億蠲
弘恩遐邇暢
特典譽髦宣射策春秋接掄才冰鑑懸儒生羣抃舞遙
獻九如篇
萬壽詩(五言排律十韻)
生員(臣)徐九臯
禎祥新
聖歷奎壁燦文芒快覩光華被欣逢景運昌化成緣久
道風動徧遐荒工尚傳先榘農猶服舊疆鳶魚
歸
帝澤雲漢爛
天章閶闔絲綸下
王言渙汗揚春桃三汲浪秋桂八枝芳一鑑無遺照千
年有道長仁賢綿
國脈魚藻進霞觴抃舞南山祝欣逢鵷鷺行
萬壽詩(五言排律十二韻)
生員(臣)陸汝賢
青禁五雲連嵩呼億萬年
聖人新甲子寶籙永坤乾淑氣躔黃道祥光接翠旃星
辰華蓋轉日月
衮衣懸瑞律調
皇極薰風協帝絃醖來瓊醴熟擎出絳桃鮮金鑑千秋
錄瑤池萬歲筵遠臣羅貢篚近侍挹爐煙聲教
千巖接光華八表傳謳吟盡童叟歡洽徧山川
鵰鶚乘時奮菁莪被澤宣(小臣)欣拜頌翹首祝
堯天
萬壽詩(五言排律十二韻)
生員(臣)李東櫰
聖壽春臺麗賓興萬國同奎光浮宛委道氣接崆峒異
數聮三榜洪鈞轉八風獻琛金管豔充賦紫泥
融共荷甄陶澤羣資化育功杏花鳷鵲觀桂樹
蘂珠宫百寶投
淵鑒千英簡
帝衷球圖添甲乙竹箭富南東太史河成鏡文昌宿吐
虹彈冠欣宴鎬珥筆願呼嵩函德芝生殿朝陽
鳳萃桐綿綿增介祉申錫自蒼穹
萬壽詩(五言排律十二韻)
生員(臣)史薰義
運泰敷文治時淸兆歲豐堯天歌
帝力禹甸仰
皇風耕織安田野詩書廣學宫星雲輝域外雨露浥寰
中喜值青陽轉欣看紫氣叢千官齊祝嘏萬國
盡呼嵩棫樸收髦士菁莪溥化工衣霑楊柳綠
帽壓杏花紅庶類歸陶鑄羣材樂冶融
殊恩光史冊
大德配蒼穹薄海謳歌徧巖廊喜起同雝喈鳴盛世巷
祝達
宸聰
萬壽賦
生員(臣)顏欽契
天鑒
帝之令德兮紛錫予以禎祥鹿銜芝以獻壽兮鸞鶴下
而迴翔摘曼倩之僊桃兮羞王母之瑤觴歲星
見於南極兮占鼓翼而角芒惟
聖人之卜算兮參覆載而無疆開閶闔於雲表兮香煙
凝以成蓋儼
九重之春色兮覲
天顏之仁藹衣冠集而趨拜兮戛鸞聲之噦噦受萬國
之共球兮雜南金與大貝洵六合以為家兮環
九州而如帶卿雲爛而旦復旦兮厥惟時之泰
也耕鑿適而利其利兮膏澤未有艾也沐時雨
以發榮兮芝蘭茁而滋華猗桃李之芳菲兮披
惠風而交加惟賢才之衆多兮叶周南之兔罝
彼姝子之在浚兮保貞白而待年高予冠之峩
峩兮長予佩之翩翩潄六經之芳潤兮組百氏
而窮研夢寸管之生花兮思滔滔而湧泉抱美
玉以求售兮冀中選於青錢幸遭逢夫堯舜兮
歌明良於喜起擷江蘺與杜若兮
詔旁求而未巳爰一歲而再試兮致才人於金戺開將
軍之武庫兮霜飛清而電紫弘百年之化育兮
允薪槱之嫓美士彈冠而致慶兮茅連茹而彙
征麗奎璧之璀璨兮拱北極而耀長庚俾金甌
之永奠兮調玉燭以長明頌
聖壽之綿綿兮對南山而稱觥採下里之謳歌兮將以
效夫載賡
萬壽賦
生員(臣)金澤茂
天苞地符海宴河清星陳雲爛時物行生
一人有慶兆民永寧我
皇御極五十有二業咸五而登三德參天而兩地數成
功與文章蓋指不可勝記一哉
王心尚不遑寐勤勤懇懇安懷素志方灼之以憂勞鍛
之以仁義鍊之以小心鎔之以淵毖已安而益
求其安已治而更希其治恭逢甲子之初周共
慶
萬壽之無疆百爾咸集萬國趨蹡當
天壽之方增正人文之蔚昌乃設特科舉英賢四門闢
文教宣期轉甲乙於春秋例定昌辰於十年爰
瞻濟濟風接雲連東箭偕南金咸利雕龍共繡
虎爭先時則仙李舒榮露桃呈秀色映蓬萊光
吐奎宿文星向長庚而耀彩南極拱天樞而稱
壽祝
天子於萬年如松栢之長茂既民人之咸宜自申命而
保佑
萬壽賦
生員(臣)許祖護
道超今古
德邁唐虞
皇仁遠播大澤旁敷草木滋榮於化日士民鼓腹於康
衢爾乃歲逢癸巳令協勾芒律中姑洗治洽青
陽登
大年兮三月既望祝
聖人兮萬壽無疆耀貞觀之日月頌孔固之陵岡振嵩
呼於輦轂集車書於遐方於是
特頒綸綍用廣制科東南之竹箭欲盡牛斗之光氣猶
多指南山兮獻壽觴北斗兮陳歌玉燭賡兮山
河固金甌叶兮歲華新鞏基天保竝神仙而不
老吐納元和偕民物以俱春
萬壽賦
生員(臣)莊橒
皇奠九宇繼天立極保合太和萬邦是式惟久道其化
成協天人而胥悅闢賢關開壽域扇仁風覃惠
澤握金鏡調玉歷兼容并包盛德大業稽上古
而無儔按史冊而罕匹(臣)何人斯能窺測其萬
一也緬維易著元吉詩樂嘉賓禮徵大順書稱
俊民凡六經之所載典莫大乎作人故聖作物
覩靡不尊親濟濟多士景附響臻鍾川岳之英
異集海宇之奇珍咸拜稽於
北闕願爭效乎
紫宸殆將竝日月以有永統四時而皆春者矣然而
至德難名
神功不有渺喬松之虛無惟敬勤之益懋念樹人之為
亟更儲材於林藪誠所謂得士者昌惟仁者壽
歟爾迺雲漢昭回奎躔朗映開明堂而朝百辟
布陽和以順時令六位昌三階正上下交人文
盛羣公卿士踴躍歡幸明哉良哉以歌以詠乃
歌曰
帝德廣運兮與天無極行健永貞兮自強不息海隅日
出兮悉主悉臣梯航萬國兮重譯来賓所寶惟
賢兮以康兆民千秋萬歲兮長奉
聖人
萬壽詩(五言排律十四韻)
生員(臣)李弘迪
太和凝紫氣南極煥星芒鳳閣春風暖龍樓旭
日光籌添甲子徧算衍地天長洞府滋僊李瑶
池酌玉漿嵩呼呈藹吉川至衍嘉祥共效華封
祝齊賡天保章升恒如日月陶淑賴
君王
詔自金門下才憑玉尺量杏花舒異彩桂蘂吐奇香連
茹歌征吉遴才慶濟蹌仙班聮玉笋雲馭擁鸞
凰治化敷寰宇裁成暨朔荒藜光同照灼湛露
共汪洋值此文明代休徵仰矞皇
萬壽詩(七言排律八韻)
生員(臣)邢鼎
鴻開運會發禎祥
元后懷柔協萬方富有日新昭大業化成久道燦弘章
已偕品物陽和布更樂英賢教澤長十里杏紅
霑湛露千江桃浪湧瓊漿聮飛鵷鷺誇題雁爭
握珠璣溢佩囊五鳳樓頭明錦翠萬年枝上炳
霞光譽髦濟濟胥稱瑞玉帛紛紛共獻觴
大德懋昭天眷佑純禧永錫正無疆
萬壽詩(七言律一首)
生員(臣)何觀國
聖人有道歷無疆大德隆施邁百王萬國衣冠瞻炳蔚
九天奎壁燦文章欣看蘂榜登龍虎喜見僊班舞鳳凰
共祝
堯年齊泰岱上林棫樸沐
恩光
萬壽詩(七言律一首)
生員(臣)郭從先
玉殿春和淑氣催千官鷺序祝臺萊琳琅韻叶
鈞天樂靉靆香凝承露臺丹鳳銜書蓬島出紅
綾裹餅曲江來上林有樹寒鴉借願拜
龍墀獻壽杯
萬壽詩(七言律一首)
生員(臣)王貞恒
南極昭回護紫宫玉階仙莢鬱青葱九衢淑氣
瞻雲日千載昌期祝華嵩上苑琪花濡雨露高
岡彩羽拂梧桐遥呼
萬壽情何已天保陳詩愧未工
萬壽詩(七言律二首)
生員(臣)陸廷墀
巍巍
帝德出乘乾治法還兼道法傳正大
皇圖真邁古光明
睿學足開天五雲擁瑞
龍顔喜三月書祥鳳紀妍草莽(微臣)何所頌無疆
寶祚祝年年(其一)
鷺羣蹌濟立螭頭却喜同時上十洲琪樹葱蘢
僊仗外金猊縹緲
御香浮嵩呼
萬歲連塗巷鏡獻千秋近
冕旒此日春光渾似海
洪慈覆冒任遨遊(其二)
萬壽詩(五言排律八韻)
生員(臣)查克鎔
皇都春正麗
聖歷慶方周歡忭盈衢路趨蹌傍彩斿山川俱被澤動
植盡蒙庥臣效呼嵩瑞民喧擊壤謳貞符綿甲
子祥莢紀春秋和氣三光協仁心兩大侔高岡
集鳴鳳夾道擁扶鳩願進三多祝
隆恩萬禩流
萬壽詩(七言律一首)
生員(臣)朱泓
僊掌高擎玉露新宫花御柳麗昌辰三千禮樂
陪青瑣萬國衣冠拜
紫宸雉尾扇中開壽域獸爐香裏靄長春龍城佳氣雲
初合共識
恩波大地均
萬壽盛典初集卷一百十八
