欽定四庫全書
萬夀盛典初集卷八十六
歌頌二十六(詞臣十八)
萬夀詩(七言律四首)
翰林院檢討(臣)嚴思位
萬年
黼座慶長春歲歲花時拜
紫宸鳳歷貞元周復始鴻鈞甲子運還新綏桃上苑
紅垂萼御柳天街翠拂人不待披圖廵洛水榮
光五色滿雲津(其一)
銀簧玉琯奏英韶天地清寧氣序調
端拱鴻猷開萬葉
重華駿烈協
三朝景星向月光常滿甘露成漿味自饒巷舞衢歌歡
聖德嵩呼處處徹青霄(其二)
仁風翔洽樂
堯天浩蕩如遊耕鑿年世泰華平呈瑞木政和甘醴出
清泉白題烏弋圖王會朱草青芝供
御筵億載無疆春晝永三多時祝
聖人前(其三)
化成久道自
垂衣龍德天門拱紫微曉日樓臺饒氣象芳郊草木
徧光輝欣承禮樂朝初罷共沐
恩波醉始歸得與簮裾無報效葵心長竊向春暉(其四)
萬夀詩(七言律六首)
翰林院檢討(臣)黃越
花甲初周祝
聖人八方歡忭慶芳辰直連海嶽施華幄總徧山河拜
紫宸億萬正供常大賚百千髦士盡垂紳
殊恩異數頻嘉惠上夀從來屬
至仁(其一)
畿内承恩感更親黃童白叟拜清塵醵金鑄鼎
銘心切結彩懸花矢念真四野笙歌連上苑萬
年烟景入宜春不緣衢舞瞻
天表庶草何由識大椿(其二)
班聯濟濟覲
丹宸一體
朝儀倍覺新御柳垂絲添萬縷宫桃結實動千春堯
樽北斗酙天釀舜樂南薰轉法輪撰得
無疆頌成帙當階稱
獻盡惟寅(其三)
岳牧聫鑣覲
聖神幾行鵷鷺拜
楓宸惠風徧澍羣方雨淑氣遥開萬國春共濟夙曾
聞
訓誡和衷今已見臣鄰小廉大法
天顔霽
仁夀知能浃兆民(其四)
邇安遠至樂甄陶
紫極星臨南極高海表不聞馳露布朔方久已掛弓刀
渥洼此日多神馬西國頻年進旅獒禹貢九州
今更廓弘開
壽域溥恩膏其(五)
後樂先憂仰
聖明幾勞宵旰致昇平思維北伐南征日多少持盈保
泰情四遠已無戎馬迹八荒皆報器車成却因
無逸能常逸
萬歲千秋介夀觥(其六)
萬夀詩(七言排律二十韻)
翰林院檢討(臣)曹掄彬
三皇享國萬餘歲五帝遐齡數百年
聖主初周花甲子芳辰恰遇豔陽天蟠桃結實時方熟
椿樹盤根色正鮮永固精神行健順新輪斗柄
運璣璿九疇斂錫無疆祉五福駢臻
有道前眉夀重申昌熾遠
恩波洋溢海隅邊
聖神不測超今古功德難名駕後先萬國梯航陳玉帛
九州爐鼎鑄山川香凝寳盖麒麟動燭徹金蓮
星斗懸鷺序鴛班承委珮龍章鳳篆唘雲箋乾
坤不老春常在人物峥嶸興倍妍瑞接南山盈
几席酒移東海浥瓊筵管絲迭轉簫韶奏輦路
廻還錦繡牽禁柳摇晴宫闕麗金莖拂露殿庭
宣衢歌巷舞昇平世戶静風恬熙皥傳
賜復蠲租流愷澤省方肆赦荷生全百年棫樸栽培久
四遠弓旌姓氏聯玉筍風迎千圃直瀛洲月映
九秋圓人文世運爭雙美松竹岡陵慶久延邊
遠(微臣)何所祝獻詩惟上九如篇
萬夀詩(五言排律二十四韻)
翰林院檢討(臣)丘尚志
春色皇圖麗和風夀域昌晴霞浮閬苑朝旭映
扶桑宫柳凝烟秀仙桃浥露香千官承黼黻萬
國會冠裳
至德高虞夏
神功邁漢唐道追東魯遠理遡考亭長仰止尊彛貴褒
崇爼豆光
宸章森琬琰
御額燦琳瑯澤被詩書盛心維禮樂張特科求俊乂廣
額重膠庠閱武
天威壯敷文甸服揚遠氛中外靖重譯去來常海氣歌
清宴河流静渺茫錫金優耄耋解網任翺翔賑
粟開倉廩
宵衣啟廟堂八蠶從溢瑞五穗屢呈祥令序調風雨豐
年兆雪霜
皇衷殷保合
聖澤沛汪洋上苑飛鸚鵡瑶池展鳳凰蓬萊紛綘節姑
射進瓊漿玉燭光初引匏笙夜未央星辰輝碧
宇頌禱徧羣方
賜宴興歡忭陳詩起拜颺猗歟綿寳歷允矣固金湯
萬夀詩(五言排律四十韻)
翰林院檢討(臣)曾謹
聖夀逢三月嵩呼祝萬年雍熙追太古景慶嫓中天智
勇天為錫欽明性所全厥中常自執一敬遠相
延
睿學圖書啟
宸章日月懸精華探玉圃麗藻潤珠淵饗帝嚴昭格仁
民溥惠鮮無為時穆穆守正每乾乾頒政明倫
急移風教讓先恩同解澤沛令比㢲風傳獨契
軒轅律時調虞氏絃九州分土壤七政合璣璿
臨幸恩波浹時廵德惠鮮晴光摇豹尾瑞色滿
龍船恤舊飛
丹詔崇儒賜錦箋法寬刑自減用節賦頻蠲湛露周千
國甘霖徧八埏敷文惟表正講武且安邊瀚海舟
飛雪天山馬逐烟苖民稽首格譯使指南還雷動
驚神武風行協化權梯航歸
輦轂冠佩集幽燕稌黍千村積倉箱四野連家餘紅
朽粟人剰太平錢虹渚呈天瑞龍樓敞夀筵宫
鶯隨柳囀簾燕受風旋桃結千年果花開十丈
蓮春光廻禁苑紫氣繞金仙
御輦臨天闕瑶星近斗躔霞飛雲錦織香散篆烟聫
將相金貂列王侯錦幔搴鞭鳴三殿曉車擊六
街闐露浥金莖燦光暉玉燭燃
龍顔何晬穆鷺序各蹁躚葵性瞻依切芹心愛戴專分
班慙玉筍珥筆候花磚
盛世
皇圖永
熙朝寳歷綿飲和頒玉露澡德啟丹泉核積崑山外
籌添海屋前(小臣)何所祝恭獻九如篇
萬夀詩(五言排律四十韻)
翰林院檢討(臣)高維新
四海昇平日千祥會萃時晴烟看縹緲佳氣轉
葳蕤紀歷方周甲添籌正介眉三多争效祝百
爾願陳辭
睿性由天縱禎符協
帝規繞樞綿
寳歷貫月肇
鴻基快覩昌明世欣瞻
龍鳳姿平平歸有極蕩蕩總難窺天德占行健
皇心本緝熙時和調玉燭風古樂茅茨振武清羣蘖敷
文賁九陲有苖胥格被薄海徧寧綏覆載真無
外苞桑永不移物皆依化育人盡沐春滋精一
傳堯典羹牆厪孔思諧聲編管籥考禮詰宗彛
天象璣衡在坤維玉斧施中天超舜禹太古邁
軒羲觀化游於藝陶情樂在詩從容頻染翰伴
奐每臨池
鳳藻垂千古
龍章耀兩儀
聖能包小大天授作
君師禘祫三齋肅壇壝五璧持東山光屢錫南國澤無
遺教浹弘陶冶恩覃慰畢箕栽培同大造寬恤
竝無私省俗陳鞀鐸捐租軫饉饑萬民忻就日
多士樂傾葵以此嘉徵集應知茀禄宜慶雲多
五色秀穗盡雙岐喜值長春節爭將
萬夀巵仙階添蓂葉春沼秀金芝日暖宫花麗風暄御
柳遲啼鶯
雙闕曙鳴鶴九霄知仙佩環
丹仗雲璈和玉箎翩翩廻鵷鷺矯矯集熊貔筐篚來
沙朔車書到宛氐呼嵩依
禁籞擊壤在莊逵恰報瑶池信蟠桃熟滿枝
萬壽詩(五言排律二十四韻)
翰林院檢討(臣)陳會
泰運天心協乾行
帝德純萬方歌
聖夀四海沐
皇仁位育中和致昇平道路遵普天歸正朔率土盡來
賓保合符元化鴻蒙振大鈞雲祥輝
象闕日藹麗
楓宸華祝虹流候嵩呼燕喜辰四時三月盛五福九
疇陳北拱長庚燦東瞻紫氣新千官翔赤舄百
爾綰青綸槐影階摇玉蓮籌漏滴銀宫鶯鳴上
苑禁柳拂城闉簇簇排仙仗遲遲御日輪扇開
森雉尾旗繞動龍鱗待旦雞鳴早朝天鳳舞頻
碧霄聞廣樂蓬島降高真神鼎羹調渥冰壺醴
酌醇頁恒同晝永保佑自天申海澨咸呈瑞山
陬共效珍
洪庥方洊至
景福慶駢臻六十周花甲八千衍大椿心隨金鏡獻
才愧石渠掄戩榖賡天保
隆恩逮(小臣)南山欣作頌齊祝
萬年春
萬夀詩(七言律四首)
翰林院檢討(臣)黎致遠
峻德同天受命長初周甲子禄方將頌聲地徧三多祝
淑氣春濃
萬歲觴乃武乃文真莫竝得名得夀總無疆箕疇斂福
歸
皇極瑞應欣逢大道昌(其一)
淵源心法接唐虞天縱生安道自腴敬以日躋
崇
聖德誠從不息握璿樞圖書一畫傳羲易理學千秋表
宋儒乾健功深兼夙夜治平聲教久涵濡(其二)
累洽重熙道化成鈞天雅奏擬雲英蠲除租賦
全和樂賡唱菁莪共太平解愠阜財千載遇宵
衣旰食
一人情好生屢見頒
明詔仁夀長看六宇清(其三)
日晅雨潤溥生民純佑應知天所申北極卿雲
凝
黼座南山佳氣靄
楓宸升恒永御光華旦悠久常同覆載新踴躍喜從
虞舞列
萬年鴻運祝長春(其四)
萬夀詩(五言排律二十二韻)
翰林院檢討(臣)張照
鳳紀
璇圖遠龍飛
寳歷昌泰階調玉燭南極耀珠鋩
至德侔羲昊
神功邁漢唐誕敷文教訖奮伐武威張異地争臣屬無
雷盡享王車書一統盛禮樂萬年長義路遵平
蕩
恩膏布濊汪河流安既道海水静無揚
丹詔勤民事
清心問下方堯咨同儆惕孔思接微茫
睿藻披盤鑑
宸情寄縹緗星辰觀
帝象雲漢倬
天章廣大乾坤位升恒日月光虹流周甲子燕喜及春
陽王會梯航遠龍墀劍佩鏘謳歌來率土保定
祝如岡奔走陳筐篚提攜獻酒漿民風何皥皥
聖訓益洋洋難老由天錫咸和卜歲穰休徵禾黍秀化
洽雨風翔有氣皆成紫無雲不覆黃瑶樞看永
運金鏡愧靡將
萬夀詩(五言排律十首)
翰林院檢討(臣)詹銓吉
泰運開天久仁風育物長乾坤綿
夀紀河洛發榮光彌性金為質含真玉是糧一元同布
濩三極共陳常草結千齡字花呈百和香繪圖
成五嶽天保頌
君王(其一)
鵷鷺趨蹡進䕫龍拜舞前九霄開日月八表望
雲烟湛露霑堯酒薰風發舜絃稱觴環大地獻
夀徧周天鶯囀如調曲花明欲照筵無邊真冨有歡賞
自年年(其二)
瑞氣凝
中禁祥光滿太虚物皆含美利民各遂攸居運屬文
明會風猶沕穆初
時廵勞舜蹕
問道降軒車化久謨無缺
恩深澤有餘普天同愛戴嵩祝到樵漁(其三)
曙色明丹陛韶音出
紫宸朝盈萬國使門闢九重春視履占元吉觀民識
至仁羣倫資鑑别庶類樂陶甄純嘏綏
元后殊恩及(小臣)年年桃李放景象一時新(其四)
兩儀歡永奠萬福慶攸同禮樂成需養
絲綸載㢲風
皇猷何浩蕩元氣自沖融衆識
尊親戴羣知高厚功九衢時獻頌四達更延聰至矣懷
柔德精禋契六宗(其五)
徧地陽和景中天日麗時蓂枝舒葉早蓮漏出
花遲不數横汾樂胥吟燕鎬詩碧霄傳管籥紅
旭映罘罳動植知
皇豫飛潛仰
睿慈昌期千載遇何以答
恩施(其六)
鴻歷占昌熾淳風躋協和天方申百禄民更祝
三多琪樹分行列珠珂四面羅仙人張内樂野
老撰衢歌重疊龍旗繞悠揚鳳吹過梯航來異
域海水久無波(其七)
縹緲黃金闕玲瓏白玉京東華昇曉日西極燦
長庚喜氣晴花笑
恩波春水生瑶筐盈玉帛繡幄列簮纓樂奏簫韶美杯
承沆瀣清罏烟凝作蓋徧覆鳳皇城(其八)
碧草鋪芳甸繁花綴上林年光三月好春色十
分深人醉羲皇酒工歌太始音百靈扶
聖祚萬象列
宸襟浹地沖和氣彌天化育心皥熙成一體
端拱撫虞琴(其九)
勲華嫓
峻德贊頌絶文辭事事蒸民極言言列辟師循環周甲
子次第配干支至健天同運貞恒日竝垂深仁
成有象淳化格無知竊效啁啾響因風上
玉墀(其十)
萬壽詩(七言律四首)
翰林院檢討(臣)黃趙音
蓬萊佳氣日初長南極星明拱
御牀功德已看高五帝春秋行復繼三皇萬年枝暖
卿雲爛百福川增景運昌寳歷無窮周又始歡
心齊傍
衮龍裳(其一)
普天加額拜恩施
紫禁花繁燕喜時
萬夀杯浮仙掌露千秋鏡錄侍臣詞勲華事業尋常見
雲日光輝遠近知甲子未須簪筆紀森森蓂莢
滿彤墀(其二)
海屋仙籌滿
帝家
天顔有喜正無涯御厨擗得麟為脯上苑攜來棗似瓜
鼎篆香烟浮紫氣杯濃琥珀燦明霞欲知
聖夀應難比試數恒河一一沙(其三)
三月光風景色妍謳歌是處頌
堯天直同蒼昊無疆夀不數華陽此日仙
宸極熙春金闕永恩波如海石渠傳鳳池忝竊慙何補
願祝
君王萬億年(其四)
萬壽盛典初集卷八十六
