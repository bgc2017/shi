欽定四庫全書
萬壽盛典初集卷九十九
歌頌三十九(蒙養齋諸臣)
萬壽無疆詩(七言律三首)
翰林院庶吉士(臣)何國宗
運協中天景祚昌萬方玉帛拱
當陽車書一統仁風合花甲重新化日長雲燦金階舒
睿藻霞輝銀漢麗
宸章(微臣)世沐
恩綸渥願借蓬壺作壽觴(其一)
聖節天開淑景融五雲擁出日曈曨
九重宫闕煙霞滿萬里江山雨露同政洽昇平歌
帝力民登熙皥識
皇風時和物阜人心樂共仰甄陶造化功(其二)
經緯
宸衷本燦然
勅幾清晏倍精硏胷羅日月綜三極手運璇璣自一天
律呂音聲由耳順圖書秘奧得心傳
聖朝歷數超千古鞏固金甌億萬年(其三)
萬壽詩(五言排律二首)
中書舍人(臣)陳厚耀
宸翰輝煌揭
天章雲漢同作歌符帝世陳典軼皇風灑墨繁星燦揮
毫曉霧空鍾王添後勁顔柳奪前功
天縱兼游藝多能信亶聰莫窺淵海富百氏盡朝宗(其)
(一)
鼎運逢昌熾坤輿載悦康虹流昭
帝瑞電繞發天祥白雉通鞮譯黃支隸職方
皇年天竝永
聖祚日俱長政教風雷合恩膏雨露香嵩呼朝北極萬
歲祝
君王(其二)
萬壽詩(五言排律二首)
監生(臣)梅㲄成
四海歡心合三春麗日舒堯階垂綠柳靈沼躍
丹魚底績河平候敷文甲偃餘化成欣久道風
動識皇初
聖節開
宸宴嵩呼徹
玉除共球同萬國拜舞奉
龍輿(其一)
智勇由天錫精微學問殊圖書綜四聖詞賦軼
三都
寳翰光奎壁
宸章焕典謨璇璣周象緯道器溯根株健順乾坤運知
能易簡敷仁風彌六合華祝徧寰區(其二)
萬壽詩(七言律三首)
舉人(臣)何國棟
聖朝膏澤被蒿萊擊壤謳吟振八垓白叟歡呼攜杖至
黃童踴躍踏歌來桃源日暖秧旗插柳陌風和
社鼓催千古昇平今日會熙熙皥皥樂春臺(其)
(一)
闢門籲俊厪
宸衷文運弘開
曠典隆佳士翩翩咸就日英髦濟濟盡呼嵩沈鱗起躍
桃花浪奮翮高鶱桂子風
壽考作人眞雅化無疆
寶祚與天同(其二)
三春淑氣轉青陽爛漫宫花五色光
闕下衣冠齊獻瑞苑中麟鳳共呈祥香飄
玉殿千秋節酒泛瑶池
萬歲觴
聖歷綿綿天地永堯年舜日正舒長(其三)
萬壽詩(有總序)
生員(臣)潘蘊洪
(臣)聞至仁御宇合壽國夀民以壽身大德乘時
統得位得名而得夀是以三皇歷算各垂綿衍
之春秋五帝享年共卜期頤之甲子貞恒紀於
周易久道化成欽允載於虞書時雍光被禎符
效順名上應夫璇圖福履恒綏祚遠延乎苞歷
溯竹書而遼遠啓金匱以輝煌自昔攸隆於兹
為盛欽惟
皇帝陛下
道洽生成
功弘位育
履仁蹈義備聖神文武之全
膺籙握圖際元會運世之盛
風雲從而萬物覩德業配乎乾坤
雨露滋而六位成高厚同於天地繞電流虹而後早
占有道之光華榮河溢洛以來載紀無疆之
寳歷固已至誠之徵悠且久氣轉洪鈞中天之日舒
以長祥開夀域矣兹屆
御極之五十有二年
闓澤覃敷
湛恩汪濊民安物阜景運日進乎熾昌邁五登三至
治益臻乎渾噩諸福可致之物奚啻東鰈西鰜
太平有象之徵不數江茅鄗黍禎祥屢至德契
三才瑞應頻臻化彌六合廣矣大矣皇哉唐哉
時則令在青陽月軌蒼陸雲開華景當風暄日
麗之辰
聖際昌期正地久天長之節年周花甲八方瞻南極之
輝壽竝椿齡三月應西池之瑞紫氣高迎仙掌
鳳閣風微紅雲近接爐煙螭坳日暖開九天之
閶闔集合殿之衣冠千官既蹌濟以朝天萬姓
亦歌呼而動地樓前陳舜樂鶯歌燕舞共颺和
風陌上進堯樽瑞麥嘉禾咸符泰運(臣)蘊洪等
微埃浥露小草傾暉伏遇
召試於
丹墀尚方給札比蒙引
見於
紫禁光祿傳餐恭聆
天語之煌煌重沐
皇仁之蕩蕩步履蓬山之禁地身霑滄海之恩波自顧
何人得邀異數躬逢盛事敢謝蕪言竭一念之
愚誠奉揚
駢祉賦七言之近體恭紀
鴻庥用申天保九如敬效華封三祝忘其分卑才下
冒塵乙夜之觀期於述德達情竊展萬齡之願
由此年年張樂與物皆春歲歲稱觥後天不老
常仰
天顔之有喜日繞龍鱗永祝
聖夀之長生籌添鶴算謹拜手稽首而獻詩曰
青陽淑氣轉洪鈞正值蓬萊獻夀辰瑞結彤雲
環杏苑香凝紫霧護
楓宸蒼龍闕下堯樽滿丹鳳樓前舜樂陳億萬斯年
綿
寳歷
聖恩長共物華新(其一)
仙桃爛漫醉春光此日瑶池會正長率土共聞
三夏奏普天齊上萬年觴歡聲喜氣盈庭際鼓
腹含哺滿道傍願得河山同
聖夀(微臣)歲歲侍
君王(其二)
貢生(臣)沈承烈
春晴
蘭殿日華鮮甲子初周
聖夀綿綠野歡聲傳擊壤
彤墀喜氣叶鈞天蟠桃結實陳
雙闕仙李蟠根歷萬年滿捧瑶觴齊拜舞鴻休已備
九如篇(其一)
運協中天
寳歷昌昭回率土被雲章西山霞氣縈長樂南極星
光照未央鑿齒雕題羅貢獻青麟赤雀效嘉祥
歡呼同進三多祝遥指山河
壽共長(其二)
監生(臣)朱崧
南極輝騰北極高日華初照
衮龍袍
上林暖氣熏紅杏
禁苑春光醉碧桃漢殿神芝生玉砌虞廷仙樂奏雲
璈新來仰覩
天顔喜五彩堯眉出壽毫(其一)
昇平玉燭萬年枝喜遇瑶池上夀時爛漫仙桃
開
紫禁曈曨旭日映
丹墀九圍共效華封祝八表齊賡天保詩慚愧草茅
何以獻願將海水注金巵(其二)
貢生(臣)馮壡
海日初高瑞靄新朝宗玉帛拱居辰中天雨露
時時足萬里農桑處處春齊祝享年同海岱更
宜申祐福民人無疆
聖歷從兹始願共莊生紀大椿(其一)
紫氣紅雲滿鳳城雍容雅樂奏昇平曾趨
上苑霑
天寵更飽官廚荷
聖情南極老人揚夀彩西池王母祝長生(微臣)感激慚
無報歡聽嵩呼
萬歲聲(其二)
舉人(臣)葉長揚
淑景花明
紫禁香千官齊進九如章無疆
聖夀看山色有喜
天顔就日光受祿只今超五帝卜年從此過三王(小臣)
忝學箕疇算不盡
皇圖寳歷長(其一)
聖人敷政與天同耳順精神達四聰日月有光常煜爚
乾坤無物不帡幪斂將五福歸臣庶祝得三多
報德功願萬萬年
君有慶嵩呼岳拜百花風(其二)
童生(臣)王元正
帝德難名
帝治昌五麟七鳳正呈祥巍巍蕩蕩乾坤大歲歲年年
日月長愷澤已看周近服深仁更復徧遐荒太
平
天子當陽久保佑申重契昊蒼(其一)
六十年來
宵旰勤民間幽隱悉知聞瑶池日暖
恩波闊瓊島春深花氣芬電繞虹流當
景運黃童皓叟亦懽忻(小臣)幸際唐虞世地久天長
祝
聖君(其二)
監生(臣)陳世明
建章鐘漏曉初傳玉帛衣冠儼列仙金掌雲中
凝瑞露御爐花外靄祥煙春桃正値三千歲
聖夀方當六十年四海歡騰同此日齊呼
萬歲祝堯天(其一)
和風霽日滿仙衢萬國朝天樂有餘壽獻南山
當輦道星環北斗拱
宸居雲霞色映蓬萊近劍珮聲同岳牧俱共喜千年符
寶歷瑶芝瑞莢吐階除其二
萬壽詩(七言律八首有序)
監生(臣)王羾
(臣)聞至治法天必慶齊天之壽弘休炳日羣懷
望日之誠舜逢甲子之周方膺寶歷堯當癸巳
之歲共祝華封蓋久道化成竝山河而永固泰
階慶集同覆載以無疆欽惟
皇上
德懋日躋
功高光被
和剛柔於三德
奏歌敘於九功
運聖神文武之能八紘風動
立睿智聰明之極九有時雍
道契精微會一貫三才而出治
學綜今古通五車四庫以成章
仁孝著於璇宫遠邁問安視膳
友愛孚於紫禁更逾胙土分茅
勤宵旰於萬幾璣樞獨攬寄股肱於三事賢儁畢登
潔簠簋以薦馨香明禋必肅升爼豆而崇理學
儒教宏開
聖武昭宣畿甸要荒四海烽煙永息
皇仁周浹東西南北萬方玉帛來同
覲岳省方時切已溺已飢之念
蠲租肆眚彌深如傷如保之懷搜博學於儒林咸登
虎觀採微長於藝苑供奉螭坳造士特開
萬夀之科每十年而必舉愛民普發太倉之粟不半月
而頻頒海晏河清大澤之彌綸莫極禮明樂備
至治之美利無涯允矣巍巍獨盛遐哉蕩蕩難
名兹者時屆三春人欣
萬夀花鳴閬苑好供千歲之桃鶯囀上林宛和長生之
曲瞻星煇於南極珮列千行看仙降於西池香
聞百里(臣)羾蒲葵弱植蟣虱微生技乏占星幸
仰
龍光於九重天上學慚測景欣蒙
帝詢於五色雲中兹效嵩呼敬申華祝伏願
調歲功於悠久
皇圖常固萬年
膺歷數之綿長
聖祚永昌千禩謹拜手稽首而獻詩曰
八埏浩蕩布陽和
聖壽千官響玉珂當午堯天開景慶方中舜日照山河
仙門春動花能笑重譯人來海不波草莽幸隨
鵷鷺後揚塵拜舞祝三多(其一)
首出乘乾仰
聖神車書一統靜煙塵兩階文舞三苗格五瑞羣朝四
岳廵風暖交河虚飲馬花明芳甸見遊麟今朝
夀域同登日薄海同歡皥皥民(其二)
天亶聰明不可量萬幾餘暇試鉛黃縹緗夜映金蓮燭
翰墨朝浮玉几香韻轉珠璣登雅頌牋飛雲露
紹羲皇傳來中外騰榮彩拱璧長增日月光(其)
(三)
心源精一自唐虞贊述經書闡聖謨契合天人
還嗜學廓清黃老特崇儒樂翻韶濩臯䕫遜數
究圖書隸首愚文運化成開至治蕩平千禩邁
三途(其四)
年豐物豫慶桑麻蠲賑頻仍
厚澤加頒出天庾同雨粟收來地寶等量沙煙炊玉
粒農家飯苔没蒲鞭漢吏衙黎首被
恩惟禱祝
萬年夀算正無涯(其五)
貢舉弘開金榜題旁求俊彦拔塗泥紫芝幽谷
來蒲轂丹桂仙宫與玉梯騏驥連鑣天廏舞鸞
凰接翼上林栖羣才此日岡陵頌應與賡歌喜
起齊(其六)
三吴
聖眷荷偏深問俗頻邀
玉輦臨草木添榮霑雨露山川增色被歌吟福星
帝簡隆司牧卿月人多備作霖一介草茅私感激惟懷
芹曝獻丹心(其七)
累世榮施
寵遇殊光天幬庇媿微軀全家半食
皇朝禄台鼎分參紫極樞(恩去夏臣嫡叔祖臣掞擢文淵閣大學士)刻楮
也邀
天一笑傾葵竊效嶽三呼生逢
盛世顓愚奮萬禩千秋遠
聖圖(其八)
萬壽頌(演連珠九首有序)
貢生(臣)徐覺民
(臣)聞聖人出則日月紀其祥王者生則天地呈
其應故詩稱百禄八方瞻有道之光書祝萬年
四海慶無疆之歷降西池之王母曾言桃實三
千志南楚之莊生早識椿齡八百民知順則野
聞耕鑿之謠治進雍熙朝有賡揚之頌千百國
車書丕集億萬載景運方新先後同揆古今不
異欽惟
皇帝陛下
聰明睿智
文武聖神
法四序以平分運陰陽而不息
位兩儀以立極體覆載之無私
治洽唐虞接精微之統緒
學宗孔孟紹洙泗之淵源
雲漢天章點畫燦龍鳳之筆
日星翰墨歌詩聽金石之聲三年而各省齊蠲南北
東西萬室羔羊共慶一歲而四闈兼試春秋冬
夏中原麟鳳咸遊
豐功紀河漢江淮允矣經天而緯地
盛德徧照臨霜露大哉武烈而文謨世際
昌期開八荒於壽域祥呈禹服躋兆姓於春臺恭逢
聖夀六旬正是陽春三月東皇司令淑氣乘時南極呈
祥榮光映漢千官濟濟羣瞻
北闕之星萬國攘攘共獻南山之酒士民愛戴岳牧
歡忻(臣)世受
國恩身叨異數管窺蠡測敢言歷算之微長尺線寸
材遂沐生成之
大德竊比九如之祝敬陳
萬壽之辭
(臣)聞多福多男史有華封之祝如松如柏詩陳
天保之章是以乾坤呈其瑞應雲物騐其禎祥
海嶽來朝稱景命者曰
一人有慶岡陵致禱荷神庥者曰
萬福無疆(其一)
(臣)聞
聖人有道端政教於北辰
帝治無為運璣衡於南面是以王風暢而玉燭常調至
德隆而金甌永奠八表慶時熙之象過化存神
萬民安樂利之天衢歌巷諺(其二)
(臣)聞瑞呈甘露廣要道者必格乎天草長祥蒲
備大德者更徵乎地是以處深宫而愛敬無違
闢寢門而晨昏不貳以天下養
聖人之至行維昭為四海型萬國之歡心共遂(其三)
(臣)聞羲畫初開萬古之圖書肇啓堯文聿煥千
秋之制作爰興是以
聖旣本乎天縱學自見其多能集條理之始終金聲玉
振煥文章之璀璨霞蔚雲蒸(其四)
(臣)聞六師致討弭兵者不能無兵九伐正邦用
武者必先止武是以三蘖靖而牛馬胥歸兩階
陳而羽干並舞海島玉塞凛
王法之威嚴沙漠滇黔頌
皇恩之公普(其五)
(臣)聞虞廷欽恤象典有五等之刑漢室蠲苛立
法奉三章之約是以寬而不弛威而不虐夏后
之車屢下日暖圜扉湯王之網頻開星沉貫索
(其六)
(臣)聞頌紀周詩百室有盈寧之樂書陳禹貢千
年瞻底定之功是以
皇謨獨運
睿慮恒周籌黎庶之農桑蠲者蠲而賜者賜息波濤於
南北濬者濬而修者修(其七)
(臣)聞易象茅茹見彙征於交泰詩歌棫樸頌
夀考之作人是以羣英之栽培共遂
朝廷之化育常新文武全昌鳳翽與鷹揚競奮春秋四
試鹿鳴偕雁塔同登(其八)
(臣)聞執中之法萬古仰道統之傳洪範之疇千
載遡
聖王之治是以陳書講藝重道崇儒
念切修明學必宗乎鄒魯功兼述作理獨契乎程朱(其)
(九)
萬壽詩(五言律四首)
監生(臣)博爾和
為頌
聖人夀賡歌萬國同普天瞻麗日大地暢條風氣近西
山紫雲連北闕紅羣生霑化育咸在太和中(其)
(一)
帝德隆今古車書四海同祥光生
黼座仙酒晏春風上苑柳舒綠瑶階花映紅稱觴當此
日喜氣徧寰中(其二)
聖主無疆夀惟天乃可同
九重施化雨八表被仁風瑶草承春綠琪花向日紅抒
誠齊獻祝遥拜五雲中(其三)
重譯梯航至歡呼萬里同惟兹孺慕意益見
聖慈風樂奏鈞天盛霞凝仙仗紅(小臣)榮幸甚拜舞百
官中(其四)
舉人(臣)穆成格
禹甸山河壯虞廷玉帛將
一人眞有道
萬夀慶無疆蓂莢香三月冠裳集四方誰言山海遠此
日共梯航(其一)
龍旗輝曉日鳳管叶鈞天鵠立千官侍鳬趨百
職宣獻來金是鑑撤去燭成蓮共快瞻
天近歸擕滿袖煙(其二)
羣黎欣化日
聖主鼓薰風大有頻年慶輕徭是處同
賜酺眞額外
恩賚且宫中厚澤淪肌髓含哺頌
帝功(其三)
盛代崇文治
熙朝愛士深杏花紅照騎柳色綠霑襟天上星辰燦人
間沆瀣斟(小臣)叨世澤拜手罄葵忱(其四)
監生(臣)穆世泰
暘雨欣時若春和化日長
一人宜景福萬象自輝光雲物天開瑞岡陵地獻祥永
言綿歷算
大德夀無疆(其一)
賡歌盈
帝里佳氣徧
皇州不盡山川色無窮天地流萬年開
寶歷五福衍箕疇海屋多瑶算初添第一籌(其二)
聖德齊天地山川共效靈榮光瞻
黼座春酒介
嵩齡象舞陳丹陛韶音奏大廷八方同獻祝萬載樂淸
寧(其三)
盈廷稱
萬夀拜手頌無疆北闕清光近南山紫氣長瑞凝芝草
秀花發玉階香歲歲逢華祝承
恩正未央(其四)
監生(臣)佘掄
萬國慶咸寧遐哉
帝德弘瞻雲欣共覩就日喜同登香氣衣冠襲歌聲
輦轂騰頌揚情未巳拜手祝升恒(其一)
春光綿
寶歷
聖夀正無疆禹甸和風暖堯天化日長宫桃初綻蘂御
柳早含芳抃舞
丹墀下賡歌樂未央(其二)
帝德乾坤永歡聲徧九州
恩綸常播遠
惠澤每旁流桃熟三千歲椿榮萬六秋臣民同獻祝海
岳作觥籌(其三)
紫微光北極景運啓東皇
德共乾坤大
壽同天地長
九重端衮冕萬國盡梯航拜舞
彤廷下嵩呼祝
聖王(其四)
萬夀盛典初集卷九十九
