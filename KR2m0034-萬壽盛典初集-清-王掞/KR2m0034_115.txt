欽定四庫全書
萬壽盛典初集卷一百十七
歌頌五十七(生監諸臣八)
仁壽鏡賦
生員(臣)宮耀亮
猗惟仁壽之宮有此千秋之鑑雖潛形於幽獨如
揚光於明旦浩乎秋水之澄鮮皎若夜珠之璀璨
向陽烏而燧發初日流輝照金波而水泠明星有
爛其始制也太隂呈精歐冶鍊形蠲日則天中之
節擇地則揚子之津蒼龍蟠而鱗鬛鼓動乾鵲墮
而羽翼生成屑金膏以磨洗比玉液之晶瑩映若
無質洞碧虛而何際循之有體象止水之無心寳
匣初開練光飛出規對月而為雙色合天而為一
樹之瑶墀置之密室隔簾幕而重掩誘雲山以低
入煙蘿遥列於金階青翠倒瀉於素壁於是飾以
珊瑚裝之玳瑁躍蟾蜍而洞達行姮娥其窈窕雖
復晉有金飾之美魏有銀華之妙皆不足儷此空
明嫓兹朗照况其亦堅亦白不淄不磷非塵㙠之
可蝕在篋笥而亦珍屢照不疲寧遁於妍&KR1126;美惡
含虛以待無煩於意必將迎
天子膺圖出震明象重離以人為鑑法天無私日月光華
如聖作而物覩乾坤融朗亦先天而弗違乍闢堯
階流渚之赤虹遠燭獨持軒鏡繞樞之紫電下垂
宜其合千百國而成大綂緜萬斯年以應昌期者
也
萬壽詩(七言律一首有序)
生員(臣)吴鐘
欽惟
皇上御極五十有二年日升月恒星輝雲燦綿兩間之
景運協萬載之昌期甘雨和風正當歲始吹豳
擊鼓共樂春臺物應候以敷榮地成文而列繡
重以
皇都之麗羣瞻
天子之光閶闔門開蓬莱路近桃花千樹天上春多楊
柳三眠人間日暖和氣風行於八表歡聲雷動
於九衢戶進堯尊家陳舜樂極太平之盛事筆
不勝書當普慶之良辰人胥效祝顧奉觴上
壽祇應玉珮羣仙乃詣
闕陳詩許附青衫多士(臣)等身依
輦轂名厠膠庠望一簇之青旂捧
九天之紅日五雲深處遥識
龍顔
萬歲聲中叨陪虎拜雖才非風雅敢稱秋實春華而志
切敷揚祇屬鶯簧蝶拍行来
上苑随輯瑞以呼嵩載詠南山數添籌而觀海詩成
七律韻叶三多
行處笙歌
御苑通蓬莱路近日光紅雲開拱獻三春
壽人聽傳呼
萬歲嵩綵結
堯天臺榭㢠醉霑周宴海邦同陽春譜作昇平調長此
均瞻景物豐
萬壽詩(七言律二首)
生員(臣)劉璣
恩深雨露普
堯天羣沐
皇仁頌萬年宫扇日臨開雉尾爐香風裊噴龍涎柳垂
仙島迎
宸幄花馥瑶階敞
御筵共仰
九重弘壽域山呼常近五雲邊(其一)
盈盈仙樂鳳樓中綵仗班聯拜舞同青鳥自来
青瑣闥紫雲常繞
紫微宫乾坤交泰昌期合宇宙長春景運隆四海臣民
皆獻
壽籌添海屋盡呼嵩(其二)
萬壽詩(五言排律六韻)
生員(臣)馬緒
聖世登仁壽清時利用賓金莖凝玉露紫氣集
楓宸雲物光華異山川景象新蒼生三古盛黎獻萬邦
親更舉掄才典重逢造士春普天同獻頌
盛代得賢臣
萬壽詩(五言排律十韻)
生員(臣)朱揆荃
聖后超千古弘仁育兆民哲宣参造化文武裕經綸盛
典飛
丹詔深恩沛
紫宸八埏蒙覆載四海共尊親樹德膺年永承天獲福
新樂成看舞鳳世治見遊麟雙闕
垂華袞重霄列近臣蓼蕭歌樂愷棫樸詠槱薪奎井文
光聚函關瑞氣臻嵩呼騰率土願祝億千春
萬壽詩(五言排律八韻)
生員(臣)許捷
闔闢乾坤大升恒日月長
九天開景運四海沐
恩光瑞靄凝
龍袞仙班列雁行瑶芝輝錦砌玉液注霞觴
紫禁来鸞鶴
丹墀集鳳凰金甌歌永固
寳歷慶遐昌率土同歡忭蓬山共拜颺願將天地壽
稽首獻
君王
萬壽詩(五言排律十韻)
生員(臣)朱藻
貫月徵嘉瑞流虹協吉祥乾坤溥
惠澤朝野沐
恩光應運賢豪起如天雨露長良辰新鳳歷淑氣囀鶯
簧御柳垂閶闔仙桃奉建章瑞凝金掌露曲度
紫霞觴萬國衣冠集遐方玉帛將採珠來碧海
探王出崑岡
盛世輿圖鞏
熙朝文物昌謳歌盈海甸三祝效陶唐
萬壽詩(五言排律八韻)
生員(臣)丁翔
帝治當陽盛羣心就日同西庚輝壽域南極麗璿宫宴
鎬歌
文德征苖頌
武功離明光萬域井養溥羣蒙海晏
皇圖鞏春融
聖澤洪堯樽傾法醖舜樂協和風筐篚来遐邇歌謠徧
叟童康衢遥頌
聖拜手罄葵衷
萬壽詩(五言排律八韻)
生員(臣)蕭弘毅
四海歌天保無疆頌
聖人雞鳴宫漏曉鶯囀上林新綵仗和風暖仙樓瑞靄
勻泰階瞻
盛治率土被
深仁令節當三月歡心恊八垠
臨軒敷化雨
建極樂天申歲序乘鴻運文章蔚國賓草茅多藹吉抃
舞慶良辰
萬壽詩(五言排律十二韻)
生員(臣)張集成
人際昇平世天開景運昌南山春日麗
北闕彩雲翔
聖德嫓堯舜弘猷邁漢唐祥麟遊上苑鳴鳳集高岡共
識
天顔喜欣瞻士氣揚菁莪徵雅化遇合慶
明良瑶島桃初實蟾宫桂並芳掄才符令望選彦悉思
皇
教澤流偏廣
恩膏沛未央遐方羣獻瑞薄海盡来王共沐和風暖同
遊化日長願随耆老後競上
萬年觴
萬壽詩(五言排律二首)
生員(臣)張萼咸
垂裳昭至治大地扇仁風兼有三皇壽彌欽
五位崇恩從霄漢下樂與庶民同動植俱霑漑熙然化
育中(其一)
文命敷環海
膚功奏遠方濬川符禹跡時邁駕周王蔀屋租全賜圜
扉網不張普天觀化日扶杖拜
恩光(其二)
萬壽詩(五言排律六韻)
生員(臣)徐留臣
壽域開閶闔陽和澤萬方金莖承瑞露珠斗酌
瓊漿鳷鵲鶯花麗蓬莱歲月長八紘恢地軸五
緯煥天章濟濟排鵷鷺嗈嗈賦鳳凰普天歌有
道拜獻
萬年觴
萬壽詩(五言排律六韻)
生員(臣)曹培廉
世際時雍日華封祝
聖人桃經千載熟花試萬年春
上苑光風滿寰瀛化雨均普天同擊壤率土樂吹豳
瑞氣迎南極祥雲拱
北辰草茅無限意作頌獻
楓宸
萬壽詩(七言截句十八首有序)
生員(臣)關本
欽惟
皇帝陛下
五德綂符
萬齡開運
文謨武烈賢堯舜而集大成
聖德神功配乾坤而符太極合同軌同倫同文而益盛
九譯来王偕多福多壽多子以全昌百禄是荷
於今五十二載萬國咸寧自此億萬斯年
一人有慶兹當春王三月恭逄
聖壽六旬海晏河清四海同登壽域日升川至九州盡
入春臺蕩蕩巍巍億姓難名而莫贊熙熙皥皥
百獸率舞以呈祥將總元會運世之昌期用緜
寳歷且兼炎黃羲昊之景命永握
瑶圖(臣)本一介書生欣逢
聖世沐
高厚之長育早有葵忱被
日月之照臨亦同雀躍呼嵩頌嶽附於颺拜賡歌搦管
陳詞比於康衢夏諺句成七字頌進
萬年詩曰
萬年天子體乾行軼舜超堯久太平三萬二千成一歲
元辰六十正方亨(其一)
萬年天子纘
宗功
祖德欽承百紀隆
帝命靈長親有道精誠一氣總能通(其二)
萬年天子洽
天心肅穆郊壇儼式臨明德馨香徵
至治春祈到處灑甘霖(其三)
萬年天子首尊親孝治從今仰
一人養志還將天下養
慈闈瑞色護長春(其四)
萬年天子煥文章雲漢昭回典冊光玉屑遠超唐李杜
銀鈎不數晉鍾王(其五)
萬年天子武功揚屢奏鐃歌振八荒貔虎策勲皆
睿算九州清晏四時康(其六)
萬年天子接心傳洙泗源流一脉連契合紫陽隆異數
千秋金鏡自高懸(其七)
萬年天子奏平成
玉輦時巡指授精早有
皇心籌海晏羣歌
帝力奠河清(其八)
萬年天子重農桑圖繪豳風惕廟廊一穗九岐歌麥秀
和風歲歲報
君王(其九)
萬年天子富詩書玉笈竒探萬卷餘丹筆箋疏勤乙夜
人間珍重似璠璵(其十)
萬年天子惠元元賜復蠲租歲益繁不獨康衢人鼓腹
梯航重譯盡銜
恩(其十一)
萬年天子飭官箴激濁揚清勸勵深百爾承
恩皆鼓舞忠
君還切愛民心(其十二)
萬年天子布祥刑玉律親裁例秉經和氣殷流成久道
如天
大德翼長齡(其十三)
萬年天子協星垣三角精微識有源經緯生心心運物
神竒遠已邁羲軒(其十四)
萬年天子訓如綸長育惟期士有眞字字典謨為世則
六經奥旨一時新(其十五)
萬年天子振人文
曠典欣承自五雲永定科名新雨露百王千聖未曾聞
(其十六)
萬年天子廓鴻圖治洽山陬徧海隅近說遠來修職貢
卿雲爛縵燦天衢(其十七)
萬年天子海添籌嶽頌嵩呼徧九州草野(小臣)齊拜祝
八千歲是一春秋(其十八)
萬壽詩(五言排律六韻)
生員(臣)張廷珅
舜日卿雲縵堯年化日長
九天垂紱冕萬國肅冠裳紫禁鳴仙樂黃扉繞
御香蛟龍騰變化桃李吐芬芳川至符三祝嵩呼動八
荒瑶池陳玉液願引
萬年觴
萬壽詩(五言排律六韻)
生員(臣)王步青
祥光擁太乙佳氣靄東皇天上洪鈞轉人間化
日長萬方皆擊壤百辟盡稱觴鄉會賢關闢春
秋士氣揚祥麟遊上苑彩鳳集高岡共慶輿圖
鞏同瞻
帝道昌
萬年頌
生員(臣)吴霌著
大哉
皇王繼天立極欽明文思克純其德待旦孜孜居乾翼
翼治臻太和勲被四國久道化成至誠無息歷
數靈長卜年萬億
聖誕乘春和風瑞色爛縵舜雲光華堯日乃用作人俊
門是闢文教覃敷東西南北有兔斯罝野無遺
逸雕龍繡虎彬彬文質為國之楨
皇曰予弼用翼升恒泰階呈霱皥皥熙熙實惟
帝力
萬壽無疆載歌九域
萬年頌
生員(臣)朱霞
皇帝御宇五十二年三辰增耀五嶽旬宣恭逢
聖壽六甲周環八荒之内元氣駢闐近自畿甸以達九
壥涵濡長育俊乂實繁如海出珠如山吐雲星
辰作繪雲漢章天
皇帝神聖比隆羲軒神功默運旋坤轉乾俾此多士矩
方規圓會極歸極泳沫游源
皇帝純孝色養承歡惋愉問視為天下先俾此多士内
行純全遐邇徧德孝弟力田
皇帝聖武不怒而嚴神謀睿算四海蕩平俾此多士策
力高騫雲臺麟閣功勒名鐫
皇帝制作圖書並懸日華月彩彪炳八埏俾此多士經
術紛綸理則程朱文則歐韓於皇多士彙征茹
連子子孫孫雲日常瞻戴高履厚
恩無不霑矢其忠孝永載陶甄祥由寳善瑞在得賢天
降甘露地出醴泉聲明豔野文物藻川於千萬
載拱此
壽筵
萬壽詩(五言排律六韻)
生員(臣)蔣典
道德尊千古
勲華駕百王太平欣有象純嘏祝無疆鳳歷貞元起
龍飛甲子長卿雲三月錦春色萬年觴玉帛森朝會雲
韶引拜颺斗光環
帝極處處仰
垂裳
萬壽詩(七言律一首)
生員(臣)文楫
萬壽祥開六合春賢關特啟煥
恩綸南山瑞氣鴻圖永東壁輝光鳳藻新應運甲周綿
玉歷格天申錫慶
嵩辰草茅幸際風雲會競祝無疆仰
聖仁
萬壽詩(五言排律十二韻)
生員(臣)湯萬保
神聖超千古
恩威普萬方
豐功歌俊偉
愷澤頌汪洋雲牖生蓂莢高岡集鳳凰蒼生登衽席黎
獻侍巖廊南極星初耀西池宴未央添籌盈海
屋拜舞肅鴛行錫嘏瞻金闕呼嵩晉玉堂祥光
縈
輦轂喜氣溢梯航幸値唐虞盛欣瞻雨露瀼瞻雲依
覆載含哺樂羲皇自媿雕蟲技長懷翰墨香作
人宣雅化
萬壽祝無疆
萬壽詩(五言排律十四韻)
生員(臣)于春曉
浩蕩乾坤德涵濡
帝澤宣八方承舜日四海戴堯天擊壤康衢樂薰風解
阜絃太平欣有象愷澤被無邊一綂車書盛三
春景物妍南山增茀禄北斗耀奎躔華祝三多
備箕疇五福全輿情歡舞蹈
宸眷篤英賢多士登庸會盈庭喜起年謂騰青海駿須
飾錦雲韀和玉呈荆石蠙珠貢碧川
聖恩春皥皥藹吉羽翩翩保佑申天命賡歌逹
御筵風雲從此際歷服正聯緜
萬壽詩(五言排律十四韻)
生員(臣)顧琳
大化嫓姚姒神功並昊羲太平垂象日玉燭應
調時壽域開
宸極文星映玉墀萬方羣祝嘏多士盡摛詞舜奏南薰
曲堯傾北斗巵太和凝
聖節諸福會昌期氣轉洪鈞徧
恩將湛露施
九重方穆穆百爾盡師師雲漢同天麗奎文並斗垂萋
梧集靈羽棫樸茂新枝蔚作天家棟來為
聖世儀祥雲呈鳳閣化雨灑蛟池藹吉欣趨拱共球獻
媚兹嵩呼齊望
闕媿乏掞天辭
萬壽盛典初集卷一百十七
