欽定四庫全書
萬夀盛典初集卷七十四
歌頌十四(詞臣六)
聖夀萬年普天同慶詩(七言律八首有序)
左春坊左諭德兼翰林院修撰(臣)鄭開極
(臣)謹按周易恒卦之象曰聖人久於其道而天
下化成蓋自古帝王乘乾御籙必上協天心久
膺天命斯政教翔洽治定功成而頌聲作求如
我
皇上之德夀兼隆功業巍煥則信乎前古後今之所未
有者也(臣)開極叨中順治十八年辛丑科進士
特授庶常讀書中秘五十餘年備悉我
皇上聖德神功嘉謨善政誠非史册所能詳書敢竊誌
其大者仰見
皇上之德與天地同其廣大
聖夀即宜與天地同其悠久質之書傳確有明徵固非
徒為頌美之文而已蓋帝王之德莫大於仁孔
子之言曰仁者夀我
皇上仁覆萬方恩膏淪浹蠲租免賦累年至數千萬而
雨𤾉豐歉無刻不在
宸衷大案必慎株連人命覆詳至再即如三逆平定寬
宥者至數百萬人且
恩及屬國蒙古朝鮮歲祲見告而水運陸輸大宏賑賚
浿水千村龍庭萬帳無一人不在生成之中甚
者至於
御膳天庖皆有常經不容濫取歲所全物命以數千
萬計此其好生之德與天地同仁固宜與天地
同夀也帝王之德莫大於孝孔子稱舜之大孝
曰必得其夀我
皇上孝奉
兩宫承顔養志無一不周上體
列祖之心繼志述事無一不至甚者每歲
萬夀聖節篤念
慈和皇太后之劬勞五十餘載中外臣庶再三敦請而
陞殿受賀僅一再舉此
皇上之孝邁於舜之五十而慕則
聖夀不又有百倍於虞舜者乎帝王之德莫大於誠中
庸言至誠無息而曰悠久無疆我
皇上之誠於勤政也庶務必周庶官必飭深宫宵旰念
兹在兹其誠於舉賢才也則選擇必公搜羅必
廣甚至於薄技微長無不旁收博採其誠於體
羣臣也則不獨欲保其身家兼欲曲全其名節
其誠於子庶民也則不徒以賑饑肆赦取煦育
之具文而必使惠徧澤均有利賴之實濟是我
皇上之精神念慮無一息不在蒼生而萬國臣民傾心
愛戴共切
萬夀無疆之祝有不為天地神明所眷祐者乎帝王之
德又莫大於敬周武王之銘曰恭則夀我
皇上於
郊
廟之饗必躬必肅至於闕里岱宗暨前代帝王靡不虔加
敬禮褒祀尊崇功業蓋宇宙而涖事時存執玉
捧盈之心樂利徧海隅而臨衆時懷載舟馭朽
之戒其兢業之心與天地同其不息則與天地
竝其無疆又孰非理數之必然者哉至於旁通
游藝則書兼八法之長算擴九章之奥球圖叶
璇璣之秘玉律調鐘吕之和其尤卓絶古今者
神謨獨運則安攘奏功
玉輦親臨則平成底績此其開物成務制作垂於萬
年又非愚賤之倫所能蠡測者也(臣)海濱䜿儒
年七十有五矣幸生我
皇上仁夀之世得以飲和食德年雖將耄而耳目手足
猶能勉力修途匍匐五千餘里一瞻
闕廷自慙弇鄙不文不敢謂隨平格之老共賡天保
九如之歌庶幾附擊壤之民聊抒華封三祝之
願不揣為詩八章以
獻
華渚祥開蔚彩虹徇齊天縱仰
宸聰冲齡便裕安民志久道真成保泰功五十二年膺
寳歷百千萬禩祝喬松史臣珥筆賡堯典蕩蕩
誰能寫化工(其一)
南極熒煌表瑞徵臣民共覩日方升
三朝嘉慶
庭闈喜萬國歡心色養承禮樂修明神格享馨香祈賽歲
豐登
皇心永念艱難業夙夜貽謀燕翼宏(其二)
乾健貞恒萬化成
聖功無息應天行談經清晝儒臣接析理中宵大道明
統遡羲軒紹舜禹文宗孔孟表朱程體元居正
垂裳日朝野難將
至德名(其三)
聖學淵深竝典謨龍章鳳采炳寰區日華麗藻光
宸極雲漢昭回貫斗樞詩邁三唐成雅頌書兼八法冠
歐虞柏梁叨與昇平宴猶憶賡颺
玉殿趨(其四)
盛德鴻功耀簡編仁風膏雨徧
堯天蠲租春滿寰瀛外解網氛清貫索前四國桑麻成
樂土萬家燈火慶康年鸞笙鳳吹稱觥日好譜
衢歌入管絃(其五)
虎略龍韜
聖武雄貔貅百萬鎮寰中欃槍久掃妖氛靖車騎來庭
塞漠通春狩佽飛還試馬夏苗太史祗占熊應
知赫濯聲靈遠薄海銷兵早掛弓(其六)
聖世恩威徧海隅時雍化洽盛都俞龍堆萬里銷烽燧
鮫島千村入版圖績邁漢唐成偉烈德侔姚姒
拓鴻謨年年職貢修王會銀甕金車接九衢(其)
(七)
六合清寧
帝道光箕疇符應備禎祥春回花甲時方泰歷紀龍飛
運正昌入覲萬方陳玉帛貢琛八表萃梯航(小)
(臣)趨
闕隨嵩祝
聖夀同天願更長(其八)
萬夀詩(七言律八首有序)
原任左春坊左諭德兼翰林院修撰革職河工效力(臣)楊大鶴
(臣)伏見我
皇上御宇以來敬
天法
祖加惠元元恩溥德洋化成久道五十餘年如一日歲在
癸巳春王三月恭遇
萬夀六旬中外臣民詣
闕朝賀者爭先恐後而遐方士庶頂戴
皇仁皆隨地效華封之祝(臣)大鶴自江南進京三千餘
里所見郡縣村落焚香結綵兒童黃耉抃舞呼
嵩絡繹於道而我
皇上特霈德音謂萬姓安即朕之安天下福即朕之福
大哉
皇言(臣)在路聞
詔目覩民間歡欣踴躍無不同聲曰
一人安即萬姓安
一人福即天下福上下交孚君民一德猗歟休哉雖古
二帝三王之治蔑以加矣(臣)大鶴父子祖孫一
門三世受
恩深至感激倍常兹幸隨耆老後叩祝
萬夀不揣蕪陋謹賦長句八章以道羣黎百姓齊願
聖天子億萬年受天景命悠久無疆之意詩曰
粤若陶唐癸巳春衢謠華祝世風淳(臣謹按綱目前編堯)
(時衢謠華祝皆在癸巳載)
聖皇丕啟中天運
寳算欣逢大慶辰比戶可封歌
帝力萬邦胥協頌
堯仁勲同鳳紀還相合從此貞元萬萬巡(其一)
帝御鴻圖始六旬八方元氣拱
丹宸近光咸欲親
天子斂福還將錫庶民治化每占星象應禎符長共歲
華新
皇心主静常無斁建極綏猷政事醇(其二)
惟
天輔德佑吾
君德盛彌承
帝眷殷
恩沛九州蠲壤賦科開
萬夀蔚人文財當既阜彌崇儉民已俱安更克勤儉乃
有常勤可久物遊化日盡含欣(其三)
河出榮光燭九天(小臣)親見自河邊瑞雲浮處
波濤静休氣騰時景象姸春泛桃花含解澤秋
滋玉黍兆豐年一從九曲安流後愈卜
皇朝夀歷綿(其四)
神功治水善隄防
指授人王由
帝省方淮甸六巡勞
玉趾江城三度覲
雲光(鑾臣在河工謁見輿者三)平成共仰
宸謨大清晏懸知
鼎祚昌澤國盡看成沃土年年擊壤慶天長(其五)
百舍星馳謁
帝京長途歷歷見輿情千村綵幔連瓊樹萬縷香煙接
鳳城法曲仙音紛滿耳龐眉秀髮盡登程無分遐邇
同歡忭久道貞恒騐化成(其六)
輦下遙聞賀
聖躬
特宣㢲命示謙冲祈天祗願羣生遂受祉惟期四海同
普合臣民為一體永圖樂利切
宸衷
皇言甫出爭傳頌喜聽歡聲溢道中(其七)
芳時百物荷春暄小草傾心倍感
恩微力深慙輸犬馬
殊榮何幸及兒孫(壬辰科臣子祖楫暨臣姪孫士徽俱蒙)
(恩賜進士出身選授庶常)三霄濃露涵
雙闕一寸丹忱戀
九閽今日敬隨耆老後躋堂共進
萬年尊(其八)
萬夀詩(七言律五首有序)
給還原品原任日講官起居注左春坊左諭德(臣)秦松齡
欽惟
皇帝陛下
建極中天體文武聖神而作則
握符御宇統元會運世以為年
合萬國而承歡聿隆孝治
軫一夫之弗獲丕布仁慈肅官方則大法小廉敷文
教而東漸西被震風霆於異域海不揚波蕩氛
䘲於崇朝野無鳴柝爰逮黑齒雕題之俗咸致
白環銀甕之祥兹者歲紀昭陽律占姑洗仰
春秋之鼎盛值甲子之初周籌鶴算於三千方兹未艾
計椿齡於萬六詎足云遙慶洽堯階歡盈禹甸
况乃蠲租載霈感
兌澤以宣流造士彙征樂
㢲風之鼓動蓬茅生色葵藿傾心(臣)舊忝朝班夙慙
報效晚棲隴畝益荷矜全
寵賁林泉榮施翰墨
恩既隆於山嶽喜更溢於家門幸際
昌期敢辭駑鈍龍鍾鶴髮重依
日月之光竭蹶鳧趨庶效
華嵩之頌躬陳蕪末自託封人(臣)無任踴躍歡忭之
至謹拜手稽首而獻詩曰
序轉陽和淑景舒星瞻南極煥
宸居欣逢薄海稱觴會正值
深宫視膳餘雲母屛開花隠隠水晶簾捲日徐徐上林
果熟三千歲知是瑤池燕喜初(其一)
學富嫏嬛本六經心傳精一啟虞廷山龍黼黻
皆成象几杖盤盂總勒銘貫串珠囊硏五夜編
摩金鏡燭千齡
皇情最是關民事教寫豳風入
御屛(其二)
康衢化日誦聲長
賜復綸音出未央頻見
九重施惠澤早聞四野樂豐穰杏花菖葉原頭麥細雨
柔風陌上桑晝永綠窗添線後盡繙錦字織無
疆(其三)
天保陳詩喜共賡况聞
新詔下延英龍墀露濯千章柳鳳律春調百囀鶯藜閣
校書隨太乙錦袍飛韻叶長庚横經舊日青衫
士留得張蒼與伏生(其四)
簪筆螭頭侍從臣荷衣猶戀屬車塵曾隨擊壤
迎
鸞輅又逐呼嵩望
玉宸彌覺
恩波垂似續深慙世掌在絲綸何當重沐金莖露冰雪
陳根也自春(其五)
聖德如天詩(七言律八首有序)
原任左諭德今候補(臣)魏學誠
(臣)聞夀丘表軒轅之瑞感神電之流樞瑤光紀
顓頊之祥兆彩虹之貫月蓋聖人御宇雲物煥
其休徵天子垂裳乾坤昭其順應况夫鴻圖廣
大萃千百國之車書寳歷綿長衍億萬年之綂
緒生民未有振古為昭欽惟
皇帝陛下
道冠苞符
心涵疇畫
履五位而首出
集千聖之大成
至德難名巍乎聖文而神武
淵衷廣運允矣緯地而經天
以天下養
慈闈大德者得位得禄得名得夀
用時巡為侯度悦服者自南自北自東自西
文治光華雨露深而菁莪滋盛
聲教赫濯風雷震而兵甲全銷
宏浩蕩之仁免賦蠲租數盈萬億
廣生成之德省刑肆赦恩曠古今地平天成
睿慮周而兩河底定小廉大法
天語重而庶職寅恭瞻河嶽之與日星制作發先天之
秘自洙泗以及濓洛表章極重道之心典謨經
史之書咸窮閫奥律歷辭章之學悉抉精微
寳墨淋漓紙上作烟雲之氣
天章璀璨毫端仰鸞鳳之翔總由
聖德日新兼之多能天縱普天慶溢率土歡騰兹當
聖夀六旬正誕之辰恭逢
景運五十二年之盛維時民諴物阜觀久道之化成海
晏河清樂昌期之再見合殿之香風乍轉宫樹
花深中天之淑景方新上林春永獻
夀杯於九重闕下奏
天樂於五色雲中燕慶龍光儀來鳳舞雖
聖天子謙尊而辭祝頌總未忘宵旰之殷而我臣民歡
忭以效嵩呼竊願學巷塗之詠(臣)生逢
盛代世受
隆恩猥以下材疊霑
異數一思舊笏夙夜之愧悚彌深濫附清班拜舞之賡
歌欲效仰見
如天之德莫罄贊揚敬成祝
聖之章深慙鄙俚
一人有慶偕斯民斯世咸登夀域之中萬國同歡即不
識不知亦在康衢之内云爾
聖德如天夀亦同瞻
天仰
聖盡呼嵩包含宇宙中和氣涵養
皇王道德功曠世難逢堯舜
主前徽不數漢唐風更教萬世登仁夀盡在精神保合
中(其一)
聖德如天夀自侔萬年甲子此初周道隆孝治超千古
澤沛恩波徧九州仙草似知堯歲月大椿敢擬
聖春秋
天顔咫尺欣開霽紫氣紅雲繞鳳樓(其二)
聖德如天夀竝長歡呼稽首頌無疆心傳道法宗先聖
言出絲綸賚萬方每為蒼生勞旰食還從恭已
仰垂裳擬將金鏡千秋錄用佐瑤池萬歲觴(其)
(三)
聖德如天夀等倫維皇眷命自重申九天佳氣浮雙闕
萬國歡心奉
一人川嶽精靈齊獻瑞羲軒世界總如春星雲燦爛聞
占奏南極光輝近
紫宸(其四)
聖德如天夀復然從知精一有真傳心同日月無私照
福與山川共亘綿刑措兵銷成至治天長地久
祝遐年得生
盛世(臣)何幸親見堯階與舜絃(其五)
聖德如天夀域開九重宫闕近蓬萊日星河嶽瞻
宸翰禮樂文章仰
睿裁丙夜尚勤天下事講筵常見
聖人來萬年枝上花如錦知為
君王獻夀杯(其六)
聖德如天夀與齊天光近處五雲低河山長拱瑤臺北
麟鳳時遊上苑西耕鑿歌曾聞擊壤梯航貢直
到雕題宏敷雨露霑濡徧又仰丹霄降紫泥(其)
(七)
聖德如天夀益高春深閶闔映仙桃士霑異數菁莪化
民沐深仁江海濤繚繞香煙浮劍佩鏗鏘仙樂
動雲璈受
恩獨有(微臣)重欲效賡歌愧彩毫(其八)
萬夀盛典初集卷七十四
