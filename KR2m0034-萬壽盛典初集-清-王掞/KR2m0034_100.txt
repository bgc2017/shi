欽定四庫全書
萬壽盛典初集卷一百二
歌頌四十二(教習進士館諸臣三)
萬壽詩(七言律四首)
教習進士(臣)張秉亮
厚澤涵濡徧萬方太平
天子慶當陽東皇氣協春臺暖北斗文增
帝座光建極無疆天久大膺圖有道日舒長兩階合聽
雲韶奏仙管鏘鳴樂未央(其一)
夀字凝煙寶篆縈惠風調暢播芳馨詠詩吉日
聞庚戊占象祥星見丙丁德已參三行自健道
惟得一體長寧璿源深濬川方至
聖祚綿延億萬齡(其二)
六服胥還古治淳如天
聖德握洪鈞貞元際會周黃道景慶紛綸浹
紫宸仁夀鏡懸軒歷永昭華玉效舜廷珍從兹章蔀增
籌筴咸五登三迥莫倫(其三)
疆索弘開禹甸功東西南朔凛
皇封輿圖辨壤金湯固朝集充廷玉帛通樹號萬年蟠
上苑鼎垂億載炳層穹懽騰瀚海扶桑外茀祿
天申佑
聖躬(其四)
萬壽詩(七言律四首)
教習進士(臣)何隆遇
瑞氣祥虹甲子新
巍巍德業共尊親
萬年寶歷承天眷五色祥雲捧
聖人仁沐蒼生皆得壽恩流綠野總如春韶韺奏處披
閶闔浩蕩郊原集鳳麟(其一)
上林曉樹囀新鶯和入南薰慶阜成
端拱松雲祥自集照臨函夏物咸亨蒼精早映華星朗
黃道中懸瑞日明遥聽衢歌騰繡壤喜將耕鑿
荅昇平(其二)
屢頒
綸綍浹春温純嘏天心錫
至尊一統車書同六合九霄景物煥千門南山峙作無
疆夀滄海波流不竭恩拜手歡呼何所願惟應
歷數竝乾坤(其三)
繞殿祥風拂紫煙葵誠敬上九如篇願同夀佛
名無量長與靈椿紀大年蓂葉舒時增玉紀桃
花開日燦瑶天球圖永奠如茨福歲歲霞觴進
御筵(其四)
萬壽詩(七言律四首)
教習進士(臣)李五福
瑞氣晨浮
紫禁中春光
聖化兩融融千官齊上升恒祝萬國胥還渾灝風樂奏
鈞天翔彩鳳祥開華渚憶流虹五雲深處紅輪
展喜溢龍墀拜舞同(其一)
風物雍和氣候清由來
乾德致昇平韜鈐授處周戈戢疏瀹籌時禹烈成匝地
陽春方浩蕩一天遲日正文明嵩呼自叶華封
祝重譯占風萬里情(其二)
閶闔門開逹四聰左圖右史在
宸衷向明已勅庚先治乘暇猶存丙夜功頻有
恩波盈蔀屋時聞康阜應薰風侍臣朝夕披青簡未必
商周可比隆(其三)
蓂莢呈祥泰宇明熙熙動植慶生成插天嶽鎮
凝還峙亘古曦輪耀轉明擊壤羣思歌
帝力育才何幸到儒生(小臣)忝附班聯後猶被青陽雨
露榮(其四)
萬壽詩(七言律二首)
教習進士(臣)徐永祜
泰符啟運慶中天一色霞光繞
御筵玉歷初周堯甲子金甌永奠禹山川春融繡野祥
麟舞日麗丹霄綵鳳旋復旦光華今再覩(小臣)
歡頌九如篇(其一)
治際雍熙壽域開鬱葱佳氣滿蓬萊
九重春色濃於錦五嶽呼聲殷若雷南極景星雲外燦
西池仙果日邊來虹流電繞祥何限願進瓊瑶
獻夀杯(其二)
萬夀詩(七言律二首)
教習進士(臣)畢潚
璚雲芝蓋照
宸居六十年來慶有餘
睿藻紛披輝日月鴻圖鞏固萃車書太平人樂騰三祝
純嘏天申頌九如符籙已傳周甲子紀年纔是大椿初
(其一)
風光淡沲日華清又值堯年浹玉衡瑞露早隨
仙掌湛彩雲時傍翠旗生
六旬寶歷周還始五紀珠躔久愈明
聖壽無疆徵大德不須金鑑助昇平(其二)
萬壽詩(七言律二首)
教習進士(臣)高鍾嶽
浩蕩鴻恩被八荒欣逢
聖節正迎祥璇璣久運經綸遠蓂莢新生化育長人在
春臺歌復旦天開夀域徧遐方葵心向日歡無
極敬頌升恒拜手颺(其一)
追隨劍佩列班行閶闔晨趨曉色蒼暖日仙桃
三月麗瑞煙寶鼎五雲光時逢華祝披仙籙遥
聽嵩呼進
御觴甲子初周瞻紫氣
恩波從此共天長(其二)
萬壽詩(七言律二首)
教習進士(臣)景崙
條風習習靄祥光物彩欣隨
聖歷昌
峻德日新同日麗
遐齡天保與天長謳歌萬國霑聲教抃舞千官競拜揚
瑶草琪花齊獻瑞
九重端拱樂無疆(其一)
蓂莢敷榮紫氣迎舒長化日慶文明根源精一
皇心粹磅薄垓埏
帝業宏
萬歲聲呼綿寶籙五雲色燦映金莖(小臣)欲獻南山頌
長附鵷行慶太平(其二)
萬壽詩(七言律二首)
教習進士(臣)黃之綬
巍峩
聖德迥難名瑞氣舒為
寶歷禎學裕緝熙天竝健化徵悠久物咸亨武功永勒
河山壯文教常懸日月明花甲纔周渾未艾添
籌預欲指東瀛(其一)
千門向曉百花紅虎拜山呼絡繹同夾路縈廻
香靄細分曹祈祝好風融謳歌想見
皇情豫宵旰彌增
帝業崇豈獨神畿情倍切懽騰早已徧寰中(其二)
萬壽詩(七言律二首)
教習進士(臣)凌霄
玉帛充廷共拜颺虹流嘉慶記禎祥天開
寶歷經綸遠人際昌期日月長夀域鴻庥滋雨露春臺
徧德樂耕桑郊原一望平如砥遐邇同稱
萬歲觴(其一)
遥看霽旭擁祥煙花舞鶯歌拱
御筵早喜共球弘禹甸却逢花甲慶堯年嵩呼處處歌
謠地華祝村村熙皥天幸際
聖朝弘樂育相隨拜舞玉墀前(其二)
萬壽詩(七言律二首)
教習進士(臣)三格
玉觴齊介
九重春令節觀光慶典新瑞叶祥麟遊上苑歡隨儀鳳
拜
楓宸華封徧效三多祝箕範長兼五福陳從此萬
年膺百祿恩波累世戴
皇仁(其一)
擊壤喧闐聽遠謳九區同慶綘虹流晴光乍向
罘罳拱瑞靄高臨藻火浮輦路共球來萬國軒
庭
寶歷誦千秋鈞天仙樂聞何處應有青鸞集鳳樓(其二)
萬壽詩(七言律二首)
教習進士(臣)歸璉
欣然此日見唐虞縹緲祥雲擁
帝圖歷數宜同山岳永恩波久共海天敷絪緼萬象陽
和溢炳耀三階泰運符民物咸登仁夀域試聽
歌詠徧寰區(其一)
九重佳氣日清醇亘古長年屬大椿華祝才逢周甲始
嵩呼更遇起元新雲垂玉葉輝丹闕露滿金莖
近
紫宸為頌升恒綿寶算懽聲雷動洽臣民(其二)
萬壽詩(七言律二首)
教習進士(臣)竇祖禹
閶闔連雲紫氣浮太平玉歷甲初周瑶階徧長
春秋莢海屋新添日月籌萬國嵩呼通
帝座千官華祝拜
宸旒草茅幸傍䕫龍後遥聽簫韶奏鳳樓(其一)
瑶樞明潤耀星躔旭日融和敞
御筵到處春光彌宇宙呈來瑞氣出山川箕風畢雨休
徵應舜歷堯蓂寶籙傳薄海羣生登夀域千秋
萬歲樂鈞天(其二)
萬夀詩(七言律二首)
教習進士(臣)劉大輹
罘罳瑞靄入宫槐繚繞爐煙綵仗開丹鳳翔雲
臨太液金鰲捧日出蓬萊萬年春色增籌算八
表歡聲進夀杯東鰈西鶼重九譯都緣嵩祝
聖人來(其一)
螭頭宫漏曉遲遲正值稱觴
玉扆時曠代榮光逾鎬飲無疆祝頌叶豳詩東皇氣扇
蒼龍駕北闕風熏赤羽旗偏幸薪槱王化遠(小)
(臣)長此頌鴻禧(其二)
萬壽詩(七言律二首)
教習進士(臣)韓三善
丹地金鋪淑景新無疆福祿自天申車書一統
遵
皇極雲日千秋捧
紫宸南極華星常獻夀東皇茂莢總添春青疇綠野寬
無際湛露年年福兆民(其一)
萬戶謳歌三月天鳳城桃柳曉含煙陽春盤礴
垓埏外
聖歷舒長羲昊前化日悠悠聞擊壤仁風藹藹動揮絃
春暉寸草知難報虎拜同賡保定篇(其二)
萬壽詩(七言律二首)
教習進士(臣)王鈞
湛露春陽淑景融
九重嘉慶萬方同碧空天樂來雲際紅綻仙桃出
禁中華渚鍾祥傳貫月瑶房獻瑞憶流虹由來
聖歷符天地殊愧封人祝未工(其一)
川嶽懷柔競效珍箕疇諸福自咸臻四維奠定
恢疆索萬國梯航奉
聖神道統淵源洙泗接文章璀璨日星陳我
皇天錫多純嘏共向
楓宸慶大椿(其二)
萬壽詩(七言律二首)
教習進士(臣)劉軼政
如天
聖德握鴻鈞萬國衣冠集此辰世際平成欣禹烈人遊
熙皥慶堯仁羣工天保歌應徧率土華封祝更
新從此
皇圖綿億載升恒日月慶長春(其一)
靉靆祥雲霽景鮮鏘鳴廣樂奏鈞天傳來
寶歷膺三萬聞道靈椿紀八千海外行添籌作屋樽前
還兆福如川鵷班拜舞情何限共效嵩呼繞
御筵(其二)
萬壽詩(七言律二首)
教習進士(臣)王瀛
重熙
帝德樂無疆猶記瑶樞繞電祥鳳歷一周天竝永龍飛
萬載日俱長西山紫氣輝金戺北闕紅雲捧玉
觴喜溢臣鄰同拜舞願賡天保九如章(其一)
龍樓瑞色曉曈曨沐浴
皇仁五紀中環海舒長同化日普天翔洽慶和風桃開
御苑環青瑣樂奏雲門響碧空身際太平何報
稱欣隨鴛鷺效呼嵩(其二)
萬壽詩(七言律二首)
教習進士(臣)鄒啟孟
春深丹陛日舒長瑞擁明霞五色光有象太平
歌擊壤無為至化紀垂裳桃成瑶圃千年實露
湛金莖
萬歲觴欲向箕疇推甲子
聖朝歷服邁羲皇(其一)
上苑春和放柳條葱蘢佳氣上璇霄綿長
寶歷天同永朗潤
瑶樞日竝昭綺殿薰風宣
帝德光天復旦應民謠碧空彩鳳看翔集為是元聲奏
九韶(其二)
萬壽詩(七言律二首)
教習進士(臣)高澤宏
鳳闕雲開日正長霏微香靄進霞觴千官虎拜
天顔喜萬國嵩呼
帝道昌輝映山川俱獻瑞榮敷草木競呈祥(小臣)才薄
慚豳雅敬撰巴詞佐頌揚(其一)
璇宫甲子慶初周海屋方添第一籌曼倩金桃來閬苑
安期瓜棗貢瀛洲鶯聲囀處雲璈奏花色明時
玉液浮從此春光和
聖節年年愷讌侍螭頭(其二)
萬壽詩(七言律二首)
教習進士(臣)牛元弼
萬年純嘏自天申寶歷重周祝
帝辰瑞氣氤氲籠雉尾祥光靉靆耀龍鱗作人廣益姬
圖壽蠲賦洪霑禹甸春更識蓬萊多景色拜颺
王會抃臣鄰(其一)
熙皥淳風景福綿昇平人樂太和天金桃熟後
三千歲寶鼎傳逾億萬年小草與霑雲表露褎
衣喜拂殿中煙
聖朝慶溢三多祝忝附衢歌獻頌篇(其二)
萬壽詩(七言律四首)
教習進士(臣)李慎修
甲癸重周夀域開彩雲喜傍
紫宸回晴光暖入金莖露花氣濃熏玉液杯澹泊和聲
諧律吕鬱葱佳景見蓬萊
昌期千載真難遘遥聽嵩呼動地來(其一)
聖世崇文典獨優作人雅化徧薪槱杏花早沐三春露
桂子還分八月秋十載增科驚曠舉萬年定例
重旁求多才喜際明良會雲漢章天映九州(其)
(二)
深宫無逸為勤民浩蕩洪波沛澤均六合輪期蠲正税
三年無地不陽春雲瞻
北闕叨光久酒對南山獻頌新為樂普天登夀域薰
風一曲見
皇仁(其三)
紫氣葱蘢自上清人間物物荷生成東琛西賮
偕春集畢雨箕風應候平純嘏仰承大造眷歌
衢俯順老農情
聖皇歷數符天運聽取三呼萬歲聲(其四)
萬壽詩(七言律二首)
教習進士(臣)侯靖
翔洽和風溥萬方欣逢
聖節届春陽功超法象乾坤大手握禎符日月長疇範
胥歸
皇有極升恒相慶
壽無疆龍樓直與蓬山接桃實應供
萬歲觴(其一)
道協貞元養太和華封寧止祝三多中朝共賀
千秋歷髦士争懽
萬壽科
詔出紫宸垂湛露人依丹闕沐春波試看淑景籠佳氣
燎火光中響玉珂(其二)
萬壽詩(七言排律十二韻)
教習進士(臣)劉正遠
紫極光臨北斗邊虹流華渚紀星躔花開初旭
迎
宸幄桃熟深春上
御筵景運昇平方履泰
皇心欽翼正乘乾三皇歷數咸踰萬六甲干支幾邁千
合德真符天地永膺圖直剖混濛前梯山航海
同文治甘雨和風大有年明竝日輪懸舜日治
賡天保戴堯天
恩垂膏露江河潤聲動歡呼嵩嶽連靈物應圖胥在囿
休嘉洊至更如川
九重鵷鷺争呈瑞百卉芳菲竝吐妍羲畫一元貞復始
箕疇五福夀居先(小臣)願獻華封祝擊壤高歌
復旦篇
萬壽詩(七言排律十韻)
教習進士(臣)楊森秀
垂衣廣運德難名率土歡娛戴
聖明獨闢乾坤恢
帝宇高懸日月耀
神京圖書益闡苞符秘禮樂胥歸冶鑄精極建中和時
用泰道兼悠久物咸亨淳風自返閭閻古氛氣
全銷海甸清已見堯階生瑞莢更開瓊圃産華
平越裳以外還重譯韶舞於今復九成糺縵卿
雲浮
黼座濃瀼瑞露滿金莖花迎柳拂三春節華祝嵩呼萬
國情從此年年賡保定無須海上訪蓬瀛
萬壽詩(七言排律十四韻)
教習進士(臣)于棻
品彙鮮妍竝效祥乾行久協
帝圖昌山河旋壯罘罳色日月平增藻火光鳳歷紀元
春竝永
龍廷對景晝方長福如岡阜休徵協道邁羲皇景運康
文治星辰森布列武功雷電合成章廟堂勅典
偕三事蔀屋流膏潤八荒已奏平成同有夏還
欽歷象嫓陶唐域中輯瑞圖王會海外歸忱隷
職方四表歡心騰壤甸三階瑞氣炳穹蒼仙桃
結子春三月御柳垂條歲萬行晴旭早迎金榜
煥曉花時傍玉爐香風輕繡壤馴青雀水暖瑶
池下彩凰周雅頌揚陳保定虞廷愷豫慶明良
(小臣)謭陋安能賦惟願齊天介夀觴
萬壽詩(七言截句八首)
教習進士(臣)吳振鎬
解澤欣同湛露垂春光
聖化兩融怡箕疇五福相傳久未若吾
皇萬福宜(其一)
如天如地荷生成萬國歡娛慶太平遥聽嵩呼
三萬歲何須候氣問東瀛(其二)
東風入曲轉南薰寶篆香縈夀字紋遥見
龍輿徐度處繽紛五色總祥雲(其三)
海日騰光照
御筵花如錦繡柳如煙芙蓉春殿開芳宴不數蟠桃會
裏仙(其四)
夀星躔次曜辰宫明潤天街一望同
寶歷祥開新甲子扶桑旭日看初紅(其五)
竝戴堯天樂未央千官齊奉萬年觴時和歲稔
天顔喜夀域真看徧八荒(其六)
南北東西文命敷起占瑞氣滿寰區梯航鶼鰈
來重譯勝似當年禹會圖(其七)
山色遥臨
帝座尊九微燈火徹天門和風甘雨為民瑞地久天長
戴
聖恩(其八)
萬壽詩(七言截句八首)
教習進士(臣)王珍
盤礴和風徧八埏忻逢
聖節益熙然上林春色花如海競吐芳菲拱
御筵(其一)
無邊柳色映青旗桂月榆星獻瑞時天為吾
皇開夀域春光多上萬年枝(其二)
仙掌承天曉露漙鏘鳴劍珮擁千官祥光縹緲
藏
金闕瑞靄縈廻護
玉鑾(其三)
瓊枝滿酌貯流霞一色香清四照花率土普天
同拜舞願將
聖歷比恒沙(其四)
幾暇披圖日影遲心源道岸接軒羲
乾行不息符天運厚德無疆鎮地陲(其五)
綿長何物紀春秋甲子循環億萬周想得仙人
臨海屋每逢
聖夀為添籌(其六)
千門相聚頌升恒
皇極平康協庶徵恰勝觀燈元夕會星橋火樹一層層
(其七)
澄澈三階應候平歲星遥拱
帝垣明年年長日光風裏遥聽嵩呼
萬歲聲(其八)
萬壽詩(七言截句八首)
教習進士(臣)李祖望
眉壽常居萬福先頻將甲子紀堯年
功成治定恩施普仁覆蒼生德配天(其一)
得一能為天下貞卿雲燦爛肇文明
垂衣端拱彰君極久道由來化自成(其二)
咸五登三德本侔功施上下與同流高明博厚
兼悠久綿歴
皇圖億萬秋(其三)
深仁厚澤洽臣民僻壤遐陬化被均令德從來歌保佑
一人有慶自天申(其四)
瑞氣氤氳燦物華上林春色迥如霞蟠桃一熟
三千歲為報枝頭始放花(其五)
虹流電繞叶禎祥
壽域弘開徧八荒鷺序鵷班多燕喜年年拜手祝無疆
(其六)
袍染春羅柳汁新菁莪長此荷陶鈞榮光五色
章天漢
萬壽君王廣作人(其七)
華封此日祝三多噓拂薰風鼓太和四海共登
仁夀域
萬年天子樂卷阿(其八)
萬夀詩(七言截句八首)
教習進士(臣)郁瑞
夀域天開甲子新堯階蓂莢恰三春太平樂事
陽和滿萬國歡騰拜
聖人(其一)
九重春暖氣氤氲鳳闕班齊綵仗分匝地嵩呼同介夀
綘霄
玉座擁彤雲(其二)
南極華星映紫微文明覃被有餘輝欣瞻
堯舜垂裳日雲漢光昭徧九圍(其三)
上林花發正芳時雨露涵恩湛湛施無限春風
桃與李托根都傍萬年枝(其四)
日麗中天仰照臨
天心原是兆民心太和一氣洪鈞轉永荷生成
帝造深(其五)
河山錯繡拱金湯處處陶成仁夀鄉任使八方
聲教遠貢琛重譯祝
君王(其六)
祥徵長發協苞符獻頌多隨闕下趨麟趾從來
歌盛世無疆景福慶
皇圖(其七)
層霄瑞靄氣蘢葱
至德潛孚總化工卜歷自應過億萬簫韶聲裏奏薰風
(其八)
萬壽盛典初集卷一百二
