欽定四庫全書
萬夀盛典初集卷十三
典禮三(祭告一)
康熙五十二年三月初六日癸未
皇上允禮臣請於
萬夀節前一日遣官告祭
天
地
太廟
社稷
太常寺謹
奏為恭逄
仁夀昌期籲請舉行大典以迓神貺以慰輿情事准禮
部文稱每遇
萬夀聖節致祭
太廟後殿真武廟東嶽廟城隍廟今歲
聖主六旬大慶非比常年除例祭外伏懇告祭
天
地
太廟
社稷祝文由翰林院撰擬其開列遣官恭設祀品等項
太常寺照例備辦等因具題奉
旨是欽此欽遵到寺相應於
萬夀聖節前期十七日告祭
天壇
地壇
太廟
社稷壇祝文由内閣恭捧賫送四處應各
遣大臣一員行禮為此請
旨康熙五十二年三月十二日摺子啓奏本日奉
旨
天壇遣崇古禮行禮
地壇遣汪吾禮行禮
太廟遣富寧安行禮
社稷壇遣赫碩色行禮
天壇告祭文
維康熙五十二年歲次癸巳三月朔戊寅越十
有七日甲午
嗣天子(臣)恭遣都統(臣)崇古禮敢昭告於
皇天上帝曰(臣)仰荷
景命纘承丕基臨御萬邦勤求上理於今五十二年夙夜
孜孜罔敢暇逸惟以上荅
天眷下阜民生為務兹者六旬始屆四方咸寧皆託
鴻庥默垂純佑歴年既久乾惕彌深惟期兆姓之安即為
眇躬之福冀邀
帝鑒俯順(臣)衷俾得時和年豐家給人足俗咸躋於仁夀
世共享夫昇平謹
告
地壇告祭文
維康熙五十二年歲次癸巳三月朔戊寅越十
有七日甲午
嗣天子(臣)恭遣都統(臣)汪吾禮敢昭告於
皇地祗曰(臣)仰荷
景命纘承丕基臨御萬邦勤求上理於今五十二年夙夜
孜孜罔敢暇逸兹者六旬始屆四方咸寧皆託
鴻庥默垂純佑歴年既久乾惕彌深惟期兆姓之安即為
眇躬之福冀邀
神鑒俯順(臣)衷俾得時和年豐家給人足俗咸躋於仁夀
世共享夫昇平謹
告
太廟告祭文
維康熙五十二年歲次癸巳三月朔戊寅越十
有七日甲午
孝曾孫嗣皇帝(臣)謹遣吏部尚書(臣)富寧安敢
昭告於
太祖承天廣運聖德神功肇紀立極仁孝睿武弘文定業
高皇帝
孝慈昭憲敬順慶顯承天輔聖高皇后
太宗應天興國弘德彰武寬温仁聖睿孝隆德顯功文皇
帝
孝端正敬仁慈莊敏輔天協聖文皇后
孝莊仁宣誠憲恭懿翊天啓聖文皇后
世祖體天隆運英睿欽文大德弘功至仁純孝章皇帝
孝康慈和莊懿恭惠崇天育聖章皇后曰(臣)仰荷
景命纘承丕基臨御萬邦勤求上理於今五十二年夙夜
孜孜罔敢暇逸兹者六旬始屆四方咸寧皆託
鴻庥默垂純佑歴年既久乾惕彌深惟期兆姓之安即為
眇躬之福冀邀
慈鑒俯順臣衷俾得時和年豐家給人足俗咸躋於仁夀
世共享夫昇平謹
告
社稷壇告祭文
維康熙五十二年歲次癸巳三月朔戊寅越十
有七日甲午
嗣天子恭遣禮部尚書(臣)赫碩色敢昭告於
太社之神
太稷之神曰朕仰荷
景命纘承丕基臨御萬邦勤求上理於今五十二年夙
夜孜孜罔敢暇逸兹者六旬始屆四方咸寧皆
託
鴻庥默垂純佑歴年既久乾惕彌深惟期兆姓之安即
為眇躬之福冀邀
神鑒俯順余衷俾得時和年豐家給人足俗咸躋於仁
夀世共享夫昇平謹
告
十八日乙未
詔遣官致祭五嶽五鎮四海四瀆長白山及歴代帝王
陵寝先師孔子闕里
四月初一日禮部尚書(臣)赫碩色等謹
題為欽奉
恩詔事康熙五十二年三月十八日恭奉
恩詔一款五嶽四瀆等祀應遣官致祭著察舊例舉行
恩詔又一款歴代帝王陵寢先師孔子闕里應遣官致
祭著察例舉行該臣等查得致祭五嶽五鎮四海四
瀆長白山歴代帝王陵寢先師孔子闕里應照
例將宗人府内閣翰林院六部理藩院都察院
内鑾儀衛等衙門滿漢侍郎以下四品以上堂
官差往致祭其應差官員(臣)部移文俟各衙門
送到之日開列職名并致祭之處具題恭候
欽點差往其香亭木匣罩袱等項由工部預備降真等
香由戶部預備祭帛由太常寺預備祭文翰林
院撰擬其看守祭文香帛將(臣)部筆帖式及太
常寺筆帖式酌量差往欽天監選擇吉日起程
致祭官員先期齋戒一日(臣)部將祭文香帛交
與致祭官員前往所有致祭應用等項行文該
地方官照例備辦俟
命下(臣)部之日照例遵行可也謹
題請
旨本月初三日奉
旨依議
禮部祠祭司為欽奉
恩詔事禮科抄出該本部題前事奉
旨依議欽此欽遵到部相應咨劄各衙門可也
一咨翰林院撰祭文六十道
一咨工部取黃縀銷金雲龍夾袱六十箇盛祭
文竹筒六十箇用紅油漆尺寸與盛
詔書筒一樣帛匣六十箇寫祭文白鹿裱紙六十張香
亭一座龍亭一座御仗一對
一咨戶部取降真香六十柱速香六十包每包
重一斤
一劄太常寺取帛六十叚派筆帖式
一劄欽天監擇日期
一遣官致祭兀喇地方長白山之神遼東廣寧
北鎮醫巫閭山之神混同江北海之神遼東
廣寧中屯衛遼太祖陵
祭品(一劄奉天府一劄太常寺)(一行寧盛京將軍一行古塔將軍)
一遣官致祭山東濟南府泰安州東嶽泰山之
神青州府東鎮沂山之神莱州府掖縣東海
之神兖州府曲阜縣少昊金天氏陵兖州府
東平州帝堯陶唐氏陵兖州府曲阜縣先師
孔子闕里
祭品行山東布政司
一遣官致祭陜西西安府華隂縣西嶽華山之
神鳳翔府隴州西鎮吳山之神延安府中部
縣黃帝軒轅氏陵西安府咸陽縣周文王陵
周武王陵周成王陵周康王陵西安府涇陽
縣漢高祖陵西安府咸安縣漢文帝陵西安
府長安縣漢宣帝陵耀州三原縣唐高祖陵
西安府醴泉縣唐太宗陵華州蒲城縣唐憲
宗陵西安府涇陽縣唐宣宗陵耀州富平縣
後魏文帝陵四川成都府江瀆之神
祭品(一行陕西布政司一行四川布政司)
一遣官致祭河南河南府登封縣中嶽嵩山之
神南陽府唐縣淮瀆之神懷慶府濟瀆之神
開封府陳州太昊伏羲氏陵開封府西華縣
商高宗陵開封府鄭州周世宗陵孟津縣漢
光武帝陵河南府鞏縣宋太祖陵宋太宗陵宋
真宗陵宋仁宗陵
祭品行河南布政司
一遣官致祭湖廣衡州府衡山縣南嶽衡山之
神衡州府酃縣炎帝神農氏陵永州府道州
寧遠縣帝舜有虞氏陵
祭品行湖南布政司
一遣官致祭山西渾源州北嶽恒山之神平陽
府霍州中鎮霍山之神平陽府蒲州西海之
神河瀆之神平陽府趙城縣女媧氏陵平陽
府蒲州榮河縣商湯王陵
祭品行山西布政司
一遣官致祭浙江紹興府會稽縣南鎮會稽山
之神紹興府會稽縣夏禹王陵江南江寧府
明太祖陵
祭品(一行浙江布政司一行江蘇布政司)
一遣官致祭廣東廣州府南海之神
祭品行廣東布政司
一遣官致祭直隸大名府滑縣顓頊高陽氏陵
帝嚳高辛氏陵大名府内黃縣商中宗陵順
天府房山縣金太祖陵金世宗陵昌平州明
宣宗陵明孝宗陵明世宗陵順天府望祭元
太祖陵元世祖陵
祭品(一行直隸廵撫一行順天府)
每處應用祭品
牛一隻猪一口羊一羫大羹
和羹鹿醢兔醢魚醢
醓醢豚胉脾析芹葅
笋葅菁葅韭葅鹿脯
鰝魚鉶鹽榛菱
芡棗栗白餅
黑餅黍稷稻粱酒
燭
四月初六日禮部尚書(臣)赫碩色等謹
題為欽奉
恩詔事據欽天監呈稱康熙五十二年四月二十一日
戊辰宜用辰時
遣官致祭五嶽五鎮四海四瀆長白山等處歴代帝
王陵寝先師孔子闕里吉等語應照選擇吉期
遣官前往致祭照例兀喇地方長白山之神遼東廣
寧北鎮醫巫閭山之神混同江北海之神遣官
一員山東濟南府東嶽泰山之神青州府東鎮
沂山之神莱州府東海之神遣官一員陕西西
安府西嶽華山之神鳳翔府西鎮吳山之神四
川成都府江瀆之神遣官一員河南河南府中
嶽嵩山之神南陽府淮瀆之神懷慶府濟瀆之
神遣官一員湖廣衡州府南嶽衡山之神遣官
一員山西渾源州北嶽恒山之神平陽府霍州
中鎮霍山之神蒲州西海之神河瀆之神遣官
一員浙江紹興府南鎮會稽山之神遣官一員
廣東廣州府南海之神遣官一員河南開封府
太昊伏羲氏陵商高宗陵周世宗陵河南府漢
光武帝陵宋太祖陵宋太宗陵宋真宗陵宋仁
宗陵遣官一員湖廣衡州府炎帝神農氏陵永
州府帝舜有虞氏陵遣官一員山西平陽府女
媧氏陵商湯王陵遣官一員陕西延安府黃帝
軒轅氏陵西安府周文王陵周武王陵周成王
陵周康王陵漢高祖陵漢文帝陵漢宣帝陵唐
高祖陵唐太宗陵唐憲宗陵唐宣宗陵後魏文
帝陵遣官一員山東兖州府少昊金天氏陵帝
堯陶唐氏陵先師孔子闕里遣官一員直隸大
名府顓頊高陽氏陵帝嚳高辛氏陵商中宗陵
順天府金太祖陵金世宗陵明宣宗陵明孝宗
陵明世宗陵起輦谷地方元太祖陵元世祖陵
遣官一員例有元太祖元世祖在順天府望祭
今此遣官亦在順天府望祭浙江紹興府夏禹
王陵江南江寧府明太祖陵遣官一員遼東廣
寧遼太祖陵遣官一員此十六處應將各部院
衙門送到應差官員職名開列具題恭候
欽點差往其差往官員筆帖式由兵部照例給發勘合
可也為此謹
題本月十三日奉
旨恩詔内有各直省綠旗兵丁俱應加賞賚一款今各
省鎮廟等處遣官致祭其賞賚綠旗兵丁之事即著
致祭官員帶同監賞一次即可完畢不必再差且不
致重復騷擾驛站若無祭祀省分叧𣲖官員前往這
所差著查八旗副都統以下參領以上并各部院衙
門堂官開列具奏
四月十六日禮部等部尚書(臣)赫碩色等謹
題為欽奉
恩詔事(全疏載第三十六卷賞兵條中)本月二十二日奉
旨長白山醫巫閭山等處遣覺羅歪三致祭遼太祖陵
遣殷濟納致祭南海遣馬雲霄致祭顓頊高陽氏等
陵遣王臣致祭黃帝軒轅氏等陵遣蔡升元致祭西
嶽華山及江瀆等處遣查弼納致祭南鎮會稽山遣
拉都渾致祭夏禹王陵及明太祖陵遣周起渭致祭
東嶽泰山等處遣孫柱致祭少昊金天氏等陵孔子
闕里遣廖騰煃致祭中嶽嵩山等處遣李先復致祭
太昊伏羲氏等陵遣明安致祭南嶽衡山遣羅占致
祭炎帝神農氏等陵遣陳汝咸致祭女媧氏等陵遣
鄒士璁致祭北嶽恒山等處遣李敏啓致祭江西賞
賚綠旗兵丁著額爾氣去福建賞賚綠旗兵丁著穆
賽去廣西賞賚綠旗兵丁著許廷臣去雲南賞賚綠
旗兵丁著瓦哈立去貴州賞賚綠旗兵丁著朱廷柱
去餘依議
萬夀盛典初集卷十三
