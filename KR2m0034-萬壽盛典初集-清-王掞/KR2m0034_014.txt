欽定四庫全書
萬夀盛典初集卷十四
典禮三(祭告二)
五月初十日丙戍昧爽
欽差致祭官員齊赴禮部領香帛祭文
御仗分詣直省
禮部祠祭司為欽奉
恩詔事禮科抄出本部等部題前事康熙五十二年四
月十六日題本月二十二日奉
旨長白山醫巫閭山等處遣覺羅歪三致祭遼太祖陵
遣殷濟納致祭南海遣馬雲霄致祭顓頊高陽氏等
陵遣王臣致祭黃帝軒轅氏等陵遣蔡升元致祭西
嶽華山及江瀆等處遣查弼納致祭南鎮會稽山遣
拉都渾致祭夏禹王陵及明太祖陵遣周起渭致祭
東嶽泰山等處遣孫柱致祭少昊金天氏等陵孔子
闕里遣廖騰煃致祭中嶽嵩山等處遣李先復致祭
太昊伏羲氏等陵遣明安致祭南嶽衡山遣羅占致
祭炎帝神農氏等陵遣陳汝咸致祭女媧氏等陵遣
鄒士璁致祭北嶽恒山等處遣李敏啓致祭江西賞
賚綠旗兵丁著額爾氣去福建賞賚綠旗兵丁著穆
賽去廣西賞賚綠旗兵丁著許廷臣去雲南賞賚綠
旗兵丁著瓦哈立去貴州賞賚綠旗兵丁著朱廷柱
去餘依議欽此欽遵到部隨劄欽天監叧選得五月
初十日寅時吉等語相應知會𣲖往致祭官員
於初九日齋戒一日初十日早俱齊集本部領
香帛祭文
御仗纛牌傘等項前往致祭可也
頭等侍衛覺羅歪三之兀喇地方及遼東祭長
白山之神北鎮醫巫閭山之神混同江北海之
神
副都統馬雲霄之廣東祭南海之神
内閣侍讀學士查弼納之陕西四川祭西嶽華
山之神西鎮吳山之神江瀆之神
内閣侍讀拉都渾之浙江祭南鎮會稽山之神
吏部左侍郎孫柱之山東祭東嶽泰山之神東
鎮沂山之神東海之神
兵部左侍郎李先復之河南祭中嶽嵩山之神
淮瀆之神濟瀆之神
通政司左通政兼參領羅占之湖廣祭南嶽衡
山之神
太常寺卿李敏啓之山西祭北嶽恒山之神中
鎮霍山之神西海之神河瀆之神
閒散大臣殷濟納之遼東祭遼太祖陵
副都統王臣之近畿祭顓頊高陽氏陵帝嚳高
辛氏陵商中宗陵金太祖陵金世宗陵明宣宗
陵明孝宗陵明世宗陵在順天府望祭元太祖
陵元世祖陵
内閣學士兼禮部侍郎蔡升元之陕西祭黃帝
軒轅氏陵周文王陵周武王陵周成王陵周康
王陵漢高祖陵漢文帝陵漢宣帝陵唐高祖陵
唐太宗陵唐憲宗陵唐宣宗陵後魏文帝陵
日講官起居注翰林院侍講學士周起渭之浙
江江南祭夏禹王陵明太祖陵
戶部右侍郎廖騰煃之山東祭少昊金天氏陵
帝堯陶唐氏陵先師孔子闕里
左副都御史明安之河南祭太昊伏羲氏陵商
高宗陵周世宗陵漢光武帝陵宋太祖陵宋太
宗陵宋真宗陵宋仁宗陵
通政司右參議陳汝咸之湖廣祭炎帝神農氏
陵帝舜有虞氏陵
内閣學士兼禮部侍郎鄒士璁之山西祭女媧
氏陵商湯王陵
祭長白山文
維康熙五十二年歲次癸巳月朔越
日
皇帝遣頭等侍衛覺羅歪三致祭於
長白山之神曰維神天作崇高地鍾靈異發祥有
自延祚無疆朕纘受鴻圖撫臨區宇殫思上理
夙夜勤求惟日孜孜不遑暇逸兹御極五十餘
年適當六旬初屆所幸四方寧謐百姓乂和稼
穡歲登風雨時若維庶徵之協應爰羣祀之虔
修特遣耑官式循舊典冀益贊雍熙之運尚永
貽仁夀之休俯鑒精忱用垂歆格
祭北鎮醫巫閭山文
維康熙五十二年歲次癸巳月朔越
日
皇帝遣頭等侍衛覺羅歪三致祭於
北鎮醫巫閭山之神曰維神永障遼陽肇封虞代
靈威有赫作鎮北方朕纘受鴻圖撫臨區宇殫
思上理夙夜勤求惟日孜孜不遑暇逸兹御極
五十餘年適當六旬初屆所幸四方寧謐百姓
乂和稼穡歲登風雨時若維庶徵之協應爰羣
祀之虔修特遣耑官式循舊典冀益贊雍熙之
運尚永貽仁夀之休俯鑒精忱用垂歆格
祭北海文
維康熙五十二年歲次癸巳月朔越
日
皇帝遣頭等侍衛覺羅歪三致祭於
北海之神曰維神靈協天池位尊北陸羣生永頼
大澤無涯朕纘受鴻圖撫臨區宇殫思上理夙
夜勤求惟日孜孜不遑暇逸兹御極五十餘年
適當六旬初屆所幸四方寧謐百姓乂和稼穡
歲登風雨時若維庶徵之協應爰羣祀之虔修
特遣耑官式循舊典冀益贊雍熙之運尚永貽
仁夀之休俯鑒精忱用垂歆格
祭南海文
維康熙五十二年歲次癸巳月朔越
日
皇帝遣副都統馬雲霄致祭於
南海之神曰維神德協離明功高長養永資廣利
流潤炎荒朕纘受鴻圖撫臨區宇殫思上理夙
夜勤求惟日孜孜不遑暇逸兹御極五十餘年
適當六旬初屆所幸四方寧謐百姓乂和稼穡
歲登風雨時若維庶徵之協應爰羣祀之虔修
特遣耑官式循舊典冀益贊雍熙之運尚永貽
仁夀之休俯鑒精忱用垂歆格
祭西嶽華山文
維康熙五十二年歲次癸巳月朔越
日
皇帝遣内閣侍讀學士查弼納致祭於
西嶽華山之神曰維神少昊儲精崑崙競秀祥流
仙掌澤布靈池朕纘受鴻圖撫臨區宇殫思上
理夙夜勤求惟日孜孜不遑暇逸兹御極五十
餘年適當六旬初屆所幸四方寧謐百姓乂和
稼穡歲登風雨時若維庶徵之協應爰羣祀之
虔修特遣耑官式循舊典冀益贊雍熙之運尚
永貽仁夀之休俯鑒精忱用垂歆格
祭西鎮吳山文
維康熙五十二年歲次癸巳月朔越
日
皇帝遣内閣侍讀學士查弼納致祭於
西鎮吳山之神曰維神秀秉金天功齊華嶽靈威
有赫作鎮西方朕纘受鴻圖撫臨區宇殫思上
理夙夜勤求惟日孜孜不遑暇逸兹御極五十
餘年適當六旬初屆所幸四方寧謐百姓乂和
稼穡歲登風雨時若維庶徵之協應爰羣祀之
虔修特遣耑官式循舊典冀益贊雍熙之治尚
永貽仁夀之休俯鑒精忱用垂歆格
祭江瀆文
維康熙五十二年歲次癸巳月朔越
日
皇帝遣内閣侍讀學士查弼納致祭於
江瀆之神曰維神岷山導源南國作紀百川並納
九泒同歸朕纘受鴻圖撫臨區宇殫思上理夙
夜勤求惟日孜孜不遑暇逸兹御極五十餘年
適當六旬初屆所幸四方寧謐百姓乂和稼穡
歲登風雨時若維庶徵之協應爰羣祀之虔修
特遣耑官式循舊典冀益贊雍熙之治尚永貽
仁夀之休俯鑒精忱用垂歆格
祭南鎮會稽山文
維康熙五十二年歲次癸巳月朔越
日
皇帝遣内閣侍讀拉都渾致祭於
南鎮會稽山之神曰維神秀挺越山功施浙水靈
威有赫作鎮南方朕纘受鴻圖撫臨區宇殫思
上理夙夜勤求惟日孜孜不遑暇逸兹御極五
十餘年適當六旬初屆所幸四方寧謐百姓乂
和稼穡歲登風雨時若維庶徵之協應爰羣祀
之虔修特遣耑官式循舊典冀益贊雍熙之治
尚永貽仁夀之休俯鑒精忱用垂歆格
祭東嶽泰山文
維康熙五十二年歲次癸巳月朔越
日
皇帝遣吏部左侍郎孫柱致祭於
東嶽泰山之神曰維神名著岱宗位尊喬嶽發生
庶類膏澤東維朕纘受鴻圖撫臨區宇殫思上
理夙夜勤求惟日孜孜不遑暇逸兹御極五十
餘年適當六旬初屆所幸四方寧謐百姓乂和
稼穡歲登風雨時若維庶徵之協應爰羣祀之
虔修特遣耑官式循舊典冀益贊雍熙之治尚
永貽仁夀之休俯鑒精忱用垂歆格
祭東鎮沂山文
維康熙五十二年歲次癸巳月朔越
日
皇帝遣吏部左侍郎孫柱致祭於
東鎮沂山之神曰維神望配岱宗澤流海國靈威
有赫作鎮東方朕纘受鴻圖撫臨區宇殫思上
理夙夜勤求惟日孜孜不遑暇逸兹御極五十
餘年適當六旬初屆所幸四方寧謐百姓乂和
稼穡歲登風雨時若維庶徵之協應爰羣祀之
虔修特遣耑官式循舊典冀益贊雍熙之治尚
永貽仁夀之休俯鑒精忱用垂歆格
祭東海文
維康熙五十二年歲次癸巳月朔越
日
皇帝遣吏部左侍郎孫柱致祭於
東海之神曰維神秀唘扶桑祥徵析木百川向若
萬壑朝宗朕纘承鴻圖撫臨區宇殫思上理夙
夜勤求惟日孜孜不遑暇逸兹御極五十餘年
適當六旬初屆所幸四方寧謐百姓乂和稼穡
歲登風雨時若維庶徵之協應爰羣祀之虔修
特遣耑官式循舊典冀益贊雍熙之治尚永貽
仁夀之休俯鑒精忱用垂歆格
祭中嶽嵩山文
維康熙五十二年歲次癸巳月朔越
日
皇帝遣兵部左侍郎李先復致祭於
中嶽嵩山之神曰維神宅土居中極天表峻儲精
二室被德羣生朕纘承鴻圖撫臨區宇殫思上
理夙夜勤求惟日孜孜不遑暇逸兹御極五十
餘年適當六旬初屆所幸四方寧謐百姓乂和
稼穡歲登風雨時若維庶徵之協應爰羣祀之
虔修特遣耑官式循舊典冀益贊雍熙之治尚
永貽仁夀之休俯鑒精忱用垂歆格
祭淮瀆文
維康熙五十二年歲次癸巳月朔越
日
皇帝遣兵部左侍郎李先復致祭於
淮瀆之神曰維神源導胎簪泒分桐柏黃流並乂
潁水同清朕纘承鴻圖撫臨區宇殫思上理夙
夜勤求惟日孜孜不遑暇逸兹御極五十餘年
適當六旬初屆所幸四方寧謐百姓乂和稼穡
歲登風雨時若維庶徵之協應爰羣祀之虔修
特遣耑官式循舊典冀益贊雍熙之治尚永貽
仁夀之休俯鑒精忱用垂歆格
祭濟瀆文
維康熙五十二年歲次癸巳月朔越
日
皇帝遣兵部左侍郎李先復致祭於
濟瀆之神曰維神隠見分流潔清秉德安瀾千里
沛澤羣生朕纘承鴻圖撫臨區宇殫思上理夙
夜勤求惟日孜孜不遑暇逸茲御極五十餘年
適當六旬初屆所幸四方寧謐百姓乂和稼穡
歲登風雨時若維庶徵之協應爰羣祀之虔修
特遣耑官式循舊典冀益贊雍熙之治尚永貽
仁夀之休俯鑒精忱用垂歆格
祭南嶽衡山文
維康熙五十二年歲次癸巳月朔越
日
皇帝遣通政司左通政兼參領羅占致祭於
南嶽衡山之神曰維神表正離宫綱維南紀靈鍾
岣嶁秀挺祝融朕纘承鴻圖撫臨區宇殫思上
理夙夜勤求惟日孜孜不遑暇逸兹御極五十
餘年適當六旬初屆所幸四方寧謐百姓乂和
稼穡歲登風雨時若維庶徵之協應爰羣祀之
虔修特遣耑官式循舊典冀益贊雍熙之治尚
永貽仁夀之休俯鑒精忱用垂歆格
祭北嶽恒山文
維康熙五十二年歲次癸巳月朔越
日
皇帝遣太常寺卿李敏啓致祭於
北嶽恒山之神曰維神標鎮冀方鍾靈北陸綱維
坤軸拱衛神京朕纘承鴻圖撫臨區宇殫思上
理夙夜勤求惟日孜孜不遑暇逸兹御極五十
餘年適當六旬初屆所幸四方寧謐百姓乂和
稼穡歲登風雨時若維庶徵之協應爰羣祀之
虔修特遣耑官式循舊典冀益贊雍熙之治尚
永貽仁夀之休俯鑒精忱用垂歆格
祭中鎮霍山文
維康熙五十二年歲次癸巳月朔越
日
皇帝遣太常寺卿李敏唘致祭於
中鎮霍山之神曰維神德配嵩高位侔衡嶽靈威
有赫作鎮中邦朕纘承鴻圖撫臨區宇殫思上
理夙夜勤求惟日孜孜不遑暇逸兹御極五十
餘年適當六旬初屆所幸四方寧謐百姓乂和
稼穡歲登風雨時若維庶徵之協應爰羣祀之虔
修特遣耑官式循舊典冀益贊雍熙之治尚永
貽仁夀之休俯鑒精忱用垂歆格
祭西海文
維康熙五十二年歲次癸巳月朔越
日
皇帝遣太常寺卿李敏唘致祭於
西海之神曰維神廣納坎流長涵兊澤百川永奠
萬寳告成朕纘承鴻圖撫臨區宇殫思上理夙
夜勤求惟日孜孜不遑暇逸茲御極五十餘年
適當六旬初屆所幸四方寧謐百姓乂和稼穡
歲登風雨時若維庶徵之協應爰羣祀之虔修
特遣耑官式循舊典冀益贊雍熙之治尚永貽
仁夀之休俯鑒精忱用垂歆格
祭河瀆文
維康熙五十二年歲次癸巳月朔越
日
皇帝遣太常寺卿李敏唘致祭於
河瀆之神曰維神泒衍星源精符雲漢百川咸納
四瀆稱宗朕纘承鴻圖撫臨區宇殫思上理夙
夜勤求惟日孜孜不遑暇逸兹御極五十餘年
適當六旬初屆所幸四方寧謐百姓乂和稼穡
歲登風雨時若維庶徵之協應爰羣祀之虔修
特遣耑官式循舊典冀益贊雍熙之治尚永貽
仁夀之休俯鑒精忱用垂歆格
祭太昊伏羲文(歴代帝王文同)
維康熙五十二年歲次癸巳月朔越
日
皇帝遣左副都御史明安致祭於
太昊伏羲氏曰自古帝王繼天出治建極綏猷莫不澤
被生民仁周寰宇朕躬膺寳歷仰紹前徽夙夜
孜孜不遑暇逸兹御極五十餘年適當六旬初
屆所幸四方寧謐百姓乂和稼穡歲登風雨時
若維庶徵之協應爰羣祀之虔修特遣耑官式
循舊典冀益贊雍熙之治尚永貽仁夀之休俯
鑒精忱用垂歆格
祭先師孔子文
維康熙五十二年歲次癸巳月朔越
日
皇帝遣戶部右侍郎廖騰煃致祭於
先師孔子曰仰惟先師德符三極道冠百王集羣
聖之大成垂萬世之至教朕高山仰止嚮往維
殷夙夜孜孜不遑暇逸兹御極五十餘年適當
六旬初屆所幸四方寧謐百姓乂和稼穡歲登
風雨時若維庶徵之協應爰羣祀之虔修特遣
耑官式循舊典冀益贊雍熙之治尚永貽仁夀
之休俯鑒精忱用垂歆格
(臣)聞至治馨香感於神明黍稷非馨明德惟馨
盖王者德業隆盛治道光昌而後郊焉天神格
廟焉人鬼享幽明合漠之故非偶然也粤稽皇
古以来國有大慶則有告祭之禮其廵狩征伐
望禋類禡不在慶典至於常星不見之夜祥光
照室之期肇修祀典天地交通神人和悅史冊
所傳未之有也我
皇上道侔天地化洽神人咸五帝登三王文德武功被
四表而格上下平時敬
天尊
祖每逢祀典必躬必親懷柔百神及河喬嶽
幸曲阜則躬奠孔林
幸會稽則親祭大禹羣祀咸修萬靈和協休哉至治久
矣光於神明矣茲
萬夀六旬普天率土莫不喁喁向風以身際太平躬逢
盛事歡欣鼓舞於光天化日之下民氣悅和至
此而極以是而交於神明其感格當更有出於
黍稷馨香之外者乃際此昌期
特修祀典因禮臣之請而
天地
太廟社稷
命大臣而行禮因
恩詔之頒而五嶽五鎮四海四瀆歴代帝王先師闕里
遣重臣而分祭燔蕭灌鬯感格隂陽玉帛犧牲交馳海
宇凡兹承祭諸臣莫不仰體
聖心寅恭肅穆以供乃事煌煌鉅典可不謂隆歟有唐
開元肇興聖節亦有報賽之文然黃冠土鼓僅
息田夫沈貍疈辜未全古法賽白帝豈如祭
天地
祖宗之隆報田祖豈如祭名山大川歴代帝王之重所謂
上明元天光啟大聖下彰皇化垂裕無窮以今
視昔規模大小豈得並論哉至若禮臣議奏不
過循例將應遣官員列名上請已耳
皇上以監賞之事即寄之致祭之官差遣不致重複郵
傳免於繹騷一祀事也而恤兵愛民規畫盡善
於以知
聖天子沖穆之衷運六合於一心涵萬幾於宥密故隨
所措施凡有禆於民者無不兼舉而並行之敬
神即以勤民諴民因以凝休由是而錫眉夀介
繁祉
垂拱萬年與天無極豈非人和神悅之所必至哉
萬夀盛典初集卷十四
