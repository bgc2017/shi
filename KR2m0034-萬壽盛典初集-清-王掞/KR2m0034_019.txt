欽定四庫全書
萬夀盛典初集卷十九
典禮五(養老二)
二十六日癸夘
命二十七日賜八旗老人宴扵
暢春園正門前復
諭戶部等衙門會議恩賞從優具奏
領侍衛内大臣内務府總管戶部等衙門遵
旨會議八旗六十五歲以上未及七十歲及不能來者
俱不議外其能來七十歲以上老人婦人各賞
布四疋八十歲以上老人婦人各賞布五疋九
十歲以上老人婦人各賞布六疋繕摺具奏奉
旨這所議老人年老婦人恩賞殊為太輕其革職官員
兵丁俱係年幼時行間效命中傷得功牌出力最久
之人今皆年老矣伊等子孫亦有為官者年至九十
者亦不多帶至朕前筵宴賞賜如何以布賞之九十
歲以上者人各賞銀二十兩八十歲以上者各賞銀
十五兩七十歲以上者各賞銀十兩六十五歲以上
者不在賞内亦著各賞銀一兩其不能來者俱賞給
一半九十歲以上者各賞銀十兩八十歲以上者各
賞銀七兩七十歲以上者各賞銀五兩著將銀兩數
目算明再奏
二十七日甲辰禮部等衙門引八旗滿洲蒙古
漢軍六十五歲以上老人大學士以下閒散人
等以上至
暢春園正門前東西嚮列坐東坐西嚮内大臣和碩
額駙(臣)尚之隆内大臣公舅舅(臣)佟國維領侍
衛内大臣公(臣)海金領侍衛内大臣侯(臣)巴渾
特大學士(臣)温逹(臣)蕭永藻戶部尚書(臣)穆和
倫禮部尚書(臣)赫碩色刑部尚書(臣)哈山吏部
侍郎(臣)傅紳戶部侍郎(臣)塔進泰兵部侍郎(臣)
巴顔柱理藩院侍郎(臣)諾木齊代副都御史(臣)
舒蘭大理寺卿(臣)孟世泰儀度額真(臣)佛保(臣)
賽音敞都統(臣)善丹(臣)馬爾賽(臣)朱瑪喇(臣)敖
三寧古塔將軍(臣)孟俄洛護軍統領(臣)騰額忒
副都統(臣)毛竒他特(臣)石如璧(臣)偏圖(臣)薩爾
禪(臣)道服色閒散大臣伯(臣)四格(臣)圖拉等一
百餘人次列耆老二千餘人西坐東嚮原任領
侍衛内大臣公(臣)阿爾泰原任尚書(臣)馬爾漢
(臣)凱音布(臣)安布禄(臣)范承勲(臣)阿山(臣)郭世
隆原任總督(臣)石文晟(臣)喻成龍原任侍郎(臣)
常書(臣)敦多禮(臣)巴錫(臣)戴都里(臣)多竒(臣)牛
黑納(臣)奴黑(臣)卾竒(臣)楊舒原任總漕(臣)馬世
濟原任廵撫(臣)王國昌(臣)劉光美(臣)許嗣興原
任學士(臣)瓦爾逹(臣)黃茂原任都統(臣)圖世希
(臣)魯白合(臣)車納福(臣)查拉克兔(臣)齊式(臣)班
第原任護軍統領(臣)洪海(臣)蘇黑原任副都統
(臣)禪布(臣)安圖(臣)艾有仕(臣)黃象坤等三百餘
人次列耆老二千餘人有司陳設几席簠簋之
儀膳羞燔炙之品如二十五日禮飭毖有加
諸皇子率諸皇孫及宗室子弟執爵授飲東西前
後各十餘行次第以徧頃之
上出御幄陞座衆耆老進前跪獻
萬夀觴
上命扶掖八十歲以上者至
御座前
親賜酒一巵扵時瑞靄絪緼惠風披拂太和翕聚懽若
家人内大臣(臣)尚之隆等跪奏曰(臣)等生逢
聖世身受
殊恩如天之福懼不能勝未知何以仰荅高厚扵萬一
也
駕起還
宫隨傳
旨賜内大臣尚之隆等大學士温達等致仕尚書馬爾
漢等袍帽有差又
賜八旗耆老人等銀兩有差諸臣及耆老各謝
恩而退
是日宴賚八旗官員八十歲以上
鑲黃旗滿洲三品官鄧光乾一人漢軍原任知
縣蒲敏政等五人
正黃旗滿洲六品官達巴納等三人漢軍五品
章京孫應麟等二人
正白旗滿洲原任護軍統領蘇黑等十九人漢
軍原任知縣員養純等二人
正紅旗滿洲原任侍郎敦多禮等八人蒙古佐
領古穆一人
鑲白旗滿洲先鋒校賽龍阿等五人蒙古驍騎
校毛什喇一人
鑲紅旗滿洲章京三泰等三人漢軍原任員外
郎陳懷德等二人
正藍旗滿洲原任拖沙喇哈番蘇黑等八人蒙
古原任護軍校厄楞特等二人漢軍雅鼐一人
鑲藍旗滿洲原任禮部侍郎戴都里等九人蒙
古原任拖沙喇哈番厄爾色等三人
七十歲以上
鑲黃旗滿洲内大臣公舅舅佟國維等六人蒙
古都統朱瑪喇等六人漢軍原任尚書范承勲
等十七人
正黃旗滿洲原任尚書凱音布等四十二人蒙
古護軍統領騰額忒等八人漢軍原任副都統
黃象坤等二十人
正白旗滿洲原任尚書馬爾漢等六十一人蒙
古佐領梯第等三人漢軍原任總督石文晟等
十六人
正紅旗滿洲原任都統查拉克兔等四十二人
蒙古原任拖沙喇哈番滿逹希等三人漢軍步
軍校鍾世孝等七人
鑲白旗滿洲都統圖世希等五十二人蒙古護
軍校馬巴朗等二人漢軍大學士蕭永藻等四
人
鑲紅旗滿洲大學士温達等四十一人蒙古原
任拖沙喇哈番葛穆德等三人漢軍大理寺卿
孟世泰等十人
正藍旗滿洲原任學士瓦爾逹等五十人蒙古
步軍校特古思等二人漢軍拜他拉布勒哈番
郭函臣等十人
鑲藍旗滿洲戶部尚書穆和倫等五十五人蒙
古原任護軍參領查木素等六人漢軍原任廵
撫許嗣興等五人
六十五歲以上
鑲黃旂滿洲寧古塔將軍孟俄洛等六人蒙古
原任佐領波第等七人漢軍内大臣尚之隆等
十人
正黃旗滿洲内大臣侯巴渾特等三十人蒙古
原任副都統艾有仕等五人漢軍原任府丞李
法祖等九人
正白旗滿洲都統敖三等三十九人漢軍佐領
張國柱等十二人
正紅旗滿洲原任副都統安圖等三十人蒙古
拖沙喇哈番花色等二人漢軍步軍校王雙全
等六人
鑲白旗滿洲原任侍郎鄂竒等三十四人蒙古
原任拖沙喇哈番莽鼐等二人漢軍原任守偹
魏士英一人
鑲紅旗滿洲頭等侍衛朱常鳳等六十九人蒙
古步軍校托泰等四人漢軍原任總漕馬世濟
等十人
正藍旗滿洲原任副都統禪布等六人蒙古拜
他拉布勒哈番耨楞等四人漢軍驍騎校朱國
璽等六人
鑲藍旗滿洲原任二等侍衛色克巴等二十六
人蒙古理藩院侍郎諾木齊代等二人漢軍步
軍校徐全周等七人
右各員内
賜内大臣和碩額駙尚之隆舅舅佟國維侯巴渾特大
學士温達蕭永藻尚書穆和倫哈山寧古塔將
軍孟俄洛原任尚書馬爾漢凱音布范承勲原
任都統查拉克兔煖帽各一頂團龍縀袍掛各
二件鞾韈各二雙副都御史岳蘭原任尚書安
布祿原任侍郎敦多禮凉帽各一頂團龍縀袍
掛各二件鞾韈各二雙原任護軍統領洪海原
任都統班第原任副都統黃象坤六品官達巴
納于地都袍掛各二件其餘八十以上銀各十
五兩七十以上銀各十兩六十五以上銀各一
兩凡現任大臣官員與宴不與賞原任官員未
與宴者領半賞
是日宴賚八旗披甲閒散人等九十歲以上
鑲黃旗滿洲碩吉輝等二人
正黃旗滿洲孫朝福等二人
正白旗滿洲花鳳彩等二人
正紅旗滿洲哈世泰一人
鑲白旗滿洲靈印等二人漢軍王國敬一人
鑲紅旗滿洲王逹等二人
以上各賞銀二十兩未與宴者領半賞
八十歲以上
鑲黃旗滿洲烏納布等二十六人蒙古托克托
和等二人漢軍何豹等十二人
正黃旗滿洲張進忠等三十一人漢軍張起雲
等二十九人
正白旗滿洲富哈納等三十四人蒙古四兒等
三人漢軍張汝秀等三十二人
正紅旗滿洲趙之英等四十二人蒙古巴顔等
三人漢軍劉光表等七人
鑲白旗滿洲根泰等二十二人蒙古博恃羅等
二人漢軍李雲元等十人
鑲紅旗滿洲甘楚喀等二十八人蒙古桃色等
五人漢軍張福等十六人
正藍旗滿洲勒色禮等三十人蒙古里格等四
人漢軍張百祿等十二人
鑲藍旗滿洲葉庫納等五十七人蒙古薩爾圖
等八人漢軍孟猷粲等五人
以上各賞銀十五兩未與宴者領半賞
七十歲以上
鑲黃旗滿洲黨大等二百十一人蒙古巴拜等
四十一人漢軍王成等六十二人
正黃旗滿洲黑色等二百十九人蒙古黨色等
十六人漢軍張義振等二百零一人
正白旗滿洲光柱等一百八十五人蒙古造經
等二十七人漢軍董竒等一百七十八人
正紅旗滿洲張治宇等二百零七人蒙古保柱
等八人漢軍陸登朝等二十四人
鑲白旗滿洲長夀等一百九十六人蒙古巴木
布什等十八人漢軍顧邦懷等五十五人
鑲紅旗滿洲吳大禪等一百七十五人蒙古柯
士德等十二人漢軍辛喜等七十三人
正藍旗滿洲沈陽等一百六十一人蒙古六兒
等三十人漢軍陳秉治等三十六人
鑲藍旗滿洲費雅逹等三百五十三人蒙古哈
希泰等三十人漢軍金夀等三十七人
以上各賞銀十兩未與宴者領半賞
六十五歲以上
鑲黃旗滿洲二黑等四十人蒙古南超等二十
八人漢軍張魁等四十人
正黃旗滿洲三竒等一百四十二人蒙古阿玉
璽等七人漢軍朱治國等一百五十四人
正白旗滿洲舒爾黑等一百四十九人蒙古歪
拉海等九人漢軍周文方等十三人
正紅旗滿洲多爾濟等四十二人蒙古二哥等
十一人漢軍張進忠等二十四人
鑲白旗滿洲朝什喜等八十二人蒙古趕年兒
等十三人漢軍郭有功等四十八人
鑲紅旗滿洲色勒等一百八十三人蒙古三兔
等八人漢軍羅竒生等二十六人
正藍旗滿洲哈頼等四十九人蒙古艾都等十
五人漢軍李大韓等四十二人
鑲藍旗滿洲姑圖氣等八十七人蒙古阿穆呼
朗等二人漢軍周有夀等六十八人
以上各賞銀一兩
是日
命二十八日賜八旗年老婦人宴扵
暢春園
皇太后宫門前
領侍衛内大臣内務府總管吏部等衙門會議
大臣官員之妻革職部院官員之妻革職官員
兵丁執事人員閒散人等之妻七十歲以上年
老婦人擬扵二十八日賜宴繕摺具
奏奉
旨依議筵宴處朕親指示
二十八日乙巳禮部等衙門引八旗滿洲蒙古
漢軍七十歲以上年老婦人至
暢春園
皇太后宫門前東西嚮列坐頃之九十歲以上者召至
宫内凡大臣之妻年不及九十亦酌量召至
宫内賜坐
皇太后
皇上親視賜宴分頒果餌食席八十歲以上者丹墀下
列坐七十歲以上者宫門外列坐
諸皇子率諸皇孫暨宗室子弟分視賜宴頒給果
餌食席宴畢
賜召至
宫内年老婦人豐貂文綺素珠銀兩有差
是日八旗官員之妻進
宫内賜宴者共五十二人
九十歲以上共六人
正黃旗滿洲原任侍衛烏爾佳齊之妻頼普氏
等二人漢軍原任遊擊李向日之妻劉氏等二
人
正白旗滿洲原任郎中噶哈之妻一人漢軍原
任副都統徐治通之妻毛氏一人
八十歲以上共十一人
鑲黃旗滿洲原任侍衛薩木哈之妻一人
正黃旗滿洲原任一等阿逹哈哈番逹哈泰之
妻覺羅氏等二人
正白旗滿洲原任杭州將軍郭丕之妻等二人
漢軍原任阿逹哈哈番王美之妻秦氏一人
正紅旗滿洲原任副都統莫逹之妻老氏一人
鑲紅旗蒙古原任驍騎校石大逹之妻完顔氏
一人
正藍旗漢軍原任總兵官吳萬福之妻蘇氏一
人
鑲藍旗滿洲原任副都統馬齊之妻等二人
七十歲以上共三十五人
鑲黃旗滿洲内大臣舅舅佟國維之妻等八人
正黃旗滿洲原任尚書哈雅爾圖之妻那喇氏
等九人
正白旗滿洲原任都統瓦爾逹之妻等五人漢
軍原任精竒尼哈番曹希林之妻李氏一人
正紅旗滿洲原任都統查拉克圖之妻佛岳洛
氏等六人
鑲白旗滿洲原任都統年哈之妻陳氏等二人
鑲紅旗滿洲原任護軍參領蘇敏之妻羊察氏
一人
正藍旗滿洲侍郎布爾賽之妻等二人
鑲藍旗蒙古原任阿思哈尼哈番巴爾賽之妻
一人
以上各
賜袍掛縀疋素珠等物有差
八旗披甲閒散之妻九十歲以上進
宫内賜宴者共二十八人
百歲以上一人
鑲白旗滿洲于二之妻富氏年一百三歲
賜銀三十兩素珠一盤宫紗手巾一條
九十歲以上共二十七人
鑲黃旗滿洲桑格之妻等四人蒙古克什兔之
妻一人漢軍楊成名之妻王氏一人
正黃旗滿洲李大之妻賈氏等五人蒙古額布
根之妻一人漢軍劉應元之妻吕氏一人
正白旗滿洲布什圖之妻一人蒙古雨沐之妻
等二人
正紅旗滿洲哈世泰之妻吳氏一人
鑲白旗滿洲布爾泰之妻完顔氏等四人
鑲紅旗滿洲哈爾薩之妻金氏等二人漢軍張
忠之妻陳氏一人
正藍旗滿洲蘇喇之妻一人漢軍高文登之妻
楊氏一人
鑲藍旗漢軍龐起龍之妻一人
以上各
賜銀二十兩及素珠夀杖等物其九十以上年老婦人
未與宴者八旗共三十一人各領半賞銀十
兩
四月初二日己酉
命賞給八旗年老婦人銀兩有差
禮部儀制清吏司為知會事本年三月二十八
日奉
旨今日年老婦人若照老人一體給賞伊等皆係婦人
必致煩劇今召進殿内九十以上婦人及大臣之妻
并朕識認者朕賞之其七十八十以上者筵宴畢令
各回本旗該旗都統等會同曾經會議大臣將來者
與未來者逐一查明賞給務令均霑實惠賞過銀兩
數目據實奏聞欽此相應知會八旗都統副都統等
將二十八日筵宴過老婦人并不能赴宴老婦
人逐一查明各具木牌填寫歲數何項人妻
伊子係何項人帶往
暢春園可也
是日賞八旗八十歲以上官員之妻
鑲黃旗蒙古一人漢軍四人
正黃旗滿洲二十人蒙古八人漢軍十五人
正白旗滿洲三十一人蒙古一人漢軍十人
正紅旗滿洲二十五人蒙古三人漢軍三人
鑲白旗滿洲十九人蒙古一人漢軍四人
鑲紅旗滿洲十九人漢軍七人
正藍旗滿洲十四人蒙古一人漢軍三人
鑲藍旗滿洲十六人蒙古三人
披甲閒散之妻
鑲黃旗滿洲一百十三人蒙古十人漢軍十一
人
正黃旗滿洲七十六人蒙古六人漢軍六十一
人
正白旗滿洲八十人蒙古八人漢軍六十五人
正紅旗滿洲六十七人蒙古七人漢軍十人
鑲白旗滿洲二十一人蒙古六人漢軍十七人
鑲紅旗滿洲九十人蒙古十一人漢軍二十九
人
正藍旗滿洲四十人蒙古九人漢軍十八人
鑲藍旗滿洲一百二十二人蒙古三人漢軍十
四人
以上各賞銀十五兩未與宴者領半賞
七十歲以上官員之妻
鑲黃旗滿洲二人蒙古二十一人漢軍三十九
人
正黃旗滿洲一百二十三人蒙古六人漢軍四
十三人
正白旗滿洲一百二人蒙古十二人漢軍四十
九人
正紅旗滿洲一百十八人蒙古十九人漢軍十
七人
鑲白旗滿洲一百五十三人蒙古八人漢軍十
八人
鑲紅旗滿洲十七人蒙古十五人漢軍三十一
人
正藍旗滿洲一百三人蒙古十七人漢軍三十
三人
鑲藍旗滿洲一百九人蒙古九人漢軍二人
披甲閒散之妻
鑲黃旗滿洲四百九十三人蒙古八十二人漢
軍一百四十七人
正黃旗滿洲三百五十五人蒙古四十一人漢
軍三百五十八人
正白旗滿洲三百九十八人蒙古六十五人漢
軍二百八十五人
正紅旗滿洲二百九十七人蒙古二十六人漢
軍五十五人
鑲白旗滿洲一百二十人蒙古三十九人漢軍
九十一人
鑲紅旗滿洲二百九十三人蒙古三十八人漢
軍一百四人
正藍旗滿洲二百七十六人蒙古六十六人漢
軍五十七人
鑲藍旗滿洲五百八十二人蒙古六十人漢軍
六十一人
以上各賞銀十兩未與宴者領半賞
五月二十二日戊戍
命副都統佛濟保赫逹戶部侍郎嗒進泰禮部侍郎馮
忠通政使劉相分賞内扎薩克喀爾喀等五路
蒙古老人銀兩有差
先是康熙五十一年五月二十七日行在理藩
院奉
旨查丙扎薩克喀爾喀厄魯特歸化城察哈爾老人先
有查民人老人之例這次亦照此例查不必急速或
伊等有已來者或有探信來者即將印文交與帶去
著各固山照此歲以上查明保來將此文交與扎薩
克元旦來朝之人親身帶來其不來之扎薩克即著
協理台吉帶來
康熙五十二年五月初四日戶部等衙門謹
題為欽奉
恩詔事康熙五十二年三月十八日奉
恩詔内開八旗滿洲蒙古漢軍兵丁及内扎薩克喀爾
喀等蒙古年七十八十九十以上者分别賞賚至百
歲者題明給與建坊銀兩欽此欽遵該臣等會議得
八旗滿洲蒙古漢軍内七十八十九十以上者
皇上洪恩俱各已經賞賜銀兩毋庸議外至百歲者各
該旗確查移咨禮部題明在戶部支給建坊銀
兩至扎薩克喀爾喀等蒙古七十以上者五千
九百二十二名八十以上者六百二十五名九
十以上者三十名共六千五百七十七名酌量
七十以上者各給銀四兩八十以上者各給銀
六兩九十以上者各給銀八兩賞給一百零四
歲格龍一名行文禮部題明將建坊銀兩亦在
戶部支給此賞扎薩克作為兩路喀爾喀所住
遥遠作為三路此賞係
皇上萬夀大慶洪恩每路或𣲖副都統或𣲖侍郎一員
戶部章京一員理藩院章京一員將所賞銀二
萬七千六百七十八兩戶部庫内支取帶去會
同該屬扎薩克等逐一查明賞給伊等本身此
放賞去大人官員周行各旗給與驛馬俟
命下之日將應差八旗滿洲蒙古副都統部院衙門侍
郎開列職名具題可也本月初六日奉
旨依議
五月十九日戶部謹
題為欽奉
恩詔事先經臣部等部會議得將内扎薩克喀爾喀等
蒙古七十八十九十以上者共六千五百七十
七名酌量賞給伊等銀兩此遣往賞給將内扎
薩克等作為二路喀爾喀等所住遥遠作為三
路每路或派副都統或派侍郎一員戶部章京
一員理藩院章京一員將所賞給銀共二萬七
千六百七十八兩在戶部庫内支取帶去會同
該屬扎薩克等逐一查明賞給伊等本身
命下之日將應差八旗滿洲蒙古副都統部院衙門侍
郎侍郎等品級堂官開列職名具題等因扵康
熙五十二年五月初四日題本月初六日奉
旨依議欽此欽遵應將内扎薩克喀爾喀等五路應差
副都統侍郎等品級堂官職名開列謹題伏乞
欽點大臣五員此派出大人官員等賞賚事竣各將賞
給錢粮人數奏
聞可也本月二十二日奉
旨賞給内扎薩克喀爾喀等五路蒙古老人著佛濟保
赫逹塔進泰馮忠劉相去餘依議
康熙五十三年四月初一日西路喀爾喀地方
放賞副都統佛濟保東路喀爾喀地方放賞副
都統赫逹中路喀爾喀地方放賞侍郎塔進泰
科爾沁等旗放賞侍郎馮忠烏朱穆秦等旗放
賞通政使劉相等奏為欽奉
恩詔賞給五路蒙古老人銀兩事(臣)等到喀爾喀科爾
沁烏朱穆秦等處所賞衆扎薩克中有一百四
歲格龍一人九十以上男女三十五人八十以
上男女六百三十二人七十以上男女五千八
百五十一人共賞銀二萬七千五百零六兩所
賞之處扎薩克王等各率領老少俯伏叩頭奏
稱
聖主因萬夀大慶蒙特遣大臣至此賞賜自古所未有
也臣民年老無用均霑
聖恩不能圖報惟願
皇上萬夀無疆共祝扵天將年老臣民之夀上增
聖夀求為轉奏謝
恩謹此奏
聞本日奉
旨知道了
萬夀盛典初集卷十九
