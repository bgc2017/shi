欽定四庫全書
萬壽盛典初集卷二十六
恩賚三(加恩臣僚)
康熙五十二年三月十八日以
萬壽覃恩詔給内外大小各官新銜封贈文官在亰四
品以上在外三品以上武官二品以上各送一
子入監讀書其餘文武官各加一級現在論罪
者除大計軍政外悉與豁免從前降級罰俸者
開復之
四月初七日吏部尚書(臣)富寧安等謹
題為欽奉
恩詔事康熙五十二年三月十八日恭遇
恩詔内開一内外大小各官除各以現在品級已得封
贈外凡陞級及改任者著照新銜封贈欽此查康
熙四十二年
恩詔内外滿漢大小各官未遇前
詔未得
封典者俱照現在品級給與
封典外凡告病告假丁憂候補等官及在
詔前陞轉
詔後到任之漢官俱不准給與
封典在案再查定例一品封贈三代二品三品封贈
二代七品以上封贈一代八九品止封本身等
語該(臣)等議得今康熙五十二年恭遇
萬壽恩詔應得
封典内外各官通行各部院衙門八旗
盛京五部直隸各省督撫除現在品級已得
封典者毋庸開送外其未遇前
詔未得
封典在京大小漢官由各部院衙門旗員由各該旗
都統
盛京各官由
盛京五部在外大小漢官由各該廵撫開明履歴取
具應封三代二代一代妻室存殁姓氏親供幷
同鄉官印結咨送(臣)部彙
題轉揭内閣撰寫
誥勅給與可也本月初十日奉
旨依議
四月初九日兵部尚書(臣)殷特布等謹
題為欽奉
恩詔事該(臣)等議得恭遇康熙五十二年三月十八日
恩詔内外滿漢大小各官未遇前
詔未經受封者照現在品級具題封贈外如遇前
詔已經封過後改任者照改任封贈陞級者照陞級新
銜封贈如加級者前
詔已照其現在品級封過今雖加級不曾換職任頂帶
不便重封其陞級改任官員前任已經受過封
贈今封贈臣部槩停
題請即據來文印結改給新銜揭送内閣撰寫
誥勅至先屢次遇
詔滿洲官員不照到任日期封贈漢官雖在
詔前陞轉
詔後到任者不准封贈及候缺等官俱不准封贈先封
大級後兼小任者亦不照兼小任封贈今封贈
亦照此例行俟
命下之日通行八旗直隸各省遇
詔各官將履歴並應封贈三代二代一代妻室存歿姓
名開註曾否封過字樣若滿洲蒙古漢軍各
該旗都統查明用印文送部直隸各省官員
行文督撫提鎮將應封所屬各官職名查明取
具同鄉官印結造册送部(臣)部查明將未經受
封者照例
題封可也本月十一日奉
旨依議
四月十三日吏部尚書(臣)富寧安等謹
題為欽奉
恩詔事康熙五十二年三月十八日
恩詔内開一在京滿漢文官四品以上在外三品以上
各送一子入監讀書欽此欽遵查滿漢品級考内開
正二品内閣大學士各部尚書都察院左右都
御史從二品布政使司布政使正三品各部侍
郎内閣學士翰林院學士都察院左右副都御
史宗人府府丞通政使司通政使大理寺卿詹
事府詹事太常寺卿順天府府尹奉天府府
尹按察使司按察使從三品光禄寺卿太僕寺
卿布政使司參政鹽運使司運使正四品都察
院左右僉都御史通政使司左右通政大理寺
少卿詹事府少詹事太常寺少卿提督四譯
館少卿鴻臚寺卿太僕寺少卿順天府府丞奉
天府府丞從四品國子監祭酒等語再查正
二品右都御史正三品右副都御史正四品右
僉都御史係督撫加銜等語再查康熙六年
恩詔蔭監滿漢文武官員副都統纛章京阿思哈尼
哈番侍郎内閣加侍郎學士以上照實俸各蔭
一子入監讀書其餘各送一子入監讀書等因
在案今康熙五十二年三月十八日欽奉
萬壽恩詔文官四品以上各送一子入監讀書應照現
定品級考正二品大學士各部尚書都御史從
二品布政使正三品侍郎等官從三品光禄寺
正卿等官正四品僉都御史等官從四品祭酒
等官各送一子入監讀書其送一子入監讀書
之處係旗員之子應取各該都統印文起送部
院各官之子應取各衙門印文起送在外各官
之子應取督撫各該衙門印文起送候
命下之日通行各部院八旗直隸各省可也本月十五
日奉
旨依議
本日兵部尚書(臣)殷特布等謹
題為欽奉
恩詔事該(臣)等議得康熙五十二年三月十八日欽奉
恩詔内文官在京四品以上在外三品以上武官在京
在外二品以上各送一子入監讀書欽此欽遵將内
外滿漢武官二品以上各送一子入監讀書之
處照康熙六年
恩詔管侍衛内大臣内大臣都統民公侯伯精奇尼哈
番以下前鋒統領護軍統領副都統步軍統領
阿思哈尼哈番食二品俸官員及鑾儀衛食二
品俸鑾儀使散秩大臣以上在外將軍副都統
提督總兵及帶一品銜管副將事等官各准蔭
一子入監讀書都督僉事管副將事及副將管
副將事者各送一子入監讀書可也本月十六
日奉
旨依議小銜副將亦准送一子入監讀書
四月二十一日丁酉
詔開復文臣因公罣誤革職留任者
四月十八日吏部等衙門
題為請
旨事先經吏部
題前事内開康熙五十二年三月十八日
恩詔内開一内外文武官員除大計軍政處分外現在
議革議降議罰戴罪住俸等項各該衙門悉與奏明
寬宥一内外降級罰俸等官俱著開復調用者仍照
原議調用欽此欽遵除降級罰俸等官俱各開復調
用者仍照原議調用外現在議革議降議罰戴
罪住俸等項(臣)部逐一詳查奏明寬宥再有停
陞住俸降職降俸等官其降級罰俸等官今既
開復將伊等亦均應開復再查亦有因公罣誤
革職留任者現在議革等官今既寬宥除大計
并列款糾參革職留任者毋庸議外其因公罣
誤革職留任之員應否開復伏祈
上裁等因於康熙五十二年四月初六日
題本月初八日奉
旨這本留著其因公罣誤革職官員交與該部逐一查
明繕摺同本一幷進呈欽此吏部查明繕寫摺子具
奏大學士温達等
奏請折本奉
旨爾等會同九卿議奏欽此該(臣)等會議得康熙五十
二年三月十八日
恩詔内開一内外文武官員除大計軍政處分外現在
議革議降議罰戴罪住俸等項各該衙門悉與奏
明寬宥一内外降級罰俸等官俱著開復調用者仍
照原議調用欽此欽遵恭惟
皇上六旬萬壽大沛
恩膏凡屬臣民莫不均霑
聖澤誠亘古之
曠典昇平之
盛事似此因公罣誤革職留任諸員亦應推廣
皇仁恩賜寬宥仰祈
皇上睿照施行
計開應開復人員
内務府総管赫奕
江寧廵撫張伯行
四川廵撫年羹堯
御史温泰
内務府員外郎巴希納
監督姚德堅
浙江丁憂糧道陳一夔
原任福建漳州府知府趙完璧
長蘆運同李滋奇
富國場大使苗光玉
湖廣長沙府同知劉兆麟
江南睢寧縣知縣王廷梅
浙江餘姚縣知縣劉俊
陜西富平縣知縣楊勤
直隸阜城縣知縣李華國
直隸任丘縣知縣蔡方升
山東諸城縣知縣徐繼昌
山西山隂縣知縣葛斗南
河南舞陽縣知縣于建邦
湖廣襄陽縣知縣程其成
福建安溪縣知縣曾之傳
福建漳浦縣知縣汪紳文
福建同安縣知縣朱奇珍
湖廣永州府通判葉運泰等十員
直隸文安縣知縣程繩武
江南武進縣知縣殷元福等二員
江南旌德縣知縣勞啟鑑
湖廣桂陽縣知縣劉光秀
廣東南海縣知縣王鎮等三員
湖廣鄖陽府教授周崑
直隸玉田縣典史李文標
浙江寧海縣丁憂典史沈國忠
浙江諸暨縣典史宋國弼
陜西郃陽縣典史沈英祚
浙江台州府司獄王廷藩
直隸蔚縣廣昌城廵檢王加慶
直隸静海縣主簿劉起騰等三十九員
陜西同州吏目茅本彪等二十三員
江南泰州吏目陳士傑等十三員
直隸通州史目李鼎銓等四十七員
湖廣瀏陽縣縣丞鄭開泰等七員
内務府進士碩柱祁勒倫
翰林院檢討楊萬程
養心殿監造趙昌
雲麾使兼佐領固山大伊都善
以上人員應否開復(臣)等未敢擅便謹
題請
旨本月二十一日奉
旨依議
二十四日庚子
特予大學士温達松柱李光地蕭永藻王掞一品蔭
四月二十四日吏部尚書(臣)富寧安等謹
奏為奏
聞事查先經(臣)部於欽奉
恩詔事案内照依現定品級考正二品大學士尚書都
御史從二品布政使正三品侍郎等官從三品
光禄寺卿等官正四品僉都御史等官從四品
國子監祭酒等官各准一子入監讀書等因具
題奉
旨依議欽遵在案今内閣交出大學士温達松柱李光
地蕭永藻王掞啟奏摺本畢口奏
皇上洪恩小銜副將等俱格外
賜以監生(臣)等蒙
皇恩忝居大學士頭等職任今部内將(臣)等照二品例
給以蔭生(臣)等公同仰懇
皇上賜(臣)等一品蔭生等因啟
奏奉
旨爾等所奏是下
旨於部欽此欽遵將大學士温達松柱李光地蕭永藻
王掞准給一品蔭生之處理合奏
聞等因奉
旨著給與一品官蔭生
五月初十日丙戌
詔開復因公罣誤革職留任武臣佛保等四員住俸武
臣吳保住等二十二員
五月初四日兵部尚書(臣)殷特布等謹
題為請
旨事康熙五十二年三月十八日
恩詔内開一内外文武官員除大計軍政處分外現在
議革議降議罰戴罪住俸等項該衙門悉與奏明寬
宥一内外降級罰俸等官俱著開復調用者仍照原
議調用欽此欽遵查近經九卿會議除降級罰俸等
官俱各開復調用者仍照原議調用外現在議
革議降議罰戴罪住俸等項(臣)部逐一詳查
奏明寬宥再有停陞住俸降職降俸等官其降級罰
俸既經開復將伊等亦應開復將因公罣誤革
職留任官員准其開復具
題奉
旨依議欽遵在案今文職既經開復查革職留任
海子内看館六品官佛保
英額口子章京傅色納
膳房頭目釋迦保
歸化城都統丹進
參領甘國培
太原防禦巴拜
浙江紹興協副將陳陞等四員
台州副將中營把總吳永仁等十一員
浙江嘉興遊擊摽下左營把総徐文龍等四十二員
陜西清水堡把總任道禮等十員
江南廟灣營千総楊致中等二十一員
陜西富平營把総康兆吉等二員
山東即墨營把総鄭凱等二員
此等俱照文官開復再
特旨住俸武官三十六員
鑲黃旗滿洲陵上噶喇大兼二等阿達哈哈番
又一拖沙喇哈番吳保住
陵上噶喇大多爾泰
拖沙喇哈番和合禮
拖沙喇哈番勒德
頭等阿達哈哈番楊保住
頭等阿達哈哈番四哥
正黃旗滿洲陵上噶喇大安住
漢軍阿達哈哈番臧從廣
拜他喇布勒哈番兼拖沙喇哈番王來儀
拖沙喇哈番馬正名
正白旗滿洲陵寝原任総管調補
福陵掌關防章京卜鼐
一等侯兼拖沙喇哈番陳泰
散秩大臣一等精奇泥哈番兼佐領拉馨
蒙古拖沙喇哈番胡希布
漢軍阿達哈哈番馬國禎
正紅旗蒙古拜他喇布勒哈番兼佐領巴爾朱兒
鑲白旗滿洲陵上総管恩丕
蒙古阿玉璽佐領下管義馬圖等處六品官佟
孝
賽吳玉圖佐領下管西拉塔拉等處六品官諾米
拖沙喇哈番衮渣布
拖沙喇哈番喀爾喀
漢軍拜他喇布勒哈番兼拖沙喇哈番丁國寳
鑲紅旗滿洲三等阿達哈哈番覺羅英德
正藍旗滿洲佐領黑達色
二等阿達哈哈番佐領賈爾太
拜他喇布勒哈番潘三柱
漢軍四品額駙伊禮布
三等阿達哈哈番馬朝貞
鑲藍旗滿洲拜他喇布勒哈番兼拖沙喇哈番
佐領傅太
佐領額爾德
拖沙喇哈番龍爱
拖沙喇哈番布蘭太
蒙古佐領碩色
漢軍三等阿達哈哈番張起惠
山東壽樂營千総孫天祜
伊等應否給俸之處伏候
上裁(臣)等未敢擅便謹
題請
旨本月初十日奉
旨這因公罣誤革職留任官員内佛保釋迦保甘國培
巴拜俱准開復其住俸官員内吳保住多爾泰和合
禮勒德安住甫哈禪臧從廣王來儀馬正名胡希布
馬國貞佟孝諾米衮渣布喀爾喀丁國寳英德潘三
柱馬朝貞龍愛布蘭太張起惠俱著照舊給俸
六月二十九日己亥
詔中外未入流官及無品筆帖式烏林人一體加級
六月二十四日吏部尚書(臣)富寧安等謹
題為請
旨事查康熙五十二年三月十八日
恩詔内開在京滿漢文官五品以下在外文官四品以
下各加一級欽此欽遵隨行文各部院衙門直隸各
省巡撫應加級各官查造職名咨送以憑註册
去後今准部院衙門將五品以下官員及無品
筆帖式烏林職名開列咨送前來又偏沅廵撫
潘宗洛山西廵撫蘇克濟湖廣廵撫劉殿衡等
咨稱未入流并革職留任降級留任等官應否
加級之處咨請等因前來查康熙十四年
恩詔内開在京官員俱著加一級將五城未入流吏目
曾經加級在案今年
皇上萬壽恩詔凡在臣工兵民莫不共沐
皇恩應將各省未入流照康熙十四年五城吏目加級
之例各加一級既將伊等加級其部院衙門無
品筆帖式烏林人亦加一級不准食俸陞轉時
仍照無品筆帖式烏林人之職陞補再革職留
任等官俱已
恩賜開復相應停其加級本月二十九日奉
旨依議
(臣)等伏讀
恩詔及前後
詔旨所以推恩臣工者何其有加而無已耶虞書頌帝
德曰臨下以簡御衆以寬又曰罰弗及嗣賞延
于世罪疑惟輕功疑惟重蓋古所以待其下者
法如是其簡恩如是其寬也自時厥後誼辟代
興旁流恩澤推原古義慶洽羣工亦往往而有
焉遐稽封爵之制肇自唐虞六等之分詳於
三代姓殊同異事因功德其典至隆漢承秦法
有二十等之别以褒勳舊爵止及身未嘗推
恩先世唐定九等正從神龍中始詔内外執
事官三品以上及四品清官中書門下五品
官父未得官量加追贈天寳後始有封贈祖
父者而李叔良以曾祖受封乃間及三世然觀
宋趙槩以郊祀當進階乞以封母宰相謂槩方
為學士擬封不久槩堅以母老乞許之後遂為
例是宋時學士以下猶不得封其父母顯親揚
名蓋若是之難也加級始於西漢大夫以上賜
爵一級公乘以上得移於子因有任子之恩吏
二千石以上視事滿三載得任同產若子一人
為郎當時名臣若汲黯杜延年蘇武劉向等皆
以任子顯至唐其法益備漢唐史列傳以門蔭
入仕者皆備書之至於飭官方澄吏治三考之
法黜陟幽明慶典間行輙從寬大易所謂雷
雨交作赦過宥罪帝王之政盛德之所同也
然而綜核之世每嘆屯膏驩虞之朝濫賜恩
賞過與不及異世同流若夫清應長瀾光流華
渚以一人之慶普百爾之恩史册所傳未有如
今日之盛者也唐開元十八年八月以千秋節百
官獻賀賜四品以上金鏡珠囊縑綵五品以下
束帛乾元元年九月以降誕日宴百官賜絹三
千匹號為隆盛自後歴朝聖節不過宴百僚於
曲江或命中人以酒脯及仙韶樂宣錫而已若我
皇上運協千年光被四表
絲綸涣汗巾外蒙庥蓋舉聖帝明王所以加惠臣工者
無所不備遂使析圭擔爵之士並受其福上
推恩於祖考下庇賴其子孫或身攖吏議名
詿考功咸與滌除宥過無大以視虞書所稱
若合符節先聖後聖其揆一也豈不然乎昔
西漢末年除任子令宋慶歷中裁損聖節恩
蔭(臣)等躬逢極盛載筆之餘俯仰古今乃知
湛恩汪濊千載一時凡屬臣工將何以頌揚
聖德仰答
高深也哉間錄大臣謝
恩疏如左
總督廣東廣西等處地方軍務兼理糧餉
兵部右侍郎兼都察院右副都御史帶軍功
五次加一級(臣)趙宏燦謹
奏為
聖恩普及萬方微臣戴德尤渥謹疏恭
謝永祝
萬壽無疆事本年閏五月初九日恭接
恩詔開載一款一内外大小各官除各以現在品級已
得封贈外凡陞級及改任者著照新銜封贈又一
款一在京滿漢文官四品以上在外三品以上武
官在京在外二品以上各送一子入監讀書又一款
一内外文武官員除大計軍政處分外現在議革議
罰戴罪住俸等項各該衙門悉與奏明寬宥又一
款一内外降級罰俸等官俱著開復等因欽此欽
遵伏查(臣)於康熙四十八年因南澳鎮右營
守備潘成龍失事案内部議銷去加二級仍
戴罪圖功又康熙五十一年因原任曲江縣知
縣楊冲斗之子楊津叩
閽案内奉
旨降三級免調用各在案竊(臣)一介庸愚荷蒙
皇上殊恩異數感切寸心毫無報稱且緣才識短淺遂
致愆尤蒙我
皇上不即譴斥垂
天地之恩俯賜包容乃今恭遇
萬壽六旬
覃恩大沛誠千載之所希逢亘古之所未有而(臣)戴罪
圖功及降級之案得以邀
恩開復且膺封贈之榮更加蔭子之典(臣)跪聽之下感
激無地不獨(臣)一身生逢
盛世獲邀
曠典永矢捐糜不足以報
主恩於萬一即世世子孫當焚香頂祝
聖壽於億萬斯年矣(臣)謹具疏恭謝
天恩伏乞
睿鑒施行謹具
奏
聞
総理糧儲提督軍務廵撫江寧等處地方都察
院右僉都御史(臣)張伯行謹
奏為恭謝
天恩事康熙五十二年五月初十日准吏部咨為請
旨事考功清吏司案呈奉本部送吏科抄出該本部
等衙門會
題前事康熙五十二年四月二十一日奉
旨依議欽此抄出到部相應移咨前去欽遵施行計
粘抄一紙會議得查康熙五十二年三月十八日
恩詔内開一内外文武官員除大計軍政處分外現在
議革議降議罰戴罪住俸等項各該衙門悉與奏明
寬宥一内外降級罰俸等官俱著開復調用者仍照
原議調用欽此欽遵恭惟
皇上六旬萬壽大沛
恩膏凡屬臣民莫不均霑
聖澤誠亘古之
曠典昇平之
盛事似此因公罣誤革職留任之員亦應推廣
皇仁恩賜寬宥仰祈
皇上睿覽施行江寧廵撫張伯行因與原任総督噶禮
互參一案奉
旨革職留任應將伊開復等因到(臣)准此(臣)隨恭設香
案望
闕叩頭謝
恩訖伏念(臣)一介庸愚屢蒙
聖恩格外超擢畀以廵撫重任朝夕冰兢愧無寸長足
錄前因會審科場作弊一案蒙我
皇上乾綱獨斷著令革職留任誠千載未有之
隆恩(臣)撫躬自省報效無由兹值
皇上六旬大慶(臣)奉差在外不獲與在
廷諸(臣)躬親拜舞叩祝
萬壽無疆正深惶悚乃以
恩詔涣頒將(臣)革職之案開復(臣)聞
命自天感激無地惟有夙夜黽勉益竭駑鈍以仰荅我
皇上高厚弘恩於萬一爾(臣)謹具疏恭
謝伏乞
皇上睿鑒施行為此謹具
奏
聞
廵撫四川等處地方提督軍務都察院右副都
御史加三級(臣)年羹堯謹
奏為恭謝
天恩事康熙五十二年五月二十八日准吏部咨為請
旨事考功清吏司案呈奉本部送吏科抄出該本部等
衙門會
題前事康熙五十二年四月二十一日奉
旨依議欽此抄出到部相應移咨前去欽遵施行計粘抄
一紙内開會議得查康熙五十二年三月十八日
恩詔内開一内外文武官員除大計軍政處分外現在
議革議降議罰戴罪住俸等項各該衙門悉與奏
明寬宥一内外降級罰俸等官俱著開復調用者
仍照原議調用欽此欽遵恭惟
皇上六旬萬壽大沛
恩膏凡屬臣民莫不均霑
聖澤誠亘古之
曠典昇平之
盛事似此因公罣誤革職留任之員亦應推廣
皇仁恩賜寬宥仰祈
皇上睿鑒施行四川廵撫年羹堯因不同提督岳昇龍
前往招撫番蠻一案奉
旨革職從寬留任戴罪效力應將伊開復等因奉
旨移咨到(臣)隨恭設香案望
闕叩頭謝
恩並行知所屬一體欽遵外竊(臣)猥以菲材屢蒙超擢
封疆重任自愧難堪惟念
聖恩高厚實思稍竭涓埃仰圖報效無如才識短淺奉
職無能前因寧番招撫一案部議革職原屬從
寬乃蒙
聖主格外施仁宥罪棄過將(臣)革職留任令(臣)戴罪效
力此誠亘古難遇之遭逢亦此生難報之
曠典也夫以(臣)之駑鈍即竭力殫心亦難自免愆尤若
必待(臣)功可補過循例開復將終無還職之期
矣今幸恭遇
萬壽昌期普天同慶三代之盛莫與為儔
大頒恩賚嘉與維新(臣)亦得仰邀
異數復還原職竊思
皇仁普被自大小臣工以及邊方士庶莫不身霑
膏澤鼓舞歡騰而
恩綸所及實於(臣)有獨深銜感難名亦惟(臣)有獨切
(臣)自問何人既蒙宥過之
洪慈復荷原銜之
寵錫受
恩愈重圖報愈難惟有益矢清白整躬率屬仰報萬
一並與白叟黃童虔祝
聖天子億萬斯年而已(臣)謹繕疏恭
謝伏祈
皇上睿鑒施行為此謹具
奏
聞
萬夀盛典初集卷二十六
