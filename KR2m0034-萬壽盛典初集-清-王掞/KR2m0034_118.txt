欽定四庫全書
萬壽盛典初集卷一百二十
歌頌六十(直省耆庶)
萬壽詩(七言律二首)
布衣(臣)顧景軾
仙仗遥開出柳堤
翠華来自鳳城西九衢日色迎
車駕十里風和傍馬蹄到處花村都擊壤及時繡陌正
耕犂歡聲雷動騰朝野
聖夀無疆天與齊(其一)
帝城綵翠結樓臺簫管瓊筵處處開
雲輦九重雙鳳下海山三月六鼇来安期火棗攜瀛島
金母蟠桃映夀杯地久天長呼
萬歲年年春色醉蓬萊(其二)
聖德詩(五言律二首)
布衣(臣)楊峻
聖主當龍御長綿玉歷期萬年成久道億載頌
昌時丹鳳
恩波溢珠淵制作垂升恒方未艾天保願賡詩(其一)
解網連年被蠲租幾歲頻太平真有象
至治洽無垠擊壤家家徧歌衢處處新(小臣)逢
聖世翹首上林春(其二)
聖壽無疆詩(七言截句二首)
布衣(臣)王觀
聖壽無疆甲始周壽開
聖域共蒙庥萬千耆耉来歌德車賜蒲輪杖賜鳩(其一)
聖壽無疆億萬年齊天
聖祚自綿綿卜年卜世還過歷咸五登三更軼前(其二)
萬壽詩(七言律一首)
布衣(臣)金世鉽
維
皇至德邁陶唐沕穆淳風被萬方象緯包涵綿道脈苞
符點畫燦天章河濱瑞氣騰龍馬阿閣祥雲舞
鳳凰耕鑿優游皆
帝力草茅何以報
垂裳
萬壽詩(五言排律二十二韻有序)
布衣(臣)馮守典
(臣)聞詩傳天保景運綿長書美時雍昌期恒久
塗歌巷舞普天申嵩嶽之呼歲稔人和率土效
華封之祝是以備大德者必得大年敷純治者
多膺純嘏康衢擊壤兆民切愛戴之誠瀛宇添
籌薄海遇升恒之會歡騰八表喜溢三春欽惟
皇帝陛下
仁壽天長
遐齡地久
德超羲昊道以大而難名
治駕商周福更洪而莫量統往代不賓之疆域開前
王未闢之山川凡兹奕禩之鴻模總出
九重之英斷蓋微無所不照而惠無所不周在風俗已
躋於雍熙而
聖主愈深其惕厲
省方問俗八荒之望幸彌殷
御世諴民萬類之霑濡普徧千萬鎰正供疊赦億兆姓
安堵久承縱地厚天高詎形
寬大而江涵海闊莫喻
洪深今當甲子初周正值昭陽届令(臣)守典才疎巴里
家受
國恩渡春江而就
日虔祝長庚叩
曙闕以陳詞恭抒誠悃謹拜手稽首而獻詩曰
聖壽天為則綿長歴萬春遐齡地共久嘉樂際昌辰華
祝逢三月嵩呼慶
一人賡颺歌
帝德愛戴感
皇仁有道乾行健無為化育均蒸黎咸樂業宇宙共還
淳
至治超前代
良謨造大鈞波恬深島静政肅百僚循約慎三章法租
蠲歴歲緡移風恒
訓飭問俗幾
時巡規畫羲皇上疏防神禹倫
恩覃南國徧惠滿大江濱在鎬咨籌裕居豐撫恤頻金
甌承鞏固
玉殿美絲綸禮樂芸臺作詩書虎觀論吟篇追雅頌灑
藻勢嶙峋浩蕩科添設昇平景聿新琪花鋪似
錦瑤草結成茵億萬載喬嶽八千年大椿簫韶
聲沸沸桃杏葉蓁蓁霞綵連雲漢爐香達
禁闉天長與地久歡洽祝
楓宸
萬壽詩(七言律三十首)
布衣(臣)何元坦
帝矅光聮華渚虹昌期慶溢
紫微宫罘罳晝捲祥雲裏閶闔晨開瑞靄中百辟咸
歌百福備萬年獻頌萬邦同
皇輿此日真無外常信虞廷景運隆(一東)
堯年億兆慶奇逢
帝德如天雨露濃
壽考作人飛綵鳳青陽行令駕蒼龍三公喜起趨三殿
九有歡呼達
九重仰看瑤樞光繞電拜颺更欲效華封(二冬)
幅員遼闊古無雙異域歸心萬里降赫赫
王師非好武煌煌
聖略永安邦鳳輿日馭臨
宸幄鸞旆雲飛繞
御窗會見臣工多紀載千年青史燦銀虹(三江)
草木霑
恩識盛時柏松齊獻萬年枝靑垂
御苑朝偏好綠罩
仙官晚更宜夾道鋪雲迎羽騎迴廊帶露拂雲旗無疆
應肇
君王壽影動依稀拜玉墀(四支)
鶯囀春城萬綠肥
大廷佳氣籠朝暉千門管鑰環青瑣萬國冠裳傍
紫微
御墨光騰玉案硯宫花香拂侍臣衣東皇欲獻
彤廷祝遲日條風滿禁闈(五微)
乾清嘉宴萃簪裾樽俎新排樂奏初
聖酒霞生白玉斝
天廚銀燦紫鱗魚果傳西域龍文馬膾運蓬萊鳳羽車
甘露金盤呈進後侍臣咸沐大官餘(六魚)
一堂喜起慶都俞
聖德巍巍四海敷取士無方昭
盛典蠲租有詔懋
皇圖伶官侑食宣
天樂仙子稱觴捧
帝壺豈獨侍臣魚藻詠還聞父老頌康衢(七虞)
皇躬仙算共天齊到處名山
御筆題璀璨
宸章輝宇宙巡行
鳳輦徧東西遺編舊搨千金購秘笈奇書萬國齎一代
文明昭
聖化琳琅圭璧燦虹霓(八齊)
御書淵鑑自名齋俯視晴川愜
聖懷底定百年澄濟漯安瀾萬里奠江淮水皆效順寧
須瀹河盡朝宗不用排源遠流清開寶鏡
聖明萬古照無涯(九佳)
六御巡行徧八垓
九重壽域自天開十洲瑤草金為砌三島琪花玉作臺
喬木遥從
丹禁茂大椿齊向
内廷栽共傳青鳥雲中見
帝里應知阿母來(十灰)
暢春春色十分春馳道紆徐達
紫宸待
蹕宫桃迎綵仗承
恩御柳迓金輪萬方獻壽當三月四海稱觴慶
一人遙望鎬京開宴後仙杯次第到羣臣(十一眞)
禁城淑氣繞氤氳春色蒼蒼日漸昕香裊爐煙看似
霧影搖旆帶望如雲金罍徧向金門賜玉饌遥
從玉殿分朝野霑
恩咸拜手吾
皇聖算邁羲文(十二文)
五雲深處是端門劍珮蹌蹌禮
至尊丹陛彤廷初拾級黃旗紫蓋早
臨軒臣民共識
天顔喜中外欣傳
詔旨温更幸銜
恩陪宴樂流霞滿酌進堯樽(十三元)
祥雲麗日繞
金鑾八表同風處處歡僻壤梗頑熏禮義遐陬鱗介
化衣冠
王言直共乾坤大
國祚還同磐石安玉漏猶遲雞未唱東華門外簇朝
官(十四寒)
瀛臺佳氣接西山路達金鼇玉蝀間長白萬峯從北
繞蘆溝一水自東環百靈護蹕趨
宸幄四海傾心仰
聖顔科目殊恩真異數簮花恰喜預朝班(十五刪)
香騰玉案噴龍涎仙仗齊班慶萬年堯殿蓂開
符寶歷虞廷獸舞協鈞天聲傳鼉鼔開宫扇光
徹金門啟
御筵歌徧九如人既醉油油環侍
衮衣前(一先)
風動時雍鼎鼐調
皇家瑞氣滿丹霄千門魚鑰黃金勒兩陛螭文白玉雕
鳳舉九天騰煥彩鵬飛萬里遂扶搖花韉駿馬
雲衢躍報道
君王正早朝(二蕭)
時逢景運泰初交瑜瑾同登類拔茅萬國英賢
歸上舍百年遺老養東膠談深宣室雞三唱炬
徹金蓮鼔四敲豈但鳳鸞棲得所鷦鷯也得一
枝巢(三肴)
恭已垂裳擁赭袍通明殿外紫雲高金盤霞裹如瓜棗
玉篚冰攢似斗桃直共羲軒敷德化寧同子姒
較勤勞萬年
聖壽知無極甲子從頭起大撓(四豪)
千秋曠典育菁莪
聖節宏開
萬壽科杏代桂花迎俊傑秋開春榜笑嫦娥不聞梁灝
嗟遲暮共喜劉蕡入網羅應識
殊恩垂永久棘闈遙望綵雲多(五歌)
卿雲爛漫燦如花玉珮金鑣慶未涯禹稷功成
時豫泰臯夔績著日光華鵷行鷺序千官騎虎
賁龍驤百辟車選舉已登三代盛良臣入夢更
宣麻(六麻)
星河歲歲燦農祥蔀屋騰歡豐且穰瑞貢千航
隨厥土琛輸萬國裕
天倉青連南畆甘霖沛綠滿東郊曉露瀼賦稅頻蠲
民樂業栽培國脈益延長(七陽)
廟算無遺海甸清八埏咸喜際昇平兵銷戈止
皇仁懋武偃文修
帝業成邊塞聞風徹夜柝蠻邦帶雨樂春耕遐荒僻遠
無知識也望堯階祝
聖明(八庚)
植禾鋤莠萬邦寧
盛世全消貫索星
天澤宏施敷雨露
皇威丕振霽雷霆訟清政簡人皆樂俗美風淳戶不扄
四海一時咸向化虞廷直欲頌無刑(九青)
檉椐棫樸一時登梁棟何愁任不勝百度就繩
咸適用八材庇化各呈能琅函瑶版文章重大
呂黃鐘器量宏共慶
盛朝無棄物紫閶常見紫雲騰(十蒸)
御氣遙騰五鳳樓禁中海淀喜
宸遊青岑綠樹雲邊聳翠羽霓旌水上浮仙鹿銜花迎
鳳輦遊魚排荇迓龍舟芳辰行慶
皇情惬艷舞妍歌幾度留(十一尤)
玉殿崔嵬禁苑深
翠華遙向九霄臨雲官
丹陛含雞舌虎將
黃扉部羽林萬里風雲欣會合四時魚鳥樂飛沈自
慙葵藿生蓬蓽望
闕難忘捧日心(十二侵)
麟趾關雎
帝德覃推恩豈獨頌周南
道彰宫壼仁兼孝
化洽家邦樂且湛疊
沛陰膏功邁五頻
頒鉅典治同三緬思六十年来政上下流行天地參(十)
(三覃)
咫尺
龍顔喜共瞻文華殿閣午風恬金爐香裊紅蘭省銀燭
光搖翠羽簾九有歸仁忘遠近四時合序遂洪
纖年年海屋春常在願把仙籌萬禩添(十四鹽)
天下和平萬姓諴
皇恩汪濊八方銜龍荒廣進來庭表海澨遥飛納貢帆
雀躍羣黎遊壽域嵩呼野老出重巖禎符更向
楓宸達石室天書啟玉函(十五咸)
萬夀詩(七言律四首)
布衣(臣)李惟愈
紫宸瑞色靄蒼蒼遐邇嵩呼祝
聖皇萬里河山開壽域
九重雲日煥天章洪鈞乍轉陽和永甲子初周歷數長
華渚恰逢虹繞後羣仙簇仗獻霞觴(其一)
物象恬熙海宇清車書禮樂暢休明圖呈龍馬
三才會韶引鸞凰九奏成有象珠囊懸日月無
疆寶歷紀昇平
聖朝文教遐陬洽已見天樞正玉衡(其二)
東郊農事動芳辰
鳳輦巡遊物候新霄漢即今多雨露江山何處不陽春
兩岐瑞麥生青隴九穗嘉禾獻
紫宸蠲賦頻
頒寬大詔康衢擊壤盡堯民(其三)
長庚影裏啟晨光風動爐煙裊御香瑶島蟠桃
千歲熟玉階仙杏萬年芳
帝齡直與乾坤永
聖世咸知日月長何幸草茅逢盛事從兹奕世祝無疆
(其四)
萬夀詩(五言排律十八韻)
布衣(臣)朱芳巖
聖紀原無量
皇齡進六旬
彤墀輝旭日
春殿慶良辰品物承鈞造羣生盡化醇嵩呼聞已數
華祝聽尤頻大道彌霄壤深仁洽羽鱗觀民勤
愛育養士盡陶甄甘雨滋青甸祥風溢
紫宸
九重弘保合四表悉尊親
龍德時行健
天禧日見臻永隆千代祚丕佑萬年身東海瓊巵滿南
山淑景新騰歡胥父老躍舞徧臣鄰火棗連枝
獻冰桃帶蕊陳星雲齊見瑞草木竝呈珍倚玉
芝常秀巢林鶴最馴銀潢真浩瀚華嶽更嶙峋
上苑榮松柏芳郊毓鳳麟仰惟
天子壽長樂太平春
萬夀詩(五言律二首)
布衣(臣)李天錦
淑氣麗芳辰蓬壺瑞靄新山應呼
萬歲樹亦號千春白鹿遊林圃青蓮出水濱禎祥歸有
道南極耀
楓宸(其一)
日麗和風暖春波灔野塘
湛恩深似海
多夀祝如岡玉帛聮羣辟車書會萬方臣民齊拜舞歡
躍頌無疆(其二)
萬夀詩(七言律二首)
布衣(臣)李泳
太平天子夀無疆滄海恩波雨露瀼佛日仙霞雙闕敞
吳綾蜀錦九衢張臣民喜奏琅璈樂川岳欽陳
沆瀣觴共祝三多呼
萬歲我
皇功德勝軒黃(其一)
萬年
聖夀祝如嵩臣庶歡呼萬國同閶闔門前瞻節仗芙蓉
闕下覲山龍青虹紫電旋天上碧藕冰桃獻禁
中自古修齡歸有道升恒日月算何窮(其二)
萬夀詩(七言律四首)
布衣(臣)文永豐
曉開閶闔
駕臨軒瑞日晴懸紫鳳垣鵷鷺千官環斗極車書萬國
會屏藩雍雍禮樂威儀盛濟濟衣冠氣象尊
聖代昇平超萬古普天稱慶到金門(其一)
垂裳景運協中天披拂薰風聽五絃百歲老人
頒大酺
九重春色徧瓊筵瞻雲就日三千里
厚澤深仁億萬年草莽何緣躬拜獻嵩呼聲徹
鳳樓前(其二)
宏猷默運啟昌期
天縱聰明萬世師
壽域皇圖同孔固
天章宸翰共昭垂
恩綸海宇雍熙日春洽人情燕喜時
雙闕拜聽仙樂奏願隨百獸舞階墀(其三)
綵勝雲和夾道迴禁衢春色擬蓬萊桃含嬌靨
迎仙仗鶯度清歌引夀杯
萬歲正從花甲始一生頻沐
聖恩栽(小臣)謹獻岡陵頌敢望
天顔一笑開(其四)
萬壽紀
恩詩(七言截句二首)
江南蘇州府常熟縣耆民(臣)蔣拱辰
黃衣鳩杖列分行鹵簿前頭拜
聖皇邀得
至尊親駐輦老人齊進萬年觴(其一)
金盤
勅賜上方珍萬口歡騰紫陌春玉麫蟠桃紅夀印
親王手裏給耆民(其二)
萬夀詩(五言律九首有序)
雲南楚雄府南安州耆民(臣)錢潞
康熙五十二年春王三月恭逢
皇上六旬萬夀普天同慶率土騰歡草莽耆民(臣潞)沐
生成之德六十餘年爵躍歡欣倍萬恒品謹自
滇南匍匐京師仰效華封之祝欽惟我
皇上繼天立極久道化成文德武功彪炳霄壤(臣潞)遠
方黔庶莫能頌揚萬一敬採滇南全省土俗民
風謳歌
聖德之盛繪為九章以仿天保九如之意恭呈
睿覽不勝歡忭悚切之至
普天同慶
兩儀符
帝德五福斂
皇躬玉帛千方集梯航萬國同堯樽開北斗舜樂動薰
風僻遠滇南地傾葵結寸衷
曠典開科
乾坤齊夀域學海沛
恩波花結長春樹人逢籲俊科儲材看棫樸時雨徧菁
莪久道文明化堯衢擊壤歌
蠲免錢糧
殊恩超曠古耕鑿樂陶唐戶罕催科擾農惟力作忙昇
平藏富足至治有馨香鼔腹苗蠻俗光天化日
長
匾額輝煌
天章頌渙汗南海仰陶甄造士朝無偽崇儒自有真金
橋堪永鎮
寶翰更長新於變時雍世生成教養仁
(御書育俊二字賜昆明書院虹飛彼岸四大字賜永昌鐵索橋煌煌)
(宸翰輝映中天滇海士民萬代瞻仰)
文風丕振
聖主敷文教風聲暨海隅心源宗孔孟理境徹程朱黜
冗還崇雅刪膚已就腴起衰功萬禩窮髮盡喁
喁
官吏奉法
百寮承
德意惠此海南天奉法冰霜凜宣慈愷澤傳嘉禾呈
聖世甘露降豐年
帝力忘何有謳歌徧市田
土司懷德
皇恩春浩蕩苗俗久歸心異域陽和浹敷天化育深
聖謨温似玉
王度式如金血氣尊親奉嵩呼振海岑(康熙四十八年姚安軍民府同)
(恩准陛知高厚德揚見歸滇宣)
(聖訓苗蠻感戴如躋春臺)
開設礦厰
聖主因民利
恩綸沛大廷山應興寶藏地亦效神靈商旅胥安業閒
民盡戢寧嬉遊歌
帝載峒戶總添丁(礦厰開設俗益豐饒商民俱安分樂業)
夜戶不閉
俗易濡
皇化時和樂歲豐萑苻胥斂跡草木盡從風結綵懸蓬
戶焚香祝
聖躬天長與地久歲歲效呼嵩(殊方感化道路太平已成路不拾遺之俗)
欽惟我
皇上膺圖出治久道化成聖德神功與天無極康熙五
十二年春恭遇
聖誕六旬萬夀海㝢歡騰敷天慶協祝嘏遍乎紘埏梯
航萃於
輦轂熙熙皥皥履春臺登壽域覆載以來未之有也
於是前兵部侍郎(臣)宋駿業代臣民籲請恭繪
萬夀圖以傳盛事垂之永久而(臣)兄戶部侍郎(臣)原祁
繼掌其事(臣)原祁言圖以象形史以紀事故自
古有圖必有史特請修
萬夀盛典隨奉
俞旨選員編輯五十四年十月(臣)奕清復奉
恩命接管
萬夀書畫局事今年十一月長至日初集告成共為書
一百二十卷内附圖畫二卷竝校對刊刻恭呈
御覽(臣)因得拜手稽首颺言於簡末蓋聞上古之世三
皇篤生夀俱萬有千歲然而世紀荒略典禮未
聞自唐虞以迄成周並享祚靈長然其時祝聖
壽者不過若華封三多之祝天保九如之頌而
外此未數覯也漢唐以後蓋無聞焉惟我
皇上以不世首出之聖人膺亘古未開之景運天人協
應福德兼隆澤普恩洋化神治盛真有圖繪之
難窮而頌揚之莫罄者是故紀
宸藻則煥乎日星昭於雲漢詔誥協典謨之美詩歌諧
雅頌之音紀
聖德則萃萬國之歡心以隆孝養却九州之籲請以示
撝謙保合太和敦崇教化景命所以日隆茀禄
於焉永康也紀典禮則朝賀有儀鑾衛有制祭
告而百神受福布詔而八表蒙庥敬養高年肆
行大酺矞皇巨麗典則永垂紀
恩賚則宗戚之與外藩大僚而迄庶尹
貤封錫類恩覃中外又復蠲賦䘏民開科惠士勞軍旅
則邊陲挾纊省刑罰則文網弘開深恩厚澤殆
不勝書紀慶祝則會朝陳萬國之衣冠拜舞集
千官之劍佩外而元侯之覲享遠而望嶽之祝
釐神人景從休徵疊應紀歌頌則上逮天潢下
沿羣辟史館載筆之臣上國觀光之士以至塗
歌巷祝天籟同聲斯又康衢擊壤之世所未聞
而結繩書契以来所僅覯者也(臣)奕清世受
國恩恭逢
盛際幸預纂修之末得觀
大典之成雖
帝德難名未免掛一漏萬之慮而臣心忭躍無任繪天
頌聖之忱(臣)又伏念天道運行循環不已故皇
極元會運世之數歴億萬百千而未有紀極我
皇上元化渾淪體天不息德皆天之德也夀即天之壽
也(臣)等仰測乾元推衍皇極從此每遇十年編
纂一書殆萬萬年而未有艾也夫
右(臣)恭奉
聖旨校刊
萬夀盛典初集於康熙五十四年春正月開雕越明年
冬十一月校刊告竣計二千七百三十五版五
十三萬四千四百八十八字為書一百一十八
卷合畫圖二卷為一百二十卷次第進呈
御覽欽惟我
皇上盛德在躬至仁及物如天之覆如地之載如日月
之照精神洞徹元化流行萬物致和五辰協叙
正值千載昌期共慶六旬
聖夀黃輿告瑞蒼昊降符萬國會同八紘鼓舞於時
巽恩彌溥
乾德彌謙一言出而天人協萬口呼而嵩嶽應奇逢曠
典口不能名爰輯成書用昭萬世巍乎煥乎盛
矣美矣(臣)躬逢泰運世受
隆恩初列曹司即膺重任絶無雞鶩之長略辨豖魚之
悞心麤質陋祇抱慚惶乃荷
洪慈曲加覆庇兼許(臣)父兩廣總督今陞兵部尚書(臣)
趙弘燦(臣)叔總督管直隷巡撫事(臣)趙弘燮及
(臣)之垣姓名竝得附列於後
寵光疊被震悚交懷鏤版既成反覆誦讀仰窺有爛之
文實表無疆之瑞普天慶祝願
寶算之齊天大地謳歌感
湛恩之匝地(臣)不勝欣忭踴躍忘其材劣分卑敬紀數
言贅於卷末若夫百靈之所以效萬福之所以
集羣黎之所以感庶績之所以凝則皆自我
皇上聖德神功參天兩地之所致高深莫量廣運無窮
閱十年而成一集積至百千萬卷未能殫述又
豈管窺蠡測所能頌揚萬一也哉
萬壽盛典初集卷一百二十
