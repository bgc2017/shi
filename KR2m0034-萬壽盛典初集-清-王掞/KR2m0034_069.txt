欽定四庫全書
萬壽盛典初集卷七十一
歌頌十一(詞臣三)
萬壽詩(七言律八首)
右庶子(臣)閻錫爵
紫氣東來映彩虹
一人有慶兆民同安期火棗堆盤赤方朔仙桃滿袖紅
甲子八千惟祝華春秋三萬但呼嵩普天齊上
岡陵頌總在元和
聖德中(其一)
豔陽淑景樂韶光五色雲中啟九閶燕語鶯啼
三月麗桃紅李白滿城香
恩如滄海洪波闊春比扶桑旭日長身際太平熙皥世
萬年
天子壽無疆(其二)
睿藻繽紛見拜颺
萬幾清晏理縹緗筆花舞出金鸚鵡硏匣飛來紫鳳凰
染翰雲霞眞雅頌經天日月大文章小臣何以
酬高厚競進三多祝我
皇(其三)
意在毫端萬象隨鸞停鵠峙幾人知絳霄盡仰
龍蛇筆綠字曾傳岣嶁碑神妙自能通篆籕墨
飛今欲識之而雲牋歷落揮金管卅四驪珠顆
顆垂(其四)
光華文治象星躔十斛明珠耀日邊已見金臺
收駿馬又看瑶島降羣仙秋深桂子常飄殿水
漲桃花欲上天一立螭頭欣載筆升恒歲獻九
如篇(其五)
神武天威奏九韶萬方日月盡光昭雕題鑿齒歸
王會烏弋黃支拜
聖朝殿上珥貂班定遠帳中執戟霍驃姚春蒐秋獮勤
宸慮奕禩臣民頌
帝堯(其六)
遊豫歌成動四民彩雲長傍
翠華屯頻來補助農夫慶徧采風謠
德化醇河伯波平因效順雨師灑道爲淸塵江南江北
霑
恩渥大地長回黍谷春(其七)
威鳳祥麟集
禁鑾年年百福滿長安和風甘雨隨金律瑞麥嘉禾
獻玉盤鎬飲已逾千歲樂豳詩還奏萬年懽懸
知
聖壽同天地爲奉春尊北海寬(其八)
萬壽詩(七言律四首有序)
翰林院侍讀(臣)樊澤達
(臣)聞日在天中綿億萬年之景運風行地上鞏
千百國之皇輿華渚祥鍾天開太昊瑶光瑞啟
帝奮高陽況乎擊壤興歌來歡聲於函夏躋堂
稱祝靄佳氣於長春
至聖足以有臨
大德必得其壽欽惟我
皇上
心符五帝
治邁三王
績奏平地以成天咸熙紀慶
功昭泥金而檢玉大有書年
沛古今難遘之
殊恩
勤宵旰不遑之
盛軌
誕敷文德光華瞻出日之鄉
載纘武功赫濯被無雷之國仰琳瑯之
御製眞符二典三謨揮絢爛之
天章盡是銀鉤鐵畫
聖業已躋於廣大
皇圖益進於高深
宥過蠲租甘雨祥雲竝布
掄才課吏景星化日齊輝七政肇修百神效順兹屆
三春
令節恭逢
萬壽昌辰鶴舞
仙階
兩掖香飄劍珮鳳鳴
禁苑
九重彩映旌旗賀
有道之鴻基卜昇平於奕葉(臣)才慚珥筆職忝垂紳
謬校
玉署之編幸與華封之祝
天長地久步寮采以賡歌
日升月恒偕野民而獻曝敬擬豐年長庚之韻聊抒
鳬趨雀躍之忱恭竭褊辭伏祈
聖鑒
太平春暖景方東玉燭元調歲屢豐萬葉
堯蓂周大甲四乘
禹跡奠高嵩聲名早被遐陬外温肅齊施丕冒中自
是
聖功綿歷服不須問道訪崆峒(其一)
閬苑蓬壺到列仙蟠桃火棗萬斯年曈曨曉氣
開
宫殿蕩漾薰風入管絃寰宇竝攄三祝願盈廷共進
九如篇春和布惠
新恩渥
雨露霑濡徧八埏(其二)
六龍時御正當陽四海波恬泰道長巢鳳遊麟爭薦瑞
洛書河馬再呈祥
天家帶礪朝羣后下國共球集萬方五色雲深南極燦
一人介福慶無疆(其三)
紫陌新煙報曉晴
禁林高柳囀倉庚
化行品物咸增慶
德洽羣黎悉遂生
萬歲聲呼喬嶽壯千年韻叶大河清康衢童叟何知識
歌咏
長春樂太平(其四)
萬壽詩(五言律十二首有序)
翰林院侍讀(臣)樊澤達
(臣)聞天皇御極支干綿衍於萬年夏后承庥玉
帛會同夫萬國盛德必膺純佑福集長春至仁
爰享大年祥開復旦欽惟我
皇上
體天廣運
配地安貞
四表被光勵精加進於初政
九圍式命懷保不遺乎一民
聖德與
聖學齊徽
聖謨偕
聖猷竝大
齋居肅穆儼
天
祖之式臨
惠布汪洋統臣民於在宥
允文允武弘致治保邦之模
克寬克仁廣蠲租恤刑之澤
翠華望幸南朔東西欽
天子之聲名
玉燭調和天地民物得
至人而位育
竝三皇軼五帝參贊成能
斂五福祝九如尊親共戴時當
有道運叶
太平
天其申命用休
帝益自強不息
六旬大慶璿玉常新三月芳辰鶯花最麗風和西苑化
國之日舒長曲奏南薰治世之音安樂(臣)澤達
叨榮史職久點班聯謬晉官階難酬
高厚揚厲無前之
駿烈竊效管窺賡颺有秩之
鴻禧聊同壤擊(臣)無任懽忭悚切之至
極拱星環北春長日麗冬
堯蓂周甲子
禹甸屹衡嵩卜運方臨泰書年正履豐一元欣復始
謳祝萬方同(其一)
景物三春盛芳華
上苑穠九區皆壽國八表盡華封
令節星辰燦
高天雨露濃細微霑草木生植慶遭逢(其二)
宵旰勞
宸扆沈思總萬幾從容攄
大略赫濯奮
皇威海晏鯨鯢息河清秔稻肥治安圖未雨時駕
六龍飛(其三)
丹鳳傳
天語紅雲擁
帝居
絲綸聲是律
渙汗德爲輿
寶訓千秋鑑瑶編右史書煌煌
堯舜典渾噩溯皇初(其四)
景命祈
天永親郊仰
睿謨風雲依後乘星月照前驅
合德三才竝
升中一氣孚慣看霏瑞雪臣庶足歡呼(其五)
列祖垂模遠前徽事可稽
三朝貽寶籙萬載耀金泥
道協乾坤正
功高作述齊丕承逾武烈徧德在羣黎(其六)
大統
皇輿廓平成定八荒圖陳河效順車出器呈祥莽息全
無伏波恬久不揚
天休正滋至拜手賀蕃昌(其七)
高柳囀倉庚靑郊百室盈
聖朝嚴課績吏治急揚淸牧笛聞漁艇農歌荅杼聲秀
眉諸父老扶杖樂觀成(其八)
德茂羣生育年豐萬國寧條柔歸禹貢儀舞樂
虞廷嘉種羅千品靑郊出五靈史書符瑞志奇異表
山經(其九)
仁體同山静堅強
聖壽徵仙峯環拱護天柱矗崚嶒景仰歌單厚攀躋想
誕登巋然千萬載時覩五雲興(其十)
純禧江共永
嘉祉海同深運轉周天壤流行自古今大亨君子道
不息
聖人心四極安瀾會河宗日獻琛(其十一)
日麗千官就雲高九服瞻梯航盡山海淪洽及
飛潛周祜年斯萬箕疇福自兼
恩波原溥博先許近臣霑(其十二)
萬年頌表
提督江南學政左春坊左庶子兼翰林院侍讀(臣)胡潤
伏以
皇極永建斂五福於乾坤
帝德難名集三多於朝野太平有象正逢開世之期喜
氣騰輝共慶儲祥之會普天壽域徧地春臺(臣)
竊聞至仁必壽惟德動天有道稱皇三皇各萬
八千歲無爲曰帝五帝總千有餘年商宗無逸
以勤民竝臻上壽周文惟純以配命用享遐齡
有永愼修非關導引以知無疆之慶皆歸不息
之誠欽惟
皇帝陛下
道高堯舜
功邁禹湯
神聖文武之光旁照四表
位祿名壽之福永極萬年錫智亶聰早縱前民之哲
橫經稽古久勤訪道之心知人安民不待臯颺
益贊怡神彌性莫非孔思周情惟體立而用自
行斯理精而事畢貫問安
長樂則慶溢璇宫睦族内朝則祥延玉葉仁心廣被一
民亦荷矜全和氣充盈庶彙胥歸涵煦自削平
滇粤而率土稱藩曁拓地澎湖而尺天入貢乃
至風行地上服歴朝所不臣瀾息河源安前古
所易潰勤一心於兆庶蠲租宥𤯝之屢加眀四
目於萬方督撫守令之愼簡出膺宰牧先
召對於九重盡得人才更責成於六計重膠庠而三倉
四庫之竝訂必探其源飭營伍而五伐七步之
無譁益修其備固已爭摛雲漢各布風霆更且
益植菁莪廣培杞梓兹者陽和令節値我
皇上六十萬壽之辰一氣洪鈞四時玉燭天人合慶恭
逢周甲方新卿景揚光敬値遐齡伊始屢却榮
號不貴嘉祥陳粟萬箱即是芝明三秀英才百
輩便同桃熟千年
特開鄉會兩科以廣作人雅化蛟騰鳳起悉收川嶽之
祥車庶馬閑盡入鞭馳之手(臣)幸際休明忝承
簡任望
北闕以瞻雲未盡拜颺之忱合南國以歌衢用採士
民之祝維大江南北旣新蠲億萬之征輸而癸
巳春秋復廣闢文武之榜額淪肌浹髓喜溢扶
輿擢秀登良歡騰膠序(臣)敬從錄科之餘於校
試經藝外即以
萬年頌命題令諸生各撰成篇以誌頌禱恭錄賦頌而
下得詩數百篇加以裝潢分爲三十卷敢云十
五國風足備軒輶之採尚期億萬千載同兹愛
戴之誠(臣)無任瞻
天仰
聖踴躍歡忭之至謹奉
表稱
賀以
聞
萬壽詩(七言律十章有序)
曰講官起居注翰林院侍講(臣)文志鯨
帝王體天立極淳懿敦固上光日月星辰下逮
昆蟲草木太和薰蒸洋溢宇宙俾天下民物蕃
祉仁壽享有諸福與天同德斯與天齊壽堯舜
禹湯文武其明徵也我
皇上以生知安行之聖體至誠無息之德
臨御五十二年屆兹
六旬萬壽懋德勤學治定功成際天蟠地咸五登三四
方萬國熙熙皥皥福壽康寧之休萃於
聖躬尤兼被於天下乃
宸衷謙抑讓善弗居凡侈言祥瑞崇尚尊號皆所不事
惟
訓誡臣民務實不務名勉盡忠孝爲祈天永命之基大
哉
王言眞與二典三謨竝垂萬世在昔箕子之陳洪範也
曰五皇極皇建其有極斂時五福言皇以極而
獲福也曰維時厥庶民於汝極錫汝保極言民
以極而獲福也曰人之有能有爲使羞其行而
邦其昌言臣以極而獲福也所謂極者惟是蕩
平正直之理無偏陂好惡之私而遂以收福壽
康寧之效
皇上以務實訓天下而敦本忠孝所謂率天下於蕩平
正直而必去其偏陂好惡者也易之大有上九
自天祐之吉無不利其謂是矣德與天合斯
壽與天齊億萬斯年固愈引而愈長也(臣)楚南䜿儒受
恩深重不揣固陋謹抒七律十章呈
進
巍巍
帝德本難窺古聖心傳續在兹早與苞符成默契尤將
聖道共昭垂倫常樹範臣民仰軌物彰身海宇
知端拱衣裳聲教遠正看風動四方時(其一)
紅燭宵分映紫微圖書左右有光輝六經異授
端宗尚諸子爭鳴定指歸旭日常臨香篆繞宫
花好共墨光飛羣瞻泰岱卑培塿
聖域高深自古稀(其二)
化啟文明咏載櫜萬幾宵旰總勤勞
主恩早達殊方外民隱能通
九陛高十雨五風調玉燭河清海晏奠金鼇寰區愷
樂齊歡忭尚繪豳風念索綯(其三)
龍飛九五正當陽海國朝宗祝
聖皇六十方周清晝永八千爲歲大椿長風和日麗天
垂象澤媚山輝物吐芳試看衢尊人共樂重登
醇樸入羲皇(其四)
久隱川巖未上書科加文武舉行初飛鴻盡振
天衢羽勸駕還隨計吏車束帛已來環海士弓
旌重到野人居菁莪造就賢才盛共戴
皇恩頌九如(其五)
山陬詰曲水潺湲白叟黃童徧頌言鑿井耕田
安草野春風社酒樂花邨連枝桑柘人煙盛一
室妻孥笑語溫帝力不知同覆載齊呼
萬歲九陔喧(其六)
深仁厚澤靄如春草木禽魚長養勻動植舒和
皆各得飛潛茂對總無垠丹山碧水饒滋孕淑
氣晴光適性眞咸若功施彌上下肖翹微細荷
陶甄(其七)
遠覽高超獨異前
聖君舉動美瑶編九莖芝草非關瑞六穗嘉禾樂有年
咫尺星雲輝
殿陛尋常麟鳳徧山川臣工未敢陳竒異渾樸
王風萬古傳(其八)
健行不息與天同日進無疆靡有窮不以豐亨
侈滿假惟將謙抑秉虚沖德臻太上難言德功
極洪鈞弗自功
尊號請加頻遜謝蒼茫海岳仰
皇風(其九)
皇極爲昭衍禹疇臣民五福在純修蕩平曩日
垂弘訓忠孝於今秩大猷風俗勿爲澆薄易文
章務俾渾淪留煌煌
寳誥惟崇實舜日堯年億萬秋(其十)
萬壽盛典初集卷七十一
