欽定四庫全書
萬壽盛典初集卷一百十六
歌頌五十六(生監諸臣七)
萬夀詩(四言一章)
生員(臣)鄒慶魯
皇帝御極寳歴光昌數周甲子歲紀昭陽化行四表澤被
萬方和氣蒸洽惠風翺翔祥徵五序瑞曜三光鹿
鳴鼓瑟魚藻承筐珊瑚碧樹翡翠明璫吉人藹藹
碩士皇皇如松如栢如陵如岡
萬壽詩(四言一章)
生員(臣)馬之蘭
猗歟我
皇綱紀四方是彝是訓来享来王顯顯令德克配彼天
錫之多福億萬斯年維
帝曰咨濟濟多士用勷厥治予其汝試英傑篤生惟國
之楨後先疏附萬國以寧
萬壽詩(四言一章)
生員(臣)王起鴻
惟天眷德保佑命之惟德格天允受蕃釐建其
有極斂時五福純嘏爾常景命有僕以薪以槱
弘兹有造福澤綿綿恩波浩浩馮翼孝德疏附
後先思皇多祜
天子萬年
萬壽詩(四言一章)
生員(臣)沈熙
巍巍我
皇照臨萬邦恩覃庶姓德被遐荒天地合撰日月齊光
取士必得立賢無方岡陵旣頌雲漢為昭揆文
奮武化育鈞陶勲高於舜德峻於堯普天同慶
萬國来朝
萬壽詩(五言排律六韻)
生員(臣)吴煃吉
帝德垂裳治
皇圖卜歷昌紹休恢聖緒作則煥文光日月明同照乾
坤算竝長杏林收桂子秋實擷春芳九服霑聲
教羣英樂頌颺華封人有祝
天子壽無疆
萬壽詩(五言排律六韻)
生員(臣)徐洵
閶闔開黃道祥光集
紫宸和風嘘海甸甘雨沛江濱一歲增雙榜三元閏六
旬禁城煙柳細御苑碧桃新青鳥銜書日奇英
待漏晨八方歌壽祉四海荷
恩綸
萬壽詩(五言排律六韻)
生員(臣)殷承爵
帝德高千載
皇仁徧萬方梯航歸有道川阜祝無疆海宇金湯固河
山日月長時雍同舜世壽考邁周王巢鳳来阿
閣遷鶯繞建章東皇来獻壽卉木盡飄香
萬壽詩(五言排律六韻)
生員(臣)江啟鐸
景運開隆治祥符兆熾昌岡陵凝壽祉雲漢麗
天章曠典朝端重奇逢士氣揚文壇来俊秀藝
苑集珪璋鵬路風雲捷雞林杏桂芳師師稱獻
頌歲歲戴
君王
萬壽詩(七言律一首)
生員(臣)許開平
絳甲初周鶴算長
九重宫殿靄千祥東方桃獻蓬山瑞南極星呈奕葉光
聖世覃恩羅俊彦人才應運炳文章會看岳牧䕫龍軰
歲歲螭頭進紫觴
萬壽詩(七言律一首)
生員(臣)陸允鈞
時逢
景運正中天令布陽和春更姸緼瑟歌風遊舜世垂裳
致治戴堯年功高萬古金甌奠道合千秋寳歷
綿共沐
皇恩遐邇徧嵩呼華祝樂無邊
萬壽詩(五言律一首)
生員(臣)劉珊
一人瞻有道萬國祝長年瑞草榮堯殿薰風協舜絃九
如方祝嘏三物更賓賢佳氣乾坤溢春光滿壽
筵
萬壽詩(五言律一首)
生員(臣)汪師藺
聖德同堯舜鴻圖邁禹湯景卿瞻
聖世草木煥晴光銀甕綿山阜金甌鞏
廟堂含生咸鼓舞萬禩慶悠長
萬壽詩(五言排律六韻)
生員(臣)李士鍾
佳氣凝三殿祥雲蔚
九重霄盤承玉露仙樂響金鏞春色蟠桃醉晴烟御柳
濃儒林邀
異數海甸徧時雍爛漫南宫杏菁葱
上苑松百王從未有軒昊接高蹤
萬壽詩(七言律一首)
生員(臣)錢天保
南極星躔麗碧空奎光遥映蘂珠宫箕疇首建
惟
皇極華祝三多集
聖躬滄海神珠供採擷藍田瑞玉受磨礲試聽藹吉岡
陵頌穆穆仁聲應八風
萬壽詩(五言排律六韻)
生員(臣)團豐根
運値唐虞際星廻甲子周冠裳趨
鳳闕簪笏拱
龍樓
綸綍宣三殿賢才貢九州文光輝斗極科目舉春秋就
日傾葵藿瞻雲拜
冕旒嵩呼與華祝歲歲海添籌
萬壽詩(五言排律六韻)
生員(臣)魏經
五紀戴
元良垂衣靖八方彌天敷雨露率土列冠裳雉尾開宫
扇螭頭繞御香山川增藻麗雲漢煥文章
鳳詔開賢路鴻儒觀國光野人爭獻頌夀域祝無疆
萬壽頌
生員(臣)韓任重
皇帝御宇
德昭功懋中正乾綱含弘坤厚氤氲太和洋溢宇宙歌
敘平成豐穰屢奏大化翔洽民淳士秀翽鳳来
儀祥麟在囿甘露流珠卿雲出岫
萬歲垂裳岡陵並壽時惟三春花明柳繡萬國衣冠歡
欣幬覆芃芃棫樸槱薪日茂士氣蒸蒸唐虞復
覯鼓舞振興金臺輻輳籲俊闢門德丕平富蕩
蕩難名
皇天眷佑
萬壽頌
生員(臣)張之遇
天亶聰明作君作師
一人有慶兆民頼之
皇帝御極雲行雨施歲在癸巳春王三月虎拜於廷嵩
呼於闕億萬斯年天顔咫尺
皇帝萬壽以安元元贊兹化育参彼坤乾無為而治軼
彼羲軒久道化成溢乎四海聲教覃敷揚光耀
采濟濟多士亦元亦凱惟臣欽若惟
皇綏猷登三咸五莫之與儔式歌九如永承天庥
萬壽頌
生員(臣)徐大觀
一人有道三階底平允文允武乃聖乃神九歌宣政八
極同文為麟為鳳作幹作楨福祿天来俊乂雲
蒸自今伊始川至日升三祝九如壽考作人
聖歷無疆普天同賡
萬壽頌
生員(臣)徐肇模
若稽五帝仁壽永康選賢建能輔治家邦思皇
多士左右奉璋維我
天子穆穆皇皇宏開壽域来享来王
曠典作人雲漢為章荷天百福
萬壽無疆
萬壽詩(五言排律六韻)
生員(臣)解撙
瑞氣浮雙闕宫花燦御墀嵩呼喧晝漏仙仗簇
春旗香馥爐烟細雲開雉尾随遲遲當淑景濟
濟奉霞巵五福箕疇斂千秋寳鑑垂
恩綸敷率土髦士應昌期
萬壽詩(七言律一首)
生員(臣)趙斗
九重壽域初開日雲漢昭回麗碧天元凱嵩呼
金闕下夔龍華祝
玉階前鳳鳴喜値添籌日豹變欣逢復旦年自是薰
風能解阜
帝廷一曲聽虞絃
萬壽詩(五言排律八韻)
生員(臣)高玉桂
海宇昇平日人才樂育時長庚輝壽域甲子展
春期瑶島呈麟脯蓬山獻瑞芝
御園花放蘂上苑柳垂絲颺拜千官肅謳歌四海熙三
多来華祝五福應箕推世際風雲會人霑雨露
滋萬方齊獻壽歡進紫霞巵
萬壽詩(栢梁體)
生員(臣)李子貴
聖人御極鳳歷長深仁厚德高穹蒼體元出治冠百王
頻蠲賦稅恩汪洋黃淮交滙猶隄防山陬海澨
咸梯航中外寧謐奏時康菁莪樂育歡聲揚普
天同歌
萬壽長
萬壽詩(五言排律六韻)
生員(臣)殷璉
寳歷當春永璿圖應日長薰風来拂地
離照正當陽弱柳垂閶闔仙桃熟建章
龍飛爭利見鳳舞竝呈祥樹入瀛臺秀花歸閬苑香媚
兹羣有願
帝祚自光昌
萬壽詩(五言排律六韻)
生員(臣)吴煜立
瑞氣籠
丹陛祥雲護
紫宸瑶階生蓂莢閬苑長靈椿
特詔開天網
殊恩簡席珍化源三峽浪壽域
九重春棫樸謳歌徧宫牆氣象新冠裳随虎拜保佑頌
天申
萬壽詩(五言排律六韻)
生員(臣)顧音昭
運値雍和代時逢瑞靄年
皇躬歌介祉
聖歷慶綿延芝蓋卿雲繞楓宸湛露鮮春風看鶚薦秋
日喜鶯遷異數承
恩渥鴻才奪錦先儒林欣盛事願賦九如篇
萬壽詩(五言排律六韻)
生員(臣)黃濟生
興朝多盛事奕葉著良謨雨露栽培久雲霞爛漫敷
斯文歌雀躍多士競鳬趨
德顯天申命
時乘玉衍符丹山来鸑鷟鐡網盡珊瑚介福迎春靄徵
謠徧壤衢梧岡鳴翽鳳九有效嵩呼
萬壽詩(五言排律六韻)
生員(臣)陳桂恩
一統昇平日三春瑞靄中休徵歸
聖世福履集
皇躬惠凱丹霄徹文明紫氣融玉虬騰翰苑銀漢映珠
宫鯤向天池化鵬從雲路通作人還壽世長此
沐仁風
萬壽詩(七言律一首)
生員(臣)丁干恭
閶闔晨開氣鬱葱
御爐香裊瑞煙籠星流電繞符仙紀露靄雲祥叶化工
閬苑有梧皆翽鳳神州無嶽不呼嵩時雍大地
霑
天澤擊壤衢歌處處同
萬壽詩(五言排律六韻)
生員(臣)歸復佺
禮樂千秋盛車書萬國通寰中皆樂土宇内徧
薰風應律宫商恊乘時草木豐鳳凰飛翽翽棫
樸秀芃芃
壽與天俱永春随化並融
君王多樂愷常與兆民同
萬壽詩(五言排律六韻)
生員(臣)楊士標
擊壤華封祝卿雲八伯歌
皇仁眞浩蕩民俗喜雍和
壽自齊天地
恩尤被薜蘿人逢隆運起才本
聖朝多楨榦須培植圭璋賴琢磨萬方歸壽域瞻拜盛
鳴珂
萬壽詩(七言律一首)
生員(臣)王前
大德天申祚正綿遥瞻
御極日高懸光承北斗斟堯酒樂奏南薰入舜絃一統
車書爭獻頌萬方玉帛盡朝天海隅同進無疆
祝共沐
皇仁樂大年
萬壽詩(五言排律十四韻)
生員(臣)莊樹嘉
冠冕朝宗日
君王燕喜時春諧姑洗律花發萬年枝青瑣傳宫漏丹
墀簇羽旗露盤承北闕雲輦降西池瑞靄供
宸賞彤闈奉
聖慈樹棲五彩鳳庭産九莖芝麟趾方呈瑞滎河正衍禧
彙征弘保泰繼照炳重離日月光文治山河萃
藻思瑶琨容藴璞紈縞尚縈絲上國張銀榜弘
才綴錦詞金臺方市駿珠海盡探驪世際貞元
會躬膺福履綏流歡及草莽
萬壽競陳詩
萬壽詩(七言律一首)
生員(臣)顧良
萬國咸寧
萬壽初
恩綸又早徧坤輿雲門樂奏開天仗寶篆香濃繞碧虛
遠貢金鵝斟玉液連登蘂榜舞瑶除龍旗虎幄
祥光擁蓬島還陳秘笈書
萬壽詩(七言律一首)
生員(臣)楊傑
遥瞻南極映奎光金殿仙蓂接砌長率土蒸民
歸有極齊天
聖壽祝無疆西崑曉擁星辰麗上苑春深桂杏香千載
昌期逢此日萬方咸奉
萬年觴
萬壽詩(七言律一首)
生員(臣)張澤乾
糺縵卿雲護紫閶如天
聖壽永無疆彭鏗斟雉方調鼎王母成詩為捧觴下土
薪槱歌棫樸自天福禄頌鴛鴦時雍正値唐虞
世八表同春歲月長
萬壽詩(七言律一首)
生員(臣)張蕃
黃道新開
御極晨萬方咸頌太平春曉鐘聲動臨
金闕仙仗班移護
紫宸樂奏鈞天來舞鳳章開雲漢映祥麟稱觴爭獻
瑶池酒海甸千秋共飲醇
萬壽詩(七言排律二十二韻)
生員(臣)胡旨
皇仁被物正沖融
聖壽参天貳地中自是升恒齊日月何須方術問崆峒
神和不藉金莖露階泰長披玉殿風法酒獻時
揮
睿藻仙韶奏處賜彤弓
武功赫濯戡中外
文教覃敷邁鎬豐大輅青紘三月令碧桃紅杏五雲叢
簪裾珮動鴛行合桓榖圭分雁隊同萬國但知
天子福羣黎豈識
聖人功奠安社稷眞無間進退人才總至公悉與蠲租
超古昔每於宥過廣帡幪漢唐事業殊堪陋堯
舜精微實比隆
澤沛臣僚兼兆庶
恩流草木及昆蟲文成
淵鑒標
宸翰詩自
天題濕彩虹鳳闕天門書法備纂修删訂道心融洪纖
物格周穹壤是否幾硏乃折衷已盡熏陶歸禮
樂眞如創造出鴻蒙猶虞孝秀遺三試特立科
名達四聰拂拭能教駕馬驟蒐羅不厭散材充
蓬蒿巖穴無蟠蠖海嶠江涯有漸鴻從此萬方
胥被澤自今八表共呼嵩巍居百代君師上誕
受遐齡濬哲通玉歷金甌歌
帝則千秋萬歲祝
皇躬
萬壽盛典初集卷一百十六
