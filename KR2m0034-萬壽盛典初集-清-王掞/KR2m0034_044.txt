欽定四庫全書
萬壽盛典初集卷四十六
慶祝二(圖記四)
江南省江寧府松江府常州府鎮江府淮安
府揚州府徐州安慶府徽州府寧國府池
州府太平府廬州府鳳陽府滁州和州廣德
州各屬臣民表文
伏以
聖壽齊天與三光而竝久
皇仁沛地偕萬物以同春
運當六甲之正中虹流華渚
時值五陽之盛長星貫瑶樞迓景福於無疆法乾行
於不息億萬年日新月盛合軒圖堯鏡以光華
千百國航海梯山向鳳闕鸞墀而拜舞普天同
慶率土騰歡欽惟
皇帝陛下
經綸萬象
綱紀三才
聰眀睿知以有臨協雨露風霆之至教
文武聖神而首出備禮樂刑政之宏模
福祿攸同海宇共登仁壽
聲靈丕振乾坤久頌昇平
發粟蠲租省刑肆赦必使物物得所而後愜於懷
廵河咨嶽重道崇儒但覺事事合宜而可垂為法五
紀之
深仁厚澤普浹寰區一代之
聖德神功遠超隆古太和翔洽嘉兆洊臻當三月十八
之芳辰值
萬壽六旬之聖節慶雲成蓋瑞草盈階天酒凝甘地泉
流醴球圖寶鼎文現太平銀甕丹甑字成
萬歲天不愛其道地不愛其寶人不愛其情在在布吉
祥之氣士皆歌於朝農皆歌於野商皆歌於市
年年增歡喜之心祿位名夀兼隆
聖人必得耆艾昌熾交頌君子樂胥(臣)等簪纓世受
輦轂親承
翠華屢涖南方膏澤被江干草木
紫禁深居北極趨蹌傍天上星辰徒食德而飲和均
霑化育恒戴高而履厚莫報㳙埃惟統十四郡
之精誠祝延
聖祚願合億萬民之夀算增益
皇齡華封詎祇三多海屋將添百度貢芹獻曝慙非瑶
島奇珍獸舞鳳儀恍聽鈞天廣樂青陽麗日噓
錦繡之山川紫氣周天接蓬萊之觀閣珠元不
夜燈轉九枝草盡長春花開四照歡聲雷動瑞
靄霞蒸伏願
咸五登三
參天兩地
聖代之河山永固千秋快覩昌期
天家之日月方長十載迭逢盛典勒諸金石極文章禮
樂之休隆叶以笙鏞宣郊廟神人之悦豫玉函
芝檢遠逾嵩岱升中化日光天上嫓星雲復旦
六合衍靡涯之慶萬年垂有道之長矣
都察院左都御史(臣)趙申喬經筵講官吏
部左侍郎兼翰林院學士(臣)王頊齡工部左
侍郎(臣)阮爾詢日講官起居注司經□洗
馬掌局事兼翰林院修撰(臣)張廷玉日講
官起居注翰林院修撰(臣)趙熊詔翰林院修
撰(臣)王雲錦翰林院編修(臣)沈宗敬(臣)叢澍
(臣)廖賡謨(臣)蔡學洙(臣)鄒奕鳳(臣)嵇曾筠(臣)
楊開沅(臣)莊令輿(臣)繆沅(臣)儲在文(臣)徐斌
(臣)須洲(臣)張起麟(臣)徐用錫(臣)孫時宜(臣)秦
道然(臣)方覲翰林院檢討(臣)劉師恕(臣)陳均
(臣)張照(臣)黃鉞(臣)黃趙音翰林院庶吉士(臣)
卜俊民(臣)曹鳴(臣)劉於義(臣)潘允敏(臣)王圖
炳(臣)楊士徽(臣)秦靖然(臣)杜詔(臣)楊祖楫(臣)
何應鰲(臣)王澍(臣)狄貽孫(臣)程夢星(臣)周金
簡(臣)王時鴻(臣)董胡宏(臣)楊湝(臣)夏慎樞(臣)
徐依(臣)湯大輅原任翰林院待詔今候補(臣)
曹曰瑛山東道監察御史(臣)施雲翔貴州道
監察御史(臣)吳蔚起戶部福建清吏司郞中
(臣)鄭勖四川清吏司郞中(臣)閔本貞雲南清
吏司郞中(臣)阮應商江西清吏司員外郞(臣)
任奕䥸江西清吏司主事(臣)湯震廣西清吏
司主事(臣)朱廷宁禮部祠祭清吏司員外郞
(臣)楊汝穀刑部浙江清吏司郞中(臣)汪升英
福建清吏司郞中(臣)宮夢熊江西清吏司主
事(臣)胡岳齡廣東清吏司主事(臣)張景載工
部都水清吏司郞中(臣)陸遐昌中書科中書
舍人(臣)陳厚耀行人司行人(臣)胡廷鳳(臣)吳
普内閣掌典籍事中書舍人(臣)王鳳孫内閣
中書舍人(臣)莊楷(臣)樊致一(臣)施燾(臣)潘乘
龍(臣)張祖鎬(臣)李炳石等恭
進
浙江全省臣民表文
伏以
乾坤覆載萬年永慶昇平
日月照臨八表共登仁壽
聖心合天心為一瑞啟昌符
君志與民志相通祥開景運
一人有慶會歸拱北極之尊萬福來同保定仰南山之
固千官忭舞億兆歡呼欽惟我
皇上
化徵悠遠
治洽貞恒
文武聖神聰眀睿知高千聖而邁百王
剛健中正篤實輝光貫三才而參兩大敬
天尊
祖一氣感孚勤政愛民萬幾時敇當物阜年豐之日迭蠲
萬萬金錢值河清海晏之時篤念元元生聚平
藩鎮則中土乂安征沙漠則邊烽永息
謨烈垂於萬世舊章與新命同承
創守兼自一身文德與武功竝懋慮懷襄而
廵河咨嶽何殊刊木隨山憂水旱而赦罪減租盡沐
和風甘雨鳳在岡麟在囿作人遠邁於周庭河
出圖洛出書觀象上追夫羲畫丙丁甲乙啟四
庫之精英訓誥典謨綜百家之述作觀文製歷
必抉奥而探微講射工書且出神而入聖内寧
外攘廓從來未闢之版圖近悦遠來敷亘古莫
通之聲教朝乾夕惕保泰持盈旣以天下之心
為心即以蒼生之福為福雨暘時若年穀順成
聖意彌謙
聖德彌廣萬册鳳鸞之紙管窺祗得其大端羣方鼓吹
之詞枚舉難量夫衆美紀春王於三月開
壽域於九天當花甲之初週值陽和之正麗東皇布
令宏施發育之功南極呈祥丕煥光華之象雲
樓氣敞綵仗晴薰膏露醴泉休徵畢至珠函銀
甕上瑞駢臻惟
盛朝弗尚竒祥而
聖主專脩實政開科取士萃六合九州之俊彦盡沐
甄陶發粟蠲租統山陬海澨之黎氓胥歸
怙冒鑿齒雕題之衆跂行喙息之倫重譯來朝梯航
入貢望
龍顔而申華祝肅虎拜而效嵩呼喜氣霞蒸歡聲雷動
(臣)等生逢全盛幸際郅隆嬉遊於化日光天千
八百國淪浹於深仁厚澤五十二年況稽山越
水之間
翠輦時聞警蹕而鷲嶺竺峰之勝
奎章屢賜品題十一郡感荷最深百萬戶謳歌莫罄
自今日瑶樞燦爛逓周甲子三千計他時椿樹
滋榮永歴春秋萬六心惟向日望切瞻雲伏願
天地同春
海山竝壽
三登七稔寒暑節而四時成
十雨五風陰陽和而萬物得先天生而後天不老羣
奉有道之
聖人御世久而福世彌長共仰太平之
天子則輿圖永固綿國祚於千百禩而有餘福祿攸同
保泰履於億萬年而無極矣
禮部尚書(臣)陳詵經筵講官刑部尚書(臣)
胡會恩經筵日講官起居注翰林院掌院
學士兼禮部侍郞教習庶吉士(臣)湯右曾内
閣學士兼禮部侍郞(臣)沈涵(臣)蔡升元通政
使司右參議(臣)陳汝咸左春坊左中允兼翰
林院編修(臣)陳邦彦(臣)陳世倌翰林院編修
(臣)高輿(臣)查慎行(臣)萬經(臣)查嗣庭(臣)戚麟
祥(臣)沈樹本翰林院檢討(臣)諸起新(臣)史尚
節(臣)壽致潤(臣)顧五達(臣)陸紹琦(臣)盧軒(臣)
詹銓吉(臣)嚴思位翰林院庶吉士(臣)徐雲瑞
(臣)許鎮(臣)俞鴻圖(臣)徐杞(臣)錢廷獻(臣)沈世
屏刑科掌印給事中(臣)錢以塏禮科給事中
(臣)詹嗣祿掌河南道事浙江道監察御史(臣)
胡德邁吏部文選清吏司主事(臣)張王典戶
部廣東清吏司郞中(臣)許維模廣西清吏司
郞中(臣)陸雲從江西清吏司員外郞(臣)田軒
來山東清吏司員外郞(臣)王洽祖雲南清吏
司員外郞(臣)徐肇顯山東清吏司主事(臣)范
光曦禮部祠祭清吏司郎中(臣)陳嵩精膳清
吏司郎中(臣)楊存理兵部武選清吏司主事
(臣)談九叙刑部江南清吏司郎中(臣)陳元主
事(臣)俞存仁督捕司主事(臣)婁銓工部虞衡
清吏司主事(臣)姚德堅内閣中書舍人(臣)倪
璠等恭
進
浙江省擊壤亭歌
天開景運兮篤生
聖人允文允武兮乃聖乃神撫綏萬邦兮豐年屢臻
帝猶厪念兮朝夕諮詢蠲租賜復兮九有咸均湛恩汪
濊兮至德無垠普天率土兮莫不尊親願
君萬歲兮粒我蒸民
其二
青陽司令兮晨現農祥雨暘時若兮百穀蕃昌
桑麻被野兮婦子樂康嬉遊作息兮化日舒長
扶老㩦幼兮來覲
龍光王路蕩平兮以翺以翔卿雲糺縵兮南極耀芒惟
天錫福兮
聖壽無疆
福建山東江西河南廣東廣西六省臣民表
文
伏以
星雲獻瑞千齡啟
聖之期
木火司權五德當
王之運值虹流之
令節金闕騰輝際電繞之芳辰玉階春滿休光下燭
嘉氣旁通蓋天生
有道之聖人會有極歸有極必
躬享無疆之歷數如月恆如日升
斂諸福以彌新
體一元而敷惠
深仁厚澤少而壯壯而老皆大化之所涵濡
強固精明誠則久久則徵與造物同其悠遠欽惟
皇帝陛下
保合太和
緝熙純嘏
天縱神武當寶祚之方新遂已櫜弓矢而奠家邦
學備聖文即翠華之在御亦必對詩書而稱古昔
道建疇範之極備寒暑雨暘而皆得其時
心契河洛之傳歴元會運世而不愆其數所以聲靈
遐振多方久慶昇平福祿來同寰宇共登仁壽
撫五辰而致順毓萬物以皆昌乃者日麗胃維
月纏青陸陽開泰而更盛正
一人納慶之辰令當和以迎休乃八方禔福之日風吹
大澤日照
昌期黃雲覆晨赤光炳夜恭逢
萬壽節是長春共賀
六旬蓂舒初葉天垂雲漢仰周代作人之恩民沐雨膏
陋漢家賜復之詔必得其壽必得其名命自申
於穹旻俾爾熾昌俾爾多益福乃均於品庶西
郊晝永夾道香濃
北極星輝寰區瑞現雕題鑿齒皆航瀛海而來卉服
鳥言親覩
皇居之大而乃
睿思謙抑更辭祝於三多
玉旨昭宣願底寧於萬國此惟江海善下每有納流之
心然而日月居高共仰照臨之位汪濊普周於
八裔歡呼遠匝於九圍雖罄祝嘏之詞曷稱頌
颺之旨慶超䆳古美冠將來(臣)等仰荷
鴻鈞親逢
景運潢汙比陋河清幸遘於千年塵壤均微山祝同
呼於萬歲適天人之嘉會
神聖篤生伸臣子之微情謳歌競獻傾心
舜日欣福祉之彌長翹首
堯天頌夀祺之永久伏願
業侔地富
算比天崇
撫大順於璿璣萬靈效祉
御至和之玉燭四海交歡民洽好生人登仁夀瞻雲
煥爛擊壤逍遥自祖父以迄孫曾稱觥躋堂長
奉
天顔之有喜由畿甸以曁海表嵩呼華祝羣知
帝祚之無疆矣
文淵閣大學士兼吏部尚書(臣)李光地世襲
衍聖公(臣)孔毓圻福建一等海澄公(臣)黃應
纉予告吏部尚書(臣)宋犖戶部右侍郞(臣)
廖騰煃總督倉場戶部右侍郞(臣)施世綸
經筵講官禮部左侍郞兼翰林院侍讀學士
(臣)王思軾原任刑部右侍郞(臣)張志棟予
告工部左侍郎(臣)李元振經筵講官内閣
學士兼禮部侍郞(臣)彭始摶原任都察院左
副都御史(臣)左必蕃宗人府府丞(臣)李濤内
陞布政使司布政使(臣)李華之都察院左僉
都御史(臣)呂履恒詹事府少詹事兼翰林院
侍講學士(臣)梅之珩通政使司右通政(臣)張
德桂原任通政使司右通政(臣)楊篤生國子
監祭酒(臣)徐日暄順天府府丞(臣)王懿右春
坊右庶子掌坊事兼翰林院侍講(臣)閻錫爵
翰林院侍講(臣)吳垣(臣)魏方泰右春坊右贊
善兼翰林院檢討(臣)孫勷國子監司業(臣)魯
瑗提督浙江學政翰林院編修(臣)宋至翰林
院編修(臣)潘體震(臣)彭廷訓(臣)林之濬(臣)鄭
任鑰(臣)李紱(臣)陳似源(臣)呂謙恒翰林院檢
討(臣)王傳(臣)蔣肇(臣)柯喬年(臣)吳相(臣)張懋
能(臣)李日更(臣)李掌圓(臣)黎致遠(臣)劉大轂
(臣)何世璂(臣)邱尚志翰林院庶吉士(臣)趙泰
臨(臣)李中(臣)于廣(臣)宋筠(臣)陶成(臣)周鳳來
(臣)李鍾僑(臣)林昂(臣)喬時适(臣)漆紹文(臣)林
景拔(臣)胡煦(臣)張淳(臣)孟班(臣)莫與及(臣)魯
立(臣)謝世濟吏科掌印給事中(臣)潘錦戶科
掌印給事中(臣)耿惇禮科掌印給事中(臣)陳
允恭工科掌印給事中(臣)劉士聰掌京畿道
事山西道監察御史(臣)李永紹四川道監察
御史(臣)璩廷祐稽察錢局河南道監察御史
(臣)吳梁協理河南道事山西道監察御史(臣)
張世祺協理山西道事江南道監察御史(臣)
李璿協理山西道事陜西道監察御史(臣)李
柟廵視中城浙江道監察御史(臣)陳書廵視
南城廣東道監察御史(臣)李景廸廵視西城
廣西道監察御史(臣)劉慎原任雲南道監察
御史(臣)廖之諒吏部稽勲司郞中(臣)郭晉熙
吏部驗封司郞中(臣)裘君弼戶部福建司郞
中今授直隸分廵天津道(臣)王光奭戶部山
東司郞中(臣)莫象年戶部江南司郞中(臣)田
肇麗戶部江西司郞中(臣)馮肅戶部貴州司
郞中(臣)程懋禮部儀制司郞中(臣)鄭晃刑部
雲南司郞中(臣)吳琳芳刑部江西司郞中(臣)
朱綱刑部四川司郞中(臣)周祚顯刑部陜西
司郞中(臣)鄒球吏部考功司員外(臣)林紹祖
吏部稽勲司員外(臣)陳廷綸戶部四川司員
外(臣)謝賜履戶部廣東司員外(臣)張為政戶
部雲南司員外(臣)范如璋兵部職方司員外
(臣)任坪刑部四川司員外(臣)孫叔詒刑部山
西司員外(臣)劉天眷刑部福建司員外(臣)李
承祖工部屯田司員外(臣)夏疇工部都水司
員外(臣)趙善慶吏部文選司主事(臣)謝乃果
戶部浙江司主事(臣)吳瓊芳戶部福建司主
事(臣)張如緒戶部陜西司主事(臣)李鼎徵戶
部四川司主事(臣)林霖培戶部貴州司主事
(臣)李文麟禮部儀制司主事(臣)鄒琯兵部車
駕司主事(臣)龍燦刑部雲南司主事(臣)王功
濯工部屯田司主事(臣)林逢都工部營膳司
主事(臣)孔毓璞内閣中書舍人(臣)劉曰煃(臣)
張開宗(臣)李元起(臣)趙作鼐(臣)竇容恂(臣)呂
耀曾(臣)黃貞乾(臣)范授中(臣)李樹目(臣)鄧廷
喆中書科中書舍人(臣)杜述先(臣)鍾靈秀(臣)
何道暄行人司行人(臣)王肅章大理寺寺正
(臣)孟孫繩(臣)徐儀大理寺寺副(臣)林洪烈大
理寺右評事(臣)莫宏濟翰林院世襲五經博
士(臣)孔傳誌鴻臚寺寺丞(臣)安定求光祿寺
大官署署正(臣)宋瞻祖國子監助教(臣)田曼
碩(臣)鄧箎遠吏部司務(臣)吳科戶部司務(臣)
楊道存工部司務(臣)黎仕瓊大理寺司務(臣)
區廷選翰林院典簿(臣)李據詹事府主簿(臣)
李潯詹事府錄事(臣)李珍國子監學錄(臣)丁
必捷順天府通判(臣)陳世蔭大興縣知縣(臣)
陳守創西城兵馬司副指揮(臣)張珠供奉食
俸效力知府(臣)凃居仁卓異河南歸德府鹿
邑縣知縣(臣)李鍾冲鑾儀衞治儀正(臣)溫安
海世襲二等阿達哈哈番(臣)張源候補郞中
(臣)宋之塙候補主事(臣)羅後晉(臣)王沛恂(臣)
王延祺(臣)彭士仰(臣)李勛(臣)許隆遠(臣)傅兆
槐候補中書應陞(臣)李景遂(臣)梅廷謨候補
中書(臣)張坦(臣)陳言吉候補鴻臚寺寺丞(臣)
孫叔恂候補國子監典簿(臣)羅士瓛候補副
使道(臣)李宜麟候補僉事道(臣)李可淳候補
知府(臣)黃良佐(臣)任士理(臣)王眉穀候選同
知(臣)劉光洙(臣)張令璜(臣)張瑗候補知縣(臣)
吳周禎(臣)薛契英原任南城兵馬司副指揮
候補應陞(臣)曾逢聖候選知縣(臣)汪兆熊(臣)
凃綱(臣)薛契武(臣)梁倚漢(臣)宋一端(臣)伍質
(臣)魯亭(臣)康學敬(臣)許容(臣)李茹旻壬辰科
進士(臣)徐啟統原任翰林院編修(臣)熊本原
任刑部福建司郞中(臣)張丙厚原任工部虞
衡司員外(臣)米瑛原任刑部福建司主事(臣)
黃致中原任刑部雲南司主事(臣)許祚遠原
任福建延建邵參議道(臣)王式穀原任湖廣
衡州府知府(臣)孔興滋原任合水縣知縣(臣)
劉時通原任武邑縣知縣(臣)吳秉芳原任河
南河北總兵官(臣)王應綂原任浙江嘉興府
守禦所掌印管屯千總事世襲拖沙喇哈番
(臣)林廷珍等恭
進
萬壽盛典初集卷四十六
