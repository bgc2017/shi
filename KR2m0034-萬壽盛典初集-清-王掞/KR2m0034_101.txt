欽定四庫全書
萬壽盛典初集卷一百三
歌頌四十三(京職諸臣)
萬壽無疆詩(七言截句二十首)
原任大理寺少卿(臣)朱廷鋐
帝德承乾子兆民三階玉燭太平春螭頭雉尾紅雲動
萬國梯航覲
紫宸(其一)
同天有識徧賡堯亘古無雙只
聖朝繼體守文仍締造武功不藉漢驃姚(其二)
九重至性篤親親歡洽宫闈感化神一德汪洋千萬國
風移俗易盡興仁(其三)
皇衷洞達究人天萬事機樞
睿智圓不借文辭糟粕理靈犀獨契象爻先(其四)
五經同異有真詮虎觀蘭臺取次編
鳳幄不辭還手定危微千聖續心傳(其五)
男耕女織隔深宮
聖主勤民翠輦逢環海九州齊望幸膏腴砂磧免租庸
(其六)
斑管朝擕蘸紫雲朱絲闌寫恤農文莫將瓠子
秋風曲比我廵河
堯舜君(其七)
按圖刻玉禹功多
聖意非徒理濁河但有淤流皆赴海水鄉魚鼈枕陂陀
(其八)
無端三蘖勢紛紜十宥
深仁置罔聞平蜀平滇由
廟算漫勞諸將奏功勲(其九)
脅從首鼠費追求一道
丹綸肆赦周賣劍賣刀非細故潢池赤子半田疇(其十)
端拱無為却有為宵衣每問夜何其奠安方夏懸金鏡
日日
臨朝事事宜(其十一)
休明鼓吹邁三唐點綴江山字字香興感隨人
堪佐政臣工捧得作官方(其十二)
白簡擎天吐藎誠
宸衷嘉納仰寬宏更刊讜論垂為典
皇道羣知有蕩平(其十三)
塞漠昆池簇羽林春秋獮狩
翠華臨辛勤不為承平後未雨綢繆一片心(其十四)
知人則哲舜其難敢謂臯夔布兩間
皇上用賢加愛護肯令和玉借他山(其十五)
萬方玉帛貢
朝端被服常思布素完誰似我
君昭儉德庶幾三代以前看(其十六)
懿哉一歲兩開科文武兼收取士多聞道周詩
稱棫樸昭回雲漢近如何(其十七)
包荒六合
聖恩寬柔遠情殷古更難鑿齒雕題争拜舞相忘四海
久安瀾(其十八)
嘉禾岐麥徧郊坰嶽瀆清時也效靈不是尋常
争獻瑞萬年大有紀
彤庭(其十九)
嫓五兼三
帝不居功歸
三祖有成書明禋孝思通
天地萬載常看旭日舒(其二十)
聖壽無疆頌(集五經有序)
内閣中書(臣)莊楷
欽惟
皇上誕膺
天眷統御寰區
秉聰明睿智之至德
具神聖文武之鴻猷
勤政愛民敬
天法
祖博施濟衆實堯舜所未能輔相財成補造化所未逮功
成治定物阜民安萬國咸寧八埏在宥用能感
召嘉祥綿歷永久今康熙五十二年三月恭遇
皇上六十萬夀聖節天開日朗氣淑風和景星慶雲見
於上醴泉芝草産於下雨暘時若上瑞洊臻我
皇上惟以實心行實政誠求保赤布惠施恩夀考作人
闢門籲俊
聖德彌廣
聖志彌謙而萬國九州雷動雲合咸踴躍懽忭拜舞
闕廷慶千載之竒逢祝萬年之
寶歷蓋由我
皇上視萬物為一體故萬衆報
皇上如一心一時臣歌於廷士歌於學農歌於野工歌
於市商歌於塗雕題漆齒之衆跂行喙息之倫
無不重譯來朝梯航進貢猗歟盛哉自開闢至
今功德之昭垂歷祚之永久幅員之廣大生齒
之殷蕃人才之日新月盛未有隆於
今日者也(臣)等伏讀帝王統系書天皇氏夀一萬八
千歲地皇氏夀一萬八千歲人皇氏夀四萬五
千六百歲彪炳史書昭示無極今我
皇上聖德神功超越隆古敷天率土共戴生成羣黎百
姓均霑化育固宜
夀與天齊竝三光而不老
福如川至偕萬物以同春勒諸金石洽東西南朔之謳
吟叶以笙鏞宣
天地神人之悦豫者矣(臣)等草澤鄙儒沐浴
聖化歌詠太平五十餘載伏見我
皇上德盛化神彌綸溥博美難徧述善不勝書豈蠡測
管窺所能周悉惟念古帝王賢聖典謨訓詞或
能仰贊
高深頌揚萬一敬集五經成語同申三祝嵩呼乃拜手
稽首而獻頌焉頌曰
天子萬夀福禄攸同光被四表清明在躬懋昭大德允
執厥中
皇天眷佑永世無窮
(聖德也右一章章八句頌)
克寬克仁惟和惟一濬哲文明振民育德穆穆
皇皇兢兢業業應
天時行萬邦作式
(聖化也右二章章八句頌)
行慶施惠以康兆民肇修人紀立愛惟親章志
貞教氣盛化神百事乃遂萬國以貞
(聖治也右三章章八句頌)
欽若
昊天隂陽合德至治馨香祗敬必飭
上帝居歆百神受職保佑命之動罔不吉
(天也)(右四章章八句頌敬)
祈
天永命多歴年所率由舊章昭假烈
祖登歌清廟下管象舞肅雝顯相
天錫純嘏
(祖也)(右五章章八句頌法)
徽柔懿恭介以繁祉夀考維祺黃髮兒齒雝雝
在宮式燕且喜永言孝思令聞不已
(聖孝也右六章章八句頌)
誕敷文德其道大光旁求俊彦左右奉璋詢事
考言顯忠遂良知人則哲邦乃其昌
(文治也右七章章八句頌)
布昭
聖武赫赫厥靈肅將
天威以征不庭陳師鞠旅克成厥勲載櫜弓矢偃武修
文
(神武也右八章章八句頌)
上有大澤如川之流時萬時億敷政優優政在養民虞
夏商周民說無疆萬福來求
(蠲賑也右九章章八句頌)
百辟卿士告爾祥刑赦過宥罪洽於民心發號
施令咸與維新保合太和澤潤生民
(肆赦也右十章章八句頌)
所其無逸庶績咸熙立政立事維時維幾論道
經邦翕受敷施股肱耳目百僚師師
(勤政也右十一章章八句頌)
天降時雨歲則大熟廼宣廼畞既霑既足百穀
用成竝受其福
皇心則寧
帝命率育
(重農也右十二章章八句頌)
九河既道三江既入登是南邦覃懷底績奠厥
攸居下民祗協地平天成世世享德
(治河也右十三章章八句頌)
帝庸作歌天下文明
聖謨洋洋志氣如神多材多藝是訓是行萬邦為憲展
也大成
(聖藻也右十四章章八句頌)
天子視學和鸞鏘鏘彝倫攸叙邦家之光烝我髦士示
我周行教之誨之誕受多方
(訓士也右十五章章八句頌)
春王三月長發其祥奄有四海協和萬邦小大
稽首黼黻文章
一人有慶
萬壽無疆
(聖壽也右十六章章八句頌)
萬壽詩(五言排律二十韻)
候補員外郎(臣)汪天與
帝歷天同永
皇齡日正中祥光先繞電華渚見流虹湛露臨仙掌香
煙篆法宫八紘瞻舜日九宇沐堯風夀域車書
遠春臺物象融通神侔太昊訪道擬崆峒雉扇
排雲紫珠旗映水紅鶯聲和樂琯花氣暖
宸楓帳殿三階接燈樓九陌通千官扶
御輦五老狀仙翁琛賮來無外酺觴
賜獨隆八方霑大賚萬國啟羣蒙造士瓊林盛蠲租繡
壤豐推恩頒
誥綍門蔭及兒童饗卒氊廬徧祥刑貫索空
一人歌有慶萬國享來同似此恩何既于胥樂不窮升
恒符杲曜久大協蒼穹甲子籌方始春秋運益
崇十年環載筆
萬歲疉呼嵩粉署郎官末鵷班祝
聖躬
萬壽詩(五言排律百韻)
戶部山西司主事(臣)唐崇勲
癸巳春三月
皇王夀萬年六旬今始度五福昔稱先南極星辰燦東
風品物妍曈曨升若木縹緲靄非煙
丹陛夔龍肅
彤墀鵷鷺聯輿情歡率土廣樂奏鈞天輯輯和鸞至
熙熙綺陌填雉開羅節鉞虎拜列戈鋋豈識舟
車遠咸遵道路平名藩隨舞象譯使泛樓船祝
嘏陳方物揚休彙錦箋琪花迎日麗石髓滴珠
圓春暖浮瓊液陽和湧醴泉齊班同祝
聖輯瑞共稱仙彩煥虹流渚祥凝電繞川繼離時出震
體㢲以行權智勇天將縱聰明性所全心源符
太極學海揭真詮道岸誕登矣斯文兹在焉
宸衷猶亹亹
聖學益拳拳遊目親圖史垂髫設豆籩羹牆通寤寐孔
孟劇周旋無逸籌經略乘閒
御講筵芻蕘常下問鞀鐸自高懸大度涵江海虛懷納
滴㳙仁心基宥密義問播中邊陟降誠相接凝
承志克虔敬
天供秬鬯奉
祖潔牲牷一念通三極羣靈妥八埏光舒四表日愠解五
琴絃今古洵無匹唐虞或比肩時雍徵雨燠鈞
轉握璣璿世盡登仁壽民皆侶偓佺烹葵還剝
棗酌斝更輸豜鼓腹嬉閭里行歌樂市廛春耕
占布穀秋穫聽鳴蟬墉櫛家家比倉箱處處連
芳郊童竹馬綵架女鞦韆貫索星芒斂圜扉草
色嫣漢章疎五百唐宥越三千共喜薰風被寧
憂化雨偏
臨軒明黜陟操鑑别愚賢課績嚴三載官才慎四詮誰
非經冶鑄人盡荷陶甄丞弼官無曠高深助莫
前從容調鼎鼐安稳守蹄筌直仰乾坤泰無虞
旱澇愆
絲綸頻歲下租賦不時蠲偶爾聞災眚多方示恤憐截
漕敷井養發粟濟民瘨化被春回谷仁覃澤潤
淵窮黎咸食德耆叟悉衣綿
恩錫天厨宴榮分
内府錢嘉肴麟脯擘法酒鵡杯湔多士叨汪濊羣儒
釋毳氊千章儲棟柱一擊備鷹鸇細結珊瑚網
相看鸞鳳騫
特科開曠典隔歲再臚傳林密施罝兔花明耀錦韉張
羅真罔漏入彀豈無緣璞玉齊來楚驊騮竝赴
燕
廵方喬嶽徧時邁翕河沿九曲環襟帶千渠潤陌阡
翠華臨瓠子蒼玉鎮淮[田耎]白粲漕長運黃流道不遷
獼猴已見鎖畫鷁可徐牽至治名何有武功猶
赫然方區争負版小醜絶投鞭蠢動同温蠖幺
麽似井蜎曾何風鶴警祗作釡魚煎
廟算無遺策師貞遂搗堅犂庭訖沙漠掃穴靖黔滇奏
績非司馬行軍豈站鳶鐃歌敲鐙入石碣負雲
鐫多藝神難測餘閒習必專有書皆討論無物
不精研玉律窺霄漢銅儀測度躔九章窮肯綮
三角悉句弦六合叶周算五音諧大卷毫端鳳
翮舞羽末蝨心穿詠矢卷阿際聲高太嶽巔風
飄律呂和響振濩韶宣久道成神化鴻基擴幅
隕賓來無畛域貢遠自羌零王會圖難繪方輿
記屢編上林叢棫樸薄海獻珠蠙靈産瑶階筴
祥生陸地蓮歡呼山響應波静水清漣日月開
雙闕衣冠拜䆳綖和風披
紫禁旭日麗花甎碧見爐煙裊紅知寶炬燃瑞浮雲
靉靆聲徹珮褊褼幸值
飛龍會欣同舞獸躚質慙千里駿賞遇九方歅粉署金
章貴
綸音翰墨鮮撫躬思蹇蹇抱器愧戔戔介夀平為格
迎禧德秉乾
湛恩歌既醉嘉祉慶來駢
至德瞻喬嶽遐齡驗福田百生逄舜日願效祝堯篇
萬壽詩(五言排律十四韻)
候補主事(臣)羅復晉
錦繡滿前川春風百卉妍宮桃酣旭日官柳裊
晴煙
帝澤深如海民心戴若天初周花甲歲久歴太平年宇
擴超前代功高振古先會歸誠有象聲教訖無
邊鶴髮稱觴至鳬趨獻夀前香花千戶合斿綵
萬家連藹藹
天顔喜琅琅玉語宣勞來申孝悌酺宴錫金錢惠及扶
藜老恩霑搢笏賢賡颺均亮采雅奏叶宫懸曲
譜康衢句詞陳天保篇含毫莫能罄慙愧筆如
椽
萬夀詩(五言律八首)
行取候補主事(臣)章焞
聖德莫能名當陽久化成恰逢春發育齊慶泰階平霮
䨴深仁遠聯翩衆類榮萬方翹首望紫氣滿
神京(其一)
中天瞻麗日元會協芳辰夀域開羣覩嵩呼頌
聖人玉階雲鳥紀
黼扆典謨陳萬國梯航集千官舞蹈頻(其二)
帝道周天壤卿雲到處多
省方施大澤寰海不揚波青鳥金精萃朱英玉露酡有
情皆愛戴隨地是笙歌(其三)
釀淳昭物阜伊始定時豐夀字爐煙裊琪花旭
日紅豈惟岐穗滿更見棘圜空敢以颺嘉瑞應
知參贊功(其四)
龍御廵行處耆年候
輦迎租連三歲免
恩播八荒平無逸宵衣惕如傷旰食情陽春欣有脚膏
雨沃新耕(其五)
雲漢昭回久菁莪樂育時殊方覘禮教四海見
雍熙玉軸披
丹殿琅函進
講帷萬年枝上露滴滴紫靈芝(其六)
仙露調金鼎宮花綴
紫微上林珠樹曉碧瓦瑞煙圍桃自瀛臺熟杯從閬
苑揮酡顔趨拜舞
丹陛若庭幃(其七)
大澤開三網榮光起二毛世登仁夀域人樂雨隂膏草
木含新意雲泉接近臯歌詩賡
萬歲拜手慶臣遭(其八)
萬壽詩(七言律二首)
候補主事(臣)姚華
仙仗千官盡拜揚虹光電彩繞青陽車書禹甸
真無外建錫箕疇正未央
膺祚乾符徵鼎策來庭重譯奏梯航共欽
帝德同天德億萬斯年奉
聖皇(其一)
文物謳謠滿禁林徵歡綺陌暢
宸襟九衢霑醉斟堯酒六宇和風鼓舜琴身向班聯瞻
聖切家從奕葉荷
恩深欣逢交泰昌隆日天保長賡周雅音(其二)
萬壽詩(七言律一首)
候補主事(臣)黃振國
車書絡繹慶
堯年正值春和淡蕩天萬國共瞻
雲日表三多争祝
聖人前旗開翡翠分鵷鷺地湧樓臺奏管絃雨露徧霑
無有極(小臣)獻
壽自綿綿
萬壽詩(七言律二首)
通政使司經歴(臣)朱象鼎
齊天壽歷紀初周匝地歡呼慶錫疇造物同遊
涵萬象生民獨盛邁千秋平飛雲盖龍蛇動細
轉風烏沆瀣浮竊幸(小臣)陪式道甘分玉箸拜
珍羞(其一)
元首康哉世太平巍巍
金闕耀長庚親藩執爵承
恩詔父老擕笻被
寵榮樂奏九成和中節禮隆三讓序分行引年
盛典真希覯史冊揚光垂令名(其二)
萬壽盛典初集卷一百三
