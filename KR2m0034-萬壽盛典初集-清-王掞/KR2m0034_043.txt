欽定四庫全書
萬夀盛典初集卷四十五
慶祝二(圖記三)
直隷順天府保定府永平府河間府真定府順
德府廣平府大名府宣化府臣民表文
伏以
皇猷廣被介百福而躋春臺
聖祚方昌統八紘而開夀域
道備於蕩平正直永享昇平
化行於歌叙修和誕膺茀祿率土之尊親孔切邦畿
之歡忭彌殷瑞滿
彤庭慶流錦陌欽惟
皇帝陛下
丕承丕顯
乃聖乃神
秉聰睿之姿
昭肅雝之範
遡淵源於洙泗一貫相傳
紹道法於唐虞中天遠接
經筵頻啟探羣聖之微言
講幄恒臨闡六經之奥旨煥竒文於奎壁
御墨淋漓叶雅頌於宫商
宸章璀璨仁心仁聞之並著樂利成風善養善教之兼
修和恒有效蠲賑貸以舒民力綏彼窮簷大欽
恤以察臣工慎乃庶獄散神倉之白粲萬方衽
席咸登發内府之朱提六宇閭閻胥被靖水患
於江津淮浦軫河防於越北燕南
聖武布昭沙漠烽煙永息
天威震叠遐荒桴鼓無驚貢雉獻琛共球畢集梯山航
海玉帛攸同天瑞駢臻日再中而雲五色地靈
類應穀雙穗而麥兩岐鳳舞麟遊見太和之洋
溢河清海晏知
帝澤之瀰綸府事罔愆平成有賴歲臨已位乃巽風申
命之時月值辰鄉正龍德方亨之會歴五十二
年之宵旰
聖體康強集千八百國之車書
皇圖悠遠
聖人御宇於今花甲方周
上夀凝祥自此春秋彌永花明柳媚縈紫氣於六街燕
語鶯鳴散青陽於萬戶石髓共瓊漿竝獻漢桃
與期棗偕陳(臣)等學守一經世居三輔首被
大君之化惠愷偏多近依
天子之光訓行恐後欽
九重之瑞祉瞻
天捧日每切葵傾仰
五位之憂勤沐雨櫛風真如乾健耕夫牧竪衆口嵩呼
白叟黃童濟聲華祝伏願
健行不息
日進無疆
沛民胞物與之膏
播一道同風之治協庶徵於洪範曰雨曰暘曰寒曰
燠調四序以迎和賡景福於雅詩我黍我稷我
倉我庾慶屢豐而集祉則天長地久億萬年之
玉歷永綿日升月恒千百載之金甌孔固矣
工部右侍郎(臣)劉謙都察院左副都御史(臣)
王企埥(臣)崔徵璧通政使司通政使(臣)郝惟
諤太常寺卿(臣)李敏啟太僕寺卿(臣)周道新
通政使司左通政(臣)郝林右通政(臣)王景曾
大理寺少卿(臣)邵觀翰林院侍讀學士(臣)熊
葦日講官起居注翰林院侍講學士(臣)勵
廷儀翰林院提督四譯館太常寺少卿(臣)陸
經遠左春坊左贊善兼翰林院檢討(臣)薄有
德翰林院編修(臣)宫鴻歴翰林院檢討(臣)高
維新翰林院庶吉士(臣)朱一鳳(臣)朱綸(臣)何
國宗(臣)薄海(臣)舒大成(臣)李如璐(臣)戈懋倫
兵科掌印給事中(臣)常紳刑科給事中(臣)郭
徽祚掌江南道事監察御史(臣)樊紹祚掌浙
江道事監察御史(臣)陶彝吏部文選清吏司
員外郎(臣)董哲戶部河南清吏司郎中(臣)王
克貞浙江清吏司員外郎(臣)李舜卿山西清
吏司員外郎(臣)曹鑛貴州清吏司員外郎(臣)
江景瑞廣東清吏司主事(臣)蔣書升雲南清
吏司主事(臣)黃叔璥禮部主客清吏司郎中
(臣)黃叔琬兵部武選清吏司郎中(臣)許康錫
職方清吏司主事(臣)李其旋刑部湖廣清吏
司郎中(臣)郝之英廣東清吏司郎中(臣)胡范
山東清吏司郎中(臣)劉承啟山東清吏司員
外郎(臣)劉沖山東清吏司主事(臣)閻純璽山
西清吏司主事(臣)張振嗣工部虞衡清吏司
製造庫郎中(臣)魏嗣多屯田清吏司郎中(臣)
楊國琳營繕清吏司員外郎(臣)李士瑜虞衡
清吏司員外郎(臣)蔣仁錫虞衡清吏司主事
(臣)馬璵大理寺左評事(臣)吕應聲右評事(臣)
張光鏞中書科中書舍人(臣)曹廣憲行人司
司副(臣)張光鏻行人(臣)阮士竒(臣)褚泰(臣)李
屺尊内閣中書舍人(臣)多時珍(臣)胡忠本(臣)
韓暎(臣)何繼曾(臣)成說(臣)王允晉(臣)趙霖國
子監助教(臣)趙續美等恭
進
算法滿漢效力人員牓文
伏以
帝德崇高四海仰昇平之景運
皇仁溥博萬國懷覆載之宏恩
綿寳歷於無疆貞恒效順
慶鴻圖之永固福祿攸同喜溢普天歡騰率土欽惟
皇帝陛下
政符四序
道契三才
首出庶物而咸寧
表正萬邦而率迪
紹百王之道統治功遠接乎唐虞
闡千聖之心傳理學直追乎洙泗
聰明由於天亶
孝友本於性成
謨誥遙宣勸忠而教孝
絲綸普煥褒德而崇儒更重農功時求民瘼用一緩
二久昭在宥之仁耕九餘三快覩屢豐之慶蓋
歴乎五十餘年之盛治乃超乎七十二代之成
功兹者時屆三春節臨
萬夀東皇司令嘘大地之陽和南極騰輝耀遙天之景
色黃童皓首咸拜手而祝有道
聖人北塞南雲竝驅車而頌太平
天子凡有血氣莫不尊親(臣)等小草微生管窺薄技欣
逢曠典幸沐
宏仁聽玉漏於蓬瀛
澹寧日麗覩瑤英於上苑
淵鑑花明自顧何人叨逢此日念切鏤肝銘腑莫抒
葵藿之忱惟祝地久天長庶竭涓埃之報煥佛
輪之普照堯天與慧日俱光宣貝葉之宏文舜
樂偕梵音齊奏純嘏不求而自至神明有感而
斯通伏願
萬福來同
百禄是荷
金篋之齡益固日月竝其升恒
瑤圖之算彌長天地同其悠久則民安物阜常登兆
庶於盈寧海晏河清永迓天庥之滋至矣
算法效力(臣)董泰(臣)博爾和(臣)穆世泰(臣)穆
成格(臣)余掄(臣)潘藴洪(臣)沈承烈(臣)朱崧(臣)
馮壡(臣)葉長揚(臣)王羾(臣)徐覺民(臣)王元正
(臣)陳世眀等恭
祝
江南省蘇州府吴縣長洲縣崑山縣常熟縣吴
江縣嘉定縣太倉州崇明縣臣民表文
伏以
皇圖日懋萬方受覆載之恩
聖夀天齊億載衍熾昌之祉
鼓洪鈞而鑄物太和保合於無涯
輝金鏡以凝庥純嘏緝熙於不已紫氣氤氳乎閶闔
卿雲環護夫樞垣日下歌騰寰中慶洽欽惟
皇帝陛下
道協乾元
化成恒久
心周六合每諮詢而弗遑
躬理萬幾獨勤勞而罔逸日新富有拔萃於至神至
聖之中旰食宵衣加意於已治已安之後闡心
傳為治法不止堯見於羹舜見於牆裕創業以
守成實踰丕顯文謨丕承武烈凡風聲之廣樹
由
聖敬之日躋殫昭事於
郊壇
天眷倍申茀禄告明禋於
宗廟
神庥默贊昇平孝事
慈闈娛色笑而舞傳宫綵友于昆弟極和樂而禮展家人
備膺天慶之歡洵立人倫之至誕敷文德車書
大一統之模耆定武功韜略啟九天之秘運神
明之
睿算鯨鯢久翦於炎荒統赫濯之
王師氛沴旋消於邊塞海嶠務除其強暴苖民盡革其
愚頑大擴版圖通自古未通之境偕來奔走順
從來未順之區暨治河工頻邀
宸慮
聖謨所授績遂奏乎平成
法駕斯臨德永垂乎清晏滌源刊旅較神禹而尤勞耕
籍勸農視漢文而倍切神倉少府已蠲億萬之
緡錢暑雨祁寒猶厪
九重之宵旰向逢五十年之昌運陽春隨地以皆温
特賜十五省之全租瑞日周天而盡照允矣博施而濟
衆猗歟厚載以資生盛典引年
恩隆養老
皇仁在宥化洽祥刑溯益下之宏施非度支之可紀頌
好生之大德實元化之同符亘古未聞於今獨
盛表章聖學尊彝陳闕里之堂崇尚真儒俎豆
升考亭之配
御經筵而親宣微旨直接天心
臨講幄而近接儒臣深探道藴
皇綱總歸於獨斷大智必察乎邇言文吏與武士交嚴
而敷奏明試之程必親必慎百職與六卿竝簡
而心膂股肱之寄以禮以誠不拘格以求才益
金馬玉堂之盛事更開科而選士增春闈秋榜
之嘉榮及幾務之偶閒即圖書之是究製官箴
以示則義喻六計之嚴立士訓以垂型功等五
經之大
天章敷布言言皆帝典王謨
宸翰昭回一一成奎光壁彩包羅子史以迨夫詩詞書
畫咸溯本以尋源量度山川以及乎月令羣芳
亦晰微而盡致寳符焜燿懋著文明玉食崇隆
式昭儉德深宫惜福福遂錫於兆民明旦清心
心乃周乎四海天行永健自致康寧福夀之全
世運維昌益臻豫大豐亨之美賡穆穆皇皇而
莫罄仰巍巍蕩蕩以難名兹者歲在昭陽律當
姑洗恭值六旬之
聖誕共稱
萬夀之仙觴斗柄指辰韶景暢而
天恩益渥歲華周甲玉衡轉而
帝祉方新溯元運之時行自六十以至百千萬億循環
靡極推至誠之不息由久徵而及博厚高明悠
久無疆緬衢歌華祝之年正逢癸巳喜風動時
雍之世即是陶唐惟五十二年之物與民胞登
宇宙於春臺之上而千八百國之梯山航海獻
悃忱於
丹闕之前遐邇之石戶山農歡騰大地中外之經幢
燈樹彩徹長天羣情之愛戴至真萬口之頌揚
如一重荷
温綸諄諭毋為華侈務期物阜民安愈瞻
至德謙光已極雍熙尚冀年豐時泰跪聆之下感頌逾
深咸祈
聖主長生等乾坤之無量永使吾儕樂業沐雨露於靡
涯
萬歲同呼如聽春雷之響九霄共覩羣遊化日之天(臣)
等吴苑庸才海隅下士身依日月長親復旦之
光華首戴星辰欣仰貫珠之躔次昔荷
翠華駐蹕
恩波倍厚於吴閶邇蒙
黼座揮毫
宸藻徧題乎虎阜何幸彈丸之下里乃蒙如海之
洪施徹震澤以為醪莫展稱觴之願盡靈巖而作硯難
窮獻夀之文爰偕父老於康衢并挈兒童之春
服同聲頌禱沸山謳村管以皆和舉袂婆娑映
柳媚花明而胥樂快際貞元之嘉會喜臻熙皥
之休風伏願
夀考維祺
思皇多祜
同天不老三皇之歷數未足云崇
與物長春九域之幅員益增其廣禾秀延齡之粒歲
獲豐穰玉流益算之漿世成仁夀則塗歌巷舞
應年年而申慶奚必拘十載之期地久天長自
永永以同歡豈止上萬年之頌矣
經筵講官文淵閣大學士兼禮部尚書(臣)王掞吏部
尚書(臣)吴一蜚經筵講官戶部左侍郎(臣)
王原祁兵部右侍郎(臣)宋駿業廵撫山東等
處地方都察院右副都御史(臣)蔣陳錫詹事
府少詹事兼翰林院侍講學士(臣)王奕清
日講官起居注翰林院侍講學士提督順天
學政(臣)陳璋日講官起居注翰林院侍講
(臣)蔣廷錫日講官起居注左春坊左諭德
兼翰林院修撰(臣)吴廷楨太僕寺少卿(臣)嚴
虞惇翰林院提督四譯館太常寺少卿(臣)陸
經遠翰林院修撰(臣)王世琛翰林院編修(臣)
吴士玉(臣)王謩(臣)惠士竒(臣)蔣漣(臣)徐葆光
翰林院檢討(臣)張大受翰林院庶吉士(臣)汪
份(臣)王時憲(臣)陶貞一(臣)馮汝軾(臣)鮑開(臣)
顧嗣立(臣)郭孫順(臣)陳王謨(臣)王遵扆(臣)王
畮翰林院五經博士(臣)言德堅廵視東城湖
廣道監察御史(臣)徐樹庸吏部驗封清吏司
員外郎(臣)葉宏綬戶部山西清吏司郎中(臣)
王世繩戶部浙江清吏司郎中(臣)王奕鴻戶
部湖廣清吏司員外郎(臣)趙成穮兵部武選
清吏司員外郎(臣)陶昱刑部山西清吏司郎
中(臣)宋周臣刑部廣西清吏司郎中今陞廣
東肇慶府知府(臣)宋志益刑部湖廣清吏司
主事(臣)徐涵内閣掌典籍事中書舍人今掣
河南南陽府同知(臣)朱文龍行人司行人(臣)
錢&KR1590;宛平縣知縣(臣)李采中城兵馬司指揮
(臣)馬吉臣南城兵馬司指揮(臣)張緒候補左
春坊左中允(臣)汪士鋐候補主事(臣)程國珍
候補光祿寺典簿(臣)毛世稭候選員外郎(臣)
席瑗候選主事(臣)王瑋候選行人司司正(臣)
陸燮分守直隷口北道山西布政使司參議
(臣)徐炯分守河南開歸河三府管理驛鹽糧
道按察使司僉事(臣)張孟球分守湖廣武昌
道布政使司參議(臣)金祖誠分廵湖廣下荆
南道按察使司僉事(臣)金秉掄直隷河間府
知府(臣)宋師曾湖廣岳州府知府(臣)顧用霖
浙江温州府知府(臣)陶範雲南楚雄府知府
(臣)張嘉穎直隷真定府同知(臣)程侯本山東
兖州府同知(臣)宋基業山西太原府同知(臣)
趙友夔湖廣辰州府同知(臣)顧燇雲南雲南
府同知(臣)何煜直隷廣平府通判(臣)朱維均
陜西鳳翔府通判(臣)張宗日四川夔州府通
判(臣)許炳新授廣東惠州府通判(臣)徐慎新
授廣東韶州府通判(臣)張安國廣西太平府
通判(臣)宋建業雲南永昌府通判(臣)韋士宏
雲南琅井提舉司提舉(臣)沈鼐貴州大定州
知州(臣)張介眉雲南雲州知州(臣)馬澂雲南
大理府賓川州知州(臣)周鉞順天府武清縣
知縣(臣)王原博直隷保定府博野縣知縣(臣)
費洪學新授直隷順德府鉅鹿縣知縣(臣)秦
培山東濟南府鄒平縣知縣(臣)沈從隆山西
太原府祁縣知縣(臣)姚馪山西平陽府太平
縣知縣(臣)顧欽山西平陽府萬泉縣知縣(臣)
戴治河南開封府西華縣知縣(臣)歸鴻河南
彰德府安陽縣知縣(臣)徐樹敏河南衞輝府
淇縣知縣(臣)王珩河南河南府新安縣知縣
(臣)錢汝駜河南河南府澠池縣知縣(臣)金竒
玉浙江温州府平陽縣知縣(臣)王元位浙江
温州府樂清縣知縣(臣)周鼎江西廣信府興
安縣知縣(臣)陸彪江西贛州府興國縣知縣
(臣)張尚瑗湖廣武昌府崇陽縣知縣(臣)高位
湖廣襄陽府宜城縣知縣(臣)葉文昌陜西西
安府醴泉縣知縣(臣)汪俊陜西平凉府崇信
縣知縣(臣)董永朝陜西鞏昌府秦安縣知縣
(臣)魏士升四川成都府新繁縣知縣(臣)王禮
四川成都府德陽縣知縣(臣)吴雙四川夔州
府巫山縣知縣(臣)章鏡承廣東高州府東安
縣知縣(臣)張沆廣東瓊州府瓊山縣知縣(臣)
孫起範新授廣東肇慶府廣寧縣知縣(臣)鄭
韻廣西柳州府上林縣知縣(臣)錢晉珏新掣
陜西平凉府通判(臣)湯萬烺候補知縣(臣)史
鳳霄候選知縣(臣)徐志培(臣)陸宸鎔侍衞(臣)
汪蕭貴州貴陽府城守營遊擊(臣)宋振業等
恭
進
萬夀盛典初集卷四十五
