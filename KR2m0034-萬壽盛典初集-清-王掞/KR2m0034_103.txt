欽定四庫全書
萬夀盛典初集卷一百五
歌頌四十五(武職諸臣)
萬夀詩(七言律八首)
侍衛(臣)楊凱
萬年歡慶永垂衣四海謳歈集
帝畿仙仗早排雙鳳舞彩雲時護
六龍飛琪花夾路連青瑣瑶草當階向
紫微聲教覃敷由
聖武懷柔到處樂瞻依(其一)
萬象雍熙雨露新河山一統布陽春長瞻紫氣
光
南極共挹瓊漿夀
北辰淑景移時傳大濩
御筵開處肅鈎陳稱觴舞鶴連翩至綘老齊來祝大椿
(其二)
萬民愛戴競嵩呼航海梯山謁
帝都三面網開頻赦罪
九重詔下屢蠲租生成高厚同天地組繡街衢儼畫圖
採得紫芝堪獻夀丹砂騰瑞滿金爐(其三)
萬國同風德化成
恩膏猶自沛民生
省方屢見泥封降
問俗頻煩翠輦行粟發
天倉充玉粒
澤施湛露足金莖黃童白叟歡無極騎竹扶鳩賀太平
(其四)
萬幾時暇煥天章
宸翰生輝御墨香筆挾蛟龍騰錦繡詩成珠玉富縹緗
千門日暖煙雲麗三殿風和日月長
制誥典謨垂不朽鳳凰池畔進霞觴(其五)
萬方玉帛會
彤廷鸞珮鏦鏘列
紫扃薄海咸寧歸
聖治與天齊夀祝
昌齡千條細柳飄
丹陛百丈喬松映翠屏宴樂已深魚在藻九州照耀
老人星(其六)
萬類霑
恩大化周飛潛動植庇
洪庥貢來筐篚丹霞燦集得共球瑞靄浮
宵旰千年調玉燭乾坤一統奠金甌須知
仁夀高今古惟有唐虞尚足儔(其七)
萬夀無疆頌
聖君階前舜樂動南薰青龍夭矯盤雙闕黃鶴蹁躚出
五雲大地祥光時繚繞上林佳氣日氤氳蟠桃
花發春風裏曲奏鈞天次第聞(其八)
萬夀表
壬辰科分撥八旗武進士(臣)萬國寧等
伏以
一人有慶敷天同景運之隆
萬夀無疆寰宇衍昇平之福
金鑑懸於黼座日映金莖
玉衡奠於泰階春綿玉歷縫掖與韜鈐竝奮藿葵與
芹曝同傾望闕雲翔呼嵩雷動(臣)等誠歡誠忭
稽首頓首上言欽惟
皇帝陛下
天亶神靈
首出庶物
虹流華渚占瑞應於高辛
電繞斗樞集禎符於軒帝仰
聖孝則尊養兼隆慶叶於
慈寧長信煥
宸猷則作述竝茂光照乎東壁西園翕河喬嶽沛膏雨
於時廵平地成天利隨刊於億載職方作貢不
遺乎銅柱珠崖王會陳圖遠暨乎金城玉塞廣
桂林杏苑之英探玉海珠淵之秘期門羽林之
士亦得觀聽圜橋中逵兔罝之夫竝許覲光場
屋仰
聖主之偉德豐功無非衍慶凝休之自蒙
國家之深仁厚澤總是祈天永命之基是以數應昌
期天開夀域歲德在癸五行逓獻其休嘉月令
方春萬物正當夫和會
御宇歴五十二年之久如日方升
聖誕逢六十萬夀之期普天同慶山鞮海譯萃萬國之
衣冠雲燦星輝啟千門之閶闔花凝湛露競舞
堯階草帶春暉齊瞻舜日疏仡循蜚而下千古
未逢雲司鳥紀以還百王莫尚臣等才疎豹略
幸與鷹揚際
聖世之修文偃武已能脱劍而韜戈遇
盛朝之久道化成竊慕敦詩而說禮幸際太平之日可
無頌禱之詞是用恭進
夀詩仰邀
聖鑒窺蠡測管何有當於
高深向日傾陽聊以申其忠愛伏願
疇陳五福
雅奏九如
集帝王未集之嘉禎以萬紀年以百紀世
開宇宙未開之鴻圖與天同運與地同貞從此果獻
安期桃供方朔雲開青鳥非止器車澤馬之祥
書吐玉麟永徵海晏河清之瑞矣(臣)等無任瞻
天仰
聖踴躍懽忭之至謹奉
表稱
賀以
聞
萬夀詩(七言律各一首)
武進士(臣)萬國寧
寳歷膺圖夀域長太平有道慶
垂裳梯航一統尊
王會劍佩千官列建章五色雲開閶闔曉九霄曲奏鳳
麟翔駐顔無事崆峒訪化洽虞廷德邁唐
武進士(臣)岳旻
紫雲縹緲護
天顔海宇春深歲月閒大小共球來下國百千玉帛會
塗山巍然
帝德無能頌穆矣
皇風孰與班自是華封人善祝願賡甲子紀循環
武進士(臣)羅兼能
日麗堯階祝
聖人普天同慶太平春四時好景當三月
萬夀霞觴正六旬蓬島神仙朝
玉座天街歌舞洽芳辰韜鈐幸與冠裳會願效華封頌
大椿
武進士(臣)徐家騏
四海昇平久化醇巍巍覆載徧
深仁道隆虞夏心源遠學貫羲黃德業純蕊榜重開多
士喜國租全免萬方春(微臣)際此歡無極願效
嵩呼祝
聖人
武進士(臣)袁宏譽
鳳城春暖紫雲旋濟濟稱觥繞
御筵至德自應凝大寳長生原不學神仙三多作頌周
華界
萬歲呼嵩震嶽巔寰宇已臻仁夀域(小臣)稽首樂堯天
武進士(臣)施嘉檝
盛朝作覩正當乾
聖藻神謨煥九天鶚薦欣開賡
鳳闕鷹揚喜集傍
龍筵蓂舒望日看三莢柳曳春風拂五絃共仰
紫宸弘夀域年年長耀泰階前
武進士(臣)李師孟
乾德當陽景運隆天開夀域慶時豐九霄仙樂翔威鳳
五色雲車駕綵龍重譯梯航瞻
紫極三春花柳祝華封千秋不用陳金鏡大地欣看瑞
靄重
武進士(臣)左宗魯
春暖鶯花繞建章萬方齊進
萬年觴
恩光與日流輝遠
健德如天被澤長化宇人人歌有慶康衢處處祝無疆
(小臣)已洽三多願咸擬新詩作對揚
武進士(臣)張起鵬
春風暖拂萬年枝率土臣民捧夀巵甲子初周
綿
鳳歷卿雲復旦繞
龍墀梯山航海朝
天國舞巷歌衢祝
聖時
帝德無疆同大造呼嵩願獻九如詩
武進士(臣)柴基
鼇禁清和敞
御筵東來紫氣接爐煙萬年
聖夀方周甲八極
皇仁總若天歷數久膺踰亘古版圖無外邁從前春臺
共躋
恩波永率土争傳三祝篇
武進士(臣)畢宗魯
聖主當陽萬象昌天開夀域悉來王八荒拜舞
天顔近四海謳歌寳籙長文德昭回雲漢曉武功震疊
甲兵藏欣逢
盛世新承寵共效嵩呼祝未央
武進士(臣)王有才
五色雲開麗碧天春回甲子運初旋梧岡翽羽
來三月洛水呈圖祝萬年冠珮盈廷趨閬苑車
書重譯舞瓊筵草茅下士霑榮寵共沐
恩波到日邊
武進士(臣)章尚桓
聖德巍巍天德同民依宵旰厪
宸衷治逢文武成康世人在雍和熙皥中物阜民安忘
帝力河清海宴頌
神功化霑黎庶偕仁夀歲歲田疇報屢豐
武進士(臣)焦熹
五雲深處接蓬萊鳳詔銜
恩沛九垓福國有徵皆樂土仁民無地不春臺西池盤
獻蟠桃熟南極星輝夀域開更有作人弘雅化
文經武緯集英才
武進士(臣)馬純士
南極祥雲護
紫宸太平長頌萬年春
盛朝有道兼堯舜
帝德無私集鳳麟神管繁吹連
御苑玉臺高處接仙真梯航共喜瞻
王會日麗風和祝
聖人
武進士(臣)符鎮
菁葱佳氣開南極斂福
皇躬集衆庥佛日喜添新甲子堯年高占古春秋航琛
輦贐同朝會劍佩星冠拜
冕旒犬馬(微臣)心戀
主嵩呼猶得逐鵷儔
武進士(臣)王鎮維
太平
天子正當陽宇宙雍熙化日長四海堯封霑雨露千秋
禹甸沐
恩光嵩呼共獻南山頌華祝同賡雲漢章荷寵無由抒
愛戴瑶階惟進
萬年觴
武進士(臣)蔣騄
堂廉一德慶明良化宇昇平樂未央萬國來朝
争就日
一人有慶正當陽瑶池春暖蟠桃熟上苑風和海鶴翔
聖夀天齊山嶽永願從鵷鷺頌無疆
武進士(臣)郭士焞
雍熙盛世慶方新南極星光向
紫宸快覩仁風周海宇欣瞻雨露徧黎民
九重福禄歸
天子萬國衣冠祝
聖人恭沐
皇恩無可報年年三月頌長春
武進士(臣)郭豐年
萬年枝上萬年春
萬歲樓頭
萬歲人春到萬年增爛漫
人逢萬夀倍精神萬民鼓腹歡無極萬國來朝慶有辰
此日
聖躬涵萬福三千桃實八千椿
武進士(臣)朱銳
華渚虹流早發祥中天景運際時昌文明治定
超千古武略功高震八荒南極春星輝
紫禁西清寳翰麗
奎章萬年同進無疆祝率土長瞻日月光
武進士(臣)魏琛
聖主當陽御紫宸蟠桃此日獻方新玉階瑶柱青天色
甘雨和風大地春東海籌添來瑞鳳南山樽滿
集祥麟太平盛事流
恩遠萬歲千秋祝
聖人
武進士(臣)朱先甫
聖人天地富春秋寳歷初逢甲子周南極祥光凝鳳闕
西山佳氣接
龍樓千州齊頌華封祝萬國欣瞻海屋籌獻夀(小臣)
常仰戴堯天舜日鎮悠悠
武進士(臣)崔起潛
春深
御苑柳垂青羣捧堯樽祝
大廷自古虎賁曾脱劍於今介士盡譚經泰階端拱千
年
聖玉燭常調萬國寧新進(小臣)何所頌願將
聖夀比椿齡
武進士(臣)金球
花明景淑富春天佳氣葱蘢靄
御筵瀛海靈椿多瑞彩滄州紫桂永鮮妍嵩呼有慶三
千國華祝無疆億萬年蕩蕩巍巍
功德茂彤墀敬進九如篇
萬夀詩(七言律八首有序)
總河標下左營卓異遊擊(臣)費俊
欽惟我
皇上
德合乾坤
恩覃中外
勵精勤於五十二載
開太平以億萬斯年恭逢
聖夀六旬兹當春王三月
龍德正健
鳳歷方新天成地平八表際時雍之運星輝雲爛萬
方慶熙皥之春
道統接乎唐虞
心源契乎孔孟魚躍與鳶飛共樂黃童偕白叟齊歡
(臣俊)一介武臣四聲未辨管窺蠡測豈足仰重
夫
高深就日瞻雲不禁覲
光而踴躍嵩呼
萬歲聲應六合之歌詩獻七言喜同百獸之舞云爾
太平天子命長膺德徧垓埏萬國承六十元辰光始旦
八千寳歷日方升
聖躬行健乾符合
夀域宏開泰象徵春轉青陽廻斗柄絪縕北極紫霞凝
(其一)
集成聖統學深純金鏡高懸億禩春超軼百王
傳
寳訓甄陶萬類入
洪鈞圖疇列覽通神契洙泗傳心味道眞
德合古今隆建極苞符洽治景常新(其二)
人樂雍熙有道年
身兼創守日乾乾
三朝謨烈心源在萬國尊親色養全甲帳齋居懷櫛沐泰
壇虔禱為桑田
九重宵旰眞無逸不用詩陳抑戒篇(其三)
平平周道潤
恩膏蕩蕩堯封入
覆幬亥步應嫌瀛海小騫槎未覺漢津高嵩呼會見來
重趼華祝從今徧不毛赫濯聲靈清八表(小臣)
猶喜記
龍韜(其四)
賜復蠲租億萬千歡聲雷動自年年三章謹飭
恩彌渥五聽精詳
志益虔禮洽百神呈玉檢河浮五老授瑶編吹豳響叶
雲璈奏擊壤耕歌慶普天(其五)
萬年虎拜會
熙朝咨命從容整百僚
獨運乾綱周赤縣
高懸離照徹青霄寅恭入詠官方飭廉法垂箴
睿慮遥一德明良徵盛事賡揚倘許附簫韶(其六)
聖世人文久道成龍鬐鳳藻振青冥長庚巳自臨奎宿
南極還看聚德星繡仗材官知嗜學花門侍子
盡横經作人夀考傳歌徧惟願思皇翼
萬齡(其七)
浩蕩
深仁暢八埏星雲糺縵自章天禽魚咸若乘時樂草木
争榮向日妍五十二年
恩普徧百千萬載歷長綿九如稱祝瞻
皇極歲歲霞觴進
御筵(其八)
萬夀詩(五言律四首)
候推守備(臣)陳天祚
鳳歷周花甲龍圖啟令辰應期千載遇錫類萬
方均朱草敷
丹陛黃雲護
紫宸
君王長燕喜寰宇沐深仁(其一)
運闢貞符會天開
聖治昌寰區登夀域恭已在巖廊旭日堯尊啟薰風舜
樂張呼嵩聲一概萬國仰
垂裳(其二)
會逢開泰日時喜值東皇淑氣澄青瑣春膏溢
建章六宫歡獻嘏百辟肅稱觴處處康衢頌謳
歌化日長(其三)
鶴算
皇圖茂龍飛
帝祚長眞能六五帝從此四三王威烈超周漢雄規藐
宋唐(小臣)慙吉甫行李阻蠻鄉(其四)
萬夀詩(七言律一首)
原任廣東連陽營俸滿千總(臣)高日
巍巍
帝德大同天甲子籌添億萬年日燦五雲開鳳尾煙晴
雙闕裊龍涎瓊花琪樹傳仙仗火棗交棃集
御筵一曲九如環拜舞深承
雨露浩無邊
萬夀盛典初集卷一百五
