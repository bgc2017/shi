欽定四庫全書
萬夀盛典初集卷一百四
歌頌四十四(外任諸臣)
萬夀詩(七言律八首并序)(附詞八闋)
廣西廵撫兵部左侍郎兼都察院右副都御史(臣)陳元龍
(臣)聞乾坤健順用貞覆幬於無疆河嶽高深爰
亘古今而獨久惟
聖人能參天兩地作配三才斯
盛朝之福海夀山遠超百代駕羲軒而軼堯舜治隆則
歷數增長光日月而麗星雲道盛則神人胥悅
大聖為生民所未有遐齡亦前史所希聞喜效嵩呼歡
騰華祝欽惟我
皇上
照臨如日
悠遠同天
文武聖神眷命隆於四海
淵泉溥博聲名施及兩間五十二年以來莫罄
豐功偉烈千八百國之内胥蒙
厚澤深仁久於其道而天下化成於萬斯年而四方
來賀出日無雷之域皆能效舞蹈於梯航流虹
繞電之辰無不致岡陵於頌禱況天南州郡在
幅員萬里之中嶺外臣民實宇宙一家之近固
宜樂舒長之化日慶福履於光天喜值三春恭
逢
萬夀紀
蓂階之寳歷甲子初周仰
楓陛之昌期春秋方永惟道建中和之極而手操氣
數之權所以受天百禄罄無不宜垂拱萬年必
得其夀乘乾體艮
天子方行春令而受朝就日瞻雲羣下皆近
天顔而致賀(臣)夙叨侍從今任封疆祝
釐維有歴年戀
闕更無虛日在粤右已兩逢
聖誕未能趨
黼扆而頌九如與闔省之百職庶司今且就湘山而祝
萬歲自大小之僚吏暨漢土之士民無不誠忭誠懽稽
首頓首呼聲動地五嶺皆聞翹首瞻
天三江竝集足騐王民熙皥偕遊仁夀之天所祈
聖體貞恒永享靈長之祚(臣)殫抒愚悃撰就律詩八首
博採衢謠譜為詞調八章既詠且歌繕册以獻
情虔志切謹當十屋之籌語複辭眞廣被
萬年之頌云爾
斗樞電繞大虹流
聖節長生古莫儔六十肇端環甲子八千分歷紀春秋
華封豈但三多祝海甸皆為
萬歲謳炎徼承
恩今最久呼嵩聲已逹
皇州(其一)
兩儀和樂四方寬
聖主乘乾久治安寳祚延長超史冊慶雲綿亘擁
朝端長庚太乙三垣拱
周甲靈辰萬國歡海内彭籛能上夀年年斟雉到
金鑾(其二)
寳歷今逢五十餘
盛朝功德不勝書天垂象緯眞相配史頌勲華總未如
千聖集成超
帝極百靈羅列拱
皇輿太和元氣熏蒸久大地同春化日舒(其三)
蠲租賜復
沛温綸浩蕩
恩波處處春六合盡為仁夀域萬年總是太平人遐陬
樂歲占豐稔野老齊聲頌
聖神蒼昊亦知宣
帝力五風十雨四時勻(其四)
聖世菁莪教澤新栽培多士慶逢辰高明惟久能成物
夀考於今更作人四序春秋添俊乂兩途文武入
陶鈞十年一舉垂無極
萬夀皇科萬代遵(其五)
太和宇宙太平時悠久
宸躬集罄宜天歷周環交癸甲海籌重疊轉干支
慈宫上夀春俱永
皇極稱觴福更綏乾健從來行不息萬年
鴻號紀康熙(其六)
聖朝盛德駕陶唐蓂莢春榮歷數長太極紫垣臨七曜
仙人神鼎獻三漿
鴻圖鞏處齊天永
戩榖多來偕海量復旦光華曕不盡年年夔契費賡
颺(其七)
端拱垂裳萬國欽
九重閶闔慶雲深梯航共賀
長春節舞蹈俱呈捧日心
螭陛風和卿士繞龍爐香暖
聖人臨(微臣)嶺外瞻
天遠願奏嵩呼入舜琴(其八)
附獻詞調八闋
浩蕩
沛恩波普天同潤嶺表遥霑數州郡四方風動競獻芹
私葵悃瞻雲呼
萬歲歡聲震南極騰光西陲效順盡道
今皇勝堯舜唐虞之世吾粤平章無分車書今一統長
安近
右調感皇恩
鳳扆當陽蓂階紀歷殿上仙桃醉春色欣逢
萬年天子夀歡呼萬國衣冠集
夀無疆夀無量乾坤匹永永幅員為樂國永永太平
如磐石永永臣民受
恩澤當今
聖人天所命自從開闢誰能及邁三皇駕五帝居其極
右調千秋歲
康熙御極五十二年春王三月十八
萬夀聖人生日干支轉花甲喧
皇會環
帝闕賀
六十誕辰時節載陽晴晝永宫花御柳齊發疇昔記
時廵駕幸燕齊秦晉暨吳越布得陽和滿地
恩膏最遼闊
神京遠唯百粤也戶戶沐
恩天末到今日競歡呼
皇帝菩薩
右調應天長
天子正當陽六合呈祥瑞到處熙熙皥皥太和元氣恭
逢
萬夀永遠昇平世風雨調日月華天地位
龍飛九五甲子循環起
聖子神孫上夀百官齊侍稱觴舞蹈仰識蒼天意佑
吾
皇享遐齡億萬歲
右調千年調
聖夀齊天看春光每年尤盛三月化日舒長浩蕩太平
民物處處嵩呼
萬歲慶繞電流虹嘉節今年是花甲初周比常加倍歡
悅輪流歲租免納又開科曠典杏桂齊發海
樣
恩波沁入士民心骨無限青山綠水滿地是太和團結
遐陬外遥仰
宸躬一尊無量夀佛
右調萬年歡
粤西州郡春光徧歡呼
萬年天子海宴河清天高日朗極盛古來無比明良喜
起是堯舜當年差相似耳還遜
熙朝竝無十日九年水揆文兼重奮武更移風易俗
東漸西被商旅塗歌士農輿誦眞是淪肌浹髓
神京萬里聽蔀屋茆簷頌揚
丹陛夀與天齊自今六十始
右調齊天樂
天子御極聲名徧蠻貊率土普天久已偕登太平祍席
願得每人持一歲共添助
九重鴻歷使年年夀與山高福如海溢能上律兼下
襲從六十至千億似乾健天行話長生總是個
至誠無息何必麒麟鳳凰見勝似河圖洛書出自地闢
天開未有如
今日
右調帝臺春
上古羲軒中天堯舜後來神禹成湯聖人代起
誰能學得
今皇配著高天厚地一般覆載等悠長承平久
天顔喜悅
聖體安康五十二年之内記
鴻功碩德毫管難詳從今伊始年年
端拱垂裳使我子孫黎庶大家接續看禎祥
恩深處人人頂祝
萬夀無疆
右調慶清朝
萬夀詩(七言律一首)
候補捐工參議(臣)任三益
華燈照徹鳳城邊動地歡呼列絳仙海屋晴霞
鋪禹甸蓬萊佳氣布堯天東皇日暖春三月南
極星明
夀萬年幸際昇平多樂事
恩波流出總潺湲
萬夀詩(七言律六首有序)
原任江南蘇州府知府(臣)陳鵬年
(臣)聞召奭矢音不忘祝嘏相如報國惟有文章
當虹流電繞之期正華祝嵩呼之日長懷蟻悃
敢效蟲吟欽惟我
皇上
乾行不息
坤應無疆
春秋億萬歲而花甲甫周
宵旰六十年而
龍顔愈渥昨者海屋籌添先自運中而得世今者椿齡
歷永更從貞下以起元譬若丹霄日麗周天既
徧而復起扶桑亦如紫極辰環次舍全臨而再
回星紀俾爾熾俾爾昌百福悉從於幾式莫不
興莫不庶九如難罄其形容四方抒來賀之忱
萬國同媚兹之戴至若(臣)者蠕動無知罔識天
高而地厚枿生重肄幸逢春育而陽噓
殊恩欲報以無從
至德難名其奚自不揣固陋敬製蕪辭豈曰卿雲作頌
用申拜手之思聊願天保陳歌竊附介眉之意
云爾
斗樞再繞閼逢辰
聖主當陽景運新蓂朔纔經二萬葉椿齡未老八千春
仰瞻雲日光華盛近接蓬萊道術眞無限鶯花
煩點綴普天同是奉觴人(其一)
昨年
夀域自天開諟譯共球萬國來五色葳蕤闐陸海九衢
呼拜響春雷西山瑞靄神山似上苑奇珍閬苑
猜此日(小臣)重得見擬將詞賦問鄒枚(其二)
解澤旁敷似海深萬方同此祝釐心聚觀五老浮河至
散作三農擊壤吟竝穗嘉禾登繡陌連房芝草
擢瑶林禎符協應天人際申錫
無疆始自今(其三)
南山稱祝總尋常
聖德如天報未央開闢乾坤同太極主持元會邁三皇
承平日久人皆夀熙皥風成物共昌不用華胥
誇入夢
萬年端拱見垂裳(其四)
保泰持盈宵旰并
怡顔有道自長生不湏函谷逢關尹何用崆峒問廣成
玉液人間持作酒青雲天上列為城試看紫極
中環處獨有長庚亘古明(其五)
九天雨露總無私枯朽重生分外奇弱草仍依
三殿樹寸心長捧
萬年枝徧教螻螘含元氣得伴鵷鸞振羽儀剰有微軀
無處報盆香虔祝太平時(其六)
萬夀詩(五言排律一百韻)
原任江南常州府知府(臣)章文鐄
聖祚山河鞏
鴻禧日月長三才中建極五位正當陽
乾德眞施溥天行本自強謳歌同㝢甸福禄眷穹蒼華
渚虹流瑞瑶樞電繞光應期開太皥凝籙誕軒
黃智勇超神授經綸運斗綱纉圖輝
列祖奠鼎撫羣方悠久龍編遠和恒鳳歷昌
六旬周甲子
萬夀介春觴式慶逢
熙運純綏仰
聖皇貞元綿氣化宥密慎幾康神契苞符外心周亭育
旁
郊丘躬祼獻柴望肅蕭薌迓福霑黎赤孚誠若雨𤾉
三朝尊寳訓六典播彝章遹駿維增廓丕承祗覲揚
彤幃怡色養綵輦恪扶將長信供雕饍
慈寧饋玉漿慶霄方靄郁愛日亘煇煌豫順諧
親志詒謀發後祥
皇庥滋莫紀
睿學較難量析理綜千聖垂文綴七襄出言調玉律修
德琢金相道闡羲文奧儒嚴鄒魯坊圖書蒐秘
閣典禮振膠庠論史三墳彙陳詩六義張羣言
傾液潤百氏掃粃糠夙讚文敷懿還徵武奮剛
運籌深
翠幄建策固金湯蚤遏滇黔蘖旋除閩粤瘍鳶波寧負
險鯨海敢披猖北討俄平羯西征遠服羌雷風
馳虎旅冰雪驟龍驤櫜戢函三略懷柔靖八荒
劍聲銷玉壘弓影掛扶桑
端拱侔眞宰
時廵契昔王省方明黜陟諮野騐凶穰
神略勤疏壅洪波立障狂川平侔禹鑿坎順飭冥匡瓜
蔓流無墊桃花水不颺投芻異瓠子沉璧陋宣
房廣堰栽高柳淤田裕宿粱源澄九曲帶瀾静
一葦航
動念關黎獻
勞心自廟堂誠求眞若保怙冒總如傷貢篚憐操柚登
禾憫插秧十千均罷稅億秭屢蠲糧賑贍開中
帑常平設義倉均輸通市貿轉運駕艅艎物阜
滋連穗年豐愜滿箱男耕欣比耦女織效携筐
解網宏三面寬刑宥一創命官詳聽棘勅吏徧
栽棠春藹圜扉草宵停貫索芒雞竿嘗耀日狴
犴早融霜雅化薪槱盛昌期莪棫芳名科增甲
乙儒彦廣宫牆
紫詔新頒殿丹苞迥翽岡桂叢舒暖律杏宴發秋香選
俊收瑚璉呈材備杞樟演疇歸正直習禮範康
莊巍煥尊無上謙沖凛未遑鴻名辭顯鑠公聽
杜愆忘積致禎符萃洪敷
郅治彰岡陵彌益算雲日夐垂裳彲虎聯班序䕫龍拱
御牀官僚欽濟翼耆艾效匡勷糺縵華暉矞零湑甘露
瀼共球豐砮錫琛獻徹琳琅西旅逾葱雪東鯷
泛碧滄島寧來卉服苖格拜奇裝異羽供馴雉
名駒進驌驦雕盤珍赤豹春酒饌黃羊鎬飲逢
嘉樂萊篇嘏夀臧巴童歌雋僰邠叟詠甘凉載
德齊歡忭銜膏更激昂普天瞻象魏率土拜巖
廊溫樹連重翠宫花匝萬行嵐光明繡籞泉液
汎銀塘碧綴千年實香生九節菖
御酺羅鼒鼐廣樂奏笙簧釐祝輿情翕尊年
聖澤汪躋陪延耉老宣勸
命天潢鮐背分千列厖眉序兩廂海仙輸巨棗河伯獻
華魴法醞黃金醴殊珍白玉肪國耆深醉飲野
老得欣嘗既飽天厨饌尤霑太府藏朱提溢璆
貝錦叚映珩璜
大賚敷天浹弘仁九野滂寵逾分玉杖光渥賜珠囊
睿祉占靡極
皇圖卜未央(微臣)蒙覆載
大德沐汪洋昔綴羣僚末嘗陪列署郎心依
雙闕下職忝五湖鄉謭劣叨矜宥卑跧切感惶承
恩慚報稱祝
聖肅趨蹌蝱蟻膺孳育寰瀛荷夀慶願隨儀舞後稽首
頌無疆
萬夀詩(七言律一首有序)
原任浙江溫州府同知(臣)徐益哲
(臣)聞大德必夀萬年歌有道之祥景福如天四
海獻長生之頌黃流注於玉瓚福禄攸宜白環
來自瑶池禎符協應欽惟我
皇上
中和建極
功德兼隆
文武聖神邁古今而首出
高明博厚配覆載以無疆申
永命於穹蒼重開甲子之歷慶三多於盛世適逢癸
巳之年固已喜溢寰區歡騰率土矣(臣)葵藿為
心犬馬同戀深懷日升月恒之祝不盡天長地
久之情伏願
純禧永享
眉夀益綏
八千歲為春秋歴耄期而不倦
億萬年奠匕鬯賡保定於靡涯(臣)無任踴躍歡忭之
至
春臺喜氣動民情
聖夀無疆宇宙清大地風光承道泰中天膏雨對時亨
詩書振起千年運禮樂彰為百代程自此霑
恩靡有已稱觴歲歲樂昇平
萬夀詩(七言律四首有序)
福建福州府海防同知(臣)沈宗敘
欽惟我
皇上功高五帝德邁三王納萬國以咸寧登兆民於仁
夀欣逢
聖誕率土歡騰(微臣)宗敘昔充鳳閣清班今厠海疆下
吏幸隨貢賦得近
闕廷跪瞻
華渚飛虹快覩
堯天介夀
巍巍至德莫罄贊揚渺渺微臣奚容稱頌惟是(臣)父詹
事(臣)荃仰荷
聖慈龍章疊錫(臣)弟編修(臣)宗敬更蒙
天眷久附鵷行世受
殊榮涓埃莫報一門席
寵總在
天高地厚之中薄海呼嵩曷勝抃舞謳歌之願敬賦近
體四章以誌萬年盛事
華渚瑶光照萬方時逢清宴慶無疆普天黎庶
歡聲洽大地山河瑞靄彰城闕春風舒錦繡野
田膏雨徧農桑(小臣)此日何多幸拜舞嵩呼逹
建章(其一)
九重深處
沛恩綸解網蠲租更作人細草新花增景色和風湛露
被陽春歡呼巷陌歌還舞瞻仰羲皇夀益仁久
道化成眞
盛治慶雲爛漫照芳辰(其二)
殿前獻夀禮崇隆鳩杖龐眉謁
帝宫葵藿微誠依日月圖疇嘉瑞勝崆峒千官式序趨
蹌肅萬國朝宗仰望同天保聲中看舞鳳細聽
九奏頌膚功(其三)
聖世欣逢喜氣偏承
恩曾傍五雲前螭頭日上瞻堯歷雉尾風來鼓舜絃忝
列分符供外吏幸隨貢賦近
高天一門戴履真難報願借南山祝
萬年(其四)
萬夀詩(五言律二首)
候選州判(臣)俞忠謨
垂裳乘景運
御世惕宸衷日正來靈鳳天高度玉虹曉煙隄柳翠甘
澍露桃紅歲歲韶華好民多擊壤風(其一)
玉殿垂旒日黃星出現年甘泉涵
聖澤溫室對虞絃綵燕翻珠綴宫花隐瑞煙
皇仁原自渥咫尺戴
堯天(其二)
萬夀詩(七言律一首)
候選通判(臣)陳世增
和風披拂景暄姸萬彙争舒
聖主前宫柳綠飄迎鷺侣林花紅放耀龍㫋
綸書特下恩波暖蘂榜新開桃李鮮
曠典幸逢堯舜世熙熙化日不知年
萬夀詩(五言排律八韻)
原任順天府懷柔縣知縣(臣)林元桂
六合同風日修齡紀大椿祥光呈
鳳闕紫氣繞
楓宸春酒堯尊獻工歌舜樂陳衣冠忻拜舞筐篚貢
奇珍
澤沛寰區徧嵩呼率土親彼蒼眷有德維
帝念安民蕩蕩遵王路巍巍仰
聖人無疆祝
萬夀保佑自天申
萬夀詩(七言律一首有序)
新授福建漳州府龍溪縣知縣(臣)吳元豐
欽惟
皇帝陛下
健體天行
德符坤載
仁風普被萬方莫不尊親
愷澤覃敷九有咸深愛戴
鴻禧丕懋山陬海澨人人祈
天子萬年
景運聿新白叟黃童念念祝
一人有慶兹值陽和令月恭逢
聖誕良辰瑞氣靄
龍樓初周花甲祥光騰
鳳闕永慶天長稷契臯䕫齊列堯階而介
夀要荒侯甸均歌舜樂以稱觴海屋籌添億萬禩年豐
人夀瑶池桃熟千百國巷舞衢歌率土騰歡普
天稱慶(微臣)豢養日深纖埃未報久沐
恩波忝竊八年珥筆新承
雨露謬膺百里花封思進九如之章賡颺
玉陛願效三多之祝拜舞
彤廷敬賦俚詞仰希
睿鑒
聖人有道正當陽瑞靄祥雲繞建章景福咸歌同嶽峙
遐齡共祝與天長千官抃舞金甌鞏萬國歡呼
玉歷昌幸沐
恩波隨鷺序巍巍
帝德夀無疆
萬夀詩(七言律一首)
新授廣東肇慶府廣寧縣知縣(臣)鄭韻
萬年桃實始開花甲子周時
夀正加蓬島初生仙李核瑶池剛發大椿芽車書大地
朝
丹闕日月中天燦錦霞亘古一人惟我
后虞廷應不數重華
萬夀詩(七言律一首)
新授貴州安順府安南縣知縣(臣)范聖文
嵯峨
雙闕瑞煙濃抃舞嵩呼徧宇中玉液光分椿樹綠蟠
桃色映
御筵紅歷從花甲開洪運健比天行頌法宫此日拜颺
歌
主德
萬年仁聖幸躬逢
萬夀詩(七言律一首)
新授廣東廣州府新寧縣知縣(臣)鄔維新
巍巍至德邁陶唐運會方新寳歷昌四海文明安且治
九重仁聖夀而康金樽瓊液長庚酒玉册琅函景福章
寸草春暉慙莫報天長地久戴
君王
萬夀詩(七言律一首)
新授直隸順德府鉅鹿縣知縣(臣)秦培
億萬斯年祉籙新千官拜舞集重闉貞元遇合
時方泰景象雍和物盡春珠樹傳燈連繡陌錦
圍成市接
丹宸身依蓬島欣瞻仰幸沐
恩波及(小臣)
萬夀詩(七言律一首)
新授福建漳州府詔安縣知縣(臣)許懋德
樂愷頻歌徧萬方欣陳天保進堯觴巍巍蕩蕩
乾坤大歲歲年年日月長覆載有心綿歷數山
河無物不芬芳(小臣)稽首懽騰甚願獻三多
帝座旁
萬夀詩(七言律一首)
新授山西平陽府岳陽縣知縣(臣)鄒宏志
盛朝寳歷正繁昌
帝德巍峩冠百王
澤沛萬方霑惠雨歌傳三祝慶
垂裳氤氳瑞結乾坤永駘蕩春融日月長繞電流虹花
甲麗普天懽頌
夀無疆
萬夀詩(五言排律十二韻)
新授廣西陽朔縣知縣(臣)方任
帝啟中天運維
皇建極年咸池升日馭黃道粲星躔
至德方乾健
神功法斗旋三朝昭
聖孝八蜡致
躬虔旰食因求瘼旁搜貴得賢車書同絶域禮樂彙前
編
宸翰披縑灑奎章礲玉鐫
廟謨宏遠略勝算拓窮邊王道平平候堯民皥皥天南
山高捧日西極近浮煙擬獻封人祝慚陳下里
篇欲知
無量夀應與佛齊肩
萬夀詩(五言排律十二韻)
新授福建建寧縣知縣(臣)章全人
天地人皇紀都歸
萬夀年百齡扶杖至八表貢琛前齊執香花祝争求碑
碣鐫
聖人謙不受臣子請彌堅功德稱堯舜神仙數偓佺何
如
無量佛高拱大羅天壠秀三岐麥池開九品蓮太平時
有道熙皥本無邊不見耕牛喘長看戰馬眠甲
科還特設丁賦已輪蠲比戶登仁夀羣工荷保
全
皇慈何以荅寳祚祝綿綿
萬夀詩(七言律一首)
候選知縣(臣)吳顧行
虹流電繞正春陽萬姓羣稱
萬歲觴動地謳歌齊獻祝普天膏露亦呈祥千門縟采
迎朝日九陌和風拂
御香何幸(小臣)逢
曠典得隨野老奉壺漿
聖夀萬年頌(有序)
候選州判(臣)徐元琠
欽惟我
皇上德竝清寧功符易簡經天緯地備聖神文武之全
咸五登三建正直蕩平之極用能神庥感召羣
卜享祚綿延慶
天子以萬年普天嶽頌占一元之復始動地嵩呼
統御遐陬合千八百國咸登夀域
乘乾立極歴五十二載盡入春臺輔相裁成補造化所
不逮博施濟衆實堯舜所未能省刑之詔頻頒
湯網開而萬家見日蠲賦之書屢下虞絃奏而
大地生春問俗省方用登斯民於祍席平天成
地悉本
聖主之綢繆奮六師以靖邊陲烽煙永息震一怒而安
天下苞蘖俱消將士遄征感深挾纊關津利涉
澤逮牽車凡兹
帝德高深莫非
皇仁浩蕩抑且
陟圜丘而主鬯必躬必親
歴長白以薦馨致誠致慤
臨雍尊聖
鑾輿增闕里之光廣額求賢鳳羽振高岡之采
煥天章而敦士習言言玉振金聲
頒宸藻以示官箴字字珠聯璧合雖已治而思治況日
新而又新學海汪洋覺金匱藏書之未富筆花
璀璨笑蘭亭禊帖之非珍攷之史册昭垂巍巍
莫竝合諸臣工頌禱蕩蕩難名敬集經史陳言
用誌
岡陵大慶爰稽首拜手而獻頌焉頌曰
春王三月長發其祥保佑命之其道大光
聖敬日躋協和萬邦百福是荷
萬夀無疆
(聖夀也)(右頌)
誕敷文德清明在躬行健不息允執厥中光被
四表福禄攸同令德夀豈永世無窮
(聖德也)(右頌)
徽柔懿恭德音是茂亦右
文母遐不眉壽純嘏爾常亦孔之厚永言孝思保艾爾後
(聖孝也)(右頌)
振民育德濯濯厥聲布昭聖武赫赫厥靈允文
允武克寬克仁萬邦為憲永觀厥成
(聖化也)(右頌)
立政立事所其無逸維時維幾祇敬必飭論道
經邦萬邦作式氣盛化神世世享德
(聖治也)(右頌)
溫恭朝夕克廣德心緝熙純嘏日新又新多材
多藝是訓是行克明峻德展也大成
(聖學也)(右頌)
奄有九有地平天成保合太和爰及矜人
帝命率育
皇心則寧錫兹介福懷柔百神
(聖功也)(右頌)
奬順天則元亨利貞時雍風動澤潤生民小大
稽首以事
一人
天子萬夀夀考且寧
(聖恩也)(右頌)
萬夀詩(七言律一首)
新授浙江紹興府會稽縣縣丞(臣)吳學禮
九州玉帛輳神臯瑞靄氤氳集
衮袍治洽四靈來
上苑雲呈五色拂旌旄
彤廷共進瑶池酒
御宴同餐金母桃此日天心申篤祜臣民萬載沭
恩膏
萬夀盛典初集卷一百四
