欽定四庫全書
萬壽盛典初集卷一百十一
歌頌五十一(生監諸臣二)
萬壽詩(七言律八首)
監生(臣)查克宏
海寓欣瞻日正中乘時乾德配蒼穹八方長養
春風暖萬彙昭蘇
聖澤洪繞闕祥煙丹鳳翥盈階淑氣紫芝豐周天花甲
從今數南極星躔帶華嵩(其一)
五采龍文
御幄披薰風來拂萬年枝香凝寳露開銀甕色艷瓊漿
泛玉巵
天帝佑靈仙祚遠
地祇效順海疆綏上蟠下際春常在旭日曈曨百卉宜(其)
(二)
巍巍勲業與天齊昭格知從
聖敬躋堯酒滿斟宜介福舜琴頻拂洽羣黎南山松栢
榮垂蔭北極星辰朗聚奎歌詠太平千載盛喜
瞻嶽瀆鎮元圭(其三)
翠華南幸沐
殊恩豹尾叢中識
至尊樓下瞻
天顔獨霽江頭獻頌
語猶溫一身踴躍留京國十載慇勤戀
闕門葵藿尚知傾向日(微臣)自矢寸心存(其四)
受天之祜萬斯年咸賀
興朝玉歷綿麟趾呈祥公族茂兔罝被化庶材全爐
飄瑞靄雲山曙壺捧仙籌霄漢懸願祝無疆歌
雅什如岡如阜復如川(其五)
到處惟聞鼓吹歌襦衣粒食
湛恩多搜羅八愷宏開網震疉三苖静偃戈暇日省方
辭寶賂應時觀稼問嘉禾即今海晏河流潤猶
警雞籌聽玉珂(其六)
水鏡虛涵澈底澄容光普照協休徵靈蓍百尺
青雲護異雀千羣
紫禁騰甲子永隨坤軸轉精神長共海山增衆星環
拱
宸居壯萬里金湯瑞氣凝其(七)
青陽煦噢盡敷榮閶闔齊來舞蹈聲鶴繞蟠桃
銜海樹露漙仙掌握金莖花飛星佩千官集樂
奏雲璈百伎呈競祝
聖朝無量福
皇圖一統萬年清(其八)
天長地久圖賦(有序)
監生(臣)黃千人
欽惟我
皇上神功聖德久道化成恭逢
萬壽昌期普天同慶(臣)浙水愚蒙觀光上國伏念(臣)祖
(宗羲)兩荷徵
綸復
命抄錄著述宣付史館世沐
天恩末由報效(臣)幼承家學略涉九章欣逢
皇上欽明歷象闡發周髀廣招海内願學算法之士以
宏教育自顧管窺有志蠡測常殷恭摹天長地
久圖約之扇面以誌乾坤掌握之機用昭覆載
一統之盛爰踴躍歡忭而係以賦曰
粤鴻蒙之旣闢分太極於兩儀覆穆清而健運
載寧静而順隨媧石補而五色亥步周而四維
冒圓穹之渾蓋布方輿之分支或圭影而下測
或衡數而上窺命羲和以規度合禹益以疇咨
雖銅儀之可象孰職方之不遺必合清寧於得
一乃協覆載於無私欽惟我
皇至德參兩歷紀昌期
恩周俯仰景星爛而慶雲流器車碾而銀甕朗甘露墜
於上林醴泉湧於繡壤星輝南極應
聖壽之延綿日絢東華沐
恩波之泱漭人無一夫之不獲土無一物之不長然而
蚩蚩者衆日戴天而不知天之高芸芸何知日
履地而不辨地之廣於是草茅臣庶家學流長
心儀象緯目擬元黃山川指畫脉絡分張乃含
毫而眉舞展半面而神揚思穿月窟布畫土疆
蓋以上爲
天子壽而下以將愚賤之頌揚也其如天之長也中定
樞星旁環列宿圓如卵心細如縠縐曾不假乎
璿璣自包羅乎宇宙赤道與黃道交通太微與
紫微輻輳五帝六甲之有理有條三階四輔之
宜左宜右閣道河鼓之繽紛文昌武曲之騰凑
若網之在綱如機之錯繡初無一星之或遺仰
見天體之常覆其如地之久也高山爲界瀛海
周旋里道可計城郭瞭然
帝居中而御極拱要衛而勾連鴨綠爲發祥之地雞浪
浮方物之船棧道飛梯之必悉金門南澳以相
沿森如碁布劃若星懸翠攢雲嶺碧映珠淵於
此彰幅員之廣大益以知地道之流謙爾乃上
濟下行
皇風永暢蟠際極於無窮禎祥萃於難量日星川嶽之
垂博厚高明之象雖難擬諸形容或可得彷彿
而想像絜圖繪於九如附華封而獻
上
萬壽詩(七言律一首)
監生(臣)陳嵩
環海車書奉
一人萬年玉燭喜常新
帝功浩蕩風雲會蔀屋汪洋雨露勻盛世夔龍爭向日
光天麟鳳徧游春承平共聽嵩呼切處處霞觴
進
紫宸
九如賦(有序)
監生(臣)王宸儁
欽惟
皇帝陛下
天行以健
日照方升
包元會運世之符太和永保
建正直蕩平之極彌性常貞
至聖無爲統資始資生之德
維皇有道開卜年卜世之祥立天立地立人紀干支而
歴久得位得名得壽同尊富以兼隆返淳風於
懷葛之間躋郅治於唐虞以上運璣衡而建極
常存作所無逸之心彙玉帛以來朝式臻久道
化成之候精明強固躬理萬幾喜起賡颺體聫
一德物阜民安之際不倦先勞宵衣旰食之餘
尤精探討借古人爲淵鑑自成一代瑶函集多
士以雲從毋假千秋金錄
宸章海溢馳古驟今
御紙風馳掩前襲後旣緝熙而昭
文德更耆定而著
武功消反側於域中削三藩而清疆宇靖氛祲於海外
廓萬里而入版圖當夫小醜陸梁大軍撻伐
萬乘從天而降六師剋日而還侯甸要荒莫不來王來
享親賢樂利安於是訓是行猶且次第免租後
先賜復周制千八百國家家無懸磬之嗟虞書
一十二州歲歲有循環之
詔由東西以訖南朔鑿井耕田率子姓而奉高曾飲和
食德此開闢以來所未有實覆載以内之希逢
者也夲仁心而仁政即壽國以壽民兕觥於以
介眉誌豳風之愛戴虎拜因而稽首樂化日以
舒長蓋午是天中
天子實誕生甲午而寅爲人正
聖人則頒歷壬寅
調玉燭者五十二年兩儀合撰
算椿齡於萬八千歲一甲初周聿彰
聖敬之躋共識
天顔之喜花迎劍佩定號恒春日暖旌旗長逢令節鶯
歌燕語鳥吐綬以鳴歡獸舞鳳儀鶴載觴而獻
醉履順而成豐豫泰交以應坤乾道契崆峒受
萬物之生於各足書呈河洛備二篇之策而尤
多兼清任和而得
聖之時合動静樂而爲
仁者壽日麗陽春之永雲開復旦之光(臣)宸儁呫嗶陋
姿蓬茅末品父叨薇省曾邀
詔祿之頒(臣父丹林乙丑拔貢中書科中書舍人)身厠雍宫久沐
作人之化隨士民而獻壽共此戴高履厚之忱冀鉛槧
以矢勤同在就日瞻雲之列生成永頼頌禱難
忘雖負曝之私祇慙巴里而傾陽之願敢祝華
封維百福之攸同擬九如而獻賦不勝惶悚彌
切歡忻
帝德陽和
皇情隂隲盤奚假乎銘新室自揆之卜吉方中朗曜普
天同傾藿之誠始旦光華薄海指扶桑之出何
以祝之祝云如日八千之是春亦秋三五之有
盈無闕竝太陽而照清虛掩列宿而光發越九
霄懸鏡廣寒屬旣望之宮一角垂鈎西厭認哉
生之窟何以祝之祝云如月猶未已也其象如
山下因之而仰止高不可以躋攀泰岱居五嶽
之長崑崙聳兩大之間羅列衆峰洵不讓夫土
壤翹瞻仙島已迥絶乎塵寰猶未已也其象如
阜旣盛而通且高以厚若天衢之坦坦曾何有
於崚嶒夲王道之平平乃俯觀乎培塿於何名
曲
聖德斯符試以徵歌民財此有至於由山而及復得如
岡謂有倫而有脊等無期而無疆自常生夫琬
琰每待鳴於鳳凰
當宁三台中天屹柱振衣千仞
北闕垂裳由阜而及復得如陵下民不患其咨毋煩
九載君子而欣旣見似錫百朋禽果能仙音徧
十方之界鴻曾占漸爻同五位之乘詎因爲谷
而始著何得與邱而竝稱也乃者庶績咸熙有
功而利涉焉群工效職若濟而用作焉竝育於
天奚分大德小德朝宗於海寧論三百三千繼
岡陵而製頌又況之以如川含星漏日之竒溜
雨參天之格長青青兮四時儼亭亭兮千尺延
年而脂可頻餐貫歲而葉眞不易維彼永貞式
如松柏方登嶽以呼三亦衍疇而數九放勲堯
而重華舜
治邁唐虞博厚地而高明天
德同悠久伏蓬蓽而戴
君王進臺萊而歌
父母思以將東海之籌行且如南山之壽
萬壽詩(五言排律八韻)
監生(臣)尤貞恒
麗日浮
丹殿和風拂
紫宸萬年
天子壽三月上林春仙杏花光發瓊芝草色新香煙凝
瑞氣雅吹奏韶鈞幸際唐虞世欣隨祝頌人
九重敷雨露四海覲
君親鶴舞依雲仗嵩呼動地垠長爲
太平主愛養萬方民
萬壽詩(五言排律八韻)
監生(臣)徐時揚
浩蕩
仁恩大綿延歷數長
乘乾行不息
御世壽無疆
至德超軒昊
神功軼夏商山河鞏
帝祚雲漢煥
宸章禁柳青飛翠宫桃紅吐芳萬方欣祝
聖九有率來王日轉銅溝麗風飄合殿香臣民共瞻拜
恭進
萬年觴
萬壽詩(五言律二首)
監生(臣)高輯
南極星辰燦東瀛喜氣凝山河同帶礪日月竝
升恒海屋籌無算蓂階歷更增普天咸慶賀
萬歲福初昇(其一)
萬國操觚士于于向闕來文明方獻瑞
宵旰正憐才五位推中極三星列上台誰言雨露遠咫
尺近蓬萊(其二)
萬壽詩(五言排律一百韻有序)
監生(臣)邱起元
皇帝御宇五十二年功德隆盛久道化成東漸西被靡
有涯極維兹季春三月十有八日恭逢
皇壽六旬聖節薄海内外臣工士庶輳集京師罔不歡
欣抃舞仰祝
萬壽無疆(臣起元)猥叨
恩遇珥筆修書喜覲
天顔躬與頌禱爰成五言長律詩一百韻載紀
鴻庥雖摹繪萬一尚不足比於蠡測管窺或庶幾歌詠
太平妄托於古賡颺之義謹拜手稽首以獻詩
曰
太和時保合
天子壽無疆花甲欣初度春風樂未央升恒如日月福
祿擬陵岡玉帛朝千國車書統八荒衣冠聫煥
爛劍佩肅鏗鏘曼倩桃紛進安期棗敬將玉階
凝瑞露金闕下神漿作貢饒騏驥來儀集鳳凰
九天陳廣樂三殿裊奇香歷紀何能數籌添莫
可量西池來紫氣南極耀星芒竊上千秋錄同
稱
萬歲觴地天高厚久河海晏清長頌禱情怡悅鋪揚筆
悚惶流虹徵泰運繞電啓嘉祥早識
龍犀表還欽金玉相
英齡登寳祚恭已秉乾綱問凛
重闈切心懷百姓詳當年圖治語今日保民方孝足超前
古誠能格
上蒼
慈寧常燕喜花萼舊輝煌洵是隆尊養遥知永熾昌淳龐
開富庶乾惕理隂陽吁咈侔堯舜疇咨邁漢唐
五風和十雨親睦繼平章黍稷馨
郊廟詩書教序庠傳心承道統拜手際明良淵穆符規矩
威儀振紀綱好生刑已措克儉用彌臧旌善崇
蘭芷懲貪去莠稂清忠標宋璟殘酷戒張湯麟
閣圖熊虎烏臺樹桂薑施仁解網獸弭害摘飛
蝗監夏卑宫室從周重稻粱上尊辭旨酒珍味
省炮牂爇錦憎新樣焚裘叱侈妝八埏齊作息
三蘖漫猖狂
睿算除藩鎮
神謨出廟廊整師昭撻伐遣將銳鋒鋩倏爾精兵震頽
然鐡甲藏幾時煩韎韐不覺掃欃槍南粤還符
印西川靖戰場韔弓平八桂傳箭定三湘龍里
銷烽燧螺江盪野航旗降金馬外璧納碧鷄旁
執馘猶餘力歸心在搤吭臺灣還附籍土宇盡
輸糧共服
威靈遠羣安
德教彰如何傳狡兔亦復效貪狼邊塞私侵掠梟雄失
主張
帝心憐蟣蝨賊意逞螳蜋師出非誇武
親征慰衆望隂山窮鹿竄瀚海伏鱗僵但正渠魁罪仍
矜醜類創七旬同凱奏三載笑戎裝指顧收諸
部驅馳定一匡
武功殊赫赫
文教更洋洋重道
廵東魯賡詩續柏梁勵臣書訓誥程士有文章學尚朱
徽國才儲張子房百家函韻府萬彙譜羣芳玉
軸宵盈案牙籖月一箱乾乾惟不足矻矻肯相
忘聘盡耕莘尹徵空釣渭姜乾坤安且治
宵旰視如傷屢下蠲租
詔頻憐負土囊
諮詢咸麥菽
籌度只淮黃
惠溥聞雷國
恩先積水鄉
六飛臨御壩五度閱隄防張福新通達歸仁善保鄣審
形從仲閘就勢瀹楊莊底定由圖畫平成錫玉
璋觀風歡士庶問俗歴蘇杭減額鹽餘竈寬征
貨積商引年矜杖履肆赦恤桁楊擊壤村村稻
繅車處處桑闢門羅竹箭側席廣宫牆子美鳴
和盛齊賢備贊襄那圖司馬賦總達
衮龍牀入罻皆鸚鵡升閑盡驌驦東南偏
帝澤太乙拱文光
幾暇親三管書成動十行龍跳竝虎卧鳳翥復鸞翔落
紙煙雲繞臨池風雨忙鋒回凌魏晉戈轉逼鍾
王瀟灑兼思白風流壓子昂臨摹神彷彿題署
勢淋浪
賜徧湖山寺榮傳翰墨堂多能
天縱聖久道
壽從康賜復農熙皥加科士濟蹌三多供
御宇十有見
垂裳不允誇崧嶽翻教祝雨暘撝謙頒
諭旨抑畏却琳琅蕩蕩期宗海兢兢謂覆霜作人歌棫
樸宜福誦鴛鴦自幸生蓬蓽深慙侍縹緗追隨
香案吏濫冒校書郎碧玉杯初獻金莖露欲嘗
矢忠應砥礪感
德自騰驤萬八千餘歲維
皇接九皇
萬壽詩(五言排律十二韻)
監生(臣)顧祖望
端拱乾坤合謳謠品類通八埏齊獻
壽萬福實攸同
帝念從民欲天庥集
聖躬勲華稱美備
德業等崇隆敷教敦三事勤民叙九功五方雖異俗四
海會朝宗教育寧遺類昇平幸樂逢花明御溝
水香暖禁城風行健原無息流膏夲自洪(微臣)
疎翰墨引領向
丹楓樂聽簫韶發杯傾琥珀紅願言隨百獸拜舞共
呼嵩
萬壽詩(七言律四首)
監生(臣)沈曾佑
寳歷欽承邁帝王
太平天子正垂裳巍巍
聖德高難量皥皥民風樂未央霞起赤城
丹陛煥風來太液碧蓮香
盛朝事事皆奇瑞協應輿圖
帝運昌(其一)
深宮幾務日孜孜乾健天行不息時水火工虞煩
睿慮雷霆雨露總
恩施和恒萬載臻仁壽禮樂千秋奉鼎彝自是
九重凝瑞靄春風已徧上林枝(其二)
佳氣葱蘢溢
帝京天家燕喜百祥生三多五福迓純嘏玉振金聲集
大成紫掖碧梧儀彩鳳丹墀綠柳囀流鶯爐煙
萬縷飄香篆結就晴雲擁上清(其三)
嵩嶺聲聲
萬歲稱普天歌頌祝升恒絪縕紫氣
龍樓曉靉靆紅雲
鳳閣凝河洛圖書呈
聖瑞蟠桃火棗協嘉徵
皇王福壽眞無算天與長春日與增(其四)
萬壽詩(五言律二首)
監生(臣)沈章
太平欣有象
天子慶無疆日麗銅龍彩雲飛玉佩祥鳳鸞頻度曲桃
李共舒芳春色蓬萊徧臣工進壽觴(其一)
呼嵩聲動地舞抃感
皇仁花映瀛洲燦波流太液新萬方稱
萬壽三祝慶三春日月岡陵頌純禧集
紫宸(其二)
萬壽詩(五言排律八韻)
監生(臣)顧乘智
帝治中天日文明煥百王金甌垂永固玉歷紀綿長
聖壽開南極
皇仁溥萬方敷天欣衽席多士慶冠裳王路驤騏驥巖
廊裕棟梁堯年初甲子豳俗早稱觴純嘏如川
至
隆恩挹露瀼歡迎當此日衢壤詠陶唐
萬壽詩(七言律一首)
監生(臣)項鋐
聖人首出洵天生體健承乾道永貞
神瑞當年驚電繞貞符此日際河清
堯天浩蕩形容泯
舜日雍和愛戴誠萬衆歡騰盈壽域躋堂朋酒盡稱觥
萬壽詩(七言律四首有序)
監生(臣)繆日芑
皇帝御極五十二年時和世泰物阜民安薄海内外罔
不感
恩戴
德歌詠昇平恭逢
萬壽聖誕天下臣民扶老擕幼梯山航海馳赴
闕下獻萬年之觴進九如之頌(臣)幸生
聖世同沐
皇仁更念(臣)祖(臣)父曾叨甲第忝侍從之班歴卿尹之
任受
聖朝之殊遇效百職以宣猷更蒙
天語褒嘉頒賜匾額
御書煥發傳為瑞寳
聖恩高厚累世靡窮(臣)葑菲下材蘚苔賤質捐糜有志
報稱無階隨萬姓之嵩呼近
帝光於北極同兆人之雀躍慶
聖壽於南山技愧雕蟲歌成擊壤謹稽首頓首而獻詩
曰
皇極禎符集
聖躬紅雲旭日映曈曨百千甲子年方始億萬春秋位
正中鳳翥麟翔遊禁苑花明柳颺被和風臣民
歌祝昇平久淑氣芳華四海同(其一)
化成久道嫓中天
玉殿垂衣繞瑞煙
萬壽無疆時際泰
一人有慶運承乾瓊枝發囿凝甘露仙液流霞出醴泉
此日康衢齊抃舞好從熙皥樂堯年(其二)
慶惠行施屢賜租雨暘時若兆豐腴豳風日暖
柔桑沃禹甸春深瑞麥敷九市華樽盛琥珀千
行寳炬插珊瑚詩歌令德宜嘉樂願進仙人五
嶽圖(其三)
衆星歴歴拱辰居神武維揚播廣輿貢矢貢琛
歸島嶼來王來享達舟車八紘臣庶陳三祝萬
國衣冠頌九如爛漫卿雲欣復旦扶桑共仰日
升初(其四)
萬壽詩(七言律一首)
監生(臣)朱丕麟
旭日初升碧海東蓬萊春滿蘂珠宫萬方爭獻
華封祝八表欣看壽域同玉軸早符軒后歷璿
圖咸樂帝堯風
太平天子當陽日拜手嵩呼達
聖聰
恭祝
萬壽無疆頌(有序)
監生(臣)張鍾
(臣)聞華封之祝有三斂祉必歸大德洪範之福
曰五迓休端在聖人蓋剛柔悉協益符兩大之
貞恒而健順咸宜自卜萬年之秩祜瞻泰階之
旣啟慶久道之化成欽惟
皇帝陛下
德夲性成
質由天縱
出東方而秉震應五百歲之昌期
居南面以乘乾開億萬年之寳歷
崇效天卑法地高深合撰旣氣協乎清寧
仁以育義以正德化覃敷更聲振乎南朔蓋展矣建
其有極而粹乎允執厥中者也乃猶
宵旰不遑勵精靡懈體乾乾於宥密存翼翼於淵微由
是治定功成恩深澤溥宜乎登咸三五超軼古
今兹當
御極五十二年恭遇
萬壽六旬令節
聖甲初周普天同慶執玉瑞者赤芾金舄咸懷獻壽之
忱越山海者白叟黃童共有躋堂之願獻祝則
嵩呼動地揚休則虎拜盈廷誠亘古所希聞生
民之未有也(臣)欣依
日下慶比寰中雖
峻德宏猷有慙蠡測而稱觥獻壽彌切葵傾爰拜手稽
首而獻頌焉頌曰
穆穆我
皇文明濬哲克憲於天維敬作極四隩旣奠九圍用式
聿求厥寧乃罔或逸稽古式訓
聖而多能摛詞掞藻錦爛雲蒸孝思不匱承歡
慈幃應侯順德萬民化之田禽利執撻伐用彰白旄黃鉞
綏靖多方衅甲升雍聿昭文治益額增科譽髦
斯士復租寬賦勤恤民依
恩流蔀屋喜溢黔黧刑以弼教罪疑惟輕圜扉草秀肺
石風清旣治且寧虛懷若谷所其無逸求民之
莫五十二載久道涵濡惟
皇立極治嫓唐虞日在婁星姑洗中律壽域宏開
聖誕屆節近而
宫府遠而郊圻外薄四海漆齒雕題搢笏秉圭扶鳩
騎竹載道歡呼同聲致祝
萬壽無疆
萬壽無期惟我
聖皇作君作師百祿是遒百祿是總於萬斯年惟
皇垂拱海籌添屋長庚耀樞(小臣)獻頌敬繼歌衢
萬壽盛典初集卷一百十一
