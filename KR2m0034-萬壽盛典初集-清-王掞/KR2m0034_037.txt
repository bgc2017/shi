欽定四庫全書
萬壽盛典初集卷三十七
恩賚七(賞兵二一)
鎮守宣化府等處地方副將管總兵官事(臣)
司九經謹
奏為羣兵沐
恩深重籲懇代
謝事竊(臣)同
欽差副都統(臣)王臣閱賞(臣)屬兵丁徧歴大小城堡逐
名給散踰月方完續據闔鎮協營路兵目何崇
先等公呈僉稱崇先等形同草木質若螻蟻幸
生
盛世得享昇平飲和食德被
覆載之弘庥履厚戴高沐
生成之雅化豢養多年寸長未報今逢
大慶良辰更受
覃恩遐播
特命大臣徧施膏澤一身在伍舉室沾
恩上而父母胥飽食而暖衣下及妻孥咸安居而樂業
感激有心圖報無地惟有仰祝
聖夀與乾坤悠久
皇圖偕日月升恒而已等情到(臣臣)不敢壅於
上聞謹恭疏代
謝伏乞
皇上睿鑒施行
鎮綏將軍仍管陜西提督事務世襲拖沙喇
哈番加五級降一級留任(臣)潘育龍謹
題為代
奏恭謝
天恩事竊(臣)前欽遵
上諭於閏五月二十八日自固原起程前赴西安府會
同
欽差内閣學士(臣)蔡升元在於(臣)所屬鎮協營路給散
皇賞緣由業已題明在案(臣)按程東行於六月初六日
抵西安會省候
欽差(臣)蔡升元祭畢
陵寝於六月十一日進省宣布
皇恩首先
賞賚督撫兩標兵丁(臣)會同
欽差(臣)蔡升元督臣鄂海撫臣永泰賞西安城守營兵
丁每兵一兩稱足按名散賞閱射於六月二十
五日(臣)同
欽差(臣)蔡升元自西安府起程北行按營逐名足數散
賞閱射歴固原鎮屬之富平營金鎖關營行至
延綏鎮屬宜君營會同總兵(臣)李耀由宜君鄜
州延安綏德延綏鎮標竝城守營及神木波羅
定邊三協所屬各營堡汛賞畢於八月初七日
欽差(臣)蔡升元行至寕夏鎮所屬花馬池地方會同甘
肅提督(臣)江𤦺寕夏鎮總兵(臣)范時捷赴寕夏
鎮屬
賞賚(臣)與
欽差(臣)蔡升元相議(臣)在所屬下馬關營駐劄俟將寕
夏鎮標營路賞畢來至下馬關(臣)會同賞下馬
關營紅德城營赴固原賞(臣)標伍營及城守營
慶陽協屬平凉各營暨靖遠協屬蘆塘等營賞
畢
欽差(臣)蔡升元赴甘肅凉州等處散賞(臣)暫回衙署俟
蔡升元將甘提所屬各鎮標營路賞畢之日東
來(臣)計日仍預先起程前赴(臣)所屬之關山汛
地等候迎會賞賚關山西鳳等營從寶雞縣入
連雲棧道赴漢中等處會同興漢鎮總兵臣楊
世昌賞該鎮屬各營兵丁事竣出大泥峪口往
潼關等處行賞畢另疏具題外茲(臣)等據賞過
標協營堡兵丁咸跪聽
欽差(臣)蔡升元宣諭
皇恩領畢
皇賞羣望
闕叩頭謝
恩歡聲雷動齊言我等兵丁父母妻子荷蒙
皇恩豢養已屬
恩同天地今恭逢
皇上六旬大夀
九重萬里垂念兵卒
特沛殊恩我等無從仰報萬一惟有虔製
萬歲牌位每逢朔望闔家焚香叩頭共祝
萬夀無疆籲懇(臣)等代題謝
恩等情各具公呈到(臣)欽惟我
皇上德竝乾坤恩洽萬姓兹恭逢
萬夀六旬
大沛洪恩
特命學士𤼵蔡升元臨秦賞賚使均霑實惠(臣)目擊衆
兵領賞之際歡忭踴躍感激之衷發於真誠不
敢壅於
上聞所有賞過延綏鎮標協各營堡事竣情由及士卒
感激下悃理合繕疏一并代
奏恭謝
天恩以
聞伏祈
皇上睿鑒施行
廵撫四川等處地方提督軍務都察院右副
都御史加三級(臣)年羹堯謹
題為籲恩代疏恭謝
皇仁事康熙五十二年三月十八日
萬夀恩詔内開一各直省綠旗兵丁俱應加賞賚四川
省
特命内閣侍讀學士臣查弼納到川賞給今於閏五月
二十六日
欽差學士(臣)查弼納抵川致祭江瀆事竣隨行散給(臣)
標兵丁兹據標下左右兩營馬步兵丁馬尚等
呈稱尚等置身戎行生逢
盛世櫜弓戢矢遊舜日之舒長海晏河清樂堯天而
鼓腹五十餘載豢養之恩有加無已百千萬世
樂利之休實符大造茲當五十二年恭逢
皇上聖夀六旬又荷
隆恩下逮大賚兵丁誠古今未有之盛事從來莫覩之
曠典也尚等頂恩戴澤蕩蕩難名惟願我
皇上夀與天齊德同地載區區下情末由稱謝伏乞代
題等情到(臣)據此欽惟我
皇上功侔造化德徧羣生措天下如磐石之安登斯民
於仁夀之域河清海晏天開歷數方新日升月
恒瑞叶禎符伊始欣逢
聖夀甲子初周中外臣民咸蒙
恩澤乃至荷戟之戍夫猶勞
聖懷之厪念兹者
欽差内閣侍讀學士(臣)查弼納赴川致祭江瀆事竣先
行賞賚(臣)標兵丁(臣)已遵
旨未敢會同今據(臣)標兩營弁兵馬尚等呈請
題逹代謝
天恩颺言莫罄少抒螻蟻之忱請祝
聖人聊效華封之頌所有感激歡忭輿情(臣)不敢壅於
上聞謹恭疏具
題伏乞
皇上睿鑒施行
提督四川等處總兵官副將世襲拖沙喇哈
番(臣)康泰謹
題為恭報微(臣)回署日期事竊(臣)奉
命同
欽差會同各鎮臣給散兵丁
皇賞查四川全省四鎮以下副參遊都守各汛大小五
十六營駐防深山者居多(臣)等按臨給散兵丁
望
闕嵩呼叩謝
天恩已於四鎮四協各疏代
題在案更有各處番蠻亦皆聞風齊集如松潘鎮屬
之安撫司蘇文輝等土通判王懋恩等長官司
董德新等土廵檢司蘇天恩等土千百戶札布
吉等建昌鎮屬之宣慰司土婦瞿氏安吉茂等
宣撫司慕枝等安撫司俄車等長官司張秀等
土千百戶嶺安泰等永寕協屬之長官司王嵩
齡等土百戶路引等化林協屬之招討司高若
璠宣慰司楊自唐堅參逹結等長官司周至德
等打箭爐之宣慰司土婦工喀等土百戶噶布
玉等大小數百蠻官各領蠻兵或千餘人或數
百人不等各穿蠻&KR0008;蠻甲刀鎗器械各於該管
地方跪道迎送歡呼動地此皆我
皇上如天如地之帝德誕敷徧及中外感化之所致也
(臣)蒙
皇上特命彈壓全川漢土官兵今見各土司如此之心
悦誠服歴考史冊所載未之前聞(臣)同
欽差復面宣
聖澤伊等愈加歡躍更竭微(臣)寸私仰體我
皇上柔遠之
聖意於大小土官頭目分别給與銀牌縀匹綾綢布茶
等物衆蠻兵給與牛羊米酒等物令其各安住
牧遵守
國法永不為非以盡(臣)撫綏地方之職耳(臣)同
欽差於康熙五十二年十二月二十二日散畢全川兵
丁
皇賞
欽差回京復
命(臣)望
闕跪請
聖安今(臣)於十二月二十七日回署訖所有微(臣)回署
日期理合
題報(臣)謹具
題伏乞
皇上睿鑒施行
提督浙江等處地方總兵官左都督加三級
降二級留任戴罪圖功(臣)吳郡謹
題為彙叙輿情代謝
天恩事欽惟我
皇上仁同覆載化洽乾坤
御極五十二年
恩施千八百國既已無遠弗屆無微弗至矣際今三月
十八良辰恭遇
聖主六旬大夀
覃恩廣布於寰區賞賚復加於軍伍此誠亘古之
曠典希世之竒逢也(臣)同
欽差内閣侍讀學士(臣)拉都渾先放紹寕杭嚴楓衢次
放嘉湖等屬標營
皇賞凡所到之處但見目兵衢歌巷舞感激歡呼所有
(臣)標五營寕波城守營竝准定海鎮(臣)吳陞咨
據該標三營及鎮海營又據紹杭嚴楓衢等營
將轉據各目兵具呈感激
天恩籲請代
題緣由先經具疏
題報在案今先後接准處州鎮(臣)崔相國温州鎮(臣)
胡泮黃巖鎮(臣)李近咨據各該標兵丁并據金
華温州城守平陽瑞安樂清磐石大荆太平台
州寕海象山嘉興湖州太湖各協營將轉據各
營目兵劉安邦等呈為僉懇代
題恭謝
天恩事詞稱竊惟邦等日蒙豢養虚糜
國帑之金錢坐享昇平實乏涓埃之報答恭遇
皇上六旬大慶復荷賞賚
欽頒按名各給千古之
曠典欣逢實惠均霑三軍之歡聲動地從此每遇十年
共沐
洪恩於無盡則雖犬馬奕世難酬
至德於靡涯惟有朝夕焚香頂祝
皇上夀與天齊福同地久而已僉懇轉詳彙
題代謝等情各咨詳到(臣)緣係三軍感激輿情(臣)不
敢壅於
上聞理合彙叙具疏代
題伏乞
皇上睿鑒施行
總督江南江西等處地方軍務兼理糧餉操
江兵部左侍郎兼都察院右副都御史(臣)赫
夀謹
題為兵丁感戴情深(臣)謹據情代
題恭謝
天恩事據(臣)標中軍副將楊弘基署江寕城守營副將
事左營遊擊周涵詳稱據(臣)標中左二營馬步
戰守兵丁高延齡等江寕協標左右二營馬步
戰守兵丁何邦祚等呈為
聖恩高厚叩謝代
題以伸蟻悃事内稱竊延齡等生逢
盛世食糧充伍蒙豢養之
天恩際昇平之覆被犬馬微勞未曾寸展恭遇
皇上六旬大慶凡大小臣工
恩加襲蔭普天士子
特賜裁成老人盡荷
恩賚解網赦罪大沛
皇仁誠亘古未有之
隆恩也然猶念一夫不獲澤及荷戈小卒咸使飽騰發
數十萬之帑金
特命大臣按部賞給延齡等實霑
聖恩均蒙
天賚真淪肌浹髓不足以報稱萬一惟有恭祝
聖夀與天地同春
皇圖共山河竝永是所朝夕頌禱者也但蟻情不能上
逹伏叩代
題恭謝
聖恩等情轉詳到(臣)據此該(臣)看得恭逢
皇上六旬大慶徧沛
恩膏普天臣民無一不霑
聖澤而猶軫念天下滿漢兵卒不惜數十萬之帑金
特命廷臣按臨逐一頒給賞賚此誠亘古未有之
殊恩也今(臣)標中左二營竝江寕城守營各兵經
欽差詹事府詹事(臣)周起渭先臨省地宣播
皇仁於六月十一日將(臣)標中左二營兵丁按名賞銀
一兩又於十二日(臣)會同將江寕左右二營兵
丁俱經先後按名賞銀一兩訖各營士卒無不
歡聲雷動望
闕叩頭敬祝
聖夀無疆茲據(臣)標中軍副將楊弘基署江寕城守營
副將事遊擊周涵詳據(臣)標中左二營兵丁高
延齡等江寕城守營兵丁何邦祚等呈請代
題謝
恩前來(臣)不敢壅於
上聞謹具疏
題報伏乞
皇上睿鑒施行
廵撫江寕等處地方總理糧儲提督軍務都
察院右僉都御史(臣)張伯行謹
題為寰宇均霑
聖澤營兵竝沐
恩施叩懇轉詳代
題恭謝以伸忱悃事據撫標左營遊擊宋琯等會詳
前事内稱據標下三營兵丁張天祐等呈稱祐
等投營註冊荷戈戍守已有歲支糧餉依期放
給俾得藉以仰事俯育豢養
鴻恩時切頂戴本年三月十八日恭逢
皇上六旬大慶蒙頒
恩詔款開各省綠旗兵丁俱加賞賚隨奉部文江南兵
丁照賞給廣東綠旗兵丁動支司庫現銀每兵
賞銀一兩
欽差大人會同督撫親臨演武場將藩司解到庫銀每
兵一兩稱足包封按名散給祐等叩頭秪領訖
惟是祐等欣逢
盛世詠歌太平先奉
上諭各省綠旗兵丁内有通曉文義者准與武生一體
鄉試今歲又蒙
皇上格外恩賞
聖恩優渥千載難逢用敢瀝情叩懇伏乞轉詳代
題恭謝
皇恩俾下情得以上逹等情轉詳到(臣)據此該(臣)看得
(臣)標左右二營與蘇州營額設馬步戰守各兵
欽奉
恩詔每兵賞銀一兩臣准部文隨行江蘇布政司動支
司庫現銀按各營經制兵丁數目稱凖包封移
解各營收貯時值總督(臣)赫夀來蘇盤查司
庫實存銀兩隨於本年六月二十一日(臣)會同
欽差詹事府詹事(臣)周起渭總督(臣)赫夀親臨演武場
將司庫移解之銀逐封查驗按名唱給莫不歡
欣抃舞望
闕叩頭敬祝
萬夀無疆茲據各營遊擊宋琯等據呈轉請代
題叩謝
皇恩前來(臣)謹會同總督(臣)赫夀合詞具
題伏乞
皇上睿鑒施行
廵撫山東等處地方督理營田兼理軍務都
察院右副都御史加五級(臣)蒋陳錫謹
題為懇請代
題恭謝
天恩事康熙五十二年七月十二日據布按二司據撫
標二營馬步兵丁徐得功等鎮標各營馬步兵
丁趙培厚等河標馬步兵丁張萬春等呈稱竊
得功等荷戈行伍蒙
皇上隆恩餉銀月米豢養備至方以無由報答日切於
心今恭逢我
皇上萬夀六十初度
欽頒恩詔普天士庶無不共沐
聖恩而得功等微賤武卒更復上煩
睿慮
欽差大人按名給賞誠使得功等感激涕零莫可言喻
下情無由上逹伏乞轉詳代
題謝
恩等情轉詳到(臣)該(臣)看得康熙五十二年三月十八
日恭遇
皇上萬夀六十初度
欽頒恩詔内開一各直省綠旗兵丁俱應加賞賚復又
欽差大人按名賞給衆兵以天下太平無事長治久安
初無臨陳折衝之勞乃受
天府金錢之賜戴
德感
恩歡聲雷動惟願萬六千歲之椿齡與天共久三百六
旬之莢歷偕日長新士飽馬騰謳歌難盡赴(臣)
衙門籲請代
題謝
恩(臣)不敢壅於
上聞(臣)謹會同總河(臣)趙世顯鎮(臣)李雄合詞會
題伏祈
皇上睿鑒施行
廵撫河南等處地方提督軍務兼理河道兵
部左侍郎兼都察院右副都御史(臣)鹿祐謹
題為
萬夀特頒大賚三軍同效歡呼恭疏代
題叩謝
天恩事康熙五十二年六月初十日
欽差兵部左侍郎(臣)李先復都察院左副都御史(臣)明
安賞完南陽鎮標營兵抵省即將(臣)標左右二
營兵丁唱名給賞閱看騎射隨皆踴躍叩頭謝
恩訖嗣據兵丁喬永年甘天禄王道行等呈稱年等身
居行伍蒙我
皇上豢養五十餘年仰頼
德威遐暢薄海内外共享承平又奉
恩旨俾弁目一體中式誠亘古未有之殊榮今春三月
十八日恭逢
皇上六旬聖誕復蒙
特恩賞賚即
命祭告大人按營散給務使人霑實惠如此
軫恤深仁真是超前軼後年等領賞回家老幼男婦望
闕叩首莫不歡欣感激焚祝
聖夀無疆惟有益矢捐軀世為犬馬以圖報效於萬一
但下情無由上逹為此連名籲懇代
題到(臣)欽惟我
皇上
躬全五福同日月以升恒
澤被萬方竝乾坤而高厚放牛歸馬久昭脱劒之風
推食解衣曲體披堅之士歡倍騰乎挾纊欣
普惠之自天感彌切於投醪願酬
恩而無地從此
九霄文德長舞干羽於兩階伏知八表武人共呼太平
之
萬歲矣茲據衆兵環籲代
題叩謝前來理合恭疏
題報伏乞
睿鑒施行
提督湖廣總兵官都督僉事加一級世襲二
等阿逹哈哈番(臣)高其位謹
題為會賞已竣士卒感戴情殷謹據懇代
題叩謝
天恩事准據襄陽鎮總兵官佟國弼彝陵鎮總兵官王
允昌副將丁沂等參將林焞等遊擊夏林等守
備吳天祚等咨呈據各該營兵丁趙珩任士禮
等呈為
皇恩浩蕩感戴情深籲懇代詳請
題叩謝
皇恩以伸下悃事内稱欣逢我
皇上聖明在御海晏河清
恩德覃敷時豐歲稔珩等坐享昇平虚糜糧餉雖有報
稱之心竝無效力之處恭遇
聖主萬夀大沛
洪恩
特命廷臣按臨全楚賞賜帑金實霑
聖惠此誠古今特出之
殊恩堯舜所未有之
盛典也珩等跪領之下感激無地全家老幼敬捧
皇封欣為至寶世世子孫圖報不盡惟有朝夕焚香叩
祝
皇上福夀天齊然犬馬微忱莫由上逹懇乞轉詳請賜
具
題叩謝
天恩以伸下悃等情前來據此欽惟我
皇上文德誕敷再見兩階干羽武功赫濯遠來萬國梯
航統御五十二年恭逢
萬夀昌期大沛
恩膏普霑實惠(臣)遵
旨會同
欽差通政使司左通政(臣)羅占左參議(臣)陳汝咸先將
湖南各營賞畢業經具疏代兵
題謝外復由荆州至武昌等府閱賞湖北所屬各營
兵丁按名分給三軍焚香齊祝
聖夀無疆咸頌
皇圖永固歡聲動地為亘古所未聞乃於今而僅見兹
據湖北各鎮標協營懇請
題逹代兵謝
恩前來(臣)不敢壅於
上聞謹會同署督臣印務湖北撫臣劉殿衡合詞代兵
叩謝
天恩伏乞
皇上俯賜睿鑒施行
廵撫偏沅等處地方提督軍務兼理糧餉都
察院右副都御史(臣)潘宗洛謹
題為
萬歲天恩疉沛等事欽惟我
皇上仁同天覆德嫓離明
夀永無疆率土享含哺之樂
福弘敷錫三軍叨挾纊之温兹恭遇
皇上萬夀昌期六旬大慶
錫賚普施
恩膏疉沛
欽差通政使司左通政(臣)羅占等到楚頒賞每兵銀一
兩(臣)標衆兵歡呼踴躍望
闕叩頭頂祝
聖天子萬夀無疆從此十歲一頒之
曠典壁壘如新行見萬年不盡之
恩波烽烟永靖茲據(臣)標中軍遊擊(臣)張騰雲等呈請
代
題(臣)不敢壅於
上聞謹
題
萬夀盛典初集卷三十七
