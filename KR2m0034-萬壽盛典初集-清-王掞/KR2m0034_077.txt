欽定四庫全書
萬夀盛典初集卷七十九
歌頌十九(詞臣十一)
萬夀詩(七言律四首)
翰林院編修(臣)彭廷訓
綵仗金鼇瑞靄籠衣冠拜舞萬方同天階麗景
迎黃道斗柄祥光繞玉虹六葉堯蓂初應日五
絃舜樂久歌風共歡
垂拱昇平代紫氣氤氳滿碧空(其一)
武功文德冠前徽
乾健先天天不違永固河山齊夀域無私日月徧春暉
舞階不待三旬格
沛澤真同萬派歸從此千秋逢
聖節衢歌巷舞頌巍巍(其二)
雕題黑齒趨
文陛卉服雞翹拜
紫宸四海来稱
萬夀日九州合作一家春璇穹樂奏鈞天響玉檢聲呼
華岳神願酌瑤池供夀酒仰瞻
帝座侍鈎陳(其三)
天門蕩蕩排閶闔翠蓋紅輪丹鳳吹
玉殿瑞生三秀草杏花春上萬年枝無疆大化膺神
契率土羣情叶
睿思微賤幸逢歡慶日身隨百獸舞
丹墀(其四)
萬夀詩(七言律四首)
翰林院編修(臣)伊太
中天景運慶無疆甲子初周
寶歷長萬國梯航趨殿陛千官拜舞肅冠裳冰桃雪
藕来蓬島仙樂雲璈集建章處處歡欣齊獻頌
恭逢
聖節正春陽(其一)
斗柄高懸恰向辰和風三月物華新羣黎徧德
歸
皇極四野謳歌祝
聖人惠澤多年霑化雨蠲租徧地沐
恩綸共歡歷數同天久仙杏喬松萬樹春(其二)
百花爭發柳含烟紫霧祥雲敞
御筵
仁夀榜開文治盛期頤人集
聖恩宣
聰明睿智高千古日月山河祝萬年鼓舞熙恬春晝永
嵩呼碩上九如篇(其三)
紫殿歡騰動八紘當年電繞慶雲生中天日麗丹霄
淨南極星臨
玉座眀春暖
九重饒氣象時和寰宇樂豐亨小臣何幸蒙
恩澤得侍班聯紀頌聲(其四)
萬夀詩(七言律六首)
翰林院編修(臣)林之濬
金闕蘢葱曉氣佳
太和天仗正衙排星輝北極聯南極符協中階與下
階自是羲軒昌運啟共聞韶濩雅音諧荷囊簪
筆年年侍長沐
恩波未有涯(其一)
日麗
端門繞紫煙嵩呼聲徹玉墀前學宗洙泗心崇聖道
貫圖書德合天州郡縣餘猶萬里漢唐宋上更
千年欣逢
聖節桐華候共捧霞觴進
御筵(其二)
習習和風拂玉除
殊恩下霈共春舒羣瞻雲漢章天日又溯虹光誕
聖初
受命
三朝綿歷數執圭萬國集車書歡承
衮彩先稱夀
鳳輦朝回慶有餘(其三)
光華文教煥
皇圖
神武尤推廓遠謨
鑾輅三臨清朔漠樓船六月下澎湖化行海外詩書盛
德洽寰中衽席俱最是頻年蠲正賦
恩霑九有盡歡呼(其四)
非霧非烟郁氣騰
暢春夾道望層層花宫梵唄千年祝綵幔笙歌萬國
燈
帝德好生天與夀
皇仁累世歲常登耕田鑿井康衢老扶杖欣瞻曉日升
(其五)
昇平海宇共歌謳
徽號堅辭德更優聲入
帝心通萬象甲周
聖夀歴千秋爐煙晝靄雙龍闕花氣春深五鳳樓百爾
承
恩同拜慶無疆寶歷固金甌(其六)
萬夀無疆賦(有序)
翰林院編修(臣)嵇曾筠
皇上御歷之五十有二年
景卿敷華
光輪煥彩
剛柔協序百神效順於清寧
肅乂隨時萬象增休於上下祥風播暖桃開千歲之
花淑景昭和莢舞浹辰之葉幸遇陽春三月恭
逢
聖夀六旬
紫微朝朗映南極以生輝
華蓋宵澄值東皇而愈耀四維開其景運慶在
一人二曜自此再中夀先五福祥雲靉靆不離鳷鵲之
宫瑞靄霏微常傍蓬莱之館應龍在淀丹鳳儀
廷芝草産於房中醴泉湧於階下效九如之祝
遠近無違稱
萬夀之觥廣輪㒺外臣葵忠世守芹志時存感激
聖慈似向陽之草木泳游
帝澤如霑化之鳶魚因錄節而荷
恩綸蒙
垂問而叨館職飽餐仁粟僅懷將母之思重被
榮褒願紹匪躬之志遭逢
大慶幸際昌期禎符萃合於一時絪縕特隆於千古
垂衣端拱元會逓嬗不窮戩穀罄宜甲子循環無已萬
八千年之洪算未足頌揚千八百國之諸侯相
從颺拜
天行不息比堯眉舜目而獨隆
乾健彌強偕日升月恒而竝久(臣)不勝踴躍歡忭之至
謹拜手稽首而為之賦辭曰
太和保合乾坤萃精扶輿旁礴
聖人以生巍巍乎繼三皇而竝懋赫赫乎軼五帝而常
貞乃聖乃神乃武乃文集成本於天縱詣極由
於性存聖質維何徇齊而慧敦敏而淳岐嶷而
睿豈弟而溫守中以一擴道以文由仁行義明
物察倫心源印乎洙泗神契合乎洛閩
至德難窮既超前而軼後名言莫罄亦越等而邁羣神
功維何不言而雍無爲而化馨洽神明光被上
下沕穆擬於羲軒敬信同於虞夏欲驅積水靈
龍奮甲以開河思廣仁風極星現光以照夜首
春出塞竟泉甘而山青大祀格天忽霞飛而雲
架何年無九穗之禾歴歲有屢豐之稼風雨節
而五祀歆寒暑調而八方蜡文德維何潄芳六
藝擷潤羣言
宸章包乎彖繫
睿製冠乎典墳精華摘乎子史編纂殫乎藝文搜騷壇
之風雅萃詞苑之芳芬雲漢昭回卓筆而蛟龍
起珠璣璀璨摛詞而風雷屯武略維何靖伏戎
除亂首剪三蘖黜羣醜恢八紘廓九有東極扶
桑之津西及虞淵之口南暨明都之前北通隂
山之後瀚海置郵天山罷守阻化之苗忽孚撼
波之鯨絶吼殊方重譯以来朝遠域極誠而上
夀而且粟帛養老鐘鼓作人崇儒術而五經之
理闡弘樹植而百行之士生十里杏紅遣星軺
以羅俊三秋桂馥啟瓊宴以延賓立賢有無方
之德用人多破格之恩小善必收恒受詩而止
輦微長不棄每接士而停輪而且英敏性生智勇天
錫陳樽爼而化戈矛舞干羽而銷鋒鏑玉門關
外萬餘里稽首稱藩賀蘭山前四十部編名受
歷漢關秦月不矜師武之功雞塞狼胥悉覩修
文之績而且
峻德巍而克讓文聲溢而謙居辭
徽稱於盛隆却封禪於雍熙航海梯山遠者遥隨日馭
尊王奉朔近者習拜
丹墀幕南無飲馬之泉斗北有晾鷹之圃穹廬築望
幸之宫沙磧列来同之宇丹喙翠羽向靈囿以
飛鳴朱鴈青麟環
紫宸而馴舞至若恩溢函夏澤沛海隅解雨行而三千
之屬有赦巽風布而億萬之賦忽除父老擎觴
競下車前之拜野人獻曝偏多道左之呼是處
頌南山聲叶鳴春之鳥有天皆化日歡同得水
之魚更商周之未有亦唐虞之所無乃以執徐
之月清和之候日當扶嚮辰移鶉首階蓂猶榮
宫桃若綬昌熾欣其疊承福祿徵其單厚流虹
繞電慶當日之篤生巷舞途歌快普天之額手
爰乃
乾行愈健
離照彌光
睿容煥發
天表康強無逸而寸隂是惜懋昭而小物不㤀旰食宵
衣每厪咸和之念懸鞀設鐸用求懷保之方於
是内外臣工遐邇士庶三多陳百福志詠日升
頌川至兕觥稱馨椒備樂未艾慶錫類引嘉祥
稱上瑞淮獻其象兖貢其蠙楚入其茅揚奉其
珍檿絲織貝琅玕璆銀箘簵砮丹橘柚柏杶莫
不由沱逾洛達濟浮汶而且陬有騶虞郊来鸑
鷟仙鳥啁啁瑞鹿濯濯紺露降林赤芝挺樸甘
泉噴瀑於文階竒木敷榮於
丹幄素王後裔秉禮樂以来朝葱嶺遺宗攜鉢衣而
致慤皤皤黃髮躬逢
舜日之光奕奕秀眉競聽
堯階之樂而且烏弋黃支航琛入覲竒肱窮髮輦賮
来庭番舶騐東風以遣介鮫人測海水以通名
苜蓿葡萄槎竟浮於牛渚木難結綠帆乃照於
魚燈接踵駢肩競瞻雲而蹈舞稽時歴日喜效
欵於昇平於是
天子燕焉陞丹陛臨寶座進臣鄰延卿佐宣九韶爇百
和播德惠受朝賀恭已垂裳明作惇大於萬斯
年百祿是荷
萬夀詩(七言律四首)
翰林院編修(臣)鄭任鑰
電繞瑶樞渚貫虹長庚炳耀寶光融日輪正午
行馳道星緯周天護法宫甲子初迴
昌運遠貞元重會太和同欣逢
聖節嵩呼候物阜民安六合中(其一)
九重天際正春深柳穗桐華滿上林五福斂敷
仁者夀萬邦和協
聖人心向榮更長階前莢占候還来海外琛億萬斯年
皇極在長瞻
玉座衮衣臨(其二)
黃麾仗外起笙歌雲護瑶墀淑景和萬歲華嵩
同
夀考千尋江海比
恩波乾坤策合
堯年盛河洛圖兼
舜歷過
御世天皇無量佛誕生只隔兩旬多(其三)
暖日霏煙映綵斿
聖君當个御雲裘階符共羨三台正軒歷初看六甲周
寶算千齡推歲月仙籌十屋紀春秋小臣載筆
慙枚乘金鑑長期
黼座留(其四)
萬夀詩(七言律四首)
翰林院編修(臣)蔡學洙
曈曨瑞氣映層層
金闕晨開慶日升五百昌期逢
聖主八千上筭協嘉徵傳心直溯惟精一紹業還兼丕
顯承六十年来
宵旰意禎符純嘏自頻仍(其一)
帝德高深總莫攀梯航鱗集仰
龍顔宜膺尊號辭尤切又免全租
詔屢頒三月春光融
玉陛
萬齡聖誕應嵩山
禁林載筆承
恩渥拜慶欣同鵷鷺班(其二)
盛朝寶命自靈長土宇弘開邁漢唐湛露
恩濃霑杞棘薰風調發叶宫商西郊景煥雲霞麗
内苑春深草木香萬姓歡呼同致祝年年歌舞樂東
皇(其三)
九牧車書入賀辰條風花柳正芳新時逢
萬夀初周甲世值中天盡是春雲漢騰輝昭
雅化鳶魚翔洽見
深仁儒臣更有葵心獻億載光華映
紫宸(其四)
萬夀盛典初集卷七十九
