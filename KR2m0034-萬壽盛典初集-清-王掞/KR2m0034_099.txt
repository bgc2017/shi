欽定四庫全書
萬壽盛典初集卷一百一
歌頌四十一(教習進士館諸臣二)
萬壽詩(五言律四首)
教習進士(臣)張世文
甲子周璇紀蓬萊敞
壽筵貞符方履泰午位正當乾瑞莢添蒼歷榮光繞紫
躔遐齡綿鼎祚景福億千年(其一)
曉漏遲清晝天香滿上林柳含青瑣色花轉玉
階隂和暖三春節勤勞五紀心誰能名
聖德覆載協高深(其二)
廵輦隨時舉
恩綸取次頒仁心周品彙春色滿人寰光被垓埏表祥
開藻火間天行符
聖壽迭運若循環(其三)
率土颺鴻慶千官拜
衮袍稱觴三祝備望闕五雲高似海弘涵納如天廣覆
燾忝陪芸館士樂愷沐
恩膏(其四)
萬壽詩(五言律四首)
教習進士(臣)崔楙
歷數貞元會陽春暢遂時
君王膺茂祉宇甸際昌期異草移蓬島瑶光映玉墀仙
韶雲外奏會見鳳來儀(其一)
和氣三階應祥光六合同卿雲輝復旦晴旭麗
方中
帝德包無外天庥日向隆西山凝瑞靄遥接
紫微宫(其二)
籙自丹書出
恩從紫詔流雨𤾉調玉燭日月鞏金甌已應華封祝還
添海屋籌長生符至道不向羽人求(其三)
作人霑
聖化廣育逮菁莪獻頌颺金闕隨班聽玉珂蓬萊瞻瑞
氣太液潤恩波嘏福同衢祝葵衷向日多(其四)
萬壽詩(五言律二首)
教習進士(臣)吳玉耑
景運祥開
聖鴻圖治法天熙時方履泰
至德本乘乾嫓禹勤敷命超周遠卜年梯航齊萬國拜
舞
紫宸前(其一)
壽曜輝南極祥雲護北辰花明豔陽候人樂太平春
福履便蕃集
恩波浩蕩新從兹億萬歲嵩祝洽臣民(其二)
萬壽詩(五言律二首)
教習進士(臣)覺羅吳拜
一人長有慶六甲賀初周瑞景蒼龍幄仙韶彩鳳樓嵩
呼盈列服華祝徹遐陬海屋論綿算頻添萬萬
籌(其一)
瑞氣三辰協昌期萬福同
體元行不息敦化道長充壽域開堯日春臺播舜風龍
文五色鼎
聖歷本無窮(其二)
萬壽詩(五言排律二十韻)
教習進士(臣)洪澤
乾行膺寶歷
鼎命纘洪基雙闕祥光映千門淑景遲曈曨輝紫幄靉
靆麗丹墀治統超三古心傳配兩儀流虹開
聖瑞繞電啟昌期道契先天秘書勤五夜披敷華同日
月揮翰走蛟螭謨烈
神功遠綏懷
睿算竒農桑親省覽疏鑿切疇咨歲下蠲租詔時弘解
網慈陽和噓冷谷汪濊潤窮黎化洽嘉祥至年
豐景物滋元音馴百獸嘉瑞秀三芝柳護春郊
路花明上苑枝太平調玉燭繁祉獻瑶巵協氣
依
龍衮薰風拂鳳池海籌周甲子雲紀歷干支衢聽華封
祝人賡天保詩綏桃霑曼倩瀛棗進安期敬上
南山頌康強叶壽祺
萬壽詩(五言排律十二韻)
教習進士(臣)陶必達
甲子初周日貞元啟瑞年三階平已久
萬夀慶方綿南極祥雲繞東皇淑氣旋和風三月裏春
殿百花前對景
龍顔藹颺休虎拜聯光浮仙掌露瑞起御爐煙柳際金
鶯度霞邊彩鳳騫稱觴調玉管錫宴列瓊筵歌
聽維祺祝恩銜既醉篇歡呼騰禹甸康阜入虞
絃不息乾行健交孚泰運全九如齊獻頌永此
戴
堯天
萬壽詩(五言排律十六韻)
教習進士(臣)張鏞
睿德膺蒼籙
鴻禧集紫閶高深原合撰廣大本同量會極金甌固培
元玉歷昌
神功超五帝
景命埒三皇福祉江河注升恒日月光數方周甲子時
正際春陽寶莢廻環茁仙桃次第嘗車書咸順
軌藻火煥垂裳法曲鳴鸞鶴簫韶下鳳凰雲階
陳綵仗月殿捧霞觴花燦
宸章裏春融
帝座傍昇平歌有祜歲紀頌無疆華祝千官舞嵩呼萬
國颺普天遊浩蕩化日共舒長何幸蓬茅質能
霑雨露香相將賡保定永對
衮龍揚
萬壽詩(五言排律十二韻)
教習進士(臣)夀奕磐
北闕紅雲麗南山翠靄長
萬年綿歷數
五福集禎祥景運星周紀良辰日載陽醴泉彌地潤甘
露自天香玉帛交紛錯衣冠儼濟蹌嵩呼聞羽
衞華祝見班行花映蓬萊色霞連雲漢章八方
欣茂育億載慶明良雙觡麟馴囿九莖芝照房
日新
天德健垂拱
帝圖昌動植胥咸若生成詎易量春光同
聖壽常此頌無疆
萬壽詩(五言排律十韻)
教習進士(臣)翟正經
淑景輝雙闕純禧集
一人涵濡成久道汪濊播深仁祓濯盤銘古敦勤几訓
新堂廉恩禮重邊徼德威申薄海鯨波静平疇
麥浪勻淳風還至樸大化洽羣倫景慶天呈瑞
圖書地獻珍人登康阜世物際豔陽春日月光
同運苞符福竝臻無疆
天子壽萬國頌良辰
萬壽詩(五言排律十六韻)
教習進士(臣)崔鶴齡
炎運猗蘭耀姬圖瑞雀神何如今
睿哲誕錫自天申
揆慶初周甲祥暉正及春桐華延集鳳芝草匝遊麟膏
露千條浥璚雲五色勻綏桃登茂實瀛棗貢殊
珍培植臺萊久觀光棫樸新真元涵大造率土
載鴻仁寶籙傳基永昌謨壽世純含生歸化育
奕葉荷陶鈞謠祝諧童叟歌颺洽縉紳書從五
老授琛自萬方陳湯鼎仙庖飫堯樽法醞醇祥
煙籠
紫極廣樂盛
丹宸頌矢朝章穆風期髦士淳羣歌雲漢倬億禩忭臣
民
萬壽詩(五言排律十四韻)
教習進士(臣)張燾
春滿黃輿早暉延
紫禁遲祥光開
殿陛晴旭耀罘罳道叶三才貫功成庶績熙八方嫻禮
樂全歷紀干支香自螭頭繞雲從雉尾移十千
占
寶籙五百慶
昌期箕範陳疇日虞絃寫豫時太平真有象
帝治本無為送喜鶯初囀呈新柳乍垂朝端多黼黻閫
外寄熊羆北慎寬征矢西池却貢驪休禎來玉
琯瑞産出銅池易卜升階吉詩申介壽宜民安
由
主聖長此祝純禧
萬壽詩(五言排律十二韻)
教習進士(臣)耿之昌
星拱瑶樞正天開
寶歷長謳謠文物盛豐阜歲時康玉律風初暖金莖
露愈瀼九霄懸日月萬國集冠裳煙向螭頭羃
雲從雉尾颺鑾旂陳羽衞天樂動笙簧蓂葉宣
元化葵心向太陽嵩呼齊介壽鶴舞更呈祥春
永餘清漏花明綻曉芳桃蟠千歲果人獻
萬年觴海屋籌何限華封祝未央(微臣)恭
進頌虎拜頌無疆
萬壽詩(五言排律十四韻)
教習進士(臣)張坦
淑氣環
宸殿和風溢甸畿
萬年嘉慶節三月載陽輝南極連金闕東皇轉玉璣明
霞籠苑柳曉色晃朝衣帶露仙桃放穿花翠羽
飛文明星彩煥遲日漏聲稀劍佩千官擁梯航
四海歸
皇仁真浩浩
帝德峻巍巍已奏同風治常餘不戰威
起居皆至道
動静應天機瑞莢緣階秀卿雲繞殿飛春波流大澤
天樂播清徽向日瞻依久呼嵩報稱微
幸隨鵷鷺後抃舞望朝暉
萬壽詩(五言排律十二韻)
教習進士(臣)孫宗緒
天宇和風静春陽淑景開鶯花迎
黼座宫闕儼蓬萊
聖德三才貫
皇仁九有該羣倫歸覆載庶品荷栽培瑞展雲千葉祥
鳴鳳幾回
純禧綿寶歷
厚澤播遐垓仁壽千秋鏡瓊瑶萬禩杯星從南極拱霞
自上清來苑樹濃於畫春山綠似苔班聯分鷺
序歌頌滿麟臺海屋初添算庭蓂更茁荄(小臣)
欣捧日拜舞逐鄒枚
萬壽詩(五言排律十二韻)
教習進士(臣)張春慶
萬國尊
皇極三多頌
聖人祥徵熙皥世壽介太平春紫氣敷天宇紅雲捧日
輪清寧鍾景祚元會啟鴻鈞純嘏南山峻洪庥
大地均億齡綿歷數五德表樞辰龍馬昭天瑞
梯航奉國珍職方今僅見王會古無倫泰運開
閶闔亨衢接鳳麟
恩榮叨蘂榜喜氣傍
楓宸快覩山河固欣逢甲子新願言隨率舞嵩祝共臣
民
萬壽詩(五言排律十二韻)
教習進士(臣)叢元燦
晴旭融
宸殿洪庥被海疆泰衡占景運河洛布榮光
黼扆方垂拱垓埏正乂康噓如春浩蕩潤若海汪洋歷
數綿無極恩波湛未央梯航來玉帛拜舞肅冠
裳天保升恒祝華封福壽揚詩陳兼雅頌樂奏
啟咸章露滴金莖滿風傳玉樹香禎符天地合
稱願古今長樗質慚無補葵衷庶可方嵩呼何
限意願進
萬年觴
萬壽詩(五言排律十六韻)
教習進士(臣)周楨
寶歷綿千億寰區盡享王春光隨日永
聖節届天長共慶三多頌咸稱
萬歲觴衣冠鏘劍佩水陸集梯航紫氣凝
宸幄黃雲繞
帝鄉衢樽欣共酌仙樂喜相將瑞靄中天麗和風大地
翔南山瞻嶻嶪北海讓汪洋
聖澤深無外文明久愈昌菁莪弘士類雲漢想天章慶
溢垓埏表春生鵷鷺行坤珍欣畢效
乾道正當陽露帶明珠色星含皓月光鈞天齊覆幬祥
莢邁軒唐甲子籌何限昇平樂未央
天顔垂咫尺拜手頌時康
萬壽詩(五言排律十二韻)
教習進士(臣)劉公津
寶籙三皇永淳風萬國同辰高星象北春靄日華東
川嶽申嵩祝乾坤翼
聖躬太和涵茂育元氣接鴻蒙甲子周初始干支迭未
窮祥輝傳貫昴禎瑞紀流虹雲漢彰文教雷風
迅武功鴻圖賡
帝德丕造屬天工綠野歡無際丹輪候正中咸韶鸞鳳
奏琛贄海山通富夀三多茂優游百福崇懸知
天祜篤永錫自蒼穹
萬壽詩(五言排律十六韻)
教習進士(臣)應朝昌
昌期開
聖節淑氣動芳辰浩蕩
洪恩沛彌綸
大化均幾康人丕應煦嫗物皆春河嶽懷柔遠山川鞏
固新詩書弘教育禮樂徧陶甄金闕黃雲覆瑶
池青鳥馴庭前生瑞莢苑内擾祥麟玉燭休徵
備蟠桃綺席陳歌謠聞野叟抃舞溢朝紳遲日
延清賞暄風被廣仁泰階平有象湛露渥無垠
韶景敷蒼震和光近
紫宸同文咸順軌異域競來賓入律休聲暢
頒綸渙號頻貞恒瞻岱嶽悠久紀靈椿願效卷阿奏恭
隨珥筆臣
萬壽詩(五言排律十六韻)
教習進士(臣)沈曾發
萬國雍熙日忻逢
六十春河山蟠孔固日月燦常新華渚先徵兆樞星早
降神東皇舒淑景北極耀高旻
仁孝禔躬密
聰明履道純交孚成泰治徧德浹坤垠六合人安業千
村粟滿囷蠲租流大澤給復溥深仁刑簡彌欽
恤衡平尚慎詢梯航來譯貢劍珮肅朝紳景運
超虞夏
殊恩羅鳳麟雨𤾉胥順叙風俗愈還淳草木知榮幸川
原競效珍花迎遲日麗柳展曉煙勻
雙闕和風溢九霄瑞靄均無疆億萬禩歲歲頌靈椿
萬壽詩(五言排律十四韻)
教習進士(臣)許基山
泰運開黃道乾樞炳
紫宸歷元周六甲景物麗三春禁柳含煙媚宫桃濯露
新九衢張錦繡萬國集冠紳寶蓋璚雲映瑶階
彩仗陳虞絃呈雅樂禹貢列殊珍
聖德天行遠民風古治淳明良賡喜起親遜廸彝倫遐
邇風聲播和平道路遵山川長底定
宵旰更精勤汪濊仁恩洽康強福履純昌圖垂鞏固大
冶樂陶甄
寵錫霑元老歡娛逮小臣為賡嘉樂什保佑自天申
萬壽詩(五言排律十二韻)
教習進士(臣)鹿耿
令節春光好和風淑景芳流虹曾誌瑞貫月久
鍾祥多福膺圖永咸宜受祜長清寧天地泰燦
爛日星光浩蕩
皇謨遠貞恒
帝業昌臣工修府事兆庶樂耕桑文教垂千代神功震
八荒心源傳孔孟治統接軒唐琛賮通重譯衣
冠集對揚瓊筵齊獻斝
黼座儼垂裳魚藻那居慶卷阿茀祿康箕疇推建極
乾德正乘陽
萬壽詩(五言排律十二韻)
教習進士(臣)陳惪榮
聖德由天縱
皇圖卜世昌日星昭象緯麟鳳獻禎祥萬國衣冠盛三
春桃李芳車書歸有極覆載頌無疆民隠通耕
織官常飭紀綱武功看舞羽文治羡垂裳日麗
天常旦風和海不揚遐陬皆向化重譯盡來王
虎拜千官肅龍文五色光柳絲添錦繡鶯語應
笙簧盤湛仙人露煙凝王者香願隨金鑑錄長
進紫霞觴
萬壽詩(五言排律十二韻)
教習進士(臣)徐啟統
春陽開淑景
聖節履嘉祥禮樂隆千古經綸被八荒乾剛原不息仁
夀自無疆符應三階正榮滋萬彙昌歷元周甲
子運會首羲皇草映瑶階色花呈上苑香豐年
調玉燭顥氣炳瑶光藹藹和風溢恢恢大化翔
已占仙祚遠更賀太平長玉檢封東岱金泥出
尚方(微臣)將燕喜多士挹
龍章忝附班聯後歌謠樂且康
萬壽詩(五言排律二十韻)
教習進士(臣)甄之璜
融洩春光滿謳謠
聖歷昌自天申眷顧率土奉嘉祥居正調元化垂衣靖
遠荒神周黎庶溥德與景風翔禮樂追豐鎬恩
威越漢唐心傳宗孔孟道統接羲皇宵旰時無
逸廵行歲有常菁莪懷教育蔀屋樂耕桑玉帛
來重譯共球集八方武功昭赫濯文治仰輝煌
化已周川嶽徵先若雨暘良辰逢燕喜薄海覩
龍光上苑瓊筵列彤庭廣樂張和聲吹律暖遲晝兆年
芳御柳垂青帶仙桃拆絳房雲霞開雉尾劍珮
集鵷行金鏡千秋錄瑶池
萬歲觴麟遊隨輦輅鳳舞應笙簧競獻封人祝咸歌天
保章矢音同擊壤圖籙正綿長
萬壽詩(五言排律十六韻)
教習進士(臣)王箴輿
繡壤和風溥
丹墀化日長
聖人天竝壽率土物皆昌
寶歷綿方永
嵩齡慶爾臧葵傾羣獻頌蒲伏共稱觴令節當三月芳
華徧八方仙桃緋漾紫御柳帶垂黃鳥囀高枝
韻花開上苑香瑶池清仗迥玉陛翠旗揚淑氣
熏長樂晴光藹建章春臺熙萬物韶樂動三廂
芝草來馴鹿卿雲下彩凰嘉休何郁郁
至德本洋洋職貢踰沙漠歸忱自越裳海籌添歲序庭
莢茁暄陽銀甕流千祉金甌萃百祥
九重多愷豫億載祝康彊
萬壽詩(五言排律十六韻)
教習進士(臣)倪見龍
聖歷逢周甲嵩呼徧萬方來王依日月獻瑞極梯航
春殿風初暖
彤墀晝乍長彩虹流縹緲青雀舞廻翔紫氣浮閶闔
紅雲擁
衮裳
聖人眞有道
哲后正當陽德業追姚姒規模駕漢唐一元貞以固五
福夀而康景叶天心順祺綏物應彰芝抽麟戲
囿梧蔭鳳鳴岡籌溢仙洲慶圖呈巨嶽祥山川
榮氣象草木暢容光共祝
堯年永還占姬籙昌太平歸至治悠久自無疆鳷鵲春
長駐蓬萊樂未央(小臣)陪鳬藻敬進九如章
萬夀詩(五言排律二十韻)
教習進士(臣)遲之金
我
皇乘泰運
寶歷慶長綿節届嵩呼日祥徵電繞年勲華弘治統精
一印心傳振武櫜弓矢崇文播管絃山河環禹
甸朝野戴堯天氣在元亨會辰周甲子躔迎暉
龍炳耀戞石鳳騰騫人喜昇平久天開景物妍
芳郊呈瑞麥太液産嘉蓮甘露傾天酒條風敞
御筵棘闈才更舉圜府貢胥蠲畿甸謳歌滿要荒拜舞
虔霞光承扇影花氣入爐煙賀表繽紛集
鴻恩次第宣(小臣)來草莽盛典簉班聯葵藿傾陽切菁
莪被澤偏中和懷樂頌藹吉恧詩篇長育恩何
極趨蹌禮未便籌添春似海眉錫福如川願祝
無疆夀長依化日邊
萬壽詩(六言六首)
教習進士(臣)林佶
寶歷序周花甲太和瑞滿中天人遊春臺三月山呼
聖夀萬年昇平河清海晏雍容軒奏虞絃稽首載賡喜
起箕疇備福綿綿(其一)
神聖原推天亶
睿哲更擅淵謀治兼勲華德業學該河洛圖疇無逸時
勤問夜惟幾豫戒操舟五十餘年郅治巍巍萬
古誰侔(其二)
琛賮來廷遠服梯航修貢殊方共戴高天覆幬
咸依化日舒長無息健行道德日新富有文章
圖治安民
睿志而今久道彌昌(其三)
樗質亦含地德管窺敢測天文何幸遐方樸學
得從就日曕雲榮叨科名甲第恩深教習陶熏
矢將蟻忱珥筆年年恭夀
聖君(其四)
紫氣晴縈
玉闕紅雲祥覆天衢三十萬人遠至百千億兆懽呼善
氣熏來花鳥謳聲喜溢川塗博徵編年紀載盛
事軼典超謨(其五)
天欲民安久治眷兹
歷數無疆乾坤環周伊始日月迭運彌長
深仁淪霑蔀屋
新恩澤沛遐方瑞占璿圖七政珠聯璧合煌煌(其六)
萬壽盛典初集卷一百一
