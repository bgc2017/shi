欽定四庫全書
萬夀盛典初集卷一百十三
歌頌五十三(生監諸臣四)
萬夀詩(五言排律五十韻)
監生(臣)譚一豫
帶礪山河壮升恒日月長
一人膺五福
萬夀嫓三皇花甲周初度長庚曜正芒
鴻庥真有喜鳳歷兆無疆節届暄妍好時當品彙昌
仙桃蟠錦艷宫柳鏤金黃樂奏雲門振爐飄寳
篆香嵩呼聯遠邇華祝盡梯航惟
聖超前代乘乾著烈光
冲齡登九五
濬哲邁成康盤几無勞警農蠶入慮詳繪圖同七月比
戶足千箱夢寐猶無極
恩膏正未央幾年頻
賜復應念總如傷時邁廵方嶽
皇衷軫八荒
翠華臨塞磧紫氣徧維揚波偃獼猴静塵開狐兔蔵
龍舟移鏡淨鳥跡燦碑芳此日淮河畔於今肅
慎鄉遵塗咸獻斝懷德自来王業業乾行健輝
輝㢲命張黃麻咨節鉞
丹陛簡循良謂吏親民切須賢始位當推誠方保赤
求瘼慰呼蒼網必開三面刑惟弼五常心平情
自恕仁被法俱臧衢巷覘風俗謳歌徧激昂南
薰繞縕瑟北極但垂裳旭日蒼龍上祥雲雊雉
旁清時多暇豫藝囿足翺翔博學師何有多能
天縱將圖書探委宛翰墨仰
天章
詔每来三殿歌因守四方聳觀同跳臥敬聽叶鏗鏘前
席崇文教
訏謨飭狷狂森森瞻棫樸濯濯麗宫牆楨榦由兹集風
雲應運祥澤身?豹霧振翮躍龍驤兹值嵩南
夀難將斗北量作人原久道籲俊闢弘綱茅茹
連征吉禾苖近在場十年逢
聖誕多士起巖廊自分魚依藻欣瞻鳳在岡百生逢
舜日寸禄竊虞庠恭仰虹流渚虔陳兕作觴賡歌青𤨏
客進頌紫微郎盤獻摛仙果杯濃艷玉漿陪臣
随海澨朝列躋漁商終冀追鴛鷺長鳴和鳳凰
丹忱凝葵藿紅日麗扶桑
萬夀詩(五言律四首)
監生(臣)吴陳琰
在昔天皇氏膺圖萬八千
一人今合德
六御正乘乾貞固南山峙端居北斗懸仙籌難紀數寳
歷永綿綿(其一)
令節際三春
嵩齡始六旬車書風盡古日月景長新舜樂聲容美堯
尊氣味醇東華到
西苑萬國祝靈椿(其二)
離照文明盛
綸音闢制科有天皆雅化無地不
恩波十載千秋例三時萬口歌從兹培士氣寒谷得陽
和(其三)
禁柳依瑶闕宫桃簇玳筵
心同無量佛人戴大羅天華祝三多集箕疇五福全(小)
(臣)邀
聖澤長詠萬斯年(其四)
萬夀詩(五言排律十二韻)
監生(臣)王維淮
聖德開天運鴻圖寳歷長遐齡齊日月多祜協羲皇符
應千祥集功垂萬福將西池王母至南極夀星
昌御柳枝枝綠仙葩處處芳歌同韶樂奏舞竝
彩雲翔
仁夀超千古謳思徧八荒羣黎欣仰
德萬國樂觀光海屋增輝曜嵩呼競讚揚冠裳看拜舞
童叟盡趨蹌紫氣浮仙掌紅雲繞建章從兹億
萬歷歲歲頌無疆
萬夀詩(七言律一首)
監生(臣)謝珠
華渚流虹誕
聖祥纔周甲子慶方長廷臣共進岡陵頌髦士羣歌棫
樸章仙杏却疑蟾窟種瓊林還折桂枝香小儒
何幸随鴛鷺稽首躬陳
萬歲觴
萬夀頌
監生(臣)王國柱
皇帝御極五十二載澤流兆民恩及四海政治穆清臣
庶樂愷魁柄自挈乾綱獨振武功文德今古彪
炳東西南朔㒺不敬應恭默思道宵衣旰食敬
天勤民朝乾夕惕定性和神斂福錫極
聖夀無疆甲子星周羣后式序百神懷柔卿雲綺合湛
露膏流華祝敷天嵩呼動地躋堂稱觥風雲竝
會俾夀熾昌天庥洊至貞符協應寳祚綿延虞
絃廣被豳雅交宣式歌且舞
天子萬年
萬夀頌
監生(臣)張文裕
皇建其極正位當陽精明強固愈久彌彰無為致治恭
已垂裳與天同運與地無疆益植根本廣培俊
良有麟遊藪有鳳鳴岡一堂喜起百爾賡颺惟
兹下國久被
天光碩從五老敬祝堯觴
萬夀詩(五言排律六韻)
監生(臣)莊柟榮
懷柔皆位育海甸式尊親世泰
皇圖鞏時和景命申周天增
聖歷應地永
皇仁箕翼中天曉鶯花上苑春懽呼趨父老歌拜洽臣
鄰閬苑繁桃李昇平日月新
萬夀詩(五言排律六韻)
監生(臣)錢兆升
泰階明紫極雲漢倬天章甲子周堯歷山龍耀
舜裳
王言傳渙汗喜氣動宫墻瑞啟貞元會星躔奎壁光鳳
庭芝草秀雲路榜花香閬苑新添籍争稱獻夀
觴
萬夀詩(五言排律十韻)
監生(臣)周震
海屋添籌日卿雲復旦年堯尊祈酌斗舜樂聽
揮絃薄海恩膏徧瀛洲淑景旋禎符承泰運上
瑞紀瑶編五福
皇時斂三多
聖自全絳人論甲子姑射致神仙御桺随風動宮花向
日妍嵩呼同舞蹈士氣早騰鶱瑜瑾昆刀發珊
瑚鐵網連碩因南極宿長拱
紫宸邊
萬夀詩(五言排律十二韻)
監生(臣)陳光祖
北闕紅光燦南山紫氣新
聖明懸日月
恩澤溥臣民養老逾周渥蠲租較漢頻金錢頒内藏疏
濬歴河漘顯赫征無戰懷柔化有神衢歌忘
帝力巷舞樂天鈞治已超隆古心猶厪得人揆文調鼎
鼐備武列麒麟濟濟皆楨榦勤勤念槱薪聿招
巖谷隐悉作
廟廊珍浪暖蒼虬舞天高彩鳳伸羣瞻閶闔啟颺祝
萬年春
萬夀賦(有序)
監生(臣)薛雋
(臣)聞藹然春溫天之所以育萬物確然動直乾
之所以資大生卜之於理有必然信之於人亦
猶是子曰大德必夀詩云君子萬年豈獨得於
古時復又見於今日欽惟我
皇上
日長同歲
夀永配天
運際貞元八百國之欃槍盡掃
道當保合萬億年之磐石常安逢甲子之維新識
天顔之有喜莫不梯山航海争獻共球亦且搦管攄詞
同伸頌禱炷香日上情較華封而轉殷嵩祝齊
呼碩將箕疇以比擬盖由
皇上保民與保赤同意因而黎首愛
君與愛親同情春日春風春色年年不老
聖朝
聖治
聖人在在無私千綬桃花雜燕鶯而竝舞九衢燈火暎
星月而聯輝中外為之承歡天人為之介祉猗
歟
帝世同唐虞之際如此其隆大哉
皇猷駕湯武之君更覺其盛乾坤之筴三百六天皇之
夀萬八千考瑞典之所徵知至誠之無息鳳凰
出而百鳥固思奮以和鳴神龍見而羣鯈亦揚
鬐以煦沫同在熙皡之世豈忘
高厚之恩不揣無文恭為一賦其詞曰
巍巍天府蕩蕩
皇圖正體乾兮出治時交泰兮分敷馭青龍兮首出命
青鳥兮先驅在
一人兮有慶為萬民兮歡娱爾乃卿雲呈祥條風應節
六十年海不揚波大一統民無敢越拱紫微之
在上森衆星之羅列陳仙醴於
龍樓懸花燈於
鳳闕望雉尾而光摇披螭頭而香結遏歌吹於祥雲
廻舞綵於明月内則蘭馨芝秀玉葉天潢拜手
以奉
萬夀稱觴外則金張之儔稷契之伍捧彼兕觥祝惟純
嘏邇則五方羣赴四民齊来文移北斗夀獻金
罍遠則流沙極漠窮海至濱拜瞻霄漢莫不尊
親於是
天子覽封畿之翼翼玩民物之熙熙萃一天之淑景蕩
三月之芳菲渙
殊恩於宇宙頒
王言之綸絲雨露磅礴於臣庶吹噓彷彿乎觧推郁李
培多而枝茂菁莪香動而秀滋竊窺之管尤知
其竒以多能而益見其聖固天縱而亦何常師
而且至孝本於成性好學而又生知訪圖書於
乙夜勤誦讀於萬幾精微之統已繼洙泗之文
在兹深維無逸之訓三復豳風之詩農桑無不
樂其業庠序亦各得夫宜纘平成之績奏安瀾
之期調萬年之玉燭方履端於春時(臣)乃拜手
稽首而為之頌曰篤生
聖主總攬鴻權明無不燭勇孰敢先行之以仁三者俱
全螽斯瓜瓞麟趾蟬聫降澤於民受祜於天於
時保之億萬斯年
萬夀頌(有序)
監生(臣)章鈺
欽惟我
皇上臨御之五十有二年恭遇甲子初周
至德廣運九霄開
聖誕之祥
大業覃敷萬國祝齊天之夀(臣)鈺草茅賤士未敢拜舞
揚休蓂莢昌期竊效華封獻頌四言十首三祝
萬年
聖人御宇歷數中天建中立極精一心傳德敷九有仁
覆八埏卓越千古永保萬年(其一)
思皇我
皇聖本天縱博學多能明體逹用恭默淵冲時雍風動
成功文章衢歌巷頌(其二)
允文允武乃聖乃神蕩平正直泰運方新聲教
洋溢莫不尊親普天率土歡樂無垠(其三)
樂以天下斂時百福宇宙清寧中和位育三王
得四五帝得六億萬斯年為我
皇祝(其四)
欽哉我
皇至誠盡性樂育蠲租正位凝命端拱垂裳萬邦有慶
春酒載塗謳歌聿盛(其五)
猗歟盛哉萬年
天子治洽化成川流嶽峙軒轅嫓績羲皇竝齒百千萬
載自今伊始(其六)
大哉乾元
天子萬年殊恩丕著曠典特宣維悠維久如岡如川巍
巍蕩蕩峻業光天(其七)
三星繞
殿花甲初周律中姑洗薰風觧憂兩岐九穗翼翼蘨
蘨生逢
盛世瑞靄盈眸(其八)
維天之命申重
鴻寳自求多祜永錫難老階旋白鶴庭盈之草
皇帝萬歲天眷民禱(其九)
時維令節
聖主當陽千官拜舞萬國梯航彤廷煥彩璿宇輝煌
一人有慶頼及萬方(其十)
萬夀詩(五言排律二十韻有序)
監生(臣)胡樞
今夫天之高也以其無所不覆地之廣也以其
無所不載惟罔不覆載凡天地間所謂飛潜動
植&KR0877;生負氣之倫亦㒺不思仰給於天俯給於
地焉天地知羣類之咸仰於我也因各随其性
之所宜安之適之栽之育之雨露以滋培之風
雷以鼔舞之務俾盡遂其生咸復其性而後已
易曰大哉乾元至哉坤元非以天地之德為莫
可思擬耶故萬類者天地之臣民天地者萬類
之君父也然猶恐寒暑愆時高卑異勢風雷雨
露培養之或遺乃萃山川之秀彙河嶽之祥悉
畀一人使之聪明睿智神靈首出赫然居兆民
之上而為天下主以輔生成之所不逮裨雨露
之所不周號曰天子是天地者固萬類之君親
而人君者又萬類之天地也天不生聖則天地
之德不彰天不生聖主則天地之澤不溥故於
唐生堯虞生舜夏生禹商生湯周生文武而於
大清則篤生我
皇帝陛下
翩然龍鳳之姿
巍然天日之表
聲為律而身為度德協中和
望如日而就如雲光昭上下
亶聰天縱
純孝性生
法乾健以勤民
體坤寧而鎮物
制禮作樂矞增宇宙之輝
端拱垂裳夐絶古今之治既敷布之咸宜更張弛之
盡善
親儒好學道闡孔孟之傳
博籍宏通數啟圖書之秘
恢弘豁達大度如淵
克讓允恭虛懷若谷命官以器任相惟賢洵
允文而允武誠
乃聖以乃神雖
身居九重之上未常不以黔首為心而
宸衷惕若宵旰憂勞已治而猶以為未治已安而猶以
為未安五十有二年以来天覺頼以益高地覺
頼以益厚日月頼以益明河嶽頼以益奠
太祖
太宗
世祖之緒頼以益光堯舜禹湯文武之烈頼以益顯而隂
陽和神人格四氣調五行序不怒威不言信風
動時雍百昌咸若澤及而不知刑措而不用熙
熙皥皥羣相遊於順則之天焉邇者河清屢奏
海不揚波康衢擊壤之謳充然徧聞宇宙而且
風迴浴日之鄉罔不尊親愛戴非甚
聖德孰能如是哉自生民以来未有盛於我
皇上者也子曰大哉堯之為君惟天為大惟堯則之蕩
蕩乎民無能名焉巍巍乎其有成功煥乎其有
文章者(臣)敢為我
皇上頌焉曰
佳氣南山&KR1199;祥光
北闕浮卿雲来
紫禁麗日藹
皇州景運開千禩昌期協九疇天生
濬哲主世躋太平秋八彩同堯瑞重瞳似舜眸體乾勤
國政好學博墳邱端拱垂衣治虛懷側席求宫
闈傳至孝潢譜沐宏庥麟趾歌仁厚關雎詠好
逑桐圭分未忍花萼愛常留寮宷施恩渥公孤
示禮優廟堂知草野樽俎折戈矛靈囿祥麟集
昆池瑞鳳遊殊方歸版籍萬國執共球德洽神
人格情於翰墨投
宸章廻鐵畫
御藻挺銀鈎宴奏簫韶樂筵供閬苑饈普天蒙
帝力率土頌
皇猷高湧扶桑日初添海屋籌願祈
聖主夀億萬與天侔
萬夀詩(七言排律十二韻)
監生(臣)卜鴻生
萬年甲子初周日
聖德崔巍永發祥春色舒遲迎瑞靄卿雲爛漫擁霞光
柳垂青瑣霑衣翠花發天衢挹
御香風若雨時蘇萬象日暄雷動靖羣方蠲租戶戶恩
膏滿觧網年年雨露長久道化成仁者夀乾行
不息慶無疆經天麗藻超千古福國訏謨邁百
王籲俊旁求憑玉尺作人愷悌燦雲章控弦子
弟能通古簮筆儒生擅貫楊棫樸菁莪儲國器
共球冠帶盡梯航雲璈天籟諧音律仙仗蓬莱
列鷺行遥識
天顔多喜氣華封豈必羡陶唐
萬夀詩(五言排律六韻)
監生(臣)吴達章
昌期開泰運
帝位履光明晴日烘螭陛祥烟擁鳳城華雯籠
寳幄彩旭麗
神京湛露承仙掌仁風扇鹿苹羣黎欣徧德多士慶
連征長此
堯天戴葵衷向日情
萬夀詩(五言排律六韻)
監生(臣)郭涵
紫殿流虹日
彤宫繞電時乾坤千古夀雨露萬方滋元老陳金鑑
皇王進玉巵
一人稱夀考多士慶昌期松柏岡陵賦菁莪棫樸詩歡
呼盈
北闕拜舞上瑶池
萬夀詩(五言排律十四韻)
監生(臣)莊鴻寳
瑞應
龍飛日祥開電繞辰霞光
雙闕霽景色萬年春御柳垂青瑣仙桃進
紫宸雲璈霄漢徹天仗鼔鐘振燕喜當三月文明被八
垠舜庭儀彩鳳軒囿畜祥麟特敞圖書府兼羅
嶽瀆珍騰驤千里駿鞭策九方歅鶚薦探春宴
花簮折桂晨
殊恩闢仕路大典奉
皇仁寳歷綿無算璇樞運有神遐荒聲教洽莪樸頌颺
頻瑞莢堯階舞瓊漿蓬島陳歡逢
萬夀日舞蹈徧臣鄰
萬夀詩(七言律一首)
監生(臣)殷祚昌
九重甲子慶初周絳節朱旂擁帝州鰲禁雍容甘露渥
璇宫讌喜彩雲浮麟虞瑞應孚區夏日月光華起頌
謳最幸儒生邀
異典聫行遠簉鳳池頭
萬夀詩(七言律一首)
監生(臣)卜廷坤
融融暖日洽祥烟寰宇謳歌祝
萬年會際昇平光復旦蔚興禮樂麗中天河山千古明
良合芹藻三春雨露妍敢藉瑶池仙醴熟稱觥
獻夀
聖人前
萬壽詩(五言排律十二韻)
監生(臣)史燾
靈符開舜旦寳歷記堯時玉軸圖成嶽雕筵樂
奏箎香飄銅鶴篆日麗
袞龍旗洞府呈瑶草衢樽進碧巵右文超自昔德化
盛於斯籲俊虞廷闢求賢漢詔馳崑璜争入彀
聫璧喜無遺選使羅薪槱遴才盡鼎鼒六經資
潤色五典
御親披習習儒風古皇皇
聖學孜昭回溯雲漢典則誦文思
萬夀岡陵祝葵傾向日私
萬夀詩(五言律四首)
監生(臣)張齊玉
聖夀齊南嶽祥雲護
帝閶車書歸一統功德邁三王文治麟圖鞏
天家鳳歴長丹心懷
玉闕際此荷榮光(其一)
南廵荷眷顧
恩沛碧霄邊峰泖霑
天潤壺漿拜
聖顔長歌娱舜日擊壤樂堯年世美登仁夀岡陵景福
綿(其二)
御座開仙仗
天顔笑語時萬方歌燕喜九宇沐
鴻慈瑞叶三多頌祥呈五色之生逢清晏世率土慶雍
熙(其三)
八紘齊拜舞攀躋
九重門霄漢星辰迥光華日月尊輸誠暨遐邇
温語煥絲綸
萬歲嵩呼者稱觥荅
主恩(其四)
萬夀頌(有序)
監生(臣)陳仕
欽惟
皇上
學隆千古
道冠百王
心源接精一之傳文教敷於四海
治術邁羲軒而上豐功洽於九州合天人而被茀禄
時雨暘而卜休徵是以
御極五十二年海宇承平咸頌
一人有慶會同千八百國民氣和樂羣祝
萬夀無疆食德飲和荷
生成而永戢&KR0877;生樂業戴
高厚而寧忘所宜播諸樂章揚厲
熙朝之偉業更碩宣諸律吕鋪張
盛世之鴻庥(臣)草茅下士樗櫟庸材身際
文明之代沐教澤於無窮躬遊
仁夀之天欲謳吟而莫罄敬效衢歌用申頂祝
欽明
天子小心翼翼永彼萬年敬此朝夕綿綿葛藟施於松
柏福禄攸從崇於有德(其一)
天命於德作
君作師典兹六籍弘惟教思一哉
王心執德靡遺於樂辟雍濟濟熙熙(其二)
濟濟多士執經秉德維彼賢才以楨
王國至於都邑既齊既敕具曰
聖人永錫萬億(其三)
萬億之来自今伊始保定
聖躬至於卿士皤皤黃髮是詢是使
天子曰俞肅余綱紀(其四)
巍巍嵩嶽培塿崇之泱泱大海江漢宗之肅肅
天子小大從之赫赫
王命福禄同之(其五)
福禄之同降此黃茂農夫之慶
天子之厚何以祝之厥德由舊又何祝之
天子萬夀(其六)
萬夀詩(五言排律二十四韻)
監生(臣)俞鴻德
帝德貞恒永
皇圖帶礪長乾坤逢景運寰宇慶當陽周甲籌初記昌
辰歷詎量熙熙臻夀域藹藹徧榮光
天縱超羣聖心傳紹百王唐虞今復覩謨烈古難方窮
髮梯航徧雕題玉帛將敉寧清朔漠
威武靖南荒竹楗堅承岸桃花静繞塘平成功已奏
宵旰慮尤詳疊荷新蠲賦仍蘇舊負糧好生同覆載肆
赦軫桁楊沐浴儒林盛薪槱士氣揚兩闈
恩再闢十載例成常好古圖疇契怡情翰墨香
宸章昭日月
奎藻燦琳瑯盛事書難罄蕪詞頌莫彰春光三月麗喜
氣八紘洋璀璨卿雲曉蘢葱
禁樹芳綏山桃正熟瑶圃鶴羣翔銀甕天呈寳金芝
地效祥龐眉争抃舞委珮肅趨蹌碩獻千秋鏡
欣稱
萬夀觴華封中古意長此戴穹蒼
萬夀盛典初集卷一百十三
