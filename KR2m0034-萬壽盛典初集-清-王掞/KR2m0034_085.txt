欽定四庫全書
萬壽盛典初集卷八十七
歌頌二十七(詞臣十九)
萬壽詩(四言六章)
翰林院檢討(臣)謝履厚
瞻嵩之岡撫控八荒碧梧千尺鳳凰来翔鬱鬱
葱葱氣象矞皇
天子萬年治邁陶唐(其一)
瞻嵩之阜萬山俯首黃河為帶包羅九有太和
洋溢歲豐人壽
天子萬年百禄孔厚(其二)
瞻嵩之東海日曈曈光騰瑞采景運天中露湛
松栢澤及昆蟲
天子萬年純嘏彌崇(其三)
瞻嵩之西天高月低華嶽䧺峙永護金堤貢獒
接踵化洽雕題
天子萬年聖域攸躋(其四)
瞻嵩之南地負海涵網收麟鳳材植楩楠
文德武烈咸五登三
天子萬年高厚與參(其五)
瞻嵩之北衆星拱極惟天為大惟堯是則
帝治無為垂裳恭默
天子萬年同登壽國(其六)
萬壽詩(五言排律二十四韻)
翰林院檢討(臣)劉大轂
金甌開景運玉律轉青陽帶礪山河永升恒日
月昌泰階欣有象
聖歷浩無疆瑞莢符元化卿雲絢彩祥時乘隆茂育恭
已坐垂裳文物輿圖盛休徵象緯揚
朝廷興禮樂海宇静欃槍制作超三古車書統萬方
班行列鴛鷺藝苑鼓笙簧鏡獻趨
螭陛嵩呼徧玉堂皇皇鳴劍珮燦燦賁琳瑯
德教要荒遠
恩波瀚海洋梯航同受朔島澨共尊
王衢祝歌聲徧薰絃雅樂張
彤墀懸寶鑑金掌浥仙漿鐘鼓宣鈞奏簪纓介壽觴
鳳輝儀
闕下獸舞集階旁霞映蓬莱殿煙浮翡翠牀仁風臻
解阜淳俗邁軒唐芝蓋凌晨秀葵心向日芳陽
和隨地滿福禄共天長
帝澤霑無外愚忱展未遑百寮欣壽域千載荷
恩光好上岡陵頌
堯階喜拜颺
萬壽詩(五言排律四十韻有序)
翰林院檢討(臣)李日更
竊聞聖人御宇際五百載之昌期王者膺圖綿
億萬年之寶歷稱福稱壽致祝華封曰升曰恒
爰歌天保運合乾坤交泰籌添日月胥長欽惟
我
皇上
堯年悠久
舜旦光華
尚德好生率土皆登仁壽
諴民阜物普天盡樂雍熙
教宣出日之鄉
威振無雷之俗六氣調而四時若知寰宇之咸寧九
霄朗而八極明信鴻庥之萃集欣值豔陽令序
恭逢
聖壽昌辰
瑞表流虹節屆長春之月
祥開繞電躬符出震之期千年方朔之桃貢来瓊島
七尺安期之棗進自蓬壺
大君穆穆當陽百爾師師上祝山村野老悉㩦春酒以
歡呼甕牖儒生胥獻嘏詞而樂頌是惟壽身為
能壽世而宜人即以宜民(臣)幸際
盛時實深忻忭遡西京之化彌思壽考作人讀東魯
之書益驗仁者能壽敢罄丹衷於葵藿拜舞同
心用賡
楓陛以椿松趨蹌連袂願叶千春淑氣永昭
萬壽禎符
萬福攸同日
一人有慶年三春方轉泰五位正承乾茀禄膺圖永純
禧享祚綿俾昌還俾熾如日又如川淑景凝
雙闕榮光徧八埏有功真赫矣何德不昭然風俗皆
康阜疆隅悉蕩平文明呈象緯神武靖戈鋋霧
息蚩尤壘星輝太皥躔和恒能育物悠久直同
天河順桃花浪山銷斥堠煙紺轅勤命駕黛耜
數臨阡布穀鳴濃杏平畦灌碧泉播時
躬率稼賑乏賦頻蠲農飭耕惟耦禾看歲取千調元胥
已應行徤更彌堅欽昊星辰測占儀左右旋性
成神鑒遠天授智珠圓化洽
垂衣治威揚
秉鉞虔矢陳来肅慎璧貢自于闐方物鴻臚掌車書王
會傳由来尊
有道洵是樂無邊晝永開
三殿風薰扇五絃象功謨烈盛導豫樂音宣
睿藻雲霞燦
王言琬琰鐫十行瞻鐵畫五色耀銀箋富有堯章煥誕
登文岸先遡源窮學海廣藝究書田大道承前
聖隆儀奉昔賢
講帷弘寶訓理窟得真詮秘笈西崑列鴻儒東觀延
獻箴良史切奏事法臺專晨涖聽雞唱宵衣對
燭燃蓂階新葉茂松植古藤纏自覩青虬起還
徵紫鳳翩露甘珠灝灝醴湧玉涓涓必得兼名
壽無疆異偓佺東華和氣靄南極瑞星騈幸際
稱觴會歡趨
祝嘏筵(小臣)何以頌願上萬年篇
萬壽詩(五言排律四十韻有序)
翰林院檢討(臣)何世璂
(臣)聞聖王御極曾陳五福之疇哲后保和遂獻
三多之祝後先揆一今古心同伏遇我
皇上德懋建中化成久道仁者必壽如日升而月恒大
哉無名直天高而地厚兹逢甲子初周之歲正
值乾坤交泰之時際會休明幸覩唐虞之世揄
揚盛美愧非班馬之才願效嵩呼敬賡里頌
帝德超千古天心眷
一人無疆開壽域有道布鴻鈞智勇兼文武欽明乃聖
神體元先立極基命更脩身載籍東西列盤盂
左右陳威儀真秩秩制作愈彬彬惕厲功加密
優游性益純永思勤繼述深愛篤彝倫致慤禋
常肅承歡膳必親
至誠通嶽瀆
大孝格蒼旻
恭已臨丹陛
當陽御紫宸
袞衣明藻火
黼座渙絲綸濬哲推英斷謙沖好下詢百官嚴黜&KR1406;庶
物廣陶甄治豈臯䕫贊才仍元愷掄設科遴杞
梓
特詔選騏驎將略頗同牧儒宗洛與閩巖廊門大闢黌
序氣常伸藹藹皆英彦芸芸悉子民賦輕知禹
儉刑措見湯仁講學時
臨泮披圖祗繪豳
賜蠲恩最渥憲乞典尤頻敷政均荒服輸誠盡率濱戈
揮三蘖靖干舞有苗馴風偃寰中草雨清徼外
塵
皇猷垂史冊
睿算邁臣鄰化洽維
端拱年豐更
省廵采風占俗美問野恤農辛峰度蓮花掌河由瓠子
津山川經歴歴原隰攬畇畇
盛世祥符集
興朝瑞應臻銜書来赤雀吐籙降蒼麟香穗如張錦
甘泉若飲醇金莖仙露滿玉葉慶雲屯鳳歷頒
三月
龍飛屆六旬流虹傳令節就日樂芳辰海嶽争呈頌共
球競獻珍樂聞韶濩美禮覩會同新簪筆(臣)何
幸攄毫意未申惟將九如句稽首
萬年春
萬壽詩(五言律十首)
翰林院檢討(臣)程翄
海㝢豐亨日
皇躬萬壽時矞雲彌玉宇仙露注金支福斂箕疇數祥
賡天保詩(小臣)長獻頌拜舞望
彤墀(其一)
敦敏成天縱精微啓聖傳執中培道脈弼教
御經筵帙擁芸香細函開墨寶鮮(侍臣)思珥筆秘府契
真詮(其二)
海結珊瑚網山開宛委藏作人增解額多士詠
思皇慶際風雲會班聯鵷鷺行英才千百輩純
嘏祝無疆(其三)
尊養隆千古晨昏肅寢興
聖情深作則和氣永相承瓊圃春暉暖瑤池麗景增臣
民叨厚載日月共升恒(其四)
軫念民依重深知穡事艱豳風不待進
蠲詔已頻頒膏渙茅簷下春回黍谷間
湛恩真似海
天壽自如山(其五)
瀆漲淮黃水平成底績難一從遵
睿略萬派息驚瀾漕運東南遠烝徒袵席安魚龍霑廣
澤堤埭穏如磐(其六)
儒術傳斯道
皇猷濯厥靈素王符制作徽國示儀型四氏宫墻富千
秋爼豆馨聖賢先後轍垂訓永為經(其七)
南面垂衣治千官拜
紫宸山河歸永定日月歴長春鑿齒同觀化雕題久隷
民徧看天地外靈蠢共尊親(其八)
聖德周天壤車書萬國同梯航趨綺陌帶礪錫彤弓鼓
腹昭文德摩崖勒武功太平原有象
寶歷自無窮(其九)
欽恤垂為憲章程久可由宅心同易簡作法劑
剛柔草向圜扉茂麟從春圃遊仁風翔率土保
合萬千秋(其十)
萬壽詩(五言排律六首)
翰林院檢討(臣)張大受
宇宙苞元運河山拱
聖人雲章五色麗壽酒萬年春至性通潛躍羣生荷冶
甄道嘗安簡素風已樂和醇善氣昌時集歡聲
率土均瑤池重獻曲南極耀兹辰(其一)
貢遠環滄海恩深格有苗禎符開莢葉
盛德協簫韶物象因春發
宸心與日昭詠歌
多壽聖蹈舞太平朝露浥松常茂雲封嶽自喬曉趨
天闕敞仙珮迥飄颻(其二)
龍虎千年會衣冠六合同周詩壽考盛虞典闢
門隆草色當階秀花香傍
輦融普施因物性發育仰
神功渥澤春城外薰風
御苑中赤文成
萬歲報德效呼嵩(其三)
畫鼓千夫集銀鐙百錦張野翁扶竹杖都士捧
瑤觴
盛業過前史祥圖應我
皇豐年禾共穗壽日鶴雙翔戶戶熏罏靄人人聽漏長
萬方同樂意久道仰
垂裳(其四)
麗日當天暖東風著物和雲山佳氣繞花鳥悦
心多
聖代升恒頌臣工伴奐歌
殿頭朝舞鳳池上晚鳴鼉五采仙裾集千班
御仗羅生民真錫福既醉舞婆娑(其五)
奬善多膺紱
酬勲屢賚金
德宣當宁切
恩錫普天深永祐無疆命常持不已心道參元始位詩
奏太和音澹泊曾聞古文明復覯今南山祈
聖壽葵藿思何任(其六)
萬壽詩(五言排律四十韻)
翰林院檢討(臣)顧五達
聖德崇三古
皇躬慶萬年鴻休臻壽域景運煥中天日月恩輝迥雲
霄瑞彩懸履和心自適恒久化無偏喜起交逢
泰剛中體合乾稱名真蕩蕩遵道已平平嘏錫
三多備祥開百禄騈基凝符命永氣洽頌聲聯
教育深仁浹生成大德全憂勤宵旰切密勿訓
行宣宏業周無外豐功協自然保民殷法古體
國汲求賢網解刑常恤哺含賦更蠲徵材追棫
樸擷秀徧山川揚激羣寮肅儀型百度虔崇文
敷禮樂偃武息戈鋋寰宇清寧著閭閻作息便
擊存堯代壤揮得舜時絃河海波流伏邊庭嚮
慕專有苗干羽格窮髮版圖編膏雨零穹昊和
風扇野田
宸衷融造化庶彙入陶甄養性符恭默凝神秉塞淵闡
揚宗聖脈精一紹心傳軒燧原齊轍勲華正比
肩麒麟遊苑内蓂莢産階前有道禎符應無疆
厚福綿流虹光始現曉日色初鮮
雙闕黃雲擁三台紫氣纏海籌無算數花甲永廻旋
遠服共球集陽春景物姸林葩芳灼灼池柳藹
芊芊燕舞来
金殿鶯歌入玳筵西山呈萬象南極下羣仙法曲調
鳴玉瓊巵泛醴泉矞皇排彩仗縹緲散香煙海
上桃方熟盤中露更圓呼嵩齊雀躍祝華競雷
闐樂事臣鄰共嘉祥億兆連常歌九如頌應陋
柏梁篇
萬壽詩(七言律四首)
翰林院檢討(臣)馬益
太平天子久垂裳嫓美勲華邁夏商泰運韶光呈景慶
昌期品彙見禎祥升恒日月天行健帶礪河山
地脈長共向堯階申抃舞陳詞拜手祝無疆(其)
(一)
金鑑編成進
御初玉墀聯步珮聲徐賡歌已誌明良盛敷政猶勤宵
旰餘屢荷施恩蠲賦入頻聞赦過慎爰書從来
仁者原多壽天保詩篇頌九如(其二)
化成久道慶長齡巷舞衢謠詠
德馨雨露九天霑普惠車書一統志咸寧鳳麟呈瑞遊
春囿稌黍占年得歲星桃實不從瑤圃致萬年
枝上自呈形(其三)
花柳含暉分外姸欣欣士庶樂陶甄春秋選舉
弘施網文武耆英總著鞭瑞麥嘉禾盈禹甸和
風甘雨徧堯天(小臣)何以攄忱悃惟祝吾
皇壽萬年(其四)
萬壽詩(五言律十首)
翰林院檢討(臣)陸紹𤦺
雙闕蓬莱近千官羽衛森欣逢
一人夀慶洽萬邦心南極明春殿東風滿上林太和蒸
宇宙盈耳有韶音(其一)
統緒詒謀遠禎符錫祉騈覲揚弘繼序
端拱肅承乾明旦思無斁
郊壇禮倍虔神人通一氣景福自綿綿(其二)
懿訓慈寧備塗山兆丕基孝隆天下養德合萬方儀玉膳
堯厨列金根文囿随承歡長燕喜愛日正遲遲
(其三)
聖學淵源邃純修日就將天人融妙理倫物煥弘章周
孔思常契羲文道更光雍容歌至治喜起叶賡
颺(其四)
拓地龍沙外宣威
黼座中止戈昭
聖武不戰運
神功干羽三苗格車書九譯通普天歸戸牖億載荷帡
幪(其五)
多士生王國彬彬集譽髦千秋歌棫樸四海仰
甄陶漢詔求賢切虞門籲俊勞拔茅連彙吉泰
運慶同遭(其六)
疏濬勤
皇覽廵行蒞
翠華平成周薄海聲教被流沙瞻洛寧堪儷歌汾未
足誇
九重方略在不籍漢臣槎(其七)
斯民皆樂業
聖主屢寬租詎假臣持節奚煩吏繪圖乾元均美利解
雨更弘敷共荷
天家澤農歌滿四衢(其八)
好生由
聖德明允問秋官象緯光華燦
恩波法網寬
九天頒鳳詔三宥出雞竿肺石流慈處愚氓額手看(其)
(九)
巍巍應有象蕩蕩總難名不息行常健無疆道
日亨貞元開甲子圖籙應長生祗願齊天壽康
歌樂太平(其十)
萬壽盛典初集卷八十七
