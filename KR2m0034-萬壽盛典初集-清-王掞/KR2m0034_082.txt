欽定四庫全書
萬壽盛典初集卷八十四
歌頌二十四(詞臣十六)
萬壽詩(五言排律二十韻)
翰林院檢討(臣)陳均
華渚虹光繞樞星電影馳荅陽乘景運纘緒撫
鴻基玉燭方調日金甌全盛時
德崇超往聖
功懋軼前規繼述隆尊養仁慈篤本支謨猷三統接禮
樂萬年垂考道心相印傳經古是師芸窗披典
册綈几列鐘彝灑翰
龍文炳摛詞
聖藻竒臣鄰歌喜起兆庶樂恬熙
問俗神堯念
廵河大禹咨波臣胥順應澤國賴防維億萬金錢赦十
千秉穗遺截漕紓下力積粟賑民饑讞決無冤
獄征徭鮮旅羈
恤民宵㒺倦
勤政夜何其春月韶光麗嘉辰日影遲
天顔誠有喜
聖壽樂無涯南極騰輝遠西池獻斝宜願隨鵷鷺後敬
獻九如詩
萬壽詩(五言排律二十二韻)
翰林院檢討(臣)王珻
至德乾行徤鴻圖泰運昌深仁彌宇宙上治邁羲黃共
獻華封祝同歌壽考章
一人稱有慶五福介無疆雨露春城曉鶯花綺陌香氤
氳凝淑氣縹緲轉韶光麗旭摇仙掌晴暉拂
禁牆緋桃榮漢苑翠莢映堯堂
金殿爐烟静
彤墀彩仗揚臣鄰紛拜手
天子正垂裳祝嘏趨鵷序呼嵩接鷺行日邊森劍珮霞
際度笙簧藹藹
宸顔喜忻忻化日長薰風嘘解阜福曜叶禎祥華渚流
虹彩星樞繞電芒卿雲環
紫極瑞靄滿青陽玉檢千年籙瓊筵
萬壽觴休徵看洊至申錫詎能量
駿業升恒懋嘉符次第彰明良忻盛遇喜起樂賡颺幸
際昇平會叨依侍從旁願將天保頌長此戴
君王
萬壽詩(七言律八首有序)
翰林院檢討(臣)覺羅逢泰
欽惟我
皇上
道合璿圖
祥開瑶籙
堯仁舜哲集千聖之大成
禹儉湯勤懋百王之丕緒銀河挽而甲兵盡洗金矢
貢而玉帛胥同至治無虞民安物阜太平有象
海宴河清允矣業邁古今誠哉年齊宇宙茲者
青陽開泰
九重甲子方躋華渚徵休百禄昭明未艾覲
天顔於咫尺千官拜舞以呼嵩仰
聖夀之遐長萬國梯航而上頌(臣)身依
高厚運慶升恒日永春臺芝盖捧紅雲影裏天崇
壽域海籌添碧落班中雀躍同趨葵衷曷罄敢效九如
之頌用稱
萬歲之觴謹賦七言律八章拜手稽首以
獻
巍巍大德仰如天久道深仁位育全極以中和昭懋建
心惟精一接真傳瞻雲就日千祥集頌嶽呼嵩
萬象妍甲子甫開綿鳳紀葵傾處處樂堯年(其一)
敬
天法
祖殫精誠尊養
慈闈本至情玉膳自調供鼎實
翠輿親捧導鸞聲九州禹貢歡心愜六服周官
孝治成彩耀銀潢
恩下逮親親次第及民生(其二)
旰食宵衣不敢康自令海㝢日光昌
省方問俗追虞夏
賜復蠲租邁漢唐道格上蒼回水旱政先下土繪農桑
德音時渙臻安阜攸暨由來仗紀綱(其三)
明良千載一時中
寳翰箴銘勵翼同賢否豫明安職業貪廉無混作公忠
轉圜幸際昌言會育德還叨
壽考功音矢卷阿叶梧鳳治規二典代天工(其四)
經文緯武總天威
宸算風馳異域歸瀚海
親臨波永息龍沙
駕轉日增輝載櫜弓矢磨青碣式廓封疆拱
紫微作極聲靈真赫濯古來史册見應稀(其五)
闡揚儒術振民彝統竝
君師事事釐禮重孔庭光舊典祀升徽國展新儀精深
律歷三才奥剖晰詩書百氏疑惇叙陳常徧時
夏此疆爾界日雍熙(其六)
河淮效順達南陬黃鵠無勞兆姓謳不惜金錢
煩
帝軫每增堰埭藉神庥三洲東去風漪静九折西來砥
柱收輳集梯航獻符瑞斂時五福在箕疇(其七)
電繞虹流慶令辰罄宜戬榖自天申難名至治
尊
鴻號猶厪虚懷下
鳳綸叩
闕衣冠齊獻
夀舞階鞮譯盡歸仁欣逢盛事鵷班侍稽首稱觥紀萬
春(其八)
萬壽詩(七言律四首)
翰林院檢討(臣)車松
車書一統會昌辰閶闔千門氣象新為慶
堯年臻六袠忻逢
舜日正三春殊方久戴
恩綸溥異域常邀德化均航海梯山來萬國齊陳天保
祝
楓宸(其一)
日麗風和三月天
禁城春色浩無邊旌旗影動交仙仗劍珮班齊敞
御筵運啟萬年綿
帝祚雲浮五色聚星躔希聲遥奏簫韶樂譜入南薰
聖德傳(其二)
率土齊霑覆載恩
皇仁疊布徧乾坤太平已快民財阜
大賚猶傳
天語溫瑞氣遠籠南極朗衆星環拱
北辰尊瞻雲共效華封祝擊壤衢歌徹
九閽(其三)
(小臣)何幸近蓬萊率舞歡騰獻夀杯柱史肅儀
鵷鷺整太常奏樂鳳凰來青陽氣暖桃方熟
紫極風清杏已開惟願
皇基千萬載敷天常荷
主恩培(其四)
萬夀詩(七言律四首)
翰林院檢討(臣)張懋能
氤氲瑞氣藹蓬萊
萬歲歡聲萬國來庶彙欣欣瞻化日羣英濟濟上春臺
廣廷樂奏迎仙仗華渚星輝入壽杯共慶陽和
符
景運太平有道自天開(其一)
天闕春融六合昌
聖君端拱樂時康舜琴歌奏薰風動堯酒樽開瑞露香
日月光華輝海嶽龍鸞字畫映縑緗追隨
清禁知榮幸珥筆涵濡
帝澤長(其二)
巍巍至德邁軒羲
聖敬文思八表垂風雨露雷皆化育東西南朔徧
恩施舞階干羽烽烟静擊壤謳謠
黼座知
寳歷綿長真有象祥光日繞萬年枝(其三)
南極輝輝
帝座邊卿雲縵縵繞爐烟車書一統登三五禾黍豐盈
耦十千萬國咸寧當此日
一人有慶永齊天涓埃何以攄微悃稽首惟賡保定篇
(其四)
萬壽詩(五言排律二十韻)
翰林院檢討(臣)衛昌績
帝德乾坤廣鴻圖日月長聲華敷萬國治理協三皇草
木霑仁澤山川效景祥健行原不息泰運自無
疆
宵旰勤民事盈寧樂歲穰閭閻真皥皥雨露正瀼瀼共
沐熏陶力羣欽鎮撫方笙簧歌式燕干羽舞成
行莫贊
堯天大惟依
舜日光酉山羅典籍丙夜燦縑緗象緯昭
宸翰雲霄麗
睿章
巖廊凝瑞氣
聖夀值春陽甲子周初遡車書會久彰太平欣有象歴
數慶彌昌
玉伏翔鵷鷺仙韶集鳳凰普天同獻頌匝地盡稱觴
晝永爐烟靄風和花氣香箕疇傳夏后華祝比
陶唐拜手騰歡忭輸誠擬對揚遥知千萬載長
此戴
垂裳
萬壽詩(五言排律六十韻)
翰林院檢討(臣)劉師恕
聖人膺泰運萬國際昌期
寳歷當全盛
皇躬協罄宜
生安超舜禹
睿知邁軒羲崇德惟窮理傳中每緝熙深宫安敬止薄
海仰文思精一通謨典箴銘載鼎彛道承洙泗
統極建帝王規開物兼成務為
君更作師懋勤時亹亹尚論日孜孜好古弘書局談經
御講帷圖疇宣奥義理學決沈疑
幾暇心無逸宵深卷屢披珠毫光燦爛玉硯墨淋漓鳳
翥鸞翔備銀鈎鐵畫竒
宸章明性道
睿詠儷風詩定禮追三代和聲
詔一䕫協時衡合度布角偶乘竒
命將行邊徼陳師建鼓旂
皇威清瀚海
宸斷奠坤維羽檄銷南國金戈偃北陲櫜弓歸虎兕解
甲静熊羆紫塞登圖版紅苖入甸綏文明昭若
彼英武振如斯
詢事旌廉吏
臨朝簡有司百官因表正六合藉
恩施野以禎符獻天將樂利貽五行煩
舜儆八政荷
堯咨
鸞輅臨汾水虹旃
幸具茨關心寬國賦軫念惜民脂博濟無餘憾蠲輸鮮
所私積年踰億萬徧地起瘡痍化育人才蔚熏
陶士氣怡十年邀
曠典萬禩頌
皇慈棫樸興賢急楩柟為國資彙征收琬琰敦勸辨澠
淄舉直褒無次懲貪法必持乾行維不息道量
豈容窺
德合天常眷
功崇福不訾春臺躋百爾雅化育羣黎華祝三多日
山呼
萬歲時豔陽花似海甘醴物皆&KR0755;瑞有茅三脊祥多麥
兩岐旅獒來
内府楛矢輳前墀雲牖生朱草松軒長紫芝咸韶天
上奏簫管殿中吹銀甕流嘉液金甌萃景禧懷
柔趨嶽瀆拱衛走神祇彩仗籠晴靄觚稜映早
曦鸞坡旌影漾鷺序玉聲遲黃鳥華林苑丹魚
太液池和風方拂柳旭日欲傾葵鞏固綿千禩
雍熙徧九逵(小臣)真忝竊此日獲追隨蘭省叨
親切麟臺漫委蛇
湛恩誠厚矣兩世更兼之拜舞歡無極趨蹌樂有儀
龍光天咫尺虬漏夜何其進祝當呈鑑陳疇欲衍箕我
皇登上夀天下悉安禔大被生生
德長隆丕丕基
萬壽盛典初集卷八十四
