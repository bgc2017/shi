欽定四庫全書
萬壽盛典初集卷一百七
歌頌四十七(舉貢諸臣二)
萬壽詩(五言律四首)
舉人(臣)張榮源
春旭
彤墀麗宫花
紫禁明普天均覆冒匝地起光榮瑞莢堯階吐緋桃
漢陛呈
君王明德遠永永慶昇平(其一)
爛漫春星曙蘢葱瑞靄舒千官分隊肅
萬歲合聲呼鳳吹隨仙仗龍香潤
御爐升恒歌未足五嶽畫成圖(其二)
八埏安
聖治百福集
皇躬玉帛殊方至車書四譯同擬斟堯甕酒快被舜絃
風俗尚還醇樸垂觀愜
睿衷(其三)
流膏虹渚渥含潤藝林均化宇銜
恩久
元辰獻夀新幸逢熙皥世慶溢草茅臣願效華封老三
多祝
聖人(其四)
萬壽詩(五言律四首)
舉人(臣)馬翼贊
萬國梯航集千官劍佩前爐烟成卍字桃實結
三千環拱星辰上謳吟日月邊
聖恩方浩蕩澤與福俱綿(其一)
淑氣滿
皇京&KR1523;喈叶鳳鳴天開三月節人祝萬年聲作所原無
逸延年在好生誰能歌
帝力蕩蕩自難名(其二)
道接羲軒統心傳洙泗燈生民推獨盛壽域慶
同登學海勝瀛海書乘即上乘九如歌祝處旭
日正東升(其三)
行健與天同鴻鈞一氣中闢門欣曠典賜復沛
祥風智勇承神亶升恒集
聖躬(小臣)慚拜手葵藿罄微忠(其四)
萬壽詩(五言律四首)
舉人(臣)陳峋
帝德千秋煥
宸禧億禩凝自天申保定與日竝貞恒序引鵷鸞肅觥
容父老稱洪庥宣尺一
恩溥萬方承(其一)
八表煙雲麗三春日月遲禎祥凝
紫極呼祝徹
丹墀仙圃呈桃實乾符應蓂枝草茅思獻頌還詠九
如詩(其二)
治當雷鼓物運際日中天鳳紀書三月虹輝燭
八埏祥徵仁者壽
聖誕佛之先
帝則編甿順欣歌萬祉駢(其三)
御苑韶華暖仙源氣象新競含恩似海共快物皆春疇
範呈河洛郊原集鳳麟
神功真邁古萬禩戴尊親(其四)
萬壽詩(五言律四首)
舉人(臣)查祥
閶闔朝迎日紅雲捧
玉宸千官齊獻瑞萬屋盡回春海上羣仙至天邊衆樂
陳欲從瞻
帝力鼓腹看堯民(其一)
禮樂昭明備文章盛典謨直須參造化何止駕
唐虞鞏固山河竝升恒日月俱
九重春色麗抃舞在寰區(其二)
德竝乾坤大
功兼創守奇百昌資位育一代作
君師率土騰歡日諸天拱瑞時彤霄纏紫氣春日正遲
遲(其三)
花甲周初始如川莫不增化成惟久道
天縱况多能棗熟俱然火桃鮮欲獻冰百寮齊蹈舞搢
笏幸同升(其四)
萬壽頌
舉人(臣)陳廷璋
旋乾轉坤登三咸五建極維
皇淳風䆳古惟天啟
聖惟
聖繼天清寧廣運三才斯兼聰明睿智與神無極至德
難名管蠡莫測浩浩蕩蕩貞元始復億萬斯年
宜其遐福
萬壽詩(四言八章有序)
舉人(臣)王時濟
欽惟我
皇上御極之五十有二載至德覃敷湛恩汪濊百姓安
樂萬物各得其所三月十八日恭逢
萬壽六旬正誕於是太皥布和坤靈定位星緯聯珠日
月合璧協氣充於四表祥光徧於九垓覆載之
内含生之屬莫不踴躍歡忭奔走數千里環繞
闕廷瞻
雲日之輝申岡陵之祝(臣)竊惟壽者受也天生聖人授
之以德錫之以福也聖人承天修德集厥福也
有能受之德斯有必得之壽考之於史按之於
經自天地人皇壽各萬八千歲而五帝之德莫
盛於黃帝莫峻於帝堯其年皆逾百歲以至舜
禹湯文武之君皆視其德之廣大高深而壽亦
如之此一定之理自然之符也我
皇上聰明睿智文武聖神亘古未有而又好學不倦咨
訪無遺以如天之仁育萬物以如神之智察萬
幾以義正不德以禮齊兆民五十餘年以来文
治旣已光昭武功旣已丕著府事旣已修和禮
樂旣已釐定百官旣已儼恪風俗旣已淳龐考
課述職之典旣已修舉興賢育才之法旣已廣
博而嚴明而
皇上謙尊而光無逸作所夙夜基命宵旰不遑時
御經筵屢辭
尊號
蠲租宥罪之詔無歲不頒
勸農課士之文無時不謹復全免天下正供以千萬億
計俾登斯民於衽席此皆開闢以來僅見於
今日者也而尤於讀書士子加意栽植
特開萬壽鄉會科每十年舉行著為成例遠近嚮風恐
後次第榜發合計鄉國貢士不下千五百人同
鼓舞於
一人萬壽之中而謭劣如(臣)亦得均霑
聖澤忝列賢書値
景運之方長喜
榮光之旋被弱草乘春欣欣欲託仰戴
鴻恩更逾尋常萬萬謹拜手稽首而作頌曰
皇帝萬壽天錫繁祉旣宴且寧申命不已重譯來朝
一人燕喜於萬斯年太平之紀(其一)
皇帝神聖德博化溥平衡唐虞俯視湯武以綏萬邦俾
有寧宇於萬斯年為天下主(其二)
皇帝至孝超虞軼姬先意承旨融融怡怡推恩無間徧
及艾耆於萬斯年孝治昭垂(其三)
皇帝好文懋昭睿智
聖謨洋洋金相玉粹海滙其源日揭其義於萬斯年辟
廱同肄(其四)
皇帝神武廓清氛壒苞蘖永除玉帛咸會撫臨萬方海
襟江帶於萬斯年幷包無外(其五)
皇帝勤民不遑寧處
鑾輿時巡周視疆土惠我斯人春風春雨於萬斯年
式歌且舞(其六)
皇帝視河河流湯湯
神謨用授永奠其防分支灌畝禾低麥昂於萬斯年議
息宣房(其七)
皇帝惠愛蠲逋開網旣滌旣除是革是嚮翔泳優游萌
生長養於萬斯年熙皥有象(其八)
萬壽詩(五言排律十二韻)
舉人(臣)季宏煥
世泰開元運時和暢
聖襟昇平歌自昔樂利到於今民氣如春氣
天心即佛心宫花紅似幄苑草碧如簪騐朔占堯莢垂
裳理舜琴都俞傳作誥言動記為箴文教歸漸
被賢才量使任賜酺娛父老蠲賦活蒼黔鶴髮
爭扶杖雕題盡獻琛九州霑
曠典百道沛
綸音此日歡呼切多年惠愛深綿綿億萬載長慶
壽星臨
萬壽詩(五言排律十)(一韻)
舉人(臣)錢鋐
覆載乾坤大升恒日月長河山綿寶祚樞斗燦
瑶光鳳律聲依永龍書勢激昂
彤墀瞻紫氣碧漢灑銀章授歷稽宣夜凝旒正荅陽
雲松生棟牖藻火仰衣裳
綸綍傳三殿
恩膏徧四方九衢同抃舞百爾效賡颺時覲旌旗轉常
聆鐘鼔喤(小臣)依
内苑湛露沃餘香競進嵩呼祝羣稱天保觴萬年
君有道歲歲頌無疆
萬壽詩(五言排律十二韻)
舉人(臣)吳錫爵
望闕勤三祝呼嵩進九如春秋
萬歲始甲子一巡初紫氣浮
金殿紅雲傍
玉除存神民在宥過化德為車日月雙輪扇蓬瀛八
景輿春臺登赤子樂國建華胥禹甸共球集堯
階蓂莢舒勤勞天下見功德史臣書裘帶閒鈴
閣章縫盛石渠太平欣有象
高拱慶端居光被三千界名垂億萬餘繩繩綿
寶算瑞靄燭周廬
萬壽詩(五言排律十二韻)
舉人(臣)姚述虞
萬國盡呼嵩敷天祝
聖躬祥開樞繞電瑞叶斗流虹肅穆朝儀盛氤氲佳氣
充
御筵丹陛上仙樂紫霄中
玉闕鐘初曉金莖露漸融
龍顔親咫尺鷺序列西東不息天行健生知
帝達聰山河謳頌徧日月照臨同舞蹈兼殊俗趨蹌半
上公歡聲
三殿徹樂意九州通卜歷欣無盡添籌慶未窮
鴻慈霑覆冒永永戴蒼穹
萬壽詩(五言排律十二韻)
舉人(臣)楊飛熊
天心元廣運民隠自相關北極羣星拱西池三島環瑞
煙縈寶篆春色駐
龍顔
灑翰雲松畔揮琴藻火間禎符凝
帝祉光被徧人寰
御酒黃封啟仙桃碧海攀中天高日月大地統河山抃
舞螭拗側歡呼鷺序班文章雲煥爛功德水潺
湲萬古心燈續方春
手詔頒加科多士勸樂業四民閑
聖壽綿無算何須羡九還
天長久樂府三十章(附)
九重開
壽域四表暢
仁風壤擊衢歌意都歸華祝中(天長久萬年昌)
瑞靄水雲重晴薰
仗外峯籌添向海屋
海澱綠煙濃(天長久萬年昌)
琛貝集千江歡誠合萬邦
君王却貢獻只愛俗敦龐(天長久萬年昌)
蓬海被
恩私壽星躔度時從今數花甲花滿萬年枝(天長久萬年昌)
玉塞警
宸威嵩呼入紫微兩階羅拜處歌舞戀
恩暉(天長久萬年昌)
御路籠晴旭春煙散玉除何須金鑑獻自有萬年書(天長)
(久萬年昌)
百僚齊虎拜更老競鳬趨黑髮龐眉叟都成王
會圖(天長久萬年昌)
鳳詔恤蒼黎
鸞章濕紫泥野人何所祝
聖壽與天齊(天長久萬年昌)
梵夾演天街香花色色排民思酬
帝力翻厪
聖明懷(天長久萬年昌)
春殿絳河隈歌聲動若雷三皇齊
壽算四萬八千來(天長久萬年昌)
(皇上一右十章章六句頌同也人有慶而萬國來)
獻節趁晴春喧闐紫陌塵
深宫崇儉德飛
詔勅元臣(天長久萬年昌)
幅員開拓遠振古總稀聞猶恐
恩難徧占風仰瑞雲(天長久萬年昌)
帝治邁羲軒撝謙
德更尊衢歌元不禁率土頌聲喧(天長久萬年昌)
民福
君王福人安社稷安
絲綸紛布處一語萬情歡(天長久萬年昌)
聖域契元關羲文寤寐間居安思保泰晬穆仰
龍顔(天長久萬年昌)
未綠瀛洲草先開北塞蓮漫誇玉井上十丈藕
如船(天長久萬年昌)
雙岐將合穎表異
盛明朝試聽揮絃化春深暖律調(天長久萬年昌)
天心通帝謂瑞雪灑南郊
聖壽川方至千年慶泰交(天長久萬年昌)
雨暘時應禱
宵旰不言勞欲繪
勤民意研朱點露毫(天長久萬年昌)
廣運承天運時和應太和雲龍兼鳳紀
寶歷數應過(天長久萬年昌)
(皇上大右十章章六句頌德不居也)
帝德協重華車書混一家道成觀化久謳頌總非夸(天長)
(久萬年昌)
孝治推恩廣
慈寧愛日長年年當
聖節
親捧白雲觴(天長久萬年昌)
聖學仰欽明淵源集大成
道心傳道統毫髮辨惟精(天長久萬年昌)
御墨昭雲漢
奎章絢日星幾多珥筆士待
詔侍彤庭(天長久萬年昌)
七政齊還察九章法更增璣衡握
聖算曲處總從繩(天長久萬年昌)
時巡駕翠虯方岳覲羣侯
萬歲聲相應歡呼處處留(天長久萬年昌)
乾惕一生心宵衣玉漏沈誰知
端拱意履薄更臨深(天長久萬年昌)
膏雨流瀛海榮光照斗南
鳳綸傳
萬壽共慶
聖恩覃(天長久萬年昌)
萬壽加科始春秋兩度兼露桃雲杏濕知是雨重霑(天長)
(久萬年昌)
路入蓬萊島雲依日月函(小臣)同獻頌按節譜
英咸(天長久萬年昌)
(皇上聖右十章章六句頌本神文武之德以推)
(祿位名壽必得之由也)
萬壽恭集長句十二章(有序)
舉人(臣)李茹旻
(臣)聞王者五百年而應運上叶璇圖聖人八千
歲以為春遥占寶歷是以流虹繞電天示休徵
溫洛榮河地呈瑞應兆三多於華祝斂五福於
箕疇自古有然於今為盛欽惟
皇帝陛下
聰明睿知
文武聖神
保合太和包兩儀而立極
含弘光大普萬物以常亨
臨御五十餘年興治戡亂蠲賦祥刑合帝德王功廣大
悉備
勵精九重之上建官育才巡河周嶽凡民生國計纖悉
不遺旣已於緝熙單厥心抑且念終始典於學
天文藻繢摛詞則四始六義二典三謨
宸翰䆳精操筆則羲畫周文穗書龍篆凡皆餘緒悉佐
高深新以又新日慎一日
勅幾不遑於朝昃而
聖治彌勵其儉勤海宇旣底於昇平而
皇躬日形其暢悅
仁者必壽聖言有徵乃者序屬三春恭逢
萬壽青旂載甲乙之日以初為常玉歷紀甲子之年自
今復始乾度三百六十歴元會運世而不訛易
策萬有一千含剛柔變化而無盡星輝南極萬
年枝上琪樹成花果熟西池八景輿中蟠桃作
饋萬方禹鼎珍錯交陳九奏虞絃雲韶互動千
官虎拜洞開閶闔之門多士鳬趨廣集風雲之
彦梯航來萬國衣冠之輻輳如雲燈燭列九衢
闤闠之輝煌不夜敷天紀
帝率土來
王(臣)沐日微塵蒙暉小草祖孫父子世荷
帡幪禮樂詩書躬叨
教育厠賓興之三物志切觀光偕吏計以十年情深捧
日聞鶴書之下隴遂雀踴以呼嵩重趼裹糧先
期赴
闕屆
春王之三月旣鹿苑以繙經祝
天子之萬年望
龍顔而稽首恭集長句一十二章用陳擊壤之音冀附
採風之聽固知管窺蠡測難量
天海之宏深所幸嶽戴淵涵不棄涓埃之微細敬歌周
雅頌獻九如舞向虞階歡同百獸
祝
堯佳氣靄樓臺(羅鄴)
金闕銀宫相向開(張正見)五色芝和仙露長(裴說)九天
花逐瑞風來(曹唐)龍銜寶盖承朝日(盧照鄰)鶴舞
瓊筵獻
壽杯(羅隠)共遇
聖明千載運(崔鉉)願將巴曲奏康哉(楊巨源)
禁城春色曉蒼蒼(賈至)侍史傳柑
玉座傍(蘇軾)萬里梯航歸大國(王禹偁)八方風雨會中央
(劉禹錫)星辰列位祥光滿(權德輿)
天子垂衣歷數長(盧照鄰)自顧下儒何以祝(羅隠)惟欣頌
德奉時康(馬懷素)
蓬萊闕下是
天家(韓翃)鸚鵡杯中弄紫霞(李嶠)金鼎對筵調
玉膳(盧綸)珠盤承露餌丹砂(李康成)越人自貢珊瑚樹
(張謂)宛馬常銜苜蓿花(鮑防)幸願一生同草木
(趙彦昭)普將雷雨發萌芽(韓愈)
碧城十二曲欄干(李商隠)龍燭輝煌五夜闌(羅朋)
金闕曉鐘開萬戶(岑參)
玉階壽酒舞千官(鮑溶)堯厨啟宴羅珍膳(劉筠)漢殿
延年啜露盤(楊億)正覩人間朝市樂(蘇頲)風吹
歌管沸雲端(韓偓)
五夜疎鐘漏箭催(薛逢)
銅龍曉闢
問安迴(賈曾)翠雲影外來金母(劉爚)太液池邊送玉杯
(王安石)已喜
皇威清海岱(杜甫)還持綵服詠南陔(蘇頲)萬方臣妾同
瞻望(劉長卿)
孝治如今徧九垓(傅與礪)
花源藥嶼鳳城西(張諤)桑柘悠悠水蘸堤(儲光羲)
九穗嘉禾垂綺陌(黃滔)千尋綠嶂夾流溪(蜀徐賢妃)
珍禽競集高林霧(楊載)路馬遥翻白玉蹄(傅與礪)
耕饁畫圖豳國俗(徐鹿卿)
天章爛漫象明奎(馬祖常)
雕楹羽帳紫金牀(李商隠)滿手瓊瑶更有光(韋渠牟)
五色綵毫裁
鳳詔(黃滔)
九天冰樹劑龍香(馬祖常)
學窮儒釋三千架(王建)日下珍珠十二行(羅隠)四海
宣文今極盛(吳師道)昭回雲漢煥
奎章(馬祖常)
邊陲萬里注
恩波(崔鉉)勃律天西采玉河(杜甫)
七德龍韜開黼帳(駱賓王)五營飛將擁霜戈(岑參)指揮貙
虎皆
神算(馬植)封戮鯨鯢入網羅(朱沖和)今日
聖明家四海(杜牧)却緣
威令到陽和(顧況)
龍韜决勝服時英(賀朝清)滄海無波絶洗兵(曹唐)虞舜薰
風鏗劍珮(羅鄴)周王白羽掃欃槍(儲光羲)千官整
肅三天夜(曹唐)五岳齊呼
萬歲聲(陳陶)
聖道逍遥更何事(楊巨源)長長久久樂昇平(上官昭容)
文明天子念孤寒(張昱)多士爭彈貢禹冠(徐經孫)兩榜設
科開大比(歐陽元)九賓陳
仗建朱干(柳貫)杏花滿地堆紅雪(劉兼)桂樹吹香出
寶欄(陳旅)食葉蠶聲行入聽(陳造)
殿頭持卷隔簾看(馬祖常)
太平天子策賢良(周伯琦)
萬歲聲傳震八荒(楊萬里)
聖代即今多雨露(高適)
皇恩寧肯間沉翔(徐鉉)苑中苜蓿空騏驥(傅與礪)竹下鵷
雛繞鳳凰(蘇頲)早晚虞庠誇得士(孔武仲)侍臣應
奏慶雲章(馬祖常)
鸞鳳旌旗拂曉陳(韋元旦)樓懸日月鏡光新(釋廣宣)
千官
黼帳杯前
壽(沈佺期)萬井鶯花雨後春(耿湋)已奏黃鐘歌大吕(唐樂府)
共賡天保荅
皇仁(虞集)雖然未得陪鵷列(羅隠)願挹瓊漿祝
聖人(韋元旦)
萬壽詩(古體二十首有序)
舉人(臣)蔡文等
(臣)聞大聖人而在天子之位者其壽必永載稽
史冊所稱天皇氏地皇氏人皇氏歴年皆以萬計
逮及羲農堯舜莫不享祚長久歴歷可徵也我
皇上
神姿首出
道統中承
聖學殫乎精純
神功極其隆駿自
臨御迄今五十餘載開從古未開之疆域服從古未服
之人民威德布昭聲靈赫濯海内乂安民氣和
樂生齒繁盛風俗大同東南之河患久平西北
之藩籬永固猗與太平之業無疆之休歴萬萬
年如一日矣乃猶
宵旰加勤痌瘝倍軫計從前蠲免直省正供不下億萬
兹又三年逓免八表咸周惠下之仁如此直省
所上爰書其略有纖微未協者必
勅所司詳讞再三弘施矜恤好生之德如此每當
遴用督撫重臣必詳加
訓諭以察吏為安民之本奬廉為率屬之原其勤求
治理又如此至於崇右正學表章六經培養人
材增廣解額
特開萬夀鄊會科每十年一舉與凢先賢後裔加立博
士而以朱子集諸儒之大成接
宣尼之餘緒升祀廟廷為萬世宗文德之光昭至矣
整飭制防奠安疆宇崇山大海生苖之所居小
醜之所伏務為搜輯戎備之修明至矣又恒於
萬幾餘暇發為文章精極藻翰照耀日星且又通究易
元精研卦氣參理數之合一析律歷之淵微盖
已得羲文之秘奥允執中而立極備道法於一
人也易曰觀乎天文以察時變觀乎人文以化
成天下久道之原大率由此(臣)文等章句鄙儒
何能窺
聖神之萬一而生際隆平沐浴
聖化深有見於至誠悠久之徵大德必夀之效切願歌
詠其盛於是各賦
萬夀詩一章取唐王維百生逢此日萬夀願齊天句為
韻庶幾自附於歌衢擊壤之儔以各竭其獻曝
貢芹之悃云爾
舉人(臣)鄭之良
元會運世來君哉昭典策自古惟貞恒綿綿貫
道脉我
皇凝景命遥踵羲昊跡元氣開先天精思徹大易象緯
夙包涵苞符親點畫以茲孚妙運弛張叶翕闢
歴歴致太平久道正無斁聞諸書有云維天壽
平格而況
聖者宗福與日俱積算數數無窮何啻千與百
監生(臣)朱星渚
維
皇綿歷服廣運推精誠鴻功亘絶域大化流環瀛遐哉
此宇宙在宥融羣情東南息洚洞西北靖鼙鉦
生齒日以盛風俗日以清不言普美利順則登
豐亨爰從衽席上優遊樂昇平三春齊獻壽協
氣浮金莖星雲徵景慶草木呈精英太和正翔
洽錫福徧含生
監生(臣)朱耒
曠觀寰宇内處處勤三農多稌復多黍所餘有
宿舂頻年霑
渥澤次第蠲正供至計在藏富比戶皆可封含哺而鼔
腹小大歌時雍昭陽值歲建三月春溶溶
聖誕甫周甲乾健愈篤恭輿情胥慶祝所願茀禄從瞻
雲張舜樂擊壤進堯鍾莫謾誇前史勲華今日
逢
舉人(臣)朱齊名
渾穆乃天心至誠惟
帝旨寬仁邁商王欽恤光虞史敷奏重參詳爰書慎比
擬起看寰宇中風俗清且美負耒有良農横經
多吉士東西南朔鄊罔不共率俾
皇圖曷可量
聖壽曷勝紀甲子今一周還周萬甲子普天頌無疆朝
野慶繁祉試看古今来全盛誰如此
貢生(臣)劉光然
聖世肅官方選建皆常吉其慎復其難惟和亦惟一方
召列九州臯夔萃一室勸賞有褒嘉考績心寧
謐察吏以安民奬廉為表率
御屏歴歴陳
謨誥言言實所以世風醇俾爾民生逸集福祝三多歴
年開萬袠渾噩追循蜚瞻仰心如怵望之則如
雲就之則如日
監生(臣)張鵬翼
盛代恒文明石室蘭臺建五星聚奎躔熠耀光華遠
開舘勤搜羅傑閣搆雲蔓增廣解額多設科貯
文獻經術聿昭明士風皆謹愿
訓飭有天章敷教愜輿論雨露廣栽培滋蘭植九畹所
以
大業弘卜世知孔曼慶祝徧遐荒貢金還貢瑗地久與
天長春秋歴萬萬
貢生(臣)翁甫生
聖文既以敷神武靡不狩
六龍涖行間方略親指授羣策禀
廟謨奇功已立奏中外同車書南北一尉候大開王會
圖賮貢惟恐後
臨軒受來賀恩惠竝下究行慶申朝章止戈篤天祐
垂衣坐紫宸四靈悉在宥雅樂陳咸英實昭功德茂嵩
呼徧階庭惟以介眉壽
監生(臣)沈樹&KR0925;
周詩歌緝熙時敏志益遜
萬幾有餘閒惜隂較分寸
天葩燦奇芬珠玉隨風噴
宸翰灑臨池仰見筆力健柳骨與顔筋猶覺姿神嫩學
海揚餘波藝林得成憲遂使儒家流濡毫競相
勸歴久瞻奎文往往勤拜獻竊效康衢謠酬唱
重繾綣稽首進
螭階聊抒芹曝願
舉人(臣)胡彦穎
龍馬出河濱一畫為端倪
皇衷發淵塞至理供取擕推之治律歷要眇親提撕黃
鍾萬事本累黍煩參稽九章有成算三角開群
迷維
天縱異敏妙合如印泥(臣)聞通卦騐元氣苞蒸黎引之
升壽域期頤作階梯如地莫可極如天莫可躋
下與川岳竝上與日星齊
貢生(臣)孫參行
粤自定甲子歲月頻推遷五行既順布二氣相
聫延至誠最悠久理足數自綿干支周復始常
若循環然方今誕
聖節萬象爭鮮妍曈曨升曉日次第榮祥煙風光開
上苑景物融春田
宸襟一以舒純嘏方連連榮恩逮縫掖拜舞偕喧闐聳
身望
九重萬紀輝光天
舉人(臣)蔡文
於鑠
皇清神京是宅四海來同時千八百(其一)
巍巍聖德浩蕩難名聰明睿知首出羣生(其二)
天葩璀璨舞鳳飛龍文明之盛曠古欣逢(其三)
神武英姿奠安遐邇赫赫德威萬邦懷此(其四)
海嶠鯫生藏修爾室觀國之光瞻雲就日(其五)
蠢彼鯨鯢海洋竊販一旦輸誠稽首萬萬(其六)
帝命小臣往赦其咎格則庸之俾躋仁夀(其七)
奏對
丹墀
天顔不遠海晏河清普天共願(其八)
惟
帝之祐惟民之禔
一人首出萬物潔齊(其九)
自今伊始億萬斯年我
皇錫福永戴堯天(其十)
萬壽詩(五言排律十二韻)
舉人(臣)王希曾
玉燭輝南極瑶樞映上台梯航重譯至琛賮四
方來覆冒圓穹廣涵濡湛露培人人遊化宇處
處陟春臺雲漢昭文治菁莪育俊才欣逢
聖壽節共進太平杯
鳳闕和風逓
龍樓瑞氣迴
賜酺三輔近
錫宴百寮陪花甲年初徧貞元運始開
綸音同日下鶴算後天推卜歷超千古呼嵩徹九垓(小)
(臣)持獻頌長此祝臺萊
萬壽詩(七言律十二首)
舉人(臣)李棟
電繞庭樞渚貫虹
聖人當璧剖鴻蒙版圖日擴聲靈遠勲德天高象緯通
耕鑿隨時歌
帝力恩膏煦物協春工明堂輯瑞班朝政萬國嵩呼列
辟同(其一)
帝座星輝傍玉繩綿綿景福似川增
鳳扆負處天方曙
龍德亨時日始昇策衍八千添歲月治看三五盡咸登
頌颺大業何時罄百管麟毫萬剡藤(其二)
衣德紹聞總
孝思更看五十慕親時纘基四葉承鴻運垂統千秋篤
燕貽天上乾符開
寶歷人間鼎祚應
昌期却從隷首從頭算萬八千年永祝釐(其三)
陽和噓煦徧林臯又向閭閻沛雨膏旰食下舂
勤國恤宵衣午夜念民勞
體元心似天行健
出震功同斗極高莫訝洪纖同一照
宸衷原未間秋毫(其四)
遺俘漲海敢猖披三蘖炎方骨已糜始信雷霆
同雨露更銷刀劍鑄鋤犁空羣鐵騎翔鵝鸛下
瀨戈船躍虎羆枌木扶桑皆郡縣南溟清淺即
天池(其五)
宛馬蒲桃肯力爭不堪小醜日横行萬全師出
原無敵九地兵來信有名丹鳳摶霄宣露布黃
龍夾日轉雲旌只今候尉通西極鷄塞龍荒不
算程(其六)
圖疇一覽契先天豈似儒生坐席穿詞賦遠推
風雅祖
絲綸高出典謨前酉山萬帙回蓮炬丙夜千函敞
御筵白首詞臣常儤直矢詩先和鳳梧篇(其七)
睿藻天開象緯明有時宣喚賜公卿南山鳳翥珠毫潤
北海魚飛硯水清寶跗垂芒凌草聖文綾散綵
燦芝英(微臣)類璧横經日親見庖羲一畫呈(其)
(八)
春水桃花浪拍天秋風瓠子日沉煙八年橇&KR1964;
勞三過萬里梯航順百川眼底江河行地後望
中龍馬負圖前錫圭幸遇平成日竹楗金隄版
築堅(其九)
遠近謳歌徧道塗陽和萬彙盡昭蘇不徒災地
常平糶更喜年豐屢
賜租擊壤有人同作息
省方無地困追呼
君王特切如傷志七月豳風入畫圖(其十)
際海蟠天設象胥羲輪照處盡方輿龍城萬里
圖
王會鳳冊千番譯
國書果下遠供蠻戶馬指南新賜越裳車功成應有
咸英奏好采風詩到比閭(其十一)
泰階如砥六符聫花柳長春畫錦妍南極一星
看若月矞雲五色望非烟尊開衢室歌堯酒樂
奏咸池鼓舜絃獻賦定逢
天一笑蓬瀛長祝萬斯年(其十二)
萬壽頌(集詩經)
武舉(臣)沈銓
維此
聖人烝烝皇皇立我烝民四方之綱其命維新率由舊
章百僚是試維德之行
聖敬日躋不敢怠遑求民之莫以綏四方柔遠能邇思
輯用光矢其文德時維鷹揚民莫不穀匪居匪
康順
帝之則好樂無荒農夫之慶如茨如梁多黍多稌迺積
迺倉迄用康年以假以享
天子萬壽稱彼兕觥為此春酒有飶其香彼茁者葭零
露瀼瀼吁嗟麟兮迺陟高岡鳳凰于飛景山與
京靈雨旣零蔽芾甘棠華如桃李其葉牂牂東
方未晞明星煌煌朝旣盈矣鐘鼓喤喤樂具入
奏吹笙鼓簧洵訏且樂萬舞洋洋媚兹
一人犠尊將將宜民宜人宜君宜王時萬時億福禄攸
降寬兮綽兮金玉其相樂且有儀顒顒卭卭式
序在位其德不爽增其式廓幅員旣長賁然來
思出車彭彭山川悠遠迺裹餱糧來獻其琛于
橐于囊四方攸同亦孔之將穀旦于差會朝清
明懷之好音和鈴央央文茵暢轂鉤膺鏤鍚肆
筵設席籩豆大房率履不越則維其常以綏後
祿以畜萬方于焉逍遥將翺將翔來遊來歌鞗
革有鶬
顔如渥丹萬民所望永錫難老壽考不忘子孫千億長
發其祥勿替引之江漢湯湯于胥樂兮降福穰
穰受天之祜
萬壽無疆
萬壽盛典初集卷一百七
