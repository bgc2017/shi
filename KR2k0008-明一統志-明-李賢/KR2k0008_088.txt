明一統志卷八十八
明李賢等撰
貴州布政司
貴州本西南夷羅施鬼國地元於此置八番順元等
處軍民宣慰使司都元帥府本朝洪武初以其地分
隸湖廣四川雲南三布政司永樂十一年始置貴州
等處承宣布政使司領貴州宣慰使司及貴陽思州
思南鎮遠石阡銅仁黎平都勻八府普安永寧鎮寧
安順四州并凱里安撫司置貴州都指揮使司領貴
州貴州前普定新添平越龍里都勻畢節普安威清
安南安莊清平平壩烏撒赤水永寧興隆一十八衛
黃平守禦千戶所置貴州等處提刑接察司分貴寧
新鎮二道兼察諸司府州衞所三司並治於貴州宣
慰司云
貴陽府(東至龍里衞界九十里西至安順州界七十里南至廣西泗城州界九十里北至舊)
(程番府界四十里自府治至南京四千三百九十里至京師七千七百三十里)
(糧六千五百石零)
建置沿革禹貢荆梁二州之南境天文參井分野本西
南夷地宋開寳間置大萬谷樂總管府嘉定間移府
於今治元改置順元等路軍民安撫司屬八番順元
等處軍民宣慰司初隸四川行省後改隸湖廣行省
本朝洪武初改置貴州宣慰使司隸四川布政司永
樂十一年改隸貴州布政司隆慶三年析置貴陽府
領縣一新貴縣(附郭萬歷中新設)
貴竹長官司(附郭)水東長官司(在府城北三里元為水東寨長官司)中曹
蠻夷長官司(在府城北十五里元置中曹百納等處長官司)上馬橋長官司
(在府城南七十里)小程番長官司(在府城南七十里二長官司俱元置本朝因之)盧
番長官司(在府城南八十五里元至元中置盧番静海軍安撫司)程番長官司
(在府城南八十五里元至元十六年置程番武勝軍安撫司俱本朝改置)韋番長官司(在府)
(城南九十五里元置本朝因之)方番長官司(在府城南九十里元至元中置方番河中府安)
(撫司)洪番長官司(在府城西南九十里元至元中置洪番永盛軍安撫司)卧龍番
長官司(在府城南一百里元至元中置卧龍番南寧州安撫司)金石番長官司
(在府城西南一百里元至元中置金石番太平軍安撫司)小龍番長官司(在府城南一百)
(三里元至元中置小龍番應天府安撫司)大龍番長官司(在府城南一百一十里元至元)
(中置大龍番應天府安撫司)羅番長官司(在府城南一百一十五里元至元中置羅番遏)
(蠻軍安撫司俱本朝改置)
形勝東阻五溪西距盤江(貴州志)
風俗種類非一習俗各異(舊志貴州所轄夷人種類非一曰羅羅曰宋家曰蔡家曰)
(仲家曰龍家曰曾竹龍家曰打牙犵狫曰紅犵狫曰花犵狫曰東苗曰西苗曰紫薑苗曰賣爺苗習俗各)
(異)儒教漸興(同上諸姓舊皆澆邪之俗本朝儒教漸興而冠婚喪祭之禮皆效慕中國間有)
(嚮意詩書登科出仕者矣)
山川銅鼓山(在府城東三里每隂雨聞山中有聲如銅鼓)獅子山(在府城西土山戴石)
(狀如獅子本朝潁川侯傳友德嘗駐兵其上)鳳凰山(在府城南五里山形如鳳舒翼)木閣
箐山(在府城西四十里林木蓊蔚水西之境由此而入)唐帽山(在府城南八十里土人嘗)
(於此避兵)南門河(在府城南)
土産茶鐡馬薑蘭菖蒲刺竹筯竹(俱府)
(境及各長官司出)
學校貴陽府學(在府治東北隆慶三年建)
關梁廣濟橋(在府城西南三里)
寺觀崇真觀(在府治西洪武中建)
祠廟夏國公祠(在府治南祀本朝顧成)
貴州宣慰使司(東至龍里衛界五十里西至四川烏撒軍民府界九百五里南至廣西泗城州界北)
(至四川播州宣慰司界俱二百五十里自司治至南京四千二百五十里至京師七千六百六十里)
(糧一千八百石零)
建置沿革同貴陽府地元置八番順元等處軍民宣慰
司隸四川湖廣行省本朝洪武初改置貴州宣慰使
司隸四川布政司永樂十一年改隸貴州布政司舊
領長官司二十三隆慶初析十六長官司屬貴陽府
乃以金筑安撫司并所屬隸宣慰司焉今領安撫司
一長官司十一
青山長官司(在宣慰司城東北四十里元為青山遠地等處蠻夷長官司)劄佐長
官司(在宣慰司城北五十里元置落邦劄佐等處長官司)龍里長官司(在宣慰司城東)
(五十里元為龍里等寨長官司俱本朝改置)白納長官司(在宣慰司城東北七十里)底
寨長官司(在宣慰司城北一百里二長官司俱元置本朝因之)乖西蠻夷長官
司(在宣慰司城東北一百五十里元皇慶中置乖西軍民府)養龍坑長官司(在宣慰司)
(城北二百二十五里元為養龍坑宿徵等處長官司)金筑安撫司(在宣撫司南二十里古為)
(荒服地元始置金筑府屬順元等路本朝洪武十年改為金筑安撫司屬四川貴州衛軍民指揮使司正)
(統四年改屬貴州布政司隆慶三年改今屬領長官司四)木瓜長官司(在安撫司東一百里)
(元為羅頼州軍民長官司本朝改置今司)盧山長官司(在安撫司東一百二十里元置本朝)
(初屬貴州衛正統中改屬貴州宣慰司尋改今屬)麻嚮長官司(在安撫司東一百一十里)
大華長官司(在安撫司東一百二十里二司俱洪武中置)
形勝滇南門戶(貴州志貴州宣慰司滇南之門戶)山廣箐深重岡疊寨
(貴州志金筑安撫司云)據諸夷叢聚之地(新志)
風俗疾病不識醫藥被氊衫以為禮(俱貴州宣慰司志)冠婚
喪祭頗效中華(貴州志)男子以白布裹額(安撫司志)
山川石洞山(在宣慰司城東北八里山有石洞可以容衆)石門山(在宣慰司城東六十)
(里絶頂二石對立人行其中儼如門焉)南望山(在宣慰司城北一百里深林大箐嵐氣晝蔽人)
(跡罕至)清水山(在宣慰司城東二百里兩岸壁立水深莫測)天臺山(在安撫司東南)
(一十里孤聳如臺)螺擁山(在安撫司南三十里山高五里狀如擁螺上有深淵水碧如藍四時)
(不涸)龍洞河(在宣慰司城東一十里)陸廣河(在宣慰司城西北一百五十里當水西驛)
(道於此置廵檢司以盤詰行者)烏江河(在宣慰司城北二百里湍流洶悍乃貴播之界河其南岸)
(有烏江關)西溪河(在宣慰司城西北二百八十里)聖泉(在宣慰司城西北八里泉宂寬可六)
(尺許時或漲而不溢人莫測其故又號靈泉)養龍坑(在養龍坑長官司兩山之間泓渟&KR1977;深靈)
(物藏其下當春初和暢夷人立柳坑畔擇牝馬之貞者繋之己而雲霧晦冥類有物蜿蜒與馬接其産必)
(龍駒本朝洪武四年為夏明昇降獻良馬十其一白者乃得之於此首高九尺長丈餘不可控御詔祀馬)
(祖然後敕典馬者囊沙四百斤壓而乘之行苑中久漸馴習後將行夕月之禮於清涼山乘之如躡雲一)
(塵弗驚賜名飛越峰且命繪形藏焉翰林學士宋濓為之贊)
公署貴州衛(在城内西本朝洪武四年建)貴州前衞(在城西北隅洪武二十六年建)
(俱隸貴州都指揮使司)
學校宣慰司學(在城東北隅元建舊在今都司之北本朝洪武二十六年改建於此有新造大)
(成殿記)
關梁通濟橋(在城北二里)龍場橋(在水東長官司北五十里)天生橋(在安撫司)
(北三十里石壁千仞環繞如城水流其下人行其上坦平若橋)
寺觀大興寺(在城内東洪武中以元普庵堂改為寺)萬壽寺(在安撫司治南)
祠廟忠烈祠(在宣慰司南元建祀唐忠臣南霽雲)
名宦元李德輝(至元中羅施鬼國既降復叛詔雲南等路合兵討之時德輝以左丞被命在播)
(州遣張孝思諭降其酋阿察熟德輝名即身至播泣且告曰吾屬百萬人微公來死且不降今得所歸蔑)
(有二矣德輝乃奏改鬼國為順元路以其酋為宣撫使後有譖德輝受鬼國馬千數者世祖曰是人雖一)
(羊不妄受寧有是耶)劉繼昌(至元中以招討司經歷招降西南諸蕃遂奏以龍方零為小龍番安)
(撫使龍文求為卧龍番安撫使龍延三為大龍番安撫使程延隨為程番安撫使洪延暢為洪番安撫使)
(韋昌盛為方番安撫使石延異為石番安撫使盧延陵為盧番安撫使並授懷遠大將軍佩虎符由是番)
(境以安)
本朝顧成(貴州衛指揮僉事攻破蠻寇懷來撫順累功封鎮遠侯鎮貴州嘗還京師蠻復出沒成再)
(至縱所拘者往諭諸酋即相率來見成撫輯之邊境以安)易節(貴州布政使司左布政使寬猛得宜)
(撫字有方夷人至今思慕之)蔣廷瓚(以行人奉命計平思州思南叛寇陞貴州左布政使興利)
(除害夷人德之)
人物宋普貴(土人開寳間納土歸順賜王爵以鎮一方)宋景陽(土人寧遠節度使都總管)
(控制邊方苗民歸附卒贈大尉諡忠成孫裕為寧遠經略安撫使恩威並著夷民歸心)元阿畫
(普貴之後仕為順元等處軍民安撫使以征伐功加龍虎大將軍封順元羅甸侯卒追封濟國公)宋
阿重(景陽之後仕為貴竹長官以其叔宋隆濟結諸蠻為亂棄家朝京陳其事宜大德中為順元同)
(知宣撫事後加平章政事柱國順元侯克服叛逆威著南裔及卒追封貴國公謚忠宣)
本朝靄翠(阿畫之後仕元為四川等處行中書省左丞兼順元等處宣慰使本朝洪武初歸附授懷)
(遠將軍世襲宣慰使今安氏其後也)宋欽(阿重孫舊名蒙古岱元時以平寇保境功授昭勇將軍八)
(番順元等處宣慰使都元帥加鎮國上將軍兼四川等處行中書省參知政事本朝洪武初同靄翠歸附)
(賜名欽授懷遠將軍世襲宣慰使)
思州府(東至湖廣辰州府沅州界九十里西至鎮遠府界一百里南至黎平府界北至銅仁)
(府界俱二百二十里自府治至南京四千二百里至京師七千七百二十里)
(糧八百石零)
建置沿革楚為黔中地秦屬黔中郡漢以後屬武陵郡
唐為思州地後改州為寧夷郡元為思州軍民安撫
司地本朝洪武初分置思州宣慰司永樂中改為思
州府領長官司四
都坪峩異溪蠻夷長官司(附郭永樂十一年置編戶四里)都素蠻夷
長官司(在府城西六十里永樂十一年置編戶二里)施溪長官司(在府城南一百)
(四十里元置施溪樣頭長官司本朝洪武五年改今名編戶一里)黃道溪長官司(在府)
(城南一百二十里元置本朝因之編戶二里)
郡名寧夷(唐名)
形勝西南雄勝之地(郡志東連沅靖西抵涪渝作湖廣之唇齒扼槃瓠之喉襟商賈貿遷)
(居民輻輳實西南雄勝之地)地連溪洞(文獻通考)重山環抱溪流縈帶
(府志)
風俗民性剛悍外癡内點(郡志)刻木為契(同上土人各據溪谷久者自稱)
(洞官塞長假貸要約則刻木為契)雞卜瓦卦(同上有病不用醫藥惟事雞卜瓦卦以占吉凶)
夷風丕變(同上自昔椎髻跣足言語侏&KR0867;本朝聲教漸染既久夷風丕變)祭鬼弭灾
(府志)
山川峩山(在府治南崒嵂難登)巖前山(在府城東五十里)江頭山(在府城西北八)
(十里傍有歇客坪土人每遇節序則相聚笙歌於此)天應山(在府城西一百里相傳昔有禱雨於)
(此呼雷則雷聲應故名)住溪河(在府城西二十里諸溪瀦此而復流)架溪(在府城南架木)
(溪上以濟往來)龍溪(在府城西五十里相傳昔有土人擊銅鼓於此而龍出)養苗溪(在府)
(城西北八十里有巨石障流土人架木引以灌苗)異溪(在府城東八里以小水各分𣲖入於平溪)
(大河故名異溪)
土産鉛蠟(俱本府出)硃砂水銀(俱施溪長官司出)鐡竹雞(俱府)
(境及各長官司出)
學校思州府學(在府城内北永樂六年建)
關梁平溪關(在府城東北三十里)黃土關(在府城南二十五里)鮎魚關(在府城東)
(北六十里)迎恩橋(在府治南)
思南府(東至銅仁府界三百九十里西至四川播州宣慰使司界四百里南至石阡府界一)
(百四十里北至四川涪州彭水縣界六百五十里自府治至南京四千四百五里至京師七千三百九十五里)
(糧一千八百石零)
建置沿革禹貢荆州荒裔春秋戰國屬楚為黔中地秦
屬黔中郡漢為武陵郡地後周屬清江郡隋置務川
縣屬庸州尋廢庸州以縣屬巴東郡唐置務州治務
川縣貞觀間改為思州天寳初改寧夷郡乾元初復
為思州宋為羈縻州政和間始置思州宣和中廢紹
興初復置元置思州軍民安撫司至元間改宣撫司
隸湖廣行省本朝洪武初改思南宣慰使司隸湖廣
布政司永樂十一年改宣慰司為府隸貴州布政司
領長官司四縣二
水德江長官司(在府治北元為水特姜長官司本朝改水德江長官司編戶四里)蠻
夷長官司(在府治南洪武十年置)沿河祐溪長官司(在府城北二百一十)
(里元為沿河祐溪等處長官司屬播州軍民安撫司本朝改今屬編戶三里)朗溪蠻夷長
官司(在府城東四十五里本洞人犵獠所居地本朝洪武十年置隸思南宣慰使司永樂十一年改)
(屬烏羅府正統四年廢烏羅府仍屬思南府編戶二里)婺川縣(在府城北二百四十里本隋務)
(川縣屬庸州後屬巴東郡唐宋俱屬思州本朝改婺川縣屬思南府編戶五里)印江縣(在府城東)
(三十里元為思印江等處地屬思州軍民宣撫司後置長官司本朝初因之尋改為縣編戶四里)
郡名寧夷(唐名)
形勝牂牁要路(唐書云宣慰使冉安昌以務川當牂牁要路請置郡以撫之)控夷咽
喉之墟(郡志東接西陽西連錦播二江襟帶於左右重岡起伏於四隅誠控夷咽喉之墟)山
川險阻(文獻通考費州山川險阻狸獠所居)羣峰疊翠一水縈流(府志)
風俗蠻獠雜居言語各異(寰宇記風俗同黔中地在荒徼之外蠻獠雜居言語各異)
漢民尚朴(元志漢民尚朴婚娶禮儀服食體製與中州多同)信巫屏醫擊鼓
迎客(同上蠻有𦍕獚犵狫木猺猫□數種疾病則信巫屏醫專事祭鬼客至則擊鼓以迎山菁險惡)
(則芟林布種俗謂之刀耕火種)務本力穡(郡志夷獠漸被德化俗效中華務本力穡)唱歌
耕種(府志)
山川思唐山(在府城東四里南連河只水北枕内江水)石柱山(在府城西二十里上有石)
(如柱)馬鞍山(在府城東三十里以形似名)大至登山(在府城東三十里)屏風
山(在府城北二百里狀如屏風)石馬山(在府城北二百八十里峯巒聳拔獨冠諸山上有巨)
(石如馬)思王山(在府城西南三百七十里舊名龍門山與古費州浮陽縣分界)大巖山
(在務州縣東八十里山有一巖深遽可容百餘人時多遊玩於此)水德江(在府治東源出烏江)
(下通彭水)思印江(在府城東三十里舊名思邛水源出朗溪下流合水德江)河只水(在婺)
(川縣東二十一里河只者獠之姓名)羅多水(在婺川縣東八十里因獠姓名為名下合豐樂渡)
汲溪泉(在府城西北八十里其泉日有消長人多遊翫)温泉(在府城北二百里夏涼冬熱人)
(多浴焉)龍泉(在婺川縣東二十里其泉或一日一漲或三日一漲消則澄清漲則渾濁人莫能測)
(故名龍泉)
土産水銀鐡竹雞白鷴蘭菖蒲葛
學校思南府學(在府治北永樂十二年建)婺川縣學(在縣治東本朝建)
關梁永勝關(在府治東)武勝關水關(俱在府治南)太平關(在府治北)
通濟橋(在府治東)遷善橋(在府治北)恩濟橋(在府治南)豐樂橋(在婺川縣)
(東南六十五里)
寺觀圓通寺(在府治南)金仙寺(在府城北二百里)桐山寺(在婺川縣西十五里)
玄天觀(在府治北)
祠廟馬援祠(在故思州宋時土人田祐恭之母夢援來居其宅及生祐恭祠不復靈及祐恭卒有)
(見其歸於馬援祠者自後靈應如初而田氏之後代有異才)夀亭候廟(在府城内永樂二年)
(建)
古蹟故思州城(元志云去今思州一百八十里)古牂牁郡城(在府西即漢未伏時)
(所保於此)廢費州(後周宣政初置隋開皇中於州理置涪州縣唐武德間移理蒙籠山)廢溱
州(唐貞觀中置州治榮懿縣及領扶歡夜郎等四縣天寳初改溱溪郡五代時淪於蠻宋政和間復置)
(宣和間廢)廢牂州(其地與播州同唐武德初立充州因置牂播等郡境内有高連石門等山)廢
莊州(隋分牂牁郡立南壽州唐改莊州隸黔中郡永徽間廢)廢安夷縣(唐置寧夷縣隸)
(夷州後廢宋政和中復置隸思州宣和間廢為堡隸黔州)廢思王縣(在府城南水路三百里唐)
(武德中置屬思州後廢)廢思卭縣(在府城東南三百九十里唐開元四年開生獠置後廢)
廢城樂縣(在府城西北一百五十里唐武德中招慰生獠置屬思州始築城人歌舞之遂名貞)
(觀中改屬費州縣西一百五十里有涪陵水)廢多田縣(在府城西北四十五里唐武德中置)
(屬思州貞觀中改屬費州宋廢縣北有畬浮山)廢扶陽縣(在府城西北八十五里隋於扶水之)
(北置縣屬庸州唐屬費州宋廢)廢扶歡縣(在府城西南五十里唐置屬溱州縣東有扶歡山故)
(名宋廢)廢賓化縣(唐武德中置後與州同廢已上州縣俱據元志而新志地里無考)
人物宋田祐恭(思州人生有明織為番部長願為王民政和間被召入覲拜伏進退不類遠人)
(徽宗異之問其故對曰臣客夏大均實教臣上悦厚錫之拜大均保州文學建炎初劇賊王闢等破歸州)
(將拔瞿塘蜀帥命正卿調田氏兵大敗賊衆保安蜀境壐書嘉勞後田氏世為思州守)
鎮遠府(東至思州府界西至興隆衛界俱一百二十里西至播州容山長官司界六十里北)
(至石阡府界一百八十里自府治至南京四千四百里至京師七千九百三十里)
(糧八百石零)
建置沿革禹貢荆州南境舊為竪眼大田溪洞元初置
鎮遠沿邊溪洞招討使後改為鎮遠府屬思州軍民
宣撫司本朝洪武五年改為鎮遠州隸湖廣布政司
永樂十一年仍於州置鎮遠府隸貴州布政司正統
中省鎮遠州領長官司二縣二
鎮遠縣(附郭元置鎮安縣尋改安夷縣後改金容金達及楊溪公俄等處兩蠻夷軍民長官司屬)
(思州軍民宣撫司本朝改長官司及今屬尋改為縣編戶三里)施秉縣(在府城西南四十五里元)
(置施秉前江等處蠻夷軍民長官司本朝洪武五年改施秉蠻夷長官司正統十年改為縣編戶二里半)
偏橋長官司(在府城西六十里元置偏橋中寨蠻夷軍民長官司本朝改置偏橋長官司編)
(戶二里)邛水十五洞蠻夷長官司(在府城東八十里元置安安縣後改卭水)
(縣本朝洪武五年改置卭水十五洞蠻夷長官司編戶五里)
形勝溪河旋繞山巖森列(郡志)東通沅水西接貴州(府志)
風俗習俗質野服用儉約(郡志)飲食用蕨灰為鹽(府志)
山川石崖山(在府治北屹然壁立狀如列屏郡之鎮山也)觀音山(在府治東上有觀音)
(巖)筆架山(在府治東南)吉祥山(在府治西上有吉祥寺)太平山(在府東二)
(十五里上有一池禱雨即應)二仙坡山(在府南三十里)馬鞍山(在府西四十里)巴
邦山(在府東南四十五里四圍陡絶居人嘗避苗蠻於此)思卭山(在府東南八十里連思卭)
(水舊在思王縣東)都來山(在府東南九十里舊在思邛縣東二十里接錦州常豐縣)都波
山(在府東南九十里舊在思邛縣東接錦州洛浦縣)鎮遠河(在府南)龍池(在府北一)
(十里俗傳有龍出其中取水禱雨即應)味井(在府治西水極甘美)平寧陂(在府城西六十)
(三里歲時土人引水溉田數千畆其源不絶)
土産芀竹竹雞海棠芙蓉石榴柑綿竹
(俱府境出)
公署鎮遠衞(在府治西洪武二十二年建)偏橋衞(在府城西六十里)清浪衛
(在府城東七十五里洪武二十三年建俱隸湖廣都司)臻剖六洞横坡等處長
官司(隸鎮遠衛)
學校鎮遠府學(在府治東永樂十三年建)
關梁東關(在府治東)北津關(在府治北)油榨關(在府城西一十里)焦溪關
(在府城東三十里俱洪武二十二年建)甕蓬關(在府城西五十里)梅溪關(在府城東)
(六十里)清浪關(在府城東七十五里)爛橋關(在府城西七十五里)紫岡關(在府)
(城西北七十五里俱洪武二十三年建)永安橋(在府治南)偏橋(在府城西六十里)清
浪橋(在府城東七十里)
石阡府(東至銅仁府提溪長官司界一百八十里南至鎮遠府鎮遠金容金逹蠻夷長官司)
(界一百七十里西至四川播州餘慶長官司界一百六十里北至思南府水德江長官司界一)
(百二十里自府治至南京四千里至京師七千七百六十里)
(糧八百五十石零)
建置沿革禹貢荆州南裔元置石阡等處長官司隸思
州軍民宣撫司本朝永樂十一年改石阡府隸貴州
布政使司領長官司四
石阡長官司(附郭元置石阡軍民長官司本朝洪武初去軍民字止稱石阡長官司編戶五)
(里)苗民長官司(在府西北八十里洪武十年置編戶二里)葛彰葛商長官
司(在府西一百里元為葛彰葛商等處長官司本朝因之編戶二里)龍泉坪長官司
(在府西一百二十里元置思州宣撫司舊治於此本朝仍為長官司編戶二里)
郡名石阡(元名)
形勝高山環遶流水縈廻(郡志)南通鎮遠北距思南(新志)
風俗刻木為記不事文墨(郡志)男女跣足病專祭鬼(新志)
山川知府山(在府東三里)排衙山(在府西五里)琵琶山(在府南四十里)青
山(在府北七十里)筆架山(在府北七十五里狀如筆架)獅子山金順山
(俱在葛彰葛商長官司東五十里)東山(在龍泉坪長官司東二十里)雞公山(在龍泉坪)
(長官司西北二十里)迎仙峯(在府西一百五十里下有龍塘泉俗傳嘗有龍出其中)鬼岩
(在苗民長官司治西高廣方丈如屋)烏江(在府西一百四十里源自四川播州流入思南府界)石
阡江(在府治西下流入烏江)深溪(在府西一百二十里下流入烏江)温泉(在府治南)
(泉源湧沸四時清暖)望鄉崖泉(在府西一百六十五里)石蔭泉(在金順山下廣丈餘)
(深三尺許春夏漲而秋冬消極為清泠)
土産鐡(苗民長官司出)水銀(石阡長官司出)蠟木瓜銀杏(府境出)
學校石阡府學(在府治南永樂十三年建)
關梁達遠橋(在府治南)迎恩橋(在府治東)來賓橋(在府治北)
寺觀觀音寺(在府治南)圓通寺(在葛彰葛商等處長官司南)欽道寺(在府城西)
(北義陽山)
銅仁府(東至思州府施溪長官司界南至黃道溪長官司界俱七十里西至思南府思印江)
(長官司界二百里北至四川邑樓長官司界二百二十里自府治至南京四千二百七十里至京師七千八百里)
(糧一千一百七十石零)
建置沿革禹貢荆州南裔天文星分野古為溪蠻地元
置銅人大小江等處軍民長官司隸都雲定雲等處
安撫司後改隸思州軍民宣撫司本朝洪武初改銅
仁長官司永樂十一年增置銅仁府隸貴州布政司
領縣一長官司五
銅仁縣(附郭建置同本府編戶五里)省溪長官司(在府西一百里元置省溪等處)
(軍民長官司隸都雲定雲等處安撫司後改省溪埧場等處蠻夷長官司隸思州軍民宣撫司本朝改省)
(溪長官司及改今屬編戶一里)提溪長官司(在府西一百四十里元置提溪等處軍民長官)
(司隸都雲定雲等處安撫司後隸思州軍民宣撫司本朝改提溪長官司及改今屬編戶一里)大萬
山長官司(在府南二百里元置大萬山蘇葛辦等處軍民長官司隸思州軍民宣撫司本朝改)
(大萬山長官司及改今屬編戶一里)烏羅長官司(在府西二百里元置烏羅龍千等處長官)
(司屬思州軍民宣撫司本朝洪武初屬思南宣慰司永樂十一年改置烏羅府後廢府改今屬編戶三里)
平頭著可長官司(在府北一百二十里元置平頭著可通逹等處長官司隸思州軍民)
(宣撫司本朝改平頭著可長官司永樂十一年改隸烏羅府府廢改今屬編戶一里)
形勝羣山環繞二水合流(郡志)東連麻陽西接思南北控
苗界南抵思州(郡志)高山峻嶺(府志高山峻嶺窮谷深溪環遶不可勝數)
風俗稍知禮義(郡志犵狫性勇而譎洞人性狡而無常苗人剛狠輕生出入常佩刀器唯土人)
(稍知禮義)
山川東山(在府治東雄壯秀拔為一方之鎮)銅崖山(在府治南屹立銅仁大小二江之中)
文筆山(在府東南五里高插雲漢)新坑山(在府南九十里巖谷深□土人嘗避兵於此)
獅子山(在府南九十五里)岑嶂山(在府西一百一十里層崖疊嶂如壁立)獨崖
山(在府西二百里)大萬山(在府南二百里)百丈山(在府西二百一十里峯巒崒嵂林木)
(叢密)岑桃巖(在府西一百二十里巖中有泉常有雲氣禱雨輒應)蝸溪疊巖(在府西一)
(百二十里峻壁間有一石門泉從中出歲旱禱之風雨驟作)銅仁大江(在府治西南)銅
仁小江(在府治西北源出甕濟洞東南合洞仁大江)□邏江(在府西一百六十五里)
提溪(在府西一百七十里)木耳泉(在烏羅長官司山洞中日有盈縮取水禱雨輒應)丼
梗泉(在平頭著可長官司石厓中一源湧出清濁分流有如涇渭之狀相傳出於萬山之底)
土産硃砂(省溪大萬山二長官司出)水銀(大萬山長官司出)金(省溪提溪二長官司出)
鐡(銅仁省溪二長官司出)蠟楠木杉木箭竹葛布(府境)
(及各長官司俱出)
學校銅仁府學(在府治東永樂十三年建)
關梁天生橋(在府城北一百二十里石崖横亘溪上如橋)雙江渡(在府城西南崖峭水)
(深渡以小舟)
黎平府(東至湖廣靖州界三百四十里西至鎮遠府卭水長官司界三百六十里南至廣西柳州府羅城縣)
(界五百里北至湖廣辰州府沅州界四百里自府治至南京二千七百五十里至京師六千二百里)
(糧二千六百石零)
建置沿革禹貢荆州荒裔天文翼軫之餘其地在夜郎
之旁漢屬牂牁郡五代時思州田氏據其地宋乾德
後屬湖北路溪洞各授土人為蠻夷官掌之元置潭
溪等處軍民長官司隸思州宣撫司本朝洪武初仍
置蠻夷長官司又增立五開衛以鎮之屬思州宣慰
司永樂十年改置黎平宣化二府屬貴州布政司宣
德十年以新化府省入黎平領長官司十三縣一
潭溪蠻夷長官司(在府城西南三十里編戶三里)八舟蠻夷長官司
(在府城北二十里編戶二里)洪州泊里蠻夷長官司(在府城東一百五十里編)
(戶四里已上三長官司俱宋置軍民長官司元因之本朝改蠻夷長官司)曹滴洞蠻夷長
官司(在府城南三十里宋容江巴黃長官司地元置曹滴等處軍民長官司本朝以容江巴黃長官)
(司併入改蠻夷長官司編戶六里)古州蠻夷長官司(在府城西六十里元置古州八)
(萬洞軍民長官司本朝改古州蠻夷長官司編戶二里)西山陽洞蠻夷長官司
(在府城東南一百里古生苗地本朝永樂五年置編戶二里)湖耳蠻夷長官司(在府)
(城北一百三十里編戶一里)亮寨蠻夷長官司(在府城北一百里編戶一里)歐
陽蠻夷長官司(在府城北九十里編戶一里)新化蠻夷長官司(在府)
(城西北六十里編戶一里)中林驗洞蠻夷長官司(在府城西北一百里編戶一里)
赤溪湳洞蠻夷長官司(在府城東北二百里編戶一里)龍里蠻夷長
官司(在府城西北九十里編戶一里已上七長官司元俱為軍民長官司隸思州宣撫司本朝改蠻)
(夷長官司隸新化府後府廢來屬)永從縣(在府城南六十里唐為溪洞福禄州宋改福禄永從)
(軍民長官司元因之本朝改蠻夷長官司正統七年改永從縣編戶二里)
形勝山勢森遶(郡志東連靖州西控生苗南通交廣北達辰沅山勢森遶脉絡相屬)
風俗其言鴂舌其性兇頑(郡志)病惟祭鬼占用鷄骨(新志)
山川太平山(在府城東四十里)巴龍山(在府城東南九十里)龍見山(在府城東)
(一百里相傳昔有龍見於此)寳唐山(在府城西北一百二十里)四寨山(在府城西南一)
(百二十里)銅關鐡寨山(在潭溪長官司西南其山高峻上頗平廣可容千人三面據險惟南)
(可登)磨槃山(在潭溪長官司西北上有石如磨遇旱擊之則雨)八舟山(在八舟長官司)
(南上有石如人名仙人巖)大岩山(在西山陽洞長官司北其西有高峯嶺西南有西山其東有天)
(有山)石流山(在湖耳長官司東三十里飛泉迸出亂石如流又東十里有九牛山)六疊山
(在新化長官司西一十五里盤廻六疊至頂)摩天嶺(在府城東八十里其高摩天)銅鼓
巖(在府城東北二十里有洞高大如屋深遠可三里中有溪水横流)龍洞(在洪州泊里長官司)
(小山下洞内寬廣深一里許傍有龍潭禱雨輒應西有蓮花池)羅團洞(在府城東北一十五里洞)
(門寬廣傍有石磴如床可容二百餘人)福禄江(源自苗地至府西境為古州江東至永從縣南)
(合彩江為福禄江又東合大巖江為南江流入於廣西柳州界)洪州江(在洪州泊里長官司北經)
(龍見山下合渠陽江)潭洞江(在洪州泊里長官司治東)容江(在曹滴洞長官司西南源出苗)
(地北入福禄江)新化江(源自府城西為三十里江北流為八舟江又東北為新化江又西北合於)
(清水江)清水江(源自生苗地東至赤溪兩江口合新化江)歛村溪(在府城東六十里)
潭溪(在洪州泊里長官司治南)清泉(在湖耳長官司治西南兩石相向中有泉宂深不可測遇)
(旱禱雨有應)洒洞泉(在洪州泊里長官司南一十五里洒洞山下亦名神泉)
土産鐡洞被(本府出以苧布為質以彩線挑刺成之)茯苓葛布(府境及各)
(長官司俱出)
公署五開衛(在府治東北洪武十八年建)銅鼓衛(在湖耳長官司西洪武三十年建後)
(二年廢永樂三年復建二衛俱隸湖廣都指揮使司)黎坪守禦千戶所(在府城西南二)
(十里)中潮守禦千戶所(在洪州泊里長官司西南)新化亮寨守禦千
戶所(在新化長官司東三所俱洪武二十年建)隆里守禦千戶所(在隆里長官司)
(南)新化屯千戶所(在新化長官司西南三十里二所俱洪武二十五年建五所俱隸五)
(開衛)銅鼓守禦千戶所平茶千戶所平茶屯千
戶所
學校黎平府學(在城東南隅永樂十一年建)
關梁諸葛亮寨(在亮寨長官司西)天生橋(在石跨潭溪廣二丈餘長二十丈)武
安橋(在城中)清平橋(在湖耳長官司西南)來遠橋(在府城東十五里)通遠
橋(在府城東十里)
祠廟諸葛武侯廟(在府城東南隅)飛山廟(在府治東五代梁時靖州楊再思刺誠州)
(死而有靈土人祀之宋封英惠公廟舊在靖州飛山洪武十九年建於此)
陵墓徐知府墓(在新化長官司東南相傳宋辰州知府姓徐者因入洞招撫蠻夷被害棄屍河)
(内日逐下流夜復上流人皆驚異遂收葬之)
普安州(東至普定衛界一百九十里西至雲南平夷衛界一百二十里南至雲南廣南衛界)
(四百五十里北至貴州宣慰使司界五百五十里自州治至南京五千三百里至京師□千四百里)
(糧二千八百石零)
建置沿革禹貢梁州界天文井鬼分野古夜郎地秦為
黔中地漢隸牂牁郡蜀漢為興古郡地隋屬牂州唐
武德中置西平州貞觀中改為盤州隸戎州都督府
蒙氏時為南詔東鄙東㸑烏蠻居之號于矢部其後
㸑酋阿宋號齊彌部尋復子矢部元憲宗時内附置
于矢萬戶府至元間改置普安路又改為宣撫司後
仍改為普安路隸雲南行省本朝洪武初改普安軍
民府隸雲南布政司後改普安軍民指揮使司隸雲
南都司尋改隸貴州都司永樂元年改普安安撫司
屬普安衞十三年改為州隸貴州布政司
郡名牂牁(漢名)興古(蜀漢名)
形勝蠻夷襟喉(郡志據險立城控蠻夷之襟喉而為大郡之藩屏)雲貴川廣之
交(同上)
風俗事商賈喜佛老(郡志蠻民習俗不一白蠻巧佞專事商賈阿縳蠻喜誦老佛經)
山川番納牟山(在州治西北為州鎮山)八部山(在州城東三十里諸峯皆石矗然摩)
(空)石象山(在州城西南六十里有石如象)八納山(在州城北七十里其勢高聳上有夷)
(寨)廣午山(在州城北九十里林木欎茂下有小溪流入山宂)楊那山(在州城南一百)
(六十里)羅磨塔山(在州城北一百八十里四面峭壁上有寨惟一逕可逹東北瞰盤江)盤
江山(在州城東北一百八十里為安南安莊二衛界山)黨壁山(在州城西南二百七十里)
(四山環繞東南一箐外狹中曠可容數百家夏月土人遷此以避暑又名躱庫)得都山(在州城東)
(南四百二十里一名白崖產雄黃水銀)格孤山(在州城東四百五十里俗呼故故山)盤江
(源自普暢寨經州境東北下流合烏泥江)者卜河(在州城東南一百八十里源出揚那山下流為)
(磨溪下流入盤江其地四時常暖土人冬月遷居其旁)深溪河(在州治東南一百二十五里源)
(出木家寨西南流經黃草壩曲折三百里入烏泥江)三一溪(在州治東其源有三一出沙莊一出)
(雲南坡一出目前山三流合一入於城南水洞洞外狭内曠其顛有通明處其中懸崖怪石狀若人獸清)
(竒可翫)龍潭(在州城西南八十里石宂深不可測歲旱禱雨多應)温泉(有二一在州城東南)
(八十里一在樂民千戶所西水温可浴)響水(在州城南五十里)
土産硃砂水銀鐡雄黃橙榛芭蕉
公署晉安衛(在州治南洪武二十二年建隸貴州都司)樂民守禦千戶所(在州)
(城西南九十里)平夷守禦千戶所(在州城西一百里二衛俱洪武二十二年建)安
南守禦千戶所(在州城東南一百六十里)安籠守禦千戶所(在州城東)
(南三百二十里二衛俱洪武二十二年建已上各所俱隸普安衛)
學校普安州學(在州治南永樂十四年建)
關梁芭蕉關(在州城東南八十五里)分水嶺關(在州城西一百一十里)安籠
箐關(在州城東南三百四十五里)臨清橋(在州治東)惠政橋(在州北門外)澄
源橋(在州北郭)
寺觀觀音寺(在州治東)
人物元益智(普山土酋有謀略善安輯官至懷遠大將軍曲靖宣慰使掌普安路總管府事郡人)
(服其威信)
永寧州(東至鎮寧州界二十五里西至慕役長官司界四十里南至廣西泗城州界一百六)
(十里北至安順州寧谷長官司界三十里自州里治至南京四千八百三十里至京師八千二百)
(糧二千二百石零)
建置沿革古為荒服地元始置永寧州屬雲南普定路
大德間改屬湖廣行省本朝洪武十四年屬普定軍
民府後廢府屬四川普定衛軍民指揮使司正統三
年改屬貴州布政司親領六寨及領長官司二
慕役長官司(在州西一百七十里元為慕役寨本朝洪武十九年置長官司領四寨)頂
營長官司(在州南一百五十里元為頂營寨本朝洪武十九年置長官司領三寨)
形勝山川險阻林箐蓊鬱(州志)阻以重山環以衆砦(同上)
風俗夷民五種習尚不同(州志夷有五種曰仲家曰羅鬼曰犵狫曰苗曰龍家雖習)
(尚不同然短衣科頭男女自婚大率相類)好佩刀弩以背負物(同上)
山川安籠箐山(在慕役長官司西四十里東西横亘十餘里竹木葱翠可愛)關索嶺
(在頂營長官司治東勢極高峻周廻百餘里上有關索廟因名)白水河(在慕役長官司北二十里)
公署永寧衛(在州治東成化中建)
鎮寧州(東至康佐長官司界南至永寧州界俱三十里西至永寧州界五十里北至寧谷長)
(官司界二十五里自州治至南京四千八百六十里至京師八千二百二十里)
(糧二千六百石零)
建置沿革古為荒服地元始置鎮寧州屬雲南普定路
本朝洪武十四年屬普定軍民府後府廢屬四川普
定衛軍民指揮使司正統三年改屬貴州布政司親
領六寨及領長官司二
十二營長官司(在州北三十里元為十二營寨本朝洪武十九年置長官司領二十九寨)
康佐長官司(在州東四十里元為康佐寨本朝洪武十九年置長官司領四寨)
形勝重岡峻嶺衆溪環遶(州志)山川險阻之墟(新志)
風俗夷民雜居風俗各異(州志)婚姻論牛(同上婚姻不分貧富專論牛之)
(多寡為資聘)
山川猫兒山(在十二營長官司西北三里以形似名)公具河(在十二營長官司東北四)
(十里傍有寨因名灌溉田畆軍民頼之)阿破河(在十二營長官司北五十里以寨得名土人以)
(索為橋渡之)環翠山(在安莊衛北林木四時蒼翠)白水河(在安莊衛南三十里懸崖)
(飛瀑直下數十仞為河湍激若雷平旦雲霧寨其下)龍潭(在十二營長官司治西水色常黑禱雨輒)
(應)既濟泉(在州治東北其地極熱而此水獨涼故名)
公署安莊衛(在州治東洪武二十三年置安莊衛指揮使司隸貴州都司成化中移鎮寧於衛因)
(改屬焉)關索嶺守禦千戶所(在州南五十里洪武二十一年置關索雞背二堡尋)
(併雞背入關索嶺二十五年置為所)
學校安莊衛學(在衛治北洪熙元年建)
關梁天生橋(在十二營長官司東北四十里)白虹橋(跨白水河洪武二十五年右軍都督)
(僉事王成奉勅建)
寺觀列峯寺(在安莊衛治西南)紫霄觀(在安莊衛南一十五里)高真觀(在安)
(莊衛南二十里)
列女楊氏(十二營長官司僰人本朝洪武中安陸侯吳復聞其賢娶之未幾復卒楊哀痛切至明日)
(於靈几後自縊事聞贈貞烈淑人仍於父家旌表其門)
安順州(東至金筑安撫司界七十里西至寧谷寨長官司界三十里南至金筑安撫司刺曹)
(寨五十里北至鎮寧州十二營長官司界七十里自州治至南京四千九百一十里至京師八千二百九十里)
(糧五千石零)
建置沿革古為荒服地元置習安州屬雲南普定路本
朝洪武十六年改安順州屬普定府十八年改屬四
川普定衞軍民指揮使司正統三年始改屬貴州布
政司親領十四寨及領長官司二
寧谷寨長官司(在州西南三十里元為寨本朝洪武十九年置長官司領二十九寨)西
堡長官司(在州西北九十里元為寨本朝洪武十九年置長官司領四寨)
郡名普川(普定衛舊名)
形勝衝要劇地(貴州志崇山峻嶺為郛郭驚濤急流為溝池實衝要劇地)衆山環遶
(普定衛志)
風俗漢夷異俗(貴州志普定漢夷雜居風俗各異漢尚文義夷習鄙陋)人頗尚義
(普定衛志)
山川旗山(在州城南峻拔如卓旗)馬鞍山(在州城東以形似名)巖孔山(在州城東)
(四十五里山高峻盤亘傍有巖孔寨)九溪河(在州城東南四十里溪流九曲)谷龍河(在西)
(堡長官司西北五十里下流合烏江)侯家泉(在府城西北隅味清丼遇旱不竭)觀音井
(在圓通寺西水重於他井)清水井(在寧谷寨長官司東三十里)
公署普定衛軍民指揮使司(在州城内元置萬戶改普定府屬雲南行省大德間)
(改府為路屬曲靖等路宣慰司後屬湖廣行省本朝洪武中仍置普定府屬四川布政司尋增普定衛十)
(八年府廢二十五改置普定衛軍民指揮使司仍屬四川正統三年改屬貴州都司成化中移安順州於)
(衛治今與同城焉)
學校普定衛學(在州城内東宣德八年建)
關梁通靈橋(在州城内東隅)南津橋(在州城東南)白虹橋(在州城西北)清
水橋(在州城東二十里)碧波橋(在州治東南二里)通津橋(在州城内之北)寧
谷橋(在州城西一十里)
寺觀圓通寺(在州城南洪武十八年建)崇真觀(在州城南洪武二十九年建)
名宦元容苴(普定知府大德中蛇節宋隆濟等作亂容苴率衆效順容苴没其妻適姑復能宣力)
(戎行遂改府為路而以適姑為總管佩虎符)趙將仕(普定總管府通判立學安邊政平訟理夷)
(人畏服樹德政碑以頌之)
本朝張信(洪武中為普定衛指揮僉事通戰略好禮下士後以功封隆平侯)
新添衞軍民指揮使司(東至平越衞界八十里西至龍里衛界六十里南至)
(龍里衞太平伐界九十里北至杉木箐界五十里自衞治至南京四千七百三十里至京師八)
(千二百六十里)
建置沿革古荒服地宋嘉泰初土官宋永高克服麥新
等處以其子宋勝守之乃改麥新為新添元至元間
置新添葛蠻安撫司屬湖廣行省後改屬雲南行省
元末廢本朝洪武四年置新添長官司二十二年增
置新添千戶所屬四川貴州衛二十三年改所為衛
二十九年改為新添衛軍民指揮使司永樂中改屬
貴州都司今領長官司五
新添長官司(附郭)小平伐長官司(在衛西南五十里元為雍真等處蠻夷長)
(官司大德初改平伐等處兼雍真蠻夷長官司屬順元路本朝洪武十五年改為小平伐長官司屬貴州)
(衛二十九年改今屬)把平寨長官司(在衛城南六十里元置屬順元路本朝洪武十五年)
(屬貴州衞二十九年改今屬)丹平長官司(在衛城西南一百里元置丹平等處蠻夷長官)
(司屬廣西南丹州後廢本朝洪武三十年改置丹平長官司及改今屬尋省永樂元年復置)丹行
長官司(在衛城西南一百二十里元置丹行等處蠻夷長官司屬廣西南寧州後廢本朝洪武三)
(十年改置丹行長官司及改今屬尋省永樂元年復置)
形勝四山排戟一水縈紆(貴州志)東界平越西接龍里(衛志)
風俗土瘠民貧俗尚儉朴(衛志)以寅卯丑日貿易(寅日為虎場卯)
(日為兔場丑日為牛場是日軍民客旅皆集其地貿易有無)以割髮為孝(衛志父母男女)
(死皆以割髮為孝)
山川筆峰山(在衛城南其峰如筆高插雲漢)楊寳山(在衛城北山常青翠)西山(在衛)
(城西九里)谷定山(在衛城西北五里)蔡苖山(在衛城東北一十里上有泉懸崖飛下宛)
(如玉虹名曰飛泉)東山(在衛城東一十五里)谷阻山(在小平伐長官司東五里)隴冒
山(在小平伐長官司西一十里)擺重山(在把平長官司東一十里)翁黃山(在把平長)
(官司北一十五里)隴黃山(在丹平長官司治南)擺鋪山(在丹平長官司東二十里)洞
得山(在丹平長官司東北三十五里)藤茶山(在丹行長官司治西南)覩虎山(在丹)
(行長官司西一十里)甕城河(在衛城西南二十里元有甕城都桑等處長官司以此名)雍真
河(在小平伐長官司治西)藤茶河(在丹行長官司治西南)麥新溪(在衛城西南)
羅鴨溪(在把平長官司治東南)甲港溪(在丹平長官司東一十五里)沙井(在衛)
(治北隅味極清丼遇旱不竭)飛泉(在衛城東北一十里)
土産茶葛布(俱丹平長官司出)薑梅菖蒲刺竹(衛境及各)
(長官司俱出)
學校新添衛學(在衛治西正統九年建)
關梁谷忙關(在衛城東一十五里)甕城關(在衛城西南二十五里)甕侣橋(在衛)
(城東)麥新橋(跨麥新溪以上關橋俱洪武二十三年建)
寺觀興福寺(在衛城北永樂二年建)
人物宋宋勝(新添人父永高嘉泰初克服新麥等處以勝守其地嘉定中授勝右武大夫沿邊溪)
(峒經略使勝卒其子聚襲)元宋朝美(勝曾孫父捉巴蠻夷都總管朝美累官新添葛蠻安撫使)
平越衛軍民指揮使司(東至清平衞平定長官司界七十里南至新添衞界)
(六十里西至四川播州草塘安撫司界北至黃平安撫司界俱一百二十里自衛治至南京四)
(千六百七十里至京師八千二百里)
建置沿革古蠻夷地名黎峨里寨歷代叛服不常本朝
洪武十四年始置平越衛軍民指揮使司領長官司
五屬四川布政司後改屬貴州都司三十年分清平
平定長官司後屬都勻府萬歷中陞為平越府領州
一縣四
湄潭縣(附郭新設編戶里)餘慶縣(在府城西朝初里元為餘慶州本為長官)
(司萬歷中改為縣併今屬編戶里)黃平州(在府城西北州本里宋為黃平府隸叙朝改府)
(為安撫司隸播州宣慰司萬歷中改為州併今屬編戶里領縣二)甕安縣(在州城新里)
(設編戶里)龍泉縣(在州城戶新設編)(里里)楊義長官司(在府城東)
(三十里本朝洪武中置)
形勝邊方衝要之地苗蠻叢蕞之墟(貴州志)山溪之險(太平)
(橋志)
風俗俗尚威武漸知禮義(貴州志)
山川筆峰山(在府城南三里山峰高聳如卓筆然)杉木箐山(在長官司西五十里峰巒)
(險峻)七盤坡(在府城東三里盤廻七里坡下有溪)馬場江(在府城南四里羊場河通)清
水江(在長官西五十五里)
土産木香葛布茶麂水竹橘烏頭
學校平越府學(即衛學正統中建)黃平州學湄潭縣學餘
慶縣學甕安縣學龍泉縣學
關梁武勝關(在府城南二里左右崖削一水中貫實當諸路之衝)通津關(在府城西南)
羊腸關(在府城東南二十里)通遠橋(在府城南永樂五年建)太平橋(在府南三)
(里)
寺觀月山寺(在府西洪武二十一年建)高真觀(在府城内西洪武二十二年建)
龍里衞軍民指揮使司(東至新添衛界三十里西至貴州衛界二十五里南)
(至大平伐長官司界六十里北至貴州宣慰司界二十里自府治至南京四千八百五十里至)
(京師八千三百八十五里)
建置沿革古西南邊徼歷代以來蠻酋各據其地元始
置平伐等處長官司屬新添葛蠻安撫司本朝洪武
四年於安撫司地置龍里驛十九年改龍里站屬貴
州衛二十三年置龍里衞軍民指揮使司改屬貴州
都司領長官司二
平伐長官司(在衛城東南六十里元為平伐等處長官司本朝洪武十五年改置今司屬貴)
(州衛二十八年改屬本衛)大平伐長官司(在衛城南八十里洪武十九年置屬貴州衛二十八年改屬本衛)
形勝襟山帶水(衛志襟山帶水為夷地之勝)山環水繞(新志)
風俗俗雜醇疵(衛志)土瘠人貧俗尚儉朴(新志)
山川冗刀山(在平伐長官司治西峯巒高聳狀如列屏元時有蠻酋保郎者立寨此山招集蠻類)
(焉)岟山(在大平伐長官司治東北連峯峭壁中一逕可通為兩司界限)加牙河(在平伐長)
(官司治北源出谷者寨流入甕首河)甕首河(在大平伐長官司東南二十里下合清水江)
學校龍里衛學(在衛治東正統元年建)
關梁長衝關(在衛城西一十七里)隴聳關(在衛城東二十里俱洪武二十五年置)永
通橋(在衛城西里)廣濟橋(在衛城西南五里)
寺觀觀音寺(在衛治東)紫虚道院(在衛城内東南)
都勻府(東至四川播州宣慰司界二百二十里西至龍里衛平伐長官司界一百二十里南)
(至廣西慶遠府南丹州界三百一十里北至平越衛平伐長官司界一百里自衛治至南京四)
(千七百一十五里至京師八千二百四十五里)
(糧四千九百石零)
建置沿革古西南夷元置都雲等處安撫司屬雲南行
省本朝洪武十六年仍置都雲安撫司二十三年改
置都勻衛軍民指揮使司領都勻等七長官司屬四
川布政司永樂十七年始以七長官司改屬貴州布
政司而本衛屬貴州都司成化十年陞都勻府又以
獨山麻哈二長官司為州清平衛為縣及樂平平定
二長官司俱隸焉今領州二縣一長官司八
都勻長官司(在衛城南七里元為上都雲等處軍民長官司本朝洪武十六年改置今司)
邦水長官司(在衛城西二十里元為中都雲板水等處軍民長官司地本朝洪武十六年置)
(今司)平浪長官司(在衛城西五十里元為都勻安撫司地本朝洪武十六年置今司)平
洲六洞長官司(在衛城西南一百五十里元為都勻安撫司地本朝洪武十六年置今司)
麻哈州(在府北一百里元為犵狫寨本朝初為麻哈長官司隸平越衛尋陞為州改今屬領長官)
(司二)樂平長官司(在州城西北五十里元為狇犵寨本朝洪武中置長官司改今名隸平越)
(衛成化中以麻哈長官司為州屬都勻府因改今屬)平定長官司(在州西北六十五里洪武)
(中置初屬平越衛後改屬清平衛成化中改今屬)獨山州(在府城南一百五十里元置獨山州)
(軍民長官司屬新添葛蠻安撫司本朝洪武十六年改為九名九姓獨山州長官司成化中陞為州及今)
(屬戶一里領縣一長官司二)合江洲陳蒙爛土長官司(在州城東二百里元)
(置合江洲及陳蒙軍民長官司本朝洪武十六年改置今司成化中改今屬)豐寧長官司
(在州城二百一十里元為都勻安撫司地本朝洪武二十三年改置今司成化中改今屬)清平縣
(在州城北三十里即清平衛地成化中置今縣)
形勝控扼要荒(貴州志控扼要荒孤城獨守為廣西之唇齒貴州之籓籬)壤僻而險
(元王訓城隍廟碑界甌貴之間壤僻而險)衆山環繞一水縈流(都勻衛志東距播州)
(西連隆里北通平越南抵南丹衆山環繞一水縈流而本衛居其中焉)北通平越南抵
南丹(都勻衛志)衆山環拱二水交流(清平衛舊志)東抵丹章西
連平越(清平衛志)
風俗勇於戰鬭(貴州志)習俗鄙陋(貴州志)出入戴笠(都勻衛志)椎
髻白衣出入戴笠(清平衛志)居無床蓆手摶飯食(清平長官司志)
(蠻夷雜居居無床蓆手摶飯食習俗鄙陋)
山川東山(在府城東)養牛山(在府城西北一十里上有寨)箐口山(在邦水長官司)
(治西南)凱陽山(在平浪長官司西南六十里山甚險峻有寨在其上)六洞山(在平洲六)
(洞長官司西南七十里其山險峻山有大六洞寨)皮隴山(在麻哈州城東一十里)馬場
山(在樂平長官司東北五十六里與牧馬場相連)楊古山(在平定長官司北二十里又有平孔)
(山在司南三十里)鎮夷山(在獨山州治南山高頂平土酋結寨其上以鎮苗賊)獨山(在獨)
(山州城南二十里其山尖圓而峻無他山相連因名)行郎山(在豐寧長官司西南八十里山麓小)
(頂平而道路踦&KR1764;土人造梯以登上有蠻民二百餘家半山巖湧出流泉四時不竭)望城山(在清)
(平縣東二十五里又有東山在縣東三里)葛貢山(在清平縣西五里去縣北二十里又有羅冲山)
香爐山(在清平縣東三十里盤亘兩重壁立千仞形如香爐苗蠻嘗據此為險)舟溪江
(在平定長官司東八十里)都勻洞(在都勻長官司東一十里前門北向高廣俱一丈五尺後門南)
(向高廣四五尺洞中亂石狀如象鼻雜草叢生)梅花洞(在合江洲陳蒙爛土長官司東南三十里)
(宣德九年都指揮顧勇等嘗攻破此洞)都勻河(在都勻長官司治南)平洲河(在平洲六)
(洞長官司南水中有洲上土人開肆貿易其上)麥冲河(在平浪長官司東南一十里旁有寨)山
江河(在平定長官司東五十里)麻哈河(在麻哈州治南)樂平溪(在樂平長官司治南)
平定溪(在平定長官司東)東門溪(在清平縣東)凱旋溪(在清平縣北二里有)
(橋亦名凱旋)勇勝溪(在清平縣南五里有橋亦名勇勝)龍潭(在府城南一里淵匯不可)
(測歲旱禱雨有應)濟生池(在清平縣城内西相傳昔苗賊來侵城中無井頼此水濟急故名)
公署都勻衛(在府城内成化十年置)清平衛(在清平縣城内古西南夷城歷代未列郡)
(邑本朝洪武十四年始開其地置清平堡二十二年改置清平衛指揮使司隸貴州都司舊領清平平定)
(二長官司後省清平長官司置清平縣分平定長官司隸麻哈州而衛與縣則同城云)
學校都勻府學(在府治東成化中建)清平衛學(在衛治北宣德七年建)
關梁平定關(在府城北二十五里傍有平定橋洪武二十三年建)威震關(在府城西四十)
(里洪武二十四年置)雞場關(在清平衛城南一十里)羅冲關(在清平衛城北羅冲山二)
(關俱洪武二十五年置)迎恩橋(在府城北一里又清平衛北亦有迎恩橋)來遠橋(在府)
(城北二里)凱旋橋(跨凱旋溪上)勇勝橋(跨勇勝溪上)楊安渡(在府城東南五)
(十里)山江渡(在平定長官司境)
寺觀觀音寺(在府治東)勝夀寺(在清平衛南永樂初建)三清觀(在觀音寺東)
高真觀(在平浪長官司東)
畢節衞(東至赤水衞界六十里西至四川烏撒軍民府界一百一十里南至水西奢香驛界)
(二百二十里北至四川芒部軍民府界八十里自衞治至南京六千三百九十里至京師九千)
(五百六十里)
建置沿革本荒服西南夷地元為順元等路宣慰司地
本朝初為貴州宣慰司地洪武十五年於烏撒軍民
府地置烏蒙衛十六年徙此改置畢節衛隸貴州都
司
形勝華夏要衝(貴州志東阻本稀關西帶七星河落浙縈其南大山障其北當華夏之要衝為)
(雲南之道遊)東抵赤水西連烏撒(新志)
風俗中州禮俗(貴州志戍此者皆中州人其冠婚喪祭之禮能不混於流俗)
山川木稀山(在衛城東四十里巉崖陡峻石磴踦&KR1764;僅容一馬設關以守其險)翠屏山
(在衛城西九十里四時蒼翠望之如屏)響水河(在衛城東懸崖飛瀑數十仞有聲如雷下注城)
(河)七星關河(在衛城西九十里兩岸壁立立鐵柱鐵鎻繫浮梁以渡人行)福泉(在衛)
(城内東其泉清泠味甘人咸汲焉)
學校畢節衛學(在衛治東正統三年建)
關梁善欲關(在衛城南五里洪武十七年創置)木稀關(在木稀山洪武十七年置)老
鴉關(在衛城西三十里洪武十四年置)七星關(在衛城西九十里洪武十五年置)永
清橋(在衛城内東)阜安橋(在衛城西南三里)威鎮橋(在衛城東一十里)濟
川橋(在衛城東)
寺觀普慧寺(在衛城東前有福泉舊名福泉寺正統十四年賜今名)靈峰寺(在衛城西)
(五里)開化寺(在衛城東一十五里二寺俱正統十五年建)崇真觀(在衛治南)大梅
菴(在衛城北一十五里)
祠廟夀亭侯廟(在衛城内東祀蜀漢將關羽洪武二十三年指揮同知柳楫建)惠濟廟
(在衛城内東北祀龍神洪武二十八年柳楫建)
威清衛(東至貴州宣慰司界一十里西至平壩衛界三十五里南至金筑安撫司界八十里)
(北至水西鴨池河界九十里自衛治至南京四千九百四十里至京師八千三百六十里)
建置沿革本貴州宣慰司地本朝洪武二十一年置威
清站屬貴州衛二十三年改置威清衛指揮使司隸
貴州都司
形勝重岡環繞(新志)諸夷襟喉(同上)
風俗白布裹額(新志)
山川馬鞍山(在衛城南)銅鼓山(在衛城西四十五里相傳蜀漢諸葛亮征南於此獲銅鼓)
的澄河(在衛城西八里)龍井(在衛城北深數十仞俗傳有龍潛焉)
學校威清衞學(在衛治東宣德八年建)
平壩衛(東至威清衞界四十五里南至金筑安撫司界四十里西至普安衛界北至蒙楚地)
(界俱三十里自衛治至南京四千六百七十里至京師八千五十里)
建置沿革古西南夷地本朝洪武二十三年始置平壩
衛指揮使司後改隸貴州都司
山川鹿角山(在衛城南一十五里其石峯聳立形如鹿角)馬頭山(在衛城東南二十五)
(里羣山連絡高聳凌空形如馬首)東溪(在衛城東源出東北石洞中流灌田畆人頼其利)龍
井(在衛城東南一十五里水極清甘上嘗有煙霧居民遇旱屠狗魘之則風雨隨至)聖泉(在衛)
(城西其水消長不時故名)
學校平壩衛學(在衛城内西宣德八年建)
關梁通南橋(在衛城南三里路通雲南)
寺觀永福寺(在衛治南)玄真觀(在衛治西)圓通菴(在衛治南洪武二十四年建)
安南衛(東至安莊衛一百六十里西至普安州一百六十里南至廣西安降長官司五百二)
(十里北至普安州二百五十里自衛治至南京四千六百五十里至京師七千一十四里)
建置沿革古西南夷地元為普安路地夷名尾灑本朝
洪武十七年始制尾灑驛屬普安軍民府二十三年
改置安南衛指揮使司隸貴州都司
形勝盤江界其東烏鳴阨其南(衛志)羣峰環矗(同上)
風俗男女跣足以背負重(舊衛志)善畜牧貿易(舊衛志)病不
服藥(新衛志)性尚剛勇出入帶刀儉陋淳朴且勤於
耕稼(俱同上)
山川尾灑山(在衛城南二里山勢高聳其顛嘗有雲霧土人因名尾灑猶華言水下也)白基
山(在衛城西三十三里其山巍峩傍有削壁清秀可愛)盤江山(在衛城東三十七里與安莊衛)
(為界石路屈曲䧏陟峻險)白石崖(在衛西南五十里石崖削壁有飛泉直下如瀑布狀)清源
洞(在衛城東一十三里其中巖石秀麗有泉滴成小池水至清泠)盤江(在衛城東四十里源自西)
(堡諸溪流經皮古毛日諸屯合規模小溪水至下馬坡轉南入巖冗或見或隱下通烏泥江)者卜
河(在衛城東南四十里自普安州楊那山小溪合流曲折二百餘里入盤江)雙清泉(在衛城内)
(西北隅)尾灑泉(在衛城南門之内)白麓泉(在衛城南一里)水澄泉(在衛城外)
(東北二里)清漣池(在城中衛治之南)
土産橙梅葛蕨菖蒲馬猿麂竹鷄
楓木刺竹苧蔴
關梁烏鳴關(在衛城南二里山巔下入深箐洪武中置關有戍兵)江西坡橋(在衛城西)
(三十八里洪武二十五年建)盤江渡(在衛城東四十里路通貴州雲南)
祠廟關王廟(在衛城南門外洪武二十八年建)龍神廟(在衛城南二里洪武二十九年)
(建)
凱里安撫司(東至四川永寧宣撫司界一百里西至永寧宣撫司九姓長官司界一百)
(四十里南至赤水衛摩尼千戶所界北至永寧衛界俱五十里自司治至南京四千八百八十)
(里至京師八千二百五十里)
建置沿革古蠻夷之境唐元和初置蘭州宋乾德中州
罷元為永寧路地本朝洪武四年屬四川永寧宣撫
司二十二年以地當滇貴之要衝置普市守禦千戶
所隸貴州都司後陞為凱里安撫司仍舊屬
形勝四山圍繞峻險如壁(普市所志)
風俗不務耕桑專事貿易(所志)
山川木案山(在城東二里山有茂林脩竹横亘青翠如列屏嶂)龍泉澗(在城東南六里)
(源出東南山谷流至城南潛入洞中透合落窝溪遇旱取水禱雨有驗)
寺觀普化寺(在城西南八十里)
明一統志卷八十八
