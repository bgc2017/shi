明一統志卷八十六
明李賢等撰
雲南布政司
雲南古梁州之南境為徼外夷地漢置益州郡領於益
州部刺史自唐至宋為蒙氏段氏所據元置雲南諸路
行中書省及肅政廉訪司于中慶又置曲靖等路慰宣
司于曲靖臨安等處宣慰司于臨安大理金齒等處宣
慰司都元帥府于金齒本朝改置雲南等處承宣布政使
司領雲南大理臨安楚雄澂江廣西廣南鎮沅蒙化景東
永寧順寧一十二府曲靖姚安鶴慶武定尋甸麗江元江
永昌八軍民府北勝新化二州者樂甸一長官司禦夷孟
定孟艮二府孟養軍民指揮使司車里木邦老撾緬甸八
百大甸大苦刺麓川平緬底馬撒八宣慰使司干崖南甸
隴川三宣撫司鎮康灣甸大侯威遠四州芒市鈕几孟璉
茶山麻里五長官司置雲南都指揮使司領雲南左雲南
右雲南中雲南前雲南後廣南大理臨安曲靖景東
楚雄洱海平夷越州蒙化陸凉永昌大羅一十八衞
瀾滄騰衝二軍民指揮使司宜良易門安寧馬隆楊
林堡十八寨木密關七守禦千戶所置雲南等處提
刑按察司分普安臨元金滄洱海四道監察諸府州
衞所三司並治于雲南府云
雲南府(東至澂江府邑市縣界一百八十里南至澂江府河陽縣界一百二十里西至)
(臨安府廣通縣界三百五十里北至尋甸軍民府界二百一十里自府治至南京七千二)
(百里至京師一萬六百四十六百四十五里糧三萬四千二百石零)
建置沿革禹貢梁州之界天文井鬼分野周以前為徼
外西南夷僰鳩獠慓躶毒獹咢烏蠻所居地楚莊蹻
略地西至滇池因王其地號滇國秦常頞通五尺道
頗置吏焉漢武帝遣將臨滇滇王舉國降遂置益州
郡治滇池蜀漢改益州郡為建寧郡又分建寧置雲
南郡晉因之兼置寧州宋齊並為建寧郡隋置昆州
後廢唐初復置後為南詔蒙氏所據改為善闡府歴
鄭趙楊三氏至大理段氏以高智深領善闡牧遂世
有其地元初置善闡萬戶府至元中改置中慶路本
朝洪武中改雲南府領州四縣九
昆明縣(附郭漢為滇池縣地隋為昆州之境唐為晉寧縣地元初立二千戸所後改置善州領昆)
(明官渡二縣後州廢縣存尋又省官渡入焉本朝因之編戶二十七里)富民縣(在府城西北九)
(十里唐初為西寧州地貞觀中改西寧曰梨州烏蠻酋些門些未始築馬舉籠城號梨灢甸元至元初立)
(梨灢千戶所後改為富民縣本朝因之編戶二里)宜良縣(在府城東南一百五十里昔蠻酋囉)
(氏築城號囉裒籠唐貞觀中置匡州領匡川等縣元初立宜良匡城及大池千戸所至元中改置宜良州)
(領大池大赤二縣後改州為縣併二縣入焉本朝因之編戶四里)嵩盟州(在府城東北一百二)
(十里古滇國地烏蠻車氏等居此後為枳氏所奪因名枳磑昔有漢人築金城于此曰長州因築臺與蠻)
(盟故名其地曰嵩盟唐時蒙氏置長城郡宋時屬大理段氏改嵩盟郡元初立嵩盟萬戶府至元中改為)
(長州尋陞為嵩盟府後復為州領楊林邵甸二縣本朝初因之洪武中省邵甸縣入州成化間楊林縣亦)
(併入編戸九里)晉寧州(在府城東南一百里漢滇池縣地晉隆安初置晉寧州唐武德初置昆州)
(及晉寧縣後蒙氏段氏皆為陽城堡部元初立陽城堡萬戸府至元中復為晉寧州本朝因之編戸五里)
(領縣二)歸化縣(在州北二十里安江城昔有吳氏居之因名大吳籠後為些莫徒蠻永偈所據)
(元初隸呈貢千所至元中分置歸化縣本朝因之編戶三里)呈貢縣(在州北六十里有故城曰)
(呈貢城世為烏白些門些莫徒門茶僰五種蠻所居元初立呈貢千戶所至元中改為晟貢縣本朝改呈)
(貢縣編戸四里)安寧州(在府城西南八十里古滇國螳螂川也漢為益州郡之連然縣晉屬建寧)
(郡隋屬昆州唐武德初置安寧縣隸昆州蒙閣羅鳳叛唐以蘇閉阿裒治之大理以高氏守之元初隸陽)
(城堡萬戸府至元初立安寧千戸所後改為州本朝因之編戸一十里領縣二)羅次縣(在州八九)
(十里古壓磨目村本烏蠻羅部農落彈所居地大理時高量成令高白連慶治其地元至元中因羅部置)
(羅次州隸中慶路後改為縣屬安寧州本朝因之編戸三里)禄豐縣(在州西一百八十里古禄)
(琫甸白村昔烏僰蠻居之以其地瘴熱遷徙不常大理時高智昇子義勝治其地元初隸安寧千戶所至)
(元中置禄豐縣屬安寧州本朝因之編戸三里)昆陽州(在府城南一百五十里地在滇池南漢屬)
(益州郡晉屬寧州梁時為土人爨瓉所據隋南寧夷爨翫拜昆州刺史唐開元前置河東等二十二州隸)
(嶲州改隸黎州都督後沒于南詔宋時大理以高氏治之名巨橋城元立巨橋萬戸府至元中改為昆陽)
(州本朝因之編戸四里領縣二)三泊縣(在州西北七十里昔僰獠蠻所居之地後為大理所有以)
(善善闡元初隸巨橋萬戸府至元中於那龍城置三泊縣以溪為名本朝因之編戸二里)易門縣
(在州西一百五十里昔烏蠻酉仲磨由男所居之地大理時高福世守其城元初立洟門千戸所隸巨橋)
(萬戸府至元中改易門縣本朝因之編戶三里)
郡名滇國(春秋時名)益州(漢名益之為言隘也言其地險隘亦曰疆壌益大故曰益)建寧
(蜀漢名)晉陵(晉名)
形勝接吐蕃際黔巫(唐書東距爨東南屬交阯西摩伽陀北接吐蕃東北際黔巫)西
南重鎮(元儒學提舉何弘佐禮樂記)會要之地(蹇郁修學記)山川明秀
(大德橋記)
風俗種類非一習俗不同(雲南志諸處之夷種類非一曰僰人曰爨人即羅羅有黑)
(白二種曰麽些曰禿老曰些門曰蒲人曰和泥蠻曰白夷又有小百夷曰土獠曰羅舞曰撒摩都曰摩察)
(曰濃人曰山後人曰哀牢人曰峨昌蠻曰□蠻曰魁羅蠻曰傳尋蠻大扺滇南之夷皆此數種其所習俗)
(各不相同)男女勇揵不鞍而騎善用矛劎(唐書)勤耕務實敬
釋誦經嚚訟好鬭(俱郡志)俗無禮儀死不葬祭(元史賽典)
(赤傳俗無禮儀男女自相配偶死則火之不為葬祭)臘月祀祖(歲以臘月二十四日祀祖如中)
(州上塜之禮)食貴生(猪牛雞魚皆生醢之和以蒜食)交易用貝(貝俗呼作&KR1437;以一為)
(庄四庄為手四手為苗五苗為索雖租稅亦用之)椎髻編髮(男子披氊椎䯻婦人不塗澤髮)
(以青紗分編繞首盤繫處子孀婦出入無間情通私耦然後成婚)首戴次工(製如漁笠覆以)
(黑氊親故雖久别無拜跪唯取次工以為禮以上俱方輿勝覽)
山川五華山(在府城内上有佛寺)螺山(在府城北舊名盤坤山有巨石色皆深碧如螺髻下)
(有潮音洞洞門有盤瓠廟基)商山(在螺山北連峰叠巘丹崖翠壁若鸞停鵠立下有冷泉土人云)
(浴之可去風疾)石鼻山(在府城西一十里山有白石狀如人鼻)進耳山(在府城西二十)
(里許上有廟俗傳有漢使卒于此土人祠之春秋祭祀則豐稔)聚仙山(在府城西二十里一名筆)
(架山北有神魔洞下有泉流入鴛鴦池)抹葱山(在府城東二十里)樂錯半山(在府)
(城北二十里)玉案山(在府城西二十五里一名列和蒙山秀麗多泉石石有碁盤山北平坡中)
(有三泉如盆池郡人春日遊賞于此山中有玉案蘭若)文殊山(在府城北二十五里一名蒙滯)
(雄山上有文殊堂及文殊泉)金馬山(在府城東二十里西對碧雞山中隔滇池山不甚高而綿)
(亘西南數十里上有長亭下有金馬關)碧雞山(在府城西南三十里東瞰滇澤蒼崖萬丈綠水)
(千尋月印澄波雲横絶頂雲南一佳景也漢宣帝時方士言益州有金馬碧雞可祭祀而致遣王褒往祀)
(至蜀而卒顔師古謂金形如雞碧形如馬未知果否元張雄飛詩北闕辭丹鳳南雲看碧雞紫苔移玉座)
(瑤草濕金泥雨霽龍歸洞風生虎渡溪尋梅穿竹逕採藥躡松梯)太華山(在碧雞山西北)靈
芝山(在富民縣西南二里舊名赤晟化山)洞口山(在富民縣東南三里下有洞水從中流出)
(經縣南西北入安寧河)顛臥山(今名滇和山)嚕臥山(今名魯和山)蒙課卧
山(今名無怯和山俱在富民縣西十餘里)黃弄山(在富民縣北十五里)客爭容山
(在宜良縣東一十里為縣鎮山今名犁摩□山)觀音山(在宜良縣西一十里山頂有泉今名水井)
(山其南有岩泉山)北樂山(在宜良縣北三十里一名播雄山今名保紅山)笮箐山(在宜)
(良縣西五十里)蛇山(在嵩盟州治北山小而竒形如盤蛇)羅錦山(在嵩盟州東北一十五里)
(岩石峭立紋彩若羅錦下有泉亦名羅錦有灌溉之利)秀嵩山(在嵩盟州東二十里聳秀插霄)
(漢環州之山此為最)彌雄山(在嵩盟州北三十里蒼崖疊出望之蔚然土壌肥饒蔬果繁夥今名)
(彌秀山)欶雺山(在□盟州東四十里世傳蒙世隆征烏蒙得四女歸至此山四女遥望故鄉俯)
(仰歎息忽山顛霧結三峰蠻謂三為欶注為雺其山&KR0886;崒獨峻登眺則雲南悉在目中又名峻葱山)抹
摐山(在嵩盟州西五十里春月開三色聚八仙花布滿山澗土人謂之登花)東葛勒山
(在嵩盟州故邵甸縣西北高三十里為南中之名山)竹雄山(在嵩盟州故楊林縣舊治南)楊
林山(在嵩盟州故楊林縣治東羣峰立屏列如畫山麓有石狀狀如羊)烏納山(在嵩盟州故楊)
(林縣西南一十里有石如馬頭土人以烏納名之山周百餘里西距呈貢東接宜良水草宜牧)萬松
山(在晉陵州東五里中有萬松盤龍羅漢三寺)金砂山(在晉寧州西五里產砂石其色如金)
五龍山(在晉寧州南五里山多雲氣上有五龍泉一名小石屏山)光長山(在晉寧州西南)
(一十里北瞰滇池上有二竒石腹中空洞叩之如鐘鼓聲)三台山(在呈貢縣治北三山相屬如台)
(星一名萬福山)象兔山(在呈貢縣西南一十五里舊有蠻寨)羅青山(在安寧州治西上有)
(羅青廟廟前泉極甘美)呀嵕山(在安寧州西北五里州之主山山有煎鹽水及產仙茅花木)
洛陽山(在安寧東一十里昔段氏于上鑿十六羅漢建法華寺下有泉流經東橋灌田三千餘畆)
岱晟山(在安寧州北一十五里昔嘗產仙女稻今名筆架山)葱山(在安寧州西北二十里高)
(聳冠諸山其北復起為鳳城山)玉龍山(在羅次縣東三里中有碧石竇湧泉如玉龍吐水之狀)
九戍山(在羅次縣舊治南五里又名九峯今名九湧)穹盪山(在羅次縣南一十五里烏)
(蠻謂之崛嵕峰上有穹盪庵)苴麽崱裒山(蠻語譯云子望母之山有二一在羅次縣舊治)
(東北四十里一在縣西三十里)蒙荅縳山(在綠豐縣西五里勢如翠屏今名三次和山)南
平山(在豐禄縣西一十五里三面陡峻惟南稍平故名)姚陵山(在禄豐縣東北三十里舊)
(名驥琮籠山群山中一峰聳拔山頂有泉及古寨)長松山(在昆陽州西五里上多松石)僊
卧山(在昆陽州滇池之側一名白鳥山)望州山(在昆陽州北一十里其勢昂聳回顧州治)
珊蒙果山(在昆陽州西一十里山如翠屏頂秀三峯竒分八面)寳應山(在昆陽州東南)
(一十里)雲龍山(在三泊縣西北一十五里岡巒秀聳四時蒼翠將雨則雲凝其上)葱蒙
臥山(在三泊縣舊治北一十五里上有漢人舊城及王仁求碑)白鶴山(在三泊縣西南一十)
(四里相傳有鶴巢其上故名)滑光嶍山(在三泊縣舊治西南三十里岩上有一小城)娘
當山(在易門縣北舊名戈晟智桶山三峯聳秀可愛)蒙低梨巖山(在易門縣舊治南五)
(十里高插雲漢下有坪谷宜牧)禄益惡危山(在易門縣舊治西一百里上有依依主城昔善)
(關邊戍之所)響石(在富民縣東八里石色青白狀如馬鞍擊之有聲如磬)滇池(在府城南)
(一名昆明池一名滇南澤周廣五百餘里合盤龍江黃龍溪諸水滙為此池中產衣鉢蓮花盤千葉蘂分)
(三色下流為螳螂川中有大小卧納二山史記滇水源廣末狹有似倒流故曰滇漢武帝欲伐滇國於長)
(安西南穿昆明池象之以習水戰)螳蜋川(源自滇池縈廻安寧州治過昆陽州冨民縣下入金)
(沙江)渠濫川(在昆陽州東南五里東北流入滇池)大池江(一名盤江一名大河從澂江府)
(邑市縣北入宜良縣境八十里出縣界)大城江(源自陽宗縣明河流經宜良縣東下入盤江)
盤龍江(一名滇池河源自嵩盟州故郡甸縣之東山西山凡九十九泉合流經府城東又南入滇)
(池)龍巨江(一名龍濟溪源出尋甸果馬山流經嵩盟州東南入嘉利澤)西湖(在府城西)
(周五里蒲藻長青人多泛舟遊賞)安寧河(源出安寧州東經冨民縣南又東至羅次縣為沙摩)
(溪至禄豐縣為大溪至易門縣為九渡河流入元江府界)大堡河(源出新興州界經晉寧州永興)
(鄉分沅入滇池)星宿河(在禄豐縣西源出武定府過易門縣流入元江)洟札郎水(在富)
(民縣東北一十里西入大溪)農納水(在富民縣北五十里源出武定府界北入大溪)龍泉
水(在富民縣西五里俗傳中有龍怪立祠鎮之)彌雄水(出彌雄山南入羅婆澤)牧樣
水(源出嵩盟州牧樣澗西南入滇池)嘉利澤(在嵩盟州東南一十五里周百餘里水溉民田)
(魚供民食又名楊林澤)交七浦(在歸化縣東北二十里廣二百餘畆)荷花池(在府學後)
(一名九龍池)黑龍池(在府城北二十五里一名黑魚池深不可測人莫敢取其魚傍冇龍祠及)
(文殊閣禱雨輒應其西有白龍池)湯池(在安寧州北一十里雲南温泉非一惟此為最色如碧玉)
(可鑒毛髮)紅蓮沼(在富民縣治東南泉常湧出荷花爛漫上有龍神祠)清侯井(在布政司)
(内大理高智昇為善□演習號清侯鑿井得□演名)石井(在昆明縣黑林堡東周迴五尺泉出石竅)
(中甚清潔)里仁井(在昆陽州官道傍其水滿井&KR1070;之即涸滲久乃復舊)龍泉(有四一出商山)
(下湫傍有祠祠西有亭扁曰第一泉東冇龍泉觀一出城西勒甸村山中水分青白色上有祠一出碧雞)
(山下洞内有金線魚故又名金魚泉一出楊林縣)瀑布泉(在府城西二十里寳珠寺後崖高十)
(餘丈泉自上生下噴珠濺沬清澈可愛)對龍泉(在嵩盟州西資善里兩泉對流百餘步始合流)
(入嘉利澤)石洞泉(有二一在嵩盟州資善里洞高丈許泉出其中一在昆陽州平定鄉小山下有)
(三洞泉出會而為潭中有青白大魚俗呼隨龍魚人不敢捕)羅錦泉(在嵩盟州月豐里流灌田)
(畝)海眼泉(在安寧州治北一日三潮隨湧隨涸俗傳僧戒照卓錫之泉)文殊泉(出文)
(殊山下流過松花堰入西湖)
土產鐵(昆明縣出)馬(昆明富民宜良三縣出世稱西馬又易門縣蒙低梨巖山常産異馬)氊(州縣)
(俱出細密為天下最)鹽碧瑱子(俱安寧州出)石綠(禄豐羅次二縣出)五色
花石(彌雄山出狀如馬腦可作器皿)香附子紫花木(俱出府境)
公署安寧鹽井鹽課提舉司(在安寧州治西)雲南左衞(在府治東)雲
南右衞(在府治南)雲南中衞(在府治東南)雲南前衞(在府治西南)雲
南後衞(在府治東南)廣南衞(在府治東南俱洪武十五年建)宜良守禦千
戸所(在宜良縣治西)安寧守禦千戸所(在安寧州治西南)易門守禦
千戸所(在易門縣南三十里舊縣治俱洪武二十四年建)楊林堡守禦千戸
所(在楊林縣東五里洪武三十五年建)十八寨守禦千戸所
學校雲南府學(在府治南元至元間中慶路總管張立道等建先是雲南未知尊孔子祀王逸)
(少為先師立道置學舍首建孔子廟本朝西平侯沐英勒周子太極圖并朱子白鹿洞規于碑)嵩盟
州學(在州治西元至正中建本朝重建)晉寧州學(舊在州治北正統七年移建州治西)
安寧州學(在州治北元大德中建本朝重建)昆陽州學(在州治北永樂元年建)
昆明縣學(在縣治東本朝建)宜良縣學(在縣治西本朝建)呈貢縣學
(在縣治東本朝建)禄豐縣學(在縣治北本朝建)
宫室聚遠樓(在五華山寺内日本僧曇演建以一覽滇南之景而名本朝都督沐昂重修潘仁詩)
(樓前風景似中華樓外峯巒際海涯遠近屯營諸部落高低花柳萬人家斷雲影接玄猿樹積水光連白)
(鳥沙欲挽銀河洗兵甲相期稳泛月中槎)尊經閣(在府學元建蔵璽書名御書閣後改宸章閣本)
(朝黔國公沭晟重修改今名)敬思堂(在府城中本朝西平侯沭英建學士王景章有記)思
召堂(在大華山下内有西平侯遺文滇人思□如周人之思召伯因以名堂)泰然堂(在聚)
(遠樓北)真意亭(在泰然堂後滇人遊燕之所)盟蠻臺(在嵩盟州治南俗傳昔漢人居)
(此及烏白蠻強盛漢人徙去相與會盟於此因號嵩盟今土臺尚存)
關梁金馬關(在金馬山下)碧雞關(在碧雞山北麓)漙潤橋(在府城東舊名至正)
龍濟橋(在嵩盟州南一十五里)四通橋(在晉陵州西村)永濟橋(在宜良縣湯池)
(廵檢司□)濟遠橋(在呈貢縣治南)永豐橋(在禄豐縣治南)
山川五華寺(在五華山舊名憫忠寺元至元初建雲南諸利惟此為最本朝雲南參政姚肇遊寺)
(詩五峯山高幾千尺快□凌空近奎壁朱欄倒影巖壑間露浥嵐光翠堪挹)大華寺(在大華山)
(頂元賽典赤建俯瞰滇池僧佛財於寺中建為高閣本朝都督沭晟為匾曰一碧萬頃)圓通寺
(在螺山下盤谷間窮幽極阻)常樂寺(在府城南俗呼西寺)覺照寺(在府城南俗呼東寺)
(二寺俱唐貞元初弄棟節度使玉嵯顛創各冇白塔高十三丈)筇竹寺(在玉案山唐貞觀初建其)
(寺深邃花木竹石幽雅可掇)靈芝寺(在富民縣治西元延祐初建始闢基得靈芝五本因名)
宗鏡寺(在嵩盟州蛇山頂唐天祐中建)長春觀(在府治東元至大初建中有文昌祠神應)
(異常)
祠廟大靈廟(在府治東昔蒙氏尊摩訶迦羅大黑天神立廟祀之元載于祀典至今滇人信焉)
碧雞神廟(在碧雞山東)金馬神廟(在金馬山西今移府城中)姚岳廟(在晉)
(寧州西十五里臨滇池)忠烈廟(在晉陵州古土城内祀晉陵州刺史李毅之女秀惠帝時五苓)
(蠻寇寧州毅卒其女明達有父風衆推領州事奬勵將士嬰城固守伺夷稍怠出軍擊走之唐開元初賜)
(廟額)咸陽王廟(在府治西祀元平章贈咸陽王賽典赤)黔寧王廟(在府治西祀本)
(朝西平侯沭英追封黔寧王載諸祀典其南建昭靈觀以典廟祀)定遠王廟(在黔寧王廟東)
(王名晟英之子有勲勞故祀之)
陵墓梁王墓(在進耳山梁王名博羅元宗室)賽音迪延齊墓(在善□北門賽音迪延齊元雲南行)
(省平章德政甚多及卒百姓巷哭交阯王感其德遣使者十二人齊衰為文致祭其文有生我育我慈父)
(慈母之語)王禕墓(在府城東南二里禕金華人本朝洪武五年以翰林待制招諭雲南危言正色)
(責以大義為元遺孽梁王所害正統間贈翰林學士諡忠文)
古蹟苴蘭城(在府城北十餘里楚莊蹻王滇時所築名穀昌城傍有王女城乃梁時所築)高
嶢關城(在昆明縣關津最要處)金城(在嵩盟州西南漢人所築)天女城(在晉陵州)
(西昔李毅之女秀代父領鎮時所築)古土城(在晉陵州西北隋刺史梁毗所築有九門十二衢今)
(惟存陽城堡耳)河東州城(在葱蒙臥山東唐置州土人稱為華納城城外有石碑題曰大周故)
(河東州刺史王府君碑王府君求仁也)集興籠城(在嵩盟州南又有梅堂阿葛籠蒙琮籠白)
(籠諸城周回相望數十里俱南詔揚祐所築)伽宗城(在呈貢縣治西大理段氏時土官伽宗所)
(築)江東城(在安寧州東南)青籠城(在安寧州北)驥琮籠城(在禄豐縣東北)
巔裒城(在禄豐縣南)羅部城(在羅次縣北皆蠻酋恃險處)廢官渡縣(在府)
(城東南三十里元置縣尋省入昆明市中有古碑相傳蒙摩訶嵯與三十七部會盟時立)廢邵甸
縣(在嵩盟州西四十里元立邵甸千戸至元中置縣本朝省入州)廢大甫縣(在晉陵州南二)
(十里元置縣尋省入州)廢河西縣(在昆陽州河西鄉元至元中置縣尋省入州)諸葛
營(在宜良縣南小石嶺諸葛亮嘗營于此又名諸葛峒)諸葛碑(唐廣德初鳳伽異築拓東城故)
(有諸葛亮石刻文曰碑即仆蠻為漢奴夷畏誓常以石搘捂今廢)爨王墓碑(在昆明縣東一)
(十五里題曰大周昆明隋西爨王之碑成都閭邱均撰洛陽賈餘絢書)山亭記碑(在三泊縣)
(西七里山中昔高智圓建亭為遊觀之所僧楊子雲為記)
名宦周莊蹻(楚威王命為將軍略定滇池會秦擊楚道絶因自王於滇索隐贊曰西南外徼莊蹻)
(始通勞浸靡莫異俗殊風及置郡縣萬代推功)漢王然于(武帝遣然于間出西南夷求身毒國)
(道閉於昆明者歲餘後以誅南夷兵威諭滇王入朝)郭昌(元封初以將軍將兵臨滇滇王降及靡莫)
(等國悉平尋叛昌復平之)衞廣(中郎將同郭昌討平滇王諸國)文齊(王莽末益州太守郡夷畏)
(服公孫術據蜀齊固拒之聞光武即位乃間道遣使自聞徵為鎮遠將軍封成義侯)劉向(威武將軍)
(建武中領兵臨滇池諸夷之叛諸部悉平)張翕(永平間益州太守政化清平得夷人心)張喬
(益州刺史安帝時諸蠻叛喬奏滑吏侵犯蠻夷者九十餘人皆減死論三十六部皆内附)王阜(益州)
(太守始興學校漸移其俗)三國諸葛亮(蜀漢建興初征南中所在戰捷遂至滇池聞孟獲者)
(為夷漢所服亮生致之使觀營陣縱使更戰七縱七擒獲曰公天威也南人不復反矣南中遂平)張
嶷(仕蜀漢同馬忠收斬南夷劉冑後牂牁興古獠種復反嶷嶺諸營討平之)晉王遜(永嘉中寧)
(州刺史時州境被寇遜惡衣菲食招集勞徠誅伐豪横州境復安夷民甚畏愛之)姚岳(永嘉中李)
(雄寇寧州刺史王遜遣兵拒之大破賊追至瀘水不□不還遜怒鞭岳岳裂冠而卒時人冤之為立廟焉)
李毅(南蠻校尉持節鎮寧州討平夷寇統五十八部李雄亂毅死之其女秀有父風衆推領州事竟)
(破賊保境比卒郡夷立廟為之立廟)南北朝王紀(梁益州都督武帝時建寧越嶲叛紀開通)
(道路撫定夷人)隋史萬歲(行軍司馬自蜻蛉川至渠檻川破三十餘部)唐楊佑(南詔)
(時清平官封長州郡公撫治本郡蠻民甚敬畏之)元賽音迪延齊(雲南行省平章政事教民拜跪)
(禮儀婚姻行媒死者為之棺槨祭奠又教民播種為陂池以備水旱創建孔子廟明倫堂講經史授學田)
(由是文風稍興及卒百姓號哭震野)阿魯(中慶路達嚕噶齊閱版籍得隠戸萬餘即其地屯田疆理)
(有方後累遷雲南行省參政)張立道(中慶路總管以昆明池夏潦必冒城郭乃求泉源所出洩其)
(水得良田萬餘頃爨僰人雖知蠶桑未得其法立道教之飼養收利十倍於舊又建孔子廟置學舍立師)
(擇弟子由是人習禮讓風俗稍變)趙世延(雲南按察司判官時年一十有四烏蠻酋叛世延會)
(省臣以軍討之蠻兵大潰請降)程思廉(雲南行臺御史中丞始至蠻酋来賀詞若遜而意甚倨思)
(廉奉宣上意以綏之且明示禍福聞者懾服舊有學校而禮教不興思廉力振起之)劉正(雲南行省)
(左丞先是土民歲輸金銀甸寨遠者遣官往徵迎送之費歲以萬計折閱之數必十加二餽□亦如納數)
(正首疏其弊合官秤俾土官身詣官輸納其弊始革)阿爾噶實哩(晉寧州同知訪民瘼宣教)
(化境内大治)本朝沐英(洪武中以西平侯同穎川侯傅友德平雲南英好賢禮士善撫士卒)
(初下雲南留鎮其地宣布恩信招懷番酋得其懽心或有叛者喩之不下然後加兵夷人皆畏愛之無復)
(叛者子春襲侯爵繼鎮雲南)沭晟(春弟繼春爵鎮守雲南撫綏夷人一以恩惠夷人時節以禮来)
(見者必親延接宴以醉飽由是遠近化服無不感戴永樂中以平交阯有功進封黔國公在鎮四十年地)
(方寧謐卒封定遠王諡忠敬)沭昂(晟弟謀勇過人思任發叛昂以督督統兵征勦𢷬其巢穴遂平)
(賊寨留鎮雲南在任號令嚴明夷人聲服邊徼肅然卒贈定邊伯諡武㐮)梅思祖(洪武中平雲南)
(命思祖以汝南侯署雲南布政使司事思祖善於撫輯夷民安之)張紞(洪武初平雲南以紞為右)
(參政陞左布政使凡雲南貢賦法令壇祠公署與夫典儀程度皆所規定夷民心孚遠近奠安歴任三十)
(年陞吏部尚書滇人至今思之)寗正(洪武中雲南都指揮使每有征討無不成功後以石軍左都督)
(徵還)陳遜(永樂中為雲南左參政後陞右布政使有學有守卒于官囊無遺貲都督沐昂為棺斂歸)
(其喪浦城)周樂(永樂中雲南按察司副使操履清介終于官一物無所遺惟存經史散帙而已官為)
(棺殮而歸)賴巽(正統中為按察使在任廉正有威執法不撓官吏敬憚卒于官叔瑛為布政使參政)
(亦有惠政及人)沐璘(昂子以都督鎮雲南讀書工詩撫治有方夷人悦服)戴新(宣德間雲南右)
(布政司兩征麓川贊理糧儲不乏)徐觀(雲南按察司僉事以討麓川功陞副使)盧翊(弘治)
(中雲南布政司右參政平靖四熟等夷)李希顔(弘治末雲南提學副使振作士氣滇人德之)
朱應登(正德間雲南參政綽冇治績)
人物漢許叔(昆明人元和中入中國授五經歸教授本郡)唐張志誠(昆明人太和中)
(入成都學羲之草書歸教國人)王求仁(安寧郡人為河東州刺史教民以生聚阜財之道賦役均)
(平恩義兼濟人心咸服夷風丕變子善寳以雲麾將軍持節河東諸軍事河東州刺史有治績)元楊
立義(昆明人仕為騰衝府同知事親至孝親沒負土成墳詔旌其門)王昇(昆明人通經術能文)
(章仕為宣慰副使)
列女托克托懷氏(元副樞雅克特穆爾洪武中平雲南雅克特穆敗績于曲靖馳歸氏閉門不納曰爾)
(受梁王厚恩兵敗不死何以見王乃鴆其二男一女命侍者曰我死爾舉火焚屋毋令辱我遂飲□死)
仙釋道清(姓楊甸人殉道忘軀日課經典感現觀音大士遐邇欽風漁者焚其網酒家隳其具皆以)
(利物為心蒙孝桓册為顯密融通大義法師一日微哂而化火中彩雲盤礡舌根不爛如紅蓮)脫空
(諱覺胤戒律高潔母亡廬墓累墳刺血書經住錫五臺嘗遊滇池卓一菴名樂道後歸五臺沐浴焚香而)
(寂三日面如生流汗津津異香馥郁焚所忽生靈芝三萼獲舍利百餘顆)無言和尚(姓李氏紹)
(祖父精密教法嘗持一鐵鉢入定咒誦欲晴則鉢内火光燭天遂霽欲雨則鉢内白氣上升遂雨蒙氏封)
(為灌頂國師嘗於崇聖寺講經有老翁立聽畢乘風雲而去衆驚問之曰洱水龍也)趙迦羅(昆明)
(人世為阿□哩僧迦羅尢精其教諳通唐梵經書元大德間鄉有蛟化為美少年挑淫婦女父老請治之)
(即遣黑貌胡奴擒至以水噀之化為蛟斬之胡奴即大黑天神也雲南陷遂不知所往云)
大理府(東至姚安府姚州界二百四十里西至永昌府永平縣界一百八十里南至順)
(寧府界三百一十里北至鶴慶府界一百二十里自府治至南京八千里至京師一萬一)
(千四百五十里石糧二萬二千八百零)
建置沿革禹貢梁州之界天文井鬼分野漢武帝開西
南夷此為益州郡嶲唐葉榆縣境東漢分屬永昌郡
蜀漢又分葉榆屬雲南郡晉諸郡皆屬寧州李特據
蜀分置漢州宋齊梁陳仍置雲南永昌郡屬寧州唐
麟德初於昆明之□棟州置姚州都督府治葉榆洱
河蠻開元末蒙舍詔皮羅閣併蒙嶲詔越析詔浪穹
詔邆睒詔浪施詔五詔合為一號南詔治太和城至
閣羅鳳號大蒙國又至野牟尋再徙羊苴咩城即今
府治改號大理國其後鄭買賜趙善政楊干貞互相簒
奪至五代晉時段思平得之更號大理國元憲宗時
收附立上下二萬戸府至元間改置大理路本朝洪
武十五年改路為府領州四縣三長官司一
太和縣(附郭本漢葉楡縣地唐開元末皮羅閣逐河蠻取太和城即此後閣羅鳳據其地元立太)
(和城千戸所至元間置理州及河東縣後省州改縣曰太和屬大理路本朝因之編戸六十六里)趙
州(在府城南三十里漢永昌郡地唐為姚州之境南詔蒙氏為趙州瞼皮羅閣置趙郡閣羅鳳改趙州)
(宋時大理段氏改天水郡元初立趙瞼千戸所至元間仍為趙州又於白崖瞼立建寧縣屬趙州後并入)
(州屬大理路本朝因之編戶八里領縣一)雲南縣(在州南一百里漢元封初置雲南縣屬益州郡)
(東漢屬永昌郡蜀漢改屬雲南郡唐初置雲南州貞觀中改匡州領勃弄匡川二縣後張仁果據之號白)
(子國蒙氏至段氏並為雲南州又稱品甸元初立千戸所尋復州後降為縣本朝改今屬編戸十五里)
新平縣(萬歷中新設)鄧川州(在府城北七十里漢為葉榆縣地唐為邆備州隸姚州都)
(督府後為鄧睒詔所據南詔并之置鄧川睒後改為德源城宋時大理段氏因之元初立德源千戸所尋)
(改鄧川州本朝因之編戸一十二里領縣一)浪穹縣(在州西一十五里本漢葉楡縣地蠻名彌)
(次乃浪穹詔所居之地唐時為南詔所侵其王移保劎州更稱劎浪貞元中南詔立為浪穹州元初立浪)
(穹千戸所後改䆡穹縣與鳳羽縣俱屬鄧川州本朝併鳳羽縣入浪穹編戸二十五里)賓川州
(在府城西九十里本朝改建編戸一十二里)雲龍州(在府城西六十里舊雲龍甸元至元末立)
(雲龍甸軍民總管所本朝改雲龍州編戶二里)十二關長官司(在府城東三百里本雲南)
(縣楚場地元至正間因僻險始置十二關防送千戸所本朝改置長官司)
形勝峭山深塹(唐書鄧川寧北峭山深塹號為險要之地)襟山帶河(雲南志東連葉)
(榆西倚點蒼南北百里有二關襟山帶河地雖廣而險隘)南詔都會(大理府學記)
風俗俗本於漢(元郭松年大理府學記)民多士類地雜百夷(俱郡)
(志)
山川點蒼山(在府城西高千餘仞有峯十九蒼翠如玉盤亘三百餘里山頂有高河泉深不可測)
(又有瀑布諸泉流注為錦浪等十□川蒙氏封為中岳本朝洪武中沐英征大理出點蒼後立旗幟以亂)
(之遂克其城即此山也元高昌雅詩水遶青山山遶城由来人傑地應靈水光萬頃開天鏡山色四時環)
(翠屏本朝張羽歌三山摽海裔五岳名中州安知金馬碧雞外乃有點蒼千仞之神丘愚公有力不得移)
(至今欎欎盤荒&KR1101;陰崖猶遺太占雪白石一化三千秋)三耳山(在趙州治西三峰高聳如耳)
俗龍山(在趙州北一十五里唐鎮南將軍建浮屠其顛)九龍頂山(在趙州南五十里其)
(山九峯相聚)龍興和山(在雲南縣治西北其山高大如扶風太乙之状欝然高峻與雲氣連)
(結固陰沍寒雖盛暑不熱廣志曰五月雪霜浩然)寶泉山(在雲南縣西北一十五里又名九鼎)
(山)水目山(在雲南縣南三十里高頂有泉深不可測)梁王山(在雲南縣北三十里蒙氏)
(時酋長王氏居焉)卧牛山(在鄧川州東北以形似名)東山(在鄧川州南一十里下有魚潭)
(祈雨有應)鐘山(在鄧川州北一十五里)寧山(在浪穹縣西北如鳳翼又名鳳凰山)靈應
山(在浪穹縣東二十里峻拔高聳上有石巖巖中有石觀音像)鳳羽山(在浪穹縣西南三十里舊)
(名浮羅山相傳蒙氏細奴邏興時有鳳翔于此故名鳳羽後鳳死每歲冬衆鳥哀弔其上故又名鳳弔至)
(今土人於鳥来時舉火取之鳥見火輒赴火自死)三峯山(在雲龍州治西)九曲山(在洱)
(河東百餘里峯岳攅簇狀若蓮花九盤而上又名九重嵒上有石洞人莫能通)定西嶺(在趙州南)
(四十里高千餘仞設關其上大江之源出焉)西洱海(在府城東古葉榆河也一名渳海又名西)
(洱河源自鄧川合點蒼山之十八川而匯于此形如人耳周三百餘里中有羅筌濃禾赤崖三島及泗洲)
(九曲之勝下流合于樣備江濃禾島形如几案故又名玉案山)樣備江(源自劎川州經浪穹縣過)
(點蒼山西洱海至趙州西南境下流入瀾滄江)大江(源出定西嶺北流經趙州治東南下入西洱河)
(尾名波羅江)白厓瞼江(源出定西嶺東南流經趙州白厓瞼至定邊縣入禮社江)葡萄
江(源自浪穹縣寧河經鄧川州北至州南入西洱河今名彌宜佉江)瀾滄江(源出吐蕃鹿石)
(下本名鹿滄江後訛為瀾滄今又訛為浪滄自麗江經雲龍州西南入蒙化府)禮社江(源自趙州)
(白厓瞼至楚雄合瀾滄江)葉鏡湖(在雲南縣北三十里中有石如鏡)明河寧湖(在浪)
(穹縣西北五里周回五十里水色如鏡)青海子(在雲南縣東南一十里又名青龍海子)周
官些海子(在雲南縣東北一十五里)藥師井(在府城西此水造紙極㓗白)救疫
井(在點蒼山下相傳有疫厲者飲之即愈)玉泉井(在趙州北一十里元楊庭撰碑世祖征南)
(駐兵于此時久旱軍士咸渴世祖懇禱以劎插地清泉湧出)
土産鹽(三縣有井)點蒼山(點蒼山出其石白質青文有山水草本狀人多琢以為感)感通
茶(感通寺出味勝他處產者)木蓮花(樹高大葉如枇杷花如蓮有青黃紅白四種)無花
果(趙州出不花而實生枝葉間如李)公魚(洱河出似鰷細鱗長不滿尺大小俱有子味極美)
高河菜(點蒼山高河泉出莖經葉青味甚辛辣五六月採之若高聲則雲霧驟起風雨卒至蓋高)
(河乃龍湫也)
公署五井鹽課提舉司(在浪穹縣西北三百里洪武十六年建)大理衞(在府)
(治南洪武十七年建)洱海衞(在雲南縣治西洪武二十二年建)
學校大理府學(在府治南元舊學基本朝正統間重建)趙州學(在州治西洪武十八)
(年建)鄧川州學(在州治西洪武十七年建)賓川州學(在州治南嘉靖間建)太和
縣學(在縣治東洪武二十七年建)雲南縣學(在縣治南洪武十八年建)浪穹縣
學(在縣治東洪武十七年建)
宫室五花樓(在府治西唐大中十年南詔劵豐祐所建以會西南夷十六國樓方廣五里高百尺)
(上可容萬人元世祖征大理時駐兵樓前至元三年嘗賜金重修前冇宋高國公輔政碑僧子雲撰文)
關梁龍首關(在點蒼山北元王明嗣詩萬里雲南道壯哉龍首關氣吞西洱水勢軋點蒼井絡標)
(雄鎮坤維倚大閑周章無六詔俯仰了羣蠻)龍尾關(在點蒼山南其右有石長丈餘名天橋洱)
(河之水過其下兩厓石險人不可度又名石馬橋)迎恩橋(在府城外一名黑龍橋)雙鶴
橋(在府城南橋柱立二銅柱)獅子橋(在府城北)進寳橋(在鄧川州遵政鄉)
寺觀無量寺(在府治南)感通寺(在點蒼山四峯之半舊名蕩山又名上山中有三十六院)
(其南三峯之下有金相法真二寺一峯之下有法圖寺)玉局寺(在點蒼山六峯之半相傳蒙氏)
(建中有唐御史杜光庭祠元李伯強詩海風吹曉上層臺玉局仙人安在哉一帶山河無限好百年懷抱)
(此時開)弘聖寺(在點蒼山七峯麓中有塔高二十丈又名一塔寺其北有大光明寺)崇聖
寺(在點蒼山十峯之下唐開元中建中有三塔製極精巧今名三塔寺)無為寺(在點蒼山十二)
(峯之半)鶴雲寺(在點蒼山十四峯之半相傳嘗有二仙乘雲鶴来此因名其北有石雲寺又十)
(五峯下有盤龍聖元五臺三寺十六峯半有弘圭寺十七峯下有峩崀寺)光勝寺(在點蒼山下元)
(世祖征南時駐于此内有學士程文海撰平雲南碑)大慈寺(在府城北二十五里内有卓錫泉相)
(傳僧慧普以錫卓地而泉湧出)羅漢寺(在洱海東羅筌島寺之左巖下有禮拜石)崇福寺
(在洱海東玉案山其南有高興寺)遍知寺(在趙州治西北)赦開寺(在趙州北五里蒙氏)
(時冇見佛飛來于此因建寺)鍾山寺(在鍾山□氏建)護明寺(在浪穹縣治西)棲霞
觀(在府治西)
祠廟點蒼山神祠(在中峯下)海神祠(在洱海北南詔異牟尋復唐時立此示示不叛)
(叛之意城内人有洱河廟)應國安邦廟(在府北所祀未詳其人然有禱輙應)儒風廟
(在趙州北唐鮮于仲通征南詔携儒生姓張有歿于此後人立廟祀之)建峯廟(在趙州冶東南)
(蒙氏時有束川人趙康居此歿後土人立廟祀之)
陵墓萬人塚(在趙州西二十五里唐鮮于仲通及李泌之敗死者二十餘萬閣羅鳳曰天子致討)
(兵士何韋遂斂屍葬之其塚如山)
古蹟太和城(在府城南一十五里南詔徙治太和城即此)羊苴咩城(在南北二關之)
(間城有九重南詔異牟尋白太和城徙)白厓城(在趙州東南九十里南詔有十瞼此其一也夷)
(語瞼即州之類元置千戸所至元間改建寧縣尋省入州)寧北城(在鄧川州北三十里)鏡州
城(在雲南縣治東唐置領夷郎等六縣後廢今名雲南上城遺址尚存)石耳竅(在龍首關南石)
(有□深不可測土人相傳患耳疾者以海&KR1684;納其中可愈)鐵柱(在白崖城蒙氏建極十三年四月所)
(鑄名曰建極又鑄鐵笠覆於頂土人號天尊柱柱歲貼金其上之邀福俗以為諸葛亮鑄者非)地符
石(在雲南西西二十五里石上有篆文如印人不敢踐)南詔碑(在太和縣蒙氏閻羅鳳叛唐歸)
(吐蕃揭碑國門明不得已而叛若唐使者至可指碑澡祓吾罪)撫運碑(在五花樓前昔鄭買嗣立)
(高氏改刻高公輔政碑)
名宦漢張仁果(據蒙舍自漢末起傳子孫三十三世其後進求為蒙氏所滅)唐韋仁
壽(高祖時命檢校南寧都都督將兵五千人至西洱河周歴數千里蠻夷豪帥皆望風歸附仁壽承制)
(置七州十五縣各以其豪帥為刺史縣令法令清肅蠻夷悦服)王建方(貞觀中右武侯將軍討松)
(外諸蠻夷敗之蠻山谷中方遣使諭之歸附者七十餘城又遣使詣西洱河諭以威信其帥遂降)鄭
回(嶲州西瀘令天寳中閣羅鳳叛唐臣吐蕃陷嶲州得回重其才拜清平官及異牟尋立回說曰中國)
(有禮義歸之利莫大焉異牟尋從之遂棄吐番而歸唐)五代鄭買嗣(鄭回之裔簒南詔位)
(改號大長和梁間平中子仁旻繼立後遇害)趙善政(唐天成時鄭仁旻死權臣推善政為酋國)
(號興源改元天應)楊干貞(廢趙善政自立為詔國號義寧改元興皇)段思平(晉天福間)
(以通海節度使廢楊干貞自立為詔國號大理子孫傳至興智元憲宗時收附授金牌火符)元張
立道(大理等處勸農使爨僰之人雖蚕桑而未得其法立道教之飼養收利十倍於舊雲南之人由)
(是益富庶)
人物唐蒙歸氏(本哀牛夷之後姓蒙氏有曰細奴邏高祖時遣使入朝賜錦袍傳三世至皮羅)
(閣開元間以逐渳河蠻功賜名歸義册為雲南王子閣羅鳳繼立叛唐為南詔夷語呼王為詔)蒙伽
異(太和人蒙歸義之孫天寳間入宿衞拜鴻臚卿後其父閣羅鳳繼立以伽異為陽瓜州刺史)異
牟尋(蒙伽異之子自閣羅鳳叛至異牟尋有智數善撫衆略知書從鄭回之說復歸唐冊封南詔王)
段赤成(太和人有膽略勇於為義蒙氏時龍尾關外津梁寺西有一大蟒吞啗人畜赤城乃披甲)
(持雙劎欲殺蟒蟒吞之劎鋒自蟒腹出蟒亦死土人為建靈塔寺葬之塔下)尹仇寬(為蒙氏清)
(平官貞元中入陳地圖貢方物拜左散騎常侍封高溪郡王)宋李紫琮(大理人以其王段和)
(譽命為進奉使入貢于宋過湖南聞學校文物之盛請於押伴求詣學瞻拜宣聖像邵州守張察許之遂)
(往遍謁見諸生又乞觀御書閣舉笏扣首)元段信苴福(大理僰人思平之後憲宗時從其主)
(興智入覲獻地圖條奏治民立賦之法後又率僰爨軍二萬導元將烏梁海台平諸郡降交阯所著有征)
(行集)段信苴日(信苴福之弟世祖時入覲詔領大理等城後為總管討平諸爨之叛者以其地)
(置郡縣行賦役施政化以功累授大理威楚金齒等處宣慰使後拜行省參政卒治大理凡二十三年子)
(阿慶襲爵累授鎮國上將軍)楊昇(太和縣人性資超邁儒吏兼通至正中歴官木邦澂江鶴慶知)
(事以討明玉璽有功陞木來路同知卒子寳為大理路通事以招諭土人授姚安路判官從征克蔚州曹)
(州陞大理路土官治中梁王段氏搆兵寶曰兩兵相鬭民有供餉傷鏑之苦極力解和民感其德)
仙釋道安(蒙氏時河東瞼人自幼嗜佛書為僧于天長寺精修苦行嘗欲于寺建浮圖即有洪水自)
(蒼山漂木石而出羅筌島有毒龍頻覆舟道安創寺其所害遂息其他神用莫測坐化之夕毫光五彩茶)
(毘之日頂骨有唵室利伽詞阿六字梵書人始知其為文殊之化以寶瓶盛其靈骨化為清水云)
臨安府(東至維縻州界二百四十里西至元江府界一百八十里南至寧遠州界六百)
(八十里北至澂江府界二百里自府治至南京七千五百里至京師一萬九百九十里)
(糧一萬六千石零)
建置沿革禹貢梁州之界天文井鬼分野古句町國漢
置句町縣屬牂牁郡蜀漢屬興古郡晉二郡俱屬寧
州唐為羈縻牁州地屬黔州都督府天寳末南詔蒙
氏於此置通海郡都督府宋時大理段氏改為通海
節度尋改秀山郡後復為通海郡其後蠻酋互相侵
奪或屬善闡或屬阿僰元憲宗時内附置阿僰部萬
戸至元初改置南路尋改臨安路屬臨安廣西元江
等處宣慰司本朝洪武中改為臨安府領州四縣四
長官司九
建水縣(附郭唐時為烏麽蠻地古稱步頭亦云已甸元和間蒙氏築城名惠&KR1902;漢語曰建水段氏)
(時為些麽蠻苴&KR1902;所據元初内附置建水千戸所屬阿僰萬戸至元中改為建水州屬臨安路本朝因之)
(編戶八里)石屏州(在府城西五十里唐時其地有澤曰異龍河内有三島烏麽蠻始居一島築未)
(束城宋時阿僰蠻奪據之闢地得石坪方五里聚為居邑因名石坪邑元至元中改邑為州屬臨安路本)
(朝改曰石屏州編戸八里)阿迷州(在府城北七十里元初立阿寗萬戸府至元初隸南路總管府)
(大德中直隸臨安廣西元江等處宣慰司本朝立為阿迷州及改今屬編一十四里里)寧州(在府)
(城東五十里漢為益州郡地晉梁為南寧州地唐初析置西寧州貞觀中改梨州唐末為些麽徒蠻所據)
(號步雄部後屬爨蠻改寧部元初置寧部萬戸後改海寧府至元中改寧州屬臨安路後以西沙縣省入)
(本朝因之編戸七里)通海縣(在府城西北一百五十里元初置通海千戸隸善闡萬戸至元中改)
(為縣隸寧海府府廢改屬臨安路為附郭縣本朝徙府治建水州縣仍隸焉編戶三里)河西縣
(在府城西北一百八十里唐武德中置西宗州貞觀中改宗州河西縣屬焉後沒於蠻名其地曰休臘元)
(初内附至元中於休臘置河西州屬臨安路後改為縣本朝因之編戸四里)嶍峨縣(在府城西)
(北二百六十里漢為益州郡地晉屬南寧州唐時為僰蠻嶍&KR1160;所居名嶍峨部後併於阿僰元初内附時)
(嶍峨千戸隸阿僰萬戶至元中改為州後降為縣隸臨安路又割隸寧州本朝改今屬編戶七里)蒙
自縣(在府城東南一百五十里縣境有山名目則漢語訛為蒙自南詔時以趙姓者守其地至段氏)
(時為阿僰蠻所有元初置蒙自千戶所隸阿僰萬戶後改為蒙自縣隸臨安路本朝因之編戸一十五里)
納樓茶甸長官司(在府城西北一百八十里蒙氏為茶甸元置千戶隸阿寗萬戶後分)
(為二千戶隸雲南行省又納納樓茶甸本朝改長官司隸本府)教化三部長官司(在府)
(城東南三百五十里元為強現三部隸臨安等處宣慰司後屬強現四部本朝改長官司隸本府)王
弄山長官司(在府城東南二百五十里元為大小二部本朝改長官司隸本府)虧容
甸長官司(在府城西南一百四十里舊鐵容甸部元置軍民路本官改長官司隸本府)溪
處甸長官司(在府城西南一百五十里舊溪處甸部元置軍民副萬戸隸雲南行省後屬元)
(江路本朝改長官司隸本府)思陀甸長官司(在府城西南二百五十里舊為官桂思陀)
(部元置和泥路隸雲南行省後屬元江路本朝改長官司隸本府)左能寨長官司(在府)
(城西南二百三十里舊為思佗甸寨本朝置長官司隸本府)落恐甸長官司(在府城西)
(南二里舊為佯溪落恐部元置軍民萬戶隸雲南行省後屬江江路本朝改長官司隸本府)安南
長官司(在府城東南一百九十里本阿僰蠻所居地舊名褒古後名捨資元至元中置捨資千戸)
(後以其地近交阯改南安道防送軍千戶屬臨安路本朝改長官司隸本府)
郡名通海建水(俱蒙氏名)秀山(段氏名)
形勝為滇上閫(桂香樓碑記)邊徼重地(指林寺碑記)北扺澂江西
連楚雄(郡志)南隣交阯為雲南極邊(建水州志)廣西都會之
地(同上)
風俗士俗質野(郡志士俗質野民性愚傲僰爨二種為最盛)採獵為業(雲南志居)
(村落者貌醜性悍短衣跣足首雉尾佩甲兵以採獵為業)以貝交易多積為富(郡志)
山川判丈山(在府城南二十里高千餘仞中有三峯削出如筆架昔大里段思平外舅爨判居其)
(上因名有祠在焉本朝王景章判山翫月歌判山山上秋月明判山山下秋水清道人持杯待明月氣壓)
(泰華吞滄溟姮娥靚粧倚碧井照見琉璃幾千頃興来吸盡金叵羅舞袖徘徊弄清影)乾陽山
(在石屏州北五里高可五百餘丈上有石泂下有乾陽龍祠歲旱禱之即雨)菜玉山(在石屏州)
(東一十五里中有石謂之菜玉)鍾秀山(在石屏州南二十五里中有紫石可採為硯其西北有寳)
(山如圓珠)烏充山(在阿迷州東一十五里又名東山嘗有鳥飛集其上其西有禄豐山又其西有)
(蓬和山三山相連環抱州治)萬松山(在寧州東九里麓盤頂峭上有松林四時蒼翠)登樓
山(在寧州東南二十里高可千丈袤八十餘里登之則遠近之景舉在目前昔蒙氏封為東嵎之人有)
(祠在焉)諸葛山(在通海縣東南三里昔諸葛亮南征駐兵于此)秀山(在通海縣南六十里)
(又名青山列翠如屏下瞰長河山半有判府泉味甘而清飲之令人肥白其麓有秀山泉亦清美)螺
髻山(在河西縣西五里山頂如佛之螺髻然)禄溪山(在河西縣東北望之宛如錦屏)龜
山(在嶍峨縣治東北其狀如龜)目則山(在蒙自縣西三十里横列二十餘峯秀麗如畫百里)
(外舉目則見故名)羨裒山(在蒙自縣東五十里上多石筍絶頂平地千頃中有三池水草四時)
(不枯竭最宜牧放)曲通山(在納流茶甸長官司西南八里山半冇三泉一流入禄豐江二流入)
(石洞)波些山(在教化三部長官司西四十里孤峰削出冠衆山)溪處山(在溪處甸長官)
(司治西峭拔延長土民世居其上中有溪澗因名)思陀山(在思陀甸長官司治東山頂平夷有)
(思陀寨遺阯)北嶺(在府城北二十五里)碧玉峯(在寧州北五十里巖石磷磷下瞰撫仙湖)
(波光極浸如碧玉上有碧玉神祠傍有石如懸鍾又名石鍾宕)仙人坡(在通海縣東南二十里每)
(旦有白沙印數巨人跡在上或掃去之明日復見俗謂仙人迹)瀘江(在府城南源自石屏州異龍湖)
(東流入阿迷州南為樂蒙河入于盤江)曲江(在府城東北九十里源自新興州由嶍峨縣石屏州)
(會諸水至河西縣而東入于盤江)禮社江(在府城西流經城南入納樓茶甸界為禄豐江經蒙)
(自縣為黎花江東南注于交阯清水江)婆兮江(在寧州東六十里源自澂江撫仙湖經州境匯)
(于婆兮甸入盤江)禄卑江(在河西縣西五十里一名沾夷江源自新興州流經縣境東入于曲)
(江)合流江(在嶍峨縣南一源自新興州一源自石屏州俱至本縣合流入于曲江)虧容
江(在虧容甸長官司西五里源自元江入境東經車人寨出寧遠州境)落矣河(在石屏州西八)
(十里源自元江府入境出虧容甸)高河(在寧州東四里周三百步久雨旱不涸溢)魯部河
(在教化三部長官司西南三十里源自禮社江經司境入黎花江)異龍湖(在石屏州治東湖有)
(九曲周一百五十里中有三島曰孟繼龍曰小末束曰和龍其水流為瀘江)通海湖(在通海縣)
(北三里源自河西縣流注為湖周八十里相傳昔水澇不通有僧于縣治東北石筍叢立處以杖穿穴洩)
(其水因名通海)建水(在府城南廣五五今湮塞過半)蓮花池(在府治西廣二里清澈如鑑每)
(夏蓮開如錦)玉㓗井(在府治東味甘冽色如玉㓗)大小龍井(在石屏州治西二井)
(相鄰合流入于異龍湖)通井(在寧州治南水甚㓗而旱不涸)火井(在阿迷州東北三十里其)
(水溢出于田常有烟氣投以竹木則火燃夜則有光)白龍泉(在府治西北上跨以橋其水灌溉甚)
(溥土人祠其傍歲旱禱之即雨其東北有甘泉清冽汲之不竭)温泉(在府治西水有湯每春暮郡人)
(浴三日乃歸謂之祛時疫又西北十五里及三州四縣縣俱有之)靈泉(在寧治西其深莫測謂有)
(有龍物潛焉)新生泉(在通海縣一十里可溉田百畝)龍華泉(在蒙自縣廢龍華寺内相)
(傳有靈物潜焉歲旱取水禱之輒雨)
土産金(安南長官司出)鐵(河西嶍峨二縣出)紫檳榔(安南長官司出)勝沉香(即紫)
(檀香河西縣出)鱗蛇膽(安南長官司出蛇長丈餘四足有黃鱗黑鱗能食鹿春冬在山夏秋在水)
(土人殺而食之取其膽治牙疼解毒藥黃鱗為上黑鱗次之)波羅蜜三柰子(府境)
(出)
公署臨安衞(在府治東洪武十五年建)守禦通海前前千戸所守
禦通海右右千戶所(俱在通海縣治東洪武十五年建隸臨安府)
學校臨安府學(在府城西北洪武十六年建)石屏州學(在州治東)阿迷州
學(在州治東北俱洪武二十二年建)寧州學(在州治東洪武二十三年建)通海縣
學(在縣治南洪武二十五年建)河西縣學(在縣治東洪武二十九年建)嶍峨縣
學(在縣治東永樂十一年建)蒙自縣學(在縣治東南洪武二十七年建)
關梁寧海關(在通海縣東北一十里)建通關(在通海縣東南一十里)瀘江橋
(在府治東南)曲江橋(在府城北九十里)落矣河橋(在石屏州西八十里)泰安
橋(在阿迷州西三十里)
寺觀指林寺(在府治西元元貞間建)善覺寺(在石屏州北元至元間建)靈泉寺
(在阿迷州治西北)正覺寺(在寧北三十里里俱本朝建)妙高寺(在通海縣治南傍有)
(慈雲寺)鹿宛寺(在蒙自縣治西元泰定間建)興國寺(在河西縣治北元至正間建)
崇玄觀(在石屏州西二里本朝建)燃燈院(在府治東元大德間建)如是庵(在嶍)
(峨縣治西南其東冇梅庵俱本朝建)
祠廟諸葛公祠(亮征南中至此地威信所加蠻皆心服去而思之為立祠焉)吳敬德
(在石屏州北唐建今徙于州南)秀山神祠(段思平建至今為官民祈禱之所)
古蹟曲江城(在府治北臨曲江有二一築於漢一築於蒙氏)砌碌石(在石屏州秀山蠻語)
(鹿為砌石為碌其石高七尺左右各一石高二尺似犬逐鹿之狀)龍馬蹄石(在石屏石州西)
(八十里高四尺圍六尺有龍馬蹄跡傍有小石呼為風伯雨師歲旱禱之輒應)
名宦元布哈(臨安宣慰司同知存心忠厚蒞政嚴明遠近靖安至今慕之)張立道(臨安)
(軍民宣撫司創廟學於建州書清白之訓於公廨以警貪墨風化大行)
人物元董文彦(通海人為威楚路知事以死節諡莊愍官其子為禄豐簿詳見楚雄府宦繢)
楚雄府(東至雲南府禄豐縣界二百里西至景東府界三百八十里南至元江軍民府)
(界二百八十里北至兆安軍民府界一百九十里自府治至南京七千五百七十五里至)
(京師一萬一千二十里糧八千九百石零)
建置沿革禹貢梁州之界天文井鬼分野漢為益州郡
地晉咸康中於此置安州尋罷入寧州後為雜蠻耕
牧之地爨蠻築城名威楚唐貞觀末諸蠻内附置傍
望丘覽等州天寳末南詔蒙氏以此地屬銀生節度
宋時大理段氏以銀生屬姚州號此為當筯瞼又改
白鹿部後改威楚郡元初内附置威楚萬戶府至元
中改為威楚路後置威楚開南等路宣撫司於此本
朝洪武十五年改置楚雄府領州二縣五
楚雄縣(附郭唐南詔時為安州威楚縣後爨蠻蠻所據宋時大理段氏屬姚州元初置千戸所至)
(元中改置威州仍立富民淨樂二縣尋降為威楚縣省二縣入焉本朝改為楚雄縣編戶一十里)廣
通縣(在府城東七里古路睒地唐時沒于蠻南詔立為路睒縣元初立為路睒千戸至元中改廣通)
(縣隸南安州本朝改今屬編戸四里)定遠縣(在府城北一百二十里漢為越巂郡地唐初置西濮)
(州貞觀中改髳州後沒于蠻爨酋築新城曰耐籠宋時地屬大理元初置牟州千戸至元中改定遠州仍)
(立南寧縣尋改州為縣省南寧入焉本朝因之編戶五里)定邊縣(在府城西三百一十里唐時為)
(濮落蠻所居地曰南澗宋時為大理舊治元於南澗置定邊縣隸鎮南州至元中省入州本朝復置縣改)
(今屬編戶五里)&KR1095;嘉縣(在府城南四百五十里本夷獠地曰虛初元初置&KR1095;嘉千戶後改為縣屬)
(威遠路本朝因之編戸一里)南安州(在府城東南五十里本黑爨蠻所居地寨名摩芻大理時)
(為高氏所據元初置摩芻千戸屬威楚萬戶至元中改南安州領廣通縣本朝仍為州而以縣隸府編戸)
(五里)鎮南州(在府城北七十里昔濮落蠻所居川名欠□中有城曰雞和唐時蒙氏置為石鼓縣)
(又於沙却地置俗富郡即今州治宋時地屬大理段氏元初置欠舍千戶石鼓百戶至元中改欠舍千戶)
(為鎮南州又置石鼓定邊二縣後省二縣入州本朝復置定邊縣隸府而州仍舊編戸四里)雲山
州
郡名威楚(段氏名)
形勝山川清秀(元志威楚為當陽之地山川清秀壌土肥饒地利鹽井南瞰金齒北距羅婺東)
(接昆若諸郡西連大理威楚最為大部)山嶺稠疊(元史南安州在路東南山嶺稠叠林麓四)
(周)
風俗好訟崇釋(元志民好嚚訟争鬭然崇重釋教亦喜為善)漢僰同風(郡志楚雄)
(舊多漢人與僰人雜處然服食器用婚姻喪祭之俗大扺同風)
山川鳳山(在府治西山下有石石有巨人跡長二尺餘土人以為神異)薇溪山(在府城西)
(三十里高可千仞峰巒百餘溪菁如之每溪皆有泉分流三十里合流入于卧龍江其溪菁有興雲雨之)
(靈)赤石山(在定遠縣西二十里山多赤石林木陰翳延亘二百餘里其東有泉下流為零川)
會基山(在定遠縣南四十里高可三千仞連亘數百里有五十餘峰羣山之脉皆起於此上冇會)
(溪關)玉璧山(在定遠縣東六十里高可千仞望之色如玉璧其東有鳳羽山南有易者山北有絶)
(頂峯皆丹崖璧立高出羣山之表)和茶山(在廣通縣南一十五里清水河源焉其東有阿納香)
(山乙溪河源焉二山相連高聳秀拔延亘二百餘里)阿陋雄山(在廣通縣東北一十五里高踰)
(千仞有泉出山西為羅申河出山南為阿陋河)九盤山(在廣通縣東回旋險峻道路九盤立關其)
(中)回蹬山(在廣通縣東一十八里相傳蒙氏閣羅鳳征雲南拓東城至此天昏大雷雨其佐勸)
(之回因名山麓有闋有泉出山之東為觀山河)螺盤山(在定邊縣治北山頂盤旋形如螺髻山之)
(西產青碌礦上有自普關)陶羅山(在定邊縣治西高可千仞)黑初山(在&KR1095;嘉縣治西高千)
(餘仞五峰聳列連亘百里下有一石狀若冬瓜其色如鐵土人呼為黑初今移石置縣治之前)卜門
山(在&KR1095;嘉縣東北三十里高可千仞最為險峻)鸚鵡山(在鎮南州治西北平地突然而聳上)
(鸚鵡棲焉)石鼓山(在鎮南州東三十里上有石竹列如鼓舊石鼓縣以此山為名)會蓬山
(在鎮南州東一十里峭拔聳空草木叢茂)健林蒼山(在南安州東五里山半有泉相傳泉池有)
(乖龍可祈年豐今訛為阿姑娘山昔黑爨蠻祖瓦晟吳立柵居其間子孫漸盛不隸他部至高氏封威楚)
(方隸焉)表羅山(在南安州西南四十里中產銀礦)青峰坡(在府城北上有一石高八)
(尺廣半之名曰俄碌石數人搖之則動百人拽之不倒)卧龍岡(在府城西北上有盤石高五尺)
(餘廣稱之其裂隙有有物如小蛇隠現不測人以為龍)龍街洞(在廣通縣北七十里入其洞則)
(聞音樂之聲)龍川江(在府城北源自鎮南州平夷川東南流經府城西合諸水至青峰下為俄)
(碌川又東合諸水經定邊下流入金沙江江)馬龍江(在鎮南州西南一百八十里源自蒙化入)
(境西南流經嘉&KR1095;縣東又東南入于元江)黑龍潭(在南安州東七里其深莫測相傳有龍潜焉)
石羊井(在定遠縣北五里上有石似羊人不敢動動則井水泛溢)龍泉(在鎮南州南三十里)
(泓深莫測歲旱禱之輒應)城南堰(在府城南三里可灌田千餘畝又鎮南州有南堰西堰可灌田)
(二千餘畝)黃蓮池(在定遠縣東南五里廣二里許相傳有黃蓮開其中)龍馬池(在定遠縣)
(西南五里方廣四里相傳有龍現現於此)搗練溪(在府城西宜醖酒)子甸溪(在鎮南州)
(東北溉田甚多)
土產黑鹽(定遠縣黑井琅井廣通縣阿陋井猴井出)龍膽草(五月採之為酒藥)石青
石綠(定遠縣出)響石(楚雄縣出)箭竹蟬花翡翠(府境出)
公署黑鹽井鹽課提舉司(在定遠縣東七十里)楚雄衞(在府治東洪武十五)
(年廢征緬招討司置衞)定遠千戸所(在定遠縣治東洪武二十一年置隸楚雄衞)
學校楚雄府學(在府治西洪武十七年建)鎮南府學(在州治東永樂七年建)南
安州學(在州治東洪武二十七年建)楚雄縣學(在府城西永樂元年建)廣通
縣學(在縣治南正德間建)定遠縣學(在縣治東嘉靖間建)
關梁武英關(在鎮南州西七十里)羅平關(在定遠縣西南三千里)平山橋(在府)
(城北跨平山河)龍川橋(在定遠縣東黑鹽井巡檢司前)陡澗橋(在廣通縣東七十里捨資)
(巡檢司前)平夷橋(在鎮南州西一十里)白塔橋(在鎮南州西三十五里跨平夷川)
寺觀廣嚴寺(在府城西其南有平南寺北有雲泉古山金龍三寺)北山寺(在定遠縣治北)
真覺寺(在定遠縣萬春山)廣福寺(在鎮南州治東)柴山寺(在南安州治東)玄
真觀(在府治東長春真人劉淵然書額)
古蹟和子城(在鎮南州東二里唐時蒙舍詔閣羅鳳征東爨侵俄碌取此城)德江城(在府)
(城外宋時高昇泰執大理國柄封其姪子量成於威楚築外城號德江城傳至其裔高長壽附於元)廢
石鼓縣(在鎮南州東三十里蒙氏征東爨取雞和城置此縣元末省入州)廢南寧縣
(在定遠縣境高氏專大理國政命雲南些莫酋徙民三百戸於黃蓬穽元初以黃蓬初立百戶後改為南)
(寧縣尋省入定遠)諸葛亮營(在定遠縣西一十里亮討南中過髳州於目直睒北傍山下築)
(築夷稱望子洞基址尚存)神石(在南安州西五里有石高十餘丈蒙氏號為南嶽社靈安邊之人土)
(人每歲以金貼其頂有禱輒應又楚雄縣西南三十里碌摩山頂有一石高八尺頂突出如斜戴笠之状)
(土人以金貼其面事之甚謹)
名宦宋高量成(高智昇五世孫段氏時為相退位築城于威楚優恤孤寡老幼風俗遂化稱為)
(夷中之君子子孫世冇其地)元高長夀(量成之裔憲宗時征大理長夀内附以為威楚萬戶)
(府萬戶)董文彦(威楚路知事天歷間中慶路敗狐叛引兵攻威楚官吏皆亡匿文彥獨不去賊)
(欲䧏之文彦怒曰汝逆天殄民恨不汝殺乃從汝反耶罵不絶口賊怒截其耳啗之文彦嚼血肉噴賊面)
(遂被害事聞諡莊愍)本朝袁義(洪武中羽林右衛指揮同知西平侯沭英遣守楚雄時虜累叛)
(逼西城義積量高壘調兵力戰虜遂遁去陞楚雄衞指揮使懇田築堰以足軍餉甓城梁橋威強撫順至)
(今夷民軍士咸感慕焉)朱守仁(洪武中知楚雄府撫民勤政招集流移授以田土量民貧富均)
(以賦役建學育才立法鋤梗境内大治去任合郡保留不獲垂涕而送之)印岳(楚雄衞千戶性仁孝)
(忠義嘗見屍暴露者解衣覆之有死不能殯者皆與之棺洪武末征革石瓦那寨時天寒糧絶即殺所乘)
(馬以食軍士奉母必先意承顔母病衣不解帶日後征麓川麓川力戰而死)
仙釋源空(威楚人三歲能誦佛號元時入薇溪山為僧嘗遊螺髻山有虎伏於岩下又遊九重巖入)
(定絶粒經月凡有齋事必先知之一日端坐而化茶毘之日祥雲羃焉)連精(定遠人通瑜伽秘密)
(法降龍役鬼應驗如神元至正間雲旱梁王王迎之以祈雨師於净瓶中出一小蛇遂大雨王贈以金帛)
(固辭歸之日役鬼為荷擔一日辭親戚端坐而逝)
澂江府(東至廣州府彌勒州界二百里南至臨安府寧州界九十里西至雲南府晉寧)
(州界二十五里北至雲南府宜良縣界五十五里自府治至南京七千三百里至京師一)
(萬七百四十五里糧九千八十石零)
建置沿革禹貢梁州之界天文井鬼分野古西南夷戰
國楚時為滇國地漢元封初置俞元縣屬益州郡蜀
漢屬建寧郡梁屬南寧州隋置昆州此地屬焉唐為
南寧昆二州地天寳末沒于蠻號羅伽甸初麽些蠻
居之後為僰蠻所奪南詔蒙氏於此置河陽郡宋時
大理段氏析蠻為三部曰強宗曰休制曰步雄其步
雄部後居羅伽甸者號羅伽部元置羅伽萬戶府
後改為中路至元中改置澂江路屬雲南行省本朝
洪武十五年改為澂江府領州二縣三
河陽縣(附郭唐時麽些蠻所居之地後為判蠻奪而有之南詔於此置河陽郡元初於此置羅伽)
(千戶所至元中改河陽州尋降為縣本朝因之編戶六里)江川縣(在府東南六十里漢時名碌雲)
(異城又名易籠唐時南詔徙曲旺蠻居此白白蠻守治宋宋時段氏以些麽徒蠻子孫分管其地名步雄)
(部元初置千戶所至元中改河陽州尋降為縣屬澂江路本朝因之編戸二里)陽宗縣(在府城北)
(四十里唐時麽些蠻居此號強宗因以名部後訛為陽宗部元初蠻酋盧舍内附置陽宗千戸所至元中)
(改為縣屬澂江路本朝因之編戶五里)新興州(在府西一百二十里古滇國地漢為青蛉梇棟)
(二縣地梁末土人爨瓉據之分為西爨地唐貞觀中置求州屬戎州都督府天寳沒沒于南詔蒙氏置温)
(富州宋時大理段氏徙些麽徒蠻居此元初置部傍普舍二千戸所至无中改部傍千戸為休納縣又於)
(休納置新興州及領普舍研和二縣後省休納入州屬澂江路本朝併省研和普舍入焉編戸二里)路
南州(在府東一百三十里古滇國地蜀漢為建寧郡境唐為毘州地夷名路甸天寳末為黑爨蠻落)
(蒙所據號落蒙部元憲宗時置落蒙萬戶府至元中改路南州屬澂江路本朝因之編戶三里)
郡名河陽(蒙氏名)
形勝山水明秀(徵江志東跨暘溥西倚湧拔回撫仙而背羅藏山水明秀之地)﨑嶇崖
石地鮮平夷(雲南志)有湖山之勝(舊志南北有湖山之勝東西分雲南廣西)
(之間)
風俗蠶衣耕食民安於富(雲南志)其性質野其俗豪強(元志)
嚚訟難理(些麽徒白子二種賦性頑愚常懷嫉惡嚚訟難理)
山川金蓮山(一名龜山高圓平正若蓮花然府治學校皆建其上)羅蔵山(在府治西北東)
(漢志曰裝山出銅後訛曰蔵又蠻語虎棚為羅蔵謂造棚以射虎也其上寬平有龍湫時興雲霧元梁王)
(結寨其上又名梁王山南有泉流為羅蔵溪南入撫仙湖北有泉流為錦溪經陽宗縣西西有泉流為彌)
(勒石溪經陽宗縣東俱入于明湖)玗扎山(在府治北一名無詐今名烏劄其麓有泉流為玗扎)
(溪南入撫仙湖)暘溥山(在府治東南)湧拔山(在府西南三十里屹立撫仙湖不不與羣)
(山接高聳獨秀狀如玉筍又名玉筍山)西山(在江川縣西四里峰巒起伏山麓多泉合流入星雲)
(湖)蟠坤山(在江川縣南一十五里東臨撫仙湖西際星雲湖山頂皆石赭無草木)屈顙
顛山(在江川縣北一十五里昔有獵于是山終日而不獲一土人謂屈為犬顙為惜顛為勞而無獲)
(因名屈顙顛山勢如寨其半湧泉三𣲖西入滇池東入撫仙湖南為阿件溪入星雲湖溉田極為民利)
綠籠山(在江州縣西北一十五里林木蒼翠下有泉為六部溪東南入星雲湖)夾浦山
(在陽宗縣治西彌勒石溪及泠水塘三水夾之)碁和山(在陽宗縣南東二里頂若碁坪)化石
祖山(在陽宗縣西北七里其南有泉流為曰角溪東北入明湖)竒梨山(在新興州治西林木)
(茂蔚下有泉流為竒梨溪入大溪)靈照山(在新興州東一十里)大棋山(在新興州西北)
(一十五里上有石俗傳有仙弈碁于此)羅麽山(在新興州東北二十里今名石崖山下有白龍)
(泉流為羅麽溪九曲入于大溪)蒙習山(在新興州西北七十里一名適飢山山頂與晉寧州分界)
照鏡山(在路南州西北二里前有池如鏡)休柔山(在南南州北一十五里今名九盤山)
(下有泉流為休柔溪南入盤江)遮日山(在路南州東南一十五里今名些亦山)劄龍山
(在路南州東八十里峯巒高聳下有小石可以鍊銅)羊鼻山(在舊邑市縣東北十十五里山頂有)
(泉流灌田畝)木龍山(在舊邑市縣東南一十五里高可五百餘仞)鐵赤河(在路南州)
(西四十里源自陸凉州經邑市縣過瓦渡龍溪普雙龍溪至州境西南又過興寧溪下流入盤溪)巴
盤江(源自陸凉州流經路南州邑市宜良入廣西府界)撫仙湖(在府治南周二百餘里一)
(名羅伽湖一名青魚戲月湖渟蓄清澈其中多石東流入盤江)星雲湖(在江州縣治南周八十餘)
(里東流五里入撫仙湖兩湖相通魚不往来)明湖(在陽宗縣北一名曰夷休一名陽宗湖湖源出)
(羅□山下流入元江周七十餘里兩崖陡絶山水黑色魚味甚美)龍泉溪(在府西一十五里亂)
(石中流入撫仙湖)大溪(源出夾雄山自新興州東北流遶西南過羅麽竒梨二溪出嶍峨縣入曲)
(江)空谷泉(在府治東北匯而為池春時頗溫浴之可去痒疴)雙井温泉(在江川縣)
(海西村兩井皆温泉流入星雲湖邑市縣治北亦有温泉)泠水泉(在江川縣西北七里源出西山)
(流入星雲湖舊邑市縣東亦有泠泉)北坡泉(在府治北)西浦泉(在府西十一里)黑龍
泉(在路南州東八里)蓮花池(在新興州北一十里下流入于大溪)
土産銅(路南州出)鐵(新興州出)鮊鮮魚(河陽縣出一名康郎魚雲南諸府買為瘴藥)青
魚膽(明湖出可療惡瘡化痰)毛褐氊茶(陽宗縣出)仙茅(河陽縣出)麝
(新興州出)
學校澂江府學(在府治西元大德間建本朝洪武十六年重修)新興州學(在州治南)
(本朝建)江川縣學(在縣治南本朝建)
關梁普濟橋(在府西北二里)清平橋(在府西二里)海門橋(在江川縣東南八里)
玉溪橋(在新州州治西)板橋(在路南州治南)
寺觀華藏寺(在府治北缺摩村)溥照寺(在暘溥山)正覺寺(在路南州白邑村)
祠廟蟠坤神廟(在蟠山石巖中廟久廟廢一日廟址有馬迹大如碗平之次日愈多土人復其)
(廟)
古蹟白城(在新興州治北昔強宗部蠻之裔長曰部傍據普具籠城次曰普舍據普扎具城二城之)
(西有曰白城漢人所築二酋屢争此城莫能定)禄匡城(在新興州治西南)昌人城(在新)
(興州治南)玉乞城(在新興州故研和縣上四城相傳皆漢時築)彌沙城(漢時築元初以)
(彌沙等五城置彌沙縣至元中省入邑市縣)部樁城(昔易昌所築元置雙流縣後省入江川縣)
黑柏城(在陽宗縣治東一名輸納籠城)休納城(在新興州昔部傍所築元初置千戶所尋)
(改為縣後省入州)畔龍城(在新興州西一十里元置縣後省入研和縣)研和城(在新)
(興州南三十里昔麽些蠻部雄所居元初其孫龍鍤内附置此縣本朝省入州)普舍城(在新興州)
(北二十五里昔大理國以部雄之弟普舍居此號普扎籠城元初普舍孫苴&KR1902;内附置千戶後改為縣本)
(朝省入州)石龍(在江川縣冇石如龍因名其地為碌雲異城即今縣治也)
人物三國李恢(俞元人為郡督郵始夫爨習為建伶令違法恢正之習免官後迎昭烈帝於綿)
(竹授功曹書佐主簿後為庲降都督與諸葛亮討雍閬朱褒南土平定恢功居多封興亭侯)元段
文瑞(河陽人讀書奉母盡孝母沒哀痛踰禮以手履地行一里外負土營墳百五十日始成元表其)
(門授本路學正官至臨安路總管)
蒙化府(東至大理府趙州界三十八里西至順寧府界一百五十里南至楚雄府定邊)
(縣界六界里北至大理府太和縣界九十里自府治至南京七千九百七十里至京師一)
(萬一千四百一十里糧四千八百石零)
建置沿革漢為益州郡地東漢屬永昌郡唐屬姚州都
督府初羅羅摩及僰蠻居此後蒙氏細邏奴築城居
之號蒙舍詔改稱南詔永泰初改蒙舍城為陽瓜州
宋時段氏改開南縣元初置蒙舍千戶所至元中改
蒙化府尋陞為路後復降為州屬大理路本朝仍為
州屬大理府正統間復陞為府親領編戸三十里
郡名陽瓜(唐名)
形勝四山環堵(郡志諸山拱於前後左右連峯接岫若環堵然)北距點蒼襟帶
西洱(雲南志)南接楚雄北距蹀榆(郡志)
風俗民善射獵(郡志境内有曰摩察者乃黑爨之别種相傳昔從蒙氏細奴邏徙此常執本弓)
(藥矢遇禽獸則射之鮮不獲者然其性猂心很遇強則拒遇弱則刧)俗變故習(同上近城居者)
(多僰人男女勤於耕織會飲序齒婚姻必察性行自開設學校以来漸染禮義俗變故習非前代之比)
山川甸尾山(在府城東下有温泉相傳蒙細奴邏母病浴此泉遂愈)伏虎山(在府城東)
(北一十五里)巍山(在府城東南二十里峰巒高聳冠於羣山)龍宇圖山(在府城西北三)
(十五里蒙氏龍伽獨自哀牢將其子細奴邏居其上築籠宇圖城自立為竒王號蒙舍詔今上有浮圖及)
(雲隐寺)石母山(在府城北七十里産石黃下有泉為睒中溪南入羅盤江)陽江(在府城西)
(源出甸頭澗過定邊縣入瀾滄江)樣備江(在府城西一百五十里源自劎川州過大理西洱河)
(入境南合于瀾滄江)瀾滄江(在府城西南一百五十里其南岸有馬洱坡)
土産鐵石黃(石母山出)麝椒斑竹箭竹(皆府境出)
公署蒙化衞(在府治東洪武三十三年建)
學校蒙化府學(在府治東南舊為州學景泰元年改建)
關梁蒙城橋(在府治西)甸頭橋(在府城北六十五里)樣備橋(在府城西北一十五)
(里)
寺觀等覺寺(在府治東蒙氏建)伏虎寺(在伏虎山蒙氏時有西域僧俱盧你與南國僧)
(道葺役二虎拽本以創寺寺成乘二虎而去)玄珠觀(在府城東前有蓮池構亭其上以為遊賞)
(之所)
祠廟嵯岈武宣王廟(在府治東南祀蒙氏十三代孫名法者土人祈禱有應)
古蹟蒙舍城(在府城北一十里唐改此城為陽瓜州天寳間鳳伽異為州刺史今城之遺址尚存)
盟石(在府城北二十五里路傍昔蒙細奴邏與張樂進求逓相讓位細奴邏拔劒斫石曰如我當為)
(劎入此石遂入三寸形如鋸焉)
人物唐張彦成(蒙舍川人南詔蒙晟邏皮遣彦成使於唐禮待甚厚賜以浮屠像以歸南中事)
(佛自茲始)
明一統志卷八十六
