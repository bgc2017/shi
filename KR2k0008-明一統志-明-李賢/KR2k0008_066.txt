明一統志卷六十六
明李賢等撰
靖州(東至寳慶府武岡州界二百六十里西至貴州黎平府界一百六十里南至廣西柳)
(州府融縣界一百八十里北至辰州府沅州黔陽縣界一百八十里自州治至南京三千)
(五百七十里至京師六千一十里)
建置沿革禹貢冀州之域天文軫分野秦為黔中郡地
漢初屬武陵郡武帝時屬牂牁郡唐為溪峒誠州五
代時湖南馬希範有其地後周時楊正巖以十洞稱
徽誠二州宋太平興國中其酋長楊通藴内附熙寧
中收復元豊中仍為誠州移治渠陽縣元祐初改渠
陽軍尋廢為寨屬沅州後復置誠州崇寧初改為靖
州隸荆湖北路元陞為靖州路後䧏為州屬辰州路
夲朝洪武初陞靖州府九年復改為州以附郭永平
縣省入直隸湖廣布政司編戶二十二里領縣三
會同縣(在州城東北一百里舊為狼江寨地宋崇寧初置三江縣屬靖州尋改會同縣元仍舊夲)
(朝因之編戸二十八里)通道縣(在州城南一百里夲唐恭水縣屬郎州貞觀中改曰羅蒙後省)
(入遵義縣屬播州宋為羅蒙寨置羅蒙縣崇寕初改為通道縣屬靖州元仍舊夲朝因之編戶五里)綏
寕縣(在州城東一百一十里夲唐溪洞徽州之地宋置蒔竹縣屬邵州熙寕中廢崇寕中復置改曰)
(綏寕縣紹興中屬武岡軍元屬武岡路夲朝洪武三年改今屬編戶三十五里)天柱縣(在州城西)
(編戶闕里)
郡名渠陽(宋名)
形勝據夷播敘三州之境(圖經)東通于邵南通于融(同上)北
接武陵東亘長沙(郡志)山川險阻(靖州志漢牂牁武溪之間乃荆楚西南百)
(蠻衿喉之地山川險阻為辰沅寳武之藩籬)南距廣西東障湖南(宋魏了翁觀亭)
(記)
風俗嗜好居處頗與巴渝同俗(隋志嗜好居處頗與巴渝同俗夲其所出承槃)
(瓠之後服章多以斑布為餙)民俗亦醇(宋魏了翁云靖為天下窮處其蕞陋又在峽郡下而)
(風土不惡民俗亦醇時歲豊則物賤如土)要約以木鐡為契(圖經民皆槃瓠餘種其計)
(歲月率以甲子其要約以木鐡為契其樂器有愁笛壺笙其兵器有甲胄標牌刀及偏架弩)奉約
束如中州(宋汪藻靖州記與蠻壌犬牙歲久聲教所覃去椎髻之習而飾冠巾轉侏&KR0867;之音而)
(通字畫奉官吏約束一如中州)民淳好儉俗尚巫鬼(州志)
山川五老山(在州城東五峯相連)侍郎山(在州城南一百八十里廣西分界處宋侍郎程)
(敦厚言事忤秦檜責居靖州嘗游此山因名)飛山(在州城西北一十五里俗呼勝山比諸山甚高)
(峻突出雙峯四面斗絶其上平廣夷人保險之所宋大觀初于此置飛山堡)寳溪山(在州城東)
(北山下有溪大抵洞中諸溪多産金故以寳名)香爐山(在州城北一十五里有石突出山前状若)
(香爐)青蘿山(在州城南二十里一名大青山烟蘿蒼翠故名)九疊山(在州城南二十里山)
(勢盤紆九峯相次每日晴烟歛峯巒競翠儼若畫圖)崖屋山(在會同縣治北)白社山(在會)
(同縣東五十里)旺溪山(在會同縣西一百六十里四山相照二十餘里)藍溪山(在綏寕縣)
(北五十里)風門山(在綏寕縣東一百二十里)褔湖山(在通道縣北六十里比諸山最蒼翠)
(中有神祠以祀山神夷人敬畏不敢樵採宋元豊中通道廣西正出是山之間)天塘嶺(在綏寕縣)
(西三十里)菖蒲嶺(在綏寕縣去州城東六十里)鷺鷥嶺(在綏寕縣南一百里以形似名)
佛子嶺(在通道縣東南一百里廣西分界處)古城巖(在州城西三十里洞穴深廣可六七)
(里土人歲以正月朔旦游焉)中洞巖(在州城西一百里來威寨中有□卯石)鑚字巖
(去綏寕縣六十里元陳敬詩仰面半窺山月小回頭千里洞雲低)郎江(在會同縣西南一百五十)
(里源出湖耳山即唐之郎江宋郎江寨以此名)沅江(在會同縣西一百五十里源出西南蕃界産九)
(肋鱉)多星江(在通道縣宋元豊中置多星堡以此為名)芙蓉江(在通道縣治南來自湖南)
(蓋唐之芙蓉縣溪也)渠河(在州城東源出佛子嶺下合衆流環州城會于郎江)清陂湖(在會)
(同縣南一十里有十餘大石可坐蓋士夫游息之所宋鄭璪倅是州游此有題刻于石)潩溪(在州)
(城南源出古城逹于渠河)六王溪(在州之廢永平縣貫堡寨)若水溪(有二一出水州楠木)
(山一自湖南界來宋崇寕初置若溪寨以此為名)大金溪(在永寕縣治東)鑿字溪(在通)
(道縣境接廣西界宋元豊間於溪旁得古碑乃唐久視中遣將王思齊率兵征蠻過此隔礙山險負舟而)
(濟鑱石以記歲月而夷人以為鑿字溪)雄溪(在會同縣東一百里其名凡九曰郎曰㵲曰雄曰辰)
(曰龍曰敘曰桂曰武曰酋而雄為衆水之會故又呼雄溪一名洪江)龍井澗(源出飛山繞州城逹)
(于渠河)玉山潭(在會同縣其水會于渠河入于郎江)五虎潭(在佛子嶺下潭傍五石相)
(對如虎故名)洗馬池(在飛山上舊為屯兵之處)龍井(在飛山上歲旱禱雨多應)安樂
井(在州城内水清味甘病者飲之多愈故名)銅鑼灘(在州城西世傳宋楊文廣妹討儂智高經)
(此墜銅鑼于水因名)
土産葛布金(州縣俱出)九肋鱉(沅江出)烏頭五倍子(州境出)
公署靖州衛(在州治東洪武三年建)守禦天柱千戶所(在州城西北二百里)
(洪武二十五年建)屯鎮汶溪後千戶所(在州城西北二百五十里洪武三十年建)
學校靖州學(在州城南宋建于州治後元燬夲朝改建于此)會同縣學(在縣治東)綏
寧縣學(在縣治西南)通道縣學(在縣治東北俱宋建夲朝重建)
書院鶴山書院(在州治北宋魏了翁建自為記鶴山了翁號也書院今為玄妙觀)作新
書院(在州學旁宋黃棨知靖州時建取書作新民之義)
宫室圍香閣(在州治北宋陳謙建)潩溪閣(在潩溪旁宋守許成之建)瀛州亭(在州)
(學前許成之建名曰登瀛以寓期望後人之意)觀亭(在渠河之陽宋侍郎陳敦厚以言事忤秦檜謫)
(居靖州土人為作亭)熙春臺(在州城西潩溪遶于左飛山峙于右上有一覧亭宋通判陳宿建)
楚湘臺(在州城南夲朝楚王湘王征苖嘗駐軍於此)皇華館(在州治東宋葉窩倅靖州)
(時建)
關梁豊山堡(在會同縣境宋元豊中置屬渠陽縣尋廢崇寕初復置)黃石寨(在綏寕縣)
(境宋置)收溪寨(在通道縣南五十里誠州與廣西融州古無道路宋知州周仕隆始遣人由小)
(徑趨廣西觀山川形勢自寨至廣西佛子坡三十里夲朝設廵檢司防守)大田堡(在州境宋元豊)
(中置五堡曰十家滻村多星天村大田元祐中廢崇寕初復置又增置羊鎮零溪等堡)通濟橋
(在州城南潩溪之上)南薰橋(在通濟橋南)通津橋(在綏寕縣治南)三江渡(在會)
(同縣南五里又縣西北四十里有朗江渡西北一百里有江東渡)雙溪渡(在綏寕縣東五十里)
寺觀光孝寺(在州城南宋建夲朝洪武間重建)勝力寺(在綏寕縣城西元建夲朝洪武)
(間重修)玄妙觀(在州治北宋建夲朝洪武十五年重修)隠真觀(在會同縣城外)
祠廟威遠侯廟(在州城西侯名再思誠州刺史楊氏之袓宋紹興間封威遠侯立廟祀之淳熙)
(間加號英濟後廟燬夲朝正統十一年重建)飛山廟(有二一在綏寕縣治西一在通道縣治東)
忠節祠(在州治南州人宋以方死宸濠之難建祠祀焉)
古蹟馬王城(在州城西一十里楚馬氏時飛山洞酋潘全盛遣其黨楊承磊略武岡馬氏遣吕師)
(周討之援蘿躡石直抵飛山分軍布柵全盛大駭承磊來戰師周破其軍縳降者為鄉𨗳襲飛山擒全盛)
(斬之盡平巢穴今環飛山壕塹遺址尚存)廢誠州(在州境渠河之陽宋置)廢徽州(在綏)
(寕縣宋置輿地紀勝云今溪峒猶收得古徽州印及虎符)廢鷄翁縣(在州境唐武德中置此縣)
(屬夷州尋廢貞觀中復置永徽中廢宋羅蒙寨去此不數十里)廢恭水縣(在州境唐置此縣屬)
(播州貞觀中改曰羅蒙後省入遵義)廢永平縣(在州城内夲沅州貫保寨地宋元豊中改渠陽)
(縣屬誠州尋移縣為州治崇寕初改曰永平屬靖州夲朝省入州)諸葛營(在州城西蜀漢諸葛)
(亮撫溪峒諸蠻嘗駐軍于此)新民學(宋紹興中靖州乞依舊置新民學教飬溪洞歸明子弟以)
(三十人為額從之)蓮荷壇(在綏寕縣唐乾元初道士申泰芝於蓮荷嶺上築壇三級奏上帝斷)
(絶猺賊賜號安國太師)銅鐘(在飛山之陽唐時山有延夀寺後寺廢而銅鐘為夷人取歸潭洞尚)
(存)
名宦宋孫覧(荆湖開疆命覧以員外郎往相其便覧言沅州所招溪洞勿建官置戍以為民困自)
(誠州至融江口可通西廣鹽以省北道餽餉悉從之)周士隆(知靖州遣人自收溪寨通廣西)黃
棨(知靖州建作新書院講學授徒)許成之(知靖州有惠政于民)朱希顔(知永平縣民懷)
(其惠為立生祠)夲朝王尚文(洪武三年知靖州府撫字有方民皆歸服)蔣資(洪武間知)
(會同縣有善政重建學校人民稱頌)張翼(永樂五年知通道縣以廉能得民心)蘇忞(知靖州歲)
(饑賑貸民頼全活與苗賊戰死)程翰(天順中知會同縣廉公律巳平易近民發奸摘伏無有遁其情)
(者建立學宫公署壇壝倉舍民不告勞而百廢具舉)蔣淇(天順中知靖州興學校勸農桑均徭役招)
(逃亡平詞訟禁奸宄致民苖順服有詔旌異之省志)吳震(成化中知靖州時大兵討苖以經理)
(勞瘁卒于官百姓至今悲悼省志)汪箎(成化中知綏寕縣廉謹公平得為父母之体勤種植興學)
(校禁民作佛事弊絶風清稱良吏焉省志)鄧旻(靖州衛指揮正德間賊逼州境旻與遇于䨇魚)
(嶺大戰力盡死之省志)
流寓程敦厚(仕宋為侍郎言事忤秦檜謫居靖州)魏了翁(仕宋為起居舍人以論事鯁直)
(史彌遠諷御史梁成大李知孝劾之遂謫居靖州築鶴山書院六年閉戶讀書著詩書禮易春秋要略及)
(語孟要義凡百餘卷後奉祠歸蜀)
人物宋楊通寳(誠州人太平興國五年納土來貢命為誠州刺史淳化初其刺史楊正巖復來)
(貢是歲正巖卒以其子通盈繼知州事)楊光富(誠州人熙寕史率其族姓二十三州同歸附詔)
(以光富為右班殿直繼有楊昌銜者亦願罷進奉出租賦為漢民亦詔補右班殿直獨光僣頗負固未幾)
(亦䧏乃與其子日儼請于其側建學舍求名士教子孫詔潭州長史朴成為徽誠䓁州教授光僣皇誠使)
(誠州刺史致仕)元李燾(靖州人延祐中領鄉舉後仕為夲州判官有政聲)夲朝鄧旻
(靖州衛指揮弘治末守備黔中有威名尋乞歸正德間洞寇大作當道檄旻領兵禦敵死之土人立廟祀)
(之志省)曹鵬(靖州衛指揮正德中德安值流賊劉六等破應山縣總帥令督戰鵬忠勇不避血戰)
(而死事聞賜祭德安仍立祠祀之省志)
列女王扆女(扆為夲朝靖州衛指揮僉事有女許嫁陶絃未行而絃卒女聞之義不忍他適遂自)
(經死因合葬于城北事聞表其閭墓)向氏(夲朝靖州衛軍陳均保之妻年及笄歸陳未半載均保以)
(疾卒向氏哀毁既殯後恐父母奪其志遂自經事聞旌表其門)薛氏(靖州衛武生蔣穎妻年二十二)
(其夫領湖廣巳邜科鄉試赴京溺死于途薛聞訃悲號竟日自經而死天順間聞於朝旌表其門省志)
劉氏(陳儁妻靖人儁任指揮同知陣亡劉以節聞成化中旌之省志)方氏(王忞妻靖八年)
(二十五忞卒守節五十餘年隆慶六年有司奏聞旌表省志)陶氏(史斌妻靖州衛人年二十一夫)
(亡守節被旌省志)陳氏(黃流妻靖人年二十一夫亡撫幼子以守被旌省志)袁氏女
(伍開衛百戶袁傑女也八歲聘于夲衛指揮王載子王言未婚載犯事病卒言甫七歲禁追父賍言亦卒)
(袁遂守節節不二至老云省志)
郴州(東至江西吉安府龍泉縣界三百九十里西至衡州府桂陽州界四十里南至廣東)
(韶州府乳源縣界一百九十里北至衡州府來陽縣界一百一十里自州治至南京三千)
(七百里至京師七千三百里)
建置沿革禹貢荆州之域天文翼軫分野春秋戰國屬
楚秦屬長沙郡項羽徙義帝都郴即此漢初於郴置
桂陽郡屬荆州三國時吳蜀分荆州以湘水為界桂
陽以東屬吳晉仍為桂陽郡初屬江州後屬湘州隋
廢郡置郴州大業初復為桂陽郡唐置郴州天寳初
改桂陽郡乾元初復為郴州隸江南西道五代時晉
改為敦州漢復為郴州宋隸荆湖南道元置郴州路
隸湖南道宣慰司夲朝改為郴州以附郭郴陽縣省
入直隸湖廣布政司編戶十二里領縣五
永興縣(在州城西北八十五里夲漢便縣地屬桂陽郡劉宋省入郴縣陳復置隋又廢入郴縣唐)
(析郴縣置安陵縣後改曰高亭宋熙寕中又改為永興縣元仍舊夲朝因之編戶二十里)宜章縣
(在州城南九十里夲漢郴縣地隋末析置義章縣唐省入郴縣尋復置長夀初分置高平縣尋省徙郴縣)
(于高平宋改曰宜章縣元仍舊夲朝因之編戶七里)興寧縣(在州城東北一百里夲漢郴縣地永)
(和初析置漢寧縣三國吳改曰陽安晉又改曰晉寧隸桂陽郡陳廢入郴縣隋改晉興縣唐貞觀中省咸)
(亨中改置資興縣隸郴州五代時廢為寨宋嘉定中復置資興縣紹定中改興寧縣徙治管子壕元仍舊)
(夲朝因之編戶一十五里)桂陽縣(在州城東南二百四十里夲漢郴縣地東晉析置汝城縣隸桂)
(陽郡陳改為盧陽縣及置盧陽郡隋初廢郡以縣屬桂陽郡唐改為義昌縣五代唐改曰郴義縣宋改為)
(桂陽縣元仍舊夲朝因之編戶一十五里)桂東縣(在州城東二百八十里夲漢郴縣地唐為義昌)
(縣地宋初為桂陽縣嘉定中析置桂東縣治上猶寨元仍舊夲朝因之編戸五里)
郡名桂陽(漢名)郴江(以郴江水而名)
形勝郴山竒變其水清瀉(韓文)州在百重山内(宋張舜民南遷錄)
其地多崇山大澤引衡嶽而帶九疑(郴州興造記)北瞻衡
嶽之秀南直五嶺之衝(宋陳純夫州學記)環山為州(宋練亨甫靈夀)
(山記郴環山而為州在海嶠之北衡湘之南)控扼交廣襟帶湖湘(宋沅閱云)湘
楚上游(宋凌伯裕郴江前集序)以山水名(同上)
風俗風俗脆薄(漢許荆傳郡濱二州風俗脆薄不識學)民魁竒而忠信(宋建)
(城門樓記其氣蜿蟺磅礴其民魁竒而忠信)俗愿朴而勁(宋伯潜社壇記)
山川文明山(在州城南上有塔又有亭名第一江山)東山(在州城東舊有興化寺唐丞相)
(劉瞻讀書于此沈彬詩眼穿林鏬見郴州井里相逢側局楸味道不來閒處坐勞生更欲幾時休蘇仙宅)
(古烟霞老義帝墳荒草木愁千古是非無處問夕陽西下水東流)香山(在州城南五里有香木并)
(香泉味頗甘列)曹王寨山(在州城北郴江口山勢壁立其顛有石若鼎在大石鏬中歲久石合)
(兩耳出石外有栢樹偃生貫石耳中俗號曹王寨)馬嶺山(在州城北七里漢蘇眈升仙之後其)
(母每來候之見眈乘白馬飄然而往故名又名蘇仙嶺上有白鹿洞仙人壇有巨石曰沉香小石曰仙桃)
(仙桃色赤黃有核研飲之可以愈疾)黃相山(在州城東南九里上有瀑布泉宋阮美成詩東帶連)
(山接五羊西分郴水下三湘路人到此休南去嶺外千峯盡障鄉)靈夀山(在州城南二十里一)
(名萬歲山出靈夀木可為杖漢平帝嘗以賜孔光唐天寳中改為靈夀山因所産之木為名)魚鮮
山(在州城東三十里上有柳毅祠歲旱于此禱雨宋秦觀嘗游有記謂其形勝大類華山之隂而沃潤)
(過之)坦山(在州城西三十里有萬華巖内有石田石倉石鐘之類澗水自巖而出阮美成詩空山夜)
(雨鬼神愁怪石層巖虎豹憂鳥道不通車馬到只供衲子羽人遊)鳳梧山(在州城西北三十里)
(昔范真人伯慈煉丹於此丹竈尚存)黃岑山(在州城南二十六里郴水所出一名黃箱山即五嶺)
(之一從東第二騎田嶺也其支曰摺嶺湘志謂為楚粤之關與諸嶺連屬横絶南北寒燠氣候頓殊)寳
蓋山(在州城東四十里與寳雲山近)五蓋山(在州城東南六十里山有五峯望之如蓋鄉人)
(每歲以雪占年豊云五蓋雪普米賤如土雪若不均米貴如金宋阮美成詩五峯如蓋色蒼蒼隔斷蠻陬)
(與瘴鄉纔見山中冬有雪郴人預說歲豊穣)話石山(在州城西北六十里山有孤石獨聳仙人)
(于此談話又湘中記常聞山間如人語聲故名)龍渡山(在州城西九十里上有龍渡廟廟有泉歲)
(旱禱雨多應)雲秋山(在州城東北二百餘里山川黯慘俗號秋山有雲秋水出此山)僊母
山(在永興縣東二里下有蘇仙觀宋縣令徐經孫曾刻漢夀字碑于山之石岩)龍耳山(在永)
(興縣西一十五里上有古廟禱雨多應)土冨山(在永興縣東南三十里山有銀井鑿之轉深昔)
(有人于半道見三老翁以杖授之忽不見視其杖皆銀因名土冨山井曰三翁井)高亭山(在永)
(興縣西三十里唐以此山名縣)白鶴山(在永興縣西七十里上有泉井盤山王廟歲旱禱雨多應)
白豹山(在永興縣西九十里白豹水源出于此)雲蓋山(在永興縣南五里屏列縣治前)
(上有仙亭)石角山(在興寕縣西二十五里舊治旁有石拳曲如牛角状上有石刻天下竒觀四字)
秋溪山(在興寧縣西南三十里)郴侯山(在興寕縣西三十里漢昭帝封楚王孫暢為郴)
(侯因名上有曹天師巖内有燕羣集歲旱禱雨燕自岩出即應)石菌山(在興寕縣北三十里上有)
(仙亭鐡瓦石壁扁曰豊鳴閣)九鼎山(在興寕縣西四十里九山如列九鼎下有松桂書堂)石
牛山(在興寕縣東北五十里有石牛特異土人望之以占一冬寒燠雪冐其頂謂之雪過嶂雪不復)
(作矣其顛有鴈池冬月温燠鴈嘗食息其中俗名天鵝池)浦溪山(在興寕縣東南六十里頂有天)
(鵝池龍鬚帶劉江仙祠在焉常有雲霧冐其上若雲廓氣清則有雨)耒山(在桂陽縣南五里四面孤)
(絶耒水所出山之南又有屋嶺山)烏龍白騎山(在桂陽縣南七里遠望有黑石如龍白石)
(如馬兩面羅列故名)洞靈山(在桂陽縣東一十七里内有巖洞九曲池水清味甘遇旱取水祝之)
(即雨故曰洞靈)義通山(在桂陽縣北九十七里舊名百丈宋阮美成詩縈紆鳥道少人通只有豺)
(狼夜過踨自衒稜層踰百丈安知七十二高峯)石舍山(在桂陽縣北二百餘里山有石室因名)
桄榔山(在宜章縣舊多桄榔木及竒石)雕玉山(在宜章縣東四十里遠望色如雕玉)漏
天山(在宜章縣東八十里萬山環合多雨少晴故名)莾山(在宜章縣西南一百一十里接廣東)
(韶州界延袤六十里有九十九山舊碑言山形如寒蘆在宿莾中故名)三峯山(在桂東縣南三)
(里亦名石峯山)獨秀峯(在桂陽縣一名孤山漢蘇眈隠此阮美成詩瘴山蠻嶺闘嵳峩上可躋攀)
(下可磨萬岫千巖皆闒葺一峯獨秀不湏多)劉僊嶺(在州城東一十五里上有劉仙臺)九
峯嶺(在興寕縣西五里前有竒石如香爐山簇九峯鄉人剏九仙亭于上)題詩嶺(在興寕縣)
(東一十五里舊有仙人題詩于上墨跡猶存字不可辨)雷公嶺(在興寕縣東南一百里嶺下小)
(溪内有石遇旱豎石禱之即雨)雙魚嶺(在桂陽縣北二十里其形類雙魚因名相傳昔人朱河二)
(姓累世顯宦有佩金魚者或以為此山之應)君子嶺(在桂陽縣東北上有仙人池凡縣官到罷)
(之日此嶺明䴡則為顯逹之占)觀音巖(在永興縣西北一十五里瞰江江心有獅子石歲旱禱雨)
(于此)兜率巖(在興寕縣西二十五里舊治西南岩内空闊有石觀音羅漢又有石幢石鐘石鼓若)
(擊之有聲)鹿角巖(在桂陽縣北一十五里有九石井存焉)艮巖(在宜章縣南二里岩前舊)
(有臺創亭于上扁曰過清又作石橋跨池以入)野石巖(在宜章縣北十餘里臨官道石崖壁立其)
(旁)金鷄洞(在桂東縣東洞中石壁上隠然有仙人掌跡下有金鷄石相傳昔有金鷄見于石)
武丁岡(在州城西五里一名曰虎岡又名騾岡東漢時仙人成武丁葬此其友嘗見仙人乘白騾)
(今石壁上騾跡尚存)久留岡(在州城東北二十里漢太守衛颯罷任還京父老留戀送别于此阮)
(美成詩潁人聞欲問郴人衛颯何如似寇恂只恐當時遮道者不應皆是借留人)窊尊石(在郴)
(江畔宋張舜民有銘刻)玉履石(在宜章縣東四十里俗傳越王渡水遺玉履于岸)郴水
(在州城東一名郴江源發黃岑山北流至此水清益駛下流會耒水及白豹水入湘江秦觀詞郴江夲自)
(繞郴山為誰流下瀟湘去)千秋水(在州城南源出靈夀山山舊名萬歲故水名千秋)騾溪
水(在州城西三十里源出迷冗水口有石状如騾因名)棲鳳水(在州城北五十里源出桂陽州)
(龍渡山東北流至本州界又西北流經棲鳳渡合白豹水下流入郴水)桂水(在州城西南六十里)
(下流合耒水)黃袍水(在州城東北百餘里下流至百斛村)白豹水(在永興縣兩源出白)
(豹山流至森口入郴水)潮水(在永興縣西清冷瑩澈日夜兩潮後鑿渠引水遂彌年不潮)潦
溪水(在永興縣北源出黃沙泉北流至衡州安仁縣界又北流入郴水)資興水(在興寕縣)
(東南六十里源出古鋂泉五十里至舊興寕縣前横流至瀘渡合耒水西流八十里水勢險惡下流合于)
(郴水)熱水(在興寕縣東七十里地名周門有數池其沸如湯不可跣涉)耒水(在桂陽縣源發)
(耒山西流會資興水又西北會郴水經衡州耒陽衡陽縣界注于湘)孤山水(在桂陽縣東南一十)
(七里曲屈北流一百五十里入江西南安府界通船至贑州)屋嶺水(在桂陽縣南六十里源出)
(屋嶺山水分南北流其南流者為屋嶺水流百餘里與廣東韶州府仁化縣大江合)武水(在宜章縣)
(出桂陽州臨武縣西山下東流入夲縣界會大小章水入廣東韶州府界)章水(在宜章縣北六十五)
(里有大章小章二水其源俱出州南黃岑山流至縣北合流入武水)長樂水(在宜章縣源出莾山)
程鄉水(在興寕縣西北郡國志程水鄉出美酒晉志水味甘美劉杳云桂陽程鄉有千日酒飲之)
(至家而醉昔嘗置官醖于山下名曰程酒獻同醽酒焉)北湖(在州城北流七里入郴水灌田甚廣)
(唐韓愈謂航北湖之空明即此)蛟潭(在桂東縣北二十里潭中有蛟歲旱禱雨多應)金箭灘
(在兜率岩下舊傳岩上有漢李廣所射之箭每遇風雨晦冥舟行見之)橘井(在州城東蘇眈宅眈)
(將仙去謂母潘曰明年郡大疫母取橘葉井水飲之如期疫果作郡人憶前言競詣飲水下咽即愈唐杜)
(甫詩郴州頗凉冷橘井尚凄然元結詩靈橘無根井有泉世間如夢又千年鄉關不見重歸鶴姓字今為)
(第幾仙)浪井(在黃岑山相傳其水一日三湧)紫井(在永興縣北其泉紫色重于他水銅壼漏)
(取此水以定時刻)劒泉(在州城内康泰坊石罅間躍沙而上宋張舜民嘗刻銘其上)浮休
泉(在州學大成殿右宋張舜民愛其深冷甘美名之曰浮休蓋取巳之號也)燕泉(在州城西以燕)
(來時泉生燕去時泉涸故名宋析彦質居郴時翦茅為亭扁曰燕泉今重修更名引春亭有石甃引水流)
(觴其水流入通陂堰)圓泉(在永興縣南一十五里泉半煖半冷冷處極清煖處極濁世傳陸羽著茶)
(經定水品張又新益水品為二十而圓泉第十八焉)龍泉(在州城西五里分三𣲖流城中一出劍泉)
(一出通陂堰一出光孝寺後俱入郴水)潮泉(在州城南二十里一日三湧三退阮美成詩朔月盈)
(虧巳可疑隨泉上下更難知錢塘江上吳山外誰見來時與去時)温泉(在州城北二十里平地湧)
(出如湯沐浴可以愈瘍東流合郴水荆州記郴縣西北有温泉其下流有十數畆田常十二月下種明年)
(二三月糓登一年三熟)愈泉(在州城南東流入郴江舊名甘泉人患疾飲之立愈唐天寳中改今)
(名)寒泉(在州城南三十里源出黃岑山流入郴水春夏尤冷故名)古鋂泉(在州城東百餘)
(里山下有一泉方圓十餘里泉傍石壁峭立其泉深澄莫測)&KR0812;醁泉(在興寕縣東一名酒官水)
(阮美成詩萬榼千壼汲未枯)白芒温泉(在桂陽縣北三十里冐風者沐浴多愈)靈泉
(在宜章縣南五十里泉嘗乾涸歲旱禱之則水出)流杯池(在州治南二里石罅天然盤曲流注)
(有亭曰飛觥又數步間有雙石對峙前有蓮池作亭其中面石者曰雲根面池者曰觀政舊有山隂堂宋)
(阮美成詩修竹蒼蒼似剡川浮觴可繼永和年不知誰有羲之筆欲寫蘭亭第二篇)愛蓮池(在桂)
(陽縣治東宋周敦頥令邑時所鑿)温泉池(在宜章縣東二十里又縣西六十里有桃花湯其水)
(冬夏常暖)䧟浦(在州城北二十里一名䧟池相傳昔有萬氏居此一旦雷雨全家皆䧟故名)槃
澗(在宜章縣)中洲(在郴江中廢太平寺前上有尭舜禹湯廟水漲則洲浮古䜟云沙洲生到太平)
(前郴州出状元)
土産銀(夲州及桂陽宜章縣出)鐡(夲州及宜章永興桂陽縣出)銅錫(夲州及宜章縣)
(出)
公署守禦郴州千戶所(在州治西夲朝洪武元年改元之新野翼萬戸府建)守禦
廣安千戸所(在桂陽縣東一十里洪武中建以上二所俱隸茶陵衛)
學校郴州學(在州治南)永興縣學(在縣治南)宜章縣學(在縣治西)興寧
縣學(在縣治西)桂陽縣學(在縣治東)桂東縣學(在縣治東以上六學俱宋建夲)
(朝重建)
書院觀瀾書院(在興寕縣西)
宫室望江樓(在永興縣治前)覧翠樓(在宜章縣學正統十二年建)覧秀閣(在州)
(治舊倅廳宋建)文昌閣(在永興縣治北)濂溪閣(在桂陽縣學洪武十六年建塑宋儒周敦)
(頥像春秋祀之)讀書堂(在州治東唐相劉瞻嘗讀書于此桂陽守劉彭老有詩云湖光渺渺浸朝)
(霞十里中存舊相家)誠意堂(在州治宋建當時建于州治者曰中和曰仰賢曰思政曰清淑凡五)
(堂焉)清淑堂(在州治阮美成詩三仙一相有遺風清淑誰言到此窮寄與郴陽忠信士得名端合)
(謝韓公)流憩亭(在州治舊通判廳宋建)义魚亭(在州城西北湖中唐韓愈赴潮州經)
(北湖賦詩有义魚春岸闊之句後人因以名亭後改名景韓今名韓公亭)仁化亭(在宜章縣治東)
(南)僊居臺(在州城北蘇仙嶺後)禱雨臺(在艮岩前歲旱禱雨于此)長安館(在州)
(城西南六十里長安水側)玉泉館(在興寕縣西洪武十二年建)
關梁蘇僊橋(在州城東)化龍橋(在永興縣西龍耳山下有潭元至正間水湧龍出後人建)
(橋于上因名)九僊橋(在興寕縣西)三星橋(在宜章縣東南)僊女橋(在桂東縣)
(南七十里地名清石峒有石橋長百餘丈非人力所能創或時清夜聞橋上有奏樂聲)
寺觀開元寺(在州城西北)太平寺(在永興縣治西洪武間建正統中重脩)梵安
寺(在興寕縣南三十五里)栖襌寺(在桂陽縣治東)普化寺(在宜章縣西南一里)興
褔寺(在桂東縣治北)橘井觀(在州治東又有蘇仙觀在州東七里)昭德觀(在興寕縣)
(治南洪武間建)延生觀(在桂陽縣西一十里)景星觀(在宜章縣東二里)
祠廟義帝廟(在州城西義帝見陵墓漢時舊名義陵祠)三侯祠(在永興縣南二十里祀漢)
(安國侯王陵綘侯周勃潁隂侯灌嬰)韓愈祠(在州學唐韓愈令山陽時過此郡人慕之為立祠)
劉瞻祠(在州學瞻唐相宋大觀初郡人思其風烈立祠祀之)濂溪祠(在州學宋郴令周敦)
(頥號濂溪郡人立祠祀之)女郎廟(在郴州唐韓愈詩乞雨女郎魂即此)
陵墓義帝塜(在州治西或云在州學後按漢書項羽陽尊楚淮王孫心為義帝徙都郴繼而使黥)
(布害之故陵在焉)孝婦塜(在永興縣西北孝婦姓蔡漢桂陽郴人為宜章縣區端妻舅姑既殁)
(蔡哀戚盡禮柩未殯隣里失火蔡抱棺號慟不已而風回火息人謂孝感所致塜碑尚存)
古蹟萬王城(在桂東縣東五十里萬王未詳相傳王曾寓此今有階砌傍有脩竹數竿日夕自仆)
(掃其地而復立内有桃李彌望鄉人當垂實時往採食之味甘甚但不可取去或摘私蔵必失歸路)廢
便縣(在永興縣漢置王莾改曰便屏東漢復舊今永興縣即其地)廢郴縣(在州城内漢晉)
(桂陽郡隋唐郴州皆治此五代晉時改敦化縣漢初復曰郴縣元改為郴陽縣夲朝廢)蘇僊宅
(在州城東仙漢蘇眈也眈初乘鶴去後嘗騎白鶴來止郡城樓上)石室(在郴州室有鍾乳上生靈)
(夀木下有千秋溪)仰竈(在興寕縣東一十里有石岩如竈四面壁立下有深潭其氣上騰如炊水)
(深而黑雲翳生寒凡郴衡屬境歲旱能精㓗禱此則雲霧四合必有小魚躍出急以器盛之雨即至否則)
(變異交作泉水湧沸宋邑令郭夢升作亭其上扁曰致雲)
名宦漢衛颯(桂陽太守下車脩庠序之教設婚姻之禮期年間邦俗從化)茨充(代衛颯為)
(桂陽太守亦善其政教民種植桑麻之屬勸令飬蚕織屨民得利益)許荆(桂陽太守設喪紀婚姻制)
(度使知禮禁縣人有兄弟争財互訟者荆對之嘆教化不行咎在太守乃使吏上書乞詣廷尉争者感悟)
(求受罪在事十二年父老稱歌病卒人為立廟樹碑)欒巴(桂陽太守以郡處于南不閑典訓定為婚)
(姻之儀使民遵而行之興立學校奬進士子風俗一變)周憬(桂陽太守郡與南海接自瀑亭至曲)
(江臺水極險惡商旅患之憬開陸瀧合真水郡人便之為立祠建碑)唐楊於陵(郴州刺史在任)
(躬勤於治不以卑遠為薄)李吉甫(郴州刺史誅破奸盗窟穴治稱流聞)宋張勲(乾德初與)
(丁德裕潘美帥兵克郴州遂以為刺史兼監使)洪湛(太宗時知郴州俊辯有材幹治聲甚著)周
敦頥(郴令移桂陽令皆有治績郡守李初平賢之)唐介(嘉祐間以御史裏行言事謫監郴州)
(酒稅有直聲)阮美成(知郴州為政豈弟尤喜吟咏時號阮絶句)唐恪(郴縣尉民有受害而)
(尸不獲吏執其隣抑使自誣令以為信恪争之令曰否將為君累恪曰吾為尉而盗不能捕更俾無辜死)
(乎躬出訪求夕若有告者旦而得尸遂獲盗)譚世勣(郴州教授時王氏學盛行世勣雅不喜或)
(問之曰說多而屡變無不易之論置其書不觀)薛徽言(紹興初以權御史宣諭湖南時郴桂陽旱)
(飢徽言請于朝不待報即諭漕臣發衡永米以賑而以經制銀市米償之)吳鎰(淳熙中知宜章縣在)
(任去民之惡從民之欲大葺學宫補弟子員親為講授時課勉之多至成效士子立祠于學祀之)孫
逢吉(郴州司戸參軍有文學行義乾道中太常黃鈞薦于丞相虞允文李燾劉珙䓁又相繼薦之)
王肅(景定中知郴州有文章政事之材興利除害芳名大着)元邸澤(郴州路總管有政績)
(亢著武功)王都中(郴州路總管孜孜為政百務具舉谿洞猺獠往來州境者煦之以恩懾之以威)
(莫不悅服因郴民染以蠻俗喜闘争乃大治學舍延宿儒教授其中以義理開曉之俗為之丕變)夲
朝李輔(洪武初宜章知縣宣布德化民心歸向凡縣治學宫壇埸皆創建一新邑人稱頌)戴
用(洪武間興寕知縣歲旱禱于仰竈俄有石燕集其冠頃之飛去大雨方數十里歲以豊稔)温褔
(洪武間宜章知縣守巳廉㓗賦役均平民之逋亡者聞風慕歸)王永隆(永樂中郴州知州為政公)
(勤尤作興學校考課生徒優劣高下揭榜以勵之由是科目始盛)黃象(宣德中知興寕縣臨民寬)
(恕治事簡易在任十一年百姓戴之如父母去之日老稚咸感泣攀轅祖送載道省志)吕棠(宣德)
(中知郴州政聲丕著時沔陽知州李震桂陽知州黃昂陳道生楚中稱四賢守省志)林廷贊
(天順中知永興縣剛正自持勿惮權勢臨民愷悌平易有古循吏風治行為當時第一省志)韓宗
尭(弘治中授郴州學正文學優贍遷蒲圻令補安仁縣廉勤足稱丁丑春猺寇破縣帥兵往禦被執不)
(屈以大義諭賊賊不敢害省志)程瓊(知興寕縣縣故有土城賊易而攻之瓊勵士卒俻守戰之)
(器賊不能犯辛未羣盗又為吕公車攻城七日城中士庶無不泣涕震恐瓊率衆守且飲笑自如賊知城)
(中有偹遂自散去省志)
流寓秦觀(揚州人宋元祐中為秘書省正字兼國史院編修官紹聖初坐黨籍出通判杭州再以御)
(史論其增减實錄監處州酒稅尋削秩徙郴州安置)劉奉世(臨江人敞子仕宋為僉書樞密院事)
(紹聖初知成都府為曾布所譛責光禄少卿分司南京居郴州常云家世事君内省不愧恃士大夫公論)
(而巳得喪常理也正湏安以處之)陳瓘(沙縣人仕宋權給事中宰相曾布使客餌以官爵瓘不聽)
(乃以一書論其過布見大怒争辯移時至箕踞誶語瓘色不為動崇寕中除名竄袁州後移郴州)陳
師錫(建陽人宋徽宗時為殿中侍御史以言事忤旨出知穎州後削官安置郴州卒師錫始與陳瓘)
(同論蔡京蔡卞時號二陳)曹輔(南劍州人仕宋為秘書省正字徽宗多微行輔上䟽切諫太宰余深)
(曰爾小官何敢論大事對曰大官不言故小官言之官有大小愛君之心一也少宰王黼奏不重責輔無)
(以息浮言遂編管郴州處郴州六年怡然不介意)折彦質(雲中人宋紹興中累官至僉書樞密)
(院事初趙鼎為相累薦彦質後秦檜專相以彦質為鼎所引郴州安置自號葆真居士)
人物晉谷儉(桂陽人少有志行博涉經史元帝時舉秀才試高第除中郎尋棄官去)唐孟
琯(郴人元和中進士嘗著嶺南異物志韓愈送琯序云今年秋見孟氏子琯于郴年甚少禮甚度手其)
(文一篇甚鉅退披其篇以讀之盡其書無有不能其見重如此)劉瞻(桂陽人舉進士博學宏詞歴官)
(翰林學士中書平章以同昌公主薨逮繋醫百餘人瞻固争罷為荆南節度使僖宗立復拜中書侍郎為)
(人鯁直廉約俸餘濟親舊之貧家無留儲)宋黃觀象(夲江夏人曾祖為資興令因家焉觀象居)
(父母喪哀毁踰禮廬墓六年墓側産芝朝廷賜栗帛蠲徭役以旌之)邵曄(桂陽人袓崇道州錄參父)
(簡連山令曄幼嗜學太平興國巾進為邵陽主簿通判荆南歴知忠郎兖廣諸州所致皆有循良之政宋)
(史列于循吏)曹靖(郴人性孝友嘉祐中為益陽令有美政去後民思累官尚書比部郎知賓州黃)
(庭堅為作善政頌稱其御吏嚴而不殘使民寬而不弛)陳純夫(永興人元豊初監舉第一尋以)
(易經魁省試累官通奉大夫後閒居以文自娛卒年八十六)杜唐卿(宜章人舉進士調浮梁主)
(簿至官興學校未幾芝生于學從之游者二百餘人有善政百姓思之後累官司農)朱輅(郴人紹聖)
(間登第通判邵陽累治疑獄人以不冤後知郴州終任獄無一死罪甘露䧏于州署前之松逾月松下地)
(猶潤人謂其善政所感)姚宋佐(靖康間其父寓郴生宋佐少嗜學舉進士初調湟州戶椽再仕)
(八桂教官以詩名性廉介雖兩仕而家貧自號北湖有文集蔵于家)雷應春(郴人以詩擅名累官)
(監察御史首䟽時相繼忤權貴出知全州弗就歸隠北湖後知臨江軍安静不擾嘗欲城新淦以俻不虞)
(當路沮之及己未之亂臨江倉卒無偹人始服其先見終江東憲所著有洞庭玉虹日邊盟鷗清江諸集)
夲朝曹嗣宗(郴州人少有志操洪武間第進士授西川逹縣知縣有能名擢陜西按察司僉)
(事)何懷輝(桂陽人以刑律精通保任大理寺評事遷都督府經歴勤能益著尋陞通政司參議)
(時論偉之)朱光才(郴州人永樂初第進士歴官戶部郎中綽有休聲陞陜西布政司參議)鄺
埜(宜章人永樂間進士第授監察御史陞陜西按察司副使風紀振揚擢應天府尹廉公有為民懷其)
(惠累官兵部尚書操履端嚴蒞官勤子慎扈從北征没于軍贈少保錄其一)朱英(桂陽人正統乙丑進)
(士拜監察御史有直聲累官右副都御史掌都察院事所至征討有功安邊固圉具有碩畫卒贈太子少)
(保謚恭簡子守孚進士省志)歐陽復(桂陽人景泰辛未進士歷官泉州知府政平刑簡釋囚致)
(雨遘疾郡人禱于神以祈祐者千餘人及卒哭之如喪考妣立祠祀之焉省志)曾鑑(桂陽人天)
(順甲申進士授刑部主事辨冤獄累官工部尚書諸所營造勞績顯著論功特賜玉帶進階榮禄大夫以)
(病乞休去省志)王廷桂(宜章人領天順壬午鄉薦授贑州府同知時巨寇流劫州縣廷桂率)
(鄉兵征之死于難事奏聞贈官錄其子省志)鄧庠(宜章人成化壬辰進士授行人拜監察御史䟽)
(陳時事力詆權要累官戶部尚書平生謙和冲約不務矯飾故所至輙有實惠及民時稱長者省志)
何俊(郴州人登成化己丑進士授南京戶部主事擢雲南按察司僉事兼督雲貴學政隨俗導化濟)
(之以嚴凡所陶鑄多中器使乞休無他嗜蓄古醫方所著有訥□稿子說成化中鄉試第一人舉進士河)
(南督學僉事學政修舉子孟春登科說遂歸休省志)黃珙(永興人成化辛丑進士知萬載縣裁)
(决如流庭無稽訟儲糓備荒修學宫範祭器招撫流亡練兵䋙盗擢刑部主事執法平允如雪王輔之冤)
(辨劉雲之誣衆議韙之陛江西按察僉事以母老乞終飬母卒廬側哭聲振林麓年七十五終省志)
崔巖(郴州人成化辛丑進士歴戶部郎中陞山東江西河南布政使轉左都御史擢南京工部)
(左侍郎卒巖平生嚴肅不苟合居官三十餘年田園如故云省志)曾䡵(永興人成化乙未進士歴)
(刑部員外郎值平陽有訟田久淹及蘇州衛誣殺人罪者繋十餘年䡵往訊立决出補紹興知府均輸薄)
(賦釐弊補役尋乞休歸年七十四卒子介全念皆進士省志)高胤(宜章人成化宋進士授行人奉)
(使朝鮮稱職擢御史出按浙江大同嘗疏正武臣罪状發浙中隠漏得數百萬金最多振刷省志)何
孟春(郴州人進士授主事累官吏部右侍郎嘉靖初詔議尊親禮力諍泣諫疏凡萬餘言上諭之再)
(三跪執弗起乃左遷南京工部右侍郎尋歸所著有餘冬錄省志)喻江(郴州百戶正德間峒寇大)
(作江分營宜章之章橋遇敵死之鄉民為立祠以祀之省志)范輅(桂陽人正德辛未進士授行人)
(拜監察御史清戎江西忤寕庶人宸濠謫四川宣撫司經歴起擢褔建僉事江西副使適宸濠謀反輅首)
(撻其樂工殺之誣繋獄除名事白復起山東副使陜西參政輅有氣節歴官有能聲時論多稱之省志)
列女鄧氏(桂陽朱守良妻弘治中有強賊歐執欲強凌之鄧呼天罵賊不屈而死省志)李氏
(興寕何冲孚妻嘉靖中猺寇廹之罵賊見殺省志)文璋妻(朱氏郴人年三十而寡撫子悦)
(娶黃氏亦寡無子家貧姑婦相守世稱雙節省志)
仙釋蘇眈(漢郴人事母以孝聞嘗遇異人授神仙術因侍膳母思鮓即出市鮓以獻問所從來曰便)
(縣母始異之一日忽洒掃庭除母問其故曰仙道已成上帝來召母曰汝仙去吾誰飬乃留一櫃云所需)
(即有又云明年大疫取庭前井水橘葉救之眈仙去巳而果疫母日活百餘人宋元符中賜號冲素真人)
廖師(郴州人唐懿宗召入行道術有驗後乞歸山韓愈為文送之云郴之為州當清淑之氣意必有)
(魁竒者生其間廖師氣專而容寂多㙯而善遊豈吾所謂魁竒而溺于老氏者耶後于靖褔山白日昇天)
劉&KR1903;(唐宰相瞻之兄好仙術有道士至其門曰能相師乎曰諾乃隨入羅浮山後四十年瞻被逐至)
(潮臺泊舟有少年冐雨而來乃&KR1903;也云已列仙矣悲喜不勝一夕不見)智儼(郴之右姓曹氏子在)
(孕不嗜葷成童不嗜戲生九年為僧抱經笥入岣嵝從名師執業曹王臯鎮湖南請為人師登壇三十八)
(載得度者萬有餘人)
施州衛軍民指揮使司(東至荆州府巴東縣五百里西至酉陽宣撫司)
(九百里南至安定峒六百八十里北至石柱宣撫司七百五十里自衛治至南京三千四)
(百五十五里至京師七千一百五十里)
建置沿革禹貢荆梁二州之域天文翼分野春秋為巴
國之界戰國為楚巫郡地秦屬黔中郡漢屬南郡三
國吳及晉屬建平郡後周于此置亭州及清江郡隋
初郡廢州存大業初改名庸州治清江縣尋改州為
清江郡義寧初改為施州唐以州隸江南道開元間
改清江郡天寳初改清化郡乾元初復為施州宋屬
四川䕫路元以清江縣省入州屬䕫州路夲朝洪武
初仍置施州屬䕫州府及置施州衛二十三年省州
入衛改置施州衛軍民指揮使司屬湖廣都司編戸
三里領軍民千戸所一宣撫司三安撫司八長官司
八蠻夷長官司五而容美宣撫司亦在境内焉
大田軍民千戸所(在衛城西北三百五十里洪武二十三年始置散毛千戸所尋改今)
(名隸施州衛)施南宣撫司(在衛城東一百里洪武二十三年定其地永樂三年置施南長)
(官司尋改宣撫司領東鄉五路忠路忠孝金峒四安撫司隸施州衛)東鄉五路安撫司
(領搖把峒上愛茶峒下愛茶峒三長官司鎮遠隆奉二蠻夷官司隸施南宣撫司)搖把峒長
官司上愛茶峒長官司下愛茶峒長官司鎮
遠蠻夷官司隆奉蠻夷官司忠路安撫司(領劒南長)
(官司隸施南宣撫司)劒南長官司忠孝安撫司(隸施南宣撫司)金峒
安撫司(永樂五年置領西泙蠻夷南隸施司宣撫司)西泙蠻夷官司散
毛宣撫司(在衛城西二百二十里元為散毛峒置散毛沿邊軍民宣慰使司夲朝洪武四年改)
(為散毛沿邊宣撫司二十三年因洞蠻作亂發兵勦捕軍民閧散後招服永樂九年置為散毛長官司十)
(三年復陞宣撫司領龍潭大旺二安撫司隸施州衛)龍潭安撫司(永樂中置隸散毛宣撫司)
大旺安撫司(領東流臘壁洞二蠻官司隸散毛宣撫司)夷東流蠻夷官司
臘壁峒蠻夷官司忠建宣撫司(在衛東二百五十里元置忠建軍民)
(都元帥府夲朝洪武六年改置宣撫司尋廢永樂四年復置領忠峒高羅二安撫司隸施州衛)忠峒
安撫司(元置湖南鎮邊宣慰司後廢夲朝永樂四年改置今司隸忠建宣撫司)高羅安
撫司(元置高羅宣撫司改安撫司後廢夲朝洪武六年復置尋廢永樂五年復置領木册長官司隸)
(忠建宣撫司)木册長官司鎮南長官司(在衛城南二百五十里元置湖)
(南鎮邊毛嶺峒宣慰司改鎮南宣撫司後廢夲朝洪武四年復置二十三年廢永樂五年改置長官司直)
(隸施州衛)唐崖長官司(永樂四年置直隸施州衛)容美宣撫司(在衛城東南二)
(百一十里夲朝洪武四年置後廢永樂四年復置領椒山瑪瑙等四長官司)椒山瑪瑙長
官司五峯石寳長官司石梁下峒長官司水
盡源通塔平長官司(以上四長官司俱洪武六年置至十四年廢永樂五年復置隸)
(容美宣撫司)
郡名清江(後周名)清化(唐名)
形勝東北入南郡西北入巴郡(圖經東北入南郡之巫縣西北入巴郡魚腹胊)
(□東入南郡之銀山南入牂牁之夜郎)山明水秀(圖經)五峯環其東客星
峙其西(衛志)巴荆之會(同上東連荆楚西抵巴蜀地當巴荆之會隠然為西南重鎮)
風俗其俗純朴(唐杜甫詩其俗則純朴不知主客)民襍夷獠猶近華風
(衛志地僻山深民襍夷獠伐木燒畬以種五糓捕獵漁獸以供庖厨俗尚節儉猶近華風云)男不
裹頭女衣花布(施南等宣撫司志男至老不裹頭女衣花布親喪宰太牢謂之打葬就日)
(而埋不行祥除之禮每歲春季祭山水神以祈秋實)
山川回龍山(在衛城内昂然竒秀如龍回顧山下有圓通寺)象耳山(在衛城内俗名舵樓)
(山上有脩篁佳木又城内一里有象鼻山山下有流觴曲水)飛鳳山(在衛城北以形似名)宜
山(在衛城西北與月臺對峙俗名宜娘山)文筆山(在衛城南二里卓立如筆亦名䨇翠山此)
(山之西又有丹鳳玉女二山)翠濤山(在文筆山西南山如波濤層擁此山之外有石高起數十)
(尋有竅南北透明俗號通明山)連珠山(在衛城東二里五峯相峙如貫珠亦名五峯山宋政和中)
(封山神為嘉惠侯賜廟額永褔與此山相接控清江之口者曰龍首山)客星山(在衛城西五里)
(複嶺重嶂蜿蜒盤礴南連雪嶺高出雲霄)猿啼山(在客星山南丹岩碧嶂林木葱蒨猿聲最多宋)
(黃知命詩大猿呌罷小猿啼箐裏行人白晝迷此山冬常積雪故又名雪嶺)天成山(在衛城南)
(十五里山有天生橋)藥山(在衛城西二十里下瞰麒麟溪山産藥物故名)金瓦山(在衛城東)
(四十里岩石鱗次状類屋瓦而色黃)石盤山(在衛城東四十九里山頂有大石如盤)天樓
山(在衛城東五十六里山勢聳拔如危樓倚天)羅盞山(在衛城南五十六里崒然數峯如覆)
(螺杯俗呼羅盞宋張灝詩道盞元非盞言羅不是羅只因山突起箇箇盡如螺)金柱山(在衛城西)
(南七十三里有峯峭直其色如金)香城山(在衛城北七十四里以山多麝香故名)銅甕
山(在衛西七十六里以形似名)金樓山(在衛城北八十里岩石層叠如金樓)羊角山
(在衛城東北百餘里尖峯高峙天半)赭馬山(在衛西北一百一十二里)金鷄山(在衛城南)
(一百四十里中多金鷄故名)巾子山(在衛城東一百六十里峯頂状如巾)石乳山(在衛)
(城西一百七十里周廻百餘里山石層叠多生石乳故名)都亭山(在衛城北二百里崇崗深麓映)
(帶左右山之下多良田廣囿後周置亭州因山以名)東門山(在衛城東南二百餘里舊有關在山)
(之東名東門關相傳夷夏嘗以此山分界)秀屏山(在大田所前青峯高聳若屏障然)積翠
山(在大田所北峯巒秀䴡林木蒼翠為境内竒觀)朝陽山(在大田所北門外與所城内山連延)
小關山(在大田所東百里古置關其上遺壘尚存)瘦驢嶺(在衛城西七里嶺高路險宋黃)
(庭堅詩囏危寧度瘦驢嶺奔走莫隨肥馬塵謂此)朝霞嶺(在大田所東五十餘里峻嶺嵬峩曙)
(色將分每有霞彩)通天巖(在衛城東十五里巖上有竅可以通天因名巖下有澄潭歲旱禱雨)
(多應)碧波峯(東抱衛城曲折逶迤如波濤層叠因名)石通洞(在衛城西黃庭堅詩云古)
(木蕭蕭洞口風昔人曾此出樊籠巖前况有㳙㳙水好滌塵埃去效翁)雙城洞(在衛城北四十)
(五里又衛東五十里有雙石城山下有雙洞)清江(一名夷水自紹慶發源繞衛城而東流入荆州)
(府宜都縣出大江蜀江水皆濁惟此獨清唐元和志昔廩君浮上舟於夷水即此)西北江(在大)
(田所西二十里有二溪合流下入洞又有橋高十餘丈若天生然)盤龍溪(在清江東北俗傳昔)
(有盤龍于此因名)麒麟溪(在衛城南源自西山由巖洞激奔直下成溪至夏水極冷亦名冷水)
(河俗傳宋雍熙中有麒麟出因名)通潮溪(在連珠山北源發龍洞其水日消長二次)腰帶
溪(在衛城西數里源自西山由宜山下曲折縈環故名溪有流觴之所)菖蒲溪(在衛城西南一)
(百九十里歌羅寨)黔黎溪(在衛城西南三百四十里源從北荒中出)萬頃湖(在大田所)
(西南二百里與酉陽接界其湖深䧟行之周圍動搖)頭渡河(在大田所東十里源出龍洞口流為)
(河其水出魚)鐡溝水(在衛城東宋蘇軾贈喬太傳云城東坡壠何所似風吹海濤低復起城中)
(病守何所為走馬來尋鐡溝水)朝貢水(在衛城東六十里)馬公泉(去衛城一里宋嘉祐)
(中運使馬公按部至州以城跨山不可鑿井乃相視水脉以竹引此泉入城中公私頼之因立亭其上號)
(馬公泉)清水泉(在大田所東一百里有二泉水如藍靛去所東三十里蒼岩間有飛泉如迸素)
(練名曰瀑布)龍岡井(在回龍山下景泰中鑿此其井清冽甘美)廣利井(在大田所城内)
(居民日汲焉)嘉蓮池(在衛治前一名鼓角池符瑞志宋端拱元年七月施州衛角池生嘉蓮)
龍池(在衛城西北一百六里相傳池中有龍居焉人不敢採捕)蝦䗫池(在衛城南一百三十)
(里池多蝦䗫方春水生輙跳躑出岸間後渠先爪前趾變羽隨衆禽飛去土人嘗得于雀網中)
土産茶椒䧏香花獐馬鹿紅&KR1892;白鷴
羚羊金線鷄(衛境内)白藥(夲草載施州所出者有白藥小赤藥露筯草野蘭草)
(小兒羣紅茂草大木皮都管草獨用藤瓜藤金陵藤岩㯶野猪尾皆藥物也)
學校施州衛學(在衛治東北三里洪武十六年置)
宫室清江樓(即衛城之東門樓也城四門各有樓東曰清江西曰西順南曰南陽北曰拱北俱洪)
(武中建)野意樓(在衛治西城上夲朝指揮同知孫夲建)宣威堂(在衛治指揮僉事孫)
(斌建)問月亭(在衛城北有臺孤高獨出碧波峯之中舊建此亭于上相傳李白謫夜郎賞于此賞)
(月)半□亭(在衛城内象耳山玄妙觀之東)釣魚臺(在衛城東南)觀瀾臺(在衛)
(城南石上鐫觀瀾二字臺上有亭)
關梁五峯關(在衛城東門外連珠山下)東門關(在墄城東南東門山之上)石乳關
(在衛境石乳山上二關久廢)深溪關(在大田所酉陽路口)土地關(在木册忠峒路口)
勝水關(與虎城野熊野牛凡四關俱在忠建宣撫司境)振武橋(在衛城北宣德末指揮孫)
(夲建正統間指揮馮廣重脩)盤龍橋(在衛城北百餘里有山岩極高昔人鑿石架木為橋)天
生橋(在衛城南十五里下有溪通清江)通濟橋(在大田所城東一百里)
寺觀圓通寺(在回龍山洪武中建)開元寺(在衛城南門外元建)興國寺(在大田所)
(西門外洪武中建)玄妙觀(在衛城内象耳山舊名真武廟永樂末改今名)
祠廟竹王祠(在衛城東南東門山下即夜郎侯祠也按華陽國志初有女子浣于遯水有三節竹)
(流入足間中有嬰兒聲剖竹得男收飬之及長材武自立為夜郎王以竹為姓漢武平西南夷王被殺夷)
(獠求立後天子乃封其三子為侯死後配食其父宋崇寕中賜廟額曰靈惠)磨嵯神廟(在衛)
(城西南十里磨嵯山洛浦蠻為邊患孟蜀屢擊破之故老云神每以隂兵助官軍擊賊靈跡顯著施民所)
(在祠之)
陵墓巴蔓子墓(在衛城北都亭山周季世巴國亂將軍蔓子請師于楚許以三城楚救巴巴國)
(已寕楚使請城蔓子曰藉楚之靈克綏禍難誠許是三城將吾頭往謝城不可得也乃自刎以頭授楚使)
(楚王以上卿禮葬其頭干荆門山之陽巴國葬其身于此)古蠻王冢(在衛城西南一百二十里)
(又城北都亭鄉有岩高百餘丈岩腹有宂一十二皆蔵柩之所相傳以為蠻王墓)巴公冢(在衛)
(城南二里俗傳昔有巴國大柵王世葬于此歴年雖多累累尚可辨)
古蹟廢亭州(在衛城東一百七十里後周置以都亭山為名隋併為庸州徙置鹽水縣)清江
廢縣(在衛城東十里後周于此置清江郡隋初郡廢置清江縣後廢)鹽水廢縣(在衛城東)
(四十里後周置縣并置資田郡隋初郡廢大業初以縣屬清江郡)開夷廢縣(去衛城六十里)
(後周置飛烏縣隋初改曰開夷唐廢)信陵廢縣(在衛城南七十里)銀山廢縣(在衛)
(城西一百八十里)施王屯(在衛城南一十五里輿地唐記云州有施王之餘址故以為名蓋謂)
(此也)仙人宅(在衛城北七十里)硝場(在大田所北一百里懸崖數千丈下有河渡其半崖)
(一孔勢若城門上産硝土)仙掌(在大田所西三十里懸崖壁立上有白色如掌其下有黑跡如虎形)
名宦唐南承嗣(歴施涪二州别駕柳宗元稱其服忠思孝無替負荷承嗣霽雲之子也)張
道古(景褔中為右拾遺上疏言五危二亂七事責官施州)李超(庸州清江令治績顯著為當時)
(最及去民間立祠祀之)房武(為施州刺使有遺愛吏民思之)宋侯延賞(咸平間為施州)
(廵檢使蠻民懷服真宗嘗召問蠻事延賞言民無他求惟欲鹽耳乃召䕫路轉運使丁謂措置謂即傳告)
(陬落羣蠻感悅因相與盟約不為寇抄且曰天子濟我以食鹽我願輸以兵食自是邊糓有三年之積)
龐恭孫(崇寕中通判施州部蠻叛恭孫說䧏而斬之)任伯雨(施州清江主簿郡守檄使)
(蒞公庫笑曰里名勝母曾子不入此職何為至我哉拒不受)李周(通判施州州界羣獠不習服牛)
(之利周為辟田數千畆選知田者市牛使耕軍食頼以足)程公許(通判施州當兵將潰奔之後盡)
(利佐之節浮費疏利源民不增賦而用足)夲朝朱永(施州衛指揮僉事洪武初蒞職開創衛治)
(有功)
人物宋詹邈(施州人元祐三年舉進士第一)夲朝陳鑛(施州衛人父隆樂善好施卒年)
(八十九一日取大麓焚于庭皆負劵也鑛性至孝母夏遘疾慮不起乃陳刀几上旦夕拜禱刀忽躍起自)
(割肋左取肝方寸和粥進母以桑皮線紉其創母疾送愈父母歿哀毁骨立殆無人形逾年而卒省志)
張森(施州衛人生而母目忽盲森常以舌䑛之二十餘年母目復明人以為孝感省志)
列女周氏(施州衛陳瀛妻瀛為監生卒其時周年二十二無子父母欲奪之周誓死守節以終省)
(志)
永順軍民宣慰使司(東至岳州府澧州慈利縣三百九十里西至保靖州)
(宣慰司二百二十里南至辰州府沅陵縣三百一十里北至永定衛二百九十里自司治)
(至南京三千八百里至京師七千三百里)
建置沿革禹貢荆州之域天文翼軫分野古蠻夷地春
秋楚國之境秦屬黔中郡漢以後為武陵郡地隋為
辰州地唐天授初析置溪州或為靈溪郡五代時屬
楚馬氏宋初為氶順州及上下中溪三州嘉祐中溪
州刺史彭仕羲叛臨以大兵仕羲䧏熙寕中築下溪
州城賜名會溪隸辰州元時彭萬潜自改為永順等
處軍民安撫司後彭天寳又改宣撫司夲朝洪武二
年内附六年陞為永順等處軍民宣慰使司隸湖廣
都司領州三長官司六
南渭州(宋為羈縻州元屬新添葛蠻安撫司後廢夲朝洪武二年復置改今屬)施溶州
(宋為溶州元為會溪施容等處屬思州軍民安撫司後廢夲朝洪武二年置施溶州改今屬)上溪
州(宋初有上溪中溪下溪三州後廢夲朝洪武二年置上溪州及改今屬)臘惹洞長官
司麥著黃洞長官司驢遲洞長官司施溶溪
長官司(以上四長官司俱元置屬思州軍民安撫司夲朝改今屬)白崖洞長官司
(元置屬新添葛蠻安撫司夲朝改今屬)田家洞長官司(夲朝置)
郡名靈溪(唐名)會溪(宋名)
形勝依山為郡乃四通八逹之地(新志)東抵荆湘西通巴
蜀南近辰陽北距歸峽(新志)
風俗擊銅鼓以祀神鬼(宋史夷獠疾病擊銅鼓沙鑼以祀鬼神)漁獵飬生
刻木為契(新志上民裔出槃瓠身服五色斑衣刀耕火種漁獵飬生不曉文字刻木為契親死)
(則啜粥素食鄉團老少弔而皆泣逾月則釋服矣)短裙椎髻常帶刀努(同上)
土産水銀丹砂黃蠟䧏香麝香石英蘭
馬野牛猿錦鷄白鷴
保靖州軍民宣慰使司(東至鎮溪千戸所界一百八十里西至施州大)
(田軍民千戶所界三百里南至四川酉陽宣撫司界一百八十里北至永順宣慰司界四)
(十里自司治至南京三千八百里至京師七千三百里)
建置沿革禹貢荆州之域天文翼軫分野隋為辰州地
唐為溪州地宋置保静州屬荆湖北路元為保靖州
屬新添葛蠻安撫司夲朝初置保靖州安撫司洪武
六年陞保靖州軍民宣慰使司隸湖廣都司領長官
司二而境内隂隆江杜望滑石江三廵檢司則直隸
湖廣布政司
五寨長官司(唐為宋沱洞烏引洞蘆荻洞杜望洞白岩洞五寨命田氏世官斯土以控蠻夷)
(宋元因之夲朝初五寨長官田文歸附置今司)筸子坪長官司(永樂三年置)
郡名保静(宋名)
形勝四山環抱澗水中流(新志四面山巒崇炭叠聳環抱城郭澗水中流)
風俗喜食腥膻滛祀邪鬼(新志土民服花衣短裙露頂赤脚被髮椎髻好持刀鎗喜)
(食腥膻不知五常歲時殺牛屠狗滛祀邪鬼)刀耕火種為業(同上)
土産丹砂水銀(五寨長官司出)黃蠟䧏香豹熊猿
豺獺竹鷄白鷴(宣慰司境出)
明一統志卷六十六
