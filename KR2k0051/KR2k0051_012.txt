甘肅通志卷十二
祠祀
洪範八政其三曰祀聖賢師儒垂範立訓山川神祇
禦災捍患功德所被理宜崇報咸秩祀典歲時修事
至於里社祈禱妥神錫福甘俗相沿一從民便琳宫
梵宇剏建重修附紀於末志祠祀
臨洮府
社稷壇在北關内狄道縣附府渭源縣在城西
南蘭州在城南郭金縣在城北河州在城西
北歸德所在城東南
風雲雷雨山川壇在府城南狄道縣附府渭源
縣在城東南蘭州在城南郭金縣在城南河
州在城東南歸德所在城東
先農壇在城東狄道縣附府渭源縣蘭州金縣
河州俱在城東歸德所在城東南
文廟在府署東元泰定二年建明洪武二十五年重
建康熙年間知府高錫爵楊宗仁相繼重修狄道
縣在縣署西明洪武五年建後移府學東明季知縣
褚泰復移舊址渭源縣在縣署東明洪武四年建
康熙二十三年重修蘭州在州署東南元至正五
年建明洪武八年修康熙五年巡撫劉斗重修金
縣在縣署西元大定二年建明成化十二年修康熙
二十一年重修河州舊在州署西南明成化間修
康熙四十五年知州王全臣移建州東南
崇聖祠在學宫内東狄道縣渭源縣蘭州金縣河
州俱在廟東
名宦祠在學宫戟門左祀名宦各州縣俱有
鄉賢祠在學宫戟門右祀鄉賢各州縣俱有
忠孝祠狄道縣金縣河州俱在學宫内渭源縣在
縣治東蘭州在學宫西
節義祠狄道縣在學宫外渭源縣在縣署東蘭
州在學宫西右金縣在學宫外右河州在城内
東
文昌祠在府治後金縣在城西隅河州在州署
南歸德所在北城上
關帝廟在府東門外嶽麓山狄道縣附府渭源
縣在城北蘭州在橋門外金縣在縣北河州
在西門内歸德所在城内
河神廟在河州積石關外雍正六年奉
旨建蘭州在城西北黃河南岸
城隍廟在府治北狄道縣在東門内渭源縣在
縣東蘭州在州署東北金縣在縣署西河州
在城北歸德所在城内北隅
旗纛廟在府署左蘭州在東郭内河州在州西
厲壇在北關内狄道縣附府渭源縣在城北
蘭州在城東北金縣河州俱在城北
八蜡廟在城東門渭源縣在城北金縣在城南
渭河廟在渭源縣城西
洮河廟在狄道縣西二里
禹王廟渭源縣在城西河州在積石關外
火神廟狄道縣在城南蘭州在城東北
馬王廟狄道縣在城西蘭州在東郭外河州在
州署西歸德所在城北隅
三將軍廟在蘭州臯蘭山下祀漢冠軍侯霍去病營
平侯趙充國護羌校尉鄧訓明嘉靖元年移建蘭州
東郭門外
紀信廟在蘭州城中
鄧寧河王廟在河州和政驛北祀明衛國公鄧愈萬
歷庚寅兵備道郭宗賢建
忠愍祠祀明楊繼盛舊祀於狄道縣東山超然書院
雍正六年更遷於府東舊衛署内
王莊毅祠在河州城西祀明兵部尚書王竑明嘉靖
年建
雙忠祠在狄道縣東山祀明給事中張萬紀中丞鄒
應龍順治九年茶馬御史姜圖南建
忠義祠在河州城西景古城内明萬歷庚寅秋火酋
入犯武職劉子都李芳賀守義賀天衢李國琦魏承
勲李如玉王官拒敵力戰而死奉旨立祠祭祀
報功祠在蘭州西門外祀總督孟喬芳
寳塔寺在府治東明永樂年建
正覺寺在府治西南明永樂年建
圓通寺在府城西北明永樂間因元法王寺舊址建
圓覺寺在府治東北明宣德年建
臺子寺在狄道縣城内臺形似龜上有元帝像又名
熙春臺
隆禧寺在府城東北明宣德間建
東巖寺在府城東
西巖寺在府西門外西傾山麓
萬夀寺在渭源縣治西明洪武年建
莊嚴寺在蘭州治北元至元間建
普照寺在蘭州治東唐貞觀間勅建今習儀祝釐於
此
嘉福寺在蘭州西北隅唐高昌王建明正綂間勅修
有浮圖一十三級又名木塔寺
華林寺在蘭州治西明正綂間建
崇慶寺在蘭州南五里明永樂年建
白塔寺在蘭州黃河北山上明太監劉永成建
興國寺在金縣治西元至正元年富察仁亨建
金輪寺在金縣南四十里元至正年建
東巖寺在金縣東十里明洪武年建
報恩寺在河州東門内明洪武年建
萬夀寺在河州東北四里唐初建浮圖十二層
監蔵寺在河州西北五里明永樂年建
丙靈寺在河州北六十里唐時建下臨黃河琢山石
為佛高十餘丈産香藥泉水清澈
石佛寺在河州南十里山巖之南
萬夀觀在府城西南元時建
九華觀在府城北元大德年建
清真觀在渭源縣治北明洪武間建
元妙觀在蘭州東元至正間建
凝熙觀在蘭州東北隅内有假山臺榭舊為明肅藩
凝熙園因改為觀
金天觀在蘭州西明永樂四年肅王建嘉靖三十一
年重修
清虚觀在金縣東昔秦李二仙羽化於此後廢元至
正間重建
文昌觀在河州東南元至正年建
飛陽子觀在河州積石關元中綂二年建
大隠菴在河州西元至正間建
大雄殿在歸德所城内北隅
萬夀觀在歸德所城内北隅
珍珠寺在歸德所東五里
彌陀寺在歸德所城西
寺角嘴寺在歸德所南五里
下工巴寺在歸德所東南五里
石家寺在歸德所西南五里
慶善寺在歸德所西南三里
觀音樓在歸德所城内北隅
元帝樓在歸德所北城上明洪武七年建
鞏昌府
社稷壇在西關隴西縣附府安定縣在城西北
會寧縣在城南通渭縣漳縣俱在城西寧遠縣
在城南伏羌縣在城西西和縣在城北靖遠
縣在城西南岷州在城西洮州衛在城西北
西固城在城西
風雲雷雨山川壇在城西隴西縣附府安定縣
在城南會寧縣在西關通渭縣漳縣俱在城南
寧遠縣在城東伏羌縣在城南西和縣靖遠縣
俱在南關岷州在城東洮州衛在城南西固
城在城東
先農壇在東關隴西縣附府安定縣會寧縣在
東郊通渭縣在南郊漳縣寧遠縣俱在東郊
伏羌縣在北郊西和縣在南郊靖遠縣岷州俱
在東郊洮州衛在東北郊西固城在東郊
文廟舊在城西南隅明萬歷中遷南街康熙十六年
巡撫鄂善知府紀元重修隴西縣舊附府雍正五
年知縣魯廷琰建在城東南安定縣在縣西順治
十四年知縣戚藩修康熙八年教諭郭維寧重修
會寧縣在縣東明洪武初知縣郁斌劉縉建萬歷六
年知縣高拱宸修雍正二年知縣施廷元重修通
渭縣洪武初建康熙五十七年移縣北安定監漳
縣在縣治東寧遠縣在城東北明洪武二年建嘉
靖隆慶時相繼修順治六年訓導周熛康熙年間知
縣馮同憲重修伏羌縣在城西南舊在河北明天
啓七年遷建西和縣在縣南門外舊在上城知縣
李芳移建靖遠縣在城東南明正綂三年指揮房
貴建成化弘治嘉靖間修順治十五年康熙四十四
年相繼重修岷州在正街中明弘治十三年副使
道張泰建嘉靖隆慶萬歷間修順治十六年康熙三
十五年相繼重修洮州衛在鳳凰山下舊在纛牙
坊康熙二十二年衛守備吴卋改建今址
崇聖祠在學宫内隴西縣附府安定縣通渭縣
漳縣寧遠縣洮州衛俱在廟内會寧縣西和縣岷
州俱在廟東伏羌縣在尊經閣右靖遠縣在明
倫堂東
名宦祠在學宫戟門左祀名宦各州縣俱有
鄉賢祠在學宫戟門右祀鄉賢各州縣俱有
忠孝祠隴西縣在城内南街安定縣會寧縣通渭
縣漳縣寧遠縣西和縣靖遠縣岷州洮州衛俱在學
宫内伏羌縣在城内南街
節義祠隴西縣在城内安定縣在城隍廟左會
寧縣在學宫西通渭縣漳縣俱在縣署西寧遠
縣在縣署右伏羌縣在城内北街西和縣在縣
城北關靖遠縣在縣署東岷州在學宫西洮
州衛在城内北街
文昌祠在府城北郭安定縣在學宫内通渭縣
漳縣俱在學宫左西和縣在學宫旁靖遠縣在
東郭外岷州在學宫左
關帝廟在南門外隴西縣附府安定縣在西關
外會寧縣在南門外通渭縣在縣署東漳縣
在三岔驛寧遠縣在南山伏羌縣在縣北西
和縣在縣署西靖遠縣在縣治南岷州在西營
城洮州衛在仁和坊左西固城在東山
河神廟在靖遠縣城北河岸
城隍廟在府治東北隴西縣在鐘樓街安定縣
在縣城西會寧縣通渭縣伏羌縣靖遠縣俱在縣
治西漳縣在縣治東寧遠縣在縣治前西和
縣在城西北岷州在城東南洮州衛在衛治北
旗纛廟在府治南伏羌縣在縣治西靖遠縣在
演武場内岷州在演武場南洮州衛在衛治西
厲壇在府城北隴西縣附府安定縣會寧縣通
渭縣漳縣寧遠縣伏羌縣西和縣靖遠縣岷州洮州
衛西固城俱在城北
八蜡廟在北郭外安定縣在南郭外通渭縣靖
遠縣俱在西郭外寧遠縣漳縣俱在城西西和
縣在學宫旁
伏羲廟在隴西縣東郭
神禹廟在岷州北郊
清聖祠在隴西縣首陽山一在蓮峰山第五峰
真武廟安定縣在北城外岷州在城東南洮州
衛在西城門内
東嶽廟隴西縣在西郭内安定縣在城南通渭
縣在城南屏風山漳縣在城北鍾山會寧縣有
二一在縣南關一在縣西牧馬原山頂靖遠縣在
堡東城外岷州在金童山
水神廟在漳縣城南
太白神祠在通渭縣西北鍾靈山
龍王廟安定縣在城西門外漳縣在鹽厰溝岷
州在城東五里洮州衛在城北靖遠縣在哈思
吉堡
火神廟隴西縣在北郭安定縣在崇福寺右洮
州衛在月城内
馬神廟伏羌縣在北街寧遠縣在城中靖遠縣
在縣治中岷州在茶庫西洮州衛在正街西北
鹽神祠在漳縣鹽井東南隅山麓
黑池龍王廟會寧縣在北四十里靖遠縣在縣東
三十里
虸蚄廟在府西十里赤山麓安定縣在城南七里
三官廟在洮州衛城西北
元壇廟在岷州西營城
酇侯祠在伏羌縣治西
二郎廟在岷州金童山
張太尉祠在漳縣三岔驛祀宋太尉忠節張嚞
旌忠祠在西和縣祀宋環慶總管彊霓
忠節祠在西和縣北門外祀宋刺史陳寅明嘉靖二
年建
潤澤祠在岷州城東五里其下即洮河有龍潭祈雨
即應
李將軍祠在靖遠縣城東二里祀明參將李光啟嘉
靖間建
忠勇祠在靖遠縣祀明中軍指揮李如玉魏承勲
郭公祠在岷州東十里明天啟間建祀鞏昌守郭之
祐
貞烈祠在安定縣南郭祀烈婦米鳳鳳等
奮威將軍祠在靖遠縣祀王進寳康熙十六年建
萬夀寺在府治東唐貞觀年建元大德年修
天竺寺在府治北郭唐時建明永樂八年修
妙華寺在府治北元至正年建
大雄寺在北郭明正德三年修
圓明寺在蓮峰山金大定四年勅修
佛慧寺在府城東關
妙光寺在府南關外
碧岩寺在碧岩里
積慶寺在府城東南明萬歷中建
西岩寺在安定縣西岩山
興雲寺在安定縣東北一里
毘盧院在安定縣西南三十里元至元中建
崇福寺在安定縣南關明洪武年建
華嚴寺在安定縣南三十里
白塔寺在通渭縣南七十里元至正年建
圓通寺在通渭縣東郊
萬花古刹在通渭縣南伏獅山
觀音院在通渭縣南五里明洪武年建
清凉寺在通渭縣西發雲山
西鳳寺在漳縣鹽井西北
東麟寺在漳縣鹽井左
寳泉寺在漳縣三岔驛西明洪武年建
夀國寺在漳縣城西
萬夀寺在會寧縣治東北
報恩寺在會寧縣東南三十里明洪武年建
普泉寺在會寧縣南四十里
觀音寺在會寧縣北桃花山
報恩寺在伏羌縣城北街元至元二年建
大安寺在伏羌縣北六十里明洪武十三年建
金仙寺在伏羌縣西二十五里明洪武十三年建
甘泉寺在伏羌縣西南五十里金大定五年建
木梅寺在伏羌縣西十五里宋咸淳八年建
蔡家寺在伏羌縣北二十里元至正十五年建
釋迦寺在伏羌縣西北七十里宋皇慶元年建
聖夀寺在伏羌縣北五十里明洪武十三年建
覺天寺在伏羌縣西北七十里明永樂三年建
華蓋寺在伏羌縣朱圉山明洪武十四年建
興國寺在伏羌縣東十五里明洪武十年建
彌陀寺在伏羌縣西南五十里明永樂五年建
慈光寺在伏羌縣西二十里明洪熙元年建
寳岩寺在伏羌縣西五十里明景泰三年建
大像寺在伏羌縣西三里
聖夀寺在寧遠縣城内
東華寺在寧遠縣東四十里
西寧寺在寧遠縣東三十里
妙嚴寺在寧遠縣西南三十里
龍槐寺在寧遠縣東北五十里
大佛硤寺在寧遠縣東五十里
寳潔寺在寧遠縣東南五十里
萬化寺在寧遠縣南三十里
禪定寺在寧遠縣東南三十里
凝禧寺在西和縣治西明永樂年建
興國寺在西和縣治西
賢德寺在西和縣北九十里
集慶寺在靖遠縣城東南隅明成化十年建二十一
年勅賜今名
法泉寺在靖遠縣東十五里宋崇寧間欽賜法泉禪
寺
觀音寺在靖遠縣西南明正綂三年建
圓通寺在靖遠縣城北
千佛寺在靖遠縣東郭外
廣福寺在靖遠縣南郭明萬歷中建
崇寧寺在靖遠縣打剌赤堡西宋崇寧時建
普救寺在岷州城東宋時建
大崇教寺在岷州東北四十里明宣德元年勅建
圓覺寺在岷州東十里茶埠峪
廣福寺在岷州南一里
普化寺在岷州東北三十里
魯班寺在岷州東南五里明洪武十年建
般若寺在岷州南五里
重興寺在洮州衛西門外
閻家寺在洮州衛東二十里
卓泥寺在洮州衛南三十里
圓成寺在洮州衛西四十里
慈濟寺在洮州衛西南六十里
天夀寺在西固城北翠峰山明嘉靖三十年建
龜山寺在西固城東明嘉靖二十五年建
龍興寺在西固城北明萬歷十六年建
洪福寺在西固城東明正德二十二年建
玉皇觀在府城南隅宋熙寧時建號天慶觀崇寧時
改神霄玉清萬夀宫
紫霄觀在府城内元至元二年建
元德觀在府北郭東街
萬夀觀在安定縣南關明洪武年建
玉清觀在漳縣西五里
五峰宫在漳縣南一十五里
三清觀在寧遠縣城内
西寧觀在寧遠縣南四十里
星辰觀在寧遠縣東三十里
玉霄觀在寧遠縣西三十里
元都觀在寧遠縣南明洪武年建
夀聖院在寧遠縣南明洪武年建
朝陽觀在西和縣治東
純禧觀在西和縣北八十里宋皇慶元年建
三清宫在靖遠縣城西南明成化間建
元妙觀在岷州城南街
雲山觀在洮州衛城内鳳山麓
三慶觀在西固城内駝龍嶺明嘉靖間建
玉皇觀在西固城北明萬歷間建
元天觀在西固城駝龍嶺明正德間建
平凉府
社稷壇在城南山麓平凉縣附府崇信縣在城
西北華亭縣鎮原縣俱在城西固原州涇州靈
臺縣俱在城北静寧州莊浪縣隆德縣俱在城西
風雲雷雨山川壇在北郊平凉縣附府崇信縣
在城東華亭縣鎮原縣固原州涇州靈臺縣静寧
州莊浪縣隆德縣俱在城南
先農壇在東郊平凉縣附府崇信縣華亭縣鎮
原縣固原州涇州静寧州莊浪縣隆德縣俱在東郊
靈臺縣在南關
文廟在府治東明洪武四年同知高正建明末知縣
華衮修康熙年間知府程憲重修平凉縣在縣治
西明洪武初建後經屢修崇信縣在縣治東明洪
武四年知縣王軫建嘉靖元年知縣楊梅修順治間
知縣武全文重修華亭縣在縣治東北明末圮順
治初知縣楊榮印修十四年知縣佟希堯修康熙五
十一年教諭張鐸等重修鎮原縣在縣治東明洪
武時縣丞鄭旺建知縣蔣泰張鏞陳遇文李槃重修
康熙年間知縣江虔錢志彤增修固原州在城内
大街明弘治十六年總制秦竑建後總制黃嘉善兵
備董國光增修康熙初鹽茶同知李旃重修知州高
必遴建坊涇州在州治西明洪武初建後知州宋
顥張髦士修順治初知州宋祖法增修靈臺縣在
縣治東南明洪武初建順治間知縣黃居中增修
静寧州在州治東南明洪武初知州歐陽信建後知
州史信郭增繼修順治初知州李民望康熙中知州
董守義重修莊浪縣在縣治東明知縣張國賓建
康熙三年知縣王鍾鳴修雍正元年知縣胡𢋫昌重
修隆德縣舊建城東北隅明末圮康熙四十六年
知縣李期遠遷夾城北五十六年知縣吴周隨重修
崇聖祠在學宫内東平凉縣崇信縣華亭縣鎮原
縣莊浪縣隆德縣俱在廟左固原州涇州靈臺縣
静寧州俱在廟東
名宦祠在學宫戟門左祀名宦各州縣俱同
鄉賢祠在學宫戟門右祀鄉賢各州縣俱同
忠孝祠平凉縣在學宫左崇信縣華亭縣莊浪縣
俱在學宫内鎮原縣在縣城内東街固原州涇
州靈臺縣隆德縣在學宫内右側静寧州在學宫
東
節義祠平凉縣在縣城翟家巷口崇信縣在縣城
正街華亭縣在縣治南門内鎮原縣在縣城内
東街固原州在州署左側涇州在北街靈臺
縣在縣城東街静寧州在州城東街莊浪縣在
縣城南街隆德縣在學宫外東
文昌祠在城東街崇信縣在錦屏山麓鎮原縣
在舊州治左固原州在南關涇州在城南門樓
靈臺縣在縣治東南静寧州在紫極觀莊浪縣
在櫺星門外隆德縣在學宫内
關帝廟在城内正街平凉縣附府崇信縣在縣
治西北華亭縣在縣治西鎮原縣在學宫東
固原州在南門月城内涇州在西門外回中山麓
靈臺縣在縣治東南静寧州在州西治平寺右明
洪武七年建莊浪縣在縣治南隆德縣在夾城
北
城隍廟在城内東街平凉縣在城東南崇信縣
在縣治北華亭縣在城西鎮原縣在縣治南
固原州在州治東涇州在州治北靈臺縣在縣
治東南静寧州在州治西莊浪縣在縣治東
隆德縣在縣治東
旗纛廟在府南門火神廟内固原州在城東北
静寧州在北郊
厲壇在府西郊平凉縣附府崇信縣鎮原縣静
寧州莊浪縣俱在城東華亭縣固原州靈臺縣隆
德縣俱在北郊涇州在北郊
八蜡廟在金城灣崇信縣華亭縣俱在城西固
原州在南門外涇州在回中山上靈臺縣静寧
州莊浪縣俱在東郊
禹王廟在固原州東門外
公劉廟在崇信縣鳳山上
泰伯廟在靈臺縣北七里
文王廟在靈臺縣保巖山上文王伐密經此
西嶽廟在府西二十里
東嶽廟固原州在城東三里涇州在城南静寧
州在西郭外靈臺縣在東郭内
朝那廟在府東十五里戰國時秦人詛楚投文於湫
祀之前漢郊祀志自華以西名川四一為湫淵祠朝
那又府境朝那祠有四華亭縣在城北山麓固
原州在城東南十五里涇州在城東二里靈臺
縣在城西九十里
龍王廟平凉縣有二一在崆峒山東一在縣東南二
里有泉崇信縣在城北鎮原縣在城北二十里
為九龍井涇州在回中山後靈臺縣在縣西三
十里莊浪縣在北關外
黑湫龍王廟在華亭縣湫頭山陽汭之北支發源多
松有池旱禱輒應
火神廟平凉縣在什字街旗纛神附祀廟内固原
州在南門外
雷神廟在固原州南門外
馬王廟平凉縣在和陽街崇信縣在治左華亭
縣在城内固原州在教場内涇州在城西北隅
左邱明祠在靈臺縣東北三十里見寰宇記
蕭何廟在崇信縣治西
魁星樓涇州在城東南隅隆德縣在學宫内
太白廟崇信縣在城内固原州在城北五里靈
臺縣在縣西五十里什字鎮
王母西真宫在涇州回中山漢元封元年建宋學士
陶糓撰文元季重修
峽口廟在崇信縣銅城西相傳為唐李世勣禦敵處
立廟祀之
武康王廟在崇信縣城東唐李元諒開疆築城德被
於民建祠祀之
亂石廟在静寧州南郭宋嚴輝嚴茂保障西夏宋乾
德三年勅建祠祀之
潛夫祠在鎮原縣北潛夫山祀漢王符
鄂公祠在鎮原縣察院北祀唐尉遲敬德
狄梁公祠在鎮原縣東十里祀唐狄仁傑
西屯廟在靈臺縣西二十里即唐郭子儀命白元光
破吐蕃之地後人立祠
三將軍祠在静寧州東郭祀宋吴玠吴璘劉錡以曲
珍郭成配享嘉靖二十七年建
忠烈祠在静寧州水洛城北山麓祀宋劉滬
韓魏公祠在隆德縣北山祀宋韓琦
王珪祠在鎮原縣城内祀宋觀察使王珪珪嘗與夏
人戰以所得二巨槍植山上後戰殁即其處立祠
三賢祠在靈臺縣東郭祀晉隠士皇甫謐明節愍巨
敬
楊公祠在平凉縣城内東樓祀明都御史楊一清
王公祠在鎮原縣城内明兵備道王振竒有破賊功
邑人祀之
彭知縣祠在莊浪縣關帝廟前明知縣彭乾有禦敵
功祀之
忠勇祠在隆德縣北祀明浦江令齊敏
圖大將軍祠在平凉縣東關祀大學士圖海以建威
將軍吴丹配
靈應祠在華亭縣西郊祀元君聖母旱蝗瘟疫祈禱
皆應
善女祠在涇州吴家凹有湫禱應春秋致祭
貞烈祠在涇州北二十里祀漢皇甫規妻
烈女祠在涇州南郊外祀北魏烈女兕先氏幷歴代
諸烈女
治平寺在府治東唐為延慶宋改今名元至正年重
修
寳慶寺在府西四十里崆峒山元至元年建安西王
商挺記
雲崖寺在府東四十里明洪武年建
寳林寺在府東南五十里明洪武年建
經藏寺在府西一里明洪武年建
慈化寺在府城西門外
南莊寺在府城南門外
花家莊寺在府城南
五臺寺在平凉縣崆峒山
東華菴在平凉縣崆峒山
香山寺在平凉縣崆峒山
觀音堂在平凉縣崆峒山
開化寺在崇信縣城内錦屏山麓唐元和時建
丈八寺在崇信縣銅城佛高丈八巍然屹立
石宫寺在崇信縣上三鄉東南鑿崖為洞刻成石像
如水簾洞
古塔寺在華亭縣城内塔高數十仞唐時建明天啟
間地震中裂順治間地震復合
石櫃山寺在華亭縣西二十里唐時僧有證道歌留
壁間
靈岩寺在華亭縣南山上明嘉靖年修
觀音寺在華亭縣西二十五里有湫水甚靈
圓光寺在固原州西一百里明正綂年建
興福寺在固原州城中西南隅
石佛寺在固原州南門外又南有睡佛寺
龍馬寺在涇州城東宋太祖微時常過此僧守嚴者
異其骨相隂使畫工圖於廟壁
高峰寺在涇州城南五里筆峰山頂北魏永平間建
石窟寺在涇州東十五里
盛盤寺在涇州東十五里元至正年建
盤口寺在涇州南三十里
華嚴海印寺在涇州北即古共池
永慶寺在涇州城東北隅
勝果寺在靈臺縣治西北唐中和年建牛仙客故居
也
至定寺在靈臺縣離山牛僧孺别墅故址
景行寺在靈臺縣百里鎮即密康公故居
永光寺在靈臺縣城内元大德年建
治平寺在静寧州城内明洪武三年建
聖夀寺在静寧州南一百里明洪武年建
賓禪寺在静寧州南一百里明洪武年建
華嚴寺在静寧州南四十里明永樂年建
大佛寺在莊浪縣治東北明洪武四年建
石窰寺在隆德縣西南五里宋吴玠吴璘避暑於此
軒轅宫老君宫南岩宫淨樂宫王母宫俱
在平凉縣崆峒山
問道宫在平凉縣崆峒山
天臺觀在府北五里虎山原
神霄觀在府東南元延祐年建
朝元宫在府北五里天壇山元至元年建
玉虚觀在崇信縣城北明知縣張文炳重建
純陽觀在崇信縣西三十里明永樂年建
紫陽宫在崇信縣西明洪武年建
王母宫在華亭縣東對仙山上
真武宫在華亭縣西七十里明永樂年建
佑德觀在鎮原縣北潜夫山上宋為天慶觀
元都觀在鎮原縣東北元至正年建
清虚觀在涇州東南七十里元元貞年建
水泉院在涇州城北五里宋景德中建
佑德觀在涇州東十里元至和年建
靈臺觀在靈臺縣東元至大年建
三清觀在靈臺縣西虎山之麓
元真觀在靈臺縣南元至元年建明景泰中修
慶陽府
社稷壇在北關内安化縣附府合水縣環縣俱
在城西真寧縣在城西北寧州在城北
風雲雷雨山川壇在府城南安化縣附府合水
縣環縣寧州俱在城南真寧縣在城西北
先農壇在府城南安化縣附府合水縣寧州俱
在城南環縣在城東真寧縣在城西
文廟在府治東南明洪武間同知王敬建成化間知
府王貴張翔相繼修弘治間知府郝鑑重修嘉靖間
知府田大有增修順治間知縣傅覲光鑿池於櫺星
門内康熙二十四年知府白為章重修櫺星門五十
五年知府金垣生重修儀門殿廡安化縣在府學
南合水縣在縣治東明洪武初主簿康貴建成化
間知縣張健湯森增修天啟間知縣張必達改建明
末毁於兵順治十四年知縣劉源澄重建康熙十八
年知縣李廷樞移建櫺星門知縣方輔圓樊琳次第
修雍正八年知縣酒養澤補修環縣在縣治南明
洪武初知縣李健建成化間同知李著拓修嘉靖十
四年參議李文中推官桂祥重修順治七年知縣滑
崙重建真寧縣在縣治東元至元初建明洪武三
年知縣郭鈞修明末毁於兵順治十六年知縣王士
麟重修康熙間知縣鄒世任俞作霖相繼修雍正三
年知縣蕭天華補修寧州在州治東明洪武二年
州判陳恕建同知李惟州判張復源天順間知州劉
謙修侍郎薛瑄記嘉靖間知州劉宗春劉棐重修順
治十一年知州韓魏十四年知州張光岳學正李國
瑾重修康熙五十七年知府金垣生修雍正八年知
州魯文徵重修
崇聖祠在學宫西北安化縣在廟後合水縣真
寧縣俱在學宫東環縣在廟後寧州在明倫堂
後
名宦祠在學宫戟門左祀名宦各州縣俱同
鄉賢祠在學宫戟門右祀鄉賢各州縣俱同
忠孝祠安化縣在南門内合水縣在學宫内環
縣在學宫西真寧縣在城北街寧州在城内東
節義祠安化縣在城南街合水縣在東關環縣
在舊縣基地真寧縣在縣北街寧州在城東
文昌祠在學宫内真寧縣在東城樓上
關帝廟在北關内安化縣附府合水縣在東門
外環縣真寧縣俱在城中西北寧州在城中西
南
城隍廟在府治東南安化縣附府合水縣環縣
俱在縣治西真寧縣在城内西街寧州在西關
内
旗纛廟在府治西北安化縣附府環縣在紅德
城
厲壇在府城北安化縣附府合水縣環縣真寧
縣俱在城西寧州在城東
八蜡廟在府治南安化縣附府寧州在城西
軒轅廟在府城南合水縣在子午山旁
黃帝廟在真寧縣東
不窋廟在府城南
公劉廟在安化縣西南八十里
岐伯廟在府城南
周祖廟在府治南明嘉靖初知府䔥海修春秋致祭
東嶽行祠在府城南關外合水縣在縣治南環
縣在城北真寧縣在城南相傳建自隋唐明洪武
正德年重修寧州在城西
靈湫廟寧州有三一在城東九龍川一在州南五十
里水波頭一在州西珊瑚川
龍王廟在府城内西街
真武廟有二一在北關東北明正德年重修一在東
嶽祠側
酇侯土神祠在府治西南合水縣在縣治環縣
在縣治
孫真人祠在安化縣東山之麓
狄梁公祠在寧州城西祀唐刺史狄仁傑唐垂拱年
建明洪武嘉靖年重修有碑豫州流民哭於其下即
此
韓范祠在府學南祀宋經略范仲淹韓琦幷知州范
純仁范純粹
旌忠祠在環縣城内宋興隆間金䧟環州綂制強霓
與弟震堅守孤城不屈而死詔贈觀察使立廟祀之
贈額曰旌忠
甘節祠在真寧縣治西明嘉靖元年建祀都御史景
清
威精祠在環縣治内祀宋名將种世衡
青蛇神祠在環縣城内唐節度使楊朝晟師次方渠
乏水有青蛇降坂下走視其迹水從而流朝晟築防
環之遂為汀淵事間詔置祠命泉曰應聖
忠烈祠在寧州治南祀明忠臣王信
六君子祠在寧州城隍廟東祀隋刺史梁毗唐刺史
狄仁傑袁諧防禦使李勣宋推官孔道輔防禦使李
允則後以明知州劉綱增入為七君子祠
開元寺在府治南唐開元年建
興教寺在府城北元至正年建
崇聖寺在府城西七十里元至正年建
景山寺在府西一百里元大德年建
釋迦寺在府西南一百里明洪武年建
福嚴寺在合水縣東明洪武年建
大雲寺在合水縣南六十里明洪武年建
南山寺在合水縣南明洪武年建
景福寺在環縣治西元大德年建
萬夀寺在真寧縣治西明洪武年建
南朱寺在真寧縣東北二十里金大定年建
東閣寺在真寧縣東北二十里元至正年建
佛山寺在寧州治西南金大定年建
玉泉觀在環縣西七十里元至正年建
承天觀在真寧縣西唐時建
保和觀在寧州西門外元中綂年建
甘州府
社稷壇在城西南張掖縣附府山丹縣在城西
北
風雲雷雨山川壇在城西南張掖縣附府山丹
縣在城西南
先農壇在城東北張掖縣附府山丹縣在城南
文廟在府治東南明洪武二十八年建正綂十二年
巡撫馬昂修成化間巡撫徐廷璋重修順治五年回
逆焚毁九年巡撫周文奕總兵張勇分巡道李日芳
重修康熙二十六年甘山道董廷恩監收同知李世
仁復建大成坊增修櫺星門鑿泮池張掖縣附府
山丹縣在縣治東南明正綂五年都指揮楊斌建弘
治間巡撫劉璋僉事李克嗣修
崇聖祠在學宫後張掖縣附府山丹縣在廟東
名宦祠在學宫戟門左祀名宦兩縣俱同
鄉賢祠在學宫戟門右祀鄉賢兩縣俱同
忠孝祠張掖縣在學宫旁山丹縣在城東南
節義祠張掖縣在萬夀寺旁山丹縣在縣城南
文昌祠在學宫泮池東山丹縣在城西
關帝廟在府城南張掖縣附府山丹縣在南關
内
城隍廟在府治西南張掖縣附府山丹縣在縣
治東南
旗纛廟在府治東山丹縣在縣治東
厲壇在府城東北張掖縣附府山丹縣在城東
北
八蜡廟在外城東南山丹縣在南關内
東嶽廟在城西北隅明永樂七年建山丹縣在南
關
武王廟在城西南明洪武年建
龍王廟張掖縣有三一在城西南八十里張掖河水
經流舊名河瀆神祠禱雨輒應一在西南二十里一
在城西八里
火神廟在張掖縣儒學東
馬神廟在城東北隅山丹縣在城西北隅
漢趙壯侯廟張掖縣在城東南隅山丹縣有二一
在城南四十里暖泉堡城外一在南關祀漢營平侯
趙充國
武烈廟在城東南隅祀隋司徒陳仁杲
忠武王廟在張掖縣城西南隅舊碑載神為西夏土
主有禱即應姓氏封爵無考
甘泉祠在張掖縣南門内有泉故老相傳昔有龍見
因祀之
寧濟公祠在山丹縣焉支山南麓唐天寳間封山神
為寧濟公
霍將軍祠在祁連山下漢霍去病綂兵至此因立祠
忠節祠張掖縣在學宫西祀漢驃騎將軍霍去病西
域都護鄭吉騎都尉班超張掖太守郭忠張掖都尉
安封侯竇融唐甘州刺史李漢通明宋國公馮勝總
制兵部尚書王驥戶部侍郎羅汝敬總制王越巡撫
馬昂徐廷璋張海許進許銘寇天叙唐澤陳九疇鄉
賢都御史陳瑗總兵宋晟任禮蔣貴衞穎劉寧彭清
毛忠柳勇劉文從祀陣亡監鎗少監阮和甘州五衛
指揮張瑾王通楊鉞王剛周璽祝泰王佐楊松孫堂
蔣欽孫淮千尸陸欽徐聰周佐張錦梅江百戶汪爵
路保劉漢張玘唐勇陳月徐英凡五十二人副使吴
鎧記山丹縣在學宫西祀漢伏波將軍路博德隋
吏部侍郎裴矩唐河西節度使王忠嗣河西兵馬使
李光弼河西節度使李嗣業元丞相脱脱明總兵武
振指揮莊得鄭通楊善鄭倫千戶索雄馬月梅金百
戶王真范榮秦玉尚名尹果顧謙趙伏張秀凡二十
二人僉事張問行記
武勇祠在城西隅祀明伏羌侯毛忠弘治十二年建
許公祠在張掖縣城西南隅祀明巡撫都御史許銘
從祀行都司斷事贈都察院右僉都御史傅楫僉事
桑溥記
憫忠祠在張掖縣治西北祀明甘州中衛將軍王綱
光禄卿馬理記嘉靖十七年建
寳覺寺在城西南隅舊名卧佛寺夏國建明永樂九
年修十七年賜今額
萬夀寺在城西南隅明永樂四年重修
普觀寺在府南一百三十里祁連山下有浮屠塔舊
名馬蹄寺有石門二石洞七共三十餘處每洞俱有
佛像永樂十四年勅賜今額
白塔寺在府城北明宣德年建天順年修翰林岳正
記
崇慶寺在府西南明天順間重修
隆教寺在府城南一百三十里祁連山下
佑善寺在張掖縣西北隅舊名元真觀明永樂年建
大學士楊榮記
髮塔寺在山丹縣東南明洪武年掘土得鐡佛五石
函一内藏髮又有石罏鐫字曰髮塔寺
顯應觀在府城東北隅内有隆恩殿明正綂十年建
凉州府
社稷壇在城西北武威縣附府永昌縣鎮番縣
俱在城西北古浪縣平番縣俱在城南
風雲雷雨山川壇在城南武威縣附府永昌縣
鎮番縣古浪縣俱在城南平番縣在城東南
先農壇在城東北武威縣附府永昌縣鎮番縣
古浪縣平番縣俱在城東
文廟在府治東南明成化中巡撫徐廷璋修順治十
一年增修殿廡櫺星門濬鑿泮池建金聲玉振亭倂
名宦鄉賢祠武威縣附府永昌縣在縣治東明
正綂中都指揮宋忠建成化四年巡撫徐廷璋重修
鎮番縣在縣治東明成化十三年都御史王朝遠總
兵趙英創建康熙三十八年重修雍正七年知縣王
聫槐增修古浪縣新設現在營建平番縣舊在
城正中明洪武十年建嘉靖中移城東北隅順治初
參議馮士標移建倉左康熙三十九年少參陳子威
始改建於衛署
崇聖祠在儒學右武威縣附府永昌縣在學宫
東鎮番縣在學宫左平番縣在明倫堂後
名宦祠在學宫戟門左祀名宦各縣俱同
鄉賢祠左學宫戟門右祀鄉賢各縣俱同
忠孝祠武威縣在學宫東永昌縣在儒學左鎮
番縣在學宫左古浪縣在學宫側平番縣在學
宫外左
節義祠武威縣在學宫西永昌縣在城内鎮番
縣在學宫外右古浪縣在文昌宫右平番縣在
學宫外右
文昌祠在學宫後永昌縣在城西南鎮番縣在
廟内古浪縣在土門城中平番縣在學宫東
關帝廟在城内西街武威縣附府永昌縣在城
東南鎮番縣在城中古浪縣在城西北平番
縣在南關
城隍廟在府治西武威縣附府永昌縣鎮番縣
俱在縣治西南古浪縣在城東北平番縣在縣
治西北
旗纛廟在城中火神廟後永昌縣在城南鎮番
縣在城北古浪縣在城西北平番縣在儒學左
厲壇在城西北武威縣附府永昌縣平番縣俱
在城北鎮番縣在城東北古浪縣在城西北
八蜡廟鎮番縣在西郭外
禹王廟在武威縣東魚池北岸
武廟在城東南隅
龍王廟在府北門外永昌縣在城内東南隅鎮
番縣在東郭古浪縣一在城南一在城西平番
縣在城西
火神廟在府城西鎮番縣在南門外
馬神廟在府城東北隅永昌縣在城南隅鎮番
縣在縣治南古浪縣在城東南隅平番縣在城
西北隅
真武廟在城西五十里西山下明正綂三年建古
浪縣在城南隅鎮番縣在城内
雷神廟在古浪縣城南明永樂四年建
東嶽廟在城東隅永昌縣在城南關平番縣在
城南關
蘇武廟在鎮番縣城東南三十里蘇武山之右
漢趙壯侯祠永昌縣有二一在城東南隅一在城西
九十里古城凹路北祀漢營平侯趙充國
忠節祠在學宫泮池東文昌宫内祀漢五郡太守孔
奮護羌校尉皇甫規大校尉段熲魏凉州刺史徐邈
晉武威太守馬隆凉州牧張駿酒泉郡公賈疋廣平
郡公段韶隋秦州總管竇榮定唐凉州都督李大亮
郭震唐璿兵部尚書李抱玉元參政余闕明都御史
李淮都督僉事濮英恭順伯吴允誠邠國公吴克忠
副總兵姜漢鎮國將軍慕弘義都指揮丁剛陣亡都
指揮李晟指揮包翼戴寬千戶丁凱侯林駱真百戶
劉林夏伏監生王澤
星主廟在鎮番縣城東隅
蘇公祠在鎮番縣城西北隅以興佛寺改建祀漢中
郎將蘇武侍中金日磾明都指揮馬昭吴輔陣亡指
揮張玉李堅許昇方榮姚振王桓千戶王剛陶榮王
清張俸百尸羅忠王奉白王奉錄何相
江東祠在平番縣城西北隅封為崇惠忠佑嘉應王
職司水府明洪武二十三年建正綂嘉靖間相繼修
康熙三十四年重修
忠烈祠在鎮番縣城東南隅明嘉靖中都御史趙載
建祀漢張騫趙充國辛武賢孔奮耿秉晉索靖馬岌
唐袁光庭王方翼蘇定方明副使李端澄李旻都督
王貴參將吴釗楊翥都指揮胡麟鍾振指揮陳恭田
英千戸曹贇董和許釗劉偉王讓王標陳進吴英傅
成百戸劉端黃義漢曾翟輔王諒任滸孫堂王忠路
俊戈鎮羅錦張璽張寅陳泰馬剛華聰馬榮危見所
鎮撫(缺)傑張俸久廢
彭公祠在鎮番縣南門外祀明巡撫彭澤嘉靖中建
葛衣祠在平番縣城中明建文四年燕兵入京城有
人衣葛走至河西依莊浪魯氏為傭隠其姓名冬夏
衣必以故葛衣覆其上力作倦自吟哦或夜聞哭聲
永樂中有京官至莊浪識傭欲與語走南山避之或
問京官傭何人終不答蓋建文臣也康熙四十六年
莊浪廳金人望同士庶立祠祀之
崔副使祠在城東祀明副使道崔允嘉靖二十三年
建
田巡撫祠在城西街為明巡撫田樂開扒沙等地建
祠祀之
張總兵祠在東關廂祀明總兵張達
忠節祠在古浪縣城内祀明陣亡千戸王經張威百
戶王朝陳泰徐敏趙祥
勸忠祠在古浪縣雙塔堡祀陣亡千戸嚴璽
忠節祠在永昌縣城南郭祀漢武威太守任延凉州
刺史种暠武威太守梁綂唐大斗副使哥舒翰明指
揮馬駿張傑陣亡都指揮鄔佐郭憲指揮孫琦孫&KR2123;
王瑾喻松宋經孫仁鎮撫楊休陳傑百戶韓得董忠
王忠管銳于真宋真孫縉高經彭謙
佟巡撫祠在城東門外祀巡撫佟延年
孫將軍祠在城東門外祀振武將軍孫思克
師總兵祠在城東門外祀總兵師帝賓
李將軍祠在武威縣柔遠驛西祀明陣亡都指揮凉
州協副李晟
金山聖母祠在鎮番縣西門外明洪武三十一年建
大雲寺在城東北隅天佑五年建内有古塔一十三
層
安國寺在城東南隅相傳為晉張軌之宫寺前有古
井
清應寺在城北明永樂時勅建有姑洗塔一十三層
羅什寺一名塔寺在城北内起浮圖一十三層相傳
有鳩摩羅什之舌藏於内
莊嚴寺在城南六十里紅崖地舊名静覺寺明永樂
五年三藏國師耳赤建
金塔寺在城南三十里
大佛寺一名廣善寺在府東南一百里崖有石佛高
七丈
海藏寺在城北十里下有湫山上烟雲林木鬱秀
大覺寺在永昌縣城東南隅
廣禪寺在永昌縣城内正南
金川寺在永昌縣城北明永樂十二年建
聖容寺在永昌縣城北二十里
雲莊寺在永昌縣城南五十里明正綂六年建
聖容寺在鎮番縣城内西南明洪武三十二年建
寳塔寺在鎮番縣城西關外明正綂五年建
迎恩寺在鎮番縣南城外
永夀寺在古浪縣北郭元末兵毁明洪武十九年改
建觀音寺
清凉寺在古浪縣城南古龍山下
龍泉寺在古浪縣城西南寺後有塔七級寺前有泉
故名
夀國寺在古浪縣大靖城萬歷二十四年建
莊嚴寺在平番縣道署後相傳唐宋時建
寳藏寺在平番縣南關明洪武十年建
海德寺在平番縣城東北明正綂元年建
石佛寺在平番縣城北三十里
元真觀在府東關明洪武二十四年建正綂四年賜
名
太清宫在城内南街元大歷年建明永樂年重修正
綂年賜名清真觀
佑聖觀在永昌縣城東北隅明洪武二十五年建正
綂中都指揮宋忠重修
集仙觀在古浪縣大靖城西門外明末建
集福觀在平番縣南關明洪武四年建
北靈觀在平番縣城北明萬歷二十四年建
古峰菴在永昌縣城北金山上有泉四時不竭
普陀菴在古浪縣城外東南菴後有塔七層
寧夏府
社稷壇在府城南寧夏縣寧朔縣附府平羅縣
靈州中衛縣新渠縣寳豐縣俱在城西
風雲雷雨山川壇在府城南寧夏縣寧朔縣附府
平羅縣在城西北靈州中衛縣俱在城南新渠
縣在城東南寳豐縣在城東
先農壇在府城東南寧夏縣寧朔縣附府平羅
縣靈州寳豐縣俱在城東中衛縣在城南新渠
縣在城東北
文廟在府治北明永樂時建於效忠坊北正綂中移
今所順治十八年巡撫劉秉政修康熙三十八年監
收同知李珩重修寧夏縣寧朔縣附府平羅縣
在城中新建靈州在州治東南明弘治間建旋廢
順治十六年巡撫黃圖安重修中衛縣在縣大街
中明正綂間建於城東北隅巡撫徐廷璋移此康熙
三年同知高士鐸教諭劉追儉重修新渠縣在南
門内街東雍正四年建寳豐縣在縣治東南雍正
四年建
崇聖祠在學宫東寧夏縣寧朔縣附府平羅縣
靈州中衛縣新渠縣寳豐縣俱在學宫東
名宦祠在學宫戟門左祀名宦各州縣俱同
鄉賢祠在學宫戟門右祀鄉賢各州縣俱同
忠孝祠寧夏縣寧朔縣在學宫内靈州在學宫内
中衛縣在學宫西
節義祠寧夏縣寧朔縣在學宫旁靈州在學宫外
中衛縣在城西南
文昌祠在府治東靈州在州城東南中衛縣在
學宫東寧夏商學在惠安城東南
關帝廟在府城東北隅唐建明萬歷間改修寧夏
縣寧朔縣附府平羅縣在縣治内靈州在州治
正南中衛縣在東門外新渠縣在南門内路東
寳豐縣在南門路西
城隍廟在府城東北唐建明成化嘉靖間皆重修
寧夏縣寧朔縣俱附府平羅縣在城東靈州中
衛縣在城内西北新渠縣寳豐縣俱在北門内
旗纛廟在府城西北並廣武營堡内靈州在城内
南街並花馬池堡
厲壇在府城北寧夏縣寧朔縣俱附府平羅縣
靈州中衛縣新渠縣寳豐縣俱在城北
八蜡廟在府東門外七里中衛縣在東門外
武廟在振武門内祀太公望以孫武子黃石公等配
明萬歷間重修
龍王廟在城内正西平羅縣在城外大水口靈
州在南門外新渠縣在昌潤渠口雍正六年建
馬神廟在總兵署北平羅縣在縣治東靈州在
花馬池中衛縣在東門外寳豐縣在守備署東
三賢祠在靈州祀總督楊一清王瓊河東道張九德
名賢祠在永通橋西祀明賈俊王時中張潤張濬林
琦毛伯温劉淮
忠烈祠在新城南祀明巡撫安惟學總兵姜漢嘉靖
三十六年建
咸寧侯祠在府城東北關帝廟西祀仇鉞鉞有平逆
鐇功正德七年鎮人祀之
功德祠在府前倉祀明巡撫王崇古
汪公祠在唐漢兩壩祀明河西道汪文輝
黃公祠在府城祀巡撫黃嘉善
顯忠祠在府馬營明萬歷壬辰之變奉旨祀盡節官
生軍民
貞烈祠在馬營明萬歷間奉旨祀兵變時烈女
忠節祠在府境常信堡奉旨祀萬歷間本堡盡節者
三忠祠在府城内祀馬獻圖負圖呈圖兄弟
王公祠在廣武堡祀遊擊王正
寧静寺在寧夏縣東明正綂間建
永夀寺在寧夏縣西北明正綂年建
高臺寺在寧夏縣清和門外明萬歷間建
承天寺在寧朔縣西偽夏諒祚建明洪武間修
報恩寺在寧朔縣西南明洪武間建
永祥寺在寧朔縣西明正綂年建
邊寧寺在寧朔縣西北明正綂間建
福寧寺在寧朔縣西康熙三十年建
保安寺在平羅縣南
千佛寺在靈州東
華藏寺在靈州北
卧佛寺在靈州東南
白衣寺在靈州西
牛首寺在靈州牛首山
石空寺在中衛縣北層崖峭壁石室中空每夜僧燈
如星懸天際
米鉢寺在中衛縣南七十里米鉢山因名寺
羚羊寺在中衛縣南
清寧觀在寧夏縣西北舊元昊宫明萬歷間改觀
三清觀一在寧朔縣南薰門外一在靈州城西
静正觀在寧朔縣南康熙間建
西寧府
社稷壇在城西西寧縣附府碾伯縣在城南
風雲雷雨山川壇在城南西寧縣附府碾伯縣
在城南
先農壇在城東西寧縣附府碾伯縣在城東
文廟在府治東明宣德三年都督史昭建弘治三年
副使柯忠增修康熙九年兵備副使欒元魁修五十
三年副使楊宗仁重修西寧縣附府碾伯縣在
縣治北舊為察院成化十四年都御史劉廷璋改建
順治十二年西寧兵備副使馮如京重修
崇聖祠在學宫東西寧縣附府碾伯縣在學宫
東
名宦祠在學宫戟門左祀名宦兩縣俱同
鄉賢祠在學宫戟門右祀鄉賢兩縣俱同
忠孝祠西寧縣在學宫左碾伯縣在學宫左側
節義祠西寧縣在東郭外碾伯縣在東隅
文昌祠在學宫東
關帝廟在府治西北西寧縣附府碾伯縣在城
東關
城隍廟在城西北西寧縣附府碾伯縣在城西
旗纛廟在府治後
厲壇在城北西寧縣附府碾伯縣在城東
馬神廟在城南門内碾伯縣在東關東北隅
金山祠在府城西北一百二十里明洪武二十六年
建
火神廟在縣治南碾伯縣在南城太和門内
東嶽廟在碾伯縣城東
真武廟在碾伯縣城東
都龍王廟在城西碾伯縣在東關北隅
雷祖廟在西寧縣東關外雷鳴山
忠節祠在東關祀歴代忠節名臣有功湟中者明嘉
靖中建今移主於學宫
廣惠寺在西寧縣原名郭莽寺雍正十年奉
旨重建
賜額廣惠寺
勅賜碑文
佑寧寺在西寧縣原名格隆寺雍正十年奉
旨重建
賜額佑寧寺
勅賜碑文
雷鳴寺在府治南康熙初年建
印心寺在府治西康熙三十八年建
葆寧寺在府治北康熙十二年建
永興寺在府北五里明永樂八年建
華藏寺在府南禪山下明永樂八年建
弘通寺在府東關内明洪武中建
寧番寺在府治西北明洪武中建
藏經寺在府治西南隅明永樂十年建
覺華寺在府城東八十里明永樂十三年建
弘覺寺在府治南明洪武二十三年建
高臺寺在府城南隅明洪武二年建
石佛寺在碾伯縣古鄯城南有天然石佛三尊
西来寺在碾伯縣東關内明萬歷二十八年建
瞿曇寺在碾伯縣南四十里明洪武二十年建
卧佛寺在碾伯縣東南二百七十里明永樂年建
鷂子溝寺在大通衛東南一百一十里
朝藏寺在大通衛東南一百二十里
老佛寺在大通衛東南一百六十里
奴木氣寺在大通衛西南一百三十里
祁家寺在大通衛西南一百五十里
他陽池寺在大通衛南九十里
班固寺在大通衛東南一百一十里
加爾多寺在大通衛東一百五十里
廣福觀在西寧縣東北隅明宣德元年建
木禪庵在西寧縣治南明天啟二年建
直隸秦州
社稷壇在州城西秦安縣在城南清水縣禮縣
徽縣俱在城西兩當縣在城北
風雲雷雨山川壇在州城南秦安縣在城北清
水縣徽縣兩當縣俱在城南禮縣在城西
先農壇在州東郊秦安縣清水縣禮縣徽縣俱在
城東兩當縣在城東北
文廟在州西南隅元大德六年教諭梁公弼建明宣
德九年知州李亨重修康熙十四年知州王之鯨重
建秦安縣在縣東南元大德元年建明洪武初知
縣康昭修成化正德嘉靖間相繼重修清水縣在
縣治南明洪武四年知縣劉德建於縣治北嘉靖間
始改今所萬歷間重修順治十四年知縣劉漸生重
修康熙十四年知縣劉俊聲重修禮縣在舊所城
中順治十三年署縣歐陽瑊卜遷徽縣在城東街
鐘樓山麓明洪武七年知州金堅創建嘉靖中相繼
修葺兩當縣在縣治西順治間知縣郎熙化趙志
忭蔣大震先後續修
崇聖祠在學宫左秦安縣在學宫右清水縣在
廟後禮縣徽縣兩當縣在學宫左
名宦祠在學宫戟門左祀名宦各縣俱同
鄉賢祠在學宫戟門右祀鄉賢各縣俱同
忠孝祠在學宫内秦安縣清水縣禮縣俱在學宫
内徽縣在縣治東兩當縣在學宫旁
節義祠在東門街秦安縣在學宫南清水縣在
縣署南禮縣在縣署西徽縣在縣署東兩當
縣在學宫旁
文昌祠禮縣在學宫旁兩當縣在學宫内
關帝廟在州東郊秦安縣在城中清水縣在城
西北禮縣在所城徽縣在北街兩當縣在縣
治西
城隍廟在州治西北秦安縣在縣治東清水縣
在城西南街禮縣在所城南徽縣在北街兩
當縣在縣治西
厲壇在州城北秦安縣清水縣禮縣徽縣俱在城
北兩當縣在城東北
八蜡廟清水縣在西郭外禮縣在南郊徽縣在
城東
太昊廟在州西郭别城中累代增修一在三陽川卦
臺上
女媧廟在州北四十里秦安縣在北山
三皇廟在清水縣西郭内古城下
子夏祠在州城學宫街卜姓世居於此為先賢别𣲖
建祠以祀
漢高祖廟在州東十里沙隴上
漢武帝廟在州東二十里平蘭嶺唐開元中建
諸葛忠武侯廟在秦州玉泉山
龍王廟在州東六十里秦安縣在城東禮縣二
一在聖泉山一在湫泉山徽縣在鳳凰山兩當
縣有二一在西門内一在乳洞
東嶽廟秦安縣在城内清水縣在城東禮縣在
九泉山兩當縣有二一在縣北三里一在紅崖寺
北
真武廟在兩當縣上川
三官廟在徽縣東關山崗
李杜祠在秦州天靖山玉泉觀祀唐李白杜甫
杜工部祠在徽縣栗亭西三十里祀唐杜甫
尉遲廟在州東四十里馬跑泉祀唐鄂公尉遲敬德
因常濬泉灌田民為立廟
名將廟一在州東門内祀漢李廣趙充國宋劉錡一
在州西門外祀宋吴玠吴璘
忠烈祠在徽縣仙人關祀宋宣撫吴玠吴璘
龍王廟在清水縣北有湫亦曰靈湫廟
西江神廟在禮縣赤土山
湫神廟在禮縣九泉山
宣靈龍王廟在徽縣鳳凰山
九龍廟在秦安縣九龍山上
靈濟廟在禮縣聖泉山
天水神祠在秦州天水湖上水可愈疾殿名惠應宋
建隆初建
六先生祠在秦州祀郭整任棠姜岐郭荷楊軻周桂
門克新祠在州治南祀尚書門克新明成化六年知
州秦竑建
烈女祠在徽縣東山崗
會福寺在州西二里明洪武年建
南山寺在州城南有浮屠靈湫
靈應寺在秦州仙人岩唐時建
瑞應寺在州東麥積山初名石岩後秦姚興重修有
隋神尼塔記
崇寧寺在州東北鵰巢鎮本漢隗囂故宅
北山寺在州北
華藏寺在秦州大石山
攺龍寺在秦州石嶺關
雲光寺在秦州龜峰山
普賢寺在州西普川鎮
金門寺在秦州金門山
大雲寺在秦州關子鎮
水月寺在秦州城南
瑞蓮寺在秦州城西北隅
甘露寺在秦州城北
興國寺在秦安縣治東北元至正年建
龍泉寺在秦安縣龍泉山
龍栢寺在秦安縣龍栢峽
石佛寺在秦安縣西
白崖寺在秦安縣野占坡
青巖寺在清水縣東南五十里
月臺寺在清水縣西五里
靈山寺在清水縣東十五里
法靈寺在清水縣城内正南
安國寺在清水縣西郭明洪武年建
大覺禪院在清水縣東
興福寺在禮縣治右
聖泉寺在禮縣城東南
正覺寺在禮縣鸞亭山
翠峰寺在禮縣翠峰山
聖夀寺在禮縣雷王山麓
乾明寺在禮縣太華山
觀音寺在徽縣城内北明洪武年建
郭陽寺在徽縣南二十里明洪武年建
慶夀寺在徽縣北二十里
普化寺在徽縣東四十里
三泉寺在徽縣東四十里三泉縣之勝境
普照寺在徽縣西二十里
普圓寺在徽縣西四十里有石崖洞壑
興善院在徽縣西門外
南禪院在徽縣南五里
聖夀院在徽縣西三十里
明智院在徽縣東四十里
白佛寺在兩當縣城内正南宋紹興年建
法林寺在兩當縣西宋紹興年建
雲平寺在兩當縣大渠北
魚池寺在兩當縣南三十里
興國寺在兩當縣北一百里
觀音院在兩當縣南七十里
玉泉觀在州西北天靖山元至元間建
大霄觀在秦州仙人山唐建
栢林觀在州東二十里栢林山
尹喜觀在秦州北山
洞陽觀在清水縣西五十里
元真洞在清水縣城西
九龍觀在秦安縣九龍山麓
朝陽觀在秦安縣東關
長生觀在禮縣城東
朝陽觀在禮縣西山
大元觀在禮縣鎮鳳山
玉泉觀在禮縣九泉山
元帝觀在徽縣北門外
迎虚觀在徽縣南
通元觀在徽縣西二十五里元至正年建
集休觀在兩當縣登真山
興龍觀在兩當縣河東
洞仙庵在兩當縣北一百里
直隸階州
社稷壇在州城西北成縣在城西文縣在城東
風雲雷雨山川壇在州城南成縣在城南文縣
在東郭外
先農壇在州城東成縣文縣俱在城東
文廟在州城西舊在城西門外明嘉靖間改建東關
隆慶間遷土城之北萬歷間遷城西三里又遷城西
北隅天啟間遷城北明末改建於今學宫之後尋毁
於兵順治十一年知州于道行始移今所康熙二年
知州戴其貞重修三十七年知州陳勲又重修成
縣在縣治西明萬歷中知縣高如崧建後毁於寇移
建上城東北隅康熙間知縣劉瑜復建舊址文縣
在縣治東舊在西南隅明洪武十四年建弘治三年
千戸高節改建今址嘉靖萬歷間俱重修崇禎七年
燬於寇十四年復建
崇聖祠在明倫堂後成縣在戟門左文縣在廟
左
名宦祠在學宫戟門左祀名宦兩縣俱同
鄉賢祠在學宫戟門右祀鄉賢兩縣俱同
忠孝祠在戟門左成縣在城南西街文縣在城
西街左
節義祠在學宫旁成縣在城西街右文縣在學
宫東
文昌祠在州城北
關帝廟在州城中成縣在城隍廟東文縣在縣
治南
城隍廟在州治西成縣在縣治西文縣在東門
外
旗纛廟文縣在演武廳左
厲壇在州城北成縣文縣俱在北門外
軒轅廟在成縣西
文王廟在文縣左舊文州治後臺上宋移建於南門
西明正德元年重建於上城順治十四年重修
周武王廟在州城内明知州余新民建
水神廟在州南門外康熙三十七年建
龍王廟階州在城南門外成縣有三一在城西二
十里洪武二十九年建一在西北十里一在東南十
里文縣在所城北門
馬祖廟成縣在月城内文縣在舊城西坡
通濟祠在州西門外祈禱雨澤有應康熙三十七年
建
真武廟在成縣治東北
東嶽廟在州城東成縣在縣東五陵上文縣在
縣治南
忠烈祠在成縣城内祀宋劉惟輔
杜甫祠在成縣治左
熊池廟在州城北一百三十里明初建
五顯廟在州玉皇閣後壁有宋孝宗御書碑
陽湯廟在文縣天池旁所城外
忠節祠在文縣文王廟内祀宋劉銳趙汝曏
紅女祠在州真武山麓祀貞女紅氏
清凉寺在州東北二里元至正年建
萬夀寺在州城西
普光寺在州城西元王祥建
崇覺寺在州西北宋嘉祐年建
西禪寺在州西宋知州宋公璹重修
江南寺在州對舟橋建望江樓
栢林寺在州東六十里龍拽山舊福津縣宋時勅建
卧龍寺在州城北三十里宋知州田世雄建
新寺在階州明正德年重建
普照寺在成縣東二十里
開元寺在成縣西五十里
興教寺在成縣西北明洪武年建
大雲寺在成縣東南十里鳳凰山唐建
甘露寺在成縣西十里
青龍寺在成縣北三十里
栢林寺在成縣北五里
聖夀寺在文縣舊城西元延祐元年建明正統六年
修
北禪寺在文縣北玉虚山
南海寺在文縣舊城南門外隂平橋頭
普覺寺在文縣北八十里明永樂時建
金山寺在文縣東門外
回龍寺在文縣陽湯砦
高天寺在文縣西三十里
梵業寺在文縣北九十里唐時建
大通寺在文縣南三十里
雄德寺在文縣南二十里
迎真觀在州西七十里唐貞觀年建
真武宫在階州鳳山
三元宫在成縣城北
玉皇觀在文縣舊城北街明洪武年建
西景觀在文縣哈南寨
紫宸宫在文縣城中
直隸肅州
社稷壇在州城西高臺縣在城西北
風雲雷雨山川壇在州城南高臺縣在城西南
先農壇在州城東高臺縣在城東
文廟在州治東南明成化三年巡撫徐廷璋建嘉靖
三十五年副使陳其學拓地重修高臺縣在縣治
東明嘉靖二十三年巡撫傅鳳翔建
崇聖祠在學宫東高臺縣在學宫東
名宦祠在學宫戟門左祀名宦高臺縣同
鄉賢祠在學宫戟門右祀鄉賢高臺縣同
忠孝祠在學宫内高臺縣在學宫内
節義祠在學宫外高臺縣在學宫外東
文昌祠在州城東南
關帝廟在州治東高臺縣在城内南門左
城隍廟在州治西高臺縣在縣治西南
旗纛廟在州治東高臺縣在縣治東南隅
厲壇在州城東北高臺縣在城北
八蜡廟在州城北討來河北岸高臺縣在城西
王母祠在州西南二百五十里後凉張駿時酒泉太
守馬岌言周穆王見王母於崑崙山宜立祠駿從之
東嶽廟在州東門内
西嶽廟在州城西門
真武廟在州城北隅
龍王廟高臺縣有二一在城東十里一在鎮夷城南
一里
火神廟在州儒學東
馬神廟在州城東高臺縣有二一在城西隅一在
鎮夷城東南隅
阮内官祠在肅州臨水堡西門外明太監阮和鎮守
甘肅時賊寇邊和先鋒拒敵戰敗自刎後土人立廟
祀之
劉師祠在州治南師姓劉字摩訶
晏公廟在鎮夷城東
忠勇祠在學宫旁祀漢浞野侯趙破奴三國魏義士
龐淯晉宛戍校尉宋矩金城令車濟義士索泮明總
兵王貴參將姜顯宗楊翥都指揮吴釗劉興指揮胡
麒鍾振千戶曹贇符受許釗陳進邊威王臣李相來
斌楊祥董以忠百戶董和黃義田志深張璽吴英陳
泰王忠劉威朱安陳五王貴蔣忠崔達任虎司彦明
錢濟民梁棟劉端高臺縣在鎮夷城南門内祀漢
宣武將領趙通明遊擊龔子敬
襄愍祠在州城東祀明遊擊芮寧大學士石瑶記
忠節祠在高臺縣學宫西祀唐河西總管王孝傑瓜
州都督張守珪河西節度使䔥嵩明鄉賢劉寬陣亡
都指揮劉經百戸朱全劉勇何良
吉祥寺在州城西北隅
大赫寺在州城西南隅明正統間奉勅重修
金佛寺在州城南金佛寺堡明天順年建
文殊寺肅州有二一在城内一在西南三十里山口
内有元太子喃嗒失碑記高臺縣在鎮夷城西南
二十里
觀音寺在州城東五里
鐘鼓寺在州城西北隅
崇善寺在州城東二里
西峰寳刹在州城西三里相傳沮渠蒙遜時有神僧
慧達圓寂於此為立浮屠事詳仙釋傳
勝緣寺在高臺縣城北隅
大善小善寺在高臺縣城東北
普濟寺在高臺縣鎮夷城北隅
元帝觀在高臺縣鎮夷城北明成化元年改建
安西廳靖逆廳
先農壇安西衛在城東南柳溝衛在東關外南
沙州衛在城東北靖逆衛在城東赤金所在城
東二里
關帝廟安西衛在城東門内柳溝衛一在城内大
街一在柳溝堡内沙州衛在城内正北靖逆衛
在城内東北隅赤金所在舊城内東北
城隍廟安西衛在城西門内正街柳溝衛在城内
大街沙州衛在城内正街衛治西靖逆衛在城
内大街赤金所在新城内東南隅
八蜡廟沙州衛在城東
龍王廟沙州衛在城西七里靖逆衛有三一在南
門外一在二道溝離城三十里一在昌馬河口離城
一百二十里赤金所在城南五里
馬神廟柳溝衛在城内北街沙州衛在城内東南
隅
牛王廟靖逆衛在北門外西北
大佛寺在沙州衛城内西南隅
大佛寺在沙州衛城西三里雍正八年建
雷音寺在沙州衛城南三十里即千佛洞創始未詳
有斷碣云唐(年號數字剥落)年重修疏岩鑿石佛龕層叠塑
像繪畫以數萬計明時回人蹂躪佛像毁壊龕為沙
掩畫壁猶存今人民繁庶道人等疏爬始見每年四
月八日香火甚盛
西雲觀在沙州衛城西三里雍正八年建
觀音堂在靖逆衛南門外一里
甘肅通志卷十二
