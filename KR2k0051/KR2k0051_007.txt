甘肅通志卷七
城池
城郭溝池職在掌固倚山臨水控扼險要崇墉深池
以固封守甘處西陲城池所關尤重經始何代增繕
何人廣隘崇卑往牒具在可考而知志城池
蘭州
城自隋開皇初徙西古城築臯蘭山北少西濱河眀
洪武十年指揮同知王得增築東西長一里二百八
十步南北長一里八十二步周六里二百步高三丈
五尺闊二丈六尺東西南池深三丈城北因河為池
門四東曰承恩南曰崇文西曰永寧北曰廣源上各
建層樓宣德間僉事卜謙指揮戴旺自城西北起至
東築外郭城凡一十四里二百三十一步正統十二
年又增築承恩門外郭自東至北七百九十七丈有
奇名曰新關郭門九東曰迎恩東北曰天塹又東北
曰廣武南曰拱蘭東南曰通遠西南曰永康又西南
曰靖安西曰神川北曰天水弘治十年都指揮梁瑄
又築東郭外牆三百六十丈為遊兵營使居守之萬
歷八年甃以磚石
皇清康熙五年甘肅巡撫移駐六年都御史劉斗補修重
建城樓
臨洮府(狄道縣附郭)
府城自宋熙寧五年王韶大破羌人城武勝軍金元
因之增修洮河上故曰洮城眀洪武三年指揮孫德
增築周圍九里三分高三丈池深一丈門四東曰大
通西曰永寧南曰建安北曰鎮遠俱甃以甎上建重
樓戍樓九角樓四二年增築北郭景泰四年知府劉
昭重修闢東西北三門隆慶三年知府申維岱知縣
何常春重修
渭源縣
縣城創建於宋土築周圍三里三分高二丈五尺池
深一丈建門二南曰渭川北曰清源上各有樓舖敵
臺北郭一弘治十七年知縣党茂增修築月城康熙
二十五年知縣張弘斌重修
金縣
縣城即宋龕谷寨城周三里三分高二丈三尺池深
二丈門二南曰安阜北曰清安各建層樓戍舖外郭
眀萬歷四年知縣劉去僻修築康熙二十四年知縣
魏煜重修
河州
州城秦苻堅建元時逼近北塬眀洪武十二年指揮
使徐景改築周九里三分高五丈厚三丈池深三丈
門四東曰平秩南曰安遠西曰定羌北曰鎮邊上各
有敵樓嘉靖時知州聶守中因防邊警創南郭周三
里有奇郭門一仍建重樓康熙四十四年知州王全
臣同守備張祖淳重修
歸德所
所城眀洪武七年因其地處番夷建築土城以資防
禦今仍其舊
鞏昌府(隴西縣附郭)
元中統二年都總帥汪世顯即通遠軍拓其故址甃
以石眀洪武十二年指揮劉顯重修周九里一百二
十步高三丈一尺池深三丈七尺門四東曰阜安西
曰靜安南曰武安北曰靖安皆建樓其上角樓四戍
樓四磚堞六尺正德初增築東西北三郭嘉靖十二
年總制唐龍增葺隆慶二年隴右道李維楨又增築
北郭開東西北三門建樓其上
安定縣
縣城宋紹聖二年經略使章楶始築周三里三分眀
正統中知縣杜讓城南郭增拓六里三分城高三丈
五尺池深二丈五尺鎮樓五座四角有飛樓門三有
月城天順六年知縣趙通重修嘉靖十三年知縣張
永茂重修
通渭縣
舊城週三里高三丈東西南三門眀成化九年同知
張洪定重修三門建樓萬歷初知縣張二南甃以磚
康熙五十七年地震城圮雍正八年移治安定監去
舊治六十里監係眀初創建舊隸平涼苑馬寺城踞
北山麓並東西關為三城中城週一里有奇闢東西
門郭城與門亦如之
漳縣
舊城在古城峪圮於水眀正統間移置三台山麓城
週一里高一丈八尺池深一丈闢三門東曰東暉西
曰西成南曰眀遠各覆以樓角樓四敵臺五以磚甃
萬歷十八年濬重濠一週比前加深
會寧縣
縣城眀洪武六年千戶傅履知縣郁斌營建成化四
年同知羅諭拓之周五里高三丈池深二丈闢南北
二門嘉靖十三年總制劉天和增南北西三關萬歷
元年知縣史天祐闢東門營東郭甃以磚門四東曰
東勝西曰西津南曰通寧北曰静安皆有樓四郭門
東曰賓陽西曰延暉南曰來薰北曰拱極
伏羌縣
縣在古冀城北百步許創於宋眀景泰元年知縣王
珣增築成化十二年重葺嘉靖二十一年知縣李灌
增築周四里高二丈五尺池深一丈五尺門四建樓
其上東曰凝曦西曰阜城南曰宣和北曰拱辰
寧遠縣
縣城即古貆道舊址眀洪武三年知縣劉冕重建周
三里高一丈九尺池深一丈東西二門瀕渭善崩正
德十二年知縣江萬里以避水患改修闢東西南三
門皆覆以樓東曰景眀西曰景橋南曰景仰北曰景
闊嘉靖間知縣儀世麟增修崇禎初城圮復修康熙
十一年知縣龐守謙四十四年知縣馮同憲重修
西和縣
舊城宋紹興間安撫使李永珙築於縣西南山之上
眀洪武四年知縣于通政建于南山下周四里高一
丈五尺池深一丈闢東西北三門嘉靖間闢南門一
皆覆以樓眀末寇再陷城迺遷上城康熙四十三年
知縣董正仍遷山下舊城内南北門二
靖遠縣
即古會州城舊址眀正統二年指揮房貴增築成化
十三年拓東城嘉靖二十年守備黃恩修築南郭萬
歷六年少卿梁許重修城周六里三分高三丈門三
東曰通化西曰治平南曰安遠城北有鎮北樓池深
三丈
岷州
舊城築於西魏眀洪武十一年指揮馬華始築新城
周九里三分高三丈六尺池深二丈門四東曰春熙
西曰安遠南曰政和北曰宸宿上建層樓四箭樓一
角樓五弘治十一年副使張泰重修萬歷九年羅維
垣增築西營小城隆慶二年副使劉侃拓北隅六年
副使呂鳴珂增修
洮州衞
衞城眀洪武二年曹國公李景隆建周九里高三丈
池深一丈五尺四門各覆以樓東曰武定西曰懷遠
南曰鎮南北曰仁和成化五年指揮李隆重修弘治
十一年副使張泰重修萬歷十年副總兵李煦改築
北城十二年副總兵李芳增修新城
西固城
古武都郡地宋紹興二十年福津令張俊良築眀洪
武十四年千戶姚富展築以舊城為西關周三里高
三丈池深八尺闢四門東曰望陽西曰戎服南曰鎮
静北曰永泰南北西三門俱覆以樓東門在駝嶺上
無樓萬歷三年增築
平涼府(平涼縣附郭)
府城自唐德宗令劉昌增築元末李思齊部將袁亨
分為南北二城眀洪武六年總兵官平涼侯費聚修
復如舊周九里三十步高四丈池深四丈門四東曰
和陽南曰萬安西曰來遠北曰定北康熙八年知府
程憲知縣李煥然重修
崇信縣
縣城自唐建中元年武康郡王元諒建周三里一百
九十八步高二丈五尺池深一丈五尺東西二門眀
末知縣高斗垣裁錦屏山麓展築順治六年知縣武
全文建敵臺濬池濠
華亭縣
縣城金大定中建周五里一百八十步高二丈池深
一丈五尺有東西南三門順治初知縣楊榮印截舊
城北阜築新城十二年復增修雉堞舊城如故康熙
五十五年知縣陳珣補修
鎮原縣
縣城元至正二十年平章李思齊遣僉院張德欽築
眀成化末知縣徐鏞重修嘉靖二十二年增修周一
里二百七十步高二丈五尺池深七尺開南門小東
門並舊西門共門三
固原州
州城土築宋咸平三年曹瑋所築鎮戎軍城也金興
定三年地震城圮四年重築元末廢眀景泰三年修
復成化五年增修周九里三分高三丈五尺有東南
二門曰安邊曰鎮夷弘治十五年總制秦竑更開西
門曰威遠又築外城為關門四南曰鎮秦北曰靖朔
東曰安邊西曰威遠萬歷三年始甃以磚康熙四十
九年鎮綏將軍潘育龍重修大小樓二十四外城周
一十三里七分高三丈六尺池闊深各二丈遂為雄
鎮
涇州
州城土築古建涇陽元至正十九年院判張庸築眀
洪武三年同知李彦恭改築周三里計三百八十六
步高二丈五尺池深一丈南北二門成化十三年重
修隆慶二年知州范岡增築西面萬歷三年知州趙
行可增築南北東三面六年磚砌女牆修南北二樓
門三曰東盛曰承熙曰永寧雍正三年知州楊文燦
補修七年知州盧愈奇接修
靈臺縣
縣城隋大業初土築在臺山之麓周二里二百六十
五步高一丈五尺闊深各八尺元至正末平章李思
齊令萬戶丁處守修築眀嘉靖間知縣郄中式景管
楊尚義萬歷間知縣姚繼先俱重修東北二門崇禎
七年知縣敖浤貞依昔山城之半築堡其上順治十
年知縣黃居中修城濬濠
靜寧州
州城建於宋眀天順初知州蓋□重修增築外垣及
東西邏城周七里八十六步成化嘉靖萬歷中俱相
繼修葺順治十年知州劉瑞重築周五里一分高三
丈四尺池深一丈八尺十七年知州李聖民補築雍
正二年知州李正發重修内城門三東曰迎春西曰
餞暉南曰向離關門二西曰戢寧南曰保障又便門
九
莊浪縣
縣城元初建至正二十七年守禦周僉重修周一里
一百七十步高二丈五尺池深一丈五尺南北二門
南曰鎮遠北曰拱極眀成化五年知縣馮憲增築康
熙五年知縣王鍾鳴補修六十一年知縣胡𢋫昌重
修
隆德縣
縣古羊牧隆城宋慶歷初改為隆德砦金陞縣眀洪
武二年修建周九里三分高三丈池深二丈五尺成
化後相繼改築順治中知縣常星景重築今城周三
里許有東南北三門
慶陽府(安化縣附郭)
城因原阜之勢其形如鳳謂之鳳凰城周七里十三
步東高十三丈西高十一丈南北高九丈引東西二
河之水為隍池門四東曰安遠西曰平定南曰永春
北曰德勝各覆以樓眀成化初參政朱英修築並建
南關甕城周三里嘉靖三十五年知府梁眀翰重修
順治十五年守道張元璘知府楊藻鳳復修葺
合水縣
宋熙寧中建北倚山高五丈東西南皆在平陸高三
丈周三里一百八十步池深一丈五尺闊三丈三尺
門二東曰綏定西曰慶寧順治十五年知府楊藻鳳
知縣劉澄源重修
環縣
縣舊有城元李思齊部將楊黑哥重修周五里三百
五十步高五丈五尺池深二丈門三南曰崇義西曰
安定北曰朝天嘉靖以後屢經修葺三十五年知縣
劉宗舜重修順治五年知縣滑崙重修
真寧縣
在羅川故地元至正六年樞密副使張天福建周二
里二十六步高四丈池深一丈五尺門二東曰朝陽
西曰永春眀末開南門曰安慶崇禎十三年知縣郭
之麟增修
寧州
州城五代梁隆德二年刺史牛知業建東倚山南西
北俱阻河為池周三里四十步高四丈門三東曰賓
暘南曰朝天西曰保寧南關城周二里眀成化初參
政朱英知州閻定之重修萬歷初知州馬彦卿易土
垜以磚更築關廂四面高城一道增設北門順治三
年知州程維新於郭城内築堡順治五年知州趙鳴
喬重修
甘州府(張掖縣附郭)
舊城周九里三十步眀洪武二十五年都督宋晟於
東偏增築新城周三里三百二十七步總一十二里
三百五十七步高三丈二尺厚三丈七尺門四東曰
延熙西曰廣德南曰延恩北曰永寧池闊三丈七尺
深一丈三尺又於四面俱築關城
山丹縣
舊城元至元二十六年建周一里二百六十步眀洪
武二十四年指揮莊得展築周七里二百九步城高
二丈八尺池闊二丈五尺深九尺東西南三門萬歷
中增築南關城
涼州府(武威縣附郭)
舊城唐初李軌所築周一十五里高四丈八尺眀洪
武十年都指揮濮英改築周一十一里一百八十步
舊有東南北三門宋晟增闢西門共四門濠闊三丈
深二丈萬歷二年甃城以磚增築東關廂城長里許
永昌縣
舊有土城眀洪武二十四年指揮張傑增築周七里
二百三十步高三丈六尺厚二丈九尺為門四東曰
宣化南曰武勝西曰鎮西北曰安定皆有月城池闊
二丈三尺深一丈二尺成化八年指揮高昇增築南
關廂
鎮番縣
城垣元號小河灘周三里五分眀成化元年都指揮
馬昭展築西北二面周六里二百二十三步高三丈
一尺東西南三門嘉靖間巡撫楊博增築西關萬歷
三年甃以磚月城三池闊三丈深一丈五尺
古浪縣
縣城即古和戎城眀洪武十年修築周二里七十五
步高二丈五尺厚二丈東南二門東南依山無池西
北池闊二丈四尺深二丈五尺萬歷三年增築東郭
周四百六十五步高二丈厚一丈
平番縣
縣城元至元初建眀洪武十年重築甃以磚周八里
二十六步高二丈八尺池深二丈五尺内外八門
寧夏府(寧夏縣寧朔縣附郭)
府城本趙德眀舊址元末寇亂難守棄其西半眀正
統間復築之謂之新城周一十八里高三丈六尺池
深二丈門六東曰清和南曰南薰西南曰光化西曰
鎮遠北曰德勝西北曰振武眀萬歷三年巡撫羅鳳
翔重修萬歷二十二年巡撫周光錫增繕後巡撫楊
時寧黃嘉善崔景榮相繼補修順治十三年巡撫黃
圖安修繕康熙元年巡撫劉秉政繼修先是垜口敵
臺俱内向康熙四十三年改築俱向外
滿城
在寧夏府城東北二里周六里三分高三丈六尺池
深二丈闊六丈門四東曰奉訓西曰嚴武南曰秦安
北曰定邊雍正元年築建
平羅縣
城建於眀永樂初萬歷三年巡撫羅鳳翔甃以磚石
周四里五分高二丈五尺池深一丈闊如之有南北
二門
靈州
城舊在黃河南眀洪武十七年河水衝圮移築河北
七里宣德二年又為河水所衝再移築於東北五里
景泰三年展築並南郭周七里八分高三丈池深一
丈萬歷五年巡撫羅鳳翔甃以磚石門有四東曰澄
清南曰宏化西曰臨河北曰定朔上各有樓
中衞縣
城係元故址眀正統間都指揮仇廉天順間參將朱
榮相繼展築周七里二分高三丈五尺池深一丈五
尺門二東曰威振西曰鎮遠嘉靖二年開南門萬歷
三年巡撫羅鳳翔城東郭康熙四十八年地震城塌
巡撫舒圖重建東西二門
新渠縣
城舊灘地其北有田州塔雍正四年建縣城周四里
一分高二丈六尺池深六尺闊七尺開南北二門南
曰錫福北曰納秀鼓樓一座東曰就日西曰瞻雲南
曰呈祥北曰覽勝
寳豐縣
城舊灘地東有省嵬城雍正四年建縣城周四里三
分高二丈六尺池深三丈闊七尺門二南曰廣福北
曰貢寳鼓樓一座東曰捧日西曰攬霞南曰觀瀾北
曰籠翠
西寧府(西寧縣附郭)
舊城元末久廢眀洪武十九年長興侯耿炳文因舊
改築周八里五十六丈高五丈門四池闊二丈五尺
深一丈八尺東關外城延一里許為門三萬歷四年
兵備道董汝漢重修康熙四十八年衞守備廖騰煒
補修
碾伯縣
城周三里三百一十八步高四丈厚三丈五尺門二
南曰太和東曰咸熙城樓三東曰望恩南曰會景北
曰靖邊池深二丈五尺康熙十七年河水衝決南門
道路創開西門名曰安阜東關外城廣一里延二里
門三
大通衞
衞城在府治北二百五十里雍正三年因番民歸附
内地甚衆奉
旨設官建城以安集之城高二丈二尺周一千九十五丈
門四城樓角樓各四
直隸秦州
唐天寳五載節度使王忠嗣築雄武城宋知州羅拯
增築東西二城眀洪武六年千戶鮑成約西城舊址
築大城周四里一百二步高三丈五尺池深二丈闢
東西二門東長安西咸寧嘉靖十一年又闢南北二
門又大城之東為東關城占古城之半門二成化間
重修大城之西為中城東接大城西距羅玉河門二
又西為西關城正德中增築高廣稍次中城門四又
西為小西關亦曰伏羲城以内建太昊宫也門二四
城皆與大城聫屬順治十一年皆重修
清水縣
古秦城舊地魏司馬懿所築以拒蜀城剏自唐眀洪
武四年因宋舊址重築周四里二百八步高厚皆二
丈東西二門弘治間增築東西二郭萬歷六年增修
高厚各三丈池深一丈康熙二十四年又經重修
秦安縣
金皇統間建眀景泰元年知縣向質成化九年同知
張宏定弘治十八年知縣趙威相繼重修嘉靖二十
一年增修拓城東北三之一增高五之一城周三里
九十步高三丈五尺池廣三丈深二丈五尺南曰濱
渭北曰凭隴南曰龍翔北曰斗拱康熙二十一年復
加補葺
禮縣
縣舊土城眀初為禮店所成化七年分所城西南拓
地增築南北西三面為縣治所城舊有南北二門縣
城亦開南北二門復於所西縣東闢一門以通出入
萬歷三十年又於所東闢一門曰東門其城惟土垜
用磚城周三里有竒高三丈五尺池深一丈六尺後
千戶所奉裁惟存南北門四
徽縣
古河池縣舊址眀洪武初增修周四里有奇高二丈
土䟽善圮正德六年蜀寇入陷知州侯禋重加展築
周五里有奇高三丈有門四池深一丈後漸圮嘉靖
初知州白松覆以屋八百餘間二十二年屋始頽壊
知州許釗始用磚甃撤屋而新之又增置門樓東曰
望京西曰鎮羌南曰通蜀北曰眺隴康熙九年及二
十九年相繼修葺
兩當縣
縣城眀洪武初築周三里高二丈東西二門成化間
又闢南北二門正德十一年知縣高騰增築山城以
捍西隅嘉靖十三年知縣孫逢吉重修覆以板屋約
三百間旋以敝廢至隆慶二年城圮殆盡知縣張效
良復加修築改建門樓剏築月城捍以石堤河不為
嚙眀末盡毁於寇官民皆徙居城北山顛康熙初年
始復居舊城
直隸階州
舊城在隴坻岡上眀洪武五年知州簡原輔始建磚
城周二里高二丈四尺池深八尺門四東曰望春西
曰鎮羌南曰望江北曰望辰景泰間正德間相繼重
修隆慶間復建土城於磚城之西謂之西關城周三
里高二丈池深五尺眀末毁於寇順治十三年知州
陳加論副將羅映台復修康熙八年副將林忠知州
戴其貞重修
成縣
縣城宋始建眀洪武五年因宋元舊址修築周不及
三里高一丈七尺池深一丈正德中知縣張瓛修濬
視舊加十之三四面護以子牆高一丈闢四門東曰
東安西曰西成南曰南薰北曰北辰眀末流寇起知
縣謝鏞請移於上城即宋吳璘舊址城西北隅連城
周不滿三里而四面陡峻可守康熙間知縣胡承福
復移治於舊城中
文縣
縣城眀洪武二十八年開千戶所於城東一里西依
高原東南皆平地周三里三分建安定鎮羌文興武
勝四門成化六年更建縣城於所城之西周四里高
三丈池深一丈建望京通川東西二門萬歷三年增
築北關城長一里三分
直隸肅州
舊城周三里三百一十七步眀洪武二十八年指揮
裴成於東城展築四里八十步周八里高三丈五尺
東南北三門池闊八丈三尺深二丈成化二年巡撫
徐廷璋增築東關廂東西二里南北一里五十步高
二丈亦環以池
高臺縣
城周五里六分高三丈二尺厚一丈東西門各二月
城城樓二濠闊一丈深七尺濠内泉水冬夏不竭
安西衞
即安西鎮城雍正六年建周六里七分高二丈七尺
外甃以磚甕城四東西南北四門城樓四池闊七尺
深五尺
柳溝衞
城於雍正元年建周六里三分高二丈二尺東西南
北四門城樓四初為安西鎮城安西衞治此六年移
建安西鎮城於大灣亦移衞治於新城此為柳溝衞
治
沙州衞
沙州有故城即漢敦煌郡經党水北衝圮其東面雍
正三年於故城東另築沙州城周三里三分高一丈
九尺東西南三門城樓四座池深七尺九年於城東
南北三面接築圍城周五里五分
靖逆衞
城於康熙五十七年建周二里一分高二丈六尺南
北二門城樓各一
齊勤所
舊城周一里一分高二丈三尺南門一康熙五十六
年於舊城西面接築新城周一里二分高二丈南北
二門共周二里三分初為衞城雍正五年改所
甘肅通志卷七
