甘肅通志卷十一
關梁
凉州府
武威縣
大河堡在縣東南三十里城周二百一十丈
靖邊堡在縣東南七十里城周一百八十丈
雙塔堡在縣東南百里城周三百二十丈
高溝堡在縣東五十里東至邊牆五里城周二百
四十丈境外衝汛三處新舊墩各二去堡一百八
十五里十三個井設有官兵防汛
張義堡在縣東南一百二十里城周一里三分即
黃羊川也土壤甚寬山環水遶設有官兵防汛去
堡二百里黑茨溝口又四十里栅子溝口又一百
里紅土腰峴又一百里新達巴一百二十里寬溝
口一百八十里木麻溝口皆默爾根部落畋牧
蔡旗堡在縣北八十里河東衝汛三處圓湖兒白
土坡黑茨崖境外衝汛二處昌寧湖茨泉
南把截堡在縣南三十里城周一里二分設有官
兵防汛迤南隘口去堡一百四十里天池口又三
十里白水口又三十里冰溝榨口六十里騰格哩
口一百里哲哩木鄂博口又一百里牛心山濠
西把截堡在縣西南七十里城周一里設有官兵
防汛去堡一百四十里黑溝口又一百二十里水
磨溝一百三十里藏經口
上古城堡在縣南五十里城周一里二分明初置
設有官兵防汛去堡一百二十里卯藏口又一百
里馬頭鄂博一百四十里多倫圖嚕一百六十里
花山口又一百八十里七個草窩舖二百里紅溝
口二百二十里紅溝腦二百五十里牛頭鄂博
炭山堡在縣西九十里城周六十二丈設有官兵
防汛去堡一百八十里皂角溝口又四十五里西
達巴溝口六十里横梁山口一百里長草溝口一
百三十里黑溝口
三坌堡在縣北五十里明初置城周二百二十丈
設官兵防汛
金塔寺山口在縣西三十里又大口子在縣西七
十里皂角溝在縣西九十里皆額布勒通西海之
路明嘉靖中壘榨
通濟石橋在縣東舊關廂内
靖邊橋在縣東南七十里
東濟小橋在縣東南一百一十里
卧波橋在縣南三十里
四㶚河橋在縣南三十五里
五㶚河橋在縣南三十五里
小溪橋在縣西十里
利涉橋在縣西五十里林家河
懷安驛橋在縣西五十里
普渡橋在縣西北五里海藏寺前
陸家石橋在縣北三里
雙橋在縣北十里
石羊橋在縣北三十里
大石橋在縣北四十里
官橋在縣東北二十里
永昌縣
水磨川關在縣西二十里水磨河為關隘明置有
關城周一百八十丈為大黃山夷人貨馬市酒之
地
水關一在縣城東山口一在縣城西山口
毛卜喇堡在縣西北六十里南至水磨川四十里
北至長城有闇門
永昌營路去城東南一百二十里長城山口衝汛
又三十里照面山口三十里乾溝山口三十里者
撒山口三十五里破烟山口四十里蹇占口五十
里四溝打班山口六十里寺兒溝口八十里炭山
口又一百三十里江凌山口衝汛一百七十里一
顆樹山口衝汛一百八十里黃城兒口又西北七
十里車路口北三十里紅羊圈山口北四十里青
紅山口
高古城堡在縣西南九十里明置城周二百十丈
設官兵防汛去城南一百一十里寒雅溝口又一
百五十里五奴山赤口衝汛又西北八十里考來
山口一百五十里平羌山口衝汛又一百六十里
鸞鳥山口衝汛又西北九十里白石崖山口北八
十里壓腰山口大黃山在北一里山之西麓即大
草灘也廣三百里横八十里其地乏草為河西内
地之最夷人部落牧馬其地
新城堡在縣西南七十里明置城周一里設官兵
防汛去城西南一百里大河口又一百九十里土
魯干山口衝汛又一百四十里腦兒都山口大草
灘在堡西二十里
水泉堡在縣西七十里明置城周二百八十丈設
官兵防汛去城西北一百里白石頭山口又五十
里韮菜口衝汛又五十里平子口又七十里水泉
兒西口又七十里水泉兒中口又東北八十里小
滑石口衝汛又九十里大滑石口衝汛
寧遠堡在縣北八十里明置左右皆山設有官兵
防汛去城一百里柳溝口衝汛又八十里十五里
口一百里麻黃溝口又東北九十里西紅崖口衝
汛一百里東紅崖口衝汛又一百五里榨子口
永寧堡在縣東北一百二十里明初置城周三百
二十丈設官兵防汛去城二百五十里紅崖子口
衝汛又東北七十里狼洞口一百四十里破山口
衝汛一百八十里黑山口衝汛又東北二百里齊
頭山衝汛
上闇門在縣北四十里又北五十里下闇門又北
五十里中闇門又東北一百二十里中口闇門皆
出境外要口
眞景堡在縣東二十里明置城周一百八十丈
十里橋在縣東十里
蹇占口橋在縣西南五十里
水磨關橋在縣西二十五里
崇岡橋在縣西三十里
高橋在縣西十五里
四壩橋在縣東北二十五里
六壩橋在縣東北四十里
按永昌邊垣崖榨共一萬二千餘丈計六十餘里
又西北二路紅羊圈古城窊並寧遠等堡皆沿邊
境其間各隘實為海夷遊牧番人出没之地斬崖
鑿塹袤延迤邐一百八十里自古稱設險之地云
鎮番縣
黑山關在縣西南六十里東西皆近邊有堡周二
百四十步高三丈六尺為夷人出没之處明置黑
山關驛又設有汛地
蔡旗堡在縣南一百二十里城周九百餘丈設官
兵戍守
青松堡在縣南三十里明萬歷三十年設官兵戍
守順治二年裁又西南一百里有重興堡明設官
兵防守康熙十年裁
紅沙堡在縣東北二十里舊有官廳營房教場明
萬歷九年設官兵戍守順治二年裁
阿里庫山在縣西南一百里境外要口
四壩橋在縣東十里
小二壩橋在縣南十里
頭壩橋在縣西十五里
大二壩橋在縣西二十里
按縣誌鎮番東邊墻自凉州高溝寨紅寺兒等堡
迤邐西北斜抵鎮番紅崖堡界西邊墻自永昌寧
遠龔家等堡迤邐東北斜抵紅崖堡界過紅崖堡
其勢漸開至北邊則東西環接迤東自蔡旗堡許
家溝扺青松堡楊洪庄計七十餘里自楊洪庄至
中沙墩計四十里通長共一百一十餘里計一萬
九千八百丈渣筏中邊一道自蔡旗堡俞家明沙
墩至河南闇門墩五十里自河南闇門墩至中沙
墩計四十里通長共九十餘里計一萬六千二百
丈又鎮番本川邊自河南闇門墩至東北隅紅寺
兒墩計五十里自楊洪庄至西北隅城西北墩計
四十里北邊一道計四十里南邊係凉州暨各堡
寨往來大路
古浪縣
石硤關在縣東為大靖城要隘距邊三十里又距
邊三十里明沙嘴又距邊三十里小海子又距邊
六十里白澇池又距邊八十里青羊水又距邊一
百二十里十三箇井又距邊一百二十里土裏無
素又距邊一百二十里黑□□湖又距邊二百二
十里三道鹹槽以上境外九隘口東通賀蘭北達
北套西抵鎮番皆係夷人分道遊牧之處昔人謂
於此按伏防守哨瞭則賊之出没可以預知而甘
寧地方俱保無虞誠扼要塞險之策也
黃花灘在縣東土門堡要隘距城三十里又距城
四十里鵝頭山
可可口距縣三十里為安遠大衝口在萬山之中
當四面之險外通套來川係番虜住牧出没之地
最為要地設有哨兵
鴛鴦池口距縣十里為安遠小衝口亦設哨兵又
十五里清沙灣口
横溝口距縣五十里衝地隘口又距縣六十里哈
西口俱設有哨兵
黑溝口距縣九十里緩地隘口
西山水峽口距縣二十五里黑松衝地隘口設有
哨兵又緩地隘口五處距城二十里東山龍溝口
又距城二十里黑溝口又距城二十里西山牛頭
窪口又距城三十里倒坡河口俱設有哨兵
迎恩橋大靖西門外雍正三年建
普渡橋大靖南門外雍正四年建
東壁橋東門外雍正八年建
弘渡橋在縣南關門外
煖泉橋在縣南郭外
雙龍橋在縣南二十五里
香溝橋在縣南三十五里
龍溝橋在縣南四十五里
先農壇橋在縣東南二里
北石橋在縣北一里
按古浪大靖北邊一道迤東五里接平番裴家營
界迤西七十五里連土門堡界土門堡長邊一道
東自黃沙坡分水嶺起接連大靖界西南至定寧
寨界接連古浪汛地北至邊墻接連邊外
平番縣
平城堡在縣東北七十里城周一百四十丈最為
險要設官兵汛守自堡迤西南至分水嶺又西南
至莊浪城共墩臺九座又迤西北至岔口界東北
至松山界墩臺四座
打魚溝堡在縣東一百二十里四面亂山最為險
要松山營撥兵防汛
松山堡在縣東北一百二十里城周一百八十丈
迤東至永泰城墩一座迤西南至平城界墩三座
迤東北至阿壩界墩三座堡北大松山水草茂盛
軍民畜牧
裴家營堡在縣東北一百七十里城周一百二十
丈萬歷中又於迤南築關城一百四十丈迤東至
阿壩界墩六座迤南至松山界墩一座西北至大
靖界墩一座
阿壩堡在縣東北二百里城周二百丈自堡迤東
至紅水界墩八座迤南至松山界雙井兒墩四座
迤西至裴家營界大沙溝墩七座迤北境外墩三
座隘口二俱係緊要設官兵防汛雙井堡四面
亂山路通八坌設兵駐防
紅城子堡在縣東南七十里城周三里自堡迤東
南至苦水新屯兒川界墩六座迤西北至南大通
田家溝界墩八座
苦水灣堡在縣東南一百二十里城周二里自堡
迤東南至白土坡墩交界近邊墩六座西北至新
屯川界境外墩三座
沙井堡在縣東南一百九十里城周二百八十丈
堡東北三十里曰白土崖又十里曰浪溝口去松
山二百里路通東套銀歹諸夷自堡迤東至蘭州
界墩三座迤西至白土坡苦水界墩九座
通遠堡在縣西南四十里城周二里堡東北至界
外寺兒溝又三里至他喇都川又五里至膀卜勞
硤又十五里至崗子溝又五十里至黃泥崗路通
海夷極為衝要
西大通堡在縣西南一百二十里城周一里自堡
迤東北至雙墩子墩六座迤西南至冰溝墩七座
迤西至境外菜子山墩三座迤南至黑山墩迤外
至馬回子坡等處二百里墩堡二十六處迤西河
東至境外毛兒茨壑峴墩三座迤西北至境外扎
吉尼壑峴二百二十里堡隘十處迤北至羊胷子
城堡隘五處
武勝堡在縣西北三十里城周二里設兵防汛自
堡迤東南至漢屬郎清水河墩六座自清水河東
南至莊浪城墩十二座自堡迤東至達達壑峴平
城界隘口一處迤西北至大馬營溝坌口界墩隘
四處自堡西二十里為亂石窊紅壑峴至香爐山
等處路通海夷皆極衝要
坌口堡在縣西北七十里城周三里八十步設官
兵防守自堡迤南至馬營溝團庄武勝界墩十一
座迤北至打柴溝路鎮羌界墩十座自堡迤西北
至沙金溝迤東南至大沙溝平城界皆極衝險隘
設兵防汛
鎮羌堡在縣西北一百二十里城周二里設官兵
防汛自堡迤東南至火石溝團庄墩界墩六座迤
西北至烏稍嶺界墩八座險要隘口二西境有中
下上三路俱海夷自外由内之處中路自三角城
駝山寺乾柴窊至黨朵兒至本堡二百三里下路
從駝山寺至討來川嶺大术麻川牛心山泉子嶺
至本堡二百一十里上路東北從駝山寺黑茨溝
東北上小术麻兒八十里至本堡又一路自西古
城至大小濫泥溝西闇門至本堡
南薰橋在縣南門外
弘濟橋在縣西門外
大通河橋在縣西大通堡城西跨大通河
四渠橋在縣北二里
鎮羌橋在縣北一百三十里
武勝橋在縣北三十里有凉莊孔道四字牌坊
按平番邊墻東裴家營自阿壩界大沙溝起西至
大靖界止共長二千四百四十二丈又阿壩東自
紅水界起西至裴家營界止共長四千一百六十
二丈南苦水灣東自白土坡峴界起西至新屯川
界止共長四十六里重墻二千三百五十二丈又
重墻一道七百八十九丈紅城子東南自新屯兒
界起西北至大沙溝止長五十三里山崖三千三
百八十二丈重墻四道共長一千二百一十一丈
邊壕長六千二百二十六丈西北武勝堡東南自
漢屬郎起西北至大馬營溝界止長四十五里横
邊一道長一百八十七丈坌口堡東自大馬營溝
界起西至打柴溝界止長四十九里重墻一道長
四百六十七丈邊壕一道長二千六百二十八丈
鎮羌堡東南自打柴溝界起西北至烏稍嶺界止
長四十一里沿邊壕一道長三千八百七丈東自
上古城舊邊起西至雪山脚東西兩叚共長一千
六百一十丈沙井堡東自安寧堡鹹水溝界起西
至苦水白土坡界止邊墻共長一千七百三十丈
山崖壕塹共長四千四百一十四丈隨邊闇門二
座重墻六百三十四丈西大通堡東北自雙墩子
界起西至冰溝界止長六十里邊壕九百二十五
大隨壕墻長八十丈壕崖一道長一百二十丈
寧夏府
寧夏縣寧朔縣
赤木口關在府西南賀蘭山山為鎮之壁其蹊徑
可馳入者五十餘處而赤木口尤易入口衝劇散
渙可容千馬明嘉靖中廵撫楊守禮扼險築關有
石砌關墻一道斬山一道
南路隘口十哈喇珠林泉雙山南磨石
獨樹兒赤木硤口雙山靈武金塔
北路隘口六黃峡水吉鎮北宿嵬白寺
賀蘭
河中堡在府東南九十里迤東接靈州界迤北惠
農渠口
王洪堡在府南六十里有城周一里
唐鐸堡在府東南四十里
張亮堡在府北三十里與平羅縣李剛堡接界
豐盈堡在府西南十五里迤北有婆羅山
紅花橋在縣東門外
通濟橋在縣東十里
漢延渠橋二十四隆泉閘李俊閘李正閘
唐鐸閘玉泉閘納中閘官鎮板橋
通濟張政小新大新五道蔡家
羊官沙窩潘昶備蘆王澄賀忠
丁家馬家李剛&KR0907;家
唐來渠橋十三玉泉寧化賀蘭西門
保安新立天生閻貴周澄社稷
教場北門李世
大清渠橋十四陳俊堡張家峒娑羅岔
鴨子費家牛家尚家中團堡柳良郭
沈安閘邵剛堡上邵剛堡下紅廟富家
新渠橋十五王原塔橋蝗蟲廟趙直
紅花寺杏樹園任指揮趙總墩徐家
金家鄭家張梁閘楊家閘昌寧郭家
良田渠橋八雙墩閔家楊芳郭楊五家
威延堡鹽菜墩魯華
紅花渠橋十一葦子尹家永通聖賢
倒灣葉卜花照直花園校尉駱駝
孟家
高岸渡李祥渡横城渡以上三津在漢渠迤
東大河之岸
平羅縣
北路隘口十打磑挑柴歸德小風大風
汝箕大水小水西番塔峡
威鎮堡在縣東北十五里有城周一里明嘉靖九
年築其東北有邊墻一道下有東西二闇門立市
與夷人交易威鎮堡兵防守
李剛堡在縣南三十里里有城周二里
唐來渠橋五滿達喇張明龍鳳平羅
站馬
靈州
長城關在州境花馬池城北六十里即明總制王
瓊所築之溝壘也長五十里關上有樓高聳雄壯
下設闇門外立市場番漢交易月三次守備監市
營兵防守
石溝堡在州東南八十里城周一里
鹽池堡在州東南一百六十里城周四里
萌城堡在州東南二百五十里
鐵柱泉堡在州東一百六十里有泉甘冽明嘉靖
間總制劉天和言套人出入必飲馬於此請築堡
高大包其泉於堡中以兵守之其旁石溝有鹽池
清水營堡在州東八十里北去邊墻闇門一里明
正統年建城周二里隆慶五年設馬市於此
紅山堡在州東北六十五里北至邊墻闇門一里
城周二里
横城堡在州東北七十里北至邊墻闇門一里城
周二里設官兵戍守堡西三里即黃河渡處堡在
河東岸即紅城子也出闇門三十里有夷漢市場
大沙井堡在州東南四十里城周一里
韋州堡在州東南二百二十里即故韋州也明弘
治年築城周二里
紅寺堡在州南一百七十里明嘉靖年築城周一
里
同心城堡在州西南二百九十里城周二里設兵
戍守
興武營闇門在州東北一百四十里
安定營闇門在州東北二百里
定朔橋在州北
秦渠橋十正門板橋陳橋上橋下橋
郭家吳起韓家哈打黑渠尾
漢渠橋八楊馬談竒曹公張家李家
閻竒尹家廖家
臨河渡在州東七十里設把總西通寧夏官渡
馬頭渡在州東三十里
高崖渡在州東南四十里
中衛縣
勝金關在縣東六十里傍山臨河路通一線一夫
當關萬夫莫過中衛之吭也明參將韓玉築關萬
歷年間重修
西闇門在縣西四十里今設驛於孤山長流水等
處經行番部且二百里節使經臨屬國職貢過往
信宿路由闇門商旅亦接踵往来遂成孔道
黑山嘴在縣北二十五里
西沙嘴在縣西明成化間因西路永安墩至西沙
嘴舊墻低薄改築高墻
黃沙口在縣東北一百二十里
觀音口在縣東北一百四十里
大佛寺北裏口在縣東北一百九十里
大佛寺北外口在縣東北二百一十里
中衛營隘口十二鹻井兒何陽墩寧安墩
燕子窩靖虎墩永安墩殺虎墩鎮北墩
崇安墩鎮夷墩馬槽湖墩鎮口墩
鎮虜堡在縣東四十里明正統年建城周二里
寧安堡在縣東南一百里有新舊二堡舊堡築於
成化二十二年新堡築於嘉靖九年
香山堡在縣東七十里城周二里
鐡桶堡在縣東一百五十里明天啟七年建
張義堡在縣東一百一十里明萬歷間建
永興堡在縣東七十里明萬歷間建
古水井堡在縣南三十里城周二里設官兵防汛
隘口三水溝墩新寺塔墩岔山墩
石空寺堡在縣東北八十里明永樂年建城周三
里設官兵防守隘口三大寺小關兒崇慶
廣武營堡在縣東北一百九十里明正統年建城
周三里設官兵防守隘口六井溝北城兒
水泉兒三岔溝木頭井鎮賊
棗園堡在縣東北一百二十里明正統年建城周
二里
渠口堡在縣東北一百七十里城周一里
大通橋在縣東
鎮遠橋在縣西
綠楊橋在縣南
常樂渡在縣南十五里
永康渡在縣南二十里
新渠縣
納秀橋在縣北門外
姚福橋在縣西南
以上二橋跨西河
惠農渠橋十一南通寧北通寧通朔通貴
通昶通吉通義通福通新通成
通平
寶豐縣
鎮北關在縣北四十二里關外係阿寶夷地
鎮遠關在縣西南五十里舊為寧夏北境極邊之
地關南五里為黑山營九邊考平虜當北面之衝
而鎮遠關實為外險自鎮遠關以至火沙溝皆有
臺堡相接以斷夷人西行之路正德初棄之於外
以致夷人出入無忌後於王玘口自河抵山築北
門關北去平羅四十里
韮菜口在縣西北五十里
簡泉子口在縣西四十五里
打磑口在縣西南五十里要衝
王玘口在縣西北五十里
柔遠市口在縣北三十里新設堡城周八十五丈
每月與番人開市交易三次威鎮堡營兵防守
惠豐渠橋三通惠通潤通豐
昌潤渠橋二永潤閘永屏閘
威鎮橋在縣西南二十五里
柔遠橋在縣西三十里
市口柔遠橋在縣東北三十里
以上係跨西河橋
寧夏西長城起自靖遠蘆溝界迤北接賀蘭山山
迤北接北長城至大河河迤而南逾河而東有東
長城長三百六十里至定邊界凢周一千一百七
十里
按朔方志云夏之邊左河右山而鎮遠關鎻其交
東西長城絡其端誠天險也明廵撫楊守禮疏略
謂平虜城百七十里有鎮遠關在山河之交最為
要地南五里故有黑山營西沿山四十里有打磑
口東西連屬烽火嚴明賊難輕入弘治前餉缺卒
逋關營不守打磑口山水俱從此出竟致衝塌迹
尚可考正德間大賊奔入或從旁乾關棗兒溝桃
坡等口入或渡河而過雖有平虜城軍馬不足實
難戰守以故於平虜城北十里許自山至沙湖築
城東西約五十里盡西又設臨山堡居人始敢樵
牧
西長城四百一十一里迤北接賀蘭山
北長城三十里自西而東接黃河黃河一百三十
里自北而南
東長城三百六十里自横城馬頭接延綏界
河東故墻自黃河嘴至花馬池長三百八十七里
成化間廵撫余子俊奏築廵撫徐廷璋總兵范瑾
贊成之河東新墻自横城至花馬池長三百六十
里
西寧府
西寧縣
綏遠關在縣東三十里宋崇寧二年修築賜名即
小峡口河南河北關
大峡口河南河北關在縣東九十里
石嘴兒關在縣東一百四十里
保塞砦在縣東南宋崇寧三年建賜名
清平砦在縣南宋崇寧三年賜名
綏邊砦在縣東北宋崇寧三年建賜名
黑松林山口在縣東北二百五十里
哈喇只山口在縣東一百五十里
紅崖子山口在縣東一百五十里
西番溝山口在縣東二百里
西石峡口在縣東北一百二十里
撒兒山口在縣東北一百五十里有邊墻一道延
二十里
北石峡口在縣北一百里有邊墻一道延二十里
插把峡黑松林峡俱在縣北一百里兩峡懸距中
多孔道海寇常從此入明嘉靖年副使周妥王繼
芳繕治城塹延屬五十餘里西寧始安
經納峡在縣西一百五十里
西石峡在縣西一百里
剌撒兒峡在縣西一百五十里
且思貢峡在縣南一百五十里
捏耳朵峡在縣南一百里
玉溝兒峡在縣南一百里
歸德州峡在縣南一百里
木恰兒峡在縣南一百里以上峡口自明正德
十年防禦海虜由北入境遂為要害
喇顆闇門在縣西八十里
頁峡闇門在縣西六十里
小山峡闇門在縣西北六十五里
第四溝闇門在縣西南六十里
小康纏闇門在縣西南五十五里
大康纏闇門在縣西南六十里
乾河闇門在縣西南六十五里
大班沙爾闇門在縣西南六十里
小班沙爾闇門在縣南五十里
溪石峡闇門在縣東北一百二十里
南川東闇門在縣南四十里
南川西闇門在縣南三十五里
北川東闇門在縣北七十五里
北川西闇門在縣北七十三里
哈喇只溝在縣東北七十里邊壕一道長五百丈
隆慶元年廵撫石茂華議督挑
通津橋在東關内
玉帶河橋在東關外
小峡口□橋在縣東二十五里
暖泉橋在南門外
那孩川橋在城西二十步
伯顔川河橋在縣西二里
西川多巴橋在縣西六十里
北川永安堡橋在縣西九十里
扎麻隆橋在縣西六十里
西寧河橋在城北半里許
柴家橋在縣北五里
丹噶爾橋在縣西九十里
碾伯縣
通湟砦在縣東南宋元符年收復賜名
寧洮砦安隴砦德固砦臨宗砦俱宋崇寧
三年賜名
安川堡在縣東南膔哥堡在巴金嶺上俱宋元符
年收復賜名
碾伯堡在縣東一百三十里明設西寧衛右所於
此城周三里設官兵防守所屬峡榨五上水磨溝
勝番溝土官溝羊官溝卯寨溝又有高寨堡石峡
口堡平戎堡河灘堡深溝堡土官堡紅水堡俱在
縣東
老鴉堡在縣東一百八十里設兵防守汛内峡榨
二下水磨溝碾線溝又有虎狼溝堡阿鸞溝俱在
縣東
水溝堡在縣東二百二十里明成化時因舊堡水
遠移堡於此今設兵防守汛内隘口五東榨口西
榨口濠灣壑口趙家舖斷壕圪丁麻搭又有上川
口堡米列溝堡下川口堡張家寺堡新添堡俱在
縣東
古鄯堡在縣東南一百六十里城周二里又名巴
暖三川營設兵防守為控扼要地又有巴州堡三
川古城堡俱在縣東南
伏羌堡在縣南五十里明嘉靖年築城周三里去
邊墻闇門三十里設兵駐守一名南川營又有南
川總堡老幼堡俱在縣南
鎮海堡在縣西五十里明嘉靖年築城周二里設
官兵防守又有烏思巴堡新遠堡癿迭溝堡俱在
縣西
永安堡在縣北六十里北至闇門邊墻十里城周
三里設官兵防守又有北川總堡大寨子堡鴛鴦
堡清水溝堡回回堡小乾溝堡上馬圈堡豬爾溝
堡平虜堡俱在縣北
威遠堡在縣東北八十里北至闇門邊墻二十里
明嘉靖年築城周三里設官兵駐守又有沙塘川
堡破寨子堡班家灣堡新添堡下馬圈堡俱在縣
東北
勝番溝腦林木蓊蔚道通山後砂塘川及巴延川
腦海夷潛伏勾通黑番入境侵擾明時設羊官一
寨水磨潘旗薛旗周旗四營添兵防禦
瞿曇寺溝腦六枝兒河路通雪山後星宿川一帶
海夷從此入境内侵明時設虎狼大寨一處連屬
紅水雙塔湯官岡子四營添兵伏路堵截
冰溝山為西寧閤郡咽喉孔道羊腸七十餘里明
時本山羌番劫奪商旅拒殺官兵且由小冰溝南
侵上川口巴川一帶設築東西闇門中設峡關添
兵防範把守以上三處係縣北險要
通濟橋在縣西二里
大峡口□橋在縣西三十里
水磨橋在東關外三里勝番溝河口通商利民
虎剌海橋在縣東南八十里
上川口橋在縣東一百二十里為小路四衝通津
大通衛
黑林榨在衛西南一百八十里
柏木硖榨在衛南二十里
大通河橋在衛南五里
硖門橋在衛南一百里
迭爾計橋在衛南九十里
白塔河橋在衛西南一百四十五里
東硤口橋在衛南一百四十五里以上五橋俱係
新建
直隸秦州
秦州
石榴關在州南九十里
現子關俗訛為燕子關對隴川吳山大路
秦州關在州西七十里關子嶺下
金門山隘在州東二百二十里自小隴南望宛如
吳岳有棧道通鳳縣度關要地又木門山隘在州
西南九十里接西和界即魏張郃死處
社樹坪鎮在州東五十里龜山麓南俯臨渭水木
筏經其下
草川鎮在州東八十里州境又有上三十下三十
二鎮
石佛鎮在州北四十里
董城鎮九域志成紀有董城道口務夕陽三鎮又
天水縣有鐵冶艾蒿米谷三鎮
定西砦在州西北四十五里九域志宋建隆二年
置領寧西牛鞍下峡上峡注鹿圓州六堡又開寶
元年置三陽砦在州北四十里領渭濱武安下蝸
牛聞喜伏歸峡口照川上門四顧平戎西青赤厓
湫西青遠近湫十四堡府志有沙隴頭横河谷等
十二砦在州東牡丹原草川等十四砦在州西南
剪子嶺鐡爐坡等八砦在州西三陽川一砦在州
北百頃原北稻務二砦在州東北
皂郊堡在州南三十里宋置一統志皂郊堡木𣙜
場也下視秦州赤谷川府志州境有東柯牡丹等
堡共八
東柯谷橋在州東五十里渭水上與清水縣接界
又鳴玉橋在西郭
高橋在州南一百二十里
渭水渡在州東五十里
三陽渡在州北三十里
南河渡在州東十五里
清水縣
大震關在縣東七十里隴山下即隴關也憑高據
險襟帶華戎自古為關中之襟要唐大中六年隴
州防禦使薛逵奉詔移築故關上言故關僻在重
岡之上苟務高深今移要會之中實堪控扼舊絶
井泉遠汲河流今臨水挟山危墻深塹克揚營壘
之勢乞改為安戎關從之由是以大震為故關而
安戎為新關新關改築于隴山上西去故關三十
里與故關並為戍守處定戎關今曰安夷關
玉屏山隘在縣東北三十里玉屏山口又有小隴
山坂坡硖石牛硖軒轅谷共五隘
白沙鎮在縣東三十里即古秦亭晉時建
百家鎮在縣東六十里
盤龍鎮在縣東七十里
□穰鎮在縣西十五里牛頭山下宋開寶九年置
熙寧八年改為堡領白石古道中城東城定戎定
安西城雄邊臨川德威廣武定川扶河鎮邊十四
堡
弓門砦在縣北七十里秦昭王所築命白起鎮之
宋改為寨今為鎮俗訛為恭門領小砦五
静戎砦在縣西北四十里長山嶺下太平興國四
年築領白榆林長山郭馬定平永固安塞長燋七
砦
湯峪鎮在縣東北三十里以湯峪河而名
閻家鎮在縣東北
冶坊堡在縣北卧牛山下領橋子古道永安博望
威塞李子六堡出九域志
太平監在縣西三十里小泉硖内唐開寶初置銀
冶宋太平興國三年升為太平監
華林堡在縣西三十里又華延堡在縣北二十里
舊城堡在縣北三十里大元堡杏林堡俱在縣北
五十里鐡石堡在縣北六十里峪麻堡在縣北七
十里鞏昌府志縣境又有茹剌倒淋等共十五堡
秦安縣
隴城關在縣東北一百里亦曰隴城鎮即隴城舊
縣又有卧馬關在縣北二十里鞏昌府志又有躔
移馬𩔖二關又閉門關在西北百里與通渭接界
斷山口隘在縣東南斷山下又觀耳峡隘在西二
十里俗訛為礶兒硖又曜紫嶺隘在北四十里一
云鷂子嶺即曜紫之訛也
神仙嶺隘在縣北六十里與斷山觀耳曜紫為四
隘皆山谷險峻恃為襟要又南安峡在隴城南亦
曰南安隘
雞川鎮在縣西北三十里即舊縣也
蓮華鎮在縣東蓮華川與清水縣接界又有斷山
郭嘉邵店三鎮
九龍砦在縣東六十里九龍山下又縣東有乾磑
砦又四十里有高峯砦剡家砦在縣南三十里
鳴蟬堡在縣北與安陽城相近
長山堡在縣西南宋置以近長山而名
東川堡在縣東二里又有郭家堡在縣北四十里
永寧橋在縣西十里華平溝上
禮縣
大木樹關在縣北與寧遠伏羌縣接界舊志有木
樹洮平牛脊野麻尖岔五關
夾箭嶺隘又有馬槽溝隔虎谷二隘
長道鎮在縣東南三十里即古縣與西和接界又
大潭鎮在西南即古縣
紙坊鎮在縣東南一百二十里又捱城漩水二鎮
在西又梨林鎮在西南固城鎮在西北
紅土砦在縣東紅土山下又有高坡高丹大山保
子山湫子山雷王山簸箕灣七寨
祁山堡在縣東四十里平地突起一峯四面巉削
上有武侯祠
雷家壩在縣南有小徑可通文縣
徽縣
仙人關在縣東南六十里與漢中府鳳縣接界又
有虞關在縣南五十里即古魚關舊志又有小河
關在縣西南昔時秦蜀咽喉今為小河鎮其下有
泥陽水流入嘉陵江
永寧鎮在縣東即故永寧縣
河池鎮在縣西即故縣也今謂之舊城里
栗亭鎮在縣西二十里以近栗亭故城而名
火鑽鎮在縣西北一百一十里與秦州接界又有
銀杏硖口小河泥陽木驢川木家賀家店七鎮
忠義橋在縣南門外又有孝廉橋在東門外通川
橋在西門外環碧橋在北門外
小山水渡在縣北一百七十里與秦州接界又有
清江古渡白水古渡犀牛古渡
兩當縣
董真峪隘在縣東二十里又有青杠坡銀甕峡二
隘
兩當鎮在縣東即故縣又有楊家劉家合四前川
楊坪五鎮
横山砦在縣南境宋紹興中吳玠敗金人於仙人
關金人遁去玠遣張彦劫横山砦又馮家砦在縣
東四十里
天門堡在縣南天門山又有擂鼔砦山賈家三堡
故道橋在縣東門外又河池橋在西門外又有青
杠峡橋大渠橋朱市橋
直隸階州
階州
七防關在州東二百里即古散關路通漢中略陽
望賊關在州北一百七十里道出秦州要路二關
俱為州境險要有官兵防守
石關在州西二十里青厓關在州南九十里又有
白馬關
青閣在州東南又有赤閣牛圈閣鵝鼻閣皆為險
道
石鼔閣在州東九十里之月臺山
平樂鎮在州東北一百九十里即故平樂縣九域
志將利縣有蘭臯平落新安東故城四鎮
安化鎮在州東北九域志福津縣有安化利亭石
門角弓河口故城六鎮石門鎮在州西角弓鎮即
故角弓峪堡在州西北
楊家砦在州北一百里一名家計砦控白江月掌
山路亦曰楊氏崖昔仇池楊氐之苖裔保據為砦
宋建炎紹興間吳玠兄弟相繼為大將軍保蜀口
時四川皆未有城命各擇地為砦而家計砦最扼
險阻又素有積粟豐於水泉寇至常不能破
峰貼峡砦在州西九域志福津縣有峰貼峡武平
沙灘三砦俱在州西皆宋所置以備羌戎處
尖石砦在州北州志州境有天池坪清江壩小山
坪虎壩水磑峪白鶴等十五寨多在州西界皆近
時所設軍砦也
團城堡在州西宋置
邊防要路州境番夷入寇者四路一自角弓峪通
西和禮縣生番一自三岔口黃楊坪通木竹慈竹
或至城下一自大石河入境其地平曠無險恣意
出入一自大竹坪林壑險峻
南橋在州南跨白龍江明嘉靖間造舟為梁繼此
有折橋平橋折橋萬歷間創平橋順治間副將羅
映台建康熙五年副將林忠仍建舟橋
北峪橋在城西半里跨北峪河又鎮江橋亦在州
西白河橋在州西八十里又魯班橋在州東南接
文縣界
上板橋在州北十五里又有下板橋厓有石虹古
蹟名板橋垂虹
犀牛江渡在州北二百里又宗家渡在州東二十
里僊人渡在州東三十里賈家渡在州東八十里
又石壩渡在州東南又棗川渡在州西七十里李
家渡在州西五十里
成縣
黃渚關在縣北一百里設廵檢司
泥陽鎮在縣東即故泥陽縣又有府城鎮在縣東
西安鎮在縣西龍門鎮在西南又有索池鎮横川
鎮
小川砦在縣西南又石碑砦在縣東北
豐泉堡在縣西
東河橋在縣東又西河橋在縣西
鐔家河渡在縣南冬橋夏舟
文縣
玉壘關在縣東南一百二十里路通四川劍州秦
蜀咽喉
五里關在縣北五里兩面巉崖中闊數武又火燒
關在北二十里兩山壁立中通一徑
臨江關在縣西北本臨江砦其下即臨江渡後設
關又老鼠關在縣西北階州通路
隂平隘在縣南縣境有隂平道吧咱鄧艾城叱豁
尾四隘
扶州鎮在縣西即故州地九域志縣有扶州永定
宕由道路方維五鎮
中路寨隂平寨在縣西八十里即故縣土城設在
半山黎樹寨在縣西九十里土城設在谷口鎮羌
寨在縣西一百一十里土城設在險地大黑堡在
縣西一百十五里土城夾窄岸中松坪寨在縣西
北一百二十里土城設在平地凡五寨俱係極衝
北路寨茨落寨在縣北八十里土城設在半山更
名得勝極衝馬兒寨在縣北七十里土城設在半
山次衝陽湯寨在縣北一百四十里土城設在平
地極衝樓舍堡在縣西北一百四十里土城設在
平地次衝九原寨在縣北一百五十里土城設在
平地極衝凡五寨
南路寨哈喃壩寨在縣西南七十里土城設在平
川極衝塞卜寨在縣西南六十里土城設在半山
極衝鐡樓寨在縣西南五十里土城設在平地極
衝上丹堡在縣東南四十里無城次衝凡四寨
重石寨九域志縣有重石毗谷張添磨蓬留劵羅
移思村戎門特波九寨水銀一務宋志有綏南寨
縣志又有新寨在西南四十里舊寨在西南四十
五里馬營寨在南一百二十里中屯寨在西一百
六十里舊寨子在北一百二十里屯寨在北一百
三十里
新關堡在縣西五十里又鞏昌府志縣有玉皇黎
坪等二十四堡
邊防要路鞏昌府志縣境之路一路自哈南寨入
一路自陽湯寨入一路自松坪寨入一路自東屯
寨入東屯為四路適中之地東望玉壘南鎮虎穴
舊置守備於此
新津橋在縣東三十里
紅丹橋在縣東四十里
廣濟橋在縣西三十里
玉壘橋在縣東南一百二十里以上四橋皆跨白
水
隂平橋在縣南門外白水急流中有蒼石二道就
石豎柱成橋長二十餘丈所謂隂平橋頭也蜀景
曜六年姜維聞有魏師請護隂平橋頭以防未然
後主不省司馬昭遣諸葛緒自祁山趣武街橋頭
絶維歸路維還聞緒已塞橋頭乃佯出北道緒引
却維從橋頭東還
哈南橋在縣西南六十里路通生番界
麻關橋在縣城西門外即縣城與所城居民通行
處
什方橋在縣西三十里又新開橋在縣西八十里
又西保安橋在縣西七十里皆白水所經波流洶
湧
臨江橋在縣西北一百里臨江關下羌水經此亦
曰臨江渡為隴蜀孔道康熙二十三年重建後知
縣江景瑞重修又上高下高二橋俱在北五十里
野狐橋在縣西八十里兩岸巨石蹲立就石架橋
龍津橋在縣東十里
興文橋在縣東三里
奮武橋在縣西十里
直隸肅州
肅州
嘉峪關在州西七十里嘉峪山西麓明初置洪武
五年馮勝下河西以嘉峪關為中外巨防西域入
貢路必由此土城周二百二十丈弘治七年以土
魯番叛閉嘉峪關絶西域貢八年廵撫許進出嘉
峪關入哈密土魯番遁去嘉靖十八年尚書翟鑾
行邊言嘉峪關最臨邊境為河西第一隘墻壕淤
損宜加修葺仍於壕内凑立邊墻每五里設墩臺
一座以為保障因使兵備道李涵監築起於卯來
泉之南訖於野麻灣之東北版築甚堅耝耰不能
入二十六年廵撫楊博言嘉峪關外先年止有近
關大草灘石烟墩黑山兒墩臺三座嘉靖八年添
築扇馬城上栢楊下栢楊回回墓紅泉墩臺五座
今行相視又宜於榆樹泉三條溝火燒溝古墩兒
添築墩臺四座隆慶二年總督王崇古言嘉峪關
三面臨戎勢甚孤懸宜設守備防禦從之
本朝設有遊擊都司志又有石關兒口在衛西八十里
又斷山口在衛西九十里又有鹽溝山口小口子
俱去城七十里白山兒口去城九十里榆樹泉口
去城一百里皆嘉峪關外賊逕嘉靖二十七年廵
撫楊博修築今略石關兒在關西北五十里石硖
天險硖外有扇馬營嘉靖中置去衛一百六十里
後為索諾木旺扎勒及卓哩克圖哈蘇濟台吉住牧
金佛寺堡在州東南九十里明初置嘉靖二十八
年廵撫楊博重修土城在近山周二里四十丈現
設官兵防守都司志又有紅山堡在東南七十里
永安堡在東南八十里紅寺堡在東南九十里今
略永安堡在堡西十里
觀音山口在州東南七十里州境諸口多隘惟此
口路闊山寬豐樂川從此發源引渠溉田有重岡
硖在西南一百八十里各山之總峡峡窄而陡行
人必牽馬魚貫以過舊為黑番小宛卜族住牧又
紅山口在東南七十里明時烏斯藏番僧曰普爾
咱住牧於此傳至長吉思冬其徒甚衆乃分為大
宛卜小宛卜二枝云
文殊山口在州西南三十里文殊山北明嘉靖中
南山海寇由淖泥山出天生橋潛入文殊山口搶
掠參將柳棟自嘉峪關斬斷山硖又設卯來泉墩
以扼其衝都司志又有黃草壩堡在縣西南十五
里塔兒灣堡在西南二十里今略口南為濫泥山
可通天生橋此口無守賊由此以進塔兒灣黃草
壩皆受其荼毒矣又有小硖在口内峭壁窄逕人
馬艱行其險可守
卯来泉堡在州西南七十里東至金佛寺七十里
西北至嘉峪關四十里明置土城在半山周一百
四十丈西南二面皆倚山為險山北即番人走集
之所現設官兵防守今略今黑番伯剌宛冲族住
牧堡西有腸子溝去州一百九十里又紅泉墩去
州一百五十里南山討來川諸夷入寇必從堡南
渡河若堡扼險則必從腸子溝至紅泉墩於長城
盡處入也
野麻灣堡在州西北五十里西南至嘉峪關五十
里北近邊墻明萬歷四十四年置土城周一百四
十丈現設兵防守
新城堡在州西北三十里西至野麻灣二十里北
臨邊墻明置土城周二百十五丈設官兵防守
小鉢和寺在新城堡西三十五里鉢和寺有湖在
堡西北一百里山口有榆樹泉可以飲馬鉢和而
西即栢楊林路極平坦可以通車西夷往來必取
道於鉢和也
兩山口堡在州東北二十五里東至下古城堡二
十五里西至新城三十里北臨邊墻明置土城周
一百二十丈現設兵防汛
下古城堡在州東北五十里東至雙井堡四十里
北臨邊墻東北至金塔寺五十里明置土城周二
百八十丈設有守偹今略有大口子在堡北二十
里夷人南出之捷徑明嘉靖二十七年廵撫楊博
增築墩塘以備賊都司志又冇王子莊堡在堡北
界
金塔寺堡在州東北一百里即明金塔寺城也土
城周一百九十丈嘉靖五年巡撫陳九疇言哈密
内徙居金塔寺等處宜將肅州北境棄地及威虜
舊址修築安插之今設遊擊今略紅口子在東北
六十里接鎮夷所界嘉靖三十五年增築墩臺威
虜城在北六十里今西部額爾克科爾羅住牧天倉
墩在東北二百六十里其西十里有夜摸墩皆戍
守處又昆都部在東北五百里今西部罕都台吉
住牧
臨水堡在州東北四十里明置土城周三百六十
丈並置臨水驛於此設有把總今略合河口在堡
西北去州三十五里即討來川紅水二河合流處
明弘治中創築邊墻東西延三十里歲久頽壊嘉
靖二十三年重修又接築二里許
河清站堡在州東南一百里東北至鹽池堡六十
里西南至金佛寺五十里明置亦名上河清堡
置驛於此土城周二百五十丈明嘉靖中西番入
犯各堡俱被殘破惟上河清堡及永定堡以堅
得免萬歷三十一年以地僻移驛於鎮夷䨇井堡
四十四年廢為民堡
清水堡在鎮夷南一百五十里明初置土城周二
百七十丈係火夷出入要路設兵防守
九九山口在清水堡東南三十里山口可通西寧
然重岡複嶺狭隘難行有黃草榆林乾壩凡三壩
引水灌田皆黑番喃唔兒族住牧
按舊志明都御史廖逢節題修東南西北四路嘉
峪關起鎮夷止邊墻崖榨一萬三千六百三十丈
計七十五里二百六十步
城南橋在州南一里
楚壩橋在州東南金佛寺觀音山口内跨討來河
山水漂浮林木紛糅水從下流其木日久堅定漸
積如橋人馬行其上明嘉靖中參將崔林曾斬斷
楚壩以禦寇後年久又復成梁又名阻壩橋謂諸
水得阻於壩中故云然
公濟橋在東關外一里紅橋在州東五里皆跨水
磨河
清水橋在州北十里跨清水河
天生橋在州東北三十里討來河水從西南來至
此入地下伏流不數武而出地人從地上行宛然
如橋不假人力故名
高臺縣
榆木山口在縣西南七十里即舊榆林溝口榆木
山東起甘州梨園堡西盡于此高臺紅崖之大道
也山中皆黃番住牧都司志又有老康口在南四
十里循字溝口在南五十里花兒砦口在南八十
里楊旗口大口子皆在南一百二十里盤道口水
關皆在南一百三十里
暖泉堡在縣南少西九十里東北至榆木山口二
十里又有順德堡在口南十三里及鎮羌楊旗鎮
夷共五堡俱明初置後以番夷蹂踐廢嘉靖中廵
撫楊博添紅崖防守始漸修復今略有半箇山在
縣東南八十里仄稜在縣南八十里新墩在南六
十里明海子在縣西北六十里皆為番夷住牧
紅崖堡在縣西南一百二十里明初置城周二里
嘉靖二十六年添兵防守現設守備今略拜浪河
在東南二十五里消雪成流可以溉田紅土坡在
河南九十里討來川水流環城下水關口在南四
十里綽哱口在南七十里皆諸番住牧
黑泉堡在縣西五十里明置并置驛於此
平川堡在縣東北四十里明初置城周二里有四
壩堡在其西二十里舊屬甘州衛今改屬高臺
九壩堡在縣西北四十里西至胭脂堡二十里西
至黑河一里北至邊墻二里又有八壩堡在西北
二十五里七壩堡在西北十里六壩堡在東北十
里五壩堡在東北十八里又有鶯窩山口掃箒溝
口俱在縣北十里石關口破烟墩口俱在縣北十
五里紅山口在北二十里老鴉泉在北三十里雙
尖山口在北五十里水窖山口在北一百二十里
明嘉靖二十六年廵撫楊博修築六壩至九壩邊
墻
兔兒關在縣西北一百五十里又石圈兒口乾柴
溝口俱在縣西四十里黑山溝口在西北五十里
牛頭溝口在西北八十里石梯子溝口在西北九
十里石槽溝口在西北一百里石壩溝口在西一
百五里石圈兒口在西北一百一十里又千人壩
口在北一百四十里毛目墩口在北一百九十里
以上俱虜出没要路明嘉靖二十七年廵撫楊博
自高臺西抵鎮夷修築壕墻延七十餘里
沙碗堡在縣西北八十里明置在黑河北平川土
城周三百丈分管邊長十五里萬歷十八年設防
守官今裁
胭脂堡在縣西北六十里明置在黑河北平川土
城周二百四十丈分管邊自張家灣起至沙碗墩
長二十五里邊外賊來由水頭二處沙井子去邊
八十里大黃山去邊一百二十里俱通烏爾古納湖
狼心山諸處
鎮夷堡在縣西北一百二十里明置土城周四里
三分設有遊擊分管土邊長六十里山壕長八十
里邊外賊來由水頭四處哨馬營離城三百五十
里狼心山離城五百里烏爾古納湖離城八百里額
齊訥湖離城一千里俱係套虜行走住歇要路
深溝堡在鎮夷東南二十里明置在黑河南平川
土城周二百丈今設兵戍守
鹽池堡在縣西北一百三十里明置土城周一百
八十丈設兵防守
雙井堡在縣西北一百七十里明置土城周三百
丈設兵防守
按舊志明都御史廖逢節題修東西二路板橋堡
起鎮夷硖止邊墻崖榨一千八百八十四丈鎮夷
東路壕頭塘長城頭起黑河西岸止邊墻壕榨五
千一百七十四丈共六千六百五十八丈合計三
十六里三百五十六步
黑河渡在縣西百里
納凌橋在縣東南一里
站家渠橋在縣東南三十里
豐稔橋在縣東南三十里
黑泉橋在縣西北五十里
安西廳所屬
安西衛
八楞墩在衛南四十里
蘆柴溝墩在衛西南俱有兵防汛
柳溝衛
邊墻頭墩在衛北五十里
外境正北至壘墩子一百四十里又八十里至石板
墩又八十里至白墩子又二百一十里至金溝硖
又一百二十里至鏡兒泉其間多係果璧間有水
草通北套阿齊山巴里坤哈密来路最關緊要
柳溝堡在衛東七十五里東南至靖逆衛六十里
土城周一里三分有遊擊駐防東北至布魯湖墩
四十里撥兵防汛又外境正北一百二十里至木
龍泉又一百三十里至伊克伊瑪噶古墩又二百
四十里至達布遜古墩其間多係果璧間有水草
達布遜古墩地方約千餘里係輝特沙卜珠住牧
通北套阿齊山巴里坤來路
踏實堡在衛西南一百五十里東北至雙塔堡一
百二十里北至安西衛九十里土城周一里八分
有守備駐防地屬柳溝衛管轄營汛屬沙州協有
奔巴兔墩院在西南一百里石包城墩院在南二
百里俱撥兵防汛又瓜州南山口在西北九十里
接安西界堡正南外境自石包城至三道宫皂河
五十里又二百五十里至額爾德尼布拉克有二路
一東至伊克薩喇爾金水源二百八十里一西南
至烏蘭達巴五十里其間多係山溝路徑乃海上
諸夷往來要路有泉道草頭並無夷人住牧自烏
蘭達巴西南至大小察罕台鹽池果璧係通噶斯大
路最屬衝要
雙塔堡在衛西三十五里西南至踏實堡一百二
十里西至安西衛一百三十里土城周一里一分
有千總駐防
橋灣堡在衛東北四十里東南至柳溝堡四十里
有千總駐防橋灣墩一座
黑水橋在衛西南九十里
天生橋在衛南九十里
沙州衛
硖中泉墩在衛東一百二十里
千佛硖墩在衛東南四十里
沙棗墩在衛西南三十里
巴延布拉克墩在衛西南一百二十里
外境西北二路一路至烏魯斯台一百里又六十里
至塔爾巴津又八十里至博碩克由博碩克西南
七十里至巴汗瑪尼圖又六十里至鄂布拉克博實
克西北一百二十里至伊克瑪尼又一百四十里
至綽克圖其間五六百里有水草無夷人住牧綽
克圖係通塔拉穆爾河来路最屬衝要又一路西
北至巴延布拉克大卡路墩一百二十里又二百里
至多布溝由多布溝西南一百五里至烏魯斯台
又七百三十里至伊遜察罕齊老圖路當孔道西
通伊犁地方搭拉穆爾河南通西海等處要路最屬
衝險其間一千餘里有水草並無夷人住牧正
南一百八十里至党城自党城東南至額爾德尼
布拉克六百里有水草無夷人住牧西通色爾托克西
南通阿嚕伊克瑪實果璧大小柴木達鹽池果璧要
路最關緊要
黃墩堡在衛東北六十三里東至百齊堡七十里
土城周四里三分設守備駐防東北三十里有庫
克楚石墩撥兵防汛又外境西北二百二十里至
博囉磚井又一百五十里至博囉托輝又八十里
至庫克楚又一百五十里至苦水又六十里至哈
斯布喇克墩去哈密僅一百餘里其間六百餘里
多係果璧並無夷人住牧亦無行人往來係通哈
密要路
百齊堡在衛東北一百三十里東至安西衛一百
五十里西至黃墩堡七十里土城周一里五分有
把總駐防
靖逆廳所屬
靖逆衛
昌馬河山口在衛西南一百二十里
沙岡墩在衛北俱撥兵防汛
大東渠橋西邊渠橋俱離城三十里
齊勤所
惠回堡在所東九十里土城周一里二分設千總
駐防有惠回墩至後柳灣墩二十里又十五里至
騸馬墩又四十里至巴楞墩又五十里至赤金硖
墩俱撥兵防汛
野馬兔口在所西南八十里
紅泉口在所東南套虜由此至嘉峪關南長城盡
處出没
甘肅通志卷十一
