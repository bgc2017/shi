甘肅通志卷十八
鹽法(錢法附)
鹺政之設因地之利以裕民食以佐邦用經制得宜
則民享其利甘屬鹽法靈産於池鞏産於井臨食土
鹽課有定額引有定界路遥山險負載﨑嶇課本既
重恤商便民權衡損益在因乎時𣙜山澤者鹽與冶
俱志鹽法以錢法附
甘肅所屬平慶二府分銷寧夏鹽捕廳經管花馬池之
鹽鞏昌府屬分銷漳縣西和二縣之鹽臨洮郡食本
地土鹽
原額鹽引六萬四千九百張内花馬小池分銷平慶靈
州中衞鹽引六萬一千四百四十張額鹽一石徵課
銀一錢一分五釐五毫鞏秦二屬分銷漳縣鹽引二
千八百一張每引額鹽一百七十八斤五兩該課銀
一兩一錢三釐五毫七絲階屬分銷西和縣鹽引六
百五十九張每引額鹽二百斤二兩該課銀五錢八
分五毫一絲六忽原額鹽課土鹽共銀一萬六百一
十九兩一分内除寧屬本地動支祭祀等項銀三十
二兩九錢九分九釐遇閏加引無加課銀二百八十
九兩四錢七分四釐七絲三忽三微三纖三塵三渺
三漠康熙十五年在於量增鹽課以濟軍需事案
内寧鞏二屬每引加增銀五分共增銀三千二百四
十五兩鞏屬遇閏加銀一十四兩四錢一分六釐六
毫六絲六忽六微九纖九塵九渺八漠康熙十七
年在於遇閏增課等事案内寧屬遇閏加引五千一
百二十張寧臨二屬加課銀八百五十一兩四錢四
分三釐三毫三絲三忽三微三纖三塵三渺二漠
康熙十九年在於鹽課議增等事案内鞏屬每引加
增七分共增銀二百四十二兩二錢遇閏加銀二十
兩一錢八分三釐三毫四絲三漠又於商引之歲額
有限等事案内文隴寧秦清禮洮靖撫民廳八處按
丁加引九百四十三張加課銀九百七十六兩八錢
五分四釐一毫六絲六忽遇閏加引無加課銀八十
一兩四錢四釐五毫一絲六忽一微九纖三塵三渺
三漠每引加增五分共銀四十七兩一錢五分遇閏
加增銀三兩九錢二分九釐一毫七絲三忽三微三
纖三塵三渺六漠每引加增七分共銀六十六兩一
分遇閏加銀五兩五錢八毫三絲三忽六微六纖六
塵六渺七漠又於商引之歲額有限等事案内臨屬
按丁增税免其領引共增銀三百二十七兩五錢二
毫五絲加增五分共銀一百四十一兩七錢七分五
釐加增七分共銀一百九十八兩四錢八分五釐又
於鹽課之議增等事案内寧屬每引加增七分共銀
四千三百兩八錢康熙二十年在於商引之歲額
有限等事案内鞏屬階文徽三處共增引八百四十
五張增課銀四百九十兩五錢三分七釐七毫一絲
遇閏加引無加課銀四十兩八錢七分八釐一毫四
絲二忽五微每引加增五分共銀四十二兩二錢五
分遇閏加銀三兩五錢二分八毫三絲三忽三微三
纖三塵三渺三漠每引加增七分共銀五十九兩一
錢五分遇閏加增銀四兩九錢二分九釐一毫六絲
六忽六微六纖六塵六渺六漠又於欽奉
恩詔事案内將十七年寧屬遇閏加引五千一百二十張
寧臨二屬加增銀八百五十一兩四錢四分三釐三
毫三絲三忽三微三纖三塵三渺二漠停徵豁免
康熙二十一年於鹽課畫一以濟軍需事案内寧屬
小池鹽引照綱引酌量加增三分共銀一千八百四
十三兩二錢康熙二十五年又於商累未經上聞
等事案内部議河東加增七分比照淮浙之例攤入
引内作正額徵收至每引加增五分原題事平之日
停止大兵已經撤回應將加增五分停止等因小池
臨鞏二屬共該五分加增並遇閏加銀三千四百九
十八兩四分一釐六毫七絲三忽三微六纖六塵六
渺七漠停徵在案查二案内豁免遇閏增課並五分
加增之外寧屬每年額引六萬一千四百四十張每
引行鹽一石該課銀二錢一分五釐五毫銀一萬三
千二百四十兩三錢二分臨洮府屬例食本地土鹽
並無部頒鹽引每年額徵鹽税並按丁加增共銀五
百七十四兩九錢八分五釐二毫五絲
原額鹽引三千四百六十張内分銷漳縣鹽引二千八
百一張每引行鹽一百七十八斤五兩該課銀一兩
一錢三釐五毫七絲分銷西和縣鹽引六百五十九
張每引行鹽二百斤二兩該課銀五錢八分五毫一
絲六忽鞏屬共原額課銀三千四百七十三兩六錢
九分又鹽課之議增等事案内加增七分銀二百四
十二兩二錢又商引之歲額等事案内隴寧等州縣
廳衞八處按丁加引九百四十三張又階文徽三州
縣按丁加引八百四十五張共增課銀一千四百六
十七兩三錢九分一釐八毫七絲六忽該加增七分
銀一百二十五兩一錢六分
以上鞏昌府直隸秦州階州原額並按丁增引五千
二百四十八張額課不等該徵鹽課並按丁加課及
加增共銀五千三百八兩四錢四分一釐八毫七絲
六忽遇閏加銀四百四十二兩三錢七分七絲二忽
三微六纖二漠
以上寧夏小池臨鞏秦階四屬共額鹽引六萬六千
六百八十八張額課不等
實徵銀一萬九千一百二十三兩七錢四分七釐一
毫二絲六忽内除寧屬動支祭祀銀三十二兩九錢
九分九釐實應徵解司充餉銀一萬九千九十兩七
錢四分八釐一毫二絲六忽遇閏加銀四百四十二
兩三錢七分七絲二忽三微六纖二漠自康熙二十
六年起至今照數徵解並無新增鹽引
寧夏河西道屬寧夏鹽捕廳靈州花馬小池
一産鹽地方一處共鹽井二百眼&KR0309;夫二百名額徵
紙價銀五百二十二兩三錢四分工食銀二千四百
五十七兩六錢
一鹽引數目每年額撈鹽六萬一千四百四十石額
引六萬一千四百四十張額徵課銀一萬三千二百
四十兩三錢二分在於平慶兩府各州縣廳衞所並
寧夏各營堡行銷
一平凉府屬行銷州縣衞所一十三處並鹽茶廳屬
紅古等四營堡
平凉縣額引五千一百二十張額徵課銀一千一百
三兩三錢六分
崇信縣額引五百六十五張額徵課銀一百二十一
兩七錢五分七釐五毫
華亭縣額引一千四百三十張額徵銀三百八兩一
錢六分五釐
鎮原縣額引五千二百五十二張額徵銀一千一百
三十一兩八錢六釐
固原州額引一萬六百一十四張額徵課銀二千二
百八十七兩三錢一分七釐
涇州額引九千五百八十六張額徵課銀二千六十
五兩七錢八分三釐
靈臺縣額引五千四百張額徵課銀一千一百六十
三兩七錢
静寧州額引五千五百張額徵課銀一千一百八十
五兩二錢五分
莊浪縣額引八百張額徵課銀一百七十二兩四錢
隆德縣額引四千五百五十張額徵課銀九百八十
兩五錢二分五釐
鹽茶廳所屬紅古城等四堡額引三百四十一張額
徵課銀七十三兩四錢八分五釐五毫
一慶陽府所屬六州縣衞
安化縣額引一千五百一十四張額徵課銀三百二
十六兩二錢六分七釐
合水縣額引八百一十五張額徵課銀一百七十五
兩六錢三分二釐五毫
環縣額引五百九十五張額徵課銀一百二十八兩
二錢二分二釐五毫
真寧縣額引五百四十三張額徵課銀一百一十七
兩一分六釐五毫
寧州額引五千四十張額徵課銀一千八十六兩一
錢二分
靈州所屬吳忠等一十九堡額引二千三百八十六
張額徵課銀五百一十四兩一錢八分三釐
中衞屬鳴沙州等十堡額引一千三百八十九張額
徵課銀二百九十九兩三錢二分九釐五毫
鞏昌府屬漳縣漳河側
一産鹽井三孔原設竈戶六十五名每名鹽鍋一口
共鍋六十五口每年請引三千六百二十二道共額
徵以及遇閏加增課銀四千六百四兩九錢二分五
釐八毫九絲三忽五微二纖六塵七渺
一分銷漳縣鹽引各州縣廳衞所
隴西縣原額並按丁加引四百四十九張額徵課銀
五百七十兩八錢四分四釐一絲一忽六微六纖六
塵六渺六漠
寧遠縣原額並按丁加引四百三張額徵課銀五百
一十二兩三錢六分一釐一毫四忽三纖三塵三渺
四漠
伏羌縣額引一百張額徵課銀一百二十七兩一錢
三分六釐七毫五絲一忽三微三纖三塵三渺三漠
安定縣額引二百張額徵課銀二百五十四兩二錢
七分三釐五毫二忽六微六纖六塵六渺七漠
會寧縣額引二百張額徵課銀二百五十四兩二錢
七分三釐五毫二忽六微六纖六塵六渺七漠
通渭縣額引一百五十張額徵課銀一百九十兩七
錢五釐一毫二絲七忽
靖遠縣原額並按丁加引一百一十七張額徵課銀
一百四十八兩七錢四分九釐九毫九絲八忽三微
三纖三塵三渺三漠
漳縣額引八百五十一張額徵課銀一千八十一兩
九錢六分六釐五毫一絲五忽七微六纖六塵六渺
七漠
岷州額引五百九張額徵課銀六百四十七兩一錢
二分六釐六絲八微二纖六塵六渺八漠
洮州衞原額並按丁加引六十七張額徵課銀八十
五兩一錢八分一釐六毫二絲三忽三微三纖三塵
三渺四漠
西固廳額引一百張額徵課銀一百二十七兩一錢
三分六釐七毫五絲一忽三微三纖三塵三渺四漠
直隸秦州原額並按丁加引二百四十六張額徵課
銀三百一十二兩七錢五分六釐四毫一絲六忽五
微
清水縣原額並按丁加引一百一十張額徵課銀一
百三十九兩八錢五分四毫二絲六忽四微六纖六
塵六渺七漠
秦安縣額引一百二十張額徵課銀一百五十二兩
五錢六分四釐一毫一忽六微
西和縣鹽官鎮
一産鹽井一孔原設竈尸五十名每名鹽鍋一口共
鍋五十口每年請引一千六百二十六道每引一道
行鹽二百斤二兩共額徵並遇閏加增課銀一千一
百四十五兩八錢八分六釐五絲四忽八微三纖三
塵三渺二漠
一分銷西和縣鹽引各州縣
徽縣原額並按丁加引三百一十六張額徵課銀二
百二十二兩六錢九分三釐七毫三微三纖三塵三
渺二漠
禮縣原額並按丁加引二百三十二張額徵課銀一
百六十三兩四錢九分六釐五毫六絲二忽三微三
纖三塵三渺三漠
兩當縣額引四十張額徵課銀二十八兩一錢八分
九釐一絲三忽三微三纖三塵三渺四漠
直隸階州原額並按丁加引一百五十一張額徵課
銀一百六兩四錢一分三釐六毫九絲二忽八微三
纖三塵三渺三漠
文縣原額並按丁加引六百八十七張額徵課銀四
百八十四兩一錢四分七釐八毫四絲六忽
成縣額引一百張額徵課銀七十兩四錢七分二釐
五毫六絲六忽六微六纖六塵六渺七漠
西和縣額引一百張額徵課銀七十兩四錢七分二
釐六毫七絲三忽三微三纖三塵三渺三漠
臨洮府屬五州縣係食本地土鹽並無部頒鹽引除免
過遇閏增課及伍分加增之外實應徵土鹽税及按
丁加課並遇閏加增共銀五百七十四兩九錢八分
五釐二毫五絲
狄道縣額徵課税銀三十八兩六錢七分四釐九毫
渭源縣額徵課税銀六兩四錢四分一釐二絲五忽
蘭州額徵課税銀一十七兩五錢七分二釐五毫七
絲五忽
金縣額徵課税銀一十二兩六分二釐四毫五絲
河州額徵課税銀五百兩二錢三分四釐三毫
附歴代鹽法
周鹽人之職鹽人掌鹽政令以共百事之鹽祭祀共
其苦鹽散鹽賓客共其形鹽
漢武帝四年置鹽鐵官元狩中以東郭咸陽孔僅為
大農丞領鹽鐵事五年僅咸陽言山海天地之藏宜
屬少府陛下弗私以屬大農佐賦願募民自給費因
官器作鬻鹽官為牢盆浮食竒民欲擅斡山海之貨
以致富羡役利細民其沮事之議不可勝聽敢私鑄
鐵器鬻鹽者釱左趾没入其器物昭帝始元六年詔
郡國舉賢良文學之士問民疾苦教化之要皆對願
罷鹽鐵酒𣙜均輸母得與天下爭利御史大夫桑弘
羊難以為國家大業安邊足用之本不可廢也
魏明帝世徐邈為凉州土地少雨常苦乏穀邈上修
武威酒泉鹽池以收虜穀
唐食貨志載鹽州五原有烏池白池瓦池細項池靈
州有温泉池兩井池長尾池五泉池紅桃池回樂池
弘静池會州有河池三州皆輸米以代鹽安北都護
府有胡落池歲得鹽萬四千斛以給振武天德
周廣順二年勅令慶州𣙜鹽務今後每青鹽一石依
舊抽税錢八百八十五陌鹽一斗白鹽一石抽税錢
五百八十五陌鹽五升此外不得别有邀求
宋至道末凡禁𣙜之地官立標識候望以曉民其課
鹽通商之地京西則京兆鳳翔府同華耀乾商涇原
邠寧儀渭鄜坊丹延環慶秦隴鳳階成州保安鎮戎
軍按宋初鹽筴只聽州縣給賣初未有客鈔也雍熙
二年令商人所在納銀赴京請領交引蓋邊郡入納
算請始見於此端拱二年置折中倉令商人輸粟京
師蓋在京輸粟算請始見於此天聖七年令商人𣙜
貨務入納錢銀蓋在京入納錢銀算請始見於此天
聖八年以兵部員外郎范祥鈔法令商人就邊郡入
錢四貫八百售一鈔至解池請鹽二百斤任其私賣
得錢以實塞下省數十郡搬運之勞行之既久鹽價
時有低昂又於京師置都鹽院陜西轉運司自遣官
主之京師食鹽斤不足三十五錢則歛而不發以長
下價過四十則大發庫鹽以壓商利使鹽價有常而
鈔法有定數行之數年人以為利
文獻通考按授人以鹽而徵其錢謂之蠶鹽行之京
東諸路免鹽之𣙜而均諸税謂之兩税鹽錢行之河
北皆五代法也及其敝也鹽不給而徵錢如故税已
納而禁𣙜再行蓋誤以二者為經常之賦而不知其
源出于鹽也河北之𣙜張方平言之仁宗聽之惠及
一道矣獨蠶鹽錢之輸未有能如方平者力言之至
和中僅免其十之三惜哉
元各州縣戶口額辦鹽課運官召商發賣惟陜西運
司官每年預期差人分道齎引遍散州縣陜西食鹽
之戶該辦課二十萬三千一百六十四錠内鞏昌延
安等處認定課鈔一萬六千二百七十一錠慶陽環
州鳳翔興元等處歲辦課一萬七千九百八十五錠
其餘課鈔因關陜旱饑民多流亡至順三年鹽課十
分為率减免四分行之三載尚多虧負時至元二年
監察御史特穆爾布哈及廉訪使胡通奉疏陜西百
姓許食解鹽地遠脚力艱澁今後若因大河以東之
民分定課程買食解鹽大河以西之民計日攤課任
食韋紅之鹽則官不被擾民無蕩産之禍矣且解鹽
結之於風韋紅鹽産之於地東鹽味苦西鹽味甘又
豈肯舍其美而就其惡乎使陜西百姓一槩均攤解
鹽之課令食韋紅之鹽則監吏免廵禁之勞而民亦
受惠矣因命陜西行省官及李御史運司同知郝中
順會鞏昌延安興元奉元鳳翔邠州等官與總帥汪
通議俱稱當從特穆爾布哈胡通奉所言限以黃河
為界陜西之民從便食用韋紅二鹽解引依舊西行
紅鹽不許東渡獨郝同知言運司每歲辦課四十五
萬錠陜西該辦二十萬錠今止認七萬錠餘十三萬
錠從何處恢辦議不合而散戶部遂參照至順二年
例以涇州白家河永為定界聽民食用仍督所在軍
民官嚴行禁約毋致韋紅二鹽犯境侵課中書省如
所議行之
明鹽法靈州鹽課司西和縣鹽井漳縣鹽井
洪武間歲辦西和縣一十三萬一千五百三十斤漳
縣五十一萬五千六百七十斤靈州二百八十六萬
七千四百七斤弘治間歲辦靈州西和漳縣共三
百五十一萬四千六百七斤萬歷六年歲辦一千
二百五十七萬七千六百六十八斤歲解寧夏鎮年
例銀一萬三千三百四十二兩延綏鎮年例銀一萬
三千七百一十四兩固原鎮客兵銀二千五十九兩
固原軍門犒賞銀七千一百二十兩行鹽地方河
東行西安鳳翔漢中陜西行鞏昌臨洮延安
成化二十三年移萌城批騐所於紅德城堡令黑城
乾溝二路鹽車俱抵慶陽府城市卸載商人同店主
執引赴府騐過赴行鹽地方貨賣畢引目付店主銷
繳弘治二年令靈州鹽課司行鹽地方仍舊于平
凉静寧隆德慶陽環縣等處嘉靖八年議准大池
增三萬三千六百二十六引小池增二萬二千四百
一十七引每引二錢五分卧引銀一錢共一萬九千
六百一十五兩送平凉府收貯專備禄糧十四年
題准靈州小鹽池額鹽三千一百零五引專供花馬
池一帶修邊支用其加增鹽三萬引召商開中三邊
輪流買馬或接濟軍餉支用三十四年奏准陜西
行鹽地方每鹽二百斤為一引每引收銀四錢五分
西鹽二分搭配漳鹽八分俱聽分守隴右道監理收
銀年終解送花馬池營管糧衙門防秋兵馬支用
隆慶五年題准花馬池大小二池鹽每引照鹽四倍
河東令各商報納每引增銀一錢二分共五錢二分
其卧引銀一錢二分西路斗底銀一錢五分共增課
銀七千有竒又按固原志北四百里有大小二鹽
池畦水日暴成粒無事爨煑所謂青鹽可入藥原設
批驗所二一在固原一在慶陽紅德堡廵撫張敷華
以固原經過鹽車於静涇二州立厰市收課以備賑
濟弘治十四年總制秦紘移厰市固原固原兵備主
其課引銀移批驗所於慶陽慶陽兵備主其割引銀
以備邊用固原立五鹽場置老人斗行每厰五百引
每車收門鹽一斗五升石收票銀五釐州庫收備軍
需批驗所引收卧引銀一錢州庫收備買馬斗行又
納州公用銀十八兩嘉靖二十八年又增斗底牙銀
一錢五分一厰五百引共七十五兩以備公用甦里
甲之困然斗行過取斗底而豪猾為斗行倍收私放
官少利商與里甲受病矣自洪武以来天下鹽課
俱開中各邊上納本色米豆故邊方米豆不至甚貴
並無年例銀兩自成化八年徙鎮榆林衞增治城砦
民供不繼以南京折銀例每石折銀五分至弘治初
於運司開中納銀解戶部送大倉銀庫收貯分送各
邊鹽價銀積至百餘萬人以為利而鹽法壊
成化九年差御史一員廵視河東運司并陜西靈州
大小二池鹽課其陜西河南所屬分廵各道官帶管
鹽法者悉聽節制慶陽府每歲委佐貳官一員監
支靈州鹽課司商人納馬官鹽及民間食鹽
康熙六年各省開爐鑄錢甘肅於鞏昌府開局鼔鑄所
鑄錢文一面鑄康熙通寳四字一面鑄鞏字後停
雍正四年廵撫石文焯摺奏暫開鼔鑄以清錢法於五
年四月内設寳鞏局於蘭州按察司經鑄河橋同知
監鑄動用藩庫銀二萬兩收買各屬戶釐工字小錢
並古舊廢錢銅斤入局鼓鑄開爐一十二座七年三
月内奉文停止
附歴代錢法
上古自太昊氏有錢謂之金高辛氏謂之貨陶唐氏
謂之泉商周謂之布齊莒謂之刀禹五年水湯七年
旱禹以歴山之金湯以莊山之金並鑄幣以救人困
管子先王用珠玉為上幣黃金為中幣刀布為下幣
周太公立九府圜法黃金方寸而重一斤錢圜函方
輕重以銖司布帛廣二尺二寸為幅長四丈為匹
按九府者太府王府内府外府泉府天府職内職幣
職金也圜謂均而通也周景王將鑄大錢單穆公諫
王弗聽卒鑄大錢文曰寳貨
秦兼天下幣為二等黃金以鎰名為上幣銅錢質如
周錢文曰半兩重如其文為下幣按二十兩為鎰
改周一斤之制半兩則八銖也
漢興以為秦錢重難用更令民鑄莢錢至孝文五年
為錢益多而輕乃更鑄四銖錢其文為半兩令民縱
得自鑄錢故吳諸侯也以即山鑄錢富埓天下鄧通
大夫也以鑄錢財過玉者故吳鄧錢布天下而鑄錢
之禁生焉自孝文更造四銖錢至是歲四十餘年縣
官往往即多銅山而鑄錢民亦盗鑄不可勝數姦或
盗磨錢質而取鎔錢益輕薄而物貴令縣官銷半兩
錢更鑄三銖錢孝武元狩五年有司言三銖錢輕輕
錢易作姦詐乃更請郡國鑄五銖錢周郭其質令不
可得磨取鎔天鳳元年罷大小錢改作貨布長二寸
五分廣一寸首長八分有竒廣八分其圜好徑二分
半足枝長八分閒廣二分其文右曰貨左曰布重二
十五銖直貨泉二十五
唐高祖武德四年鑄開元通寳錢徑八分重二銖四
參積十錢重一兩得輕重大小之中乾封元年鑄乾
封泉寳錢徑寸重二銖六分以一當舊錢之十踰年
而舊錢多廢開元初宰相宋璟請禁惡錢行二銖四
參錢十一年禁賣銅錫及造銅器者二十年千錢以
重六斤四兩為率
宋太祖初鑄錢文曰宋通元寳凡輕小惡錢悉禁之
太宗改元太平興國更鑄太平通寳自後改元必更
鑄以年號為文後至王安石為政始罷銅禁姦民日
銷錢為器邊關船不復譏錢之出國用日耗凡鑄
銅錢用劑八十八兩得錢千重八十兩十分其劑銅
居六分鉛鐵居三分皆有竒凡鑄大鐵錢用鐵二百
四十兩得錢千重百九十二兩此其大法也後度支
判官許申建議以藥化鐵與銅襍鑄重如銅錢法銅
居三分鐵居六分皆有竒贏亦得錢千費省而利厚
然鐵澁多不就工人苦之
明洪武初置寳源局于應天鑄大中通寳錢與歴代
錢兼行已勅戶部及各行省鑄洪武通寳錢太宗九
年鑄永樂通寳錢宣宗九年鑄宣德通寳錢弘治十
六年鑄弘治通寳錢嘉靖六年鑄嘉靖通寳錢是後
每改元必更鑄錢
鑄錢之弊
南齊高帝時奉朝請孔顗上書曰鑄錢之弊在於輕
重屢更重錢之患在於難用而難用為累輕輕錢之
弊至於盗鑄而盗鑄為禍深人所以盗鑄而嚴治不
能禁者由上鑄錢惜銅愛工也所以惜銅愛工者謂
錢無用之器以通交易務欲令銅輕而數多使省工
而易成不詳慮其患也自漢鑄五銖錢至宋文帝四
百餘年制度有廢興而不變五銖者其輕重得貨之
宜也以為開置錢府大興鎔鑄錢重五銖一依漢法
則府庫以實國用有餘黃氏曰自太府圜法以来
以銅為錢或為半兩或為榆莢或為八銖或為四銖
不知幾變矣惟漢之五銖得其中五銖之後或為赤
仄或為當千或為鵝眼綖繯或為荇葉又不知其幾
變矣惟唐之開元為得其中二者之外或以一當三
或以一當十或以一當百然皆行之不久而遽變惟
其質制如開元者則至今通行焉
甘肅通志卷十八
