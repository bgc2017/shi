甘肅通志進呈表
太子少保文華殿大學士兼兵部尚書仍管川陜
總督印務(臣)查郎阿吏部尚書暑川陜總督兼甘
肅巡撫(臣)劉於義等前於雍正六年奉
勅纂修甘肅通志係前任巡撫(臣)許容專司纂輯(臣)等向
在肅州時許容已經付梓今剞劂告竣共成書五
十卷謹奏
表上
進者(臣)查郎阿劉於義等誠惶誠恐稽首頓首
上言伏以泰皇御籙即傳邱索之書軒后膺圖乃成
疏仡之紀文命敷於四海而川山土物爰道其詳
周官董正萬邦而風俗人民職司其要齊秦晉楚
備扵魯史之編雍豫徐楊載在職方所掌元和上
計之簿著自唐家太平御覽之篇成於宋代蓋傳
考四方之廣記乃彙成一統之全書但網羅放佚
自古為難而釐定闕疑於茲匪易方輿紀載未免
亥豕魯魚郡邑圖經猶多米鹽凌雜向非博識鴻
才曷副
盛朝鉅典欽惟
皇帝陛下
德協清寧
道隆覆載
繼志述事昌明典謨訓誥之傳
厚澤深仁普被南朔東西之廣惟兹甘肅遠處西偏
邠邑邰鄉舊是公劉之國流沙弱水昔傳禹貢之
區金城為隴右襟喉連延湟鄯玉門為關西鎻鑰
控扼羌番由朔方以至敦煌長城屹峙於北自岷
山以至積石大河横貫其中祁連青海天設險以
為屏疏勒伊吾地資生而作輔自漢武開疆分置
凉州刺史暨唐宗闢土兼統河右諸軍禮樂文明
之藪未逮中州制防形勢之規獨當三面顧自宋
明以來經營措置未盡合宜惟我
國家之盛創建宏模斯為盡善以至廣開屯田而邊
儲有賴屢行
蠲賑而百姓蒙
恩科舉額數頻加則士林鼓舞學校師儒增設則文教
振興衛所改為郡縣同諸内地編氓關外設鎮安
西收復前朝故宇軍需殷繁而寬裕發
帑民間無絲粟之勞邊烽寧息而輓運全停婦子有
含哺之樂至於回夷慕化襁負來歸策妄輸誠欵
關入貢凡此
巍巍炳炳盡賴
聖德神功所當灑灑洋洋勒諸玉函金版者也臣等識愧
看詳學慚校勘敷藻揚輝未與編摩之役因陋就
簡難辭疎略之譏惟緣雕鏤之既成謹以裝潢而
恭
進伏願
景卿常耀
雲漢時章
緯地經天不止甲乙丙丁之部
聲金振玉永垂商周虞夏之文則書軌偕同六合被
誕敷之教享王重譯萬年昭樂利之風矣謹按通
志圖考一卷星野一卷建置一卷疆域一卷山川
二卷城池一卷公署一卷學校一卷關梁二卷祠
祀一卷貢賦一卷兵防一卷水利一卷驛遞一卷
蠲䘏一卷鹽法一卷茶馬一卷物産一卷風俗一
卷古蹟二卷祥異一卷陵墓一卷封爵一卷職官
三卷名宦三卷選舉一卷人物三卷忠節一卷孝
義一卷隱逸一卷流寓一卷仙釋方伎一卷列女
二卷藝文六卷雜記一卷刊刻告成臣等曷任瞻
天仰
聖激切屏營之至謹奉
表隨
進以
聞
乾隆元年九月初六日
太子少保文華殿大學士仍管川陜總督卬務(臣)查郎阿
吏部尚書署川陜總督兼甘肅巡撫(臣)劉於義
謹上表
甘肅通志目錄地理𩔖三(都會郡縣之屬)
卷首
凡例
目錄
修志銜名
卷一
圖考
卷二
星野
卷三
建置
卷四
疆域(附形勝)
卷五
山川一
卷六
山川二
卷七
城池
卷八
公署
卷九
學校
卷十
關梁一
卷十一
關梁二
卷十二
祠祀
卷十三
貢賦
卷十四
兵防
卷十五
水利
卷十六
驛遞
卷十七
蠲䘏
卷十八
鹽法(附錢法)
卷十九
茶馬
卷二十
物産
卷二十一
風俗
卷二十二
古蹟一
卷二十三
古蹟二
卷二十四
祥異
卷二十五
陵墓
卷二十六
封爵
卷二十七
職官一
卷二十八
職官二
卷二十九
職官三
卷三十
名宦一
卷三十一
名宦二
卷三十二
名宦三
卷三十三
選舉
卷三十四
人物一
卷三十五
人物二
卷三十六
人物三
卷三十七
忠節
卷三十八
孝義
卷三十九
隱逸
卷四十
流寓
卷四十一
仙釋方伎
卷四十二
列女一
卷四十三
列女二
卷四十四
藝文
(御製碑文)(諭旨)
卷四十五
藝文(奏疏)
卷四十六
藝文(賦)(論)(議)(頌)(銘)
卷四十七
藝文記
卷四十八
藝文(贊文序雜)(傳)(書)(說)(辨)(考)(題跋)
卷四十九
藝文(詩)
卷五十
雜記
(臣)等謹案甘肅通志五十卷
國朝巡撫甘肅都察院右副都御史許容等監
修甘肅所領八府三州明代皆隸於陜西布
政司至
本朝康熙二年始以陜西右布政司分駐鞏昌
轄臨洮等府後又改為甘肅布政司增置甘
凉諸郡設巡撫以莅之於是甘肅遂别為一
省雍正七年各直省奉
勅纂修通志撫臣許容以甘肅與陜西昔合今分宜
創立新稿而舊聞缺略案牘無存其衛所新
改之州縣向無志乘尤難稽考因詳悉蒐採
擇其可據者依條綴集分為三十六𩔖乾隆
元年刊刻竣工文華殿大學士仍管川陜總
督查郎阿等具表上之其書雖據舊時全陜
志為藍本而考核訂正增加者什幾六七與
舊志頗有不同其制度之係於兩省者如總
督學政題名及前代之藩臬糧驛各道俱駐
西安兼治全陜不能強分則亦多與陜志互
見焉乾隆四十六年十二月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
甘肅通志卷首
凡例
一甘肅舊無志書向總於陜西通志顧陜志詳於西
安延安鳳翔漢中興安諸郡而略於平鞏臨慶至
河西諸衛所則尤在所略今分為二省各修通志
自應詳為編緝但邊徼之地既少書籍又從前兩
遭兵燹康熙十四年以前案牘焚失無存其衛所
新改設之州縣則向無邑志諸事無從稽考甘志
之難實倍難於他省今蒐羅考訂分為三十六𩔖
列為五十卷
一省志與府州縣志體裁各别州縣志書理宜詳備
省志務從簡核總其大綱裁其瑣細
一建置沿革各州縣志書率皆訛舛今以
皇輿表為主與舊一統志相參酌仍分各府州列表於
前以備查考
一各府州縣疆域四至里數臨鞏平慶四府雖有舊
志可稽河西衛所原屬簡略近改衛所為州縣即
河東衛所亦多改歸州縣者其疆域里數俱照州
縣新造之册與舊志頗有不同
一田賦雖有舊額但河西衛所近改郡邑即衛所之
在河東者亦多裁併所有田賦分歸州縣者其田
畝賦額悉以雍正十年爲凖
一志内田賦兵防職官各項總扣至雍正十年以前
入志
一兵制莫重於西北而甘肅為尤重兩提六鎮各協
星羅碁布鞏固萬年今詳查列册而以歴代兵制
附紀於後
一職官先列前代而後
本朝先文職而後武職其文職自督撫下至直隸州武
職自將軍提鎮至遊擊俱列名志内餘俱照例止
列官制而不及姓名内有因案牘無存無憑查考
者姑從闕略不敢傳疑
一名宦必政績素著歴久論定者始從身後作傳或
平常稱職及事實不確者槩不敢入
一人物理學經濟忠節儒林循吏武功若分標名目
恐涉繁𤨏但於合紀之中務核生平實行若名不
副實不敢濫登
一列女除奉
旨建坊者詳載年月即旌奬未逮而懿行可風亦倣賈
志例確採量存不敢盡没
一史書之體善惡兼載志書體例記善而不記惡舊
時賈漢復陜志後列鑒戒盗賊一條因明季流賊
殘破陜西
本朝王師勦除逆寇地方甫經平定不得不略記事迹
另列一條今海宇昇平已經百年所有鑒戒盗賊
一欵無庸復贅
一藝文一項一統志概在所略省志舊例收採亦必
取其有關地方或根本經術禆益政治者始彙成
卷帙其餘文章雖工與甘無涉及篇什投贈吟咏
景物雖有佳章概置不錄
甘肅修志銜名
監修
︵字位過密無法显示︶(臣)查郎阿
︵字位過密無法显示︶(臣)劉於義
︵字位過密無法显示︶(臣)許容
提調
︵字位過密無法显示︶(臣)趙挺元
︵字位過密無法显示︶(臣)楊應琚
︵字位過密無法显示︶(臣)徐杞
︵字位過密無法显示︶(臣)李世倬
︵字位過密無法显示︶(臣)齊式
︵字位過密無法显示︶(臣)吳廷偉
協理
︵字位過密無法显示︶(臣)宋安仁
︵字位過密無法显示︶(臣)馮慶曾
編輯
學習進士今補平番縣知縣加一級(臣)李廸
學習進士今署鎮番縣知縣加一級(臣)張能第
學習進士原署中衛縣知縣今改教職(臣)甄汝翼
學習進士候補知縣(臣)鄭鐸
學習進士原署寧遠縣知縣今補蒲州府儒學教授(臣)樊初荀
隴西縣儒學教諭(臣)田吕叶
歲貢生今補紫陽縣儒學訓導(臣)曹最
校訂
學習進士今署西和縣知縣加一級(臣)王崑
學習進士今署鎮番縣知縣加一級(臣)張能第
繕錄
生員(臣)楊國棟
生員(臣)匡懋
生員(臣)陳玫
生員(臣)顧璋
