欽定大清會典則例卷八十九
禮部
祠祭清吏司
喪禮三
太妃喪儀順治十八年正月初七日
皇考貞妃薨一切祭儀悉從妃禮康熙四年十二月
二十五日
皇曾祖夀康太妃薨奉
旨致祭奉安事宜皆於滿百日後舉行自薨逝日爲始
聖祖仁皇帝輟朝三日
大内以下宗室以上三日内咸素服不祭神王以
下奉恩將軍以上民公侯伯都統尚書以下佐
領騎都尉以上公主福晉以下奉恩將軍恭人
以上咸齊集初祭用引旛(以楮爲之)一金銀定(以楮爲之)
七萬楮錢七萬畫段萬端饌筵三十一席牛一
羊十有八酒九尊讀文致祭次日繹祭金銀定
五千楮錢五千饌筵五席羊三酒三尊大祭與
初祭同奉移豫日致祭用金銀定楮錢各萬饌
筵十有三席羊五酒五尊至日啟送
盛京
福陵妃園寢期年歲暮淸明之祭一應禮儀悉從
妃例六年十一月三十日
皇考恪妃薨
聖祖仁皇帝輟朝三日
大内以下宗室以上三日内咸素服不祭神王以
下奉恩將軍以上民公侯伯都統尚書子以下
佐領騎都尉以上公主福晉以下奉恩將軍恭
人以上照例齊集初祭大祭繹祭及奉移豫日
致祭皆與
夀康太妃喪禮同
皇祖康惠淑妃薨
聖祖仁皇帝輟朝三日
大内以下宗室以上三日内咸素服不祭神王以
下各官公主福晉命婦照例齊集初祭大祭繹
祭奉移豫日致祭及期年淸明歲暮之祭皆與
夀康太妃喪禮同十三年十一月二十日
皇祖懿静大貴妃薨
聖祖仁皇帝親詣冠摘纓緯祭酒行禮輟朝三日
大内以下宗室以上咸素服不祭神王以下奉恩
將軍以上滿漢民公侯伯以下四品官以上公
主以下鎮國將軍夫人以上民公侯伯夫人以
下一品夫人以上咸齊集初祭大祭繹祭羊酒
楮帛饌筵之數皆與
康惠淑妃同百日致祭用金銀定楮錢各二萬五
千饌筵十有五席羊七酒七尊奉移
盛京豫日致祭用金銀定楮錢各一萬八千五百
饌筵十有五席羊七酒七尊期年致祭與奉移
禮同清明歲暮之祭皆與祭
康惠淑妃禮同二十八年四月初三日
皇考恭靖妃薨
聖祖仁皇帝輟朝三日
大内以下宗室以上三日内素服不祭神王以下
一品官以上公主福晉以下一品夫人以上咸
齊集初祭大祭周月百日清明中元冬至歲暮
及奉移奉安致祭一應禮儀與六年
恪妃喪禮同三十三年六月二十一日
皇考寧慤妃薨
聖祖仁皇帝親詣冠摘纓緯祭酒行禮餘儀與二十八
年
恭靖妃喪禮同四十八年六月二十六日
皇考端順妃薨一應禮儀與三十三年
寧慤妃喪禮同五十二年十月三十日
皇考淑惠妃薨
聖祖仁皇帝親詣冠摘纓緯祭酒行禮餘儀與四十八
年
端順妃喪禮同雍正五年閏三月初六日
皇考榮妃薨十年四月初七日
皇考惠妃薨十一年八月二十五日
皇考宜妃薨乾隆元年八月初八日
皇祖宣妃薨一應禮儀皆與康熙五十二年
淑惠妃喪禮同二年正月初二日
皇祖熙嬪薨照例輟朝三日一應禮儀悉從
嬪例是年四月初七日
皇考齊妃薨
皇帝親詣冠摘纓緯祭酒行禮餘儀與元年
宣妃喪禮同四年三月十六日
皇祖謹嬪薨一應禮儀與二年
熙嬪喪禮同五年十月三十日
皇祖成妃薨一應禮儀與元年
宣妃喪禮同八年四月初一日
皇祖慤惠太妃皇貴妃薨由部以輟朝五日具奏奉
旨輟朝十日
皇帝親詣冠摘纓緯祭酒行禮一應禮儀與雍正三
年
敦肅皇貴妃喪禮同九年四月十八日
皇祖順懿密太妃薨奉
旨除事出之日不計外輟朝三日
皇帝親詣冠摘纓緯祭酒行禮餘儀與五年
成妃喪禮同是年六月二十三日
皇祖通嬪薨十一年六月二十八日
皇祖襄妃薨一應禮儀與四年
謹嬪喪禮同十八年十二月二十日
皇祖純裕勤太妃薨
皇帝親詣冠摘纓緯祭酒行禮二十二年四月初
七日
皇祖定妃薨
皇帝親詣冠摘纓緯祭酒行禮餘儀皆與九年
順懿密太妃喪禮同
一
皇貴妃喪儀雍正三年十一月二十三日
敦肅皇貴妃薨
世宗憲皇帝輟朝五日
大内以下宗室以上十日内咸素服不祭神所生
皇子摘冠纓截髮辮成服二十七日除服百日剃
頭
皇貴妃宮中女子内監皆剪髮截髮辮成服婣戚
人等成服皆大祭日除服百日剃頭
特簡公大臣辦理喪儀奏遣近支王公七人内務府總
管一人散秩大臣三人侍衞九十人成服大祭
日除服剃頭尚茶尚膳人等成服皆大祭日除
服百日剃頭内府三旗佐領内管領下官員男
婦以三分之一成服大祭日除服剃頭執事内
管領下人員大祭日除服百日剃頭皆停止截
髮辮剪髮初薨日親王以下奉恩將軍以上
民公侯伯以下四品官以上朝夕日中三次設
奠咸齊集公主福晉以下縣君一品夫人以上
朝夕奠齊集至奉移後惟祭日齊集百日内三
次奠獻百日後至未葬以前每日中一次奠獻
朔望仍三次皆内府官及内府佐領内管領下
成服男婦齊集每奠獻遣内管領妻祭酒三爵
每祭一叩衆隨行禮畢各退二十八日奉移
金棺於阜成門外十里莊先期行奉移禮致祭
金銀定七千五百楮錢七千五百饌筵七席羊
二酒五尊設儀仗讀文致祭齊集行禮奉移日
禮部堂官祭轝金棺啟行王以下各官咸隨行
所過門橋禮部堂官祭酒公主福晉命婦等皆
先往
殯宮祗候奉安祭酒行禮畢各退越日行初祭
禮用金銀定楮錢各九萬畫段千端楮帛九千
饌筵三十五席羊二十一酒二十一尊設儀仗
齊集行禮與奉移致祭同次日繹祭金銀定楮
錢各七千五百饌筵七席羊三酒三尊禮部工
部内務府光禄寺堂官及内務府成服之官員
執事人等男婦齊集行禮大祭禮與初祭同次
日繹祭如前繹祭儀又奏準
貴妃晉封
皇貴妃於未受
册封之前薨金
册寳停其鑄造照例製絹
册寳備書諡號擇日遣正副使二人讀文致祭先期
一日遣官祗告
太廟後殿
奉先殿告祭事宜由各該衙門辦理絹
册寳由工部製造
册文祭文由翰林院撰擬
册諡吉期由欽天監選擇
皇貴妃先封
貴妃之金
册寳交内務府收貯至日行
册諡禮王以下四品官以上公主福晉命婦等咸齊
集鑾儀衞豫設采亭於
午門外正副使二人詣内閣於
册寳案前一跪三叩恭奉
册寳由
午門中門出安采亭内一跪三叩興校尉舁亭
册前
寳後黃蓋御仗前導執事官員隨行至
殯宮大門外亭止正副使於亭前一跪三叩恭奉
册寳由
殯宮中門入陳於案
册左
寳右正使詣香案前三上香畢宣讀官以次宣讀
册文
寳文畢復於案退讀文祭酒致祭行禮如儀初
周月致祭用金銀定一萬楮錢一萬一千饌筵
十有一席羊五酒五尊設儀仗齊集行禮(二三周月)
(致祭同)百日内遇清明致祭不焚楮錢用挂楮
錢寳花(即佛朵)一座中元冬至歲暮致祭用金銀
定楮錢各一萬五千皆饌筵十有五席羊五酒
五尊設儀仗齊集行禮百日後清明用挂楮錢
寳花一座中元冬至歲暮金銀定一萬楮錢一
萬一千皆饌筵九席羊三酒三尊四年三月
行百日致祭禮用金銀定楮錢各二萬五千饌
筵十有五席羊七酒七尊設儀仗齊集行禮儀
與大祭同是年十一月期年致祭用金銀定
楮錢各一萬八千五百饌筵十有五席羊七酒
七尊設儀仗齊集行禮儀與百日致祭同五
年再期致祭用金銀定二萬楮錢一萬饌筵九
席羊五酒五尊設儀仗齊集行禮儀與期年同
六年奏準
皇貴妃在殯已逾三年所有朔望三時奠獻每日
中奠饌筵應行停止每月朔望奠饌筵一席羊
一四時致祭用金銀定楮錢各一萬饌筵十有
一席羊五酒五尊清明用挂楮錢寳花一座忌
日用金銀定楮錢各一萬八千五百饌筵十有
五席羊七酒七尊不設儀仗内管領下官員執
事人等齊集每致祭時辦理喪儀公大臣及禮
部工部内務府光祿寺堂官各一人前往監視
致祭令内管領妻祭酒朔望祭祀令宮殿監領
侍祭酒掌儀司官一人監視奠獻乾隆二年
奉移
金棺隨
孝敬憲皇后送往
泰陵先期行奉移禮用金銀定楮錢各一萬八千五百
饌筵十有五席羊七酒七尊設儀仗齊集行禮
沿塗駐宿奉安於蘆殿左閒奠饌筵一席至日
奉安於
隆恩殿西蘆殿次日行奉安禮致祭用金銀定楮錢各
一萬五千饌筵十有三席羊五酒五尊設儀仗
辦理喪儀王大臣暨送往之公大臣官員在
陵之貝勒大臣官員暨貝勒夫人大臣官員妻等咸齊
集禮畢各退至葬日先期行奉移禮致祭與前
奉安致祭儀同屆期恭移金棺升太平車從葬
泰陵十年正月二十六日
慧賢皇貴妃薨是日
諭皇貴妃高氏著晉封慧賢皇貴妃欽此遵
旨敬稽典禮請照
册諡敦肅皇貴妃之例製造絹
册寳書奉
旨加封字樣遣正副使二人行
册諡禮前期遣官各一人祗告
太廟後殿
奉先殿屆期陳設儀仗讀文致祭王公各官齊集行禮
儀與雍正三年同又奏準
慧賢皇貴妃薨
皇上輟朝五日王以下四品官員以上公主福晉以
下一品夫人以上咸照例齊集發引日先期行
奉移禮百日内三設奠初祭大祭次日繹祭周
月百日致祭安葬以前清明及中元冬至歲暮
致祭期年再期並三年後致祭一應禮儀皆與
雍正三年
敦肅皇貴妃喪禮同是年正月二十五日
諭皇長子生母哲妃富察氏著追封皇貴妃所有應
行典禮該部察例具奏欽此二十六日
諭皇貴妃富察氏著追封哲憫皇貴妃欽此遵
旨議準請將追封字樣書於絹
册寳前期遣官祗告
太廟後殿
奉先殿屆期遣正副使讀文致祭行
册諡禮與
册諡
慧賢皇貴妃儀同十六年奉移
慧賢皇貴妃
哲憫皇貴妃金棺隨
孝賢皇后梓宮送往
陵寢前期行奉移禮沿塗奠饌筵至
陵寢之次日安葬前一日行奉安奉移禮致祭一應
禮儀皆與乾隆二年
敦肅皇貴妃安葬禮同二十年十一月十六日
嘉貴妃薨追諡
淑嘉皇貴妃一應禮儀與
慧賢皇貴妃喪禮同
一
貴妃喪儀康熙三十三年十一月初三日
溫僖貴妃薨是日奏
貴妃薨應輟朝三日
大内以下宗室以上三日内咸素服不祭神奉
旨著輟朝五日
貴妃所生
皇子截髮辮摘冠纓成服至大祭日除服百日剃
頭
貴妃宮内女子及内監咸剪髮截髮辮成服至大
祭日除服百日剃頭婣戚人等成服大祭日除
服百日剃頭
命皇子三人成服餘皆摘冠纓内務府總管一人及茶
膳人員成服至大祭日除服剃頭所屬二内府
佐領二内管領下官員人等及伊等之妻成服
至大祭日除服百日剃頭初薨日親王以下
奉恩將軍以上民公侯伯以下一品官以上朝
夕日中設奠三次咸齊集公主福晉以下縣君
一品夫人以上朝夕奠齊集至奉移後惟祭日
齊集三月内日上食三次百日内上食二次皆
内務府官及管領下成服之男婦齊集未葬期
年内每朔望上食一次又定
貴妃金棺奉移至朝陽門外
殯宮行初祭禮用金銀定七萬楮錢七萬畫段千
端楮帛九千饌筵三十一席羊十有九酒十有
九尊設儀仗齊集行禮次日繹祭用金銀定楮
錢各五千饌筵五席羊三酒三尊不設儀仗惟
内務府官員男婦齊集大祭與初祭同次日繹
祭與前繹祭同初周月用金銀定楮錢各萬饌
筵十有一席羊五酒五尊二三周月同百日致
祭與周月同未葬期年致祭與百日同咸設儀
仗衆齊集清明不焚楮帛用挂楮錢寳花一座
中元及冬至歲暮用金銀定二千楮錢一千皆
饌筵五席羊一酒一尊又定
貴妃金棺奉移
妃園寢先期行奉移禮用金銀定楮錢各一萬五
千饌筵十有三席羊五酒五尊設儀仗衆齊集
沿塗宿次奠饌筵一至
陵寢日不直班之大臣官員咸於興龍口之外跪迎舉
哀候過隨行奉安
園寢蘆殿次日行奉安禮羊酒祭物咸與奉移同
皇子及送往之大臣官員在
陵寢之大臣官員及其妻咸齊集將入
園寢先期行奉安禮致祭禮儀與前奉安同又
奏準期年致祭焚楮錢陳饌筵嗣後忌日照
妃園寢祭祀之例於
饗殿内供果實十二盤酒三爵上香行禮
一
妃喪儀崇德六年九月十七日
關睢宮宸妃薨王以下佐領品級以上固倫公主
親王福晉以下副都統夫人以上咸齊集陳設
采仗奉移時
太宗文皇帝親臨送齊集王以下佐領以上公主福晉
以下副都統夫人以上送至
園寢奉安畢
太宗文皇帝祭酒三爵王以下皆跪每祭行一叩禮候
聖駕還宮衆皆退初祭禮王以下佐領品級以上公
主福晉以下副都統夫人以上齊集
太宗文皇帝親臨祭酒三爵子以上各祭酒一次讀祭
文時王以下各官皆跪讀畢興
聖駕還宮衆皆退周月致祭禮
太宗文皇帝親臨王以下大臣等齊集祭酒行禮如儀
大祭禮
太宗文皇帝親臨王以下佐領品級以上公主福晉以
下副都統夫人以上齊集陳設祭品畢王貝勒
以下各官序立宣讀追諡
册文王以下衆官皆跪宣讀畢
太宗文皇帝祭酒王以下衆官行三叩禮内大臣以上
外藩王貝勒以下暨朝鮮國世子各祭酒一次
聖駕還宮衆皆退朝鮮國王遣使行祭禮是日守
陵官於
殿内設香燭案禮部官於儀仗末東西設案陳禮
物兩黃旗大臣在階下兩翼排班來使亦在階
下東西序立内院大臣奉祭文進
殿女官焚香來使赴甬道前跪衆官在東西兩旁
跪讀滿祭文畢女官祭酒一爵衆一叩次讀漢
祭文畢女官祭酒一爵衆一叩次讀蒙古祭文
畢女官祭酒一爵衆一叩衆官皆立舉哀來使
行三跪九叩禮畢衆止哀各退二周月致祭
禮
太宗文皇帝親臨兩黃旗大臣齊集祭酒行禮與初周
月同又行大祭禮
太宗文皇帝暨
孝端文皇后親臨貝勒以下佐領以上副都統夫人以
上齊集
太宗文皇帝祭酒衆皆跪行六叩禮外藩王朝鮮國世
子兩黃旗大臣各祭酒一次
聖駕還宮衆皆退順治初年定
妃嬪之喪皆内務府掌行臨時請
旨十五年三月十五日
悼妃覺追諡曰悼一切禮儀悉從妃例康熙九
年四月十二日
慧妃薨
聖祖仁皇帝輟朝三日
大内以下宗室以上三日内咸素服不祭神
妃宮中女子内監剪髮截髮辮咸成服二十七日
除服百日剃頭婣戚人等成服二十七日而除
百日剃頭茶膳房人員男婦成服皆於大祭日
除服百日剃頭又定
妃初覺日親王以下奉恩將軍以上民公侯伯以
下一品官子以上公主福晉以下縣君奉恩將
軍一品夫人以上咸齊集奉移日祭日同二周
月内日上食三次百日内日上食二次均内府
官及執事内管領下官員男婦齊集又定
妃金棺奉移
殯宮行初祭禮用金銀定七萬楮錢七萬畫段千
端楮帛九千饌筵三十一席羊十有九酒十有
九尊設采仗衆齊集行禮次日繹祭金銀定楮
錢各五千饌筵五席羊三酒三尊不設采仗執
事内管領下官員男婦齊集大祭與初祭同次
日繹祭與前繹祭同周月致祭用金銀定楮錢
各一萬饌筵十有一席羊五酒五尊二周月三
周月百日致祭及未葬期年致祭羊酒楮帛之
數皆與初周月同清明設挂楮錢寳花一座中
元及冬至歲暮用金銀定二千楮錢一千皆饌
筵五席羊一酒一尊執事内管領下官員男婦
齊集二十年
妃金棺由殯處奉移
妃園寢豫期行奉移禮用金銀定楮錢各一萬五
千饌筵十有三席羊五酒五尊設采仗衆齊集
沿塗駐宿奠饌筵一
陵日不直班之大小官員咸於十里外跪迎舉哀候過
隨行奉安
園寢蘆殿次日行奉安禮陳設祭物與奉移同送
往大臣官員暨在
陵之大小官員等及其妻咸齊集將入
園寢先一日行奉移禮與前奉安禮同至吉期安
葬三十五年六月二十日
平妃薨一應禮儀與康熙九年
慧妃喪禮同三十八年七月二十五日
敏妃薨一應禮儀與三十五年
平妃喪禮同(雍正元年)追封爲
敬敏皇貴妃五十年十一月二十日
良妃薨一應禮儀與三十五年
平妃喪禮同雍正十二年五月二十四日
寧妃薨一應禮儀與康熙五十年
良妃喪禮同
一
嬪喪儀康熙年間定
嬪薨逝
皇帝輟朝二日
大内以下宗室以上二日内咸素服不祭神
嬪所生暨撫養
皇子皇子福晉截髮辮剪髮摘冠纓去首飾成服
二十七日除服百日剃頭
嬪宮中女子内監剪髮截髮辮成服二十七日除
服百日剃頭婣戚人等成服二十七日而除百
日剃頭奏派内務府總管一人成服(無所出者不奏)至
大祭日除服剃頭執事内管領一人及執事内
管領下男婦之半成服皆大祭日除服百日剃
頭又定
嬪初薨日親王以下奉恩將軍以上民公侯伯以
下一品官子以上公主福晉以下縣君奉恩將
軍一品夫人以上齊集奉移日祭日同一月内
三設奠百日内朝夕奠内府成服官員護軍領
催男婦於奉移前分班齊集至百日後男婦各
十人齊集又定初祭用金銀定五萬楮錢五
萬畫段七百楮帛五千饌筵二十一席羊十有
一酒七尊設采仗衆齊集行禮次日繹祭用金
銀定楮錢各三千饌筵三席羊三酒三尊内府
官員及執事内管領下成服之男婦齊集大祭
與初祭同次日繹祭與前繹祭同周月致祭用
金銀定楮錢各七千饌筵七席羊三酒三尊二
周月三周月及百日致祭羊酒祭筵之數同清
明不焚楮帛設挂楮錢寳花一座中元及冬至
歲暮用金銀定二千楮錢一千皆饌筵二席羊
一酒一尊内府官員及内管領下成服之男婦
齊集又定
嬪金棺移送
妃園寢豫期行奉移禮用金銀定楮錢各一萬饌
筵九席羊三酒三尊沿塗宿次奠饌筵一至
陵日不直班之大小官員等咸於十里外立迎舉哀候
過隨行至
園寢蘆殿次日行奉安禮陳設與奉移同送往大
臣及在
陵之大小官員皆齊集將入
園寢先一日行奉安禮與前奉安禮同至吉期安
葬
一
貴人喪儀康熙年間定
貴人薨逝所生
皇子皇子福晉截髮辮剪髮摘冠纓去首飾成服
二十七日除服百日剃頭
貴人宮内女子内監剪髮截髮辮成服執事内管
領一人及執事内管領下男婦之半成服皆大
祭日除服百日剃頭又定
貴人初薨日貝勒以下一品官以上貝勒夫人以
下一品夫人以上咸齊集奉移日祭日同大祭
以前朝夕二設奠百日内日一奠内府成服官
員護軍領催男婦奉移前分班齊集至百日後
男婦各十人齊集又定初祭用金銀定楮錢
各三萬畫段五百楮帛三千饌筵十有五席羊
九酒七尊次日繹祭金銀定楮錢各二千五百
饌筵三席羊三酒三尊大祭與初祭同次日繹
祭與前繹祭同初周月致祭金銀定楮錢各七
千饌筵七席羊三酒三尊二三周月百日致祭
同清明不焚楮帛設挂楮錢寳花一座中元及
冬至歲暮金銀定二千楮錢一千皆饌筵二席
羊一酒一尊又定
貴人金棺奉移
妃園寢豫期行奉移禮用金銀定楮錢各七千饌
筵七席羊三酒三尊奉安
園寢次日行奉安禮送往大臣官員及在
陵大小官員並其妻咸齊集先一日行奉安禮與前奉
安禮同至吉期安葬
一常在答應等喪儀順治十八年定凡未有封
號宮人喪禮隆替不等皆由禮部行文各該衙
門備辦
欽定大清會典則例卷八十九
