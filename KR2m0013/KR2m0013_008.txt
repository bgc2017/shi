欽定大清會典則例卷五
吏部
文選清吏司
月選二
一分月選官順治初年定雙月推升大選單月
急選(康熙三年改為同月籤選五年議準仍分月選)
一投供驗到康熙二年定人文到部每月初一
日投供又題凖正月開印後令補投供驗到
開印日投赴選咨文仍以初一日計算四年
題凖候選官自投文到部後隔一選期銓補(人文)
(到部至選期自前月初一日至次月二十五日凡隔五十五日)初選官投互結
並同鄉京官印結候補官止投原籍印結及京
結均令親身赴部如人先到而文結在後或文
結到而人不到均行扣選三十九年題凖每
月初二日起司官將驗到人員詳察造冊呈堂
豫行細閱以免臨選舛錯乾隆六年奏凖奉
旨即用人員免其取具文結竢投供驗到扣滿限期
再行選用至月官引
見扣除指明以何項員闕别用及親老奏明改補近
地人員均繫已經得補之人如下月即有闕出
上月未及投供仍凖銓選若無闕亦令投供驗
到二十年奏凖滿洲蒙古外任道府同知通
判州縣等官丁憂仍在原衙門行走者服滿後
亦照各項候補候選人員之例取具服滿赴補
文結到部一例投供扣限方凖銓選以杜擇闕
之弊其候補道府各官竢赴部驗到後遇有請
旨道府員闕方凖夹單請
旨簡用二十一年奏凖八旗外任丁憂在各衙門
行走人員服闋後堂官詳加甄别其勤慎辦公
堪膺外任者奏聞請
旨照例外用否則奏
聞停其外用仍留衙門行走以京官升用
一閏月停選康熙九年題凖閏月不行選官其
候選官亦不令投供驗到
一京察大計停升順治十三年議凖内外各官
遇
京察大計之月題明停其升補竢出榜後仍按各
月所出之闕升補
一截取候選官員康熙四年
諭候選各官酌量出闕多寡應截留者留京其餘聽其
回籍竢選期將近咨令赴部欽此雍正元年議凖
進士知縣均令回籍照原甲第名次候部截取
赴選十年定應升知縣之教職以及經歴等
官按其俸次最深任内無參罰案件及下第舉
人補授教職按其科分名次輪班應選者豫行
截取二十人(乾隆三年奏凖酌量截取不拘二十人之數)令該督撫
詳加驗看給咨赴部其俸次在前應截取之人
見任内有參罰事故未獲截取續經銷案即補
行截取仍較俸升用乾隆七年奏凖遠近省
舉人知縣每次截取三科竢選用將完再行具
題截取十七年議凖見在截取到部舉人第
二科開選即具題再行截取一科以足三科之
數遇有簡發不致乏人
一候選文結順治初年定旗員取本旗都統印
文漢官取原籍地方官印結(開明科分名次年貌籍貫及三代履)
(歴並無假冐頂替違礙事故)在京郎中以下小京官以上在
外道府以下七品官以上取具同鄉京官印結
人文到部於單月初一日驗到如有該撫咨報
起程之文而無原籍印結者不凖入選康熙
十年題凖截取官員如丁憂回籍服滿起文赴
部者仍照原班名次挨選又議凖候選官若
塗中遺失赴選文取具該地方印結投部察對
與該省咨報本官起程日期相符者凖取京官
印結候選雍正元年題凖候選候補官員已
經取過赴選文結投部再於新例加捐者停其
重取文結乾隆九年奏凖加捐人員如已捐
雙月選用又加捐本班先用及已於舊例捐不
論雙單月即用又在新例捐不論雙單月者所
捐班次與應用月分並無更易無庸於加捐後
再行扣限至由雙月改捐單月及由單月改捐
不論雙單月者班次已經更易雖不必重取文
結應於戸部咨文過部後扣足供限銓選
一候補文結順治初年定凡丁憂治喪服滿及
病痊假滿漢官取具原籍印文旗員取具都統
印文其裁汰廻避降調及降革還職解任開復
者均取具原任印文人文到部於雙月初一日
取具京官印結投部驗到單月遇有員闕照赴
補之文先後挨補其部寺司務不專補原部寺
員闕遇單月所出各部寺員闕補授(京官候補坐補原衙)
(門惟部寺司務通補)内閣中書(不歸月選具題補授)不拘雙單月人
文到部遇有員闕由内閣移送凖其先補康
熙四年題凖官員有起赴補之文到部因原案
降調者或起降調之文到部因别案降調者或
因前案開復而復還官級者或已照所降之級
銓補尚未赴任而隨復還官職者均照原文補
授九年題凖官員補授之後或前官留任或
督撫題補有人及裁汰其新補之官未經給憑
與已領憑而未到任者不必再行起文仍照原
文補授(若已經前往赴任則應留本省題補别見外官别補條)凡服滿官
員文已到部未補復丁憂者服滿起文到部仍
照前文補授(服滿文内有候補字樣停其重取文結)候補官員止
將候補之文投部身在原籍患病取具該地方
印結投部在籍調理竢病痊再行起文赴部照
後取之文補授至各官赴補之文到部文選司
付察考功司本官離任前後有無别項事故無
事故者凖其候補服滿者由稽勲司察明移付
文選司凖其投供雍正十一年
諭部屬官員嗣後除告假開復二項仍照舊例於單月
銓補外其丁憂起復人員著不論雙單月遇闕即行
補用欽此乾隆八年奏凖官員降革之後業已回
旗回籍後經開復者凖其取具本旗原籍咨文
赴部銓補
一正八品以下候選候補官康熙六十年題凖
八品以下應選人員停其投供驗到在籍候選
文憑咨發該撫驗看如有出身不正行止不端
及年老殘疾之人咨部革退雍正七年議凖
冊報到部之考職吏員由部開明令該督撫府
尹𫝊齊驗看衰老者休致年力精壯者照限彙
冊報部如已驗之人將次用完再行文各省驗
看(凡正八品以下官均給文咨部即凖候選考職吏員經年久遠多有年力衰邁故必驗看)
(報部方凖銓選)十二年議凖書辦入籍順天及在順
天等處著役者候選雜職於起送赴選冊結之
日即於地方官處呈明祖籍一並開載冊内送
部其有掣籤發憑之後始行申報者照例議處
乾隆十一年議凖候補正八品以下各官照
初選例在籍候補此内有由知縣以上奉
旨降至知縣以下等官未經引
見者例得與月官一同引
見應仍令赴部投供驗到與在籍各官通較補文日
期先後補用其餘各項人員候補之文到部照
文到日期注冊扣限五十五日挨補十二年
議凖截取吏員凖督撫府尹驗看彙冊送部後
續有單咨送部者竢將来截取之日一并歸入
驗看彙齊造冊送部十六年議凖考職吏員
照例截取驗看其自揣年力衰邁者免其赴驗
均令報部給以頂帶注冊嗣後截取驗看統以
五年為率
一教職候選候補順治十年議凖教職就近選
補令在籍候憑仍取地方官印結並親供三代
履歴本身年貌報部康熙四十九年議凖候
補教職撫臣考試後停其按名具題止令咨部
(考試等第詳載俸滿保題例)雍正二年覆凖候選教職人
員遇有丁憂病故者按月報部注冊十二年
議凖各省候補教職夲省補文到部不論五十
五日單月遇有員闕挨次補授雲南貴州廣東
廣西四川福建教職均由各省督撫題補候補
之文到部將執照給發該省照例題補(雲南等省教職)
(乾隆十九年均改歸部選)
一文結分投部科不凖臨選駮察康熙五十一
年議凖凡赴選官員取具文結分送部科五
十七年覆凖候選候補各官文結内均各開明
三代履歴年貌籍貫有無過繼字樣如有假捏
將出結官一并議處六十年題凖赴選文結
内小有舛錯取有都統咨文同鄉官印結即凖
改正不行駮察如有應行駮察之處限二十日
内駮察文結換到亦不再扣五十五日之限至
投供驗到各員限十日内察明二十日内注冊
其注冊日期亦不再扣五十五日之限其服滿
病痊文内有候補候選字樣者停其重取文結
一文結投部定限康熙四年題凖在京者限十
日直隸限兩月山東山西河南限三月江南江
西浙江湖廣陕西限四月福建四川廣東廣西
貴州限五月雲南限六月乾隆十四年奏凖
候補候選官員咨文印結投部無故違限半年
以上者罰俸六月一年以上者罰俸一年
一開闕截限國初定内外官員推升更調告假
遷葬省親(告假遷葬省親等項乾隆七年定以各衙門咨到之日開闕)增設
復設等項以奉
旨科鈔到部之日開闕丁憂終養竢稽勲司移付文
選司開闕休致告病解任質審降調革職提問
及大計京察甄别處分官員均竢考功司移付
文選司開闕斥逐官據督撫咨冊開闕病故官
京官由本衙門咨文外官由督撫咨冊或科鈔
揭帖先到者即行開闕承襲官爵者由該旗咨
送開闕在京領憑及外官奉差到京病故者據
該城司坊官申報開闕順治十五年議凖各
官員闕科鈔咨文到部送司按日登記呈堂稽
考康熙十年題凖每月所出之闕均於二十
日為止若截限以後遇有員闕皆歸次月二
十八年覆凖凡具題應出之闕十二日以内到
者於十七日以内具題作本月之闕十三日以
後到者作下月之闕其無庸具題之闕二十日
以内到者作本月之闕二十一日以後到者作
下月之闕三十九年題凖每月二十日截限
之後大選推升急選人員有事故扣除者人闕
皆扣即算一班下月不必還補竢再挨到班次
方行擬補乾隆四年奏凖升任官員有病痊
補行引
見者竢奉
旨凖其升補後其原任之闕不論該員病痊月分但
察其原升選月分應歸雙月者仍歸雙月銓選
應歸單月者仍歸單月銓選十年議凖各衙
門遇有保題之闕不拘保奏先後總視保題之
本闕出在何月所遺之闕照例歸次月銓選其
有遞行保題後出之闕應歸月選者均按原題
之闕出在何月應歸單月者仍歸單月應歸雙
月者仍歸雙月十五年議凖外任推升官員
具題後行文各省督撫即將該員承辦事件察
覈給咨赴部或須半年以上方可完結不能依
限赴部者豫為咨部奏
聞開闕十七年奏凖推升官員不能依限赴部引
見該督撫咨文到部應照例奏
聞開闕者其開闕限期照議覆科鈔日期辦理
一議官掣籖國初定二十日截限二十一二兩
日司議二十三日堂議後出序單二十四日過
堂(同官同日及兼項者掣定)二十五日於
天安門外封籤公同看掣(出差外任及在籍人員堂官代掣)臨期
無故掣籤不到者付考功司議處
一月官考驗順治初年定京官主事以上外官
知縣以上及由知縣升任之中書評事博士等
官並各部寺司務直隸州州同州判均令考試
(初制當堂考其身言糊名考其書判分等取選後停其考試一例銓選)康熙三
十七年
諭大選急選官員有年老衰廢者吏部即停其掣籤仍
奏明引見欽此五十三年議凖月選官掣籤後會
同九卿驗看雍正三年奉
旨嗣後凡有棚民之州縣員闕吏部於月官履歴進呈
時一并具奏又覆凖月選各官於繕寫履歴後令
其切實條陳十一年奉
旨進士舉人例應銓補知縣該部堂官於銓選時詳加
甄别凡年老才庸之人即令改教十二年議凖月
官掣籤後將各官名單咨送各衙門會同九卿
(乾隆七年定例增入詹事)科道驗看如此内有行止不端出
身不正並年老衰病祖父有錢糧虧空者即行
舉出又議凖推升官員到部有患病未經驗
看者附於每月月選官後補行驗看考試引
見十三年十一月
諭嗣後月官考試履歴如果伊等於政治確有所見
凖其據實條陳或自述其何以居官何以蒞事亦
凖其敷納若胸中無欲吐之言止許繕寫履歴其
濫用頌聖套語槩行禁止欽此乾隆三年奏凖
月選官有年逾六十而所掣之闕在三千里以
外者於進
呈履歴時一并聲明具奏十七年
諭向例月選官員由九卿驗看所以澄銓敘而辨官
材典至重也但九卿人衆往往互相觀望不肯實
心體察虚應故事屢經𫝊旨申飭而積習不悛且
或有托故不到者如此則審官量材之寄其何賴
焉嗣後月選各官應由九卿驗看者該部屆期取
九卿職名奏請特點驗看如仍蹈故習朕則咎歸
點出之人欽此又奏凖每月開列九卿名單請
旨欽點之時將滿漢掌科掌道職名亦開列請
旨點出一二人随九卿於驗看時悉心酌議倘有瞻
徇亦得随時陳奏
一備擬知縣乾隆十一年奏凖月選知縣於正
選人員外以其次應選人員各照雙單月分按
班備擬雙月將進士新進士舉人俸滿教職捐
納等五班各擬一人單月將應補捐納進士新
進士舉人俸滿教職等六班各擬一人如本班
無人即將例應抵選人員照例擬抵與本月分
月官一同考試驗看附於月官之末别為一班
倘有扣除員闕即將擬備班引
見以備扣除遺闕之用以上備用人員不入班次積
算其未用人員仍歸各原班内依次銓選又
奉
旨擬備知縣原為扣除遺闕之用今按班備擬之内
即有年力衰庸應以教職改補者非擬備本意矣
嗣後吏部於九卿驗看時亦一并甄别引見聲明
請旨其擬扣人數仍按班豫備足額候朕簡用
一雙月選法郎中員外郎主事均先盡丁憂服
滿坐補原部之人無人用病痊假滿坐補原部
之人如又無人郎中用推升四人捐納一人員
外郎用推升二人捐納一人廕生一人京官推
升五次之後將在外同知知州推升一次(京官每遇)
(雙月升班不論員闕多寡均為一次竢五次後將在外同知知州遇雙月推升班次亦不論員)
(闕多寡升用一次仍歸升班積算本月無闕或未用升班仍不過班)京官推升六
人之後將漢軍各部堂主事推升一人(漢軍司主事均)
(歸并漢官一同較俸升轉惟漢軍堂主事别立升班竢司主事等官升用六人之後升用一人)
(不入二升分内積算)主事推升漢小京官二人學習進士
一人散館庶吉士一人捐納一人廕生一人推
升外官二人學習進士一人散館庶吉士一人
捐納一人廕生一人漢小京官推升兩班之後
(每班兩人)將漢軍小京官筆帖式等推升一人(主事以上)
(漢軍歸并漢官小京官以下漢軍漢人仍各分額故漢軍小京官筆帖式别立升班不入二升)
(分内積算乾隆十九年奏凖漢軍例不用刑部又吏禮兩部專用進士出身之人漢軍應升)
(時遇此三部闕即行過班扣除嗣後遇漢軍例不得用之闕下月有合例之闕即凖補升仍於)
(原過班月分積算)都察院都事入於主事班内一例升
選京府治中通判經歴光祿寺署正典簿太常
寺典簿鑾儀衛經歴詹事府主簿均四選一升
通政使司經歴知事(二項合為一班)中書科中書大理
寺評事太常寺博士(三項合為一班)各總計四選一升
選班内廕生與捐納之人間用(廕生捐納均為選班一廕一捐)
(輪用兩次為四選如捐納無人即用廕生廕生無人即專用捐納統計廕捐選用四人之後方)
(用推升一人)都察院經歴四選一升選班均用廕生
大理寺寺正均歸推升部寺司務一選一升選
班專用捐納之人在外道府計闕輪流間用第
一次用漢班一人在外推升一人(道由郎中知府推升知府)
(由員外郎同知運同治中直隸州知州推升即升卓異班内用二次俸深班内用一次即升卓)
(異無人仍將俸深升用即升卓異班内先盡即升次用卓異)捐納一人漢班
一人在外推升一人捐納一人滿班一人第二
次用漢班一人在外推升一人捐納一人滿班
一人周而復始(向例道府皆值郎中應升月分令其兼掣乾隆十七年議凖)
(郎中以道升用員外郎以府升用又奉旨滿員保送道府暫行停止)運同同知
知州提舉均一選一升同知升選兩班之後用
滿洲小京官記名以同知用一人直隸州知州
專用應選之人(主事等官記名滿漢分班計闕間用)通判四選一
升升班之後用滿洲小京官記名以通判用一
人知縣進士五人舉人五人捐納四人捐納無
人將舉人抵選推升三人(十七人為一班)進士一班之
後用新進士(新科進士奉用者旨以知縣即)二人無人將應
選之進士抵選一人一班之後用俸滿之教職
(各省教職六年俸滿保題奉旨以知縣用者)二人無人將應選之
舉人抵選兩班之後用舉人教習一人(計班選用只將)
(正班積算其抵選插班槩不積算餘仿此)三班之後用漢軍舉人一
人貢生教習一人推升一班之後用滿洲俸深
筆帖式一人兩班之後用滿洲舉人一人直隸
州州同專以舉人選用(直隸州州同并入知縣内將應選知縣之舉人)
(按闕備擬一例兼掣將掣得之人擬補如止出有州同闕即將科分名次在前之人坐補)州
判以恩拔副榜貢生選用(經各省驗看以直隸州州判咨部者通較)
(年分先後同年者一例掣籤將掣得之人擬補二闕之後用恩拔副貢捐納一人)其餘
州同州判縣丞均四選一升選班内用貢監考
職一人捐納一人恩拔副榜考職輪用二人貢
監考職選用七人之後用外郎考職一人(外郎選用)
(入於貢監考職分内積算)教授專用進士就教之人無人將
學正教諭論俸推升仍算前俸與縣丞等官一
體升轉經制正諭四選一升選班專用舉人就
教之人四選一升之後用舉人教習一人明通
舉人三人復設教諭用恩貢一人拔貢一人副
榜一人由正途捐納一人捐納無人以舉人就
教者抵補貢生教習一人明通舉人二人教習
輪用二人之後將肄業期滿之恩拔副貢選用
一人經制訓導專用歲貢候選之人復設訓導
用歲貢二人由廪生捐納一人歲貢教習一人
教習輪用二人之後將肄業期滿之歲貢優貢
選用一人正八品府經歴四選一升選班内用
在京吏員一人在外吏員二人各分一應(考職吏員)
一捐(如先用京應一人次用外應外捐各一人再用京捐一人外應外捐各一人以下仿)
(此)大選四班之内用監生捐納一人(吏員考職捐納不論)
(京外計三闕後用監生捐納正八品一人)主簿吏目均四選一升選
班内用監生一人吏員一人各分一應一捐(如先)
(用監生考職一人次用吏員考職一人再用監生捐納一人次用吏員捐納一人挨次輪用其)
(吏員考職捐班仍以一京兩外分算與正九品一同積算)歲貢考職二人四
選一升之後各用漢軍貢監考職一人正九品
四選一升選班内用在京吏員一人在外吏員
二人各分一應一捐從九品四選一升選班内
用在京吏員一人在外吏員二人各分一應一
捐監生捐納一人州縣總吏京通倉書提牢典
吏於外應之後選用一人其應用班次内(三項合爲)
(一班一班之内再加分晰)先用總吏三人次用倉書一人再
用提牢典吏一人以次輪用内閣六部事繁書
吏每於京應京捐之後各選用一人太常寺等
衙門事繁書吏止於京捐之後選用一人未入
流選法與從九品同惟禮部儒士以府檢校坐
補如府檢校無闕竢典史選用十四人之後將
儒士選用一人以上正八品正九品從九品未
入流除各項不入班次即用人員并升班貢監
考職儒士供事不積算外計吏員選用(如吏員捐納考)
(職總吏提牢典吏倉書事繁書吏均積算)七人之後用内閣供事一
人宗人府供事隨内閣供事挨班輪選一人十
四闕之後用律例館供事一人其餘各闕均四
選一升(凡應選各闕例内未經別立班次者均用四選一升)選班無人均
歸推升每月月選後注冊下次積算
一單月選法郎中員外郎主事先盡服滿坐補
原部之人次盡病痊假滿開復坐補原部之人
如皆無人郎中用應選之人員外郎用降補一
人捐納一人主事用行取二人(知縣行取乾隆十六年停)學
習進士一人散館庶吉士一人降補一人捐納
一人道員先盡科道外轉之人無人用應補一
人捐納一人知府直隸州知州應補一人捐納
一人知縣用服滿四人開復二人捐納四人進
士四人新進士二人舉人四人俸滿教職二人
鹽場期滿一人捐納新進士俸滿教職無人將
應選之舉人抵選直隸州州同用應補一人舉
人一人捐納一人直隸州州判用應補一人恩
拔副榜就職一人捐納一人如應補捐納無人
州同將舉人選用州判將恩拔副榜就職人員
選用教授專用應補之人經制正諭用應補一
人明通舉人一人應補無人將明通舉人抵補
訓導專用應補之人復設教諭用應補一人應
選二人捐納一人明通舉人二人捐納無人用
明通舉人抵選訓導用應補一人應選二人捐
納一人應補無人將應選抵補餘皆補班(凡服滿假)
(滿降革解任開復降調别補均爲補班通較文到日期先後)與捐納間用(凡應)
(選各闕例内未經别立班次者均用一應補一捐納應補無人專用捐納捐納無人專用應補)
(注冊下次接算不行還班)如單月無人歸於大選
一官員給憑康熙九年覆凖凡在京官員無論
初選升授皆停其給憑
命下之日宣
旨赴任其在外升授京官行文該省任内交代清楚
給咨赴部又議凖在外各官
命下五日寫憑用印送吏科填限於十日内送部寫
年月用印京官升外任及急選大選各官取具
京官印結即行給發於十日發完其在外升任
官員文憑咨發該督撫轉給十年題凖官員
公差來京如推升文憑已經發行地方或有已
領文憑公差未完而程限將違别請執照赴任
者察無别情凖改期給照又議凖官員領憑
後如任内有錢糧盗案未完或畱任候新官交
代違限及患病不能赴任違限者該督撫藩司
將所誤情由送部改限令其赴任仍知會吏科
又議凖各官赴任或中塗失憑即取本處地
方官印結並本處督撫藩司請給執照赴任者
凖改給執照赴任十五年議凖畫憑不到吏
科即行移會吏部察無丁憂事故出示𫝊令畫
憑如一月内呈明事故到部者知照吏科凖其
補行畫憑給發違限兩月不畫憑者即行開闕
移付考功司議處(違限兩月例革職故開闕)違限一月以上
者照例議處外凖其補行畫憑給發(一月例止罸俸故仍)
(凖畫憑)如已逾兩月方具呈患病事故者不凖
二十六年議凖正八品以下雜職候選官員停
其赴部投供原籍地方官驗看確實詳開履歴
加具印甘各結申送巡撫彙册送部與捐册考
册相符方行銓選寄籍順天者取本衙門著役
五名互結選後内府每省發漆匣五箇吏部開
具號數並該員年貌籍貫固封匣内令當月司
官親送兵部由驛𫝊送各該撫分發各屬州縣
取具該員年貌履歴印結考職捐納執照申送
該撫覈明並將所投文憑若干數目封固原匣
送部察覈令該員赴任仍將年貌籍貫咨送赴
任地方巡撫覈對繳憑至應補人員有領本省
地方官咨文印結並京官印結赴部者補用後
領憑赴任雍正二年覆凖見任論俸推升知
縣以下等官由部具題奉
旨後將文憑封發該撫令其詳加驗看如果居官好
有才能者即行給憑令其速赴新任有年老不
及者即行具題别行銓選乾隆四年議凖在
京各衙門即用書吏五年役滿各該衙門於一
月之内即出具考語將該吏著役時地方官印
結並取具同鄉京官印結一并咨送過部注册
將從九品未入流二項令其兼掣按役滿日期
先後挨次選用吏部掣定職銜之後即行填寫
執照知照該衙門轉行給發飭令回籍並令本
衙門知照該吏原籍地方存案竢挨選得闕之
後照各項雜職之例將文憑封固驛遞該督撫
分發州縣給發赴任竢到任後仍將原發文憑
執照一并繳部察覈五年議凖内閣各館供
事竢補闕食公費年限滿日該館即飭令回籍
宗人府供事律例館供事禮部儒士等項亦各
按年滿之日一并飭令回籍竢選授後將文憑
封固驛遞該督撫驗看給發十六年議凖正
八品以下微員除在籍候補候選者仍照例將
憑封發本省驗看給發外其有在京簡選者遇
有月選得闕之員凖令該員等取具同鄉京官
印結投遞履歴赴部過堂由部代爲掣籤附於
月選之末會同九卿驗看如有年老不堪供職
者即於摺内聲明扣除如無前項情由彙題奉
旨後移會吏科畫憑亦即由京定限給憑赴任至此
項人内有引
見時奉
旨降至正八品以下等官未經回籍者有各館議叙
咨明畱館辦事者與守部候簡人員事同一例
亦應凖其一例在部領憑十九年覆凖八品
以下雜職等官文憑照教職發憑之例將文憑
封固移交兵部轉發提塘遞送各撫勒限分發
仍飭各州縣取具各員年貌履歴印結送部覈
對其將文憑用漆匣封固由驛遞𫝊送之例即
行停止所有各省憑匣並原發鑰匙令各省送
部貯庫
一繳憑順治四年議凖各官領憑到任後送該
撫藩司繳部並到任日期均按季繳報内有違
限吏科覈實題參
雙單月選法雜條(銓選班次已於雙單月條内詳載其有不入班次及並非)
(每月銓選常法逐條分纂以備稽考)
一扣除别補雍正六年奉
旨扣除别補人員爾部於每月月選之前將該員應否
令其一體掣籤之處具奏請旨七年定見任推升
人員扣除之後仍留原任竢又屆應升班次有
該員應得之闕由部於月選之前將應否一體
升補之處具奏請
旨
一遇闕即用雍正十二年議凖奉
旨凡即用人員無論雙單月不入班次即用又議凖
裁闕赴部别補之員人文到部無論雙單月不
入班次即用又議凖各官選補推升如該督
撫將前官題留或别題有人該員未經奉
旨仍歸原班補用已經奉
旨不入班次即用或有已經領憑尚未赴任該員情
願在彼省效力者許其前往遇有相當之闕題
補其已經前往無任可到者留於該省遇應得
之闕補授若一時無應得之闕暫令委署候闕
題補如有應歸月選之闕即行扣留知照該省
題補乾隆四年奏凖各項官員如有奉
旨指明以何衙門補用及以何省補用並見在止存
三闕四闕者不論雙單月遇闕凖其先補
一計闕選用乾隆四年奏凖奉
旨補用人員除外任降革起用均歸於單月開復應
補班内以奉
旨日期與各項候補人員投文日期通較先後挨補
其凡有本班可歸者仍歸本班銓選如有並無
班次者歸於月選不論雙單月是否積闕一幷
計算竢五人之後選用一人(照奉後挨旨日期先補)其
郎中員外郎主事凡有應歸月選之闕無論保
題月選一幷計算五人之後選用一人十一
年議凖凡五闕後應用人員已經選補尚未奉
旨旋經扣闕下月遇有員闕即行選用至下次數闕
人員仍由該員初選之闕算起其續補之闕仍
行積算
一特用部屬乾隆四年奏凖凡奉
特旨補用部屬人員除本人原繫候補候選降革廢
官並原繫見任部屬仍以部屬升用及外任改
補京職者均竢補官後再行赴部任事外其餘
見任在京文職武職奉
旨以部屬用者如業經指定部分即令其先在該部
額外行走仍食本身原俸竢有闕該堂官遵
旨題補未經指定部分者掣籤分發各部行走亦照
本身職銜食俸竢有闕由部照例銓補
一降調官員得闕後引
見雍正十三年議凖知縣以上官員蒞任後緣事降
調者該員赴部候補得闕時不論品級均與月
選官一同引
見請
旨其未經補闕以前如有業經引
見奉
旨照所降之級用者竢月選得闕時繫知縣以上仍
照例引
見繫不應引
見之員無庸再行引
見
一廕生外用乾隆元年奏凖廕生引
見奉
旨内用者本有正班外其有奉
旨以同知知州用者應歸於雙月一選一升之後選
用一人以通判用者歸於雙月四選一升之後
選用一人以知縣用者歸於雙月捐班之前選
用一人七年定難廕生應用外任者均歸於
雙月捐班之前選用
一小京官學習期滿乾隆元年奏凖各部保舉
學習七品小京官三年期滿該堂官出具考語
咨送外用者以通判歸於單月一應補一捐納
之後選用一人
一察奏廢官乾隆三年奏凖都察院察奏廢官
引
見奉
旨以主事用者歸於單月行取學習散館庶吉士降
補捐納輪用一周之後選用一人
一保舉選用乾隆四年奏凖各省保舉孝廉方
正及保薦幕賓奉
旨以知縣用者歸於雙月五十一人之後選用一人
奉
旨以佐雜等官用者歸於單月一應補一捐納之後
選用一人以直隸州州同州判用者竢單月補
用二人之後選用一人(直隸州州同州判舊無捐班)孝廉方
正奉
旨以教諭用者歸於雙月以復設教諭恩拔副捐輪
用一周之後選用一人以訓導用者歸於雙月
以復設訓導肄業人員選用兩班之後選用一
人
一教職俸滿雍正四年議凖各省教職六年俸
滿該督撫學政保題引
見奉
旨以知縣用者歸於雙單月舉人班次之後各選用
二人
一鹽場大使庫大使俸滿乾隆四年奏凖舉人
候選知縣及貢生候選州同州判補授鹽庫大
使五年期滿保題以應得之闕用者繫知縣歸
於單月舉人四人之後選用一人繫州同州判
歸於單月一應補一捐納之後選用一人繫直
隸州州判歸於單月補用二人之後選用一人
一各學教習期滿康熙七年議凖國子監教習
由貢生考補者三年期滿國子監咨送到部以
知縣注冊入於本年簡選舉人之後選用雍
正七年奏凖教習舉人繫應選知縣之員請入
於雙月五舉之後選用一人奉
旨舉人教習期滿著該管官將伊等教習如何之處具
奏引見如盡心教習較衆更加勤慎交部以應得之
闕即用其中等者照部議於雙月五舉之後補用一
人十三年議凖舉人教習奉
旨以知縣用者應將從前五舉選用之例酌改歸於
雙月十舉之後選用一人其由貢生出身者原
非應得知縣之人今教習期滿奉
旨以知縣用應歸於雙月升選五十一人之後選用
一人其以教職用者舉人以學正教諭入於雙
月四選一升之後選用一人恩拔副榜貢生入
於雙月恩拔副捐輪用一周之後選用一人歲
貢以復設訓導入於雙月兩挨貢一捐納之後
選用一人乾隆二年議凖咸安宫景山教習
於進士内考取如進士不敷於各省舉人内考
取咨送充補七年議凖
盛京左右兩翼漢學教習於
盛京生員内各選二名令其教習三年由
盛京禮部徑送本部考試視其文義優劣分别考
取以教諭訓導注冊仍歸本省舉人貢生等内
照年分先後挨選又議凖各學教習引
見後仍照期滿日期先後挨算如同日期滿者掣籖
補授其未經銓選以前有由貢生中式舉人舉
人中式進士者凖其仍歸教習班内銓選十
一年議凖咸安宫景山教習期滿向有即用之
例嗣後除奉
旨即用者仍遵
旨即用外其進士奉
旨以主事用者歸於雙月主事一班之後選用一人
至進士舉人以知縣用者照各學舉人教習之
例歸於雙月各按進士舉人本班於兩班之後
選用一人以教職用者亦照各學教職班次於
四選一升之後選用一人十四年議凖各學
舉人教習未滿時有中式進士者照咸安宫景
山教習之例歸於進士教習班内選用
一司官外用府道乾隆十四年議凖各部漢郎
中升用道府由部於各部俸深郎中豫行截取
十人令各堂官秉公保舉出具考語分别才具
或宜於繁或宜於簡或只可留部辦事者一幷
咨送過部引
見恭候
欽定奉
旨記名以繁闕簡闕用者按其俸次遇有闕挨次升
用竢將次用完再行截取奉
旨留部人員屆應升時凖其於見任内加一級注冊
十五年議凖凡升用道府之員例應計俸一
年滿後方凖截取倘計俸一年人員不敷十員
之數即不拘人數多寡截取升用如無合例之
員不敷升用遇有漢班應升之闕即將外班應
升人員抵補仍積漢班之闕十七年
諭吏部以此次各部院保送道府滿洲郎中僅止三
員輪用滿班不敷銓用請以滿郎中用道員滿員
外郎升用知府一摺固亦因時變通之道然國家
用人内外一體在外則地方為重在部則曹務攸
司何必急資外補始足展其才力近年滿官保送
外任者多以致各部院幹練出色之司官漸少其
見任同知通判州縣内俸深而未得升用則不乏
其人當酌為疏通嗣後除特旨除授外滿洲司官
保送道府之例著暫行停止此議著存案竢數年
後朕酌量滿司官應外用之處照所議行其漢郎
中向繫論俸截取該堂官分别宜用繁闕簡闕及
不宜外任引見注冊輪選而該堂官即有以應簡
而濫列為繁舉任失當者朕曾降旨申飭見在司
官中明敏練達勇往任事者亦殊難其選皆由樂
外轉而輕曹署所致其應如何酌量久任之道該
部一幷定議具奏欽此遵
旨議凖郎中必食俸二年方凖截取以道升用員外
郎必食俸三年方凖截取以知府升用如無合
例之員以外班抵補其升轉與員外郎相同之
内閣侍讀亦凖其較俸截取
一主事等官外用直隸州知州乾隆十三年奏
凖將六部滿漢主事令各該堂官秉公遴選保
送吏部彙齊人數引
見記名後遇有直隸州知州選闕按依俸次歸於雙
月一滿班一漢班輪流間用十五年議凖品
級升轉與主事相同之宗人府經歴都察院都
事經歴大理寺寺正太常寺滿寺丞光祿寺滿
署正均令各該堂官一例遴選保送補用不必
按月分班定以一滿一漢計闕輪用
一候補候選人員告降康熙五年議凖通判告
降以按察使司經歴知事布政使司都事鹽運
使司經歴外府經歴京外縣丞外衛經歴用州
同州判告降以縣丞用正九品之主簿等官告
降以從九品等官用十四年題凖提舉告降
以府通判用衛經歴告降以府經歴用二十
二年題凖運副告降以府通判用(凡例内未經指出者不凖)
(告降降補之後不凖仍帶原銜)凡告降官均令取具在京文官
印結具呈投部凖其告降以具呈日期注册附
於本年本行人之末選補乾隆七年遵
旨議定漢軍貢監生一例凖其考取主簿吏目職銜
有願改降各項雜職者亦凖其告降其考定主
簿職銜告降者凖以吏目選用其考定吏目職
銜願改降從九品者凖其以巡檢等官選用願
改降未入流者凖其以典史等官選用察雙月
選法主簿吏目皆四選一升嗣後漢軍歲貢及
捐納貢監者均於四選一升之後選用一人至
巡檢典史等官選法亦繫四選一升四選内用
在京書吏一人在外吏員二人其京外班次内
各分一考職一捐納請嗣後漢軍由吏目改降
巡檢未入流者凖其以應得之闕竢在京書吏
一考職一捐納之後選用一人其改降人員不
凖遞行改降
一本籍接壤廻避順治十二年題凖在京戸部
司官刑部司官廻避各本省司分戸部福建司
兼管直隸八府錢糧直隸人亦應廻避在外督
撫以下雜職以上均各廻避本省教職原繫專
用本省止廻避本府康熙四十年覆凖五城
兵馬司正副指揮吏目等官順天府人均令廻
避四十二年遵
旨議定候補候選知縣各官其原籍在見出之闕五百
里以内者均行廻避於每月二十日截限後將
原籍住址及界連省分接壤相去見出之闕在
五百里以内者(如本人原籍住址在某縣或在城在鄉以住址地方扣算至界)
(連省分程途若干又由界連省分扣算至見出之闕所屬地方繫道闕則應以所轄之地計算)
(繫知府州縣闕則應以本府屬州屬縣屬交界地方計算程塗若干自本人原籍住址至見出)
(之闕共計程塗若在五百里之内即應廻避)逐一分晰呈明幷取具
同鄉京官印結於二十四日過堂時投遞令其
廻避以别闕掣籤又議凖江蘇安慶湖北湖
南甘肅西安原繫兩省毋庸廻避其在五百里
以内者仍行廻避雍正四年遵
旨議定漢軍人員京官不補刑部司官在外廻避順天
直隸各官其直隸布按以上漢軍人員仍一體
開列十三年議凖各省佐貳雜職駐劄地方
在原籍五百里以内者亦令迴避乾隆七年
議凖在外推升及在籍候選官員於掣籤行文
給憑之後有在五百里以内者呈明各該督撫
確切察明移送印結咨部迴避將原闕開選本
員别補又議凖寄籍人員凡寄籍原籍地方
均令廻避(如浙江人寄籍順天則直隸浙江兩省均應廻避之類)每月月
選在部驗到各官如有寄籍者於二十四日過
堂時取具同鄉京官印結將原籍呈明廻避在
籍候選者於起送赴選文結時將原籍聲明咨
部均以别省之闕掣補九年議凖官員鄰省
接壤原闕與原籍相距五百里以内者均應迴
避定例内雖未指明官塘大路以及捷徑小路
之分但既在五百里以内自總在應行迴避之
例應通行各省見任各員有任所與原籍鄉僻
小路在五百里以内者均令呈明該督撫酌量
改調迴避如迴避之員任内有展參各案不凖
離任行令該撫扣滿年限照例察參如該員於
限内開復銷案再行題請令其迴避至在部候
選各員亦照月選迴避之例如月分所出之闕
有鄉僻小路與原籍相距在五百里以内者悉
令於二十四日過堂時呈明迴避如應行迴避
而不聲說並虚捏者一經察出照例議處十
五年遵
旨議定滿洲補授直隸州縣官員凡在五百里以内
者悉行迴避其應用
盛京州縣之員所屬地方境内如有莊地應令該
員於掣籤時呈明迴避别行扣補其見任道府
同知等官有莊地在所轄之内者行令該督該
府尹察明奏調並月選時有掣得道府同知等
闕該員所轄境内有莊田地土於掣籤時即為
呈明扣補又漢軍凡奉
特旨補授人員不行迴避嗣後滿洲道員以下等官
如繋奉
特旨補授者亦應照漢軍之例毋庸迴避等因奉
旨滿洲漢軍人員補授直隸省五百里内道府以下
員闕經朕特旨補授者向不迴避但伊等如見有
莊田在所轄本境之内亦應呈明該上司報部存
案將来如有徇庇等弊便於稽察餘依議十八
年議凖山僻小徑與大路原不同該員等難以
周知若到任後詳請迴避即行議處未免無所
區别應酌定限期凡本籍鄉僻小徑與任所在
五百里以内例應迴避人員於到任三月以内
詳請迴避者免議如三月以外詳請者照例議
處
一親族迴避康熙三年題凖在京各部院尚書
侍郎以下筆帖式以上適親祖孫父子伯叔兄
弟若在同衙門照官小者迴避十年議凖京
官同衙門補授同官應迴避者令後補者迴避
(京官惟適親祖孫父子伯叔兄弟迴避此外宗族親屬槩不迴避)外官有關繋
刑名錢榖考覈糾參者不分遠近繋族中均令
官小者迴避(族中之人雖服制已遠而聚族一處者情誼關切均令官小者迴避)
(若支分派遠散居各省各府籍貫迴異於同姓實為疎屬毋庸迴避若在五服之内者雖住處)
(不同仍行迴避)雍正七年議凖外婣親屬若母之父
及兄弟妻之父及兄弟已之女壻適甥分屬至
親同在外官不能無所瞻顧亦令官小者迴避
至母兄弟之子姨母之子雖服制三月親屬漸
遠毋庸迴避乾隆九年奏凖外任司道原屬
同官向無兒女婣親迴避之例若本身兒女婣
親而為上司下屬者則關繋舉劾與司道同官
者不同應令迴避
一師生迴避雍正七年議凖鄉會考試官取中
之人以外官員闕銓補者為數甚多毋庸迴避
至中式閱文之同考試官鄉試會試合計不過
數人若取中之人為督撫司道而考官適在下
屬應令官小者迴避如考官外任督撫其屬官
内有繋伊取中者咨部存案遇舉劾時於本内
聲明考官外任司道其屬官内有繋伊取中者
申報督撫存案如有舉劾於督撫本内亦將該
員與司道誼繋師生之處一并聲明以憑察覈
至知府與所屬州縣一切刑名錢榖之案考覈
盤察最為親切如分屬師生均令官小者迴避
直隸州知州管轄屬縣與知府同有誼關師生
者亦令其迴避此等迴避之員即以本省州縣
之闕交與督撫酌量具題調補若在部候補候
選人員將月分所出州縣之闕察明屬某府或
某省直隸州管轄見任知府直隸州内與伊等
有師生之誼者即令該員於吏部過堂時照親
族迴避之例取具印結聲明迴避掣籤時以他
闕令其掣補其考官見任督撫司道而取中之
人在部候補者毋庸迴避竢到任後申明存案
如考官見在候補而取中之人見任該省督撫
司道仍令其將該省所出之闕於過堂時聲明
迴避至佐貳教職原無地方專責均毋庸迴避
一迴避調補康熙四十二年題凖凡迴避别補
之員人文到部歸於單月不入班次即用雍
正三年
諭外任官員迴避本族例皆赴京别補朕思督撫兩司
及統轄全省之道員其本族之人迴避者自應赴京
别補若分巡數府之道員及知府同知通判知州等
官所管止於一府一州一縣鄰府即非其所轄其屬
縣職分卑微若必一例赴京别補未免往返稽遲艱
難拮据深可軫念嗣後遇此等迴避人員著該督撫
即於本省内調補欽此乾隆七年議凖總督有兼
轄兩省三省其布按兩司及通轄全省之道所
屬官員内如有應迴避者本省雖無可調之闕
總督所轄之鄰省亦凖其酌量調補又議凖
凡應迴避人員在部候補候選各官於二十四
日過堂時取具同鄉京官印結呈明旗人取都
統印結凖其迴避以别闕掣補在外推升及在
籍候選官員該督撫移送印結咨部凖其迴避
將原闕開選本人給咨赴部别補
一坐補原闕順治初年定各官霉爛倉榖及虧
空錢糧全完開復並道府州縣等官病痊起用
者均坐補原闕雍正十一年議凖州同以下
微員患病如才能出衆者病痊咨部亦仍以原
闕補用乾隆二年奏凖凡月選官員有籤掣
遠省具呈親老改補近地者將所出遠闕别行
銓選外行文該員原籍督撫察明委繋實情由
部具奏凖其以近地之闕改補到任後停其保
題升轉竢將來該員應補之時仍令坐補從前
所掣之原闕在任三年無過再行凖其通算前
俸升轉四年奏凖知縣病痊起用引
見奉
旨不必坐補原闕以知縣用者歸於單月開復人員
選用五班之後選用一人五年議凖凡親老
改補近地人員到任後如有才守兼優政績卓
著與卓異之例相符者凖其一例保舉列為正
薦竢引
見凖其卓異注冊即凖其歸於卓異班内以近地升
用如未經升用丁憂竢應補之時凖其照卓異
官員候補之例遇闕即補免其坐補原闕其卓
異仍帶於新任若循分供職未經薦舉卓異者
仍令照例遵行再親老改補人員停其保題升
轉其有不能勝任題請調簡者亦應凖調將来
應補之時仍令坐補原闕七年議凖凡坐補
原闕人員人文到部由部察明原闕如繋在外
遴選者即給與執照分發各原省分交與該督
撫酌量差遣竢有原闕出時具題補授如繋應
歸月選者歸於單月遇闕補授如雙月有闕亦
留下月坐補原闕之人又議凖道府以下佐
雜以上各官病痊如奉
旨不必坐補原任者歸於單月應補班内以奉
旨日期與投文日期通較先後補用(知縣開復别立一班是以將病)
(痊不必坐補原任人員定以開復五班之後選用其道府以下佐雜以上無論服滿開復均為)
(應補合算一班是以通較日期先後)十一年覆凖例應坐補原
闕人員有不勝原闕之任者該督撫給咨赴部
照投文日期先後歸於月分以事簡之闕補用
知縣於單月開復人員選用五班之後選用一
人道府以下佐雜以上以奉
旨日期與投文日期通較先後補用十四年奉
旨向例官員以親老改補近地者仍令坐補原闕所
以杜規避也而告請終養之人未有坐補原闕之
例夫父母年逾耆耋許令侍養乃國家錫類之令
典然親年子所素知何必竢蒞任後方行請告安
知其非因見闕平常將来即可銓補他闕藉以自
便其私是轉為巧於自便者開捷徑矣蘇為正到
任甫及二年即請終養顯有規避情弊此本所請
不凖行著再留任三年以示懲戒嗣後官員親老
與終養之例相符者於未得闕前許其呈請其已
經銓選抵任者將来亦坐補原闕著為例欽此
十六年奏凖病痊人員奉
旨照例用者以原闕坐補奉
旨仍以原官用者照不必坐補之例辦理又奏凖
知縣告病續經降調病痊引
見仍以知縣用者應照例以原闕坐補十八年奏
凖月選官員籤掣遠闕例得呈明親老改補近
地其備擬知縣因尚未得闕例不豫先呈明嗣
後如由備擬知縣引
見奉
旨補授者該員呈明親老應照月選官員籤掣遠闕
之例别行銓補並行文該員原籍地方察明該
員是否親老咨覆到部照例以近地之闕改補
竢將來應補之時仍行坐補原闕
一孤闕改補康熙四十二年題凖在京候補孤
闕六品以下官員凖其對品調補又定凡員
闕盡行裁汰之候補官員以對品别官改補照
投文先後挨補(與各項應補人員通較先後)惟佐貳官不改
正印若止存三闕四闕候補官員(外官不分品級六品以下)
(小京官其部屬主事以上例應不入班次坐補原衙門者不在此例)具呈闕少補
授無期各照對品原闕改補者將專行人補完
方凖改補
欽定大清會典則例卷五
