欽定大清會典則例卷六十五
禮部
儀制清吏司
冠服
一
皇帝冠服崇德元年定冠用東珠寶石飾頂服黃袍
帶用玉飾金銜珠康熙二十二年定凡大典
禮及祭
壇
廟冠用大珍珠東珠飾頂禮服用黃色秋香色藍色五
爪三爪龍文雍正元年定祭服用天青明黃
大紅月白四色織為圓金龍九當龍口珠各一
腰襴小圓金龍采雲環之下作山水之狀
一
皇后冠服
國初定凡慶賀大典冠用東珠飾頂禮服用黃色
秋香色鳳凰翟鳥及五爪龍文
一
皇貴妃
貴妃
妃
嬪冠服
國初定凡慶賀大典
皇貴妃
貴妃冠頂用東珠十有二
妃用東珠十有一禮服均用鳳凰翟鳥五爪龍段
糚段八團龍段若黃色秋香色不得用
嬪冠頂用東珠十禮服用翟鳥五爪龍段糚段四
團龍段
一
皇太子冠服康熙十四年定冠頂用東珠十有三
禮服用秋香等色五爪三爪龍段滿翠八團龍
等段帶用玉版以金銜之飾以東珠
一親王冠服崇德元年定冠頂三層上銜紅寶
石中飾東珠八前舍林飾東珠四後金花飾東
珠三帶用玉四以金銜之共飾東珠四坐褥冬
用豹皮夏用蟒段襯紅白氊順治九年題準
冠頂三層共飾六分以下東珠十舍林飾東珠
五後花飾東珠四帶玉各飾東珠四貓睛石一
補用五爪圓龍文四服用滿翠五爪四團龍段
坐褥冬用純貂皮夏用五爪龍紅段襯紅白氊
一世子冠服順治九年題準冠頂三層共飾五
分以下東珠九帶用玉四以金銜之各飾東珠
三服與親王同坐褥冬用猞猁猻緣貂皮夏用
四爪蟒文藍段襯紅白氊
一郡王冠服崇德元年定冠頂三層上銜紅寶
石中飾東珠七前舍林飾東珠三後金花飾東
珠二帶用玉四以金銜之飾綠松石四坐褥冬
用豹皮夏用蟒段襯紅白氊順治九年題準
冠頂飾五分以下東珠八舍林飾東珠四後花
飾東珠三帶玉各飾東珠二貓睛石一服與親
王同坐褥與世子同
一貝勒冠服崇德元年定冠頂三層上銜紅寶
石中飾東珠六前舍林飾東珠二後金花飾東
珠一帶用玉四以金銜之飾寶石四坐褥冬用
虎皮夏用閃段襯紅白氊順治九年題準冠
頂飾四分以下東珠七舍林飾東珠三後花飾
東珠二帶玉各飾東珠二補服用四爪圓龍文
二及蟒文糚花等段坐褥冬用猞猁猻皮夏用
藍糚花段襯白氊
一貝子冠服崇德元年定冠頂二層上銜紅寶
石中飾東珠五前舍林後金花各飾東珠一帶
用玉四以金銜之飾藍寶石四坐褥冬用方虎
皮夏用段襯紅氊順治九年題準冠頂共飾
四分以下東珠六舍林飾東珠二後花飾東珠
一帶玉各飾東珠一服與貝勒同坐褥冬用白
豹皮夏用藍段緣以糚段襯紅白氊
一鎮國公冠服崇德元年定冠頂二層上銜紅
寶石中飾東珠四前舍林飾東珠一後金花飾
綠松石一帶用玉四以金銜之飾藍寶石四坐
褥冬用方虎皮夏用紅褐襯紅氊順治九年
題準冠頂共飾四分以下東珠五舍林飾東珠
一後花飾綠松石一帶玉各飾貓睛石一服用
四爪方蟒繡餘與貝勒同坐褥冬用紅豹皮夏
用紅閃段襯紅氊
一輔國公冠服崇德元年定冠頂二層上銜紅
寶石中飾東珠三前舍林飾綠松石一後金花
飾寶石一帶與鎮國公同坐褥冬用狼皮夏用
紅褐緣皂褐襯紅氊順治九年題準冠頂共
飾四分以下東珠四坐褥冬用方赤豹皮夏用
青閃段襯紅氊餘與鎮國公同又定不入八
分公以下均用三分以下東珠
一鎮國將軍冠服崇德元年定冠頂上銜紅寶
石帶用金圓版飾紅寶石四坐褥冬用獾皮夏
用皂褐襯紅氊順治九年題準冠頂中飾三
分以下東珠一帶用方玉四以金銜之各飾紅
寶石一補服用麒麟餘與鎮國公同坐褥冬用
狼皮夏用紅褐緣皂褐襯紅氊乾隆二年議
準坐褥夏用紅褐餘如舊制
一輔國將軍冠服崇德元年定冠頂上銜藍寶
石帶用圓金版坐褥冬用貉皮夏用皂布襯紅
氊順治九年題準冠頂上銜紅寶石中飾小
紅寶石一帶用圓金版四各飾紅寶石一補服
用獅餘與鎮國公同坐褥冬用獾皮夏用紅褐
緣皂褐襯紅氊雍正八年議準冠頂上銜起
花珊瑚中飾小紅寶石乾隆二年議準坐褥
夏用紅褐緣皂褐餘如舊制
一奉國將軍冠服崇德元年定冠頂上銜水晶
帶用玲瓏鋄金方鐵版四坐褥冬用野山羊皮
夏用藍布襯紅氊順治九年題準冠頂上銜
紅寶石中飾小藍寶石一帶用起花金圓版四
補服用豹餘與鎮國公同坐褥冬用貉皮夏用
皂布襯紅氊雍正八年議準冠頂上銜藍寶
石或藍色明玻璃中飾小紅寶石乾隆二年
議準坐褥夏用皂褐緣紅褐餘如舊制
一奉恩將軍冠服順治九年題準冠頂上銜藍
寶石中飾小藍寶石一帶用鏤花圓銀版四以
金銜之補服用虎餘與鎮國公同坐褥冬用野
山羊皮夏用藍布襯白氊雍正八年議準冠
頂上銜靑金石或藍色涅玻璃中飾小藍寶石
乾隆二年議準坐褥夏用皂布襯紅氊餘如
舊制
一宗室覺羅冠服順治九年題準閒散宗室服
用蟒段糚段倭段金花段及各種花素段衣裾
四啟得掛數珠馬繫繁纓得用青段坐褥襯白
氊覺羅服用金花段倭段各種花素段康熙
十一年題準宗室服許用貂皮猞猁猻
一固倫公主冠服崇德元年定冠頂大簪舍林
領約各用東珠八順治九年題準冠頂等各
飾東珠十補服用五爪團龍文四服用糚段及
滿翠翟鳥五爪四團龍
一和碩公主冠服崇德元年定冠頂大簪舍林
領約各用東珠七順治九年題準冠頂等各
飾東珠九補服與固倫公主同
一郡主冠服崇德元年定冠頂大簪舍林領約
各用東珠六順治九年題準冠頂等各飾東
珠八補服與和碩公主同
一縣主冠服崇德元年定冠頂大簪舍林領約
各用東珠五順治九年題準冠頂等各飾東
珠七補服用四爪團蟒文二服用蟒段糚段各
種花素段
一郡君冠服崇德元年定冠頂大簪舍林領約
各用東珠四順治九年題準冠頂等各飾東
珠六服飾與縣主同
一縣君冠服崇德元年定冠頂大簪舍林領約
各用東珠三順治九年題準冠頂等各飾東
珠五補服與郡君同
一鄕君冠服崇德元年定冠頂大簪舍林領約
各用東珠二順治九年題準鎮國公女鄕君
冠頂等各飾東珠四輔國公女鄕君冠頂等各
飾東珠三服與縣君同
一王公等側室女冠服康熙四十五年題準王
貝勒側室女封授比適降二等冠服等各視所
降品級用貝子鎮國公輔國公側室女雖降等
食五品六品俸其冠頂服色仍與鄕君同
一親王福晉冠服崇德元年定適福晉冠頂大
簪舍林領約各用東珠八側福晉冠頂等各飾
東珠七順治九年題準適福晉冠頂等各飾
東珠十補服用五爪團龍文四服用糚段及五
爪四團滿翠翟鳥五爪龍段側福晉冠頂等各
飾東珠九服與適福晉同
一世子福晉冠服順治九年題準適福晉冠頂
服飾與親王側福晉同側福晉冠頂等各飾東
珠八服與適福晉同
一郡王福晉冠服崇德元年定適福晉冠頂大
簪舍林領約各用東珠七側福晉冠頂等各飾
東珠六順治九年題準適福晉冠頂服飾與
世子側福晉同側福晉冠頂等各飾東珠七補
服用團蟒文二服用糚段蟒段及各種花素段
一貝勒夫人冠服崇德元年定適夫人冠頂大
簪舍林領約各用東珠六側夫人冠頂等各飾
東珠五順治九年題準適夫人冠頂服飾與
郡王側福晉同側夫人冠頂等各飾東珠六服
與適夫人同
一貝子夫人冠服崇德元年定適夫人冠頂大
簪舍林領約各用東珠五側夫人各飾東珠四
順治九年題準適夫人冠頂服飾與郡王側
福晉同側夫人冠頂等各飾東珠五服與適夫
人同
一鎮國公夫人冠服崇德元年定適夫人冠頂
大簪舍林領約各用東珠四順治九年題準
適夫人冠頂等各飾東珠五服與貝子夫人同
側夫人冠頂等各飾東珠四服與適夫人同
一輔國公夫人冠服崇德元年定適夫人冠頂
大簪舍林領約各用東珠三順治九年題準
適夫人冠頂等各飾東珠四服與貝子夫人同
側夫人冠頂等各飾東珠三服與適夫人同
一不入八分公及鎮國輔國奉國各將軍夫人
冠服崇德元年定冠頂服飾止準正室各照夫
品級用
一超品民公侯冠服崇德元年定冠頂上銜紅
寶石中飾東珠二帶用金瓖玉版四坐褥冬用
方虎皮夏用紅褐襯紅氊
一民公冠服崇德元年定冠頂上銜紅寶石中
飾東珠一帶用金瓖圓玉版四各飾綠松石一
坐褥冬用狼皮夏用皂褐襯紅氊順治二年
定冠用起花金頂上銜紅寶石中飾東珠三帶
用金瓖圓玉版四各飾綠松石一八年定冠
頂飾東珠四帶玉各飾貓睛石一九年題定
補服或用麒麟或用四爪蟒坐褥冬用虎皮夏
用青閃段襯紅氊康熙元年題準補服用四
爪蟒
一侯伯冠服順治二年定冠用起花金頂上銜
紅寶石中飾東珠一帶用金瓖方玉版四各飾
紅寶石一六年定冠頂飾東珠二帶用金瓖
圓玉版四各飾紅寶石一八年定侯冠頂飾
東珠三帶玉各飾綠松石一九年題準侯伯
補服或用麒麟或用四爪蟒又題準侯坐褥
冬用方虎皮夏用藍段伯坐褥冬與侯同夏用
紅褐皆襯紅氊康熙元年題準侯伯補服用
四爪蟒乾隆二年議準侯坐褥夏用青色綠
花閃段伯坐褥夏用藍雲段餘如舊制
一固倫公主額駙冠服崇德元年定與貝子同
若原繫貝勒以上各照封爵用順治八年定
冠頂飾東珠六舍林飾東珠二後花飾東珠一
帶用金瓖圓玉版四各飾東珠一九年定坐
褥冬用白豹皮夏用藍段緣糚段襯紅氊
一和碩公主額駙冠服崇德元年定與超品公
同如封爵在超品公上者各照封爵用順治
八年定冠頂飾東珠四舍林飾東珠一後花飾
綠松石一帶用金瓖圓玉版四各飾貓睛石一
九年題準坐褥冬用方赤豹皮夏用青閃段
襯紅氊十六年定在京額駙冠頂嵌東珠五
坐褥冬用紅豹皮夏用紅閃段襯紅氊皆視鎮
國公康熙三十年定蒙古和碩公主額駙頂
帶坐褥皆照貝子品級三十九年奏準公主
下嫁與在京額駙照例頂帶坐褥皆視鎮國公
品級戴雙眼孔雀翎
一郡主額駙冠服崇德元年定冠頂上銜紅寶
石飾東珠一帶用金圓版四飾綠松石四坐褥
冬用狼皮夏用皂褐襯紅氊順治八年定冠
頂飾東珠三帶用金瓖圓玉版四各飾綠松石
一九年題準坐褥冬用方虎皮夏用藍段襯
紅氊康熙元年題準補服用四爪蟒雍正
五年題準郡主額駙冠頂用珊瑚
一縣主額駙冠服崇德元年定冠頂上銜紅寶
石帶用金圓版四飾紅寶石四坐褥冬用獾皮
夏用青布緣紅布襯紅氊雍正五年題準縣
主額駙冠頂用鏤花珊瑚
一郡君額駙冠服崇德元年定冠頂上銜藍寶
石帶用圓金版四坐褥冬用貉皮夏用青布襯
紅氊乾隆十二年奏準郡君額駙冠頂視三
品官用藍寶石及藍色明玻璃
一縣君額駙冠服崇德元年定冠頂上銜水晶
帶用鋄金方鐵版四坐褥冬用青山羊皮夏用
藍布襯白氊康熙四十五年題準貝子側夫
人所生女額駙授爲六品雍正五年題準縣
君額駙冠頂用青金石
一鄕君額駙冠服崇德元年定冠用金頂帶用
鋄金圓鐵版四坐褥冬用鹿皮夏用白氊康
熙四十五年題準鎮國輔國公側夫人所生女
額駙授爲七品乾隆十二年奏準鄕君額駙
視五品官冠頂用水晶及白色明玻璃
一品官冠服崇德元年定都統尚書冠頂上銜
紅寶石帶用金圓版四飾紅寶石四内大臣大
學士副都統護軍統領前鋒統領侍郞冠頂上
銜藍寶石帶用金圓版四一等侍衞護衞參領
前鋒參領學士滿啟心郞郞中冠頂上銜水晶
帶用鋄金鐵版四二等三等侍衞護衞佐領漢
啟心郞員外郞冠用金頂帶用鋄金圓鐵版四
護軍校主事冠用金頂帶用鋄金圓鐵版二
又定坐褥都統尚書冬用貛皮夏用皂布緣紅
布内大臣大學士副都統前鋒統領護軍統領
侍郞冬用貉皮夏用皂布以上皆襯紅氊一等
侍衞護衞參領前鋒參領學士滿啟心郞郞中
冬用青山羊皮夏用藍布皆襯白氊二等侍衞
護衞佐領漢啟心郞員外郞冬用鹿皮夏止用
白氊順治二年定一品官冠用鏤花金頂上
銜紅寶石中飾東珠一帶用金方玉版四各飾
紅寶石一二品官冠用鏤花金頂上銜紅寶石
中飾小紅寶石帶用鏤花金圓版四各飾紅寶
石一三品官冠用鏤花金頂上銜紅寶石中飾
小藍寶石帶用鏤花金圓版四四品官冠用鏤
花金頂上銜藍寶石中飾小藍寶石帶用銀瓖
鏤花金圓版四五品官冠用鏤花金頂上銜水
晶中飾小藍寶石帶用銀瓖素金圓版四六品
官冠用鏤花金頂上銜水晶帶用銀瓖玳瑁圓
版四七品官冠用鏤花金頂中飾小藍寶石帶
用素銀圓版四八品官冠用鏤花金頂帶用銀
瓖明羊角圓版四九品官冠用鏤花銀頂帶用
銀瓖烏角圓版四九年題準官員補服文官
一品用仙鶴二品用錦雞三品用孔雀四品用
雲鴈五品用白鷴六品用鷺鷥七品用鸂鶒八
品用鵪鶉九品用練雀武官一品二品用獅子
三品用虎四品用豹五品用熊六品七品用彪
八品用犀牛九品用海馬都察院按察使司衙
門官不論品級均用獬豸又定坐褥一品官
冬用狼皮夏用紅褐緣皂褐二品官冬用獾皮
夏用皂布緣紅布三品官冬用貉皮夏用皂布
以上皆襯紅氊四品官冬用山羊皮夏用藍布
襯白氊五品官以下冬用鹿皮襯白氊夏止用
白氊康熙元年題準武官一品補服用麒麟
又題準文武一品官雖有加級不許過本品
補服三年題準武職三品補服用豹四品用
虎雍正六年覆準都察院都事經歴筆帖式
按察使司經歴照磨等官均用本身品級補服
不得用獬豸補服八年議準二品官朝冠頂
上銜鏤花珊瑚中飾小紅寶石三品官上銜藍
寶石或藍色明玻璃中飾小紅寶石四品官上
銜青金石或藍色涅玻璃中飾小藍寶石五品
官上銜水晶或白色明玻璃中飾小藍寶石六
品官上銜硨磲或白色涅玻璃中飾小藍寶石
七品官用素金頂中飾小水晶八品官用鏤花
金頂九品官用鏤花銀頂未入流與九品同候
補候選與見任同若在部學習行走之生監視
八品筆帖式九品之讀祝贊禮鳴贊序班均視
八品各府州縣學教職皆照出身用金頂乾
隆二年覆準一品坐褥夏用紅褐二品用紅褐
緣皂褐三品用皂褐緣紅褐四品用皂布以上
皆襯紅氊其皮坐褥仍如舊制五品冬用青羊
皮夏用藍布六品冬用黑羊皮夏用黑椶色布
七品冬用鹿皮夏用灰色布八品冬用麅皮夏
用土布九品冬用獺皮夏亦用土布未入流與
九品同以上皆襯白氊
一士庶冠服順治二年定舉人官生貢生監生
冠用金雀頂帶用銀瓖明羊角圓版四生員冠
用銀雀頂帶用銀瓖烏角圓版四外郞耆老冠
用烏角葫蘆頂三年定會試中式舉人冠用
裹金三枝九葉頂狀元冠用鏤花金頂上銜水
晶帶用銀瓖玳瑁圓版四九年題準舉人官
生貢生監生公服皂袍緣藍生員公服藍袍緣
皂
一冠服通例崇德元年定親王以下至臣民等
均不得用黃色及五爪龍鳳黃色段其馬飾等
禁例同又定親王以下宗室以上皆束金黃
帶覺羅束紅帶其金黃帶紅帶不得給與異姓
若
上賜者不在禁例又定戴翎之制貝子戴三眼孔
雀翎根綴藍翎鎮國公輔國公戴雙眼孔雀翎
根綴藍翎護軍統領護軍參領戴單眼孔雀翎
根綴藍翎護軍校戴染藍鷺鷥翎又定命婦
冠服各照夫品用順治三年覆準庶民不得
用繡段等服滿洲家人不得用錦繡蟒段糚段
八年
諭官民等帽纓不得用紅紫線披領繫繩合包腰帶鞾
底牙縫不得用黃色朝服便服表裏皆不得用黃色
秋香色欽此九年議準涼帽暖帽上圓月官員用
紅片金庶人用紅段涼帽四品以上用片金裏
五品以下用紅段裏均倭段緣邊庶人用青藍
段緣邊又題準民公侯服用貂緣朝衣貂端
罩貂袍蟒段糚段金花段倭段各種團龍段花
素段一品至四品及侍衞護衞服與民公侯伯
同五品至七品服用金花段倭段花素段八九
品服用素段凡朝服披領及袖均得用蟒段金
花段
御前侍從得用蟒段糚段及各種段服皮服親王親
隨頂帶補服外服色視五品世子郡王親隨視
六品公侯伯大小官員父母從子品用其未分
居子未出嫁女除頂帶補服外其餘服色照父
品用已分居子照本品用已出嫁女照夫品用
護軍服用素段領催吏書通事耆老兵民商賈
等準用素段素紗綾紬絹紡絲各色布準戴貂
帽狐皮帽僧道服除袈裟法衣外準用紬絹紡
絲素紗各色布其袍用土黃色緇色奴僕及優
人皂隸準用狐貉沙狐皮帽樂戸準用本色黃
鼠皮帽涼帽用綠絹裏綠絹緣邊又題準凡
五爪三爪龍滿翠團龍段及黃色秋香色黑狐
皮
上賜者許用外餘皆禁止不得存留亦不得製被褥
帳幔若有越用及存留者繫官照品議罰常人
鞭責衣物入官妻子僭用者罪坐家長又題
準官民等均戴絨纓涼帽不遇陰雨不得用氂
纓十年題準官員軍民
京城内不得用齊肩挂戴氊帽及緣邊小秋帽亦
不得於氊帽上綴纓如違官送吏部兵民送刑
部治罪十一年題準官民等涼暖帽皆用大
圓月厚纓違式者治罪十二年題準喇嘛格
隆服用黃紅色非奉
上賜不得用五爪龍團花班第用黃帽紅衣伍巴什
伍巴三察服用灰色十五年題準每年春用
涼朝帽及夾朝衣或三月十五日或二十五日
爲始秋用暖朝帽及緣皮朝衣或九月十五日
或二十五日爲始請
旨通行又王公百官有緣貂朝衣者每年自十一月
十五日爲始至正月十六日止凡常朝慶賀祭
祀日服用若冬至日在十一月十五日前自郊
祭日爲始十八年議準貝子公戴翎均照舊
例内大臣一等二等三等侍衞前鋒統領護軍
統領前鋒參領護軍參領諸王府長史一等護
衞戴單眼孔雀翎根綴藍翎貝勒府司儀長王
府貝勒府二等三等護衞貝子公府護衞及護
軍校均戴染藍翎内外額駙如非繫内大臣不
得戴諸王府散騎郞有輕車都尉以上世爵戴
單眼孔雀翎根綴藍翎其餘雖加級不得戴
康熙元年題準軍民等不得用蟒段糚段金花
段片金段倭段貂皮猞猁猻狐□三年題準
文官四品以上用蟒段懸數珠馬繫繁纓五品
以下不得用十一年題準民公以下四品官
以上及侍衞護衞佩刀帶飾櫜鞬許飾綠松石
珊瑚寶石五品以下不得用五品以下官朝衣
常服許用蟒段糚段倭段爲緣舉人官生貢監
生生員不得用貂皮猞猁猻白豹皮蟒段糚段
金花段護軍領催未入流筆帖式準用青素段
紬綾紡絲絹葛苧梭布狼狐貉羊等皮軍民及
聽差人書吏準用紬綾紡絲棉紬繭紬屯絹葛
苧梭布狼狐貉羊等皮冠用染騷鼠狐貉沙狐
皮帽上圓月準用片金不得用狐□沙狐□段
紗及段鞾鞾上不得緣綠斜皮器飾不得用金
緣事革職人不得用貂皮猞猁猻蟒段糚段金
花段僧道除袈裟法衣外服用與民同奴僕優
人皂隸準用紡絲絹棉紬繭紬毛褐屯絹葛苧
梭布狼狐貉羊等皮冠用染騷鼠狐貉獺皮樂
戸準用杭絹棉紬葛苧梭布羊皮不得用諸種
段疋皮衣冠用本色騷鼠涼帽用綠絹裏綠絹
緣邊十二年題準五品以下官緣袖得用貂
皮裘襟用貂尾其妻首飾等得用綠松石珊瑚
未入流筆帖式護軍領催例同已故官員子繫
護軍領催驍騎執事人雖未出分止照本身服
用若未經任事者準視其父品級用六十歲以
上閒散人準照護軍服用凡未入流筆帖式以
下至兵民等不得用銀鼠皮二十四年覆準
服色已有定例應再加申飭通行遵奉違者治
罪二十六年題準凡官民等不得用暗花之
四爪龍四團八團龍段及照品級織造暗花補
服又似秋香色之香色米色亦不得用大臣官
員有
上賜五爪龍段皆令去一爪用三十九年
諭部院筆帖式服用僭越至於未入流筆帖式不過與
驍騎護軍相等其有僭越者著再行禁止欽此又
定民公侯伯以上不入八分公閒散宗室四品
官三等侍衞以上貂皮猞猁猻蟒段糚段等皆
得用其藍翎侍衞亦得用無品閒散覺羅五六
七品官不得用蟒段糚段貂皮猞猁猻八九品
官不得用蟒段糚段大花段紗及貂皮猞猁猻
白豹天馬銀鼠滿洲蒙古漢軍官往口外寒冷
處出差貂狼猞猁猻照常用漢官不於口外行
走四品職官以下槩不得用其漢官京堂以上
翰林科道滿洲贊禮官仍準用一等二等三等
侍衞參領郞中許用貂皮緣披領及袍閒散輕
車都尉佐領騎都尉以下不得用如
上賜及諸王貝勒等賞給者皆許用其無品級筆帖
式庫使八旗舉人官生貢監生生員護軍領催
等除大花段紗及天馬銀鼠皮外止許服尋常
段紗紬綾絹屯絹葛布夏布布貉皮沙狐灰鼠
狼狐羊等皮帽圍領許用貂皮其妻均視夫服
用止許金耳環至漢舉人官生貢監生生員例
同軍民書吏外郞不得服狼狐冠不得用貂緣
飾革職官除貂皮猞猁猻蟒段糚段外其餘服
色均得用帽緣得用貂有封銜者仍照品級用
藍翎侍衞佩刀等照五品以下官例不得飾綠
松石珊瑚寶石等物其官兵甲胄佩刀櫜鞬等
不在禁例奴僕優人皂隸等狼皮狐皮並不得
用又覆準多羅貝勒親隨頂帶補服外服色
準視七品官固山貝子入八分公親隨服色準
視八品官四十年定太醫院官醫士等服飾
悉照
御前侍從例四十六年覆準部院大臣並八旗閒
散官上朝及坐班時如非下雨戴雨帽者治罪
四十九年覆準内外文武官或議敘加級或
捐納加級例不得過一品今緣捐納事例任憑
加級遂自一品以至出品冠頂坐褥莫辯尊卑
均與定例不符嗣後七品八品九品加級者不
準過五品五品六品加級者不準過四品四品
三品加級者不準過二品二品加級者不準過
一品一品如都統等大臣照例飾東珠一坐褥
用狼皮雖有加級不得用東珠二用虎皮坐褥
大學士尚書雖繫二品均是一等職掌若有加
級冠頂坐褥與一品同此外文武官雖有加級
不準飾東珠仍飾小紅寶石貛皮坐褥行令八
旗並内府佐領直省一例遵行倘有僭越該管
大臣嚴拏交部治罪如該管大臣不行嚴察一
幷議處五十一年覆準文官朝服武官披執
禁止濫用在京官遇朝賀祭祀到任封印開印
照常用朝服各省官員拜牌到任封印開印祭
丁入場亦照常朝服披執外其文武官謁見迎
送上司止用補服如違禁濫用者事覺照違禁
例從重議罪雍正元年
諭大小官員有一定之品級卽有一定之服式所以重
名器也近多不按品級輒帶數珠馬項懸纓前用導
馬更有將紬爲坐具者尤爲僭越嗣後應各按品級
遵奉定例而行著八旗大臣步軍統領都察院嚴行
稽察如有此等之人卽行指參若大臣官員等徇情
疎忽經朕察出將伊等一併議處再舊例諸王等以
數珠鞍轡賞伊屬下者許其服用此等人員難於稽
察嗣後著將賞用之處行文該旗存案年底彙奏如
此則等威有辯而僭越者少矣欽此又
諭上三旗前鋒侍衞等向戴孔雀翎下五旗前鋒侍衞
等向戴藍翎嗣後著一例戴孔雀翎欽此二年題
準凡文武大小官員頂帶補服坐褥皆有等級
定例五六品官不得過四品三四品官不得過
二品二品官不得過一品近來官員皆越本職
僭用此皆該管大臣自行僭用以致所屬官員
效尤成風嗣後凡加級官員該管大臣務察其
於何任加級及何處捐納倘不行嚴察仍有僭
用者一幷議處又官員軍民服色定例禁用黑
狐皮秋香色米色香色等類近來官員軍民以
及家奴等皆濫行服用皆由該管官不實心奉
行所致嗣後如有違禁僭用者該管官不行拏
送事發將僭用人及該管官皆於例外加倍議
處五年
諭王公大臣官員等朝服頂帶皆有定制但平時所用
服色未辯等級其應如何分析之處著議政大臣九
卿會議具奏欽此遵
旨議準自親王以下及見任並候補候選官員舉貢生
監平時所戴涼帽暖帽皆照朝冠頂顔色分别
等級親王世子郡王長子貝勒貝子入八分公
咸用紅寶石頂未入八分公固倫額駙和碩公
主額駙民公侯伯鎮國將軍曁一品官咸用珊
瑚頂輔國將軍奉國將軍多羅額駙二品三品
官咸用起花珊瑚頂奉恩將軍固山額駙曁四
品官咸用青金石頂五品六品官咸用水晶石
頂七品官以下及進士舉人貢生咸用金頂生
員監生咸用銀頂通行八旗直省一例遵行
六年
諭凡革職留任降級留任之官員其升轉開列及停扣
俸祿之處自有定例但此等人員旣留原任職掌班
次一切照舊其朝服頂帶亦應仍照準用其本任品
級準其穿戴以肅威儀著大學士九卿會議具奏欽
此遵
旨議定嗣後凡文武大小官員革職降級奉
旨畱任者除升轉開列及停扣俸祿之處照例遵行
外其朝服頂帶準其仍照本任品級用又題
準都察院衙門官除左都御史副都御史僉都
御史及御史用獬豸補服外其都事經歴筆帖
式等官補服各照本身品級皆不得用獬豸補
服按察使司衙門官除按察使廵道外其所屬
經歴照磨等官補服亦各照本身品級用七品
官改用鏤花水晶頂八品官仍用金頂九品官
改用鏤花金頂進士戴頂與七品同舉人改用
銀托金頂貢生改用銀托鏤花金頂生員監生
仍戴銀頂又副參領給四品虛銜戴青金石頂
由七品以下官補授副佐領者給與六品虛銜
戴水晶石頂副驍騎校護軍校照八品官例用
金頂七年
諭百官章服皆有一定之制所以辯等威昭品秩也向
來屢申禁飭不許逾分濫用以開僭越之端定例昭
然各宜遵奉聞近來服色頂帶及坐褥頂馬繁纓之
屬又有不按定例任意假借者御史有稽察部院之
責而各御史中卽有參差不齊之處是己身先有逾
分違禮之咎又何以彈劾他人嗣後紫禁城内著三
旗侍衞稽察大城内著步軍統領稽察外城著五城
御史稽察倘有違例僭越之人而侍衞統領御史不
行參奏别經發覺者將稽察之人一幷處分欽此
八年
諭大小官員頂帽補服坐褥等項各宜遵照見任品級
不得僭越從前已降諭旨後因御史等察奏文武官
員内有補服與帽頂不相符者朕又降旨頂帶等項
各按本身品級不得計算加級所頒諭旨甚明近聞
文武官員仍有越制擅用者及該管官員察問時則
引從前準算加級之例掩飾支吾甚屬不合嗣後内
外文武大小官員帽頂補服坐褥等項悉照本身見
任品級不得指稱加級以開僭越之端在京著有稽
察之責者嚴行稽察在外著該管上司稽察倘仍不
遵除將本人議處外其失察之官一幷處分欽此
又
諭大小官員帽頂從前定議未曾分别詳確著該部再
行妥議定制具奏欽此遵
旨將會典所定朝冠頂及雍正五年所定平時冠頂細
加參酌自王公至一品大臣以上均照舊例外
議定輔國將軍曁二品官朝冠頂銜起花珊瑚
平時冠頂同奉國將軍曁三品官朝冠頂銜藍
寶石或藍色明玻璃奉恩將軍曁四品官朝冠
頂銜青金石或藍色涅玻璃五品官朝冠頂銜
水晶或白色明玻璃六品官朝冠頂銜硨磲或
白色涅玻璃七品官素金頂八品起花金頂九
品鏤花銀頂平時冠頂並同乾隆二年覆準
紅絨結頂冠惟
皇子不論爵秩均準用其餘王公以下額駙等曁
民公侯伯一二品大臣侍衞内有蒙
上賜者止得將所
賜之帽用之不得如式更制郡王以下均不得用織
金彩色五爪龍衣服及五爪暗龍段若
上賜者許用仍去一爪若王等賞所屬織金彩色龍
者雖服過亦去一爪方得賞給貂衣不得賞五
品以下官其餘服物若品級未到者均不得濫
賞緣貂朝衣惟三品以上有職掌大臣得用餘
不得僭用内外各衙門供事書吏非役滿考職
者不得僭用金頂耆老遵例用錫頂亦不得僭
用金頂商賈有捐納職銜者冠帶服飾各從其
品無職銜者與庶民同不得僭越奴僕等不得
用段紗及各種細皮定制之後凡有違者王公
宗室覺羅等由宗人府察參議處文武大臣由
吏兵二部參處文武官由該管大臣及禮部都
察院察參送部議處違式之物入官若王公等
不能約束所屬文武大小官不能約東家人致
有僭越者察出犯者分别治罪本主亦照例議
處又題準王以下八分公以上雨衣得用紅
色一二品文武大臣惟用紅色雨帽四年題
準禮部司官主事司務均有監禮察班等職事
令其一例用朝珠以肅威儀五年奏準禮部
主事司務行人太常寺博士典簿讀祝官贊禮
郞鴻臚寺鳴贊光祿寺署正署丞典簿國子監
監丞博士助教學正學錄等官惟在
壇
廟執事及
殿陛侍儀準挂朝珠平時燕處及在公署均不得
用違者科道指名參奏照違制例議處又定
外省佐雜微員謁見上司不得用蟒袍違者照
例參處八年
諭嗣後一品大臣及
御前侍衞等皆許用紅色雨衣欽此十年覆準凡
考職吏員在籍止用頂帽不許僭用補服十
六年
欽定
御用雨衣雨冠均用明黃色十九年奉
旨嗣後自十一月初一日爲始凡朝會祭祀皆用緣
貂朝衣永著爲例欽此又奉
諭旨廵撫官階雖屬二品但係統屬通省大員嗣後
各省廵撫著一體穿用大紅雨衣欽此又奏準
凡朝會隨圍齊集間遇雨雪服用雨冠雨衣舊
例三品以下至軍民雨冠均用青色宜有差别
以示等威除雨衣仍舊穿用外一品至三品冠
用紅色四品至六品紅色青緣七品以下有頂
帶人員靑色紅緣均前闊二寸五分後闊五寸
御前侍衞乾清門侍衞
上書房翰林南書房翰林奏事處批本處行走人員
不拘品級均得用紅色軍民止許用青色
欽定大清會典則例卷六十五
