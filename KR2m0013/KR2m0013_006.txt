欽定大清會典則例卷三
吏部
文選清吏司
官制
一宗人府
國初於
篤恭殿前列署為諸王議政之所順治九年置宗
人府設宗令一人(以親王郡王總理府事)左右宗正二人
(貝勒貝子兼攝)左右宗人二人(公與將軍兼攝)漢府丞一人覺
羅啟心郎一人漢軍啟心郎一人左右司覺羅
理事官十有六人繙譯經歴一人滿經歴二人
漢經歴一人滿筆帖式十有六人繙譯筆帖式
四人康熙十二年裁啟心郎漢經歴定為理
事官四人副理官四人經歴二人主事六人筆
帖式二十四人雍正二年議凖理事副理主
事等官半用宗室半用旗員設漢主事二人
五年設宗室御史二人稽察府事仍隸都察院
一内閣
國初置内國史内秘書内弘文三院順治元年設
滿漢大學士六人不備官兼各部尚書銜滿學
士三人漢軍學士三人漢學士無定員滿典籍
三人漢軍漢典籍各三人清文侍讀五人清漢
文侍讀六人蒙古侍讀二人漢軍侍讀二人滿
中書七十有五人(清文撰文二十人辦事二十人清漢文撰文十有七人辦)
(事十有八人)蒙古中書十有九人(撰文九人辦事十人)漢軍中
書十有三人(撰文五人辦事八人)漢中書三十六人(撰文六人)
(辦事三十人)二年以翰林官分隸三院稱内翰林
八年設滿侍讀學士三人漢軍侍讀學士三
人十五年改内三院為内閣以大學士分兼
殿閣稱
中和殿大學士
保和殿大學士
文華殿大學士
武英殿大學士
文淵閣大學士
東閣大學士十八年仍稱内三院增滿侍讀學
士三人設蒙古侍讀學士三人康熙九年仍
稱内閣裁學士滿一人侍讀學士滿二人蒙古
漢軍各一人定滿漢典籍各二人以中書掌理
十年增滿學士四人定漢軍學士二人漢學
士二人滿漢均兼禮部侍郎銜十二年以漢
軍學士并入漢闕共四人三十八年裁滿侍
讀一人中書滿五人(清文撰文辦事各一人清漢文撰文一人辦事二人)
蒙古三人(撰文一人辦事二人)漢軍五人(撰文一人辦事四人)漢四
人(撰文辦事各裁二人)雍正四年設漢侍讀二人乾
隆十三年定大學士滿漢各二人協辦大學士
滿漢各一人以大學士分兼
保和殿
文華殿
武英殿
體仁閣
文淵閣
東閣是年裁中書二人十七年定漢軍侍讀
學士兼用漢人以京堂科道各部郎中俸深者
引
見簡用
一中書科初設滿中書舍人一人漢中書舍人
八人滿筆帖式十有二人乾隆十三年裁漢
中書舍人四人滿筆帖式二人十四年增設
滿中書舍人一人
一吏部
國初設吏部以貝勒總理部務置承政參政理事
官副理事官主事啟心郎筆帖式等官順治元
年停貝勒總理例改承政為尚書參政為侍郎
理事官為郎中副理事官為員外郎(各部同)設滿
郎中四人漢軍郎中二人滿洲蒙古員外郎八
人漢軍員外郎六人滿堂主事四人司主事四
人漢軍堂主事一人漢司務二人文選司設漢
郎中一人員外郎一人主事二人考功驗封稽
勲各司均各設漢郎中一人員外郎一人主事
一人設滿筆帖式五十七人蒙古筆帖式四人
漢軍筆帖式十有二人分隸堂司四年裁漢
司務一人五年定滿漢尚書各一人七年
設滿尚書一人八年仍令親王郡王兼攝部
務(各部同)九年停親王郡王兼攝部務十年
裁滿尚書一人十二年增滿郎中四人員外
郎停兼用蒙古十五年定滿漢左右侍郎各
一人漢右侍郎兼翰林院學士銜其非翰林出
身者不兼(今停)滿漢司務各一人十八年設蒙
古員外郎一人康熙元年裁蒙古員外郎
三十八年裁漢軍員外郎四人筆帖式四人
五十七年增設蒙古郎中一人復設蒙古員外
郎一人增設蒙古主事一人雍正元年以大
學士兼理部務五年裁漢軍郎中員外郎增
文選司漢員外郎一人考功司漢主事一人
一戸部順治元年滿漢尚書無定員滿漢左右
侍郎各一人漢總督倉場侍郎一人滿漢司務
各一人滿郎中二十一人(内管理銀庫縀庫顔料庫各一人)蒙
古郎中四人漢軍郎中二人滿員外郎四十四
人(内管理三庫各二人)蒙古員外郎五人漢軍員外郎六
人滿堂主事四人司主事十有四人蒙古司主
事一人漢軍堂主事二人滿司庫九人江南浙
江江西湖廣福建山東山西河南陜西四川廣
東廣西雲南貴州十四司各漢郎中一人員外
郎一人主事三人滿筆帖式共九十有九人漢
軍筆帖式十有六人倉場滿筆帖式四人寳泉
局漢大使一人五年定滿漢尚書各一人
十一年各司漢主事各裁一人康熙六年裁
江南浙江江西湖廣福建河南陜西廣西四川
貴州司漢主事各一人七年設倉場滿侍郎
一人裁漢倉場侍郎八年定總督倉場侍郎
滿漢各一人裁司庫三人三十八年裁蒙古
漢軍郎中員外郎等官山東山西廣東雲南司
漢主事各一人司庫一人五十七年復設蒙
古郎中一人員外郎一人主事一人筆帖式二
人雍正元年以親王大學士兼理部務特鑄
管理三庫銀印簡王公大臣總理庫務三年
增設三庫稽察案卷滿主事一人三庫滿大使
四人滿筆帖式十五人四年增設寶泉局漢
大使四人七年改寶泉局漢大使為滿大使
十二年增設蒙古筆帖式二人
一禮部順治元年滿漢尚書無定員滿漢左右
侍郎各一人漢侍郎兼翰林院學士銜其非翰
林出身者不兼(今停)滿漢司務各一人滿郎中四
人滿員外郎六人滿堂主事三人司主事四人
蒙古章京四人漢軍郎中八人員外郎五人堂
主事一人儀制祠祭主客精膳四司各設漢郎
中一人員外郎一人主事一人滿筆帖式三十
四人漢軍筆帖式四人滿宣表官二人(初設六人後裁)
(四人今裁歸太常寺)守
皇史宬滿官三人蒙古司牲官二人朝鮮國通事
官八人鑄印局滿員外郎一人(後裁)大使一人會
同館大使一人教坊司奉鑾一人左右韶舞各
一人左右司樂各一人協同官十人俳長無定
員二年裁主客精膳二司漢員外郎五年
定滿漢尚書各一人十二年增設滿員外郎
四人十八年增滿郎中二人康熙九年裁
蒙古章京二人以一人改為郎中一人改為員
外郎裁漢軍郎中七人三十八年裁蒙古郎
中員外郎漢軍員外郎二人五十七年復設
蒙古郎中一人員外郎一人增設蒙古主事一
人雍正元年以親王郡王大學士兼理部務
五年裁漢軍郎中員外郎七年改教坊司
為和聲署(除奉鑾韶舞等官名)十二年增設蒙古筆帖
式二人乾隆二年增設鑄印局漢員外郎一
人七年設樂部(以禮部滿尚書暨王公大臣知樂者總理)
一兵部順治元年滿漢尚書無定員滿漢左右
侍郎各一人滿漢司務各一人滿郎中八人蒙
古郎中四人漢軍郎中二人滿員外郎八人蒙
古員外郎四人漢軍員外郎六人滿堂主事四
人司主事四人漢軍堂主事一人武選職方車
駕武庫四司各設漢郎中一人員外郎一人職
方司漢主事二人三司漢主事各一人筆帖式
六十二人(清文四十三人清漢文十有九人)蒙古筆帖式八人
漢軍筆帖式八人又設會同館大使一人五
年定滿漢尚書各一人十一年定兵部督捕
滿左侍郎一人漢右侍郎一人滿漢左右理事
官各一人滿漢司務各一人滿漢郎中各一人
滿員外郎七人漢軍員外郎八人漢員外郎一
人滿主事三人漢軍主事一人漢主事六人滿
筆帖式三十四人漢軍筆帖式十有六人司獄
二人是年裁武庫車駕二司漢員外郎各一
人十二年增滿郎中四人員外郎五人康
熙三十八年裁蒙古郎中員外郎漢軍員外郎
各四人滿員外郎三人及督捕各官會同館大
使五十七年復設蒙古郎中一人員外郎三
人增蒙古主事一人雍正元年以大學士兼
理部務五年增設武選司漢員外郎一人職
方司漢郎中一人裁漢軍郎中員外郎各二人
一刑部順治元年滿漢尚書無定員滿漢左右
侍郎各一人滿漢司務各一人滿郎中六人員
外郎八人滿堂主事五人司主事十有四人漢
軍郎中四人員外郎十有二人堂主事一人滿
司庫一人江南浙江福建四川湖廣廣西陜西
雲南貴州河南廣東山西山東江西十四司各
設漢郎中一人員外郎一人主事一人滿筆帖
式九十六人(清文四十九人清漢文四十七人)漢軍筆帖式十
有九人漢司獄四人五年定滿漢尚書各一
人增滿郎中八人員外郎十人十五年裁湖
廣廣西雲南廣東司漢員外郎各一人河南四
川陜西貴州司漢主事各一人十八年增設
蒙古員外郎八人康熙元年裁蒙古員外郎
三十九年增設督捕司滿漢郎中各一人滿
員外郎一人蒙古員外郎一人滿漢主事各一
人滿筆帖式四人漢軍筆帖式四人五十一
年增滿司獄四人五十七年增設蒙古郎中
一人員外郎一人主事一人雍正元年設見
審左右二司三年復設湖廣廣西雲南廣東
司漢員外郎各一人四川陜西貴州河南司漢
主事各一人五年裁漢軍郎中員外郎增江
南湖廣陜西司漢郎中各一人浙江司漢員外
郎一人十一年分江南司為二一曰江蘇司
郎中滿漢各一人員外郎滿二人漢一人主事
滿漢各一人筆帖式六人一曰安徽司郎中滿
漢各一人員外郎滿漢各一人主事滿漢各一
人筆帖式四人乾隆二年設蒙古筆帖式四
人六年改見審左司為奉天司郎中蒙古一
人漢一人員外郎滿漢各一人主事滿漢各一
人筆帖式四人右司為直隸司郎中滿漢各一
人員外郎滿一人蒙古一人漢二人主事滿漢
各一人筆帖式七人是為十八司
一工部順治元年滿漢尚書無定員滿漢左右
侍郎各一人滿漢司務各一人滿郎中八人(内一)
(人管節慎庫)蒙古郎中一人滿員外郎九人蒙古員
外郎三人滿堂主事三人(清文二人清漢文一人)司主事
四人漢軍郎中二人員外郎六人堂主事一人
節慎庫滿司庫二人漢大使一人營繕司漢郎
中二人(内管理三山物料錢糧一人)漢員外郎二人主事三
人虞衡司漢郎中一人員外郎二人主事三人
都水司漢郎中一人員外郎二人主事十有一
人屯田司漢郎中一人員外郎一人主事三人
滿筆帖式九十人(内清文五十七人清漢文三十三人)漢軍筆帖
式十有四人製造庫滿郎中一人員外郎二人
司庫司匠各二人滿筆帖式五人漢軍筆帖式
一人營繕所所正所副各一人文思院寳源局
廣積庫柴炭司通州抽分竹木局大使各一人
五年定滿漢尚書各一人十二年增滿郎
中八人員外郎八人十四年增營繕司漢主
事三人營繕所所丞二人一人管清江厰一人
管臨清甎厰十五年裁營繕司漢郎中一人
員外郎一人營繕所所正所副二人管理臨清
厰所丞一人並裁節慎庫文思院等處大使
是年裁都水司漢員外郎一人主事一人虞衡
司員外郎一人十六年增虞衡司漢郎中一
人管製造庫裁營繕司漢主事二人十八年
復設營繕司漢郎中一人康熙元年裁營繕
司漢郎中主事各一人六年裁營繕虞衡屯
田司漢主事各一人都水司主事四人其清江
厰部差所丞一人一并裁汰歸地方官管理
九年復設清江厰所丞一人十一年增都水
司漢員外郎二人一人管
京城内外河道一人管玉泉山河道十二年裁
都水司漢主事四人二十二年增設滿主事
每旗各一人三十八年裁蒙古郎中員外郎
裁漢軍員外郎四人都水司漢員外郎二人
五十七年復設蒙古郎中一人員外郎一人增
設蒙古主事一人雍正元年以親王郡王大
學士兼理部務四年裁營繕所清江厰所丞
五年裁漢軍郎中員外郎十二年設蒙古
筆帖式二人裁筆帖式滿十人漢軍五人乾
隆十九年改虞衡司管製造庫漢郎中為製造
庫郎中
一理藩院順治元年定尚書一人左右侍郎各
一人不分滿洲蒙古補授設滿洲啓心郎一人
漢軍啓心郎二人滿洲蒙古司務各一人漢院
判一人漢知事一人副使一人滿洲蒙古郎中
十有一人員外郎十人續增十七人共二十七
人滿主事四人堂主事滿二人蒙古三人漢軍
一人漢主事四人滿筆帖式十有一人(皆清文)蒙
古筆帖式四十一人漢軍筆帖式二人十五
年裁滿啓心郎一人漢軍啓心郎二人是年
以禮部尚書銜掌理藩院事以禮部侍郎銜協
理理藩院事十八年仍為理藩院尚書侍郎
康熙二十年增設滿洲蒙古員外郎九人蒙
古文主事五人二十八年增設漢文主事二
人漢文筆帖式每旗各一人漢軍筆帖式每翼
各增二人三十八年裁滿洲蒙古司務及漢
院判知事副使主事等官四十六年立銀庫
設郎中員外郎各一人(由本院司官内奏委)司庫一人筆
帖式二人庫使四人雍正元年奏裁庫使二
人是年以王公大學士兼理院事十一年
復設滿司務一人蒙古司務一人滿筆帖式十
七人蒙古筆帖式十四人乾隆二十六年新
設徕遠一司&KR0556;各司内委郎中一人員外郎四
人主事二人筆帖式八人專理司事
一都察院順治元年改承政為左都御史參政
為左副都御史(詳見吏部)無定員左僉都御史一人
(右都御史右副都御史右僉都御史無京員祗為督撫坐銜)滿漢經歴各一
人滿都事二人漢軍都事一人滿監察御史六
人滿啟心郎一人漢軍啟心郎二人蒙古章京
二人漢軍監察御史八人漢江南道福建道山
東道山西道廣東道監察御史各五人浙江道
江西道湖廣道河南道監察御史各六人陜西
道四川道廣西道雲南道貴州道監察御史各
四人滿筆帖式五十一人(清文三十一人清漢文二十人)漢軍
筆帖式七人三年定左副都御史滿漢各二
人五年定左都御史滿漢各一人增滿監察
御史十有七人八年裁湖廣道漢監察御史
一人九年裁浙江道湖廣道漢監察御史各
一人十年裁江南道福建道河南道山西道
漢監察御史各一人十五年裁湖廣道漢監
察御史一人滿漢啟心郎三人十六年裁江
西道漢監察御史一人十八年裁江南道浙
江道江西道山東道山西道陜西道四川道廣
東道貴州道漢監察御史各二人河南道廣西
道雲南道漢監察御史各一人康熙元年裁
蒙古章京七年裁江南道福建道河南道廣
東道漢監察御史各二人浙江道江西道湖廣
道山東道四川道廣西道雲南道貴州道漢監
察御史各一人二十八年增滿監察御史一
人三十八年裁滿筆帖式十有六人漢軍筆
帖式二人三十九年裁漢軍都事一人漢軍
監察御史三人五十七年增設蒙古監察御
史二人雍正四年增設江南道浙江道江西
道湖廣道陜西道四川道廣東道貴州道漢監
察御史各一人内務府御史四人五年增設
宗室御史二人十二年設蒙古筆帖式二人
乾隆十年裁僉都御史十三年裁漢監察
御史九人十四年定江南道監察御史滿漢
各四人山東道監察御史滿漢各三人河南道
京畿道浙江道山西道陜西道湖廣道福建道
江西道監察御史滿漢各二人四川道廣東道
廣西道雲南道貴州道監察御史滿漢各一人
十七年改滿都事二人為滿漢各一人二
十年奉
旨京畿道著列於河南道之前
一六科初制增減不一順治十八年設滿漢都
給事中各一人滿漢左右給事中各一人漢給
事中二人吏戸兵刑四科滿筆帖式各二十一
人禮科筆帖式十有二人工科筆帖式十有一
人康熙四年定滿漢給事中各一人五年
增設滿漢掌印給事中各一人雍正元年隸
都察院六科同乾隆二年定吏戶兵刑四科
筆帖式各十有五人禮科工科筆帖式各十人
一内務府
國初置内務府設總管間以大臣總理順治十一
年裁置十三衙門曰司禮監尚方司御用監御
馬監内官監尚衣監尚膳監尚寳監司設監兵
仗局惜薪司鐘鼔司織染局十二年改尚方
司為尚方院十三年改鐘鼔司為禮儀監尚
寳監為尚寳司織染局為經局十七年改内
官監為宣徽院禮儀監為禮儀院十八年裁
十三衙門仍設内務府所屬有廣儲會計掌儀
都虞慎刑營造等司織染局又置武備院上駟
院康熙二十三年增設奉宸院慶豐司嗣後
間以王公大臣兼管府事
一通政使司順治元年定滿漢通政使各一人
滿漢左通政各一人漢右通政二人滿左參議
二人漢左右參議各二人滿漢經歴各一人滿
知事二人(内清文一人清漢文一人)漢軍知事一人滿筆帖
式六人(内清文三人清漢文三人)漢軍筆帖式二人康熙
三十八年裁漢右參議一人五十二年裁漢
左參議一人六十一年以登聞鼔并通政使
司設滿筆帖式漢軍筆帖式各一人乾隆十
年裁漢右通政一人十三年裁漢右通政改
滿漢左通政為通政副使又裁滿漢參議各一
人並去左右銜十七年定滿知事二人改滿
漢各一人
一大理寺順治元年定卿滿漢各一人少卿滿
漢各一人漢寺丞一人司務滿漢各一人滿左
右寺丞各一人漢軍左右寺丞各一人漢左右
寺丞各一人漢左右寺副各一人滿堂評事一
人漢軍評事一人漢左右評事各一人滿筆帖
式四人(内清文二人清漢文二人)漢軍筆帖式二人康熙
三十八年裁漢寺丞一人漢左右寺副各一人
漢軍評事一人
一翰林院順治元年定漢掌院學士一人侍讀
學士一人侍講學士一人侍讀二人侍講二人
典簿二人孔目一人筆帖式四十八人(清文三十人清)
(漢文十有八人)漢軍筆帖式八人二年裁并内三院
十五年復設翰林院定滿漢掌院學士各一
人增設侍讀侍講學士各二人侍讀侍講各一
人修撰編修檢討庶吉士無定員滿漢典簿各
一人增設滿孔目一人滿待詔四人漢待詔二
人十八年裁并内三院康熙九年復設翰
林院增設滿侍讀侍講學士各三人滿侍讀侍
講各三人裁滿待詔二人三十四年裁滿筆
帖式八人漢軍筆帖式四人
一
起居注館康熙九年初置
起居注館於
太和門西廡設滿記注官四人漢記注官八人並
設滿主事三人(内清文一人清漢文二人)漢軍主事一人滿
筆帖式八人(内清文四人清漢文四人)漢軍筆帖式四人
十一年增設滿筆帖式六人(内清文四人清漢文二人)十
二年增設滿記注官一人漢記注官二人十
六年增設滿記注官一人二十年增設漢記
注官八人三十一年裁漢記注官六人三
十八年裁滿漢主事各一人五十六年停
起居注館雍正元年復設
日講起居注官滿六人漢十有二人滿主事二人
滿筆帖式十有四人漢軍筆帖式二人十二
年增設漢主事一人乾隆元年增設滿
日講起居注官二人
一詹事府順治元年設少詹事一人掌府事本
年十一月裁職掌統於内三院九年復設詹
事一人少詹事二人主簿一人錄事二人通事
舍人二人左右春坊各設庶子一人諭德一人
中允二人贊善二人司經局設洗馬一人正字
二人皆漢員令内三院官兼之專設滿詹事一
人掌府事十五年裁詹事府官康熙十四
年復設滿漢詹事各一人滿漢少詹事各二人
滿漢主簿各一人滿錄事二人漢錄事三人滿
漢正字各二人左右春坊設滿漢庶子各一人
滿漢諭德各二人中允各四人滿漢贊善各四
人司經局滿漢洗馬各一人滿筆帖式十人(内清)
(文五人清漢文五人)三十七年裁滿少詹事右諭德左
右中允左右贊善各一人正字錄事各二人漢
錄事一人三十八年裁漢右中允右贊善各
一人正字錄事各一人滿筆帖式四人(内清文二人清)
(漢文二人)五十二年裁漢右諭德左中允左贊善
各一人錄事一人乾隆十三年裁漢少詹事
一人滿漢左諭德各一人
一太常寺順治元年定卿滿漢各一人少卿滿
漢各一人滿寺丞一人漢左右寺丞各一人滿
漢典簿各一人滿漢博士各一人漢軍博士一
人孔氏世襲博士一人滿讀祝官四人漢協律
郎五人滿漢贊禮郎各十有六人漢司樂二十
六人滿筆帖式十有八人(清文十有六人清漢文二人)漢軍
筆帖式二人各
壇
廟滿壇尉二十一人廟尉十人漢奉祀五人祀丞五人
司樂一人神樂觀漢提點一人左右知觀各一
人犧牲所所牧一人各官並隸禮部凡祭祀事
宜均禮部掌行十六年定祭祀事宜悉歸本
寺康熙二年復以寺事屬禮部十年仍以
禮部祠祭司所掌歸之本寺三十八年裁漢
協律郎一人贊禮郎二人司樂二人滿筆帖式
九人漢軍筆帖式一人雍正元年復設漢協
律郎一人漢贊禮郎二人漢司樂二人是年
特簡大臣總理寺事十一年增設滿讀祝官四人滿
贊禮郎八人乾隆二年增設漢贊禮郎二人
漢司樂三人九年裁漢贊禮郎四人漢司樂
六人二十年改提點為署正知觀為署丞
一光禄寺順治元年定卿滿漢各一人少卿滿
一人漢二人寺丞漢一人典簿滿漢各一人大
官珍饈良醞掌醢四署署正均滿漢各一人署
丞滿洲各二人漢各一人漢監事各一人滿司
庫二人滿筆帖式二十一人(内清文十有四人清漢文七人)漢
軍筆帖式二人司牲漢大使一人一應事宜由
禮部具題劄寺遵行十年定本寺外省錢糧
解送禮部劄寺照收司府州縣各官考成皆屬
禮部十三年裁漢監事四人十五年題準
外解錢糧分析本寺驗收司府州縣各官考成
亦由本寺是年裁漢署丞四人司牲一人
十八年定寺事復歸禮部將解到錢糧總貯一
庫公同出納其考成仍屬禮部錢糧由寺奏銷
康熙三年定各項錢糧悉歸戶部給發貯庫
候用十年仍以禮部精膳司所掌歸之本寺
三十八年裁漢少卿一人寺丞一人滿筆帖
式三人漢軍筆帖式二人乾隆十三年
特簡大臣總理寺事
一太僕寺
國初附兵部武庫司初制卿滿漢各一人少卿滿
二人漢一人寺丞滿漢各一人漢主簿一人滿
員外郎八人筆帖式滿十有一人蒙古四人漢
軍二人常盈庫漢大使一人順治八年裁常
盈庫大使十五年裁滿漢寺丞十六年復
設康熙二年裁滿漢寺丞及漢主簿一人滿
筆帖式三人雍正二年設滿主簿一人三
年建本寺衙署又定裁滿員外郎二人改設
蒙古員外郎二人裁漢軍筆帖式二人乾隆
三年增設蒙古筆帖式四人六年分設左右
司員外郎各四人十三年裁滿少卿一人
又定員外郎八人改為滿員外郎二人蒙古員
外郎二人滿主事二人蒙古主事二人
一順天府
國初定鼎燕亰設順天府定府尹一人府丞一人
治中一人通判三人推官一人經歴知事各一
人照磨檢校各一人均漢員所属宛平大興二
縣知縣各一人縣丞主簿典史各一人儒學漢
教授一人訓𨗳六人亰衛武學教授一人訓𨗳
二人司獄一人庫大使一人宣課司大使一人
副使一人(廵檢牐官分隸兩縣者不具載)順治二年裁武學
訓𨗳二人三年裁儒學漢訓𨗳四人大興縣
主簿一人六年裁通判二人康熙四年裁
儒學漢訓𨗳一人六年裁推官一人知事一
人檢校一人十五年復設儒學漢訓𨗳一人
武學訓𨗳一人又定以昌平良鄊等十九州
縣隸順天府三十九年裁庫大使一人四
十年裁崇文門大使一人雍正元年
特簡大臣兼理府事三年改京衛武學為順天府武
學四年裁武學教諭訓𨗳設儒學滿教授一
人訓𨗳一人增宛平縣縣丞一人
一鴻臚寺順治元年定卿滿漢各一人少卿滿
一人漢二人漢左右寺丞各一人滿漢主簿各
一人滿鳴贊十有六人漢鳴贊八人序班二十
二人(内司賓二人)滿筆帖式四人一應事宜均由禮
部掌行二年裁漢鳴贊一人十二年裁漢
鳴贊一人十三年裁漢鳴贊二人十五年
裁漢少卿一人漢寺丞一人序班十人十六
年分析本寺十八年仍歸禮部康熙十年
復歸本寺十八年裁漢序班六人五十二
年裁漢寺丞一人雍正四年仍隸禮部統轄
乾隆七年裁漢鳴贊二人序班二人
一國子監順治元年定祭酒滿漢各一人司業
滿一人蒙古一人漢一人典簿滿漢各一人監
丞滿漢各一人博士滿一人漢三人助教滿十
有六人(清文八人清漢文八人)蒙古八人漢十有二人漢
學正十有二人孔氏世襲學正一人漢學錄六
人漢典籍一人滿筆帖式四人漢軍筆帖式二
人一應事宜均禮部辦理十五年辦理監事
仍歸本監是年裁漢博士一人助教六人學
錄四人十八年裁蒙古助教四人設蒙古筆
帖式二人康熙二年以監事仍歸禮部十
年仍歸本監其應題應行事宜均本監掌行
三十八年裁漢學正六人五十二年裁漢博
士一人學正二人五十七年裁滿助教四人
雍正二年復設蒙古助教四人三年復設
滿助教四人
特簡大臣總理監事
一欽天監順治元年設監正監副所屬天文時
憲漏刻三科設五官保章挈壺正靈臺郎監候
司晨司書博士典簿等官均漢員康熙四年
定滿漢監正各一人滿漢左右監副各二人滿
漢主簿各一人春夏中秋冬五官正滿洲蒙古
各二人漢軍一人漢五人五官靈臺郎滿三人
漢軍一人漢四人五官挈壺正滿漢各二人漢
五官監候正一人五官保章正二人五官司書
二人漢軍五官司晨正一人漢司晨正一人滿
博士六人漢軍博士二人漢博士三十六人滿
筆帖式十有一人蒙古筆帖式四人漢軍筆帖
式二人是年裁漢博士十有四人五年復
設漢博士二人共二十四人八年以西洋人
充漢監正稱治理歴法十四年裁漢五官司
書一人五官司晨一人五官保章正二人雍
正三年以治理歴法之西洋人實授監正乾
隆十年以大臣兼理監務十八年奉
旨欽天監裁滿漢監副各一人增設西洋左右監副
一太醫院順治元年定漢院使一人左右院判
各一人吏目三十人豫授吏目十人御醫十有
五人醫士四十人醫員三十人醫生二十六人
藥材出入皆由禮部十六年藥材分歸本院
職掌十八年裁吏目二十人並裁豫授吏目
康熙九年復設吏目豫授吏目各十人十
四年裁吏目十人三十一年裁豫授吏目
雍正元年復設吏目十人改豫授吏目為吏目
一
盛京五部
國初建立
盛京設官詳備順治元年定鼎燕京
盛京官不備設十四年置
盛京戶禮刑工四部各設侍郎一人戶部滿郎中
二人員外郎六人主事二人司庫二人筆帖式
十有五人禮部滿郎中二人員外郎四人主事
一人讀祝官八人贊禮郎十有六人筆帖式十
有二人刑部滿郎中二人員外郎六人主事一
人漢軍員外郎二人主事一人漢司獄一人滿
筆帖式十有三人漢軍筆帖式二人工部滿郎
中二人員外郎六人主事二人堂主事二人司
庫二人司匠一人筆帖式十有六人漢軍筆帖
式一人康熙二十八年增設刑部滿郎中二
人員外郎四人二十九年增設戶部滿員外
郎四人筆帖式八人刑部增筆帖式十有四人
各部均增設理事官一人三十年增設
盛京兵部侍郎一人理事官一人滿郎中二人員
外郎六人主事二人堂主事二人筆帖式十有
二人六十年裁五部理事官雍正五年增
設戶刑工三部漢郎中各一人員外郎各二人
主事各一人刑部蒙古筆帖式二人裁刑部漢
軍員外郎主事乾隆三年以戶部滿員外郎
改一員為銀庫員外郎八年定
盛京五部司官仍專用旗員增設戶部滿主事二
人堂主事二人刑部蒙古員外郎二人滿主事
三人堂主事一人漢軍堂主事一人是年裁
滿員外郎戶部四人兵部二人刑部四人工部
二人禮部滿筆帖式二人
武職衙門(凡武職隸兵部其武職衙門所設文員仍属吏部)
一鑾儀衛康熙十六年設滿主事一人漢經歴
一人筆帖式滿七人漢軍三人
一領侍衛府康熙六十一年設筆帖式十有二
人雍正四年設滿主事一人
一步軍統領衙門初設筆帖式四人康熙三
十年增設筆帖式四人六十一年增設員外
郎一人雍正八年增設員外郎一人主事二
人十三年增設司務一人筆帖式四人
一奉天府
國初建置
盛京設遼陽府順治十四年改為奉天府設府
尹一人康熙三年增設府丞一人治中通判
推官各一人經歴一人附郭承德縣知縣一人
六年裁奉天府推官
一各省督撫直隸總督一人(初繫巡撫後改)兩江總督
一人閩浙總督一人湖廣總督一人陜甘總督
一人四川總督一人(管廵撫事)兩廣總督一人雲貴
總督一人總督漕運一人江南總督河道一人
河東總督河道一人山東山西河南江蘇安徽
江西福建浙江湖北湖南西安甘肅廣東廣西
雲南貴州廵撫各一人凡總督皆兼尚書右都
御史銜巡撫皆兼侍郎右副都御史銜(山東山西河南)
(江西四省巡撫皆兼提督銜)乾隆二十八年
諭直隸總督官銜照四川總督之例兼管巡撫事務
欽此
一直省承宣布政使司
國初直隸不設藩司設口北守道兼山西布政使
司銜其餘各省皆設左右布政使司各一人參
政各一人參議各一人康熙六年定各省止
設布政使一人參政參議無定員皆裁去左右
名目參政參議是何項官推陞者即為何項道
皆名曰守道布政使司所屬官經歴一人(惟江蘇湖)
(南甘肅三省無)都事一人(福建河南江西山西各一人他省無)照磨一人
檢校一人理問一人(惟貴州無)庫大使山西三人江
南湖廣各二人浙江江西福建山東河南陕西
廣東廣西雲南貴州各一人副使一人(浙江江西山西)
(陕西雲南各一人他省無)寳源局大使副使各一人凉莊倉
大使一人凉州草場大使一人凉莊道所屬驛
丞十有八人河西靈州倉大使一人四川建昌
鹽井越嶲寧番會川鎮西六倉大使各一人
八年直隸增設守道一人總司錢榖二十九
年裁陕西倉大使草場大使河西四川等省大
使三十八年裁江西山西布政使司都事各
一人山東河南廣西雲南直隸江蘇安徽江西
陕西湖南貴州布政使司照磨各一人裁各省
檢校止存江西布政使司檢校一人裁福建廣
東廣西四川布政使司理問各一人山西庫大
使一人寳源局大使副使皆裁汰雍正二年
直隸總司錢榖守道改為布政使是年裁江
西檢校一人山東山西河南安徽湖北甘肅理
問各一人三年奏凖口北守道改從直隸布
政使銜乾隆元年設直隸甘肅四川庫大使
各一人裁山西庫大使一人浙江江西山西陕
西雲南副使各一人十八年定各省守道皆
定為四品不用布政使參政參議等銜
一直省提刑按察使司
國初直隸不設臬司設大名廵道兼河南按察使
司銜通永天津巡道皆兼山東按察使司銜覇
昌井陘廵道皆兼山西按察使司銜江南湖廣
陜西按察使各二人餘省各一人康熙六年
定按察使副使僉事無定員視推陞者即為何
項道皆名曰巡道提學政或副使或僉事無定
銜每省各一人惟順天江南浙江為提督學政
按察使司所屬官經歴一人知事一人(江西福建山西)
(廣東廣西各一人他省無)照磨一人檢校一人(福建江西山西陕西各一)
(人他省無)司獄司司獄江南湖廣各二人浙江江西
山東河南陜西廣東廣西雲南貴州直隸福建
四川山西各一人八年直隸增設廵道一人
總理刑名三十八年裁直隸井陘廵道一人
福建山西廣東廣西按察使司知事各一人山
東河南江西廣西雲南直隸江蘇陕西山西湖
北四川按察使司照磨各一人福建江西山西
陕西按察使司檢校各一人雍正二年直隸
總理刑名巡道改為按察使三年奏凖通永
天津霸昌大名等廵道皆改從直隸按察使銜
四年議凖通永天津大名等廵道皆改為河
道是年定各省學政皆改為提督學政去按
察使司副使僉事銜乾隆十八年定各省廵
道皆定為四品不用按察使司副使僉事等銜
一直省各府
國初定每府設知府一人推官一人同知通判因
事增革無定員經歴一人照磨一人(事簡府分裁汰)知
事一人檢校一人(事簡府分不設)司獄一人(事簡府分裁汰)儒
學教授一人訓𨗳一人倉庫稅課司雜造織染
局稅課分司茶馬司大使草場大使副使廵檢
司廵檢水馬驛驛丞逓運所大使河泊所所官
皆因事設立江寧龍江關大使一人批驗茶引
所大使一人康熙三年裁府儒學訓𨗳一人
六年裁各府推官一人十五年復設各府
儒學訓𨗳乾隆二十八年
諭外省知府向為正四品而廵道各視兼銜為差等
則有三四五品之不同今道員既經裁去兼銜統
為正四品知府乃其所屬自應量為區别著將各
省知府改為從四品欽此
一直省各州
國初定每州設知州一人同知判官因事增革無
定員吏目一人儒學學正一人訓𨗳一人倉庫
稅課司草場大使副使廵檢驛丞所官因事設
立無定員各牐牐官一人康熙三年裁各州
儒學訓𨗳一人十五年復設各州儒學訓導
一直省各縣
國初定每縣設知縣一人縣丞主簿因事增革無
定員典史一人儒學教諭一人訓導一人倉庫
大使副使廵檢驛丞所官因事設立無定員
康熙三年定大縣儒學裁訓導一人小縣儒學
裁教諭一人十五年大縣復設訓導小縣復
設教諭
一直省各鹽政官
國初定兩淮兩浙長蘆河東山東福建兩廣運使
各一人同知一人副使一人兩淮判官四人兩
浙長蘆山東河東判官各一人經歴一人知事
一人雲南提舉司三人廣東提舉司一人雲南
廣東吏目各一人所屬各場鹽課司批驗鹽引
所倉庫大使各一人兩淮廵檢二人康熙十
六年裁各鹽運同知副使十七年復設長蘆
山東兩浙福建鹽運同知各一人兩浙副使一
人三十二年裁廣東提舉一人吏目一人
三十八年裁兩淮鹽運判一人兩浙鹽知事一
人四十三年裁兩浙福建運同四十九年
改兩浙運使為驛鹽道雍正二年增設河東
兩廣運同各一人裁河東運判四年改福建
運使為驛鹽道
欽定大清會典則例卷三
