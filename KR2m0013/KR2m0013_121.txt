欽定大清會典則例卷一百十七
兵部
職方清吏司
公式二
八旗
一章奏文册康熙十一年題準内外旗員有不
繫密事妄稱密奏及借公行私以私事具奏者
降二級調用其一應本章有不應密而密者罰
俸六月雍正五年議準在京八旗除行文傳
集在京官員人等不用封套外凡咨行部院衙
門及外省一應公文均加封套實封事關重大
者釘封至駐防將軍都統副都統等題奏本章
事關緊要者將副本揭帖用密封字樣封固投
遞通政使司咨行各旗及各部院並與屬官來
往公文繫緊要事亦用密封以上内外都統將
軍副都統等收到緊要密封公文均親拆收貯
如將應密之事不密以致洩漏重者降一級留
任輕者罰俸九月六年議準八旗衙門封印
前一日於空紙及封套上豫行用印豋記數目
該都統等收貯以備封印後遇有緊要之事填
用仍登記用過數目開印日將未用者驗明銷
燬有借端作弊者交部治罪該都統等不行詳
察罰俸六月又議準印文及出關票引有遺
失者官罰俸三月兵鞭五十均仍補給十一
年議準八旗各官具摺奏事奉有
硃批諭旨者在京即行恭繳在外於下次奏事之便
封固恭繳若任意遲延及隐匿不繳者革職
十二年奏準差往馬場副都統起程之前將空
紙封套鈐用本旗都統印信酌量足用數目帶
往以備咨行之用回日將用過數目開明知照
都統存案未用者當面銷燬倘有遺失者將差
往副都統罰俸三月又議準八旗傳事印文
傳畢即行取回銷燬倘不察收致人藉以夜行
者承辦官罰俸两月若將豫備傳事印文收貯
不謹被人竊去夜行者承辦官罰俸六月乾
隆三年奏準外任將軍都統副都統等奉有
硃批諭旨未及恭繳之先有緣事降革及病故者於
回旗之日或本人或親屬呈明該旗都統等代
為恭繳如隐匿收存察出治罪七年奏準諸
王貝勒貝子公等有行文該旗之事該長史並
辦理家務之人列名用府屬參領關防送至該
旗其有行文部院各衙門者用府屬參領關防
送至該旗由該旗用印轉行如長史等不鈐用
參領關防仍用白文及該旗將白文接受者各
罰俸一年又議準旗員造報錢糧文册並不
分晰明白以致款項不符者降一級調用轉報
官罰俸一年將軍都統等罰俸六月將軍都統
等覈參者將造報轉報之人議處若文册内數
目舛錯遺漏者造報官罰俸一年都統及轉報
官各罰俸六月繫將軍都統等自行造報有舛
錯遺漏者亦罰俸六月至造報舛錯遺漏非關
錢糧之案者造報官罰俸六月轉報官罰俸三
月
一儀制八旗官員僭用引馬及馬項繁纓者罰
俸六月該管官知而不禁者罰俸三月又定
鑾儀衛儀仗如有遺失者掌衛事内大臣鑾儀
使各罰俸三月該管冠軍使雲麾使治儀正整
儀尉各罰俸九月損壊不呈請更換者該管冠
軍使以下各官皆罰俸一月又定
陵寢儀仗等物有遺失者該管官罰俸九月損壊不呈
請更換者罰俸一月康熙四十二年覆準旗
員於應用朝服之日不用及違例錯用者罰俸
一月雍正二年覆準旗員恭遇
陞殿慶典及迎接
詔書有失誤不到者罰俸六月所司已接部寺等衙
門知會不即傳知者亦罰俸六月接
駕不到及常朝不到者罰俸一月至朝賀齊集各官
有班行不正跪立不齊者罰俸一月稽察官不
舉報者議處之例同八年議準凡遇祭祀
壇
廟應行陪祀各官由部於前期數日將八旗都統副都
統等繕名籖恭請
欽點八人稽察齋戒祀畢仍將陪祀各官開列奏
聞若應陪祀各官無故不行齋戒或已開齋戒不至
齊集處者罰俸一年該管大員不行察參者罰
俸六月若臨期後至不及陪祀者罰俸一月
又議準官員遇常朝日托故不到者罰俸一月
未朝詐稱己朝者罰俸一年捏供同朝之官罰
俸两月其已注病不在家他出者罰俸一年至
無故出城過宿失誤朝期者革職如因埽墓醫
病等事不及進城者罰俸一月十三年奏準
旗員文武兼任者文職品級大用文職補服武
職品級大用武職補服如品級相同用文職補
服違者罰俸六月該管官知而不禁者罰俸三
月補服與帽頂坐褥不相符者亦照此例議處
乾隆元年議準朝會齊集之日看守
午門
端門
闕門各官不將閒雜書役人等攔阻聽其肆行出
入者察由何門出入將該管門官罰俸一月至
坐班行禮之際各官僕從令該旗所委驍騎校
並看守朝房之步軍尉盡行逐出如不行逐出
經稽察官參奏將該驍騎校步軍尉及僕從之
主各罰俸一月三年奏準大朝大祀日暨
車駕出入各官僕從肆行喧譁争競衝突擁擠者拏
交刑部杖一百其主罰俸三月常朝日有肆行
喧譁争競衝突擁擠者交刑部杖六十其主罰
俸一月至在内執事人並大臣侍衛之僕從犯
者交各該管衙門治罪又議準喪儀齊集之
處有失誤不到者罰俸六月所司已接承辦衙
門知會不即傳知者亦罰俸六月七年奏準
旗員有瘋疾者令其親屬看管疾愈之後該管
官仍留心試看一年果已全愈方準上朝其
大内監工及守衛
紫禁城之處永停差委在外仍行差委若疾愈未
過一年即令上朝或仍差委
大内監工守衛
紫禁城者該管官罰俸九月又奏準八旗婚喪
等事所用器物有違例僭越者繫官罰俸一年
常人鞭五十失察之佐領驍騎校各罰俸六月
領催族長鞭三十族長繫官亦罰俸六月該管
參領副參領罰俸三月該管大員及察旗各官
不行察出者皆罰俸两月若有一處察出皆準
免議又議準八旗官兵服色均有定制如僭
用五爪龍立龍圓補服之類者繫官革職兵及
閒散人交刑部治罪僭用之物入官未經察出
之佐領驍騎校每案罰俸三月參領副參領每
二案罰俸三月都統副都統每三案罰俸三月
領催族長鞭五十若奴僕有犯交刑部治罪其
主繫官罰俸三月常人鞭五十該管各官皆免
議僭用尋常服色者繫官罰俸一年兵及閑散
人鞭五十未經察出之佐領驍騎校每案罰俸
一月參領副參領每二案罰俸一月都統副都
統每三案罰俸一月領催族長鞭二十五若奴
僕有犯鞭五十其主繫官罰俸一月常人鞭二
十五該管各官皆免議以上應議之族長繫官
照佐領例議處又奏準在外將軍都統副都
統以下協領以上見任來京者若並無疾病事
故凡值祭祀耕耤之期先期在附近地方齋宿
仍聲明齋宿之處以憑稽察屆期投遞職名各
按品級排班行禮恭遇
御殿受賀諸大典禮亦一例排班行禮將軍都統列
於在京都統之次副都統列於在京副都統之
次協領列於在京參領之次十三年議準旗
員應陪祀者於期前將職名造册送部其有故
不能陪祀者於各該員名下注明祭祀之日由
部委官於齊集處察收職名有不到者指名參
奏若陪祀各官於齊集之日偶患疾病不能到
者將情由呈報稽察衙門
一錢糧康熙年間定八旗支領錢糧該參領佐
領驍騎校等親赴戶部銀庫與該管官公同稱
兑支領之後佐領驍騎校親看散給如支領時
參領佐領驍騎校不親赴銀庫各罰俸一年佐
領驍騎校不親看散給致領催侵漁短少者降
一級調用明知領催扣剋不即呈報者降三級
調用通同扣剋者革職交刑部治罪又定旗
員將正雜錢糧擅自那移别用者革職若因緊
急軍需未經報明該管官私自那移應用者降
一級留任竢銷算清完之日開復至存留公用
錢糧因公那移者免議那移米豆草者亦照此
例分别議處又定旗員有經管倉庫錢糧及
承追拖欠等項若乾没侵欺者革職交刑部治
罪領催人等乾没侵欺者交刑部治罪該管官
革職如佐領驍騎校侵欺該管之參領副參領
不行察出者降一級調用都統將軍副都統罰
俸一年又定在京旗員有降罰處分奉
旨後即行注册一面知照戶部及該旗領俸時該旗
將該員降罰之處聲明造册送部由外任升調
京職者若有隨帶降罰之案本人呈報該旗造
册送部由部將各員原有降罰並見在應照何
品級食俸逐一察明轉送戶部覈給其造册送
部之後有奉
旨新用人員無原俸可支者及緣事開復未經開缺
者春季在正月三十日以前秋季在七月三十
日以前準造册補領過此限者不準革職之人
即行裁扣又定旗員應支俸銀俸米春季於
上年十二月十五日以前秋季於六月十五日
以前造册送部兵丁應領錢糧於上月十五日
以前馬駝應領銀錢於上月十八日以前造册
送部若册内數有舛錯並總撒不符由戶部即
傳該旗承辦官改正仍將册領回三日内鈐印
送部如三日内不行送部及各項册不依限造
送者將承辦官照遲延例議處其應領之米戶
部移咨倉場限两月内支放全完不完將監放
之旗員察參違限不及一月者罰俸三月一月
以上者罰俸六月二月以上者罰俸一年如監
放五年均限内清楚並無生事作弊者紀錄一
次又定八旗宗室覺羅及滿洲蒙古漢軍武
職各官俸銀俸米兵丁錢糧馬駝銀錢由該旗
依限造册送部將增減數目察對轉咨戶部覈
給竢歲終由部將一年内官兵支過銀數繕册
一本米數繕册一本馬駝銀錢數繕册一本恭
呈
御覧又議準八旗有承追之銀千两以下者於文
到日限一年追完不完將佐領驍騎校罰俸一
年參領署參領罰俸六月都統副都統罰俸三
月再限一年不完佐領驍騎校降一級留任參
領署參領罰俸一年都統副都統罰俸六月再
限一年追完佐領驍騎校開復不完照所降之
級調用參領署參領降一級留任都統副都統
罰俸一年承追千两至五千两者以五年為期
每案每年追完二分不及二分者佐領驍騎校
初參降俸一級二參罰俸一年三參降一級四
參再降一級皆留任五年限滿追完開復不完
照所降之級調用承追五千两以上者以十分
為率勒限五年佐領驍騎校初參不完降俸二
級二參罰俸一年三參降一級四參再降一級
皆留任五年限滿能完至七分者準其開復未
完之銀再行按年起限不及七分照所降之級
調用督催各官千两至五千以上者每案勒限
五年按數督催遞年完至二分者免議不及二
分者參領署參領初參罰俸六月二參罰俸九
月三參罰俸一年四參降一級留任五年限滿
全完開復不完降二級留任都統副都統每案
初參罰俸三月一參罰俸六月三參罰俸九月
四參罰俸一年五年限滿無完降一級留任未
完之銀再行按年起限追完開復至接任承追
督催各官均以任事之日起扣限追催如本人
實繫無力完帑佐領驍騎校出結報明參領轉
報都統副都統奏請豁免不得株連親族倘濫
行着落親族代賠將承追官革職若豁免後本
人見有隐暪産業悉行入官將出結之佐領驍
騎校革職轉報之參領署參領降二級調用奏
請之都統等罰俸一年所欠之銀著落出結之
佐領驍騎校賠補如該管都統副都統及參領
署參領有逼勒出結之事不行出首者將出結
並逼勒之官皆革職又議準佐領驍騎校有
承追之銀於一年限内追完三百两以上之案
者每案紀錄一次千两以上之案五年限内追
完者紀錄一次參領署參領追完三百两以上
之案者每三案紀錄一次都統副都統追完三
百两以上之案者每十案紀錄一次接任官以
任事之日起限於一年限内追完千两以上之
案者加一級五千两以上之案者加二級萬两
以上之案者加三級此等加級遇别案承追應
降調者準其抵銷若於一年限内追完萬五千
两以上之案者以應升之官即用又議準八
旗有冒領錢糧者繫官革職兵革退皆交刑部
治罪通同徇隐之佐領驍騎校革職領催鞭一
百革退轉報之參領署參領罰俸一年都統副
都統罰俸六月若佐領下人冒領不行詳察之
佐領驍騎校罰俸一年參領署參領罰俸六月
都統副都統罰俸两月雍正元年議準八旗
兵丁揭借私債以應領銀米充為利息該管佐
領驍騎校知情者革職參領副參領罰俸一年
領催鞭一百革退失察者驍騎校降一級留任
佐領罰俸一年參領副參領罰俸九月領催鞭
六十又議準外任旗員借銀以六七百两為
千两出三四分利息者該旗參領佐領驍騎校
等不得具保如有濫行具保者罰俸一年二
年議準
盛京旗人所種地畝應交米豆草以經管地界之
協領城守尉為督催官佐領防禦驍騎校為經
徵官徵糧一石作銀一两如經徵千两以下一
年内全完者紀錄一次千两以上三千两以下
一年内全完者紀錄二次三千两以上一年内
全完者紀錄三次督催五千两以下一年内全
完者紀錄一次五千两以上萬两以下一年内
全完者紀錄二次萬两以上一年内全完者紀
錄三次如有不完各計分數參處經徵官欠一
分者罰俸六月二分罰俸一年三分降俸一級
四分降俸二級五分降職一級六分降職二級
七分降職三級八分降職四級皆戴罪經徵完
日開復欠九分十分者革職督催官欠一分者
罰俸三月二分罰俸六月三分罰俸一年四分
降俸一級五分降俸二級六分降職一級七分
降職二級八分降職三級九分降職四級皆戴
罪督催完日開復欠十分者革職又議準旗
員支放錢糧如有豫給重支或違例給發者將
經管官降一級調用轉詳官罰俸一年都統將
軍副都統罰俸六月其豫給之項照數扣抵至
重支及違例給發者於經管官名下追賠又
議準
盛京寧古塔黑龍江等處經管倉厫各官於滲漏
處不行修補應蓋造者不詳請蓋造以致米糧
霉爛者革職動帑代買限一年照數追賠不完
照損壊倉庫律治罪如侵盗入已詐稱霉爛虧
欠者照侵蝕例治罪四年議準内外旗員將
在官錢糧私自借用或轉借與人者革職交刑
部治罪該管上司失察者降一級調用都統將
軍副都統罰俸一年若該管上司明知私用借
用徇隐不揭報者降二級調用已經揭報都統
將軍副都統不察參者降二級調用揭報之該
管上司免議五年議準佐領驍騎校領催等
有在本佐領及兄弟佐領下私放印子轉子銀
錢坐扣兵餉並夥同私放者佐領驍騎校革職
領催革退皆交刑部治罪該參領副參領失察
者降一級留任如佐領驍騎校雖未出本私放
明知該管下有借放印子轉子之人不即首報
轉與屬下兵丁作保者革職領催鞭一百革退
該參領副參領罰俸一年至佐領參領驍騎校
等平時失察致兵丁將錢糧扣還印子轉子者
驍騎校降一級留任佐領罰俸一年參領副參
領罰俸九月領催鞭六十七年議準八旗生
息銀原令營運以備資給兵丁婚喪之用該管
大員慎簡賢能官經管如委用非人以致本利
虧闕將經管官照虧空錢糧例分别治罪該管
大員照失察劣員例議處虧闕之銀着落經管
官及該管大員分賠又議準旗員有將生息
銀私自侵蝕那移者照侵那錢糧例議處若藉
稱官銀名色占奪百姓行業或重利短期刻薄
閭閻並與商賈小民争利者將經管各官照違
禁取利律治罪該管上司照失察劣員例議處
又議準旗員有將生息銀借給兵丁收取利
息以為賞賚者降四級調用如兵丁假托商人
之名領銀不為詳察遽行借給者降一級調用
失察之該管大員等各罰俸一年倘銀有虧闕
着落經管官及該管大員等分賠又議準生
息銀經管官於前後接任之時造具舊管新收
開除實在四柱清册交代八年奏準八旗經
管米局官將米多賣與商販舖戶者罰俸一年
乾隆元年議準凡交旗承追虧空贓罰等項
果屬無力完帑奏請豁免不得溷開借欠希冀
搪抵如本人經管錢糧時所屬有借支借領並
同官那用出有印領者準其開報仍將出印領
之人照私借錢糧例議處按數勒追至其平日
債負或幫助親友或同官私借雖有文約並無
印領者不準開報勒追倘該佐領驍騎校因受
囑徇私聽其開報妄拏無辜勒追者照故勘平
人律治罪得賄者計贓以枉法從重論參領副
參領不據實察報者降二級調用若因規避議
處指引開報者佐領驍騎校革職參領副參領
失察者降一級留任如任其朦朧開報溷行勒
追者佐領驍騎校降二級調用參領副參領罰
俸一年
一田宅康熙四年題準分給佐領下房屋地土
佐領驍騎校隐占不給或私賃取租者革職如
驍騎校隐占佐領失察佐領隐占驍騎校失察
將失察之員罰俸一年若佐領止買壮丁捏稱
並買房屋地土造入册内者革職又題準佐
領驍騎校捏開人名多領官房官地未入已者
降一級調用入已及私賃或轉賣與人者革職
仍追租價並房地交部失察之參領等罰俸一
年都統副都統罰俸六月如佐領下人多領或
冒領者失察之佐領驍騎校罰俸一年參領等
罰俸六月都統副都統罰俸两月十五年題
準旗員將應納錢糧田地私自隐匿一畝至九
畝者降四級調用十畝以上革職一頃以上革
職杖一百折贖永不叙用隐匿田地入官錢糧
按年追納如自行出首不拘年限免議自出首
之年徵收錢糧又題準旗員奉委丈量地畝
遲延限期或將丈量之地畝不明白詳報或不
送文册檄催並不申覆或令其監丈互相推諉
不行者皆罰俸一年又題準旗員擅買民地
者罰俸三月雍正二年議準拖欠錢糧之人
已報入官田産佐領驍騎校隐匿不報者革職
侵蝕入已者交刑部治罪失察之參領副參領
降一級調用都統副都統罰俸六月其令人居
住耕種不納租銀者佐領驍騎校降一級調用
參領副參領罰俸一年如應入官田産本人未
交佐領驍騎校通同隐匿者革職侵蝕入已者
交刑部治罪失察者佐領驍騎校降一級調用
參領副參領罰俸一年都統副都統罰俸三月
又議準拖欠錢糧之人將田産報官抵項承
辦之佐領驍騎校估價短少或不候準賣部文
即賣者罰俸一年參領副參領罰俸六月估價
浮多或開造數目不實者佐領驍騎校降一級
調用參領副參領罰俸一年都統副都統罰俸
六月其本人報官抵項若將田産數目開造不
實者繫官降一級調用常人鞭八十如本人照
原典買之價報官抵項或有不敷令承辦官確
估呈報本人免議又議準官房倒壊該管官
不請修理者罰俸六月該管大員罰俸三月若
因而損壊遺失官物者仍令分賠九年奏準
八旗游牧察哈爾地畝除經戶部理藩院定議
許令民人居住耕種者仍照各案覆準事例遵
行外其未奉部院覆準槩不許私募民人耕種
容留居住及越界多墾違者繫官降三級調用
常人鞭八十該總管及該管官察出報明該旗
者免議若失察將該管官降一級調用總管副
管罰俸一年若通同徇隐别經發覺將該總管
副管及該管官皆降二級調用
一戶籍順治年間定八旗編審壮丁將應入册
之人隐匿不入者繫官罰俸三月常人鞭二十
五失察之佐領驍騎校各罰俸一月若佐領驍
騎校將未成丁之幼童溷入壮丁册内者罰俸
三月又定旗人將家僕私行開戶者繫官罰
俸一年常人鞭五十失察之佐領驍騎校各罰
俸九月如無家主之言佐領受財私行開戶者
革職交刑部治罪又定旗員將非其所屬不
應入丁册之人私入丁册或將撫飬之子冒入
族中人册内者罰俸九月繫常人鞭四十失察
之佐領驍騎校罰俸两月又定八旗有將族
人已經開戶之義子作已奴僕或分與族人為
奴僕者繫官革職常人鞭一百失察之佐領驍
騎校罰俸一年若佐領驍騎校將所屬良家子
誣為奴僕之子者降一級調用又定旗員於
承襲官爵時承造家譜故將有分親支子孫不
行造入者降三級調用若承造家譜將同祖親
屬姓名疎忽遺漏者罰俸三月又定官員希
冀承襲官爵並承受家産將伯叔親生之子誣
為奴僕之子者革職若於承襲時將原立官人
之適親子孫作為遠族者降三級調用又定
八旗有將開戶之人徇情朦溷保送為官者降
三級調用擬補之該管大員知情者亦降三級
調用失察者罰俸一年又定官員欲承受家
産告尊長審虚者降三級調用如將族人生前
撫飬為子已經承受家産復行争控者罰俸一
年康熙十一年議準旗員將所雇民人轉行
鬻賣者革職若誣為已之奴僕具告或將未投
充民人誣為投充具告者皆罰俸一年又議
準旗員出差將家下食餉之兵及應當差之人
不呈明該管官擅作隨役或擅自差遣者罰俸
六月又題準滿洲蒙古家人賣與漢軍及民
漢軍家人賣與民者買者賣者繫官罰俸一年
旗人鞭一百民責四十板佐領驍騎校内管領
知情者各罰俸九月領催鞭八十所買之人並
賣價皆入官至滿洲蒙古漢軍家人有不應放
出為民其主私行放出及私令贖身者亦照此
例議處其喀爾喀厄魯特之人不許賣與漢軍
及民違者繫官降一級調用旗人鞭一百民責
四十板所買之人入官四十一年議準賣身
旗下之人原有房産守分度日於地方民人並
無擾累者許令原處居住原無房産者均令伊
主收回若倚仗賣身旗下恣意横行把持武斷
賭博姦淫窩盗勾逃訐訟作証擾累民人者地
方官據實詳報拏送刑部治罪不許仍在原處
居住若容留此等之人仍居住原處者其主繫
官降一級留任常人鞭一百雍正三年議準
八旗佐領下同族人内設立族長約束一族之
人其獨戶小族酌量兼管該都統等於男輕車
都尉騎都尉雲騎尉及舉貢生監護軍領催内
簡選補用若族長果能盡心教導三年無過由
該旗具奏咨部繫官給以紀錄一次執照舉貢
以下造印册二本一送部備案竢得官日報部
給以紀錄一本存旗備案或未得官以前遇族
長内例應議處或别遇罰俸之案該旗將本人
從前應得紀錄之處一并咨部準其以紀錄一
次抵銷罰俸六月五年議準各省駐防官兵
丁册由該將軍都統等於比丁之年察明造具
二本鈐印咨送戶部有隐匿不入册者照在京
隐匿壮丁例議處若將所生之子假捏過繼潛
居别處者革職該管官失察者罰俸一年如在
半年以内察報者免議知情不察報者降一級
留任六年議準駐防各官不得買民人為奴
僕違者降二級調用若縱令家人私買及囑託
兵丁代買者亦降二級調用該管官不揭報者
降一級留任將軍都統等不察參者罰俸一年
至駐防兵丁實在並無家人者具呈該管官確
察屬實出具保結許買不得過二名仍令賣身
之人親至地方官處取具親供存案立契書情
願賣身字樣鈐印為據如有勒買者將該兵丁
枷一月鞭一百若見有家人捏稱無有溷買者
鞭一百失察之該管官降一級留任都統將軍
等罰俸一年以上官兵私買民人經該管官察
出者皆免議七年議準别載册籍之人冒入
滿洲正身册内及原繫民人繼嗣冒入旗籍者
繫官革職常人鞭一百扶同徇隐具保之佐領
驍騎校降三級調用領催鞭八十參領副參領
罰俸一年都統副都統罰俸六月如佐領驍騎
校並不知情朦溷具保者降一級調用領催鞭
六十參領副參領罰俸六月都統副都統罰俸
三月八年奏準應行入官之人隐匿不報本
主繫官隐匿一人至三人者降一級六人降二
級九人降三級十二人者降四級皆調用十五
人以上革職隐匿之人入官該佐領驍騎校知
情隐匿者同罪失察者隐匿三人以上佐領驍
騎校罰俸六月參領副參領罰俸三月十五人
以上佐領驍騎校罰俸一年參領副參領罰俸
六月如佐領驍騎校隐匿該參領副參領知情
者即照佐領驍騎校知情例議處失察者隐匿
三人以上參領副參領罰俸六月十五人以上
參領副參領罰俸一年都統副都統免議又
議準發遣口外黑龍江寧古塔等處為奴人犯
及撥給山海關以外叛逆人犯妻子奴僕有私
行偷賣贖出者賣贖之人繫官革職常人枷两
月鞭一百該管官降二級調用其發往各省駐
防為奴人犯有私行偷賣贖出者亦照此例行
又議準開戶奴僕冒入别載册籍之内者除
本人交刑部治罪外其朦溷造報之佐領驍騎
校降一級調用領催鞭六十不行詳察之參領
副參領罰俸一年都統副都統罰俸六月
一限期定例八旗公中佐領員闕限二十日奏
請補授世管佐領員闕限三十日奏請補授若
限内不能完結先簡選一人奏請署理世爵員
闕限三十日奏請承襲參領副參領前鋒侍衛
護軍校驍騎校及步軍統領所屬各官員闕均
限二十日奏請補授駐防各官員闕及承襲世
爵來京者以人文到日限二十日奏請補授以
上内外各官如有行察調取及臨時患病服制
等事不能依限完結者將緣由知會稽察衙門
仍速行辦結注銷若無故遲延各按違限日期
議處又定遠省駐防官因亡故懸闕者接任
駐防之人限两月起行因老病告辭懸闕者接
任駐防之人限三月起身其近京之直隸山東
山西河南等處接任駐防之人均限一月起行
駐防兵亦照此限官兵在塗每日限行六十里
如違限一月以上者官罰俸三月兵鞭五十两
月以上官罰俸六月兵鞭六十三月以上官降
一級調用兵鞭七十四月以上官降二級調用
兵鞭八十五月以上官降三級調用兵鞭九十
六月以上官革職兵鞭一百不及一月者免議
若中塗患病及有阻滯難行情由取有地方官
印結報部者免議康熙十七年議準八旗外
任文武官因降革休致或裁汰候補例應歸旗
者本人及家口該管官於五月内催令起程有
驛大路日行一站無驛僻路日行五十里有水
路者聽由水路行按站按里計日到京如無故
不即起程或潛居别處或本人到京而家口仍
住别處該管佐領驍騎校不能察報者一人降
一級二人降二級皆留任三人以上者革職領
催交刑部治罪參領署參領於所屬有一二人
未行察報者罰俸一年三四人者降一級五六
人以上者降二級十人以上者降三級皆留任
都統等失於覺察一二人者罰俸三月三四人
者罰俸六月五六人者罰俸九月七八人以上
者罰俸一年十五人以上者降一級留任雍
正七年議準八旗會議之事該都統等如期齊
集按翼按品列坐議定畫題如越次不整者罰
俸一月其在
内廷行走不得到班者承辦官將所定之稾鈔錄
送閱於三日内畫題送回有應改者亦於三日
内送回如無故不即畫題以致事有遲延者照
違限例議處至因有事入奏未及到班者於次
日齊集補行畫題若托故不到罰俸一年又
奏準八旗承辦一應事務每月二次造册送察
旗御史注銷如有違限及遺漏者參奏議處若
承辦官以未完作為已完造册注銷者罰俸三
月八年奉
旨两三衙門會議會審之事若一處曾經行催而他處
尚不辦理即著行催之衙門具摺奏聞將來遲誤處
分之時免其議處倘曾經行催而未奏聞者日後因
遲延議處仍將該衙門一并交議倘奏聞之後以為
既經具奏此後遲延與已無涉以致事務仍復躭閣
者仍將該衙門一并議處乾隆五年奏準八旗察
辦册籍之事原無定限者於到旗之日酌量事
之繁簡奏明定限該管官依限察辦如有遲延
照例議處又奏準内外旗員將本身遲延之
事推諉他人者除照遲限日期議處外因其推
諉再加罰俸一年又議準八旗承辦官如因
限期已屆將應結之事溷行指駮者罰俸六月
該管大員罰俸三月又議準旗員有以遷葬
修墳扶柩等事往
盛京遊牧地方及近京等處請假並請假往外省
者二品以上有職任者自行奏請其餘各官該
都統出具保結咨部按地方遠近定限給假給
與路引前往入於月終彙題回日將路引繳銷
若逾限不及一月者免議一月以上者罰俸一
月二月以上罰俸两月三月以上罰俸三月四
五月以上罰俸六月六七月以上罰俸九月八
九月以上罰俸一年一年以上降一級調用年
半以上降二級調用二年以上者革職如有患
病阻滯等情取具該將軍都統副都統城守尉
印文或府州縣印結本人帶回免議其旗人有
事請假往近京等處者領催驍騎人等由該佐
領報明參領給與關防牌票前往仍將所往之
地並來去限期呈明都統等備案前鋒護軍各
項執事人等由各該處行文該旗由參領察明
給與關防牌票前往閒散人等由佐領知會參
領給以圖記前往至請假往外省者該都統咨
部給與路引前往其路引關防牌票圖記回日
即行繳銷若遲延不繳並逾限不回者鞭五十
若不請假私往及雖請假不往所指之處别往
他處者繫官革職前鋒護軍領催驍騎各項執
事人等鞭一百革退閒散人鞭一百又定八
旗易結之事正限十日餘限十日參領佐領會
行察辦之事十日限内不能完結者將緣由呈
明扣限二十日完結者餘限二十日補授内外
各官正限二十日者餘限二十日正限三十日
者餘限十五日各於限内完結如有行察調取
及臨期患病服制等事不能依期完結者將緣
由知會稽察衙門又定世爵員闕統於歲終
繕造家譜奏請承襲倘有争告應察辦者限次
年八月以前察明具奏遇有患病服制等情於
病痊服滿之日引
見不必更竢歲終如懸闕至二年不奏請承襲者將
該管都統等及承辦官分别議處又定旗員
承辦之事於餘限之外不能完結一日至十日
者罰俸一月十日以上者罰俸三月二十日以
上者罰俸六月三十日以上者罰俸一年若繫
佐領遲延將佐領驍騎校照承辦官例議處佐
領驍騎校罰俸一月者領催鞭一十罰俸三月
者領催鞭三十罰俸六月者領催鞭四十罰俸
一年者領催鞭五十都統等於屬官遲延之事
自行參奏者免議若經别衙門參奏如承辦官
罰俸一月都統等免議罰俸三月者都統等罰
俸一月罰俸六月者都統等罰俸三月罰俸一
年者都統等罰俸六月又定都統等參奏遲
延即於摺内將承辦官職名開明别衙門參奏
者由部察取職名各照例議處十五年奏準
八旗承辦之事限内不能完結及奏補内外各
官有行察調取等事限内不能完結者準將情
由聲明奏定限期不必立餘限之名致藉端遲
誤二十二年奏準八旗世爵員闕統於年終
承襲倘有争告及察辦不及承襲者入於次年
年終奏請承襲
一監獄順治年間定旗員看守監牢因事躭延
空班或不交與接班之人私自回家者降一級
罰俸一年又定旗員看守重犯監牢不嚴聽
任重犯與外人肆言者革職又定八旗有控
告案内應行質訊人犯經承辦之部行文關提
若逾限不送經部參遲延如人犯在京居住者
將該管官罰俸一年領催鞭五十屯莊居住者
將差往喚拘之人及不協同拏解之屯領催各
鞭五十如人犯别有事故者準將情由報部
又定八旗外任官參革解任歸旗之後原任内
有未清之案經該督撫行文關提質訊者該旗
分别情罪或應鎖解或應散解聲明交部撥兵
按程遞解又定八旗將行兇不法奴僕呈請
送部發遣該都統等確察屬實即具咨送部若
無故留難其主赴部呈告審無誣捏者將留難
之該管官罰俸一年康熙六十一年議準旗
員解送人犯全無約束以致人犯辱官詐財生
事不法者革職若該員隐匿不報該管上司未
經察出者罰俸一年該員已報該管上司不為
轉報者降二級調用統轄之將軍都統副都統
等據報不行察參者降一級調用又議準旗
員解送重犯及強盗防範不嚴以致脱逃者革
職解送流徒等犯脱逃及看守之處脱逃者降
一級住俸一半解送入官之犯脱逃及看守之
處脱逃者住俸一半以上各犯或本身拏獲或
别處拏獲皆準開復解送進京此等犯人中途
脱逃及看守之處脱逃者皆照此例議處至看
守此等犯人之官若得財釋放者革職治罪犯
人自盡無抑勒拷逼情弊者罰俸一年又議
準兵丁解送犯人若僉差不慎致與犯人同逃
者該管官罰俸一年又議準旗員將應解人
犯錯解别處者罰俸六月
一命案原定八旗兵丁並無私讐别故因公事
教訓將該管官殺死者該佐領驍騎校罰俸二
年參領署參領罰俸一年都統副都統罰俸六
月族長領催鞭一百有因私讐殺死或因公挾
忿持刃致傷該管官者該佐領驍騎校罰俸一
年參領署參領罰俸六月都統副都統罰俸三
月族長領催鞭八十如繫前鋒護軍步軍有犯
將前鋒統領護軍統領步軍統領翼尉照都統
副都統例議處前鋒參領侍衛護軍參領署參
領步軍恊尉副尉照參領例議處前鋒校護軍
校步軍尉同佐領驍騎校一例議處族長領催
各分别鞭責其本旗都統參領等皆免議閒散
人因公挾忿持刃致傷該管官者該佐領驍騎
校罰俸六月參領署參領罰俸三月都統副都
統罰俸一月族長領催鞭五十殺死者該佐領
驍騎校罰俸一年參領署參領罰俸六月都統
副都統罰俸三月族長領催鞭八十凡族長繫
官皆照驍騎校例罰俸外省駐防兵丁及閒散
人有犯殺死及致傷該管官者該將軍都統副
都統照在京都統例議處協領參領總管城守
尉防守尉照在京參領例議處佐領防禦驍騎
校照在京佐領例議處又定八旗滿洲官兵
及閒散人互毆致死將該佐領驍騎校罰俸一
年參領署參領罰俸六月都統副都統罰俸三
月領催族長鞭八十如繫前鋒護軍步軍有犯
將前鋒統領護軍統領步軍統領翼尉罰俸三
月前鋒參領侍衛護軍參領署參領步軍協尉
副尉罰俸六月佐領前鋒校護軍校驍騎校步
軍尉罰俸一年領催族長鞭八十其本旗都統
參領等皆免議族長繫官照驍騎校例罰俸若
奴僕毆人致死其主鞭八十繫官照驍騎校例
罰俸該管官免議至於内府王公府屬佐領及
内管領下滿洲與正戶人互毆致死該管大員
及該管官亦照此例議處若因公差遣之處互
毆致死將領去之該管各官照在京該管大員
及該管官例議處其屯莊居住旗人互毆致死
將屯領催鞭八十在京該管各官皆免議八旗
蒙古漢軍及外省駐防均照此例又定步軍
尉等所管地界内有路死之人該步軍尉不開
明情由具報刑部者罰俸六月又定旗員因
事威逼人命致死者革職若子弟奴僕與人鬭
毆該員前往救護角口被人毆傷毆官之人懼
罪自盡者將護救之官罰俸一年又定八旗
該管地方有持刃傷人者首拏之人賞銀十五
两其次賞銀十两第三人賞銀五两如但持刃
未致傷人者不賞雍正二年議準旗員將奴
僕責打身死審非故殺者罰俸二年故殺者降
二級調用加級紀錄不準抵銷持刃殺死者革
職治罪如家主占奪奴僕之妻或圖姦不遂毒
毆致死審有確據及本主自認不諱者革職治
罪若將奴僕打死隐暪不報部者革職私用夾
棍桚子拷逼奴僕者罰俸六月致死者革職用
刀背責打奴僕者罰俸九月故殺族人奴僕者
䧏三級調用加級紀錄不準抵銷毆殺者降二
級調用皆追人一口給付死者之王持刀殺死
者革職治罪又議準八旗自盡命案已經驗
明令其擡送如有勒索攔阻者該汛及城門直
班官兵拏送刑部治罪若知而不拏將直班官
罰俸一年兵鞭五十又議準西四旗游牧察
哈爾總管所屬蒙古有關命案議處者皆照八
旗官兵及閒散人互毆死例將專管之佐領驍
騎校照八旗佐領驍騎校議處兼轄之參領照
八旗參領例議處總管副管照八旗都統副都
統例議處太僕寺牧場等官有關命案議處者
將專管之協領兼轄之翼領統轄之總管照此
例分别議處十三年議準奉天各城旗民有
犯命案者各該管官訪知確實一面行文關會
一面差役持票徑行拘拏如管民官行文關會
該旗員有心牽制不即增差協拏致兇犯遠逸
者降二級調用屯領催不協力擒拏以致脱逃
者鞭八十如受財故縱交
盛京刑部治罪其旗員該管地方有殺死人命失
於覺察不行申報者該管官降一級留任該管
上司免議如知情隐匿不申報者經管民官詳
揭將該管官革職城守尉隐匿不揭報者降三
級調用該將軍副都統不察參者罰俸一年若
城守尉並不知情止於失察同城者降一級留
任不同城在百里以内者罰俸一年百里以外
者罰俸九月該將軍於題參時將或繫知情或
繫失於覺察及道里遠近於疏内詳細聲明以
憑覈議如該管官於命案先因不知未報後即
察出通報將本案審明者不論年月遠近皆免
議又議準奉天命案遇有例應議處議敘者
城守尉照督緝例與奉天理事通判錦州府知
府一例定議佐領防禦等官照承緝例與州縣
一例定議驍騎校與吏目典史等官一例定議
乾隆七年覆準東四旗游牧察哈爾總管所
屬蒙古遇有命案照西四旗例分别議處
一盗案康熙十七年議準八旗前鋒護軍驍騎
及執事人等行刦被獲或被人出首經刑部審
實將該管佐領驍騎校領催議處每佐領下有
一二人者佐領罰俸一月驍騎校罰俸两月領
催鞭五十三四人者佐領罰俸两月驍騎校罰
俸三月領催鞭七十五六人者佐領罰俸六月
驍騎校罰俸一年領催鞭八十七人至十人者
佐領罰俸一年驍騎校降一級罰俸一年領催
鞭一百十人以上者佐領降一級罰俸一年驍
騎校革職領催鞭一百二十人以上者佐領革
職驍騎校革職鞭一百折贖領催鞭一百革退
如前鋒護軍匠役人等於該班當差日為盗將
前鋒校護軍校有頂帶司匠皆照驍騎校例議
處無頂帶司匠照領催例議處其本佐領驍騎
校領催免議如平時在家為盗將本佐領驍騎
校領催照例處分前鋒校護軍校司匠皆免議
在京閒散人及墳園住居之正身為盗一人至
三人者佐領罰俸一月驍騎校罰俸两月領催
鞭五十四人至六人者佐領罰俸两月驍騎校
罰俸三月領催鞭七十七人至十人者佐領罰
俸六月驍騎校罰俸一年領催鞭八十十人以
上者佐領罰俸一年驍騎校降一級罰俸一年
領催鞭一百二十人以上者佐領降一級罰俸
一年驍騎校革職領催鞭一百革退有窩盗之
事發覺者亦照此例議處若佐領驍騎校等奉
差在外所屬内有為盗窩盗者將署事之佐領
驍騎校領催分别議處其奉差之佐領驍騎校
等皆免議至差遣在外之人行刦被獲將同差
遣之該管官照佐領驍騎校例分别議處其内
府管領及王貝勒貝子公各府屬管領管屯領
催莊頭八旗滿洲蒙古漢軍屯領催等所管之
人有為盗窩盗者内府管領照佐領例議處内
府副管領及王府管領照驍騎校例議處貝勒
以下各府管領管屯領催莊頭八旗屯領催皆
照領催例議處該管官於事未發覺之先自行
察出送部治罪者免議奴僕為盗窩盗家主繫
官照兵役為盗之該管驍騎校例議處常人照
兵役為盗之該管領催例議處其該管之各官
皆免議若家主於事未發覺之先自行察出送
部治罪者亦免議又題準
京城内揠門掘壁踰牆行竊其賊繫正身將同居
父兄議處繫戶下人將家主議處初次行竊者
其同居父兄及家主皆免議二次者同居父兄
及家主繫官罰俸一月常人鞭四十三次者同
居父兄及家主繫官罰俸两月常人鞭五十
又題準外省駐防兵丁有一二人為盗者該管
佐領防禦驍騎校罰俸一年協領參領總管城
守尉防守尉罰俸九月三四人者佐領等降一
級留任協領等罰俸一年五六人者佐領等降
一級罰俸一年協領等降一級留任七人至十
人者佐領等降二級調用協領等降一級調用
十人以上者佐領等革職協領等降二級調用
如閒散人内有一二人為盗者該管佐領防禦
驍騎校罰俸六月協領參領總管城守尉防守
尉罰俸三月三四人者佐領等罰俸一年協領
等罰俸九月五六人者佐領等降一級留任協
領等罰俸一年七人至十人者佐領等降一級
調用協領等降一級留任十人以上者佐領等
降二級調用協領等降一級調用其統轄之將
軍都統副都統等本管兵丁有一二三人為盗
者罰俸三月四五六人者罰俸六月七人以上
者罰俸九月十一人以上者罰俸一年十六人
以上者降一級留任二十一人以上者降二級
留任三十一人以上者降三級調用閒散人為
盗一人至五人者將軍等罰俸三月至十人者
罰俸六月十五人者罰俸九月二十人者罰俸
一年三十人者降一級留任三十一人以上者
降二級留任若兵丁之奴僕有一二人為盗者
家主鞭一百三人以上者枷一月鞭一百該管
之佐領防禦驍騎校罰俸六月將軍都統副都
統總管城守尉協領參領防守尉各官皆免議
如將軍都統以下駐防各官之奴僕為盗一二
人者將家主罰俸一年三四人者降一級調用
五六人以上者降二級調用十人以上者革職
該管官皆免議如該管官及家主於事未發覺
之先能自行察出治罪者免議兵丁閒散人為
盗該管各官奉差在外者免議二十五年題
準步軍尉於一年内拏獲強盗五名者紀錄一
次十名紀錄二次十五名加一級三十名加二
級協尉副尉所屬步軍尉等於一年内拏獲強
盗十名者紀錄一次二十名紀錄二次三十名
加一級翼尉所屬本翼步軍尉等於一年内拏
獲強盗二十名者紀錄一次四十名紀錄二次
六十名加一級統領所屬八旗步軍尉及番役
等於一年内拏獲強盗四十名者紀錄一次八
十名紀錄二次百二十名加一級以上各官拏
獲之數多者各照應得議敘計數遞加步軍尉
於一年内拏獲竊賊光棍六十名以上者紀錄
一次一百二十名以上加一級二百四十名以
上加二級協尉副尉所屬步軍尉等於一年内
拏獲竊賊光棍一百二十名以上者紀錄一次
二百四十名以上加一級翼尉所屬本翼步軍
尉等於一年内拏獲竊賊光棍二百四十名以
上者紀錄一次四百八十名以上加一級統領
所屬八旗步軍尉及番役等於一年内拏獲竊
賊光棍四百八十名以上者紀錄一次九百六
十名以上加一級以上各官拏獲之數多者各
照應得議敘計數遞加如繫副尉協尉翼尉拏
獲者準照步軍尉例議敘至步軍尉拏獲之數
雖不及紀錄統領翼尉仍總計議敘其拏獲各
犯均由刑部定擬之後咨部議敘三十一年
議準外省駐防旗人有犯串結土豪放債盤利
開賭詐騙準折子女強買市肆擅砍樹木鬨市
辱官者依律治罪如犯至枷三月鞭一百之罪
者將該佐領防禦驍騎校降二級調用協領參
領城守尉防守尉䧏一級留任將軍都統等罰
俸一年如協領以下驍騎校以上各官有本身
自犯此等罪者皆革職治罪該將軍都統等降
一級留任佐領以下各官有犯者該管協領參
領城守尉防尉䧏二級調用將軍都統等罰俸
一年若各官縱子為惡有犯此等罪者降二級
調用該管各官降一級留任將軍都統等罰俸
一年至奴僕有犯此等罪者家主繫官照佐領
例議處常人鞭一百該管各官皆免議又議
準外省駐防城内強盗劫掠城池搶奪倉庫獄
囚者將軍都統副都統各罰俸六月三十七
年議準
京城内有盗賊白晝殺人搶奪財物該汛步軍尉
等將盗賊當場全獲及一月之内全獲者免議
一月内獲一半者步軍尉罰俸一年步軍副尉
協尉罰俸六月盗賊照案緝拏一月内無獲者
步軍尉降二級調用步軍副尉協尉降一級調
用所有加級紀錄不準抵銷步軍翼尉罰俸一
年步軍統領罰俸六月該汛步軍各鞭一百盗
賊交接任官照案緝拏又議準
盛京所屬看墳及居住之人有偷採人參者將故
縱之屯領催枷一月鞭一百失察者鞭一百各
旗佐領下人有偷採人參者將故縱之佐領驍
騎校革職領催革退枷一月鞭一百失察者佐
領驍騎校罰俸一年領催鞭一百内府佐領下
有偷採人參者將故縱失察之内府佐領驍騎
校領催皆照旗人例分别議處故縱之無頂帶
管領枷一月鞭一百失察者鞭八十奴僕偷採
人參家主不知者不坐知而故縱者繫官革職
常人鞭八十知而詐稱不知者繫官革職常人
鞭一百其應採人參之人必領票以為執照若
無票私自行走或有票擅自越界並不照票内
定數多帶人畜該廵察官徇情故縱者革職領
催革退枷一月鞭一百兵鞭一百若得財縱放
及將人參隐匿入已者交刑部治罪因廵察人
參借端誣拏無辜之人者官革職兵枷两月鞭
一百奪取財物者官革職交刑部治罪兵枷三
月鞭一百若被拏之人以受誣捏控審虚者照
誣告律治罪至一應人等有毁壊
盛京鳳凰城等處邊界寨柵私自出入官兵不行
緝捕及通同受賄者皆照廵察官兵之例治罪
又議準步軍領催將拏獲盗賊得財私放該
管步軍尉失察其贓在十两以下者罰俸一年
十两以上者降一級留任知情故縱者革職
四十一年議準
京城内盗賊傷人劫去財物將該汎步軍副尉協
尉各罰俸九月步軍翼尉罰俸六月步軍統領
罰俸三月盗賊照案緝拏該汛直日步軍尉降
二級留任罰俸一年限一年緝拏本汛看街領
催步軍及本汛看守柵闌步軍各鞭一百如一
年内拏獲一半步軍尉準其開復一年限滿獲
不及半無别案失事者步軍尉降二級調用領
催步軍皆枷一月鞭八十限内無獲又失事者
步軍尉降三級調用領催步軍枷四十日鞭一
百革退未獲之犯交接任官照案緝拏驍騎堆
撥相近處失事該班官罰俸一年驍騎照步軍
例鞭責又議準惡徒肆行無忌或借端挾詐
勒騙財物公然搶奪攪擾市肆行兇者責成該
汛步軍尉並步軍翼尉協尉副尉隨時廵緝有
失察者將步軍尉罰俸六月步軍協尉副尉罰
俸两月翼尉罰俸一月領催步軍鞭一百倘明
知不緝拏者革職如得財私縱謊稱逃脱者革
職並領催步軍皆交刑部治罪若領催步軍得
財私縱謊稱逃脱該步軍尉並不知情者照失
察步軍犯贓例處分又議準拏獲惡徒刑部
審實照光棍例治罪者每佐領下一年内有一
二人犯者佐領罰俸一月驍騎校罰俸两月領
催鞭五十三四人犯者佐領罰俸两月驍騎校
罰俸三月領催鞭七十五六人犯者佐領罰俸
六月驍騎校罰俸九月領催鞭八十七人至十
人犯者佐領罰俸九月驍騎校罰俸一年領催
鞭一百有頂帶管領並該管司匠皆照驍騎校
例議處屯領催照在京領催例治罪奴僕為光
棍者家主繫官照驍騎校例議處常人照領催
例治罪該管官免議如該管官及其主於事未
發覺之先自行察出送部治罪者免議至一應
有犯光棍之人若該管官奉差在外者免議將
署理之人議處雍正八年議準地方有竊賊
之案該汛步軍尉等於事主呈報之日即轉報
步軍統領勒限半年緝拏限内獲賊免議逾限
不獲將該汛步軍尉罰俸三月步軍協尉副尉
各罰俸两月直日領催步軍各鞭五十被獲之
賊供由何栅闌行走者將守栅闌步軍鞭一百
如别汛之官於限内獲賊者紀錄一次十二
年議準奉天各州縣及旗莊地方均照直隸各
省州縣之例編立保甲互相稽察如遇失事同
參疎防協領城守尉無論專管兼轄照督緝例
與奉天府理事通判一例議處佐領防禦等照
承緝例與州縣官一例議處驍騎校照吏目典
史例議處有因獲盗議敘者亦照此例若奉天
各處旗人有犯盗案經地方文職官訪知確實
行文關會拘緝該管官有心牽制不差人協拏
致盗脱逃者降二級調用失察者罰俸一年屯
領催不協力緝拏者鞭八十若受財故縱交
盛京刑部治罪如同城地方文職官獲盗司城之
旗員得免議處又議準
興京岫巖鳳凰城三處界内如遇失事將旗員劾
參勒限緝拏地方文職官令其協緝又議準
吉林白都訥寧古塔等處設番役緝拏盗賊其
管轄番役官如能實心督率於限内將一案盗
賊全獲者每案紀錄二次逾限不獲照州縣印
捕官初參二參三參四參之例議處又議準
西四旗游牧察哈爾總管所屬蒙古有為盗者
照外省駐防兵丁及閒散人為盗例按其名數
將專管兼管統轄各官分别議處其太僕寺牧
場官所部蒙古有為盗者察參到日將專管之
協領兼轄之翼領統轄之總管照此例分别議
處又議準看守一應倉庫之官兵拏獲竊賊
者每案官紀錄一次兵於竊賊名下追銀二两
給賞乾隆五年議準捕盗步軍尉每旗五人
輪流直月遇該旗地方有強竊之案將捕盗步
軍尉勒限承緝不獲照例議處又奏準直月
捕盗步軍尉該旗地方遇有強盗之案於事主
呈報之日起勒限半年緝拏限内獲盗免議不
獲降一級留任罰俸六月再限一年緝拏一年
内獲半準其開復不及半者照所降之級調用
捕盗步軍鞭八十遇有竊賊之案於事主呈報
之日起勒限半年緝拏限内獲賊免議不獲罰
俸三月捕盗步軍鞭三十又覆準
京城内強竊各案經直月捕盗步軍尉於限内緝
獲者該汛步軍尉等準免議若别管官緝獲者
直月捕盗步軍尉免議其該汛步軍尉仍議處
七年議準
京城内有強盗之案該汛步軍尉隐諱不報或以
強報竊以多報少或賄囑事主通同隐諱者將
步軍尉革職步軍副尉協尉翼尉扶同隐諱者
降三級調用失察者降二級調用步軍統領知
情降一級留任失察罰俸一年如盗已全獲皆
免議若事主未經呈報及失事未有實據别經
發覺者仍照承緝定議免以諱盗議處又議
準
京城内有竊賊之案該汛步軍尉隐諱不報者降
一級留任勒限半年緝拏限内獲賊準其開復
不獲降一級調用步軍副尉協尉扶同隐諱者
照步軍尉例議處失察者罰俸六月勒限半年
緝拏限滿不獲罰俸一年竊賊照案緝拏能察
出呈報者仍照承緝例定議若事主未經呈報
該汛步軍尉免議仍於發覺日為始將賊犯勒
限半年緝拏不獲罰俸三月賊犯照案緝拏
又議準看守倉廒各官被賊竊米者罰俸三月
看守之兵鞭三十又議準漕糧運送到京有
攔路戳袋及鑽穴踰牆進倉偷米之賊審繫食
餉之人將該旗都統副都統罰俸三月參領罰
俸六月佐領驍騎校罰俸一年領催鞭一百若
閒散人其父兄繫官罰俸一年常人鞭一百若
奴僕家主繫官罰俸一年常人鞭一百七年
覆準東四旗察哈爾總管所屬蒙古遇有盗案
照西四旗例分别議處十四年議準旗人為
竊罪至發遣以上者不能管束之該管官及家
主皆照旗人為盗例議處
一捕逃順治十五年議準旗下奴僕逃走在京
限五日二百里内限十日四百里内限十五日
其主即據實呈報投遞逃牌如限内不投遞者
繫官罰俸一年常人鞭二十若竟遺漏不行投
遞及投回未經銷案又復逃走其主並不再行
投遞逃牌者繫官降一級留任常人鞭七十奴
僕未曾逃走捏報逃走者繫官降一級調用常
人鞭八十若將姓名年月錯開投遞者繫官罰
俸一年常人鞭五十至本主之逃牌已給領催
而領催遺漏不投遞者領催鞭七十康熙七
年題準旗員窩隐逃人者革職繫常人交刑部
治罪九年題準旗員將良民冒認為伊家奴
僕逃走者降一級罰俸一年十年議準旗下
逃人在駐防旗員所轄地方居住在六月以内
者免議如過六月不行察拏窩家鄰右等亦不
行出首或被逃人之主控告或被旁人出首將
失察之該佐領防禦驍騎校各降一級留任過
一年者將失察之該佐領防禦驍騎校每一人
降二級調用若明知縱容居住者革職協領參
領於該管屬官二年内有一員失察逃人者罰
俸一年二員失察者降一級留任三員失察者
降二級調用將軍都統副都統於所屬官二年
内有一員至四員失察逃人者罰俸六月五員
以上者降一級留任如於所轄地方察拏逃人
十五名者將佐領防禦驍騎校各加一級三十
名加二級協領參領於該管屬官察拏逃人三
十名者加一級六十名加二級將軍都統副都
統於所管屬官察拏逃人二百名者紀錄一次
四百名加一級於此數多者各照察拏之數遞
加統以一年一敘若不足加級紀錄之數者又
并一年議敘仍不足者將前一年之數截去止
留一年之數於次年接算不準三年合算以上
均令將軍都統副都統等於歲終造册報部并
報刑部察覈又議準旗人逃走不許私自差
拏或報部行提或在該地方官處首告拏解如
私自差拏者繫官罰俸一年常人鞭一百失察
之地方官及窩家之罪無庸議若私差家人往
窩家取討衣物者亦照此例議處十二年題
準凡八旗各官有逃走者革職交刑部治罪若
官逃走該管官捏作常人投遞逃牌者罰俸一
年又題準兵丁逃走該管佐領驍騎校不於
限内投遞逃牌者罰俸一月若竟遺漏不行投
遞及投回未經銷案又復脱逃該管官並不再
行投遞逃牌者皆降一級留任兵丁未曾逃走
捏報逃走投遞逃牌者降一級調用若將姓名
日月錯開投遞者罰俸一年又議準八旗逃
人已經投遞逃牌後忽謊稱不曾逃走者罰俸
六月四十一年議準黑龍江寧古塔等處將
軍捕牲總管等將發遣人犯每月收領若干人
逃走若干人未獲若干人已獲若干人造册咨
送刑部至年終該將軍等將總數開明具奏刑
部會部察對若發遣人犯有逃走一名者其主
繫官罰俸三月常人鞭五十至二三名者按數
加罪一年内逃至五名者該佐領防禦驍騎校
各罰俸一月領催鞭五十逃至十名者協領罰
俸一月佐領防禦驍騎校各罰俸三月領催鞭
五十逃至二十名者將軍副都統等罰俸一月
協領罰俸三月佐領防禦驍騎校各罰俸六月
領催鞭八十逃至三十名者將軍副都統等罰
俸三月協領罰俸六月佐領防禦驍騎校罰俸
一年領催鞭一百逃至四十名以上者將軍副
都統等罰俸六月協領罰俸一年佐領防禦驍
騎校各降一級罰俸一年領催枷二十日鞭一
百捕牲總管照協領例議處翼領照佐領例議
處將軍按統轄地方逃人總數議處副都統有
專管地方者照該管處逃人數目議處至人犯
逃走其主在城内居住者限即日呈報離城百
里以内者限次日呈報百里以外者限三日内
呈報該管官隨差本佐領驍騎校率兵協同逃
人之主追緝如驍騎校公出即令記名領催率
兵追緝仍將逃走緣由呈報該上司報部察覈
如本主已經呈報而該佐領等不即轉報遲至
十日以内者佐領防禦驍騎校罰俸六月領催
鞭四十十日以外者佐領防禦驍騎校罰俸一
年領催鞭六十一月以上佐領防禦驍騎校降
一級調用領催鞭八十两月以上佐領防禦驍
騎校革職領催鞭一百如家主逾限遲延不報
繫官照佐領例常人照領催例分别議處該管
官免議若家主於限内呈報者免議其各省駐
防旗下家人及發往當差為奴人等私自逃走
者伊主及該管官皆照此例滿洲漢軍副都統
按翼分設者按該翼逃走人數議處又議準
邊界管汛管渡官兵將貿易割草之人於去時
登記數目回時按名覈對若人數短少即行文
知會蒙古緝拏若並不稽察致發遣人犯溷入
貿易割草人數内逃入蒙古地方者將管汛渡
之官降一級調用兵鞭八十又議準王公府
屬之人有犯命盗重罪逃走者該衙門緝拏時
即行文知會該府屬協拏如一年限滿不獲該
衙門題參將辦理府屬家務官罰俸一年該王
公等交宗人府察議未獲逃犯仍令照案協同
緝拏雍正元年議準負罪潛逃之犯容留之
家除確繫不知情者照律免議外知情容隐笞
杖罪犯者繫官革職徒流以上罪犯者繫官革
職治罪不準折贖常人交刑部治罪該管官失
於覺察如所容隐之人犯笞杖罪者將佐領驍
騎校罰俸两月領催族長鞭二十五犯流徒罪
者佐領驍騎校罰俸一年領催族長鞭五十參
領副參領罰俸六月死罪及重案要犯佐領驍
騎校降一級罰俸一年領催族長鞭六十參領
副參領罰俸一年都統副都統罰俸六月若所
屬隐匿流罪以下人犯該管官知情不首報者
降二級調用領催族長鞭八十死罪及重案要
犯該管官知情不首報者革職領催族長鞭一
百凡族長繫官皆照佐領例議處外省駐防官
兵隐匿罪犯該佐領防禦驍騎校照在京佐領
例總管城守尉協領防守尉照參領例將軍副
都統照都統例分别議處六年議準在京奉
旨捕緝人犯並命案及關繫重案人犯脱逃城内者
責成該汎步軍尉住俸限一年緝拏如於一月
内拏獲者免議一年限滿不獲降一級調用若
非經管應捕之官並各該管上司各官於一月
内拏獲一名者紀錄二次一月以外拏獲一名
者紀錄一次乾隆五年議準廣東駐防旗員
有所屬兵丁或閒散人及奴僕逃走者該旗訪
知確實下落密移該地方文武官撥兵給票協
同緝拏如不移會地方官徑自差拏者罰俸一
月如逃人已出廣東地方移會該省緝拏報部
旗員不得越境差拏
一禁賭定例八旗閒散人有犯賭博及開場容
留賭博者該管都統將軍副都統失察五次者
罰俸一月該總管城守尉參領署參領協領失
察三次者罰俸一月佐領防禦驍騎校每次罰
俸一月族長繫官每次罰俸两月常人鞭二十
五領催每次鞭五十又定兵役人等差遣在
外有犯賭博者將領去之該管官照佐領例議
處領催照佐領下領催例議處該旗各官皆免
議又定内府王公府屬佐領下人有犯賭博
者將該管領副管領府屬參領驍騎校領催族
長皆照旗下參領佐領驍騎校領催族長之例
分别議處該旗各官免議又定旗下奴僕有
犯賭博家主繫官罰俸两月常人鞭二十五該
管官免議在屯居住之人有犯將屯領催鞭五
十在京該管官免議至奴僕在屯有犯其主在
屯居住者照例議處在京居住者免議雍正
二年議準失察賭博應議各官若有因公他往
者免議該管之上司拏獲者亦免議又議準
在京旗下各官失察賭博如本旗拏獲準其免
議若被别衙門拏獲者其失察之都統副都統
參領佐領等仍議處外省駐防各官失察賭博
如本旗拏獲準其免議若被别衙門拏獲其失
察之該管將軍都統副都統協領參領佐領等
仍議處又議準旗人製造賭具該管官訪緝
拏獲者佐領防禦驍騎校加一級若拏獲之賭
具繫描畫紙牌經刑部減等擬罪者拏獲官紀
錄二次該管上司於所屬一年内並無别案失
察製造賭具舊藏賭具販賣賭具及失察賭博
等事於歲終彙册報部由部覈明繫拏獲製造
賭具之案將參領副參領協領城守尉總管各
官每案紀錄二次都統將軍副都統每案紀錄
一次繫拏獲描畫紙牌之案經刑部減等擬罪
者參領副參領協領城守尉總管各官每案紀
錄一次將軍都統副都統等無庸議敘該管上
司於所屬一年内但有一案失察者將别案拏
獲賭具一槩不準議敘如所屬有失察等案該
上司自行察出者將察出之上司按其拏獲起
數議敘倘該上司因所屬拏獲賭具希圖議敘
將别案失察通同徇隐不報者降二級調用以
上拏獲之賭具造自别處者將别處失察官議
處拏獲之官議敘其造自本處之賭具實繫新
製不過半年者方準議敘如繫遠年存留賭具
或雖新製而失察已過半年止免失察處分不
準議敘倘有遠年存留賭具捏報現今製造及
製造已過半年而捏報在半年以内者將應議
敘加一級者即降一級調用應議敘紀錄二次
者即罰俸一年應議敘紀錄一次者即罰俸六
月其各該上司中有能將捏報情由察出揭參
者將捏報之官議處仍察明本案如上司例應
議敘即將揭參之上司議敘如例不應議敘因
其察出揭參準免議處此等拏獲賭具議敘各
官均由承審衙門聲明咨部定議六年議準
八旗凡有察拏賭博之責若明知不即察拏代
為隐諱者官降三級調用兵鞭八十若已獲受
賄縱放及借察拏名色詐害平人挾讐誣指者
官革職兵革退皆交刑部治罪該管官不揭參
者罰俸一年又議準八旗賭博委官專司察
拏如未能察拏别經發覺者罰俸一年九年
奏準八旗内外官兵及佐領下正身人等有製
造賭具者將失察之佐領防禦驍騎校降二級
調用參領副參領協領城守尉總管降二級留
任將軍都統副都統罰俸一年族長繫官降二
級調用常人鞭七十領催鞭八十至描畫紙牌
經刑部審明將該犯減等擬罪者失察之佐領
防禦驍騎校各降一級調用參領副參領協領
城守尉總管降一級留任都統將軍副都統罰
俸九月族長繫官降一級調用常人鞭六十領
催鞭七十以上内外各官失察製造賭具如本
旗拏獲準其免議若别衙門拏獲者失察之該
管各官仍議處又奏準旗員失察製造賭具
未及半年别經拏獲者準其免議若失察已過
半年别經拏獲者仍議處十一年議準八旗
後任官拏獲製造賭具之人察明前任官如失
察未及半年離任者免議失察已過半年者仍
照例議處若將失察已過半年之前任官捏報
未及半年改移月日代為掩飾者除將該員拏
獲之案不準議敘外仍罰俸一年未經察出之
該管上司罰俸六月該管大員罰俸三月能察
出者皆免議至拏獲之後官到任半年以内因
賭博發覺究出製造賭具或舊存牌板刷印不
過半年即能拏獲者皆準議敘其應議處議敘
之各官該管大員察明到任離任日期於咨疏
内聲明以憑定議十二年覆準失察賭博各
官於議處時將該員從前拏獲賭具議敘之加
級紀錄悉行注銷如該員已經數任後有失察
賭博之案將前任内拏獲賭具議敘之加級紀
錄一并注銷其該管上司除因所屬别員拏獲
議敘之加級紀錄不必注銷外如因失察賭博
之屬員從前拏獲賭具同案議敘之加級紀錄
亦悉行注銷若該員失察賭博時該上司先已
離任或該員調任别省其失察之處已與原上
司無涉所有該上司從前因該員議敘之加級
紀錄免其注銷至上司本身失察賭博仍將從
前所有自行拏獲賭具之加級紀錄並因屬官
拏獲賭具之加級紀錄悉行注銷其失察製造
賭具舊藏賭具及販賣賭具皆照此例行又
議準凡開賭場鬭鵪鶉鬭鷄鬭蟋蟀者照開場
賭博例治罪其該管官亦照賭博例議處乾
隆元年議準旗人操演射鵠者不必察禁外倘
有特開賭場抽頭及容留不射箭買局賣局之
人並大賭銀錢者即行緝拏交部照開場賭博
律治罪三年奏準旗員賭博及開場容留賭
博並上司與屬官賭博者皆革職治罪凡稽察
屬官賭博將佐領防禦驍騎校等官責之參領
副參領協尉城守尉總管等參領副參領協領
城守尉總管等官責之都統將軍副都統等如
明知屬員賭博不揭參者將專責之官降三級
調用其有在該旗賭博失於覺察者該佐領防
禦驍騎校每次罰俸六月參領副參領協領城
守尉總管等失察三次者罰俸六月都統將軍
副都統失察五次者罰俸六月如在該衙門及
直班公所賭博將該處失察之官降一級留任
本旗該管各官免議若察出揭報者亦免議
又奏準官員賭博經刑部審實繫旗員拏獲者
將首先拏獲之人每次紀錄一次如繫番役拏
獲者將步軍統領每次紀錄一次又奏準兵
丁犯賭將失察之該管佐領防禦驍騎校每一
次罰俸三月該管參領副參領協領城守尉總
管有失察三次者罰俸三月該管都統將軍副
都統有失察五次者罰俸三月又奏準兵丁
犯賭該族長繫官每一次罰俸两月常人鞭二
十五領催每次鞭五十又奏準兵丁在直班
當差處賭博將該處失察之官照兵役犯賭例
議處本旗該管各官免議若在别處賭博本旗
該管各官仍議處又奏準旗下奴僕有犯製
造賭具及描畫紙牌等事家主照佐領例議處
該管各官免議若奴僕在屯莊居住製造賭具
者將失察之屯領催照在京領催例議處家主
在屯居住者照例議處在京居住者免議至旗
人在屯製造賭具亦將屯領催議處在京該管
官免議四年議準奉天等處地方並無綠旗
武職其駐防旗員即有稽察地方之責如有賭
博賭具等案將該將軍副都統等照提鎮例定
議協領參領等照綠旗兼轄官例定議佐領防
禦驍騎校等照綠旗專汛官例定議至在京步
軍營各官各有分管地方如有賭博賭具等案
將步軍統領翼尉照提鎮例定議步軍協尉副
尉照綠旗兼轄官例定議步軍尉照綠旗專汛
官例定議又奏準内府及王公府屬之人有
製造賭具及描畫紙牌者將該管領副管領及
府屬參領佐領驍騎校領催族長等照旗下參
佐領驍騎校領催族長之例分别議處内務府
總管王公府屬長史貝勒府司儀長照都統副
都統之例議處該旗各官免議五年議準旗
員拏獲製造賭具繫首先訪緝者將該員並該
上司議敘如繫文官及營員内首先訪緝該員
繫協同拏獲者協拏之官紀錄一次即同任旗
員此官首先訪緝彼官協同拏獲其協拏之官
亦紀錄一次如繫拏獲描畫紙牌之案經刑部
減等擬罪者將協拏之官每二案紀錄一次至
協拏之上司無庸議敘此等協拏緣由協拏之
官申報該上司轉報該管大員察實於咨疏内
聲明準其議敘若並未協拏假捏協拏希圖議
敘者降二級調用扶同隐飾之該上司降一級
調用若該上司並非有心扶同但據詳轉報者
罰俸六月該管大員未經察出罰俸三月如製
造賭具之人失於覺察該管上司及該管大員
拏獲者將屬官仍行議處拏獲之上司及該管
大員議敘十四年奏準出境販賣賭具未過
半年者首先拏獲之官加一級協拏之官紀錄
一次該管上司於年終彙議時察照本案議敘
如首先拏獲之官繫加一級者該管兼轄官每
案準其紀錄二次統轄官每案準其紀錄一次
一緝私康熙二十四年議準在京旗人有私鑄
私燬或攙和小錢行使者事發照例治罪該管
官知情者革職治罪失察者驍騎校降一級罰
俸一年佐領降一級留任參領罰俸两月都統
副都統罰俸一月領催鞭一百若本旗之人在
别旗地方有犯者本旗各該管官亦照此例議
處如旗人及民人在步軍營所管地方有犯者
該汛步軍尉照驍騎校例步軍協尉照佐領例
步軍翼尉統領照都統副都統例分别議處如
奴僕有犯家主知情者照例治罪失察者繫官
降二級留任常人鞭一百房主及鄰右知情者
照例治罪失察者繫官降一級留任常人鞭一
百若城外居住及看墳之奴僕有犯家主照此
例議處看守房屋奴僕賃與他人有犯者奴僕
照房主例治罪家主免議在屯莊處有犯屯領
催照在京領催例議處家主及該管官皆免議
凡失察之該管官有能自拏獲者不論年月遠
近準其免議繫本旗之官拏獲者同旗失察官
亦免議步軍統領衙門拏獲者該汛失察官免
議内府番役拏獲者内府失察官免議若繫别
衙門及别旗拏獲者其失察之該管官仍議處
駐防旗人有犯驍騎校照在京驍騎校例佐領
防禦照在京佐領例協領總管城守尉防守尉
照在京參領例將軍都統副都統照在京都統
副都統例分别議處又議準旗人販賣私鹽
者照律治罪繫正身將該佐領驍騎校罰俸一
月領催鞭五十繫内府所屬人將内管領副内
管領罰俸一月領催鞭五十繫奴僕家主繫官
罰俸两月常人鞭七十若屯莊居住之旗人有
犯將屯領催鞭五十該管佐領驍騎校領催皆
免議至因公差遣之人有犯將領去之該管官
各罰俸两月領催等鞭五十有能自行拏獲者
皆免議
一處分雜例原定旗員鬭毆至折傷以上及屬
官毆該管官者皆革職治罪若該管官擅毆屬
官者降三級調用不相統屬之官彼此互相鬭
毆者革職奴僕有犯毆辱官員者除照律治罪
外家主繫官罰俸两月又定屬官惡言詈罵
該管官者革職至各官有事奉委稽察雖向無
統屬若於稽察時詈罵稽察官者降一級罰俸
一年稽察官於稽察處溷行詈罵者罰俸两月
又定八旗有買良為娼或將家下婦女故縱
為娼者娼婦入官其主繫官革職枷一月鞭一
百不準折贖常人枷三月鞭一百至家人將伊
自置僕婦故縱為娼亦枷三月鞭一百其主不
知情者繫官降一級留任仍罰俸一年常人鞭
一百知情者繫官革職枷一月鞭一百常人枷
三月鞭一百族長繫官罰俸一年常人鞭一百
領催鞭一百驍騎校罰俸一年佐領罰俸六月
參領罰俸三月都統副都統罰俸一月城内交
與步軍統領翼尉協尉副尉步軍尉察拏若不
行察拏或被旁人拏獲步軍尉罰俸一年協尉
副尉罰俸六月翼尉罰俸三月統領罰俸一月
又定旗人私往各處借端挾詐囑託營私擾
累平民者繫官革職交刑部治罪常人交刑部
治罪佐領驍騎校知而令去者降二級調用失
察者佐領罰俸三月驍騎校罰俸六月領催鞭
八十若奴僕以事差遣有犯此等者其主知情
故縱繫官革職常人鞭一百奴僕交刑部治罪
至旗人私往各處取債探親者繫官革職常人
鞭一百佐領驍騎校知而令去者罰俸一年失
察者佐領罰俸一月驍騎校罰俸三月領催鞭
五十差遣奴僕前往取債探親者家主繫官罰
俸一年常人鞭八十奴僕亦鞭八十其屯莊居
住之人並奴僕私自出境亦犯此等者屯領催
照在京領催例鞭責該佐領驍騎校在京領催
及奴僕之主皆免議又定城内旗人將誘來
人口隐藏在家販賣本佐領驍騎校領催明知
匿而不首者佐領驍騎校皆革職領催枷一月
鞭一百不知情失於覺察者佐領罰俸一月驍
騎校罰俸三月領催鞭五十至旗下家人將誘
來人口隐藏在家販賣伊主明知匿而不首者
繫官革職常人枷一月鞭一百不知情失於覺
察者伊主繫官罰俸三月常人鞭五十此内各
該管之人或拏獲或出首或犯人自投首者該
管各官並伊主皆免議其城外園内居住家人
有犯此等者將伊主亦照此例議處在屯内住
者將屯領催照旗下領催治罪又定八旗莊
頭家人在外倚勢害民霸占平人子女威逼人
命把持衙門此等事發繫内務府所轄將該管
官降一級留任繫王公府屬所轄將辦理家務
官降一級留任繫民公以下大小官員家人將
其主降一級留任又定凡聚衆搶奪路行婦
女及以藥餅撲項邪術迷拐男婦子女將失察
之該汛步軍尉罰俸一年步軍協尉副尉罰俸
六月如八旗佐領下人有犯此等者將失察之
該佐領驍騎校罰俸一年領催鞭八十内府佐
領内管領下人有犯此等者將失察之該内管
領副内管領佐領驍騎校罰俸一年領催鞭八
十又定旗員拏獲人犯應送有司審理者不
許越俎若繫應行審理之案擅用非刑或將婦
人夾訊者不論致死未致死皆革職該管上司
不據實察報者降二級調用該將軍都統副都
統不題參者降一級留任若將孕婦擅拶者降
一級調用該管上司不據實察報者罰俸一年
將軍都統副都統不題參者罰俸六月其番役
兵丁私用非刑害人該管官不能察究者革職
又定旗員將步軍拏至家中拘禁毆打者審
實革職傷損者革職交刑部治罪染病祭祀嫁
娶燕會行走步軍故意抑勒不放行者步軍鞭
五十因被步軍抑勒即行責打有傷者罰俸六
月又定佐領非繫公事將佐領下男婦無故
責打者罰俸一年挾讐責打者降一級罰俸一
年如因需索不遂責打者革職嚇詐財物者革
職治罪又定閒散人辱罵職官該員不送該
管官懲治竟行責打損傷者罰俸三月又定
王公等將旗分之人妄行擾累未經請
旨即行治罪者該都統等據實具奏若瞻徇隐匿不
具奏者降三級調用又定旗員將禁止處番
僧私請至家治病令其過宿者革職又定旗
員因公差遣帶去兵丁有患病事故私行留住
不交彼處該管官先回者罰俸一月又定旗
員誣告人罪審屬全虚照律分别加等如告二
事以上輕事審實重事審虚或告一事誣輕為
重者皆反坐所剰之罪若告二事以上重事審
實輕事審虚及數事罪本相等但一事告實者
皆免罪又定旗員初次叩
閽審虚者罰俸九月若已經叩
閽審虚復稱冤枉叩
閽者降二級調用常人交刑部治罪若於原辭之
外復捏造言語叩
閽審虚者除照例處分外繫官再降二級調用
又定被告證左旗員偏徇捏供誣人至死罪者
革職流罪降三級調用徒罪降一級調用杖罪
罰俸一年笞罪罰俸六月又定駐防官貪酷
殃民剋扣錢糧被人告發該將軍都統副都統
不即審理者降一級罰俸一年其將軍統轄之
城守尉等所屬各官有犯貪酷等款該城守尉
等據告即為審明轉報將軍等察覈無將軍統
轄者即為審明報部若不即審理呈報亦照此
例議處又定内外大小旗員有闕該管大員
簡選擬補時有争告者將具告之人並擬補之
人秉公衡量人材勞績照例辦理如人材勞績
不及擬補之人仍妄行争告者參奏請
旨交部確察妄告屬實繫官降二級調用常人交刑
部治罪若擬補不當經部審出將該管大員降
一級罰俸一年又定内外旗員於引
見時不候
諭旨即將所得功牌瀆奏者罰俸六月又定世爵
官身故該佐領等具保實無應襲之人將
勅書繳部奏明注銷之後原保之佐領等復捏稱尚
有應襲之人妄行呈告者革職又定世爵官
病故已將族中兄弟兄弟之子保送承襲後故
官之妻及族人復將不應承襲之人告請承襲
者鞭一百婦人照例折贖族人繫官降二級調
用若承襲世爵有舛錯等弊將含糊出結官降
一級罰俸一年又定凡應承襲之世爵遺漏
未經承襲者承辦官罰俸一年該管大員罰俸
六月又定
京城内外黏貼匿名揭帖該步軍尉等不即察拏
别經發覺將步軍尉罰俸一年協尉副尉罰俸
六月翼尉罰俸三月統領罰俸一月又定旗
員將已嫁之女經部斷不準離異仍留在家不
送回者罰俸两月若已斷離異不行領回復行
強送毆壻者罰俸一年又定旗員家人犯贓
其主不知情失於覺察者降一級調用康熙
二十三年議準旗員因事夤緣餽送禮物與者
受者皆革職提問如餽送雖未收受並未出首
後經發覺將不出首官罰俸一年三十八年
議準旗員宿娼者革職姦家下有夫之婦者降
一級罰俸一年姦軍民妻者革職強姦軍民妻
及姦官員妻者革職治罪拏獲姦夫姦婦私放
者罰俸一年得財者革職又議準旗員將有
夫之婦知而娶者革職不知者免議雍正元
年奉
旨旗員為外吏者每為該旗都統參領各官所制自司
道以至州縣於將選之時必勒索重賄方肯出結咨
部及得官後復遣人往其任所或稱平日受恩勒令
酬報或稱家有婚喪等事緩急求助或以舊日私事
要挾至五旗諸王府不體下情分外勒取或縱管事
人肆意貪求種種勒索不可枚舉以致該員竭蹶餽
送不能潔已自好凡虧空公帑罹罪罷黜者多由於
此嗣後如有仍蹈前轍恣意需索等弊許本官據實
封章密詳督撫轉奏督撫即據詳密奏倘督撫瞻顧
容隐即許本官封章揭都察院轉為密奏倘不為奏
聞即各御史亦得據揭密奏務期通逹下情以除積
弊外任旗員勿得隐忍畏懼朕不治以干犯舉首之
罪又議準八旗賞給兵丁之物該管官侵欺者革
職交刑部治罪同官明知侵欺於部問時不據
實直供者降二級調用若並不知侵欺失於覺
察者罰俸六月十一年議準旗員科斂所屬
官兵財物入已及餽送人者皆革職計贓治罪
若因公朋扣財物不入已者為首降一級調用
為從罰俸一年至並非因公或一時朋扣財物
並不入已為首者罰俸一年為從者罰俸九月
乾隆六年奏準在京八旗及外省駐防衙門
在官兵役指稱公事犯贓該管官知情者革職
失察贓至十两以上者降一級留任不及十两
者罰俸一年
欽定大清會典則例卷一百十七
