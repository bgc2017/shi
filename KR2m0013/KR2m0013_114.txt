欽定大清會典則例卷一百十
兵部
武選清吏司
恩䘏
一封贈順治初年定滿漢武職恭遇
恩詔一品至五品給
誥命六品以下給
勅命各官品級均以
詔下之日為定八旗武職由都統等造册駐防官由
將軍等造册綠旗營武職由督撫提鎮造册咨
部覈明給以封典滿漢公侯伯均封光禄大夫
公妻封為公妻一品夫人侯妻封為侯妻一品
夫人伯妻封為伯妻一品夫人仍分别一二三
等八旗一品官封光禄大夫妻封一品夫人二
品官封資政大夫妻封夫人三品官封通議大
夫妻淑人四品官封中憲大夫妻恭人五品官
封奉政大夫妻宜人六品官封承德郎妻安人
七品官封文林郎妻孺人八品官封修職郎九
品官封登仕郎綠旗營武職正從一品官封榮
禄大夫妻一品夫人正二品官封驃騎將軍從
二品官封驍騎將軍妻均封夫人正三品官封
昭勇將軍從三品官封懷遠將軍妻均封淑人
正四品官封明威將軍從四品官封宣武將軍
妻均封恭人正五品官封武德將軍從五品官
封武略將軍妻均封宜人正六品官封昭信校
尉從六品官封忠顯校尉妻均封安人五年
議準一品官封贈三代
誥命四軸二三品官封贈二代
誥命三軸四五品官封贈一代
誥命二軸六七品官封贈一代
勅命二軸八九品官止封本身
勅命一軸九年議準官弁緣事革職者追奪
誥勅婦人因夫與子受封者不許再嫁違者追奪
誥勅照律治罪受封官妻因夫亡歸母家者準其父
母領回繳還
誥勅十年議準已經題封各官有將姓名履歴遺
漏錯誤親身檢舉求增改者準揭内閣撰給
又題準受封各官曾祖父母祖父母父母曾犯
十惡姦盜除名等罪及經考察並緣婪贓革職
者不準封其妻非禮聘正室或繫冄醮及娼優
婢妾槩不準封十六年議準
詔後緣事革職及軍政降調者不準封贈又題準
為人後者應封繼祖父母父母如繼祖父母父
母已經受封願將本身及妻室封典貤封本生
父母者準其貤封康熙元年議準受封各官
未領
誥勅又遇
恩詔請改新銜者不必具題揭送内閣改給已領者
交還原軸亦準改給三年題準八旗武職封
典舊隸吏部今改歸兵部職掌其品官封號仍
用文銜六年議準八旗世爵年幼未朝者不
封丁憂患病候補各官不在見任者不封綠旗
營外委千總不封
詔後致仕病故官準照原官封贈八年議準應封
武職各官祖父母品級大於子孫者祖與父祖
母與母各照祖父原官封贈(祖父父繫文職移咨吏部)祖父
品級小者各照子孫官封贈命婦因子孫品級
受封並加太字若已故及曾祖祖父在者不加
又題準襲伯叔之爵者準封贈伯叔父母襲
祖爵者仍封贈其父母凡封母者止封適母生
母(繼妻所生子謂其母曰生母)繼母不準受封適母在所生
母不得並封(庶母之子謂其母曰所生母)適母歿準封若適
母已受封所生先歿者準其追贈父官大於子
者適母以父官封所生母以子官封封妻者止
封正妻一人正妻未封而歿應封繼妻者正妻
準追贈繼妻止封一人九年議準
詔後緣事革職後經還職者準給封贈十四年議
準受封官將
誥勅質當者革職如收藏不慎以致蠹蝕損傷或破
壊汙及者皆罰俸六月其因水火盜賊燬失者
免議均題準請補給十六年題準受封官因
軍機獲罪及貪贓革職者所給
誥勅皆追奪若祖父原有官未經受封後因子孫封
贈者不追奪其因公罣誤革職者止追奪本身
誥勅二十七年奏準各官受封每任内止封一次
如受封後改任者照所改之職封贈升職加銜
者照升職加銜封贈其受封之後並未升轉者
雖有加級不準重封八旗武職升轉在
詔前者不分己未到任均準封贈綠旗營武職不在
此例四十二年議準因公罣誤革職官原領
誥勅免其追奪雍正二年奏準綠旗營正七品官
封奮力校尉妻封孺人二年覆準適母繼母
生母準其並封其四品以下應封父母及本身
妻室各官有願將本身妻室封典貤封祖父母
者準其貤封二三品官貤封曾祖父母者請
旨定奪又議準八九品官止封本身不封妻室如
願將本身封典貤封父母者準父母並封八品
官母封八品孺人九品官母封九品孺人十
三年十月
諭朕登極恩詔内凡内外滿漢官自一品至九品均
予封贈所以錫類敷恩遂臣子顯揚之願勵移孝
作忠之風也舊例丁憂官不得均邀封典朕思丁
憂之人乃恪遵朝廷定制自盡其為子之情與廢
黜在家告假回籍者不同况在任守制者皆得沾
恩而丁憂之人轉不邀恩以榮顯其親情既可憫
而理亦未協著該部各按其原官品級一並給與
封典以成孝思欽此又
諭凡官員丁憂守制者遇有恩詔例不準封朕前已
降旨加恩給與封典其養親回籍之人皆因父母
年高棄官歸養幸逮親存適逢曠典而亦格於成
例不得請封情屬可憫著將回籍終養人員照原
官品級一並給與封典遂其孝思欽此乾隆元
年奏準各省額設提塘由武進士遴選充補者
準予封贈又覆準升遷卓異薦舉各官恭遇
恩詔之日已離原任未到新任者均照原官品級給
予封典七年議準八旗休致官
恩準食俸者照原官封贈二十年
諭向來武職封階自二品至五品均得授為將軍此
沿襲漢唐以來散官名號之謬也國家制度名實
必取相孚今授鉞專征膺閫外之寄者始稱將軍
而各省駐防則一品大員也乃以加之都守等弁
名不正則言不順此甚無謂考宋制武職原有武
功大夫武功郎等階今一品武臣既封大夫其二
品至四品宜亦改稱大夫五品以下則皆改稱為
郎但各冠以武字可耳令軍機大臣等擬定字樣
候朕酌定載入會典以昭典制其從前已領誥勅
亦不必追改欽此遵
旨擬定武職封階七等正一品從一品仍均封榮禄
大夫正二品原封驃騎將軍今改為武顯大夫
從二品原封驍騎將軍今改為武功大夫正三
品原封昭勇將軍今改為武義大夫從三品原
封懷遠將軍今改為武翼大夫正四品原封明
威將軍今改為昭武大夫從四品原封宣武將
軍今改為宣武大夫正五品原封武德將軍今
改為武德郎從五品原封武略將軍今改為武
略郎正六品原封昭信校尉今改為武信郎從
六品原封忠顯校尉今改為武信佐郎正七品
原封奮力校尉今改為奮武郎二十八年
諭旗員武職有封承德郎文林郎者名義亦覺未當
應照漢官武職之例六品改為武信郎七品改為
奮武郎但漢官武職至七品而止所有旗員之八
九品武職仍照舊制為修職郎登仕郎欽此
一土司封贈康熙二十七年議準土司各官請
封各督撫覆明具題各按品級準予封贈
一廕叙順治年間定凡遇
恩詔錫廕領侍衛内大臣内大臣都統民公侯伯子
男前鋒護軍步軍各統領副都統鑾儀使散秩
大臣外省將軍都統副都統提督總兵官及加
一品銜管副將事都督僉事管副將事副將管
副將事者各廕一子入監讀書其廕監生未仕
而歿或病廢者準其補廕補廕之後又歿及病
廢者不準再補十八年議準凡應廕各官不
在現任者不準予廕康熙三年議準凡廕子
入監必以適長子如無適長子或有而病廢及
有别項職事則廕適長孫無適長孫則廕次子
次孫無次子次孫則廕期親兄弟及期親兄弟
之子孫無親兄弟及親兄弟子孫則遞及於功
服緦麻兄弟及功服緦麻兄弟之子孫均按其
倫序以次承廕該管官取具承廕之人年貌姓
名文册及親供印結送部題廕得
旨後給以執照十年題準承廕子孫所生在
詔前者準廕在後及族派疎遠者不準若本官曾遇
恩詔已送子入監讀書後經升任又遇
恩詔欲改廕者未仕監生準其改廕其先得
恩監準其别送一子入監讀書至本官先遇
恩詔廕子後緣事革職其所廕之子未仕停止已仕
者不停止本身尚有微職及世爵者所得廕生
亦不停止廕監生於承襲之後别授他職及中
科目者不準補廕又題準八旗廕監必開明
履歴送部察覈有因叛逆牽連革職及永不叙
用者皆不準廕雍正元年議準廕監生十五
歲以上者送國子監讀書二十歲以上者咨送
吏部分部學習有願在武職行走者照所得廕
生品級隨旗行走外省各官廕生監生有願在
家讀書者該衙門奏明仍報部注册又覆準
武官將不應廕監之人送為廕監或廕監已經
襲爵復行補送廕監或將年歲未滿廕監生捏
稱年滿咨送者皆罰俸一年該管佐領驍騎校
各六月參領副參領各三月都統副都統各兩
月二年議準八旗游牧察哈爾應得廕監生
一例準廕有願在武職者準照品級食俸乾
隆四年奏準補廕監生亦照承廕例準以
詔前所生子孫題廕又
詔後革職官復還原職者仍準還廕其别授他職者
不論品級均準還廕凡原廕人别無事故者仍
給原廕人如殘廢病故或别經出仕中式準將
詔前所生子孫題請承廕五年議準奉天黑龍江
寧古塔及游牧察哈爾廕生情願來京者令其
隨旗行走不願來京者準在本處行走仍令該
管官管轄各省駐防廕生不得援以為例七
年議準八旗廕監不能以情由準其選子承襲
次承襲者聲明承繼之子孫覈明承繼日月在
詔前者準予題廕在
詔後者不準
一陣亡官䘏典順治年間定八旗陣亡各官應
得贈廕由部開列官階移咨吏部按品贈爵予
廕應得祭葬移咨禮部照例議給康熙十三
年題準綠旗營武職陣亡均給以加贈提督總
兵官各加贈三級副將參將各加贈二級游擊
都司守備各加贈一級應得祭葬行文禮部議
給雍正十二年議準綠旗營武職陣亡給廕
向例三品以上均廕以守備四品至把總均廕
以衛千總似無區别應將陣亡之提督總兵官
廕子弟一人以都司用副將參將游擊廕子弟
一人以守備用都司守備廕子弟一人以衛千
總用千總把總廕子弟一人以把總用又議
準陣亡各官應得難廕或因子殘廢不能承襲
其孫雖生於題廕之後該督撫將未經請廕緣
由覈實聲明取具地方印甘各結送部準其補
廕乾隆十四年覆準武職陣亡自提督至守
備皆有加贈惟千總把總並無加贈同一捐軀
死節應一例優䘏以勵戎行千總把總陣亡者
照守備例加贈一級
一故官䘏典順治年間定内大臣將軍都統前
鋒護軍各統領副都統散秩大臣並休致一二
品官病故具有遺本奉
旨交部察例具奏者移咨禮部議䘏無遺本者據咨
轉行九年議準提鎮任滿三年勤勞死事者
均準加贈一級請
旨定奪其未經任滿及休致後病故者不準加贈移
咨禮部議給祭葬康熙三年議準提鎮病故
未經奉
旨察例具奏者其加贈祭葬均無庸議如奉
旨交部議奏者由部覈明該提鎮任滿三年有無降
罰之案逐一敘明應否加贈題請
欽定副將充提督總兵官贈署都督僉事署都督僉
事充提督總兵官贈都督僉事都督僉事充提
督總兵官贈署都督同知署都督同知充提督
總兵官贈都督同知都督同知充提督總兵官
贈右都督右都督充提督總兵官贈左都督
雍正二年題準左都督充提督總兵官者無可
加贈其奉
旨交部議䘏者由部將應否加贈宫保之處恭請
欽定乾隆十八年議準凡武職加銜均行停止其
故官應得加贈並準其加一級
一䘏賞陣亡官兵順治初年定出征陣亡八旗
官兵各給䘏賞都統一等子賞銀千二百兩二
等子千五十兩三等子千兩一等男兼一雲騎
尉九百五十兩前鋒護軍各統領副都統一等
男九百兩二等男八百五十兩三等男八百兩
一品官不管兵者如之參領一等輕車都尉兼
一雲騎尉七百五十兩一等輕車都尉七百兩
二等輕車都尉六百五十兩三等輕車都尉六
百兩王府長史照三等輕車都尉例二品官不
管兵者亦如之騎都尉兼一雲騎尉五百五十
兩騎都尉五百兩不管兵輕車都尉品級官如
之佐領四百五十兩雲騎尉四百兩貝勒司儀
長不管兵騎都尉品級官如之散秩官三百五
十兩雲騎尉品級官如之護軍校驍騎校六品
官二百五十兩七品八品官二百二十兩護軍
領催及執纛人二百兩驍騎百五十兩委署護
軍統領副都統參領散秩官或世爵小及無世
爵者各照本身應得陣亡䘏賞外再加銀五十
兩礮手百三十兩各部通事滿洲蒙古隨役並
滿洲家下漢人充棉甲兵者均百兩漢隨役七
十兩又定八旗兵丁陣前被傷者分别等第
給賞一等傷給銀五十兩二等傷四十兩三等
傷三十兩四等傷二十兩五等傷十兩若被遠
礮中傷者一等至四等各遞減十兩五等減五
兩滿洲蒙古隨役陣前被傷者一等傷給銀三
十兩二等傷二十兩三等傷十兩四等傷五兩
五等傷二兩五錢各部通事並滿洲家下漢人
充棉甲兵者均照此例若被遠礮中傷者一等
傷給銀二十兩二等傷十兩三等傷七兩四等
傷五兩五等傷二兩五錢向敵人發礮被火藥
誤傷者照隨役被傷例漢隨役人陣前被傷一
等傷給銀二十一兩二等傷十四兩三等傷七
兩四等傷四兩五等傷二兩被遠礮中傷者亦
如之又定出征被傷殘廢之人除照陣亡䘏
賞例減半給賞外其雙目不見或兩手不能展
動或兩足不能行走及聲啞者加銀三十兩若
傷一目或兩目或一手不能展動或一足不能
行走或兩耳聾者加銀十兩若手有一二指不
能屈伸難以持弓或足瘸或齒折一半言語不
清者不加至傷手一二指尚能持軟弓或傷足
未瘸或折傷三四足指或折三四齒或一耳聾
者照陣亡䘏賞減半例再減銀十兩凡此等傷
均令該旗都統副都統取具佐領驍騎校保結
參領印結驗明由部分别具題照例給賞十
二年議準八旗兵遠方出征除陣亡外有不服
水土病故者䘏銀二十兩康熙十三年題準
綠旗營陣亡官兵各給䘏賞提督賞銀八百兩
總兵官七百兩副將六百兩參將五百兩游擊
四百兩都司三百五十兩守備三百兩守禦所
千總二百五十兩衛千總二百兩營千總百五
十兩把總百兩馬兵七十兩步兵五十兩其官
兵在陣受傷者分别等第給以䘏賞一等傷賞
銀三十兩二等傷二十五兩三等傷二十兩四
等傷十五兩五等傷十兩十七年題準鄉勇
及土兵助戰陣亡者照步兵例減半給賞陣前
受傷者照各等第減半給賞二十二年題準
出征病故文武各官三四品者賞銀五十兩五
六品者賞銀四十兩七品以下賞銀三十兩
又定出征病故官兵骸骨歸旗準其入城三
十二年奉
旨凡在軍前受傷殘廢兵丁雖給一半陣亡䘏賞但不
得錢糧難以生理伊等雖不能執弓猶可行走著以
看守南苑倉庫等處兵丁補用其曾為護軍校驍騎
校猶可行走者著以各館廐長牧副補用乾隆五
年
諭朕覽兵部纂修則例内稱從前進藏出兵之官兵
及受傷病故官兵所有豫借銀免其追還繫出自
特恩未便纂為成例等語朕思兵丁捐軀行陣情
實可憫其豫借銀理應豁免若必待特降諭旨恐
其中不無一二遺漏著為定例凡遇此等事該部
即援例請免則恩䘏之典可垂永久矣欽此六
年奏準外委官陣亡照把總例給銀百兩又
議準陣亡及在軍前受傷病故兵丁應得䘏賞
如無親屬承受者給銀二兩該督撫提鎮委官
致祭七年覆準出征病故各官一二品提鎮
皆有遺本應否䘏賞向繫候
旨遵行至三品以下等官定例載有賞䘏之條惟二
品副將出征病故者獨無䘏賞未免遺漏嗣後
副將出征病故者準照三四品例賞銀五十兩
一䘏賞休退官兵順治年間定八旗武職六十
以上乞休解任者察其所歴俸次及原效力處
年分題請
賞給半俸其年未至六十告病解任者不準内府佐
領及王公府屬佐領並子弟襲職官員皆不準
給雍正元年奉
旨國家保障封疆惟武臣是賴參將以上責任尤重其
年老有疾不能料理以致營務廢弛者自難姑容但
其間或有久任戎行曾著勞績者情亦可憫嗣後參
將以上有老疾之人該督撫提鎮照例題參仍將從
前行間效力之處覈明奏聞朕酌量加恩以示篤念
舊勞之意乾隆二年奏準老病乞休各官覈明曾
出征臨陣受傷得有功牌者請
旨令其原品休致給以全俸以養餘年其出征並未
禦敵及無功牌者請
旨令其原品休致給以半俸又議準八旗兵丁曾
在軍前得過軍功後因患病退伍或傷殘退伍
及六十歲以上年老退伍者交該都統等詳覈
驗實無論有無房産及子孫見在食餉者均每
月給銀一兩米一斛以養餘年若在軍前行走
並未出戰立有軍功者亦交該都統等覈實如
該兵既無房産又無子孫食餉無可倚藉者每
月給銀一兩以養餘年
盛京等處駐防兵止準給銀不給米以上應給養
贍之退伍兵丁由各都統將軍副都統等報部
由部每月彙奏若未經效力捏飾咨送及未至
衰頽尚堪充伍之人希圖坐食錢糧捏稱有病
傷殘年老退伍者本人鞭一百革退該管佐領
驍騎校罰俸六月不行詳察之參領協領罰俸
三月都統將軍副都統罰俸一月又議準綠
旗營兵丁曾經行間效力後因年老辭退並無
子孫食糧該督撫察明實繫不能養贍者報部
準給守糧一分以養餘年又議準八旗兵陣
亡及傷廢亡故人之妻子家無養贍者該參佐
領驍騎校具結送都統咨部每月準給一半銀
米保送不實者佐領驍騎校罰俸三月參領罰
俸兩月都統副都統罰俸一月又議準綠旗
營兵丁曾經出征效力身故之後其子幼弱不
能充伍者月給銀五錢若親老妻寡無子者月
給米三斗
一旗員親隨兵名糧原定滿洲都統給親隨兵
糧八名蒙古漢軍都統六名前鋒護軍各統領
五名民公四名侯伯滿洲副都統三名蒙古漢
軍副都統領侍衛内大臣大學士尚書左都御
史子二名侍郎左副都御史學士通政使大理
寺卿詹事王府長史前鋒護軍驍騎各參領男
佐領均一名康熙六年覆準領侍衛内大臣
給親隨兵五名内大臣二名十八年覆準散
秩大臣給親隨兵一名雍正元年議準領侍
衛内大臣職任綦重應照滿洲都統例給親隨
兵八名前鋒護軍各統領有管轄兵丁之責應
照蒙古漢軍都統例給六名每親隨兵一名給
餉三兩每名每年給米十二石每石折銀一兩
於領米時給發又議準步軍統領給親隨兵
糧九名步軍翼尉四名協尉三名副尉捕盜官
二名步軍尉一名均於額設步軍内撥給十
一年議準旗員議給親隨兵均有定額如有額
外多占者照虛冒兵糧例治罪該管上司不稽
察揭報者照徇庇例議處乾隆元年覆準滿
洲副都統原有親隨兵三名蒙古漢軍副都統
原有二名前鋒護軍驍騎各參領原有一名今
各酌增一名前鋒護軍驍騎各副參領前鋒侍
衛原有一名今各酌增半名内府三旗參領等
照例給以親隨兵以上各官所得親隨兵每名
月給銀三兩米一石至八旗佐領並内府三旗
佐領令於本佐領額兵數内各賞給一名以為
養贍之資其文職如尚書侍郎等官兼管都統
副都統事者準其兼支都統副都統親隨兵銀
米郎中等官兼參佐領者準兼支參佐領親隨
兵銀米都統副都統及參領兼佐領者不支佐
領親隨兵銀米賞都統銜有職事者照漢軍都
統等官支親隨兵銀米其止賞空銜不辦事者
不準給額外都統副都統參領副參領等辦事
者照額設官支給不辦事者不準給世爵男以
上已有親隨兵若兼都統副都統參佐領職任
者止給原官親隨兵銀米不得重支出差在外
無養廉者準給有養廉者不準給
一綠旗營武職親丁名糧康熙四十二年議準
提督給八十名總兵官六十名副將三十名參
將二十名游擊十五名都司十名守備八名千
總五名把總四名均給與糧餉此外有將使令
家人溷充兵額者嚴參議處雍正六年奉
旨康熙四十二年定例自提督以至千把總各給親丁
名糧以為養贍家口僕從之需外此則不許一名虛
冒夫有一武弁即有親丁此項名糧理應前後官弁
接受者嗣後武職去任之時即將親丁名糧停扣不
必募補留與接任之人八年奉
旨近聞武職各官若有外遷事故者於離任之日即將
親丁名糧按數開除其住支銀米歸作截曠項下彙
報充餉竢新任到日方許申報起支朕思署事之人
由此涖彼不免往來車馬食用之費且各營署事多
繫部發候補試用之人並無俸薪等項應為籌畫養
贍之道嗣後武職去任之時其親丁名糧照舊存留
不必歸入截曠項下其署事繫候補試用者準其全
行支給若繫見任兼理者準支一半將一半留與本
營以為修葺衙署增修什物之費如有動用之處每
季造具文册申報該管上司察覈又奉
旨提鎮以至千把總已給親丁名糧以資養贍今各省
增設外委千把尚未議及其所辦者千把總之事而
所食者仍止本身一分馬糧一應費用實有不敷著
將外委千把總每人給與步糧一分即令其子弟家
人頂食以資養贍倘有仍藉辦公名色扣剋兵餉滋
擾地方者著該管官即行揭報指參十一年議準
武職應得親丁名糧各按本地營伍將馬步守
均勻配搭支食如繫馬步兼設之營馬步各半
未設步者以一馬抵二步馬糧數多或馬八步
二或馬七步三或馬六步四止設步守與馬糧
甚少者以二步抵一馬止設守糧者或二守抵
一馬或三守抵一馬或三守抵二步若於額定
名糧之外多占者革職該管上司不稽察揭報
者降三級調用又奏準管轄官兵之京口福
州廣州將軍各給親丁名糧百分京口廣州副
都統各給親丁名糧五十分福州副都統四十
分乾隆三年議準武職親丁名糧原有額數
至署任如何支食宜定條例如出師各官其名
糧仍照本任全支所有署事之人繫候補試用
者酌量議減署副將者減去十分給與二十分
署參將者減去八分給與十二分署游擊者減
去五分給與十分署都司者減去二分給與八
分署守備者減去二分給與六分保題引
見各官不免往來車馬之費準支本任名糧一半其
一半扣存造報所有署事繫候補試用之人亦
按所署之任酌減其見任兼理並遞行委署出
師引
見各員闕者原有本任名糧應支本任應得之數至
升遷事故各官額設名糧並無人支所有署事
繫候補試用之人準照署任全支繫見任遞行
委署者亦照所署之任全支其最後委署之人
繫見任兼理則於本任内全支署任内支一半
其一半扣存造報若繫候補試用之人準其照
數全支八年
諭國家體䘏臣工文武皆屬一體文職則給養廉武
職則給親丁名糧以資養贍自康熙四十二年部
議由提鎮以及千把覈定數目之後復於雍正六
年特奉
皇考上諭令武職去任之時將名糧停扣不必募補即
留與接任之人所以體䘏之者更為周至是以武
職親丁雖年年造册究繫虛名開載實無其人名
實不符衆所共知朕思既為武職養廉即應改為
養廉名糧將親丁姓名裁去毋庸虛造册籍其各
省武職親丁名糧向來如何分别多寡今如何定
例之處該部議奏欽此遵
旨議準各省兵丁額設馬步守多寡不齊其支食名
糧各按額設之兵均勻搭配是以不能一致至
從前造報兵馬册籍皆將親丁名糧開造虛名
原屬名實不符嗣後遵
旨改為養廉名糧造報其外委千把例給隨糧一分
亦歸入養廉名糧項下一例造報又議準武
職親丁名糧與文職之養廉無異文職如遇降
革留任養廉並不住支至武職降革留任者止
給薪蔬馬料等項其名糧竟不準給辦公未免
拮据嗣後大小武職官降革留任者照文職降
革留任支食養廉之例準其支食名糧十五
年議準扣存一半名糧原為修葺衙署增備什
物之用嗣後官弁升遷離任時將每年動用及
存剰各數造册交與新任仍申報該管上司察
覈於年終彙册報部至衙署有無修葺並增補
什物等項見存若干亦分析造册與接任官明
白交代
土司
一甘肅土司順治年間定河州指揮使一人指
揮同知一人千戸二人指揮百戸一人狄道州
指揮使一人岷州百戸四人洮州指揮僉事二
人副千戸一人西寧縣指揮使三人指揮同知
一人指揮僉事二人碾伯縣指揮同知四人指
揮僉事三人試百戸二人平番縣指揮使三人
指揮同知一人指揮僉事一人正副千戸各一
人百戸二人雍正七年奏準西寧鎮屬河州
保安堡撒揦土目二人均改為土千戸給以號
紙管轄回民十三年覆準清理西寧玉樹納
克書等番子分界安插其千人以上之部落設
千戸一人百人以上之部落設百戸一人千戸
之下設百長五人或六人百戸之下設百長三
人或四人各給號紙隸西寧者巴彦南稱族千
戸一人阿里克族百戸二人格爾吉族百戸三
人蒙果爾津族邕希葉布族百戸各一人玉樹
族百戸四人蘇魯克族尼牙木錯族庫固察族
稱多族百戸各一人扎武族百戸二人下扎武
族下阿拉克沙族上隆壩族下隆壩族蘇爾莽
族多倫尼托克安都族百戸各一人多倫尼托
克葉爾吉族多倫尼托克阿薩克族多倫尼托
克列玉族多倫尼托克阿永族多倫尼托克拉
爾吉族多倫尼托克丹巴族附住巴彦南稱界
内綽夥爾族桑博爾族隆東族百長各一人洞
巴族百長三人上隆壩族百長一人下隆壩族
百長三人阿拉克沙族百長四人附住玉樹族
界内噶爾布族附住扎武族界内班石族白利
族哈爾受族吹冷多爾族巴彦南稱界内拉布
庫克地方百長各一人隸西藏者納克書貢巴
族納克書色爾查族納克書畢魯族納克書奔
頻族納克書拉克什族勒納夥爾族邛布納克
魯族夥爾族百尸各一人卭布噶魯族邛布色
爾查族百尸各二人夥爾遜提麻爾族上岡噶
魯族百戸各一人撲錯族三查族三納拉巴族
上多爾樹族下多爾樹族上阿查克族下阿查
克族扎麻爾族百長各一人夥爾彭他嘛族夥
爾拉塞族百長各一人乾隆元年覆準西寧
大通衛土千戸一人涼州武威縣屬上古城堡
土千戸一人永昌縣屬番目土千戸一人莊浪
厲番族土千戸一人古浪縣千戸一人均給號
紙授以千戸職銜
一四川土司原設長寧安撫使司安撫使一人
靜州岳希隴木長官司長官各一人董卜韓胡
宣慰使司宣慰使一人雜谷寨加渴瓦寺安撫
使司安撫使一人沃日安撫使司安撫使一人
石砫宣慰使司宣慰使一人明正長河西魚通
寧遠軍民宣慰使司宣慰使一人平夷長官司
長官一人蠻夷沐川泥溪長官司長官各一人
小金川安撫使司安撫使一人九姓陽地隘口
長官司長官各一人馬喇長官司副長官一人
把底單東革什咱安撫使司安撫使各一人沙
卡阿業喇嘛百戸一人本噶嗎寺猛呷阿他喇
嘛百戸一人瓦七立額落白桑百戸各一人額
熱喇嘛百戸一人上八義下八義沙誤石作蘇
策拉哩八哩籠上渡噶喇住索中渡亞出卡他
咳百戸各一人綽斯甲安撫使司安撫使一人
索烏籠巴額拉八烏籠姆朱樂壤上渣壩額疊
上渣壩卓泥中渣壩熱錯中渣壩業窪石中渣
壩渣泥下渣壩莫藏石扒桑木轆革窪卡吧呷
那工籠吉增卡桑阿籠魯密東谷普共牒郭崇
結藏初把組卜百哈昌拉堅貞達媽格桑本滾
長結杵尖長結松歸白隅梭布達則卓籠百戸
各一人喇滾安撫使司安撫使一人咱哩松坪
千戸各一人暖帶雙則紅凹寨班佑寨川柘寨
上包坐余灣寨漳臘北口祈命寨漳臘北口寒
盼寨漳臘北路商巴寨谷爾壩那浪寨下包坐
竹當寨漳臘西路包子寺寨千戸各一人涼山
窪黑涼山阿招涼山膩乃巢涼山旁阿孤涼山
明州樂土油石洞穵希大羊腸嚕喀斡田壩阿
細柘弄寨巴細蛇任壩寨上作革寨合壩獨雜
寨轄幔寨下作革寨物藏寨熱當寨磨下寨甲
凹寨阿革寨郎惰安出寨百戸各一人上阿壩
甲多寨中阿壩墨蒼寨下阿壩阿強寨千戸各
一人呷竹寺丢谷寨雲昌寺阿思洞寨千戸各
一人下泥巴上羊峒塔藏寨上羊峒穵藥寨上
羊峒阿按寨上羊峒押頓寨中羊峒郎寨中羊
峒藏咱寨中岔寨咨媽寨香咱寨達弄額壩寨
八頓寨東拜旺亞寨中羊峒竹自寨熱霧拈佑
喀亞寨大姓小姓松坪百戸各一人峩嵋喜七
布徐之河寨毛革阿按寨麥雜蛇灣寨松林地
千戸各一人料林坪野豬塘白石村前後山六
翁老鴉漩百戸各一人暖帶密千戸一人濫田
壩沈渣阿得橋百戸各一人邛部宣撫使司宣
撫使一人白路虛郎百戸各一人酥州千戸一
人苗出大邨糯白瓦窩卜迤東大鹽井熱郎哇
中邨架川三大支河西地百戸各一人建昌河
東長官司長官一人大石頭長邨繼事田百戸
各一人建昌壩普濟州昌州威龍州長官司長
官各一人麻柳百戸一人黎溪州迷易所千戸
各一人紅卜苴普隆百戸各一人鹽井衛瓜别
安撫使司安撫使一人中左右三所千戸各一
人古栢樹千戸一人前後二所百戸各一人沈
邊冷邊長官司長官各一人上撒路中撒路下
撒路百戸各一人崇路作路上勒凹下勒凹百
戸各一人雍正七年覆準四川巴塘裏塘等
處番目分别所轄地方大小番戸多寡各授以
土司職銜頒給印信號紙令其管轄番衆疊爾
格巴塘裏塘設宣撫使司宣撫使各一人副使
各一人竹窩瓦述餘科霍爾章谷甘孜磨書霍
爾孔撒霍爾咱春科霍爾林葱上納多東科下
瞻對設安撫使司安撫使各一人春科設副使
一人瓦述崇喜瓦述毛了瓦述曲登瓦述色他
瓦述更平霍爾白利霍爾東科春科高日上瞻
對蒙葛結霍爾納林冲設長官司長官各一人
瓦述寫達中瞻對峪納上納多設千戸各一人
瓦述毛了瓦述更平東撒瓦述更平瓦述墨科
霍爾孔撒科則革齎設百戸各一人束暑下革
齎設百戸各二人霍爾圖根滿牒籠壩設百戸
各一人上革齎設百戸四人雜谷馬竹卡設百
戸一人雜竹卡設百戸二人上納多黎窩設百
戸三人瓦述更平東撒瓦述色他設百戸各一
人以上宣撫使司宣撫使三人安撫使司安撫
使十有一人長官司長官十有三人副土官三
人所轄地方繁多各給印信號紙以重職守其
千戸百戸事務簡省毋庸頒給印信止給號紙
令其承領供職又覆準勦撫郭羅克番衆一
百四十二寨番民二千一百七十二戸其中郭
羅克中阿樹二土目繫總轄各寨之人衆番素
所信服應授土千戸職銜上郭羅克下郭羅克
上阿樹下阿樹小阿樹五處土目繫分管各寨
之人應授土百戸職銜各給號紙管轄番衆至
雜谷土谷囊長官司不能管轄番族應降職一
等改授為副長官别給印信八年題準木里
喇嘛傾心内附率衆歸誠應授以安撫使司安
撫使職銜頒給印信號紙令管理所屬番衆
又覆準大金川土舍給以安撫使司職銜令其
管轄諸夷以專責成十一年題準疊爾格宣
撫使改為德爾格忒
恩授宣慰使司宣慰使換給印信號紙又題準松潘
口外鵲箇寨番人嚮化投誠照例授以土百戸
職銜頒給號紙乾隆二年覆準下瞻對土司
輸誠嚮化其雲多儀蓋上臨卡石下臨卡石岡
裏桑隆石上蘇阿下蘇阿郭布九處各設土百
戸一人給以號紙五年議準建昌道屬阿都
土目約束番衆恭順勤勞應將住牧地方土目
授以正長官職銜住牧西昌縣副土目授以副
長官職銜各給印信號紙十一年議準上瞻
對康朱準其承襲長官司長官職銜中瞻對土
舍俄木丁給茹色長官司長官職銜瞻對撤墩
擦牙子托卜甬卜里邊多上甲納卜壩茹等處
土舍六人給土千戸職銜靈達阿喜朱窩中下
甲納曲工空七窩壩些微香色右馬結泥東底
囊烏希底朱兆烏石等處土舍九人各給土百
戸職銜又奏準裏塘事務紛繁原設宣撫使
司正副二人不敷管轄增設副使一人同理土
務十四年奉
旨此次金川之役雜谷土司蒼旺等兄弟三人同心
效力甚屬可嘉著加授蒼旺為雜谷宣慰使司宣
慰使勒爾悟為梭磨安撫使司安撫使娘爾吉為
卓克基長官司長官各給印信以昭朕懷遠酬庸
之意欽此十五年奏準瞻對土舍人等從前頒
給號紙管理今班滾見存除上瞻對康朱中瞻
對俄木丁瞻對撤墩四郎仍照原議外所有靈
達等十有四人議給職銜號紙均裁銷其班滾
悔罪投誠準其仍為安撫使十七年奏準雜
谷土司蒼旺因跳梁正法所遺土務將蒼旺再
從堂弟根濯斯加降授為松岡長官給以印信
號紙又覆準四川黎州千戸改為正副百戸
各一人
一廣西土司原設永定永順遷隆峝長官各一
人
一雲南土司原設十二關長官司副長官一人
南甸千崖隴川宣撫使司宣撫使各一人潞江
安撫使司安撫使一人車里軍民宣慰使司宣
慰使一人盞達宣撫使司副使一人耿馬宣撫
使司宣撫使一人納樓茶甸虧容甸長官司副
長官各一人遮放宣撫使司副使一人猛卯芒
市安撫使司安撫使一人檜溪阿興千戸一人
一貴州土司原設爛土麻嚮豐寧上豐寧下上
馬橋方番臥龍番小龍番大龍番金石程番小
程番韋番羅番中曹養龍長官司長官各一人
盧番長官司長官二人木瓜底寨白納長官司
正副長官各一人大平伐小平伐新添沙營施
溪長官司長官各一人都勻長官司正副長官
各一人邦水樂平平定揚義八舟中林驗洞古
州新化長官司長官各一人歐陽長官司正副
長官各一人亮寨長官司長官一人湖耳長官
司正副長官各一人頂營長官司長官一人省
溪烏羅長官司正副長官各一人蠻夷長官司
長官一人卭水十有五洞蠻夷長官司正副長
官各一人偏橋長官司長官一人左右副長官
各一人慕役長官司長官一人提溪長官司正
副長官各一人沿河佑溪朗溪長官司正副長
官各一人虎墜大谷龍小谷龍羊埸長官司長
官各一人潭溪洪州泊裏長官司正副長官各
一人平伐岩門宣化長官司長官各一人石阡
長官司副長官一人都坪都素長官司長官各
二人黃道溪長官司長官二人乖西長官司正
副長官各一人龍里長官司長官一人平頭著
可長官司正副長官各一人西堡康莊長官司
副長官各一人思南府屬隨府辦事長官司長
官一人
一土官襲職順治初年定土官無子者許弟襲
無子弟許其妻或壻為夷民所信服者一人襲
其應承襲之人由督撫具題將該土官頂輩宗
圖親供司府州鄰印甘各結及原領
勅印親身赴部由部覈明方準承襲康熙十一年
題準土官子弟年至十五方準承襲未滿十五
歲者督撫報部將土官印信事務令本族土舍
護理竢承襲之人年滿十五督撫題請承襲每
承襲世職一人給與鈐印號紙一張將功次宗
派及職守事宜填注於後後遇子孫襲替本省
都司驗明起文或由布政使司起文並號紙送
部察覈無異即與題請襲替將襲替年月頂輩
填注於後填滿換給如遇有水火盜賊損失者
於所在官司告給執照赴部察明補給如有犯
罪革職故絶等事都司布政使司開具所由將
號紙繳部注銷如宗派冒溷察出參究又題
準土官襲職停其親身赴京取具地方官保結
並宗圖呈報該督撫保送到日準其承襲十
九年題準土官病故其子病廢不能承襲者準
與孫襲又題準土官年老有疾請以子代者
亦準雍正三年覆準土官病故該督撫於題
報時即覈明應襲之人取具宗圖鄰封甘結並
原領號紙定限六月内具題承襲其未經具題
之先即令承襲之人照署印官例署印任事地
方官不得將印信封固致滋事端有勒索留難
者將該管上司照違限例議處再土官之許其
承襲者原因其祖父嚮化歸誠著有勞績故世
其官以昭激勸今土官適長子孫雖得承襲本
職此外支庶更無他途可以進身嗣後各處土
官庶支子弟有馴謹能辦事者許本土官詳報
督撫具題請
旨酌量給與職銜令其分管地方事務其所授職銜
視土官各降二等如文職本土官繫知府則所
分者給通判銜繫通判則所分者給縣丞銜武
職本土官繫指揮使則所分者給指揮僉事銜
繫指揮僉事則所分者給正千戸銜照例頒給
勅印號紙其分管地方視本土官多不過三之一少
五之一此後再有子孫可分者亦許其詳報督
撫具題請
旨照例分管再降一等給與職銜印信號紙乾隆
七年議準土官承襲舊例由本省都司驗明起
文今各省掌印都司業經裁汰嗣後土官承襲
由布政使司取具地方並鄰封土官印甘各結
及土官親供戸族宗圖原領號紙詳報督撫於
半年内具題請襲由部覈對無異題明準襲後
將襲替職銜繕入號紙給發如有事故稽遲不
能請襲者於半年限内咨部存案日久亦準承
襲其不於限内咨部有案者日久不準承襲承
襲之人有宗派不清頂冒凌奪各弊察出革職
具結之鄰封土官照例議處
一議敘順治初年定土官效力勤勞並投誠之
後能殺賊拒逆平定地方者督撫具奏優加升
賞康熙十一年題準土官徵解錢糧全完者
督撫奬賞銀牌花紅二十二年議準滇黔土
官無論逃人逃兵叛屬擒獲六十名者加一級
數多者遞準加級不及六十名者督撫量加奬
賞雍正四年覆準土官土目有隨師效力應
議敘之人止就原職加銜如宣慰使司宣撫使
司安撫使司則有各司使副使同知僉事等銜
招討使司則有招討使副招討使長官司則有
長官副長官等銜指揮使司則有指揮使同知
僉事正千戸副千戸百戸等銜均照原官品級
以次升授遞加至宣慰使指揮使而止如有餘
功準其隨帶仍令以本職管事及襲替時亦止
以原世職承襲又議準土官能約束土衆擒
勦盜賊一應案牘於一年内全結者督撫具奏
加一級一年内完結過半者督撫量加奬賞
五年覆準各省土官有實心效力擒獲姦匪者
照内地文武官擒獲盜首之例加級紀錄其立
有軍功奉法守職者均照原題以次加銜賞賜
朝衣
一議處康熙八年覆準野苗擄掠百姓該管土
官隠諱不報者降二級留任十年題準土官
互相殘殺能自悔過和息者免議十一年題
準土官嚇詐部民恣意侵害者革職十四年
議準土官不食俸有罰俸降俸之案皆免其處
分其因公罣誤應降一級二級三級調用者止
降一級留任降四級五級調用者止降二級留
任應革職者降四級留任二十一年議準土
官緝獲旗下逃人照例解部獲逃兵叛屬解督
撫懲治照例安插如該土官地方失察逃人一
名或被别土官擒獲或逃人供在某土官處審
實將土官降一級知情藏隠者革職三十年
題準土官凡有
欽部案件奏銷錢糧遲悞之處均照流官例處分但
土官不食俸如遇罰俸降俸降級等事均按其
品級計俸罰米每俸銀一兩罰米一石移貯附
近常平倉以備賑荒四十三年題準黔楚頑
苗生事聚衆不及五十人者百戸寨長各罰俸
六月五十人者罰俸一年百人者革職百人以
上者革職杖責四十不準折贖知情不禁止者
革職枷示一月杖責如前不準折贖若商謀指
使意在分肥者照首犯治罪四十四年議準
兇苗伏草捉人枷肘在巢勒銀取贖所管土官
失察者每案罰俸六月積三案革職知而不禁
者革職杖四十不準折贖若商謀指使意在分
肥者革職枷三月不準折贖其外委無品級俸
禄土官遇有捉人勒贖之案杖四十黜革别選
雍正二年
諭各處土官鮮知法紀所屬土民每年科斂較之有司
徵收正供不啻倍蓰甚至取其馬牛奪其子女生殺
任情土民敢怒而不敢言莫非朕之赤子而土民獨
使向隅朕心深為不忍然土官之敢於恣肆者大率
皆漢姦為之指使或緣事犯法避罪藏身或積惡生
姦倚勢横行此輩粗知文義為之主文辦事教之為
非無所不至嗣後督撫提鎮務嚴飭所屬土官愛惜
土民毋得濫行科斂如申飭之後不改前非一有犯
事土官參革從重究擬漢姦立置重典切勿姑容寬
縱以副朕子惠元元遐邇一體之至意欽此四年
議準土官不遵法度故縱苗猓為盜劫殺擄掠
男女財物擾害土民者該督撫察出即題參革
職别擇應承襲之人準其承襲至有養盜殃民
怙惡不悛者該督撫據實題參嚴拏治罪或應
改土為流及别立土官均請
旨施行十三年議準土官土人因公遠赴外省許
呈明該管官轉報督撫給咨知會所到地方之
督撫察覈於事竣日給咨知會本省督撫均計
程立限毋許逗遛有不行申報擅自出境者土
官革職土人照無引私渡關津律杖八十若潛
往外省生事為匪别經發覺者除實犯死罪外
徒罪以上皆照軍人私出外境擄掠不分首從
發邊遠充軍律治罪其本境及所到汛守官失
察者罰俸降調有差乾隆七年議準土官管
轄之熟苗為盜該土官明知故縱者革職養盜
殃民者革職提問苗蠻聚衆行劫侵犯城池該
土官實係失察者革職其人數無多尋常盜案
限一年緝獲限滿不獲降一級留任獲日開復
又議準苗夷在土官境内或犯命盜搶奪誘
拐爭訟之案該土官準州縣移會徇隠不為解
送者督撫題參革職擇其賢子弟承襲果正犯
逃逸限年半緝獲無獲者咨參再限一年緝拏
限滿無獲降一級留任能獲本案及别案兇犯
者皆準開復若降級留任至五案者别襲若受
賄隠匿不解送者革職提問不準親子承襲取
其宗圖擇本支伯叔兄弟兄弟之子為夷衆所
信服者題請承襲
一改土歸流康熙四十五年覆準貴州平州六
硐長官司楊武功貪殘參革復戀職不報其弟
武勲襲替應改隸流官五十四年覆準寧谷
長官司顧維傑貪虐民命訪拏參革改隸流官
雍正五年覆準平浪長官司王秉乾杖責楊
氏身死參革究擬改隸流官又覆準石阡土
官安弘運婪贓不法參革改隸流官七年
諭各處土司呈請改土歸流者朕皆不允屢降諭旨甚
明今據四川提督摺奏黃螂土司國保屢次具呈懇
請題達且稱祖遺土地多被鄰封侵占兼之轄屬愚
頑難以管教惟恐遺累子孫所有四子倘得學習禮
法猶可成人等語朕念該土司國保素知遵奉法紀
自會勦米貼軍興以來隨營效力更為恭順其所轄
土民亦無助逆惡蹟今屢次呈請改土歸流情辭懇
切既於伊身及其子孫有益朕不忍違其所請著給
與國保守備職銜並賞銀五千兩為立産安民之用
其願居何處著該提督詢明悉心酌議善為安插俾
其永遠得所以副朕懷欽此遵
旨議準黃螂土司國保給與守備職銜就近安插成都
編入牌中永隸版圖又題準甘肅河州土司
蘇成威兇横不法題參革職遷往河南省城在
提鎮駐劄地方安插改設流官管轄又題準
甘肅西固土司黃登燭堅錯父子濟惡垊州土
司趙廷賢朋比為姦番民不安住牧情願改土
歸流將黃登燭堅錯所轄番戸田土歸西固撫
夷同知管理趙廷賢所轄番戸田土歸垊州同
知管理又題準四川雷波衛長官司一人因
滇蠻陸氏不法案内參革改土歸流於善後事
宜案内給與土千總職銜又覆準貴陽府屬
中曹土司官劉崇恩撫綏無術擅鎻部苗溺職
題參應改隸流官又覆準貴州洪番長官司
洪邦貴抗違不法題參革職改隸流官八年
題準四川天全六番土司抗違征調殘虐不法
參革改土歸流九年覆準貴州把平寨長官
司蕭來鳳縱僕謀死庭世亮題參革職改隸流
官十二年覆準貴州蠻夷長官司副土官李
慧濫刑虐民題參革職改隸流官十三年題
準湖南上峝百戸向玉樹下峝百戸向梁佐茆
岡千戸覃純一等自願改土歸流湖南大刺使
百戸聞風慕義請一并改土歸流將茆岡千戸
給以千總銜上峝等各百戸給以把總銜各給
劄付並將各土弁編入本縣版籍又覆準四
川酉陽土司冉元齡父子濟惡暴虐不法題參
革職改土歸流家屬安插浙江乾隆二年
諭湖廣土官覃慶永等既無防禦之責亦無管束軍
人之任懇請辭職應準其請將土官裁汰但朕念
其祖父曾經隨征效力不忍令其廢置著賞給千
把總職銜準其子孫永遠承襲若有年力精壯情
願隨營差操者準其食俸效用才具優長者著該
管大員保題照武職例升轉其如何分别定例之
處著該部定議具奏欽此遵
旨議準將添平所千戸五人指揮僉事一人均授以
千總職銜鎮撫使一人吏目一人忠靖等隘百
戸十有九人靖苗司土弁一人均授以把總職
銜麻寮所千戸六人均授以千總職銜鎮撫司
四人土弁一人櫻桃等隘百戸二十一人均授
以把總職銜頒給劄付世襲仍令居住石慈二
縣又覆準湖南忠峝土司等嚮化歸誠願入
版圖將忠峝等處宣撫使三人忠路等處安撫
使七人均授以千總職銜唐崖等處長官司四
人百戸一人均授以把總職銜頒給劄付世襲
十一年覆準雲南猛緬土司奉廷徵父子殘
虐夷民題參革職將土司裁汰所屬地方改隸
流官
欽定大清會典則例卷一百十
