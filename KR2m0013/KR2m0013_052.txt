欽定大清會典則例卷四十九
戸部
雜賦上
一蘆課乾隆十八年各省册報江蘇蘆地科銀
草麥蘆耔粒等地每畆五釐至一錢五分一釐
不等耔粒蕩灘熟低等田每畆一分至一錢五
分一釐不等密蘆每畝三分至六分不等稀蘆
每畝一分五釐至四分不等埂划塘每畝一分
至二分不等草泥水光耔粒水影荒白塗水窪
等灘每畝一釐至三分八釐不等計蘆地三萬
四千三十頃七十三畝零課銀十有二萬六千
九百五十三兩五錢一分有竒
安徽蘆地科銀基草荻草麥市熟等地每畝一
分至三錢三釐七毫不等上中下等熟田每畆
一分至一錢不等密蘆每畝三分五釐至六分
六釐不等稀蘆每畝二分五釐至五分二釐不
等水低等蕩每畝一釐至二分九釐不等草泥
水等灘每畝一釐至一分不等蘆墩每畝五分
七釐埂划每畝一分水套每畝四分白沙每畝
四釐計蘆地三萬一千四百八十五頃三十一
畝零課銀五萬一千三百四十七兩二錢四分
有竒
江西蘆地科銀上地每畝三分至三分五釐中
地每畝二分至二分五釐下地每畝一分五釐
密蘆每畝三分稀蘆每畝二分上草地每畝二
分中草地每畝一分五釐下草地每畝一分魚
塘每畝一分草塌地每畆六釐計蘆地四千三
百四頃八十七畝六分零課銀六千二百六十
八兩三錢六分有竒
湖北蘆地科銀密蘆每畝三分二釐至三分四
釐稀蘆每畝自六釐至二分二三釐不等中蘆
田每畝二分五釐下蘆田每畆七釐上則麥地
每畝一分八釐至二分三釐中則麥地每畝一
分八釐下則麥地每畆一分三釐中地並中熟
地每畝二分五釐熟地每畝二分三釐及二分
五釐基地每畆一分二釐至三分二釐五毫不
等草塌葫荻湖壋中草塌下草等地每畝各六
釐草壋下草壋每畝各三釐計蘆地八千四百
八十九頃三十五畝二分零課銀九千八百八
十四兩二錢三分有竒
湖南蘆地科銀上熟地每畝九釐至一分九釐
下熟地每畝八釐三毫至一分密蘆地每畝五
釐稀蘆地每畝二釐及三釐成熟地每畝八釐
三毫至一分四釐八毫六絲七忽不等耔種地
每畝九釐六毫八絲九忽基地每丈科銀五分
其按畝科徵者每畝一分至一分九釐不等計
蘆地千六百三十六頃十有九畝二分零基地
四百六十丈五尺課銀千三百二十九兩三錢
五分有竒
一茶課江蘇額行茶萬五千引分發江寧茶引
所大使茶引八千其餘七千分發産茶之吳縣
荆溪縣凡有商販入山製茶貨不論粗細每擔
給一引每引額徵紙價銀三釐二毫其徵收課
稅例於經過各關按照則例驗引徵收彙入關
稅項下報銷
安徽舊行茶四萬五千引新增二萬四千九百
八十引共六萬九千九百八十引分發産茶之
潛山太湖歙休寧黟宣城寧國太平貴池青陽
銅陵建德蕪湖六安霍山廣德建平十七州縣
凡有客商入山製茶每擔給一引每引徵紙價
銀三釐三毫其徵收茶課例於經過各關按照
則例驗引徵收彙入關税項下解部又歙縣街
口司有每年茶牙完納茶税銀四錢三分二釐
彙歸地丁奏報雍正十年題準歙休寧黟寧
國建德霍山六縣茶引不敷行銷請增萬八千
三百八十引又覆準六安霍山黟建德寧國
五州縣請增萬五千五百引又懷寧桐城宿松
望江南陵涇旌德石埭東流當塗等十縣地不
産茶開除八千九百引十三年題準六安歙
休寧霍山等四州縣茶引不敷行運五六千引
請於額引之外豫頒萬引遇額引不敷即給行
運每年所頒餘引同額引一并發貯布政使司
庫遇有動用按數給發將給發存剩數目於歲
終造册具題
江西茶課額徵銀三百六十五兩七錢行茶二
千四百三十八引每引徵紙價銀三釐三毫三
絲徵課銀一錢五分雍正九年題準寧州武
寧縣額引不敷共增百五十引增課銀三十二
兩五錢乾隆二年覆準江西額銷茶引三千
紙今南昌等三十二縣地不産茶並無商販領
引辦課應停給茶引七百十有二紙豁除課銀
百有六兩八錢紙價銀二兩三錢七分九毫
浙江茶課額行茶十有四萬引每引交紙價銀
三釐三毫北新關每引徵茶税銀二分九釐三
毫八絲彙入關税報解康熙五十五年覆準
浙省每年例銷茶引十有四萬商人願備本銀
將每年解送黃茶親交
内庫一切水脚亦願自備今給與執照領引置茶
過關投税均如舊例其存剩餘引按年赴部繳
銷雍正五年題準浙省産茶獨多銷引數倍
他省行銷最遠輾轉興販商無定人應設商人
二名每年自備紙價銀四百六十二兩於藩司
衙門詳給咨批赴部交納請頒額引到浙呈送
布政使司挂驗轉給存貯竢各商販置茶齊全
赴北新關輸納税銀管引商人每年辦解各
陵寝需用黃茶及供應
上用黃茶
内廷需用黃茶九十二簍又每銷一引應解茶果
銀並盈餘銀四分二釐八毫計十有四萬引每
年共解内務府銀六千兩
湖北茶課額徵銀二百三十兩行茶二百三十
引繫咸寧嘉魚蒲圻崇陽通城興國通山七州
縣請領各州縣産茶無幾不足本地日用所有
茶引無商可給向種茶園戸經紀中按每引紙
價銀三釐三毫徵税銀一兩又均州荆門州鍾
祥縣本地舖戸肩販小簍粗茶每引報税一釐
八毫名曰落地税盡收盡解乾隆八年四川建
始縣改隸湖北施南府舊行茶十有八引隨帶
湖北每引徵税銀二錢五分課銀一錢二分五
釐共六兩七錢五分
湖南茶課額徵銀二百四十兩行茶二百四十
引向例茶商皆自陜帶引赴楚採買本省所頒
茶引並無客領給發産茶之善化湘隂瀏陽等
十七州縣行戸以為一年護帖每一引徵紙價
銀三釐三毫納税銀一兩
甘肅茶課額徵銀六千二百六十六兩三錢二
分六釐本色茶十有三萬六千四百八十篦行
茶二萬八千七百六十六引每引紙價銀三釐
三毫榆林府千引神木同知二百引寧夏府二
百七十引三路共千四百七十引每引徵課銀
三兩九錢共徵銀五千七百三十三兩又西商
大引二萬七千二百九十有六於西寧莊浪洮
岷河州甘州五司地方行銷内小引百三十有
二在西安鳳翔漢中同州四府州縣售賣每引
行茶百斤内交官茶五十斤餘五十斤即為商
茶令其售賣作本每茶百斤作為十篦每篦二
封每封五斤共徵茶十有三萬六千四百八十
篦又漢中府屬西鄉興安漢隂紫陽石泉等州
縣所產之茶向不設引止許本地行銷每年徵
茶税銀五百三十三兩三錢二分有竒歸入地
丁奏銷案内順治初年定易馬例每茶一篦
重十斤上馬給茶十二篦中馬給茶九篦下馬
給茶七篦七年題準舊例大引篦茶官商均
分小引包茶税分差等今定大小引一例平分
十年覆準延寧二處商税每引茶百斤量入
官茶三十斤每斤折銀一錢三分交庫彙報
又覆準各番交易茶馬量齎煙酒以示撫綏
十三年覆準新茶中馬既足陳茶變價充餉如
新茶不足陳茶兩篦折一中馬十四年覆準
私茶私馬變價及贖罪銀原留中馬支用今廣
寧開成黑水安定清平萬安武安等七監馬疋
蕃庶改折充餉康熙三十二年題準西寧五
司收貯茶篦年久難免浥爛每篦十斤變價銀
六錢三十六年覆準陜西黃甫堡原額行茶
一百三十四引今口外蒙古在殺虎口就近易
鹽以致黃甫茶引不行嗣後將額引停其頒發
又覆準甘州司積貯茶篦在五鎮俸餉之内
銀七茶三每銀一兩搭放直三錢茶一封四
十二年題準陜西額行茶二萬七百九十六引
發西寧莊浪洮岷河州四司通番易馬内有八
百餘小引售西安鳳翔漢中三府人民供食後
因大引漸次寝更見今止留小引百餘三府地
方人民不足食用今於小引原額内頒五百引
給商行茶每引徵茶五篦每篦折銀四錢共徵
銀千兩四十四年題準西寧等處所徵茶篦
停止易馬將茶變價折銀每新茶一篦折銀四
錢陳茶一篦折銀六錢充餉五十七年議準
陜西西寧地方原額九千二百四十八引每引
照例徵茶五篦折銀四錢徵銀四千兩六十
一年覆準陜西西寧莊浪岷州河州界連口外
增茶引四千交與總督辦理一年定例之後仍
交廵撫辦理又議準陜西西寧等處舊茶悉
行變賣以充兵餉雍正三年覆準甘肅四司
茶篦自康熙六十一年為始五年内總收本色
五年後即將五年以前之茶發出變價挨次出
陳存新將變價銀按年題報總以五年為率
八年覆準甘肅收貯茶封照依時價發出變賣
飭令各司半月一報倘有驟長驟落亦即據實
報明並責成各道員稽察七監所費仍將所奏
市價按季具結報部變價銀造册奏銷乾隆
元年題準甘肅應徵新茶自乾隆元年為始準
其每茶一篦折交銀五錢照數徵收竢陳茶銷
至八分之後應否改折本色再行酌議具題又
新茶雖經改折陳茶銷售猶難將西寧莊浪洮
岷河州甘州五司庫貯陳茶每封減價銀二錢
嚴飭司茶各官上緊變賣取結送部二年題
準甘肅商人承辦茶引例由地方官稽察驗放
今榆林神木額設茶引赴陜西潼關察驗實屬
遶道脚價倍增於商未便嗣後商茶入陜之後
將榆林茶令綏德州察驗神木茶令府谷縣察
驗七年覆準甘肅應徵新茶仍徵本色十
三年奏準應徵茶封嗣後每年以二成徵收本
色八成徵收折色
四川茶課額銀萬三千一百二十八兩三錢七
分五釐茶税銀四萬五千九百四十二兩三錢
七分八釐舊額新增共十萬六千一百二十七
引每引交紙價銀三釐三毫課銀一錢二分五
釐内邊引八萬四百二十有七每引徵税銀四
錢七分二釐腹引九千二百有六每引徵税銀
二錢五分土引萬六千四百九十有四每引徵
税銀三錢六分一釐按年造報奏銷康熙二
十六年覆準四川茶增行邊腹萬有一百五引
二十九年四川蓄茶漸茂用茶漸廣增行二
千四百二十三引四十一年定四川天全土
司增五千六百引又題準四川茶雅州增行
二千七十九引卭州三百引榮經縣三千五百
有四引四十四年四川名山縣增邊引三千
三百有十又題準雅州腹引難銷今改為邊
引行茶四十五年題準新繁大邑灌縣增行
茶千九百引四十八年覆準增行天全土司
茶五百有十引四十九年覆準增行天全土
司茶七百二十引又覆準雅州增邊引一千
九百八十五十八年議準四川茶課合邊引
土引共六萬四千九十八引於松潘打箭鑪行
銷令均行飭禁將引繳部應徵税銀暫行停止
尋以二處土司相繼歸誠仍發邊土二引行銷
雍正三年覆準增卭州邊引一千三百四
年覆準雅州成都大邑榮經灌等五州縣額引
不敷行銷增邊引八千六百三十有五又覆
準天全土司增土引七百七十又覆準增安
縣邊引二百五年覆準卭州增邊引千有一
百六年覆準四川遵義府改屬貴州其仁懷
縣額徵茶税銀六十二兩五錢茶課銀一兩六
錢九分三釐又正安州額徵茶課銀二兩自七
年為始歸貴州交納七年題準增洪雅嘉定
二州縣腹引共三百又天全土民願增土引二
千三百有五八年題準天全土民願增土引
三千九百四十又題準雅州榮經二州縣茶
引節年於打箭鑪地方行銷今因無力行茶改
撥新繁峩眉等縣招商認銷邊引二千二百三
十有三又覆準四川茶引應徵𣙜課每斤止
徵銀四絲九忽有竒實屬太輕若照舊誌每茶
一斤徵課銀二釐五毫似覺太重應酌減舊誌
之半無論邊土腹引槩以每斤徵銀一釐二毫
五絲為額九年題準成都等六州縣增行茶
三百六十九引通江縣增六百七十八引又
題準灌縣等九縣增邊腹共六百五十二引
又題準羅江等四州縣增腹引五十有一新都
等四縣增腹引二百二十卭州增邊引一千一
百天全州增土引四千二百七十有一十年
題準漢銅梁綿竹眉丹稜等五州縣增腹引共
三百二十有五又崇寧鄰水雅安汶川卭等五
州縣增邊引三千六百有三又題準保寧府
屬之巴州通江南江原額邊引二百向繫灌縣
商人代領買茶配引行銷請改撥灌縣於九年
為始按年行銷十一年題準名山等十六州
縣共增邊腹五千七百六十一引十二年覆
準什邡合南川銅梁太平等五州縣共增腹引
四百又覆準卭州增邊引一千三百乾隆
元年題準洪雅縣請增腹引二百五十六年
題準成都彭縣灌縣積引難銷酌減四千四十
九引十六年題準丹稜縣增腹引百四十
又題準洪雅縣增腹引六百八十十八年題
準南溪縣增腹引四十又題準丹稜縣增腹
引二百四十
雲南茶課額徵銀九百六十兩茶引三千每引
徵紙價銀三釐税銀三錢二分按年彙入地丁
册内造報康熙四年覆準北勝州(今改永北府)開
茶馬市商人買茶易馬者每兩收税銀三分該
撫詳造交易細數番商姓名每年題報雍正
十三年題準雲南商販茶繫每七圓為一筩重
四十九兩徵收税銀一分今每百斤給一引應
以茶三十二筩為一引每引收税銀三錢二分
於十三年為始頒給茶引三千飭發各商行銷
辦課作為定額造册題銷
直隸
盛京山西河南廣西均無茶課向不頒引山東
向不頒引惟濟南府額徵茶税銀八兩繫牙行
赴司領帖每茶一䭾收税銀三分歴城縣額徵
銀一兩四錢壽張縣茶行經紀一名每年納税
銀三兩六錢又濟寧州有商運茶到州每茶百
斤收税銀一錢粗茶百斤收税銀五分均彙入
雜税項下福建向不頒引康熙十九年因軍
需議加茶課銀三百五十九兩二錢至康熙二
十六年欽奉
恩詔豁免自此並無徵收茶課惟崇安之武夷山產茶
聽商販運於經過關口照則例納税多寡不一
彙入商税項下奏銷廣東地不產茶向不頒
引民間日用或藉江閩商販或採野茶自食所
徵茶税惟樂昌縣十兩五錢長寧縣六兩每年
附入雜税又潮州廣濟橋每粗茶百斤税銀五
分細茶百斤税銀三錢四分彙入橋税内報解
貴州舊無額銷茶引雍正六年因四川仁懷
縣改隸貴州隨帶二百五十引每引徵紙價銀
三釐徵税銀二錢五分共徵税銀六十二兩五
錢共徵課銀一兩六錢九分三釐八毫
引式
戸部為茶法事陜西清吏司案呈照得各省
茶法題準各項事例已經通行遵奉訖所有
引目條款合行開列鑄造銅版印刷引目給
付茶商收執照茶前去發賣施行須至引者
一茶引每引無論精粗連包照茶百斤為一
引給半印引目引價納完隨即發引照例不
許溢額
一客商販茶不許茶引相離違者即同私茶
與私鹽同罪
一經過關津批驗所依例照驗將引由截角
别無夾帶方許放行
一茶至各省府州縣往賣者即赴該地方官
驗明截角發賣
一偽造茶引者處斬籍没當房家產告捉人
賞銀二十兩
一出園茶主將茶賣與無引客商興販者杖
六十原價入官
一行茶地方(某省某府某州縣某城某街某營堡等處)
一金銀礦課雲南永北府屬金沙江金礦每年
額課金七兩二錢六分遇閏加金一兩二錢一
分永昌府屬上潞江金厰額課金二十五兩五
錢六分遇閏不加開化府屬錫版金厰額課金
三十四兩遇閏加金二兩四錢貴州思南府屬
天慶寺金礦每兩收課金三錢三分廣東惠州
府永安縣粗石坑潮州府豐順縣䨇山崠嘉應
州大禾砰各銀鉛礦均每銀一兩收課四錢五
分每鉛百斤收課二十斤雲南開化府屬馬腊
底銀礦額課銀七百六兩八錢六分遇閏不加
中甸屬古學銀厰額課銀五百六十八兩五錢
三分六釐三毫遇閏不加建水州屬黃泥坡銀
厰額課銀六百六十一兩一錢一分遇閏不加
雲南屬興隆銀厰額課銀三千一百三十二兩
六錢五釐有竒遇閏不加永昌府屬募廼銀厰
額課銀三百兩遇閏不加南安州屬石羊銀厰
額課銀二萬二千三百九十兩三錢二分遇閏
加銀二十九兩又馬龍銀厰額課銀六百九十
八兩五錢二分有竒又土革喇銀厰額課銀六
十兩八錢四分有竒均遇閏不加楚雄縣屬永
盛銀厰額課銀三千三百七十五兩九錢六分
遇閏不加鶴慶府屬蒲草塘銀厰額課銀四百
二十一兩八錢一分七釐有竒遇閏加銀二十
四兩三錢鄧川州屬沙澗銀厰額課銀一千三
百二兩六錢七分遇閏加銀百有六兩三錢三
分四釐臨安府屬箇舊銀厰額課銀三萬三千
六百十有三兩七錢八分遇閏加銀三十八兩
新平縣屬方丈銀厰額課銀六十八兩八分遇
閏加銀四兩七分四釐永昌府屬茂隆銀厰收
課多寡無定額順治元年定山東廵撫開採
臨朐招遠等處銀礦並令毋滋姦弊八年覆
準禁止臨朐招遠等處開採康熙十五年差
部員至山西應州邊耀山監視煎鍊礦銀十
九年覆準各省開採所得金銀四分解部六分
抵還工本按月報銷又定差官往陜西臨潼
等處試採銀礦二十年定差官往山東萊陽
縣試採銀礦二十一年定雲南省屬銀礦招
民開採官收四分給民六分二十二年停止
山東山西陜西等省開採四十三年
諭聞開採之事甚無益於地方嗣後有請開採者悉不
準行欽此五十一年奏準開採雲南大姚縣惠隆
銀厰五十二年題準湖南郴州黑鉛礦產有
銀母除商人工本外收税一半五十三年題
準雲南惠隆厰照郴州例收税五十七年題
準雲南楚雄府石羊等厰臨安府箇舊等厰徵
收不足照地丁雜項銀例題參又覆準雲南
霑益州貴州威寧府接壤地方出產銀礦令候
補知府知州各一人恊理厰務三年内果有成
效照調補煙瘴例升補並準開厰人衆先發米
糧豫備以平米價如遇歲歉暫時停止又奏
準開採雲南金龍銀厰又題準開採貴州威
寧府屬猴子厰銀礦二八收課五十八年題
準雲南建水州屬華祝箐厰並雲南縣屬水木
支山金龍厰照惠隆厰事例收税飭令盡收盡
解五十九年題準開採貴州威寧府觀音山
銀鉛礦厰二八收課六十年題準雲南華祝
箐厰洞門荆棘不便開採永行禁止雍正元
年奏準開採雲南馬腊底銀厰又覆準停止
貴州觀音山等厰三年覆準開採雲南古學
銀厰四年題準開採貴州新開水城等銀礦
二八收課五年奏準開採雲南黃泥坡銀厰
又覆準貴州威寧府屬白蠟柞子二厰準其
開採六年題準湖南靖州屬之墓平山出產
金砂應開採納課每淨金一兩收課四錢以五
分作解供耗費及官役養廉以三錢五分作商
民工本又題準開採廣西蒼梧縣屬芋莢山
出產金砂每兩收課二錢又題準開採廣西
臨桂縣屬水槽野雞二礦厰出產銀鉛銅砂二
八收課又題準開採雲南永昌府屬募廼銀
厰又題準封閉貴州威寧府屬猴子厰銀礦
八年覆準湖南墓坪山金礦砂薄硐堅準其
封閉又覆準封閉貴州新開水城等銀礦
九年題準廣西蒼梧縣芋莢山金礦礲空砂薄
準其封閉十年題準開採雲南阿發銀厰
十一年題準開採廣西賀縣螞&KR3469;山銀礦每兩
收課三錢十二年題準開採廣西懷集縣汶
塘山銀鉛礦厰二八收課十三年題準封閉
湖南郴州九架夾黑白銀鉛各礦乾隆二年
題準廣西懷集縣屬荔枝山礦厰銀鉛並產準
其開採所收課税按季報部歲終彙題又題
準開採廣西梧州府屬金盤嶺金礦二八收課
又題準封閉廣西懷集縣汶塘山銀鉛礦厰
又題準封閉廣西臨桂縣出產銀鉛銅砂之
水槽野雞二礦厰三年題準廣西賀縣之螞
&KR3469;山銀礦礲深砂薄準其封閉五年覆準貴
州威寧府屬白蠟厰銀礦開採年久洞老山空
又廣西蒼梧縣金盤嶺金礦砂薄不敷商本均
準封閉七年題準廣西省銀鉛並產之荔枝
山礦礲淺砂竭難以開採準其封閉八年題
準貴州天柱縣屬相公塘東海洞等處金礦均
屬荒郊曠野並無干礙民田廬舍照例開採每
金一兩收課三錢應需火工等項銀均於課金
内變銀給發九年覆準廣東廣州府番禺等
縣出產銅礦十二處鉛礦二十二處銅鉛礦砂
三處韶州府屬曲江等縣出產銅礦五處鉛礦
二十七處又銅鉛礦砂三處惠州府博羅等縣
出產銅礦十六處鉛礦十處有鉛礦兼有銀砂
五處潮州府屬海陽等縣出產銅礦六處鉛礦
七處銅鉛礦砂十五處又銅鉛礦砂兼有夾雜
金銀砂十四處肇慶府屬鶴山等縣出產銅礦
二處鉛礦五處又銅鉛礦砂九處羅定州屬西
寧縣出產銅鉛礦砂五處連州州屬及連山縣
出產銅鉛等礦十七處銅礦一處嘉應州州屬
及長樂等縣出產銅礦四處鉛礦六處詳加察
覈如果實無妨礙民田廬墓確有成效即行招
商開採倘採出金銀捏作銅鉛扶同侵隠情弊
立即嚴參究追將採獲銅鉛仍照定例二八徵
收按季造報歲終具題各厰所收銅鉛金銀令
該管道員發給地方官循環流水印簿連五串
票將每日所出銅鉛金銀各若干填注流水簿
分截串票一繳該管道員衙門一存地方官稽
察一付商人存照其串根流水一月一繳該管
道員衙門察覈仍十日一次申報督撫及司道
衙門稽考按月造具採鍊鉛銅金銀支銷公費
各册繳報該管道員衙門察覈仍按季造册分
送督撫及該有司衙門稽考凡日逐採出礦砂
挨次堆貯如某日煎鍊某礲某日礦砂若干斤
鑪頭報明官商督同煎鍊該管官一同騐明分
别銅鉛金銀分記塊數斤兩注册登填串票督
撫仍不時訪察如有偷漏情弊分别究追參處
其各州縣礦山多者十數處少者亦有數處若
止招一總商令其自招副商恊辦恐資本浩繁
一時不能獲招副商轉致躭延時日令一縣之
中如有礦山數處及數十處者惟於連界之處
許一商兼承其隔遠不相連之山每山許招一
商承充則在山工丁便於管束倘有資本無幾
者仍聽其合夥同充至承充之人先令其將本
銀親赴該管道覈實或二千兩或三千兩總以
足敷用度為率不必拘執定數覈實之後仍令
齎赴該州縣就近呈驗貯庫發領州縣於結報
文内聲明騐貯本銀若干出具並無捏飾印結
詳報督撫衙門批準承充由司給與商人印照
赴山開採如礦少砂微之處不能容商開採許
附近人民報官開採照例收課倘商人因開採
無利及工力不繼自願告退别招殷實商人接
辦日後所得礦砂悉與退商無涉又覆準廣
東開礦事宜應於廣州肇慶二府近處山場擇
其礦砂旺盛無礙民田廬墓酌量二三處先行
試採如果有成效再奏請定議漸次舉行照原
定章程辦理至金銀礦於鼓鑄無涉應停止開
採照舊封閉嚴飭地方官弁不時廵察倘有盗
開私煎之徒即嚴拏究治其銅鉛礦有夾帶金
銀屑者仍準開採照例收課又題準廣東潮
州府海陽縣水尾白墳坷山厰銀鉛並產應行
試採十年題準廣東惠州府永安縣粗石坑
肇慶府陽春縣莫村那軟瓦□等厰銀鉛並產
韶州府曲江縣黃峝山銀銅並產均應試採
又題準封閉雲南大姚縣惠隆銀厰又題準
封閉雲南金龍銀厰十一年題準開採貴州
水城所屬法都銀礦又題準開採貴州思南
府屬天慶寺金礦又題準廣東惠州府河源
縣藍溪約銅鑼灣凹下坦薑凹銀銅鉛並產潮
州府豐順縣李樹灣風吹磜䨇山崠嘉應州大
禾坪均銀鉛並產應行試採又題準貴州天
柱縣相公塘東海洞金礦洞深砂淡準其封閉
又題準廣東海陽縣水尾白墳坷豐順縣李
樹灣風吹磜陽春縣莫村那軟瓦□等礦皆砂
微利薄試採期滿均請封閉十二年題準開
採貴州威寧州屬大化里新寨地方銀鉛礦砂
每煎銀一兩收課四錢十三年題準廣東曲
江縣黃峝山河源縣藍溪約銅鑼灣凹下坦薑
凹等礦試採無效準其封閉十四年題準封
閉貴州新寨銀鉛礦又題準封閉雲南阿發
銀厰十七年題準廣東豐順縣地脚下鉛山
又山焦窩鉛山均繫礦砂旺盛煎鍊鉛銀已有
成效應準開採照例收課按季册報歲終具題
一銅鐡錫鉛礦課山西交城縣馬鞍山鉛礦二
八收課又交城縣屬新開子洞金溝鉛礦二八
收課又平定州屬銅題山鉛礦照例收課湖南
郴州桂陽二鉛厰二八收課陜西同州府屬華
陽川鉛厰二八收課福建延平府屬州縣鑪戸
每年輸銀二百六十二兩四錢有竒湖北宜都
縣横磧漢洋二鐵礦二八收課四川樂山縣屬
老洞溝梅子凹銅礦均二八收課迤北建昌鎮
會川屬沙溝嶺厰出產黃礦青礦黃礦燒鍊點
化紅銅青礦燒鍊點化黑鉛又興隆銅厰三分
收課建昌鎮寧番營屬紫古哵銅厰三分收課
又黃鐵山高鑪六座照例收税變銀盡收盡解
廣東惠潮韶肇等府銅錫礦厰二八收課又廣
東鐵鑪二十四座年納餉銀千二百十有六兩
廣西恭城縣屬山斗岡銅礦每百斤收課十有
五斤又廣西臨桂等府州鐵礦五十四座每座
歲輸銀十兩廣西宣化縣屬淥生嶺鉛礦二八
收課又恭城縣屬上陡岡蓮花石銅鉛礦厰二
八收課又恭城縣屬大有朋山鉛厰每百斤收
課十有五斤雲南永平縣青陽銅厰羅次縣三
才銅厰宜良縣大石硐銅厰和曲州芹菜箐銅
厰會澤縣湯丹銅厰大水溝銅厰碌碌銅厰多
那銅厰東川府阿壩租銅厰鎮雄州長發坡銅
厰元江府青龍銅厰寧洱縣白龍銅厰蒙自縣
金釵銅厰易門縣寨子山銅厰昆陽州子母銅
厰趙州二郎銅厰永平縣銅礦箐銅厰文山縣
者囊銅厰順寧府寧臺山銅厰路南州鳳凰坡
銅厰紅石巖銅厰宣威州龍寳大山銅厰騰越
州安庫山銅厰平彝縣白石巖銅厰南安州香
樹坡銅厰馬龍銅厰麗江府日見汛銅厰廣通
縣䨇象銅厰平彝縣半箇山銅厰新平縣太和
銅厰以上各厰年額共課銀一萬八百二十五
兩七錢九釐有竒定遠縣媽泰白銅厰茂密白
銅厰每年課無定額彙入銅息册内造報雲南
鐵鑪十六座年額課銀一百三十四兩四錢有
竒又蒙自縣屬箇舊錫厰每年額課銀三千一
百八十六兩又羅平州屬卑淅鉛厰每百斤收
課十斤平彝縣屬塊澤鉛厰每百斤收課十斤
貴州大定府屬格得正厰八地子厰每銅百斤
收課十斤威寧州屬銅川河銅厰水城屬法都
鉛厰威寧州屬蓮花塘砂硃鉛厰都勻府屬濟
川鉛厰思南府屬天星扒泥洞白鉛厰均二八
收課康熙二年題準四川黎漢紅卜苴二洞
白銅舊厰令民開採輸税十九年題準浙江
富陽等縣任民採取銅鉛照例收税又覆準
湖廣衡永二府產銅鐵錫鉛處招民開採輸税
二十年停止浙江富陽等縣開採二十四
年議準四川卭州蒲江縣黃鐵山開鐵礦六座
招民開採十分收税二分又奏準雲南各鐵
厰照例收課以佐邊餉二十七年覆準四川
自康熙二十三年起至二十五年止共收税鐵
萬一千六百餘斤照每斤二分之時價變賣報
部充餉四十九年題準雲南昆陽州有子母
厰易門縣有寨子山厰均為銅礦令開採以收
課息五十年題準湖南產鉛地方山深谷邃
境通黔粤苗徭雜處開採不便永行封閉五
十二年題準湖南大湊山黃沙等三處於一年
内開採獲税鉛三十六萬二千一百餘斤五
十三年覆準四川&KR1892;子厰獲有黑鉛開採納課
五十七年覆準四川各厰通行停止雍正
元年覆準雲南厰課將元年正月起至十二月
止徵收課項於二年五月内造册題報嗣後永
為定例二年題準貴州大定府屬馬鬃嶺鉛
厰又普安縣屬丁頭山鉛厰均準開採二八收
課又覆準貴州威寧府齊家灣丁頭山等處
出產鉛礦交商人開採納課三年覆準湖南
九架夾地方出產白鉛雇募人夫開採所獲之
鉛照例二八收課五年覆準貴州大定府猴
子厰硐老砂竭别有水城等礦煎試有效許其
開採令該撫據實收課造册題報又題準開
採貴州威寧府屬膩書阿都二厰二八收課
六年題準開採廣西臨桂縣澇江煙竹枝二銅
厰懷集縣上富銅厰二八收課又題準廣西
恭城縣屬申家猺禾木嶺等厰二八收課七
年題準湖南桂陽州大湊山白銅礦厰應準開
採照舊二八收課按季造報又題準貴州威
寧所屬齊家灣鉛厰永行封閉又覆準貴州
畢節縣大雞厰出產倭鉛威寧府屬猓木果地
方出產銅礦煎試有效準令開採照例二八收
課又題準開採廣西宣化縣屬鐃鈸山鉛厰
二八收課又臨桂縣屬水槽野雞二礦厰出產
銀鉛銅砂準其開採二八收課八年題準四
川建昌所屬會川之迤北興隆二厰寧番之紫
古哵沙基二厰並九龍厰出產紅白銅礦本省
商人不善開礦應招募四方殷實商人自備資
本赴厰開採所出紅銅三分收課又會川沙溝
嶺厰出產黃礦青礦黃礦燒鍊點化紅銅青礦
燒鍊點化黑鉛公母厰出產紅銅黎溪厰出産
白銅均準開採收課又題準貴州威寧州所
屬砂硃厰大興厰鉛礦試有成效應準開採所
出鉛照例二八收課又覆準停止貴州威寧
府屬阿都膩書二厰又覆準雲南羅平州之
卑淅塊澤二厰産在深山凡米糧什物器具較
之他厰甚貴又二厰每鉛百斤約費工本銀一
兩七錢九分交官得價銀二兩若照例二八收
課每百斤只得八十斤之價虧本一錢九分人
必畏阻恐於鼓鑄有妨請仍照議每百斤收課
十斤如遇礦厰興旺商民雲集之日仍照舊例
行九年題準貴州遵義縣屬小洪關地方出
産倭鉛採試有效準委遵義縣管理所出鉛照
例每百斤收課二十斤每百斤定價銀一兩五
錢變解貯庫候撥如有以多報少即行題參
十年題準貴州大定府格得八地二厰産有銅
礦請將格得為正厰八地為子厰照例開採每
百斤收課十斤又題準貴州大定府屬大興
鉛厰畢節縣大雞鉛厰開採數載礦砂無出準
其封閉又題準封閉四川沙基九龍公母黎
溪等銅厰又題準封閉四川沙溝嶺銅鉛厰
十一年題準貴州威寧府屬猓木果銅厰礦
汁漸淡出銅無幾準其封閉又覆準廣西桂
林等府州開燒鐵礦照例收課十二年題準
湖南大湊山白鉛礦厰仍行停止又題準開
採廣西懷集縣屬汶塘山礦厰二八收課十
三年
諭廣東近年以來年穀順成米價平減盗賊漸少地方
寧謐與從前風景迥異今若舉行開採之事不免聚
集多人其中良頑不一難於稽察管束恐為閭閻之
擾累况本地有司見在勸民開墾彼謀生務本之良
民正可用力於南畝何必為此僥倖貪得之計以長
喧囂爭訟之風著該部即行文該省督撫令其遵諭
停止欽此又題準封閉湖南九架夾地方鉛礦
又題準封閉廣西宣化縣屬鐃鈸山鉛厰又
題準貴州威寧州蓮花塘地方産有鉛礦準其
開採嚴飭管厰人員全數開報照例二八收課
其所收課鉛照所定之價每百斤以一兩五錢
變價解庫又題準廣西臨桂縣澇江煙竹枝
二厰懷集縣之上富厰開採日久礲口深遠準
其封閉乾隆元年題準貴州遵義縣屬之小
洪關鉛厰硐老山空開採無益準其封閉又
覆準廣西恭城縣屬之申家猺禾木嶺等礦厰
礲深砂薄收課有限準其封閉二年題準廣
西懷集縣屬汶塘山礦厰各礲無砂又臨桂縣
屬之水槽野雞二處礦厰開採年久礲老砂微
均準封閉又題準貴州大定府屬之馬鬃嶺
鉛厰普安縣屬之丁頭山鉛厰開採年久硐老
山空均準封閉又覆準廣西宣化縣屬之淥
生嶺鉛礦試採有效準其開採三年題準廣
東開採礦厰原為鼓鑄需銅起見應責成地方
官詳細察勘辨明砂色如果實繫産銅山礦始
準結報開採其金銀等礦悉行封閉至黑鉛即
繫銀母未便蒙溷開採應嚴行禁止其各州縣
礦山原屬多寡不等應招募總副各商務責本
地殷實良民自備資本赴厰開採不許外省游
手閒民溷雜冒充所收銅鉛除照例二八收課
外仍將所餘銅鉛每百斤别收三釐又加收三
斤以備般運折耗及在厰官役養廉工食之用
每年所收課餘銅鉛並動用工本等項照例造
册題銷四年奏準山西絳州垣曲縣之毛家
灣銅礦苖線旺盛四至均無關礙地方準其開
採其鍊出銅照例收課又題準廣東英德縣
屬長崗嶺等山陽春縣屬鸚鵡等山歸善縣屬
石門仔等山永安縣屬慶牛窩等山曲江縣屬
礬峝蘆溪等山大埔縣屬東山下坑等山博羅
縣屬分水凹等山準其開採所出銅照例收課
又題準貴州綏陽縣月亮巖地方産有鉛礦
無干礙田園廬墓照例開採收課五年題準
廣東原有錫山應酌開三四處即令辦銅各商
自備工資分任採辦凡得錫百斤照例二八收
課以二十斤交官起解以八十斤歸商作本準
其開採又題準雲南羅平州屬卑淅塊澤二
厰自停止官收以來外省鉛價日賤既無客販
來厰收買鑪戸運銷變售殊難暫行封閉六
年題準山西垣曲縣毛家灣銅礦礦砂淡薄開
採無益準其封閉又題準貴州威寧州屬銅
川河厰産有銅礦準其開採照例二八收課
又題準雲南羅平州之卑淅塊澤二鉛厰準其
照例開採七年題準四川建昌道所屬之迤
北沙溝紫古哵三銅厰川東所轄雲陽界連奉
節縣之銅鉛礦厰永寧道所轄長寧縣之茶山
溝鉛山並無妨礙田園廬舍準其開採又題
準四川會川所屬之沙溝嶺銅鉛並産仍準開
採又題準貴州威寧州屬銅川河銅礦並無
干礙民間田園盧墓採試有效題請開採每銅
百斤收課十斤又奏準黔省思州府屬楓香
厰出産黑鉛礦砂勘明無礙民間田墓應行開
採又題準廣東曲江英德歸善博羅永安大
埔陽春等縣之銅山準其封閉又題準開採
廣西恭城縣山斗岡銅礦每百斤收課十斤
九年題準廣東廣州府增城縣大竹坋井底鉛
礦應行試採又題準封閉四川長寧縣茶山
溝鉛礦十年題準湖廣宜都縣横磧漢洋二
處鐵礦並無妨礙準其開採以資器用二八收
課變價解司又題準四川建昌紅銅各厰見
採獲銅尚不足鼓鑄勢難又為酌撥點化白銅
請將黎溪白銅一厰暫行封閉竢各厰紅銅盛
旺鼓鑄有餘時再請開採又題準福建延平
府屬州縣所轄山場均産鐵砂準鑪戸設鑪開
扇照例收課又題準廣西開採各屬銅厰除
二八收課外商民所獲餘銅若照部定九兩二
錢之價官買商民難免賠墊請將動帑收買餘
銅槩行停止其各屬銅厰改為三七收課餘銅
聽商自行售賣試行一年如果敷用即永遠辦
理倘或不敷再為設法變通又題準四川川
東道屬雲陽界連奉節各銅鉛礦厰永寧道屬
之長寧鉛厰苖絶準其封閉又題準貴州各
厰除收課外每餘鉛百斤鑪民所得收買價銀
一兩三錢不敷工本食用之費將蓮花砂硃二
厰餘鉛於向定官價一兩三錢外酌增銀二錢
每百斤以一兩五錢收買又題準貴州水城
通判所屬之猓本底地方産有鉛礦並無干礙
田園廬墓似可開採請照蓮花厰之例每鉛百
斤收課二十斤每百斤定價一兩五錢變價解
庫辦事人役工食等項每月開銷銀三十兩六
錢又題準貴州普安州屬之羅朋地方産有
鉛礦並無干礙田園廬墓試採有效準其開採
嚴飭管厰人員據實開報照例二八收課又
題準貴州都勻府丹江所屬之濟川地方産有
鉛礦並無干礙田園廬墓似可開採每鉛百斤
收税二十斤變價解庫辦事人役工食等項每
月開銷三十兩六錢增設廵役八名統於課鉛
變價項下開支又題準廣西平樂府恭城縣
屬豬頭嶺鉛礦並無干礙田園廬墓發鑪煎鍊
成鉛鉛内又分出銀及蜜陀僧照例每鍊鉛百
斤收正課二十斤撤散三斤每銀一兩收正課
銀一錢五分撤散三分蜜陀僧每百斤收正課
二十斤撤散三斤準其開採十年題準廣東
韶州府英德縣洪磜山銅礦應行試採十一
年題準四川開採沙溝紫古哵銅厰長寧鉛厰
内煎獲銀委官煎驗分晰銀銅鉛計算有虧商
本仍以二八收課竢將來礦砂旺盛仍照四六
收課又題準福建尤溪縣鐵鑪戶歲納課銀
十有四兩三錢有竒今勘明鑪戸資本消耗山
場柴炭皆盡無人承頂所升課銀準其豁除
又奏準廣西銅厰開採年久礲路深遠採取維
艱原與從前情形不同工費實属浩繁若照原
定二八收課每餘銅百斤給價八兩三錢及九
兩二錢之數收買實在不敷商本準以十有三
兩之價作為定價收買竢將來礦厰旺盛銅鉛
充裕之日據實覈減題報將餘銅收買一半其
一半給商自行售賣又題準貴州水城所屬
法都地方産有鉛礦照猓木底厰之例準其開
採又奏準廣東開採銅鉛礦厰每鉛百斤除
徵收課鉛公費外餘鉛七十斤以三十五斤交
官給價收買其餘三十五斤聽商自行售賣以
濟各商工本又題準貴州思州府屬之楓香
黑鉛礦厰礦砂淡薄準其封閉又題準封閉
廣東增城縣大竹坋井底鉛礦十二年題準
開採貴州威寧州屬大化里新寨地方銀鉛礦
砂每出鉛百斤收課二十斤餘鉛歸官收買每
百斤給價銀一兩五錢又題準貴州綏陽縣
月亮巖坪鉛厰衰微準其封閉又題準貴州
思南府屬之天星扒泥洞出産白鉛礦砂並無
干礙民間田園廬墓悉照濟川厰之例開採
又奏準雲南祿勸州接壤之多那厰復行開採
照湯丹厰例收課每餘銅百斤給銀六兩即作
湯丹厰子厰報銷又題準封閉廣東英德縣
洪磜山銅礦十四年奏準開採粤西賀縣所
屬百應山銅厰抽收課餘之銅按年造報又
題準封閉貴州大化新寨地方礦厰又題準
封閉廣西恭城縣豬頭嶺鉛礦十五年題準
封閉普安州屬羅朋鉛厰又題準封閉貴州
天星扒鉛厰又奏準浙江處州府屬之雲和
松陽遂昌青田温州府屬之永嘉平陽以及附
近平邑淘洗之泰順等縣向有産鐵砂坑今覆
明坑戶十有五鑪戶五十有九坑課酌分三則
上則徵銀一兩六錢中則一兩二錢下則八錢
鑪餉酌分二則上則徵銀六錢下則三錢歲徵
銀共五十八兩令地方官造入奏銷册報部至
洗鐵溪河易於淤塞每坑歲繳銀四錢以為疏
濬之用又每鐵百斤輸銀一釐以供給票紙張
之費十六年題準貴州水城通判所屬之猓
木底鉛厰年來礦砂已微應準封閉其附近之
茨沖地方産鉛甚旺應移於該處開採照例二
八收課每百斤以一兩五錢變價解庫又議
準貴州威寧州屬勺彔地方産有銅礦應準開
採一九收課餘銅每百斤給價銀八兩官為收
買以供鼓鑄之用辦事人役月支銀十兩五錢
於所收課銅内變價按名給發十七年題準
廣西賀縣所屬之百應山出砂微薄應準封閉
又題準四川威遠縣屬之大山嶺鐵鑪溝二
處準其開採每十斤收課二斤每斤變價銀二
分又覆準浙江永嘉平陽坑鑪等戸及泰順
鑪戸因産鐵無多不能徵輸上中課餉準照原
定下則徵收其雲邑課餉科則仍照原報徵收
至永嘉平陽二縣淘沙坑戶與河道無涉免其
輸納其松陽遂昌各坑戶應徵課銀及濬河銀
每年於奏銷課餉册内分晰造報又題準湖
南郴州所屬之東沖柿竹園試採錫砂甚旺應
令該州州判專司其事照例開採每鍊錫百斤
收課二十斤撒散四斤餘錫盡數收買同正課
撒散一并解交省局以備鼓鑄又題準四川
榮經縣之呂家溝出産銅砂礦苖旺盛見可開
採每淨銅百斤照例收課二十斤耗四斤八兩
餘銅半給商賣半歸官買每百斤照依商本給
價銀九兩八錢又題準廣西思恩縣幹峝山
黑鉛礦自乾隆十二年十一月至十六年正月
開採已有成效每百斤收課二十斤撒散三斤
近又産白鉛礦更加旺盛照例收課撒散至本
省鼓鑄需用白鉛若僅資課鉛仍屬無多應將
商人所得餘鉛以一半歸官收買同課鉛隨時
解司以供鼓鑄一半聽商自賣歸本十八年
題準四川天全州屬之大川厰銅礦準其開採
每銅百斤照例收課二十斤耗四斤八兩餘銅
半歸官買以供鼓鑄又議準川省冕寧縣沙
雞鉛厰準照銅厰之例書一收課每淨鉛百斤
收正課二十斤收耗鉛四斤八兩餘鉛盡歸官
買每百斤給銀一兩六錢又題準雲南祿勸
等州縣既出黑鉛應準其開採每百斤收課二
十斤以十斤變價充餉五斤變價解司充公五
斤為管厰官役養廉工食其收買價直多寶發
咱妥妥等三厰每百斤給銀一兩八錢金雞厰
一兩六錢二分
一水銀硃砂雄黃礦課舊例貴州額徵開州用
砂厰水銀千二百六十九斤遇閏加一百三十
三斤有竒婺川縣婺川厰徵水銀一百六十九
斤有竒均照時價變賣貯庫造册報部康熙
元年定貴省開州斗甫厰徵水銀九十五斤遇
閏加十斤各有竒又普安縣橋厰招民開採徵
水銀三百三十三斤七年題準貴省開州斗
甫婺川普安四厰連閏徵收水銀變價撥充本
省兵餉九年覆準貴州黔西州屬新開黃土
坎厰徵水銀百斤三十八年覆準開州用砂
斗甫二厰山頽砂盡改於修文縣紅白巖地方
開採辦課雍正元年覆準貴州普安縣濫水
橋水銀厰委修文普安二縣恊同管理其修文
縣屬水銀厰年久砂淡額課銀六百五十餘兩
丁逃難辦將普安縣報解水銀價銀一百六十
兩移解修文額課又覆準貴州版厰水銀額
課八十兩七錢在濫水厰徵收盈餘銀内抵補
其版厰原額即行豁除五年覆準貴州濫水
厰水銀税羡銀自本年五月起盡數報部充餉
八年題準貴州大定府屬開採硃砂雄黃二
厰均照例二八收課又題準廣西恩城土州
開採硃砂礦厰照例收課又題準廣西南寧
府屬果化土州産有雄黃準其開採乾隆二
年覆準廣西恩城土州硃砂礦厰見今止有一
二礲口其餘絲毫無獲準其封閉五年題準
廣西南寧府屬果化土州雄黃礦厰開採年久
礲深礦竭準其封閉十二年覆準廣西鎮安
府屬天寶縣孟村淥因礦厰被水難以煎熬移
於天寶縣屬之那坡山開採
欽定大清會典則例卷四十九
