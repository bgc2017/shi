欽定大清會典則例卷五十一
戶部
俸餉上
一宗室俸禄親王歲給俸銀萬兩世子六千兩
郡王五千兩長子三千兩貝勒二千五百兩貝
子千三百兩鎮國公七百兩輔國公五百兩一
等鎮國將軍四百十兩二等鎮國將軍三百八
十五兩三等鎮國將軍三百六十兩一等輔國
將軍兼一雲騎尉三百三十五兩一等輔國將
軍三百十兩二等輔國將軍二百八十五兩三
等輔國將軍二百六十兩一等奉國將軍兼一
雲騎尉二百三十五兩一等奉國將軍二百十
兩二等奉國將軍一百八十五兩三等奉國將
軍一百六十兩奉恩將軍兼一雲騎尉一百三
十五兩奉恩將軍一百有十兩宗室雲騎尉八
十五兩宗室雲騎尉品級八十兩以上每銀一
兩給米一斛順治七年議準親王歲給俸銀
萬兩禄米萬二千斛郡王銀四千兩米八千斛
貝勒銀二千兩米二千八百斛貝子銀千兩米
千六百斛公銀五百兩米千二百斛八年議
準親王俸銀仍舊郡王歲給銀五千兩貝勒三
千兩貝子二千兩公千兩以上每俸銀二兩給
祿米三斛九年議準給親王世子俸銀六千
兩郡王長子三千兩十年議準親王等俸銀
仍舊貝勒歲給銀二千五百兩貝子千三百兩
鎮國公七百兩輔國公五百兩一等鎮國將軍
四百十兩以下各遞減二十五兩每俸銀一兩
給禄米一斛
一公主以下及額駙俸禄固倫公主歲給俸銀
四百兩和碩公主三百兩郡主二百五十兩縣
主二百二十兩郡君一百九十兩縣君一百六
十兩鄉君一百三十兩固倫公主額駙二百八
十兩和碩公主額駙二百五十五兩郡主額駙
二百三十兩縣主額駙一百八十兩郡君額駙
一百五十五兩縣君額駙一百三十兩鄉君額
駙百有五兩順治十年議準自固倫公主以
下至縣君每俸銀一兩給禄米一斛額駙亦如
之
一世爵俸禄一等公七百兩二等公六百八十
五兩三等公六百六十兩一等侯兼一雲騎尉
六百三十五兩一等侯六百十兩二等侯五百
八十五兩三等侯五百六十兩一等伯兼一雲
騎尉五百三十五兩一等伯五百十兩二等伯
四百八十五兩三等伯四百六十兩一等子兼
一雲騎尉四百三十五兩一等子四百十兩二
等子三百八十五兩三等子三百六十兩一等
男兼一雲騎尉三百三十五兩一等男三百十
兩二等男二百八十五兩三等男二百六十兩
一等輕車都尉兼一雲騎尉二百三十五兩一
等輕車都尉二百十兩二等輕車都尉一百八
十五兩三等輕車都尉一百六十兩騎都尉兼
一雲騎尉一百三十五兩騎都尉百有十兩雲
騎尉八十五兩恩騎尉四十五兩閒散公二百
五十五兩閒散侯二百三十兩伯品級官二百
五兩子品級官一百八十兩男品級官一百五
十五兩輕車都尉品級官一百三十兩騎都尉
品級官百有五兩雲騎尉品級官八十兩以上
每銀一兩給禄米一斛康熙七年題準外任
旗員有革職休致仍畱世爵者該都統册送到
部以到京日為始給與世爵俸禄二十八年
議準八旗世爵應得俸禄均由該都統造册送
部然後支給漢世爵應得俸禄具呈本省廵撫
移咨兵部覈明並無事故即於本省給發仍取
地方官印結送部察覈三十九年覆準漢世
爵無職任者仍給半俸為綠旗武職者其世爵
之俸或多於職任之俸準支世爵俸停支職任
之俸若世爵之俸較少於職任之俸準支職任
之俸停支世爵之俸雍正十二年奏準八旗
世爵休致病故及休致有俸者應罰俸銀照舊
扣抵十三年奏準漢世爵奉
旨擢用京營外省及選用侍衛者均食全俸其發標
效力未經授職及自願效力非
命往者均給半俸實授始支全俸其奉
旨令其回籍及不能供職回籍並未及歲承襲在家
閒住者均停給俸乾隆二年議準八旗世爵
授為外省文職如世爵之俸浮於外俸令於任
所支領外任之俸所餘世爵俸銀并世爵禄米
均畱京支領若世爵之俸與外俸相等並外俸
浮於世爵之俸者俸銀均在任所支領其世爵
禄米仍準畱京三年議準八旗世爵二十歲
以下者於各該旗官學教習清漢文繙譯竢學
習三年後該旗都統考列等第引
見如有賦性愚魯習於便安者發回本旗仍照年幼
襲爵例只給半俸令其效力行走如行走勤謹
三年無過者奏
聞準給全俸其在學三年賦性聰明因年未及十八
歲未便請
旨考試錄用者仍畱學讀書竢年滿二十歲請
旨考試四年奏準八旗世爵授外省武職者其世
爵俸禄照補授外省文官之例畱京支領俾得
養贍家口六年議準世襲佐領兼世爵者年
至十六歲應領全俸之時除世爵全俸少於佐
領全俸者令食佐領全俸外如世爵半俸較多
於佐領全俸者雖至十六歲仍令其食世爵半
俸若世爵半俸與佐領全俸相等或半俸較少
於佐領之全俸者令其食佐領全俸均竢至十
八歲再領世爵全俸十三年覆準兼世爵之
外任旗員遇丁憂回旗若别經差委見在行走
者仍支世爵全俸如閒居守制别無職任者均
給世爵半俸又覆凖八旗世爵補授外任所
有餘俸仍照例畱京其不兼世爵之外任旗員
停其俸禄畱京如有未完欠項統於任所應得
俸銀内按數扣除報部若該員有在京子弟親
族情願代扣者準按限代扣完結
一在京文武各官俸禄正從一品銀一百八十
兩米一百八十斛正從二品銀一百五十五兩
米一百五十五斛正從三品銀一百三十兩米
一百三十斛正從四品銀百有五兩米百有五
斛正從五品銀八十兩米八十斛正從六品銀
六十兩米六十斛正從七品銀四十五兩米四
十五斛正從八品銀四十兩米四十斛正九品
銀三十三兩一錢一分四釐米三十三斛一斗
一升四合從九品銀三十一兩五錢二分米三
十一斛五斗二升未入流俸銀祿米與從九品
同順治元年定一二品漢官歲給柴薪銀一
百四十四兩三品一百二十四兩四品七十二
兩五六品四十八兩七品三十六兩八品二十
四兩九品十有二兩在俸銀之外五年定各
衙門未入流筆帖式月給銀二兩七年奏準
内府官不支俸銀月支米二斛十年定旗員
每俸銀一兩給米一斛漢官不拘品級歲支米
十有二石十三年議準文武官俸禄不論滿
漢一例照品支給裁漢官柴薪銀康熙十年
議準在京漢官俸禄各該衙門總領分給凡新
除升轉各官遇領俸時吏部兵部咨送到者準
給過期者不準補給二十三年覆準在京王
以下八旗文武各官俸禄每年於春秋二季覈
實人數於未給之前先行題請如有罰俸降級
者憑各衙門文移臨時裁扣四十七年題準
廵捕營官弁由民籍武職補授者準支給俸薪
由旗員補授者不必支給雍正三年
諭朕體䘏臣工時深軫念每思經理區畫以贍其俯仰
之資舊例在京漢官每年俸米皆支給十二石即可
粗足見今漢官攜帶家口者多若俸米仍照舊數食
用或有不敷居官者難免内顧之憂嗣後在京大小
漢官著照俸銀數目給與俸米俾禄糈所頒足供養
贍欽此五年議準柳村牐官歲支俸銀俸米向在
宛平縣地丁項下支領今既隸奉宸苑應入京
俸册每春秋二季奉宸苑造册過部領俸時再
具印領支給六年
諭吏戶兵刑工五部堂官内除差往外省署印外俸銀
俸米著加倍給與其署理之堂官亦照此賞給若遇
罰俸案件將朕分外賞給之俸不必入議欽此八
年題準考取中書未補授者照滿貼寫中書例
給與俸銀祿米十年覆準八旗副護軍校副
驍騎校每月食餉銀五兩如遇閏月轉比護軍
校驍騎校六十兩俸銀多得五兩嗣後護軍校
驍騎校不必支俸每月支銀五兩十一年覆
準在京漢官俸祿令各衙門將應領銀米數目
於領俸前一月造册二本咨送吏部稽俸廳稽
察有升遷降罰事故應行增除於原册内注明
用印一本存案一本送部給發廵捕三營官弁
俸禄先期造册咨送兵部覈轉至領俸之期自
二月八月初一日起至初七日止遇有除授升
遷準其一例關領過初七日不準補支十二
年題準八旗内府及王公府屬佐領與旗下佐
領均繫四品而支俸則百有十兩殊不畫一應
照八旗佐領例每年均支銀百有五兩俸米一
例關支又題準漢世爵送部引
見擢用及選用侍衛或分發廵捕三營者準支全俸
其漢軍補授門千總者支領銀米照漢弁辦理
又議準京官降罰事件奉
旨後吏兵二部注册知會到部領俸時各該衙門將
各官有無事故逐一造册咨送吏兵二部覈對
外官調補京職有隨帶降罰案件者亦令本人
呈明該上司一例造送候吏兵二部稽察轉咨
到部覈實給發又題準在京各官支俸春季
於豫年十二月十五日秋季於六月十五日以
前造册送吏兵二部考覈移咨到部倘有遺漏
或稽察未清銀米舛錯照例參處在京漢官以
二月八月初七日為限凡初七日以前有開復
者準其補領老病告休革退物故者悉行裁扣
若初七日以後不準補領亦不裁扣革職者仍
裁扣至八旗各官册籍過部之後不補不裁革
職者仍裁扣出師官弁有議處者竢凱旋之日
具奏請
旨再京外額外官弁在任辦事俸銀禄米亦照銜支
領又覆準
盛京等處及各省旗員或由見任調補京職或由
見任升轉京職凡册籍未經過部該旗即造入
册内支領如册籍過部之後升轉京職者該旗
照依該員原銜造册送部補領其調補京職人
員亦令照依原銜一例造送所有新任應得之
俸統於下季分别入册支領乾隆元年
諭八旗護軍校驍騎校等多由兵丁選補遇有事故
罰俸恐致養贍無資嗣後遇有罰俸案件不必全
扣著每月扣除一半支領一半俾得藉此半餉稍
資用度欽此又
諭禮部堂官照五部堂官例給與雙俸欽此又
諭後食為事君之心重禄乃勸臣之道從前在京文
官俸入未足供其日用時廑
皇考聖懷是以雍正三年
特旨加增漢官俸米而各部堂官又加恩給以雙俸其
餘大小各官原欲次第加恩俾得均霑渥澤今朕
仰體
皇考加惠臣工至意仿照雙俸之例將在京大小文官
俸銀加一倍賞給令其用度從容益得專心於官
守所給恩俸著自乾隆二年為始再從前賞給各
部堂官雙俸時欽奉
皇考諭旨遇有罰俸事件止罰正俸其恩俸仍行支給
今各官所加之俸亦照此例行欽此又
諭向来科道官於奉旨内升外轉之日即離原任俸
祿公費均不支領嗣後科道官内升外轉者竢補
授後再離原任其未補授之先仍食原官之俸照
舊辦事欽此又奏準七品筆帖式歲支俸銀三
十三兩米三十三斛八品筆帖式歲支俸銀二
十八兩米二十八斛九品筆帖式歲支俸銀二
十一兩一錢一分四釐米二十斛五斗五升
又議準八旗官在俸册過部後補授者除佐領
世爵外凡有原任俸餉者不準補領如無原任
俸餉可支春季於正月三十日秋季於七月三
十日以前奉
旨補授者均準其造册送部補領其緣事開復之員
如在正月三十日七月三十日以前者亦準一
例補領若在二月八月初一日以後補授者不
準補領又覆準由部曹出差學政帶翰林銜
仍照原官論俸推升其應得之俸仍由原衙門
按季支領二年
諭昔年
皇考念部務繁多之尚書侍郎
特恩加賜雙俸並令遇有罰俸處分免罰加賜恩俸此
格外曠典也上年朕將在京文官俸銀槩加一倍
大小均霑雖名恩俸實即正俸若遇處分時亦照
從前部堂之例不罰加增之恩俸是在京文官竟
無罰俸之事何以示懲且與武弁事不畫一未免
偏枯嗣後大小京官遇有罰俸案件將本身應得
之俸按年按月計算不必分晰扣除欽此又議
準批本官傳奏官辦理
養心殿造辦處
懋勤殿
暢春園
圓明園
中正殿繙書房熱河等處事務之御史郎中員外
郎主事筆帖式等官暨
實錄館律例館辦事各官雖不隸於各部院衙門亦均
屬經制之員非各部未經授職在額外行走候
補者可比應一例準其支領
恩俸又覆準欽天監滿天文生給與九品俸禄而
漢天文生仍舊食餉未為畫一應令欽天監堂
官於漢天文生内將精通算法行走勤慎者選
取二十四名送部注册一例給與九品俸祿其
餘五十六名仍月食餉銀一兩五錢三年奏
準已經任事未經授職及由考選錄用並無過
犯奉
特旨在各衙門試用等官照見任銜支食正俸受職
之後支給雙俸其被參部議降調試用人員毋
庸給俸受職後照例支給又議準
盛京升選各官有因父母年老或家口衆多不能
隨任願將俸禄畱京以充養贍者向来準畱俸
銀不準畱米嗣後各該旗體察情由咨部準將
俸米一并在京支領如父母家口並未畱京假
捏冒領者將該員與該管官并行參處又奏
準凡督撫將軍衙門及
盛京等處年滿回京候補京職之筆帖式均由吏
部掣籖分發各部院學習令該旗照原行俸禄
造册支領竢補授之日再於新任内照京官例
領俸五年議準外任旗員遇有丁憂回旗經
本旗引
見奉
旨在原衙門額外行走者支領單俸如遇該衙門經
制員闕該堂官奏準令其署理者照經制官一
例支給雙俸十三年奏準京官俸銀祿米於
二月八月支領之後有降革者其已支銀米毋
庸追繳又議準八旗見任罰俸旋經革職之
人所有未完罰俸銀照直省例一例追繳又
奏準賞給大臣官員職銜如有差委者照所賞
職銜支給俸禄若雖經賞有職銜未有差委及
自備資斧效力贖罪者均毋庸議給俸禄又
奏準八旗署事官繫見任兼署有本任俸祿可
支者毋庸支給署任俸禄如無本任俸禄者照
所署官給以俸祿又議準八旗大小官員離
任候
旨未有職任旋奉差委者令該旗奏明請
旨酌給俸禄若繫獲罪降革之人奉
旨委辦事務未經賞有職銜者毋庸議給又覆準
八旗已經任事未經受職官内由廕叙考取轉
調並無過犯奉
特旨在各衙門試用行走者均照銜支給正俸實授
日給雙俸若被參革職部議降調奉
旨在各衙門試用行走者毋庸給俸竢補官日支給
十四年奏準寳泉寳源二局大使刑部司獄
例由本部筆帖式内遴選補用期滿仍回原任
並不開闕均令仍支筆帖式原俸又覆準向
例在京八旗文武官弁於俸册過部後升授外
任者册内俸禄皆不扣除但外官抵任之日即
應起支新任俸銀實屬重複嗣後俸册過部後
補授外任之旗員其俸祿即於本季扣除其由
兵丁升授外省者亦即扣除下月錢糧又覆
準
盛京等處旗員於俸册過部後升調回京者仍照
例支給原任單俸至各省經制文官於俸册過
部後升調京職者照該員新任應得之俸給與
單俸綠旗武職於俸册過部後升調京職者給
與新任俸祿又覆準俸册過部後新授人員
如有原任俸餉可支例不補領新任俸禄如無
原任俸餉準其支領至由各旗官學生補授人
員向仍支官學生廩餼並不補領新任俸禄辦
理未能畫一向来八旗滿洲蒙古官學生月支
銀一兩五錢漢軍官學生月支銀一兩原繫膏
火之資與原餉不同應照無原餉可支之例給
與新任俸禄十五年奏準由監生官學義學
生補用之天文生照天文生由生員出身支食
八品筆帖式俸銀之例各按品級支給筆帖式
俸禄又覆準八旗官員俸册定例春季於豫
年十二月十五日秋季於六月十五日過部兵
丁錢糧於上月十五日過部分别扣支嗣後官
兵俸餉凡升轉病故若在十五日即照册籍未
經過部例辦理至十六日仍照册籍已經過部
例辦理又覆準漢侍衛等告假回籍奏準日
期在六月十二月十五日俸册過部以後準支
本季俸禄如在未經過部以前即行扣除其回
京銷假支領俸禄亦統以俸册過部日為準
十八年覆準京官俸米均令按季赴倉關支春
季者不得過秋季秋季者不得過次年之春季
補領如違倉場侍郎報部注銷
一京官月費宗人府左右宗人内閣大學士各
部院尚書左都御史均月支公費銀五兩各
部院侍郎倉場侍郎内務府總管内閣學士宗
人府丞左副都御史通政使大理寺太常寺武
備院上駟院奉宸苑光祿寺太僕寺等卿詹事
鑾儀使均月支銀四兩通政使司副使少詹
事鴻臚寺卿祭酒内閣侍讀學士各寺少卿翰
林院侍讀侍講學士侍讀侍講左右庶子洗馬
欽天監監正太醫院院使宗人府理事官給事
中御史各部院郎中冠軍使均月支銀三兩
内閣侍讀通政使司參議太常寺寺丞詹事府
左右中允贊善國子監司業翰林院修撰編修
檢討宗人府副理官各部院寺員外郎主事奉
宸苑苑丞都察院都事經歴内閣中書典籍中
書科中書舍人通政使司知事翰林院典籍待
詔孔目詹事府正字主簿大理寺寺正寺副評
事太常寺丞讀祝官贊禮郎光禄寺署正署丞
鴻臚寺鳴贊官欽天監監副五官正太醫院左
右院判七品御醫五城兵馬司指揮副指揮吏
目戸部三庫司庫内務府光禄寺理藩院司務
司庫武備院尚虞處營造司庫掌鑾儀衛雲麾
使治儀正内閣貼寫中書翰林院詹事府七八
九品筆帖式均月支銀二兩二錢各部院七品
小京官内閣候補中書理藩院造册筆帖式均
月支銀二兩大理寺評事太常寺博士典簿司
庫六部大理寺步軍統領衙門司務太僕寺主
簿通政使司鑾儀衛經歴鴻臚寺序班主簿國
子監監丞博士典簿助教算學生光祿寺典簿
欽天監主簿靈臺郎挈壺正司書司晨監候博
士天文生隂陽生太醫院八九品吏目額外吏
目醫士鑾儀衛整儀尉侍衛筆帖式刑部八品
醫官司獄均月支銀一兩五錢各部院寺宗人
府内務府奉宸苑國子監步軍統領衙門六科
倉場筆帖式國子監學正學錄各部繕本貼寫
筆帖式戶部内務府理藩院太常寺光禄寺庫
使武備院營造司庫守内務府執事人均月支
銀一兩順治二年定各衙門官員分别等次
每月支給公費銀又定在各館修書之總裁
提調纂修等官既支領本館飯銀均停支本衙
門公費四年覆準各庫使均月給銀一兩
十二年覆準在京文職及鑾儀衛衙門公費每
月朔以見在官開送定於月之十一日支領公
費如本月内遇有差遣等事不必掣回應補給
者按日於次月一并支領其有事故未領者不
準補給十八年題準各衙門筆帖式月給公
費銀一兩又定宗人府左右宗人以下仍支
公費左右宗正以上不支康熙五十九年奏
準工部堂司各官公費令該部自行給發每制
錢九百五十文作銀一兩雍正五年定在京
各衙門公費原為在署辦公而設如奉差離署
其應得公費按日扣除七年題準漢科道由
郎中員外郎内閣侍讀編檢補授者照五品之
例月給公費銀三兩由主事中行評博及行取
知縣補授者照六品之例月給公費銀二兩二
錢八年議準太醫院醫官每人月給公費銀
二兩十二年奏準本部設立貼寫筆帖式二
十人繕清字本章每名月給公費銀一兩歲給
米十有二石乾隆元年奏準工部堂司官公
費以制錢九百文作銀一兩四年覆準八旗
司掌稾筆帖式除原有八人外其察覈校對尚
不敷八人應照兵部遴選書寫旗員印軸之例
於繙譯取中之護軍驍騎内選取八名仍令食
本身錢糧照貼寫筆帖式之例每人月給公費
銀一兩將来取中之護軍驍騎用完日照本部
繕本筆帖式之例在八旗監生生員官學生内
考取補用即照繕本筆帖式例月給公費銀一
兩十二年奏準工部堂司官公費仍自行辦
理以制錢八百文作銀一兩二十一年奏準
寳泉局存貯制錢積累日多除工部堂司官業
經該部奏明給錢外應將在京大小各衙門每
月公費銀改給制錢每銀一兩給錢九百文
一在外文官俸銀與京官一例按品級頒發不
給恩俸不支祿米其武官額俸與京官異各支
薪銀有差正一品俸銀九十五兩八錢一分二
釐薪銀一百四十四兩從品俸銀八十一兩六
錢九分四釐薪銀與正一品同正二品俸銀六
十七兩五錢七分六釐薪銀與正一品同從品
俸銀五十三兩四錢五分八釐薪銀與正一品
同正三品俸銀三十九兩三錢四分薪銀一百
二十兩從品同正四品俸銀二十七兩三錢九
分四釐薪銀七十二兩從品同正五品俸銀十
有八兩七錢六釐薪銀四十八兩從品同六品
俸銀十有四兩九錢六分四釐八毫薪銀三十
三兩三分五釐二毫七品俸銀十有二兩四錢
七分一釐薪銀與六品同順治四年議準在
外文職照在京文職各按品級支給俸銀外總
督歲支薪銀一百二十兩蔬菜燭炭銀一百八
十兩心紅紙張銀二百八十八兩案衣什物銀
六十兩兼副都御史銜廵撫歲支薪銀一百二
十兩僉都銜七十二兩蔬菜燭炭銀均一百四
十四兩心紅紙張銀均二百十有六兩案衣什
物銀均六十兩織造官照品支薪銀外歲支蔬
菜燭炭及心紅紙張銀各百有八兩案衣什物
銀六十兩學政及廵按廵鹽廵茶廵倉御史均
歲支薪銀三十六兩蔬菜燭炭銀一百八十兩
心紅紙張銀三百六十兩左布政使歲支薪銀
一百四十四兩蔬菜燭炭銀八十兩心紅紙張
銀一百二十兩修宅什物銀四十八兩案衣銀
五十二兩右布政使歲支薪銀一百四十四兩
蔬菜燭炭心紅紙張什物案衣銀各四十兩按
察使歲支薪銀一百二十兩蔬菜燭炭銀八十
兩心紅紙張銀一百二十兩什物銀四十八兩
案衣銀五十二兩參政道歲支薪銀一百二十
兩副使道參議道七十二兩僉事道四十八兩
蔬菜燭炭心紅紙張修宅什物銀均各五十兩
布政使司經歴理問歲支薪銀四十八兩都事
三十六兩照磨二十四兩檢校十有二兩按察
使司經歴三十六兩知事二十四兩照磨檢校
各十有二兩知府歲支薪銀七十二兩心紅紙
張修宅什物銀各五十兩案衣銀二十兩府同
知通判均歲支薪銀四十八兩心紅紙張銀二
十兩什物案衣銀各十兩推官歲支薪銀三十
六兩心紅紙張銀二十兩什物案衣銀各十兩
府經歴歲支薪銀二十四兩知事照磨各十有
二兩知州州同四十八兩州判三十六兩吏目
十有二兩知縣三十六兩心紅紙張銀均三十
兩修宅什物銀均二十兩迎送上司繖扇銀均
十兩縣丞歲支薪銀二十四兩典史十有二兩
運使歲支薪銀百二十兩心紅紙張蔬菜燭炭
修宅什物銀各四十兩運同歲支薪銀七十二
兩運判提舉歲支薪銀四十八兩心紅紙張修
宅什物銀均各二十兩繖扇案衣燭炭銀均各
十兩運使經歴歲支薪銀三十六兩知事二十
四兩提舉司吏目薪銀十有二兩按察使司司
獄各府司獄庫大使廵檢税課大使驛丞牐宫
河泊所官均各歲支薪銀十有二兩五年題
準提督支俸薪外歲給蔬菜燭炭銀百八十兩
心紅紙張銀二百兩案衣什物銀百兩總兵官
支俸薪外歲給蔬菜燭炭銀七十二兩心紅紙
張銀百有八兩案衣什物銀五十兩參將游擊
支俸薪外參將歲給蔬菜燭炭銀四十八兩游
擊歲給蔬菜燭炭銀三十六兩心紅紙張銀均
三十六兩案衣什物銀均二十四兩都司支俸
薪外歲給蔬菜燭炭銀十有八兩心紅紙張銀
二十四兩案衣什物銀十有六兩守備支俸薪
外歲給蔬菜燭炭銀十有二兩心紅紙張銀十
有二兩案衣什物銀八兩千總歲支廩給銀四
十八兩把總歲支廪給銀三十六兩掌印都司
支俸薪外歲給蔬菜燭炭銀三十六兩心紅紙
張銀七十二兩案衣什物銀三十二兩屯田操
捕都司支俸薪外歲給蔬菜燭炭銀三十兩心
紅紙張銀四十兩案衣什物銀三十兩營都司
支俸薪外歲給蔬菜燭炭銀二十四兩心紅紙
張案衣什物銀並同衛守備支俸薪外歲給蔬
菜燭炭銀八兩心紅紙張案衣什物銀並同衛
所千總歲支五品俸薪專城者加給心紅紙張
銀三十二兩案衣什物銀二十四兩百總歲支
廪給銀三十六兩運糧把總支俸薪外歲給蔬
菜燭炭心紅紙張銀各十有二兩案衣銀八兩
九年議準裁州縣修宅什物銀十三年議
準直省文職各官歲俸並心紅紙張銀仍照例
支給外其柴薪蔬菜燭炭銀均裁康熙元年
題準在外武官給俸舊例至五品止各營千把
總只支廪給今千總定為六品每季給俸薪銀
十有二兩把總定為七品每季給俸薪銀九兩
九年題準督撫有原加一二品銜者照銜品
支俸若三品以下官推授者仍支三品俸十
七年題準各省領運千總俸薪銀舊例不論出
運停運各照額編支領嗣後出運之年照例支
領不遇出運之年不準關支二十一年題準
候運千總俸銀仍照舊例支給二十八年覆
準張家口等處旗員照保定等城駐防旗員筆
帖式例給與俸米二十五年覆準都司改為
正四品守備改為正五品專城衛千總雖繫正
五品仍照原編專城衛千總俸支給其營千總
改為從六品向来營衛武弁原無從六品亦未
編有從六品俸銀應照原編營千總廪給每年
四十八兩蔬菜二項照例支給四十七年具
奏定例各省綠旗官弁均論品級支給俸薪馬
匹草料心紅紙張柴炭等項參將每月七兩游
擊六兩守備五兩在京廵捕營向用旗人今民
人亦有補用者應照旗人支給奉
旨廵捕營官繫民籍見任補授者準其支給旗人不必
支給雍正三年議準直隸廵撫改為總督守
廵二道改為布按二司應準照銜食俸造入奏
銷册内具題覈銷又題準糧船隨幫人員向
於明季所遺世襲衛所官内僉選每員額給廩
工銀五十四兩今停其選用將簡選武舉候推
千總頂補額編廪工仍照舊例支給七年題
準奉天文職各官俸銀均照京官例支給其俸
米即於本年秋季起在各該處存倉粟米内就
近支發又覆準浙省鹽場大使向繫未入流
職銜其名下每年原編俸銀三十一兩五錢二
分於地丁項下支給今給與正八品職銜每年
應支俸銀四十兩除原編俸銀三十一兩五錢
二分外每人不敷銀八兩四錢八分於闕官俸
銀内支給八年
諭新授武弁應以領劄到任之日為始支給俸薪若升
遷調補之人未曾接領劄付尚在舊任其俸薪銀應
照舊職銜給與以資食用其作何定例該部詳議具
奏欽此遵
旨議準武職俸薪除新授官弁於到營任事之日起支
外其升遷調補之人尚在舊任者仍照舊任職
銜給與俸薪竢離營之日停支十二年題準
漢世爵送部引
見補授外省守備都司者準其支食全俸其發標效
力未經得任及情願效力
命往者均給半俸受職後準支全俸若奉
旨令其回籍及試看不能供職咨回原籍並未及年
歲承襲在家閒住者槩停給俸又武職支給俸
薪於受劄任事之日起支離任之日停支凡調
撥出兵直隸等六省大小官弁遞行委署者以
委署之日算俸並給與俸禄其分發各省及廵
捕三營效力兵弁如繫見任分發效力之人有
見任職銜應於到營之日照銜支食俸薪候補
分發及原無職銜
特旨分發者該督撫等或委署别任即於受劄任事
之日照所署任内給與俸薪心紅馬乾等項至
該員到營後未經補授委署之時有職銜者照
職銜給與一半俸薪無職銜者量給把總俸薪
之半其餘心紅馬乾等銀不準支給又覆準
學習期滿進士委署試用委任内遇有因公參
罰事件皆照委任官例議以罰俸其已經題署
一應照題署之任以奉
旨日為始給與額編俸銀十三年奏準各省武職
例由受劄之日起俸但劄付有遲速不同嗣後
各省官弁關支俸銀均以受劄任事之日為準
又覆準各省分發武弁經督撫委署受事尚
未接劄付者照所署之職給與一半俸薪全支
心紅馬乾等銀竢接劄之日全給署任俸薪其
見任題升人員已經任事尚未受劄及未經引
見者照舊任職銜支給俸薪新任内支給心紅馬乾
等銀乾隆元年
諭舊例教職兩官同食一俸未免不敷養廉著從乾
隆元年春季為始照各官品級給與全俸永著為
例欽此又覆準各省官弁除給劄委署者應得
俸薪按照本銜支領外其候補試用人員所署
之職無原官支食俸薪者即在署任内按照候
補試用之例支給其餘均歸截曠造報如署任
内俸薪尚有原官支食者即於建曠銀内撥給
至見任官弁所署之職無原官支食者即歸截
曠項下報部撥用毋令署官任意支食出征遞
行委署官弁亦照此例三年覆準部發武舉
掣委各幫領運牢役工食向繫扣存解部但官
有代運之分而牢役隨幫供役無異未便令其
枵腹其工食應準一例支給又覆準佐雜微
員俸廩有限革職之後仍議勒追窮員羈畱任
所情實可憫嗣後佐貳雜職因貪贓枉法革職
者任内有降罰案件照例仍追編俸其實由因
公罣誤革職無論任内降罰案件多寡食過編
俸一槩免追四年題準湖北湖南試用文職
委署升遷事故員闕有馬夫者準其將額編馬
夫工食銀與額編俸銀一例支給無馬夫工食
者止支額俸其委署出差員闕俸銀工食本有
見任之人支食署官俸工停其給與又題準
各省運弁俸銀從前或在道庫給發或在屯折
項下按季給發未得及時支領嗣後江南江安
各幫運弁均在道庫支領出運全數發給候運
按季覈給江蘇白糧千總六人鎮江衛分設中
幫千總二人並鎮江前後兩幫隨幫均在道庫
支領其蘇泰等衛十有八人向於屯折項下支
領者改歸道庫減存銀内給發其屯折項下原
編銀減存解司浙江出運之年於道庫減存銀
内給發歇運之年於坐編衛所屯餉存畱支給
嗣後將該衛所起解屯折先盡存畱按季解司
以便支給河南繫各省船撥運其山東臨清前
後平山前後德州任城天津等七幫見運之人
在豫省支給俸工於開幫之前全數給發通州
運弁俸工赴坐糧廳按春秋二季支領惟見運
軍牢於豫省兌漕時支給徐州前後長淮三幫
運弁俸工赴江安糧道全支湖南省岳州增設
千總二人在於道庫存剩隨漕銀内支給其荆
州荆左荆右三衛岳州衛向在屯折項下支給
者出運之年改於道庫三分公項内全支竢徵
解本款歸補歇運之年照舊支給江南湖北運
弁俸銀於出運之時全支山東或在道庫或在
衛所按季支領從無遲延仍照舊例給發又
覆準江西南昌等各衛所千總每年應支俸銀
因本年未及開徵即需給發無銀動支於上年
漕項屯糧銀内先行支給竢各屬徵解歸款
五年
諭凡遇州縣錢糧停徵緩徵分年帶徵之時其佐雜
微員應得俸銀及胥役應領工食若有墊發及未
給準於司庫存公銀内如數撥補仍將應徵民欠
依限催收解還藩司以清庫項欽此又覆準浙
省地丁存畱項下應給俸工役食向以錢一銀
九之數造報均屬虚捏嗣後官俸役食統以銀
數造報不必列作錢數各省中惟蘇屬官役俸
工存畱項下有原編錢數者亦應更正奏銷
又奏準分發各省試用人員未得官以前例不
支俸而月給薪水銀各省又未畫一嗣後凡奉
旨命往各省試用同知知州等官每人月給薪水銀
四兩通判知縣等官三兩分發佐雜等官二兩
以資養贍均於存公項下動給歲終報部覈銷
六年題準各省駐防驍騎校歲支俸銀六十
兩按月赴司關領又覆準各省隨標學習武
舉給與馬糧一分考驗後分發候補千總之武
舉給與把總全俸分發武進士給與千總全俸
其分發降級人員照所降應得職銜給與一半
俸薪至革職人員有奉
旨指定職銜分發試用者照職銜給與一半俸薪並
未指定職銜分發酌量試用者照無職銜之例
給與把總一半俸薪再見任官員因事降革旋
經開復該督撫題請畱於該省補用未經補用
以及千把畱標未經拔補之前均不準給與候
補俸薪若分發人員到標後緣事降革旋經開
復仍令畱標候補者仍於開復之日照應得職
銜支給一半俸薪又覆準年滿千總隨營候
推給與馬糧一分其發回以守備題補並發回
原任後經年滿畱標候補守備以及豫行保舉
注册年滿離營候補守備者均照分發武進士
之例給與千總俸至見任官員
特旨簡發補用並奏請帶往别省補用及水陸改調
候補裁汰畱標别補均照原任職銜支食俸薪
再分發侍衛繫有職無任之人照原職給與全
俸又覆準分發武弁署任如有銜大職小者
照銜支食一半俸銀照職支食一半薪銀八
年題準太原駐防旗員自協領以下並無親丁
名糧惟支口糧及馬匹草豆凡因公降革畱任
之人若照俸銀一例裁革則家口馬匹養贍無
資嗣後各省駐防旗員如遇降革畱任者除停
給俸銀外其任内應給額設口糧馬匹草豆照
綠旗官弁支食養廉名糧之例準其支給十
年奏準各省武職千把總因貪贓枉法軍機獲
罪革職者未完降罰案件仍追食過俸銀如因
公罣誤革職者無論降罰案件多寡食過俸銀
免其追繳十二年題準教職告假期内停其
食俸將編俸銀按日扣存造入闕官奏銷册内
仍將告假回任各日期報部察覈十八年覆
準綠旗營武職向繫照銜食俸今既將大小銜
刪除則自提督以至守備所食俸銀自當一例
更定應將提督定為從一品食俸八十一兩六
錢總兵官定為正二品食俸六十七兩五錢各
有竒副將以下各官原繫按品定俸毋庸再議
一外藩俸祿喀爾喀汗科爾沁三親王歲給銀
二千五百兩段四十疋諸部落親王銀二千兩
段二十五疋世子銀千五百兩段二十疋科爾
沁扎薩克圖郡王銀千五百兩段二十疋諸部
落郡王銀千二百兩段十有五疋長子銀八百
兩段十有三疋貝勒銀八百兩段十有三疋貝
子銀五百兩段十疋鎮國公銀三百兩段九疋
輔國公銀二百兩段七疋扎薩克台吉銀百兩
段四疋下嫁外藩固倫公主銀千兩段三十
疋和碩公主銀二百兩段十有二疋郡主銀一
百五十兩段十疋縣主銀百兩段八疋郡君銀
五十兩段六疋縣君銀四十兩段五疋鄉君銀
三十兩段四疋固倫公主額駙銀三百兩段十
疋和碩公主額駙銀二百兩段九疋郡主額駙
銀百兩段八疋縣主額駙銀五十兩段五疋郡
君額駙銀四十兩段四疋縣君額駙銀三十兩
段三疋一等台吉銀百兩二等台吉八十兩三
等台吉六十兩四等台吉四十兩一等子二百
五兩二等子一百九十二兩五錢三等子一百
八十兩一等男一百五十五兩二等男一百四
十二兩五錢三等男一百三十兩一等輕車都
尉百有五兩二等輕車都尉九十二兩五錢三
等輕車都尉八十兩騎都尉五十五兩雲騎尉
四十二兩五錢
賜達爾漢號者銀二十兩段四疋八品官銀二十兩
順治十一年議準蒙古王以下公以上身故
停給俸禄竢承襲後各按爵秩支給十八年
議準外藩世爵俸照内世爵俸減半頒給康
熙三年議準下嫁外藩公主以下薨逝額駙有
爵秩者仍準給俸無爵秩者停給十七年題
準外藩王貝勒貝子公等已故遇領俸時不竢
其子承襲一例支給應得之俸雍正二年覆
準青海王貝勒貝子公台吉歲給俸銀就近於
蘭州藩庫給發其俸段由理藩院於部中支領
差筆帖式一人齎往頒發七年
諭從前扎薩克蒙古王等之俸比在内王等少給者並
非以内外輕重分别因蒙古王等人多在蒙古地方
居住費用有限國帑不足故少給伊等之俸今蒙
上天恩庇
聖祖皇帝遺惠天下無事數年来豐收國帑尚屬有餘
朕為統育天下羣生之大君凡事無不周慮行之蒙
古王等以下扎薩克一等台吉以上皆著增俸一倍
再尋常一等台吉原不給俸今亦照前扎薩克一等
台吉等食俸之例賞給此朕特加之恩亦未便遽定
為例嗣後歲終戸部理藩院會同將應否倍賞之處
奏聞再降諭旨欽此十年
諭八旗察哈爾蒙古駐牧近邊與内地人相同效力有
年原定例察哈爾官内有職任者給與半俸無職任
散秩官給與俸祿四分之一念其皆國家效力舊人
特沛恩澤將有職任官給與全俸其無職任散秩官
給與半俸欽此又議準
乾清門行走之一等台吉歲給銀百兩二等八十
兩三等六十兩四等四十兩乾隆二十年議
準杜爾伯特等部落汗親王郡王貝勒貝子鎮
國輔國公扎薩克台吉等俸銀俸段照喀爾喀
汗王公台吉之例頒給每年令各差官乘傳赴
京於戶部關支
欽定大清會典則例卷五十一
