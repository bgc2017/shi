欽定大清會典則例卷一百二
兵部
武選清吏司
官制
一領侍衛府官制原定領侍衛内大臣六人内
大臣六人一等侍衛六十人二等侍衞百五十
人三等侍衞二百七十人藍翎侍衞九十人散
秩大臣奉
旨補授無定員康熙三十七年設宗室侍衞無定
員又定以武進士之騎射優長人材強壯者
擢授為侍衞分於三旗隨班行走無定員雍
正三年奉
旨藍翎侍衞内選材技優長者為四等侍衞七年議
準宗室侍衞共設九十人并入三旗隨班行走
此内一等侍衞九人二等侍衞十有八人其餘
均為三等侍衞
一鑾儀衞官制順治年間定掌衞事内大臣一
人鑾儀使滿二人漢二人冠軍使滿七人漢軍
三人雲麾使滿二十人漢軍八人治儀正滿二
十人漢軍二十二人整儀衞滿十有三人漢軍
十有六人康熙三十年裁漢鑾儀使一人
一驍騎營官制順治年間定都統滿洲蒙古漢
軍八旗各一人副都統旗各二人驍騎參領滿
洲漢軍旗各五人蒙古旗各二人佐領按壯丁
多寡隨時編設無定員驍騎校每佐領下一人
親軍校滿洲蒙古上三旗四十五人(屬領侍衞内大臣管)
(轄)下五旗無定員(屬本王公府管轄)雍正元年設副
驍騎參領滿洲漢軍旗各五人蒙古旗各二人
八年議準漢軍上三旗每旗各均為四十佐
領下五旗每旗各均為三十佐領除八旗原有
二百六十五佐領及二半箇佐領外增設佐領
三人並增足二半箇佐領為兩佐領共定為二
百七十佐領再下五旗漢軍佐領除親王郡王
所屬照舊分屬外其貝勒貝子公等既有府屬
佐領則所屬之漢軍佐領悉歸入各旗作為公
中佐領滿洲蒙古佐領以見編設之數計之
鑲黃旗滿洲八十五人蒙古二十八人正黃旗
滿洲九十三人蒙古二十四人正白旗滿洲八
十六人蒙古二十九人正紅旗滿洲七十四人
蒙古二十二人鑲白旗滿洲八十四人蒙古二
十四人鑲紅旗滿洲八十六人蒙古二十二人
正藍旗滿洲八十三人蒙古三十人鑲藍旗滿
洲八十七人蒙古二十五人
一前鋒營官制順治初年定前鋒統領左右翼
各一人八旗前鋒參領旗各二人前鋒侍衞旗
各二人前鋒校旗各十有二人均滿洲蒙古兼
用乾隆十七年奏準設前鋒校委署前鋒參
領旗各一人(給與五品頂帶仍食前鋒校月餉)
一護軍營官制順治年間定八旗護軍統領旗
各一人護軍參領滿洲旗各十人蒙古四人護
軍校每佐領下一人雍正元年設副護軍參
領旗各十有四人乾隆十七年奏準設護軍
校委署護軍參領旗各七人(給與五品頂帶仍食護軍校月餉)
一步軍營官制順治年間定提督九門步軍統
領一人步軍總尉二人八旗副尉二十四人步
軍校三百三十六人内九門每門城門尉城門
校漢軍門千總各二人外七門每門城門尉城
門校各一人漢軍門千總各二人康熙三十
年步軍統領兼管巡捕三營三十四年步軍
營設委署步軍校八旗滿洲各五人蒙古漢軍
各二人捕盜步軍校四十人即於步軍校内遴
選委用乾隆十九年改步軍總尉為步軍翼
尉副尉為協尉參尉為副尉城門尉為城門領
城門校為城門吏
一火器營官制康熙三十年建設火器營
特簡大臣總理(雍正年間定為六人間以王公總理)設八旗鳥槍護軍參
領十有六人驍騎參領滿洲旗各二人蒙古旗
各一人管礮散秩官九十六人護軍校一百十
有六人驍騎校五十二人均以八旗滿洲蒙古
官兼任雍正三年奏準火器營鳥槍護軍參
領作為專設之官餘仍以滿洲蒙古兼任
一
圓明園官制雍正二年八旗設營總八人副護軍
參領十有六人署副參領三十二人護軍校八
十人以王公大臣二三人統轄之七年設副
護軍校七十二人十年設護軍參領八人增
設護軍校三十二人副護軍校四十人乾隆
十二年增設護軍校副護軍校各十有六人
一健銳營官制乾隆十四年議準演習雲梯兵
别立一營分為兩翼每翼設翼領一人八旗設
前鋒參領副前鋒參領各一人前鋒校各五人
一白塔信礮官制順治十年白塔礮臺設信礮
官左右翼各二人雍正二年白塔信礮改設
總管一人司信礮官八旗各一人乾隆八年
奏準白塔信礮官令步軍統領管轄
一
南苑官制康熙二十四年奏準
南苑舊有五門今增四門合為九門大紅門設四
品總尉一人餘八門設五品防禦各一人
一内府三旗官制原定内府三旗各設滿洲佐
領三人内管領十人正黃旗設朝鮮佐領一人
旗鼓佐領四人順治十八年内府三旗滿洲
佐領下各設護軍校二人旗鼓佐領内管領下
各設護軍校一人康熙十六年奏準内府三
旗各編為五參領每參領設護軍參領一人驍
騎參領一人每佐領下設驍騎校一人二十
年奏準内府三旗護軍校内委署參領五人護
軍内委署護軍校五人二十三年議準内府
三旗各裁護軍校十有二人三十四年奏準
内府三旗增設滿洲佐領六人旗鼓佐領六人
正黃旗朝鮮佐領一人每佐領下設驍騎校一
人四十三年奏準内府三旗每參領各增設
副參領一人雍正元年奉
旨内府三旗增設護軍統領各一人照八旗參領品級
定為三品九年奏準内府三旗每旗各增設護軍
參領二人侍衞委署參領二人護軍校委署參
領五人再護軍内每旗各增設副護軍校五人
一
圓明園内府三旗官制雍正二年設
圓明園内府三旗護軍參領三人副護軍參領三
人署副參領三人護軍校九人七年設副護
軍校三人十年設營總一人
一王公所屬官制順治八年定親王各設長史
一人散騎郎四人一等護衞六人二等護衞六
人三等護衛八人四品典儀二人五品典儀二
人六品典儀二人世子長史一人散騎郎三人
一等護衛六人二等護衞五人三等護衞六人
四品典儀一人五品典儀二人六品典儀二人
郡王長史一人散騎郎三人一等護衞六人二
等護衞四人三等護衞五人五品典儀二人六
品典儀二人長子長史一人散騎郎二人一等
護衞二人二等護衞四人三等護衞六人五品
典儀二人六品典儀一人貝勒司儀長一人二
等護衞六人三等護衞四人五品典儀一人六
品典儀二人貝子三等護衞六人六品典儀一
人七品典儀二人公三等護衞四人七品典儀
一人八品典儀二人王府護衞自二等以下均
帶藍翎乾隆十九年奉
旨王公護衞典儀等官皆為從品
一五旗王公府屬官制順治年間定參領旗各
五人佐領旗各七人驍騎校每佐領一人(皆從品)
一守衞
陵寢官制天聰八年
永陵設燒造甎瓦散秩五品官一人順治五年
福陵
昭陵設燒造甎瓦五品官各一人康熙二年
永陵
福陵
昭陵
孝陵設總管各一人翼領各二人防禦各十有六人
八年燒造甎瓦官改為司工匠升其秩為四品
十九年
仁孝皇后陵寢(陵)(景)設總管一人翼領二人防禦
十有六人二十年
慧妃園寢設防禦八人二十七年
暫安奉殿(西陵)(昭)設防禦十有六人五十七年
孝東陵設防禦十有六人乾隆元年
泰陵設總管一人翼領二人防禦十有六人二年
昭西陵
孝陵
孝東陵
景陵
泰陵各設驍騎校二人
景陵妃園寢設驍騎校一人三年
泰陵妃園寢設防禦八人驍騎校一人八年
景陵皇貴妃園寢設防禦四人驍騎校一人九年
端慧皇太子園寢設防禦八人十八年
孝賢皇后陵寢設總管一人翼領二人防禦十有六
人驍騎校二人
妃園寢設防禦八人驍騎校一人
一
畿輔八旗駐防官制順治二年昌平州固安縣采
育里設防守尉各一人防禦各二人保定府設
城守尉一人防禦驍騎校各四人張家口古北
口獨石口設防禦各二人五年滄州設城守
尉一人防禦四人驍騎校四人六年順義縣
三河縣設防守尉各一人防禦各二人八年
良鄉縣設防守尉一人防禦二人康熙九年
喜峯口設防禦二人冷口羅文峪設防禦各一
人十二年霸州玉田縣寶坻縣雄縣設防守
尉各一人防禦各二人二十二年張家口設
總管一人增設防禦四人二十三年喜峯口
古北口獨石口增設防禦各二人冷口羅文峪
增設防禦各一人二十七年山海關設總管
一人防禦八人三十四年山海關增設驍騎
校八人三河縣玉田縣設驍騎校各二人永平
府設防守尉一人防禦二人驍騎校二人雍
正元年鄭家莊設城守尉一人佐領防禦驍騎
校各六人四年天津設都統一人協領六人
佐領防禦驍騎校各三十二人六年東安縣
設防守尉一人防禦二人古北口裁防禦二人
設防守尉一人獨石口設防守尉一人移駐防
禦二人於千家店喜峯口裁防禦二人設防守
尉一人冷口設防守尉一人乾隆元年昌平
州霸州良鄉縣順義縣固安縣東安縣寶坻縣
雄縣采育里冷口羅文峪千家店各設驍騎校
一人張家口古北口喜峯口獨石口各設驍騎
校二人五年古北口增設驍騎校二人羅文
峪裁防禦一人增設驍騎校一人八年天津
設副都統一人冷口喜峯口增設驍騎校各二
人山海關裁總管一人設副都統一人協領二
人佐領八人九年張家口增設驍騎校一人
十八年張家口裁防禦三人增設驍騎校一
人
一熱河駐防官制雍正二年設總管一人副管
二人佐領驍騎校各十有六人乾隆三年裁
總管副管設副都統一人協領佐領各四人防
禦二十人驍騎校四人
一
盛京等處駐防官制原定
盛京設將軍一人副都統二人協領八人佐領驍
騎校各二十四人熊岳錦州各設城守尉一人
佐領驍騎校各八人開原設防禦三人金州設
佐領二人防禦一人鳳凰城設防禦三人廣寧
設防禦二人牛莊設防禦三人盖州設防禦三
人九關臺設門尉一人白士廠設門尉一人
康熙三年
盛京增設佐領驍騎校各八人十三年
盛京增設佐領防禦驍騎校各八人廣寧增設防
禦一人十四年以錦州佐領八人驍騎校八
人移駐小凌河寧遠中前所中後所每處佐領
驍騎校各二人義州設城守尉一人十五年
盛京增設防禦十有六人松嶺新臺白石觜清河
設防禦各一人九關臺裁門尉設防禦一人
十八年
盛京增設佐領驍騎校各十有八人錦州復設佐
領驍騎校各七人廣寧設佐領驍騎校各三人
二十一年開原設佐領驍騎校各一人二
十二年
盛京增設協領二人佐領十有一人防禦八人驍
騎校十有一人二十六年熊岳設防禦八人
興京設城守尉一人防禦驍騎校各四人開原設
城守尉一人增設防禦四人驍騎校七人遼陽
設城守尉一人防禦八人驍騎校八人復州設
城守尉一人防禦八人金州裁佐領二人設城
守尉一人增設防禦七人鳳凰城設城守尉一
人增設防禦五人驍騎校八人岫巖設城守尉
一人防禦八人彰武臺設防禦一人二十七
年
盛京增設佐領二人驍騎校二人二十八年熊
岳增設驍騎校八人復州金州岫巖各設驍騎
校八人二十九年以
盛京佐領八人驍騎校八人移駐錦州防禦四人
移駐鐵嶺四人移駐撫順廣寧設協領一人巨
流河白旗堡小黑山閭陽驛設佐領各二人驍
騎校各二人三十一年
盛京增設佐領驍騎校各三人熊岳設佐領一人
增設驍騎校一人開原增設佐領驍騎校各一
人遼陽設佐領一人增設驍騎校一人義州增
設佐領驍騎校各七人復州設佐領驍騎校各
一人金州設佐領驍騎校各一人鳳凰城設佐
領一人增設驍騎校一人岫巖設佐領一人增
設驍騎校一人三十二年義州增設佐領驍
騎校各五人三十三年發庫設防禦一人
五十年金州增設佐領驍騎校各三人五十
三年金州設水師協領一人佐領二人防禦四
人驍騎校八人雍正二年
盛京增設協領一人五年以
盛京副都統一人移駐錦州設熊岳副都統一人
乾隆元年廣寧增設驍騎校三人五年改
熊岳錦州城守尉為協領六年以
盛京防禦移駐梨樹溝明水塘白土厰各一人牛
莊盖州各五人十三年牛莊裁防禦四人設
協領一人驍騎校四人盖州裁防禦四人設協
領一人驍騎校四人
一吉林(即吉林烏喇)等處駐防官制順治十年寧古
塔設將軍一人副都統一人佐領驍騎校各八
人十二年寧古塔設防禦四人十八年寧
古塔增設佐領防禦驍騎校各十人康熙三
年寧古塔增設佐領驍騎校各一人七年寧
古塔設協領二人十年吉林設協領八人佐
領十有二人防禦八人驍騎校十有二人以寧
古塔佐領驍騎校各十有一人移駐吉林十
三年吉林增設防禦十有五人四品五品管水
手官各二人十五年以寧古塔將軍移駐吉
林設吉林副都統一人十六年吉林增設佐
領驍騎校各二十六人六品管水手官二人
十七年寧古塔增設佐領驍騎校各三人二
十年以吉林防禦移駐巴顔鄂佛落伊屯阿爾
蘇額爾圖庫蘇巴爾罕各一人二十九年吉
林增設佐領驍騎校各七人防禦十有四人分
吉林佐領驍騎校各二十一人防禦十有三人
及寧古塔佐領四人防禦一人驍騎校四人移
駐黑龍江三十一年吉林增設佐領驍騎校
各六人設席伯佐領驍騎校各十有六人巴爾
虎設佐領驍騎校各八人以吉林副都統移駐
白都訥設防禦八人三十八年吉林增設佐
領驍騎校各一人以席伯佐領驍騎校各十有
六人移至
京城四十年白都訥設協領佐領驍騎校各二
人五十二年寧古塔增設佐領防禦驍騎校
各三人白都訥增設佐領驍騎校各十人五
十三年三姓地方設協領二人佐領防禦驍騎
校各四人渾春設協領一人佐領二人防禦二
人驍騎校三人雍正三年吉林設副都統一
人拉林設協領一人佐領五人防禦二人驍騎
校五人四年改吉林巴爾虎一佐領為漢軍
佐領六年以吉林佐領驍騎校各二人開原
防禦二人驍騎校二人移駐伊屯十年吉林
設協領二人增設防禦八人佐領驍騎校各十
人三姓地方設副都統一人增設防禦十有二
人佐領驍騎校各十有六人拉林增設驍騎校
各三人十一年吉林設參領一人增設佐領
驍騎校各八人乾隆三年吉林增設佐領防
禦驍騎校各一人分駐額墨赫索羅九年拉
林設副都統一人增設協領一人
一黑龍江(即薩哈連烏喇)等處駐防官制康熙二十三
年黑龍江設將軍一人副都統二人協領四人
佐領二十四人防禦八人驍騎校二十四人水
師總管一人四品管水手官四人五品管水手
官二人六品管水手官四人齊齊哈爾設協領
三人佐領驍騎校各十有六人默爾根城設協
領一人防禦八人索倫達虎里設總管一人副
管二人二十七年齊齊哈爾設防禦八人默
爾根城設佐領驍騎校各八人二十八年齊
齊哈爾增設佐領驍騎校各二人二十九年
以黑龍江將軍一人副都統一人移駐默爾根
城增設佐領驍騎校各七人三十年齊齊哈
爾增設佐領驍騎校各十有六人三十一年
齊齊哈爾增設協領一人佐領驍騎校各二人
黑龍江增設佐領驍騎校各二人三十三年
齊齊哈爾設參領一人增設佐領驍騎校各四
人三十四年齊齊哈爾增設協領四人三
十七年以默爾根城副都統移駐齊齊哈爾
三十八年以默爾根城將軍移駐齊齊哈爾
四十年默爾根城增設協領三人四十九年
默爾根城復設副都統一人雍正五年默爾
根城增設佐領驍騎校各二人六年索倫達
虎里增設總管二人副管十有四人設佐領九
十六人驍騎校九十六人八年黑龍江水師
增設四品五品六品管水手官各一人十年
呼倫布俞爾設總管四人副管四人佐領驍騎
校各二十四人厄魯特設總管一人佐領驍騎
校護軍校各二人十二年呼倫布俞爾增設
副管四人佐領驍騎校各二十四人呼蘭設城
守尉一人副管二人佐領驍騎校各八人乾
隆八年呼倫布俞爾增設總管一人
一八旗游牧察哈爾駐防官制康熙十四年鑲
黃旗設參領三人佐領驍騎校各十有八人護
軍校十有六人正黃旗設參領三人佐領驍騎
校各十有八人護軍校十有七人正白旗設參
領三人佐領驍騎校護軍校各十有七人正紅
旗設參領三人佐領驍騎校護軍校各十有二
人鑲白旗設參領三人佐領十有三人驍騎校
十有三人護軍校十有三人鑲紅旗設參領三
人佐領驍騎校護軍校各十有二人正藍旗設
參領三人佐領十有二人驍騎校十有二人護
軍校十有二人鑲藍旗設參領三人佐領驍騎
校護軍校各十有二人三十八年八旗察哈
爾各裁參領二人設總管一人副管一人
一各省駐防官制順治二年江南江寧府設將
軍一人副都統二人協領八人佐領防禦驍騎
校各四十人浙江杭州府設將軍一人副都統
四人協領十有二人參領四人佐領二十四人
防禦十有二人驍騎校三十二人陜西西安府
設將軍一人協領四人廣東廣州府設將軍一
人副都統二人協領參領各八人防禦驍騎校
各四十人六年山西太原府設城守尉一人
防禦驍騎校各四人十一年山東德州設城
守尉一人防禦驍騎校各四人十五年西安
府設佐領驍騎校各二十八人十六年江南
鎮江府京口設鎮海將軍一人副都統二人協
領參領各八人防禦八十人驍騎校四十人
十八年西安府設副都統二人康熙十年西
安府設防禦十有三人十三年杭州府增設
防禦八人西安府增設佐領驍騎校各十有二
人十七年杭州府增設佐領防禦各八人驍
騎校二十人十九年福建福州府設將軍一
人副都統一人協領參領各四人防禦驍騎校
各二十人二十二年京口裁防禦四十人西
安府增設副都統二人協領十有二人佐領二
十八人防禦八十四人驍騎校六十八人設參
領八人又以西安府佐領驍騎校各十有二人
移駐湖廣荆州府設荆州府將軍一人副都統
二人協領八人佐領防禦驍騎校各五十六人
三十年杭州府增設防禦八人三十三年
山西右衞設副都統二人協領十有二人佐領
防禦驍騎校各七十二人三十七年右衛裁
佐領防禦驍騎校各八人五十七年河南開
封府設城守尉一人佐領防禦驍騎校各八人
六十年四川成都府設副都統一人協領四
人佐領防禦驍騎校各二十四人雍正元年
江寧府增設協領二人佐領防禦驍騎校各十
有六人杭州府增設協領一人荆州府增設協
領二人成都府增設協領一人二年西安府
增設協領二人三年陜西寧夏府設將軍一
人副都統二人協領六人佐領二十四人防禦
二十六人驍騎校二十四人五年福州府增
設副都統一人七年以杭州副都統一人移
駐乍浦立乍浦水師營設協領四人佐領十有
二人防禦八人驍騎校十有六人立福州府水
師營設協領一人佐領防禦各二人驍騎校六
人立廣州府水師營設協領一人佐領防禦各
二人驍騎校六人九年乍浦水師營增設協
領一人十年杭州府增設防禦四人山東青
州府設將軍一人副都統一人協領四人佐領
防禦驍騎校各十有六人乾隆二年陜西涼
州府設將軍一人副都統一人協領六人佐領
防禦驍騎校各二十四人步軍尉四人莊浪設
副都統一人協領三人佐領防禦驍騎校各十
有二人步軍尉二人山西綏遠城設建威將軍
一人副都統二人協領十有二人佐領防禦驍
騎校各三十五人三年河南開封府增設佐
領防禦驍騎校各二人六年以右衞佐領防
禦驍騎校各五人移駐綏遠城十二年綏遠
城裁協領二人佐領防禦驍騎校各八人十
四年右衞裁佐領防禦驍騎校各七人十六
年杭州府裁副都統一人十九年議準福建
福州駐防漢軍改駐八旗滿洲每旗設協領一
人佐領二人防禦一人驍騎校二人均於在京
八旗見任佐領以下各官及世爵内簡選引
見發往其原設之漢軍各官竢滿洲官到任交代後
送部分别去留二十一年議準廣州駐防原
設八旗漢軍今改為八旗滿洲八旗漢軍設滿
洲協領四人佐領八人防禦驍騎校各十有六
人漢軍協領四人佐領八人防禦驍騎校各十
有六人廣州水師營設滿洲協領一人佐領防
禦各一人驍騎校三人漢軍佐領防禦各一人
驍騎校三人又議準增設巴里坤駐防都統
一人副都統二人協領八人佐領二十四人防
禦二十四人驍騎校二十四人二十二年奉
旨鎮守京口將軍距江寧不過百餘里較之乍浦之
與杭州其路更近乍浦既屬杭州將軍統轄京口
應照此例亦不必另設將軍歸於江寧將軍統轄
為是其副都統二員專駐鎮江辦理旗務江寧將
軍間月一次至京口察閱營伍考驗官兵所有照
常辦理諸事副都統就近管理其應行會同將軍
者仍會同辦理
一直省綠旗營衞官制順治年間定左都督右
都督正一品都督同知署都督同知從一品都
督僉事署都督事正二品副將署副將從二品
參將署參將正三品游擊署游擊都司署都司
從三品守備署守備正四品守禦所千總從四
品營千總正六品把總正七品康熙三十四
年題準都司署都司改為正四品守備署守備
改為正五品守禦所千總改為從五品衞千總
改為正六品營千總改為從六品雍正十三
年奏準門千總定為從六品乾隆十八年議
準副將以下等官向來有一定品級惟提督總
兵官或加都督及都督同知僉事副將等銜並
無一定品級今加銜既已删除將提督定為從
一品總兵官定為正二品
欽定大清會典則例卷一百二
