欽定大清會典則例卷九十三
禮部
主客清吏司
朝貢上
一
勅封崇德二年朝鮮國王李倧舉國歸附
勅封為朝鮮國王
賜龜紐金印給
誥封王妻為王妃子為世子順治元年定外國繳送
明季勅印者聽地方官具題六年遣正副使
齎
詔
勅往封朝鮮國世子李淏為朝鮮國王妻為王妃是
年題準往封朝鮮國王
詔
勅各一道由内院撰擬正副使啟塗工部給黃繖旗仗
欽差牌肅静迴避牌各一對兵部給郵符起沿塗夫
馬給兵票撥營汛兵護送至山海關出關撥旗
兵送至朝鮮國界給路引載随行通事官從人
及車馬弓矢佩刀之數以備出關稽察八年
覆準琉球國納欵差陪臣齎表及通事到京
頒勅一道
諭該國將明季勅印繳換即令差官齎回十一年琉
球國世子尚質遣陪臣繳到明季鍍金銀印一
顆襲封王爵詔一道勅書一道遣正副使齎
詔
勅各一道及鍍金駝紐銀印一顆往封琉球國世子尚
質為中山王是年題準往封琉球國王開列
内閣典籍中書舍人翰林院讀講編檢六科給
事中禮部郎中員外郎主事行人司行人恭候
欽點正副使各給蠎段朝衣麒麟補服工部豫行福建
督撫備渡海大舟務擇精良者至啟行乘傳給
繖仗旗牌皆如例十六年遣使齎
詔
勅往封朝鮮國世子李棩為朝鮮國王是年定往封
朝鮮國王開列内大臣散秩大臣一等侍衞滿
内閣學士翰林院掌院學士禮部侍郎恭候
欽點正副使各一人十八年覆準安南國王黎維禔
奉表投誠照琉球國例
頒勅一道令來使齎奉回國康熙元年覆準順治十
一年往封琉球正副使至閩因道阻未及渡海
行令閩浙總督造舟送往三年以荷蘭國王
助兵克取廈門金門
頒勅諭二道褒奬是年部覆安南國世子黎維禧請
封一疏奉
旨竢該國繳送明季勅印再行議奏五年安南國世
子黎維禧送到明季勅一道印一顆遣正副使
齎
勅及鑄給鍍金駝紐銀印往封黎維禧為安南國王
又題準往封安南國王開列正副使及給蠎段
朝衣麒麟補服悉照出使琉球之例十二年
暹羅國請封給與
勅書並駝紐鍍金銀印貢使於
午門外祗領並行令該國王恭迎各如儀十四
年遣正副使齎
詔
勅封朝鮮國世子李焞為朝鮮國王妻為王妃二十
一年遣使齎
勅往封琉球國世子尚貞為琉球國中山王二十二
年遣使齎
勅封安南國世子黎維正為安南國王以舊印糢糊並
換給新鑄駝紐鍍金銀印三十年朝鮮國王
廢妃仍封為妃補給
誥命其側室仍處以副室繳前所封
誥命三十六年
諭朝鮮國奏稱正妃無子請將側室所生之子李昀封
為世子應準其所請賜物照例由戶部支取遣正副
使臣齎勅往封四十二年定朝鮮國王繼室照例
封為王妃其
誥命及
賜封王妃禮物均與封適妃同五十七年琉球國王
世曾孫尚敬具奏自四十八年中山王尚貞薨
逝世子尚純早世世孫尚益權署國事未及請
封亦薨今遣耳目官正議大夫等請封襲王爵
奉
旨琉球國世守臣節忠誠可嘉準該國王世曾孫尚敬
所請勅賜承襲琉球國中山王遣使行
勅封禮五十八年遣使齎
勅封安南國世子黎維祹為安南國王五十九年遣
使齎
勅封朝鮮國世子李昀為朝鮮國王是年朝鮮故王
妃奏準世子原配追贈王妃繼室封王妃頒賜
誥命六十一年朝鮮國王奏請封其弟李昑為世
弟部覆與例不符奉
旨照所請行遣使齎
勅往封其弟李昑為朝鮮國王世弟雍正二年遣使
勅封朝鮮國王世弟李昑為朝鮮國王妻為王妃三
年朝鮮國王請封側室所生之子為世子奉
旨建立世子該王必再三斟酌始懇切具呈著照所請
行是年遣使齎
勅往封其子李緈為朝鮮國王世子是年西洋教化
王入貢
頒勅一道付來使齎回五年西洋博爾都噶爾國入
貢
頒勅一道付來使齎回是年
諭蘇禄國向來未通職貢今該國王輸誠嚮化遣使遠
來進貢方物奏辭懇切具見悃忱其有應行議奏之
處著大學士九卿詳議欽此遵
旨議準蘇禄國入貢照東南海外安南琉球荷蘭暹羅
諸國初次奉表納貢之例
欽頒勅諭一道給賜該國王即令來使齎奉還國七
年暹羅國入貢内閣撰
勅一道付來使齎回八年南掌國入貢
欽頒勅諭照蘇禄國初次納貢之例十一年遣使
勅封安南國世子黎維祜為安南國王乾隆二年朝
鮮國王李昑以世子李緈早世遣使請封子李
愃為世子奉
旨該王既稱遲暮之年子李愃知識漸長輿情所在
願名位早定情辭懇切著照所請行是年遣使齎
勅往封李愃為朝鮮國王世子是年遣使齎
勅封安南國王弟黎維禕為安南國王十六年奏
準緬甸國入貢照蘇禄各國初次入貢之例
欽頒勅諭一道賜該國王以示嘉奬即令來使齎奉
還國二十一年遣使齎
勅封琉球國王世子尚穆為琉球國王
一貢期崇德二年定朝鮮每年進貢一次並
聖節元旦冬至三大節為四貢同進順治十一年
定琉球貢期二年一次十三年
諭荷蘭國慕義輸誠航海修貢念其道路險遠著八年
一次來朝欽此康熙二年覆準安南貢期三年一
次四年定暹羅貢期三年一次七年安南
國入貢乞將三年一貢之例改為六年兩貢得
旨允行二十五年覆準荷蘭國入貢原定貢期八年
一次今該國王感被
皇仁更請定期改為五年一次雍正元年奉
旨朝鮮國所進萬夀表文貢物不必於九月内來京著
仍照例於十二月内與年貢並進七年
諭朝鮮王世篤恭順虔修職貢昔蒙
世祖章皇帝軫念藩封特頒
勅諭令
聖節元旦冬至表儀皆準與年貢同進以彰柔遠至意
近見該國王於領受賞賚等事皆遣使臣齎表奏謝
朕念該國距京三千餘里貢使往來未免勞費嗣後
凡属謝恩表章皆著與三大節表一同齎奏不必特
遣使臣永著為例欽此八年覆準南掌貢期定為
五年一次乾隆八年蘇禄國王齎表進貢奉
旨覽王奏具見悃忱爾國遠隔重洋再修職貢良可
嘉尚至所請三年復貢之處恐該國道遠風信難
期著仍遵雍正五年所
頒勅諭酌竢五年之外一修歲獻之
旨行又
諭南掌國貢象舊例以五年為期朕思該國僻處天
末遠道致貢未免煩勞著改為十年一貢欽此
一貢道崇德二年定朝鮮貢道由鳳凰城順
治八年議準琉球貢道由福建十三年議準
荷蘭貢道由廣東康熙元年議準緬甸貢道
由雲南四年議準安南貢道由廣西太平府
六年議準西洋貢道由廣東又議準暹羅
貢道由廣東二十五年覆準荷蘭貢道改由
福建雍正二年議準嗣後安南貢使來京令
廣西巡撫填給勘合由湖廣江西山東等處水
路進京回日兵部照原勘合換給由水路歸國
永為例又
諭向來驛遞供給差遣多有騷擾曾降諭旨定例外不
許溢額今安南國王慶賀登極大禮遣使遠來應加
恩䘏其經過地方供給日用酌量加增欽此四年
議準蘇禄貢道由福建七年議準南掌貢道
由雲南
一貢物崇德二年定朝鮮貢物年貢黃金百兩
白金千兩苧布二百疋各色棉紬四百疋各色
木棉布四千四百疋龍紋席二花席二十鹿皮
百水獺皮四百豹皮百四十有二青黍皮三百
佩刀十大小紙五千卷米百石
萬夀聖節禮物各色苧布三十疋各色棉紬七十疋龍
紋席二各色花席六十豹皮十水獺皮二十白
棉紙二千卷厚油紙十部元旦冬至二節減棉
紬三十疋及水獺皮油紙二種
皇后千秋節苧布三十疋棉紬三十疋花席三十元旦
冬至二節加螺鈿梳函一具三年朝鮮國王
恭進慶賀方物苧布六十疋棉紬七十疋龍紋
席二花席四十五豹皮五白棉紙二千卷又進
謝
恩方物如之又陳奏方物減苧布二十疋花席五加水
獺皮二十青黍皮三十筆百枝墨五十笏恭進
皇后苧布二十疋棉紬二十疋花席二十順治元年
議準外國朝貢以表及方物為憑該督撫察驗
的實方準具題入貢又定貢使到京所貢方
物會同館報部提督該管司官赴館察驗撥役
管領由部奏
聞貢物交進内務府象交鑾儀衞馬交上駟院刀鹿皮
青黍皮等物交武備院硫黃交該督撫收貯
十一年琉球國王世子尚質進貢慶賀方物金
飾柄匣佩刀銀飾柄匣佩刀金酒缾銀酒缾泥
金畫屏泥金扇泥銀扇蕉布苧布紅花胡椒蘇
木又恭進二年一次常貢方物馬十匹螺殼三
千硫黃萬二千六百斤十三年荷蘭國王恭
進
御前方物瓖金鐵甲鍍金馬鞍瓖銀劍鳥銃珫藥袋瓖
銀千里鏡玻璃鏡八角大鏡珊瑚珊瑚珠琥珀
琥珀珠哆囉絨嗶吱段西洋布花被面大氊毛
纓丁香番木蔲五色番花桂皮檀香恭進
皇后方物玻璃鏡玳瑁匣玻璃匣烏木飾人物匣珊瑚
珠琥珀珠琥珀哆囉絨嗶吱段西洋布白倭段
花氊花被面玻璃杯花石合白石畫薔薇露
十八年安南國王差陪臣奉表投誠入貢方物
金香鑪花缾銀盆沉香速香紫降香白木香黑
線香白絹犀角象牙康熙元年定朝鮮國每
年進貢
太皇太后
皇太后二大節及遇慶賀謝
恩陳奏進貢方物均與
皇后禮同三年定外國慕化來貢方物照其所進
收受不拘舊例是年琉球國王尚質因謝
勅封
恩進貢方物金飾佩刀銀飾佩刀漆柄大刀漆杆槍漆
盔甲泥金畫屏泥金扇泥銀扇畫扇紅銅胡椒
絲綿土苧布蕉布四年覆準琉球國王補進
慶賀貢物與順治十一年同貢船在梅花港口
遭風飄失貢物免其補進是年暹羅國王差
陪臣入貢
御前方物龍涎香西洋閃金段象牙胡椒螣黃荳䓻速
香烏木大楓子金銀香蘇木孔雀龜凡十有三
種
皇后前方物並同各減半(例於常貢外有加貢無定額)五年琉球
國王補貢四年方物奉
旨琉球國王補進飄失貢物具見恭順但前已有旨免
進這補進金銀器皿仍著發還六年琉球國王進
常貢方物加紅銅五百斤螺鈿漆盤十又覆
準琉球進貢硫黃應留福建督撫收貯餘貢物
令該撫差人解送來使不必到京即給賞遣回
下次貢使仍令齎表入京是年荷蘭國王進
貢方物大馬鞍轡具瓖金瓖銀銃起花金刀哆
囉呢嗶吱段嗶吱紗荷蘭絨大花段荷蘭五色
大花段大紫色金段紅銀段大珊瑚珠五色絨
毯五色毛毯西洋五色花布西洋白細布西洋
小白布西洋大白布西洋五色花布褥大玻璃
鏡玻璃瓖鐙荷蘭地圖小車大西洋白小牛並
進大琥珀丁香白胡椒大檀香大象牙並琉璃
器皿一箱八年琉球國王入貢於常貢外加
貢紅銅千斤絲煙百匣螺鈿茶鍾百九年西
洋國王阿豐肅遣陪臣奉表入貢方物國王畫
像金剛石飾金劍金珀書箱珊瑚樹珊瑚珠琥
珀珠伽枬香哆囉絨象牙犀角乳香蘇合油丁
香金銀乳香花露花幔花氊凡十有七種十
年琉球國世子尚貞入貢於常貢外加貢鬃煙
番紙蕉布十二年
諭暹羅國航海遠來抒誠進貢其蟲蛀短少等物免令
補進嗣後各國皆照此例欽此十七年西洋國王
阿豐肅遣陪臣奉表貢獅子二十年奉
旨琉球國進貢方物以後祗令貢硫黃海螺殼紅銅其
馬匹絲煙螺鈿器皿均免進貢二十一年
聖祖仁皇帝恭謁
祖陵朝鮮國王遣陪臣至
盛京迎接進貢方物豹皮鹿皮水獺皮青黍皮倭
劍全鰒八帶魚大口魚海参海帶莱紅蛤浮椒
白蜜栢子銀杏黃栗柿乾二十三年琉球國
王尚貞因
勅封謝
恩進貢方物與康熙三年同又以
特賜
御書加貢金鶴一對二十五年奉
旨朝鮮國王謝恩引罪進獻禮物嗣後均停收又覆
準荷蘭道路險遠航海艱辛嗣後進貢方物酌
量減定令貢珊瑚琥珀哆囉絨織金毯嗶吱段
自鳴鐘鏡馬丁香檀香冰片鳥槍火石餘均免
貢二十七年琉球國因準陪臣子弟入監讀
書於常貢外加貢圍屏紙三千張嫩蕉布五十
疋是年奉
旨琉球國航海入貢塗遠勞煩海螺殼嗣後免進三
十二年奉
旨朝鮮世篤悃忱克殫恭順頃復輸應軍需捐進鳥槍
三千可嘉年貢内黃金百兩及藍青紅木棉嗣後永
著停止是年琉球國以免常貢海螺殼補進白剛
錫千斤三十七年朝鮮國王為平糶及賞給
米穀恭進謝
恩禮物奉
旨為平糶謝恩禮物發回為賞給米穀所進謝恩禮物
準收三十九年
諭朝鮮國王因送回飄溺人民賞賜謝恩其禮物不必
收嗣後此等奏謝著停其進貢四十七年暹羅國
王遣陪臣恭進表文入貢方物外加貢物九件
其副貢船貢馴象二隻外加貢金絲猴二五
十一年
諭朝鮮國慎守封圻恪循儀度四十餘年來未嘗稍懈
朕用嘉美將該國貢典屢加裁減至於甚輕今貢物
内有白金千兩紅豹皮百四十二張猶恐艱於備辦
嗣後將二項永停貢獻又覆準朝鮮國前次謝
恩禮物既停收受復念路塗遙遠帶回維艱著與收留
準作本年貢物今該國復進禮物謝
恩又奉
旨蠲免仍照前例準留作貢物但所貢筆墨不在貢例
豹皮已永停貢獻仍交來使帶回五十四年
覆準朝鮮國謝
恩禮物久已停收留作正貢復行曉諭該國王嗣後謝
恩照常進表其禮物不必進獻五十五年奉
旨安南路遠解送重物甚属勞苦嗣後犀角象牙免其
進獻金香鑪花缾銀盆準折作金銀同其餘貢物均
交廣西藩庫收貯如有應用之物内務府咨部移咨
該撫差官解送五十六年安南國王嗣子黎維祹
以
諭旨軫念該國路遠免其解送重物請遣陪臣謝
恩照例準其進貢之年進表五十九年暹羅國王遣
陪臣恭奉金葉表文貯以金筩裹以錦袱上飾
金珠三金圈七合二重内合飾螺鈿外合飾金
紫梗牌二入貢馴犀又貢使呈稱國王命加貢
西洋金段二大西洋闊宋錦一雍正元年
諭朝鮮國自歸順我朝恪供藩職
列聖以來屢次施恩減免貢物今所貢或尚有可減者
著確議具奏欽此遵
旨議準朝鮮貢物明時有金銀器皿人參馬匹苧布棉
紬等數十種我
太宗文皇帝崇德二年免本年常貢之半五年免貢米
九千包
世祖章皇帝時凡金銀器皿人參馬匹槩與停免
聖祖仁皇帝康熙三十二年免黃金百兩青紅藍木棉
布六百疋五十年免白金千兩紅豹皮百四十
二視明時貢物已免過半今惟年貢内可減去
青黍皮三百水獺皮百木棉布八百疋白棉紙
二千卷餘貢如常二年琉球國王恭進慶賀
登極方物金銀飾佩刀金銀缾泥金畫屏扇圍屏紙紅
銅白剛錫蕉布夏布恭進
皇后金銀粉匣扇蕉布夏布是年安南國王慶賀
登極並謝
恩恭進方物均如常貢又暹羅國進獻穀種果樹洋
鹿獵犬等物奉
旨暹羅國欽遵
聖祖仁皇帝諭旨不憚險遠進獻諸物最為恭順殊属
可嘉其穀種鹿犬已經差官送至各種果樹竢來歲
春和再行委解三年奉
旨朕垂念遠方時存軫䘏朝鮮國既有哀戚之事其因
賜祭謚謝恩禮物朕心甚為不忍著不必收納至封
王所貢儀物照例收受是年西洋伊達里亞國教
化王伯納第多遣使奉表慶賀
登極進貢方物厚福水綠玻璃鳳壺各色玻璃鼻煙壺
玻璃碁盤碁子哩阿□波羅杯蜜蠟杯小杯小
缾小刀柄法琅小圓牌銀纍絲連座船四輪船
缾花大小花盤小花缾小漏盤小銅日晷水晶
滿堂紅鐙咖什倫鼻煙罐蓋杯綠石鼻煙合帶
頭片各寳鼻煙壺玩器圓毬素珠實地銀花盤
花匣小罐素鼻煙合花砂漏瓖寳石花線花畫
皮畫皮扇面畫繡花紙盤花紙盤花石鐵花盆
巴爾薩木油阿噶達片番銀筆裹金規矩瓖牙
片瑪瑙刀柄鼻煙壺珠各色石鞭頭小石合珊
瑚珠香枕囊火漆石印紐火漆八包顯微鏡火
鏡照字鏡大紅羽段周天球鼻煙凡六十種
四年
諭琉球國王因朕頒賜御書匾額及采段玉器等件特
遣使臣進表謝恩貢獻儀物具見悃誠朕加惠遠藩
不受貢物但既航海遠來不忍令其帶回本國向來
朝鮮國王進獻禮物若不收受有交送内務府存留
準作年貢之例今琉球國王所進禮物準作三年一
次正貢欽此又覆準安南國王恭進謝
恩禮物應令暫停仍照定例竢正貢之年一并具表赴
京五年奉
旨朝鮮年貢之例每年貢米百石朕念該國路塗遙遠
運送非易著減去稻米三十石糯米三十石每年進
貢糯米四十石足供祭祀之用永著為例是年西
洋博爾都噶爾國王若望遣使麥德樂等具表
慶賀恭請
聖安因進方物大珊瑚珠寳石素珠金法琅合金瓖咖
什倫缾蜜蠟合瑪瑙合銀瓖咖什倫合藍石合
銀鍍金瓖玳瑁合銀鍍金瓖雲母合各品藥露
五十缾金絲段金銀絲段金花段洋段大紅羽
段大紅哆囉呢洋製銀柄武器洋刀長劍短劍
鍍銀花火器自來火長槍手槍鼻煙葛巴依瓦
油聖多默巴爾撒木油璧露巴爾撒木油伯肋
西里巴爾撒木油各品衣香巴斯第里葡萄紅
露酒葡萄黃露酒白葡萄酒紅葡萄酒咖什倫
各色法琅烏木瓖青石桌面瓖黃石桌面烏木
瓖各色石花條桌織成遠視畫凡四十一種其
來使呈稱國王蒙
聖祖仁皇帝撫䘏多年兼慶
皇上御極仍一視同仁感戴
洪恩敬備方物願恭奉至
御前親身進獻庶得達國王敬奉
皇朝之盛心其表文由内閣繙譯貢物由部具奏奉
旨準其進獻又蘇禄國王母漢末母拉律林遣正使
奉表入貢方物珍珠玳瑁描金花布金頭牙薩
白幼洋布蘇山竹布燕窩龍頭花刀夾花標槍
滿花番刀藤席猿凡十有二種六年議準琉
琉國前進謝
恩禮物奉
旨存留作貢今循舊例進到四年正貢應遵前
旨存留作六年正貢其六年應進表文仍令遣使恭進
七年
諭據福建巡撫奏稱琉球國中山王尚敬差耳目官毛
鴻基等進貢方物照例進港安插館驛朕以琉球歴
來恪守臣節不失貢期而地處重洋之外使臣遠涉
風濤深可軫念是以令其四年進貢方物準作六年
正貢其六年應進表文竢八年正貢一同恭進所以
寬其朝貢之期與海邦休息之意也今該國王以未
接部文仍按期遣使實因未知朕之明旨並非有違
成例且其船已經進港行李已安頓館驛寧可以不
合例而却之使空往返於洪濤巨浪中乎著照例準
其入貢該撫委官伴送來京一應廩餼舟楫悉遵二
年例從厚辦給欽此又
諭琉球處重洋之外奉表脩貢遠涉風濤朕心深為軫
念是以從前降旨將雍正四年該國王所貢謝恩儀
物準作六年正貢以示恩眷今該國王以六年正貢
之期仍遵定制遣使奉表情詞懇切具見悃誠著將
六年貢物準作八年正貢若八年貢物已經遣使起
程即準作十年正貢欽此是年暹羅國王遣陪臣
朗微述申黎呼等齎金葉表文貯以金筩錦囊
與康熙五十九年同入貢
御前方物馴象龍涎香幼鐉石冰片沉香犀角孔雀尾
翠鳥皮象牙速香安息香紫降香荳蔲螣黃胡
椒大楓子烏木蓽撥紫梗桂皮兒茶皮樟腦硫
黃檀香樹膠香織金頭白袈裟桃紅袈裟幼花
布闊幼花布織金頭白幼布闊紅布花幼幔大
荷蘭氊冰片油薔薇露
皇后前方物不進象餘物減半又加進寳劍仗劍金地
交枝柳條版帶奉
旨暹羅國王遣使遠來貢獻方物具見悃誠朕念該國
遠隔海洋齎送不易欲酌量裁減以示恩䘏遠藩之
意但此次貢物既齎送前來難以帶回著照往例收
納其常貢内有速香安息香袈裟布疋等十件無必
須用之處嗣後將此十件免其入貢永著為例欽此
遵
旨議準免貢速香安息香胡椒紫梗紅白袈裟白幼布
幼花布闊幼花布花布幔等物
皇后前照此免貢八年安南國王黎維祹遣陪臣丁
輔益等進四年七年正貢又為謝
賜御書書籍段幣寳玉器皿恭進禮物並進金龍黃紙
二百張玳瑁筆百枝斑石硯二方土墨二包又
為
賜給疆地及準貢使經由水路各進謝
恩禮物照例收受又恭進奏事禮物停收又南掌國
蘇瑪喇薩提拉島孫差頭目叭猛花叭猛腊叭
細禮松發帶先目後生人等到京奉銷金緬字
蒲編表文一道貢馴象二隻九年
諭朕因琉球地處重洋之外奉表脩貢深為軫念曾經
降旨將雍正八年貢物準作十年正貢今該國王奏
請按期入貢情辭懇切具見悃誠著仍遵前旨若十
年貢物已經起程即準作十二年正貢十一年不必
遣使前來欽此九年琉球國官生業成歸國國王
加進謝
恩禮物嫩蕉布百疋圍屏紙五千張照例收受十二
年
諭琉球國八年進貢曾經降旨準作十年正貢今該國
王復行奏請仍遵舊典按期入貢情詞懇切具見悃
誠著仍遵前旨行欽此乾隆二年
諭朝鮮國王為請封世子進獻禮物若仍令來使齎
回未免徒滋往返著暫留收貯準作來年正貢欽
此六年琉球國進謝
賜御書恩禮物照雍正四年例留準七年正貢該使
呈請謝
恩禮物免其準貢奉
旨仍遵前旨行是年議準琉球國王進到七年正
貢準作九年正貢其九年應進表文照例遣使
恭進八年
車駕恭謁
盛京
祖陵朝鮮國王遣陪臣迎接進貢方物與康熙二十一
年同十一年朝鮮國王遣陪臣陳奏莾牛哨
設兵並栅外起墾之事恭進禮物仍留準貢
十二年朝鮮國王為停止鳳凰城展栅及莾牛
哨設兵並栅外起墾之事謝
恩恭進禮物仍留準貢十四年暹羅國王遣陪臣
朗呵派哌提等奉金葉表文入貢
御前方物象二龍涎香一斤犀角六沉香二斤土璇
石十一兩二錢象牙紫降香大楓子荳蔲螣黃
烏木各三百斤胡椒花桂皮□樸齒舌皮樟腦
檀香硫黃各百斤蘇木三千斤上冰片一斤冰
片二斤冰片油二十瓢翠毛六百副孔雀尾十
屏紅布幔十疋賀南氊二塊
皇后前不貢象餘物各減半又附洋船貢到黑熊鬭
鷄金絲猿令其進獻十六年緬甸國王遣陪
臣希里覺填奉表入貢
御前方物氊段四緬布十有二馴象八
皇太后前馴象二
一從人順治九年議準各國由陸路進貢每次
不得過百人入京止許二十人餘皆留邊聽賞
由海道進貢不得過三船每船不得過百人一
應接貢探貢等船不許放入十一年議準琉
球進貢人數不得過百五十人正副使從人十
有五名入京餘留邊聽賞十三年議準荷蘭
入貢貢役不得過百人入京員役止二十名餘
留住廣東該地方文武官嚴加防衞竢進京人
回一同遣還不得久住海濱康熙四年議準
暹羅正貢船二令員役二十人來京補貢船一
令六人來京六年覆準暹羅國進貢不得過
三船每船不得過百人來京員役二十二人存
留邊界梢目給與口糧其接貢探貢等船槩不
許放入七年覆準安南貢船不得過三每船
不得過百人來京員役不得過二十人又覆
準西洋國入貢正貢一船護貢三船嗣後船不
許過三每船不許過百人令正副使及從人二
十二名來京其留邊人役地方官給與食物仍
加防守十八年琉球國補進十七年貢物除
赴京官伴外其餘員役令先乘原船歸國二
十八年議準琉球國入貢兩船人數準其加增
共不過二百名接貢一船亦免收稅合三船之
數四十二年琉球國遣耳目官入貢除留閩
官伴外其餘員役照例先回雍正八年議準
南掌國進貢員役不得過百人赴京止許二十
人乾隆十六年議準緬甸國進貢員役不得
過百人赴京止許二十人
一朝儀崇德二年朝鮮國王李倧舉國歸附
太宗文皇帝命坐於和碩親王之上其長子李&KR1261;次子
李淏三子李㴭坐於貝勒之次又定凡朝鮮
國來使有職銜稱君者竢朝賀行禮畢引入
殿内坐於右翼輔國公之下隨班
賜茶康熙五十九年西洋國遣使臣斐拉理奉表
來朝是日設表案於
暢春園九經三事殿階下正中
聖祖仁皇帝御殿陞座禮部鴻臚寺官引貢使奉表陳
案上退行三跪九叩禮仍詣案前奉表進
殿左門升左陛膝行至
寳座傍恭進
聖祖仁皇帝受表轉授接表大臣貢使興仍由左陛降
出左門於階下復行三跪九叩禮入
殿
賜坐
賜茶畢謝
恩退雍正三年安南國王遣陪臣入貢方物奉
旨召見四年琉球國王尚敬為
賜御書匾額玉器采段遣使恭進謝
恩禮物其正使紫巾官
召見五年西洋國遣使臣麥德樂等進表慶賀儀與
康熙五十九年同七年奏準朝鮮國差陪臣
驪川君李增謝
恩來京未遇
陞殿
世宗憲皇帝御
乾清宫寳座禮部堂官一人引來使隨帶通事一
人由
乾清門右門入至丹墀西行三跪九叩禮畢引入
乾清宫右門
賜坐於右翼大臣之末
賜茶來使叩頭飲訖
世宗憲皇帝慰問來使跪聆畢引出至
乾清門外謝
恩齊集之大臣咸補服議政大臣及應齊集大臣均入
内大臣班列坐豹尾班侍衞隨進扈衞不
賜茶在
圓明園
召見於
正大光明殿儀同又
諭嗣後朝鮮差來陪臣有職銜稱君者遇升殿之日照
常賜茶如未遇升殿著禮部於使臣起程之前奏聞
令其便殿進見賜茶遣回欽此又奏準琉球國差
陪臣耳目官毛鴻基等入貢來京恭遇
聖駕陞殿竢百官行禮畢將耳目官毛鴻基正議大夫
鄭秉彛引至丹墀西行三跪九叩頭禮畢於右
翼衆官之末
賜坐
賜茶又議準暹羅國來使共四人或
召見大貢使一人或四人一同
召見奉
旨著大貢使於同來貢使内選一人令二人進見八
年奏準南掌國通事刁猛原繫緬人雖通漢語
但語言蹇澁恐奏對時不能明晰有伴送貢使
之把總康天錫熟悉南掌國言語令其隨貢使
進
見十二年奏準朝鮮國陪臣密昌君李樴安南國陪
臣范公容琉球國陪臣温思明等於元旦令節
聖駕陞殿已經行禮停其進
見乾隆元年議奏暹羅國陪臣朗三立哇提等四人
入貢來京或
召見大貢使一人或四人或令其選一人同大貢使
二人進
見或停其進
見奉
旨皆令進見又奏朝鮮國來使
召見
賜坐
賜茶原因其該國王族人稱君者與我
國内大臣位次不甚相懸故相待如此之優至琉
球安南暹羅等國差來陪臣若繫該國王兄弟
世子來朝自應如朝鮮之例若尋常貢使乃伊
國陪臣與大臣相去懸遠
召見儀注似不宜照朝鮮國稱君來使之例今暹羅
國貢使朗三立哇提等
召見之日
皇帝御
乾清宫寳座應入班之内大臣侍衞等照例排班
序立禮部堂官引來使隨帶通使一人由
乾清門西門入於丹墀西邊行三跪九叩禮畢禮
部堂官由西階引至
乾清宫中門外跪通事在來使西邊稍後跪
皇帝慰問畢引出候
旨賜茶或賜飯畢引至
午門外謝
恩其議政大臣等齊集
賜坐賜茶之處似應停止嗣後琉球安南等國來使
如蒙
召見皆照此例遵行奉
旨所奏是此次仍照
世宗憲皇帝召見例行四年議準琉球國使臣王舅
向啟猷等已於本年元旦隨班行禮例應停其
進
見但雍正二年琉球國遣王舅翁國柱等來京朝賀
已經隨班行禮蒙
世宗憲皇帝特旨召見今向啟猷等援例呈請應準其
進
見八年奏準蘇禄國使臣雖經
召見尚未起程恭遇
陞殿之期應令其謝
恩行禮九年奏準朝鮮國陽平君李檣事已告竣
未遇
陞殿自當照例進
見據李檣呈稱年已七旬素患氣喘兼有足疾恐難
如儀應將李檣照例停其進
見十四年奏準暹羅國使臣朗呵派哌提等奉
表來京恭遇
車駕巡狩於起
鑾之日禮部滿堂官引來使等四人並通事一人至
圓明園宫門外於
車駕未啟行之先行三跪九叩禮
恩賞該國物件於
宫門前賞給隨率至王公百官送
駕排班之末跪候瞻仰如蒙
慰問來使跪聆畢禮部堂官領回十六年奏準緬
甸國使臣希里覺填等奉
表來京恭遇
陞殿已經行禮應照例停其進
見十八年奏準暹羅國使臣郎損吞派沛等奉
表來京恭遇
駕幸南苑已令使臣道旁瞻仰應照例停其
召見又奏準西洋國使臣巴哲格等奉
表來京令來使候於
後左門恭候
皇帝御
乾清宫寳座禮部堂官一人率領在京居住西洋
人一人引來使進
見進表儀與雍正五年同是日齊集之大臣咸補服
議政大臣入内大臣班不
賜茶豹尾班侍衞照常隨進扈衞如儀
一
賜予崇德二年
賜朝鮮國王裘帽及鞍馬一匹貂皮百有二十銀百兩
正副使各鞍馬一匹貂皮五十朝鞾一雙銀五
十兩書狀官押物官貂皮銀鞾從人銀布各有
差順治五年
賜朝鮮國王世子鞍馬貂冠貂裘狐裘羅袍段袍朝鞾
内監甲將通事外郎貂皮銀各有差六年議
準朝鮮國告哀使臣
賜大段帽段彭段紬各一銀五十兩書狀官一人大段
紬各一銀二十兩大通官三人各彭段一紬一
銀十五兩從官十有八人各彭段一銀十兩從
役二十三名各銀四兩又議準
勅封朝鮮國王
賜國王黑狐皮裘黑貂皮一百玲瓏鞍轡馬一匹大蠎
段大段四團補段各二小蠎段糚段錦段石青
段各一王妃大蠎段糚段錦段倭段閃段帽段
青段石青段各二大段彭段各三紡絲紗各四
付封使齎往十年議準朝鮮國王賀
萬夀聖節
賜國王鞍馬一匹黑貂皮二十貂皮一百銀百兩正使
大段帽段彭段紬紡絲各一銀五十兩氊襪一
等鞾鞍馬副使同書狀官大段彭段紬各一銀
五十兩氊襪二等鞾大通官三人各大段一紬
一銀三十兩氊襪馬皮鞾押物官二十四人各
彭段一紬一銀二十兩氊襪牛皮鞾從人三十
名各銀五兩元旦節
賜國王及正副使以下如
聖節例又奏準黑貂皮二十折采段表裏各五疋貂
皮百折銀百五十兩又議準進年貢及賀冬
至節
賜國王與正副使如元旦例惟不給鞍馬其書狀官以
下員役賞給有差十一年議準琉球國進貢
賜國王蠎段二采段六藍段三素段閃段各二錦三紬
羅紗各四王妃采段四糚段閃段各一藍段青
段錦段各二羅紗各四正使王舅采段表裏各
四閃段一羅二紬紗各四副使正議大夫采段
表裏各三藍段一羅紬紗各二使者采段表裏
各二藍段紬羅紗各一通事從人段紬紗布銀
各有差十三年議準荷蘭國進貢
賜荷蘭國王大蠎段糚段倭段各二花段八閃段帽段
藍段青段各四綾紡絲羅各十銀三百兩使臣
二人每人大蠎段糚段倭段各一花段六藍段
三綾紡絲絹各四銀百兩標官糚段倭段藍段
各一花段三綾紡絲絹各二銀五十兩通事從
人段紬絹銀各有差十八年議準朝鮮領時
憲書差來使臣賞銀三十兩通事八兩從人各
四兩凡有咨部事件齎咨官及通事從人賞銀
同又議準
頒詔天下遣正副使齎
詔頒於朝鮮國王如
恩詔有外藩王公加
恩賜一款
賜朝鮮國王大蠎段糚段補段片金段倭段各二帽段
閃段藍段青段各五各色段十洋段十共五十
又
恩詔有外藩福晉夫人加
恩賜一款
賜朝鮮王妃大蠎段糚段錦段倭段閃段帽段素段各
二大段彭段各三藍段二紡絲紗各四共三十
又議準朝鮮國遣陪臣慶賀謝
恩及有事陳奏各進貢方物
賜來使至從人與元旦節同若附正貢同來統於正貢
之
賜非正貢而數事並來者總
賜一次又議準安南國王進貢
賜國王及來使銀段等物照琉球國例賞給又安南出
兵助勦海宼
賜國王大蠎段糚段錦段各二采段表裏各十有二銀
五百兩康熙元年題準安南擒獻明裔照前
恩賞表裏加三十疋銀加五百兩三年議準安南國
進貢
賜國王大蠎段糚段倭段閃段錦段各二采段表裏各
十使臣每人段表裏各五紗羅各一絹七鞾一
雙通事行人從人段紗羅絹紬布各有差又
琉球國進貢
賜國王蠎段二采段四藍段青段閃段錦段紬羅紗各
二正使王舅采段表裏各四羅四鞾一雙采段
三副使紫金大夫采段表裏各四羅三鞾一雙
使者采段表裏各二布四通事從人段布有差
是年荷蘭國王遣陪臣助克金門厦門
賜銀千兩大蠎段糚段錦段各四采段表裏各二十四
又
賜國王銀二千兩大蠎段糚段倭段錦段閃段片金段
各五采段表裏各三十五遣本部筆帖式齎往
同該督給付國人帶回四年暹羅國進貢
賜國王段紗羅各六織金段紗羅各四王妃各減二正
副使每人正賞采段羅各四絹二布一衣段表
裏各一加賞織金羅采段各二鞾一雙通事從
人段羅絹布鞾有差六年題準荷蘭國入貢
給賞照順治十三年例加
賜國王大蠎段糚段倭段片金段閃段帽段藍段素段
各一花段綾紡絲各四絹二正使蠎段大段各
一七年暹羅國入貢
賜國王王妃與四年同正副使每人段七羅四織金羅
絹各二裏紬一布一鞾一雙通事從人及留邊
人給賞各有差八年議準琉球國入貢照例
恩賞惟正使不繫王舅與副使正議大夫賞同九年
西洋國入貢
賜國王大蠎段糚段倭段各三閃段五片金段一花段
十帽段藍段青段各五綾紡絲各十有四羅十
絹二銀三百兩使臣大蠎段一糚段倭段二帽
段一花段六藍段三綾紡絲各四絹二銀百兩
護貢官從人段紬綾絹銀各有差十七年西
洋國入貢賞例照九年外加
賜國王大蠎段糚段倭段片金段閃段帽段藍段青段
各一花段二綾紡絲各四紬二共百加賞貢使
綾紡絲羅各二絹一共三十護送官從人各加
賞有差二十一年議準遣使
勅封琉球國王
賜國王蠎段閃段青段各二石青采段藍采段錦段各
三紗羅紬各四王妃石青采段藍采段藍段青
段各二糚段閃段各一紗羅各四
特賜國王
御書中山世土四字二十二年遣使
勅封安南國王
賜國王
御書忠孝守邦四字二十三年奏準暹羅官照例頒
賞其鞾皆折絹嗣後琉球等國賞鞾亦照例折
絹二十四年議準琉球國王原賞段二十今
加三十安南國王原賞段三十今加二十暹羅
國王原賞段三十四今加賞十六各表裏五十
二十五年荷蘭國入貢
賜國王及正使均照六年加賞例其副使照順治十三
年賞標官例夷目官掌書記伴送官通事從人
各賞紬段絹袍銀有差二十九年議準
賞賜朝鮮國使臣其正使全城君職銜稱君除照正使
賞例外加段五段衣一襲作帽貂皮十三十
年奏準琉球國官生入監讀書文學有成該國
王請令歸養應照通事之例燕賞給驛隨貢使
歸國三十六年遣使
封朝鮮世子
賜世子織金段四段紗羅各四裏各四四十七年暹
羅國入貢
賜國王王妃及貢使均照二十四年議定之例其副貢
人四名照從人賞例絹各二布各七廣東伴送
經歴亦照例賞彭段袍一領五十六年
諭朝鮮國王李焞安靜奉法人民愛戴四十餘年伊國
中享太平之福未有如此之久者朕甚嘉之覧禮部
奏請王因病目來購空青朕聞王疾深為軫念即於
行在特簡正副使齎空青往賜此繫格外之恩凡一
應禮節使臣到時令王不必拘於成例隨處可以相
見并傳諭知之欽此六十年議準琉球國入貢加
賜蠎段閃段錦段各二青藍采段藍素段素段紬羅紗
各四正副使每人加段紡絲各二羅絹各一都
通事加段絹各一青布二從人加毛青布各二
留邊通事加段絹各一毛青布二從人加毛青
布各二又議準安南國入貢照荷蘭國例加
賜國王蠎段糚段倭段閃段錦段各二青段表裏各十
陪臣每人加表段及裏紗羅絹各一行人每名
加表段及裏絹布各一從人每名加紬毛青布
各一六十一年遣使
封朝鮮世弟李昑
賜世弟織金段四段紗羅各四裏各四又議準暹羅
國入貢照安南國例加
賜國王段八紗四羅八織金段紗羅各二王妃段織金
段紗織金紗羅織金羅各二貢使四人每人加
段羅織金羅絹各一裏一通事四人二人加段
羅絹各一裏一二人加段羅絹各一從人二十
一名加絹布各一又定暹羅補進犀牛貢使
乃微員比具表進貢之使酌減賞段六羅三織
金羅二絹三裏二布一通事段羅各三絹二從
人四名絹各二布各六伴送驛丞彭段袍一領
雍正元年朝鮮國王以慶賀入貢
特賜國王周易折衷朱子全書各一部松花石硯法瑯
器筆墨等物二年琉球國王遣王舅入貢照
康熙六十年加
賜之例又
特賜國王
御書輯瑞球陽四字内庫段二十松花石硯玉器瓷器
法瑯器等物又加賞王舅銀百兩内庫段八通
事段四銀三十兩又議準暹羅國入貢照康
熙六十一年加
賜之例至船長照通事例番梢照從人例加賞段羅絹
布有差又船長雖非貢使可比但載運米糧向
化遠來於原賞布十疋外再各加賞十疋又
特賜國王各色段二十松花石硯玉器瓷器法瑯器等
物差司官齎賞物一幷送至廣東交與該撫付
船長領回三年安南國入貢
特賜國王
御書日南世祚四字古文淵鑑佩文韻府淵鑑類函各
一部内庫段二十松花石硯玉器瓷器法瑯器
等物陪臣各賞銀百兩内庫段六又西洋國
教化王入貢奉
勅覽王奏並進方物具見悃誠我
聖祖仁皇帝怙冐萬方無遠弗屇
龍馭升遐中外臣民悲思永慕朕續承大統勉思紹述
前徽教化王遠行陳奏感
先帝之垂恩祝朕躬之衍慶周詳懇至辭意虔恭披閱
之下朕心嘉慰使臣遠來朕已加禮優待至於西洋
寓居中國之人朕以萬物一體為懷時教其謹飭安
靜果能慎守法度行止無愆朕自推恩撫䘏兹因使
臣歸國特頒斯勅並賜糚段錦段大段六十疋次段
四十疋王其受領悉朕惓惓之意是年
賜國王大蠎段糚段倭段各四片金段二閃段藍花段
青花段帽段藍段青段各六綾紡絲各十有八
羅十絹四銀三百兩使臣大蠎段糚段倭段帽
段藍花段青花段藍段各二綾紡絲各六絹四
銀二百兩又
特賜國王貂皮人参各色糚段錦段大段次段洋漆器
瓷器芽茶紙墨絹扇等物是年琉球國王為
賜御書玉器采段謝
恩入貢
賜國王及正副使皆照康熙六十年加賞之例其都通
事賞采段二裏一絹一毛青布六留邊通事同
至京從人毛青布各六留邊從人同伴送官及
土通事彭段袍各一領乂
特賜國王内庫段二十玉器十件玻璃器二種共十件
瓷器十二種共百五十件法瑯器一件松花石
硯二方正使紫巾官内庫段八疋銀百兩又
諭琉球國遠隔海洋該國王受賜不必專遣使臣謝恩
著於正貢之年一同奏謝將此諭該國王知之欽此
五年西洋博爾都噶爾國入貢
賜國王大蠎段糚段倭段各六片金段四閃段藍花段
藍段帽段素段各八綾紡絲各二十二羅十三
絹七貢使大蠎段一糚段倭段各二帽段一藍
花段青花段藍段各三綾紡絲各六絹三銀百
兩護貢官十人每人倭段一藍花段青花段藍
素段綾各二紡絲三紬二絹一銀五十兩從人
三十名每名各紬紡絲三絹二疋銀二十兩廣
東伴送把總彭段袍一領又
特賜國王人參内庫段瓷器洋漆器荔枝酒芽茶紙墨
絹鐙扇香囊等物來使亦加
賜有差又議準蘇禄國入貢其奉表使臣
頒賞及遣官伴送等事宜均照琉球國例舉行
賜國王蠎段六青藍采段藍段青段各十閃段八錦段
六紬羅紗各十來使采段六裏四羅四紡絲絹
各二通事照都通事例賞采段二裏一絹一毛
青布六從人五名賞毛青布各六
特賜國王玉器瓷器等物正使加賞内庫段六銀八十
兩副使段二銀二十兩是年琉球國王入貢
照康熙六十年加
賜之例其肄業官生業成歸國照都通事之例賞給各
采段一裏一毛青布四從人二名照例賞毛青
布各四奉
旨加賞官生内庫段二裏二從人每名官段一七年
諭朕覽禮部具題頒賜朝鮮國王儀物本内開載賞賜
銀百兩又貂皮折銀百五十兩朕思賞賜之例既已
開載貂皮何以又折為銀至於賞銀百兩亦應用儀
物以示朕優重藩王之意爾等酌議具奏其餘鞍馬
段疋等物亦應將精良者賞給著禮部堂官於頒賜
時驗看稽察其所賞正副使臣段疋亦著内庫取用
欽此遵
旨議準賞貂皮一百不必折價其段疋均於内庫取用
令該衙門遵奉施行至賞給國王銀百兩改為
内庫糚段四疋雲段四疋永著為例是年琉
球國入貢照康熙六十年加
賜之例又
特賜國王内庫段二十玉器十件玻璃器二種共八件
瓷器十四種共百五十件法瑯器一白王硯松
花石硯各一方使臣内庫段四銀五十兩又
暹羅國入貢照康熙六十年加賞例
賜國王段羅各十有八紗十有二錦段織金段羅紗各
八王妃段羅紗各六織金段紗羅各四來使四
人每人各段八羅絹五織金羅三裏二布一通
事各段羅五絹三從人各絹三布八
特賜國王
御書天南樂國四字内庫段二十玉器八件法瑯器一
件松花石硯二方玻璃器二種共八件瓷器十
四種共百四十六件貢使内造段八銀百兩
又南掌國入貢頒賞照蘇禄國初次納貢例又
特賜國王玻璃器八件瓷器十八種共百三十三件糚
段大段各四倭段蠎段各二錦段八猩猩氊二
人參六斤正使蠎段一大段三銀百兩副使大
段四銀五十兩九年琉球國入貢照年例加
賞外
特賜王舅玻璃器三玉器三瑪瑙器一石器二銅法瑯
器二青綠鼎一漆器八瓷器十二種共十有九
件乾隆元年暹羅國入貢照康熙六十一年
加
賜之例又貢使呈稱國王衷曲懇祈轉奏乞邀
恩眷
頒賜蠎龍大袍一二襲奉
旨暹羅遠處海洋抒誠納貢除照定例賞給外著特
賞蠎段四端四年琉球國進
登極賀禮並入貢照康熙六十年加
賜之例又
特賜御書永祚瀛壖四字並
勅諭琉球遠隔重洋不必專遣使臣謝恩竢正貢之
年一同奏謝欽此六年南掌國入貢
賜國王蠎段六青藍采段藍素段青素段各十閃段
八錦六紬羅紗各十貢使采段六裏四羅四紡
絲絹各二先目二人采段各三裏各二絹各一
毛青布各六通事二人采段各二裏各一絹各
一毛青布各六後生九名毛青布各六伴送典
史千總彭段袍各一領八年
駕幸
盛京朝鮮國王遣陪臣入貢奉
旨朝鮮世篤忠誠謹遵軌物今朕恭謁
祖陵因至盛京特遣陪臣進表貢獻具見悃忱理合逾
格加恩以昭敬順朕已手書匾額(匾額式表東藩)頒賜再
應如何賞賚著内務府議奏遵
旨議準
賜國王弓矢全副貂皮百鞍馬一紅糚段龍襴段各
四大段紡絲各五正使糚段一段四鞾襪鞍馬
銀五十兩書狀官段二鞾襪銀四十兩大通官
三人每人各賞中段一鞾襪及銀三十兩押物
官十有五人各賞段一銀二十兩從人二十名
各賞銀五兩是年琉球國安南國並入貢
賞賚均照康熙六十年之例十四年暹羅國入貢
照康熙六十一年加
賜之例又
特賜國王
御書炎服屏藩四字蠎段片金段糚段閃段各二錦
段四各色段八玉器六瑪瑙器二法瑯鑪缾一
副松花石硯二方玻璃器五種共十件瓷器二
十三種共百四十六件是年南掌國入貢
賜國王及正使等均照乾隆六年例十六年緬甸
國入貢
諭緬甸越在荒裔自前明嘉靖後職貢不通兹復專
遣陪臣齎表闕廷嚮化奉琛具昭忱悃向來南掌
等國入貢筵燕賞賚均照各國貢使之禮所有緬
甸貢使到京一應接待事宜亦應照各國例以示
綏懷欽此
賜國王蠎段錦段各六閃段八青藍采段藍段素段
紬羅紗各十王妃織金段織金紗織金羅各四
段紗羅各六貢使采段六裏四羅四紡絲絹各
二緬目四人每人采段三裏二絹一毛青布六
象奴十有九名緬役十有四名各毛青布六疋
伴送官彭段袍各一領加
賜國王
御書瑞輯西琛四字青白玉玩器六玻璃器十五種
共二十九件瓷器九種共五十四件松花石硯
二方法瑯鑪缾一副内庫段二十貢使内庫段
八銀百兩十八年西洋國入貢
賜國王及正使均照雍正五年例其副使總理官每
人蠎段帽段各一糚段采段藍花段青花段藍
段各二綾紡絲各四絹二護送官每人各潞紬
紡絲各四絹二銀五十兩從人每名各潞紬紡
絲絹二銀五十兩又加
賜國王龍段四糚段十二糚花段線段各八綾紡絲
各二十二羅十三絹七册頁一瑪瑙玉器六件
法瑯器二種十二件漆器十九種四十八件瓷
器三十三種共一百八十八件及紫檀木器畫
絹香袋香餅紙墨扇茶等物正使糚段二花段
線段四玉器二法瑯器二漆器三種五件瓷器
八種共三十三件及畫絹紙墨扇茶等物又隨
勅書賜國王龍段片金段各二蠎段倭段各三糚段
七花段六閃段花段藍花段青花段藍段青段
帽段線段各四綾紡絲各二十二羅十有三絹
七又五月初一日於
圓明園
賜國王紗四十葛百及香囊香串宫扇藥錠等物正
使紗三十葛四十副使總理官紗十有二葛十
及香囊香串宫扇藥錠等物各有差從人紗五
十葛百
欽定大清會典則例卷九十三
