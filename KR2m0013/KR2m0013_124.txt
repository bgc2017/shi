欽定大清會典則例卷一百二十
兵部
車駕清吏司
郵政上
一置郵直隸順天府屬潞河和合榆河涿鹿漁
陽固節三河河西楊村順義密雲石匣站居庸
保定府屬金臺陘陽白溝宣化汾水翟城歸義
河閒府屬東光瀛海樂城阜城鄚城富莊連窩
天津府屬新橋甎河流河乾寧楊青奉新正定
府屬恆山陘山鎮寧關城伏城西樂元氏順德
府屬龍崗中邱廣平府屬滏陽臨洺叢臺永平
府屬七家嶺灤河灤陽蘆峯口遷安榆關宣化
府屬多倫諾爾蔚州大寧村宣化雞鳴深井堡
滹沱店萬全懷安西城東城長安趙川鵰鶚龍
門榆林土木赤城雲州易州屬清苑上陳淶水
香山倒馬關遵化州屬遵化石門楊樊義豐定
州屬永定趙州屬鄗城槐水共八十二驛軍站
昌平城迴龍觀南口城陰涼崖青龍橋東八里
店土木宣化城響水堡雞鳴榆林堡沙嶺堡枳
兒嶺懷安城太平莊左衞城夏堡共十七站熱
河道屬熱河喀喇河屯八溝塔子溝四旗共五
站古北口管站部員屬鞍匠屯紅旗營十八里
臺坡賴村王家營共五站
盛京屬沙河東關寧遠高橋小凌河十三山廣寧
小黑山二道井白旗堡巨流河嚴千戸屯法庫
舊邊
盛京噶布拉村薩爾滸穆竒十里河東京狼子山
甜水連山關通遠堡薛裏鳳凰城懿路高麗堡
開原共二十九驛吉林屬蒙古豁羅葉赫葉
爾蘇阿爾灘額默爾伊巴旦刷煙伊爾們搜登
吉林烏喇額赫穆拉法推屯伊什鄂莫賀索洛
塔拉畢爾罕河沙蘭寧古塔錦珠鄂佛洛舒闌
發忒哈登格爾者庫蒙古卡倫拉林多渾薩庫
立飛克圖色勒佛特庫弗斯亨富拉渾崇古爾
庫鄂爾豁穆索苖嘠山三姓城蒙古兒河拖來
招孫查包速速毫色席伯舍里白都訥共三十
九站黑龍江屬牟忻速速波爾吉哈查布起
爾鄂多爾圖布拉克查哈河朔胡闌吳蘭諾爾
古魯他喇哈鄂漠多鼐溫拖渾鄂漠忒穆德黑
村齊齊哈爾城塔哈爾村寧年鄂漠拉哈阿拉
博爾敦喀穆尼喀伊喇哈鄂漠默勒根城科羅
洛河喀爾他里希河庫穆勒山額葉勒庫河黑
龍江共二十六站呼倫布俞爾屬西勒圖恩齊
起蒙果爾烏克楚竒赫尼巴木雅爾波和圖庫
爾克特門都克雅克薩吉爾馬臺共十臺山
東濟南府屬安德驛安德水驛良店梁家莊譚
城龍山鎮晏城劉普桃園崮山長城兗州府屬
南城新嘉昌平邾城界河滕陽臨城萬家河橋
新橋開河荆門東昌府屬清源渡口魚邱崇武
茌山清陽太平甲馬營泰安府屬東原安山崔
家莊銅城舊縣新泰楊柳店沂州府屬沂水徐
公店蘭山李家莊郯城紅花埠垜莊蒙陰青州
府屬青社金嶺鎮萊州府屬灰埠登州府屬黃
山鎮共五十驛山西太原府屬永寧鳴謙賈
令盤陀同戈臨汾成晉凌井平陽府屬霍山建
雄普潤蒙城侯馬瑞石仁義大同府屬上盤舖
安銀子甕城西安山陰馬厰太白廣靈朔平府
屬廣武潞安府屬漳澤余吾禠亭汾州府屬玉
亭吳城青龍汾陽洪善義棠蒲州府屬河東樊
橋澤州府屬太行星軺長平喬村平定州屬甘
桃平潭太安芹泉柏井忻州屬九原康家會代
州屬鴈門沙澗原平閙泥絳州屬涑川解州屬
泓芝遼州屬南關沁州屬沁陽權店共五十五
驛軍站平刑廣武水泉三岔五寨神池利民大
同聚樂天成陽和左雲高山右玉威遠平魯井
坪寧武寧化偏頭老營八角共二十二站河
南開封府屬清潁管城大梁陳留雍邱圃田永
新郭店索亭廣武歸德府屬葵邱商邱寗城會
亭太邱石榴堌彰德府屬鄴城宜溝衞輝府屬
衞源新中崇寧亢村淇門廩延懷慶府屬覃懷
武安武陟寧郭河陽河南府屬周南首陽洛口
函關蠡城義昌南陽府屬赭陽宛城博望林水
湍陽&KR1267;水保安汝寧府屬信陽明港遂平確山
西平許州屬許州臨潁郾城新城陜州屬甘棠
硤石桃林鼎湖盧氏光州屬長潭共五十七驛
江蘇江寧府屬六合金陵江東龍江江寧大
勝雲亭龍潭江淮東葛棠邑蘇州府屬姑蘇平
望常州府屬毘陵錫山鎮江府屬炭渚京口雲
陽淮安府屬山陽淮陰清口清河桃源古城揚
州府屬江都界首盂城邵伯廣陵儀徵高郵寳
應安平徐州府屬邳州趙村房村東岸利國桃
山泗亭㟃峿村鍾吾共四十有二驛安徽安
慶府屬練潭同安陶衝吕亭青口小池楓香池
州府屬青陽東流貴池銅陵太平府屬采石櫓
港荻港廬州府屬金斗派河護城店埠三溝梅
心鎮巢高井鳳陽府屬睢陽大店百善夾溝濠
梁王莊紅心定遠池河張橋固鎮滁州屬滁陽
大柳寧國府屬公館共三十有六驛江西南
昌府屬南浦奉新劍江新城瑞州府屬高安南
康府屬安義星子建昌九江府屬潯陽龍城彭
蠡通遠德安南安府屬南埜小溪横浦贑州府
屬攸鎮烏鎮吉安府屬廬陵白水白下五雲臨
江府屬清江金川玉峽廣信府屬車盤共二十
有六驛福建福州府屬三山大田芋原白沙
水口黃田弘路蒜嶺泉州府屬晉安康店錦田
深青大輪建寧府屬太平城西葉坊營頭司建
溪長平太安興田裴村公館小關柘浦人和公
館延平府屬劍浦大橫茶洋嵢峽王臺白蓮三
華雙峯富屯汀州府屬臨汀館前三州石牛平
西九龍玉華明溪藍屋永定興化府屬莆陽楓
亭邵武府屬拏口樵川杭川杉關漳州府屬丹
霞甘棠雲霄平南江東南詔臨漳直隸龍巖州
屬適中共五十八驛浙江杭州府屬武林吳
山浙江會江嘉興府屬西水皂林寧波府屬四
明車廐紹興府屬蓬萊東關西興姚江曹娥嵊
縣新昌台州府屬白嶠桑州金華府屬雙溪瀔
水華溪湖州府屬苕溪衢州府屬上航廣濟亭
步嚴州府屬富春桐江溫州府屬象浦西臯處
州府屬括蒼青田丹峯共三十一驛湖北武
昌府屬將臺東湖山坡官塘鳳山港口咸寧嘉
魚漢陽府屬孝感楊店黃陂漢陽安陸府屬荆
山建陽麗陽石橋石城豐樂郢東襄陽府屬漢
江呂堰鄢城德安府屬安陸應山平靖關雲夢
黃州府屬蘄陽西河齊安李坪羅田陽邏浠川
巴水雙城廣濟黃梅停前孔壠荆州府屬荆南
孱陵孫黃宜都松滋涴市宜昌府屬建平白沙
東湖歸州巴東火峯口共五十一驛湖南長
沙府屬長沙善化寧鄉益陽南岸黃茅湘陰大
荆歸義橋頭岳州府屬岳陽青岡長安雲溪衡
州府屬臨蒸黃堡祁陽排山常德府屬府河大
龍桃源新店鄭家河池辰州府屬界亭辰陽馬
底船溪山塘沅州府屬懷化羅舊沅水便水晃
州永州府屬零陵澧州屬蘭江清化順林共三
十八驛陜西西安府屬順義京兆渭水白渠
店張新豐建忠豐原漆水同州府屬潼關華山
潼津鳳翔府屬長寧岐陽&KR0648;陽隴州岐周陳倉
東河鳳泉漢中府屬柏林黃&KR0309;漢陽開山馬道
青橋松林草凉三岔畱&KR0309;武關梁山順政黃沙
大安延安府屬定邊金明撫安文安千谷乾州
屬威勝邰城永安邠州屬新平宜祿鄜州屬鄜
城三川翟道雲陽綏德州屬青陽義合銀川奢
延石觜河西榆林府屬魚河歸德榆林共五十
八驛甘肅蘭州府屬清水定遠沙井洮陽沙
泥窰店鳳林定羌和政蘭泉摩雲慶平秦州屬
長寧清水秦州秦安禮縣徽縣兩當平涼府屬
高平瓦亭安定荔家堡瓦雲白水隆城涇陽靈
台永寧三營李旺鞏昌府屬隴西寧遠伏羌西
河延壽秤鉤西鞏通安保寧青家乾溝郭城通
渭三岔酒店岷山西津慶陽府屬彭原弘化華
池焦村寧夏府屬在城王鋐大&KR0309;靈州同心紅
山清水興武安定花馬池橫城平羅甘州府屬
甘泉仁壽山丹新河硤口沙河東樂沙井撫夷
涼州府屬武威大河靖邊古浪黑松懷安柔遠
水泉永昌直隸肅州屬黑泉高台酒泉臨水雙
井鹽池深溝西寧府屬冰溝老鴉嘉順平戎西
寧朝天堂擺羊戎向陽直隸階州屬階州文縣
成縣小川殺賊臨江莊浪廳屬松山平城寬溝
三眼井塘坊南大通紅城苦水西大通通遠平
番武勝岔口鎮羌西路廳屬渠口寧安沙泉中
衞營盤勝金關長流水三塘水安西府屬布隆
吉柳溝安西瓜州小灣沙州肐搭井甜水井惠
回堡赤金湖赤金硤靖逆共一百三十有七驛
四川成都府屬漢州陽安龍泉錦官新都保
寧府屬劍門武連劍州柳池溝神宣問津昭化
敘州府屬隆昌永寧普市赤水河重慶府屬榮
昌永川長壽朝天白市來鳳䕫州府屬萬縣雲
陽奉節水橋雅州府屬雅安百站清溪泥頭沈
村烹&KR0309;打箭鑪綿州屬綿州魏城羅江德陽梓
潼瀘州屬納溪林坎江門資州屬資州南津内
江忠州屬墊江梁山崇慶州屬新津卭州屬白
鶴天全州屬榮經共四十九驛廣東廣州府
屬安遠西南五仙肇慶府屬壽康崧台麟山南
雄府屬凌江始興湞陽韶州府屬芙蓉共十驛
廣西桂林府屬城南東江白雲大龍古祚三
里平樂府屬昭潭龍門梧州府屬府門藤江共
十驛雲南雲南府屬楊林滇陽板橋曲靖府
屬松林炎方霑益倘塘馬龍易隆南寧三岔白
水多羅古城威寧可渡共十有六驛貴州貴
陽府屬皇華新增龍里鎮遠府屬鎮遠偏橋安
順府屬坡貢郎代安莊威清平&KR0309;普利都勻府
屬清平平越府屬酉陽興隆楊老重安江思州
府屬青溪玉屏南籠府屬阿都田白沙關上寨
楊松劉官屯亦資孔共二十四驛貴陽府屬貴
定站鎮遠府屬施秉站平越府屬黃平站安順
府屬清鎮站安平站普定站鎮寧站南籠府屬
列當站礶子窰站共九站
一郵符順治初年題準勘合火牌内填注奉差
官役姓名並所給夫馬車船廩給口糧數目如
填注遺漏罰俸六月應用硃筆用墨筆者罰俸
三月二年題準文武各官奉
旨馳驛者夫船馬匹照例填給其有
恩禮優崇者酌量奏請加增夫以八十名船以二隻
馬以十有八匹為率又題準文武各官奉差
帶有盔甲軍器者加馬一匹又題準外國
朝貢入京夫馬船廩糧按人數方物多寡給與勘
合回日領有
勅書者加馬一匹有
賜物者酌量給車又題準運同運判同知通判奉
調督餉隨征及府佐教職等官應聘隔省考試
者均給勘合馬三匹不用馬者每馬準折夫三
名水路船一隻夫六名又題準初選雲貴四
川甘肅之知州知縣通判都司守備自京赴任
者均給勘合馬二匹夫八名水路船一隻夫六
名司府首領州縣佐貳雜職衞所千總自京赴
任者均給火牌六七品者馬二匹八九品未入
流者馬一匹水路船一隻不支廩給如繫升任
補任非初選者不給又題準雲貴會試舉人
廷試貢生均給火牌每名馬一匹驢一頭不支廩
給回日仍準換給又題準直省督撫提鎮等
每年將用過部頒勘合火牌造具清册題報到
日分送部科察覈有違例者參處又題準應
給勘合各官在京由部填給在外由該省驛傳
道按照品級填給至赴任各官有例應給勘合
者該員已經領用後因搬接家眷復行請給者
不準七年題準雲貴舉人貢士停止給驢只
給馬一匹又題準在京一品至九品在外文
職道以上武職游擊以上在任在差病故者均
給勘合京官一品至五品外官道游擊以上陸
路夫十有六名馬四匹京官六品以下陸路夫
十有二名馬二匹水路各給船一隻又題準
直省齎奏人等皆用部頒火牌司驛官驗明方
準應付如有自發牌票索取夫馬者不準應付
違者部科察參與受同罪十二年議準勘合
内廩給一品官給銀二錢二品官一錢八分三
品官一錢六分四五品官一錢四分六七品官
一錢二分八九品官一錢火牌内口糧每分給
銀五分以錢折銀者照時價合算又議準勘
合内各官從役及八旗各官親隨兵每人各給
口糧銀五分十二年題準文武各官隨征陣
亡者均給勘合文職七品以上武職四品以上
陸路夫十有六名馬四匹文職八品以下武職
五品以下陸路夫十有二名馬二匹水路各給
船一隻十三年題準官員奉差者一品官從
役七名馬十匹二品官從役六名馬八匹三品
官從役五名馬七匹四品官從役四名馬六匹
五六品官從役三名馬五匹七八品官從役二
名馬三匹庫使通事領催從役一名馬二匹兵
丁馬一匹十七年題準廣西省文職八品以
下武職五品以下在任病故者均給勘合送其
骸骨回籍陸路夫十有二名馬二匹水路船一
隻康熙五年題準駐防官兵從陸路行者所
有應帶之馬沿塗每宿給空草歇餧處給草料
若無馬者每四人給車一輛無車處每車折給
夫四名又題準駐防官兵往江寧京口杭州
者給船福建廣東等處者濟寧以北給車濟寧
以南給船十年題準雲貴四川三省病故文
武官照廣西例給與勘合又題準一品至九
品奉差各官帶有
詔勅節册者均加馬二匹十一年題準雲貴舉人
初中進士回籍者準照原來火牌給與驛馬
又覆準督撫提鎮有本章並公務例應馳驛者
準用部頒勘合火牌司驛官驗明方準應付有
私用驛遞夫馬並差遣家人兵役私發牌票索
取夫馬者皆降二級調用司道副將以下各官
私發牌票索取夫馬者降二級調用該管之督
撫提鎮失察者降一級畱任如督撫提鎮及司
道副將以下各官之家人兵役並無牌票倚勢
索取夫馬本官察出拏究者免議至私發牌票
司驛官不加盤詰即行應付者革職將私發牌
票據實詳報者令其離任以應升之官即用若
司驛官已將私發牌票詳報督撫提鎮及該管
上司容隱不揭參者皆降二級調用駐防將軍
都統以下各官私用驛遞夫馬及私發牌票者
照此例議處又題準督撫提鎮每年所用勘
合火牌由部編號給發兩江閩浙湖廣陜西兩
廣雲貴各總督繫兼管兩省及漕運總督均給
火牌二十張直隸總督蘇州安慶浙江湖北湖
南西安甘肅各巡撫均給火牌十有八張山東
山西河南江西福建廣東廣西雲南貴州各巡
撫均給火牌十有六張甘肅提督給勘合十張
火牌四張直省提督各給火牌四張總兵官各
給火牌三張奉天府尹直省學政各給火牌四
張鹽政各給火牌二張至管驛傳之司道所用
勘合火牌難定額數於將用完時約計一年應
用若干請部給發以上給發勘合火牌該督撫
衙門及管驛傳司道動用者由該督撫於年終
造册奏銷提鎮動用勘合火牌造册送總督奏
銷無總督省送巡撫奏銷如未曾動用將見存
勘合火牌數目咨部奉天府尹火牌彙入
盛京兵部造册奏銷學政鹽政有動用火牌者於
年終造册奏銷由部彙齊察覈一本題覆又
題準勘合火牌多填馬一匹者罰俸六月二匹
罰俸一年三匹降一級調用六匹以上降二級
調用十匹以上降三級調用又題準官員將
不應給驛之人濫給勘合火牌或多支驛站錢
糧者降一級調用如多支隨即扣解者罰俸六
月十三年題準八旗文武各官奉差者應分
别緩急給與勘合尋常緩差一品官從役七名
馬十匹二品官從役六名馬八匹三品官從役
五名馬七匹四品官從役四名馬六匹五六品
官從役三名馬五匹七八九品官從役二名馬
三匹庫使領催前鋒護軍各項執事人從役一
名馬二匹驍騎馬一匹此内文職左副都御史
通政使大理卿詹事照二品官例四五品京堂
翰詹衙門贊善檢討以上各官科道郎中照三
品官例員外郎主事鳴贊照四品官例内閣典
籍中書司務司庫照六品官例筆帖式不論品
級照八品官例若繫急差一二品官從役四名
馬六匹三四品從役二名馬四匹五品以下從
役一名馬二匹庫使領催前鋒護軍各項執事
人驍騎馬一匹至於應帶親隨兵公侯伯領侍
衞内大臣都統前鋒護軍各統領滿洲副都統
不得過三名大學士内大臣尚書左都御史子
蒙古漢軍副都統不得過二名散秩大臣侍郎
左副都御史學士通政使大理卿詹事王府長
史參領男副參領前鋒侍衞佐領皆一名每名
給馬一匹又題準齎進本章用小匣裝盛不
得過十斤若送册籍用馬䭾載不得過六十斤
違者司驛官據實申報照例議處十五年議
準督撫提鎮特參貪官巨憝及具題大計軍政
薦舉奏銷錢糧等事準用火牌一張填馬二匹
如同駐劄一城同日拜發者統用火牌一張亦
止填馬二匹其餘尋常事彙至三件以上封固
由驛站遞送倘事簡衙門填及三件者亦封固
由驛站遞送倘違例專差填用火牌者部科覈
參照多填馬匹例議處又議準奉差官役由
部於所給勘合火牌尾後將騷擾驛遞多索夫
馬車船及不鈐印信處分之例兼錄清漢字一
紙黏貼交接處所用印鈐蓋奉差官役照數支
取並無騷擾多索經過司驛官即於黏貼紙内
填注應付數目用印鈐蓋有騷擾多索者一面
申報督撫指名題參若奉差官役無經過司驛
官印信鈐蓋及司驛官不即鈐蓋印信者皆照
例議處十六年題準文武各官自一品至九
品升選赴任及鹽差稅差夫馬車船均不準給
鹽差稅差齎
勅人所騎之馬亦不準給又題準恭遇
車駕巡幸扈從官兵人等所用之馬由部於八旗官
馬内奏明撥給至各處有需用驛站車馬者由
部詳覈定例相符照咨撥給入於每月所用車
馬數内繕摺奏
聞若定例向無開載者照各處具奏之數撥給倘不
及具奏準照例先行撥給仍令補奏或在沿塗
或在
駐蹕處馬有倒失損傷者具奏換給不及具奏者準
照數換給亦令補奏又題準部院各衙門一
應差遣不論緩急先將緣由奏明奉
旨後知照本部給勘合火牌若不具奏移咨取用者
不準至例應給者仍照舊行又題準奉差官
役若應付飯食不準重支廩給口糧應付廩給
口糧不準重支飯食其緊要急差飯食廩糧皆
準支給二十二年題準鹽差稅差夫馬車船
永不準給此外文武大小各官各照例給與勘
合火牌又題準八旗官兵前往駐防除近京
百里以内者無庸給車外其餘由部給與沿塗
車票將軍都統車八輛副都統七輛協領及三
品等官五輛佐領及四品等官四輛防禦及五
品等官三輛驍騎校筆帖式及六品等官二輛
領催驍騎礮手匠役人等一輛又題準八旗
官兵前往駐防將軍都統準帶馬五十匹副都
統四十匹協領及三品等官三十匹佐領及四
品等官二十匹防禦及五品等官十五匹驍騎
校筆帖式及六品等官十匹領催驍騎礮手六
匹匠役人等三匹由部移咨戸部給與沿塗草
料如馬數多者止照定例支給少者照實數支
給又題準八旗官兵前往駐防將軍都統準
帶家口四十人副都統三十五人協領及三品
官三十人佐領及四品官二十人防禦及五品
官十四人驍騎校筆帖式及六品官十二人領
催驍騎礮手七人匠役人等五人均由部移咨
戸部給與沿塗口糧如家口數多者止照定例
支給少者照實數支給其前往在近京百里以
内者不給口糧又覆準廣西初選文武官自
京赴任者照雲貴四川甘肅之例給與勘合火
牌二十六年題準八旗文武各官奉差者分
别緩急給與勘合除前往江西福建浙江湖南
西安甘肅四川廣東廣西雲南貴州等遠省仍
照康熙十三年定例遵行外其前往直隸
盛京山東山西河南安慶蘇州湖北等近省者尋
常緩差一品至六品官所有從役各減二名馬
各減二匹七八九品官從役各減一名馬各減
一匹若繫急差一二三品官從役各再減一名
馬各再減一匹四五六品官馬各再減一匹七
八九品官從役止一名馬止二匹不必再減
二十八年覆準驛傳道私發牌票違例支取夫
馬者革職三十年覆準雲貴廣西四川文職
八品以下武職五品以下有丁憂休致裁汰降
調卸事後五月内病故者照在任病故例給勘
合送其骸骨回籍過五月者不準至領憑前往
雲貴廣西四川未經到任在此四省地方病故
或由此四省升往别省在此四省地方病故者
報明地方官轉詳督撫亦準給勘合其犯罪革
職病故者不準又題準奉天將軍及
盛京各衙門公事所需勘合火牌皆於
盛京兵部取用每年由部給發勘合火牌各二十
張交貯備用其用過數目該部於年終造册奏
銷至
盛京
三陵掌關防官由部各給發火牌三張遇有應用之時
該管關防官將用過緣由數目報
盛京兵部察覈彙入該部一案奏銷又題準吉
林黑龍江將軍給發勘合火牌各十張其餘各
處將軍給發勘合火牌各四張專城副都統給
發勘合火牌各三張如有公事用過勘合火牌
年終將用過緣由數目造册奏銷三十一年
議準直省文武各官及駐防將軍都統副都統
有慶賀表箋不許專差齎送擾累驛站有總督
省分彙入總督衙門恭進無總督省分彙入巡
撫衙門恭進至奉天吉林黑龍江將軍慶賀表
箋專差恭進其所屬各副都統彙入各該將軍
衙門恭進三十四年議準公事差遣有應撥
兵護送者照勘合火牌之例給與兵牌以憑沿
塗察照應付其私事一槩不準撥兵各督撫提
鎮一年撥過兵若干名詳開護送緣由於年終
造册報部察覈彙題又覆準官員解送内外
錢糧均給勘合同知通判馬三匹州縣及佐雜
等官馬二匹不給廩給口糧其齎送
陵寢祭品
御用之物並解鄉試卷進京者亦照此給勘合又
題準各關差解送稅課除擡銀人夫照數給火
牌護送兵丁酌量給兵牌其驛馬槩不準給
三十八年奉
旨侍衞内監等騎驛馬者給飯食不必給廩糧又題
準雲貴廣西四川文職八品以下武職五品以
下各官病故骸骨若無親僕有同鄉之人可以
帶回者該督撫察明給勘合三十九年覆準
奉差官役有例應撥兵護送者由部給以兵牌
亦照勘合火牌之例並給尾單兼錄清漢黏貼
兵牌之後於交接處用印鈐蓋令沿塗營汛官
驗明照數撥兵即於尾單内填明並無多索亦
無遲誤字樣用印鈐蓋若有藉稱緊急將兵牌
不與驗看額外多索擾累者該營汛官毋得鈐
蓋印信據實揭報本部參奏繫官革職繫役杖
一百多索兵一名者官降三級調用役杖八十
二名者官降四級調用役杖九十三名以上者
官革職役杖一百倘並無兵牌詐索護送兵者
該營汛官一面申報該督撫一面報部有職者
革職無職者審究治罪至奉差官役並無擾累
多索營汛藉端遲延不即鈐蓋印信者許官役
據實申報將該營汛官降一級調用四十五
年覆準給發勘合火牌將應經由之州縣驛站
並中道東道西道填注明白如奉差官役不遵
勘合填注繞道行走除該官役照例處分外將
首先濫應官一并議處又議準自京奉差往
各省官員人等及外省奉差來京者所用夫馬
船車數目奉差緣由並勘合火牌内填注廩糧
若干於每月終繕摺彙奏五十一年覆準督
撫司道家人私騎驛馬及因事騷擾需索者司
驛官即報部參奏若徇庇不報或由部察出或
被人首告督撫司道並濫應司驛官一并議處
又覆準一應奉差官役所領勘合火牌兵牌
事竣即行繳銷如遲延三日以外不繳銷者察
出官罰俸三月役笞五十五十五年奉
旨督撫提鎮有緊要奏摺差千總等官或差兵丁或差
家人齎進者每一次止許用馬二匹又議準駐防
官兵所帶之馬除近京之直隸山東山西河南
盛京綏遠城察哈爾游牧等處均無庸於中塗歇
餧外其駐防廣州準在山東兗州府江西南昌
府各歇餧二十日福州準在江南揚州府浙江
杭州府各歇餧二十日成都涼州寧夏準在山
西太原府陜西西安府各歇餧二十五日西安
準在山西太原府歇餧二十五日荆州準在河
南衞輝府歇餧二十五日江寧京口杭州準在
山東兗州府歇餧二十五日吉林黑龍江春季
準在
盛京歇餧二十日冬季準在
盛京歇餧三十日又議準
盛京寧古塔因公事差遣騎自已馬匹來京者由
部移咨戶部給與十日口糧如在京候部題覆
者給與二十日口糧回日每馬日給空草一束
若繫牧場馬匹日給料二升雍正元年
諭驛站關繫重大經朕屢加嚴諭然其間積弊難以盡
詰有在官之累有在民之累如直隸山西差徭更為
浩繁雖驛馬足數亦供應不敷乃内而兵部外而驛
道於給發馬匹時官吏通情受賄往往所給浮於勘
合之數且行李輜重皆令驛卒乘馬背負多至八九
人不等所到州縣以見馬換馬向有舊例不敢詰問
至督撫提鎮經過之處更惟命是從嗣後照勘合之
外有敢多給一夫一馬者許前塗州縣即據實揭報
都察院以聽糾參如甲縣容情不揭而乙縣揭報者
並甲縣一并治罪其督撫提鎮騷擾驛遞者皆照此
例庶少蘇在官之累至若河南山東諸省離京稍遠
謂耳目易欺每驛額設馬匹不過十存三四其草料
工食仍照舊開銷且逐年詳報倒斃侵蝕買補之價
差使一至則照里科斂將民間耕種牲畜強令當差
令其自備物料跟隨守候種種累民尤屬不法著該
地方督撫將所有驛站逐一徹底清察闕額者勒令
補買至科斂民間牲畜尤當勒石永禁違者即從重
治罪欽此又覆準將軍督撫提鎮以下各官如有
家人衙役擅騎驛馬需索驛遞財物令司驛官
申報上司該上司即行指參如容隱不參將該
上司照徇庇例議處又奏準營汛額兵原為
操防而設除頒
詔遣祭解運
御用之物及奉差官領有
勅印並解運餉銀段疋等項押解人犯均給發兵牌
撥兵護送外其餘升任赴任或尋常事奉差及
駐防官挈帶家口行走者均不準給發兵牌
又議準督撫提鎮及駐防將軍都統等有緊要
奏摺準差人馳驛用馬不得過二匹若以尋常
奏摺擅差人馳驛者察參照例議處二年覆
準奉差官役騷擾驛站者許司驛官申報如司
驛官應付遲誤亦許奉差員役申報若已經申
報而督撫不參及失於覺察者照例議處四
年議準各省巡察官一年之内遍經所屬地方
按照品級給勘合沿塗有驛站者照例應付無
驛站者地方官酌量應付其駐劄之處準日支
廩給口糧又議準官員無論内地口外凡有
一年差遣者給勘合照各省巡察官之例行
又議準奉天將軍及
盛京五部府尹各衙門齎送
陵寢祭品並一應本章及關繫地方緊要之奏摺每年
進貢之物均用勘合火牌其餘不準又奏準
駐防官兵家口歸旗該管官將家口實數出具
保結呈報該將軍都統等填注勘合給與車船
口糧交與押送官兵約束回京如有在塗病故
逃走者報地方官出具印結黏在勘合之上其
口糧即行住支如家口數目不符多領口糧者
該旗覈參將開報不實之駐防佐領防禦驍騎
校降一級調用協領參領罰俸一年將軍都統
等罰俸六月押送官多領口糧者照多支廩給
例議處若家口在塗生事將約束不嚴之押送
官降一級調用又議準三品以上官準給引
馬二匹包馬四匹四五六品官引馬一匹包馬
二匹七八九品官引馬一匹包馬一匹無職人
等包馬一匹其包不許過六十斤違者照例議
處六年議準八旗奉差各官給馬雖有定例
但口外軍臺原與内地不同所有馬駝自應酌
減方於軍臺有益嗣後一品官應給馬十匹者
止給六匹二品官應給八匹者止給五匹三品
官應給七匹四品官應給六匹者均止給四匹
五六品官應給五匹者止給三匹七八九品官
應給三匹者止給二匹庫使領催前鋒護軍各
項執事人等應給二匹者止給一匹驍騎照舊
給一匹此内文職左副都御史通政使大理卿
詹事照二品官例四五品京堂翰詹衙門贊善
檢討以上各官科道郎中照三品官例員外郎
主事鳴贊照四品官例内閣典籍中書司務司
庫照六品官例筆帖式不論品級照八品官例
至於包馬䭾載行裝勢所必需但口外無善於
背包之人嗣後三品以上官給駝二隻六品以
上官給駝一隻七品以下官及無職人等給䭾
馬一匹引馬親隨兵之馬自一品以下各官均
停止不給又議準漕運總督於糧船過淮之
後押尾趲運北上經過州縣驛上水給夫不得
過八十名下水給夫不得過五十名所有用過
夫數造入奏銷册内報部察覈十年議準督
撫有會審察勘等事在該管境内行走不由部
給發勘合者所需夫役臨時酌用不許過六十
名道府及直隸州下縣盤察及各官奉督撫差
委盤察者酌用夫役不許過三十名十三年
議準奉差官役所帶之包不許過六十斤首站
應付包馬時稱準斤數無浮於應付簿上注明
鈐印每夜住宿之驛司驛官再加察驗亦於簿
上注明某驛驗過並無重包字樣若有過六十
斤者稱出斤數詳報重至七十斤者官降一級
調用役杖六十再有重者每十斤加一等重至
百斤以上者官革職役杖一百倘司驛官明知
重包故為徇隱不報經下站察出將徇隱官一
并議處又議準解運銅鉛在三十萬斤内者
準撥護送兵十二名若銅鉛數有增減撥兵亦
酌量增減押解人犯每犯撥護送兵二名其隨
行妻子不在撥兵之例或有重大要犯妻子亦
應撥兵護送者該督撫臨時酌增仍將緣由報
部察覈至解運餉銀及各項物料數目不能豫
定所有撥兵護送之處該督撫酌量辦理均於
兵牌内明白登注又議準奉天將軍齎進本
章每次差官一人領催驍騎各一人準用馬四
匹五部尋常本章每月一次交直月之部委官
同領催彙送並載本章車馬及引馬共準用七
匹府尹及稽察御史齎進本章或差役或差家
人每次準用馬一匹又議準駐防將軍都統
副都統等因齎進本章用火牌者一張止準填
馬二匹惟吉林寧古塔黑龍江等處地處口外
路塗遙遠該將軍都統副都統等齎進本章準
差正副二人每人準帶從役一人如有官物需
人背負者於火牌内注明緣由倘違例多用照
多填馬匹例議處乾隆四年奉
旨覽兵部所奏驛站月摺由奉天三處移住京師之
新滿洲索倫烏喇齊等接取家眷照馳驛例應付
廩給口糧夫賞給伊等驛馬原繫特恩接取家眷
乃伊等私事非奉差可比復應付廩給口糧殊覺
太過嗣後有似此告假接取家眷者止準應付驛
馬又議準巡漕御史駐劄淮安濟寧者陸路給
馬水路給船駐劄天津者給船不給馬駐劄通
州者馬船皆不給如有公事巡行將坐糧廳船
撥用至廩給口糧均一例支領又題準巡漕
御史所用船若州縣驛並無額設者按道塗遠
近每里折價銀三分交該御史雇覓民船該督
撫將折給價銀造入驛站案内奏銷六年奏
準奉差官役執有勘合火牌藉稱緊急不與司
驛官驗看騷擾驛遞多索夫馬車船者司驛官
毋得鈐蓋印信一面將騷擾多索情由揭報本
部並都察院據揭參奏將騷擾驛遞者繫官革
職繫役杖一百多索馬一匹車一輛船一隻者
官降三級調用役杖八十馬二匹車二輛船二
隻者官降四級調用役杖九十馬三匹車三輛
船三隻者官革職役杖一百至每馬一匹不用
者止準折夫三名若多索夫一名者官降一級
調用役杖六十二名者官降二級調用役杖七
十三名以上者官降三級調用役杖八十六名
以上者官降四級調用役杖九十九名以上者
官革職役杖一百如奉差官役多索夫馬車船
司驛官容隱不揭經下站揭報將容隱官照徇
情例議處若並無勘合火牌詐索夫馬車船司
驛官一面詳報該管督撫題參一面報部有職
者革職無職者審明治罪駐防各官有騷擾多
索者照此例議處又奏準奉差官役並無騷
擾多索司驛官藉端遲延不即鈐蓋印信者許
官役據實申報將司驛官照稽遲應付例議處
又奏準督撫提鎮將不應撥兵護送之事私
發牌票擅行撥兵及私騎營馬者降二級調用
至司道副將以下各官私發牌票擅行撥兵及
私騎驛馬者降二級調用失察之該管督撫提
鎮降一級畱任又奏準在京大小各官奉
旨出差者均給與勘合公侯伯大學士尚書左都御
史廩給一分從役七名口糧七分馬十匹水路
船一隻夫十四名侍郎學士廩給一分從役六
名口糧六分馬八匹水路船一隻夫十二名左
副都御史宗人府丞通政使大理卿詹事均照
侍郎學士例應付鑾儀使廩給一分從役五名
口糧五分馬七匹水路船一隻夫十名太常光
祿太僕卿及少卿大理少卿順天府尹府丞左
右通政(乾隆十年裁右改左為通政副使後同)參議鴻臚卿少卿
侍讀學士侍講學士侍讀侍講修撰編修檢討
少詹事庶子諭德洗馬中允贊善祭酒司業給
事中御史郎中廩給一分從役五名口糧五分
馬七匹水路船一隻夫十名内閣侍讀員外郎
主事庶吉士都察院經歴廩給一分從役四名
口糧四分馬六匹水路船一隻夫八名内閣典
籍中書中書科中書舍人司務廩給一分從役
三名口糧三分馬五匹水路船一隻夫八名大
理寺正寺副評事太常寺博士通政使司鑾儀
衞各經歴國子監監丞詹事府主簿欽天監監
正太醫院院使均照此應付翰林院典簿國子
監博士助教光祿寺署正典簿太常寺寺丞典
簿欽天監監副太醫院院判鑾儀衞各官廩給
一分從役二名口糧二分馬三匹水路船一隻
夫六名翰林院待詔孔目司經局正字國子監
典籍學正學錄鴻臚寺鳴贊主簿序班欽天監
五官正主簿太常寺贊禮郎祠祭署奉祀太醫
院御醫吏目均照此應付以上各官有不用馬
者每馬一匹準折夫三名此内欽天監各官奉
差者加馱羅經時辰香馬一匹太醫院各官奉
差者加馱藥馬一匹其一品至九品各官如有
奉
特旨馳驛者即照出差例應付廩給口糧均不支
又奏準總督自京赴任者給勘合夫二十二名
馬七匹巡撫提鎮自京赴任者夫二十名馬六
匹水路各給船一隻廩給口糧均不支如督撫
提鎮奉調來京奉有
特旨馳驛者照此應付又奏準在京各官奉差提
督學政赴任者給勘合侍郎學士以上及左副
都御史宗人府丞通政使大理卿詹事夫二十
二名馬七匹太常光祿太僕各卿大理少卿左
右通政侍讀學士侍講學士少詹事祭酒夫二
十名馬六匹鴻臚卿太常太僕各少卿侍讀侍
講庶子諭德洗馬夫十八名馬四匹通政使司
參議光祿鴻臚各少卿修撰編修檢討中允贊
善司業給事中御史夫十六名馬三匹以上各
官水路各給船一隻廩給口糧均不支又奏
準司道副參游等官有奉
特旨馳驛者給勘合布政使按察使馬七匹副將馬
五匹道馬六匹參將馬四匹游擊馬三匹不用
馬者按馬折夫水路各給船一隻廩給口糧均
不支又奏準衍聖公
朝賀入
覲襲封來京者給勘合馬十匹不用馬者按馬折
夫水路船一隻五經博士
朝賀來京者給勘合馬五匹不用馬者按馬折夫
水路船一隻廩給口糧均不支又奏準在京
各官出使外國封王給一品服色者照一品例
給勘合又奏準八旗文武各官奉差者或繫
緩差或繫急差不必分别近省遠省所有應減
馬數照康熙二十六年議定之例行八年奏
準駐防各官因老病告休並候補承襲歸養回
京者車輛口糧仍照原去之數給其降調回京
者照所降之級給革職者照驍騎例給至官兵
骨殖家口回京由水路行者原有按數給船之
例若由陸路行者作何給車例無開載嗣後官
員骨殖每一具給車一輛每家口六人給車一
輛兵丁骨殖每一具算家口一人合算四人給
車一輛如無骨殖仍每六人給車一輛十年
覆準從前山海關外未有驛站是以設立官兵
傳遞軍務此臺馬之所自起迨後已經設立驛
站所有官兵遂為沿塗防汛之用乃奉天將軍
等遇有奏摺仍騎官兵之馬未免苦累嗣後該
將軍有緊要奏摺照例準騎驛馬若尋常奏摺
自備脚力不許擅騎官兵防汛之馬又奏準
八旗文武各官奉差者皆照品級給以勘合馬
匹廩糧各有定數惟内府三旗武職各官與八
旗武職品級懸殊其應得馬匹廩糧例無開載
是以辦理互異嗣後凡内府三旗武職各官奉
差者按其實在品級給與以昭差等十二年
奏準
欽差大臣前往山西河南察覈軍政察哈爾等處點
驗盔甲軍器本部隨往之司官筆帖式照例給
與八旗官馬不得用驛馬十八年奏準恭遇
車駕巡幸一應扈從人等需用車馬除在八旗官馬
内撥給及由京雇備長車外尚有由驛站支取
應用者若不豫定章程沿塗不免騷擾按各衙
門所有册籍行裝均自行雇備車馬馱載惟内
閣理藩院向由驛站應付事不畫一嗣後應請
停止又本部向有隨營馬三十匹帳房印箱等
項即用此馬馱載嗣後亦自行雇備將隨營馬
酌畱二十匹以待緊急差遣他事不準擅用至
欽天監候時之博士等騎馬準於八旗官馬内
撥給更鼓車準於順天府支領長車武備院匠
役騎馬準於八旗官馬内撥給均不許驛站應
付鑾儀衞校尉署史騎馬載駕衣車例應按站
分班更換向繫本部館所槽頭帶票在驛站支
取每多需索嗣後槽頭不許前往即於該衙門
扈從官内遴委一人持票支取應用並不得令
校尉署史私到驛站更換車馬致滋弊竇違者
照例責懲十九年奏準駐防各官赴任皆按
品級給與車馬口糧及草料除車輛口糧各處
例皆畫一無庸置議外惟馬匹一項江寧京口
杭州福州荆州西安寧夏涼州成都廣州及寧
古塔黑龍江等十二處向有中塗歇餧之例至
乍浦莊浪及拉林吉林白都訥三姓渾春默爾
根齊齊哈爾胡蘭呼倫布俞爾等處同一道遠
駐防又例不歇餧事不畫一且駐防各官挈家
眷按站行走於中塗並不住歇是以江寧等處
向來請領歇餧草料者亦屬稀少應將中塗歇
餧馬匹之例停止二十年覆準雲南貴州四
川廣西甘肅五省初選文職知州以下武職都
司以下原有給與勘合赴任之例但見在月選
文武各官均準借支養廉路費已屬充裕所有
勘合填給馬船之例請停止
一驛費原定驛站歲需夫馬工料修造車船廩
給口糧及棚䥷鞍屉柴薪鐙油藥材雜支所有
各項錢糧約計應用之數各於該省田賦内照
數編徵直隸額徵銀六十八萬五千八百六十
三兩九錢五分有竒米二千四百十有五石六
斗豆九千四百二十四石八斗麥麩二千六百
九十二石八斗山東銀三十萬三千六百四十
四兩五錢七分山西十有八萬一千九百二十
八兩七錢八分河南五十八萬二千六百二十
一兩七錢四分江蘇十有九萬一千三百三十
七兩六錢安徽十有三萬五千九十八兩二錢
江西十有八萬二百八十五兩二分福建六萬
五千六百五兩六錢五分浙江十萬九千五百
三十九兩五錢二分湖北二十萬七千六百二
十七兩四錢三分湖南十有四萬一千九百九
十五兩六錢七分西安二十六萬一千七百十
有二兩六分甘肅十有三萬七千二百五十五
兩八錢一分米七千七百三十二石九斗八升
五合豆二千一百五十八石二升草八萬五千
七百六十六束四川銀五萬八千四百五十二
兩二錢二分廣東三萬四千五百五十三兩一
錢二分廣西三萬五百四十五兩二分雲南四
萬六千五十四兩四錢五分貴州七萬四千八
百九十一兩三錢六分各有竒用有存剩及或
有裁減報部充餉順治八年題準各省驛站
錢糧支用數目該管驛傳道於歲終彙造清册
呈報該撫覈明具題由部察覈奏銷又題準
本部館所監督於滿司官内遴選一人指名奏
補三年一次更代所有歲需夫馬車及各項錢
糧令其經管每季將應用數目造報車駕司覈
明具稾請咨戸部支領據實給發應用如馬有
闕額疲瘦及夫車短少將該監督劾參十年
覆準直省驛站錢糧責成驛傳道令各州縣將
支用款項造具清册呈送由該道覈明彙報該
撫具題至田賦項下額徵驛站錢糧將經徵州
縣官完欠數目明白登注以憑分别考成康
熙六年題準各省驛站有於常例之外動用錢
糧者由該撫報部覈給若因兵馬動用者由該
督報部覈給又題準各省驛站錢糧奏銷統
限次年五月内具題造册分報部科察覈又
題準驛站額徵並協濟錢糧以及抵兌等項均
作十分考成將夫馬工料修造車船廩給口糧
雜支雇募價直造册共為一疏於次年五月具
題逾限照例議處七年覆準驛站夫馬小建
截曠皮臟變價等項各該撫察明扣存以濟撥
補衝繁驛站不敷之用十一年題準
盛京歲需驛站馬價銀二千二百六十四兩廩給
車價銀七千九十六兩九分由戸部給發司驛
官造具支用清册呈報
盛京兵部侍郎具題由部察覈奏銷吉林歲需驛
站馬牛價銀四千三百六十五兩一錢廩給銀
五百兩黑龍江歲需驛站馬牛價銀三千五百
六十五兩廩糧銀千兩均由戸部給發各司驛
官造具支用清册呈報各該將軍具題由部察
覈奏銷又題準各省驛站奏銷册每省造一
省總每府造一府總以節年存剩為舊管以額
設實徵為新收以夫馬車船各項工料及廩給
雜支雇募價直為開除以本年支用存剩及建
曠皮臟變價並節年存剩為實在一府各為一
本然後將州縣驛逐一分晰務與府總相符府
總務與省總相符至災蠲一項原繫戸部題準
所有驛站項下應蠲細數均於驛站奏銷案内
聲明以憑本部移咨戸部如果相符即為察覈
題覆又題準驛站每年扣存建曠皮臟變價
並各項存剩銀由部於奏銷後移交戶部充餉
如有衝繁驛站不敷及災蠲闕額者轉咨戶部
撥給十二年題準張家口歲需驛站銀三千
三百十有九兩四錢七分米八十六石四斗豆
千四百四石草二萬一千六百束由戶部給發
司驛官造具支用清册送部察覈奏銷又題
準喜峯口歲需驛站銀五千一百四十三兩七
錢二分八釐獨石口歲需驛站銀一千一百三
十八兩五錢六分豆八百六十一石六斗均由
戸部給發各司驛官造具支用清册喜峯口由
熱河副都統咨送獨石口由古北口提督咨送
由部察覈奏銷十四年議準司驛官藉口錢
糧應付不敷私令民間幫貼者降三級調用
又議準經管驛站上司將應給錢糧不照數實
給者照貪官例議處又議準驛站錢糧如夫
馬車船工料價直以及雜支等項不但各省不
同卽一省之中亦有多寡及本色折色不等此
皆因地制宜自當永遠遵守不得任意增減嗣
後奏銷册内分晰開造毋許籠統不分致滋朦
溷十五年議準驛站錢糧各裁十分之四充
餉二十年奉
旨前因錢糧匱乏驛站錢糧裁減四分今著準復二分
三十四年題準本部館所額設車馬等夫每
名月給米九斗鹽菜銀四錢五分四十二年
議準口外驛站錢糧皆司驛官豫先支領若不
存貯在官私借與人圖利者革職交刑部治罪
又議準田賦項下編徵買馬價銀停其專案
題報統入驛站案内奏銷如價有存剩移交戸
部充餉五十二年題準吉林驛站錢糧管驛
官管理三年報滿果無廢弛侵扣等弊由將軍
察覈保題以該員應升之官即用雍正元年
奏準
盛京驛站錢糧司驛官正副二人協同管理三年
報滿果能整飭並無廢弛侵扣等弊
盛京兵部戸部會同巡察官察覈保題以該員應
升之官即用如三年内廢弛侵扣即會同題參
交部議處十一年議準各省驛道經管驛站
錢糧凡有收放各數並支銷𣢾項隨時移會藩
司每年奏銷時仍將該年出入與節年存剩銀
一并造册移會藩司逐一覈對相符即具盤察
清楚印結報部考覈其每年奏銷奉部題覆之
後該撫接到部咨即行知藩司備案又奏準
喜峯張家獨石等口驛站錢糧令司驛官管理
三年一次更代十三年奏準本部館所驛馬
停支本色每馬日給草料銀六分七釐五毫每
馬月給馬價藥材銀二錢五分以備買補醫治
之用每馬歲給雜支銀三兩二錢四分以備鞍
屉槽䥷棚廠等項之用駕輦馬照驛馬例支給
乾隆二年奉
旨各省草銀每馬一匹河南湖南皆五分浙江江南
皆六分山西則四分五分不等該省地狹民稠人
多服賈不若江浙等省之舟楫往來到處可通商
販是以草料價直平時昂貴而又當秦蜀之衝差
使絡繹所有額支銀除去鞍屉各項雜支外每馬
一匹實支銀不過二三四分不等以致各州縣咸
藉口價直不足累民採辦甚或從中漁利弊竇叢
生閭閻受其擾累所當酌量變通者著將山西驛
站草料銀照江南浙江之例每馬加足六分至鞍
屉各項雜支仍照常例毋庸議加嗣後養馬料草
悉照時價採買如有絲毫擾累小民者嚴參治罪
朕因山西情形如此特降諭旨他省不得援以為
例十二年覆準直隸四方輻輳差使繁多旣有
分塗猝辦之勞又有抽調協濟之事原與他省
不同一應開銷全在隨時酌劑驛站項下原編
徵六十八萬五千八百六十餘兩節年裁減實
用僅三十六萬餘兩嗣後總以實用之數酌劑
支應若支應果在數内準其開銷十五年奏
銷驛站錢糧除節年裁減銀米豆草等項歸戸
部充餉外直隸見額銀三十九萬六千二百六
十二兩三錢九分有竒米二千四百十有五石
六斗豆九千四百二十四石八斗麥麩二千六
百九十二石八斗又車價二千四百兩車馬夫
工料銀六千一百十有六兩五錢二分坐臺官
役廩糧銀五千九百兩(車價廩糧各别為一本奏銷)
盛京見額銀二千六百六十四兩廩給車價銀七
千九十六兩九分山東見額銀十有九萬一千
三百七十六兩一錢七分山西見額銀十萬五
千八百三十一兩一錢七分河南見額銀二十
八萬八千九百二十九兩八錢一分江蘇見額
銀十有六萬五千七百五兩三分安徽見額銀
九萬八千八百十有八兩五錢二分江西見額
銀十萬九千九百四十三兩一錢一分福建見
額銀三萬二千九百十有二兩九錢一分浙江
見額銀六萬五千七百二十三兩七錢一分湖
北見額銀十有八萬五千十有九兩一分湖南
見額銀十有二萬一百九十四兩一錢七分西
安見額銀十有六萬五千八百九十兩五錢四
分甘肅見額銀十有三萬一千四十六兩五錢
一分米七千二百二十七石五斗七合豆一千
九百二十九石六斗草七萬五千六十束廣東
見額銀二萬七百三十一兩八錢七分廣西見
額銀一萬五千二百十有九兩三錢八分各有
竒雲南見額銀二萬六千五百四十一兩四錢
五分四川貴州仍照編徵原額以上各直省支
銷若有存剩均於奏銷後移交戸部充餉張家
口除裁減外實領銀一千五百三十五兩四錢
九分米八十四石九斗六升豆一千二百七十
四石四斗草二萬一千二百四十束喜峯口除
裁減外實領銀四千五百三十兩三錢五分獨
石口除裁減外實領銀一千一百二十一兩四
錢六分豆八百四十七石五斗六升至吉林黑
龍江均仍照原額支領若有存剩於奏銷案内
聲明畱抵下年之用十八年奏準本部館所
監督有經管錢糧之責止用滿司官一人辦理
恐難周到應增設漢監督一人協同辦理於漢
司官内擬定正陪引
見補用又奏準本部館所原設驛車等馬二千匹
節年裁減千一百五十匹見存八百五十匹内
除車馬一百五十匹屢因供應不敷尚需五城
司坊雇募不必裁減至驛馬七百匹雖差使最
繁之時曾用二百餘匹以及四百九十匹不等
然約計尚可裁二百匹以二馬一夫計之可裁
夫百名所有夫馬裁減錢糧照數扣存毋庸支
領又奏準黑龍江驛站繫委筆帖式領催同
管所有部給關防繫支領錢糧之用向來交與
領催執掌體制未免倒置嗣後交與筆帖式專
掌領催協辦凡支領驛站錢糧由筆帖式鈐用
以專責成
欽定大清會典則例卷一百二十
