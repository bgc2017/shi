欽定大清會典則例卷一百三十
工部
虞衡清吏司
軍器
一八旗鎧仗順治初年定八旗甲兵需用盔甲
由兵部移咨每副折給銀四兩八錢八分三釐
令其自行辦造康熙十八年題準護軍盔甲
每副折給銀四兩八錢八分三釐驍騎步軍盔
甲折給銀四兩一分五釐二十二年題準兵
丁盔甲每副折給銀三兩七錢並給鳥槍一杆
四十五年題準護軍盔甲每副折給銀四兩
五錢驍騎步軍盔甲每副折給銀三兩七錢鳥
槍兵丁盔甲每副折給銀三兩五錢五十三
年題準鳥槍兵丁盔甲每副仍照原價折給銀
三兩七錢雍正元年議準護軍盔甲每副鐵
葉銀四兩五錢合工料銀共十有二兩定為十
有一兩其護軍校盔甲銀十有五兩六錢有奇
定為十有五兩二年奉
旨八旗軍器年久殘闕不全兵丁無力修整著賞給庫
帑各旗覈眀數目照舊設立三年點驗之時暫行封
貯竢各旗驗畢始令發回以杜那借欽此十一年
議準八旗官兵盔甲弓矢櫜鞬等項多不齊備
每遇點驗私相那借且初授之官新選之兵亦
有不及設立者應今各佐領覈眀殘闕軍器或
繫全無或闕少若干逐細報眀補造借給俸餉
以為價直但一時購買不特昂貴亦難堅固請
令各該旗將官兵職銜軍器數目造具清册移
送到部照依定價按式成造分給其借給俸餉
官以四季扣完兵以二十月扣完該管大臣每
年於霜降後點騐一次仍令各佐領稽察倘年
久應修亦照此例造給如兵丁内有升遷調遣
者將軍器酌量設立年分折算價值交與頂補
之人陸續坐扣錢糧給還本人如新授之官未
有軍器願扣俸設立者照例造給又奏準撥
給崇文門官房一所設立軍需局遴委賢能司
官監造八旗官兵軍器所需工料均分等按旗
覈定價直官員盔甲一等每副銀二十八兩八
錢五分五釐二等每副銀二十兩八錢五分五
釐三等每副銀十有七兩六錢八釐八毫八絲
護軍校盔甲鑲黃正白二旗每副銀十兩八錢
八分二釐八毫二絲八忽正黃鑲白鑲紅三旗
每副銀十兩七錢六分二釐八毫二絲八忽正
紅旗每副銀十有一兩二錢六分二釐八毫二
絲八忽正藍旗每副銀十兩一錢二分八釐八
毫二絲八忽鑲藍旗每副銀十兩四錢三分二
釐八毫二絲八忽前鋒盔甲鑲黃正白二旗每
副銀七兩九錢一釐三毫六絲三忽五微正黃
鑲白鑲紅三旗每副銀七兩七錢七分二釐七
毫四絲三忽五微正紅旗每副銀八兩三錢七
分二釐七毫三絲七忽五微正藍旗每副銀六
兩七錢六分六釐五毫三絲六忽五微鑲藍旗
每副銀七兩四錢一分一釐八毫三絲六忽五
微護軍盔甲鑲黃正白二旗每副銀七兩三錢
八分五釐九毫七絲五忽五微正黃鑲白鑲紅
三旗每副銀七兩二錢五分七釐三毫五絲五
忽五微正紅旗每副銀七兩八錢五分七釐三
毫四絲九忽五微正藍旗每副銀六兩二錢八
分八厘六毫一絲六忽五微鑲藍旗每副銀六
兩九錢一分一絲六忽五微驍騎盔甲正黃旗
每副銀四兩六錢二分八厘六毫二絲四忽四
微鑲黃旗每副銀四兩六錢五分六厘三毫六
絲六忽四微正白旗每副銀四兩六錢四分一
釐六絲七忽九微鑲白旗每副銀四兩六錢六
分八厘八毫一絲五忽四微正紅旗每副銀四
兩一錢六分九厘二毫三絲七微鑲紅旗每副
銀四兩七錢二分六厘六忽九微正藍旗每副
銀四兩六錢四分一厘七絲二忽九微鑲藍旗
每副銀四兩六錢六分八厘八毫一絲五忽四
微步軍棉甲兵盔甲正黃旗每副銀三兩六錢
四分二厘九絲二忽鑲黃旗每副銀三兩六錢
六分四厘五毫五絲二忽正白旗每副銀三兩
六錢四分五毫五絲二忽鑲白旗與鑲黃旗同
正紅旗每副銀三兩三錢一分四厘八毫五絲
六忽鑲紅旗每副銀三兩七錢一分九絲二忽
正藍旗每副銀三兩六錢五分四毫二絲二忽
鑲藍旗每副銀三兩六錢七分二厘八毫八絲
二忽官員櫜鞬一等每副銀四兩二等每副銀
二兩九錢三等每副銀二兩兵丁櫜鞬每副銀
一兩七錢官員腰刀每把銀三兩五錢六厘兵
丁腰刀每把銀二兩二錢八分
一官兵帳房定例官員用藍布每架高六尺五
寸下闊丈二尺深六尺四寸兵丁用白布有堂
屋者每架高六尺五寸下闊丈二尺深九尺六
寸無堂屋者制與藍帳房同布疋棉線移戶部
支領零星物料工匠價直由部覈給委官成造
存貯軍需庫如遇
車駕廵幸各旗定數赴部支取事畢繳回年久應修
委官驗實隨時修補
一新滿洲鎧仗康熙二十七年定新來滿洲官
兵咨部按名給發軍器軍裝什物並給予房價
又定新滿洲藍翎侍衛應得盔甲每副折價
銀十有三兩五錢平鋄金腰刀櫜鞬折價銀五
兩四錢一分鞍轡皮荷包箭嚢折價銀六兩四
錢二分八旗寧古塔新滿洲兵丁軍器由各該
處咨部每人各應得盔甲長槍弓箭罩水缸鐵
鍋䥷刀帳房二人共一架共折價銀十兩八錢
四分二釐四毫制錢百五十文腰刀櫜鞬箭嚢
皮荷包鞍轡馬槽共折價銀六兩一錢六分有
奇均令該旗及該將軍具領赴部支給自行備
造
一武狀元銅盔甲定例三年一製需用熟黃銅
及紬錦線布於戶部支領由部成造其腰刀櫜
鞬鞓帶皆鋄金鞾用馬皮韈用藍縀手巾二條
荷包一對均令製造庫造給交送兵部
一直省兵丁軍器順治四年議準鐵盔每頂工
料銀一兩五錢鐵甲每副工料銀三兩三錢
七年議準棉甲每副工料銀二兩弓每張銀一
兩箭每枝銀四分腰刀每把銀九錢二分鳥槍
每杆銀一兩三錢長槍每杆銀一錢十年議
準各省軍器或遇闕額或新增該督撫照兵部
經制額數具題由部覈準成造仍將動支錢糧
奏請開銷康熙十七年題準直省兵丁鐵盔
甲每副減定銀三兩七錢雍正七年議準各
省如遇裁兵所遺盔甲器械數目於年終彙册
送部十三年覆準豫省各營補製闕額棉盔
甲鳥槍及馬兵花鐵盔甲動用存公銀照數改
造工竣造册送部覈銷至各營羅鍋帳房等項
見今並無用處若備造存貯日久易於朽壊應
竢用時報部補製並將堪用之㓲刀藤牌旗幟
盔甲鳥槍小旗等項數目造具清册送部察覈
乾隆十六年奏準各省軍器武備攸關向來
增造拆修並未定有章程一應報銷往往同一
器械彼此價直多寡懸殊部内惟據舊案覈銷
而各省又因未定成規並不遵照覈減舊案造
報以致往返駮詰案牘紛繁遵循無據應令各
督撫照城垣衙署之例將一應軍器軍裝什物
等項按照各營情形分别輕重大小物料匠工
確訪該處價直據實覈定造册送部會同九卿
定議頒發各省遵行
一鑄礮
國初遣官監造大礮定名號為
神威大將軍康熙十四年鑄造大礮八十位各
長七尺三寸口徑四寸九分膛口徑二寸七分
底徑六寸七分鐵彈重三斤用火藥一斤八兩
礮車全(車見雜料則例)十五年鑄造五十二位
欽定名號為
神威無敵大將軍内重二千二百七十四斤銅礮
八各長七尺七寸口徑一尺膛口三寸七分底
徑一尺二寸鐵彈重八斤用火藥四斤重一千
六百十有三斤銅礮二十四位各長七尺六寸
口徑八寸五分膛口三寸三分底徑尺一寸鐵
彈重六斤用火藥三斤木瓖大礮二十位各重
八百十有七斤制同上礮車均全十九年造
鋄金龍礮八位各長五尺七寸重二百五十斤
至三百斤鉛子重十有三兩至十有四兩二
十年造銅礮二百四十位
欽定名號為
神威將軍各重三百九十斤長六尺六寸火門後
徑五寸七分口徑三寸二分合膛鉛子重十有
八兩用火藥八兩中的至一百弓用火藥九兩
中的至百五十弓口篐之上立星表與甲乙線
相等礮車全二十四年造鐵心銅礮八十五
位各長五尺二寸重百斤至百二十斤鉛子重
四兩五錢至五兩鐵奇礮一位長五尺六寸重
三十三斤鉛子重二兩五錢二十五年造鋄
金龍礮一位長四尺五寸重八斤鉛子重五兩
二錢二十六年鑄礮五位
欽定名號為
威遠將軍(即衝天礮)各長二尺一寸重二百八十五斤
至三百三十斤生鐵彈重二三十斤大如瓜中
虛仰穴兩耳鐵環其法先置火藥於鐵彈内次
用螺螄轉木纏火藥撚裹以朝鮮貢紙插入竹
筩入於彈内下留藥撚一二寸以達火藥上留
藥撚六七寸於彈外餘空處亦塞滿火藥以鐵
片蓋穴口外用蠟封固於小膛底下火藥間以
木馬加土寸許乃安鐵彈於大膛又加潮土數
寸以隔火(如放二百步至二百五十步用藥一斤三百步增二兩如放二三里用藥)
(三斤)火門施烘藥次以礮尺高低度數定放之遠
近其最遠在礮尺四十五度本度上下若干即
減遠若干臨時施放先點彈口火藥撚再速點
火門烘藥二十八年造大礮六十一位
欽定名號為
武成永固大將軍重自三千六七百斤至六七千
斤長自九尺七寸五分至一丈二尺膛口自三
寸八分至四寸九分用鐵彈自十斤至二十斤
火藥自五斤至十斤鐵軸礮車均全又改造木
瓖礮八十位
欽定名號為
神功將軍各重千斤長七尺一寸膛口二寸七分
用鐵彈三斤八兩火藥一斤十二兩礮車全
二十九年造鐵子母礮二百有二位各長五尺
五寸重八十斤至百斤鉛子重四兩至六兩銅
衝天礮八位各長二尺三寸重五百六十斤生
鐵彈重三十斤三十四年造銅礮四十八位
欽定名號為
制勝將軍内四十六位各重五百斤長五尺一寸
膛口二寸四分用鐵彈三斤火藥一斤八兩重
三百六十斤者二各長五尺用鐵彈二斤火藥
一斤五十七年造
威遠將軍銅礮十位各長三尺一寸重一百七十
餘斤鉛子重十有九兩五十八年造
威遠將軍銅礮十有六位各長三尺重一百四十
斤鉛子重十有五兩六十年造鐵子母礮六
位各長五尺重百斤鉛子重五兩鐵虎尾礮二
位各長三尺重二十七斤鉛子重二兩雍正
五年造
威遠將軍鐵礮十位各長一尺七寸七分重四十
五斤鉛子重二十八兩用火藥十有四兩鋄金
子母鐵礮十有七位重四十八斤者六各長五
尺二寸鉛子重四兩用火藥二兩重四十斤者
一長五尺五寸鉛子重二兩六錢用火藥一兩
三錢重三十六斤者十各長五尺五分鉛子重
二兩五六錢用火藥一兩三錢鋄銀子母鐵礮
重四十八斤者十重三十六斤者四子母鐵礮
三位重四十八斤者一重三十六斤者二尺寸
鉛藥均與鋄金鐵礮同
一火藥順治初年定八旗試演槍礮及
盛京各駐防等處每歲操演需用火藥硫黃於西
什庫支取硝令直隸山東山西河南四省辦觧
部委官監製存貯蕩氛廠取用時赴廠給發完
日酌量造備又定内務府取用硝黃於西什
庫支給藥線及催藥部發工料造給又定内
務府取用鳥槍鉛子噴砂照來文給發工料造
給康熙三十一年題準八旗試演槍礮火藥
移濯靈廠收貯取用又題準濯靈廠每歲造
演放火藥二十餘萬斤烘藥二三千斤外備貯
軍需火藥三十萬斤烘藥四千斤如逄運用之
年隨時補造足額簡委司官一人經理豫領錢
糧督匠辦造雍正二年奏準軍需火藥存貯
已過十年者許改作演放火藥陸續取用其額
貯之數即行補造三年奉
旨特命大臣管理火藥事務覈定價直軍需火藥每斤
工料銀二分六釐演放火藥每斤銀一分八釐
烘藥均每斤銀一錢五分十年奏準直隸山
東山西河南每省每次取硝各十有五萬斤觧
部應用直隸山東河南題銷工運價直每斤銀
二分五釐至二分八九釐不等山西一省每斤
題銷銀五分六釐較之三省價直懸殊緣山路
﨑嶇雇驘䭾運不能照直隸等省覈給且所觧
之硝成色亦不及三省應將山西例觧之硝停
其辦運令直隸山東河南各增辦五萬斤觧部
應用十二年奉
旨八旗操演營兵等演放鳥槍所需鉛子均不拾回徒
然抛棄外省兵丁演放鉛子既有拾回之例京城所
放鉛子作何拾取之處著八旗並操演營火器營大
臣等會議具奏欽此遵
旨議準嗣後
京城兵等演放鳥槍之鉛子各旗委官兵用心拾
取務將實得數目注册收貯竢歲終各營將每
月由部領回鉛子數目並各營各旗每月拾回
數目合算分數彙奏交納工部倘有不肖兵丁
苟且塞責拾取無幾或希圖較多私行增買等
情察出將該管官題參乾隆七年奏準每逄
碾造軍需火藥完日奏請
欽點大臣驗看如果合式準其貯庫備用十八年
奏準自十四年辦造演放火藥三十萬斤又於
本年換出貯久軍需火藥三十萬斤作為演放
火藥並舊存演放火藥四十一萬一千四百四
十八斤十三兩有奇共火藥一百一萬一千四
百四十八斤十三兩有奇每歲春秋二季給發
盛京綏遠城右衛熱河及健銳營八旗操演槍礮
共發過演放火藥一百萬一千七百六十六斤
十五兩有奇僅存九千六百八十一斤十四兩
有奇向例庫貯演放火藥除足支本年應用外
多貯三四十萬斤今因碾造軍需火藥未得辦
造所存無幾應製造演放火藥四十五萬斤烘
藥六千斤以備應用計火藥每萬斤用硝八千
斤硫黃一千五斤十兩廣膠六斤四兩烘藥每
百斤用硝八十三斤十兩八錢硫黃十有四斤
七兩五錢均移西什庫照數給發仍委官監稱
廣膠行文戶部支領部給工價銀四千五十兩
錢四千五十串
一存貯火器順治初年定八旗礮廠鑲黃正白
鑲白正藍四旗各三十五間均在鑲黃旗教場
空地正黃正紅二旗各三十間均在德勝門内
鑲紅鑲藍二旗各二十三間均在阜成門内八
旗火藥廠鑲黃正黃二旗十有二門在安民廠
餘六旗二十間在
天壇後各廠皆撥八旗官兵看守(今裁各廠亦廢)安民廠在西
直門内之北收貯礮位(今尚貯廢礮)濯靈廠在右安
門内收貯火藥烘藥鉛子盔甲廠在崇文門内
之東(今貯廢礮)縧兒衚衕局安定門局收貯礮位及
軍器(今皆貯廢礮)戊丁二庫在西什庫内收貯弓刀
箭弦鳥槍等項(丁字庫今貯硝黃)中營火藥三局東營
西營各二局康熙十九年議準移廣積庫硝
黃等項收貯丁字庫二十四年奏準請將城
上房屋修整收貯各廠各庫舊有火藥如尚有
餘剩者再行請
旨辦理三十一年奏準城上房屋修理完竣將各
廠庫所存舊火藥那移安放惟外城中營餘藥
十六萬斤請移至濯靈廠收貯至中東西三營
原有看守庫丁二十四名今火藥既已那移應
徹回二十名止留四名在西什庫濯靈廠照常
應差並令其兼看三處空廠三十五年奏準
將舊貯火器之洪威廠蕩氛廠空地均交與内
務府收管雍正六年奏準看守庫丁於中營
火藥廠廢址内偷刨鉛子盜賣應將庫丁送刑
部治罪刨出鉛子交部收貯其中東西三營空
地三十四畝均交與内務府收管乾隆十八
年奏準從前盛貯軍需火藥均置買油簍收貯
但荆條脆朽行用一次即成廢棄不能經久應
在濯靈廠内建造木倉五間收貯火藥即於餘
剩銀内動支
一直省火器順治初年定各省需用銃礮火甎
火箭噴筩火毬鐵彈鉛子等項由各督撫奏請
準其造備將用過工料銀報部察覈康熙二
年議準各省軍需藥彈遇有征勦準其動用開
銷駐防别省官兵軍前操演亦準支給十九
年議準各省大小銅礮多餘鐵礮均令觧送來
京鐵礮朽壊者銷燬作鐵備用又議準鐵礮
觧送勞民多餘者準留原處收貯二十年奉
旨直隸沿邊及路險地方各礮不必觧送又奏準松
江銅礮留存備用二十一年題準福建四川
雲貴兩廣路塗險遠銅鐵礮均留本地收貯
二十六年
諭福建銅礮自陸路觧送恐至累民著裝載海船從沿
海送至鎮江該撫撥船觧京工部仍行暁諭嚴加申
飭沿塗勿致藉端擾害地方欽此三十年議準將
八旗大礮運交宣化大同各四十位内神功將
軍十有六位神威將軍二十四位各發鉛鐵礮
子萬箇存庫備用火藥由各州縣製造交營
三十五年題準各省兵丁每歲演礮鉛鐵子照
數拾回以備應用雍正五年奉
旨各處應設礮竢撥給齊備之後將彼地所有子母礮
齎送來京交部又議準
盛京寧古塔近海黑龍江與鄂羅斯接壌三處兵
丁仍設立子母礮百位此外各省舊存子母礮
及捐造子母礮行令該將軍督撫提鎮照數悉
行送部十年奏準青州駐防兵丁增設子母
礮十有六位交造辦處造給十一年覆準張
家口獨石口柴溝龍門等處為沿邊要地駐劄
副將遊擊酌撥大礮鎮守於邊防有益應將宣
化鎮收存大礮四十位内於張家獨石二口各
撥給神功礮二位神威礮四位柴溝龍門二處
各撥給神威礮二位神功礮二位照例每年演
放需用火藥即在額數内分給鉛鐵礮子於部
發原存數内動支舊存礮車在存公項下動支
修整再向來演礮並不加子施放以致準頭遠
近星斗高低官兵茫然不知礮位堪用與否礮
手亦不諳練應簡發旗員一人礮手二名前往
該處驗看演放竢兵丁熟悉後即令回京至大
同收存大礮應一例於山西緊要隘口酌撥安
設演習又議準各省兵丁每歲操演所用鉛
子準其檢七耗三除檢回數目抵算外將實用
鉛價在於公項銀内開除報部覈銷十二年
覆準令各省將所有大礮擇其堅好者留用鏥
壊者報眀鑄造如本營未設别營有餘者通融
撥取造册咨部備案十三年覆準大同鎮大
礮生鐵鑄造沉重粗大移動演放均不輕便且
貯放年遠中多鏥蝕見今各營共子母礮一百
二十七位兼以神功神威礮均可適用應將年
久大礮分别存留銷燬造册報部毋庸從新鑄
造乾隆十六年奏準黑龍江地方請發子母
礮兵部將八旗漢軍礮局内子母礮四十位移
交工部改造修整除二十七礮委官漆飾修補
外其不堪修理鐵子母礮十有三位并隨礮物
件請交造辦處照式成造完日由部委官送往
黑龍江應用
一
王命旗牌順治初年定旗色藍方廣二尺六寸兩面
銷金清漢令字各一清漢令字上各鈐兵部印
旗杆一長如旗木頂朱緯髦牌椵木質通高一
尺有二分圓徑七寸五分厚一寸朱髤上刻荷
葉形緣髤牌二面刻清漢令字各一懸於槍上
槍長八尺榆木為之鐵槍槍冒髤以黃繪龍垂
以朱髦牌邊槍杆均刻清漢令字第幾號填以
金又定經略十二副總督掛印總兵官各十
副廵撫提督八副總兵官五副又定令旗令
牌不加謹收貯以致損折者罰俸六月其因水
火盗賊損失者免議康熙七年題準總督十
副提督八副總兵官五副廵撫不令管兵停其
給發又覆準旗牌兼書清漢字前經領過者
繳部換給九年題準甘肅廵撫照舊管兵仍
給旗牌十二年題準直省廵撫均令管兵照
例頒給旗牌雍正三年
諭各直省督撫提鎮舊例均有頒發王命旗牌所以重
節鎮之權崇天室之威也但𫝊守既久或遇地方卑
濕蟲蛀漆剝或因閱歲滋多形製毁敝而該督撫提
鎮等以旗牌損壊例當參處但藏之神笥不敢修整
甚有豫防損壊將所頒旗牌收貯照樣别造者尤為
不可嗣後各督撫提鎮所頒王命旗牌務須加謹收
護勿致損傷亦不得别造其有地方卑濕閱歲滋多
不免蟲蛀漆剝形製毁敝者從寬免其處分聽其一
面照式整修一面咨部備案乾隆十四年奏準旗
牌金書令字之上例鈐蓋兵部印信今各部已
遵
旨改用新鑄清篆印信而各省存貯旗牌尚繫兵部
舊印自應更製將旗面移送兵部換鈐新印由
部行知直隸各省督撫提鎮委官赴部請領以
昭信守至舊領旗面竢頒發到日照數送部繳
銷
一令箭順治初年定旗面大將軍將軍督撫提
鎮均用三角旗駐防將軍都統副都統均用方
旗咸以雲段為之三角旗高一尺八寸斜長三
尺下闊二尺四寸大將軍將軍本旗色督撫提
鎮黃色方旗高一尺五寸五分闊九寸五分均
銷清漢金令字及清漢官銜箭簇以鐵為之二
面鋄銀清漢令字下鋄銀清漢十二辰字移送
兵部配製笴羽鈐印頒發康熙三十三年奏
準步軍統領增給令箭十二枝旗面金書提督
九門步軍廵捕三營統領清漢字樣由部製造
頒發乾隆十四年奏準步軍統領衙門舊設
令箭年久損壊應行更換再廵撫營三字業經
遵
旨繙清所有該衙門印信已照新定字樣改鑄前項
令箭應照式更造給發至各省督撫提鎮駐防
將軍舊例亦有令箭應一并改製頒給以示畫
一
雜料
一鑄造順治初年定各處需用銅缸銅鍋銅匱
鼎鑪鐵窗竈門鐵甎壽山福海雲牌更鑼等項
給發工料令匠鑄造各衙門工所需用紅銅
生熟黃銅生熟鋼鐵咨取到部轉行戶部給發
各處需用鍋杓火盆缾罐鐵絲䥷刀鍁鐝等
項委筆帖式督令舖戶按咨取數目覈照定價
辦給各處需用煤炸令舖戶辦買覈給價直
直省藩司鹽政關差應用法馬戶部咨取到
部令匠鑄造交戶部較準頒發廣東鐵鍋口
徑二尺以上者由部移文廣東廵撫辦觧交部
貯庫以備各處取用其口徑二尺以下者按尺
寸大小覈給價直市買給發線沿扳沿生鐵鍋
口徑三尺五寸以上者於戶部領鐵鑄造三尺
五寸以下者遇用按定價買給十二年鑄鐵
牌十有三面設内府十三院衙門又鑄鐵斛
二十一存戶部一發倉場一發漕運總督餘頒
直省各布政使司十三年題準
乾清宫應用琉璃瓦料黑鉛令河南山西辦觧其
各官應用瓦料黑鉛由部令舖戶辦買照時給
價康熙三年定錢糧歸并戶部需用黑鉛移
交戶部支取十四年定舊例内外各衙門工
所取用等秤皆行大宛二縣取給嗣後由部令
秤匠造辦給與定價雍正五年奉
旨福建總督奏稱布政使司庫止有部頒法馬一副彈
兑紛繁將銅日久消磨分數漸輕以致各屬收觧錢
糧輕重不等請將部法一樣頒給二副一副存庫一
副應用循環繳換朕思部中所頒法馬乃輕重合宜
之式樣與頒發鐵斛事同一例各省布政使司領到
自然照式較準不失毫釐置成法馬日日彈用並令
各屬地方畫一遵守其或有出納之際加重減輕者
皆當嚴察參處此乃經常之道豈有錢糧總匯之布
政使司出入繁多專以部法一副日日彈用以致銅
質消磨輕重失實之理且部中循環更換亦不勝其
煩著通行各省倘有如閩省常用將銅磨輕與原頒
分兩不符者即行咨部換給八年覆準徵漕樣斛
各省未能畫一應將戶部移交鐵斛較眀一律
平準照式鑄造九斛仍令戶部較準給發總漕
轉發各省糧道遵行十年奏準戶部兑收各
省錢糧全憑法馬若少不較準不惟外省觧項
勢難畫一而戶部庫官亦得藉以輕重其手請
將庫存經制法馬一副計五百三百二百兩者
各一交與工部按照省分依式鑄造正副法馬
共百有二副移送戶部較準鑴刻印記每省頒
給正副法馬各一副令各省督撫轉行藩司鹽
政關差委官赴部請領竢新法頒到舊法即送
部銷燬
一陶器順治初年定正定府曲陽縣歲徵瓷罈
折價並水脚銀一千一百四十兩六錢五分八
釐觧部移送光禄寺三年定河南省歲觧本
色瓷罈六百石磨一副觧部備用八年題準
外觧瓷罈改折召買康熙三年定錢糧歸并
戶部如遇需用瓷罈等項由部辦給又定白
口缸鰍沿缸及地缸大小瓷盆如遇各處取用
皆按口徑身高大小尺寸覈價買給
一葦席竿䋲舊例内務府各部院寺衙門並各
工所及外藩來使需用葦席竹竿皆於惜薪廠
取用線麻檾麻䋲索均令舖戶辦給照時給價
雍正元年奏準
暢春園等處搭蓋棚座所需架木席竿每歲冬夏
均由内務府咨取更換拆搭徒滋往返嗣後請
將所用席竿架木均交内務府承管官員自行
收貯拆蓋以省運費五年題準各工取用葦
席竹竿等件從前折卸繳回並未定有成數多
致溷淆嗣後如繫天棚時日既久新席繳回五
成新竿繳回八成舊席舊竿免其繳回餘棚搭
蓋不久新席新竿繳回九成舊席繳回五成舊
竿繳回八成均於完工之日定限十日内繳回
惜薪廠如不按期照數繳回或將破爛席竿攙
入者該管官報眀將管工官指名題參麻䋲在
一月以内者大䋲交回八成一月以外每月遞
減一斤紥縛䋲交回七成連二䋲交回六成一
月以外遞減二斤均交收掌所存貯用至三次
者作麻刀應用
一木城順治初年定凡遇
車駕行幸由部備用黃油木城隨營設立回時交木
倉收貯康熙十年奉
旨木城繁重著停止用黃布幔城隨議定嗣後止用黃
布幔城網城施以釘鐝樁柱由部備造遇有需
用武備院定數咨取皆以木倉及庫貯給發如
有不敷並年久應修除黃布線麻顏料平鐵行
文戶部支取外榆木工價染價由部覈給委官
督令舖戶成造
一駝屉遇
車駕廵幸由武備院上駟院太僕寺各衙門咨部取
用以載供
御器具及布城樁鐝等項皆備造貯庫需用時照
數給發乾隆十八年議準嗣後武備院太僕
寺等處咨取氊屉如工料價直數在二百兩以
外者不得援照隨壊隨辦之例委官造備令各
司將庫貯不敷必需增辦之處聲眀具奏或委
官或令該堂官察驗眀確再行補造至修補布
城帳房等項亦均照此辦理
一車兩順治四年定八旗礮車所需木料令山
東各府採辦運赴盔甲廠製造由部給發工價
十五年題準戰車礮車由部承辦其觧送人
口及裝載物料各衙門取用大小車於兵部車
駕司取用十六年定裝載木城車行山西照
式製造康熙三年議準
盛京
福陵
昭陵石料行取直隸山東山西四輪車各一百三十五
兩每車驘二十頭每驘一頭給銀七兩如有倒
斃每頭給銀十有五兩車夫各給銀五兩免其
雜差草料工食沿塗支給回日每車仍給修理
銀十兩四年題準
孝陵裝載石料需用之車由部給價雇覓十年題準
修理八旗礮車棉簾車所需木植行令直隸山
東採辦工料由部給發顔料由戶部領給十
六年議準各工所運送物料給車八十兩每車
連鞍屉䋲索等項給銀二兩車夫月給銀四錢
五分米九斗馬每匹日給豆六升草二束五
十九年覆準裝送
盛京物料停止驛車著雇車載運每車給銀二十
兩雍正七年題準額設各工馬車止存留十
兩運送木倉簾子庫物料餘車均裁乾隆十
七年議準官車馬匹繫供木倉簾子庫運送物
件之用應照舊存留應差其聽事馬二匹各部
院皆無應一例裁去繳還馬價停支草豆並減
餧馬人役一名計額存車九兩馬十有八匹餧
馬人役九名
一雜料價直銅器大馬杓口徑一尺重一斤銀
三錢三分小馬杓口徑五六寸重八兩銀一錢
六分五釐紅銅鍋繫鐵口耳環每斤銀二錢三
分紅銅銚子每斤銀三錢三分銅滑車拖轆每
斤銀二錢七分大小銅法馬每斤銀二錢七分
銅鎖重一斤每把銀四錢重十兩銀二錢五分
重六兩銀一錢五分燭剪每把重二兩銀五分
燭罐每箇重六兩銀一錢五分匙長一尺重四
兩每箇銀一錢炙硯重一斤三兩每箇銀四錢
角硯每箇重四兩銀一錢紅銅帽頂重六錢每
箇銀一分八釐樺皮槍帽銅托圓徑六寸六分
每箇銀六分銅火筯長七寸每副銀五分打造
熟銅器皿銅本工料每斤銀三錢八分鑄造銅
器淨銅百斤連工料銀二十五兩六錢九釐紅
黃銅絲每斤銀三錢八分紅黃銅葉每斤銀二
錢三分銅飾件每斤銀二錢三分小釘每百箇
銀一錢一分七釐生銅每斤銀一錢八分熟銅
每斤銀二錢三分白銅每斤銀一兩四錢色不
足者按成遞減鐵器扳沿鍋口徑三尺四寸每
口銀二兩二錢九分五釐口徑三尺銀二兩二
分五釐口徑二尺四寸銀一兩六錢二分口徑
二尺銀一兩三錢五分大西鐵鍋口徑三尺五
寸銀一兩二錢二分五釐口徑三尺銀一兩五
分口徑二尺五寸銀八錢七分五釐大廣鍋口
徑二尺每口銀一兩五錢小廣鍋口徑一尺七
寸每口銀六錢淮潞鍋口徑二尺四寸每口銀
六錢五分大無錫鍋口徑二尺三寸每口銀八
錢小無錫鍋口徑一尺二三寸銀二錢五分小
鐵鍋口徑一尺二三寸每口銀三錢一分五釐
大鐵杓口徑一尺銀二錢八分小杓口徑六七
寸銀一錢一分七釐大鐵馬杓口徑八寸重一
斤銀一錢一分二號鐵馬杓口徑五六寸銀八
分小馬杓口徑三四寸銀一分五釐大鐵火盆
重四十斤每箇銀九錢重二十二斤每箇銀四
錢九分五釐小鐵火盆重十斤每箇銀二錢二
分五釐生鐵鐺重一斤銀三分六釐熟鐵釘鐝
等項每斤銀四分五釐鐵火鑷子長一尺銀四
分火箸長八寸每副銀三分裁刀長一尺三寸
闊一尺銀四錢彎刀長一尺四寸闊二寸五分
銀一錢八分頭號笊篱徑尺一寸每把銀二錢
二號徑九寸銀一錢五分三號徑七寸銀一錢
二分大䥷刀長三尺每副銀一兩二錢小䥷刀
長二尺五寸每副銀七錢七分金捶重一斤四
兩每把銀一錢金鉦每斤銀二分大斧每把重
一斤銀一錢八釐小斧每把重十兩銀七分二
釐大鐵提鑪長一尺五寸高七寸闊九寸每箇
銀六錢長一尺高六寸闊七寸銀四錢五分鐵
炙硯重一斤六兩銀一錢五分重一斤銀一錢
庫刀菜刀各重一斤均銀一錢羊毛剪每把重
十二兩銀二錢燭剪每把長四寸銀三分䥥刀
每把重十二兩銀七分鐵悶燈每箇重二斤四
兩銀二錢七分鐵鎖長四寸銀八分長三寸銀
六分二寸銀二分八釐三毫五絲方鎖長三寸
二分銀四分䨇絲鐙籠高一尺四寸徑一尺二
寸每箇銀四錢五分高八寸徑五寸每箇銀一
錢八分單絲大鐙籠每箇銀二錢五分小鐙籠
每箇銀七分大摺疊鐵絲鐙籠每箇銀一兩八
錢鳥槍鐵砂每斤銀一錢四分冰鑹每箇重七
兩銀四分五釐鍋鏟每把重六兩銀二分二號
鐵鍵每塊銀六釐小鐵通條每根重十兩銀二
分七釐鉤义每把重一斤八兩銀九分鋼剪每
把銀二錢生鐵方甎竈門等項每斤銀二分熟
鐵頂火鐵索等項每斤銀五分頭號鐵鐝每把
銀一錢三分五釐二號銀一錢三號銀七分頭
號鐵鍁每把銀八分二號銀七分三號銀六分
檐網絲每斤銀一錢二分黃米條鐵絲每斤銀
一錢菉豆條鐵絲每斤銀七分油條鐵絲每斤
銀九分八釐黃豆條鐵絲每斤銀七分二釐鐵
花絲每斤銀二錢四分頭號雨點釘每百銀二
分五釐二號每百銀一分五釐三號小雨點釘
每百銀一分二釐象鼻棗核釘每斤銀二分九
釐蘑菇釘每斤銀四分五釐泡子釘每百銀五
分四釐銼磨亮釘每百銀一錢五分三釐大鐵
鋸每箇銀一錢八分小鐵鋸銀一錢四分四釐
徑二寸鐵圈屈戍全每副銀一分三釐五毫鐵
門葉每張銀三分五釐鎖葉每斤銀三分八釐
鋼鈴徑五分銀六釐三毫鋼銼長一尺闊八分
每把銀八分長五寸闊四分每把銀四分火鉤
重十兩每把銀三分六釐大鐵鉤頭重二斤八
兩每把銀六分七釐五毫鐵條長三寸徑五分
每條銀一錢七分鐵索長一尺重一斤每條銀
四分五釐長五尺每條銀一錢二分漏杓徑四
寸每把銀七分二釐小鏟重三兩每把銀九釐
鐵錘重八兩每把銀二分七釐鐵鉗重一斤十
四兩每把銀二錢鐵滑車徑二寸每副銀二分
五釐挫白鐵料每斤銀七分鐵砧子每箇重五
斤八兩銀一錢三分五釐鋼鑿子每把重六兩
銀六分三釐鏨子每箇重八兩銀九分鐵拍子
每箇銀四分五釐鐵馬蹄每副銀一錢八釐五
毫馬蹄鋼刀重三斤每把銀六錢三分有鞘小
刀長八寸每把銀二錢七分鐵犁鐵鏵各重三
斤每箇銀九分鐵剪每把銀四分五釐鐵鍊每
斤銀五分生鐵每斤銀四釐熟鐵每斤銀二分
七釐平常熟鐵每斤銀二分二釐五毫打造鐵
料每百斤工料銀四兩五錢鑄造鐵器如檐鈴
壽山福海細小物件每百斤工料銀二兩如二
百斤以上鐵鼎鐵鍋並鐵缸牐&KR0905;檻框每百斤
工料銀三兩五錢高錫每斤銀二錢碗錫每斤
銀一錢八分中等粗錫器皿每斤銀一錢四分
五釐細錫器皿每斤銀一錢八分黑鉛每斤銀
七分五釐鑄造鉛子每百斤工料銀九兩二錢
五分七釐鑄造鉛礮子每百斤工料銀八兩六
錢二分七釐九毫三絲四忽七微煤炸每斤銀
二釐八毫瓷器大白口缸高三尺一寸口徑二
尺八九寸銀一兩五錢大缸高二尺八寸口徑
二尺五寸銀九錢二號缸口徑一尺八九寸銀
五錢四分小缸口徑一尺二三寸銀二錢七分
綠瓷盆口徑二尺每箇銀四錢五分大瓷盆口
徑一尺八九寸銀一錢六分二釐二號盆口徑
一尺四五寸銀一錢小盆口徑一尺銀四分花
瓷盆徑七寸銀七分種花瓦盆每箇高徑各一
尺二寸銀九分大瓷罈高三尺五寸圍圓七尺
口面九寸銀七兩小瓷罈高一尺九寸圍圓四
尺口面六寸銀三兩高一尺五寸中徑一尺每
箇銀三錢有蓋瓷罈高一尺三寸每箇銀二錢
七分砂罈每箇銀一錢六分瓷花缾高一尺每
對銀六錢粗瓷缾高六寸每箇銀五分四釐花
瓷罐高二尺徑九寸每箇銀九錢高一尺五寸
每箇銀三錢一分五釐小花瓷罐高一尺三寸
每箇銀二錢七分有耳瓷罐每箇銀五分四釐
化銅罐每箇徑二寸八分高三寸七分銀五分
二釐砂鍋每套計五箇銀一錢大砂鍋徑八寸
銀二分五釐砂銚徑四寸每箇銀一分三釐網
城每塊線麻重一斤十兩結網工銀九分釘繩
每條重一斤八兩腰繩每條重二斤榆木樁長
二尺四寸徑一寸八分每箇銀四分四釐九毫
駱駝氊屉每副三塊直屉長六尺闊二尺彎屉
長六尺五寸闊二尺計四層每副銀二兩九錢
稻草屉每副二塊銀九分樺木板鞍每副銀七
錢二分楊木板鞍每副銀四錢九分五釐榆木
鞍架長四尺每副銀二錢五分兑千兩天平架
銅盤鐵梁鐵索全每架銀三兩兑百兩天平架
銅盤銅梁銅索全每架銀一兩六錢百斤至五
百斤大秤每杆銀八錢十斤至五十斤小秤每
杆銀二錢五分小盤秤每杆銀一錢五分等子
五十兩至百兩每把銀五錢十兩至三十兩每
把銀一錢八分杉木斛連鐵料每箇銀九錢斗
每箇銀三錢六分九釐升每箇銀一錢八釐星
每箇銀九分九釐九毫算盤每面銀一錢八分
裝千兩木鞘鐵篐鐵鋦全每箇銀三錢七分五
釐竹席葦箔苖竹長二丈四尺徑四寸每根銀
三錢薰竹竿長二丈至二丈五尺徑一寸五六
分每根銀四分筀竹長二丈徑寸二分每根銀
八分一釐細竹竿每根徑三分銀一分五釐岡
竹每根銀一錢五分細紫竹每根銀一錢黃花
竹每根銀八分一釐實心竹每根銀七分玉竹
每根銀一錢七分花竿竹徑五分長一丈三尺
每根銀一分九釐有枝青竹每根銀一錢風阻
竹長二丈徑一寸二分每根銀六分五釐薰竹
篙長丈七尺每根銀二錢纛竿長丈三尺徑一
寸八分每根銀五分小旗竿長八尺徑七分每
根銀三分葦席長九尺五寸至一丈闊五尺每
領銀八分長七尺五寸至八尺闊四尺每領銀
六分葦箔長一丈闊五尺每塊銀五分長一丈
闊七尺每塊銀七分合紋細席長闊一丈每領
銀六錢五分䨇紋粗席長闊一丈每領銀三錢
六分牀席長二丈五尺六寸闊五尺七寸每領
銀四錢八分南細竹席見方六尺五寸每領銀
一兩三錢竹席長六尺闊四尺每領銀四錢仔
細箔見方一丈銀三錢八分麻繩線麻每斤銀
六分線麻繩每斤銀七分細線麻繩每斤銀一
錢六分檾麻每斤銀一分六釐二毫檾麻大繩
紥縛繩每斤銀二分一釐六毫檾麻連二繩每
斤銀二分二釐五毫麻刀每斤銀一分五釐紅
黃線麻繩每斤銀八分紅黃檾麻連二繩每斤
銀二分七釐紥縛繩每斤銀二分六釐繩絡每
箇銀三分六釐麻經每斤銀一分八釐麻搭每
把銀三分六釐紅黃錢貫每斤銀五分苧麻每
斤銀一錢四分五釐八毫苧麻線每斤銀五錢
鳥槍火繩長二丈每條銀一分八釐細椶繩每
斤銀一錢二分毛綆繩長四丈每根銀二錢五
分席竿繩運價丈席二百五十領一車八尺席
三百領一車竹竿五百根一車葦箔二百塊一
車繩一千三百斤一車
京城内每車給制錢二百出城十里内給制錢三
百十里外照每里銀二分例算給
欽定大清會典則例卷一百三十
