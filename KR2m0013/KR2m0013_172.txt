欽定大淸會典則例卷一百六十八
内務府
武備院
一建置順治初年置鞍樓設三旗侍衛三人總
理所屬員外郎四人筆帖式十有五人庫掌三
人庫守二十四人十一年改鞍樓為兵仗局
十八年改兵仗局為武備院康熙十五年
分設甲庫鞍庫氊庫增設員外郎二人庫掌三
人庫守十有八人十六年鑄給武備院印信
以理院事侍衛一人掌之設堂主事一人二
十一年設郎中一人二十三年增設筆帖式
五人三十四年裁筆帖式二人三十六年
增設庫守四人三十七年分鞍庫為二庫曰
北鞍庫南鞍庫增設未入流庫掌二人四十
三年增設未入流庫掌二人四十五年增設
員外郎二人庫掌二人未入流庫掌四人筆帖
式八人庫守十人雍正六年裁淸字筆帖式
四人增設漢字筆帖式四人又議準領院事
侍衞改為三品卿乾隆元年奏準增設主事
一人十四年奉
旨武備院卿定為二人由侍衞内務府官各簡一人
補授仍簡大臣兼管院事
一四庫員役甲庫設司函官六人司函執事人
六名&KR1784;作設司匠六人領催二十四名&KR1784;匠九
百七十六名鞘匠十名洗金匠五名釘匠内監
二人甲作婦人二十一人北鞍庫鞍房設領
催一名鞍匠一百十有一名鞍版匠三十五名
木匠二十一名繳蓋房設掌蓋二人擎蓋十有
四人應役人三十二名幄次房設司幄三人幄
長十有二人幄人一百二十名工部針工十有
五名南鞍庫皮作設領催三名纓匠十有三
名縧匠三十六名牛皮匠黑股皮匠各四十五
名鹿皮匠三十三名馬皮匠九名斜皮匠十有
二名縢皮匠三十六名鞅匠五名針工四十五
名氊庫設司弓三人委署司弓三人族長三
十三人隨侍弓匠三十六人内府弓匠六十二
名八旗滿洲蒙古漢軍每佐領下弓匠各一名
司矢二人委司矢三人族長六人隨侍備箭執
事人六人備箭執事人九人箭匠四十一名漢
軍箭匠二十五名鳴鏑匠族長一人鳴鏑匠八
名氊作設領催一名冠帽匠十有八名氊匠鞾
匠皮匠各六十名鞾底匠三十二名針工十有
五名順治十四年奏準增設甲作婦人九人
康熙九年奏準建氊作於沙河設司匠一人
筆帖式二人庫守領催各三人佐領内管領下
氊匠百名投充氊匠二百名又奏準增設箭
匠十有五名鳴鏑匠五名十一年奏準增設
司矢一人十六年奉
旨裁繖蓋房應役人二名二十年奏準增設擎蓋一
人二十一年奏準增設擎蓋七人應役人二
十名二十二年奏準增設擎蓋八人二十
七年議準裁鞍匠六十六名又奏準裁&KR1784;作
司匠三人領催六名&KR1784;匠一百三名又奏準
裁沙河氊匠七十四名三十二年奏準增設
隨侍備箭執事人十有五人箭匠十有六名隨
侍弓匠三十六名三十三年奉
旨增設司蓋一人裁應役人十有五名三十四年奉
旨增設骲箭匠一人三十六年奉
旨裁箭匠三十六名增設漢箭匠五名三十七年奉
旨增設幄人内府三旗每旗各十有五名又定增設
幄長三人又奏準增設鳴鏑長一人三十
八年奏準增設漢箭匠三十九名三十九年
奏準增設鞾作司匠一人領催二名又奏準
增設幄長五人八旗席伯幄人四十五名又
奏準增設席伯鳴鏑匠六名席伯箭匠三十三
名四十年奏準增設鞍作司匠一人領催二
名皮作司匠一人又奏準司函官内設司函
長一人四十五年奏準增設内府三旗幄長
六人幄人六十名又奏準增設席伯鳴鏑匠
三十一名雍正四年裁冠帽匠四名漢箭匠
九名鞍匠十有三名皮作各匠共五十九名&KR1784;
匠一百二十三名氊匠七名鞾匠皮匠共二十
八名九年裁&KR1784;匠四十五名
一繖蓋凡
御殿
躬祀
壇
廟陳設黃羅繡九龍三檐曲柄華蓋
廵狩行幸陳騎駕鹵簿日設黃羅銷金九龍三檐曲
柄華蓋尋常黃綾銷金二檐繖或靑羅繖羽段
繖遇雨用大黃油繖小黃油繖並備
皇太后宫
皇后宫雨蓋康熙三十六年奉
旨掌蓋著授為三等侍衞如有事故著鑾儀衛官及各
處侍衞代替
一兵仗豹尾班所用朱漆畫龍綴豹尾朱氂槍
十杆(廵狩用本色木槍杆)&KR1784;金雕龍大儀刀十把由院成
造交侍衞班領
皇太后
皇后豹尾班各造槍刀如之交内府護軍參領内監
所執槍四杆所佩腰刀四把内監坐更班房用
腰刀四十七把槍四十七杆隨圍虎槍三百杆
紫禁城内各門所設畫龍硃漆槍共三百十有五
杆隨各該處咨取給發順治初年定凡
禁門及各汛
紫禁城四門陳設櫜鞬弓矢長槍等項軍器弓每
日令弓匠張弛矢每十日令箭匠端杆磨鏃並
礪槍年終見新其平時有應行修整者該直班
官軍呈報統領行文本院修整康熙四十六
年奏準
紫禁城内兵丁看守各門班房所設軍器交内務
府總管同直班護軍參領點驗交代如有損壞
報院修理如不小心看守以致損壞者即將直
班參領題參雍正元年定各門櫜鞬每八年
弓矢十年槍十五年更換一次若未至更換之
期即毁損不堪者統領劾奏將官軍嚴處五
年奉準
紫禁城内各班房軍器如不小心看守以致損壞
者由院察參
一鞍轡凡
御殿
躬祀
壇
廟鹵簿仗馬飾嵌珊瑚靑金綠松石&KR1784;金雕龍鞦轡繡
龍黃段韂金鞍十具夏秋用茜紅氂牛尾繁纓
春冬用靑狐尾繁纓
御用鞍轡春冬用江獺皮緣豹皮韂夏秋用繡龍段
韂凡&KR1784;金龍飾豹尾鞦轡鞍十具&KR1784;金龍飾黑
馬尾鞦轡鞍十具遇朝服及慶典日用之其餘
鞍轡均無定額每鞍各備鞍籠一
皇子每位乘用小鞍各二具大鞍各四具均貯北
鞍庫官鞍凡漆鞍三十具椶鞦轡鞍百五十
具傳事鞍五具擎蓋用繡水韂鞍十具漆鞍二
具豫備坐鞍五百四十具銅飾鞦轡鞍四十具
載衣包鞍二具載書鞍一具載茶鞍三具載礮
鞍五具載繖蓋鞍五具備䭾載鞍一百九十六
具均貯南鞍庫
一設褥
太和殿
中和殿
保和殿
乾清宮
寶座設褥夏秋用黃龍糚段春冬用黑貂隨侍豫備
段褥皮褥同順治初年定
三大殿等處設褥每年於春秋換季之日更換
内廷各處鋪設紅白氊每年一次將應換者奏請
更換康熙二十五年奏準每年更換氊條令
總管内監驗看奏準乃換
一幄次
上用黃幕以段或布為之官用靑幕以布為之
上用圓幄方幄官用圓幄均以氊為之帳房以靑藍
白色布為之恭遇
廵幸均奏請數目隨往順治初年定
聖駕巡幸先期將
御用甲胄具奏請
旨豫備應用之大營幕幄及黃布幔城網城均繪圖
呈
覽搭造布城網城及隨纛之護軍參領護軍率領輜
重之嚮導人員均移咨護軍統領除委牽駝之
八旗驍騎並管轄官員咨兵部轉行八旗除委
又定恭遇
大閱先期將
御用甲胄及應用
御幄帳殿兩旁青幕均奏請豫備康熙三
十六年奉
旨大閱停止搭蓋兩旁青幕乾隆二十年奉
旨停止八旗驍騎牽駝增設八旗幄人二百
名
一櫜鞬
上用倭段櫜鞬一具隨侍櫜鞬二十八具
乾淸門陳設櫜鞬二十具
圓明園宮門陳設櫜鞬二十四具
紫禁城各門班房陳設櫜鞬共五百六十九具
康熙六年奏準
躬祀
壇
廟具
御用飾東珠倭段櫜鞬以司弓司矢恭奉隨侍
一射侯步射布侯高四尺七寸廣一尺以木為
邊鞔以素布畫鹿形為正氊侯高五尺廣四尺
虛中徑三尺中棲皮為的席侯亦如之皮鵠徑
九寸至一寸五分布鵠徑一尺二寸至四寸各
有差試武舉席侯高八尺廣五尺髤以朱繪鵠
三上插五色旗五馬射氊毬圓徑八寸以白氊
為之實以駝絨上綴朱髦鳥槍設木牌為的高
二尺廣半之
一採伐木材順治初年定古北口外鞍匠三十
五戸間一年採取鞍版一千三百五十具令驛
傳遞送又定八旗弓匠等每年往大水峪採
取
上用弓胎六百官用弓胎三千五百二十有五又
定牆子嶺曹家路北山採取弓胎差司弓一人
弓匠十有六名地方官給兵二百四十五名嚮
導人八名嚮導每名給盤費銀十八兩四錢所
採弓胎令地方官運送十八年題準古北口
外採取鞍版間一年採送七百具停用驛傳令
匠役等自行運送康熙十八年議準
盛京佐領處每年採送楊木箭杆三千枝樺木箭
杆二千枝作槳木百根槍杆三百根樹黃三倉
斗六升火茸三斤火石一斗三十九年奏準
盛京佐領處每年額交圓幄柳木椽四百根四
十五年議準牆子嶺採取弓胎停止該地方官
嚮導兵丁差司弓一人引路新滿洲八名每旗
弓匠族長一名弓匠九名給官馬前往雍正
五年奏準每年採取古北口外弓胎委出八旗
司弓一人每旗弓匠族長一人弓匠十名照例
給與官馬各給四十日口糧將所採弓胎令驛
傳運送至京如貯庫弓胎有餘間年採取又
奏準
御用弓胎二千具貯庫官用弓胎三千二百具交兵
部存貯乾隆十五年議準樺木箭杆二千枝
停止交送楊木箭杆每歲交七千枝
一徵收皮張順治初年定馬牛駝皮由馬牛羣
及各莊園交納鹿麅熊麞豬野豬等皮由尚膳
房移送象皮由光禄寺移送均收貯備用又
定每年委庫官一人率領催匠人往張家口會
同税務監督於游牧處倒斃馬駝牛皮内選取
足用令監督運送至京十六年題準
盛京將軍每年交送鹿皮一百六十張麅皮一百
四十張十八年題準每年由戸部支取朝鮮
國靑黍皮(即綠斜皮)一百五十張鹿皮五十張康
熙七年題準朝鮮國進貢靑黍皮二百八十張
鹿皮百張腰刀十口每年由禮部移送十三
年定外藩進貢熏皮啟奏收貯内庫估價給賞
十八年題準
盛京將軍每年止徵鹿皮百張二十五年題準
綠斜皮停止由戶部支取著本院自行成造
二十六年題準
盛京佐領每年交送
上用皂皮三十張官用皂皮七十張其染造需用五
棓子三十斤由院置買給付雍正元年免朝
鮮國進貢靑黍皮四年奏準牛馬皮停止差
官往張家口交税務監督會牧場總管揀選運
送至京又定張家口每年額送馬皮二千張
馬駒皮千張駝皮百張牛皮三百張小牛皮千
五百張犢皮二百張八年定馬皮駒皮駝皮
停支交送竢應用時行文支取乾隆六年定
張家口交送牛皮每年增五百張十一年定
盛京佐領每年交送
上用皂皮十五張官用皂皮停止交送又定染皂
需用五棓子減去十五斤
一徵收毛角筋膠順治初年定每年春秋二季
慶豐司剪取羊毛並廣儲司所有熟皮羊毛交
送收貯又定各莊園牛羣牛角尚膳房鹿角
鹿筋均隨時交送貯庫又定鰾膠以庫内存
貯朽皮每年熬煮水膠鹿角膠盡用熬煮魚鰾
廣膠酌量所用奏請由戸部支取烏喇捕牲人
所得鱏魚鰾交送貯庫又定每年差庫官一
人率領催匠人往張家口會税務監督於游牧
處剪得羊毛内揀選可用者令監督運送至京
其寒羊毛羊絨由戸部支取康熙九年題準
游牧場春秋二季所剪之毛令其交送付沙河
氊作四十八年奏準寒羊毛羊絨停於戸部
支取寒羊毛交臨淸關税務監督每年辦三千
斤羊絨交河東鹽政每年辦千斤運送五十
四年定寒羊毛由山東廵撫辦送雍正元年
奏準停止河東交送羊絨遇用時動廣儲司庫
銀採買四年議準張家口牧場所剪之毛停
止差官辦理交該税務監督會馬駝牛羊羣總
管揀選運送乾隆三年奏準貯庫黑白羊毛
如不敷用奏交張家口税務監督購買交送
一徵收樺皮木賊草順治初年定寧古塔將軍
每一年一次額交進
呈樺皮二百張
上用樺皮五千張官用樺皮二萬五千張暖木皮四
百五十斤木賊草四百五十斤由兵部移送
又定
盛京佐領每年額交木賊草五百斤又定山海
關外莊頭每名歲交茜草五十斤由會計司移
送乾隆四年奏凖山海關外莊頭額交茜草
每斤折銀七分交廣儲司庫收貯應用茜草由
院委官於廣儲司領銀採買用過銀數年終題
銷十年定每二歲額交樺皮萬張
一徵收翅翎順治初年定雕翎鸛翎鸛筋每年
打捕戸捕送由都虞司交送收貯其鸛翅雉翅
鴈翅遇用時行都虞司著捕戸捕送又定奉
宸苑所養孔雀等翎均隨時交送收貯蒙古王
台吉等進貢鳥翎由内庫給賞若不足用由院
採買又定每年奉天將軍等捕送雕鸛等翅
無定數到日令司矢揀選分别等第奏
聞折賞一等虎班雕每副賞銀五兩二等四兩三等
三兩四等二兩五等一兩一等皂雕每副賞銀
七兩二等五兩五錢三等四兩四等二兩五錢
一等芝蔴雕每副賞銀二兩二等一兩五錢三
等一兩四等五錢重尾雕海鸛不分等第每副
均賞銀五錢所交虎班雕海鸛等翅各如數賞
銀外其芝蔴雕皂雕重尾雕應賞之銀每五錢
折給毛靑布一疋督捕虎班雕之官每人賞段
二疋領催每名賞紬一疋毛靑布四疋捕皂雕
芝蔴雕重尾雕海鸛之領催每名賞毛靑布四
疋驍騎每名三疋所賞銀布均移廣儲司賞給
康熙六十年
盛京佐領捕送雕鸛等翅由院照例議賞具奏奉
旨所議太過著減半賞給
一採買物料康熙四十八年題準造櫜鞬刀鞘
皮鞾等項用驘皮拴鞍造韀夾版纏虎槍牛皮
熟皮硝五棓子並造箭靑鶴等翎每年共動用
崇文門税務銀千兩採買所餘銀交廣儲司庫
如不敷用奏請再取雍正四年奏準採買皮
料箭翎於原支崇文門税務銀千兩内將五百
兩交廣儲司由院領銀五百兩採買應用如有
餘銀仍交廣儲司若遇𣢾項繁多之年本院存
項不能敷用於廣儲司領取應用仍將採買物
料數目年終奏
聞乾隆六年奉
旨嗣後採買餘銀若至百兩交送廣儲司如不至百
兩著收貯備用
一領用金銀絲葉
上用什物&KR1784;用金銀葉重一錢五分官用減五分儀
仗什物如之賞用鞍勒鐙&KR1784;用銀葉重一錢鐙
雲鐙鏟眼錢重五分鐙雲釘頭貼用金葉重二
分修理舊物
上用者&KR1784;用金銀葉重一錢貼減五分官用者&KR1784;貼
均重五分其應&KR1784;器物量其廣狹每長三寸八
分闊二寸六分者用金銀葉一張重五分方二
寸五分者葉重二分長二尺闊一分者用金絲
六條(每條重一分)長三尺闊一分者用銀絲六條(每條)
(重一分)
一奏銷順治初年定每年將成造用過見存之
上乘鞍駕鞍及各甲胄櫜鞬槍刀弓箭弓面皮張羊
毛氊翎筋鰾等物彙覈繕黃册於次年題銷馬
策鞍版氊韂鞍籠舊鞦轡官鞍䭾鞍箭鐵鷹鈴
樺皮旱牛角弓胎皮絃槍杆木賊草火鏈包等
物各該庫繕藍册於次年呈結其各題奏本摺
黃册送廣儲司收貯又定每月將領過廣儲
司金銀段布各項數目及題奏咨呈事件彙繕
二册移稽察内務府御史衙門察覈雍正五
年覆準每年黃册定於次年八月題銷藍册定
於次年九月呈堂七年奏準每年由戸部領
用魚鰾等項於次年四月内題銷乾隆五年
奏準圓頂氊幄及黃蓋坐褥等項每年入黃册
具題又定馬步射射侯氊毬每年入藍册具
呈年終繕册移稽察内務府御史衙門察覈
一看守庫藏順治十二年奏準各庫鑰匙交送
内廷收貯康熙四年奉
旨各庫鑰匙交乾淸門直宿侍衞班領八年奏準各
庫每日封鎖後交與護軍參領護軍校等守護
一照驗出入
禁城之外備用器物及由廣儲司領取者均呈堂
填注領送官員職名行
景運門直班護軍統領照驗並知會稽察内務府
御史衙門
一領用馬駝恭遇
車駕廵幸尚膳尚茶需用運水馬匹憑來文取用數
目由院具奏䭾載圓頂氊帳房需駝若干具奏
如之均行兵部領用本院官乘騎領兵部馬亦
如之䭾載
御用甲胄衣包幄幕射侯需用馬按數奏明行上駟
院領用康熙三十六年奉
旨凡出外每一駝著載二百二十斤乾隆四年奏準
恭遇
駕幸南苑隨從擎蓋人備箭執事人弓匠等各給官
馬一匹
一領用車恭遇
車駕廵幸裝載什物每一車率七百五十斤計數應
用若干由院奏明行内務府
駕幸暢春園或
南苑裝載
上用什物車行兵部裝載官用什物車行内管領各
如數領用康熙四十二年奉
旨嗣後行幸暢春園南苑等處所用兵部車輛著將所
載之物若干斤需用之車若干輛之處察明具奏取
用倘不及具奏約敷所用之車具奏取用至駐蹕察
明補行具奏
一歲給端罩朝衣康熙十三年定掌蓋均給二
等侍衞朝衣端罩司弓司矢均給三等侍衞朝
衣端罩行廣儲司支取如升遷者不令繳還革
退者行廣儲司追繳乾隆四年奏準賞給侍
衞等端罩每年冬季應用之日行廣儲司領用
用訖仍繳還十一年定恭遇祭祀朝會掌蓋
擎蓋人所服朝衣行廣儲司領取十分應用用
訖繳還
一備用鞍轡每歲豫備鞍六十具以供
賞賜闕即補造公主初生子彌月給有架鞍一具
憑掌儀司來文給發
盛京長寧寺僧每二年給黑犢皮鞦轡鞍一具
一分給田廬沙河司匠給官房十間筆帖式領
催庫守各給官房六間氊匠共給官房三百八
十八間(今見有房二百四十六門半)内頭目二十名各給官
地一畝二分其餘匠役各給官地一畝均令新
舊交代相承為業
一分給帳房馬駝牛羊羣蒙古每四歲給圓頂
氊廬各一具游牧地方馬牛羊羣蒙古每戶給
氊廬各一具康熙三十年題準所給馬駝牛
羊羣蒙古圓頂氊廬改給帳房間年一換
一月給馬銀康熙二十三年定掌蓋司弓等每
月各給整分馬銀擎蓋人隨侍弓匠繖蓋應役
人每月各給半分馬銀三十年定司函應役
人給半分馬銀三十九年定鳴鏑匠長給整
分馬銀四十九年定幄長二十七人向取官
馬往湯山取水今各令自備馬一匹每月各給
整分馬銀乾隆七年具奏自康熙二十三年
奏準賞隨侍備箭人擎蓋人等馬銀以來陸續
選補人員内有家道殷實並曾任税差之子弟
不給馬銀是以馬銀額數至今多寡不勻請照
舊例增給奉
旨隨侍備箭執事人著定為半分馬銀三十分擎蓋
人著定為半分馬銀二十分視伊等執事内行走
勤家道艱難酌量賞給永著為例
一給食官飯雍正年間定
圓明園直班之司弓三人弓匠作長三名箭匠作
長一名箭匠六名掌蓋一人擎蓋五人應役人
四名鞍庫庫守二人每日給食侍衛官飯又
定司矢三人隨侍備箭執事人三人箭匠六名
執事人一名如成造弓箭等物每日給食侍衛
官飯完日停止又定司幄一人幄長三人幄
人三十九名氊庫匠役八名每日給食執事人
官飯一次乾隆五年定司幄幄長照例給食
官飯其幄人停給官飯照倉人例給米菜木柴
止班日停給
一官役俸餉順治年間定司函由散秩官充補
者食原俸由護軍充補者食原餉由護軍充補
之擎蓋由驍騎充補之弓匠幄長幄人應役等
人均食原餉由閒散人充補者每月各給銀二
兩各庫庫守司匠領催給銀如之司幄每月給
銀四兩匠役每月給銀一兩沙河氊匠每月給
米二斛康熙二十一年奏準司幄給七品俸
氊作司匠給八品俸二十三年奉
旨幄長著照護軍給食四兩錢糧幄人給食三兩錢糧
三十七年奏準未入流庫掌每月各給銀三
兩三十八年奏準一等漢箭匠十名每月各
給銀二兩三十九年奏準皮作司匠每月給
銀三兩四十年奏準皮作司匠給八品俸
雍正七年議準由驍騎充補之弓箭匠幄人應
役人每月各給銀三兩乾隆四年奉
旨嗣後由驍騎選補幄人給食驍騎錢糧
一升除順治年間定本院員外郎主事員闕由
内務府於内府及本院應升人員内簡選副庫
掌員闕由院於所屬内簡選均引
見補授司弓闕於副司弓内簡選引
見補授副司弓闕於作長内作長闕於弓匠内弓匠
闕於該旗滿洲旗下人内各簡選充補司矢闕
於副司矢内簡選引
見補授副司矢闕於作長内作長闕於隨侍衞箭執
事人内隨侍備箭執事人闕於備箭執事人内
備箭執事人闕行上三旗滿洲蒙古都統於應
選人内漢箭匠闕於内府三旗旗鼓佐領下閒
散壯丁内各簡選充補鳴鏑長闕於署鳴鏑長
内簡選引
見補授署鳴鏑長闕於作長内作長闕於鳴鏑匠内
鳴鏑匠闕於内府三旗驍騎閒散壯丁内席伯
鳴鏑匠闕行上三旗滿洲蒙古都統於席伯驍
騎及教養兵内各簡選充補司幄員闕於副司
幄内簡選引
見補授副司幄闕於幄長内幄長闕於幄人内幄人
闕行取該旗驍騎内各簡選充補各作司匠員
闕於筆帖式庫守領催内簡選引
見補授領催闕於庫守匠役頭目幄人應役人内簡
補内監領催及内監釘匠闕行掌儀司撥補沙
河氊匠闕於該氊匠子弟内拔補其餘各項匠
役闕均行該旗於閒散壯丁内選補康熙七
年奉
旨鞍庫庫守等别衙門有應升之闕亦著錄用四十
五年奉
旨各項執事人皆有升路惟弓匠實無升路著交該旗
嗣後簡選年久者於本旗有應升之闕引見再别有
用處亦著錄用補用人員内有工作好者著兩處行
走亦可四十六年奉
旨補授副庫掌爾等宜會同内務府總管簡選各處應
升之人與爾院人一同引見雍正四年議準庫掌
以下官員著本院堂官將應升人員簡選引
見補授乾隆二年奏準主事員闕本院堂官將應
升人員簡選引
見補授如本院無可升之人仍行取内務府應升人
員簡選引
見六年奏準庫守内有識清漢字能繙譯者以筆
帖式調補十五年奏準主事員闕仍由内務
府選補
欽定大淸會典則例卷一百六十八
