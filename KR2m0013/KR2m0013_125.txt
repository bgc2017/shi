欽定大清會典則例卷一百二十一
兵部
車駕清吏司
郵政下
一驛程自
京師至直隸保定府七十里良鄉縣固節驛七十
里涿州涿鹿驛(五十里淶水縣驛四十里易州清苑驛九十里易州上陳驛百)
(里廣昌縣香山驛六十里大寧村驛七十里蔚州驛由上陳驛百里至廣昌縣倒馬關驛)
(凡驛程由大路旁出者用雙行小字以别之餘仿此)七十里定興縣宣化
驛(六十里宣化縣深井堡驛六十里宣化縣滹沱店驛六十里西寧縣東城驛六十里西寧)
(縣西城驛)七十里安肅縣白溝驛五十里保定府清
苑縣金臺驛共三百三十里至喜峯口四十
里通州潞河驛七十里三河縣三河驛七十里
薊州漁陽驛六十里遵化州石門驛六十里遵
化州遵化驛五十里遷安縣灤陽驛六十里喜
峯口共四百有十里至獨石口四十里昌平
州迴龍觀站四十里昌平州榆河驛四十里延
慶衞居庸驛六十里懷來縣榆林驛(三十里延慶衞青龍)
(橋站二十五里延慶衞陰凉崖站二十里延慶衞南口城站)六十里懷來縣
土木驛六十里龍門縣長安驛六十里龍門縣
鵰鶚堡驛五十里赤城縣赤城驛(六十里龍門縣龍門驛四)
(十里趙川驛)四十里赤城縣雲州驛(三百九十里多倫諾爾站)六
十里獨石口共五百有十里至張家口二百
四十里至懷來縣土木驛(三十里懷來縣東八里店站)六十
里宣化縣雞鳴驛(三十里宣化縣響水堡站三十里宣化縣宣化城站三十)
(里宣化縣沙嶺堡站三十里懷安縣左衞城站三十里懷安縣太平莊站三十里懷安縣站三)
(十里懷安縣枳兒嶺站)六十里宣化府宣化驛六十里張
家口(六十里萬全縣夏堡站三十里宣化府榆林堡站)共四百二十里
至古北口及熱河七十里順義縣順義驛七
十里密雲縣密雲驛六十里密雲縣石匣站四
十里古北口(八十里鞍匠屯站九十里紅旗營站六十里十八里臺站八十里坡)
(賴村站六十里蒙古五十家子由鞍匠屯站九十里至四旗站)一百三十里
王家營站三十里喀喇河屯站四十里熱河站
(一百八十里八溝站一百八十里塔子溝站)共四百四十里至
盛京一百八十里至薊州漁陽驛八十里玉田縣
陽樊驛八十里豐潤縣義豐驛一百里灤州七
家嶺驛六十里盧龍縣灤河驛七十里撫寧縣
蘆峯口驛四十里樂亭縣榆關驛六十里臨榆
縣遷安驛(出山海關)七十五里凉水河沙河站驛六
十三里東關驛六十二里寧遠驛六十二里高
橋驛五十四里小凌河驛五十四里十三山驛
八十里廣寧驛七十里小黑山驛五十里二道
井驛五十里白旗堡驛七十里巨流河驛(七十里嚴)
(千戸屯驛六十里法庫驛)四十里舊邊驛六十里
盛京驛(七十里噶布拉村驛七十里薩爾滸驛八十里穆竒驛四十里永陵)
共一千四百六十里至朝鮮國六百七十里
永平府臨榆縣遷安驛七百九十里(出山海關)由沙
河站達於
盛京驛六十里十里河驛五十里東京驛八十里
狼子山驛五十里甜水站驛五十里連山關驛
七十里通遠堡驛六十里薛里站驛四十里鳳
凰城驛(即朝鮮界)共一千九百二十里至吉林又
自吉林至寧古塔六百七十里至永平府臨榆
縣遷安驛七百九十里(出山海關)由沙河站達於
盛京驛七十里懿路驛七十五里高麗堡驛七十
五里開原驛(入吉林界)五十五里蒙古豁羅站五十
五里葉赫站八十里葉爾蘇站六十里阿爾灘
額墨爾站六十里伊巴旦站六十里刷煙站五
十五里依爾們站七十里搜登站七十里吉林
烏喇站九十里額赫穆站八十里拉法站六十
五里推屯站八十里伊什小站四十里鄂莫賀
索洛站八十里塔拉小站六十里畢爾罕河站
六十里沙蘭站八十里寧古塔共二千八百八
十里至黑龍江六百七十里至永平府臨榆
縣遷安驛千五百七十五里(出山海關)由沙河站至
盛京達於吉林烏喇站六十里錦珠鄂佛洛站六
十里舒蘭站五十里發忒哈站五十里登格爾
者庫站(八十里蒙古卡倫站七十里拉林多渾站七十里薩庫立站六十五里飛克圖)
(站八十二里色勒佛特庫站六十一里弗斯亨站七十三里富拉渾站七十里崇古爾庫站七)
(十二里鄂爾豁穆索站六十八里苖嘠山站五里三姓城)五十里蒙古兒河
站五十五里拖來招站五十里孫查包速速站
三十五里毫色站六十里席伯舍里站八十里
白都訥站(入黑龍江界)八十里牟忻速速站(六十里波爾吉)
(哈站八十里查布起爾站六十五里鄂多爾圖站四十五里布拉克站六十里查哈河朔站八)
(十里胡蘭站)四十五里吳蘭諾爾站五十五里古魯
站六十七里他喇哈鄂漠站七十五里多鼐站
七十五里溫拖渾鄂漠站七十五里忒穆德黑
村站五十五里齊齊哈爾城之布克村站(一百里西)
(勒圖臺八十五里恩齊起臺七十里蒙果爾烏克楚竒臺七十里赫尼臺六十五里巴木臺七)
(十五里雅爾波胡爾圖臺八十里庫爾克特臺七十里門都克臺六十五里雅克薩臺八十里)
(吉爾馬太臺八十里呼倫布兪爾)六十里塔哈爾站七十五里
寧年鄂漠站八十五里拉哈阿拉站六十里博
爾敦站四十三里喀穆尼喀站四十二里伊喇
哈鄂漠站七十里默勒根城之默勒根站七十
六里科羅洛河站七十六里喀爾他里希河站
八十五里庫穆勒山站三十三里額葉勒庫河
站七十八里黑龍江站二十二里黑龍江城共
四千一百二十七里至山東濟南府一百四
十里涿州涿鹿驛六十里新城縣汾水驛七十
里雄縣歸義驛七十里任邱縣鄚城驛七十里
河閒縣瀛海驛六十里獻縣樂城驛四十里交
河縣富莊驛四十里阜城縣阜城驛五十里景
州東光驛(入山東界)六十里德州安德驛八十里平
原縣桃園驛七十里禹城縣劉普驛七十里齊
河縣晏城驛四十里濟南府歴城縣譚城驛(七十)
(里龍山鎮四十里章邱縣五十五里鄒平縣二十五里長山縣七十里益都縣金嶺鎮驛七十)
(里益都縣青社驛七十里昌樂縣五十里濰縣八十里昌邑縣八十里平度州灰埠驛七十里)
(掖縣一百二十里黃縣黃山舘驛六十里黃縣六十里蓬萊縣)共九百二十里
至山西紫荆關三百三十里至直隸保定府
清苑縣金臺驛四十里滿城縣陘陽驛四十五
里望都縣翟城驛六十里定州永定驛五十里
新樂縣西樂驛四十五里正定縣伏城驛四十
五里正定縣恆山驛六十里獲鹿縣鎮寧驛七
十里井陘縣陘山驛(入山西界)四十里平定州甘桃
驛四十里樂平縣柏井驛五十里平定州平潭
驛八十里盂縣芹泉驛七十里壽陽縣太安驛
七十里楡次縣鳴謙驛五十里太原府陽曲縣
臨汾驛(八十里陽曲縣凌井驛百二十里靜樂縣康家會驛八十里寧武縣寧化站一)
(百里寧武縣寧武站五十里崞縣閙泥驛)七十里陽曲縣成晉驛七
十里忻州九原驛八十里崞縣原平驛一百里
代州鴈門驛六十里代州廣武站五十里馬邑
縣廣武驛九十里應州安銀子驛(六十里山陰縣山陰驛)
六十里懷仁縣西安驛七十里大同府站六十
里大同縣甕城驛六十里渾源州上盤舖驛(百五)
(十里靈邱縣太白驛八十里廣靈縣馬厰驛由太白驛七十里至繁峙縣平刑站)一百
三十里廣靈縣在城驛五十里蔚州紫荆關共
二千九十五里至歸化城三百六十里宣化
縣宣化驛六十里萬全縣萬全驛六十里懷安
縣懷安驛(入山西界)六十里天鎮縣天城站六十里
陽高縣陽和站六十里大同縣聚樂站六十里
大同縣大同站六十里左雲縣高山站六十里
左雲縣左雲站六十里右玉縣右玉站(五十里右玉縣)
(威遠站六十里平魯縣平魯站九十里偏關縣老營站八十里偏關縣偏頭站九十里神池縣)
(八角站六十里神池縣神池站六十里神池縣利民站六十里平魯縣井平站六十里繁峙縣)
(沙㵎驛神由偏頭站八十里至偏關縣水泉站由池站八十里至五寨縣五寨站)二
十里殺虎口二百十五里歸化城共千一百三
十五里至河南開封府六百十有五里至正
定縣恆山驛六十里欒城縣關城驛(三十五里元氏縣元)
(氏驛)四十里趙州鄗城驛六十里柏鄉縣槐水驛
六十里陶邱縣中邱驛六十里郉臺縣龍崗驛
七十里永年縣臨洺驛四十五里邯鄲縣叢臺
驛七十里磁州滏陽驛(入河南界)七十里安陽縣鄴
城驛七十里湯陰縣宜溝驛六十里淇縣淇門
驛五十里汲縣衞源驛七十里延津縣廩延驛
九十里開封府祥符縣大梁驛(四十里陳畱縣驛六十里杞縣)
(雍邱驛七十里睢州葵邱驛五十里寧陵縣寗城驛六十里商邱縣商邱驛六十里虞城縣石)
(橊堌驛六十里夏邑縣會亭驛六十里永城縣太邱驛由大梁驛七十里至中牟縣圃田驛)
(四十里鄭州管城驛四十里榮澤縣廣武驛七十里武陟縣驛四十里武陟縣寧郭驛七十里)
(河内縣驛四十里山西鳳臺縣星軺驛六十里鳳臺縣太行驛六十里高平縣喬村驛六十里)
(高平縣長平驛六十里長子縣漳澤驛六十里屯畱縣余吾驛六十里襄垣縣褫亭驛六十里)
(沁州沁陽驛七十里武鄉縣權店驛五十里遼陽縣南關驛六十里祁縣盤陀驛)共一
千四百九十里至江南江寧府東路六百里
至景州東光驛(入山東界)二百八十里由德州安德
驛至齊河縣晏城驛六十里長清縣崮山驛五
十七里長清縣長城驛九十九里泰安縣崔家
莊驛四十五里新泰縣楊柳店驛六十里新泰
縣在城驛六十里蒙陰縣在城驛(一百六十里沂水縣在城)
(驛)七十里沂水縣垜莊驛六十里蘭山縣徐公
店驛七十里蘭山縣在城驛四十里蘭山縣李
家莊驛七十里郯城縣在城驛四十五里郯城
縣紅花埠驛(入江南界)六十里江南宿遷縣㟃峿驛
六十里宿遷縣鍾吾驛六十里桃源縣古城驛
六十里桃源縣桃源驛六十里清河縣清口驛
六十里山陽縣淮陰驛八十里寶應縣安平驛
六十里高郵州界首驛六十里高郵州盂城驛
六十六里甘泉縣邵伯驛四十五里江都縣廣
陵驛八十里儀徵縣儀徵驛七十里六合縣棠
邑驛一百二十里江寧府上元縣金陵驛共二
千五百五十七里中路六百里至景州東光
驛(入山東界)六十里德州安德驛七十里恩縣太平
驛七十里高唐州魚邱驛七十里荏平縣荏山
驛六十里東阿縣銅城驛五十里東阿縣舊縣
驛六十里東平州東原驛六十里汶上縣新橋
驛五十里滋陽縣新嘉驛四十里滋陽縣昌平
驛五十里鄒縣邾城驛五十一里鄒縣界河驛
四十里滕縣滕陽驛六十六里滕縣臨城驛(入江)
(南界)六十八里銅山縣利國驛九十里銅山縣東
岸驛(一百五十里邳州驛一百八十里銅山縣房村驛)五十里銅山縣
桃山驛四十里宿州夾溝驛七十里宿州睢陽
驛(七十里宿州百善驛六十里河南永城縣太邱驛)五十里宿州大店
驛七十里靈璧縣固鎮驛六十里鳳陽縣王莊
驛六十里鳳陽縣濠梁驛六十里鳳陽縣紅心
驛四十五里定遠縣池河驛三十五里滁州大
柳驛六十里滁州滁陽驛七十里江浦縣東葛
驛三十里江浦縣江淮驛四十里江寧府上元
縣金陵驛(六十里江寧縣江寧驛六十里上元縣江東驛九十里六合縣驛)共
二千二百九十五里水路四十里通州潞河
驛八十五里通州和合驛七十里武清縣河西
驛六十里武清縣楊村驛六十里天津縣楊青
驛七十五里靜海縣奉新驛九十里青縣流河
驛七十里青縣乾寧驛七十里滄州甎河驛七
十里南皮縣新橋驛七十里吳橋縣連窩驛(入山)
(東界)七十里德州良店驛七十里德州安德驛七
十里德州梁家莊驛九十里武城縣甲馬營驛
七十里臨清州渡口驛七十里臨清州清源驛
六十里清平縣清陽驛六十里聊城縣崇武驛
九十里陽穀縣荆門驛六十里東平州安山驛
六十里汶上縣開河驛九十里濟寧州南城驛
八十里魚臺縣河橋驛(入江南界)一百二十里沛縣
泗亭驛一百一十里山東嶧縣萬家驛九十里
江南邳州趙村驛一百二十里宿遷縣鍾吾驛
七百三十里自桃源縣桃源驛至江寧府上元
縣龍江驛共二千八百七十里至江南蘇州
府六百里至景州東光驛(入山東界)一千十有六里
由德州安德驛至郯城縣紅花埠驛(入江南界)六百
七十一里自宿遷縣㟃峿驛至揚州府江都縣
廣陵驛五十里丹徒縣京口驛(一百里句容縣雲亭驛七十里)
(句容縣龍潭驛五十里丹徒縣炭渚驛)一百里丹陽縣雲陽驛一
百里武進縣毘陵驛一百里無錫縣錫山驛百
里過滸墅關蘇州府元和縣姑蘇驛共二千七
百三十七里水路七百六十里至直隸吳橋
縣連窩驛(入山東界)九百四十里由德州良店驛至
魚臺縣河橋驛(入江南界)九百九十一里自沛縣泗
亭驛至江都縣廣陵驛四百里自丹徒縣京口
驛至蘇州府元和縣姑蘇驛共三千九十有一
里至江南安慶府六百里至景州東光驛(入山)
(東界)七百九十七里由德州安德驛至滕縣臨城
驛(入江南界)六百十有八里自銅山縣利國驛至鳳
陽縣紅心驛四十五里定遠縣定遠驛四十五
里定遠縣張橋驛六十里合肥縣護城驛四十
五里合肥縣店埠驛(八十里巢縣高井驛六十里巢縣鎮巢驛)四十
里合肥縣金斗驛四十五里合肥縣派河驛六
十里舒城縣三溝驛六十里舒城縣梅心驛六
十里桐城縣呂亭驛八十里懷寧縣練潭驛六
十里安慶府懷寧縣同安驛共二千六百十有
五里水路七百六十里至直隸吳橋縣連窩
驛(入山東界)九百四十里由德州良店驛至魚臺縣
河橋驛(入江南界)一千一百七十里自沛縣泗亭驛
至江寧府上元縣龍江驛一百二十里當塗縣
采石驛(六十里江寧縣大勝驛)八十里蕪湖縣櫓港驛九
十里繁昌縣荻港驛六十里銅陵縣銅陵驛(八十)
(里青陽縣驛七十里南陵縣公館驛)九十里貴池縣貴池驛一百
二十里安慶府懷寧縣同安驛共三千四百三
十里至江西南昌府六百里至景州東光驛
(入山東界)七百九十七里由德州安德驛至滕縣臨
城驛(入江南界)一千七十八里自銅山縣利國驛至
桐城縣呂亭驛六十里桐城縣陶衝驛六十里
潛山縣青口驛六十里太湖縣小池驛六十里
宿松縣楓香驛(入湖北界)六十里黃梅縣停前驛五
十里黃梅縣在城驛五十里黃梅縣孔壠驛(入江)
(西界)五十里德化縣潯陽驛六十里德化縣通遠
驛六十里德安縣德安驛(八十里安義縣安義驛四十里奉新縣奉)
(新驛八十里高安縣高安驛)一百二十里南昌府南昌縣南
浦驛共三千二百二十五里水路七百六十
里至直隸吳橋縣連窩驛(入山東界)九百四十里由
德州良店驛至魚臺縣河橋驛(入江南界)一千七百
三十里自沛縣泗亭驛至安慶府懷寧縣同安
驛九十里東流縣驛(入江西界)一百二十里彭澤縣
龍城驛九十里湖口縣彭蠡驛九十里南康府
星子縣在城驛二百七十里南昌府南昌縣南
浦驛共四千九十里至福建福州府六百里
至景州東光驛(入山東界)一千十有六里由德州安
德驛至郯城縣紅花埠驛(入江南界)一千一百二十
一里自宿遷縣㟃峿驛至蘇州府元和縣姑蘇
驛五十里吳江縣平望驛(入浙江界)一百二十里嘉
興縣西水驛一百里石門縣皂林驛一百一十
里錢塘縣吳山驛(一百四十里烏程縣苕溪驛)十有五里錢
塘縣武林驛(三十里蕭山縣西興驛百有十里紹興府山陰縣蓬萊驛九十里會)
(稽縣東關驛二十里上虞縣曹娥驛九十里餘姚縣姚江驛六十里慈谿縣車廐驛三十里寧)
(波府鄞縣四明驛昌由曹娥驛一百有十里至嵊縣驛四十里新縣驛一百二十里天台縣)
(桑洲驛一百二十八里寧海縣白嶠驛)十里錢塘縣浙江驛九十
里富陽縣會江驛一百里桐廬縣桐江驛九十
五里建德縣富春驛一百里蘭溪縣瀔水驛(五十)
(里蘭溪縣雙溪驛一百二十里永康縣華溪驛八十里縉雲縣丹峯驛九十里麗水縣括蒼驛)
(一百五十里青田縣驛一百二十里嘉縣象浦驛八十里樂清縣西臯驛)八十里
龍游縣亭步驛七十里西安縣上航驛九十里
江山縣廣濟驛(入福建界)一百六十里浦城縣小關
驛九十里浦城縣柘浦驛七十里浦城縣人和
公館驛八十里建陽縣營頭司驛七十里建陽
縣建溪驛(五十里崇安縣興田驛四十里崇安縣裴村公館驛三十里崇安縣長平)
(驛五十里崇安縣大安驛四十里江西鉛山縣車盤驛)八十里甌寧縣葉
坊驛四十里甌寧縣城西驛五十里建安縣太
平驛四十里南平縣大橫驛五十里延平府南
平縣劍浦驛(六十里南平縣王臺驛八十里順昌縣雙峯驛百里將樂縣三華驛)
(六十里將樂縣白蓮驛六十里歸化縣明溪驛六十里清流縣玉華驛四十里清流縣九龍驛)
(七十里寧化縣石牛驛七十里長汀縣館前驛七十里長汀縣臨汀驛六十里長汀縣三洲驛)
(六十里上杭縣藍屋驛八十里上杭縣平西驛一百二十里永定縣驛由雙峯驛八十里順)
(昌縣富屯驛八十里邵武縣拏口驛八十里邵武縣樵川驛八十里光澤縣杭川驛七十里光)
(澤縣杉關驛八十里江西新城縣驛)六十里南平縣茶洋驛四十
里南平縣嵢峽驛四十里古田縣黃田驛五十
里古田縣水口驛一百里侯官縣白沙驛六十
里侯官縣芋原驛二十五里福州府閩縣三山
驛(七十里閩縣大田驛五十五里福清縣宏路驛四十五里福清縣蒜嶺驛五十里莆田縣)
(莆陽驛六十里仙遊縣楓亭驛五十里惠安縣錦田驛五十里泉州晉江縣晉安驛六十里南)
(安縣康店驛七十里同安縣大輪驛六十里同安縣深青驛五十里龍溪縣江東驛四十里龍)
(溪縣丹霞驛四十里南靖縣平南驛九十里龍巖州適中驛一百二十里汀州府永定縣驛)
(由龍溪縣丹霞驛四十里龍溪縣甘棠驛五十里漳浦縣臨漳驛七十里漳浦縣雲霄驛八十)
(里詔安縣南詔驛四十里廣東饒平縣南崗驛)共四千八百六十二里
至浙江杭州府六百里至景州東光驛(入山東界)
一千十有六里由德州安德驛至郯城縣紅花
埠驛(入江南界)千一百七十一里自宿遷縣㟃峿驛
至吳江縣平望驛(入浙江界)三百三十里自嘉興縣
西水驛至杭州府錢塘縣吳山驛共三千一百
十有七里水路七百六十里至直隸吳橋縣
連窩驛(入山東界)九百四十里由德州良店驛至魚
臺縣河橋驛(入江南界)一千四百四十一里自沛縣
泗亭驛至吳江縣平望驛(入浙江界)百二十里嘉興
縣西水驛一百里石門縣皂林驛一百二十五
里杭州府錢塘縣武林驛共三千四百八十六
里至湖北武昌府一千有八十里至直隸磁
州滏陽驛(入河南界)二百五十里由安陽縣鄴城驛
至汲縣衞源驛五十里新鄉縣新中驛六十里
獲嘉縣亢村驛(六十里修武縣武安驛五十里武陟縣寧郭驛七十里河内縣)
(覃懷驛六十里孟縣河陽驛五十里偃師縣首陽驛七十里洛陽縣周南驛七十里新安縣函)
(關驛五十里澠池縣義昌驛四十里澠池縣蠡城驛七十里陜州硤石驛七十里陜州甘棠驛)
(六十里靈寳縣桃林驛六十里閿鄉縣鼎湖驛六十里陜西潼關驛由首陽驛六十里至鞏)
(縣洛口驛一百八十里盧氏縣驛寧由修武縣武安驛五十里至獲嘉縣崇驛)過黃
河五十里滎澤縣廣武驛四十里鄭州管城驛
(七十里滎陽縣索亭驛)五十里新鄭縣郭店驛四十里新
鄭縣永新驛九十里許州在城驛六十里許州
臨潁縣在城驛六十里郾城縣在城驛六十里
西平縣在城驛六十里遂平縣在城驛九十里
確山縣在城驛九十里信陽州明港驛九十里
信陽州在城驛(入湖北界)八十里應山縣平靖關驛
七十里應山縣在城驛九十里安陸縣在城驛
六十里雲夢縣在城驛四十里孝感縣在城驛
五十里孝感縣楊店驛七十里黃陂縣在城驛
八十里漢陽縣在城驛十里武昌府江夏縣將
臺驛共二千七百七十里水路七百六十里
至直隸吳橋縣連窩驛(入山東界)九百四十里自德
州良店驛至魚臺縣河橋驛(入江南界)一千八百二
十里由沛縣泗亭驛至東流縣驛(入江西界)二百一
十里自彭澤縣龍城驛至湖口縣彭蠡驛六十
里九江府德化縣潯陽驛(入湖北界)一百八十里蘄
州蘄陽驛一百八十里黃州府黃岡縣齊安驛
五十里黃岡縣李坪驛(一百三十里羅田縣驛一百三十里蘄水縣巴)
(水驛五十里蘄水縣浠川驛八十里蘄州西河驛六十里廣濟縣廣濟驛六十里廣濟縣雙城)
(驛)七十里黃岡縣陽邏驛六十里武昌府江夏
縣將臺驛共四千三百三十里至湖南長沙
府一千八十里至直隸磁州滏陽驛(入河南界)一千
一百四十里由安陽縣鄴城驛至信陽州在城
驛(入湖北界)五百五十里自德安府應山縣平靖關
驛至武昌府江夏縣將臺驛六十里江夏縣東
湖驛六十里江夏縣山陂驛六十里咸寧縣咸
寧驛六十里蒲圻縣官塘驛六十里蒲圻縣鳳
山驛六十里蒲圻縣港口驛(入湖南界)六十里臨湘
縣長安驛六十里臨湘縣雲溪驛六十里巴陵
縣岳陽驛六十里巴陵縣青岡驛六十里湘陰
縣大荆驛六十里湘陰縣歸義驛六十里湘陰
縣在城驛(六十里長沙縣橋頭驛)六十里長沙府長沙縣
在城驛共三千六百七十里水路七百六十
里至直隸吳橋縣連窩驛(入山東界)七百四十里由
德州良店驛至魚臺縣河橋驛(入江南界)一千八百
二十里自沛縣泗亭驛至東流縣驛(入江西界)二百
七十里自彭澤縣龍城驛至德化縣潯陽驛(入湖)
(北界)五百四十里自蘄州蘄陽驛至武昌府江夏
縣將臺驛二百二十里嘉魚縣在城驛(入湖南界)二
百四十里岳州府巴陵縣青岡驛一百八十里
湘陰縣在城驛一百二十里長沙府長沙縣在
城驛共五千九十里至陜西西安府七百四
十五里至直隸井陘縣陘山驛(入山西界)三百五十
里由平定州甘桃驛至楡次縣鳴謙驛七十里
徐溝縣同戈驛六十里祁縣賈令驛五十里平
遙縣洪善驛(八十里汾陽縣汾陽驛九十里永寧州吳城驛八十里永寧州玉亭)
(驛六十里永寧州青龍驛六十里陜西吳堡縣河西驛六十里綏德州義合驛六十里綏德州)
(青陽驛九十里米脂縣銀川驛九十里楡林縣魚河驛四十里楡林縣歸德驛四十里楡林縣)
(楡林鎮驛)八十里介休縣義棠驛八十里靈石縣瑞
石驛四十里靈石縣仁義驛六十里霍州霍山
驛八十里洪洞縣普潤驛六十里平陽府臨汾
縣建雄驛八十里曲沃縣蒙城驛五十里曲沃
縣候馬驛八十里聞喜縣涑川驛九十里安邑
縣泓芝驛七十里臨晉縣樊橋驛七十里永濟
縣河東驛(入陜西界)七十里潼關廳潼關驛四十里
華陰縣潼津驛七十里華州華山驛五十里渭
南縣豐原驛八十里臨潼縣新豐驛五十里西
安府咸寧縣京兆驛共二千四百七十五里
至寧夏鎮城則自西安府咸寧縣京兆驛五十
里咸陽縣渭水驛七十里醴泉縣店張驛七十
里乾州威勝驛九十里永壽縣永安驛七十里
邠州新平驛九十里長武縣宜禄驛(入甘肅界)四十
五里甘肅涇州瓦雲驛五十里涇州安定驛(五十)
(里涇州荔家堡六十里寧州焦村驛三十里寧州彭原驛九十里合水縣華池驛六十里安化)
(縣宏化驛里由涇州安定驛一百靈臺縣驛)七十里平涼縣白水驛
七十里平涼縣高平驛九十里華亭縣瓦亭驛
(五十里隆德縣隆城驛九十里靜寧州涇陽驛九十里會寧縣青家驛九十里會寧縣保寧驛)
(六十里安定縣西鞏驛六十里安定縣延壽驛五十里安定縣秤鉤驛六十里金縣清水驛六)
(十里金縣定遠驛五十里蘭州蘭泉驛隴由延壽驛七十里至安定縣通安驛九十里西縣)
(驛九十里漳縣三岔驛六十里岷州酒店驛九十里岷州岷山驛一百二十里岷州西津驛六)
(十里西路廳驛六十里階州殺賊驛一百二十里階州驛一百四十里文縣臨江驛一百里文)
(縣驛里由階州驛二百七十里至成縣小川驛四十成縣驛由成縣小川驛一百四十里)
(至西河縣驛七十里禮縣驛)八十里固原州永寧驛七十里
固原州三營驛九十里固原州李旺驛九十里
靈州同心驛九十里肅州西路廳沙泉驛七十
里中衞縣寧安驛七十里中衞縣渠口驛七十
里寧夏府大壩驛六十里寧夏府王鋐驛六十
里寧夏鎮城共一千四百七十五里至西寧
則自寧夏鎮由中路行至横城口渡河三十里
寧夏鎮城六十里寧夏府王鋐驛(六十里寧夏寧朔二縣分)
(管驛在城驛三十里寧夏府横城驛三十里靈州紅山驛四十里靈州清水驛七十里靈州興)
(武驛六十里靈州安定驛六十里靈州花馬池驛六十里陜西定邊縣在城驛由在城驛一)
(百里平羅縣平羅驛州由寧夏府王鋐驛三十里靈靈州驛)六十里寧夏府
大壩驛七十里中衞縣渠口驛一百一十里中
衞縣勝金關驛六十里中衞縣中衞驛七十里
西路廳長流水驛七十里西路廳三塘水驛七
十里中衞縣營盤水驛七十里臯蘭縣三眼井
驛七十里莊浪廳寬溝驛五十里莊浪廳松山
驛五十里莊浪廳平城驛七十里平番縣在城
驛四十里平番縣通遠驛六十里平番縣塘坊
驛二十里平番縣西大通驛五十里碾伯縣冰
溝驛四十里碾伯縣老鴉驛五十里碾伯縣嘉
順驛六十里西寧縣平戎驛(一百二十里西寧縣擺羊戎驛)七
十里西寧縣在城驛(四十里大通衞向陽驛里由西寧縣驛一百三十)
(至歸德所朝天堂驛)共一千三百里至甘肅蘭州府七
百四十五里至直隸井陘縣陘山驛(入山西界)一千
三百七十里由平定州甘桃驛至永濟縣河東
驛(入陜西界)三百六十里自潼關廳潼關驛至西安
府咸寧縣京兆驛五十里咸陽縣渭水驛(五十里長)
(安縣京兆驛九十里三原縣建忠驛八十里耀州順義驛七十里同官縣漆水驛九十里宜君)
(縣雲陽驛七十里中部縣翟道驛七十里洛川縣三川驛七十里鄜州鄜城驛九十里甘泉縣)
(撫安驛九十里膚施縣金千谷驛八十里延川縣文)(驛八十里延長縣驛九十里清澗縣)
(奢延驛七十里清澗縣石觜驛)五十里興平縣白渠驛九十里
武功縣邰城驛六十里扶風縣鳳泉驛六十里
岐山縣岐周驛五十里鳳翔府鳳翔縣岐陽驛
七十里汧陽縣在城驛九十里隴州在城驛一
百十里隴州長寧驛(入甘肅界)九十里清水縣在城
驛一百三十里秦州在城驛(二百八十里徽縣在城驛九十里兩)
(當縣在城驛)一百二十里伏羌縣在城驛(九十里秦安縣在城)
(驛)一百里寧遠縣在城驛九十里鞏昌府隴西
縣在城驛(一百八十里通渭縣在城驛)九十里渭源縣慶平
驛七十里狄道州窰店驛五十里狄道州洮陽
驛(九十里河州定羌驛六十里河州和政驛六十里河州鳳林驛)七十里狄道
州沙泥驛六十里臯蘭縣摩雲驛六十里臯蘭
縣蘭泉驛共四千三十五里至嘉峪關則自
臯蘭縣蘭泉驛四十里臯蘭縣沙井驛七十里
莊浪廳苦水驛五十里莊浪廳紅城驛四十里
莊浪廳南大通驛三十里平番縣在城驛三十
里平番縣武勝驛四十里平番縣岔口驛五十
里平番縣鎮羌驛六十里古浪縣黑松驛三十
里古浪縣古浪驛六十里古浪縣靖邊驛(一百里會)
(寧縣郭城驛六十里會寧縣乾溝驛)四十里涼州大河驛三十里
武威縣武威驛五十里武威縣懷安驛四十里
武威縣柔遠驛七十里永昌縣永昌驛六十里
永昌縣水泉驛五十里山丹縣硤口驛四十里
山丹縣新河驛四十里山丹縣山丹驛四十里
東樂縣東樂驛四十里張掖縣仁壽驛四十里
張掖縣甘泉驛五十里張掖縣沙井驛四十里
撫彝廳屬沙河驛四十里撫彝廳屬撫彝驛四
十里高臺縣高臺驛五十里高臺縣黑泉驛五
十里高臺縣深溝驛三十里高臺縣鹽池驛四
十里高臺縣雙井驛六十里肅州臨水驛四十
里肅州酒泉驛七十里嘉峪關(九十里安西府屬玉門縣惠回)
(堡驛七十里玉門縣赤金湖驛四十里玉門縣赤金硤驛九十里玉門縣靖逆驛七十里淵泉)
(縣柳溝驛七十里淵泉縣布隆吉驛九十里淵泉縣小灣驛七十里淵泉縣安西驛三十里淵)
(泉縣瓜州驛一百里燉煌縣甜水井驛七十里燉煌縣肐搭井驛七十里燉煌縣沙州驛)共
一千五百五十里至四川成都府七百四十
五里至直隸井陘縣陘山驛(入山西界)一千三百七
十里由平定州甘桃驛至永濟縣河東驛(入陜西界)
七百二十里自潼關廳潼關驛至鳳翔縣岐陽
驛九十里寶雞縣陳倉驛七十里寶雞縣東河
驛七十里鳳縣草涼驛七十里鳳縣梁山驛五
十里鳳縣三岔驛五十里鳳縣松林驛六十五
里鳳縣畱壩驛五十里鳳縣武關驛五十里褒
城縣馬道驛四十里褒城縣青橋驛五十里褒
城縣開山驛(四十里南鄭縣漢陽驛)五十里沔縣黃沙驛
四十里沔縣順政驛九十里沔縣大安驛九十
里寧羌州柏林驛四十五里寧羌州黃壩驛(入四)
(川界)六十里廣元縣神宣驛九十里廣元縣問津
驛四十里昭化縣昭化驛八十里劍州劍門驛
六十里劍州柳池溝驛八十里劍州武連驛八
十里梓潼縣在城驛六十里綿州魏城驛六十
里綿州在城驛六十里羅江縣羅江驛六十里
德陽縣在城驛四十里漢州在城驛五十里新
都縣在城驛五十里成都府成都縣錦官驛(五十)
(里簡州龍泉驛七十里簡州陽安驛九十里資陽縣南津驛百三十里資州驛八十里内江縣)
(驛百二十里隆昌縣驛一百里榮昌縣驛八十里永川縣驛八十里璧山縣來鳳驛五十里巴)
(縣白市驛五十里巴縣朝天驛百五十里長壽縣驛百四十里墊江縣驛百有十里梁山縣驛)
(百七十里萬縣驛百四十里雲陽縣驛百四十里奉節縣驛百六十里巫山縣水橋驛由錦)
(官驛九十里至新津縣驛九十里卭州白鶴驛九十里名山縣百站驛八十里雅安縣驛一百)
(里榮經縣驛百三十里清溪縣驛七十里清溪縣泥頭驛百有十里清溪縣沈村驛八十里清)
(溪縣烹壩驛百有十里打箭鑪驛溪由隆昌縣七十里至瀘州林坎驛五十里納縣驛八十)
(里納溪縣江門驛三十里永寧縣永寧驛七十里永寧縣普市驛七十里永寧縣赤水河驛)
共四千六百七十五里至廣東廣州府六百
里至直隸景州東光驛(入山東界)七百九十七里由
德州安德驛至滕縣臨城驛(入江南界)一千三百十
有八里自銅山縣利國驛至宿松縣楓香驛(入湖)
(北界)一百六十里自黃梅縣停前驛至黃梅縣孔
壠驛(入江西界)三百七十里自九江府德化縣潯陽
驛至南昌府南昌縣南浦驛一百二十里豐城
縣劍江驛九十里臨江府清江縣清江鎮驛六
十里新淦縣金川驛七十里峽江縣玉峽驛一
百里吉水縣白水驛四十里吉安府廬陵縣在
城驛九十里泰和縣白下驛一百一十里萬安
縣五雲驛一百三十里贑州府攸鎮驛一百二
十里贑縣烏鎮驛八十里南康縣南埜驛六十
里大庾縣小溪驛六十里南安府大庾縣横浦
驛(入廣東界)一百十有五里南雄府保昌縣凌江驛
一百里始興縣在城驛二百里曲江縣芙蓉驛
三百里英德縣湞陽驛二百一十里清遠縣安
遠驛二百里三水縣西南驛一百七十里廣州
府番禺縣五仙驛共五千六百七十里至廣
西桂林府一千八十里至直隸磁州滏陽驛(入河)
(南界)一千一百四十里由安陽縣鄴城驛至信陽
州明港驛(入湖北界)九百一十里自應山縣平靖關
驛至蒲圻縣港口驛(入湖南界)五百四十里自臨湘
縣長安驛至長沙府長沙縣在城驛一百有五
里湘潭縣南岸驛(一百里善化縣驛一百里寧鄉縣驛九十里益陽縣驛一)
(百四十五里龍陽縣河池驛茅由南岸驛九十里至湘潭縣黃驛)九十里衡山
縣黃堡驛一百里衡陽縣臨蒸驛九十里祁陽
縣排山驛一百里祁陽縣祁陽驛一百里永州
府零陵縣零陵驛(入廣西界)三百三十里全州城南
驛一百有十里興安縣白雲驛七十里靈川縣
大龍驛五十四里臨桂縣東江驛(一百五十四里陽朔縣古)
(祚驛六十二里平樂縣昭潭驛一百八十里昭平縣龍門驛三百里蒼梧縣府門驛百里藤縣)
(藤江驛至由東江驛三百二十里永福縣三里驛)共四千九百有九里
至雲南雲南府一千八十里至直隸磁州滏
陽驛(入河南界)五百四十里由安陽縣鄴城驛至新
鄭縣永新驛九十里禹州清穎驛九十里襄城
縣新城驛六十里葉縣&KR1267;水驛六十里葉縣保
安驛六十里裕州赭陽驛六十里南陽縣博望
驛六十里南陽縣宛城驛六十里南陽府南陽
縣林水驛六十里新野縣湍陽驛(入湖北界)六十里
襄陽縣呂堰驛六十里襄陽縣漢江驛百里宜
城縣鄢城驛(九十里鍾祥縣豐樂驛九十里鍾祥縣石城驛八十里鍾祥縣郢東)
(驛)九十里荆門州麗陽驛六十里荆門州石橋
驛六十里荆門州荆山驛九十里荆門州建陽
驛九十里荆州江陵縣荆南驛(五十里松滋縣涴市驛六十里)
(松滋縣驛九十里宜都縣驛九十里東湖縣驛九十里東湖縣白沙驛九十里歸州建平驛九)
(十里歸州驛九十里巴東縣驛九十里巴東縣火峯口驛九十里四川巫山縣水橋驛)七
十里公安縣孱陵驛六十里公安縣孫黃驛(入湖)
(南界)八十里澧州順林驛六十里澧州蘭江驛六
十里澧州清化驛七十里武陵縣大龍驛六十
里武陵縣府河驛八十里桃源縣桃源驛六十
里桃源縣鄭家驛六十里桃源縣新店驛六十
里沅陵縣界亭驛七十里沅陵縣馬底驛六十
里沅陵縣辰陽驛七十里沅陵縣船溪驛七十
里辰溪縣山塘驛七十里芷江縣懷化驛六十
里芷江縣羅舊驛六十里芷江縣沅水驛六十
里芷江縣便水驛六十里芷江縣晃州驛(入貴州界)
六十里玉屛縣玉屏驛五十里青溪縣在城驛
八十里鎮遠縣在城驛六十五里施秉縣偏橋
驛六十里黃平州興隆驛三十五里黃平州重
安江驛三十五里清平縣清平驛五十里平越
縣楊老驛四十里平越縣酉陽驛五十里貴定
縣新增驛六十里龍里縣龍里驛六十里貴筑
縣皇華驛五十里清鎮縣威清驛五十里安平
縣平壩驛九十五里普定縣普利驛六十五里
鎮寧州安莊驛六十里永寧州坡貢驛六十里
安順府郎岱驛五十里安南縣阿都田驛四十
里普安縣白沙關驛四十五里普安州上寨驛
六十五里普安州劉官屯驛八十里普安州亦
資孔驛(入雲南界)七十里曲靖府尋甸州平彝縣多
羅驛六十里南寧縣白水驛五十里曲靖府霑
益州南寧驛(三十里霑益州松林驛八十里霑益州炎方驛七十里宣威州霑益)
(驛八十里宣威州倘塘驛六十里宣威州可渡驛九十里威寧州驛)七十里馬龍
州馬龍驛八十里尋甸州易隆驛六十五里嵩
明州楊林驛六十里雲南府昆明縣版橋驛四
十里昆明縣滇陽驛共五千九百三十里至
貴州貴陽府一千八十里至直隸磁州滏陽驛
(入河南界)一千一百四十里由安陽縣鄴城驛至新
野縣湍陽驛(入湖北界)七百四十里自襄陽縣呂堰
驛至公安縣孫黃驛(入湖南界)一千一百七十里自
澧州順林驛至芷江縣晃州驛(入貴州界)六百四十
五里自玉屏縣平溪驛達於貴陽府貴筑縣皇
華驛共四千七百七十五里順治十五年題
準公務差往江蘇安徽江西福建浙江廣東者
由山東路湖北湖南廣西雲南貴州者由河南
路西安甘肅四川者由山西路均於勘合火牌
内明白填注不許枉道康熙六年題準差往
江寧安慶江西廣東者由山東中路淮安揚州
京口蘇州松江福建浙江者由山東東路於勘
合火牌内明白填注不許枉道十一年題準
奉
旨差遣及緊急軍務經由地方司驛官閉門不容進
城抗不應付或毆打差官者皆革職提問若齎
送
御用之物司驛官應付稽遲者降二級調用又題
準司驛官抗不應付以致遲誤奏章者降一級
調用十六年題準司驛官應付稽遲同城上
司並不稽察者罰俸六月又議準奉差官役
不遵勘合火牌填注枉道擾驛者繫官降二級
調用無職人杖一百首先濫應官降一級調用
三十一年題準驛遞舖兵傳送往來公文府
州縣等官不時稽察令其依限速遞若不稽察
致有躭延沉匿諸弊該管官每案罰俸三月
又議準恭遇
車駕巡幸有封發奏摺本報等事必須按限專遞始
無遲誤由部遴委筆帖式領催將館所馬匹於
東華門外豫備馳送并將該筆帖式領催職名
知會
景運門直班護軍統領三十八年覆準直省赴
京引
見官有奉
旨馳驛者該督撫提鎮定限以日行二站為率先將
起程日期並限何日到京於文内聲明即交本
人親身報部倘有枉道及無故逗遛者察出照
例議處四十五年覆準河道總督有關繫河
務緊急題奏本章交與驛站迅速馳送於牌票
上書明緊急字樣限日到京沿途司驛官將接
收交送時刻於牌票上填注繳部稽察如有違
誤照例察參四十七年議準内外緊要公文
皆交馬上飛遞其最關緊要者則於牌票注明
每日限行三站或四站間有限行五站者約計
亦不過四五百里此等公文原不常有乃司驛
各官多致遲延雖屬奔馳不及亦由催趲無方
及本部察取職名議處又多彼此推卸嗣後遇
有此等公文司驛官將接收月日時刻於號簿
上填注下站並給與上站回照亦將何時刻接
收之處書明一有遲延即可據此咨部以憑照
官文書稽遲之律分别議處雍正二年議準
安南國貢使進京廣西巡撫給與勘合由廣西
湖南湖北江西江南山東直隸水路行回日由
部照原勘合換給仍由水路歸國三年奉
旨聞駐防官兵寡婦每年以船載送回京江南浙江於
七八月起程福建廣東荆州等處於四五月起程沿
塗換船多致遲誤且船夫惟利是圖故意延挨不肯
送至張家灣一到臨清濟寧即稱河凍令寡婦由旱
路行走多致苦累嗣後各省駐防寡婦每年於定限
前展限一月起程交與沿塗地方官於換船處速行
換給與糧船一例照管督催務令至張家灣庶寡婦
不致苦累又議準各省督撫將軍都統副都統提
鎮鹽政遇有緊要本章準其連站馳送外其尋
常本章酌定到京日期直隸總督天津都統古
北口提督宣化鎮天津鎮均限三日熱河副都
統限五日馬蘭鎮泰寧鎮均限二日正定鎮長
蘆鹽政均限四日奉天將軍府尹均限八日吉
林將軍限十二日寧古塔副都統限十六日白
都訥副都統限十五日三姓副都統限二十二
日黑龍江將軍限十八日山東巡撫限五日河
東河道總督駐劄山東濟寧拜發者限七日巡
防黃運兩河在塗次拜發者按道里遠近將日
期增減青州將軍限八日登州鎮五六七八月
限二十二日餘月限十六日兗州鎮五六七八
月限十六日餘月限十二日山西巡撫建威將
軍歸化城都統均限六日右衞副都統限五日
大同鎮限四日太原鎮限九日河東鹽政限二
十日河南巡撫限八日七時河北鎮限八日十
時南陽鎮限十一日二時兩江總督江寧將軍
均限十三日四時漕運總督限十二日鎮海將
軍狼山鎮均限十三日蘇州巡撫限十四日四
時安慶巡撫限十五日江南提督限十七日蘇
松鎮壽春鎮均限十四日兩淮鹽政限十六日
江南河道總督駐劄清江浦拜發者限十日歲
報奏銷册籍繁多限十二日如遇巡勘工程在
塗次拜發者按道里遠近將日期增減江西巡
撫南昌鎮均限十八日南贑鎮限二十二日六
時福建總督巡撫福州將軍均限二十七日建
寧鎮限二十三日汀州鎮海壇鎮均限二十八
日陸路提督限二十九日水師提督限三十日
臺灣鎮除過海日期外自大輪驛起限三十日
金門鎮自大輪驛起限三十日漳州鎮限三十
一日南澳鎮限三十二日福寧鎮限三十三日
浙江巡撫將軍均限十七日乍浦副都統限十
六日提督衢州鎮均限二十日定海鎮限二十
二日黃巖鎮處州鎮均限二十五日溫州鎮限
二十七日湖廣總督湖北巡撫均限十四日六
時荆州將軍宜昌鎮均限十六日襄陽鎮限十
四日湖南巡撫限十八日九時湖廣提督限十
八日永州鎮限二十一日一時五刻鎮筸鎮限
二十二日陜西總督西安巡撫將軍寧夏將軍
均限十三日延綏鎮河州鎮均限十五日甘肅
巡撫固原提督均限十七日興漢鎮限十八日
莊浪副都統限二十一日寧夏鎮限二十三日
涼州將軍涼州鎮西寧鎮均限二十四日甘肅
提督限二十八日肅州鎮限三十一日安西提
督限三十四日四川巡撫副都統提督松潘鎮
均限二十四日川北鎮限二十三日重慶鎮限
二十九日建昌鎮限三十四日廣東總督巡撫
將軍均限三十二日左翼鎮限三十二日六時
右翼鎮限二十六日廣東提督限三十四日碣
石鎮限三十五日六時高州鎮限三十七日潮
州鎮限三十八日六時瓊州鎮限四十四日廣
西巡撫限二十三日十一時五刻提督限二十
六日十時五刻左江鎮限三十一日十一時五
刻右江鎮限三十八日雲南總督巡撫臨元鎮
昭通鎮均限四十日曲尋鎮限三十三日楚姚
鎮限四十二日提督開化鎮均限四十五日鶴
麗鎮永北鎮均限四十八日永順鎮限四十九
日普洱鎮限五十日貴州巡撫限二十八日鎮
遠鎮限二十五日古州鎮限二十七日提督安
籠鎮均限三十日威寧鎮限三十五日以上本
章到京日期本部備案各督撫將軍都統副都
統提鎮等將本章拜發日期於批迴内注明投
到通政使司時按限察覈塗中或猝遇大雨或
陰雨連綿或河水暴漲並路塗泥濘即將此等
情由繫專差齎送者取具經過地方官印結繫
驛遞馳送者由該地方出具印結均呈報通政
使司免其遲延處分倘有無故遲延及提塘沉
壓情弊察出交與本部照例議處五年覆準
驛站遞送公文令司驛官各立印信號簿上站
號簿用下站官印信每月底彼此移送察覈倘
有沉匿即行詳報若沉匿尋常公文一角馬夫
杖六十每一角加一等司驛官各減二等議處
如沉匿軍機緊要機密公文不拘角數馬夫杖
六十徒一年司驛官不準減等即行革職若有
規避者各從重論又覆準直省本章遇有黴
濕破損或由本處拜發之時包封不謹或由沿
塗齎送不謹應分别參處嗣後督撫提鎮有本
章將裝本原箱嚴密封固於到京之日令提塘
及齎本官役將裝本原箱由通政使司閱看或
繫内裏黴濕破損抑或外面黴濕破損察驗明
確一面揭送内閣一面咨明本部行察議處如
内裏黴濕破損將具題官罰俸六月外面黴濕
破損繫專差者將差官罰俸六月差役笞四十
由驛站遞送者挨察繫何驛黴濕破損將馬夫
笞四十司驛官罰俸兩月至駐防官將軍都統
副都統等有本章黴濕破損者亦照此例行
九年議準文武各官來往公文有事關軍機及
緊要刻難遲緩者一面由馬上飛遞一面將飛
遞緣由知會驛道備案其收受飛遞公文之衙
門並沿塗轉送之各州縣驛亦將何年月日收
受轉送飛遞公文之處知會驛道該驛道察明
按季彙册呈報督撫督撫於年終咨部察覈其
一應尋常事不準飛遞騷動驛馬有違例擅用
馬上飛遞者降三級調用如收受飛遞公文之
衙門並沿塗轉送之各州縣驛竟不知會驛道
通同容隱或驛道徇庇失察及驛道已經揭報
督撫並不參者皆照私用驛站夫馬例分别議
處十一年議準在京各部院衙門有緊要之
事咨行外省由部給發火牌遞送者及督撫提
鎮來往緊要公文關繫錢穀刑名提拏人犯者
所用封套均以棉紙厚褙釘封鈐印發行其尋
常由舖司遞送之事亦須加增包封如有擦損
遲悞察出將該舖司夫役及該管官照例議處
十二年議準督撫提鎮以下各衙門有咨呈
在京各部院公文於公文之外别具印單將角
數及何年月日封發之處一一注明令提塘隨
公文投遞各部院察對明白於原來印單内注
明收到日期發還原行衙門以憑稽考有無抽
壓遺漏十三年覆準督撫提鎮差官齎送本
章除緊要事務連站馳遞外其尋常事務各照
該處題定到京限期日行站數於火牌内注明
經過司驛官察明應付如有越站急馳至傷驛
馬者官降一級調用役杖六十因而傷死驛馬
者官降二級調用役杖七十仍追馬還官若倚
奉差索取驛遞財物者交刑部治罪至駐防將
軍都統副都統等差官兵齎送本章如有越站
急馳至傷驛馬者照此例行乾隆三年議準
奉天將軍及五部府尹有緊要公文交
盛京兵部由驛遞送尋常咨行在京部院及咨行
各省公文歸并直隸提塘辦理由通州知州發
舖司交提塘察明分送至在京部院發往奉天
各衙門緊要公文由部交驛遞送尋常公文均
交直隸提塘由通州知州發舖司即送到奉天
所屬地方交馬快即送六年奏準司驛官抗
不應付以致遲悞緊急最要專奏本章者降二
級調用七年奏準由軍機處交出發寄外省
督撫提鎮緊要公文均由内閣加封交部再行
加封轉發或照常飛遞或晝夜限行三百里或
限行六百里由部於月底照彙奏勘合火牌之
例繕摺奏
聞十三年奏準福建省並無驛馬來往公文皆繫
驛夫走遞水路則風信不時渡涉維艱陸路則
崇山峻嶺登涉不易所有軍機處交出發寄緊
要公文一入福建之界無論限行三百里六百
里總照律載遞送公文之例每晝夜槩行三百
里十四年覆準廣東省山海交錯並無驛馬
與福建情形相同所有發寄緊要公文一入廣
東之界無論限行三百里六百里每晝夜槩行
三百里十四年
諭朕巡幸所至見驛馬需用甚多此皆各部院發京
事件並不竢本報一同發往各任意交發所致驛
馬甚關緊要豈可任意擅動嗣後各處發京事件
著於本報發回之便彙齊交發如有速行刻難緩
待者著行在兵部將某日某衙門所交某事十日
一次彙奏兵部所發事件亦著造入如道路不遠
為期不致十日者著於回京後再行具奏欽此
十五年
諭向來軍機處交出公文籤發馬上飛遞者定限日
行三百里遇有最緊要事件始以日行六百里字
樣加籤公文緩急既有不同則遞送遲延處分亦
應分别差等乃吏部議處此等案件不按三百里
六百里之分但稽覈時刻逾違皆照扣關公文例
議以降一級調用此例殊未允恊見干例議積案
甚多著量加區别除沉匿軍情機密事件仍照驛
站舊例議處外其軍機處交出緊要事件限日行
六百里者倘有逾限準照扣關之例議處若繫軍
機處常行事件限馬上飛遞日行三百里者逾限
之處照公文遲延例議處著為令再軍機處交遞
公文原繫酌量事件以定程期嗣後非遇緊急最
要事件亦不得以日行六百里籤發欽此十六
年奏準遞送本報渡涉江河因風不順有舟楫
之所難施者準取具確實印結報部準其免議
十八年覆準軍機處交出發寄外省緊要公
文及部院衙門緊要公文有晝夜限行六百里
者沿塗驛站若有遲延除不及三刻例無處分
及雖逾三刻以上或因猝遇大雨或陰雨連綿
或河水暴漲並路塗泥濘者取具印結報部始
準免議但此等限行六百里之事皆繫責成馬
夫遞送奔馳之際或馬驚被跌或渡涉被溺或
馬夫因此致斃此皆非無故遲延準其取具印
結送部免議又具奏恭遇
車駕巡幸經由地方官酌量道路遠近設立臺站將
本部各衙門筆帖式領催撥往以備馳送往來
本報及緊要公務該筆帖式等除接收轉遞之
外别無一事廩給口糧由地方官供應不免分
外需索地方官又以該筆帖式等繫由京撥往
無所鈐制諸事或多掣肘嗣後嚴行訓飭如稍
有擾累即行察參奉
旨嗣後凡應行安臺之處該督撫照例安設報明該
部所有馳送事件即於本省武弁内酌量委用並
令於數站之内遴委地方官一人往來稽察十日
彙報行在兵部一次以憑察覈其由京委撥筆帖
式領催之處永行停止又奏準恭遇
車駕巡幸所有撥往臺站之筆帖式領催見今奉
旨永行停止今於本省武弁内酌量委用惟東華門
外向繫由部遴委筆帖式領催帶領館所驛馬
豫備馳送奏章本報及緊要公務今各省雖委
武弁而東華門繫
京城收發彙總之處所有内閣及各衙門交發之
事及有自外遞者皆待收領原與别站不同應
照舊將本部筆帖式領催遴委又奏準督撫
提鎮近來屢以尋常之事及並非關繫軍務者
擅用火牌由驛馳送甚或每日限行六百里司
驛各官因此多罹參劾馬匹因此益致疲瘦且
奔馳頻煩遇有要務轉不能依限迅達於事機
恐有遲誤嗣後督撫提鎮奏摺必實繫緊急軍
務不可片刻遲待之事及奉有
諭旨令以六百里由驛馳奏者準填用火牌晝夜限
行六百里不得將尋常雨水米價等摺累牘附
入至
諭旨限行六百里發往之事該督撫提鎮接到後酌
量見辦情形分别緩急亦不必槩用六百里覆
奏其餘一應奏摺或遣標弁或遣家人自雇脚
力齎進倘以尋常之事及並未奉有
諭旨擅由驛馳奏甚至限行六百里者由部察參從
重議處
一驛夫原定直省驛夫每馬二匹設立夫一名
以為飼秣並傳遞本章之用其餘舁輿挑摃傳
送公文獸醫執事及船夫車夫均按地方衝僻
差使繁簡設立所有工食各照定數支領於驛
站錢糧内動用彙入奏銷案内造册送部察覈
順治十七年題準過往官兵需用人夫經由
之州縣驛除將額設應付外若有不敷雇用千
名以内者每名日給工食銀一錢五分千名以
外者每名日給工食銀三錢康熙七年題準
雇夫以百里為一站用在千名以内者每名每
站給工食銀一錢五分千名以外者每多用百
名每名每站增銀一分至三錢止多十里者按
數加增少十里者按數遞減其銀於驛站錢糧
内動用如多報冒帑及少算累民皆從重議處
十四年題準在京部院各衙門運送各項物
料需用擔挑等夫者移咨本部交館所監督雇
用每名送十里給工食銀三分移咨戶部給發
雍正十年覆準直省馬夫繫二馬一名勢在
必需無庸議裁其餘各項夫按地方情形十分
之中或酌裁二分或酌裁四分將工食扣存遇
有差使經臨先盡見夫應用如有不敷再準照
數雇募以每百里給工食一錢開銷其裁夫扣
存工食銀若無雇夫動用報部移交戶部充餉
十一年議準
京城需用人夫若有交五城司坊雇募者必須先
期豫備於起程前一日即準給工食乾隆三
年議準貴州苖疆各州縣有雇募苖夫應差者
陸路以四十里為一站每名每站給工食銀八
分其隨時公事雇募苖夫充當小工及各項使
役每名日給銀三分米一升六年奏準過往
官兵需用人夫如本站本項夫不敷即以本站
别項夫通融恊濟如本站無可恊濟或將别項
夫已經撥用仍復不敷準其照數雇募以百里
為一站計算給與工食如雇募在千名以内者
每名每站給工食一錢千一百名者每名每站
給工食銀一錢一分千二百名者每名每站給
工食銀一錢二分每多用百名者即增銀一分
以一錢五分為止多十里者按數加增少十里
者按數遞減均造册報部覈銷有多報冒帑者
革職治罪少算累民或遲延不給者照給價不
速例議處十七年奏準廣西省水路自蒼梧
昭平平樂陽朔至臨桂多屬大灘亂石水流勢
急春夏則波濤洶湧秋冬則水涸灘高再自臨
桂靈川興安全州以至湖南之零陵水路淺窄
又有陡河隨時啟閉行走均屬艱難雇募人夫
多繫苖獞價直不能短少難照各省以百里為
一站給銀一錢之例開銷應照該省原定站數
每站給銀一錢據實給發毋許侵扣
一驛馬原定直省各驛有首衝次衝及偏僻不
同各按地方情形設馬或百餘匹以至一二十
匹皆應實養在槽以應差使其草料價直照額
開銷如馬有闕少並短扣草料者照例議處
又定本部館所驛馬闕額於口外馬羣内撥給
西安甘肅四川驛馬闕額於招中茶馬内撥給
各直省驛馬闕額動支驛站錢糧買補其開銷
價直直隸山東山西河南每匹八九兩江南江
西浙江湖廣每匹十四五兩福建廣東廣西雲
南貴州每匹二十八九兩至三十兩止康熙
三年議準驛馬闕額司驛官詳明督撫咨部方
準購買其自行赴部呈請者不準十一年題
準司驛官不詳明督撫咨部私自買馬者罰俸
一年又題準官員科歛民馬充入驛遞使用
者降一級調用十四年議準驛馬倒斃司驛
官不即買補者革職該管驛傳道容隱不揭參
者降二級調用十五年題準買補驛馬不照
定價濫行開銷者革職十六年議準司驛官
不督率馬夫用心餧養馬匹以致驛務廢弛或
闕馬不即買補有稽察之該管上司不行揭報
照驛傳道例議處督撫不題參者罰俸一年
又覆準恭遇
車駕巡幸扈從各官取用騎馬車馬如有倒失一二
匹者領馬官罰俸六月五匹以下罰俸一年八
匹以下降一級畱任十一匹以下降二級調用
十四匹以下降三級調用十七匹以下降四級
調用十八匹以上革職校尉及當差趕車人等
鞭一百若躦病損傷五匹以下者領馬官罰俸
六月十匹以下罰俸一年十五匹以下降一級
畱任二十匹以下降二級調用二十五匹以下
降三級調用三十匹以下降四級調用三十一
匹以上革職校尉及當差趕車人等鞭八十至
内閣中書欽天監太醫院各官所用騎馬躦病
損傷一二匹者罰俸六月三四匹者罰俸一年
倒失一二匹者罰俸一年三四匹者降一級畱
任以上應議各官情願賠補者免議如將取用
之馬私賣者革職四十六年題準州縣額設
驛馬原繫供應差使及傳遞緊急公文務期臕
壯足數隨到隨應庶公務不致遲誤如有倒斃
不即買補並將疲傷馬不即更換仍畱充數者
將該司驛官指名題參各照例議處五十七
年題準直省驛馬倒斃應有定數除福建廣東
廣西三省皆繫水驛並無馬匹浙江馬僅百匹
山西西安甘肅向因牽領茶馬不報倒斃外其
餘直隸山東河南湖北四川雲南十分之内倒
斃不得過三分江寧安徽江西湖南四省地方
潮濕易於倒斃十分之内不得過四分貴州山
路﨑嶇天時陰雨倒斃尤易每年準報六七分
其買補銀於驛站項下動支開銷又議準
盛京吉林黑龍江等處驛馬每年十分之内倒斃
不得過三分驛牛每年十分之内倒斃不得過
四分其買補價銀每馬準開銷九兩牛準開銷
七兩又議準
盛京吉林黑龍江等處每馬倒斃交皮臟變價銀
五錢牛倒斃交皮臟變價銀三錢其變價銀
盛京各驛解交
盛京戶部吉林黑龍江等處畱湊次年買補馬牛
之用五十八年議準張家喜峯獨石等口以
及寬城一驛馬每年十分之内準倒斃四分馬
價每匹準開銷銀六兩五錢牛每年十分之内
準倒斃二分牛價每頭準開銷銀四兩七錢
雍正六年議準驛站馬匹無論接任署任限一
月内交代清楚如有逾限該督撫即將新舊各
官遲延情由分别指參交代之時該管上司委
官同新舊各官秉公驗明當收當退即據實出
結仍取具委官並無偏袒徇庇印結存案倘有
授受不公任意去取及故行推諉之處許委官
詳報督撫覈參若舊任官求情新任官並不察
驗勉受交代或隱忍不報遽行出結者不議舊
任官將新任官降一級調用如舊任官並不虧
闕而新任官有意苛求不受交代降二級調用
至委官有偏袒徇庇等情者照徇情例議處
七年議準江南驛馬江以南者點驗之時每十
匹倒斃三匹不算闕額限一月内買補江以北
者點驗之時每十匹倒斃二匹不算闕額限以
半月内買補此外再有闕少或倒斃雖在數内
隱匿不報不將截曠草料扣除以及藉稱應闕
之馬遲延不即買補者該上司據實揭參至每
年倒斃雖準四分若不至四分者即將馬價扣
除報部充餉八年議準司驛官將額馬虧闕
冒銷錢糧者仍照例革職勒追若僅止疲瘦察
明果繫地當孔道及山路﨑嶇或站塗遙遠差
使繁劇者題參本内據實聲明將該員暫行解
任以題參之日起限一月内賠補其員闕委官
署理限内賠補全完題請準其復任限内不完
即革職勒追十二年議準驛馬除口外差遣
及在軍營倒斃者皮臟免其變價外湖北每匹
變價一兩其餘直省均變價五錢於奏銷册内
造報察覈乾隆元年覆準山西西安甘肅驛
馬向因牽領茶馬補額是以不報倒斃迨後停
止茶馬遇有倒斃繫司驛官捐賠實為苦累嗣
後此三省驛馬每年十分之内準其報倒斃二
分動價買補又議準黑龍江所屬呼倫布俞
爾十臺每臺壯丁十名每名給馬二匹牛三頭
每年準倒斃二分其買補價銀每馬準開銷六
兩每牛準開銷五兩在於驛站項下動支五
年覆準浙江驛馬十分之内準報倒斃二分動
價買補六年奏準買補倒斃馬價各省雖有
額設銀然動支之數常有盈縮今參酌屢年奏
銷示以一定直隸馬價口内準開銷九兩口外
準開銷七兩山東十兩山西西安甘肅四川均
八兩河南八兩五錢江蘇安徽浙江均十有三
兩九錢七分江西十有七兩湖北湖南十有五
兩雲南二十一兩八錢貴州二十兩二錢有竒
各照定價買補造入奏銷册内察覈又奏準
在外文武大小各官將自畜馬匹勒令驛站收
買多取價直者革職提問失察之上司罰俸一
年若有此等情弊經司驛官據實詳揭督撫不
題參者照徇庇例議處詳揭之司驛官以應升
之官即用
一驛船順治十二年覆準應付各項差使有由
水路行者照例給船康熙五年題準出差官
兵及駐防官兵由水路行者按人數多寡給船
繫上水頭號船坐五十人給縴夫十有五名二
號船坐四十人縴夫十有二名三號船坐三十
人縴夫九名小船酌量坐人縴夫不過五六名
繫下水頭號船縴夫八名二號船縴夫給六名
三號船縴夫四名小船縴夫不過二三名七
年覆準出征官兵下水船仍給縴夫外其餘駐
防官兵及移駐官兵下水不給縴夫上水頭號
船給八名二號船六名三號船四名至小船坐
十五人以上者給縴夫三名坐十五人以下者
給縴夫二名又題準一應差使例應給船者
若經由之州縣驛並無額設準雇民船每一里
給銀三分於驛站錢糧動支造入奏銷案内察
覈十一年題準官員將應差之船不詳上司
私自撥用或擅行估價者罰俸一年十四年
議準出征官兵所需坐船縴夫有不照數應付
縴夫闕少者降二級調用船闕少者降一級調
用該管上司催辦不力者罰俸一年至應付駐
防及移駐官兵各船縴夫遲延者罰俸一年
十八年題準出征及駐防移駐官兵需用船及
縴夫如驛站額設不敷準雇民船每一里給銀
三分其例應給縴夫者以百里為一站每名發
工食一錢給與船戸雇用多者照數增給二
十六年題準驛站額設差船繫驛道專管不得
分委州縣修造若恐照管難周準委廉能佐貳
官監辦按照各該省題定小修大修拆造年限
造具船身丈尺材料工價清册送部並送工部
由部主槀會同工部覈銷二十八年覆準奉
差各官從水路行者若止換船因未支縴夫不
赴州縣驛用印鈐蓋者免其察議又題準官
兵額外多索船夫及強勒越站行走者照馳驛
越站多索例處分雍正七年議準駐防官兵
家口及寡婦由水路歸旗者該將軍等將押送
官兵並家口數目確覈合算如五十人撥頭號
船一隻四十人撥二號船一隻三十人撥三號
船一隻骨殖一具算家口一人其口糧照家口
實數發給如押送家口之官私攬貨物者革職
兵私攬客貨該員失察者降一級調用八年
議準驛站差船於倉門之上刊刻字號以杜私
賃私借之弊九年議準驛站差船每十船編
為一甲每甲立一甲長如不足十船五六船者
亦編為一甲一二船者即附入各甲之内均令
挨號啣尾停泊不許離幫每船給保甲牌一面
將船丁頭舵水手實在姓名年貎籍貫注明懸
挂船首一甲之内互相稽察保結如有容隱匪
類及酗賭等事不出首者并坐若遇出差加雇
水手務擇土著良民亦將姓名年貎籍貫注明
以備沿塗盤詰乾隆三年議準貴州苖疆各
州縣有雇募苖船應差者其船容載無多僅需
一二人即可撑駕逆水以三十里為一站順水
以八十里為一站每船每站給銀一錢五分
一驛車原定本部館所及直隸通州永平河閒
設有額車應付差使若額車不敷準其雇用至
直隸未設車之各州縣並山東山西河南西安
甘肅等省遇有勘合火牌例應給車者均準其
雇用雇價造入奏銷案内報部察覈康熙五
年題準應付各項官兵四人給車一輛發遣罪
犯有家口者六人給車一輛内有老幼男女病
廢者即三人亦給車一輛七年題準雇車價
直以百里為一站每站給銀一兩多十里增銀
一錢少十里減銀一錢按里數遞為增減在於
驛站錢糧内開銷至
盛京吉林黑龍江等處應付驛車均照此例行
十四年題準運送物料每六百斤給車一輛不
及六百斤者酌給舁夫䭾馬又題準無車地
方及不能行車之處每車一輛折給夫四名
三十四年題準本部館所額車每車歲給買價
銀一兩四錢移咨戸部給發三十七年覆準
官員運送軍營米糧及一應軍需等物所用官
車宜沿塗照看若損壞一車至十車者為數甚
少免其議處仍照常議叙如損壞十一車至二
十車者降一級二十一車至三十車者降二級
三十一車至四十車者降三級四十一車至五
十車者降四級五十一車至六十車者降五級
皆畱任此等損壞驛車之見任候選候補各官
所有議處準將應得議叙加級減等降抵如有
議叙在一等者應降一級改作二等應降二級
改作三等應降三級改作四等有議叙在二等
三等者亦照此按等降抵内有微員無級可降
者革職畱任三年無過開復其舉監生員及投
誠外委閒散贖罪人等除照議叙等第降抵外
如無級可降免議雍正三年議準本部館所
額設車二百五十輛節年裁去百輛若遇差使
繁多額車不敷即牌行五城司坊照數雇用雇
價每車每里給銀一分每百里給銀一兩按里
數遠近增減所需雇價移咨戸部給發十一
年議準内府遇有公事需車由總管酌量緩急
多寡先期行文順天府該府尹計需車在二百
輛以内者令大興宛平二縣雇用若多至二百
輛以外大興宛平雇用二百輛其餘繫東北二
路差使令順義香河二縣均勻雇用西南二路
差使令懷柔固安二縣均勻雇用均於起運之
前二日每車日給銀五錢二分沿塗行走每車
日給銀七錢二分在塗住歇每車日給銀五錢
二分其車行走十日者回空以七日計算每車
日亦給銀五錢二分其銀各該縣按數即行總
發不許遲緩扣剋事竣造册報部覈銷移咨戶
部照數撥給乾隆十七年奏準奉差及駐防
赴任解送銀物等事有例應給車者原應於領
票後赴館所領車逐站更換乃因館所額車繫
單馬木輪行走不便遂自雇車長行出京持票
於沿塗驛站折給車價日久弊生眞偽難以稽
察嗣後凡例應給車者均令在館所領車沿塗
驛站見車換車不許折價部於給車票時即牌
行近京首站令其察對相符方準應付該司驛
官仍一面報部一面傳知下站以憑彼此稽察
欽定大清會典則例卷一百二十一
