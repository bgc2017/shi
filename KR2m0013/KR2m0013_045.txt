欽定大清會典則例卷四十二
戸部
漕運二
一漕糧徵收順治九年題準各省漕糧向繫軍
民交兑軍彊民弱每多勒索嗣後定為官收官
兑酌定贈貼銀米隨漕徵收官為支給民間交
完糧米即截給印串歸農軍民兩不相見一應
浮費槩行革除雍正二年
諭地丁漕米徵收之時劣生劣監遲延拖欠不即輸納
大干法紀該督撫立即嚴察曉諭糧戸除去儒戸官
戸名目如再有抗頑不肖生監即行重處毋得姑徇
倘有瞻顧不力革此弊者題參治罪欽此四年議
準蘇松二府所收倉糧交兑之外果有贏餘該
州縣報明存貯公所以為修理倉厫及振濟之
用倘有藉贏餘名色加收斛面及該道扶同徇
隱察出從重治罪六年
諭江浙徵收漕米但擇乾潔不必較論米色準令赤白
兼收秈秔並納永著為例欽此八年題準州縣徵
收糧米豫將各里各甲花戸額數的名填定連
三版串一給納戸執照一發經承銷册一存州
縣校對按戸徵收對册完納即行截給歸農其
未經截給者印官摘戸追比若遇有糧無票有
票無糧即繫吏胥侵蝕監禁嚴追十年咨準
江南句容縣地處山陬多產秈稻歲額漕糧四
萬有竒向來徵兑悉繫糶秈易秔於民未便嗣
後著將土產秈米完漕輸納毋庸糶秈易秔
乾隆元年題準農民完納漕米到倉州縣驗明
米色隨到隨收嚴禁蠹書留難等弊違者參處
二年題準州縣漕糧原額田地向有荒闕凡
遇報墾升科於漕糧正耗内加入升科兑運如
無荒闕漕糧足額遇有升科漕米皆解司充餉
倘有誤將足漕州縣升科應行解司之項造入
漕項奏銷者題明改正三年題準河南漕糧
向止合邑總額並無每畝應徵定數今酌定祥
符等州縣各照見額漕米數目按實在行糧熟
地除原不徵漕之更名等地外無論倉口新升
一例均派覈明某則地每畝徵米若干徵銀若
干遇閏加增銀米若干載在全書遇有升除按
則增減其改徵黑豆全書内統以米數開造
四年
諭湖北每年額徵糧米運通倉者名曰北漕給荆州
官兵者名曰南漕二項合收分解永遠遵行如有
分項徵收零星多取者該督撫嚴恭治罪倘别省
收漕地方有分收者該督撫酌量察禁欽此五
年覆準各省漕耗等項久經酌定成規而不肖
有司竟有立名需索苦累民間者應令督撫力
為釐剔道府密行訪察州縣有不按定例需索
加派私行改折及縱容胥吏舞弊侵蝕道府即
行揭參治罪倘有徇隱督撫覺察將道府一并
題恭究處又題準江南蘇松糧道所屬漕糧
按照區圖派厫收納河南江西浙江湖南不分
區圖隨厫收納江南江安糧道所屬及山東湖
北糧多之處按照區圖糧少之處不分區圖收
納毋致糧戸擁擠守候又咨準江南海州漕
米官折官辦為數無多令該州購買白色乾潔
好米交兑不準紅白兼收六年
諭江南下江地方秋雨連綿米色稍減從前原有赤
白兼收之例該地方官酌量可收即日收兑抵通
之後或慮不能久貯即發為俸餉之用欽此八
年題準各省收兑漕糧斛式向來底面尺寸相
等因口大邊闊易於浮溢應改鑄小口鐵斛頒
發倉場並有漕各省一例遵用其從前原頒大
口鐵斛繳銷又題準徵收漕糧令督撫嚴飭
州縣於開倉時親詣稽察若因公他出暫委佐
貳官監收其州縣在倉看守之親戚人等以及
經手吏役如有包攬浮收交通舞弊即行揭報
嚴恭究處監收佐貳官扶同隱匿一并究恭
十年
諭聞江南下江漕糧緊兑之時印官不能處處親騐
吏胥等遂多方刁難小民不能等候情願議扣自
九五折至九折不等向來徵收漕糧弊竇甚多江
蘇之漕甲於諸省尤為積弊之藪著有漕地方大
小官員嚴行釐剔如有仍蹈故轍者經朕聞知或
被御史恭劾必重加處分欽此十三年題準豫
省粟米向例黃白兼收其額徵之麥無論黃白
淺深耔粒大小均許兼收
一白糧徵收順治初年定白糧米色責令糧道
監兑等官公同親驗如有米色不純等弊指恭
治罪各該州縣交兑時即將白糧樣米封貯運
通以憑察騐十二年題準州縣官交兑白糧
照漕糧之例冬兑冬開該督撫於開幫之日注
明交兑月日列疏題報如有遲誤按例議處
乾隆二年
諭聞得江浙兩省民間輸納白糧較漕糧費用繁重
甚屬艱難朕心深為軫念諭令該部詳考據奏兩
省歲運白糧二十二萬餘石太常寺光禄寺各賓
館需用二千餘石王公官員俸米約需十五六萬
石内務府禁城兵丁及内監食用等項需萬石尚
餘五萬石存倉等語朕思光禄寺等處所支原以
供祭祀及賓館之用在所必需其王公官員俸米
應用白糧者可酌量減半以秔米抵給至賞給禁
城兵丁及内監食米亦可將白糧裁減給以秔米
如此則每年所需白糧不過十萬石仍照常徵收
起運其餘十二萬石著漕運總督會同該督撫酌
行改徵漕糧其經費銀米均照漕例徵收以紓民
力欽此又題準江浙二省運京白糯每歲應需
九千石均攤科算浙江原辦運白糯正米五千
二百四石照例採買辦運江蘇常州府原辦運
白糯正米九百八十石九斗六升二合今派九
百七十七石蘇州府白糯正米原辦運四千二
百六十八石二斗八升四合零今派二千八百
十有九石以足九千石之數餘均改徵漕糧至
松江府太倉州屬偏處海濱採買艱難將白糯
全改漕糧五年題準江南崑山新陽二縣荒
瘠田蕩應徵白糧六百二十一石有竒於各縣
南米内通融辦運七年題準浙江杭嘉二府
有應徵白糯米但浙地素不産糯應隨漕統徵
秔米官為易糯舂辦兑運
一漕糧蠲緩順治初年定漕糧原有定額凡荒
地無徵者該督撫勘實具題準予豁免仍責令
各州縣招墾毋致久荒又定災傷地方應徵
漕糧及改折漕價當年不能完納者酌量被災
輕重或全行緩徵或緩一半或分作兩年三年
帶徵又定凡田地沿江沿海坍没水中無從
徵漕者保題豁免康熙七年題準凡漕糧已
經寬期帶徵遇帶徵之年復被災傷其上年帶
徵之糧準其分年壓徵帶補九年題準漕糧
寬期帶徵漕項銀原無帶徵之例如有被災過
重州縣該督撫題請寬緩者亦準分年帶徵
十年題準荒闕田地題豁漕糧隨漕銀米一例
準蠲二十一年題準築隄占用民田應徵漕
糧準其豁除三十年
諭京通各倉累年積貯之糧恰足供用應將起運漕糧
逐省蠲免以紓民力除河南明歲漕糧已頒諭免徵
外湖廣江西浙江江蘇安徽山東應輸漕糧著自康
熙三十一年為始以次各蠲免一年欽此雍正八
年
諭前因河南亦有被水州縣特降諭旨令該督按照歉
收分數蠲免漕糧今據該督奏稱豫省州縣收成雖
有不等實未成災且士民踴躍輸將今歲漕糧見在
完交兑運等語士民等急公奉上甚屬可嘉但被水
州縣雖未成災而收成分數既有不等著該督仍將
歉收分數照例蠲免即將已兑漕糧準作雍正九年
正供以示朕加惠豫民至意欽此十年題準凡水
淹田畆例於每年冬底確勘一次涸則起徵淹
則停免嗣後淹田漕米先於糧册删除照壓徵
之例竢冬勘後涸則次年帶徵淹則題請豁免
十三年
諭雍正十二年以前民欠未完漕項銀全行豁免嗣
後遇有恩詔均入於豁免内永著為令欽此乾
隆二年題準漕糧上供
天庾難容闕額即漕項銀亦辦漕之需從前間有蠲
免出自
特恩原非定例倘有被災地方令有漕督撫確勘實
在情形或應分年帶徵或按分數蠲免臨時具
題請
旨遵行六年咨準各省凡遇災傷多將漕項彙入
地丁並請蠲緩以致牽溷嗣後無論咨題案件
有關漕項者專案造報
一漕糧改折順治初年定起運漕糧例不改折
間有被災地方準其暫時折解八年題準漕
糧改折後百姓有先期完納本色者準抵下年
漕米仍於下年應徵本色内照數扣徵折色
又題準漕折銀即應起解如該地方官有意延
緩者應按分數恭處又題準江浙兩省被災
除一二三分者不必議折外應以四五六七分
為輕災每石徵本色六斗折色四斗八九十分
為重災每石徵本色五斗折色五斗其折色漕
米每石折銀一兩四錢九年題準南北交旱
豫計折漕江南江西浙江每石折銀一兩五錢
山東河南每石折銀一兩二錢十年題準本
地被災改折糧額不必復於鄰邑撥補起運
十七年題準漕糧内向有給軍辦運灰石之米
因停辦灰石米仍運通嗣後永折銀著徵解戸
部聽工部按年支取備辦灰石以應工程之用
十八年題準漕糧改折止許照價徵收如仍
藉兑漕為名濫行科索者即行參處又題準
漕糧遇有改折其隨漕輕齎席木贈截等銀照
數徵解又題準起運漕糧正米一石例有耗
米並給軍行月贈耗等米如遇改折一例按照
時價折徵康熙八年題準河南漕糧遵賦役
全書每石折銀八錢九年題準浙省嘉湖二
府被災每米一石折徵銀一兩十年題準蘇
松常等府被水糧米每石折銀一兩麥每石折
銀四錢徵收十一年題準沭陽海州地瘠民
貧漕糧折徵每石徵銀八錢十六年題準河
南粟米價賤每石於八錢内節省銀一錢五分
解部餘銀六錢五分辦運五十八年議準河
北附近水次等府州縣粟米每石令民閒上納
節省銀一錢五分其餘六錢五分即徵本色起
運至不近水次之州縣仍照舊例八錢折徵
雍正元年
諭浙省杭嘉湖所屬被災十四州縣額徵漕米三十二
萬石朕恐荒歉之歲民間納米為難著令徵收一半
改折一半其改折之價著照康熙九年例每米一石
折銀一兩又念被災之後所交米色未能純一其十
六萬漕米著令赤白兼收欽此六年題準河南去
水次稍遠之府州縣均照部議徵收本色惟南
陽汝寧二府屬縣河南府屬盧氏嵩永寧三縣
及光汝二州並屬縣額徵漕糧路遠難運又離
水次最遠之靈寶閿鄉二縣共酌減米萬五千
六十二石有竒均免辦解分撥内黃濬滑儀封
考城等五縣協辦於五縣地丁銀内扣除完漕
照部價每石八錢以銀六錢五分辦運節省一
錢五分徵解糧道補項其南汝等府屬每石折
徵銀八錢解司以抵濬滑等五縣所除地丁之
數七年題準江蘇通州漕糧兑給狼山營兵
米將附近水次州縣南米改抵通州漕糧九
年
諭浙江杭嘉湖三府今歲小有蟲災米粒稍碎不能完
漕應令減價折收以示體䘏著照雍正元年四年之
例每石以一兩折徵解部欽此十一年題準山東
河南額徵粟米内改徵黑豆十二萬石運供在
京官兵並支應理藩院賓館等項牧馬之用一
應起卸均照漕例遵行乾隆二年
諭江南淮揚一帶於今冬大濬運河自運口以至瓜
洲計程三百餘里分隸淮安府之山陽揚州府之
江都甘泉高郵寶應五州縣管轄將來築壩開工
之後舟楫難通民間輸納漕米須用車驢陸運未
免竭蹶又淮安府之鹽城阜寧二縣與山陽接壤
向於淮城内外交倉兑運則納漕與山陽等五州
縣無異朕心深切軫念江南所屬漕糧雍正八年
十一年有改徵折色每石納銀一兩之例著將今
歲山陽等七州縣應納漕糧照此例改徵折色欽
此又題準昭文縣薛家沙地劃歸通州管轄
應徵漕米三百八石有奇照通州漕糧之例均
留充狼山營兵餉其應運之米在於昭文縣南
米内改抵補額又題準河南臨漳縣減徵黑
豆統作米數折徵解部應需黑豆仍於應徵本
色漕米内徵運又題準江南蘇常鎮揚太倉
通六府州屬額徵之麥向給運軍行月二糧遇
有餘剰易銀解部但各屬産麥稀少買交不便
嗣後隨漕徵米給軍餘剰每石易銀九錢造報
又覆準豫省漕糧米豆向因各府州縣以水
次遙遠運兑維艱酌給脚價令各州縣運至水
次交兑但祥符等三十一州縣原給脚價多寡
参差不敷所用嗣後每石每里給銀八毫一絲
六忽於隨漕耗米及原定脚價銀内動支若仍
不敷於節省銀内增補餘剰節省銀解部其永
城等十九州縣離水次更遠將額徵米豆折銀
令州縣選役赴水次採買兑運又題準江蘇
嘉定寶山二縣額徵漕米例繫永折今白糧截
減已改徵漕米四千九百二十六石其永折漕
米亦照數改徵本色起運又題準山東河南
改徵黑豆不敷支給於河南粟米内再改徵二
萬石山東粟米内再改徵四萬石三年題準
贑州府屬寧都縣原額起運漕米因距省稍遠
兑運維艱先經題定留抵兵米將奉新等縣兵
米解省抵作漕米今該縣新升漕糧正副米二
石四斗七升二合照例徵解贑縣抵作贑縣應
徵之兵米即於贑縣額徵本色兵米内扣米二
石四斗七升二合解省抵作寧都縣升增漕糧
仍於奏銷各册分晰造報嗣後寧邑續升漕糧
均於贑縣兵米内一例改兑抵解至寧都縣漕
米抵解贑縣兵糧其耗米一斗九升三合應令
寧邑照例扣徵移解贑縣為兑漕之費其餘運
費令贑縣照派定漕糧款册徵收辦理四年
諭聞海州及贛榆縣素不産米漕糧皆採買於鄰郡
今年二州縣被水稍廣民力未免艱難其成災地
畆應徵漕糧聽該督撫察勘題請蠲緩外至勘不
成災之處民力亦覺艱難著將本年應納並上年
緩徵漕糧均準其折色每米一石折銀一兩按數
交官起解免其購運以紓民力欽此又
諭聞贛榆縣地瘠民貧又值連年被災著將未被水
之田應徵漕糧照本地交納粟米例一并改徵折
色俾多留米穀於瘠邑庶民食不至匱乏欽此
又題準河南改徵黑豆繫於各州縣應徵粟米
内派徵永城等十九州縣折徵粟米購買維艱
採辦之米於祥符等州縣徵解以祥符等州縣
應收之豆於永城等州縣採買七年題準江
西瀘溪縣折徵漕糧向定折價八錢不敷採買
嗣後於每年八月借司庫存公銀發該縣及時
採買按照買價徵銀還項又題準江蘇海贛
二州縣不産米穀漕米皆購諸外境運赴清江
交運經過淮黃兑運維艱嗣後準照江西瀘邑
之例辦理又題準湖北通山當陽二邑僻處
山陬不通舟楫漕糧難於兑運嗣後改徵折色
官為採辦每石連脚耗定價一兩二錢五分
八年題準江南嘉定寶山二縣應輸漕白二糧
向繫折徵官為採辦每年十月定價派徵至十
二月採買時價長落不一難免盈縮参差改照
江西瀘溪縣例每年豫動庫項購買覈明買價
出示徵收又題準山東附近青州州縣粟米
徵運青州支放兵糧其改徵黑豆州縣仍徵粟
米兑運將扣存兵米價銀採買黑豆運通所需
運青不敷脚價以及隨漕幫貼等費統於米折
銀内動給九年題準河南粟米内再改徵黑
豆二萬九千三百五十六石六斗六升有奇
又題準河南改徵黑豆頻年加增其永城等州
縣購辦之豆不必於祥符等州縣改徵粟米即
照數徵豆起運十一年題準河南祥符等四
十州縣額徵粟米内每年改徵小麥萬石同漕
米黑豆一同徵收運通交納由倉場侍郎轉運
内務府收用其運赴水次應需脚價令該撫照
舊每石徵收節省銀一錢五分以資運費自乾
隆十二年為始照數改徵起運十四年題準
江南沭陽縣完漕粟米買自東省陸運維艱嗣
後準其採買糙秈兑運又題準江南寧國旌
德太平英山四縣漕糧向繫民折官辦每年豫
估派徵官為措銀墊辦於官民均有未便準照
海贛二州縣之例先動司庫銀及時採買兑運
將用過銀數按米計算照數徵收歸款十六
年
諭京師官兵牧養馬駝需用黑豆甚多豫東二省向
為出産黑豆之地自雍正十年以來已於二省漕
糧粟米内節次改徵每年合計額解黑豆二十萬
九千餘石以供支放八旗馬駝之用該省小民至
今稱便但見在豫東二省額徵運通粟米尚有三
十七萬餘石計支放官兵俸餉外每歲多有餘剰
似可再為酌量改徵以裨實用著該撫等於額徵
粟米内各按地方情形視其出産之多寡分别實
數每歲再改徵黑豆一二萬石同從前改徵黑豆
一例兑運在豫省多留此數萬石之粟米既可以
資民間口食而京師黑豆價直亦可不致昂貴倘
加徵黑豆於閭閻完納漕糧實有未便之處亦即
據實陳奏不必勉強從事欽此遵
旨議準東省牐河内外有漕州縣向皆出産黑豆前
經改徵黑豆完漕之時以豆抵米糧戸樂輸應
將泰安萊蕪肥城東平東阿寧陽金鄉濟寧汶
上陽穀渮澤鄆城單范觀城朝城聊城博平茌
平莘等二十縣及濮州就其産豆多寡區别定
數曉諭完糧五升以上之花戸令其米豆兼收
共改徵黑豆三萬石同應徵粟米一例依限徵
完交兑運通至豫省地方粟豆兼産豆多粟少
之區粟價常昂於豆價自節年改徵黑豆小民
樂於輸將徵運無誤今應自本年為始於應輸
粟米内改徵黑豆二萬石將額徵粟米照數除
抵至漕糧每石向有節省銀一錢五分徵為運
赴水次脚價之用亦仍照前徵收以資運費
一漕糧運船各省漕船原數萬四百五十五號
(直隷三十有九山東干五十四江南江安糧道所屬四千八百八十七蘇松糧道所屬六百四)
(十八浙江千九百九十九江西一千有二湖廣八百二十六)内除漕糧折銀
徵解及灰石改折並分載帶運及坍荒田地應
蠲漕糧裁減船數外以乾隆十八年實運船數
計之共五千四百八十八船直隸三十七號(協運)
(河南)山東九百七十五號(内漕船三百九十六自備船三百三十五)
(運本省者七百三十一船協運河南者二百四十四船)江南江安糧道
所屬二千八百八十六號(除協運河南百二十五船撥運蘇松等屬)
(千八百三十五船運本省者九百二十六船)蘇松糧道所屬四百
三十九號浙江五百六十九號江西三百
四十八號湖北百二十號湖南一百十四
號河南無出運衛所船繫直隸山東江南等
省就近協運四百有六號江南運白船一百
三十六號(在通省漕船内三年抽調一次)浙江六十三號(在通省漕)
(船内撥定長運白糧)順治初年定奉委修造漕船各官
或詐報朽爛或修造未竣報稱已完或將朽爛
船册報掩飾者皆降二級調用承造官推諉不
行監造或不能依限完竣者各降一級調用該
管官督催不力者罰俸一年如朽爛船不估價
申報者亦罰俸一年十二年覆準貼備造船
江寧各衛屯米每石協濟銀三分黃快船每丁
協濟銀五分官舍餘丁編為三則上則納銀五
錢中則納銀三錢下則納銀二錢審定造册徵
收解厰安慶衛以屯田勻配上下兩運公同貼
造新安宣州二衛按屯田編徵貼造建陽衛於
屯丁銀内加徵貼造廬鳳淮揚徐滁等衛蘇太
等衛所及山東各衛均按清出丁舍編徵貼造
浙江按清出閒丁每丁徵銀四錢江西每丁徵
銀二錢五分湖廣每丁徵銀二錢以供貼造若
船多銀少盡數勻攤又覆準僉造漕船除額
給料價外將各衛所舍餘閒丁按年編審納銀
為幫貼之費十四年議準成造漕船例有軍
三民七(造船料價例於州縣民地徵十分之七衛所軍地徵十分之三)並減存
行月等銀供用東省所增新糧應需船載仍於
額設銀内撥補成造十五年議準湖北修造
漕船所給料價官役高下其手竟非原數不得
不私派幫貼嗣後應令官修官造以蘇軍困
又題準各省新升漕糧運船不敷例動輕齎銀
雇募民船装載應令各省豫為題請補造康
熙四年題準漕船僉造之年如有衛所官帶領
運糧軍戸勒索幫貼等弊該督撫嚴禁有違犯
者指名題恭又題準造船屯軍不僉不解責
在府廳衛所解軍不造責在糧道該督撫指名
題恭又覆準嗣後漕船十年限滿必須察驗
確實應造者造應修者修仍將每年修造船若
干造册題報又須總漕親驗實繫不堪出運者
方許改造倘有可用舊船不驗明駕運該督撫
察實題恭其有過號漕船自行造買赴厰領銀
者槩行禁止七年題準漕船改造司漕之官
親驗如有仍可加修再運者即於歲徵造船料
價内量給加修銀仍令載運照年扣算九年
覆準楚省軍三料價因漕不起運裁充兵餉今
楚漕見在復運此軍三料價自應照舊編徵為
造船之用嗣後既有民七軍三料價毋得將别
項動用十三年議準漕船十年滿號舊例照
額船數目凡額船十船每年成造一船嗣後如
滿號之船尚可加修出運仍令其加修出運一
二年迨至朽腐不堪準其成造不必泥於加一
之數十七年題準漕船載米不過四百石入
水不過六捺空船以四捺為度十九年覆準
造船料價既有額支之銀其清出丁銀槩飭解
部又覆準定例停運漕船雖然限滿未經運
糧仍令加修出運二十二年題準各省漕船
載正耗米共五百石土宜六十石二十六年
題準各省漕船仍照各衛所見運船數成造十
分之一又題準各省歲修銀多寡不同今酌
中畫一通漕一例每年出運一船給修費七兩
五錢二十七年題準各省修船銀定例在糧
道庫内支給報銷其江安蘇松等處修艌銀向
繫各衛官軍於過淮時造報總漕批給今酌議
停其解淮統歸糧道給發其天津通州二處三
修銀在通濟庫内支領三十四年覆準江西
漕船每船準隨帶百石小船一隻過百石者不
準隨帶又題準運船不足不早為僉丁補造
又不設法雇募者降一級調用經管僉造漕船
不力玩誤者罰俸一年衛所官解送漕駮船遲
誤朽爛者罰俸一年五十二年題準回空船
如遇煞壩濬淺未經進口給銀修艌竢開壩飛
輓受兑雍正二年議準各省造船料價安慶
新安宣州建陽金山鎮江蘇太鎮海等衛並江
西各衛所船向例給各軍料價在本地方設厰
成造湖廣各衛所船定例糧道將料價分發武
昌漢陽二糧廳在於武漢二厰成造其江淮興
武廬州鳳陽滁州徐州淮安大河揚州儀徵等
衛船於江寧府及淮安清江等厰成造浙江各
衛所船於仁和錢塘二厰成造山東各衛所船
於淮安山東厰成造均隸船政同知管理其料
價銀除動支額編民七軍三料價銀外倘有不
敷或動關税或動減存漕項並支剩行月銀或
動輕齎及蘆課銀均漕臣臨時題請撥補今船
政同知既經裁革應統歸糧道管理令運軍支
領料價赴厰自行成造所有不敷料價即於道
庫減存漕項銀内動支其蕪湖淮安杭州等關
額供造船銀飭令解部又覆準糧船到次立
即給銀修艌如運軍有事故者即著該船舵工
修艌倘有遲誤以及虚領錢糧不修艌者總漕
即將糧道監兑押運衛備等官題恭議處所領
修艌銀仍著落運軍賠補三年覆準漕船料
價令糧道如數親給如有侵扣等弊總漕將糧
道等官題恭議處侵扣之銀嚴追入官四年
題準湖北湖南見運漕船竢運滿十年一例請
造其餘各省仍每年照十分之一咨部請造
又題準山東不産桱木每年應造漕船先期造
册報部隨給價豫往南省購辦如有浮冒扣剋
等弊將該管道官題參其木料不堅實者著糧
道賠造濟運又題準各省見存漕船數目準
部行令徹底清釐今按江興廬鳳等衛原額漕
船三千六百六十五號九分内灰石改折分灑
帶運及減存船四百五十五號九分此外尚有
新安等衛永減荒減積闕暫減輪減等百八十
三船見運三千二百十船江西十四幫原額一
千有三船内除并造減淺七十四船止存九百
二十九船又有減存積闕二百二十一船實在
見運七百有八船蘇太等衛原額六百四十八
船内灰石灑帶減存一百有四船見在實運五
百四十四船浙江額船久遠案卷無考照上年
册開原奉單派千五百五十八船内灰石灑帶
減存三百四十三船見在實運千二百十有五
船湖北原額漕船並減存各卷於康熙二十七
年焚燬無存見在實運二百二十八船湖南原
額一百八十二船見皆實運山東原額並自備
七百三十一船内輪流減存二十三船共實運
七百有八船内自備船三百十有二號又協運
河南原額三百二十七船内輪流減存三十九
船見在實運二百八十八船天津右衛所原額
自備旗船十九號内灑減船二隻實派出運自
備十七船通州右所自備船二十號嗣後各省
漕船將實在見運船數作為定額内除運軍自
備船例不給料價及湖北湖南見運漕船竢運
滿十年一例請造外其餘各省見運漕船每年
將滿號之船均照十分之一咨部請造如有可
以加修出運者仍令加修出運不得將尚堪加
修之船冒請成造五年奏準催漕船按汛成
造每船給銀三十七兩六錢三分三釐於税課
銀内動支又别於茶果銀内每歲支給小修銀
二兩十年期滿照例别造八年題準排造漕
船給過料價取具各弁軍並無需索剋減印甘
各結送部覆覈仍竢前項糧船過淮時令總漕
親驗又題準山東及江南之廬鳳等衛成造
漕船定例將舊船解厰充作裏料如並無底板
解厰者交銀五十一兩又題準江西滿號漕
船不堪加修者準其在北拆賣改造駮船將價
銀解交糧道驗給親造九年
諭江南江淮興武二衛運軍名下有應追鑽夫底料銀
十萬八千一百餘兩此項自康熙四十二年至雍正
元年前後共二十載各軍僉替更換不一見今著追
之人未必繫當日領米之人其力既不能完未免有
所拖累且今承追接催各官參罰纍纍有礙考成亦
可軫念朕思雍正三年以前拖欠錢糧之各案正在
清釐豁免而運軍效力漕儲尤朕所加恩體䘏者著
將江興二衛應追造船夫役及底料銀悉行豁免以
示朕恩䘏運軍之至意欽此又題準江興二衛因
無贍運屯田又無什軍幫貼料價不敷製造造
船夫役及底料銀仍應照從前支給之數給發
除鑽夫銀五十兩原無增減其底料銀以十分
計算每分銀五兩一錢若無底料者全給銀五
十兩有奇或有底料不足則照不足分數補給
在徵收餘丁協濟銀内動支奏銷又題準河
南山東減存七十四船之内量存三十船以備
兩省升科新漕撥補之需其餘四十四船停其
製造又揚州衛二幫減存六十六船之内留三
十二船其餘三十四船準其停造每船追底板
銀五十一兩解部又題準回空漕船無需䨇
桅舊例令運軍賣桅木一根雍正三年奏準禁
止嗣後仍準賣桅木一根以資路費又覆準
漕船篷桅什物嚴禁通州木厰不許串通盜賣
盜買十年覆準初次出厰之年槩不支給修
艌銀惟江南省累年獨支嗣後停其支給畫一
遵行十一年覆準各省滿號漕船令糧道先
期請造豫備物料原船到次即時興工倘隱匿
不造及請造遲延將衛備恭革如將舊船掩飾
及造不如式者將監造官衛備運軍究擬賠追
糧道不親驗及徇隱不揭者并恭處十二年
覆準湖北漕船將届歲造之期該撫將解部漕
項銀豫年於季報册内酌定數目登明留備暫
存道庫按限盤察至漕船輪造之年糧道於豫
年冬兑時將各季報册内存留數目彙繕清册
同該年應造軍船清册申送總漕總漕於重運
漕船過淮驗看後即覈明送部覈覆該撫接準
部覆之後將所需物料先期完備原船到次立
即興工配造濟運其動用銀仍入各年漕項奏
銷册内具題覈銷又題準修造漕船擅自買
補捏報完工及私雇民船出運者將該衛備及
運弁恭革究擬乾隆五年覆準漕船遇有事
故應賠造者回次之時即令遵例賠造倘有藉
辭減歇違至次年興造者將督催衛弁照例題
恭又覆準歲造新船當年不支三修銀惟各
省賠造之船當年仍支嗣後一例停給六年
題準湖廣糧船向竢通幫限滿一齊修造運料
鳩工不免草率易於朽腐嗣後嚴飭衛備運軍
務遵定例按式成造並飭糧道詳驗總漕於過
淮時覆驗如有造不堅固出運七八年朽腐者
據實題恭七年題準山東自備船繫運軍雇
募修艌兑運不給三修銀但各軍先期定船修
艌無力酌定每年雇船先於該軍應領折色月
糧内每船先發銀八兩以資修艌如遇減運於
各軍應支四分之一苫蓋月糧内扣抵八年
題準湖北適遇截漕減歇應將減存九十餘船
於乾隆九年按限配造又覆準定例漕船造
不如式監造官弁及糧道皆有處分惟賠造船
不合式者未經酌定恭處恐草率塞責嗣後賠
造之船務照軍船式樣成造倘有短窄及板木
不堅厚者將監造官弁及糧道皆題恭究擬
又題準湖廣漕船滿號之年總漕於重運回空
時親加驗看擇其堅固者加修出運一次準其
留通變賣五六年事故賠造之船於足運後細
加察驗如實繫堅固令其再運二次咨部請造
所有舊船準其留通變賣倘賠造足運之船已
經朽腐該軍希圖二運之後可以變賣捏報堅
固該管官察驗不實擅準出運總漕即嚴恭究
處又題準山東各幫於額運漕船之外向設
量存船三十號留備漕糧新升及不時撥補之
用今應裁汰倘有新升漕糧照自備運船之例
雇船運送九年題準留通變賣之船沿塗遇
有失風事故旋已修造堅固將米分於通幫代
運抵通者其船如即在塗次變賣將千總照例
議處十年覆準浙江紹興前後兩幫漕船向
繫加一成造緣奉十年滿號一例報造之文不
能符合加一之數嗣後每幫每年留歇八船將
米分各船加載遞年輪運輪歇以符歲造加一
之數其輪歇之船即以滿號留存配造不準支
給三修十一年議準揚州衛二幫量存船二
十四號原屬虚糜曠設理應裁汰因江興二衛
有貧疲軍船將江興三七八幫察明實屬貧疲
軍船照數裁減即將揚州衛二幫應裁之船留
存抵補又覆準湖北湖南買補足運之船竢
抵通交糧之後準其留通變賣將所賣價銀令
坐糧廳就近驗明封交隨幫攜帶回次由糧道
驗給各軍以為增造新船之用十二年覆準
江興二衛幫軍貧疲將漕船千一百八十四號
内察明實屬貧疲不堪駕運者按照加一裁減
裁船底料照例變價並將裁船應得之行月漕
贈銀米分給存運各船以蘇軍困又覆準廬
州衛三幫輪減漕船與揚州衛二幫量存輪運
船事屬相同全數裁汰以省糜費將裁船照例
變價十三年覆準湖北湖南同省湖北漕糧
比湖南少八百餘石漕船多於湖南四十六號
船多米少每船應得耗米水脚等項較少事例
既不畫一運軍未免偏枯將湖北裁汰四十八
船存船百有八十均装額運漕糧仍將各船應
運漕糧應增銀米各數目造册送部察覈裁船
底料照例變繳報部又覆準江廣二省失風
漕船如果不堪戽修該地方官弁據實察驗出
具並無捏飾各結呈報總漕咨部準其折板變
價其變價銀令地方官覈數封固交該幫運弁
呈明該省糧道驗發十四年覆準徐州衛河
南後幫歲造漕船向在淮安清江浦船厰成造
駕赴河南衛輝水次兑糧程塗遙遠渡河過牐
守候風汛有需時日恐誤兑限今酌定在於臨
清設厰成造凡遇滿號之年令各軍於歲前自
備價銀並飭弁軍先行購料竢準造之日照例
於江安糧道庫銀内給發料價成造
一駮船順治初年定漕船至天津起駮分運至
通設紅駮船六百隻每船給田十頃收租贍船
免其徵科康熙三十九年題準紅駮船年久
破壞不堪運糧裁革變價原給之田按畝起科
歸入地丁奏銷案内起運仍照原收租數分派
各省於漕糧項下編徵解糧道庫支發運軍漕
船遇淺之時自雇民船起駮四十六年題準
紅駮銀照實在抵通船數就近於通濟庫銀内
支給倉場侍郎將給過銀數造册奏銷雍正
十年覆準漕船遇淺雇船駮運例繫坐糧廳酌
定雇價但船戸皆繫州縣百姓不屬坐糧廳管
轄不遵約束多索運軍勢所不免應令天津以
北各地方官計道里之遠近酌定工食之多寡
先期出示曉諭如船戸運軍不遵約束該地方
官即行拏究倘地方官奉行不力廵漕御史察
明恭處乾隆二年咨準漕船到通每船例給
紅駮銀二兩以為雇船駮淺之用向繫漕船到
通給發嗣後應於各幫將次抵通之日令隨幫
千總率運軍赴領先行散給又咨準北河起
駮漕糧向繫運軍自雇民船每多高價運軍苦
累民船到通亦不免税嗣後按照米數計程遠
近定價多寡官為立契船戸不許額外勒索運
軍不得横奪装載民船運糧到通免其徵税如
漕糧之外别攜貨物者仍按貨徵收九年題
準漕船起駮於楊村等四處設立船行所雇民
船較前多有遲滯已將船行悉行裁革嗣後各
省幫船在北河起駮飭令運軍遵照定價自行
雇募並令該管官不時稽察倘有船戸任意多
索或運軍短給價直致啟爭端遲誤漕運者即
按律究治十三年覆準紅駮銀每年額徵萬
四千五百餘兩遇閏加增銀三百餘兩原給運
軍為北河駮淺之用今議於北河增設垡船及
&KR1651;淺夫不時濬淺使漕船米少起駮以免丁累
其置造垡船器具及夫役工食等項於紅駮銀
内動支餘剰之銀仍照數分給運軍以備駮淺
之用
一帶運加給順治十八年題準各省升糧酌令
每船分帶外其餘撥減船代運康熙五年題
準江西漕船闕額原撥江廣幫船協運其軍船
於原派一淺之外加載漕糧應按淺加支行月
每石給銀一錢六分五釐十四年題準江南
蘇松常三府白糧向來雇募民船受兑嗣後抽
選漕船運白各船應載漕糧分於餘船帶運每
加装正米一石給負重銀五分二十五年題
準浙江帶運漕米按裁闕船數每船給負重銀
四十八兩江南每帶運米一石給負重銀五分
浙江所給較之江南數多應照江南之例每石
給銀五分二十九年題準山東河南湖廣原
繫按米派船向無加装漕米支給負重之例今
湖北帶徵漕米撥用減存船餘米分派各幫帶
運其撥用減船行月席木等銀準其照例支給
至加載漕米不準支行月及貼運銀米三十
三年題準停止江廣協運江西漕船原派漕糧
令本省運船加增載運其加装漕米行月仍照
舊例按石支給雍正四年題準山東緩徵漕
米各軍雇募装運照依南漕搭運之例每石給
負重銀五分乾隆六年題準湖廣程塗獨遠
如重運已經過淮失事者回次之時業屆受兑
新漕賠造不及準其暫減一半從容修造完固
再令出運其本年應運正耗漕米即分於通幫
附搭運通交納若未經過淮失事者去受兑之
期尚遠仍令於本年趕緊賠造以濟新運十
二年議準江南江西浙江失事漕船如果開兑
期廹實繫不及賠造將本年漕糧分於通幫帶
運即責成運軍賠造新船
一雇募民船順治四年題準各省漕船闕額雇
募民船装運運畢之日不必催令回南聽其自
便九年題準各省雇募民船水脚江南蘇松
安廬並江西浙江等處每石自三錢至三錢五
分揚州府每石給二錢五分均於月糧耗米並
輕齎銀内動給十年題準各省凍阻闕船設
法雇募待冰泮趕催接運十一年題準雇船
水脚全動輕齎倘有不敷於減存行月内動給
十二年題準雇募水脚令漕督於輕齎銀内
支發不許抵算到通起欠康熙十八年題準
山東漕糧若議裁别省協運船責令一年兩運
倘遇水旱難以轉回應令别僉殷軍自備雇募
船二百三十餘隻共為一運二十年題準浙
江雇船至淮每石給脚價銀一錢三十四年
題準各省升糧既多停其帶運總漕將升科糧
數豫先題明撥船載運四十四年題準江西
募船到淮每糧一石給脚價一錢二分米四升
五十一年題準回空遲延之船不能依限到
次者應運新糧由總漕稽察將該省減存船兑
運如無減存船於本省漕糧搭運或本省船不
能搭運即捐雇民船依限兑運開行回空阻滯
之船於來年開凍時沿河文武官飛催迎淮受
兑北上如有不設法雇船依限兑開將在南之
糧道監兑州縣等官題恭議處如遲滯船不能
迎淮受兑有誤北上即將在北沿河催趲回空
文武各官題恭按違限時日分别議處雍正
元年題準各省回空漕船若有凍阻者雇募民
船兑運抵通不必迎船接換二年
諭聞今春丹陽縣及常州府等地方漕船沿塗遇淺槩
拏商船起駮且藉名需索貪暴公行得賄者雖空船
亦行釋放不遂其欲者抑勒當差有將貨物行李抛
棄河干紛紛露積或為風雨所損傷或為盜賊所窺
伺該管漕運文武官弁漫無約束毫不經心小民營
販資生何以堪此擾害江南總督廵撫總漕繫地方
大吏皆當實心體䘏稽察周詳奉諭之後若再用起
駮當各嚴飭所屬官弁申明約束不得仍蹈前轍欽
此又題準漕船並不照額數出運各軍夥雇
大船装運其糧道押運領運等官不詳明少船
情由溷報開幫者照徇庇例議處乾隆元年
題準自備船例不支三修科價僅給重運銀令
其雇募若令回空未免拮据嗣後每年於八月
内責軍雇募免其回空二年題準各省雇募
民船抵通交糧之後倉場侍郎按其回南水次
遠近日期每軍給以空身限單一紙勒令及時
回次仍將限單彙送該管糧道察驗四年題
準山東漕糧於十二月初旬兑竣開行自備船
於八月内雇募運軍多費雇價嗣後寬限一月
每年於九月内雇募候兑令糧道察驗倘有遲
延即行揭恭又奏準各省重運漕船凡經過
地方倘遇天旱水淺萬不能通行之時總漕總
河一面奏明一面飭地方官豫備民船駮運將
駮過各幫運軍姓名船米貨物數目以及給過
船價呈報督撫漕河諸臣及廵漕御史備案其
雇募駮船價直官為酌定給發如有運軍扣剋
及船戶額外勒索者即行究治十二年議準
山東河南漕船不比江廣寬大難以責令帶運
如失事漕船臨兑賠造不及應運漕糧雇募民
船装運一次仍令勒限賠造接運
一白糧運船順治十年覆準漕糧有官造漕船
装運白糧無船每至臨期雇募民船稽遲時日
應照漕糧之例攢厰造船給發州縣兑運十
一年
恩詔白糧民解累民官解仍以累民今後於該省漕船
分帶以省官民之累欽此十二年覆準白糧令漕
船灑帶恐舂辦束包不能告竣於朝夕責之民
則仍加苦累責之軍則分身無暇應照舊仍令
官運十七年覆準白糧運至丁字沽起駮緣
漕糧先行白糧繼後每年凍阻故於丁字沽駮
運今漕白兼行無分先後自應與漕糧一例原
船徑行抵通不許仍於丁字沽換駮永著為例
康熙三年覆準浙江白糧用漕帶之法需船
百二十六號除六十二號於漕幫内抽出装運
外實應增造新船六十四號并入漕幫僉運
十四年覆準江南蘇松常等府白糧照浙江之
例抽選漕船運送每船装運五百石擇運軍殷
實船堅固者抽選装運五年一次更換四十
二年題準蘇松常三府白糧於回空無欠之江
淮興武等十一幫内無論已運未運簡選殷實
運軍堅固漕船五年一次輪運毋致違誤五
十六年題準停止輪運雍正四年題準白糧
運費多於漕糧仍照舊例於通省漕船内抽選
堅固者並累年無欠殷軍公同掣運五年一次
更替如有挂欠即捆打革運追賠照監守自盗
律治罪乾隆元年題準江南運白糧船例於
通漕船内抽選五年更替但五年之内運軍消
長不常致有軍力漸疲運船朽壞之弊嗣後於
每年未兑之先責令糧道赴次察驗如運軍力
疲船不堅固者别選殷軍補運二年覆準蘇
太松常四府州原運白糧二百九十三船今減
徵白糧改徵漕糧應減白糧船百五十有七仍
令兑漕實起運白糧船百三十有六蘇州府前
幫二十有九後幫二十有六共船五十有五應
歸并一幫松江府四十五船為一幫常州府三
十六船為一幫船數適中應仍其舊又題準
浙江原額白糧内改徵秔米即以原運白糧之
船領運改徵之米嘉興府屬白糧幫七十六船
以三十八船運白三十八船運秔湖州府屬白
糧幫五十船以二十五船運白二十五船運秔
下次則以今次運秔之船更換運白運白之船
更換運秔各半分運遞年輪換七年題準浙
江白糧幫船於康熙四十三年題定五年抽調
因該省運白各軍挂欠頻仍别軍懼累不願抽
調以至累年並不遵行至雍正十三年行令仍
照康熙四十三年之例但漕白各幫均不願紛
更抽調嗣後浙省白糧照舊撥定軍船永遠運
送免其抽調十六年奏準江南運白各船從
前原議於通省漕船内抽選兑運五年更換但
為期太久自宜稍為變通嗣後江蘇運白船定
為三年抽調仍照例於通省漕幫内遴選軍殷
船固累年無欠以及並未運過白糧者抽換兑
運倘該道衛等違例遴選即行恭處
一總漕督漕運順治初年定設漕運總督一人
駐劄淮安十二年覆準漕運錢糧盡歸糧道
專管其他省協運官軍各該管官將支給行月
雇募等項造册移送彙報總漕送部察覈康
熙二十二年
諭漕運總督管理船糧是其專責過淮及回空時令漕
督親身往來催趲不致貽誤欽此
一廵視漕運順治二年覆準前明漕運設旗甲
以輓運之設運總以統領之設漕道糧道以督
押之設總漕廵漕以提衡廵察之業已犁然具
備况江南初定法制未遑漕運一事無如仍舊
為是七年議準漕糧每歲開兑之時各糧道
即將該管糧船自為首尾督押把總運官隨幫
前進互相訪察並責成沿河各道及管河各官
不論兵丁士庶盗賣漕米立時拏報該管撫按
及廵漕御史題恭究問倘該管境内盗賣事發
該道河官聽廵漕御史糾恭治以不職是年
裁廵漕御史又奏準重運漕船抵通交卸例
聽廵漕御史督押回南今廵漕御史已裁應自
通州起即將原來運糧起卸船交明密雲道押
到天津交割明白仍前督押出境自此而南武
德東昌各道照前督押直至濟寧呈報總河給
發牌票責成沿河各道逐程督押出境至淮安
呈報總漕至江寧呈報江南總督至杭州呈報
浙福總督各照前責成各道逐程督押交割該
管衙門接濟新運如有短少及攬載遲滯將原
領官旗察明治罪督押各道一并議處又覆
準督押回空向繫廵漕御史職掌今廵漕既裁
應責成各兵糧道逐程分押催令星速回南如
各船沿塗遲滯有誤新運將該道恭處雍正
七年
諭朕聞糧船過淮所費陋規甚多嗣後著御史二人前
往淮安稽察不許官吏人等向運軍額外需索以致
擾累其糧艘中攜帶物件除照例許帶外如運軍有
夾帶私鹽及違禁等物者亦著該御史稽察但不得
過於嚴刻吹求以致糧運遲滯至糧船抵通之時其
該管衙門官吏及經紀車戸人等恐有向運軍額外
需索陋規者亦著差御史二人前往稽察淮安於二
月初差往通州於三四月内差往不必拘定滿漢各
一人著都察院按期開列請旨欽此十一年題準
嗣後淮安廵漕御史於年前十二月間命往稽
察十二年題準嗣後廵察南漕御史令於漕
船過淮出臨清之後隨漕沿塗稽察直抵天津
如有運河水道石塊木樁該管官察看不實起
除不淨以致抵觸漕船及官弁需索稽留等弊
即行恭奏乾隆二年題準廵漕御史四人以
一人駐劄淮安廵察江南江口起至山東交境
止一人駐劄通州廵察至天津止一人駐劄濟
寧廵察山東臺莊起至北直交境止一人駐劄
天津廵察至山東交境止各按所廵地方廵遊
訪察剔除諸弊
一分省漕司山東江安蘇松江西浙江湖北湖
南各設糧道一人河南以開歸鹽驛道兼理(康熙)
(二十二年山東漕糧改折裁糧道官二十九年仍徵本色以開歸鹽驛道兼理)順治
十年題準各省糧道職掌漕務别衙門不得干
與有勢要把持及不服鈐束者指實恭奏十
六年覆準糧道專司漕運諸務督押過淮盤驗
後即令回任料理新漕除山東河南糧道照舊
押運抵通外餘省令總漕廵撫於本省管糧通
判中遴選一人督押抵通十七年覆準糧道
不得别委俾得專司漕務毋誤職掌康熙十
年覆準荆州等四衛軍船武昌左衛增補漕船
聽湖南糧道催運武昌等六衛所軍船聽湖北
糧道催運雍正四年題準糧道皆有公事辦
理若令押船過天津諸事必多遲誤應令總漕
於江蘇二糧道内每年委一人親押過山東入
牐竢江南糧船盡數過淮即回本任
一監兑漕糧山東以武定府同知濟南兖州東
昌泰安曹州五府通判河南以歸德衛輝懷慶
三府通判江南以江寧蘇州松江鳳陽四府管
糧同知蘇州安慶寧國池州太平廬州揚州七
府管糧通判松江鎮江徐州三府糧捕通判淮
安府軍捕通判浙江以湖州府同知杭州嘉興
二府通判江西以南昌吉安臨江三府通判湖
北以武昌漢陽黃州安陸德安荆州六府通判
湖南以長沙衡州岳州三府通判康熙六年
題準向來漕糧專以府推官監兑凡米色之美
惡兑運之遲延及運軍横肆苛求衙役需索姦
蠹包攬攙和等弊皆責令監兑官嚴行禁戢今
各省推官既裁監兑事宜委府同知通判照推
官例舉行五十一年題準監兑官務令坐守
水次將正耗行月搭運等米逐船兑足親督到
淮聽總漕盤騐雍正元年題準漕糧開倉將
兑之時委定監兑官不得以别項公事差委
七年覆準漕糧開兑之期監兑官親赴水次驗
明米色純潔與押運官面交糧船開行之後仍
令親押到淮聽總漕盤驗如有糧數不足米色
不純照溺職例議處
一押運府判山東通判一人河南通判一人江
南通判七人浙江通判三人江西通判二人湖
北通判一人湖南通判一人順治十六年覆
準江浙漕運令總漕會同該廵撫於管糧通判
内每省遴委一人專司督押管束運軍嚴加防
範以杜沿塗侵盗攙和等弊康熙二十九年
議準押運官不得攜帶侍妾優人及多帶童僕
其餽送積弊盡行革除仍將管押幫船自開行
日期計程嚴督催趲三十四年題準嗣後漕
船回空應令通判管押如徑從陸路回南照差
遣官枉道例議處押空過淮遲誤照重運過淮
違限例議處雍正四年
諭押運同知通判抵通之日著總督倉場侍郎送部引
見欽此乾隆元年題準江南向設押運官五人江
西向設押運官一人船多人少前後遙隔未便
稽察應於江西增委一人江南增委二人該督
撫遴選委用分幫管押一應抵通回空均令沿
塗稽察議叙議處悉照定例二年題準山東
漕糧於泰安武定曹州三府同知通判内遴委
管押凡牐外先進糧船牐内抵通回空糧船以
及輪押薊糧並監兑等事與濟南兖州東昌三
府管糧通判一同辦理三年議準押運官引
見後部内給與限單趕幫督同前進到淮總漕察覈
有違誤逾限即行恭處四年題準籤算漕糧
之法其間伸縮盈虚易滋弊竇嗣後籤量盤察
之時著漕運總督親率善算之人赴船細覈一
應無事人等毋得多留在倉如有勾引滋弊者
立即嚴拏究處六年題準山東東昌府上河
通判向繫專理運河河道工程兼管聊城等十
四州縣糧務該員事務紛繁難以兼顧應將聊
城等十四州縣糧務改歸東昌府清軍理事同
知管理七年題準重運過淮之時令淮安府
糧捕通判協同漕標營將秉公籤驗倘籤驗不
實有弁丁營役舞弊營私該督即行題恭九
年題準籤盤營衛互用於籤盤之日拈鬮勻分
著為定例總漕及廵漕御史照此稽察如有改
易成規即行恭奏十年咨準松常二府船糧
即令各府監兑府判押運抵通蘇太二府州所
屬之長洲元和吳吳江震澤五縣船亦令監兑
之管糧通判管押北上其常熟昭文崑山新陽
太倉鎮洋嘉定寶山等八州縣及鎮江府屬船
糧將應委增設押運官二人先期委一人豫赴
常昭等處水次一人豫赴鎮屬各縣水次稽察
船糧催督開行趲押抵通其米色行月上船等
件仍責監兑經理兑齊開行之時將各官管押
幫船數目造册報部十二年奏準湖北糧船
無多不需多官料理於六府通判内裁減三人
一沿塗催運康熙元年題準淮北淮南沿河鎮
道將領等官均有趲重催空之責漕船入境各
按汛地立即驅行毋使停滯如催趲不嚴以致
糧船停泊及縱運軍登岸生事聽所在督撫題
恭二十六年題準江南京口瓜洲渡江相對
之處令江鎮道董率地方文武官遇有重運亟
催過渡並令京口總兵官廵視河干一同催護
過江如遇大風督令標兵操舟豫備遇有船及
江心不能近岸收口者設法挽收三十六年
題準京口總兵奉裁催護漕船即令副將管理
四十五年題準漕糧至臨清德州等處河水
淺阻山東廵撫簡委賢能官自濟寧隨押督催
遇淺疏濬催出山東地界將出界日期奏報如
催趲不力照例題恭五十一年題準各省空
重漕船有在淮揚以及蘇松南河遲延者江南
廵撫取催趲不力並押運領運官弁職名題恭
其在淮安以至天津北河遲延者總漕倉場侍
郎行文各該督撫取專催督催不力各官並押
運官弁職名題恭雍正三年奏準天津至通
州沿河各有汛地遞相催趲倘前汛不行力催
有礙後船及漕船到汛不親赴河干並坐視前
船阻滯不行申報者倉場侍郎題恭四年題
準天津關内舊設三十八汛沿塗趲運今以蔡
村以上每五里造船一隻蔡村以下每十里造
船一隻令兵丁住宿在船糧船來則催重回則
催空七年奏準北河夀張東昌等處向無專
駐大員廵察不密今遴委專員駐劄各按河汛
往來催趲其臨清甎版二牐即令臨清副將催
趲廵察如不實心奉行致空船重船停泊躭延
者倉場侍郎題恭又題準糧船回空到省未
經開兑之先責成本省廵撫及糧道等官開兑
出境之後責成漕運總督及沿塗該管地方文
武等官到天津以後即責成倉場侍郎坐糧廳
並天津總兵通州副將天津通州等官各按該
管地方嚴行稽察如有違犯協同押運官弁立
即擒拏按律懲治
一漕糧領運直隸通州左所右所天津左所右
所領運千總各一人(均領河南運)山東濟寧衛守
備一人前後及前左後右漕船四幫任城一幫
每幫領運千總二人德州衛德州左衛東平守
禦所東昌衛濮州所平山前幫後幫領運千總
各二人臨清衛山東前幫後幫(領本省運)河南前幫
後幫(領河南運)薊糧幫(運送直隸薊州)每幫領運千總二人
江南江安糧道所屬興武江淮二衛守備各
一人漕船各九幫淮安衛守備一人漕船四幫
大河衛守備一人漕船三幫揚州衛守備一人
漕船三幫儀徵一幫徐州衛守備一人本衛漕
船一幫河南前後二幫(領河南運)安慶新安宣州建
陽廬州滁州泗州七衛漕船各一幫鳳陽衛守
備一人本衛漕船常州一幫原鳳中常州三幫
長淮衛守備一人本衛漕船四幫宿州衛二幫
每幫領運千總二人浙江杭州衛漕船四幫
嘉興湖州嚴州二所各一幫台州温州二衛各
二幫每幫領運千總二人紹興處州二衛漕船
前幫領運守備各一人千總各一人後幫領運
千總各二人海寧衛金衢所領運守禦千總各
一人衛千總各一人江西南昌衛漕船前幫
領運守備一人千總一人後幫領運千總二人
袁州贑州二衛漕船各一幫領運守備各一人
千總各一人九江衛漕船二幫領運千總各二
人吉安安福永新撫州建昌廣信鉛山饒州八
所漕船各一幫領運守禦千總各一人衛千總
各一人湖北武昌衛武昌左衛蘄州黃州襄
陽沔陽岳州五衛荆州衛荆州左衛右衛湖南
三幫領運千總各一人以上各省各幫每幫隨
幫效力武舉一人順治七年覆準每年僉選
職名糧道於七月内呈報遲至八月不報者罰
俸三月九月不報者罰俸六月十月不報者降
俸一級竢運官糧完方準開復康熙六年題
準運官挂欠漕糧脫逃者將出結委用官議處
十一年題準衛官捏報運官侵欠漕糧希圖
奪運遲誤漕運者將原告之官革職其運官已
經僉運抗違規避誤漕者革職又運官以私事
不親押運起卸後始行趕至及運竣南旋托故
回籍者皆革職又題準衛所裁外委百總名
色改為隨幫官江南江西浙江湖廣隨運三次
山東河南隨運四次給千總劄再隨運二次以
衛千總推用二十四年題準本衛領運千總
乏人務於别衛簡選不得濫委守備代運四
十九年覆準各省運弁如繫革職未復毋得僉
委領運五十一年覆準簡選候選衛所千總
發往漕標效力如有領運千總員闕聽總漕委
署押運其抵通全完者即準補授雍正元年
覆準凡大衛應補之守干務選才守兼長者調
補其才幹平常者移調軍船減少之幫倘有徇
情濫委者照徇情例議處若調補不得其人以
致沿塗生事並抵通欠糧者將該督照濫委匪
人例議處又覆準運弁抵通無欠給發完呈
限單限一月到淮其逾限不到者照規避例咨
革如果屬因公逗遛總漕據實咨部以憑稽察
又題準運弁隨幫領運回空務親身管押其
有擅自離幫者從重治罪又題準領運各弁
領到全單督軍修船公同驗米交兑如有縱軍
生事勒索折乾偷盗等弊以及停泊躭延致誤
扺通定限者恭處二年題準簡選武舉候推
守禦所千總有情願頂補隨幫者赴部領給執
照發往總漕僉補三運無誤以衛千總補用
三年題準運弁挂欠漕糧咨部解任發南追比
即以完糧之效力武舉推補其欠糧運弁如限
内全完題請開復四年題準江南等省江淮
等衛均屬繁劇總漕簡選才能並無事故之衛
弁題請調換所遺衛所請發藍翎侍衛補授
五年題準運官不及早僉廹近兑糧開船限期
者照漕船日久不完例議處十二年題準發
回漕標效力武舉定限五運給咨赴部倘三四
運以下該員有情願赴部者亦準咨部候推
又題準漕標武職遇有親喪於聞訃之日給假
回籍葬親報部察覈近者不得過六月遠者不
得過十月乾隆三年題準嗣後領運衛弁到
通完糧即按年咨部按運議敘不得遲延九
年題準初任運弁如有不諳漕務未能領運者
酌量扣除一次别選熟諳之閒運千總或例應
委用南漕之武舉出運仍將出運之弁調淮差
委學習至第二運仍不諳練據實題恭有藉此
鑽營奪運並遴委之該管各官有徇私偏袒等
弊該督即指名題恭
一白糧領運江蘇蘇州府太倉州運白糧船共
一幫松江常州二府各一幫浙江嘉興湖州二
府各一幫領運千總每幫各二人隨幫效力武
舉各一人順治四年題準白糧改為官運以
府通判為總部縣丞典史為協部吏典為押運
十六年覆準押運白糧應慎選丞簿專委收
解將押吏盡行裁革康熙十四年覆準白糧
改令漕船帶運裁去總協二部蘇松常三府每
府增設千總二人每年輪流領運又覆準蘇
松常三府白糧每幫增設隨幫一人押趲回空
又覆準浙江增設領運白糧千總四人隨幫
二人雍正三年覆準蘇州府太倉州運白糧
船一百十有八號船多軍衆分為前後二幫增
設千總二人隨幫一人乾隆二年覆準白糧
減徵蘇太前後二幫歸并一幫從前增設千總
二人隨幫一人悉歸裁減又覆準浙江駕運
白糧軍船乃永久承運今減徵白糧改徵秔米
即以減出運白之船運改徵之米仍歸嘉湖二
府運弁領運
一句僉運軍順治九年覆準舊例用黃快船以
運貨物設運船以輓漕糧邇年運軍苦於運糧
每多竄入黃快丁該管官嚴行清句十二年
覆準軍丁勿許竄入民籍責令該管糧道分别
造册五年一編審倘有朦溷不清及受賄擾民
者指名題恭康熙四年題準衛所内倘有不
法強徒強索民閒富戸與遠年絶軍同姓者幫
貼運費總漕督撫嚴察究治二十二年題準
運軍不許投竄别差倘有避運投旗隱漏不報
者總漕即行題恭二十五年議準各省衛所
運軍舊例每船自十名至十一二名不等今酌
定每船額設十名各省一例僉差二十六年
題準運軍不親押運以子弟代運者定例將運
軍及代運之人發邊衛充軍嗣後將該管官弁
一并分别議處三十五年覆準漕船出運每
船僉軍一名其餘水手九名雇覓有身家並諳
練撐駕之人充役如有濫充以致侵欠者將僉
軍不慎之官題恭四十一年題準江南江淮
興武二衛無贍運屯田原減駕軍二名準其照
舊增設四十五年覆準全漕杜欠務在僉軍
須用殷實誠厚之人僉軍之例親僉責在糧道
舉報責在衛守備用舍責在運弁保結責在通
幫衆軍一軍無保不準僉運一軍有欠衆軍同
賠五十一年題準每年於本軍子弟及兄弟
之子再僉一人為副軍隨運如抵通欠糧留本
軍追比令副軍駕空回南如重運到淮短少令
本軍駕運北上留副軍買米趕幫又覆準每
幫十船連環保結互相稽察如有折乾盗賣等
弊有能出首者酌量賞給如隱匿不首事發本
軍照律治罪其餘九軍一同責懲所欠米數即
令買補運通又題準僉差運軍必須千總保
結呈報衛備府佐等官驗看加具印結如有欠
糧者將各官一并恭處五十二年題準湖廣
僉軍責成衛備其道府府佐貳官照舊驗看加
結五十三年題準江西屯田悉歸州縣管理
其僉差運軍即責令州縣保結六十一年題
準糧船回空額設副軍務令親身押空其雇募
頭舵工及水手取具互保各結報明該管官存
案雍正二年議準衛所等官僉差運軍致令
差役擾害地方又或以徵收錢糧為名藉端科
派者該上司題參照例議處三年題準各省
幫船雇募水手及頭工舵工責成衛備及領運
千總令前後十船互相稽察並取本軍甘結十
船連環保結一船生事十船連坐糧道及押運
等官沿塗稽察並許地方官會同察訊倘有隱
匿不報者總漕察出一并題恭若總漕不題恭
别經發覺者將總漕一并交部嚴加議處六
年奏準舊制凡軍籍内身家殷實堪充運者槩
行句僉並以十名為率舍二軍八著為定額其
各衙門書吏承差及生員餘丁皆在僉運之内
嗣後除文學生員專攻舉業者準其優免外其
援納之俊秀貢監及武生均一例僉運如武生
遇歲試之年呈明學政運回補考八年題準
沿塗短縴夫聽運軍臨時酌量雇募沿河地方
鎮備等官加謹廵察匪類並將短縴夫役竢糧
船過完驅散回籍又題準各省衛所於糧船
未經抵次之先務選殷實運軍秉公結報驗看
注册竢糧船回空如領運之軍有犯事故者即
將注册軍名僉補倘有僉選不實或賣富差貧
將經僉看驗各官照例題恭乾隆八年題準
江淮興武二衛運軍每有竄入黃快船内躱避
僉運之弊嗣後黃快船丁仍歸民賦項下辦理
將見運及備僉餘軍逐一句考每戸下將子孫
兄弟及兄弟之子若干並住居州縣都圖鄉鎮
逐一開注五年一次造册送部稽察如有隱匿
察出將該軍按律懲究該管官照例參處
一漕船交兑順治七年題準官丁兑米入船即
將所載米數懸於倉口聽糧道不時察驗以杜
盜賣九年題準漕船到次嚴刻限期隨到隨
兑隨兑隨開不許久戀水次不得守候全幫藉
端遲延十二年題準運軍兑糧交兑明白出
有完糧通關過淮虧少責在運軍不得牽累糧
戸違者嚴究治罪又議準徵收漕糧定限十
月開倉十二月兑完如州縣衛所等官船到無
米或有米無船過十二月者罰俸半年過正月
者罰俸一年過二月者降二級留任十七年
議準各州縣漕糧總漕頒發全單糧道頒發號
單開明船米數目刊定贈耗分發各州縣每兑
完一單著令衛官填注收數一船兑足即出給
水程勒令開幫又覆準漕兑首重米色其有
倉蠹作姦攙和滋弊責成監兑官覈驗究處如
米色果繫乾潔弁軍故意勒索即按法重處
十八年議準收兑漕糧糧道先將各衛軍船分
定前後臨兑之時州縣懸牌挨次輪兑不得陵
越康熙二十八年題準漕糧兑運事竣定例
將兑完過淮日期並船糧細數奏報廵撫不得
過二月漕司不得過三月河道不得過四月嗣
後各省漕船開行之後廵撫即具疏題報如遲
至二三月始題者恭處五十年議準監兑漕
糧未經兑完捏報兑完或漕船未經開行捏報
開行者降二級調用督撫不題恭察出將督撫
糧道監兑文武各官一并從重議處五十一
年議準監兑官務令坐守水次將米逐船兑足
同糧道親押到淮盤驗如有短少審明題恭仍
留運軍子弟或兄弟之子一人交與監兑官購
補足數雇船趕幫取具押運等官甘結呈報總
漕察覈五十四年題準各州縣交兑漕米舊
例照取四升装成二袋用印封固解送倉場驗
收嗣後水次兑糧每船装米一石糧道親騐鈐
印加封到淮之日總漕拆封對驗加封抵通倉
場侍郎率坐糧廳驗明起卸其樣米仍作正收
受雍正元年
諭江西省産漕各州縣運糧到省又自省倉運上軍船
故有脚耗扒夫修倉鋪墊等項編載全書歴來支給
已久自康熙二十三年部中誤駮不準支給行令追
還嗣後一例駮追究無完解至三十四年
聖祖仁皇帝特頒諭旨將從前已經支給者均免追賠
恩至渥也至康熙三十八年部議又以脚耗與扒夫
等項分晰未清仍令扣追不知脚耗乃貼運之總名
扒夫等項乃支給之細數其實一事非兩項也自康
熙三十八年至今已二十餘年應追銀五十一萬餘
兩米六十一萬餘石積累既多究無完解追比日久
官民均受其累朕知之甚悉著將從前積欠盡免追
賠嗣後準其支給以副朕加惠黎元體䘏有司之意
欽此又議準漕糧開兑開幫之日總漕務將
各糧道所屬糧船數目運軍姓名細數文册豫
行送部違者恭處又議準嗣後各幫務於冬
兑冬開如船到無米及有米無船以致開兑遲
延誤漕該督撫即指名題恭二年覆準湖南
向例七月開徵及運赴岳州水次每多遲至正
月以後嗣後務於十一月内運貯岳倉遲至十
二月中旬到者照過十二月兑開例議處過十
二月到者照過二月兑開例議處若州縣漕米
運軍漕船均到水次監兑領運官弁交兑稽遲
致過十二月者亦即照過二月兑開例議處如
能依限過淮該督撫據實題明開復又覆準
河南開歸等府辦買漕米十有五萬餘石由衛
輝至小灘經濬滑内黃大名四縣令分地分船
米多之地多撥受兑船米少之地少撥受兑船
各衛幫船到所撥之處交兑又議準漕糧交
兑之時監兑官驗明實米足額面同州縣官交
兑漕船如有專覓巧手製斛飛笆走攩等弊即
嚴拏治罪如運軍額外勒索亦嚴拏治罪監兑
領運官弁不約束者總漕題恭又議準漕糧
過淮總漕按數察驗如正數有虧借水手所買
包米及借别船米湊數抵補者總漕即驗明印
記作為正米運通不得復歸水手别船仍將領
押運官題恭運軍治罪五年題準漕贈行月
本色米麥及副耗等米照數装載入船開行之
日糧道察驗結報至糧船到淮總漕細加盤驗
如有闕額分别究恭又議準到淮之船米色
潮濕霉變其虧折之米運弁出具米色結状者
著落該幫運軍賠補未出結状者州縣及該幫
運軍分半均賠又覆準蘇松常鎮太五府州
屬漕船無論土著協運皆就向年原兑府屬止
調本省各邑水次定以三年一調杜其久戀情
熟盗賣鑽營之弊十年議準交兑漕糧責令
監兑官秉公察驗米色如無潮濕攙和兑完即
照例出具通關米結不得勒索推諉其有縣衛
以米色爭持者將見兑米面同封固馳送總漕
廵撫察驗並申送委驗道員親往驗看果繫潮
濕攙雜督令賠換篩颺仍將所兑米樣封送總
漕竢過淮時盤察比對分别嚴恭又議準交
兑漕米例應乾圓潔淨如有攙雜潮濕在未受
兑以前責在州縣既受兑以後責在弁軍不得
諉卸以專責成又題準湖北安陸府屬荆門
沔陽天門潛江四州縣漕糧向例運省水次交
兑計程六七百里輓運維艱盤駮多費其黃州
府屬之黃岡等六州縣每年有解交荆倉兵糧
計程千數百里輓運尤難應令彼此抵兑以省
上下運駮繁費約抵兑米二萬一千一百餘石
共節省水脚銀千七百餘兩解司充公至於給
軍截貼解荆耗米修倉等費令各州縣自行給
發十三年題準山東臨清牐外之船照定例
冬兑冬開牐内之船定於次年二月兑開仍依
定限抵通
一沿塗程限順治初年定催漕官弁無故容後
幫船前行前幫船後行者罸俸一年漕船入境
日期該管官不驗明轉報者罰俸六月康熙
二年題準各省漕糧總漕刊發全單開列本幫
兑糧軍船數目行月修船錢糧及到次開兑開
行過淮到通回空違限日期與夫驗米色察夾
販款項靡不備具各弁投到全單嗣後依式填
注如有違誤不填及填注不實者在南聽漕運
總督在北聽倉場侍郎察覈指恭十七年題
準各省漕船重運北上自淮安至天津沿塗原
有定限再加酌定如原限半日而違限一時原
限一日而違限兩時原限一日半而違限三時
原限兩日以上而違限半日原限四日以上而
違限一日原限六日以上而違限一日半原限
十二日而違限兩日者專催官罰俸一年督催
上司罰俸半年如原限半日而違限三時原限
一日以上而違限半日原限兩日以上而違限
一日原限四日以上而違限兩日原限六日以
上而違限三日原限十二日而違限四日者專
催官降一級調用督催上司罰俸一年如違限
之期與原限之期相等專催官降二級調用督
催上司降一級調用如違限之期逾於原限者
專催官革職督催上司降二級調用又題準
各省漕船回空自天津至淮安向亦有定限今
回空漕船如遇逆流其間設有牐壩蓄水之處
均照重運定期無牐壩之處原限十二日者改
為九日四日改為三日三日改為二日一日半
改為一日又順流有牐壩之處亦照重運定例
無牐壩之處原限半日改為三時一日改為半
日四日改為二日五日改為二日半如催行不
力以致違限沿塗文武官弁並隨幫官皆照催
趲重運例議處又題準天津至通州重運繫
逆流每二十里限一日回空繫順流每五十里
限一日山陽至浙江重運漕船順流四十里限
一日逆流二十里限一日回空漕船順流五十
里限一日逆流三十里限一日如有違限照例
議處至鎮江過江倘有因風守候皆令地方官
報明免其議處再有江西湖廣並江南等處糧
船行長江至儀徵者皆由大江因風挽運難以
逐程立限應令該地方官作速嚴催出境其自
儀徵至天津如有違限者亦照新定例議處
又題準押運官自受兑以至交倉逾限一二處
罰俸半年三四處罰俸一年五六處降一級調
用七八處以上降二級調用十處以上革職
二十二年
諭漕運關繫重大一切定例務期久遠可行河道淺深
風勢逆順各有不同或遇積雨泥濘縴路阻壞易致
稽遲若一槩從嚴處分恐經管各官徒被恭罰運軍
人等亦受苦累究於輓運無濟漕運總督管理糧船
是其專責漕糧過淮及回空之時應令總漕往來親
催不致貽誤欽此二十六年題準江南瓜洲京口
渡江民間向有捐造救生船應仿其成式製造
官船十隻分泊兩岸漕船遇風南北並出救護
如過往商民偶遇風患一例協救又題準江
南瓜洲江口舊設望樓置立旗杆為過江標準
年久坍廢應於高阜處仍立旗杆擇善測風信
者專司其事五十一年題準漕船受兑開幫
廵撫給以限單填明開行日期飭令沿河州縣
挨注入境出境時日抵淮盤驗時將限單呈繳
總漕察驗過淮之後總漕亦給以限單將經過
州縣原定限日刊入單内飭令沿河州縣注明
出境入境日期竢糧船抵通將限單申繳倉場
侍郎察驗五十二年題準各省重運及回空
漕船舊例遇有非常風阻冰凍淺滯之事難以
副限者報明免議嗣後漕船抵壩守候齊幫及
山水漲發牐溜難行並撞沉搶修均準於單内
注明免其恭處六十一年題準重運及回空
漕船一入境汛地方文武官及河官率領兵役
親往催行出境毋許停留生事倘有運軍舵工
水手生事為匪專管各官並不親往河干彈壓
協拏照溺職例處分兼轄等官照例議處雍
正三年
諭山東河南糧船過天津關日期自雍正四年起照依
南漕三日一報欽此五年題準漕船若遇風色不
順並水勢浩大地方官與押運官弁公同計議
暫停守候於入境出境册内注明如但稱風色
未便停泊逗遛者地方官及押運官弁皆照例
議處七年題準漕船過淮之後經過皂河濟
寧臨清三處定例繫總河題報今山東河南增
設總河嗣後重運糧船過濟過臨令河東總河
題報其過皂河日期仍令江南總河題報乾
隆四年題準各運官豫將出運船數開單呈送
總漕轉發經過各汛各汛弁兵候船入汛即照
驗放行倘有勒索遲延者覈明究恭五年題
準黃河設立救生二船每船舵工水手十名每
名月給工食銀一兩每年於正二三月保護漕
船濟運護漕後聽其渡載覓食不給工食其船
三年一修所需每年舵水工食及歲修之費令
江安蘇松糧道於六升米折項下各半支給十
年拆造每船給工料銀百兩仍在六省出運漕
船行贈銀内派給又題準黃河兩岸有傍河
漲錨小船原繫民船向來漕船經過遇有意外
事故雇其装載米貨往往乘機遠颺運軍不能
追尋應令州縣官詢明船戸姓名取具地鄰甘
結給以腰牌填明水手年貌住址船身兩旁編
列號數竢交還糧貨該軍船酌給雇價倘有乘
機撈搶遠遁者州縣官嚴拏究治七年題準
山東糧船不到淮不由總漕給發程塗限單受
兑之後令運官即呈報總河及廵漕御史以便
稽察催行八年題準脱幫遲誤降級督運之
官如題恭未經部議以前有完糧報部者準扣
除免議已經題結者照過淮違限例總漕於完
糧後題請開復十年題準漕船應增縴夫著
運弁運軍自募不得槩令多增如短縴人夫勒
索運軍各汛千把拏送廵漕衙門懲治汛弁拏
送不力及故行捆打運軍勒加縴夫並縴夫暗
串兵役朋比為姦者照縱役例議處其漕船入
汛運軍不遵催行無故停留者該汛會同運弁
責處
一淮通例限順治十二年
諭漕運至為重務年來拖欠稽遲弊非一端漕督固應
盡心料理各處督撫亦當分任責成除湖廣漕糧暫
留充餉外江南江北江西浙江等處漕糧著該督撫
督率所屬各糧道州縣衛所等官恪遵漕規冬兑春
開務依限到淮其到淮以後漕督察驗催趲抵通交
納河南山東漕糧該督撫督率所屬各官徵兑開行
知會漕督察催北上繫何地方遲誤者自督撫以至
州縣衛所等官應擬何罪屬何省分者應限若干月
日戸部詳確議奏欽此遵
旨議準各省漕糧過淮應限月日均照議單開載江北
各府州縣限十二月以内過淮江南江寧蘇松
等處限正月以内過淮江西浙江限二月以内
過淮山東河南限正月盡數開行如有司無糧
軍衛船不齊備以致過淮違誤者罪在廵撫並
未議定何罪亦未議定總督責成今議違限一
月以上督撫罰俸三月糧道監兑推官罰俸六
月違限二月者督撫罰俸六月糧道監兑推官
罰俸一年遲至三月以上者督撫住俸戴罪督
催竢糧船抵通交明開復糧道等官降一級調
用其領運等官如兑糧及期開行過淮違限十
日者總漕衙門捆打二十違限一月者捆打四
十革職戴罪督押竢交糧全完開復如經徵州
縣衛所等官船到無米有米無船過十二月者
各罰俸半年過正月者各罰俸一年過二月者
各降二級留任至漕督管理通漕催趲尤其專
責及過淮以後總河星速催趲如過淮及期而
到通遲誤者河漕二督及沿河鎮道將領州縣
等官亦照督撫糧道監兑等官遲誤過淮例嚴
加議處十七年覆準押運同知通判過淮抵
通違誤者照糧道例處分康熙十一年題準
山東河南限三月初一日到通江北限四月初
一日到通江南限五月初一日到通江西浙江
湖廣限六月初一日到通各省糧船到通均限
三月内完糧如三月内不完舊例不論月日多
寡各罰俸半年今議原限三月之外押運等官
違限不及一月者罰俸三月一月以上者罰俸
六月二月以上者罰俸一年三月以上者降一
級留任又題準白糧過淮抵通違限督運各
官皆照漕糧違限例議處三十四年題準漕
白二糧過淮定例總漕將船糧數目陸續具題
嗣後每年過淮漕糧總數繕造黃册專疏具題
四十一年題準各幫過淮違限實因兑竣開
行隆冬水涸之故將過淮展限一月若再有遲
延照舊例加倍處分四十三年題準運官過
淮違限例應革職戴罪督押者停其升轉竢該
弁領運漕糧全完題請開復準其推升五十
一年
諭凡事不求根本止務枝葉斷無實效條奏漕糧一事
者止以塗間躭閣開兑遲誤陳奏其漕船稽遲根原
從無一人言及朕南廵數次河道漕運知之甚悉如
上江漕船皆入儀徵河口下江漕船皆入瓜洲河口
因大江泊船不便而四千餘艘彼此相爭入口灣泊
必竢到齊始挨次開行則守候之間甚至遲誤若凡
一幫全到在先不必等候各幫隨令起行過淮其續
到者亦照此勿令守候止以船到即令起行則前幫
得以早行後幫船慮其隔絶自然奮勉追行如此則
回空重運斷不致遲誤將此情由議奏欽此遵
旨議準各省漕船照常令進儀徵瓜洲河口至三㲼河
時凡有一幫到齊即催趲先行過淮如有前幫
船不全總漕委官帶領後幫全到船越過先行
其有停阻河道爭相漫越者嚴行約束該糧道
嚴催尾押過淮如有不依限兑運催趲過淮以
致遲誤將糧道監兑押運催趲各官題參照例
處分又題準過淮違限一二月者仍照舊例
處分外其違限二月以上或七十日者督撫降
一級戴罪督催糧道監兑等官各降二級調用
違限八九十日者督撫皆降一級留任糧道監
兑等官各降三級調用又題準江南漕船仍
依原限正月以内過淮五十七年題準江北
江西浙江湖廣漕船過淮仍照舊例扣限至過
淮既不展限一月嗣後如有違限仍照舊例處
分停其加倍議處雍正元年奏準部發效力
武舉委運事竣坐糧廳勒限一月到淮考覈如
有過淮違限革職捆打之案總漕照例發落題
請開復三年題準漕白糧船抵通日期及到
通起過糧數謄卸回空船數目並石壩外河水
勢深淺五日一次奏聞六年題準過淮抵通
向例各按定限扣算題參嗣後江南江西浙江
湖廣糧船過淮違限已經議處者於抵通完糧
之日將原參過淮違限日期準其扣除免議道
遠省分以九月初十日為限逾此限不完糧者
官弁從重治罪十一年題準廬州衛頭幫向
隸江北原限十二月内過淮今應照江寧等幫
於正月以内過淮十三年題準運官過淮違
限部議革職之案未經開復不準議敘加銜
乾隆元年題準淮揚運河河底加高自應疏濬
將乾隆二年回空漕船及早一月過完乾隆三
年重運展限於三月進瓜洲江口二年奏準
開濬運河增建牐壩欲回空之迅速必令重運
之先期將乾隆二年重運過淮之例暫為變通
如領運千總違限三日監押督催等官違限十
日一槩題恭果能空重依限過淮加等議敘若
運軍空重亦能依限抵通全完者準作五運前
後全算滿日給以頂帶榮身三年奏準疏濬
運河應以正月二十四日開壩之日起限江北
河南幫船均限一月内全數過淮江西浙江湖
廣幫船冄限一月内全數過淮如有違限照例
覈恭九年題準糧船過淮限期向按各省程
塗酌定未分各府遠近及道路難易江南下江
之松江府與浙江道路相等但松江必由蓴泖
澱山等湖湖南經涉洞庭江西必由鄱陽不能
遄行前進各幫到淮均在浙江湖北等省之後
應將江南松江府及江西湖南幫船於過淮原
限外寬限十日十年題準各省過淮違限之
運弁例應捆打除違限不及十日者仍照例免
議違限十日應捆打二十亦仍照例準其完糧
扣除免議如違限一月及一月以上者於過淮
時該督按違限日期即照例捆打發落於題恭
案内聲明
一回空例限順治初年定河漕總督專管漕運
如回空船不力催又不題恭地方官者降二級
留任又回空漕船如後船已過前船未到者押
空官照例恭處十二年題準沿河督撫鎮道
等官遇回空糧船入境立刻催行將入境出境
日時報部察覈十六年題準漕船回空到淮
總漕將各船照重船過淮例令押空官先期投
驗限單察明各幫原過淮船數如有闕少按律
治罪其山東河南二省不過淮者專責糧道稽
察康熙四年議準漕船到通限十日内回空
倉場定立限單責成押幫官依限到淮沿河各
官立催過汛如汛地官不力催指名題恭五
十一年題準回空漕船倉場侍郎給發限單將
經過州縣界址照原定限日刊入單内令沿河
州縣注明出境入境時日至淮申繳總漕察驗
别給抵次限單亦令沿河州縣注明入境出境
時日各船抵次之限不得出十一月終將限單
申繳廵撫稽察五十八年奉
旨回空漕船於限内到次者不必具奏限内不到者著
聲明題恭六十一年題準押運通判所押尾幫船
糧起卸完日坐糧廳即將批廻印發送部察驗
令其押空南下如通判及隨幫托故不親管押
回空以致水手生事者照規避例議處如坐糧
廳留難不發批廻者亦照例議處又題準運
弁交糧完日坐糧廳立給完呈限單勒限一月
到淮投驗如有逾限照規避例議處乾隆二
年題準山東自備船於交糧之日除留頭船一
二人在通候領䉡羡完呈等項外其餘各軍令
倉場侍郎給與空身限單勒令回次各軍到次
將限單繳送各衛所察驗如有違逾分别責懲
仍將限單填明到次日期彙送糧道考察倘有
違誤不到别詳僉補仍將運軍嚴究如有沿塗
生事發覺該衙門詳報究治留通運軍事竣回
次如有違誤一例究治
欽定大清會典則例卷四十二
