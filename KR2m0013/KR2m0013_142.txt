欽定大清會典則例卷一百三十八
工部
製造庫
一製造庫職掌順治元年設製造庫十六年
裁歸内監局本年改歸工部十八年定鹵簿
車駕儀仗舊屬營繕司設局分造今改歸都水
司雍正元年定都水司所隸册寳儀仗簾子
庫門神庫織造器用匠役均改歸製造庫管理
一册寳定制
皇帝御寳大箱高一尺三寸方一尺二寸木質朱髤
繪紅黃金雲龍裏糊黃綾貯寳小箱高九寸方
八寸五分金質鈒香草花文箱架高二尺一寸
方一尺八寸枬木為之雕刻龍文朱髤貼金邊
釘金什件寳色池連盖高三寸四分方六寸四
分純素金質其袱褥墊袋等件皆用黃綺
皇太后
皇后金册皆十頁每頁高七寸一分闊三寸二分用
三等赤金十有八兩寳匣六成金百有八兩寳
色池六成金六十兩盛
册大箱高一尺三寸長一尺三寸五分闊一尺小
箱高九寸長一尺闊六寸五分盛
寳大箱高一尺三寸見方一尺二寸鑰匙匣一高
七寸長一尺闊五寸五分均用枬木為之瀝粉
雲龍鳳掃金髤飾裏糊眀黃綾箱架二各高二
尺一寸見方一尺八寸枬木雕龍鳳玲瓏縧環
牙版朱髤掃金象牙鑰匙牌三二面雕刻龍鳳
文泥金清漢字各繫眀黃線繐五段面絹裏銷
金袱六箱架套衣二鑰匙匣套衣一寳色池袱
一夾褥一夾墊五棉墊七均眀黃片金為之眀
黃紗寳色袋一黃案二各見方三尺高二尺七
寸黃油飾眀黃雲段案衣二(凡墊雕皇后几箱袱刻繪髤均)
(用鳳文)
皇貴妃金册十頁每頁高七寸一分闊三寸二分
用八成金十有五兩寳匣五成金百有五兩寳
色池五成金六十兩册寳大箱各一均杉木朱
髤繪紅黃金鸞鳳裏糊眀黃綾册小箱鑰匙匣
各一杉木黃油瀝粉鸞鳳滿掃金眀黃綾裏箱
架二用紫椴木雕玲瓏鸞鳳朱髤滿掃金以上
長闊尺寸均與
皇后箱架同象牙鑰匙牌一二面雕鸞鳳雲泥金刻
清漢字縧繐全夾袱四箱架棉套二夾褥一夾
墊五棉墊六鑰匙匣棉套一寳色池册寳袱三
均眀黃雲段眀黃紗寳色袋一案二松木成造
尺寸油飾案衣皆與黃案同
貴妃金册十頁用七成金十有五兩寳匣百有五
兩寳色池六十兩均五成金
妃金册十頁用七成金十有四兩八錢印匣百兩
印色池五十六兩六錢均五成金册匣繪雲鳳
色皆用金黃餘與
皇貴妃同
嬪金册四頁用六成金十有四兩六錢二分册大
小箱鑰匙匣各一繪雲鳳裏用紅綾箱架一棉
套一夾袱二鑰匙匣棉套一均紅雲段銷金册
袱一夾墊五夾褥一箱架棉墊四皆紅段案一
紅油飾用紅雲段案衣餘制與
妃同
皇太子金册寳匣寳色池制與
皇貴妃同盛册大箱高一尺三寸長一尺三寸五
分闊一尺木質朱髤繪紅黃金雲龍盛册小箱
高九寸長一尺闊六寸五分木質朱髤瀝粉金
雲龍均黃綾糊裏寳箱箱架袱褥墊袋等制同
前
親王世子金册十頁用五成金每頁十有五兩尺
寸同上寳匣銀質飾金百有十兩寳色池四十
八兩册大箱各一高一尺三寸長一尺四寸闊
一尺小箱各一高九寸長一尺闊七寸杉木朱
髤鈒銅花雲裝製裏糊紅綾箱架各一高二尺
一寸見方一尺八寸椴木雕斗牛雲文朱髤五
采貼金邊釘銅質鍍金什件架套各一夾袱各
二夾褥各一箱架棉墊各三夾墊各八皆以紅
段為之親王世子福晉册制同郡王飾金銀
册十頁每頁十有四兩銀印匣印色池重百四
十兩箱架袱褥墊袋等項均與親王同郡王福
晉册如之公主金册四頁制如親王箱架袱
褥墊袋同貝勒貝子及夫人並郡主縣主郡
君皆紙册每頁高一尺一寸闊七寸五分貼金
雲龍面用金黃潞紬裏糊黃紡絲銀籤各二鎮
國公以下奉恩將軍以上給授
誥命長丈六尺高一尺描金龍五采裝顔玉軸二牙
籤一文武有功人員
恩旨世襲勅書長一丈用黃朝鮮貢紙印以龍邊以
上紙
册
誥
勅均備造貯庫由中書科陸續移取
一
太廟尊藏
玉册玉寳每玉册計十頁各高九寸闊四寸五分厚
四分聯以黃線扁縧上下二頁各鑴升降行龍
一滿鑴流雲清字五頁漢字三頁玉錢一徑二
寸厚六分錢孔見方五分鑴天下太平清漢字
册文填青
徽號填金玉寳交龍紐紐高二寸六分寳臺高一寸九
分見方五寸鑴清漢文玉寳大箱見方一尺一
寸三分高一尺三寸二分枬木成造朱髤掃金
泥金雲龍雲鳳抺金銅質什件小箱見方八寸
六分高一尺六分枬木成造箱内匣一銅抺金
什件朱髤掃金泥金雲龍雲鳳玉册大箱長一
尺三寸九分闊九寸高一尺三寸三分枬木髤
飾掃金泥金雲龍雲鳳小箱長一尺七分闊六
寸六分高九寸七分枬木朱髤掃金泥金雲龍
雲鳳抹金銅什件以上箱裏均糊黃綾貯册寳
大箱闊三尺五分深一尺九寸高二尺二寸五
分杉木朱髤抹金什件奉册寳案長三尺七分
闊一尺九寸七分高二尺六寸五分杉木朱髤
抹金銅印色池見方六寸一分高一寸三分厚
六釐玉寳袱一眀黃羅段泥金圑龍玉册夾套
一墊褥一均用眀黃片金大小寳箱内棉褥各
一册箱内棉褥一均眀黃段册寳大小箱眀黃
羅段銷金龍鳳袱各一册寳總箱袱一用明黃
三線布
一
鹵簿國初定
皇帝大駕鹵簿
笓頭八畫角二十有四掆鼓四十有八大銅角
八小銅角八金四金鉦四杖鼓四龍頭篴十有
二拍版四肅静旗二金鼓旗二白澤旗二門旗
八日月旗各一雲雨風雷旗各一五星旗各一
二十八宿旗各一北斗旗一五嶽旗各一四瀆
旗各一青龍白虎朱雀神武旗各一天鹿天馬
旗各一鸞麟熊羆旗各一青龍纛赤龍纛黃龍
纛白龍纛黑龍纛各四青龍幟赤龍幟黃龍幟
白龍幟黑龍幟各四黃麾二絳引旛傳教旛告
止旛信旛各四政平訟理旛二儀鍠&KR0769;八羽葆
幢四青龍白虎朱雀神武幢各一金節四豹尾
旛四龍頭竿旛四方天戟四豹尾槍二十弓矢
各二十儀刀二十仗馬十吾仗立瓜卧瓜金鉞
御仗星各六品級山七十二座椶薦三十鋪静
鞭三十條黃曲柄龍繖四黃直柄龍繖八紅直
柄龍繖白直柄龍繖青直柄龍繖黑直柄龍繖
各二黃直柄瑞草繖紅直柄瑞草繖青直柄瑞
草繖各二黃直柄四季花繖白直柄四季花繖
黑直柄四季花繖各二紫方盖紅方盖各四紅
羅鸞鳳方扇八紅單龍扇八紅雙龍扇八黃單
龍扇八黃雙龍扇十有二拂塵二紅鐙六金鑪
二金香合二金盆一金水盂一金大缾一小缾
一馬杌一金交椅一金足踏一儀象五均施
錦韉負寳缾各一缾銅質貼金並木雕貼金仰
覆蓮座雕花番草
玉輅一乘高丈三尺九寸五分闊八尺二寸五
分輅上平盤前後車櫺並雁翅及四垂如意滴
珠版其下轅二條皆朱髤轅各長二丈二尺九
寸五分抹金銅龍頭龍尾龍鱗葉片裝釘前施
朱髤象搭攀皮一條平盤下方箱四面朱紅髤
匡前後十有二槅内飾青地繪五采雲鶴左右
八槅内飾上青下綠地繪麟獅犀象天鹿天馬
鸞鳳孔雀朱雀雉鶴凡六獸六禽盤左右下護
泥版及車輪二貫軸一每輪十有八輻周以輞
皆朱髤抹金銅鈒花葉片裝釘輪内車心各一
抹金銅鈒蓮花瓣輪盤裝釘軸首左右各用鐵
轄拴一以抹金銅鈒龍頂管心裝釘軸中纏黃
絨駕轅等繩盤去地四尺一寸五分輅亭高六
尺七寸九分四柱各高五尺八寸四分皆朱髤
前二柱戧金雲龍文下山水文門高五尺一寸
九分闊二尺四寸九分左右門各闊二尺二寸
五分其上四周裝雕木沉香色描金香草版十
有二前及左右各朱髤槅二扇眀栨全均以抹
金銅鈒花葉片裝釘槅編黃線縧穿後朱髤屛
風屛前上三槅雕沉香色描金雲龍五上朱髤
版戧金雲龍一中三槅沉香色描金龍三下三
槅描金雲版如其數屛後上三槅戧金龍三其
次戧金雲版如其數中三槅朱髤戧金龍四其
次沉香色描金雲版亦如其數下三槅沉香色
雲版亦如之均抹金銅鈒花葉片裝釘亭内編
黃線縧穿朱髤匡軟座黃絨墜座大繩四座下
蓮花墜石軟座上施花毯涼席大紅織金綺褥
朱髤坐倚一靠背雕沉香色描金雲龍一下雕
雲版一朱髤福壽版一並衣倚中黃織金綺靠
坐褥倚圍全周圍施黃綾幃幔或用黃線羅亭
外青綺緣邊朱簾十扇各用拽簾黃線圓縧二
條銅圈全輅頂並圓盤高三尺一分抹金銅蹲
龍頂並仰覆蓮座高一尺二寸九分垂攀頂黃
絨繩四條盤高二寸上以朱髤下外四周沉香
色地描金雲青飾輅盖亭内貼金斗拱承以朱
髤匡寳盖頂為八方冒以黃綺謂之黃屋頂心
及八面繡五采雲龍九天輪三層皆朱髤上安
雕木貼金龍耀葉版八十有一三層間繪五采
雲襯版八十有一盤下周圍黃銅裝釘上施金
黃綺瀝水三層層各八十一摺閒繡五采雲龍
文四角垂青綺絡帶四各繡五采雲升龍三圓
盤四角連輅座版用黃線攀縧四並貼金木魚
輅亭前左右轉角闌干二後一字帶左右轉角
闌干一皆朱髤内嵌雕木貼金龍閒以五采雲
三扇計十有二柱各柱首雕木貼金蹲龍一及
描金五采蓮花抱柱闌干四周布花毯涼席太
常旗二面在輅亭後左右以眀黃雲段夾為旗
每面十有二斿每斿内外繡升龍一朱髤欑竹
旗竿二左竿旗腰繡日月北斗竿首用抹金龍
頭右竿旗腰繡黻字竿首用抹金銅戟每竿綴
抹金銅鈴二垂紅纓十有二纓上施抹金銅寳
盖下垂青線帉□行馬架二上穿黃絨扁縧踏
梯一均木質朱髤以抹金銅鈒花葉片裝釘黃
布面絹裏夾幰衣油紬雨衣各一合扇梯一托
义一均朱髤貼金象鞍鞦轡氊籠各二副
大輅一乘平盤下無方箱輅亭内朱髤屛風上
雕沉香色描金雲龍五屛後下三槅雕木沉香
色描金雲龍三下雕雲版如其數餘制與玉輅
同
大馬輦一乘高丈二尺五寸九分闊八尺九寸
五分轅三條各長二丈五寸九分去地三尺四
寸五分亭高六尺四寸九分朱髤四柱高五尺
五寸四分門高五尺九分闊二尺四寸五分前
及左右各槅二扇後槅三扇無屛軟座施素毯
輅頂並圓盤高二尺六寸五分亭前一字闌干
一後一字帶轉角闌干一左右闌干二内嵌縧
環版皆朱髤四扇計十有四柱闌干内布素毯
駕馬馬項繫鈴齋戒則輟鞍韉鞦轡朱纓全餘
制同
小馬輦一乘高丈一尺五寸九分闊七尺九寸
五分轅二條各長丈九尺五分亭高五尺五寸
九分朱柱高五尺四寸五分門高五尺闊二尺
二寸五分左右門闊二尺一寸九分前及左右
各槅二扇後屛雕以沉香色描金雲龍五沉香
色描金雲龍縧環版三雲版三亭底用朱髤版
施素毯輦頂並圓盤高二尺五寸五分亭外垂
朱簾四餘制同
香步輦一乘高丈二尺五寸座高三尺方廣八
尺二寸五分輦座朱髤其下四面雕枬木五采
雲貼金龍版十有二閒以渾貼金仰覆蓮座其
下雕木線金五采雲版二十座下朱轅四中二
轅各長三丈五尺九寸左右二轅各長二丈九
尺五寸九分每轅以抹金銅龍頭尾裝製攀轅
黃線圓縧八亭高六尺五分四柱各高五尺八
寸門高五尺二寸闊二尺二寸五分左右門闊
二尺二寸前及左右朱髤十字槅二扇雕飾沉
香色描金雲龍版八其下雲版如之後朱屛上
雕沉香色描金雲龍五屛後雕沉香色描金雲
龍版三又雲龍版如其數亭内施花毯朱髤戧
金龍倚一輦頂並圓盤高二尺六寸一分亭前
闌干制如大輅亭内木雕貼金劍山一座朱髤
足踏一黃段衣全仙橋一木質朱髤雕貼金行
龍五采雲縧環版六描金五采水版十有二蹲
龍四餘制如馬輦
涼步輦一乘高丈一尺二寸座高二尺五寸上
方七尺六寸下方七尺九寸輦座朱髤座版及
四圍朱髤匡枬木雕貼金雲版二十上貼金地
雕五采雲縧環版十有二帶仰覆蓮座其下朱
轅四中二轅各長二丈八尺五寸左右二轅各
長二丈六尺五寸前後均抹金龍頭尾黃線攀
轅圓縧八亭高五尺五寸五分方四尺八寸朱
柱四門高四尺七寸寬二尺二寸左右門同其
上四周沉香色描金香草版十有二前及左右
各槅二扇後槅扇三眀栨全皆朱髤編黃線縧
穿輦版上施花毯涼席紅織金綺褥朱髤戧金
雲龍坐倚一坐下四周雕木沉香色描金雲靠
背雕沉香色描五采雲金龍一下雕貼金雲版
一朱髤福壽版一幷衣倚中黃織金綺靠坐褥
倚衣全周圍施黃綺幃幔或黃線羅亭内設木
雕貼金劍山一座足踏一黃段為衣銅鑪一銅
抹金嵌寳石鑪一亭外青綺緣邊朱簾十扇各
用拽簾黃線圓縧二銅圈全輦頂高二尺五寸
抹金銅寳珠頂並仰覆蓮座高一尺三寸二分
垂攀頂黃絨繩四條頂用朱髤上冒紅氊四角
以金黃氊為如意雲黃氊緣條四圍施金黃綺
瀝水二層每層百二十四摺閒繡五采雲龍文
腰條繡行龍十有六或用紅羅冒頂黃羅為如
意雲緣條瀝水亦用黃羅四角抹金銅雲四朵
亭内寳盖繡五龍頂用朱髤木匡冒以黃綺為
黃屋頂心四周繡雲龍各一輦亭四角至輦座
用攀頂黃線圓縧四條並貼金木魚亭外圍用
紅氊面金黃氊緣條絹裏氊衣一輦亭前左右
朱髤轉角闌干二後一字帶轉角闌干二皆雕
木玲瓏金地五采雲版十有六四扇計十有二
柱柱首貼金蹲龍各一描金五采蓮花抱柱闌
干内皆施花毯涼席步梯一木質朱髤貼金五
采雲玲瓏版六描金五采水版十有二蹲龍頭
四以抹金銅鈒花葉片裝釘抹金銅鉤四金黃
線圓縧四朱髤高凳四黃氊鞔凳二金黃布夾
幰衣油紬雨衣各一
大禮轎一乘高五尺八寸五分頂高一尺三寸
面闊三尺深四尺轎重頂渾貼金雕九龍雲化
番草縧環黃綾銷金龍瀝水二層金髤轅二各
長丈有七尺六寸五分前後大横竿二各長九
尺小横竿四各長二尺有五寸肩竿八各長五
尺有八寸撑竿二各長三尺轎頂餙金蹲龍十
有二金頂鈒龍文嵌珊瑚青金綠松等石轎竿
裝抹金銅龍頭尾黃布幰衣油紬雨衣黃氊頂
各一
行駕儀仗
吾仗立瓜卧瓜御仗星金鉞各四五色銷金龍
旗十五色銷金龍幟十黃段雙龍扇十黃綾銷
金九龍繖十
眀轎一乘貼金雕花番草金髤木座穿藤轎身
闊二尺二寸深一尺八寸高三尺三寸地平闊
二尺二寸深三尺轅二各長一丈五尺五寸大
横竿二各長七尺六寸小横竿四各長二尺八
寸肩竿八各長五尺六寸撑竿二各長一尺八
寸抹金銅龍頭尾什件全黃布幰衣油紬雨衣
各一
行幸儀仗
蒙古畫角六大銅角八小銅角八金口角八鼓
二銅點二銅鈸四金鉦四篴四管二雲璈二架
笙二金二立瓜卧瓜吾仗御仗星金鉞各六弓
矢十儀刀十豹尾槍十黃青赤白黑銷金龍旗
各二黃青赤白黑銷金龍幟各二黃雙龍扇六
紅單龍扇四黃青赤白黑糚花段繖各二
拆合眀轎一乘金髤雕花草獸面轎身闊二尺
二寸深一尺八寸三分高三尺四寸地平闊二
尺二寸深二尺九寸轅二各長一丈七尺大横
竿二各長六尺七寸小横竿四各長二尺八寸
肩竿八各長六尺撑竿二長一尺七寸均朱髤
鍍金銅龍頭尾什件全黃布幰衣油紬雨衣各
一
大轎一乘朱髤轎身闊三尺深四尺六寸五分
高五尺貼金頂闊三尺八寸深五尺六寸五分
高八寸黃綾銷金龍瀝水一層轅二各長一丈
八尺大横竿二各長九尺小横竿四各長二尺
七寸肩竿八各長五尺三寸撐竿二長二尺三
寸五分均朱髤轎頂飾金蹲龍四金頂鈒龍文
嵌珊瑚青金綠松等石抹金銅龍頭尾什件全
黃布幰衣油紬雨衣黃氊頂各一乾隆八年
遵
旨議準周制玉金象革木為五輅見今陳設五輦有
玉輅大輅大馬輦小馬輦香步輦其數亦五制
與古圖相仿除玉輅名制均同無可改外請名
大輅為金輅大馬輦為象輅小馬輦為革輅香
步輦為木輅内惟香步輦與輅制少異今應改
轅增輪與輅同制至旌旗之飾據漢儒之論謂
玉輅繡日月星宿謂之太常金輅繡飛龍九象
輅用大赤革輅用大白木輅用大麾純黑旗也
或又謂革輅黑而木輅白考三才圖會内圖式
則玉輅日月五星並黻字飛龍象輅龍革輅熊
虎金輅鸞鳳木輅龜蛇今參合古今玉輅應如
漢儒之說用日月五星二十八宿旗餘四輅應
以東龍西虎南鳥北蛇為别金輅用東方飛龍
象輅用南方朱鳳革輅用西方白虎木輅用北
方龜蛇隨交部改造木輅高一丈四尺二寸平
盤面廣八尺八寸深八尺八寸增朱轅三長二
丈五寸軸一輪二雁翅版四垂彩髤立雲版護
泥版掃金仰覆蓮座穹頂龍頭版五彩雲版屛
風闌干槅扇等項均朱髤飾五采描繪泥金支
竿四朱髤各長四尺四寸五分踏梯一高五尺
八寸闊二尺上鋪細椶毯行馬架三高四尺二
寸闊二尺二寸皆朱髤駕馬游環及攀轅等繩
與各輅同再改製五輅太常旗每竿旗身長六
尺六寸連排繐闊四尺七寸五分玉輅二旗各
繡日月五星二十八宿金輅二旗各繡青龍象
輅二旗各繡朱鳳革輅二旗各繡白虎木輅二
旗各繡龜蛇均用明黃片金段成造各編五色
線八寳排繐上綴紅纓毬五紅線縧一青線流
蘇一十三年遵
旨議準見在陳設五輅惟於輅後旗章稍為區别而
規制大略相同與古所稱以玉金象飾其末及
分用五色尙未脗合宜參考古制玉輅上盤用
天青色上檐花版皆用玉版瓖嵌金輅上盤用
朱髤上檐花版皆用貼金加髤象輅上盤用黃
色上檐花版皆用象牙花版瓖嵌革輅應用白
色但輅盖不便用白今擬革輅上盤及上檐花
版皆用泥銀上起金花木輅上盤及上檐花版
皆用黑髤描金其正中圓頂皆用金頂旗章仍
遵定制無庸更改再五輅惟用陳設
大祀
御乘則用涼步輦
陞殿之日陳於
太和門東按涼步輦之名仍襲前眀不見於古今
應遵
諭旨即以涼步輦為金輦而仿其製造為玉輦輦上
方頂應照玉輅用天青色前後左右各瓖嵌圓
花白玉一塊其上圓頂仍用金頂乘以祀
天金輦則祭
方澤
宗廟
社稷用之均以二十八人肩舁
陞殿日陳於
太和門外東西相嚮其朝
日夕
月
耕耤以下等祀仍用禮轎禮轎之名應請更為法駕
步輦(今定名禮輿)又拆合轎名亦不典應請更為騎
駕步輦(今定名輕步輿)隨定制玉輦通高丈一尺一寸
輦盖高二尺方六尺二寸飾天青色嵌圓玉版
四起四楞金脊角出雲朵上安金頂承以鈒花
盤座高一尺三寸頂裏繪金采雲青段繡金雲
龍瀝水二層各闊五寸五分綴黃絨縧四繫於
座輦亭高五尺三寸方五尺門高四尺八寸廣
二尺三寸五分四面各立描金龍柱每面垂朱
簾三前後簾闊二尺左右簾闊一尺五寸均青
段緣邊綴青段帶簾幃青色雲段或以氊中設
雲龍寳座高一尺三寸面徑二尺七寸香几一
高一尺一寸徑九寸五分劍一架高尺有一寸
四分闊一尺縱八寸唾盂一高寸六分徑二寸
八分托版長一尺闊二寸七分亭四周轉角闌
干四高一尺六寸八分閒闊二尺一寸闌柱刻
金龍闌内周布花毯輦座高二尺四寸上方七
尺六寸瓖版二層上層繪金彩雲下層金雲各
五片下方七尺七寸轅四内二轅各長三丈八
尺五寸外二轅各長二丈九尺兩端鍍金銅龍
頭尾舁以二十八人升輦用仙橋一五級後高
二尺六寸五分下長三尺七寸五分闊一尺九
寸左右闌雕夔龍雲牙均朱髤飾金支竿四版
凳二藍氊幃氊頂黃段裏衣油紬雨衣各一金
輦通高丈有五寸輦盖泥金高尺有九寸五分
徑七尺一寸嵌圓金版四頂及盤座高一尺黃
段瀝水二層各闊五寸輦亭高五尺方四尺九
寸門高四尺七寸五分廣二尺二寸五分簾幃
黃色闌干高一尺三寸閒闊二尺三寸輦座上
方七尺三寸下方七尺五寸内二轅各長二丈
八尺一寸外二轅各長二丈六尺一寸仙橋後
高三尺七寸八分下長二尺八寸八分闊二尺
一寸八分餘制與玉輦同又
欽定輅制玉輅穹頂(即上盤)天青色前後左右瓖嵌蒼
玉版各一金輅穹頂黃色四面瓖嵌金版各一
象輅穹頂赤色四面瓖嵌象牙版各一革輅穹
頂銀色四面瓖嵌染黃羊皮版各一木輅穹頂
黑色四面瓖嵌花梨木版各一其上檐花版均
仍舊飾以金采至五輅垂幨及四角絡帶舊制
皆用柘黃元青今應酌改各如頂色又定五
輅旗制從前皆用眀黃色段宜各按五輅體色
改用織金段每輅太常旗二左旗一各繡本方
物象右旗一皆配以升龍各斿數如舊又
諭古者崇郊饗則備法駕乘玉輅以稱鉅典國朝定
制有大駕鹵簿行駕儀仗行幸儀仗其名參用宋
眀以來之舊而旗章麾盖視前倍簡今稍為增益
更定大駕鹵簿為法駕鹵簿行駕儀仗為鑾駕鹵
簿行幸儀仗為騎駕鹵簿合三者則為大駕鹵簿
南郊用之
方澤以下皆用法駕鹵簿五輅酌仿周官及唐宋遺制
金玉象革木各如其儀乘用亦自今歲
南郊始光昭羽衛用肅明禋欽此計法駕鹵簿内增設
殳四紫芝盖二翠華盖二黃龍直柄繖四青赤
二色四季花繖各二壽字扇孔雀扇雉尾扇各
八紅單龍扇四壽幢四紫幢四霓幢四教孝表
節旌眀刑弼教旌行慶施惠旌褒功懷遠旌振
武旌敷文旌納言旌進善旌各二黃麾二八旗
大纛二十有四護軍大纛前鋒大纛各八儀鳳
仙鶴孔雀黃鵠白雉赤烏華蟲振鷺鳴鳶禽旗
各一彩獅角端辟邪犀牛獸旗各一雨旗三風
旗七雷旗四雲旗四翠華旗二出警入蹕旗各
一減肅静旗二北斗白澤各一儀鍠氅傳教告
止旛各四政平訟理旛二青龍白虎朱雀神武
幢各一黃雙龍扇四黃紅青直柄瑞草繖各二
金二笓頭(舊制八)減二改名引仗凡幢旛旗扇舊
之按形銷金者均改為彩繡騎駕鹵簿内增紅
單龍扇二餘悉如舊制又定玉輦方頂之前
後左右各瓖嵌玉版一均用蒼色金輦方頂之
前後左右各瓖嵌金版一式如金玉輅惟頂則
仍舊塗金又奏凖肩舁玉輦增為三十六人
又奏準法駕步輦請定名禮輿騎駕步輦定
名輕步輿均舁以十有六人
一儀駕順治初年定
皇太后
皇后儀駕龍鳳旗八金節二吾仗立瓜卧瓜各四黃
段九鳳曲柄繖一黃段寳相花直柄繖四紅段
瑞草直柄繖二青段黑段九鳳直柄繖各二紅
方盖二黃段紅段龍鳳扇各二金黃段素扇二
紅段鸞鳳扇二拂塵二金鑪二金缾二金香合
二金水盂一金盆一金髤馬杌一金髤交倚一
金髤足踏一
鳳輿一乘面闊三尺二寸深四尺九寸柱三尺
二寸門闊二尺高二尺八寸頂闊四尺二寸深
六尺重頂六方每方闊一尺五寸共高一尺二
寸轅二各長一丈七尺四寸輪高五尺均繪金
龍鳳赤金頂抹金葉片裝釘黃素綾衣上銷金
龍鳳瀝水二層黃布幰衣油紬雨衣黃氊頂各
一
儀輿二面闊三尺二寸深四尺六寸柱高三尺
六寸頂闊四尺深五尺七寸高八寸轅長一丈
六尺輪高四尺八寸均施黃色赤金頂抹金葉
片裝釘黃雲段車衣重幨瀝水紅段裏黃布幰
衣油紬雨衣黃氊頂各一
大儀轎一面闊二尺九寸深四尺門闊二尺一
寸五分高三尺六寸頂闊三尺六寸五分深四
尺八寸重頂頂樓八方每方面闊一尺施黃色
貼金雲龍鳳縧環嵌五色寳石黃綾為衣上銷
金龍鳳瀝水二層轅二各長一丈五尺二寸大
橫竿二各長八尺一寸小横竿四各長三尺肩
竿八各長五尺撐竿二長二尺九寸均朱髤轎
頂飾金鳳十有二金頂鈒海馬文嵌青紅藍三
色寳石轅及竿飾鍍金銅鳳頭尾什件全黃布
幰衣油紬雨衣黃氊頂各一
皇貴妃儀仗紅黑雲段銷金鳳旗四金節二吾仗
立瓜卧瓜各二紅段七鳳曲柄繖一紅段寳相
花繖二紅段瑞草繖二紅段方繖二紅段繡扇
二金黃段素扇二拂塵二金爐一金缾二金香
合一金水盂一金盆一金髤馬杌一交倚一足
踏一翟轎一面闊三尺深四尺高四尺七寸頂
闊三尺七寸深四尺八寸高六寸五分重頂六
方每方闊一尺四寸高五寸五分均髤金黃彩
繪雲龍翟鳥裝顔各色寳石金黃綾銷金翟鳥
瀝水二層轅二各長一丈五尺二寸前後橫竿
二各長六尺一寸五分肩竿四各長四尺七寸
五分撐竿二長二尺一寸三分均朱髤轎頂飾
金翟鳥十純素金頂抹金銅什件全金黃布幰
衣油紬雨衣各一翟車一闊三尺深四尺七寸
柱高三尺三寸五分頂闊三尺九分深五尺六
寸高一尺二寸轅長一丈六尺六寸輪高四尺
八寸皆施金黃色金黃雲段車幃重幨瀝水紅
紬裏素純金頂抹金銅什件全金黃布幰衣油
紬雨衣黃氊頂各一
貴妃儀仗與
皇貴妃同
妃儀仗黑段銷金鳳旗二金節吾仗立瓜卧瓜各
二紅段寳相花繖紅段瑞草繖各二金黃段素
扇二拂塵二鑪一香合一缾二水盂一盆一金
髤馬杌一交倚一足踏一翟轎一翟車一以上
諸制均同
貴妃儀仗惟鑪合等器繫銀質飾金轎頂車頂及
什件繫銅質抹金
嬪儀仗鑪合等器均銀質無拂塵餘與
妃同
康熙元年定
太皇太后上玉册寳儀駕内加鳳輦一柱高三尺六寸
面闊五尺二寸深五尺二寸頂高一尺方五尺
七寸座高一尺八寸面闊六尺五寸深六尺四
寸四圍闌柱縧環雕花卉朱髤貼金飾中設寳
座下有仙橋座穿以藤窗槅穿以石青線頂衣
用黃纈羅為之銷金鳳瀝水二層黃段裏衣外
垂朱簾直轅四各長二丈均朱髤赤金頂鈒鳳
文嵌青金珊瑚綠松等石轅首末裝金鳳頭尾
什件全朱飾凳四托杆二黃布幰衣油紬雨衣
各一餘均與
皇太后同十四年定
皇太子儀仗畫角十有二掆鼔二十四大小銅角
各四金二金鉦二杖鼓二拍板二龍頭篴二金
黃綺繡九龍曲柄盖一紅曲柄盖二青黃直柄
繖各二紅瑞草繖二青赤方繖各二青赤雙龍
扇各二青赤孔雀扇各四白澤旗二金節二羽
葆幢二傳教旛告止旛信旛絳引旛各二儀鍠
&KR0769;二黃赤白青黑龍纛各二豹尾槍弓矢儀刀
各十仗馬八立瓜卧瓜金鉞骨朵吾仗各四五
色龍幟各二拂塵二金鑪二金缾二金香合二
金水盂一金盆一金髤方几一交倚一足踏一
金輅一高一丈二尺二寸九分闊八尺九寸輅
上平盤版前後車櫺並雁翅及四垂如意滴珠
版其下轅三條皆朱髤轅各長一丈九尺五寸
用抹金銅龍頭尾龍鱗葉片裝釘前施朱色馬
搭攀皮二條平盤左右下護泥版及車輪二貫
軸一每輪十有八輻皆朱髤周圍&KR2142;全各以抹
金鈒花葉片裝釘輪内車心各以抹金銅鈒蓮
花瓣輪盤裝釘軸首左右各用鐵轄拴一以抹
金銅鈒龍頭管心裝釘軸中纏紅絨駕轅等索
輅座去地三尺五寸輅亭高六尺二寸朱髤四
柱各長五尺六寸檻座高六寸其上四周雕木
沉香色描金雲版十有二下同門高五尺闊二
尺三寸左右門闊二尺三寸前左右各槅二扇
後槅三扇眀栨全皆朱髤以抹金銅鈒花葉片
裝釘槅編金黃線縧穿朱髤匡軟座金黃線墜
座大繩四條座下蓮花墜石軟座上施花毯秋
香色金綺褥並席朱髤坐倚一靠背雕沉香色
描金雲龍一倚圈戧金雲龍下雕朱髤雲版一
福壽版一並衣倚中秋香色金綺坐褥四圍倚
衣全周圍施秋香色綾幃幔或用秋香色線羅
亭外用青段緣邊朱簾十扇拽簾圓縧二條黃
銅圈全輅頂圓盤高二尺七寸鍍金銅蹲龍頂
並仰覆蓮座高一尺五寸垂攀頂紅絨繩四條
盤上下朱髤以青飾輅盖承以朱髤木匡寳盖
頂為八方冒以秋香色段頂心周圍繡五彩雲
龍天輪三層皆朱髤上安雕木貼金龍耀葉版
七十有二閒繪五彩雲襯版七十有二盤下周
圍黃銅裝釘上施秋香色段瀝水三層每層七
十二摺閒繡五彩雲龍文四角垂青段絡帶四
條繡五彩雲升龍三圓盤四角連座版用攀頂
金黃線圓縧四條並貼金木魚輅亭前一字闌
干一扇後一字帶轉角闌干一扇左右闌干二
扇内嵌縧環版皆朱髤四扇計十有四柱柱首
各雕木貼金蹲龍一用描金五彩蓮花抱柱闌
干内布素毯並席太常旗二面在輅亭後左右
用秋香色雲段夾為旗每面十有二斿每斿内
外繡升龍一朱髤攢竹旗竿左旗腰繡日月北
斗竿首用抹金銅龍頭右旗腰繡黻字竿首用
抹金銅戟每竿綴抹金銅鈴二垂紅纓十有二
上施抹金銅寳盖下重青線帉□踏梯一行馬
架二均木質朱髤以抹金銅鈒花葉片裝釘秋
香色布面絹裏幰衣油紬雨衣各一油合扇梯
托杆各一馬鞍韉鞦轡鈴纓全龍轎一面闊二
尺九寸深三尺九寸高五尺掃金重頂頂闊三
尺五寸五分深四尺六寸重頂八方每方闊一
尺五分高一尺三寸秋香色素綾銷金龍瀝水
二層直轅二各長一丈七尺七寸大橫竿二各
長九尺四寸小橫竿四各長二尺九寸肩竿八
各長五尺七寸撐竿二長二尺六寸均朱髤轎
頂飾金龍十有二金頂鈒龍文嵌珊瑚青金綠
松等石轅竿均裝抹金銅龍頭尾全秋香色布
幰衣油紬雨衣氊頂各一乾隆十年
諭嗣後皇貴妃貴妃儀仗内紅段曲柄繖著改金黃
色妃嬪儀仗内增用紅段曲柄繖欽此十四年
定
皇太后
皇后前陳設者曰儀駕
皇貴妃
貴妃所陳設曰儀仗
妃
嬪陳設曰采仗又定
皇太后
皇后儀駕内各增設素色雲綺繪金龍鳳旗二紅素
方繖二九鳳直柄繖六黃赤白各二黃紅段龍
鳳扇各二黃紅段雉尾扇各四眀黃八人儀轎
二減紅段瑞草繖二金黃段素扇紅段鸞鳳扇
各二
皇貴妃儀仗内增眀黃段黑段寳相花繖各二黑
段瑞草繖二紅黑段雉尾扇各二紅黑雲段素
扇各二金黃段鳳旗二紅黑段素旗各二卧瓜
立瓜吾仗各二眀黃八人儀轎一改金黃曲柄
繖為眀黃色減紅段方繖二紅段繡扇二
貴妃儀仗内增金黃段黑段寳相花繖各二黑段
瑞草繖二紅黑段雉尾扇各二金黃八人儀轎
一減金黃段素扇二紅段方繖二紅段繡扇二
妃采仗内增紅段鳳旗二金黃段素繖二黑段寳
相花繖二紅黑雲段素扇各二金黃四人儀轎
一減紅段瑞草繖二金黃段素扇二
嬪采仗内增金黃段寳相花繖二金黃四人儀轎
一改金黃段素扇為紅雲段素扇黑段鳳旗為
紅雲段鳳旗減紅段瑞草繖二
一親王儀衛定制旗槍十豹尾槍二大刀二大
纛二條纛二吾仗立瓜卧瓜骨朵各四紅繡五
龍曲柄繖一紅繡花繖二紅瑞草繖二紅繡扇
二黑繡扇二眀轎一面闊二尺二寸深一尺八
寸高三尺三寸地平闊二尺二寸深二尺九寸
均髤羊肝色灑金上下雕玲瓏花卉轅二各長
一丈五尺横竿二各長六尺二寸肩竿四各長
五尺撐竿二均朱髤貼金飾紅布幰衣油紬雨
衣各一暖轎一闊三尺深四尺高四尺七寸頂
闊三尺七寸深四尺八寸高一尺二寸金黃盖
金黃幨紅幃上安銀頂轅竿尺寸同前郡王
儀仗旗槍八條纛二吾仗立瓜卧瓜骨朵各二
紅繡四龍曲柄繖一紅瑞草繖二紅繡扇二黑
繡扇二以上諸制均同親王儀衛固倫公主
儀衛黑段迴避纛二紅繡寳相花曲柄繖一紅
繡花繖二紅繡方扇二青寳相花扇二吾仗立
瓜卧瓜骨朵各二翟轎一朱輪車一和碩公
主減寳相花扇餘制同以上鹵簿儀仗均由製
造庫造辦其世子及福晉郡主等儀仗皆自備
充用康熙六十一年奉
旨親王著給豹尾槍四大刀四郡王著給豹尾槍二大
刀二
一
陵寢祭祀金銀銅器皿包鞔果筐及需用竹簾雨搭簾
圈並門窗槅扇所釘金鋪面葉什件吻鉤吻樁
吻索吻鋦檐釘門釘等項由庫成造
一
官殿竹簾氊簾舊例設有簾子庫監督及内監等
於每歲冬夏將氊竹簾更換收貯遇有應修報
部覈給錢粮換造雍正元年奏準向例各處
宫殿更換門簾除可掛好簾照舊應用外其應修
理換造者均繫簾子庫監督内監具呈即照例
給與錢粮修理並無實據易致浮冒製造庫滿
漢郎中員外郎及司庫司匠庫使等官所理事
務無多請將簾子庫一應事務歸幷製造庫管
理嗣後安掛竹簾更換氊簾時令御史一人内
務府官一人同製造庫官驗看不可用者若干
應修理者若干當即公同覈眀具題給發錢糧
交與製造庫豫行修理備用其更換竹簾張掛
門神之時亦照此例辦理乾隆十七年奏準
宫殿等處所有修換雨搭門簾竹簾向無一定年
限嗣後遇有應行修補更換之處令直年内務
府總管會同本部及都察院滿御史察勘確實
分别修補更換
一
壇
廟
宫殿需用椶薦舊例照内務府太常寺來文開載
尺寸數目行江南布政使司成造康熙三十
七年題準令江南解送細椶交門簾庫成造
雍正元年奏準門神門簾二庫歸幷製造庫管
理凡各處椶薦及粗細椶繩均由庫成造
一門神對聯舊例元旦各
宫殿門神對聯端午五毒掛屏豫期修造門神對
聯於十二月二十四日委官安掛二月初二日
徹出貯庫五毒掛屏於四月三十日委官安掛
六月初二日徹出貯庫康熙二十五年定停
止端午各
宫殿安掛五毒掛屏又定門神對聯於十二月
二十六日委官安掛二月初三日徹出貯庫
乾隆十七年議準内閣並各部院等衙門需用
門神舊例有於工部咨取者亦有自行備辦者
向不畫一嗣後均令自行備辦又議準各
宫殿等處換造門神門對正面向用絹一層朝鮮
貢紙一層白榜紙二層西紙一層苧布一層背
用朝鮮貢紙一層計七層嗣後減去白榜苧布
各一層計面背用絹紙五層成造
一
頒詔需用龍旗御仗牌繖等物及各衙門需用齋戒
牌均照例辦發
午門及鼓樓並各處大小鼓均由庫鞔造
一
宫殿等處&KR1784;金&KR1784;銀鎖鑰釕鈟簾圈門窗什件並
寳頂吻鉤吻樁吻索吻鋦抹金檐釘門釘槅扇
上龍葉泡釘獸面及牌匾字等項由庫成造
一
鹵簿内壽字段袍獺皮帽凉帽校尉豹皮帽氊帽
及儀仗内氊帽黃翎幷親王郡王等執事人衣
帽及
册封
妃
嬪王貝勒貝子需用采亭等項均由庫辦造
一
皇史宬官吏欽天監博士經版庫西什庫庫吏狐
皮端罩天文生羊裘宗學各學教習夏秋冬袍
帽鞾韈年節慶隆舞所用甲胄櫜鞬鞍轡煖帽
端罩及各衙門守庫人役羊裘均由庫辦造給
發
一
賞賜喀爾喀等處金銀茶筩茶椀朝鮮來使圓領袍
鞍韂琉球安南等國來使段袍鞍韂等項由禮
部理藩院移咨造給
一
欽差旗繖牌杖雨旱套督撫提鎮等官蟒段朝衣鞍
轡櫜鞬等項由庫成造卓異等官
賞給朝衣蟒袍文官四品以上大蟒朝衣七品至五
品糚段領袖補段朝衣八品以下均倭段領袖
雲段朝衣武官副將都統以上大蟒段朝衣參
將以下等官皆小蟒袍由禮兵二部移咨照數
於戶部領段製造完日仍交禮兵二部頒給
一筵燕會試王考同考等官需用貼金銀花文
狀元朝衣絨纓凉帽鞓帶鞾韈武狀元盔甲鍍
金腰刀櫜鞬鞓帶手巾荷包皮鞾等項由禮兵
二部咨文照例造給
一外藩蒙古等處來京娶妻
賞給衣飾並
賜岷州衛等處番僧段袍袈裟及各經廠念經内監
袍服各寺廟取用掛旛絨繩由庫造給
一各衙門等處應用鞍韉鞦轡氊單鎖鑰皮搭
連皮包皮搭腰及包裹各處火藥油簍均憑文
照數辦給
一成造一應器具所用珠寳金銀銅鐵皮革紬
絹段布顏料等項均於内務府戶部取用外解
狐皮由戶部移咨到部令製造庫赴戶部驗收
雍正十一年題準令太僕寺每年察眀馬羣
大小馬皮行文張家口稅務監督移送到部交
庫備用馬駒皮每三張扺大馬皮一張其本庫
一年足用外有餘剰短小馬皮按時作價入於
節慎庫驗收乾隆六年議準張家口監督每
年將所收馬皮數目報部竢有需用之時酌數
令該監督觧送
一額設匠役舊例製造庫五作匠役四百四十
名内食糧者二百九十七名種地者一百四十
三名銀作食糧領催二名種地領催一名大器
匠食糧四名種地三名食糧鈒花匠十有七名
食糧攢焊匠七名鍍金匠食糧五名種地四名
食糧打銅匠三名銼銅匠食糧三名種地一名
食糧化銀匠一名食糧玉匠一名食糧拔絲匠
二名打金匠食糧種地各一名食糧窩鈕匠一
名食糧銅鎖匠一名(共五十八名)&KR1784;作種地領催
三名剔鑿匠食糧三十名種地二十二名銼匠
食糧二十七名種地四名&KR1784;鈒匠食糧十有五
名種地五名砑匠食糧種地各五名鞍轡什件
鐵匠食糧八名種地七名鑽眼匠食糧三名種
地二名食糧鐵鎖匠六名食糧刀鞘匠一名食
糧畫匠一名(共一百四十四名)皮作食糧領催四名
種地領催一名縫皮匠食糧二十一名種地十
有四名䥷皮匠食糧十有三名種地七名砍鞍
匠食糧十有五名種地二名氊匠食糧七名種
地三名熟皮匠食糧種地各三名縢皮匠食糧
四名種地一名食糧縧兒匠五名食糧粉皮匠
三名食糧染皮匠一名食糧油漆匠一名食糧
薰皮匠一名食糧纓子匠一名食糧買辦二名
(共一百十有二名)繡作種地領催三名繡匠食糧八
名種地十有四名裁縫匠食糧三十五名種地
十有三名食糧畫匠一名食糧彈花匠一名毛
襖匠食糧六名種地七名(共八十八名)甲作食糧
領催一名甲葉匠食糧五名種地二名臂手匠
食糧種地各三名腰刀匠食糧二名種地三名
盔匠食糧一名種地二名鐵匠食糧七名種地
四名種地錚磨匠三名食糧銼匠一名食糧箭
匠一名(共三十八名)以上五作食糧領催每名月支
銀二兩四季各支米七斛二斗五升食糧匠役
每名月支銀一兩四季支米同種地領催每名
月支銀二兩米分三季前二季各支米十有四
斛後一季支米十有四斛種地匠役每名月支
銀一兩米分三季前二季各支米七斛後一季
支米七斛樓軍二十三名每名月支銀五錢支
米三斗門神門簾二庫匠役順治九年題準
門簾二庫一等内監每名月支銀二兩二等内
監每名月支銀一兩各米三斗匠役每名月支
米一斛二斗五升庫役每名月支米三斗五升
雍正元年定門神門簾二庫額設一等内監
一名二等内監十有九名玉匠一名刻字匠一
名畫匠五名撥蠟匠一名鑄匠二名銅匠三名
銼匠二名鏇匠二名錠鉸匠四名漆匠一名油
匠五名彩漆匠三名銷金匠二名貼金匠一名
鏃金匠二名戧金匠一名雕鑾匠二名粧鑾匠
四名紥采匠一名攢竹匠一名裱褙匠一名糊
扇匠一名木匠三名轎匠二名轎頂匠一名劈
竹匠二名藤匠二名簾匠十名拴簾匠一名絆
匠一名椶匠七名繩匠六名毯匠九名氊匠七
名纓匠一名編緶匠二名絡絲匠四名纏絨匠
二名縧匠三名彈花匠一名裁縫匠二十名繡
匠六名繖匠五名扇匠三名牙匠一名皮匠二
名筋匠二名魫鐙匠二名絲鐙匠一名琵琶匠
一名鼓匠二名草蓆匠二名染匠四名庫役六
名一等内監每名月支銀一兩五錢庫丁每名
月支米三斗二等内監及匠役銀米仍舊均由
部按季造册送戶部支領每米一斗均折銀一
錢三分十年奏準門簾二庫向設一等内監
一名二等内監十有九名請每庫各設一等内
監一名為首領内監裁二等内監二名並將玉
匠牙匠彈花匠各裁汰一名仍增設木匠三名
以符原額乾隆七年奉
旨工部所屬門神庫首領内監一名每季給食銀四
兩五錢米一斛四斗内監八名每名每季給食銀
三兩米一斛四斗門簾庫亦照此例
欽定大清會典則例卷一百三十八
