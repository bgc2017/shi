欽定大清會典則例卷一百二十八
工部
營繕淸吏司
物材
一琉璃窰燒造各色琉璃甎瓦順治初年定專
差漢司官一年更代康熙元年差滿漢官各
一人筆帖式二人滿官掣籤漢官論俸十五
年改爲三年更代十八年仍照舊例一年更
代二十年議準琉璃甎瓦大小不等共有十
樣除第一樣與第十樣向無需用處毋庸置議
其餘甎瓦如各工需用令管工官先將應用實
數覈算具呈該監督照數請領錢糧黑鉛豫行
備辦除冬三月及正月嚴寒停止燒造餘月均
以文到日爲始定限三月燒造送往工所管工
官親身驗看隨到隨收給發實收完日將實用
過數目及餘剰數目同實收送部覈銷二十
五年題準各處工程需用甎瓦同時並造應用
物料恐不能齊其竒零工程所用甎瓦交與本
工買辦三十三年覆準大小工程需用甎瓦
仍交與窰戸等備辦又覆準凡窰戸均令該
監督擇身家殷實之人承充仍取具地方官保
結著役四十年議準琉璃廠亮瓦廠房屋向
例徵收地租今改爲按閒徵租交與大興縣徵
解戸部免其徵收地租又覆準琉璃廠房租
官員有力之家徵銀貧窮小民準其按季徵錢
四十一年覆準琉璃亮瓦二廠官地房租官
員富戸照常起租其徵錢房屋量免一半隻身
貧寒之人免徵房租仍以官地起租雍正二
年
諭琉璃亮瓦廠官地每月按閒計檩徵租相沿已久朕
念兩廠多繫流寓賃住經營小民情可憫惻嗣後止
徵地租免其按閒計檩逐月輸納欽此八年議準
燒造琉璃物件第二樣至第九樣件數繁多定
例内未曾備細開載尺寸式樣燒造之法未免
參差應每樣燒造一件上䥴年月日期並式樣
名色永存窰廠飭令窰戸照依定式造辦其各
工取用物料向來運送時不將開運日期及數
目若干報部察驗存案嗣後於初造泥坯之時
即將某年月日某工取用字樣印記在旁再行
燒造竢辦齊呈明察驗始運往工所該衙門出
具印文實收知會過部本部管工官亦照例出
具實收以備稽察至正數應用之外所餘物料
必開明數目報部倘有竒零苫補處即可給發
應用其運價仍照例準給再各處咨取瓦料印
文到部該司於十日内覈算呈堂給發印領該
監督親領錢糧封貯公所設一堂印號簿令該
監督將每日所用若干逐一填明細數完日將
印簿呈繳待覈再吻獸一項向例隨所用瓦片
樣數覈給錢糧但殿宇丈尺各有高低廣狹之
分所用吻獸大小不一不必隨瓦片覈算宜按
其應用尺寸分晰價直給發燒造十年題準
琉璃窰滿漢監督一年差滿如一同更代新委
之人恐一時未能諳練請將滿漢監督畱任一
年仍增委滿監督一人協同辦理竢一年期滿
舊滿漢監督令其回任再選漢監督一人同辦
嗣後每年新舊監督互相更代乾隆三年奏
準琉璃瓦料若造坯時即用某工印記則此工
之料不得用之彼工未用者存貯在廠需用者
燒造不及轉致遲誤即所餘物料欲給竒零之
用又因有印記不便給發嗣後瓦料應免用印
記又奏準各工物料既令彼此通融若某工
所領錢糧拘定給發則彼工之銀尚未用完此
工之銀又未領到難以支應請嗣後給發錢糧
令該監督封貯公所每月各工所用銀數以次
登填於堂印簿内彙總稽察不必泥於某工之
銀定爲某工之用十九年奉
旨琉璃窰滿漢監督均著一年更代
一山東臨清窰燒造細甎順治二年部委司官
一人提督臨清甎廠兼理牐務歲支額設甎料
銀二萬四千兩燒造城甎六十萬斧刃甎四十
萬七年題準額設甎料銀自本年起歲發銀
萬兩照銀數豫辦以備帶運八年奉
旨臨清廠燒甎費帑累民應行停止原委官徹回其造
過坯片所費工本並民船長短帶載納價槩行豁免
十四年復差本部司官前往臨清會同該道
燒造水澄細甎應用工料於本省司庫支用工
完造册報部覈銷十八年題準停止臨清甎
差康熙十八年復差本部司官會同山東廵
撫動正項錢糧二萬兩燒造滾子甎運價即於
本項錢糧内銷算二十八年覆準
陵寢需用臨清甎行令山東廵撫豫行燒造二萬塊交
糧船帶運五十八年題準山東臨清甎停其
燒運於温泉地方令鋪戸照臨清甎式樣燒造
如遇有必需之處報部定數咨取
一蘇州窰燒造金甎順治十二年修造
乾清宮等宮需用二尺一尺七寸鋪地金甎部委
官至蘇州會同廵撫估計交地方官動支本省
解部正雜改折等銀造辦又題準舊例二尺
金甎燒造一正一副尺七金甎燒造一正一副
料價繁費每副甎十塊内應減去七塊準造三
塊十五年覆準金甎各準一正一副開銷
康熙十八年題準令江寧廵撫動支正項燒造
二尺一尺七寸金甎萬五十四塊每正甎十準
造副甎三二十九年題準令江寧廵撫動正
項銀燒造二尺金甎一千四百九十塊一尺七
寸金甎千一百五十九塊每正甎十燒造副甎
一雍正三年題準令江寧廵撫動正項銀燒
造一尺七寸金甎萬塊乾隆四年覆準一尺
七寸二尺及二尺二寸金甎均照順治十二年
康熙十八年正十副三例燒造
一木倉收貯各省辦解木植順治初年定專委
滿司官一人監督一年更代六年題準各工
需用架木部委官詣江南會同地方官召買
八年題準各工需用木植令正定山西江西浙
江湖廣五處地方購買十五年題準各工需
用架木水路不能速到行文江寧廵撫自本年
起動支正項歲解二千根備用仍將木植長徑
尺寸及用過錢糧數目報部覈銷康熙六年
修造
太和殿令江西浙江湖廣四川督撫訪有採就大
枏木或山中見産大枏木將長徑尺寸根數並
所需錢糧確估報部凡産於民間住屋内及墳
塋内之木不得採非枏木及枏木長徑尺寸不
中度者不得採七年題準
太和殿工程需用杉木委官會同江南督撫動支
正項錢糧照時價買辦運工應用八年
諭修理宮殿所用枬木不敷量將松木間用停止各省
地方採取欽此十四年題準停止江寧採買架木
十九年題準江寧廵撫動支正項先買架木
六千根解部嗣後仍照舊例每歲辦解二千根
二十一年具奏重建
太和殿委官分往江南江西福建浙江湖廣四川
廣東廣西等省會同督撫尋取合式枏木杉木
及運費一并估報其官弁商民土司人等有捐
助枏木者視所捐多寡大小交部議敘奉
旨該委官及地方官毋藉端生事苦累土司擾害民人
通行禁飭二十三年議準採運木植工價脚費該
地方官捐輸運京如有不敷督撫具題戸部撥
給正項其江南等省公署枏木並商販杉木停
其運送二十六年奉
旨四川酉陽枏木産於崇山懸巖若必令其挽運恐致
有累土司著免解送又
諭向來各省捐銀輸木名爲急公不過先報虛數並無
交庫即行具題希圖利己及至實在支用之時皆繫
科斂民財以充原數甚至用少徵多仍侵漁肥已即
此一事他皆可知總因沿習陋弊視爲固然以致滋
累民生殊非實心急公之誼著通行嚴飭欽此又
題準令江南江西湖南動支正項每歲各辦解
桅木二十根杉木三百八十根江南解架木二
千四百根江西湖南各一千四百根每省各解
桐皮杉槁二百根浙江省捐辦架木一千四百
根桐皮杉槁二百根又議準房山縣額存揪
棍山地每歲應解揪棍十有九萬千二百九十
八根解部以備各工取用二十七年覆準嗣
後採買竹木等項準動正項錢糧採買年終奏
銷三十四年重建
太和殿應用木料奉
旨停免採取一應工料發帑購買三十五年題準桅
木杉木架木存貯者足用停其辦解三十八
年題準令江南江西浙江湖南仍照舊例每年
辦解桅木杉木架木六十年題準木倉監督
委本部滿漢司官各一人管理一年更代又
題準木倉見貯揪棍十萬有竒嗣後令各管工
官於工竣時按數繳回足敷各工取用房山縣
額徵揪棍停其辦解雍正五年覆準行令步
軍統領嗣後凡有官房拆卸枏木驗明報部委
官運貯木倉以備各工應用十一年題準木
倉滿漢監督一年差滿如一同更代恐新委之
人一時未能諳練嗣後一年期滿新舊滿漢監
督互相更代
一木廠順治初年定通州張灣二處各設木廠
每廠差筆帖式二人驗收運京木植康熙二
十六年題準通州木廠停差筆帖式將潘桃古
北等口運解木植歸通惠河分司管理造册報
部其張家灣木廠於本部司官内選一人監督
管理一年更代凡江南江西浙江湖南辦解桅
杉架槁等木到日部委官丈量記印斧號後交
該監督如數暫行收貯竢部委運木官到廠即
將木植照數點驗交運木倉額設廠役八名以
資看守四十年題準裁通惠河分司通州木
廠歸通永道管理
一灰石順治初年定大工需用石灰委本部官
開採燒造於大石窩採白玉石青白石馬鞍山
採青砂石紫石白虎㵎採豆渣石牛欄山採青
砂石石景山採青砂石青砂柱頂階條等石其
青白石灰於馬鞍山磁家務周口懷柔等處置
廠燒造運京應用十六年覆準石灰二差并
爲一差康熙三十五年奉
旨辦買石灰著照戸部例專設監督一人管理四十
五年題準大工需用石灰選本部司官請領工
運價直開採燒造册報覈銷事竣徹回
一琉璃物件價直順治初年定每件給銀一錢
九年增定每件給銀二錢二分五釐八毫
十年題準每件減定爲二錢一分十五年題
準每件減定一錢八分康熙二年增定每件
銀一錢九分五釐六年定每件給銀一錢九
分二十年議準琉璃甎瓦大小不等共有十
樣内除第一樣與第十樣原無需用之處不議
價直外今將燒造所需工料令窰戸各分别大
小詳確估算公同酌減照例給發二樣甎瓦並
照牆等處需用琉璃花樣每件各給銀一錢九
分三樣一錢七分五釐四樣一錢六分九釐五
樣一錢四分七釐六樣一錢三分三釐七樣一
錢一分九釐八樣一錢五釐九樣每件銀九分
雍正元年議準琉璃甎瓦照時確估吻二樣
銀一百八十一兩三錢三分三釐鉛六百五十
兩自三樣銀一百十有五兩二錢七分二釐鉛
六百二十兩遞減至九樣銀八兩五錢八分六
釐鉛六十五兩劍把二樣銀二兩三錢鉛十有
五兩自三樣銀一兩七錢五分鉛十有四兩遞
減至九樣銀一錢七分鉛一兩五錢背獸二樣
銀六錢四分鉛五兩自三樣銀五錢鉛四兩遞
減至九樣銀一錢六分鉛七錢吻座二樣銀一
兩四錢五分鉛十有七兩自三樣銀一兩一錢
鉛十有五兩遞減至九樣銀三錢鉛一兩五錢
獸頭二樣銀四兩鉛二十一兩自三樣銀三兩
三錢鉛二十兩遞減至九樣銀一兩二錢鉛六
兩蓮座二樣銀一兩五錢鉛二十一兩自三樣
銀一兩四錢鉛二十兩遞減至九樣銀二錢五
分鉛二兩五錢仙人二樣銀一兩一錢鉛七兩
五錢自三樣銀七錢五分鉛七兩二錢二分遞
減至九樣銀二錢鉛二兩五錢走獸二樣銀五
錢五分鉛七兩五錢自三樣銀三錢五分鉛七
兩二錢五分遞減至九樣銀一錢六分鉛二兩
五錢通脊每塊節二樣銀二兩九錢五分鉛二
十六兩六錢自三樣銀二兩二錢鉛二十五兩
五錢遞減至九樣銀七錢鉛八兩黃道每件二
樣銀一兩七錢鉛十有三兩三樣銀一兩五錢
鉛十有二兩五錢大羣色條二樣銀一兩四錢
五分鉛十有三兩三樣銀一兩四錢鉛十有二
兩五錢垂脊二樣銀一兩五錢鉛十有四兩六
錢自三樣銀一兩二錢五分鉛十有四兩遞減
至七樣銀四錢七分鉛八兩攛頭二樣銀六錢
鉛三兩二錢自三樣銀四錢五分鉛三兩一錢
遞減至九樣銀一錢六分鉛二兩二錢三分攩
頭二樣銀六錢鉛三兩二錢自三樣銀四錢五
分鉛三兩一錢遞減至九樣銀一錢六分鉛二
兩二錢三分大連甎二樣銀七錢鉛三兩二錢
三樣銀五錢鉛三兩一錢四樣銀四錢六分鉛
三兩套獸二樣銀九錢九分鉛十兩自三樣銀
七錢五分鉛八兩遞減至九樣銀一錢六分鉛
二兩二錢三分吻下當勾二樣銀六錢鉛三兩
二錢三樣銀五錢鉛三兩一錢四樣銀三錢八
分鉛三兩博通脊二樣銀一兩七錢鉛十有三
兩三樣銀一兩四錢五釐鉛十有二兩四樣銀
七錢五分鉛十有一兩滿面黃甎二樣銀三錢
二分鉛三兩自三樣銀二錢六分鉛三兩遞減
至九樣銀一錢六分鉛二兩二錢三分合角吻
二樣銀五兩五錢鉛二十八兩三樣銀五兩三
錢鉛二十四兩四樣銀三兩五錢鉛二十兩合
角劍把二樣銀一錢九分鉛八兩三樣銀一錢
九分鉛七兩四樣銀一錢九分鉛六兩羣色條
二樣銀三錢五分鉛二兩三樣四樣五樣銀均
一錢九分鉛二兩六樣七樣銀均一錢六分鉛
二兩勾頭二樣鉛三兩八錢五分三樣鉛三兩
七錢七分遞減至五樣鉛三兩五錢一分銀均
一錢九分自六樣鉛三兩三錢三分遞減至九
樣鉛二兩九錢四分銀均一錢六分滴水二樣
至九樣銀鉛與勾頭同㼧瓦二樣鉛三兩二錢
七分自三樣鉛三兩二錢遞減至五樣鉛三兩
銀均一錢九分自六樣鉛二兩八錢五分遞減
至九樣鉛二兩五錢五分銀均一錢六分版瓦
二樣鉛二兩七錢三分自三樣鉛二兩七錢遞
減至五樣鉛二兩四錢九分銀均一錢九分自
六樣鉛二兩三錢五分遞減至九樣鉛二兩五
分銀均一錢六分正當勾二三四樣銀鉛同版
瓦五樣銀一錢九分鉛二兩五錢七樣至九樣
銀鉛同版瓦斜當勾二樣銀一錢九分鉛三兩
二錢四分三樣至九樣銀鉛與㼧瓦同壓帶條
二樣鉛九錢七分自三樣鉛九錢二分遞減至
九樣鉛四錢銀均一錢六分平口條二樣至九
樣銀鉛與壓帶條同攛攩頭四樣銀三錢八分
鉛三兩五樣銀二錢四分鉛二兩九錢博脊甎
五樣銀三錢鉛三兩博脊瓦五樣銀三錢鉛三
兩六樣鉛二兩五錢六分五釐七樣鉛二兩四
錢四分一釐銀均一錢六分三連甎五樣銀三
錢鉛二兩九錢六樣銀二錢五分鉛二兩八錢
博縫六樣銀九錢鉛十有二兩七樣銀八錢鉛
十有一兩承縫甎六樣銀三錢二分鉛三兩七
樣銀二錢五分鉛二兩四錢四分一釐隨山半
渾六樣銀一錢七分鉛二兩七樣銀一錢六分
鉛二兩墀頭甎六樣銀四錢五分鉛三兩戧檐
六樣銀一兩七錢鉛八兩披水六樣鉛三兩七
樣鉛二兩四錢四分一釐九樣鉛二兩二錢三
分銀均一錢六分托泥當勾六樣鉛二兩五錢
六分六釐七樣鉛二兩四錢四分一釐銀均一
錢六分篐頭脊六樣銀一錢八分鉛二兩五錢
六分六釐七樣鉛二兩四錢四分一釐八樣鉛
二兩四錢一分六釐銀均一錢六分由戧六樣
銀一錢六分鉛二兩五錢六分六釐博脊連甎
六樣鉛二兩六錢六分六釐七樣鉛二兩四錢
四分一釐九樣鉛二兩二錢三分銀均一錢六
分檐子甎七樣銀二錢六分鉛二兩八樣銀二
錢二分鉛二兩連脚版七樣鉛二兩四錢四分
一釐八樣鉛二兩四錢一分六釐九樣鉛二兩
二錢三分銀均一錢六分線甎七樣鉛二兩四
錢四分一釐八樣鉛二兩四錢一分六釐銀均
一錢六分承縫連甎七樣銀三錢鉛三兩八樣
銀四錢鉛三兩戧檐甎七樣銀四錢四分鉛二
兩四錢四分一釐八樣銀一錢六分鉛二兩四
錢一分六釐水溝七樣鉛二兩四錢四分一釐
八樣鉛二兩四錢一分六釐九樣鉛二兩二錢
三分銀均一錢六分蒙頭脊七樣九樣銀鉛與
水溝同三色甎八樣鉛二兩八錢九樣鉛二兩
五錢銀均一錢六分滿山紅八樣銀二錢五分
鉛四兩九樣銀二錢一分鉛三兩五錢花方八
樣銀五錢鉛三兩圓渾甎八樣鉛一兩一錢九
樣鉛一兩銀均一錢六分博縫甎八樣銀一錢
六分鉛二兩四錢一分六釐半渾甎八樣銀鉛
與博縫甎同隨脊八樣銀鉛與半渾甎同九樣
銀同鉛二兩二錢三分連甎九樣銀一錢六分
鉛二兩五錢版椽九樣銀一兩鉛四兩斗科九
樣銀四錢鉛二兩五錢角科九樣銀六錢鉛二
兩五錢槅扇九樣銀三兩鉛五兩扇面甎九樣
銀二兩七錢鉛八兩岔角甎九樣銀一兩九錢
鉛六兩篐頭連甎九樣銀一錢六分鉛二兩二
錢三分寶頂九樣銀一兩鉛二兩二錢三分頂
座銀四錢鉛二兩二錢三分奇零物件二樣鉛
三兩自三樣鉛二兩九錢五分五釐遞減至五
樣鉛二兩七錢三分四釐銀均一錢九分自六
樣鉛二兩五錢六分六釐遞減至九樣鉛二兩
二錢三分銀均一錢六分花樣琉璃門檔花扇
面每件銀一兩鉛十有八兩穿花龍扇面銀一
兩一錢鉛十有六兩穿花龍岔角銀四錢五分
鉛八兩花槅扇銀二錢二分鉛三兩花歡門銀
五錢九分鉛十有五兩花角梁銀二錢二分鉛
六兩奇零物件銀一錢九分鉛三兩乾隆元
年題準雍正七年本部以從前九卿所定物料
價直内有未經議定之項及見行條例内有過
多過少者奏請逐細採訪酌定平價今會同九
卿按款詳覈損益均平凡一應辦買各項物料
管工官及商窰鋪戸皆照定例準給刊版貯庫
通行各衙門畫一遵照因覈定琉璃瓦料照雍
正元年定例價在一錢九分以上者自二樣至
四樣銀減一成鉛減二成五樣至七樣銀減一
成半鉛減二成八樣九樣銀鉛均減二成價在
一錢九分以下者二樣至四樣銀鉛均減一成
五樣至七樣銀減一成半鉛以二成減定至無
定例物件山子上小景人物博連甎博脊掛尖
博通脊吻下當勾托泥當勾列角攛攩扣脊高
背㼧瓦博連帶瓦三色甎扣脊㼧瓦帶垂脊垂
脊連甎列角盤羅鍋垂脊羅鍋承縫垂脊羅鍋
三連垂脊羅鍋披水羅鍋半渾博縫扇面岔角
門檔花門檔草草岔角花頭方圓柱子方圓磉
科坎甎方圓柱頭長耳子方耳子替莊花方線
方墊版素方平版方頭平版方斗科角壓屑機
方機方頭至公版花素桁條花素桁條頭素方
圓柱頭版椽斜椽角梁起翹虛錯角大花素杌
方滿山紅羣版槅扇方圓歡門土襯花素圭角
花素圭角頭花線甎方圓花吞口花線甎頭花
蓮瓣花蓮瓣頭花素束腰花結帶方圓盆花花
間柱花脊瓜柱花柁梁花柁梁頭花瓜柱花斗
金柱一斗二升荷葉墩花檩頭一斗帶升花柁
方花榱題三面護朽平面掛落護朽四面起線
套護朽雷公柱連檐倒砌石甎倒砌石磉科大
方圓獨根椽大散裝斗科牐檔甎緊角角科漫
角角科大面階大地伏闌版斜闌版踏蹈甎踏
蹈牆甎壇角甎梏枯壇面中甎大壇面甎壇面
條甎鼔面龜紋錦圓印葉甎圓印葉卧立八字
龜紋甎龍線甎龍線甎頭龍線甎柱子龍線卧
立八字龜紋錦花線卧立八字垂柱花托圓花
圭角方圓花線甎方圓花蓮瓣圓花束腰圓當
勾圓素圭角圓素壓帶圓素線甎圓素蓮瓣圓
素束腰圓素花雞子渾圓素花圓渾花素戧檐
番經字甎杌子甎出入角杌子甎鐙籠甎鐙籠
甎頭塔門番草甎塔門腰帶連珠甎塔門番經
字寶塔塔門雲草甎隨塔花圓蓮瓣塔劵線甎
鐙籠甎頭鐙籠出入角甎龜紋錦槅方甎圓通
脊蒙頭脊寶兒通脊寶兒垂脊花牆甎走龍通
脊花牆扒頭甎花牆甎頭花牆出入角甎廡扇
瓦頭廡扇瓦中廡扇瓦尾圓線甎花圭角中方
圓壓面甎臺階線甎臺階角甎毘盧帽甎毘盧
帽甎頭花素冰盤色蓋梁瓦蓋梁瓦攛頭金甎
扒頭扒頭合角花寶缾鑪科鑪科頭囂兒囂兒
頭半渾半渾頭墀頭甎披水頭隨山半渾隨散
裝斗科大小斗兒承縫連甎大連甎小連甎三
連甎滿面緣三博連甎承縫博連甎三空四柱
牌樓龍供器如意獨版甎墜山隨闌版柱子花
素頂座水溝頭檐子甎三雲甎雀替斗科柱頭
斗科窰頂甎地面甎週圍凸面番經字線甎槅
梃甎花版甎八角柱子尖色龍鳳獅子天馬海
馬狻猊押魚獬豸斗牛行什抱頭獅子合角吻
义子獸象鼻套獸雲礶荷葉蓮座香草甎頂子
火焰頂朝天吼象鼻吻龍扇面龍岔角垂脊倒
吞獸面羅鍋㼧瓦折腰版瓦扣脊登角㼧瓦螳
螂勾吻下鏡頭扭頭勾半正半斜喬麥稜合角
十字水勾吻下鏡面攢角半正半斜滴水正斜
飛檐版瓦花色版瓦羊蹄瓦旗杆頂琵琶過水
羅鍋水當勾羅鍋平口羅鍋壓帶油缾觜行子
瓦以上内除瓦料仍隨各樣㼧版瓦料價直準
給其餘物件尺寸大小輕重不一應以二樣版
瓦之長闊較對相同者照二樣版瓦價給發短
小者隨各樣㼧版瓦價遞減有比二樣版瓦長
闊至見方二尺内外者均照七樣博縫例折算
價直雕刻花卉等項照應給價銀外加十分之
三有模式印作者不加
一甎瓦價直順治初年定城甎每塊給銀四分
三釐二尺方甎每塊銀一錢四分尺七寸方甎
銀九分尺二寸方甎銀四分減角甎銀五釐頭
號版瓦每片銀五釐康熙五年題準城甎每
塊銀四分一釐二尺方甎一錢二分五釐尺七
寸方甎八分五釐尺二寸方甎三分七釐減角
甎四釐頭號版瓦每片銀四釐官窰民窰一例
減給十三年題準新樣城甎每塊銀六分五
釐舊樣城甎銀四分二尺方甎銀一錢二分尺
七寸方甎銀一錢尺二寸料半方甎銀三分三
釐尺二寸方甎銀二分一釐滾子甎銀一分減
角甎銀三釐五毫斧刃甎銀四釐頭號㼧瓦勾
滴獅獸花邊瓦香草甎每件給銀四釐二號同
三號每件給銀三釐二毫頭號版瓦每片銀三
釐二號銀二釐三號銀一釐六毫二十二年
題準新樣城甎每塊銀六分舊樣城甎銀三分
六釐停泥滾子甎銀九釐沙滾子甎銀六釐斧
刃甎銀三釐五毫減角甎銀二釐二毫餘照十
三年定價三十三年覆準新樣城甎每塊銀
五分五釐二尺方甎銀一錢一分一尺七寸方
甎銀九分五釐頭號版瓦銀二釐五毫雍正
元年議準新樣城甎每塊銀五分舊樣銀三分
一尺四寸方甎銀五分一尺七寸銀九分二尺
銀一錢四分二尺二寸銀一錢五分四釐二尺
四寸銀一錢八分四釐沙滾子甎銀三釐五毫
頭號獅每件銀八分五釐二號至四號每件遞
減銀一分頭號獸每件銀八錢二號至四號每
件遞減銀二錢頭號勾頭每件銀六釐三號四
釐二號㼧瓦每片銀三釐三毫乾隆元年題
準長一尺五寸闊七寸五分厚四寸新樣細泥
城甎每塊銀三分五釐舊樣二分一釐一尺二
寸方甎厚一寸八分每塊銀一分七釐一毫一
尺二寸料半方甎銀二分九釐七毫一尺四寸
方甎厚二寸銀三分三釐一尺七寸方甎厚二
寸五分銀七分八釐二尺銀一錢二分二尺二
寸銀一錢三分八釐二尺四寸銀一錢六分六
釐長九寸五分闊四寸七分厚二寸停泥滾子
甎每塊銀七釐沙滾子甎銀三釐三毫沙斧刃
甎長九寸闊四寸五分厚一寸八分銀二釐減
角甎銀一釐八毫頭號㼧瓦長一尺一寸闊四
寸五分每片銀四釐二號長九寸五分闊三寸
八分銀三釐三號長七寸五分闊三寸二分銀
二釐頭號版瓦長九寸闊八寸銀一釐六毫二
號長八寸闊七寸銀一釐三毫三號長七寸闊
六寸銀一釐一毫頭號勾滴每片銀五釐二號
銀三釐七毫三號銀三釐二號羅鍋瓦銀三釐
七毫三號銀三釐二號折腰瓦銀一釐六毫頭
號獸頭一尺八寸至三尺五寸每箇銀七錢二
號一尺四寸至一尺六寸銀五錢三號一尺二
寸銀三錢五分四號六寸至八寸銀一錢五分
頭號獅子每件銀七分二號六分五釐三號五
分五釐四號四分九釐五毫土坯每塊舊例銀
八毫今加二毫煤土每車重二百斤舊例銀一
錢今減一分黃土見方一丈高二尺五寸每方
舊例銀一兩三錢今減銀一錢三分無舊例甎
瓦素通脊長一尺七寸高九寸銀一錢一分長
一尺五寸高八寸銀一錢花通脊長一尺六寸
五分高八寸銀一錢二分花垂脊長一尺二寸
高六寸銀九分垂獸長一尺至八寸銀一錢五
分素垂脊長一尺一寸五分至一尺二寸高六
寸每件銀八分頭號花邊瓦銀四釐二號銀三
釐頭號折腰瓦銀一釐九毫劍把脊獸每件銀
六分十號㼧瓦長四寸五分口闊二寸五分每
片銀一釐五毫勾滴銀二釐十號版瓦長四寸
三分闊三寸八分每片銀一釐十號羅鍋瓦銀
二釐十號折腰瓦銀一釐二毫獅子海馬每件
銀四分
一臨清甎價直順治四年題準臨清城甎每塊
給銀二分七釐斧刃甎每二塊折城甎一塊
十五年題準水澄細甎每塊給銀六分八釐
十七年覆準臨清甎料騰貴窰戸苦累每塊量
增銀五釐康熙十九年覆準滾子甎每塊價
銀二分二釐備用城甎每塊準銀二分七釐水
澄斧刃滾子等甎今皆不取用乾隆元年議
準溫泉燒造臨清式樣甎每塊舊例銀一錢八
分今覈定一錢四分四釐六年覆準修理
太廟
奉先殿所用城甎每塊準銷銀二分七釐其選用啞聲
之甎每塊減銀一分
一金甎價直順治十四年覆準江蘇等七府二
尺金甎每塊工料銀五錢八分八毫一尺七寸
金甎四錢八分二釐七毫蘇州府二尺副金甎
每塊工料銀三錢三分三釐八毫八絲一尺七
寸副金甎二錢七分七釐江寧池太常鎮等六
府二尺副金甎每塊工料銀四錢三分七釐三
毫二絲一尺七寸副金甎三錢一分六釐乾
隆三年覆準燒造二尺二寸金甎正甎每塊準
銷銀九錢一分副甎準銷銀六錢三分七釐二
尺正甎每塊銀四錢九分四釐八毫副甎三錢
三分三釐八毫八絲一尺七寸正甎每塊銀四
錢八釐三毫副甎二錢七分七釐其副甎價直
照十正三副定例於存公項内動給六年覆
準懷親王園寢二尺金甎每塊準銷廠具稻草
包索等項銀八分六釐
一木價康熙二十二年題準各項木植按四時
貴賤合算定價二十四年定木植隨時低昂
若豫行減定有累商民著照時價估給二十
六年定江南江西湖廣辦解桅木長六丈大徑
一尺五寸小徑七寸每根價銀二十四兩杉木
長三丈大徑一尺三寸小徑七寸每根銀十兩
八錢二分二釐架木長三丈圍圓一尺四五寸
每根銀二錢四分桐皮杉槁長二丈五尺圍圓
一尺二三寸每根銀一錢六分浙江照舊例行
又定各工需用苖竹令江西辦解每咨取以
四千五百根爲定數徑三寸五百根每根價銀
三分徑三寸五分千根每根價銀四分徑四寸
四寸五分五寸各千根各遞增銀一分動用正
項採買輸部存貯無多再行照數咨取乾隆
元年議準松木長三丈五尺至一丈一尺徑二
尺二寸至一尺三寸黃松銀自八十六兩四錢
至二兩三錢八分九釐紅松銀自七十六兩八
錢至二兩二錢六分三釐長三丈五尺至一丈
徑一尺二寸至一尺一寸黃松銀自十兩四錢
四分九釐至一兩七錢三分一釐紅松銀自九
兩八錢九分九釐至一兩六錢四分長三丈五
尺至七尺徑一尺黃松銀自五兩四錢九分六
釐至七錢九分二釐紅松銀自五兩二錢六釐
至七錢五分一釐長三丈至八尺徑九寸至六
寸黃松銀自四兩九錢至四錢一分紅松銀自
三兩七錢九分八釐至三錢八分九釐長一丈
五尺至五尺徑五寸黃松銀自九錢三分至二
錢七分紅松銀自八錢八分三釐至二錢五分
六釐均分别徑寸大小按尺遞減桅木長七丈
五尺徑一尺七八寸每根銀六十八兩長七丈
徑一尺七八寸每根銀五十四兩四錢徑一尺
五寸減銀十二兩八錢一尺三寸減銀三十六
兩七錢二分長六丈五尺徑一尺五寸每根銀
四十一兩六錢一尺四寸減十三兩四錢四分
一尺三寸減十八兩八錢四分長六丈徑一尺
四寸每根銀三十五兩二錢一尺三寸減十七
兩二錢八分一尺一寸減十九兩二錢長五丈
八尺徑一尺每根銀十有四兩四錢長五丈五
尺徑一尺三寸每根銀十有六兩八錢一尺二
寸減一兩八錢一尺一寸減三兩六錢長五丈
徑一尺二寸每根銀十有四兩一尺一寸減八
錢一尺減二兩八錢長四丈徑一尺每根銀十
兩松墩木闊一尺厚七寸長一丈每料銀一兩
五錢長九尺至七尺每料遞減銀一錢五分榆
木長一丈四尺徑五寸每根銀一兩六錢二分
長一丈徑一尺每根銀三兩一錢五分徑八寸
減四錢五分徑六寸減一兩七錢九分一釐徑
四寸減二兩二錢二分五釐長七尺徑七寸每
根銀一兩六錢二分長五尺徑四寸每根銀四
錢五分徑三寸每根銀三錢六分長三尺五寸
徑二尺每根銀二兩五錢二分椴木長一丈五
尺徑一尺一寸每根銀一兩六錢二分徑一尺
減九分長一丈三尺徑一尺二寸每根銀一兩
四錢四分長一尺徑一尺每根銀一錢二釐紫
椴木長一丈徑一尺二寸每根銀二兩六錢一
釐徑一尺減六錢五分栢木小徑一尺六寸長
一丈七尺每根銀九十五兩二錢六分二釐一
丈四尺五寸減二十兩四錢二分五釐一丈三
尺減三十兩四錢四釐小徑一尺四寸長一丈
一尺每根銀二十六兩三錢二分八釐小徑一
尺二寸長一丈二尺五寸每根銀十有四兩二
錢八分七釐長一丈一尺減一兩八錢二釐小
徑一尺長一丈每根銀七兩三錢四分四釐小
徑九寸長一丈四尺每根銀九兩二錢九分五
釐長一丈減三兩四錢六分二釐長一丈一尺
徑八寸每根銀六兩四錢六分二釐如屬北栢
照南栢減價五成栢木樁釘長一丈徑五寸每
根銀二錢四分三釐架木長四丈大徑七寸每
根銀一兩七錢二分八釐大徑六寸減七錢二
分長三丈大徑四寸每根銀六錢三分三釐杉
木長二丈三尺大徑一尺三寸小徑七寸每根
銀七兩四錢七分柳木長二丈五尺徑二尺每
根銀一兩四錢四分楊木長一丈徑九寸每根
銀五錢四分檀木長六尺徑六寸每根銀三錢
六分如南檀木每根銀一兩二錢槐木長五尺
徑一尺二寸每根銀九錢九分樺木長五尺徑
八寸每根銀一兩三錢五分枬木長六尺徑一
尺每根銀五兩四錢櫧榆木長六尺五寸徑五
寸每根銀六錢八分二釐花梨木長一尺三寸
徑一尺每根銀四兩四錢六分四釐桐木長七
尺徑二尺每根銀十兩四錢九分九釐紫檀木
每斤銀二錢四分見方一尺桐木銀九錢槐木
銀七錢二分香椿木銀一兩一錢三分三釐柳
木版闊一尺厚一寸長一丈每塊銀四錢三分
二釐長五尺二錢一分六釐長一丈闊一尺厚
一寸杉木版每塊銀二兩一分六釐栢木版每
塊銀一兩一錢三分三釐楊木版長七尺闊一
尺二寸厚二寸每塊銀四錢五分鐵梨木長二
尺八寸闊一尺九寸厚三寸每塊銀七兩二錢
棗木長三尺徑四寸每塊銀三錢七分八釐花
梨木長二尺五寸見方二尺每塊銀一兩九錢
八分見方一尺枬木版每塊銀三兩五錢九分
六釐花梨版四兩八錢七釐銀杏版二兩一分
六釐樟木版銀九錢椴木版一錢一分八釐榆
木版五錢八分五釐梨木版一兩四錢五分八
釐紫椴木版四錢九分杉木版四錢九分九釐
通梢架木每根長一丈七尺至二丈銀二錢二
分一丈八九尺至二丈三尺銀二錢六分三丈
至二丈四五尺銀三錢五分架木每根長二丈
一二尺徑三寸銀四錢五分三丈二三尺至二
丈一尺徑五六寸至三四寸銀五錢爲配搭架
木之用桐皮槁每根長一丈五尺至一丈八九
尺銀七分一丈六尺至一丈九尺銀八分一丈
七尺至二丈銀九分一丈八九尺至二丈一二
尺銀一錢一分一丈六尺至二丈四五尺徑三
寸銀一錢八分二丈八尺至三丈二三尺太湖
槁銀四錢十二年覆準浙江辦解架木一千
四百根照江南例給木價銀二錢四分桐皮槁
二百根每根給木價銀一錢六分按年於司庫
備用款内支銷
一灰石價順治初年定青白灰每百斤給銀一
錢一分六釐康熙十九年題準青白灰每百
斤準給價一錢二分六釐二十二年題準採
石價直每見方一尺折算長一丈至四丈五尺
每丈銀二兩八錢五丈至九丈五尺每丈銀五
兩十丈至十九丈五尺每文銀八兩二十丈至
三十九丈五尺每丈銀十兩四十丈五十丈以
上每丈銀十有五兩雍正元年議準大石窩
青白石折闊厚一尺長一丈至四丈五尺每丈
銀二兩七錢五丈至五丈九尺每丈銀四兩五
錢十丈至十九丈五尺每丈銀七兩二十丈至
三十九丈九尺每丈銀九兩四十丈至五十丈
一尺以上每丈銀十有四兩折闊厚一尺長一
丈西山旱白玉石每丈銀五兩七錢馬鞍山青
砂石盤山青白石鮎魚口豆渣石每丈銀均二
兩七錢採辦奇零石料折闊厚一尺長一丈青
白石每丈採運銀五兩九錢二分九釐旱白玉
石每丈九兩五錢二分青砂石每丈三兩七錢
五分豆渣石每丈二兩九錢二分紫石每丈十
有六兩三錢白道石每丈三兩一錢二分七釐
虎皮石見方一丈高二尺五寸每方銀四兩九
錢二分八釐青白灰每百斤給銀一錢五分禪
房峪燒造白灰每百斤給銀一兩九錢乾隆
元年議準大石窩西山盤山等處採石價直照
雍正元年舊例因時確估槩以九成減定其奇
零石料青白石每丈減銀五錢九分二釐九毫
旱白玉石每丈減九錢五分二釐青砂石每丈
減九錢五分豆渣石每丈減六錢二分紫石每
丈減一兩六錢三分白道石每丈減五錢二分
七釐虎皮石每方減二兩九錢二分八釐青白
灰每千斤減三錢二分四釐三毫如泥濘止減
銀一錢五分禪房峪燒造白灰每千斤減一錢
九分
一運價順治四年題準臨清甎用漕船帶運抵
通例無脚價自通州五牐轉運至大通橋廠每
塊於輕齎銀内支給一分又自廠車運至各工
所每塊給脚價銀一分一釐五毫又覆準令
經過臨清牐糧船每船帶甎四十五塊官民船
每梁頭一尺帶甎十有二塊均給批運交通惠
河監督照數驗收其官民船抵天津務關張家
灣通州者名爲長載例應給批帶運不到天津
等處者名爲短載免其帶運每梁頭一尺納價
銀一錢七分又鹽貨船每船納紙價銀六錢均
收貯解部若船到通無甎即繫抛棄該監督報
部究處回船過臨清不繳甎批者治罪如地方
官縱容不行申報一并題參十四年覆準蘇
州金甎水陸運價及摃墊等費每塊給銀六錢
七分四釐八毫康熙九年題準起解金甎及
木料如不選擇精美以不堪用者解送或折損
或遲延由部覈參地方官罰俸一年撫司各罰
俸六月十九年覆準滾子甎每塊陸路脚價
銀一分四釐水路銀一分三釐備用城甎每塊
陸路脚價銀二分八釐水路銀二分六釐又
奏準城甎滾子甎需用緊急令山東廵撫雇船
委官運送三十八年題準臨清甎著山東糧
船五月起至九月暫給水脚銀運送雍正元
年議準運送灰石該管官動支錢糧照時價雇
車裝運間遇工程緊急雇覓艱難暫於近京地
方酌量撥取仍照時價給發十一年題準蘇
州金甎由糧船搭解抵通每塊運價銀一分六
釐乾隆元年議準一應瓦料運送各工如在
京城内不準運價離
京城十里以外者無論脊料瓦料均四十件用小
車一每十里給脚價銀六分按里增減裹吻獸
等類及鋪墊拴車舊例每千件用裹麻緶二十
斤稻草七百二十斤今覈定每千件用裹麻緶
二十斤稻草三百斤如監修
宮殿等工應用照例覈給尋常廟宇及王府城樓
各工照見定例減半成準給木料每一千三百
斤一車自通州運至
京城計四十里每車春冬銀八錢夏秋銀一兩八
釐自張灣運至
京城計五十里每車春冬銀一兩一錢夏秋銀一
兩三錢八釐大石窩青白石每折長二丈七尺
一車用驘一日給銀二兩一錢四丈六尺以外
用驘二五丈二尺以外用驘三六丈及六丈七
尺以外用驘四不及四丈六尺五丈二尺六丈
及七丈一尺以外者均照應加驘數得半覈給
七丈五尺及八丈二尺以外用驘五八丈八尺
以外用驘六九丈四尺以外用驘七十丈以外
用驘八十丈五尺以外用驘九十一丈以外用
驘十十二丈三尺以外用驘十十三丈三尺以
外用驘十十四丈以外用驘十一西山旱白玉
石每二丈四尺三寸一車馬鞍山青砂石每二
丈七尺一車盤山青白石每二丈七尺一車鮎
魚口豆渣石每三丈七尺一車車各用驘一各
項物料鮎魚頭架木以十有二根通梢架木以
二十根桐皮槁以四十根長短架木頭號長二
丈至三丈以四十根二號長一丈五尺至一丈
九尺以五十根三號長一丈至一丈三尺以六
十根四號長五尺至八九尺以七十根栢木樁
釘松椽以七十根各裝一車臨清甎新樣城甎
均三十三塊一車大方碎甎一方折整城甎五
百五十五塊每塊運價錢三文以上各物如按
件裝載仍照數覈給或計斤兩給價每一千三
百斤一車
京城内不論里數每車制錢二百文出城十里之
内錢三百文十里外均每里銀二分計算給價
四年覆準燒造金甎令該撫將副甎選擇尚
繫純全者一并解部委官驗收除正甎務須體
質堅膩稜角完好愼重揀選其副甎亦擇純全
堪用者準其開銷運價如繫窳裂難以應用即
將運價扣除六年覆準
太廟
奉先殿取用臨清甎四十九萬四千一百六十二塊又
選用啞聲者三萬八千塊由糧船帶運者不給
運價其五次雇覓民船載運每塊準銷水脚銀
二分六釐十一年覆準
太廟
奉先殿取用金甎由糧船搭運抵通照雍正十一年辦
解一尺七寸金甎每塊準給運銀一分六釐例
折算二尺金甎準銀二分二釐一毫四絲四忽
二尺二寸金甎準銀二分六釐八毫
一禁令順治四年題準禁止馬鞍等山樵牧以
山内柴草供燒石灰之用十五年覆準
京城北面一帶地方不許燒窰掘坑勒石永禁違
者指名參處康熙二年覆準凡築甎瓦窰均
令於離城五里不近大路之處燒造違者治罪
十二年題準
内廷工所如在工匠役偷盜物料監工官罰俸六
月外人偷盜者罰俸一月不應内廷行走之人
偷盜者守門官罰俸六月應行走之人偷盜者
罰俸一月二十一年覆準工程所需大木如
樹在寺廟中及墳塋内者不許溷報封採其近
於寺廟墳塋者亦不得藉口隱匿違者治罪
二十二年題準交送物料若不精好將舖戸匠
役懲處換送如堪用物料管工官役抑勒不收
繫内務府者部會内務府總管覈參繫在外者
由部題參書役皆交該部治罪又題準驗收
物料不必等候全完隨到隨收給發實收若逾
限不給事發交部議處又題準看管物料被
人盜去者該管官罰俸一年二十七年議準
官民房屋牆垣不許擅用琉璃瓦城甎如違嚴
行治罪其該管官一并議處又覆準採買解
送竹木等項經收人員若藉端抑勒令解送官
役指告由部確察題參嚴加治罪三十三年
覆準管窰監督新舊交代將庫銀及燒造物料
驗明注册不許外賣三十九年覆準建造備
辦木植酌定工程大小定限催完如有遲延即
照定例處分又題準各處工程舖戸所送物
料在工官員勒索不收被舖戸出首即題參治
罪四十年奉
旨桅杉架槁木植解到日著司官即行驗收若藉端勒
索以致遲誤經朕察出或被科道糾參定行嚴加議
處又題準各工所需木植等項應發錢糧由部取
具監督印領發銀限定日期運收違限將該監
督題參照例處分五十二年題準紅石口蝎
子山自青龍橋往北高兒山破頭山楊家頂一
帶行文順天府大興宛平二縣五城三營八旗
及内務府管領等通行嚴禁毋許採伐如有將
禁止處所私行偷採石料者拏交該部嚴加治
罪嗣後如有修造處應用物料仍著欽天監官
前往踏看果無關風水之山方許採用五十
八年題準工程應用架木管工官於工完日將
領過通梢架木近處限四十日遠處限八十日
交回木倉除損壞鋸截外於限内交回十分之
九者免議逾限全不交者參處如木倉監督該
司滿漢官等徇情不行舉出一并題參再關繫
内廷工程内務府官與部官彼此推諉不於限内
繳回木料者部會内務府總管一同題參交部
議處雍正三年覆準各處取用物料部委司
官筆帖式監令商人舖戸備送將收過物料數
目該處給發印文會同察覈毋許私行銷算給
發錢糧如交送遲延及捏稱已交竟不交送者
將監送官交部察議商人等從重治罪其物料
交完而該處抑勒不出收領許監送官及商人
等呈明題參察議五年
諭各省採辦木植等項著該督撫遴選賢員辦理照民
間價直給發不許絲毫扣剋務令均沾實惠仍著該
督撫等時刻留心察訪俾屬官敬謹遵奉倘不遵諭
旨將該督撫一並從重治罪欽此又奏請各處工
程應用器具設一收納公所委官監督工程報
完即將準給器具該管工官照數繳工以三次
爲限方準換給奉
旨凡一應工程日期多寡不等所用器具若槩以三次
爲限然後換給轉難辦理嗣後工完時可將所用器
具詳察收貯果有損壞於再用時酌量換給如此則
於事有益而亦易於辦理
報銷
一營建工程康熙十二年題準各部院衙門修
理建造需用錢糧由部詳加確估令各該衙門
自行修理三十五年題準一應修理之處令
各衙門具題始行修理三十九年議準各衙
門於工部移取物料價直百兩以上該衙門具
題支給不及百兩者照該衙門印文支給仍於
每月奏銷册内逐一開明具題又題準内外
緊要工程需用錢糧有具題動用者有照印領
用者皆繫四司官員覈算嗣後每司選賢能郎
中一人員外郎一人主事二人引
見坐司辦事除奉
旨差遣外一應工程皆不差委則錢糧册籍不致舛
錯如有舛錯不清及侵蝕扣剋者即行題參
六十年題準一應興修工程工價五十兩以内
物料價直二百兩以内照依各處印文部準修
理其工價五十兩以上物料價直二百兩以上
者著該修理處料估啓奏部委官覈估會同該
處官員監修將用過錢糧著落該管工官名下
銷算其一二竒零工程仍照常委官修理如有
錢糧數多不奏明即便行文及分作數起指稱
五十兩以内不奏明而行文者題參治罪雍
正十三年奏準凡有修建工程動支正項錢糧
者確估物料價銀五百兩以上工價銀二百兩
以上督撫題報由部察覈覆準興修工竣造册
題銷其物料價銀五百兩以下工價銀二百兩
以下咨部定議動項興修工完亦造册題銷倘
物料工價銀數應行題報而設法分爲幾處陸
續咨報不行題明輒自修建者該上司察出即
行題參議處再各省如有修建工程應動存公
銀者令該督撫將確估工料細册咨部動用仍
於工竣後報部覈銷乾隆六年覆準直屬工
程有按原估之數八折先行給發之事嗣後工
程令督撫轉飭承辦官據實確估部覆到日如
需費無多即照數全給若工程浩大未能刻期
告竣該督撫計算銀數酌量批定陸續給發工
完找領如該管衙門胥吏於找領時藉端需索
或故意駮詰承修官即據實呈報將書吏嚴加
治罪倘徇隱不報即照與受同罪例議處九
年奏準
壇
廟工程物料銀二百兩工價錢五十串以上者太常寺
自行奏明咨部委官會同估修其銀不及二百
兩錢不及五十串者咨部即行會同辦理照例
奏銷
一監工官員康熙二十二年題準修理工程管
工官員筆帖式估計浮冒者題參議處匠役交
刑部治罪三十九年
諭工部每遇工程或瞻徇情面委官監工多由請託其
具題册籍止開總數並不詳開細數且修造不堅於
三年内倒壞亦未定有監修官賠修之例是以官員
皆苟且塞責虚糜錢糧此後凡遇工程必簡賢能司
官引見委用務令堅固修造三年内倒壞定例令其
賠修每月具題册籍將監管工程司官職名及物料
估計支用錢糧逐件詳明分晰細數造册具奏倘有
估計浮多支取扣剋等弊察出定行重處欽此遵
旨議奏一應工程匠役工價銀百兩以上者部簡賢能
司官引
見候
旨令其監造如工程不堅三年内倒壞將監造官革
職戴罪勒限賠修工完開復不完革任著落家
産賠補竒零工程仍照舊委官會同該處官員
監造用過錢糧每月逐一開明具題料估浮多
者官員交部議處作管交刑部治罪奉
旨從前完過工程若三年内倒壞者亦照此例令其賠
修五十八年奏準一應工程部選賢能官料估覈
算再掣籖别委司官筆帖式作管修工不必交
與原估官承修以杜冒銷雍正二年覆準一
應修理工程令該修理處委官會部公同料估
監修工完仍别行委官察驗如有浮冒即行參
處其浮冒錢糧催追繳庫七年奏準各司案
件必廉敏練逹之人專司坐辦則大小事件始
末原委得以詳盡若槩令兼辦工程轉恐顧此
失彼請於滿漢司官内選才具優長勤敏辦事
者司各二人責令坐辦並將善於繙譯之筆帖
式酌量選委以供繙譯校對其餘各官量其才
之短長分别工程大小輪流經理凡銀數在百
兩以下工程量選勤敏之筆帖式分辦至各項
解送差委司官不敷亦擇才能筆帖式委署主
事同見任司官一同分委
一料估康熙十九年定各處工程經都察院察
覈者停其豫估具題同内務府修理者仍照例
題報四十三年奏準凡一應修理匠夫工價
銀至五十兩以上者各該處料估具題會部公
同監修三年内倒壊者令其賠修至竒零工程
仍照常委官修理雍正七年奏準向來一應
工程皆委出之承修官自行料估是以易起浮
冒嗣後專設料估所凡有工程皆先期料估覈
定别委能員承辦竢工竣日仍令該所協同承
修官據實詳覈按工銷算其應需官吏即於四
司内簡選滿漢司官四人筆帖式四人書辦六
名如二年内所估工程一一詳明確當别行奏
聞量予議敘如通同徇私作弊或經察出或因首告
即行題參將該所官吏交部嚴加治罪八年
奏準各省題銷事件工程作法物料價直未有
一定成規令各該將軍督撫將工程緩急物料
貴賤確訪本處市價造册具題以備稽察乾
隆四年
諭百工物料價直原屬隨時增減各省不同即一省
之中各郡縣亦不畫一今豫定數目永遠一例遵
行則價賤之年必有餘資以飽官吏之私橐弊在
侵漁錢糧爲害尚小若價貴之年採辦不敷勢必
科斂閭閻弊在苦累百姓爲害甚大惟在各省督
撫遇有辦理物料之處留心訪察詳確綜覈既不
使承辦之人恣意浮冒虚糜國帑又不至苛刻從
事過於減少致滋賠累庶爲公平之道又豈豫定
程式所能杜絶弊端乎欽此遵
旨議準價直定例誠難遵行但所需物料均照時價
估報倘承辦各官有未能實力奉行轉藉時價
低昂任意輕重在部既無成案足憑又無成規
可照恐滋弊端請將各省所造物料價直册籍
仍存部以備參考嗣後一切修建不必拘泥定
價令該督撫轉飭承辦各官悉照時價確估造
報工竣别委官察勘取具並無捏飾印結詳報
該督撫等確訪時價詳細覈明據實題咨由部
覈銷倘承辦官浮開捏報照冒銷錢糧例指參
委官察勘不實亦以扶同徇隱例參處至
京城物料等項價直定例有年復於乾隆元年由
部會同内務府確訪時價酌中更定似無過寬
過刻之處即時價偶有低昂亦令承辦官據實
聲明聽部就近察訪酌量辦理五年奏準由
部將用工用料作法定例陸續頒發各直省
七年奏準各省估報册籍仍不能按照作法造
報恐用工用料款項繁多未諳者不免遺漏舛
錯復頒發簡明作法册式使修建一切工程易
於遵守十六年議準各省一應工程緩急不
同河工隄岸關繫民生應修之工固難稽遲時
日而城垣倉庫修坍補闕若必竢估册覆定方
準鳩工則坍塌愈多滲漏愈甚其事實有難行
至其餘工在可緩而估册違例者原可先行指
駮嗣後各處工程於題估時即悉心酌覈如繫
緊工則令其一面興修於題銷時察覈若屬緩
工而估册違例者則就估册指駮竢估册覈定
始準興工工完報銷之日如悉與原估相符按
例準銷無庸駮減或工程改易有增估續估之
處令其先行報部於報銷册内詳細聲明聽部
察覈十八年議準直省修建工程有緩急之
分緊工一面估報一面興工工竣據實覈銷緩
工先照估册覈定然後興工今本省估册合式
者甚少一經部駮動逾歲月不特案牘滋繁抑
且工程遲緩嗣後緊急工程照舊辦理其餘一
應工程於興工之前皆令先造估册送部竢部
覆準修理即行興修完竣之後别造實用工料
清册委官察勘具結報銷
一覈銷康熙十年議準凡建造工完將原估覈
減實用存剰錢糧數目分爲四條繕造黃册具
題四十年題準嗣後如有大工程需用銀萬
兩至數萬兩者其柴炭繩席鐵料等項需用萬
兩至數萬兩者均令專册奏銷不得彙於雜項
一并造册雍正十三年覆準各省工程報銷
册内有洗補增注字均用印鈐蓋并於册尾將
用印數目登注其錢糧總數亦一槩鈐印倘有
遺漏將造册官題參議處謄繕書吏按律治罪
乾隆五年奏準在京工程採辦物料各承辦
官遵照定例發銀如有贏餘並無别項需用竟
行侵蝕入己者一經察出照冒銷例參處倘其
間或有匠作搬移等費許將緣由呈明以聽覈
奪如該員並不呈報竟行開銷經部察出即將
情由察明參奏交吏部照應申上而不申上律
罰俸九月九年奏準各項工程原估修十丈
者工完止有九丈即應將少修工料扣除辦買
物料向例直銀一兩今按時價止需銀九錢即
應照依時價扣除均不得謂之節省至如所用
匠夫原估見行作法應需匠十名今工竣止開
九名應需夫十名工竣止開八名此乃實在節
省嗣後工程凡有覈減其實非節省者應仍照
數著追若實繫節省方準其照數抵銷至於自
行墊銀一案各省報銷册内開報甚多著該督
撫等飭令承修官照原估興修據實造報如原
估工料實有不敷必需加增者亦必先事估報
即或工程緊急勢難緩待亦應一面興修一面
委官確估報部不得任承修官浮開墊用如有
續估工料不豫行報部遽於報銷册内聲稱捐
墊完竣即本項内有覈減銀亦不準抵銷十
六年議準各省報銷册有有意浮冒違例多開
者亦有不諳册式分晰未明者向來由部按款
開單指駮令其别造妥册報銷但册籍繁多所
開之單不得不歸簡要而外省官吏或自護前
非計圖塞責或不能細心理會以此例彼按單
減造故續造之册仍有未妥勢必往返駮詰致
多塵案嗣後報銷册到部如駮款繁多開單不
能詳盡者就原册將應駮之款多黏浮籖詳細
指示即將原册發回令其照籖改正别造妥册
同原册一并繳部察覈如駮款無多易於聲說
者仍照舊開單指駮令其照單聲明無庸别行
造册並覈明各册除開單黏籖之外如餘款並
無牽制即可先爲銷算應準者即準銷給發應
減者即覈減著追餘竢别册聲明到日再行覈
結至有工程本小銀數無多者款項雖未清晰
自可酌量覈算如有浮多即覈減令其追繳不
必往返駮詰躭延時日十七年覆準各省工
程向來報銷止造細册一本覈算之後將册存
部備案是以止將覈減數目開單行知或有仍
難理會之處嗣後直省報銷工程均令各該督
撫等造具正副二册送部覈算有應行覈減者
即將覈減款項數目於副册内逐一注明鈐印
飭發該省備案遇有别工造報即照式畫一辦
理又題準凡在外各處修造百兩以下者由
部注册年終奏銷百兩以上者工完日開明工
料數目送科道詳勘如有浮冒即行題參又
議準各部院遇有修造由部委官估計覈定工
料具題交管工官修理工完日將實用過銀錢
物料及節省餘剰銀錢物料數目具題造册送
部銷算
一報銷期限康熙二十八年覆準
内工所用錢糧萬兩以下千兩以上者自完工日
起限八十日内令管工官覈明報部外工所用
錢糧科道官稽察相符到日萬兩以下限八十
日五萬兩以下限百二十日十萬兩以下限百
六十日十有五萬以下限二百日二十萬以下
限二百四十日覈明報部銀數多者照前加限
其清册到部由部察所用銀繫萬兩以下千兩
以上之册限五十日具題五萬以下限七十日
十萬以下限九十日十有五萬兩以下限百有
十日二十萬兩以下限百三十日錢糧多者亦
照前增限具題完結如管工及銷算各官不能
如限完結皆交部議處五十九年題準凡遇
緊急工程給發管工官清字文卷完工之日令
管工官於四十日内呈遞料估該司官於四十
日内覈減銷算有應繳錢糧者亦於四十日内
繳庫倘有逾限不繳及限内不徹清字文卷者
即行題參雍正七年奏準嗣後遇奉
旨修理緊急工程不及先行料估覈算者酌量工程
之大小部給錢糧委官速行修竣呈報自工竣
起限十日内呈遞銷算清册限十五日内該司
覈算呈堂如有應繳錢糧限五日内交庫其銷
算清册或有違限照事件遲延例交部議處應
交錢糧不依限交庫照侵蝕例治罪該司官不
據實呈明照承追虧空不力例察議至一應尋
常工程所需物料工價銀二百兩以内者定限
一月五百兩以内定限二月自千兩至二千兩
以内者定限三月三千兩至五千兩以内者定
限四月如五千兩以外再有加多至三千兩以
上者加限一月均令按限如式完工亦於十日
内呈遞清册或有續估之處則按請領錢糧日
期逐案報銷不得前後牽溷至銷算日期及應
繳錢糧亦照前議定限如所用錢糧至二千兩
以上者準於十五日外加限五日萬兩以上再
加限十日覈算明白即行照例題銷其二百兩
以上者彙册題銷凡一應工程除盛暑隆冬奏
明暫行停止外或有不依定限完工者照玩誤
工程例議處倘修理未完限期已廹而規避處
分捏報工竣察出别行指參其有應繳銀不遵
定限交庫即將該員參奏革職勒限四月移咨
各該處嚴行催追限内完者準其開復逾限不
完照侵蝕正項錢糧例治罪仍著落家産追完
此外或有工程浩繁辦料維艱數至三萬兩以
上别行具奏定限又奏準各項工程例應於
工竣日繳餘剰銀向皆因循怠忽致多積欠雖
已立定限催追不完參處之例但工程繁多若
無專司催工之官恐積久怠玩仍蹈故習請增
設一督催所鑄給關防以領其事應需官吏在
於四司内選勤敏公直滿漢司官各一人筆帖
式二人書辦二名令其照依奏準之例分别督
催一有逾限即呈堂參處二年之内果能實心
任事請
旨議敘以示鼔勵倘有瞻徇怠忽即行指參交部議
處乾隆五年奏準各省工程均令該督撫酌
量工程大小修造難易定以限期於估報案内
聲明委官督催逾限參處倘有他故不能依限
告竣分别題咨展限工竣照例造册詳報該管
司道覈對報銷如有駮覈即按款按限補造逾
限不覆以及駮覈再三不行據實造報者該督
撫覈明指參并將該管之司道附參六年覆
準凡應追覈減銀照依雜項錢糧例計以年限
著追如限滿不完將承追官初參降俸二級戴
罪督催完納復參罰俸一年如承辦官遇有升
遷事故於任所原籍催追限滿不完亦令該督
撫等指名糾參交部分别議處十五年議準
一應工程覈減報銷脚價及一應欠項向照雜
項錢糧之例察議此等亦帑項攸關不便任其
遲延日月應將三百兩以下之案減爲半年追
完十九年
諭外省動用錢糧及工程報銷應駮應準均有定例
乃督撫往往於部駮後輾轉行文詰問不即刻期
辦結或據屬官詳禀輾轉聲覆請銷而該部仍復
往返駮詰以致塵案纍積迨經年久遠官吏迭更
徒滋拖累此向來相沿陋習殊非敬事勤政之道
嗣後報銷之案符例者該部不得濫行駮詰例應
駮詰者至三次後該部聲明具奏或按例覈減飭
交該督撫覈令經手官員照數追賠完案或據情
酌予豁銷務令刻期速結仍著於每歲終將未完
各案彙摺奏聞其見有從前未結各案予限一年
令戸工二部察明分别辦理欽此
欽定大清會典則例卷一百二十八
