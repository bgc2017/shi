欽定四庫全書
硃批諭旨卷七十
硃批甘國奎奏摺
雍正二年七月二十四日浙江按察使(臣)甘國奎
謹
奏為備陳地方情形事竊(臣)一介庸愚知識短淺仰
蒙
皇上天恩畀以刑名重任受事以來朝夕兢惕勉供職
守惟是浙土俗尚刁華方事化誨成效未臻而吏
治率皆疲玩以致案牘拖延業經嚴飭勉勵如再
悛自
河道汊港令州縣添設廵船往來廵邏如遇賊盜
鹽販飭廵役與汛兵協力捕捉不致漏網又於汊
港橋梁俱各設立柵欄責令鄉地保總嚴其啟閉
衢等府山内種麻種靛流寓閩人亦皆酌編保甲
按戶可稽逐漸而行庶姦良易於區别至於海上
洋面督撫二臣已飭將戰船及商漁船隻於船傍
篷上大書字號并船戸兵目姓名使瞭遠者一望
而知如有作姦為匪便可擒捉庶宵小有所儆畏
惟是浙省武備廢弛將驕卒惰玩法生事者居多
如湖州營守備黎元途遇私鹽輕躁妄動經督撫
二臣會疏
謐端賴守令臂指任使舉措無違方收實效現在
勤加訓導以期無負
皇上委任至意再(臣)於六月初十日受事適逢澍雨連
日禾苗得甦迨今雨澤接續可望豐收惟於七月
十八九等日風雨猛烈海潮洶湧沿海塘岸多有
臣委藩司親詣查勘俟查明處所由撫臣
(耳)
奏合將現在經理情形繕摺上陳謹
奏
黃叔琳如此妄作亂為爾心懷隠誑不行據實直奏而
為實力整飭公務之語以欺朕此外所言朕亦糞土視
之耳何暇披閱
雍正二年九月十五日浙江按察使(臣)甘國奎謹
奏為敬陳下悃仰祈
命來浙與藩司(臣)佟吉圖同時入境共聞有黃叔琳杖
斃賀懋芳一事(臣)到任後曾經向黃叔琳面說此
等事件應𤼵審定擬人命重大未便輕視再三勸
勉在黃叔琳亦自知愧悔且係(臣)未到任之事是
諭旨復加細察知陳世倌與黃叔琳原屬姻親而賀懋
確實正在繕摺間有密參黃叔琳奉
旨察審之案又接署撫(臣)佟吉圖𤼵下賀懋芳之妻聞
氏呈詞行拘各犯其詞内情由(臣)不敢𤨏陳謹抄
呈
御覽至於杭城罷市實無聞見但(臣)到浙時黃叔璥尚
在叔琳署内是實今將軍(臣)安泰與佟吉圖現在
會審惟是黃叔琳辦事性急未免周章在錢糧事
恩深重惟有仰遵
聖訓刻刻以察吏安民為念何敢上負
天恩自甘暴棄今蒙
聞謹
奏
承審此事者倘少有瞻顧及偏執處據實奏聞
雍正二年十一月二十四日浙江按察使(臣)甘國
奎謹
奏為敬陳下悃事(臣)查浙江按察司衙門向有各屬
四季節禮連随封共銀一萬七千七百四十兩零
鹽務規禮連随封共銀四千四百兩刑名部費四
季共銀四千五百三十七兩零(臣)身受
皇上特逹之知報效未遑何敢濫收以充囊槖(臣)於節
禮因浙省公事繁多火耗輕少恐各屬藉口虧那
是以全不收受祗收鹽規一項以為日用至於刑
名部費原以供刑部書辦紙筆飯食之需(臣)到任
時雖未奉
旨嚴禁然慮有染指之嫌已交與杭州府魏定國經手
而該府因各屬俱未交付尚未料理近奉
諭旨嚴禁仍念及此軰紙筆飯食之用仰見
皇上體察下情至意(臣)愚以為若盡行革除則此軰紙
筆飯食無從備辦恐難枵腹從事可否每季或給
銀二百兩一歲共計八百兩庶使此輩得殫心效
聖裁再浙省賑恤饑民(臣)應捐銀一千兩(臣)因無項可
觧尚未措辦查刑名部費倘蒙
聖裁總之(臣)凛遵
訓旨清白自矢不敢稍有隠匿惟期竭力辦公以仰答
高深於萬一耳謹
奏
但務實行總不在章奏之間也
同日又
奏為遵
旨奏明事竊(臣)齎摺家人回浙恭捧
皇上硃批諭旨(臣)跪讀之下益深凜惕敢不加謹勉勵
以期報稱伏查黃叔琳一案經將軍(臣)安泰署撫
(臣)佟吉圖會同
題奏已蒙
皇上洞鑒特頒
諭旨敕令覆訊仰見
聖主精詳慎重至意兹於十一月初四日將軍牌行飭
提陳世侃黃叔璥等各犯到(臣)當即委杭州府立
刻鎻拏黃叔璥等并令該府星赴海寕縣鎻拏陳
世侃等押解將軍署撫臣收審(臣)密行查察初十
日十一日連審二次陳世侃黃叔璥俱無確供而
陳世侃供出係伊兄陳世倌有書信來轉向黃叔
琳囑託拏究之語並未詰訊亦未動刑十二等日
據錢塘縣報稱陳世侃黃叔璥患病未審十七日
病愈十九日會審一次陳世侃供稱賀懋芳與世
侃三嫂子家人打架黃廵撫因是親戚四月十九
日央求廵撫處治他替我嫂子出口氣不料廵撫
把他責死了黃叔璥供稱家人在外買紬縀角口
是有的各等語並未究詰亦未動刑二十日據錢
塘縣報稱陳世侃復病二十一日將軍牌行知照
陳世侃暫停解審餘犯又會審一次將黃叔璥去
襪未夾將黃叔璥家人凌霄王榮各夾一夾棍止
供買手巾刷牙細物二十二三兩日未經審訊尚
在懸案(臣)查陳世侃已經招認央求黃叔琳處治
出氣不料黃叔琳把他責死則立斃已屬情實而
黃叔璥承認家人在外買紬縀與人角口尚未究
明審定其陳世倌亦並不究及總之此案情罪難
逃
聖明鑒察(臣)不敢欺隠謹將歴審情由據實陳
奏伏祈
睿鑒謹
奏
所奏知道了百凡惟以無隠為務
雍正二年十二月十五日浙江按察使(臣)甘國奎
謹
奏為密奏事竊十二月初八日督(臣)滿保以查勘海
塘到杭於十二日往嘉興一帶查看當督臣船未
到時同城文武在北關馬頭忽聞人聲諠嚷查係
督臣随丁毆打鹽驛道王鈞轎夫經仁和錢塘二
縣察逐而督臣船上家人李姓者將仁和縣知縣
胡作柄詈罵辱及父母該縣候督臣船到即刻禀
買備官馬定價十九兩二十兩不等以致官兵嗟
怨又旗厮私放印錢重利盤剝民多怨累(臣)即行
命調任西安已於初十日起程而新撫(臣)法海尚無到
任日期又時廹封印(臣)仰體
皇仁將𤼵回應
黃叔璥一案據報痊可今陳世侃已供明黃叔琳
留伊喫飯坐在後堂黃叔琳出堂杖責賀懋芳是
實又黃叔璥家人供出買物之舖戸亦已到案至
恩深重凡有見聞不敢欺隠謹繕摺密
奏仰祈
皇上睿鑒謹
奏
此奏誠實可嘉悉能如此爾之蒙福不能限量也
雍正三年三月初三日浙江按察使(臣)甘國奎謹
奏為遵
旨密奏事竊查販馬一事(臣)訪聞係將軍(臣)安泰管事
家人梁大夥同前任將軍諾羅布家人董二從口
上販馬到浙散給旗兵每匹價銀二十兩十九兩
至十二兩不等按月糧扣還馬匹多屬疲瘦是以
窮兵含怨至黃叔琳一案承審官定擬未當蒙
皇上洞鑒無遺寬嚴允協合省官弁兵民無不敬服頂
頌
聖明(臣)仰承
諭旨謹據實密陳伏祈
睿鑒謹
奏
朕之明與不明全賴爾等撫司大吏之秉公據實不欺
觀此更當勉勵一無隠蔽以贊助朕之政治并以利濟
社稷蒼生也勉之
同日又
奏為奏明事竊杭州乃省會之區商民繁庶整飭地
方務在戢暴安良自(臣)任事後嚴禁結黨打降以
除惡習乃有仁和縣土棍董御天於二月二十一
日在倉橋麵舖賒欠毆打次日復糾合旗人陳老
八胡老六等并不知姓名多人擁至麵舖復行毆
打毁壊器皿并連打别家舖面四座以至隣近二
十餘家畏其兇勢關閉店門(臣)一聞知立刻飛飭
杭州府嚴拏随據府詳董御天等藏匿旗下(臣)即
詳撫臣咨提并檄杭州府魏定國兼理理事同知
特晉德嚴行究治尚未審報又據紹興府申稱餘
姚縣典史程時中自刎因為黜革武生徐文中等
赴督(臣)滿保控告該員擅受民詞督臣𤼵該府查
審情憤輕生等語撫(臣)法海恐别有隠情檄令(臣)
會同布政使佟吉圖究訊現在提犯嚴鞫俟審明
議覆奉
旨通行(臣)欽遵之下伏念(臣)之幕賓實係浙江人但歴
任相隨老成拘謹(臣)所深知今别行延致初經識
面才具心術殊難相信況(臣)衙門乃全省刑名總
滙民命攸關若延致非人貽誤不小現在别省採
訪恐一時難得(臣)一生敬謹不敢隠匿合併
奏明統祈
皇上睿鑒謹
奏
所奏幕賓情由已悉將奏明准爾留用之處令法海佟
吉圖知之
雍正三年三月十八日浙江按察使(臣)甘國奎謹
奏為奏
聞事竊台州府屬臨海縣知縣王郊經督(臣)滿保
題參委嵊縣知縣宋斆署理王郊虧空倉庫交盤未
清宋斆不肯接受王郊以原籍房産凂寧海縣知
縣趙予信置買擔承虧空趙予信先付王郊銀五
百兩下欠之銀台州府知府楊廷璋著趙予信出
具印收繳府轉給宋斆交盤出結宋斆以王郊無
現銀不受旋經宋斆解任趙予信接署臨海印務
而楊廷璋遂逼勒趙予信交盤出結因其不允甚
至面叱換詳王郊反以趙予信不肯出結捏稱有
銀交付申詳布政使批查趙予信以先付王郊之
房價無著繳府之印收不還情極輕生於三月初
六日自刎初十日畢命據黃巖縣知縣李淑端驗
報并訊據趙立本口供(臣)細閱情事顯係知府貪
殘逼勒當即將知府楊廷璋開揭詳參以便檄提
官犯嚴審確情究擬因事關知府逼勒印官自刎
謹據實先
奏所有撫臣封𤼵趙立本控詞及黃巖縣訊取趙立
本口供一併抄錄恭呈
皇上睿鑒謹
奏
知道了極當秉公審理朕看楊廷璋光景殊屬可惡
雍正三年五月初十日浙江按察使(臣)甘國奎謹
奏為敬陳海疆事竊(臣)於三月十四日經督(臣)滿保
檄飭查議鱉子亹河莊山添設官兵防守一事仰
見
聖明燭照軫念邊海民生至意欽承之下隨委杭州府
魏定國會同水師副將李燦踏看繪畫全圖到(臣)
謹按河莊山雖稱海口實為内港海船乘潮可進
潮退則膠非如吳淞乍浦等口可以揚帆徑進也
此地原設有礮城名為司城安礮八門有千總一
員兵八十名唬船四隻稽查匪類在河莊山之東
南陸地則有紹興協寧波提督及城守營接連鎮
海等汛東北岸則有海寧汛防沿往東北即鳳凰
山亦有礮臺防兵再往東北則有嘉興協海鹽澉
浦汛防乍浦新設水師與鎮海新改水師此外又
有定海重鎮官兵廵查外洋扼要掎角擁護錢塘
江門戸至河莊山地勢褊窄山石凹凸司城狹隘
而海灘悉屬浮沙漲沒不定水性極鹹牧放馬匹
以及搬運米薪淡水似屬不便今現據河莊山居
民人等以兵民難以混處為詞具呈(臣)謹錄原呈
并繪河莊山一帶全圖恭呈
御覽可否移駐伏候
睿裁再董御天等結黨逞兇經(臣)奏
聞一案今據杭州府知府並理事同知等審明將為首
結黨生事之民人董御天旗人陳老八胡老六俱
照例分别旗民發寧古塔烏喇解部發遣餘犯分
别鞭枷杖徒具詳到(臣)經(臣)轉解撫(臣)法海會審
具
題合併陳明統祈
睿鑒謹
奏
所奏知道了事事咸能如此保爾上進有日也
同日又
奏為密奏事竊(臣)聞温州府屬樂清縣一帶地方潛
有匪類煽惑愚民(臣)即密飭該府廳密察據實速
報今據禀稱細加查訪此種匪類浙閩及江西皆
有總以邪教引誘騙人銀錢為事其首惡實在閩
省而姓名住址未訪的確等語(臣)思宵小煽惑不
過為騙誘錢財起見然勾引滋蔓貽害良善所關
甚鉅是以(臣)密會布政使佟吉圖馳禀督(臣)滿保
并知會温處道王斂福因撫(臣)法海操守甚清而
性情褊急辦事不甚防閑誠恐洩漏未敢即為通
知今已嚴飭該府廳細察確實形迹姓名相機密
奏惟是海疆重地實關緊要如寧台温沿海各屬近
者數百餘里遠者千有餘里遇有緊要信息一時
不能即通全在府縣各官善為治理杜遏姦匪防
患未萌無如各該員中拘執平庸者多才幹有為
者少即今台州府及寧海縣現在缺員事多遲滯
皇上厚恩逾於格外鰓鰓過計冒昧陳奏伏惟
聖明照察再時屆秋審經撫(臣)法海准部咨轉行陳世
侃陳源生陳若嵎一案(臣)查定例應入秋審隨詳
明撫臣提犯會勘而撫臣批飭陳世侃等無庸秋
奏明更有附
奏者因布政使佟吉圖偶患瘡疾(臣)往海寕縣代祭
海神適於回省時聞有拏錢塘縣人陸淵并將四川
東鄉知縣差役傅文榜收禁一事而(臣)未見檄行
不知事由聞係撫臣准前任川陜總督年羹堯咨
拏訊䆒者合併密
奏統祈
皇上睿鑒謹
奏
甚屬可嘉知道了
雍正三年六月初二日浙江按察使(臣)甘國奎謹
奏為再行密奏事竊温州府有匪類惑衆(臣)已繕摺
奏
聞續於五月十四日温州總兵(臣)邊士偉過省抵任(臣)
跪請
聖安隨密以此事通知密會温州府知府芮復傳同知
楊吉祥協力查拏今據芮復傳禀稱永嘉縣首犯
范子盛經守備張進陞拏獲交府該府立刻會齊
同知楊吉祥飛詣范子盛家搜出金牌銀牌名簿
并五爪龍紙數張内止書姓不書名並無别語亦
無偽銜隨訊供在温餘黨拏獲七名一面委員同
張守備赴樂清縣密拏夥犯倪允信等并據范子
盛供出首惡王文治住居福建省城湯門内又有
教主姓張號為彌勒老佛住居布政司後白雲洞
而督(臣)滿保亦因此事已有密札到温州矣現在
地方寧謐等情續據同知楊吉祥禀稱密會守備
張進陞於五月十三日拏獲范子盛即親詣其家
搜出五爪金龍白紙數張上有人姓暗藏字眼又
有大小金銀龍牌十餘面一應書信字跡併姓名
冊籍二本以及金龍丹藥據范子盛供稱邪教惑
衆如温州永樂瑞平四縣約男婦五千餘人若看
冊上不止此數如在温州乃范子盛為首閩省江
西以及寧台紹各有掌管堅供不知姓名其在福
建省城首犯王文治住湯門内畢水巷凡給劄牌
丹藥各物俱係王文治經手另有天地當來虚空
家鄉彌勒等號俱在布政司後白雲洞范子盛從
未見面據王文治云務待圓滿方可見面更有太
隂老娘娘住北京大同關等語所有搜出劄付名
曰合符以及金銀龍牌葫蘆併推背圖來往書信
内中不經不軌字跡解銀回單俱面同封貯其范
子盛惑衆之言以天地巳屆末刦午未之年就要
塌䧟喫此丹藥有此牌符可以逃刦等語至於夥
犯倪允信一名於十五日拏獲解交芮知府緣奉
飭拏合將拏獲情由備禀外抄畫金銀牌一紙合
符一張等情(臣)現在密會布政使温州鎮温處道
并飭該府嚴究一面密令寧台紹三府密行訪拏
盡根株今據各稟報再行密
奏并將該同知原抄畫金銀牌一紙合符一張恭呈
御覽謹
奏
知道了但不可滋事圖功以及冤誣無辜之人此一事
深賴爾籌畫得宜也
同日又
奏為謹陳下悃事竊(臣)才識淺薄荷
皇上厚恩時切凛惕凡屬政事惟有遵守律例秉公辦
掄彬因鹽犯張天寳等殺傷官兵一案係二參之
件自行來省與杭州府會審適臣於五月二十八
日服闋延糧道蔡仕&KR1550;為(臣)生母陳氏點主鹽驛
道王鈞副將李燦知府魏定國曹掄彬均至(臣)署
等語查定例
題參摘印應檄(臣)衙門奉行今竟不檄行則所謂上
司是指(臣)而言也續於二十九日布政使佟吉圖
主稿移(臣)會揭曹掄彬内開該員甚是糊塗居官
懈怠(臣)以撫臣既已
移回布政使在案又德清縣沈慶元等毆斃沈廷
標一案知縣盧志熙覆檢屍傷屍親以檢驗不實
將骨桶搶去知府曹掄彬將盧志熙以溺職揭報
臣等毆傷徐殿臣威逼投河自盡一案(臣)駁訊確
實問擬軍罪其原謀助毆已斃三命亦例得減等
隨經詳解撫臣令錢塘知縣楊夢琰傳言令(臣)檄
行該縣嚴審(臣)即檄飭而該縣將馬秀臣等疊夾
並無疑竇楊夢琰又傳撫臣之言云以易結不結
參(臣)本已繕就(臣)處心無愧惟有静俟而已忽於
皇上簡任如違拂其意則事多棘手民多拖累(臣)進退
維谷不得不直陳於
君父之前統祈
聖鑒謹
奏
覽所奏不公爾必有把柄已被法海執捉恐其參奏欲
以先入之言來動朕聽光景此等伎倆何能逃朕鑒照
向後斷乎不可無益而徒有害也
雍正三年七月初九日署理浙江廵撫印務按察
使(臣)甘國奎謹
奏為奏
聞事竊(臣)一介庸愚荷
皇上厚恩凡見聞所及不敢徇隠伏查浙省風俗柔華
人心刁譎駐防旗兵居處日久生齒日繁後生之
輩易於習染所賴鎮守諸臣宣揚
皇上教養之恩勖其守正向上以報效
朝廷耳今年羹堯於七月初二日到任仍似大將軍
氣象且聞年羹堯語旗人云爾等窮苦我所深知
能隨我說斷不令爾等窮苦雖屬撫慰旗人然意
指含蓄非所以勖勵之也年羹堯受
皇上莫大之恩自干重譴理應時加凛惕以逭罪愆乃
仍然奢肆語言狡詐慢無警懼稽其所坐之船先
到者已三十餘隻聞未到者尚有四十餘隻而家
奴復有家奴到杭者男女已不下千人後來者尚
未知其數所住衙門人已居滿聞將長隨等類分
皇上睿裁至温州邪教其在浙在閩為首之人皆已拏
獲而無知被誘愚民俱令其各繳出所造牌符等
物一概自首免究其福建王文治陳立昭等温州
范子盛倪允信徐璞如處州季海官等現在飭審
究擬但伊等邪教煽惑雖志在誆騙然日久蔓滋
所當亟行懲究仰祈
聖裁如何處治以儆姦匪以彰
國法庶便祗奉遵行江西廵撫裴&KR0973;度(臣)遵
諭旨於六月二十四日寫書差人通知令其密行察拏
寧戢地方合併附陳謹
奏
邪教人等分别等差𤼵落之處已據滿保議奏矣應照
伊所奏料理
硃批諭旨卷七十
