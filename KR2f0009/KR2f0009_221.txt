欽定四庫全書
硃批諭旨卷二百二十一
硃批余甸奏摺
雍正二年七月二十日山東按察使(臣)余甸謹
奏為恭謝
天恩事(臣)自閏四月十四日叩辭
闕廷祗承
聖訓瞻戀實深十六日起程二十五日抵濟南府二十
六日恭設香案望
闕謝
恩黽勉從事三月以来雨暘時若禾稼滋榮
皇仁流蔀屋念撫字應寓催科徧德及囹圄必祥刑斯
稱董戒至於新舊虧空随撫臣徹底以清查倉庫
糧銀偕藩司斟酌而挹注節日用開講院而致眀
師裁陋規立義倉以備荒歲(臣)心所期如是次第
舉行(臣)才實有不堪咄嗟莫辦謬膺重任猶負邱
山受
國厚糈如臨淵谷此則(臣)之所夙興夜寐不敢告勞
咫尺
天威深虞隕越者也(臣)謹
奏
所奏知道了但不得好尚虚名廢弛實政刑名惟貴得
中毋偏於慈善致令無良者藐法此外皆信得及爾也
勉之
雍正二年十一月初六日山東按察使(臣)余甸謹
奏為恭謝
天恩事竊(臣)才具疎淺蒙
皇上特簡山東按察使受任以来日夜兢懼務期廉訪
命之下悚惕逾深謹於十一月初二日承接藩(臣)博爾
聞(臣)謹
奏
覽
硃批諭旨卷二百二十一
