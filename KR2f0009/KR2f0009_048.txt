欽定四庫全書
硃批諭旨卷四十八
硃批杜濱奏摺
雍正六年十月初四日陜西糧鹽道(臣)杜濱謹
奏竊(臣)一介庸愚荷蒙
聖恩由吏科給事中補授陜西糧鹽道本年三月十四
日恭請
聖訓教誨諄切勉勵周詳又
賞(臣)摺奏著遣家人齎京交與大學士張廷玉轉
奏(臣)何人斯仰荷
隆恩實為逾分夙夜悚惕莫知所報隨束裝起程至四
月十八日到任清理收支事宜查驗新舊糧石務
期剔除弊竇以盡糧道之職至於倉厫六十餘座
歴年久遠傾圮滲漏(臣)於未奉部文之先已開册
詳請督撫親驗
題達現在飭委有司估計再旗員關領糧餉不無需
索陋習(臣)不能應伊等亦似相諒不甚刁難惟有
賠買不敷粳米一節似屬未協敢為我
皇上詳陳之向年民糧未經改折之時糧道經理近三
十萬石又草七八百萬束不但耗羡充裕而陋例
亦多自雍正二年民糧改折止有額徵舊斗屯糧
十萬石並都司裁缺歸併糧道舊斗更名糧四萬
餘石至雍正三年前道許容任内悉除陋規將加
一五耗羡減去一半酌留七升五合内除三升為
各書役工食及修補倉厫併送督撫藩臬月糧料
豆公費脚價之用實在耗糧四升五合為糧道衙
門公私費用所以議公費養廉不及於糧道盖以
耗糧作養廉此時尚未有賠買粳米之事也及議
定養廉具
奏之後奉部文將八旗不敷粳米交與糧道採買供
支除部價外每年約計賠銀二千兩上下無項可
動即以養廉之耗糧動用買支自雍正四年許容
任内始也但許容以臬司兼糧道原有臬司養廉
除動用耗糧添買粳米外贏餘詳明充公至雍正
五年范弘偲任内曾以費用不敷詳請養廉前署
撫(臣)張保批駁未允本年四月(臣)到任後檢查卷
案知各色糧石不論貴賤部價均屬一兩陜省粟
米豌豆小麥每石時價六七錢八九錢不等惟粳
米每石一兩六錢或一兩八九錢所以八旗之餉
各色俱本折兼支獨粳米則要全支本色(臣)通盤
計算每年除賠買粳米之外餘糧尚可變易銀二
千三四百兩加以每年額徵更名差折銀舊例七
分五釐耗羡約計五百餘兩原留為本衙門公費
者是每年約有三千兩以(臣)用度並無不足若非
賠買粳米實有贏餘二三千石可充公項也但查
官兵每支本色不滿十五萬石而在藩庫支十七
萬餘石折色之銀皆得有餘之價惟斯粳米一項
每年估撥不敷僅二千三四百石多不過二千六
七百石部價未足便不肯領未奉部議之先原派
之五縣而民受其累既經部議之後乃責之糧道
而官任其賠以理推之似未平允此皆督撫所熟
悉者(臣)身任是職不敢不據實奏
聞謹
奏
如養廉不敷當向督撫言之伊等自必另議請旨也
同日又
奏竊(臣)抵任以來將及半年自愧才識短淺耳目不
能周悉聞見偶得一二敬陳數條仰祈
睿鑒
一查得陜西錢糧無大虧空而倉儲不無那前掩
後支飾之弊今歲秋收榖賤惟在盤查之官不少
假借便可買補足額至於甘屬聞頗有虧空又寧
夏地方有因派軍需而村民逃避者遠路傳聞尚
未得其確實也
一陜省賊盜甚多在民間者姑無論但就官署而
言除本年正月内岐山縣署中失盜已經參出外
四月初八日涇陽縣署被盜五月初二日漢中府
署被盜六月内鳳翔府守備署中被盜沔縣署中
被盜七月二十八日潼關撫民廳署中被盜八月
初七日朝邑縣署中被盜九月内新任西安府知
府王紹文自言赴任於途中被盜其餘(臣)未聞知
者想亦不少(臣)每向臬司等切言之謂此關係不
小務嚴保甲實力奉行庶可消患於將来而聽者
未免視為迂腐之談耳
一春間採買軍需騾頭有司奉行不善責之里民
因而胥役姦販通同射利每騾一頭價至七八十
兩百餘兩渭南縣竟有一百五六十兩者並雇夫
餧養派備草料往返挑選一切雜費百姓每石糧
派至二三錢五六錢不等(臣)赴任時途中訪聞最
確總督岳鍾琪亦經查知深加懲創此番總督委
(臣)協同藩司張廷棟辦理(臣)切禁派累嚴察侵冒
務期不擾不誤詎有華州知州王德地仍蹈故轍
致劣生姚果實傳帖惑衆闔境騷然(臣)等現在查
審未結
一陜省官員強半委署朝更暮改重複移調官員
皆視為旅次惟交盤之不遑何暇理及民事(臣)雖
職任監司不得與聞實未解其何故也
一廵撫西琳器局褊淺動作乖張不達政務而專
好小利每接見屬員有二裁縫旁坐縫衣不但司
道恭揖二裁縫穩坐至府廳以下長跪回話二裁
縫穩坐如故凡地方緊要事務一一聽聞大小官
員莫不駭異又前藩司馬喀變價官物凡金珠貴
重之件廵撫勒令咸長兩縣送交撫署及署咸寧
知縣朱文炳改署盩厔新署咸寧知縣張典以馬
喀官物不清既無原物又無變價之銀不接交代
兩人爭閙禀於總督之前總督礙情付之不管至
今未經交代又廵撫有不用之二幕客一姓王薦
送於臬司碩色一姓鄧薦送於(臣臣)即力辭廵撫
又使廵捕官向(臣)言鄧相公在京支過束修五十
兩如今薦送與你你可將銀子還了不用亦可(臣)
笑謂天下豈有此理闔城官員無不知之嗤其鄙
陋廵撫因(臣)倔強便有蓄怒之意又諭(臣)雍正四
五兩年未完屯糧可即出倉收報完我要具
奏(臣)謂實在未完何敢捏報全完虚出倉收願受參
罰必不自蹈欺㒺之罪以此廵撫益怒(臣)矣
一原任咸寧縣知縣胡增瑛去冬領張晟虧空案
内銀兩買米每石實價七錢竟以一兩二錢報銷
侵冒銀約四千兩與原任知府蔡璉進以美妾互
相欺混藩司張廷棟為其所愚轉詳廵撫照數准
銷今春總督訪知要參廵撫極力庇護蔡璉是以
總督止將騾行一事參審
一原任潼關撫民同知菩薩保徵收税銀不照則
例額外加倍勒收本年六月間潼商道張正瑗提
騐底簿該同知以假簿送閱張正瑗持簿至省面
稟督撫會同藩臬訊明加倍徵收額外勒索是實
侵匿税銀四五千兩是實乃遷延日久令該同知
倒填年月自首銀二千餘兩上下彌縫和同完結
由此推之各處侵蝕税課上司不能查察即查出
而有心徇庇者當不止潼關一處為然也
一本年九月二十六日總督自外回署時有一男
子持書一封向總督言我師傅教我下山來與公
爺投書隨帶進密訊次日又聞會同廵撫臬司密
訊其書中情由及如何查詰(臣)無從知只聞係湖
廣人未悉其姓名言語可疑情形怪異不知曾入
告否(臣)因
陛辭之日跪聆
天語謂大吏多有隱瞞下情亦許上達
聖諭嚴明何敢瞻顧謹就所知據實奏
聞伏祈
皇上賜覽謹
奏
此奏甚屬可嘉朕欣悦覽之内外大小臣工咸肯如此
據實直陳天下事復有何隠何蔽何慮億兆不蒙福寰
宇不治平耶朕將所列各條以硃筆刪改命另摺錄出
逐件詳察施行矣恐有人猜度係汝之所奏切須密之
勿露今將硃筆刪改之稿發來爾看即知朕之慎密矣
密之一字為最要少忽則將後悔莫及也
雍正七年閏七月二十日陜西糧鹽道(臣)杜濱謹
奏(臣)於去年十月内將(臣)到任後見聞事件恭摺密
奏奉有
硃批(臣)跪讀之下感與懼兼仰沐
天恩慮(臣)愚魯不知慎密
教誨詳悉(臣)切銘於心益加敬謹不惟所奏事件未敢
宣露即蒙
恩准摺奏(臣)畏督撫疑忌至今未敢一言偶及也且(臣)
自揣職分夙夜戰兢實不敢以無知之言屢瀆
聖聽但凛遵
此舊例也署乾州知州甘運清於本年二月十三
日到任至六月十三日二參限滿交代未清藩司
詳委興平令胡蛟齡監催勒限完結並未令(臣)與
聞以非(臣)所司也忽於六月十七日准藩司咨稱
奉院批嗣後直隸州交代由道查催核轉是乾州
之交代逾限在先(臣)准咨在後將來之交代道任
其責此案之逾限道不分其咎乃廵撫將藩司同
(臣)一併附參此非撫臣不知而誤列彈章實係有
心而故為苛刻也(臣)自維謭陋蒙
恩擢用惟有報效
君父之心實無阿諛上官之才而循規蹈矩亦斷無獲
罪上官之處如職分果有未盡處分何辭乃以向
例不管交代之道員而今忽罹無妄之議處實屬
屈抑
聖明在上無微不照(臣)不敢不據實
奏明並繳
硃批奏摺伏祈
睿鑒謹
奏
據奏該撫以督催不力將汝同藩司一併附參謂為有
心苛刻汝誤矣督撫初莅封疆正在整飭吏治之時汝
等監司大員似此無關降革之小過尚不容情列之彈
章可見此外别無大過也於兹當感而不當怨何乃遽
為斯言耶况上下如是乖違而欲望地方感召和氣必
無是理宜乎西安有兩月不雨之徵應至如無阿諛之
才一語尤為非理聖人云不獲乎上民不可得而治既
為屬員即宜仰承上司意指就中委曲匡救協助以禆
益地方始稱良吏若一味剛愎自用亦何足取上司除
貪婪欺罔大逆不道之外為屬員者仍以能得其懽心
為是豈可但為自巳地步不體上司之難是皆潔身而
不奉公之流弊乃小人小臣之形態如此居心行事畢
生斷不能至大臣地位也不寧惟是若如此居心設或
身為大臣必且與君上抗拒而樹恩邀譽以自固此種
陋習朕所深惡汝當拳拳服膺以為終身戒
接讀訓諭若不返身省過痛自刻責不以已之淺鄙為
非而悻悻如舊他日致被上司捉獲欵蹟從重參論莫
謂朕不汝保全也清夜無事時試熟思玩味之
同日又
奏(臣)愚陋寡識謹&KR0556;所知據實上
聞
一陜省辦軍需駱駝馬匹口袋兵車火藥盔甲農
具牛皮銅𨫼各項俱已次第運甘止有餧養晉豫
陜三省採買騾頭一萬三千餘頭大將軍岳鍾琪
飭令於立秋後中秋前以地方草料之多寡為先
後分運解送明春出口(臣)協同藩臬所辦事件八
十三等日方得澍雨秋禾雖屬無望正可及時種
麥
一同州火藥局貯鉛子火藥三萬餘因署事官交
代盤驗不知因何火發打飄房屋傷損多人此事
聞已
一六月大旱督撫率同各官集龍神廟祈禱雨澤
正齋戒禁屠時將軍常色立屢請兩院喫肉頗有
物議又廵撫於齋所坐間向署督談及五月十三
牛肉之美言之津津因吩咐縣官丁祭必要肥牛
一廵撫武格數月來操守固無可疑但凡事不知
各官顧此失彼周章倉皇夫盤糧寧非正事而軍
務重大此稍緩時日未妨也又妄駁文移不按繩
墨舛錯倒亂前後矛盾致下屬莫知適從競傳其
果然混閙無怪外邊議論之言再廵撫初到任審
第一起事參革清澗令陳錦私派案當堂只說得
内犯官莊秉中王嘉賓等謂果係書辦問話以(臣)
細察廵撫外貎似有才情可以辦事但心不虚公
徒形其剛愎之氣故善言不入任意妄行而張弛
錯謬矣
一閏七月初二日各官齊集城隍廟宣講
上諭藩司傳集奉
旨發來補用人員驗看内有貢生朱一蜚者督撫謂此
禮部錢侍郎外甥可委署高陵縣知縣時驗看各
員俱露不平之色督撫𣪚後有監生范榮者跪於
徇私廢公之意由錢侍郎一語招之也
一鳳翔縣額徵鹽課六百餘兩知縣任樞南按丁
加派至一千二百兩署扶風縣知縣陳恭徵收鹽
課耗羡重至加三寳雞岐山郿縣三處鹽耗亦重
加三(臣)職司鹽法訪查確實於本年五月十一日
詳報督撫鹽三院而廵撫竟置之不問及任樞南
因考棚科派為學政朱曙蓀查出
一陜屬延安以北地方廣闊有延半陜之說其習
俗悍野鮮知禮義棍徒更多妄行官設三廳止司
塘站而地方事則雜用州同縣丞經歷廵檢等員
主之謂之堡官凡錢糧詞訟皆堡官所理其職任
與正印官等但官卑職微呼應不靈遇有緊要事
常多貽悞總因邊地窵遠從前改設文員時未經
詳察草率措置不得其當(臣)每留心訪問榆林居
東西之中城郭完固煙火萬家應照寧夏西寧之
例改為榆林府附郭設榆林縣將州同所管䨇山
等五堡屬之波羅等五堡係波羅州同威武廵檢
二員分管亦於酌中處設為一縣查堡皆有城西
十堡如鎮靖定邊安邊等堡城郭尤好係鎮靖廵
檢安邊州同定邊縣丞靖邊經歷四員分管亦可
酌量設為二縣其東十堡係葭州神木府谷三州
縣分管無庸添設併綏德州所屬米脂等縣統隸
榆林府是亦一大郡也再查榆林城有總鎮一員
延安府統歸神木道管轄乃為允當
一直隷州知州有本管地方之責有督察屬縣之
任缺為至要陜省現有直隸同州乾州綏德州葭
州四缺今以蒲城縣知縣朱閑聖署理同州以西
延同知周源署理綏德州以吳堡縣知縣詹紹德
署理葭州以興平縣知縣胡蛟齡署理乾州顧此
失彼必致貽悞夫人之精神才力專於一則有餘
務鮮有悉心辦理者況四員均係平庸之才未聞
其能勝任而無憾也查定例直隸州員缺督撫於
通省州縣内遴選才能
非慎重地方之意此數條皆(臣)數月以來或身經
辦理或親自見聞不敢畏縮隱匿冒昧密
奏伏乞
賜覽謹
奏
覽
硃批諭旨卷四十八
