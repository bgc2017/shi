欽定四庫全書
硃批諭旨卷一百七十八
硃批德明奏摺
雍正四年十二月二十八日山西巡撫(臣)德明謹
奏為奏
聞事(臣)遵
旨於十二月初八日自京起程於十六日入山西境至
二十日抵太原府巡撫衙門到任經(臣)先後具䟽
題報在案(臣)自入境後沿途過平定壽陽樂平盂縣
榆次太原陽曲各州縣地方留心體看俱得雪九
訓旨事宜容(臣)次第詳晰確查具
奏請
旨遵行外所有(臣)入境後查訪地方得雪米價平減緣
由理合繕摺奏
聞以慰
聖懷謹
奏
爾此奏不但不能慰朕徒煩朕心摺内定獲豐收米價
甚賤二語殊無足取朕以為爾知朕意赴任後必能仰
副所以甚為晉省寬懷今覽初次奏摺光景殊不能體
朕之意矣奈何
雍正五年正月十九日山西巡撫(臣)德明謹
奏為欽蒙
聖訓恭謝
天恩事竊(臣)標把總齎回(臣)奏地方得雪米穀時價一
摺蒙
皇上硃批誡訓周詳深切(臣)跪讀之下惶悚無地伏念
(臣)愚昧無知於到任之初不能仰慰
聖懷乃以矜誇放縱之言附入奏摺煩瀆
聖心(臣)實愧悚之至今蒙
皇上天恩誡訓諄諄(臣)惟有欽遵
訓旨兢兢業業實心任事以期仰副
聖主諄切教訓之
隆恩所有奉到
硃批理合恭繳謹
奏
一切處不可率易遇好境不可肆志但以敬慎二字處
之無往而不是矣
同日又
奏為奏
聞事竊(臣)欽遵面奉
守法於地方尚屬有益之官所有微(臣)察訪過緣
由理合繕摺恭
奏仰祈
皇上睿鑒謹
奏
謝王寵不失為端方正直之人若不迂腐則甚可任用
雍正五年二月十三日山西巡撫(臣)德明謹
奏為奏
聞事竊晉省錢文一事(臣)於湯山
行宮面奉
上諭令(臣)將民間廢銅多多收買設局鼓鑄試看欽此
欽遵(臣)到任之後即查各州縣收過廢銅數目止
據祁縣等五十九州縣共收過廢銅三千四百三
十斤四兩共收過小錢計重九千四百三十一斤
(臣)恐地方官奉行不力以致民間觀望遷延藏匿
聞謹
奏
固不宜懈亦不宜急凡事如此方為得中
同日又
奏為奏
聞事竊(臣)到任後查原任兵部武選司員外郎崔致遠
係曲沃縣人嗣曲沃縣知縣葉華晫到省(臣)即問
該知縣聞崔致遠在籍甚不安分從前曾約束訓
飭他沒有隨據葉華晫回稱崔致遠居鄉人皆說
他不安分但無確實款蹟前任總督伊都立曾令
知縣查過等語(臣)即諭知縣葉華晫崔致遠在地
方上不安分不可給他體面即出示嚴行約束不
時差人訓飭不許他在地方上妄行多事(臣)亦時
加嚴飭外理合繕摺恭
奏伏祈
皇上睿鑒謹
奏
觀此則葉華晫必有科甲年誼所以彼此互相袒護如
葉華晫果係沽名釣譽取媚紳衿之員則當一體參處
既據鄉人僉有不安分之語豈竟毫無確據此等巧詞
只可朦混伊都立德明等巡撫耳設云崔致遠居鄉安
靜守分反為近理可信若似此不即不離依違兩可之
語朕前如何行得縱該縣不肯秉公據實直言爾等豈
再無訪聞之術耶此奏甚屬不合
同日又
奏為恭繳
硃批事雍正五年二月初二日奉
皇上硃批訓旨(臣)跪讀之下感激涕零竊(臣)至愚至陋
荷蒙
聖恩特授巡撫重任(臣)雖事事實心加謹辦理每多失
於粗率時切惶悚今蒙
皇上訓諭敬慎二字實居官行事之寶鑑(臣)銘心鏤骨
永遠遵守刻刻以敬慎二字存心行事庶將來獲
免過愆皆荷
皇上洪恩教訓矜全之所賜也謹將奉到
硃批原摺恭繳伏祈
睿鑒謹
奏
教訓何惜矜全莫望凡事須還朕一是字方可
雍正五年閏三月初七日山西巡撫(臣)德明謹
奏為奏
聞事竊(臣)前奏沁水縣店家廉崇照代吳竒明赴縣遞
呈一案續據沁水縣報稱選差的役押同店家追
至翼城縣地方拘獲原具呈人該縣訊據供稱實
名李亨榮係臨汾縣學生員又追獲同行人田帝
簡該縣小心看守按時給以飯食李亨榮堅執不
食此二犯該縣現在起解赴省尚未解到又據(臣)
差千總前赴臨汾縣拏獲李明端併田帝育之父
田自香趙學朱之弟趙學鼒押解到省又據(臣)差
守備前赴直隸任縣拏獲張文斗張禄紫張弄戈
張文標段竒劉起鳳周有懷田帝育在各家細細
搜檢竝無簿籍等物惟張文斗家内搜出長鎗一
杆腰刀一口又赴南和縣拏獲趙學朱稟報到(臣)
是案内要犯巳經就獲俟押解到日(臣)即審明虛
實另
奏外所有獲犯緣由理合先行奏
聞謹
奏
李亨榮始初尚欲投案作證今經就獲而反不食難解
其意矣總之審明自得真情亟當細心研究不可冤抑
無辜至追獲此案之捕役人等宜重賞以示鼓勵
雍正五年閏三月十二日山西巡撫(臣)德明謹
奏為奏
聞事竊(臣)屬太原府地方於本年閏三月初二日得雨
一寸有餘初三日得雨二寸有餘初七日得雨三
田俱巳播種理合繕摺恭
原(臣)現在究審合併
奏明伏乞
皇上睿鑒謹
奏
知道了
硃批諭旨卷一百七十八
