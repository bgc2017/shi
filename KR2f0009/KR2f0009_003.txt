欽定四庫全書
硃批諭旨卷三
硃批楊名時奏摺
雍正元年二月初二日雲南廵撫(臣)楊名時謹
奏請
皇上聖安
朕安爾向日在官歴任有聲朕所稔悉自兹益當加勉
莫移初志
雍正元年五月十一日雲南廵撫(臣)楊名時謹
奏為恭報雲南夏熟收成仰慰
聖心事(臣)看得雲省一春天氣晴和時有雨澤二麥蠶
豆俱各茂盛四月中至五月初旬民間逐漸收割
共稱豐稔今正在望雨插秧又屢得甘澍灌注溝
塍低平之區栽蒔將遍其高坡山地土脉滋潤亦
在以次種植據布政使查報兩迤各府夏熟通計
約有九分收成與(臣)訪聞無異至省城米價每一
京石上米一兩一錢次米一兩五六分其餘各府
米價每石或有一兩之處亦有不及一兩之處理
合據實奏
聞謹
奏
覽所奏雨水米價情形朕懷遙慰往復萬里惟憑一紙
摺奏凡事實陳不宜稍為粉餙也
雍正元年七月初六日雲南廵撫(臣)楊名時謹
奏為
奏明事竊(臣)於康熙六十年正月蒙
聖祖仁皇帝實授為雲南廵撫所有一切規禮銀(臣)一無
收取其銅厰之息銅捐納之羨餘季規羨米及諸
陋弊俱行嚴絶又向來運送兵米折取脚價深為
民害糧道輕齎銀兩一項逐層扣尅更為民累(臣)
俱嚴加禁革昆明縣向設五塘僉立頭人一應公
事按糧派銀每石至三四兩不等(臣)盡革頭人按
糧均徭民糧一石止出銀四錢屯糧一石止出銀
二錢民咸歡悦各州縣之民聞之共赴(臣)衙門求
為立法均徭(臣)一一詳為酌定濫派清除自(臣)及
司道以下修理備辦等事悉發現銀毫無𣲖擾所
有鹽規銀五萬二千兩除留為恤竈修井銀六千
兩外其四萬六千兩(臣)為供用之需又藩司平規
四千兩通省税規七千兩連鹽規共有五萬餘兩
係(臣)衙門目前所入之數也查銀厰缺課每年約
至二三萬兩管厰之官歲罹參追視為畏途(臣)於
康熙六十年六月内具摺
奏明專委糧道管理以有餘補不足如再有不敷將
督撫衙門舊規墊補全完(臣)巡撫衙門將所得鹽
規撥補銀厰缺課共一萬五千五百五十餘兩又
捐賠前任督撫運糧倒斃牛馬等項銀一萬五千
兩俱經
題明在案再歴年供應在藏官兵各項軍需賞賚又
賞(臣)標兵丁及興修水利賑恤災傷等事併日用
交際一切公私各用皆取此規例銀應辦自抵任
迄今共用銀一十萬兩有零存有底本不敢凟塵
睿鑒(臣)有請者若藏兵既撤之後費用簡省懇乞
聖恩將鹽規等項下准留若干兩與(臣)衙門充用其餘
以供厰務及恤竈修井平糶等公用則公私俱有
所資藉矣再(臣)標有隨丁糧銀除實丁外每年餘
銀一千五百兩懇乞
聖恩賞留此項以為製造修理旌旗器械之用則邊省
軍容益覺整齊矣謹
奏
朕凡遇督撫此等之奏不但從未批示亦且槩置不覽
取與之際任爾自為但須還朕一是字而巳督撫羨餘
豈可限以科則拘以繩墨惟視秉心何如耳取所當取
而不傷乎廉用所當用而不涉於濫固不可朘削以困
民亦不必矯激以沽譽若一切公用犒賞之需至於拮
据窘乏殊失封疆之體非朕意也必使兵民温飽官弁
豐足督撫司道亦皆饒裕乃朕之所願設此數者有一
不然而督撫先巳饒裕即朕不加譴責其如
昭昭湛湛何此事全在爾等揆情度理而行之其是與否
自難逃朕之鑒照可無煩章奏呶呶也今若欲朕命爾
某項當取某項當受則斷無之理爾等責任綦重惟宜
同心協力懋勉政治以安地方庶無忝厥職特諭
同日又
奏為欽承
諭旨恭謝
聖恩凛奉遵行事雍正元年五月二十二日驛鹽道李
衞傳
旨朕在藩邸從不與各官交接況巡撫楊名時係漢人
更不曾識面因聞伊聲名好所以信用朕承
聖祖仁皇帝付託之重無時不以地方民生為念雲南離
京遙遠伊不過耳聞不能深知爾到雲省下旨與督
撫凢地方應行應辦於民有益之事應奏即奏不必
疑懼朕不憚煩勞欽此(臣)跪聆之下望
闕瞻
天不勝欣躍伏念(臣)一介愚陋荷蒙
聖祖仁皇帝恩擢雲撫
高天戴德追慕何窮欣逢我
皇上至仁純孝遠邁百王
濬哲文思直追二帝
臨御數月以來政事之美傳播中外實有稱述所不能
盡者(臣)身任封疆兢兢職守惟恐才識不逮措置
失宜乃蒙
天語褒勉感愧交集(臣)謹披陳愚陋伏乞
久輾轉交代經過數官若專責之現任之員情理
未安查歴來既收規例仍令各竈戶加煎餘鹽反
致正鹽有缺將此加煎之鹽散派於烟戶壓令領
受追比正鹽反致壅滯(臣)到任後禁止加煎以恤
竈禁止壓派以恤民竈戶小民困始漸甦將餘滷
所出之鹽查州縣虧欠鹽課之多者令其照額鹽
薪本發給竈戶收買行銷所得羨餘以之彌補舊
如果(臣)言可採懇祈
皇上睿鑒
奏
覽
雍正元年十月初九日雲南巡撫(臣)楊名時謹
奏為恭謝
聖誨事竊(臣)奉到
皇上硃批諭旨敬謹展觀捧讀玩繹悚息之餘不覺神
開意豁昭若發蒙
聖心公溥
皇言正大爰窺
睿學淵深(臣)伏見唐虞洙泗以中字傳心以過不及為
戒帝王聖人諄諄訓迪只求一是字先儒云好名
與好利雖有清濁之不同其為私心一也有分辨
不苟取謂之廉非以不取為廉
皇上之諭無非經書中精義至教洵臣下可永遵而無
弊者也(臣)等任封疆者必仰體
聖衷服膺
聖誨不立偏見不矯激沽譽仰體
皇上欲臣民均足之心(臣)等亦以屬員百姓均足為心
無或偏擁累下方不負
惓惓諄諭至意耳(臣)不勝歡欣感激凛奉遵行敬具摺
陳
謝謹
奏
朕前諭爾之意謂廉且不可為而況貪乎事事惟公平
眞實是務内外上下毫無隔閡偏枯則和氣盈溢於兩
間寧猶慮天下不治平蒸民不樂業耶我君臣當共勉
之
雍正元年十一月初六日雲南巡撫(臣)楊名時謹
奏為
奏明事竊(臣)看得廣南府知府蔡起俊奉
旨陞授湖廣按察使因其知府任内交代遲延未得即
赴新任入秋後又報在省患病今據藩司毛文銓
詳稱病巳痊愈廣南府知府交代巳清請示給憑
等因到(臣臣)查蔡起俊護理驛鹽道任内有情願
認賠銀二萬八千餘兩限於雍正二年十月全完
經(臣)奏明蒙
聖恩允准在案今廣南之交盤既清且係奉
旨超陞之員臬司關係緊要(臣)謹
奏明一面令藩司即給憑令其赴任伏乞
睿鑒謹
奏
知道了蔡起俊若非進藏曾效微勞豈能邀朕如此優
容遇便寄字勸伊改過自新勉圖上進若仍循故轍禍
不旋踵也
雍正二年二月初四日雲南廵撫(臣)楊名時謹
奏雍正元年十月初九日(臣)具摺恭謝
聖誨蒙
賜硃批諭旨(臣)跪誦
天語開示明切無隔閡則不蔽於近不囿於偏虞帝之
明目達聰不是過矣務眞實則上以誠感下以誠
應周文之廸知忱恂不是過矣風動太和之治行
可復覩我
皇上以上智之資猶不忘自勉(臣)中材下士雖竭蹷供
職日懼隕越敢不率循
至教黽勉朝夕以自效於明良極盛之時惟有載賡豈
弟作人之章冀得與於譽髦斯士之列耳(臣)不勝
欣悚之至謹
奏
欣可也悚何為朕於修齊治平之術良多遺闕爾等岳
牧諸臣若肯直言進諫以匡不逮實朕所樂聞而嘉納
者也
同日又
奏為恭承
聖諭祇奉遵行事雍正元年十二月十七日曲尋鎮總
兵官(臣)楊鯤傳
皇上諭旨到(臣臣)跪讀之下不勝悚惕伏見我
皇上御極以來
智臨無外
明作有功
念切於察吏安民
化捷於風行雷動(臣)凛遵
至意與督(臣)高其倬嚴飭屬員清釐一切其不知改悔
者節經
題參在案今再查應參者即行參處俾吏治益就肅
清再土豪光棍深為民害(臣)現會同督臣加意訪
查嚴行拏究以靖地方再新平縣元江府界有土
目方景明等與施和尚等讐殺聚集猓衆擾及村
寨官兵攻捕方景明等見勢窮蹙與後生猓玀三
百餘人束手投服於去臘解至省城看守候勘至
自效(臣)本庸材念受
聖祖仁皇帝暨我
皇上殊恩無以報稱於辧理兵民事務不敢不勤今奉
邊境聲威緣
行事理據實陳
奏伏乞
睿鑒(臣)無任惶仄之至謹
奏
所奏諸務惟宜實力奉行莫謂朕之耳目遠而弗屆也
勉之
同日又
奏(臣)查得雍正元年雲南通省秋收豐稔即有一二
稍薄處亦不下六七分收成細問各處麥苗俱好
入春以後米價不為高昂間有稍貴至一兩有零
之處省城自臘月屢有雨雪霑潤正月復連得小
雨麥苗甚茂蠶豆早者已結實可食市中上米價
約一兩一錢次米價約一兩民間氣象甚好理合
奏
聞謹
奏
閱奏深慰朕懷畿内以及近省地方蒙
上蒼祚祐比皆雨暘時若朕曷勝欣幸之至
同日又
奏竊(臣)於雍正元年十一月初六日
奏明蔡起俊領憑赴湖廣臬司新任今齎摺人回欽
奉
皇上硃批(臣)捧讀之下仰見我
皇上功過不掩勸懲備至(臣)隨欽遵寄字敬錄
諭旨傳知諄切勸戒勉其自省愆尤惕然改悔奮力做
一好官無負
皇上格外生成至意所有
硃批恭繳謹
奏
近日觀人不貳過者少下愚不移者多蔡起俊謂非幹
員不可然其操行朕實未之信也今伊提刑湖廣雖不
係汝屬員但汝曾經保奏則非風馬牛之可比理應再
三勸勉更當留心採訪伊倘怙終不悛辜負朕恩即實
奏以聞不可為之容隱
同日又
奏為欽奉
密諭事竊(臣)進摺人回捧到
諭旨三道一為社倉利益民生及保甲當行責成一為
盜案改強為竊及諱盜誣良等弊一為供應煩擾
不得濫行餽送京差以滋糜費以上各條仰見
皇上愛養民生培植風俗之盛心至為詳盡周密(臣)等
凛遵
諭旨敢不日夜在心循循料理以期上副
聖懷緣係各督撫應行事件(臣)恭奉
諭旨敬謹安設時刻觸目籌維不敢遽繳理合聲明伏
乞
睿鑒(臣)謹
奏
照所請留閱可也此通行督撫之諭爾等分閫宣猷風
土各異要當審習俗順民情因地制宜酌其緩急次第
舉行設有牽制難行處抑或行而無益即據實奏覆毋
得陽奉隂違更毋因朕諭而膠固迎合以貽天下後世
笑也勉之
雍正二年五月二十八日雲南巡撫(臣)楊名時謹
奏為奏
聞事本年閏四月十六日奉到
硃批諭旨畿内以及近省地方比皆雨晹時若(臣)捧讀
之下不勝歡躍良由我
皇上念切民依默契
天心所致自此永召豐和於萬國也雲南去歲有秋今年
夏熟收成有七八分四月閏四月插蒔之時早得
甘雨兩迤俱遍歴年高燥難以栽植之處無不盡
行播種五月下旬(臣)出郊循行阡陌見禾苗彧茂
色極青葱轉盻秋成可望滿收旬日之前雨覺稍
多近海最窪之灘有被水淹及者約千餘畝連日
來天氣晴霽漸已涸出尚可無傷米價比春間少
為平減因雨足苗肥故也(臣)謹
奏
據奏雨足苗肥盈寧可望實慰朕念
雍正二年九月初六日雲南巡撫(臣)楊名時謹
奏為恭報秋成豐稔民生樂業仰慰
聖懷事(臣)查雲省自夏入秋雨澤甚多兩迤各郡高原
坡阪栽種俱遍昆明縣近海窪田被淹約及千畝
七月朔日河水暴漲衝塌關廂民房五十餘間小
田屋之民即發錢穀賑助咸令得所省城米價上
米每石一兩一錢次米九錢餘為年來最平之價
迤西唯定邊縣及鄧川州二處有傍山之民房田
畝山水陡下衝坍各一二處該州縣隨巳賑助訖
(臣)詳細訪問兩迤之各府州縣秋收八九十分者
聖德如天
恩周邊徼感和召祥民登袵席(臣)惟有乘此豐收之際
(知嚴之益若私恩小惠尤無濟於事也謹將雲省近日皇上愼簡學使誠移風易俗之要道也)
(情形繕摺奏)
聞謹
奏
政寬則民慢慢則糾之以猛猛則民殘殘則施之以寬
寬以濟猛猛以濟寬政是以和此誠聖人千古不易之
名言也因爾寬嚴互施之語故再及之
雍正三年七月十三日雲南巡撫(臣)楊名時謹
奏請
皇上聖安
朕安今欲擢用爾為總督當勉盡厥職以副朕委任之
意
雍正四年四月二十日兵部尚書雲貴總督仍管
雲南巡撫事(臣)楊名時謹
奏為恭謝
天恩事竊(臣)於雍正三年十二月初二日具疏籲懇
聖慈鑒宥前愆仍准摺奏竦息待
命夙夜靡寧雍正四年三月二十九日接准部咨内開
二月初九日奉
旨楊名時既知過失懇切奏請仍准摺奏該部知道欽
此(臣)捧讀之下隨望
闕叩頭謝
恩伏念(臣)才疎識譾愆咎多端仰荷我
皇上寬宥矜全且復叠沛
隆施迥逾常格拊躬愧赧不知所報兹蒙
恩命准(臣)摺奏俾(臣)得於應行密陳之事恭請
指示凛奉遵循(臣)服念
聖慈唯有益加敬謹小心知非補過殫竭微忱以期副
君父造就裁成之
德意耳為此繕摺謹
奏
前因人有萋斐之言偶失於舒究耳今既辨白何罪之
有朕一時之誤從不文飾以自恕朕之素性如此不以
過為疚而以不能改為疚往事當釋然於中不必絲毫
介意鄂爾泰深知朕心到滇之日爾其詢之
同日又
奏該(臣)查得滇省春杪夏初連得雨澤四月中旬雨
尤均遍霑足各郡豆麥雖未全報收成分數然詳
加訪問大約可望七八分至五月初皆可登場迤
東之臨安元江開化等府迤西之永昌蒙化景東
等府天時本暖又得早雨秧苗已多栽插去年因
秋雨過多秋熟祇及七分是以大理楚雄臨安開
化等郡兵多之處米價俱比往年稍貴省城兵民
所聚價值頗昂每一京石約一兩三四錢餘(臣)等
令各處將倉米減價糶賣俟秋冬買補還倉目前
之價可不至日昂矣至於水利堤防各已依時濬
築報竣奸棍刁徒嚴飭稽察鹽法厰務隨宜酌劑
總督事撫(臣)鄂爾泰到任將巳三月於吏治邊情
悉心整飭辦理(臣)因在滇日久每晤面時以平日
所知所見隨事逐為論說撫(臣)鄂爾泰係肯刻苦
有見解之人亦咨謀詳愼務期於事情妥協(臣)等
二人俱各凛遵
皇上兩省地方緊要著和衷同商辦理之
諭旨實心任職虚心受言平心察理小心防弊庶幾相
濟相資於政治民生均有裨益上副
聖主厪念邊方
訓廸臣工至意謹
奏
汝二人皆公清自矢之臣自必同道相濟有水乳之合
朕覽奏深為嘉悦鄂爾泰乃斯時封疆大吏中卓異之
品互相推誠砥礪共敷治理可也
雍正四年六月初九日兵部尚書雲貴總督仍管
雲南廵撫事(臣)楊名時謹
奏為冒陳鄙見仰祈
聖明垂鑒事竊(臣)在滇於今五載有餘與督(臣)高其倬
共事三年有餘(臣)服其公勤清愼沖雅不伐自愧
不及其綜理之才今管總督事撫(臣)鄂爾泰到任
將及五月(臣)見其安心喫苦竭力辦事咨訪籌度
愼密周詳皆有重始善終之慮斯二臣者其善人
君子之倫乎與之處者内有以檢飭身心外有以
諏謀政事交資互益德可進而業可修(臣)於仕途
中僅見其人輙不禁攄陳胸臆於
君父之前藩司常德壽臬司江芑等俱和衷師濟雍雍
肅肅氣象甚嘉伏惟
聖鑒謹
奏
鄂爾泰高其倬之才之守不待爾奏朕知之久矣諸王
大臣中朕所深許者怡親王鄂爾泰高其倬三人也卿
等克傚此三人居心行政方不負朕信任之重常德壽
以滿洲人材而論可謂庸中佼佼者江芑中材耳不失
為老成人
雍正四年九月初四日兵部尚書雲貴總督仍管
雲南廵撫事(臣)楊名時謹
奏為恭報雨暘時若秋成豐稔事(臣)查雲南入七八
月以來雨澤調勻自省城至兩迤各府俱各相同
偶有一二當山水之衝龍陣冰雹所過及生秋蟲
或傷一叚或數村少者數畝數十畝多者一二百
畝當經該州縣一面詳報一面即動倉穀逐戶賑
恤不致失所又滇中民夷多食蕎者今年之蕎大
勝去歲民間最得其接濟之益是以目下米價比
前漸次平減中秋後得溥霑雨澤秋分後亦晴雨
得宜晚稻蕎麥咸得滋潤時和物遂婦子恬熙目
前刈割過半各處收成九分十分者居十之八此
外唯楚雄姚安二府屬稍次於他處然亦有八分
收成俟場功陸續告竣(臣)等誡諭各該有司勸民
加謹蓋藏急公清課並飭有司買備倉儲以裕軍
糈民食仰副
皇上厪念邊方痌瘝懷保至意謹
奏
雲省有卿等居綱紀之任正已率屬以敷布德化自必
感召
天和捷如桴鼓朕殊為滇民欣慶之至儲蓄乃第一要務
在邊境尤當加意講求朕願觀成效焉
同日又
奏為恭奏接奉
諭旨日期併陳謝悃事雍正四年八月十七日(臣)於監
臨場内接准吏部咨為欽奉
上諭事等因到(臣臣)伏讀
上諭敬繹
(人非聖賢孰能無過改之為貴何以慚為慈鑒臣不勝慚懼竦仄之至謹)
奏
朕因欲汝洞悉朕之居心故走筆而諭不覺言之纚迤
而繁也
同日又
奏為恭繳
硃批奏摺事(臣)蒙
聖恩准(臣)仍具奏摺隨繕摺恭謝奉
硃批開諭仰見
聖度如天明並日月稽之典籍自堯舜禹湯文武而下
未多見也凡在
天光離照之内者雖蒙被瑕垢不待湔濯而皎然完白
益得勉為全人(臣)敢不殫竭愚衷以期仰酬
至德勉副
至教又(臣)另摺
奏撫(臣)鄂爾泰為人肯刻苦有見解與(臣)和衷辧理
等情蒙
奏
凡理勝於辭謂之忠辭勝於理謂之佞宣聖惡佞之言
蓋緣季路口給禦人之失而發後世俗儒至理屈辭窮
箝口結舌而或以佞詆人以不佞自解不特昧已之良
抑且離經叛道為名教罪人誠不可與論洙泗之學也
且尼山又云君子不以人廢言詎因己之理屈遂併人
言而棄之可乎覽卿此奏思及前諭故引而伸之朕豈
好辯哉乃不得已也指迷之論卿當熟讀以增識見
古有君臣契合而虚懷論道者往復駁詰必求合乎至
當而後已朕每於史冊中睹其流風餘韻不禁為之嚮
慕焉今我君臣萬里談心寧非人間樂事乎
雍正四年十二月十八日吏部尚書以總督管理
雲南巡撫事務(臣)楊名時謹
奏為恭謝
天恩事(臣)衙門齎摺承差回滇捧到
皇上賜(臣)
御書魏徵十思疏一卷(臣)恭設香案望
闕叩頭謝
恩祇領盥手捧擎歛容瞻曯仰見
龍文璀璨
鳳藻騫騰
揮毫煥雲漢之章
振腕挾風雷之勢神隨機運法與心融於遊藝而揭
箴銘
睿思宏遠因選言而垂法戒
宸翰昭回唯
天縱乃兼擅乎多能抑好學斯倍臻乎神妙(臣)叨蒙
寵錫沾被
恩榮朝夕常懸恍覲
光華於
紫極對揚時凛儼承
提命於
彤廷(臣)不勝感激曕依之至為此繕摺陳
謝謹
奏
觀爾於講論文字之章奏便覺精神煥發殊不思吏治
乃一篇眞文章也若徒務紙上空言而於致君澤民毫
無實濟聖門之所謂學豈若是歟失之毫釐謬以千里
不可不審也
同日又
奏為恭報地方情形事(臣)查滇南於冬至前數日省
城得雪半寸許各州縣報得雪二三寸不等可卜
來年豐稔蟲不為災前蒙
硃批諭旨蓄積乃第一要務在邊境尤當加意講求欽
此(臣)飭各官趁此豐收發價平買米穀務令倉儲
奏
覽
雍正五年正月二十五日吏部尚書以總督管理
雲南巡撫事務(臣)楊名時謹
奏為凛奉
嚴綸瀝陳下悃事(臣)接准部咨内開内閣交出戶部議
覆(臣)為滇省未完鹽課一本奉有
諭旨(臣)伏讀之下慚惶悚懼寢處靡寧伏念(臣)才識譾
劣遇事每多不諳兹因清查鹽課具本緣此項欠
課經前督(臣)高其倬於查參事案内審明摺
奏於雍正二年十月内咨行在案迨承追鹽課二年
密批諭旨遂爾照案載入本中此實(臣)迷謬所致非敢
高深於萬一也(臣)謹
奏
覽
雍正五年閏三月初八日吏部尚書以總督管理
雲南廵撫事務(臣)楊名時謹
奏為欽奉
上諭事(臣)准吏部咨開奉
旨雲南巡撫員缺著湖南布政使朱綱補授朱綱到任
後楊名時起身來京欽此咨移到(臣臣)聞
命之下不勝欣躍望
闕叩頭謝
恩竊(臣)忝任封疆去京萬里我
皇上御極之初恭疏陳請入
覲未蒙
俞允幸今年十月
闕行禮今欽奉
諭旨令(臣)俟新任撫(臣)朱綱到任後來京(臣)計瞻
五雲覲
光志切謹繕摺恭謝
天恩伏乞
睿鑒謹
奏
一切事務明白之後自然來面朕也
同日又
奏為奏
聞事督(臣)鄂爾泰恭傳
聖諭令(臣)等委員送陳時夏母親至蘇州伊家内亦為
之照料妥協無令其母繫念又
諭起身日期一聽其母之便在路隨意歇息行走不必
因乘驛定限欽此仰見我
皇上曲體臣下將母之情愛護安全備極周至
聖主教孝作忠肫摯若此為臣子者當何以酬答
高深(臣)等謹已資送盤纏照管啟行之事於三月十九
日陳時夏母親巳自省城登程赴蘇州差委昆明
縣縣丞張浩同陳時夏之子陳萬里一路小心照
料務俾高年適意陳時夏之母叨沐
殊恩洵屬人生希有之遇縉紳莫不羡榮緣遵
旨辦理事件理合奏
聞謹
奏
朕加恩於陳時夏之母不過推屋烏之愛耳初未嘗思
及縉紳盡羨以為奇榮也若因賞一人咸以為榮而懷
感則罰一人必咸以為辱而懷怨此即黨比惡習朕正
欲力行滌除爾乃宿學舊臣何亦出此鄙陋之言耶朕
於一切事惟以眞誠接對天下臣民胸中從不少存絲
毫沽名避謗之心
上蒼可鑒朕既擢用陳時夏欲其宣力以報朝廷自不忍
令伊垂白之母暌違數千里外兩相懸切前據陳時夏
面奏願迎飬任所朕准其請又豈忍令八旬老嫗間關
䟦涉不獲安全是以諭爾等周旋照顧此朕之本意今
閱汝奏生出無限文章殊為畫蛇添足翻使朕有遺憾
前舉之心且將來施恩於臣下更不得不大費一番躊
蹰也特諭
同日又
奏為
聖誨嚴明(臣)心凛惕恭鳴謝悃懇祈
睿鑒事(臣)蒙
恩賜
御書魏徵十思䟽具摺恭
謝(臣)家人於三月十五日齎捧回滇欽奉
硃批跪讀之下心骨俱悚恍如面對
天顔親聆
誡飭言言痛切字字深警雖晨鐘醒寐遒鐸發蒙未足
為喻也自此於致君澤民之道務期勤求熟講雖
庸材下質不足與於
聖學高深而服膺
至教之餘漸知向往獲免罪戾莫非我
皇上矜宥生成提撕警覺之所致也(臣)不勝感激懇切
之至謹具摺恭謝
聖恩伏乞
皇上俯垂
慈照謹
奏
此奏若出於至誠所謂失之東隅收之桑榆未為晚也
否則仍屬無益耳將此數摺批諭與鄂爾泰看
雍正五年閏三月二十一日吏部尚書以總督管
理雲南巡撫事務(臣)楊名時謹
奏為凛奉
嚴綸(臣)心警惕恭陳忱悃仰祈
睿慈垂鑒事竊(臣)因滇省未完鹽課照前督(臣)高其倬
咨開
硃批原案具
題奉
旨交部嚴察議奏(臣)准到部咨隨繕摺陳
奏閏三月十五日(臣)標齎摺把總回滇(臣)啓匣敬讀
硃批訓諭嚴切(臣)不勝悚惶慚懼伏念(臣)一介庸迂蒙
聖祖仁皇帝由詞林歴擢至滇撫抵任二載恭遇我
雲霄捫衷自省雖捐糜頂踵詎能酬報萬一唯有矢公
君父之前者我
於
當陽之
離照也伏惟
聖諭嚴明諄切無非
矜全覺悟之至意(臣)雖昆蟲草木亦當聞雷聲而啓蟄
皇上不倦之教思
生成之大德已爾(臣)不勝懇切依戀之至恭繕摺陳
謝伏乞
睿鑒謹
奏
非朕樂為苛細也因爾等之春秋每於字句中寓褒貶
之義朕故於爾之章奏留意剖析而不少略焉若因鑒
照精嚴不得逞其伎倆遂生怨尤則悖逆之罪更不可
逭矣
雍正五年六月十七日署理雲南巡撫(臣)楊名時
謹
奏為恭報夏熟收成豐稔秧苗栽插普遍仰慰
聖懷事(臣)查滇省兩迤諸郡春夏以來晴雨調和豆麥
俱獲豐收雖分數略有參差大約不出八分九分
亦有滿收之處又據各府報稱四五月甘霖屢沛
禾苗早得栽插高原坡阪處處都遍秋成豐穰可
期山地所種之蕎麥時得雨潤自六月杪以至七
奏
覽奏為汝抱愧良多
同日又
奏為恭報辦理銅鹽課項仰祈
於鹽務甚為明晰操守廉潔可稱盡職之員銀銅
二厰(臣)自康熙六十年正月到廵撫任後見銀厰
自五十八九年約各缺額課三萬數千餘兩銅厰
節年缺課銀二萬五千一百八十兩係(臣)整飭鹽
旨查奏銅斤案内
奏明每年可辧獲銅一百餘萬斤約可獲息銀二萬
聞伏乞
睿鑒(臣)謹
奏
披閱之間&KR1138;謾盈紙殊無忸怩不解具何等面皮也
雍正五年九月二十日署理雲南巡撫(臣)楊名時
謹
奏為滇省秋成豐稔仰慰
聖懷事欽惟我
皇上
仁育萬方
孝先天下
耕耤重農自九州以及邊徼莫不奉行恐後兹當萬
寶告成之日慶集豐穰東西兩迤各郡高原下隰
百穀齊登為數年來所罕見又䨇穗兩岐及三穗
四穗者生於耤田民田自省城及大理永昌諸郡
相接詳報而臨安府建水州已經收穫之禾其根
復生苗吐穗結實竟得兩熟尤為從來未有八月
以至霜降節中天氣晴明場功計日可畢皆我
皇上敬
天勤民召和錫福之所致也理合繕摺奏
聞(臣)謹
奏
感召
天和非朕薄德可幾實由鄂爾泰忠誠昭格之所致也
同日又
奏為欽承
聖誨開諭微(臣)感激難名恭陳謝悃懇祈
睿鑒事竊(臣)前具摺
奏謝
恩賜
皇上硃批此奏若出於至誠所謂失之東隅收之桑榆
未為晚也否則仍屬無益耳將此數摺批諭與鄂爾
泰看欽此(臣)捧讀叩頭仰見我
皇上天地父母之心諄誠剴切勸勉誡飭所以望(臣)者
至矣(臣)即甘於暴棄亦何忍自外
天顔自必難逃
聖鑒(臣)惟有凛佩
綸言時時存省以期克副
至教於萬一耳所有數摺巳遵
旨敬捧與鄂爾泰恭閱再(臣)前次奏摺係交齎奏銷鹽
將
御批之摺由兵部轉發於九月十五日到(臣)理合一併
奏明(臣)謹
奏
覽
同日又
奏為瀝陳下悃仰籲
聖慈垂鑒事竊(臣)摺
奏劉業長盡心鹽務稽察周詳張允隨調劑厰務弊
除課裕奉
硃批恐未必如楊名時所薦之科甲中人物欽此(臣)捧
讀之下不勝悚懼念(臣)賦性迂拙平日寡交凜遵
敢分别出身有心異視每見科甲中頗多匪流異
途中不少才俊我
皇上因材器使立賢無方何嘗有分門别類之見即如
近代先儒無過程朱程子不應科目朱子論科舉
額然經理無能計出至拙至下若李衞於辦理鹽
天聽伏乞
聖慈照察(臣)不勝屏營戰慄之至(臣)謹
奏
覽
硃批諭旨卷三
