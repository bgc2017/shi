欽定四庫全書
硃批諭旨卷四十七
硃批呂耀曾奏摺
雍正六年三月初一日四川按察使(臣)呂耀曾謹
奏為恭謝
天恩事竊(臣)猥以菲材荷蒙
皇上洪恩格外擢用由道府歴陞今職於雍正六年二
月十八日到四川按察使任所有微(臣)謝悃已詳
請撫(臣)憲德代
題本日署按察司建昌道(臣)劉應鼎交下
御製九日宴賞柏梁古體墨刻到(臣)隨恭設香案望
闕叩頭祗領跪捧展讀仰見
皇上龍章炳煥
聖藻輝煌喜起同風賡歌應律洵屬太平盛事(臣)幸際
昌期得邀
寵錫惟恭敬珍藏奉為至寳理合具摺叩謝
天恩謹
奏
覽
爾之老成謹慎朕所稔悉但恐蹈柔善依違黨援徇庇
之習須事事秉公直循天理而無絲毫瞻顧回護之心
方為不負朕之任用也勉之
雍正七年二月十六日四川按察使(臣)呂耀曾謹
奏爲遵
旨摺奏事(臣)蒙
皇上洪恩給假回籍雍正六年九月二十五日在西安
府接京報一封内開怡親王大學士張廷玉奉
上諭各省藩臬有准其具摺奏事者亦有本人未曾奏
請具摺朕遂未曾降旨者今思藩臬乃地方大員應
准其各就所聞所見具摺陳奏且即此可以觀其人
之居心辦事爾等可即寄信與四川按察使呂耀曾
伊若有陳奏事件初次具摺差人交門上奏事人轉
奏嗣後從何處轉奏朕再降諭旨可也欽此遵
旨寄信前來(臣)叩頭謝
聖澤兼訪問各官奉行之善否二十七日至綿州聞御
史吳鳴虞朝令夕更語多游移縱容家人生事招
欺隱理合具摺密
奏至四川通省仰賴
刁誣察吏安民以報我
皇上高厚之恩於萬一至嗣後奏摺應交何處轉奏伏
候
皇上諭旨欽遵奉行謹
奏
嗣後奏摺交大學士蔣廷錫轉奏
同日又
奏為遵
旨條陳事竊思東南為財賦之地而江浙兩省積欠或
至數十萬負逋或至二十年豈盡經徵各官惰廢
之故盖繁劇之區庶務雜遝而縣令不能兼顧也
欽惟我
皇上睿慮周詳於蘇松等郡分縣治理誠已區畫盡善
縣丞印果三年内全完者即陞正印如徵不及數
正印官罰俸一年者縣丞則降一級欠至三分者
革職如此則進身有階既生其鼓舞向上之心而
處分綦嚴自不肯以經徵之分數供正印之侵那
矣再查直省地方有要缺中缺簡缺我
敕各省督撫將該管地方分作要中簡三等預為
奏明如遇要缺則於中簡之中擇才守兼優者一面
人員補用一轉移間可為地方收得人之效(臣)蒙
銜陞轉於地方實有裨益(臣)冒昧條陳不勝戰慄
惶悚之至謹
奏
至如陞銜留任之說更屬迂謬久任之益雖三尺之童
亦皆知之若不因懸缺待人奚必止限三年須知一切
陞調皆出於不得巳而然汝可謂不諒朝廷用人之苦
即&KR0556;汝一人而論若川臬得人又豈忍奪情特命爾在
任守制耶大員缺出不得不挨次陞補設將保薦之員
俱以陞銜留任三年則此間大員要缺更將何人陞授
所以云此論乃不通可笑之見也
此諭非因嗔責而發不必驚懼朕不辭勞煩諄諄訓諭
之意不過欲開拓汝之心胸兼亦令汝知朕用心之苦
也向後如有陳奏不必過慮忌諱所奏是自當見之施
行所奏非接朕訓諭亦可增長識見有益無損也將此
批諭與憲德趙弘恩看
雍正七年六月二十二日署理四川布政使印務
按察使(臣)呂耀曾謹
奏為恭謝
天恩事雍正七年五月十九日奉
旨湖北廵撫印務著四川布政司趙弘恩前往署理四
川布政司印務著按察司呂耀曾署理欽此隨恭設
香案九叩謝
恩伏思(臣)一介庸愚荷蒙我
皇上隆恩不次擢用歷陞四川按察使又奉
旨在任守制今復蒙
聖恩著(臣)署理藩篆聞
命自天益深感戴於雍正七年五月二十二日接准前
司(臣)趙弘恩移交印信祗受視事一切應行事宜
(臣)現在徹底清查次第舉行惟有益加勉勵恪供
職守以仰報我
皇上高厚隆恩於萬一除詳請撫臣代
題恭謝
天恩外理合繕摺奏
謝謹
奏
矢志誠懇甚好勉之又勉可也
同日又
奏為敬陳管見事竊查直隸各州其地方較之各縣
諒必稍繁現在本管錢榖刑名賴其徵比審理而
又責之以董率所屬各縣綜理其刑名錢榖考課
其賢否勤惰即才能諳練之員亦恐有不能兼顧
之處況府屬州縣多者不過十餘處少者或僅五
六處或僅三四處今直隸一州其所轄之縣竟有
多至五六處者他省(臣)不敢知川省潼川州所屬
有射洪鹽亭中江蓬溪遂寧而又加以歸併安岳
之樂至並本管潼川州一切事件較之中等之府
尤屬繁冗州牧一身勢未能彼此兼顧以(臣)愚見
似應仰請
聖恩勅下督撫將潼川州改設知府一員統轄所屬七
處潼川即改作附郭之縣再設經歴一員如此則
地方似有裨益矣是否可行伏祈
睿鑒謹
奏
總在得人何必易州為府耶殊非急務
所奏江西苧布一摺交部察奏
硃批諭旨卷四十七
