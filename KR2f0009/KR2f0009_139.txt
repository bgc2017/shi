欽定四庫全書
硃批諭旨卷一百三十九
硃批宋筠奏摺
雍正六年八月二十四日巡察山西等處戶科掌
印給事中(臣)宋筠謹
奏為據實陳明仰祈
睿鑒事竊(臣)欽承
簡命巡察全晉於本年六月二十四日入境自省城太
原府陽曲縣起備查(臣)所應行切要事件及經過
州縣地方凡有見聞不敢稍為瞻徇隠匿敬為我
皇上一一陳之
一既富方榖養而後教謹飭學校建立農壇仰見
我
皇上崇儒重農之至意司其事者於學宫當時加灑掃
六打掃潔淨勤謹將事(臣)即面加誇奬又按行稷
山縣入學查視該教諭武良弼不特灑掃不及甚
至神位欹側雜以他物(臣)即面飭整頓至於農壇
本宜建立郊外以便舉行耕耤之禮即如吉州鄉
寧縣建立城内者固已不知典禮之甚復如稷山
縣建立城外又或在西郊亦未協往昔諸侯東郊
一(臣)按行隰州地方有州學武生李彪在途喊冤
呈稱次子李除除於雍正元年十一月十九夜不
任董俊到任接緝限滿未獲其承緝不力之知州
李濓經前撫(臣)諾岷初參議處而護撫(臣)高成齡
袒護接緝之董俊並未續參今現任知州吳元鉽
由歴来各承緝衙門怠緩而護理撫(臣)高成齡不
行續參有以開之也應否指名查詰伏祈
睿鑒批示遵行
一(臣)巡查所至民有紛紛在途具呈(臣)收細閱多
屬戶婚田土構訟或有以印官陞遷降革離任未
經審結一槩註銷者亦有准而未審經年累月拖
延者更有印官闒茸批發捕衙審理不能令其悅
服者伏思捕衙職守卑微難於彈壓甚而不肖之
一山西地近邊境且多重山峻嶺風俗強悍(臣)恐
窮僻之處易於藏姦預飭各屬開明所部境内四
至何處平坦民居稠密何處險僻姦宄易藏俟(臣)
按臨日該縣面呈以便備細查詰及到沁水縣該
令面送四至内開東北由端氏集并固縣村至長
子縣界二百一十里俱從山澗中小路行走似宜
於固縣村設立塘汛防守又據南至莪圪梢山垣
曲界九十里山高路險村落鮮少似宜於中村集
設立塘汛防守等語(臣)訪查無異應否如其所陳
一驛馬為馳
印烙除同戈驛怙終不悛業經
題參
一煙墩礮臺計里設立分撥汛兵按汛防守前後
聯絡俾一處不致坍塌一刻不容或離誠弭盗安
民之良法也今有陽城縣知縣吳紹祚現在修理
未完經(臣)目擊本應參處但聞吳紹祚居官頗不
委靡紳衿畏服似應開以自新之路(臣)面加嚴飭
察其守汛勤惰武藝精疎分别奬勉除隰州尚莊
(臣)不時參革
一民壮專為捕盗而設所當選擇漢仗出衆技力
過人者充之晉省設立民壮多屬具文(臣)今所歴
之處將民壮中漢仗不堪武藝又未演習者均行
革退現令該管印官續選備具花名年貌籍貫并
一平遥縣地方遼闊民風刁薄諸務冗雜該縣令
李廷琯賦性柔懦聽訟寡斷非理繁治劇之才與
地方殊未相宜再大寧縣知縣鍾恒雖才具平常
而居官尚無乖張猶堪供職應否飭知撫臣調簡
一(臣)於八月十四日查及澤州訪得澤州地方頗
睿鑒
一奉差廵察於該管地方例應徧歷今(臣)所至之
若田疇豐稔歌舞報賽熙熙皥皥悉樂業於桑麻
里長二十里寬榖子葉皆黃萎而其穗仍然無恙
詢及居民始知於七月二十七日為冰雹所打幸
以上凡十條係(臣)入境以来所查境内實跡至於
全晉各府州縣尚多未經之處容(臣)次第巡查外
所有已聞已行者謹具摺備悉
奏報伏乞
皇上睿鑒施行謹
奏
所奏各條朕嘉悅覽之若果奏與行符乃山西闔省黎
庶之福亦汝之福朕之福也竭力勉為之不可徒以空
言悅朕耳目
雍正六年九月十三日巡察山西等處戶科掌印
給事中(臣)宋筠謹
奏為不避煩瑣隨所聞見無論巨細據實直陳仰祈
睿鑒事竊(臣)自任事以来將及三月所歷府州縣地方
三十餘處次第有所見聞理合彙摺敬為我
皇上陳之
一錢糧耗羡定議加一有三(臣)巡察所至之州縣
有加一四五加一七八以及加二者雖於加一三
之數較多而民俱相安並無怨聲惟稷山縣王夢
熊歷任四年一向耗羡竟至加二以外頗干物議
及聞山西特設巡察之員即為減去現今仍有加
一七八再襄垣縣現在引
題參合先據實奏
聞
一(臣)於八月二十五日廵視至屯留縣訪得該令
莫士桂聽斷無才懶惰性成諸事廢弛似此闒茸
一(臣)於九月初六日廵行至潞安府聞該府該同
知衙役狂妄自大肆行無忌如府皂頭郭姓廳快
頭楊姓倚恃官役又且身家富有開張店舖甚至
交通官府遂致經歷司盧熊曲意迎合為渠特出
告示禁約人民不許在彼騷擾作踐違者許其扭
禀重處伏思體統攸關名分不容僣越且命官尚
仰其鼻息則平日魚肉小民可知除該同知劉芳
璧於别案已被參革外其知府王景望難免失察
諭旨施行
一(臣)於九月初十日巡行平順縣始入其境即聞
該令居官汚穢民怨沸騰再行密訪知於各鄉充
置農官勒索銀兩到手方許充應發給民壮工食
俱不足數扣尅入已抑且賦性暴戾甚失官箴(臣)
抵潞安府該知府王景望亦備稱其居官民怨並
云即行揭報恐長刁民告訐之風且徵比錢糧易
起容徐徐專揭去之(臣)伏思該知府到任已及二
年既知穢蹟如何不行即去猶云徐圖未知當於
一(臣)巡行州縣每事必細加查訪乃知歴來學臣
供應陋規現在猶存每按考一次州縣出銀自數
十金至百餘金參差不等但既係歴來陋規似宜
睿鑒
一恭逢
聖明在上各該有司奉公守法者固多而因循玩愒偷
安旦夕相率成風者亦復不少如介休縣郝國義
被盜一事係雍正元年失竊縣官已經屢易而盗
未全獲贓未全追迨(臣)廵查至境告發批府將已
獲盜犯發落未獲之犯立案嚴緝又據署聞喜縣
詳明未結竊案内開於雍正二年聞喜縣被竊驛
馬二匹今已三年有餘案内竊賊尚未弋獲究處
觀此二案則上司之失察下屬之怠玩可知矣伏
矣
一(臣)於九月初九日收到太原府陽曲縣知縣孔
興宗及太原營參將周三竒申報學(臣)勵宗萬署
奏
一宣講鄉約乃化民善俗之根本(臣)將抵襄垣縣
在路有該縣民尚良德状告生員郭明璿於去年
三月初一日登講混訾(臣)即提原案查閱乃知郭
明璿曾與尚良德訐訟為仇見尚姓與聽乃講息
誣告以全良善一條將俗語衍講不無借公譏刺
而尚良德以為專意罵彼遂具詞控告已經潞安
奏
聞
以上八條就(臣)耳聞目見聊悉犬馬之鄙衷並不
敢矯情立異亦不敢邀譽和同但遵我
皇上無欺無隐之
諭旨求克稱乎廵察二字而己為此謹
奏
覽
雍正六年十一月二十二日廵察山西等處戶科
掌印給事中(臣)宋筠謹
奏為隨時随事據實奏
聞仰祈
睿鑒事竊(臣)於本年八月九月兩具摺
奏伏蒙我
皇上詳加
批諭諄切訓教俾(臣)有所遵循不至隕越(臣)縱蒙瞶敢
不殫竭愚誠益加奮勉謹將現在所見及現在未
敢遽行之事為我
皇上陳之
一九月十八日據臨汾縣詳稱有遊棍李宏假(臣)
家人并寫状人周立朝口稱監生結黨私立訪簿
民人等如遇此輩立拏送官以申法紀此係有干
(臣)之官聲者不敢匿不奏
聞
一郝國義告秦國興以義子盜竊及聞喜縣詳報
盜竊稷山號驛馬兩案濡遲累年不結經(臣)前摺
奏
聞奉
旨言之石麟看伊如何回覆密奏以聞今(臣)於入省之
時遵奉言之撫臣並不敢聲明曾有
訓旨兩次叩之以探其意據撫臣回答云此等事甚多
自須隨時隨事處分可也觀其應對如是則從前
奏明
一(臣)未至山西知地近邊&KR1522;又多崇山峻嶺慮易
藏姦於到任之後即行詳示廵查盜賊斷絶根株
嚴禁窩藏并通行牌飭各處所部地方凡汛兵鄉
地甲長捕役民壮人等於每月朔望具循環簿冊
呈送本管官司兼具不致擒拏不力不相協助及
隐縱窩線如有等弊願甘同罪互結存案各該管
官司亦各加結呈送各該管衙門及(臣)處以備考
察倘不遵守巧為遮飾或經發覺訪知官參吏處
自是以来各處盜竊報者紛紛似少從前隐諱之
弊至於盜賊竊發之處俟詳報到日(臣)自應批令
一(臣)廵行至霍州查點驛馬餧養殊不合式則其
平日怠惰驛站可知本應
題參但(臣)見該知州吳廷祚年力方壮又訪得居官
奏不敢寬縱
一(臣)廵查至襄陵縣聞前經告病之知縣吳世雍
久在牀褥未愈一切民事咸批發捕衙顧嘉諒代
合并奏
聞
一(臣)奉
翻告生員郭明璿一詞關係講約不敬不敢不收
一面發潞安府查覆一面具摺奏
聞仰蒙我
皇上硃批諭旨姦民駕詞誣告事小生員講約不敬罪
大作何處斷結案後具奏以聞欽此今據該府查覆
尚良德原係姦民好訟而生員郭明璿講約果係
不敬難逃
聖明洞鑒但詞涉生員事關庠序將原案咨送學臣作
何處分完結一并奏
聞迨至十一月初十日據學臣勵宗萬咨覆内開以事
關科臣批審之案未便越俎等因移咨推諉於(臣)
伏思(臣)無承審責任何敢擅為主張自干罪戾謹
不避嫌怨據實入
睿鑒
一(臣)巡行經過州縣凡有已經種秋麥之處麥根
俱為茂盛又十一月初二三等日在太原府遇雪
及過汾州府所屬州縣俱約有二三寸不等似與
一(臣)於十一月十八日廵查至永寧州接有蒲縣
知縣蕭藻詳揭吉州知州李琠十四欵(臣)細查所
面據實奏
聞
一(臣)廵查至臨縣見該令吳早不但賦性柔懦抑
以上九條除恪遵
諭旨奉行外更有所聞所見之處(臣)不敢稍為隐諱謹
繕摺具
奏伏祈
睿鑒施行謹
奏
嘉悅覽之堅守此志莫移更莫虚張聲勢多事務名
雍正七年二月十九日廵察山西等處戶科掌印
給事中(臣)宋筠謹
奏為随聞随見據實直陳伏惟
睿鑒事竊(臣)仰荷
天恩廵察三晉凡有聞見不敢隐匿已三次具摺奏
聞今(臣)廵察將及八月經過州縣已及十分之七更據
見聞所及敬為我
皇上陳之
一(臣)於十一月二十三日廵察至汾州府黃蘆嶺
地方係通秦省綏德州大路山峻人稀最為險要
舊設廵檢司一員帶領弓兵三十名在嶺防守廵
查後廵檢衙署傾圯因而移駐府城額設弓兵雖
云照舊撥守不過虚應故事(臣)查廵檢住居府城
一無執掌誠屬冗員若仍移駐黃蘆俾其廵防彈
壓行旅可保無虞似大有裨益謹具奏
聞
一(臣)於十一月二十九日廵察至汾州府石樓縣
及隰州永和縣交界查兩縣相去九十里路僻人
稀中間越一大嶺約十餘里乃兩縣交界之處其
中最易藏姦不可不設兵防守(臣)愚以為應於石
樓縣所屬之觧莊調石樓縣駐防兵三名防守於
永和縣所屬之趙家溝調永和縣駐防兵三名防
守庶姦宄竊發無所容身而交界之地彼此俱可
接應不致有互相推諉之弊謹具奏
聞
一(臣)於十二月十一日廵察至安邑縣運城地方
查運城為河東鹽池錢糧重地商賈輻輳五方雜
處之所城内僅一外委把總領兵三十名防守殊
不足以資彈壓(臣)愚以為似應設武弁一員添兵
聞
一(臣)於十二月十三日廵察至觧州地方中途遇
雪麥根潤澤觧蒲二處所屬地方有雪厚一尺者
有七八寸五六寸不等者(臣)經過城邑鄉村貢監
生員耆老小民無不来迎(臣)隨諭以時和年豐瑞
雪盈野皆我
皇上聖德至誠上格
天心所以致此爾等生當
堯舜之世俱要依
聖諭
上
聞
一(臣)於十二月十八日廵察至平陸縣據蒲州府
永濟縣知縣施奕簮詳稱該縣小李村農民崔效
林於本年十月十四日拾得高世津遺失布包一
箇内係金珠首飾為兒子下聘之物約值六七十
金效林不肯隐留俟高世津奔至尋覓問明件數
式樣俱各符合逐一點明交還高世津世津備禮
求收效林堅辭不受事屬罕見遠近稱揚等語(臣)
於二十一日由平陸往廵蒲州適取道小李村經
過崔效林之門村民向(臣)公舉良善(臣)親斟酒三
杯與效林飲之稱贊褒奬至於再三一時觀聽之
下人人說俱願學這樣好人等語(臣)因宣布
皇上德化勸伊等凛遵
聖諭
皇仁(臣)謹據實奏
聞
一(臣)於十二月二十三日巡察至蒲州府聞黃河
風陵一渡與潼關接壤乃陕西河南山西三省交
界之區(臣)因紆道往視渡口舊設巡檢一員弓兵
二十名及防河兵丁五名(臣)細細查點惟有巡檢
一員兵丁五人在渡口(臣)面問巡檢據云渡口衙
門久已傾頽巡檢在遠村十數里外居住聞(臣)已
入境在此迎候弓兵俱未帶到等語(臣)抵蒲州向
知府劉登庸言及據云此地巡檢已歸并陕西潼
員若仍留山西則應令在渡口住劄以便盤詰姦
宄(臣)因地方險要起見謹據實奏
聞
一(臣)於十二月二十六日巡察至蒲州聞所屬永
濟臨晉二縣民刁俗悍健訟抗糧實為晉省繁劇
難治地方(臣)見永濟縣令施奕簮辦事才鈍以之
莅事簡民醇之地似乎有餘以之理事繁民玩之
區實為不足又見臨晉縣令胡南藩賦性柔懦雖
行止初無乖張而理繁治劇實難勝任此二員若
令其久任巖邑不能除姦適足長姦急須調一小
聞
一國家教養兼設則學宫與農壇交重(臣)巡察三
晉已及十分之七惟平陽府知府樊錢倬膜視學
宫大成殿
聖像之上板將傾圯明倫堂已坍塌半間均未整理(臣)
壇俱在城内(臣)見撫臣自當言之合并奏
聞
一(臣)由蒲州驛路北回見沿途該府廳州縣無不
僕道路毫無利益且恐地方或有匪類窺此空隙
致生事端亦未可定(臣)不敢不密為奏
聞
一(臣)於雍正七年正月十五六七等日在絳縣垣
曲地方遇雪約有三四寸復於正月二十六日在
聞
一(臣)自蒲州北回察訪沿途州縣竊案有未報未
結者(臣)俱飭令速獲賊贓結案(臣)至沁州訪聞陞
任知州沈一葵衙署被盜一葵匿不通報及丁憂
知州管學宣抵任衙署亦復被盜學宣又匿不通
報兩知州衙内失事前後相隔二年可見盜風之
過地方察出者先行
奏報其餘俟(臣)陸續察出一一奏
聞
以上諸條係(臣)耳聞目見不敢隠匿為此具摺謹
奏
覽
雍正七年三月十二日巡察山西等處戶科掌印
給事中(臣)宋筠謹
奏(臣)蒙
天恩巡察全晉西南一帶地方行查已周於三月初八
日抵太原省會將前摺所奏之事應與撫臣言者
悉向撫臣言之矣所有晉省現在盜案及目見耳
聞之事臚列六條敬為我
皇上陳之
一(臣)於二月二十日以後連接河東道報文該道
衙門於二月初四日夜被盜同夜該蒲協副將衙
内被盜正月二十二日觧州知州衙内被盜二十
八日洪洞縣知縣衙内被盜二月二十八日據霍
州知州吳廷祚詳報該州於辛置莊地方同蒲州
捕役拏獲盜犯李添才等七名認明河東道及蒲
協副將洪洞縣贓物在案錄取各供現觧蒲州府
質審(臣)當即嚴飭該府令其嚴行訊問窮究盜夥
務絶根株以息盜風再大同總兵署内及平遥縣
驛丞署内俱各被盜(臣)以衙署失盜俱不敢輕縱
除一面嚴飭地方官速獲贓賊外面見撫臣諄切
言之(臣)謹據實奏
一(臣)至太原省會察訪前任參將今陞陕西漢中
副將陳美署内曾被盜刦隐匿不報并(臣)由蒲州
北回途中察出未報盜案二十三件俱逐一言之
一(臣)於三月初三日據石樓縣詳稱石樓倚山為
城學宫倉厫建設其頂傍城居民八十餘家下係
溪河一經大雨萬壑奔騰直衝城脚倉學民舍深
為可慮應於溪河左首開一枝河並於險要之處
築堤捍禦等語除該縣已詳撫臣應聽撫臣經理
一(臣)自蒲州北回點驗沿途驛馬惟平樂縣栢井
驛揀出疲瘦之馬二十三匹本應題參該署縣夀
陽令胡具體悉以肥壮者充補及查點夀陽驛馬
俱各臕壮無缺又聞該令居官尚屬小心謹慎(臣)
仰體
一(臣)自驛路南回經過州縣見各處所種秋麥青
葱茂密及抵太原等處地方見農人力作田野播
種春麥土膏滋潤初十十一兩日又得時雨五寸
合并奏
一(臣)廵察晉省西南等處地方見臨縣城垣東西
已坍蒲州府城垣四面坍塌甚多已向撫臣言之
并
奏
以上六條係(臣)耳聞目見理合繕摺奏
聞謹
奏
覽悉
雍正七年六月初四日巡察山西等處戶科掌印
給事中(臣)宋筠謹
奏為據實奏
聞事(臣)巡察全晉地方將己周遍又有耳聞目見之事
不敢隠匿敬為我
皇上陳之
一(臣)巡察至崞縣只有文職并未設有武官亦無
守城兵丁殊不足以資彈壓似應專設把總一員
撥鄰近營兵二十名防守又興縣僻處萬山之中
民俗頗悍盜竊時發實為要緊地方城内僅有外
聞
一(臣)巡察至應州訪出去任知州蕭綱於雍正四
年七月間署内失盜該州隠匿不報(臣)又查出雍
正三年以後不報盜案文水屯留襄垣長治平遥
一(臣)巡察至大同縣見該縣知縣陳世寳忠厚有
餘才識不足調一小邑猶堪供職大同附郭首邑
一(臣)巡察至神池縣所屬之八角堡與偏關縣所
屬之老營堡相去九十里係兩縣交界之區中間
嶺峻村稀最易藏姦不可不設兵防守(臣)愚以為
應於南泉地方調八角堡兵三名防守於鄧家山
地方調老營堡兵三名防守庶險要之地俱有接
聞
一晉省各處學宫農壇(臣)俱留心閱視邇來各處
一(臣)以姦民尚良德翻告生員郭明璿講約不敬
摺奏奉
硃批傳諭勵宗萬會同石麟完結可也(臣)即移文學臣
撫臣於五月二十二日接准咨覆内稱郭明璿身
列青衿宣讀
聖諭理應敬謹乃敢假土語罵人甚屬狂妄應杖一百
徒三年到配折責尚良德張大其詞疊控不休應
一三岔額設站馬三十匹係把總曹喜所管因鎮
臣調演礮車轉委把總袁遴署理查出内有缺額
疲瘦及有疾之馬九匹揭報驛道轉詳撫臣請參
并及(臣)處(臣)因尚未至其地親行查驗先移明撫
臣撫臣回咨應咨提鎮查明會參及(臣)廵至三岔
查閱缺額者已補足疲瘦者已臕壮有疾者已養
好(臣)又不敢因有揭在先過於嚴刻吹求已印烙
令其應差矣理合據實奏
一晉省大小竊案從前地方官槩不報明上司上
司亦不稽察以致盜風日熾竊發時聞(臣)到任後
多方查訪邇來報者紛紛似少從前隐諱之弊通
計(臣)廵察晉省一年報大小盜案者共一百零九
件已獲盜賊及按律問擬者共四十三件其報而
未結者(臣)現在行文嚴催陸續完結至不能依限
以上諸條(臣)聞見最確不敢欺隐理合繕摺奏
聞謹
奏
觀汝乃實心任事不負朕用之人也甚為嘉悅當務始
終如一莫移此志
雍正七年九月初一日巡察山西等處戶科掌印
給事中(臣)宋筠謹
奏為恭謝
天恩事竊(臣)以菲才仰荷
天恩畀以巡察重任夙夜兢兢㒺敢怠惰殫竭愚誠方
愧寸長未效乃蒙我
皇上天語褒嘉再留一年聞
命之下感激涕零伏念(臣)世受
國恩至為深厚(臣)雖不才願竭駑駘之力稍效涓埃
之報惟益加勉勵無欺無隐實心實力以仰報
高厚之恩於萬一耳所有微(臣)躬荷
天恩理合具摺奏
謝謹
奏
即不論國恩但據臣職官箴是非利害而言何一不當
加勉耶宜勉之又勉
同日又
奏為據實奏
聞事竊(臣)於閏七月初十日自太原出廵將及兩月經
過地方隨所見聞列為十條并六月内巡察嵐縣
地方一條敬為我
皇上陳之
一(臣)自六月初四日進摺之後隨巡至嵐縣地方
(臣)謹奏
聞
一墩臺設有汛兵所以稽查匪類弭盜安民如果
實心巡緝何患盜竊(臣)巡行各地方細加訪查聞
(臣)至之日羣候在汛(臣)去之後額設之兵只有一
半在汛者亦有白日在汛夜間歸去只留一二人
密查每至一汛各試武藝不使老弱濫充至各處
城守兵丁(臣)亦加訪問千把所轄十名中不無一
二名空糧之弊事關設汛分防似未便任其缺額
(臣)謹奏
聞
一郵地設立舖司逓送公文必須随到随行然後
文無遲滯事可限内完結(臣)沿途訪察見雖設有
遠出即交該地方官薄治并飭其不時稽查庶文
到即傳事件亦可依限早結(臣)謹
奏
一(臣)細訪盜竊繁多之故有州縣諱匿不報者亦
出示曉諭反覆開導令失事之家無復自行隐諱
並申飭各州縣官嚴禁胥吏捕役需索弊端(臣)廵
行一邑再密加訪察係州縣不報以諱盜題參如
吏役作弊查出重行處治庶盜風可以少息也
一(臣)於八月初七日廵察至沁州地方初八日應
祭
關帝三代之期(臣)思既至其地理應與祭祭後細閱
供物犧牲前後殿豕羊尚備供物則簡略之至矣
及初十日至沁源縣復加查訪僅有一豕一羊供
物更不問可知查祭祀之費每季例銷銀七兩八
錢有餘其中不無冐銷情弊再(臣)巡察晉省三與
文廟丁祭俱犧牲肥腯供物精潔及細細查訪惟(臣)
現在經過之處為然尋常多寡不齊豐嗇各異未
一(臣)巡察至榆次縣於郭家堡地方查出賭博一
起已交該縣嚴處又巡察至盂縣鷂騰崖地方於
賣燒餅魏姓之家見有十餘人聚賭(臣)面問魏姓
云賭博新例甚嚴爾等何不怕官答云官離此數
十里不得知道(臣)又問云衙役稽查如何答云送
他幾百文錢就可完事(臣)又問云地方鄉約出首
心查訪謹
奏
一(臣)巡察至遼州據嵐縣詳稱該縣文生邸拱珵
地方見各州縣教官老邁者居多精神不支何以
約束士子合并奏
聞
一(臣)巡察至潞城縣一入縣境訪聞該縣火耗頗
重差役下鄉催糧每戶索取錢文民以為苦及見
艱教諭張大塏年近八十兩人扶翼始能行走一
縣三官俱係年老恐難勝任(臣)謹奏
聞
一(臣)據清源縣詳稱被(臣)參劾疎縱兵丁之榆次
縣外委把總李會未奉部議攜眷回家經過該縣
堯城地方帶領榆次守城兵丁武俊耀趙興及伊
弟提督差官李斌全等口稱失盜將堯城安永興
店内之貴娃子等弔打李會遂面見該縣口稱被
盜該縣令逓呈詞又復親驗偷竊情形並無出入
蹤跡細訊貴娃子等口供並未偷盜伊物係李會
兄弟聲言失去衣服銀兩喝令兵丁將伊弔打令
其招認等語該縣令候詳再審李會忽稱原未失
物懇求免詳銷案等語揆此李會顯有私帶兵丁
嚇詐平民情弊(臣)巳據該縣詳文移咨撫臣提臣
聞
一(臣)聞潞安等處落地稅物甚多係知府委人收
管細察歷來相沿舊規當店每店一年稅銀十兩
五錢生鐵百斤稅銀一分熟鐵粗者百斤三分細
者六分麻子每石二分麻油百斤八分乾粉百斤
一錢二分故衣紬帛每件八釐布衣四釐白布每
箇稅錢三文麻一斤一文椽子一根一文每起一
聞
一晉省今歲雨暘時若年景豐收(臣)於閏七月初
十日自太原出巡經過徐溝太谷榆次夀陽盂縣
平定樂平和順遼州榆社武鄉沁州沁源襄垣潞
城黎城平順壷關等處見沿途禾稼成熟有收穫
在場者有尚未收穫者惟平定一州係山田六月
以上十一條係(臣)耳聞目見不敢隐匿理合繕摺
奏
聞謹
奏
覽
雍正七年十一月二十一日巡察山西等處戶科
掌印給事中(臣)宋筠謹
奏為恭謝
天恩事本年十一月二十日(臣)巡察至汾陽縣地方准
撫臣轉行吏部咨文本月初三日奉
旨山西按察使員缺著山西巡察宋筠補授山西巡察
事務著侍讀勵宗萬管理欽此聞
命自天感激無地(臣)随恭設香案望
闕叩首謝
恩竊念(臣)以菲才蒙
皇上不次擢用由翰林拔置垣中復由垣中
特簡巡察殫竭愚誠毫無報稱今又蒙
隆恩畀以全晉刑名重任(臣)何人斯屢受
寵眷至深至渥唯有益加黽勉實心任事以仰報
鴻恩於萬一耳(臣)即於二十四日回太原府將巡察印
信恭送學(臣)勵宗萬(臣)到任後照例懇撫臣代(臣)
叩謝外(臣)謹具摺恭謝
天恩并將(臣)巡察任内所聞所見事宜一併奏
聞謹
奏
好勉之勉之觀汝非汝兄宋致負君辱祖者比當竭力
黽勉莫移初志以繼續汝先人之美可也
同日又
奏為據實陳奏事(臣)於十月二十七日復抵太原恭
祝
萬夀將(臣)前摺奏之事應與撫臣言者言之撫臣應與
學臣言者言之學臣於十一月初五日出巡汾州
一帶地方所有九月十月以来耳聞目見事宜敬
為我
皇上陳之
一(臣)巡察至澤州府聞該府素多邪教(臣)嚴飭該
地方官及鄉保人等不時稽查及查至攔車一驛
離府六十里在太行山上係晉豫交界險阻之區
最為緊要前因姦徒聚衆為匪特設同知一員駐
劄其地彈壓甚覺有益乃該同知顧開陸自去歲
七月間抵任至今一載有餘尚在府城居住並未
搬移亦不急修衙署揆之設官彈壓之意殊不相
奏
一名山載在祀典樵採宜禁九月初三日據趙城
縣詳稱霍山中鎮廟東古栢一株被賊偷伐廟南
一株又被鄉民燒燬等情已批該縣勒緝賊贓并
飭其不時稽查又於十一月初六日據五臺縣詳
稱五臺山臺懷村民郭玉成等店内窩留伐樹賊
人趙之樞等搜獲伐樹斧鋸賊人鼠竄等語(臣)即
批行嚴緝將來(臣)至太原嘱撫臣嚴出告示以禁
奏
一(臣)巡察至平陽府臨汾縣地方聞該知縣徐三
俊催科得法居心尚慈惟約束衙役不嚴捕役作
弊往往養竊盜在家為害地方(臣)將捕役重行責
奏
一(臣)訪聞山西落地稅甚多潞澤二府更甚陵川
一邑僻處山中向無額稅今年五月新行添出百
姓頗以為苦又(臣)巡至垣曲絳縣交界地方名横
等民多怨言係(臣)親見不敢隐匿
一(臣)巡察至霍州據靈石縣詳稱十月初一日文
生鄭纘武出首民人耿義成逆母出妻窩賭打架
及至審問乃因錢債細事起見該縣將耿義成薄
聞
一(臣)巡察至陽城縣據夏縣詳稱九月初三日在
縣屬之陳村廟内盤獲卦子楊守立等四家男婦
二十名口攜帶馬騾游走訊問伊等供係臨晉縣
人原想出門走馬賣觧求些衣食恐路上難行前
後分走晚宿野廟雖未犯事既經盤獲不便聽其
游走業將楊守立等逓回臨晉安插等情(臣)即嚴
聞
一(臣)於九月二十二日巡至沁水縣地方遇雪二
寸於十月初六日至襄垣縣地方遇雪二寸澤州
平陽所屬地方多種秋麥麥根俱為滋潤(臣)見小
一(臣)巡察至太原縣據靈石縣仁義驛驛丞胡楷
禀稱岳陽縣家人劉姓在驛餧養馬匹扣尅馬料
開場窩賭私騎驛馬等情(臣)一面嚴飭平陽府查
報一面照會驛道查明移覆再通省驛馬近來俱
無缺額疲瘦等弊(臣)每到一處細加查驗其中稍
有臕欠者必令加意餧養務期肥壮間有一二齒
實屬可嘉
老不堪驅策者亦令更換奏
聞
一晉省民壮(臣)每到之處親行考驗其中或有年
老及技藝不堪者(臣)即行革退另募精壮者頂補
該州縣稍有懈弛不行操演者(臣)必嚴行申飭近
來武藝頗有可觀再(臣)於今歲春初曾通行各屬
於道旁栽插柳枝除山麓多石難種外其餘平坦
聞
一自(臣)巡察以来一年零六個月凡各州縣大小
竊案俱令通報計共二百四十三件已結者七十
一件未結者五十三件未獲賊未結案者一百十
九件(臣)現在逐一查明造冊交送新任巡察管理
(臣)抵臬司之任自當不時嚴催并
奏
以上十條(臣)耳聞目見不敢隐匿理合繕摺奏
聞謹
奏
嘉悅覽焉臬司為守土之官執掌全省刑名莫稍移易
今日此心此行更宜竭力加勉
雍正七年十二月十一日山西按察使(臣)宋筠謹
奏為
聖德光天卿雲疊呈上瑞敬攄賀悃仰祈
睿鑒事竊(臣)蒙
皇上天恩畀任晉臬於本年十一月二十九日受事後
見保德州詳報慶雲正在具摺恭賀間復於十二
月初八日接臨晉縣申稱本年十二月初一日慶
雲捧日五色繽紛霞光萬道呈輝耀彩與闔邑紳
士軍民群集縣庭歡呼鼓舞咸稱
聖世嘉徵小民今日欣逢仰荷
皇恩福慶等因前来(臣)曷勝踴躍歡欣之至除詳報撫
臣外恭摺肅攄賀悃仰祈
皇上睿鑒又(臣)於十一月二十二日自汾陽回太原府
連日遇雪經過地方俱約有三四寸抵任之後各
屬俱報得雪自二寸至五寸不等合并奏
聞再(臣)新任晉臬地方事宜應否准(臣)摺奏及應向何
處轉奏(臣)不敢冒昧伏候
諭旨遵行謹
奏
覽奏欣悅已有諭旨批發蔣泂奏摺内矣
雍正八年正月二十六日山西按察使(臣)宋筠謹
奏為恭報晉省瑞雪普霑事本年正月十六日太原
府地方自辰時至亥時瑞雪繽紛微風不作得雪
一尺二三寸旋據各屬報到或稱一尺有餘或稱
九寸八寸以及六七寸四五寸不等合省普被地
畝滋潤凡屬官民莫不仰戴
聖主恩膏歡呼抃舞(臣)目覩地方情形曷勝額手理合
具摺奏
聞謹
奏
但勉吏治精勤刑罰平允則
上天之垂賜嘉應可企踵而待也
雍正八年三月十七日山西按察使(臣)宋筠謹
奏為遵
旨回奏事雍正八年二月十七日撫(臣)石麟傳示奉到
硃批諭旨(臣)跪讀之下仰見
睿鑒精詳訓示明切竊(臣)前奉
命巡察晉省地方凡山村僻壤俱經巡歴奬勸淳良稽
查姦宄今復荷
天恩畀以臬司重任敢不益加黽勉時時留心訪究現
在密飭屬員實力稽查并時差親信謹慎之人細
為偵緝設有訪聞自一一密拏嚴究斷不使姦匪
倖逃
國法以冀仰副我
皇上惠愛善良寧謐地方之至意所有恭聞
訓旨緣由理合具摺回
奏仰祈
睿鑒謹
奏
留心為之毋忽
同日又
奏為恭報晉省雨澤普被事竊山右地方於本年三
月初五十一等日太原府地方得雨約三四寸嗣
復據各屬報稱得雨三四寸以及五六寸不等雖
日期不一而無不霑被實屬及時之施現在四野
芃芃二麥茂盛理合具摺奏
聞謹
奏
深慰朕懷
雍正八年四月二十四日山西按察使(臣)宋筠謹
奏為恭報雨澤霑足事竊晉省地方於四月十二及
十七十八等日據各府州縣紛紛報稱得雨或云
霑足或云深透二十日戍時起至二十一日午時
太原府省城得雨一尺有餘旋據各屬又陸續報
到俱於是日得雨七八九寸不等通省雨澤優渥
現在二麥盈野固甚蕃滋秋苗初生亦俱茂盛萬
姓感戴
聖澤歡聲載道所有晉省復得透雨日期理合具摺奏
聞謹
奏
覽
益當黽勉吏治詳慎刑名不可絲毫縱肆怠忽
雍正八年八月二十日山西按察使(臣)宋筠謹
奏為據實陳奏事竊(臣)蒙
皇上厚恩由巡察
特簡臬司今已莅任八月惟期殫竭愚誠實心任事以
報
隆恩所有(臣)見聞確據之事四條並地方事宜三條不
敢隐匿密行陳
奏伏祈
皇上聖明鑒察
一管理巡察翰林院侍讀(臣)勵宗萬莅任以来甫
抵太原令陽曲縣多備執事人役伺候日需五六
十人皆陽曲縣墊給食物又令買好騾三頭其價
值十五六金十七八金不等每頭僅發潮銀十二
兩餘皆該縣墊出又平定州知州安克寬向(臣)告
言兩次勒借銀二百兩日来出巡廣帶人役所騎
驛馬至二十餘匹之多又從陽曲縣起行即帶轎
夫十二名摃夫二名前往任其沿途索擡舁價值
聞
一晉省河東所屬一帶地方俱係緊要之區且民
刁難治必得精明強幹道員為之彈壓庶於地方
有益(臣)見河東道臣潘宏裔居心仁慈為人長厚
聞
一晉省觧刑部官吏飯銀二千兩係公用項内開
銷者(臣)抵任以後細加訪察於此二千兩之外又
每一州縣各私出銀十兩統計全省一十六州八
十九縣共銀一千零五十兩交付提塘運送部内
聞
一七月十四日護軍統領(臣)海爾吉到晉撫臣率
領司道赴郭外公所恭請
聖安海爾吉宣過撫臣管束滿兵不嚴之
旨十五日(臣)同藩司蔣洞驛道孟孫繩齊集撫臣官&KR0550;
候撫臣傳進講話蔣洞忽袖中出一小札云撫臣
約束滿兵不嚴一事我早已知有其事此札由京
奏
一安邑縣知縣車敏来詳報訪得該縣屬西古村
居民叚文亮世傳邪教自伊祖父相傳教曰收源
已經數十餘年嗣後漸漸冷落與伊往来者稀少
家中供非釋非道非仙男女像共六軸有徒弟衛
朝仙等十餘人在洪洞趙城臨汾曲沃太平等處
居住目下並無聚衆為匪及作會念經之事(臣)轉
報撫臣批令將圖像燒燬並將衞朝仙等押赴安
聞
一據蒲州府報稱六月十四日有臨晉縣東坡鄉
民數十餘人從北門進縣要與知縣胡南藩講話
適知縣分劃虞鄉疆界公出捕驛等官諭阻衆皆
悔懼即由北門而出當時散回各村去時交與把
總徐雲一單云分縣苦樂不均開有六條一不該
分縣不分驛逓一不該平分生員一不該收糧每
兩捉短封五分一收銅不發銅價一坊廂四里差
事不應里民代賠一胡知縣不該既賣虞鄉又賣
五姓湖地方等語(臣)查知縣果有劣蹟應赴各衙
門控告何得聚衆肆横群擁縣門(臣)轉詳撫臣批
令該府確查為首姓名嚴拏重治如單内所開胡
令各款實有其事即速揭報今於七月二十九日
據該府詳報將單開各款除分縣等項係奉部議
定案無庸議至多捉短封不發銅價等項逐一查
事關聚衆入縣(臣)不敢隐匿不行奏
聞
一晉省自夏及秋據各屬報到雨澤調勻高下原
隰秋禾俱十分蕃滋惟大同府屬之天鎮縣報稱
縣屬南鄉一帶田禾被旱雖七月得雨天寒補種
無及等語撫臣已委員查驗(臣)同撫臣藩司設法
撫綏務令得所又各屬有一二稍被雹災之處(臣)
即轉詳撫臣批令藩司同地方官加意料理合并
奏
以上七條(臣)聞見最確理合據實具摺奏
聞謹
奏
好勉之密之密之一字更為切要
雍正八年十二月十九日山西按察使(臣)宋筠謹
奏為奏
聞事十二月十九日據寧武縣報稱本月十六日有蘇
致隆等一行十一人投宿寧武縣曹珍店中該縣
見其行蹤詭祕細加盤詰内有戴水晶帽頂者云
我姓蘇名致隆在京范毓馪處辦事係内務府管
稅司行走奉十七王轉傳
密旨差往陕西辦機密事去該縣復加盤詰所辦何事
云採買軍需駱駝該縣又加盤詰既往陕西採買
駱駝何不從大路前進云范毓馪與永寧州于廵
撫是親家有一件事託于巡撫著我帶信去料理
因此到寧武府等情詳報到(臣臣)思既奉
密旨斷無泄漏風聲且斷無從僻道與他人料理事件
之理(臣)即一面轉詳撫臣一面飭寧武縣確查蘇
致隆等如何奉差辦事及冒詐實情並飭令選差
幹役協同城守兵丁嚴加看守外(臣)不敢因循隐
匿密行奏
聞謹
奏
有旨諭撫臣
硃批諭旨卷一百三十九
