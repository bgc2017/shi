吳船錄傳記類四(雜錄之屬)
提要
(臣)等謹案吳船錄二卷宋范成大撰成大於
淳熙丁酉自四川制置使召還取水程赴臨
安因隨日紀所閱歴作為此書始五月戊辰
迄十月己巳於古蹟形勝言之最悉亦時有
所考證如釋繼業記乾德二年太祖遣三百
僧往西方求舍利貝多葉書路程為他說部
所未載頗足以廣異聞又載所見蜀中古畫
如伏龍觀孫太古畫李冰父子像青城山丈
人觀孫太古畫黃帝及三十二仙真長生觀孫
太古畫龍虎及玩舟石寺唐畫羅漢一板皆
可補黃休復益州名畫記所未及又杜甫戎
州詩重碧拈春酒句印本拈或作酤而成大
謂叙州有碑本刀作拈字是亦注杜集者所
宜引據也乾隆四十六年十一月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
