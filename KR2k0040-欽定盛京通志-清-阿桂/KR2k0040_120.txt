欽定盛京通志卷一百十六
國朝藝文(二)
賦
欽定四庫全書
欽定盛京通志卷一百十六
國朝藝文(二)
賦
聖駕東巡恭紀八賦(有序)(甲戍)曹秀先
往在乾隆八年秋
天子東巡狩奉
皇太后慈駕祀
列祖陵禮明樂備
恩賚下行於今一紀攷之
典章重舉
盛事情深文明廷臣濡毫以宣我
皇上功德於禮宜之臣厠班西垣舊職太史之時之地
之事之法雖弇陋願效嘏詞謹拜手稽首以颺言
分為八賦義總一篇齊心滌慮仰塵
御覽
第一賦
(臣秀先)曰熱河有避暑山莊係
聖祖時締構我
皇上冲齡扈
蹕於此迨登
大寳有事
秋狩間憩息焉今者
東巡大典自夏涉秋先期
駐輦緬維
先烈景企何窮(臣)因
進法
祖賦為第一
懿東土之
時邁兮(恭本第十御製詩初集八卷)憶十年而踰期(本第三十八卷)屇
炎帝之司令兮(本第十五卷)曰仲夏其飭儀(本第十六卷)諏
吉日以前征兮(本第二十七卷)日初長而赫㬢(本第八卷)自清
河而導路兮(本第六卷)望密雲之崇陴(本第六卷)陟天門以
嶙峋兮(本第六卷)緬灤陽之渺瀰(本第六卷)越荔徑以駐
蹕兮(本第十六卷)翳
玉館其在兹(本第十六卷)昔趨陪於
聖祖兮(本第六卷)
孫臣獨蒙夫
寵施(本第十三卷)維兹山莊曰避暑兮(本第七卷)擅勝境之秘竒(本第)
(四十三卷)蓋
至聖經始於兹兮(本第四十三卷)於奠乎萬年之基(本第四十三卷)卓危
峯之名磬兮(本第四十三卷)横側嶺以蹲獅(本第四十三卷)流熱
河鍾坎秀兮(本第四十三卷)像天險而城是規(本第四十三卷)既
就山以營傑閣兮(本第四十三卷)旋引水而作神池(本第四十)
(三卷)製猶尊於土砌兮(本第四十三卷)巧不尚於雕栭(本第四十)
(三卷)良儉德之斯稱兮(本第四十三卷)曾不奢之是為(本第四十)
(三卷)標之景以三十六兮(本第七卷)
雅製見於聲詩(本第四十三卷)粤若獅子之名園兮(本第七卷)自
皇考之丕遺(本第七卷)直山莊之北向兮(本第七卷)傍巖嶺之厜㕒
(本第二十八卷)我
皇夙趨
庭於是兮(本第十六卷)植階梧之離披(本第七卷)聽萬壑之松風兮
(本第七卷)思㷊膏之罔疲(本第十六卷)撫
桮棬以寄慨兮(本第七卷)驚日月其莫追(本第七卷)勵紹庭之初志
兮(本第四卷)增羹牆之愾思(本第一卷)又况夫治遡於熙皥
兮(本第九卷)懷孫謀之厥貽(本第十七卷)稽
祖德之不刊兮(本第六卷)
沛解澤其永垂(本第六卷)訪白頭之父老兮(本第六卷)說停
輦於往時(本第六卷)矧
恩勤之終古兮(本第二十四卷)念
慈惠於含飴(本第六卷)誕
巡幸以憩故宫兮(本第六卷)即花鳥亦相窺(本第六卷)怵纉
緒之大艱兮(本第六卷)厪承家以肩仔(本第六卷)言
離宫之停歇兮(本第七卷)眺芝徑與雲隄(本第七卷)暑不到以
清涼兮(本第七卷)延董風之遠吹(本第七卷)愛方長於夏日
兮(本第九卷)撫虞琴以和熙(本第七卷)夜秉燭以
批黃兮(本第十六卷)知不廢夫疇咨(本第十六卷)矢遠志於萬千
秋兮(本第七卷)瞻軒榭之
璇題(本第七卷)接鴈塞之寥廓兮(本第七卷)俯龍沙之逶迤(本第七卷)傲
人間於蓬瀛兮(本第七卷)惕長慮於安危(本第四十三卷)綏福
履於萬禩兮(本第四十三卷)寄守道于四夷(本第五卷)美哉乎
觀天察地以通德而類情兮嫓崇治于庖犧(臣秀先勺)
第二賦
(臣秀先)曰凖噶爾介在西北隅亦蠢爾族也又
不自靖有内亂所部解體今輝特台吉阿睦爾
撒納率其衆挈孥來者數萬人請内附為臣僕
天子許之
宴賜於
行在如禮於戲測海占風來王恐後兹且如魚歸水
而樂也此
天朝之仁義引之臣因
進柔遠賦為第二
日駐
輦于熱河兮(恭本第十御製詩初集六卷)候遄駕于
六龍(本第十五卷)廓四海以為家兮(本第十七卷)亘奉朔之來
同(本第十八卷)固有星其拱北兮(本第十八卷)亦何水而弗
東(本第十八卷)隆御世之
鴻猷兮(本第一卷)展幅員其廣通(本第十四卷)或聞啼于嬰兒
兮(本第一卷)作父母者惟亶聰(本第一卷)何物凖噶爾潛處
巢穴兮(本第三十七卷)曾蠢動以興戎(本第二十八卷)聳
仁祖之聲靈赫赫兮(本第四卷)用殱負嵎之魁雄(本第十七卷)遞歲
紀以方物貢兮(本第六卷)混咸賓于外中(本第六卷)未待貳
師之闢地兮(本第六卷)築受降之城墉(本第六卷)厥部落寔
散處兮(本第十七卷)仰
天朝兮如圓穹(本第十八卷)宛馬尚來於萬里兮(本第三十七卷)閒
定遠之勛庸(本第十卷)夫何酋奴之慘毒兮(本第三十一卷)魑
魅魍魎怪哉蟲(本第三十一卷)匪形端而表正兮(本第九卷)衆
積憤氣以告訩(本第三十一卷)彼自政綱之掃地兮(本第四卷)
絶域無由息戰攻(本第十五卷)吾且欲繕守禦以備患
兮(本第十五卷)搴旗幟之重重(本第二十一卷)道必宅中而敉
外兮(本第十五卷)豈文德而忘武功(本第二卷)即犁庭掃穴
以無難兮(本第三十八卷)淨欃槍而剪元兇(本第四卷)卓然
智燭之四照兮(本第四卷)僉與仰夫
重瞳(本第四卷)則有酋衆忽揚塵兮(本第三十一卷)喧人馬以連蹤
(本第十六卷)殆若失林之鷹鳥兮(本第十六卷)將籋雲以脫
樊龍(本第十六卷)又為翦翅之悲鴈兮(本第二十六卷)悵烟波
而困窮(本第二十六卷)戶口數萬如鱗集兮(本第四十三卷)增悶
憂以歎飄蓬(本第三十一卷)重譯而聽嶰谷吹兮(本第四卷)拜
閶闔之長風(本第四卷)願出溝壑之危兮(本第九卷)登袵席
以覆容(本第九卷)詎鯨鯢之能逞兮(本第十八卷)得持一丸
於泥封(本第十八卷)恭遇
聖仁之丕冒兮(本第九卷)起枯蘇槁憐愚衷(本第二十三卷)鑒彼傾
心以效順兮(本第十七卷)藉嘉時之遭逢(本第二十五卷)肆
闓澤其普降兮(本第二十六卷)
詔頌十行而
恩濃(本第二十六卷)無須自縳訴迫急兮(本第十八卷)開帷幔於
離宫(本第七卷)咏王庚之便便兮(本第二十六卷)普來王于球共
(本第二十四卷)殷三接之晉兮(本第二十二卷)聯
堂陛于延洪(本第二十七卷)
厚德坱圠實無埌兮(本第二十六卷)藹一室而春融(本第一卷)詎
天驕煩控禦兮(本第二十七卷)咸稽首以呼嵩(本第十九卷)念
我
聖祖揚威烈兮(本第三十六卷)視此類如蠛蠓(本第五卷)喀爾喀備名
藩兮(本第二十八卷)夙費氣于折衝(本第十七卷)今此歸化而
而仰流兮(本第二十七卷)向廣川而噞喁(本第四十卷)快延頸
而舉踵兮(本第四十三卷)扶攜白叟以偕黃童(本第十一卷)暗
時明而愚時智兮(本第二十二卷)見五色雲之護
六驄(本第十八卷)永永遊牧被
國恩兮(本第十七卷)宴湛露詩于椅桐(本第二十九卷)彼不義者
安逭生兮如補遂之遇神農(臣秀先句)
第三賦
(臣秀先)曰蒙古諸部落在京師西北各口外密
邇長城燕晉秦趙以為屏蔽上世與中華勢如
相敵自我
國家定鼎後麕至臣服今
法駕東巡取道塞上諸王台吉備侍從列跪迎道左既
畏威且懷
德也(臣)因
進閱邊賦為第三
眄東土以
發軔兮(恭本第四御製詩初集十二卷)相西南風於館軒(本第四十二卷)
遵古北口以四望兮(本第六卷)絢
霓旌之繽繙(本第三卷)維祝融實收夫後隊兮(本第三卷)素籟
用𨗳夫
龍旙(本第三卷)何玉關之天塹兮(本第五卷)逮傅羅之河屯(本第)
(六卷)朗一川之秋日兮(本第六卷)涉歷乎沈家之村(本第二十)
(七卷)儔趨承于萬里兮(本第六卷)騰賢王以咸賓(本第二十七卷)
於維蒙古之君長兮(本第六卷)分部落之殷緐(本第十七卷)
曰家四十有八兮(本第十六卷)叢色目于有元(本第七卷)稽
厥類於呼韓兮(本第七卷)誕用啟夫後昆(本第十八卷)自漢
唐千載間兮(本第十二卷)近戶為患于北門(本第十八卷)豈
伊忍自外歸化兮(本第十七卷)不會車書以奉一尊(本第)
(二十三卷)上世失德昧綢繆兮(本第十四卷)沿明季以甌脱
仝論(本第四十四卷)曰若稽古
聖祖撫八陲兮(本第四十三卷)百年禮樂以永敦(本第十二卷)吹鄒律
之春風兮(本第十二卷)調六幕而常温(本第十五卷)萬方皆
赤子愛兮(本第十六卷)於沙塞亦思存(本第四十三卷)諸蒙古
爭臣服兮(本第四十二卷)致恭順罔不駿奔(本第四十三卷)間以
痘瘍為懼兮(本第四十三卷)盼
聖賢之俯親(本第四十三卷)所由
行宫駐熱河兮(本第十六卷)集蒙古之來源源(本第十六卷)
聖人踐阼鳴歸昌兮(本第二十九卷)納谷蠡為林樊(本第四十三卷)聯
一家于中外兮(本第十六卷)厠班列于鷺鵷(本第三卷)歲朝
與于燕賚兮(本第四十三卷)習駒騠之飛鶱(本第二十八卷)迨
時巡經葆塞兮(本第十六卷)
肆覲以集夫遊藩(本第十六卷)願入千牛之衛兮(本第十六卷)翔
躍萬馬于秋原(本第十六卷)納方物以充
庭兮(本第十六卷)寬
禮數於歡言(本第十六卷)肆
翠華復涖止兮(本第十八卷)忻葵傾而負暄(本第三十四卷)毳幕韋
韝若星拱兮(本第十七卷)晉桐官于山樽(本第四十三卷)綴羊酥
以膏粥兮(本第十七卷)輸芹效忱之闐喧(本第十六卷)羣逶
迤以擁
六蚪兮(本第二十七卷)逮東鞮之樊垣(本第二十八卷)多倫諾爾鎮
未遠兮(本第三十八卷)緬磧程之蜿蜿(本第十六卷)姻盟維科
爾沁兮(本第十六卷)輯圭永沿夫子孫(本第二十九卷)旋遊上
都鹽海之故區兮(本第六卷)省坰牧之孕蕃(本第四十三卷)色
分披于錦段兮(木第四十三卷)相驒駱與&KR3563;騵(本第四十三卷)變
爛雲于一谷兮(本第二十八卷)驚雷電之掀翻(本第二十八卷)詎
奚官可得知兮(本第二十八卷)簇氊裘而手捫(本第二十七卷)名
駒恣于肥壤兮(本第十六卷)飭武事以屬櫜鞬(本第十七卷)
永永無蚩尤旗兮垂裳握鏡者軒轅(臣秀先句)
第四賦
(臣秀先)曰古者於農隙以講武事戒晏安習勞
勩柔血氣鼓勇力以是立太平取止戈義也文
命後車宣泐石鼓東都西土典傳於今我
朝以弧矢服天下垂為
家法維
皇上實凛承之届兹
東巡便道關塞合圍狩獵
神武昭昭(臣)因
進秋獮賦為第四
指東國以
于役兮(恭本第十禦製詩初集六卷)序金&KR1195;其初調(本第四十二卷)氣
颯爽而催征轡兮(本第六卷)秋吟萬竅以翏翏(本第三卷)雲
簇簇以屯喬岡兮(本第二卷)霧悠悠而籠長旓(本第二卷)屇
農務之將停兮(本第二卷)佇鳴騶以招邀(本第二卷)虞人建
幟以前驅兮(本第四卷)偕儀衛之森翹(本第四卷)將依古以
重迺田兮(本第二十七卷)詎此樂之遊遨(本第四卷)羅萬幕以
止頓兮(本第十七卷)敞嚴邊之迢迢(本第六卷)藩王眩目於
塞上兮(本第六卷)樂秋蒐之逮今朝(本第十七卷)擴文囿於
王庭兮(本第六卷)企
列朝之規條(本第十九卷)呼健兒之桓﨣兮(本第六卷)聯車騎之驃
姚(本第六卷)輝乎鵝黃之翦褶兮(本第十七卷)翎孔雀以騰
驍(本第十七卷)積羽林軍之十二兮(本第九卷)練穿楊之技
超(本第九卷)轟轟乎五校以分馳兮(本第十六卷)逞三驅而
揚鑣(本第十六卷)脫錦韝之饑鷹兮(本第十六卷)洞發蹤于
猲獢(本第十七卷)谷列罞以為機兮(本第二十七卷)林張罟以
相招(本第二十七卷)豈有黃羆之恃雄健兮(本第四十三卷)抑赤
豹亦制夫怒跳(本第四十三卷)蒼熊失林就顛躓兮(本第十七)
(卷)白額促命而哀虓(本第十七卷)驚起爰爰之兔兮(本第)
(十七卷)駭狐狸不得遁逃(本第十七卷)見若百獸走戰驚
兮(本第十八卷)見若毛氄之飛飄(本第三十卷)不雉媒其空
勞兮(本第十七卷)射鴈行以落林臯(本第十七卷)試合圍於
平原兮(本第四卷)驟驊騮於山椒(本第十六卷)銛鋒之雄若
霹靂兮(本第二十七卷)火燎陸渾而山燒(本第十七卷)灑血毛於
秋野兮(本第二十七卷)曲旌門而歌鐃(本第十七卷)維
君王止輦戒禽荒兮(本第二卷)匪臣東方其足褒(本第四卷)少焉
溯伊松之河兮(本第六卷)又邇夫敖漢之郊(本第十七卷)
命習網以有事兮(本第十三卷)暇觀漁于波濤(本第六卷)有鱨魦
與丙穴鯉兮(本第四十三卷)取鰱鱅以充庖(本第十七卷)駕鵝
鴈鴨驚飛鳴兮(本第六卷)蘆岸雲烟紛相交(本第六卷)想魚
樂於濠濮間兮(本第四十三卷)理釣綸以水樵(本第九卷)識忘
筌而有餘清兮(本第九卷)憶漁歌也風瀟瀟(本第七卷)懿乎
至人用心可得言兮(本第四卷)勵宵旰以勤勞(本第四卷)咏車攻
於玉塞兮(本第二十七卷)何雲瞢之寬遼(本第二十七卷)虎圈豹
房無更築兮(本第四十三卷)山之翁媪爭來朝(本第十六卷)全
鹿母以及子兮(本第四卷)憐物類之無聊(本第四卷)既祝禽
亦祝魚兮(本第六卷)縈好夢以來中宵(本第九卷)坐見鴻龐
普
恩施兮頌如天乎仁
帝堯(臣秀先句)
第五賦
(臣秀先)曰東巡狩之典見於書省方之教著于
易時邁之歌載於周頌我
皇上即位以來八年舉巡一次吉林瀋陽若官吏軍民
望
屬車之塵者又十有二年頃乃得
鑾輿重涖禮數大備鼚乎鼓之軒乎舞之東土之人喧
迎於道維其樂只載
沛恩綸如天雨露如地江海潤澤豐美亦唯是
聖祖仁皇帝之政遵以不忘大易詩書之義法制加隆固
無不及矣乎(臣)因
進省方賦為第五
式是東土以
于邁兮(恭本集第御製詩初二卷)山程與野驛兼進(本第十七卷)諸
藩地其踰絶兮(本第十七卷)杳龍城之將竟(本第四十四卷)言
逹于克爾素河兮(本第十七卷)燦
金支而赩靚(本第十七卷)維西賓即東主分(本第十七卷)人歡
喜以遠迎(本第三十一卷)是皥皥為極樂國兮(本第三十一卷)敞
言林之廣徑(本第十七卷)乾坤闢此天關兮(本第四十四卷)忽
碧巘其雲映(本第三十八卷)於維長白之鬱&KR0706;岑兮(本第十七)
(卷)含濃青與宿潤(本第三十二卷)矗空際以横影兮(本第四十)
(三卷)奠千秋而極峻(本第十九卷)遡鍾祥亦匪今兮(本第十七)
(卷)蓋聞古而作鎮(本第十七卷)此山高外更無山兮(本第)
(四十三卷)佳氣葱蘢而踞勝(本第十九卷)巫閭千山衆所瞻
兮(本第十八卷)傳靈蹟于疑信(本第十八卷)先向天作而
望叩兮(本第七卷)誕升馨以昭夫
聖敬(本第十八卷)兹之來為
省方兮(本第二十八卷)爰時修夫
肆覲(本第二十七卷)三韓百濟舊
神州兮(本第十七卷)鍾
王氣以出震(本第二十九卷)聞人語識故土兮(本第十七卷)鼎兆南
陽而業振(本第十九卷)有府則天曰奉兮(本第十七卷)維京
則曰
興與
盛(本第十八卷)使鹿使犬東海隣兮(本第十九卷)連珠軒與三
姓(本第十九卷)繞遼河之霓綵行行兮(本第十九卷)輯屏藩
而朝
聖(本第六卷)俯瀋野以眺望兮(本第十八卷)喜西成于田畯(本第一卷)
纍纍&KR1367;穗雜黃紫兮(本第一卷)春回萬井而轉瞬(本第一卷)
亶豐年寔為瑞兮(本第二卷)雲敷綠野以充牣(本第三卷)香
風餅餌拂
旌旗兮(本第四卷)荷
天恩而歲慶(本第四卷)復軫飢溺于
聖心兮(本第一卷)因省斂而修政(本第四卷)逮徵租而免正供兮
(本第二十七卷)錫之
恩膏以䘏賑(本第二十七卷)秋之日南風以解民愠兮(本第一卷)旋
閱武而布令(本第十八卷)養士已百年久兮(本第二卷)慕干城之
習陣(本第二卷)選龍驤以頗牧兮(本第二卷)掄
天駟之神駿(本第二卷)組練爛爛光照日兮(本第二卷)齊隊伍
而笳鼓競(本第二卷)琱弓滿月以長懸兮(本第二卷)羽箭流
星而共迅(本第二卷)振地崿以指天棖兮(本第十八卷)亦惟
念忘危于先正(本第六卷)羌
遊豫為諸侯度兮(本第七卷)繼繩
祖武于聰聽(本第七卷)
聖祖三臨鄗上村兮(本第十九卷)肆
解澤而心無吝(本第六卷)我
皇金甌方主鬯兮(本第十八卷)丕若夏育而虞孕(本第十八卷)重
入彊而
時巡兮(本第十八卷)朝鮮陪屬侁侁以恭順(本第十八卷)陋漢廷
之誇豐沛兮(本第十九卷)又赦除以申
命(本第三十六卷)臣聞之尚書言東巡狩兮惟
今日而嫓虞舜(臣秀先句)
第六賦
(臣秀先)曰穆穆
聖清太平日久蓋若成周宇宙間昔周自后稷公劉太
王王季積功累仁瓜瓞稼穡世世登饗我
列祖肇基東土用貽遠庥
天子纉承嘉緒十有九年重謁
丹陵禮具恩孚如
聖祖仁皇帝時事丕益光昭於戲生民清廟之篇言達孝
者備矣生當
今日無能為役悚恧滋甚(臣)因
進上
陵賦為第六
天日星雲照
陪京兮(恭本第十御製詩初集八卷)鞏澗瀍於
天府(本第十八卷)維土厚以水深兮(本第十八卷)藝周原之膴
膴(本第十八卷)羣山萬壑總朝東兮(本第十八卷)
王氣為龍而攸聚(本第十八卷)白水壽邱名不減兮(本第十八卷)
作豐遷鎬以寧處(本第十八卷)開創艱難萬禩亘兮(本第)
(十九卷)迺文綏而服以武(本第十八卷)傳奕葉而垂衣逮
聖躬兮(本第十八卷)重遡始謀于故土(本第十八卷)粤昔造
清
天所啟兮(本第十八卷)降
玉女於仙宇(本第十八卷)遞生
聖人以繼承兮(本第十八卷)用貽厥於
太祖(本第十八卷)聿肇命于有邰兮(本第十七卷)田見龍而風從虎
(本第十八卷)十三戎以威葉赫兮(本第十七卷)又破敵於薩
爾滸(本第十八卷)拓瀋陽以方城兮(本第十八卷)
天歆日角而膺數(本第十七卷)穆穆
太宗允丕顯兮(本第二卷)光駿德以
當宇(本第二卷)倬松山其亘古勲兮(本第十八卷)寡禦衆而漂杵(本第)
(十八卷)再舉吕翁而定關西兮(本第十九卷)迺生擒乎敵
旅(本第十九卷)故事匪侈鹿逐秦兮(本第十八卷)
帝心眷而籍其祜(本第二卷)用綿我
皇清之寳祚兮(本第十八卷)播威靈於鴻緒(本第十八卷)既
追王而傳前籍兮(本第十八卷)欽陟降於聽覩(本第二卷)夙
瞻拜以翼翼兮(本第十八卷)又届乎霜露之紹序(本第二卷)於
維
永陵閟高山兮(本第十八卷)鬱
廟垣於百堵(本第十八卷)敬維
福陵藏玉衣兮(本第十八卷)崇規模於萬古(本第十八卷)仰維
昭陵丸丸松栢兮(本第十八卷)妥
元宫而得所(本第十八卷)
天子重來思馬鬛兮(本第十八卷)向
橋山而延佇(本第十八卷)爰祇肅謁於質明兮(本第十九卷)涕汍瀾
其如雨(本第十九卷)慰追遠於夢寐兮(本第十八卷)迴望
鼎湖而思
笑語(本第十七卷)樂府既奏於上
陵兮(本第十九卷)欽
皇孫之臨五(本第十九卷)
崇政
清寧儼
御牀兮(本第十九卷)啟南軒之庭戶(本第十八卷)諦言
六世之繼繩兮(本第十八卷)增憂勤於縷縷(本第十八卷)大受朝而
齊玉帛兮(本第十六卷)遵
明堂之舊矩(本第十八卷)旋申祭於
文廟兮(本第十八卷)撿
鳳閣之四部(本第十八卷)奠玉巵以酹懿德兮(本第十八卷)慨魚
水於勛輔(本第十八卷)恭瞻
高皇之甲胄兮(本第十八卷)紛襲緹而玩撫(本第十八卷)
文皇尚遺有弧矢兮(本第十八卷)蓋壯士莫能力舉(本第十八卷)有
椅而鹿角合供兮(本第十八卷)不傾欹而撑拄(本第十八卷)
大白小白協安吉兮(本第十八卷)嘶石馬於庚午(本第十八)
(卷)十亭列翼以肅肅兮(本第十八卷)
鳳皇之樓高可俯(本第十八卷)誌
遺烈以毋忘兮(本第十八卷)亶騰邁其如許(本第四十三卷)肆遵禮以
敬
神兮(本第十八卷)執豕酌匏互賓主(本第十八卷)搴帷幔其再張兮
(本第十八卷)虔用重陳夫樽爼(本第十八卷)會親藩之敦睦
兮(本第三十五卷)歡言同樂而公溥(本第十八卷)
召藎臣亦與嘉賓兮(本第十八卷)寬色笑於心膂(本第十卷)又
聚南陽之父老兮(本第十八卷)陳百戲而
賜酺(本第十八卷)
頒爾白金飲爾醉兮(本第十八卷)
問爾閭閻所疾苦(本第三十六卷)往維
皇祖恩廣大兮(本第十八卷)今尚傳言於噢咻(本第十八卷)
天子再涖故邦兮(本第十八卷)聿奏歌而陳舞(本第十八卷)欣逢
展謁典具成兮(本第十八卷)光
原廟於鐘簴(本第二十二卷)冷簫白玉備宫懸兮(本第二十二卷)鳳翔
筵之方簠(本第二十二卷)一家中外襄享祀兮(本第二十九卷)四海
謳歌夫楊詡(本第二十四卷)古克勤克儉以致美黻冕兮
無間然者文命禹(臣秀先句)
第七賦
(臣秀先)曰仰維我
皇上體元以治與時偕行今者
東巡狩輯瑞覲牧秋祀仝禮器儀章夫既具舉矣若乃
鸞輅所經豫順以動因時寓目數千里風物景象土
地人民皆在
聖抱形諸
睿藻煥乎文章往古汾水秋風蘭芳菊秀字句單隻豈
足相多記言紀動史官以之(臣)因
進順時賦為第七
禮順時以
巡行兮(恭本集第御製詩初四卷)懸秋日之清光(本第六卷)金風玉露
共徘徊兮(本第三卷)氣颯颯以送涼(本第一卷)
旂常陳以肅肅兮(本第一卷)鷗鷺相隨而蹌蹌(本第一卷)簇
翠華其遠涉兮(本第四卷)豈嬉遊之不遑(本第四卷)每停
鑾而問農事兮(本第六卷)念授衣其憂傷(本第四卷)到處即關民
瘼兮(本第四卷)聿陳夏諺于海邦(本第五卷)維王路遼以遠
兮(本第十六卷)横榆柳之輿梁(本第十六卷)初由長城之迤
邐兮(本第十六卷)哀蒙恬之周防(本第十六卷)九松脩立結
虬蓋兮(本第十六卷)常山之峪扼塞荒(本第十六卷)梯田甌
窶徧漠南兮(本第十六卷)邈風景于江鄉(本第十七卷)小金
山其竒秀兮(本第十六卷)壓浮玉乎水中央(本第十六卷)謂
此為塞上行兮(本第十六卷)度榆關而相望(本第十六卷)浩
浩萬里横龍沙兮(本第十七卷)忽懸玉瀑于崇岡(本第十七)
(卷)珠璣紛落栲栳傾兮(本第十七卷)眠蒼龍而駭虎狼
(本第十七卷)儼聽牛車之吚啞兮(本第十七卷)又聞勑勒歌
聲長(本第十七卷)尋亡牯于東溝西谷兮(本第十七卷)鳴識
路之牛羊(本第十七卷)五歲小兒解騎駝兮(本第十七卷)聚
乳餅以為粮(本第十七卷)都揶榆學天魔舞兮(本第十七卷)
炙獵獸而喧析楊(本第十七卷)峯標木葉高嶻嶭兮(本第)
(十七卷)水漲松花何汪洋(本第十七卷)望遼城之夜月兮
(本第十七卷)憐往事于李唐(本第十七卷)探花園之舊蹟兮
(本第十七卷)柯葉森鬱于獵場(本第十七卷)旋回程以渡句
驪之河兮(本第十八卷)千載尚帶夫遼彊(本第十八卷)閭陽
驛外十三屏兮(本第十九卷)考奉陵迄用奠夫酒漿(本第)
(十九卷)大凌小凌河自昔兮(本第十九卷)水急慢其流湯
湯(本第十九卷)祠姜女石亦望夫兮(本第十九卷)縱傅訛以
何妨(本第十九卷)山海之關限地險兮(本第十九卷)為登樓
而俯溟滄(本第十九卷)孤竹百戶杳賢嗣兮(本第十九卷)近
遼西曰首陽(本第十九卷)偏涼之汀據佳勝兮(本第十九卷)
可駕言乎徜徉(本第三十卷)越玉田其密邇兮(本第十九卷)
鳴
騶于賢渠之莊(本第十九卷)紛秋景足供
吟賞兮(本第十五卷)繪丹青以成章(本第十六卷)有若江山勝覽
羅眼前兮(本第三十九卷)蔚玉翬之評量(本第三十九卷)忽若夏
山烟雨風欲來兮(本第三十七卷)起米顛于墨狂(本第三十七卷)
有若茂林遠岫兮(本第四十四卷)為李成之所鋪張(本第四十)
(四卷)有若秋林山色兮(本第四十四卷)為倪迂之渲黃(本第四十)
(四卷)有若秋江待渡方以舟兮(本第四十卷)秋郊飲馬鳴
斯臧(本第二十一卷)有若王蒙著筆兮(本第四十一卷)幻松路之
迷茫(本第四十一卷)有若牟益寫生兮(本第四十二卷)間擣衣其
悽惶(本第四十二卷)重溪烟藹不可狀兮(本第二十六卷)高泉古
樹天一方(本第三十三卷)仙山雪溪皆咫尺兮(本第三十七卷)奚
誇卧遊于瀟湘(本第三十二卷)允若寒谷之先春兮(本第三十)
(卷)跨瀛海之空明(本第四十卷)關仝荆浩齊設色兮(本第)
(三十八卷)晃晴嵐而映青蒼(本第三十卷)時則駟
鸞輅之逶迤兮(本第十五卷)遊心竹素而啟縹緗(本第十五卷)
遠觀近玩總相宜兮(本第十五卷)澗葩巖葉叢芬芳(本第)
(十五卷)間滌硯以
揮毫兮(本第三十一卷)架海蘭之筆床(本第十五卷)誌喜嘉禾書豐
慶兮(本第十四卷)行續豳風于農桑(本第十四卷)一□太平
圖可展兮(本第十三卷)鄒枚屬和而成行(本第十七卷)與民
偕樂樂靈囿兮康功田功紹文王(臣秀先句)
第八賦
(臣秀先)曰孝子之至莫大乎尊親尊親之至莫
大乎以天下養惟我
皇上祇事
皇太后志養色養歲月昕夕則靡有間兹奉
慈駕東巡自熱河起
鸞取道吉林達于遼瀋重謁
三陵展敬逮澤俾東土咸曰我
皇上以孝成仁我
皇太后以仁敷慈用克有
今日庥美煌煌乎尊養之典昭矣(臣)因
進頣
親賦為第八
楓葉初丹槲葉黃兮(恭本集第御製詩初一卷)張于林之錦
綺(本第一卷)露珠凝掌以濃濃兮(本第一卷)月鏡澄宵於良
晷(本第一卷)雲淨掃而青天迥兮(本第二卷)清籟吟而風起
(本第三卷)仰垂輝於南極兮(本第十一卷)自東來而氣紫(本第)
(十一卷)駕
六龍以時幸兮(本第三卷)侍
慈輿乎過沛里(本第三十二卷)紫鸞鳴於天表兮(本第三卷)下蓬萊而
青鳥使(本第三卷)懿惟
皇太后厚載侔坤兮(本第二十二卷)好生之德
天相似(本第十四卷)愛日和風毓性質兮(本第五卷)錫福萬姓逮遐
邇(本第十二卷)思媚徽音以遠嗣兮(本第十七卷)實興周於
太姒(本第十七卷)
宫中堯舜受鴻名兮(本第二卷)誇宣仁之輝宋史(本第二十三卷)懋
懿教以遵循兮(本第二十三卷)
聖人銘心䕫䕫而樂只(本第十七卷)年年扈
蹕陪歡豫兮(本第二十七卷)即秋光而春和足擬(本第二十二卷)昔逭暑
於山中兮(本第四十二卷)向
離宫而蒞止(本第七卷)奉
文母之慈暉兮(本第二十七卷)紹
家法於豐芑(本第二十七卷)惟壺中供夏清兮(本第九卷)六月勝
秋而信遞(本第九卷)冰簟驅暑願清涼兮(本第四卷)效黃香
之誠棐(本第二卷)指山則北斗傾兮(本第四十卷)臨水而西
池在是(本第四十卷)納麗景於忩中兮(本第四十卷)披瑶圖
於
玉几(本第四十卷)茁芳華於階砌兮(本第四十卷)樹金萱而榮
萬卉(本第三十一卷)閒眺逍遥之高樓兮(本第七卷)俯平楚之
迤邐(本第七卷)旋校蒐以遵
祖制兮(本第七卷)集諸部而執鞭弭(本第十九卷)名王婦子覲
思齋兮(本第十九卷)呼嵩道左而拜跪(本第十九卷)爵躍以迎
仙仗兮(本第二十九卷)
慈寧降鸞於遐鄙(本第二十九卷)各芹曝以輸忱兮(本第十七卷)敬獻
壽而浮斝醴(本第十七卷)時則
神武方親射兮(本第六卷)郊原之鹿初肥美(本第四卷)駝來高架
皆異物兮(本第六卷)殪小豝與大兕(本第六卷)山禽之味既
鮮潔兮(本第二卷)又捕溪頭之魴鯉(本第十七卷)獲來有新
射鴨兮(本第三十卷)飛騎共進而供
甘旨(本第二卷)間當中秋之佳日兮(本第四十三卷)親
蘭殿而具禮(本第四十三卷)玉塞
珠宫無近遠兮(本第四十三卷)隔歲南山而介祉(本第四十三卷)時届
重陽敞糕筵兮(本第三十八卷)民進壽菊而陳筐筐(本第三十)
(五卷)扶
輦不知霜巘迥兮(本第三十五卷)捧觴則圓珠可比(本第三十五卷)每逢
佳景以邀
慈豫兮(本第四十一卷)駐好顔而自今以始(本第四十三卷)如神仙得稱
上藥兮(本第一卷)長樂夫千秋萬載(本第九卷)謁
珠丘祀事用成兮(本第十七卷)福禄來駢而永紀(本第二卷)百辟咸
朝
慶善宫兮(本第十七卷)福瑶樽以樂愷(本第二十九卷)耆民扶鳩杖以
祝華兮(本第四卷)
沛恩膏而足恃(本第二十七卷)關山端擁
大安輿兮(本第十八卷)簁簁回度於空裏(本第十六卷)細草承步輦
塵兮(本第三十二卷)花似舞斑衣之綵(本第二十二卷)維西成慶
於觸目兮(本第四十二卷)博
慈怡而德音不已(本第四十二卷)
聖人常誦無逸篇兮(本第六卷)謙謙然藉方於菽水(本第三卷)臣
聞盡愛敬而德教加兮請誦孝經於孔子(臣秀先句)
永陵神樹賦(甲戌)劉綸
歲届閼逢月逾相壯
聖駕夙事大東上
陵薦鬯睪望
寳城神樹地軸呈符穹儀體象乃洞洞屬屬
敕期門而候
仗曰於昭乎凝承在斯守宜思創也維
天地
祖宗眷予嗣服十有九年於今既獲一再顒仰焉匪莊言
頌之曷以闡本支之閎庥宣奕葉之殊貺哉原夫
白嶽精萃綠江秀儲倬漢横影駢星散株詩箋駮犖雅
注荎樞覘瑞木之為應叶
昌辰而弗渝華蓋爰臨東瀛披其紫炁魁杓所指左輔
粲其黃圖固當輯羣靈之鎮圭繽繙翊衛依
列聖之弓劍枍詣揚揄者矣爾迺工寮晉耽思旁訊案牒
考祥援文徵信稽古伊耆廷莢告時未聞榖林交
讓葳蕤媯汭紹統松生自棟疇見珠邱殖此嘉種
則有小儒䟽糲襲故蹈常鋪棻擢隸拜手賡颺因
稱曰五沃之土其榆條長是以枌曾號社梓亦名
鄉矧富媪之封域繄
真人所啟疆惟三島赬霞其可拂舍九霄緯露以奚瀼更
端未已諮於太史又稱曰周官望氣榆上千里遡
隩區之
鼎建采絢龍文知仙植之盤縈暉聯鳳紀豈與夫抱朴
讕語天陵西王哆譚瑶水炎宗近陋幢幢推垂葆
之桑唐室多誣韡韡侈盤根之李至若
陪京父老扈
輦搢紳盱衡
曩烈鞠&KR0957;而陳蓋占書曰榆為人君其德至仁我
國家含和毓粹長世宇甿用能勝擅形家天根月竁之
交會珍賅物産蒼萌黃芽之畢臻而復
淵冲無歝
對越如親風雨疑傳夫
櫛沐雲雷恍繪夫
經綸洵足以表務滋之樹而彰
儼在之神者歟遂獻辭云
因登之原額爾赫之野
橋山蔚蔥俯㫝桐檟宵瀣方晞晨䢰載寫翼翼繚垣翔翎
不下時萬時億幬覆函夏唯貞珉吉金請
詔來者於是
聖上丹毫首御榮光上覆乎璚彛侍臣鏤管齊抽美蔭
猶希乎石馬
神樹賦汪由敦
氣佳哉鬱鬱葱葱啟運巃嵸積扶輿之磅礴禀造
化之龐鴻天江帶繞而浩涆長白孕脉而穹窿繄
高山之天作諒
王氣之攸鍾未足以兆
靈域閟
珠宫奉弓劍衣冠於
四祖列左昭右穆以相從厥有竒樹挺秀
崇封周圓徧覆宅是正中其樹維何稽類曰榆既儼枌于
漢社實列種於天衢竦幹千尋比扶桑兮麗金烏
敷蔭百畆齊建木兮拱仙都垂莢葳蕤澍甘雨兮
三月飛錢錯落颺和風兮五銖極櫹槮欐桅之壯
觀炳儲禎毓瑞之貞符固所以培本支于百世肇
帝緒而闡
皇圖者也原夫大命既集有開必先&KR0907;頌發祥溯立子
生商伊始周崇追王自古公亶父而前懿厚植之
非偶羌篤生兮自天其深根固本之輪囷盤旋潛
達九淵也有以昭
祖澤之永延其交柯萃葉之菁英攅欒葰楙萬年也有以
徵
帝祉之來駢是將參天地而無極豈徒嫓春秋之八千矧
夫炎運興而樓桑鬱李唐起而仙李蟠亦何殊寸
莛之視樳木又鳥可以絜量而漸觀也哉爾其届
白藏閱西顥宵露湛䨴以沾濡飛烟靉靆而繚繞
秩秩几筵童童羽葆御
安興而歷邠岐揚和鸞而蒞豐鎬追
遠展禋奉
先思孝勤
丹陵兮崇椒仰修幹兮虚表薦神樹之嘉名撰
星漢之盛藻蓋匪特維桑與梓之敬恭更無論琪樹瑤
林之瓌寳也矣系曰偉瑞樹兮
神式憑森䔿䔿兮鬱繩繩如松栢兮無不爾或承篤祜錫
羡兮茀禄增子孫千億兮
帝祚凝
皇清萬葉兮此其徵
神樹賦(甲戌)金德瑛
永陵古榆一株枝根葱茂
御製神樹賦命臣等繼作
惟長白之毓秀積千里而蜿蜒瀉珠江之澔淼紛
琪瓊以芊錦是以
天作其宅
帝卜其埏瞻仰川巖見龍形之拱抱攀援
陵樹得美蔭之團欒維彼神榆是生天上矗玉霄以孤撑
沾沆瀣而滋旺移來開運凌虚倒影之竒託質
寳城布幄揚幡之狀爾其節目閜砢根幹曲蟠繁柯星布
密葉雲攅遠望而鬱葱呈象呈覩而棽麗殊觀朝
映丹霞對若木兮三萬里暮承湛露越靈椿之八
千年歲紀閼逢
鑾輿涖止溯荒作於岐山實肇基于白水周家豐畢之
原漢室枌榆之祀聳神樹以中立罩
珠宫而敷榮似羽節葳蕤詔鸞鳳使為驂駕儼金支容裔
想
靈爽於兹式憑爰抒
天藻為錫嘉名豈止配封山而隆桑梓抑將昭萬禩而
冠寰瀛(微臣)敬賦兼系以詩曰
維兹
靈兆
聖所居
天皇命植天上榆斗司喉舌衆宿趨畢星洒潤箕星嘘富
媪受栽析木區端正妥帖色弗渝娑羅扶桑參兩
隅松楸栝栢前後臚護紫薇垣中一株可為玉輅
運軸樞可為華蓋披流蘇
列聖涉降心怡愉靈旗閃倏光有無
陵前再遇
舜目矑秋氣瑟瑟吹扶疎蒼翠更茂八年初千枝干霄
萬葉舒卜世卜年數其如椎祥肖質垂册書
寳墨兼傳神樹圖
聖駕東巡再謁
三陵賦(甲戊)紀昀
(臣)聞祭不欲數所以深致其尊嚴祭不欲疎所以
時通其親愛祖功宗德必申報以精禋春禘秋嘗
皆合符於天道聖人制禮其義詳矣至於柏城山
殿閟千歲之金鐙儀馬靈衣護萬年之玉匣銜珠
僊鳥精爽長存繞鼎天龍英風如昨姬宗受籙初
傳祭畢之文漢氏修儀屢奏上陵之曲凡以神軒
殷薦撫弓劍而不忘靈殿瞻依拜衣冠而申慕緣
情制禮在古人未有常期因事告虔惟
聖主協其天則欽惟
皇帝陛下純心薦祚至孝通神肅肅雝雝已延禧於
清廟元元本本更作頌於高山燕及
皇天揚駿聲以昭德格於
藝祖告巡狩以明虔昔於癸亥之年
親移六御曾以仲秋之吉恭謁
三陵播
前烈而有光飲太和以示慶禮行樂達共浴龐鴻愛著慤
存彌懷對越但以
神宫静謐非時不敢輕臨
雲闕森嚴無事不容數告洎今閼逢御氣歲陽回十榦之
初閹茂司辰星紀際一周之候本天舉事將奏鼓
以思成率
祖攸行用翕河而裒對克昌厥後緬懷豳館遺基時邁其
邦復履壽邱舊邑精符有感織女星明州絡所經
真人氣應
昊天其子三靈叶大順之符
先祖是皇百福答孔明之祀且夫帝王之孝在徧合其
歡心昭格之原在克揚其大烈昔者
帝出乎震天符彰元鳥之祥人始於寅王氣兆蒼龍之野
百靈受軄降斗宿於黃神三尺親提耀炎精於赤
帝金支結蓋開天而位正中央玉弩垂芒闢地而
威行東北挹婁勿吉全收三蘖遺墟韎&KR1944;句驪盡
隸二南舊域元狐受籙當年屢奮干戈白鹿呈圖
今日莫非臣僕自熱河取道吉林纉舊服也燕犀
冀馬天下稱雄火帝雲師
先皇教戰歌豳風之于貉公子為裘畋渭水之非熊文王
卜獵舞昭七德未忘開國威靈詩詠四黃不廢乘
時講肄豺方祭獸弓矢斯張鳩始為鷹罻羅可設
非惟以充乾豆備享祀于
神明實亦克詰戎兵用親揚夫
光烈合圍十九繩
祖武也若乃黃祇孕氣肇王迹於靈臯青帝含精闢奥區
於吉土天地長男之位鬱嵂居尊山河兩戒之交
蜿蜒衆勢華胥神母實感虹生申甫名臣亦緣崧
降流泉相度迹追築室之初喬嶽懷柔體頌時巡
之日望秩長白溯
王業所由興也至於書䘖木鳳號渙
明堂竿揭金雞星空貫索引年尚齒示孝弟而涵柔
賜爵蠲租宜民人而嘉樂根荄暢遂蕃釐宣德産
之精風雨和甘滲漉達桐生之氣歌傳沛邑兒童
俱奏三侯酒置南陽父老齊呼萬歲非所謂孝子
不匱永錫爾類者耶况乎廟中境外仁孝同源神
主民依天人合契流通一氣將含識以知歸格被
萬方自敷天之丕應虞廷饗保王母貫其玉環周
道尊親越裳獻其白雉
帝車東指兩都之輦道方通天馬西徠萬里之流沙已
被正似鳴球來格感獸舞以徵祥亦如大糦是承
載龍旂而恐後又所謂孝治天下不遺小國之臣
者矣夫周書作訓禹跡方行商頌登歌湯孫奏假
思文后稷推祖德於陳常明昭有周播王權於式
序莫不形容美盛震耀古今臣幸際
聖朝備員翰苑西崑載筆本緣文字蒙
恩東壁觀書惟以詠歌為職其敢不竭其膚末揚我休
明謹拜手稽首而獻賦曰
伊
世德之作求卜靈長之受祜襲氣母以斟元奠柔祗而拓
宇推開基之有自周詠生民緬降福之無彊商歌
烈祖
二京並建鴻都永峙於東西
九廟常尊世室不遷夫文武道光玉劵既垂統於來兹
神閟珠邱宜薦馨於終古衍蒼牙之慶
帝系綿延彰紫氣之符
聖人作睹攝提合雒大揚
五葉天聲䕫鼓龍旗克纉百年靈緒溯基豐邑曾殷禮之
肇稱報本
橋陵乃鴻儀之再舉爾其炎帝司天赤騮載駕羲和練日
朱鳥方中騐六宿之鉤陳瑶樞指北占四羅之天
目
玉輅巡東瑞節先行早戒期於舊國
安輿虔奉暫消夏於
離宫蓋昭德示和未舉明禋之盛而問安視膳已彰
聖孝之崇則有司隸戒途土方樹舍萬騎䟃𧽼七騶整
暇
玉皇絳節雙龍夾轂以回翔
金母雲軿三鳥扶輪以上下望
行殿之崔嵬見旃裘之奔迓厥契底貢爭看西旅之來
我馬既同適飭東都之駕若以荒遠之潛孚而昭
本源之至化也於是津通柝木地涉豳都躔分箕
尾星帶龜魚井鉞參旗序坎宫以東轉軫收房□
臨丑位以斜趨經過毳幕氊城重拜雙雙之豹尾
漸至白山黑水新瞻九九之
龍車大獮治兵時維八月陳師鞠旅
王用三驅貔虎熊羆赫矣聲靈之震疊風雲蛇鳥依然
開創之規模夫其兩廣舒張六花竒正立萬馬而不嘶列
八門而聽令象
祖宗之俟天休命也陣分鳥翼圍合魚麗方總干以山立
俄鳴鏑以風馳象
祖宗之應運興師也弧直星狼芒摧天狗批蒼兕之千斤
捩竒鶬之九首象
祖宗之滌蕩九有也三品既登五豵斯取爰解網以示恩
咸止歌以有序象
祖宗之永清大定修文偃武也别有犀手成羣鯨波無際
禮陳大獵橐楊柳以登鱻頌奏多魚取鰷鱨以供
祭忽來忽往黿鼉若駕其橋梁一縱一横鵝鸛宛
成其陣勢聚䟦浪之雄才角凌波之精銳儼然見
泛鴨綠蹙覺華而兩平東裔也爾其臨産弩之長
江環采珠之巨澤睇龍戰之大荒緬鷹揚之舊迹
依稀水滸亶父營居髣髴夕陽公劉卜宅穆懷
祖烈紆
清蹕於吉林遥答神休薦嘉筵於長白是盖
創業所由發祥斯在蟠地脉以尊嚴聳神峯而碨礧惟
聖帝之將興閟靈區以相待嶞山有頌等於望秩燔柴祀
事初行亦似先河後海乃發肅慎乃向遼陽周原
膴膴殷土芒芒抵東北以回
鑾翠旌容裔指西南以移
蹕玉軑鏗鏘鴻雁聲多下千林之黃葉鯉魚風起落
九月之丹霜翠栢青松忽遥瞻夫
靈殿華旗芝蓋乃遠涉夫崇岡守以熊羆浮五雲於空闊
望如龍虎接一氣於青蒼是
鼎湖之所在而烏號之所藏也
天子於是召宗伯命太常陳廣牡列大房以妥以侑或
肆或將奉鬱金以裸地&KR0778;蕭火以求陽薦兩敦而
親盥格
四聖於同堂推
始祖所自生則義通於禘當季秋而有事則禮近於嘗洞
洞屬屬穆穆皇皇蓋溯帝嚳之淵源重來告潔因
追宗周之謨烈以次升香繼謁
福陵載瞻天柱肇承帝寳戰榆罔而興師怒奮天弧翦崇
侯而整旅白旄黃鉞當年屢震
軒威玉戚朱干今日猶陳武舞睪然
太祖之指揮率土也
昭陵肅穆隆業嵯峨虎賁三千傳孟津之作誓降蕃十四
憶貞觀之揮戈灃水攸同澤在都人士女昆臺既
去功存天地山河穆然
太宗之勲業不磨也斯時也祖義本仁化神氣盛萬國合
歡
一人有慶禮成福備已符百順之名孝享吉蠲允協九
如之詠蓋
列祖經綸草昧貽此珠囊而
皇帝提挈天綱握其金鏡思
前烈於丕承感
遺模於執競愾聞僾見意蠲潔以常通崇
德報
功情纏綿而莫竟秋霜春露永懷十載之誠玉瓉黃流乃
致一朝之敬由其馨香之昭事仁孝純深所以典
禮之重光後先輝映是知奮武揆文不遺藩裔觀
民設教遠歴山川出紫塞之嚴關荒綏五百紆青
羌之巨野道路三千木葉峯頭共瞻玉斧松花江
上亦拜華旃固由宜
天子之聲明朔南俱暨實則推
祖宗之仁愛中外無偏至於
肜庭啟
丹詔傳天膏沛愷澤綿肆夏一歌
王風胥洽由庚既奏和氣畢宣祝保定者答鹿鳴之什
式燕樂者咏魚藻之萹型仁讓者眉壽介公堂之
酒蒙樂利者曾孫守原隰之田培本支於百世頌
天子於萬年又孰非推恩之所必及廣愛之有由然夫
岡陵三壽祀先致祝於作朋河岳百神洽禮歸原
於允保孝孫有慶集主祭之嘉祥上帝居歆荷配
天之靈造詠徂賫於
皇王知受釐於
祖考不煩不怠萬福來同是繼是承
一人有道雖蔡邕一議未足測其精微光武三巡不能
較其多少又何論元都洛北金莖碧瓦之尊崇法
駕河東甲帳珠簾之祈禱乃作頌曰
寢廟迎神
圓壇配食四氣薦和九成象德如見如聞既匡既敕矧伊
遺弓閟兹
靈域
精爽斯憑瞻依何極於皇
聖祖孝思維則三賁
鑾輿巡於舊國受福穰穰時萬時億
皇帝奉
先有嚴有翼松栢親瞻車徒再飭載執鸞刀載升黍稷有
穆其容有愴其色
神保是饗馨香不忒
湛恩旁推祥和充塞侯甸要荒東西南北四海來祭各
以其職渺彼氐羌亦歸銜勒慕我
王道無反無側唐莇歌謠渾邪屏息抱蜀不言未戰已
克化馳若神孰窺孰測孝治既昭萬里自得臣作
頌聲匪夸匪飾樂石精鏐億年不泐
聖駕四詣
盛京恭謁
祖陵禮成恭賦(癸夘)金士松
歲昭陽單閼
天子穆穆雝雝備
皇儀之肅習展
孝思之篤恭撫鴻圖於熙洽感燕及於
顥穹仰
高山之天作佳哉鬱鬱而葱葱憶初覲于大淵獻而紀三
謁于著雍經四載之疎詣輒輾轉于
宸衷故特練辰卜日而
時邁于東惟月仲商南吕應律乃建辰旒馳星蹕麗錫
鋄驤驪驈葩瑵蜿蜒闒戟轇輵振
龍輈之龢鸞衛虎賁以戴鶡自
塞苑而從東咸沛艾而儵忽隠隠轔轔超紆譎之砰
磷兮若雷轟而電掣總總撙撙凌高衍之嵱嵷兮
若鳥䀪而魚頡夫其飛梁横跨迤邐廣堙葺綺闉
而增煥環山澤而洪紛巨流浺瀜而涾湤平頂嶱
嵑而㟒嶙渾河㶀㵧而波潗巫閭嶻&KR1625;而峯皴蒙
叢兮雲參孕星而結瑞瀲&KR1527;兮璇源拾月而貢珍
號稱天府則水陸之族萃焉蔚為德産則樹藝之
種陳焉嘉果則樝梨榛栗之倫紛披而駢列名材
則檀櫚松檜之屑森挺而輪囷繄神臯之曼衍徵
茂育於無垠乃先達乎
興京凜兆基于
列祖運淳化以充周統奥區而涵煦觀萬國兮環拱騰五
緯兮畢聚按禹甸之畇畇與周原之膴膴孰如我
聖朝之肇域而正方畫疆而拓土迄今式單厚之洪模
猶藴扶輿而篤祜迺謁
永陵元氣蔚蒸藴濛鴻而開運啟
聖緒于雲仍迺謁
福陵光爚崚增竪聲靈于天柱闢
謨烈以顯承迺謁
昭陵瑞藹祥凝迪蓄釐于隆業保圖籙之受膺我
皇上殷懷
燕翼景緬
龍興望
橋山之奕奕思
劍舄而兢兢際禮交而樂應通
純德以薦升念珍符之握闡猗歟
聖祖之相繩既駐
六飛于
留都恒敞入門而詄蕩錯㕓市以相輑擁林巒以為
障雉堞環羅兮勢屹層岡鳳闕巍峩兮輝騫蓬閬
左文德而右武功兮經緯宏敷而交暢東關雎而
西麟趾兮禔福覃綏而春盎引丹穴之神禽兮起
高樓而憑望
清寧翕泰于法宫兮
大政當陽而南嚮蓋雕楹刻桷之弗施玉磶文㮰之
弗尚惟茅&KR1492;松棟之長新皆
列聖艱難之所創臨實枚之
寢廟嚴對越而齊莊承龍旗兮煜煜設猛虡兮趪趪擊鐘
鏞兮振振叶磬管兮鏘鏘豐特齍兮既齊而既稷
潔鼎鼐兮或肆而或將工祝申辭而儼恪庶司奔
走而躋蹌惟
天子愛慤兼致鬷假孔彰奉
璆册以登晉安
閟宫而焜煌以介萬年之景祚聿徵純嘏于壽臧維時普
至孝以彌綸典更脩于琮壁&KR0596;
圜丘
方澤以明禋循瘞繒燔柴而不忒臨灝溔之滄溟滌苾芬
而神格滙混同鴨綠愛滹之三江漙馨香于瀎潏
饗褒鄂之舊勲表忠貞之偉績更
遣祀乎遼陵奠遺規于封植
九重&KR0776;穆而有虔百靈懷柔而罔隔惟盛德之感孚
定保康于宗祐於是
御黼座
垂衮衣
錫燕飲歌魚麗雉扇雲移兮暉燿鵲罏風颺兮烟霏奏
鈞天兮響諧玉律浥湛露兮
恩飫瓊巵百爾拜賡兮儀聯
丹陛九族惇敘兮歡浹
彤墀虞廷之繡絺采絢堯厨之蒲萐華滋瞻
天顔之温霽平泰階而叠晉繁禧伊彼朝鮮之列藩夙
奉璿衡于
表正羅鶼鰈以來王涉梯航而效命
帝嘉海域之輸誠大賚使臣以酬敬擎
寶墨而琳琅並共球而暐映
仁渥地維
道函天鏡玉燭呈華瑶樞持柄屆月竁日際以
寵綏疇不荷鴻慈于
叡聖自
鑾輿之就道及信宿乎
陪京照
天章于雲漢編賦詠而裒盈殫述
邠岐之締造暇唫閭井之阜成
鶴禁宣毫而炳煥
龍文雕琰而晶瑩羅縹緗於傑閣標
文溯之嘉名插芸籖而璀璨鬱蘭橑而崢嶸仿天禄
石渠而倍富啟羣玉委宛而增榮凡
文命之纉乎
神聖
文思之被乎寰瀛胥見我
皇上潤色夫
鴻業俾奕禩蹈詠夫昇平若夫
綸綍之頻頒咸頌
恩膏之深穊豁租賦兮比戶盈寧安耕鑿兮羣謳樂利
下
禹車兮肆𤯝帷寬開
湯網兮恊中布治覩貔虎之桓桓兮
詔特褒其射騎覩芹藻之彬彬兮
詔特優其鼓肄覩鳩杖鶴髮之趨迎兮
詔引年以廣賜覩扈
輦之千官與赴工之百吏
詔晉秩而加糈均各奬其勞勩彙臣民抃舞之容
鉅典益臻乎茂懿禮既成于大備指
京邑而言旋遠周廬而雯靄張羽蓋而曦延
聖人日躋兮以敬行健兮惟乾向
東陵而祇謁愈告慎于仔肩於緝熙以繼序每不忘而不
愆攄
覲揚之積悃喜
錫類而慶延聯還清禁而蠲潔用告成事子
奉先爰
正朝以受賀蹌百辟而覲
堯天(臣)沐生成於
高厚獲叨
禁近而備員親見
皇猷之紹衣恭逢
彛典之純全竚慰江鄉之翹望謹覘
海屋之籌綿敢敬敷擊壤之意而綴陳上
陵之篇
欽定盛京通志卷一百十六
