欽定盛京通志卷一百七
物産二
藥類
禽類
獸類
水族類
蟲豸類
欽定盛京通志卷一百七
物産(二)
藥類(凡草木禽獸蟲魚諸類有入藥已見本類者不更臚載)
人參(春秋運斗樞摇兒散而為人参金史地理志遼陽府産人參契丹國志女真地饒山林土)
(産人參寧江州𣙜場以人參為市新羅貢成形人參一統志)
(盛京吉林烏拉諸山中産焉邃谷深巖葠株叢茁歲生滋饒上藥咸珍皆由土氣鍾靈神臯毓蔚)
(瑞草儲精敷榮萃秀實足為億萬載靈長之徵云舊志凡初夏得者曰芽參花時得者曰朵子)
(參霜後得者曰黃草參參鬚參菓參子參膏無不珍之高麗人參贊曰三椏五菓背陽向隂欲)
(盛京來求我椵樹相尋頗得其形似吉案地方行放地方行放額爾敏合勒們參栗林)
(烏蘇哩綏芬英峩嶺東山羅拉密瑪延等處參票乾隆三十八年定例於)
(欽盛京五部侍郎府尹等官内前往每次年請放參票𣲖一員恊同辦理停派京員)
(各將軍等於刨夫回山後密看多寡情形定擬其奏由部給參票紅票分水陸路給發並給腰)
(御製人牌於緊要隘年騐放又乾隆十九年有參詩四十三有)
(御製盛京土産詩三曰人參俱恭載天章門)
茯苓(宋會要新羅出茯苓今按生松樹下抱本者為茯神吉林烏拉大山中多老松茯苓茯神)
(及松香皆有之)
五味子(爾雅謂之荎蕏凡入藥以遼東子少肉厚者為勝金史地理志大定府出五味子一)
(統志今奉天錦州二府及吉林皆有之)
茱萸(金史地理志大定府産茱萸今産奉天東北諸山亦有之亞於吳)
細辛(一名少辛管子五沃之土羣藥生少辛是也醫家以遼細辛為佳通行各省)
白附子(一名節附俗呼兩頭尖母為烏頭産遼地者通行遠省金史地理志東京路遼陽府)
(一産白附子明統志都司出)
黃精(服食上品博物志太陽之草名曰黃精初生苗土人採食之名筆管苿)
玉竹(似黃精苖即小筆管萊鈎吻不同)
赤芍(即芍藥根吉林黑龍江所産較勝他處亦有白者)
金線重樓(本草作蚤休明一統志重樓金線長白山出按是草生於深山隂濕之地亦)
(名紫河車亦名草甘遂亦名三層草處處有之未有採者)
艾(爾雅謂之冰臺)
葈耳(即詩之卷耳俗呼蒼耳子)
百合(根如蒜頭有瓣又一種卷丹子生葉間又山丹似百合而小亦名紅百合根皆可食蓋一)
(類三種惟百合入藥奉天吉林黑龍江皆産此)
木通(一名通脱木)
澤蘭(莖方節紫葉似蘭草而不甚香根名玉環菜山谷隂濕處亦有生者)
地丁(有紫花黃花二種)
車前(即詩之芣苢好生道旁布葉如輪俗呼車輪菜抽穗結子即名車前子)
兔絲子(爾雅謂之唐蒙今豆田中多有生者)
甘草(邊地生者勝)
桔梗(古名薺苨即杏葉菜苖曰明葉菜根為甜桔梗)
五加皮(五葉交加故名宜漬酒)
貝母(花白葉似韭一名&KR1342;)
商陸(即易之莧陸處處平澤有之)
牛旁子(一名惡實葉亦可為火絨)
黃芩(有條芩有枯芩吉林黑龍江諸處皆産焉)
遠志(苗名小草即詩之葽)
貫衆(葉圓碎一枝而衆葉貫之又名鳳尾草入藥用根)
地榆(葉似榆而長花可染色生於平原曠野)
石葦(生諸山中石上)
衛茅(幹上皮薄旁展者如箭羽)
石花(生石崖上如兒拳外白内綠遇雨則開形同栢葉採置水中經月如新即卷栢也)
樹膽(生樹間如膽)
四臺草(生東海岸土人珍之乂龍膳草白蘚夏枯草白芽香山谷中亦間生焉)
柴胡(有竹菓韭葉之别蓋以質之柔硬分也不及延安所産之良亦産前胡)
防風(宋會要新羅出防風黑龍江諸境亦産焉)
土黃連(愛渾産黃連皆雜煙莾中萎於霜雪無採㔉者)
石决明(宋會要新羅出石决明)
薄荷(揚雄甘泉賦作苃葀葉似荏而尖長香味不如南中所蒔)
升麻(裏白外黑者名鬼臉升麻别有一種曰綠开麻)
元參(廣雅鹿腸元參也)
苦參(即野槐根)
丹參(色紫微苦産山谷隂處)
獨活(一類二種節疎色黃者為獨活色紫節密者為羌活)
白前(形似牛滕粗長堅實而易斷)
白薇(其形短小柔軟而能彎)
白蘝(蔓赤枝有五葉根如卵而長三五枚同窠一種曰赤蘝)
大戟(色白不反浙産之佳)
威靈仙(根叢鬚數百條長者二尺餘色黑俗名鐡脚)
紫草(山産粗而色紫紫梗園産細而色鮮)
王不留行(花如鈴鐸實如燈籠殼五稜多生於麥地)
瓜蔞(即詩之果臝根即天花粉前志載之今不多見)
蒺藜(即詩之茨蔓生野地又一種入藥者名沙苑蒺藜不多産)
海金沙(莖細如線葉紋皺處有砂)
木賊(與麻黃同形諸山中亦産天南星麻黃諸藥)
白頭翁(草本色白)
茺蔚(即詩之蓷今名益母草黑龍江所産尤茂)
葶藶(入夏即枯亦如夏枯草禮月令孟夏□草死即此)
萹蓄(赤莖節好生道旁爾雅謂之竹俗呼猪牙草)
藁本(山海經謂之藁蓄)
蛇床(花似水芹子如蒔羅爾雅謂之虺牀)
蒼术(一統志出廣寕者佳苗曰鎗頭菜)
牽牛(黑白二種又名黑丑白丑)
三稜(次於荆産者)
大小薊(花青紫葉多刺俗呼牛戳口有大小二種)
乾葛(春生苗引蔓色紫根形大於臂本草鹿食九草此其一種)
一枝蒿(一名五龍草又有天仙子漏蘆寄奴草馬鞭草山谷間悉叢生焉皆入藥)
無名異(俗呼土子)
鍾乳石(生山洞中)
老鸛嘴(蔓生枝間結角形如鸛嘴入藥治風亦可染皂)
地骨皮(即枸杞子根以冬令掘之入藥尤佳)
桑寄生(山中各樹多有寄生惟桑上者入藥)
豨薟(爾雅茢薽豕首即今之豨薟草金稜銀線素莖紫荄可治風病)
滑石(明一統志出海州衛今海城縣出者良)
荆芥(有二種圓穗者荆芥扁穗者假蘇處處叢生明一統志遼東都司出)
沙參(生海邊者細長堅實生山地者質鬆次之)
馬兜鈴(根即青木香)
藜蘆(苖類山葱俗呼嚏噴草)
赤雹(蔓生結果如小瓜色正赤禮月令孟夏王瓜生即此)
金銀花(花黃白一色蔕必成雙一名忍冬)
茵蔯(因宿根而生故名)
禽類
鷄(後漢書三韓傳自長尾鷄尾長五尺本草遼有食鷄角鷄二種今有九觔黃大勝諸鷄又毛之)
(反生者曰番毛鷄白毛烏骨者曰烏骨鷄)
雉(俗呼野鷄禮月令孟冬雉入大水為蜃遼地雉鷄冬月羣飛入海潮上擁入沙中久之變蜃殼)
(宜軍中號器變而未成海濱人常得之猶雉形也每七月捕雉雛供)
(祀冬月有野鷄圍羅雉入貢)
鵝(肥美勝於他處)
鵠(俗名天鵝江海間皆有之其毛可為服飾)
鴨(亦曰鶩凡鵝鴨内務府冬月入貢鷄鵝鴨蛋戶部莊交官備用)
野鴨(爾雅鸍沉鳬以性好没故名今湖泊最多有綠頭尖尾黃脚等名)
紅鴨(形如白鷺翅白)
蒲鴨(大於野鴨色黃)
沙鷄(似雉而小脚有毛爾雅註鳻鳩大如鴿似雌雉鼠脚無後趾足高二寸今以入貢多出黑)
(龍江諸林中亦呼樹鷄味勝家鷄)
鶴(瘦頭朱頂長頸高脚一名仙禽有灰白二種産遼陽河海之濱自古所稱)
鸛(水鳥黑白二種羽充貢可為箭翎)
鴻鴈(大曰鴻小曰鴈禮月令季秋鴻鴈來賓季冬鴈北嚮今黑龍江境内有池極闊春時鴈來)
(自南夏月孳息其中秋復南翔)
䳺(一名鷃鴽属也禮月令季春田鼠化為鴽夏小正鴽亦化為鼠本草以無斑者為鷃與鵪為二)
(物今呼為黃鵪)
鶉(性喜闘土人呼為鵪鶉惟青蛙化者則不闘)
練鵲(似鵠而小黑褐色頂上披一帶一名帶鳥長尾白羽今呼拖尾練)
黃鸝(一名倉庚風土記六月東南風長海魚化為黃雀又季秋雀入大水為蛤指此俗呼黃鳥)
慈烏(色黑能反哺者俗呼老鴉)
鴉(即詩之鸒爾雅謂之鴨鶋似慈鳥而大不反哺嘴腹白土人呼曰山老鴉)
鵲(一名靈鵲開戶必背太歲如歲多風則巢下枝俗呼喜鵲)
鶺鴒(青灰色尖尾長喙頸黑腹下白飛則鳴行則採)
鴛鴦(形如小鴨色黃有文紅頭翠鬚止則相偶飛則成雙)
鷺鶿(林棲水食潔白如雪者曰白鷺又有紫鷺碧鷺種類大小不一)
鷗(亦曰鷖性好浮形如白鴿遼渾諸河有之)
鷹(一名鷞鳩種類不一古以出遼海者為上新唐書黑水靺鞨傳出白鷹契丹國志女真禽有鷹)
(鸇一統志白鷹尤為鷙猛吉林寕古塔諸山有之)
鵰(似鷹而大色黑山海經謂之鷙今多出奉天以東諸山中及寕古塔諸山其品不一上等色黑)
(者曰皂鵰有花紋者曰虎斑鵰黑白相間者曰接白鵰小而花者曰芝蔴鵰羽宜箭翎於松枝)
(上䋲套名為鵰手内務府有鵰丁歲取以充貢鵰之最大者能捕麞鹿上中間有之)
海東青(亦曰海青鵰之最俊者身小而捷能擒天鵝爪白者尤異次曰玉爪駿俊異絶倫一)
(飛千里遼時以海青鶻擊天鵝首得者薦之宋廟通考女真出海東青元史地理志海蘭府碩)
(達勒等路有俊禽曰海東青由海外飛來土人羅之以為土貢明一統志五國城東出一統志)
(最大者力捕麞鹿今多出黑龍江烏蘇哩江乾隆四十三年有)
(御製盛京土産詩九曰海東青恭載天章門)
鶻(大曰兔鶻小曰鴉鶻)
鷂(即鸇類一曰隼又曰晨風本草釋名鷹小為鷂今大小種類亦異有花豹白豹細胸松兒朵兒)
(攔虎獸諸名)
鳶(鴟類俗呼鷹奴亦名鷂鷹)
鶿䳓(鶖類毛色不一有花者名胡鶿䳓)
鶖(似鶴而大秃頂長頸赤目好啖蛇一名秃鶖翮可翎箭)
鵜鶘(形類鵠灰色長嘴大脖每竭水取魚一名淘河)
鸕鶿(似鴨而黑嘴曲如鈎食魚入喉則爛涎可治鯾骨可治噎)
青&KR1860;(鵜類一名信天緣俗呼青莊)
紅牙(背白翅微紅羽亦可翎箭)
魚鷹(大於鴉色黑鈎嘴食魚一名鈎魚即)
燕(有越燕胡燕二種今土人以善構巢者為巧燕不善構者為拙燕凡燕秋後多蟄山崖之内至)
(春始甦來依人□屋間來去皆以社時故曰社燕)
鴿(依人鳥也來去無定一名鵓鴿)
戴勝(似山鵲尾短長嘴青色頂有毛角似戴花)
鳩(毛色大小不一通呼斑鳩又有鳴鳩禮月令仲春之月鷹化為鳩仲秋之月鳩化為鷹即此形)
(大於斑鳩長尾者一名布穀)
鴇(水鳥似鷹有斑文無後趾)
鵏(似鵝而大灰白二色羽可翖箭)
鶡(䳄者毛色若灰雄若濃靛猛鷙善鬭稱鶡鷄又呼黑雞出愛渾深山中歲捕生者入貢)
黎鷄(類雉而小背黑昧爽即鳴又穿草鷄色黃)
石鷄(類雉身小如鴿尾短嘴紅)
鶬鷄(大如鶴紅頰長頸高脚)
寒號蟲(一云印鶡鴠状如小鷄足有肉趐夏月毛盛冬月毛脱鳴益急糞入藥即五靈暗)
蝙蝠(爾雅謂之服翼晝伏夜龍糞入藥即夜明砂)
鷦鷯(即詩之桃蟲似黃雀而小青斑長尾喙利如錐取葦花為巢最工緻焦贑易林桃蟲生鵰)
(即詩拚飛維鳥之說爾雅鷦鷯剖葦今俗呼為巧女)
白翎雀(雀類不一青黃色翎白鴈春北秋南白翎雀窮冬沍寒不易其處元人重之故元世)
(祖樂有白翎雀歌又有大眼雀晴大而圓白眼雀目有白圈靛雀色如靛小雀依人簷下俗呼)
(家雀蒿雀多伏蒿間俗呼蒿溜兒)
黑雀(爾雅謂之鷑鳩田間有食禾之蟲此雀羣飛食之亦有功於農事者又有金翅雀色黃善)
(鳴)
水□(黃肚雀俗呼黃肚囊有大小二種小者長嘴短尾大者尾根正白)
油鸛兒(形類大水□尾根白)
打蟈鳥(形如小水□而大首翅尾黑色胸下白)
孤頂(類烏鴉身黑嘴白)
鵃鳥(大如燕色碧嘴長尾短即翡翠之小者俗呼魚狗)
啄木(爾雅曰鴷啄木嘴如錐長數寸形色大小綠黑不一諸烏舌皆根于喉而藏於味惟啄木)
(舌根過腦後舌尖引之逾長樹中蠧虫雖潜穴隙皆能勾取食之俗呼啄木官子)
縮脖鳥(灰色形如鸛翅大脚高飛則縮頸俗呼縮脖子)
錫嘴(嘴白又有銅嘴似雀而大色灰黑喙青黃如銅又鉄嘴形類窝藍無角頂又蠟嘴即桑扈)
(之属喙如黃蠟畜之可玩)
紅料(色紅善鳴色花者謂料之花料又謂之麻紅)
白頭翁(形如鶺鴒頭白身灰黑又有名拙老婆頷下色紅哥哥鳥其名自呼曰哥哥)
畫眉(似鶯而小黃黑色其眉如畫善鳴山林中間有之又有三道眉其眉似分三道)
山和尚(類山鵲而小尾短灰黑色)
鴟鵂(身大色黑黃而斑畫目無見夜則明其頭如猫俗呼夜猫子惡聞其聲)
柳葉兒(色淡綠小如指又串柳兒類柳葉雀形微大)
鷽(尾長嘴紅似鵲而有文采一名山喜鵲或呼為勃姑鳥亦名綵鵲毛羽文綵者亞於翡翠)
鳳頭鳥(一名阿藍韋昭謂之鴳扈有毛冠者曰鳳頭吕覧注鴳一名冠雀是也小者曰清水)
(又曰呌天爾雅謂之鶻鵃尾短多聲)
千里紅(頂有紅毛喜食蘇子俗呼蘇雀黑龍江稱老鎗雀出俄羅斯地雪後即來羣飛入海)
(以十一月網而取之炙食甚美)
鐡背雀(大於家雀灰色尾分两白翎)
鐡脚(雀之大者爪堅如鐵置□覆網取之漏網者未幾復至亦鳥之義而愚者冬則羣飛入海)
獸類
牛(周禮職方氏幽州其畜宜四擾注四擾馬牛羊豕隋書百濟傳畜有牛五代史女真地多牛鹿)
(野狗金史地理志大定府産乳餅蓋餅以牛乳為者今内務府有黑牛館飼純黑者以供)
(祀亦獻乳酪)
牛黃(舊唐書開元十一年新羅來獻牛黃)
馬(後漢書夫餘傳出名馬濊傳出果下馬北史勿吉傳出三尺馬新唐書渤海傳俗所貴者率賓)
(之馬按率賓即今奉天東南之地與高麗僅隔域一江乃内地馬大高麗馬小可知物産亦限疆)
(也今有官馬羣駐牧各處馬極蕃庶而西北塞外來者亦良索倫之馬則身長陡徙毛甚短而)
(澤)
駝(宋會要新羅地宜槖駝長頭高脚背有肉鞍謂之駝封可負槖囊又名槖駝今呼駱駝食少任)
(重而行速軍中需之亦産驘及驢土人負重者恒以驢代脚力焉)
羊(北盟錄女真産名馬多牛羊今内務府亦有羊館)
豕(後漢書挹娄傳好養豕北史勿吉傳其畜多豬百濟傳有豬新唐書渤海傳俗所貴者鄭頡之)
(豕黑水靺鞨傳畜多豕金史地理志會寕府貢豬大金國志女真獸多白彘)
犬(通考女貞地多良犬犬今按犬類不一極曰田犬二曰吠犬三曰食奉天錦州田犬健有)
(力能制虎者最為難得又外蕃犬可供驅策故元史有犬站以犬代馬今黑龍江以北費雅哈)
(部落尚役犬以供負載)
猫(姓善捕鼠又有野猫居山谷中狐類口方色倉黃有斑善摶亦曰野狸)
野馬(三國志鮮卑傳其獸異者野馬形如馬而小)
野驢(通考女真獸多野牛驢之類按野驢似驢而色駁鬃尾長)
山羊(生山中似羊而大善登山皮灰黑色)
黃羊(大於羊毛蒼黃一統志出錦州邊外冬月入貢)
野猪(通考女真獸多野猪今山中有之冬月獵得者醃以入貢)
蜜狗(生烏拉諸山中嘴尖如狗尾黑可餙盔纓)
虎(北魏書勿吉傳有虎豹羆狼今諸山中皆有之邊外間有白質黑章者尤猛鷙圍中以激打鎗)
(手制之虎骨熬為膏入藥)
豹(似虎而小白面團頭色白者曰白豹黑者曰烏豹文圓者曰金錢豹最貴重文尖長者曰艾葉)
(豹後漢書&KR1070;傳其地又多文豹)
熊羆(小者曰熊大者曰羆一云羆似熊黃白色今山中熊類不一有人熊猪熊猴熊狗熊諸名)
(御製盛獵得者入貢乾隆四十三年有京土産詩七曰熊羆恭載)
(天章門)
麋鹿(鹿大麋小禮月令仲冬麋角觧仲夏鹿角解今考麋鹿俱於夏至解角)
(御盛京吉林有麋無鹿見春夏謂之青草圍秋曰哨鹿製鹿角解詩後說凡獵)
(圍冬曰大圍進貢則有湯鹿毛鹿合子鹿及腸肚舌尾夏秋貢乾醃肉及茸角筋皮新唐書渤)
(海傳俗所貴者扶餘之鹿扶餘即今開原以北地正為田獵之所又外藩俄羅斯地方不産牛)
(御製盛馬多役鹿以供負載性甚馴乾隆四十三年有京土産詩六曰鹿恭載)
(天章門)
鹿角(煎為膏入藥亦有用骨作膠者松漠紀聞鹿頂合燕以北者方可車湏是未解角前才解)
(角血脉通好者有人字不好者成八字有髄眼不實北人謂角為鹿角合頂為鹿頂合南鹿不)
(實定有髄眼不可車北地角未老不至秋時不中麋角與鹿角不同麋角如駝骨通身可車却)
(無紋鹿頂骨有紋上下無之亦可熏成紋)
鹿茸(角之初生者方書麋茸補陽鹿茸餔隂今入藥者但言鹿而不及麋)
鹿筯(金史地理志復州舊貢鹿筯)
馬鹿(一名八又鹿歲取其角交官一統志形大如馬山中極多亦曰父鹿)
駝鹿(埤雅北方有鹿形如駝一統志出寕古塔烏蘇哩江一名堪達漢頸短形類鹿色蒼黃無)
(斑項下有肉囊如繁纓大者至千餘觔角扁而潤瑩潔如玉中有黑理截之錗為决勝象骨直)
(御製盛數萬錢乾隆四十三年有載京上産詩八曰堪達漢恭)
(天章門)
麅(麞類色蒼赤又黑龍江地方每冬有白項野麅從海邊來不可勝數形比内地微大但味稍腥)
麅(&KR0874;類毛長犬足皮堪履舄)
麠(爾雅大麃一角牛尾漢武帝郊雍得一角獸即此今大山中間有之)
狼(皮毛青白者貴會典品官坐褥冬用皮有定制一品用狼二品用獾三品用貉四品山羊五品)
(以下用白羊皮公侯極品用虎豹皮)
麞(鹿属無角即詩之麕獵時以背式骨交官有定數)
麝(形似麞一名香麞喜食栢臍血入藥名麝香)
豺(足似拘瘦如柴性鷙猛善逐獸)
獾(似狗而矮體肥行鈍皮宜裀褥)
貉(状如狸性好睡)
猞猁孫(類野狸而大耳有長毫白花色小者曰烏倫明一統志謂之上豹今出索倫者佳歲)
(入貢亦作失利孫)
狐(色赤而大夜擊之火星迸出毛極温煖集腋為裘尤貴重元狐出下江大於火狐色黑毛煖最)
(貴又青狐亦名倭刀)
沙狐(生沙磧中身小色白腹下皮集為裘名天馬皮頰皮名烏雲豹按狼獾狐貉一切有用)
(之皮皆有打牲人取以上官)
貂熊(一統志大如狗紫色出寕古塔者頭紫黑兩肋微白)
貂鼠(後漢書挹娄傳出好貂東沃沮傳其租税貂三國志夫餘傳出貂狐挹娄傳出好貂所謂)
(挹婁貂晉書肅慎傳貢貂皮北魏書室韋傳亦多貂皮新唐書黑水靺鞨傳土多貂鼠金史地)
(理志大定府産豹鼠今烏拉諸山林多有之近東北邊者色黃邊外者色紫黑皮甚輕煖以松)
(子為糧打牲者八月往十二月回皆於雪天尋其跡而捕焉每歲以時入貢黑龍江索倫達呼)
(御製盛哩諸人以捕貂為業乾隆四十三年有京土産詩五曰貂恭載)
(大章門)
銀鼠(吉林諸山中有之毛色潔白皮禦輕寒金史地理志遼陽府産鼠毫白鼠皮即此)
灰鼠(契丹國志女真獸有青鼠貂鼠上按青鼠即灰鼠吉林諸山中有之灰白為灰黑者次)
(之)
鼬鼠(明一統志海州衛出俗呼黃鼠狼又名騷鼠其尾高麗市以作筆)
香鼠(小於鼠□捕雀)
鼢鼠(形似鼠而大常穿地以行即田鼠也)
□鼠(頭似兔尾有毛黃黑色性好在田間食殼豆即碩鼠也遼金元時用以供饌名為黃鼠今)
(呼豆鼠)
蝟(似鼠有毛刺脚短尾長物犯之則形縮毛張如集矢俗呼刺蝟皮入藥)
松鼠(蒼黑色大尾好食樹果小者大不過三寸通身豹文)
艾虎(鼠類能捕鼠)
白兔(新唐書渤海傳太白山之兔黑水靺鞨傳土多白兔開元天寳間來獻鯨晴貂鼠白兔皮)
(金史地理志遼陽府産白兔龍按白兔似兔而大毛純白出黑江)
跳兔(前足寸許後足近尺爾雅謂之蹷有按廣寧義州北境及黑龍江界内皆之)
水族類
魚(後漢書東沃沮傳其租税魚松漠紀聞每春冰始泮遼主必至寕江州鑿水釣魚今奉天吉林)
(諸河皆産魚各種皆偹黑龍江五月魚車塞路六七月水漲則大魚不入網江涷鑿冰取之)
鯉(奉天吉林諸河皆有之黑龍江夏多鯉冬多鯾鱖)
魴(縮項穹脊扁身細鱗俗呼鯿花諺云居就糧梁水魴今太子河即古東梁河魴魚尤美)
鱖(扁形闊腹大口細鱗有斑采明者為雄晦者為雌一名鰲花又名花罽魚)
鯽(新唐書渤海傳俗所貴者㴞沱河之鯽今惟錦州溜馬汀者以時入貢寕古塔混同江者亦佳)
細鱗魚(圖身細鱗出山流狹處又黑龍江出者名赭鱸歲貢百尾九月棲江濱捕而畜之亦)
(曰遮鱸又有島子魚頭尖而色白)
八稍魚(一統志寧遠州出)
哲綠魚(似鱸魚色黑一統志味美不腥出寧古塔黑龍江)
鱏鰉(金史地理志上京歲貢秦王魚者按鱏鰉一名鱘鰉亦名尉魚或謂之神魚相傳樂浪)
(尉溺死海中所化也今出混同江鼻長有鬚口近頜下雖鱗色不同而形體相類俗統呼鱘鰉)
(又名阿金魚以丄諸色魚歲各以時入貢乾隆四十三年有)
(御製盛京上産詩十曰鱏鰉恭載天章門)
發綠魚(似鯿花而大色黑)
鱧(圖而長鱗細色黑苩有七點作北斗象俗呼黑魚亦産鰱首肥而巨)
鱗(身圓而長赤脉貫瞳爾雅名鮅俗呼赤眼魚)
鱮(似魴而弱腴腹細鱗頭銳形扁俗呼鰱子魚)
鱅(山海經鱅魚似鯉大首今有至四五十觔者俗呼鰟頭魚)
鯇(似鱒而大身圓肉厚有青白二色俗呼草啃魚)
鯼(圓厚而長口在領下腹黑背微黃大者或至數十觔)
鮠(無鱗似鰋而大俗呼槐子魚出黑龍混同江中其皮可衣)
鮎(即詩之鰋身圓性偃無鱗生流水者色青白生止水者色青黃一統志鮎魚混同黑龍兩江出)
(大者至數十觔或百餘觔取皮製衣柔韌可服)
鯔(状如青魚身圓俗呼柳根鱎)
鱤(即詩之鰥俗呼鱤條)
鰷(形狹而長鱗白而細其性浮俗呼白漂子)
雷魚(小者如指色黑尋河兩岸而行雨多則有)
鱵(形同鱠殘喙尖有一細黑骨如針俗呼針娘魚)
竹魚(状如青魚翠色可愛)
鱎(鱗細形窄腹扁頭尾向上亦曰白魚)
重唇魚(即詩之鯊如鯽而狹淡黃色嘗張口吹沙)
黃鯝(似白魚而頭尾不昂闊不踰寸長不徑尺土人呼為黃骨子)
沙鮀(體圓有斑俗呼沙鯝魚)
黃顙魚(似鮎而小背青黃色無鱗俗呼昂刺赤色者名紅昂刺)
赤稍魚(身白翅紅)
馬口魚(口大身小又有紅娘子魚近腮有紅黃雜采)
抿子魚(脊高腹平鱗小味腴)
船矴魚(長二三寸大頭闊口黃色有斑見人則以喙插泥中又箭頭魚頭尖小如箭)
秋生子魚(出蓋平清河形類白漂即海鮐之類)
䲐魚(字彙出樂浪瀋小今奉天錦州皆有之)
河豚(狀如科斗腹下白眼能開閉血皮頭子有毒殺人人鮮食之)
江獺(出江中者名江獺形似狗而小長尾色青黑亦有白色者獺穴必預度水所不至故鄉人)
(以是為潦水之候黑龍江混同江等處尤多)
鱓(似蛇無鱗腹黃俗呼黃鱓)
鰌(似鱓而短爾雅謂之䱻俗呼泥鰍)
鰸(字彙似蝦無足出遼東)
鮻(河中者眼白河中者眼赤)
鰻鱺(似蛇而腹白一名白鱓海中者名海鰻鱺其大數倍)
鱉(俗呼團魚人名脚魚甲入藥亦産龜)
蝦(出海中者去殼曰蝦米通行各省大者長數寸合配曰對蝦小者曰金釣蝦大凌河有蝦醬取)
(油通行各邑小蝦出蓋平海邊者名紅毛子作蝦醬尤佳晒乾者為蝦皮)
蟹(俗呼螃蟹至秋味腴又海蟹頗大而腥有虎皮金錢諸名造化權與蟹易螯並脱殼今人往往)
(見之北盟錄女真海多大魚螃蟹)
蛙(即鼃一名田雞有時化為鶉土人呼為青蛙)
山蛤(禮月令雀入大水為蛤即此多伏岩中似蝦蟆而大腹黃紅色俗呼哈什蟆向亦充貢)
(按周禮幗氏所掌蛙黾之屬即青蛙哈什蟆之類)
蝲蛄(蟹身魚尾澤畔石下有之)
海參(形如虫有肉□琿春出者尤勝)
偏口魚(背青服白形扁而薄匾行水中先按海中魚惟此先至雁魚次之故諺云偏後雁)
雁魚(身圓無鱗尾多三□一名霸魚)
海青魚(長五六寸出寧海縣至時海水有聲回時水噴起如箭俗云青魚上下有大魴魚尾)
(而食之故然)
鱭(形薄多刺海中有之俗呼刀鱭)
同勒魚(似鯉而頭微大鱗小重不過觔許出海中)
鮝(身薄多刺出束海歲以時逆水而上多且厚土人每羣取之名曰淘灣乾者名勒鮝俗呼火勒)
(魚通行郡邑明一統志肋魚金州衛出)
鯊(青色皮有沙文如鹿者曰鹿沙文如虎者曰虎沙可飾器用背上鰭鬛名沙翅泡去外皮榮若)
(銀絲極脆美食品珍之相傳鯊以胎孕口吐而生)
鰣(似魴而長色白其肪在鱗海中間有之)
比目魚(魚各一目兩相合乃行爾雅謂之鰈俗呼鞋底魚今海中别有一種兩目微偏亦名)
(鞋底魚非比目魚也)
烏鰂(形若莗□口在腹下八足聚生口旁如帶東海一名黑魚腹中有墨見人則吐以自蔽骨)
(入藥名為海螵蛸)
海&KR2821;(生東海蕩蕩如沐能運動無耳目一名水母一名石鏡茄柴反和鹽漬之可以佐酒)
海骨董魚(即大頭魚身粗短味亦腴一名家鱭魚)
羊魚(身圓色黃尾龍刺人相傳羊魚胎生初生魚閒雷輙羣入母腹土人往往於大羊魚腹中)
(得衆小魚云)
鏡魚(圓而色白)
達發哈魚(黑龍江寧古塔諸江河有之秋八月自海逆水入江驅之不去充積甚厚上人)
(克有履魚背而渡者腹中子大如玉蜀黍邊地人取魚炙乾積之如糧)
竒爾富魚(黑龍江出)
烏庫哩魚(一統志寧古塔出四五月時自海迎水入江)
石首魚(一種似海青魚身微寬鱗細名白迷子頭中有兩白石如玉一種扁身弱骨有雜黃)
(色名黃花魚腹鰾可粘物皆出東海)
鱠殘魚(色白無鱗若巳鱠者俗呼翅條魚即杜詩所稱白小也又渾河一種銀魚形小色白)
(惟冬月得之味甚鮮美)
牛魚(本草生東海中頭似牛潛確類書海牛紫色無角龜足鮎尾性敏捷見人則飛入於海膏)
(可燃燈皮可為弓鍵矢服程大昌演繁露契丹主滔爾河釣牛魚以占歲周麟之海陵集有梁)
(大便者先朝内侍也入館傳旨賜金蘭酒二瓶銀魚牛魚二盤牛魚出混同江其大如牛周必)
(大二老堂□志牛魚一尾之直與牛同周樞密麟之使金金主愛之享以所釣牛魚非舊例也)
(樞密糟其首以歸獻於朝同館王龜齡目為魚頭公明一統志牛魚出混同江大者長丈餘重)
(二三百觔無麟骨脂肉相間食之味甚膄今罕見或云即今之鱏鰉魚也是一是二存以參考)
勾星魚(黑龍江出鱗斑然如列星長喙漁者間以箸探其口齧之至死不釋段刃之釡中猶)
(躍躍也)
倒鱗魚(出寧古塔船厰城東南龍潭山頂鱗皆倒生相傳以為龍種)
海馬(馬頭蝦身)
海驢(形似驢常於秋月登島産乳皮製雨其雨不能潤本草能入水不濡出東海島中今亦罕)
(見)
海驩(本草皮可供衣裘其形不可考)
海狗(本草獸身獸頭魚尾尾連兩短足毛有斑文油能澄水腎入藥名腽肭臍出東海及寧古)
(塔土人跳冰取之)
海豚(形如豚鼻在腦上隨風湖出入舟人候以占風)
海貓(形如貓一名黃貓)
海豹(新唐書新羅傳間元中數入朝獻海豹皮形大頭如馬者名獵獺皮紋有花點名海豹皮)
(打牲人以之交官可餙鞦轡蓋平寧海混同江皆有之)
蚌蛤(本草形長曰蚌圓曰蛤江海皆有惟鳥拉諸江出者多狹而長内産孕明珠)
文蛤(殼有花斑出東海即蚶之類)
蚶(爾雅曰魁陸本草作魁蛤圓而厚殼外理縱横俗呼瓦蠪子)
蝮(無鱗有殼一面附石細孔錐雜或七或九肉亦珍品出東海殼即石决明)
蠣黃(磈礧相連附石如房明一統志謂之蠣房今東海有之肉名蠣黃殼即牡蠣)
石&KR2578;(蚌蛤之属一名龜脚産海中石上得春雨則生文似花草荀子東海有紫&KR0917;即此)
蟶(亦蚌之屬出海濱水泥間肉在殼中上分兩岐一長一短與月消長土人取之者計日下釣得)
(之甚易乾為海錯通行各處)
螆(似蟶而溜一統志出寧遠州鹵地)
海紅(長寸許中有毫)
螺(易離為蠃即此種類大小不一出海中者種類尤多金史地理志大定府産螺杯)
蜆(隋劉臻謂之扁螺)
車螯(蛤之大者即蜃也東海有之)
龍骨(黑龍愛琿諸江岸數尺下恒有之或曰龍蜕)
斑魚皮(通考濊其海出斑魚皮契丹國志烏合阿里瑪每年貢膠魚皮鐵驪國亦貢膠魚皮)
(漢按斑魚後當作從魚)
蟲豸類
蠶(三國志三魏傳知𧖟桑弁長傳曉蠶桑舊唐書高麗傳種田養蠶按順治元年)
(盛京地方留養蠶屯十處而遼地多寒畜之者猶少)
山蠶(一名樗繭海城盖平寧海復州人放之樗柞等樹春秋收繭練絲為紬)
蜂(俗以在地作房者曰土蜂大黃蜂曰馬蜂釀蜜者曰蜜蜂内務府及禮部皆有蜜丁取蜜交官)
(蜜巾煉出者為黃獵)
蜾蠃(亦名土蜂純雄無雌負桑虫而為子即㟰蛉也)
蟻(種類不一大者曰蚍蜉小者曰螘俗呼麻蟻惟黑龍江獨無)
綠繭(多生山中杏條上絲色堅韌箭扣用之)
蠟蟲(大如蠟飛食花柜柳木涎著枝莖收煉成白蠟較川産者微黃)
蟋蟀(似蝗而小光澤如黑漆善跳好闘秋後則鳴爾雅謂之恭一名促織俗呼□趨又竈馬如)
(促織好穴於竈亦名竈雞)
蟪蛄(便腹青色秋鳴以股冬亦可畜交春則死所謂蟋蛄不知春秋也廣雅謂之蟧蛁俗名聒)
(聒)
阜螽(長角修股善跳作聲形色不一)
螳蜋(禮月令仲夏螳螂生俗呼刀即深秋乳子作房著樹枝是為螵蛸)
蜣蜋(黑甲出一名吉蜣一名推車客俗呼使客郎所轉之丸納於土□子生其中)
蛾(𧖟蛾而外凡草木蟲以蛹化為蛾者甚衆)
蝶(形色黃白大小不一皆蟲所化山中蝶大如掌采色斑爛子即山蠶也又花樹間蠧之大者暑)
(時置熱石上輾轉久之即可化蝶)
螢(即詩之熠燿今名螢火蟲禮月令季夏腐草化為螢至夜有光嘗見蟋蟀果螺之類夜亦有光)
(但不能飛耳唐子卿有水螢賦謂是水蟲所化)
蟬(種類不一土人有秋蟬茂凉蝍蟟秋蛩諸名)
螬(一名蛸螬生糞土中大者以背行駛於脚久之化為蟬則如風飲露清濁係於變化有如此者)
蚓(禮月令孟夏蚯蚓出冬至之日蚯蚓結俗呼曲蟺白頸者入藥)
蜻蜒(六足四翼羣飛水際爾雅謂之負勞)
尺蠖(似蠶而絶小促其腰使首尾相就乃能進步)
馬陸(一名百足斷之能行觸之則捲俗呼□脚虫深山叢樹中間有之不若南中之多)
鼅鼄(大者為鼅鼄小者為蟢子長踦者即詩之蟏蛸)
壁錢(似蜘蛛而色斑壁上作幕如錢)
負蟠(即詩之伊威俗呼濕生蟲)
蟫(書中蟲一名蠧魚)
蟾蜍(背黑無點多痱磊居陸地俗呼癩蝦蟆)
蝦蟆(一名青蛙見水族初生有尾名蝌蚪)
蠓(一名䘊郭璞曰蠓飛螘則天風卷則天雨凡草木葉有泡起中生小蟲如蠓泡處乾脆蟲即飛)
(出)
蝸牛(爾雅謂之䗂蝓池澤中小螺白色頭有兩黑角涎畫屋壁悉成銀色或云可避毒蟲蠍最)
(畏之又土蝸生早地草上或石上俗呼鼻涕蟲二種皆入藥)
木牛(小黑而長下細上粗善通乳)
螻蛄(穴土而居短翅大服腰細如蜂禮月令孟夏螻蟈鳴螻蟈蝦蟆也非一物孔穎達以螻蛄)
(為□鼠俗呼土狗又水蛭蚰蜒斑蟊蜈蚣蜉蝣山原草澤中亦間生焉)
蠍虎(即守宫食蠆故呼蠍虎蠆即蠍也其毒在尾明一統志遼陽蠍臺舊有大蠍)
蛇師(即蜥蜴俗呼馬蛇)
蛇(種類不一大者往往有冠幘名烏稍其短小名七寸子者最毒)
蠅虎(身黑而扁嘴邊有雙肉爪攫蠅食之)
蠅(其聲在翼壮者腹大生蛆蛆復化為蠅)
蚊(齧人長吻如針一名蚋近奉天省城處絶少而黑龍江蚊不入室)
虻(俗呼瞎虻亦草根所化廣寧道夏月最多酷齧牛馬行人苦之又山海經稱有飛蛭琴蟲大青)
(蛇今不聞焉)
欽定盛京通志卷一百七
