欽定盛京通志卷一百二十五
國朝藝文(十)
詩(六)
五言排律
欽定四庫全書
欽定盛京通志卷一百二十五
國朝藝文(十一)
詩(六)
五言排律
福陵陪祀恭紀(康熙壬戌)張玉書
大漠
龍興日邊庭虎步辰白山浮
王氣黑水渡
真人一旅璇圖廓千秋景運臻宅都森拱衛卜域湧嶙峋
拜手瞻
丹馭攀髯憶
紫宸禡旗師應律籌幄動如神塞北收俄頃河東定浹旬
射鴽遼海岸獵兕嫩江漘駿馬諸藩贄編珠絶島
珍莠鋤張
聖武嘉植仰
皇仁考契文初炳耕桑
詔屢申英雄來草澤
廟社闢荆榛綿蕝儀追古豳風俗舊淳地寒銀磧雪人燠
翠華春
肇迹垂鴻永開基翼燕新衣冠藏石隧弓劍護霜筠殷享
祠官肅成功祝史陳雙峰窺日月虚殿拱麒麟盖
代規模闊敷天翊戴均痛餘趨磴下想像屬車塵
昭陵陪祀恭紀(康熙壬戌)張玉書
玉歷歸
真主禎符際盛期丕承
高廟烈式廓太平基
仙馭追應杳
神遊儼在兹山河垂
睿略日月仰
天儀開國經綸密當陽雨露滋聲華陳羽衞儉德總茅茨
獻納龍墀引圖書鳳閣披愛賢通燕笑拊卒問瘡
痍訓切投醪事恩深挾纊時兩勤南漢駕頻趣北
庭師水劃熊津闊山迴雁磧竒旌門羅貢賮毳幕
擁降旗環島收唇齒緣邊戍虎羆雕弓臨塞勁鐵
馬度遼馳指顧中原計艱難締造規令模傳寳籙
遺範鏤豐碑
先帝羹牆慕
今皇陟降思薦馨浮酎醴展苾溢松脂芝草周垣茁春陰
匝殿移五雲回望渺霑灑有餘悲
封祀長白山恭紀(康熙丙辰)吳兆騫
配極神山峻脩封
帝命崇金函新建嶽玉檢此升中咸秩遵虞典昌期答漢
功星軺瞻二使雲燎視三公戴斗原承北苞祗獨
峙東千年今值泰
萬歲昔開嵩地接興龍近天開翥鳳雄嵯峨分氣象&KR0772;窱
闢鴻濛五畤儀還陋三祠禮自同宗禋通肸蠁展
寀契昭融圭璧陳緹帟騂駒豁錦幪日華遥合扇
雲氣迥成宫列嶂&KR2585;瓊雪雙流亘玉虹壯哉符寳
勢赫矣麗璇穹仙靄凝嚴紫高霞鏡野紅何須傳
縱雉已見永垂鴻芝术祥侔岱枌榆祀比豐紫壇
三望徧絳節百祌通運喜逢文命書慙獻所忠
聖皇長有道靈秩慶無窮
恭和
御製告祭
福陵禮成元韻(康熙壬戌)高士竒
遥峯開碧甸疊嶂擁珠宫祀典千秋右
巡行二月東迴瞻蒼靄合俯瞰曲流通地是排雲上天因
列柱崇干戈今載戢玉帛舊來同式廓豳岐業長
貽鎬洛功薦馨昭
聖武執鬯展
宸衷兩序陳宏璧諸藩撫大弓壇壝當太乙草樹邁新豐
仰答開基遠勤勞有
睿功
恭和
御製過廣寧望醫巫閭山恭依
皇祖聖祖仁皇帝元韻(乾隆癸亥)鄂爾泰
羣山皆拱北霄漢插芙蓉羽蓋摩天降旌麾燿彩
重乍披青玉案宛近紫雲峯依約巖垂瀑迢遥寺
偃松仙真應望
幸名蹟待登封鎮亞三公禮豳崇萬壑宗吐吞作霖雨
來往護
飛龍侍從齊舒眼靈竒想豁胸
恭和
御製過廣寧望醫巫閭山恭依
皇祖聖祖仁皇帝元韻(癸亥)張廷玉
百里停
金轡孤烟欽玉蓉林巒纔一面邱壑已千重迴憶臨
滄海懸知隔亂峰輕澌岩際瀑晴雪洞門松丹竈
青泥熟金函碧蘚封遠迷安羡迹長配岱恒宗未
得随千里遥思駐
六龍雲霞瞻
睿藻靈趣發心胸
恭和
御製過廣寧望醫巫閭山恭依
皇祖聖祖仁皇帝元韻(癸亥)梁詩正
高標臨溟渤秀色蔚芙蓉列鎮聲靈壯
陪京拱抱重三番紆
聖蹕五字紀仙峯近引
天邊伏遥看雪裏松翠雲屏尚展白玉磴新封鉅典
崇禋祀神區識仰宗
賡吟遲錦騎題額耀驪龍
曩迹增追慕寧徒豁遠胸
聖駕東巡
盛京恭謁
祖陵大禮慶成詩(癸亥)胡寳瑔
展謁心繩
祖精禋孝格
天殷祥從啟後周祚溯開先
寳命三才合瓊源一氣連辨方符出震配極協基乾式
廓由仁累維新在德延流虹將毓
聖長白預徵仙武履吞朱果星臨貫紫躔篤生風表異乘
運日華懸丕構初桓撥羣雄盡伏跧十三摧勁甲
百萬却飛鋋拓土聲威壯瞻原本實堅舟瑶勤相
度襟帶勢洄沿再卜今遼瀋千秋古澗瀍
亶聰能纉緒
列聖念稽田大統兼函夏神都乃定燕經營光宙合撫御
跨嵩滇久道甄長固重熙戟改煎我
皇懷肇迹繼志重仔肩松柏瞻依切羹牆對越專先期
詢
帝典諏日應虞璿
清廟申虔告隆儀考實詮爰移雉尾扇遠颺魚鬚旃奉侍
慈寧慶馳行福履駢霱雲隨羽葆香靄護珠軿雨霽塵氛
淨風和景物妍潔齋心翼翼定省意&KR1715;&KR1715;北口千
盤拱南天一線緣嚴關通虎氣高塞靖狼煙
行殿依層嶂離宫仰舊椽憑軒
先澤迥染翰
睿情牽不為巡遊至非因逸興遄覲揚時愓若
陟降每兢然大獮徵徒盛修戎振旅闐雙鞬攅靺鞈萬騎
接連錢陳整花團槊場寬柳拂韉秦成爭執戟許
少逞銜弦絡野馳偏挺罘山逐更翾將藏仍觸蹶
欲縱又聯猭扼猛僵生兕追奔挫巨狿青骹騰白
鵲素練攫蒼鸇自覺皆關輻何曾待步鋗叠雙穿
繡羽羣友散腥涎月滿乘飛接星流帶走搴共驚
天智勇齊慶日充填甫草詩徒侈長楊賦苦研何如勤
講武不比樂遊畋
祖制宜常守遺風莫暫捐諸番羣引領候
駕幾佪儃永念懷柔德均歸統馭權壺漿看簇簇芻糗
效惓惓厥角還輸馬雕題亦獻豜晨車循水曲夜
帳結山巔咸戴
天家澤俱稱衆部賢名王邀眷遇國戚重姻聯鰜鰈同
胞與梯杭總幅&KR0695;昔無私覆載今豈薄虚孱盡在
生成内寧令雨露偏凡兹皆
世德長以固雄邊聲教訖如此
恩威詎偶焉
御題標勝地
睿藻賁懸泉雷若山陽殷蚪疑水窟眠巖腰梳靉靆石
齒濾潺湲喜氣勻寒燠時光賴節宣草青秋露潤
林絢晚霞褰
輦路郊原濕沙程讓陌阡天和駢玉穗歲稔獲霜秈處
處吹豳樂家家鼓腹便昇平思
締造恬養本鈞甄到此皆疆理行來異毳氊寒門随擊轂
遼水復牽船櫛沐聞堯腊風塵記禹腁遥晞形駊
騀顒企氣蜿蜒景彼松楸茂從兹瓜瓞綿千峯朝
啓運
四祖慶光前肸蠁陳登豆翹襟潔儿筵先河尊自出卜洛
溯營遷峻業垂無極鴻基永不騫矗如雲鬱蓊亘
若霓連蜷既仰龍東護還欽鳳北翩金銀隆地軸
星宿耀河壖
文祖方昭格
神宗復吉蠲
柏城藏劍舄
琳璧奉杯棬書謂材宜艧詩聞桷有梴瑶光騰釦砌瑞色
擁珠櫋鰲戴三山柱螭盤四寳磚祠官嚴辨省宗
伯戒愉綖執事鴛鸞肅陳牲繭栗卷觀孚咸有秩
萃假泃無愆
履位昭中正凝神表滌湔
洪歆誠已達介福德加虔僾愾通心結形聲冥意筌炳膋
蕭燿燿灌鬱鬯涓涓禮畢華芝動風行
翠䍐旋餘香烟幕䍥夾道樹蔥芊雉堞分樓櫓蜂房
富市㕓莊馗平似砥列隧密於緶象闕規模舊皋
門體制全即看霞繚繞並映日炎燀圭地黃輿正
儀天紫盖圓一尊聯海甸萬類統垓埏舜簋惟和
土堯題喜不枅衣裳猶仆襲圖訓尚連編示儉捐紈
綺
垂型却玉磌依依欽
手澤
聖
聖共心傳閶闔迎晨啟旌旗拂曙鮮早朝銀箭仗待漏赤
墀鞭忭舞聞宣
詔嵩呼敬上箋維城□劍珮列陛肅貂蟬
鍚類蠲千庾流恩注百川絹頒仁共煦竿植過容悛枌
社洵霑被雲臺最繫攣厥初爭附鳳應運翊鳴鳶
銘鼎推同體援旍念控咽三勲親奠斝諸佐使加
籩鎮岳横青壁靈源滙碧漣惟神將璧帛承
命薦牲牷迺令熊羆會旋觀組練挻軍容齊郅武偈節
集鮮扁後距成山立前茅擬水漩電馳戈閃閃雷
動鼓鼘鼘莫訝輈能挾兼誇札盡穿鸛鵝風欲卷
茶火錦初纏慶勞鐃聲奏呼騰凱唱還於焉開大
酺是用宴華顛豐沛興歌日邠岐望
幸年駢羅肴盡蕙照燿燭皆蓮眷顧容酬酢言情任笑
嘕後人猶食舊先志並垂憐所遇咸欣躍無誰更
結情餐和春以嫗交讓性寧顓耕鑿安淳樸漸摩
異巧儇培深徵皡皡化洽近蹎蹎但覺心恒習都
緣目久檽深叢繁果實沃壤秀禾弮蘇子靈槎接
松花寳石濺三椏珍玉茁萬顆璨珠蠙是水成甘
醴其材悉杞楩射熊馳躡影釀鹿護長鬈肪截摛
冠雉銀翻秀項鯿土饒嘉産錯人厚古風扇自昔
能時保奚煩慮月朘無名誠蕩蕩有道信平平逖
聽常翹首騰歡幾曲拳
文濤&KR0636;渤澥
筆露漬蘭荃賦就瞻
羲書歌成叶
舜絃惟馨光典策至治握樞鍵用述
前謨大兼窺
聖德淵盤杅期日儆金鑑願心鐫紹衣符三五綿長紀
萬千
回鑾咸有慶敬獻上
陵篇
恭和
御製興京疊癸亥舊作韻元韻(甲戌)劉綸
聖代
興王地神山
啓運時東來初望氣西顧益恢基卜宅邠原頌成都媯汭
思金湯紓浚築海岳效崇卑脈衍蟠龍勝材儲附
鳳姿
丹邱凌日觀
紫闕俯雲陂沐雨懷陶穴歌風竚羽旗
文孫容有恪
藝祖格寧遲儉德茅茨著淳鄉桑梓垂兩京抒
御藻古意溯源知
恭和
御製興京疊癸亥舊作韻元韻(甲戊戌)汪由敦
龍興最初地
鸞御再經時奕世承
昌運依京肇
帝基居岐始廬旅載亳已謳思正喜周原膴何嫌夏室卑
風雲開
大業天日緬
神姿樓櫓餘層巘郊原指近陂流泉環井里喬木映旌旗
為憶
前題舊重看閱歲遲
鴻篇百言疊
駿烈萬年垂翹望
丹陵迥貽謀
聖鑒知
恭和
御製謁顯佑宫疊舊作元韻(甲戌)汪由敦
地迥枌榆社天臨紫極宫翠微佳氣鬱綘闕慶雲
崇
靈祝昭丕祉
精誠格
上穹
肇基凝鼎命禁籞秩豐功霜柏層霄上扶桑渤海東
再巡光盛典祇謁厪
淵衷
章叶星雲倬圖開
駿業鴻永惟承
啟佑篤祜仰
皇躬
恭和
御製興京疊癸亥舊作韻元韻(戊戌)和珅
城是東都舊來當八月時居岐
天與宅胥宇
命初基撫迹增餘慕徵圖契
聖思比文百里王異舜有鰥卑地擅山川秀人兼義勇
姿風聲傳戍壘鶴唳遍岡陂火返擒三帥營開列
八旗
威靈方赫濯荒度豈稽遲
典勒名山貯
功成大漢垂無須警木鐸
五字示周知
恭和
御製題薩爾滸十二韻元韻(戊戌)梁國治
我
武惟揚日恭聞
帝謂宣永懷攻戰蹟如凛
鑒臨天
詞炳詩謨誥勲傳散望顛
神謀竒合正鬭士一當千
料敵先知彼乘瑕遂據堅
御師貞以律載旆秉維虔陳馬
親揮指軍書謝委填會朝戎事定四路
奏功連用命彰勞伐同心邁古前山河雄極望
掌握運歸權
赫濯聲靈在
精禋對越專賡
題薩爾滸于萬賀斯年
恭和
御製至興京疊癸亥舊作韻元韻(戊戌)梁國治
自我
興京造於昭
帝命時三關乘敵勢一戰
肇王基貔虎驚雄陳韜鈐運
寳思遂開疆域遠不厭土茨卑
天與
神明胄人多颯爽姿登山看壁壘擐甲陟陵陂奪彼援軍
氣搴其大將旗
功成五日速
純養幾年遲
鼎祚山河鞏
奎文日月垂
前光揚
後聖
家法仰
真知
恭和
御製題薩爾滸十二韻元韻(戊戌)謝墉
神武木厨奮
大文金匱宣
孫謀勤述
祖帝業創開天在昔
王師振彼昏國勢顛若林卄餘萬如虎一當千頓見旌麾
靡全摧櫓楯堅堂堂布竒正默默
凛紏虔礟火因風反輿尸滿谷填羣山飛騎合四境捷書
連疆里新增舊
勲勞後迪
前紹衣綿
景命銘鼎紀
威權從識坤維奠端由
廟略專賡歌三有宅
篤祜萬斯年
恭和
御製興京疊癸亥舊作韻元韻(戊戌)謝墉
草昧亨屯地
龍飛出震時鑒觀承
帝眷肇造拓邦基魁柄移衰祚戎衣啟
繹思允荒豳館即克儉
禹宫卑上國風雲會中天
日月姿靈鍾徒太嶺業展界藩陂振旅恢三略規方列四旗
昄章孔之厚武戒久而遲式廓輿圖鞏丕承統緒
垂
紹聞兼創守
崇領仰
生知
恭和
御製題薩爾滸十二韻元韻(戊戌)錢汝誠
鴻業初基造
神功駿烈宣經綸開自
聖智勇鍚由
天勝算原無敵
先機已據顛(時西路偵卒遥見火光馳報南路偵卒又以明兵逼境告)
太(祖謂西來者必大兵其使我先見南路有兵者誘我兵而南也果如)
神(算)殷師空億萬周旅止三千壘築金城固山圍鐵背堅
成謀兵士勁(界藩防衛築城夫役之兵伏薩爾滸谷口伺杜松等兵過將半尼擊之)
并力役夫虔(杜松兵攻吉朴崖我兵四百人率衆夫役下擊之一戰而斬明兵百人)
騎隊從綿翼(時近乘興京城之兵乘善馬者先至駑馬者後至皆足應敵)軍聲
已震填攻心拉朽昜
太(祖命先攻薩爾滸所駐兵可謂攻心之要策)斫陳折渠連
太(宗議增兵千人往吉林崖相助大破其衆明總兵杜松等皆没于陳)傷鳥俱驚落(薩爾滸之)
(兵既破其馬林潘宗顔劉綎李如柏諸軍遂相繼破滅)聯雞詎奮前(葉赫之助明者)
(聞而驚遁朝鮮之助明者執明兵而降)
親賢皆一德鈐略仰
中權以直
王師壯維膺
帝眷專
蹕途欽
戰績
書事溯
當年
恭和
御製興京疊癸亥舊作韻元韻(戊戌)錢汝誠
命世生
真主乘乾肅奉時經營勞締搆草昧此開基伐密歸
神算遷岐啟
聖思(先是葉赫等九部合兵來侵)
(太祖率兵禦之以次誅滅降服于是蒙古諸部長皆通使不絶遂建都興京)我圖方烈烈明
室已卑卑尚遣沙蟲旅遑知
龍鳳姿
(太祖疆宇日闢勢莫敢遏明季已屬末造乃猶命經略楊鎬等統二十萬衆分四路侵我興京是不知)
(天生無敵于天下也聖人)五朝齊下壘一騎未臨陂(時五日之内破明兵)
(于薩爾滸吉林崖斐芬山尚間崖阿布達哩岡富察之野諸處之兵無一人能近興京城塹者)
勇氣聲先鼓軍容色變旗闢疆威更遠養晦迹非
遲土物神皋沃茅茨
儉德垂川原懷式廓
宣示萬方和
聖駕四詣
盛京恭謁
祖陵禮成恭紀(上下平聲韻三十首)(癸卯)董誥
佑命申
天眷寅承仰
聖躬萬年
洪祜篤
列祖顯謨崇肇域歌于亳
詒謀紀作豐
展巡儀疊舉繩
武典攸同締構艱難績重華啟迪功永言追遠義
敷繹道彌隆(其一)
孝告
陵園展方春濡露濃迎薰休彀騎
上塞駐
飛龍撰日秋華爽中天月彩重鏘鑾駢七萃聯幕卓千
峯沙蹟涵泉脈楓巖繪黛容鋪芬禾黍秀
蹕路省良農(其二)
述職紛藩衛
天家烈駿厖勤拳供偫備稽首角
麾幢蕃帳周廬萬和門列纛雙先驅鞬矢引來覲珮
聲瑽虎落連遥塞龍沙控
舊邦鬱蔥佳氣近納綠指蒼江(其三)
王氣舂陵聚高山
世德貽遹追
鴻號晉式廓
永圖垂豳雅興甿業邰封肇
帝基璇源靈漢導榆蔭瑞雲彌一脈豐融蠁三霄
僾氣思盥誠孚夙夜
鬷假萃洪釐(其四)
沛里紆
宸矚
橋山擁瑞霏維新開寳構大定仰
戎衣宅鎬規千禩升陑式九圍麾旄彰
武烈弧矢景
軒威羆虎重巒護雲霞萬載輝
升歆陳稷黍四度
寫瞻依(其五)
耆定
光湯烈
昭陵繼創初畏懷蕃部悃推戴讓王書
德已同幬載仁寧利剪除
鼎龍弓影在石馬汗趨餘瑞籙通
真宰黃圖撫廣輿
珠邱申
對越洞屬
聖心如(其六)
禮成明備慶
黃幄涖
陪都鱗集名王侍鳬歡子姓趨曙華騰羽葆祥靄覩
枌榆嶽嶽垣墉制將將皋應模那居欽
儉德經始宅
鴻圖光恊清寧撰
璇宫握瑞符(其七)
荒外夫餘國賢藩奉介圭星辰天拱北玉帛海東
齎
鍚宴屏翰重承
恩拜舞齊慶霄敷
雨露
寳篆燭虹霓旭上槫桑近雲連島服低丸都通鴨綠萬
禩祝
洪禔(其八)
郊坰
壇位設
崇德玉輿䡨珪幣千靈享鐘鏞六變諧中都初定鼎大禮
溯燔柴
右序欽
先典前巡厪
聖懷紫垣三列陛瑶級八重階並煥
元堂制祈
天福孔皆(其九)
原廟豐京左前規詠實枚三元祠改卜
九室宇重開虔斵歌松桷勤修飭梓材膺圖欽
陟降登瑞慶昭回巍煥
文章紀玢璘禮樂該
五朝升
冊寳
揚覲仰烝哉(其十)
故宫殷禮樂
毖祀奠溪蘋牢執歌風古烝浮數典淳吉蠲蘭醑酌嘉
薦黼筵陳餘餕
頒胥逮
蕃釐受更新三秋承大糦册載溯
初巡東望
頤和殿蒸蒸
孝慕申(其十一)
神皋宜五穀繡隴蔚芬蒀畝沃雙岐瑞家饒四鬴
殷高秋
巡翠輦多稼刈黃雲額逭除田賦
膏流洽社枌引年扶杖祝肆眚
下車聞歲歲徯
來幸無疆頌
聖君(其十二)
詰戎
光烈仰弧矢典宜敦義等三田寓材因五射掄先期遴衛
士申
閱御旌門魚貫程精藝鴛聯拜
渥恩肄勤思罔斁
纉武道攸存鈕勘風仍古前徽誌弗諼(其十三)
櫛沐懷
前武經綸
締造難宗祧
貽矢胄房序肅
衣冠麟采增輝暎龍文永護蟠
式憑天穆穆瞻企
烈桓桓虔秉仍湯鉞垂華擬舜干洪思
恭儉德
神御萬年安(其十四)
登閎恢
聖業齋額
繼思賢永念
前光迪深維法守艱
謨欽離照示閣仰曙霞攀
圖錄重熙際
聲靈萬古間瓊源流祉慶寳牒送巡環式煥
留都制祥輝天作山(其十五)
延閣宏文闢名循過澗傳三江探玉海五緯聚箕躔
于邁鸞旂蒞
觀成壁曜聯劍光騰碧漢珠彩耀深淵衢獻諸生賦黌
增博士員
作人歌棫樸嘉蔭檻雲連(其十六)
綳梗膏仍注霞蒸燭綘霄
故宫留土俗
乙覽佐秋宵籠葛燈同示敷蓮炬漫燒光輝瞻
帝里淳樸溯
先朝
垂訓穹碑泐成模守器昭化裁欽椅製
聖念凛牆
堯(其十七)
展采
都畿奉釐工
祖制包拱垣環左輔冊命尹東郊責重宗城寄情聯泰陛
交嘉孚
恩有慶廉法
聖親教舊德欽宜守奢風戒勿淆懋哉良翰職統率彙
征茅(其十八)
姬籙稱周召唐宗數鄂褒酬庸封號炳紀績
史宬高日月攀鱗志風雲汗馬勞享陪
清廟位
奠酹故塋醪申
錫承
前志優霑慶盛遭欽思嘉運翊勁力刈蓬蒿(其十九)
不咸修望秩江海典仍羅薶疈春官祀懷柔時邁
歌靈源徵
佑貺
仙蹕仰經過侑幣歆名瀆函香薦古河
鴻文虔肸蠁翬羽視巍峩
北鎮新祠廟升禋瑞靄多(其二十)
風土邠岐舊
天章仰正葩省山邦作對溯澗物惟嘉載纉于狐貉其
繩立室家
源流臚美富志乘繪豐華
基本開忠厚規仍酌儉奢南都平子賦康麗澷陳誇(其二十一)
鍚慶神人洽
敷恩中外滂郁華迴
日御瑞靄護雲驤輿向羅葵悃
天心眷梓鄉遐瞻關虎踞
迺望氣龍翔詄蕩亨衢遠淳龐
厚澤長星街百廿里坦坦賦周行(其二十二)
萬載厨峯地
軒皇赫濯聲一戎馳勁旅四路殪明兵電擊封填蟻雷砰
觀築鯨咸劉攻牧野伊淢奠豐京欽念
天惟鑒丕昭日永清蹕塗紆
聖慕景仰
武功成(其二十二)
勝國藩籬捍當時重廣寧盾矛持議左門戶聽言
熒前鑒中
奎翰
先聲仰震霆崇墉嚴討伐滍水讋
威靈六合今無險三韓舊作屏山川松杏色
周覽慰烟炯(其二十四)
上都鹽澤地廿載牧羣增息養仍坰野蕃滋數大
凌間田非稷黍屬籍異監丞雲廐紛羅列秋原自
飽騰更番歸轡易閑衛羽林乘天育稱唐代鋪張
詎足徵(其二十五)
雲䍐
前時蒞金墉
飭普修承平非險設保聚為民謀材庀司空備錢頒少
府優八城新堞煥五載大工周虹亘遥環堄霞輝
近燭樓蒼蒼祥靄裏萬雉控神州(其二十六)
雄關稱險阨西北擁﨑&KR0706;遠念欃槍埽恭承函㝢
臨夏殷規監昔
神武績垂今衮鉞懸
金鑑丸泥俯玉岑廣輪重塞扼裒對一心欽澄海舒
宸眺梯航永奉琛(其二十七)
丹陵東向慕葱蔚慶雲含申緬
文思被遥維
武烈戡露霜遲兩載紫翠拱千嵐執饌唐儀展齊祠漢典
探
蕃祺欽備五大禮仰雍三歲徧精禋洽寰區
孝治覃(其二十八)
歸格膺鴻慶
神軒肅仰瞻
愛朝三殿啓騰賀萬方僉臚典勲華鬯
庸歌雅頌兼迴環珠叠韻先後玉排籖
祗遹長言紀靈承億載占
四巡欽繕册
垂裕意深嚴(其二十九)
達孝高前牒馨香感
至誠光儀輝典册符瑞陋泥緘
曼壽申
天鍚昭明仰
帝監扈
巡隨豹尾儤直荷冰銜式覩
宏章備祗慙賦筆凡擊轅寧儷雅
大樂企韶咸(其三十)
欽定盛京通志卷一百二十五
