欽定盛京通志卷四十四
學校(二)
釋奠禮典
課士規條
官學義學經制
奉天府官學
書院規條
各州縣義學
各州縣學田
吉林各屬官學
黑龍江各屬官學
入學員額
公宴賓興等禮
直隸永平府遼學裁併附載
山東復州金州二衞學裁併附載
欽定四庫全書
欽定盛京通志卷四十四
學校(二)
釋奠禮典
文廟每年春秋致祭俱於仲月上丁日奉天府學定
例府尹主祭几先期齋戒省牲俱如會典儀屆期
府尹及該教官等率諸生質眀將事薦帛奠爵豆
登簠簋鉶籩以次序列陳犧牲設舞樂悉如會典
儀禮既成始受胙於學即古釋奠之義各州縣則令
州牧知縣主之至每月朔望該教官率諸生於
先師神位前上香焚帛俱用常儀
課士規條
明倫堂之左
世祖章皇帝勅刊立卧碑順治九年設所以曉示諸生敦
行勵學永為遵守又每月朔望各儒學教官傳齊
該學生員於明倫堂設香案恭捧康熙四十一年
所頒
聖祖仁皇帝御製訓飭士子文雍正三年所頒
聖諭廣訓萬言諭宣講訓示令該生等咸知恪凛歲科兩
試新進生員覆試學臣令諸生默寫
聖諭廣訓一條又雍正元年
題定各學生員由學臣飭令教官等立定課程每月
兩次令其齊集學舍面加考校其新進生員照國
子監坐監之例令在學舍肄業俟下案新進生員
至學為滿或有親老家貧不能久居學舍亦必分
題校藝無使曠業年終令該教官編定諸生甲乙
冊彙報學臣所以示陶成而分優拙奉天府各屬
課士章程俱府丞董其成
官學義學經制
雍正九年
題定州縣於大鄉鉅堡各置社學一區俱由該管官
選擇生員學優行端者補充教習免其差徭量給
廩餼其民間自立者即概稱義學凡子弟年十二
以上有志學文者俱令入學肄業奉天各官學俱
設冇助教旗籍子弟俱令習滿漢文並造姓名冊
結於府丞試時甄别奬勵務期啟發童蒙成就俊
乂是即三代黨庠術序之法所有各屬官學義學詳志於後
各屬官學義學書院學田
奉天府
左翼官學一所在城内東南隅右翼官學一所在
金銀庫西俱康熙二十年建每翼額設學生四十
名滿學二十名習滿書漢學二十名習滿漢書並
馬步箭滿學設滿文助教各一員漢學設滿漢文
助教各一員每學教習各二人由奉天府尹選生
員充補
盛京禮部董其事雍正十年每翼增設内務府學生
三十名肄業
盛京三旗每旗額設學生二十名肄業八旗漢軍每
旗額設學生十五名肄業
宗室學一所覺羅學一所共二十二間俱在天祐
門外乾隆二年建每學額設學生十名肄業
書院規條
瀋陽書院在學宫右工部侍郎李永紹建乾隆七
年府尹霍備率屬置買地基捐建講堂五楹東廂
五楹西廂五楹羣房十一楹三十一年府丞李綬
因書院膏火無資
奏請借帑營息三十二年將軍社圖肯等
奏定於奉錦二屬學田内每年徵收銀兩彙交奉天
府治中存貯以作書院經費掌教每年束修銀二
百兩薪水銀三十六兩肄業生員二十四名每名
月給膏火銀一兩五錢每年奬賞銀十三兩有零
萃升書院三楹在府尹署東任奕䥸建今廢
原設學田一百四十一畝九分三厘五毫湮沒已
久乾隆三十年於丈出民人餘地内撥給學田二
千畝徵銀一百二十兩
遼陽州
義學五楹在州治東雍正元年知州王瀚建
遼左遼右二書院明弘治時建今廢
習武書院明嘉靖中御史胡文舉建今廢
原設學田七十畝零二分乾隆三十一年于餘地
内撥給學田九百二十九畝八分共田一千畝徵
銀六十兩
海城縣
海州書院三楹在南門外乾隆三年知縣戴惟橒
建
原設學田一百五十畝内湮沒二十八畝乾隆十
四年增撥學田二百四十五畝三十一年於餘地
内撥給學田六百三十三畝共田一千畝徵銀六
十兩
蓋平縣
義學三楹在縣治西雍正七年知縣曹涵建
原設學田五十二畝乾隆三十一年於餘地内增
撥學田九百四十八畝共田一千畝徵銀七十兩
開原縣
義學三楹在學宫東南隅雍正三年建
乾隆三十一年於餘地内撥給學田一千畝徵銀
五十兩
鐵嶺縣
銀岡書院在縣治南御史郝浴建
學舍三楹在學宫西北
乾隆三十一年於餘地内撥給學田一千畝徵銀
五十兩
復州
乾隆三十一年於餘地内撥給學田一千畝徵銀
七十兩
寧海縣
南金書院一所乾隆三十八年知縣雅爾善倡率
衆紳士捐建
乾隆三十一年於餘地内撥給學田一千畝徵銀
七十兩
錦州府
義學一所在學宫内明倫堂西
原設學田七百六十畝乾隆三十一年於餘地内
撥給二百四十畝共田一千畝徵銀七十兩
義學學田七百四十五畝二分零知府李大綬捐
置每年徵收銀兩以資修葺
錦縣
原設學田八百八十五畝乾隆三十一年於餘地
内撥給學田一百十五畝共田一千畝徵銀七十
兩
寧遠州
社學在中後所雍正三年建
原設學田四百零十畝乾隆三十一年於餘地内
撥給學田五百九十畝共田一千畝徵銀七十兩
廣寧縣
義學一所在署東康熙十九年知縣項蕙捐建四
十九年知縣錢世勲於察院舊址重建
乾隆三十一年於餘地内撥給學田一千畝徵銀
六十兩
義州
乾隆三十一年於餘地内撥給學田一千畝徵銀
七十兩
吉林各屬
吉林
左右翼官學一所在城内東南隅康熙三十二年
建八旗每佐領名下額送學生四名肄業每翼設
助教一員
寧古塔
官學一所在城内東南隅雍正五年建八旗每佐
領名下額送學生六名肄業
白都訥
官學一所在城南門内雍正四年建八旗每佐領
名下額送學生四名肄業
三姓
官學一所在城内東南隅雍正十二年建八旗每
佐領名下額送學生四名肄業
阿勒楚喀
官學一所在城内東南隅雍正五年建八旗每佐
領名下額送學生三名肄業
拉林
官學一所在拉林堡内東北隅乾隆二十一年建
八旗每佐領名下額送學生三名肄業(以上四處官學各設教)
(習一員係吉林將軍所轄)
黑龍江各屬
齊齊哈爾
官學一所在城東門内乾隆九年建八旗每佐領
名下額送學生一名肄業
墨爾根
官學一所在城内乾隆九年建八旗每佐領名下
額送學生一名肄業
黑龍江
官學一所在城内乾隆九年建八旗每佐領名下
額送學生一名肄業(以上各學每學設教習一員係黑龍江將軍所轄)
入學員額
國初遼人入關者寄籍永平山海等處故永平舊有
遼學後奉天二府屬州縣以次建立學校而
盛京駐防八旗官兵子弟應試者因赴京遥遠亦入
奉天府學百數十年來久道化成人文蔚起故額
取亦日漸增焉
奉天府歲試額取文童七名(原額六名乾隆三十六年奏准於復州)
(學額内撥增一名)滿洲文童十一名漢軍文童八名
承德縣額取文童七名武童七名(原額武童六名乾隆三十六年)
(額奏准於復州學内撥增一名)
遼陽州額取文童五名武童五名
海城縣額取文童五名武童五名
蓋平縣額取文童三名武童三名(原額二名乾隆三十六年奏)
(准於復州學額内撥增文武各一名)
開原縣額取文童二名武童二名
鐵嶺縣額取文童二名武童二名
復州額取文童五名武童五名(原額俱八名乾隆三十六年奏裁)
(三名額數撥增奉天薟平廣寕三學)
寧海縣額取文童四名武童四名
錦州府額取文童九名武童四名
錦縣額取文童七名武童七名
寧遠州額取文童五名武童五名
廣寧縣額取文童三名武童三名(原額二名乾隆三十六年奏)
(准於復州學額内撥增文武各一名)
義州額取文童四名武童四名
科試各學文童額取與歲試同
乾隆元年奉
恩旨將奉天府學滿字號照中學例加五名錦州府
復州學合字號照小學例加三名其遼陽州等學
原額七名五名者加二名四名二名者加一名四
十三年奉
恩旨將滿合二號及奉天所屬各學科考廣額一次其
向取進六名以上者增額三名四五名者增額二
名二三名者增額一名
公宴賓興等禮
中式文舉人每名給花紅銀十兩武舉人每名給
花紅銀五兩會試公宴銀共一十五兩
文武生員賓興銀兩每名自六錢一分二厘至八
錢八分三厘不等
直隸永平府遼學裁併附載
順治初遼東十五學寄設永平置教職三員統之
五年改設遼學裁教職二員設入學廩額各八十
名歲貢三名其十五學名目俱裁十一年設遼陽
府
題准設立儒學其永平府遼學生員俱歸遼陽府學
肄業十三年
題准諸生現居遼陽者在遼陽府學肄業其原寄永
平府學者仍留永平學如有願還遼地者聽並令
學臣按試時取諸生互結係真遼籍者方准寄永
平學入試其永平寄學廩額八十名内分四十名
歸遼陽府學至永平府寄學每案文童仍許入學
四十名亦取遼學生員保結遼陽海城二縣學每
學始設廩額五名俟人才日盛仍照縣學例每學
設廩額二十名遼陽府學永平寄學每年各貢一
名遼陽海城二縣學每二年各貢一名康熙五年
復
題准遼人寄籍永平者歸併永平府學應試其寄居
籍貫及夾字號名目俱裁
山東復州金州二衛學裁併附載
國初沿明舊制遼東復州金州二衞學附入山東萊
州府各置教職一員康熙五年
題准遼人寄籍山東者歸併山東各學應試雍正五
年覆准山東復州金州二衞學歸併奉天府由奉
天府府丞考試如願留居山東者即入萊州府民籍
應試其二衞學入學額數及廩額俱裁
欽定盛京通志卷四十四
