欽定盛京通志卷一百十五
國朝藝文(一)
賦
欽定四庫全書
欽定盛京通志卷一百十五
國朝藝文
(臣)等謹案古昔聖王孝熙丕純功德隆駿
則雅頌之音作是以成周之盛推本太王王季
文王上溯公劉后稷升歌告廟為法為經兩漢
之隆奏御千有餘篇抑其亞也我
朝
列祖肇造區夏
文德
武功超邁前古我
聖祖三詣
盛京恭謁
橋陵我
皇上四莅陪都肅將
禋祀水言配
命
世德作求
大典慶成頌揚之音洋溢乎天地兹錄其形容
盛德庶幾萬一者為十二卷以昭來許謹志
國朝藝文第三十九
欽定四庫全書
欽定盛京通志卷一百十五
國朝藝文(一)
賦
朝
陵賦(康熙壬戌)孫在豐
皇帝御極之二十一載聲教浹乎遐陬威靈震於天宇而
蕩滇黔之頑兇殄閩粤之狂豎鈇鉞既施典章具
舉崇徽稱於
兩宫洽歡心於九土爰溯締造之鴻基修
山陵之禋旅進太卜而諏嘉辰兮詔宗伯而稽禮經戒豐
隆以洒塗兮勅招摇使陳鉦閣道直漢以澄輝兮
天駟挾策而耀精羽林羅列以雲布兮鉤陳炳蔚
而霞蒸時則斗柄夘指望舒景盈草芊芊以向榮
麥茁茁其擢英迺駕蒼龍鳴鸞鈴馳玉䭾伏霓旌
宗正陪乘親藩奉較掌舍設枑虞衡庀幄芻藁儲
於司農太常陳其廣樂詞臣珥筆以隨鏕通侯巡
徼而秉矟六卿之屬備官七萃之屯列幕焱焱煜
煜披拂以轇轕兮翠蓋金枝之旖旎也總總總汨汨
雷轟而電掣兮千乘萬騎之繁夥也啓閭闔而度
郊圻兮道上谷之名區踰巉巗而經雄關兮循陽
侯之所居靈龜負圖以獻瑞兮神龍蚴蟉而奉輿
天吳躨跜以趨蹌兮燭隂熠燿以先驅爰抵豳岐
以瞻荒作□豐沛而聎枌榆其地形則連岡崔嵬峻
嶺嵲屼廣岫四開平原中廓近擁巫閭巨鎮嶔岑
巖高洞深拓陽翕隂遥揖長白綿亘峭闢淵潭窈
冥動植焜碧他若華表通明木葉紫荆蜿蜒環旋
孕仙窟靈幽怪神竒不可殫形其水泉小則松花
錦川鴛湖沓渚淤為淖泥瀠為浦溆大則襟帶鴨
綠磅礴混同滄溟東滙衆水歸宗驚濤浴日駭浪
浮空其灌所滋地力所聚則沃茂稻梁磽叢蓒芋
菓美榛松藥珍參附其鳥則駕鵝鸛鶴鴻鵠鶖鶬
鵜鶘睨水而聯翩鵰鶻挾飈而高翔其獸則青鼠
黃羊蛩蛩距虚獺麕貂狐野馬騊駼睹畜産之蕃
滋洵山海之要都若夫洞闢八門周迴百雉麗譙
天開雉堞鱗次其内則陌通巷接階舍連墉蘭錡
柄植乎廣衢象闕聳構乎雲中有臨
崇政有翼
篤恭閣開翔鳳時乘神龍關雎麟趾有侐其宫左宜
文德右昭武功&KR2013;櫨錯列漢之星枌橑拖垂天之
虹其外則岡阜蟠護鬱鬱蔥蔥山河繡柱風雨虯
松仰
陵園之在望識
王氣之所鍾則有分陜之卿陪京之守聞
翠華之莅止競率屬而趨走又有髫齔之童皤皤之叟咸
輟耕以望
幸紛駢闐而恐後則見夫鵷班匐伏雉尾中開
乾情顧矚而愉怡
龍馭弭節而徘徊屯雲䍐舒玉綏排金戺陟瑶階嘉樹葳
蕤以紛披重闥温清而邃俁端斧扆於辰居肅容
衛於崇廡乃與臯伊之倫丙魏之侣歛精澄神齋
心滌慮既吉蠲之允臧遂致覲於
列祖建捎星之㫋樹歷天之旗駕踰輝之神駿翳曲莖之
華芝翕赫㫚霍蠖略蕤綏卿贊采史誦詩宰割牲
祝陳詞揚戡定之赫奕溯
謨烈之燕貽玉帛陳
神人暢薦馨香格
靈貺鴛鷺駿奔以肅穆兮瑞靄氤氲而彌望進觩䚧之圭
瓚和泔淡之秬鬯肸蠁旁融焄蒿在上槱燎熛灼
於穹窿兮芬苾沛達乎漭沆既通誠而感幽兮知
景福之攸降於是歷神州而
巡邊陲乘陽氣而
講春蒐羃漫天之罼張竟野之罘罿罻接陂罦罠掩邱
烈缺施鞭蚩尤挽鉤綠沉砥鋒天弧貫鍭騎躍房
星之精車追造父之躅矢選夏服之簳刃淬昆吾
之鍔凡藩落之所窒蹙罝羅之所絓幕义簇之所
攙捔流鏑之所&KR1721;㩧飛無遁翮走無逸足迺因前
禽而示服猛借格獸以示鋤兇捨翳薈之鷚麑縱
巖藪之豣豵搜其吞噬之倫屠其牙爪之雄爰有
勇踰五丁力若烏獲帶鮫函披兕革翋□獷猤袒
裼徒搏拉虎蹂貔屠狼蹵貘挫拗恕而遁潛改咆
哮以踧踖遂頫首而革面率讋伏而就磔爾乃前
網開飛羽停宋鵲止馳韓盧不驚設纚沉罾射蛟
捉鯨鱨鯋既罶鰝鰕就罟鮪鯉斯陳鯤鯢勿拒衆
兆云獲觴行賞舉酤醴㩼燔炰㚌澍雨應時嘉禾
斯播
天子則勤思乎東作睠念乎萬幾迺返旆揚麾使虬縱螭
赤汗追風叱撥爭蹄鐘砰雷&KR1024;迴莅郊畿勞五校
賚九扈課農桑詢疾苦𤯝災肆赦
湛恩斯溥臣隣歡欣士女忭舞惟時(小臣)職忝濡毫才慚
稽古熊館趨行
豹尾隨伍馬載錫乎天閑身長依乎
輦路時瞻
雲以咫光每就
日而承煦逢
鉅典之矞皇沐
深恩而振詡拜手稽首爰作頌曰於皇上天眷
至德兮
聖武神功昭萬國兮顯承
纉述馨香格兮滂沛
恩膏跂喙殖兮宣豫惟時式厥則兮垂衣端拱精寧一兮
明良賡颺百憲飭兮萬齡夀昌永無極兮
長白山賦(并序)(康熙丙子)吳兆騫
長白山者蓋東方之喬嶽也晉臣袁宏有言曰東
方萬物之所始山嶽神靈之所宅我
國家肇基震域誕撫
乾圖
景歷萬年鴻規四表則兹山者所以昭應
皇輿合祥
帝室與有巢之石樓少典之軒臺同焜燿于方載者也
皇上聖文臨御神武膺符慶洽人祗化隆海嶽仰欽
祖德報禮
神邱爰
詔侍臣致崇禋秩牲璧儷於羣望懷柔及於百神瑞檢雲
陳穹壇星麗煌煌乎
聖世之盛儀埒虞柴而軼漢祀矣夫南山薦馨班固以
小臣作頌西嶽展禮杜甫以布衣獻賦草莽微臣
竊附斯義乃作賦曰
猗兹山之峻極𦕈羣嶽而獨尊體青琱以出震標
皓靈而爥坤揭龍荒而作鎮頫鵬溟以為門參二
儀兮永峙表三成兮莫倫徒觀其大勢也則嶻嶭
嶜崟穹窿嵣岟窈邈嶙&KR3057;壇漫莽䍚迴漠漠以横
被崛嶢嶢而極上岠遼碣畷朔壖輢挹婁睨朝鮮
亘喬基于千里造曾椒于九天赫兮無儔峭兮迴
拔嶺輪糾以爭互巖巋嶬而相&KR1160;峰千仞兮縞曜
壁萬尋兮瓊潔鬱騁險兮横雰訬負高兮墆霓(五結)
(切)洵東極之神隩詎西崐之可埒爾乃循覽四
麓攷其周綴爰有黑松巨林镺蔓黝邃羾天有極
縈地靡際既䝯坂而連延亦籠山而嶊嶉根欐佹
以鱗羅葉緁獵而羽翳拏莖含飈以鬱蓊攅柯罥
務而叢倚䨠兮沈沈䨴兮黖黖歘隂火于空心蹙
陽波于槎櫱(叶羊至切)乍頓道而欹卧忽推壑而側植
(叶直吏切)信&KR1344;步之未跡知禹築之莫暨(自山麓至半山皆黑)
(松林亘三百餘里不見日月樹根相糾如網地皆深淖馬行七日乃畢)于是黛凝
複嶂烟暝虚嵐森梢陬互&KR1372;㙷嶃嵓景晻㫲兮罕
曜途㳴□兮增湍帀層隂於遥巘髳荒徑于修巒
杳荒岡兮晝含暮儵寥窲兮夏凝寒其中乃有黑
鵰青鷂蒼鷹素鶻皎鵠碧□迅鷣俊□風騰猛腦
霜披勁翮哢亍軥輖奮翰□䎀或命儔于杪顛或
接巢于枝格瞵金眸兮高睇厲青鶻兮下擊緇采
頳輝殊材異質喧聒相驚淰躍自□鼓觜距以增
響毻羽毛而成積極翔羣之詭錯咸沸卉而斯集
若夫甝□之儔昆駼之屬伏&KR1373;長嘯豪豨振亍麕
麚昏髟於積岨熊彪□瞲于叢木豺貘斷斷以猛
噬豣豵驚透而紛逐般首勁角圜題從目昏嘷晨
呴風馳雷䟮慓林振壑殷巖駴谷至乃青鼲黃鼬
華貂文豽挺修豪之温潤含雕采之煒烈豆目䁑
睒麥髯狎獵棲迹曾冰罥蹤盛雪竄木末而騰趠
穴巖&KR2056;而競捷羌托體于寒陬疇效珍于華闕伊
竒類之夥够嗟難得而殫說爾乃林徑欲窮迒溪
半墤轉千盤而漸高出九折而逾礙紆蹇産竦&KR2162;
㟋豁修渚響湍瀨縈濯龍之倉淵欱納鶯之雙沠
殷雷地底倒景天外駭河流之凌薄劃巖坰而訇
磕棧鬱盤于迴溪路厜㕒于巉□澗凝空兮誰涉
崖踐虚兮儼對于是豁閕直裂嵽嵲如憑抗術阡
于鳥際超軌躅于雲層邈半漢以上躋軼隆巔而
究升周步山極肆目巖陘曠若砥原坦若廣庭纖
條不竦殊榛罕莖寒蕪莾莾石道冥冥何&KR2163;崚外
峙而唐壇内平(山巔極平坦無樹木惟荒烟蔓草滿目縱横而已)爾乃羣
巒結瑶以峻起千巖削玉以攅立頵砡含皓以埢
垣&KR2060;𡊇繚素而叢襲簉五色以相煥綿百里而環
羃類瑶臺之偃蹇宛瓊樹之崱屴(石崖高七十丈白如瓊玉四環)
(山頂廣袤八十餘里)仰重霄兮可捫撫下方兮無極互隂
晴于膚寸攬星辰于盈尺伏岑㟼而返眺訝雷雨
之下黑爰有千齡之冰太始之雪嵌空&KR2405;窞并凌
庨岊六尺皚皚袤丈嶫嶫迎素秋而競飛涉朱炎
而自冽嶰壑森凄以月鍳峐嶠炯晃而鏡徹乍消
長于新故疇單究其融結紛銜耀兮遠映何吹律
兮可熱(從山趾至顛高二百里其上冰雪叢積歷夏不消)爾其混同之本
鴨綠之源谺為神池以宅乎其間(池在山之極頂縱餘五里横八)
(里北流至松花烏拉入黑龍為混同江南流至朝鮮為鴨綠江一統志云池廣八十里者譌也)
會瀾廣潒靈液淪漣振以曲碕之巉崪繚以襄岸
之駢田含靚如拭積明若空乍風披以㶑灔倏霞
蒸而潰渱鑿翠啟鱣湍之徑躡雲構鮫人之宫爾
乃疏隘陿穴厱硿跳潜沫駭奔潨汩濆阿而&KR1565;瀑
霅砅巖而澒溶徂南驟北趍浥聚谼淯靈源於千
頃瀹神委于二江(叶姑紅切)若其嵁竇之所潛演穹㕎
之所澓激漼似碓投洞若機疾並騰傾而灑珠遂
奔揚而綴璧羣流既渫四派乃馳瀺灂崇岑喧豗
峻岐颯沓雨集潎冽烟霏挂流曾碧之表淪波空
翠之隈倒銀潢而半瀉矯皓蜺而迴飛(四月間池水及石罅)
(凍泉先開其出之水凡四派穿白石崖而下挂流百丈聲若驚雷)于是澹泞安
翔䖤蟺四會溔溔混濤滮滮振瀨抑魚龍之餘怒
集大坻而為滙㴸兮永指皛兮徐邁出乎松花之
陬注乎烏龍之外(四派之水至尼雅穆尼雅庫滙為一流以入于松花烏拉)所
以宣天綱之含布壯朔野之襟帶若考其瓌竒之
所窟宅珍瑋之所景彰則夜珠流照于表波頳玉
攄采于青岡人葠抗莖於椵隂良楛挺笴于松陽
(人參生于椴樹之隂石崖外松林極目其間環生楛矢即肅慎氏矢也)靈跂驂螭
而容與羽人撫鶴而棲翔畢山經以撰異莫兹嶽
之靈長(相傳其上有仙靈往來擅射麋鹿者即雲霧迷徑)至其出納望曦
懷吐雲霧苞隂陽以靈祕通元漠而神護小衆山
於堥敦渺七表于指顧嶇嶔則千帀未殫縹碧則
萬重紛聚頓挺拔之地軸俛嵳峩之天柱故能上
當辰曜仰禠
帝居抗基卓犖翔勢扶輿踞蒼門而表神宅並青岱而闢
仙閭赫彤雲之晝聚焯紫氣之晨敷孕造夏之玉
字識臨代之寶符啟潛躍于
聖祖臻景鑠于
皇圖藏瑶牒兮可竢涌金精兮詎誣瑞我
清兮億載永作固兮不渝
聖駕東巡
盛京恭謁
祖陵大禮慶成賦(謹序)(乾隆癸亥)張鵬翀
皇帝御極之八年秋七月
皇太后鑾輿虔詣奉天展謁
列祖陵寢逮及從龍諸勲戚一體酹奠禮成
御崇政殿
頒詔加恩用光
祀典周巡藩落順時獮狩冬十月
車駕還京師臣備員講官職司記注竊以我
朝發祥長白創業東京中原定鼎以來丕顯丕承
祖功
宗德寔式憑焉我
皇上治洽重熙孝隆繼序兹行也繼
世宗之志述
聖祖之事煌煌乎國家之鴻儀鉅典不可無述而誌也不
揣謭陋竊采成周雅頌之義廣漢代上陵之辭而
為兹賦謹拜手稽首颺言曰
猗與禕與我
皇清之受
天眷命而光宅四海也蓋積功累仁久矣默孚于
真宰值明祚之將衰猶玉步之未改既馨聞乎上下益懋
敬而無怠宜其龍飛鳳翔蔚然炤燿乎符采是知
萬邦之翼戴維新
列祖之詒謀斯在比有邰之肇興同后稷以無悔斯
聖子神孫所繇瞻拜
橋陵而永懷于億載也
聖皇奉圖受玉率
祖攸行孝思隆于下武濊澤洽乎羣生永思維艱既克肩
乎宏鉅陟降左右每仰瞻乎穆清單厥心而肆靖
儼夙夜以儲精水千年而一色山萬歲以同聲
列祖之園陵在望
一人之祗謁惟誠歲在癸亥月躔庚申閶風應候蕭露
零晨恭侍金輿喜映
慈幃之色笑遥迎玉輦長銜
聖主之恩綸萬乘啟行於北闕兆人歡躍乎
東巡爾其原隰畇畇黍稷薿薿近郊則烟靄萬家遠障
則晴巒千里城頭之曉月如弓塞上之晩霞若綺
貔貅列帳擁星廬而刁斗森嚴虎落三嵕動金鐃
而弓刀奮起時巡翠帽瞻雲日以就
聖人藩服旃裘涉風沙而從
天子舟惟玉以及瑶想當年之跋履峯明納嚕翻荼火
之旌旂塞接銀潢壯星辰之壁壘雕弧射鹿
駐輿而先獻
慈寧玉醴浮觥率舞而同賡燕喜蓋桂輪將滿適當
萬夀之辰而海屋重添正應九王之紀依
聖母以承歡偕
中宫而受祉是則
祖宗之篤祜永綏
陵寢之垂庥未已者矣旴衡列塞控馭九邊時孟冬之將
届
聖駕迺蒞乎奉天王迹所肇
興京在焉英峩之門屹若
隆恩之殿巍然三百里内
三陵蔥鬱而相連羣工於是駿犇走執豆籩萃萬國之懽
心冠裳翕集煒五陵之佳氣鸞鳳相鮮寶劍玉衣
緬
英姿之颯爽金戈鐵馬挺壯氣以迴旋灑落君臣至契信
符乎魚水馨香俎豆精靈不隔乎重泉此
聖主曠世之仁爰及苗裔而
興朝無疆之恤有永萬年者也祀事孔明典禮備舉
御玉殿以慶來章
降絲綸而隆錫予蠲租賜復惠深京邑蒸黎進秩酬庸
榮被中朝簪組是皆繼述之大端舉運量于
皇衷而率循乎
聖祖于焉周覽風土徘徊舊基燕衎而勲戚咸集賜酺而
邦人宴娛樂遍五行之舞歌闋三候之辭吾
皇于是睪然而高望穆然而深思緬葛燈之舊制撫茅
土之階茨能不懼後人之增華而踵侈墜
前王儉樸之留貽乎松山杏山過戰征之故壘髣髴乎
躬擐甲胄櫛風沐雨而驅馳後之人其可忘
創業之艱難守成之不易而隳茂世之洪規乎蓋駿命靡
常天難諶斯自古聖王防險戒逸居安思危昭示
來兹昔遼左之一隅聿興
鼎業今金湯之萬里不限封圻雖曰既安矣既治矣能不
終固之又固之此我
聖皇所為凜若春冰不敢躭深宫之燕佚炯傳
寶籙如聞夫
列祖之嗟咨者也惟
帝眷懷是咨是度長白峩峩高山天作四郡既開三韓
漸拓入編伍而旂分聽指揮乎部落望祀有秩懷
柔是若靈爽肸蠁豐功懿爍雲雷屯險溯草昧之
經綸日月光華粲隆平之禮樂是以
陪京
駐輦致觀風問俗之殷
行殿
捧觴偹愛日娱
親之樂揚旌駊騀而劍舄流連弭節紛綸而威儀有恪誠
足以荷
靈貺之綏成稱裒對而無怍豈止眺山川之雄竒玩物産
之饒沃海波滉漾呈徑寸之明珠地氣華滋劚三
椏之上藥而已哉彼夫漢高豐沛光武南陽太原
啟聖上黨興王皆歸功于創建數疇昔而慨慷逮
易世之多故每纏悲于霜露獨我
朝之
聖聖相授寔遠邁乎漢唐吾
皇嗣統之八載臨躍龍之舊鄉百年故基問遺老其既
盡雲仍累葉調玉燭以彌光豈非古今之僅事而
聖代所獨彰者與矧吾
皇之繩
聖武而法乾行也卜歲叶吉練時孔良百靈呵護十駿騰
驤宜雨而雨宜暘而暘軔初發而清風披拂旆將
迴而瑞雪飄揚天人協應百福千祥猗與吾
皇將何以敬
天庥而答
神貺乎漢家猛士守四方藎臣念祖扶周邦願吾
皇帝勤側席無遺忘忠言苦口利用嘗伏蒲悃欵排
天閶願吾
皇帝咨交儆無怠荒不矜不伐式夏王不邇不殖儀成
湯憂叢脞勅幾康願吾
皇日慎一日師虞唐丕休哉吾
皇敬慎常若此燕
皇天而昌厥後萬年景運有不昭融
世德靈長哉(小臣)忝列赤墀之下綴青𤨏之班未奉
屬車之後如依
玉殿之間昔聞玉帛初歸鑄九州而作鼎今見金甄
永固羅四海以為關仿漢上陵羽衛未妨農扈法
周巡狩攻車逮及禽頒願奉
回鑾之曲徐看振旅而還映日成文敢次從臣之嘉頌
掞天作賦惟循
聖藻以回環載賡曰
聖皇繼體大承乾兮仁風暢普膏露溥分
開基奠鼎溯艱難兮
橋陵在東鏘八鑾兮禮隆樂備鬱封巒兮永思追孝履霜
寒兮勩勤纉
武儆游盤兮
六龍巡幸兆人歡兮荷氊被毳仰榮觀兮震威懷德拱
堯壇兮萬年嗣服永奠安兮
聖駕東巡
盛京恭謁
祖陵大禮慶成賦(有序)(癸亥)竇光鼐
乾隆八年秋七月
皇帝時巡於東祗謁
三陵纉舊服也(臣)聞之孝經曰昔者明王以孝治天下故
得萬國之歡心以事其先王王者家四海子萬姓
民康物阜備腯咸有所謂馨香無讒慝也我
朝肇基遼陽奄有區夏
聖聖繼承肅將祀事
皇上孝思惟則聿繩厥
武奉
皇太后而東肇禋迄用有成肹蠁周浹神人洽暢錫類推
恩懽呼雷動仁孝之義備矣(微臣)窺天測海仰見
萬一拜手稽首爰獻賦曰於皇時
清
祖宗濬哲欽明苞四葉之葳蕤殷
二聖之先靈綿瓜瓞於東土□復穴而靡寧荷
帝耆以啟運規方輿而作京於是我
世祖乃仗大順揚天聲掃畔援蕩欃槍敷
皇極以創業拯蒼顥之頽綱欽若
聖祖離明重宣裒對化洽緝熙心單覲耿光于
烈聖識
王業之開先溯鍾靈于遼瀋加崇樹于
陵園薦明德以升馨推燕及于
皇天仁風所被羣生靡然窮髮以北越裳以南陸讋水慄
而來賓焉有不享其贄幣者六十一年亦越
世宗奉藩底績駕言徂東祭告是飭洎乎踐祚康田功而
無暇逸者十三年如一日惟我
皇上累熙洽于世業承顯懿于
先德瞻堂構兮依然儼羹墻兮髣髴凜陟降以保明永夙
夜而祇栗者蓋八年于兹矣于是肆覲羣僚廣沛
綸音宗伯議禮天官協辰勅堪輿使護野兮屬方神以
梁津戒飄風以清道兮召凍雨而灑塵然後建辰
旒結翠蓋曳雲梢張霓旆飛九斿走七萃戢駍隠
齊沛艾奉
慈寧而御金較發
皇輿而策天駟蕤綏蠖略灕虖襂纚焱焱煜煜魚頡而鳥
䀪兮雲軿華芝之旖旎也總總撙撙雷轟電掣兮
千乘萬騎之雄詭也排閶闔而啟行兮挹雲山于
縹緲陟高衍之嵱嵷兮超紆譎之浩淼望舒夾轂
而飛光兮羲和迴鞭而流杲水后傳警而躨跜兮
山靈穪蹕而窈窕白虎右踞而軒鬐兮青龍左旋
而夭矯䕫魖潜形于黮&KR2649;兮獝狂聞聲而蹶倒于
是搃六校用三驅横干將仗錕鋙彎烏號發天弧
妙更嬴踰蒲且捩雄虺掃封狐跨野馬蹍距虚格
奔兕掃飛鼯闐雲羅震地廬滛滛裔裔轇轕轠轤
指顧倏忽屬車充盈解罘開網振旅天行威讋荒
徼稜憺王庭旃裘魋結之長稽首稱藩獻琛執贄
來享王于塞下者蓋數萬以云然後躡邊月御溯
風緣林薄翍蒙茸渡析木而羾箕尾兮駢結轡乎
天東瞻高山而履夷行兮緬荒作之
神功爾迺長白崔嵬巫閭巃嵸欱歕鴨綠磅礴混同滙以
天池之竒亘以地軸之靈蟠以螭龍之窟拏以虎
豹之扄及乎烟雲卷舒揮霍出沒霅然陽開帥爾
隂閉風雨之所和會日月之所旁魄雷霆之所鼓
盪星斗之所伾仡霞駮波沏蒙合霧集蔥蔥然鬱
鬱然擁
帝陵而孔固挾
王氣以成霱於是大丙弭節六軍銜枚鵷班匐伏雉尾
中開
乾情顧矚而愉怡禮官奉御而徘徊屯虹旃于輦路排
仙仗于瑶階重闥寥窲以節密茂樹蓊鬱而氣佳
乃搜逑索偶序賢擇能相與澡心滌慮澄神歛精
返聰明于蠖濩之室清徒驥于錙壇之宫靡薜荔
以為席兮吸瓊芳之露英侔神明以為資兮契元
符于杳冥迺詣
永陵開運穹崇包孕元氣吐納鴻濛有邠館荒度之基焉
迺詣
福陵天柱翠沓跨躡百貊横被六合有岐陽式廓之規焉
迺詣
昭陵閟宫雲竦隆業居尊蒲蓮星拱有豐垣攸同之治焉
作求世德來許昭兹元祀惟稱百禮孔時麾葩瑵
舉洪頤錯白茅班黃彛潔葅醢修明粢割五牲效
三犧上卿贊采太史誦詩庶官獻幣六祝陳辭揚
戡定之赫奕兮溯
謨烈之燕詒
天子穆穆以鬷假兮顯相駿奔而宗祈爾乃尚氣尚臭
於隂於陽德産畢致神保是皇進觩䚧之圭瓚和
泔淡之秬鬯嘉栗無違普淖斯饗苾芬旁融樵蒸
焜上蕭薌升兮熛訛焄蒿感兮悽愴于是我
皇上遊神于漠合氣于幽心存色授目想形留流水汩
汩崇山矗矗禹甸畇畇周原膴膴此我
烈祖之所開疆而拓土也築室翼翼四方之極軒黃熊墟
祈帝陶邑此我
烈祖之所正方而肇域也琬琰天球刀訓河圖斑陸上下
光越璠璵此我
烈祖之所闡珍而握符也黼純席几繪繡繽紛精曜華爥
如生如存此我
烈祖之所衣德而紹聞也環顧百僚濟濟蹌蹌東戣西劉
左右奉璋此我
烈祖之所譽髦而思皇也睠言萬姓林林總總耕水耨火
助我粢盛此我
烈祖之所惠懋而敉寧也精屬屬以往來思勿勿以微探
耳返聽于閴寂兮忽愾乎其聞歎目收精于廣莫
兮羌僾乎其有見洞廣開兮帝閽紛其乘兮白雲
靈皇皇兮來歆吐瑞氣兮氤氲儐暗藹兮褊&KR1862;殷
靈風兮冲天乘太清兮降監委繁祉兮如山於是
皇儀暨孝思展羣歡洽式榖戩報地靈所自鍾遡天潢
所由演懷柔神祗望秩山川諸侯三公所視惟虔
槱燎熛煬上致高煙碩麟含輝黃龍吐炎五精歆
馨而碩德四靈效順而攸安迺&KR0681;
盛京雲護日邊九市開場萬家起烟居靡近遠人無
後先黃童奔走白叟往還士女頒斌衣冠聯翩莫
不動容發聲引領駢肩詠盛德而獻讜言歌曰
帝之來兮雲飛誕我祀兮聿歸望龍旂兮裶裶懷吾人兮
兮覲
德輝
天顔咫尺兮其不違
天子顧而嘻曰咨爾父老兮殷予相望永言不忘兮惟
梓與桑予其夙夜兮恒勤思于平康迺鳴和鈴遵
通衢敞華闕啟
宸居有嚴
崇政有翼
篤恭左宜文德右昭武功關雎麟趾永奠
清寧閣開翔鳳時乘
御龍藹藹周親濟濟臣工趨丹陛而近日伏玉墀以呼
嵩爾乃鼖鼓殷雷華鐘發鯨孤竹間奏空桑和鳴
列八佾抗五聲盡六變齊九成韶武隠轔鈞天鏗
鍧僸佅兜離并附雲英氣盛化神既和且平于是
命膳夫開瓊筵御嘉珍窮芳鮮沛宫父老把酒極
歡南陽故舊載笑載言于焉歌豳稼穡艱難躋堂
稱觥萬夀祝焉于焉歌雅泉原庶繁酌匏執豕君
宗頌焉當斯時也雲靉靆兮雨滂沛
恩鴻溶兮澤汪濊
綸綍頒兮車書會謳吟同兮雷聲礚哤聒乎寰中馺沓
乎闕外羣臣醉德揖讓而退
皇上觀衆庶之說豫覽福應之繁昌仰惟
鴻烈雍容揄揚控天地以選義綜古今而成章萃人文以
化成麗景緯而道光暢皇風于億載被金石而流
長文德既昭武節是宣選徒大閱戎經申嚴赤羽
日臨白羽月懸戈鋋星羅鎧甲霜寒次和樹表牙
旂高褰鷹揚陳鉦虎虓張弮浸滛蹵部陣勢蹥踡
鵝鸛魚麗箕翼鮮扁變出竒正體合方圓山苞川
流地吸天旋然後收軍會衆翼翼綿綿若電收風
舉翕赫乎數百里之間時則黑精司正律中應鐘
虹藏凍地日次尾中萬乘迴薄千官扈從仰瞻雄
關嶢屼巊溟俯臨滄海烟恬波平扶桑隠映炙轂
上征巨靈贔屭冠山而興神龜翕忽負圖而迎返
旆揚鑣還我
神京假于
太廟告厥成功
臨軒穆穆
問寢雝雝可不謂元德之盛而至治之隆乎而
聖主猶昧旦丕顯夕惕朝乾飛聰馳明兼聽並觀撫兹
兆庶
祖宗之臣念兹釋兹衣食之源黃壤白墳何以奠之插雲
渠雨何以勸之祈禠禳災何以先之流火授衣何
以贍之惟小人之所依思無逸之所嘆審天聽之
在卑知配命之維艱是以明德慎罰宥災除𤯝常
畏民生之傷也取財用物賦政任役常懼民事之
荒也匹夫匹婦不獲自盡若已納之于隍迨至陶
甄無遺雍熙有象老有所終幼有所長窮有所歸
廢有所養風協五日雨依一旬牧人夢魚桑女聽
禽曾孫之醴洽祖農夫之鼓御神京師之錢貫朽
太倉之粟因陳守閭閻者食粱肉為長吏者長子
孫家滌瑕穢之俗人生廉恥之心上絶竒麗而不
御下抱元化以含淳我
皇上于是泊乎無為愷乎樂康譜虞絃于揮桐聽堯仁
于擊壤講德于昇平之圃登功于穆清之堂問道
于崆峒之上考治于汾水之陽使君子小人奕世
無疆賢賢親親樂樂利利咏歌
前王于不忘者如水奔海如雲從龍如風偃草如網繋綱
此真所謂我
皇上合萬國之歡心以事
先王也若夫登封太山降禪梁父徒篆功而紀瑞無關敬
親與尊祖由今揆之亦猶棘林萤耀而與夫尋木
龍燭也復安可以語哉(臣)添預載筆之末推本孝
治奉揚仁聲敢附陳其事而美盛德之形容頌曰
天作高山啓王會兮
列聖篤生信厥對兮光靈在天杳旭卉兮惟日再中司厥
契兮聿追來孝承大糦兮民力普存融芬懿兮
神其攸歆駢獻瑞兮
仁恩滂洋渾中外兮垂衣端拱式則大兮明良賡颺熙
帝載兮
一人有慶兆民賴兮
聖子神孫麗萬世兮
欽定盛京通志卷一百十五
