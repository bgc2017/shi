欽定盛京通志卷四十三
學校(一)
奉天府儒學
各州縣儒學
錦州府儒學
各州縣儒學
吉林儒學
寧古塔儒學
欽定盛京通志卷四十三
學校
(臣)等謹案我
朝創業大東風教所自
盛京實為首善天下仰化成焉迨今重熙累洽庠序
日興又增設官學義學規制大偹以訓俗而型
方我
皇上四莅
陪都
恩綸叠沛增廣額數菁莪化被無遠弗届凡身列澤宫
者涵濡於百年之久含咀於六藝之華澡德既
深敷文益盛臣等敬編列學宫書院及各屬官
學義學規條謹志學校第十八
欽定四庫全書
欽定盛京通志卷四十三
學校一
奉天府儒學
在府治東南隅考明時瀋陽中衛學在衛治西北
隅正統元年重建
本朝天聰三年改建於此地初建
聖殿三楹戟門三楹欞星門一座康熙五年增修學
宫並建
啟聖祠十九年府尹梁拱辰重修
聖殿二十一年府尹高爾位增建東西廡各三楹二
十五年
聖祖御製
至聖先師孔子贊頒布天下勒石學宫二十八年頒
御書萬世師表扁額奉懸
大成殿各州縣同二十九年立下馬牌於學宫外三
十二年工部請修
啟聖祠增建明倫堂三楹東西齋房各三楹大門儀
門並東西角門各一座樂器庫房書房西房各二
楹並設守衛步兵十名四十九年府尹廖騰煃率
屬及紳士等捐資增修
聖殿為五楹並增大成門一座啟聖門一座照壁一
座義路禮門各一座繚垣二百丈後又增建名宦
鄉賢祠各一楹五十一年奉朱子升配十哲之次
五十四年以宋儒范仲淹從祀雍正元年追封
孔子五代王爵改
啟聖祠為
崇聖祠各州縣同二年復先儒明代黜祀者六人林
放蘧瑗秦冉顔何范寗鄭康成增祀孔子弟子縣
亶牧皮孟子弟子樂正子公都子萬章公孫丑漢
諸葛亮宋尹焞魏了翁黃幹陳淳何基王栢趙復
元金履祥許謙陳澔明羅欽順蔡清
本朝陸隴其共二十人
崇聖祠增宋張廸一人從祀四年
世宗御書生民未有扁額頒懸
大成殿各州縣同九年府尹黎致遠率屬及紳士等
捐資重修殿廡門壁乾隆元年重修繚墻明倫堂
東西齋房大門二門等處三年奉頒
御書與天地參扁額恭懸
大成殿各州縣同五年設學舞生(額定三十六名)八年
聖駕親臨釋奠奉頒
御書先覺斯民扁額二十八年奉頒
御製文廟碑文十六年四十一年奉頒
御製平定兩金川告成太學碑文二道二十年奉頒
御製平定凖噶爾告成太學碑文二十四年奉頒
御製平定回部告成太學碑文俱勒石明倫堂四十年
奉頒樂器麾一編鐘八編磬十六琴六瑟四排簫
二簫六箎四笙六壎二鼓一摶拊二柷一敔一節
二羽三十六籥三十六四十四年奉
旨刊刻
世宗憲王帝訓飭士子上諭一道勒石明倫堂各州縣同
(皇上東謹案乾隆八年十九年四十三年四廵俱親行釋奠禮)(八年)
(御製文廟詩恭載天章門)
承德縣儒學(縣學生員及儒學各事宜俱隸奉天府學兼轄)
遼陽州儒學
在城東門内元初設於舊都司治後明洪武中都
指揮潘敬葉旺移建於此永樂壬辰都指揮巫凱
塑
先師及諸賢像正統丙寅都督王祥重修景泰癸酉御
史謝燫建尊經閣成化初副總兵韓斌重修乙未
御史潘宣置祭器弘治壬子御史宋鑑建四齋及
東西號房癸丑鑿泮池戊午御史羅賢改建欞星
門辛酉御史車梁重建尊經閣正德乙亥御史劉
成德修廡像設雅樂廵按高越續建名宦祠嘉靖
己丑御史史褒善重修殿廡堂齊泮池三面坊牌
增建鄕賢祠御史胡文舉建遼左書院一習武書
院一社學六後皆廢
本朝康熙十二年知州吴承基請即舊址建
聖殿三楹四十九年知縣富中琰捐資重修奉天府
經歷張禹錫署州事與學正陳五紀續為經理增
聖殿為五楹五十年增建東西廡各三楹五十一年
知州陳學海又增兩廡至十楹五十八年海城縣
知縣王玉璿署州事建
崇聖祠三楹六十年知州王瀚建文昌祠三楹雍正
三年建戟門三楹欞星門一座乾隆二十六年知
州明德捐貲修葺並增建明倫堂三楹大門一座
西齋房二楹東西耳房各三楹三十六年知州兆
坊捐貲重修三十八年學正趙相增建東齋房二
楹大門班房三楹
海城縣儒學
在城南厝石山陽按舊志明洪武十八年建海州
衛學宣德元年遷城南門内成化五年重修弘治
五年遷城東南隅立敬一箴亭後俱廢
本朝順治十一年設海城縣知縣王全忠於舊城西
南隅建
聖殿三楹康熙七年知縣趙文炳建
崇聖祠三楹十七年知縣江溥重修
正殿增建東西兩廡十九年知縣陳王星增建戟門
一座五十年知縣王沛恂捐募重修增建明倫堂
三楹書忠義節孝四大字於壁雍正五年知縣張
士毅遷學宫於新城内並增建東西角門及八字
墻照壁等處仍於學宫故址重修明倫堂三楹今
為訓導學署
蓋平縣儒學
在城内東南隅按舊志蓋平衛學在衛治東南係
明洪武癸亥年指揮吳立張良佐建後廢
本朝康熙十一年於衛地設縣知縣劉羽繩於城内
西北隅建
聖殿三楹四十一年知縣趙守易重修並增欞星門
一座東西角門二楹五十四年知縣郭運昭復移
建於此六十一年典史王震協同士民等捐建東
西廡各三楹雍正八年又捐建
崇聖祠三楹乾隆十三年重修東西廡二十二年重
修
聖殿二十四年增建忠義節孝二祠各三楹
開原縣儒學
在城内東南隅考縣治北舊有元大德年加封
大成文宣王廟碑明設三萬衛學至成化中重修者三
南城上有奎星樓至
本朝初斷碑遺址猶存康熙四年知縣何金序建
聖殿三楹於此十八年知縣劉超凡建欞星門三楹
左右木坊二座二十二年知縣周志煥重修
正殿二十四年增建
崇聖祠三楹四十九年知縣李渥捐俸建東西廡各
三楹重修欞星門一座並增建大成門三楹忠孝
祠三楹五十九年知縣萬如濟訓導李如瑞倡率
士民捐修
崇聖祠開鑿泮池乾隆三十三年知縣多隆額訓導
丁龍章倡率捐修
鐵嶺縣儒學
在城内東南隅考舊志明正統元年於鐵嶺衛治
東南建學嘉靖十六年重修後廢
本朝康熙三十七年知縣許志進於此捐建
聖殿三楹欞星門一楹五十年知縣焦獻猷捐修明
倫堂三楹復議建
崇聖祠三楹乾隆二十八年訓導趙文琳捐修東西
廡各三楹戟門一座開鑿泮池增建欞星門為三
楹二十九年合邑紳士捐建奎星閣
復州儒學
在城内東南隅舊志有復州衛學明季移於山東
本朝雍正十二年於復州舊衞城設州治議建儒學
於此
聖殿三楹欞星門三楹東西廡各三楹
崇聖祠三楹乾隆十二年增建大門一座明倫堂三
楹
寧海縣儒學
在城内考舊志有金州衛學明季移於山東
本朝雍正十二年於舊金州衛地設縣治議建儒學
乾隆十八年始建
聖殿三楹東西廡各三楹戟門三楹欞星門三楹明
倫堂三楹
崇聖祠三楹開鑿泮池增建繚垣
錦州府儒學
在府治西即明中左屯衛學正統元年廵撫李公
濬疏請創建成化己亥指揮白欽增修嘉靖丙寅
廵撫魏學曾鎮守王治道等重修江奎有碑記其
事
本朝康熙五年知府宋之鉉因舊制重修
聖殿三楹續修
崇聖祠一所東西廡各三楹明倫堂五楹十七年知
府劉源溥重修戟門泮池等處二十三年知府孫
成重修東西木坊二座三十九年歲貢陳芝秀於
城東南隅建文昌宫四十年知府顧大位重修殿
廡坊門等處四十二年衆紳士建奎星樓五十年
知府唐之䕫教授何來似同捐修戟門泮池五十
八年府尹尹泰偕知府馬鍾華知縣周廷槐教授
閻九疇倡率紳士等捐修
聖廟生員劉俶捐修照壁一座雍正三年文昌宫燬
紳士等捐資重建乾隆三十八年知府富察善等
捐修
殿廡四十二年知府阿敏等重修兩廡又乾隆二十
八年奉頒
御製文廟碑文十六年四十一年奉頒
御製平定兩金川告成太學碑文二道二十年奉頒
御製平定凖噶爾告成太學碑文二十四年奉頒
御製平定回部告成太學碑文俱勒石明倫堂
錦縣儒學
在府治西北康熙四十四年知縣裘奏捐建
聖殿三楹
崇聖祠三楹五十年知府唐之䕫知縣冷又煦同捐
建東西廡戟門各三楹及泮池繚垣等處雍正二
年知縣王承孟教諭時雨倡率紳士等重修
殿廡並建欞星門三楹照壁一座名宦鄉賢祠各一
楹乾隆十七年知府富起通判德爾得等捐貲重
修(謹案縣學生員及儒學事宜乾隆三十七年裁教諭後俱隸錦州府學兼轄)
寧遠州儒學
在州治東明宣德五年建景泰四年重修舊有
聖殿五楹東西廡各十楹戟門一座櫺星門三楹内
東偏有鄉賢祠三間已多傾圯
本朝康熙二十二年府尹高爾位捐俸修葺三十六
年知府李文熙於舊址捐修
聖殿三楹
崇聖祠一楹東西廡戟門各三楹大門一座明倫堂
三楹大門内西偏增建忠義孝弟祠三楹乾隆元
年知州吴秉禮捐修二十八年知州永亮重修三
十三年知州克昇額倡率衆紳士捐貲增建
崇聖祠為三楹並修理欞星門戟門照壁池垣等處
廣寧縣儒學
在城内西北隅考舊志元置廣寧府路儒學在廣
寧右衛西北明初於舊址設學正統辛酉都御史
王翺改建於鎮東堂之右成化間都御史滕昭彭
誼參政尚綱郎中毛貴重修廵按御史王嵩造祭
器弘治間副使李貢設樂器正德間都御史劉憲
增號舍葺泮宫嘉靖戊子都御史滿珍鑿泮池於
欞星門外長六大引大惠泉注之明季俱廢
本朝康熙五年知縣佟湘年於
聖殿後建
崇聖祠九年知縣顔鳳姿因舊址重修
聖殿三楹十六年知縣張文治建欞星門砌繚垣十
七年改建
崇聖祠於殿東二十七年知縣項蕙建東西廡各三
楹三十二年訓導王子梴修明倫堂三楹三十九
年知縣王國柱重修
聖殿及照壁並鑿泮池成板橋建東西木坊二座乾
隆三十五年衆紳士捐修門廡泮池戟門等處
義州儒學
在城内東南隅雍正十二年設州治議建儒學乾
隆九年始建
聖殿三楹東西廡各三楹戟門一座櫺星門三楹
崇聖祠三楹明倫堂三楹忠義節孝祠各三楹角門
二座東西下馬木牌二座木坊一座照壁一座並
鑿泮池
吉林儒學
在城内東南隅乾隆七年永吉州知州魏士敏捐
建
聖殿三楹
崇聖祠三楹東西廡各三楹大成門一座櫺星門一
座泮池一座照壁一座明倫堂三楹三十年同知
圖善增建奎星樓三十五年
奏請重修殿廡
寧古塔儒學
在城内東南隅乾隆三十五年衆紳士捐建
聖殿三楹大門一座
欽定盛京通志卷四十三
