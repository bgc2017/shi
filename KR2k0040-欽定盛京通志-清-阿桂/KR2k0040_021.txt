欽定盛京通志卷十七
天章
皇上聖製
乾隆四十八年癸夘
御製古今各體詩卷下
欽定四庫全書
欽定盛京通志卷十七
天章
皇上聖製
詩(乾隆四十八年癸夘)
長寧寺
祖
宗開創初
天勇好以暇宫殿既經營寺廟亦搆架為示無不有殊非
事祈借然而額長寧
意豈在佛化士卒勝陣戰黎民豐耕稼外闢内以安長寧
撫中夏萬世基肇兹守成責敢卸
長寧寺恭瞻
太宗所御冠服疊戊戌舊作韻
盛京城外長寧寺一統志稱本
御園
冠服依然貽
高祖羹墻因得仰元孫
上行下效開基業(天聰六年者奢太宗訓誨我國風俗素敦淳樸近靡僣越不可不定為法)
(制自今護軍以上許服縀餘俱用布一縀之值可當十布與其一縀成一衣何如十布得十衣也又崇德)
(元年為餙諭崇尚節儉毋事華靡凡鞍轡等物不許以金永行禁止是以君民效法崇尚儉樸煌煌)
(年奉聖諭所當萬為法守也)萬載千秋永保存七字敬賡豈徒
爾勖哉奕葉此情敦
實勝寺
天聰建年後蒙古日覲來(科爾沁於天聰太祖時久歸附太宗元年秋蒙古敖)
(漢部奈曼部來歸嗣是喀爾喀巴林喀喇沁扎嚕特土默特諸部相率朝貢)是皆奉佛者
梵宇於是開神道而設教易語理最該
聖人豈外兹所謀遠且恢(諸蒙古部落皆從奉佛教崇德六年八月太宗以偏師破)
(明總督㓋承疇兵十三萬於松山杏山歸而建實勝寺於盛京以紀功績聖人神道設教亦所以順)
(人情安國俗也)是寺名實勝征明得勝迴
上下同努力成功資衆材因繹實之義萬理包以皆棄實
務虚名所望難副懷
崇實允在兹務名豈為哉
法輪寺
梵語轉輪王又稱帝釋天蓋司世間者皇王之謂然
世出世間法相需相得詮四塔圍都城斯乃居北焉
(盛京地載門外法輪寺在北撫近門外永光寺在東德盛門外廣慈寺在南外攘門外延夀寺在西四寺)
(各建一白塔環衛都城相傳當時有喇嘛善相地術者曾云四塔全當一統果符所言)果然一
統成佳兆已符前茲令演國語三乘因以宣(乾隆戊戌年命)
(此寺喇嘛習國語所譯經宣揚宗乘宏闡之意聖因以誌弗忘數典兼令盛京旗人熟習國語也)
諸事弗忘舊
二陵應鑒㫋
酹克勤郡王園寢叠戊戌詩韻
讓帝之冢子首陳推戴心(克勤郡王岳託禮親王代善之長子也有謀勇多戰)
(功天命十一年八月德密太祖升遐岳託與弟蕯哈□以太宗有聖議推戴告其父代善曰國)
(不可一日無君服當四貝勒才德冠世深契夙心先帝聖心衆皆悦速繼大位代善曰此吾也)
(乃夜作議書翼日徧示諸貝勒大臣於朝遂定議奉太宗嗣位又於天聰時奏請善撫降人及請於)
(山海關通州燕京三處急圖其一以定丕基與睿太宗嘉納之崇德三年命為揚威大將軍親)
(王分道征明所向克捷以疾薨於軍郡王太宗聞之驚慟輟膳三日詔封多羅克勤康熙二十)
(七年稱平聖祖為立碑紀功乾隆四十三年以王後改郡王復還原號並令配享太廟)忘
家惟為(去聲)國力勇更謀沉我
祖所嘉許予躬應奠臨
閟宫教配享彰善意猶深
賜奠功臣揚古利墓
别部自為長(揚古利姓舒穆禄氏其父郎柱木庫爾喀部長也)來歸識
聖人報讐甫十四(郎柱率所部人歸我部人太祖遣子揚古利入侍尋郎柱為所害揚古利)
(手刃父仇時年甫十四士卒太祖深異之日見信任尚主焉每從征伐身先詔之止亦不止或)
(力戰被傷猶裹創奮擊以故功最多前後大小百餘戰俘獲無算崇德初從征朝鮮中駁傷没太宗)
(親臨慟哭視含歛追封武勲王順治中配享正九太廟康熙三十九年御製碑文紀其功雍年)
(加封號日英誠)努力以終身所重心惟赤更兼勇絶倫
鼎湖伴咫尺千載會
精神
賜奠功臣費英東墓
薩爾滸之戰衝鋒首建功(費英東姓瓜爾佳氏先世為蘇完部長太祖初)
(從其父索爾和率所部來歸授一等大臣尚主佐理國事薩爾滸之戰明經略揚鎬率四路總兵松杜馬)
(林李如栢劉綎分將來犯杜松駐兵薩爾滸山巔費英東率所部衝破其軍死者相枕藉杜松戰殁已而)
(馬林劉綎兩軍皆覆李如柏遁歸是役也明以四十萬衆分道來犯五日之間殱其精銳殆盡勢如破竹)
(實費英東首功云)遂成破竹勢真是冠軍雄奬善誡其惡(費英)
(東性忠直敢言奬善黜惡無所撓避我責而太宗嘗諭羣臣曰費英東見人不善必先自斥後劾見)
(人善必先自奬勸而後舉故被劾者無怨言被舉者無驕色未聞諸臣以善惡直奏似斯人也天聰初配)
(享世襲太廟順治十六年追錄佐命功第一晉三等公康熙三十七年御製碑文表其勲乾隆)
(四十三年以費英東為開國功臣之冠特晉封一等公)攄謀濟以忠
二陵近相望
來往會雲風
賜奠功臣額亦都墓
自古逢開創必資英濟臣白山
聖人作東海卓材彬(額亦都姓鈕祜禄氏先世居長白山幼時父母為仇所害年十三手刃父)
(仇避居嘉穆瑚村依其姑會能以太祖過額亦都識為真主辭姑從行驍勇善戰少擊衆所向克捷)
嘉爾忠秉素寕惟勇絶倫(額亦都性忠誠勇敢嘗督兵攻巴勒逹城直渾河漲)
(以繩聯軍士魚貫而度夜率銳卒攻城守者驚起殊死拒額亦都跨堞戰飛矢貫股著於堞揮刀斷矢戰)
(益力被五十餘創不退卒拔其城而還其忠勇類如此用兵四十餘年每克敵受賜輒分給冇功士)
(卒不以自私天聰元年追封公配享中建碑墓道以旌其功康熙七年)(特大廟順治爵其子遏)
(必隆為一等公)枌榆佳域護
一德永相親
文廟
道接百王後
文崇一統前(我盛京太宗初創大業即模崇勅建道文廟於行釋奠禮開創規文重已肇)
(一統文明之盛也)規模誠有異聲教訖無邊
念舊衣冠慎(我諸王太宗雖崇文教於崇德元年曾祖惟諭貝勒大臣曰昔金世宗奮圖法)
(恐子孫效漢俗預為禁約以無忠祖宗為訓衣服語言悉遵舊制時時練習騎射以備武功先時儒臣巴)
(克什達海庫爾禪屢勸朕改滿洲衣冠效漢人服飾制度朕不從實為子孫萬世之計在朕身豈有變更)
(之理恐日後子孫忘舊制廢騎射以效漢俗故常切此慮耳爾等其謹識朕言乾隆十七年春恭讀)
(實錄敬述此庶遵諭鐫立卧碑於箭亭用以示子孫臣聽毋忘為萬年法守云)懷新禮樂
宣辟雍剏國學合在洽熙年(今年仲春上丁釋奠太學禮成因思古辟雍之)
(制擁水周環命禮工二部大臣等於彛倫堂前度地鳩工甃池引水創立辟雍殿以昭累洽重熙敬承繼)
(序之意)
題景佑宫
本於
崇政(殿名)左兹改建南城(祀崇政殿左移景佑宫向奉三官今於德盛門内)有舉
應數(上聲)典無他當正名(戊景佑宫本敬思太廟基宇戌歲來此太廟)
(在左名寔應副因飭度地城南别建觀宇以存舊日之制)
三官傳自古五福錫吾氓萬載
陪京固瓣香申敬誠
景佑宫瞻禮疊戊戌舊作韻
重謁當秋日前來閱五年
祖
宗曾荷龍(上聲)瞻禮敢忘虔建極叨
天眷承家勵體乾每懷
篳路者益澟載舟然唐代十思疏豳風七月篇作歌示諸
子我意慎聰傳
故宫即事
戊戌臨故宫廿七月猶數茲番至故宫百禮以次舉
舊去不可追新來豈恒住(叶)一瞬迅駒隙藉悟今兮
古於古有蕭王踐阼稱建武章陵修園廟南陽賜租
賦(叶)凡以思舊業善惡紛堪覩大都為子孫不忘其
父祖違道斯弗遠吾語非徒語
故宫再用唐太宗幸武功慶善宫韻
李唐乘隋亂迥殊漢創基(唐高祖本隋藩鎮以太宗刧父叛君乘隋變亂起兵)
(晉陽事由逆取視漢高之起自泗上亭長尤多慙德)慶善雖成功未足方
今茲我
祖崛興此
天命與人時名正則言順(我祖皆太祖以害誓景祖戴天顯為明所不共)
(乃以七大恨告服愛天征明復仇雪恥寔為名正言順太宗嗣育羣生輯寧諸國順者撫之以)
(德逆者威之以兵征服朝鮮混一蒙古羣臣再三請上尊號乃即皇帝位於瀋陽建國號曰大清自古)
(創業帝王得天下之正未有如我朝者)内安而外夷
陪都建斯地故國興來思惟是厪肯搆匪曰侈華㮰護
衛仍衆僕修飾仍百司如山之有堂如川之有湄富
矣加之教絃誦達邦畿是用識本末彬然成此詩
題文溯閣
老方四庫集全書竟得成功幸莫如(四庫全書之集在余六十三歲)
(始思及而降旨浩如淵海恐難促就是以甲午年聯句有逢會略嫌遲歲月就將惟亹願觀成之句兹甫)
(十年而功就亦大快事也)京國略欣淵已滙陪都今次溯其初(昨歲)
(壬寅仲春四庫全書第一分告成弆置文淵閣今癸夘春第二分全書亦竣勅總校内閣學士陸費墀送)
(至盛京弆置此文溯閣)源寧外此園近矣津以問之莊繼諸(全書)
(第三分弆御園之文源閣者擬於明歲告成第四分弆避暑山莊之文津閣者懝於後年告成)披袐
探竒力資衆折衷取要意厪予唐函宋苑實應遜荀
勖劉歆名亦虛東壁五星斯聚朗西都七略彼空儲
以云過澗在兹爾敢曰牖民舍是歟敬緬
天聰文舘闢(我)(開太宗踐祚之初肇開文館創時即駸駸興文教矣)必先敢懈
有開餘
嘉蔭堂
文溯閣既建遂搆讀書堂經營雖曰新宅二百歲強
顔堂以嘉蔭詎緣松檜蒼故宫我
祖作臯應立伉將爾時屬草創禮樂殊未遑重熙承累洽
適當文運昌即此對嘉樹封殖敢不蘉親族並興賢
角弓勵毋忘
仰熙齋
沛里絃歌戶口滋百年休養樂民旗毋庸易視熙和
此率自
勤勞昔日貽
登鳳凰樓再疊甲戌韻
前度東巡蒞此時再來乎否寄吟披(戊戌歲登鳳凰樓疊韻有再來)
(乎否有餘思之句)重登興冺今兮昔一晌情忘端與涯郊外
黃雲秋稔近月中金粟露華滋隨時光景原堪愛奚
必臨文屢繫思
遼城望月再用唐文皇韻
征遼功未成往復魏徵碣登城望蟾宫抒憤聊言綴
我今異彼事望月月未缺縦觀清光映澄懷逸興結
詎誇衣錦還實值邊氛滅
燃霞綳觀書
綳梗塗膏光燦霞(盛京吉林土風以蓬梗為幹摶穀糠和膏塗之燃以代燭用資作勞)
(謂之霞綳霞綳者國語也)取音譯語亦無差幾餘棐几葩經展大
雅公劉緬
舊家
向仿楊補之三疊圖箑留置此繼思齋因疊前韻
再題
楊補之曾作野梅仿其三疊寫花開戌秋遂以置斯
去夘歲依然見此來何必玉華說艱致(盛京地寒是以無梅)恰
欣金粟得相陪香從離合中邊嗅是否畫禪莫漫猜
賜奉天將軍永瑋
將軍雖鎮守要任勝其他
故國屏藩寄長謀教養多一身為表率六部視平頗
聖祖曾孫爾勤劬當若何
賜吉林將軍慶桂
連疆因覲謁扈蹕日趨隨雖未父書讀(慶桂乃尹繼善之子繼善)
(詞臣出身慶桂由父廕得官)猶存世德規俾之習政事(曾在軍機處行走)
已可鎮邊陲夫子訓孟武其言汝尚思(慶桂多病且尚冇生母故)
(訓之)
示盛京五部侍郎
陪都制度規京國五部原應各備官(盛京為陪都重地凖京制設立)
(五部堂司官而吏部銓考則專統乎京師)惟一合思鮮咨度(入聲一五部各止侍郎)
統羣當念倍艱難(一部之中雖不似京城分各司然亦有郎中員外等官為不少矣)
雖云漢語易清語(今人率以漢語為易而以清語為難)莫向新觀忘舊
觀(承平日久旗人習漢語者多能清語者反少朕甚憂之盛京為國家根木大臣等當董率官吏旗人)
(熟習國語敦尚滿洲淳樸舊風毋令沾染漢人習氣競尚侈靡也)明季末流滋遠異
(明季陪京設部院諸寺監雖投閑置散之地而樹黨分門互相攻擊甚者託名直言遥制中朝者有之以)
(致言愈紛而政愈亂日引月長以及明亡我朝陪京五部各盡其職從無明末惡習是亦祖宗良法美)
(政足垂為憲典也)欽哉六計表衣冠
御崇政殿受賀
御殿視朝禮異常陪京受賀益徵祥
祖功
宗德承
天貺累洽重熙與物昌年越古稀心戒怠民資我養愛毋
忘語云百里半九十歸政以前敢不蘉
降旨寬免奉天所属州縣錢糧詩以誌事
陪京凡四莅每思
開創勤而其守成難責實在予身知難無别法敬
天與愛民庶弗致隕越稍答
投難恩四度皆施惠普及民與軍軍則賜月餉(前三次躬詣盛京皆)
(優賚兵民蠲免租賦今四莅陪京恩施宜普因降旨將盛京等處兵丁各賞一月錢糧又賞銀二萬兩交)
(將軍分別等差加賞隨營出力兵丁又沿途辦差綠營兵丁亦查明賞給一月錢糧其奉天各州縣乾隆)
(四十九年地丁正項錢粮通行豁免又莊頭應交倉糧一萬餘石免其交納又盛京興京等十五處旗地)
(應納米豆草束免徵一半俾留都旗民益享盈寧之福)民當免歲緡用是頒十
行甲辰賦豁均黔黎莫予謝應謝
祖貽仁
敬題大政殿八韻
開國規模遠奉
天宵旰厪武功威敵讋文治愛民殷
一殿於中聳十亭以次分都俞合衆志吁咈亦
欣聞濟濟思攄略林林勉立勲太常明紀績世襲永酬勤
(我貝勒太祖等統太宗創業之初凡征伐皆大臣命王大臣兵若親征則王貝勤等)
(扈從領隊宣力抒忠卓然可紀如睿親王統衆入關簠誠公正戊戌歲特降旨追謚曰忠復予王封世襲)
(又豫親王西平流寇南定江浙亦勅復親王世襲又禮親王以讓王而兼偉伐鄭親王肅親王克勤郡王)
(皆茂著壯猷克昭勇義並命復其原號以此六王配享太廟俾其後裔承家襲慶共知效法維時大)
(臣則揚古利費英東額亦都等均身建殊勲得封公爵世襲門替其餘公侯伯子男以軍功世襲者不可)
(勝紀)
上下交成泰謀猷淨掃氛來孫承
佑啓敢不敬為君
清寧宫三疊舊作韻
四度四十歲一彈指似前(自癸亥年初詣盛京越甲戌迄今癸夘凡四度瞻禮)
(枌榆一彈指間四十年矣)迅哉今昔日
赫矣照臨天諸子示土障(戊戌歲燃霞綳觀書詩云土障葛燈宜此物陳編枕葄夜堪稽)
(霞綳漢語糠燈也為盛京土物每來即燃之今歲命諸皇子随侍來北俾習觀盛京舊佫以示不忘)羣
臣賜胙筵(祭祭日)(神為國家最重典禮今坤寧宫每神及春秋立竿大祭皆謹遵昔)
(年清寧宫舊制前癸亥甲戌戊戌三度來此俱恭舉祀神禮茲駐盛京仍照前舉行並召扈從皇子)
(王公大臣及奉天將軍等賜食祭肉以昭錫福受釐普冾慈惠之意也)馴兵弓箭閱
惠庶賦租蠲次第政云布逍遥駕合旋向期兹己副
弗曰待他年(戊戌清寧宫有蒙五年庥如尚健重至待他年之句兹閱重至而精神強)
(健如昔蒙顯承庥集慶惟益勵敬勤無斁云)
望醫巫閭山三依
皇祖元韻
迴蹕經平甸遠欣見翠蓉已知
北鎮近應謁
古祠重舜狩未傳典
堯章永泐峯望中悉路徑遊處憶杉松憑輦秋猶暖睎巒
雲未封由來欽故國自昔重
禋宗廟貌新榱桷(上年七月盛京將軍慶桂奏請修葺北鎮廟因降旨發帑重修廟)
(貌新)
神威護象龍一時騁遥目五字識虔胸
廣寧道中
勝國扼衝地(見廣寧縣志)
陪都屬邑城昔今形勢異原隰鑿耕盈攻奪緬
前烈養教(平聲)厪後營重新脩百堵黎庶喜相迎
廣寧詠熊廷弼王化貞事
明季知兵數(上聲)廷弼而何復用王化貞化貞願請兵
六萬一舉遼東期蕩平是事葉向高當國為其座主
其言聽餘者多隨順附合右廷弼乃如晨星經撫不
和必致敗篤信撫又張鶴鳴一戰諸將自大潰廷弼
退原罪不輕(明季曉軍事者以熊廷弼為巨擘其經略遼東布置頗合事機乃既用廷弼為)
(經略復用王化貞為廣寧巡撫化貞輕而愎素不習兵廷弼主守化貞主戰且馳奏請兵六萬一舉蕩平)
(時葉向高當國化貞座主也頗右之廷臣惟何喬遠夏之令趙時用言與廷弼合餘多右化貞令毋受廷)
(弼節制當是時中外舉知經撫不和必誤疆事而兵部尚書張鶴鳴篤信化貞從中主持化貞素任中軍)
(孫得功為腹心盡發廣寧兵畀得功與我軍遇一戰明兵大潰化貞棄城出奔遇廷弼偕走入山海關)
化貞孫得功是任得功乃言敵薄城廣寧大亂衆奔
走一馬二僕棄城驚(孫得功與我大軍遇於平洋橋鋒始交得功及參將鮑承先等)
(先奔兵遂大潰得功降於我欲生縳化貞以為功訛言敵已薄城城中大亂化貞方闔署理軍書參將江)
(朝棟排闔入大呼曰事急矣請連走化貞莫知所為朝棟掖出上馬二僕人徒步從遂棄廣寧城跟蹌走)
(與廷弼遇於大凌河化貞哭廷弼微笑曰六萬衆一舉蕩平竟何如化貞慙議守寧遠及前屯廷弼曰已)
(晚乃護潰氏入關孫得功迎我大軍入廣寧化貞逃已兩日矣)哭向廷弼弼微笑此
笑殊為不近情國事為先私讐後斯時何時私讐營並
致伏法因渝賂(當化貞出走遇廷弼廷弼所將尚五千人設廷弼果能捐軀赴難尚可稱)
(為節烈不然支撑寧遠前屯錦義兩州之間扶傷救敗收拾殘黎可苟延旦夕乃一聞化貞之敗轉)
(自以料事能中微笑相稽是不以國事為重而以報復私讐為快竟與化貞倉皇風鶴並馬入關其意以為)
(我固嘗言之而不聽是其私心短見與化貞並致伏法而無辭公論者也明史又載廷弼已論死令汪文)
(言賄魏忠賢四萬金祈緩既而背之忠賢大恨誓速斬廷弼此則明政不網政由宦寺以致喪師棄地傾)
(覆隨之而其初則由於葉向高之庇王化貞師生門戶之害一至於此因過廣寧作歌述事以昭殷鍳云)
喪師棄地國隨傾吁嗟門戶害如此要之其主昏不
明要之其主昏不明作歌自警警後生
祭
北鎮廟禮成述事
鼎新當此日(上年發帑修葺瞻北鎮廟殿宇丹雘一新兹拜落成)帛
祀例當年永
鎮北方境仍從東路旋(前癸亥甲戌皆從邊外至盛京謁陵後歸途展謁惟戊戌)
(因出山海關順途瞻禮今歲從熱河啓蹕取道邊門仍於謁陵後自東路迴程入關茲始申瞻祀之)
(虔)廣生滋萬物錫羡佐
穹天言念
陪京近籲
庥心倍虔
觀音閣
佛閣連鎮廟由來非兩蹊功均生物頼德以佑民齊
息慮原無象縦觀莫有倪底須七景歷(甲戌杪秋遊醫巫閭山得)
(五言排律三十韻歷叙山中名勝如聖水盆蝌蚪碑桃花洞吕公岩道隠谷雲巢松曠觀亭等七景並於)
(長律中一一分賦及之)自合五言題
棧道入巖關花宫翠靄間憩躬坐清暇騁目俯孱顏
旋亦别而去那能恒此間天成同一望奚必定盤山
(此山入崖口戊戌前題)
題醫巫閭四景
翠雲屏
西峯翠色罨眉兴恰似屏風展映簾片石千秋大方
廣分明八辨說楞嚴(八還辨見出楞嚴經)
道隠谷
谷名道隠非充隠泌水洋洋足樂饑游藝不能無後
議圖成逐鹿又何為(東丹逐鹿圖為石渠寶笈上等畫卷)
聖水盆
石崖蟠纚落垂紳泐句多看東海人(聖水盆崖壁多泐朝鮮人詩故)
(戊戌題句云多有朝鮮人泐句箕疇文化至今漸)詩字不殊言語異(朝鮮人有能國)
(語者可以共言說通情至其為朝鮮語則全不能曉及令寫漢字則又章句分明亦一竒也)同文
可識正同倫
曠觀亭
曾聞萬卷貯山亭欲勝劉家陋室銘榱桷縹緗消已
盡惟餘名共碧峯青
過大凌河再依
皇祖元韻
前度往過斯返過(前戊戌歲出山海關至盛京是以先經此地今歲仍如癸夘甲戌之)
(例由邊外至盛京歸途始過大凌河)迴瞻心戚上
陵歌長(上聲)年不似少年壯來恨難期去恨多(自癸亥年初詣盛京恭謁)
(七十祖陵迄今癸亥凡四十年来經四度兹春秋已有三雖精神自信如常而筋力微嫌遜昔古人)
(言去日苦多非虚語也)白日匆匆迅駒隙秋風獵獵拂鯨河艱
哉勵我守成志敢曰
當年早止戈
大凌河詠事
我軍圍大凌掘壕復築壘錦州四萬兵來援近尺咫
乘風復縱火其勢雄如兕
太宗應以暇精騎數千耳反風
天佑順援兵敗披靡城中望已絶歸降乃致使獨有何可
綱不從含笑死大壽張巡非可綱霽雲是(天聰五年八月我)
(月太宗親統大軍圍大凌河掘壕築壘為久困計九明兵四萬自錦州來援太宗與諸月勒率精)
(騎數千進擊應以整暇敵却走會大風敵乘風縦火勢甚熾將逼我陣天怱兩反風遂大破之生擒其監)
(軍道張春等十月大凌城中糧盡明總兵祖大夀殺副將何可綱以降可綱遼東人史稱其先為袁崇煥)
(中軍守備廉勇善撫士卒佐崇煥捍禦有功累荐遷至副將功加左都督偕祖大夀築城大凌河工甫竣)
(我大軍攻之可綱堅守不下久之糧盡援絶大壽反諸將皆欲降獨可綱不從令二人掖出城外殺之可)
(綱顏色不變亦不發一言含笑而死云云可綱擢自偏禆委身許國見危授命實無愧唐之南霽雲而祖)
(大夀反覆觀望不終臣節難與睢陽同日語矣)
觀大凌河養息牧馬羣
馬政亦國之大經以資戎兵及驛傳漢唐宋明四大
家要以唐牧為最善然已扞格有難行白家樂府率
可見耕當問僕織問婢各有所司行之慣以漢人言
養息馬何殊水火與冰炭遼金元事率荒略國朝馬
政誠無間上都塩澤大凌河(漢唐宋明馬政以唐為最善按唐書兵志置八)
(坊於岐豳涇寧間地廣千里分四十八監後馬多地狹不能容又析八監於河西豐曠之地云云牧馬於)
(耕桑之内地事已扞格難行向曾於樂府隂山道詩中辨其誣我朝馬政則有分布於上都即元之上都)
(鹽澤即達布遜諾爾及此大凌河非耕桑之地各有牧場就水草字育共二十萬二十八百餘匹仍歲有)
(孳生以資綠營驛站及内地駐防貿取實用前代馬政安能有此)各有牧羣多無萬
旂人司事勿勞民(此處牧政夏則放逐水草馬以蕃息冬則分交内府官莊旂人餧養)
(既非有害民間耕桑即今長途扈從馬或疲乏者亦得資更換)逐水草自孳蕃衍此
處經冬雖芻秣官莊供給原稱便長途扈從馬或疲
一一與之資易換底須鋪錦事誇張觀馬羣應思治
亂
過錦州六韻
錦州本要地事在必爭之徒以嚴防守因而久戌期
(錦州為遼瀋咽喉明駐重兵防守甚力崇德五年春太宗令鄭親王濟爾哈朗等率兵修義州城駐)
(劄屯田更番圍錦州六年春環其成鑿壕立營圍困至七年三月錦州城始破蓋屯戌之久已及三年矣)
呼庚巳絶望請誓尚陳辭賢翰正言責降臣决意隨
(先是天聰五年我大軍圍大凌河明總兵祖大夀力屈降附縦歸錦州復叛及崇德六年我大軍圍困錦)
(州至七年三月明援兵盡絶城中糧盡饑民相食大夀戰守計窮且聞松山已失乃遣人至鄭親王濟爾)
(哈朗睿親王多爾衮軍前乞降二王據以入與盟告越數日大夀復遣三人至二王營中云可許誓)
(及印文否如有即歸順矣二王怒云爾欲降即降不降即已我圍困此城旦夕可取有何顧慮而與爾盟誓)
(乎遂羈其來使二遣一人歸諭之大夀惧始決意投誠率衆官詣軍門降遂克錦州)祗今撫往
蹟實永頼
天禧版築重新整承平戶口滋
錦州道上再依
皇祖詩韻
沛里行行遠
二陵望渺冥郡城新埤堄(自戊戌秋降旨修葺盛京一帶城垣命工部侍郎德成會同將)
(軍等督修迄今五年各城俱次第告竣觀瞻整肅雉堞一新)塞野儼藩屏工作騐
經過民風問憩停究因攻畚鍤(盛京各城工雖經發帑一百三十餘萬物)
(料給價工役給值於民間耕作無妨而畚鍤究雇用民力兹蹕路所經特予加恩將奉天所屬府州縣四)
(十九年正項錢糧通行豁免其各莊頭應交倉糧概免交納义盛京興京等十五處旂地應納米豆草束)
(亦着免徵一半以示優恤)逭賦惠烟坰
過錦州疊戊戌詩韻
帝與臨衝際伐墉本是難(軍薄太宗攻錦州時更番圍困城中環兵守之錦州援盡)
(糧絶時洪承疇集兵赴援被擒祖大夀計無復之乃率衆官詣軍門降獻錦州城)即今崇百
雉永古衛三韓力勿勞民戶帑胥發地官(戊戌秋飭修盛京一)
(帶城垣共十八處部帑百三十餘萬錦州城估需銀五萬四千四百餘兩)府州縣同錦(府稱)
(錦州府首縣即名錦縣故云)誰與巧名安
經吕翁山疊戊戌舊作韻
明似承疇者幾人生降其國兆亡真固緣靦面不知
恥亦以
開心大布仁遼左馳驅從
聖主江南經略果能臣(洪承疇在勝國身膺閫寄一旦力屈俘降固於臣節有虧亦由我)
(其太宗推誠布德能得人之心是以承疇感激圖報馳驅遼瀋宣力東南頗樹勞伐雖不克終於明季)
(實能效用於本朝非如錢謙益輩進退無據者比也)金陵縳致道周(黃)日無奈
稜稜事說陳(承疇既投誠本朝明人訛傳為陣亡優卹偹至後黃道周被執至金陵時承疇)
(經略江南以道周同鄉遣人慰問道周言先帝因洪經略已死優賜祭葬舉國皆知今安得復有洪經略)
(云云詞氣激昂慷慨聞者感動承疇為之慚沮承疇道周皆閩人漳浦蔡聞之先生嘗言其鄉事最悉)
杏山晚眺再依
皇祖元韻
百年中外久承平猶仰
天聰此赫聲(杏山松山皆寧遠屏衛明遣總督洪承疇集援兵十三萬守禦甚力我太宗統大軍)
(親征陳師松杏兩山間横截大路駐營明兵望見大懼欲戰則力不支欲守則糧已竭合謀退遁我軍先)
(獲筆架山積粟遂濬壕斷松山杏山路并於杏山等處設伏遮擊凡殺敵五萬三千七百餘獲馬七千四)
(百餘甲冑九千三百有奇明兵自杏山南至塔山赴海死者無筭而我軍誤傷者止八人餘無挫衂此皆)
(我威赫太宗神武睿謀出奇制勝有也天濯耆定大勲寔前古所未)折戟沉沙復
何有杏山祗剰晚霞明
雪(十月朔日)
行路那辭風雨逢每當駐蹕雨從容今朝創見飛乾
雪數(上聲)節恰欣值孟冬長道奚妨微濘踐遠山都被
凍雲封拂廬收得天漿沃快煮三清韻事供
寧遠道中作
關外曾餘百里遥謂之曰遠名誠囂欲寧而又弗能
寧上下否政嗤勝朝我
祖創興實泰運
君臣努力同心奮荷
天之龍定中原重熙累洽恩膏潤和則為泰乖則否消息
之分敬怠耳用告後人尚慎哉分明殷鍳可忽此
寧遠祖氏石坊再疊舊作韻二首
明綱值夕不謀朝
天命人心去已遥大夀屢招降乃就(天聰三年征明太宗親統大軍寧遶)
(巡撫袁崇煥錦州總兵祖大夀赴援我驚懼太宗用計間之明帝不察竟磔崇煥於市大夀率兵徑)
(歸仍為明守錦州明帝既不追回又不加罪至天聰五年秋太宗統兵圍大凌河明兵四萬自錦州)
(來援我軍進擊大破之生擒監軍道張春等十月大凌壘中粮絶祖大夀始舉城降夜至御營輸欵)
(尋縦歸錦州大夀復叛與我兵相拒州至太宗復遣鄭親王濟爾哈朗等統軍更番圍錦崇德七年)
(三月大夀糧盡援絶戰守計窮又聞松山已失乃率衆官語軍門降遂克錦州計其屢懷觀望實為反覆)
(無定而其初志尚依戀勝國猶一端之可節取者耳)嘉其初尚戀朱朝
寧遠重征值此朝因之詠古睪思遥貳臣傳復分甲
乙用訓人毋事兩朝(前曾勅國史館以明臣降附本朝者編列貳臣傳以為人臣身)
(事兩朝者戒其中復示區别如洪承疇等著有勲績盡力本朝者為甲編其進退無據不齒於人如錢謙)
(益軰為乙編若祖大夀雖大節已虧有負勝固而於我朝功績茂著子孫世禄仍予列之甲編云)
過中後所中前所
脣齒相依所後前英藩效力拔城連(中後所城在寧遠州西南八十)
(里中前所城在寧遠州西南一百六十五里崇德八年秋九月世祖初嗣位遣鄭親王濟爾哈朗英)
(親王阿濟格統師征明扺中後所填平壕塹以紅衣礟雲梯攻拔其城擒斬遊擊吳良弼都司王國安等)
(二十餘員馬步兵四千五百人俘四千餘人分兵略前屯衛斬總兵李輔明袁尚仁及副將以下三十餘)
(員兵四千餘俘二千餘人又分兵至中前所明總兵黃色棄城遁遂克中前所俘千餘人凡先後獲鎗礟)
(駝馬牛羊等物無算蓋恐明乘我國遭大故來侵故先伐之以揚我武實睿親王之嘉謨也)昔時
毁堞還平塹此日修壕更築堧(戊戌秋飭修盛京一帶城垣命侍郎德成)
(會同盛京將軍勘估督辦共十八處自中後所城估需工料銀七萬一千八百零中前所城估需工料銀)
(二萬六千零與義州等十六處城垣一律煥新蓋當征伐之際則填塹毁城今承平日久則修築垣墉攻)
(守勢固不同也)攻守由來不同勢康平業已有多年其間陣
斬相持者與益可曾見古篇(我予即)(世祖定鼎燕京特恩賜謚明)
(末殉節之大學士范景文等二十人當時徵据傳聞未暇遍訪故得邀表章者祇有此數因於乙未冬命)
(將明史及通鑑輯覧中所載明末死事諸臣徵考姓名仍其故官追予謚號一準世祖時例行於是)
(得專謚者二十六人得通謚者一千六百五十人並各叙事實輯為勝朝殉節諸臣錄刊布頒行其有於)
(遼瀋抗拒王師戰殁行陣及為我軍俘斬者得謚忠壯一人謚忠烈十二人謚忠節烈愍節愍七十七人)
(中後所總兵李輔明等即予謚烈愍者也我朝事後家法推恩前代死事之臣雖曾於我對敵之人)
(亦旌其臣節蓋前古所未冇云)
盛京所屬城垣修葺已成詩以誌事疊戊戌詩韻
謁
陵戊戌六騶過頽堕城垣見者多此日閭閻都屬我當年
征伐迥殊他(各處城坦明季用以守禦當年攻取之際掘毁者有之承平日久風雨所摧壊)
(者亦有之閭閻依城郭而居非安民之道也因發帑命工部侍郎德成同盛京將軍等督修)因教
發帑經營始普予重修次第科(凡蹕路所經城垣八處義州城巨流河城)
(撫順城廣寧縣城錦州城寧遠州城中後所城中前所城蹕路不經遇城垣十處遼陽州城海城縣城蓋)
(平縣城熊岳城復州城寧海縣城鳳凰城岫巖城鐵嶺縣城開原縣城統不勞民力計共需帑銀一百三)
(十一萬自戊戌至今癸夘予以五年限俱一律次苐新整煥焉改觀)蹕路此番因便閱
督工善否勘如何
姜女祠
墨胎可比伯夷賢戊戌曾經此泐篇應劭又云國君
姓千秋史究孰真傳(史記索隠引應邵云伯夷之國君姓墨胎氏則伯夷乃其民非)
(墨胎氏矣而世傳伯夷為墨胎氏又以泥塑之像為墨胎兹姜女祠及夷齊廟皆泥塑像而姜女更以齊)
(之杞梁事證之藎愈去愈遠然均以節烈稱善善欲長名相訛傳可以弗諭矣)
進山海關
並山連海真雄關一夫當之萬過難雖然我
祖開創際鼓衆鞾趯亦豈難(一解)我
祖惜衆恐冐險傷人得地失不掩以此
屢諭莫衝鋒(我命)(太宗凡遇征討軍中將士有先登效賜號巴圖魯者屢諭諸大臣以此等)
(忘軀勵勇之人宜加護惜勿再令首先登城致或傷損仁心仁言體卹偹至衆益感激思奮爭先效)
(用前恭閱永久實錄曾命特書諭旨恭述也聖謨以誌且以貽示子孫凜遵法守)諸臣
羣下心倍感(二解)萬里長城守豈易何處無可入之地
直至燕京略山左(天聰三年十月口圍太宗親統大軍征明入大安困燕京十二)
(月大軍經海子而南且獵且行遂趨良鄉克其城復克固安還至盧溝橋明副將沈某率兵六千來禦進)
(擊盡殱之列營於京城西南明總兵滿桂黑雲龍麻登雲孫祖夀等四人領馬步兵四萬結柵列鎗礟以)
(禦我軍毁柵而入斬滿桂孫祖夀生擒黑雲龍麻登雲我軍無一傷者乃遣巴克什達海賫書與明國議)
(和遂旋軍八年七月州朔太宗親統大軍入張家口宣府大同至山西應州旋師崇德元年六月)
(州命武英郡王阿濟格等統軍入長城越保定至安旋師三年八月命睿親王多爾衮等統師征)
(明入牆子嶺至燕京略山西界復由臨凊渡運河四年正月攻破山東濟南府執明德王由樞還至天津)
(共克城三十四降城六敗敵十七陣三月凱旋七年十月命饒餘貝勒阿巴泰等統兵征明分道入)
(界嶺黃崖口直扺兖州府山東州縣相繼下凡攻克三府十八州六十七縣六月師還如入無人之境)
無人境恣入與出(三解)得之誠易
慮守之(宗諭太宗圍燕京時諸貝勒大臣請進攻能成太曰朕視將卒如子子賢雖無積蓄終立)
(子不肖雖有積蓄不能守也此時正當善撫我軍蓄養精銳因遂止勿攻蓋亦審時度勢有所待耳)
天時敬待因迴師
大智大仁兼大勇惟恐窮武傷黔黎(四解)自成西入燕京亂
朱家宗社失一旦亡明者賊實非我閏位為(去聲)我驅
除難(五解)三桂開關因一女(吳三桂為明統兵守山海關有寵姬陳沅留其父襄)
(所及李自成䧟燕京襄家被劫陳沅亦為所掠三桂在關聞燕京失守父為賊縶尚觀望不赴及聞陳沅)
(䧟賊中乃决計詣睿親王軍前獻關請大兵𠞰賊吳偉業有詩云不為君親來故國只因女子下雄關正)
(指此也先是我行六世祖命睿親王統兵定中原授部奉天大將軍印日三桂遣將出關來迎願率所)
(前驅王得書即整旅入關直趨燕京擊破流賊捷書驅奏傳檄安撫畿輔郡縣恭迎世祖定鼎京師)
賢王率入堂堂旅定京迎
駕靖中原有周公德功更巨(六解)陪京來往兹必經即境撫
古感
昊靈保泰持盈慎守器赤心語告後人聽(七解)
山海關詠事
曾到燕京弗敢迴(天聰三年十月我圍燕太宗文皇帝親統大師伐明京諸貝勒)
(大臣俱請攻城良將太宗曰攻城固可必得倘堅城之下失我一二勁卒即得百城亦不足喜遂止)
(勿攻)寧資三桂始關開賢王一戰天下定(明社已墟吳三桂請兵於)
(我睿親王統衆入關李自成率馬步賊衆二十餘萬自北山横亘至海列陣以待睿親王戒我軍毋越伍)
(躁進是日大風揚沙咫尺莫辨王促進兵令軍士呼噪者再風遂止奮擊賊衆追殺四十里自成敗竄遂)
(趨燕京驅殱流賊所過州縣開城迎降乃傳檄安撫具疏恭迎我世祖至燕京定鼎以開萬年鴻業)
(實睿親王之功也)
世祖中原大業恢南北劃疆尚可耳君臣失道致亡哉(明福)
(王朱由崧為其下所擁戴監國江寧使其君臣能枕戈嘗膽念亂圖存或可如晉宋之南渡偏安苟延歲)
(月乃任用奸邪晏安鴆毒以致臣民解體亡不旋踵實敗由自取也)梅村四字雖能改
萬右公評那得灰(吳三桂請兵復仇實因其寵姬陳沅為賊所掠是以出關乞師非由)
(君父義憤也吳偉業梅村詩集云不為君親來故國只因女子下雄關三桂聞此詩厚遺偉業求其改易)
(偉業因改作只為不因四字餘俱仍舊蓋千秋公論自不能揜也)
山海關四依
皇祖元韻
兩京適中戸奚必復稱邊監作殷之在守看秦已連
經臣苦猶惜撫鎮懦空傳(熊廷弼為遼東經略王化貞為廣寧巡撫廷弼主守)
(化貞主戰朝議右化貞者詆廷弼廷弼憤上言經撫不和恃有言官言官交攻恃有樞部樞部佐鬭恃有)
(閣臣臣今無望矣蓋以葉向高為化貞座師亦有憾於廷弼也明季時事方棘而門戸黨援操戈同室廣)
(寧之棄我兵追逐化貞二百里如入無人之境所謂以設險者安在益信天心助順師克在和我國家)
(同心恊力開創成功而明季師生門戶害人家國至於此極昨著讀熊廷弼傳作以明季自壞長城深堪)
(痛恨可以垂鍳萬世矣)衆效劻勷力
天昭開紀年祗今晏兵甲却久庶人烟廵狩路惟坦陽春
時迨權(十月為小陽春又淮南子冬為權權者所以權萬物也)
堯文依韻句禹蹟撫山川四度謁
陵返迴瞻增綣然
瞻謁
北海神廟敬成長律
戊戌重經渤海堧命脩
神廟致誠虔祈恬澥浪恒福國永佑桑田默贊
天是日帛香瞻㕉窟千秋爼豆奠垓埏欽惟
二祖躬開剏早荷帡幪此濟川
登澄海樓望海再疊癸亥舊作韻
又自陪都轉旆旋城樓拾級眄溶潫今來古往祗一
水漢躓秦顛無二
天木几聊因閒詠句徐船何必遠求仙却緣悟得湯湯者
納自諸河及小川
登澄海樓三疊前韻題壁
秦皇心實侈築城騎洪溟由旬語固誕茲存里誠盈
(俗稱秦時長城入海四十里者語固荒誕茲所存遺蹟不過里餘耳)是果何為乎水白
山仍青留此供笑談茅見塞匪亨儒臣擕聯句亦足
詡登瀛虚受奚揀擇河濁江自清
澄海樓聯句
乾隆四十八年秋自熱河取道邊外四詣
陪都恭謁
祖陵禮成迴蹕入山海關經澄海樓計自癸亥聯句及甲
戌戊戌疊韻中間四十年矣命梁國治董誥仍依禁
體賡和前吟
(御製)雲上於天解近著衆聽傾至理非創說(今春為雲上於天解謂需)
(卦乾下坎上之義伏羲孔子皆因隂陽本然之理變文曰雲雲即水也音義者讀上為上聲程傳遂有雲)
(氣上升於天之語是雲仍在天下矣蓋上應作去聲讀為上下之上天為圓體元氣運之以行其在水下)
(之時非坎上乾下之需乎此至平至易之理不必求諸神奇茲登澄海樓實景現前益恍然於水天之義)
(云)
歸墟豈辭盈輨運實一氣揲卦凡四營宗都斯會
極(臣梁國治)
(御製)關塞此飛甍乾體有時下坎象無與京(周天三百六十五度四分)
(度之一日夜一周而不息其在上者穆穆清清舉頭視之為天其在下者囫囫圇圇右旋而輪轉者獨非)
(天乎知地之在水下則可知天之在水下此需象所以為雲上於天而雲即水也)曠然翕闢
際
廓矣隂陽更雙丸所出入八柱交撑擎鵬路徙緜
邈(臣董誥)
(御御)鼇山戴崚崢方員羅壺嶠金銀為闕城(大志經載大意入海中至)
(白銀城次至黃金城云云)談天志騶誕
築石嗤秦并手披星闥迥眼拓霞窗明鷁舟帆似
點(臣梁國治)
(御製)蛟室機誰振文勢露形重武聲雷掀轟向若悟損益
微禹思平成曉市奇吐蜃秋風怒吞鯨精靈配廣
大(臣董誥)
(御製)顥氣含鮮英黑色晝亦晦紅光夜如晴雪瓜種傳鶻
(盛京土産有海東青)
紺蟠名辨蜻(古今註紺蝶似蜻蛉而色黝紺遼東呼為紺蟠)螺蚌錦文被
珊瑚華采熒是惟神祗宅(臣梁國治)
(御製)豈徒琛寶呈弗揚四方會來朝萬邦貞蹻乘期羨覿
航遠歐羅行韓碑百靈紀木賦前良評谷王知弗
讓(臣董誥)
(御製)月覇候哉生具隂火耀燄不塵珠剖瑩捉成五字吟
記予四度程
撫寧道中
老矣慙予懶策鞭肩輿徐度小春天山隂積雪山陽
化關外觀豐關内連場圃茨京愜民望閭閻温飽慰
心懸
二陵佳氣行行遠不擬重瞻益黯然
夷齊廟
墨胎或謂夷齊姓劭(應)謂夷之君姓然(司馬貞史記索隠云孤竹)
(君是殷湯所封夷齊之父名初字子朝伯夷名允字公信叔齊名智字公達應劭云伯夷之國君姓墨胎)
(氏是夷齊乃其民非墨胎氏矣又俗以泥塑像為墨胎戊戌姜氏祠詩曾註明其事)千古氏誰
能辨寔二人行果是稱賢頑夫廉以懦夫立公信原
兼公達傳古廟瓣香仍下拜清風颯颯起遥天
自盛京迴鑾至都之作
啟程夏仲返冬初里閱三千月四餘諸禮從容幸巳
蕆老年康健故猶如觀農大有他秋勝勅政原無片
刻竦殷意繩
前兼示後此行庶可告非虚
命皇子等分繕癸亥甲戌戊戌癸夘四詣盛京恭
謁
祖陵詩卷即事成什
四度
陪京謁
祖陵敬思
前烈益兢兢易非
開創誠辛苦難是守成勵繼繩(向嘗為創業守成難易說以岑文本對唐太宗撥亂)
(難守成不易之語為非蓋守成者遺大投難卑心繼序苟無以光前烈啟後圖斯凜然有不終畆之憂是)
(創業者未竟之難皆守成者分内之難不待失道失衆始為慙負前人但使式郭之版圖或有侵削垂裕)
(之成憲或有廢弛即無以覲耿光而揚大烈是非安不忘危存不忘亡鮮有不盛滿中之者以此思難則)
(所以持難者可知故予獨以難責夫守成者非敢忘創業者之難正以慰創業者之初心耳茲因命皇子)
(等分繕四詣盛京謁示之陵詩卷復申其說以)此别迴瞻增有愴再來度
(入聲)已恐無能歷吟皇子命分繕予意期知雲與仍
欽定盛京通志卷十七
