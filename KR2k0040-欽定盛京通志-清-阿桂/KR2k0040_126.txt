欽定盛京通志卷一百二十二
國朝藝文(八)
詩(三)
五言律
欽定四庫全書
欽定盛京通志卷一百二十二
國朝藝文(八)
詩(三)
五言律
扈從渡渾河(康熙戊寅)高士竒
浩淼看無盡滄波滚滚來浮橋齊渡馬大地不生
埃勢接黃圖壯流從碧漢㢠尋源雖有志終忝漢
臣才
恭謁
福陵(康熙甲申)吕履恒
太祖龍升處巍巍近斗杓南天千岫拱中夜百靈朝廊廡
丹如昨松杉翠不凋仰瞻佳氣象常在五雲標
恭謁
昭陵吕履恒
文皇克繼述海甸悉從風黌序初興教戈鋋已奏功白山
鳴瑞鳳遼水卜飛熊
王業方新日羣瞻氣象中
大凌河應
制(康熙己丑)夸岱
大凌河上水猶自起悲聲曾以三千衆求摧百萬
兵(明洪承疇統十三萬兵號百萬破於此)指揮欽
聖略駕馭盡羣英吾祖擒明將竒勲一箭成
牛莊迎
駕恭紀(康熙壬戌)鄭繡
敬迓
鑾輿至朝衣出郭東馬蹄如捲浪人耳但聞風水草連天
碧旌旗匝地紅
至尊方校獵鵠立夕陽中
野曠千官静塵高萬騎來䕫龍依日月兕虎疾風
雷柳散堤城合燈攅帳殿開歡聲騰父老共覩
帝車回
聖駕東巡
盛京恭謁
祖陵大禮慶成詩(有序)(乾隆癸亥)錢陳羣
欽惟
皇上德配苞符功隆位育建其有極歛五福以錫庶民
奉三無私懷百神而柔喬嶽邇安遠至既道濟而
知周禮備樂明復本仁而率義謂我
朝發祥遼海正位
興京如太陽之出暘谷歷上舂而照八荒如洪河之
導崑岡經九折乃行中國源遠流長譜系在履武
生商以上義章志敬羔牆在郊堯宗嚳之先萬代
所瞻
三陵相望一十二州清淑全萃幽营二十八宿精靈適當
析木嶽祗瀆鬼趨
原廟以朝宗虎踞龍盤夾
橋山而拱護妥陟降之神與天同體衍肇基之慶應地無
疆洪惟我
聖祖仁皇帝三親玉趾瞻松栢之丸丸亦越我
世宗憲皇帝一奉綸音拜几筵之肅肅
皇帝欽明繼軌健順同符敬侍
慈闈聿䋲
祖武時維月吉當萬寳之告成諏彼良辰駕
六飛而順動金支秋麗雲霞捧華蓋以飄颺寳扇晴
開日月照鸞旗而㶷爛幔城所指黍谷回春黃屋
俯臨蒼生望歲扈千官而逾大漠從七萃而詣
陪畿吉日既蠲明禋肇舉鱗筍毛簴奏厥和聲雞勺
虎彛陳其德産惟
孝子為能享
親鄗黍江茒各以其職來助斯
聖人祭則受福東鶼西鰈可致之祥畢臻遂開明堂肆
覲東后天揖土揖時揖大集禹甸衣冠鬱齊醴齊
盎齊侑以周庭笙瑟挹
湛恩而不竭視大賚而彌光
愷澤可逮於下流
至仁不遺於一物法
祖受釐介十千年景命與民同樂遍億萬里提封由發軔
以届廻
鑾節氣秋冬成易扺龍庭而還
鳳闕經過皆錦繡河山四海永清
一人有慶明於禘嘗之義庶事康哉欣逢
仁壽之君大孝備矣夫時雨將降柱礎猶知大樂既調
跂踶解舞矧臣職列卿班躬覩
盛典聚百順而致四靈遠駕元和聖德撫三唐而規
兩漢愧非吉甫歌詩雖繪天畫日蓋非吉甫所能而
藿向葵傾亦其精誠所結謹拜手稽首而獻詩
曰
時邁隆禋祀
巡方首在東豈惟遵舜典亦自守家風諏日剛柔協抒
忱肸蠁通百年興禮樂大孝備
皇躬(其一)
王氣千重結神皋實所鍾插天高一柱拔地起三峯長
白當蹲虎巫閭拱卧龍圖經金鏡在萬𣲖仰山宗
(其二)
水勢天然勝縈廻抱此邦南趨朝少海東迤走三
江析木星辰會箕封教化龐百泉流&KR0890;遠嗚玉自
淙淙(其二)
七校臨秋發黃雲四野垂雨師先灑道風伯肅清
馳大漠如弦直周廬戴月移
聖情多悦豫傳與百僚知(其四)
一人隆孝治色養奉
慈闈野老將芹潔番君獻雉肥細旃承子舍衮服尚萊衣
十二天閑馬和鸞過翠微(其五)
聖勤天所縱左纛集車書批答
綸音捷諏諮
清問虛尋詩秋柳外校射晚涼餘右史鄒枚侣濡毫富
石渠(其六)
環衛諸藩集琱弓
帳殿開傾葵廻日照獻
壽效嵩呼燈映千潭月歌繙一串珠邊民懷
祖德今日慶同符(其七)
啟運基王業
興京輦路西千秋避風雨萬族感鳬鷖松柏長如幄
雲霞自作梯
曾孫親薦幣穆穆契天倪(其八)
禮行於望祀
清蹕肅清齋北鎮牲先視東維璧可埋裒時諸政舉受
職百神皆呵護山靈效
皇心亦孔諧(其九)
祖功艱締造
天眷重扶培草昧真龍出風塵寳劍開五雲生
饗殿萬壑赴泉臺祭畢猶凝睇雄圖亦信哉(其十)
層巒平敞下
隆業鬱輪囷彤史尊丕顯蒼生感至仁
謨謀三代遠著作百年新佇想
皇誠展師師助慶禋(其十一)
典禮隆殷荐光華糺素雯綏成歌下武克配頌思
文
閟寢香醪徹寒楸曉炬分
盛朝追遠事直欲陋云云(其十二)
先皇潛邸日奉
命謁
陵園昔感無聲孝今歆
有道孫職方修備物率土荷
隆恩自此移風俗誰能外水源(其十三)
更敉功宗事惇崇逮下寬策勲盟帶礪
開國際艱難褒鄂森毛髮伊萊儼佩冠一從邀
錫類感激動千官(其十四)
星旂臨肅慎父老拜
龍顔暖氣廻青女恩光上翠鬟盛傳
天子幸樂似主人還譜出迎
鑾曲輿情極仰攀(其十五)
作賦抒
宸藻鴻濛赴筆先所憑長在德所寳亦惟賢殷室書傳
亳周家史載瀍瑶編真邁古慚愧鄭毛箋(其十六)
升中尊法座清漏曉趨朝侍從仍隨豹嫖姚盡珥
貂官儀依舊蕞世德奏新箾仰見罘罳外祥光靄
慶霄(其十七)
在鎬
君臣樂歡聲或載呶蓼蕭天上露燔炙大官庖忠告聮
賓禮昇平重泰交
陪京朝會地磐石鞏桑苞(其十八)
濱海東藩國由來凛食毛同仁
明詔下邀福使臣叨日近無私照天高有覆幬鴨頭江
水綠遍灑作
恩膏(其十九)
庶事
親裁决黃封日捆䭾早傳行帳裏猶問夜如何俗阜雞
豚接年豐秉穗多
幾餘遊泮奐歌詠矢卷阿(其二十)
恩從崇政下糺縵有光華塞草知生意春風長道芽雞
竿迎赤縣
鳳詔拜黃麻遼水沙河路懽騰十萬家(其二十一)
慶賜循周令今開
内府藏水衡司後乘文綺拜承筐豐沛多新賚南陽
是故鄉願留十日駐牛酒會千場(其二十二)
翠輦經過處蠲租并薄征非邀路旁譽為勸野人耕白
屋鳩先喚黃昏犬不驚康衢歌
帝力能感未能名(其二十三)
下令修軍禮熊羆走駭霆八宫師后陣兩翼法羲
經武庫光凝紫兵韜氣結青承平有如此萬里靖
王庭(其二十四)
春色來天上
恩波遍大凌虎賁齎白鏹台背被紅綾振谷歡聲動投
醪勇氣騰賞兵還餉老德意况頻仍(其二十五)
矍相曾觀德騶虞上射侯應弦當月滿屬羽正高
秋七札心皆貫三聮勢可收多能真
聖武俛首伏諸酋(其二十六)
背構思前業
當年燕翼深茅茨承
祖制黃屋豈
堯心
君德修思永民時授必欽家傳十六字紹述匪斯今(其二十七)
瑞符長在握玉檢不湏探布濩春膏浹從容要道
參健行惟用九郅運自登三茀禄膺
天眷昭融樂既湛(其二十八)
皇仁同怙冐舉念及窮檐雪色寒初近舂聲夜更添葭
應飛玉琯星已燭鈎鈐(天文書王者孝則鈎鈐明)望
幸依升日都人盡仰瞻(其二十九)
鐵驪回輦路平掌少嶄嵌日影金根耀嵐光綵仗
銜
慶成旋
玉闕紀盛溢琅函萬國歡心合敷天感至誠(其三十)
恭和
御製展謁
永陵元韻(癸亥)張鵬冲
造國豳岐似艱難翼后昆雲礽瓜始瓞川祭水先
源永奠
興京宅高居列宿垣
神孫揚
祖烈輝映鳳皇原
恭和
御製展謁
福陵元韻(癸亥)張鵬翀
奮跡掃羣雄環封拓海東英靈符沛上大業定關
中
珠阜凝休遠閶風展祀崇
神堯興一旅於爍啟
天衷
恭和
御製展謁
昭陵元韻(癸亥)張鵬翀
斷蛇初起漢逐鹿不關秦指顧摧三蘖成功易五
旬葛燈風尚樸石馬汗如新
嗣德光
先烈如聞
帝命申
恭和
御製堪逹漢元韻(甲戌)劉綸
垂胡姿自軼竪鬛態何頎利用思鈎控稱名利佽
飛(堪逹漢獸名角中韘材)蒐田推物性山澤任天機末學慚
麞誤
奎文為訂非
恭和
御製射羆元韻(甲戌)劉綸
深叢果孤見作氣徧中黃洞腋驚先中專車載後
行周彲占並叶晉犬跡徒蹌
示武規麟楦留皮古語常
恭和
御製射熊元韻(甲戌)劉綸
非羆材更趫入彀應牙璋已識宜男瑞兼符獲左
祥分鮮知欲掌擇肉肯遺肪失勢摧緣木聲騰虎
士行
恭和
御製重陽日
上恭侍
皇太后宴元韻(甲戌)劉綸
萱闈稱
萬壽菊醆紀三行撫序宜高位觀風况上京花香披帳暖
山色擁關晴壺嶠知真境東來即大瀛
恭和
御製恭賦
太宗文皇帝所製鹿角椅元韻(甲戌)劉綸
程材由得鹿示樸勝交龍重合文茵藉威宜虎帳
供螭盤殊曲录麈掛稱丰茸
箴座鐫題就瞻依復訓恭
恭和
御製射羆元韻(甲戌)汪由敦
渭璜占有兆韓奕詠維黃猛試
威弧力呼騰獵士行深林孤乍見遠塞走徒蹌重合專
車載圍觀詫異常
恭和
御製射熊元韻(甲戌)汪由敦
涖衆前敷席宜男載弄璋身當雄漢殿占夢兆周
祥中比侯穿札批來玉截肪留皮傳武庫(熊羆皮皆紀其)
(歲月留貯内庫)
聖射震顔行
恭和
御製恭賦
太宗文皇帝所製鹿角椅元韻(甲戌)金德瑛
山間藏瑞鹿年久說班龍曾作僊人馭還為
御坐供分岐同陛衛鋪褥藉蒙茸創守
躬兼日安舒亦恪恭
聖駕東巡恭謁
祖陵禮成恭紀(甲戌)于敏中
光啟
帝圖雄扶桑萬國東省邦天作配撫序日方中締搆思
王業勤勞紹
祖功十年誠再展肸蠁契昭融(其一)
玉琯調端午
金根奉九重清塵槐雨淨迎
輦麥雲濃既以承
愉悦因之慰
敬恭山莊頻
駐蹕佳氣護錘峯(其二)
此地宜銷夏兹來更受降欵關歸
聖化舞羽格蠻邦蛾伏三呼合鯨鏗萬石撞
龍光聫鼎句
天筆力全扛(其三)
風静延薰館波明夾鏡池林巒聊寓意
宵旰每經時述職來羣牧更番體庶司
幾餘瞻
聖蹟舊景入新詩(其四)
東顧程方始秋行暑漸微乘時勤
法駕延爽
御征衣穎栗山田稔騰驤塞草肥還將歡慶意朝夕
報
慈闈(其五)
榆塞沿岡迥龍沙按轡徐建藩安部落拱極奉車
書馬酪葵忱逹旃裘膜拜舒星羅四十八次第迓
鑾輿(其六)
蕃俗土風殊
時巡一再諏灰痕傳古簡竿力縶生駒晴雨紛查逹提
携滿庫奴
大鈞能肖物歷歷與形摹(其七)
吉林鍾王氣
天造此端倪陶復生民始來蘇我
后徯流風存太古為德徧羣黎仰止高山在彌殷
聖敬躋(其八)
極天長白峻山氣鬱蔥佳龍虎形同壯風雲勢可
排八岐駢瑞樹五葉茁靈荄磐石
皇基鞏精誠洽望柴(其九)
雲漢溯源來江流萬頃開朝宗瀍澗合沐浴日星
廻珍味繁鱗族珠光育蚌胎混同涵一氣靈脉是
滋培(其十)
地以川原厚風仍沮漆淳威呼利刳木法喇仿椎
輪酒孰施函美羹和賽斐珍霞綳光耀處
天藻豁山新(其十一)
江郭淨塵氛秋高簡六軍氣雄貔虎旅陣肅鸛鵝
羣
神武能揚
烈騰驍信習勤
乾行隨解澤鏐綺沛如雲(其十二)
何處奉堯尊如山壽可論
萬年純嘏祝三日
大酺恩有喜開
行殿承歡拜
寢門邠岐遥在望雲物靄絪緼(其十三)
古牒留輝發經過一
駐鑾
廓圖張撻伐
創業識艱難
王者師全勝誰歟鼠兩端
貽謀昭奕禩纘
武不遑安(其十四)
罘野復阹山霜晴獵騎嫻熊羆穿壹發盧鵲縱重
鐶厲勇馳驅捷量禽阬谷殷割鮮調
饍後歡洽大庖頒(其十五)
和會
龍興地丕基兆萬年
大風欣再詠
皇澗遡初遷翽鳳椅桐盛振麟瓜瓞綿巘原皆
帝作陟降倍乾乾(其十六)
鐡背峰前路當年
大業昭揮戈提一旅拔幟定崇朝魚鳥圖堪指沙蟲跡已
銷
橋山弓劍在計日奠芳椒(其十七)
寢園稽古制
啟運肇天苞亶父周追王高辛夏配郊由來鬱松栢復此
薦陶瓠
四祖歆憑式蕭薌合漠交(其十八)
天柱戴瀛鰲
山陵拱衛高松雲
靈爽赫草昧
肇基勞
帝眷歸圖䜟
神功靖鉞旄永清
垂大統霜露感焄蒿(其十九)
文祖光同覲
昭陵肅再過英風騰石馬
王迹凜霜戈惟
聖東方仰其昌百世多禮成還在鎬
手澤重摩挲(其二十)
慶善重巡幸都人望
翠華三韓好風日萬井樂桑麻忠愛情逾切敦龐俗可
嘉近瞻
堂構永
繼述念承家(其二十一)
建中朝萬國
崇政啟明堂復過枌榆里都依
日月光雍容文德盛赫濯武功揚海外占風至陪臣附
享王(其二十二)
朝會循嘉禮開筵燕舊京南陽留帳飲沛上發歌
聲魚藻同居樂瓠尊
儉德程
孝思孰錫類彌切故鄉情(其二十三)
念此皤皤叟當時鬢尚青星霜纔十度
車駕又重經大帛榮耆齒
天糈養耄齡引年
膏澤沃擊壤倍康寧(其二十四)
百職幸趋承
酬庸念夙興鵷班看喜溢
螭陛更歡騰澤浦醍醐飫
恩深雨露凝微勞邀厚遇誰不凛冰兢(其二十五)
十行
恩詔下東國感
恩稠白粲除新舊金雞及放流有田皆樂土比戶搃懽謳望
幸情仍慰依然昔豫遊(其二十六)
宗臣勲舊著賢佐撫懷深百戰勤勞力同時夾輔
心河山盟自昔爼豆列於今周召風雲際千秋荷
德音(其二十七)
先皇遺澤遠舊里
沛恩覃古處今猶在淳風夙所諳太平安樂利元氣貴
包涵珍重
天家訓殷勤勝指南(其二十八)
發祥
邰室永錫福洛疇兼
嘉宴歡頻待
安輿吉再占山楓鳴鳳蓋海旭麗龍幨旋
蹕重關近東來嘉氣添(其二十九)
禋祀抒
仁孝馨香格至諴作求四海賀有慶兆民咸良月春生
殿豳風繪滿函載逢
明備舉歌詠勉成緘(其三十)
恭和
御製恭謁
永陵原韻(戊戌)和珅
天作發祥地
生民溯厥初謁
陵
聖孝展追
遠
至誠餘
神樹龍枝挺
靈山寳胍舒
丕基千萬&KR1124;肇此日升如
恭和
御製恭謁
福陵元韻(戊戌)和珅
皇圖基萬載
祖德及無邊受
福
陵名福承
天號奉天聿來胥宇地荒是大東年展謁
三巡志
詒謀荷一肩
恭和
御製恭謁
昭陵元韻和珅
宅兆
神宗卜三來有
孝孫瀋遼環水秀西北望
陵尊靈引千山胍明開百丈原至今傳石馬
功烈萬年存
恭和
御製恭謁
永陵原韻(戊戌)梁國治
曰若書稽古乾元易畫初
開基
四聖遠鍾慶累朝餘川嶽交融結雲霞念卷舒
思文推立極申頌
昊天如
恭和
御製恭謁
福陵元韻(戊戌)梁國治
九五飛龍御規方首拓邊
經綸開古帝
陟降仰中天牧野
臨戎日周京定鼎年
永言懷
締構上下一心肩
恭和
御製恭謁
昭陵元韻(戊戌)梁國治
功高兼
德盛䋲
武念詒孫於鑠光
前烈維新定一尊關河恢
禹蹟
堂構遡周原王氣千山接
天聲萬古存
恭和
御製仍駐蹕沙河所元韻(戊戌)謝墉
細雨留
清蹕凉風敞
燕居
欽
天從畢月察地利旗輿佳境蒼葮宛陳編落葉除
文思隨茂對豈必綠蕉書(恭讀甲戌必御制紀事詩有題詩何芭蕉綠楓葉)
(通紅亦可書之句)
恭和
御製錦州道上恭依
皇祖詩韻(戊戌)謝墉
松山杏山路
武烈薄青冥在昔降因壘於今拱樹屏戰場嘉種被潦水
野航停敬溯
蕃昌績斯臧肇在坰
恭和
御製恭謁
永陵元韻(戊戌)謝墉
雲礽推以上
高亞溯其初鳦降祥長發瓜綿慶有餘省山
王氣毓卜兆
帝圖舒
佑啟同追遠
見聞僾愾如
恭和
御製恭謁
福陵元韻(戊戌)謝墉
赫怒告
三后勃興威九邊
祖功
陵錫福山勢柱擎天寳鼎昇
雲馭
珠丘啟鳳年敬瞻
長發地
家慶一心肩
恭和
御製恭謁
昭陵元韻(戊戌)謝墉
無疆開
寳祚有秩奉
神孫建國
大勲集
配天鴻號尊輿情戴商邑
聖武拓周原
至德崇姬籙顯承
永念存
恭和
御製仍駐沙河所元韻(戊戌)錢汝誠
屏翳清衢路勾陳肅
帝居下情通扈從俯體駐
鑾輿顥宇俄晶朗纖雲盡掃除
紫機餘課靜
摛藻更臨書(觀書上每於行幄機餘染翰無片晷閒)
恭和
御製錦州道上恭依
皇祖詩韻(戊戌)錢汝誠
雄城臨錦水(城西有錦水州即以此得名)列嶂接青冥中左空
勞築(明宣宗時於大凌河側增置中左千戶所與錦州為犄角)松山已失屏
(吏太宗既破明兵於松山錦州將久困祖大壽戰守乏策始乞降)計窮降將下壘
斷戌烟停欲問當年事蒼茫野外坰
欽定盛京通志卷一百二十二
