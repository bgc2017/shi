欽定盛京通志卷一百二十
國朝藝文(六)
詩(一)
樂府
樂章
四言古體
五言古體
欽定四庫全書
欽定盛京通志卷一百二十
國朝藝文(六)
詩(一)
樂府
恭進
聖駕東廵上
陵樂府(有序)(甲戌)劉綸
(臣)綸言(臣)聞頌以美盛德之形容尚已若其宣金
石被管絃可以對揚閎庥臚聲纂實則樂府為近
伏惟
皇帝陛下孝治顯融涵浹區㝢自
郊兆
宗祊
奉先
神御寅承饗祀必謹必時尤以典重上
陵歲大淵獻
乘輿躬親展事霜降露濡聿周星紀
清衷弗懈益虔廼以今年仲夏祗奉
慈寧發軔
畿甸會西戎襁屬内面即熱河
行在受之凡名王侍子材官介士罔不擁塗聚觀告語
懽喜既道藩部遵吉林衺延黃龍逕抵元菟
獮狩邊門之外順天行儲乾豆遂撰辰夙戒晉格乎
三陵壹凖八年定制而
宸儀邃穆僾愾之忱有加焉所過升柴肸蠁
嶽鎮景從還詣
留都班朝酺讌給復宥𤯝
錫福咸暨懿鑠哉文教武功和衆勤民風聲之樹如彼
率
祖尊
親受釐集福元會之隆若此顧(臣)輇薄得塵
陪扈預駿奔仰覩
聖上淵沖默運於兩京淳龐舊俗細而一名一物皆毋
忘桑梓敬共之意至夫
列祖張皇六師川原勝蹟壁壘猶存輙
弭節披吟遲廽不忍遽去所以著
守成之難益以懷
創業之不易長言諄復用永廸此丕丕基而
達孝之歸孰大乎是嘗考安世歌曰大孝備矣休德昭
清又曰大矣孝熙四極爰轃斯之謂備斯之謂無
不轃也
鑾回蕆成百執胥效賡載臣竊仿近古樂府仍其譜調
有合者都為十章請上太師宣樂職焉
第一章
盛典載修良辰恊吉初發京師也當練時日
練時日開
天閶
大安輿豫且康霱雲載珥羲輪黃朱明旉與前驅旌纛長
禾黍萐蒲扇龢熏蓂莢滋甘澍鼓腹于于
堯樽在衢
顧屬車蠲所過租
第二章
駐蹕山莊
賜來降杜爾伯特台吉策凌等宴六官具列萬國交懽
也當石留
石留狼荒蒼蒼涼涼西崦䟽屬不得睹
日月光蟻封蝸角毋胥戕率所部言瞻
聖明被以冠裳哺以糗粻
天度兼覆宜來慶
第三章
行圍塞垣别部邏卒輻凑
聖武昭軍儲繕也當艾如張
刈蘭以為防張莽䍚之野一綫柳條邊遠勢豆人
而寸馬田獲三膘貫左隼盧猋馳飛走雨下
上日射黃熊彀唐弓膨脝草楦駞偃峯倚盾鼻
丹毫濃樞府進牘催郵筒
第四章
謁祭以時彛章允洽道隆光裕茀禄永膺也當上陵
帝上
永陵
四祖兹式憑嘉樹馚翠葆萬葉珍符凝
帝上
福陵
高廟龍湖興永懷十三甲
神器開咸登
帝上
昭陵
文皇宏顯承小白蹀躞大白騫騰垓埏疆索時乘
隆儀一再舉
法守詒雲礽
第五章
望秩
神仙懷柔徧也當巫山高
巫山高鎮北紘重關鎻鑰左界相搪撑越若脈延
祖氣長白先儲精初
上之吉林升温德亨齋房三盥調六莖龍江似帶鴨水
如纓青蠃髻失雲中君雪峯了了一霎開秋旻
第六章
兩京德産之富甲於天下
上采覽古風型方訓俗義深遠也當邕熙
邕熙時樂莫樂煌煌
京雒冠蓋自相索貂紉貴者裘葠劚仙人葯窩集木
通天烏拉魚縱壑蜯孕珠胎還應魄
帝曰咨先民儉德尚克知康鐙堪夜作樺屋好晨炊枌
榆鷄犬紛來思樂莫樂邕熙時
第七章
龍興肇迹
祖烈長存燮伐所經風雲增勝周原
諮度溯
開基勤纉服也當聖人出
聖人出開鴻濛三城九姓始造攻夜郎敢自大幕南各各
王庭空鐵嶺西凌河東號稱百萬軍聲雄試問將
者誰唶唶祖與洪
天戈一以指京觀皆沙蟲彼哉過沛歌大風何如松杏
間陣雲髣髴驅豐隆
第八章
御盛京
崇政殿
推恩行慶申載錫頌
重光也當朱鷺
朱鷺飾鼓崇牙樹羽
豐宫樂
帝臨八荒通牖戸
頒政十亭前納言二木下儀䍿阿閣三重階
大弓貝胄東西序羣公蹈舞彤墀清圖王會傳之父老
嗛嗛前致辭
陛下萬萬歲星廻於次念我旦旦期重來
第九章
祠官
遣酹祀事咸脩崇懿親逮勲佐也當元雲
際會乘元雲名世當五百英姿翊
軒造侑食儕旦奭麗牲石闕高縣奠醊羣靈後先膚寸為
霖霈然矧廼銀潢派連
詔爾仲叔季弟幼子童孫聽朕言本支奕葉惟象賢
第十章
旋蹕受朝禮成偹告
一人有慶萬彙蒙庥也當務成
玉鸞鏘
華旂颺務成
愷澤何滂洋展采錯事進秩酬班行迎門笑語
三輔蠲輸將雞竿孑孑圜扉枯萎蘇其萌
至人推孝思伊古無與尚太史簪筆紀實自五月天中
暨十月小陽
大禮既備登登皇皇哉
聖駕四詣
盛京恭謁
祖陵禮成恭進樂府(有序)(癸夘)陸錫熊
(臣)聞樂府之作所以述宣功德體視賦頌尤鏗鍧
炳燿足以震盪耳目漢代有重來上陵二曲為上
陵食舉樂府重來辭不傳上陵則惟侈言神怪不
稱臚聲纂實之義臣竊陋焉伏見我
皇上睿聖嗣服
道隆守剏丕冒無外永維
祖
宗肇邦受
命佑啟我家袛袚對越三率彜典東謁
閟寢蒸蒸之思夙夜滋虔廼以今歲仲秋時廵
京瀋展事
三陵
慕忱齊格肸蠁昭融還
莅舊都章式旉備
達孝所暨萬禧畢從跨周轢虞無所與讓至於億神諴
民綏遐勤紀經文緯武所以崇天聲垂軌物有加
於昔者尚數十事舄奕版策不可殫記
回蹕禮成卿士庶尹百執事胥效賡頌(臣)愚誠不足𣙜
扢萬一而恭逢
嘉會毣毣之私不敢以輇薄自解輙指事件繫仿古
樂府譜調别題篇目編為十二章詞淺義直庶令
籥工轅童皆得諷吟有以發揚
聖天子盛德庥光傳示無極臣誠懽誠忭拜手稽首謹
上
聖節受釐
山莊發軔良辰恊吉順天行也為壽星明第一
壽星明掞熉黃紛嘉况臨
瑶閶東鶼西鰈咸會稽首上
皇帝千萬歲熙沆碭詹秋期結霱雲砰華芝前驅八神
大丙奉騑
惠廸吉天門開招摇指東之畿肅肅四面歡傒來
蹕路經藩部莅邊門所過鞠&KR0957;奉觴歡心允洽也為柳
邊青第二
柳邊青青以紆嵉嵉窣堵波路轉興中墟和龍左
令支右别部保塞各各安鄽闍昔甌脫今禾黍
翠葆容與韠紱俠塗齊負弩采椽不斵搆
行宇擁篲清塵職守土積蘇衣都曇鼓筵開詐馬旌門
拜舞
陛下萬年中外主
三陵謁祭備物升馨光
孝思循彛典也為高山作第三
高山作基庥祥
天祚德九州享淵穆穆
聖重光廸
孝熙寅蒸嘗予有慕眷舊邦鞏
穀林龍蜚鴹扆長白襟三江
帝來覿芬蕭薌越閥茂溯尚章歲不居懷秋霜四展祀
昭
皇誠
容有睟僾若望榆之樹馚幄張石馬馳嘶靈風陳廣牡
臨齋房舞八溢鏗琄鳴
神在天感洋洋承放&KR1820;歆嘉觴祜
孝孫慶無疆
五朝册寳奉藏
盛京
太廟對敭
鴻庥昭無極也為章
神烈第四
章我
神烈於昭于天揚徽熙號玉檢瑶編練吉日格
新廟千祇翊從鸞斿前導芝栭霞栱盤龍琅函琱几當中
赤文綠字光熊熊奕世侑
德饗
功日月照耀垂無窮
御盛京
崇政殿受朝遂
錫愷宴大和會也為
聖當陽第五
聖人當陽
崇政朝百辟仗衛傱傱顒卬劍舄
堯階采茨重阿閣德羽集十亭岧嵽法會陳凾宫吐角龢
八音沛父老南陽親在鎬愷樂宣
皇仁
朝鮮國王遣使起居
賜詩嘉寵文軌大同也為平壤朝第六
平壤束幣朝
天謁者引鄉爻閭前使者嗛嗛致辭臣祘拜表丹墀
帝嘉守禮
庸作歌榑桑東被
光華多慶尚全羅鯨波漭蕩沾
朝恩咨爾世世奉職修東藩
盛京鼎建
文溯閣分庋四庫全書義符過澗經籍道光也為水
之瀾第七
水之瀾導崑崙
聖之文繹羲軒圖書甲乙丙丁
淵
源
津薈桄三層淮南浙之西波溉褒幍榮豳居臚編
秘閣妥三萬六千星摘顆長思守槴以環列太乙吹
藜而來下文舘崇儒遡册府
文皇文思
帝稽古東壁揚輝慶繩
武
勅繕治奉天屬城蕆工
臨視壯觀瞻固封守也為屹金郛第八
萬雉屹金郛煌煌衛京雒賦丈給水衡鳴鼛喜偕
作鐵為壁湯為池丹譙粉堞蕩蕩開通馗
帝臨省厥成重臣履視咨周行思難圖易民咸寧不見
永安橋長虹倚叠道
祖澤千春儷穹顥
王迹肇基興懷
祖烈川原諮攬即事
摛吟
命皇子彙錄函藏闡
先猷式
明訓也為漢昭回第九
漢昭回
天為章震耀金石諧宫商經過懷
聖蹟松杏山河長壁壘屯風雲旗旗尚飛揚思
王業
王業多艱難
詩以言志造化廻斡歸毫端
守成慎永圖蒙
庥憬貽安三復豳風篇欽哉永寳以弗諼
咸秩山川崇建祠宇上下
神祗咸受職也為萬靈趨第十
拱
玉鑾萬靈趨視公侯般徐徐句驪東梁相灌輸納嚕皓
旰流英峩鼎祠墠
神之榆周流常羊横泰河遼東復遼西突兀醫巫閭
絡以大瀛升香絪豫通虛無和風甘雨溟不波
登高樓臨碣石萬里青銅點颿黑
行慶推恩
澤覃豐鎬宏錫類也為湛露滋第十一
湛露滋萬物各遂生復租稅吏不呼門九年儲無
待三年耕旗莊差次貸減囷粟滿盈校官歌鹿鳴
弟子增員遊膠庠咸禮讓無所爭雞竿孑孑視罪
輕重弛其刑存問高年束帛異粻守吏
賜爵一級暨從官下有司書姓名
聖德普福如天葆樸含淳同樂太平
鑾廻蕆成格
廟班朝鉅典矞皇
天庥滋至也為慶
蕃釐第十二
蕃釐來成慶馮馮
昌瑞祗薦百福同
帝車廻杓臨紫宫秉鬯
太室孚
天衷微垣端正開明堂華鐘鏘洋宣八風卿烟入吕曦
曈曨皇哉
孝治格
祖
宗延洪
純筭曼崋嵩光被四海登熙邕
樂章
長白山望祭樂章(甲戌)汪由敦
迎神
天作高山兮麗扶桑鍾王氣兮應期昌
廵豐沛兮來望
躬禋祀兮虔將
初獻
飶黃流兮進初觴緬仙源兮心遫莊靄佳氣兮欝
葱葱兮來格兮惠無疆
亞獻
朱果兮實蕃靈淵兮津長清寫兮再獻綿祚兮純
常
終獻
長薦兮玉饌三酌兮瓊漿思
王迹兮彌欽永緝熙兮敢㤀
徹饌
松花水兮湯湯鴨綠波兮泱泱
神飫兮錫釐如川至兮莫量
送神
祀事兮孔臧昭格兮永明邁周岐兮越殷土萬有
千歲兮長發其祥
四言古體
聖孝光昭詩(有序)(癸亥)德齡
大哉我
皇上之以孝治天下也孝德之著於政教者無一事不
下愜於民隱孝思之展於祭享者無一念不上格
乎
天心是以
郊社
宗廟之祀既已竭誠盡敬昭應特著近甸
陵寢歲必
躬奉
皇太后恭詣展視以申
思慕之情至於
列祖山陵在東土者道里悠遠
戒飭既備乃於乾隆八年秋七月卜吉上
陵
特命道由塞上以避禾黍在畝兼振旅大狩以講武事
是時秋霖正盛比
大駕將發
廟告之日天朗雲開羽衛啟塗常逢澄霽扈從之官下至
輿臺圉牧莫不踴躍歡欣外藩蒙古仰見
聖主神武
上天靈佑咸鼓舞震讋輸誠效順惟謹
時邁所届
皇上怡怡愉愉祇奉
皇太后起居
慈懷豫悦彌慶康寧暨至
園寢肅恭將事具禮有素
列祖格饗惟懌大典既成中外忭慶以為典禮之行
天心民志恊應若此皆
皇上大孝至誠之所感召曠古以來實為僅見珥筆之
士無不詠歌盛事傳之無極臣職忝卿貳兼同大
學士(臣)陳世倌教習庶吉士分宜率先歌頌
上德謹獻四言詩一篇計一百韻言雖不文然事皆紀
實用述
聖孝之隆昭示四海焉
恭惟我
皇大孝備矣提虞挈周超邁曩軌孝以纘承篤懷靡已
孝以慎修敬用五事孝以率由庶績咸底惟時惟
康夙夜顧諟有截政敷無垠化被萬邦恊和一本
推暨陶匏繭栗式用
泰畤對越惟虔報本返始於穆
清廟禮官既庀鬷假無言苾芬秬秠赫赫
列祖雲蒸龍起肇業開基不階尺咫率育疆界無有彼此
大統既集鎬由豐徙武功載揚文德永矢有奕
山陵環畿凝靄歲奉
慈寧敬恭展視景彼
留都高山天峙
橋山榖林欝葱佳只
聖祖繹思遠薦簠簋福祉既膺慶覃海涘巨典煌煌光于
國史我
皇繼述以綱以紀
孝思維則心源一揆永言不忘大禮維履
慈旨尤殷思齊任姒道遠維勤既經既理乾隆八年維歲
在癸爰筮吉日肇修禋祀其時孟秋日次鶉尾霖
雨時行以汎以灑
皇帝乾乾有虔勿怠届日告
廟雲開雨止
乘輿起行周道如砥清暘溥照林木曜綺
天心之格
至誠之恃志氣交應恊于宫徵扈從讙謳蒸黎忭頍
帝念中疆被畝糜芑
屬車紆路邊塞迤邐白草猶青暄霽千里爰
廵爰狩以閱武士七萃千旗星流電駛手格游騏足蹵
生兕雨血風毛谿谷填委
皇帝神武箭不虚指上殺中心乾豆是以旃裘萬帳爭
隨鞭弭或貢其&KR0729;或獻其雉搏心戢志奉觴拜跪
罔不震叠媚于
天子燕賞有渥以莫不敉
帝奉
慈輿周覽遐睇翕河喬嶽有康
志體
行宫帳殿定省甘旨
慈顔載忻
聖情彌喜長白醫閭嵯峨㟴&KR1394;環以鴨綠混同江水
諸陵宅焉萬神攸棐九月吉日以次襄禮祠官備物瑶爵
玉几于豆于登用潔&KR0949;瀡凝承
世德馨香澄醍
文母純純敬薦脯醢
孝思允展以介蕃祉
皇帝齋戒主兹鬯匕僾然愾然仰榱俯戺石馬欲驤玉
衣常玭覲
光揚
烈洋洋如在緬昔先臣艱難共濟嘉彼三勲
躬賜奠醴次者遣祭報厥功偉篤舊之
恩古未有此巍巍
盛京日晶霞蔚
御崇政殿以覲休采詄蕩門開小大拜稽宴錫需雲仁
敦行葦廼閱師徒鐲鐃表壘廼犒廼賚觀騰鉾鎧
九天作解書銜鳳嘴闓澤周流勤施表裏海宇霜
澄關門氣紫廼旋
鑾輅告至
祖禰
皇帝之德惟孝永依大禮之成畢具諸美曰雨曰暘上
符
帝載被于四海懷畏惟倍不匱之徵天人合啟
聖躬凝之翼翼亹亹兢惕有加
德業彌暐浸潤羣生淪浹肌髓載稽瑞牒朱草薿薿
德至山陵斯拱而俟
皇天永眷寵錫層累
天子萬年元元夀齒大有屢書萬億及秭(臣)齡作歌不
辭巴俚敬宣
聖孝以播遐邇
五言古體
扈從遊千山恭紀(康熙戊寅)高士竒
霏雨凌芳晨輕隂散林薄修坂被青苕窮崖吐紅
藥流泉既觱沸詭石亦齦齶微微仙梵聲三五列
蘭若憩足愜幽賞晩烟張翠幕松欹雲欲堕海静
潮初落緬想平生懷願言遵邱壑矧兹塵外鑣俯
仰欣有託
扈從出山海關三首(康熙戊寅)孫在豐
少年重遊俠投筆論三邊居常不思越行亦不戀
燕長歌出塞行而廢郊坰篇於兹奉
清蹕駕言從甘泉城窟飲馬來千里出燕然豁焉盪胸臆
浩浩平沙天
天地一翕闢乾坤開混茫草昧起休運經綸度大
荒皇哉東京邑奕奕豐沛鄉坐擁北沙漠俯臨南
溟滄枌榆高社日楊柳生春光沃野千萬里可以
事農桑廣莫麗神州樂土以無疆
雲霞海色曙
翠華正臨關羲和執轡來光彩依
龍顔海若為屏息三呼響萬山悠悠卷旌旆飛揚青海灣
小儒慎馳驟駸駸豹尾間
恭和
御製松子元韻(乾隆甲戌)劉綸
虛濤起天半離立槮長松古貎又古心灝氣含清
空有如全真子鮐耉顔彌童層臺粲玉粒胎息香
霧重仙人善吐納休糧此山中緗核厭碧柰素菂
嗤金蓉忽夢十八公采珍當見逢翊旦聞
和鑾持獻林衡同璚田種青精透甲輸芬濃願壽
西王母丹梯擷凌風連臂難教猱探頷空呼龍白苓與赤
瑿竟付樵蘇公
詔下禁伐樹曠然為發蒙母俾後凋質乃隨陽木攻敬
唯
至教宣靈産資元功
恭和
御製松子元韻(甲戌)汪由敦
北産薦嘉秩最數榛與松松子實尤勝不比榛多
空(諺云十榛九空)向聞學仙術久餌顔如童泛茗秘瓷清
飣盤玉顆重欲識採擷處今見窩集中鬱鬱復森
森連林冠芙蓉青鱗纈綘塔往往枝間逢外介而
内腴軟美安可同金粉滲花細琥珀流脂濃一掇
纍纍實為想謖謖風不知幾千歲蟄此百尺龍疑
從支離叟便訪榖城翁即看珠彩湛尚有香雲蒙
棟梁藴瓌材樵蘇遠難攻落實全其天保護依
神功
聖駕四詣
盛京恭謁
祖陵禮成恭紀(癸夘)梁國治
天命我
聖清創業開太平履武發周跡元鳥溯商生朱果
錫厥祥沐浴日月英起布庫哩山遷鄂多理城建號曰滿
洲昭融
命有成中興我
肇祖王迹拓
興京邈矣
天皇紀纉服敬繼承經綸草昧艱圖度懷
前寧(一)
乾坤鑒無私於穆運不已峩峩長白山浩浩三江
水震維木德仁
王氣東方紫
開運萬億年鍾靈毓繁祉
帝曰省其山作對岐封始明政既不獲有赫臨
天視
上帝乃耆之式廓增疆理肇域彼四方乃眷宅維此(二)
高皇十三甲
大烈揚
神武始征自圖倫棟鄂隨克取
天表赫神人
聰睿讋蒙古煌煌誓師徇告
皇天后土肅將
天之威一戰薩爾滸藩部既輯集遼瀋亦綏撫韙兹戡定
勲
穆矣神民主鳳舞復龍飛佳哉鬱
天柱(三)
洪惟我
太宗
新命集自天杏山大凌河
神師帝阪泉北綏靖藩部南服懷朝鮮日闢國百里桓撥
緬山川遵飬惟永圖觀政明郊旋
文儀既郁穆
武義方昭宣羣臣上尊號三讓格
郊禋
隆業開無疆欽兹石馬篇(四)
大君御六合時則有佐
命王貝勒貝子大臣議
國政艱難不二心際會於斯盛勠力我
皇家襄贊惟求定則莫我敢攖越有忠良勁烈烈何桓桓
堂堂復正正山高而水清當年百戰靖酹爵想前
勞百爾其敬聽(五)
考卜始遼陽吉實
盛京最高墉昔
肇基樂只貽保艾居維四方極控馭恢無外千山為屏藩
衆水為襟帶八門何將將宅中以圖大洪規度憶
年
誥治民和會耕戰畜牧時田漁亦攸賴受小國大國九有
啟清泰(六)
宫庭紹聞衣
在上於昭赫雙闕
功
德崇
天門大清奕樓殿鬱岧嶤十亭張翼翼
踐位敬所尊
壇圻與
廟祏丹艧兹必勤
堂構欽念昔洪惟
締造初謀謨决籌策呼吸
帝謂聞肸蠁
天神格綿邈睇山河森沉仰松栢(七)
維
皇肇建官文武資並用恊和中外心整馭軍民衆三院六
部分兩翼八旗共涉川利舟楫搆厦扶梁棟
世祖定燕京風虎雲龍從
留都置將軍董正羣僚統綣言豐沛鄉敬此邠岐重
烝哉伊濯勲作矣高山頌(八)
燕都初定鼎日靖綏萬邦展謁時未暇
天庥駿鴻龐
聖祖纉
三后明堂洞軒窗三征噶爾丹受喀爾喀降四十有九旗
年年迓
旗幢歌風動遼海還顧望三江
聲名溢寰宇鼉鼓鯨鐘撞曰若稽古帝
孝德疇能雙(九)
昔在我
世宗祗承自藩服膺
命覲
三陵升禋薦寅肅憂勤十三年精一凝遐福駿惠篤吾
皇四勤通
清穆聲教訖荒裔馨香懿芬馥洋溢昭
德聞顒昂式金玉
上縡景旭升
孝奏
天儀淑匏酌燕來宗瓜緜自陶復(十)
聖人嗣大寳曰惟
天惟
祖惟
天凛難諶惟
祖思繼序全付所覆幬外大國疆宇若四衛拉特哈薩克
回部皇古所不賓今悉臣悉
主以此燕
皇天
橋山告即叙洋洋
開國模欽哉仰
作覩山海宴清寧戰蹟雄圖譜(十一)
稽拜謁
隆恩對越
神天格
鼎湖弓劍存
原廟衣冠宅
皇帝穆然思僾愾通微漠艱難百戰勞
陟降三霄隔目想兮思成精誠感曩昔蒼梧歘來雲洞若
天閶闢視聽無形聲烟煴通奕奕
赫矣照臨茲瑞靄如山積(十二)
豐宫告慶成禮樂陳
前殿百僚贊
皇儀
九陛羅嘉讌
詔書十行下予復蠲租徧
頒賚
錫爵級
夀愷龍光燕王公内外臣廣額翹英彦以及旗民兵舊
京府州縣捧金穀帛
賜拜舞歡雷忭
題榜到朝鮮海外人歸羡(十三)
守器重留貽萬䙫雲仍勖
皇威萬里揚德産和闐玉芝璽篆鏤丹璿圖字縈綠金
繩瑶檢秘
寳訓
崇謨錄隆禮義所生本盛斯文郁
世德配於
天煌煌
孝熙告盛禮
賚綏成
延洪荷茀禄
彛典欽
五朝禴禘宗
軒頊(十四)
扶輿鍾靈秀淳風追太上沕穆隆古初德産
神臯王
天為不愛道
地為興寳藏
太祖昔論都
訓辭衷至當華實得上腴控御
聲靈壯山田澤河漁靈草珍嘉貺隂陽和會交氣味芳甘
養舊德服先疇藹矣
皇風暢(十五)
築城始
興京乃宅遼瀋陽臨關帶山海千里仡相望摧垣復
隳壘我武
昔維揚今者久承平百四十載強言言十八城襟帶我東
方
發帑百卅萬崇墉間女牆環以山面面表以海泱泱六
合兹一家在
德凛無忘(十六)
四廵用作歌
創業陳艱難
駿烈肇鴻濛
宗功想﨣桓風起復雲飛長言以詠歎無侮亦無拂以臨
乃以觀昔
製全韻詩萬象羅
豪端
皇旅兮嘽嘽如飛兮如翰
義正分商那
事實於周般聲音與政通
聖海遊
文瀾(十七)
江河行紀地日月行經天文章實經世載道行亦
然
文皇啓三館
聖作有開先曰經史子集是惟四庫全網羅百年後三萬
六千編弆之以
四閣成之逾十年排籖别部居插架
鳳樓連
陪都遡過澗一本
訓昭宣(十八)
大禮既告備
旋軫發
盛京
先河而
後海秩祭懷百靈嵯峨醫巫閭滈汗北澥瀛(臣)忝
屬車末鬷假瞻寅清自春爰及秋
展謁徧
山陵
孝理惟緝熙迄用昭有成仰惟
神聖德
純粹鏡至精可以形雅頌動容而發聲(十九)
后稷實
文祖
宗祀配
皇穹
家法
示守成
羹墻慕何窮歸格
奉先殿昭明告有融子孫及臣庶來賀會羣工初日照旌
旆和樂韶韺同淵淵聆
天聲穆穆展
帝容艱哉思克艱
顧諟在
宸衷
欽明文思安萬古日常中(二十)
聖駕四詣
盛京恭謁
祖陵禮成恭紀(癸邜)戴衢亨
歲癸夘仲秋
皇帝啓清蹕
仙莊戒首塗
陪都指雙旆緬惟著雍年三展
龍興地茲焉謁
珠邱修禋典循四五載闡上儀皇皇著成例是月天氣清
九關肅霜霽朱鳥延神旃蒼龍護雲駟出震東表
臨履坤北維暨璇樞鬱珍符
聖人合
天瑞粤
興京肇基
帝作邦作對
神臯卜遼瀋分野軼圖載景昔周造豐陋彼漢興泗
仙溟鳳麟接繡嶺龍虎衛中峙
啓運山扶輿氣蟠際
天柱冠日紅
隆業翼雲翠崇阜開穹窿靈源瀉溶㵝鴨綠展澄波松花
漾晴黛滙為滄海流三江集一派戸牖亘八荒通
日&KR1633;月竁我
烈祖
神宗大德受
命致佑啓迨
文孫
景祚無疆嗣
慶緒下武成
駿業思文契肅肅瞻
三陵巘原發□蔚
寶城列焜煌神樹敷藻繪周環
柏殿重曲遶松岡邃赩如雲鬱蓊隱若虹暎蔽石馬嘶靈
風仙仗排幽隧
寢園弓劍遺
原廟衣冠閟奕奕璋組珍燦燦球刀器萬靈永護持藏之
古珠寺
皇帝曰祇哉周潔馨香治祠官辨祠儀祝史陳祝事珪
瓉秬鹵釐騂剛白牡備磬筦和神聽籩豆樂神嗜
三獻洞屬承百辟鏘洋侍萃假告有虔觀孚惕若
思一氣通
昊穹升薌
上京至氤氲繞
嘉壇載奠
清寧位巍然
太室崇坤戸乾維配彤暉朝羃甍寶霧晝凝砌
皇家茅土風太樸昭有自曼碩古所云曾何侈塗塈翼
我
九廟儀
眷念蘿圖繫
皇帝曰欽哉
册寶昭符制瓊版披秘緘鴻文煥前製鏤以璆琭姿盤以
螭蛇字襲以九華錦藉以六采&KR1455;榮光蔭星輝竒
彩錯霞緻廼
命天室宗佐以司空使
丹祊偹敬登諏吉奉金匱東來納
紫宫璀璨琳扄祕奕葉珍守傳垂光曷有既
皇帝曰懋哉崇政政乃蒞上座
黼扆陳中逵諫木置大開王會圖羣牧朝次第華纓
朱綬駢一一輝雲系南端麟族振左墄鸞儀值霞
漿八琅璈諸部霑
慈惠底貢羅林鶼稱賓集冠鯷朝鮮職外藩修虔介陪
貳占香遠來賀敬奉琛與幣折風紗幘昂廣袖朝
衫曳肆覲趨
彤墀舞蹈攄葵志有
詔嘉乃王纁組元黃施
垂訓庸作歌寵以
天文賜捧歸東海壖萬文奎光麗賡歌逮外臣乃效颺
言義化矣九服覃心乎
一人載方今
文軌隆兩儀極經緯函玉太霄九囊珠酉山二
傑閣標崔巍溯淵源津逮三萬六千册琳琅曡庋寘
諸天羣宿羅大海衆鱗比圖籍冠古今
雲章仰光被騫藻虯鸞紛振響鐘鐄儷往蹟敷
覲揚來兹切昭示
天書鶴禁承
寶帙慎排次
皇帝曰烝哉迪我
前光企薩爾滸之戰耆定元功始當時揮
天戈一躍十萬騎連營大纛張落日清笳吹梯衝相鉤連
破竹挾全勢衮衮褒鄂徒登壇建魁帥赫若雲雷
轟盪若山岳銳四部收鋋矛三路覆甲鎧舊壘懸
蒼崕古戍積遥靄至今望關門英風颯干代磨厓
大書碑淋漓壯元氣
羲畫凌青旻永鎮横雲塞
皇帝曰溥哉褆福大介賚懷柔先百神喬翕周頌誌維
朔方作鎮長白鍾靈最屹彼醫巫閭鉅屏矗幽薊
遼河抱渾梁沆漭鴻波漬湛海浮神光髣髴雲旗
翳霛静畢除雰牲沈玉&KR1297;祭爰修報功典茅社遺
榮賁亦有佐
命勛沾芳玉醇酹茂氣恢
皇輿盤桑釐
宸計金城十八區交縈澗瀍會營隍豐靖宜和顧
頒官費羅羅版籍陳什伍列輔司劭農發蠲符常科貸
租税鳩杖讙交騰雞竿赦並肆有秩横舍生挾策
翹㑺乂以類宏三升以次勞七萃匪惟斥邏嚴考
牧勉思肄遂循大射儀營門仰
躬試敬守
家法垂毋忘弧矢利
盛澤周春翔駕言返
星轡陟降循
原陵嘉氛颺靉霼齋房福草駢鬯室神芝綴還告
奉先殿慶成紹
鴻懿受
釐介以繁繼
序昌而熾入賀聯鴛行華光動紳佩(小臣)道南邦徧聽驩
聲沸
天子勤六廵抃首
龍綸沛望
幸慶洽寰作求德延
世景命孚
上蒼
曼夀祝無艾頌揚萬斯年洪惟
古稀帝
欽定盛京通志卷一百二十
