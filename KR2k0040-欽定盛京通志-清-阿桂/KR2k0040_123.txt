欽定盛京通志卷一百十九
國朝藝文(五)
雅
欽定四庫全書
欽定盛京通志卷一百十九
國朝藝文(五)
雅
聖駕東廵
盛京恭謁
祖陵大禮慶成雅(有序)(癸亥)劉綸
皇上御極之八載敬
天尊
祖誠民格神治具畢張大化翔洽仰惟
列聖東土肇基
陟降在庭之近俯念
陪京父老延頸舉踵喁喁望幸之誠迺以七月上旬
勅禮臣備
法駕恭謁
永陵
福陵
昭陵甚盛典也(臣)謹按詩誦發祥書陳觀德自昔豐功
駿烈莫不推本前徽如軒轅橋山顓頊附禺伊耆
榖林重華珠邱並足集慶垂光用存景慕至考上
陵之禮詳於炎漢之年蓋以原廟衣冠寢園弓劍
先王所為創業垂統嗣世所由僾見愾聞皆於是
乎在我
朝受符
上帝
聖人首出卜年卜世奕葉重光逮我
太祖
太宗篤祜凝庥鴻圖式擴梯航所届悉主悉臣𬗟維遼海
神臯實鍾王氣建邦啟宇墨食於兹固已嫓豳岐
而軼豐沛
世祖定鼎自燕
留都並峙高山天作流澤孔長瞻望
龍興隩區松栢丸丸
寳城奕奕億萬禩昭格明禋之感是繼是承
聖祖在御時巡
躬親展謁隆儀疊舉所為志敬節具者備載史書
皇上世德作求肇稱殷禮諏辰夙事有翼有虔供奉
皇太后行則侍輦居則問
安敬愛兼摯
翠華所過秋宇澄霽川原彌望百昌成遂自從官以及
候吏遠近歡趨迺至諸藩後先幅輳周廬星拱蹌
蹌濟濟咸帣韝鞠&KR0957;而進
萬壽之觴也古稱枌榆樂土詎足倫比惟時
聖衷淵穆按册披圖於礪山帶河昄章胥集見規模之
閎遠焉於櫛風沐雨勝蹟依然見締造之艱難焉
於民物淳龐軍實整繕見古風之可愛而本根之
益固焉惟
天惟
祖宗眷念子孫臣庶畀以生成
皇上一體
天
祖之心治之是以升香瘞璧而肸蠁通舞德歌功而精誠
洽祀事既蕆
垂裳當宁受羣臣朝
渙汗特頒小大稽首所以行
一人之慶所以合萬國之歡循古制也崇家法也昭錫
類也示懷柔也皇皇哉
大孝至仁備矣(臣)濫竽詞館夙效編摩伏覩
史箴金匱之藏
先猷炳煥有踰往牒兹復以職司輿僕恭遇
和鑾清蹕道左跪迎屬在工寮並得陳詩紀盛竊未敢
以弇陋自解謹獻其辭曰
我
皇踐阼纘
列祖之德有典有則是崇是式見於
郊
廟祗祗翼翼永言孝思維
丹陵是即(一章)
天降大寳命眷時瀋陽篤生
高后肇造厥邦闥門潭潭導我三江奄有九有耆定下土
方(二章)
天戈麾矣禆王撫矣閑閑禁旅陳樽爼矣嶪嶪寢成縣簨
虡矣繼繼䋲䋲百神是主矣(三章)
皇綱帝紘歸我
聖神四十有八部面内咸賓暨使犬使鹿冠帶侁侁
帝曰欽哉維創守道均(四章)
裸室兮露垂
齋房兮芝茁於昭兮
仁皇茂典兮是秩馳道兮筵開鎮山兮笏立笏立兮崔嵬
凝
景命兮延洪哉(五章)
歲建亥兮星在柳
皇䋲
武兮澤單厚揚
德旌兮啟
文囿詣
璇宫兮奉
聖母迎鳩杖兮拜馬首稱上瑞兮
皇則有原田每每兮長禾被畝(六章)
皇帝至止封樹來雲煌煌像設愾乎如有聞載羅鞸琫
載具典墳(先是)
(列上命史館恭繕祖實錄尊藏)
(盛京)丕顯我下武繼序我思文(七章)
九功歌七德舞蠲剛日荐清醑
閟殿峩峩三光牖戸俄朵之城謨惠之野(叶)酹從龍
兮訖分虎蕭薌絪緼兮
皇受祜及我嘉師兮亦其福汝(八章)
祠官告備迺慰迺宣曰敦本茂實維
聖所先訓練以時既精既研攷牧以時既蕃既便以迪
我四民服高曾之傳(九章)
沐日浴月環滄瀛兮乾經坤絡開
上京兮井廬櫛比周原砥平兮弋山漁澤厥壤可畊
兮德産精兮萬寳成兮(十章)
赫赫兮
王居洋洋兮
聖謨上賅兮雅頌下括兮京都繪天賦海兮
睿藻抒維洛宅有誥兮維邠原有圖(十一章)
遂開
明堂
聖人當陽
賜酺一日
賜爵一級爾禄爾糈
皇則予之爾絲爾粟
皇則復之及爾耆耉曰饋之酭之及爾圜嘉曰省之宥
之
列祖之光維我
皇之慶(叶)時萬時億承
天之况(叶章十二)
聖駕東巡
盛京恭謁
祖陵大禮慶成雅(有序)(癸亥)汪由敦
(臣)聞奉先思孝必隆報本之忱懷永圖艱必宏述
祖之典是以景員松栢藻歌商楹高山漆沮騰
軌姬籙闡祚由其卜昌釐風以之歸厚於皇
聖清俔天錫羡拓迹開統重光緝熙若水降祥之地遶
樞電而湛星虹橋山閟兆之都擁熊羆而蔭雲物
瑶臺&KR1132;嵼外大國之幅&KR0695;皇澗瀠洄篤公劉之締
構珍符欲集宇&KR2586;構其氤氲運會將開山川鬱其
磅礴神臯奥區福地昌衢創古迄今靡得侔焉巍
巍
三陵天設地成左遼右瀋
盛京建焉九鼎既奠是為
陪都狭沛里而陋譙鄉掩媯虚而轥邰室津名析木
天街分箕尾之躔嶺號輝山土宇擴幽營之趾削
成長白抗終南太華之峯沆瀣混同滙温洛榮河
之氣俗泰華胥風厚豳野形勝天府華實上腴赫
矣壯乎斯太紫之殊庭坤靈之寳域也若其重軒
雙闕之麗参塗九市之殷千廬八屯之周百躔萬
雉之密粲乎隱隱與
京師同制洵足以奉
陵邑而固
皇基隆上都而觀萬國者乎我
皇上燕天嗣構敬日凝圖襲恩累愛之化成稽古憲章
之烈盛恊氣之所翔遊淳化之所甄治文明之所
震耀聲教之所布濩淪深格高暢垓泝埏景鑠鴻
祐殊徽茂祉穰穰簡簡磑磑即即百年膺慶鍾明
備之期七世恢基考
祖宗之德固以道藹配京勲昭紹庭矣猶以象畊靈隧展
軨之路方遥龍鼎幽宫升香之禮未舉蒼蒼畢隴
鬱鬱春郊永言
弓劍之遺有積露霜之慘昔我
皇祖躬勤三巡有恪執事上以崇本報功答
列聖在天陟降左右之眷下以覲岳省方知民風土族王
業艱難之自斯乃
國家舊章
神聖遠謨不可闕也歲在昭陽月旅夷則登榖告期載嘗
佇典
皇上乃奉
皇太后發軔紫宫清埃遼左黃麾紫蓋出霄甸而馭風雷
赤芾金貂扈烟途而序鵷鷺静
帷宫於綠野仍勤問膳之儀肅
帳殿於黃圖尚展含飴之樂桑麻彧彧夾
輦路而舖芬黍稷與與委珍阡而縟錦若乃取材講
事順時令而耀威神舉柴收禽贊梁鄒而登爼
器諒軌物之所經豈遊娛之為壯于是風馳霧集
長驅虎踞之鄉天旋靈游直指龍飛之宅桑梓依
然枌榆在望
晬容有穆孝享用蠲洞屬幽喻肅雝顯詔官職有序駿
奔秉德黃彛玉豆告嘉栗於
靈阿金支秀華接
神斿於詄蕩蒼雲布地豐融享右之符蕭光燭天晻藹淵
祥之貺于斯時也穆穆焉皇皇焉愛慤咸致僾愾
若接騰漢典於視奩跨唐規於獻服者矣既而存
問高年採訪謠俗酬褒鄂之陪塋徧方望之羣祀
御總章
布綸綍中陽白水仍沾
賜復之歡羽琌釣臺共飫愷樂之燕所以承
靈億而擁休嘉隆孝熙而示慈惠也爾乃七騶厲餙肅禁
旅而習威儀三表鳴鐃稽政典而明坐作軍容以
禮成大閱以義舉因斯以讋泰武於遐外憺威稜
於藩維震叠之用斯宏柔懷之經彌遠然後振旅
神都廻麾雲嶠千旌鳳轉翊
大輅而前驅萬騎龍趣遵康衢而復路邦基有維岱
之安
鼎業有如岡之福懿爍之蹟猗歟偉哉且夫追遠率
祖配天綏嘏鴻慶也時邁車功觀風會同茂典也大禮大
樂神人允若治本也乃文乃武威福率土化權也
用能經綸萬樞雍動八表道凝克紹垂衣馳玉檢
之功義極如存指掌謐珠囊之運比時巡於往事
則汾射韜芬第嘉頌於從臣則卷阿避德(臣)沐浴
元化叨塵近侍雖未獲參扈
清蹕而竊幸遭逢
盛典遠希生民皇矣思文清廟之作雍容揄揚降慕
長卿孟堅退之子厚之篇鏗鍧炳耀輙採古義勉
課末音謹為雅詩十五章上獻詩曰
昊天有成命集我
皇清爰降
帝女錫朱果以茹篤生
藝祖肇是受新瓜瓞衍緒長白導源運啟高山鬱鬱
永陵峻極於
天(一章)
赫赫
太祖勃興東土甲士十三我仇是殱既殄我仇我戎孔修
羣兇沸騰
王師濯征殪厥戎首方域以寧九姓摧止五部歸止覆育
列國
帝號徽止(二章)
天祚大邦遼水之陽既溥既長攷卜維
皇曰時曰止于瀋之涘宅是
盛京萬年攸始(三章)
明綱既隳四路集師
皇奮其武天戈一麾五日三捷大
皇清之業誕受四國巍巍
福陵垂裕萬葉(四章)
太宗嗣服仁濡義肅平壤漠漠朝鮮臣伏杏山矗矗明師
載覆如飈斯馳至于青兖匪利天下弗劉弗翦(五章)
武功既殫文明矞皇乃創
國書乃秩典章八纛央央百僚蹌蹌使鹿使犬重譯
來王於昭
昭陵長發其祥保又斯無疆(六章)
皇矣
世祖統一九區式睠舊京肇啟
帝圖景亳生商豐鎬造周元戎禁旅卿尹府僚以衛
山林以固
皇都(七章)
越我
聖祖六飛三臨用展孝誠翼翼以興大朝酆宫
恩滂景從亦越我
世宗來覲於東
三后在天肸蠁昭明不顯不靈佑啟我
後人(八章)
皇帝御宇于兹八年于
郊于
廟對越有虔惟
烈祖之緒時予仔肩聿追厥
先敢曰遠而
皇祖有明憲予敢緩而肅奉
慈御龍婉婉而至德要道崇化本而(九章)
鸞旂晨發旭日杲杲山祇岳靈徯望
翠葆載飭我旅戢我徒圉分部徐驅母躪我稷黍(十章)
爰歷古塞爰駐
山莊追維
祖烈攄慕
天章
鑾輅東指藩服之履來迓來衛來庀儲偫
帝顧曰嘻毋汝勞只匍伏固請奔走趨俟(十一章)
狩於平郊選徒不囂麀鹿儦儦有熊斯趫有虎斯
嘷
天弧一發猛獸在庖諸蕃震愕相顧告語聞諸我先曰
聖祖神武永世追慕
今皇天威宛
聖祖重覩儀式刑
祖宗之德莫敢不服揚
祖宗之功莫不率從(十二章)
言循三江言涉重岡自東征西
三陵相望旖旎雲旂煜爚神光綏予
孝孫
歆是孝享言建功宗言徧羣神我
皇蒸哉(十三章)
言次
盛京路寢奕奕羣后肆朝會同有繹式宴式賚湛露
滋液施及陪貳游泳
皇澤(十四章)
禮告備矣
德施槩矣遄言還
蹕敬我事矣于
廟告至拜
烈祖明賜經塗屢千經時累月雷動雲行靡戒靡蹶若艾
若稚扶携走謁亶
列祖之詒繹時孝思於萬斯年介我純熙於萬斯年鞏我
丕基(十五章)
聖駕東巡
盛京恭謁
祖陵大禮慶成雅(有序)(癸亥)萬承蒼
(臣)聞聖人之德無以加於孝宗廟之禮所以祀其
先夫孝暨之而塞乎天地溥之而横乎四海惟聖
人而在天子之位者氣盛而化神情深而文明為
能極其量焉因心致愛由近逹遠中庸不曰祀其
祖而曰祀其先明不可以世數限也漢儒議祀禮
者皆謂藏魄於墓迎精於廟故宗祧之制特詳而
陵寢之儀不著(臣)竊疑之夫聖王之於其先也無
所不用其敬雖一裳衣一器皿猶必世世奉之况
形體之所在乎史記稱武王九年上祭於畢斯即
謁陵之明證楚茨諸詩言成王之能奉祭也有曰
絜爾牛羊以往蒸嘗古者廟在王宫之左不當言
往意即祀文武於社中而經傳未明言之耳漢高
帝有天下於先世所居之國若秦晉梁荆皆設祠
祀官長陵特建原廟至明帝永平二年幸長安祠
高廟遂有事於十一陵三年奉光烈太后祠章陵
自時厥後兹禮遂顯蔡邕以為天子事亡如存用
心周密其禮雖煩而不可省者是也我
朝肇基東極奄有萬邦
聖德神功彪炳宇宙邠岐之境
三陵在焉
世祖章皇帝定鼎燕都
駕發盛京恭申祭告
聖祖仁皇帝在位六十餘年三謁
祖陵禮儀大備
親製碑頌光勒貞珉
世宗憲皇帝昔在藩邸奉
命代祀
列祖來&KR1421;報本追遠奕世孔虔我
皇上纉承洪緒祗肅明禋禮樂蔚興治化翔洽緬思
先烈夙夜無心爰以八年之秋戒百官具
鸞輅恭奉
皇太后而往謁焉於是兆庶懽騰神靈悦豫微雲歛翳天
高日晶從者溢途瞻者夾路以
興京開運山直
盛京東北水源木本先後有倫迺由熱河取道邊塞
覽其風土耀我聲靈蒙古諸藩趨迎立侍昔也用
武之地今則豫遊之郊所過山川如在戶牖九月
乙未至於
永陵升自東階九□三奠王公陪位百爾駿奔翼日丙申
大祀志潔儀豐苾苾芬芬
神保是格工祝致告福禄來崇壬寅恭祀
福陵癸夘恭祀
昭陵行禮如初致慤彌著僾乎愾然若有見聞迺蒞
盛京啟
清寧之宫陞
崇政之殿讌王大臣及諸藩君長延問宗室耆舊
慶賜遂行湛恩汪濊黃髮之叟白屋之甿莫不欣喜相
謂我儕生長留都幸得見
太平天子不圖禮文之盛德意之周至於如此也
皇上思開創之艱難樂民物之殷阜歡留信宿賦詠盈
編
睠念萬幾星言回
蹕于是祗告
列祖循山海關經永平以至
京師謁
太廟而告成事焉是行也往返四千餘里
皇上誠敬積中忘其勞勩侍奉
聖母起居以時每日
御行幄聽政如常
車駕所經省方觀民勸農講武有司無供億之煩而民
胥受澤蓋
聖天子一舉事而萬善咸備焉猗歟盛哉(臣)備員史館
侍直
講幃恭遇
盛典焜煌宜有紀述伏讀周雅皇矣生民諸詩皆因
所祭而歌其先祖勲德其於孝孫有慶尤三致意
焉臣竊取斯義撰古雅十章恭呈
睿覽蠡測管窺未罄萬一第欲敷陳其事云爾辭曰
上帝鑒觀四方孰德發揚積厚流長將全畀所覆俾億萬
世有常我
肇祖克當之
興祖荒之
景祖康之至於
顯祖彌熾而昌則踵其祥則衍其慶佑啟無疆(一章)
天眷佑我
清
太祖蹶厥生仁武且明恢拓八紘躪愛渾城鏖九國之兵
明將來犯衆四十七萬一鼓殱之四路烟散遂都
盛京
皇猷炳煥建官定制萬世為憲(二章)
於赫
太宗至誠至仁敷教以文任官惟賢西柔蒙古東奠朝鮮
明政不綱興師於燕燕城垂克
帝命勿棘并冀兖青所向無敵
神武不殺於哉
帝德(三章)
順治初載盗入明籞
帝命師旅救民水火誅其盗首明之遺老率彼士女前歌
後舞迎我
世祖作神人主億萬斯年六合同宇
二祖積用有成
上帝則寧(四章)
維
清受
命世有
聖人
皇帝仁孝
聖祖之孫
聖祖之孫
世宗之子奉時辰牡明粢清醴至於東海以享以祀
列聖在天實歆且喜(五章)
誕我祀孔誠有碩其牲或剥或烹黍稷斯馨匪黍
稷之馨維
德克明
穆穆在上濟濟在下精意周普&KR1421;於
列祖報以純嘏萬年受祜(六章)
帝出乎震受
天景命
聖祖製頌斯言攸定三才奠位
聖以繼
聖我
皇承序乾道中正維
二祖之德綿於無極維
二祖之功昭於無窮(七章)
巍巍
盛京昔
二祖攸宅
宫殿覺覺城墉嶽嶽百禮既洽于讌于樂鐘鼓爰作
獻酬交錯維此臣工威儀有恪維彼兆人胥受
渥澤(八章)
帝顧
陪都民風淳樸地大物豐亦孔之樂
郊祀届期駕言還歸小大稽首載瞻載依
帝謂汝民守高曾之遺庶績咸熙
翠華數來(九章)
大禮既成告於
太廟肅奉明禋維
皇祖是傚迺
御正殿
德音播告錫類施仁視民興孝四海懽欣羣工舞蹈於
萬斯年典章焜燿(十章)
欽定盛京通志卷一百十九
