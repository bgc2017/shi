欽定盛京通志卷二十八
山川(四)
黑龍江各屬
齊齊哈爾
墨爾根
黑龍江
呼倫布雨爾
呼蘭
布特哈
欽定盛京通志卷二十八
山川(四)
黑龍江各屬
齊齊哈爾
哈勒噶圖山(蒙古語哈勒噶圖有門之謂也城東三百五十里)
超哈爾山(蒙古語超哈爾粃子也城西一百九十里又城西一百七十里曰華洪碩爾)
棟諾錫山(城西二百里又西曰烏努固勒津山蒙古語烏努固勒津騎也)
玉克圖山(城西二百四十里)
雅克山(蒙古語雅克結實也城西三百五十里)
額貴山(城西四百里)
弼郎武山(城西四百里)
逹竒圖山(蒙古語逹竒馬毛也圖有也城西四百五十里)
濟伯根圖山(蒙古語濟伯根圖有細鱗白魚也城西五百里)
索岳勒濟山(城西六百四十里)
特克伸山(國語特克仲齊也城西六百五十里)
哈蘇台山(國語哈蘇台左手射也城西六百六十里)
克斯圖山(蒙古語克斯圖山間齊磡處也城西六百八十里)
穆固圖爾山(穆固圖爾蒙古語解見疆域形勝卷城西七百里)
圖古勒山(蒙古語圖古勒牛犢也城北四百里)
阿拉克諾海山(蒙古語阿拉克諾海花犬也城西南四百十里)
揆圖爾山(城西南四百八十里)
貴埓庫山(城西南六百里)
阿哩呼山(城西南六百二十里)
奎山(蒙古語奎鄉黨之黨也城西北一百五十里)
額赫嚕爾山(城西北三百二十里)
額古埓山(蒙古語額古埓雲也城西北三百五十里)
多雍果峯(多雍果國語解見吉林山川卷城西二百八十里)
札喀喇喀峯(國語札喀喇喀裂開也城東南九百里)
察布齊拉庫峯(蒙古語察布齊拉庫馬雙蹄拍又用力亂砍也城西南四百五十里)
科元峯(城西北一百八十里)
特爾庫哷峯(蒙古語特爾庫哷猶言彼兵隊也城西北三百七十里)
雅克嶺(雅克蒙古語觧見本卷前城西四百七十里)
穆實希嶺(國語穆實希長柄木瓢也城西六百四十里)
賽堪嶺(國語賽堪美好也城西南二百八十里)
烏哈納嶺(蒙古語烏哈納思慮也城西南六百八十里東為烏哈納山西接烏珠穆沁部地)
嫩江(城西五里古名難水亦曰那河明時曰腦温江又名呼喇温江源出伊拉古爾山南流會)
(諸小水繞墨爾根城西又南經齊齊哈爾城西凡西来之詬敏綽爾雅爾諸河皆會入於此又)
(轉東南經都爾伯特果爾羅斯二旗地受西來之托囉河折而東與混同江會焉按唐書云)
(那河或曰他漏河東北流入黑水蓋以那河他漏為一水然北史勿吉傳云太和初貢馬乘船)
(溯難河西上至太瀰河則又分為兩水今以地理考之那河即難河今之嫩江也太瀰河即他)
(漏河今之托囉河也古今名雖屢易其音自通况其水道曲折與今輿圖悉合唐時疑為一水)
(乃傳聞之誤已詳辨於古山川考云)
塔呼喇河(國語塔呼喇蛤蜊也城東六十里源出平野入嫩江)
呼雨哩河(城東七十里源出東北興安嶺南至蒙古都爾伯特果爾羅斯兩旗界入混同)
(江)
呼裕爾河(城東四百里)
通肯河(通肯國語觧見疆域形勝卷城東四百五十里源出興安嶺東流南入呼倫河)
呼倫河(呼倫國語解已見吉林山川卷城東六百里源出興安嶺南流五百餘里入混同江)
(又東有納敏河額葉赫河呼拉庫河皆南入呼倫河國語額葉赫已流之謂也)
巴蘭河(巴蘭國語解見吉林山川卷城東七百五十里源出興安嶺東南入混同江)
雅魯河(國語雅魯邊地也城東一千一百里源出興安嶺東流入屯河)
屯河(屯國語解見吉林山川卷城東一千一百里源出屯泊東南流會十餘水入混同江)
札克達穆圖河(城東一千二百里源出興安嶺南入屯河)
札琳河(國語札琳麝香也城東一千二百五十里源出興安嶺東入屯河)
洪古河(城東一千三百五十里源出興安嶺東入屯河)
鄂摩羅河(國語鄂摩羅孫也城東一千四百里源出興安嶺南入屯河)
哈魯河(國語哈魯細粉也城東一千四百五十里源出興安嶺東入屯河)
喀穆齊河(國語喀穆齊相兼也城東一千六百里源出興安嶺南入屯河)
和河(城東一千七百里源出興安嶺南入屯河)
穆遜河(蒙古語穆遜冰也城東一千七百二十里源出興安嶺南入屯河亦曰伊遜河)
圖魯河(國語圖魯馬胸也蒙古語圖魯白肚鱒魚也屯河城東一千七百五十里源出興安嶺南流入)
阿實克坦河(蒙古語阿實克坦有利益也城東一千九百里源出興安嶺南流入屯河)
德倫河(國語德倫馬鬃也城東二千五十里源出興安嶺東南入松花江)
烏屯河(城東二千一百里源出興安嶺東南入松花江)
都魯河(蒙古語都魯棟樑也城東二千二百里源出興安嶺東南入松花江)
額爾伯克依河(額爾伯克依蒙古語觧見疆域形勝卷城東二千二百七十里即黑)
(龍江支流南流分入松花江)
庫爾竒哷河(蒙古語庫爾竒哷瀑布也城西八十里從雅爾河分流東南入嫩江)
雅爾河(城西一百二十里源出興安嶺東南流六百餘里入嫩江)
哈達罕河(國語哈達罕樁子也城西一百三十里源出雅克山東入雅爾河)
護裕爾庫河(城西二百里東流會雅克河又西有瑪爾圖哈布齊勒河湾接弼齊克屯伯勒)
(齊爾在城西二百九十里蒙古語瑪爾圖有牲畜也哈布齊隘口也)
濟秦河(濟秦國語觧見吉林山川卷城西二百里源出興安嶺東入雅爾河)
哈岱堪河(城西三百四十里源出雅克山)
綽爾河(綽爾蒙古語觧見疆域形勝卷城西三百八十里源出興安嶺流至札頼特旗地流)
(六百里入嫩江又城西南二百四十里有綽爾噶爾源出綽爾河入嫩江蒙古語噶爾使出)
(之謂)
烏魯克楚爾河(城西四百里)
德伯特河(城西四百三十里)
托馨河(托馨國語觧見疆域形勝卷城西五百里源出興安嶺東入綽爾河)
雅爾呼圖河(城西五百里)
哈瑪爾河(哈瑪爾蒙古語觧見疆域形勝卷城西五百四十里流會托馨河)
諾木台河(蒙古語詬木台有經也城西五百四十里)
海拉蘇台河(蒙古語海拉蘇台有榆樹也城西五百五十里以上兩河會流處曰海拉)
(蘇台塔們台伯勒齊爾在城西五百三十里蒙古語伯勒齊爾牧場也)
濟伯根圖河(濟伯根圖蒙古語觧見本卷前城西六百里源出穆實希嶺)
蘇海圖河(蒙古語蘇海圖有三川柳也城西六百里源出索岳勒濟山)
噶海河(噶海蒙古語觧見吉林山川卷城西六百里)
多和灤河(城西六百十里)
庫齊台河(蒙古語庫齊台有力也城西六百二十里)
額默格什特河(蒙古語額默格老婦之稱什特榛子也城西六百三十里)
扎瑪克圖河(蒙古語扎瑪克圖有榆莢之謂城西六百三十五里)
誥圖河(蒙古語誥圖有溝渠也城西六百四十里)
努斯圖河(蒙古語努斯圖鼻出涕也城西六百四十五里)
滔爾河(蒙古語滔爾網也城西六百五十里流入嫩江)
穆實希河(穆實希國語觧見本卷前城西六百七十里)
喀爾喀河(喀爾喀國語觧見疆域形勝卷城西八百里源出穆固圖爾山西北流五百餘)
(里會數水入布雨爾湖又自布雨爾湖之北流出曰烏爾繖河北流會於庫楞湖)
漠河(城西一千九百二十里源出西北興安嶺西流入額爾古訥河)
托囉河(國語托囉挑也城南四百里源出喀爾喀境内東南流千餘里會十餘小水入嫩江)
(即古他漏河也舊志廢肇州西有洮兒河流入開原西北境合腦温江入松花江亦即此)
阿里瑪河(蒙古語阿里瑪梨也城北五十里源出西北興安嶺東南入嫩江)
諾敏河(詬敏國語觧見疆域形勝卷城北二百七十里源出興安嶺東南流五百餘里入嫩)
(江)
訥默爾河(訥默爾國語解蒙古語解俱見疆域形勝卷城北二百七十餘里源出東南興安嶺入嫩江)
特尼河(國語特尼剛纔也城北三百二千里源出西北興安嶺東南入諾敏河)
畢楞河(畢楞國語觧見吉林山川卷城北四百六十里源出興安嶺東南入諾敏河)
薩琳河(國語薩琳筵席也城東南七百二十里源出東興安嶺南流入混同江)
温托琿河(國語温托琿空虚也城西南一百三十里)
色勒河(色勒國語觧見吉林山川卷城西南四百里又有一在城西六百四十里)
特們河(國語特們駝也城西南四百里又有一在城西六百四十里)
貴埒爾河(城西南四百四十里)
阿勒達爾河(蒙古語阿勒達爾名譽也城西南六百里)
烏拉貴河(城西南六百十里)
烏哈納河(烏哈納蒙古語觧見本卷前城西南六百六千里)
扣肯河(蒙古語扣肯子也城西南六百七十里)
音濟必濟河(蒙古語音濟必濟媵婦也城西北四十里流入嫩江)
開拉哩河(國語開拉哩益母草也城西北六百九十里源出西北興安嶺西流會額爾古)
(訥河)
金河(城西北九百里源出西北興安嶺西流入額爾古訥河)
特勒古爾河(蒙古語特勒古爾織機之轂棍也城西北一千八十里源出西北興安嶺)
(西流入額爾古訥河)
赫爾根河(國語赫爾根字也城西北一千五百七十里源出西北興安嶺西流入額爾古)
(訥河)
尼納河(國語尼納青苔也城西北一千六百九十里源出西北興安嶺西流入額爾古訥河)
伊瑪河(蒙古語伊瑪山羊也城西北一千八百五十里源出西北興安嶺西流入額爾古訥)
(河)
額爾古訥河(額爾古訥蒙古語解見建置沿革卷城西北二十里源出庫楞河北流八)
(百餘里會東來之數水入黑龍江河之北岸即俄羅斯界)
布雨爾湖(城西一千二十里舊名捕魚兒海喀爾喀河西北流至此滙為大湖又北流為)
(烏爾繖河)
庫楞湖(蒙古語庫楞墻圈也城西北一千二百七十里古名俱輪泊明時謂闊濼海子自西)
(北境外墾特山南發源東流為臚朐河今曰克勒倫河流經千餘里至此及城西布雨爾湖流)
(出之烏爾繖河二水交會滙為一大湖周圍數百里又從湖東北流出為額爾古訥河會黑龍)
(江唐時室韋西有烏素固部與回紇接當俱輪泊之西即此也)
温托琿池(温托琿國語解見本卷前城南三百里)
阿木坦圖池(蒙古語阿木坦圖有味也城南三百三十里)
塔勒哈池(國語塔勒哈戒也城南三百六十里)
鳥裕爾池(城東南八十里)
察罕池(察罕蒙古語解見吉林山川卷城東南一百九十里)
塔爾琿池(國語塔爾琿肥也城西南三百九十里)
納喇薩喇淀(蒙古語納喇日也薩喇月也城西南三百六十里)
額能泊(國語額能後嗣也城西四百二十里)
德勒璸泊(國語德勒璸帽沿也城北四百里)
花札哈塔爾哈泊(國語花札哈破也塔爾哈祭祀時小兒肩上所釘方紬片也城)
(東南八百里南流入混同江)
屯泊(屯國語解見吉林山川卷城東南一千一百里即屯河之源)
錫訥肯庫濟泊(蒙古語錫訥肯新也庫濟香也城西北六百四十里)
哈喇呼濟爾泊(蒙古語哈喇呼濟爾黑色鹻也城西北七百二十里)
烏蘭布拉克(蒙古語烏蘭布拉克紅泉也城西北一千二百里源出平甸東流入烏爾)
(繖河)
華克善泉(國語華克善木樁也城東一百六十里即華克沙罕國語週欄竪柱也)
達什瑪勒呼都克(蒙古語達什扇骨也瑪勒牲蓄也呼都克井也城西南四百五)
(十里)
打草灘(城南一百十里北曰科勒坡托)
墨爾根
圖墨勒墾山(城南一百里)
望安山(城北二百五十里)
固寧阿山(國語固寧阿有志者也城東南六十里)
旺安山(城東南七十里)
烏圖哩山(國語烏圖哩尾纛也城東南一百七十里)
和倫圖吉山(和倫國語解見吉林山川卷圖吉解見前城東南二百里)
碩多隆科山(國語碩多間行也隆科銅鍋也城東北九十五里)
額爾克山(額爾克蒙古語解見疆域形勝卷城東北二百九十五里)
伊拉古爾山(城東北一千三百十五里嫩江發源于此)
札克達齊山(城西北二百三十五里)
伊錫呼哩山(國語伊錫落葉松呼哩松子也城西北八百六十里)
格勒布爾山(城西北九百里)
伊克庫克圖山(伊克庫克圖蒙古語解見疆域形勝卷城西北一千二百七十里)
喀布齊禄峯(城西北三十里)
莽吉延峯(國語莽吉延崇神也城西北二百里)
烏雲額赫峯(馬雲國語解見前注額赫解見吉林山川卷城西北五百里)
内興安嶺(城東北二百二十里又外興安嶺詳黑龍江山川注)
嫩江(城西一百餘步詳齊齊哈爾城注)
墨爾根河(墨爾根國語解見建置沿革卷城東一里源出城東南平野西北流入嫩江)
塔噶爾河(蒙古語塔噶爾石也城東六十里源出城東平甸西流入嫩江)
穆納哩河(城東七十五里源出興安嶺西流入赫楞河其西支流曰和羅勒河又南有站)
甘河(國語廿鋼也城西二十里源出西江北興安嶺東南流五百餘里入嫩)
羅羅科河(城南八十里源出平野南流入納穆爾河)
納穆爾河(蒙古語納穆爾秋也城南一百七十里源出東南興安嶺西流入嫩江)
穆魯爾河(蒙古語穆魯爾凡物磨圓之謂城北一百五里源出東北興安嶺西流入嫩江)
密齊哩河(城北一百六十五里源出額爾克山南流會穆魯哩河)
雅克河(國語解已見前注城北一百九十五里源出興安嶺東南流入嫩江)
鄂欽河(蒙古語鄂欽女子也城北一百九十五里源出興安嶺東南流入嫩江東為達布庫河灣)
多博和哩河(蒙古語多博陵也和哩二十數也城北二百三十五里源出北興安嶺東)
(南流入嫩江)
納都爾河(蒙古語納都爾於我之謂城北三百四十五里源出北興安嶺東南流入嫩江)
古魯肯河(國語古魯肯略朴實之謂也城北西百五十五里源出東北興安嶺西南流入)
(嫩江)
鄂敦河(蒙古語鄂敦星也城北四百五十五里源出東北興安嶺西南流入嫩江又有一在城東北六百三十里)
哈魯哩河(蒙古語哈魯哩溜邊走也城北六百二十五里源出東北興安嶺西南流入嫩江)
喀納河(國語喀納今往攔擋也城北六百五十里源出北興安嶺南流入嫩江)
納裕爾河(城北七百九十里源出北興安嶺南流入嫩江)
冬果爾河(城北九百九十五里源出北興安嶺南流入嫩江)
烏登河(國語烏登腰站也城東南一百五十里源出烏圖哩山西南流會納穆爾河)
羅拉喀河(城東南一百七十五里)
和羅勒河(城東南三百四十里)
訥默爾河(國語解已見前注城東南四百二十里流入嫩江)
赫楞河(國語赫楞馬棚也城東北四十里源出東興安嶺西北流入嫩江)
永闊河(城西北六百五十里)
額勒赫肯河(額勒赫肯國語解見吉林山川卷城西北七百里流入嫩江)
固里河(國語固里凡物熟化也城西北七百五十里)
紏河(紏國語解見奉天府山川卷城西北八百里源出興安嶺東流入甘河)
拉都哩河(城西北八百五十里)
伊錫肯河(國語伊錫肯將彀也城西北八百八十里源出内興安嶺)
堪泥河(城西北八百八十里)
伊克齊哩克齊泊(蒙古語伊克齊哩克齊大兵也城北六百四十里)
黑龍江
圖埒哩山(國語圖埒哩外面也城東八百里又有一在城東北二百里)
博和哩山(博和哩國語解見吉林山川卷城南七十五里)
瑪哈拉扎克丹山(國語瑪哈拉帽也扎克丹解見里奉天府山川卷城南一百九十)
阿爾拉山(城北四百二十里)
布倫山(國語布倫車頭也城東南八百七十里)
那丹哈達拉山(那丹哈達拉國語解見吉林山川卷城東南一千二百五十里)
穆爾古勒山(蒙古語穆爾古勒叩頭也城東南一千六百里)
庫墨里山(蒙古語庫墨里駕花菜也城西南一百五十里)
珠德格山(蒙古語珠德格勞苦也城東北一百二十里)
阿喇勒山(蒙古語阿喇勒島也城東北二百七十里)
蘇克都哩竒山(城東北一十里)
達爾梯斯山(城東北一千七百里)
托里峯(國語托里神鏡也城南六十里)
喀穆尼峯(喀穆尼國語解見疆域形勝卷城南一千一百里)
多斯峯(城北六百二十里)
察罕峯(察罕蒙古語解見吉林山川巷城北九百里穴竅中嘗盡吐㷔晚出火經年不熄近)
(嗅之氣如煤燼黃白色其石撚之即碎)
蘇拉石峯(國語蘇拉閑散也城東南三百六十里山之東舊薩哈拉察部地南曰穆克阿)
(里罕莽堪)
茂峯(茂國語解見吉林山川卷城東南九百里)
吉哩勒峯(城西南一百七十里)
察哈連峯(城西北六百里)
外興安嶺(城東二千五百里)
事蹟
謹稽
實錄察哈爾林丹汗元裔車臣汗之孫也當
太祖高皇帝天命四年遣使齎書來自稱統四十萬衆蒙
古國主巴圖魯青吉斯汗(青吉斯汗元始祖之號也)
太宗文皇帝天聰二年
親統師征之擊敗其衆於錫爾哈錫伯圖英湯圖諸處追
擊逃衆至興安嶺俘獲無算五年林丹汗率衆侵
阿魯蒙古駐牧之錫拉穆稜地
太宗命大臣圖魯什勞薩率兵一百往覘獲其所棄甲仗
馬駝追過興安嶺不及而還六年夏四月
太宗親統師往征次遼河值河水泛漲乘舟以渡繼渡輜
重人馬涉水而行兩晝夜始竟既過興安嶺至達
勒鄂謨其地延袤約八十里東西三河環流灌注
水鹵不可飲東距
盛京一千三百里察哈爾聞我師至舉國驚恐無措
林丹汗見人心惶擾知國勢不可為率部衆西奔
遣人赴歸化城盡徙其戶口牲畜渡黃河有一人
逃來言已奔庫克得哷素地離逹勒鄂謨約一月
程
太宗諭貝勒大臣曰察哈爾知我整旅而來必不敢攖我
軍鋒追愈急則彼遁愈遠我馬疲粮竭不如且赴
歸化城暫駐五月庚申師次穆嚕哈喇克沁地
命貝勒濟爾哈朗岳託德格類薩哈璘多爾衮多鐸豪格
率兵二萬征歸化城大臣徹爾格察哈喇克率兵
五百人往黃河取備船艘甲子
太宗駐蹕歸化城前行諸將俘獲林丹汗所徙戶口以千
計其近明界者逃入沙河堡六月丁夘朔
太宗命大臣揚善率兵六十人偕察哈爾通事往索歸蒙
古男婦三百二十人及牲畜紬縀布帛等物八年
正月聞察哈爾部衆流散於錫爾哈錫伯圖地
命大臣布哈塔布囊等往征斬七十三人獲男子九十人
婦女幼丁二百三十餘口駝馬五十餘六月
太宗統師駐錫拉烏蘇河之南止平岡前鋒將努三錫特
庫等擒一人言自察哈爾逃來其欲來降者俱在
中途
太宗命貝勒德格類大臣武訥格阿山等率兵往收之先
是林丹汗西渡黃河奔土默特部其臣民素苦其
暴虐中途逗留者十之七八其牲畜多斃食盡殺
人以食自相攻奪潰散林丹汗欲奔塘古部時未
至病痘殂於錫拉回古爾之打草灘地
太宗征明應州而還至上都城舊址道遇察哈爾宰桑等
率衆來降先後以數萬計其執政大國戚并奉林
丹汗嫡妃庶妃女弟等來歸林丹汗子額哲率所
遺人衆留託哩圖地九年春
太宗命貝勒多爾衮岳託薩哈璘豪格大臣圖爾格納穆
泰等率兵一萬往征遂招之來降
穆克阿哩哈岡(穆克國語解俱見吉林山川卷城東南一千四百九十里)
庫穆哩窩集(蒙古語庫穆哩器皿叩著也城西南一百五十里)
呼瑪爾窩集(城西北七百里)
黑龍江(城東古名黑水亦曰完水又名室建河亦名斡難河源出喀爾咯北界墾特山土人)
(謂之鄂倫河會諸小水東北流經尼布楚城南入内地又東有庫楞湖流出之額爾古訥河自)
(西南來會流至雅克薩城南折而東南流至黑龍江城北九十里有精竒哩江之水自北流入)
(繞黑龍江城東南流又南受北來之紐勒們河又東流與混同江會自此合流又東烏蘇哩江)
(自南流入又折東北受格林洪衮諸河入海凡會四江數大河水其餘小水無數按黑水之)
(名始於南北朝黑龍江之名見於金史其上源則北史之完水舊唐書之室建河也舊唐書言)
(室建河源出俱輪泊俱輪泊即今庫楞湖今黑龍江之源自有鄂倫河庫楞湖上流為克勒倫)
(河舊名臚朐河其源亦與鄂倫河相近而流較遠但俱滙於庫楞湖又從湖東北流出為吉爾)
(巴齊河以入黑龍江湖盈則溢淺則瀦自當以鄂倫為正源鄂倫即元史斡難音之轉也)
事蹟
謹稽
實錄天命元年秋七月
太祖命大臣安費揚古扈爾漢率兵二千征東海薩哈連
部二臣行至烏勒間河刳舟二百水陸並進取薩
哈連沿江南北三十六寨八月丁巳駐營黑龍江
岸江水常以九月始冰是日衆見他處未冰獨我
營近地距對岸二里許結冰如橋約廣六十步將
士皆以為異安費揚古扈爾漢曰覩此冰橋
天佑我國也遂引兵以渡取薩哈連部十一寨及兵還舊
所過冰橋已解其西偏復如前結冰一道我兵既
渡冰盡解後至九月仍應時而冰遂又招服使犬
路諾壘路錫拉忻路諸路長乃班師
精竒哩江(城北九十里源出北興安嶺南流會東來之納爾哈蘇喜阿爾竒諸水又南會)
(東來之欽都濘泥諸河又南會東來之西林穆丹河轉西南流入黑龍江)
墨爾敏河(城東六十里源出東北珠德格山南入黑龍江)
博屯河(城東一百里源出東北圖勒哩山南流入黑龍江)
哈喇河(蒙古語解已見前注城東三百九十里源出東興安嶺西南流入黑龍江)
嘉拉河(國語嘉拉間隔也城東五百六十里源出南興安嶺東流入黑龍江)
布廸音河(城東七百四十里)
貝屯河(城東七百四十五里)
巴哩木河(城東七百五十里)
阿濟格伯勒亨河(阿濟格國語解見奉天府山川卷伯勒亨預備也城東八百里)
安巴伯勒亨河(安巴國語解見吉林山川卷伯勒亨見前城南八百五十里)
伊默爾河(蒙古語伊默爾捻也城東九百里流入牛曼河)
薩木都津河(城東九百六十里流入牛曼河)
珠齊寧訥河(城東一千十里)
雅竒爾河(城東一千四十里)
鄂爾謨拉庫河(城東一千五十里)
額默勒河(額默勒蒙古語解見吉林山川卷城西一千五百二十里源出西北興安嶺北)
(流入黑龍江)
昆河(蒙古語昆人也城南二十二里源出西北興安嶺南入黑龍江)
博和哩河(博和哩國語解見吉林山川卷城南一百五十里)
遜河(國語遜奶漿也城南一百八十里源出西興安嶺東南流入黑龍江其北支流曰額依楞)
(古河)
瞻河(瞻國語解見吉林山川卷城南二百里源出西南興安嶺東南流入遜河)
哈勒費延河(國語解見吉林山川卷城南三百六十餘里源出西南興安嶺東流入黑龍江)
烏延河(國語烏延柔軟也城南四百三十五里源出興安嶺東流入黑龍江)
庫坦河(國語庫坦淘河鳥也城北一百九十里源出興安嶺東南流入黑龍江)
和羅爾河(國語和羅爾鈴聲也城北二百三里即黑龍江分流東流仍入黑龍江)
多博塔拉河(多博國語解見本卷前塔拉解見吉林山川卷城西四百里)
固蘭河(國語固蘭牡麅也城北四百里)
阿爾拉河(城北四百十里)
庫稜河(庫稜國語解見吉林山川卷城北四百十里即庫稜畢爾罕)
舒林河(城北六百里源出無名山西南流入黑龍江)
哈瑪爾河(蒙古語哈瑪爾行圍前引人也城北六百二十里源出北興安嶺東南流八百)
(餘里入黑龍江)
庫爾喀河(城北六百五十里源出興安嶺東南流入哈瑪爾河)
烏哷格河(蒙古語烏哷格令留也城北六百七十里源出興安嶺東流入庫爾喀河)
塔哈河(蒙古語塔哈鐵掌也城北六百九十里源出興安嶺東南流入哈瑪爾河又有一在)
(城西北六百九十里)
濘泥河(城北一千里源出北興安嶺南流入精竒哩江)
開蘭河(國語開蘭黿也城北一千里)
阿素河(國語阿素網也城北一千五十里)
額赫河(額赫國語解見吉林山川卷城北一千二百四十里源出興安嶺南入黑龍江)
欽都河(城北一千二百七十里南流入濘泥河)
阿爾竒河(國語阿爾竒燒酒也城北一千四百七十里源出北興安嶺南流入精竒哩江)
英克河(城北一千五百里源出興安嶺南流入西林穆丹河)
烏爾罕河(國語烏爾罕套馬桿也城北一千六百三十里源出興安嶺西南流入阿爾竒)
(河又有一在城東北一千三百里源出東興安嶺南流入紐勒們河)
烏納河(國語烏納枸杞也城北一千七百六十里源出興安嶺西南流入阿爾竒河)
烏爾格河(國語烏爾格紙人也城北一千八百里源出興安嶺西南流入精竒哩江)
額哩赫河(國語額哩赫數珠也城北一千九百里源出興安嶺南流入阿爾竒河)
紐勒們河(國語紐勒們青苔也城東南三百六十里源出東北興安嶺南流入黑龍江)
烏依河(蒙古語烏依樹林也城東南五百三十里)
福河(城東南六百里源出興安嶺東流入黑龍江)
楚克河(蒙古語楚克一同也城東南六百七十里)
寨河(蒙古語寨方纔也又土之色青者城東南六百八十里源出東興安嶺東流入黑龍江)
第雅布達河(城東南六百八十里)
伊什克坦河(城東南七百里)
達勒題堪河(城東南七百二十里)
濟雅河(蒙古語濟雅天命之命也城東南七百三十里)
錫克塔竒河(城東南七百五十里)
精河(城東南八百里)
卓羅克達河(城東南八百二十里南接濟克河北會紐滿河)
吉林河(吉林國語解見建置沿革並吉林山川巷城東南八百五十里源出興安嶺西南流入黑龍江)
阿喇河(國語阿喇糠也城東南八百五十里)
庫穆訥河(城東南九百二十里源出興安嶺西南流入黑龍江)
達哩烏勒河(蒙古語達哩大藥也烏埒有餘也城東南九百四十里)
薩洪納河(城東南九百九十里)
塔拉鼐河(城東南一千八十里)
珠春河(國語珠春戲也城東南一千一百里源出興安領西南流入黑龍江)
嘉哩河(國語嘉哩巡邏也城東南一千一百里)
薩濟爾瑪河(城東南一千一百里)
庫勒推瑪河(蒙古語庫勒推瑪舉止粗魯也城東南一千一百二十里)
庫雨爾河(城東南一千一百六十里源出興安嶺西南流入黑龍江)
題爾敏河(索倫語題爾敏厚也城東南一千一百八十里)
鄂拉河(蒙古語鄂拉山也城東南一千二百里)
瑪嚕瑪勒塔河(國語瑪嚕魚羣也瑪勒塔海馬也城東南一千二百里)
庫木努河(城東南一千二百二十里)
蘇嚕河(國語蘇嚕白馬也城東南一千二百三十里源出興安嶺西南流入黑龍江)
格林河(城東南一千四百里)
吉潭河(城東南一千四百三里)
瑚玉嚕河(城東南一千四百六十里)
伊楞古河(國語伊楞古舌也城西南一百六十里)
額裕爾河(城西南一百七十里)
托摩河(國語托摩令其棲止也城東北三百江七十里源出興安嶺南流入精竒哩)
額蘇哩河(城東北四百十里即額蘇哩畢爾罕)
轄實勒們河(國語轄實勒們栢雄鷹也城東北五百里源出興安嶺西流入紐勒們河)
摩琳埒克河(摩琳埒克國語解俱見吉林山川卷城東北六百四十里)
西林穆丹河(西林穆丹國語解俱見吉林山川卷城東北七百二十里源出興安嶺南)
(流入精竒哩江)
翁額河(國語翁額細野葱也城東北八百二十里源出東北蘇克都哩竒山西南流入西林)
(穆丹河)
墨爾敏河(城東北九百里源出興安嶺南流入西林穆丹河)
蘇楚納河(國語蘇楚納往衝敵也城東北一千八十五里)
鄂爾謨拉庫河(城東北一千八十里原出興安嶺南流入西林穆丹河)
穆敏河(國語穆敏淵深也城東北一千九十里)
鄂爾多齊竒河(蒙古語鄂爾多解見奉天府山川卷齊竒耳也城東北一千九十里)
鐵牛河(城東北一千一百五十里源出興安嶺南流入濘泥河)
第雅布河(城東北一千一百五十里)
納喇河(蒙古語觧已見前注城東北一千二百里源出興安嶺東南入西林穆丹河)
畢拉河(國語畢拉橛也城東北一千二百二十里)
優斡爾齊河(城東北一千三百里)
錫埓默德河(蒙古語錫埒點德醮也城東北一千三百五十里)
烏爾噶勒河(蒙古語烏爾樹包也噶勒火也城東北一千三百六十里)
勒都河(城東北一千三百七十里)
提克德河(索倫語提克德連隂雨也城東北一千四百里)
雅竒爾河(城東北一千四百里)
碧山河(城東北一千四百里源出興安嶺南流入西林穆丹河)
額勒格河(國語額勒格溜馬也城東北一千四百里又有一在城西北一千三百里)
密齊訥河(城東北一千四百二十里)
鄂朗竒河(蒙古語鄂朗竒多也城東北一千四百河五十里源出東興安嶺南流入紐勒們)
卓灤竒河(城東北一千四百五十里)
穆爾穆河(城東北一千四百六十里)
額特尼格河(蒙古語額特財也尼格一數也城東北一千四百七十里)
烏墨勒德河(城東北一千四百七十里)
博羅勒滚河(蒙古語博羅勒黑白相間也滚深也城東北一千四百八十里)
武旺納河(城東北一千五百里)
烏勒間河(烏勒間國語觧見奉天府山川卷城東北一千五百里)
畢齊勒圖河(蒙古語畢齊勒圖小兒身小之謂城東北一千五百里)
鄂勒和寬河(國語鄂勒和寬微乾也城東北一千五百里)
巴哩穆塔河(蒙古語巴哩穆塔固執也城東北一千五百五十里)
察勒布克爾河(城東北一千五百五十里其南支流曰卑沙河西北曰捫河俱滙流)
(入精竒哩江)
烏爾河(烏爾蒙古語觧見本卷前城東北一千五百八十里)
吉禄河(國語吉禄形像也城東北一千六百里)
西哩穆第河(城東北一千六百里)
牛曼河(城東北一千六百里)
阿爾吉河(城東北一千六百五十里)
烏克薩河(國語烏克薩猛然之謂城西北一百六十里即烏克薩畢爾罕)
額依音河(蒙古語額依音只管之謂城西北二百里即額依音畢爾罕)
伊什墾河(城西北二百二十里)
瑚鼎河(城西北二百三十五里)
逹延河(城西北二百五十里)
托諾河(國語托諾氊屋木圓頂也域西北三百里)
郭巴噶爾河(城西北三百二十里)
竒拉河(國語竒拉野剌醿花也城西北三百五十里)
滚河(蒙古語觧見吉林山川並本卷城西北三百八十里)
呼爾罕河(國語呼爾罕大圍網也城西北四百五十里)
呼濟爾河(蒙古語呼濟爾鹻也城西北五百五十里)
沃埓克河(城西北六百七十里)
呼瑪爾河(城西北七百二十里其源有二一近竒埓恩路)
烏庫哩河(國語烏庫哩細鱗梭魚也城西北九百五十里)
巴哩顔河(城西北一千一百里)
鄂諾河(蒙古語鄂諾牡黃羊也城西北一千一百六十里)
巴爾坦河(蒙古語巴爾坦有虎之謂也城西北一千一百九十里源出興安嶺東南入黑)
(龍江)
陀囉河(國語陀囉令散也城西北一千二百里)
額穆爾河(城西北一千三百二十里)
平庫河(城西北一千四百七十里源出興安嶺北流入黑龍江)
博囉穆丹河(國語博囉凉帽也穆丹觧見吉林山川卷城西北一千四百六十里源出)
(興安嶺西南流入黑龍江)
鄂勒多觀河(蒙古語鄂勒土著也多觀語觧見吉林山川卷城西北一千五百五十里)
鄂爾河(蒙古語鄂爾氣也城西北一千五百七十里流入黑龍江)
烏特勒喜河(城西北一千五百九十里)
彰塔拉河(蒙古語彰性情也塔拉觧見吉林山川卷城西北一千六百里)
呼濟齊河(城西北一千六百二十里)
烏爾蘇河(國語烏爾蘇層次也城西北一千六百三十里源出興安嶺東南流入黑龍江)
鄂爾多庫勒河(鄂爾多蒙古語觧見奉天府山川卷庫勒腿也城西北一千六百四)
(十里源出西北興安嶺南流入黑龍江)
托克河(蒙古語托克定也城西北一千六百四十里源出興安嶺東南流入精竒哩江)
烏嚕木河(蒙古語烏嚕木鹿哨子也城西北一千六百五十里源出外興安嶺即綽羅納)
安巴吉爾齊河(安巴觧見奉天府山川卷蒙古語吉爾齊志向頽惰人也城西北一)
(千六百七十里源出興安嶺東南流入黑龍江)
格哷卜齊河(蒙古語格哷卜齊糠燈也城西北一千六百七十里流入黑龍江)
訥爾赫蘇竒河(城西北一千六百八十里源出興安嶺東南入精竒哩江)
濟嚕克齊河(蒙古語濟嚕克齊畫工也城西北一千七百三十里源出興安嶺東南流)
(入黑龍江)
額哩河(國語額哩掃也城西北一千七百七十里源出興安嶺南入黑龍江)
烏底河(城西北一千八百里)
吉爾巴齊河(吉爾巴齊蒙古語觧見疆域形勝卷城西北一千九百九十里源出興安)
(嶺南入黑龍江俄羅斯分界碑即在河口東岸)
額音古哩泊(額音國語觧見吉林山川卷古里哩移徙也城北一千四百八十)
博爾和哩泊(城東北六十里)
鼐濟池(蒙古語鼐濟女尼也城東九十里即納濟鄂謨國語鄂謨池也)
塔珊池(國語塔珊虚偽也城東一百六十里)
波勒和哩池(城東北一百五十里東接喀費音蘇蘇國語蘇蘇籍貫也)
鍾科池(國語鍾科提撕也城東北一百六十里)
瑚爾漢烏魯蘇河灣(瑚爾漢見八旗姓蒙古語烏魯蘇蘆葦也城東南達呼爾)
(原駐劄處謂之庫爾堪部)
烏魯蘇河灣(即烏魯蘇穆丹城西北三百二十里即黑龍江中流廽環之灣也烏魯蘇)
(解見前穆丹解見吉林山川卷)
察爾弼勒河灣(城西北一千三百三十里)
提咸河灣(城西北九百二十里)
呼倫布雨爾(駐處無城郭山川止計方向)
綽羅勒山(東二百四十里)
碩隆山(蒙古語碩隆尖峯也東二百五十里)
成格勒圖山(蒙古語成格勒圖喜樂也東二百六十里)
烏克什哈克齊山(東四百里)
噶勒巴爾山(蒙古語噶勒大也巴爾虎也西二百七十里)
都蘭哈喇山(蒙古語都蘭温煖也哈喇解見本卷前西三百里西接達巴海呼德克)
阿勒坦額默勒山(阿勒坦額默勒蒙古語解見吉林山川卷西三百二十里)
哈瑪爾山(哈瑪爾蒙古語解見疆域形勝卷西三百四十五里)
穆固圖爾山(穆爾圖爾蒙古語解見疆域形勝卷南四百四十餘里)
哈勒布爾古特圖山(蒙古語哈勒頂毛秃也布爾古特鵰也固有也南五百里)
伊克圖嚕山(蒙古語伊克圖嚕大頭也北一百五十里)
庫魯爾山(北二百三十里)
都木逹都齊爾山(蒙古語都木達中也都齊爾四十數之謂北三百七十里)
凖竒爾山(蒙古語凖東也竒爾斑點也北三百七十里)
穆克圖哩山(穆克圖哩國語觧見吉林山川卷東南四百里)
特爾欽山(國語特爾欽台階也東南四百九十里)
和哈武勒山(東南六百里)
錫伯山(錫伯國語解見吉林里山川卷西南三百十)
額稜山(西南三百六十里)
諾們布爾格圖山(蒙古語諾們布爾格念經之廬里舍也圖解見本卷前西南四百)
克依哷和碩山(國語堯依哷棗騮馬也蒙古語和碩山峯盡處也西南四百九十里)
伊克庫克圖山(國語觧已見前註東北九百二十里)
哈坦和碩山(蒙古語哈坦性暴也和碩解見前西北一百二十里)
特克山(蒙古語特克大角羊也西北二百里)
薩喇圖山(蒙古語薩喇圖有月之謂西北二百里)
逹哈德倫山(國語逹哈雨浸透也德倫觧見本卷前西北三百里)
温都爾山(蒙古語温都爾高也西北三百二十里)
阿布該圖山(蒙古語阿布該兄長之稱圖解見本卷前西北三百二十里)
托羅該山(蒙古語托羅該頭也西北三百五十里)
蒙果勒楚克山(蒙古語蒙果勒蒙古也楚克解見本卷前西北三百五十里)
博羅托羅該山(博羅蒙古語解見奉天山川卷托羅該解見前西北三百六十里)
沙拉托羅該山(蒙古語沙拉黃色也托羅該觧見前三百八十八十里)
巴倫奇爾山(蒙古語巴倫竒爾虎皮斑點也西北三百八十里)
興安嶺(東三百餘里詳黑龍江山川注)
額伯爾哈巴爾嶺(蒙古語額伯爾角也哈巴爾鼻也東六百二十里)
穆實希興安嶺(穆實希國語觧見本卷前東南六百十里)
濟爾瑪台河(蒙古語濟爾瑪台有小魚也東七十餘里源出東南庫克齊爾摩多北流)
(入開拉哩河又東支流曰烏努爾河蒙古語庫克齊爾摩多有青斑之樹也)
伊綿河(國語伊綿聚集也東七十餘里源出興安嶺北流入開拉哩河)
珠敦河(珠敦國語觧見吉林山川卷東一百三十里源出興安嶺北流入開拉哩河)
烏蘭布爾噶蘇台河(蒙古語烏蘭布爾噶蘇台紅柳也東一百七十里源出南)
(庫克齊爾摩多東北流入濟敦河)
嘉蘭河(國語嘉蘭間隔也東二百餘里源出興安嶺北流入開拉哩河)
摩該圖河(蒙古語摩該圖有蛇也東二百十餘里源出興安嶺北入開拉哩河)
庫勒德爾河(東二百十餘里源出東北興安嶺西南流入開拉哩河)
愷河(東二百四十餘里源出興安嶺北入珠敦河)
喬河(東二百四十五里源出興安嶺南流入珠敦河)
袞諾爾河(袞諾爾蒙古語觧見錦州府山川卷東二百七十餘里源出東北興安嶺西南)
(流入開拉哩河)
鄂爾竒齊河(蒙古語鄂爾竒齊丢擲也東二百八十餘里源出興安嶺北流入開)
(拉哩河)
克庫河(國語克庫重舌也東二百九十餘里源出興安嶺西北流入開拉哩河)
穆雅河(國語穆雅草豆茖蘘也東三百十餘里源出東北興安嶺西南流入開拉哩河)
特訥克河(蒙古語特訥克愚也東三百九十里)
海拉爾河(東四百十里)
和倫河(和倫國語解見吉林山川卷東四百五十里)
烏爾繖河(國語烏爾繖二楂苗也西二百八十餘里源出布雨爾池北流入呼倫池)
克勒倫河(西二百八十餘里不知其源從西車臣汗界墨爾根哈瑪爾下口流二百二十)
(餘里入呼倫地)
輝河(蒙古語輝羊也南三十里源出東南興安嶺西北流經察罕托囉該東折入伊綿河)
錫爾格河(國語錫爾格絲也南五十里源出東南庫克齊爾摩多西流入伊綿河)
烏特格河(蒙古語烏特格熊也南一百餘里源出東興安嶺西流入伊綿河)
烏納河(國語觧見本卷前南一百餘里源出東興安嶺西流入伊綿河)
孔果爾津河(南一百二十里源出西南平野東流入伊綿河)
塔拉齊河(蒙古語塔拉齊管野外人也南三百五十里源出東南興安嶺西北入伊綿河)
(又四百四十餘里有噶勒弼阿道國語噶勒弼耳聪也蒙古語阿道牧羣也)
錫巴爾台河(蒙古語錫巴爾台有泥也南四百里)
伊本河(南四百十里)
奎河(蒙古語觧已見前注南四百三十里)
温水河(南五百二十里)
哈勒巴哈圖河(蒙古語哈勒巴哈戥殼觜烏也圖解已見前南五百四十里)
開拉哩河(國語觧已見前注北十里源出東興安嶺)
墨爾根河(墨爾根國語觧見建置沿革卷北六十餘里源出東興安嶺西南流入開拉哩河)
根河(國語根&KR3314;頸也北二百三十里源出北興安嶺西流入額爾古訥河)
特勒古爾河(蒙古語解已見前注北二百八十餘里源出東北興安嶺西流入額爾古訥河)
喀穆河(北三百四十餘里源出東北興安嶺西流入額爾古訥河)
伯哩河(國語伯哩弓也北三百九十餘里源出東北興安嶺西流入額爾古訥河)
薩穆特爾格河(蒙古語薩穆蝦也特爾格車也北四百四十餘里源出東北興安嶺)
(西流入額爾古訥河)
哈拉爾河(國語哈拉爾環佩也北四百八十里源出東北興安嶺西流入額爾古訥河)
默勒肯河(國語默勒肯地之陽氣也北五百十餘里源出東北興安嶺西流入額爾)
(古訥河)
紐爾河(蒙古語紐爾臉也北六百六十里源出東北興安嶺西流入額爾古訥河)
安河(國語安常也北七百十餘里源出東北興安嶺西流入額爾古訥河)
哈布勒河(蒙古語哈布勒春也北七百四十里)
伊穆河(北七百九十里源出東北興安嶺西流入額爾古訥河)
墨河(北八百六十里源出東北興安嶺西北流入黑龍江)
烏諾爾河(蒙古語烏諾爾誠也東南二百二十里源出興安嶺東北流入珠敦河)
烏瑪喇河(蒙古語烏瑪喇北方也東南二百二十里源出興安嶺東北流入珠敦)
(河)
瑪爾敦河(東南二百四十里源出南河興安嶺東北流入烏諾爾)
和羅竒河(國語和羅竒老蒼也東南二百四十里源出興安嶺西北流入烏諾爾河)
固爾班賽堪河(蒙古語固爾班三數也賽堪解見本卷前東南四百里)
特勒錦河(國語特勒錦禈帶也東南四百九十里)
大温水河(東南五百十里)
訥墨爾亨河(國語訥墨爾亨蓑衣也東南五百六十里)
哈噶達蘇台河(蒙古語哈噶達蘇台有魚剌也東南五百八十里)
庫勒河(蒙古語庫勒足也西南三百里)
烏嚕遜河(蒙古語烏嚕遜流也西南三百里)
鴻喀河(西南三百七十里)
喀爾喀河(喀爾喀國語解見疆域形勝卷西南三百九十里河西即喀爾喀部界)
呼魯蘇台河(蒙古語呼魯蘇台有蘆葦也西南四百里)
和勒和齊河(國語和勒和齊鎗頭菜也西南五百九十里)
色葉勒濟河(西南六百六六十五里)
烏勒惠河(國語烏勒惠蘆葦也西南七百五十里)
特訥克河(蒙古語已見前注東北九十餘里源出興安嶺西南流入開拉哩河)
額爾古訥河(額爾古訥蒙古語解見建置沿革卷西北二百二十里源出西北哲爾德)
(阿濟爾漢烏拉津池東北流入黑龍江蒙古語哲爾德阿濟爾罕紅兒馬也)
克哷倫河(西北三百六十里西南接車臣漢界)
呼拉津河(呼拉蒙古語解見吉林山川卷西北四百里)
呼倫池(呼倫蒙古語解見吉林山川卷西二百五十餘里)
伊伯哈喇呼濟爾池(伊伯見八旗姓譜蒙古語哈里喇呼濟爾解見前南一百餘)
庫庫池(蒙古語庫庫青色也北一百七十里)
錫訥肯哈喇呼濟爾池(蒙古語解已見前注東南一百一十里)
噶勒弼池(國語解已見前注東南四百里)
貝爾池(蒙古語貝爾牡水獺也西南三百五十餘里)
烏蘭池(蒙古語解已見前注西南四百七十里)
沙喇烏蘇池(蒙古語沙喇烏蘇桃花水也西北二百里)
呼拉津池(西北四百里)
烏蘭泉(蒙古語解已見前注即烏蘭布拉克也西三百三十餘里源出平野東流入烏爾繖)
(河)
布達泉(布達國語解見吉林山川卷即布達布拉克西南六百四十里)
綽爾惠圖渡口(蒙古語綽爾胡笳也惠圖綬也西北二百八十里)
黃佳渡口(西北二百八十里)
呼蘭(駐處無城郭山川止計方向東南二十五里即古呼倫故址)
尼瑪蘭山(尼瑪蘭國語解見奉天府山川卷東一百里)
巴延蘇蘇山(巴延國語解見疆域形勝卷蘇蘇解見本卷前東二百四十里)
佛斯亨山(佛期亨國語解見疆域形勝卷東一千一百二十里)
黃闥山(北八十里)
小鞍山(北四百里山南曰納爾濟衛)
尼爾濟瑪山(東北二百五十里)
蒙古嚕山(東北三百里)
富聶赫山(國語富聶赫髮也東北四百里)
噶勒噶山(國語噶勒噶晴也東北五百三十里)
大鞍山(西北二百五十里)
巴蘭巴沁窩集(巴蘭國語解見吉林山川卷巴地方也沁正面也東六百八十里)
屯窩集(屯國語解見吉林山川卷東北一千一百五十里)
鄂勒歡綽羅河(鄂勒歡國語解見吉林山川卷綽羅名號也東一百里源出尼瑪喇)
(河北流會碩羅河)
安巴穆納琿河(國語安巴穆納琿大無聊也東五百里)
巴蘭河(巴蘭國語解見吉林山川卷東六百八十里)
納爾吉河(國語納爾吉伶利也東三百二十里源出小鞍山北流會呼蘭河)
額依濟密河(北三百四十里源出小鞍山流入呼蘭河)
額依緷河(國語額依緷無知人也北三百四十里)
吉馬河(東北一百八十里源出黃闥山流入呼蘭河)
格穆克河(東北二百三十里源出黃闥山流入呼蘭河)
碩羅河(國語碩羅間空也東北二百六十里源出蒙古嚕山南流入松花江)
佛特庫河(國語佛特庫耳挖也東北二百六十里源出蒙古嚕山流入松花江)
錫爾哈河(國語錫爾哈獐也東北二百七十里源出蒙古嚕山東北流會和羅河入松花)
(江)
和羅河(和羅國語解見奉天府山川卷東北二百八十里源出蒙古嚕山東流會布雅密河)
(入松花江)
布雅密河(東北三百里源出蒙古嚕山南流入松花江其西支流亦曰穆楞河近穆楞路)
拉里喀河(國語拉里喀飢不可耐也東北三百二十里)
呼拉固河(蒙古語呼拉固窃取也東北三百八十里)
阿濟格富拉琿河(阿濟格國語解見奉天府山川卷富拉暉紅也東北三百八十)
(里)
安巴富拉琿河(安巴國語解見奉天府山川卷富拉琿見前注東北四百里東即富)
(拉琿河)
噶勒噶河(國語解已見前注東北四百十里)
呼蘭河(呼蘭國語解已見吉林山川卷蒙古語呼蘭野騾也東北四百四十里)
薩璘河(國語薩璘馬股皮也東北五百三十里)
錫伯河(錫伯國語解見吉林山川卷東北五百八十里)
安巴呼特赫河(國語安巴呼特赫大瘡痂也東北五百九十里)
阿濟格呼特赫河(國語阿濟格呼特赫小瘡痂也東北五百九十五里)
察哈拉庫河(東北六百里源出察哈拉庫山)
哈魯河(哈魯國語解見吉林山川卷東北六百三十里)
洪科河(國語洪科山峯盡處也東北六百二十里)
阿什克坦河(蒙古語阿什克坦有利益之謂東北八百五十里)
扎哩河(國語扎哩茅藤子也東北九百三十里東即扎哩衛)
屯河(屯國語解見吉林山川卷東北九百五十里)
雅嚕河(國語解已見前注東北一千里)
富勒堅河(國語富勒堅赤色也東北一千五十里)
烏屯河(東北一千六十里)
德呼恩河(國語德哷思馬乳膀也東北一千七十里)
都勒河(國語都勒令過去也東北一千八十里)
璧漢河(國語璧漢野外之野也東北一千九十里有二一在東北一千七十里)
窩集霍河(窩集國語解見吉林山川卷東北一千一百里又西南曰霍河)
宜春河(東北一千一百里)
烏穆魯河(東北一千一百里)
穆遜河(蒙古語解已見前注東北一千一百二十里)
圖河(蒙古語解已見前注東北一千一百三十里)
扎克達穆圖河(東北一千一百五十里)
伊遜河(蒙古語伊遜如數也東北一千一百五十里)
喀木齊河(國語喀木齊兼并也東北一千一百八十里)
克音河(西北三百三十里)
訥敏河(西北三百四十里)
通肯河(通肯國語解見疆域形勝卷西北三百三十五里)
札喀河(國語札喀物件也西北三百五十里)
海倫河(國語海倫水獺也西北三百九十里)
華札哈勒哈池(國語華札哈破也蒙古語哈勒哈藤牌也東四百二十里)
屯池(屯國語解見吉林山川卷東北九百五十里)
塔爾琿河灣(蒙古語解已見前注西一百里即塔爾琿托輝蒙古語托輝河灣也又有)
(一在西四十里)
布特哈
圖庫爾山(西南三百十里)
扎克齊達山(西北三百五十里)
格勒布爾山(西北五百里)
喀布齊禄峯(北一百二十里)
特尼河(國語解已見前注西四百四十里)
科楞河(西五百八十里)
阿倫河(蒙古語阿倫潔淨也西六百三十里東會科楞河又東南過誥博羅莽堪流入嫩江)
甘河(國語解已見前注西北五百二十里)
畢拉河(國語解已見前注西北五百二十里)
呼裕爾河(西北五百五十里)
諾敏河(諾敏國語解見疆域形勝卷西北五百六十里)
古山川附考
(臣)等竊惟山川今古異名如河稱太史莫問其津
藪號陽䊸未詳其地往往有之臣等既釐考奉天
錦州吉林黑龍江諸山川詳著於篇因考前代書
史言遼東西山川者多矣古今世遠方言易訛或
存諸載籍名有可稱按之輿圖地難指溯傳者失
其真詮辨者更流附會爰博採前經詳加訂證其
無考者並著於編以附闕疑之義云爾
毉無慮山(周禮夏官職方氏東北曰幽州其山鎮曰醫無閭疏在今遼東郡後漢書作毉)
(無慮内按醫無閭山今在錦州府廣寧縣界無作巫見廣寧縣界山川注)
衛臯山(山海經潦水出衛臯臯東南注渤海入潦陽郭璞注出塞外衛山元菟高句酈縣)
(有潦山小潦水所出西流注大潦按潦水即今遼水句酈今作句麗)
不咸山(山海經大荒之中有山名曰不咸有肅慎氏之國又曰有榆山有鯀攻程州之山郭璞注皆因)
(其事而名物也按今長白山即古不咸山在吉林境内詳見吉林山川注榆山鯀攻程州之山俱無考據)
室偽山(前漢書地理志注遼東郡居就縣有室偽山室考偽水所出按居就為今遼陽州地其山今無)
遼山(前漢書地理志遼山遼水所出西南至遼隊入大遼水後漢書元莬郡高句麗遼山遼水)
(出焉水經注小遼水出遼山即按小遼水即今渾河源出納嚕寫集遼山疑此也)
分黎山(前漢書地理志注分黎山列水所出魏書勿吉傳有祁黎山明一統志亦有祁黎山)
(按之當在今吉林界内一山而異名也)
馬首山(後漢書地理志遼西郡柳城縣有馬首山晉書慕容皝遼封奕率騎潜於馬兜山)
(按馬兜山疑即馬首山兜與首音相似)
盖馬大山(後漢書東沃沮在高句麗盖馬大山之東東濱大海北與挹婁夫餘南與濊接)
(武帝滅朝鮮以沃沮為元菟郡後更属樂浪注其山在今平壤城西遼史顯德府為忽汗州地)
(忽汗州即平壌城在按今盖平縣即漢西盖馬縣地益馬大山應蓋平海城之間今以圖志)
(考之平壌實在朝鮮境内高麗圖經亦云平壌城在鴨綠水東顯德故城在今遼陽州之北是)
(遼史之以顯德地為忽汗州忽汗即平壌誤也但以漢書元菟樂浪郡地考之實今盖平海城諸)
(縣境内地且顔師古注稱盖馬大山在平壌城之西則應與故耀州城相近無疑沉平壌故城)
(亦非即今朝鮮境内之平壌姑從舊志存此山以備參考)
首山(三國魏志景初二年司馬懿征公孫淵軍至遼東八月丙寅夜大流星長數十丈從酋山)
(東北墜襄平城東南稱按首山在今遼陽州西南又手山)
青山(晉書太康十年慕容廆又遷於徒河之青山杜佑通典徒河青山在營州郡城東一百九)
(十里遼按徒河即今錦縣前漢属遼西郡後漢改隸東遼為神水縣今因之元廢今義州城)
(東南有音山但核之又不在錦縣界姑存之以闕疑)
青城山(晉書遼東属國有青城山名按唐之青山州遼之青山縣皆因此得核之當在義)
(州邊界與青山是一是二世遠莫可詳辨)
徒太山(北史勿吉國傳有從太山北魏書作徒太山按徒太即今長白山詳見長白山注)
帶方山(隋書大業初置遼西郡有帶方山秃黎山郡雞鳴山松山按漢時有帶方縣属樂浪)
(即今奉天府界内地)
駐蹕山(舊唐書貞觀十九年太宗親征高麗破遼東城降白崖進攻安市城高麗傉薩高延)
(夀高惠真率衆十五萬來援太宗自山而下引軍臨之賊大漬延夀惠真皆降因名所幸山為)
(駐蹕山命中書侍郎許敬宗為文勒石以紀其功新唐書高麗傳帝平定高麗乃驛報太子并)
(賜諸臣書曰朕自將若此云何因號所幸山為駐蹕山圖破陣状勒石紀其功按駐蹕山有數)
(處唐書稱馬首山遼史稱手山在遼陽城西南十五里接海城縣界乃唐太宗初渡遼水攻遼)
(州時駐營之山也其在安市城外者乃唐太宗既得遼州巖州進攻安市所駐之山此唐書所)
(載駐蹕山是已又蓋平東一百十餘里分水嶺諸山亦唐太宗駐蹕處又駐蹕山本名六山則)
(毉無閭也又海城縣西南十里有平頂山一名車駕山又名唐望山亦相傳唐太宗駐蹕處而)
(地志則混首山與安市為一特附考於此)
東牟山(新唐書渤海本粟末靺鞨保挹娄之東牟山宋史高麗傳端拱四年二月遣秘書丞)
(直史館陳靖自東牟趋八角海口登舟遼史地理志渤海大氏始保挹娄之東牟山明一統志)
(天柱山山在瀋陽衛城東二十里山謹按東牟山即今也舊唐書作桂娄之東牟桂娄係高麗部名)
(與新唐書遼史互異)
金山(新唐書薛仁貴救營州都督高偘戰於金山下明一統志金山在開原西北三百五十里)
(遼河北岸又西北三十里曰東金山又二十里曰西金山綿亘三百餘里與烏梁海接境按)
(今復州城西南有黃金山即此烏梁海原作兀良哈今並譯改)
龍泉山(新唐書總章二年高麗酋鉏牟岑尋叛詔高偘李謹行討之破其安市城三年又敗)
(之于泉山即此方輿紀要復州城南四十里有龍泉山即故泉山按今復州有清泉山無龍)
(泉山)
太白山(新唐書粟米部居最南扺太白山與高麗接按太白即今長白山亦曰白山)
冷陘山(新唐書契丹國傳契丹阻冷陘以自固其後為避暑處五月上陘八月下徑松漢紀)
(聞冷山去燕山三千里宋時金人流洪皓於冷山即此按冷陘即冷山在今黑龍江界内)
木葉山(遼史地理志木葉山在永州潢水土河合流處明一統志木葉山在廣寧中屯衛東)
(三十里上建契丹始祖廟縣按遼史木葉山在上京臨潢府地為今廣寧北達外喀爾喀河)
(南穆固穆爾山明志所云乃今錦縣之平山則似誤矣义考方輿紀要廣寧衛東三十里有木)
(葉山契丹主建南楼于上在今衛境内廢永州非此山也則又似遼史之誤兩存其說以備考)
明山(遼史地理志東京有明王山方輿紀要明山在復州衛東十里亦曰明王山相傳高句麗)
(王子東明葬其上因名元按明一統志亦有明山在復州衛東十里而志則云明三山在遼)
(陽東三十里高句麗王之子東明葬其上今以地考之復州諸山無明王之名且遼陽東三十)
(里非復州之地縣志又疑今東屏山即明山遂列東明王墓於陵墓内皆非也惟遼史所云遼)
(陽府有明王山山與遼陽相近其說為近是)
大寳山(遼史地理志貴德寧遠軍有大寳山縣按大寳山在今鐵嶺境東南詳見鐵嶺山)
(川注)
查牙山(遼史地理志錦州臨海軍遼東無慮縣有大胡僧山小胡僧山大查牙山小查牙山)
(方輿紀要擦牙山在義州衛西北六十里相近有營城山又廣寧前屯衛有大寨兒山按擦)
(牙山即遼史查牙山今錦縣界内東北四十五里有嵯岈山去營城山十五里但道里與前志不)
(同)
狼山(遼史地理志遼州始平軍有蛇山狼山黑山巾子山按今廣寧縣界内有蛇山狼虎山)
(黑山巾子山今訛為貴子山)
慶雲山(遼史地理志上京慶州慶雲山本黑嶺也在州西二十里有黑山赤山太保山老翁)
(嶺饅頭山則按黑嶺在今吉林界内餘古今異名無考)
馬盂山(遼史地理志上京道臨潢府有馬盂山兔兒山野鵠山鹽山鑿山松山平地松林大)
(斧山列山庫哩山勒特山庫按臨漢府今寧古塔境内地諸山皆無考證哩原作屈劣勒特)
(原作勒得今俱譯改)
烏丸山(遼史地理志烏州有烏丸山永州有高淀山饒州有青山大福山松山按烏州永)
(州饒州俱當在今邊境然諸山皆無考)
五指山(遼史地理志稱三州山明一統志在萬峯山之北五峯秀拔若手指然按此山在)
(今錦州府寧遠州境内)
新羅山(宋許元宗奉使行程錄自咸州北行九十里至同州東望大山即新羅山深處與高)
(麗接界在按遼咸州即今咸平府同州今為銅山郡俱今鐵嶺開原之間東至威遠堡即吉)
(林界南至奉州即唐時高麗界開原即漢時夫餘界百濟之舊國也通考謂新羅西北界出高)
(麗百濟之間者即指此)
安平山(明一統志在都司城東南一百里上有鐵場方輿紀要俗名平礦山一名天城山)
(按今遼陽州城東六十里有安平村城南四十餘里有年安寺此外海城縣鳳凰城界内並無)
(安平山之名)
斡羅山(明一統志在定遼都城東北千五百里大梁水發源於此按太子河之源出薩穆)
(禅山在東南邊外即古大梁水明志誤為遼陽州境内斡羅山)
阿爾罕山(明一統志在三萬衛東已按今阿勒坦額默勒山即此國語解詳見吉林山)
(川卷阿爾罕原作阿兒干今譯改)
蒙溪山(明一統志在三萬衛東七百八十里松花江東岸按今吉林界無此名)
十八盤山(方輿紀要廣寧前屯衛北九十里縈四曲折十有八盤又衛西北有龍門山蛇)
(倒退山皆以其險峻難越而名名按以上三山今皆無其)
二塔兒山(方輿紀要鐵嶺衛西有塔兒山又西南有二塔兒山又西南有下塔兒山按今)
(鐵嶺縣境内止有塔兒山並無二塔兒山下塔兒山)
單單大嶺(三國魏志沃沮還厲樂浪漢以土地廣遠在單單大嶺之東分置東部都尉)
(按單單大嶺即長白山單單與珊延音相近聲之轉也)
青嶺(晉書慕察熙好游田北登白鹿山東過青嶺金史地理志其山有長白青嶺按今吉林)
(城南有青嶺即此)
馬紀嶺(金史地理志上京有馬紀嶺境按明一統志馬紀嶺亦當在吉林烏拉今無考)
天門嶺(按明一統志當在吉林烏拉今無考)
黃龍岡(新唐書契丹傳潢水之南黃龍之北水經注地理志上京北帶潢水南控黃龍按)
(唐置黃龍府於此今謂之黃龍岡在開原城北)
桃花島(新唐書地理志登州東北海行過大謝島龜歆島烏湖島三百里至都里鎮二百里)
(東傍海壖過青泥浦桃花浦杏花浦金史地理志興城縣有桃花島按桃花島即桃花浦明)
(初海運泊船于此今在寧遠州城南)
浴水(山海經又北五百里曰錞于毋逢之山北望雞號之山其風如䬅西望幽都之山浴水出)
(焉郭璞注浴即黑水也)
列水(山海經朝鮮在列陽東海北山南列陽属燕郭璞注朝鮮今樂浪縣箕子所封列亦水名)
(今在帶方漢書帶方有列口縣)
龍鮮水(前漢書地理志注龍鮮水東入封大水封大水緩虚水皆南入海酈道元水經注新)
(河自枝渠東出合封大水謂之交流口水出新安平縣遼西之属縣)
大梁水(即今太子河亦曰東梁河前漢書地理志注遼陽縣大梁水西南至遼陽入遼遼史)
(地理志東梁河自東山西流與渾河合為小口會遼河入於海金史地理志東梁河國語名烏)
(爾呼畢刺明一統志大子河源出斡羅山西流五百里至都司城東北五里許折而西南流至)
(渾河合為小口會遼河入海)
沛水(前漢書地理志注番汗縣沛水出塞外西南入海)
小遼水(即今渾河前漢書地理志注小遼水西南至遼隊入大遼水晉書小遼水又西南逕)
(㐮平縣為淡淵晉永嘉二年涸司馬宣王之平遼東斬公孫淵于斯水之上漢桑欽水經元菟)
(高句麗縣有遼山小遼水所出注水出遼山西南流經遼陽縣與大梁水會水出北塞外西南)
(流至遼陽入小遼水遼史地理志渾河在東梁范河之間金史地理志樂郊奉集二縣有渾河)
(明一統志渾河源出塞外西南流至瀋陽衛合沙河又西南流至都司城西入太子河)
南蘇水(前漢書地理志注高句麗縣有南蘇水西北經塞外按今興京界内有南蘇城)
(遺址疑此水即與城相近)
沓水(前漢書地理志遼東郡沓氏應邵曰沓水也顔師古注凡言氏者皆謂因之而立名明一)
(統志遼東有沓氏邑水在其地奉天境内並無沓氏水疑堙)(按今)
鹽難水(前漢書地理志馬訾水西北流入塩難水綠西南至西安平入海按新唐書亦云鴨)
(水西與塩難水合馬訾水江即鴨綠江塩難水即佟家)
大遼水(後漢書地理志注大遼水出塞外南至安市入海行千二百五十里漢桑欽水經出)
(塞外衛白平山東南入塞過遼東㐮平縣西又東南過房縣西又東過安市縣西南入于海注)
(遼水亦言出砥石山自塞外東流至遼東之望平縣西屈而西南流逕㐮平縣故城西又南逕)
(遼隊縣故城西右會白狼水西南至安市入海通典大遼水源出靺鞨國西南山南流至安市)
(遼史地理志遼河出東北山口為范河西南流為大口入于海明一統志遼河源出塞外自三)
(萬衛西北入境南流經鐵嶺瀋陽都司之西境廣寧之東境又南至海州衛西南入海按今)
(克爾素河源出吉林西南庫勒訥窩集北流出邊即折而西南其西一源即什喇穆楞河也源)
(出古北口五百餘里蒙古克什克騰界内之伯爾克和爾果東流經口外諸蒙古駐牧地北受)
(喀喇穆楞河南合羅哈河又東南至開原西北邊外會克爾素河入邊為遼河漢志水經註所)
(言遼源皆指今西北一支其東來之一源則始于通典通考云貞觀二十一年李勣破高麗于)
(南蘇班師至頗利城渡白浪黃巖二水皆由膝以下勣怪二水狭淺問契丹遼源所在云此二)
(水更行數里合而南流即稱遼水據此則唐時遼水已合東西二源言之今口外羅哈河下流)
(與什喇穆楞河合羅哈河即古白浪水什喇穆楞即黃巖古潢水也)
小水(後漢書句麗一名貊耳有别種依小水為居因名曰小水貊魏志春秋遼東郡西安平縣)
(北有小水南流入海句麗别種因名之小水貊)
五官水(晉書遼遣將屈雲攻興國與皝將慕容遵戰于五官渡水)
粟末水(魏書勿吉國去洛五千里自和龍北二百餘里有善玉山山北行十三日至祁黎山)
(又北行七日至洛瓌水又北行十五日至太魯水又東北行十八日到其國有粟末水按和)
(龍為今土默特右翼地太嚕河北史作太岳魯水當為今托囉河亦作淘爾洮兕又作滔爾皆)
(音之轉也新唐書之它漏遼金之他魯撻魯河并聖宗所改撻魯河為長春河者皆是水耳源)
(出科爾沁西北興安山東南流合桂勒爾河又東北折經科爾沁右翼後旗南界又東經扎嚕)
(特南界滙為納喇薩喇池亦名日月池會嫩江以入于松花江松花江即粟末水新唐書言栗)
(末西北注它漏河者蓋不知它漏河東南入嫩江以達松花而反謂松花由嫩江以注它漏是)
(據圖臆揣之誤也洛瓌當即老哈之轉音蒙古大稱老河為老哈源出喀喇沁右翼東北流經故)
(寧城東又北經敖漢翁牛特左翼南又東北經奈曼及喀爾喀左翼北流五百里許與黃河合)
(證之魏書使臣所行地理音譯更相符合其不能經由東北行者蓋中間為契丹所隔故耳又)
(扎嚕特右翼西北一百九十里亦有他魯河源出大青羊山南流數十里入阿哩雅河史載自)
(和龍至勿吉由北而東不應反岐至西北則太魯非此河也又按宋瓦江即松花江明一統)
(志誤為宋瓦)
完水(北史烏洛侯國在地豆干北去代都四千五百餘里其國西北有完水東北流合於難水)
(其小水皆注於難東入海又西北行二十日有于巴尼大水所謂北海也按完水即今黑龍)
(江詳見黑龍江山川註)
勃錯水(新唐書貞觀十九年帝親征高麗至勃錯水阻淖八十里車騎不能通方輿紀要)
(錯水在海州衛西北今按合海城蓋平境内並無勃錯水或古異名不可考矣)
鴨渌水(新唐書馬訾水出靺鞨長白山色若鴨頭號鴨綠水貞觀十九年程名振等拔卑沙)
(城遣將耀兵亍鴨綠水又龍朔元年契苾何力討高麗高麗守鴨渌水不得濟何力乘冰堅渡)
(水大破之乾封二年李勣伐高麗管記元萬頃檄文曰不知守鴨渌之險高麗報曰謹聞命矣)
(即移振守唐兵不得渡乾封三年李勣大破高水麗兵于鴨渌栅進圍平壌高麗降杜佑曰鴨渌)
(闊三百步在平壌西北四百五十步遼東南四百八十里隋大業八年代高麗分道並進皆會)
(於鴨渌水西宋史大中祥符二年契丹主隆緒代高麗渡鴨渌江高麗敗保銅州元史至正二)
(十年廢高麗王巴延特穆爾立其昆弟在京師者曰塔思特穆爾以兵送之國高麗國人不服)
(至鴨渌江高麗㐲兵四起兵敗方輿紀要鴨渌水源出長白山下流入海與高麗分界按鴨渌)
(水即今之鴨渌江詳見吉林山川注内巴延特穆爾國語解蒙古語解已見疆域形勝名宦等)
(卷蒙古語塔思性烈也)
薩水(新唐書男建以兵五萬襲扶餘李勣破之薩賀水上明一統志薩水在鴨渌江東平壤城)
(西水按薩水即薩賀應在邊界)
唐龍水(明一統志唐龍水在遼西郡至徒河入海按唐龍水今未知所在)
貴端水(方輿紀要在金州城西南唐永徽五年程名振等討高麗度遼水趋新城高麗以其)
(兵少開門度貴端水逆戰名振等大破之焚其外郭而還按貴端水今堙)
和囉噶水(元史地理志和囉噶萬戶府有和囉噶江流并混同江明一統志和囉噶江源)
(出建州東南山下東北滙為鏡泊又北入混同江按和囉噶即今寧古塔烏蘇哩江鏡泊即)
(今之興凱湖舊志漫以今畢爾騰湖為鏡泊遂以今瑚爾哈河為和囉噶江已於吉林山川卷)
(内詳辨其誤和囉噶原作呼里改今譯改)
大蟲江(明一統志大蟲江在都司城東南四百里源出龍鳳山南流入鴨渌江方輿紀要亦)
(謂在鳳凰城境内鳳按今鳳凰城西北有龍鳳臺山即明時之龍山並無大蟲江之名疑即)
(今佟家江也)
南北通江(方輿紀要南北通江在海州衛西一百八十里源出衛東滑石山自東而西横)
(度遼水折而南流又折而東復入於遼河其間有閬州方十餘里可以耕稼按今海城縣東)
(南有滑石嶺即滑石山並無南北通江之名疑堙)
阿雅噶河(明一統志阿雅噶河源出長白山東流入海按今吉林寧古塔境内止有圖)
(們一江源出長白山水流入海以水道考之當即此河或一水而二名耳圖們金火又作統門)
(詳見寧古塔山川注阿雅噶原作阿也苦今譯改)
難河(魏書勿吉傳太和初使臣乙力支稱初發其國乘船溯難河西上至大沵河南出陸行渡)
(洛孤水從契丹西界達和龍即按難河亦曰那即嫩江也太□即太魯洛孤洛壊皆音轉而)
(訛實即托羅及老哈二河也托羅入嫩紅故自難河乘船可溯托羅與老河相隔故南由陸行)
(嫩江又名呼喇温江詳見黑龍江山川注呼喇溫原作忽喇溫今譯改)
古泥河(新唐書渤海大氐本粟末靺鞨附高麗國高麗滅保東牟直營州東二千里以泥河)
(為境萬歲通天中契丹反東渡遼水保大白山之東北阻奥娄河自固按元一統志引契丹)
(地理志云浿水即古泥河也自東逆流數百里至遼陽瀦蓄不流有蓒芋草生於泊中故名蓒)
(芋泊明一統志從之又以朝鮮大通江為泪水考泥河在海城縣西南六十五里蓋平縣北五)
(十里源出聖水山流至述真山散漫為遼時之蓒芋泊今為蓒芋濼水多蓒芋之草與朝鮮境)
(内之浿江不同又按太白即長白奥娄當為阿嚕河源出吉林安巴和託峯一西南流入哈達)
(河一流至開原東南入清河)
呼爾罕河(新唐書天寳末渤海大氐欽茂從上京直舊國三百里呼爾罕河之東按呼)
(爾罕河即今寧古塔瑚尔哈河源出塞齊窩集滙於寧古塔城西南一百里之畢尔騰湖廣五)
(六里袤七十里許中有三山即呼爾罕海也又自發庫東繞寧古塔城旁古大城之南東北流)
(與混同江合古大城疑即上京舊址唐賈耽云渤海王城臨呼爾罕海者是也呼爾罕原作忽)
(汗今譯改)
室建河(新唐書室建河東合那河忽汗河又東即貫黑水靺鞨跨水有南北部按室建)
(今黑龍江那河即嫩河忽汗即瑚爾哈河並流入混同江混同合黑龍江入海混同黑龍合)
(之處僅在靺鞨東界新唐書兼那河忽汗河言之似誤以混同為黑龍江也其實一出長白一)
(出喀爾喀界遠不相涉前史不知黑水源委以誤傳誤如唐書之以混同入嫩江北盟會編稱)
(混同南流入鴨綠通鑑注又以混同為鴨綠皆誤也特正其紕謬於此)
它漏河(新唐書粟末部依粟末水以居水源於徒太山西北注它漏河按它漏即托羅河)
(入嫩江嫩江入松花江此云粟末西北注它漏誤)
汛河(即范河遼史地理志東京遼陽府北至挹婁范河二百七十里金史地理志新興挹婁二)
(縣有范河方輿紀要源出衛東三十里松山之東會諸山之水西南流經黃山塔北流入遼河)
路河(遼史地理志遼州有羊腸河方輿紀要路河在廣寧衛東四十里其上流為羊腸河源出)
(白雲山經鎮武堡高橋舖入䥥刀湖又東合沙河流入三岔河中間有沙嶺地形高阜多沙河)
(易淤自盤山驛以來每霖雨河水泛溢人馬常虞艱阻明正統中於沿河築隄長二百步河水)
(通行自海運廢河道遂阻路河盖以沿路濬河而得名也按今在廣寧城東統名曰羊腸河)
錐子河(遼史地理志遼州有錐子河明一統志源出廣寧衛東北一百里白雲山南流入遼)
(河土按錐子河即今廣寧城東北珠子河今考白厰東惟羊腸河從東入境南流錐子河故)
(道久堙土人云山水盛時此河故道尚可指也旱則涸矣)
淶流河(遼史地理志上京臨潢府淶流河自西北南流遶京三面東入於曲江其北東流為)
(安春河又有御河沙河黑河潢河鴨子河荅嚕河狼河蒼斗河輞子河臚朐河隂涼河瀦河鴛)
(鴦湖興國惠民湖廣濟湖鹽濼百狗濼大神淀金史地理志隆州古夫餘之地有混同淶流河)
(淶按明一統志言金水河西北流與淶流水合流源出三衛馬盂山東流至黃龍府境東又)
(東南流入女真境會金水河東北入混同江方輿紀要亦云今考大寧故城外有馬盂山去寧)
(古塔甚遠則二水焉得合流且别金水河與呼爾罕河而二之亦誤鴨子河即今混同江安春)
(河即今之愛新水今之瑚爾哈河淶流河疑即今吉林城東之拉林河塔魯河疑即今吉林城東)
(之噶魯河其餘諸水則今昔異名莫可訂正矣安春原竹按出塔魯原作他魯今譯改)
清河(即今懿路河亦名小清河金史地理志挹婁有清河國名扣必剌即此全遼志小清河在)
(鐵嶺衛南六十里源出廢貴德州南山西流經懿路城南流入遼河)
枸柳河(金史城理志柳河縣有枸河柳河一按盛京輿圖有柳河而無枸河第遼河名巨)
(流河一名句麗河一名枸柳河謂是枸河柳河合流之處考柳河源出遼陽州城東北八十里)
(西北流經承德縣城東南之蠟子山紅寶石山陽入十里河又考十里河舊名稠柳河源出遼)
(陽州城北六十里亦西北流至楊家灣合沙河入渾河渾河入遼河則枸河或即十里河也第)
(十里河與柳河合流之地去巨流河尚遠而遼河之大豈轉因二小水得名是盖因句麗巨流枸)
(柳音頗相同以故轉疑有此說耳又按土默特右翼西北亦有柳河東南流經喀喇城入大凌)
(河又義州境内之柳河川亦發源於土默特右翼南亦東南流入大凌河土默特右翼為古柳)
(城地雖與靺鞨接界在遼為興中府属中京殊不相涉考遼金韓州信州故城皆在今科爾沁)
(左翼東南科爾沁地在隋唐属靺鞨無柳河有遼河則所謂枸河柳河者當即枸柳之誤)
達魯古河(金史地理志長春縣有達魯古河鴨子河有别里不泉按此河今在吉林境)
(内即它漏河之轉音詳見粟末水注别里不泉無考)
烏梁河(明一統志烏梁河源出沙漠南流合洮兒河腦溫江入混同江東流入海)
龍安伊敦河(明一統志龍安伊敦河在三萬衛西北金山外伊敦原作一秃今譯改)
喀𠻳河(明一統志喀𠻳河在開原城東四百里源出長白山北松山東流合輝發江入松花)
(江)
伊密河(明一統志伊密河在開原城北四百里源出艾河北山北流合伊敦河入松花江)
(勒按今吉林城西有伊勒們河即是金史作額敏河詳見吉林山川注伊密原作一迷今譯)
(改)
溫都河(明一統志溫都河在開原城東五百里北流入松花江溫都原作□秃今譯改)
綽羅河(明一統志綽羅河在開原城東北五百七十里源出建州衛東南山東北流合達嚕)
(瑪河入松花江綽羅原作掃兀達嚕瑪原作秃魯麻今並譯改)
艾葱河(明一統志艾葱河在開原城東北六千餘里源出潭州東山東流入海今應在邊外)
蒙格河(明一統志蒙格河在開原城東北六千餘里源出潭州東山東流入海今應在邊外)
(蒙格原作莾哥今譯改)
三岔河(方輿紀要艾河在三萬衛東北二百五十里源出塞外流經衛東北境黑嘴山與土)
(河會土河在衛北二百五十里亦自塞外流入至黑嘴山合於艾河二河合流謂之遼海即遼)
(河之上源又有塗河在衛西北二百五十里自塞外流入境南合遼河經衛西八十里又南經)
(鐵嶺衛西八里瀋陽衛西一百十里都司城西一百六十里又南經海州衛西南五十五里又)
(南流注於海謂之三岔河當東西往來之衝張按魏公孫淵拒司馬懿使將屯遼隊自固懿)
(軍其南潛渡其北即此唐太宗征高麗至此泥淖二百餘里布土作橋乃濟今此地百餘里内)
(泥淖猶不可行康熙五十八年雍正八年相繼修築漸成坦途)
錦川(明一統志錦川在錦州西亦曰錦水州以此得名小凌河源出大寧自廣寧左屯衛西入)
(境合女兒河及哈喇河南流入海復按錦川即小凌河此河從西北遶城西而南折而北經)
(城之東又轉南流迴旋如錦故名明一統志分為二誤)
欽定盛京通志卷二十八
