欽定盛京通志卷二十七
山川(三)
吉林各屬
吉林
寧古塔
白都訥
三姓
阿勒楚喀
琿春
打牲烏拉
欽定盛京通志卷二十七
山川(三)
吉林各屬
吉林
長白山(即果勒敏珊延阿林在吉林城東稍折而南横亘千餘里東自寧古塔西至奉天府)
(諸山皆發脈於此山巔有潭為鴨綠混同圖們三江之源古名不咸山亦名太白山亦名白山)
(山海經大荒之中有山名不咸有肅慎氏之國晉書肅愼氏在不咸山北魏書勿吉國有徒太)
(山唐書粟末水源於太白山金史世紀其在北者有混同江長白山混同江亦號黑龍江所謂)
(白山黑水是也又禮志大定十二年封長白山神為興國靈應王即其山北地建廟宇有司致)
(祭如嶽鎮故事明昌四年復册為開天宏聖帝其後廟廢葉隆禮遼志長白山在冷山東南千)
(餘里其内禽獸皆白人不敢入恐穢其間以致蛇虺之害明一統志在三萬衛東北千餘里故)
(會寕府南六十里横亘千里高二百里其巔有潭周八十里淵深莫測南流為鴨綠江北流為)
(混同江東流為阿雅噶河今考西南流入海者為鴨綠江東南流入海者為圖們江北流入海)
(者為混同江並無阿雅噶河之名古今稱名之異也)
(本朝誕膺天命考正祀典尊為長白山之神在城西南九里温德亨山望祭春秋兩祭吉林將軍副)
(都統主之)
(盛京禮部遣官隨祭告如嶽鎮儀康熙十七年奉國家大典遣大臣祭)
(旨遣大臣覺羅武穆納等登山相視見山麓一所四週密林叢翳其中圜平草木不生出林里許香樹錯)
(列黃花紛郁山半雲垂霧羃不可仰睇諸大臣跪宣)
(旨畢雲霧倏廓山形瞭然有徑可發其半有石砌臺坦平宜四望山顛作圜形積雪皚然及陟其上五峯)
(環峙如府南一峯稍下如門中潭窈杳距岸五十丈許週可四十餘里山之四周百泉奔注即)
(三大江所由發源也康熙二十三年復遣駐防協領勒輒等周圍相度山形勢廣袤綿亘略如)
(明一統志所云其巔不生他樹草多白花南麓蜿蜒磅礴分為兩幹其一西南指者東界鴨綠)
(江麓盡處兩江會焉其一統山之西而北亘數百里以其為衆水所分舊志總謂之分水嶺今)
(則西至)
(興京邊茂樹深林參天翳日者土人呼為納嚕窩集從此西入)
(興京門遂為魯窩集而北一岡袤四十餘里者土人啟運山自納)
(呼為果勒敏珠敦復西指入英莪邊門其山是為)
(天柱二山迴旋盤曲虎踞龍蟠其間因地立名為山隆業)
(為嶺者不一要皆此山之支裔也山之靈異自昔稱名而)
(神聖發祥於今為盛萬禩鴻基與山無極矣山按舊志謂在船厰東南一千三百餘里今考此實在吉)
(林城東稍南六百里雍正十一年建望祭殿于温德亨山歲時致祀乾隆八年有)
(御製駐蹕吉林晚望叩長白山詩十七年有御製望祭長白山詩十九年有)
(御製望祭長白山詩俱恭載珊延白色也阿林山也蒙天章門國語果勒敏長也)
(古語阿雅噶碗也珠敦山梁也)
事蹟
謹稽
實錄長白山之東有布庫哩山其下有池曰布勒瑚哩相
傳有三天女浴於池神鵲銜朱果置季女衣季女
含口中忽已入腹遂有身尋産一男生而能言體
貌奇異及長母告以吞朱果之故因錫之姓為愛
新覺羅名之曰布庫哩雍順與小舠乘之母遂凌
空去舠順流至河步于是登岸折柳及蒿為坐具
端坐其上其地有三姓争為雄長日搆兵仇殺有
取水河步者見而異之歸語人曰汝等勿争吾取
水河步見一男子察其貌非常人也天不虚生此
人衆往觀皆以為異因詰所由來答曰我天女所
生天生我以定汝等之亂者且告以姓名衆曰此
天生聖人也不可使之徒行乃交手為舁迎至家
三姓推為國主以女妻之奉為貝勒其亂乃定遂
居長白山東鄂多哩城國號滿洲是為開基之始
越數世遭寇亂宗族多遇害有幼子遁于荒野賊
追之會有神鵲止其首追者遥望棲鵲處疑為枯
木中道而返乃得免隠其身以終焉其後又傳
為
肇祖原皇帝是此山實為
皇清億萬年發祥重地云
尼什哈山(國語尼什哈小魚也城東十二里週圍十里高三百步上有城周二里城西一)
(井木生其中旁有鯽魚池三石砌乾隆十九年)
(皇上東巡有山詩注云吉林將軍凡祈雨晴皆于是山御製尼什哈)
(天章門恭載)
小白山(城東三百五十里又有一在城東南一千七百餘里西接章茂草頂子)
海蘭山(海蘭國語解見建置沿革卷城東五百五十里相近有海蘭窩集)
琿達山(蒙古語琿達咱們也城東一千一百里)
多雍果山(國語多雍果寸蟒縀也城東一千一百二十里)
哈喜山(國語哈喜急也城東一千一百五十里)
庫哩哈山(國語庫哩哈已唬住之謂城東一千二百二十里)
拉拉山(國語拉拉末也城東一千四百五十里)
勒富特勒庫山(勒富國語觧見疆域形勝卷蒙古語特勒庫楦也城東一千六百里)
納恩圖山(城東一千七百四十里)
錫喀塔山(城東二千一百里)
雅爾呼達山(國語雅爾呼達導引也城西二十里週圍四十餘里又西九十里有伊拉)
(齊山)
阿勒坦額默勒山(蒙古語阿勒坦金也額默勒鞍也城西三百四十餘里)
葉赫山(國語葉赫練麻也城西三百九十里)
克爾素山(克爾素國語解見疆域形勝卷城西四百里近克爾素河)
雅克薩山(國語雅克薩刷坍河灣也城西五百四十七里山之西有青陽浦城)
蒲泊山(城西五百八十餘里亦名鄂克濟哈鄂摩山其下有泊中多産蒲國語鄂克濟哈)
(菖蒲也鄂摩水泊也)
巴延博多和山(巴延解見疆域形勝卷里國語博多和計筭也城南二十高二里)
(週圍十里)
阿濟格山(阿濟格國語解見奉天府山川卷城南三十三里高一百五十步週五里餘)
佛爾們山(城南四十五里高四里週圍十里)
佛斯亨山(佛斯亨國語解見疆域形勝卷城南四百里索勒和等河俱發源於此)
費德哩山(城南五百里高二十里週圍四百餘里)
南埒克山(國語埒克磨刀石也城南六百五十里高五里週圍十五里)
錫爾坦鄂佛羅山(國語錫爾坦桅也鄂佛羅解見疆域形勝卷城北十里高一里)
(週三里)
鄂山(國語鄂碾窩也又臼也城北七十七里高一百步週四里)
金州鄂佛羅山(鄂佛羅國語解見疆域形勝卷城北八十里)
法特哈鄂佛羅山(國語法特哈蹄也鄂佛羅解見疆域形勝卷城北一百四十里)
巴延鄂佛羅山(巴延鄂佛羅國語解俱見疆域形勝卷城北一百八十五里)
伊蘭茂山(國語伊蘭三數也茂樹也城東南七百里餘在混同江東其上有伊蘭茂城)
巴延山(巴延國語解見疆域形勝卷城東南三十里)
雅們山(國語雅們衙門也城東南一百里)
堪達山(國語堪達牛項下蔫皮也城東南一百三十里臺禄哩河流經其北)
伊努山(國語伊努甚是也城東南一百七十里高五里週圍三十里)
額敦山(國語額敦風也城東南三百里高六十里週圍八十里東南富爾瑚河及飛虎河俱)
(發源於此)
平頂山(城東南七百里)
黑山(城東南一千里東北山曰黃頂子)
西沾山(城東南一千一百三十里)
烏爾渾山(國語烏爾琿一指也又半寸也城東南一千一百三十里北接香山)
額勒達山(城東南一千一百八十里)
喀發山(城東南一千一百九十里)
通肯山(通肯國語解見疆域形勝卷城東南一千二百十里)
紅石䃳子山(城東南一千三百餘里山河之西南有河曰紅石䃳子)
歪頭䃳子山(長白山南城東南一千三百餘里山之西南有河曰歪頭䃳子河東接帽)
(兒山自頭道溝迤東至十二道溝扺朝鮮界)
布達山(國語布達飯也城東南一千七百里南達布達窩集)
望祭山(即温德亨山城西南九里高一百五十步週五里每歲春秋于山上望祭)
(長白山之神雍正十一年建望祭殿于此國語温德亨板也)
元家博多和山(博多和國語解見本卷前城西南十五里高一里餘週四里)
和托蘇山(城西南三百餘里高四十步週二里北有小堡)
薩克薩哈山(國語薩克薩哈喜鵲也城西南四百里)
博多和山(國語解已見前注城西南四百里)
墩臺山(城西南四百里)
塞嚇哩山(國語塞赫哩山高大貌也城西南四百里高一里餘)
巴延克喇山(巴延解見疆域形勝卷喀喇解見錦州府山川卷城西南四百里週圍十)
(二里)
科齊克山(國語科齊克鴿子也城西南四百里在葉赫城北上有蒐登堡)
哈蘇蘭山(國語哈蘇蘭桃皮也城西南四百里)
伊蘭穆哈連山(國語穆哈連彈丸也伊蘭解見本卷前城西南四百里三峯並峙高)
(八十步週二里拉忻河發源於此)
庫幹蘭山(國語庫幹蘭營盤也城西南四百餘里高五十步週二里上有石砌小城週圍)
(五十餘步西一門)
白石山(即珊延沃赫近葉赫城城西南四百三十里高四十步週一里又有一白石山在邊)
(門珊延國語解見本卷前沃赫解見奉天府山川卷)
烏魯哩山(國語烏魯哩羊棗也城西南四百七十里高三里週圍三十里烏魯哩河發源)
(於此)
黑嘴山(城西南四百餘里即薩哈連洪科週圍百里國語薩哈連黑色也洪科碓□也)
古城山(城西南四百餘里高一百五十步周二里)
夀山(城西南四百餘里即查拉芬阿林康熙二十年)
(聖祖仁皇帝謁陵禮成大蒐)
(駐蹕於此恭遇萬壽聖節因)
(賜名曰夀山乾隆十九年聖駕駐蹕於此亦恭遇)
(萬夀聖節於幔城行慶賀禮見語查拉芬夀也阿林解御製八月十三日作詩注國)
(見本卷前)
半截塔山(城西南五百里在葉赫城上有半截塔故名)
德克山(國語德克高射也城西南五百餘里山前一泉流入哈達河)
察庫蘭山(國語密庫蘭檀木也城西南五百餘里山上有石人一)
巴延山(巴延國語解見疆域形勝卷城西南五百餘里高五十步週二里)
穆當阿烟臺山(國語穆當阿灣曲也城西南五百餘里高一里週三里)
哈勒費延山(國語哈勒費延扁也高二百餘步周二里)
納爾琿山(國語納爾琿細也城西南五百餘里近葉赫城高一百步週二里山有二一近)
(曕河高一里週四里)
富勒哈山(富勒哈國語解見奉天府山川卷城西南五百餘里高五十步週一里)
達揚阿山(國語達揚阿歸附也城西南五百餘里高三里週圍二十里)
雅奇山(國語雅竒箭罩也城西南五百餘里)
五里山(城西南五百餘里高二里週圍十里)
羅衫山(城西南五百餘里高一百步週二里)
臺山(城西南五百餘里高七十步週一里)
博勒和山(國語博勒和潔淨也城西南五百餘里高八十步週一里)
登噶拉山(國語登高也噶拉手也城西南五百餘里)
耕客山(城西南五百餘里高一百步週二里餘)
尼瑪瑚山(城西南五百餘里高二百步週三里我)
(太祖高皇帝壬子年征烏拉築木城于此)
愛新山(國語愛新金也城西南五里百餘里高一里週圍五十)
達喜穆嚕山(國語達喜重叠也穆嚕房脊也又曰山梁也城西南五百十里高二里周)
(四十餘里南為瞻河北為葉赫)
尼雅勒瑪州山(尼雅勒瑪國語解見奉天府山川卷城西南五百餘里高一百步週一里)
敦珠克山(城西南五百餘里高一百步週一里)
威遠堡山(城西南五百餘里即烏雅富山)
嘉石山(城西南五百餘里近邊開原縣華家溝河發源於此)
烏珠山(國語烏珠頭也城西南五百餘里近英莪邊門)
烏勒間山(烏勒間國語解見奉天府山川卷城西南五百餘里又有一在城東北九百五十里)
札克丹山(札克丹國語解見奉天府山川卷城西南五百五十里高一里週圍十里)
勒富山(勒富國語解見疆域形勝卷城西南五百四十里高二里週圍二十里)
納嚕山(城西南六百四十二里)
烏拉山(烏拉國語解見建置沿革卷城西南六百六十里)
阿嚕山(阿嚕蒙古語解見奉天府山川卷城西南六百七十里)
棟鄂山(城西南七百六十里西有棟鄂河)
薩穆禪山(城西南七百九十里太子河發源於此按明一統志太子河一名東梁水源)
(出幹羅山與此不同)
三股泉山(城西南七百九十五里)
和倫呼遜山(國語和倫威也呼遜力也城西南八百二十里)
費葉稜烏山(費葉稜烏國語解見奉天府山川卷城西南八百二十四里)
俊團山(城西南八百三十里在長白山西近鳳凰城邊外之宣城即和齊寬穆哈連國語)
(和齊寬美好也穆哈連解見本卷前)
瑪察山(國語瑪察野菜也城西南八百八十里又西南九百里曰哈勒琿穆敦國語哈勒)
(琿熱也穆敦山梁也)
安巴和羅山(國語安巴和囉大谷也城西南一千一百五十七里)
樓房山(城西南一千一百七十里)
伊罕山(國語伊罕牛也城東北三十里上有城)
塞赫哩山(塞赫哩國語解見本卷前城東北一百二十里週圍十里)
拉林山(拉林國語解見建置沿革卷城西南二百四十五里週圍二十里拉林河發源於此)
(又有一在城東北三百三十里)
摩林山(國語摩林馬也城東北二百五十里週圍三十里)
札松阿山(城東北三百里高十四里週圍五十五里)
索達庫山(城東北三百三十里)
梅楞山(國語梅楞肩也城東北三百八十里梅楞河發源於此亦作墨埒恩)
阿木蘭山(國語阿木蘭嗜好也城東北七百五十里)
喀爾喀山(喀爾喀國語解見疆域形勝卷城東北東九百三十里又有一在城東北二千里)
(南接哈達鄂佛羅形國語解見京城卷及疆域勝卷)
和隆果山(國語和隆果威也城東北一千一百里)
綽科費優山(國語綽科雞也費優簸箕也城東北一千一百里)
奥哈山(國語奥哈花鱘魚也城東北一千一百三十里)
古哈山(城東北一千一百四十里東北接赫濟赫國語赫濟赫山徑險處也)
那丹哈達喇山(國語那丹七數也哈達㕸轡頭也城東北一千二百八十里又有一)
(在城東北二千七百五十里)
萬達山(城東北一千三百里又有一在城東北二千三百五十里)
富楞吉山(國語富楞吉灰也城東北一千三百八十里北接興凱路)
畢拉延山(城東北一千四百里相近有達布庫)
鄂爾呼拉山(蒙古語鄂爾氣也呼拉黑鬃尾黃馬也城東北一千四百三十里)
喀克塔山(城東北一千四百八十里)
凱齊山(城東北一千五百三十里)
阿克塔拉山(國語阿克塔拉令騸馬之謂也城東北一千五百五十里)
阿木齊山(城東北一千六百里)
伊嚕山(蒙古語伊嚕尋常之謂城東北一千六百九十里)
庫嚕山(國語庫嚕高阜也城東北一千七百里)
錫伯山(城東北一千七百里)
密占山(城東北一千七百里)
希嚕林山(城東北一千八百里)
和爾邁山(蒙古語和爾邁衣襟也城東北一千九百里相近有伊爾琨噶珊國語噶珊)
(鄉也)
圖弼山(國語圖弼魚罾也城東北二千里)
穆克圖哩山(國語穆克圖哩水豆也城東北二千一百里)
吉林山(國語吉林一帶地方之謂城東北二千一百里)
噶爾瑪山(國語噶爾瑪兔插箭也城東北二千二百里)
舒穆禄山(城東北二千二百五十里西接烏蘇哩昂阿)
赫克特哩山(城東北二千三百七十里東即使犬路也)
揚山(城東北二千九百里)
斗色山(城東北三千里)
鄂提山(城東北三千七百里)
塞鄂蘇山(城東北三千八百里)
額富進山(城東北三千九百五十里)
英吉伸山(城東北四千三百五十里)
阿當吉山(城東北四千三百五十里阿當吉河發源於此又有一在城東北四千四百五)
(十里)
塔他瑪山(蒙古語塔他瑪拉也城東北四千四百五十里)
奇都齊山(蒙古語奇都齊已滅盡也城東北四千四百五十里奇都齊河發源於此西南)
(為使鹿部地)
圖克蘇呼山(蒙古語圖克蘇呼惶恐也城東北四千四百五十里)
羅羅山(國語羅羅豬背骨也城西北一百二十里高六十餘步週圍十五里)
馬鞍山(城西北一百二十里即恩額穆山高六十步週四里明一統志在三萬衛東北四百)
(里建州衛東也國語恩額穆鞍)
呼蘭山(呼蘭國語解見京城卷城西北一百四十里高一里餘週圍十里)
薩爾都山(城西北一百五十里高一百三十餘步週圍十里)
額赫烏蘭山(國語額赫不善也烏蘭溝也城西北一百九十里高五十里週圍三十里)
博屯山(城西北二百里高一百步週圍三十里北有小山上有金羅索墓)
拉呼塔山(國語拉呼塔白超也白超鷹也城西北三百七十二里高三十步週圍二里)
拉克山(城西北四百十二里高二里餘週圍百餘里)
布爾圖庫蘇巴爾罕山(國語蘇巴爾罕塔也城西北五百里上有浮圖其西)
(北有邊門)
拉發峯(城東一百五十二里高五里週圍二十里峯前有洞人不能到)
吉林峯(吉林國語解見本卷前城東六百四十里)
尚吉顔峯(國語尚吉顔烟氣也城東七百四十里)
珠嚕穆哈連峯(國語珠嚕雙也穆哈連解見本卷前城西一百六十里東西兩峯)
伊瑪呼峯(國語伊瑪呼青羊也城西三百七十里)
雅奇峯(雅奇國語解見本卷前城西五百十里)
固拉庫峯(國語固拉庫陡崖也城南一百五十里)
瑚蘭峯(國語瑚蘭野騾也城南二百里)
聖音吉林峯(國語聖音山崖也吉林解見本卷並建置沿革卷城南三百七十里高一)
(百步週一里上有輝發城)
法勒瑪峯(城北一百二十里)
珊延峯(珊延國語解見本卷前城北一百三十里週圍二十五里)
尼雅勒瑪峯(尼雅勒瑪國語解見奉天府山川卷城東南四百里高一百五十步週五)
(里餘)
庫蘭峯(國語庫蘭黑髲黃馬也城東南二千三百里又有一在城西北一百六十里)
阿呼峯(蒙古語阿呼有也城西北五十里高一百三十步週三里)
額赫峯(額赫國語解見本卷前城西南三百六十七里高九十五步週七里)
雞冠峯(城西南四百餘里高一里週圍二十餘里或又呼吉林峯上有五泉北流分為五道)
(合為依巴丹河滙雅吉善河)
呼蘭峯(呼蘭國語解見京城卷城西南四百餘里高八十步週圍十里在葉赫城東北又有)
(一在城東南三百二十里)
伊徹峯(城西南五百餘里其西南有哈達新城下有一石城)
昂阿西峯(昂阿國語解見奉天府山川卷城西南五百餘里高五里週圍四十餘里峯之)
(北有烏蘇哩堡)
阿濟格和托峯(阿濟格國語解見奉天府山川卷和托頭秃也城西南五百餘里高)
(三里週圍四十餘里山之西有哈達舊城在開原縣今毁)
安巴和托峯(國語解俱見本卷前城西南五百餘里高五里週圍五十里峯下有小石)
(城四周有密林叢翳峯頂不生草木峯之北或呼為羅察富爾哈等河發源於此)
烏勒間峯(烏勒間國語解見奉天府山川卷城西南五百餘里高一里週二里餘)
貴勒赫峯(國語貴勒赫杏也城西南五百餘里高一里週二里)
珠嚕穆克善峯(珠嚕國語解見本卷前穆克善挺也城西南七百五十里有二峯其)
(一幹即長白山南麓一幹西南指者山名各異而峯巒相續其東為鴨綠江其西即佟家江盡)
(處兩江合流入海)
和色哩峯(城東北三十里)
發烏勒呼瑪峯(國語發窗也烏勒呼瑪雉雞也城東北九十五里高一百五十步週)
(圍十里)
魯木喀爾峯(即露木喀爾哈達城東北四千里其東南有密陽哈達都郎阿達題雅琿)
(塔布哈提陽阿奇佈林卓和璘七鄂佛羅)
額和弼峯(即額赫璧哈達城東北四千五十里東北南有幹什普努清阿哩喀爾瑪圖鄂)
(托科達拜五鄂佛羅)
交濟峯(即交濟哈達城東北四千五十里)
克卜特峯(蒙古語克卜特卧也即克布特哈達城東北四千五十里)
驢子峯(即愛罕哈達城西北八十八里高二百步週圍二十五里國語愛罕箭把也)
塞赫勒峯(國語塞赫勒危峯之謂也城西北九十里週圍十里)
發實蘭峯(國語發實蘭旁岔也城西北一百十七里高一百四十步週圍十里竒塔穆)
(河發源於此)
伊罕富赫舍庫峯(伊罕國語解見本卷前富赫舍庫打瀼也城西北一百五十里)
瑪爾瑚哩嶺(城東六百十里西南有和歡山國語和歡貯酒木桶也)
特林嶺(城東七里百三十)
屯齊嶺(蒙古語屯齊存水之謂城西二十里高一百步)
薩倫嶺(城西一百二十里)
烏珠嶺(烏珠國語解見本卷前城西二百六十七里東南接舍璘昂阿國語舍璘盔掩額)
(也昂阿解見奉天府山川卷)
噶哈嶺(國語噶哈烏鴉也城西四百三十餘里其下即英莪布瞻我)
(太祖高皇帝甲申年征渾河部鑿道於此國語布瞻林也)
瑪延嶺(瑪延國語解見疆域形勝卷城南一百六十里亦曰瑪延達巴罕)
分水嶺(城南八百餘里亦名黑林嶺即長白山南麓一幹盤曲西北指者也嶺有三泉自谷)
(中湧出即為佟家江之源)
黑嶺(城南九百七十里)
青嶺(城南一千七十里)
英莪嶺(英莪國語解見疆域形勝卷城東南六百八十里)
穆克德亨嶺(國語穆克德亨乾樹挺也城東南九百二十里)
阿敏嶺(蒙古語阿敏性命之命也城東南一千二百二十里)
庫勒訥嶺(國語庫勒訥艾虎也城西南一百七十里)
長嶺子(城西南五百里土名果勒敏珠敦南接納魯窩集北接庫勒納窩集自長白山南一)
(嶺環繞至此綿亘不絶遂為衆水分流之地東北流為雅吉善河輝發等河入混同江西北流)
(為英莪瞻河哈達葉赫克爾素等河果勒敏珠敦國語解俱見本卷前)
鈕赫嶺(國語鈕赫狼也城西南五百餘里)
香嶺(城西南五百餘里呼嚕河瞻河俱發源於此)
達揚阿嶺(達揚阿國語解見本卷前城西南五百餘里在長嶺子之北)
呼倫嶺(蒙古語呼倫葫蘆也城西南六百八十三里興京門之東按喀巴康薩呼倫三)
(嶺俱長白山南分水嶺所分也土人因地立名所呼不一)
康薩嶺(國語康薩阿去皮上毛也城西南七百八十三里呼倫嶺之東)
喀巴嶺(喀巴國語解見奉天府山川卷城西南一千一百四十里康薩嶺之東)
烏赫林嶺(城東北八百三十里)
穆哷肯嶺(城東北九百里)
察庫蘭嶺(察庫蘭國語解見本卷前城東北一千三百里)
瑚珠嶺(國語瑚珠槽也城西北二百二十里)
蘇幹延岡(蘇幹延國語解見奉天府山川卷城西一百六十九里週圍百里餘)
珠嚕喀勒畢庫岡(珠嚕岡語解見本卷前喀勒畢庫快箭也岡有二一在城西三)
(百四十三里一距城三百四十六里頻伊屯河東西二峯高三十餘里週各三里)
勒富善岡(勒富善國語解見疆域形勝卷城東南六百里)
巴勒達岡(國語巴勒達獸胸前白毛也城西南六百餘里)
阿布達哩岡(國語阿布達哩娑羅樹也城西南七百二十里我)
(太祖高望帝乙未年破明兵四萬于此事謹詳載薩爾滸城注)
固拉庫崖(固拉庫國語解見本卷前城西南八百十里我)
(太祖高皇帝己未年攻降朝鮮兵於此)
蒙古塔(城西南五百里在葉赫城西南四十里)
納穆窩集(國語納穆生菜也城東一百二十里高三里餘城東南諸河俱發源於此西接)
(穆納達巴罕凡山多林木者曰窩集)
(聖祖仁皇帝御製文集云窩集東至海邊接連烏拉黑龍江一帶西至俄羅斯或寬或窄叢林密樹鱗次)
(櫛比陽景罕曜如松柏及各種大樹皆以類相從不雜他木林中落葉常積數尺許泉水雨水)
(至此皆不能流盡為泥滓人行甚難有熊及野豕貂鼠黑白灰鼠等物皆資松子橡實以為食)
(又産人参及各種藥科人多不能辨識者謂與南方湖廣四川相類乾隆十九年)
(皇上東廵至吉林有御製窩集行恭載)
(天章門)
塞齊窩集(國語塞齊劃破之謂也城東北二百十里高五里週圍十里城東諸河及寕古)
(塔諸河俱發源於此)
瑪爾瑚哩窩集(城東六百十里)
琿托和窩集(國語琿托和半也城東七百六十里)
聶赫窩集(國語聶赫鴨也一作尼葉赫城東八百里)
蘇扎哈窩集(國語蘇札哈已支也城東一千里東南曰鄂勒歡綏芬)
勒富窩集(勒富國語解見疆域形勝卷城東此一千五百四十里勒富河發源于)
烏蘇哩窩集(城東二千二百里)
納秦窩集(國語納秦海青也城南七百三十里長白山之北崇岡叠嶂茂樹深林百餘里)
(城南諸河俱發源於此)
色勒窩集(國語色勒鐵也城東南四百五十里)
庫勒訥窩集(庫勒訥國語解見本卷前城西南一百四十里東接庫勒亨窩集北接庫)
(楞窩集其南即長嶺子城西諸河俱發源於此乾隆十九年)
(皇上東巡有勒訥高集口詩恭載御製駐蹕庫)
(天章門)
納嚕窩集(城西南五百四十九里即分水嶺之南密林叢翳週數十里城西南諸河及)
(興京界内諸河俱發源於此)
錫蘭窩集(國語錫蘭相連也城東北一百九十五里)
和倫窩集(和倫國語解見本卷前城東北二百五十三里西接鄂多羅山)
瑪延窩集(瑪延國語解見疆域形勝卷城東北四百五十里)
小窩集(城東北八百三十里)
佛勒亨窩集(國語佛勒亨草棚也城東北一千五百里)
畢展窩集(城東北一千七百里)
竒穆尼窩集(城東北一千七百四十里)
吉林窩集(吉林國語解見本卷並建置沿革卷城東北二千一百里)
亨庚窩集(城東北三千五十里)
敦敦窩集(國語敦敦小堞也城東北三千六百里)
都林窩集(國語都林一半也城東北三千六百里)
勒富島(勒富國語解見疆域形勝卷城東南二千一百里)
珊延島(珊延國語解見本卷前城西南一千一百四十餘里在海中又西北曰鹿島)
小多璧島(國語多璧狐也城東南一千二百五十里)
西斯赫島(國語西斯赫褥也城東南一千二百六十里)
阿薩爾吉島(城東南一千二百七十里)
大多璧島(多璧國語解見本卷前城東南一千二百七十里)
妞妞斐顔島(國語妞妞呼愛小兒之詞斐顔色也城東南一千三百里)
札克瑭吉島(城東南一千三百里其北為媽媽薩哈西曰薩爾巴綽薩哈提陽武薩哈)
(哈國語薩小圍也)
法薩爾吉島(城東南一千三百里)
岳杭噶島(國語岳杭噶猶言有絲棉者城東南一千三百十里)
鄂爾博綽島(城東南一千三百二十里)
特依楚島(城東南一千三百二十里)
翁郭勒綽島(城東南一千三百三十里)
和爾多島(城東南一千三百三十里)
蒐楞吉島(城東南二千里)
雅哈島(國語雅哈無燄火也城東北一千九百里)
摩林烏珠島(摩琳烏珠國語解俱見本卷前城東北二千一百里)
海内天然八島(城東北四千里)
雅普格哩島(城東北四千里)
圖勒庫島(蒙古語圖勒庫支撑也城東北四千里)
沃新楚魯峰島(國語沃新陞也蒙古語楚魯結實也城東北四千里)
東海島(城東北四千四百十里)
呼昆堆(國語呼昆糞上也城西三百八十餘里高十五步周二百步)
海(城之東南至錫赫特山南海岸約二千三百餘里城之東北至赫哲費雅喀濱海處約三千餘)
(里餘詳見奉天府山川注)
混同江(城東稍南今名松花江源出長白山又名鴨子河又名松阿哩江北流會嫩江黑龍)
(等江入海即古粟末水也或作連末魏書勿吉國有大水闊三里餘名速末水唐書粟末靺鞨)
(依粟末水以居水源於太白山至北注沱漏河遼史聖宗太平四年詔改鴨子河曰混同江金)
(史太祖收國元年親征黃龍府次混同江無舟上使一人道前乘赭白馬徑涉曰視吾鞭所指)
(而行諸軍隨之水及馬腹後使舟人測其渡處不得其㡳大定二十五年封江神為興國應聖)
(公致祭如長白山儀地理志上京路有混同江宋瓦江鴨子河明一統志混同江在開源城北)
(一千五百里源出長白山舊名粟末江俗呼宋瓦江北流經金故會寧府下達五國頭城東入)
(于海又曰松花江在開源東北一千里源出長白山北流經金故東京城合輝發江混同江東)
(流入海云是以松花混同為二江也今按長白山為諸水發源之地小者為河大者為江江有)
(三西南流為鴨綠東南流為圖們山之北百泉奔凑自船厰東南北流出邊受嫩江折而東北)
(受黑龍江南受烏蘇哩江遂東注入海者混同江也遼太平四年詔改鴨子河為混同江混同)
(之名始見於此而土人呼為松阿哩江金志有宋瓦江則松阿哩音之訛也明一統志松花江)
(即宋瓦江之變也金史帝紀有云混同江一名黑龍江盖指其下流兩江交會之處言之而或)
(以此江名松花而以薩哈連烏拉為混同誤也按金世宗冊封江神文曰江源出于長白則此)
(江稱混同無疑宋瓦松花皆隨音取字不可為凖按江有東西二源東出長白山巔之潭激)
(湍奔注瀑布千尋俗名圖拉庫二派分流東曰安巴圖拉庫河西曰阿濟格圖拉庫河行數十)
(里會流其東又有尼雅穆尼雅庫河赫通額河皆自山東發源北流入焉西源亦有二派東曰)
(額赫額音河西曰三音額音河皆自長白山西發源北流與東𣲖諸泉會為一又北流滙諸河)
(遶城之東南北流出邊折而西北遶白都訥城西又北流會嫩江之水復轉東北遶寧古塔北)
(會南來之瑚爾哈河又東北六百餘里黑龍江自西北來會又二百餘里會南来之烏蘇哩江)
(又稍折北流遶竒勒爾赫哲費雅喀諸部地入東海自發源至入海處凡三千五百餘里自遼)
(金以来名號不一記載多舛如松漠紀聞契丹國志大金國志則云黑水其水掬之微黑契丹)
(目為混同江又云長白山黑水發源於此舊名粟未江契丹改為混同江是誤以混同江為黑)
(龍江也明一統志既載松花江矣復云混同江在開原城北一千五百里經金故會寕府下逹)
(五國頭城是誤以船厰城東之瑚爾哈河為混同江也遼史太平四年改鴨子河為混同江金)
(史世紀云混同江一名黑龍江是合鴨子混同黑龍為一江矣而地理志肇州始興縣有鴨子)
(河黑龍江上京路有混同江鴨子河宋瓦江則又分混同鴨子黑龍為三并析宋瓦而為四前)
(後互異如此至如金史混同一名黑龍之說此猶其顯然難信者舊志曲為之解曰指兩江下)
(流交會處言之不知史所指者在金上京之地近長白山皆今松花江上流非兩江交會處也)
(遼太平四年改名混同江後或稱混同江或復稱鴨子河錯見帝紀如天祚帝天慶二年正月)
(書如鴨子河二月書幸混同江地理志賓州在鴨子混同二水之間又金史上京路總記有混)
(同江鴨子河分紀會寧縣有混同江宜春縣有鴨子河則又截然分屬兩處遼史營衛志云鴨)
(子河東西二十里南北三十里在長春州東北三十五里盖其先大小皆名鴨子河及改為混)
(同江之後其小水自仍舊名惟滙流處稱混同耳舊志於此水頗加考正猶有未盡今為)
(發祥重地山川鍾靈混同為大故詳辨之謹按康熙二十一年三十七年)
(聖祖東巡有放船歌泛松花江詩恭載聖製松花江)
(聖製門乾隆十九年江放船恭依皇上東巡有松花)
(皇祖原韻詩松花江詩松花江捕魚詩俱恭載天章門乾隆四十三年奉)
(旨於江邊擇地建立江神祠歲時致祭)
佟家江(城南八百二里亦名同嘉江南流會鴨綠江即古鹽難水也漢書地理志馬訾水西)
(流入鹽難水唐書高麗傳鴨綠水西與鹽難水合按江源出長白山南分水嶺嶺有三泉自)
(谷中出會為一西南流受合勒們等諸河鴨綠江自東来會南入于海明一統志有大蟲江在)
(都司城東南四百里源出龍鳳山南流入鴨綠江今鳳凰城界内不聞有大蟲江疑即佟家江)
(也)
鴨綠江(城南九百七十七里源出長白山西南流與朝鮮分界至鳳凰城東南入海即古馬)
(訾水也漢書地理志元莵郡西盖馬縣馬訾水行西北入鹽難水西南至西安平成入海過郡二)
(一千一百里通典馬訾水一名鴨綠江源出靺鞨白山水色似鴨頭故名去遼東五百里經國)
(内城南又西與一水合即鹽難水也二水合流西南至安平城入海高麗之中此水最大波瀾)
(清徹所經津濟皆貯大船其國恃此以為天塹水闊三百步在平壤西北四百五十里遼水東)
(南四百八十里明一統志鴨綠江在都司城東五百六十里全遼志在遼陽城東五百三十里)
(源出長白山由夾州城西南流與屯魯江合流至艾州與猪婆江同流入于海一名益州江或)
(呼靉江長白山南諸泉南注滙為大江西南流與佟家江會行五百里繞鳳凰城之東南入於)
(海江之東南為朝鮮界)
嫩江(城西北源出北興安嶺伊拉古爾山由黑龍江界流入松花江在發特哈邊門之北明一)
(統志腦温江即此詳見齊齊哈爾城山川註)
依什河(國語依什羅漢松也城東北一百四十里源出塞齊窩集合噶嚕河西入混同江)
額伊呼河(城東一百四十餘里源出納穆窩集南流合拉發河西人混同江)
噶嚕河(國語噶嚕天鵝也城東一百七十里源出塞齊集南流合拉發河)
伯辰河(國語伯辰争闘之謂也城東一百七十三里)
都什霞河(城東一百七十五里)
庫布爾亨河(國語庫布爾亨葡萄藤也城東二百里又有一在城東北二千一百五十)
(里)
珠嚕多觀河(珠嚕國語解見本卷前多觀渡口也南城東二百九十里源出塞齊窩集東)
(會勒富善河又額木赫索羅在河之東)
推屯河(國語推屯布榖鳥也城東二百三十里)
安達爾琦河(城東三百餘里即山璧河珠嚕多觀河合流處按安逹爾琦部名)
山璧河(國語山璧凉水投物也城東三百七里源出塞齊窩集東南會珠嚕多觀河)
伊錫河(國語伊錫落葉松也城東三百十五里)
和西河(國語和西小刀也城東三百九十里)
都林谷河(都林國語解見本卷前城東四百里)
塔拉河(國語塔拉曠野也城東四百四十里)
阿拉河(阿拉國語解見京城卷城東四百四十里又有一在城東北三千四百里)
珠克騰河(國語珠克騰祭祀也城東四百九十里)
額瑚河(城東五百五里又有二在城東一千八百九十里)
托罕河(國語托罕帶飾也城東五百十里)
扎珠河(城東五百三十里)
布尼河(城東五百三十里)
松吉河(蒙古語松吉揀選也城東五百五十里)
瑪爾瑚哩河(城東六百十里)
密膽河(城東六百十里)
約龍吉河(國語約龍吉燄頭飛煤也城東六百五十里)
窩楞河(國語窩楞水紋也城東六百五十里)
塔克通吉河(城東六百五十五里東為珊延畢爾罕其北支流亦曰庫幹蘭河國語解)
(俱見本卷前)
噶斯哈河(國語噶斯哈國鳥也城東六百六十里)
呼錫哈哩河(城東六百六十里)
碩爾和河(國語碩爾和雞雛也城東六百六十里)
琥普圖河(國語琥普圖厚棉袍也城東一千里)
聶赫河(聶赫國語解見本卷前城東七百里)
琿達河(琿蒙古語解見本卷前城東一千一百里)
科里哈河(城東一千二百五十里)
們河(蒙古語們是也城東一千三百里)
尼雅哩河(國語尼雅哩濘泥也城東一千四百五十里北接穆克阿里哈南近察竒哩穆)
(敦國語阿哩哈承愛也察竒哩銀針毛也穆克穆敦解見前)
雅哈茂河(雅哈茂國語觧見本卷前城東一千四百九十里南接三竒鄂佛羅)
三竒河(城東一千四百九十里)
格爾格河(國語額爾格歇息也城東一千五百里)
都特河(國語都特統道也城東一千五百里)
吚嚕河(吚嚕蒙古語解見本卷前城東一千五百四十里南近伯貝穆敦)
費雅河(國語費雅樺皮樹也城東一千五百五十里又有二一在城東南一千二百五十里)
(一在城東北八百里)
小薩拉瑪河(城東一千五百五十里又東曰瑚葉阿即古瑚葉路)
納恩圖河(城東一千七百九十里)
法勒圖河(城東一千七百九十里其北支流曰富齊河努喀密河國語努喀密剌札也)
伊津河(國語伊津經緯之經也城東二千一百里)
烏蘇哩河(城東二千一百里)
呼勒忻河(城東二千五百四十里)
伊富拉河(城東二千五百四十里)
額穆哩河(城東二千六百里)
綏哈河(國語綏哈艾也城西四十里源出庫勒納窩集與蒐登河伊拉齊河合北流為鄂河)
(北注混同江又有一在城東西百餘里)
鄂河(鄂國語觧見本卷前城西六十餘里東北流入混同江又有一在城北八十里)
蒐登河(城西八十餘里源出庫勒訥窩集)
伊拉齊河(國語伊拉齊第三也城西九十里源出庫勒納窩集)
薩喇河
伊勒們河(國語伊勒們閻王也城西一百四十五里源出庫勒納窩集其東有薩喇河西)
(北流注之西有勒富都岱二河俱北流注之北流入邊會伊敦河入混同江金史温屯噶布拉)
(思居長白山阿卜薩河徙隆州額勒敏河額勒開敏即伊勒們之轉音也明一統志有伊密河在)
(原城北四百里源出艾河北山北流合伊圖河入松花江即此又有一在城東四百餘里按)
(温屯噶布拉思原作温敦姑蒲剌史阿卜薩一原作阿不幸額勒敏原作移里閔伊密原作)
(迷今並譯改)
都岱河(城西一百六十餘里)
勒富河(勒富國語解見疆域形勝卷城西一百六十餘里源出庫勒集北流入伊勒們)
(河)
蘇斡延河(蘇斡延國語解見奉天府山川卷城西二百四十里源出珠嚕穆哈連峯東北)
(入伊勒們河)
依巴丹河(國語依巴丹樞梨木也城西二百六十十七里源出吉林峯東北流會伊敦河)
伊敦河(國語伊敦粗澁也城西二百九十餘里源出額赫峯北流出邊東流入混同江伊屯)
(門在河之西明一統志伊敦河北流入松花江即此)
安巴雅哈河(安巴國語解見奉天府山川卷雅哈觧見本卷前城西三百二十餘里源)
(出庫勒訥窩集西北會克爾素河)
阿濟格雅哈河(國語解俱已見前注城西三百四十餘里源出庫勒訥窩集會安巴)
(雅哈河)
克爾素河(克爾素國語解見疆域形勝卷城西四百餘里源出庫勒訥窩集北流出邊即)
(遼河上流也其東北支流曰穆當阿克爾素河乾隆八年)
(皇上東巡有素河奉天官兵来接詩恭載御製至克爾)
(天章門穆當阿國語解見本卷前)
葉赫河(葉赫國語解見本卷前城西四百八十餘里源出噶哈嶺入瞻河)
佛爾們河(城南四十三里源出庫勒訥窩集東入混同江)
海蘭河(海蘭國語解見建置沿革卷城南七十里源出庫勒訥窩集東入混同江)
得佛河(國語得佛縀幅也城南七十五里源出庫勒納窩集東南入輝發河)
瑪延河(瑪延國語解見疆域形勝卷城南一百七十里源出庫勒納窩集東入混同江又有)
(一在城東北七百三十里)
呼蘭河(呼蘭國語解見京城卷城南二百五十里)
輝發河(城南三百二十里源出納嚕窩集即雅吉善河圖們河三屯河合流處東北入混同)
(江明一統志有輝發江源出瀋陽衛廢貴德州東北流入松花江西去開原城三百五十里即)
(此)
滾河(蒙古語滾深也城南三百五十里)
托輝納爾琿河(蒙古語托輝河灣也納爾琿國語解見本卷前城南三百七十里)
竒爾薩河(國語竒爾薩沙狐狸也城南四百二十五里源出庫勒訥窩集東南流入輝發)
(河其上流即曰庫勒訥河)
坦頻河(國語坦頻瓶也城南四百七十里源出庫勒訥窩集東南流入輝發河)
布爾堪河(城南四百七十里源出庫勒訥窩集東南流合坦頻河入輝發河其東南又有)
(支流曰固恩河)
發河(發國語解見本卷前城南四百七十里源出佛斯亨山北流入輝發河又有一在城南六)
(百六十餘里源出納秦窩集北流至兩額音合流處入混同江)
索勒和河(索勒和國語解見奉天府山川卷城南四百三十七里源出佛斯亨山北流入)
(輝發河)
覺哈河(國語覺哈乞化也城南四百八十里源出佛斯亨山北流入輝發河)
三屯河(城南四百八十里源出納嚕窩集東北流會雅吉善河圖們河即為發輝河又南有)
(支流曰塔木品河國語塔木品壺也)
托津河(國語托津孔雀也城南四百八十五里源出佛斯亨山北流入輝發河)
圖們河(圖們國語解見疆域形勝卷城南五百里源出納嚕窩集東北流合雅吉善河三屯)
(河即為輝發河明志有徒門河流經建州衛東南一千里入於海即此又其北有支流曰楊武)
(河西北曰覺河國語覺麅也)
三音額音河(國語三音好也額音流也城南五百二十餘里源出長白山西北流復折)
(而東北入混同江額音一作訥音)
斡穆呼河(城南五百五十里源出納秦窩集北流至三音額音額赫額音兩河會流處並)
(入混同江)
雅哈河(雅哈國語解見本卷前城南五百五十里)
納爾琿河(國語解已見前注城南五百六十里源出佛斯亨山東南至兩額音會流處入)
(混同江又有一在城東南一千四百里)
扎倫果河(城南六百七里源出城南之勒克山東流至兩額音會流處入混同江)
竒雅庫河(國語竒雅庫魚名也城南六百五十餘里源出城南之勒克山東流至兩額音)
(會流處入混同江)
理河(城南六百七十里源出城南勒克山東流至兩額音合流處入混同江)
扎哈河(蒙古語扎哈疆界也城南七百十五里)
舍哩河(舍哩國語解見奉天府山川卷城南七百四十里與扎哈河並源出城南勒克山東)
(流至兩額音會流處並入混同江)
哈勒琿穆克河(國語哈勒琿温煖也穆克水也城南八百里)
額赫額音河(額赫額音國語觧俱見本卷前城南八百十七里源出長白西北入三音)
(額音河其西曰喀勒齊哈博勒多)
摩克托舍哩河(摩克托國語解見錦州府山川卷舍哩解見奉天府山川卷城南)
(八百二十餘里源出納秦窩集西流入額赫額音河)
佛多和河(國語佛多和柳樹也城南八百四十餘里源出納秦窩集西流入額赫額音)
(河河有二一在城東三百八十江里源出納穆窩集西流入混同)
尼堪河(國語尼堪漢人也城南八百七十二里源出納秦窩集西北入額赫額音河)
石河(城南九百里源出黑嶺南流入鴨綠江)
察興阿河(國語察興阿庾也城北八十五里源出塞爾勒峯東入混同江)
竒塔穆河(城北一百里源出發實蘭峯東入混同江又噶哈畢喇在城北一百七十)
(里噶哈國語觧見前畢喇河也)
哈薩喇河(城北二百十五里源出錫蘭窩集西北流入拉林河)
舒蘭河(城北一百二十里又有二一在城東北二百十里一在城東北七百里)
噶海河(蒙古語噶海猪也城北一百四十里)
嗒勒竒河(蒙古語塔勒竒鍘皮也城北二百四十里)
額赫茂河(額赫茂國語解俱見本卷前城東南六十里源出納穆窩集西流入混同江)
拉發河(城東南九十六里源出納穆窩集即額伊呼伯辰依什噶嚕四河合流處西南入混)
(同江)
雅們河(雅們國語解見本卷前城東南九十八里源出納穆窩集西南入混同江)
卦勒察河(城東南一百餘里北有卦勒察屯阿蘭屯)
費岳和河(國語費岳和以背式骨作挑針也城東南一百六十里)
飛虎河(城東南二百四十里源出額敦山西流入混同江)
穆陳河(國語穆陳釡也城東南三百十里源出塞齊窩集西流入混同江)
色勒河(色勒國語解見本卷前城東南四百十六里源出塞齊窩集西流入混同江)
汗察罕河(蒙古語汗君長也察罕白色也城東南四百三十里源出塞齊窩集東南會勒)
(富善河)
堪濟哈河(國語堪濟哈紅嘴白頭雁也又眼下純白牛也城東南四百三十里源出塞齊)
(窩集南入勒富善河)
薩穆什河(國語薩穆什散也城東南四百四十里源出塞齊窩集西南入混同江)
珊延穆克河(珊延穆克國語解俱見本卷前城東南四百六十里)
盤巧河(城東南四百七十里)
勒富善河(勒富善國語解見疆域形勝卷城東南五百八十里源出勒窩善岡東北流入)
(畢爾騰湖)
富勒嘉哈河(城東南五百八十餘里又南枝流曰板橋河黃水河又有一在城東南一)
(千五百五十里)
農額勒海蘭河(國語農額勒椵木也海蘭解見建置沿革卷城東南五百八十七里)
(源出塞齊窩集西南流入混同江)
達呼河(國語達呼端罩也城東南六百七十里源出納秦窩集西北流入混同江)
五里河(城東南七百七十里源出納秦窩集北流入混同江)
愛密達河(城東南七百七十里)
哈達河(哈達國語解見奉天府山川卷城東南七百七十里)
吉朗吉海蘭河(國語吉朗吉骨也海蘭解見建置沿革卷城東南七百九十里源出)
(納秦窩集北流入混同江)
和通吉河(城東南八百里)
舒爾哈河(國語舒爾哈風揚雪沙也城東南八百里)
噶順河(蒙古語噶順苦也城東南八百十里其西支流曰呼濟河東北曰富勒哈河)
庚吉音河(國語庚吉音明也城東南八百二十七里源出塞齊窩集南流入混同江)
大海蘭河(城東南八百五十里)
小海蘭河(城東南九百里北即古海蘭路)
永安錫庫河(國語永安砂也錫庫撒袋内襯格也城東南九百三十七里源出納秦窩)
(集北流入混同江)
哈瞻河(國語哈曕木柵欄也城東南九百六十餘里源出納泰窩集北流入混同江)
塞珠倫河(國語塞珠倫滑葉菜也城東南九百九十五里源出納秦窩集北流入混同江)
噶哈哩河(噶哈哩國語解見疆域形勝卷城東南一千里)
雅爾瞻河(城東南一千里)
庫蘭河(庫蘭國語解見本卷前城東南一千里)
赫通額河(國語赫通額横也城東南一千四十五里源出勒富善岡西北流會富勒呼河入混同江)
密瞻河(城東南一千五十里)
英莪河(英莪國語解見疆域形勝卷城東南一千八十里)
琿春河(琿春國語解見建置沿革卷城東南一千一百里)
勒特河(城東南一千一百里)
富勒呼河(國語富勒呼口袋也城東南一千一百二十五里源出額敦山南入赫通額河)
博和哩河(國語博和哩豌豆也城東南一千一百三十里)
興吉拉庫河(城東南一千一百七十里)
富達錫琿河(國語富達錫琿下賤也城東南一千一百八十里東北有古城近鈕旺堅)
(舍哩)
呼嚕河(國語呼嚕龜殼也又于背也城東南一千一百八十里又有一在城西南五百六十)
(里源出香嶺東流入克爾素河)
安巴圖拉庫河(安巴國語解見奉天府山川卷圖拉庫瀑布也城東南一千一百八)
(十里源出長白山激湍奔出瀑布千尋北流合阿濟格圖拉庫河尼雅穆尼雅庫河即為混同)
(江)
尼雅穆尼雅庫河(城東南一千一百八十里源出長白山東北流復折而西入安)
(巴圖拉庫河其上流曰舒敏博勒多)
璽泉河(城東南一千一百九十里)
濟秦河(國語濟秦河岸也城東南一千一百九十里)
延楚河(城東南一千一百九十里)
阿布達哩河(阿布達哩國語解見本卷前城東南一千二百二十里)
覺勒和河(城東南一千二百五十里)
哈濟密河(城東南一千二百六十里)
伊吉密河(國語伊吉密經理也城東南一千二百八十里)
珠克扎河(城東南一千二百九十里)
大河(城東南一千三百里又有二一在城東北七百五十里一在城東北一千三百八十里)
大雅哈河(雅哈國語解見本卷前城東南一千三百十里)
穆克察河(城東南一千三百二十里)
庫題富河(城東南一千三百三十里)
法哈庫河(國語法哈庫未乾之謂城東南一千一百三十里)
密拉河(國語密拉大開也蒙古語密拉馬鞭也城東南一千三百三十里)
阿敏河(阿敏蒙古語解見本卷前城東南一千四百里)
穆霞河(城東南一千四百里)
赫圖蒙古河(赫圖國語解見奉天府山川卷城東南一千四百里)
阿濟格圖拉庫河(國語解俱見本卷前城東南一千五百二十里源出長白山東北入安巴圖拉庫河)
蒙古河(城東南一千五百五十里)
錫拉河(蒙古語錫拉黃色也城東南一千七百里南近蒐稜吉烏山)
佛林河(國語佛林擊也城東南一千八百五十里)
西林河(國語西林精銳兵也城東南二千里北即古西林路又北為瑚葉路國語瑚葉射貂之窰也)
都爾呼河(城東南二千五十里)
烏濟密河(國語烏濟密養也城東南二千五十里)
雅蘭河(蒙古語雅蘭急忙也城東南二千一百里南即古雅蘭路)
喜禄河(城東南二千二百里)
瑚葉克河(城東南二千四百里)
塔爾芬河(城東南二千五百里)
温德亨河(國語解已見前注城西南五里源出庫勒訥窩集東北入混同江)
齊努渾河(國語齊努渾銀硃也城西南五十里源出庫勒訥窩集東入温德亨河)
庫斡蘭河(國語解已見前注城西南五百里源出安巴雅哈東山北流入克爾素河)
尼什哈河(國語解已見前注城西南五百里源出塞赫哩山東北流入克爾素河)
蛇河(即美赫河城西南五百二十里源出分水嶺東流入雅吉善河河有二一在城東北七百六十里國語)
(美赫蛇也)
雅吉善河(城西南五百三十里源出納嚕窩集合圖們三屯即為輝發河)
十八里河(城西南五百餘里源出安巴和托峯北西南流入哈達河)
阿嚕河(阿嚕蒙古語解見奉天府山川卷城西南五百餘里源出安巴和托峯北西南流入哈達河)
呼濟河(國語呼濟趕虎之謂也城西南五百餘里源出穆哈連布瞻南流入哈達河)
覺羅河(城西南五百餘里源出穆哈連布瞻南流入哈達河)
摩克托美赫河(國語解俱已見前注城西南五百餘里源出達揚阿嶺東流入雅吉善河)
安巴美赫河(國語解俱已見前注城西南五百餘里源出達揚阿嶺東流入雅吉善河)
富勒哈河(富勒哈國語解見奉天府山川卷城西南五百餘里源出安巴和托峯東流入雅吉善河)
額音河(國語解已見前注城西南五百餘里源出錫伯城東無名山東流會富勒哈河)
烏魯哩河(國語觧已見前注地西南五百餘里源出烏魯哩山西南流入曕河)
拉忻河(國語拉忻事繁也城西南五百六十里源出伊蘭穆哈連山西北入庫斡蘭河)
科多河(國語科多花肚也城西南五百六十里源出阿濟格雅哈東山西流入克爾素河)
巴延河(國語解已見前注城西南五百六十里源出達揚阿嶺東流入雅吉善河又有一在)
(城東北一千一百五十里)
珠敦河(國語解已見前注城西南五百餘里源出果勒敏珠敦北流入雅吉善河)
蘇克素護河(蘇克素護國語解見京城卷城西南五百七十五里源出邊外納嚕窩集)
(西南流入邊門距奉天府一百七十里入渾河)
瞻河(國語瞻哨箭也城西南五百七十餘里源有二一出香嶺一出安巴和托峯北流至耕客)
(山合為一河西南流入威遠堡邊門為扣河入清河又支流曰占泥河)
哈達河(哈達國語解見奉天府山川卷城西南六百里源出達揚阿嶺西流由英峩邊門北)
(入開原縣界内即為清河河又西有河曰阿濟納)
噶桑阿河(噶桑阿國語解見奉天府山川卷城西南六百餘里源出納嚕窩集入英峩邊)
(會納嚕河即為渾河)
納嚕河(城西南六百餘里源出納嚕窩集入英莪邊即渾河之上流也)
伊木遜河(城西南六百餘里長白山西南在嘉勒圖河之西)
嘉勒圖河(國語嘉勒圖白帶魚也城西南六百十二里長白山西南額勒敏河之西又北)
(曰吉河其支流東南曰烏勒間河瑪卷察河烏勒間國語解見奉天府山川)
呼勒河(國語解見奉天府山川卷城西南六百餘里長白山西南伊木遜河之西)
薩穆當阿河(城西南六百餘里長白山西南呼勒河之西)
哈勒們河(國語哈勒們車頭也城西南六百三十五里源出分水嶺南流入佟家江)
額勒敏河(國語額勒敏未備鞍馬馰也城西南六百三十五里源出分水嶺會哈勒們河)
嘉渾河(國語嘉渾鷹也城西南六百四十里源出薩穆當阿山在薩穆當阿河之西)
旺城河(城西南六百五十餘里長白山西南京門之東源出分水嶺流入佟家江)(興)
馬佳河(城西南六百九十里源出納嚕窩集西流入興京邊入蘇子河)
尼瑪蘭河(尼瑪蘭國語解見奉天府山川卷城西南六百九十里源出納嚕窩集西南流)
(入為興京邊會蘇子河)
哈當阿河(哈當阿國語解見奉天府山川卷城西南六百九十里源出納嚕窩集西流入)
(為興京邊會蘇子河)
通錫庫河(城西南六百九十里源出納嚕窩集西流入興京邊會為蘇子河)
金木新河(城西南六百九十二里源出王鸞子嶺南入蘇子河)
葦苫河(城西南七百里源出瑪察山相近有烏勒問河流合焉乂有瑪竒河源出瑪察山俱)
(北流入佟家江瑪瑪察烏勒間國語解俱見前竒纛纓也)
拉嘉河(城西南七百八里源出盤嶺)
嘉哈河(嘉哈國語解見京城卷城西南七百十六里源出偏嶺西北流入蘇子河)
章京河(章京國語解見奉天府山川卷城西南七百十五里源出納嚕窩集西流入興)
(京門北遂為蘇子河)
阿什罕河(國語阿仆罕年輕也城西南七百三十六里源出背磴山東南流入佟家江)
瓦爾喀什河(城西南七百四十二里源出托和羅山東南流入佟家江其西北支流曰珠爾)
(固河)
哩雅達河(城西南七百五十里源出理雅達山東北流入瓦爾喀什河)
安巴雅勒呼河(安巴國語解已見前注雅勒呼槽薩盆也城西南七百七十四里源出)
(穆樿山東河其北有棟鄂河源出鈕勒們山東南流入焉又東入佟家江)
阿濟格雅勒呼河(國語解俱見前注城西南八百十里源出薩穆禪山東入佟家)
(江)
大鼓河(城西南八百十七里源出白䃳子山東流入佟家江其北又有小鼓河源出牛䃳嶺)
(東南流入大鼓河又小鼓河之西曰富察野地)
錫勒們河(國語錫勒們鷂也城西南八百九十餘里源出納嚕窩集東入三音額音河)
温水河(城西南九百里即哈勒暉穆克源出納嚕窩集東流入三音額音河哈勒暉國語解)
(見本卷前)
哲松額河(城西南九百九十餘里源出納嚕窩集東入三音額音河)
費葉稜烏河(費葉稜烏國語解見奉天府山川卷城西南一千餘里源出分水嶺西流入)
(太子河)
小夾河(城西南二千餘里源出分水嶺西流入太子河)
靉河(城西南一千餘里源出分水嶺西流繞鳳凰城西南入鴨綠江)
和齊寬穆哈連河(國語解俱已見前注城西南一千一百三十二里源出哈克薩)
(嶺東南流入鴨綠江又南有安巴和羅河源出樓房山東南流入海二河皆近鳳凰城邊界)
伊罕河(伊罕國語解見本卷前城東北二十五里源出納嚕窩集西流入混同江)
札爾固齊河(蒙古語札爾固齊理事官也城東北七十五里源出塞赫哩山西北流入)
(會錫蘭河)
錫蘭河(錫蘭國語解見本卷前城東北九十五里源出錫蘭窩集西北流入混同江)
納木塘阿河(城東北一百二十里)
喀薩里河(城東北二百里)
拉林河(拉林國語解見建置沿革卷城東北二百二十五里源出拉林山西北流會和倫摩)
(琳哈薩哩三水經阿勒楚喀城西一百二十里至城西北二百五十里入混同江又有一在城)
(北三百八十里)
和倫河(和倫國語解見本卷前城東北二百三十里源出摩琳山西北會拉林河)
摩琳河(摩琳國語解見本卷前城東北二百四十里源出摩琳山西北會拉林河)
斐克圖河(國語斐克圖嫌隙也城東北五百五十里東南曰舒勒赫布瞻)
扎巴蘭河(城東北六百里)
薩喇布河(國語薩喇布令展開也城東北六百五十里)
特林河(城東北七百三十里)
齊克騰河(國語齊克騰支干之干也城東北七百四十里)
阿木蘭河(阿木蘭國語解前本卷前城東北七百五十里)
富達密河(國語富達密嘔吐也城東北七百五十里)
阿濟格蘇和辰河(國語蘇和辰小斧也城東北七百五十里)
伊瑪呼河(國語伊瑪呼青羊也城東北七百五十里)
烏赫林河(城東北七百六十里)
小烏赫林河(城東北八百里)
阿勒楚喀河(城東北九百里源出扎松阿山西北流經阿勒楚喀城東二里至城西北)
(七十里入混同江又有海勾河岳喜河源俱出札松阿山西流入阿勒楚喀河)
呼倫河(呼倫國語解見本卷前城東北九百二十里源出邊外南流入混同江)
烏肯河(城東北九百五十里)
額哲密河(國語額哲密記也城東北九百五十里源出邊外南流入混同江)
瑚爾哈河(蒙古語瑚爾哈羊羔也城東北九百八十里)
額依渾河(國語額依渾倥倥不濟者也城東北一千里源出邊外南流入混同江)
烏斯琿河(國語解已見前注城東北一千里支流曰珠倫河)
納密河(國語納密鹿皮衣也城東北一千餘里源出邊外經齊齊哈爾城南流入混同江)
法勒圖琿河(城東北一千一百里)
奥恰河(奥恰國語解見本卷前城東北一千一百三十里)
穆稜河(穆稜蒙古語解見疆域形勝卷城東北一千一百三十里)
庫稜河(國語庫稜大隊也城東北一千一百三十里又有一在城東北一千八百里亦曰穆楞近)
(三姓城其東北支曰沃墾河喜塔爾河巴和哩河)
葉爾琿河(城東北一千一百四十里)
音達穆河(城東北一千二百里)
巴呼哩河(城東北一千二百三十里)
達爾瑚河(城東北一千二百八十里)
錫題爾河(城東北一千三百里又城東一千三百八十里有大河亦曰安巴河)
璧展河(城東北一千六百里又有一在城東北三千七百里)
威哈珠河(城東北一千六百里)
喀穆圖河(國語喀穆圖氊帽也城東北一千六百五十里)
波親河(蒙古語波親猴也城東北一千六百五十里)
庫嚕河(國語解已見前注城東北一千七百里又有一在城東北二千二百三十里亦作和)
(囉)
希布克里河(城東北一千七百里)
竒穆尼河(城東北一千七百里西為薩克達地)
錫拉忻河(城東北一千七百里即古錫拉忻路又有一在城東北一千七百五十里)
齊勒沁河(國語齊勒沁肉核也城東北一千七百里亦作竒爾欽北為格依克哩部)
都滿河(城東北一千七百里)
努喀密河(國語努喀密剌扎子也城東北一千七百四十里)
蒐里河(城東北一千七百五十里東北近綽齊爾布尼兩鄂佛羅)
穆勒肯河(城東北一千八百里)
松噶善河(城東北一千八百里)
瑚爾穆河(城東北一千九百里)
諾囉河(城東北一千九百里)
噶爾瑪河(國語解已見前注城東北二千里)
福勒圖庫河(城東北二千一百里)
齊法庫河(城東北二千二百里)
碧新河(國語碧新凡物平面也城東北二千二百五十里)
沁河(國語沁正面也城東北二千四百里)
勒河(城東北二千四百里河有二源)
吉林河(國語解已見前注城東南二千四百五十里河有二一在城東北三千一百里)
阿布河(阿布國語解見奉天府山川卷城東北二千四百五十里)
阿庫勒河(城東北二千四百五十里)
多索密河(國語多索密耐遠也城東北二千五百里)
尼滿河(國語尼滿山羊也城東北二千五百里又有一在城東北三千九百四十里)
阿穆努河(城東北二千二百五十里)
敦敦河(國語解見前注城東北二千二百五十里)
哈達烏□河(哈達國語解見本卷前烏□灰條菜也城東北二千八百里)
尼彌勒河(城東北三千里)
克齊河(城東北三千八十里又有一在城東北三千九百里北曰窩達哩塔爾噶東北曰墨)
(勒竒塔爾噶東南曰和綿塔爾噶蒙古語塔爾噶宣布也)
兌根河(城東北三千一百四十里)
噶木河(城東北三千二百里)
畢勒圖河(城東北三千四百里)
格根河(蒙古語格根明也城東北三千四百里)
索倫河(城東北三千五百里)
優克特河(蒙古語優克特猶言何火䥥也城東北三千五百五十里)
庫勒古河(城東北三千三百五十里)
哈爾吉河(國語哈爾吉急溜處也城東北三千五百八十里)
綽洛河(國語綽絡名號也城東北三千六百里)
喜拉遜河(城東北三千六百里)
第拉河(城東北三千六百里)
亨庚河(城東北三千六百里)
延塔哈河(城東北三千六百三十里)
瑚伊哩河(城東北三千六百五十里)
都林河(都林國語解見本卷前城東北三千六百五十里)
齊克都哈河(城東北三千六百七十里)
道萬河(城東北三千六百八十里)
錫勒希布河(國語錫勒希布令其專攻一處也城東北三千六百九十里)
諾穆登特河(城東北三千七百里)
霞里河(國語霞里眼斜也城東北三千七百里)
鄂提河(城東北三千七百里北曰端塔爾噶東南曰奎瑪河塔爾噶)
岳敏河(城東北三千七百里)
瑪哈勒多河(城東北三千七百三十里)
赫勒爾河(城東北三千七百五十里)
法題音河(城東北三千七百五十里)
森竒埒河(城東北三千七百五十里東北即默勒爾蘇克鄂佛羅)
齊音河(城東北三千七百七十里)
阿里齊河(國語阿里齊承當之謂也城東北三千八百里)
岳塞河(國語岳塞瑣也城東北三千八百里)
克默勒河(城東北三千八百里)
額□河(國語額哷益發之謂蒙古語額哷男子也城東北三千八百里又東即古使鹿部地南接額哷岳塞地)
圖禪河(城東北三千八百里)
梅庫河(城東北三千八百二十里)
福達哈河(國語福達哈嘔逆也城東北三千八百五十里)
巴爾喀河(城東北三千八百五十里)
鄂達里勒河(城東北三千八百九十里)
額圖密河(國語額圖密穿戴也城東北三千九百里)
圖瑚嚕河(城東北三千九百里)
濟密河(蒙古語濟密閉口也城東北三千九百里)
齊林吉河(城東北三千九百里)
阿固河(蒙古語阿固寬闊也城東北三千九百里)
吉特河(城東北三千九百三十里)
瑪尼噶河(國語瑪尼噶魚也城東北三千九百二十里)
岳米河(國語岳米走之也城東北三千九百二十里)
額齊題河(城東北三千九百三十里)
都圖佈河(城東北三千九百三十里)
阿勒哈河(國語阿勒哈花斑也城東北三千九百三十五里)
尼葉哩河(城東北三千九百四十里)
察哈瑪河(城東北三千九百四十里)
哩齊河(城東北三千九百五十里)
克哷穆特河(城東北三千九百六十里)
提洋藹河(城東北三千九百六十里)
法特哈河(法特哈國語解見本卷前城東北三千九百八十里)
堪丹河(城東北三千九百九十里)
古底河(城東北三千九百九十里)
寧泥河(城東北四千里)
特肯河(城東北四千一百五十里)
益對河(國語益對班次也城東北四千一百五十里)
楚拉河(城東北四千一百五十里)
楚察馨河(城東北四千二百里)
温特呼河(城東北四千二百里)
題巴努河(城東北四千二百五十里)
杭愛河(國語杭愛䭾鞍也城東北四千三百里)
博和弼河(城東北四千三百里)
塔他瑪河(國語解已見前注城東北四千四百五十里)
薩依河(城東北四千五百里)
果多和河(國語果多和魚躍也城東北四千五百里)
努哩伊河(城東北四千五百里)
弼勒圖河(城東北四千五百五十里)
達希河(國語逹希使之重復也城東北四千五百五十里)
額爾雅河(城東北四千六百五十里)
穆舒河(國語穆舒䳺鶉也城西北一百二十里)
果音池(城東北三千一百餘里)
諾囉淀(城東北三千一百餘里)
竒集淀(城東北三千七百五十里)
伊斯庫嚕淀(城東北三千九百二十餘里)
寧古塔
希札山(國語希札爐也城南四百四十五里)
穆克阿哩哈山(穆克阿哩哈國語解俱見本卷前城東南五百里又稍東有穆克圖)
(哩山)
錫木訥山(國語錫木訥考試也城東南五百四十五里)
笟籬山(城東南五百八十里高二里週圍四里英愛河發源於此)
烏爾琿山(國語解已見前注城東南六里百二十里高五里週圍三十)
喜彰山(城東南六百三十里高五里週圍三十里琿綽渾河珠倫河發源于此)
通肯山(通肯國語解見疆域形勝卷城東南七百里高一里週四里渾春河發源于此)
英愛山(城東南七百里高一里週二里)
蘇達拉山(國語蘇達拉脈也城東南七百五十里高半里週圍四里)
錫赫特山(錫赫特國語解見疆域形勝卷城東南一千五百七十里高三十里週一里烏)
(蘇哩江伊津河希魯河俱發源於此其南即大海)
碧竒山(城東南一千六百三十里高一里週圍五里)
鄂摩和昂阿山(昂阿國語觧見前奉天府山川卷城西南一百里)
布拉山(國語布拉荆棘也城西南一百十里在鏡泊之北高五里週圍一百里)
呼勒山(呼勒國語觧見本卷前城東北三百里瑚爾哈河之南高六里週圍三十里)
畢朗吉山(城東北九百里混同江之南岸高五里週圍七十里)
額爾古呼山(蒙古語額爾古呼遞也城東北一千里混同江之南高四里週圍六十里)
穆哩罕山(國語穆哩罕轉灣處也城東北一千六百五十里)
哈勒琿山(哈勒琿國語解見本卷前城東北一千八百里)
鳥鎗山(城東北二千一百九十里)
陡石山(城東北二千二百五十四里)
卓哩竒山(國語卓哩竒贖取也城東北二千五百六十八里)
哲勒肯山(國語哲勒肯香鼠也城東北二千五百八十五里)
孟額山(國語孟額煮物發柴也城東北二千六百四十四里)
殿山(城東北二千二百二十一里又稱殿山嘴上有二碑)
庫勒克山(城東北二千八百餘里在混同江之南)
陽山(城東北二千九百二十二里)
庫勒布山(國語庫勒布偏箭頭也城東北三千五十八里混同江之南近費雅喀界)
揚古岱山(城東北三千二百四十八里)
九文山(城東北三千二百六十九里)
楚察馨山(城東北三千三百五十五里)
瑪呼山(瑪呼國語解見奉天府山川卷城東北三千五百六十六里)
鄂錫克塔山(索倫語鄂錫克塔星也城東北三千六百十七里)
寧聶哩神山(國語寧聶哩春也城東北三千七百十八里)
庫穆納神山(城東北三千八百五里)
廟灣山(城東北三千八百三十七里)
額爾竒埒山(國語額爾竒埓令用強也城東北三千八百五十五里)
穆丹山(國語穆丹聲音也城東北三千九百十三里)
白庫山(城東北三千九百五十二里)
催馬山(城東北三千九百七十九里)
堪達山(堪達國語解見本卷前城西北三百里)
小白山(城西北四百里)
(本朝高士竒扈從錄小白山巖岫&KR0706;巇冰雪夏積即謂此也)
察哈爾峯(城北八十里高三里週圍八十里)
輝和羅峯(城東南一千四百里高五里週圍十餘里)
烏赫濟峯(城東南一千五百里高四里週圍十里)
呼蘭峯(國語解已見前注城東南一千六百里在錫赫特山南高六里週圍十五里)
呼克圖峯(國語呼克圖厚棉襖也城西南一百六十七里)
阿庫密窩集(國語阿庫密魚皮衣也城東一千四百二十里)
僧庫勒窩集(國語僧庫勒韮菜也城東二千一百十六里)
畢楞窩集(國語畢楞母虎也城東二千一百十六里)
克埓穆窩集(國語克哷穆城垜也城東二千三百三里)
畢哷根窩集(國語畢哷根柳條邊也城東二千六百五十九里)
佛楞窩集(城南八十七里)
索爾和綽窩集(城南一百里)
瑪爾呼哩窩集(城南一百五十里噶哈哩河發源于此)
珊延畢爾罕窩集(國語珊延畢爾罕白小河也城東南五十里)
花蘭窩集(國語花蘭鐡銼也城東南五十五里)
呼錫阿哩窩集(城東南七十里)
尼葉赫窩集(尼葉赫國語解見本卷前城東南九十里)
特林窩集(城東南一百二十里)
穆稜窩集(穆稜蒙古語解見疆域形勝卷城東南二百里穆楞河綏芬河發源于此)
呼蘭窩集(國語解已見前注城東南六百里)
瑪展窩集(國語瑪展長披箭也城東南六百六十里有二一在城西北一百二十里)
尼滿窩集(尼滿國語解見本卷前城東南一千六百里)
扎穆圖窩集(蒙古語扎穆圖有路也城東北一百三十里)
舍赫窩集(城東北一百三十里在瑪展窩集之東)
富達密窩集(富達密國語解見本卷前城東北一百三十里在扎穆圖窩集之東)
薩爾布窩集(城東北一百六十里在富達密窩集之東)
舒蘭窩集(城東北二百九十里在薩爾布窩集之東)
阿木蘭窩集(阿木蘭國語解見本卷前城東北三百二十里在舒蘭窩集東阿穆蘭河)
(發源于此)
安巴畢喇窩集(國語安巴畢喇大河也城東北三百八十里阿木蘭窩集之東安巴)
(河發源于此)
阿斯罕畢喇窩集(國語阿斯罕畢喇旁河也城東北四百二十里安巴畢喇窩集)
(之東)
阿勒哈窩集(阿勒哈國語解見本卷前城東北六百三十餘里)
巴蘭窩集(國語巴蘭形勢也城東北六百五十里在混同江之北相近有巴蘭屯)
屯窩集(國語屯海島也城東北八百餘北里在巴蘭窩集之東即混同江)
温登窩集(國語温登女鼓手也城東北一千一百里在混同江北)
都爾窩集(城東北一千二百里在温登窩集之東)
喀穆尼窩集(喀穆尼國語解見疆域形勝卷城東北一千四百五十里在黑龍江東)
畢歆窩集(國語畢歆鞍轡平餙件也城東北一千七百餘里)
和羅窩集(國語和羅山谷也城東北一千七百餘里)
庫嚕窩集(國語庫嚕妳餅也城東北一千八百餘里在喀穆尼窩集之中)
明噶哩窩集(城東北一千八百五十七里)
莊藹窩集(城東北二千二百五十九里)
庫勒克窩集(城東北二千二百六十四里)
海蘭窩集(海蘭國語解見建置沿革卷城西北二百里西接畢爾罕窩集連接瑪展窩集)
(綿亘數百里)
畢爾罕窩集(國語解已見前注城西北二百二十里西接塞齊窩集和倫窩集)
德林石(城西九十里自鄂摩和湖東遶沙蘭站之南至瑚爾哈河有大石廣二十餘里袤百)
(餘里石平如鏡孔洞大小不可數計或圓或方或六隅八隅如井如盆如池或口如盂而中如)
(洞深或丈許或數尺中有泉澄然凝碧夏無蚊䖟馬鹿羣嬉名曰德林石又相連有石頭甸子)
(俗呼黑石甸子石縫中或魚躍出人每得之甸上草木皆異黃蒿松即生其處車馬行其上如)
(聞空洞之聲其石塊或損使有水從罅隙出探之深不可測迤西十餘里有海眼季春冰泮水)
(流石下聲如雷吼)
舒圖島(城東南五百九十三里)
勒富島(國語解已見前注城東南八百八十四里)
烏蘇哩江(城東一千餘里源出錫赫特山北流會諸河為一又北受興凱湖流出之松阿)
(察河流經千餘里會混同江東北流入海即古和囉噶江也按金史和囉噶路西至上京六)
(百三十里今攷其地正與烏蘇哩江相近是此江即和囉噶江金元二志顯有可証舊志乃據)
(明志以今瑚爾哈河為和囉噶江而烏蘇哩江全無所考不知明志所云鏡泊即令興凱湖也)
(當時未知此江之别有上源故以鏡泊當之其所指之水猶未誤也今之瑚爾哈河乃明之呼)
(爾海河土名猶在特當時不能確指其即唐之呼爾罕金之愛新耳舊志漫以畢爾騰湖為鏡)
(泊遂以瑚爾哈為和囉噶而烏蘇哩江之巨川幾為從古無名之水誤矣呼爾海原作忽兒)
(海呼爾罕原作忽汗愛新原作按出虎今並譯改)
圖們江(圖們國語解見疆域形勝卷城南六百餘里源出長白山東北流遶朝鮮北界又東)
(南折會諸水入於海明一統志阿雅噶河源出長白山東流入海今長白山之水東流者有圖)
(們江無阿雅噶河名按金史埓克傳勒克統門渾春水合流之地烏庫哩部人今琿春河南流)
(與江合統門即圖們音之轉也阿雅噶原作阿也苦埓克原作留可渾春原作渾蠢烏庫哩原)
(作烏古論今並譯改)
黑龍江(城東北一千二百餘里即薩哈連烏拉也明一統志黑龍江源出北山南入松花江)
(今按江源出西北塞外東南併入混同江入海自黑龍江將軍界流入至此與混同江會流入)
(海詳見黑龍江山川注建薩哈連國語解見本卷前烏拉解見置沿革卷)
珊延河(珊延國語解見本卷前城東四里源出珊延畢爾罕窩集西北流入瑚爾哈河)
花蘭河(花蘭國語解見本卷前城東五里源出花蘭窩集西北流入瑚爾哈河)
穆稜河(穆稜蒙古語解見疆域形勝卷城東四百里源出穆稜窩集東北流會數水凡五百)
(餘里入烏蘇哩江金史拉必據慕稜水保固險阻即此拉必原作臘醅今譯改)
諾壘河(城東五百里源出城東四百里無名小山東流入烏蘇哩江)
瑚葉河(國語解已見前注城東九百十里源出城東一千里無名山東北流入烏蘇哩江西)
(北接瑚葉昂阿)
多卜屯河(國語多卜屯書套也城東一千餘里在烏蘇哩江之東)
畢哷哩河(國語畢哷哩籥也城東一千餘里在多卜河東南流入混同江其源莫考)
尼滿河(蒙古語解已見前注城東一千三百五十里源出尼滿窩集西北流入烏蘇哩江)
阿庫密河(國語解已見前注城東一千三百八十里源出阿庫密窩集)
畢歆河(國語解已見前注城東一千五百餘里源出畢歆窩集西北流入烏蘇哩江)
和羅河(國語解已見前注城東一千五百餘里源出和羅窩集西北流入烏蘇哩江)
鄂倫河(國語鄂倫肚帶也城東二千五十八里源出薩哈連窩集東流入海)
僧庫勒河(國語解已見前注城東二千一百十四里源出僧庫勒窩集東流入海)
畢楞河(國語解已見前注城東二千三百六十里源出畢楞窩集東流入海)
克哷穆河(國語解已見前注城東二千三百六十九里源出克呼穆窩集東流入海)
岳塞河(國語解已見前注城東二千五百里源出阿爾哈峯東流入海)
托穆津河(城東二千八百五十九里源出畢哷根窩集東南流入海)
穆陳河(國語解已見前注城東七十里源出西北九十里無名小山南流會沙蘭河又其西)
(有圖河)
沙蘭河(城西八十里源出西北一百里無名小山南流入瑚爾哈河)
布泥河(城西九十里源出西北一百二十里無名小山南流會發爾薩河)
發爾薩河(國語發爾薩薄荷也城西九十里源出德林石東流會沙蘭河)
愛哷河(國語愛哷貂鼠也城西一百三十河里源出畢爾罕窩集南會畢爾罕)
畢爾罕河(國語解已見前注城西一百四十里源出畢爾罕窩集東南流會為一滙於畢)
(爾騰湖其東支流曰額伊呼河)
珠克騰河(國語解已見前注城西一百六十里源出畢爾罕窩集南流入畢爾騰湖)
阿拉河(國語解已見前注城西一百七十里源出畢爾罕窩集南流會珠克騰河)
塔拉河(國語解已見前注城西一百八十里源出畢爾罕窩集南流會阿拉河)
都林谷河(國語解已見前注城西二百十里源出塞齊窩集南流會勒富善河入畢爾騰)
(湖)
佛多和河(國語解已見前注城西二百十里源出塞齊窩集南流會都林谷河又有一在)
(佛多和城北)
索爾和綽河(城南十里源出索爾和綽窩集北流入瑚爾哈河)
噶哈哩河(國語解已見前注城南一百五十里源有二一出瑪勒呼哩窩集一出尼葉赫)
(窩集南流會布爾哈圖河入圖們江)
呼濟河(國語解已見前注城南三百里其北有愛密達河俱出城南無名山東流入噶哈哩)
(河)
噶順河(蒙古語解已見前注城南三百四十里其北又有薩齊庫河富爾哈河俱出城東南)
(五百里無名山西流入噶哈哩河)
布爾哈圖河(布爾哈圖蒙古語解見奉天府山川卷城南四百里源出城東南六百里)
(無名山東流合英峩河赫圖河圖們河會海蘭河入噶哈哩河)
海蘭河(海蘭國語解見建置沿革卷城南四百十里源有三俱出西南五百九十里無名山)
(東流入布爾哈圖河元志和囉噶有和蘭河流入海即此河有二一在城西北四十里源出海)
(蘭窩集東流入瑚爾哈河又相近有穆霞河亦流入瑚爾哈河)
福齊河(城南一千三百里西北流入烏蘇哩江)
瑪展河(國語解已見前注城北五十里源出西北瑪展窩集南流會海蘭河入瑚爾哈河河)
(有二一在城東南五百四十里源出東南瑪展窩集南流入圖們江)
舍赫河(城北五十里源出舍赫窩集南流會海蘭河入瑚爾哈河)
鄂克托河(國語鄂克托藥也城北五十里源出城北九十里無名小山南流會海蘭河入)
(瑚爾哈河)
扎穆圖河(蒙古語解已見前注城北五十里源出扎穆圖窩集南流會海蘭河入瑚爾哈)
(河)
富達密河(國語解已見前注城北一百二十里源出富達密窩集)
薩爾布河(城北一百五十里源出薩爾布窩集)
舒蘭河(城北二百五十里源出舒蘭窩集)
阿木蘭河(國語解已見前注城北三百里源出阿穆蘭窩集)
安巴河(國語解已見前注城北三百五十里源出安巴畢喇窩集)
阿斯罕河(國語解已見前注城北四百里源出阿斯罕畢喇窩集以上六河俱南流入)
(瑚爾哈河)
瑚爾哈河(國語解已見前注在城東南上流自勒富善河北流折東會諸水為一又折東)
(北會畢爾騰湖又自湖之法庫東流經故會寧城北又九十餘里繞寧古塔城南復折而北流)
(七百餘里入混同江唐時謂之呼爾罕河渤海大氏置呼爾哈州以此水為名新唐書渤海王)
(城臨呼爾罕海是也金時又名金水俗謂金為愛新以水發源於此謂之金源因建國號曰金)
(明時謂之呼爾海河明一統志呼爾海河在開原城東北一千里源出潭州城東諸山北流入)
(松花江即此京按舊志以此河為即和囉噶江今考金史上在愛新水之旁今此河近繞古)
(會寧城亭榭遺址猶在水側唐時渤海上京在呼爾罕河東以道里計之亦在今寧古塔耳呼)
(爾罕與瑚爾哈音相近此河即唐時呼爾罕河金時愛新水無疑其和囉噶江乃今之烏蘇哩)
(江非此水也明一統志於呼爾海河外又載呼爾罕河與金水河亦誤方輿紀要又謂金水河)
(西北流與米流水合米流水源出三衛馬盂山東流至黃龍府東又東南流入女真境合金水)
(河東北入混同江今考馬盂山在大寧衛去寧古塔甚遠其水何緣合流蓋以遼金二志皆有)
(来流河為此無稽之說不足辨也)
塔克通阿河(國語塔克通阿有樓之謂也城東南四里源出塔克通阿窩集北入瑚爾)
(哈河)
鄂勒歡綏芬河(國語鄂勒歡乾也綏芬錐子也城東南三百六十里源出城東五百)
(里無名小山西南流入綏芬河)
勒塔河(城東南四百十三里源出笟籬山)
綏芬河(國語解已見前注城東南四百四十里源出穆楞窩集南流入海)
延楚河(城東南四百七十里)
濟秦河(濟秦國語解見本卷前城東南四百七十里)
舒藩河(國語舒藩褶文也城東南五百餘里源出東南荒山東南流入綏芬河)
哈濟密河(城東南五百三十里源出錫伯窩集)
伊濟密河(國語伊濟密梳頭也乂紡線也城東南五百三十里源出錫伯窩集)
蒙古河(城東南五百七十一里)
們河(蒙古語解已見前注城東南五百里源出城東南四百里蘇扎哈窩集東南流入興凱湖)
呼蘭河(國語解已見前注城東南五百里源出呼蘭窩集南流入圖們河)
蘇扎哈河(國語解已見前注城東南五百餘里源出城東四百餘里蘇扎哈窩集南流入)
(興凱湖)
英愛河(城東南五百八十里琿春河東源出笟籬山南流入圖們江)
琿春河(國語解已見前注城東南六百里源出通肯山南流入圖們江金史世紀有渾春水)
(與統門水合流即此)
都特赫河(國語都特赫忩櫺也城東南六百里源出城東南七百里無名小山北流入興)
(凱湖)
諳達河(國語諳達夥伴也城東南六百二十里源出鄂勒歡山西流會琿春河)
珠倫河(國語珠倫鼠穴也城東南六百四十餘里源出喜彰山南流入海)
英峩河(英莪國語觧見疆域形勝卷城東南六百五十里源出城東南七百里無名小山南)
(流入海)
富爾丹河(國語富爾丹關也城東南六百五十里源出城東南八百里無名小山西南流)
(入綏芬河)
琿綽渾河(城東南六百六十里源出喜彰山南流入圖們江)
白井河(城東南七百五十里源出城東南三百六十里荒甸中東流入勒富河)
勒富河(國語解已見前注城東南七百九十里源出扎哈哩岡西北流折東北入興凱湖又)
(東北有塞勒默河俱西北流入興凱湖)
松阿察河(城東南九百里源出興凱湖東北流入烏蘇哩江)
呼雅河(國語呼雅海螺也又麂也城東南九百十里源出城東南一千里窩集中東北流入)
(烏蘇哩江)
錫勒喜河(國語錫勒喜膽也城東南九百二十里源出城東南無名山北流會呼雅河)
烏勒呼瑪河(國語解已見前注城東南一千里源出城東南一千里無名小山東北流)
(會呼雅河)
法勒圖河(城東南一千三百里源出城東南一千四百里無名小山東流入烏蘇哩江)
額伊呼河(城東南一千四百里源出東南無名窩集西北流入烏蘇哩江)
額圖密河(國語解已見前注城東北一千四百里源出城東南六百里窩集中西北流入)
(烏蘇哩江)
伊津河(國語解已見前注城東南一千五百里源出錫赫特山北東北流入烏蘇哩江)
竒嚕河(國語竒嚕小旗也城東南一千六百里源出錫赫特山南流入海)
勒富勒河(城東南二千三百十八里源出勒富勒窩集東南流入海)
烏爾欽河(國語烏爾欽聲勢也城東南二千六百二十八里源出勒富勒窩集東南流入)
(海)
瑪爾呼哩河(城西南五十里與阿布等河並源出瑪爾呼哩窩集北流會瑚爾哈河入)
(畢爾騰湖)
阿布河(阿布國語解見奉天府山川卷城西南六十五里源出瑪爾呼哩窩集西南流入畢)
(爾騰湖)
松吉河(松吉蒙古語解見本卷前城西南一百里源出瑪爾呼哩窩集流入畢爾騰河)
札津河(國語札津長垜也城西南一百十里源出瑪爾呼哩窩集北流入畢爾騰湖)
富爾吉哈河(國語富爾吉哈壅沙地也城西南三百里源出西南三百里外無名小山)
(西北流會勒富善河入畢爾騰河)
呼錫哈哩河(城東北二十五里源出呼錫哈哩窩集北流入瑚爾哈河)
尼葉赫河(國語解見前注城東北六十里源出尼葉赫窩集西北流入瑚爾哈河)
特林河(城東北七十里源出特林窩集北流入瑚爾哈河)
齊克騰河(國語解已見前注城東北九十里源出城東無名小山北流入瑚爾哈河)
穆哈連河(國語解已見前注城東北一百十里源出城東一百四十里無名小山北流入)
(瑚爾哈河)
武斯琿河(城東北四百八十里源出城東五百里無名小山北流入瑚爾哈河)
翁錦河(國語翁錦凡物安柄之孔也城東北六百里源出阿勒哈窩集北流入于混同江)
巴蘭河(國語解已見前注城東北六百餘里源出巴蘭窩集)
屯河(國語解已見前注城東北七百里源出屯窩集東南流會十餘水入混同江)
温登河(國語解已見前注城東北九百餘里源出温登窩集南流入混同江)
都爾河(城東北一千一百四十里源出都爾窩集南流入混同江)
畢曕河(城東北一千一百四十里源出穆哩罕山西南流入黑龍江)
庫嚕河(國語解已見前注城東北一千五百八十九里源出庫嚕窩集東南流入混同江)
敦敦河(國語解已見前注城東北一千九百五十七里源出明噶哩窩集西北流入混同江)
畢哷哩河(國語解已見前注城東北二千三百十二里源出莊藹窩集西北流入混同江)
查克蒐爾河(城東北二千五十八里源出莊藹窩集西北流入混同江)
格楞河(國語格楞衆也城東北二千一百二十九里源出哲勒肯山東流滙為克音湖入混)
(同江)
托索密河(國語托索密預偹也城東北二千四百九十八里源出卓哩竒山東南流入格)
(楞河)
畢津河(城東北二千六百七里源出揚古岱山東南入混同江)
喜雅哩河(城東北二千六百四十四里源出孟額山西北流入混同江)
興衮河(城東北二千七百三十四里源出卓哩竒山東南流會諸小水入混同江當混同江)
(入海之處此水亦甚大)
達拉哈河(國語達拉哈領頭也城東北二千七百八十里源出庫爾布山)
薩穆尼河(城東北三千八十八里源出九文山南流入興衮河)
伊穆河(城東北三千一百四十八里源出楊古岱山東北流入興衮河)
嚕庫河(國語魯庫林茂草密也城東北三千二百八十三里源出楚察馨山南流入興衮河)
額密勒河(國語額密勒雌也城東北三千四百四十一里源出寧聶哩神山東南入興衮)
(河)
噶勒畢河(國語噶勒畢耳聰也城東北三千四百六十七里源出鄂錫克塔山東北流入)
(額密勒河)
阿穆爾河(蒙古語阿穆爾平安也城東北三千五百六里源出瑪庫山西流入額密勒河)
圖呼勒河(蒙古語圖呼勒牛犢也城東北三千六百餘里混同江口之北源出無名山東)
(南流會鈕斡哩阿爾薩尼等河折東北入於海)
鈕斡哩河(國語鈕斡哩青綠色也城東北三千七百四十五里源出庫穆納神山東入圖)
(呼勒河)
塔林河(城東北三千八百四十八里源出穆岱山)
穆尼克河(城東北三千八百四十八里源出穆岱山)
密密勒河(城東北三千八百七十八里源出穆岱山)
額勒赫肯河(國語額勒赫肯從容也城東北三千九百四里源出催馬山東流入圖呼)
(爾河)
鄂摩和河(城西一百四十里源出畢爾罕窩集南流入畢爾騰湖)
興凱河(城東南五百里週圍十里湖之南諸山中流出之們河蘇扎呼河勒富河都特赫等)
(諸河俱滙於此湖又自湖東北流出為松阿察河東北流注于烏蘇哩江湖之西岸一山臨水)
(名穆克阿哩罕山謂按此湖即明一統志之鏡泊也但明一統志即和囉噶江之上源今烏)
(蘇哩江源出錫赫特山會諸水北流此湖流出之松阿察河自西會之水始大耳)
達巴庫河(城東南七百里在興凱湖北週圍三十里)
畢爾騰湖(國語畢爾騰水淀也城西南一百里即瑚爾哈河之上流也城西南諸水俱滙)
(於此廣五六里袤七十里許土人名曰畢爾騰中有三山名鄂摩和昂阿山阿克善山牛录山)
(阿克善牛录兩山之間有巖曰白巖湖之西南瑚爾哈河東流入湖之處有一崖曰呼爾圖崖)
(湖水東注飛瀑跳空奔浪雷吼聲聞數十里土人名曰發庫自此東流繞古會寧城歷九十餘)
(里經境南而東北流為瑚爾哈河以按新唐志渤海王城臨呼爾罕海即此舊志此為即明)
(志之鏡泊非是)
克音湖(城東北二千四百二十八里週圍一百五十三里即格楞河之所滙也)
費雅達池(城東南六百四十里週圍二里南流入海)
蓮花池(城西南八十里在金上京西二十里相傳為金時塞外之曲江)
達都洲(國語達都熟瘤也城東南五百八里)
塔陽古洲(城東南五百八十里)
媽媽洲(城東南六百十八里)
大洲(城東北三千餘里混同江口之東大海中南北二千餘里東西數百里距西岸近處僅百)
(里許有山曰圖克蘇護其長竟洲林木深翳有小水數十東西分流入海)
海眼(城西石頭甸子西十餘里萬山中有池周八十餘里每日三朝與海水相應仲夏日初出)
(時恒有巨魚湧出高三丈許長十餘丈飛鳥不敢過其上至巳午時始沒其出時衆魚隨之皆)
(浮水面漁者因其出而網馬必大獲)
温泉(有二一在吉林城東南一千九百八十里長白山上熱如沸湯有氣上蒸如霧西北流入)
(安巴圖拉庫河一在城南八百十七里訥音河岸)
白都訥
蘭陵山(城東四百三十里)
和勒托和山(國語和勒托和誑言也城東四百三十一里)
康山(城東五百餘里)
松花江(發源長白山東南巴延鄂佛羅邊門流入白都訥境三百三十里至城南自南而西)
(北流入混同江北會黑龍江入東海詳見吉林山川注)
蘭陵河(城東一百三十里)
阿實河(城東北四百里)
三岔河(城西北六十里)
三姓
松花江(見前吉林山川注)
瑚爾哈河(見前寧古塔山川注)
烏蘇哩河(見前寧古塔山川注)
阿勒楚喀
哈爾噶山(國語哈爾噶鞾幫也城東二百里)
錫勒們山(錫勒們國語解見本卷前城西二百餘里)
索克托庫山(國語索和托庫酒徒也城南八十三里)
索多和山(城南三百里)
和勒托和山(和勒托和國語解見本卷前城北二百餘里)
呼蘭山(呼蘭國語解見京城卷城東南八十里)
札巴蘭河(城東三百餘里源出札松阿山北流入混同江)
費克圖河(費克圖國語解見疆域形勝卷城東三百餘里源出札松阿山西北流至城東)
(北八十里入混同江)
呼蘭河(呼蘭國語解見京城卷城北一百三十餘里其源莫考北流入混同江)
岳希河(國語岳希全部之境也城東南二十餘里其源莫考北流入混同江)
阿勒楚喀河(城東北里許源出札松阿山北流入混同江)
海勾河(城東北十餘里源出城東無名小山北流入混同江)
瑪延河(瑪延國語解見疆域形勝卷城東北二百餘里源出瑪展窩集北流入混同江)
松花江(城東北與蒙古分界見前吉林山川卷)
琿春
阿勒楚喀山(城東五里)
喀爾岱山(城東八十餘里)
達爾呼特峪(城西北二百五十餘里西接富勒哈峪)
琿春河(琿春國語解見建置沿革卷城東十餘里源出通肯山流入圖們江相近有阿布達)
(哩河)
覺爾和河(城北二百餘里其源莫考北流入混同江)
鴨綠江(東與高麗分界見前吉林山川注)
打牲烏拉
團山(城東二十三里小西浪河之北高五十四丈)
牛山(城東南高三十丈起脉于佛門峯高一百七十二丈)
薩爾達山(城西北高七十七丈)
佛赫庫山(城西北高二百三十二丈)
錦住峯(城東高七十五丈)
發實蘭峯(發實蘭國語解見本卷前城東南高二百十二丈)
松花江(城南自南而西而北環繞如帶亦名松阿哩河餘詳吉林山川注國語松阿哩天)
(漢也)
小西浪河(城南自東南流入松花江)
噶哈河(噶哈國語解見本卷前城南自南流入松花江)
鄂河(鄂國語解已見本卷前城東南自西南流入松花江)
察興陽河(城東南自西南流入松花江)
竒塔穆河(城東南自西南流入松花江)
通竒河(國語通竒字點也城東南自西流入松花江)
欽定盛京通志卷二十七
