欽定四庫全書
欽定盛京通志
凡例
一
盛京為
王迹肇基首隆
謨誥謹稽
五朝實錄
聖訓
詔諭碑記詩文冠列卷端我
皇上覲揚
光烈四詣陪京
闓澤覃敷
大文彌耀謹志
聖製
綸音
天章弁諸志首以昭
作述之隆
一考卜
興京遷都遼瀋為我
朝豐鎬遺規至若
壇
廟
宫殿
山陵創制典禮嚴重謹稽
實錄及會典諸書詳志京城
壇
廟
宫殿
山陵各一卷以彰規制
一志星野當辨其傅會建置疆域當糾其譌謬山
川城池當考其方隅今遵
旨訂正悉載
國語舊名並恭錄
開國戰蹟其疆里遠近謹遵
欽定輿圖詳核臚識
一舊志關津於吉林黑龍江邊門多所闕略戶口
田賦於旗田官莊園場賦則亦多疎漏兹悉詳
訂增所未備
一志職官次官署以專職守志學校次選舉以簡
才良至
畱都重地武備尤要分營列戍規模宏遠謹增志兵
防
一志名宦以彰治行志人物以勵材能舊志於遼
金宗室俱不載又但志遼瀋不及吉林黑龍江
未為該備今悉增入並遵
欽定遼金史於舊譌姓名詳譯改正至
開國功臣事蹟謹遵
國史傳按其於
盛京有治行戰蹟者一一臚載其事在入關以後者
詳見
國史及八旗通志兹不備錄
一忠孝節義所以廉頑立懦風示百世至文學隠
逸流寓方伎仙釋列女皆足以資采訪驗風教
悉志如例
一祠祀有關祭法
翠華四莅遼渾諸河特建專祠古刹精藍亦多蒐輯謹
志祠祀又古蹟舊志繁簡失當兹詳考史傳分
隸郡縣名勝各以類次間加辨正以期核實
一奉天風俗淳樸有上古遺風物産豐饒為九州
上腴兹博稽前史謹遵
欽定滿洲源流考詳晰編纂志風俗物産並旁採異聞
為雜志一卷以資考鏡
一列朝藝文舊志體例未協兼多遺闕今蒐羅史
集按照時代分體編輯至
國朝藝文凡臣下賦頌及賡紀詩篇俱各依類編次
以彰
昭代人文之盛
