欽定四庫全書
四明續志卷四
宋梅應發劉錫同撰
興復省併酒庫
周官設酒正掌酒之政令以式灋授酒材逮漢則令官
作酒以二千五百石為一均率開一盧以賣㩁酤之利
國實頼焉鄞為郡瘠賦之入者約費之出者廣於是操
其贏以濟其乏酤之頼維多甚非其得已也城内外諸
縣庫務坊場曰醅酒東庫曰香泉八庫曰江東慈福庫
曰下莊務則舊管者也曰醅酒西庫曰江東贍軍庫曰
鮚﨑庫曰東門庫曰寳溪子庫則大使丞相吳公新創
者也曰林村庫曰小溪子庫則昔敗闕而今興復者也
曰省務曰犒賞庫曰江東庫則又今廢罷者也或官給
本錢或聽民抱息或官吏監臨或軍將措置或兼令外
庫管紹趁辦或以所廢庫本錢併歸他庫拘解日額凡
皆酌地里均計公私之便究興廢之宜以為分合酌重
輕之則以課盈虧公之處此鑒焉其明衡焉其平官有
所埤益而民亦安之外有五鄉碶奉化慈溪象山江口
南渡東溪東吳大小榭郭宅澥浦松林翁山大嵩等務
場隸經總制司具在别目
醅酒庫
(元管東庫一所本錢三十萬貫年收息錢獻錢缸頭錢四十九萬六千一百七十七貫五百六十文
會一萬二千八百七十二貫八百五十六文省寳祐四年十月併省務公使庫犒賞庫為一庫添創
西庫以補公庫之虧令給本二十萬貫作東西庫分抱息錢年收九十四萬九千二百七十九貫一
十四文會一萬二千八百七十二貫八百五十六文省東庫職級李柟西庫樓址措置管幹
比舊額增收息錢四十五萬三千一百二十一貫四百五十四文十七界)
(冷月以四月至八月終除小盡三日東西庫各日發一千一百六十貫五百六十八文會一十八貫
一百八十二文省)
犒賞庫
(寳祐四年十月仕既以海晏樓日額本錢四萬一千五百八十貫文撥付醅庫趁辦日拘息錢六十
六貫納犒賞錢庫六年拘回元本零錢一千五百八十貫淨本四萬貫撥歸慶元府理為實椿日納
息錢改赴公使庫交收)
城外香泉庫
(元管八庫本錢五萬貫文年收息錢缸頭錢貼買瓶錢五十一萬三千七百六十七貫四百八十文
會一萬四千九百四十二貫三百四十文省寳祐四年十一月以數内江東一庫改為贍軍庫收上
元本一萬貫今七庫本止存四萬貫年收息四十四萬六千六百六十五貫八百文會一萬九百二
貫一百八十八文省士産戶陳暉等七名分抱)
(旺月以九月至三月終除小盡三日日發一千三百五十五貫二百文會三十三貫六百二十二文
省)
(冷月以四月至八月終除小盡三日日發一千一百三十貫二百文會其省錢如旺月之數)
江東慈福庫
(元係香泉子庫不給官本年收息錢一萬八千一百四十八貫三百八十文會日發五十一貫二百
七十文會除小盡六日内九千四百三十九貫九百八十文係夏子仁柳成之抱認餘八千七百八
貫四百文香泉七庫貼納)
江東贍軍庫
(見坐本錢八萬貫文年拘息錢缸頭錢貼買瓶錢一十五萬八千八百三十九貫六百八十文會三
千四十貫一百五十二文省提督官統領吳雄措置正將鄭瓊機察副將童寅)
(旺月以九月至三月終除小盡三日日發四百八十一貫九百二十文會八貫五百八十八文省
冷月以四月至八月終除小盡三日日發四百一貫九百二十一文會其省錢如旺月之數)
定海縣烏﨑頭庫
(寳祐五年七月據吳龢卿乞不支官本管抱息錢年納一千貫文會)
林村庫
(寳祐五年二月給本錢二萬貫文日拘息錢二百七十貫文會續減為一百五十貫再減為一百三
十貫四百六十文歲納四萬五千四百貫八十文會每月合解拍戶版帳錢一千一十二貫七百八
十九文會於内分撥經總制司一百四十一貫四百八十文糴本司二十六貫七百二十四文常平
司九十二貫七百四十八文慶元府一千七百五十一貫八百三文)
寳溪子庫
(寳祐五年十月據黃迪功澄乞抱納日息錢六十貫文會六年别召募厲進之管紹趁辦借本錢一
萬貫文會歲抱息二萬一千二百四十貫文)
小溪子庫
(寳祐六年正月據黃迪功澄乞抱納月息錢四百八十四貫三百五十文會官不給本錢歲納五千
八百一十二貫二百文會)
奉化縣鮚埼庫
(寳祐四年十一月契勘到有無敗闕因依據監鮚埼鎮權巡檢薛迪功申元納通判東廳常平糴本
司月息錢會三十貫四十五文慶元府錢會二十五貫一百七十文遂具申朝廷差黃澄迪功監鮚
埼庫將已廢罷省務銅朱記一顆發下庫收管給本錢四萬貫置買庫基屋宇又一萬貫糴麥納欠
八千貫日拘本府息錢五百貫六年十二月黃迪功再借三萬貫往平江府收糴米麥尋委制司準
使張鍔前去點檢就行提督仍關三萬貫前去措置却行拘回黃迪功元關錢拘上胡珙王繼善文
拈監納元虧息錢三萬四千貫續據黃迪功解納一萬四千六十貫少欠四萬八千貫文其張鍔界
内自十二月以後日拘息錢每半月一次解發七千五百貫文會)
東門庫
(寳祐四年十一月先撥本錢一十萬貫文差部吏王壵將校翁禧措置年拘息錢十八萬丑年二月
市戶李珏張從龍乞照王壵倒開抱以息錢對撥支散水軍十月水軍申本庫兩旬無發到錢數遂
委本軍交併酒庫就行任責措置十二月本軍申乞止存留本錢五萬貫自六年正月始不以冷旺
月月納息錢一萬貫細作見錢五百五十貫足抵充軍劵續監張從龍李珏回納一半本錢五萬貫
銷落實樁之數六年五月鄭迪功增歲額為一十三萬開慶元年正月鄭迪功又乞量减日息遂成
年通減五千貫實管年額一十二萬五千貫三月管率僧了生與水軍統領連忠交爭仍撥付軍中
抱認開酤所存官本年拘息錢並如舊)
下莊務
(舊例每年於在城都稅院定海稅場大嵩等鹽場各差合十人充本務專知趁辦官課開慶元年二
月據大嵩等鹽場申乞免差人充重難歲抱七萬二千貫文作四季解發内以六萬四千三百九十
五貫約樁公使庫一年專知合賠貼之數三千一百三貫於經總制司令項酒息内添撥八千六百
貫樁作本務合解諸司錢及攘兩稅務貼助三萬五千貫以一萬五千貫發下廣惠院二萬貫公使
庫收附)
經總制司
范蜀公嘗言密院主兵三司主財則有各不相知之弊
至和間遂請密院三司通知兵財制為國用蓋欲兵財
脉絡貫通也上而朝廷次而制閫同一理耳軍餉之權
容可貳乎沿海新舊水軍凡六千人若衣若糧皆給於
府獨劵錢府給二千人餘四千則通判東廳以經總制
司錢給之歲久而弊倅廳官若吏間以餉軍之錢資泛
用豐私橐而軍額率虧數苟且循習非一日吁兵統於
制閫而財給於郡佐事權不一宜其弊至此也大使丞
相吳公熟錢穀甲兵之問於廟堂久矣寳祐四年來開
大閫報政之五月數軍實攷貨源亟請于朝以經總制
司歸之制府自催自給且得旨創大使司物斛官一員
拘確之理順勢便故招刺皆驍勇而尺籍不至空虚給
餉易辦集而朝廷不煩科降今以未撥歸制司以前攷
之寶祐四年十月分月帮水軍官兵券三千三百六十
五人錢會紐計十七界一十六萬一十六貫二百四十
文米計二千八百六十五石三斗一升自撥歸制肘後
開慶元年四月分月帮軍兵劵三千八百六十五人錢
計十七界一十七萬七千八百八十一貫五百七文米
計三千三百七十六石九斗五升二合五勺以今比昔
則添刺軍兵五百人一歲增帮錢二十一萬四千三百
八十三貫四百文增帮米六千一百三十九石七斗一
升及添造五百人七事軍裝通支錢一萬二千一百八
十四貫六百二十文軍政修明兵食充裕成效昭然視
在倅廳時大有間矣申請次第及修復經總制坊場條
列于左
省劄
寶祐四年十二月二十八日準省劄備據沿海制置大
使司狀照對本司近曾具申朝廷乞將慶元府通判廳
給遣定海水軍四千人窠名錢物撥歸本府就行拘催
并餉新舊兩軍恭準省劄坐下照得通判廳有起解農
寺與夫諸府俸料併主管官茶湯錢及其它公費皆仰
于此今若盡歸本府亦合先與區處使解發者有所指
擬仰給者不至乏絶庶幾平允否則通判自此别無職
事而廳分可廢矣此其為通判之慮甚悉然事體實有
委折只得詳細稟控蓋本廳之供餉水軍不過經總制
司緣倅廳權輕諸縣多有拖欠其間又有簠簋不飾之
人虚支妄用有若泥沙所以舊軍四千人係通判廳之
所給餉者額常闕數百人本司雖欲盡行招刺亦忱恐
倅廳事力不給或至它虞故亦不敢放手今連準密劄
措置海道招刺闕額今四千人之額將闕千人矣本府
何幸可省千人之月米然非所以為公家計也所以欲
得將通判廳給餉水軍錢物徑從本府拘催庶幾錢錢
字字皆有着落而千人闕額亦可填補此區區申請之
本旨也若曰諸府使臣俸料歲不過二三千緍舊例所
在本府自應接續帮支無緣復以強之倅廳若又曰通
判廳别無職事則却非所慮蓋通判廳除經總制司之
外其所管者又有常平司則所催者坊場河渡正名錢
五分及六縣役錢以奉内藏庫左藏庫等處之經常者
也又有糴本司則催諸縣酒稅分隸錢及坊店戶四分
錢而奉農寺之經常者也既有窠名則有催理其職未
嘗廢也况給遣之錢除經總制司合收之數又多係本
府應副貼助則歸之本府自催自給似合事宜兼潛忝
以舊弼旬宣通判固在按察之内而財賦支遣多與本
府相關自從制司拘上催理在通判廳亦所不靳緣潛
嘗服韓魏公之言曰琦昔為宰臣惟有奉行朝廷命令
每事稟命朝廷故雖此細故亦必申聞朝廷取指揮者
正前修之遺意亦將以為今日諸道岳牧之倡也然可
否忱不敢自必但若以體統而言水軍六千人衣取給
於本府米取給於本府内二千人劵錢亦取給於本府
獨四千人劵錢取給於倅廳於理勢自是不順欲望朝
廷更賜詳酌施行伏候指揮奉聖旨依石劄送慶元府
本司將拘到錢每年起發降本錢三萬四千四百貫文
十八界見作六綱起解赴行在省倉和糴場交納及起
發六文煮酒錢四千五百貫文十八界作一綱起發赴
行在封樁下庫交納外及每月中下兩旬支散沿海制
置大使司水軍官兵劵食等錢及諸府第香火官親兵
衣料錢次年攅具總收支細帳申省部擺算理豁續寳
祐五年十二月空日準尚書省劄子節文沿海制置大
使司申云云今本司見蒐補卒乘招填定海積年闕額
水軍所急者錢糧擬照沿江諸閫例創置物斛官一員
小貼子潛又照對定海水軍為額六千人舊例四千人
係通判經總制司給餉二千人係慶元府給餉緣通判
廳專以餉軍之錢為非泛之用其貪者則捲為囊橐大
約通判一任入已之錢不下三四十萬緍因此四千人
軍額常闕數百人上下蒙蔽所謂制臣亦未嘗過而問
焉天下之弊其可為哀痛類此久知此蠧去冬即具申
朝廷乞將通判廳經總制一司錢物就本司自行拘確
招填闕額近巳收刺將及四百人皆沿海亡命之徒人
人拳勇可用給等下錢百千七事件衣裝一副每副該
三十貫五十五文一卒之費共一百三十貫五十五文
皆取之於經總制一司上不費朝廷科降下不費州郡
那移雖月糧及春冬衣賜取之慶元府本府所不敢靳
然經總制司錢物尚有贏餘可以通融補助月糧衣賜
之費但通判廳官吏昔奢今儉昔汚今清未免仇視本
司今來本司所以乞照沿江諸閫例創置物斛官一員
者正欲專一招確上項錢物永為定海一軍隨闕隨拘
之用其於海道防拓關繫非小欲望朝廷再賜劄下本
司永為遵守其慶元府及通判廳更不許干預實為悠
久利便併乞照會十二月十九日奉聖旨並特依
一每年申省部出豁高額錢
朝省以紹興二十九年為額歲拘四十一萬貫以
後止趁到二十三四萬有竒遞年以省部印下書
填收支季帳及戶部截撥收支旁帖具申出豁
一諸縣窠名
鄞縣
戶長役錢夏秋兩料每料九千四百四十三貫
六百八十二文錢會
小溪酒坊生煮酒錢年管一千五百一十二貫
五百四文錢會
一半元係本坊解發寳祐六年正月鮚崎酒
務申請作子店年解七千四十一貫六百文
十七界
一半係建嶴坊店戶送納
林村酒務舊額月取六十貫錢會今月撥一百
四十一貫四百八十文十七界
下莊酒務年管四百五十五貫七百文錢會元
係財賦司拘納今撥歸經總制司却於諸項酒
息錢内年撥八千六百貫文十七界
本縣豐樂鄉頭子錢夏秋兩料各一十四貫一
百四十四文
丞廳武康鄉頭子錢夏秋兩料各一十六貫九
百一十三文錢會
簿廳武康鄉頭子錢夏秋兩料各七貫五百六
十文
尉司手界鄉頭子錢年管三百六十貫錢會
奉化縣
丞廳戶長免役錢共管七千八百六十七貫四
十文錢會
稅場錢年管四百三十四貫二百二十八文錢
會月分解發不等
慈溪縣
本縣戶長錢四千八百貫文錢會
稅場錢年管七百二十貫文錢會
象山縣
簿廳戶長免役錢年管二千一百七十一貫三
百二十八文錢會
酒務
生酒錢三百一十貫一百四十文錢會
煮酒錢二百七十五貫三百四十六文錢會
昌國縣
本縣省司錢年管一百二十二貫三百四十文
錢會
丞廳
戶長錢年管一百三十一貫四百六十四文
錢會
免役錢年管七百七十二貫八百二十四文
錢會
定海縣
本縣房廊錢月取一百二十文
林村六分錢月取九百二十文
丞廳戶長錢二千三百五十七貫九百一十四
文
税場錢年管一萬三千七十七貫六百二十四
文錢會
一諸縣合發本司隨母頭子錢各照則例隨解發多
寡計算在府倉庫每月分撥錢亦同
一每年本府科撥錢
生酒錢一萬六千一百六十九貫五百六十二文
十八界
煮酒錢一萬三千二百貫文十八界
省務本色煮酒三千三百九十五瓶各三升照時
價計錢二千七百一十六貫五百四十文十八界
助軍錢三萬貫文十七界
市舶務對兌錢(舊支軍劵多闕見錢市舶務高麗日本及蕃南販舶遇抽解拘到一
半五分見錢内許本司將十八界會子對兌見錢五分之二係用一貫新會兑一貫見錢湊散軍劵
自經總制司撥歸制司未曾對兑奉鈞判照舊例對兑一半)
一每年令頃科截絹右千二百疋綿一萬三百五兩
四錢轉變價錢湊發綱運軍劵支遣
鄞縣絹一千五百疋綿一千四百兩
定海縣絹九百疋綿七百五兩四錢
昌國縣絹一千八百疋綿五千二百兩
慈溪縣絹七百疋綿五百兩
奉化縣絹一千三百疋綿二千五百兩
象山縣不曾科
興復經總制諸酒務坊場(渡附)
一奉化酒務元係本府給米麯本於内歲解經總制
司額錢後改為萬戶徑取淨息生煮酒年取二千三
百貫有竒寳祐六年六月以白劄子陳請酒司與行
頭均敷酒息重為民擾乞仍舊貫立官務遂給八千
貫起造務屋仍撥本錢四萬貫并造麯用夫工飯米
三十石興復措置每月發錢二百三十貫九百八十
文十八界
一慈溪酒務元係本府給本於内歲解經總制司生
煮酒額錢二千二百貫有竒嘉熙間風水之變務屋
頽毁遂令拍戶抱賣取淨息久而私酤行額失其半
拍戶屢詞乞復舊務遂重建務屋給本九千貫十八
界自淳祐五年九月為始月取息二百一十六貫六
百八十文十八界
一象山酒務寳祐五年三月據象山知縣劄子乞本
府差官措置本縣酒政遂撥錢二萬貫委官下縣措
置全年息錢七萬貫候解到年撥二萬貫下廣惠院
一翁山酒坊管下子坊一十五所元係民戶抱納通
判東廳額錢嘉熙四年因府第攘奪白泉子坊遂改
坊為萬戶任從民間醖造却將額錢攤抑一縣有物
力之家續額錢無歸民戶被害遂有坊場改萬戶貧
富齊受苦之謠詞訟紛紛制司曾申戶部久而未復
寶祐四年沈修武等曾進狀乞抱坊備本酤賣續又
經制府陳乞借本興復年納淨息三十萬貫蒙大使
丞相吳公申省照應仍於經總制司借撥十萬貫其
所抱三十萬貫與減六萬貫分作十二箇月起解五
年四月申省奉聖旨特依續將收到息錢每年支撥
下郡庠充養士厨食錢水軍制領將佐供給錢新創
諸屯水軍及出海巡逴探望把港軍士生劵本府六
局衙番鹽菜錢數見砂岸奏劄
翁山坊月納三千一百二十四貫七百三十六文
翁浦坊月納五百三十二貫五百一十二文
黃公坊月納一百七十七貫五百四文
厲嶴坊月納七百一十貫一十六文
岑江坊月納一千六十五貫二十四文
大蘆坊月納七百一十貫一十六文
冊子坊月納二百六十六貫二百五十六文
北界坊月納一千一百五十三貫七百七十六文
崑斗坊月納一百七十七貫五百四文
岱山坊月納六百二十一貫二百六十四文
白泉坊月納三百一十貫六百三十二文
馬秦坊月納三百五十五貫八文
小砂坊月納四百八十八貫一百三十六文
防海坊月納七百一十貫一十六文
大小榭酒坊寳祐六年撥錢二萬貫差人措置開
酤月解息錢無定額
定海縣澥浦坊寳祐六年十月據蔣副尉狀乞就
府庫關本錢一萬貫措置開酤年解淨息二萬貫
其常平糴本司錢自經通判廳送納本司遂就經
總制司庫撥本錢二千貫十八界月拘息一千六
百七十貫十七界
五鄉碶酒庫舊來冷月解息五千一百貫小盡減
一日熱月七千八百貫寳祐六年十二月劄鄭議
事措置月解四千貫仍給本一萬貫元年正月又
於莆陳石湫各置子庫一所每庫請本錢五百貫
月增解息錢五百貫
大嵩等八坊寳祐六年十月通判盧奉議申任輕
職薄縣道不相體察上臺絡繹追逮官吏乞索上
常平司坊場就制司併行措置遂委薛修武措置
關請官本二萬貫下大嵩坊外自餘七坊不願請
本仍抱納息錢
大嵩坊年納息錢三萬貫
韓嶺坊年納息錢九千三百九十一貫六百八十
文
館江坊年納息錢一萬七千貫
富浦坊年納息錢一萬六千貫
慈嶴坊年納息錢一萬六千五百貫
下水坊年納息錢一萬七千貫
鹽場坊年納息錢一萬八千貫
東宿坊年納息錢四萬三千貫常平司并本府版
帳錢在内
巳上八坊常平司正名五分糴本司四分錢本
府六分版帳錢並在内
象山縣東溪坊元本府額錢七十五貫汪湘增作二
十九貫六百文錢會抱撲當年續據厲必達於本府
額錢增作四十貫六百文又增抱每年息錢作六千
貫攙抱及給榜歷後更無分文交納汪湘陳乞仍舊
抱撲財賦官書擬息錢照厲必達增抱數其本府六
分錢仍舊作二十九貫六百文奉鈞判照行仍將六
千貫與減二千貫少懲厲必達之妄
奉化縣江口南渡坊開慶元年三月汪籌抱撲除常
平司正名錢外年解息錢二萬貫
慈溪縣郭宅坊久廢僅存坊基村民布麥其上坊戶
拖欠每年止納常平正名四五分錢年管一百五十
二貫五百八十文錢會月納大使府錢三十九貫九
百六十文錢會率是拖欠開慶元年三月本縣申乞
併入縣務止就坊界内創兩都店年解息錢
象山縣姜嶼渡年納官錢二百貫文錢會係開慶元
年三月增抱
東洖坊八十八戶抱店庾富總納每月息錢一千五
百貫
蠲放一分酒錢
開慶元年五月二十二日奉鈞判批銀牌兩司見行祈
晴今有寬恤事件數内制司興復常平酒坊應人戶抱
納額錢成年課利並與十分減免一分其抱坊人亦合
於拍戶遞減以示優恤今具諸坊減免數目下項
翁山坊減免三千二百一十三貫一百文
翁浦坊減免一千五百二十貫九百八十文
黃公坊減免五百六貫九百九十五文
厲嶴坊減免二千二十七貫九百八十文
岑江坊減免三千四十一貫九百七十文
大蘆坊減免二千二十七貫九百八十文
冊子坊減免七百六十貫四百九十二文
北界坊減免三千二百九十五貫四百六十八文
崑斗坊減免五百六貫九百九十五文
岱山坊減免一千七百七十四貫四百八十文
白泉坊減免八百八十七貫二百四十一文
馬秦坊減免一千一十三貫九百九文
小砂坊減免一千三百九十四貫二百一十六文
防海坊減免二千二十七七貫四百八十文
烈港坊減免四千四百三貫五百九十二文
大嵩坊減免三千貫文
韓嶺坊減免一千二百貫文
館江坊減免一千七百貫文
慈嶴坊減免一千六百五十貫文
富浦坊減免一千七百貫文
下水坊減免二千七百貫文
鹽場坊減免一千八百貫文
東宿坊減免四千三百貫文
江口南渡坊減免二千貫文
澥浦坊減免二千貫文
東溪坊減免四百貫文
東洖坊減免一千八十貫文
大小榭酒庫無定額
廣惠院
宋億萬年之基雖遭時之難三邊用兵久不解甲而本
根不摇其所扶持憑藉遠矣潛服勞中外歲垂三紀事
主上最久熟知德意志慮無宵旰不在赤子故鞠躬受
任符節者十二三惟以撫摩愛養為主忱不敢鄙夷其
民而於窮苦廢疾者尤不敢忽也且自古言治莫盛於
帝王其在堯舜則曰不虐無告不廢困窮在禹則曰予
視天下愚夫愚婦一能勝予在湯則曰子惠困窮在文
王則曰懷保小民惠鮮鰥寡在武王則曰無虐煢獨在
成王則曰其丕能諴于小民又曰以小民受天永命帝
王治法之綱領蓋具於此而豈高明威富云乎哉四明
為淛左大都會城邑井市人物阜繁則夫鰥寡孤獨與
瘖聾跛躃之民宜不能免焉自強大之家豪奴黠隸極
智術以牟利而齊民之生理日迫蹙以至于竭齊民困
則窮民益困於是鰥寡孤獨瘖聾跛躃之民得其生者
鮮矣自淳祐初柄國者立為厲禁常平義廩之儲有司
不得擅發凡窮民遇歲晏始一濟所濟者狹而受濟者
寡於是鰥寡孤獨瘖聾跛躃之民得其養者又鮮矣此
固長民之官所當視猶飢渴者也屬初莅郡徧核浮淫
之蠧併省酒務得弊屋一區亟加繕葺且增創新楹合
前後共一百五間聚城内外鰥寡孤獨瘖聾跛躃之將
溝壑者使居焉以三百人為額大口月給米六斗錢十
千中口四斗七千小口三斗五千所費皆不取於郡之
經常庶幾其可以久也前輩有言士大夫苟有意於及
物由一命以上皆可行志天下安有不可為之郡哉為
之者疾用之者舒正辭明義禁民為非毋以寵賂相尚
毋以脂膏自肥而又能窒罅漏而杜蔽欺則財常足矣
以餘財而及民物詎非行志中之一樂哉或曰城邑市
井之民固幸矣如田里何迺復捐羨錢一百四十七萬
三千八百五十五貫文預為六縣人戶代輸寳祐六年
折帛以寬布縷之征倣補助之義焉若本院田畝之數
金穀之入規畫之詳具刻左方後之君子其相與附益
之以克廣聖天子德意志慮於無窮云寳祐五年良月
朔觀文殿大學士光禄大夫沿海制置大使判慶元軍
府事兼管内勸農使金陵郡開國公食邑五千八百戶
食實封一千六百戶吳潛記
規式
照得諸路州郡皆有養濟院以處鰥寡孤獨瘖聾跛躃
無所依倚之人雖常平法有養濟錢米自朝廷拘確義
倉州縣不許擅行支移而鰥寡孤獨瘖聾跛躃之人每
隆冬盛寒止支給三月而巳然亦不能徧及此郡乃浙
左雄邦人民繁庶有餘之家率務豐殖於是富者日富
貧者日貧而所謂鰥寡孤獨瘖聾跛躃之人益無生活
之路按圖志郡舊有養濟院一區特不過矮屋三數間
今轉為馬廐不惟實亡名亦亡矣昨以省務酒額併歸
公庫屋宇空閒遂行修葺改為廣惠院存留此等無歸
着不能自存之人仍撥田畝以充養贍專委官提督欲
使寒不致凍饑不致餒老者以待其盡少者以俟其長
庶幾夀夭不致横亡其間寧無很暴不可禁止者每五
十人置一甲頭且以三百人為率總為六甲專募一行
者以供灑掃之職仍總以六甲之權今條劃約束如后
一凡有藝業自能手趁曾經過犯不律之人並不許
存留如覺察得知一例坐罪
一或有不思凍餒之無歸一時飽暖恃長凌幼恃強
凌弱攪衆敗羣者仰管院行者指名從公申舉輕則
從提督官戒約重則解府逐出永不存留
一每一大口月給米六斗錢一十貫一小口(五歲以上月給米三
斗錢五貫十歲以上月給米四斗錢七貫十五歲以上從大口給)
一每甲擇稍強壯者充火頭量增日給如或偷竊減
剋即時申舉從提督官解府斷逐仰甲頭行者嚴行
監董
一監董行者能自勤謹仰提督官會計度牒之直以
三年為限每月於見管錢内令項撥樁若干待及三
年收買度牒付其披剃披剃後願留則留不願留則
别踏逐人管幹所有度牒錢亦照前例撥樁庶可責
其公心幹置
一甲頭責其鈐束火頭責其造辦飯食於日給之外
每名貼支錢五百文
一所給之錢專充收買薪菜鹽醬之屬冬月不許各
人偷爬炭火有妨造辦每日酉牌打滅厨下火種不
許存留引惹風燭
一糞土仰甲頭五日一次出賣候賣到錢均給諸房
油火有餘則樁積一處逐旋收買布草夏則造為罩
子冬則添買綿絮造為布被或買紙被計口分給其
有故不愛惜爭奪損壞者量拘日給之錢修整
一管院行者月支食米一石鹽菜錢十五貫文
田租總數
一每歲管收租米二千三百三十六石五斗二升七
合
水田一千七百三十九畝二角四步三尺四寸五
分收租米二千一百六十六石五斗八合
湖田一百七十八畝二角六步收租米九十七石
一斗一升九合
塗田六十九畝三角四十二步收租米七十二石
九斗
鄞縣
水田三百六十九畝一角五十三步(内連地三十六
畝二角五十九步半)收租米四百八十一石五斗一升
八合五勺
湖田一百七十八畝二角六步收租米九十
七石一斗一升九合
淘湖田八百五十二畝四十四步收租米一
千石
定海縣
水田二百九十二畝二角四十八步一尺七
寸(内連地一角二十步)收租米三百六十四石七斗八
升三合
慈溪縣
水田七十一畝二十步半收租米九十七石
七斗九升
奉化縣
水田一百一十五畝一角四十步收租米一
百五十五石四斗三升六合五勺
塗田六十九畝三角四十二步收租米七十
二石九斗
象山縣
水田一十四畝三角三步半一尺七寸五分
收租米一十六石三斗三升
昌國縣
水田二十三畝三角一十五步并岑江寨基
收租米五十石六斗五升
錢總數
一每歲管收官會七萬六千四百五貫一百四十二
文十七界
見錢九十六貫二百文足
省錢三貫一百一十文并一貫文錢會
拘到山田地屋宇共收租錢
地六十二畝一十一步二尺四寸收租錢五十
八貫七百文足(閻安國租錢在内)官會六百五十五貫
文十七界并錢會一貫文
山七十七畝一十步(内連地二角)收租錢一十貫一
百五十文足官會一百五十貫文十七界
田一千三百六十二畝三十一步收租錢一萬
七千四百八十二貫三百四十二文十七界
屋及地基一十二所收租賃錢一十四貫五百
文足官會二千三百八十二貫八百文十七界
省錢三貫一百一十文
象山縣抱解沃希崇道士租課錢一十二貫八
百五十文足官會七百三十五貫文十七界
都稅院合千人納免專知重難錢一萬五千貫
文十七界
本府支撥錢四萬貫文十七界
(象山酒務二萬貫文東門酒庫二萬貫文)
租麻皮總數
地三十四畝二十六步(内連田一畝一角三十九步)收租麻皮
四百一十二斤九兩足秤
租麥總數
地一十四畝二十三步一尺五寸收租麥七石百
合斗
鄞縣
朱明田六畝三角一十四步租米一十石
薛德廣田一十二畝三角二十七步租米一十五
石四斗
朱氏田一十二畝一十一步地一角二十一步租
米一十七石四斗四升
王逢龍田二十一畝一角五十一步租米三十石
七斗
李之秀田一十畝二十八步半租米一十三石七
斗六升八合
錢王兩宅田六十七畝一角租米九十二石一斗
七升八合七勺
繆良田五畝三角二十四步租米五石八斗五升
昝大猷田一畝八步地一片計一畝三角五十一
步租米四石九斗五升
湯汝敬田四十三畝三角七步地三角四步租米
六十五石
僧行端田九畝一角五十一步半租米一十二石
三斗五升
僧行林田一畝一角一十三步租米六斗五升
史縣丞田一十一畝三角一十七步租米一十三
石九斗二升七合八勺
馬式田一十畝一角五十九步租米一十三石四
斗五升五合
陳萃田一百九十五畝二角四十七步半共上正
租并花利租米一百二十七石六斗五升七合八
勺
水田五十三畝三角八步半租米六十一石四
斗一升一合八勺
湖田一百四十一畝三角三十九步租米六十
六石二斗四升六合
潘得六田一十四畝一角四十五步半地一畝三
角一十三步半租米二十二石三斗一升七合五
勺
王英田一十三畝二十四步及地一角四十步租
米一十三石七斗六合
蔣鄉貢田五畝二角租米六石二斗四升
陳安國湖田七畝正租并花租共八石五斗六升
湯耜湖田一十一畝二角六步花租米五石三斗
一升三合
陳子諲湖田一十八畝二十一步租米一十七石
僧善皎田二十一畝三角五十七步半租米三十
石二斗二升九合四勺
徐渭老虞埏田七畝一十七步租米九石七斗二
升
周氏田三畝三角三十九步租米六石六斗二升
二合
張慶三田二十八畝二角五十二步地一畝一角
二十九步又地一片租米三十五石六斗二合三
勺
史厲兩宅分租砂地一十七畝一角五十六步一
寸五分係史通判幹人沈文兩名分租共納租錢
三百五十貫文十七界
八字橋接待庵基三角租錢四貫五百文足
李爖地五畝一角二十八步租錢一十二貫文足
張慶三地三畝五十五步租錢四貫八百文足
趙永租地一片計一角五十六步租錢六百貫文
十七界
趙端租地一片横闊一丈二尺深六丈年納租錢
三貫一百一十文七十七陌
鄭文租地一片計一角一十一步二尺六寸日納
賃錢三貫二百文十七界年約一千一百三十二
貫八百文十七界
朱諒租賃本院前水步東樓屋一間租賃錢一百
貫文十七界
陳青租賃本院前水步上樓一間租賃錢一百貫
文十七界
董輝租賃本院西挾屋一間租賃錢一百五十貫
文十七界
張松租賃屋二間租賃錢一百五十貫文十七界
阿顧租賃本院浴院後屋一間租賃錢一百五十
貫文十七界
林巡檢屋一間直又舊屋二間并道頭安船淤坑
厠兩眼連地屋柱為界東西量計五丈南北量計
一十丈租賃錢九貫文足
周復孫砂地二十六畝一角四十八步租麻皮二
百九十八斤九兩足秤
任允詳砂地一十一畝九步其地被水衝作溪灘
實有地三畝租麻皮四十八斤足秤
僧行林田一畝一角三十九步地一畝三角二十
一步租麻皮四十三斤足秤
張慶三地一角四十三步租麻皮八斤
定海縣
僧姚元聰田一十畝二十八步租米一十一石
李氏田三畝地一角二十步租米三石五斗
龔明田五十六畝三角四十七步租米七十二石
五斗一升五合
黃榮田六畝三角五十四步租米六石五斗
靈巖義役莊田三十五畝三十九步半租米四十
九石五斗六升
樓圭田五畝三角零租米八石五斗八升
張一飛田四畝一角四十六步租米六石六斗九
升五合
求煥田五畝一角四十六步半租米四石六斗八
升
林暐田五十二畝三角租米六十三石六斗六升
吳宗田一畝三角租米一石八升
韓文才田一十二畝三角二十七步租米一十一
石五斗八升三合
阿盧田一畝半租米一石三斗
王珏田六畝二角租米一十石七斗五升
僧祖淨崇玫田二十七畝一角二十七步半租米
三十七石八斗七升五合
王佑田二十二畝一角五十九步半一尺七寸租
米二十九石五升五合
王與直田一十三畝二角租米一十七石五斗五
升
滕鍇田二十五畝三角一十三步租米二十七石
九斗
方安瑀山一片計三十九畝租錢七貫五百文足
黃榮地一畝二角三十三步租錢一貫七百文足
又五貫文十七界
定海淘湖田計二十六畝三角一步租米五十三
石二斗五升六合四勺五抄每石折錢五十貫文
十七界計二千六百六十二貫八百二十二文十
七界係定海縣抱催起解
定海舊海塘田一千九十畝一角每畝元納米三
斗新海塘田二百四十五畝三十步每畝元納米
二斗兩項共計一千三百三十五畝一角三十步
奉鈞判合納三斗者減免五升只納二斗五升合
納二斗者減免五升只納一斗五升續奉鈞判每
石折錢四十八貫文仍以為定例米計三百八石
七斗四升共折錢一萬四千八百一十九貫五百
二十文十七界
奉化縣
王鋼田一畝三角三十步租米二石九斗二升五
合
盧上舍田八畝三角一十三步半租米七石一斗
五升
張㯳之田五畝五十三步半租米六石五斗
常浦碶田三十二畝并竹塘炮基租米四十三石
一斗二升五合
僧善皎田七畝三角三十四步租米一十三石九
斗三升七合
蔣文仲田二十二畝二角四十七步租米三十五
石二斗三升
張汝弼塗田三十畝租米三十三石
張慶三田三十六畝三角四十二步租米四十六
石五斗六升九合五勺
周大倫塗田三十九畝三角四十二步租米三十
九石九斗
閻安國園地上有竹木等并内有油車屋三間木
椽瓦蓋租錢五貫文足
袁起巖山五畝租錢一貫四百文足
應思鈜苔地一十八畝三角一十八步租錢一貫
文足
鍾秀實侵占奉化酒坊基二十六步租錢三百貫
文十七界
僧善皎地并新開田共七畝二十一步半租錢二
十四貫二百文足
張慶三地二畝一步租錢一貫文錢會
張慶三地三角五十五步租麻皮一十五斤足秤
僧善皎山三角租錢五百文足
慈溪縣
方怡田二畝二角四十四步租米三石七斗七升
顧友十九田五畝二步半租米六石五斗
張鐸田八畝三角七步租米一十石四斗紅白米
各半
陳允璡田一十一畝三角三十步租米一十六石
五斗五升
許千三田二十三畝三角五步租米三十一石五
斗九升
璩閏三等租佃陳萃田六畝二角三十四步租米
七石四斗
孫伯恭田九畝三角四十三步租米一十七石一
斗六升
張氏兒田二畝一角三十五步租米四石四斗二
升
羅濓地一畝二角租錢三貫五百文足
阿陳桐竹山二十八畝係二片及地二角上有草
屋二間一舍租錢一百五十貫文十七界
羅辛一等屋二間并基地半片計一角三十步租
錢二貫文足
象山縣
謝元五等租佃謝宗五等田四畝三角四十步一
尺七寸五分租米五石三斗三升
朱榮伯田七畝三十二步租米六石五斗
僧子皋田二畝二角五十一步半租米四石五斗
沃希崇道士田二十六小坵并地一小坵租穀二
十九石四斗及山地二十九項租錢一十二貫八
百五十文足不該畝步係象山縣抱催起解内租
穀每石發錢二十五貫計七百三十貫文十七界
謝元五等地六畝一十二步半二尺二寸五分租
錢一貫五百文足
謝元五屋一所計三間七架並係木椽瓦蓋并地
基計三角四尺四步租錢三貫文足
謝得六屋一間一挾木椽瓦蓋地基計一角三十
四步五尺租錢五百文足
謝元五地四畝三角四十八步一尺五寸租小麥
二石百合斗
謝元五等山三畝三角一十步租錢七百五十文
足
昌國縣
陳合田六畝八步租米六石五斗
趙時舉田八畝五十二步租米八石四斗五升
朱千十一娘田四畝一十五步租米四石五斗五升
應璩孫田五畝二角租米七石一斗五升
岑江寨基租米二十四石
陳合地九畝三十五步租小麥五石百合斗
兩獄
大使丞柏判是邦也古鏡燭天奸宄削迹庭無留訟獄
無滯囚故囹圄時空虚然聞左右院不葺者數十年廳
戶老朽頽仆開慶元年六月亟命修之易其老且朽者
植其頽且仆者䟽湫閉補罅漏俾縲紲者可免疾疫矣
兩院總費錢一萬八千四百八十九貫一百五十文米
四十四石六斗九升七月七日司理陳利用浚井於獄
廊得石碑一乃紹興二十九年六月僧智亨可久鐫梵
呪以納於井泉本寒洌自出此碑井遽苦不可汲復投
之泉甘如初亦怪矣哉因附書之
廂院
本府舊無廂院附之牢城然牢城古之圜土囚有濱死
而獲宥者則縶於是不得與齊民齒齊民有訟于有司
兩造未備無親若故可保識則寄之廂以防竄逸乃與
城旦之囚伍雜處穢汙間斃於疫豈國家愛民意哉寶
祐四年九月大使丞相吳公始至惻然矜之委僚吏即
醋庫舊址剏建廂院為屋凡(闕)楹外植垣墻内列戶牖男
女異室如民居然且擇老成吏卒廩以粟俾譏其出入
云
兵馬司
開慶元年七月大使丞相既修兩獄因念牢城損圯尤
甚乃撥錢四千五百七十五貫二百文米八石六斗八
升併為葺治囚者便焉
架閣樓庫
樓在設廳之東西廡案牘充棟山積歲久弗葺淋炙日
甚大使丞相謂兩司文書官藉以攷舊比委之頽簷敗
閣以便去籍者之姦可乎開慶元年七月更而新之總
二十有六間其擇材鉅其用工精書皮上分吏畬下列
自今插架整整圖籍之儲得其所矣凡費錢三萬一百
一十一貫三百文米七十石一斗
四明續志卷四
