欽定四庫全書
寳慶四明志卷五
宋羅濬撰
郡志五
敘賦上
明州在唐歲貢猶及淡菜蚶蛤之屬自海抵京師
道役凡四十三萬人孔戣元稹相繼奏罷之錢氏
奄有吳越内事奢侈外事貢獻下至雞魚卵鷇必
家至而戶取鞭笞日繁民不堪命皇朝盡削錢氏
白配之目官賦頓輕而身丁錢猶未悉除考覈戶
口莫盛於天禧少耗於元豐而復盛於乾道開禧
盡蠲身丁錢戶口益滋而考覈不必詳矣雖然所
蠲之細未救所歛之多夫豈得巳者以古會稽三
縣之地為今大藩量入為出亦既戞戞支移折變
之法經畫措置之方官與民必相體其庶幾乎
戸口
太宗皇帝朝
主一萬八百七十八戶
客一萬六千八百三戶
天禧中
主總一十萬四千七百二十五戶計二十五萬六千
五百七十六口
客總三萬一千三百四十七戶計七萬四千四百一
十三口
元豐中
主五萬七千八百七十四戶
客五萬七千三百三十四戶
政和六年
主總九萬四千五百七十四戶計二十一萬三千七百
九十一口
客總二萬九千一百一十八戶計五萬一千七百五
十四口
乾道四年
主一十萬四千七百二十五戶計二十五萬六千五
百七十六口
客三萬一千三百四十七戶計七萬四千四百一十
三口
夏税
正稅(咸平三年戶部計度合支殿前諸軍及府界諸色人春冬衣用絹綿絁布數百萬匹兩始牒諸路轉
運司據轄下州軍出產物帛等處就近計度於夏秋稅錢物力科折凖備輦運上京自此始以夏秋合納
錢米利折絹綿數目并於夏稅送納)
絹二萬七千三百六十匹二丈九尺三寸九分九釐
紬六千九百七十七匹二丈六寸六分八釐
綿一十三萬七千九百四十三兩七錢四分一釐
和買(太中祥符三年河北運使李士衡言本路歲給諸軍帛十十萬民間罕有緡錢常豫假於豪民出倍
稱之息及期輸賦之外先償逋負以是工機之利愈薄請令有司豫給帛錢俾及時輸送則民獲利而官
亦足用從之仍令優給其直大槩出產紬絹州軍蠶熟絲賤紬絹貨費不行民間困乏每於歲首先出官
錢貸借民戶候蠶熟收紬絹王旭行之穎州李士衡行之陜西二方既以為利遂推行之天下此所以謂
之和買也天聖二年詔今後豫支紬絹錢並取人戶情願其不出產州軍不得一例抑配是時兩浙惟温
州以非土產不曾抛降越州諸縣争認多數惟嵊縣知縣以官與民市久必為害獨不肯承民皆怨之其
後國家用度寖廣和買更不給錢而輸官者並照舊額温州嵊縣獨免明州納絹之額則加於正稅者半
矣)
絹三萬五百六匹
紬九千九百匹
舊志成於乾道五年載正稅絹八千二百九匹和
買絹二萬二千四百二十七匹認發臨安府和買
絹八千七十九匹准衣絹二千七百匹總為絹四
萬一千四百一十五匹正稅紬四百二十二匹和
買紬九千九百匹准衣紬三千三百匹總為紬一
萬三千六百二十二匹正稅綿一十一萬兩今以
准衣及認發臨安府和買通在數内為絹五萬七
千八百六十六匹二丈九尺三寸九分九釐紬一
萬六千八百七十七匹二丈六寸六分八釐綿一
十三萬七千九百四十三兩七錢四分一釐加於
舊者多矣
折變(初以夏秋稅錢科折紬絹綿又以紬絹綿折納錢謂之折帛錢或折納麥價直分數增減不常亭戶
以二稅之地煎煑則有折鹽麥帛亦有折糯夫是之謂折變)
折帛錢
正稅絹三千二百七十三匹每匹折錢七貫文計
二萬二千九百一十一貫文
紬二千九百七十八匹每匹折錢七貫文計二萬
八百四十六貫文
綿五萬五千兩每兩折錢四百文計二萬二千貫
文
和買絹九千一百五十二匹每匹折錢六貫五百文
計五萬九千四百八十八貫文
紬七千九百二十匹每匹折錢六貫五百文計五
萬一千四百八十貫文
折麥(元額於上三等戶科出絹八百四十二匹二丈一尺一寸紬二百七十八匹一丈六尺七寸綿
六千一百六十四兩一錢七分一釐折納正義小麥五千二百九十碩八斗四升六合六勺六抄嘉
定十四年二月一十一日承轉運司牒承尚書省劄子備下臣僚奏請將兩浙州軍合納麥糯各減
十分之二寳慶元年十二月又凖省劄行下臣僚奏乞將麥糯再減半科折尋申省部併前數通行
減半)
絹四百二十一匹一丈五寸五分
紬一百三十九匹八尺三寸五分
綿三千八十二兩八分五釐
以上三項通折
正麥二千四百四碩九斗三升三勺(内出豁免敷史丞相
府及餘府第五百二十二碩六斗二升四合四抄實收正麥一千八百八十二石三斗六合二
勺六抄)
義倉麥二百四十碩四斗九升三合三抄
亭戶折鹽(係通判西廳催解轉運司)
絹五百六十一匹一丈三尺五分五釐
紬一百七十九匹三丈四尺一寸三分
綿三千一百六十七兩二錢九分二釐
蠲免定海縣
絹一百六匹(淳熙十年七月初四日凖轉運司牒凖尚書省劄子兩浙轉運司狀明州定海
縣清泉鄉民貧稅重昨來本州據本縣知縣報乞將清泉鄉第四等第五等二稅量減内有夏稅絹
一百六匹係是上供之數六月十九日三省同奉聖旨可將合發上供絹一百六匹特與蠲免)
實催本色
絹四萬四千三百五十三匹五尺九寸九分四釐又
係昌國縣續增圍田及餘縣虧紬增絹之數計增二
十六匹八尺四寸七分八釐今實催四萬四千三百
七十九匹一丈四尺二寸七分二釐(内出豁事故絹一千六百五十
匹)
紬五千六百六十匹二丈六尺一寸八分八釐虧一
匹七尺八寸三分八釐入絹額今實催五千六百五
十九匹一丈八尺三寸五分
綿七萬六千六百九十三兩五錢九分九釐
秋稅
苗米正額一十一萬二千六百九十七碩三斗二升三
合七勺(元額一十一萬二千六百四十一碩二斗二升二合七勺續添昌國縣新收人戶圍田米
五十六碩)
折變
糯九千五百四十八碩二斗四升八合折除苗米九
千七百一十二碩八斗七升三合(元額一萬九千九十六碩四斗九升
六合嘉定十四年指揮減二分寳慶元年十二月指揮又減三分通減一半定今額内又出豁免敷史丞
相府諸府第糯米一千九百三十二碩四升二合止收七千六百一十六碩二斗六合)
亭戶折鹽二千五百九十八碩一斗九升二合(元籍二千
四百九十一碩四升九合三勺係通判西廳拘催折錢起解轉運司寳慶元年會計拘催起解數各縣續
增亭戶米一百七碩一斗四升二合七勺)
實催本色一十萬五百五十碩八斗八升三合七勺(内豁
除諸縣事故米二千五百三十五碩止收九萬八千一十五碩八斗八升三合七勺)
酒(糟醋附)
國初有都酒務官既自𣙜亦許民般酤又募民能
分其利即官給要契許酤於二十里外而歲輸其
直今坊場課利錢是也時酒課盡入係省州用仰
足於此慶歷二年祠部員外郎王琪請增酒價以
其錢起發上供利端始開熙寧元豐以後買撲名
錢入於常平酒價荐增又悉樁管州益苦匱乃增
收買撲净利錢而諸庫並復設明州祖額在城及
奉化慈溪定海小溪五務歲為錢止八萬三千一
百五十四貫而巳熙寧十年祖額之外買撲錢又
計二萬五千四百七十九貫有竒紹興元年創比
較務六年創戶部贍軍庫展轉增價曩由漕司樁
管移用者盡入經總制司而其它分隸名色益多
凡賣到錢例留五分有竒循環充本四分有竒分
隸諸司今分隸既多留本率不及四分分之餘又
有贍軍起發七分酒息錢酒之餘又有糟酵錢取
糟釀醋則納糟本錢而又納醋息錢此邦糴買視
它州獨貴儻善措置歲收本錢已幸否則併與本
錢失之惟分隸起發之額不可虧爾
都酒比較贍軍三省務(内省務三外省務四則例每賣到一百貫本府收三十九貫六
百四十二文本柄在内其餘分隸經總制司四十二貫三百九十四文糴本司一十五貫一百八十二文
移用司二貫七百八十二文)
本柄錢五萬八千四十貫八百九十八文(逐年米麥豆紬價錢
不等今以寳慶三年價數計之)
糯米九千六百八十五碩三斗六升五合每碩錢
三貫九百九十文計三萬八千六百四十四貫六
百七文
麯麥二千二百八十八碩三斗九升八合七勺每
碩三貫六百文計八千二百三十八貫二百三十
六文
夫食物料等錢一萬一千一百五十八貫五十五
文
造麯七百三十九貫九十文
造生煑酒六千七百九十五貫九百五十文
袋紬一百五匹每匹四貫文計四百二十貫文
篐缸打竈二百貫文
官吏茶湯賃屋夫直年計放刀品嘗饒賞糜費
酒樣輕空滲漏監官般家從物等三千三貫一
十五文
收息錢六萬二千九貫六百九文
諸司六萬四百六十二貫二百三十二文
本府一千五百四十七貫三百七十七文(歲於分隸諸司
外又有起發七分酒息錢一萬五千三百九十六貫一百八十五文赴戶部封樁庫而監官俸給又
不與焉則本柄錢未有不虧者也)
糟錢(熙寧六年七月諸酒務新收五分糟錢并出賣糟水錢之類不係省額錢並依量添酒錢法令
提舉常平司拘管應副本務内諸般支用政和四年四月勅州縣見賣糟酵每斤只計一文三分或
一文五分今每斤添作三文足每十斤仍加耗二斤除舊額錢係提舉司分撥外其所添錢專充直
達綱支費宣和四年經制司措置官監酒務見賣糟價錢每斤添二文足應副移用靖康元年罷建
炎二年十一月指揮酒務昨行經制量添費糟錢依舊拘收令糟酵錢充公用外於醋息錢内併撥
分隸諸司錢)
醋息錢(開寳六年酒務糟酵除係人戶及公使庫買撲外如無人買撲官自造醋酤賣熙寧六年
司農奏應官監醋務如公使庫願認納課利造醋沽費收錢貼助公使庫者聽政和二年臣僚言諸
州公庫元豐以來除管納轉運司錢外所收息錢即别無立額之法蓋以歲賜遺利既有定數則於
此稍加優假乃可使之應副支費近因貪吏作過始立定額然外郡公帑緣此用度不足未免積壓
俸給拖欠行戶錢物為弊尤甚欲望許依元豐舊制更不立額從之紹興令諸州公使庫賣醋息及
糟麩糵生畜產價錢謂非抑配出賣者聽歲額外支用舊例於都酒務撥糟酵造醋納糟本錢充經
制直達二窠名其餘息錢歸公使庫今東西二醋庫納公使庫錢外以糟酵醋息錢併計之日共給
經制錢一貫二百文糴本司錢八百文移用司錢六百文)
慈溪奉化小溪三務隸省場
本柄錢一萬三千一百七十二貫七百六十七文(以寶
慶三年為凖)
糯米二千三十五碩二斗三升每碩價錢三貫九
百九十文計八千一百二十貫五百六十八文
麯麥四百八十五碩四斗四升六合五勺每碩價
錢三貫六百文計一千七百四十七貫六百七文
夫食物料錢三千三百一貫二百五十八文
造麯一百四十貫一文
造生煑酒一千五百二十五貫九百八十七文
袋紬二十六匹四丈一尺每匹價錢四貫文計
錢一百七貫四百一十四文
篐缸打竈四百三貫五百二十七文
官吏廵脚夫食糜費輕空滲漏一千一百二十
七貫六百六十三文
收息錢一萬六千四百七十貫二百九十九文
諸司一萬八千六百五十五貫五百六十文
本府虧本柄錢二千一百八十五貫二百六十一
文填納諸司(外有起𤼵七分酒息錢總數見内省務注而監官俸給又不與焉)
生煑酒糟四百四十一貫一百二十四文
經總制司一百一十貫二百五十八文
移用司五十三貫五百一十六文
本府二百八十六貫三百五十文
定海務隸省場
水軍庫抱認淨息一萬九千三百一十貫文(元係省務差官
監當支降本柄造賣繼因本縣屯駐水軍置立犒賞酒庫攙奪課利嗣秀王前守郡日申明朝廷省
罷官監併令水軍承抱歲納澤息二萬四千四百一十七貫五百八十文其後趁辦不敷紹興二年
水軍申乞減價賣酒裁定今額均月解納)
諸司一萬四千六百八十三貫四百七十六文
本府四千六百三十一貫九百八十八文
林村下莊象山三務隸糴買場(元係民戶買撲紹興間榜賣無人入價本州申
明朝廷自行承抱省部續差官監當)
本柄錢一萬六千二百二十二貫五百五文(以寳慶三年為
凖)
糯米三千一十二碩二斗二升三合二勺每碩價
錢三貫九百九十文計九千八百七十五貫五百
三十文
麯麥五百九十七碩四斗二升四合八勺每碩價
錢三貫六百文計二千一百五十貫七百二十九
文
夫食物料四千一百九十六貫二百四十六文
造麯一百五十九貫七百八十七文
造生煑酒一千六百八十七貫八百一十八文
袋紬三十四匹九尺每匹價錢四貫計一百三
十六貫七百四十八文
篐缸打竈三百六十七貫三百二十九文
官吏巡脚夫食糜費輕空滲漏一千八百四十
四貫五百六十四文
收息錢一萬六千三百七貫九百四文
諸司九千二百二十三貫八百六文(經總制司一千七百六十
一貫一百八十六文内藏正名及七分寬剰四千一百三十八貫七百八十一文五分淨利二百二
十四貫四百九十三文糴本一千一百三十八貫八百四十文移用一百六十貫五百六文)
本府七千八十四貫九十九文(三務内象山一務元係截撥糯米與
夫食物料糜費等貴納淨息本柄少而息多故總而計之其息優於省務除通判聽收諸司錢外三
務又納本府糟錢六百三十九貫七百三十二文本府實計歲收錢七千七百二十三貫八百三十
一文)
諸縣人戶買撲坊場錢三萬一千五百七十一貫九百
六十五文
常平司二萬五千九百一十六貫一百四十九文
本府五千六百五十五貫八百十六文(外有鄞縣北渡店元係小
溪子店歲納本府錢三百三十六貫文不在此數)
奉化定海象山三縣醋息錢一千二百貫文(隸公使庫)
香泉庫
人戶抱認淨息錢六萬九千貫文(乾道二年守張津措置於城外創庫
官給本柄造酒差使臣一員監賣應副細民酤飲不許入城攙奪省課歲收息錢添助官兵俸料支
遣無分隸諸司繼而得不償費改差人吏管幹以淳熙十二年最高錢額計拘趁息錢六萬二千八
百二十六貫二十四文省續又酤賣不行遂令人戶抵產立息承抱歲納淨息錢四萬餘貫嘉定五
年承抱人張良卿等以低價行使官會違背指揮籍沒家產復從官酤次年提刑程覃來攝郡事分差
吏人管幹於時所籍之資已厚酒具色色仰成程又刷諸庫羨餘以附益之酒課頓增歲收息錢七
萬二千緡八年遂申朝省專一存留七萬緡在庫循環充本大率給米麯本錢五千則責息三千循
習既久執為定例有司惟知歲收息錢七萬二千緡而不知吏軰發賣不行暗折本錢十餘年來公
私交以為病且所差之吏不立界限甲敗則使乙承之乙敗則使丙承之於是闔府之吏半為縲囚
而所謂七萬緡本錢者已虧其半矣寳慶二年春守胡榘視事僚屬上下首言其弊乃為斟酌減息
錢一分如本錢五千止責息二千所差管幹吏人以半年為界吏雖樂其寬而半年之間收息錢及
數其本錢仍虧僚屬乃入劄獻計謂官酤取贏終不若民自為之之便糴買制造因時視宜里社通
融為費巳約一也執役者非其子弟即其僕厮無傭賃之費二也家人婦子更相檢柅無耗蠧之姦
三也工精業熟醒造得法費省而味勝四也洞達人情諳知風土發賣亦易五也委官吏則一切反
是胡公既熟究弊源次年冬乃下令聽人戸承抱減舊息額三千緡舊納息以錢一分會子三分今
又計以錢會中半入納貸之本錢二萬緡仍以元酒具渥舍盡給之期朞年悉償本錢不再給而息
必按月而輸公私兩便實經久可行之法)
西門庫一萬四千七百四十一貫六百三十三文
江東庫一萬一千三百八十七貫三百三十三文
鹽倉門庫九千五百五十六貫三百三十三文
東渡門庫八千一十三貫一百三十三文
鄞江門庫七千四百三十五貫二百六十八文
南門庫七千四百三十五貫二百六十八文
新門庫六千九百五貫文
北門庫三千五百二十六貫三十二文
慈福庫(在府禁界内慈福寺前元賣省務酒日納見錢三貫省乾道三年下莊酒務借撥地界賣本務
酒續有人戸陳皋等陳乞承抱一界三年日納錢八百文紹興三年復歸省務後緣江東香泉酒庫連界
就勒江東管庫人翟寅承抱日納息錢三貫省不理為香泉課額亦不理為省務課額周璿替翟寅依舊
承抱嘉定五年周璿因行使官會違秤提指揮籍沒家財本府差官監管江東庫其慈福庫係進士陳鉌
承抱日納息錢三貫五百省六年人戸盧煥王永年顧鑄陸至陳至周廣滕祖柳淵程清九名連狀承抱
日納四貫五百文省錢會各半給歷與鄞縣尉催納十二年轉運司備據夏尚忠狀元保任程清等分抱
慈福庫酤賣不行乞減價錢與減免五百文日以四貫錢會為額)
醅酒庫(剏於端平三年制帥大卿趙與&KR0696;任内都庫在府東門舊參議衙西庫在紅蓮閣徙河利橋給
本錢一十萬日收息錢七分半留本庫用備糴買二分半入府庫用助郡計淳祐元年制帥大資余天錫
合兩庫為一增留本錢二十萬日拘息錢四千貫四年八月制帥殿撰趙綸再令組算增留本錢三十萬
逐日免發本錢止收息錢一千五百貫會十七界内見錢二十八貫足扺四百貫五年九月制帥集撰顔
公頤仲究弊更式將所收錢除一千五百貫解府充息三十貫貼換見錢外餘不問多寡封留府庫候糴
買稟支仍委提督官司戶黃縉刊定式載於石)
商稅(並以寳慶元年為凖)
歲有豐歉物有盛衰出其途者有衆寡故征歛亦
有盈縮慶元司征尤視海舶之至否稅額不可豫
定姑以中數記之放免解魚蚶蛤鰕等及本府所
產生果蘿蔔芋子稅錢因依附見於下(嘉定六年六月六日
尚書省劄子浙東提刑兼權慶元府程覃申照對被旨暫攝郡事凡有民瘼靡不究心竊見慶元府
乃瀕海之地田業既少往往以興販鮮魚為生城市小民以挑賣生果度日理宜優恤巳出榜市曹
關津曉示除淹鹽魚鰕等及外處所販柑橘橄㰖之屬收稅外所有鮮魚蚶蛤鰕等及本府所產生
果悉免本府在城收稅其諸司合分隸錢以嘉定五年一全年收數約計六千餘貫錢會照則例分
撥諸司合得三千貫今來除放前項六千餘貫外又别自措置三千貫先次分隸諸司一年合得錢
數訖仍預樁六千餘貫充嘉定七年八年分撥之數所有嘉定九年以後上項稅錢乞將本府見管
城外香泉酒庫每日所收息錢日撥會子樁辦將來分隸諸司照得上項錢係是錢會中半分隸所
屬欲乞朝廷劄下本府全用會子偃還諸司所有外邑合經由收稅去處並不在今來在城市所放
之數伏望劄下本府永久為例右巳批送戶部從所申事理施行仍行下諸司照會外今劄付慶元
府照會凖此自是稅額不登吏猶求贏於蘿蔔芋子等類歲收稅錢二百九十五貫文並緣為姦者
擾民太甚尚書胡榘守郡寳慶二年九月鏤榜曉諭悉行除免其合納諸司額並以本府錢撥填)
分隸則例
商稅錢一百貫文
本府共得四十八貫四百六十二文
諸司共得五十一貫五百三十八文
正錢七十六貫九百二十三文
一分錢七貫六百九十二文歸總制司
九分錢六十九貫二百三十一文又十分之
六分四十一貫五百三十九文歸係省
四分二十七貫六百九十二文歸糴本司
增收二十三貫七十七文
三分六貫九百二十三文歸軍期
七分一十六貫一百五十四文歸總制司
頭子錢五貫六百文
諸司五貫四百五文
經制二貫八百五文
總制二貫文
移用司五百五十文
提刑司公使五十文
本府公使一百九十五文
都稅院額三萬五千六百六十二貫四百七十五文
諸司一萬九千二百九十六貫三百九十一文
本府一萬六千三百六十六貫八十四文
諸門引鋪一萬九百一十二貫五文
西門引鋪一千七百二十六貫六百七十三文
南門引鋪二千六百三十六貫六百六十七文
沈店引鋪二千一百九十七貫五十六文
宋招橋引鋪九百六十貫六百五十七文
望春橋引鋪七百四十八貫七百四十二文
江東引鋪二千六百四十二貫二百一十文
諸司五千九百四貫三百一十文
本府五千七貫六百九十五文
奉化慈溪定海小溪石碶寳幢澥浦七稅場四萬五百
三十貫文
諸司二萬一千一百七十貫八百二十三文
本府一萬九千三百五十九貫一百七十七文又自
嘉定六年以來澥浦場添認本府錢三百五十貫文
實共收一萬九千七百九貫一百七十七文
鄞縣舊有大嵩横溪兩稅場奉化縣舊有公塘白杜兩
稅場歲共計額錢五千六百餘貫並係人戶買撲認
納官司既遠征歛無度重為民害慶元四年守鄭興
裔申朝省廢罷
寳慶四明志卷五
