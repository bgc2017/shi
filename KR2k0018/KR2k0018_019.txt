欽定四庫全書
寳慶四明志卷十九
宋羅濬撰
定海縣志第二
叙賦
鄉村
清泉東鄉縣西管里一村三
上湖里
山下村黃泥堰村金川村
清泉西鄉縣西管里一村三
光政里
梢木村鸕鷀村孔浦村
靈緒鄉縣西北管里一村五
達禮里
莊北村橋北村伏龍村
筋竹村東墟步村
崇丘鄉縣南管里一村四
長陳里
泥灣村小浹村樟桐村
韓㠗村
靈巖鄉縣南管里一村三
金泉里
櫻豆村河頭村嘉溪村
太丘鄉縣東南管里二村四
富都里(古曰慈奥里)石湫里
富都村栗湖村亭子堰村
小榭村
海晏鄉縣東南管里一村九
太寧里
小門村紫石村太平村
太明村馬婆村蘆江村
大涂村小涂村大榭村
鎮市
澥浦鎮縣西北六十里(澥浦即古所謂渤澥西有崑崙之山東有渤澥之島俗訛為蟹
浦)
城西市縣西五里
江南市縣東南七里
石湫市縣東南三十里
田畝
田三十五萬六千七百五十畝三角河塗不與
戶口
主一萬七千四百七十一戶計四萬九千九百五十一
口
客一千六百四十八戶計六千五百四十一口
夏税
絹九千五百三十一匹九尺八寸三分
正税四千七百八十二匹九尺八寸三分
和買四千七百四十九匹
紬二千三百二十九匹二丈七尺九寸八分
正税一千一百三十一匹二丈七尺九寸八分
和買一千一百九十八匹
綿一萬八千六百六十一兩四錢六分
折變
折帛錢
絹二千二十二匹計錢一萬三千四百四十一
貫五百文
正税五百九十七匹每匹折錢七貫文計四
千一百七十九貫文
和買一千四百二十五匹每匹折錢六貫五
百文計九千二百六十二貫五百文
紬一千四百五十五匹計錢九千七百六貫文
正税四百九十七匹每匹折錢七貫文計三
千四百七十九貫文
和買九百五十八匹每匹折錢六貫五百文
計六千二百二十七貫文
綿七千三百九十兩每兩折錢四百文計二千
九百五十六貫文
亭戶折鹽
絹一百七十二匹二丈一尺三寸一分
紬六十一匹二丈五尺六寸一分
綿五百九十二兩九錢一分
蠲免清泉鄉下戶絹一百六匹(淳熙十年指揮詳見郡志)
實催本色
絹七千二百三十匹三丈八寸九分(比元額增二尺三寸七分
補所虧紬數)
紬八百一十三匹(比元額虧二尺三寸七分入絹數)
綿一萬六百七十八兩五錢五分
秋税
苗米二萬一千六百一十五碩五㪷五升
折變
糯米五百二十五碩折苗米五百三十四碩五升
二合
亭戶折鹽米九百六十七碩三㪷四合
實催本色二萬一百一十四碩二㪷一升四合
酒
水軍庫抱認省務淨息歲額一萬九千三百一十貫文
(省務元差官監當支降本柄造賣繼因本縣屯駐水軍置立犒賞酒庫攙奪課利乾道中守趙伯圭聞于
朝罷官監令水軍承抱開禧元年軍興復為省務二年水軍承抱如舊初立息額二萬四千四百一十七
貫五百八十文其後趁辦不敷紹熙一年水軍乞减價賣酒裁定今額均月解府)
諸司一萬四千六百八十三貫四百七十六文
本府四千六百三十一貫九百八十八文
醋息錢一百八十貫文
人戶買撲酒坊一十六所
鳳浦坊沈窖湖坊青嶼坊
長山坊靈緒坊賈奥坊
蘆江坊小榭坊慈奥坊
清水浦坊石湫坊澥浦坊
駱駞坊栗湖坊莆陳坊
梢村坊
歲額淨息錢八千一百九十七貫五十五文
常平司六千七百一十八貫一百五十一文
本府一千四百七十八貫九百四文
商税(以寳慶元年為準)
歲額錢二萬七千六百貫文
諸司一萬四千二百二十四貫四百八十八文
經總制司六千五百八十一貫四百九十六文
糴本司七千六百四十二貫九百九十二文
本府一萬三千三百七十五貫五百一十二文内豁
除諸司頭子錢七百一十貫一百二十七文實
收一萬二千六百六十五貫三百八十五文
雜賦
免役錢兩料共一萬八百五十二貫四百四十八文
縣吏支四千九百九十五貫四百一十二文
本府四百七十二貫文(解𤼵减省人吏錢在京官員雇錢及支府吏錢並在内)
經總制司五千五十二貫四百八文
官戶不减半二百二十七貫六百四文
提舉司頭子錢一百五貫二十四文
茶租錢五百八十九貫九百二十三文
水脚錢六百五十二貫五百八十七文
租堰錢四十四貫五百八文
租渡錢五百四十一貫三百六十八文
房廊錢一十九貫八十文
城基錢一百四十一貫四十八文
河渡錢二百二十三貫七百四十文(專隸常平司)
職田
米額六百一十七碩九㪷八升一合二勺(除坍江事故出豁外實催
四百六十八碩五㪷三升七合七勺)
鹽
清泉場歲額四千九百八袋
龍頭場歲額一千八百七十七袋二碩
穿山場歲額三千袋
長山場歲額三千袋
叙兵
水軍
御前軍駐劄定海凡四千人營在縣後五里統制衙在
縣東一里本末巳見郡志茲不復詳
弓手
縣尉司額六十五名
土軍
水陸管界寨額一百二十人今一百七十人(澥浦鎮)
海内寨額二百四十人今一百五十人(本海内白峯二寨各管額一百
二十人後白峯止作海内巡檢下指使至今係海内寨撥隸土軍海内寨在烏﨑頭白峰寨在午&KR2503;頭)
叙人(巳見郡志)
叙祠
神廟
東海助順孚聖廣德威濟王廟在縣東北五里皇朝元
豐元年左諫議大夫安燾起居舍人陳睦奉使高麗
還十一月請建廟勑封淵聖廣德王(按續通鑑安燾言東海之神巳
有王爵獨無廟貌乞于明州定海昌國兩縣之間建祠宇往來商旅聽助營葺從之仍令為屋百區今考
本廟累封誥勑自乾道前並無東海字盖燾之言如此然是時實有東海廣德王廟在萊州不可謂無故
封誥不盡如燾言也)崇寧二年賜額崇聖宫大觀四年加封助
順二字仍建風雨二神殿於左右宣和五年又加顯
靈二字封風神曰寧順侯雨神曰寧濟侯且撥賜官
田五頃皆因高麗使回奏請也廟碑知制誥鄧潤甫
撰知明州王誨書建炎四年車駕幸海道二月十日
有旨改封助順祐聖淵德顯靈王廟燬于兵紹興二
年重建乾道五年九月二十四日勑賜今封四海神
于祀典甚尊國朝淳化二年因秘書監李至言祀東
海廣德王於萊州南渡以來萊州道絶乾道誥書加
東海二字於封爵之上正祀典也每歲春秋及郊祀
告報必降祝文書嗣皇帝某謹遣臣某官某昭告于
某神非常祀比矣初賜宫額本以奉神歲度道士俾
主香火宣和五年道士乃請淵德觀額紹興重建遂
祀神於廊廡以觀為主而神附之甚失朝廷崇奉之
意會道士告觀廡將圯郡為聞於朝寳慶三年守胡
榘以颶風猛雨交作又舉唐孔戣薦饗南海故事申
請專置廟宇得祠牒一十有五郡增給緡錢且勸率
士夫民旅助之統制司輟瀕海房廊十五間之址拓
築海塗面東迎洋立殿三間翼以夾室風雨神列殿
前之東西拜謁有庭獻官有位門閈高宏拱護嚴翼
時紹定元年也
東嶽行宫縣東北五里直招寳山下皇朝紹興八年建
助海顯靈侯廟縣西五里侯姓孔象山縣童翁浦人行
第七志操剛烈為鄉里所憚咸不敢斥其名侯死有
富都監巡吏劉贊夢侯告曰上帝錄吾平生之善命
為此境神姓名已籍于水府而吾屍泛濫沙浦君能
收而穸之且創數楹俾有棲託必為民利贊訪其屍
果如所夢乃即所居地葬而祠之錢氏有吳越静海
鎮將以排筏航海驚濤危甚夢侯許以冥祐順風而
濟既歸乃立廟于鎮兵部侍郎皮光業記之皇朝建
炎中車駕幸海道賜號顯靈
洋山廟縣東北五里山在昌國縣之東北海中唐大中
間黃洽記其廟以為隋煬帝建炎四年車駕幸海道
加封其二妃曰惠曰順夫人曰明德此别廟也是年
燬于兵紹興五年重建
忠嘉威烈惠濟廣靈王廟縣西北三百步皇朝宣和五
年方臘之亂郡邑岌岌賴神助得免邑人於是請立
廟後燬于兵紹興六年重建
昭利廟縣東北五里宣和五年侍郎路允迪給事傅墨
卿出使高麗涉海有禱由是建廟燬于兵紹興五年
重建
覺海威顯侯廟縣南一十里舊號山仙廟建炎中車駕
幸海道賜今額開禧二年令商逸卿修建新閣且記
之
陳山忠應侯廟縣南一十五里舊號相公廟建炎中車
駕幸海道賜封
雲雩三公廟縣東南八十里與鄞縣境接廟不知所自
始其神冕而九旒垂黈纊被山龍黼黻為旱禱輒應
主簿永嘉戴栩記之謂榖梁氏所謂應乎上公而通
乎隂陽者也
宫觀
淵德觀縣東北五里皇朝元豐元年始建淵聖廣德王
廟委道士奉香火崇寧二年戶部侍郎劉逵給事中
吳栻使高麗回奏歲度道士一名三年詔天下建天
寧萬夀觀以本州崇夀宫改置四年知縣事徐禋因
請其額寘本廟宣和五年改今額
寺院
禪院七
開善院縣東南九十里唐景福二年置名瑞巖皇朝治
平二年改今額常住田一千九百六十畝山八千二
百七十八畝
靈巖山教旌院縣南四十里唐廣明年中置皇朝大中
祥符元年賜今額常住田九百二十一畝山二千八
百九十六畝(宣獻公樓鑰有題雲巖詩云但見雲生谷初無石似巖得名非舊觀買地作精
藍境勝環脩竹門深擁翠杉禪林自佳趣莫問後三三)
崇梵院縣東南七十里唐天復元年置名啟霞皇朝寳
元元年改今額常住田三百二十六畝山四千八百
七十畝
明慧院縣東南七十里唐乾寧三年置名保安皇朝治
平元年改今額常住田二百二十八畝山三百四十
畝
資聖院縣東南六十里唐大順二年置名資福皇朝治
平元年改今額常住田二百三十畝山九十畝
本覺院縣東南一百二十里舊名彌勒周顯德六年置
皇朝治平二年改今額常住田一百八十五畝山三
百六十畝
妙勝院縣西三十里後唐清泰年中置名永安皇朝治
平元年改今額常住田五百畝山無
教院六
正覺院縣西北六十四里周廣順元年置名回峰皇朝
治平二年改今額常住田二百四十四畝山九十畝
(院有清風軒王亘詩云海風拍枕燈初暗山雨打忩人正寒料得此軒人更好怒濤推月上闌干)
永寧院縣西十五里舊名寧波晉天福中置皇朝治平
元年改今額常住田六百六十畝山無
觀音院縣東北一里皇朝皇祐中建常住田二百一十
二畝山無
妙音院縣西二里皇朝元豐年中置建炎元年徙本州
妙音院額以為額常住田二百七畝山無
覺海院縣南一十三里唐會昌二年置名清海皇朝大
中祥符元年改今額常住田三百七十二畝山二百
二十五畝
幽棲院常住田六十二畝山無
十方律院五
淨居院縣南二十里唐乾寧元年置名龍明皇朝治平
元年改今額常住田三百五十八畝山七百畝寺之
青林山舊有鰻井久而湮嘉泰中旱令商逸卿訪故
迹而禱之即獲甘霔商信之篤政成抔土以往後守
南劍因旱取土置水祈而得鰻遂雨豈至誠所感固
如是耶
惠寂院縣南七十五里晉開運年中置名蘆浦菴皇朝
治平元年改今額常住田一百一十九畝山二百八
十畝
息雲院常住田一十畝山無
廣福院縣西北八十里伏龍山間舊名咸通伏龍禪院
唐咸通三年置皇朝熙寧中改夀聖紹興三十二年
改今額寺有一井冬夏常温應潮增减名海眼泉常
住田二百六十畝山一千六百四十八畝
泗洲院縣南三十里後唐清泰四年有石佛因水自山
流下僧清立因立精舍常住田三十一畝山無
甲乙律院十三
寂照院縣南九十里梁貞明中置名保安皇朝治平二
年改今額常住田一百六十二畝山七百三十四畝
真修院縣南一百里唐大順三年置名門浦報恩皇朝
治平元年改今額常住田五十三畝山七百一十四
畝
總持院縣東北一里唐乾寧三年置名護境皇朝大中
祥符元年改今額常住田六百二畝山無
崇法院縣西一十五里舊名回向院皇朝建隆三年置
治平元年改今額常住田三百三十二畝山無
慈濟院常住田四十三畝山一百畝
靈峰院縣南四十里周廣順元年置名保安皇朝治平
元年改今額常住田二百三十畝山七百八畝
淨嚴院縣南三十里漢乾祐二年置名練盆皇朝治平
元年改今額常住田一百三十畝山一百五十一畝
興善院縣南五十里唐天成二年置名保安皇朝治平
二年改今額常住田六十畝山無
慈化院常住無
顯教院常住無
能仁院常住無
崇先院常住無
永福院常住無
叙遺
車駕巡幸(已見郡志)
紀異
碁子泙在候濤山半山之間有小沙灘其下通海出石
碁子人欲取之先以白米或黑豆撒其中翼日得碁
子各隨其色
(闕)南四十里有壺山土常赤世傳葛仙翁鍊丹之處
淳祐二年夏六月縣産粟一莖雙穗者三四穗者一前
所未見時添倅趙體要沿檄至縣得之以遺郡守陳
塏邦人皆以為豐年之瑞守圖其狀揭之郡齋以騐
邦人之言
存古
虞世南墓在澥浦鎮靈緒鄉山北
寳慶四明志卷十九
