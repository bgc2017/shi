通典卷四十
唐京兆杜佑君卿纂
職官二十二
秩品五(大唐)
大唐官品(開元二十五年制定)
流内
正一品
太師太傅太保司徒司空王爵
從一品
開府儀同三司(文散)太子太師太子太傅太子太
保驃騎大將軍(武散)嗣王郡王爵國公爵
正二品
特進(文散)輔國大將軍(武散)開國郡公爵上柱國勲
從二品
尚書左右僕射太子少師太子少傅太子少
保京兆河南太原府牧大都督大都護光
祿大夫(文散)鎮軍大將軍(武散)開國縣公爵柱國勲
正三品
侍中中書令吏部尚書左右衛左右驍衛
左右武衛左右威衛左右領軍衛左右金
吾衛左右監門衛左右羽林軍左右千牛衛
等大將軍戶部禮部兵部刑部工部尚書太子
賓客太常卿太子詹事中都督上都護
金紫光祿大夫(文散)冠軍大將軍(武散)懷化大將軍上
護軍勲
從三品
御史大夫祕書監光祿衛尉宗正太僕
大理鴻臚司農太府卿左右散騎常侍
國子祭酒殿中監少府監將作大匠諸
衛羽林千牛將軍下都督上州刺史大都督
府長史大都護府副都護親王傅銀青光祿
大夫(文散)開國侯爵雲麾將軍(武散)歸德將軍護軍勲
正四品
黃門侍郎中書侍郎尚書左丞尚書吏部侍
郎太常少卿太子左庶子太子詹事太子
左右衛左右司禦左右清道左右監門率府
率中州刺史軍器監上都護府副都護上
府折衝都尉正議大夫(文散)開國伯爵忠武將軍
(武散)上輕車都尉勲
以前上階
尚書右丞尚書諸司侍郎太子右庶子太子
左右諭德左右千牛衛左右監門衛中郎將
親勲翊衛羽林中郎將下州刺史通議大夫(文散)
壮武將軍(武散)
從四品
祕書少監八寺少卿殿中少監太子家令
太子親勲翊衛中郎將太子左右衛司禦清道内
率監門副率太子率更令太子僕内侍上
都護府親王府長史太中大夫(文散)宣威將軍(武散)輕
車都尉勲
以前上階
國子司業少府少監將作少匠京兆河南太
原府少尹上州别駕大都督大都護府親王府
司馬中府折衝都尉中大夫(文散)明威將軍(武散)
正五品
諫議大夫御史中丞國子博士給事中中
書舍人太子中允太子左右贊善大夫都水
使者萬年長安河南洛陽太原晉陽奉先縣令
親勲翊衛羽林郎將中都督上都護府長史親
王府諮議參軍親王府典軍中散大夫(文散)開國
子爵定遠將軍(武散)上騎都尉勲
以前上階
太子中舍人尚食尚藥奉御太子親勲翊衛郎
將内常侍中都督上都護府司馬中州别駕
下府折衝都尉朝議大夫(文散)寧遠將軍(武散)
從五品
尚書左右司諸司郎中祕書丞著作郎太子
洗馬殿中丞尚衣尚舍尚乘尚輦奉御獻陵
昭陵乾陵恭陵定陵橋陵等令親王府副典軍
下都督府上州長史下州别駕朝請大夫(文散)開
國男爵(凡九等)游騎將軍(武散)騎都尉勲
以前上階
大理正太常丞太史丞内給事太子典内
上牧監下都督府上州司馬駙馬都尉奉
車都尉親王友宫苑總監上府果毅都尉
朝散大夫(文散)游擊將軍(武散)
正六品
太學博士太子詹事丞太子司議郎太子舍
人中州長史親勲翊衛校尉太子典膳藥藏
郎京兆河南太原府諸縣令鎮軍兵滿二萬人
以上司馬朝議郎(文散)昭武校尉(武散)驍騎尉親王
府掾屬武庫中尚署令諸衛左右司階中府
果毅都尉
以前上階
千牛備身備身左右太子文學下州長史
中州司馬内謁者監中牧監上牧副監上
鎮將承議郎(文散)昭武副尉(武散)
從六品
起居郎起居舍人尚書諸司員外郎八寺丞
大理司直國子助教城門郎符寳郎通
事舍人祕書郎著作佐郎侍御醫諸衛羽
林長史兩京市令下州司馬左右監門校尉
親勲翊衛旅師親王府文學親王府主簿
記室錄事參軍諸州上縣令諸率府左右司階
鎮軍兵不滿二萬人司馬奉議郎(文散)旅威校尉
(武散)飛騎尉勲
以前上階
侍御史少府將作國子監丞太公廟令太
子内直典設宫門郎司農寺諸園苑監王府校
尉下牧監宮苑總監副監互市監中牧副
監下府果毅都尉通直郎(文散)旅威副尉(武散)
正七品
四門博士詹事司直左右千牛衛長史尚食
尚藥直長太子左右衛司禦清道率府長史軍
器監丞太子千牛諸州中縣令親勲翊衛隊
正京兆河南太原府司錄參軍大都督大都護
府錄事參軍親勲翊衛副隊正中鎮將親王
府諸曹參軍親衛朝請郎(文散)致果校尉(武散)雲騎
尉勲
以前上階
尚衣尚舍尚乘尚輦直長太子通事舍人内寺
伯京兆河南太原府大都督大都護諸曹參軍
中都督上都護府錄事參軍諸倉諸冶司竹溫湯
監諸衛左右中候上府别將長史上鎮副
下鎮將下牧副監宣德郎(文散)致果副尉(武散)
從七品
殿中侍御史左右補闕太常博士太學助教
門下省錄事尚書都事中書省主書九寺
主簿太子詹事主簿左右監門直長太子左
右内率監門率府長史太子侍醫太子三寺丞
都水監丞諸州中下縣令親王府東西閤祭
酒京縣丞下都督府上州錄事參軍中都督
上都護府諸曹參軍中府别將長史中鎮副
勲衛太子親衛朝散郎(文散)翊麾校尉(武散)武騎尉
勲(凡二十轉)
以前上階
太史局丞御史臺少府將作國子主簿掖
庭宫闈局令上署令(郊社太官)(太樂左藏)(鼔吹乘黃)(太醫典廐)
(典客常平)(上林左尚)(太倉右尚)(平凖典牧)諸州下縣令太廟
諸陵署丞司農寺諸園苑副監太子左右監門
直長宫苑總監丞下都督府諸曹參軍太子
内坊丞親王國令公主家令上州諸府參軍
親王府旅師下府别將長史下鎮副諸屯
監諸率府左右中候鎮軍兵滿二萬人以上諸
曹判司諸折衝府校尉宣義郎(文散)翊麾副尉(武散)
正八品
監察御史協律郎諸衛羽林錄事參軍中署
令(鈎盾織染)(右藏掌冶)中州錄事參軍翊衛太子勲衛
太醫署醫博士太子典膳藥藏丞軍器監主簿
武庫署丞兩京市署丞上牧監親王府執
仗報乘親事鎮軍兵不滿二萬以上諸曹判司
給事郎(文散)宣節校尉(武散)
以前上階
奚官内僕内府局丞下署令(太卜醖廪犧醢珍羞良掌守)
(宫中武器右車府甄司儀河崇玄弩導官甲左校校校官渠坊坊)備
身諸衛羽林諸曹參軍中州諸司參軍親王
府京兆河南太原府大都督大都護府參軍尚藥
藏局司醫京兆河南太原諸縣丞太子内直宫
門局丞太公廟丞諸宫農圃監互市監丞
司竹副監司農寺諸園苑監丞靈臺郎上戍
主諸衛左右司戈徵事郎(文散)宣節副尉(武散)
從八品
左右拾遺太醫署針博士四門助教左右千
牛衛錄事參軍下州錄事參軍諸州上縣丞
中牧監丞京縣主簿太子左右衛司禦清道内
率府錄事參軍中都督上都護府參軍太子翊
衛親王府行參軍京兆河南太原府大都督府博
士諸倉諸冶司竹溫湯監丞保章正諸折衝
府旅師承奉郎(文散)禦侮校尉(武散)
以前上階
大理評事律學博士太醫署丞太子左右春
坊事左右千牛衛諸曹參軍内謁者監太子
左右衛司禦清道率府諸曹參軍太子備身下
州諸司參軍太子諸署令掖庭宫闈局丞都
水監主簿中書門下尚書都省兵部吏部考功禮
部主事上署丞上都督府上州參軍中都督
下都督府上州博士諸州中縣丞親王府典籖
京縣尉親王國大農公主家丞親王府隊
正諸屯監丞上關令上府兵曹上鎮倉曹
兵曹參軍挈壺正中戍主上戍副諸率府
左右司戈承務郎(文散)禦侮副尉(武散)
正九品
校書郎太祝太子左右内率監門率府錄事參
軍太子内坊典直中署丞典客署掌客親
勲翊衛府羽林兵曹參軍嶽瀆令諸律令下
牧監丞諸州中下縣丞中州博士京兆河南
太原府諸縣主簿武庫署監事儒林郎(文散)仁勇
校尉(武散)
以前上階
正字太子校書奚官内僕丞内府局丞下署
丞尚食局尚醫尚藥局醫佐尚輦局掌輦
尚乘局奉乘司庫司廪太史局司辰典廐
署主乘太子左右内率監門率府諸曹參軍太
子三寺主簿詹事府錄事太子親勲翊衛府兵
曹參軍諸州下縣丞諸州上縣主簿中州參
軍下州博士京兆河南太原府諸縣尉上牧
監主簿諸宫農圃監丞中關令中府兵曹
親王國尉上關丞諸衛左右執戟中鎮兵曹
參軍下戌主諸折衝隊正登仕郎(文散)仁勇副
尉(武散)
從九品
尚書御史臺祕書省殿中省主事奉禮郎律學
助教太子正字弘文館校書太史局司歴
太醫署醫助教京兆河南太原府九寺少府將作
監錄事都督都護府上州錄事市令宫苑總監
主簿諸州中下縣主簿中牧監主簿諸州上
縣中縣尉下府兵曹監漕文林郎(文散)陪戎校尉
(武散)
以前上階
内侍省主事國子監親王府錄事太子左右春
坊主事崇文館校書書學博士算學博士
門下典籤太醫署按摩呪禁博士太卜署卜博
士太醫署醫正太醫署針助教太卜署卜正
太史局監侯親王國丞太子典倉署園丞
太子廐牧署典乘掖庭局宫教博士太子諸署
丞諸監作諸監事計官太官署監膳太樂鼓
吹署樂正親王府隊副大理寺獄丞下州參
軍中州下州醫博士諸州中下縣尉京縣錄
事下牧監主簿下關令中關丞諸衛羽林
長上公主邑司錄事諸津丞下鎮兵曹參軍
諸折衝府隊副諸率府左右執戟將仕郎(文散凡十)
(九階)陪戎副尉(武散凡二十九階)
視流内
視正五品薩寳視從七品薩寳符祅正(祅呼朝反)
(祅者西域國天神佛經所謂摩醯首羅也武德四年置祅祠及官常有羣胡奉事取火呪詛貞觀二年置)
(波斯寺至天寳四年七月勅波斯經教出自大秦傳習而來久行中國爰初建寺因以為名將欲示人必)
(脩其本其兩京波斯寺宜改為大秦寺天下諸州郡有者亦宜准此開元二十年七月勅末摩尼法本是)
(邪見妄稱佛教誑惑黎元宜嚴加禁斷以其西胡等既是鄉法當身自行不湏科罪者)
流外勲品
諸衛都水監羽林軍錄事尚書中書門下省御史
臺令史太子内坊三寺諸率府錄事諸楷書手
太常寺謁者司儀署諸典書河渠署河堤謁者
太醫署醫針師内侍省寺人
二品
太卜署卜助教祕書殿中内侍省令史城門符
寳弘文館令史通事令史尚書門下中書省御
史御史臺書令史太常寺祝史宫苑總監錄事
太子左春坊掌儀典客署典客親勲翊衛府
錄事太史局漏刻博士太子内坊廐尉御史
臺殿中令史
三品
城門符寳書令史祕書殿中内侍省御史臺書令
史九寺少府將作軍器監府都水宫苑總監府京
及東都市平准諸陵署錄事諸牧園苑錄事諸
倉監諸關津錄事太子親勲翊衛府錄事諸衛
羽林軍府太子詹事令史尚食局主食太子左
右春坊令史祕書殿中内侍省諸局書令史内
侍省内典引尚藥局太醫署按摩呪禁師太常
寺贊引太醫署醫工針工太卜署卜師諸計史
率更寺漏刻博士諸王府國司錄事
四品
太子詹事府左右春坊令史太子内坊令史九
寺少府將作國子軍器監史太子三寺諸率府諸
署農圃監諸牧園苑監府諸都護府都水宫苑總監
史諸衛羽林軍史太子左春坊諸局書令史
太子典膳局主食太子右春坊諸局書令史門
下省主寳主符太醫主藥門下中書省𫝊制
太子率更寺掌漏太子内坊閤郎親王率府
太醫署按摩咒禁工御史臺監察御史
五品
太子内書令史太子三寺諸率府史大理寺司
直平事史諸署農圃監諸牧園苑監史諸都
護府史太子諸署府宫門局内閽人内掌扇
太子内坊道客舍人大官署監膳史良醖署掌
醖掌醢署主醢諸典事親勲翊衛率府史大
理寺獄史親王府史太子左右春坊傳令史
親王國司府
六品
親勲翊衛府史諸倉關津府史太子親勲翊衛
率府史太醫署藥園師諸亭長太子諸署史
園史太子内坊内閽人親王國司史公主邑
司史
七品
太子親勲翊衛府史門下省主節諸掌固太
史監歴生天文觀生諸倉關津史親王府典
軍下史諸倉計史
八品
守宫署掌設
九品
國子學太公廟幹諸輦者
視流外
勲品
薩寳府祓祝
四品
薩寳率府
五品
薩寳府史
右内外文武官員凡萬八千八百五(文官萬四千七百七十四)
(武官四千三十一内官二千六百二十外官州縣折衝府鎮戌關廟嶽瀆等萬六千一百八十五)
内職掌齋郎府史亭長掌固主膳幕士習馭駕士
門僕陵戶樂工供膳獸醫學生執御門事學生後
士魚師監門校尉直屯備身主仗典食監門直長
親事帳内等外職掌州縣倉督錄事佐史府史典
獄門事執刀白直市令市丞助教津史里正及嶽
廟齋郎并折衝府旅師隊正隊副等總三十四萬
九千八百六十三(内三萬五千一百七十七外三十一萬四千六百八十六)都
計文武官及諸色胥史等總三十六萬八千六百
六十八人制為九品各有從自四品以下亦分上
下階大抵多因隋制(三品以上紫衣金魚袋五品以上緋衣銀魚袋皆執象笏)
(七品以上綠衣九品以上青衣皆木笏光宅元年青衣為碧武太后時改五品以上銅魚袋中宗反)
(正從舊初武太后天策萬歲中制文武官加階應入五品者並湏入歴十六考以上無私犯進階之)
(時見居六品官及七品官以上清官者其應入三品者取入仕三十二考以上並無私犯進階之時)
(見居四品官者自外從計偕者應入仕並不在進階限如有竒才異行别效殊功者不拘此例)
睿宗景雲二年監察御史韓琬上疏曰量事置官量官
置人使官稱其人湏人不虛其位除此之外使其耕桑
任其商賈何為引令入仕廢其本業臣愚以為國家開
仕進之門廣矣皆棄農桑工商而身趨之當今一夫耕
而供數百人食一婦蠶而供數百人衣遂使公私皆無
儲蓄若不釐革其弊必甚佑建中中沗居戶部專掌邦
賦屬河朔用師經費或闕百姓頗困加賦攸難欲期集
事實在省用所以輒上議曰唐虞稽古建官惟百夏商
官倍亦克用乂周建六官各有徒屬雖尚文去質吏衆
事繁然而條流不紊職非重設秦氏立制多因時宜漢
初沿襲後漸增廣光武建武六年廢罷四百餘縣吏職
十置其一魏太和中分命使臣省州郡吏正始中又并
合郡縣等晉太元六年省七百餘員隋開皇三年廢五
百餘郡國家貞觀初省内官六百餘員詳設官之本為
理衆庶所以古昔計人置吏故周官鄉遂稍縣畿約人
定員吏無虛設自漢魏晉隋暨於聖唐皆因戰争流離
征繕艱勞即省吏職存諸方策晉荀勖桓溫俱有此議
息人救弊何莫由斯昔臯繇作士正五刑今刑部尚書
大理卿是二臯繇也垂作共工利器用今工部尚書將
作監是二垂也契作司徒敷五教今司徒戶部尚書是
二契也伯夷秩宗典邦禮今禮部尚書禮儀使是二伯
夷也伯益作虞掌山澤今虞部郎中都水使者是二伯
益也伯冏太僕掌車馬今太僕卿駕部郎中尚輦奉御
閑廐使者是四伯冏也古者天子有六軍漢家前後左
右將軍四人今則十二衛神策等八軍凡有將軍六十
人也歴代增益以至於是舊名不廢新職日加名繁職
重不可偏廢所以後周依古用建六官蓋為於此今略
徵外官别駕本因漢置隨刺史廵察若今觀察使之有
副使也參軍後漢末置參諸府軍事若今節度判官也
官名職務遷易不同空存虛稱皆無事實又司田頃景
龍三年嘗置無何以煩冗却停併入司戶殊為折衷誠
宜斟酌繁省詳考損益欲求致理必也正名神龍中官
紀隳紊有司務廣集選人競收名稱其時無闕注授於
是奏署員外官者至二千餘人自爾遂為常制當開元
天寳之中四方無虞百姓全實大凡編戶九百餘萬吏
員雖衆經用雖繁人有力餘帑藏豐溢縱或枉費不足
為憂今兵革未寧黎庶凋瘵數年前天下籍帳到省百
三十餘萬戶自聖上御極分命使臣按地收斂土戶與
客戶共計得三百餘萬比天寳纔三分之一就中浮寄
乃五分有二出租賦者减耗若此食租賦者豈可仍舊
如一州無三數千戶置五六十官員十羊九牧疲吏煩
衆顧兹大弊實思革之議者多云尚有跋扈未庭併省
官吏之後恐被罷者仕進無路别有依託且繁爵祿兼
示隄防此乃常情之說慮非救弊之論有才者即令薦
用不才者何患奔亡而况各有姻戚顧戀家産後漢建
武六年減縣省官公孫述隗囂未滅魏太祖正始中則
吳蜀鼎立晉太元六年吳國尚在隋開皇三年陳氏割
據皆招羅俊乂志相吞滅此時猶不慮有失賢資敵務
以救弊為謀今田悦之徒並是庸𤨏繁刑暴賦唯恤軍
戎衣冠仕人遇如奴虜豈比公孫述諸葛亮之在巴蜀
孫權陳覇先之有江南固無范睢業秦賈季強狄之慮
斷可知矣今若以人情因習既久不能改更制度併省
内官但且權停省外官别駕司馬及參軍州縣額内官
約人戶減縣尉其被罷者但有德行才器委州府長史
搜擇論薦固亦不遺器能如或渝濫先坐舉主誰敢罔
冐以䧟刑章其有不被舉論但全舊名任參常調自當
修進更俟甄收暫罷歲時何負此軰如柱國後魏末置
並是當時宿德勲成業崇皆主重兵寵貴第一周隋以
後除授至多暨乎國家廻作勲級唯得三十頃地耳又
開府儀同三司及光祿大夫亦是官名還為人多廻作
階級隨時立制遇弊變通不必因循重難改作待戎車
息駕百姓稍康欲增庶官則復舊制
通典卷四十
