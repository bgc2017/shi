通典卷一百八十二
唐京兆杜佑君卿纂
州郡十二
古揚州下(今置郡府二十七縣一百三十七)
丹陽(潤)六縣(丹徒壇丹陽金)(句容)(江寧)(延陵)
晉陵(常)五縣(晉陵)(武進)(江隂)(義興)(無錫)
吳郡(蘇)七縣(吳興長洲鹽常熟嘉海)(崑山)(華亭)
吳興(湖)五縣(烏程)(武康)(安吉)(德清)(長城)
餘杭(杭)九縣(錢塘溪富陽官臨安城於潛杭唐山紫鹽新餘)
新定(睦)六縣(建德淳夀昌還)(桐廬)(分水)(遂安)
新安(歙)四縣(歙)(休寧)(黟)(婺源)
會稽(越)六縣(會稽諸暨)(山隂)(剡)(蕭山)(餘姚)
餘姚(眀)四縣(鄮)(奉化)(慈溪)(翁山)
臨海(台)六縣(臨海山始豐象)(樂安)(寧海)(黃巖)
縉雲(處)五縣(蒼)(松陽)(縉雲)(遂昌)(青田)
永嘉(温)四縣(永嘉)(横陽)(安固)(樂城)
東陽(婺)六縣(金華溪義烏蘭)(永康)(武義)(東陽)
信安(衢)六縣(信安山須江玉)(龍丘)(常山)(盈川)
鄱陽(饒)五縣(鄱陽)(餘干)(樂平)(浮梁)(弋陽)
潯陽(江)三縣(潯陽)(彭澤)(都昌)
章郡(洪)六縣(南昌昌高安建)(豐城)(新吳)(武寧)
臨川(撫)四縣(臨川)(南城)(崇仁)(南豐)
廬陵(吉)五縣(廬陵)(泰和)(安福)(新淦)(永新)
宜春(袁)三縣(宜春)(萍鄉)(新喻)
南康(虔)六縣(贑康雩都置虔化南近安遠)(大庾)(信豐)
建安(建)六縣(建安沙)(浦城)(建陽)(卲武)(將樂)
長樂(福)八縣(閩溪候官田福唐溪長樂長古尤)(連江)
清源(泉)四縣(晉江)(南安)(莆田)(仙遊)
漳浦(漳)三縣(漳浦)(龍溪)(龍巖)
臨汀(汀)二縣(長汀)(寧化)
潮陽(潮)三縣(海陽)(潮陽)(程鄉)
丹陽郡(東至晉陵郡一百六十五里南至宣城郡四百五十里西至廣陵郡六合縣四百五十三里北)
(至廣陵郡六十三里東南到晉陵郡一百九十六里西南到宣城郡界四百五十里西北到廣陵郡六十)
(三里東北到廣陵郡界四十五里去西京二千六百四十三里去東京一千七百九十八里戸十萬三千)
(三百六十四口六十八萬七千三百)
潤州(今理丹徒縣)春秋時屬吳戰國屬越後屬楚秦為會稽
鄣二郡之境(自句容以西屬鄣郡以東屬會稽郡)漢初為荆國(荆王劉賈墓在今郡)
(城内)吳王濞反(濞披義反)後屬江都國武帝分屬丹陽會稽二
郡地後漢為丹陽吳二郡之地吳主孫權初鎮丹徒謂
之京城後都於秣陵改為建業(至孫皓為晉將王濬所滅)晉平吳為
毗陵丹陽二郡地兼置揚州(領郡十八理於建業即江寧縣)元帝渡江
都建業改丹陽太守為丹陽尹爾雅曰絶高為京其城
因山為壘緣江為境似河内郡内鎮優重宋置南東海
郡及南徐州(領縣十七理於此)而揚州如舊齊梁以後並因之
以至於陳京口常為重鎮(隋大將賀若弼自廣陵来襲䧟之遂滅陳)隋平陳
郡廢於石頭城置蔣州又廢南徐州為延陵鎮後又分
置潤州於鎮城(州東有潤浦)煬帝初州廢(延陵曲阿句容等縣悉屬江都郡而)
(江寧縣則屬丹陽郡城池)大唐初輔公祏據之剋平合舊丹陽南徐
之地併為潤州或為丹陽郡領縣六丹徒(古朱方後名谷陽春)
(秋時齊慶封奔吳與之朱方即此也秦時有瞻氣者云其地有天子氣使赭衣徒三千人鑿南坑以敗其勢故)
(云丹徒吳嘉禾三年改丹徒曰武進晉太康三年復曰丹徒隋曰延陵有句驪山黃鶴山北固山京峴山亦曰)
(京口譙山戍)丹陽(古雲陽也秦始皇改曰曲阿漢因之漢丹陽郡所領丹陽縣非今縣也梁改為蘭陵)
(郡大唐天寳初改為丹陽有練湖亦曰後湖)句容(漢舊縣有茅山一名句容山言山形如句字之曲縣)
(名取其義有下蜀戍)江寧(夲名金陵秦始皇改為秣陵漢丹陽縣在此建安十六年吴改為建業晉武平)
(吳還為秣陵又分秣陵立臨江縣二年改臨江為江寧三年分秣陵水北立建業避愍帝諱改為建康後又分)
(置同夏縣隋平陳併三縣置江寧縣又置蔣州後廢大唐初復為蔣州尋廢為江寧縣有鍾山蔣山石頭城玄)
(武湖石頭鎮)延陵(晉太康二年分曲阿之延陵鄉立之有季札廟非古之延陵古之延陵今晉陵縣是)
(又非隋之延陵今丹徒縣即其地)金壇(有長塘湖)
晉陵郡(東至吳郡二百里南至吳興郡三百三十二里西至丹陽郡一百八十里北至廣陵郡三百四)
(十八里東南到吳郡二百里西南到宣城郡五百里西北到丹陽郡一百九十六里東北到吴郡屈曲三)
(百六十一里去西京二千八百三十三里去東京一千九百八十三里戶十萬二千三百一十九口六十)
(五萬一千七百三十八)
常州(今理晉陵武進二縣)春秋時吳地戰國時屬越後屬楚秦漢
會稽郡之地後漢順帝以後屬吳郡吳分吳郡無錫以
西為屯田置典農校尉晉武帝省校尉以屬毘陵郡其
後東海王越嫡子毘封於毘陵元帝以毘諱改為晉陵
郡宋齊因之隋平陳廢晉陵郡置常州(或曰常州置於常熟縣故以為)
(名)煬帝初州廢又置毘陵郡大唐為常州或為晉陵郡
領縣五武進(晉太康二年分丹徒曲阿立武進縣即今縣是)晉陵(夲名延陵漢改曰毘)
(陵後與郡俱改為晉陵季札所居也北浦在東北入於海季札墓在今縣北七十里申浦之西)義興(漢陽)
(羡縣故城在南晉以周玘行義討石冰割吳興之陽羡并長城之北鄕為義興郡以表玘功隋平陳廢郡為義)
(興縣有太湖滆湖洮湖荆溪周處斬蛟於此有君山章山國山滆音核)無錫(漢舊縣史記曰太伯始居)
(吳即此地也亦楚春申君之邑有九龍山)江隂(晉曰既陽有芙蓉湖一名上湖)
吳郡(東至海三百六里南至吳興郡三百一十里西至晉陵郡義興縣界一百三十三里北至晉陵郡二)
(百里東南到東海針山四百五里西南到吳興郡二百二十二里西北到晉陵郡一百九十五里東北到)
(常熟縣界三百二十九里去西京三千九百九十九里去東京二千二百二十一里戶七萬六千一百四)
(十七口六十二萬四千四百一十三)
蘇州(今理吳長洲二縣)春秋吳國之都也(自闔閭以後並都於此)其南百
四十里與越分境昔吳伐越越子禦之於檇李(檇音醉)則
今嘉興縣之地(檇李城在今嘉興縣南三十七里)戰國時屬越後屬楚
秦置會稽郡項羽初起殺會稽太守殷通即此漢亦為
會稽郡後順帝分置吳郡晉宋亦為吳郡與吳興丹陽
為三吳齊因之陳置吳州隋平陳改曰蘇州(因姑蘇山為名)煬
帝初復曰吳州尋為吳郡大唐為蘇州或為吳郡領縣
七吳(漢舊縣有太湖洞庭山左傳吳師伐越敗之於夫椒即太湖中椒山有松江太伯祠後漢桓帝)
(時太守麋豹所建後至晉内史虞潭改理焉闔閭墓即虎丘寺要離墓在今縣西梁鴻墓在要離墓之北)長
洲(有吳之長洲苑因以為名)常熟(漢吳縣司監都尉署吴平割屬既陽縣晉立南沙縣隋改為常熟縣)
嘉興(春秋時地名長水秦為由拳縣漢因之吴時有嘉禾生改為嘉禾縣後以孫皓父名和又改為嘉興)
海鹽(夲名武原鄉秦以為海鹽縣)華亭(天寳中置地有華亭谷因以為名吴陸機陸雲宅即此)
崑山(漢婁縣地夲因吳之婁門為名)
吳興郡(東至吳郡三百一十里南至餘杭郡一百九十里西至宣城郡三百八十七里北至吴郡二百)
(一十里東南到餘杭郡鹽官縣界一百七十二里西南到宣城郡界二百六十里西北到晉陵郡三百三)
(十二里東北到吳郡二百二十二里去西京三千三百四十一里去東京二千二十四里戶六萬八千五)
(百八十一口四十六萬二千四百七十九)
湖州(今理烏程縣)春秋時屬吳吳滅屬越越滅屬楚兼得古
之防風國焉史記曰汪罔氏之君守封禺之山(汪罔氏即防風)
(國㒺音忙)秦為會稽鄣二郡之境漢亦同後漢屬吳郡吳分
吳丹陽二郡置吳興郡晉宋陳因之梁末改為震州後
復為吳興郡隋平陳郡廢後置湖州(其名震州湖州皆因州東有太湖一)
(名震澤故也震澤亦名具區澤)煬帝初廢湖州分其地入餘杭及吳二
郡大唐復置湖州或為吳興郡領縣五烏程(秦漢舊縣隋廢)
(郡并東遷縣入焉南有衡山左𫝊云吳伐越至於衡山是也)武康(古防風國輿地志云漢烏程縣之餘)
(不鄉地漢末童謠云天子當興東南三餘之間吳乃改會稽之餘暨為永興分餘不為永安以協謠言晉以平)
(陽已有永安縣故改此永安為武康有前溪封山禺山青山)安吉(故鄣縣地吳興記曰漢張角之亂此)
(郡獨守險阻固漢朝嘉之故靈帝分縣南鄉置安吉縣)德清(舊名臨溪有吳光山餘不溪孔愉放龜於)
(此)長城(有卞山若溪吳王闔閭使弟夫槩居此築城狭而長晉武帝置縣因以為名西八十里鄣郡故)
(城即秦鄣郡縣城也今號為府頭是也)
餘杭郡(東至吳郡三百九十里南至會稽郡一百三十里西至新安郡四百十六里北至吳興郡百九)
(十里東南到樂思山至會稽郡總一百七十二里西南到新定郡一百九十里西北到宣城郡四百九十)
(六里東北到吴郡三百六十九里去西京三千五百五十六里去東京二千七百一十七里戶八萬六千)
(四百五十四口五十七萬八千九十五)
杭州(今理錢塘縣)春秋越國之西境(越國西北至語兒在今吳郡嘉興縣南與吳分)
(界)後屬楚(按周顯王四十六年楚威王伐越破之殺其王無疆盡取其地至於浙江之北)秦漢
並屬會稽郡後漢順帝以後屬吳郡晉屬吳興吳二郡
地宋齊梁因之陳以為錢塘郡隋平陳置杭州煬帝初
州廢置餘杭郡大唐為杭州或為餘杭郡領縣九錢
塘(漢舊縣錢塘郡記云昔郡功曹華信議立此塘以防海水始開募有能致土石一斛與錢一千旬日之間)
(来者雲集塘未成譎不復取皆棄土石而去塘以之遂成有石膏山藥用為最)富陽(漢曰富春吳置東安)
(郡晉孝武改曰富陽西有孫洲)臨安(吳置臨水縣晉武更名)於潛(漢舊縣有天目山桐溪)唐
山紫溪鹽官新城(浙江西南名曰桐溪吳立為新城)餘杭
新定郡(東至餘杭郡三百十五里南至東陽郡一百五十五里西至新安郡三百七十三里北至餘杭)
(郡界二百七十五里東南到東陽郡一百八十里西南到信安郡三百一十里西北到新安郡三百七十)
(里東北到餘杭郡三百十五里去西京三千六百五十九里去東京三千里戸五萬四千七百四十口三)
(十六萬二千三百八十九)
睦州(今理建德縣)春秋時屬吳後屬越又屬楚秦為鄣郡地
漢為丹陽郡地後漢以後並屬吳郡梁陳為新安郡隋
平陳廢郡後置睦州(以俗阜人和内外輯睦為義)煬帝置遂安郡(有仙)
(壇山)大唐置睦州或為新定郡領縣六建德(漢富春縣地有七里)
(瀨)夀昌(漢富春縣地)桐廬(漢富春縣地有嚴子陵釣臺)分水遂安(漢舊置新)
(定縣晉太康新改)還淳
新安郡(東至餘杭郡四百七十九里南至新定郡遂安縣二百四十六里西至宣城郡秋浦縣四百九)
(十六里北至宣城郡涇縣界二百九十三里東南到新定郡三百七十里西南到鄱陽郡百九十五里西)
(北到宣城郡涇縣界二百八十五里東北到宣城郡三百八十三里去西京三千六百六十七里去東京)
(二千八百四十六里戶三萬九千七百五十七口二十六萬四千三十二)
歙州(今理歙縣)春秋時屬吳後屬越後又屬楚秦屬鄣郡二
漢屬丹陽郡吳孫權分丹陽立新都郡晉平吴改曰新
安宋齊並因之隋平陳置歙州煬帝初州廢置新安郡
大唐為歙州或為新安郡領縣四歙(漢舊縣)休寧(晉海寧縣)
(隋改名)黟(漢舊縣林歴山四面險峻吳時山越所保賀齊破於此黟音伊)婺源
會稽郡(東至海四百九十八里南至東陽郡四百八十里西至餘杭郡一百三十里北至海四十里東)
(南到臨海郡五百里西南到東陽郡四百八十里西北到餘杭郡一百三十里東北到浙江海際三百九)
(十八里去西京三千七百二十里去東京二千八百七十里戸八萬八千三百三十七口五十二萬九千)
(六百七十四)
越州(今理會稽山隂二縣)春秋時越國之都至周顯王時為楚所
破其浙江南之地越猶保之而臣服於楚秦屬會稽郡
漢因之後漢順帝徙置會稽郡(時陽羡人周喜上書分浙江以西為吳郡以東)
(為會稽郡順帝永和五年馬臻為太守創立鏡湖在會稽山隂兩縣界築塘蓄水水高丈餘田又高海丈餘若)
(水少則洩湖灌田如水多則閉湖洩田中水入海浙以無凶年其堤塘周廻三百一十里都溉田九千餘頃會)
(稽記云創湖之始多淹塚宅有千餘人怨訴臻故被刑於市及遣使按履總不見人籍皆是先死亡者)晉
為會稽國宋為會稽郡嘗置東揚州(理於此)尋罷州齊因
之梁又加置東揚州隋平陳改東揚州為吳州置總管
府煬帝初府廢置越州尋復為會稽郡大唐為越州或
為會稽郡領縣六會稽(漢舊縣禹葬會稽即此地也有會稽山禹穴鏡湖若耶溪)
(雷門)山隂(漢舊縣越絶書曰句踐小城山隂是也蘭亭王羲之曲水序於此作)剡(漢舊縣武德四年平)
(李子通置嵊州六年廢有天姥山剡溪嵊時證反)蕭山(國家初置永興縣後改焉)餘姚(漢舊縣又)
(有漢上虞縣故城在西有四眀山)諸暨(漢舊縣越王允常居)
餘姚郡(東至海中黃公山水行二百八十里南至臨海郡寧海縣水行一百八十里西至會稽郡餘姚)
(縣水行一百八十里北至會稽郡餘姚縣界海際水行一百八十里東南到海中鋸門山四百里與臨海)
(郡象山縣分界西南到睦昭嶺一百七十里與會稽郡剡縣分界西北到會稽郡界一百七十里東北到)
(大海浃口七十里江海際浃往海行七百五十里至海中檢山去西京四千一百里去東京三千二百五)
(十里戶四萬一千六百三十口十七萬七千五百六十)
眀州(今理鄮縣)本會稽郡之鄮縣(鄮莫侯反)大唐開元中分置眀
州或為餘姚郡以境内四眀山為名領縣四鄮(漢句章縣)
(西鄞縣故城在今縣東南越王句踐平吳徙夫差於甬東韋昭曰即句章東浃口外洲鄞音銀亦漢鄮縣地)
奉化慈溪翁山
臨海郡(東至海際一百八十里南至永嘉郡五百里西至縉雲郡四百里北至會稽郡五百里東南到)
(大海二百九十三里西南到括蒼山足七十里極大山西北到東陽郡六百一十二里東北到當郡象山)
(縣東鋸門山四百六十里極大海去西京四千三百四十六里去東京三千三百二十里戸五萬五千六)
(百五十八口三十二萬四千七百六十一)
台州(今理臨海縣)春秋及戰國時屬越秦漢屬會稽郡亦東
甌之境武帝時閩越圍東甌徙國於江淮之間其地屬
會稽郡東部都尉(理於此)後漢亦屬會稽郡吳置臨海郡
晉宋齊梁皆因之隋平陳郡廢屬永嘉郡大唐武德四
年平李子通置海州五年改為台州(因天台山為名)或為臨海
郡領縣六臨海(漢回浦縣地後為章安縣吳分章安置臨海縣)始豐(吳初置始平縣)
(晉太康元年更名始豐有天台山)樂安(晉永和三年分始平南鄉置)寧海(晉置)黃巖
象山
縉雲郡(東至臨海郡四百里南無處可至西至十八里北至東陽郡二百五)
(東南到永嘉郡三百里西南到到臨海郡北到信安郡一百六十里東北)(西)
(里去西京四千三百里去東京三千五百戸四萬二千二百口二十五萬二千)
處州(今理蒼縣)春秋戰國時並屬越秦漢屬會稽郡亦甌越
之地晉分置永嘉郡宋齊因之隋平陳改為處州後煬
帝初復置永嘉郡大唐改為處州或為縉雲郡(因山為名)領
縣五蒼(有蒼山惡溪石門山瀑布水)松陽(吳舊縣)縉雲(有縉雲山)遂昌
青田
永嘉郡(東至大海八十六里南至長樂郡水陸相乘千五百二十里西至縉雲郡二百六十七里北至)
(臨海郡五百里東南到横陽縣界將軍嶺去縣二百十五里西南到建安郡界桐檐山去横陽縣三百五)
(十里西北到縉雲郡三百里東北到臨海郡泛海行三百里去西京四千七百三十七里去東京三千九)
(百三十七里戶四萬二千二十八口二十萬五千三百十)
温州(今理永嘉縣)春秋戰國時並屬越秦二漢為會稽郡之
東境晉為臨海郡地眀帝分屬永嘉郡宋以後因之隋
平陳廢永嘉郡煬帝初又屬永嘉郡大唐前上元二年
分置温州或為永嘉郡領縣四永嘉(漢冶縣地後漢改為章安後又)
(以章安東甌鄉為永寧縣初漢惠帝立越東海王搖於東甌即此隋改名)横陽(舊曰始陽)安固(吳曰)
(羅陽後曰安陽晉改名)樂城(晉武帝置)
東陽郡(東至會稽郡四百八十里南至縉雲郡三百五十八里西至信安郡一百九十二里北至新定)
(郡一百八十里東南到臨海郡六百一十二里西南到縉雲郡松陽縣界一百五十五里西北到新定郡)
(一百八十里東北到會稽郡四百八十里去西京三千九百五十里去東京三千三十五里戶十四萬三)
(千八百八十三口七十萬七千四百二十七)
婺州(今理金華縣)春秋戰國時並越地秦屬會稽郡二漢置
會稽西部都尉(理於此)吳置東陽郡晉宋齊皆因之梁陳
置金華郡隋平陳置婺州以當天文婺女之分為名也
煬帝初州廢置東陽郡大唐為婺州或為東陽郡領縣
六金華(漢烏傷縣地後漢末分為長山縣有長山金華山龍山赤松澗)義烏(漢烏傷縣)永
康(漢烏傷縣地)武義(吳赤烏八年置武義縣)東陽(有東陽山)蘭溪
信安郡(東至東陽郡一百九十二里南至縉雲郡三百五十六里西至鄱陽郡九百九十二里北至新)
(定郡三百一十里東南到縉雲郡一百六十六里西南到建安郡千一百里西北到鄱陽郡界二百一十)
(九里東北到新定郡三百一十里去西京三千八百四里去東京二千九百九十里戶六萬七千三百二)
(十九口四十二萬九千一百六十二)
衢州(今理信安縣)本婺州地大唐武德四年平李子通分置
衢州(州西有三衢山)七年平輔公祏廢之垂拱二年復置衢州
或為信安郡領縣六信安(漢太末縣地後漢末分置新安縣晉改名石橋山晉)
(王質爛柯處有泉嶺山在縣南二百里漢朱買臣云東越王居保泉山一人守險千人不得上即今建安郡北)
(界也)須江(江郎山發地如笋有三峰)龍丘(秦漢太末縣也)常山盈川玉山
(有玉山嶺)
鄱陽郡(東至信安郡九百九十二里南至臨川郡四百二十里西至章郡擔石湖中流為界一百七十)
(里北至潯陽郡三百七十四里東南到信安郡須江縣青草洲七百八十五里西南到章郡章縣城子橋)
(中百六十里西北到潯陽郡三百七十四里東北到新安郡七百九十九里去西京三千二百六十三里)
(去東京二千四百一十三里戶四萬三千一百四十九口二十三萬九千三百八十八)
饒州(今理鄱陽縣)春秋時楚之東境後屬吳楚昭王時吳伐
楚取番是也戰國時屬楚秦屬九江郡二漢屬章郡吳
主孫權分置鄱陽郡(初理鄱陽縣後徙理吳芮故城)晉宋齊因之梁置
吳州陳廢隋置饒州(以其産物豐饒)煬帝初置鄱陽郡大唐復
為饒州或為鄱陽郡領縣五鄱陽(晉鄱縣有番江又有漢鄱陽縣故城)
(在東)餘干(漢餘汗縣汗音干越王句踐之西界所謂干越也)樂平(吳舊樂安縣)浮梁
弋陽(吳舊葛陽縣隋改為弋陽有弋水)
潯陽郡(東至宣城郡一千八里南至章郡三百二十五里西至江夏郡五百九十三里北至蘄春郡五)
(百九十三里東南到鄱陽郡三百七十四里西南到江夏郡六百里西北到蘄春郡二百五十里東北到)
(同安郡五百七十二里去西京二千九百四十八里去東京二千一百九十七里戶二萬六千五十八口)
(一十四萬八千九百二十七)
江州(今理潯陽縣)禹貢荆揚二州之境禹貢揚州曰彭蠡既
瀦荆州曰九江孔殷今彭蠡湖在郡之東南(五十二里)九江
在郡之西北(今九江郡在郡鎮之北彭蠡在其東也江水西自江夏郡永興縣流入尚書禹貢曰)
(九江孔殷孔安國注云江分為九道甚得地勢之中按張須九江圖云九江參差隨水勢而分其間有洲或長)
(或短百里至五十里始别於鄂陵終會於江口一云白烏江二云白蜯江三云烏土江四云嘉靡江五云甽江)
(六云三里江七云菌洲江八云沙堤江九云廪江潯陽記云九江在潯陽郡北五里名曰烏江遠則百餘里是)
(大禹所疏桑落洲上下三百餘里合流)則彭蠡以東為揚州九江以西為
荆州春秋屬楚秦屬九江郡二漢屬廬江章二郡地晉
初屬廬江武昌二郡後割荆揚二州而置江州(初理章郡後理)
(於此)後又置潯陽郡宋齊亦為潯陽郡皆置江州(領郡九理於此)
中流襟帶常為重鎮隋置九江郡大唐改為江州或為
潯陽郡領縣三潯陽(潯水名也漢舊縣在江北今蘄春郡界晉温嶠移於此隋改為)
(彭蠡縣又改為湓城縣有湓水浪井彭蠡湖匡廬山今縣南楚城驛即舊柴桑縣也又有蒲塘驛即漢歴陵縣)
(也王莾改為蒲亭今驛前有敷淺原在西數十里有傅陽山宋武帝大破盧循於左里即彭蠡湖口也)彭
澤(漢舊縣梁置太原郡領晉陽等四縣隋並廢之置龍城縣尋即改為彭澤有馬當山楊葉洲)都昌
(漢彭澤縣地有石壁有桑落洲晉將劉毅為盧循所敗之處)
章郡(東至信安郡界一千四里南至廬陵郡五百三十里西至長沙郡一千二百里北至宣城郡七百里)
(東南到臨川郡二百里西南到宜春郡五百二十五里西北到潯陽郡三百三十五里東北到鄱陽郡四)
(百四十里去西京三千九十三里去東京二千二百十一里戶五萬五千七百一十七口三十六萬一千)
(三百二十)
洪州(今理南昌縣)春秋戰國時並屬楚秦屬九江郡(漢改九江郡為)
(淮南國)漢高祖分淮南國置章郡(今南康廬陵宜春鄱陽潯陽臨川章郡地盡屬)
(漢章郡)吳芮為長沙王兼得其地後漢亦為章郡晉因之
東晉嘗置江州(理於此)宋齊以後並為章郡隋平陳廢郡
置洪州煬帝初廢州置章郡大唐為洪州或為章郡領
縣六南昌(漢舊縣隋改為章縣有鍾陵龍沙)高安(漢建成縣)豐城(漢南昌縣吳分)
(置富城縣晉太康元年改為豐城晉張華於此得古劍)新吳(漢靈帝置)武寧(吳置新安縣晉更名)
(寧縣今曰武寧)建昌(漢曰海昏昌邑王廢後遷於此故城見在有楊柳津止遼津後漢艾縣也)
臨川郡(東至鄱陽郡餘干縣三百二十里南至南康郡一千二十里西至廬陵郡五百二十五里北至)
(章郡二百四十里東南到建安郡八百三十七里西南到廬陵郡五百二十五里西北到章郡二百四十)
(里東北到鄱陽郡四百二十里去西京三千三百一十二里去東京二千五百三十里戸二萬八千五百)
(七口一十七萬一千九百二十)
撫州(今理臨川縣)戰國時屬楚秦屬九江郡二漢屬章郡吳
分置臨川郡晉宋齊梁陳皆因之隋平陳置撫州煬帝
時州廢置臨川郡大唐為撫州或為臨川郡領縣四
臨川(後漢臨汝縣隋改為臨川)南城(漢舊縣有五章山)崇仁(梁置巴山郡)南豐
廬陵郡(東至臨川郡五百二十五里南至南昌郡四百二十四里西至桂陽郡一千二百五十里北至)
(章郡五百三十里東南無路可到西南到衡陽郡九百里西北到宜春郡三百一十里東北到臨川郡五)
(百二十五里去西京三千六百三十里去東京二千八百四十三里戶三萬九千六百五十口二十二萬)
(九千七百九十五)
吉州(今理廬陵縣)戰國時屬楚秦屬九江郡二漢屬章郡孫
策分置廬陵郡晉宋齊梁陳皆因之隋平陳置吉州煬
帝初州廢置廬陵郡大唐為吉州或為廬陵郡領縣五
廬陵(漢舊縣有吉陽水)泰和(舊東昌西昌二縣地)安福(吳置安城郡在此隋廢郡改為)
(安福)新淦(漢舊縣淦沽濫反)永新
宜春郡(東至章郡水路七百四十里南至廬陵郡三百一十里西至長沙郡五百二十六里北至章郡)
(五百二十五里東南到廬陵郡二百一十一里西南到長沙郡界二百三十里西北到長沙郡五百二十)
(六里東北到章郡五百二十五里去西京三千五百八十里去東京二千五百六十八里戶二萬九千三)
(百九十一口十五萬三千八百二)
袁州(今理宜春縣)戰國時屬楚秦屬九江郡二漢屬章郡吳
分置安成郡晉宋齊以下皆因之隋平陳置袁州煬帝
初州廢置宜春郡大唐為袁州或為宜春郡領縣三
宜春(漢舊縣晉改曰宜陽隋復舊)萍鄉(漢宜春縣地萍蒲丁反)新喻(漢宜春縣地)
南康郡(東至建安郡隔絶黃土嶺一千八百二十里南至南海郡隔越參溪嶺一千五百里西至桂陽)
(郡一千一十三里北至廬陵郡四百二十里東南到潮陽郡界一千五百六十五里西南到始興郡隔大)
(庾嶺七百里西北到桂陽郡一千四十四里東北到臨川郡一千一十里去西京四千二百十六里去東)
(京三千四百里戸三萬七千九百八十二口二十萬七千九百九十二)
虔州(今理贑縣贑沽濫反)戰國時屬楚秦屬九江郡二漢屬章郡
吳屬廬陵郡及晉平吳置南康郡宋為南康國齊梁陳
皆為南康郡隋平陳置虔州煬帝初州廢置南康郡大
唐為虔州或為南康郡領縣六贑(漢舊縣有章水貢水合流故曰贑)
雩都(漢舊縣地)虔化(漢贑縣地昔漢閩越反漢使諸將屯梅嶺即今縣界)大庾(有大庾嶺一名)
(塞上嶺即五嶺之一漢時吕嘉反漢軍伐之監軍姓庾城於此故謂之大庾嶺劉嗣之南康記云昔漢楊僕討)
(吕嘉出章郡下横浦即今縣西南故横浦廢關見在此)信豐南康(漢舊南野縣)
建安郡(東至縉雲郡九百七十六里南至長樂郡七百二十里西至臨川郡八百三十七里北至信安)
(郡千一百里東南到長樂郡七百二十里西南到臨川郡二千四百里西北到鄱陽郡二千三十里東北)
(到信安郡一千一百里去西京四千九百三十五里去東京四千一百二十五里戸二萬一千四百五十)
(九口十四萬二千一百六十四)
建州(今理建安縣)夲閩越地秦屬閩中郡漢屬會稽郡後漢
因之吳分置建安郡晉宋齊梁並因之陳屬閩州後又
屬豐州隋平陳屬泉州煬帝初屬閩州尋置建安郡而
屬焉大唐武德四年置建州以建溪為名或為建安郡
領縣六建安(漢冶縣地吳置建安縣有武夷山)浦城建陽邵武
將樂沙
長樂郡(東至山六十六里外至海南至海二百里西至山八十里山外虔州雩都縣界北至山四十里)
(山外至永嘉郡界東南水路到海一百六十四里西南到清源郡五百里西北到建安郡界七百二十里)
(東北到永嘉郡水路千四百七十八里去西京五千七百三十三里去東京四千九百三十三里戶二萬)
(九千五百二十七口二十一萬七千八百七十七)
福州(今理閩縣)亦閩越地秦為閩中郡漢高帝立無諸為閩
越王都於此及武帝時閩越反滅之徙其人於江淮間
盡虚其地後有遁逃山谷者頗出立為冶縣地(盖以越王冶鑄)
(為名)屬會稽郡又名其地為東冶縣後漢改為候官都尉
屬會稽郡後分冶地為會稽東南二部都尉此為南部
都尉(東部今臨海郡是也)晉置晉安郡宋齊因之陳置閩州後又
改為豐州隋平陳改為泉州煬帝初州廢復改為建安
郡大唐初為建州後此置泉州(移建州於建安縣置)後此復為閩
州(移泉州於晉江縣)開元十三年改為福州或為長樂郡領縣
八閩(閩越王無諸都東冶即此漢東冶縣後改曰東候官)候官福唐長樂
連江長溪古田尤溪
清源郡(東至海一百二十里南至海一百八十里西至綿田村二百八十五里北至仙遊縣一百五十)
(里東南到海四十里西南到漳浦郡六百里西北到皂洋村一百里東北到長樂郡五百里去西京六千)
(三百一十六里去東京五千四百十三里戸二萬四千五百八十六口一十五萬四千九)
泉州(今理晉江縣)秦漢土地與長樂郡同晉為晉安郡宋齊
以後因之自隋以来屬泉州大唐神龍以後始移置泉
州於此或為清源郡領縣四晉江南安(吳置晉安縣晉置晉)
(安郡在此)莆田(莆音蒲)仙遊
漳浦郡(東至大海一百五十里南至大海一百六十里西至潮陽郡五百六十里北至建安郡二千四)
(百里東南到黃如江一百里西南到懷恩郡界一百里西北到石堘溪一百五十里東北到清源郡六百)
(里去西京七千三百一十三里去東京六千五百一十里戸二千六百三十三口六千五百三十六)
漳州(今理漳浦縣)歴代土地與長樂郡同大唐分其地置漳
州或為漳浦郡領縣三漳浦龍溪龍巖
臨汀郡(東至清源郡龍溪縣一千四百五十里南至潮陽郡程鄉縣界一千里西至南康郡雩都縣九)
(百里北至臨川郡南豐縣一千六百里東南到漳浦郡廢懷恩縣界一千五百里西南到潮陽郡程鄉縣)
(界八百里西北到臨川郡南豐縣一千六百里東北到長樂郡一千三百六十里去西京六千四百七十)
(三里去東京五千三百七十里戶五千三百三十口一萬五千九百九十五)
汀州(今理長汀縣)歴代土地與長樂郡同大唐開元二十六
年分置汀州或為臨汀郡領縣二長汀寧化
潮陽郡(東至大海一百二十七里南至大海八十五里西至海豐郡海豐縣五百七十里北至南康郡)
(一千五百六十七里東南到大海六十九里西南到潮陽郡二百七十里西北到郡内程鄉縣五百七十)
(五里東北到漳浦郡五百六十里去西京七千六百六十七里去東京六千七百七十五里戸一萬三百)
(二十四口五萬一千六百七十四)
潮州(今理海陽縣)亦古閩越地秦屬南海郡秦末屬尉佗漢
初屬南越後亦屬南海郡後漢因之晉置東官郡又分
置義安郡宋齊因之梁置東揚州後改為瀛州及陳而
廢隋平陳置潮州煬帝初置義安郡大唐復為潮州或
為潮陽郡(漢揭陽縣地)領縣三海陽潮陽程鄉
風俗
揚州人性輕揚而尚鬼好祀每王綱解紐宇内分崩江
淮濱海地非形勢得之與失未必輕重故不暇先爭然
長淮大江皆可拒守(吳晉宋齊梁陳皆緣江淮要害之地置兵)閩越遐阻僻
在一隅憑山負海難以德撫(漢武帝時東越王數反朱買臣上言曰故東越王居)
(泉山之上一人守險千人不得上)永嘉之後帝室東遷衣冠避難多所
萃止藝文儒術斯之為盛今雖閭閻賤品處力役之際
吟詠不輟蓋因顔謝徐庾之風扇焉
通典卷一百八十二
