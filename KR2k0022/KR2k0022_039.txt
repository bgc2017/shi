咸淳臨安志卷三十九宋潜說友撰
山川十八
堰
城外
清湖堰
在餘杭門外稅務東
裏沙河堰
在餘杭門外仁和橋東
餘杭縣
東郭堰
在舊縣之東南渠河上後漢縣令陳渾置堰廢已久
千秋堰
在縣東南二里會昌二年廢吳越王復置咸平中又
廢景德四年令章得一復置號千秋堰亦號新堰斗
門政和中令孫延夀以斗門漲沙易衝決築土以防
之宣和間以其材修西函斗門邑人云縣之東南惟
安樂一鄉地勢下而田畝廣常患天目湍水暴至故
昔人開湖以殺水勢築塘隄以防其溢又於溪之南
岸作大斗門二(千秋堰斗門與西函斗門是也)小函二(許家壩化函斗門是也)
溪水漲則下板以防水入溪水退壩中水高則啟板
以洩之旱則修千秋堰以遏溪流令水自斗門入南
渠河以灌安樂鄉之田自縣至錢塘界溪流皆深闊
不可為堰獨千秋堰有灘水淺可施人力斗門當安
樂上流水勢亦順今既廢斗門則此堰亦廢矣紹興
初大旱南渠河至斷流邑人頗思新堰斗門之利(溪塘)
鄰(新堰之上最當衝激方其決也首&KR0675;安樂鄉田而邑錢塘崇化鄉田次之欽德招德二鄉田又次之)
(故每加修繕則安樂與錢塘崇化之人併力為之而責篠木於欽德招德兩鄉其後錢塘之人憚於遠役)
(又以安樂鄉居水患之衝恃其必葺漫不加省安樂之人力既不給因陋就寡歲月浸久故堰易敝)
臨安縣
五袴堰
在縣西三里
魚躍堰
在縣南一里
金鍾堰
在縣東三里
萬庾堰
在縣西四里
甘棠堰
新溪堰
並在縣西二十里灌田甚多
軋堰
長橋堰
黑龍堰
並在縣東施村
猷溪堰
龍口石堰
並在高陸
沃山堰
在慶雲鄉有潭甚深冬夏不竭
於潛縣(水捺附)
後塘堰石堰後千堰紅杏青堰
青苦堰銅盆堰社木堰楓木堰
青木堰泥塘堰喻畈堰陶浮堰
謝家堰目源堰
右並在嘉德鄉第一都已上一十四堰承接東西天
目兩大源水上流下接蔭田二千一百四十三畝
波周堰東河村堰何潭堰葛村堰
社青堰念叔畈堰吳家前堰金門塢山堰
沈堰牌口堰寨山下(連接三堰)下清潭堰
亭子山堰盛堰朱有堰牌口盛堰
沈堰勃浴堰元畝堰
右並在嘉德鄉第二都已上二十一堰承接天目大
源水上流下接蔭田二千五百四十五畝
震青堰破坎堰社木堰西堰
吳村堰烏勞堰波眉堰烏塼堰
杏梅堰小堰麻車堰廣義橋堰
右並在嘉德鄉第三都已上一十二堰承接天目大
源水上流下接蔭田三百七十畝
□堰後門堰大何堰上何堰
中何堰下何堰大湧堰上湧堰
中湧堰下湧堰泥黃大堰波偷堰
趙堰泥酬堰社堰何堰
梅口堰張堰山堰八畝堰
右並在嘉德鄉第四都已上二十堰承接天目大源
水上流下接蔭田二千五百三十八畝一角(嘉泰三年今晁)
(百談任内嘉德鄉盛逸盛端等爭充堰長事考縣遠年官印押堰簿自泥黃大堰止地名張堰凡作小堰)
(八所分為八捺注水入田皆承天目大源之水上流下接自元符元年戊寅至嘉泰二年壬戌凡一百五)
(年每歲扵農務前每捺各推小堰管頭三名八捺共二十四名同共集田戶修作晁宰遂以自来輪流堰)
(長姓名年載置旁通圖令上五捺田戸每充應兩年訖即輪下三捺田戶充應一年並照田畝捺數多寡)
(均差日後周而復始且出給斷由付八捺田戸家收一本永為定規)
碟山堰湖道堰
右在嘉德鄉第五都已上二堰承接天目大源水上
流下接蔭田一千七百畝
泉水孔捺下坵捺百筧捺下泉捺
小大捺新田小捺
右並在嘉德鄉第一都已上六捺承接後峴山等處
泉水流接蔭田六十五畝
眀空寺前三小捺
右三捺在嘉德鄉第三都承接天目大源水流入蔭
田三十畝
店前堰謝直堰瓦窑堰黃泥偃
長堰濕嶺堰烏橋堰李家堰
捹口堰湖頭堰庄前堰上宅堰
石嶺堰何堰烏昌堰冷水高堰
八畝堰插堰江家堰北陳于堰
石潭堰曹堰徐邱堰南陳于堰
凡石堰石堰長田堰青山堰
烏鼓堰
右並在惟新鄉第六都已上二十九堰承接千秋嶺
大源水上流下接蔭田九百二十五畝
朱家堰牛堰官堰小楊堰
板堰青山堰平科堰大堰
大楊堰棧堰何家堰朱家堰
穿金堰陳千堰後墓堰界干堰
黃公堰妙樂寺堰朱村小令堰
右並在惟新鄉第七都已上十九堰承接千秋嶺大
源水上流下接蔭田一千二百八十六畝
徐家前堰周浩口堰馬干溪堰烏郎口堰
平陁堰波郎堰田溪堰鎖如上下堰
波藉上堰
右並在惟新鄉第八都已上九堰承接西天目水發
源上流下接蔭田二千一百八十畝
豐撑堰大干堰横溪堰壇石堰
柴村堰甲子堰秋堰鶴堰
陳堰鳳山堰
右並在惟新鄉第九都已上十堰承接天目源水上
流下接蔭田六千九百三十畝
戴家捺石牛水捺小坑水捺吳家捺
何長塢捺小坑捺橋頭捺□嶺村捺
徐家捺徐家前捺高坵捺大石捺
湖老塢捺橋下捺塢口小捺村前水捺
支候村捺橋頭捺炭竈塢捺柳瓜口坑捺
東山捺廣陵岸捺烏山下捺低溪水捺
喏口捺板如嶺捺高橋捺塘頭捺
右並在惟新鄉第六都已上二十八捺承接千秋嶺
山坑水上流下接蔭田七百六畝
長干捺埂捺撩車捺長橋捺
嚮山捺
右並在惟新鄉第七都已上五捺承接千秋嶺水流
入蔭田八十二畝
茶園堰許村堰清家堰雙棧(上下二堰)
水社堰横路堰泥干内堰東陳堰
東山下堰西陳堰山下堰泥侯堰
青山堰板堰仦姑堰吳家堰
旱堰冷水堰何干堰
皂干堰麻園堰野堰蘇干堰
吳干堰高堰徐百岸堰金竹岸堰
牌前堰楊岸堰黃土堰朱相堰
樓堰黃堰十畝堰姥鴉堰
泥杲堰蘭塢堰社墓堰
右並在惟新鄉第十都已上四十堰承接大明巖下
并昌化縣蘆嶺坑水上流下接蔭田一千四百八十
九畝二角
青山堰社塔堰池湖堰小青山堰
細堰洒堰横溪堰波稜堰
長潭堰天井堰澤河堰黎干堰
鵶鵲堰泥香新堰泥秀干堰富坑干堰
右並在惟新鄉第十一都已上一十六堰承接潜川
波山源水上流下接蔭田一千一百七十三畝
下地堰朱吳堰方圓堰波特堰
柯婆堰
右並在惟新鄉第十二都已上五堰承接大溪水上
流下接蔭田一千八百畝
上貨塢口捺
右在惟新鄉第一都承接黃土堰水流入徐家村蔭
田一十畝
後剪小捺石㶚小捺前干小捺麻車干小捺
烏青小捺昔干小捺泥浪干小捺
右並在惟新鄉第十二都已上七捺承接黃嶺山坑
水上流下接蔭田二百九十畝
官堰一所
右在豐國鄉第十四都承接周免發源水流入蔭田
四十一畝
泥吳堰牛車堰明鏡堰大田堰
塘里堰盛湖堰朱酉堰泥愁堰
趙千堰淡家堰
右並在豐國鄉第十五都已上十堰承接臨安縣界
東溪水上流下接蔭田一千一百九十畝
盈堰上欄堰泥頭堰
右並在豐國鄉第十六都已上三堰承接東溪水上
流下接蔭田共六百六十畝
抽口捺後塢口捺西畈捺拜干檀木捺
右並在豐國鄉第十三都已上四捺承接神坑水流
接蔭田一百四十畝
周免捺亭口捺
右在豐國鄉第十四都已上二捺承接凸石發源水
流接蔭田七十畝
牛堰塔子嶺堰景雲堰王家堰
忻同堰于田塢堰馬退堰古樓堰
南山堰楊山岸堰陳姑庄堰楊家塢堰
王家堰徐家堰巖山堰于嶺堰
泥脚堰泥肚堰師姑堰東塢堰
方家下堰三畝堰朱干堰社木堰
土地堂堰小溪堰頭坑堰市干堰
陳家前堰盛家堰
右並在豐國鄉十七都已上三十堰承接浪後源等
處水上流下接蔭田一千一百七十畝
溪西堰馬坑堰寄源堰室干下堰
室干上堰石碧堰中間堰錢家堰
范家前堰張家田堰外傍堰何山人墓堰
裏傍堰外石堰裏石堰五坵堰
盛大塢堰錢坑堰九番水界
右並在豐國鄉十八都已上十九堰承接黃山等處
水流接蔭田八百五十畝
鉢底堰扶充堰善堰牧亭後干堰
祝嶺堰狹路堰皂角堰木嶺小坑堰
朱山堰外高堰前坑堰扶雲嶺高堰
下村堰神符堰昔干堰許家堰
楊木堰堰頭堰石嶺堰朱陁堰
下陁堰青山堰中陁堰仲塢口堰
右並在豐國鄉十九都已上二十四堰承接祝塢等
處水流接蔭田計一千四百四十畝
扶西堰管堰波麻堰朱甫干堰
攔坑堰攔塢路堰謝家堰施家堰
殺猪堰牛路堰水路堰新邱堰
徐大堰烏閔堰
右在豐國鄉二十都已上十四堰承接天目富源溪
井欄烏山坑水流接共蔭田一千四百六十八畝
浪干捺湛干捺老公嶺捺景村横溪捺
桃木塢口捺
右並在豐國鄉十七都已上五捺承接浪後發源水
流接共蔭田一百二十畝
官堰(東岸奤干)小杯堰冷干堰嶺背堰
塔堰(樂平寺後)鐵砧堰小東堰小背堰
右在長安鄉二十一都已上八堰承接延湖山源水
流接蔭田一千九十六畝
盛村孔堰寳山翼堰湯村潤堰張村查堰
宰堰下師堰十畝堰烏堰
高堰小堰亭堰
右在長安鄉二十二都已上十一堰承接沿山坑水
流接蔭田一千三百五畝
徐村堰高堰泥城堰
右並在長安鄉二十三都已上三堰承接良梅山壠
嶺并馬嶺脚發源水流接蔭田三百六十五畝
神坑下捺横塢畔捺後宅山坑捺沿村山坑捺
二小捺横塢山坑捺
右並在長安鄉二十一都已上七捺承接延湖山發
源等處水流接共蔭田一百九十畝
潛環境皆山非澤國比水之源自天目眉山宣秋
嶺而發者皆自北而南由穫柳蘆嶺而發者皆自
西而東由横塘頂山而發者皆自東而西逶迤曲
折至縣南七里始合而下紫溪直西則與唐山水
合而下至樂延又合湖之源下至印渚滙於桐江
邑山多田寡水行乎兩山之間凡瀕溪低平之地
皆有田俗所謂大源田外則倚山歷級而上者水
皆無及其所資以灌溉者淺澗斷溜而歲雨時若
其稔幾於大源一有旱暵拱手待槁所藉以為民
命者惟大源田而為田之夀脉者塘堰是也合六
鄉計之大小堰約計三百二十捺又七十所分并
不常而為塘者十有一焉䟽瀹瀦蓄之有方則著
於邵公塘堰之叙導決先後之有節則具於晁公
八捺之法是皆有民社者所當加意毋使杜公泳
崔長官專美於前可也(以上見邑志以水利所關故具載於此)
富陽縣(壩附)
麻車堰溉田一百餘畝
在臨湖里
石嶺堰溉田一百餘畝
青山堰溉田二百餘畝
涌泉堰溉田五十餘畝
應墓堰又云應家堰溉田二百餘畝
朱壩堰溉田二百餘畝
風溪堰溉田四十餘畝
梓堰溉田二百餘畝
大公堰溉田三十餘畝
後步堰溉田二十餘畝
烏枝堰溉田四十餘畝
右在日昇里
長泉堰(東西兩岸各有小浦東岸從周世隆門前入通山下取笪餈橋出大浦約四百丈闊二丈深一丈兩)
(岸從堰入取孫家步出大浦各有浦口并東西兩岸各有車水澳元闊四尺深四尺溉田四千有餘頃)
陳塘堰溉田六百餘畝
陶溪堰溉田八百餘畝
杜公堰又云松元堰溉田二百餘畝
右在安仁里
黃鶯堰溉田三百餘畝
潭堰溉田一百餘畝
東泰堰溉田二百餘畝
青山堰
黃山堰
右在長夀里
烏枝堰溉田三百餘畝
閘堰溉田二百餘畝
大山堰溉田二百餘畝
馬山下堰溉田二百餘畝
右在惠愛里
彈堰溉田二百餘畝
徐埭堰又云徐袋堰溉田二千餘畝
右在雊雉里
長泉堰溉田五百餘畝
右在祥風里
罟山潘堰共溉田二千餘畝
河塘堰溉田四千餘畝
店弄堰溉田一百餘畝
横河堰溉田二百餘畝
武婆堰又云武溪堰溉田三十餘畝
右在麗景里
謝塘堰
閬塘堰又云□塘堰
西了堰溉田一千畝
浦裏堰溉田四百餘畝
上壩堰溉田五百餘畝
下壩堰溉田二百畝
小謝湖堰溉田二千餘畝
右在江隂里
閘堰
重塘堰
黃毛堰
已上三堰東接鎮橋西接黃毛堰南接黃堰北接大
江共溉田二千餘畝
馬塘堰溉田五百餘畝
右四堰在望仙村
路堰溉田三百餘畝
月程堰溉田四十餘畝
裘堰溉田二百餘畝
潘塘堰溉田五百畝
石堰溉田一千畝
中堰溉田(闕)餘畝
瓦竈堰溉田三百餘畝
人盤堰溉田一百五十畝
横堰溉田五百畝
孫漁堰
東枝堰溉田二百畝
下路堰溉田三百畝
石佛堰溉田八百餘畝
上枝堰溉田三百餘畝
右在大元里
羅漢山谿堰溉田二百餘畝
在感化里上接屠山里界下通江其溪約闊五尺深
三尺作一十三處車戽
白石壩溉田二千餘畝
笋壩溉田三百餘畞
右在慶護里
横溪壩溉田三十餘畝
在儀鳳里
湖山砩溉田二千餘畝
支下壩溉田三百餘畞
安和壩溉田七百餘畝
右在善政里
臧村壩溉田二百畝
梅洲壩溉田七十餘畝
梅漾壩溉田三百畝
右在棲鶴里
鹽官縣
長官堰
在縣西北二十五里即舊義亭埭
莊婆堰
在縣西北三十里
黃家堰
在縣西五十里
通浦堰
在縣北五里
瓦石堰
在縣東北一里半(堰東舊有劉郎堰今廢)
李六堰
在縣東五里
凌家堰
在縣西北四十五里
莫家堰
在縣西北四十七里
昌化縣
平葛渡溪堰
虞溪堰
白山頭溪堰
高犁村溪堰
上營村溪堰
林村溪堰
右在永豐鄉
雲老溪堰
下阮村溪堰
上博溪堰
右在吳安鄉
赤石村溪堰
余村溪堰
王村溪堰
章村溪堰
金村溪堰
陳村溪堰
右在金山鄉
朱儒村溪堰
葛千溪堰
頰口村溪堰
朱浪村溪堰
爾干村溪堰
忻村溪堰
上巖村溪堰
王村溪堰
右在玉仙鄉
水閘
城外
澄水閘
在長橋南始因錢湖門内諸山之水分流為三道雨
甚則泥滓侵濁西湖故於錢湖門之北城下置海子
口流出省馬院後為小渠引水直至澄水閘入湖又
有南閘者亦分方家峪之水至長橋下入湖古來䟽
此水為三渠皆有石橋後渠為居民堙塞然橋猶可
記
西閘
在赤山教場側
龍山渾水閘
清水閘
並在龍山
浙江渾水閘
清水閘
並在便門外
保安閘
在小堰門外天聖四年侍御史方煦言杭州海潮衝
壊水閘舟船阻滯詔復修治乾道五年周安撫淙重
修浙江渾水清水保安三閘仍奏請置監官一員
清湖上中下三閘
在餘杭門外
石函橋閘
在錢塘門外湖漲則開此泄於下湖(詳具白公記)
安溪斗門
在錢塘縣北
化灣斗門
在錢塘縣北
鹽官縣
長安三閘
在縣西北二十五里相傳始於唐紹聖間鮑提刑累
沙羅木為之重置斗門二後壊於兵火紹聖八年吳
運使請易以石埭紹熙二年張提舉重修歲久莫詳
諸使者名凡自下閘九十餘步至中閘又八十餘步
至上閘盖由杭而西水益走下故置閘以限之閘兵
舊額百二十人崇寧二年有旨易閘旁民田以浚兩
澳環以隄上澳九十八畝下澳百三十二畝水多則
蓄於兩澳旱則決以注閘今閘之敝隨治而測岸頽
毁居民日侵兵額未復嘉定初令潘景䕫常請開兩
澳之塞以濟饑民不果行
黃灣閘
在縣東六十里今廢
渡
城内外
浙江渡
在候潮門外對西興
龍山渡
在六和塔下對漁浦
魚山渡
在大朱橋鹽場兩岸相望不遠潮勢已殺浙東士夫
憚於渡魚浦者多由此
渡船頭
在通江橋北
周家渡
在城内柴木巷
司馬渡
蕭家渡
在下中沙巷
邊家渡
在仁和倉之東
陸家渡
在豐儲西倉後
時家渡
在德勝堰内
於潜縣
觀湖渡
在縣南十八里(今為浮橋)
下梅渡
在縣南二十里
紫溪渡
在縣南三十里
生仙渡
在紫溪渡之西
印渚渡
在縣南六十里
收生渡
在縣南五十五里
富陽縣
下口渡
在縣南二百五十步江闊五里二百二十六步今南
門外沙洲是也
題詠(范石湖富陽渡詩不到江湖十五年歙山青繞屋頭邊富春渡口明人眼落日孤舟浪泊天)
廟山渡
在縣東二十一里江闊二百三十步
剡浦渡
在縣西南二十里江闊二里餘
觀山渡
在縣東本縣十鄉六居江南四居江北凡為津五惟
觀山往來者衆始民間自渡紹興間中人張氏剏例
買撲錢足舟滿乃始離岸渡者苦之甚至覆溺廟山
等渡害亦如之進士謝安頤移書宦官弗聽遂陳於
府守韓尚書仲通為敷奏住罷未幾貴戚又復擅之
其害尤甚謝乃叩閽投匭劄下版曹大書鏤版永不
許陳乞買撲任民私渡嘉泰中權要受賂又有請於
府府密咨訪縣令陳晃國具述始末申明諸司其說
始寢
新城縣
下溪渡
在縣西南一百步
南津渡
在縣南一里
昌化縣
泥皛渡
在縣東南三里
下阮渡
在縣東南十五里
上水南渡
在縣西南一里
下水南渡
在縣東南一里
平葛渡
在縣西南二里
高犁渡
在縣西南七里
遽溪渡
在縣西十五里
董溪渡
在縣西二十里
無他渡
在縣西三十里
咸淳臨安志卷三十九
