咸淳臨安志卷五十七宋潜說友撰
武備
恭惟高宗皇帝以神武濟中興因事制變首命三衙增
修軍政漸收諸將步騎分隸焉乾道間騎司既徙屯金
陵而龍衛雲騎等之留行闕者猶以步帥兼領聖上咸
淳四年又增置輯擢士以萬計屬之殿嚴制益備具矣
無事則宿衛有事則征行凡以壯國勢憺皇威百三十
餘年晏然如一日臨安居輦轂下蓋倚以為重而帥守
所統則建炎以前之舊也至防虞一軍又必藉禁衛之
士别為部伍聽帥守節制以倡率之夫天子之縣内其
本末之叙詳略之宜固如此嘗觀漢衛宫衛京既各有
兵三輔又有都尉都尉之在三輔者視他郡國特盛夫
亦猶身之與臂臂之與指邪然而居重馭輕固有不專
在是者叙武備
兵制
(闕)
忠靖第三指揮元額五百一十人
全威第二指揮元額五百一十人
威果第五指揮元額五百一十人
威果第六指揮元額五百一十人
雄節第八指揮元額五百一十人
雄節第十六指揮元額五百一十人
全捷第二指揮元額五百一十人
全捷第三指揮元額五百一十人
右東南第三將自國初分隸駐劄(寨在東青門裏)有正副
將各一押隊官二元管指揮十大觀三年三月有
旨撥威果第二十八雄節第九全捷第二第三指
揮駐平江府宣和二年因討睦寇仍以全捷兩指
揮屬本將駐劄見管八指揮元額四千八十人
武騎第六指揮元額四百一十人
武騎第七指揮元額四百一十人
廣勇左一四指揮元額五百一十人
廣勇左一五指揮元額五百一十人
廣勇左一六指揮元額五百一十人
廣捷第四指揮元額五百一十人
廣捷第五指揮元額五百一十人
廣捷第六指揮元額五百一十人
忠節第二指揮元額五百一十人(係水軍)
驍勇第一指揮元額四百一十人
神威第七指揮元額五百一十人
雄猛第二指揮元額五百一十人
雄威第六指揮元額五百一十人
效忠第二十四指揮元額五百一十人
效忠第七十五指揮元額四百一十人
效忠第七十七指揮元額四百一十人
右京畿第二將元係東京畿縣陳留雍邱尉氏鄢
陵陽武屯駐兵建炎元年十一月劉俊統率來捕
陳通存留就糧駐劄(營寨在東青門裏)有正副將各一押
隊官三共管一十六指揮元額七千六百六十人
雄節第十七指揮元額四百一十人
威果第六十一指揮元額四百一十人
全捷第十七指揮元額四百一十人
歸遠指揮元額四百一十人
龍騎指揮元額四百一十人
右兵馬鈐轄司軍兵自熙寧三年以後招置雄節
威果全捷三指揮宣和二年宿州龍騎歸遠二指
揮來討睦寇因留屯劄(營寨在東青門裏)並隸本府兵馬
鈐轄共五指揮元額二千五十人
廂軍
崇節第一指揮額管五百人
崇節第二指揮額管五百人
崇節第三指揮額管四百人
崇節第四指揮額管四百人
崇節第五指揮額管四百人
崇節第六指揮額管四百人
捍江第一指揮額管四百人
捍江第二指揮額管四百人
捍江第三指揮額管四百人
捍江第四指揮額管四百人
捍江第五指揮額管四百人
修江指揮額管一百二十人
都作院指揮額管四百八十人
小作院指揮額管一百人
清湖閘指揮額管七十人
開湖司指揮額管二百人
北城堰指揮額管三十六人
西河廣濟指揮額管三百人
樓店務指揮額管三百人
長安堰閘指揮額管一百人
秤斗務指揮額管四十人
壯城指揮額管三百人
鼓角匠指揮額管二十五人
横江水軍指揮額管二十四人
船務指揮額管二百八十人
牢城指揮無額乾道五年八月分軍籍見管八百二
十四人
土軍
城東廵檢司寨在新門外姚園寺前額管六十八人
城西廵檢司寨在赤山武狀元坊内額管三十人
外沙巡檢司寨在候潮門外額管一百二十人
海内巡檢司寨在嘉會門外額管一百二十人
管界巡檢司寨在餘杭門外額管一百人
茶槽巡檢司寨在東青門外額管一百二十人
南湯巡檢司寨在錢塘界額管九十六人
東梓巡檢司寨在富陽縣界額管一百二十人
上管巡檢司寨在鹽官縣界額管一百二十人
赭山巡檢司寨在仁和鹽官兩縣界額管一百二十人
黃灣巡檢司寨在鹽官縣界額管一百二十人
硤石巡檢司寨在鹽官縣界額管一百人
奉口巡檢司寨在錢塘縣界額管一百人
許村巡檢司寨在鹽官縣界額管一百人
弓手
錢塘縣元額五十三人
仁和縣元額一百人
餘杭縣元額七十人
臨安縣元額
於潛縣元額六十二人
富陽縣元額九十人
新城縣元額
鹽官縣元額
昌化縣元額
教場
春秋二閱教場
在東青門内禇堂北即殿前司後軍場
旬時教場
在府治西嘉定中袁安撫韶剏紹定壬辰余安撫天
錫移春和樓於此下為觀德堂嘉熙燬淳祐中趙安
撫與&KR0696;即舊址建廳宇咸淳五年安撫潛說友增多
其屋以處將校之屬又築垣于場之南西而徑其外
防虞
城内諸隅
東隅
在都税務南元額一百二人
西隅
在白龜池都作院南元額一百二人
南隅
在吴山至德觀後元額一百二人
北隅
在潘閬巷内元額一百二人
上隅
在大瓦後三真君廟前元額一百二人
中隅
在下中沙巷蠟局橋東元額一百二人
下隅
在修文坊内元額一百二人
以上七隅嘉定四年王安撫柟置
府隅
在府治前元額一百二人
嘉定十四年袁安撫韶置
新隅
在朝天門内元額一百二人
紹定四年余安撫天錫置
新南隅
在候潮門裏元額一百二人
淳祐四年
新北隅
在餘杭門裏元額一百二人
淳祐六年
新上隅
在侍郎橋東元額一百二人
淳祐九年趙安撫與&KR0696;置
西南隅
在夀域坊内元額一百二人
淳祐十二年翁安撫甫置
南上隅
在麗正門側元額六十一人
寶祐四年徐安撫㮚置
府治内諸隊
帳前四隊
在府治大門内元額三百五十人
開禧二年廖安撫俁置
親兵隊
在府治教場内元額二百人
嘉熙元年趙安撫與懽置
撘材隊
在府治教場内元額一百二十八人
淳祐四年趙安撫與&KR0696;置
城外諸隅
海内隅
在浙江亭南元額七十人
外沙隅
在候潮門外外沙巡司元額六十八人
城東隅
在新開門外城東巡司元額六十八人
茶槽隅
在東青門外茶槽巡司元額七十人
城西隅
在錢湖門外元額六十八人
城北上隅
在餘杭橋東元額七十人
城北下隅
在北新橋北元額六十人
以上七隅淳祐七年趙安撫與&KR0696;置
錢塘隅
在錢塘門外水磨頭元額一百二人
淳祐八年(闕)
新西隅
在九里松元額一百二人
淳祐十一年趙安撫與&KR0696;置
節制司城内四將
先是殿步兩司軍兵于本府既無統属遇有緩急必
俟朝省調遣常不及事紹定四年余安撫天錫始請
于朝下殿步兩司各差官兵千人于城内置隅分東
西南北四壁各管其一殿司差統制二員一以兼正
任本府兵馬鈐轄一以兼添差步司統制二員一以
兼正任浙西兵馬副都監一以兼添差分隅任責設
有不虞即部隅兵以前本府節制自此始
東將
在軍頭司北馬舊司營内元額五百人
西將
在三茅觀後步司右軍潛火將内元額五百人
南將
在東青門裏殿司後軍寨内元額五百人
北將
在東青門裏殿司策選鋒寨内元額五百人
城外四壁
淳祐四年趙安撫與&KR0696;請于朝就殿步司營寨在城
外四壁者各選軍兵三百人各差統制官二員帶本
府鈐轄路分職事分任防虞之責並照城内四壁約
束仍隸本府節制
東壁
在東青門外殿司右軍内元額三百人
西壁
在黃泥嶺步司前軍内元額三百人
南壁
在候潮門外護聖步軍内元額三百人
北壁
在餘杭門外殿司神勇軍内元額三百人
續轉運司準朝旨分管北壁救撲遂申請以
城内北將城外北壁軍兵通行節制
咸淳臨安志卷五十七
