咸淳臨安志卷二十一宋潜說友撰
彊域六
橋道
府城(南自登平坊内石橋起直至天宗水門)
大河
登平橋(登平坊内)
六部橋(舊稱都亭驛橋)
黑橋(六部橋北)
州橋(玉牒所對巷)
安永橋(執政府前大渠南)
下瓦後橋(又名衆樂橋)
衆安橋(清湖至此止)
清湖橋(八字橋西至釣橋止)
黑橋(左藏庫東)
左藏庫橋(左藏庫前)
安濟橋(駙馬府前西)
安福橋(安濟橋西通太學前新街)
丁家橋(安福橋西)
長生老人橋(霍史君廟前)
錢塘縣橋(在縣前不通舟楫)
大和橋(俗呼柴垜橋常慶坊内東北)
薦橋(富樂坊東)
豐樂橋(善履坊東)
油蠟局橋(元名新橋)
鹽橋(興德坊東)
蒲橋(塩橋東不通舟楫)
咸淳倉橋(元名東橋)
塌坊橋(御酒庫東)
仙林寺橋(仙林寺東)
西橋(平糴倉北)
通濟橋(豐儲倉後葛家橋東俗呼梅家橋)
葛家橋(豐儲倉後)
小梅家橋(御酒庫北)
田家普濟橋(通濟橋北)
白洋池橋(白洋池前)
方家橋
小河(自内宗陽橋轉西由鍾公橋起至衆安橋轉至觀橋又轉以北直至淳祐倉前接餘杭水門弔)
(橋止)
鍾公橋(通上下抱劍營街)
清冷橋(南通沙皮巷北通漆器墻)
熙春橋(南瓦熙春樓前)
灌肺橋(融和坊對入巷)
金波橋(通和坊内)
普濟橋(金波橋北)
巧兒橋(榮府看街後)
寳祐橋(寳祐坊内)
亨橋(五間樓東)
平津橋(俗呼猫兒橋賢福坊内)
舍人橋(平津橋北)
永清橋(舍人橋北)
水巷橋(蘭陵坊内)
日新樓橋(水巷橋北)
芳潤橋(羲和坊内元名炭橋)
李博士橋(武志坊内)
棚橋(新安坊内)
新安橋(新安坊内)
鵝鴨橋(元名北橋安國坊内)
安國橋(懷遠坊内)
軍頭司橋(延定坊内)
觀橋(報恩坊北至御街上過此橋轉西一直至新莊橋入萬壽觀)
貢院橋(禮部貢院前)
潘葑庫橋(潘葑酒庫前)
祥符橋(祥符寺前)
小新莊橋(普寧坊東)
清遠橋(普寧坊東)
仁和倉橋(仁和縣巷對)
萬歲橋(仁和縣巷北)
天水縣橋(六部架閣庫前)
百萬倉橋(淳祐倉前)
永新橋
西河
自斷河頭直北至衆安橋止
自府治前橋由流福坊水路至惠遷橋止
自涌金橋入俞家園鑷子橋至白蓮花橋止
自八字橋西入清湖橋至北關餘杭水門止
普濟橋(斷河頭五聖廟後)
施家橋(龍翔宫後)
侍郎橋(郎簡字叔廉王荆公有寄詩甚稱其賢以工部侍郎致仕居此里人德之遂以名橋)
三橋(西樓金文正西酒庫北)
府衙前橋
流福橋(元名閘兒橋)
樓店務橋(樓店務前)
戒子橋(慈幼局前)
定安橋(戒子橋北)
凌家橋(豐豫坊口)
德夀橋(油車巷口)
普安橋(運司前)
渡子橋
永安橋(一名五聖廟橋在度牒庫後)
如意橋(六房院前)
臺官衙後橋
太常寺後小橋
惠遷橋(即舊金文橋界于西酒庫惠遷井之間轉北入三橋)
涌金橋(介於涌金三池之中有扁)
鑷子井橋(永安橋西鑷子井東)
永安橋(俞家園張府後鑷子井湖水由此注出六房院後)
石橋(六房院後不通舟楫湖水由此注出曲阜橋)
紅蓮花橋
白蓮花橋(並在俞家園不通舟楫)
將軍橋(三橋北)
曲阜橋(韓府前)
施水坊橋(井亭橋南)
井亭橋(甘泉坊東)
洪福橋(清和坊東)
鞔鼓橋(洪福橋北)
馬家橋(鞔鼔橋北)
八字橋(舊名洗麩橋西轉入清湖橋)
石灰橋(十官宅前)
結縳橋(沂王府前)
下瓦後橋(又名衆樂橋)
衆安橋(清湖至此止)
清湖橋(八字橋西至釣橋止)
黑橋(左藏庫東)
左藏庫橋(左藏庫前)
安濟橋(駙馬府前西)
安福橋(安濟橋西通太學前新街)
丁家橋(安福橋西)
長生老人橋(霍史君廟前)
錢塘縣橋(在縣前不通舟楫)
真珠河橋(一名白虎橋在錢塘門裏跨真珠河不通舟楫)
紀家橋(國子監前)
車橋(國子監後)
青龍橋(車橋畔不通舟楫)
長夀橋(茶場巷西元名楊四姑橋)
新莊橋(萬夀觀前)
車馬門橋(景靈宫車馬門側不通舟楫)
師姑橋(鎮城倉西)
中正橋(元名斜橋在餘杭門裏)
釣橋(舊名便橋餘杭水門前)
城南左廂
進隆橋(皃門白塔嶺下)
五聖廟橋(步司左軍步一將前)
大慈橋(步司左軍東門)
崇寧橋
夏郎橋(皃門裏)
楊婆橋(交木場後)
李家橋(洋泮橋東)
洋泮橋(城南廟南)
紅橋(馬倉巷内)
美政橋(城南廂前)
南新橋(一名朱橋雪醅庫東)
利涉橋(嘉會門外)
上梁家橋(雪醅庫巷)
下梁家橋(顔家街樓)
跨浦橋(浙江亭側)
渾水閘橋(便門外鮝團前)
東横河橋(便門外南)
外横河橋(便門外布行)
蕭公橋(南外酒庫前)
上泥橋(大郎巷)
清水閘橋(南外酒庫對)
衆惠橋(候潮門外南)
下泥橋(護聖步軍南門)
上欏木橋(候潮門外直東亦名普濟橋)
下欏木橋(護聖上教場門東)
上洪橋(護聖白旗寨東)
中教場橋(護聖中教場門東)
柴市橋(護聖下教場門裏)
濟衆橋(盛家衖東)
諸家橋(保安門外竹車門南)
保安閘橋(諸家橋西保安閘頭)
保安橋(保安水門外)
昇仙橋(富景園前)
南新草橋(富景園東)
駱家橋(城東駱家跳)
馬軍橋(駱家橋西寨前)
步軍橋(四版橋東寨前)
四版橋(善應寺北)
萬夀橋(一名吕公橋四版橋西)
通利橋(景隆觀西)
米市橋(通利橋北)
五柳園橋(米市橋北老兒營後)
福濟橋(一名席潭橋五柳園北)
章家橋(崇新門外直東)
淳祐橋(章家橋北)
螺螄橋(崇新門外拱聖營東)
普安橋(一名横河橋小粉場前)
廣濟橋(普安橋東)
安濟橋(蒲場巷軍廵鋪前)
教場門橋(遊奕教場門口)
報恩橋(東横河軍廵鋪前)
蔡湖橋(螺螄橋北蠏行)
遊奕寨橋(遊奕軍真武廟後)
小蔡湖橋(安崇橋南路上)
安榮橋(遊奕橋北)
前軍橋(殿司前軍雙寨門)
菜市橋(東青門外直東)
太平橋(東青門外選鋒軍東)
端平橋(太平橋北)
十善橋
黃姑橋(並在東青門外)
順應橋(元名壩子橋艮山門外東)
無星橋(艮山門外仁和尉司前)
駱駝橋(法明寺前)
蠒橋(艮山門外走馬塘)
龔家橋(仁和尉司後)
韋家橋(沙河角頭水陸寺北)
石斗門橋(走馬塘東石斗門鋪前)
廣度橋(韋家橋側)
木版橋(仁和縣司側)
宋家橋(沙角頭)
翁泰橋
馮家橋
章家橋
姚店橋
翁塔橋(並城東鄭家園後)
麥莊橋(鄭家園後麥莊廟前)
樟木廟橋(城東九里松大路)
江家橋(樟木廟前)
行人橋(城東盧家雪窨南)
張娜兒橋(走馬塘范家村)
新塘橋(姚斗門鋪)
蔡家大橋(石斗門鋪前)
蔡家小橋(城東蔡家村)
姚馬四橋(高塘灣横塘路)
李家橋(鴨舍橋大路)
鴨舍橋(城東官園裏)
孫家橋(城東官園裏北)
猪坊橋(城東官園裏金家村)
資福橋(姚斗門鋪屠家村)
小資福橋(屠家村)
陸家橋(姚斗門東南陸家村)
歐家橋(姚斗門沈家塘口)
昇仙橋(姚斗門南大路)
看經橋(看經寺前)
范家橋
徐家橋
李家橋
伸家橋
陳家橋
普寧橋
杜家橋
錢下廟橋
姚家橋(並在城東胡陳畈等處)
張家橋(五里塘路口)
菩薩橋(張家橋側)
殊勝橋(五里塘殊勝寺前)
王家橋(五里塘大路)
嚴家橋(五里塘行人庵側)
鮑家橋(五里塘東新橋側)
施家橋(五里塘西)
城北右廂
石函橋(一名西石頭橋錢塘尉司西德生堂側)
斷橋(今名寳祐橋孤山路口)
涵碧橋(孤山路中)
處士橋(林和靖故居前)
西林橋(延祥觀西)
映波橋(蘇堤南来第一橋)
鎖瀾橋(第二橋)
望山橋(第三橋)
壓堤橋(第四橋)
東浦橋(第五橋)
跨虹橋(第六橋以上止據京城小說)
袁公橋(先賢堂前)
小新堤橋(淳祐中建)
東行春橋(麯院大路)
西行春橋(九里松左軍教場大路)
合澗橋(飛来峰路)
歸隠橋(在龍井東坡易為過溪橋)
孝義橋(麥嶺西太清宫前)
新河橋(麥嶺口寨前)
善安橋
永安橋
永福橋(並在麥嶺至龍井路)
䨇井橋
丁家山橋
丁家山小橋(並在茅家步丁家山路)
惠因橋(高麗寺側)
長橋(淨慈寺東)
清化橋(錢湖門外海子口前)
流福水路橋(清波門外咸淳四年建)
顯應觀橋(清波門外顯應觀前)
相國井橋(涌金門城北水口上)
右並在西湖上南北山及沿城一帶
九曲昭慶橋(元係小渡咸淳六年剏建)
昭慶廣濟橋(大昭慶寺前)
策選寨橋(昭慶寺西寨前)
教場橋(昭慶教場西)
崇福橋(教場橋北)
羊坊橋(霍山大路口)
保安橋(霍山廟巷口)
溜水橋(羊坊巷北)
小溜水橋(精進寺北)
沈家場橋(溜水橋西北)
安民橋(沈家場前一帶)
八字橋(西馬堘觀音菴西)
馬軍橋(運司竹木場前)
上泥橋
下泥橋
閻家橋
崇夀橋(並在羊角埂上)
富春橋(一名烏盆橋在西馬堘烏盆場前)
策選馬軍橋(羊角埂西雙寨門)
神勇步人橋(羊角埂两入裏)
試院大通橋
王家橋(本府試院前)
道姑橋(本府試院東)
清水橋(本府試院西)
西堰橋(古塘裏東)
方公橋(古塘橋東)
西觀音橋
古塘橋(城西銅錢局前)
惠安橋(古塘裏)
右並在錢塘門外至羊角埂及古塘裏
餘杭橋(北郭税務前端平二年殿司建)
上堰橋(天宗水門外)
下堰橋(餘杭橋側)
糖餅橋(北郭税務北)
過軍橋(神勇鋪)
上斗門橋(上閘南)
永興橋(上斗門西)
中斗門橋(上閘南)
天宗棧庫橋(上閘東陸家場前)
上閘橋(上閘北中閘頭)
中閘橋(上閘北中閘頭)
唐家橋(中閘西一名夀安橋)
下閘橋(中閘北下閘頭)
浴堂橋(米市橋南)
米市橋(下閘西北)
黑橋(米市裏)
採蓮橋(麻線巷)
袁家橋(夹城巷内)
下斗門橋(德勝橋北)
鄧家橋(一名廣利橋舊瓦子後)
袁公橋(石牌頭巷内)
德勝橋(舊名堰橋韓世忠于此掩擊苗劉故杭人呼為德勝)
長板橋
楊婆橋(並在糴場後)
高家橋
梁婆橋
張家橋(並在下界倉後)
東新橋(五里塘大路口)
范婆橋(莫家場前元係小石橋洎咸淳五年重建)
水冰橋(魚行裏)
望佛橋(接待寺南)
復明橋(一名倪郎中橋望佛橋西)
雷道橋(復明橋東)
黑橋(魚行裏)
香花橋(接待寺前)
佐家橋(北外酒庫南大路)
寳慶橋(一名葱版橋又名螄螄橋西倉南)
西倉橋(豐儲西倉前)
洞霄道院橋(西倉北)
富春橋(一名茆家橋城北廂巷口)
醋坊橋(西倉北)
吳家橋(管界廵司東)
黃家橋(管界廵司西)
江漲橋(江漲税務東)
歸錦橋(江漲橋西南)
洪橋(瓜山涇巷口)
社公橋(瓜山涇巷東)
獅子橋
喻家橋(董家巷北)
葛家橋
余家橋(喻家橋側)
葉家橋(喻家橋西)
費家橋(北新橋東)
羊棚橋(北新橋南)
北新橋(元名中興永安橋在羊棚橋北)
康家橋(北新隅北)
豐惠橋(康家橋側)
印墓橋(正等鋪)
板橋(康家橋北塘上)
右並在餘杭門外
以上諸橋自咸淳四年九月安撫潜說友奉朝
旨修治廼遣僚相視撤舊更新者大半餘則隨
其缺壊一切整葺庫者增崇狹者增闢舟車往
來始無前日偪仄阻礙之患工浩事殷越明年
十月告偹是役也紀朝廷首撥錢四十六萬六
千緡有竒
記文(两浙運司陳文惠堯佐撰涵碧橋記傳曰凡啟塞從時說者曰門戸橋道謂之啟城郭墻)
(塹謂之塞皆從壊時治之斯不曰政之先民之急乎昔子産聽鄭國之政以乘輿濟人於溱洧孟子)
(譏其惠而不知為政且曰十一月徒杠成十二月輿梁成民未病涉也予嘗反復其說必欲告天下)
(之為士者勉于斯焉會分職漕輓觀政郡邑能焉否焉得于兹矣兩越之郡杭為大郛山堞野宇秀)
(宅異景附郭之勝又得西湖寒山鱗鱗屏焉四合澄波瑟瑟鑑焉中照倒萬象之影而曲直可見湛)
(千流之注而毫髮不隠黼黻交林花之彩律吕諧谷鳥之韻有時朝陽麗梵刹之金碧或爾夕靄暝)
(城闉之村落原隰溝堘佐佑遠邇其或憑高軒寫幽望含毫者才竭而莫抉舉酒者罍覆而既醉而)
(萬景具在一意未得噫豈清和所毓之粹不可以言筌耶風雅所蓄之藴不可以力探耶何軒檻之)
(寳俎几之實俯之而不能有也湖之西南地益嘉勝橋曰闕文寺曰孤山之亘波心之)
(百尺矗雲表于千仞三春樂遊四民萃止惜乎橋絶弗濟寺楼將壓居者藉乎茂草行者病乎濡足)
(予謂春秋之訓即墜于地暮春三月時和圄空乃同太守密學戚君綸方扁舟侣嘉客泛清風于蘋)
(末艤細浪于烟外疇兹既壊之址挺乎必葺之議㳙吉肇事浃日而畢觀夫虹夭矯而欲飛鶴翺翔)
(以始歸冠盖利往坎窞攸濟萬目以之而改觀千峯于焉而增氣雖草木魚鳥莫不歌于斯遊于斯)
(咸樂其成也矧衆君子乎若夫言非文不足以垂久橋非名不足以潤色以雅易鄭署曰涵碧盖出)
(於攬景而生乎自然也且將圖以歸好事者或思見之當出以示或曰啓塞之說實由古之訓山水)
(之樂未達予之志曰今朝廷有道區宇無事能敏其政又適其性則斯人也庶幾不為妄矣别作五)
(言律詩一章章四韻刻于他石率大雅者和之以永涵碧之說馮給事檝撰北關之中興永安橋)
(記水行乎地中大為江河淮濟小為溪澗井泉汲而取之引而導之可以充灌溉具食飲資滌濯偹)
(塗澤然可用而不可犯可涉而不可履古之聖人設為方便使犯之而不溺履之而不䧟去其害而)
(就其利者盖有道焉于水之直流而遠者作舟航以行之于水之横流而近者造橋梁以通之凡人)
(往来乎萬里四海之外水潦莫能為之阻者舟之利固大而橋之功亦居多今夫道塗之間一水之)
(隔深不可舟淺不可涉咫尺之近如在千里有橋濟焉頃步得達兩山相瞰水流其中懸崕萬仞其)
(險可怖彼不能至此不可往有橋濟焉如履平地平原曠野穿渠走水水欲常運渠不可陻渠通水)
(流行者有阻有橋濟焉二俱無碍然則橋之為用大矣哉東南之地勢最趨下受百川水潦之歸隨)
(流上下固有舟矣截流而過非橋孰能濟之錢塘大都甲于二浙中有兩河架橋數百所府北十餘)
(里號北關鎮商賈駢集物貨輻萃公私出納與城中相若車馳轂擊無間晝夜而河流阻乎其間舊)
(有三石橋行者頼以獲濟居北而最大者曰永安係建中靖國初碑有闕文僧舜欽募緣成之積有)
(歲年日就隳損經由不敢俯視慮其覆墜人人寒心鎮民耆艾陳德誠數往觀焉遂萌濟衆念一日)
(齋沐禱諸天願同興脩與同儕余慶施宗宥等命僧梵海結約募緣共成其事見聞皆助之自是紹)
(興丁已仲秋鳩工聚材至次年戊午初春告成皆躬自督役比舊橋尤堅厚雄牡可以經久觀者稱)
(歎仍以新舊橋餘材於橋之東建一小閣屋二厦上安諸天聖像下接待雲遊僧道計用錢四千餘)
(緡德成慶宗宥出其半于是年中秋日設大會供應真五百阿羅漢以慶其成是日香雲芬馥梵唄)
(交奏一會勝集兵火之後歎未曾有會中有客曰觀天時地利指日可太平矣宜加中興二字言訖)
(莫知所之至冬金國果遣使議和越己未春遂復三京五路故地諸路父老稱賀能由此橋趨闕事)
(之吉祥有開必先兹橋之成若有兆乎今日之事者焉故如客之言號曰中興永安橋僧梵海與諸)
(父老乞紀其歲月因為書以貽後人)
御街
自和寧門外至景靈宫前為乘輿所經之路歲
久弗治至咸淳七年安撫潜說友奉朝命繕修
内六部橋路口至太廟北遇大禮别除治外袤
一萬三千五百尺有竒舊鋪以石衡從為幅三
萬五千三百有竒易其闕壊者凡二萬蹕道坦
平走轂結軫若流水行地上經涂九軌於是為
稱
錢塘縣
義橋
徐村橋
牌山橋
范村橋
朱橋
葉婆橋
夌家橋
右並在徐范村
職家橋
洪凌橋
雙澗橋
李家橋
荆山橋
楊家橋
女兒橋
蔣公橋
杜浦橋
千秋橋
蔡家橋
長興橋
積堰橋
太婆橋
童家橋
太平橋
戴家橋
黃杜店橋
永明橋
長明橋
安溪橋
良大橋
浦家橋
祥符橋
沈大悲橋
猪坊橋
右並在餘杭塘調露鄉安溪奉口
仁和縣
魏家橋
應家橋
江家橋
章家橋
明月橋
孫家橋
轉塘橋
酒坊橋
廣濟橋
錢沙橋
鹽監北橋
鎮市橋
樂安橋
報恩橋
鹽監南橋
相家橋
阮家橋
祝家橋
董婆橋
范公橋
跨塘橋
江家橋
西塔橋
長生橋
宜春橋
中店橋
陳橋
孫公橋
吳家橋
像光寺橋
右並在湯村鎮界
鄧家橋
雋堰橋
馬家橋
舊宣港橋
吕家橋
鮑家橋
費家橋
孫家橋
王家橋
徐家橋
蔡家橋
章家橋
吴家橋
昭慶橋
永興橋
徧福寺橋
桐扣橋
黃家橋
淨信橋
丁山寺橋
王家橋
洪家橋
吳家橋
八家石橋
崇福橋
李家橋
丁橋
秦家橋
菩薩橋
伊家橋
康家橋
茆橋
右並在運河㳂流塘岸
餘杭縣
丁家橋(在溪北去舊縣西十二里丁氏家傳云丁遵梁天監初為臨安縣令性恬静薄于名利授)
(代築室山間洗心學道嘗為橋以濟不通邑人德之號丁公橋)
隆興橋(跨大溪在縣東南一百三十步本號北溪橋)
張公橋(在舊縣西一百三十步南渠河上餘杭風土記云後漢末邑人張儼好學有賢德不樂榮)
(利嘗種瓠以自給大者可容粟數斗以所市錢為橋俗呼葫蘆橋)
支家橋(在溪南南渠河上舊縣東一里)
安濟橋(在縣南半里)
部伍橋(在縣東二里三十步)
曹橋(在溪北去縣二十五里)
官橋(在溪南舊縣南渠河上)
衆善橋(在溪南舊縣東二十步南渠河上)
靈光橋(在溪南舊縣前一里)
臨安縣
平政橋(在縣西北一里於端平二年令王鍨建景定壬戍令家之㢲修并重建亭)
石鑑橋(在縣西南二里)
羅村橋(在縣南二里)
普安橋(在縣東三里)
錦橋(在縣南二里)
安國橋(在縣西北二里)
舒前橋(在縣西北二里)
定跨橋(在縣西三里)
平土橋(在縣西三里)
福昌橋(在縣西四里)
市門下橋(在縣西四里)
萬歲橋(在縣西四里)
道泰橋(在縣北五里)
睦州巷橋(在縣西南五里)
市門橋(在縣西四里)
五柳橋(在縣東五里)
梅仙橋(在縣西六里)
通津橋(在縣西北四里)
清通橋(在縣西四里)
閬川橋(在縣西二十里)
萬安橋(在縣西南十里)
龢豐橋(在縣西南十五里)
錦山橋(在縣南三里淨土院普明大師僧智閑建)
錦秀橋(在縣西十五里長樂村)
鳳山橋(在縣西南十五里)
康會橋(在縣西十五里)
天目橋(在縣西北四十五里)
鶴山橋(在縣東南十二里)
長春橋(在縣西十五里)
艮山橋(在烏艮山縣西十二里)
蟠龍橋(在縣西五里)
安常橋(在縣西十五里)
崇福橋(在縣西門外)
正心橋(在縣西十五里)
長帶橋(在縣西南十五里)
常樂橋(在縣西十五里)
於潜縣
縣橋(在縣西二十步扵咸淳四年重建名長官橋)
坊橋(在縣北半里)
南門橋(在縣南半里)
後渚橋(在縣北三里今名太平橋)
跢(丁泰切)馬橋(在縣西三里)
九里橋(在縣東九里後名惠政橋葉丞相建)
朱角橋(在縣南六里後名嘉泰橋)
亭口橋(在縣東二十五里名廣利橋)
鎮前橋(在縣南一里)
虞溪橋(在縣北二里)
傳杭橋(在縣北二十里)
靈源橋(在縣北二十里)
浮溪惠衆橋(元名浮溪橋又名順濟橋在縣西一里令邵文炳始創故又名邵公橋後屢毁)
(于水令趙彦倓程燾前後重建皆有記至淳祐十年令趙孟敏與趙侍郎景緯又相與經營之比舊)
(增壯)
安流橋(在縣東二十里)
仁惠橋(在安流橋西澡溪市)
濟川浮橋(在縣南十里)
三登橋(在縣南七里)
登龍橋(在縣南十七里)
神坑橋(在縣東三十里)
桂芳橋(在縣東十五里)
陵口橋(在縣北七里)
西菩橋(在縣西十五里)
大酉橋(在縣北三十里)
武山橋(在縣北三十五里)
仙源橋(在縣北四十五里)
山口橋(在縣北十里)
目源橋(在縣北四十里)
雙坑橋(在縣南二十里)
後千橋(在縣北四十里)
泥堠橋(在縣西二十里)
記文浮溪橋(李教授廷忠記自六飛南渡爰駐蹕錢塘潛為邑始著其西抵歙繇鄱江)
(達荆湖湘漢巴蜀諸道羽&KR0702;之交馳貢輸之絡繹商賈之流通憧憧往来馬東首車西轅者皆問津)
(焉而或阻乎潛之水盖發源自天目合石柱之𣲖抱邑而流曰浮溪山高水悍凌岸觸石涌潏横出)
(激而為湍滙而為淵衍而為大川遇霖潦浸淫洪濤稽天如猛獸之抉奔迅雷之鼓怒砊磕輣軋觀)
(者愕立初土人循習苟簡幸其水之縮為略彴以渡稍漲溢心掉足駭溺者甚衆既而勢横暴繼以)
(舟或半濟摧篙折柂覆者又益衆此盖往来者所甚病而數十百年間凡為縣者幾未嘗過而問也)
(前令邵君文炳始闡其規模鳩材木跨溪而梁之作亭其中平夷顯敞具松江垂虹之媺而景尤勝)
(甲寅秋浲水為灾蕩無復存浚儀趙君承其後涖官之明年政通民和按轡溪上履遺蹟而太息顧)
(謂父老曰橋之廢天變也廢而復興人力也夫物莫堅于石石之難為功莫如橋然速成者易壊勞)
(費者永寧更以石為之可乎應曰善計材揆工議成而歲不入或者難之令曰興役于饑年使民得)
(食其力亦救荒一畫也乃出帑廩之羡募工採石其石之良者産巉絶之巖地遠材鉅莫能致令獨)
(躬勤勦登山相視命厚償其直應募者樂趨無絲毫病民邑人壮令相率輸金助作得浮屠二人属)
(以役事曰了懃善經度曰師衝勤勸相區置悉有記叙不逾年告成結根深固植柱駢立峭焉如壁)
(雄跨崛起之勢控帶山川駕軼雲霄居人過客遊覽其上如步康莊之衢莫不鼓舞歌詠之為快也)
(其袤四十尋横二丈崇二十有七尺上為屋覆之神庭中峙步櫩相属總二十有三楹令有感于神)
(得名曰順濟之橋其在慶元元年秋八月也客有告余曰美哉斯橋其惠而知政者歟抑聞令所以)
(拯民于溺者有異政顧非恃橋之惠前歲之水包城郭漂廬舍遺骸蔽江其肆徧于東鄰亦慘矣而)
(潛獨無恙以令在焉令誠心憂民為救災偹至悉若夫不避塗潦當泛濫奔潰之衝拜之而水立退)
(數尺此豈智巧所能及哉然令之為斯民計深且長謂弭患于一時固不若堅久不磨之功雖千百)
(世猶蒙其利顓惠于一方又孰若使行旅出於其塗者雖千萬里之遠亦均其賜此橋之所繇作也)
(父老属余為之說余喜吾邦得能令奮然出力為人之所甚難民不告勞而績用成令之器業盖可)
(觀也故書之令名彦倓字安卿十月望日渡平齋洪端明記浮溪吴蜀往来之津始以略彴繼維)
(以舟前令邵紫薇梁而亭之山潤川明彷彿垂虹宣霅分𣲖南注潦水時滙雷轟電射橋莫克支久)
(趙帥卿来累以石且屋其上規制堅密而勢益雄前年秋洪發諸山平疇廣隰漭為一壑縱放横軼)
(洶如濤江直北之橋盡决順濟亦壊方令垂滿緜蕞儀度暴漲斷綆涉者仍病焉池陽程君燾至之)
(逾年間與客行溪上愛風物之勝思策墜立壊如帥卿而重于煩民遂一用紫微成模釃水為走道)
(巨植駢峙修闌旁翼袤三百二十丈廣二尋有二尺東西石梁各一新兩亭壓岸猶舊先是紫微中)
(橋著亭亭麗于北坐挹兩天目以便遊息迎湍受激亭仆而橋隨之改著于南勢相属而不相麗異)
(時亭或不力橋庶幾保無恙市材僦工直與時平手畫目授匠與心謀不累朔而告功疊障危瞰漪)
(連涵碧霏開烟合人冉冉行圖畫中潦無停輪冰無留屨相與夸誦前邵後程不容口而君意猶若)
(欿然者謂凡物廢興沿革相襲無窮壊必有由成必有漸橋凡幾變矣今揆時度力所就僅爾佗山)
(可斵安知来者之不復石乎夫士大夫之患莫大于吝與驕吝者拔一毛利其民不肯為驕者毫髮)
(及其民則施施然有德色盖無學問義理以養其心而氣為之贏縮也君廉平有精力得敬事愛人)
(之意視可以興利除害者不慮費而橋役甚大橋成不務為已惠又以圖堅惠遠望後之人加于人)
(一等矣時紹定二年十月甲子)
富陽縣
秦望橋(在縣治西北隅地理志云秦始皇嘗升此橋故以名)
莧浦橋(在縣西一里二十六步今名通濟橋)
定跨橋(在縣西十里)
步橋(在縣西十里)
笪笆橋(在縣北五里二百步)
新橋(在縣北十里一百步上有亭名安仁)
新城縣
觀音橋(在縣南一百步二十四丈以木簰為平橋水勢暴至則撤簰以避率不過一二日水已復)
(故道所費既省壊則易修於乾道三年十月落成邑人迎請觀音祈雪因以名)
塔山橋(在縣西一里)
西梁橋(在縣西一百步今名登平橋)
南津橋(在縣南一里今謂之過岸橋)
歲寒橋(在縣北五里地名松溪於元祐中脩)
行者橋(在縣東一里)
莊宅橋(在縣東二里)
張澗橋(在縣西七里)
鳳舞橋(在許村)
趙安橋(在縣西五十五里南新鄉自淳祐三年瑞相院僧本源建石橋架屋十七間勢甚宏壮本)
(源世傳醫瘍甚神所得酬謝輙施以造橋)
記文歲寒橋(令徐許撰新城古邑也去州百有三十里其地適當西南往来之衝四顧)
(皆山也春夏之交山或决而為溪則洶湧散漫往往迷野而松溪惟甚予於元祐壬申受代是邑始)
(過松溪橋見其已敝迨兩載而敝益甚蠧朽屹立行者病之予與主簿關君彦嗣邑尉王君純老状)
(其事于府府稟二臺既得請雖欲新之猶未暇也適真州推官張君延之權邑尉延之豪傑人也樂)
(所以聞指期以成于是經費考古鳩工聚材飭化小大無所羡闕遠近之人咸與致其力而少者趨)
(老者勸靡靡踖踖曾不知朝暮從事之為勞嗚呼何其佚耶非以夫人之所欲者有素而物之廢興)
(者有時則橋之復遲久而未暇必俟延之之来盖有待乎錢凡費三萬其址東西相去二百尺有竒)
(復始于今紹聖改元季秋之丁巳終于孟冬之癸巳延之属予以名予因詢父老曰何謂松溪者皆)
(曰溪昔有一松故名之溪本有二復合而為一前天聖中載土以為橋至慶歷間始易以木但曰松)
(溪橋非名也今名之曰歲寒云)
鹽官縣
縣橋(在縣南)
嘉泰橋(在縣西南舊名善見有唐咸通經幢)
紀家橋(在縣北)
慶善塔橋(在縣西南)
監橋(在縣西南)
徐家橋(在縣西南)
醋坊橋(在縣西北)
永安橋(在縣西北)
傅家橋(在縣西北)
永興橋(在縣南)
酒坊橋(在縣北)
惠康橋(在縣東北)
師姑橋(在縣東北)
雙廟橋(在縣西)
延恩寺橋(在縣西北)
安國寺橋(在縣西北)
勝安橋(在縣東舊名烏鵲)
行春橋(在縣西)
社壇橋(在縣西南)
海昌橋(在縣東南)
長安橋(在縣西北)
昌化縣
社丁橋(在縣東南三十里)
晚溪橋(在縣西九里)
遽溪橋(在縣西二十里)
俞村橋(在縣南三十里)
董溪橋(在縣西二十五里)
頬口橋(在縣西五十里)
蒲源橋(在縣西南三十五里)
楊溪橋(在縣西北九十里)
白牛橋(在縣西十里)
玉泉橋(在縣西南五十里)
咸淳臨安志卷二十一
