欽定四庫全書
廣西通志卷三十六
廨署(倉庫附)
潯州府
府署在城西北隅位勢高敞明洪武八年通判陳
善道建正統五年知府陳嘉謨修大堂二堂堂後
為署室二堂東為書屋屋東為花廳二層
國朝康熙三十五年知府阿琳重修
同知署在府堂左
國朝雍正八年同知萬選重修遷屛牆出丈許增高
頭門
教授署
訓導署俱在府前街
經歷司在府署後
司獄司在儀門右
倉三所一在儀門外一在府頭門外一在縣學旁
庫在府堂後左
潯州協副將署在北門内
都司署在府署東
教場演武廳在西門外一里
提督學政行署在西門内舊左江道署址
分巡左江道署舊在府治東明末圯後遷西門内
今改為督學行署
通判署在府堂右
國朝雍正七年奉裁改設思恩通判
推官署在府堂左今裁
分司署舊在北門内後遷小南門久廢
府門驛在城南今廢
遞運所久廢
潯州衛久廢
桂平縣署在府治東即漢布山縣舊址明洪武七
年建弘治正德間相繼修理後移北門
國朝康熙二十七年知縣白元貞改建於東門内
教諭署在縣署東
訓導署在學宫内
典史署在縣堂左
大黃江巡檢司在城北五十里
倉三所一在儀門内十二間一在縣前大街十二
問一在北門大街三十間今在北街城隍廟旁
羅秀巡檢司今廢
平南縣署在南門内明洪武二十一年主簿向必
華建永樂十四年毁景泰二年知縣祝諭增修天
順間主簿閻鼐重建成化元年復毁二年本府同
知李應修建
國朝康熙二十二年知縣孫獬修葺
教諭署
訓導署向俱在縣西
國朝雍正四年教諭吳建猷訓導潘漢章建
典史署在縣堂左明洪武間建
國朝康熙三十九年典史任宗聖修
大同鄉巡檢司在城北一百里
秦川鄉巡檢司在城西北三十里
濟留倉原二十九間在縣堂右
國朝雍正三年知縣劉永濬捐建三間七年知縣何
我驎詳請添建一十間十年知縣王瑞增建九間
社倉在縣堂左廢今設於寳積寺
分防署在縣署左
教場演武廳在北門外半里久圯
烏江驛久廢
布政分司在縣治左今廢
按察分司在縣治右今廢
貴縣署舊在城西正德十四年知縣戴曾宗遷建
城東
國朝康熙十年知縣鮑濟重修大堂四十六年知縣
陳元煥修東書房二間五十四年知縣林兆惠修
後堂
教諭署
訓導署原俱在東門外後圯
國朝康熙三十八年紳士李彬等呈請以裁汰縣丞
署改為學舍前居教諭後居訓導歷任修葺
典史署在治儀門内左土地祠後
辛安寨巡檢司在縣南六十里
倉厫在縣堂東西一十九間頭門外西七間南門
内東西一十一間俱係舊有
國朝雍正四年知府陳堯賢於頭門外西建社倉一
間五年知縣劉仁達於大堂東建倉四間又於頭
門外西建倉五間八年知縣孫超於西教場建倉
五間又於大堂西建倉一間
庫大堂東西各一間
國朝雍正八年知縣孫超修
守備署在縣城西北一百二十里五山白面堡汛
國朝雍正三年知縣王可欽建
千總署在縣城西北五十里覃塘汛雍正三年知
縣王可欽建
分防署在西門内
教場在西門外
縣丞署在縣治儀門内右今裁改為兩廣文署
北山寨巡檢司在縣北三十里久裁
分司署在縣治西街今廢
奉議衛在縣署西久廢
衛經歷在縣署西久廢
守禦千戸所在縣署西久廢
向武千戶所在北門外久廢
懷澤驛在縣署西久廢
武宣縣署在城内西明洪武三年縣丞吳觀建
國朝康熙九年知縣王錫九修
教諭署
訓導署俱在學宫側
典史署在縣儀門右康熙九年知縣王錫九修建
安永鎮巡檢司在城北良村離城六十里
縣廓鎮巡檢司在城西大張村離城七十里
存留預備倉原在城内東北隅舊設康熙九年移
建於縣廨之前後東西陸續添造共二十二間
庫一間在縣堂右康熙九年知縣王錫九建
分防署在西門内
演武廳教場在北門外半里今改東門外
驛在城西半里久廢
南寧府
左江道署在府治右明萬歷間巡道徐儒建大堂
南向後為川堂後堂後為内署高樓一座上下堂
房各五楹西為射圃搆亭其上顔曰孤鶴左為留
隂心遠二亭崇禎五年巡道黃中色重修高樓右
建景榕堂歲久俱圯
國朝雍正三年巡道甘汝來重修又以大門儀門卑
隘悉為改建
府署在巡道署左明洪武三年同知王驥建永樂
間知府李晟弘治間知府劉芳正德八年知府汪
獻俱重修中為堂曰忠愛後為川堂又後為雙梅
堂瑞文堂又後為知府後衙即清風臺舊基嘉靖
四十年知府方瑜修題曰清風館館後為高明樓
易安軒明季圯所存惟大堂中堂高明樓
國朝康熙五年知府張文明於高明樓前重建後堂
十一年署府事周起岐於大堂後建川堂十二年
知府金光聲修歲久樓圯雍正二年知府慕國琠
重建六年知府黑天池修
同知署在府堂左
國朝順治十八年同知薛爾賓修
教授署在學宫東
國朝康熙三十八年知府孫明忠建
訓導署在教授署右康熙三十八年知府孫明忠
建
經歴署在府堂左久圯今在城内民房
府倉在府治東康熙五十四年知府沈元佐建造
八十九間又城西八十里蘇墟倉一十九間五十
八年知府黃之孝建
左江鎮署在縣學右
中營遊擊署在安塞門内直街
守備署同街
前營遊擊署在南門内大街
守備署同街
左營遊擊署在東門内大街
守備署在石牌坊大街
右營遊擊署在東門横街
守備署在東門外下郭街
演武廳大教場在倉西門外三里小教場在南門
外二里
提督學政行署在安塞門内中營左
通判署舊在府堂右後改建於堂左理刑廳舊址
久裁
理刑署在府堂左康熙六年缺裁改為通判署今
裁廢
照磨所缺裁署廢
知事署在府堂右久裁廢
税課司在城西門外今廢
遞運所在城外今廢
察院分司在府治東北今廢
布政分司在府治左今廢
南寧衛署今廢
衛經歴廳知事廳俱久廢
左江道中軍廳久廢
鎮撫司久廢
思南城守久廢
慶阜庫在府堂左今廢
宣化縣署舊在府治南明嘉靖二十三年兵備陳
裒知府陳健以舊址卑隘遷建於三清觀地大軍
倉左明末燬
國朝知縣權寓民房通邑士民呈請知縣張瓊詳請
創建康熙二十一年里民公置縣署褊窄後知縣
朱晉元自置民房添造數楹及去任乏費將署兑
交接任知縣取價銀四百嗣後作抵交盤五十七
年知縣趙成章又添蓋房屋仍作價交代雍正六
年知縣黃其炳捐貲補項永作縣署
教諭署
訓導署向俱寄居兩廡
國朝康熙三十七年鄉官許必可同知馮㻾於學宫
左各建二層六間
典史署在縣署東南
金城寨巡檢司在城東北站墟離城七十里
八尺寨巡檢司在城東南劉村墟離城一百二十
里
那南寨巡檢司在城西北那龍墟離城一百二十
里舊那龍巡檢
國朝雍正七年裁歸入那南兼管
遷龍寨巡檢司在城西一百里蘇墟
三官堡巡檢司在城南二百里那悟墟雍正七年
裁那龍巡檢改設
大軍倉在縣署左原九間康熙二十一年重建雍
正八年知縣黃其炳捐建三間
常平倉在縣治北一十八間康熙五十四年知府
沈元佐建蘇墟倉一十二間五十八年知府黃之
孝添建俱發縣收管
社倉三所一在城東北站墟一在城西北那龍墟
一在城東南劉村墟雍正二年知縣趙成章奉行
建造各一間
縣丞署在縣署左今裁
主簿署在縣署右今裁
横州署舊在城内西南隅宋建元為總管府治明
洪武中知州薛明理重修萬歷間改按察分司署
為之在舊署左明末兵燹摧毁
國朝康熙六年知州佟淮年詳請以前偽帥李定國
行臺改建州署在城中大街東雍正元年知州劉
斌重修
學正署在小南門内康熙三十六年學正梁士昌
重修
訓導署在學正署右康熙二十六年訓導温聖章
建
吏目署在州署頭門内西偏
大灘司巡檢署在灘北去城五十里
國朝雍正七年添設
軍儲倉三間舊在州署北今移城西南學正署左
雍正二年知州劉斌修建
常平倉分貯倉在城西南月江門内共五十二間
康熙五十七年即舊州署改建
社倉一在那陽村一在州治江南街
分防署在大街西
按察分司在城内西南明萬歷中改為州署今為
常平倉
南鄉巡檢司在州西六十里今廢
古江口巡檢司陸答巡檢司雲表巡檢司俱久廢
州門水馬驛在州治西烏蠻水驛在州東六十里
今俱廢
税課司久廢
海棠遞運所久廢
布政分司在察院分司左久廢
察院行臺在按察分司左久廢
馴象衛署久廢
上思州署舊在大街口明弘治十七年知府劉芳
委州同知曾昺建後知州羅環繼成之崇禎中圯
知州夏啟龍重修約移退後二十餘丈
國朝康熙二十三年知州戴夢熊重建
學正署舊在學宫西久圯今建於學宫東
訓導署久圯今僦居民房
吏目署在儀門外西
永豐倉二所原設一間在州堂左側又添造增貯
倉十間在州堂左右康熙二十三年知州戴夢熊
二十九年知州賈有福各修建
上思營守備署在南門内本明左江道黃其晟宅
康熙二十三年士民公捐改建為署
教場在東門外
新寧州署在東門内明隆慶六年設州治始建歲
久傾圯
國朝雍正六年知州徐德秩修捐建頭門儀門
學正署在明倫堂側
訓導署在學宫西南文昌閣旁
吏目署在州署左
倉厫二十四間在城東北署後康熙三十年重建
五十六年知州顧延琮增建雍正五年知州徐德
秩修
庫一間在州堂東
分防署在南門内西塘上
教場在東門
隆安縣署明嘉靖七年設縣十二年知府喻義建
萬歷元年圯知縣何一麒重建十五年知縣袁璧
重修明末復圯今仍舊址增修
教諭署原在明倫堂明萬歷四十三年教諭莊一
德遷於縣署左街捐建正堂後衙儀門大門及厨
房下房
國朝雍正四年教諭喻聖傳修
訓導署在明倫堂側
典史署舊在頭門内左明嘉靖十三年典史林拱
建後圯
國朝康熙十八年典史梁文彬遷建於縣治左街
那樓寨巡檢司在縣西三十五里
國朝雍正二年巡檢周汝茂建於那樓村舊址
濟留倉舊在縣治後明末圯
國朝康熙二十九年知縣盛國俊於西門内捐建一
十二間五十七年知縣張廷超又建十二間
預備倉在縣堂左
庫一間在縣堂右久圯
國朝康熙二十九年知縣盛國俊修復
分防署在北門内民房
教場在西門外一里
永淳縣署在城内東北隅明洪武三十一年知縣
何輔建正統十一年知縣蕭祺嘉靖三十年知縣
潘景鋹重修
國朝康熙四十二年知縣徐鳳池修
教諭署在縣治西南
訓導署在縣治西民房
典史署在縣署大門内東
南里鄉巡檢司在孫嶺村離城六十里久圯
國朝雍正六年巡檢嚴發捐建
武羅鄉巡檢司在甘棠屯離城六十里
濟留常平分貯各倉共一十五間在儀門内左右
國朝康熙五十六年知縣凌森美修建
社倉一在城外西墟一在甘棠屯一在古辣墟雍
正二年建
庫一間在堂右
鄉約所在城西墟知縣凌森美增修
分防署在城西門内
教場在西門城外
縣門驛在南門外今廢
火烟驛在火烟塘今廢
分司在縣署西今廢
果化土州署雍正十年遷建太平村
吏目署
國朝雍正七年裁以隆安縣那樓寨巡檢兼管
歸德土州署明洪武二年建立久圯
國朝康熙三十年襲土知州黃彪建
忠州土州署明洪武間建歷年修
州同署在州署右
遷隆峒土巡檢署宋元祐間土巡檢黃勝竒建歲
久傾頹明末土巡檢黃元吉重建
國朝康熙十四年土巡檢黃國運修雍正二年土巡
檢黃震中重修
太平府
府署在南門内明洪武三年知府金濟平建西南
向後燬於火成化十二年知府何楚英修建擴前
基兼創燕居廳羅順為記嘉靖末知府徐師臯萬
歷三年知府蔡迎恩俱修後為江州土酋拆毁
國朝順治十八年知府馬正午修復大堂川堂堂後
建二樓樓後寢室兩廊吏舍秪編竹覆茅康熙六
年知府高不矜重修盡易以瓦大門譙樓顔曰遠
景改舊庫樓為東西二軒二堂後建樓房一所為
内室軒西為射圃日久大門圯署府事于鼎元修
五十七年知府王&KR1397;修
同知署見寧明州
通判署舊在府堂東北
國朝康熙三十三年通判俞品遷建於府堂左後改
廢移駐見下龍司
經歴廳在府堂左後毁萬歷間知府蔡迎恩改建
理刑廳大門右
國朝康熙五十八年經歴潘竒遷建通判廳舊址
教授署舊在泮池左後遷於東門内
訓導署在鄉賢祠右
預備倉在乃積倉旁
豐濟倉在府堂左雍正三年知府甘汝來重建
新太協副將署在東門内大街即參將署
都司署在小西門内大街
千總署在小西門都司署側
理刑廳署在正堂西北今裁廢
分司在東門内右街今裁
乃積倉在府治東北今廢
崇善縣署舊在府城外西北明嘉靖十九年始遷
附郭建治府署北積慶寺舊址隆慶六年知縣何
道臨增建後圯
國朝康熙九年知縣張京鍷重修建
縣丞署在恩城去縣一百二十里
國朝雍正十一年裁併恩城土州地添設分駐
典史署舊在縣署東今改建城東關帝廟左
倉九間在縣堂右明隆慶六年知縣何道臨建
國朝歴任知縣皆重修葺
左州署在州西城内明正德十四年知州李欽承
建嘉靖二年知州周墨增修廨舍六年知州方紀
龍建譙樓十四年署知州事潯衛經歴鍾鍊繼增
修二十九年知州鄧體靜自堂寢達儀門皆重修
建并復撫綏保障二坊自為記
國朝康熙八年知州紀振邊十一年知州韓之屏六
十年知州羅士奎相繼修葺
學正署在州城北門内康熙六十年學正關士勲
捐建
訓導署舊居民房
吏目署在州治儀門左明嘉靖二十九年知州鄧
體靜建後圯
國朝康熙二十年知州談竒逢建復
倉一十六間在大堂左側康熙六十年知州羅士
奎建
庫二間在二堂右康熙六十年知州羅士奎建
分防署在州城
演武廳在東門外圯教場東西寬五丈南北長十
八丈
養利州署明弘治十一年知州羅爵建萬歷四十
八年水没兩廊吏舍知州王淧修建明末盡燬
國朝順治十八年知州傅天寵改舊公館為署在舊
署西康熙十三年復毁於兵三十年知州汪溶日
重建
學正署在明倫堂西
訓導今移駐太平土州
吏目署舊在州署大門内久廢今移建於關帝廟
西
倉六間在大堂左右康熙三十年建雍正七年知
州徐德秩重修
庫一間在大堂右
城守署在城隍廟後
永康州署明萬歷二十七年知縣劉炅詳併思同
地改縣為州始建治尋廢
國朝順治十八年知州尚恒建葺茅僅蔽風雨康熙
四年知州趙森易瓦重修後燬十八年知州吳尚
庚許延邵二十九年知州柯法四十年知州葉旉
相繼修復
學正署
訓導署俱久圯僦居城内民屋
吏目署在州堂左康熙三十九年吏目劉文玉建
常平倉二十一間在儀門兩旁康熙二十九年知
州柯法建又三十九年四十四年於堂之東西雍
正六年於堂東箭道各增建
分防署在州城
寧明州署即舊思明土州署自改土歸流屬思明
同知管理雍正十一年添設知州
倉六間在州堂東雍正八年建
分防署在南門内雍正五年思明同知顧延琮建
教場在南門外
馗纛營都司署在州治西北四十里
千總署在都司署左
理土督捕同知署即舊思明土府署元至元間總
管黃克順創建茅堂明宣德間土知府黃&KR1215;修易
以瓦成化間土知府黃道重建
國朝康熙十三年交夷犯境官署民房悉燬後修建
雍正十一年改為同知署
學正署在明江東街雍正十一年改思明府學為
寧明州學設學正以思明經歴署址改建
新太協右營守備署雍正十一年添設駐防明江
即舊思明同知署
教授署訓導署康熙二十八年教授高熊徵詳建
南坡書院立儒學公署於右今廢
經歷署原在南門因變亂燬拆
國朝康熙初年經歴焦象賢移住東街五十八年經
歷張琢重蓋造今改廢
照磨知事檢校三員缺明萬歴問裁署廢
通判署明弘治間裁廢
太平土州署明嘉靖二十七年知州李栢遷下渡
國朝康熙十年知州李開錦遷建蕩懷
州同署即吏目署在土州署東雍正四年裁吏目
改設
訓導署在學宫側雍正三年奉准由養利州改駐
安平土州署在州東會仙巖下
州判署即吏目署在土州署東南雍正四年裁改
萬承土州署在麒麟山北
州同署舊吏目署在土州署東南雍正四年裁改
茗盈土州署在州西北
吏目署在土州署後
全茗土州署在通利江東
吏目署雍正六年裁歸茗盈吏目兼管廢
龍英土州署在八仙山後
州同署舊吏目署在土州署東北雍正四年改設
結安土州署在州東
吏目署在土州署西
佶倫土州署在州西南
吏目署在州東南
都結土州署在州南印山後
吏目署在土州署西北
江州土州署在掛榜山東北
州同署即吏目署在土州署前雍正四年改設
下石西土州署在州西南
吏目署在弄花山西土州署左側
憑祥土州署在州北
州判署舊吏目署在土州署西南雍正四年改設
思州土州署雍正十一年思明土府改移治伯江
土官先以事革未建
州同署雍正十一年裁思明土府經歴缺改設州
同駐海淵墟
恩城土州署在州西南今為崇善縣丞署
吏目署在土州署左側今裁
鎮遠土州署明初土知州趙勝昌修建
上下凍土州署在青連山南元至正間建
思陵土州署明洪武間土知州韋延夀修建
羅陽土縣署在縣北隅
典史署在縣署西
羅白土縣署明洪武初土知縣梁敬賓修建
下龍司通判署雍正七年參革土巡檢以通判移
駐帶理司事即舊龍州署
龍憑營都司署在司署東
千總署在都司署東
上龍土巡檢司署雍正三年分龍州改建
陀陵土縣署
典史署俱康熙二十八年裁廢
鎮安府署舊係土府官舍歴經兵燹
國朝康熙八年通判彭權即舊址興建廨舍大堂
廂廊露臺規制粗備雍正七年裁通判設知府即為
府署
教授署雍正十一年以思明土府教授改設
知事署在府儀門東偏
倉厫九間一在儀門内東西各二間一在大堂西
五間
庫一間在大堂西
城守署在東門外
内教場在儀門外長四十丈闊八丈五尺
歸順州署明天啟間因莫夷殘破移建計甲結茅
為堂舍東西廂為吏書房前為儀門
國朝雍正九年改土設流十一年知州駱為香奉文
估議改建
州同署在州治西南雍正七年裁吏目添設州同
即以吏目署為州同署十年移駐舊州現奉估建
學正署雍正十一年添設
吏目署在州治西南雍正七年裁改為州同署十
年復設仍舊署
分防署在州西南上勾隘隴邦村雍正八年新設
遊擊署雍正八年添設鎮安營遊擊駐州城知州
駱為香估奉建造
奉議州署即舊土知州署明天順三年土官故絶
改設流官州判統理州事
國朝康熙二十四年州判曹李登始建草堂三十年
州判陳洪建住房三十四年州判趙步獻建左右
班房四十年州判張昌吉建頭門儀門本年州判
王者璽修四十五年州判羅興祖建二堂五十三
年州判顧之安修各廨舍盡易以瓦雍正七年州
判邵銓重修
向武土州署在土城中北向為堂二前門後廨環
以土垣康熙五十八年土知州黃道遠修建
州判署在土城東北康熙五十八年土知州黃道
遠建
都康土州署在隆滿村元延祐間土知州馮紹龍
建明崇禎間土知州馮宗箕修年久傾圯今止草
堂前後數楹
吏目署在把都村雍正四年新設土知州馮御綬
建
上映土州署在州北宋皇祐間土知州許公順建
小鎮安署舊在音峝明天啟間遷修麽窰
守備署雍正八年增設鎮安營遊擊以守備分駐
旁有分防署
下雷土州署在筆架山西明洪武間重建
國朝康熙二十八年修
吏目署在土州署右後遷南門内
湖潤寨土巡檢署康熙初年土官岑宗熙修
柳州府
右江道署舊在府學東街今係南門内係分司舊
址雍正十年右江道黃岳牧重修堂室書廳
府署在大南門内明洪武六年同知莫玉建成化
九年知府何楚英修
國朝康熙六年知府劉永清二十八年知府張曰任
俱修雍正八年知府錢元昌重修
督糧通判署在儀門左雍正二年通判戴中行修
教授署在明倫堂右
訓導署在學宫左側俱康熙五十五年知府趙世
勲修
經歴司在理刑廳前今圯暫住同知署内
司獄司在府頭門西康熙五十六年知府黃之孝
修
倉厫四十八間在明倫堂左側康熙五十四年知
府趙世勲建又三十間在府署儀門内西同建
柳糧廳倉厫九間在城南府學宫左雍正十一年
委馬平縣知縣張嘉碩估計工料請領公帑添建
新倉三間拆造舊倉六間
庫一間在府堂西
提督署在東門内康熙三十八年提督張旺修
參將署在府署後街康熙五十年參將李先培修
中營守備署在右江道署後街康熙四十七年守
備閻錫爵修
左營遊擊署在西門内康熙四十八年遊擊楊之
杰修
守備署在本營遊擊後街康熙五十二年守備劉
全德修
右營遊擊署在西門内康熙五十五年遊擊劉先
修
守備署在西城街
前營遊擊署在學前康熙五十六年遊擊袁登明
修
守備署在十字街康熙四十七年守備李宏發修
後營遊擊署在左營署右康熙四十九年遊擊解
登榜修
守備署在府右街康熙五十二年守備孫之藻修
城守都司署在西門内十字街
演武廳在北門外教場周圍二百七十一丈
提督學政行署在南門内
清軍同知署在府堂左康熙六年同知周從謙修
今裁署存
分司署改為右江道署
理刑廳署在府堂西今裁廢
照磨所在督糧廳前今裁廢
檢校署倉大使署久廢
税課司在府門外遞運所在東門外今俱裁廢
分守道署久廢
柳州衛指揮署衛經歴署鎮撫司署俱久廢
馬平縣署舊在府治東明洪武四年縣丞唐叔達
建成化十七年知縣謝正始遷於府治北嘉靖二
年知縣潘志重修
國朝康熙五十五年知縣高元貞修
教諭署
訓導署俱久圯今在縣學後
典史署在縣堂左康熙四十八年典史徐啟有修
五十六年典史丁祚錫重修
穿山鎮巡檢司在縣南八十里
三都鎮巡檢司在縣西南七十里俱雍正十年添
設
倉厫在縣署内康熙三十年建五十七年知縣高
元貞重建雍正十一年署知縣張嘉碩重修建共
四十一間
分防署一在三都汛一在五都
雷塘驛在東門外今裁廢
穿山驛在縣南八十里今裁廢
新興巡檢司在縣南五十里今裁廢
雒容縣署舊在舊縣明洪武六年建成化六年修
正德十五年燬嘉靖三年監察御史汪淵重建萬
歷三年遷今治重建
國朝康熙十六年逆寇焚燬葺茅搆宇二十三年知
縣林世定捐改瓦房雍正七年知縣馬樸於舊署
之右捐建新署舊署改為倉厫
教諭署在明倫堂側
訓導署在崇聖祠側
典史署在縣治東北
江口鎮巡檢司在縣南一百三十里運江
平樂鎮巡檢司在縣東北九十里舊縣
倉厫向在舊縣署堂左右垣泥覆茅貯榖易致朽
腐
國朝雍正七年知縣馬樸詳明以舊署二三堂書室
各三間捐貲改建
分防署在縣署後
雒容馬驛在縣東北今廢
羅城縣署舊在西羅鄉明洪武三年遷建於鳳凰
山麓明季盡燬
國朝順治十五年署縣事苗爾蔭建草堂三間知縣
于成龍稍加修葺僅蔽風雨康熙十八年偽署縣
饒廷勲始建前後三堂東西北書室雜舍俱覆以
瓦二十二年知縣錢三錫修大堂四十年知縣趙
瑞晉重修
教諭署
訓導署俱在縣治東學宫舊址
典史署在縣堂西康熙二年典史張應光創建歲
久圯四十年典史王家垣重修
莫離鎮巡檢司舊在城東八十里何潭村
國朝康熙二年巡檢楊光先創建後燬四十一年巡
檢張輔佐移於東九里
武陽鎮巡檢司在城東六十里巴臺村
通道鎮巡檢司在城東北二百里寨協村
國朝康熙五年巡檢陳士名建後被土人拆毁雍正
八年重建
積貯倉在縣署東前後
國朝康熙初年知縣宋元亨修板倉十二間二十八
年知縣常仲讓修磚倉十二間三十六年知縣王
永清修十五間四十年知縣趙瑞晉修建六間
分防署在城内
分防通道千總署雍正八年建設
柳城縣署在南石城門内明洪武三年縣丞陳祖
政建後圯
國朝順治十四年知縣張冕甫至邑邑生梁汝遇倡
率入城伐木開署營建草堂迎冕入後次第版築
二堂三堂東西書房客廳内室康熙二十一年知
縣駱斯才重修
教諭署
訓導署俱在學宫側
典史署今在縣署右
東泉鎮巡檢司在縣南五十里久圯
國朝雍正七年巡檢徐瑶重建
古寨鎮巡檢司原在東鄉
國朝康熙八年巡檢王道新遷建於城西北七十里
古寨里
濟留倉在縣署内康熙三十五年知縣王左待建
十間五十八年知縣蘇潮修建八間雍正二年知
縣丁文麟增建五間七年知縣周之瑚十年知縣
楊恒各添葺三間
分防署在城北門内
融縣署在城東明宣德十年知縣鄧和重建
國朝康熙四年知縣王胡道二十三年知縣張廷柱
三十四年知縣梁廷桂四十六年知縣吳從龍相
繼修葺雍正八年知縣陸嘉謨重修
教諭署在學宫左
國朝康熙四十五年教諭唐良梧改知縣吳守兹祠
為署在舊署左
訓導署在明倫堂右
典史署久廢
國朝康熙五十年典史周炳捐建在縣治右
長安鎮巡檢司在城北四十里
思管鎮巡檢司在城東一百里
倉厫在縣堂左右舊有三十九間半多倒塌
國朝雍正六年知縣李恒杰八年知縣陸嘉謨各捐
貲修蓋計二十間
庫在大堂左側
分防署在東門内縣治左
教場在西門外長五十五丈寬五十丈
察院分司在縣治西今廢
懷遠縣署在新城正中明洪武二年縣丞李忠建
萬歷十九年知縣蘇朝陽增建規模壯麗明季圮
國初僅存茅屋數楹康熙三十五年知縣廖蔚文六
十年知縣孫來賀雍正三年知縣王景獻相繼增
修
教諭署在西廡後雍正七年教諭謝之炯捐建
訓導署在東廡後雍正八年訓導李良相捐建
典史署舊在縣署左久廢
國朝康熙四十八年典史范大本在分司舊址捐建
梅寨巡檢司在縣北二百里雍正九年增設
倉厫舊設六間久廢
國朝康熙六十年知縣孫來賀建十五間雍正七年
知縣陸嘉謨建五間在縣署東西北共二十間
分防署一在城内一在沈口雍正八年增設分汛
分司在縣治西久廢其地今建典史署
象州署元大德六年建在城西門内偪近城垣明
洪武二年同知李友賢修宣德九年燬十年知州
胡敬重修嘉靖三十四年知州萬人傑增建年久
頽圯
國朝遷建城東門内即明總兵孟宗文故居前後堂
内室共五層無書吏廨舍康熙五十七年知州楊
以牧修并增葺吏書草舍六間
學正署舊住明倫堂雍正五年學正蕭禮讓於明
倫堂後建草屋一帶
訓導向無署僦居祠内雍正六年訓導黃龍德在
明倫堂東北建草屋三間
吏目署向在舊州署東明萬歷中吏目陳以瀚改
建於右江道署址久廢今改建於北門内
龍門寨巡檢司在城東八十里昌化里
受納倉舊在二堂旁二間後三間明萬歷中知州
陳一定李維岳修建
國朝康熙五十六年知州楊以牧於舊倉前左右建
十六間雍正二年知州徐德秩四年知州陸廷光
俱重修
分防署在城内東北隅
教場在東門内長五十九丈闊九丈
右江道行署久廢
來賓縣署唐乾封二年建在城内西南隅久廢明
洪武元年縣丞孫仕安重建二十四年知縣周華
修正統十年署縣事典史黃鳳建後堂成化十六
年署縣事典史田智建六房知縣包羲臣時行相
繼重修明末燬
國朝康熙四十一年知縣曹秉榖重建
教諭署
訓導署俱久廢今僦居民房
典史署在縣署左今徙居民舍
界牌鎮巡檢司舊在縣西後遷石牙村在城南八
十里
倉厫舊在豐濟倉後改為濟留預備常平三倉
國朝康熙四十四年知縣曹秉穀將六房改建倉厫
一十七間雍正八年知縣吳逢年捐修三間
庫一間在堂左康熙四十四年知縣曹秉穀修
分防署在城北
教場在北門外二里
分司在城内西今廢
在城驛在城西二里順治六年裁署廢
守禦所在城東南隅夊廢碑尚存
慶遠府
府署舊在舊城西北明洪武二年通判王毅建成
化元年知府周一清重修明季寇燬
國朝順治九年署府事王家蔭遷故宦張宅後知府
崔俊以鄭千戸故宅修理為署即今治在舊署左
康熙十三年經逆亂拆燬知府白啟明復建
清軍同知署在舊府堂左後裁廢雍正七年復設
駐德勝鎮
教授署久圯僦居民房
訓導署僦居民房
經歴廳舊在理刑廳前久圯後遷於舊南門陳氏
故宅
國朝康熙二十九年經歴章華衮重修
常平倉一十七間在府堂東康熙二十七年建
慶遠協副將署在東門内康熙四十四年副將江
楊淮建
守備署在東門康熙三十五年守備梁謨建
演武廳教場在東門外康熙三十三年守備梁謨
建
戎政行署在德勝鎮
督糧廳在舊府堂右今裁廢
理刑廳舊在清軍廳前今裁廢
司獄司久廢
分司在今府署左税課司在宜山縣學右俱久廢
慶遠衛在新城東北明洪武二十九年建久裁廢
遞運所在府東今廢
廣盈倉在府東北今廢
宜山縣署舊在府城西南宋元祐五年建明季寇
燬今以故紳陳氏宅為縣署在舊南門右
縣丞署在德勝鎮本戎政行臺舊址今改駐清潭
里高泉村
教諭署圯今在城内僦民房為署
典史署舊在縣署左後改署右今圯僦民房為署
德勝巡檢司在德勝鎮西久圯雍正十一年重建
於鎮之適中
龍門巡檢司雍正九年添設建署於馬欄村右距
縣六十里
常平倉在縣前五間康熙二十七年建雍正六年
知縣張夢白因不敷存貯詳奉增建一十二間於
舊倉之側
懷遠巡檢司在懷遠鎮東江巡檢司在東江鎮俱
裁廢
宜陽驛在新城東門外大曹驛在城東四十里德
勝驛在德勝鎮今俱裁
土堡巡檢司今裁廢
思恩倉在河池所久圯
河池州署在州城西北半係草房康熙六年知州
王玉麐修二十三年知州劉安國重修盡易以瓦
雍正四年知州陳舜明查勘大堂川堂頭門儀門
吏舍書室等房俱皆頽圯捐貲修建
學正署在學内久圯
國朝雍正四年知州陳舜明重修七間
州同署在州三旺村明萬歷間改土歸流始建草
房
吏目署在城隍廟南二廨俱係草房
倉厫向僅五間在州署二門内
國朝雍正三年知州陳舜明於頭門東陸續捐建一
十三間
河池營參將裁以慶遠協右營守備駐劄
演武廳在南門外
天河縣署舊在城南明崇禎四年野燒延燬
國朝順治十五年於舊址西北隅建草房數十間後
盡燬康熙四十五年知縣蕭&KR0776;捐貲重建
訓導署在學宫右
典史署在縣署西康熙二十九年典史鄧俞建
倉房在縣署左右有土磚有竹蔑有板計共八十
囤貯狹小而易朽現在酌議改建
分防署在縣治北康熙四十八年千總朱秉彝建
思恩縣署舊在歐家山南向明萬歷二十七年知
縣林應龍改西向嗣後洊罹兵火訖無寧宇
國朝順治十五年於舊址建草堂數間復南向康熙
元年知縣翁世庸修建前後門堂俱覆以瓦四十
一年知縣彭宸淥增葺西廳雍正二年知縣梁楷
增建内署九年知縣林協增建治事廳
訓導署久圮
國朝雍正二年訓導何文煜捐建於明倫堂後
典史署在縣大門内康熙五十九年典史吳斌增
葺以瓦雍正五年典史錢景坤重修建
濟留倉在縣署東向係竹簟圈圍雍正二年知縣
梁楷改建一十四間於署西又建三間俱覆以瓦
又官捐社倉一所在縣東門十一年知縣林協建
分防署在南門内雍正五年把總陳宗建
演武廳在西門外
東蘭州署原土州署在武篆哨後移東院
國朝雍正八年改土設流知州吳正一詳議營建
學正署雍正十一年添設
吏目署在營房外東街知州沈志榮建
倉房現在詳估建造
城守守備署雍正八年添設營建廨舍左右環造
營房二百間
千總署
把總署俱雍正十一年添設現在議建
荔波縣(今隸黔省)署順治十七年知縣王家正建係草
堂康熙二十年知縣劉棻四十五年知縣岳維相
繼修建易以瓦
常平倉在縣署内
那地土州署在本州哨編茅為之
州判署在排門街之東距土州署三里
南丹土州署在本州哨青雲&KR0749;南大堂内宅俱係
瓦房明崇禎元年知州莫伋禦寇有功勅賜勲著
西南扁額建石坊在署前
州同署在土州南
忻城土縣署在落喇院向北
典史署在三界廟北
東蘭土州州同署在鳳山哨
永定土司署在三寨草房向南
永順正土司署舊在古桑後移古臘今在交倚
永順副土司署在思農草房南向
思恩府
府署在城中稍南後倚蜒蜿山明嘉靖七年知府
桂鏊建中為師帥堂後為思補堂明季堂及頭儀
門東西吏舍俱圯
國朝康熙十一年知府金夢麟重建五十九年知府
李世孝重修并建東西鼓亭
清軍同知署在府堂西明嘉靖九年同知趙儒建
國朝康熙三十八年同知佟淮年遷武緣縣南街舊
署圯雍正七年改理苗同知移駐百色詳田州
捕盗通判署雍正七年新設見古零
教授署在明倫堂後
訓導署在明倫堂東雍正二年改撥西林縣
經歴署舊在府堂左側明嘉靖九年經歴張會建
後圯
國朝康熙六十一年經歷黃於仁捐買民房遷建於
北門内
司獄司署在頭門西明嘉靖九年建
國朝康熙六年司獄陸汝楫重修并修監房
九土巡檢司廨在府署後每月一司領土兵赴府
駐衛明季圯今為官兵營房
永豐倉六間在武緣縣署東雍正五年詳明增建
常平倉在大門内西
庫一間在府堂東明嘉靖七年知府桂鏊建
思恩協副將署在府治西北即分司署
國朝康熙二十六年副將吕八音移駐武緣舊署圯
現在估修復移府城駐劄
左營守備署
右營守備署俱在府城東
演武廳在東門外五里教場
分司署改為思恩協署今圯
武緣縣署明洪武元年建在城東門内萬歷十三
年知縣鄭學醇修四十一年知縣李先春移建南
門内
國朝康熙六年知縣張振徽重修建
教諭署久圯在學内廂房
訓導署久圯在城内民房
典史署在縣署大門右明萬歷四十一年知縣李
先春移建
鏌鎁寨巡檢司在城東五十里明洪武元年建久
圯僦居民房
高井寨巡檢司在城北一百里明洪武元年建久
圯僦居民房
預備倉在縣署南一十四間明萬歷八年知縣黃
約修後圯
國朝康熙四年修復雍正六年知縣艾光紱捐建均
貯倉三座九間
庫一間在縣堂左明萬歷四十一年知縣李先春
建
分防署在縣城内康熙七年知縣莊振徽同千總
江輝捐貲買民舍修建
演武廳教場舊在北門外明隆慶間知縣錢盛改
建東門久廢萬歷十二年知縣鄭學醇復建於舊
址
國朝雍正七年改設於南門外離城三里
分司在縣署東明萬歷十二年知縣鄭學醇修今
廢
博澁寨巡檢司
西舍寨巡檢司俱雍正四年裁汰署久圯
賓州署在城北明洪武元年知州馮榮建俞德儒
重修弘治七年知州梁魚正德七年知州孫佐俱
重修歲久圯天啟七年署知州黃養正重建規模
壯偉明末盡燬
國朝順治十四年上林縣知縣蔡萬俊來州招撫後
漸次修葺大堂餘俱茅屋康熙十二年知州張元
勲重建三十三年大雨傾圯三十四年知州鄧志
福四十二年署州事張一祥五十二年知州陳俊
民相繼修建雍正五年知州陸廷光捐建
學正署在明倫堂後
訓導舊無署
國朝康熙四十六年訓導杜竒穎始於明倫堂西建
築三間日久傾塌雍正六年訓導韋俊衡於舊址
捐建
州同署
國朝雍正七年添設駐劄三里營離城五十里
吏目署在州署西
安城巡檢司在州治東七十里安城鎮
常豐倉在州治東康熙三十八年知州歐陽明萬
建造一十八間五十六年署州事范從益增建六
間
庫在州堂西
城守參將署
國朝雍正七年裁汰河池營添設建造即州判署舊
址
守備署
國朝雍正七年添設建造於東門内
教場在東門外離城三里
提督學政行署在州左即分巡道舊署
州判署在州署西久裁廢今即其址建添設參將
署
分巡道署今改為學政考棚
察院署分守道署俱久廢
遷江縣署在小南門内明正德七年知縣黃振英
建
教諭署在明倫堂西
訓導署在縣署東
典史署在縣堂東
清水鎮巡檢司在縣城南七十里
廣積倉共三十六間在縣署西
分防署在城南
分司在小南門内今廢
上林縣署在縣東城内東向明洪武七年縣丞周
偉建宣德十年知縣段順孜重修
教諭署在明倫堂前
訓導署在義學内
典史署在縣治左東向
三畔鎮巡檢司向在三畔村
國朝雍正六年移駐思吉鎮知縣陳會津捐建
倉厫在縣署左舊存三十二間
國朝雍正六年知縣陳會津捐建八間共計四十間
庫一間在堂北
分防署在縣南門内
守備署在三里營去州城東北五十里明萬歷六
年建
國朝雍正十年改轄賓州營
千總署原在三里營
國朝雍正六年移駐思吉鎮知縣陳會津捐建
教場在三里營城南
演武廳三間在縣南一里康熙五十七年知縣吳
鍾芬建
右江道行署在府館東今廢
思龍驛雍正四年裁廢
府館在縣治南今廢
田州土州署明洪武間知府岑伯顔遷治於來安
時建宣德間知府岑紹成化間知府岑鏞相繼修
理明末遭富州儂賊焚毁
國朝順治十八年始就故基西北葺茅棲止康熙四
十七年土知州岑應祺遷建舊治北一里大堂二
堂内為樓屋儀門大門廊房獄舍俱備
州同署在土知州署西南一里
義倉五間康熙六十一年土知州岑應祺建
理苗同知署在東城内關帝廟左雍正十年建
右江鎮署雍正五年新設駐皈樂七年改駐州西
九十里百色市十年署思恩知府劉廷錫奉檄督
建頭門儀門左右班房各三間大堂五間東西吏
廡如之後為二堂再後為内署各翼以廂房聯以
羣房其偏為書室一為箭亭前為官廳及左右材
官之屬規模頗備
中軍遊擊署雍正七年改駐百色在總鎮署東
右營守備署在總鎮署西
千總把總署共六所
上林土縣署舊在枯街村
國朝康熙三十八年土知縣黃爵泰遷建那莪村
白山土司署舊在喬利墟旁因兵燹頽圯
國朝康熙二十八年土巡檢王一璋遷於博結村
興隆土司署舊在喬利兵燹殘燬遷盧何城頭□
何村今在七處城頭葺茅屋為堂舍
那馬土司署明正統間岑瑛建
定羅土司署明萬歷間建在木城頭明季兵燹圯
國朝康熙二十六年土巡檢徐士賢遷建朗城頭大
成山下
舊城土司署在八峰山下明萬歷間建
下旺土司署在首城頭内兵燹焚塌
國朝順治三年土巡檢韋際鉉遷那海堡石城頭
安定土司署在舊洲荒廢久今以地六村為司治
康熙四十年增修
都陽土司署在岜皂村兵燹後葺茅屋三楹
古零土司署在紗帽山前明萬歷間建
通判署在土司署前
國朝雍正七年改駐九年通判吕成章奉估建造
泗城府
府署東倚凌雲山西面澄碧水明崇禎間土知府
岑繼祿建大堂後堂東西二廂前後廨舍及茘枝
園池亭之屬後俱圯
國朝康熙四十四年土知府岑齊岱因舊存川
堂大堂儀門三層復於署右建偏署四層雍正六年改
土歸流即以土知府署為府署
清軍同知署在府治南康熙二十年土知府岑繼
禄建五十五年土知府岑齊岱修
教授署在學宫側
經歴署舊在府署南康熙二十三年建五十七年
重修雍正十一年改駐天峩
照磨署雍正十一年添設居經歴舊署
平樂司巡檢署在府東平樂村雍正十一年添設
倉厫在偏署旁左右各三間雍正八年知府祖良
範建
庫二間雍正八年知府祖良範於大堂左右兩旁
改設
城守遊擊署在隔江西岸距府署四里原係皈樂
協分防守備舊署
國朝康熙二十一年土知府岑繼祿建雍正七年以
右江鎮標右營遊擊分駐
守備署在皈樂距府一百九十里原係皈樂協中
軍守備舊署
國朝康熙二十一年建
千總署在府治西岸
把總署共四所分駐西岸皈樂邏里長隘
教場在泗城營前距府治四里
西隆州署即土知州舊署改設西北向
州同署舊在州署右
國朝雍正七年改駐八陽建造
訓導署康熙五年改土歸流學校未設五十年知
州陳大輦詳建學宫并請將武緣縣學訓導分駐
專司督課
吏目署未建現僦居民房
倉厫十二間在州署東西兩旁又八達新建倉房
共六間
庫一間在州署川堂右
遊擊署在八陽
國朝雍正六年改設隆林營十一年創建
守備署在州署西砦雄山麓
千總署在守備署右
把總署分防八達雍正十一年建
演武廳在千總署前新創草亭一間
西林縣署康熙六年知縣王杰創建在城中央東
向周圍土垣前有大門儀門中三楹為大堂左右
為吏役所其川堂内室初皆夾茅編竹為之三十
年知縣翁年倫修葺加以瓦
訓導署雍正二年始撥思恩府訓導兼課
縣丞署在縣署東康熙六年建三十六年裁廢雍
正二年改建於學宫
典史署康熙六年修建在東門内前後兩層各三
間久圯僦居民房
倉厫十六間在大堂右康熙六年知縣王杰建
庫一間在大堂左康熙六年知縣王杰建
城守守備署康熙六年守備殷可玉建在西門内
堂署二層各三間前大門儀門四十六年守備武
詹修
千總署康熙六年千總植煇創建在城南門内兩
層各三間四十八年千總韓超修
把總署雍正八年添設駐劄那佐
教場舊在西門外
正二年改建學宫
直隸鬱林州
州署明洪武初知州趙鑑建隆慶間知州張一清
修
國朝康熙五十四年知州郜超修雍正三年知州張
永熊重修後樓寢室川堂莅事堂十一年知州李
錫秦重修東西廂吏舍
州判署舊在州署右
國朝順治間改建於州署左康熙三十八年缺裁署
廢雍正九年復設現在建造仍於州署右
學正署在城西學宫左康熙五十八年學正柯國
正建
訓導署在明倫堂側
吏目署舊在州署左
國朝順治間改建州署右康熙五十八年吏目袁之
誠修建
撫康巡檢司
國朝雍正九年新設現在建造距州北九十里之蒲
塘墟
常平均貯倉在州署東偏原設一十八間康熙二
十四年知州賈有福二十九年知州汪孫齡各修
建五十四年知州郜超增建二十五間六十年知
州李錦修雍正五年知州佟世俊增建六間九年
知州張任十一年知州李錫秦各增修
社倉一在州東北二十里榜山馮堡一在州西南
四十里歐樟堡一在州西十五里櫪木堡一在州
北蒲塘墟知州張永熊雍正三年遵建各二間
庫在堂後宅門右明洪武初知州趙天鑑建
國朝康熙五十四年知州郜超雍正二年知州張永
熊俱重修
提督學政行署在州治東舊蒼梧分巡道署址改
建并建校士館
府館在州治南
參將署在州治東北
守備署在忠孝街康熙四十二年建
演武廳大教場在東門外二里小教場在城内
分巡蒼梧道署明初守巡二道同駐梧州萬歷七
年以巡道分駐建後廢
博白縣署唐武德五年建元末毁明洪武七年知
縣趙惟清重建正統二年知縣李銘天順七年知
縣孫暲弘治六年知縣吳原正俱重修嘉靖間署
縣事王宗予重建後堂隆慶間知縣王文明重建
正衙左右二軒前瑞榴軒
國朝康熙四年知縣史縉四十六年知縣程鑣建内
衙偶園靜嘉諸軒雍正元年知縣蕭烜光重修
教諭署在縣前街康熙四十五年教諭蔣允旦修
訓導署在縣署南康熙四十五年知縣趙世功教
諭蔣允旦同修
典史署在縣署右雍正三年典史婁在源重修
周羅巡檢司在縣東南七十里
沙河巡檢司在縣西南九十里
常平倉三十間在縣署左偏
社倉八間一在縣署左一在周羅寨一在沙河寨
一在龍潭墟雍正二年奉建各二間
庫二間在縣堂左
分防署在縣署南康熙四十六年知縣趙世功買
民房改建
演武廳教場在東門外
按察分司在縣署東今廢
北流縣署晉初建於勾漏山巫山寨之南故以勾
漏名縣唐遷寳圭驛東元遷寳圭驛西一里明洪
武元年主簿郭誠重修成化七年都御史韓雍改
築城池即儒學舊址建縣治弘治八年知縣曾源
重修萬歷十五年知縣劉中春更擇坐向請發公
帑改建天啓三年知縣盧紹祥修
國朝康熙五十一年知縣萬肅鐸重修
教諭署在明倫堂左明成化七年都御史韓雍委
照磨林埜建
訓導署在教諭署右明成化七年照磨林埜建
典史署在縣堂西明成化七年照磨林埜建
雙威巡檢司在縣南一百六十里康熙三十八年
巡檢盧文漢建
常平倉十四間康熙二十八年知縣顔正色重建
分貯倉十三間康熙五十六年署縣事州判于傑
建俱在縣署後東西
社倉五所一在縣西北一里舊縣一在縣東三十
里民安墟一在縣南七十里隆盛墟一在縣北二
十里民樂墟一在縣北二十里新墟雍正二年知
縣袁宗佺奉建各一間
庫一間在縣堂左康熙十一年知縣張應勝建三
十九年知縣凃遇重修
分防署在縣署西北
演武廳教場在西門外離城一里牛車村
都隴巡檢司在縣西鄉明正統間安遠侯柳溥議
立今廢址尚存又中山舊巡檢司亦正統間建
蒼梧道分司在縣治東北
大洞驛在縣南一百里
寳圭驛舊在城東後遷南門内今裁廢
陸川縣署宋淳化五年建明洪武三年縣丞王麟
重建成化五年知縣謝堅修弘治十四年知縣周
岡重修正德七年毁於賊知縣李時榮修建嘉靖
十一年知縣黎伯興三十九年署縣事潘譽四十
年知縣張子翼俱重修明季復毁
國朝康熙四年知縣方鼎重建三十二年知縣韓朝
舉三十四年知縣霍濬遠俱重修
教諭署在城西明洪武初教諭李伯英修建
訓導署在西城内順治十五年訓導莊璧顯建
典史署舊在頭門東側明洪武初典史黃仁修建
國朝順治十五年典史沈良璥遷建於縣署之西南
隅
温水寨巡檢司康熙四年移駐那亭堡在城南一
百里
常平倉在縣堂東七間署内西五間康熙二十九
年知縣韓朝舉修建
分貯倉在縣衙後一十九間距城二十里米場墟
一十間康熙五十四年知縣顧鵬建
庫五間在縣堂東康熙四年知縣方鼎建
按察司分司在縣治西今廢
縣丞署在縣署西明宣德間裁署廢
永寧驛在縣南今廢
興業縣署舊在城西五里宋遷今治明洪武初寇
燬三年縣丞鄔馬兒主簿顔真重建後知縣余顯
宗修弘治間復修建
國朝康熙初年重修
教諭署在明倫堂側明洪武間知縣余顯宗建
訓導署在學宫内康熙五十三年知縣姚之秀添
建
典史署在縣堂東明洪武間知縣余顯宗建
常平倉十間在西城内明洪武三年縣丞鄔馬兒
主簿顔真建
國朝康熙二十八年重建
分貯倉十四間在東城内康熙五十六年知縣姚
之秀建
社倉在都凌韋村思提石䃮四村雍正二年建各
一間
分防署在北城内明洪武三年建
教場演武廳在北門外三里
棠木寨巡檢司在登高嶺下今廢
趙家寨巡檢司在山舖明洪武間裁汰
平安寨巡檢司在城北二十里寗村今廢
長寧巡檢司在縣西四十里黃桑峽口與平安土
司俱係土官久裁
富陽驛在縣東五里高橋驛在縣北四十里西水
站江岸今俱廢
預備倉在縣西後為濟留倉今俱廢
按察司分司在縣治東府館在儒學後今俱廢
廣西通志卷三十六
