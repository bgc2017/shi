欽定四庫全書
廣西通志卷四十八
秩官
雲紀水師而後唐虞建官惟百夏殷官倍周官三
百六十秦漢迄今制彌增而名屢易載於官簿班
班矣粤西權輿於南海一尉自兹以降刺史都督
下及參曹長佐設官開鎮不與中土殊夫官無崇
卑以功德及民為克盡其職職亦無分文武以黽
勉匪懈為不瘝厥官當
聖主澄清吏治之日顧可仰塵官籍而弗思廉隅砥厲
奮庸熙績乎土司世及雖異流官然守土長民之
責弗外焉例得附載志秩官
官制表
秦
秦時三郡屬縣不詳趙佗為龍川令龍川今廣東
惠州地郡亦置材官武士之類領謫戍兵於史
未詳因從省
漢
漢始開置交阯部刺史實總百粤東西故郡縣並
載荆州所轄零陵始安即今桂林地并志郡守
就其近有專屬刺史及牧繁不備舉以别於楚
蜀漢
魏
吳
三國時粤地屬吳為多故於州郡牧守將吏更置
獨詳其未見於吳書者亦不備載
晉
凡領荆江二州刺史都督軍事兼及交廣其權重
在交廣單州刺史之上隨時遞加或以親王遥
領有至十數州者繁不備載又州郡佐官屬名
號已經見前亦不更列
宋
江左後州郡牧守分轄之制更置不常按查沿革
地志於粤東西分未詳者並闕
南齊
齊官制軍制大率仍宋郡守名號非有更置者並
皆從省
梁
梁書無地理志廣桂二州郡縣省置繁雜不可詳
紀官制大都仍宋齊之舊從省
陳
陳書無地志官志逍遥諸郡更置新名見隋書列
入餘並從省
隋
廣州總管廣州刺史南海太守懷集
隋受禪總管等號大都因後周舊制平陳後州郡
併合官制增設不與南朝相襲者備存
唐
唐嶺南諸管節度經略各使制置據方鎮表紀次
餘隨時特遣使號更易不常跡其於粤地有事
有人者略存
五代
廣末桂州劉士政容州龐巨昭分據諸管自後粤
東西地分屬楚南漢全州後屬南唐改置之名
不可悉考
宋
通考唐節度為閫帥觀察團練為監司防禦為邊
將刺史為郡守至宋各别有名號而節度觀察
等俱無職任特為武臣遷轉之次故列於後
元
左江思明路太平路右江田州路來安路軍民總
管鎮安路元地志並闕今官制從省湖廣行省
江南行臺部隸皆及粤西姑舉其槩
明
廣西通志卷四十八
