欽定四庫全書
廣西通志卷三十五
廨署
廣西省
巡撫署舊在桂林府學左本巡按察院署址明洪
武八年建成化間修
國朝康熙四年重修十一年巡撫馬雄鎮以府學地
益其西偏十三年孫延齡叛燬於兵二十年巡撫
郝浴改建于府治東獨秀山之陽規模閎敞制度
悉備
提督學政署舊在府治北嘉靖間移駐宣成書院
後遷建於府治西南古榕前
國朝順治間改建於王府坪孫逆叛兵燬康熙二十
年改建於西門内二十一年督學王如辰復遷於
府治北
布政使司署在府治東明成化二十年左布政使
何經重修後堂儀門大門各三楹正堂五楹穿廊
一楹東西六房諸科共十四間
國朝康熙二十一年布政使顏敏重修堂左經歴司
堂右照磨所儀門内東理問所大門内西司獄司
三十九年奉文裁理問照磨司獄三缺今理問照
磨二署俱已圮廢經歴遷外民宅照磨署改為土
地祠司獄署改為官廳後為廣盈庫庫大使署在
廣盈庫西偏
按察使司署在府治北明洪武間建正統六年按
察使章聰重建成化二十年按察使孔鏞拓正堂
五楹後堂三楹左右耳房六間東西六房各十四
間儀門大門各三楹堂左經歴司堂右照磨所知
事廳大門内西司獄司東架閣庫後燬
國朝康熙七年按察使楊晙重建三十九年奉文裁
照磨知事二缺署亦廢其經歴司獄二署雍正三
年按察司甘汝來捐貲重建架閣庫在儀門内大
堂東
驛傳鹽法道署在鼓樓西南臨桂縣署後街本明
副總兵署址
國朝順治間線伯第三子住宅後買建道行臺雍正
三年驛鹽道張若霈移駐省署重修
貢院舊在府治西宋乾道中建明天順間徙於新
西門内
國朝順治十四年改建於獨秀山下明靖江王舊府
康熙五年改建於都指揮司舊署二十年署巡撫
麻勒吉
題請仍以王府改建
分巡道署在按察司東明成化間副使林符建後
改為城守守備署
都指揮使署舊在布政司左内設經歴司斷事司
司獄司今為撫標右營遊擊署
巡按署舊在府學左明洪武八年建後改為巡撫
署巡按移桂林道署景泰間巡按袁純遷建於寧
遠門内成化五年巡按蘇慶移建於府治北今裁
廢
清軍察院署久廢
總督部院行臺舊在桂林府署北成化初建今廢
分守桂平道署在布政司東今廢
督糧道署在明靖江王府東今廢
布政清軍道署在清軍察院左今廢
總兵署在榕樹門右成化七年建都督總兵掛征
蠻將軍印者居之今廢
桂林府
知府署舊在獨秀山下明初遷建於譙樓街北成
化二十年知府羅珦復建前後堂東西六房分植
桂樹於前墀而扁其後堂曰八桂以存舊名伍芳
為記儀門内設經歴司照磨所司獄司興隆庫後
圯
國朝康熙六年知府翁應兆重建雍正七年知府耿
鱗竒九年知府錢元昌相繼修葺
清軍同知署在城東北就日門雍正九年同知徐
德秩重修
督糧通判署在廣儲倉右雍正十年通判吳大猷
重修
督捕通判署在城北安定門雍正十年通判錢士
琦重修
教授署
訓導署俱在明倫堂後一層五間
國朝康熙二十年教授高熊徵建
經歴舊署久圯今在城内民房
司獄署在府署東
陰陽學舊在府治東今在府南
醫學舊在府治北今在府東依仁坊
僧綱司在萬夀寺
道紀司在五嶽觀
萬年倉在城東北定粤寺前計一百間
國朝康熙五十一年布政黃國材建
廣儲倉在城東南舊有三十九間
國朝康熙五十三年通判慕國琠捐建五間共四十
四間
興隆庫在府堂東
城守營遊擊署在府治北鳳凰街即城守副將署
雍正八年裁副將改遊擊
守備署在按察司東即分巡道舊署
撫標左營兼中軍參將署在榕樹樓街
守備署在癸水門内
撫標右營遊擊署在王府坪東街
守備署在武勝門内
演武廳一在南門外三里亭舊圯雍正九年巡撫
金鉷布政元展成署按察耿鱗竒合議大閱之所
威嚴攸寄支公項建造廳舍前後兩層東西并建
文武官廳又造司纛神廟大教場長一百五十丈
闊二十丈一在安定門内西教場長四十三丈闊
二十四丈一在東貢門外小教場長一百三十丈
闊一十七丈每科武試較閱所
火藥局在城東北叠綵山後
硝局在城東北定粤寺前雍正十一年巡撫金鉷
檄委中軍參將楊欽建造并設厰竈提煮硝觔
理刑通判署在府署右今裁
照磨所舊在儀門内康熙三十九年奉文裁缺署
廢
遞運所稅課司俱在府治北今裁廢
東厫倉在東江門内王府坪正統間置貯糓以賑
饑民名預備今廢
臨桂縣署舊在府治東南府學舊基後遷於府西
北隅明洪武初始遷今所本縣學舊址天順丁丑
知縣吳讓修正德辛未署縣事曾順重修前後有
廳有堂有庫左右六房門外申明旌善二亭臨街
牌坊一座題曰桂郡首邑左右立民安物阜二坊
後廢
國朝順治間知縣王朝宗重建康熙二十二年知縣
張遴重修
縣丞署在縣治左久圯今僦民房為署
教諭署在學宫右
訓導署在明倫堂後
典史署在縣治左舊倉改
蘆田市巡檢司在府東三十里久廢僦居民房
萬年倉在定粤寺前計五十五間
國朝康熙五十一年布政使黃國材建
河泊所在文昌門外
省刑所在按察司右康熙二十四年按察使黃性
震建以處輕罪之貧無資者後改作法華庵
兩江口巡檢司在府西五十里今裁廢
湘山渡巡檢司在府南三十里今裁廢
東江驛在遞運所右後廢僦居民房雍正十年奉
裁
蘇橋驛在府西七十里今廢
南亭驛在府南四十里今廢
存留倉在縣治儀門左久廢
義倉在縣治西康熙二十四年知縣張遴建捐俸
積榖以備年荒久廢
靈川縣署宋紹定四年縣令鄭延年建明洪武間
知縣劉延重建大堂二堂儀門頭門内室書房各
三間成化十五年知縣沈溥修嘉靖三年知縣秦
有重建二十五年知縣張瀾培高署後地一丈有
竒三十二年宼刦毁堂左永豐庫三十三年知縣
李全建屏牆於大門前立保釐碑三十四年知縣
陳九思修後堂作過道
國朝順治十八年知縣王孫盛重修康熙五年燬知
縣單世重建四十四年知縣李天榮撤譙樓培土
建大門五十五年知縣樓儼重建大堂儀門六房
教諭署在明倫堂側
訓導署在義學
典史署在縣治右
濟留倉在縣署西明萬歷二十四年知縣程述頥
建五十間
國朝康熙五十四年知縣樓儼於東街義學旁添建
二十間
永豐庫一間在縣堂左明萬歷二十四年知縣程
述頥重建高樓鐵門繚以石垣
分防署原在城北雍正四年燬今在關帝廟後
演武廳教場在南門外地名三里亭
縣丞署在縣治内今裁廢
主簿署在縣治内今裁廢
千秋峽巡檢司在縣東北五里今裁
白石潭巡檢司在縣東南三十五里今裁
大龍驛在縣東今廢
察院行臺在東門内今廢
布政司分司署在縣署南今廢
按察司分司署在縣署左今廢
府館在南街今廢
興安縣署明洪武八年知縣曾孔傳建
國朝康熙五十五年知縣任天宿修雍正八年知縣
王勍重修二堂及大堂捲棚
教諭署
訓導署俱久圯
國朝雍正八年知縣王勍改修舊學儀門為教諭署
兩廡為訓導署
典史署在縣治左久圯今於節孝祠旁
陸峒巡檢司在縣西五十里
常平倉分貯倉共五十一間在縣署左右
國朝雍正八年知縣王勍修
庫一間在縣堂後雍正八年修
分防署在城内
演武廳教場在西門外半里
鹽沙巡檢司在縣西缺裁署廢
唐家舖巡檢司在縣北缺裁署廢
白雲驛在萬橋北今裁署廢
察院署久廢
分守道署久廢
府館久廢
守備署久廢
陽朔縣署在都利山下唐寶歷元年攝縣李湜修
建防禦判官吳武陵記元至元二十七年達嚕噶
齊明安巴哈改建縣治東向湖廣儒學提舉鎦如
孫有記明洪武三年知縣韓政甫建大堂前建大
門後建住室正統元年知縣萬霽重修外建圍墻
内作川堂後堂前作儀門申明旌善二亭成化五
年知縣楊綱正德九年知縣陳純嘉靖二十年知
縣王時中萬歷間知縣陳天德王之臣俱重修
國朝康熙十二年知縣陳洪疇重建又建後樓五間
五十八年知縣顧濂六十一年知縣胡式瑗改樓
為三堂雍正七年知縣李符恭重修三堂建書室
耳房改大堂側廢倉作吏舍十間於儀門内建土
地祠三間九年於大堂右建監獄五間
教諭署
國朝康熙三十年復設教諭寓居東廡四十三年教
諭商驪於縣署前建齋舍一間五十七年教諭高
輯增建講堂二間雍正三年教諭胡榮建後屋一
座
訓導署原在戟門左明洪武十三年訓導龍騰建
崇禎十三年知縣朱奉鑲重修久廢今居西廡
典史署在縣治左久廢
國朝雍正八年知縣李符恭捐貲重建
伏荔市巡檢司在縣南十里後移塔前
濟留倉舊無倉散囤於大堂及内署雍正七年知
縣李符恭詳明於署後都利山麓捐建倉房二十
八間
分防署舊在西門外獨秀山下明成化三年巡撫
韓雍遷於城内東街
演武廳教場在北門外半里明成化三年巡撫韓
雍建
白竹寨巡檢司在縣西二十五里今廢
古祚驛在縣北今裁廢
按察司分司署在縣治西久廢
永寧州署明萬歷二年知州唐執中創建後堂正
堂各三間三年知州鄭應齡增繕廳舍亭祠賓館
俱備九年知州尹廷俊修三十年知州林裕陽重
修兵燹後盡圯
國朝康熙三年知州白意捐貲創復十年知州朱王
造重修大堂儀門大門起譙樓一座堂後為正室
右為書堂搆亭鑿池四十二年知州馬世勳四十
八年知州朱焜相繼增修
學正署
訓導署俱在學宫側
吏目署在儀門内右
喇峝巡檢司在州城南一百二十里崇良里
國朝雍正七年添設
永豐倉三間在州堂右側明萬歷三年知州鄭應
齡建九年知州尹廷俊改建於州署後共六間
國朝康熙十年知州朱王造重修建五間五十七年
知州羅士奎增建五間俱改為常平倉
永盈庫一間在州堂左
國朝康熙十年知州朱王造修建
參將署在城隍廟右明萬歷七年參將于嵩建十
六年參將劉綎三十三年參將陳大器俱重修堂
室宏敞大門外建坊二左曰雄鎮邊陲右曰威宣
夷夏
國朝康熙間參將周世亨重修
守備署在州署西
國朝初設守備賈順購民地蓋宅康熙十年守備李
進學擴前址增建四十二年守備李時新修
千總署在州署東本明古田所隆慶五年建萬歷
十九年重修後裁今改
演武廳教場在州南半里明萬歷間副使吳善建
二十六年知州龔作相重建
兵備道署在州署南明隆慶五年副使黃扆建萬
歷二年副使莊國貞增建後堂四年副使吳善增
建轅門大門儀門及内署二十二年副使凌嗣音
重修明季毁廢
永福縣署在鳳凰山下宋狀元王世則故宅明洪
武二年縣丞康孝良建永樂十二年知縣鄭曦天
順六年知縣鄭勝嘉靖十五年知縣陳大韶萬歷
四十八年知縣勞紹龍相繼修建明末燬
國朝順治十七年署縣事府通判王之才蓋大堂知
縣黃朱勖建儀門大堂後堂左右耳房内室康熙
十二年知縣李愫文修銘其堂曰撫字雍正七年
知縣吳王坦建頭門一層五間
縣丞署在鹿寨村雍正十一年添設
教諭署
訓導署舊在明倫堂左右俱久圯僦近學民居為
署
典史署在儀門内久廢今遷外民房
濟留倉在縣堂左右計三十間
國朝康熙五十九年知縣陳元起建
分防署在理定南北鄉
演武廳久圯教場在西門外西江尾
察院行臺在西門内明弘治十三年建久廢其基
址改建節孝祠
桐古市巡檢司在縣東三十里明末裁署廢
蘭麻鎮巡檢司明末裁署廢
三里驛在東門内元至正二年設明末裁久廢
蘭麻驛在縣西南四十里明末裁久廢
横塘驛在縣西南六十里久裁廢
布政分司行署在西門外永福堡下明萬歷二十
一年署縣全州同知譚寶翰建久廢
按察司行署在東門内儒學左明宣德九年知縣
雷思昌建久廢
府館在縣署西久廢
參將行署在西門外分司署右明萬歷二十年建
久廢
義寧縣署五代晉天福八年建宋淳祐中知縣曾
垓修明宣德間知縣吳錡正德間知縣潘志高相
繼重修明末圯
國朝順治間重建大堂後廨吏舍有庫一間
教諭署
訓導署俱在學宫側雍正七年知縣許建捐造各
一層三間
典史署在儀門内左
桑江口巡檢司距縣四十里桑江口
濟留倉在縣署大門内西計一十九間
分防署在城内西南隅久圯今僦居民房
演武廳教場在城東一里今圯
分司署在南門外今廢
府館在東門外今廢
全州署係清湘縣舊基元至元間總管石亨祖建
明洪武初知府章復正統間知州周健相繼重修
後圯
國朝康熙元年知州馮源泗重建五十四年知州劉
藩長修雍正十年知州王勍重修
學正署在州治左康熙三十年學正李先馨修建
訓導原無署居文昌祠
州同署久廢今移駐西延
州判署
國朝雍正七年添設
吏目署在城北街
國朝康熙二十五年吏目王纘捐建
山角巡檢司在州北五十里黃沙河
山棗巡檢司在州南六十里咸水
西延巡檢司在州西一百六十里鐘樓底
國朝雍正七年裁缺改作州同署
驛館在州署儀門右
國朝康熙五十四年知州劉藩長修
咸水驛館
國朝雍正七年署州事劉廷錫修
長盈倉在州治後明洪武二年建十五年改為預
備倉後毁
國朝康熙二十六年知州崔廷瑜二十八年知州黃
志璋重建在儀門内左五十三年五十八年九年
雍正三年四年七年於署左右前後建倉計一百
零九間八年署州事劉廷錫捐建十間在署左
庫四間
國朝康熙五十四年知州劉藩長修
參將署在西街
國朝順治十三年總兵官馬月正修建
守備署在東街
國朝康熙六十年守備焦金斗始建
演武廳教場在城北離城二里
部院行臺在湘山寺殿西
東察院在旌善亭東今廢
西察院在陰陽學西今廢
布政司分司在玄妙觀左今廢
按察司分司在州治東今廢
府館在州治左今廢
灌陽縣署隋建宋淳祐辛亥縣令張從龍重修趙
嘉慶記元至正十三年達嚕噶齊巴雅爾氏玖珠
重建縣廳十五年春建譙樓明洪武元年知縣王
友裕復修二十六年寇毁宣德八年知縣王偉重
建
國朝康熙八年知縣單父牧重修
教諭署在明倫堂後久廢今在明倫堂
訓導署在明倫堂左久廢今居義學
典史署在儀門内正堂西康熙五年典史楊茂芳
重建
吉寧巡檢司舊在縣西九十里明正德十六年遷
上薛寨
預備倉在縣堂東十三間
國朝康熙三十年知縣周天位建三十二年知縣牛
兆捷修又常平倉二間四十六年知縣單此藩建
積榖倉二十二間五十七年知縣趙成章建
庫三間在縣堂右
分防署在縣署西久燬今僦居朝元觀
演武廳教場在西門外一里
分司署在縣學左
昭義驛館在北門外六十里花石岡久廢
永泰驛館在東門外七十里大營村久廢
府館在縣治西今廢
平樂府
府署在南門内唐樂州故址明洪武初通判夏天
啓建萬歷中知府周祈重建正堂川堂後堂陳啟
孫增修内署堂室堂東西庫廊明末圯燬過半
國朝順治十七年知府王延裪重修康熙八年知府
楊榮蔭建大門儀門六房寅賓館土地祠十一年
知府鄭長青建後堂四十二年知府戴錦增建内
署堂樓花廳四十九年知府柯鄧枚五十七年知
府慕國琠相繼增修雍正三年知府胡醇仁修大
堂匾曰清畏
捕盜同知署雍正八年新設見富川
通判署在府堂東
教授署在府學明倫堂後
訓導署在東街即府照磨署改
經歴司舊在府堂東今在平樂縣治左東街
司獄司在土地祠右
永豐倉在府學東鳳凰山麓雍正元年知府慕國
琠三年知府胡醇仁各捐建八年知府袁承糼又
修建四間
慶豐倉在鳳凰山麓永豐倉前八間倉後四間係
通判收貯秋糧
庫在府堂東又永濟庫在府堂西
平樂協副將署在西門内
國朝順治間修建康熙十年副將楊應勝重修
左營守備署在協鎮照牆南
右營守備署在北門内街東
演武廳在北門外仙宫嶺下小教場長四十八丈
闊二十四丈五尺又大教場在東門外離城五里
長八十三丈闊三十三丈五尺
火藥局在鳳凰山東雍正十年建
督學行署在北街鳳凰山麓即舊平樂縣署
察院行署在府治左東街明天啟二年重建
國朝康熙十年知縣陳光龍修為督學行署今為平
樂縣署
布政司分司在城隍廟西明正德七年知府官㫤
重建今廢
按察司分司在府治東明弘治十七年知府謝瑚
重建今廢
兵備道在布政分司西今廢
清軍同知署在府堂東今廢
撫夷同知署在府堂東今廢
理刑推官署在府堂西久裁廢
照磨所在府堂西裁廢
稅課司在西門外今廢
慶豐倉倉大使署在鳳凰山麓今廢
遞運所署久廢
參將署在北門外七賢祠左明末燬廢
平樂縣署舊在城西門内今協鎮營右唐武德八
年建宋嘉定十三年知縣楊汝濟重建明永樂間
知縣陳應文正統間知縣張昊先後修建正德間
知縣何綸李京嘉靖間知縣黃玠萬歷間知縣王
淧天啟四年知縣鄭圭增修明季兵燬基址廢為
營房
國朝康熙六年知縣藍奮興遷於北街鳳凰山麓府
江兵備道舊址九年知縣陳光龍增修後燬於兵
遷東街歐孝廉舊宅二十八年知縣張睿臨始遷
今治在東街府治左以舊察院行署改建五十四
年知縣黃大成重修
教諭署在南門内東街
訓導署在學宫内
典史署在縣治東府經歴司南
常平倉八間在縣署左東街
國朝康熙二十九年知縣張睿臨即歐孝廉舊宅改
建三十六年知縣孫成已增修
還源倉在常平倉右
國朝雍正五年知縣高濂修建四間六年知縣陳肇
奎修建八間九年知縣李曹源增建二間
永饒庫明正統間知縣張昊建在西門内
國朝康熙九年知縣陳光龍遷於鳳凰山麓俱久廢
今在縣堂左
昭潭驛驛丞在西門外今廢
廣運驛驛丞在廣運塘久廢
榕津寨巡檢司在廣運城内今廢
龍平寨巡檢司在東鄉久廢
社倉共四所今廢
恭城縣舊署在鳳凰山下明洪武二年縣丞周憲
臣徙建於南門内永樂中知縣蕭嘉祐重修成化
十三年知縣夏瑋始遷於黃牛岡之原萬歷二十
一年知縣任思四十三年知縣譚虬天啟七年知
縣張汝醇重修後圯
國朝康熙二十年知縣揭宗本重建於舊署右數十
武大門南向去城垣僅二丈餘四十四年大堂復
圮知縣張載齡重建五十七年知縣王汧重修
教諭署在縣署東明萬歷五年教諭齊志道建
訓導署在縣署東明萬歷三年訓導劉汝寬建
國朝雍正八年訓導陳讓修
典史署在縣署東明成化十三年典史林芝建
鎮峽寨巡檢司在城北六十里明萬歷五年巡檢
周時舉建
濟留倉在縣治東原建一十三間
國朝康熙二十九年知縣鄔佩珩重建十一間雍正
八年知縣李澂捐造三間
分防署在龍虎關汛
演武廳教場在東門外半里
白面寨巡檢司西嶺寨巡檢司俱久廢
分司署在南門内今廢
府館在縣治北今廢
富川縣署舊在鐘山下明洪武二十九年知縣張
純遷建城西偏繼署縣事通判劉漢卿增建廳閣
萬歷三十八年知縣張文耀增修大門譙樓迎賓
館吏廨
國朝康熙二十四年知縣諶紹溶倡率公修
教諭署在明倫堂左
國朝康熙四十二年知縣周祚顯教諭璩鴻逵捐修
訓導署在忠義祠旁
典史署在縣治大門内
國朝順治十三年典史管芝美建
白霞寨巡檢司在奉政鄉
萬石倉在南門内係舊驛館
國朝康熙十年知縣劉欽鄰改建後又增葺四間
東倉西倉俱在縣儀門内外
國朝康熙二十年東建一間三十二年西建三間五
十八年雍正四年七年陸續增建十一間
庫在堂左
分防署在儒學東
教場演武廳在城南一里有旗臺有甬道
國朝康熙十年知縣張鵬翼修建一在北門外今廢
麥嶺同知署在縣東北六十里
國朝雍正八年添設平樂府捕盜同知駐麥嶺十年
署同知事桂糧廳吳大猷建
麥嶺營都司署在同知署西
國朝雍正八年添設十年署同知吳大猷建
麥嶺千總署在都司署西
分防牛巖把總署去麥嶺南五十里
分防小水把總署去麥嶺西南五十五里
寨下市巡檢司在鐘山鎮今廢
分司署在縣治南明正德八年兵備道張宏宜建
今廢
賀縣署本賀州治在東城内明洪武元年知州姚
晉建後改縣十年知縣葛禮重修嘉靖二十三年
知縣葉中梅隆慶間知縣陳試相繼增修明季盡
燬縣官到任棲止無所里民斂貲搆買民房葺茅
籬竹僅蔽風雨
國朝康熙九年知縣何標重修易以磚瓦五十七年
知縣韓牧吉捐建大門儀門
教諭署舊在東門内明嘉靖二十三年教諭李文
貴改建南門内學宫旁年久傾圯
國朝康熙九年教諭劉懋沛修建
訓導署久圯賃居民房
典史署舊在倉前後燬今在縣旁公館
信都巡檢司在封陽墟石寨北離縣城一百四十
里後圯
國朝康熙四十四年巡檢楊洪道捐貲修復
濟留倉舊在西門内明季燬
國朝康熙九年知縣何標遷建署内三十二年知縣
崔鴻儀修補雍正六年知縣徐大材又建七間七
年署知縣劉廷錫又建四間共一十四間
庫舊名湧泉在縣堂右明季燬
國朝康熙九年知縣何標遷改衙署建於堂左五十
七年知縣韓牧吉修
富賀營守備署在城南門内明崇禎間建
國朝順治十四年守備蕭起鳳重建
教場演武廳二座今存一座在北門外
按察司分司今廢
府館在城隍廟前今廢
大寧寨巡檢司在桂嶺鄉久廢
沙田寨巡檢司在姜城鄉後遷於點燈寨久廢
廂鄉義倉久燬
荔浦縣舊署在今縣治城南濱江明洪武元年知
縣馬宥建景泰七年知縣伍繪改遷今治萬歷十
年知縣吕文峰增修額其堂曰思過
國朝康熙四年知縣錢周鼒重修
教諭署舊在縣西年久傾塌雍正六年教諭何宣
猷捐貲遷建於學宫右
訓導署在舊明倫堂地今圯僦居民房
典史舊署在縣治西後圮
國朝康熙二十八年知縣林鉎捐買縣治東民房創
建衙舍又圮三十三年典史沈世定捐建
永豐倉常平倉俱在縣署東共二十四間
庫一間在縣署内西側
分防署康熙四年知縣錢周鼒拓城南儒學舊址
建五十八年紳民公捐遷建於南門外關帝廟側
演武廳在東一里長生嶺教場長四十六丈闊二
十三丈
分司署在縣治西今改為明倫堂
南源寨巡檢司在縣北六十里後改設於南頭寨
後廢為南源堡
延賓峰門巡檢司在縣東三十里後改設於下龍
民寨久廢
府館在縣東今廢
修仁縣署明洪武初建後圮
國朝康熙五年知縣李子實重建十八年署縣事周
清重修
教諭署
訓導署俱在明倫堂左
典史舊署在縣堂西久圯雍正四年典史汪奕上
捐貲買地移建於城内西南隅
永豐倉米倉一間在南城門内
常平倉在縣治前向係草蓋時被火災雍正五年
知縣王琬詳請蓋瓦建一十二間七年八年知縣
金澤茂續於縣署内東西增建一十二間南城内
添建一十三間
崇義庫在縣堂右
分防署在墟頭專汛在石牆去縣西三十里
演武廳在北門外教場長三十丈寬十丈
分司署在南門内今改為常平倉
公館在青山坪距縣十五里
昭平縣署舊在南門内大街明萬歷四年建知縣
冷茂松重修
國朝康熙元年知縣陳定國擇故紳王大振宅益以
左側民舍遷建今治其舊署改為學宫
教諭署
訓導署俱在學宫内
典史署在縣治内西
永豐倉在縣堂東原建十五間康熙二十九年知
縣楊爕雍正三年知縣錢兆澧五年知縣唐其有
修建七年署知縣史凌增建二間
庫一間在大堂左側
分防署在東門内
演武廳教場在北門外
龍門驛在西門内雍正四年裁
昭潭驛在縣西久廢
昭平驛在城外南關今廢
廣運驛久廢
昭平寨巡檢司在城内久廢
分司署在縣治内今廢
北陀城參將署今廢
昭平堡守備署今廢
永安州署在城北明洪武間為古眉巡檢司成化
十三年復州治知州閉魯始建知州彭栗繼之明
季兵燹圯燬
國朝順治十二年知州陳昇遷於城内東舊分司署
康熙四年知州鄧林尹復遷建於舊址中建大堂
堂東西廨廡内為署室後起别墅亭池十三年遭
偽逆兵燬十八年知州丁亮工修復堂西增建外
書室内署廳額曰退思
學正署在州治西
國朝順治十二年建雍正十年知州陸埰重修
訓導署
國朝康熙四十五年添設與學正同署
吏目署在儀門内東康熙十八年知州丁亮工修
建雍正十二年吏目李澳重修大堂
常平社倉四間在州治前東康熙十八年知州丁
亮工建三十年知州沈增添建六間又州署外西
增建五間雍正六年知州閔家權於二堂西偏奉
建五間
永阜庫在大堂西知州丁亮工建
分防署在東門内
演武廳小教場在北門外一里大教場在東門外
一里
分司署在州治東
國朝初改為州署康熙十八年知州丁亮工新建分
司公館顏曰皇華公署
梧州府
府署在德政門内明洪武十年知府潘大郁建成
化元年知府袁衷重修萬歷五年燬七年知府陸
萬垓重建十三年知府林喬楠移建捕廳糧廳於
西四十六年復燬知府陳鑑復建明季兵燹廳署
俱圯僅存府堂
國朝順治十四年知府張繼曾修康熙二年知府黃
龍重修建大堂川堂儀門及後衙十年知府楊彥
溶增建花廳小樓二十三年知府彭騰翓重修二
堂二十六年蒼梧知縣尹惟旆重修大堂捲篷及
六房三十三年蒼梧知縣張文達修川堂儀門三
十七年蒼梧知縣劉以貴重修六房四十三年知
府李世仁修儀門雍正八年知府吳士鯤重修
清軍同知署在府堂東久圯舊址為營官占造順
治十七年同知張璠捐貲買復重建衙署康熙六
年同知楊蔭第重修十三年經逆變傾圮二十四
年同知何顯祖修雍正十二年重修大堂頭儀門
通判署舊在府堂東後圮康熙六年理刑廳裁通
判劉祚遷建署址十七年通判徐應龍修雍正十
一年重修
教授署
訓導署俱在東門外
經歴司在府正堂東
司獄司在儀門内西久圯今在大門西隅
捐納倉三十間在城内茶山西康熙五十四年知
府李世孝建
社倉三間在捐納倉前雍正三年知府徐嘉賓建
預備倉在社倉前雍正十年驛鹽道耿鱗竒詳請
將餘鹽價銀東省預買鹽包運梧貯備委員建造
庫三間在二堂西
梧州協副將署在西門内
都司署在塘基街康熙四十年改建清軍廳之東
守備署在城外西
演武廳教場在城外西南雍正七年副將張榮修
火藥局在城北雍正十一年建
提督學政行署在城北門内康熙四十六年建
分守桂平梧道行署在城内西舊為分巡道署
國朝康熙三年裁巡道改為分守道署十二年守道
秦仁管拓後衙重建大門儀門屏牆二十三年守
道興永朝雍正元年守道張若霈重修
舊總督府在城内東北明成化六年都御史韓雍
建
國朝順治十三年以通省錢糧重修建康熙十三年
逆亂拆燬
舊總兵府在舊總督府西明成化六年建
國朝順治八年總鎮馬雄駐節於此康熙十二年分
守道秦仁管割儀門外地拓廣道署後衙因悉毁
廢
舊總府在城中土阜上總督府東南明成化六年
都御史韓雍建為三府會同節制號令公所今廢
察院行署在城内東南本總鎮舊署嘉靖十八年
改為嶺表書院三十一年改為察院行署
國朝順治十四年分守道陳宏業知府張繼曾重修
今圯
分守蒼梧道署在南薰門内明萬歷三十九年水
圯遷於總兵府監稅公署今圮
督捕廳署久圯後為經歴照磨衙署康熙十六年
巡撫將軍傅宏烈進勦吳逆即其後署建倉屯糧
現存
理刑廳署久圯遺址為營兵占造
國朝順治十四年推官閻玫詳復建置十七年推官
鮑鳳翔增修康熙六年裁改
照磨所在府正堂西久圮
稅課司在館驛前西南江邊今裁
遞運所在驛前東南江邊後裁革改鹽課提舉司
今俱廢
盤鹽舊厰在館驛東明成化六年總督韓雍建
廣備倉舊在總府東今廢
蒼梧縣署在府城西門内明洪武七年知縣朱守
仁建天啓元年知縣區龍正重建兵燬後為營兵
分占其地
國朝順治十三年知縣朱庭燎詳復十五年知縣雷
瑽始建門堂廳室康熙三年知縣黃道宏修十一
年知縣張若椷增修後衙建兩廊棲六房二十年
兩廊燬五十四年知縣阮三錫重修
教諭署
訓導署俱在東門内
典史署在大堂西順治十六年典史沈居泰建復
長行巡檢司在城南一百里長行鄉上一堡月峒
河口
東安巡檢司在城東一百四十里東安鄉中堡
安平巡檢司在城西八十里安平鄉
羅粒巡檢司在城西南八十里須羅鄉
常平倉舊在縣署南被水淹沒康熙三十七年知
縣劉以貴改移縣署後另造板木倉十三間五十
六年知縣劉國臣添造板木倉十八間
庫一間在二堂側
縣丞署在縣堂左久廢
主簿署在縣署東久裁廢
預備倉在正東門内久廢
藤縣署舊藤州治唐時建明洪武七年知州趙文
重建景泰二年知縣唐禮成化十年知縣方俊弘
治十三年知縣廖佐相繼重修後毁
國朝康熙十一年知縣蒲珩重修四十八年知縣張
純修大門儀門東西廊五十六年知縣陳士修捐
修大堂川堂雍正二年知縣李文炎修兩廊
教諭署
訓導署舊在學宫内俱久圮僦民居為署
典史署在縣堂右久圯僦居民房
白石巡檢司在縣西六十里
竇家巡檢司在縣南一百二十里
廣儲倉在縣署西
國朝康熙五十五年知縣陳士修建三十二間
庫一間在縣堂西
國朝康熙四十八年知縣張純修建
分防署在迎恩門内
演武廳教場在迎恩門外左
赤水巡檢司在縣東南今廢
河泊所久裁
按察司分司署在縣署東今廢
府館在縣署東今廢
容縣署本元容州路總管府故址明洪武三年同
知王清建十年改州為縣成化三年都御史韓雍
遷建弘治六年知縣車轟烈重修
國朝康熙四十八年知縣施鳳儀五十八年知縣劉
杞俱增建
教諭署在縣南學宫門内東明萬歷四十八年知
縣區龍正修建
訓導署在學宫右明萬歷四十八年知縣區龍正
修建
典史署在縣堂東
國朝康熙四十二年典史李紹英建
大洞巡檢司在城東南七十里大横村明洪武間
建久經寇燬僦居民房
粉壁寨巡檢司在城南一百里大營村明洪武三
年建久圯里民重修
永豐倉在縣治東計二十七間明萬歷四十八年
知縣區龍正建
國朝康熙四十二年知縣徐發五十七年知縣張嘉
碩雍正五年知縣王澂霞俱修建
分防署在縣署右
演武廳教場在寧遠門外一里牛皮塘
按察司分司署在縣治西今廢
府館在縣治西今廢
庫樓一座在縣堂嘉靖四十二年建今圯
岑溪縣署舊在城内西明洪武十三年知縣劉鎮
建成化十六年知縣黃鳳翺始建今治弘治八年
知縣余敦善重修嘉靖四十五年知縣揭[啟-口+山]改建
燕廳萬歷二十七年知縣曾莘重修闢串堂明季
兵燬
國朝順治間復建康熙九年知縣劉昌言修十年署
縣事通判謝繼賢修儀門十八年知縣楊作霖修
兩廊
教諭署
訓導署俱在明倫堂後
典史署在縣堂東今捐置民房在縣治右
平河巡檢司在連城鄉汶水墟離城八十里
常平倉在縣署東南計三十四間
分防署在縣治右民房
按察司分司署在縣署東今廢
義平巡檢司今裁署廢
濟留倉在串堂後今廢
預備倉在縣署西今廢
庫一間在縣堂右今廢
懷集縣署在南城内元至正六年燬於蠻賊明洪
武三年知縣楊定省建正統二年知縣李濬成化
四年知縣陸德修弘治八年知縣區昌修建樓署
鎮接山勢曰聳雲隆慶六年知縣雲上行重修改
曰倚雲崇禎十四年知縣李盤構軒樓西值旱步
禱得雨顏曰隨雨
國朝康熙四年知縣鄒文郁四十七年署縣事同知
姚士琳修四十八年知縣岳康重修堂署於樓軒
舊址各建書屋雍正二年知縣陳廷嵩重修十年
知縣江源捐貲改建
教諭署在學宫東南明弘治中知縣區昌建
國朝順治十四年教諭鄭開曙康熙十八年教諭唐
忠弼四十六年教諭劉如晏俱重修
訓導署在學宫西南明弘治中知縣區昌建
國朝順治十四年裁康熙二十二年復設訓導歐陽
燁修四十六年訓導甘霖濟重修
典史署在縣治儀門内東今廢買居民房
武城巡檢司在縣東三十里武城鄉明洪武三年
設萬歷中重修久廢今移駐連會堡離城三十里
慈樂巡檢司在縣西明萬歷十三年移設金鵝後
仍改回今移梁村堡離城五十里
預備倉在儀門内西明成化十六年知縣馮鍾建
四間萬歷十一年知縣林春茂建二間四十七年
知縣謝君惠修倉廳三間東西厫四間又建一間
國朝雍正五年署縣事劉信嘉修建五間六年署縣
陳璠建一間七年知縣江源修建六間
社倉
國朝雍正二年知縣陳廷嵩於各鄉堡各蓋社倉一
間共建十三間
庫樓一所在縣堂東明嘉靖四十年署縣通判李
鵬舉建萬歷四十五年知縣謝君惠修崇禎六年
被猺宼燬十四年知縣李盤重建
國朝康熙十四年知縣臧振榮修葺久圯雍正七年
知縣江源重修
分防署久圯
國朝康熙四十五年知縣桂天華奉議請以分司公
館改為防守署
演武廳教場在北門外
分司署在縣署東今改為防守署
蘭峝巡檢司在縣北七十里蘭峝山口久廢
濟留倉在縣堂東今廢
廣西通志卷三十五
