欽定四庫全書
廣西通志卷四十二
壇廟
粵西舊制簡率其列祀典者自城隍厲壇而外闕
焉未備我
朝定制垂憲酬德報功禮無不舉
皇上德合天地至諴感神秩祀尤為加虔欽奉
聖諭諄飭壇廟之制頒自秩宗凡為民生明禋之報水
旱之祈者遐州下邑俾悉經理久遠前古未有宜
乎百靈饗之應貺昭答也夫治明治幽禮樂具焉
守官者修其事而深思其義將誠敬之孚與為對
越其通於治國如斯夫志壇廟
桂林府
臨桂縣(附郭)
社稷壇在省城東南文昌門外雍正十年遵
旨如式修建
先農壇在象鼻山之南雍正四年建壇高三尺周
圍各二丈四面階梯磚砌祠宇三間左右配房各
一間藉田四畝九分神倉一間祭器耕具俱全
風雲雷雨山川城隍壇在城東南文昌門外雍正
十年即舊址如式修建
厲壇在城北
關帝廟在府學西康熙十一年建雍正三年奉
旨追封關帝三代皆為公爵遵
欽定封號置主供奉後殿雍正九年重修東西增建廳
舍為整儀所
龍神廟在譙樓北雍正五年欽奉
上諭迎請龍神大小二像委桂林府通判張允臨監造
城隍廟在府治東雍正十一年桂林府知府錢元
昌重修
旗纛廟舊在城隍廟内今并建城南大教場
虞帝廟在虞山下古建宋經略使張栻元廣西行
中書省平章額爾吉納明正統間參政朱純皆重
修
國朝康熙十六年奉
旨勅建内有
御書清慎勤三字匾額
李衞公廟在七星山下宋紹聖二年建明洪武初
修
陳崇儀廟舊在城西委巷宋皇祐中建祀廣西鈐
轄陳曙隆興初賜額忠愍明弘治己未鎮守太監
張瑄移建城南邑人包裕有記
黑神廟在城西北祀元廣西行中書省平章政事
額爾吉納
火神廟在城北十字街雍正十一年重修
真武廟在癸水門外
東嶽廟在西門外
馬王廟在小教場北
雷廟在文昌門外雍正九年原任南寧府知府慕
國琠重修
天后廟在王府坪大街雍正十一年建一在水東
門外浮橋南
慶祝宫在譙樓西
國朝雍正七年臨桂縣知縣劉永濬修建
伏波祠祀漢將軍馬援一在癸水門外伏波山一
在明靖江王府北
諸葛武侯祠初在寳積山巔因號卧龍山明成化
間重修孔鏞有記萬歷二十三年副使郭宗磐移
構山麓
國朝康熙十一年按察使楊晙復建於山之巔雍正
十一年奉
旨修建
裴中丞祠在省城東南訾家洲上祀唐桂州觀察
使裴行立
三先生祠在府學祀宋濓溪周先生於東序二程
先生於西序經略使張栻修建有碑記
二賢祠在宣城書院東明正德間為提學副使姚
鏌建後圯
俞公祠在榕樹門舊總兵府東祀總兵俞大猷
慶元伯祠在省城西一里明弘治四年建祀孝穆
皇太后父李福斌母唐氏今廢惟碑碣尚存
雙忠祠在城隍廟西
國朝康熙二十年建祀巡撫馬雄鎮傅宏烈二十五
年按察使黃性震捐俸重修置祭田一百一十餘
畝有記
靈川縣
社稷壇在縣北門外雍正十年修
先農壇祠在縣東城外二里雍正五年知縣牟泰
齡建
風雲雷雨山川城隍壇在縣北城外一里雍正十
年修
關帝廟在縣北門内明洪武三年建
城隍廟在縣北門内明洪武間建
尭廟在尭山下古建宋淳熙二年經略使張栻重
修有廟田碑記元皇慶間廉訪副使余璉修廟清
理田租後廢
國朝雍正十一年奉
旨修復委知縣張鎬領帑興建
威靈顯震廟在縣西峰山上祀雷祖廣福王盤古
神案宋王沆廟碑周天建中神始顯聞宋熙寧間
旱禱而雨進封紹興間宼嘯聚海上一夕風雷碎
其舟賜顯震廟額自嶺而南胥奉祠祀
天后廟在縣城西南二里大象山上求嗣極應
夫人廟又名七娘廟在縣南三十里董家洲南齊
永明四年始安内史裴昭明夢七神女雲冠玉珮
各執小旂圭印自言為荆楚南司禍福之神此方
被妖蜃所害今當禁之既覺詢得其故乃為建祠
秩祀水險遂平
三賢祠在縣北街祀明曾挺張臬蒙宗遠
文昌祠在縣南宋紹定四年建
國朝康熙五十九年合邑紳士重修
令公祠在縣城西門内祀南方火神
諸葛祠在城東二里大象山唐時建年久頹圯
國朝雍正十一年知縣張鎬請領公帑建造
興安縣
社稷壇雍正十一年修建
先農壇祠雍正五年遵建
風雲雷雨山川城隍壇雍正十一年修建
關帝廟在縣城
城隍廟在縣城
靈澤廟即海陽廟在縣東城外三里祀湘灕二水
水源神宋乾道間桂州經略使范成大請敕封靈
川侯賜廟額歲九月九日致祭後圯
國朝雍正九年巡撫金鉷奉
旨修築陡河工竣並請重建十年奉
敕封號曰安流襄績之神
御書題額曰陽朔靈源巡撫金鉷有碑記
分水龍王廟在城外東
國朝順治十八年少保伯線國安建康熙三十七年
太平府通判俞品攝縣事修雍正七年巡撫金鉷
重修
靈濟祠一名四賢祠在縣南五里元至正十五年
廉訪使額爾吉納建祀秦郡監史祿漢伏波將軍
馬援唐觀察使李渤魚孟威後并祀宋元來繼修
陡河者年久傾圯
國朝康熙五十四年巡撫陳元龍捐貲重建雍正十
一年知縣李澂增修
報功祠在縣治東祀漢馬伏波將軍康熙五十六
年知縣任天宿建
文昌祠在縣治東即舊學址改建
陽朔縣
社稷壇在縣西城外雍正十一年知縣李符恭修
建
先農壇祠在縣西城外雍正五年知縣李符恭建
造
風雲雷雨山川城隍壇在縣西城外雍正十一年
修建
厲壇在縣北門外
關帝廟在縣治南歴久傾圯雍正十二年知縣李
符恭移建於學宫西
城隍廟在縣治北雍正十年修
廣德廟在縣都利山下
令公廟在縣城南
永寧州
社稷壇在縣西城外雍正十一年修建
先農壇祠在縣城外東南雍正五年建
風雲雷雨山川城隍壇在縣南城外雍正十一年
修建
厲壇在城外東北
關帝廟在城西安定門内明萬歷四年參將王瑞
建
國朝康熙十一年知州朱王造同參將周世亨重建
城隍廟在城東興門内明萬歷六年知州鄭應齡
建
靈王廟在州城南明萬歷五年知州鄭應齡建
于王廟在州南城外唐乾符中建祀團練使于向
龍王廟在城東北對河
俞公祠在州治西南明萬歷二十一年知州龐尚
龍建祀前總兵俞大猷以恢復古田功歲春秋致
祭今圯
慶元伯祠在州城西南今廢
永福縣
社稷壇舊在縣西城外明洪武二年縣丞康孝良
建
國朝雍正十一年遵式重建於縣城外東
先農壇祠在縣城外東雍正五年建
風雲雷雨山川城隍壇明萬歷中建於縣東南甘
泉亭上
國朝康熙十九年知縣陳以遠遷縣東雍正十一年
重建
厲壇在縣西城外
關帝廟在縣東城外明萬歷四十八年建
國朝康熙七年知縣邢謙重建
城隍廟在縣西城外康熙五十五年署縣任天宿
重建
火神廟在縣西城外雍正十一年知縣吳王坦重
建
護國廟在縣東城外縣士庶祈穀報功之所
國朝康熙九年邑人張自遠建
賢僚廟在毛峝里元大德元年建祀宋贈忠州防
禦使李珙明洪武二年里人毛宗亨修張沛有記
又相傳李戰死時所乘馬奔回悲鳴不已投潭中
死里人建廟以祀號曰馬潭在羅計村至今石上
蹄跡猶存
湧洙廟在縣鳳巢山頂明景泰四年建祀宋李珙
王公祠在縣鳳巢山下祀宋右正言王世則明正
德庚午知縣劉敔建包裕有記
義寧縣
社稷壇在城東一里雍正十年修建
先農壇祠在南城外五通墟雍正五年署縣事鄭
登瀛鼎建
風雲雷雨山川城隍壇在城東南一里雍正十年
修建
厲壇在縣北城外
關帝廟在縣城東
城隍廟在縣城南舊建
國朝雍正元年知縣黑天池重修
東嶽廟在縣東城北三里
惠寧廟在縣城西北十五里祀後漢武當按當從
諸葛忠武侯南征牂牁為蠻追逐奔踰嶺乘舟覆
溺智慧山下邑人建廟祀之宋徽宗崇寧元年縣
令陶迥聞諸朝賜額惠寧紹興二十五年縣令李
青臣請上褒封明年秋賜爵義寧侯後加英顯公
尋加英濟廣福王禮部題狀并敕書刻石明永樂
十三年板田里另建廟自後所在多建祀焉
盤古廟在城西北十五里
都龍廟在縣南五里宋嘉定間建歲旱禱雨即應
全州
社稷壇在州城北二里雍正十一年知州王勍修
建
先農壇祠在州城東北三里雍正五年知州宋鏻
奉文建造
風雲雷雨山川城隍壇在州西城外二里雍正十
一年修建
厲壇在州城北
關帝廟在城北二里明崇禎三年建
國朝康熙六十一年州同方毓秀重修
城隍廟在學宫右明洪武間建
國朝康熙四十年州同李廷弼重建雍正十二年知
州王勍重修
東嶽廟在州北城外三里康熙四十四年重修
二妃廟在城南一里漢初平元年建唐元和九年
重修柳宗元有記
亭渡廟在城北宜湘渡南岸祀漢英布韓信彭越
三像
李將軍廟在州城北六十五里
唐相公廟晉天福二年建傳自梁唐時有唐相國
者溺舟三日示夢於鄉人立廟江滸有禱輒應
仰山廟宋淳熙間郡守施廣文建州志不載方所
按宋張孝祥碑文略云仰山而王自江而西飲食
必祭乾道元年孝祥來守桂林時李金方寇郴陽
風鶴接警禱於祠至九月寇平因擇地城北為王
館御使桂之民以虔事王是桂林亦有廟不獨全
也
威信侯廟在城西四十里祀唐邢州守柴崇□宋
隆興元年賜顯佑廟額嘉定十年敕封威信侯明
正德間尚書蒋昪率鄉人李澄等重修祝禹圭顧
璘俱有記其行祠在廣安門外
磐石廟在城西磐石山宋建祀州守王世行黃庭
堅有記
中殿廟在城北六十里山口唐天祐時建於白茅
灘宋天聖間遷建
趙大夫廟在城南三十五里范九臯廟記略五代
時河東趙信令湘源因家焉即所居立廟祀其先
祖鄉人以感應祀之
文昌祠在城西康熙五十一年知州沈元佐建
伍子胥祠在城東昇鄉江頭村宋紹興間建
鄧侯祠在昇鄉龍水墟祀漢高密侯鄧禹
柳侯祠在柳山祀宋州守柳開
七先生祠在儒學東宋嘉定八年林岊建有記祀
濓溪周氏明道伊川程氏横渠南軒張氏晦庵朱
氏及州刺史柳開
忠孝祠在湘山寺前為明御史曹學程庠生曹正
儒父子立
灌陽縣
社稷壇在城北一里雍正十年修建
先農壇祠在城東一里雍正四年遵式建造
風雲雷雨山川城隍壇在城外西北半里雍正十
年修建
厲壇在城東一里
關帝廟在縣西城外
城隍廟在縣治西明正德間知縣王志建
舜帝廟在縣西南七里華山上
禹王廟在縣西南三里白魚洞
九龍聖水廟在城西十五里
先公廟在城北五十里犂陂洞神為五代時人蔣
姓名失傳官金紫光禄大夫兼攝兵務屯聚於此
開渠溉田成膏壤計畝三千有奇民食其德立廟
祀之凡遇水旱祈求皆應鄉人春祈秋報外每月
致祭
石城廟在城北五十里文村康熙六年知縣單父
牧重修題曰其應如響
陳牛二侯祠在縣學東康熙三十一年士民為知
縣陳登瀛建後並祀知縣牛兆捷
平樂府
平樂縣(附郭)
社稷壇在府城北龍興觀西
國朝康熙五十八年知府慕國琠重修建雍正十年
遵式建造
先農壇祠在城東大教場雍正四年知府胡醇仁
遵式建造藉田四畝九分耕具祭器俱全
風雲雷雨山川城隍壇在城南駱家橋後山之麓
康熙五十八年知府慕國琠重修雍正十年遵式
改建
厲壇在府城北康熙五十八年知府慕國琠重修
有碑記立城隍廟内雍正十年修建
關帝廟在府城北門内
國朝康熙四十六年知府戴錦通判宋建業等建雍
正三年奉
旨追封三代置主供奉後殿每歲春秋有司致祭一在
鳳凰山一在北門外
城隍廟在府學西
龍王廟在府城西舊建天一塔取天一生水義以
鎮前山火星明萬歷間知府陳啟孫以塔形類火
乃毁塔建廟
國朝康熙六十年知府慕國琠重建
火神廟舊在府城西南火燄山正對南門多火患
國朝康熙五十七年知府慕國琠改建驛前又塑北
帝神像於南門城樓火患以息
藥王廟在府城北門外
真武廟在府城東北鳳凰山巔
五顯廟在府城北一里仙宫嶺下
靈濟廟在昭潭江上即五將廟五將為金銀梅劉
柴五姓鬱林人宋開禧間禦寇有功封侯爵端平
間加仁濟等號明萬歷戊寅重修副使陳應春有
記
嘉應廟在府城北祀宋彰信軍節度副使周渭敕
封靈濟忠祐惠烈王
國朝袁景星募修
山神廟在仙宫嶺下府舊多虎患每至秋冬時越
城入居民建祠以祀患遂息
昭靈廟在下邳村神姓翟宋時人以武功封太尉
廟前樹老檜大十圍高數百尺袁景星有賦
普安廟在樂山里神姓莫名國麟隋時人宋咸寧
間封昭慶靈應侯
二仙廟在樂山里誕山下宋建明洪武中重修知
府張信詩序二仙譚氏女五代時成道里人建廟
祀之禱雨輒應一在府城靈濟廟西今廢
鄒侍郎祠在府城西北祀宋鄒忠公浩後遷府學
後
七賢祠在府城北門外舊為道鄉書院祀宋鄒浩
後增祀范祖禹胡銓明萬歷間知府周祈又增祀
唐韓思彦韋陟宋黃葆光洪興祖為七賢
國朝康熙二十二年副總文養謐修六十一年知府
慕國琠重修
五賢祠在府學東宋守王光祖建祀梅摰鄒浩後
增祀孫直庵徐正柴肅按孫直庵名武德元至元
中知州事徐正柴肅於志無考
三公祠在府城南駱家橋明商人建祀副使陳應
春天啟間知縣鄭圭以副使韓紹中丞蔡應科同
祀縣志陳公通商韓公開道蔡公開江皆有功於
明者
三賢祠在府城東分司街祀宋龍圖學士鄒浩寶
文學士范祖禹工部侍郎胡銓雍正十一年知府
陳希芳重建
恭城縣
社稷壇在縣城東南半里明成化十三年建
國朝雍正十一年修建
先農壇祠在縣東城外一里雍正五年建
風雲雷雨山川城隍壇在城外東南雍正十一年
重建
厲壇在北郊
關帝廟在縣西城外舊名協天祠明成化十三年
建
國朝康熙二十九年修康熙五十九年知縣王&KR0648;重
修
城隍廟在縣治西明成化十三年建
國朝康熙三十六年知縣吳紹微重修
周王廟在縣東城外半里萬壽寺東明成化十四
年建祀宋周渭
國朝雍正元年知縣王昌齡重修
富川縣
社稷壇在縣城外南雍正十一年修建
先農壇祠在縣南城外雍正四年遵建
風雲雷雨山川城隍壇在縣城西南雍正十一年
修建
厲壇在北郊
關帝廟在縣治東北
城隍廟在縣治東一在縣東南鐘山鎮舊城
旗纛廟在縣治東北
土神廟在縣治南相傳李藥師之子常顯靈土人
立廟祀之有禱輒應
龍母廟在縣柳家源遇旱祈雨立應
李衛公廟在縣長標嶺唐李靖安撫嶺南嘗駐師
嶺下土民即其地立祠以祀
太尉廟在縣北秀峰祀宋欽州守毛炳
賀縣
社稷壇在縣北城外雍正十年遵式修建
先農壇祠在縣城外教場雍正五年知縣曹龍文
遵建
風雲雷雨山川城隍壇在縣城外南明嘉靖三十
五年縣丞石汝礪遷建
國朝雍正十年知縣史凌重修建
厲壇在城外北
關帝廟在縣東門城樓康熙五十七年知縣韓牧
吉改建
城隍廟在縣治西久建雍正元年重修
旗纛廟在縣治南康熙二十五年守備王智炅建
真武廟在縣城外水東街康熙十一年通判白鰲
宸重修
忠佑廟在城東南按廟碑侯陳姓賀人生隋唐間
殁而靈顯宋時建廟屢封顯應孚佑廣惠侯明嘉
靖三十三年修
國朝雍正七年重修邑人鍾鐸世有記
香花廟在南城外二十三都明弘治六年羅紀建
國朝康熙四十二年里民羅守禄修
天后廟在城外上水東明萬歷十六年建
國朝康熙五年邑人温獻瑚修
興忠孝祠在城北桂嶺雍正三年里民麥錦澤重
修
荔浦縣
社稷壇在城外西雍正十一年修建
先農壇祠在縣城外東北雍正五年奉建
風雲雷雨山川城隍壇在得勝橋西雍正十一年
修建
厲壇在北城外
關帝廟在縣城外西南宋紹興間建
城隍廟在縣城外東南明洪武三年建
三界廟在縣城外西南康熙四十三年建神事蹟
詳梧州
尚書廟在縣城外東北康熙五十年建
莫王廟在縣永蘇里府志神本姓杜立山羣峰寨
人生隋開皇中甫一歲從母適荔浦莫氏因姓莫
自幼蔬食遇異人受翀舉術唐貞觀八年尸解去
靈顯屢著里人肖像祀焉歲以正月十六日致祭
雷祠在縣治西明宣德四年知縣伍竒建
七賢祠在城外東南隅康熙四十七年知縣許之
豫即梓潼觀舊基建左祀文昌右祀韓昌黎周濓
溪程明道伊川張横渠朱紫陽張南軒
修仁縣
社稷壇在城北半里雍正十年修建
先農壇祠在縣城外東北一里雍正五年奉准創
建
風雲雷雨山川城隍壇在城北雍正十年修建
厲壇在城北五福嶺西
關帝廟在縣西城外
城隍廟在縣治東
蘇武廟在縣北蘇山之麓宋皇祐間知縣狄遵誨
討寇助以奏捷請建廟祀之里人禱雨禳災甚靈
應廟旁石壁下一穴深廣不盈尺而水流不窮味
甚寒冽飲數人不見有餘即數十人取飲未嘗不
足凡祭祀烹宰皆取給於此今廟雖圯而祈禱者
如故
昭平縣
社稷壇在南城外雍正十一年修建
先農壇祠在縣東城外一里雍正五年建造
風雲雷雨山川城隍壇在北城外東雍正十一年
修建
厲壇在北城外
關帝廟在城東雍正三年知縣錢兆澧重建
城隍廟在縣治西南
伏波廟在縣南昭平里大巷口村康熙五十六年
布政使黃國材重建
三界廟在昭平里五將塘康熙三十八年副總文
養謐重建
九龍廟在縣東南恩來里康熙三十一年土人修
建
真武廟在恩來里北陀城明萬歷間建
天后廟在城外江滸康熙三十七年建
四公祠在縣東隅明建初祀府江道姜志禮知府
譚煒知縣王淧天啟二年重修增祀參政徐作今
圯
三烈祠在縣城東岸祀明梧州府通判劉仁妾張
氏郭氏女辰秀遇賊矢志死嘉靖十九年守臣具
請建祀賜額三烈
永安州
社稷壇在城西南雍正十年修建
先農壇祠在州城北一里雍正五年創建
風雲雷雨山川城隍壇在城西南雍正十年修建
厲壇在城東舊縣基後
關帝廟在州治西
城隍廟在州治東南久建雍正十一年重修
五將廟在城外西半里康熙五十九年重建
三霄廟在州署後神女像為上霄中霄下霄州人
祈禳頗靈
石蘭廟在州城西二十里明天啟三年建
國朝康熙二十四年重建
真武廟在州北城樓上
梧州府
蒼梧縣(附郭)
社稷壇在大雲門外高阜上雍正十年知府吳士
鯤知縣李振宗遵式修建
先農壇祠在府城西南雍正四年知府徐嘉賓遵
式建造耤田四畝九分耕具祭器俱全
風雲雷雨山川城隍壇在正東門外雍正十年遵
式建造
厲壇在府城北
關帝廟舊在府北門外唐建
國朝康熙二十五年改建城西北雍正三年奉
旨追封三代公爵設位後殿有司並祀一在東江下税
厰岸康熙十五年知府藺佳蔭重建雍正七年知
府袁璣重修
城隍廟舊在縣署西今建察院基東隅
旗纛廟在千戸所
東嶽廟在放生池東學宫之西明正德間建
國朝康熙二十六年知府陳天植建後殿三楹五十
年坊民重修
真武廟在税課司前明萬歷六年建以鎮火山天
啟元年知府陳鑑改建火山巔
火神廟在大教場府城常患火故建祠祀之
龍母廟在府城西北桂江之上宋建明萬歷間修
國朝康熙十一年水師守備高尚禮修建雍正六年
坊民重修
三界廟在府城外水西坊神馮姓名克利貴縣人
嘗入龍山樵採遇仙授無縫仙衣丹藥歸起疾拯
患即多騐後化為神今廟輒有青蛇徵應
赤帝廟在府城中康熙五十九年知府范大士知
縣劉國臣率士民捐建
馬王廟在府城東康熙二十年重建
五顯廟在府南城外大街康熙四十五年重建今
設為鄉約所
藥王廟在府東城外康熙五十二年知府李世孝
建雍正二年知府徐嘉賓修增建華陀祠於内有
碑記
天后廟在府城東古建
國朝康熙五十七年士民重修
鄂國公祠在府東城外元建祀唐尉遲敬德
國朝順治十四年修康熙三十年士民重修
殷公祠在御史行臺西祀督撫殷正茂
韓公祠在府城東明弘治十七年御史邱天祐奉
敕建祀總督韓襄毅
國朝雍正元年督學徐樹屏改建於傳經書院内並
祀元次山額曰元韓二公祠
蔡公祠在府城東明嘉靖二十二年建祀總督蔡
經
名卿祠即三公祠在府治東舊為金牙廟明嘉靖
元年知府周任改建祀漢邳離侯路博德新息侯
馬援宋武襄公狄青明總兵山雲
陳公祠在府南門外明天啟五年建祀知府陳鑑
後為營兵所據輾轉相售
國朝康熙二十五年知府陳天植捐資買復改建書
院仍祀陳公五十七年重修
梁公祠在府城光孝寺東明崇禎七年建祀蒼梧
知縣梁子璠
藤縣
社稷壇在城外南山前雍正十年遵建
先農壇祠在城東浮金渡東雍正五年遵建
風雲雷雨山川城隍壇在南山雍正十年遵建
關帝廟在城内東北隅
城隍廟在縣治北
忠烈廟在縣城南山雲橋祀唐衛國公李靖
靈讚廟在縣西城外萬壽寺西祀唐英國公李世
勣
伏波祠在縣通津門外唐武德間建祀伏波將軍
馬援
八賢祠在仁壽坊宋淳熙間建祀唐李靖李白宋
之問宋蘇軾轍秦觀黃庭堅李光
東山祠在城東一里東山上宋紹聖初建祀唐衞
國公
容縣
社稷壇在縣城外西北雍正十年修建
先農壇祠在縣寧遠門外南雍正五年創建
風雲雷雨山川城隍壇在繡江對岸雍正十年修
建
厲壇在縣北城外
關帝廟在縣治西
城隍廟在縣治西南
玄武廟在城南唐大歷間建
天后廟在鎮遠門外東
思賢祠在城南宋淳祐十二年州守譚惟寅建祀
唐元結王翃戴叔倫韋丹宋王次翁
岑溪縣
社稷壇在城外北雍正十一年修建
先農壇祠在城東二里雍正五年遵建
風雲雷雨山川城隍壇在北城外二里雍正十二
年修建
厲壇在北城
關帝廟在縣治北
城隍廟在縣治西
五顯廟在縣城外東街
忠烈廟祀唐衛國公李靖在城西明天順間修建
鄧公廟在縣安留堡善村鄧名清為羽士明正統
間得道萬歷間知縣曾莘建
雷廟在縣城東北明嘉靖四十三年知縣葉儒建
後圯鎮守潯梧參將劉宗漢重修歲旱祈雨於此
火神廟在關帝廟東
孝感祠在縣蝴蝶山前祀漢孝子丁密元大歴二
年為賊焚燬明洪武七年吏部員外郎金文仲建
萬歷二十五年知縣曾莘遷城東有碑記
國朝康熙元年知府黃龍捐獞目覃興贖鍰修建又
置守祠田供歲二祭
韓昌黎祠在縣大峝福隆圍康熙六年邑人黃應
宣建高熊徵有記
賢宦祠在縣治西明崇禎八年建祀知縣周宗道
懷集縣
社稷壇在城西上郭雍正十一年修
先農壇祠在縣東城外雍正五年遵建
風雲雷雨山川城隍壇在城南隔河雍正十一年
修
厲壇在城北
關帝廟在縣西城外
城隍廟在縣東城内
靈濟廟在永安門外
天后廟在縣南溪之上
孔公祠在縣治西祀元南海孔端公公嘗率鄉兵
巡海遇颶風吹墮於水而死土人馬駱二姓為立
祠祭期與厲壇同明崇禎十五年知縣李盤修
國朝康熙四十四年知縣桂天華重修
陳公祠在縣西郭明萬歷間建祀知縣陳煥崇禎
間知縣李盤重修有記
烈婦祠在縣城北明烈婦傅氏墓旁建祠廵按李
良臣表其墓兼新祠宇知縣李盤有碑記
兩解元祠在縣治後元至正間建祀高顯忠明宣
德間邑人以蘇忞並祀崇禎間知縣李盤重修有
記
潯州府
桂平縣(附郭)
社稷壇在府東北廂中埠雍正十年知府楊正輔
知縣傅煇文如式遵建
先農壇祠在府城東地名官橋雍正四年知府陳
堯賢遵式建造耤田四畝九分耕具祭器俱全
風雲雷雨山川城隍壇在府城小南門外康熙三
十七年知府阿琳修雍正十年遵式建造
厲壇在府東門外
關帝廟在府南城内大街古建
國朝雍正三年奉
旨追封三代公爵設位後殿有司並祀
城隍廟舊在府南城外後遷城内
旗纛廟在府治西北隅
真武廟在府城内東北隅
火神廟在府城西門外
三界廟在府城南門外
天后廟在府城南門外
文昌祠在府城東
八賢祠在府城隍廟西祀宋周濓溪程明道伊川
三先生明韓雍王守仁蔡經毛伯温翁萬達五公
舊有三先生祠五公祠俱傾圯萬歷間合祠以祀
額曰八賢
國朝康熙三十七年知府阿琳重修建有記
五公祠在府城東門外祀明梁鶴鳴陳紹功張美
中薛夢吉黃夢紹
李侯祠在府城西五里西山左侯字明遠山東人
唐御史隠形於兹山郡人立祠歴代屢加位號明
正統戊午安遠侯柳溥重建陳宣有記
國朝順治十七年巡按御史李秀重修
劉公祠在府城舊書院祀明御史劉臺臺江西人
萬歷間以建言忤張居正謫潯州卒後贈太常卿
立批鱗坊表其忠郡人建祠祀之蘇濬有記
劉公忠義祠在府城南門内報國寺東祀
國朝死事知府劉浩暨浩四子平南縣知縣周岱生
典史武佐鼎雍正三年知府陳尭賢捐俸建祠置
祀田三十四坵
講院祠在府南門外驛前祀
國朝知府孫明忠
平南縣
社稷壇在縣城外西雍正十一年修建
先農壇祠在縣東城外雍正五年遵式造建
風雲雷雨山川城隍壇在縣城外西雍正十一年
修建
厲壇在城北
關帝廟在城外西街
城隍廟在城外西街
真武廟在東廂二里
三界廟在縣城外右廂烏江口
白馬廟在縣東六十里南漢梁嵩乘白馬遊東濠
墟過渡没於水鄉人立廟祀之
北府廟在城外右廂祀宋李鈐轄李有功於民廣
右所在多祀俗呼為太歲神
五顯廟在城外左廂
天后廟在縣東
文昌祠在城西
西山靈祠在縣烏江口祀唐御史李侯明遠
陳周二公祠在縣儀門左祀廸功郎縣丞李從原
指揮周三傑以二公先後禦寇而死故得並祀李
字陳善邑人以陳周稱之迪功忠義專祠在縣東
隅
貴縣
社稷壇雍正十一年修建
先農壇祠雍正五年遵建
風雲雷雨山川城隍壇雍正十一年修建
關帝廟在縣治西康熙九年知縣鮑濟重修
城隍廟在縣治西康熙八年知縣鮑濟重修
真武廟在城北明參將沈希儀建
三界廟在縣東門外流水溝邊
東嶽廟在城東二里大李巷口
石大夫廟在縣北十里入龍山口處縣志云有三
石自天而墜一墜山之陽一墜山之隂一墜潭水
之中唐開元中封清源惠澤侯宋淳熙間加封石
大夫靈應侯碑刻敕文在廟中
天后廟在縣西城外
文昌祠在縣西一里舊學址
林公祠在縣西街林福建泉州人前明時為五山
鎮守禦賊有功士民立祠以祀
程公祠在縣城西南程雲南人名失傳前明知縣
事以廉潔稱士民立祠
武宣縣
社稷壇在北城外雍正十一年修建
先農壇祠在城外東南雍正五年奉建
風雲雷雨山川城隍壇在南城外雍正十一年修
關帝廟在縣東城外半里康熙五十四年重修
城隍廟在城内西北隅雍正六年重修
金龍廟在金龍山頂相傳古雷王請神廟飛來
天后廟在北城外社稷壇左
山公祠在城東門内祀明懷遠伯山雲以平猺賊
遷縣治有功於民祀之
南寧府
宣化縣(附郭)
社稷壇在府城東北二里雍正十年知府張漢遵
式改建
先農壇祠在府城東楊梅嶺雍正四年署宣化縣
新寧州知州徐德秩遵式建造耤田四畝九分耕
具祭器俱全
風雲雷雨山川城隍壇在府城東二里雍正十年
遵式改建
厲壇在府城北門外
關帝廟在府治東宋建明正德十六年有司槩以
淫祠毁之嘉靖八年都御史姚鏌命知府蔣山卿
重建
國朝雍正三年奉
旨追封三代公爵設位後殿有司並祀
城隍廟在府治西明洪武初建弘治十五年知府
劉芳嘉靖二十八年知府王貞吉俱重修
國朝康熙十二年知府韓章通判顧鼎植重建有碑
記
旗纛廟在府城倉西門外三里
東嶽廟在府北城内明洪武十八年建萬歷三十
三年御馬監沈永濟重修有碑記
南嶽廟在府西城外
烏龍廟在府城西門内宋皇祐間知邕州劉初建
祀龍神初築城屢崩夜感神夢明晨見烏蛇如龍
狀盤繞於地依形築城遂成
國朝康熙十九年左江鎮郭義重修有碑記
懷忠廟在城東北望仙坡祀宋邕州守蘇緘緘殁
後交人謀入宼行數舍衆見大兵北至呼曰蘇皇
城兵來懼遂退州人立廟祀之元祐間賜額明萬
歷間知府林夢琦重修蘇濬有記
孔中允廟在府治西宋皇祐間儂賊陷邕州司戸
孔宗旦死節事聞贈太子中允郡人立廟祀之
淥樓廟在府城西北二十里心墟宋皇祐中邕守
吳(其名莫考)遭宼亂與子二人力戰不克俱死之邕人
為立廟崇祀明宣德間知府李晟重修
伏波廟在府城西岸一里唐武德初建祀漢伏波
將軍馬援
六公祠在望仙坡舊祀宋狄青余靖孫沔為三公
祠明弘治間重建增祀蘇緘譚必為五公祠周孟
中有碑記
國朝康熙十八年鎮南將軍蟒吉圖恢復南寧郡人
思其德請入祠奉祀今為六公祠
陶府君祠在府城内祀宋陶弼弼知邕州多惠政
州人德之立祠以祀
文成公祠在府城北敷文書院祀明姚江王守仁
其手書平田功刻於壁嘉靖四十二年知府方瑜
合祀東泉姚鏌有碑文
胡林二公祠在府學左側明萬歷間建祀左江道
胡廷宴知府林夢琦
報德祠在文成祠右明萬歷間左江道楊寅秋綏
交有功建祠於此置祀田春秋致祭後圯
國朝康熙十年左江道宋翔知府韓章通判顧鼎植
知縣張瓊捐資修建兼勒綏交文於石
郭公祠在府城西明隆慶間建祀巡撫郭應聘通
判戴士鰲續置祀田歲以春秋二仲上戊日後廢
國朝康熙七年通判顧鼎植清復六十一年同知聞
人紳改建文成祠西隅
宗德祠在府城西門外康熙四年左江道張道澄
德澤及民郡人立祠以祀
横州
社稷壇在州西城外一里雍正十年修建
先農壇祠在城西一里雍正四年奉建
風雲雷雨山川城隍壇在州城外東南雍正十年
修建
厲壇在州北城外一里
關帝廟在州城外南隅
城隍廟在州城外南隅
炎帝廟在城内北隅雍正三年創建
伏波廟在州東六十里烏蠻灘上伏波征交阯時
駐兵於此後人立廟祀之宋慶歷間州守任粹重
修有碑記明洪武初翰林編修王廉吏部主事林
唐臣封安南詔以援昔討交阯立銅柱功甚大命
廉等就祀之廉至烏蠻灘見廟宇頽毁乃令州民
重葺
國朝康熙三十七年雍正三年士民俱捐修
慈感廟在古缽山頂自山麓紆盤而上數千尺下
瞰州城僅如一掌唐貞觀時有婦居朝京門外一
日買魚歸遇白衣人謂曰魚不可食既市可擲水
中急上山頂避之婦如其言回望所居皆陷(即今龍池)
婦没後屢著靈異鄉人立廟祀之禱祀輒應歴朝
加封淑惠夫人賜廟額
國朝春秋致祭别建龍池下廟在州城北門外
鰐水廟在州城東綠藍陂口水漲不浸岸旁一穴
名鰐魚穴傳有鰐魚潛此因以鰐水名廟
雷廟在州城東雍正六年知州何其昱建
龍母廟在州城外南隅
三界廟在州城外下郭
令公廟在城外江南祀宋李鈐轄嘉靖間奉例欲
撤祠有赤蛇羣繞屋間感其靈顯遂不毁
天后廟在州城外下郭
海棠祠在州城西一里祀宋淮海秦觀明嘉靖間
州守高士楠修建吳時來有碑記
丘公祠在州東北迎宣門内祀明知府丘鏸鏸居
官六載清廉愛民民立祠祀之後并祀知州林守
萬
永淳縣
社稷壇在城外江南雍正十年增建
先農壇祠在縣城外江北雍正五年奉建
風雲雷雨山川城隍壇在江南雍正十年修建
關帝廟在縣南城外雍正八年建
城隍廟在縣治東南雍正十年重修
真武廟在縣城外西南康熙五十六年重修
雷廟在縣江北雷峰嶺下明洪武二十九年建雷
廟奇峯為八景之一
國朝康熙五十七年重修
安撫廟在縣北五十里祀宋關禄
劉大王廟在縣城南雷破巖下劉為漢馬伏波部
將征交阯還憩巖石中其石自合鄉人立廟以祀
三界廟在縣南城外康熙十八年建
天后廟在縣西南城外康熙二十八年建四十二
年重修
文昌祠在縣東城樓
四賢祠在縣西城内祀明知縣趙廷栢方鵬張治
具童時明
報功祠在縣西四賢祠北明天啓二年建祀右江
道胡廷宴知府林夢琦知縣林洪卿
新寧州
社稷壇在東門外雍正十年修建
先農壇祠在東門外雍正五年遵建
風雲雷雨山川城隍壇在南門外雍正十年修建
厲壇在北城外
關帝廟在州城内東街
城隍廟在州城内西街
真武廟在州北城外
班氏廟在州西門内祀漢班夫人
霍公祠在州南門内東塘
上思州
社稷壇在州城東一里雍正十年修建
先農壇祠在州城西二里雍正五年奉建
風雲雷雨山川城隍壇在州城西二里雍正十年
修建
厲壇在州城外北
關帝廟在州城東學宫後雍正七年創建
城隍廟在州東城外一里
真武廟在州東城外城隍廟西
三界廟在州城東北二里
華光廟在州北城内
天后廟在州治前大街
隆安縣
社稷壇在西城近壕雍正十年修建
先農壇祠在城東一里雍正五年遵式建造
風雲雷雨山川城隍壇在新街東雍正十年修建
關帝廟在城西一里康熙四十七年建
城隍廟在縣北城内明嘉靖間建
國朝康熙十年知縣查繼甲雍正二年知縣趙溯岸
各重修
三界廟在縣城東北
王陽明祠在學宫東
忠州土州
關帝廟在東門内
城隍廟在城中
真武廟在城隍廟東
華光廟在城内東南
歸德土州
城隍廟在州署前
真武廟在州東南
果化土州
南嶽廟在州東北隅
遷隆土峝
先農壇祠在西門外
城隍廟在北街
真武廟在東街
太平府
崇善縣(附郭)
社稷壇舊在府城西門外明嘉靖二十九年署府
事南寧同知余光遷於舊壺關之左萬歷三年知
府蔡迎恩修
國朝雍正十年知府屠嘉正遵式改建
先農壇祠在府城東北雍正六年知府王國垣遵
式建造耤田四畝九分耕具祭器俱全
風雲雷雨山川城隍壇舊在府城東明正德十六
年知府鄧炳遷於館驛地基嘉靖二十九年署府
事余光遷於城外舊壺關之右萬歷三年知府蔡
迎恩修
國朝雍正十年遵式改建
厲壇在府北城外一里明萬歷間知府蔡迎恩建
關帝廟在府城東門内
國朝康熙二十五年參將吳聯建置祀田雍正三年
奉
旨追封三代公爵設位後殿有司並祀
城隍廟舊在府城外後遷城東門内康熙五十八
年參將武綱重修又府西北縣舊城城隍廟歲遣
吏致祭
旗纛廟在千戸所東明洪武六年建
伏波廟在府城東門外
班夫人廟一在府城上郭一在小西門下郭按一
統志班氏夫人傳乃谿峝世家女嘗以兵助馬伏
波平徵側徵貳故祀之郡人祈禱無不靈應
北府廟一在府城西門外一在府城東門外明嘉
靖間建
國朝康熙八年闔府耆士重建
雷壇廟在府城下郭
真武廟在府城外麗江北岸康熙二十七年參將
吳聯建
李公祠在府城外下郭元太平路總管李維屏為
太平土官之祖撫循保障凡害於民者一切去之
時麗江數經兵燹民子女多被擄掠李捐資贖歸
者無算尋陞廣西宣慰司亦多善政郡人立祠以
祀
三公祠在府城北門内建祀明左江道兵備副使
翁萬達知府胡世寧通判郭湍嘉靖萬歷間三公
俱有專祠後以傾廢乃並祀今久圮
國朝雍正十二年知府屠嘉正詳明重建
李公祠在府東城外祀明知府李友梅又府學宫
前左祀明知府李㮋亦曰李公祠今圯
高公祠在府學東祀
國朝知府高不矜
左州
社稷壇在州城西雍正十一年修建
先農壇祠在州城西雍正五年遵建
風雲雷雨山川城隍壇在州城東雍正十一年修
厲壇在州城西
關帝廟在州城内
城隍廟在州城内東北康熙二年知州王文昌重
建三十八年知州劉正國重修
伏波廟在州城内康熙九年知州紀鎮邊建
真武廟舊在北門城樓今移建金山大士閣前
白龍廟在州城東十五里相傳始有白蛇旋繞溪
側土人立廟祀之
周公祠在州城北山巖明嘉靖間知州鄧體静修
建祀前守周墨周太倉人撫彫敝多惠政州有虎
患誓於神虎自投城下而死
養利州
社稷壇在城西一里雍正十年修建
先農壇祠雍正五年遵建
風雲雷雨山川城隍壇在州南城外雍正十一年
修建
厲壇在州城北二里
關帝廟在州城中
城隍廟在州城内東明弘治間知州羅爵建
國朝順治十八年知州傅天寵康熙三十二年知州
汪溶日各重修
玄帝廟在州北城内明萬歷間建
國朝知州傅天寵汪溶日各重修
葉公祠在州東城内祀明知州葉朝榮今圯
永康州
社稷壇在州東城外雍正十一年重建
先農壇祠雍正五年遵建
風雲雷雨山川城隍壇在州城外東雍正十一年
重建
厲壇在州北城外
關帝廟在州城外東
城隍廟在州城内
大王廟在州城内相傳狄青將藤姓者明末莫夷
率衆寇城神助守禦七日有顯應賊畏而退官民
建廟祀之
寧明州
社稷壇在明江西半里雍正十一年修建
先農壇祠在明江城外西太子泉旁雍正五年遵
建
風雲雷雨山川城隍壇在明江城外北一里雍正
十一年重建
關帝廟在明江學宫之東康熙二十八年改建經
歴徐爾進塑像
城隍廟在明江西明土知府黃忽都建隆慶六年
重修
文昌祠在明江學宫之西
寧明新設知州明江即舊思明土府新改屬寧明
壇廟祠宇俱仍舊建設
太平土州
大王廟在那岜村
萬承土州
城隍廟在州署左
伏波廟在州署旁
王公祠祀協鎮王起雲康熙五十三年猺兵寇萬
承起雲率兵往𠞰孤軍無援殁於賊州人立祠以
祀祈禱輒應
龍英土州
城隍廟在州舊城東
北帝廟在州治北
華光廟在州治東
三官廟在州治東北
全茗土州
城隍廟在州治北
玄帝廟在州治南
佶倫土州
城隍廟在州治北
北府廟在州治西
南嶽廟在州治西
高山廟在州治東
結安土州
城隍廟在州治南
元壇廟在州治南
五顯廟在州治東
南嶽廟在州治東北
真武廟在州治西北
上下凍土州
社稷壇在州治南
厲壇在州治北
城隍廟在州治東南
都結土州
社稷壇在州治東一里
先農壇祠在州治東二里
風雲雷雨山川城隍壇在州治東南二里
關帝廟在州治東
城隍廟在州治後東
南嶽廟在州治東南一里
北府廟在州治北隔河
江州土州
伏波廟在州治北
班氏廟在州治西
上石西州
社稷山川壇在北城外
風雲雷雨壇在東城外
厲壇在北城外
城隍廟在南城外明萬歷乙未年知州孫繼先建
國朝康熙五十七年本府通判何灝重修
華光廟在東城内明萬歷間建
國朝康熙五十七年重修
趙公祠在江村去州二里
下龍司
關帝廟在治西
城隍廟在治東街
班氏廟在治東街
北帝廟在治南街
胡公祠在司治祀明副使胡智宣德間交阯與龍
州争地搆兵智斷以公議交人不敢争龍人德之
因建
上龍土司
玄帝廟在司治西北
花王廟在司治西南
成國公廟在司鄧勒甲祀明將軍朱能永樂中能
征安南卒於軍龍人為建祠
鎮安府
社稷壇在府城南雍正十年遵式改建
先農壇祠在府城東門外雍正九年知府孔傳堂
遵式建造耤田四畝九分耕具祭器俱全
風雲雷雨山川城隍壇在府城南雍正十年遵式
建造
厲壇在府城南
關帝廟在府城東門外古建
國朝康熙三十九年通判余光焈護守備陳守明修
雍正三年奉
旨追封三代公爵設位後殿有司致祭四年通判戴中
行重修
城隍廟在府治東
旗纛廟在府南門外
真武廟在府城東門外康熙四十年通判余光焈
建
白虎廟在府城西門外
歸順州
社稷壇雍正十一年修建
先農壇祠雍正五年遵建
風雲雷雨山川城隍壇雍正十一年修建
關帝廟在州城
城隍廟在州城
真武廟在州治南
五顯廟在州東城内
奉議州
社稷壇在州東北河邊雍正十一年修
先農壇祠雍正五年遵建
風雲雷雨山川城隍壇在州東北雍正十一年修
關帝廟在州城
城隍廟在州城
石土地祠在州治東北康熙三十年州判陳洪因
旱虔禱七日河畔忽有神像瑞服藹容高不盈尺
州人報州供奉一雨三日時謂神靈示異建祠祀
之
向武土州
社稷壇在州治東
厲壇在州治西
南嶽廟在州甲内距州治四十里明萬歷末年建
玄帝廟在州治前街
都康土州
南嶽廟在州北門外
上映土州
關帝廟在州治前東北
城隍廟在州治前西北
三界廟在州東北
小鎮安
先農壇在土治前西
關帝廟在土治東南
城隍廟在土治前西南
祖師廟在土治東
五顯廟在治東北
下雷土州
先農壇祠在隔江一里逐賴坡雍正五年建
關帝廟在州治西雍正四年重修
城隍廟在州治西康熙四十九年重修
真武廟在州治東康熙二十七年重修
南嶽廟在州北門外凌□
湖潤寨
關帝廟在寨南隔江
城隍廟在寨前街
真武廟在城隍廟西
南嶽廟在寨西南
柳州府
馬平縣(附郭)
社稷壇在府西城外雍正十年知府袁承糼改建
先農壇祠在府城東南龍潭左雍正六年知府錢
元昌遵式建造耤田四畝九分耕具祭器俱全
風雲雷雨山川城隍壇在府北城外康熙七年知
府駱士憤建五十四年提督張旺修雍正十年知
府袁承糼遵式修建
厲壇在府城北
關帝廟在府北門外古建
國朝康熙四十九年提督張旺修雍正三年奉
旨追封三代公爵設位後殿有司並祀
城隍廟在府城内大街
火神廟在府城内西街康熙四十年提督張旺建
雷塘廟在府城南雷山兩崖出泉曰雷水唐州守
柳宗元嘗於此禱雨有文邑人依塘立廟因旱祈
禱雷雨輒應
馬王廟在府城小南門外
柳侯祠在府城東舊名羅池祀唐刺史柳宗元有
昌黎韓愈碑記明永樂間將軍韓觀修葺嘉靖間
知府楊垠重修
賢良祠在府城北門外祀唐柳州司戸劉蕡宋州
守許申奏請建賜額後廢明永樂間僉事劉長吾
重建成化間參議黃塤改建提學周孟中有碑記
國朝康熙六年右江道戴璣重修
雒容縣
社稷壇雍正十一年修建
先農壇祠雍正五年遵建
風雲雷雨山川城隍壇雍正十一年修建
關帝廟在縣城
城隍廟在縣城
甘太公廟在縣南運江鎮南漢時建祀惠濟感應
侯甘佃
羅城縣
社稷壇雍正十一年修
先農壇祠雍正五年遵建
風雲雷雨山川城隍壇雍正十一年修
關帝廟在縣南城内康熙四十年知縣趙瑞晉重
修
城隍廟在縣西城内順治十五年知縣苗爾蔭修
建
雷王廟在城外龍潭北廟久傾圯康熙四年知縣
于成龍創建歲六月六日致祭為禱雨所
白馬廟在縣東郊神係女像戎裝乘白馬其出處
不可考土人祀之以祈福禳災頗有靈騐
盤弧廟在縣西一西九平西等里皆猺獞建俗傳
為盤古
柳城縣
社稷壇在北城外雍正十一年建
先農壇祠在城北鳳凰嶺雍正五年遵建
風雲雷雨山川城隍壇在縣南烏鸞山下雍正十
一年建
關帝廟在明倫堂西
城隍廟在縣治東
旗纛廟在縣治東北
虞帝祠在東鄉比和里陽城大河邊古建
真武祠在縣北城樓上
柳侯祠在縣城西南隅雍正七年知縣周之瑚重
建
聖母祠在縣外羅城門内
懷遠縣
社稷壇雍正十一年修
先農壇祠雍正五年遵建
風雲雷雨山川城隍壇雍正十一年修
關帝廟在縣城
城隍廟在縣治街
香山廟在縣南城外宋嘉禧間猺蠻為梗融縣人
梁熹宜山人吳輔結義奮起率衆保禦鏖戰平復
事久得聞封梁為助信靈應忠祐侯吳為助順靈
濟顯祐侯建廟致祭
小山廟在縣北城内神係木主稱唐氏婆婆舊為
丹陽鎮土神立城後廟祀之
三王廟即夜郎王祠在縣北城外明萬歷二十年
知縣蘇朝陽建按水經注漢武帝時一女子浣於
水濱有三節大竹流至足間推之不去聞有嬰兒
聲剖得一男及長以竹為姓自立為夜郎王後唐
蒙開牂牁斬竹王首夷獠咸怨以竹王非血氣所
生求立為祠帝封其三子為侯殁後配食父廟宋
崇寧間賜靈惠廟額
蘇公祠在縣城中明萬歷中知縣事蘇朝陽遷縣
興治邑人祠祀之
融縣
社稷壇在城西雍正十一年修建
先農壇祠在城北雍正六年署縣潘治遵建
風雲雷雨山川城隍壇在城南雍正十一年修建
關帝廟在水東
城隍廟在上郭
南嶽廟在下郭去城三里
雷神廟在下郭
五顯廟在縣二里橋頭廂嘉慶坊又在水東又一
在南街
北府廟在縣一里下街興賢坊
安靈廟距縣西南十里龍潭宋建每逢歲旱必至
祈禱嘉定間郡守楊幼輿有記事詩刻石
香山廟在背江冷峝祀梁吳二侯一在縣西南旗
山之麓
象州
社稷壇在州北城外雍正十一年知州孫嵩建
先農壇祠在小南門外雍正五年知州陸廷光遵
建
風雲雷雨山川城隍壇在州東城外東井嶺雍正
十一年知州孫嵩建
關帝廟舊在城南康熙二十六年知州李之華建
頹廢雍正九年知州孫嵩改建大南門内
城隍廟在州城西門内
甘將軍廟在州城中將軍名陸事詳仙釋傳
惠濟侯祠即甘王廟在州城西南隅王名佃陸之
姪也生有靈異歴宋元明屢進封祀詳見仙釋傳
楊先生祠在學宫東宋嘉定間建祀提點刑獄楊
方明毛伯温有記
來賓縣
社稷壇在縣城外北郊雍正十一年建
先農壇祠在縣北城外雍正六年奉建
風雲雷雨山川城隍壇在縣北郊雍正十一年建
關帝廟在縣西城樓上明永樂間建
城隍廟在縣治東南明永樂間建
令公祠在城北隅康熙二十二年建
慶遠府
宜山縣(附郭)
社稷壇在府城西北雍正十年署府事新寧知州
王琠知縣陳謨改建
先農壇祠在府城西雍正六年知府徐嘉賓遵式
建造耤田四畝九分耕具祭器俱全
風雲雷雨山川城隍壇在舊城南關外雍正十年
如式建
厲壇在府城西西竺寺後
關帝廟在府城西門内
國朝康熙五十七年知府高茂選知縣吳錫爵建雍
正三年奉
旨追封三代公爵設位後殿有司並祀
城隍廟在府東門内康熙四十七年知府李世仁
知縣陳學海修
旗纛廟在令公廟西
火神廟在府城北門内明崇禎間知府曹安建
梁侯吳侯廟在府城西門外康熙四十二年知府
焦映漢知縣童華祖建
令公廟在衛署左祀漢李將軍廣
三侯廟在府城東三里宋莫庭良兄弟三人有功
於民民為立廟祀之
九龍廟在府城西南九龍山下宋嘉定九年權州
事張自明祈雨獲應上其事賜額靈潛
三界廟在府城外西南康熙六十一年知府王錫
瓛修雍正七年知府徐嘉賓重修
馮三元祠在府學東宋乾道間知州李守柔建祀
文簡馮京明正統間知府楊禧修建嘉靖間知府
吉裳因藤縣志謂非慶遠人廢其祠改祀啟聖公
十三年知府林廷杓復建提學潘恩序其事刻於
祠壁
國朝康熙五十七年知府高茂選重修
遺烈祠在府城西祀唐刺史蘇仕評及其子日朝
大順三年文蘭等州叛仕評率兵自柳來援尋領
州事盡戮其渠魁境内寧謐復徙柳州卒子日朝
代光化三年馬氏叛攻桂州日朝率其子入援軍
不利皆死之民以仕評多惠愛日朝父子又死於
忠因立祠宋紹興十七年賜額遺烈加封昭應又
加封威德嘉定九年權州事張自明重建
黃山谷祠在府城西竺寺前祀宋太史黃庭堅嘉
定九年權州事張自明建楊萬里有記明知府周
一清姜琯俱重修後圮廢嘉靖間知府王顯高查
復侵占知府葉藟修葺
忠孝祠在城隍廟西明天順三年峝賊圍歸善鄉
同知葉正及子榮領民兵進至人頭山下與勇士
璩禮周昌二人衝冒矢石力戰而死事聞於朝旌
正為廣西右參議旌禮昌為義勇士子孫襲百戸
職立祠春秋致祭
嘉惠祠在府南城内祀宋吳侯優
天河縣
社稷壇在縣南城外高嶺雍正十一年知縣趙苰
建
先農壇祠在縣南門外雍正五年遵建
風雲雷雨山川城隍壇在高嶺雍正十一年建
關帝廟在縣南城内年久頽壊知縣吳正一暨知
縣趙苰於雍正八年仝建
城隍廟舊在縣署東年遠傾圮雍正十一年改建
城内北隅
龍江廟在縣南城外祀會仙吳平王春秋致祭吳
唐時人隠於縣西之北陵山遇陸仙翁以師事之
翁曰爾能為神不能為仙也後封於宋
河池州
社稷壇在州西城外雍正十年修建
先農壇祠在州東城外雍正五年知州陳舜明建
風雲雷雨山川壇在州城外南雍正十年修建
厲壇在州西門外
關帝廟在州東城外康熙六年守備謝文英重建
城隍廟在州學宫東北康熙五年知州王玉麐重
修并建鐘鼔樓二座
真武廟在州治北山學宫後康熙五年重修
三侯廟在城南智州山麓雍正五年知州陳舜明
重修
思恩縣
社稷壇雍正十一年修
先農壇祠在縣東城雍正五年知縣林協奉建
風雲雷雨山川城隍壇雍正十一年修
關帝廟在縣城
城隍廟在縣城
三界祠在城西南
東蘭州
東蘭新經改流各祠廟現在擇建
那地土州
關帝廟在排門街東
城隍廟在排門街西
忻城土縣
關帝廟在城外西
城隍廟在城内
東蘭土州
城隍廟在州同治東南
元帝廟在州同治西二里鳳山之巔
思恩府
社稷壇在府城北雍正十年署府事麥嶺同知劉
廷錫改建
先農壇祠在府城東雍正五年署府事同知耿鱗
奇遵式建造耤田四畝九分耕具祭器俱全
風雲雷雨山川城隍壇在府城南雍正十年修建
厲壇在府城西
關帝廟在府城東門内古建
國朝雍正三年奉
旨追封三代公爵設位後殿有司並祀
城隍廟在府治後明嘉靖七年知府桂鏊建
旗纛廟在府城南西溪上
將軍廟在府城南關外祀楊四將軍李大王
馬王廟在府城東關外祀馬明王康熙十一年思
南副將王三華建
真武廟在府城南郊明萬歷十八年知府謝城建
國朝康熙七年知府吳鼎鉉重修
王公祠在府西城内祀明新建伯王守仁有祀田
歲以春秋二仲上戊日
武緣縣
社稷壇在縣北門外二里明嘉靖三十五年知縣
蒙仕元建
國朝雍正十一年遵式修建
先農壇祠在城東二里春牛亭雍正五年創建
風雲雷雨山川城隍壇在縣南門外一里明嘉靖
間建
國朝雍正十一年遵式重建
厲壇在縣北門外一里
關帝廟在城内西街明萬歷十三年知縣鄭學醇
建
城隍廟在縣治東北明萬歷十三年建
國朝康熙四十七年知縣孟麟祖重修
真武廟在縣南城内
東嶽廟在縣東城内康熙十一年士民重修
靈水廟在縣城南二里重三重九致祭
大鳴山廟在縣東八十里歲以八月十五日致祭
北府廟在縣南城内
賓州
社稷壇在州西門外雍正十一年修
先農壇祠在州東南陸村雍正五年遵式建造
風雲雷雨山川城隍壇在州北門外
厲壇在州西門外
關帝廟在州東門内古建
國朝雍正三年重修
城隍廟在南門外南街
旗纛廟在教場
韋侯廟在州西門外祀唐韋厥厥上林人白雲先
生旻之子誅暴伐蠻有功民社宋時勅封為侯歲
時祀之
梁吳廟在州城北關外康熙三十四年重修
大道廟在州城南廂閩人吳姓善醫術時值疫癘
凡所診視無不全活鄉人德之殁後事聞封為大
道真君建廟以祀
國朝康熙五十六年重建
梁太尉廟在州南門内祀宋本州死事團練梁仲
保事詳忠義傳
博帶廟在州南二十里祀漢馬援裨將戴仁仁征
南時卒於此
崔清獻公祠在州學東祀宋崔與之明萬歷間重
建
報功祠在州南二里祀宋狄青余靖孫沔
遷江縣
社稷壇雍正十一年修建
先農壇祠雍正五年遵建
風雲雷雨山川城隍壇雍正十一年修建
關帝廟在縣城
城隍廟在縣城
北府廟在縣北門外
都督廟在縣西門外
上林縣
社稷壇在縣北城外一里雍正十一年修建
先農壇祠在縣城南三里雍正五年遵建
風雲雷雨山川城隍壇在縣北城外雍正十一年
修建
厲壇在城北
關帝廟在縣城
城隍廟在縣城
張光廟在縣東門外祀唐韋厥縣民水旱疾疫禱
之皆應
田州土州
先農壇祠在州治東北七里雍正五年遵建
關帝廟在州治東南明洪武間建
國朝康熙十七年重修
北帝廟在州治東南
三界廟在州治南康熙四十四年重建
岳王廟在州治西
五公祠在州治東康熙五十一年遷建祀漢伏波
將軍馬援宋宣徽院使狄青明新建伯王守仁總
督林富副總兵張祐
興隆土司
岑瑛廟在舊司東旗山下
楊四將軍廟在司東北距治三十五里
那馬土司
關帝廟在司治右
旗纛廟在司治左
黃暘廟在司西北岜旦山石洞中明嘉靖中土官
黃暘治有惠澤立像祀之
定羅土司
先農壇祠在司治雍正五年新建
真武廟在司治後
岑瑛廟在岑瑛城内距司十五里
舊城土司
靈德廟在司治東南祀靈德大王
岑瑛廟在司署東
下旺土司
大廳廟在司治西隅祀土官岑州亨岑瑛岑璲黃
宗顯皆居官時有功德於民者
安定土司
老虎廟在司治西地多虎害每致祭禱則虎狼遠
跡
都陽土司
岑公廟在司治前祀明思恩土知府岑瑛正統中
瑛奉調征大藤賊有功績還至中途無病而卒所
殁之地草木不生土人以為神立廟歲時致祭
泗城府
社稷壇在府治南里許
先農壇祠在府治北半里久那村雍正六年知府
劉興第遵式建造耤田四畝九分耕具祭器俱全
風雲雷雨山川城隍壇與社稷壇同址
厲壇在府治三里上關外
關帝廟在府治二里隔江西岸明萬歷間土知州
岑雲漢建
國朝康熙五十九年土知府岑齊岱重修雍正三年
奉
旨追封三代公爵設位後殿有司致祭
城隍廟在府治大街明崇禎間土知州岑繼禄建
國朝康熙五十一年重修
真武廟在府之西康熙五十六年建
西隆州
社稷壇雍正十一年修
先農壇祠在州北隅雍正五年建
風雲雷雨山川城隍壇雍正十一年修
關帝廟在州署右
城隍廟在州北
旗纛廟在州北
雷公廟在州埧樓小峰
北府廟在先農壇東
西林縣
社稷壇在城外城隍廟北雍正十一年修
先農壇祠在城外東雍正五年遵建
風雲雷雨山川城隍壇在城外北近江
關帝廟在城外南
城隍廟在城外北
北府廟在城東南二里
直隸鬱林州
社稷壇在州西南長塘坡雍正十一年修建
先農壇祠在州東城外鑿石坡雍正五年遵式建
造耤田四畝九分耕具祭器俱全
風雲雷雨山川城隍壇在州南江邊坡雍正十一
年修建
厲壇在州城東北東門坡
關帝廟在州北門内古建
國朝康熙十二年鬱林營參將蕭自禧修雍正三年
奉
旨追封三代公爵設位後殿有司並祀四年知州張永
熊修
城隍廟在州南門内古建
國朝康熙二十三年知州賈有福修三十二年州判
王佐臣重修
旗纛廟在州東門内
東嶽廟在州城東半里康熙三十四年修建
寒山廟在城西三十里寒山
火帝廟在州治東
真武廟在城北一里
五顯廟在城東一里
天后廟在城南一里
忠功祠在州南門外祀宋忠臣鄧得遇陳應明洪
武四年建知州趙天鑑有記
文丞相祠在州城西祀宋丞相文天祥
忠烈祠在州學東祀明贈參政陶成右布政胡拱
辰有碑記
忠孝祠在州城内祀明州同知鄭寳子宗珪附祀
瑞泉祠雍正十一年瑞泉出於州之富民鄉藤釐
坡沾溉農畝巡撫金鉷以聞奉
敕即於泉側建祠崇祀雍正十二年四月八日興工上
梁慶雲見歴己午二時五色紛翔如鸞尾狀廟成
具請
欽定封號曰昭德沛澤泉源之神
御書題額曰惠潤田功
m
博白縣
社稷壇雍正十一年修
先農壇祠雍正五年遵建
風雲雷雨山川城隍壇雍正十一年修
關帝廟在縣城
城隍廟在縣城
龍母廟在城東南緣秀嶺鄉人祈禱輒應
真武廟在縣東康熙四十五年知縣趙世功修建
三賢祠在縣東祀李時亮秦懷忠徐噩
四將軍祠在縣東祀馬援高駢狄青劉子羽今圯
伏波祠在馬門灘博白北流二縣交界漢馬援南
征交阯旋師過此見江流迅激舟楫不通乃鑿石
導江後人立祠祀之
北流縣
社稷壇在城外一里雍正十一年修建
先農壇祠在城東北一里雍正五年署知縣謝錫
侯遵建
風雲雷雨山川城隍壇在城南一里雍正十一年
修建
厲壇在城西一里
關帝廟在城西半里康熙四十三年邑人曹振宸
重修
城隍廟在北城内
東嶽廟在城内東
伏波廟在城西一里
北帝廟在城北一里
龍母廟在城東一里
天后廟在城東一里康熙二十五年邑中商民同
建
文昌祠在城東一里康熙四十年修建
五穀祠在城北十里鴨□村
陸川縣
社稷壇在城北一里雍正十年修建
先農壇祠在城南一里雍正四年創建
風雲雷雨山川城隍壇在城南五里雍正十年修
建
厲壇在城北後陽山東
關帝廟在城南四里
國朝康熙四年知縣方鼎建康熙五十六年知縣顧
鵬重修
城隍廟明洪武初縣丞王麟建於南門外天順間
遷縣北
國朝康熙二十五年知縣閔植遷建縣西康熙五十
四年知縣顧鵬重修
伏波廟在城南六十里伏波灘祀漢新息侯馬援
東嶽廟在城北一里
東山廟在城南一里
龍王廟在城南十里龍潭灣康熙五十六年知縣
顧鵬建
三聖廟在縣北六十里平樂墟
真武廟在平樂墟
三帝廟在縣南一百里清湖墟明建歲久頽廢
國朝雍正二年邑人謝開先捐資重修
天后廟在城北學前街
彭公祠明弘治十年建祀典史彭金彭南海人公
廉慈愛乞休去民肖像於慶壽堂
義勇祠在新村寨為戰亡狼目黃曉父子建今廢
六冷祠在城東六里六冷溪上祀羅侯羅名無考
相傳其生時能以禍福曉人死後鄉人祀之禱祀
輒應
貞烈祠在學宫右為明知縣張子翼妻卜氏建
興業縣
社稷壇在城外西北一里雍正十年修
先農壇祠在城外西半里雍正五年建
風雲雷雨山川城隍壇在城外南一里雍正十年
修
厲壇在城外北一里
關帝廟在城外東年遠傾圮雍正八年署縣事夏
暟修
城隍廟舊在城外西北康熙五十六年知縣姚之
秀改建東城外
東嶽廟在城外北
五顯廟在東城外
天后廟在東城外
國朝康熙十一年建雍正十一年修
葉公祠在縣東街祀明知縣葉日煥
廣西通志卷四十二
