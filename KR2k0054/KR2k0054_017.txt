欽定四庫全書
廣西通志卷十六
山川
柳州府
馬平縣(附郭)
仙奕山在城西南其石黑肌而赤脈如棋盤可奕
旁有巨人跡
駕鶴山城東南聳立如孤鶴臨大江舊有駕鶴書
院今燬
鵝山在城西二里隔江十里水自半嶺噴出流小
河入大江遠望如雙鵝飛舞又名深峩山唐柳宗
元有詩
天馬山在城南近大江高數百丈羣山中獨出峻
拔山有楊文廣洞俗名馬鞍山
甑山在水南山形獨立廣百尋高五丈
天山在水南村後石壁上有天山萬里四字
石魚山在城南二里玲瓏深秀内多名人題咏下
有龍潭
屏山在城南開展如屏故名宋陶弼有詩
奕貴雙山在城北二十里東山曰桃竹西山曰雀
兒
鳳凰山在江南去城四五里
文筆山在城西二十里山勢卓立直上如筆
龍壁山城北三十里油榨村對岸石壁似龍形下
臨灘瀨宋陶弼有詩
雷山在城南夾道
鵲山在城北隅
四姥山在城西五里四面對峙
東臺山在城東下臨大江
背石山在城北
相臺嶺在城東北十里又十里曰將臺嶺
走馬嶺在城西綿亘二十餘里又一峯特起曰金
山
立魚巖在江之南與仙奕山對峙深邃奇怪内有
三洞相通多名人題咏山腰有魚峯寺
鷓鴣堆在縣學前諺云鷓鴣堆起狀元歸
柳江一來自古坭一來自慶遠經柳城縣合流至
郡又東南入象州界
鵝江即峩水在文筆山下會大江
黃陂水城西三十里源出黃吉山合鵝水入柳江
飛瀑水即鵝山所出者噴薄迴漩又名長塘
大龍潭在立魚巖之南雷水出焉旱則祈雨於此
有張忠簡公釣魚臺羅象三龍𨼆洞
小龍潭城南二里立魚巖下陸鴻漸茶經名為圓
泉
羅池城東有柳侯祠韓昌黎碑文
白蓮池在北關外池有九竅泉出其中
放生池在江之南有石壁懸出江面鐫放生祝聖
之池
靈泉城西七十里不涸不流
甘井在仙奕山下隨江消長雖旱不涸
城北井有柳侯銘
雒容縣
思微山在洛清鄉去舊縣里許有甘泉四時不竭
屏石山在洛清鄉舊縣西北十里峯巒高聳下有
石巖出泉
龍屯山在縣西二十里蜿蜒盤曲如龍故名
主山在北門外縣治倚之故名
雙童山在主山左
聚講山在主山右
雷村山舊名雷峒在縣北七十里
如來山在縣北七十里昔傳有神女出現頗稱勝
地
平頭山在托定鄉内峝縣北八十里
大定山在洛斗鄉縣北七十里
横賴山亦在洛斗鄉
雞站山在縣西北去平頭山十里
西眉山在洛清鄉縣東北八十五里
鷹山在舊縣城内
羅子山在縣西南三十五里
六寨山在豐軌鄉縣南三十里六峯聳峙山下有
二泉湧出民田賴以灌溉
謝八山在托定鄉外峝縣北七十里
馬踶嶺在縣南四十里
高嶺在上羅鄉縣西二十五里
大墮嶺上羅鄉縣西四十里
六百嶺在豐軌鄉縣南五十里其西十里有大河
嶺又十里為大窟嶺
丙和嶺在縣東南六十里與平樂之修仁接界
白龍巖在舊縣東
白象巖在上羅鄉縣西七里有上中下三巖上巖
相傳宋狀元王世則讀書處中巖有石刻白象巖
三字又有二字如篆文磨滅不可識下洞有石刻
天然大厦四字内大士座前有藤二本約高十餘
丈上出石罅挺直如柱石壁刻有王相公詩
會仙巖在縣南五里蒼秀玲瓏下有碧潭
内外峝在托定鄉
洛清江在縣南自永福流入西南經江口鎮亦名
運江又南經馬平三江口合柳江下象州
三門江在縣西自柳州來至江口合洛清江下象
州達潯江
龍鼻江在縣西北源出柳城縣深山由洛斗鄉入
縣境繞城入洛清江
山道江在縣東自永福來會洛清江流至三江口
入柳江
羅城縣
鳳凰山在縣城北石壁峭立如屏山半有巖石古
稱為丹鳳銜書
直滿山縣東北二里許高峯矗立聳出羣山之上
山半有洞名黃坭巖洞内塑佛像石乳倒垂凉氣
逼人夏可避暑值雨瀑布如珠縣治來龍發源於
此
馬山在縣南十里平地聳立羣山環繞其形如馬
為學宫向山遠望烟雲變幻
硯山在縣西里許卓立端正方平如硯從旁小山
如水注後山環列如筆架
覆鐘山在縣北十里形如鐘覆
冰玉山在縣西北四十里色瑩如冰玉
葵山在城西
青陵山在縣西北八十里山勢綿亘通楚黔兩省
相傳中多仙跡昔有人入山採笋遇一老人坐桃
樹下摘實啖之歸已旬餘再往不識所在
中寨巖在縣西南山極玲瓏巖深不可測高難登
躋土人修石橋蜿蜒而上舊有雌雄二鐘其聲相
和歲旱禱雨輒應巖中產鴛鴦石
迴龍巖在縣東南巖徑幽邃昔土人避兵内有蛇
盤踞如蟒衆傷之後修溝洫不成衆始悔悟前蛇
或龍也塑佛巖中洫乃成因名迴龍圳土人利之
西江在縣西門外發源銀村資灌溉經西九里潛
地而行至慶遠農里復出合慶遠江霪雨泛漲水
壅難消冬涸橋北露方石如倉上鐫太平石三字
武陽江縣北六十里發源四堡經平西高懸二里
引下流至沙拱入融江傍峝河經布政里至寨登
村與江水合
聖水在縣西九十里出石硯山下
龍潭在縣東門外上有雷王廟歲旱禱雨響應
龍泉潭在縣西六十里新圍村潭深不測廣二畝
許灌田十有餘頃
柳城縣
青鳳山高百餘丈直入雲霄為縣案山
烏鸞山在縣南二里如鸞展翅江流遶其下有潭
澄湛徹底其石多黑
伏虎山在縣北四里山形似虎
西山在縣西
筆架山在縣東十里羣峯參差狀形而名
勒馬山在縣北對江舊縣治在其麓山形曲轉如
勒馬狀
雲蓋山在縣西二十五里高大峻聳雲起横覆如
蓋
穿山在縣西高百餘丈上有一竅明朗外徹
轎頂山在城北二十里山頂如轎蓋
文筆山在縣北五里尖銳而秀有如卓筆
銅磬山在縣西北十里一作磬山又名覆釜山頂
平圓倒垂故名
馬鞍山在縣西北
造化巖在縣東與筆架山並峙巖狀秀削巧若天
工
龍江相傳梁時龍見於江中
馬跑水在縣西七十里又名湧珠泉舊志謂諸葛
亮南征過此馬跑出泉
鸞洲在縣西北漁舟皆泊於此
融縣
雲際山在縣北十里出雲必雨有翠玉寒碧二泉
鐵船山在縣西三十里遙望彷彿一船尾插絶頂
寶積山在縣東五十里產盧甘石及鐵
文筆山在城南二十五里南離並峙即古都峯
石梯山在縣東十里高數百丈勢極峻險
獨秀山在城西上有祖師臺
樂聖山在縣東六十里高於通邑諸山登之可望
柳州上有石池藏怪物
大旗山縣南二里梁吳二侯廟在其麓
石門山在縣西北十里兩峯夾峙江岸崖石峻削
如門
聖山在縣北四十里有舜廟山高數百丈
銅鼓山舊傳諸葛武侯嘗埋銅鼓於此
九頭山在城西九峯相連
仙屏山中空洞有仙人石形如拱立
夀山在縣東五里有吳寶盧仙跡硃書夀山二字
至今不磨
羊角山在城南中有石室敞闊可容百人
攬口山在縣西北十五里連延數十峯高千丈深
林密箐間出不逞為邑要區
天堂嶺在縣東北六十里有泉不涸
秦嶺在攬口山西高與之齊
老人巖在縣西南三里傳有老人拄杖於此登者
俯視萬象如在雲際其下一巖尤竒怪蓄水澄泓
淵深莫測每風雨見有蛟龍出入云
韶潭巖在縣西北二里極宏敞夏凉冬温可坐千
人避寇者呼為小桃源
靈巖舊名老君洞上有白石巍然如列仙靈夀溪
貫入巖下清響作環珮聲宋太宗頒御書百二十
軸藏於洞改名真仙巖張孝祥磨崖大書天下第
一真仙之巖
玉華巖在城西北四里下一石如虎上一石如龍
俗謂之龍吟虎嘯稍近有洞亦曰玉華光怪陸離
翠碧繡錯其右即鯉魚巖邃壑幽秀碧泉寒冽為
帶江之源
德巖即彈子巖產石甚圓形如彈子有石刻三字
劉公巖在城南四里舊名西峯宋紹定間郡守劉
繼祖命寺僧智性闢之因名
背江洞在縣西北二十里萬山包絡曲澗縈迴中
有江為邑要害
採藍洞在縣東北四山環列洞中平地如砥石上
有硃書採藍洞三字
融江即懷遠容江一作潭江南流逕縣城東入柳
城縣界會龍江至府城為柳江
浪溪江在縣東北一發源永寧州高望山一發源
義寧縣大羅山西流至縣之撫羅二水會合又西
至長安石旗口入於融江
李獲江在縣東北一名南江西北流至主簿入浪
溪江春夏水盛可通舟楫
寶江在縣東北源出懷遠縣南流入縣界折而西
流入融江江深廣抵浪溪江之半
武陽江在縣南由羅城縣東流入縣界至新圍入
融江
清流江在縣南西北流入於融江
高橋江在縣南四十里發源鵝頸鎮深山東流入
於融江
帶江發源於鯉魚巖清溪溶演經城北環西繞南
東入融江為縣城天然濠塹
背江在縣西北其源有三右為思杲江左為通道
江中為都狼江會於大約鎮南流至攬口折而東
蜿蜒數十里峭壁深箐兩岸偪仄東入於融江距
縣城一十五里以江在縣城後故曰背小舟至思
杲江之門田都狼江之扶問淺不可進經背江峝
狑獞所居險惡殊甚
回回江在長安鎮西北二十里源出大田銅鑼山
東入融江
蔡邕江在縣南一里源出西峝都溝山滙於老人
巖下東流入融江
靈夀溪在真仙巖内其水穿巖而流相傳老子經
此以丹投水中飲者多夀
古鼎潭在城西南居半山中常聞潭内有鐘笛聲
歲旱求雨輙應
安靈潭在真仙洞後古安民居白日雷震陷成潭
有靈物栖止歲旱禱焉
落杯洲在小東門外世傳有異人落杯於此遂成
洲
丹洲為縣南水口
三星洲在縣南三里有三小渚如三星布列
藍洲在縣南水漲不沒昔有藍姓民居其上
都博塘在縣西南十五里寬百畝
長塘在上團秋冬不竭
懷遠縣
武牢山在桐木村後離縣九十里其峯尖秀如削
高出羣山上遠近皆見為一邑之望俗傳上有仙
亭仙桃等物人著意尋之弗見又呼為珍珠山
天馬山在縣治東雙峯平列前後兩駕縹緲相逐
如天馬然
鳳凰山在縣東南兩山對峙如鳳
珠玉山在縣南為邑案山
掛榜山在縣治西如平頭一字又曰一字文星
蒼帽山在縣北二里
大耀山在縣北十餘里
大貴山在縣西北猺人槃瓠種所居
羣凳山在大容江勇尾地
猫兒山在縣東曲逕迤邐林木陰翳西邊水出板
江東邊水出桐木合流
九曲山在下石門西山離城十餘里相傳有仙人
對奕石上有詩高萬仞怪石巉巖中流一泓碧練
千尺
龍頂山在獨峝至貴州黎平府五十里屬洪州平
價村交界
大傘山自林溪過稿舖長三十餘里山頂分界東
北水出湖廣綏寧西南水出縣界
石門山兩山峭壁對峙如門凡四一在塘窟之上
一在四江牙一在大容江一在沙坭
平山在縣北五里宋建平州即此地
唐朝山近接笏山在縣東北一百七十五里與湖
廣通道縣分界
獅子山在軍聽潭西其山形似獅子項下繋五銅
鈴昔傳有獅子現形於此
古坭山在縣北一百五十里峯巒環抱嵐氣凝聚
舊志潯江源出焉
扶勞山在縣治北
楓木嶺在下猺龍
古平嶺由桐木過白杲延袤二十餘里中有十二
盤其高萬仞
大重嶺在塘窟之北與老堡交界
天鵝嶺在河裡銅鑼交界
牛郎嶺在江邊大里交界
太白巖在下石門右相傳太白謫夜郎時登眺放
咏築室於上
香爐巖在石門頂上相傳有仙人修煉於此遺跡
尚存
琴瑟界離縣治四十餘里在武洛八薑進至獨峝
青嶺界在永吉上峝沙坭村對河至綏寧縣三十
里與西龍交界前明於此立堡
通天寨在大營峝黃土塘北接湖廣綏寧東接桂
林義寧西南屬縣界綿亘數十里其高萬仞俗呼
為都天嶺
虎石在石門上東邊一石似虎形
出米石在軍聽潭西相傳昔有道士居此石孔中
自出米可食三五人
容江廣輿記作融江考貴州黎平府永從縣載有
容江水出曹滴司合清水江舊志載容江出清水
江由古州而達於老堡則實係容江無疑
斗江一自義寧縣灘頭過龍勝村流入一自湖廣
城步縣下都乃村合沙泥水流入由古坭陳村以
達潯江左右二水相鬭故又名鬭江
西波江在縣北四十餘里自白雉山會合大江
板江在縣北源出扶勞山入大江
古州江出黎平西苗地經石門山而南繞縣西又
南入容江
田寨江在縣北三十五里由田寨丹竹諸村入大
江
蕉花江在縣北出蕉花村自江口東入大江
軍聽潭在縣北三里深十數丈一碧萬頃四時澄
澈
石門潭石壁對峙如門
古坭潭在潯江中有二聖廟
老堡灘即舊縣下自老堡右為潯江左為容江
馬鬛灘在潯江中最險上下用纜方可行舟
諸葛營灘在容江中直至古州接清水江
蠻石灘古為萬石鎮今廢
大容江口在老堡對面兩山對峙有三王廟神最
靈
象州
鳳凰山在州東北北下里離州二十里山勢凌空
如鳳飛狀
白面山在州南十里横截大江中多白石俗稱掛
榜山
象臺山在州西山下有石刻象真巖三字深處有
白石如象
石鹿山在州正東昌化里離州八十里上有鹿池
雷隠山在州東六十里下有仙女池風土記云天
欲雨則此山先有雲霧
卧龍山在州東南六十里東鄉里猺山
天柱山在州東北七十里安山里猺山
聖塘山在州東北一百二十里安中里猺山熱水
出其下相傳昔有猺人攀藤而上見一池清冷可
愛内有魚鼈桃李環繞且多猿猴
五馬山在州西二里奔騰跳擲如駿馬脫韁
筆架山在城南二十里又南五里為道士峯
石牛山城東四十里常有雲霧天晴遙見如牛形
文筆山在城西南二十里尖峯拔出如筆
石門嶺在州東十里
鷺鶿巖在州南十里有石如鼓吕景蒙名曰石樂
巖
三仙巖在州北十五里
金雞巖在州治南西鄉里離城二十里内有民居
象江即柳江流經城西溯流而上至江口分流右
至雒容運江界六十里左下永福江達蘇橋
熱水江在城東北二十五里源出黃田猺流入象
江
熱水江在州東北一百餘里出聖塘山下
凌田江在城東北二十五里源出濮泉流入象江
牛角江城東北十五里源出天蓋山流入象江
龍角池在北門内州署後舊立苑置亭稱名勝今
燬
仙女池在州城外天蓋山
濮泉在城東四十里松檜森羅水石交映
來賓縣
龍鎮山在縣治北一里高扶雲際為一邑之鎮俗
名三台山
金峯山在縣南四十里上有瓦寺為唐時遺跡釋
氏所稱第一代祖宋紹興八年畱偈此山碑尚存
字跡糢糊難識
石牙山在縣南四十里平地有石峻峭如牙接貴
縣龍山
居松山在縣南三十五里秀出羣山號曰文筆山
頂有石盆仙鯉之勝
雙髻山在城東四十里山形相對如髻晚霞朝靄
掩映更佳
(闕)神山在縣城西三十里僧武志修煉於此每出
即駕青布為橋去地六七尺市人見而異之宋元
祐初飛昇而去載一統志
龍峝山在縣西十里雨餘星曉亂雲圍抱景最深
遠
思玉山在縣北四十里相傳有人得玉於此後再
求之不獲因名
雷山在城北三十里
八雲山在城西十里
賈利山在城東三十里
雙泉巖縣西北一百里有泉冬温夏凉相傳
昔人肄業其中常患無水忽一日雙泉湧出故名
石佛巖城西十里餘龍峝側石佛高丈許不假人
工
白雲峝在縣北三十里山水清佳為邑人遊宴之
地
白牛峝在縣西南六十里中有白石狀如牛
大江源出滇南自遷江流經縣城西七十里至都
泥江口合柳江歴武宣内有蓬萊黃牛古塔諸潭
最稱險惡舟子動色相戒猶往往覆溺水入夏即
紅頃刻漲數丈巨木枯枝與流俱下至秋深水乃
定名紅坭江
定清江源出清水堡流經縣北合紅水江
雷江源出新慶村流入大江昔有毛雷捕魚於此
因名
牂牁水流經縣西合紅水江
白馬溪源出白牛峝流經縣南入大江
蓬萊島在縣治下水十里古州治所在山光水色
映碧浮青頗具勝槩
慶遠府
宜山縣(附郭)
宜山在府城北龍江上唐名宜州以此山舊有飛
來廟
北山在城北一里唐陸仙翁修煉於此常有紫雲
玄鶴乘空而下如神仙之會故又名會仙中有白
龍峝潛通南山龍隠又有崔莫二仙姑煉丹所旁
翼青鳥硃砂兩山巖前石若觀音其上石井曾出
並蒂蓮花即稱為玉井云
盧山在城北二里對府治後
天門山在城北一里二峯如笋崒嵂參天亦名天
門拜相山上有馮京祖塋又呼狀元山
龜山在城北三里其形似龜故名
九龍山在城西南六里山多峝竅内有石田峝口
一潭深不可測因禱雨響應立廟祀之又有丹霞
巖宋刺史張自明卒棺舁於此石開自合上有丹
題仙跡
南山在城南五里其巖軒敞如屋後洞曰龍隠有
石龍鱗甲宛然前建廣化寺左為白雲巖係盧僧
德洪脫化處又有宋真宗御書閣旁建三賢祠祀
黃太史庭堅余襄公靖馮三元京東畔石鐫余襄
公畱題真跡
日山在城東北二十里隔江與月山對峙以其特
立而圓故名
月山在城西二十五里其形肖月風土記云東有
日山西有月年年征戰無休歇幸得西水向東流
世代永無憂
鶴山在城東南二十里上有石色白如鶴
鰲山在城東南二里
大號山在城南二里高可遠眺上有宋趙清獻公
放鶴亭故址
文筆山在城西德勝鎮挺秀如筆突聳雲端
屏風山在城西八十里巖貫胸腹上有道觀梓潼
閣懸梯方達
香爐山在德勝鎮西鼎足屏風文筆二山
羊角山在河池所西五里其麓有宋楊文廣故壘
大曹山在城東四十里
小曹山在城東二十里
九子山在城東二十里九峯排矗鎖龍江水口一
名九頭山
青鳥山城北一里會仙山東相傳古有青鳥飛至
產異草
朱砂山在城北一里北山之側
桃源山在城南三十里係吳仙葬處
鐵城山在城北二里
馬蹄山在城南三里形若馬蹄
夀山在河池所治東北有三寶寺朱僧脫化處
韋家山在城西四十五里
獨存山在城西七十里
謝表嶺在城西五十里傳楊文廣得勝回朝於此
拜表故名
棋盤嶺在城西八十里
冷煖巖在城北一里洞達山腹前冷後煖
青靈峝在城東二十里
古城峝在城北青鳥山後一名紫霞峝峝七曲有
文昌像
觀峝在城西二十里其峝靈異有西原太子祠
龍江石筍嶙峋灘門險激發源貴州都勻府自獨
山州流入經府西北諸蠻峝會思荔諸水東南流
至縣北折而東入柳城江滙融象下潯梧水勢宛
轉如龍故名
小江在城東北六里源出天河合龍江下流
洛蒙小江在城南六十里流入龍江
流馬江出永泰里山洞東北流合龍江
默流江源出龍門水由地行至雒目里黃猺里主
寨黑洞四分獨山中通馬泗東流彭嶺灌養三處
之田
飲軍池在城西宋軍校陳進叛圍城久涸一旦復
湧居民賴之曹利用飲軍於此
放生池在舊城東門外即古樓塘宋時凡遇聖節
買生物放之以祝無疆故名
龍泉在城南二里其水重於他水黃山谷稱之果
然故又名重泉
蓮花塘在府學前
龍塘在府城南二里旁有龍母廟
宜江井在城内城隍廟西與龍江水相為消長
河池州
智山在州城南四里高聳入雲西連吳山筆架三
峯並峙唐時建智州於此
火燄山在州城南五里其上一石宛如紗帽又名
紗帽山
鳳儀山在城北四里勢極險峻州治半枕山麓
屏風山在舊州城北嵳峩環繞如屏之峙上建觀
音閣山半有泉盛夏溢流今泉仍而閣廢
四一山在州北五里近州舊治倚屏風山
馬鞍山一在州城西北三里一在州西南一百二
十里那龍河出焉
東山在州東四里挺然獨立又名樂教山
智州山在城西四十里盤紆綿亘唐建智州因以
名山
太平山在城東五十五里金城江邊石上鐫有天
下太平四大字
鬼人山在州東三十里内有深巖嘗吹響器路旁
有石棋盤仙人脚跡相傳曾有仙人於此奕棋
楊村山在州東南十里有巖曰龍巖洞口甚小止
堪一人出入内寬闊深遠可容萬人有石成龍形
鱗甲光亮如金色又旁有石佛名曰佛巖
吳山在州西離城六里
移嶺山在州北七里崖岫最為峭拔
劍甲山在州城南一百十里下岳村小路西通鴨
峝
洪鹿山在州城南九十五里
岜帶山在州城東九十五里古雲里東通安定司
振人山在鎮南里洪鹿山之南洪龍江出其下
定南山在板村去城南百二十餘里相近為乾山
都銘山在州城東二十里舊名都猛隘
雷山在弄郎村與岜上山相近接東蘭界上有關
堡
魚躍山舊州城東北一里稍南有新月山祥雲山
三山並列蒼翠鬱然
北會山在州城南一百二十二里
白馬山在州東二十里
岜上山在州城南一百二十五里九門村北
天馬山在城南近接劍甲山
鼓兒巖在州城東五里巖甚深邃内嘗聞鼔聲
金城江在州城東五十五里自荔波縣流入宋置
金城州即此江南岸石名喇街東里許有石如盤
南來溪流其上日夜鳴嘯
靈淺江在州東南源出鎮南里合洪龍江
洪龍江發源振人山東流入永順合刁江
那龍河在州南百餘里源出馬鞍山流入永順司
合刁江
喇索河在岜學平村西通大郭村
秀水在州治前東流繞十餘里伏高山下至六甲
里復湧出合金城江
猫溪水在州西南源出高峯坑東流合秀水
古浪溪在州城東南二十五里一名乾溪渡折西
即三旺大路
白崖飛泉自州西南四面入山又西三折而至白
崖北面高可二十丈泉自崖半掛下如疋練北流
過州而東即秀水
天河縣
甘場山在城東二里形如幞頭縣治依其麓
鳳凰山即鳳頭山在縣東三里其形似鳳昂首
東山在縣城東一里石壁峭立儼如屛障縣之龍
脉發源於此
榜山在縣西三里形如掛榜
南山在縣南二里與東山對峙翠矗危峯高出羣
表其上有泉甘冷
穿山在縣城西五里石竇中空故名
獨俊山在城北二里山峯秀靄挺然獨立不與衆
山連故名
交椅山在縣西三十五里其狀似椅
文峯山在城東十五里高聳接天啟通邑人文之
秀
高寨山在縣城西四十里峭壁危峯洞門軒豁
石獅山在縣北二十里砥柱兩江形如獅子
北陵山在城西十五里山麓有水泉澄澈昔吳生
師事陸仙翁修煉於此
烏山在縣城西峯巒高峻頂有泉居民曾因險築
寨於上相近者曰聖水山
植福山在縣東北二十里山勢高聳綿亘數里縣
之鎮山
聖水山在城西三十里
涵樂洞在城北一里深邃可避炎暑有石如鐘鼓
扣之則鳴
龍門洞在歸仁里水通下流望之如天門洞深奥
杳不可測
喇冲洞在縣城北三里外敞内深中有清泉四時
不竭其下有龍潭禱雨立應
通天洞在城北三里四面昏黑翠壁蒼然惟中一
穴通天故名
容樂洞在城西十里景竒而秀路險而安遊人樂
之
三峝在城東三十里稍南有黃甲峝
九龍江在縣城東二十里源出龍泉勢如九曲聯
珠歲旱禱雨立應
東北小江在城北二十里一自三峝一自黃甲峝
發源合流入小幕寨麓注為縣北江水
三潮水在縣城西十里水從巖際湧出一日三潮
來則漲滿退則其流一線可以灌田民受其利因
名聖水立祠以祀之
思吾溪在縣東南二里流入宜山縣合小江水入
龍江水聲晝夜不絶春漲尤甚
思恩縣
旗山在縣城東南十里
紺山在縣城北三十里以其山色名一名扞山謂
可扞蔽縣後土人以山嶂重叠日光罕見故又名
曰暗山
龍門山在縣南五里峯巒聳秀雲霧朝興靈雨時
應祈禱歸焉
嘯山在縣西四十里巖竅玲瓏風響谷鳴如長嘯
然
修煉山在縣南十里相傳唐時陸仙翁修煉於此
三峯山在縣東二十里三峯並列下有石巖洞寬
五六丈泉自中出引流溉田
覆斗山在縣城南二里
三僊山在縣城北四十里
入懷山在縣城北八十里
望峯在縣城東一里枕脈寒坡嶺迤邐而下高登
遠眺帶水千峯歴歴在目舊有文漪亭
天門峯在縣東北二十里萬峯襟帶惟此最為峭
拔山腰一穴如門横深三十丈有石柱如龍形天
欲雨則水如注俗云天門洞道通一線攀緣而上
内可容二千人猺民恃險常避亂居之
疊石峯一名斧劈峯在城北二十五里如片石層
纍高可千丈
米嶺在縣城東三十里為入縣門戶諸峯羅列如
聚米狀上有老鼠隘高五十丈險窄莫比
寒坡嶺在縣城東五里入縣孔道高可二百丈舊
志名寒山土人云寒坡以高峻多風炎方行人宜
之
回頭嶺在縣南三里其勢北旋如顧縣治
覃嶺在城西五十里
龍巖在縣城南五十里有洞深邃
環江在縣南六里流經縣西又東南入宜山界即
龍江上源唐環州舊治在焉
帶溪在縣北四十里源出荔波其水旋繞如帶南
流入龍江中有砥柱石
中洲在縣東北一百五十里平衍一大沙洲如海
島
㜑㜑泉在縣西五十里水不常出行者遇渴求飲
佇立呼之乃出
東蘭州
思榮山在州東三十里
真武山在州東三十餘里紅水河東岸
都夷山在州東三十五里高峯插天最為險隘古
稱都夷縣以此
青雲山在州西四十里
雙鳳山在州北二十五里
福山在州北三十里
印山在州東三十里
隘洞水在州東北即紅水河又名烏泥江自那地
州流入又東南經思恩之都陽安定諸司入忻城
界水勢洶湧昏黑直等黃河
荔波縣(雍正十年改隸黔省)
方林山在縣城北三十里山峯層累
永長山縣城東北六十里山勢綿亘
水巖山在縣西五十里下有水從巖中出四時不
竭
白崖山在縣東南舊縣城東
分水嶺在縣北與貴州獨山州分界
勞村江一源出古州苗地流入縣之鵝甫由周覃
水春舊縣巴灰董界滙歸勞村歴一百四十里一
源出黔省爛土司流入羊安由方村新縣冲芒滙
歸勞村約二百里並皆峭石險灘不通舟楫由勞
村合流暗入山巖抵思恩縣界徑達金城下龍江
那地土州
虎山在州南十二里體勢蹲踞如虎相近有兜婁
山又南三里曰紅山
翠靈山在州西四十里
翠屛山在州北七里危巖峭壁高入青空
巴羅山在州西六十五里有水出其下曰巴羅江
掛榜山在州東六里形若張榜
馬山在州治西
屛風山在州東南八里
感見山在州西南五十五里
唐帽山在州東二十里
感安山在州東十三里
折登山在州東北二十里
登龍山在州東北十里又二里曰巴陵山
屏山在州西十一里
暮曉嶺在州西五十六里左襟巴羅右帶紅水
懷峽嶺在州西六十里
磨石嶺在州北二十五里
黃花嶺在州北一里
方環嶺在州東北二十里
疊方嶺在州東北十五里
龍泉寨在州西八里有龍泉入烏泥江
思廉寨在州西四十五里烏泥江右畔
丹州寨在州東北六十里
烏泥江源出泗城流經州境一百六十里入東蘭
界
平細江源出翠靈山合烏泥江
巴羅江源出巴羅山巖合烏泥江
南丹土州
金雞山在州東二里蒙寨南紅盆之水三面經流
迤邐過北
長春山在州南三里層巒連矗又為青雲峯青雲
之水出焉
三寶山在州西三里
秀靈山在州西二十七里竒峯怪石傑出蠻陬
孟英山在州西三十里產銀砂明時曾開礦旋罷
役
都利山在州南二十五里山泉飛注為大江源
蓮花寨在州西南九十里
岜峩寨在州西一百二十里山峯危峭斜接泗城
思恩邊境要害
紅盆水源出秀靈山下過金雞山至沙界坑二十
里入山而没
大江水在州南二十里發源都利山流下大山入
河池州界
青雲溪在青雲峯下過大橋與紅盆水合東流入
山
忻城土縣
龍塘山在縣西八里山有塘龍常潛此
疊石山在縣北四十里層次岧嶤石如纍砌
馬鞍山在縣北三里形似馬鞍
張帽山在縣西十五里
夜峝在縣東十五里有巖深邃不透日光故名
黃泥峝在縣北十里
烏泥江在縣西六里自東蘭經安定夷江流入縣
境下遷江
東蘭土州
十八鶴山在州東三十里
九曲山在州東三十五里
九曲水在州東北源出九曲山繞銀海池下合紅
水河
銀海池在州北八十里
永定土司
頭盔山在司東南七里半山有數白石懸巖前形
如頭盔
石魚山在司西二十里有石如魚形
旗桃山在司北十里
莫往峝在司西南八里峯巒險峻
清潭峝在司東北二十五里
小水源出永順土司流經司境入忻城界
永順正土司
高椅山在司治前高聳約百餘丈
多靈山在司東北八十里突然三峯有飛泉石印
仙人足跡大如箕遠可眺數百里有羅漢巖四時
花果異桃一樹人可食不得懷歸有泉隨飲者之
數不盈不涸尤為奇異
七星山在司東南三十里
清遠峯在司北十里景物怡人翛然塵表
刁江源出河池州三旺流經司境會合烏泥江
永順副土司
卧虎山在司北十里其勢蹲然宛如虎卧
天馬山在司南一里其狀如馬
回龍山在司南一里其形如龍故名
小水一自羅城縣孟江口一自柳城縣西山一自
思營里流入至司南合流又南經宜山縣界入龍
江
廣西通志卷十六
