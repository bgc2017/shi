河防一覽卷一
明潘季馴撰
(敕都察院右僉都御史潘季馴近年沛縣迤北漕河屢被黃河衝決已經差官整理但恐河勢變遷無常漕河)
(不時淤塞有妨糧運今特命爾前去總理河道督率管河管洪管泉管閘郎中&KR1269;外郎主事及各該三司軍衛)
(有司掌印官守廵并管河副使臨清沂州大名曺濮等處兵備等官時常往来親歴多方經畫遇有淤塞去處)
(務要挑濬深廣其黃河北岸長隄并各隄岸應修築者亦要著實用工修築高厚以為先事預防之計凡所屬)
(地方遇有水患即便訪究水源可以開通分殺并可築塞隄防處所嚴督各該官員量度事勢緩急定限工)
(程久近分投修理一應合用工價人夫樁草等頊查照該部題准事理行令所在軍衛有司斟酌調用敕内該)
(載未盡事理俱聽爾便宜處置若事關漕運者與各該撫按官計議而行事體重大者奏請定奪承委官員果)
(能勤勞幹理著有成績爾即薦舉擢用其不遵約束乖方誤事及權豪勢要之家侵占阻截違例盜決河防應)
(拏問者徑自拿問應參奏者參奏治罪每年終照例將挑濬修築過河隄并用過夫料數目造冊畫圖貼說具)
(奏爾為憲臣受兹專委尤須竭忠盡力悉心區處毋或因循怠玩虚費財力責有所歸爾其慎之故敕嘉靖四)
(十四年十一月十一日潘季馴近年沛縣迤北漕河屢敕都察院右副都御史)
(被黃河衝決已經差官整理但恐河勢變遷無常漕河不時淤塞有妨糧運今特命爾前去總理河道督率管)
(河管洪管泉管閘郎中員外郎主事及各該三司軍衛有司掌印官守廵并管河副使臨清沂州大名曺濮等)
(處兵備等官時常往米親歴多方經畫遇有淤塞去處務要挑濬深廣其黃河北岸長隄并各隄岸應修築者)
(亦要著實用工修築高厚以為先事預防之計凡所屬地方遇有水患即便訪究水源可以開通分殺并可築)
(塞隄防處所嚴督各該官員量度事勢緩急定限工程久近分投修理一應合用工價人夫樁草等項查照該)
(部題准事理行令所在軍衛有司斟酌調用敕内該載未盡事理俱聽爾便宜處置若事關漕運者與各該撫)
(按官計議而行事體重大者奏請定奪承委官員果能勤勞幹理著有成績爾即薦舉擢用其不遵約束乖方)
(誤事及權豪勢要之家侵占阻截違例盜決河防應拿問者徑自拿問應參奏者參奏治罪每年終照例將挑)
(濬修築過河隄并用過夫料數目造冊畫圖貼說具奏近該科臣建議要將總理河道兼提督軍務山東濟寧)
(各臨近地方南直隸淮揚潁州徐州山東曺濮臨清沂州河南睢陳北直隸大名天津各該地方聽其督理各)
(兵偹道悉聽節制務要防護運道以保無虞如遇盜賊生發即便嚴督該道率領官兵上緊緝剿毋致延蔓如)
(各官若有縱宼貽患者指名參奏處治爾為憲臣受兹專委尤須竭忠盡力悉心區處如或因循怠玩虛費財)
(力責有所歸爾其慎之故敕隆慶四年月日潘季馴近皇帝敕諭都察院右都御史兼工部左侍郎)
(年河淮泛濫為害運道梗塞民不安居朕甚憂之已屢有旨責之地方官經理奈無實心任事之臣動以工費)
(艱鉅為解又當事諸臣意見不同事多掣肘以致日久無功今特命爾前去督理河漕事務將河道都御史暫)
(行裁革以其事專屬於爾其南北直隸山東河南地方有與河道相干者就令各該廵撫官照地分管俱聽爾)
(提督爾宜親歴河流所經會同各廵撫官督同各部屬司道等官悉心協慮講求致害之因博采平治之策備)
(查草灣口何為既開復淤及今作何開通全淮水何為南徙不復及今作何疏導徐邳河身高並州城何以疏)
(之使平黃浦崔鎮等口久塞無功何以築之使固及查諸臣歴年建議有行奏疏逐一勘議要見老黃河故道)
(應否開復清挑正河應否挑濬高家堰寳應隄應否修築小浮橋新衝口可否濟運應否加挑又徐邳以上地)
(形南昂北下恐隄防一潰勢必奔流北徙將為閘河之梗亦要審其孰為正河孰為支河孰為合河或正而當)
(厚其防或支而當殺其勢或合而當分其流一併勘議詳妥奏聞區處合用錢糧及選任司道等官俱許以便)
(宜奏請給發委用功成之日通將效勞官員一體分别陞賞如有抗違不服及推諉誤事者文官五品以下武)
(官四品以下徑自提問應奏請者奏請定奪其提督軍務事宜查照河道衙門原管行事爾候事寧之日奏請)
(回京朝廷以爾諳習河道素有才望特兹重任爾尚殫忠籌慮盡力區畫俾河漕無梗塞之虞人民免昏墊之)
(苦必有懋賞以酬爾功毋或畏難憚勞隐忠不效及苟且塞責有負委任爾其勉之慎之故諭萬歷六年三月)
(初十日諭總理河漕兼提督軍務都察院右都御史兼皇帝敕)
(工部左侍郎今加太子少保陞工部尚書兼都察院左副都御史潘季馴邇者河淮泛濫濬治㒺功運道有梗)
(塞之虞民生淪墊溺之患疇咨俾又僉曰汝諧爾乃殫任事之忠誠而持之以果斷運亨屯之幹略而出之以)
(恭勤躬親腁胝之勞力主隄防之策束散漫之流而循故道借奔衝之勢以滌新淤使全河復合于淮而二瀆)
(並趨于海以水治水計慮出于萬全知人任人率作先乎衆職庶幾灑澤濬川之智允惟利民益國之勲有臣)
(若時厥惟良顯兹科臣覈實聞奏式獲朕心特加爾太子少保陞工部尚書兼都察院左副都御史暫留河道)
(經理廕一子入監讀書賞銀五十兩紵絲四表裏仍賜敕奬勵以示眷酬於戲懋功懋賞朕弗忘優渥之恩善)
(作善成爾尚圖永終之績服予嘉命勿替初忱欽哉故諭萬歷八年四月二十八日)
(皇帝敕諭都察院右都御史潘季馴該科臣建議先年河道原設有總理大臣近年裁革分屬各該廵撫官兼)
(管事權不一目今河患不常工程重大要將原官復設簡擇熟知河務任事大臣管理該部議覆相應兹特命)
(爾前去總理河道駐劄濟寧州督率原設管河管洪管泉管閘郎中員外主事及各該三司軍衛有司掌印管)
(河兵備守廵等官將各該地方新舊漕河并淮揚蘇松常鎮浙江等處河道及河南山東等處上源著實用心)
(往来經理遇有淤淺衝決隄岸單薄應該幫築挑淺去處務要先事預圖免致梗塞并查先年工部題覆事宜)
(一一著實舉行合用人夫照常於河道項下附近有司軍衛衙門調取應用其各省直歲修河工錢糧悉聽通)
(融計處動支所屬大小官員果能盡心河務功績昭著者奬薦擢用敢有不服調度怠玩誤事及權豪勢要之)
(家侵占阻截并違例盜決河防應拿問者徑自拿問應參奏者指名參奏其餘開載未盡及河道緊要事宜悉)
(聽爾便宜處置其有干漕運撫按衙門事體公同計處重大者奏請定奪每年終將修理過河道人夫錢糧照)
(例備細造冊畫圖貼說奏繳其南直隸淮揚潁州徐州山東曺濮臨清沂州河南睢陳北直隸大名天津各該)
(地方軍務亦聽爾兼理其各兵備道悉聽節制務要防護運道永保無虞如遇盜賊生發即便會同各該廵撫)
(嚴督該道官兵上緊緝剿毋致延蔓若兵備各官縱寇貽患者參奏處治爾為重臣受兹委託須殫心竭慮輸)
(忠效勞務俾河道安流糧運無誤斯稱委任如或處置乖方以致誤事責有所歸爾其欽承之母忽故諭萬歷)
(十六年五月十一日)
謹按形家之言未足深信然天生一代聖君使之紹統
立極以開億萬年太平之業必有鍾靈毓秀之地以為
之基者成周定鼎郟鄏卜世卜年慎重故也恭閱我三
祖之陵居泗州東北一十餘里平原中突起高阜較泗
州城址高二丈三尺一寸沙陡二湖瀦蓄于前面淮背
黃兩河發源之處相距萬餘里蟺蜿而來合于清河縣
之東並流入海更無涓滴中泄而龜山半出河中約攔
去流于後風氣完固豈偶然哉好事者乃欲以私意鑿
見分泄兩河萬一有誤得無令人寒心乎
謹按鳳陽皇陵居祖陵之西南一百八十餘里奠南北
向而亦面淮形勝稍異而有取于淮黃合襟則同知祖
陵則知皇陵矣兩河關係二陵喫緊如此私意鑿見者
慎勿易易也
黃河發源于星宿海繞崑崙歴積石越西域踰關陜山
西河南經豐碭出徐州始為運道會泗沂之水蟺蜿而
至清河縣之清口又名南河口會淮而東經安東縣以
入于海此黃河之大較也以運河言之由浙江至張家
灣凡三千七百餘里自浙至蘇則資苕霅諸溪之水常
州則資宜溧諸山之水至丹陽而山水絶則資京口所
入江潮之水水之盈涸視潮之大小故裏河每患淺澁
云自瓜儀至淮安則南資天長諸山所瀦高寶諸湖之
水西資清口所入淮黃二河之水俱由瓜儀出江故裏
河之深淺亦視兩河之盈縮焉由清口至鎮口閘則資
黃河與山東汶泗之水由鎮口閘以至臨清則資汶泗
之水即泰安萊蕪徂徠諸泉也然汶河由南旺南北分
流並濟故天旱泉微每苦不足由臨清至天津則資汶
河與漳衞之水由直沽入海而自天津至張家灣則資
潞河白河桑乾諸水矣此運河之大略也若江西湖廣
運艘俱由長江入儀真閘止有風波之險而無淺澁之
虞此又在運道之外矣
河防一覽卷一
