欽定四庫全書
御定歷代紀事年表卷九十四
元世系表略
却特氏蒙古部人十世祖曰勃端察爾母曰阿倫
果斡嫁托本默爾根生二子既而夜夢金色神人
來趨卧榻阿倫果斡驚覺遂有娠生一子即勃端
察爾也勃端察爾狀貌竒異沈默寡言家人謂之
癡阿倫果斡語人曰此兒非癡後世子孫必有大
貴者勃端察爾生巴噶哩台哈必齊巴噶哩台哈
必齊生瑪哈多丹瑪哈多丹生濟農達爾罕濟農
達爾罕生海都海都生拜星呼爾拜星呼爾生敦
巴該敦巴該生噶布勒汗噶布勒汗生巴爾達木
巴爾達木生伊蘇克依是為烈祖烈祖生太祖特
穆津始稱帝於鄂諾河尋定都於哈喇和林河之
西因名其城曰和林太宗七年城之世祖中統初
遷於上都至元初又遷都於燕改曰中都尋升為
大都建國號曰元自世祖至元十三年受宋降至
順帝歷十主凡九十三年
年表(一)
(起丙寅宋寧宗開禧二年年止甲申宋寧宗嘉定十七)凡十九年
表例說
(臣)之樞謹按元太祖稱帝於鄂諾河自是與金並
列但其時國號蒙古年表之體按年以紀事故以
蒙古書如遼之始稱契丹金之始稱女直例也
御定歴代紀事年表卷九十四
