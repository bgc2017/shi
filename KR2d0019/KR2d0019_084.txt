欽定四庫全書
御定歴代紀事年表卷八十八
金世系表略
完顔氏其先出韎鞨氏唐初有黑水靺鞨居肅慎
地附高麗五代時始稱女真其在南者繫籍於遼號
熟女真在北者不籍於遼號生女真既而避遼主宗
真諱改曰女直始祖函普自高麗來居完顔布爾
罕水之涯後以部為姓遂為完顔氏云始祖生德帝
烏嚕烏嚕生安帝巴哈巴哈生獻祖綏赫綏赫乃
徙居於安春水之側耕墾樹藝始築室有棟宇
之制綏赫生昭祖舒嚕以條教為治民頗聽從部
落寖疆舒嚕生烏古鼐遼以為生女直部節度使
是為景祖始有官屬紀綱漸立景祖卒子和哩布
襲節度使基業自此大是為世祖即太祖之父也
世祖卒弟肅宗頗拉淑嗣肅宗卒弟穆宗英格嗣
自景祖以來兩世四主志業相因卒定離析一切
治以本部法令穆宗卒世祖長子烏雅舒襲位是
為康宗康宗卒弟太祖阿固達襲位未幾稱帝於
上京改國號金廢主亮遷燕京號中都以汴京為
南京宣宗遷都於汴共傳九主凡一百二十年
欽定四庫全書
御定歴代紀事年表卷八十八
(起乙未宋徽宗政和五年止癸卯宋徽宗宣和五年)凡九年
表例說
(臣)之樞謹按女真自太祖阿固達稱帝改國號曰
金始與遼並書例詳第八十二及八十三卷
御定歴代紀事年表卷八十八
