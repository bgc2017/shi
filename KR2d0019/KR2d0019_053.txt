欽定四庫全書
御定歴代紀事年表卷五十六
北齊世系表略
高氏出自晉玄莬太守隱渤海脩人也隱生慶慶
生泰泰生湖三世仕慕容氏湖後率衆歸魏為右
將軍湖生四子第三子謐魏侍御史謐生樹樹生
歡追尊為神武帝生十五子文宣帝諱洋其第二
子也文宣帝以齊王受東魏禪國號齊都鄴傳六
主凡二十八年
年表
後周世系表略
宇文氏出自炎帝神農氏為黃帝所滅子孫遯居
朔野有葛烏莬者雄武多算略鮮卑慕之奉以為
主其後曰普回因狩得玉璽有文曰皇帝璽普回
以為天授其俗謂天曰宇謂君曰文因號宇文國
并以為氏焉普回子莫那自隂山南徙始居遼西
九世至侯豆歸為慕容晃所滅其子陵仕魏賜爵
安定侯徙居武川即為武川人陵生系系生韜韜
生肱追尊曰德皇帝肱少子泰追尊為文皇帝泰
嫡子孝閔帝覺以周公受魏禪都長安傳五主凡
二十五年
年表
(起庚午梁簡文帝大寶元年魏文帝大統十六年東魏孝靜帝武定八年齊文宣帝天保元年止丁丑)
(梁敬帝太平二年九月周孝閔帝元年九月齊文宣帝天保八年三月)凡七年有竒
表例說
臣之樞謹按後梁主蕭詧雖係梁武帝之後但附
庸於魏北史入附庸列傳故叙次後梁於北齊之
下而分注其年
御定歴代紀事年表卷五十六
