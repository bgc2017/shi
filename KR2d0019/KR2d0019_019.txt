欽定四庫全書
御定歴代紀事年表卷二十一
漢世系表略
劉姓出自唐帝堯後有劉累能擾龍事夏王孔甲
為御龍氏在商為豕韋氏在周封於薊為杜伯其
子隰叔奔晉為士師至孫成伯缺生士會奔秦歸
晉有子畱秦自為劉氏生明明生遠遠生陽士世
孫獲仕魏為大夫徙梁生清徙居沛生仁號仁號
生煓煓即太上皇也生高帝帝諱邦字季秦末為
泗上亭長起兵於沛破秦滅項五年而成帝業以
火德王國號漢都長安是為西漢傳惠文景武昭
宣元成哀平及孺子嬰簒於王莽而亡傳一十二
帝并呂后八年凡二百一十四年莽簒十四年淮
陽王更始二年光武中興是為東漢傳一十二帝
魏簒漢昭烈帝又中興傳二世卒為魏滅
年表卷二十一
(起乙未楚義帝元年漢王元年西楚霸王元年止丙午漢高帝十有二年)凡十二年
表例說
(臣)之樞謹按通鑑以漢先楚入關秦王子嬰降即
紀漢王元年綱目則於是年併楚義帝西楚霸王
漢王分注之謂其為無統之時也今折衷二家之
義例分載義帝漢王霸王於歲首而虛其天位至
高帝五年一統即皇帝位始於上格大書之王
侯封爵先宗室次異姓說見周武王卷首今仍其
例以五等為序自高帝六年以後凡始封進封改
封襲封降封例可屢見者如平陽侯曹參等書其
末曰至某年再見以便檢閱有叛逆者如陽夏侯
陳豨等則旁注其姓名使不得與純臣比漢以後
各代同自古外國如匈奴已見於秦而其方隅
風土至漢以後始詳以及南越閩越等或慕化來
朝貢使不絶或乘虛窺伺陵犯邊塞或率其部屬
效忠盡力今俱採擇史傳及通鑑綱目載於末格
另書附字以别之庶中外之分明而國勢之強弱
亦從可考云漢以後各代同
御定歴代紀事年表卷二十一
