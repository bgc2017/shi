欽定四庫全書
御定歴代紀事年表卷六十七
(起癸卯唐代宗廣德元年止癸亥唐德宗建中四年)凡二十一年
表例說
(臣)之樞謹按唐自肅宗瓜分河北故地付授叛將
大歷建中之際亂人乘之遂效戰國肱脾相依以
土地傳子孫謂之藩鎮唐之禍亂實階於此故唐
書特為藩鎮傳以别之今另置藩鎮格以表其順
逆存亡之故藩鎮不論有無封爵於其初為節
度使之年即為載入至其再見止書曰為某節度
使幾年而不書爵號如田承嗣封雁門王仍稱為
魏博節度使李正巳封饒陽王仍稱為平盧節度
使之𩔖蓋藩鎮以節度重不以封爵重也又藩鎮
因事乃見照十六國例書其末曰至某年再見以
便撿尋
御定歴代紀事年表卷六十七
