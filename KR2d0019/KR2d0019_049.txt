欽定四庫全書
御定歴代紀事年表卷五十二
梁世系表略
蕭氏漢相國何之後也何生酇定侯延延生侍中
彪彪生公府掾章章生皓皓生仰仰生太傅望之
望之生光禒大夫育育生御史中丞紹紹生光禒
勲閎閎生濟陰太守闡闡生吳郡太守永永生中
山相苞苞生博士周周生蛇丘長矯矯生州從事
逵逵生孝廉休休生廣陵郡丞豹豹生大中大夫
裔裔生淮陰令整整生濟陰太守鎋鎋生州治中
副子副子生南臺治書侍御史道賜道賜生皇考
順之齊高帝族弟南蘭陵中都里人也初皇妣張
氏嘗夢抱日已而有娠遂産高祖諱衍生而有異
光狀貌殊特有文在右手曰武帝以梁王受齊
國號梁都建康傳四主凡五十六年
年表
(起壬午梁武帝天監元年四月魏宣武帝景明三年四月止乙未梁武帝天監十四年魏孝明帝延昌)
(四年)凡十三年有奇
表例說
見第四十六卷
御定歴代紀事年表卷五十二
