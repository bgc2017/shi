皇朝禮器圖式卷四
冠服一
皇帝冠服
皇太子
皇子宗室王公額駙冠服
皇帝冬朝冠謹按
本朝定制九月十五日或二十五日
皇帝御冬朝冠薰貂為之十一月朔至上元用黑狐上
綴朱緯頂三層貫東珠各一皆承以金龍各四飾
東珠如其數上銜大珍珠一
皇帝夏朝冠謹按
本朝定制三月十五日或二十五日
皇帝御夏朝冠織玉草或藤絲竹絲為之緣石青片金
二層裏用紅片金或紅紗上綴朱緯前綴金佛飾
東珠十五後綴舍林飾東珠七頂如冬朝冠
皇帝端罩一謹按
本朝定制十一月朔至上元
皇帝御端罩黑狐為之明黃縀裏左右垂帶各二下廣
而銳色與裏同
皇帝端罩二謹按
本朝定制
皇帝端罩紫貂為之裏及垂帶俱如黑狐端罩
皇帝衮服謹按
本朝定制
皇帝衮服色用石青繡五爪正面金龍四圍兩肩前後
各一其章左日右月前後萬夀篆文間以五色雲
春秋棉祫夏以紗冬以裘各惟其時
皇帝冬朝服一謹按
本朝定制十一月朔至上元
皇帝御冬朝服色用明黃惟
南郊
祈榖用藍披領及裳俱表以紫貂袖端薰貂繡文兩肩前
後正龍各一襞積行龍六列十二章俱在衣間以
五色雲
皇帝冬朝服二謹按
本朝定制九月十五日或二十五日
皇帝御冬朝服色用明黃惟
朝日用紅披領及袖俱石青片金加海龍緣繡文兩肩
前後正龍各一要帷行龍五衽正龍一襞積前後
團龍各九裳正龍二行龍四披領行龍二袖端正
龍各一列十二章日月星辰山龍華蟲黼黻在衣
宗彛藻火粉米在裳間以五色雲下幅八寳平水
皇帝夏朝服謹按
本朝定制三月十五日或二十五日
皇帝御夏朝服色用明黃惟
雩祭用藍
夕月用月白披領及袖俱石青片金緣縀紗單袷各惟
其時餘俱如冬朝服
皇帝朝珠謹按
本朝定制
皇帝朝珠用東珠一百有八佛頭記念背雲大小墜珍
寳雜飾各惟其宜大典禮御之惟祀
天以青金石為飾祀
地珠用蜜珀
朝日用珊瑚
夕月用綠松石吉服朝珠珍寳隨所御縧皆明黃色
皇帝朝帶一謹按
本朝定制
皇帝朝帶色用明黃龍文金圓版四飾紅寳石或藍寳
石及綠松石每具銜東珠五圍珍珠二十左右佩
帉淺藍及白各一下廣而銳中約鏤金圓結飾寳
如版圍珠各三十佩囊文繡燧觿刀削結佩惟宜
縧皆明黃色大典禮御之
皇帝朝帶二謹按
本朝定制
皇帝朝帶色用眀黃龍文金方版四其飾祀
天用青金石祀
地用黃玉
朝日用珊瑚
夕月用白玉每具銜東珠五佩帉及縧惟
圜丘用純青餘如圓版朝帶之制中約圓結如版飾銜東
珠各四佩囊純石青左觽右削並從版色
皇帝冬吉服冠謹按
本朝定制
皇帝冬吉服冠御用之期與朝冠同海龍為之立冬後
易薰貂或紫貂各惟其時上綴朱緯頂滿花金座
上銜大珍珠一
皇帝夏吉服冠謹按
本朝定制
皇帝夏吉服冠御用之期與朝冠同織玉草或藤絲竹
絲為之紅紗綢為裏石青片金緣上綴朱緯頂如
冬吉服冠
皇帝龍袍謹按
本朝定制
皇帝龍袍色用明黃領袖俱石青片金緣繡文金龍九
列十二章間以五色雲領前後正龍各一左右及
交襟處行龍各一袖端正龍各一下幅八寳立水
裾左右開棉袷紗裘各惟其時
皇帝吉服帶謹按
本朝定制
皇帝吉服帶色用明黃鏤金版四方圓惟便銜以珠玉
雜寳各從其宜左右佩帉純白下直而齊中約金
結如版飾餘俱如朝帶常服帶同
皇帝冬常服冠謹按
本朝定制
皇帝冬常服冠御用之期與朝冠同紅絨結頂餘俱如
冬吉服冠
皇帝夏常服冠謹按
本朝定制
皇帝夏常服冠御用之期與朝冠同紅絨結頂餘俱如
夏吉服冠
皇帝常服褂謹按
本朝定制
皇帝常服褂色用石青花文隨所御棉袷紗裘各惟其
時
皇帝常服袍謹按
本朝定制
皇帝常服袍色及花文隨所御裾左右開棉袷紗裘各
惟其時
皇太子冬朝冠謹按
本朝定制
皇太子冬朝冠薰貂為之十一月朔至上元用黑狐
上綴朱緯頂金龍三層飾東珠十三上銜大東珠
一
皇太子夏朝冠謹按
本朝定制
皇太子夏朝冠織玉草或藤絲竹絲為之綠石青片
金二層裏用紅片金或紅紗上綴朱緯前綴金佛
飾東珠十三後綴舍林飾東珠六頂如冬朝冠
皇太子端罩謹按
本朝定制
皇太子端罩黑狐為之杏黃縀裏左右垂帶各二下
廣而銳色與裏同
皇太子龍褂謹按
本朝定制
皇太子龍褂色用石青繡五爪正面金龍四團兩肩
前後各一間以五色雲棉袷紗裘各惟其時
皇子同
皇太子冬朝服一謹按
本朝定制
皇太子冬朝服色用杏黃披領及裳俱表以紫貂袖
端薰貂繡文兩肩前後正龍各一襞積行龍六間
以五色雲
皇太子冬朝服二謹按
本朝定制
皇太子冬朝服色用杏黃披領及袖俱石青片金加
海龍緣繡文兩肩前後正龍各一要帷行龍五衽
正龍一襞積前後團龍各七裳正龍二行龍四披
領行龍二袖端正龍各一間以五色雲下幅八寳
平水
皇太子夏朝服謹按
本朝定制
皇太子夏朝服色用杏黃披領及袖俱石青片金緣
縀紗單袷各惟其時餘俱如今朝服
皇太子朝珠謹按
本朝定制
皇太子朝珠珊瑚綠松石青金石隨所用珍寳雜飾
各惟其宜縧皆明黃色
皇太子朝帶謹按
本朝定制
皇太子朝帶色用明黃金圓版四飾青金石每具銜
東珠五左右佩帉淺藍及白各一下廣而銳結佩
惟宜縧如帶色
皇太子冬吉服冠謹按
本朝定制
皇太子冬吉服冠海龍紫貂薰貂惟其時上綴朱緯
紅絨結頂
皇子同
皇太子夏吉服冠謹按
本朝定制
皇太子夏吉服冠織玉草或藤絲竹絲為之紅紗綢
為裏石青片金緣上綴朱緯頂如冬吉服冠
皇子同
皇太子龍袍謹按
本朝定制
皇太子龍袍色用杏黃領袖俱石青片金緣繡文金
龍九間以五色雲領前後正龍各一左右及交襟
處行龍各一袖端正龍各一下幅八寳立水裾左
右開棉袷紗裘各惟其時
皇太子吉服帶謹按
本朝定制
皇太子吉服帶色用明黃金版四方圓惟便銜以珠
玉雜寳各從其宜左右佩帉純白下直而齊餘俱
如朝帶
皇子冬朝冠謹按
本朝定制
皇子冬朝冠薰貂為之十一月朔至上元用青狐頂
金龍二層飾東珠十上銜紅寳石親王同其冠制
下達文武一品皆如之
皇子夏朝冠謹按
本朝定制
皇子夏朝冠織玉草或藤絲竹絲為之綠石青片金
二層裏用紅片金或紅紗上綴朱緯前綴舍林飾
東珠五後綴金花飾東珠四頂如冬朝冠親王同
其冠制下達庶官皆如之
皇子端罩謹按
本朝定制
皇子端罩紫貂為之金黃縀裏左右垂帶各二下廣
而銳色與裏同
皇子冬朝服一謹按
本朝定制
皇子冬朝服色用金黃披領及裳俱表以紫貂袖端
薰貂繡文兩肩前後正龍各一襞積行龍六間以
五色雲
皇子冬朝服二謹按
本朝定制
皇子冬朝服色用金黃披領及袖俱石青片金加海
龍緣繡文兩肩前後正龍各一要帷行龍四裳行
龍八披領行龍二袖端正龍各一下幅八寳平水
皇子夏朝服謹按
本朝定制
皇子夏朝服色用金黃披領及袖俱石青片金緣餘
俱如冬朝服
皇子朝珠謹按
本朝定制
皇子朝珠不得用東珠餘隨所用縧皆金黃色親王
世子郡王皆同
皇子朝帶謹按
本朝定制
皇子朝帶色用金黃金銜玉方版四每具飾東珠四
中飾貓睛石一左右佩縧如帶色親王同其帶色
宗室皆如之覺羅用紅帶
皇子蟒袍謹按
本朝定制
皇子蟒袍色用金黃片金緣繡文通九蟒裾左右開
制達宗室
皇子吉服帶謹按
本朝定制
皇子吉服帶色用金黃版飾惟宜佩縧如帶色親王
世子郡王皆同
親王端罩謹按
本朝定制親王端罩青狐為之月白縀裏曾
賜金黃色者亦得用左右垂帶各二下廣而銳色與裏
同下至貝子固倫額駙皆同
親王補服謹按
本朝定制親王補服色用石青繡五爪金龍四團前
後正龍兩肩行龍世子同
親王冬朝服一謹按
本朝定制親王冬朝服藍及石青諸色隨所用曾
賜金黃者亦得用之披領及裳俱表以紫貂袖端薰貂
制同
皇子冬朝服世子郡王皆同
親王冬朝服二謹按
本朝定制親王冬朝服藍及石青諸色隨所用曾
賜金黃者亦得用之片金加海龍緣制同
皇子冬朝服世子郡王皆同
親王夏朝服謹按
本朝定制親王夏朝服藍及石青諸色隨所用曾
賜金黃者亦得用之片金緣制同
皇子夏朝服世子郡王皆同
親王夏吉服冠謹按
本朝定制親王夏吉服冠織玉草或藤絲竹絲為之
紅紗綢為裏石青片金緣頂如冬吉服冠世子以
下至貝勒皆同其冠制下達庶官俱如之
親王蟒袍謹按
本朝定制親王蟒袍藍及石青諸色隨所用曾
賜金黃者亦得用之制同
皇子蟒袍世子郡王皆同
世子冬朝冠謹按
本朝定制世子冬朝冠頂金龍二層飾東珠九上銜
紅寳石
世子夏朝冠謹按
本朝定制世子夏朝冠前綴舍林飾東珠五後綴金
花飾東珠四頂如冬朝冠
世子朝帶謹按
本朝定制世子朝帶色用金黃金銜玉方版四每具
飾東珠三左右佩縧皆如帶色
郡王冬朝冠謹按
本朝定制郡王冬朝冠頂金龍二層飾東珠八上銜
紅寳石
郡王夏朝冠謹按
本朝定制郡王夏朝冠前綴舍林飾東珠四後綴金
花飾東珠三頂如冬朝冠
郡王補服謹按
本朝定制郡王補服色用石青繡五爪行龍四團兩
肩前後各一
郡王朝帶謹按
本朝定制郡王朝帶色用金黃金銜玉方版四每具
飾東珠二貓睛石一左右佩縧皆如帶色
貝勒冬朝冠謹按
本朝定制貝勒冬朝冠頂金龍二層飾東珠七上銜
紅寳石
貝勒夏朝冠謹按
本朝定制貝勒夏朝冠前綴舍林飾東珠三後綴金
花飾東珠二頂如冬朝冠
貝勒補服謹按
本朝定制貝勒補服色用石青前後繡四爪正蟒各
一團
貝勒冬朝服一謹按
本朝定制貝勒冬朝服色不得用金黃餘隨所用披
領及裳俱表以紫貂袖端薰貂通繡蟒文制如親
王下至輔國公和碩額駙皆同
貝勒冬朝服二謹按
本朝定制貝勒冬朝服色不得用金黃餘隨所用片
金加海龍緣通繡蟒文制如親王下至輔國公和
碩額駙皆同
貝勒夏朝服謹按
本朝定制貝勒夏朝服色不得用金黃餘隨所用片
金緣通繡蟒文制如親王下至輔國公和碩額駙
皆同
貝勒朝珠謹按
本朝定制貝勒朝珠縧用石青色下至輔國公和碩
額駙皆同
貝勒朝帶謹按
本朝定制貝勒朝帶色用金黃金銜玉方版四每具
飾東珠二佩縧皆石青色
貝勒蟒袍謹按
本朝定制貝勒蟒袍色不得用金黃餘隨所用片金
緣繡文通九蟒皆四爪下至輔國公和碩額駙皆
同
貝勒吉服帶謹按
本朝定制貝勒吉服帶色用金黃銜飾惟宜佩縧皆
石青色下至宗室將軍皆同
貝子冬朝冠謹按
本朝定制貝子冬朝冠頂金龍二層飾東珠六上銜
紅寳石戴三眼孔雀翎固倫額駙同
貝子夏朝冠謹按
本朝定制貝子夏朝冠前綴舍林飾東珠二後綴金
花飾東珠一頂及孔雀翎俱如冬朝冠固倫額駙
同
貝子補服謹按
本朝定制貝子補服色用石青前後繡四爪行蟒各
一團固倫額駙同
貝子朝帶謹按
本朝定制貝子朝帶色用金黃金銜玉方版四每具
飾東珠一
貝子冬吉服冠謹按
本朝定制貝子冬吉服冠頂用紅寳石戴三眼孔雀
翎
貝子夏吉服冠謹按
本朝定制貝子夏吉服冠頂及孔雀翎俱如冬吉服
冠
固倫額駙朝帶謹按
本朝定制固倫額駙朝帶色用石青或藍金銜玉圓
版四每具飾東珠一左右佩縧皆石青色
固倫額駙冬吉服冠謹按
本朝定制固倫額駙冬吉服冠頂用珊瑚戴三眼孔
雀翎
固倫額駙夏吉服冠謹按
本朝定制固倫額駙夏吉服冠頂及孔雀翎皆如冬
吉服冠
固倫額駙吉服帶謹按
本朝定制固倫額駙吉服帶佩帉下直而齊版飾及
佩各惟其宜
鎮國公冬朝冠謹按
本朝定制鎮國公冬朝冠頂金龍二層飾東珠五上
銜紅寳石戴雙眼孔雀翎和碩額駙同
鎮國公夏朝冠謹按
本朝定制鎮國公夏朝冠前綴舍林飾東珠一後綴
金花飾綠松石一頂及孔雀翎俱如冬朝冠和碩
額駙同
鎮國公端罩謹按
本朝定制鎮國公端罩紫貂為之月白縀裏左右垂
帶各二下廣而銳色與裏同輔國公和碩額駙皆
同
鎮國公補服謹按
本朝定制鎮國公補服色用石青前後繡四爪正蟒
方補輔國公和碩額駙皆同
鎮國公朝帶謹按
本朝定制鎮國公朝帶色用金黃金銜玉方版四每
具飾貓睛石一輔國公同
鎮國公冬吉服冠謹按
本朝定制鎮國公冬吉服冠入八分公頂用紅寳石
未入八分公用珊瑚俱戴雙眼孔雀翎輔國公同
鎮國公夏吉服冠謹按
本朝定制鎮國公夏吉服冠頂及孔雀翎俱如冬吉
服冠輔國公同
輔國公冬朝冠謹按
本朝定制輔國公冬朝冠頂金龍二層飾東珠四上
銜紅寳石戴雙眼孔雀翎
輔國公夏朝冠謹按
本朝定制輔國公夏朝冠前綴舍林後綴金花飾與
鎮國公同頂及孔雀翎俱如冬朝冠
和碩額駙朝帶謹按
本朝定制和碩額駙朝帶色用石青或藍金銜玉圓
版四每具飾貓睛石一左右佩縧皆石青色
和碩額駙冬吉服冠謹按
本朝定制和碩額駙冬吉服冠頂用珊瑚戴雙眼孔
雀翎
和碩額駙夏吉服冠謹按
本朝定制和碩額駙夏吉服冠頂及孔雀翎俱如冬
吉服冠
皇朝禮器圖式卷四
