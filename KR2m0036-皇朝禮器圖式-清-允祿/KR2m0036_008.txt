皇朝禮器圖式卷八
樂器一(朝會)
朝會中和韶樂麾謹按隋書音樂志帝出黃門
侍郎舉麾於殿上掌故應之舉於階下奏康韶之
樂舊唐書音樂志協律郎舉麾樂作仆麾樂止元
史禮樂志麾長七尺畫升龍於上以塗金龍首朱
杠懸之
本朝定制朝會中和韶樂麾黃縀為之長五尺四寸
六分闊一尺八分繡雲龍其端飾藍縀長八寸一
分繡星雲文中為日華金篆中和字上下皆綴横
木上縱五寸七分鏤雙龍下縱三寸六分鏤山水
形皆塗金結黃絨紃銜於龍口懸以朱杠長八尺
一寸圍三寸三分杠端飾塗金銅龍長一尺九分
曲首向前四寸六分座高二尺五寸六分闊一尺
五寸三分亦以金䯱之祭祀燕饗中和韶樂麾皆
同
朝會中和韶樂鎛鐘第一黃鍾謹按周禮春官
鎛師鄭康成注鎛如鐘而大賈公彦疏以其形如
鐘而大獨在一虡隋書音樂志設十二鎛鐘各依
辰位而應其律乾隆二十四年江西臨江府得古
鎛鐘撫臣以獻扵
朝適當西師奏凱之時功成樂作式彰瑞應
上既考古制釐定其名復
詔樂部仿鑄鎛鐘十二以備宫懸第一鐘應黃鍾之律
十一月用之兩欒高一尺八寸三分二釐中高一
尺六寸一分于徑一尺五寸一分八釐横一尺一
寸三分九釐兩舞相距一尺一寸九分六釐横一
尺三分六釐甬長一尺八分徑四寸三分二釐衡
徑三寸八分旋徑四寸八分闊一寸四分四釐蟲
長三寸三釐闊一寸八分二釐厚一寸二分一釐
蟲孔長一寸五分一釐闊一寸一釐乳凡三十六
高一寸四分四釐鐫識處高九寸一分一釐上闊
三寸三釐下闊四寸五釐前鐫
御製銘後鐫鎛鐘第一黃鍾大清乾隆二十有六年歲
在辛巳冬十一月乙未朔越六日庚子鑄成俱篆
文簨虡皆塗金通高九尺二寸五分厚三寸八分
上簨左右刻龍首闊五尺四寸高一尺一寸中簨
闊二尺七寸高四寸簨上有業高七寸鏤雲龍附
簨結黃絨紃以懸鐘虡高五尺六寸五分闊四寸
承以五采伏獅高一尺二寸五分下為趺高亦如
之縱二尺四寸横一尺二寸趺上垣高三寸鏤山
水形上簨脊樹金鸞咮銜五采流蘇龍口亦如之
下垂至趺第二大吕第三太蔟亦用此簨虡擊具
為卧鼓形有柄䯱朱凡鐘磬皆如之
圜丘
祈榖壇
天神壇鎛鐘皆同燕饗中和韶樂鎛鐘第一亦同
朝會中和韶樂鎛鐘第二大吕謹按
御製鎛鐘第二應大吕之吕十二月用之兩欒高一尺
七寸六釐中高一尺五寸一分七釐于徑一尺四
寸二分二釐横一尺六分六釐兩舞相距一尺二
寸一分三釐横九寸七分甬長一尺一分一釐徑
四寸四釐衡徑二寸六分六釐旋徑四寸四分九
釐闊一寸三分四釐蟲長二寸八分四釐闊一寸
七分厚一寸一分四釐蟲孔長一寸四分二釐闊
九分四釐乳凡三十六高一寸三分四釐鐫識處
高八寸五分三釐上闊二寸八分四釐下闊三寸
七分九釐前鐫
御製銘後鐫鎛鐘第二大吕年月俱如前燕饗中和韶
樂鎛鐘第二同
朝會中和韶樂鎛鐘第三太蔟謹按
御製鎛鐘第三應太蔟之律正月用之兩欒高一尺六
寸二分中高一尺四寸四分于徑一尺三寸五分
横一尺一分二釐兩舞相距一尺一寸五分二釐
横九寸一分二釐甬長九寸六分徑三寸八分四
釐衡徑二寸五分三釐旋徑四寸二分六釐闊一
寸二分八釐蟲長二寸七分闊一寸六分二釐厚
一寸八釐蟲孔長一寸三分五釐闊九分乳凡三
十六高一寸二分八釐鐫識處高八寸一分上闊
二寸七分下闊三寸六分前鐫
御製銘後鐫鎛鐘第三太蔟年月俱如前
太廟
奉先殿
朝日壇
太歲壇鎛鐘皆同燕饗中和韶樂鎛鐘第三亦同
朝會中和韶樂鎛鐘第四夾鍾謹按
御製鎛鐘第四應夾鍾之吕二月用之兩欒高一尺五
寸一分七釐中高一尺三寸四分八釐于徑一尺
二寸六分四釐横九寸四分八釐兩舞相距一尺
七分八釐横八寸六分三釐甬長八寸九分八釐
徑三寸五分九釐衡徑二寸三分七釐旋徑三寸
九分九釐闊一寸一分九釐蟲長二寸五分二釐
闊一寸五分一釐厚一寸一釐蟲孔長一寸二分
六釐闊八分四釐乳凡三十六高一寸一分九釐
鐫識處高七寸五分八釐上闊二寸五分二釐下
闊三寸三分七釐前鐫
御製銘後鐫鎛鐘第四夾鍾年月俱如前簨虡通高九
尺二寸五分厚二寸八分上簨闊四尺七寸高一
尺一寸中簨闊二尺一寸高三寸六分左右兩虡
高六尺三寸五分闊三寸六分趺高九寸縱二尺
一寸横一尺垣高二寸五分獅身出垣六寸五分
下施几二縱二尺三寸横一尺二寸高一尺三寸
以符第一虡高下之制餘俱同第一簨虡第五姑
洗第六仲吕亦用此簨虡
社稷壇
帝王廟
文廟春祭鎛鐘皆同燕饗中和韶樂鎛鐘第四亦同
朝會中和韶樂鎛鐘第五姑洗謹按
御製鎛鐘第五應姑洗之律三月用之兩欒高一尺四
寸四分中高一尺二寸八分于徑一尺一寸横九
寸兩舞相距一尺二分四釐横八寸一分九釐甬
長八寸五分三釐徑一寸四分一釐衡徑二寸二
分五釐旋徑三寸七分九釐闊一寸一分二釐蟲
長二寸四分闊一寸四分四釐厚九分六釐蟲孔
長一寸二分闊八分乳凡三十六高一寸一分三
釐鐫識處高七寸二分上闊二寸四分下闊三寸
二分前鐫
御製銘後鐫鎛鐘第五姑洗年月俱如前
先農壇鎛鐘同燕饗中和韶樂鎛鐘第五亦同
朝會中和韶樂鎛鐘第六仲吕謹按
御製鎛鐘第六應仲吕之吕四月用之兩欒高一尺三
寸四分八釐中高一尺一寸九分八釐于徑一尺
一寸二分三釐横八寸四分一釐兩舞相距九寸
五分八釐横七寸六分七釐甬長七寸九分九釐
徑三寸一分九釐衡徑二寸一分旋徑三寸五分
五釐闊一寸六釐蟲長二寸二分四釐闊一寸三
分四釐厚八分九釐蟲孔長一寸一分二釐闊七
分四釐乳凡三十六高一寸六釐鐫識處高六寸
七分四釐上闊二寸二分四釐下闊二寸九分九
釐前鐫
御製銘後鐫鏄鐘第六仲吕年月俱如前燕饗中和韶
樂鎛鐘第六同
朝會中和韶樂鎛鐘第七蕤賓謹按
御製鎛鐘第七應蕤賓之律五月用之兩欒高一尺二
寸八分中高一尺一寸三分七釐于徑一尺六分
六釐横七寸九分九釐兩舞相距九寸一分二釐
横七寸二分八釐甬長七寸五分八釐徑三寸三
釐衡徑一寸九分九釐旋徑三寸三分七釐闊一
寸一釐蟲長二寸一分三釐闊一寸二分七釐厚
八分五釐蟲孔長一寸六釐闊七分一釐乳凡三
十六高一寸一釐鐫識處高六寸四分上闊二寸
一分三釐下闊二寸四分八釐前鐫
御製銘後鐫鎛鐘第七蕤賓年月俱如前簨虡通高九
尺二寸五分厚二寸八分左右兩虡高六尺五分
闊三寸六分上簨中簨獅趺尺寸俱同第二簨虡
下施几三縱三尺六寸六分横二尺三寸高一尺
六寸餘俱同第一簨虡第八林鍾第九夷則亦用
此簨虡燕饗中和韶樂鎛鐘第七同
朝會中和韶樂鎛鐘第八林鍾謹按
御製鏄鐘第八應林鍾之吕六月用之兩欒高一尺二
寸一分五釐中高一尺八分于徑一尺一分二釐
横七寸五分九釐兩舞相距八寸六分四釐横六
寸九分一釐甬長七寸二分徑二寸八分八釐衡
徑一寸八分九釐旋徑三寸二分闊九分六釐蟲
長二寸二釐闊一寸二分一釐厚八分一釐蟲孔
長一寸一釐闊六分七釐乳凡三十六高九分六
釐鐫識處高六寸七釐上闊二寸二釐下闊二寸
七分前鐫
御製銘後鐫鎛鐘第八林鍾年月俱如前燕饗中和韶
樂鎛鐘第八同
朝會中和韶樂鎛鐘第九夷則謹按
御製鎛鐘第九應夷則之律七月用之兩欒高一尺一
寸三分七釐中高一尺一分一釐于徑九寸四分
八釐横七寸一分一釐兩舞相距八寸九釐横六
寸四分七釐甬長六寸七分四釐徑二寸六分九
釐衡徑一寸七分七釐旋徑二寸九分九釐闊八
分九釐蟲長一寸八分九釐闊一寸一分三釐厚
七分五釐蟲孔長九分四釐闊六分三釐乳凡三
十六高八分九釐鐫識處高五寸六分八釐上闊
一寸八分九釐下闊二寸五分二釐前鐫
御製銘後鐫鎛鐘第九夷則年月俱如前燕饗中和韶
樂鏄鐘第九同
朝會中和韶樂鎛鐘第十南吕謹按
御製鎛鐘第十應南吕之吕八月用之兩欒高一尺八
分中高九寸六分于徑九寸横六寸七分五釐兩
舞相距七寸六分八釐横六寸一分四釐甬長六
寸四分徑二寸五分六釐衡徑一寸六分八釐旋
徑二寸八分四釐闊八分五釐蟲長一寸八分闊
一寸八釐厚七分二釐蟲孔長九分闊六分乳凡
三十六高八分五釐鐫識處高五寸四分上闊一
寸八分下闊二寸四分前鐫
御製銘後鐫鎛鐘第十南吕年月俱如前簨虡通高九
尺二寸五分厚二寸八分左右兩虡高五尺六寸
五分闊三寸六分上簨中簨獅趺尺寸皆同第三
簨虡下施几三縱三尺六寸六分横二尺三寸高
二尺餘俱同第一簨虡第十一無射第十二應鍾
亦用此簨虡
社稷壇
帝王廟
文廟秋祭鎛鐘
夕月壇鎛鐘皆同燕饗中和韶樂鎛鐘第十亦同
朝會中和韶樂鎛鐘第十一無射謹按
御製鎛鐘第十一應無射之律九月用之兩欒高一尺
一分一釐中高八寸九分八釐于徑八寸四分二
釐横六寸二分二釐兩舞相距七寸一分九釐横
五寸七分五釐甬長五寸九分九釐徑二寸三分
九釐衡徑一寸五分八釐旋徑二寸六分六釐闊
七分九釐蟲長一寸六分八釐闊一寸一釐厚六
分七釐蟲孔長八分四釐闊五分六釐乳凡三十
六高七分九釐鐫識處高五寸五釐上闊一寸六
分八釐下闊二寸二分四釐前鐫
御製銘後鐫鎛鐘第十一無射年月俱如前燕饗中和
韶樂鎛鐘第十一同
朝會中和韶樂鎛鐘第十二應鍾謹按
御製鎛鐘第十二應應鍾之吕十月用之兩欒高九寸
六分中高八寸五分三釐于徑七寸九分九釐横
五寸九分九釐兩舞相距六寸八分二釐横五寸
四分六釐甬長五寸六分八釐徑二寸二分七釐
衡徑一寸四分九釐旋徑二寸五分一釐闊七分
五釐蟲長一寸五分九釐闊九分五釐厚六分六
釐蟲孔長七分九釐闊五分三釐乳凡三十六高
七分五釐鐫識處高四寸八分上闊一寸六分下
闊二寸一分三釐前鐫
御製銘後鐫鎛鐘第十二應鍾年月俱如前燕饗中和
韶樂鎛鐘第十二同
朝會中和韶樂編鐘謹按周禮春官磬師擊編
鐘隋書音樂志編鐘小鐘也各應律吕大小以次
編而懸之上下皆八合十六鐘懸於一簨虡
本朝定制朝會中和韶樂編鐘範金為之十六枚同
虡應十二正律四倍律隂陽各八以厚薄為次薄
者聲濁厚者聲清紐為雙龍中為雲龍文近唇如
滿月者六以受擊形制皆同高七寸四分四釐九
毫中徑七寸一分四釐六毫上下徑皆五寸三釐
九毫前鐫康熙五十四年製後各鐫律名簨虡皆
塗金通高九尺中横為三簨上簨左右刻龍首闊
一丈中下二簨俱闊六尺四寸高三寸五分刻朵
雲各八下垂金鈎以懸鐘上業鏤雲龍文高七寸
四分下業鏤山水形高一寸五分虡高六尺四寸
闊四寸一分厚如之承以五采伏獅高一尺六分
下為趺縱二尺四寸横一尺高如之趺上垣高三
寸鏤山水形上簨脊樹金鸞五咮銜五采流蘇龍
首亦如之垂至趺祭祀燕饗中和韶樂編鐘皆同
朝會中和韶樂特磬第一黃鍾謹按禮記明堂
位叔之離磬陳𤾉樂書編之則雜而小離之則特
而大叔之離磬則專虡之特磬乾隆二十四年西
域耆定和闐悉入版圖采玉豐博可叶鳴球
上允廷議依律琢特磬十二以儷鏄鐘第一磬應黃鍾
之律十一月用之股修一尺四寸五分八釐博一
尺九寸三釐五毫鼔修二尺一寸八分七釐博七
寸二分九釐厚七分二釐九毫前鐫
御製銘後鐫特磬第一黃鍾乾隆二十有六年歲在辛
巳冬十一月乙未朔越九日癸卯琢成簨虡形制
尺寸皆同鎛鐘惟上簨左右刻鳳首趺飾卧鳬白
羽朱喙附簨結黃絨紃以懸磬第二大吕第三太
蔟亦用此簨虡
圜丘
祈榖壇
天神壇特磬皆同燕饗中和韶樂特磬第一亦同
朝會中和韶樂特磬第二大吕謹按
御製特磬第二應大吕之吕十二月用之股修一尺三
寸六分五釐二毫博一尺二分三釐九毫鼔修二
尺四分七釐八毫博六寸八分二釐六毫厚七分
六釐八毫前鐫
御製銘後鐫特磬第二大吕年月俱如前燕饗中和韶
樂特磬第二同
朝會中和韶樂特磬第三太蔟謹按
御製特磬第三應太蔟之律正月用之股修一尺二寸
九分六釐博九寸七分二釐鼓修一尺九寸四分
四釐博六寸四分八釐厚八分九毫前鐫
御製銘後鐫特磬第三太蔟年月俱如前
太廟
奉先殿
朝日壇
太歲壇特磬皆同燕饗中和韶樂特磬第三亦同
朝會中和韶樂特磬第四夾鍾謹按
御製特磬第四應夾鍾之吕二月用之股修一尺二寸
一分三釐六毫博九寸一分四毫鼓修一尺八寸
二分四毫博六寸六釐八毫厚八分六釐四毫前
鐫
御製銘後鐫特磬第四夾鍾年月俱如前簨虡形制尺
寸俱同鎛鐘上簨下趺俱同第一簨虡第五姑洗
第六仲吕亦用此簨虡
社稷壇
帝王廟
文廟春秋特磬皆同燕饗中和韶樂特磬第四亦同
朝會中和韶樂特磬第五姑洗謹按
御製特磬第五應姑洗之律三月用之股修一尺一寸
五分二釐博八寸六分四釐鼓修一尺七寸二分
八釐博五寸七分六釐厚九分一釐前鐫
御製銘後鐫特磬第五姑洗年月俱如前
先農壇特磬同燕饗中和韶樂特磬第五亦同
朝會中和韶樂特磬第六仲吕謹按
御製特磬第六應仲吕之吕四月用之股修一尺七分
八釐六毫博八寸八釐九毫鼓修一尺六寸一分
七釐九毫博五寸三分九釐三毫厚九分七釐二
毫前鐫
御製銘後鐫特磬第六仲吕年月俱如前燕饗中和韶
樂特磬第六同
朝會中和韶樂特磬第七蕤賓謹按
御製特磬第七應蕤賓之律五月用之股修一尺二分
四釐博七寸六分八釐鼓修一尺五寸三分六釐
博五寸一分二釐厚一寸二釐四毫前鐫
御製銘後鐫特磬第七蕤賓年月俱如前簨虡及几形
制尺寸俱同鎛鐘上簨下趺俱同第一簨虡第八
林鍾第九夷則亦用此簨虡燕饗中和韶樂特磬
第七同
朝會中和韶樂特磬第八林鍾謹按
御製特磬第八應林鍾之吕六月用之股修九寸七分
二釐博七寸二分九釐鼓修一尺四寸五分八釐
博四寸八分六釐厚一寸六釐四毫前鐫
御製銘後鐫特磬第八林鍾年月俱如前燕饗中和韶
樂特磬第八同
朝會中和韶樂特磬第九夷則謹按
御製特磬第九應夷則之律七月用之股修九寸一分
二毫博六寸八分二釐六毫鼓修一尺三寸六分
五釐三毫博四寸五分五釐一毫厚一寸七釐八
毫前鐫
御製銘後鐫特磬第九夷則年月俱如前燕饗中和韶
樂特磬第九同
朝會中和韶樂特磬第十南吕謹按
御製特磬第十應南吕之吕八月用之股修八寸六分
四釐博六寸四分八釐鼓修一尺二寸九分六釐
博四寸三分二釐厚一寸一分五釐二毫前鐫
御製銘後鐫特磬第十南吕年月俱如前簨虡及几形
制尺寸俱同鎛鐘上簨下趺俱同第一簨虡第十
一無射第十二應鍾亦同此簨虡
社稷壇
帝王廟
文廟秋祭特磬
夕月壇特磬皆同燕饗中和韶樂特磬第十亦同
朝會中和韶樂特磬第十一無射謹按
御製特磬第十一應無射之律九月用之股修八寸九
釐博六寸六釐七毫鼓修一尺二寸一分三釐五
毫博四寸四釐五毫厚一寸二分一釐三毫前鐫
御製銘後鐫特磬第十一無射年月俱如前燕饗中和
韶樂特磬第十一同
朝會中和韶樂特磬第十二應鍾謹按
御製特磬第十二應應鍾之吕十月用之股修七寸六
分八釐博五寸七分六釐鼓修一尺一寸五分二
釐博三寸八分四釐厚一寸二分九釐六毫前鐫
御製銘後鐫特磬第十二應鍾年月俱如前燕饗中和
韶樂特磬第十二同
朝會中和韶樂編磬謹按周禮春官磬師掌教
擊磬鄭康成注磬亦編儀禮大射儀樂人宿縣於
阼階東笙磬西面西階之西頌磬東面鄭康成注
皆編而縣之隋書音樂志磬用玉若石為之懸如
編鐘之法
本朝定制朝會中和韶樂編磬靈璧石為之十六枚
同虡以厚薄應律如編鐘之法兩面繪雲龍形制
皆同股修俱七寸二分九釐博俱五寸四分六釐
七毫鼓修俱一尺九分三釐五毫博俱三寸六分
四釐五毫股側鐫康熙五十四年製鼓側各鐫律
名中穿小孔以黃絨紃懸之上下各八簨虡形制
尺寸皆同編鐘惟上簨左右刻鳳首脊樹金鳳五
上業鏤鳳文趺飾卧鳬白羽朱喙祭祀燕饗中和
韶樂編磬皆同惟
圜丘
祈榖壇以碧玉為之
朝會中和韶樂琴謹按禮記明堂位大琴大瑟
中琴小瑟四代之樂器也爾雅釋樂大琴謂之離
邢昺疏琴長三尺六寸六分五絃者此常用之琴
也大絃為君小絃為臣文王武王加二絃以合君
臣之恩
本朝定制朝會中和韶樂琴合桐梓為之髤以漆七
絃皆以朱前廣後狹上圓下方中虚通長三尺一
寸五分九釐額闊五寸一分三毫肩闊五寸八分
三釐一毫尾闊四寸三分七釐四毫岳山高四分
八釐六毫厚二分四釐三毫龍口闊一寸二分龍
池長六寸二分三釐七毫鳳池長二寸五分一釐
一毫闊皆六分四釐八毫鳬掌高一寸一分三釐
四毫雁足高八分九釐一毫軫七長一寸五分三
釐九毫軫池長三寸七分二釐六毫闊五分六釐
七毫穿孔以受軫軫末結黃絨紃上出以綰絃繞
龍口下繫雁足左四右三絃自岳山至龍口二尺
九寸一分六釐徽凡十三飾以蚌岳山焦尾皆以
檀髤金几承之黃縀羃祭祀燕饗中和韶樂琴皆
同
朝會中和韶樂瑟謹按樂記清廟之瑟朱絃而
疏越鄭康成注越瑟底孔也爾雅釋樂大瑟謂之
灑邢昺疏世本曰庖犧氏作五十絃黃帝破為二
十五絃
本朝定制朝會中和韶樂瑟斵桐為之髤以漆二十
五絃前廣後狭上圓下方中虚而高兩端俯通長
六尺五寸六分一釐前闊一尺四寸五分八釐足
高二寸九分一釐六毫後闊一尺二寸三分九釐
三毫足高二寸一分八釐七毫前後梁高闊俱七
分二釐九毫越二前方徑四寸三分七釐四毫後上
圓下平徑如之下闊五寸一分三毫梁外各穿孔
二十五以受絃絃首出前梁外末入後梁外孔從
越逥至後梁上各於本絃綰之梁内絃長四尺三
寸七分四釐中一絃黃外十二絃為陽均内十二
絃為隂均皆朱各設柱以和之梁内繪雲龍前後
錦文側為流雲後端承絃以黃縀繡龍絃孔飾以
蚌梁以檀髤金座二承之祭祀燕饗中和韶樂瑟
皆同
朝會中和韶樂排簫謹按周禮春官笙師掌教
龡竽笙塤籥簫箎篴管爾雅釋樂大簫謂之言小
者謂之筊郭璞注十六管長尺二寸
本朝定制朝會中和韶樂排簫比竹為之十六管隂
陽各八自左而右列二倍律六正律以協陽均自
右而左列二倍吕六正吕以協隂均其長與徑皆
如本律管面各鐫律名以木為櫝中凹而虚以受
管外出一寸九分上齊下參差櫝高九寸四分七
釐七毫厚一寸九釐三毫口闊六寸九分九釐八
毫肩闊一尺一寸六分一釐足相距一尺一寸三
分三釐五毫隨管之長短左右漸張以掩之通髤
以朱繪金龍中以金書康熙
御製下施小鐶垂五采流蘇祭祀燕饗中和韶樂排簫皆
同
朝會中和韶樂簫謹按周禮春官笙師鄭康成
注今時所吹五空竹篴沈括夢溪筆談後漢馬融
所賦長笛空洞無底剡其上孔五孔一孔出其背
正是今之尺八陳暘樂書簫管之制六孔或謂之
尺八管或謂之豎篴朱子語類今之簫乃古之笛
馬端臨文獻通考短簫鐃歌單吹鼓吹之樂也
本朝定制朝會中和韶樂簫斷竹為之陽月用姑洗
簫以四倍黃鍾管為體長一尺七寸七分五毫徑
四分三釐五毫隂月用仲吕簫以三倍半黃鍾管
為體長一尺六寸九分三釐四毫徑四分一釐六
毫皆前五孔後一孔旁二孔相並以出音上開山
口徑二分通髤以朱繪雲龍旁孔垂五采流蘇朝
會丹陛大樂祭祀耕耤采桑燕饗凱旋樂凡用簫
者皆同
朝會中和韶樂笛謹按許慎說文笛七孔筩也
智匠古今樂錄横吹張騫入西域始𫝊之宋史樂
志六竅為篴六律之聲備焉馬端臨文獻通考笛
首為龍頭有綬帶下垂元史禮樂志龍笛横吹之
管首制龍頭
本朝定制朝會中和韶樂笛斷竹為之陽月用姑洗
笛徑四分三釐五毫吹孔至末一尺二寸五分一
釐七毫隂月用仲吕笛徑四分一釐六毫吹孔至
末一尺一寸九分七釐二毫通長俱一尺八寸二
分八釐六毫體長徑各與簫同左第一為吹孔次
加竹膜焉右六孔以協律旁二孔相對以出音末
二孔向上間纏以絲兩端加龍首龍尾皆木質首
長二寸四分尾减二分通髤以朱繪花文旁孔垂
五采流蘇朝會丹陛大樂鹵簿
巡幸祭祀耕耤采桑燕饗凱旋樂凡用笛者皆同
朝會中和韶樂篪謹按爾雅釋樂大篪謂之沂
郭璞注篪以竹為之長尺四寸張揖廣雅篪八孔
陳𤾉樂書篪之為器有底之笛也
本朝定制朝會中和韶樂篪斷竹為之陽月用姑洗
篪以三十二倍黃鍾管為體徑八分七釐吹孔至
末九寸九分五釐隂月用仲吕篪以二十八倍黃
鍾管為體徑八分三釐二毫吹孔至末九寸五分
二釐五毫皆通長一尺四寸上為吹孔向外五孔
向内一孔下二孔相並為一以出音管末有底竅
其中吹孔上留竹節以閉音間纏以絲髤朱繪雲
龍出音孔垂五采流蘇祭祀燕饗中和韶樂篪皆
同
朝會中和韶樂笙謹按書益稷笙鏞以間禮記
明堂位女媧氏之笙簧爾雅釋樂大笙謂之巢小
者謂之和周禮春官笙師鄭康成注鄭司農云笙
十三簧馬端臨文獻通考唐樂圖所𫝊十七管之
笙通黃鍾均聲清樂用之宋朝大樂所𫝊之笙並
十七簧陳𤾉樂書其簧十二以應十二律其一以
象閏也
本朝定制朝會中和韶樂笙竹管匏身大笙十七管
皆有簧以黃鍾三十二分積七之管為體徑一分
六釐五毫小笙亦十七管惟十三簧以黃鍾八分
積一之管為體徑一分三釐七毫匏面穿孔環植
之左右分列束以竹絲中管最長以次短象鳳翼
本豐末斂象鳳身管本以檀竅其中而有底削半
以薄銅葉障孔開簧口點以蠟珠其上各按律分
穿出音孔管端穿氣孔匏之半接吹管端為吹孔
匏身及吹管髤漆鏤雲龍文填以金吹管外垂五
采流蘇朝會丹陛大樂鹵簿
巡幸祭祀耕耤采桑燕饗凱旋樂凡用笙者皆同
朝會中和韶樂壎謹按爾雅釋樂大塤謂之&KR1127;
郭璞注燒土為之大如鵝子銳上平底形如秤錘
陳𤾉樂書今太樂舊塤七孔
本朝定制朝會中和韶樂壎埏土為之陽月用黃鍾
壎以八倍黃鍾積為體内高二寸二分三釐腰内
徑一寸七分一釐七毫底内徑一寸一分六釐八
毫隂月用大吕壎以七倍黃鍾積為體内高二寸
一分三釐三毫腰内徑一寸六分四釐二毫底内
徑一寸一分一釐七毫皆七孔上為吹孔前四後
二以叶律通髤以朱繪金雲龍合樂時樂工以手
捧壎底懸五采流蘇於指間祭祀燕饗中和韶樂
壎皆同
朝會中和韶樂鼓謹按禮記明堂位夏后氏之
鼓足殷楹鼓鄭康成注足謂四足也楹謂之柱貫
中上出也儀禮大射儀建鼓在阼階西鄭康成注
建猶樹也以木貫而載之樹之跗也賈公彦疏周
人縣鼓今言建鼓用殷法也
本朝定制朝會中和韶樂鼔木匡冐革面徑二尺三
寸四釐圍九尺六寸五分一釐厚三尺四寸五分
七釐面繪雲龍緣邊繪花文俱五采兩端塗金釘
二層匡兩旁飾六角鏤金盤龍各二銜金鐶匡半
穿方孔貫以柱上出擎蓋下植至趺蓋上穹下方
高一尺四寸三分徑四尺四寸羃以黃縀繡雲龍
曲梁四垂加龍首出幨一尺二寸重幨四周深一
尺三寸一分中繡正龍旁行龍蓋頂高九寸三分
塗金上植金鸞承鼓以曲木四岐抱匡鏤金雲文
其下高二尺四寸三分末為圓座高一尺九寸二
分趺四出有垣各飾伏獅鐶及鸞咮龍口並垂五
采流蘇擊以桴髤朱直柄圓首凡鼓皆如之祭祀
燕饗中和韶樂鼓皆同
朝會中和韶樂搏拊謹按書益稷搏拊琴瑟孔
安國𫝊搏拊以韋為之實之以糠所以節樂孔穎
達正義搏拊形如鼓擊之以節樂漢初相𫝊為然
也周禮春官大師令奏擊拊鄭康成注拊形如鼓
賈公彦疏先鄭之意擊拊謂若尚書云擊石拊石
皆是作用之名拊非樂器後鄭不從者此擊拊謂
若下文鼓&KR0615;及擊應鼙之類彼&KR0615;鼙是樂器則知
此拊亦樂器也白虎通引尚書大𫝊云拊革裝之
以糠
本朝定制朝會中和韶樂搏拊如鼔而小面徑七寸
二分九釐中圍三尺五分三釐六毫厚一尺四寸
五分八釐繪飾與鼓同匡旁飾六角鏤金盤龍二
銜金鐶繫黃絨紃卧置趺上垣為雲紋以承之趺
凡三層通髤以金高一尺一寸五分二釐縱一尺
三寸六分五釐二毫横九寸一分二毫凡合樂以
紃懸於項擊以左右手鼓一搏拊二以為節祭祀
燕饗中和韶樂搏拊皆同
朝會中和韶樂柷謹按書益稷合止柷敔孔穎
達正義柷如漆桶爾雅釋樂所以鼓柷謂之止郭
璞注止者其椎名顔師古漢書注柷與俶同俶始
也樂將作先鼓之故謂之柷舊唐書音樂志方面
各二尺餘旁開圓孔宋史樂志先儒之說曰有柄
連底挏之鄭康成以為設椎其中撞之撞擊之法
宜用康成之說陳𤾉樂書舊柷四面畫山卉
本朝定制朝會中和韶樂柷斵木為之形方如斗上
廣下狹上方二尺一寸八分七釐下方一尺六寸
九分四毫厚七分二釐九毫深一尺四寸五分八
釐邊徑二寸二釐厚一寸二分一釐外繪山水樓
閣口及柱皆塗金裏髤以漆三面中隆起為鼔形
以受擊一面中穿孔以出音趺高三寸三釐方二
尺四分八釐亦塗金止長四寸八分六釐髤以綠
柄一尺二寸一分三釐髤以朱其端為金雲繫黃
絨紃祭祀燕饗中和韶樂柷皆同
朝會中和韶樂敔謹按周禮春官小師掌教鼔
鼗柷敔爾雅釋樂所以鼔敔謂之籈郭璞注敔如
伏虎背上有二十七鉏鋙刻以木長尺櫟之籈者
其名舊唐書音樂志碎竹以擊其首而逆刮之以
止樂也
本朝定制朝會中和韶樂敔雕木為之如伏虎形紅
黑斑文齟齬在背上具五色以三相間凡二十七
首高九寸四分七釐尾高八寸一分闊六寸四分
八釐通長二尺一寸八分七釐齟齬之分七寸二
分九釐以崇牙承之趺高一尺二分四釐縱二尺
一寸八分四釐横一尺二寸一分三釐旁施兩耳
長三寸六分四釐以置籈通塗以金籈以竹長二
尺四寸三分圍四寸五分六釐四毫柝其半為二
十四莖于齟齬上横櫟之祭祀燕饗中和韶樂敔
皆同
朝會丹陛大樂戲竹謹按元史禮樂志戲竹制
如籈上繫流蘇香囊執而偃之以止樂
本朝定制朝會丹陛大樂戲竹析竹為之髤以朱凡
五十莖長三尺六寸四分五釐承以塗金葫蘆垂
五采流蘇柄亦髤朱長六尺四寸八分二人執之
立丹陛上合則樂作分則樂止燕饗丹陛大樂戲
竹同
朝會丹陛大樂雲鑼謹按元史禮樂志雲璈制
以銅為小鑼王圻三才圖會雲鑼即雲璈十面同
一木架
本朝定制朝會丹陛大樂雲鑼範銅為之形如小銅
盤十枚同懸應四正律六半律分厚薄如編鐘之
法面徑三寸五分二釐底徑二寸六分三釐深五
分四釐四周穿竅繫以黃絨紃中四左右各三合
三行為九宫形上加一焉架髤以朱頂飾火珠兩
端龍首左右兩端亦如之垂五采流蘇通高二尺
闊一尺五寸承以塗金雲龍柄長五寸五分擊以
小椎綠色朱柄鹵簿
巡幸祭祀燕饗凱旋樂凡用雲鑼者皆同
朝會丹陛大樂管謹按爾雅釋樂大管謂之簥
其中謂之篞小者謂之&KR2669;唐書禮樂志八曰竹有
管杜佑通典以蘆為首竹為管元史禮樂志頭管
制以竹為管卷蘆葉為首竅七唐順之稗編大樂
以此先諸樂謂之頭管
本朝定制朝會丹陛大樂管以堅木或骨角為之大
小各二大管以姑洗律管為體徑二分七釐四毫
通長五寸七分六釐小管以黃鍾半積同形管為
體徑二分一釐七毫通長五寸六分二毫前七孔
後一孔間束以絃兩端象牙為飾以蘆哨入管端
吹之垂五采流蘇鹵簿
巡幸燕饗凱旋樂凡用管者皆同
朝會丹陛大樂大鼓謹按隋書禮儀志鼓吹一
部大鼓十八具馬端臨文獻通考以交龍為筍虡
下有趺中懸鼓元史禮樂志庭中設則有大木架
又有擊撾高座
本朝定制朝會丹陛大樂大鼓木匡冐革面徑三尺
六寸四分五釐中圍一丈五尺二寸六分八釐一
毫厚三尺二寸四分面髤以黃繪五采雲龍匡髤
朱繪交龍上下塗金釘二層匡半塗金鐶四腹施
銅膽承以髤朱架高六尺四柱相距五尺五寸繪
蟠龍柱半各有塗金鈎附鐶平懸之柱端蹲金獅
高一尺一寸下横木交十字以樞合之鼓衣紅縀
為之綠垂幨並銷金雲龍燕饗丹陛大樂大鼔同
朝會丹陛大樂杖鼓謹按陳暘樂書唐有正鼓
和鼓之别後周有三等之制右擊以杖左拍以手
後世謂之杖鼓拍鼔馬端臨文獻通考震鼔之制
廣首而纖腹即杖鼓也漢人所用之鼔元史禮樂
志杖鼓制以木為匡細腰以皮冐之上施五采繡
帶
本朝定制朝會丹陛大樂杖鼓木匡細腰厚一尺九
寸四分四釐上下規鐵匡以冐革徑一尺二寸九
分六釐緣以綠皮綴金鈎各八以黃絨紃交絡腰
加束焉徑各八寸一分髤黃繪雲龍匡亦髤黃為
正龍相向腰飾綠皮蕉葉紋以髤朱片竹擊之衣
與大鼓同架為六柱相距以横木交貫凡二層髤
以朱
先蠶壇樂燕饗丹陛大樂凱旋凱歌樂杖鼓皆同
朝會丹陛大樂拍板謹按舊唐書音樂志拍板
長闊如手厚寸餘以韋連之擊以代抃馬端臨文
獻通考大者九板小者六板陳暘樂書以檀若桑
木為之
本朝定制朝會丹陛大樂拍板斵木為之左右各三
近上横穿二孔聯以黃絨紃長一尺一寸五分二
釐上闊二寸一分六釐中闊一寸九分二釐下闊
二寸五分六釐外二板厚四分五釐内四板厚三
分八釐鹵簿
先蠶壇樂耕耤禾詞樂采桑桑歌樂燕饗丹陛大樂清
樂拍板皆同
皇朝禮器圖式卷八
