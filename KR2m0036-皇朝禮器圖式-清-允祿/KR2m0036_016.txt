皇朝禮器圖式卷十六
武備四(火器)
御製金龍礟謹按明史兵志古所謂礟皆以機發石元
初得西域礟攻金蔡州城始用火然造法不𫝊後
亦罕用至明成祖平交阯得神機鎗礟法特置神
機營肄習製用生熟赤銅相間其用鐵者建鐵柔
為最西鐵次之大小不等大者發用車次及小者
用架用樁用托大利於守小利於戰隨宜而用為
行軍要器嘉靖八年造佛郎機礟謂之大將軍發
諸邊鎮佛郎機者國名也正德末其國舶至廣東
得其制以銅為之長五六尺大者重千餘斤小者
百五十斤萬歷中大西洋船至復得巨礟曰紅夷
長二丈餘重者至三千斤能洞裂石城震數十里
邱濬大學衍義補元人始造礟以攻破襄陽世因
目曰襄陽礟今礟之制用銅或鐵如筒状中實以
藥而以石子塞其口旁通一線用火發之
聖祖仁皇帝御製金龍礟鑄銅為之前弇後豐底如覆笠
重自二百八十觔至三百七十觔長自五尺八寸
至六尺通髤以漆前&KR1837;金龍火珠後&KR1837;金回文蕉
葉文䕫龍底&KR1837;金花文隆起四道旁為雙耳左右鐫
大清康熙二十年
御製清漢文受藥自六兩五錢至八兩鐵子自十三兩至
十六兩載以雙輪車通髤朱箱繪蟠䕫中加鐵盤
&KR1837;銀花文施機使可低昂上為鐵鋬承礟耳礟口
背轅轅長一丈有五寸兩端飾銅龍首鳳尾中繪
雲文輪各十有八輻
御製制勝將軍礟謹按
聖祖仁皇帝御製制勝將軍礟鑄銅為之前弇後豐底分
瓜棱重五百觔長五尺不鍥花文隆起四道近口
為照星面鐫
大清康熙三十四年景山内
御製制勝將軍用藥一觔八兩生鐵子三觔星高五分遠
放酌量加藥移與斗上眼用之總管監造御前一
等侍衛海清監造官員外郎巴福夀筆帖式碩思
泰噶爾圖匠役李文德袁四漢文載以雙輪車通
髤以朱横梁承礟轅長一丈前横木二道輪各十
有八輻
御製威遠將軍礟謹按
聖祖仁皇帝御製威遠將軍礟鑄銅為之前哆後歛形如
仰鐘重七百五十觔長二尺五寸口鍥花文周鐫
梵文中雙魚形間以荇藻隆起五道底横連鐵軸
受藥自八兩至六觔鐵子自三十觔至三十五觔
入藥礟内間以木加土寸許乃入鐵子復置藥子
内以螺旋木繞藥線外裹朝鮮貢紙盛以竹筩入
於子内後出線寸許以達礟藥前出六七寸以待
然子外仍實火藥隔以濕土鐵鍱掩礟口固以蠟
發時先然鐵子藥線再速然火門藥礟發子出迸
裂四散為用最烈遠近以受藥若干及礟尺若干
度為凖載以四輪車通髤朱軨長四尺九寸面立
木以限鐵軸前後横梁後梁當礟中下承兩軸貫
板輪不施輻
神威大將軍礟謹按
本朝制神威大將軍礟鑄銅為之前弇後豐底少歛
長八尺五寸不鍥花文隆起四道面鐫神威大將
軍右鐫
大清崇德八年十二月日造重三千八百觔漢文受藥
五觔鐵子十觔載以四輪車通髤朱横梁承礟耳
轅長一丈五寸輪各十有八輻轅間加直木二外
出端加横木鐵鐶九以挽之
神威無敵大將軍礟謹按
本朝制神威無敵大將軍礟鑄銅為之前弇後豐底
如覆盂重自二千觔至三千觔長自七尺三寸至
八尺不鍥花文隆起五道面鐫
大清康熙十五年三月日造漢文受藥自三觔至四觔
鐵子自六觔至八觔載以三輪車横梁承礟轅長
一丈二尺二寸後二輪轅間一輪各十有八輻轅
旁施鐵鐶以挽之
神威將軍礟謹按
本朝制神威將軍礟鑄銅為之前弇後豐底如覆笠
重四百觔長六尺七寸不鍥花文隆起五道近口
為照星旁為雙耳中鐫
大清康熙二十年鑄造神威將軍用藥八九兩鉛子十
八兩星高七分製法官南懷仁監造官法保錢齊
布陶三泰寧古塔吳喇代匠役李文德顔四漢文
載以雙輪車轅長九尺五寸不加繪飾端施鐵鐶
餘俱如
御製金龍礟車之制
武成永固大將軍礟謹按
本朝制武成永固大將軍礟鑄銅為之前弇後微豐
底如竹節重自三千六百觔至七千觔長自九尺
六寸至一丈一尺一寸雜鍥花文蕉葉文回文隆
起十道皆鍥星文近口為照星底左右鐫
大清康熙二十八年鑄造武成永固大將軍用藥十觔
生鐵礟子二十觔星高四分九釐製法官南懷仁
監造官佛保碩思泰作官王之臣匠役李文德顔
四清漢文小者受藥五觔鐵子十觔載以四輪車
轅長一丈五尺鐵鐶七餘俱如神威大將軍礟車
之制
神功將軍礟謹按
本朝制神功將軍礟鑄銅為之前弇後微豐底如覆
笠重千觔長七尺不鍥花文隆起五道近口為照
星中鐫
大清康熙二十八年鑄造神功將軍用藥一觔十二兩
生鐵礟子三觔八兩星高四分製法官南懷仁監
造官佛保碩思泰作官王之臣匠役李文德顔四
漢文載以三輪車鐵索承礟轅長一丈二寸轅間
板輪一不施輻餘俱如神威無敵大將軍礟車之
制
得勝礟謹按
本朝制得勝礟鑄銅為之前弇後豐口如銅角重三
百六十五觔長六尺三寸通髤以漆不鍥花文隆
起三道旁為雙耳受藥六兩鐵子十二兩載以雙
輪車通髤朱正箱為鐵鋬以承礟耳轅前後出長
一丈二尺六寸端皆施鐵鐶輪在中各十有八輻
九節十成礟謹按
本朝制九節十成礟鑄銅為之前後若一前分九節
後加底各有螺旋分負以涉險遠用時合成之重
自七百九十觔至七百九十八觔長自五尺一寸
至六尺九寸底環螭三每節飾獸面三分鐫重若
干受藥自一觔四兩至一觔八兩鐵子二觔八兩
載以四輪車通髤朱軫平施輪處少闊長六尺一
寸中加立木半規以承礟立木左右為鐵柱夾礟
右柱長倍左曲向前加立表以為凖板輪不施輻
衝天礟謹按
本朝制衝天礟鑄鐵為之前哆後歛形如仰鐘重自
三百觔至三百八十觔長一尺九寸五分隆起五
道旁為雙耳近耳鍥花文受藥自六兩至一觔鐵
子二十觔用法如
御製威遠將軍礟載以四輪車亦如
御製威遠將軍礟車之制
鐵心銅礟謹按
本朝制鐵心銅礟鑄銅為體内以鐵前弇後微豐口
如螺旋重一百十觔長五尺六寸青綠色不鍥花
文隆起六道受藥二兩四錢鐵子四兩八錢載以
四輪車轅長一丈二尺一寸轅端横木加鐵鐶六
餘俱如神威大將軍礟車之制
子母礟一謹按
本朝制子母礟鑄鐵為之前弇後豐底如覆笠重九
十五觔長五尺三寸通髤以漆不鍥花文隆起五
道加星斗旁為雙耳子礟五如管連火門各重八
觔受藥二兩二錢鐵子五兩礟面開孔與子礟相
稱用時内之固以鐵鈕遞發之相續而速載以四
輪車如凳形中貫鐵機以鐵鋬承礟耳下施四足
横直皆楔以木後加斜木搘之足施鐵輪輪各八
輻左右推挽惟所宜
子母礟二謹按
本朝制子母礟鑄鐵為之重八十五觔長五尺八寸
末加木柄後曲而俯以鐵索聯於車上用法如子
母礟一載以四輪車亦如子母礟一之制
嚴威礟謹按
本朝制嚴威礟鑄鐵為之前弇後豐底如覆笠重三
百十觔長五尺不鍥花文隆起五道旁為雙耳受
藥十兩鐵子一觔四兩載以雙輪車如
御製制勝將軍礟車之制
紅衣礟謹按
本朝制紅衣礟鑄鐵為之前弇後豐底圓而淺重自
一千五百觔至五千觔長自六尺六寸至一丈五
寸中鍥雲螭隆起八道旁為雙耳受藥自二觔六
兩至七觔八兩鐵子自五觔至十五觔載以三輪
車如神威無敵大將軍礟車之制
龍礟謹按
本朝制龍礟鑄鐵為之形如金龍礟重百觔長四尺
五寸通髤以漆口&KR1837;金蟬文中為雲龍近後為蟠
螭隆起六道加星斗旁為雙耳受藥二兩四錢鐵
子五兩二錢車如子母礟一之制
竒礟謹按
本朝制竒礟鑄鐵為之後通底旁如牡鑰重三十觔
長五尺五寸六分通髤以漆不鍥花文近口為照
星中加斗素鐵火機旁為雙耳子礟四如管連火
門受藥自九錢至一兩鐵子二兩六錢後加木柄
曲而俯下為屈戍開柄以内子礟從牡鑰中固以
鐵鈕遞發之相續而速柄末綴立瓜形青縀為之
載以鐵盤鐵鋬承礟耳下以三木搘之末鐵鐏
行營信礟謹按
本朝制行營信礟鑄鐵為之上下若一重自四十觔
至八十觔長自一尺六寸至一尺八寸不鍥花文
隆起四道受藥八兩置地發之
渾銅礟謹按康熙二十年
聖祖仁皇帝平定吳逆獲其所製渾銅礟蔵之武庫以備
軍行之用礟鑄銅為之前弇後微豐底如覆笠重
自一千二百觔至二千一百觔長自六尺至六尺
一寸不鍥花文隆起九道旁為雙耳受藥自一觔
十二兩至二觔八兩鐵子自三觔八兩至五觔載
以雙輪車轅長九尺四寸端施横木餘俱如
御製金龍礟車之製
臺灣礟謹按康熙二十二年
聖祖仁皇帝平定臺灣獲其所製礟蔵之武庫以備軍行
之用礟鑄銅為之前弇後微豐口形如鉢重自三
百觔至七千觔長自四尺三寸至一丈二寸雜鍥
花文蕉葉文蟠螭人獸形間以番書隆起十道中
為龍文雙鈕可貫繩懸之受藥自一觔一兩至十
觔鐵子自二觔二兩至二十觔載以四輪車通髤
朱横梁承礟轅長一丈二尺七寸輪各十有八輻
回礟謹按乾隆二十四年平定西域俘獲軍器
無算
上命皆蔵
紫光閣以紀
武成回礟鑄鐵為之前弇後豐長五尺口鍥蕉葉文通
&KR1837;金銀花文隆起七道素鐵火機下屬於鞍木質
蒙以革槖駞負之西師罙入屢得兹器即用以擊
賊遐方異製克底
膚功敬登於册以附諸礟之末
御製自來火大鎗謹按
聖祖仁皇帝御製自來火大鎗鑄鐵為之重五觔九兩長
三尺三寸六分口為蓮瓣微凹近口&KR1837;金回文藻
文前起脊中面分四稜後圓皆&KR1837;金回文藻文&KR1837;
金素火機銜石旁施&KR1837;金鏤花輪擊石發鎗受藥
八分鐵子六分五釐芸香木牀末亦&KR1837;金义末飾
羚羊角凡交鎗之制口加照星中加斗或於近火
門加斗從斗中視星所指以為凖牀視鎗微短竅
其端以内搠杖以樺木或角為之飾以銅或角長
於鎗寸許牀下加木义曲而前銳中施横梁前却
惟所宜牀面置鎗束以韋三道
御製自來火二號鎗謹按
聖祖仁皇帝御製自來火二號鎗鑄鐵為之重三觔長二
尺八寸口&KR1837;金獸面前起脊後四稜受藥一錢二
分鐵子一錢八分五釐鸂鶒木牀牀末不加飾餘
俱如
御製自來火大鎗之制
御製自來火小鎗謹按
聖祖仁皇帝御製自來火小鎗鑄鐵為之重二觔十二兩
長二尺四寸九分口&KR1837;金蕉葉文鍥索文星文前
起脊中四稜周&KR1837;金如鐶二道後圓近火門為蟠
螭受藥七分鐵子一錢烏拉松木牀牀末不加飾
餘俱如
御製自來火大鎗之制
御製禽鎗謹按
聖祖仁皇帝御製禽鎗鑄鐵為之重六觔長三尺五寸口
&KR1837;金蓮瓣前起脊中四棱後圓近火門&KR1837;金雙螭
環繞
御製禽鎗篆文&KR1837;金素火機加星斗受藥二錢鐵子三錢
四分高麗木牀义末飾以角
御製小禽鎗謹按
聖祖仁皇帝御製小禽鎗鑄鐵為之重五觔七兩長三尺
二寸八分受藥一錢五分鐵子二錢七分鸂鶒木
牀牀末飾象牙花文餘俱如
御製禽鎗之制
皇帝御用虎神鎗謹按
皇帝御用虎神鎗鑄鐵為之長四尺八寸口&KR1837;金蓮瓣
前圓起脊後四稜&KR1837;金花火機加星斗雲楸木牀
近斗處飾銀花文中&KR1837;金乾隆
御用漢文左右鐫
御製虎神鎗記清漢文牀末飾以角鏤花文底鐫虎神
鎗藥用二錢五分子用七錢鐵八觔十兩鞘三觔
十兩共重十二觔四兩漢文义以羚羊角為之
皇帝御用舊神鎗謹按
皇帝御用舊神鎗鑄鐵為之長三尺九寸通起脊&KR1837;金
花火機加星斗雲楸木牀近斗飾銀花文中&KR1837;金
乾隆
御用末飾以角底鐫舊神鎗藥用一錢六分子用三錢
三分鐵六觔二兩鞘二觔六兩共重八觔八兩皆
漢文义以羚羊角為之
皇帝御用花準鎗謹按
皇帝御用花準鎗鑄鐡為之長四尺三寸口&KR1837;金蕉葉
文近口為索文前起脊中四稜周&KR1837;金如鐶四道
後圓牀底鐫花準鎗藥用二錢子用四錢四分鐡
六觔八兩鞘二觔十二兩共重九觔四兩漢文餘
俱如
皇帝御用舊神鎗之制凡花鎗之制通冶鐡皺起為花
文
皇帝御用大凖鎗謹按
皇帝御用大凖鎗鑄鐵為之長四尺三寸六分口&KR1837;金
星文下亦為星文間索文近火門為蟠䕫牀底鐫
大凖鎗藥用二錢子用三錢八分鐵六觔六兩鞘
二觔十四兩共重九觔四兩漢文餘俱如
皇帝御用舊神鎗之制
御製竒凖神鎗謹按
皇上御製竒凖神鎗鑄鐵為之口&KR1837;金回文蕉葉文前
起脊中四稜&KR1837;金為雙螭環繞&KR1837;金
大清乾隆年製漢文後圓加星斗&KR1837;金素火機雲楸木
牀牀末飾以角底鐫特等第二鎗長四尺五寸重
七觔鞘重二觔二兩共重九觔二兩藥重二錢子
重五錢亦漢文樺木义末飾以角
御製凖正神鎗謹按
皇上御製凖正神鎗鑄鐵為之口髤漆素鐵火機牀底
鐫頭等第二鎗長四尺三寸重六觔八兩鞘重二
觔共重八觔八兩藥二錢子重四錢漢文餘俱如
奇凖神鎗之制
御製純正神鎗謹按
皇上御製純正神鎗鑄鐵為之口髤漆素鐵火機牀底
鐫頭等第三鎗長四尺五寸重七觔鞘重二觔二
兩共重九觔二兩藥二錢子重四錢五分漢文餘
俱如竒凖神鎗之制
御製連中鎗謹按
皇上御製連中鎗鑄鐵為之口髤漆素鐵火機牀底鐫
頭等第四鎗長四尺四寸重六觔十二兩鞘重二
觔一兩共重八觔十三兩藥二錢子重四錢五分
漢文餘俱如竒準神鎗之制
御製應手鎗謹按
皇上御製應手鎗鑄鐵為之近口鍥索文花文中亦如
之近火門鍥花文素鐵火機高麗木牀底鐫頭等
第五鎗長四尺五寸重七觔鞘重三觔二兩共重
十觔二兩藥二錢子重五錢漢文餘俱如竒準神
鎗之制
御製威赫鎗謹按
皇上御製威赫鎗鑄鐵為之前起脊&KR1837;金索文花文中
亦如之後四棱近火門鍥花文素鐵火機高麗木
牀底鐫頭等第六鎗長四尺五寸重七觔鞘重三
觔二兩藥二錢子重五錢漢文餘俱如竒凖神鎗
之制
御製威捷鎗謹按
皇上御製威捷鎗鑄鐵為之口髤漆素鐵火機高麗木
牀㡳鐫頭等第七鎗長四尺四寸重六觔十二兩
鞘重三觔一兩共重九觔十三兩藥二錢子重四
錢五分漢文餘俱如竒凖神鎗之制
舊神花鎗謹按
本朝制舊神花鎗鑄鐵為之長三尺六寸二分口爪
棱近口鍥花文前起脊三中六棱亦鍥花文近火
門微凹三道加星斗&KR1837;金花火機雲楸木牀飾銀
花文牀末飾以角底鐫神花鎗藥用二錢子用二
錢八分鐵五觔九兩鞘二觔二兩共重七觔十一
兩漢文羚羊角义
素鐵大交鎗謹按
本朝制素鐵大交鎗鑄鐵為之重八觔長三尺七寸
五分通起脊不鍥花文素鐵火機受藥二錢鐵子
三錢六分樺木牀牀末飾以鹿角义末飾以銅
金口交鎗謹按
本朝制金口交鎗鑄鐵為之重六觔十四兩長三尺
四寸六分口錽金蓮瓣前起脊後八棱素鐵火機
受藥二錢鐵子三錢榆木牀牀末飾以鹿角樺木
义不加飾
素口花交鎗謹按
本朝制素口花交鎗鑄鐵為之重五觔八兩長三尺
三寸二分前起脊中四棱素鐵火機受藥二錢鐵
子四錢烏拉松木牀樺木义末飾以角
八棱口花鎗謹按
本朝制八棱口花鎗鑄鐵為之通八棱近口弦文重
五觔十兩長三尺二寸受藥二錢鐵子三錢四分
餘俱如素口花交鎗之制
仿神花大交鎗謹按
本朝制仿神花大交鎗鑄鐵為之重七觔十二兩長
三尺六寸二分口鍥蓮瓣近口為索文二重花文
前起脊中亦為索文花文後四棱微凹素鐵火機
受藥二錢鐵子三錢四分牀如素鐵大交鎗牀之
制
仿神花小交鎗謹按
本朝制仿神花小交鎗鑄鐵為之長三尺六寸受藥
二錢鐵子三錢餘俱如仿神花大交鎗之制牀如
素鐵大交鎗牀之制
仿神花鎗謹按
本朝制仿神花鎗鑄鐵為之雲楸木牀末飾以角底
鐫仿神花鎗子重三錢六分藥重二錢長二尺六
寸鐵重五觔八兩鞘重一觔十二兩共重七觔四
兩漢文樺木义末亦飾角餘俱如仿神花大交鎗
之制
摺花交鎗謹按
本朝制摺花交鎗鑄鐵為之重七觔十二兩長三尺
七寸前起脊後四棱受藥二錢鐵子三錢六分錽
金素火機餘俱如金口交鎗之制烏拉松木牀樺
木义末飾以角
花口小交鎗謹按
本朝制花口小交鎗鑄鐵為之重五觔八兩長三尺
五寸受藥二錢鐵子三錢一分口棱微凹前起脊
中四棱後圓素鐵火機餘俱如金口交鎗之制樺
木牀末飾以角义末飾以銅
蒙古花大交鎗一謹按
本朝制蒙古花大交鎗鑄鐵為之重七觔十二兩長
三尺七寸通八棱口周鍥星文近口為星文索文
花文周為蒙古花文素鐵火機受藥二錢鐵子三
錢九分牀如素鐵大交鎗牀之制
蒙古花大交鎗二謹按
本朝制蒙古花大交鎗鑄鐵為之重八觔長三尺六
寸近口星文索文花文前起脊中四棱為花文横
鍥星文索文後圓亦如之受藥二錢鐵子四錢七
分牀如素鐵大交鎗牀之制
蒙古花小交鎗一謹按
本朝制蒙古花小交鎗鑄鐵為之重八觔長三尺六
寸前後八棱中起脊花文與蒙古花大交鎗一同
受藥二錢鐵子四錢二分牀如素鐵大交鎗牀之
制
蒙古花小交鎗二謹按
本朝制蒙古花小交鎗鑄鐵為之前起脊八稜後圓
花文與蒙古花大交鎗二同素鐵火機高麗木牀
末飾以鹿角底鐫蒙古花鎗子重三錢三分藥重
二錢長三尺五寸四分鐵重五觔四兩鞘重二觔
四兩共重七觔八兩漠文义末飾以角
回部花套鎗謹按
本朝制回部花套鎗鑄鐵為之重八觔二兩長三尺
四寸二分口蓮瓣内各鍥䕫龍近口亦鍥䕫龍二
重前起脊中亦鍥䕫龍後六棱近火門錽銀回部
花文加星斗素鐵火機受藥一錢五分鐵子二錢
雲楸木牀义末飾以角
新回部花套鎗謹按
本朝制新回部花套鎗鑄鐵為之重六觔十兩長三
尺五寸七分口錽金回文中起脊後四稜横周星
文二重近火門錽銀回部花文加星斗素鐵火機
受藥一錢五分鐵子一錢八分牀如摺花交鎗牀
之制
大線鎗謹按
本朝制大線鎗鑄鐵為之重八觔十四兩長五尺五
寸素鐵火機受藥一錢五分砂子八錢雲楸木牀
末飾以銅煖木托凡線鎗之制皆周為八棱不加
星斗牀及鎗之半不内搠杖牀下無义而有托束
銅鐶二道或錽金
小線鎗謹按
本朝制小線鎗鑄鐵為之重七觔十兩受藥一錢五
分砂子八錢餘俱如大線鎗之制
舊神花線鎗謹按
本朝制舊神花線鎗鑄鐵為之重七觔十五兩長五
尺七寸受藥一錢五分砂子八錢餘俱如大線鎗
之制
麗花線鎗謹按
本朝制麗花線鎗鑄鐵為之重六觔三兩長四尺八
寸受藥一錢二分砂子五錢餘俱如大線鎗之制
秀花線鎗謹按
本朝制秀花線鎗鑄鐵為之重七觔三兩長四尺八
寸受藥一錢二分砂子五錢餘俱如大線鎗之制
輕銳花線鎗謹按
本朝制輕銳花線鎗鑄鐵為之重四觔十兩長四尺
錽金素火機受藥一錢砂子四錢雲楸木牀束以
錽金鐶末飾錽金蟠螭煖木托輕便花線鎗同
輕捷花線鎗謹按
本朝制輕捷花線鎗鑄鐵為之受藥一錢砂子四錢
素鐵火機牀末飾以銅餘俱如輕銳花線鎗之制
輕花線鎗謹按
本朝制輕花線鎗鑄鐵為之受藥一錢砂子四錢牀
末錽銀蟠螭餘俱如輕銳花線鎗之制
落禽花線鎗謹按
本朝制落禽花線鎗鑄鐵為之重七觔十四兩長五
尺七寸通起棱素鐵火機受藥一錢五分砂子八
錢鸂鶒木牀牀及鎗之少半束以錽金鐶末亦錽
金煖木托賽海青花線鎗鵏神花線鎗連墜花線
鎗勝鴉鶻花線鎗皆同
神海青花線鎗謹按
本朝制神海青花線鎗鑄鐵為之重七觔十二兩長
五尺七寸受藥一錢五分砂子八錢餘俱如大線
鎗之制
鴈神花線鎗謹按
本朝制鴈神花線鎗鑄鐵為之重八觔一兩受藥一
錢五分砂子八錢餘俱如落禽花線鎗之制山鷄
花線鎗同
鳬神花線鎗謹按
本朝制鳬神花線鎗鑄鐵為之重七觔十三兩受藥
一錢五分砂子八錢餘俱如落禽花線鎗之制水
札子花線鎗同
孤頂花線鎗謹按
本朝制孤頂花線鎗鑄鐵為之重八觔八兩長五尺
五寸受藥一錢五分砂子八錢雲楸木牀餘俱如
落禽花線鎗之制
樹鷄神花竒鎗謹按
本朝制樹鷄神花竒鎗鑄鐵為之重六觔長三尺五
分口錽金蓮瓣前起脊後八棱加星斗錽金素火
機受藥二錢鐵子三錢八分核桃木牀末飾以鹿
角榆木叉末飾以羚羊角凡竒鎗皆通底旁如牡
鑰連牀柄處下為屈戌可開闔藥子皆實子鎗内
開底納之從牡鑰中固以鐵鈕子鎗六長二寸四
分如管連火門遞發之相續而速其制或如交鎗
或如線鎗皆不用搠杖
花竒鎗謹按
本朝制花竒鎗鑄鐵為之重五觔十二兩長三尺五
分口錽金蓮瓣前起脊中四棱錽金如鐶二道後
圓錽金素火機受藥二錢鐵子三錢八分餘俱如
樹雞神花竒鎗之制烏拉松木牀末飾以角樺木
义末亦如之
花線竒鎗謹按
本朝制花線竒鎗鑄鐵為之重四觔十二兩長三尺
三寸五分通八棱錽金素火機受藥二錢砂子三
錢二分烏拉松木牀末飾以金煖木托
兵丁鳥鎗謹按
本朝制兵丁鳥鎗鑄鐵為之重六觔長六尺一寸不
鍥花文素鐵火機受藥三錢鐵子一錢木牀滿洲
蒙古俱髤以黃漢軍髤以黑綠營髤以朱束鐵鐶
二鐵义長一尺
皇朝禮器圖式卷十六
