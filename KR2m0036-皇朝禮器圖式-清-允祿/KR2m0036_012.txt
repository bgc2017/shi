欽定四庫全書
皇朝禮器圖式卷十二
鹵簿三
皇太后
皇后儀駕
皇貴妃
貴妃儀仗
妃
嬪采仗
皇太后儀駕萬夀輦謹按乾隆十六年
崇慶慈宜康惠敦和裕夀純禧恭懿皇太后六十萬夀
上尊養祝
釐鴻儀備舉預涓吉日自
暢春園
躬奉
慈駕入宫
皇太后御金輦明黃縀幃繡夀字篆文奉輦以二十八人
乾隆二十六年
皇太后七十萬夀禮亦如之
慶典攸隆光昭奕禩敬登簡冊以冠
儀駕之首
皇太后儀駕龍鳳輿謹按宋史輿服志龍輿皇太后所
乘也元祐三年詔有司尋繹典故於是檐子飾以
龍鳳九年羣臣議改檐子為輿乾隆十四年
欽定
皇太后儀駕龍鳳輿木質髤以明黃通高七尺穹蓋二重
高一尺五寸五分上為八角各飾金鳳下正方四
隅飾亦如之冠金圓頂七寸二分鏤雲文銜以雜
寶簷縱五尺横三尺七寸六分明黃緞垂幨上深
三寸下深一尺一寸皆銷金龍鳳四柱各高四尺
七寸縱四尺上横二尺九寸下二尺三寸五分皆
繪金龍鳳櫺四啟青紃網之前為雙扉高二尺六
寸闊二尺一寸啟扉則舉櫺懸之内髤淺紅中置
朱座高一尺七寸倚高一尺八寸坐具明黃緞彩
繡龍鳳前加撫式亦髤明黃繪金龍鳳直轅二各
長一丈七尺二寸五分大横杆二各長八尺中為
鐵鋄金雙鳳相向小横杆四各長三尺肩杆八各
長五尺一寸皆髤明黃横鉆以銅縱加銅鋄金鳳
首尾舁以十六人
皇太后儀駕龍鳳車謹按後漢書輿服志皇太后法駕
御金根加交路帳裳非法駕則乘紫罽軿車雲&KR1017;
文畫輈黃金塗五末明會典太后鹵簿安車一抹
金銅鳳頭鳳尾鳳翎葉片裝釘乾隆十四年
欽定
皇太后儀駕龍鳳車木質髤以明黃通高九尺五寸穹蓋
二重高一尺七寸上繪八寶八角各飾金鳳下繪
雲文四隅飾亦如之冠金圓頂八寸五分鏤雲文
銜以雜寶簷縱四尺九寸横四尺明黃緞垂幨上
深三寸下深一尺一寸蓋明黃絡四隅繫明黃絨
紃屬於軫四柱各高三尺三寸縱四尺八寸横三
尺一寸左右及後皆繪金龍鳳中各啟櫺青紃網
之門高三尺闊一尺八寸五分上鏤金龍鳳相向
明黃緞幃黃裏坐具明黃緞彩繡龍鳳輪徑各四
尺九寸各十有八輻轅二各長一丈七尺五寸鉆
以鐵鋄金軫長六尺二寸闊三尺三寸駕馬一
皇太后儀駕儀輿謹按馬端臨文獻通考唐制皇太后
鹵簿腰輿一輿士八人乾隆十四年
欽定
皇太后儀駕儀輿木質髤以明黃通高六尺一寸上為穹
蓋高七寸冠銀圓頂塗金高六寸五分簷縱四尺
九寸横三尺八寸四隅繫黃絨紃屬於直轅明黃
緞垂幨深一尺二寸四柱各高四尺八寸縱四尺
二寸横三尺一寸門高三尺九寸闊二尺七寸明
黃緞幃黃裏中置朱座高一尺七寸倚髤明黃高
一尺八寸繪金龍鳳坐具明黃緞亦繡龍鳳直轅
二各長一丈五尺六寸横杆二各長七尺八寸中
為鐵鋄金雙鳳相向肩杆四各長五尺三寸俱髤
明黃兩端鉆以銅鋄金舁以八人
皇太后儀駕儀車謹按乾隆十四年
欽定
皇太后儀駕儀車木質髤以明黃通高九尺九寸穹蓋上
圓下方高一尺冠銀圓頂塗金高七寸七分簷縱
五尺六寸横四尺二寸五分四隅繫明黃絨紃屬
於軫明黃緞垂幨深一尺二寸四柱各高二尺九
寸縱四尺八寸横三尺三寸不加繪飾裏髤淺紅
明黃緞幃黃裏坐具明黃緞彩繡龍鳳輪徑各四
尺各十有八輻轅二各長一丈五尺九寸鉆以鐵
鋄銀軫長五尺九寸闊三尺五寸駕馬一
皇太后儀駕九鳳曲蓋謹按馬端臨文獻通考唐制皇
太后鹵簿次錦曲蓋二十乾隆十四年
欽定
皇太后儀駕九鳳曲蓋明黃緞為之黃裏通高一丈二尺
二寸蓋徑五尺三寸繡流雲上冠金頂七寸五分
垂幨三層各深一尺三寸繡彩鳳九間以花文旁
垂彯帶二長三尺五寸闊二寸九分如蓋色繡彩
雲曲柄為木質塗金龍首二徑二尺三寸上下攢
竹髤朱上長三尺七寸下長五尺三寸圍七寸四
分
皇太后儀駕拂塵謹按乾隆十四年
欽定
皇太后儀駕拂塵朱氂為之長二尺三寸結於木柄其長
二尺圍一寸三分通髤以金上飾鏤金鳳首三寸
五分銜小金鐶以綴拂下飾鏤金鳳尾三寸三分
末鏤金錢形垂朱緌
皇太后儀駕提鑪謹按唐書儀衛志皇太后出香蹬一
内給使四人轝之乾隆十四年
欽定
皇太后儀駕提鑪笵金為之通高八寸六分深四寸五分
口徑三寸二分腹圍一尺七寸六分蓋高二寸一
分環鏤芙蕖下垂雲葉頂為立鳳頂鏤花文雙鳳
為耳三尺各高一寸五分提以金索三上冠雲葉
旁繫索以屬蓋提杆攢竹髤朱長三尺九寸圍三
寸三分兩端飾金鳳首尾上綴金鉤於雲葉提之
陳設時承以八角盤口徑一尺一寸二分底徑九
寸七分通髤朱繪金龍鳳置方几上几高一尺五
寸七分上徑一尺四寸六分下徑一尺四寸八分
四尺鏤螭首虎爪承以圓珠下周横距通髤以朱
面繪龍鳳周繪行龍
皇太后儀駕香合謹按乾隆十四年
欽定
皇太后儀駕香合笵金為之橢圓有蓋通高五寸二分口
縱七寸二分横四寸二分蓋高一寸三分面為立
鳳周為翔鳳四口為回文下深一寸二分亦鏤雲
鳳回文間以火珠足高四分陳設時盤及几俱如
提鑪之制
皇太后儀駕盥盆謹按乾隆十四年
欽定
皇太后儀駕盥盆笵金為之形圓十二棱高三寸九分口
徑一尺二寸九分邊鈒花文八寶底徑一尺一寸
鈒花文中立雙鳳陳設時盤及几俱如提鑪之制
皇太后儀駕唾壺謹按乾隆十四年
欽定
皇太后儀駕唾壺笵金為之通高六寸七分口徑四寸六
分鈒雲文回文蓋高二寸頂為立鳳高二寸五分
旁為流雲下深一寸八分底徑二寸二分座高四
寸五分徑三寸三分四足鏤螭首虎爪承以圓珠
下周圓距陳設時盤及几俱如提鑪之制
皇太后儀駕水瓶謹按乾隆十四年
欽定
皇太后儀駕水瓶笵金為之大小各一大者通高一尺五
寸五分深一尺三寸口徑四寸鈒花文腹圍二尺
七寸七分鈒雲鳳火珠下為如意雲文耳為螭首
銜鐶底徑六寸蓋高一寸徑六寸頂為立鳳高二
寸七分小者通高一尺四寸五分深一尺一寸口
徑三寸四分腹圍二尺五寸七分底徑五寸四分
蓋高一寸徑五寸七分形制花文皆同陳設時盤
及几俱如提鑪之制
皇太后儀駕馬杌謹按乾隆十四年
欽定
皇太后儀駕馬杌木質塗金高一尺六寸方一尺九寸面
繪金龍鳳間以流雲中為火珠四角飾鏤金花文
四足為螭首虎爪承以圓珠下周横距雜繪八寶
皇太后儀駕交椅謹按乾隆十四年
欽定
皇太后儀駕交椅木質塗金曲扶箕張倚上仰交足横距
貫以鐵樞雙疊舉之通高二尺九寸五分縱一尺
一寸五分横二尺二寸四角飾鏤金花文座面織
明黃絲縧倚刻龍鳳踏几高三寸三分縱九寸五
分横一尺八寸六分亦塗金
皇太后儀駕九鳳蓋謹按乾隆十四年
欽定
皇太后儀駕九鳳蓋五色緞為之各二鳳及雲文花文皆
銷金直柄長一丈一尺餘俱如九鳳曲蓋之制
皇太后儀駕花蓋謹按馬端臨文獻通考唐制皇太后
鹵簿次錦花蓋二乾隆十四年
欽定
皇太后儀駕花蓋明黃緞為之彩繡八寶雜花直柄長一
丈一尺餘俱如九鳳曲蓋之制
皇太后儀駕方繖謹按馬端臨文獻通考唐制皇太后
鹵簿次大繖四宋元祐三年詔有司尋繹典故繖
用紅乾隆十四年
欽定
皇太后儀駕方繖紅緞為之方五尺垂幨三層不施繡文
旁垂彯帶直柄長一丈一尺
皇太后儀駕龍鳳扇謹按馬端臨文獻通考唐制皇太
后鹵簿次偏扇團扇各二十四分左右乾隆十四
年
欽定
皇太后儀駕龍鳳扇明黃紅二色緞為之各四通高一丈
九寸扇圓徑三尺三寸繡龍鳳各一間以流雲周
為襞積中貫柄處飾以藍上下約以金花翠葉中
鏤鳳背亦如之柄攢竹髤朱長七尺五寸圍四寸
六分
皇太后儀駕鸞鳳扇謹按馬端臨文獻通考唐制皇太
后鹵簿次方扇二十四分左右乾隆十四年
欽定
皇太后儀駕鸞鳳扇明黃紅二色緞為之各四通高一丈
一尺九寸扇上橢下方徑二尺四寸五分上闊二
尺九寸五分下闊二尺五寸五分繡五彩鸞鳳各
一間以花文綠緣闊四寸七分周繡孔雀翎上下
約以金花翠葉下綴横木高四寸一分髤黑繪金
鸞鳳柄攢竹髤黑長七尺八寸五分圍四寸四分
皇太后儀駕金節謹按乾隆十四年
欽定
皇太后儀駕金節朱紃貫朱旄八下繫朱緌屬於杆韜以
黃紗長八尺圍二尺九寸通繡五色龍鳳蓋高九
寸徑一尺二寸綠緞羃之紅緣垂幨黃紅二重杆
攢竹髤朱長一丈圍四寸三分上為曲項加塗金
鳳首銜鐶屬銅蓋繫節通高一丈一尺二寸
皇太后儀駕龍鳳旗謹按乾隆十四年
欽定
皇太后儀駕龍鳳旗五色緞為之各二斜幅銷金龍鳳各
一間以流雲縿徑四尺七寸斿徑六尺斜徑八尺
二寸杆攢竹髤朱長一丈三尺三寸圍四寸七分
首冠鏤金火燄頂注朱旄鐏以鐵塗金通高一丈
四尺九寸
皇太后儀駕卧瓜謹按乾隆十四年
欽定
皇太后儀駕卧瓜雕木為之長六寸九分圍一尺五寸六
棱有蒂刻雲文卧置柄首銎上銜以龍首皆塗金
柄攢竹髤朱長五尺九寸圍三寸八分鐓以銅鋄
銀高一寸六分通高七尺五寸
皇太后儀駕立瓜謹按乾隆十四年
欽定
皇太后儀駕立瓜雕木為之長七寸圍一尺四寸形如卧
瓜立置柄首柄長五尺七寸八分如卧瓜之制通
高七尺八寸
皇太后儀駕吾仗謹按乾隆十四年
欽定
皇太后儀駕吾仗攢竹為之圍四寸二分髤朱兩端繪金
雲通高六尺九寸
皇后儀駕鳳輿謹按宋史輿服志檐子南渡後所製
也東都皇后備厭翟車常乘則白藤輿明會典鳳
轎抹金銅珠頂四角抹金銅飛鳳三面繪翟文抹
金銅鳳頭鳳尾裝飾乾隆十四年
欽定
皇后儀駕鳳輿木質髤以明黃通高七尺穹蓋二重高
一尺五寸五分上為八角各飾金鳳下方四隅飾
亦如之冠金圓頂七寸二分鏤雲銜以雜寶簷縱
五尺横三尺七寸六分明黃緞垂幨上深三寸下
深一尺一寸皆銷金鳳四柱各高四尺七寸縱四
尺上横二尺九寸下二尺三寸五分皆繪金鳳櫺
四啟青紃網之前為雙扉高二尺六寸闊二尺一
寸啟扉則舉櫺懸之内髤淺紅中置朱座高一尺
七寸倚髤明黃高一尺八寸繪金鳳坐具明黃緞
繡彩鳳前加撫式亦髤明黃繪金鳳直轅二各長
一丈七尺二寸五分大横杆二各長八尺中為鐵
鋄金雙鳳相向小横杆四各長三尺肩杆八各長
五尺皆髤明黃横鉆以銅縱加銅鋄金鳳首尾舁
以十六人
親蠶御之
皇后儀駕鳳車謹按唐書輿服志皇后車則有重翟
厭翟翟車安車四望車金根車六等明會典中宫
鹵簿安車一抹金銅鳳頭鳳尾鳳翎葉片裝釘乾
隆十四年
欽定
皇后儀駕鳳車木質髤以明黃通高九尺五寸穹蓋二
重高一尺七寸上繪八寶八角各飾金鳳下繪雲
文四隅飾亦如之冠金圓頂八寸五分鏤雲銜以
雜寶簷縱四尺九寸横四尺明黃緞垂幨上深三
寸下深一尺一寸蓋明黃絡四隅繫明黃絨紃屬
於軫四柱各高三尺三寸縱四尺八寸横二尺一
寸左右及後皆繪金鳳中各啟櫺青紃網之門高
三尺闊一尺八寸五分上鏤金鳳相向明黃緞幃
黃裏坐具黃緞繡彩鳳輪徑各四尺九寸各十有
八幅轅二各長一丈七尺五寸兩端鉆以鐵鋄金
軫長六尺二寸闊三尺三寸駕馬一
皇后儀駕儀輿謹按宋史輿服志皇后常日止用副
金塗銀裝白藤輿乾隆十四年
欽定
皇后儀駕儀輿木質髤以明黃通高五尺九寸上為穹
蓋高六寸七分冠銀圓頂塗金高六寸三分簷縱
四尺八寸横三尺六寸四隅繋黃絨紃屬於直轅
明黃緞垂幨深一尺一寸四柱各高四尺七寸縱
四尺横三尺門高三尺七寸闊二尺五寸明黃緞
幃紅裏中置朱座高一尺五寸倚髤明黃高一尺
六寸繪金鳳坐具明黃緞繡彩鳳直轅二各長一
丈五尺五寸横杆二各長七
皇后儀駕儀車謹按隋書禮儀志皇后副車三十六
乘乾隆十四年
欽定
皇后儀駕儀車木質髤以明黃通高九尺五寸穹蓋上
圓下方高九寸冠銀圓頂塗金高七寸簷縱五尺
五寸横四尺一寸四隅繫明黃絨紃屬於軫明黃
緞垂幨深一尺二寸四柱各高二尺八寸縱四尺
七寸横三尺二寸不加繪飾裏髤淺紅明黃緞幃
黃裏坐具明黃緞繡彩鳳輪徑各四尺各十有八
輻轅二各長一丈五尺鉆以鐵鋄軫長五尺八寸
闊三尺四寸駕馬一
皇后儀駕九鳳曲蓋謹按元史輿服志中宫導從執
繖一人由中道行乾隆十四年
欽定
皇后儀駕九鳳曲蓋明黃緞為之黃裏通高一丈二尺
蓋徑五尺二寸繡流雲上冠金頂七寸四分垂幨
三層各深一尺二寸繡彩鳳九間以花文旁垂彯
帶二長三尺五寸闊二寸五分如蓋色亦繡彩雲
曲柄為木質塗金龍首二徑二尺二寸上下攢竹
髤朱上長三尺六寸下長五尺二寸圍七寸三分
皇后儀駕拂塵謹按元史輿服志中宫導從執金拂
四人乾隆十四年
欽定
皇后儀駕拂塵朱氂為之長二尺二寸結於木柄其長
二尺圍一寸二分通髤以金上飾鏤金鳳首三寸
三分銜小金鐶以綴拂下飾鏤金鳳尾二寸二分
末鏤金錢形垂朱緌
皇后儀駕提鑪謹按宋史儀衛志皇后鹵簿次香蹬
一乾隆十四年
欽定
皇后儀駕提鑪笵金為之通高八寸二分深四寸三分
口徑三寸二分腹圍一尺六寸七分蓋高二寸一
分環鏤芙蕖下垂雲葉頂為立鳳項鏤花文雙鳳
為耳三足各高一寸三分提以金索三上冠雲葉
旁繫索以屬蓋提杆攢竹髤朱長三尺八寸圍三
寸二分兩端飾金鳳首尾上綴金鉤於雲葉提之
陳設時承以八角盤口徑一尺一寸二分底徑九
寸七分通髤朱繪金鳳置方几上高一尺五寸七
分上徑一尺四寸六分下徑一尺四寸八分四鏤
螭首虎爪承以圓珠下周横距通髤以朱面繪鳳
周繪流雲
皇后儀駕香合謹按元史輿服志中宫導從捧金香
毬二人捧金香合二人分左右乾隆十四年
欽定
皇后儀駕香合笵金為之橢圓有蓋通高五寸二分口
縱七寸二分横四寸二分蓋高一寸三分面為立
鳳周為翔鳳四口為回文下深一寸二分亦鏤雲
鳳回文間以火珠足高四分陳設時盤及几俱如
提鑪之制
皇后儀駕盥盆謹按元史輿服志中宫導從攜金盆
一人由左乾隆十四年
欽定
皇后儀駕盥盆笵金為之形圖十二棱高三寸六分口
徑一尺二寸邊鈒花文八寳底徑一尺鈒花文中
立雙鳳陳設時盤及几俱如提鑪之制
皇后儀駕唾壺謹按元史輿服志中宫導從捧唾壺
一人由左乾隆十四年
欽定
皇后儀駕唾壺笵金為之通高六寸六分口徑四寸五
分鏤雲文回文蓋高二寸頂為立鳳高二寸三分
旁為流雲下深一寸八分底徑二寸二分座高四
寸三分四足鏤螭首虎爪承以圓珠下周圓距陳
設時盤及几俱如提鑪之制
皇后儀駕水瓶謹按元史輿服志中宫導從攜水瓶
金鹿盧一人由右乾隆十四年
欽定
皇后儀駕水瓶笵金為之大小各一大者通高一尺五
寸三分深一尺一寸六分口徑四寸鈒花文腹圍
二尺七寸七分鈒雲鳳火珠下為如意雲文耳為
螭首銜鐶底徑六寸蓋高一寸徑六寸頂為立鳳
高二寸五分小者通高一尺四寸三分深一尺三
分口徑三寸四分腹圍二尺五寸七分底徑五寸
四分蓋高一寸徑五寸七分形制花文皆同陳設
時盤及几俱如提鑪之制
皇后儀駕馬杌謹按乾隆十四年
欽定
皇后儀駕馬杌木質塗金高一尺六寸方一尺九寸五
分面繪金鳳間以流雲中為火珠四角飾鏤金花
文四足為螭首虎爪承以圓珠下周横距雜繪八
寶
皇后儀駕交椅謹按元史輿服志中宫導從負金椅
二人由右乾隆十四年
欽定
皇后儀駕交椅木質塗金曲扶箕張椅上仰交足横距
貫以鐵樞雙疊舉之通高二尺九寸五分縱一尺
一寸五分横二尺二寸四角飾鏤金花文座面織
明黃絲縧倚刻鳳踏几高三寸三分縱九寸五分
横一尺八寸六分皆塗金
皇后儀駕九鳳蓋謹按乾隆十四年
欽定
皇后儀駕九鳳蓋五色緞為之各二鳳及雲文花文皆
銷金直柄長一丈一尺餘俱如九鳳曲蓋之制
皇后儀駕花蓋謹按宋史儀衛志皇后鹵簿錦花蓋
二元史輿服志中宫導從執葆蓋四人皆分左右
行乾隆十四年
欽定
皇后儀駕花蓋明黃緞為之繡八寶雜花直柄長一丈
一尺餘俱如九鳳曲蓋之制
皇后儀駕方繖謹按宋史儀衛志皇后鹵簿次大繖
四乾隆十四年
欽定
皇后儀駕方繖紅緞為之方五尺垂幨三層不施繡文
旁垂彯帶直柄長一丈五寸
皇后儀駕龍鳳扇謹按宋史儀衛志皇后鹵簿團扇
二十四朱畫團扇十二乾隆十四年
欽定
皇后儀駕龍鳳扇明黃紅二色緞為之各四通高一丈
九寸扇圓徑三尺二寸五分繡龍鳳各一間以流
雲周為襞積中貫柄處飾以藍上下約以金花翠
葉中鏤鳳背亦如之柄攢竹髤朱長七尺五寸圍
四寸六分
皇后儀駕鸞鳳扇謹按宋史儀衛志皇后鹵簿方扇
二十四乾隆十四年
欽定
皇后儀駕鸞鳳扇明黃紅二色緞為之各四通高一丈
一尺八寸扇上橢下方徑三尺四寸五分上闊二
尺九寸五分下闊二尺五寸五分繡五彩鸞鳳各
一間以花文綠緣闊四寸七分周繡孔雀翎上下
約以金花翠葉下綴横木高四寸一分髤黑繪金
鸞鳳柄攢竹髤黑長七尺八寸五分圍四寸四分
皇后儀駕金節謹按乾隆十四年
欽定
皇后儀駕金節朱紃貫朱旄八下繫朱緌屬於杆韜以
黃紗長七尺九寸圍二尺七寸通繡五色龍鳳蓋
高九寸徑一尺一寸綠緣羃之紅緣垂幨黃紅二
重杆攢竹髤朱長一丈圍四寸三分上為曲項加
塗金鳳首銜鐶屬銅蓋繫節通高一丈一尺
皇后儀駕龍鳳旗謹按乾隆十四年
欽定
皇后儀駕龍鳳旗五色緞為之各二斜幅銷金龍鳳各
一間以流雲縿徑四尺七寸斿徑六尺斜徑八尺
二寸杆攢竹髤朱長一丈三尺一寸圍四寸五分
首冠鏤金火燄頂注朱旄鐏以鐵塗金通高一丈
四尺七寸
皇后儀駕卧瓜謹按元史輿服志中宫導從執骨朵
二人乾隆十四年
欽定
皇后儀駕卧瓜雕木為之長六寸八分圍一尺四寸六
棱有蒂刻雲文卧置柄首銎上銜以龍首皆塗金
柄攢竹髤朱長五尺七寸圍三寸八分鐓以銅鋄
銀高一寸四分通高七尺三寸
皇貴妃貴妃儀仗妃嬪采仗卧瓜皆同
皇后儀駕立瓜謹按乾隆十四年
欽定
皇后儀駕立瓜雕木為之長七寸圍一尺四寸形如卧
瓜立置柄首柄長五尺五寸五分如卧瓜之制通
高七尺五寸
皇貴妃貴妃儀仗妃嬪采仗立瓜皆同
皇后儀駕吾仗謹按乾隆十四年
欽定
皇后儀駕吾仗攢竹為之圍四寸髤朱兩端繪金雲通
高六尺八寸
皇貴妃貴妃儀仗妃嬪采仗吾仗皆同
皇貴妃儀仗翟輿謹按明會典皇妃儀仗鳳轎一
抹金銅珠頂四角抹金銅飛鳳三面繪以翟文抹
金銅鈒花葉片裝釘抹金銅鳳頭鳳尾裝飾乾隆
十四年
欽定
皇貴妃儀仗翟輿木質髤以明黃繪飾彩繡皆金翟
横杆中為鐵鋄銀雙翟相向翟首鋄金凡杆皆縱
加銅鋄金翟首尾肩杆四舁以八人餘俱如
皇后儀駕鳳輿之制
皇貴妃儀仗翟車謹按乾隆十四年
欽定
皇貴妃儀仗翟車木質髤以明黃蓋飾金翟左右及
後繪金翟門上鏤金翟相向坐具繡彩翟轅鉆以
鐵鋄銀餘俱如
皇后儀駕鳳車之制
皇貴妃儀仗儀輿謹按乾隆十四年
欽定
皇貴妃儀仗儀輿木質髤以明黃倚繪金翟坐具繡
彩翟横杆中為鐵鋄銀雙翟相向翟首鋄金餘俱
如
皇后儀駕儀輿之制
皇貴妃儀仗儀車謹按乾隆十四年
欽定
皇貴妃儀仗儀車木質髤以明黃坐具繡彩翟餘俱
如
皇后儀駕儀車之制
皇貴妃儀仗七鳳曲蓋謹按乾隆十四年
欽定
皇貴妃儀仗七鳳曲蓋明黃緞為之黃裏繡彩鳳七
曲柄為木質塗金龍首一徑一尺八寸餘俱如
皇后儀駕九鳳曲蓋之制
皇貴妃儀仗拂塵謹按乾隆十四年
欽定
皇貴妃儀仗拂塵朱氂為之柄兩端飾金翟首尾餘
俱如
皇后儀駕拂塵之制
貴妃儀仗拂塵同
皇貴妃儀仗提鑪謹按乾隆十四年
欽定
皇貴妃儀仗提鑪笵金為之蓋頂為翔翟耳為雙翟
提杆兩端飾金翟首尾盤及几面皆繪金翟餘俱
如
皇后儀駕提鑪之制
貴妃儀仗提鑪同
皇貴妃儀仗香合謹按乾隆十四年
欽定
皇貴妃儀仗香合笵金為之面為翔翟周為花草下
亦鏤花草回文盤及几面皆繪金翟餘俱如
皇后儀駕香合之制
貴妃儀仗香合同
皇貴妃儀仗盥盆謹按乾隆十四年
欽定
皇貴妃儀仗盥盆笵金為之中立雙翟盤及几面皆
繪金翟餘俱如
皇后儀駕盥盆之制
貴妃儀仗盥盆同
皇貴妃儀仗唾壺謹按乾隆十四年
欽定
皇貴妃儀仗唾壺笵金為之頂為翔翟盤及几面皆
繪金翟餘俱如
皇后儀駕唾壺之制
貴妃儀仗唾壺同
皇貴妃儀仗水瓶謹按乾隆十四年
欽定
皇貴妃儀仗水瓶笵金為之大小各一腹鈒雲翟頂
為翔翟盤及几面皆繪金翟餘俱如
皇后儀駕水瓶之制
貴妃儀仗水瓶同
皇貴妃儀仗馬杌謹按乾隆十四年
欽定
皇貴妃儀仗馬杌木質塗金面繪金翟四角飾銅鏤
雲文塗金餘俱如
皇后儀駕馬杌之制
皇貴妃儀仗交椅謹按乾隆十四年
欽定
皇貴妃儀仗交椅木質塗金倚銅質鏤翟餘俱如
皇后儀駕交椅之制
皇貴妃儀仗花蓋謹按乾隆十四年
欽定
皇貴妃儀仗花蓋黃紅藍三色緞為之各二繡八寶
雜花直柄長一丈一尺餘俱如
皇后儀駕九鳳曲蓋之制
皇貴妃儀仗瑞草蓋謹按乾隆十四年
欽定
皇貴妃儀仗瑞草蓋紅黑二色緞為之各一繡瑞草
直柄長一丈一尺餘俱如
皇后儀駕九鳳曲蓋之制
貴妃儀仗瑞草蓋同
皇貴妃儀仗鸞鳳扇謹按乾隆十四年
欽定
皇貴妃儀仗鸞鳳扇紅黑二色緞為之各二通高一
丈一尺七寸扇上橢下方徑三尺上闊二尺九寸
下闊二尺五寸繡五彩鸞鳳各一間以花文綠緣
闊四寸五分上下約以金花翠葉下綴横木高四
寸髤黑繪金翟柄木質髤黑長七尺五寸圍四寸
三分
貴妃儀仗鸞鳳扇同
皇貴妃儀仗團扇謹按乾隆十四年
欽定
皇貴妃儀仗團扇黃紅黑三色雲緞為之各二通高
一丈一尺七寸扇圓徑三尺五寸不施繡周為襞
積中貫柄處飾以藍上下約以金花翠葉背亦如
之柄木質髤朱長七尺五寸圍四寸三分
貴妃儀仗團扇同
皇貴妃儀仗金節謹按乾隆十四年
欽定
皇貴妃儀仗金節朱紃貫朱旄八下繫朱緌屬於杆
韜以紅紗長七尺六寸圍二尺六寸通繡五彩翟
蓋紅緞羃之綠緣杆上曲項加塗金翟首餘俱如
皇后儀駕金節之制
貴妃儀仗妃嬪采仗金節皆同
皇貴妃儀仗鳳旗謹按乾隆十四年
欽定
皇貴妃儀仗鳳旗黃紅黑三色緞為之各二斜幅中
銷金鳳一縿徑四尺斿徑六尺斜徑八尺杆攢竹
髤朱長一丈三尺圍四寸三分首冠塗金銅頂注
朱旄通高一丈四尺五寸
皇貴妃儀仗彩旗謹按乾隆十四年
欽定
皇貴妃儀仗彩旗紅黑二色雲緞為之各二斜幅不
繡餘俱如鳳旗之制
貴妃儀仗彩旗同
貴妃儀仗翟輿謹按乾隆十四年
欽定
貴妃儀仗翟輿木質髤以金黃蓋幨坐具皆用金黃
緞繪飾彩繡皆金翟横杆中為鐵鋄銀雙翟相向
翟首鋄金凡杆皆縱加金翟首尾肩杆四舁以八
人餘俱如
皇后儀駕鳳輿之制
貴妃儀仗儀輿謹按乾隆十四年
欽定
貴妃儀仗儀輿木質髤以金黃幨幃坐具皆用金黃
緞繪飾彩繡皆金翟横杆中為鐵鋄銀雙翟相向
翟首鋄金餘俱如
皇后儀駕儀輿之制
貴妃儀仗儀車謹按乾隆十四年
欽定
貴妃儀仗儀車木質髤以金黃幨幃皆用金黃緞坐
具亦如之繡彩翟餘俱如
皇后儀駕儀車之制
貴妃儀仗七鳳曲蓋謹按乾隆十四年
欽定
貴妃儀仗七鳳曲蓋金黃緞為之黃裏繡彩鳳七曲
柄為木質塗金龍首一徑一尺八寸餘俱如
皇后儀駕九鳳曲蓋之制
妃嬪采仗七鳳曲蓋皆同
貴妃儀仗馬杌謹按乾隆十四年
欽定
貴妃儀仗馬杌木質髤金黃飾以銅繪金翟餘俱如
皇后儀駕馬杌之制
妃嬪采仗馬杌皆同
貴妃儀仗交椅謹按乾隆十四年
欽定
貴妃儀仗交椅木質飾以銅座面織金黃絲縧餘俱
如
皇后儀駕交椅之制
妃嬪采仗交椅皆同
貴妃儀仗花蓋謹按乾隆十四年
欽定
貴妃儀仗花蓋金黃紅黑三色緞為之各二繡八寶
雜花直柄長一丈一尺餘俱如
皇后儀駕九鳳曲蓋之制
貴妃儀仗鳳旗謹按乾隆十四年
欽定
貴妃儀仗鳳旗紅黑二色緞為之各二餘俱如
皇貴妃儀仗鳳旗之制
妃采仗鳳旗同
妃采仗翟輿謹按乾隆十四年
欽定
妃采仗翟輿木質髤以金黃冠銅圓頂塗金蓋幨坐
具皆用金黃緞繪飾彩繡皆金翟横杆中為鐵鋄
銀雙翟相向翟首鋄金直杆加銅髤金翟首尾肩
杆四鏤翟首尾髤以金舁以八人餘俱如
皇后儀駕鳳輿之制
嬪采仗翟輿同
妃采仗儀輿謹按乾隆十四年
欽定
妃采仗儀輿木質髤以金黃冠銅圓頂塗金幨幃坐
具皆用金黃緞繪飾彩繡皆金翟肩杆二舁以四
人餘俱如
皇后儀駕儀輿之制
嬪采仗儀輿同
妃采仗儀車謹按乾隆十四年
欽定
妃采仗儀車木質髤以金黃冠銅圓頂塗金幨幃皆
用金黃緞坐具亦如之繡彩翟餘俱如
皇后儀駕儀車之制
嬪采仗儀車同
妃采仗提鑪謹按乾隆十四年
欽定
妃采仗提鑪銀質飾以金縷繪皆金翟餘俱如
皇后儀駕提鑪之制
嬪采仗提鑪同
妃采仗香合謹按乾隆十四年
欽定
妃采仗香合銀質飾以金縷繪皆金翟餘俱如
皇后儀駕香合之制
嬪采仗香合同
妃采仗盥盆謹按乾隆十四年
欽定
妃采仗盥盆銀質飾以金鏤繪皆金翟餘俱如
皇后儀駕盥盆之制
嬪采仗盥盆同
妃采仗唾壺謹按乾隆十四年
欽定
妃采仗唾壺銀質飾以金鏤繪皆金翟餘俱如
皇后儀駕唾壺之制
嬪采仗唾壺同
妃采仗水瓶謹按乾隆十四年
欽定
妃采仗水瓶銀質飾以金鏤繪皆金翟餘俱如
皇后儀駕水瓶之制
嬪采仗水瓶同
妃采仗黃蓋謹按乾隆十四年
欽定
妃采仗黃蓋黃雲緞為之不施繡文直柄長一丈一
尺餘俱如
皇后儀駕九鳳曲蓋之制
妃采仗花蓋謹按乾隆十四年
欽定
妃采仗花蓋紅黑二色緞為之各二繡八寶雜花直
柄長一丈一尺餘俱如
皇后儀駕九鳳曲蓋之制
嬪采仗花蓋謹按乾隆十四年
欽定
嬪采仗花蓋金黃紅二色緞為之各二繡八寶雜花
直柄長一丈一尺餘俱如
皇后儀駕九鳳曲蓋之制
嬪采仗團扇謹按乾隆十四年
欽定
嬪采仗團扇紅雲緞為之餘俱如
皇貴妃儀仗團扇之制
嬪采仗鳳旗謹按乾隆十四年
欽定
嬪采仗鳳旗紅緞為之餘俱如
皇貴妃儀仗鳳旗之制
皇朝禮器圖式卷十二
