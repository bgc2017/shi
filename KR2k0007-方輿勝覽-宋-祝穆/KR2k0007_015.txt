方輿勝覽卷十五宋祝穆撰
太平州(當塗繁昌)(蕪湖)
建置㳂革(禹貢揚州之域吳地斗分野春秋屬吳後屬越又屬楚秦屬鄣郡漢武改鄣郡曰丹)
(陽郡晉平吳分丹陽置于湖縣成帝時以江北之當塗縣流人過江在于湖者僑立為塗縣屬淮南郡宋)
(以来或治姑孰或徙于湖隋徙當塗於姑孰隸蔣州唐屬宣州五代立新和州又為雄遠軍皇朝改平南)
(軍太平興國二年與興國軍並建分紀年以名之今領縣三治當塗)
事要郡名于湖當塗姑孰(並㳂革注)風俗民安俗阜(郡國)
(志其丨丨其丨丨)田利倍他壤(曾子固靜應山修造記云丨丨之入丨於丨丨魚蝦竹葦柿栗)
(之貨既足以自資而其江山之勝又天下之竒處也)形勝鐵甕直其東(洪景巖記姑孰在大)
(江之南左天門右牛渚云云石頭枕其北襟帶秦淮自孫吳迄于陳常為巨屏)牛渚北臨(陳宣帝詔)
(龍山南指云云)江津之要(丹陽記)斯為上游(金陵記姑孰之南淮曲之陽置南豫州六)
(代英雄迭居於此云云廣屯兵甲建築墻壘至隋平陳改南豫州為宣州徙當塗於姑孰)山川青山
(在當塗縣東南三十里有寰宇記齊宣城大守謝眺築室於山南址猶存絶頂謝公池唐天寳年改為謝公)
(山眺詩云還望丨丨郭山下有青草市一名謝家市如郭功父懷丨丨草堂詩三峯連延一峯尊龍山白紵)
(兒孫重岡複嶺控官道北望金陵真國門石崩廢井謝公宅龜仆斷碣長庾墳斯人白骨已化土英氣往往成)
(煙雲)龍山(在當塗縣南十里舊經載孟嘉落帽事按丨丨當在江陵而元和志及寰宇皆云此山)采
石山(在當塗北三十里山下有□江源記人於此取石因名上有蛾眉亭下有廣濟寺中元水府廟及承)
(天觀采李白懇求還山帝賜金放還白嘗乘月與崔宗之自石至金陵著宫錦袍坐舟中旁若無人郭功)
(父采石渡頭風浪惡九道驚湍注山脚金牛出没人不知翠壁㠝岏嶮如削上有藤蘿羃霧張羽蓋下有洞窟)
(崩凘震天樂水神開府志歲年犀燭朱衣馬爭躍皇朝受禪埽寰區夜半虹橋自天落萬羣羆虎下金陵巨斧)
(連營剖城郭霸主張纓来就俘摧殘頭角龍變魚羅綺半隨灰燼滅珠樓玉殿成荒墟衣冠文物歸中國誰道)
(長江限南北日輪赫午閶闔開煙波自與蘆花白我來覧古憑陽春高吟未遇謝將軍騎鯨捉月去不返空餘)
(綠草翰林墳風期亢爽非今古冥漢神交兩相許倒提金斗傾濁醪滴瀝招魂寂無語斜陽衡山暝潮退兩兩)
(漁舟迷向背我欲因之垂釣竿六鰲一擲天門外興曹彬大敗江南軍二萬衆於采石磯中興小歴紹三)
(十一年金亮入寇欲由采石渡江時詔王權至行在以李顯忠代之命中書舍人虞允文趣顯忠交軍時防江)
(諸軍未有統屬允文自建康至固督統制官時俊盛新等以海鰍船逆擊之皆死鬭敵舟沉溺者以萬數其回)
(北岸者金主皆殺之遂不能濟允文具以捷聞)牛渚山(在當塗縣北三十里山下有磯古津渡也與和)
(州横江陵相對隋師伐陳賀若弼從此北渡六朝以来為屯戍之地輿地志丨丨丨昔有人潛行云此處與洞)
(庭旁逹無㡳見金牛狀異乃見怪而出可温嶠平蘇峻亂進錄尚書事還至牛渚磯水深不測或云下)
(多怪物嶠遂燃犀照之須臾水族覆火竒形異狀或乘車馬或赤衣衣幘其夜夢人謂曰與君幽明道别)
(何意相照嶠至鎮未旬而卒在謝尚鎮牛渚嘗秋夜乘月與左右微服㲹江會袁宏舫中諷詠聲既清暢詞)
(又藻拔遂迎升舟與之談論宏自此名譽日茂改劉禹錫泊牛渚詩蘆葦晚風起秋江鱗甲生殘霞忽色遠)
(鴈有餘聲戍鼓音響絶漁家燈火明無人能詠史獨自月中行李白詩牛渚西江夜青天無片雲登山望秋)
(月空憶謝將軍余亦能高詠斯人不可聞明朝挂帆席楓葉落紛紛又詩絶壁臨巨川連峯勢相向亂石流)
(洑澗迴波自成浪但驚羣木秀莫測精靈狀更聽猿夜啼憂心醉江上介甫詩歴陽之南有牛渚一風微起)
(萬舟阻華戎蠻蜀交百川合為大江神所纏山盤水怒不得泄到此乃有無窮源朱衣乘波作官府操制生殺)
(元非權隂靈袐怪不欲露檓犀得怪却偶然)天門山(在當塗西南三十里又名蛾眉山夾大江東曰)
(博望西曰梁山丨李白詩丨丨中斷楚冮開碧水垂流至此迴兩岸青相對出孤帆一片日邊来李白銘)
(有曰梁山博望關扄楚濱夾據洪流寔為吳津兩坐錯落如鯨張鱗惟海有石惟川有神牛渚怪物日圍車輪)
(光射島嶼氣凌星辰卷砂揚濤溺馬殺人國泰呈瑞時訛返珍開則九江納錫閉則五嶽飛塵天險之地無德)
(匪親)褐山(在當塗西南楊行密攻趙鍠戰於此)白紵山(在當塗東五里按寰宇志名楚山恒温領)
(妓遊山奏樂好為白紵歌因名可王介甫詩云丨丨衆丨頂江湖所縈帶浮雲卷晴明見九州外肩輿上寒)
(空置酒故人會巒峯張錦繡草木吹竽籟登臨信地險俯仰知天大留歡薄日晚起視飛鳥背殘年苦局束往)
(事嗟摧壞歌舞不可求栢公井空在)慈姥山(山在當塗縣之西北四十五里按地志山上出竹堪為簫)
(管採李白曰丨丨丨竹作簫笛有妙聲府丹陽記自伶倫竹嶰谷後見此竒故歴代常給樂又呼為鼓吹)
(山條王褒洞簫賦原夫簫幹之所生兮于冮南之丘墟洞暢而罕節兮標敷紛以扶疏李白詩野竹攅石)
(生含煙映江島翠色落波深虛聲帶寒早龍吟曾未聽鳳笛吹應好不學蒲柳凋貞心常自保)望夫山
(在當塗縣正對和州郡樓昔人往楚累歲不還其妻登此山化為石李白詩寫望臨碧空怨情感離别江草)
(不知愁巖花但爭發雲山萬重隔音信千里絶春去秋復来相思幾時歇劉禹錫詩終日望夫夫不歸化為)
(孤不苦相思望来已是幾千載只似當初初望時叔後山詩話望夫石在處有之古今人詩共用一律黃達)
(魯直之弟也以顧况為第一云山頭日日風和雨行人歸来石應語)横望山(在當塗東北六十里漢晉)
(以来陶氏諸墓域環遶山麓)靈墟山(在當塗南十里郡志丁令威遼東人學道登仙於丨丨丨後化)
(鶴歸遼集華表柱歌云有鳥有鳥丁令威去家千年今始歸城郭如故人民非何不學仙冢纍纍李白詩丁)
(令辭人世拂衣向仙路伏鍊丸丹成方隨五雲去松蘿蔽幽洞桃杏隠深處不知曾化鶴遼海歸幾度)二
梁山(楊廷秀題東西丨丨丨詩二梁雙黛點東西牛渚看來活底眉阿敞畫時微失乎一眉高著一眉低)
(獨𫝊道臨春惜麗華不從陳帝入隋家將六國千年恨留下雙顰寄岸花)三山磯(在繁昌東北四)
(十里風郡志陳希元泊舟丨丨丨有老叟曰来日午時有大舟行必覆宜避之来口午黑雲起大風暴至怒)
(濤若山行舟皆溺公驚歎又見前叟曰某江之遊奕將也以公他日當位宰相故相告)蟂磯(在蕪湖西)
(南十里蟂毛蛟也黃魯直書丨丨云蟂似蛇四足能隠伏賈生所謂偭蟂獺以隠處者也)姑孰溪(在縣)
(南二里西入大江待李白詩愛此溪水間乘流興無極漾楫怕鷗驚垂竿魚食波翻曉霞影岸疉春山色何)
(處浣紗人紅顔未相識)丹陽湖(在當塗縣東南七十里止李白詩湖與元氣連風波浩難天外賈)
(客歸雲間片帆起龜遊蓮葉上鳥宿蘆花果少女棹輕舟歌聲逐流水)慈湖(在當塗北六十五里郡志)
(晉陶侃與蘇峻戰于丨丨花蘇子瞻丨丨阻風詩稗索桅竿立嘯空篙師酣寢浪中故應管蒯知心腹弱□)
(能爭萬里風)蕪湖(在當塗西南八十里源出丹陽湖寰宇記以其地卑蓄水非深而生蕪藻故名)繁
昌浦(劉孝綽詩夕逗丨丨丨暮煙生遠渚歸馬赴前洲隔山聞戊鼓)堂亭江東道院(在設)
(廳西北楊灝詩道院由来不浪傳兩衙封印日蕭然絶無爭俗煩刑禁嬴得功夫弄簡編)姑孰臺(在清)
(和門外千郭功父詩誰謂江南地褊小丨丨之丨天下臺少丹湖里浸城東蒲葦藏烟春渺渺牛渚對峙凌歊)
(長江倒挂天門開有時浪止皓月滿琉璃宇宙無纖埃帆檣隠隠飛鳥没漁歌細下天邊来)蛾眉亭
(在采石山上望見天門山嶄郭功父詩前登千丈峯萬里瞰瀰漫丨丨聳䨇碧嶄天塹斷披榛結危亭突兀)
(出天半丈壁間有詩曰中分黛色三千不著人間一點愁)四望亭(在當塗縣東)十詠亭
(在城東蓋姑孰溪丹陽湖謝公宅凌歊臺桓公井慈姥山望夫石牛渚磯靈墟山天門山十詠也蘇子瞻有)
(云余嘗舟次姑孰堂下讀姑孰丨丨怪其語淺近不類李白王平甫云此李赤詩也赤見柳子厚集自比李白)
(故名赤其後為厠鬼所惑以死今觀其詩止此而以李白自此則其人心疾久矣非厠鬼之罪也)夢日
亭(在蕪湖北二十里乃晉王敦鎮姑孰明帝時敦將舉兵内向帝密知之乘巴滇駿馬微行至湖隂察敦)
(營壘敦正晝寢丨丨環其城驚起曰此必黃鬚鮮卑奴来也乃使五騎追帝帝亦馳去見逆旅賣食嫗以七寳)
(鞭與之曰後有騎来可以此示之俄而追者至因以鞭示之五騎傳玩稽留帝僅獲免由是樂府有湖隂曲亭)
(名以北)吳波亭(張安國書取溫庭筠曲丨丨不動楚山碧之句)玩鞭亭(楊廷秀老賊平欺晉)
(鼎輕一輪五色夢中驚寳鞭脱急非無策何似休將日遶營問著無聲是阿兄坐看家賊只吞聲戮屍大放)
(經綸手長柄判將鍚茂弘但韓無咎詩黃鬚鮮卑勇無策自騎駿馬来窺賊賊奴怪日繞營起看飛塵已無)
(迹寳鞭不惜棄道傍坐令老嫗知興亡百年社稷有天意姦鋒逆熖徒鴟張孤城遺跡森在目平湖無復春草)
(綠却對青山憶謝公父老猶嫌人姓木邊兵已重朝士輕中原有路何由行柙中虎兕不可制江左夷吾浪得)
(名則張文潛云須遊蕪湖問父老湖隂所在皆莫知之然帝至于湖當為斷句乃作干湖曲以誌之武昌雲)
(旗蔽天赤夜作于湖洗鋒鏑巴滇綠駿風作蹄去如滅没来不嘶日圍萬里纏孤壁虜氣如霜已潛釋蛇矛賤)
(士識天顔玉帳髯奴落妖魄君不見銅駝陌上塵沙起胡騎春来飲瀍水浮江天馬是龍兒蹙踏揚州開帝里)
(王氣高懸五百秋弄兵老濞空白頭石頭戰骨卧秋草更欲君王分上流)古跡凌歊臺(在城北黃)
(山上宋武帝南遊嘗登此臺具建離宫焉間李白詩曠望登古臺臺高極人目疉嶂列遠空雜花平陸閒雲)
(入窗牖野翠生松竹欲覽碑上文苔侵豈堪讀)桓公井(在白紵山廢李白詩丨丨名已没丨曾未竭)
(石甃冷蒼苔寒泉映孤月秋来桐漸落春至桃還發路遠人罕窺誰能見清徹)謝公宅(在城東青山)
(李白詩青山日將暝寂寞丨丨丨竹裏無人聲池中虚月色荒庭衰草徧廢井蒼苔積惟有清風閒時時起泉)
(石)祠墓李白墓(郡志李白初葬采石後遷青山去舊墳六里按李陽冰草堂集序唐書及墓)
(碣皆謂李白以疾終小說多載太白過采石酒狂捉月恐好事者為之而梅聖俞詩云采石月下逢謫仙夜被)
(錦袍坐釣船醉中愛月江㡳眠手弄日月身翻然不應暴落飢蛟涎便當騎鯨上青天據小說而為之說也新)
(唐書云李陽冰為當塗令白依之是時當塗未為州隸宣城而陽冰序謂白疾亟枕上授簡俾為集序無捉月)
(之說豈古不弔溺古史氏為白諱耶抑小說多妄而詩老好竒姑以發新意耶蘇子瞻□丹元子所示孛大)
(白真二首云天人幾何同一漚謫仙非謫乃真游麾斥八極溢九州化為兩鳥鳴相詶一鳴一止三千秋開元)
(有道得少留縻之不可矧肯求君西望太極横峨岷眼高四海空無人大兒汾陽郭令小兒天台坐㤀真平)
(生不識高將軍手汚吾足乃敢嗔作詩一笑君應聞)名宦周瑜(孫策時為新穀令即姑孰也)陸
遜(嘗出鎮姑孰)謝尚(以衞威將軍鎮牛渚)李陽冰(客游燕趙間為當塗令高才尚氣自言其)
(書後千年有人吾不知之後千年無人將盡於斯矣)皇朝蔡確(為繁昌宰)宋敏求(為守或送)
(詩浪蕩春流水蕪湖候吏迎旌旟曉日麗鉦鼔野風清暫起紅塵遠休嗟素髮生專城方四十自古以為榮)
曾鞏(司戶召為編修)黃庭堅(為守)吕希哲(為守)李之儀(為編修徽廟時范純仁口)
(占遺表有惟宣仁之誣謗未明致保佑之憂勤不顯皆權臣務快於私忿非泰陵實謂之當然命李之儀次第)
(之小人附會以為儀之撰謫知太平州)人物謝脁(宋人居青山文章清麗為齊隨王子隆鎮西功)
(曹長史王秀之以朓年少相動欲以啓聞朓知之因事求還道中為詩寄西府曰常恐鷹隼擊時菊委嚴霜寄)
(言罹羅者寥廓已高翔)皇朝郭祥正(當塗人其母夢李大白而生自號謝公山人梅聖俞一見)
(呼為謫仙仕至殿中丞所居有醉吟菴東坡過而題詩)名賢石待問(蜀人以諫營昭應官坐謫)
(滁州又卜居蕪湖縣卒因葬焉黃魯直書其墓曰有宋賢良方正九謫不悔自下劘上眉山石公之墓)題詠
平原周遠近(謝眺積水照頽霞高臺望歸翼云云連汀見紆直)故壘猶連謝尚
城(潘逍遥遊當塗詩扁舟不復見袁宏云云)山連吳楚周遭起(揚顥詩云云水合湖湘洶)
(湧来)暮潮聲帶九江来(李冲元詩晴嶂勢吞三楚盡云云)說著蕪城是勝
遊(郭功父蕪湖詩有云詩中長愛杜池州云云)外邑人事旋生當路縣(杜甫鶴贈)
(秋浦張明府詩君為秋浦三年宰萬慮關心兩鬢知云云吏才難展用兵時農夫背上題軍號賈客船頭插戰)
(旗他日親知問官況但教吟取杜家詩)
四六(疏綍鰲扉分符牛渚)(眷惟州治實控江津)(江為天險地控風寒)(乃脊鈐韜實稱道院)
(矧當塗之樂土實江左之雄藩)(惟當塗之巨鎮恃采石之驚濤)(龍山方頼於論思牛渚乃資於鎮撫)
(擇地屯兵自晉已為重鎮沿江設險至今尤號要衝)(中興擊賊曾欣采石之捷聞今日防江尤覺當塗之地重)
(運際升平固可稱於道院舊時多事詎敢怠於兵防)(上車強顔又作甘泉之仙令開緘見面重逢采石之謫仙)
(豈但詩人能發山川之秀正須郡將益圖藩翰之功)(山標白苧肩輿追荆國之遊湖汎丹陽倚櫂和謫仙之句)
(載酒龍山尋孟嘉之風味汎舟牛渚賦太白之詩篇)(青山故宅永懷羅罻之莫施采石扁舟尚想錦袍之同泛)
寧國府(宣城寧國)(南陵旌德)(涇縣太平)
建置㳂革(禹貢揚州之域吳地斗分野春秋時屬吳後屬越戰國屬楚秦置鄣郡漢改為丹陽)
(郡治宛陵即今治也東漢立宣城郡宋齊因之梁置南豫州隋改為宣州唐昭宗時號寧國軍皇朝為宣)
(州仍為寧國軍節度繼以孝宗潛藩陞寧國府今領縣六治宣城)
事要郡名宛城宣城陵陽宛陵風俗民安俗
阜(唐盧肇新興寺碑其土樂其丨丨其丨丨)清涼高爽(韓愈與崔羣書宣州雖稱云云然皆大江)
(之南風土不並以止)惟宣州為多賢(韓愈送楊儀之序)舟車繁會之鄉(唐尉)
(遲樞新安院記陵陽古稱名郡今日為最雄乃丨丨丨丨丨丨風俗和柔之境)土廣人庶(白居易制)
(陵陽奥壤云云)形勝據吳上游(陳勢大寧塔記惟宛陵郡作藩南夏丨丨丨丨地産氣序之平)
(夷江漢岡巒之襟帶)阻山帶江(唐陳簡甫良吏記宣州秦故郊之地云云銅陵鐵冶繁阜其中)水
石幽竒(王元之送姚著作序云云)土産紫毫(白居易詩起居郎侍御史爾知紫毫不易致每)
(歲宣城進筆時紫毫之價如金貴謹勿空將彈失儀謹勿空將錄制詞)紅線毯(白居易丨丨丨詩美)
(人踏上歌舞来羅韈綉鞋随步没太原毯澁毳縷硬蜀都褥薄錦花冷不如此毯温且柔年年十月来宣州大)
(守加樣織自謂為臣能竭力百夫同擔進宫中線厚絲多捲不得宣城太守知不知一千毯千雨絲地不知寒)
(人要暖少奪人衣作地衣)木瓜(宣州人種丨丨始成顆則鏃紙花以貼其上夜露日曝而變紅花紋如生)
(可愛)山川陵陽山(在宣城一峯為疉嶂樓一峯為譙樓一峯為景德寺)敬亭山(在宣城北)
(已謝靈運丨丨丨詩兹山亘百里合沓與雲齊隠淪既託靈異居然棲上干蔽白日下屬帶廻溪交藤荒且)
(蔓樛枝聳復低獨鶴方朝淚飢□此夜啼渫雲已漫漫多雨亦凄凄我行雖結組兼得尋幽蹊緣源殊木極歸)
(路窅如迷要欲追竒趣即此凌丹梯皇恩竟已矣兹理庶無睽李白詩敬亭一回首目盡天南端仙者五六)
(人常聞此遊盤溪流琴高水石聳麻姑壇白龍降陵陽黃鶴呼子安羽化騎日月雲行翼鴛鸞下視宇宙間四)
(溟皆波瀾決絶目下事從之復何難百歲落半途前期浩漫漫強食不成味清晨起長歎願隨子明去煉火燒)
(金丹角劉禹錫詩丨丨之丨黃索漠元如斷岸無稜宣城謝守一首詩遂使聲明齊五嶽)昭亭山
(在宛陵之北)雙羊山(在宣城南五里以山有雙羊石故名梅聖俞詩風雪丨丨路梅花丨下村)
響山(在宣城縣南五里宛李白詩築土接丨丨俯臨水湄)中山(一名獨山有白兔出傳為筆精)
(妙丨韓愈作毛穎傳惟君丨者能繼父業)籍山(在宛陵縣乃邑鎮山)水西山(在涇縣西五里)
(林壑深邃事郡志唐宣宗詩長安若問江南說道風光在水西)石壁山(在旌德三十里峯巒對起)
(清溪中流安定胡公有詩)黃山(在太平縣南三十里舊經黃帝棲真之地山當宣徽二州之境有三十二)
(峯三十六源二十四溪八大巖丹李白送温處士歸丨丨詩黃山四千仞三十二連峯崖夾石柱菡蓞金芙)
(蓉仙人煉玉處羽化有遺蹤他日還相訪乘橋躡綵虹)文脊山(在寧國西三十里舊名曷山府治以)
(為案有六洞梅聖俞有留題)魁峯(在涇縣南七十里諺云丨丨頂秀玉女峯高入仕路者紫綬金章)
疉嶂(在陵陽山之上)陽坡(杜子美詩丨丨好種瓜注云毛錫茶譜宣城有塢如山其東為朝日所燭)
(號曰丨丨)雙溪(在城下二水合流那楊廷秀詩敬亭宛水故依然疉嶂丨丨在邊謝守不住梅花死倩)
(誰海内掌風烟)宛溪(在宣城東百李白詩吾怜丨丨水尺照心明)句溪(在宣城東五里)清溪
(李白詩丨丨清我心水色異諸水借我清安江見㡳何如此人行明鏡中鳥度屏風裏向晚猩猩啼空悲遠遊)
(子)涇溪(李白别山僧涇川作云何處名僧到水西乘舟弄月宿丨丨)澀灘(李白下涇縣至丨丨)
(詩澀灘鳴嘈嘈雨山足猿猱白波若捲雪側石不容舠漁人與舟人撑折萬丈篙)六刺灘(李白下陵)
(陽溪三門丨丨丨詩三門横峻灘六刺走波瀾石驚虎伏起水狀龍縈盤何慙七里灘使我欲垂灣)堂亭
宛陵堂(在便廳西丨吕居仁詩疉嶂樓前納涼處丨丨下探梅時)景日堂(在旌德簿廳吕)
(獻可嘗為此官)曲肱亭(黃魯直題宛陵張待制丨丨丨詩仲蔚蓬蒿宅吟哦詩句中展雞催不起擁被)
(聽松風)謝公亭(在宣城縣北二里舊經云謝元暉送范雲零陵内史之地李白詩池花春映日窗)
(竹夜鳴秋謝公離别處風景每生愁)高齋(在府治東謝元暉有詩)樓閣疉嶂樓(在府治唐)
(刺史獨孤霖建而獨孤霖書云郡地四出皆□即阜以垣故於樓為易賦名必著其當正據扉亦雄矑競侈)
(由是繚步逾千萬目相瞪則壯邦麗廨之勲慊在第一繁絲機羅錯卉障錦春以融獨峯揉雲雙波屹風暑以)
(澄暁黛嚬入夕蟾娟来秋以揚雲併半空冰偏一岸冬以明此㮣舉覼縷不盡也然而月話方狎獨醉始酣則)
(防城健卒籌三而環警緒至越活筵走奏榻彙呼去族譟雖黃庭展和不能不慨而斁嚮之歷舉四美悉估而)
(陪之不足贖矣余春至逮秋偶步他北得小亭之直上居然最勝因命植棟鬭梁出城屋之脊周方數間小亭)
(如初而中與諸樓相差者自為一地其上則朗出高際平與空等向所謂越譟者不復遊慮則其四美不俟說)
(而聞不假到而見非聞非見其然也始聞始見其向之未必然也且聞且見而今之所以然也向既舉概今不)
(可默夫北望條風清暑之流皆徧壇攸戡莫全厥美或能伸左臂或睇右目或獨全正面總而冇諸則我無讓)
(斯又聞不見而以其然為然矣郡以溪山著名而溪小負則疉嶂之名為宜至於欄干踏道沙子門戶等咸)
(有曲百成於新致舉之則縷將煩於㮣故抑之而中地亦晦而不彰咸通十二年十二月辛亥宣州刺史某書)
北樓(謝朓建雙李白詩江山如畫裏山曉望晴空雨水夾明鏡橋落彩虹人烟寒橘柚秋色老梧桐誰)
(念丨丨上臨風懷謝公)雙溪(在府治取宛句雙流以名)開元寺(杜牧詩六朝文物草連空天淡)
(雲横今古同鳥去鳥来山色裡人歌人哭水聲中深秋簾幕千家雨落日樓臺一笛風惆悵無因見范蠡參差)
(煙樹五湖東)名官庾亮(晉人為宣城内史)范曄(遷宣城大守不得志乃刪衆家後漢書為)
(一家之作)江淹(為太守)謝朓(字元暉為太守)羊元保(宋文帝善棋與元保奕元保賭得宣)
(城大守當日敇受人以為虚受)顔彦卿(為觀察使)李翶(盧坦刺宣城辟置幕下)崔羣(韓愈)
(送楊儀之支使歸湖南序嘗聞當今藩翰之賓客惟宣州為多賢愈與之遊者有二人馬隴西李博清河丨丨)
(羣與博之為人吾知之道不行於其主人與之處者非其類雖有享之以季氏之富不一日留也以羣博論之)
(凡在宣州之幕下者雖不盡與之游皆可信而得其為人矣愈未嘗至宣州而樂頌其主人之賢者以其取人)
(知之也)沈傳師(嘗為觀察使)杜牧(為判官)杜荀鶴(牧之子田頵守宣城延置幕下)
(嘗賦詩云風暖鳥聲碎日高花影重時稱佳句)皇朝沈括(謫知宣州)張耒(為大守)晏殊
(殊為樞副坐以笏擊□從者齒出知宣州)余靖(為司理後至尚書)胡宿(為通判)孫覺(太平)
(令)吕士龍(知宣州好打官妓會杭州一妓至士龍喜之一日欲笞一妓妓曰不敢辭但杭妓不能安)
(也士龍愍而釋之梅聖俞作莫打鴨詞云莫打鴨打鴨驚鴛鴦鴛鴦新向西池落不比孤洲老秃鶬)人物
蔣華(宣城人李白集有詩哭之)梅詢(宣城人)梅堯臣(宣城人王晦叔見其文曰二百年無)
(此作矣歐陽永叔論其詩曰世謂詩少達而多躬蓋詩非能窮人殆窮者而後工也)名賢黃庭堅
(因承天院記使者觀望宰相趙挺之意以庭堅有幸災之言貶宣州)題詠平楚正蒼然(謝朓)
(郡城登望詩借問下車日匪真望舒回寒城以一眺云云山積陵陽阻溪流春穀泉威䊸距遥甸巉巖帶遠天)
(切切隂風暮桑柘起寒烟悵望心已極悄愧魂屢遷結髮倦為旅平生早事邊誰規鼎食盛寧要狐白鮮方棄)
(汝南諾言税遼東田)高閣常晝掩(謝朓在郡卧病呈沈尚書云云荒階少諍詞珍簟清夏室輕扇)
(動涼颸嘉魴聊可薦綠蟻方獨恃夏李沉朱實秋藕折輕絲良辰竟有許夙昔夢佳期坐嘯徒可積為邦歲已)
(朞絃歌終莫取撫几今日嗤)窗中列遠岫(謝元暉答吕法曹詩結構何迢遞曠望極高深云云)
(庭際俯喬林已有池上酌復此風中琴非君美無度孰為勞寸心惠而能好我問以遥乖音若遺金門步見就)
(玉山岑)遠近聞佳政(張九齡寄裴宣州詩云故人宣城守亦作江南篇云云平生仰大賢如何)
(分虎符相與問山川)冰壺照清川(李白贈宣城宇文大守詩君從九卿来水國有豐年魚鹽滿市)
(井布帛如雲烟下馬不作威云云霜眉邑中叟皆美太守賢)宗英佐雄郡(李白贈從弟宣州長)
(史淮南望江南千里對我行我行倦過之半洛青天外云云水陸相映帶長川豁中流千里瀉吳會君心亦如)
(此包納無小大摇筆起風霜推誠結仁愛訟庭垂桃李賓館羅軒蓋何意蒼梧雲飄然息相會才將聖不偶命)
(與時俱背獨立山海間空老聖明代知音不易得挂劔增感慨當結九萬期中途莫先退)土控吳兼
越(杜牧云云州連歙與池山河地襟帶軍鎮國藩維)晚樓明宛水(黃魯直詩試說宣城郡停)
(杯且細聽云云春騎簇昭亭䆉稏豐圩戸桁楊卧訟庭謝公歌舞處時對換鵝經)宣城四面水
茫茫(王建詩云云&KR1181;蓋江城竹夾墻)謝朓青山李白樓(陸龜蒙詩陵陽佳地昔年遊云)
(云)碧落神仙擁使君(晏同叔送凌侍郎詩江南藩郡古宣城云云江山謝守高吟地風月)
(朱公故里情)虎丘換得敬亭山(吳郡志載林希疉嶂樓有樓吳門朱伯原詩云云句水松)
(陵數舍間天下難如兩州好君恩乞與一身閒)宣州水西天下勝(曾紆宣州水西詩杖藜出)
(郭一水近石磴古路穿松筠萬仞絶壑倚天末八節驚州灘當寺門泉聲飛下錦繡谷殿影插入玻瓈盆云云□)
(州城南何足云)
四六(疏綍宸庭建牙江國)(眷是宜城介于江國)(徽池鄰境庾謝舊邦)(惟宣置郡以江為城)
(惟宛陵之名郡實帝子之潛藩)(惟地望之推高因詩人而增重)(在三江二浙之閒占疉嶂雙溪之勝)
(溪山行樂方乘擇勝之車老稚縱觀俄擁班春之旆)(澄江如練行將賡謝朓之詩疉嶂有樓抑且續獨孤之句)
(地稱高爽清涼韓文載紀民無嘆息愁恨漢治重逢)(誦明鏡彩虹之句昔已流傳作晚樓春騎之詩今尤繪畫)
(一州六邑夙稱藩翰之雄疉嶂雙峯尢覺江山之勝)(謝宣城五字之詩古今絶唱黃山谷一篇之詠山水增光)
(溪訟甚勝宜不廢於登臨獄自清政何妨於嘯詠)(不惟太守賦詩踰謝朓之才更想賓僚入幕盛崔羣之品)
方輿勝覽卷十五
