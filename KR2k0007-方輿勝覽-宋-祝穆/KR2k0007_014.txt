方輿勝覽卷十四宋祝穆撰
江東路
建康府(上元溧水)(江寧溧陽)(句容)
建置㳂革(禹貢揚州之域吳地斗分星紀之次春秋屬吳戰國屬越後屬楚初置金陵邑秦改)
(曰秣陵屬鄣郡漢改鄣郡為丹陽郡吳大帝自京口徙此因改為建業晉武帝改為秣陵又分秣陵北為)
(建業改業為鄴後避愍帝諱改為建康東晉元帝渡江復都焉又為丹陽郡宋齊梁陳因之隋廢郡更於)
(石頭城置蔣州唐為揚州置江寧為潤州屬縣後改為卑州偽吳改為江寧府國朝尅復為昇州仁宗以)
(昇王建國復陞江寧府建康軍節度六飛駐蹕詔改建康府建行都紹興八年移蹕錢塘置行宫留守司)
(今統郡八領縣五治上元江寧)
淮東總領江東轉運置司
事要郡名陪都(見文選吳都賦建康志序坐鎮江淮以為丨丨)金陵(楚威以其地有王氣)
(埋金鎮之故曰丨丨或曰以其地接華陽金壇之陵勝盱江曾極百詠詩丨丨云鑿池破除函谷帝埋金厭)
(郢中王興亡總不關君事五百年前枉斷腸)秣陵(詳見秦淮注)建業(見㳂革注)白下(在上)
(元縣西北十四里唐武德移江寧於此故名丨丨王介甫贈上元宰詩云丨丨有賢宰能詩如紫芝)風俗
衣冠萃止(通典永嘉以後云云)藝文儒術為盛(同上云云有顔謝徐庾之風)有
風帆海舶之饒(胡安定云三吳為東門荆蜀為西戸丨七閩二廣丨丨丨丨丨丨為南府)形
勝西以峨嵋為壁壘(唐李白為宋中丞請都金陵表云云東以滄海為溝池守海陵之倉)
(獵長洲之苑)南以長淮為伊洛(藝文類聚丹陽尹序東以赤山為城臯云云北以鍾山為)
(曲阜西以大江為黃河)北據大江(胡安定文集云云外阻長淮)内控湖海(繫年錄衞)
(膚敏言外運江淮云云為東南要會之地)長江天塹(陳孔範曰云云豈能飛渡耶)金陵天
險(繫年錄劉珏云云前據大江可以固守)龍蟠虎踞(諸葛亮謂吳大帝曰鍾阜龍蟠石城虎踞)
(真帝王所都也)黃旗紫蓋(司馬德操與徐恭嗣書丨丨丨丨運在東南)戰艦所聚(通監)
(梁徐温以金陵形勝云云)經營四方之根本(王導曰金陵帝宅孫仲謀劉玄德皆言欲經營)
(四方者未嘗不以此為根本憤言行錄張德遠謂人主居此則北望中原常惕不敢暇逸)實王者
之都(衞敷敏云建康倚山𢃄江云云可以控扼險阻以建不拔之基)山川鍾山(在上元縣東北)
(十八里尉輿地志古曰金陵山縣名因此又名蔣山漢末秣陵蔣子文討賊死事於此吳大帝為立廟子文)
(祖諱鍾因改曰蔣山此山本無草木東晉時刺史還任者栽松三千株下至郡守各有差一名北山齊周顒隠)
(於此丈王介甫丨丨詩偶向松閒覓舊題野人休誦北山移夫出處非無意猿鶴從来自不知小雨輕風)
(落棟花細紅如雪點平沙槿籬竹屋江村路時見宜城賣酒家投老歸来供奉班塵埃無復見鍾山何須更)
(待黃梁熟始信人間是夢間樂蒼藤翠木江南山激激流水兩山間山高水深魚鳥車馬迹絶人長閒雲埋)
(樵聲隔葱蒨月弄釣影臨潺湲黃塵滿眼衣可濯夢寐惆悵何時還)東山(在上元縣南三十里丹陽記晉)
(太傅謝安舊隠會稽丨丨築此擬之無巖石又名土山王介甫詩定林瞰土山近乃在眉睫)攝山(在城)
(東北四十五里有齊文惠太子鑿石為佛見存江乘地記村有草可以攝生故名陳軒有丨丨十詠曾極詩)
(詠一丈唐碑今露立十尋梵塔已低摧層層石佛雲間出坐閱齊梁成劫灰)三山(在上元縣西南四十)
(五里京謝玄暉晚登三山還望京邑詩㶚溪望長安河陽視縣白日麗飛甍參差皆可見餘霞散成綺澄江)
(靜如練喧鳥覆春洲雜英滿芳甸去矣方滯滛懷哉罷歡宴佳期悵何許淚下如流霰有情知望鄉誰能鬒不)
(變)方山(葛玄煉丹之地虚曾極百詠人間㡳事有方壺劔截青瑶界碧試上殊庭瞻醉葛仙雲垂帶)
(護儲胥)湯山(在溧水縣東北五十里其山不甚高有湯泉大小六處)鳳臺山(在城南二里餘)
(保寧寺是也宋元嘉中鳳凰集於是山乃築臺山以旌嘉瑞唐李白詩置酒延落星金陵鳳凰臺長波寫萬)
(古心與雲俱開昔時有鳳凰鳳凰為誰来鳳凰去已久正當今日回明君越羲軒天老坐三台豪士無所用彈)
(琴醉金罍東風吹山花安可不盡杯六帝没幽草深宫冥綠苔置酒勿復道歌鐘但相催宋齊丘詩磋峨壓)
(洪泉岝客撑碧落宜哉秦始皇石駈炙不鑿上有布政臺八顧皆城郭山蹙龍虎健水墨螭唇作白虹欲吞人)
(赤驥相&KR1020;燦畫棟泥金碧石路盤墝埆倒挂哭月猿危蛇立思天鶴鑿池養蛟龍栽桐棲鸑鷟梁間燕教雛石罅)
(懸殼養花如養賢去草如去恶日晚嚴城鼓風来蕭寺鐸掃地駈塵埃剪蒿除鳥雀金桃帶葉摘綠李和衣嚼)
(貞竹無盛衰媚柳先摇落塵飛景陽井草合臨春閣芙蓉如佳人迴首似調謔當軒有直道無人肯駐脚夜半)
(鼠勃窣灭隂鬼敲㧻松孤不易立石醜難安著自憐啄木鳥去蠧終不錯晚風吹梧桐樹頭鳴嚗嚗峩峩江令)
(石青苔何淡薄不話興亡事舉首思眇邈吁哉未到此我褊劣同尺蠖龍鶴羡鳬毛猛虎愛蝸角一日賢太守與)
(觀槖籥往往獨自語天帝相唯喏風雲偶不来寰宇銷一略我欲烹長鯨四海為鼎鑊我欲取大鵬天地為增)
(繳安得生羽翰雄飛上寥廓)牛頭山(在上元縣南四十里兩峯如闕)幕府山(在郡西二十五)
(里晉琅琊王初渡江丞相王導建幕府於其上)三茅山(在句容縣南五十里君山記云漢時有三茅)
(各乘一鶴来此故名焉秦始皇聞民一冇謠曰神仙得者茅初成駕龍上界入太清時下三洲戲赤城繼世而)
(往在我盈於是有尋仙之意後有茅盈茅固茅哀即三茅君也大茅山玄帝命東海神埋大銅鼎於上有盤)
(石鎮之秦始皇命李斯篆壁文道王介甫登大茅山頂詩一峯高出衆山顛擬隔塵沙里千俯視烟雲来不)
(極仰攀蘿蔦去無前人間已換嘉平帝地下誰通句曲天陳迹是非今草莽紛紛流落尚師仙中茅山司命)
(真君埋玉門丹砂以鎮之石上有徐鍇篆字王介甫詩云百年風雨草苔昏尚有當年寶墨存祇恐終隨嶧碑)
(盡西風吹燒滿秋原中王介甫小茅山詩捫蘿路到半天窮下視茅州杳靄物外真遊来几席人間榮願付)
(苓通白雲坐處龍池杳明月歸時鶴馭空四首三君誰更似子房家世有高風)覆舟山(在城北五里晉)
(北郊壇宋藥園壘樂遊苑冰井甘露亭皆在此山極詩六代興亡貉一丘繁華夢逐水東流操蛇神)(曾)
(三百年向山前笑来幾覆舟)樂官山(南唐初下時諸將置酒樂人大慟殺之聚瘞此山故名)
(曾極詩城破轅門宴賞頻伶倫執樂淚横巾駢頭就戮緣家國愧死南歸結綬人)天門山(又號東西)
(梁山詳見太平川建曾極詩鯨翻鰲負倚江潭天險由来客倦談高屋瓴無計取二梁剛把當殽函)雞
籠山(寰宇記在城西北九里宋雷次宗居此元嘉中改曰龍山以黑龍常現於真武湖此山臨湖上)千
佛嶺(在攝山棲霞寺之側按江總棲霞寺碑明僧紹居士子仲&KR2036;為臨沂令於西峯石壁與度禪師䥴造)
(無量夀佛嶺之中道有沈𫝊師徐鉉張稚圭王雱題名)西原(曾極詩衰草寒雲雁一行牽愁水似九廻)
(腸遊人欲問千官事翁仲無言卧夕陽)龍洞(在清凉寺前平曾極詩江流遠引皆烟嵐陸何年重舉)
(帆斷岸插天危欲墜六朝龍去祇空巖)段石岡(在上元縣南三十里丹陽記云有大碣石長二丈折)
(為三段紀吳功德其文東觀令華覈作其字大篆或又六皇象書也梅聖俞詩云岡頭雖斷石文字未全訛)
(年算赤烏遠書疑皇象多)鍾阜(在縣東北周回六十里之南史宋散騎常侍劉勔經始鍾嶺南以為棲)
(息又雷次宗元嘉中文帝為築室於此山又陳後主與張機遊是山嘗以松枝代麈尾故梅摯詩有千松麈尾)
(之句)三巖石(在臺城内千福禪院本梁同泰寺有小石池言是陳時景陽井今有古石井欄其上有刻)
(字惟戒哉二字可辨)三品石(曾極詩一士真能重本朝中原勍敵是天驕無情石却登三品不念忠賢)
(屈下僚)鍾山石(此山有石脉理皆紅潤殷曾極詩戰血潛流石脉中蒼崖鑿斷見紅千年殺氣方)
(回薄草木無春山盡童)梁金華宫石(蕭梁故基在青溪旁石今在府治曾極詩云照影青溪)
(眩耀竒推遷十代市朝非莫欺蘚眼蒼苔面曾見昭明識蔡妃)大江(魏文帝出廣陵望丨丨曰嗟乎此天)
(所以限南北也得曾極詩刀兵歲歲涉江干將帥誅求盍少寬未三軍如挾纊憑誰數處護風寒)秦淮
(在縣南三里始皇時望氣者言金陵有天子氣使朱衣鑿山為凟以斷地脉改金陵為秣陵晉陽秋秦開故曰)
(丨丨或云淮水發源屈曲不類人工知杜牧詩烟籠寒水月籠沙夜泊丨丨賣酒家商女不亡國恨隔江猶)
(唱後庭花石曾極詩鑿斷山根役萬人祖龍癡絶更東廵城幾度更新主嬴得淮流尚繫秦)元武湖
(在上元縣北十里宋元嘉間有黑龍見故名今為後軍寨唐李義山詩丨丨丨中玉漏催雞鳴埭口繡襦廻)
(誰言瓊樹朝朝見不及全蓮步步来馬曾極詩當日湖光澈鐃心龍旗風吹此登臨而今鐵迴旋地斜照黃)
(塵一尺深)丹陽湖(在溧水縣西南二十八里)四太子河(曾極詩上東門嘯本同科天誘金人)
(智詐多刀斗夜鳴兵四合五更平陸已成河)青溪(宋都記鼎族多居其側建康志吴大帝鑿通城北塹)
(以洩玄武湖水發源於鍾山接於秦淮及楊溥城金陵丨丨始分為二在城外者自城濠合於淮在城内者湮)
(塞僅存)新林浦(去城二十里永謝眺之宣城出丨丨丨詩云江路西南歸流東北鶩天際識歸舟)
(雲中辨江樹旅思倦摇摇孤遊昔已屢既懽懷禄情復協滄洲趣囂塵自兹隔賞心於此遇雖無玄豹姿終隠)
(南山霧)西浦(張碩遇杜蘭香處粧曾極詩珠璫錯落江臯佩羅韈輕盈洛浦欲採蘋花擲春信停梳)
(難覓杜蘭香)桃葉渡(一名南浦渡之金陵覽古在秦淮口桃葉者晉王獻愛妾名也獻之詩云桃)
(葉復桃葉渡江不用楫但渡無所苦我自迎接汝渡不用楫者謂横波急也獻之歌此送之曾景建裙腰芳)
(草抱長堤南浦年年怨别離水送横波山斂翠一如桃葉渡江時)采石渡(事見揮麈前錄及談)
(苑塵曾景建石琢浮屠遍水濱興亡歲久已成長江靜夜蘆花月莫信牽愁撥棹人)五馬渡(晉元)
(帝渡江童謠云丨丨丨江一化龍識者謂吳越之地當興王曾景建仲逹欺孤與操同豈能長世撫提封瑶)
(圖暗换君知否班特浮江自化龍)白鷺洲(丹陽記在江中心南邊新林浦西邊丨丨丨上多白鷺故)
(名圍曾景建江水悠悠綠染衣淮山渺渺翠成南朝鷺序歸何處惟見滄洲白鷺飛)蔡洲(在上元縣)
(西二十五里元和志宋高祖於此擒盧循)黃天蕩(曾景建受金縱敵將何知曹沬功名失此時鴈足不)
(来貔虎散沙頭蚌鷸謾相持)三十六陂(曾景建渺然丨丨丨丨春石黛潮生歲歲新楊柳杏花渾)
(好在吟邊只欠跨驢人)覆杯池(在城北三里一名西池因晉元帝頗以酒廢政王導諫帝丨丨於)
(此丨)落义池(在誌公塔之東悟真庵前舊傳迦毗羅神隋梵僧密多至此與神交戰丨丨於此丨)横
塘(金陵覽古樓江口㳂淮築池謂之丨丨詩吳都賦曰丨丨查下臺之盛天下莫比李白人言丨丨)
(好我言横江惡一風三日吹倒山白浪高於瓦棺閣)潮溝(金陵覽古吳大帝以引潮抵於秦淮)霹靂
溝(建康志在城西五里騎王介甫詩丨丨丨西路柴荆四五家憶曾欵段隨意入桃花)直瀆(吳後)
(主孫皓所開楊修詩注云瀆在幕府山東北長十四里闊五丈深二丈初開之時晝穿夜復自塞經年不就傷)
(足役夫卧其側夜見鬼物来填因嘆曰何不以布囊盛土棄之江中使吾徒免殫力於此傷者異之曉白有司)
(如其言乃成瀆道直故名丨丨北征記吳將甘寧墓在此俗云墓有王氣孫皓恶之乃鑿其後為直瀆孫盛)
(晉春秋云方山有丨丨甫唐人詩雲開丨丨三千里青蓋何曾到洛陽王介詩山蟠丨丨輸淮口水挹長)
(干轉石頭)井泉臙脂井(曾景建寒泉玉甃没春蕪石染丨丨丨不枯杏怨桃紅嬌欲墮猶將紅淚)
(灑黃奴)寳公井(在市心苔曾景建一片當街百尺深行人環轍免侵塵容俗狀暫窺影欲汲寒泉)
(洗此心)湯泉(在上元縣東六十里)行宫大内(即舊府治)木圍(曾景建寢殿重重設丨丨)
(﨑嶇天位不勝危高人巢許應如此占得箕山最坦夷)射殿(有七十間旁多槐竹李賀詩春熱張鶴蓋)
(兔目官槐小蘇子瞻竹詩紛紛蒼雪落夏簟丁公言詩困憶南朝石步廊曾景建鶴立隂隂覆苑墻更添蒼)
(雪助清凉高皇儉德規模遠不作南朝石步廊)行廊(曾景建負矢前驅敵未擒虎侯高愒意何深文皇决)
(拾精天下徧愛良工辨木心)古龍屏風(宣和舊物高宗携之渡江後瓌爛宫官惜之裁剪背成屏)
(風立殿上可曾景建乘雲遊霧過江東繪事當年笑葉公恨横空千丈勢剪裁今入小屏風)堂舍玉
麟堂(在府治取留守玉麟符之義)芙蓉堂(在舊府治今在行宫猶有舊基王介甫荅韓持國)
(詩投老歸来一幅巾尚私榮禄備藩臣丨丨丨下疏秋水且與龜魚作主人)亭臺新亭(在城南十)
(五里洛陽四山圍伊洛瀍澗在中建康亦四山圍秦淮直瀆在中故云風景不殊舉目有山河之異李白云山)
(似洛陽多許渾云只有青山似洛中謂此也蔡薿作天津橋亦以此曾景建青山四合遶天津風景依然似)
(洛濱江左于今成樂土丨丨垂淚亦無人宴楊廷秀丨丨送客詩六朝豈是乏勲賢為底京師不然柏壁置)
(人天一笑楚囚對泣後千年鍾山喚客長南望江水留人懶北旋強管興亡談不盡枉教吟殺夕陽蟬楊修)
(詩滿目江山異洛陽北人懷土淚千行不如亡國中書令歸老丨丨是故鄉)水亭(在臺城寺即今法寳)
(寺白林君復詩云金井前朝事林僧問不知綠苔欺破閣鳥占閒池清楚曾經晉荒凉直到隋南廊一聲磬)
(斜照獨疑思)白鷺亭(在府城上與賞心亭相接下瞰白鷺洲柱間有蘇子瞻留題)賞心亭
(下臨秦淮盡觀覽之盛丁晉公謂建嘗以周昉所畫袁安卧雪圖張千屏後太守易去續志又云丁始典金陵)
(陛辭之日真宗出大幅袁安卧雪圖付丁謂曰卿到金陵可選一絶景處張此圖謂遂張于丨丨丨柱上)
(有蘇子瞻題名猶存榛王介甫詩檻竹簷傾野水旁臺城佳氣已消亡難披莾尋千古獨倚青冥望八荒坐)
(覺塵沙昏遠眼忽看風雨破驕陽扁舟此日東南興欲盡江流萬里長曾景建柱上題名客姓蘇江山清絶)
(冠南都六花飛舞憑欄處一本天生卧雪圖)佳麗亭(太守馬亮建在折柳亭之東杜牧之詩謝眺)
(詩中佳麗地夫差傳裏水犀車入王介甫詩盤互長干有絶陘并包丨丨冮丨)折柳亭(張忠定建)
(為祖餞之所)半山亭(即王介甫故宅在城束北蔣山半道年王介甫詩放歌扶杖出前林遥和豐)
(擊壤音曾侍玉皇知帝力曲中時有丨丨心餘不盡載)此君亭(高齋詩話王介甫題金陵丨丨丨詩)
(誰憐直節生来瘦自許高才老更剛)翠微亭(在城西五里清凉寺山頂南唐建林君復詩亭在江干)
(寺清凉更翠微)籌思亭(在漕司氏王介甫詩昔人何計亦何司許國憂適此時寓興中原為遠趣託)
(名華榜有新詩)越臺(在縣西七里今尉亭後故老相傳云昔越王女嫁於此懷土思歸故取越土築臺以)
(居之慰其懷土之思癡周紫芝古樂府越臺吟云玉顔如花越王女自小嬌不歌舞嫁作江南國主妃日日)
(思歸淚如雨冮南江北梅子黃潮頭夜漲秦淮江江邊雨多地卑濕旋築高臺勻曉粧千艘命載越中土喜見)
(越人仍越語人生脚踏鄉土難無復歸心越中去高臺何異傾曲池亦復平越姬一去向千載不見此臺空有)
(名)鳳凰臺(故基在保寧寺後流李白詩丨丨丨上鳳凰遊鳳去臺空江自吳時花草埋幽徑晉代)
(衣冠成古丘三山半落青天外二水中分白鷺洲總為浮雲敝白日長安不見使人愁杜甫題亭亭丨丨丨)
(北對西康州西伯今寂寞鳳聲自悠悠山峻路絶蹤石林氣高浮安得萬丈梯為君上上頭恐有無母雛飢寒)
(日啾啾我能剖心血飲啄慰孤愁心以當竹寳炯然忘外求血以當醴泉豈徒比清流所重王者瑞敢辭微命)
(休坐看綵翮舉縱意八極周自天銜瑞圖飛下十二樓圖以獻至尊鳳以垂鴻猷再光中興業一洗蒼生憂深)
(衷正為此羣盗何淹留鳳楊廷秀望丨丨丨詩云千年百尺鳳凰臺送盡潮回不回白鷺北頭江&KR1181;合烏衣)
(西面杏花開龍蟠虎踞山川在古往今来鼓角哀只有謫仙留句在春風掌管拂珠煤)雨花臺(梁武)
(帝時有雲光法師講經于此感得天雨賜花天厨獻食楊無為詩空書来震旦康樂造淵微具葉深山澤㬅)
(花半夜飛香清雖透筆蘂散不霑衣舊社白蓮老遠公應望歸王介甫詩盤互長干有絶陘并包佳麗入江)
(亭新霜浦溆綿綿净薄晚林巒往往青南上欲窮牛渚怪北尋難忘草堂靈箯輿却走垂楊陌已載寒雲一雨)
(星時劉潜夫詩云昔日講師何處在高臺猶以雨花名有寳向泥尋得一片山無草敢生落日磬殘鄰寺閉)
(晴天牛上廢陵耕登臨不用深懷上君看鍾山幾個爭)梁昭明讀書臺(在蔣山定林寺後山)
(北高峯上)樓閣冶城樓(曾景建裊裊疎林集晚鴉鍾山雲氣入簷牙何人乘月吹長笛夜看雲陵)
(百萬家)烽火樓(在石頭城南最高處康楊修詩注云㳂江築臺以舉烽燧自建至江陵五千七百)
(里有警半日而達魏太武齊武帝皆嘗登此樓)石頭驛樓(張九齡候使登樓作山檻憑欄望川途渺)
(北流遠林灭翠合前浦日華浮萬井緣津渚千艘咽渡頭漁商多末事耕稼少良疇自守陳蕃榻嘗登王粲樓)
(徒然騁目處豈是獲心遊向跡雖愚谷求名亦盜丘息隂勞木所空復起鄉憂)昇元閣(一名瓦棺閣乃)
(梁朝建高二百四十尺李白有日月隠簷楹之句今之丨丨丨非古基矣)軒榭南軒(在保寧寺方丈)
(旁有小屋魏公開督府時子讀書於此號丨丨下有井人指為建業水曾景建詩劒磨驢膊倦征途三歲)
(丨丨客寓居建業水甘供日飲波間亦有武昌魚)苑囿芳樂苑(齊東昏侯方在位時與宫人於)
(閱武堂元會皇帝正位閹人行儀帝戎服臨視又於閱武堂為丨丨丨日與潘妃故恣又於苑中立店肆模大)
(市日遊市中雜取貨物與宫人閽豎共為禆販以潘妃為市令自為市吏錄事將鬭者就妃罰之帝小有得失)
(則杖又開渠立埭躬自引船埭上設店坐而屠肉于時百姓歌云閱武臺種楊柳至尊屠肉妃沽酒)芳林
苑(一名桃花園本齊高帝舊宅在府城之東秦淮土路北武帝永明五年嘗幸其苑褉飲王融曲水詩序云)
(載懷平浦乃眷芳林即此)上林苑(建康實錄在縣北十三里有古池號飲馬池地接雞籠山)桂林
苑(在縣北落星山之陽左太冲吳都賦數軍實於丨丨之丨)館驛涼館(在府治米芾書)弋陽
館(張祜題一葉飄然下弋陽殘霞昏日樹蒼蒼葛溪謾淬干將劔却是猿聲斷客腸)橋梁板橋
(在城内元曾景建輪鞅千年路欲迷丨丨名在市城非暉太白微吟處獨酌悠然命駕歸)寺院蔣
山寺(去城十五里太平興國寺西有木末軒王介甫命名俯視巖壑虬松參天為山之絶景王介甫詩見)
(鍾山注然蘇子瞻同王勝之遊蔣山詩到郡席不暖居民空惘好山無十里遺恨恐他年欲欵南朝寺同登)
(北郭船朱門收畫戟紺宇出青蓮夾路蒼髯古迎人翠麓偏龍腰蟠故國鳥爪寄曾顛竹杪飛華屋松根泫細)
(泉峯多巧障日江遠欲浮天略彴横秋水浮屠插暮烟歸来踏人影雲細月娟娟)半山寺(今名保寧)
(寺即王介甫故宅自東門往蔣山至此半道故以為名亦曰白塘自王介甫卜居乃鑿渠决水以通城河後請)
(以宅為寺因賜今額照王介甫詩水際柴門一徑開小橋分路入蒼苔背人影無窮柳隔屋吹香並是梅)
定林寺(定林有上下二寺舊基在蔣山應潮井後王介甫讀書處米元章榜曰昭文齋李伯時寫王介)
(甫真於壁楊次公為之贊杖王介甫詩定林修木老參天横貫東南一道泉五月藜尋石路午隂多處弄潺)
(湲臨屋繞青溪竹繞山溪山却在白雲間溪放艇依山坐溪鳥山花共我閒)高座寺(名永寧寺在城)
(南門外或云晉朝法師竺道生所居因號丨丨丨蓋用劉禹錫詩中語見蘇州注曾景建石子岡前丨丨丨)
(犢車曾向此徘徊清談未解傾人國更引胡僧度海来)清涼寺(即李主殿樹温庭筠黃花紅謝芳)
(蹊官殿參差黛巘西詩關曉窗藏雪嶺畫堂秋水接藍溪松飄晚吹樅金鐸竹蔭寒苔上石梯妙跡竒名竟何)
(往下方烟暝草萋萋鼓曾景建秋月春花迹未陳衮龍曾繞夢中身夷門金從天落驚起床頭鼻鼾人李)
(主避暑處至今多竹曾極詩嗚鞘響斷苑墻平敲戞惟聞風雨聲三百年間陵谷變寒潮不到石頭城劉後)
(村詩塔廟當年甲一方千層金碧萬緇郎開山佛已成枯骨住院僧猶說李王遺像有塵龕壞壁斷碑無首立)
(斜陽惟應駐馬坡頭月曾見金輿夜納凉)昇元寺(即瓦棺寺也在城西隅前瞰江面後據崇岡最為古)
(跡李主時昇元閣猶在乃梁朝故物高二百四十尺李白詩所謂日月隠簷楹是也今西南隅戒壇乃是故基)
(南唐將歸我宋數年前昇元寺殿基掘得古記乃詩䜟其辭曰若問江南事江南自有憑抱雞昇實位先)
(犬出金陵夜燈)(子建居南極騎虎渡河冰安仁秉東陵驕小女)
(沙城河陸地生青瓦棺寺之名起自西晉長興年中長蓮兩朵民間聞之官司掘得一瓦棺)
(開見一僧形貌儼然其花從舌根頂顱生出詢及父老父老曰昔有一僧不說姓名平生誦法華經萬餘部臨)
(終遺言曰以瓦棺葬之此地所司具奏朝廷乃賜建蓮華寺五代兵火焚之李白登瓦棺閣極眺金陵詩鍾)
(山對北戸淮水入南榮漫漫雨花落嘈嘈天樂鳴兩廊振法鼓四角吟風筝杳出霄漢上仰攀日月行山空覇)
(氣滅地古寒隂生寥廓雲漢晚蒼茫宮觀平門餘閻闔寺樓識鳳凰名雷作百山動神扶萬拱傾靈光何足貴)
(長此鎮吳京)長干寺(郡南五里有大長干小長干東長干並是地名江東謂山隴之間曰干長干寺)
(今名天禧寺在長干不王介甫詩梵館清閒側布金小塘回曲翠文深柳條似千絲直花葉相依萬蓋隂淡)
(淡層雲相上下翩翩沙鳥自浮沉羈人樂此忘歸意忍向西風學舊名)棲霞寺(在攝山齊明僧紹故)
(宅也宋仁廟朝嘗賜金寳方牌熙寧間取寄華藏寺中石佛額有玻璃珠後墜地因置閣盛之大觀中為權要)
(取去米芾嘗作詩紀其事寺今有唐高宗陳尚書令江總碑沈𫝊師齋疏及沈𫝊師徐鉉題名按陳軒金陵集)
(劉長卿顧况李紳皮日休韓熙載徐鉉權德輿皆有詩德輿詩略云縈紆松路深繚繞雲山曲重樓回木杪古)
(像鑿巖腹皆山中景也)法寳寺(在城北亦名臺城寺寺前有醜石四各高丈餘俗呼為三品石及政)
(和間取歸京師)能仁寺(保大中李建勲嘗捨莊田入寺)同泰寺(在臺城内梁武帝窮竭帑藏造)
(大佛閣七層為天火所焚屬曾極詩布薩關齋涕泗揮大通基在昔人非此身終侯丞相誰辨金錢贖帝歸)
宋興寺(劉裕故居也桓曾極詩晉至昌明祚已終䜟文猶有兩昏童玄偷得官中壐却屬新河伐荻)
(翁)湘宫寺(事見通鑑然曾極詩數椽敗屋丨丨丨虞愿忠規正凜十級浮屠那復有虚抛貼婦賣)
(兒錢)鐵塔寺(元懿太子&KR1148;官在焉兵劉後村詩細認苔間字方知鑄塔時不因廢壞似有物扶持古)
(殿人開少深窗日上遲僧言明受事相對各攅眉塔曾極詩逝水無情去不回黃簾窣地隔風埃摩挲鐵堪)
(流涕此是先皇思子臺)太平興國寺(在蔣山梁武帝天監十三年以錢二十萬易定林寺前岡)
(獨龍阜以葬誌公今寺即其地也)石頭城寺(張祜詩山勢抱烟光重門突兀傍連簷金像閣半壁)
(石龕廊碧樹叢高頂清池占下方徒悲宦遊意盡日老僧房)寳剩院(乃齊周顒隠居之所時有釋慧)
(約姓婁少逹妙理顒素所欽乃造草堂寺以居之坡王介甫草堂寺詩周顒宅作阿蘭若婁約身歸窣堵)
寳公塔(蘇子瞻詩欲向鍾山訪寳公雲間白塔如歸鶴曾建詩六代圍陵墮劫灰獨餘靈骨葬崔嵬)
(行人指點雲間鶴喚得齊梁一夢回)長干塔(事見僧史鐵曾極詩十丈祥光起相輪浮屠鎮法王墳)
(只愁西域神僧至夜捧丨丨丨入雲)劉莎衣菴(金亮入寇高宗召問之云没事没事兩家都換主)
(曾極詩佛貍麾騎飲長江呼吸安危闔國忙南北兩家都換主從容一悟忙高皇)八功德水(在蔣)
(山悟真菴後按梅摯亭記天監中有胡僧曇隠寓錫于此山中乏水時有龐眉叟相謂曰子山龍也知師渴飲)
(惜之無難俄而一沼沸成後有西僧繼至云本域八池已失其一似竭彼盈此也其泉一清二泠三香四柔五)
(甘六净七不饁八蠲痾故名丨丨丨丨自梁以前嘗取給曾極詩數斛供廚替八珍穿松潄石瑩心神中涵)
(百衲烟霞色不染齊梁歌舞塵)道觀三茅觀(在句容南五十里晉茅君得道於此九域志即三十)
(六洞天之第八洞金壇華陽之洞天山中有十五觀又元符宫石刻云真宗嘗遣左璫詣茅山祈嗣遇異人)
(言王真人已降生於宋朝璫問何人答曰古燧人氏而章懿皇后亦夢羽衣數百人從一真人來託生及)
(生宫中火光燭天)祠墓後主祠(曾極詩真珠簾下變離聲多少嬌妃掩面聽贏得牢愁三萬斛)
(孤舟撑入大梁城)荆公祠(曾極詩霜筠雪竹古積藍投老歸與志自甘一食萬錢終忍垢魚羹飯)
(美憶江南)文孝廟(曾極詩德隠前星民已和山隈水曲廟何多皇孫不得承天統猶使而翁恨蠟䲭)
謝元廟(曾極詩兒輩能軍國未危更令朱序助聲威秦人若也全師集雲母車盛晉鼎歸)蔣帝
廟(曾極詩白馬千年繫廟門爐烟浮動衮龍昏闔棺謾說榮枯定青骨猶當履至尊)吳大帝廟
(在石頭城世代相傳廟基即吳時故宫花王介甫詩云強吳大帝矜雄圖上樓酒洒羣臣趍蘆枝葉石城廟)
(行人過者皆嗟吁國曾極詩云曾將一劍定全吳斗大祠庭泣楚巫故神遊應撫掌蘆花楓葉幾年無)晉
元帝廟(曾景建茅茨綿蕝寄江東陵廟回看喋血紅右祍危冠纔自保未能無責敢言功)中主
像(據敖為粥事見五代史老曾景建乘時草竊豈無人三主相傳事有因必竟天憐一念據敖為粥飯飢)
(民)謝公像(曾景建失喜向来因攝屐含悲今日為聞筝人間悲喜何時了携妓東山載酒行)大
茅君像(曾景建面如赬玉碧矑寒散髮垂腰槲葉乾不向大茅峯頂見時人多作伏羲看)吴大
帝陵(曾極詩老瞞虎裂横中州何物生兒作仲謀四十帝中功第一園陵無主使人愁)荆公墓
(曾極詩謀把清標犯世紛平生功業自超羣如何今代麒麟閣只道詩名合策勲)卞將軍墓(曾景)
(建握節顔公拳透爪歸元先軫面如生晉陵發掘今無主獨有忠魂只冶城)張麗華墓(在掌心亭)
(天井中間有光氣如匹練掬之如水銀漸流散尺曾景建伴侣聲沉王氣銷香魂血涴有誰招蓬科三光塵)
(在猶作臺城花月妖)古跡五城(唐德宗時浙江觀察使韓滉於建康石頭築丨丨曰石頭城曰冶城)
(曰臺城曰苑城曰新城)臺城(曾景建紫蓋横天整復斜興亡接翅似昏鴉舊時石闕摩雲處護屋荆扉)
(一兩家)冶城(即今天慶觀地本吳冶鑄之地晉元帝移於石頭城東)石頭城(蓋六朝形勝所)
(必爭之地在城西二里東劉禹錫詩山圍故國周遭在潮打空城寂寞回淮水邊舊時月夜深還過女牆来)
(仁楊萬里詩序陪留守全處恭總領錢進思提刑傳景游清凉寺即古石頭城詩三首山自新亭走下来化)
(為一虎首重回平吞雪浪三江水卧對雨花千丈臺檢點故城遺址在凄凉浩歎宿雲開六朝蹤跡登臨徧底)
(事兹遊獨壯哉削萬里長江天上来石頭却欲打江回青山外面周如紫府中間劃洞開蘇峻戰場今草樹)
(仲謀廟貌古塵埃多情白鷺洲前水月落潮生聲自哀已守臺城更石城不知併力或分營六師只遣還天)
(闕一壘真成借寇兵向者玉蘇俱解此冤哉隗協可憐生若言虎踞渾堪倚萬歲千秋無戰爭)東府城
(輿地志晉安帝時築其城西本簡文為會稽時第其東丞相會稽王道子府謝安石薨以道子代鎮揚州州在)
(第西時人號為東府西州)宋受禪壇(曾景建赤紙藤書晉鼎歸寄奴柴燎告功時普天大慶交新主)
(惟有徐公雙淚垂)南唐郊壇(曾景建上帝神兵破石頭别離歌奏六宫愁燔柴空有高壇在乞與)
(千年麋鹿遊)李氏宫(本朝修李氏宫掘地得水銀數十斛宫娥棄粉膩所積也事見湘山野錄曾)
(景建埋愁無地奈君何可是黃壚飲恨多玉鐃臺前棄脂水深泉流汞尚盈科)晉新宫(謝安作新宫造)
(太極殿欠一梁忽有梅木流至石頭城下因取為梁殿成乃畫梅花於其上以表嘉瑞楊修詩玉案金爐對)
(御床巋然應似魯靈光螭頭直下雙魚尾不讓西京舊栢梁)金華宫(輿地志云梁大同中所築昭明)
(太子蔡處所居在青溪東)靈和殿(北史齊武帝時益州刺史劉浚獻蜀柳帝命植於丨丨丨帝曰此柳)
(風流可愛似張緒當年)含章殿(宋武帝女壽陽公主人日卧於丨丨丨簷下梅花落公主額上)謝
安墩(在半山寺後公李白登冶城望丨丨丨詩冶城訪古跡猶有謝墩憑覽周地險高標絶人喧想像)
(東山姿緬懷右軍言即謝安與右軍王羲之同登處我王介甫詩我名公字偶相同我屋公墩在眼中公去)
(来墩屬我不應墩姓尚隨公)長干里(去上元縣五里李白長干行同居丨丨丨乃秣陵縣東里巷江)
(東謂山隴之間曰干)景陽井(在法華寺或云白蓮閣下有小池面方丈餘或云在保寧寺覽輝亭側)
(陳末後主與張麗華孔貴嬪投其中以避隋兵舊傳云□有石胍以帛拭之作胭脂痕一名胭脂井又名辱井)
(蒼陸龜蒙詩古堞烟埋宫井樹陳主吳姬墮泉處舜没梧萬里雲却不聞將二妃去胡曾詩景陽宫井剩)
(堪悲不盡龍鸞誓死期腸斷吳王關外水濁泥猶得葬西施)澄心堂(王直方詩話云丨丨丨紙江南)
(李後主所製後劉貢父詩當時百金售一副丨丨丨中千萬軸人聞名寧復得就令得之當不識)新亭
(金陵覽古在江寧縣十里俯近江渚晉初過江僕射周顗與羣公游宴坐中歎云風景不殊舉目有河山之異)
(因而流涕王導曰諸公當戮力中原以壯王室何至作楚囚對泣耶衆皆肅然)割青亭(在叚約宅今青)
(溪上有故基存焉割王介甫詩昔時江令宅今日叚侯家又有我鍾山一半青之句)勞勞亭(在勞)
(山上日新亭中曰臨滄觀又名丨丨丨盡李白詩金陵勞勞送客堂青草離離生道傍古情不東流水此地)
(悲風生白楊)東冶亭(晉時士大夫餞别之所冶王介甫詩欲望鍾山岑因知城路)九日臺
(四蕃記齊武帝九月九日宴羣臣於孫陵岡即此也去城南十五里王介甫詩九日無歡可得追飄然隨意)
(歴山陂蔣陵西曲風烟澹也有黃花一兩枝)華隠樓(即陶隠居宅看曾極詩松聲聽罷獨雲丨丨)
(丨中控鶴身治國神方難自獻祇將本草語時人)華林園(曾極詩羽葆来臨鼓吹停華林暢飲倒長)
(瓶萬年天子瞢騰眼錯認長星作酒星)養種園(後主於宫中作紅羅亭賞紅梅韓熙載獻詞云桃李)
(不須誇爛漫已輸了春風一半林曾極詩百花堂裏賞芳菲江左羈臣淚濺衣腸斷上桃李樹春風一半未)
(全歸)樂遊苑(在覆舟山南宋文帝楔飲於丨丨丨會者賦詩顔延之為序)潑墨池(在茅山費)
(長房學道處圖經云石墨池蓋大小二酉山藏異書見穆天子傳唐人穴石為硯注道德經見隠逸傳曾極)
(詩二酉珍儲已徧窺仙班寧肯列愚癡注經穴石須勤苦留得千年丨丨丨)商飈館(即九月臺也地)
(産胭脂菊曾曾極詩商飈基在昔人非草木猶為富貴移是六朝歌舞地黃花一半染胭脂)夢筆驛
(曾極詩晉尚清談筆力衰文章高下亦隨時景純不作文通死五色毛錐付與誰)蛇盤驛(曾極詩枳)
(籬華屋半雕殘列肆屠羊客卸鞍霸氣銷沉形勝歇龍盤何事作蛇盤)朱雀橋(晉孝武建朱雀門上)
(有兩銅雀故橋亦以此得名去烏衣巷不遠)朱雀航(在城東南四里至王敦作亂温嶠燒絶是始)
(用杜預河橋法作之)邀笛步(舊名蕭家渡在城東南青溪橋之古今上水闡是也晉書云桓伊善樂)
(盡一時之妙為江左第一有蔡邕柯亭笛常自吹之王徽之赴召京師泊舟青溪側伊素與徽之不相識令人)
(諭之曰聞君善吹笛為我一奏徽便下車據胡床為作三弄畢便上車去客主不交一言故名)天水碧
(南唐末時前數年宫人挼薔薇水染生帛一夕忘收為濃露所漬色倍鮮翠因令染坊染必經宿露之號為丨)
(丨丨宫中競效之識者以為天水趙之望也)彎碕(吳都賦左稱丨丨右號臨硎閽闥名也王介甫詩)
(殘暑安所適丨丨北窗北伐翳作清曠培芳衞岑寂)射雉場(曾極詩不整軍容北射狐却資媒翳取歡)
(娱山梁飲啄關何事浪費君王金僕姑)陸機宅(圖經云在縣南五里秦淮之側有二陸讀書堂在焉)
(王李白題王處士水亭云齊朝南苑是丨丨丨其詩云子躭玄言賢豪多在門好鵝尋道士愛竹嘯名園樹)
(色老荒苑池光蕩華軒北堂見明月更憶陸平原掃地清玉簟為余置金樽醉罷欲歸去花枝宿鳥喧何時復)
(来此再得洗囂煩)江令宅(陳尚書令江總宅也建康實錄云南朝鼎族多夾青溪丨丨丨尤占勝地)
(後主嘗幸其宅竹劉禹錫詩南朝詞臣北朝客歸来惟見秦淮碧池臺樹三畝餘至今人道江家宅今城東)
(段大夫之宅正臨青溪即其地也居南史尚書令沈約陳起部尚書孫瑒皆青溪)吳隠之宅(在縣)
(東南五里屋隠之罷廣州刺史並無還資籬垣仄陋妻子寒露茒六間女嫁謝安移廚助之使人至日高蕭)
(然乃令其婢牽一犬入市賣其清操如此)烏衣巷(在秦淮南去朱雀橋不遠晉紀瞻立宅丨丨丨王導)
(自卜烏衣宅靈南史謝密傳叔父琨風格高亢少所受納唯與從子運瞻晦等並以文義賞晏居住丨丨丨)
(其外雖高流時譽莫敢造門王劉禹錫詩朱雀橋邊野草花丨丨丨口夕陽斜舊時謝堂前燕飛入尋常百)
(姓家楊歸叟詩話丹陽陳輔每歲清明過金陵謁湖隂先生德逢清談終日元豐癸亥訪之不遇因題一詩)
(於壁云北山楊柳未飄花白下風輕麥脚斜身似舊時王謝燕一年一度到君家湖隂吟賞王介甫笑曰此王)
(指君為尋常百姓家耳湖隂亦大笑舟異聞小說唐王榭居金陵以航海為業一日海風飄破榭獨附一板)
(扺一洲驀見翁嫗皆皂服揖榭曰吾主人郎也何由至此榭以實對乃引至其家住月餘又引見王翁曰某有)
(小女年方十七此主人家所生也欲以奉君乃擇日備禮成婚因訪其國曰烏衣國也女忽墮淚曰恐不久暌)
(别王果遣人謂榭曰君某日當回命取飛雲軒来令榭入其中戒以閉目不爾即墮大海榭如其言但聞風聲)
(濤響既久開目已至其家四顧無人惟梁上有雙燕呢喃乃悟所至蓋燕子國也後人因目榭所居為烏衣巷)
(云居曾極詩吳兵曾駐黑雲都江左夷吾此卜休把烏衣輕馬巷懸鶉結駟總丘墟)馬糞巷(王氏)
(别族居之)鍾山番人窟(曾極詩單于結隊遠来侵鋻穴丨丨用意深天塹連空遮不斷烽烟且到)
(海中心)名宦王導(賓禮顧榮賀循)庾亮(修石頭城)鮑昭(宋人為秣陵令)顔真卿
(為刺史)皇朝張詠(為守)王安石(自知制誥知州後除翰林又以觀文知州復拜平章又以)
(使相拜鎮爐有郡齋詩談經投老拚悠悠為吏文書了即休深炷香閉高閣卧聽簷雨瀉高秋心事悠悠)
(只自知強顔於世轉參差移床獨向秋風裏卧看蜘蛛結綢絲)吕頤浩(為大使)張浚(為大使號)
(紫岩先生)吕蒙正(作倅)蘇頌(知江寧縣)程顥(主上元簿日始茅山有龍蛇其形如蜥蜴而五)
(色祥符間中使取二龍至中途忽奏一龍飛空而去自昔嚴奉以為神物公捕而脯之使人不惑朱文公作)
(祠記云邑有上元者先生少日官遊之處也考之書記圴田塞隄及民之政為多脯龍折竿教民之意亦備)
陳俊卿(再任)張孝祥(為帥)人物陶弘景(秣陵人讀書萬卷掛冠神武門隠於句曲)
(山時人謂之山中宰相)紀瞻(秣陵人石勒入寇元帝以為都督勒退帝稱為社稷臣)周顒(字彦)
(倫隠北山後應詔為海鹽令欲過北山孔稚圭假山神之意作文以却之曰鍾山之英草堂之靈馳烟驛路勒)
(移山庭夫以耿介拔俗之標瀟灑出塵之想度白雪以方潔干青雲而直上吾方知之矣若其亭亭物表皎皎)
(霞外芥千金而不盻屣萬乘其如脱聞鳳吹於洛浦值薪歌於延瀨固亦有馬豈有終始參差蒼黃翻覆淚翟)
(子之悲慟朱公之哭乍迴跡以心染或先貞而後黷何其謬哉嗚呼尚生不存仲氏既往山阿寥寥千載誰賞)
(世有周子儁俗之士既文既博亦元亦史然而學道東魯顔圔習隠南郭竊吹草堂濫巾北嶽誘我松桂)
(欺我雲壑雖假容於江臯乃纓情於好爵其始至也將欲俳巢父拉許由倣百氏蔑王侯風情張日霜氣横秋)
(或歎幽人長往或怨王孫不遊談空空於釋部覈玄玄於道流務光何足比涓子不能儔及其鳴騶入谷鶴書)
(赴隴形馳魄散志變神動爾乃眉軒席次袂聳筵上焚芰製而裂荷衣抗塵容而走俗狀風雲凄其帶憤石泉)
(咽而下愴望林巒而有失顧草木而如喪至其紐金章綰墨綬跨屬城之雄冠百里之首張英風於海甸馳妙)
(譽於浙右道帙長擯法筵久埋敲扑喧囂犯其慮牒訴倥偬裝其懷琴歌既斷酒賦無續常綢繆於結課每紛)
(綸於折獄籠張趙於往圖架卓魯於前籙希蹤三輔豪馳聲九州牧使我高霞孤映明月獨舉青松落蔭白雲)
(誰侣磵戶催絶無與歸石徑荒凉徒延佇至於還飈入幕寫霧出楹蕙帳空兮夜鶴怨山人去兮曉猿吟昔聞)
(投簪遺海岸今見解蘭縳塵纓於是南嶽獻嘲北隴騰笑列壑爭譏攅峯竦誚慨遊子之我欺悲無人以赴弔)
(故其林慚無盡磵愧不歇秋桂遣風春蘿罷月騁西山之逸議馳東臯之素謁今又促裝下邑浪拽上京雖情)
(投於魏闕或假步於山扄豈可使芳杜厚顔薜荔無耻碧嶺再辱丹崖重滓塵遊躅於黃路汙綠池以先耳宜)
(扄岫幌掩雲關歛輕霧藏鳴湍截来轅於谷口杜妄轡於郊端於是叢條瞋膽疊穎怒魄或飛柯以折輪乍低)
(枝而埽迹請迴俗士駕為君謝逋客)名賢李白(嘗於城西孫楚酒樓翫月乘醉著紫綺裘烏紗巾與)
(酒客棹歌秦淮往石頭訪崔侍御)題詠江南佳麗地(謝元暉鼓吹曲云云金陵帝王州逶)
(迤帶綠水迢遞起朱樓飛甍夾馳道垂楊蔭御溝凝笳翼高蓋疊鼓送華輈獻納雲臺表功名良可收)金
波麗鳷鵲(謝元暉夜發新林至京邑贈西府同僚詩大江流日夜客心悲未央徒念關山近終知返)
(路長秋河曙耿耿寒渚夜蒼蒼引顧見京室宫雉正相望云云玉繩低建章驅車鼎門外思見昭丘陽馳暉不)
(不可接何况隔兩鄕風雲有鳥路江漢恨無梁常恐鷹隼擊時菊委嚴霜寄言罻羅者寥廓已高翔)山為
龍虎蟠(李白詩晉家南渡日此地舊長安地即帝王宅云云金陵空壯觀天塹淨波瀾醉客迴橈去吳)
(歌且自歡)巨海一邊靜(李白贈昇州王使君詩六代帝王國三吳佳麗城賢人當重寄天子惜高)
(名云云長江萬里清應須救趙策未肯葉侯嬴)禮樂秀羣英(李白别金陵諸公作詩云至今秦淮)
(間云云地扇鄒魯學詩騰顔謝名)雁入石頭城(曹松秋日送方干遊上元詩天高淮泗白料子)
(趣修程汲水疑山動揚帆覺岸行雲離京口樹云云後夜分遥念諸峯霧露生)石頭巉巖如虎
踞(李白金陵歌云云凌波欲過滄江去鍾山龍蟠走勢来秀色横分歴陽樹四七餘帝三百秋功名事迹隨)
(東流白馬小兒誰家子泰清之歲来關囚金陵昔時何壯哉席卷英豪天下来冠蓋散為烟霧盡金輿玉座成)
(寒灰扣劔悲吟空咄嗟梁陳白骨亂如麻天子龍沉景陽井誰歌王樹後庭花此地傷心不能道目下離離長)
(春草送爾長江萬里心他年来訪南山皓)千尋鐵鎻沉江底(劉禹錫金陵懷古詩王濬樓船)
(下益州金陵王氣黯然收云云一片降幡出石頭人事幾回傷往事山形依舊枕寒流今逢四海為家日故壘)
(蕭蕭蘆荻秋)禾黍高低六代宫(杜牧金陵懷古詩玉樹歌殘王氣終景陽兵合戍樓空松)
(楸遠近千官塜云云石燕拂雲晴亦雨江豚吹浪夜還風英雄一去豪華盡惟有青山似洛中)只緣一
曲後庭花(劉禹錫詩黍城六代競豪華結綺臨春事最奢萬戸千門成野草云云)祇有青
山繞建康(蘇子瞻詩江令蒼苔圍故宅謝家語燕集華堂先生笑說冮南事云云)東府舊
基留佛刹(王介甫金陵懷古霸祖孤身取二江子孫多以百城降豪華盡出成功復逸樂安知與禍)
(雙云云後庭餘唱落船窗黍離麥秀從来事且置興亡共酒缸)山水雄豪空復在(天兵南下)
(此橋江敵國當時指顧降云云君王神武自難雙留連落日頻回首想像餘墟獨倚窗却怪夏陽纔一葦漢家)
(何事費&KR0902;缸)山水寂寥埋王氣(地勢東回萬里江雲間天闕古来雙兵纏四海英雄得聖)
(出中原次第降云云風烟蕭颯滿僧窗廢陵瓌塚空冠劔誰復沾纓醉一缸)紫氣空收劔一
雙(憶昨天兵下蜀江將軍談笑士爭降黃旗已盡年三百云云破堞自生新樹木廢宫誰識舊軒窗不須搔)
(背尋遺事且倒花前白玉缸以上並王介甫詩)萬事朝雲隨逝水(劉貢父和韵虎踞羣)
(山龍繞江為誰興國為誰降高臺麋鹿看無數廢沼鳬鷖去自雙云云百年西日過虚窗白門酒美東風快笑)
(數英雄盡一缸)亟傳單騎馘王雙(樓船兩下勢横江元帥旌旗就約降旋報前師覆張悌云)
(云燕焚正自當烟突蟻潰何堪值水窗酒千缸回首三軍歡奏凱萬牛行肉)浩唱庭
花倒玉缸(楚貢来時詭問江漢收羣策士心降一言已重黃金百再見仍蒙白璧雙狎客脱身裹馬)
(革老儒投筆謝書窗豈知三閣酣詩酒云云)潮聲半夜来寒渚(頽垣落水半平江喬木呼)
(風不易降耕出珠璣時得一道逢麟鳳不成雙云云月色深秋照舊窗唯有魚鹽城下市巢烏相望集瓶缸)
(前人)雜題展上公(高辛時人居王李溪杲曾極詩浩劫循環無始終年年王李春空初成未占)
(兹山頂古老惟傳丨丨丨)川東晉(曾景建斷簡殘編迹可尋諸賢興復不關心末應全罪王夷甫一任)
(神州自陸沉)漁父(後主召一隠者問近曾作何詩云有丨丨詩風雨揭却屋全家醉不知曾極詩智)
(士旁觀當局迷滄浪釣叟出陳詩江頭風怒掀漁屋底事全家醉不知)昇元閣鐸(石柱二見屹立)
(右軍教場中復曾景建摩挲石柱鮮痕班亡國如鴻去不還無切雲三百尺祇傳風鐸在人間)孫陵
鵝眼錢(曾景建六代初終幾變遷孫陵無樹起寒烟青蚨細薄如榆莢猶是當年買笑錢)澄心
堂紙(曾極詩禇生王面務深藏未肯横陳翰墨埸一幅金牋何用許價高緣寫宋文章)德慶堂
字(李主所書南唐但餘此物李主筆法有鐵鈎𤨏見浮休集山谷集曾極詩森然筆勢聚干將氣軋鍾王)
(未肯降惆悵當年鐵鈎鎻可能無意鎻長江)南唐金銅香爐(曾極詩製作元從建業官形模)
(竒古雜金銅煙昏廛暗君休笑曾在紅鸞扇影中)南唐宫中殘獐(丨丨丨丨忽得丨丨一枚)
(陳陶云是夜狼星上直生曾極詩周廬廵徼列千兵那得殘獐墮禁庭塵走棘光有象天文未必直狼星)
南唐遣使(曾極詩談鋒亹亹折強鄰專對當年亦有人國老胸中兵百萬不將全力靠江神)玉
樹後庭花(曾極詩結綺臨春成草莽繁華都入暮烟中後庭玉樹迎秋色猶帶張妃臉上紅)三
段石(孫權時碑今移在府中據曾極詩凜然星象法書存重屋應無野火焚割英雄餘一念斷碑千載)
(尚三分)没字碑(曾極詩漫漫荒池浸綠蕪殘碑一丈載龜趺當年刻劃書勲閥雨打風吹字已無)
校官碑(在溧陽縣官廨同曾極詩風摧雨剥丨丨丨集古先生竞不知是光和千歲刻未容苦縣獨)
(稱竒)石麒麟(地名田曾極詩短樊長塹起寒煙知是何人古墓千歲石麟相對立肘騣膊熖故依然)
(難石步道中有丨丨丨數十又詩云地悴天荒丘隴平從野老問衰興蒼烟落日低迷處折足麒麟記壞陵)
水精大珠(真廟所賜照物皆倒又物影沉在下上叚無影曾極詩冰玉摩尼如鵠卵大千世界倒)
(懸中何人提向江頭照照見神州一半空)輜車(曾極詩婭姹吳音今古同宫粧袨服已成空雕文結角丨)
(丨巧猶有梁陳宫掖風)决囚燈(後主聽死囚燃佛燈决之囚家賂左右竊益膏油輙得不死曾極)
(詩五詳三覆始施刑明滅蘭膏豈足憑可惜當年殺嚴續無人為益丨丨丨)江南錄(事見荆公集)
(曾極詩自古嬰鱗或似狂暗誅潘佑事堪傷憑誰寄語徐常侍不殺忠臣國未亡)蜀海棠(曾極詩傳)
(芳遠遠自西鄰錦傘高張熨眼新花睡覺来紅淚落年年如憶故宫春)鳳州柳(鳳州柳蜀主與江南)
(結婚求得其種鳳州出手柳酒醁曾極詩蜀主函封遣使時芳枝原自鳳州移柔荑□今安在唯有青絲拂)
(地垂)南燭草木(曾極詩駐采還年枉費功羞將老色照青銅仙方石䭀無消息南燭垂珠顆顆紅)
榠樝(形如木瓜熟時金黃陶弘景五和糝中用之和曾極詩舟人進饌色微黃仙老調胹有禁方五糝)
(竒無處覓丨丨新熟壓枝香)青松路(曾極詩致君堯舜事何難投老鍾山賦考槃愁殺天津橋上客)
(杜鵑聲裏兩眉攅自王介甫手種松又詩云彙進羣奸卒召戎萌芽培養熙豐當時手植留遺愛只有巖前)
(十八公)
四六(況鳳疏恩玉麟分閫)(疇咨上宰居守陪京)(光奉宸綸出司留鑰)(行宫萬鑰禁旅千營)
(乃眷留都之重仍兼制閫之隆)(眷建康之故都乃江右之雄鎮)(惟大江襟帶之區實前代綺羅之地)
(況六朝之故國控三路之要津)(控四路之要津揔三軍之會府)(宜襟𢃄咽喉之地屬股肱心膂之臣)
(往司管鑰之嚴乃總兵符之重)(六朝都邑之舊四面山川之雄)(萬屯霜肅於貔貅列宿風清於刁斗)
(兹惟虎踞之邦實藉龍韜之略)(前代創業之邦仁祖興王之國)(京都非它鎮之比管鑰異在符之分)
(襟帶控禦昔傳天塹之雄管鑰留司今接日畿之近)(人物浩繁盖南北要衝之地江山佳麗號古今形勝之區)
(龍蟠虎踞坐增形勢之雄箕張翼舒頓覺精神之改)(元帥領下連之重兼總兵民别宫備萬乘之臨實司管鑰)
(其令父老復見漢官之儀亦冀士夫不作楚囚之泣)(湘水岸花我正哦公之留詠鍾山雪竹公當訪我之舊游)
(八命作牧榮疏出綍之恩十國為連兼總留臺之務)(紫盖黃旗接帝城之葱欝玉符金鑰護輦路之深嚴)
(欲北小朝廷之風采用資賢賓客之才名)(道家蓬萊山豈不戀神仙之樂金陵佳麗地奈適關旒冕之憂)
(惟大江上下數十里宿南渡東西百萬師)(一相揭日月之光俯江淮而下燭萬乘分旌旗之半俾夷夏之聳觀)
(雖節制獨顒於江面密護京畿然威聲遠暢於邊頭期清河洛)
方輿勝覽卷十四
