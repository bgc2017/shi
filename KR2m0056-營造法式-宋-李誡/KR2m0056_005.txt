營造法式卷五
宋李誡撰
大木作制度二
梁闌額
柱陽馬
侏儒柱(斜柱附)棟
摶風版柎
椽檐
舉折
梁(其名有三一曰梁二曰杗廇三曰欐)
造梁之制有五
一曰檐栿如四椽及五椽栿若四鋪作以上至八鋪
作並廣兩材兩梁草栿廣三材如六椽至八椽以上
栿若四鋪作至八鋪作廣四材草栿同
二曰乳栿(若對大梁用者與大梁廣同)三椽栿若四鋪作五鋪作
廣兩材一栔草栿廣兩材六鋪作以上廣兩材兩栔
草栿同
三曰劄牽若四鋪作至八鋪作出跳廣兩材如不出
跳並不過一材一栔(草牽梁準此)
四曰平梁若四鋪作五鋪作廣加材一倍六鋪作以
上廣兩材一栔
五曰廳堂梁栿五椽四椽廣不過兩材一栔三椽廣
兩材餘屋量椽數準此法加減
凡梁之大小各隨其廣分為三分以二分為厚(凡方木小須繳)
(貼令大如方木大不得裁減即於廣厚加之如礙槫及替木即于梁上角開抱傳口若直梁狹即兩面安槫栿)
(版如月梁狹即上架繳背下貼兩頦不得剜刻梁面)
造月梁之制明栿其廣四十二分(如徹上明造其乳栿三椽栿各廣四十二)
(分四椽栿廣五十分五椽栿廣五十五分六椽栿以上其廣並至六十分止)梁首(謂出跳者)不以
大小從下高二十一分其上餘材自枓裏平之上隨其
高勻分作六分其上以六瓣卷殺每瓣長十分其梁下
當中䫜六分自枓心下量三十八分為斜項(如下兩跳者長六十)
(八分)斜項外其下起䫜以六瓣卷殺每瓣長十分第六瓣
盡處下䫜五分(去三分留二分作琴面自第六瓣盡處漸起至心又加高一分今䫜勢圜和)
梁尾(謂入柱者)上背下䫜皆以五瓣卷殺餘並同梁首之制
梁底面厚二十五分其項(入枓口處)厚十分枓口外兩肩各
以四瓣卷殺每瓣長十分
若平梁四椽六椽上用者其廣三十五分如八椽至十
椽上用者其廣四十二分不以大小從下高二十五分
上背下䫜皆以四瓣卷殺(兩頭並同)其下第四瓣盡處䫜四
分(去二分留一分作琴面自第四瓣盡處漸起至心又加高一分)餘並同月梁之制
若劄牽其廣三十五分不以大小從下高一十五分(上至)
(枓底)牽首上以六瓣卷殺每瓣長八分(下同)牽尾上以五瓣
其下䫜前後各以三瓣(斜項同月梁法䫜内去留同平梁法)
凡屋内徹上明造者梁頭相叠處須隨舉勢高下用駝
峯其駝峯長加高一倍厚一材枓下兩肩或作入瓣或
作出瓣或圜訛兩肩兩頭卷尖梁頭安替木處並作
隠枓兩頭造耍頭或切几頭(切几頭刻梁上角作一入瓣)與令栱或
襻間相交
凡屋内若施平棋(平闇亦同)在大梁之上平棋之上又施草
栿乳栿之上亦施草乳栿並在壓槽方之上(壓槽方在柱頭方之上)
其草栿長同下梁直至撩檐方止若在兩面則安丁栿
丁栿之上别安抹角栿與草栿相交
凡角梁下又施□襯角栿在明梁之上外至撩檐方内
至角後栿項長以兩椽斜長加之
凡襯方頭施之於梁背耍頭之上其廣厚同材前至撩
檐方後至昂背或平棋方(如無鋪作即至托脚木止)若騎槽即前後
各隨跳與方栱相交開子廕以壓枓上
凡平棋之上須隨槫栿用方木及矮柱敦㮇隨宜拄摚
固濟並在草栿之上(凡明梁只閣平棋草栿在上承屋蓋之重)
凡平棋方在梁背上其廣厚並如材長隨間廣每架下
平棋方一道(平闇同又隨架安椽以遮版縫其椽若殿宇廣二寸五分厚一寸五分餘屋廣二寸)
(二分厚一寸三分如材小即隨宜加減)絞井口並隨補間(令縱横分布方正若用峻脚即)
(於四闌内安版貼華如平闇即安峻脚椽廣厚並與平闇椽同)
闌額
造闌額之制廣加材一倍厚減廣三分之一長隨間廣
兩頭至柱心入柱卯減厚之半兩肩各以四瓣卷殺每
瓣長八分如不用補間鋪作即厚取廣之半
凡擔額兩頭並出柱口其廣兩材一栔至三材如殿閣
即廣三材一栔或加至三材三栔擔額下綽幕方廣減
擔額三分之一出柱長至補間相對作㭼頭或三瓣頭
(如角梁)
凡由額施之於闌額之下廣減闌額二分至三分(出卯卷殺)
(並同闌額法)如有副階即於峻脚椽下安之如無副階即隨
宜加減令高下得中(若副階額下即不須用)
凡屋内額廣一材三分至一一材一栔厚取廣三分之一
長隨間廣兩頭至柱心或駝峯心
凡地栿廣加材二分至三分厚取廣三分之二至角出
柱一材(上角或卷殺作梁切几頭)
柱(其名有二一曰楹二曰柱)
凡用柱之制若殿閣即徑兩材兩栔至三材若廳堂柱
即徑兩材一栔餘屋即徑一材一栔至兩材若廳堂等
屋内柱皆隨舉勢定其短長以下檐柱為則(若副階廊舍下檐柱)
(雖長不越間之廣)至角則隨間數生起角柱若十三間殿堂則
角柱比平柱生高一尺二寸(平柱謂當心間兩柱也自平柱叠進向角漸次生起)
(令勢圜和如逐間大小不同即隨宜加減他皆倣此)十一間生高一尺九間生高
八寸七間生高六寸五間生高四寸三間生高二寸
凡殺梭柱之法隨柱之長分為三分上一分又分為三
分如栱卷殺漸收至上徑比櫨枓底四周各出四分又
量柱頭四分緊殺如覆盆樣令柱項與櫨枓底相副其
柱身下一分殺令徑圍與中一分同
凡造柱下櫍徑周各出柱三分厚十分下三分為平其
上並為敧上徑四周各殺三分令與柱身通上勻平
凡立柱並令柱首微收向内柱脚微出向外謂之側脚
每屋正面(謂柱首東西相向者)隨柱之長每一尺即側脚一分若
側面(謂柱首南北相向者)每長一尺即側脚八釐至角柱其柱首
相向各依本法(如長短不定隨此加減)
凡下側脚墨於柱十字墨心裏再下直墨然後截柱脚
柱首各令平正
若樓閣柱側脚秖以柱上為則側脚上更加側脚逐層
倣此(塔同)
陽馬(其名有五一曰觚棱二曰陽馬三曰闕角四曰角梁五曰梁抹)
造角梁之制大角梁其廣二十八分至加材一倍厚十
八分至二十分頭下斜殺長三分之二(或於叙面上留二分外餘直卷)
(為三瓣)子角梁廣十八分至二十分厚減大角梁三分頭
殺四分上折深七分
隠角梁上下廣十四分至十六分厚同大角梁或減二
分上兩面隠廣各三分深各一椽分(餘隨逐架接續隠法皆倣此)
凡角梁之長大角梁自下平槫至下架檐頭子角梁隨
飛檐頭外至小連檐下斜至柱心(安於大角梁内)隠角梁隨架
之廣自下平槫至子角梁尾(安于大角梁中)皆以斜長加之
凡造四阿殿閣若四椽六椽五間及八椽七間或十椽
九間以上其角梁相續直至脊槫各以逐架斜長加之
如八椽五間至十椽七間並兩頭增出即槫各三尺(隨所)
(加脊槫盡處别施角梁一重俗謂之吳殿亦曰五脊殿)
凡堂廳若厦兩頭造則兩梢間用角梁轉過兩椽(亭榭之類)
(轉一椽今亦用此制為殿閣者俗謂之曹殿又曰漢殿亦曰九脊殿按唐六典及營繕令云王公以下居第並)
(廳厦兩頭者此制也)
侏儒柱(其名有六一曰梲二曰侏儒柱三曰浮柱四曰掇五曰上楹六曰蜀柱斜柱附)
(其名有五一曰斜柱二曰梧三曰迕四曰枝摚五曰义手)
造蜀柱之制於平梁上長隨舉勢高下殿閣徑一材半
餘屋量栿厚加減兩面各順平栿隨舉勢斜安义手
造义手之制若殿閣廣一材一栔餘屋廣隨材或加二
分至三分厚取廣三分之一(蜀柱下安合㭼者長不過梁之半)
凡中下平槫縫並於梁首向裏斜安托脚其廣隨材厚
三分之一從上梁角過抱槫出卯以托向上槫縫
凡屋如徹上明造即於蜀柱之上安枓(若义手上角内安栱兩面出耍)
(頭者謂之丁華抺頦栱)枓上安隨間襻間或一材或兩材襻間廣
厚並如材長隨間廣出半栱在外半栱連身對隠若兩
材造即每間各用一材隔間上下相閃令慢栱在上瓜
子栱在下若一材造只用令栱隔間一材如屋内遍用
襻間一材或兩材並與梁頭相交(或於兩際隨槫作㭼頭以乘替木)
凡襻間如在平棋上者謂之草襻間並用全條方
凡蜀柱量所用長短於中心安順脊串廣厚如材或加
三分至四分長隨間隔間用之(若梁上用短柱者徑隨相對之柱其長隨舉勢)
(高下)
凡順栿串並出柱作丁頭栱其廣一足材或不及即作
㭼頭厚如材在牽梁或乳栿下
棟(其名有九一曰棟二曰桴三曰□四曰棼五曰甍六曰極七曰槫八曰檁九曰櫋兩際附)
用槫之制若殿閣槫徑一材一栔或加材一倍廳堂槫
徑加材三分至一栔餘屋槫徑加材一分至二分長隨
間廣
凡正屋用槫若心間及西間者皆頭東而尾西如東間
者頭西而尾東其廊屋面東西者皆頭南而尾北
凡出際之制槫至兩梢間兩際各出柱頭(又謂之屋廢)如兩
椽屋出二尺至二尺五寸四椽屋出三尺至三尺五寸
六椽屋出三尺五寸至四尺八椽至十椽屋出四尺五
寸至五尺若殿閣轉角造即出際長隨架(於丁栿上隨架立夾際柱)
(子以柱槫梢或更於丁栿背上添關頭栿)
凡撩檐方(更不用撩風槫及替木)當心間之廣加材一倍厚十分
至角隨宜取圜貼生頭木令裏外齊平
凡兩頭梢間槫背上並安生頭木廣厚並如材長隨梢
間斜殺向裏令生勢圜和與前後撩檐方相應其轉角
者高與角梁背平或隨宜加高令椽頭背低角梁頭背
一椽分
凡下昂作第一跳心之上用槫承椽(以代承椽方)謂之牛脊
槫安於草栿之上至角即抱角梁下用矮柱敦㮇如七
鋪作以上其牛脊槫於前跳内更加一縫
搏風版(其名有二一曰榮二曰搏風)
造搏風版之制於屋兩際出槫頭之外安搏風版廣兩
材至三材厚三分至四分長隨架道中上架兩面各斜
出搭掌長二尺五寸至三尺下架隨椽與瓦頭齊(轉角者至)
(曲脊内)
柎(其名有三一曰柎二曰複棟三曰替木)
造替木之制其厚十分高一十二分
單枓上用者其長九十六分
令栱上用者其長一百四分
重栱上用者其長一百二十六分
凡替木兩頭各下殺四分上留八分以三瓣卷殺每瓣
長四分若至出際長與槫齊(隨槫齊處更不卷殺其栱上替木如補間鋪作相近)
(者即相連用之)
椽(其名有四一曰桷二曰椽三曰榱四曰撩短椽其名有二一曰棟二曰禁楄)
用椽之制椽每架平不過六尺若殿閣或加五寸至一
尺五寸徑九分至十分若廳堂椽徑七分至八分餘屋
徑六分至七分長隨架斜至下架即加長出檐每槫上
為縫斜批相搭釘之(凡用椽皆令椽頭向下而尾在上)
凡布椽令一間當間心若有補間鋪作者令一間當耍
頭心若四裵回轉角者並隨角梁分布令椽頭疎密得
所過角歸間(至次角補間鋪作心)並隨上中架取直其稀密以兩
椽心相去之廣為法殿閣廣九寸五分至九寸副階廣
九寸至八寸五分廳堂廣八寸五分至八寸廊庫屋廣
八寸至七寸五分
若屋内有平棋者即隨椽長短令一頭取齊一頭放過
上架當槫釘之不用裁截(謂之雁脚釘)
檐(其名有十四一曰宇二曰檐三曰樀四曰楣五曰屋垂六曰㭒七曰櫺八曰聯櫋九曰橝)
(十曰庌十一曰廡十二曰槾十三曰㮰十四曰庮)
造檐之制皆從撩檐方心出如椽徑三寸即檐出三尺
五寸椽徑五寸即檐出四尺至四尺五寸檐外别加飛
檐每檐一尺出飛子六寸其檐自次角柱補間鋪作心
椽頭皆生出向外漸至角梁若一間生四寸三間生五
寸五間生七寸(五間以上約度隨宜加減)其角柱之内檐身亦令微
殺向裏(不爾恐檐圜而不直)
凡飛子如椽徑十分則廣八分厚七分(大小不同約此法量宜加減)
各以其廣厚分為五分兩邊各斜殺一分底面上留三
分下殺二分皆以三瓣卷殺上一瓣長五分次二瓣各
長四分(此瓣分謂廣厚所得之分)尾長斜隨檐(凡飛子須兩條通造先除出兩頭於飛魁)
(内出者後量身内令隨檐長結角解開若近角飛子隨勢上曲令背與小連檐平)
凡飛魁(又謂之大連檐)廣厚並不越材小連檐廣加栔二分至
三分厚不得越栔之厚(並交斜解造)
舉折(其名有四一曰陠二曰峻三曰陠峭四曰舉折)
舉折之制先以尺為丈以寸為尺以分為寸以釐為分
以毫為釐側畫所建之屋於平正壁上定其舉之峻慢
折之圜和然後可見屋内梁柱之高下卯眼之遠近(今俗)
(謂之定側樣亦曰點草架)
舉屋之法如殿閣樓臺先量前後撩檐方心相去遠近
分為三分(若餘屋柱頭作或不出跳者則用前後檐柱心)從撩檐方背至脊槫
背舉起一分(如屋深三丈即舉起一丈之類)如㼧瓦廳堂即四分中舉
起一分又通以四分所得丈尺每一尺加八分若㼧瓦
廊屋及瓪瓦廳堂每一尺加五分或瓪瓦廊屋之類每
一尺加三分(若兩椽屋不加其副階或纏腰並二分中舉一分)
折屋之法以舉高尺丈每尺折一寸每架自上遞減半
為法如舉高二丈即先從脊槫背上取平下屋撩檐方
背其上第一縫折二尺又從上第一縫槫背取平下至
撩檐方背於第二縫折一尺若椽數多即逐縫取平皆
下至撩檐方背每縫並減上縫之半(如第一縫二尺第二縫一尺第三縫)
(五寸第四縫二寸五分之類)如取平皆從槫心抨繩令緊為則如架
道不勻即約度遠近隨宜加減(以脊槫及撩檐方為凖)
若八角或四角鬭尖亭榭自撩檐方背舉至角梁底
五分中舉一分至上簇角梁即兩分中舉一分(若亭榭只用瓪)
(瓦者即十分中舉四分)
簇角梁之法用三折先從大角背自撩檐方心量向上
至棖桿卯心取大角梁背一半立上折簇梁斜向棖桿
舉分盡處(其簇角梁上下並出卯中下折簇梁同)次從上折簇梁盡處量
至撩檐方心取大角梁背一半立中折簇梁斜向上折
簇梁當心之下又次從撩檐方心立下折簇梁斜向中
折簇梁當心近下(令中折簇角梁上一半與上折簇梁一半之長同)其折分並
同折屋之制(唯量折以曲尺於絃上取方量之用瓪瓦者同)
營造法式卷五
