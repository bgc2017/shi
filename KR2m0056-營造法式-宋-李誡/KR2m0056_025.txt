營造法式卷二十五
宋李誡撰
諸作功限二
&KR1769;作泥作
彩畫作塼作
窰作
&KR1769;作
斫事㼧瓦口(以一尺二寸㼧瓦一尺四寸瓪瓦為率打造同)
瑠璃
攛窠每九十口(每增減一等各加減二十口至一尺以下每減一等各加三十)
(口)
解撟(打造大當溝同)每一百四十口(每增減一等各加減三十口至一尺)
(以下每減一等各加四十口)
青掍素白
攛窠每一百口(每增減一等各加減二十口至一尺以下每減一等各加三十)
(口)
解撟每一百七十口(每增减一等各加減三十五口至一尺以下每減一)
(等各加四十五口)
右各一功
打造㼧瓪瓦口
瑠璃瓪瓦
線道每一百二十口(每增減一等各加減二十五口加至一尺四寸止至)
(一尺以下每減一等各加三十五口剺畫者加三分之一青掍素白瓦同)
條子瓦比線道加一倍(剺畫者加四分之一青掍素白瓦同)
青掍素白
㼧瓦大當溝每一百八十口(每增減一等各加減三十口至一尺)
(以下每減一等各加三十五口)
瓪瓦
線道每一百八十口(每增减一等各加減三十口加至一尺四寸止)
條子瓦每三百口(每增減一等各加減六分之一加至一尺四寸止)
小當溝每四百三十枚(每增減一等各加減三十枚)
右各一功
結&KR1769;每方一丈(如央斜高峻比直行每功加五分功)
㼧瓪瓦
瑠璃(以一尺二寸為率)二功二分(每增減一等各加減一分功)
青掍素白比瑠璃其功減三分之一
散瓪大當溝四分功(小當溝減三分之一功)
壘脊每長一丈(曲脊加長一倍)
瑠璃六層
青掍素白用大當溝一十層(用小當溝者加二層)
右各一功
安卓
火珠每坐(以徑二尺為率)二功五分(每增減一等各加減五分功)
每一隻
瑠璃
龍尾每高一尺八分功(青掍素白者減二分功)
鴟尾每高一尺五分功(青掍素白者減一分功)
獸頭(以高二尺五寸為率)七分五釐功(每增減一等各加减五釐功减至一)
(分止)
套獸(以口徑一尺為率)二分五釐功(每增減二寸各加减六釐功)
頻伽(以高一尺二寸為率)一分五釐功(每增減二寸各加減三釐功)
閥閱高五尺一功(每增减一尺各加減二分功)
蹲獸(以高六寸為率)每一十五枚(每增減二寸各加減三枚)
滴當子(以高八寸為率)每三十五枚(每增减二寸各加減五枚)
右各一功
繫大箔每三百領(鋪箔減三分之一)
抹棧及笆箔每三百尺
開鷰頷版每九十尺(安釘在内)
織泥籃子每一十枚
右各一功
泥作
每方一丈(殿宇樓閣之類有轉角合用托匙處於本作每功上加五分功高二丈以上每丈每)
(功各加一分二釐功加至四丈止供作並不加即高不滿七尺不須棚閣者每功減三分功貼補同)
紅石灰(黃青白石灰同)五分五釐功(收光五遍合和斫事麻擣在内如仰泥縛)
(棚閣者每兩椽加七釐五毫功加至一十椽上下並同)
破灰
細泥
右各三分功(收光在内如仰泥縛棚閣者每兩椽各加一釐功其細泥作畫)
(壁并灰襯二分五釐功)
麤泥二分五釐功(如仰泥縛棚閣者每兩椽加二釐功其畫壁披蓋麻蔑并搭乍)
(中泥若麻灰細泥下作襯一分五釐功如仰泥縛棚閣每兩椽各加五毫功)
沙泥畫壁
劈蔑被蔑共二分功
披麻一分功
下沙收壓一十遍共一功七分(栱眼壁同)
壘石山(泥假山同)五功
壁𨼆假山一功
盆山每方五尺三功(每增減一尺各加減六分功)
用坯
殿宇牆(廳堂門樓牆并補壘柱窠同)每七百口(廊屋散舍牆加一百口)
貼壘兊落牆壁每四百五十口(剙接壘牆頭射垜加五十口)
壘燒錢鑪每四百口
側劄照壁(窗坐門頰之類同)每三百五十口
壘砌竈(茶鑪同)每一百五十口(用塼同其泥飾各紐計積尺别計功)
右各一功
織泥籃子每一十枚一功
彩畫作
五彩間金
描畫裝染四尺四寸(平棋華子之類係彫造者即各減數之半)
上顔色彫華版一尺八寸
五彩遍裝亭子廊屋散舍之類五尺五寸(殿宇樓閣各减數五)
(分之一如裝畫暈錦即各減數十分之一若描白地枝條華即各加數十分之一或裝四出六出錦者同)
右各一功
上粉貼金出褫每一尺一功五分
青綠碾玉(紅或搶金碾玉同)亭子廊屋散舍之類一十二尺
(殿宇樓閣各減數六分之一)
青綠間紅三暈稜間亭子廊屋散舍之類二十尺(殿宇)
(樓閣減數四分之一)
青綠二暈稜間亭子廊屋散舍之類二十五尺(殿宇樓閣)
(各減數五分之一)
解綠畫松青綠緣道廳堂亭子廊屋散舍之類四十
五尺(若殿宇樓閣減數九分之一間紅三暈即各減十分之二)
解綠赤白廊屋散舍華架之類一百四十尺(殿宇即減數七)
(分之二若樓閣亭子廳堂門樓及内中屋各減廊屋數七分之一若間結華或卓相各減十分之二)
丹粉赤白廊屋散舍諸營廳堂及鼓樓華架之類一
百六十尺(殿宇樓閣減數四分之一即亭子廳堂門樓及皇城内屋減八分之一)
刷土黃白緣道廊屋散舍之類一百八十尺(廳堂門樓涼棚)
(减數六分之一若墨緣道即減十分之一)
土朱刷(間黃丹或土黃刷帶護縫牙子抹綠同)版壁平闇門窗叉子鉤
闌棵籠之類一百八十尺(若護縫牙子解染青綠者減數三分之一)
合朱刷
格子九十尺(抹合綠方眼同如合綠刷毬文即減數六分之一若合朱畫松難子壺門)
(解壓青綠即減數之半如抹合緣于障水版上刷青地描染戲獸雲子之類即減數九分之一若朱)
(紅染難子壺門牙子解染青綠即減數三分之一如土朱刷間黃丹即加數六分之一)
平闇軟門版壁之類(難子壺門牙頭護縫解染青綠)一百二十尺
(通刷素綠同若抺綠牙頭護縫解染青華即減數四分之一如朱紅染牙頭護縫等解染青綠即減)
(數之半)
檻面鉤闌(抹綠同)一百八尺(万字鉤片版難子上解染青綠或障水版上描)
(染戲獸雲子之類即減數三分之一朱紅染同)
叉子(雲頭望柱頭五彩或碾玉裝造)五十五尺(抹綠者加數五分之一若朱紅染者)
(即減數五分之一)
棵籠子(間刷素綠牙子難子等解壓青綠)六十五尺
烏頭綽楔門(牙頭護縫難子壓染青綠櫺子抹綠)一百尺(若高廣一丈以上即)
(減數四分之一若土朱刷間黃丹者加數二分之一)
抹合綠窗(難子刷黃丹頰串地栿刷土朱)一百尺
華表柱并裝染柱頭鶴子日月版(須縛棚閣者減數五分之一)
刷土朱通造一百二十五尺
綠筍通造一百尺
用桐油每一斤(煎合在内)
右各一功
塼作
斫事
方塼
二尺一十三口(每減一寸加二口)
一尺七寸二十口(每減一寸加五口)
一尺二寸五十口
壓闌塼二十口
右各一功(鋪砌功並以斫事塼數加之二尺以下加五分一尺七寸加六分一)
(尺五寸以下各倍加一尺二寸加八分壓闌塼加六分其添補功即以鋪砌之數減半)
條塼長一尺三寸四十口(趄面塼加一分)一功(壘砌功以斫事塼數)
(加一倍趄面塼同其添補者即減剙壘塼八分之五若砌高四尺以上者減塼四分之一如補換華)
(頭以斫事之數減半)
麤壘條塼(謂不斫事者)長一尺三寸二百口(每減一寸加一倍)一
功(其添補者即減剙壘塼數長一尺三寸者減四分之一長一尺二寸各減半若壘高四尺以上各減)
(塼五分之一長一尺二寸者減四分之一)
事造剜鑿(並用一尺三寸塼)
地面鬭八(階基城門坐塼側頭須彌臺坐之類同)龍鳳華樣人物壺
門寶缾之類
方塼一口(間窠毬文加一口半)
條塼五口
右各一功
透空氣眼
方塼每一口
神子一功七分
龍鳳華盆一功三分
條塼壺門三枚半(每一枚用塼百口)一功
刷染塼㼧基階之類每二百五十尺(須縳棚閣者減五分之一)一
功
甃壘井每用塼二百口一功
淘井每一眼徑四尺至五尺二功(每增一尺加一功至九尺以上每增)
(一尺加二功)
窰作
造坯
方塼
二尺一十口(每減一寸加二口)
一尺五寸二十七口(每減一寸加六口塼碇與一尺三寸方塼同)
一尺二寸七十六口(盤龍鳳雜華同)
條塼
長一尺三寸八十二口(牛頭塼同其趄面塼加十分之一)
長一尺二寸一百八十七口(趄條并走趄塼同)
壓闌塼二十七口
右各一功(般取土末和泥事褫晒曝排垜在内)
㼧瓦長一尺四寸九十五口(每減二寸加三十口其長一尺以下者減一十)
(口)
瓪瓦
長一尺六寸九十口(每減二寸加六十口其長一尺四寸展樣比長一尺)
(四寸瓦減二十口)
長一尺一百三十六口(每減二寸加一十二口)
右各一功(其瓦坯并華頭所用膠土即别計)
黏㼧瓦華頭長一尺四寸四十五口(每減二寸加五口其一尺以下)
(者即倍加)
撥瓪瓦重脣長一尺六寸八十口(每減二寸加八口其一尺二寸以下)
(者即倍加)
黏鎮子塼系五十八口
右各一功
造鴟獸等每一隻
鴟尾每高一尺二功(龍尾功加三分之一)
獸頭
高三尺五寸二功八分(每減一寸減八釐功)
高二尺八分功(每減一寸減一分功)
高一尺二寸一分六釐八毫功(每減一寸減四毫功)
套獸口徑一尺二寸七分二釐功(每減二寸減一分二釐功)
蹲獸高一尺四寸二分五釐功(每減二寸減二釐功)
嬪伽高一尺四寸四分六釐功(每減二寸減六釐功)
角珠每高一尺八分功
火珠徑八寸二功(每增一寸加八分功至一尺以上更於所加八分功外遞加一)
(分功謂如徑一尺加九分功一尺一寸加一功之類)
閥閱每高一尺八分功
行龍飛鳳走獸之類長一尺四寸五分功
用茶土掍㼧瓦長一尺四寸八十口一功(長一尺六寸瓪瓦同)
(華頭重脣在内餘準此每減二寸加四十口)
裝素白塼瓦坯(青掍瓦同如滑石掍其功在内)大窰計燒變所用芟
草數每七百八十束(曝窰三分之一)為一窰以坯十分為率
須於往來一里外至二里般六分共三十六功(遞轉在内)
(曝窰三分之一)若般取六分以上每一分加三功至四十二
功止(曝窰每一分加一功至一十五功止)至四分之外及不滿一里者
每一分減三功減至二十四功止(曝窰每一分減一功減至七功止)
燒變大窰每一窰
燒變一十八功(曝窰三分之一出窰功同)
出窰一十五功
燒變瑠璃瓦等每一窰七功(合和用藥般裝出窰在内)
擣羅洛河石末每六斤一十兩一功
炒黑錫每一料一十五功
壘窰每一坐
大窰三十二功
曝窰一十五功三分
營造法式卷二十五
