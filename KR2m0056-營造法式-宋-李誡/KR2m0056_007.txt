營造法式卷七
宋李誡撰
小木作制度二
格子門(四斜毬文格子四斜毬文上出條桱重格眼四直方格眼版壁兩明格子)
闌檻釣窗殿内截間格子
堂閤内截間格子
殿閤照壁版障日版
廊屋照壁版胡梯
垂魚惹草栱眼壁版
裹栿版擗簾竿
護殿閣檐竹網木貼
格子門(四斜毬文格子格四斜毬文上出條桱重格眼四直方眼版壁兩明格子)
造格子門之制有六等一曰四混中心出雙線入混内
出單線(或混内不出線)二曰破瓣雙混平地出雙線(或單混出單線)三
曰通混出雙線(或單線)四曰通混壓邊線五曰素通混(以上)
(並攛尖入卯)六曰方直破瓣(或攛尖或义瓣造)高六尺至一丈二尺
每間分作四扇(如梢間狹促者只分作二扇)如擔額及梁栿下用者
或分作六扇造用雙腰串(或單腰串造)每扇各隨其長除桯
及腰串外分作三分腰上留二分安格眼(或用四斜毬文格眼或用)
(四直方格眼如就毬文者長短隨宜加減)腰下留一分安障水版(腰華版及障水版皆)
(厚六分桯四角外上下各出卯長一寸五分並為定法)其名件廣厚皆取門桯每
尺之高積而為法
四斜毬文格眼其條桱厚一分二釐(毬文徑三寸至六寸每毬文圜)
(徑一寸則每瓣長七分廣三分絞口廣一分四周壓線其條桱瓣數須雙用四角各令一瓣入角)
桯長視高廣三分五釐厚二分七釐(腰串廣厚同桯横卯隨桯)
(三分中存向裏二分為廣腰串卯隨其廣如門高一丈桯卯及腰串卯皆厚六分每高增一尺即加)
(二釐減亦如之後同)
子桯廣一分五釐厚一分四釐(斜合四角破瓣單混造後同)
腰華版長隨扇内之廣廣四分(施之于雙腰串之内版外别安彫華)
障水版長廣各隨桯(令四面各入池槽)
額長隨間之廣廣八分厚三分(用雙卯)
搏柱頰長同桯廣五分(量攤擘扇數隨宜加減)厚同額(二分中取)
(一分為心卯)
地栿長厚同額廣七分
四斜毬文上出條桱重格眼其條桱之厚每毬文圜
徑二寸則加毬文格眼之厚二分(每毬文圜徑加一寸則厚又加一分)
(桯及子桯亦如之其毬文上採出條桱四攛尖四混出雙線或單線造如毬文圜徑二寸則採出條桱方)
(三分若毬文圜徑加一寸則條桱方又加一分其對格眼子桯則安攛尖其尖外入子桯内對格眼合尖)
(令線混轉過其對毬文子桯每毬文圜徑一寸則子桯廣五釐若毬文圜徑加一寸則子桯之廣又加五)
(釐或以毬文隨四直格眼者則子桯之下採出毬文其廣與身内毬文相應)
四直方格眼其制度有七等一曰四混絞雙線(或單線)
二曰通混壓邊線心内絞雙線(或單線)三曰麗口絞瓣
雙混(或單混出線)四曰麗口素絞瓣五曰一混四攛尖六
曰平出線七曰方絞眼其條桱皆廣一分厚八釐(眼内)
(方三寸至二寸)
桯長視高廣三分厚二分五釐(腰串同)
子桯廣一分二釐厚一分
腰華版及障水版並準四斜毬文法
額長隨間之廣廣七分厚二分八釐
搏柱頰長隨門高廣四分(量攤擘扇數隨宜加減)厚同額
地栿長厚同額廣六分
版壁(上二分不安格眼亦用障水版者)名件並準前法唯桯厚減一
分
兩明格子門其腰華障水版格眼皆用兩重桯厚更
加二分一釐子桯及條桱之厚各減二釐額頰地栿
之厚各加二分四釐(其格眼兩重外面者安定其内者上開池槽深五分下深二分)
凡格子門所用搏肘立㮇如門高一丈即搏肘方一寸
四分立㮇廣二寸厚一寸六分如高增一尺即方及廣
厚各加一分減亦如之
闌檻釣窗
造釣窗闌檻之制共高七尺至一丈每間分作三扇用
四直方格眼檻面外施雲栱鵝項鉤闌内用托柱(各四枚)
其名件廣厚各取窗檻每尺之高積而為法(其格眼出線並準格)
(子門四直方格眼制度)
釣窗高五尺至八尺
子桯長視窗高廣隨逐扇之廣每窗高一尺則廣
三分厚一分四釐
條桱廣一分四釐厚一分二釐
心柱搏柱長視子桯廣四分五釐厚三分
額長隨間廣其廣一寸一分厚三分五釐
檻面高一尺八寸至二尺(每檻面高一尺鵝項至尋杖共加九寸)
檻面版長隨間心每檻面高一尺則廣七寸厚一
寸五分(如柱徑或有大小則量宜加減)
鵝項長視高其廣四寸二分厚一寸五分(或加減同上)
雲栱長六寸廣三寸厚一寸七分
尋杖長隨檻面其方一寸七分
心柱及搏柱長自檻面版下至栿上其廣二寸厚
一寸三分
托柱長自檻面下至地其廣五寸厚一寸五分
地栿長同窗額廣二寸五分厚一寸三分
障水版廣六寸(以厚六分為定法)
凡釣窗所用搏肘如高五尺則方一寸卧關如長一丈
即廣二寸厚一寸六分每高與長增一尺則各加一分
減亦如之
殿内截間格子
造殿堂内截間格子之制高一丈四尺至一丈七尺用
單腰串每間各視其長除桯及腰串外分作三分腰上
二分安格眼用心柱搏柱分作二間腰下一分為障水
版其版亦用心柱搏柱分作三間(内一間或作開閉門子)用牙脚
牙頭填心内或合版攏桯(上下四周並纏難子)其名件廣厚皆取
格子上下每尺之通高積而為法
上子桯長視格眼之高廣三分五釐厚一分六釐
條桱(廣厚並準格子門法)
障水子桯長隨心柱搏柱内其廣一分八釐厚二
分
上下難子長隨子桯其廣一分二釐厚一分
搏肘長視子桯及障水版方八釐(出&KR0008;在外)
額及腰串長隨間廣其廣九分厚三分二釐
地栿長厚同額其廣七分
上搏柱及心柱長視搏肘廣六分厚同額
下搏柱及心柱長視障水版其廣五分厚同上
凡截間格子上二分子桯内所用四斜毬文格眼圜徑
七寸至九寸其廣厚皆準格子門之制
堂閤内截間格子
造堂閤内截間格子之制皆高一丈廣一丈一尺其桯
制度有三等一曰面上出心線兩邊壓線二曰瓣内雙
混(或單混)三曰方直破瓣攛尖其名件廣厚皆取每尺之
高積而為法
截間格子當心及四周皆用桯其外上用額下用地
栿兩邊安搏柱(格眼毬文徑五寸)雙腰串造
桯長視高(卯在内)廣五分厚三分七釐(上下者每間廣一尺即長)
(九寸二分)
腰串(每間廣一尺即長四寸六分)廣三分五釐厚同上
腰華版長隨兩桯内廣同上(以厚六分為定法)
障水版長視腰串及下桯廣隨腰華版之長(厚同腰華)
(版)
子桯長隨格眼四周之廣其廣一分六釐厚一分
四釐
額長隨間廣其廣八分厚三分五釐
地栿長厚同額其廣七分
搏柱長同桯其廣五分厚同地栿
難子長隨桯四周其廣一分厚七釐
截間開門格子四周用額栿搏柱其内四周用桯桯
内上用門額(額上作兩間施毬文其子桯高一尺六寸)兩邊留泥道施立
頰(泥道施毬文其子桯廣一尺二寸)中安毬文格子門兩扇(格眼毬文徑四)
(寸)單腰串造
桯長及廣厚同前法(上下桯廣同)
門額長隨桯内其廣四分厚二分七釐
立頰長視門額下桯内廣厚同上
門額上心柱長一寸六分廣厚同上
泥道内腰串長隨搏柱立頰内廣厚同上
障水版同前法
門額上子桯長隨額内四周之廣其廣二分厚一
分二釐(泥道内所用廣厚同)
門肘長視扇高(&KR0008;在外)方二分五釐
門桯長同上(出頭在外)廣二分厚二分五釐(上下䄇亦同)
門障水版長視腰串及下桯内其廣隨扇之廣(以厚)
(六分為定法)
門桯内子桯長隨四周之廣其廣厚同額上子桯
小難子長隨子桯及障水版四周之廣(以方五分為定法)
額長隨間廣其廣八分厚三分五釐
地栿長厚同上其廣七分
搏柱長視高其廣四分五釐厚同上
大難子長隨桯四周其廣一分厚七釐
上下伏兔長一寸廣四分厚二分
手栓伏兔長同上廣三分五釐厚一分五釐
手栓長一寸五分廣一分五釐厚一分二釐
凡堂閤内截間格子所用四斜毬文格眼及障水版等
分數其長徑並準格子門之制
殿閣照壁版
造殿閣照壁版之制廣一丈至一丈四尺高五尺至一
丈一尺外面纏貼内外皆施難子合版造其名件廣厚
皆取每尺之高積而為法
額長隨間廣每高一尺則廣七分厚四分
搏柱長視高廣五分厚同額
版長同搏柱其廣隨搏柱之内厚二分
貼長隨桯内四周之廣其廣三分厚一分
難子長厚同貼其廣二分
凡殿閣照壁版施之於殿閣槽内及照壁門窗之上者
皆用之
障日版
造障日版之制廣一丈一尺高三尺至五尺用心柱搏
柱内外皆施難子合版或用牙頭護縫造其名件廣厚
皆以每尺之廣積而為法
額長隨間之廣其廣六分厚三分
心柱搏柱長視高其廣四分厚同額
版長視高其廣隨心柱搏柱之内(版及牙頭護縫皆以厚六分為)
(定法)
牙頭版長隨廣其廣五分
護縫長視牙頭之内其廣二分
難子長隨桯内四周之廣其廣一分厚八釐
凡障日版施之於格子門及門窗之上其上或更不用
額
廊屋照壁版
造廊屋照壁版之制廣一丈至一丈一尺高一尺五寸
至二尺五寸每間分作三段於心柱搏柱之内内外皆
施難子合版造其名件廣厚皆以每尺之廣積而為法
心柱搏柱長視高其廣四分厚三分
版長隨心搏柱内之廣其廣視高厚一分
難子長隨桯内四周之廣方一分
凡廊屋照壁版施之於殿廊由額之内如安於半間之
内與全間相對者其名件廣厚亦用全間之法
胡梯
造胡梯之制高一丈拽脚長隨高廣三尺分作十二級
攏頰榥施促踏版(側立者謂之促版平者謂之踏版)上下並安望柱兩
頰隨身各用鉤闌斜高三尺五寸分作四間(每間内安卧櫺三條)
其名件廣厚皆以每尺之高積而為法(鉤闌名件廣厚皆以鉤闌每尺)
(之高積而為法)
兩頰長視梯高每高一尺則長加六寸(拽脚鐙口在内)廣
一寸二分厚二分一釐
榥長隨兩頰内(卯透外用抱寨)其方三分(每頰長五尺用榥一條)
促踏版長同上廣七分四釐厚一分
鉤闌望柱(每鉤闌高一尺則長加四寸五分卯在内)方一寸五分(破瓣仰覆)
(蓮華單胡桃子造)
蜀柱長隨鉤闌之高(卯在内)廣一寸二分厚六分
尋杖長隨上下望柱内徑七分
盆脣長同上廣一寸五分厚五分
卧櫺長隨兩蜀柱内其方三分
凡胡梯施之於樓閣上下道内其鉤闌安於兩頰之上
(更不用地栿)如樓閤高遠者作兩盤至三盤造
垂魚惹草
造垂魚惹草之制或用華瓣或用雲頭造垂魚長三尺
至一丈惹草長三尺至七尺其廣厚皆取每尺之長積
而為法
垂魚版每長一尺則廣六寸厚二分五釐
惹草版每長一尺則廣七寸厚同垂魚
凡垂魚施之於屋山搏風版合尖之下惹草施之於搏
風版之下槫之外每長二尺則於後面施楅一枚
栱眼壁版
造栱眼版之制於材下額上兩栱頭相對處鑿池槽隨
其曲直安版於池槽之内其長廣皆以枓栱材分為法
(枓栱材分在大木作制度内)
重栱眼壁版長隨補間鋪作其廣五十四分(厚一寸二)
(分)
單栱眼壁版長同上其廣三十三分(厚同上)
凡栱眼壁版施之於鋪作擔額之上其版如隨材合縫
則縫内用劄造
裹栿版
造裹栿版之制於栿兩側各用廂壁版栿下安底版其
廣厚皆以梁栿每尺之廣積而為法
兩側廂壁版長廣皆隨梁栿每長一尺則厚二分
五釐
底版長厚同上其廣隨梁栿之厚每厚一尺則廣
加三寸
凡裹栿版施之於殿槽内梁栿其下底版合縫令承
兩廂壁版其兩廂壁版及底版皆造雕華(雕華等次序在雕作)
(制度内)
擗簾竿
造擗簾竿之制有三等一曰八混二曰破瓣三曰方
直長一丈至一丈五尺其廣厚皆以每尺之高積而
為法
擗簾竿長視高每高一尺則方三分
腰串長隨間廣其廣三分厚二分(只方直造)
凡擗簾竿施之於殿堂等出跳栱之下如無出跳者則
於椽頭下安之
護殿閣檐竹網木貼
造安護殿閣檐枓栱竹雀眼網上下木貼之制長隨所
用逐間之廣其廣二寸厚六分(為定法)皆方直造(地衣簟貼同)
上於椽頭下於擔額之上壓雀眼網安釘(地衣簟貼若至柱或碇之)
(類並隨四周或圜或曲壓簟安釘)
營造法式卷七
