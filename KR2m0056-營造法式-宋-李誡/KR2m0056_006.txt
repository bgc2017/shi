營造法式卷六
宋李誡撰
小木作制度一
版門(雙扇版門獨扇版門)烏頭門
軟門(牙頭護縫軟門合版軟門)
破子櫺窗睒電窗
版櫺窗截間版帳
照壁屏風骨(截間屏風骨四扇屏風骨)
隔截横鈐立旌露籬
版引檐水槽
井屋子地棚
版門(雙扇版門獨扇版門)
造版門之制高七尺至二丈四尺廣與高方(謂門高一丈則每扇)
(之廣不得過五尺之類)如減廣者不得過五分之一(謂門扇合廣五尺如減不)
(得過四尺之類)其名件廣厚皆取門每尺之高積而為法(獨扇用者)
(高不過七尺餘準此法)
肘版長視門高(别留出上下兩&KR0008;如用鐵桶子或鞾臼即下不用&KR0008;)每門高
一尺則廣一寸厚三分(謂門高一丈則肘版廣一尺厚三丈尺丈不等依此)
(加減下同)
副肘版長廣同上厚二分五釐(高一丈二尺以上用其肘版與副肘)
(版皆加至一尺五寸止)
身口版長同上廣隨材通肘版與副肘版合縫計
數令足一扇之廣(如牙縫造者每一版廣加五分為定法)厚二分
楅(每門廣一尺則長九寸二分)廣八分厚五分(襯關楅同用楅之數若門高七)
(尺以下用五楅高八尺至一丈三尺用七楅高一丈四尺至一丈九尺用九楅高二丈至二丈二尺)
(用十一楅高二丈三尺至二丈四尺用十三楅)
額長隨間之廣其廣八分厚三分(雙卯入柱)
雞栖木長厚同額廣六分
門簮長一寸八分方四分頭長四分半(餘分為三分上下各)
(去一分留中心為卯)頰内額上兩壁各留半分外均作三分
安簮四枚
立頰長同肘版廣七分厚同額(三分中取一分為心卯下同如頰外)
(有餘空即裏外用難子安泥道版)
地栿長厚同額廣同頰(若斷砌門則不用地栿於兩頰下安卧柣立柣)
門砧長二寸一分廣九分厚六分(地栿内外各留二分餘並桃肩)
(破瓣)
凡版門如高一丈所用門關徑四寸(關上用柱門柺)搕鏁拄長
五尺廣六寸四分厚二寸六分(如高一丈以下者只用伏兔手栓伏兔廣厚同)
(楅長令上下至楅手栓長二尺至一尺五寸廣二寸五分至二寸厚二寸至一寸五分)縫内透栓
及劄並間楅用透栓廣二寸厚七分每門增高一尺則
關徑加一分五釐搕鏁柱長加一寸廣加四分厚加一
分透栓廣加一分厚加三釐(透栓若減亦同加法一丈以上用四栓一丈以下用)
(二栓其劄若門高二丈以上長四寸廣三寸二分厚九分一丈五尺以上長同上廣二寸七分厚八分一丈以)
(上長三寸五分廣二寸二分厚七分高七尺以上長三寸廣一寸八分厚六分)若門高七尺以
上則上用雞栖木下用門砧(若七尺以下則上下並用伏兔)高一丈二
尺以上者或用鐵桶子鵝臺石砧高二丈以上者門上
&KR0008;安鐵鐧雞栖木安鐵釧下&KR0008;安鐵鞾臼用石地栿門
砧及鐵鵝臺(如斷砌即卧柣立柣並用石造)地柣版長隨立柣之廣其
廣同階之高厚量長廣取宜每長一尺五寸用楅一枚
烏頭門(其名有三一曰烏頭大門二曰表楬三曰閥閱今呼為櫺星門)
造烏頭門之制(俗謂之櫺星門)高八尺至二丈二尺廣與高方
若高一丈五尺以上如減廣者不過五分之一用雙腰
串(七尺以下或用單腰串如高一丈五尺以上用夾腰華版版心内用樁子)每扇各隨其長
於上腰串中心分作兩分腰上安子桯櫺子(櫺子之數須隻用)
腰華以下並安障水版或下安鋜脚則於下桯上施串
一條其版内外並施牙頭護縫(下牙頭或用如意頭造)門後用羅
文楅(左右結角斜安當心絞口)其名件廣厚皆取門每尺之高積而
為法
肘長視高每門高一尺廣五分厚三分三釐
桯長同上方三分三釐
腰串長隨扇之廣其廣四分厚同肘
腰華版長隨兩桯之内廣六分厚六釐
鋜脚版長厚同上其廣四分
子桯廣二分二釐厚三分
承櫺串穿櫺當中廣厚同子桯(於子桯之内横用一條或二條)
櫺子厚一分(長入子桯之内三分之一若門高一丈則廣一寸八分如高增一尺則加)
(一分減亦如之)
障水版廣隨兩桯之内厚七釐
障水版及鋜脚腰華内難子長隨桯内四周方七
釐
牙頭版長同腰華版廣六分厚同障水版
腰華版及鋜脚内牙頭版長視廣其廣亦如之厚
同上
護縫厚同上(廣同櫺子)
羅文楅長對角廣二分五釐厚二分
額廣八分厚三分(其長每門高一尺則加六寸)
立頰長視門高(上下各别出卯)廣七分厚同額(頰下安卧柣立柣)
挾門柱方八分(其長每門高一尺則加八寸柱下栽入地内上施烏頭)
日月版長四寸廣一寸二分厚一分五釐
搶柱方四分(其長每門高尺則加二寸)
凡烏頭門所用雞栖木門簮門砧門關搕鏁柱石砧鐵
鞾臼鵝臺之類並準版門之制
軟門(牙頭護縫軟門合版軟門)
造軟門之制廣與高方若高一丈五尺以上如減廣者
不過五分之一用雙腰串造(或用單腰串)每扇各隨其長除
桯及腰串外分作三分腰上留二分腰下留一分上下
並安版内外皆施牙頭護縫(其身内版及牙頭護縫所用版如門高七尺至一丈)
(二尺並厚六分高一丈三尺至一丈六尺並厚八分高七尺以下並厚五分皆為定法腰華版厚同下牙頭或)
(用如意頭)其名件廣厚皆取門每尺之高積而為法
攏桯内外用牙頭護縫軟門高六尺至一丈六尺(額栿)
(内上下施伏兔用立㮇)
肘長視門高每門高一尺則廣五分厚二分八釐
桯長同上(上下各出二分)方二分八釐
腰串長隨每扇之廣其廣四分厚二分八釐(隨其厚三)
(分以一分為卯)
腰華版長同上廣五分
合版軟門高八尺至一丈三尺並用七楅八尺以下
用五楅(上下牙頭通身護縫皆厚六分如門高一丈即牙頭廣五寸護縫廣二寸每增高一尺則)
(牙頭加五分護縫加一分減亦如之)
肘版長視高廣一寸厚二分五釐
身口版長同上廣隨材(通肘版合縫計數令足一扇之廣)厚一分
五釐
楅(每門廣一尺則長九寸二分)廣七分厚四分
凡軟門内或用手栓伏兔或用承柺楅其額立頰地栿
雞栖木門簮門砧石砧鐵桶子鵝臺之類並準版門之
制
破子櫺窗
造破子窗之制高四尺至八尺如間廣一丈用一十七
櫺若廣增一尺即更加二櫺相去空一寸(不以櫺之廣狹只以空一)
(寸為定法)其名件廣厚皆以窗每尺之高積而為法
破子櫺每窗高一尺則長九寸八分(令上下入子桯内深三分)
(之二)廣五分六氂厚二分八氂(每用一條方四分結角解作兩條則自得)
(上項廣厚也)每間以五櫺出卯透子桯
子桯長隨櫺空上下並合角斜义立頰廣五分厚
四分
額及腰串長隨間廣廣一寸二分厚隨子桯之廣
立頰長隨窗之高廣厚同額(兩壁内隠出子桯)
地栿長厚同額廣一寸
凡破子窗於腰串下地栿上安心柱搏頰柱内或用障
水版牙脚牙頭填心難子造或用心柱編竹造或於腰
串下用隔減窗坐造(凡安窗于腰串下高四尺至三尺仍令窗額與門額齊平)
睒電窗
造睒電窗之制高二尺至三尺每間廣一丈用二十一
櫺若廣增一尺則更加二櫺相去空一寸其櫺實廣二
寸曲廣二寸七分厚七分(謂以廣二寸七分直櫺左右剜刻取曲勢造成實廣二寸)
(也此廣厚皆為定法)其名件廣厚皆取窗每尺之高積而為法
櫺子每窗高一尺則長八寸七分(廣厚已見上項)
上下串長隨間廣其廣一寸(如窗高二尺厚一寸七分每增高一)
(尺加一分五釐減亦如之)
兩立頰長視高其廣厚同串
凡睒電窗刻作四曲或三曲若水波文造亦如之施之
於殿堂後壁之上或山壁高處如作看窗則下用横鈐
立旌其廣厚並準版櫺窗所用制度
版櫺窗
造版櫺窗之制高二尺至六尺如間廣一丈用二十一
櫺若廣增一尺即更加二櫺其櫺相去空一寸廣二寸
厚七分(並為定法)其餘名件長及廣厚皆以窗每尺之高積
而為法
版櫺每窗高一尺則長八寸七分
上下串長隨間廣其廣一寸(如窗高五尺則厚二寸若增高一尺加一)
(分五釐減亦如之)
立頰長視窗之高廣同串(厚亦如之)
地栿長同串(每間廣一尺則廣四分五釐厚二分)
立旌長視高(每間廣一尺則廣三分五釐厚同上)
横鈐長隨立旌内(廣厚同上)
凡版窗於串下地栿上安心柱編竹造或用隔減窗坐
造若高三尺以下只安於牆上(令上串與門額齊平)
截間版帳
造截間版帳之制高六尺至一丈廣隨間之廣内外並
施牙頭護縫如高七尺以上者用額栿搏柱當中用腰
串造若間遠則立槏柱其名件廣厚皆取版帳每尺之
廣積而為法
槏柱長視高每間廣一尺則方四分
額長隨間廣其廣五分厚二分五釐
腰串地栿長及廣厚皆同額
搏柱長視額栿内廣其廣厚同額
版長同搏柱其廣量宜分布(版及牙頭護縫難子皆以厚六分為定法)
牙頭長隨搏柱内廣其廣五分
護縫長視牙頭内高其廣二分
難子長隨四周之廣其廣一分
凡截間版帳如安於梁外乳栿劄牽之下與全間相對
者其名件廣厚亦用全間之法
照壁屏風骨(截間屏風骨四扇屏風骨其名有四一曰皇邸二曰後版三曰扆四)
(曰屏風)
造照壁屏風骨之制用四直大方格眼若每間分作四
扇者高七尺至一丈二尺如只作一段截間造者高八
尺至一丈二尺其名件廣厚皆取屏風每尺之高積而
為法
截間屏風骨
桯長視高其廣四分厚一分六釐
條桱長隨桯内四周之廣方一分六釐
額長隨間廣其廣一寸厚三分五釐
搏柱長同桯其廣六分厚同額
地栿長厚同額其廣八分
難子廣一分二釐厚八釐
四扇屏風骨
桯長視高其廣二分五釐厚一分二釐
條桱長同上法方一分二釐
額長隨間之廣其廣七分厚二分五釐
搏柱長同桯其廣五分厚同額
地栿長厚同額其廣六分
難子廣一分厚八釐
凡照壁屏風骨如作四扇開閉者其所用立㮇搏肘若
屏風高一丈則搏肘方一寸四分立㮇廣二寸厚一寸
六分如高增一尺即方及廣厚各加一分減亦如之
隔截横鈐立旌
造隔截横鈐立旌之制高四尺至八尺廣一丈至一丈
二尺每間隨其廣分作三小間用立旌上下視其高量
所宜分布施横鈐其名件廣厚皆取每間一尺之廣積
而為法
額及地栿長隨間廣其廣五分厚三分
搏柱及立旌長視高其廣三分五釐厚二分五釐
横鈐長同額廣厚並同立旌
凡隔截所用横鈐立旌施之於照壁門窗或牆之上及
中縫截間者亦用之或不用額栿搏柱
露籬(其名有五一曰㰚二曰栅三曰據四曰藩五曰落今謂之露籬)
造露籬之制高六尺至一丈廣八尺至一丈二尺下用
地栿横鈐立旌上用榻頭木施版屋造每一間分作三
小間立旌長視高栽入地每高一尺則廣四分厚二分
五釐曲棖長一寸五分曲廣三分厚一分其餘名件廣
厚皆取每間一尺之廣積而為法
地栿横鈐每間廣一尺則長二寸八分其廣厚並
同立旌
榻頭木長隨間廣其廣五分厚三分
山子版長一寸六分厚二分
屋子版長同榻頭木廣一寸二分厚一分
瀝水版長同上廣二分五釐厚六釐
壓脊垂脊木長廣同上厚二分
凡露籬若相連造則每間減立旌一條(謂如五間只用立旌十六條之)
(類)其横鈐地栿之長各加一分三氂版屋兩頭施搏風
版及垂魚惹草並量宜造
版引檐
造屋垂前版引檐之制廣一丈至一丈四尺(如間太廣者每間作)
(兩段)長三尺至五尺内外並施護縫垂前用瀝水版其名
件廣厚皆以每尺之廣積而為法
桯長隨間廣每間廣一尺則廣三分厚二分
檐版長隨引檐之長其廣量宜分擘(以厚六分為定法)
護縫長同上其廣二分(厚同上定法)
瀝水版長廣隨桯(厚同上定法)
跳椽廣厚隨桯其長量宜用之
凡版引檐施之於屋垂之外跳椽上安闌頭木挑斡引
檐與小連檐相續
水槽
造水槽之制直高一尺口廣一尺四寸其名件廣厚皆
以每尺之高積而為法
廂壁版長隨間廣其廣視高每一尺加六分厚一
寸二分
底版長厚同上(每口廣一尺則廣六寸)
罨頭版長隨廂壁版内厚同上
口襻長隨口廣其方一寸五分
跳椽長隨所用廣二寸厚一寸八分
凡水槽施之於屋檐之下以跳椽襻拽若廳堂前後檐
用者每間相接令中間者最高兩次間以外遠間各低
一版兩頭出水如廊屋或挾屋偏用者並一頭安罨頭
版其槽縫並包底廕牙縫造
井屋子
造井屋子之制自地至脊共高八尺四柱其柱外方五
尺(垂檐及兩際皆在外)柱頭高五尺八寸下施井匱高一尺二寸
上用厦&KR0146;版内外護縫上安壓脊垂脊兩際施垂魚惹
草其名件廣厚皆以每尺之高積而為法
柱每高一尺則長七寸五分(&KR0008;耳在内)方五分
額長隨柱内其廣五分厚二分五釐
栿長隨方(每壁每長一尺加二寸跳頭在内)其廣五分厚四分
蜀柱長一寸三分廣厚同上
义手長三寸廣四分厚二分
槫長隨方(每壁每長一尺加四寸出際在内)廣厚同蜀柱
串長同上(加亦同上出頭在内)廣三分厚二分
厦&KR0146;版(長隨方每方一尺則長八寸斜長隨檐在内其廣隨材合縫以厚六分為定法)
上下護縫長厚同上廣二分五釐
壓脊長及廣厚並同槫(其廣取槽在内)
垂脊長三寸八分廣四分厚三分
搏風版長五寸五分廣五分(厚同厦&KR0146;版)
瀝水牙子長同槫廣四分(厚同上)
垂魚長二寸廣一寸二分(厚同上)
惹草長一寸五分廣一寸(厚同上)
井口木長同額廣五分厚三分
地栿長隨柱外廣厚同上
井匱版長同井口木其廣九分厚一分二釐
井匱内外難子長同上(以方七分為定法)
凡井屋子其井匱與柱下齊安於井階之上其舉分準
大木作之制
地棚
造地棚之制長隨間之廣其廣隨間之深高一尺二寸
至一尺五寸下安敦㮇中施方子上鋪地面版其名件
廣厚皆以每尺之高積而為法
敦㮇(每高一尺長加三寸)廣八寸厚四寸七分(每方子長五尺用一枚)
方子長隨間深(接搭用)廣四寸厚三寸四分(每間用三路)
地面版長隨間廣(其廣隨材合貼用)厚一寸三分
遮羞版長隨門道間廣其廣五寸三分厚一寸
凡地棚施之於倉庫屋内其遮羞版安於門道之外或
露地棚處皆用之
營造法式卷六
