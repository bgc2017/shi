營造法式卷二十七
宋李誡撰
諸作料例二
泥作彩畫作
塼作窰作
泥作
每方一丈
紅石灰(乾厚一分三釐下至破灰同)
石灰三十斤(非殿閣等加四斤若用礦灰減五分之一下同)
赤土二十三斤
土朱一十斤(非殿閣等減四斤)
黃石灰
石灰四十七斤四兩
黃土一十五斤一十二兩
青石灰
石灰三十二斤四兩
軟石炭三十二斤四兩(如無軟石炭即倍加石灰之數每石灰一十斤)
(用麤墨一斤或墨煤十一兩)
白石灰
石灰六十三斤
破灰
石灰二十斤
白蔑土一擔半
麥䴬一十八斤
細泥
麥䴬一十五斤(作灰襯同其施之於城壁者倍用下麥&KR0008;準此)
土三擔
麤泥(中泥同)
麥&KR0008;八斤(搭絡及中泥作襯並減半)
土七擔
沙泥畫壁
沙土膠土白蔑土各半擔
麻擣九斤(栱眼壁同每斤洗淨者收一十二兩)
麤麻一斤
徑一寸三分竹三條
壘石山
石灰四十五斤
麤墨三斤
泥假山
長一尺二寸廣六寸厚二寸塼三十口
柴五十斤(曲堰者)
徑一寸七分竹一條
常使麻皮二斤
中箔一領
石灰九十斤
麤墨九斤
麥䴬四十斤
麥&KR0008;二十斤
膠土一十擔
壁隠假山
石灰三十斤
麤墨三斤
盆山每方五尺
石灰三十斤(每增減一尺各加減六斤)
麤墨二斤
每坐
立竈(用石灰或泥並依泥飾料例細計下至茶鑪子準此)
突每高一丈二尺方六寸坯四十口(方加至一尺二寸倍)
(用其坯係長一尺二寸廣六寸厚二寸下應用塼坯並同)
壘竈身每一斗坯八十口(每增一斗加十口)
釜竈(以一石為率)
突依立竈法(每增一石腔口直徑加一寸至十石止)
壘腔口坑子奄煙塼五十口(每增一石加一十口)
坐甑
生鐵竈門(依大小用鑊竈同)
生鐵版二片各長一尺七寸(每增一石加一寸)廣二寸
厚五分
坯四十八口(每增一石加四口)
礦石灰七斤(每增一石加一斤)
鑊竈(以口徑三尺為準)
突依釜竈法(斜高二尺五寸曲長一丈七尺駝勢在内自方一尺五寸並二壘砌)
(為定法)
塼一百口(每徑加一尺加三十口)
生鐵版二片各長二尺(每徑長加一尺加三寸)廣一寸五
分厚八分
生鐵柱子一條長二尺五寸徑三寸(仰合蓮造若徑不滿)
(五尺不用)
茶鑪子(以高一尺五寸為率)
㙩杖(用生鐵或熟鐵造)八條各長八寸方三分
坯二十口(每加一寸加一口)
壘坯牆
用坯每一千口徑一寸三分竹三條(造泥籃在内)
闇柱每一條(長一丈一尺徑一尺二寸為率牆頭在外)中箔一領
石灰每一十五斤用麻擣一斤(若用礦灰加八兩其和紅黃青灰即以所)
(用土朱之類斤數在石灰之内)
泥籃每六椽屋一間三枚(以徑一寸三分竹一條織造)
彩畫作
應刷染木植每面方一尺各使下項(栱眼壁各減五分之一彫木華)
(版加五分之一即描華之類準折計之)
定粉五錢三分
墨煤二錢二分八釐五毫
土朱一錢七分四釐四毫(殿宇樓閣加三分廊屋散舍減二分)
白土八錢(石灰同)
土黃二錢六分六釐(殿宇樓閣加二分)
黃丹四錢四分(殿宇樓閣加二分廊屋散舍减一分)
雌黃六錢四分(合雌黃紅粉同)
合青華四錢四分四釐(合綠華同)
合深青四錢(合深綠及常使朱紅心子朱紅紫檀並同)
合朱五錢(生青綠華深朱紅並)
生大青七錢(生大綠浮淘青梓州熟大青綠二青綠並同)
生二綠六錢(生二青同)
常使紫粉五錢四分
藤黃三錢
槐華二錢六分
中綿烟脂四片(若合色以蘇木五錢二分白礬一錢三分煎合充)
描畫細墨一分
熟桐油一錢六分(若在闇處不見風日者加十分之一)
應合和顔色每斤各使下項
合色
綠華(青華減定粉一兩仍不用槐華白&KR0552;)
定粉一十三兩
青黛三兩
槐華一兩
白&KR0552;一錢
朱
黃丹一十兩
常使紫粉六兩
綠
雌黃八兩
淀八兩
紅粉
心子朱紅四兩
定粉一十二兩
紫檀
常使紫粉一十五兩五錢
細墨五錢
草色
綠華(青華減槐華白礬)
淀一十二兩
定粉四兩
槐華一兩
白礬一錢
深綠(深青即減槐華白礬)
淀一斤
槐華一兩
白礬一錢
綠
淀一十四兩
石灰二兩
槐華二兩
白礬二錢
紅粉
黃丹八兩
定粉八兩
襯金粉
定粉一斤
土朱八錢(顆塊者)
應使金箔每面方一尺使襯粉四兩顆塊土朱一錢
每粉三十斤仍用生白絹一尺(濾粉)木炭一十斤(熁粉)綿
半兩(揾金)
應煎合桐油每一斤
松脂定粉黃丹各四錢
木札二斤
應使桐油每一斤用亂絲四錢
塼作
應鋪壘安砌皆隨高廣指定合用塼等第以積尺計
之若階基慢道之類並二或並三砌應用尺三條塼
細壘者外壁斫磨塼每一十行裏壁麤塼八行填後
(其隔減塼㼧及樓閣高寫或行數不及者並依此增減計定)
應卷輂河渠並隨圜用塼每廣二寸計一口覆背卷
準此其繞背每廣六寸用一口
應安砌所須礦灰以方一尺五寸塼用一十三兩(每增)
(減一寸各加減三兩其條塼減方塼之半壓闌于二尺方塼之數減十分之四)
應以墨煤刷塼㼧基階之類每方一百尺用八兩
應以灰刷塼墻之類每方一百尺用一十五斤
應墨煤刷塼㼧基階之類每方一百尺并灰刷塼牆
之類計灰一百五十斤各用苕菷一枚
應甃壘并所用盤版長隨徑(每片廣八寸厚二寸)每一片
常使麻皮一斤
蘆蕟一領
徑一寸五分竹二條
窰作
燒造用芟草
塼每一十口
方塼
方二尺八束(每束重二十斤餘芟草稱束者並同每減一寸減六分)
方一尺二寸二束六分(盤龍鳳華并塼碇同)
條塼
長一尺三寸一束九分(牛頭塼同其趄面即減十分之一)
長一尺二寸九分(走趄并趄條塼同)
壓闌長二尺一寸八束
瓦
素白每一百口
㼧瓦
長一尺四寸六束七分(每減二寸減一束四分)
長六寸一束八分(每減二寸減七分)
瓪瓦
長一尺六寸八束(每減二寸減二束)
長一尺三束(每減二寸減五分)
青掍瓦以素白所用數加一倍
諸事件(謂鴟獸嬪伽火珠之類本作内餘稱事件者準此)每一功一束(其龍)
(尾所用芟草同鴟尾)
瑠璃瓦并事件並隨藥料每窰計之(謂曝窰)大料(分三)
(窰折大料同)一百束折大料八十五束中料(分二窰小料同)一
百一十束小料一百束
掍造鴟尾(龍尾同)每一隻以高一尺為率用麻擣二斤
八兩
青掍瓦
滑石掍
坯數
大料以長一尺四寸㼧瓦一尺六寸瓪瓦各
六百口(華頭重脣在内下同)
中料以長一尺二寸㼧瓦一尺四寸瓪瓦各
八百口
小料以㼧瓦一千四百口(長一尺一千三百口六寸并四寸各)
(五十口)瓪瓦一千三百口(長一尺二寸一千二百口八寸并六寸各)
(五十口)
柴藥數
大料滑石末三百兩羊糞三&KR1237;(中料減三分之一小料減)
(半)濃油一十二斤栢柴一百二十斤松柴麻
籸各四十斤(中料減四分之一小料減半)
茶土掍長一尺四寸㼧瓦一尺六寸瓪瓦每一口
一兩(每減二寸減五分)
造瑠璃瓦并事件
藥料每一大料用黃丹二百四十三斤(折大料二百二十五)
(斤中料二百二十二斤小料二百九斤四兩)每黃丹三斤用桐末三兩
洛河石末一斤
用藥每一口(鴟獸事件及條子線道之類以用藥處通計尺寸折大料)
大料長一尺四寸㼧瓦七兩二錢三分六釐(長一)
(尺六寸瓪瓦減五分)
中料長一尺二寸㼧瓦六兩六錢一分六毫六
絲六忽(長一尺四寸瓪瓦減五分)
小料長一尺㼧瓦六兩一錢二分四釐三毫三
絲二忽(長一尺二寸瓪瓦減五分)
藥料所用黃丹闕用黑錫炒造其錫以黃丹十分
加一分(即所加之數斤以下不計)每黑錫一斤用密駝僧二分
九釐硫黃八分八釐盆硝二錢五分八釐柴二斤
一十一兩炒成收黃丹十分之數
營造法式卷二十七
