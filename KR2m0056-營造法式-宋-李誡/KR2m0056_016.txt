營造法式卷十六
宋李誡撰
壕寨功限
總雜功築基
築城築牆
穿井般運功
供諸作功
石作功限
總造作功柱礎
角石(角柱)殿階基
地面石(壓闌石)殿階螭首
殿内鬭八踏道
單鉤闌(重臺鉤闌)螭子石
門砧限(臥立柣止扉石)(將軍石)
地栿石流杯渠
壇卷輂水忩
水槽馬臺
井口石山棚鋜脚石
幡竿頰贔屓碑
笏頭碣
壕寨功限
總雜功
諸土乾重六十斤為一擔(諸物準此)如麤重物用八人以上
石段用五人以上可舉者或瑠璃瓦名件等每重五十
斤為一擔
諸石每方一尺重一百四十三斤七兩五錢(方一寸二兩三錢)
塼八十七斤八兩(方一寸一兩四錢)瓦九十斤六兩二錢五分
(方一寸一兩四錢五分)
諸木每方一尺重依下項
黃松(寒松赤申松同)二十五斤(方一寸四錢)
白松二十斤(方一寸三錢二分)
山雜木(謂海棗榆槐木之類)三十斤(方一寸四錢八分)
諸於三十里外般運物一擔往復一功若一百二十步
以上紐計每往復共一里六十擔亦如之(牽拽舟車栰地里準此)
諸功作般運物若於六十步外往復者(謂七十步以下者)並秖
用本作供作功或無供作功者每一百八十擔一功或
不及六十步者每短一步加一擔
諸於六十步内掘土般供者每七十尺一功(如地堅硬或砂礓相)
(雜者減二十尺)
諸自下就土供壇基牆等用本功如加膊版高一丈以
上用者以一百五十擔一功
諸掘土裝車及&KR1237;籃每三百三十擔一功(如地堅硬或砂礓相雜者)
(裝一百三十擔)
諸磨褫石段每石面二尺一功
諸磨褫二尺方塼每六口一功(一尺五寸方塼八口壓闌塼一十口一尺三寸)
(方塼一十八口一尺二寸方塼二十三口一尺三寸條塼三十五口同)
諸脫造壘牆條墼長一尺二寸廣六寸厚二寸(乾重十斤)每
二百口一功(和泥起壓在内)
築基
諸殿閣堂廊等基址開掘(出土在内若去岸一丈以上即别計般土功)方八
尺(謂每長廣方深各一尺為計)就土鋪填打築六十尺各一功若用
碎塼瓦石札者其功加倍
築城
諸開掘及填築城基每各五十尺一功削掘舊城及就
土修築女頭牆及護嶮牆者亦如之
諸於三十步内供土築城自地至高一丈每一百五擔
一功(自一丈以上至二丈每一百擔自二丈以上至三丈每九十擔自三丈以上至四丈每七十五擔自)
(四丈以上至五丈每五十五檐同其地步及城高下不等準此細計)
諸紐草葽二百條或斫橛子五百枚若剗削城壁四十
尺(般取膊椽功在内)各一功
築牆
諸開掘牆基每一百二十尺一功若就土築牆其功加
倍
諸用葽橛就土築牆每五十尺一功(就土抽絍築屋下牆同露牆六十尺)
(亦準此)
穿井
諸穿井開掘自下出土每六十尺一功若深五尺以上
每深一尺每功減一尺減至二十尺止
般運功
諸舟船般載物(裝卸在内)依下項
一去六十步外般物裝船每一百五十擔(如麤重物一件及一)
(百五十斤以上者減半)
一去三十步外取掘土兼般運裝船者每一百擔(一去)
(一十五步外者加五十擔)
泝流拽船每六十擔
順流駕放每一百五十擔
右各一功
諸車般載物(裝卸拽車在内)依下項
螭車載麤重物
重一千斤以上者每五十斤
重五百斤以上者每六十斤
右各一功
&KR2688;&KR2263;車載麤重物
重一千斤以下者每八十斤一功
驢拽車
每車裝物重八百五十斤為一運(其重物一件重一百五十斤以)
(上者别破裝卸功)
獨輪小車子(扶駕二人)
每車子裝物重二百斤
諸河内繫栿駕放牽拽般運竹木依下項
慢水泝流(謂蔡河之類)牽拽每七十三尺(如水淺每九十八尺)
順流駕放(謂汴河之類)每二百五十尺(綰繫在内若細碎及三十件以上者)
(二百尺)
出漉每一百六十尺(其重物一件長三十尺以上八十尺)
右各一功
供諸作功
諸工作破供作功依下項
&KR1769;作結&KR1769;
泥作
塼作
鋪壘安砌
砌壘井
窰作壘窰
右本作每一功供作各二功
大木作釘椽每一功供作一功
小木作安卓每一件及三功以上者每一功供作五
分功(平栱藻井栱眼照壁裏栿版安卓雖不及三功者並計供作功即每一件供作不及一功者不)
(計)
石作功限
總造作功
平面每廣一尺長一尺五寸(打剥麤搏細漉斫砟在内)
四邊褊棱鑿塼縫每長二丈(應有棱者準此)
面上布墨蠟每廣一尺長二丈(安砌在内減地平鈒者先布墨蠟而後彫鵭其)
(剔地起突及壓地隠起華者並彫鐫畢方布蠟或亦用墨)
右各一功(如平面柱礎在牆頭下用者減本功四分功若牆内用者減本功七)
(分功下同)
凡造作石段名件等除造覆盆及鐫鑿圜混若成
形物之類外其餘皆先計平面及褊棱功如有彫
鐫者加彫鐫功
柱礎
柱礎方二尺五寸造素覆盆
造作功
每方一尺一功二分(方三尺方三尺五寸各加一分功方四尺加二分功方五)
(尺加三分功方六尺加四分功)
彫鐫功(其彫鐫功並於素覆盆所得功上加之)
方四尺造剔地起突海石榴華内間化生(四角水地内間)
(魚獸之類或亦用華下同)八十功(方五尺加五十功方六尺加一百二十功)
方三尺五寸造剔地起突水地雲龍(或牙魚飛魚)寶山
五十功(方四尺加三十功方五尺加七十五功方六尺加一百功)
方三尺造剔地起突諸華三十五功(方三尺五寸加五功方四)
(尺加一十五功方五尺加四十一功方六尺加六十五功)
方二尺五寸造壓地隠起諸華一十四功(方三尺加一十)
(一功方三尺五寸加一十六功方四尺加二十六功方五尺加四十六功方六尺加五十六功)
方二尺五寸造減地平鈒諸華六功(方一尺加二功方三尺五)
(寸加四功方四尺加九功方五尺加一十四功方六尺加二十四功)
方二尺五寸造仰覆蓮華一十六功(若造鋪地蓮華减八功)
方二尺造鋪地蓮華五功(若造仰覆蓮華加八功)
角石(角柱)
角石
安砌功
角石一段方二尺厚八寸一功
彫鐫功
角石兩側造剔地起突龍鳳間華或雲文一十六
功(若面上鐫作師子加六功造壓地隠起華减一十功減地平鈒華减一十二功)
角柱(城門硝柱同)
造作剜鑿功
壘澁坐角柱兩面共二十功
安砌功
角柱每高一尺方一尺二分五釐功
彫鐫功
方角柱每長四尺方一尺造剔地起突龍鳳間華
或雲文兩面共六十功(若造壓地隠起華減二十五功)
壘澁坐角柱上下澁造壓地隠起華兩面共二十功
版柱上造剔地起突雲地昇龍兩面共一十五功
殿階基
殿階基一坐
彫鐫功每一段
頭子上減地平鈒華二功
束腰造剔地起突蓮華二功(版柱子上減地平鈒華同)
撻澁減地平鈒華二功
安砌功每一段
土襯石一功(壓闌地面石同)
頭子石二功(束腰石隔身版柱子撻澁同)
地面石(壓闌石)
地面石壓闌石
安砌功
每一段長三尺廣二尺厚六寸一功
彫鐫功
壓闌石一段階頭廣六寸長三尺造剔地起突龍
鳳間華二十功(若龍鳳間雲文減二功造壓地隠起華減一十六功造减地平鈒華)
(減一十八功)
殿階螭首
殿階螭首一隻長七尺
造作鐫鑿四十功
安砌一十功
殿内鬭八
殿階心内鬭八一段共方一丈二尺
彫鐫功
鬭八心内造剔地起突盤龍一條雲捲水地四十
功
鬭八心外諸科格内並造壓地隠起龍鳳化生諸
華三百功
安砌功
每石二段一功
踏道
踏道石每一段長三尺廣二尺厚六寸
安砌功
土襯石每一段一功(踏子石同)
象眼石每一段二功(副子石同)
彫鐫功
副子石一段造減地平鈒華二功
單鉤闌(重臺鉤闌)
單鉤闌一段高三尺五寸長六尺
造作功
剜鑿尋杖至地栿等事件(内万字不透)共八十功
尋杖下若作單托神一十五功(雙托神倍之)
華版内若作壓地隠起華龍或雲龍加四十功(若万)
(字透空亦如之)
重臺鉤闌如素造比單鉤闌每一功加五分功若
盆脣癭項地栿蜀柱並作壓地隠起華大小華版
並作剔地起突華造者一百六十功
八瓣望柱每一條長五尺徑一尺出上下夘共一
功
望柱
造剔地起突纏柱雲龍五十功
造壓地隠起諸華二十四功
造減地平鈒華一十二功
柱下坐造覆盆蓮華每一枚七功
柱上鐫鑿像生師子每一枚二十功
安卓六功
螭子石
安鉤闌螭子石一段
鑿劄眼剜口子共五分功
門砧限(臥立柣止扉石)(將軍石)
門砧一段
彫鐫功
造剔地起突華或盤龍
長五尺二十五功
長四尺一十九功
長三尺五寸一十五功
長三尺一十二功
安砌功
長五尺四功
長四尺三功
長三尺五寸一功五分
長三尺七分功
門限每一段長六尺方八寸
彫鐫功
面上造剔地起突華或盤龍二十六功(若外側造剔地起突)
(行龍間雲文又加四功)
臥立柣一副
剜鑿功
臥柣長二尺廣一尺厚六寸每一段三功五分
立柣長三尺廣同臥柣厚六寸(側面上分心鑿金線一道)五功
五分
安勘功
臥立柣各五分功
將軍石一段長三尺方一尺
造作四功(安立在内)
止扉石長二尺方八寸
造作七功(剜口子鑿栓寨眼子在内)
地栿石
城門地栿石土襯石
造作剜鑿功每一段
地栿一十功
土襯三功
安砌功
地栿二功
土襯二功
流杯渠
流杯渠一坐(剜鑿水渠造)每石一段方三尺厚一尺二寸
造作一十功(開鑿渠道加二功)
安砌四功(出水斗子每一段加一功)
彫鐫功
河道兩邊面上絡周華各廣四寸造壓地隠起寶
相華牡丹華每一段三功
流杯渠一坐(砌壘底版造)
造作功
心内看盤石一段長四尺廣三尺五寸
廂壁石及項子石每一段
右各八功
底版石每一段三功
斗子石每一段一十五功
安砌功
看盤及廂壁項子石斗子石每一段各五功(地架每一)
(段三功)
底版石每一段三功
彫鐫功
心内看盤石造剔地起突華五十功(若間以龍鳳加二十功)
河道兩邊面上遍造壓地隠起華每一段二十功
(若間以龍鳳加一十功)
壇
壇一坐
彫鐫功
頭子版柱子撻澁造減地平鈒華每一段各二功
(束腰剔地起突造蓮華亦如之)
安砌功
土襯石每一段一功
頭子束腰隔身版柱子撻澁石每一段各二功
卷輂水忩
卷輂水忩石(河渠同)每一段長三尺廣二尺厚六寸
開鑿功
下熟鐵鼔卯每三枚一功
安砌一功
水槽
水槽長七尺高廣各二尺深一尺八寸
造作開鑿共六十功
馬臺
馬臺一坐高二尺二寸長三尺八寸廣二尺二寸
造作功
剜鑿踏道二十功(疊澁造加二十功)
彫鐫功
造剔地起突華一百功
造壓地隠起華五十功
造減地平鈒華二十功
臺面造壓地隠起水波内出没魚獸加一十功
井口石
井口石并蓋口拍子一副
造作鐫鑿功
透井口石方二尺五寸井口徑一尺共一十二功
(造素覆盆加二功若蓮華覆盆加六功)
安砌二功
山棚鋜脚石
山棚鋜脚石方二尺厚七寸
造作開鑿共五功
安砌一功
幡竿頰
幡竿頰一坐
造作開鑿功
頰二條及開栓眼共五十六功
鋜脚六功
彫鐫功
造剔地起突華一百五十功
造壓地隠起華五十功
造減地平鈒華三十功
安卓一十功
贔屓碑
贔屓鼇坐碑一坐
彫鐫功
碑首造剔地起突盤龍雲盤共二百五十一功
鼇坐寫生鐫鑿共一百七十六功
土襯周回造剔地起突寶山水地等七十五功
碑身兩側造剔地起突海石榴華或雲龍一百二
十功
絡周造減地平鈒華二十六功
安砌功
土襯石共四功
笏頭碣
笏頭碣一坐
彫鐫功
碑身及額絡周造減地平鈒華二十功
方直坐上造減地平鈒華一十五功
疊澁坐剜鑿三十九功
疊澁坐上造減地平鈒華三十功
營造法式卷十六
