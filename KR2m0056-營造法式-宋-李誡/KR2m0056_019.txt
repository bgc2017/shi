營造法式卷十九
宋李誡撰
大木作功限三
殿堂梁柱等事件功限
城門道功限(樓臺鋪作準殿閣法)
倉敖庫屋功限(其名件以七寸五分材為祖計之更不加減常行散屋同)
常行散屋功限(官府廊屋之類同)
跳舍行牆功限
望火樓功限
營屋功限(其名件以五寸材為祖計之)
坼修挑拔舍屋功限(飛檐附)
薦拔抽換柱栿等功限
殿堂梁柱等事件功限
造作功
月梁(材每增減一等各遞加减八寸直梁凖此)
八椽栿每長六尺七寸(六椽栿以下至四椽栿各遞加八寸四椽栿至)
(三椽栿加一尺六寸三椽栿至兩椽栿及丁栿乳栿各加二尺四寸)
直梁
八椽栿每長八尺五寸(六椽栿以下至四椽栿各遞加一尺四椽栿至)
(三椽栿加二尺三椽栿至兩椽栿及丁栿乳栿各加三尺)
右各一功
柱每一條長一丈五尺徑一尺一寸一功(穿鑿功在内若)
(角柱每一功加一分功)如徑增一寸加一分二釐功(如一尺三寸以)
(上每徑增一寸又遞加三釐功)若長增一尺五寸加本功一分功
(或徑一尺一寸以下者每減一寸減一分七釐功减至一分五釐止)或用方柱每一
功減二分功若壁内闇柱圜者每一功減三分功
方者減一分功(如秪用柱頭額者減本功一分功)
駝峯每一坐(兩瓣或三瓣卷殺)高二尺五寸長五尺厚七
寸
綽幕三瓣頭每一隻
柱礩每一枚
右各五分功(材每增減一等綽幕頭各加減五釐功柱礩各加減一分功其)
(駝峯若高增五寸長增一尺加一分功或作氊笠樣造減二分功)
功七分(材每增減一等各加減三分功)
子角梁每一條八分五釐功(材每增減一等各加減一分五釐功)
續角梁每一條六分五釐功(材每增減一等各加減一分功)
襻間脊串順身串並同材
替木一枚卷殺兩頭共七釐功(身内同村㭼子同若作華㭼加功三分之一)
普拍方每長一丈四尺(材每增減一等各加減一尺)
撩檐方每長一丈八尺五寸(加減同上)
槫每長二丈(加減同上如草架加一倍)
劄牽每長一丈六尺(加減同上)
大連檐每長五丈(材每增減一等各加減五尺)
小連檐每長一百尺(材每增減一等各加減一丈)
椽纏斫事造者每長一百三十尺(如斫棱事造者加三十尺若事)
(造園椽者加六十尺材每增減一等各加减十分之一)
飛子每三十五隻(材每增減一等各加減三隻)
大額每長一丈四尺二寸五分(材每增減一等各加減五寸)
由額每長一丈六尺(加减同上照壁方承椽串同)
托脚每長四丈五尺(材每增減一等各加減四尺叉手同)
平闇版每廣一尺長十丈(遮椽版白版同如要用金漆及法油者長即減)
(三分)
生頭每廣一尺長五丈(摶風版敦㮇矮柱同)
樓閣上平坐内地面版每廣一尺厚二寸牙縫造
(長同上若直縫造者長增一倍)
右各一功
凡安勘絞割屋内所用名件柱額等加造作名件功四
分(如有草架壓槽方襻間闇梁樘柱固濟等方未在内)卓立搭架釘椽結裹又加
二分(倉敖庫屋功限及常行散屋功限準此其卓立搭架等若樓閣五間三層以上者自第二層平坐以)
(上又加二分功)
城門道功限(樓臺鋪作準殿閣法)
造作功
排叉柱長二丈四尺廣一尺四寸厚九寸每一條
一功九分二釐(每長增減一尺各加減八釐功)
洪門栿長二丈五尺廣一尺五寸厚一尺每一條
一功九分二釐五毫(每長增减一尺各加減七釐七毫功)
狼牙栿長一丈二尺廣一尺厚七寸每一條八分
四釐功(每長增減一尺各加減七釐功)
托脚長七尺廣一尺厚七寸每一條四分九釐功
(每長增減一尺各加減七釐功)
蜀柱長四尺廣一尺厚七寸每一條二分八釐功
(每長增減一尺各加減七釐功)
涎衣木長二丈四尺廣一尺五寸厚一尺每一條
三功八分四釐(每長增減一尺各加減一分六釐功)
永定柱事造頭口每一條五分功
擔門方長二丈八尺廣二尺厚一尺二寸每一條
二功八分(每長增減一尺各加減一釐功)
盝頂版每七十尺一功
散子木每四百尺一功
跳方(柱脚方鴈翅版同)功同平坐
凡城門道取所用名件等造作功五分中加一分為展
拽安勘穿攏功
倉敖庫屋功限(其名件以七寸五分材為祖計之更不加減常行散屋同)
造作功
衝脊柱(謂十架椽屋用者)每一條三功五分(每增減兩椽各加減五分)
(之一)
四椽栿每一條二功(壺門柱同)
八椽栿項柱一條長一丈五尺徑一尺二寸一功
三分(如轉角柱每一功加一分功)
三椽栿每一條一功二分五釐
角栿每一條一功二分
大角梁每一條一功一分
乳栿每一條
椽共長三百六十尺
大連椽共長五十尺
小連檐共長二百尺
飛子每四十枚
白版每廣一尺長一百尺
横抹共長三百尺
摶風版共長六十尺
右各一功
下檐柱每一條八分功
兩下栿每一條七分功
子角梁每一條五分功
槏柱每一條四分功
續角梁每一條三分功
壁版柱每一條二分五釐功
劄牽每一條二分功
搏每一條
矮柱每一枚
壁版每一片
右各一分五釐功
枓每一隻一分二釐功
脊串每一條
蜀柱每一枚
生頭每一條
脚版每一片
右各一分功
護替木㭼子每一隻九釐功
額每一片八釐功
仰合㭼子每一隻六釐功
替木每一枚
叉手每一片(托脚同)
右各五釐功
常行散屋功限(官府廊屋之類同)
造作功
四椽栿每一條二功
三椽栿每一條一功二分
乳栿每一條
椽共長三百六十尺
連椽每長二百尺
摶風版每長八十尺
右各一功
兩椽栿每一條七分功
駝峯每一坐四分功
槫每一條二分功(梢槫加二釐功)
劄牽每一條一分五釐功
枓每一隻
生頭木每一條
脊串每一條
蜀柱每一條
右各一分功
額每一條九釐功(側項額同)
替木每一枚八釐功(梢槫下用者加一釐功)
叉手每一片(托脚同)
㭼子每一隻
右各五釐功
右若枓口跳以上其名件各依本法
跳舍行牆功限
造作功(穿鑿安勘等功在内)
柱每一條一分功(槫同)
椽共長四百尺(杚巴子所用同)
連檐共長三百五十尺(杚巴子同上)
右各一功
跳子每一枚一分五釐功(角内者加二釐功)
替木每一枚四釐功
望火樓功限
望火樓一坐四柱各高三十尺(基高十尺)上方五尺下方一
丈一尺
造作功
柱四條共一十六功
榥三十六條共二功八分八釐
梯脚二條共六分功
平栿二條共二分功
蜀柱二枚
摶風版二片
右各共六釐功
摶三條共三分功
角柱四條
厦屋版二十片
右各共八分功
護縫二十二條共二分二釐功
壓脊一條一分二釐功
坐版六片共三分六釐功
右以上穿鑿安卓共四功四分八釐
營屋功限(其名件以五寸材為祖計之)
造作功
栿項柱每一條
兩椽栿每一條
右各二分功
四椽下檐柱每一條一分五釐功(三椽者一分功兩椽者七釐五)
(毫功)
枓每一隻
槫每一條
右各一分功(梢槫加二釐功)
摶風版每共廣一尺長一丈九釐功
蜀柱每一條
額每一片
右各八釐功
牽每一條七釐功
脊串每一條五釐功
連檐每長一丈五尺
替木每一隻
右各四釐功
叉手每一片二釐五毫功(䖟翅三分中減二分功)
椽每一條一釐功
右以上釘椽結裹每一椽四分功
坼修挑拔舍屋功限(飛檐附)
坼修鋪作舍屋每一椽
槫檩衮轉脫落全坼重修一功二分(枓口跳之類八分功單枓)
(隻替以下六分功)
揭箔番修挑拔柱木修整檐宇八分功(枓口跳之類六分功)
(單枓隻替以下五分功)
連瓦挑拔推薦柱木七分功(枓口跳之類以下五分功如相連五間以)
(上各減功五分之一)
重别結裹飛檐每一丈四分功(如相連五丈以上減功五分之一其轉角處加)
(功三分之一)
薦拔抽換柱栿等功限
薦拔抽換殿宇樓閣等柱栿之類每一條
殿宇樓閣
平柱
有副階者(以長二丈五尺為率)一十功(每增減一尺各加減八分功其廳堂)
(三門亭臺栿項柱減功三分之一)
無副階者(以長一丈七尺為率)六功(每增減一尺各加減五分功其廳堂三門)
(亭臺下檐柱減功三分之一)
副階平柱(以長一丈五尺為率)四功(每增減一尺各加減三分功)
角柱比平柱每一功加五分功(廳堂三門亭臺同下凖此)
明栿
六架椽八功(草栿六功五分)
四架椽六功(草栿五功)
三架椽五功(草栿四功)
兩下栿(乳栿同)四功(草栿三功草乳栿同)
牽六分功(劄牽減功五分之一)
椽每一十條一功(如上中架加數二分之一)
枓口跳以下六架椽以上舍屋
栿六架椽四功(四架椽二功三架椽一功八分兩下栿一功五分乳栿一功五分)
牽五分功(劄牽減功五分之一)
栿項柱一功五分(下檐柱八分功)
單枓隻替以下四架椽以上舍屋(枓口桃之類四椽以下舍屋同)
栿四架椽一功五分(三架椽一功二分兩下栿并乳栿各一功)
牽四分功(劄牽減功五分之一)
栿項柱一功(下檐柱五分功)
椽每一十五條一功(中下架加數二分之一)
營造法式卷十九
