營造法式卷二十二
宋李誡撰
小木作功限三
佛道帳牙脚帳
九脊小帳壁帳
佛道帳
佛道帳一坐下自龜脚上至天宫鴟尾共高二丈九尺
坐高四尺五寸間廣六丈一尺八寸深一丈五尺
造作功
車槽上下澁坐面猴面澁芙蓉瓣造每長四尺
五寸
子澁芙蓉瓣造每長九尺
卧榥每四條
立榥每一十條
上下馬頭榥每一十二條
車槽澁并芙蓉華版每長四尺
坐腰并芙蓉華版每長三尺五寸
明金版芙蓉華瓣每長二丈
拽後榥每一十五條(羅文榥同)
柱脚方每長一丈二尺
榻頭木每長一丈三尺
龜脚每三十枚
枓槽版并鑰匙頭每長一丈二尺(壓厦版同)
鈿面合版每長一丈廣一尺
右各一功
貼絡門窗并背版每長一丈共三功
紗窗上五鋪作重栱卷頭枓栱每一朵二功(方桁)
(及普拍方在内若出角或入角者其功加倍腰檐平坐同諸帳及經藏準此)
攏裹一百功
安卓八十功
帳身高一丈二尺五寸廣五丈九尺一寸深一丈二
尺三寸分作五間造
造作功
帳柱每一條
上内外槽隔科版(并貼絡及仰托桯在内)每長五尺
歡門每長一丈
右各一功五分
裏槽下鋜脚版(并貼絡等)每長一丈共二功二分
帳帶每三條
虚柱每一條
兩側及後壁版每長一丈廣一尺
心柱每三條
難子每長六丈
隨間栿每二條
方子每長三丈
前後及兩側安平棋搏難子每長五尺
右各一功
平棋依本功
鬭八一坐徑三尺二寸并八角共高一尺五寸
五鋪作重栱卷頭共三十功
四斜毬文截間格子一間二十八功
四斜毬文泥道格子門一扇八功
攏裹七十功
安卓四十功
腰檐高三尺間廣五丈八尺八寸深一丈
造作功
前後及兩側枓槽版并鑰匙頭每長一丈二尺
壓厦版每長一丈二尺(山版同)
枓槽卧榥每四條
上下順身榥每長四丈
立榥每一十條
貼生每長四丈
曲椽每二十條
飛子每二十五枚
屋内槫每長二丈(槫脊同)
大連檐每長四丈(瓦隴條同)
厦&KR1769;版并白版每各長四丈廣一尺
瓦口子(并簽切)每長三丈
右各一功
抹角栿每一條二分功
角梁每一條
角脊每四條
右各一功二分
六鋪作重栱一抄兩昂枓栱每一朵共二功五
分
攏裹二十功
安卓三十五功
平坐高一尺八寸廣五丈八尺八寸深一丈二尺
造作功
枓槽版并鑰匙頭每長一丈二尺
壓厦版每長一丈
卧榥每四條
立榥每一十條
鴈翅版每長四丈
面版每長一丈
右各一功
六鋪作重栱卷頭枓栱每一朵共二功三分
攏裹三十功
安卓二十五功
天宫樓閣
造作功
殿身每一坐(廣三瓣)重檐并挾屋及行廊(各廣二瓣諸事)
(件並在内)共一百三十功
茶樓子每一坐(廣三瓣殿身挾屋行廊同上)
角樓每一坐(廣一瓣半挾屋行廊同上)
右各一百一十功
龜頭每一坐(廣二瓣)四十五功
攏裹二百功
安卓一百功
圜橋子一坐高四尺五寸(拽脚長五尺五寸)廣五尺下用連
梯龜脚上施鉤闌望柱
造作功
連梯桯每二條
龜脚每一十二條
促踏版榥每三條
右各六分功
連梯當每二條五分六釐功
連梯榥每二條二分功
主柱每一條一分三釐功
背版每長廣各一尺
月版每長廣同上
右各八釐功
主柱上榥每一條一分二釐功
難子每五丈一功
頰版每一片一功二分
促踏版每一片一分五釐功
隨圜勢鉤闌共九功
攏裹八功
右佛道帳總計造作共四千二百九功九分攏裹共
四百六十八功安卓共二百八十功
若作山華帳頭造者惟不用腰檐及天宫樓閣(除造作安卓共)
(一千八百二十功九分)於平坐上作山華帳頭高四尺廣五丈八
尺八寸深一丈二尺
造作功
頂版每長一丈廣一尺
混肚方每長一丈
楅每二十條
右各一功
仰陽版每長一丈(貼絡在内)
山華版長同上
右各一功二分
合角貼每一條五釐功
以上造作計一百五十三功九分
攏裹一十功
安卓一十功
牙脚帳
牙脚帳一坐共高一丈五尺廣三丈内外槽共深八尺
分作三間帳頭及各分作三段(帳頭枓栱在外)
牙脚坐高二尺五寸長三丈二尺(坐頭在内)深一丈
造作功
連梯每長一丈
龜脚每三十枚
上梯盤每長一丈二尺
束腰每長三丈
牙脚每一十枚
牙頭每二十片(剜切在内)
填心每一十五枚
壓青牙子每長二丈
背版每廣一尺長二丈
梯盤榥每五條
立榥每一十二條
面版每廣一尺長一丈
右各一功
角柱每一條
鋜脚上襯版每一十片
右各二分功
重臺小鉤闌共高一尺每長一丈七功五分
攏裹四十功
安卓二十功
帳身高九尺長三丈深八尺分作三間
造作功
内外槽帳柱每三條
裏槽下鋜脚每二條
右各三功
内外槽上隔科版(并貼絡仰托榥在内)每長一丈共二功
二分(内外槽歡門同)
頰子每六條共一功二分(虚柱同)
帳帶每四條
帳身版難子每長六丈(泥道版難子同)
平棋搏難子每長五丈
平棋貼内每廣一尺長二尺
右各一功
兩側及後壁帳身版每廣一尺長一丈八分功
泥道版每六片共六分功
心柱每三條共九分功
攏裹四十功
安卓二十五功
帳頭高三尺五寸枓槽長二丈九尺七寸六分深七
尺七寸六分分作三段造
造作功
内外槽并兩側夾枓槽版每長一丈四尺(壓厦版同)
混肚方每長一丈(山華版仰陽版並同)
卧榥每四條
馬頭榥每二十條(楅同)
右各一功
六鋪作重栱一抄兩昂重枓栱每一朵共二功
三分
頂版每廣一尺長一丈八分功
合角貼每一條五釐功
攏裹二十五功
安卓一十五功
右牙脚帳總計造作共七百四功三分攏裹共一百
五功安卓共六十功
九脊小帳
九脊小帳一坐共高一丈二尺廣八尺深四尺
牙脚坐高二尺五寸長九尺六寸深五尺
造作功
連梯每長一丈
龜脚每三十枚
上梯盤每長一丈二尺
右各一功
連梯榥
梯盤榥
右各共一功
面版共四功五分
立榥共三功七分
背版
牙脚
右各共三功
填心
束腰鋜脚
右各共二功
牙頭
壓青牙子
右各共一功五分
束腰鋜脚襯版共一功二分
角柱共八分功
束腰鋜脚内小柱子共五分功
重臺小鉤闌并望柱等共一十七功
攏裹二十功
安卓八功
帳身高六尺五寸廣八尺深四尺
造作功
内外槽帳柱每一條八分功
裏槽後壁并兩側下鋜脚版并仰托榥(貼絡在内)共
三功五釐
内外槽兩側并後壁上隔科版并仰托榥(貼絡柱子)
(在内)共六功四分
兩頰
虚柱
右各共四分功
心柱共三分功
帳身版共五功
帳身難子
内外歡門
内外帳帶
右各共二功
泥道版共二分功
泥道難子六分功
攏裹二十功
安卓一十功
帳頭高三尺(鴟尾在外)廣八尺深四尺
造作功
五鋪作重栱一抄一下昂枓栱每一朵并一功
四分
結&KR1769;事件等共二十八功
攏裹一十二功
安卓五功
帳内平棋
造作共一十五功(安難子又加一功)
安掛功
每平棋一片一分功
右九脊小帳總計造作共一百六十七功八分攏裹
共五十二功安卓共二十三功三分
壁帳
壁帳一間廣一丈一尺共高一丈五尺
造作功(攏裹功在内)
枓栱五鋪作一抄一下昂(普拍方在内)每一朵一功四
分
仰陽山華版帳柱混肚方枓槽版壓厦版等共七
功
毬文格子平棋叉子並各依本法
安卓三功
營造法式卷二十二
