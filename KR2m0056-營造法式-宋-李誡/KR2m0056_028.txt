營造法式卷二十八
宋李誡撰
諸作用釘料例
用釘料例用釘數
通用釘料例
諸作用膠料例
諸作等第
諸作用釘料例
用釘料例
大木作
椽釘長加椽徑五分(有餘分者從整寸謂如五寸椽用七寸釘之類下同)
角梁釘長加材厚一倍(柱礩同)
飛子釘長隨材厚
大小連檐釘長隨飛子之厚(如不用飛子者長減椽徑之半)
白版釘長加版厚一倍(平闇遮椽版同)
摶風版釘長加版厚兩倍
横抹版釘長加版厚五分(隔減并襻同)
小木作
凡用釘並隨版木之厚如厚三寸以上或用簽釘者
其長加厚七分(若厚二寸以下者長加厚一倍或縫内用兩入釘者加至二寸止)
彫木作
凡用釘並隨版木之厚如厚二寸以上者長加厚五
分至五寸止(若厚一寸五分以下者長加厚一倍或縫内用兩入釘者加至五寸止)
竹作
壓笆釘長四寸
雀眼網釘長二寸
&KR1769;作
㼧瓦上滴當子釘如高八寸者釘長一尺若高六寸
者釘長八寸(高一尺二寸及一尺四寸嬪伽并長一尺二寸㼧瓦同)或高三寸
及四寸者釘長六寸(高一尺嬪伽并六寸華頭㼧瓦同並用本作蔥臺長釘)
套獸長一尺者釘長四寸如長六寸以上者釘長三
寸(月版及釘箔同)若長四寸以上者釘長二寸(鷰頷版牙子同)
泥作
沙壁内麻華釘長五寸(造泥假山釘同)
塼作
井盤版釘長三寸
用釘數
大木作
連檐隨飛子椽頭每一條(營房隔間用)
大角梁每一條(續角梁二枚子角梁三枚)
托槫每一條
生頭每長一尺(摶風版同)
摶栿版每長一尺五寸
横抹每長二尺
右各一枚
飛子每一條(襻槫同)
遮椽版每長三尺雙使(難子每長五寸一枚)
白版每方一尺
摶枓每一隻
隔減每一出入角(襻每條同)
右各二枚
椽每一條上架三枚(下架一枚)
平闇版每一片
柱礩每一隻
右各四枚
小木作
門道立卧柣每一條(平棋華露籬棖帳經藏猴面等榥之類同帳上透栓卧榥隔縫)
(用井亭大連檐隨椽隔間用)
烏頭門上如意牙頭每長五寸(難子貼絡牙脚牌帶簽面并楅破子窗填)
(心水槽底版胡梯促踏版帳上山華貼及楅角脊瓦口轉輪經藏鈿面版之類同帳及經藏簽面版等隔)
(榥用帳上合角并山華貼牙脚帳頭楅用二枚)
釣窗檻面搏肘每長七寸
烏頭門井格子簽子桯每長一尺(格子等搏肘版引檐不用門簮雞栖)
(平棋梁抹瓣方井亭等摶風版地棚地面版帳經藏仰托榥帳上混肚方牙脚帳壓青牙子壁藏枓槽版)
(簽面之類同其裏栿版隨水路兩邊各用)
破子窗簽子桯每長一尺五寸
簽平棋桯每長二尺(帳上槫同)
藻井背版每廣二寸兩邊各用
水槽底版罨頭每廣三寸
帳上明金版每廣四寸(帳經藏壓瓦版隨椽隔間用)
隨楅簽門版每廣五寸(帳井經藏坐面隨榥背版井亭厦&KR1769;版隨椽隔間用其山)
(版用二枚)
平棋背版每廣六寸(簽角蟬版兩邊各用)
帳上山華蕉葉每廣八寸(牙脚帳隨榥釘頂版同)
帳上坐面版隨榥每廣一尺
鋪作每枓一隻
帳并經藏車槽等澁子澁腰華版每瓣(壁藏坐壺門牙頭同車槽)
(坐腰面等澁背版隔瓣用明金版隔瓣用二枚)
右各一枚
烏頭門槍柱每一條(獨扇門等伏兔手把承拐楅用門簮雞栖立牌牙子平棋護縫)
(鬭四瓣方帳上樁子車槽等處卧榥方子壁帳馬街填心轉輪經藏輞頰子之類同)
護縫每長一尺(井亭等脊角梁帳上仰陽隔科貼之類同)
右各二枚
七尺以下門楅每一條(垂魚釘摶頭版引檐跳椽鉤闌華托柱叉子馬銜井亭搏)
(脊帳并經藏腰檐抺角栿曲剜椽子之類同)
露籬上屋版隨山子版每一縫
右各三枚
七尺至一丈九尺門楅每一條四枚(平棋楅小平棋枓槽版横鈐立)
(旌版門等伏兔搏柱日月版帳上角梁隨間栿牙脚帳格榥經藏井口榥之類同)
二丈以上門楅每一條五枚(隨圜橋子上促踏版之類同)
鬭四并井亭子上枓槽版每一條(帳帶猴面榥山華蕉葉鑰匙頭之類)
(同)
帳上腰檐鼓坐山華蕉葉枓槽版每一間
右各六枚
截間格子搏柱每一條上面八枚(下面四枚)
鬭八上枓槽版每片一十枚
小鬭四鬭八平棋上并鉤闌門窗鴈翅版帳并壁藏
天宫樓閣之類隨宜計數
彫木作
寶牀每長五寸(脚并事件每件二枚)
雲盆每長廣五寸
右各一枚
角神安脚每一隻(膝窠四枚帶五枚安釘每身六枚)
扛坐神(力士同)每一身
華版每一片(如通長造者每一尺一枚其華頭係貼釘者每朵一枚若一寸以上加一枚)
虚柱每一條釘卯
右各二枚
混作真人童子之類高二尺以上每一身(二尺以下二枚)
柱頭人物之類徑四寸以上每一件(如三寸以下一枚)
寶藏神臂膊每一隻(腿脚四枚襜二枚帶五枚每一身安釘六枚)
鶴子腿每一隻(每翅四枚尾每段一枚如施於華表柱頭者加脚釘每隻四枚)
龍鳳之類接搭造每一縫(纏柱者加一枚如全身作浮動者每長一尺又加二)
(枚每長增五寸加一枚)
應貼絡每一件(以一尺為率每增減五寸各加減一枚減至二枚止)
椽頭盤子徑六寸至一尺每一箇(徑五寸以下三枚)
右各三枚
竹作
雀眼網貼每長二尺一枚
壓竹笆每方一丈三枚
&KR1769;作
滴當子嬪伽(㼧瓦華頭同)每一隻
鷰頷或牙子版每長二尺
右各一枚
月版每段每廣八寸二枚
套獸每一隻三枚
結瓦鋪箔係轉角處者每方一丈四枚
泥作
沙泥畫壁披麻每方一丈五枚
造泥假山每方一丈三十枚
塼作
井盤版每一片三枚
通用釘料例
每一枚
蔥臺頭釘(長一尺二寸蓋下方五分重一十一兩長一尺一寸蓋下方四分八釐重一十)
(兩一分長一尺蓋下方四分六釐重八兩五錢)
猴頭釘(長九寸蓋下方四分重五兩三錢長八寸蓋下方三分八釐重四兩八錢)
卷蓋釘(長七寸蓋下方三分五釐重三兩長六寸蓋下方三分重二兩長五寸蓋下方二分)
(五釐重一兩四錢長四寸蓋下方二分重七錢)
圜蓋釘(長五寸蓋下方二分三釐重一兩二錢長三寸五分蓋下方一分八釐重六錢五分)
(長三寸蓋下方一分六釐重三錢五分)
柺蓋釘(長二寸五分蓋下方一分四釐重二錢二分五釐長二寸蓋下方一分二釐重一錢)
(五分長一寸三分蓋下方一分重一錢長一寸蓋下方八釐重五分)
蔥臺長釘(長一尺頭長四寸脚長六寸重三兩六分長八寸頭長三寸脚長五寸重二兩)
(三錢五分長六寸頭長二寸脚長四寸重一兩一錢)
兩入釘(長五寸中心方二分二釐重六錢七分長四寸中心方二分重四錢三分長三寸中)
(心方一分八釐重二錢七分長二寸中心方一分五釐重一錢二分長一寸五分中心方一分重八)
(分)
卷葉釘(長八分重一分每一百枚重一兩)
諸作用膠料例
小木作(彫木作同)
每方一尺(入細生活十分中三分用鰾每膠一斤用木札二斤煎下準此)
縫二兩
卯一兩五錢
&KR1769;作
應使墨煤每一斤用一兩
泥作
應使墨煤每一十一兩用七錢
彩畫作
應顔色每一斤用下項(攏窨在内)
土朱七兩
黃丹五兩
墨煤四兩
雌黃三兩(土黃淀常使朱紅大青綠梓州熟大青綠二青綠定粉深朱紅常使紫粉同)
石灰二兩(白土生二青綠青綠華同)
合色
朱
綠
右各四兩
綠華(青華同)二兩五錢
紅粉
紫檀
右各二兩
草色
綠四兩
深綠(深青同)三兩
綠華(青華同)
紅粉
右各二兩五錢
襯金粉三兩(用鰾)
煎合桐油每一斤用四錢
塼作
應使墨煤每一斤用八兩
諸作等第
石作
鐫刻混作剔地起突及壓地隠起華或平鈑華(混作謂螭)
(頭或鉤闌之類)
右為上等
柱碇素覆盆(階基望柱門砧流杯之類應素造者同)
地面(踏道地栿同)
碑身(笏頭及坐同)
露明斧刃卷輂水窗
水槽(井口并蓋同)
右為中等
鉤闌下螭子石(閽柱碇同)
卷輂水窗拽後底版(山棚鋜脚同)
右為下等
大木作
鋪作枓栱(角梁昂抄月梁同)
絞割展拽地架
右為上等
鋪作所用槫柱栿額之類并安椽
枓口跳(絞泥道栱或安側項方及用杷頭栱者同)所用枓栱(華駝峯㭼子大連檐飛子)
(之類同)
右為中等
枓口跳以下所用槫柱栿額之類并安椽
凡平闇内所用草架栿之類(謂不事造者其枓口跳以下所用素駝峯㭼子)
(小連檐之類同)
右為下等
小木作
版門牙縫透栓壘肘造
格子門(闌檻鉤窗同)
毬文格子眼(四直方格眼出線自一混四攛尖以上造者同)
桯出線造
鬭八藻井(小鬭八藻井同)
叉子(内霞子望柱地栿衮砧隨木等造下同)
櫺子(馬銜同)海石榴頭其身瓣内單混面上出心線
以上造
串瓣内單混出線以上造
重臺鉤闌(井亭子并胡梯同)
牌帶貼絡彫華
佛道帳(牙脚九脊壁帳轉輪經藏壁藏同)
右為上等
烏頭門(軟門及版門牙縫同)
破子窗(井屋子同)
格子門(平棋及闌檻釣窗同)
格子方絞眼平出線或不出線造
桯方直破瓣攛尖(素通混或壓邊線造同)
栱眼壁版(裹栿版五尺以上垂魚惹草同)
照壁版合版造(障日版同)
擗簾竿六混以上造
叉子
櫺子雲頭方直出心線或出邊線壓白造
串側面出心線或壓白造
單鉤闌撮項蜀柱雲栱造(素牌及棵籠子六瓣或八瓣造同)
右為中等
版門直縫造(版櫺窗睒電窗同)
截間版帳(照壁障日版牙頭護縫造并屏風骨子及横鈴立旌之類同)
版引檐(地棚并五尺以下垂魚惹草同)
擗簾竿通混破瓣造
叉子(拒馬叉子同)
櫺子挑瓣雲頭或方直笏頭造
串破瓣造(托棖或曲棖同)
單鉤闌枓子蜀柱蜻蜓頭造(棵籠子四瓣造同)
右為下等
凡安卓上等門窗之類為中等中等以下並為下
等其門井版壁格子以方一丈為率於計定造作
功限内以一功二分作下等(每增減一尺各加減一分功烏頭門比版)
(門合得下等功限加倍)破子窗以六尺為率於計定功限内
以五分功作下等(每增減一尺各加減五釐功)
彫木作
混作
角神(寶藏神同)
華牌浮動神仙飛仙昇龍飛鳳之類
柱頭或帶仰覆蓮荷臺坐造龍鳳師子之類
帳上纏柱龍(纏寶山或牙魚或間華井扛坐神力士龍尾嬪伽同)
半混
彫插及貼絡寫生牡丹華龍鳳師子之類(寶牀事件同)
牌頭(帶舌同)華版
椽頭盤子龍鳳或寫生華(鉤闌尋杖頭同)
檻面(鉤闌同)雲栱(鵝項矮柱地霞華盆之類同中下等準此)剔地起突二
卷或一卷造
平棋内盤子剔地雲子間起突彫華龍鳳之類(海眼)
(版水地間海魚等同)
華版
海石榴或尖葉牡丹或寫生或寶相或蓮荷(帳上歡門)
(車槽猴面等華版及裹栿障水填心版格子版壁腰内所用華版之類同中等準此)
剔地起突卷搭造(透突起突同)
透突窪葉間龍鳳師子化生之類
長生草或雙頭蕙草透突龍鳳師子化生之類
右為上等
混作帳上鴟尾(獸頭套獸蹲獸同)
半混
貼絡鴛鴦羊鹿之類(平棋内角蟬井華之類同)
檻面(鉤闌同)雲栱窪葉平彫
垂魚惹草間雲鶴之類(立㮇手把飛魚同)
華版透突窪葉平彫長生草或雙頭蕙草透突平彫
或剔地間鴛鴦羊鹿之類
右為中等
半混
貼絡香草山子雲霞
檻面(鉤闌同)
雲栱實雲頭
万字鉤片貼地
叉子雲頭或雙雲頭
鋜脚壺門版(帳帶同)造實結帶或透突華葉
垂魚惹草實雲頭
搏枓蓮華(伏兔蓮荷及帳上山華蕉葉版之類同)
毬文格子挑白
右為下等
旋作
寶牀所用名件(榰角梁寶缾穗鈴同)
右為上等
寶柱(蓮華柱頂虚柱蓮華并頭瓣同)
火珠(滴當子椽頭盤子仰覆蓮胡桃子蔥臺釘并蓋釘筒子同)
右為中等
櫨枓
門盤浮漚(瓦頭子錢子之類同)
右為下等
竹作
織細棋文簟間龍鳳或華樣
右為上等
織細棋文素簟
織雀眼網間龍鳳人物或華樣
右為中等
織麤簟(假棋文簟同)
織素雀眼網
織笆(編道竹柵打䈳笍索夾載蓋棚同)
右為下等
&KR1769;作
結&KR1769;殿閣樓臺
安卓鴟獸事件
斫事瑠璃瓦口
右為上等
㼧瓪結&KR1769;廳堂廊屋(用大當溝散瓪結&KR1769;攤釘行壠同)
斫事大當溝(開剜鷰頷牙子版同)
右為中等
散瓪瓦結&KR1769;
斫事小當溝井線道條子瓦
抹棧笆箔(泥染黑脊白道繋箔并織造泥籃同)
右為下等
泥作
用紅灰(黃青白灰同)
沙泥畫壁(被蔑披麻同)
壘造鍋鑊竈(燒錢鑪茶鑪同)
壘假山(壁隠山子同)
右為上等
用破灰泥
壘坯牆
右為中等
細泥(麤泥并搭乍中泥作襯同)
織造泥籃
右為下等
彩畫作
五彩裝飾(間用金同)
青綠碾玉
右為上等
青綠棱間
解綠赤白及結華(畫松文同)
柱頭脚及槫畫束錦
右為中等
丹粉赤白(刷土黃丹)
刷門窗(版壁叉子鉤闌之類同)
右為下等
塼作
鐫華
壘砌象眼踏道(須彌華臺坐同)
右為上等
壘砌平階地面之類(謂用斫磨塼者)
斫事方條塼
右為中等
壘砌麤臺階之類(謂用不斫磨塼者)
卷輂河渠之類
右為下等
窰作
鴟獸(行龍飛鳳走獸之類同)
火珠(角珠滴當子之類同)
右為上等
瓦坯(黏較并造華頭撥重脣同)
造瑠璃瓦之類
燒變塼瓦之類
右為中等
塼坯
裝窰(墨輂窰同)
右為下等
營造法式卷二十八
