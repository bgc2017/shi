營造法式卷二
宋李誡撰
總釋下
棟兩際
搏風柎
椽檐
舉折門
烏頭門華表
窗平棋
鬭八藻井鉤闌
拒馬义子屏風
槏柱露籬
䲭尾瓦
塗彩畫
階塼
井
總例
總釋下
棟
易棟隆吉
爾雅棟謂之桴(屋□也)
儀禮序則物當棟堂則物當楣(是制五架之屋也正中曰棟次曰楣前曰庪九)
(偽切又九委切)
西都賦列棼撩以布翼荷棟棦而高驤(棼桴皆棟也)
揚雄方言甍謂之霤(即屋□也)
說文極棟也棟屋極也□棼也甍屋棟也(徐鍇曰所以承瓦故从瓦)
釋名□隠也所以隠桷也或謂之望言高可望也或謂
之棟棟中也居屋之中也屋脊曰甍甍蒙也在上蒙覆
屋也
博雅□棟也
義訓屋棟謂之甍(今謂之槫亦謂之檁又謂之櫋)
兩際
爾雅桷直而遂謂之閱(謂五架屋際椽正相當)
甘泉賦日月纔經於柍桭(柍於兩切桭音真)
義訓屋端謂之柍桭(今謂之廢)
搏風
儀禮直于東榮(榮屋翼也)
甘泉賦列宿乃施於上榮
說文屋梠之兩頭起者為榮
義訓搏風謂之榮(今謂之搏風版)
柎
說文棼複屋棟也
魯靈光殿賦狡兔跧伏於柎側(柎枓上横木刻兔形致木於背也)
義訓複棟謂之棼(今俗謂之替木)
椽
易鴻漸于木或得其桷
春秋左氏傳桓公伐鄭以大宫之椽為盧門之椽
國語天子之室斵其椽而礱之加密石焉諸侯礱之大
夫斵之士首之(密細密文理石謂砥也先粗礱之加以密砥首之斵其首也)
爾雅桷謂之榱(屋椽也)
甘泉賦琁題玉英(題頭也榱椽之頭皆以玉飾)
說文秦名為屋椽周謂之榱齊魯謂之桷
又椽方曰桷短椽謂之棟
釋名桷确也其形細而疎确也或謂之椽椽傳也傳次
而布列之也或謂之榱在□旁下列衰衰然垂也
博雅榱橑(魯好切)桷棟椽也
景福殿賦爰有禁楄勒分翼張(禁楄短椽也楄蒲沔切)
陸德明春秋左氏傳音義圜曰椽
檐(余廉切或作櫩俗作簷者非是)
易繫辭上棟下宇以待風雨
詩如跂斯翼如矢斯棘如鳥斯革如翬斯飛(疏云言檐阿之勢似)
(鳥飛也翼言其體飛言其勢也)
爾雅檐謂之樀(屋梠也)
禮複廇重檐天子之廟飾也
儀禮賓升主人阼階上當楣(楣前梁也)
淮南子橑檐榱題(檐屋垂也)
方言屋梠謂之櫺(即屋檐也)
說文秦謂屋聯櫋曰楣齊謂之檐楚謂之梠橝(徒含切)屋
梠前也庌(音雅)廡也宇屋邊也
釋名楣眉也近前若面之有眉也又曰梠梠旅也連旅
旅也或謂之槾槾綿也綿連榱頭使齊平也宇羽也如
鳥羽自蔽覆者也
西京賦飛檐䡾䡾
又鏤檻文㮰(㮰連檐也)
景福殿賦㮰梠緣邊(連檐木以承瓦也)
博雅楣檐櫺梠也
義訓屋垂謂之宇宇下謂之廡步檐謂之廊峻廊謂之
巖檐㮰謂之庮(音由)
舉折
周官考工記匠人為溝洫葺屋三分瓦屋四分(各分其脩以其)
(一為峻)
通俗文屋上平曰陠(必孤切)
刊謬證俗音字陠今猶言陠峻也
唐柳宗元梓人傳畫宫於堵盈尺而曲盡其制計其豪
釐而構大厦無進退焉
皇朝景文公宋祁筆錄今造屋有曲折者謂之庯峻齊
魏間以人有儀矩可喜者謂之庯峭蓋庯峻也(今謂之舉折)
門
易重門擊柝以待暴客
詩衡門之下可以棲遲
又乃立臯門臯門有閌乃立應門應門鏘鏘
詩義横一木作門而上無屋謂之衡門
春秋左氏傳高其閈閎
公羊傳齒著于門闔(何休云闔扇也)
爾雅閍謂之門正門謂之應門柣謂之閾(閾門限也疏云俗謂之地)
(柣千結切)棖謂之楔(門兩旁木李巡曰梱上兩旁木)楣謂之梁(門戶上横梁)樞謂
之椳(門戶扉樞)樞逵北方謂之落時(門持樞者或逵北□以為固也)落時謂
之&KR2646;(道二名也)橛謂之闑(門閫)闔謂之扉所以止扉謂之閎(門辟)
(旁長橛也長杙即門橛也)植謂之傳傳謂之突(戶持鏁植也見埤蒼)
說文閤門旁戶也閨特立之門上圜下方有似圭
風俗通義門戶鋪首昔公輸班之水見蠡曰見汝形蠡
適出頭般以足畫圖之蠡引閉其戶終不可得開遂施
之於門戶云人閉藏如是固周密矣
博雅闥謂之門䦏(乎計切)扇扉也限謂之丞柣橜(巨月切)機
闑&KR0034;(苦木切)也
釋名門捫也為捫幕障衛也戶護也所以謹護閉塞也
聲類曰廡堂下周屋也
義訓門飾金謂之鋪鋪謂之鏂(音歐今俗謂之浮漚釘也)門持關謂
之槤(音連)戶版謂之&KR0034;䉳(上音牽下音先)門上木謂之枅扉謂之
戶戶謂之䦏臬謂之柣限謂之閫閫謂之閱閎謂之扊
扅(上音琰下音移)扊扅謂之&KR0146;(音坥廣韻曰所以止扉)門上梁謂之&KR2482;(音冒)
&KR2482;謂之闒(音沓)鍵謂之㧀(音及)開謂之䦱(音偉)闔謂之&KR0146;(音蛭)外
關謂之扃外啟謂之閮(音挺)門次謂之&KR0146;高門謂之&KR0146;(音唐)
&KR0146;謂之閬荆門謂之蓽石門謂之庯(音孚)
烏頭門
唐六典六品以上仍通用烏頭大門
唐上官儀投壺經第一箭入謂之初箭再入謂之烏頭
取門雙表之義
義訓表楬閥閱也(楬音竭今呼為櫺星門)
華表
說文桓亭郵表也
前漢書注舊亭傳於四角面百步築上四方上有屋屋
上有柱出高丈餘有大版貫柱四出名曰桓表縣所治
夾兩邊各一桓陳宋之俗言桓聲如今人猶謂之和表
顔師古云即華表也
崔豹古今注程雅問曰堯設誹謗之木何也答曰今之
華表以横木交柱頭狀如華形似桔橰大路交衢悉施
焉或謂之表木以表王者納諫亦以表識衢路秦乃除
之漢始復焉今西京謂之交午柱
窗
周官考工記四旁兩夾窗(窗助戶為明每室四戶八窗也)
爾雅牖戶之閒謂之扆(窗東戶西也)
說文窗穿壁以木為交窗向北出牖也在牆曰牖在屋
曰窗櫺楯間子也櫳房室之處也
釋名窗聰也於内窺見外為聰明也
博雅窗牖䦳(虚諒切)也
義訓交窗謂之牖櫺窗謂之疏牖牘謂之篰(音部)綺窗謂
之廲(音黎)廔(音婁)房疏謂之櫳
平棋
史記漢武帝建章後閤平機中有騶牙出焉(今本作平櫟者悞)
山海經圖作平橑云今之平棋也(古謂之承塵今宫殿中其上悉用草架梁)
(栿承屋蓋之重如攀額摚拄敦㮇方槫之類及縱横固齊之物皆不施斤斧於明栿背上架算桯方以方椽施)
(版謂之平闇以平版貼華謂之平棋俗亦呼為平起者語譌也)
鬭八藻井
西京賦蔕倒茄於藻井披紅葩之狎獵(藻井當棟中交木如井畫以藻)
(文飾以蓮莖綴其根於井中其華下垂故云倒也)
魯靈光殿賦圜淵方井反植荷蕖(為方井圖以圜淵及芙蓉華葉向下故云)
(反植)
風俗通義殿堂象東井形刻作荷蓤蓤水物也所以厭
火
沈約宋書殿屋之為圜泉方井兼荷華者以厭火祥(今以)
(四方造者謂之鬭四)
鉤闌
西都賦捨櫺檻而却倚若顛墜而復稽
魯靈光殿賦長塗升降軒檻曼延(軒檻鉤闌也)
博雅闌檻㰍梐牢也
景福殿賦櫺檻披張鉤錯矩成楯類螣蛇槢似瓊英如
螭之蟠如虬之停(櫺檻鉤闌也言鉤闌中錯為方斜之文楯鉤闌上横木)
漢書朱雲忠諫攀檻檻折及治檻上曰勿易因而輯之
以旌直臣(今殿鉤闌當中兩栱不施尋杖謂之折檻亦謂之龍池)
義訓闌楯謂之柃階檻謂之闌
拒馬义子
周禮天官掌舍設梐枑再重(故書枑為拒鄭司農云梐榱梐也拒受居溜水涑槖)
(者也行馬再重者以周衞有内外列杜子讀為梐枑謂行馬也)
義訓梐枑行馬也(今謂之拒馬义子)
屏風
周禮掌次設皇邸(邸後版也其屏風邸染羽象鳳皇以為飾)
禮記天子當扆而立又天子負斧扆南鄉而立(扆屏風也斧扆為斧)
(文屏風於戶牖之間)
爾雅牖戶之間謂之扆其内謂之家(今人稱家義出於此)
釋名屏風可以障風也扆倚也在後所依倚也
槏柱
義訓牖邊柱謂之槏(苦減切今梁或槫及額之下施柱以安門窗者謂之&KR0034;柱蓋語譌也)
(&KR0034;俗音蘸字書不載)
露籬
釋名㰚離也以柴竹作之疎離離也青徐曰裾裾居也
居其中也柵蹟也以木作之上平蹟然也又謂之撤撤
緊也詵詵然緊也
博雅據(巨於切)栫(在見切)藩篳(音必)欏落(音落)杝籬也柵謂之㮶
(音朔)
義訓籬謂之藩(今謂之露籬)
䲭尾
漢記栢梁殿災後越巫言海中有魚虬尾似鴟激浪即
降雨遂作其象於屋以厭火祥時人或謂之䲭吻非也
譚賓錄東海有魚虬尾似鴟鼓浪即降雨遂設象於屋
脊
瓦
詩乃生女子載弄之瓦
說文瓦土器已燒之總名也瓬周家塼埴之工也(瓬分兩切)
古史考昆吾氏作瓦
釋名瓦踝也踝确堅貌也亦言腂也在外腂見之也
博物志桀作瓦
義訓瓦謂之㽇(音縠)半瓦謂之㼪(音浹)㼪謂之㼽(音爽)牝瓦謂
之瓪(音敢)瓪謂之㡲(音還)牡瓦謂之&KR0008;(音皆)&KR0008;謂之&KR0008;(音雷)小瓦
謂之&KR0008;(音横)
塗
尚書梓材篇若作室家既勤垣墉惟其塗塈茨
周官守祧職其祧則守祧黝堊之
詩塞向墐戶(墐塗也)
論語糞土之牆不可杇也
爾雅鏝謂之杇地謂之黝牆謂之堊(泥鏝也一名杇塗工之作具也以黑)
(飾地謂之黝以白飾牆謂之堊)
說文垷(胡典切)墐(渠吝切)塗也杇所以塗也秦謂之杇關東
謂之槾
釋名泥邇近也以水沃土使相黏近也塈猶煟煟細澤
貌也
博雅黝堊(烏故切)垷(峴又乎典切)墐墀塈懮(奴回切)㙙(力奉切)&KR0008;(古湛)
(切)㨠(莫典切)培(音裴)封塗也
義訓塗謂之塓(音覓)塓謂之㙙(音壠)仰塗謂之塈(音洎)
彩畫
周官以猷鬼神祗(猷謂圖畫也)
世本史皇作圖(宋衷曰史皇黃帝臣圖謂圖畫形象也)
爾雅猷圖也畫形也
西都賦繡栭雲楣鏤檻文㮰(五臣曰畫為繡雲之飾㮰連檐也皆飾為文彩)故
其館室次舍彩飾纖縟裛以藻繡文以朱綠(館室之上纏飾藻繡)
(朱綠之文)
吳都賦青瑣丹楹圖以雲氣畫以仙靈(青瑣畫為瑣文染以青色及畫)
(雲氣神仙靈竒之物)
謝赫畫品夫圖者畫之權輿繢者畫之末迹總而名之
為畫蒼頡造文字其體有六一曰鳥書書端象鳥頭此
即圖畫之類尚標書稱未受畫名逮史皇作圖猶略體
物有虞作繢始備象形今畫之法蓋興於重華之世也
窮神測幽於用甚博(今以施之於縑素之類者謂之畫布彩於梁棟枓栱或素象什物之)
(類者俗謂之裝鑾以粉朱丹三色為屋宇門窗之飾者謂之刷染)
階
說文除殿陛也階陛也阼主階也陞升高階也陔階次
也
釋名階陛也陛卑也有高卑也天子殿謂之納陛以納
人之言也階梯也如梯有等差也
博雅戺(仕已切)橉(力忍切)砌也
義訓殿基謂之隚(音堂)殿階次序謂之陔除謂之階階謂
之墑(音的)階下齒謂之墄(七仄切)東階謂之阼霤外砌謂之
戺
塼
詩中唐有甓
爾雅瓴甋謂之甓(㼾甎也今江東呼為瓴甓)
博雅㽃(音潘)瓳(音胡)㼗(音亭)治甄(音真)&KR0008;(力佳切)&KR0008;(夷耳切)瓴(音零)甋(音的)
甓㼾甎也
義訓井甓謂之㼿(音侗)塗甓謂之㲄(音哭)大塼謂之㽃瓳
井
周書黃帝穿井
世本化益作井(宋衷曰化益伯益也堯臣)
易傳井通也物所通用也
說文甃井壁也
釋名井清也泉之清潔者也
風俗通義井者法也節也言法制居人令節其飲食無
窮竭也久不渫滌為井泥(易云井泥不食渫息列切)不停汚曰井渫
滌井曰浚井水清曰冽(易曰井渫不食又曰井冽寒泉)
總例
諸取圜者以規方者以矩直者抨繩取則立者垂繩取
正横者定水取平
諸徑圍斜長依下項
圜徑七其圍二十有二
方一百其斜一百四十有一
八棱徑六十每面二十有五其斜六十有五
六棱徑八十有七每面五十其斜一百
圜徑内取方一百中得七十一
方内取圜徑一得一(八棱六棱取圜準此)
諸稱廣厚者謂孰材稱長者皆别計出卯
諸稱長功者謂四月五月六月七月中功謂二月三月
八月九月短功謂十月十一月十二月正月
諸稱功者謂中功以十分為率長功加一分短功減一
分
諸式内功限並以軍工計定若和雇人造作者即減軍
工三分之一(謂如軍工應計三功即和雇人計二功之類)
諸稱本功者以本等所得功十分為率
諸稱增高廣之類而加功者減亦如之
諸功稱尺者皆以方計若土功或材木則厚亦如之
諸造作功並以生材即名件之類或有收舊及已造堪
就用而不須更改者並計數於元料帳内除豁
諸造作並依功限即長廣各有增減法者各隨所用細
計如不載增減者各以本等合得功限内計分數增減
諸營繕計料並於式内指定一等隨法算計若非泛抛
降或制度有異應與式不同及該載不盡名色等第者
並比類增減(其完葺增修之類準此)
營造法式卷二
