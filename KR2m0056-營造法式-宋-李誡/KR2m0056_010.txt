營造法式卷十
宋李誡撰
小木作制度五
牙脚帳九脊小帳
壁帳
牙脚帳
造牙脚帳之制共高一丈五尺廣三丈内外攏共深八
尺(以此為率)下段用牙脚坐坐下施龜脚中段帳身上用隔
科下用鋜脚上段山華仰陽版六鋪作每段各分作三
段造其名件廣厚皆隨逐層每尺之高積而為法
牙脚坐高二尺五寸長三丈二尺深一丈(坐頭在内)下用
連梯龜脚中用束腰壓青牙子牙頭牙脚背版填
心上用梯盤面版安重臺鉤闌高一尺(其鉤闌並準佛道帳)
(制度)
龜脚每坐高一尺則長三寸廣一寸二分厚一寸四分
連梯隨坐深長其廣八分厚一寸二分
角柱長六寸二分方一寸六分
束腰長隨角柱内其廣一寸厚七分
牙頭長三寸二分廣一寸四分厚四分
牙脚長六寸二分廣二寸四分厚同上
填心長三寸六分廣二寸八分厚同上
壓青牙子長同束腰廣一寸六分厚二分六釐
上梯盤長同連梯其廣二寸厚一寸四分
面版長廣皆隨梯盤長深之内厚同牙頭
背版長隨角柱内其廣六寸二分厚三分二釐
束腰上貼絡柱子長一尺(兩頭义瓣在外)方七分
束腰上櫬版長三分六釐廣一寸厚同牙頭
連梯榥(每深一尺則長八寸六分)方一寸(每面廣一尺用一條)
立榥長九寸方同上(隨連梯榥用五路)
梯盤榥長同連梯方同上(用同連梯榥)
帳身高九尺長三丈深八尺内外槽柱上用隔科下
用鋜脚四面柱内安歡門帳帶兩側及後壁皆施心
柱腰串難子安版前面每間兩邊並用立頰泥道
版
内外帳柱長視帳身之高每高一尺則方四分五
釐
虛柱長三寸方四分五釐
内外槽上隔科版長隨每間之深廣其廣一寸二
分四釐厚一分七釐
上隔科仰托榥長同上廣四分厚二分
上隔科内外上下貼長同上廣二分厚一分
上隔科内外上柱子長五分下柱子長三分四釐
其廣厚並同上
内外歡門長同上其廣二分厚一分五釐
内外帳帶長三寸四分方三分六釐
裹槽下鋜脚版長隨每間之深廣其廣七分厚一
分七釐
鋜脚仰托榥長同上廣四分厚二分
鋜脚内外貼長同上廣二分厚一分
鋜脚内外柱子長五分廣二分厚同上
兩側及後壁合版長同立頰廣隨帳柱心柱内其
厚一分
心柱長同上方三分五釐
腰串長隨帳柱内方同上
立頰長視上下仰托榥内其廣三分六釐厚三分
泥道版長同上其廣一寸八分厚一分
難子長同立頰方一分(安平棋亦用此)
平棋(華文等並準殿内平棋制度)
桯長隨枓槽四周之内其廣二分三釐厚一分
六釐
背版長廣隨桯(以厚五分為定法)
貼長隨桯内其廣一分六釐(厚同背版)
難子并貼華(厚同貼)每方一尺用華子二十五枚
或十六枚
楅長同桯其廣二分三釐厚一分六釐
護縫長同背版其廣二分(厚同貼)
帳頭共高三尺五寸枓槽長二丈九尺七寸六分深
七尺七寸六分六鋪作單抄重昂重栱轉角造其材
廣一寸五分柱上安枓槽版鋪作之上用壓厦版版
上施混肚方仰陽山華版每間用補間鋪作二十八
朵
普拍方長隨間廣其廣一寸二分厚四分七釐(絞頭)
(在外)
内外槽并兩側夾枓槽版長隨帳之深廣其廣三
寸厚五分七釐
壓厦版長同上(至角加一寸三分)其廣三寸二分六釐厚
五分七釐
混肚方長同上(至角加一尺五寸)其廣二分厚七分
頂版長隨混肚方内(以厚六分為定法)
仰陽版長同混肚方(至角加一尺六寸)其廣二寸五分厚
三分
仰陽上下貼下貼長同上上貼隨合角貼内廣五
分厚二分五釐
仰陽合角貼長隨仰陽版之廣其廣厚同上
山華版長同仰陽版(至角加一尺九寸)其廣二寸九分厚
三分
山華合角貼廣五分厚二分五釐
臥榥長隨混肚方内其方七分(每長一尺用一條)
馬頭榥長四寸方七分(用同臥榥)
楅長隨仰陽山華版之廣其方四分(每山華用一條)
凡牙脚帳坐每一尺作一壺門下施龜脚合對鋪作其
所用枓栱名件分數並準大木制度隨材減之
九脊小帳
造九脊小帳之制自牙脚坐下龜脚至脊共高一丈二
尺(鴟尾在外)廣八尺内外攏共深四尺下段中段與牙脚帳
同上段五鋪作九脊殿結&KR1769;造其名件廣厚皆隨逐
層每尺之高積而為法
牙脚坐高二尺五寸長九尺六寸(坐頭在内)深五尺自下
連梯龜脚上至面版安重臺鉤闌並準牙脚帳坐
制度
龜脚每坐高一尺則長三寸廣一寸二分厚六
分
連梯隨坐深長其廣二寸厚一寸二分
角柱長六寸二分方一寸二分
束腰長隨角柱内其廣一寸厚六分
牙頭長二寸八分廣一寸四分厚三分二釐
牙脚長六寸二分廣二寸厚同上
填心長三寸六分廣二寸二分厚同上
壓青牙子長同束腰隨深廣(減一寸五分其廣一寸六分厚二分)
(四釐)
上梯盤長厚同連梯廣一寸六分
面版長廣皆隨梯盤内厚四分
背版長隨角柱内其廣六寸二分厚同壓青牙
子
束腰上貼絡柱子長一寸(别出兩頭义瓣)方六分
束腰鋜脚内襯版長二寸八分廣一寸厚同填
心
連梯榥長隨連梯内方一寸(每廣一尺用一條)
立榥長九寸(夘在内)方同上(隨連梯榥用三路)
梯盤榥長同連梯方同上(用同連梯榥)
帳身一間高六尺五寸廣八尺深四尺其内外槽柱
至泥道版並準牙脚帳制度(唯後壁兩側並不用腰串)
内外帳柱長視帳身之高方五分
虛柱長三寸五分方四分五釐
内外槽上隔科版長隨帳柱内其廣一寸四分二
釐厚一分五釐
上隔科仰托榥長同上廣四分三釐厚二分八
釐
上隔科内外上下貼長同上廣二分八釐厚一分
四釐
上隔科内外上柱子長四分八釐下柱子長三分
八釐廣厚同上
内歡門長隨立頰内外歡門長隨帳柱内其廣一
寸五分厚一分五釐
内外帳帶長三寸二分方三分四釐
裹槽下鋜脚板長同上隔科上下貼其廣七分二
釐厚一分五釐
鋜脚仰托榥長同上廣四分三釐厚二分八釐
鋜脚内外貼長同上廣二分八釐厚一分四釐
鋜脚内外柱子長四分八釐廣二分八釐厚一分
四釐
兩側及後壁合版長視上下仰托榥廣隨帳柱心
柱内其厚一分
心柱長同上方三分六釐
立頰長同上廣三分六釐厚三分
泥道版長同上廣隨帳柱立頰内厚同合版
難子長隨立頰及帳身版泥道版之長廣其方一
分
平棋(華文等並準殿内平棋制度)作三段造
桯長隨枓槽四周之内其廣六分三釐厚五
分
背版長廣隨桯(以厚五分為定法)
貼長隨桯内其廣五分(厚同上)
貼絡華文(厚同上)每方一尺用華子二十五枚或
十六枚
楅長同背版其廣六分厚五分
護縫長同上其廣五分(厚同貼)
難子長同上方二分
帳頭自普拍方至脊共高三尺(鴟尾在外)廣八尺深四尺
四柱五鋪作下出一抄上施一昂材廣一寸二分厚
八分重栱造上用壓厦版出飛檐作九脊結&KR1769;
普拍方長隨廣深(絞頭在外)其廣一寸厚三分
枓槽版長厚同上(减二寸)其廣二寸五分
壓厦版長厚同上(每壁加五寸)其廣二寸二分
栿長隨深(加五寸)其廣一寸厚八分
大角梁長七寸廣八分厚六分
子角梁長四寸曲廣二寸厚同上
貼生長同壓厦版(加七寸)其廣六分厚四分
脊槫長隨廣其廣一寸厚八分
脊槫下蜀柱長八寸廣厚同上
脊串長隨槫其廣六分厚五分
义手長六寸廣厚皆同角梁
山版(每深一尺則長九寸)廣四寸五分(以厚六分為定法)
曲椽(每深一尺則長八寸)曲廣同脊串厚三分(每補間鋪作一朵用三條)
厦頭椽(每深一尺則長五寸)廣四分厚同上(角同上)
從角椽(長随宜均攤使用)
大連檐長隨深廣(每壁加一尺二寸)其廣同曲椽厚同貼
生
前後厦&KR1769;版長隨槫(每至角加一尺五寸其廣自脊至大連檐隨材合縫以厚)
(五分為定法)
兩厦頭厦&KR1769;版長隨深(加同上)其廣自山版至大連
檐(合縫同上厚同上)
飛子長二寸五分(尾在内)廣二分五釐厚二分三釐
(角内隨宜取曲)
白版長隨飛檐(每壁加二尺)其廣三寸(以厚同厦&KR1769;版)
壓脊長隨厦&KR1769;版其廣一寸五分厚一寸
垂脊長隨脊至壓厦版外其曲廣及厚同上
角脊長六寸廣厚同上
曲闌摶脊(共長四尺)廣一寸厚五分
前後瓦隴條(每深一尺則長八寸五分厦頭者長五寸五分若至角並隨角斜長)方三
分相去空分同
摶風版(每深一尺則長四寸五分)曲廣一寸二分(以厚七分為定法)
瓦口子長隨子角梁内其曲廣六分
垂魚(共長一尺二寸每長一尺即廣六寸厚同摶風版)
惹草(共長一尺每長一尺即廣七寸厚同上)
鴟尾(共高一尺一寸每高一尺即廣六寸厚同壓脊)
凡九脊小帳施之於屋一間之内其補間鋪作前後各
八朵兩側各四朵坐内壺門等並準牙脚帳制度
壁帳
造壁帳之制高一丈三尺至一丈六尺(山華仰陽在外)其帳柱
之上安普拍方方上施隔科及五鋪作下昂重栱出角
入角造其材廣一寸二方厚八分每一間用補間鋪作
一十三朵鋪作上施壓厦版混肚方(混肚方上與梁下齊)方上安
仰陽版及山華(仰陽版山華在兩梁之間)帳内上施平棋兩柱之内
並用义子栿其名件廣厚皆取帳身間内每尺之廣積
而為法
帳柱見視高每間廣一尺則方三分八釐
仰托榥長隨間廣其廣三分厚二分
隔科版長同上其廣一寸一分厚一分
隔科貼長隨兩柱之内其廣二分厚八釐
隔科柱子長隨貼内廣厚同貼
枓槽版長同仰托榥其廣七分六釐厚一分
壓厦版長同上其廣八分厚一分(枓槽版及壓厦版如減材分即)
(廣隨所用減之)
混肚方長同上其廣四分厚二分
仰陽版長同上其廣七分厚一分
仰陽貼長同上其廣二分厚八釐
合角貼長視仰陽版之廣其厚同仰陽貼
山華版長隨仰陽版廣其厚同壓厦版
平棋(華文並準殿内平棋制度)長廣並隨間内
背版長隨平棋其廣隨帳之深(以厚六分為定法)
桯隨背版四周之廣其廣二分厚一分六釐
貼長隨桯四周之内其廣一分六釐(厚同上)
難子并貼華每方一尺用貼絡華二十五枚或
十六枚
護縫長隨平棋其廣同桯(厚同背版)
楅廣三分厚二分
凡壁帳上山華仰陽版後每華尖皆施楅一枚所用飛
子馬銜皆量宜造之其枓栱等分數並準大木作制度
營造法式卷十
