欽定四庫全書
幸魯盛典卷三十六
聖駕幸魯恭頌四首
内閣撰文中書舍人(臣)宋志梁
文教開東魯崇儒自
聖朝仙源停
日駕闕里攬雲翹絲竹聲飄緲龍蛇影動搖九儀隆
灌獻觀聽肅圜橋
其二
緹室灰初動天心轉一陽
豹車承檜露
龍衮帶芹香兩廡冠裳肅千秋爼豆長太平崇禮樂
藝苑藉笙簧
其三
堂畔穹碑在
絲綸沛
九天
王言雲漢麗
宸翰日星懸疑有蛟螭動眞堪琬琰䥴摩挲欽墨寶珍
重越珠蠙
其四
元聖功勲遠名儒理學深遺風傳奕世
特典賜華簪文德漸天壤
恩榮軼古今萬方親
盛化歌誦溢儒林
聖駕幸魯恭紀
行人司司正(臣)程兆麟
葭管飛灰日昌平
駐蹕時雲陰移雉尾樹影抱
龍旗
萬乘躬勤學千秋自得師巍巍瞻闕里肅肅拜階墀謦
咳眞如在羹牆恍見之心源全默契俛仰有餘
思
鳳翰星辰麗
鸞章琬琰垂十行香爛漫五字墨淋漓直擬探三昧何
能贊一辭蛟螭纏古鼎神鬼護穹碑擊拊聲諧
律周旋步中規禋虔接爼豆肅穆對盤匜統緒
尊姬旦薪傳溯洛伊承
恩多異數
賜爵荷榮施榱桷雲霞燦松楸雨露滋遭逢良不易
踴躍慶
昌期
聖駕東巡幸魯恭頌
國子監監丞(臣)陸鳴珂
函夏昇平日
深宫暇豫辰
六飛勤法駕百辟望清塵虞典燔柴舊軒皇問道新
岱宗崇秩祀闕里覩明禋車服先型古馨香
御氣親大官供爼豆仙樂奏伶倫拜舞分丹陛趨蹌
接絳宸
聖情餘繾綣
睿藻煥絲綸
翠蓋分天上穹碑立泗濱徘徊虬檜健俯仰壁經湮
爵土褒宗子
恩施逮庶人道心千載合元會兩儀淳望氣
奎光聚觀風
盛事陳太平欣有象至治快無垠幸際斯文啟咸瞻
吾道伸東巡告成禮奕禩頌
皇仁
駕幸闕里釋奠恭紀二律
中書科中書舍人(臣)朱雲
玉輅時巡過泗沂奎婁舊㝢有光輝千秋契合
君師統九獻精禋咫尺威煥爛
天書垂麗藻葳蕤
御蓋拂煙霏魯邦今日沾
恩澤父老扶藜覲
六飛
羽衞鈎陳指聖林榛蕪自闢待
天臨
皇情俯察神蓍瑞法曲相和文鳥音馬鬛舊封增式廓
衮衣新廟薦時歆穹碑霄漢咸瞻仰絶勝金泥
梁父陰
駕幸闕里釋奠恭紀
中書科中書舍人(臣)汪以澄
聖德光天壤遐陬淑問揚法乾行不息繩武道彌昌精
一傳心學羹牆見古皇
講筵勤訪落經術重陳常主敬幾康飭存誠逸豫防
揮毫珠錯落掞藻玉琳瑯問寢
慈闈切展親一體彰
郊壇時肅穆祀典久輝煌屢有蠲租
詔時頒泣罪章訟庭春靄靄蔀屋福穰穰俗易乾坤闢
兵銷日月光車書同萬國琛賮貢遐荒瑞應先
禾黍休徵若雨暘勤民嘗旰食底績恊垂裳脱
劍崇文治尊經契
素王修明昌正學筆削挈弘綱事業賢堯舜聞知埒
禹湯三才堪竝立百禩賴胥匡廟貎昌平舊衣
冠闕里藏
謂宜親釋奠豈特禮膠庠日麗秋前樹天融霽後霜
霓旌拂曉曙仙仗動巖廊氣挹東山秀源尋泗
水香宣尼如覿面顔孟恍同堂遺制儀曹備隆
文
睿慮詳
興朝瞻異數師表有餘芳嵩嶽懽呼遍芻蕘恩澤長
巡行當此日共慶樂無疆
聖駕幸闕里釋奠
先師禮成恭記(有序)
中書科中書舍人(臣)徐樹穀
竊以姬王建學棫樸興歌漢后臨雍明堂作頌
凡兹臣庶共覩鴻庥苟具心知宜申踴抃譬彼
康衢田父能言帝力之弘栢梁小臣得與賡颺
之末斯實普天之同慶抑亦載籍之光華也欽
惟
皇上
學貫一中
道隆三極
禀徇齊之睿質更懋緝熙
奏耆定之神功益勤宵旰肆經綸乎宇宙尤研極乎
幾微越三代而上法陶唐曠百世而獨師
孔子遂因
東狩特
幸魯邦登闕里之堂龍蹲如在問洙源之域馬鬛依
然雙闕遺壇猶傍大庭之庫重垣舊宅尚接靈
光之宮爰進祠官恪修曠典咸平奏曲備六代
之宮懸肅拜將誠薦兩楹之雕爼辨欃檀雒離
之種徧歴金門求紫麟赤雀之蹤遥尋防阜將
昭
聖德致煩璇牓之題擬導
虔衷遂輟金㚇之蓋既乃旋麾肅仗移
蹕講堂進五氏之譽髦析六經之奥義三英有粲羣
霑安吉之温兩塾無譁竝拜綈緗之
賜復有豐碑灑藻
優詔蠲租赤舄靈祠苾芬創舉白雲封檢爟火遥通皆
一代之鴻猷歴千秋而罕遇粤自軒轅命駕襄
野洎乎顓頊求師綠圖盛德冲懷後先輝映若
漢高之特牢致享宋祖之列戟施門以擬我
皇瞠乎後矣微臣冗陋幸際昌期敬獻蕪章聊申葵志
辭曰
聖主垂裳會薰風滿
帝寰河山朝虎觀日月近
龍顔䕫樂簫韶正虞禋瑞璧頒碧霞遺廟曲玉女舊池
灣探策開金篋捫碑叩石關
東巡修典禮左顧切痌瘝暮草青川驛寒雲白下山
雕輪從電去繡騎逐飈還歸德靈祠閟昌平古
木環琴臺麟跡杳露井鳳儀&KR0008;篹豆椒馨薦雷
犧蘚色斑一誠
宸藻煥三禮
睿躬&KR0570;賜錦天袍耀封書玉軸圜雲樓堯日靜射圃孔
堂閑金勒穿林外珠斿映水間九華舒帳殿七
寶飾刀鐶雪扇欺銀雀霜鞲亞白鷴鬚旃光轉
綠毳幕彩微殷魯國親
龍衮鄹鄉覲鷺斑文明傳盛事萬古莫躋攀
聖駕幸闕里釋奠
先師禮成恭頌
中書科中書舍人(臣)臧眉錫
至聖高千聖
今皇邁百王
升堂如授受
入室仿羹牆
宸翰風雲麗
龍文日月光中天逢盛典從此道彌昌
聖駕東巡幸闕里恭紀
行人司行人(臣)徐炯
武庫揮戈日靈臺偃伯時敷文求至道秩禮重
先師
昭代鴻基創
今皇雅化隨春秋當歷序甲子會昌期南紀巡非遠東
封事尚疑觀河思大禹望嶽想
宣尼赤羽旗方轉
黃麾仗更移齋存兩楹奠敬過一牢祠麗景籠車服
清霜耀戟枝尊罍堂上舊絲竹壁中遺六佾陳
笙籥三牲薦鼎鼒祼將循古制肅拜迥常儀布
席俄傾耳談經實解頥大宗
恩屢及舉族賞還推旁矚兼塋兆周行歴廟墀樵蘇無
徑入灑掃有人司
寶翰千秋跡
丹綸五字詩雲章懸棹楔奎畫峙豐碑金版非為瑞銀
繩未足竒
心源契鄒魯治統接軒羲
聖駕幸闕里恭紀四首
太常寺博士(臣)戴璠
中天文運啟盛世泰階平禮樂光謨烈詩書翊
聖明八荒歸化育萬彙慶生成此際
皇心豫
鑾輿發鳳城
其二
昌平佳氣遶遐企
翠華臨庭燎輝鍾簴爐香拂劍琴
君師眞合契今古此傳心不識宮牆峻安知
帝澤深
其三
鐵畫摹璇牓鴻文煥綵毫圖球分
睿藻江漢濯詞濤共仰千秋頌還同一字褒從官稽史
册曠代此
恩膏
其四
况復瞻榱桷巋然廟貎新松楸生氣色苗裔半
朝紳至德思歌鳳文書遡吐麟微臣遥拜手感
激頌鴻鈞
皇上東巡行幸
先師闕里恭賦有序
國子監博士(臣)陸德元
(臣)聞虞廷玉歷肆覲羣侯姬室丹書各朝方嶽
蓋端拱而弘覆載固肅紀綱於堂陛之中省方
以煥聲靈亦咨疾苦於閭閻之下况夫崆峒訪
道河洛呈圖藴藉寶華恢弘蟠際實足薰蒸雅
化鼓舞儒林豈若勒石之罘陳詩汾鼎無關睿
學徒侈宸游者乎我
皇上德恊元貞運當三五
問安視膳孝治皇唐復税賜酺
恩膏浹洽掃欃槍而洗兵歌復旦以解愠車書玉帛六
合為家文物聲名百昌在宥
謂游仁義之藪澤必酌其源採典謨之芬腴必窮其
奥溯自尼山聳峙泗水深涵删述六經罔不日
月麗天而江河應地陶鎔萬物有如宫商從律
而黼黻成章雖璧水笙鏞昔曾
臨祀而杏壇松栢尚闕告虔爰
駕六飛瞻言數仞
特申九拜躬奠兩楹大道正中天非冉閔游夏之辭能
贊
至尊猶北面較漢唐宋明之禮尤加子姓祼將賢材秩
序於是加
恩四氏大賚諸生
瞻棟梁以留題
撫手植以作賦凡此儀文之盛皆為紀載之光更有
篤棐元公多材家相几几待旦衮衣之德依然
穆穆迓衡赤舄之徽邈矣迺修祠宇錫之土田
載訪世昆列於纓紱蓋以鎬豐鐘鼓發夢素王
山榛隰苓懷音西土豈非傳心千載合撰兩儀
者哉於斯時也廣漠清和九垓沐浴父老騰歡
於
黃幄風雲結靄於
翠華茂對者三靈蕃廡者庶草安瀾清晏植圭而答
天庥含哺嬉遊扶杖而歌
帝力乃神功不有大德不居重輪五色之祥屏除弗奏
玉檢金繩之蹟謙讓未遑蓋
天子唯求千八百國之盈寧奚暇考七十二君之封禪
也(臣)渺見寡聞至愚極陋幸逢郅代忝屬成均
末邀太乙之光輝嘗執上丁之籩豆望
金門而待漏摇摇於星稀露浥之交考石鼓以探竒
昧昧於車攻馬同之際佩兹秋實顧恧春華似
彼夏蟲有懷冬曝云爾辭曰
元會承熙洽祥和普萬方武功當赫濯文命聿
輝煌學海宗洙泗封山陋漢唐
時巡屆
輦輅于邁及舟梁穆穆雲霄迥雍雍劍佩鏘觀雲正
日至望岱渾毫芒聖域停
清蹕神臯憩上襄陳書懷魯壁契道見虞牆
建極敷隆化
乘乾振大綱經傳資黼黻義舉叶珪璋木鐸當年振
金聲亘古揚顔曾方入室由賜僅升堂百氏鳴
其說諸儒愼厥防共知同爝火安敢比秋陽道
統因時貴師儀踵事詳
至尊今一顧正學益重光爼豆三登獻宮縣萬舞翔
冕旒躬磬折琮璧告馨香
顧問頒黎老諏詢遍廟廊章縫傳法服几杖列周行球
瑟分韶武尊彛問夏商流風逾皜皜肸蠁信洋
洋殊得
天顔喜還教異數將金貂元子錫玉醴四門嘗古檜摛
文藻輕毫飽墨霜霞雯驚爛縵驥勢看騰驤鈎
畫雲根綠飄颻羽葆黃深林瞻不遠若斧兆相
望荆棘寧潛伏松楸盡老蒼
聖情彌眷戀
睿語倍和莊拓壤參塗外周廬禁籞旁麟游嗟曠野鳳
翽待高岡南國思喬木東山想繡裳
詔司修祀典訪裔列官常周孔情同接
君師道竝昌尊經昭海甸黜異信遐荒大禮垂千禩淳
風越百王介邱符豈探梁父旆空颺巍煥功丕
顯謙冲德更長永依熙皥日保泰頌無疆
皇上東巡幸魯恭頌四十韻
國子監博士(臣)王吉武
武烈光三象文風洽九州
時巡恩自溥望秩典初裒
欽聖心源接
崇儒禮數周山川隣故里道法景前修嚮往勞千乘
逶迤度七騶循濱過汶濟望野接奎婁雲氣
鑾輿動天香
羽蓋浮飛翔懷鳳翥草木記麟遊沂水聞
仙蹕防山颺
綵斿閟宮還頌魯舊宅尚傳鄹爼豆千秋在宮牆數
仞優
尊師隆磬折為道頫
宸旒芹藻登堂獻衣裳入廟摳鬚眉瞻舜禹冠劍想求
由講席閒居啟韋編大義搜宮懸兼濩夏禮器
列尊卣車服形猶古金絲響更幽遺綦司馬劫
斷簡祖龍讐射圃平蕪滿經壇老樹抽
皇情深繾綣
天語每諮諏回眺岡環拱旋看泗却流神臯驅枳棘靈
域閉松楸封樹仍三板乾坤此一抔設裀重展
謁
駐輦更遲留共仰
天顔喜還叨
寵賚稠曲莖分羽葆上服解貂裘雲縵摛辭麗銀鈎結
體遒烏絲揮玉繭貞石負靈虯恩禮宗支洽光
榮祖德酬遍教沾四氏不獨錫元侯
異數隆誰竝斯文炳未休秋陽逾皜皜長夜豈悠悠
揖讓如神遇羹牆與道謀貞元當甲子心法在
春秋日月謨方顯
皇王德孰侔受書荒赤水刻石陋之罘教澤深淪髓風
風聲捷置郵詖辭祛頓息兵氣洗全收占象知
昌運觀光及遠陬濡毫賡
盛事慚愧採風謳
幸魯盛典卷三十六
