欽定四庫全書
幸魯盛典卷二十八
聖駕幸魯恭紀二十韻
翰林院檢討(臣)田成玉
聖世隆師表明禋紹百王尼山勤景仰闕里溢輝光刪
述傳難罄精微道不忘斯文懸日月于邁見羹
牆翠栢橋門外香芹璧水旁鸞旂齊映日鷺序
迥凝霜入廟
容先穆登階
色倍莊兩楹瞻禮樂九拜重綱常異代精誠格諸儒討
論詳程朱真入室韓董但升堂舊學絃歌滿遺
書蝌蚪藏几筵何秩秩鐘鼓更皇皇爵錫
明廷渥材頒太府良穹碑撑突兀
御墨灑琳琅深夜蛟龍舞高天鸑鷟翔
賦成垂琬琰
詩就叶宫商寤寐思陬邑低徊駐魯鄉擴林增土宇
留蓋耀巖廊制作經綸遠源流道德長昇平文
教洽治化嫓虞唐
聖駕幸魯恭紀十六韻
翰林院檢討(臣)董誾
盛世崇文日
熙朝重道年師資表萬禩聖脈接中天學古圖書滿
時巡禮數全尼山聳翠嶺泗水渙晴川木鐸千秋振
金聲百代宣
一人親釋菜九有共聞絃諡號卑唐末威儀陋漢先世
家惟舊德宗國仰前賢
御蓋留香幄
宸章映彩椽杏壇滋化雨檜樹罩祥烟備物祠官肅加
恩中使傳列筵輝俎豆掌節滌牲牷陟降神如在羹
牆意渺然儒宗褒大業道統繼真詮魯溢鸞旂
頌周垂鼉鼓篇欣瞻車服盛珥筆載琅編
恭和
聖製甲子冬至幸闕里詩
翰林院檢討(臣)董誾
至尊親降輦聞見盡同堂門列三千士宫高萬仞牆德
車行自遠儒服被尤長
御蓋留餘蔭千秋拱
帝裳
駕幸闕里恭紀
翰林院檢討(臣)汪楫
五雲紛郁繞行宫瑞靄文光一氣中夭矯六龍
齊御日騰驤八駿儼追風出同巡幸人爭望事
異登封禮獨隆不是
君王傳正學豈知吾道果尊崇
其二
尼山俎豆有輝光典禮今知邁百王淨拂雲霞
飛翰墨高懸日月麗文章交龍額隱千年碣五
鳳磚銜數仞牆漫道升階天尚遠一時鐘鼓儼
同堂
其三
三驅四校列雲屯
九拜渾忘
萬乘尊
特勅中官留
御蓋傳聞紫氣滿天門赤蛟丹雁俱呈瑞老楷靈蓍
盡展恩野叟百年驚未見願將詩禮勖兒孫
其四
天臨華蓋落空青歴歴珠躔曜景星忽奏河清知
駐輦羣瞻嶽峙擁諸靈歡聲又慶蠲租
詔盛事還傳
講殿經珍重儒臣垂史册彩鸞金匱好藏銘
聖駕幸魯恭頌四十韻
翰林院編修(臣)佘志貞
百王尊
至聖億禩啓真詮異質標河嶽鴻裁照後先中和參
造化述作煥星躔筆削微言在洪纖大義全蓁
蕪明道術品類荷陶甄
哲后昭休烈殊方屬慶延武功垂竹帛文教育芝荃左
右皆圖史羹牆必聖賢尼防高嵂崒洙泗逝潺
湲雲䍐飛燕地鸞旂指魯阡扶輪羲馭駛灑道
雨師遄䘏隱蠲供億充庖寄狩田杏壇停
法駕闕里肅官聯入廟
天顔睟登堂
玉趾虔太常咨備物司史命繩愆拜跪褰
龍衮趨蹌動紞綖芹羹兼黍穀桂酒間犧牷將享逾烝
禴寅共有豆籩
御厨傳腆脯仙奏響鈞天古器看彝鼎升歌列管絃
衣冠維法象俎豆儼璣璇已晰天人奥還參性
命編陳書知訓典繫易講坤乾峻極勤瞻仰淵
深費泝沿
錫綸圭璧燦
題額日星懸鶴舞鳴璫珮嵩呼溢市㕓
恩頒天女織賞給水衡錢
御蓋芝莖錫
宸章琬琰鐫松楸風雨老檜栢歲時堅巢樹禽爭避鈎
衣草自捐欲尋廬墓處猶記治任年享殿丹青
舊思堂翰墨鮮宫牆觀爛漫
警蹕更留連稽古千年溯崇文六籍傳臨雍卑漢主
講武陋周宣典禮殷廊廟膠庠遍幅&KR0695;獻符龍
馬出御籙鳳凰鶱黼黻黃農代鋪陳經史筵矧
叨鵷鷺列敢怠典墳研拜手無由頌賡歌天保
篇
聖駕幸闕里恭紀十二韻
翰林院編修(臣)吳晟
秩秩
先師廟巍巍
帝德全太牢聞漢祀釋奠盛唐編水德祥鍾魯天根震
在泉先時咨典禮卜吉歴山川自昔景行切
親臨拜謁虔牆高呈美富詣極識經權繡柱龍雕麗彤
墀鶴舞躚霜凌松益茂神護檜逾堅觀海難為
水秋陽力豈綿升堂儼泰岱入室具坤乾
聖澤天垂永
熙朝文教傳微臣逢
盛典萬載頌平平
聖駕幸闕里恭紀(有序)
翰林院檢討(臣)潘應賓
皇上御極二十有三年歲在甲子肇舉省方之典巡幸
東南
躬詣闕里祀
至聖孔子以太牢禮也入廟屏輦勿御
九拜維虔
天顔睟穆從官罔不祗肅禮成
上親灑宸翰為詩紀之復留曲蓋以昭優崇集四氏諸
生論經史凡聖裔皆
賜賚恩叙有差詰朝謁
聖林益拓其地真異數也
鑾迴復御製碑文勒石繼發帑金葺廟工竣特
命皇子親往告祭我
皇上崇師重道實蔑以加時(臣)備員史館不獲侍執豆
籩而盛逢大典雀起懽忭且(臣)生長鄒魯紀
聖德而揚文治職也敬賦五言十章
北極丹書出東方
翠輅臨路迎千仗轉山映五雲深
帝舉時巡禮人欽望幸心魯邦仁域好風動協虞琴
其二
聖主崇文治心傳接大成兩楹勤祀事
九拜奉儀型俎豆恩光遠宫牆瑞靄生由來端道統
不獨肅巡行
其三
至德留遺範
王言重表章瑤函騰寳氣玉軸散天香
睿藻河山秀奎文日月光開元曾有句遠遜
聖謨昌
其四
曲蓋嚴仙仗清塵照
翠華威儀
天子貴寵錫聖人家禮數原殊絶輝光未有涯從今瞻
氣象遙映赤城霞
其五
式覩明禋盛還聞講幄開上公親受
旨聖域各抒才泮璧沾
天寵橋門稟
睿裁試看霄漢上五緯盛昭回
其六
宸極瞻雲日榮施集聖門蟒衣真異數鷺序拜
新恩近識
天顔喜方知道範尊
熙朝隆景運心法闡長存
其七
鬱鬱林中樹從前過者稀
六飛乘紫氣三秀擁朱衣拓地
恩多渥升馨露未晞靈蓍方可採先後協天機
其八
祀典觀成後羣工扈
蹕時山花明羽蓋海日麗金羈緩佩輕霞繞鳴鑣清
漏移鄒枚同載筆拜舞詠昌期
其九
廟貌重經始鳩工不日成金錢頒
内府輪奐擬彤庭日傍
璇題峻雲連桂牖生豐碑真不朽千載頌文明
其十
丹雘維新日牲牷復告虔瑞凝仙闕下禮肅杏
壇前
鳳詔金函啓星軺玉節傳
九重修盛舉垂頌萬斯年
幸魯盛典古詩四章(有序)
左春坊左中允兼翰林院編修(臣)胡作梅
欽惟我
皇上御極之七載戊申
特遣光禄寺卿楊永寧詣闕里祭告明年己酉四月
躬臨太學釋奠
先師天下於兹仰
聖德焉二十三年甲子
詔南巡行省方恤民諸大政
回鑾至曲阜肅謁
孔廟及
孔林聖墓加惠聖裔四氏子孫隆文異數恩禮備至
御製碑文勒置廟内煌煌
天語照乾坤而懸日月也於是用衍聖公(臣)毓圻等奏
請
命儒臣纂輯
幸魯盛典備載
臨幸諸典禮永為萬禩法程閱幾載而書告成(臣)作梅
得奉而讀之伏念
孔子心存一貫道在六經而
皇上則神明獨契於羹牆懿德誕敷於方夏文經武緯
偉烈豐功闡繹發皇殆無餘藴是則素王擅師
道之隆
聖皇建君極之懋書傳以來未始有後先合撰若斯者
也而斯典所載垂為禮經抑
萬乘之尊隆親師之義非千百代而僅一覯者歟攷諸
史策漢唐宋元代祀闕里然或非親祠或因東
封惟東漢明章二帝俱幸
孔子宅致祭差為合禮而當時謂於卿門有光亦失
尊師貴道之意豈崇禮
先師增輝聖德足絜我
皇上萬一也哉小(臣)作梅恭逄盛事踊躍舞抃敬作五
言詩四章附於塗歌巷咢之末以備採風者之
選擇焉
羲皇肇一畫手為闢鴻蒙延緣三千載踆烏薄
西穹水精兆麟紱文明日再中歴年又三千略
與上古同
聖人今首出重仰華胥虹大化翔四表合符告成功陋
彼七十二玉檢紫泥封省方繼肆巡臨觀尼山
宫絳衣儼論道冠劍何從容展也先後聖元會
長昭融
其二
赤符啓金刀發祥過魯祀說經闕里堂真人徵
白水奕代加欽崇青史流徽美雖復具威儀未
盡諧典禮藐焉永嘉生改秩乃輕儗右文推
聖朝泰運周復始蕭雲靄天衢榮光浮地紀
御極如堯齡臨雍肅階戺奕奕羅簪紳秩秩嚴簠簋琴
書非親承
聖心猶未巳
其三
璽書頒尺一
駕幸少昊墟望岱既升禋遂謁
先聖居前驅勤七校不惜
回鑾紆聖嗣及賢裔迎拜
天顔舒却
輦進星門
玉趾當庭趨上堂拜稽首廣樂和笙竽奠幣獻瑤斝
龍蹲來徐徐陳經演墳典列侍森鴻儒橋門聳觀聽芹
藻皆敷腴五緯聚東壁纍纍合聯珠
其四
睪如堂斧封真氣此焉聚鳳德已潛藏龍身永
騰翥竒植莫能名一一神靈護化工自回薄滋
生非雨露
黃屋天上來豐隆淨王路遺蹟徧周咨草木膺
眷顧駐蹕祥符年榮觀秪文具東岱曜扶桑羣岳競奔
赴
綸章冠天表河山奠寳祚傳為萬世經庶嫓方策布
聖駕幸魯恭紀(有序)
翰林院編修(臣)尤珍
蓋聞圖疇肇啓道已闢於羲軒精一相傳教獨
崇乎洙泗删定六經以後屢絶韋編周流列國
之年長鳴木鐸信生民所未有集羣聖之大成
皇上德備生知學由天縱治登雍動咨儆常聞化洽文
明時幾彌勅乃舉省方之典特詳
幸魯之儀
駐蹕尼山
停鑾闕里率千官而崇祀襄多士以駿奔門開數仞
之宫奠設兩楹之阼采芹采藻入廟而俎豆斯
陳見羹見牆登堂而琴書宛在摩挲檜樹手澤
猶存繙閱漆經心傳若接覩
天顔之有喜知聖道之重光典禮煌哉規模遠矣夫自
漢皇過魯親祭太牢宋室崇儒特申下拜歴代
俱修秩祀累朝遞議追崇非無展謁之文未極
表章之實孰若我
皇上淵源默契道法親承追琢
雲章儼若珠聯而璧合淋漓
寳翰不啻鳳翥而龍翔授博士之官獨褒異數訪元公
之後同被
殊恩洵史册所希聞亦昇平所僅見(臣)恭逢盛事幸際
昌期愧無史籀之篇竊慕崔駰之頌謬拈弱管
敬贊鴻休
化洽寰瀛泰
恩施㝢縣豐苞符千古合玉帛萬方同
德峻堯階上
心營禹甸中巡行稽帝典時邁頌王功
鳳蓋飛山左
鸞旂指岱東龜蒙停
警蹕洙泗設齋宫野外
鑾輿轉門前羽仗通風吹沂水綠日照杏壇紅釋奠
尊彝盛明禋簠簋充薦圭五瑞輯奏樂九成終
劍珮趨多士簪纓肅百工廟堂觀禮器函丈振
儒風
賦就千言麗
詩成五字雄建碑霄漢迥懸牓日星崇道統歸
昭代心傳契
聖衷玉麟猶赤紱古檜永青葱景運中天啓文明大化
融康衢爭擊壤薄海盡呼嵩幸附詞臣末恭逄
曠典隆千秋垂盛事不羡訪崆峒
聖駕幸闕里恭紀
翰林院編修(臣)許嗣隆
刻玉游河歲披圖幸洛辰
興朝敦教化
至德布温純冠冕臨雙闕梯航徹九垠縹囊緗帙聚澤
馬器車臻
巡守乘蒼輅觀風出
紫宸奎婁星界野洙泗水為隣
帝曰宣尼聖祥鍾曲阜神壁書傳奥博玉簡燦㻞璘虞
夏商周後東西南北人素王常秉鐸司寇暫持
鈞歴國聞歌鳳傳經歎獲麟吉蠲瞻碩範牲采
奉明禋數仞宫牆見羣公俎豆陳維
皇能建極重道則師臣湛湛
鴻恩沛煌煌
睿藻頻揮毫開麗錦落紙勒貞珉虎脊鸞雯爛銀鈎鐵
畫勻檜先霑
雨露楷亦拂埃塵燕鎬篇徒壯横汾什未醇兩楹鐘
鼓韻四壁管絃新藝講函中祕儒崇席上珍趨
庭嫺禮樂授簡載
絲綸法物詳彝勺佳時紀甲辛三千頒象管十二錫龍
賓
盛典爰名魯豐碑迥異秦
君兼師繼統治與學同倫太史清千禩文昌耀萬春颺
言臣忝竊于邁頌尊親
幸魯盛典卷二十八
