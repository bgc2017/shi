欽定四庫全書
幸魯盛典卷三十九
聖駕臨幸闕里恭紀
聖恩詩一百韻
太子少師襲封衍聖公(臣)孔毓圻
文治高千古
神功冠百王昭回儲玉斗廣運叶珠囊
鴻業方頻廓丕基卜永臧威弧除䝟貐戰艦靖鯨䲔
德比天中盛
恩流海外滂車書同朔漠候尉過氐羌瑞獸馴靈囿珍
禽獻越裳馬牛弛服馭琛賮競梯航至化從箕
畢休徵備雨暘巍巍難可竝蕩蕩莫能詳沐浴
皇風暢謳歌
帝力忘郅隆看已治
軫念尚如傷
旰食恒無逸
宵衣每不遑
量元齊覆載
手自致安攘濬哲謙彌著欽明抑愈彰右文窮學海
稽古發書倉遜志期終始虚懷樂就將拜言宗
夏姒主善法殷商洙泗儒風在春秋教澤長麟
書先紀瑞虹玉晩徵祥汲汲恒忘老栖栖竟舍
藏漫占龍德隠寧問鳳歌狂吾道雖云否斯文
幸未亾六經昏室燭一貫濟川梁運際千年
聖心符數仞牆遂煩
天子駕遠過
素王鄉拜洛堪輝映遊河庶頡頏
巡行時正泰順動月逢陽馳道霓旌出期門羽衛強
夔龍爭扈從褒鄂效劻勷繡陌三驅遠銀河一
帶杭恬波憑竹箭阜俗勸農桑
巡歴句吳徧
迴鑾泰岱旁
六龍雕玉轡八馬赭絲韁
帳殿榮光護
帷宫瑞靄翔清流經汶濟碧嶂指尼防典禮咨宗伯
威儀飭奉常先期虔滌濯經月肄竾簧企望卿
雲近遙占湛露瀼和風冬晻曖晴旭曉滄涼菡
萏
金根動葳蕤繡幰張虎賁黃袴褶豹尾綠沉槍會弁
蠙璣燦華翎孔翠揚兆民欣抃舞五氏競趨蹌
鷺序班初合葱珩佩有瑲
豫遊行緩緩
宸眷喜洋洋夙戒棲神宇脩誠候
帝閶閟宫晨乍啓庭燎夜相望月轉觚稜黑烟籠玉磶
蒼導從門左个位設殿中央穆穆
天容泰安安
帝度莊元臣鳴劒珮髦士奉圭璋奕禩尊罍古千秋俎
豆香音容瞻對近左右駿奔忙信以蘋蘩薦馨
傳錡釡湘牲牷昭博碩黍稷告豐穰律應雲門
奏聲和嶰谷篁貫珠成翕繹拊石協鏗鏘綴兆
舒還疾麾幢偃復抗金巵浮桂醑玉瓚酌椒漿
大祝陳嘉幣司筵薦吉璜初行
九拜禮式煥兩楹光象設旋披握龍蹲儼在牀畫圖
環轍蹟琬琰撫牆匡
曠典崇師表隆規邁漢唐
寶跗傳結搆銀牓倍煒煌
恩撤鈎陳仗榮留
曲蓋黃每教逢盥薦長許侑烝嘗更
御經筵座還
升詩禮堂明新歸至善爻象本乾剛
巽命何諄切臣心倍悚惶遺蹤承
顧問敷奏指微茫老檜如金鐵孤根耐雪霜泉餘寒
井渫杏傍古壇芳漆簡留殘壁丹書缺閉房豐
碑羅贔屭傑閣秘縹緗仰被
龍光渥重
臨馬鬛荒已叨
紆日馭更荷
酹霞觥俯仰公西誌徘徊端木場靈蓍枝見采文草
蔓經量林内禽知避亭邊楷不僵欃檀分幾種
翠栢擁千章叢少豺狼穴衣無棘刺妨
一人迴顧盼萬彙盡殷昌忝主東家鬯頻膺
北闕慶遭逢真不世
優渥愧難當
褒寵松筠節輝騰棹楔坊
頒詩追雅頌
賜賦陋班楊乍捧豐貂笥兼承獸錦筐精鏐天地寶
秘簡日星芒子姓蒙
甄錄蒐羅到桷杗蠲租先下
詔擴地旋除糧頌溢奎婁野
恩覃上下庠涓埃何以報
高厚固難償芹獻同田父葵傾祝我
皇綿綿增
寶歷秩秩衍
銀潢卦定呈龍馬巢應下鳳凰太和盈宇宙景運屬
明良願泛千春酒恭稱
萬歲觴謠吟歌有截舞蹈誦無疆
聖駕臨幸闕里恭紀
聖恩詩五十韻
翰林院世襲五經博士(臣)孔毓埏
聖代崇文日儒門拜
寵時
躬開一統業
手定太平基
駿業烽烟息
鴻猷日月垂要荒均享貢民物盡恬熙萬國薰風遍
千春湛露滋晞天瓊笈啓稽古縹囊披精一傳
虞舜圖書溯伏羲眷懷勤贊述仰止在防尼吾
道今方振斯文實在兹上元初啓運
東幸展親祠吉日
金根駕初冬
玉勒馳䕫龍陪
鳳蓋方虎扈
鸞旗遂歴奎婁野爰經洙泗湄霓旌來靃靡羽衛過
逶迤就
日爭先睹瞻
雲不自持
龍顔何睟穆蟻悃慰融怡五氏簪纓集千官劍佩隨入
門停
輦轂中道上階墀
明德馨香薦精誠肸蠁知導和調磬管致慤託罇彝麟
&KR0807;尋靈蹟龍蹲憶異姿幾年懷杖履此日接鬚
眉符節心原合羹牆見不疑
一人新賜額萬世共尊師鸞鵲翔銀牓蛟龍起墨池却
臨聞禮處偏與說書宜大學明綱領羲經闡繫辭
帝謨申紫綍
御蓋映緇帷已
錫千言賦仍
頒五字詩圖猶䥴琬琰壁尚記金絲比鐵當年檜如
林歷代碑
淵衷深博考
清問備周諮堂釜仍&KR0886;崒龜蒙迴蔽虧何當勞
玉趾重爲
酹金巵湛露濡枌柞卿雲覆雒離千霄留古楷聚雪
採神蓍
曠典從來少
殊恩望外施榮光騰
祖廟流慶及孫枝
賜錦榮何極彈冠喜莫支
秘書分縹帙
大賚發金貲擴地膺
皇澤蠲租戴
聖慈仰窺崇道德寧但荷恩私
帝力誠難報臣心竊自惟兩楹嗟昔夢
九拜邁前規唐宋何堪匹羲軒直可追高應侔泰岱
深欲比濰淄葵悃三多頌嵩呼
萬壽期謳歌騰赤縣含哺浹蒼黎
寶祚緜無極
瑤圖祿永綏敬抒銜感切善頌愧奚斯
聖駕幸闕里樂府十二章(有序)
纂修進士授山西大同府靈丘縣知縣(臣)金居敬
皇帝釋奠闕里之明年衍聖公孔毓圻上言請勒成
幸魯盛典一書以詔萬世
上可其奏又明年乃以(臣)居敬等名
聞俾司編緝部檄到(臣)鄉里(臣)捧檄慚惶馳詣曲阜祗
事閱二年書成將上(臣)不揆鄙拙擬爲新樂府
起事終義次序鋪陳共十有二章一章言
皇帝東巡遂
幸闕里也二章言旣
幸闕里行釋奠禮也三章旣釋奠
命聖裔說書也四章言禮成周覽廟庭也五章言復
幸聖林也六章言賜
御製詩留
御仗曲柄蓋以隆
先師也七章言
頒賜於聖裔官陪祀有差免曲阜今年租也八章言
制許設官守衞林廟拓其域兆也九章言
遣親王祀周公錄其後遂及先儒周張之裔也十章言
頒
御書萬世師表四字於天下文廟也十一章言
遣官董治勒碑也十二章言纂修
幸魯盛典告成也(臣)誠愚昧不足以庶幾古之述者葵
藿之忱不能自己或可以繼康衢擊壤之歌謠
云爾
聖皇若稽古
金輅時東巡望秩禮璋瓚肆覲享桓信采風察幽隠
徧德逮黎民行行指吳會設教
天語諄父老扶杖觀過化俗已淳揚舲渡大江
羽衞轉鈎陳
顧問誦訓氏師表志龍蹲還
蹕經鄒嶧原泉契道真稷門駐
六飛芹藻先知春
帝心祗夙夜祠官戒惟寅(一章)
經籍有典祀釋奠
先聖師尼山集大成麟&KR0807;端門期宗祊屢改築睟穆
存當時
法駕在齋宫宿設駿司儀奉引導
鹵簿庭燎儼威熹我
皇旣下輦從官行如馳有嚴升獻&KR1356;拜興三肅祗雅樂
傳登歌禮器列象犧太常讀祝版自
天親製辭望瘞神歆歆
皇帝受蕃釐(二章)
典祀已告備還
幸詩禮堂欲觀聖人後論說宜精詳魯儒悚
天威鵠立
黃案傍虎賁盡聽講階序翼冠裳展書
命敷陳
聖聰逹洋洋三綱具八目十翼披首章體用惟一原内
聖而外王
典學亶緝熙虚受來賡颺
天語如春溫嘉奬教澤長
申命諸子弟守先罔不臧(三章)
禮成誠已格
聖心重低徊八音聞魯壁六籍出秦灰二千有餘年泉
冽并幕開竒表四十九肖者其誰哉古檜發故
根旋紐如手栽摩挲垂
睿想作賦耀昭回祥符諸贊在屹石立崔巍漢魏及隋
唐碑刻數枚枚惟
聖事師古
垂問及尊罍從兹
一顧恩舊物拂塵埃(四章)
天仗出北門雲旗映洙水直視若斧封列栢二三里
榛蕪本自除輦路平如砥
至尊拜稽首酹酒爵再洗文鳥雝喈鳴竒木縱横理生
蓍自幽贊植楷從弟子山祗欣望
幸燦然呈衆美瞻言駐蹕亭苔蘚上階戺自從祥符
來寂寥向千祀
皇德乾比崇高標越前軌(五章)
大典登矞皇
湛恩施汪濊先後其揆一喜起際交泰
時邁臨魯邦鸞聲載噦噦道古嫓軒羲萬年頌嘉會
琳琅
天葩芬葳蕤曲柄蓋篇章昔曾有孰似
聖謨大麾仗昔曾留孰似
今皇賚丹青炳常新函覆極無外榮光燭蓬蓬白雲紛
靄靄還令望氣者瞻仰莫能繪(六章)
上天降豐澤人待於下流
賜書出中秘
寶翰煥層樓九章
錫上公蒙茸貂鼠裘四姓與執膰金綺沾渥優中以
好爵縻組綬若若裒爰進諸父老嘉乃服先疇
無出今年租負載休車牛自今勸力穡謹節供
旨羞九陌齊歡呼常願奉
宸遊與天竝巍巍雨施徧遐陬(七章)
天子有後命
寵光比進律灑掃給百戶卒史實統率自從建寧來舉
廢待今日禮樂與兵農一命咸
朝秩兔溝虚幽宫馬鬛安且吉繁衍祔域兆纍纍華
表密至仁及骼胔顧此
宸衷恤
制曰增式廓
先聖所貽翼傳之億萬載特書史臣筆
帝紀二十三孔世六十七(八章)
承祀間平賢繼絶
大號渙姬爻繫乾惕
聖功勤宵旰太極置
御座西銘表
宸翰契合今古同殊數自
聖斷元公啓魯宇末胄負薪嘆二儒修烝嘗青衿奉薦
盥
皇情爲軫惻次第
天書爛新廟載奕奕
睿藻昭雲漢世官奉俎豆胥樂式燕衎連及濓與關頌
聲溢璧泮(九章)
惟
聖始知聖諡號無庸加開元及祥符制詞罄褒嘉
天言發要奥
綸綍同宣麻
奎章效懸象龍虎勢攫拏拜手揚
天休琢玉籠絳紗恭請
詔天下不敢私一家
帝乃可其奏置郵環海涯殿版燦金薤重簷標丹霞師
儒得縱觀軒車塞闉闍中郎太學碑瑣細不足
夸(十章)
粤自唐武德篆刻傳贔屭迄乎明三宗製辭屬
睿思繕寫付中書曾未親書字
皇帝崇聖師齋沐撰碑記
神腕運八法游藝兼龍穗採山斵貞珉方舟隨水致陸
載還兼兩使華實董治雕䥴出供奉摩畫稱
天意
御亭聳霄漢碧瓦
上方賜穹嶐映紫微鎮魯俾昌熾(十一章)
千齡表
聖瑞九域頌
皇猷重道紆
帝車
紫宸臨奎婁中和建有極備至靡前儔草茅充載筆鑽
仰喟末由邃古紀典謨執簡非常流下逮元和
中韓柳揚歌謳兩儀施莫謝二曜譽難侔含毫
幾欲腐掩卷徧諮諏揄揚萬分一昭揭垂
鴻休顧慚多掛漏撫已心怮怮(十二章)
纂修
幸魯盛典告成恭紀
纂修官乙丑科進士授直隸大名府元城縣知縣(臣)俞兆曾
昌平勝蹟杏花壇新有縹緗蔚大觀
元后典謨垂萬禩聖人禮樂肅千官麗天日月開金鏡
動地風雲
駐玉鑾一自
時巡多異數至今洙泗日騰歡
其二
望秩燔柴動協時瑞占甲子紀干支殊方玉帛
聯嘉會亘古文章啓
睿思乍見璿杓剛北指喜聞
象輅正東馳岱宗登眺崇禋祀又向尼山敬
帝師(□)
其三
門第東家莫與京高山仰止夙崢嶸生民以後
開天縱列聖相傳集大成虞夏一中推繼統漢
唐羣祀笑紛更吾
皇文教弘敷日直竝當時峻德明
其四
雉尾千霄
萬乘來
龍旗高展五雲開晴融沙草沂流外翠接林亭泗水隈
瑞靄已蒸陪尾岫和風自繞舞雩臺千行鵷鷺
班仍合
帳殿前頭即上台
其五
豹尾含風
鹵簿陳曉光珠斗燦如銀迎牲捧帛趨羣辟酌醴添
香列近臣
詔定典儀虔九拜禮依贊引獻三巡喜看
盛事超前古讀祝還傳
御製新
其六
鼎鼐邊傍瑞氣多旌旛羽籥自駢羅舞分東列
還西列樂奏咸和與景和金石乍宣俱協律笙
鏞以間各徵歌琴絲靜細調堂上答響時聞動
玉珂
其七
六籍居稽奥義宣每從乙夜展瑤編夙徵海宇
歸文德又進儒生闢
講筵格致修齊端至治剛柔動靜有真詮魯風舊是
明經地却喜賡颺
至聖前
其八
防山毓秀昔曾聞亦有高祠繞紫雲遂以溯源
推孝道特令
遣祀薦鴻文神明陟降昭歆格家學綿長享苾芬追
憶當年鄹邑績淵源景亳歷傳分
其九
大成門啓午風清
天子親瞻廟貌行帷啓昌顏人儼在畫看行教影如生
衮衣章甫今留績彩鳳猗蘭舊有情道統久從
宵旰接宫牆况又覩分明
其十
奎文傑閣俯蒼茫霄漢相連自矞皇聳峙遙觀
高泰岱登臨不數昔靈光縹緗舊識藏書地丹
雘還輝秉禮鄉此日
九重頒
御製更從斗柄仰琳琅
其十一
鶴舞蛟蟠
御墨光捧來合殿乍飛香
一人道自相符契萬世師承重闡揚得荷
褒嘉包衆義羣瞻表率大文章勾摹真本
頒黌序萬國欣依日月傍
其十二
睿藻親裁
幸魯詩光分
御幄錦函披似融海日輪初上如握湘蘭馥更竒精一
微言傳授合勲華盛業後先知
瑤篇捧誦鏗鏘處
聖學心傳慶在兹
其十三
五色雲移赭繖飄
錫將曲柄勝瓊瑶經頒解義紛緗帙金賚諸儒出絳霄
盤就鈿窠榮綺毳量來玉尺有豐貂
絲綸又見褒賢母節竝松筠
御筆邀
其十四
抃舞歡呼溢聖門又頒
特典到諸孫非因陪祀勞宜恤只爲承先道自尊層次
班行分
簡擢連翩官秩拜
殊恩正供復有蠲除詔闔邑窮簷盡飽溫
其十五
元公德業繼前徽東野支存久式微苗裔忽教
遵職守馨香自是得憑依舊將絶學承三代新
有榮光示九畿别著西銘圖太極
聖恩一樣出綸扉
其十六
鳳毛熠燿話林形依嶽環河識地靈蓍草尚盈
牆外壠楷枝還對碣前亭祥雲靉靆
鸞旗賁佳氣巃嵸
玉輦停洙水橋邊承
德澤思堂享殿展重扄
其十七
穹碑採石自西山記載
親臨
宸翰頒詞藻迴超謨誥外筆鋒遠邁晉唐間儒林瞻仰
真璀璨
勅使傳宣數往還别有弘文崇亞聖一時有喜動
天顏
其十八
複道層簷制度雄重新殿宇更崇隆
特頒
内帑當三伏旋起高甍走百工畫棟文㮰增燦爛瓊窗
鴛瑣各玲瓏誰知
玉輦經臨後便得昭垂萬古功
其十九
經始纔看月五圓告成便爾逹
堯天仍修祀典勞
麟趾獲覯星光煥壁躔洙水淪漪清映月尼山崒嵂
翠生烟欣逢梁棟維新處叠奏宫商進豆邊
其二十
帝德光昭久誕敷式垂
令典是崇儒
聖神功化真巍煥
濬哲文明共感孚四海承風歸雅化萬年有祜卜禎符
小臣珥筆尤蒙
澤威鳳遙瞻集
帝梧
纂修
幸魯盛典告成恭紀四十韻
纂修舉人候補内閣中書舍人(臣)叢克敬
道統尊
宣聖心源接我
皇後先如合節今昔永相望鐘鼓斯文振星雲世會昌
絃歌懷往蹟
鹵簿飭嚴裝遂
幸昌平地因來闕里堂從容詢犧象儼恪見羹牆撫栢
霜花老登壇杏樹荒入門趨殿陛啓幕識冠裳
鉅典咨宗伯隆儀命太常顒然陳俎豆肅若捧
圭璋
九拜崇師禮千官侍
寵光爐烟浮藻火雕管煥龍章已
賜天書紫還留
御蓋黃覆燾乾合德帡庇地無疆古碣尋雷篆豐碑
破蘚蒼西京文憶漢北海字稱唐稽古情逾切
談經意轉長孔融陪講席穎逹倒書倉再見祥
麟吐疑開舊壁藏諸生仍魯國六籍總周行更
念棲神域旋過封鬛傍故林田復闢幽契禮重
將
駐蹕收名勝
摛華集縹緗珊瑚應作架玳瑁合爲牀百尺蟠螭麗
連篇繡虎強䥴珉元聖廟鏤玉子輿鄉大義同
謨誥微言剖混茫詩成追雅頌賦就壓王楊機
杼從仙室烟霞出
上方西清饒琬琰東觀滿琳瑯盛事難枚舉休時待
拜颺分曹披卷帙珥筆頌
君王恍對承明草曾非著作郎校讎窮日夕編次挹芬
芳終笑儒冠拙寧將
帝德忘看山慚蟻蛭觀海失滄浪入夢隨
仙仗臨風想珮鏘蕪詞抒草莽信史紀巖廊拜手呈
中秘齋心進未央小臣依末照衣袖染芸香
幸魯盛典告成恭頌(有序)
纂修舉人候補内閣中書舍人(臣)叢克敬
欽惟
皇帝御極以來六合清寧八荒懷保
揆文奮武表大地於同風
厚澤深仁廣敷天之化雨
御經筵而日講闡十六字之精微分史乘以年編紹千
百王之統緒
執中建極治軼唐虞
講學明倫道宗鄒魯謂開萬古之正學功在尼山集
千聖之大成教尊闕里雖辟雍將享禮時舉於
春秋然杖履憑依神每棲於洙泗溯龍蹲之遺
澤有事觀風念鳳德之餘徽因思展義歲惟甲
子序叶應鐘
詔宗伯以陳儀
命廷臣而稽古燔柴而修望秩禮必有加釋奠而致親
臨典惟求備諏辰叶吉雷動雲行紫綬金章捧
鸞旗於北斗黃童白叟迎
鳳輦於東山歡聲溢乎魯郊瑞靄凝於聖域覩尼防
而緩轡勿事傳呼觀井里而
霽顔式昭泮奐不驚徒御止
警蹕於前驅緬想音徽儼羹牆於
行在
一人凜夫穆穆齊宿維虔百職效夫蹌蹌昕朝匪懈飭
先時而習禮官遣奉常壯曠世之閎觀器攜國
學省牲視鑊先蕆庀於在官唱樂典儀必靖共
而效職備百王之禮器非徒夏鼎商彝奏六代
之樂章不啻金聲玉振自
先師而至四配以等為差由
啓聖而及諸賢分班以獻迨所司之告具慰我
后以思成
駕步輦而戴星冕旒十二伏行宫而迎日鵷鷺三千覲
天子之光鳴鑾而肅觀聽近聖人之地下輦而致虔恭
導從歴階鳴玉著恪誠之度肅雍就位秉珪昭
明信之忱忘
萬乘之尊禮隆九拜致兩楹之奠爵獻三漿薦至治之
馨香溢於黍稷豆籩之表殫
宸衷之蠲潔存乎罇罍犧象之先蓋心以傳心旣感孚
之有本斯
聖能格聖儼靈爽之式憑上考漢王惟聞太牢之享遞
及宋室祗行再拜之文今我
皇之殊禮有加視往代之成規獨盛傳之典册紀創見
夫
天朝播諸膠庠覩隆儀於泮璧旣享祀而成大典復臨
詩禮之堂更講貫而采微言逮及子弟之俊聖
經周易契
帝德之高深修行立心拜
天言之諄誨研思贊頌聿宣四字
王綸昭示臣隣煥發五言
睿藻揮
宸翰以崇師表慶溢黌門留
御蓋以奉廟庭光生雕俎覩參天之石碣篆籀攸存倚
拔地之檜柯桮棬欲接愾乎挹音容於几席入
室登堂僾然觀服物於門庭護車拭履已頌
龍德增重宫牆更戒
鸞輿載觀林寢式行拜酹之禮還申昭假之思蓍草
成叢引易而恢義蘊楷株交蔭撫木而任摩挲
蓋由隆禮儒宗故每留心手澤至於佳城鬱鬱
酹樽而壯馬鬛之封子姓翩翩賜服而絢龍章
之彩褒伊壽母榮重絲綸恤彼雲孫廣均賚予
陪祠子弟敘許從優應講生徒人咸予秩念聖
人之後恩莫隆焉逮羣哲之裔澤斯長矣洎禮
成而樂備
六御言旋乃典學而右文
九重彌切䥴西山之佳石辭炳日星建東魯之豐碑輦
從水陸相陰陽而位置門左聳千仞之峰揮翰
墨而表章石上透五花之筆更思道統攸寄必
當廟貌維新
賜内府之棟梁
命官董治美聖人之輪奐擇日經營把梓楩楠我任我
輦東西南朔是度是京聿成翬飛鳥革之觀丹
楹刻桷大壯鳬繹龜蒙之望射日千雲
特遣燾土苴茅虔將圭璧
御製赤文綠字代致几筵在
聖朝之重道崇師無以加矣而孔氏之戴高履厚寧有
諼焉粤自
聖恩巡幸之年虔申
盛典纂修之請深蒙
優詔俯慰蠲誠乃
命儒生以充纂局給太常之紙筆考古爲榮捧
天子之文章成編有耀欣瞻
聖藻盡頒示於孔庭恭際
皇猷咸大書於史冊誠遭逢於不世洵揚扢之無疆(臣)
克敬猥以菲材荷分討緝膺兹重任殫厥勤劬
心竊愧夫三長頌莫罄乎
九陛歲華屢閱惟操槧於杏壇儕侣旣稀謹然膏於泗
水載言載事經十五年可法可傳成四十卷耳
聞目見固已炳蔚簡編
文德武功允克昭回雲漢
聲靈揚於西北沙漠肅清
巡狩歷夫東南海隅沾被遠踰天外近在地中無不
服教畏神歡騰萬宇亦各歌功頌德澤徧烝民
欣沾無外之
皇仁適遇告成夫
帝典敢效康衢之擊壤敬躋
丹陛以陳詞頌曰
維天眷德篤生我
皇清寧合撰日月齊光聲靈赫濯愷澤汪洋堯舜文武
祖述憲章欽崇聖道心契素王萬邦俎豆羣祀
宫牆
禮隆北闕聖仰東方秉木鐸教思夫子鄉歲屆上元
辰諏吉日金風初動玉露乍結百榖既堅千耦
咸銍
巡方有事
深宫無逸先
頒肆赦廣揚
大德夙駕倌人屆於魯國五氏鳬迎千官鵠立柴望
岱宗奠陳聖域赤刀陳寶天球河圖牲牷既卜
越席是敷樂傳太學庖進
御厨庶司百職竭蹶奔趨有榮宗廟襄事庭除觀瞻大
壯誠信中孚先期滌濯昧爽勤劬前驅鵷鷺扈
從
鑾輿
法駕龍飛孔門鳳峙馭止金根步勤
玉趾歷階而升肅恭拜起如在左右如臨尺咫禮明樂
備謹終慎始有加肅雍無或跛倚庭羅助祭門
列觀禮祀事孔明莫不悅喜大祭既竣爰啓
經筵材選孔氏進講
御前理陳格致義闡先天來咨來茹先聖先賢箕裘弓
冶探索本源榮分五服職襲萬年
親加誡勉均
賜陶甄率由祖訓恪守家傳
帝曰臣哉予其告汝凡厥聖王道尊尼父繄惟黃蓋留
耀東魯觀壯四時光生兩廡更揮
睿翰懸兹門宇言重
絲綸頒行庠序巨筆鴻文黃鐘大吕
一人立極萬邦作覩
念爾先澤來汝後人相
予流覽遺蹟敷陳像瞻赫赫教溯循循斑爛古碣歷落
竒珍經傳函大樹植嶙峋水流清冽池漾藻蘋
誕思五老書憶蒼麟從容
顧問和色怡神巍巍孔林魯城之北瓴甓攸封深藏虹
玉祖德抱孫家風聚族木有壽癭草堪筮卜馬
鬛地增虬枝手掬遇物徘徊推
恩肫篤派衍聖門廪賜天祿小大稽首聲撼陵谷百禮
既至
乘輿乃還廟新榱桷帑發金錢木撤殿陛石運鏤䥴爰
命維城釋奠几筵
宸章麗日
聖德敷天四氏百族接踵摩肩纂修入告躑躅爭先
天子曰可尚其勉旃草茅下士書思珥筆學慚固陋敬
凛戰慄際會休明内外寧謐薄伐時巡文謨武
烈黼黻太平報稱萬一多歷歲時差分卷帙煌
煌
聖恩與天罔極億萬斯年永垂金石
幸魯盛典卷三十九
