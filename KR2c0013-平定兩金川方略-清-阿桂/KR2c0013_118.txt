欽定四庫全書
平定兩金川方略卷一百十
十一月壬戌阿桂豐昇額色布騰巴爾珠爾奏言
查作固頂穆爾津岡等處賊人寨落一時尚未掃
除則自達爾扎克以至日爾巴當噶現須𣲖兵駐
守所有達爾扎克一路原設兵丁僅敷連絡分駐
之用其遜克爾宗後路官兵儘力抽撤連前敵之
兵約共得七千餘人可供進取惟密拉噶拉木西
直至勒烏圍賊巢俱在榮噶爾博山隂此山大勢
皆向河而下山腿共有四條南一條下至河沿為
冷角喇嘛寺稍北一條名勒吉爾博賊番干上丰
截設立碉尗木城下至河沿為噶爾丹喇嘛寺又
稍北一條名康蕯爾其上亦有碉柵山腿稍短不
及至河而止正北一條即羅卜克鄂博現在設立
營尗(臣)等從密拉噶拉木進攻下壓勒烏圍則康
薩爾及勒吉爾博賊皆拒守甚嚴不免有稽時日
查羅北客鄂博西下過溝另有山腿一道名格魯
克古自東北而西南係作固頂之麓迤邐下至河邊
又分為兩小山腿北有格爾提寨南有得式梯官寨
官兵取得山腿兩寨已直抵大河其作固頂穆爾
津岡康巴逹陡烏當噶各處賊寨均為大兵隔斷不
能復於勒烏圍往來是賊境東北一帶可以先為
掃淨由此進退巢穴更無他顧其康薩爾勒吉爾
博賊寨亦已徒守無益(臣)等擬𣲖兵兩隊一攻康
薩爾一攻勒吉爾博牽綴賊勢其從羅卜克鄂博
至格魯克古山腿中間溝内尚有碉尗一座又𣲖
兵二隊一憑高攻搶溝内碉尗一直上山腿從山
下壓攻取格爾提寨其溝内之兵於攻克碉卡後順
溝而出攻取得式梯寨賊人决不能處處防範可
期必克(臣)等部署已定即於一兩日内奮迅進攻
至遜克爾宗為勒烏圍一方緊要隘口(臣)等雖令富興
普爾普成德常禄保等分叚防範仍須大員總統
查五岱係恭贊大臣若在彼不時督率自更妥協
現已商令移駐日則了口並令審察遜克爾宗賊
情一有可乘之勢即行搶佔
同日阿桂豐昇額色布騰巴爾珠爾奏言從遜克
爾宗前往勒烏圍本有番人平日往來之道但榮
噶爾博一道山梁路徑陡險林箐叢深且賊碉嚴密
難期深入是以大兵從並無路徑之默格爾山梁
繞出榮噶爾博山後先得凱立葉下截山梁而(臣)
豐昇額並已接通凱立葉上截之兵從此據高直
取勒烏圍更不必由遜克爾宗而榮噶爾博已自
失其險進搗實為較易至勒烏圍沿河一帶又有
路可抵噶拉依然地處低下䆒以循山上行為得
勢查勒烏圍溝水流入於勒烏圍前面大河其將
近會合處有甲爾日磉橋在勒烏圍東南應從橋
前進上巴爾覺山進至噶爾丹該處山腿兩條一條
直下雍中喇嘛寺一條直下噶拉依若大兵抵此
即可掃殄賊巢(臣)等一得勒烏圍定由此路進攻
均奏入
上諭軍機大臣曰阿桂等奏分路進攻一經得手即無
難進取噶爾丹寺果爾則阿桂與明亮可以會勦勒
烏圍至所稱由勒烏圍往噶拉依之路既係阿桂體
訪得實自屬可信但官兵聲勢甚盛恐賊衆度不能
支潛回噶拉依不可不設法防截又據奏遜克爾宗
為勒烏圍緊要隘口擬令五岱移駐日則了口遜克
爾宗原屬現在緊要後路不可無人防守五岱帶兵
駐彼自可望其得力
甲子顔布深奏言副將軍明亮等克捷帶石山梁
現在運道由周叟過河沿坡直上即抵新營查舊
路周叟運至日旁又運至新營共須五站且由呀嗗
繞道山徑﨑嶇倍為紆阻今自周叟直運帶石約
四十里只須兩站帶石至日旁舊營亦約四十里
日旁站先已裁撤但大兵新移其達爾圖一帶須
與日旁聲勢聯絡且為馬尼軍營文報所經兹擬
撤呀嗗跕移設日旁較為省便至達爾圖覺木交
等站尚有駐扎官兵夫役應以木池所收南路米
石供支而北路滚運專供新營倘有不敷即撥木
池米石徑運日旁約計三站亦為不遠再大兵移
營帶石周叟即為後路糧運文報俱由此馳遞差
務繁多原設官兵不敷守護(臣)已知會鎮(臣)李時
擴酌撥覺木交兵一百名千把二員以資巡防奏
入
上諭軍機大臣曰顔布深奏酌撥覺木交兵弁巡防自
應如此辨理兩路大軍正當乘勝罙入剋期奏績
之時後路尤關緊要阿桂一路正在合力進攻兵威
嚴整賊衆自不敢潛出滋事即明亮軍營卡隘頗
能實力周防前此賊出窺伺屢被殱戮諒亦不敢復
萌故知惟周叟為明亮軍營後路且係糧報所徑更
當加意防守設或疎懈於進兵大局甚有關係李時
擴顔布深務當不時往來稽查慎之又慎明亮等亦
當時刻留心照料
乙丑富勒渾郝碩奏言大兵自攻克默格爾日爾
巴當噶等處又已深入六七十里(臣)酌量餉運情
形除自梭洛栢古至喇穆喇穆原定三站毋庸更
易外應將格魯瓦覺舊設糧站移安山梁之上作
為一站由格魯瓦覺山梁至該布達什諾又至得
斯東又至密拉噶拉木大營共安三站但得斯東
至大營路徑陡險人夫負重登山較為費力且現
與賊人逼近應作站半報銷以示鼓勵其原設喇
穆了口色淜普之站即行裁撤隨將了口等站原
夫及後路抽調人夫均勻分撥安設加緊輓運其
自梭洛栢古至達爾扎克原設五站自凱歌坪至
密拉噶拉木大營計程三十餘里俱係新得賊番
之地沿山窄徑勢難安設糧站即令直送軍營作
為站半凱立業官兵現俱會合所有原設之站業
經裁撤即將原夫分安各站應用並抽撥後路馬
匹安設馬臺軍報現由此路馳遞至將軍阿桂移
營密拉噶拉木之後(臣)等恐大兵道遠行速在在
需夫搬運格魯瓦覺一路趕運之糧一時難以充
裕隨於二十九日在達爾扎克運米三百餘石以
資接濟並據總理道白瀛禀報現存米四百七十
八石又收到麵三萬七百五十觔源源䟎運可保
無悞再凱立業各站既為糧運正站需夫倍多現
在所有人夫不敷背運查新設之大捷站經署督
(臣)文綬奏請裁撤今即將大捷站人夫撥到此路
安設實為便捷奏入
上嘉之
丁邜明亮舒常奏言日旁一路去勒烏圍不遠目
下大營所駐地名帶石東為谷爾提西為沙壩山
賊人碉寨相連沿河兩岸皆可前來抄截而派赴
日旁官兵僅三千五百餘人不數調遣今宜喜達
爾圖俱於扼要地方增築戰碉尚可節省兵力現
𣲖馬彪敖成等帶兵三千餘人在彼防範其餘均
調赴日旁應用前後共得四千餘名查谷爾提一
帶皆有賊番碉寨分布其間為後路必争之地因
於二十九日𣲖和隆武珠爾格德科瑪等帶兵六
百名分為三路於黑夜中奮力進攻賊番紛紛逃
竄官兵四路追勦將此一帶地方全行佔據並生
擒賊番索爾甲木達爾甲二名訊取供詞即行正
法前月二十七日復有金川頭人阿托及僧格爾
加帶同男婦二十名從沙壩山投出業經分别安
插奏入
上諭軍機大臣曰明亮等去奏克日旁東西沿河一帶
寨落其所到之地與阿桂現攻地方相近漸可會合
務即相機進取迅奏膚功至此次攻得碉卡又係和
隆武帶兵前往似此屢次出力實屬可嘉但近日帶
兵之事何以總未派及奎林似因奎林鎗傷尚未全
愈之故甚為厪念著傳諭明亮等即將奎林傷㾗曾
否平復速行據實覆奏以慰懸注但奎林素性勇往
不可因朕有此問勉強從事必俟鎗口痊好如常方
可帶兵行走又據奏有金川頭人阿托帶同男婦來
降其小頭目亦畏罪投出則金川人心渙散可知諒
有瓦觧之勢自係最好機會此等投順之人原可貸
死以誘其餘但須擇地安插勿令仍聚原處致生事
端又閱索爾甲木供詞稱係金川巴朗索寨人我本
寨二十多人現俱𣲖在丹壩作固頂看守碉卡等語是
丹壩一路相距不遠且閱阿桂進到之圖凱立葉東
北即達爾扎克其下即作固頂革什戎岡又其下即
穆爾津岡與丹壩甚近今凱立葉徑官兵攻克進攻
羅卜克鄂博再進取格魯克古格爾提尤與丹壩相
距咫尺五福正當乘此勝勢激勵丹壩土司選派土
兵進勦五福即親帶官兵由丹壩一同攻進阿桂等
並可與之預約為合力夾擊之計現當大軍罙入復
添此一路官兵賊衆難於支禦成功更可望迅速著
阿桂速飭五福恊力進勦奮勇自勵以期立功受賞
(臣)等謹案由凱立葉迤邐而下距丹壩不遠大
軍自逹爾扎克進取作固頂穆爾津岡勢
已漸成破竹我
皇上披圖燭照令(臣)阿桂於冞入之際預飭五福一路
乘勝夾攻且激勵丹壩土司率兵進勦資其協
力不數日間果從格魯格古順壓河岸勦洗賊
番碉寨接通丹壩之兵兩路會合金川東北一
帶掃除淨盡後路恃以無虞萬里之外符若左
契蓋
睿畫早周乎前事矣
同日阿桂豐昇額色布騰巴爾珠爾等奏言相度
榮噶爾博山隂形勢酌擬分隊進攻壓至河邊截
斷賊境東北即於初三日𣲖烏什哈達海禄等帶
兵從羅卜克鄂博往攻溝内碉寨又𣲖海蘭察額
森特等各帶一隊俟烏什哈達等克取溝内碉寨額
森特等即繞出溝口攻取得式梯官寨海蘭察等即
踰溝搶上格魯克古山腿下壓格爾提官寨又派官達色
等帶兵堵截格魯克古上截碉寨來援之賊又派福珠書
麟保寧特成額等分攻榮噶爾博最高峯頂及康薩爾
山半賊碉以牽其勢是日子刻各隊進發烏什哈達等
前至溝中見山腿有碉寨三座相連極為鞏固地
勢險窄係兩路官兵所必經隨即奮勇圍撲一面
抛放火彈攀越碉頂寨内賊人甚衆鎗石如雨且
相連各碉之賊合力抵拒官兵難以接踵而登又
各山梁賊衆均來應援雖奮力迎擊賊俱遁入林
箐而一時遽難得手因將官兵暫撤查溝内相連
碉寨其名達斯扎賊人逆知羅卜克鄂博之兵
進取必由此處攢集多人死守力攻未免稽時(臣)
等相度形勢是溝迤邐斜上其中碉寨正多由此
而上格魯克古了口箐林更密石磡更陡進攻不
無冐險接續亦為非易若令官兵潛斫木植運往
附近賊人不見之地俟官兵横截而登隨後即□拏
木柵接連直至溝底則官兵既無後慮而一面勦
洗當噶海碉寨一面踰越了口而西順壓大河之
岸必能將陡烏當噶作固頂穆爾津岡革什戎岡
康巴達一帶賊人掃除淨盡會合五福丹壩之兵
(臣)等派海蘭察瑚尼爾圖那木扎泰斐英阿官達
色領兵一隊額森特福康安彰靄領兵一隊各裹
帶乾糧為踰溝直搶了口之兵又派烏什哈達海禄
特成額保寧緊隨前兩隊官兵攻打溝内兩旁
碉寨牽綴賊勢並趕築木寨以資聯絡初五日丑
刻海蘭察額森特等於林深月黑之時潛密下溝
均望格魯克古了口前進是處崖磡璧立手足攀
援及至天明官兵登了口者僅有五六百人其餘
正在續上而各寨賊人已攢集據守滚石放鎗併
力支拒且自上而下直前衝突巴圖魯侍衛薩爾
吉岱等向上奮擊射斃數人賊始迯遁我兵勇氣
倍加緊隨追殺將了口内當噶海寨落佔住乘勢
直上又將陡烏當噶大戰碉攻克海蘭察額森特
等一面帶兵循梁直壓至桑噶斯瑪特一面由陡
烏當噶山腿下來將沙木拉渠什爾德格布則美
第格布則美谷格爾提官寨並溝内一帶寨落攻
克焚燒是時作固頂革什戎岡各碉寨尚有賊
衆但官兵越嶺攀林轉戰一日時已昏黑令暫歇
息而烏什哈達等已將竪柵木植穿插鬭合之處
預先配就俟海蘭察等過溝督兵竪起從山下溝
不及半日已共起木柵二十餘座將達斯扎以上
各寨賊人圍截於内海禄又將溝内之噶納爾覺
克爾布沙巴克烏等碉寨一概攻獲至初六日丑
刻海蘭察等督兵上攻革什戎岡是處雙碉對峙
賊人尚在拒守我兵一擁直上即將碉寨攻克殱
斃甚多其作固頂賊衆業已膽落官兵痛加殱
戮將此一路戰碉俱行分據是日分派官兵一從革
什戎岡下至斯博斯底彀什球勒畢各寨一從作
固頂下至格木伊普拉谷則爾雜谷康巴達各
寨一從作固頂至穆爾津岡將山溝内之特羅克
羅及山梁各碉沿河各寨悉行勦洗焚燒(臣)豐昇
額色布騰巴爾珠爾親上山梁派巴圖魯侍衛栢
凌等帶兵往接丹壩官兵而五福已隔嶺見各處
烟燄飛騰督率官兵將普籠籠瑪譲戰碉數座搶
佔燒燬現已兩路會合統計此次大兵横越四道
山溝五道山梁直壓河岸而每道山梁迤邐各有
一二十里二三十里不等官兵連日繼夜乘勢奮
攻殺賊二百餘名克獲戰碉五十餘座寨落三百
餘座平碉民寨不計其數竊思凱立葉丹壩兩路
官兵今已接通會合金川東北一帶賊匪淨盡後
路漸覺放心惟是日旁官兵此時尚未下至河邊
所有作固頂以下直至沿河尚須派兵駐守遂令
五福在此分設營卡留心防範又從後路抽撤官
兵即日派海蘭察等由得式梯官寨合力進攻
同日阿桂豐昇額色布騰巴爾珠爾又奏言據五
福禀稱十月二十日丹壩土舍派出土兵一百二
十名又挑派雜谷兵一百名官兵一百名搶獲穆
爾津岡西邊戰碉土兵内受傷者二十餘人又令
丹壩土舍派出土兵又挑派綠營雜谷兵於二十
三日子刻潛攻穆爾津岡碉座賊人鎗石甚緊土
兵陣亡一名受傷者三十餘人又二十七日子刻
漢土官兵潛至普籠籠碉下忽有賊番斜衝而至
各兵迎敵鏖戰良久賊人被殱帶傷甚衆丹壩土
兵内陣亡小頭人拉爾結及土兵一名均奏入
上諭内閣曰阿桂等大兵攻過格魯克古了口接通
丹壩覽奏深為欣悦此次官兵等見距賊巢甚近奮
勇直前踰越林嶺晝夜鏖戰所至克捷皆由將軍阿
桂等審察形勢調度有方甚屬可嘉所有將軍參贊
等及在事出力將弁均著交部從優議敘其奮勇出
力各員俟阿桂等查明奏聞另加恩奬
上諭軍機大臣曰昨計及作固頂一路下通丹壩傳諭
將軍等飭令五福率兵由丹壩進攻今五福已從丹壩
會合阿桂與朕所降諭旨適合實係極好機會就進
到之圖而論東北一帶賊碉盡為官兵等焚燒所存
惟西南一角得式梯等數處看來亦易攻克指日即可
直抵勒烏圍閱所奏各番供單賊番紛紛出投足見
境内衆心涣散而逆酋等尚將物件用皮船私運噶
拉依雖云瞞著百姓豈能盡掩人耳目更足以啓羣
疑而生惶惑是賊衆滅亡之機日漸彰著又閱圖内
方向丹壩瑪譲普籠籠兩處與明亮駐兵之所僅隔
一河自可即漸會合則攻勦尤為得力此時想已合
兵矣又據奏丹壩土舍𣲖出土兵搶佔戰碉殺死賊衆
頗覺出力其陣亡之小頭人土兵及受傷人著阿桂
等查明照列卹賞該土司屢次𣲖兵恭順奮勉並著查明
咨部卹賞
同日富勒渾郝碩奏言查達爾扎克以西山勢險
峻徑陡沙溜輓運人夫難以駐足一經大雪恐不
無阻滯因於溝内另得新路一條稍覺平坦必須
開修寬敞方可遄行至雪山根一站地屬隂坡現
已冰雪載塗山徑凍滑亦須砍鑿開通(臣)富勒渾
暫駐達爾扎克督修旋據報將軍阿桂又攻克陡
烏當噶一帶山梁我兵已抵江岸日旁丹壩兩路
官兵均可會合(臣)富勒渾即於初六日復馳赴密拉噶
拉木大營與(臣)郝碩查詢移營以後連日所運軍
火軍糧具敷應用見阿桂稱梭洛栢古地當緊要
該處防兵今已調赴前敵僅駐滿兵一百五十名
未免稍單應於大板昭内酌撥二百名添駐防守
(臣)富勒渾已如數挑撥並嚴催前調人夫將新安
各站添補齊全加緊轉運奏入
上嘉之
壬申
上諭内閣曰現在四川省軍營連奏克捷直逼賊巢大
功指日告成約計節次所撥軍需銀兩原足應用但
大軍正當乘埶罙入移營添站需費較多且奏凱後
辦理一切善後事宜及設鎮駐兵不無尚需銀兩著
該部撥銀五百萬兩解交川省藩庫存貯備用
甲戌明亮舒常奏言查日旁東面沿河地方先於
前月二十九日乘勝攻奪其左側隔河自康巴
達上至穆爾津岡東北賊境為將軍阿桂官兵截
住在内以次洗平亦無可慮惟沙壩山環繞右側
樹木叢深賊於山頂連築戰碉九座其下色格
落喀爾提兩處俱在山㘭之内各有賊衆上下守
護山勢甚為險要(臣)等令科瑪帶兵潛上山頂進
攻續派三寳珠爾格德阿蘭保以兵過河攻取河
邊正面賊寨於初八日同時並舉將至辰刻三寳
在正面領兵衝擊賊寨鎗發如雨屢次直前䆒難
得手因令暫退一箭之地旋據科瑪處報到各兵齊
上山頂一面分兵從碉下截過搶至色格落喀爾
提處抛入火彈延燒賊寨二百餘間賊番力難抵
拒各思逃竄而官兵四面圍攻得脱者甚少但各
處救援之賊接踵而至上下皆為攔截經科瑪督
率革布什咱土兵繞過山溝搶得洛谷一處寨落
已可轉出沿河正面而三寳聽聞鎗音將近復又
督兵仰攻賊人據住隘口迎拒甚力不能會合科
瑪恐佔據山梁糧運或有不繼適有降番俄爾甲
稱有小徑可以撤回因即令其引路徐徐整隊回
營伏思賊人長技不過善守惟將前敵山腿相機
攻克轉出斯年木咱爾官寨之前即可與阿桂軍
聲聯絡
同日阿桂豐昇額色布騰巴爾珠爾海蘭察額森
特奏言官兵前日循格魯克古山梁而下已壓至
桑噶斯瑪特初九日(臣)海蘭察額森特同福康安
瑚爾尼圖官達色等帶兵將出箐邊見有賊卡兩
座官兵憑高躍入殺賊數名餘賊潰散其下尚有
小山腿四條賊先已起木柵三座石城一座各山
腿左右溝内均有賊寨督兵攻打賊衆守禦甚力
因將箐邊賊卡起柵佔住餘兵漸次撤回初十日
(臣)海蘭察額森特復合福康安等分路夾攻殺賊
二十餘名負傷逃竄者亦衆又將左右第一山腿
石城克獲其餘各路官兵亦俱奮力攻打賊人築石
為牆掘為溝防護愈力圍攻至二更以後賊始從
林箐奔逃官兵截殺及追擊殱死者二三十人滚
落崖箐者無算三道山腿木柵亦盡佔據查桑噶
斯瑪特一帶山梁並無水泉雖官兵攻得格爾提
官寨已抵金川大河之岸而距此甚遠且瀕河地
面尚有賊寨官兵取水仍回至當噶海下格魯克
古溝汲用往來須四十餘里應由山腿拏柵直届
河沿取携始便十一日早(臣)等令官兵拏起木柵
於賊人碉寨中横穿而過雖兩面放鎗而官兵踴
躍赴功逐日拏起賊衆二三百人前來衝突又經
援應官兵迎擊截殺殱斃五六十名餘俱望風奔
竄惟時附近山腿碉寨其被官兵繞集木柵内者
業經勦洗而瀕河甲爾納碉寨一處仍有賊人聚
守又於十三日派兵三路進攻賊人併力抵禦並
於攻急之時出寨衝突又用皮船過渡潛入寨内
賊數漸增鎗石益密不值多損官兵因令暫撤官
兵自桑噶斯瑪特而下至現在拏柵之處離得式
梯官寨僅二三里距噶爾丹寺不過六七里是以
賊人即於甲爾納寨又為苟延殘喘之計但此處
地形較敞尚可用圍截之法使其技無所施但須
乘賊人張皇之際迅期攻克庶不至停留長智
同日阿桂豐昇額色布騰巴爾珠爾奏言(臣)等西
路官兵又因各山梁後路皆須分兵駐守在遜克
爾宗時僅得五千餘人攻得默格爾山梁又於大
營及後路抽出二千攻開日爾巴當噶及逹爾扎克
惟時前敵打伏之兵合計已得七千餘名遂即攻
據格魯克古了口併將作固頂穆爾津岡一帶全
數掃除其達爾扎克駐守之兵既可抽撥而丹壩
無需駐守(臣)等又將五福原帶官兵調來用以進
搗勒烏圍足敷攻取一至勒烏圍則榮噶爾博與
遜克爾宗之賊勢必不攻自竄即將此山梁前後
駐官兵合力進搗噶拉依亦不虞其單弱(臣)等從
前自谷噶繞至登古羅博瓦又自遜克爾宗繞上
默格爾山梁皆係自東南而西北今順河前進又
係自東北而西南從此每進一程皆可以抽撤之
兵通盤該計則所抽兵丁已足供前進掃犂之用
至明亮處雖已攻克日旁而已距勒烏圍遠近計
之尚在西路官兵之後此時日旁宜喜軍營隔河
遠望俱在目中似從日旁攻進不如從達爾圖木
克什下攻較為捷便
同日阿桂豐昇額色布騰巴爾珠爾又奏言查凱
立葉山梁自達爾扎克迤邐而下中為伊格爾瑪
咱伊格爾瑪廸沙爾達朗日爾巴當噶又自日爾
巴當噶蜿蜒漸下始為凱立葉寨五岱所駐營盤
在達爾扎克之上相距尚有五十餘里臣等前於
十月十七日攻過默格爾山梁將凱立葉官寨民
寨悉行攻克焚燒中間日爾巴當噶等以至二十
一日克取始能接通五岱凱立葉之兵隨將作固
頂穆爾津岡各處掃淨即順從陡烏當噶山腿下
壓河邊而南進攻噶爾丹寺從此進取賊巢雖仍
須越過勒吉爾博及冷角寺兩條山腿之末然地
形稍敞似易得手况官兵攻至勒烏圍則榮噶爾
博各峯之賊負嵎無益勢必不攻自潰至遜克爾
宗既無榮噶爾博賊衆應援亦必棄而勿守似不
虞其翻山而下截我後路均奏入
上諭軍機大臣曰明亮等奏攻取沙壩山寨落科瑪甚
為出力著加恩賞給副都統銜此次官兵進攻略覺
冐險幸有降番俄爾甲識路引出其人頗為誠心效
順著明亮酌量予賞以示奬勵至官軍奮勇進取固
屬努力但現在功效垂成一切倍宜慎重非實有可
得便宜之處切勿輕進又稱惟當將前敵山腿相機
攻克可望達爾圖山梁官兵乘勝下壓等語因思達
爾圖山梁若能相機下壓自較日旁更為得力但止有
馬彪在彼尚不足恃莫若令舒常前往帶兵駐守審
度事勢而行今明亮等在日旁攻圍雖力但賊人
拒守頗嚴急切恐難得手似止可為牽綴之用舒
常前往達爾圖時當與明亮商酌於奎林和隆武
三寳三人内酌帶一兩人前往遇有可進之機即速
統兵下壓出賊人不意亦出竒制勝之一法且官軍果從達
爾圖下壓則日旁一帶之賊當必不攻自潰明亮舒
常仍得合而為一即可與阿桂會兵攻勦勒烏圍似
尤便捷又斯年木咱爾官寨其地似關緊要閱明亮
奏脱出降番供詞其西拉木即係斯年木咱爾寨人
於該處路徑必當熟習若令為嚮導自應妥協明亮
等當斟酌行之又據阿桂奏亦稱從日旁攻進不如
從達爾圖木克什等處下攻較為捷便於朕意正合
君臣意見相同即此足見迅速成功先兆佇聽捷音
又阿桂奏到新舊兩圖閱其圖說阿桂現在進攻噶
爾丹寺之路與朕硃筆標記相同自可盼乘勝速進
至所稱桑噶斯瑪特一路官軍取汲約四十餘里因
令其由山腿拏柵直届河沿取携始便所辦甚是自
當如此籌畫至閱新圖内格爾提寨之北對河西岸
有賊卡一處恐賊人偷渡河東潛截格爾提一路官
軍之後不可不慮因用硃筆圈記阿桂當於其處加
意防察又賊卡西北距明亮軍營甚近若能一體嚴
防勿令渡河滋擾自更妥協至所云須乘賊人張皇
之際迅期攻克庶不至停留長智所見甚是朕早以
此為念是以屢催將軍等相機速進今阿桂亦見及此尤
望其乘勝罙入迅奏膚功至所稱官兵攻至勒烏圍則
榮噶爾博各峯之賊不攻自潰即遜克爾宗亦必棄
而勿守就大概情勢而論固屬如此但榮噶爾博遜
克爾宗兩處䆒係我軍後路萬一我兵進攻勒烏圍
時賊衆在後將臺報糧站略為阻梗大有關係阿桂
等惟當實力嚴防切勿稍存大意
同日富勒渾奏言自大板昭至密拉噶拉木各站
核計存糧一萬二三千石趕運前敵軍營足資供
應後路之米復源源接續而來更可日增充裕惟
查山脚一站前隔日爾拉山道路峻險冰雪載塗
且從山脚直送大岩窩本係兩站天寒日短人夫
不能轉回(臣)加派夫六百名撥往前用俾夫力稍
就從容糧運益加迅速再將軍阿桂即日攻克勒
烏圍進取噶拉依應添三四站現准劉秉恬酌調
雜谷腦及大捷站夫二三千名委員陸續解來(臣)
暫令分安附近各站幫同合力轉輸既可以䟎運
軍需又不致虚縻口食大兵一有捷音即就近
調取安設奏入報
聞
平定兩金川方略卷一百十
