欽定四庫全書
平定兩金川方略卷首
天章五
將軍阿桂奏報攻克康薩爾山梁碉寨木城詩以誌
事(乙未)
自克默格爾山梁滿擬即遞平賊信(阿桂於昨歲十月内攻克默格爾山
梁其地距勒烏圍不過二十餘里計搗穴擒渠可以尅期蕆事)侵尋待之逾兩月密拉
噶拉兵仍頓(賊因距巢甚近死守益堅阿桂自默格爾山梁得勝即駐兵密拉木噶柆木已兩月
餘雖攻得日爾八當噶凱立葉等碉寨而得式梯一帶屢攻不下仍未能直進密拉噶拉木急呼之則為之密
拉噶拉)盖緣已扼賊門戶因以死守防益慎彼處跬步無
非山石劍蠶叢允難進於康薩爾築碉寨弗遺餘力據
險峻嘉哉我將及吏卒敵愾同志衆積恨拔彼鹿角越
彼濠直逼碉根登奮迅堅壘深宫一時摧大鞣大膊不
遺憗(賊以勒爾策依山勢延長周防不易因於康薩爾山梁多築碉卡守距不遺餘力阿桂遂派兵三隊
泰斐英阿等攻其前瑚尼爾圖烏什哈達等左右夾擊福康安等在後策應正月十二日寅刻各路潜進拔具
鹿角躍過重濠至第一碉根向上抛擲火弹賊人鎗石雨集抵拒益急我兵舉鎗注矢以待賊有露身碉外者
即擊射殪之官軍遂一呼而上躍登碉頂其碉内外地窖覆以石板為我兵踹塌賊多有壓斃石下者尋即攻
得此碉察其下有穴潜通第二碉即以石填塞是日巳刻復得其第二碉戍刻又克其第三碉賊人除殱戮外
餘皆負傷而走十三十四兩日並將其下各處寨落盡行攻取是役也計克大碉十木城四大石卡二十寨落
七捉生二殺賊二百餘獲銅礮二鳥鎗刀矛糌粑等無算康薩爾山梁悉行𠞰平)三日殱賊二
百餘遂奪山梁高萬仞石碉凡十木城四近碉寨卡全
收盡(叶)齊心弩力悦以憐普賚特旌夫豈靳(將士奮勇得勝其志
足嘉因賚在事兵丁一月錢糧其將弁中勇銳超羣者經將軍保奏優擢陞等賞領賞已圖魯號有差將軍參
贊領隊等則俟攻得勒烏圖交部優叙)勒爾策依籌即搗迅雷不及掩耳
震譬如破竹已裂節其解自當速迎刃(阿桂等奏勒爾策依山形綿亘
賊防守不能盡嚴擬於兩三日内迅速督攻使賊人措手不及以期進搗其巢)事半功倍豈期
然為山九仞懼尤甚(叶)佇俟紅旗報大捷竭誠惟籲
天助順(康薩爾之險倍於他處賊之守禦亦較他處為堅乃官兵得之如甚不費力者實賴上天嘉佑阿
桂奏謂此數日適當上辛詣壇親化之辰由於城檮所格不知予之默籲固無日不然也)
獲諜(有序)
阿桂既克康薩爾即乘勝進𠞰堪布卓甲爾納賊寨
數日復全克之初發兵之夜有番人來投訊其名為
郎木卡云是鄂克什人二十餘年前逃往促浸者聞
大兵攻𠞰嚴急故此至探路欲率番投降耳阿桂以
彼在促浸久地形皆所熟悉何待再探且察其神色
有異嚴鞫之不復能隱知為促浸頭人當噶拉阿納
木遣其叩營詐降以潜伺我兵虚實及進攻路徑廐
牧遠近即令遁歸以告為抵拒掩襲計阿桂既得情
即斬郎木卡以徇並札致各路總兵攻𠞰防守諸臣
胥留意毋忽阿桂此舉可謂得行軍機要矣邇來即
中投出之番不一而足從未有如此察詰者其中誠
偽固不可知然過疑懼沮遷善之途而過信恐墮租
譎之術自非明習有識者未易臻此善夫李靖之言
曰孫子用間最為下策譬之水能載舟亦能覆舟然
靖第知用間之難若察間之難則未之及也余即嘉
阿桂之能發奸因成是篇以闡之
兵法所貴者知我知彼耳知我猶覺易知彼斯難矣彼
我互主賓我乃彼之彼彼用間謀來盖欲知我已誠投
與詐投是在精心揣誠投我撫之或得彼端委詐投乃
奸細窺我告彼駛將軍審獲之允恊用兵理復克其兩
處(阿桂於攻克康薩爾後復得堪布卓甲爾納兩賊寨斬獲亦衆且已至阿岸官兵汲飲甚便即可乘勝策
入迅速成功)賊巢以入罙(叶)師貞賴助順鴻投計日指
遣悶
遣悶惟以詩詩亦難悶遣近接軍中報夾攻賊巢剪惟
是甫定期雨雪遇為舛(阿桂與明亮訂期兩路會𠞰初定三月二十七再定四月初二
俱因連日雨雪暫阻盖此次兩軍會攻所關者鉅將軍等意亦以泥深途滑兵難措足不得不籌其萬全擬俟
晴霽相機速進然功退垂成盻望益切矣)滑刺艱進步無奈待輾轉三軍雖
奮愾諸將籌盡善以此弗嚴督閫外聽猷展惟是盻捷
殷曉夜心纂纂彼望晴弗晴空勞王臣蹇此望雨弗雨
日引慮成暵以彼而易此兩得功皆蕆何時惠其寧吁
哉徒毫吮
效仇遠十二辰體咏金川事解悶(有序)
近於永樂大典散篇中裒輯得仇遠金淵集有所謂
十二辰體者頗創見可喜惜一詩凡三易韻且鼠牛
等字參差用於句中不若鮑明遠數詩之精審余昔
效昭體論君道兹效仇遠此體咏金川事所用十二
支字並列句首從鮑法也日來大功將成盻捷益切
寢食為之不安拈翰成此聊以自遣而灌鼠屠豬藉
以取譬於施力之易易庶幾吉語是徵耳
鼠寇猖金川於唐上蕃種牛相却悉怛自昔惡蠢動虎
年即背盟(促浸於乾隆戊辰年平定後至戊寅年其酋郎卡即與革布什咱搆釁意圖吞併時督臣
開泰提臣岳鐘璜檄令撤兵弗聽遂調綽斯甲布土兵斷其糧路又令章各儹拉各兵突出會攻始退兵至丹
多焚燒寨落而遁)搆釁鄰封冗(郎卡屢與九土司搆怨以番人互相仇後蠻觸交争無足為異
且未敢干犯内地無庸聲罪致討上令九土司自行合力攻禦九土司者綽斯甲布革布什咱巴旺儹拉丹壩
與促浸最近鄂克什從噶克梭磨卓克采稍遠)兔穴營三窟蟻鬭相衝挏龍驤
未足勞方伯命戒董蛇蝎為其心遷延竟惽&KR0008;馬牛增
築碉(壬午歲郎卡自知為衆番所惡佔據各山更修築堅碉十餘座欲圖出外滋擾尋奪綽斯甲布所属
俄坡人攻殺丹壩番衆又與三雜咎革布什咱殺仗又滋擾巴旺)吞併心益滿羊子效
父觸(郎卡既死其子索諾木益兇悖頑梗版害革布什咱土司擄其土婦佔據其地慫惥儧拉土舍僧格
桑攻圍鄂克什經督臣阿彌泰提臣董天弼同往飭諭僧格桑稱願退地釋兵辛夘夏儧拉違背前約復攻鄂
克什兩途酋遂相聯合狼狽為奸且侵明正土司寨落並添築碉卡負嵎抗拒其罪實難再逭不得不加以兵
力矣)羸角曾弗恐猴譎不可赦王師發精勇雞肋非所圖
羣番籌安鞏狗苟與蠅營壓卵山臨聳(阿桂駐兵康薩爾距勒烏圍不
遠現擬同明亮訂期分路夾攻尅日掃穴擒渠佇見膚功迅奏)豬鞾羌兒俘成功不旋
踵
將軍阿桂奏報攻克木思工噶克丫口等碉栅詩以
誌事
自報克獲康薩爾頓兵三月未能進雖時斬𠞰賊小創
以近巢穴守愈峻定計兩路為夾攻宜喜下壓乘其釁
(阿桂自攻得康薩爾以來雖屢籌進𠞰時有斬獲但賊人因距巢益近竭力死守未能即克因計宜喜一路有
可乘之隙約明亮至軍營面商乘賊人不備由山梁下壓可收夾攻之利因於南路抽兵四千七百又添派川
兵二千阿桂亦於西路選兵一千令海蘭察福康安帶往俾資合𠞰之力)精兵既益調遣定
爰趁天晴入奮迅丫口為賊境烟火未因宜喜潜抽引
而我將卒鼓敵愾直冒烟火無回吝三面險碉一時奪
(軍營自三月下旬以來雨雪瀰漫直至四月初十始得晴霽山梁積雪已消明亮定期十二三等日進攻而阿
桂以進攻宜喜之局為此時緊要關鍵必湏木思工噶克及得式梯兩處同日並攻賊始不能抽掣堵禦因派
將領帶兵分路進攻丫口四日子時烏什哈達率兵至木思工噶克丫口超越而登賊以此地為其咽喉要處
並未潜抽此處賊人以防北路宜喜之兵一見我軍即鎗石齊發力為抵禦遊擊梁朝桂先搶東北隅大碉攀
援而上官兵遂毁其碉根擁入參將國興督兵躍入木城並用刀斧斫柵衝入惟時我兵呼聲四合兵氣益揚
侍衛穆哈納副將曺順將山峯左右之碉同時攻克其中所有賊衆殱戮甚多官兵自康薩爾至丫口連拏木
柵佔據其攻打沿河各寨之兵擕柴前往堆積羣尼寨下放火焚燒延入寨中賊多燒斃從此至噶爾丹寺可
從山梁徑下並可直壓勒烏圍阿桂奏謂一日而收三年未竟之功為之欣慰即勅部議叙)自此下
壓勢應順西路捷實賴
天佑更稱望見北路近得楞碉卡已攻獲薩克薩谷下一
瞬(阿桂並稱北路官兵先於十二日進攻甲索搶獲大碉一石碉九並於十三日望見攻克得楞碉卡向東
南已至沙爾尼之上又見有一隊官兵向東從薩克薩谷而下已可直至沿河所有日旁沙壩及喀爾西斯年
木自爾等四處山腿四道山溝寨落賊人似已不戰而逃由彼至勒烏圍對河臨岸其間已無險阻計明亮奏
摺亦日内云云)一日可收三年功佇待明亮報實信
副將軍明亮奏報攻克宜喜甲索等處碉卡詩以誌
事
去年宜喜據山梁(昨歲七月明亮自絨布寨移兵欲赴西路恊𠞰道經綽斯甲布境出其不
意攻克宜喜山梁據賊要隘惟因去路綿遠官兵不敷繞截随改路由達爾圖進攻未能冞入)末進都
因去路長增調官兵足供用更相籌畫總抒良(明亮等至達爾
圖屢籌進𠞰賊衆守禦更力且於達爾圖山梁下掘濠阻官軍進路復稽時日阿桂因籌議賊中形勢謂仍當
由宜喜一帶相機即進並請多撥勁兵供用使之迅速集事阿桂惟以國家軍務為重實心運籌不及畛域其
心足嘉曾傳旨奬諭之)日旁别綴聊虚擲(南路及吉地等處抽調官兵四千七百餘合以
川兵二十阿桂又撥四路兵一千再就宜喜等各營原有兵抽發約可滿萬明亮遂於宜喜一路董率前進其
日旁一帶仍駐兵在彼長作攻𠞰之狀以牽綴賊勢)甲索先攻且試嘗(明亮既與阿桂訂期
夾擊因思甲索一帶促浸祇老弱防守遂令總兵敖成督兵直入十二清晨連破賊人要隘三碉又搶佔左右
兩山賊碉七座巳刻以後將接連俄坡之東山賊碉四座亦經佔據)鼓勇遂教分隊入翦
兇都勵一心強碉平栅克力羣奮訊執醜擒氣越揚(甲索
既已得手宜喜一路更覺勇氣倍增而達爾圖以下得楞一帶山岡綿延二十餘里其上碉卡甚多因𣲖科瑪
阿爾都等為兩支分取得楞大碉又派三保和隆武奎林珠爾格德阿滿泰等為五隊分取得楞南峯頭所有
之碉其向東山腿則令福康安等往攻十三日黎明各官兵呼聲四起奮往争先賊人鎗礮齊簽疾如閃電三
保等六隊官兵各將所指之碉先後攻克福康安等亦搶奪石卡三座統計殱賊二百餘生擒者七官兵各將
所得之地嚴行守禦)乘勝齊兵擬下壓截前料賊即奔忙(明亮奏擬乘賊
人立脚未定無險可恃之際催集新到川兵尅日下壓直至河岸邊非惟達爾圖等處賊人立見竄散即沙壩
喀爾西之賊皆攔截在後自可不攻而得)兩軍會合指旦晚衆志歡呼益黽
蘉三捷勒烏圍最近(阿桂攻克木思工噶克丫口已可下壓噶爾丹寺直搗勒烏圍明亮
兵抵河岸邊亦可與阿桂會合掃蕩賊巢計克勒烏圍及噶喇依計擒索諾木等當三次報捷而克勒烏圍之
紅旗當第一先到也)紅旗第一到先望
捷報
邇日捷報頻頻來紅旗益盻其至哉西路已克山之嶺
(阿桂奏下巴木通地既陡峻上下雙碉中間復攔木城一道溝濠重疊以阻我軍海蘭察額森特於四月二十
日寅時督催官兵拔開木城從中衝突由旁繞出碉後官達色等所統正面官兵亦一擁直上於是合力連克
兩碉賊人大半被殱得脱者甚少官兵已據上游勇氣百倍海蘭察等乘勢督率順梁攻壓又將薩爾歪唵吉
達佳布一帶碉寨悉行攻獲維時五岱等先至來珠寨下直前攻克而得式梯賊人尚以鎗石抵禦及見梁上
碉寨悉被燒焚又見官兵循山而下勢不可當旋棄碉而遁官兵即將上下得式梯全行佔據而勢吉爾博山
梁上下迤延二十里所有碉寨十栅烏什哈達等先後攻𠞰盡數掃除其榮噶爾博一帶山梁經阿桂豐昇額
統兵搶佔直至第三峯之上現擬奮力𠞰攻有由半山峯大山梁前進又分一路出木思工噶克丫口由半山
前進佔至第九峯則俯臨勒烏圍勢若建瓴更無阻碍此次計克大碉一百數十處木城數十座寨落二百餘
寨房千數百間殺三四百生擒百十奪牛羊鳥鎗刀矛無算)北路復據河之隈(明亮奏茹
寨一路麥田收穫在即賊抵死護衛攻之自不可緩而寨戰碉扼其險要薩克薩谷一路官兵難以徑進當於
於基木斯當噶山腿盡處竭力衝開賊壘一路拏卡而前直抵河沿則茹寨一帶皆可攔截不攻自破隨於二
十三日派兵分進侍衛進財保等兵搶佔臨河六處緊要碉寨賊見官兵勇銳勢不能當隨各棄碉逃竄其時
副將圖欽保帶兵在薩克薩谷聽聞鎗聲即督兵直攻茹寨戰碉抛擲火弹乘賊人四散潰逃即將各寨落縱
火焚燒而奮勇官兵亦已截出河沿其各寨竄出之賊中鎗被箭者甚多亦得墮河死者自山腿以下麥田十
餘里皆為我官兵佔據由此至勒烏圍僅一河之隔即可與阿桂訂期會𠞰矣)下壓(謂西路)旁擊
(謂北路)各盡力彈丸勒圍實易摧噶喇依竄勢必有(逆酋索諾
木現居噶喇依其各處賊番所有糧食器具聞皆陸續運往尚欲恃此一隅拒守為苟延旦夕之計但其地積
糧既少而各處敗回之賊愈聚愈多口食更無所藉非忍饑待斃即潰散來投諒必不能久存耳)然亦
豈能數月挨蟻附羣小固可恨何妨湯網為之恢降旨
脅從與罔治(前以賊番黨助逆䜿抗拒王師罪大惡極曾屢諭將軍等以官軍既抵勒烏圍噶喇
依賊即求降亦不可宥今兩路官兵連次克捷計日可以會𠞰掃殄賊巢鼠黨狐羣必立就駢戮但為數不免
稍多于心究有所不忍因令將軍參贊于進兵時宣諭賊衆有能畏罪出降者仍從寬免死如此網開一面惟
仰體上天好生之仁而以此招降賊衆自必聞而觧體更可望大功速就云)好生
天德敬體懷蕆功休息吾本志廻思久矣增徨徊
將軍阿桂奏報攻克遜克爾宗詩以誌事
遜克爾宗賊要害攻之數月未能克(遜克爾宗為勒烏圍賊巢外險自昨
歲四月間阿桂即授往攻至六月中尚未能克)繞隙因據默格爾反出其後期
必得(阿桂因遜克爾宗久攻未下探得曰爾八當噶喇之下榮噶爾博之上其間有默格爾山梁若能襲
取則進攻勒烏圍既為得勢而凱立葉日爾八當噶之賊皆在我後遂派海蘭察等繞道前往搶佔默格爾山
並攻壓密拉噶拉木大寨及其旁碉卡又克獲凱立葉各寨此上年十月中事也)我後彼彼亦
後我胡悉力守聚羣賊康薩工噶雖屢𠞰(自攻克默格爾山梁阿桂
在彼頓兵兩月餘賊子康薩爾山梁添碉力拒今年正月中阿桂派兵三隊克其三碉並將其下碉卡盡行攻
取賊人因距巢愈近益竭力死守阿桂復于彼頓兵三月而木思工噶克丫口尤為賊境咽喉然必湏與得式
梯同日並攻賊始不能抽掣堵禦因于四月中旬乘積雪消霽與明亮訂期會𠞰遂𣲖兵將丫口碉尗悉行攻
佔隔河望見明亮官兵亦從薩克薩谷而下直至河沿其日旁等賊寨俱已不戰而逃矣)仍拚死拒
碉中匿噶爾丹廟既已獲勒圍巢穴近咫尺(五月初官兵攻克噶
爾丹寺及噶朗噶距勒烏圍僅數里)置此於後終非計分兵首尾俾受敵
偏伍彌縫未可施仰攀側越手為翼冒霧突衝進丫口
火攻短兵各盡力或斫寨門或越牆賊不能支遂奔北
木城石碉獲數十(官兵自得噶爾丹寺並搶佔舍圖枉卡業已居高得勢因思留遜克爾宗
於後非計但其下丫口山勢陡削賊人木城石碉互為聯絡必湏從上下壓方為得力随於五月十二派總兵
成德遊擊普吉保分兵前往時霧氣四塞豐昇額察視機宜未便再為遲待遂令官兵用礮轟擊使賊人不疑
我兵進攻而成德普吉保等即乘雨霧扳越崖磡潜至碉根盡將丫口上下石碉等城悉行攻克復進克其下
二大碉阿桂以遜克爾宗在榮噶爾博山陽第七峯之後恐賊人尚可沿溝來往後路未絶随派副將曺順領
兵循榮噶爾博山陽而下放火鎗縱火與豐昇額相犄角豐昇額因思官兵將次合圍遜克爾宗賊必竄逸應
及早攻撲庶可多殱賊衆遂𣲖兵三路與之合力並進或斫寨門而入或梯墻躍進賊碉奮勇擊殺羣賊力不
能支悉於牆穴遁去官兵追躡殱戮甚多計克石寨六石碉十二平房七遂擬進兵由直古腦下壓勒烏圍矣)
一歲之功成頃刻是役固藉衆鼓勇副將軍實豐昇額
錫名繼勇繼乃祖(自上年四月攻𠞰遜克爾宗以來至今始攻得經久相持成功頃刻深用
欣慰在事將佐雖皆勇往出力而身先士卒調度合宜則副將軍豐昇額之力居多豐昇額所襲之公乃其高
祖額宜都世爵額宜都本係巴圖魯公因於其公號果毅之下增繼勇二字以奬其能紹乃祖勇略且慶國家
之得世臣宣力也)國之藎臣綿世德
軍書
三處軍書一日來立時籌筆肯徘徊(阿桂明亮富德三路軍營奏摺俱於
十三日同時遞到即為展閱於答並召見軍機大臣指示機宜立時傳諭略無停晷)扼其吭背守
自潰聚彼鯨鯢攻易摧(阿桂分兵攻𠞰巴占賊衆捨死聚守未能即下盖其離巢益近則力
拒愈堅情理固當如是而我將士屢勝之餘勇氣百倍今乘勢冞入不啻摧枯拉朽賊雖竭力支抵復何能為
今阿桂擬於第八峯下添築木栅與第七峯丫口相連逼攻正面賊巢使賊人鎗石不能遠及又薄其所掘溝
沿令溝内之賊無由施展即日可望奏捷)絨布遥牽嚴斥堠(富德駐兵絨布寨雖不能統兵
直入而設卡密防使南路之賊不敢棄而他顧是此一軍之牽級賊勢亦正不可少也)勒圍夾擊
迅風雷(明亮已攻克賊人額爾替碉卡即日可下至平坡阿桂今擬添兵沿河從赤爾寨攻打隔河之
沙爾尼一帶今明亮將至河沿兩岸夾擊大礮轟摧賊斷不能久拒佇可唾手而得耳)獨因捷近
盻如遠日夜郵傳問幾廻
四川總督文綬奏報川省得雨情形詩以誌事
川東南北雖霑雨仲夏非優季夏優(文綬奏川北川東川南等處五月内
節次得雨俱透省城自五月内得雨後又於六月初十至十四等日甘&KR0584;連綿今歲節氣稍遲其未栽插者尚
可及時補蒔已插者菁葱彌望可冀有秋)今歲節遲堪補種三農情喜望登
秋軍糈實賴豐收辦戰士還廑隂潦留(軍糈米糧尚資採買惟盻歲事
屢豐今膏雨應時於農田甚為有益但官兵逼近賊巢正需進𠞰又恐雨多至潦阻我軍行此心實有難於並
慰者)一擘奏囊心兩繫半因慰復半因愁
書扇賜將軍阿桂六韻
掌握師行掄俊豪事無巨細一心操功成九仞尤應慎
志洽諸軍實所褒探路欲因乘怠隙(阿桂奏督兵進𠞰巴占賊人因係近
巢險隘悉力抵拒官軍屢攻未下兹於菑則大海山梁之西探有昆色爾喇嘛寺又西為章噶若由昆色爾將
章噶佔得則菑則大海拉枯喇嘛寺均已攔截其内賊自不能踞守屆時或順山腿下至河邊或涉水而西皆
可繞出勒烏圍之南以斷其與噶喇依往來之路海蘭察親至其地審度情形統兵往𠞰約於初三四間即可
奮力前進以我精銳搗彼空虚諒無不克云所籌甚合機宜亟盻捷音速至)攻碉直可壓危
撓我居避暑原無暑卿效賢勞真是勞嘉予七言錫書
扇凱歌三捷换征袍勉之指日親郊勞紫閣銘勲崇爵
叨
副將軍明亮奏報攻克石真噶賊碉詩以誌事
宜喜雖經下壓攻(明亮等自得宜喜山梁後復得其茹寨一帶平坡賊碉遂駐兵基木斯丹
當噶以期下壓)近巢力守聚羣戎因教逾月阻多砦忽報雙碉
尅衆雄(明亮先因額爾替山梁為勒烏圍門戶銳意進攻而賊衆亦因其地逼近巢穴捨死堅拒月餘
以來屢攻未下察其旁有石真噶山梁亦為要隘設法進𠞰亦兩次未得今奏至官軍奮勇尅其大碉兩崖已
石包從此至波爾尼賊已無險可恃即可刻日進抵勒烏圍為之欣慰)軍襟役喧進猶巧
(石真噶一路賊番守禦甚堅然舍此别無可進之路而官軍每當進步賊略聞消息即鎗石如雨抵禦屢為所
阻明亮以向來境運礮位多有耶許之聲賊衆習以為常不為防禦因於六月二十八日晚𣲖奎林和隆武等
為一隊攻迎面大碉德赫布等為隊攻左手石卡阿爾薩朗等為一隊攻右手石卡舒景安在後策應值新鑄
大礮成連夜挽運乘衆聲喧襍之時我分兵隊潜進已逼碉根賊尚未覺雖溝深濠闊密布松簽官軍無不一
躍而過砍門拔栅鼓勇直前二十九日黎明將迎面大碉全行佔據復合力更進又奪其正中大碉並得其旁
平房二十餘間追殱賊番二十餘其中鎗着箭跌墜崖磡者無筭即將所得賊人碉卡折毁趕立木寨三座派
兵守禦)將先兵奮效惟忠(此次進𠞰將士等均各奮勇而奎林和隆武首先攻得大碉尤
為超衆因勅部同在事出力之將領弁兵查明等第分别議叙)石包已俯勒圍背捷盻
紅旗指日中
將軍阿桂奏報攻克菑則大海昆色爾山梁並拉枯
喇嘛寺等處詩以誌事
勒圍望見阻巴占繞路進攻兵出潜(十七日阿桂奏至云巴占為賊人最
要門戶距勒烏圍不過數里故賊番番衆守拒不遺餘力阿桂屢次繞兵往攻均未得手因擬從舍圖枉卡分
路進攻仍派福康安特成額烏什哈達等分兵三路攻打巴占以掣其力遂𣲖普爾普泰斐英阿等攻賊章噶
山峯海蘭察隨後策應並攻章噶相近之果克多山峯其昆色爾喇嘛寺在拉枯喇嘛寺之上於此一路尤為
扼要因𣲖額爾特等帶兵進攻其菑則大海各碉令常祿保等統兵攻𠞰又溝内巖洞賊衆藏匿𣲖巴彦太等
往彼截殺不使賊衆來擾而巖洞以下溝内尚有寨落五處則𣲖富興成德等分頭攻搶並預為埋伏)騰
石攀林越溝底屯蜂附蟻上碉尖百餘處尅窮巢近三
日力殫羣賊殱(初二日黃昏官兵扳林扶石潜密前行正由巖洞經過賊人即來衝擾成德等
遂圍其溝内寨巴彦太等亦敵住巖洞之賊泰斐英阿等即帶兵直進比至拉枯寺之上各處賊人俱來迎拒
額爾特一面酌留官兵衝壓一面直上昆色爾山梁進攻賊人鎗石齊下官兵蟻附登碉𠞰殺並殱其逸賊遂
奪據毘色爾寺惟時官達色等循梁東上佔至雅木則碉對面其餘官兵蜂擁而西海蘭察即將果克多山峯
攻克瑚尼爾圖亦克獲所攻之碉富興成德海禄巴彦太等亦將各寨落巖洞全行攻克惟拉枯喇嘛寺賊尚
死拒初四寅時官達色泰斐英阿額爾特等合攻從上壓下成德等從下上攻先將附近各寨克獲縱火焚燒
烟燄蔽空遂進圍拉枯寺至亥刻官兵飛騰而入賊人逃遁無門亦均誅斃其喇嘛寺爾三寨所屬之瓜爾沙
巴等寨悉行掃蕩昆色爾寺山陽日爾㡳擦烏曲所屬之格思茹等寨焚燒過半常禄保等所攻之菑則大海
亦於初四日寅時官兵繞出其後將大戰碉圍住伺賊人鎗石稍稀官兵四面扳越賊人措手不及當將大碉
攻克其餘各碉卡亦逐一掃除計官兵竭三日三夜之力佔地縱横三四十里攻燒碉寨一百三十餘處殺賊
二百餘人搶獲銅礮手礮鳥鎗刀矛氊毯等物無筭因降旨將在事出力之將領弁兵交部分别議叙)將
卒一心同效藎可嘉併與可憐兼
將軍阿桂奏克攻勒烏圖賊巢紅旗報捷喜成七言
十首以當凱歌
廿四中秋夜丑時木蘭營裏遞紅旗本來不寐問軍報
孰謂今宵宛見之
七千里外路迢遥向十餘朝兹八朝(向來六百里加緊軍報俱以十一二
日遞到兹軍營八月十六日所發紅旗於二十四日丑時已達木蘭行在途中僅行八日)可識衆心
同一志嘉哉行賞自宜昭(以馳逓紅旗迅疾諭將賫旗員弁查明行賞其沿途驛站
官員兵役交部分别議賞議叙)
賊巢最是勒烏圍甲襍小連噶喇依(勒烏圍為促浸最要賊巢今已攻克
則索諾木現居之甲雜小寨及其噶喇依狡窟官軍自可乘勝席卷掃穴擒渠佇見紅旗叠至)破竹勢
成應不日速傳捷信願無違
行營半夜那來喧却是紅旗到叙門(叙門即和門周禮夏官大司馬注軍
門曰和立兩旌以為之叙和出用次第出和門云云今行營旌門之制約略相合)五載勤勞同
上下鴻勲集總沭
天恩
紅燈一點引紅旗頃刻行營人盡知舊部新藩同賀喜
古來報捷可如斯
成言原有付兒行一見紅旗即
奏將(啟蹕幸木蘭時命皇六子奉皇太后駐山莊諭以紅旗必由山莊經過俟一至即奏聞聖母)雖
是
慈心早知喜更馳侍衛報山莊(皇太后雖已聞捷音仍遣御前侍衛春寧賫奏書
馳詣山莊賀喜)
一破賊巢飛騎馳未遑詳悉盡陳之(阿桂等一得勒烏圍即發紅旗未能
具摺同奏故尚未知其詳晰也)將軍宣力應優賜先示端倪加勉宜(紅旗
既至降旨將軍參贊及將領等交部優叙兵丁各賞月銀而將軍阿桂宣力獨至奏績酬庸必當予以公爵優
其章服因先賜以紅寳石帽頂命其子侍衛阿彌達馳賫以往俾益迅速集勲)
前次受降惟戢斧今番報捷乃犂庭(前次征𠞰金川莎羅奔郎卡窘迫乞
命遂允所請受降蕆事未十年郎卡已侵擾鄰境土司郎卡既死其子索諾木等與小金川僧格桑狼狽為奸
意欲蠶食各土司甚至黨惡負恩抗干天討因深悔前此之姑息養奸此次厚集兵力擣穴擒渠掃平賊境庶
可永除後患自為正辦)敬承
天眷能無慰武功未成心未寧
宵衣(去聲)惟吾理合然喜而不寐那能眠乃知屐齒事誠
有較彼殊猶高下懸
三捷盻來一月間此時軍務正相關執渠掃穴歌耆定
佇待郊臺奏凱還(將軍等凱旋時擬于良鄉行郊勞禮已預葺郊臺以待矣)
是日晚阿桂奏摺至知攻克勒烏圍詳悉詩以誌事
勒烏圍賊舊官寨(凡土司所居者番人謂之官寨)垣固碉高不易攻石
卡木城接鱗次水臨山背據蠶叢(阿桂奏勒烏圍碉高墻固其南為轉經樓
又過甲爾日磉橋而南為科布曲山腿與勒烏圍官寨互為犄角鎗礮俱可相及其間寨木落城石卡又皆鱗
次櫛比聯絡接應前次大河後負高墈對河扎烏古阿爾古一帶鎗礮既能隔水救援而其後高墈層層每層
丈餘至數丈不等墈上均有卡柵碉座備禦甚嚴且自轉經樓至科布曲陡路既可通行而皮船過波往來亦
甚便易是以各處敗回賊人及噶喇依一帶番衆全聚於此合力抗拒)計窮百變同攄藎
志合三軍共建功(官兵壓至勒烏圍之上分兵攻繞既用大礮轟摧復用衝天礮擊打又從
勒烏圍轉經樓碉卡密排之中一面攻搶佔據一面拏柵横截以斷其後路並令令角寺一帶官兵由西北合
轟沿河而南拏柵以斷賊人下木之路又以高磡陡削兵力難進令官兵頭戴柴捆&KR0008;牌手摧沙囊匍匐而行
至磡沿層層堆起趕列三層高栅以擊磡下之賊並于所挖地道中用礮轟擊磡下掘溝抗拒之賊計高磡八
層均經官兵逐步搶佔僅餘一層而甲爾日磉橋更為賊人要路因排大礮轟摧漸塌復於楚兵内募善泅水
者漸於水底縛巨索於橋柱之上合力扯拽坍損因于八月十五日申刻分派官兵先為埋伏以備攻搶勒烏
圍令海蘭察額爾特攻其近南木城賊人鎗石抵拒甚緊轉經樓等處之賊復來救援官兵迎擊殱戮過半而
為滿洲索倫兵弓箭所斃者尤多復于亥刻令額爾特烏什哈達等攻近北木城官兵拔栅勇進出其不意即
時攻克海蘭察率同諾木扎格勒爾德自官寨落南進攻普爾普泰斐英阿自南進攻福康安特成額明仁從
西北進攻而五岱攻其東北豐昇額帶兵為各處策應維時四面合攻呼聲動地抛擲火弹如流星閃電官兵
各攀援上登賊人始猶支拒及見我兵蜂擁齊入膽落欲逃被我兵殱戮更不少遂于十六日子刻將勒烏圍
官寨攻克瑚尼爾圖亦將末層磡上石碉攻獲並同烏什哈達將竄回之賊追擊殱斃而轉經樓亦經保寧官
達色彰靄帶兵攻打四面飛騰而上至丑刻一併克獲官兵追擊逸刖至甲爾日磉橋賊因橋斷浮水竄逸值
雨後水漲賊衆淹斃甚多復為官兵鎗箭擊射得脱者無幾此次計攻克勒烏圍官寨及轉經樓喇嘛寺並攻
得其旁碉房寨落木城石卡六十餘座凡賊所恃以抗拒之處一夕無不摧破殺賊數百人奪獲鎗礮刀矛等
物無算遂掃其舊巢擬乘賊人上下心膽俱寒提兵直擣噶喇依為迅速蕆功之局此皆阿桂露布馳奏語也)
優叙先行循令典蕆庸封爵待恩崇
將軍阿桂奏報攻克西里第二峯期相機進𠞰情形
詩以誌事
勒圍克後逾三月西里當前限幾峯近穴咽喉賊固守
截碉寨栅我横衝(阿桂自八月望攻克勒烏圍以後統兵乘勝罙入進抵西里其地為促浸
要險賊衆悉力守禦攻之頗不易近已克其阿穰曲腔達坡等處而西里所正碉未能得因于其下接拏木栅
十七座繞出西里第二峯之右用礮旁轟賊寨亦末攻破復籌于現拏木栅之下再接數栅横截賊後使其不
能相顧兹據阿桂奏西里第二山峯名奔布魯木新拏木栅即在峯木城兩碉之下西里正寨之上其地為賊
人鎗礮所易及必須分賊之勢始可拏栅逼近随𣲖福康安等前行防衛拏柵官兵而令額爾特等随進拏柵
又派普爾普等為第二隊續行而第三隊之烏什哈達等即令緊随拏栅以進海蘭察等為各路策應鼓行而
前)分兵合隊皆中要下壓上批都礪鋒(閏月二十九日一月初一
我兵兩次乘夜迅往從賊人鎗礮如雨之中步步拏栅而進接拏十餘栅環繞山峯兩碉之後越過山脊而
東圍其三面惟向東一面陡險尚有微徑賊仍負嵎不動因于初三日晚令額森特帶兵千餘赴西里山腿盡
處合攻而令海蘭察督兵趕拏木栅復派福康安等從左進攻普爾普等向上攻打海蘭察率官達色等直取
奔布魯木山峯木城部署既定三隊分頭搶撲)縱火因風
天助順登巒乘夜衆摧克(海蘭察督兵直抵山峯木城之下奮力亟攻賊人抗拒鎗石交
下攻至二更抛擲火彈百餘燃及賊人木城外所積枯枝横木值大風忽作火勢蔓延燒至木城官兵乘勢騰
涌而上羣賊踉躍竄出官兵尾追殱殪及追急墜崖死者甚多其不敢出城者均成灰燼時福康安帶兵攻入
各碉並穿碉墻縱火焚燒官兵四面合圍賊不能逸亦均斃于火普爾普等仲攻碉座賊見官兵勢猛且各處
烟燄蔽天力不能支跳碉而遁官兵鎗箭追擊復多殱戮時已三更官兵三隊合併自上壓下至西里正寨
賊人一面抵禦一面奔逃遂將寨落克取復分兩翼抄出克其寨後山色及迤下山腿碉卡將及四更已壓至
溝邊額森特等復攻克西里山腿盡處木城並克雅瑪朋前兩碉此次通計得木城九大寨四石碉七石卡數
十殺賊百餘所獲餘芧等物無筭現據攻𠞰雅瑪朋東之舍勒烏圍粗魯及阿穰曲左山腿下之瓦喇占奏至
為之欣慰即勅部議叙海蘭察及領隊大臣等其隨隊奮勇之丁各賞一月錢糧以示奬勸官兵屢勝勇氣倍
增賊勢日就窮蹙自可席卷而有也掃穴擒渠指日惟盻紅旗之至)遂能據險成殊績將
更相機蕆偉庸佇俟紅旗朝夕至永消巒觸靖巴賓
題平定合符(有序)
李侍堯奏粤民李阿集私越邊界至安南國之順化
娶番婦居焉其地在安南王城西南遠隔重洋昔為
阮姓竊據歷今九世番人稱為順化阮王與奉朝受
封之黎姓國王為世仇會順化王死有子二嫡次而
幼庶長而愚長子繼立其舅擅威福土人患之有阮
翁衮者順化王之同姓以除奸立嫡為名自稱西山
王募兵搆怨客民多從之李阿集因受偽封開國公
西山兵逼近順化王所居二子皆出走阮翁衮思自
取之土人不從兵衆解散李阿集游奕洋面遇順化
二子舟劫奪其財貨擕家竄回内地為有司所執將
按以法籍其家得玉平定合符一隨牘奏進發緘視
之長二寸又十分寸之五闊一寸又十分寸之八厚
三分有竒符上下各一外面為龍鳳形玲瓏通裏内
面中為雞心玦式左右鑿枘相應形圓而楕鐫小篆
文各一上曰平定下曰合符中心及四角皆有穿盖
繫組以佩也玉質瑩潔潤澤知為舊物而安南不聞
産玉以大小計之疑是玉帶版改為苐不解彼地王
工乃能精巧若是耳夫奸民之當治安南之内訌皆
不具論惟是王師征𠞰金川正掃穴擒渠刻日奏凱之
時而玉平定合符適得先事之徵若有默司其契者敬
維
昊蒼鴻佑宵旰繫懷因以斯符示兆如詩所云天作之合或
可取以為賦詩斷章之喻乎因序其事題什識之
海舶蠻邦恣横(去聲)行賊擒因致玉符呈龍蟠鳳舞外磨
緻陽定隂平内琢精姬室雅章詠天合金川佳兆卜師
貞把吟誰為珍希見吉語佇看報捷旌
將軍阿桂奏報攻克科布曲索隆古山梁等處碉寨
即期迅擣賊巢詩以誌事
西里尅來逮一月(阿桂自中秋夜攻克勒烏圍即繞兵進𠞰而賊衆拒守西里攻之三月餘
未克攻至十一月初三日夜官兵分路襲擊奮勇摧堅將西里一帶之賊寨悉行攻克計其期距今又月餘
矣)賊巢近復阻山梁索隆古據建瓴勢(阿桂自攻得西里後乘勢直入
雖連克其舍勒固租魯瓦喇占雅瑪朋及薩爾歪勒隈勒木通等處碉卡並掃除卡布角沿河一帶寨落而科
布曲及索隆古山梁為賊人近巢要害抵拒益力屢次攻之未下兹阿桂等奏至科布曲山梁賊人挖濠固守
鎗石晝夜不絶末易輕進若突然分路上攻搶得迎面各碉卡一氣直上正山梁得手較為迅速因于十二月
初六晚分撥官兵海蘭察同伊蘭保等攻搶中間城卡福康安烏什哈達等攻其左普爾普額爾特等攻其右
而令侍衛遜集鼐潜密繞出賊碉之上向下攻壓額森特則于大路直取格隆古其間尚隔三碉𣲖烏爾納那
木扎等從正面進攻特成額等攻其左書麟等攻其右豐昇額親往策應並派海禄等率土兵從雅瑪朋穿越
林箐前行繞至兜窩丫口以待併力齊發初七日夜海蘭察等由中路直進官兵從鎗中鼓勇氣以上登殪賊
甚衆遜集鼐等亦已繞出其上賊不能支紛紛敗遁福康安普爾普等同時合力奮攻其指𣲖各碉卡均經克
穫殱賊亦多官兵勇氣倍增遂將科布曲寨落全行攻克額森特等又攻克格隆古等各碉賊突圍出者經官
兵截殺殆盡海禄之兵已攀援上至兜窩丫口與海蘭察等森特會合即將丫口搶佔並克科布曲附近寨落
及拉布咱占寨而索隆古山勢更高碉卡在山岡之上潰敗賊衆退聚其内不宜稍羈即令索倫兵率土兵由
林箐中繞進抄出其後海蘭察額森特從正路上攻賊人棄碉奔遁官兵躡擊殱斃及帶傷竄者又復不少遂
將索隆古佔據并將得木巴爾捫都斯碉卡一併攻獲又將安布魯木一帶併為掃清通計攻克大碉石卡木
栅一百餘處獲礮九鳥鎗刀矛無筭殺賊二三百名生擒二人即日發兵直搗賊人巢穴以冀早為掃殄是役
也將軍等調度合宜參贊及領隊董率奮勉各兵亦俱勇往出力深為可嘉囙勅部優叙)噶剌依(即賊
巢俗謂之刮耳岩者)頻覆卵殃冒險衝鋒資衆力除兇助順賴
天慶紅旗早晚其將至益切中宵盻不遑
副將軍明亮奏攻克獨古木寨落及搶佔乃當山梁
情形詩以誌事
逆巢正路自河東牽掣河西亦藉攻(阿桂等統兵由河東進攻自克勒烏
圍後屢得賊人西里一帶至瑪雅朋等碉卡近復佔據科布曲索隆古山梁已扼賊巢險要可即直搗噶喇依
為掃穴擒渠之計自屬進兵正路其河西之兵原以牽綴賊勢而明亮自得宜喜茹寨以來漸次逼近河邊與
河東聲勢聫絡益可成犄角之勢)自夏至冬鮮有克(明亮等於六月二十八九日派兵分
路攻得石真噶賊人大碉設立木栅駐守此後雖常進攻未能有得)近今較昨略稱雄(閏十
月初十明亮等攻克扎烏古碉寨尋又攻取碾占此路官軍遂大有起色十一月十七日復將達撒谷擦角赤
爾登布里三道山梁悉行攻獲軍聲益振)忽聞獨古(即獨古木急呼之則為獨古)已登險
且戰乃當圖下衝(明亮奏云十二月十四夜𣲖奎林阿爾薩朗等攻取在上之獨古木思得
又派興兆等佔據山頂和隆武德赫布等攻取在下之碉獨古木思滿分左右繞進將武黎明賊人望見放鎗
抵禦奎林已率兵先登斫碉門而入殱賊無遺其噶木呢布等攻取布吉魯和隆武等攻取達那賊衆皆望風
披靡間有抵拒者即為官兵鎗箭所殪其賊目在後以刀驅之亦不復顧所有山梁上下寨落八十餘處官兵
隨到隨克盡行燒燬通計殺賊百餘擒活口二獲礮一據云乃當已克大半再前更無險阻即甲襍寨落於臨
河石包之上攻之亦為省力云云已降旨將明亮舒常及將領員弁等下部優叙兩路官兵奮勇夾攻成功在
邇益盻紅旗迅至)夾進正逢賊窘候快觀益望捷紅旌
平定兩金川方略卷首
