明臣諡考訂誤
諸書所載諡號互有異同稍為訂正大略以國史閣
籍為據而以諸書參之間有國史與閣籍互異則並
存以竢考
武城侯王聰按正史諡威毅閣籍具存臣諡類鈔封爵
考諡法考諡法通考俱誤作武毅
元帥孫興祖按正史諡忠愍臣諡類鈔誤作武愍
隆平侯張信正史諡恭僖諡法考諡法通考因之閣籍
又作襄僖臣諡類鈔封爵考因之未詳孰是
行省參政趙德勝正史諡武桓釋義具存臣諡類鈔封
爵考誤作武莊
樞密廖永安諡武愍正史作武閔愍閔古字通
都督同知康茂才正史諡武義諡法通考封爵考誤作
武襄
都督僉事陳清按正史諡崇武臣諡類鈔誤作榮武
武定侯郭英諡威襄諡法通考誤作武襄
都督僉事贈廬江侯何德按正史諡壯毅諡法考壯毅
莊毅凡兩見當是重出而訛臣諡類鈔諡法通考作
莊毅而别有何海贈廬江侯諡壯毅更謬
行省參政蔡㒨諡武襄臣諡類鈔諡法通考誤以㒨為
遷
泗國公耿再成正史諡武壯臣諡類鈔諡法考諡法通
考俱作武莊
越國公胡大海正史言行錄諡武莊諡法通考又作武
壯按諡法武而不遂曰壯亦曰莊威而不猛曰莊亦
曰壯二諡釋義並同未詳孰是
副使孫興洪武中諡忠義見臣諡類鈔諡法通考按正
史不載此事弇山堂集亦無之恐因都督府副使孫
興祖而訛脱也
宋學士濓追諡文憲諡法通考誤作文惠
交趾平州知州何忠楊豫孫諡纂鄭司封類鈔俱諡忠
節按正史忠止贈南寧府同知無諡正統中省臣姚
夔以王禕例請卒報罷弇州集以為祠額之誤者近
是
墨侍郎麟按正史諡榮毅閣籍具存諡法通考誤作恭
毅
西寧侯諡忠順者按正史乃宋英閣籍具存晟之子也
類鈔封爵考誤作晟諡法通考晟英凡兩見尤誤
曾學士棨臣諡類鈔諡法通考俱諡襄敏按正史棨有
贈無諡且不諡文而諡襄何居其誤無疑
都督山雲按正史諡忠毅閣籍具存吾學編名臣言行
錄誤作襄毅大政紀亦因之
恭順侯吳克忠按正史諡壯勇閣本釋義具存臣諡類
鈔封爵考誤作忠勇
都督吳克勤按正史諡僖敏閣籍具存弇山堂集誤作
僖愍
修武伯沈榮按正史諡僖愍閣籍具存臣諡類鈔諡法
通考誤作僖敏
恭順侯吳瑾按正史諡武壯臣諡類鈔諡法考諡法通
考俱作忠壯考李文達公所作神道碑亦同恐正史
之誤
南寕伯毛勝按正史諡莊毅閣籍具存臣諡類鈔諡法
通考誤作忠壯
武進伯朱冕按正史諡忠慤閣籍具存諡法通考作忠
懿者誤
寧晉伯劉聚按正史諡威勇閣籍具存吾學編臣諡類
鈔誤作威武
聶尚書賢按閣籍諡榮襄釋義具存類鈔誤作恭襄諡
法考榮襄恭襄凡兩見尤誤
劉尚書㒞按閣籍諡愍節釋義具存諡法考通考類鈔
倒作節愍者誤
原尚書傑尚無諡見弇山堂别集甚詳諡纂言行錄諡
襄敏者大謬
許侍郎彬按正史有贈無諡其子越請之不得張南園
諡法鄭司封類鈔諡襄敏此誤也
謝尚書一夔成化時有贈無諡正德六年追諡文莊臣
諡類鈔作襄敏諡法通考謂初諡襄敏後以子麟請
改文莊並誤
成國公朱輔按閣籍諡恭僖釋義具存類鈔作榮僖者
誤
熊尚書繡按正史諡莊簡閣籍具存吾學編作清簡者
誤
工侍贈尚書劉丙按閣籍諡恭襄釋義具存正史凡兩
見恭襄襄敏前後互異諡法考亦兩存之恐誤也
李尚書鉞按閣籍諡康簡高尚書友璣按閣籍諡襄簡
正史皆作恭簡諡法考亦兩收之未詳孰是
潘尚書鑑按閣籍諡襄毅釋義具存諡法考從史作襄
敏毅敏文相近而訛恐當以閣籍為正
惠安伯張偉按閣籍諡靖襄釋義具存正史又作康靖
諡法考臣諡類鈔皆兩收之未詳孰是
王尚書用汲按閣籍諡恭質釋義具存諡法通考誤作
忠肅
楊豫孫諡纂上蔡知縣霍恩諡節愍考正史恩有贈官
而無諡
臣諡類鈔諡法通考有孫學士賢王學士獻林學士文
俱諡襄敏考正史閣籍皆無之此誤也弇州集有辨
劉尚書采按閣籍諡端簡釋義具存諡法通考誤作端
肅
臣諡類鈔諡法通考載永順伯薛斌諡忠壯考正史閣
籍封爵考順天志諡法考皆無之
安順侯薛貴按正史閣籍諡忠壯釋義具存封爵考諡
法通考作忠勇者誤
王宗伯英臣諡類鈔諡法通考皆云初諡文安天順中
改文忠考正史不言改諡閣籍亦無之不可為據
臣諡類鈔諡法通考有都督梁來諡壯勇考正史閣籍
俱無之弇州集亦不載疑即梁成之訛誤復收之耳
張尚書潤按閣籍諡恭肅釋義具存名臣言行錄誤作
恭簡
臣諡類鈔諡法通考有翁尚書世賢諡襄敏按正史乃
翁世資有贈無諡此必誤也
嘉靖中都督諡忠愍者李淶無李深臣諡類鈔誤以淶
為深諡法通考李淶凡兩見尤誤
英國公贈太保張崙按閣籍諡榮和釋義具存正史又
作莊和諡法考兩收之未詳孰是
諡法通考臣諡類鈔有恭順侯吳允誠諡忠壯考正史
閣籍皆無之弇州集亦不錄恐誤
翁尚書萬達按閣籍諡襄敏釋義具存諡法通考一作
襄毅者誤
右都御史俞諫嘉靖三年八月二十六日贈太子太保
諡莊襄閣籍具存正史載於是年九月原官贈諡俱
同而作俞一鶴未詳何故
大學士高穀按國史閣籍諡文義釋義具存大政紀誤
作文毅
李尚書敏按國史諡恭靖閣籍釋義具存大政紀誤作
恭介
禮部尚書傅瀚按國史閣籍諡文穆釋義具存大政紀
誤作文慤
明臣諡考訂誤
