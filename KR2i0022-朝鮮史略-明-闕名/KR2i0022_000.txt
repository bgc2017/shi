朝鮮史略載記𩔖(附錄)
提要
(臣)等謹案朝鮮史略十二卷一名東國史略
不著撰人名氏乃明時朝鮮人所紀其國治
亂興廢之事始於檀君終於高麗恭讓王王
瑶自新羅朴氏以前稍略而高麗王建以後
則皆編年紀載事蹟頗具其稱李成桂李芳
遠為太祖太宗乃其臣子之詞又間附史臣
論斷及歷年圖等書蓋鄭麟趾高麗史仿紀
傳之體而此則仿編年之體者故其國中兩
行之錢曾讀書敏求記以其於王氏遺臣鄭
夢周等欲害李成桂事不沒其實稱為良史
今觀其序事詳略雖不能盡合體要而裒輯
遺聞頗為賅具讀列史外國傳者亦可以資
參考焉乾隆四十四年六月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
