元豐九域志卷九
宋王存等撰
福建路
廣南路
東路
西路
福建路(太平興國二年為兩浙西南路雍熙二年改福建路州六軍二縣四十五)
大都督府福州長樂郡威武軍節度(唐威武軍節度周改彰武)
(軍皇朝太平興國二年復舊治閩侯官二縣)
地里東京四千七百里東至海一百九十里西至本州
界二百六十里自界首至南劒州一百二十五里南至
本州界一百五十六里自界首至興化軍六十五里北
至本州界六百六十五里自界首至處州三百五十里
東南至海二百八里西南至本州界二百五十里自界
首至南劒州四百二十五里東北至本州界五百四十
里自界首至温州二百里西北至本州界五百八十里
自界首至建州四百四十里
戶主一十一萬四千六百三十六客九萬六千九百一
十六
土貢紅花蕉布三十疋
縣一十二太平興國五年析閩縣地置懷安縣天禧五
年改永貞縣為永昌乾興元年改羅源
望閩一十二鄉閩安一鎮
望侯官九鄉
望福清州東南一百七十七里七鄉海口一鎮一鹽倉
望懷安州西北二十里九鄉
望長溪州東北五百四十五里四鄉黃崎一鎮玉林一
銀場一鹽場
望連江州東北一百六十里五鄉
望古田州西北一百八十里四鄉水口一鎮寳興一銀
場古田一金坑
緊長樂州東一百二十里四鄉一鹽場
緊永泰州西南三百五十里三鄉黃洋保德二銀場
中寧德州東北三百里三鄉關隸一鎮
古跡北仙山越王元諸九月九日嘗宴於此大石為
樽尚存越王山即越王舊城中有越王井金崎江
鱔溪有大鱔長丈餘石鼓山行山郡國志云閩
縣有行山一名霍山形似香爐飛山越王時自海飛
來越王石方輿記云嘗隱雲霧中惟清廉太守乃得
見宋虞愿觀見之營頭戍越王所置螇江搜神記
云閩人謝端釣得異螇因名之香爐山道士章夀於
此學道延平津有蛟龍害人夀入水斬之爐山仙人
壇唐天寳七載置仙遊山列仙霍童遊處之所本名
霍童山天寳中改之峰上有人一小石甕中有水味甚
甘峯南有石步廊石堂東復有石橋跨澗居人或時聞
鐘鼓之音佛跡石大磬石上有大足跡昔有胡僧經
此云是佛跡海壇山石亢嶺大妃山故老云越
王葬溪岸大石山上
上建州建安郡建寧軍節度(偽閩鎮武軍節度偽唐改永安軍又改中)
(義軍後降軍事皇朝端拱元年行建寧軍節度治建安縣)
地里東京三千五百里東至本州界一百八十里自界
首至處州六百三十里西至本州界一百六十里自界
首至南劒州一百里南至本州界九十七里自界首至
南劔州六十五里北至本州界三百里自界首至信州
一百里東南至本州界三百五十里自界首至福州五
百六十里西南至本州界八十里自界首至南劍州一
百三十里東北至本州界四百七里自界首至衢州二
百里西北至本州界一百八十里自界首至邵武軍七
十三里
戶主六萬九千一百二十六客一十二萬七千四百四
十
土貢龍鳳等茶八百二十斤練五十疋
縣六太平興國四年以將樂縣隸南劔州五年以邵武
歸化建寧三縣隸邵武軍淳化五年升崇安場為縣咸
平三年析建安建陽浦城三縣地置歐寧縣熙寧三年
罷
望建安七鄉石舍永興丁地三銀場
望建陽州西一百三十里六鄉
望浦城州東北三百三十里一十鄉遷陽臨江二鎮通
德潘家山余桑三銀場余生蕉溪觔竹三銀坑
望崇安州北二百五十里五鄉
緊政和州東南二百二十里四鄉舊一鎮天受一銀場
上松溪州東二百六十里三鄉
監一咸平三年置鑄銅錢
豐國州城東北
古跡梨山郡之勝槩也梅福山方輿記云福煉丹
於此今有昇仙壇茶山仙人州一名墜馬州蕭子
開建安記云海真人上昇墜馬於此小松溪玉清
洞圖經云晉世有漁者游潭中見石室額有金字云玉
清洞因前升其庭有人出曰司命之府也漁者駭而退
夢筆山俗云江淹夢筆之所武夷山漢祀山
浮石山芹溪子期山建安記華子期嘗師角里先
生得隱仙靈寳之法後居此山湛爐山圖經云昔湛
王鑄劒於其上因名之九石潭越王臺武夷君
廟雞巖建安記云與武夷山相對半巖有雞窠焉
洞宫山圖經云洞中有蓮花石有人遊之獲石龜鶴
藤竹仙人繩
上泉州清源郡平海軍節度(治晉江縣)
地里東京四千一百三十里東至海一百三十里西至
本州界三百一十里自界首至南劍州三百四十里南
至海一百三十里北至本州界一百里自界首至興化
軍一百二十里東南至海八十里西南至本州界二百
三十五里自界首至漳州一百四十里東北至本州界
九十里自界首至興化軍七十里西北至本州界四百
里自界首至南劔州三百里
戶主一十四萬一千一百九十九客六萬二百七
土貢綿一百兩蕉葛各一十疋
縣七太平興國四年以莆田仙遊二縣隸興化軍五年
以長太縣隸漳州六年析晉江縣地置惠安縣
上晉江五鄉鹽一百六十一亭
中南安州西一十三里八鄉
中同安州西一百三十五里三鄉安仁上下馬欄莊陂
四鹽場
中惠安州北四十七里三鄉鹽一百二十九亭
中永春州西一百三十里五鄉倚洋一鐡場
下清溪州西一百五里四鄉青陽一鐡場
下德化州西北一百八十五里五鄉丘店一寨赤水一
鐡場
古跡夾山廟每歲旱祈禱多應故祠祀特盛島嶼在
海中上有居民晉江樂洋江放生池天水淮
唐太和三年刺史趙棨所開長二百三十步尚書塘
刺史趙昌置號常稔塘後昌為戶部尚書鎮南海因改
為尚書塘趙街在晉江縣西一百步刺史趙棨所開長
二百三十步闊一十六步飛揚神廟晉太康中夜有
雷電起於廟廷明已移於江北在水北故曰飛揚廟
延福寺中有西峯即唐徵君所處有石篆題曰高士峯
佛跡山上有足跡故老相傳以為佛跡金雞山
蕉山桃林溪九竇山卧龍山王髻岱嶼山
在海中錦田山越王山韓涯墓
上南劒州劍浦郡軍事(偽唐劍州皇朝太平興國四年以利州路有劍州加)
(南字治劍浦縣)
地里東京三千五百六十里東至本州界七十里自界
首至建州一百一十里西至本州界一百八十里自界
首至邵武軍一百二十里南至本州界一百二十里自
界首至福州三百里北至本州界一百三十里自界首
至建州八十里東南至本州界一百九十里自界首至
建州一百一十里西南至本州界三百里自界首至邵
武軍一百二十里東北至本州界二百里自界首至建
州七十里西北至本州界三百一十里自界首至邵武
軍一百二十里
戶主五萬九千三百五十客六萬二百六
土貢茶一百一十斤
縣五太平興國四年以建州將樂縣隸州
緊建浦七鄉東津西津羅源静江四鎮大演石城二銀
場雷大熟蒙洲遊坑紛常五茶焙
上將樂州西二百四十里三鄉石牌安福二銀場
上尤溪州南一百五十五里四鄉寳應安仁漆坑龍門
新豐小安仁杜唐梅營龍逄九銀場
中沙州西一百二十四里三鄉洛陽口一鎮
下順昌州西一百八十里三鄉
古跡演仙山圖經云仙人演氏煉丹於此天階山
蕭子開建安記云山下有寳華洞即赤松子採藥之所
金泉山石帆山落星穴建安記云晉義熙年有
星墮其處為此穴也栟櫚山上有天柱石不生羣木
有徑號走馬埒石其上仙人馬跡中多産栟櫚木七
臺山
下汀州臨汀郡軍事(治長汀縣)
地里東京三千五百九十里東至本州界四百七十里
自界首至南劒州四百二十里西至本州界六十里自
界首至處州四百九十里南至本州界三百三十里自
界首至梅州一百九十里北至本州界六十里自界首
至處州四百二十里東南至本州界五百二十二里自
界首至漳州四百九十里西南至本州界四百里自界
首至潮州六十里東北至本州界三百三十里自界首
至南劍州四百二十里西北至本州界二百五十里自
界首至虔州四百九十里
戶主六萬六千一百五十七客一萬五千二百九十七
土貢蠟燭二百條
縣四淳化五年升上杭武平二場並為縣
望長汀三鄉留村一鎮上寳一銀場歸木挨口二銀務
莒溪一鐡務
望寧化州東北一百八十里三鄉龍門新舊二銀場長
永大庇二銀坑
上上杭州南一百八十里四鄉鍾寮一金場
上武平州西南二百五十里五鄉
古跡至道宫唐開元二十八年置本名開元宫内有
明皇真容靈蛇山雞籠山蘘荷嶺九龍水
寅湖勤江溪
下漳州漳浦郡軍事(治龍溪縣)
地里東京四千四百六十里東至本州界八十一里自
界首至泉州二百一十四里西至本州界三百六十五
里自界首至汀州二百七十五里南至本州界三百二
十五里自界首至潮州六十五里北至本州界一百二
十里自界首至泉州一百八十五里東南至海一百六
十九里西南至本州界三百三十五里自界首至潮州
六十五里東北至本州界一百里自界首至泉州二百
里西北至本州界四百里自界首至南劔州三百三十
五里
戶主三萬五千九百二十客六萬四千五百四十九
土貢甲香一十斤鮫魚皮一十張
縣四太平興國五年以泉州長泰縣隸州
望龍溪六鄉海口峓口清遠三鎮
望漳浦州南一百一十里三鄉
望龍巖州西二百七十里二鄉天濟寳興二銀場
望長泰州北三十七里二鄉
古跡苦竹溪九侯山天公山隂晦時聞簫鼓之
音藿溪雙髻山羅溪董奉山仙人董奉遊此
牛嶺
同下州邵武軍(治邵武縣)
地里東京三千三百五十里東至本軍界五十里自界
首至建州三百一十里西至本軍界一百四十里自界
首至建昌軍二百里南至本軍界二百二十里自界首
至汀州三百二十里北至本軍界一百八十里自界首
至信州三百六十里東南至本軍界一百二十里自界
首至南劔州一百八十里西南至本軍界三百二十里
自界首至汀州二百四十里東北至本軍界七十里自
界首至建州二百里西北至本軍界二百四十里自界
首至建昌軍二百二十里
戶主五萬八千五百九十客二萬九千四百
土貢紵一十疋
縣四
望邵武五鄉營名一鎮黃土鄒溪寺坑三銀場龍鬚一
銅場寳積萬德二鐡場
望歸化軍南一百四十五里二鄉磥磜一金場江源一
銀場
望光澤軍西八十里二鄉清化一鎮太平一銀場新安
一鐡場
望建寧軍西南二百四十五里六鄉青女蕉坑龍門三
銀場
古跡九龍觀唐貞觀中九龍見於陂池云有天尊馭
之令長圖寫以聞遂置觀鶴冲水樂野官建安記云
越王以七百里山澗之地岐戈縱樂高平苑建安記云
越王校獵之所烏石山建安記云山頂有二石各十
丈形蒼黑間葉分枝狀如雙蔓謂之雙石鳴鏡山圖
經云越王无諸嘗畋獵於此鳴鏡戴旗因名龍門溪
同下州興化軍(治莆田縣)
地里東京四千三百九十里東至海七十里西至本軍
界一百四十五里自界首至泉州三百四十五里南至
海四十里北至本軍界六十五里自界首至福州一百
八十里東南至海一百里西南至本軍界七十里自界
首至泉州九十里東北至海五十里西北至本軍界一
百里自界首至福州九十五里
戶主三萬五千一百五十客二萬八十四
土貢綿一百兩葛布一十疋
縣三太平興國四年以泉州莆田仙遊二縣隸軍又析
莆田縣置興化縣
望莆田六鄉鹽海安德二鎮一鹽倉
望仙遊軍西七十里四鄉太平石碧潭龍華三鎮
中興化軍北七十里三鄉
古跡壺公山昔有人隱於此遇一老人引於絶頂見
宫闕臺殿云此壺中日月也九仙山昔有何氏兄弟
九人棲登此山九鯉湖壺公廟龜山院圖經云
僧無了嘗棲隱於此遇一神龜躡四小龜而行無了異
之遂居其地為院大飛山地本平湖數頃一夕風雷
暴至旦見此山聳峙因名焉大目溪飛鳥溪百
丈嶺百丈溪轉水臺淮水巖下有水或歲旱居人
壅之迴流入城即應時㴻雨
廣南路
東路(州一十五縣四十)
中都督府廣州南海郡清海軍節度(梁清海軍節度後入偽漢)
(皇朝寳開四年仍舊節度治南海番禺二縣)
地里東京四千九百里東至本州界二百一十里自界
首至惠州一百五里西至本州界一百五十里自界首
至端州九十里南至本州界五百二十里自界首至南
恩州二百四十里北至本州界三百五十里自界首至
英州七十里東南至本州界至海四十一里西南至本
州界一百五十里東北至雞窠山一百三十二里西北
至本州界七百二十里自界首至端州一百八十里
戶主六萬四千七百九十六客七萬八千四百六十五
土貢沉香一十斤甲香三斤詹神香石斛各二斤龜殼
水馬各二十枚鼊皮一千張藤席二十領
縣七開寳四年改治(缺)縣為合光隸連州五年省咸寧
長康番禺四會四縣並入南海東莞縣入璿一年城義
寧縣入新會游子縣入懷集六年復置四會東莞義寧
二縣省化蒙縣入四會太平興國元年改義寧縣為信
安皇祐三年復置番禺縣熙寧五年以新安縣隸新州
六年以四會縣隸端州
望南海六鄉大通一鎮
上番禺五鄉瑞石并石獵德大水石門白田扶胥七鎮
銀爐一鐡場
中清遠州西北二百四十里四鄉大富一銀場静定一
鐡場
中增城州東一百二十里四鄉足子一鎮
中懷集州西北二百八十里六鄉
中下東莞州東南三百里一鄉桂角香山崖二銀場静
康大寧東莞三鹽場海南黃田歸德三鹽柵
下新會州西南五百三十里四鄉千歲一銀場
古跡南越王墓南越志云尉佗葬於此南海廣利
王廟番山山海經云桂林八桂在番禺東賁禺即番
禺也靈州山南越志云連山西有靈州郭璞云南海
之間有衣冠之氣即斯地羅浮山鳳水自高流下
巨石激散如鳳舞之形貪泉晉刺史吳隱之飲而成
詩即此泉菖蒲澗有菖蒲聚生於澗中一十九節
浮練川有白沙望之如練荔枝州南越志云上多荔
枝琵琶州地經云形若琵琶萬歲井千秋井並都
督劉巨置牛潭昔有漁人見金牛自水而出廢番
禺縣鼓門廣州刺史周敞採龍山木為門鼓一給桂
林郡一給交州二州二鼓相應五羊城地南越志云
昔有五仙牽五色羊至此貪泉碑唐陳元伯文會
仙觀記云何仙居此食雲母唐景龍中白日昇仙白
水山杯渡山世傳杯渡禪師渡海來居此山珊瑚
州昔有人於海中網魚見珊瑚匝溪水金芝巖舊記
云唐開元中於此獲靈芝龍磨角石相傳云每春有
龍磨角新舊痕存焉金鏁潭秦時崑崙貢犀牛帶金
鏁入此潭葛洪丹井南海尉任囂墓
中韶州始興郡軍事(治四江縣)
地里東京三千七百里東至本州界一百二十里自界
首至南雄州一百三十里西至本州界一百六十五里
自界首至連州二百五十里南至本州界九十五里自
界首至英州一百里北至本州界二百里自界首至郴
州二百一十里東南至本州界一百三十九里自界首
至英州一百五十里西南至本州界一百五十五里自
界首至英州八十五里東北至本州界一百七十里自
界首至南安軍一百六十里西北至本州界三百二十
五里自界首至郴州一百八十里
戶主五萬三千五百一客三千九百三十七
土貢絹一十疋鍾乳一斤
縣四開寳四年以始興縣隸南雄州五年省仁化縣入
樂昌咸平三年復置
望曲江一十五鄉濛&KR2712;一鎮永通一錢監靈源石膏岑
水三銀場中子一銅場
望翁源州東北十里四鄉玉壺一鎮大湖一銀場大富
一鉛場
中樂昌州北一百四十里四鄉伍汪黃坑二銀場太平
一鉛場
中仁化州東一百五十里四鄉火衆多田一鐡場多寳
一鉛場
古跡唐張九齡廟芙蓉山郡國志云漢末道士康
容昇仙於此靈鷲山山似天竺靈鷲因名桂山上
有囷桂玉山昔有人得璞玉於此蓮花嶺韶石
郡國志云昔舜登此石奏韶樂須水桂水曹溪
水張九齡宅靈池山有碑云開山和尚靈震於山
頂開池仙人石室昌山士庶嬉遊唐武德中夜有
星如銀墜於山頂
下循州海豐郡軍事(治龍川縣)
地里東京五千六百里東至本州界一百八十五里自
界首至梅州七十五里西至本州界一十里自界首至
英州七百七十里南至本州界一十里自界首至忠州
二百九十里北至本州界一百七里自界首至處州一
千四十里東南至本州界二百三十里自界首至潮州
五百里西南至本州界一十五里自界首至惠州六百
六十里東北至本州界一百八十五里自界首至汀州
五百一十五里西北至本州界二十里自界首至韶州
八百九十里
戶主二萬五千六百三十四客二萬一千五百五十八
土貢絹一十疋藤盤一面
縣三熙寧四年析興寧縣地置長樂縣
望龍川二鄉驛步一鎮大有一鉛場
望興寧州東北一百三十五里二鄉夜明一銀場
上長樂州東北一百里三鄉羅翊洋頭大湖賴湖四錫
場
古跡白鹿山開元中有白鹿遊於羅浮山博羅山
郡國志云循州有博羅山浮海而來博著羅山因名
龍川江大萬湖
下潮州潮陽郡軍事(治海陽縣)
地里東京七千七百一十里東至本州界九十九里自
界首至漳州二百里西至本州界二百八十里自界首
至梅州四十里南至海一百七十里北至本州界七百
四里自界首至汀州二百五十里東南至本州界一百
四十里自界首至漳州一百五十九里西南至本州界
六百五十里自界首至惠州四百六十里東北至本州
界六百五十里自界首至汀州二百九十里西北至本
州界二百里自界首至梅州一百二十里
戶主五萬六千九百一十二客一萬七千七百七十
土貢蕉布五疋甲香一斤鮫魚皮一張
縣二
望海陽七鄉
緊潮陽州南一百三十里四鄉
古跡越王走馬埒古義昭縣鳳皇山金城山
惡溪水揭陽樓
下連州連山郡軍事(治桂陽縣)
地里東京三千四百八十九里東至本州界一百七十
里自界首至韶州三百四十里西至本州界一百二十
五里自界首至賀州一百四十四里南至本州界一百
一十里自界首至廣州七百八十里北至本州界一百
四十七里自界首至桂陽監五十八里東南至本州界
八十七里自界首至韶州四百二十三里西南至本州
界六十里自界首至封州五百四十里東北至本州界
七十六里自界首至郴州三百一十四里西北至本州
界一百里自界首至道州四百七十里
戶主三萬四百三十八客六千五百四
土貢白苧布一十疋鍾乳一斤
縣三
望桂楊一十六鄉
中陽山州東南一百四十七里三鄉
中連山州西一百六十里三鄉
古跡方山與九疑相等貞女峽荆州記云秦時有
女子化為石在東岸穴中湟水漢路博德討南越出
桂陽下湟水古連州城陽日山日出光照此山
安樂水二桃水源出桃泉山
下賀州臨賀郡軍事(治臨賀縣)
地里東京三千二百里東至本州界一百三十里自界
首至連州二百三十六里西至本州界一百六十五里
自界首至昭州一百四十一里南至本州界一百一十
五里自界首至封州二百四十六里北至本州界一百
里自界首至道州二百四十五里東南至本州界一百
二十里自界首至廣州七百五十五里西南至本州界
一百六十里自界首至梧州二百五十二里東北至永
州山一百九十里西北至本州界一百六十七里自界
首至桂州四百里
戶主三萬三千九百三十八客六千二百六十七
土貢銀一十兩
縣三
緊臨賀五鄉
上富川州西北一百四十五里二鄉
中桂嶺州東北八十二里二鄉
古跡橘山臨賀水白雲觀張天師於此昇仙
龍溪水
下封州臨封郡軍事(治封川縣)
地里東京五千里東至本州界一百一十里自界首至
廣州五百里西至本州界五十里自界首至梧州六十
九里南至本州界四十五里自界首至康州一百八十
里北至本州界一百三十七里自界首至賀州二百六
十里東南至本州界四十五里自界首至康州七十九
里西南至本州界二十里自界首至康州九十三里東
北至本州界一百里自界首至廣州八百一十五里西
北至本州界四十里自界首至梧州一十里
戶主一千七百二十六客一千一十三
土貢銀一十兩
縣二
下封州六鄉
下開建州北一百六十里二鄉
古跡騏驎山白馬山有巨石狀如馬西江源出
邕州封口水
下端州高要郡軍事(治高要縣)
地里東京五千三百六十里東至本州界九十里自界
首至廣州一百五十里西至本州界六十七里自界首
至康州一百二十九里南至本州界一百七十五里自
界首至新州一百二十里北至本州界一百七十五里
自界首至廣州一百里東南至本州界一百八十里自
界首至廣州一百二十八里西南至本州界一百里自
界首至新州八十一里東北至本州界二百七十五里
自界首至廣州一百五十里西北至本州界三百七里
自界首至廣州二百九十八里
戶主一萬一千二百六十九客一萬三千八百三十四
土貢銀一十兩硯一十枚
縣二
中高要五鄉
下四會州北九十五里三鄉
古跡端溪州至道觀石室山歌樂山風起聲
如音樂古鶴奔亭
下新州新興郡軍事(治新興縣)
地里東京五千四百一里東至本州界二百七十里自
界首至廣州三百二十里西至本州界一百三十里自
界首至康州一百二十里南至本州界一百一十二里
自界首至南恩州二百一十里北至本州界五十七里
自界首至端州五十里東南至海一百二十里西南至
本州界七十里自界首至南恩州二百五十里東北至
本州界一百一十里自界首至端州一百四十里西北
至本州界一百二十五里自界首至康州一百一十里
戶主八千四百八十客五千一百六十七
土貢銀一十兩
縣一
中新興五鄉
古跡思龍水瀠水
下康州晉康郡軍事(治端溪縣)
地里東京四千八百六十五里東至本州界一百二十
里自界首至端州一百二十里西至本州界一百一十
五里自界首至封州一十五里南至本州界四百七十
八里自界首至高州一百四里北至本州界一百五十
里自界首至廣州四十里東南至本州界七十里自界
首至端州一百一十里西南至本州界一百六十里自
界首至竇州一百六十里東北至本州界一百二十里
自界首至端州八十里西北至本州界八十五里自界
首至封州一十五里
戶主八千九百七十九客無
土貢銀一十兩
縣二
下端溪四鄉
下瀧水州南二百六十八里四鄉
古跡陸賈廟利又山亦名香山吳錄云端溪山有
五色石上多香草俗謂之香山
下南恩州恩平郡軍事(治陽江縣)
地里東京四千六百八十七里東至本州界二百四十
里自界首至廣州四百一十里西至本州界一百六十
里自界首至高州一百四十里南至海二十里北至本
州界二百二十五里東南至本州界八十里自界首至
廣州一百一十里西南至海八十里東北至本州界二
百三十里自界首至廣州四百二十里西北至本州界
三百四十里自界首至康州一百三十八里
戶主五千七百四十八客三萬一千四百六十六
土貢銀一十兩
縣二
中陽江六鄉陽江一鉛場
下陽春州西北一百五里(缺)鄉
古跡崑山仙人石又名仙人牀金雞石
下梅州軍事(治程鄉縣)
地里東京四千八百九里東至本州界九十里自界首
至潮州二百八十里西至本州界五十里自界首至循
州二百五十里南至本州界一百三十里自界首至潮
州二百里北至本州界一百四十五里自界首至汀州
三百二十里東南至本州界一百二十里自界首至潮
州二百八十里西南至本州界九十里自界首至循州
二百八十里東北至本州界一百五十里自界首至汀
州九十里西北至本州界一百五十里自界首至虔州
五百五十五里
戶主五千八百二十二客六千五百四十八
土貢銀一十兩布五疋
縣一
中程鄉五鄉
古跡西洋山程江昔有程攸家此江口鄉里推服
州為上言遂以為程江
下南雄州軍事(治寳昌縣)
地里東京二千五百三十二里東至本州界一百二十
八里自界首至虔州二百七十五里西至本州界一百
一十五里自界首至韶州一百二十里南至本州界一
百七十五里自界首至韶州一百一十里北至本州界
八十里自界首至南安軍二十里東南至本州界一百
二十八里自界首至虔州二百七十五里西南至本州
界一百一十五里自界首至韶州一百二十里東北至
本州界八十里自界首至南安軍二十里西北至本州
界二百二十里自界首至韶州一百三十里
戶主一萬八千六百八十六客一千六百五十三
土貢絹十疋
縣二
望寳昌六鄉大寧一鎮
下始興州西南一百一十里四鄉
古跡貞仙二女祠秦時二女避地於此得道飛昇
大庾嶺龜湖山滇昌水樓船水
下英州軍事(治真陽縣)
地里東京四千里東至本州界三百里自界首至惠州
四百六十里西至本州界一百六十五里自界首至連
州一百九十里南至本州界七十里自界首至廣州二
百二十里北至本州界八十里自界首至韶州七十里
東南至本州界二百里自界首至廣州二百二十里西
南至本州界一百八十里自界首至連州一百九十里
東北至本州界一百五十里自界首至韶州七十里西
北至本州界二百三十里自界首至廣州二百二十里
戶主一千六百九十客一千三百二十九
土貢紵布一十疋
縣二
望真陽六鄉
上含光州西七十五里八鄉
古跡望夫岡昔人南征其妻登此立望而死鳴絃
峯舜南巡援琴於此峯南有薰風亭沱水爾雅云江
有曲水曰沱堯山堯南巡經此山浮雲嶺熊耳
嶺狀如熊耳古行州城白鹿山晉張方為含光令
有德化感白鹿羣遊
下惠州軍事(治歸善縣)
地里東京五千一百二里東至本州界五百五十五里
自界首至潮州二百五十五里西至本州界一百五里
自界首至廣州一百五里南至海一百一十里北至本
州界六百三十里自界首至虔州二百一十里東南至
本州界六百三十里自界首至潮州三百里西南至本
州界一百七十里自界首至虔州三百里東北至本州
界六百三十里自界首至虔州二百二十里西北至本
州界一百三十五里自界首至廣州八十里
戶主二萬三千三百六十五客三萬七千七百五十六
土貢甲香一十斤藤箱一枚
縣四
中歸善二鄉
緊河源州北一百五十里三鄉
中博羅州北四十五里二鄉
下海豐州東三百里三鄉
西路(州三十三軍二縣六十四)
下都督府桂州始安郡静江軍節度(治臨桂縣)
地里東京三千六百八十一里東至本州界一百里自
界首至昭州一百二十里西至本州界二百六十七里
自界首至柳州三十五里南至本州界二百七十六里
自界首至龔州一百二十五里北至本州界一百七十
五里自界首至金州九十里東南至本州界一百一十
里自界首至昭州四百二十里西南至本州界四百二
十里自界首至象州一百里東北至本州界一百八十
一里自界首至永州三百七十里西北至本州界三百
九十三里自界首至融州一百里
戶主三萬六千八百九十客九千五百五十三
土貢銀五十兩桂心二十斤
縣一十
緊臨桂四鄉
望興安州東北一百五十里四鄉太平永安二鎮
望靈川州東北五十二里三鄉
望陽朔州南一百六十里三鄉
望荔浦州南二百二十二里三鄉
上永福州西南一百二十里二鄉
中義寧州西北八十里二鄉
中修仁州西南二百六十七里二鄉
下理定州西三百里二鄉
下右州西一百五十里一鄉
古跡獨秀山橄欖山翠眉山
下都督府容州普寧郡寧遠軍節度(治普寧縣)
地里東京四千四里東至本州界一百二十三里自界
首至藤州一百二十三里西至本州界七十七里自界
首至鬱林州三十五里南至本州界九十六里自界首
至高州一百九十一里北至本州界九十九里自界首
至龔州一百三十里東南至本州界五十八里自界首
至藤州二百五里西南至本州界三百六里自界首至
化州九十五里東北至本州界七十九里自界首至藤
州一百一十二里西北至本州界二百八十九里自界
首至尋州二十五里
戶主一萬二百二十九客三千五百四十七
土貢銀一十兩硃砂二十兩
縣三
上普寧五鄉
中北流州西六十二里四鄉
中陸州西南一百六十七里六鄉
古跡牛山石如牛崑崙水都嶠山即洞天之一
也石抱山多竹木葱翠環抱勾漏山洞天之一也
鬼門關
下都督府邕州永寧郡建武軍節度(治宣化縣)
地里東京四千六百里東至本州界一百二十三里自
界首至賓州一百二十里西至湳江隘五百二十里南
至本州界八十五里自界首至欽州一百六十里北至
本州界一百里自界首至宜州一百九十里東南至本
州界一百二十里自界首至廣州二百二十里西南至
羈縻蘇茂州三百三十五里東北至本州界二百五十
七里自界首至賓州九十五里西北至羈縻俄州五百
七十五里
戶主四千八百七十客四百一十八
縣二
下宣化九鄉
下武緣州北一百里五鄉
寨一
太平州西一百里
場一熙寧六年置金場
慎乃州西北四百里
古跡苦竹山銀甕昔有仙人居是巖煉藥既成而
去遺此甕人或上山觀之則失其處及下望復見之
石燕山天欲雨石燕皆飛
下象州郡防禦(治陽夀縣)
地里東京三千九百一十五里東至本州界九十里自
界首至桂州二百五十五里西至本州界二百里自界
首至賓州九十三里南至本州界一百五十七里自界
首至貢州一百一十八里北至本州界四十里自界首
至柳州七十里東南至本州界一百五十里自界首至
尋州一百二十里西南至本州界一百九十里自界首
至賓州九十三里東北至本州界九十里自界首至桂
州三百五十五里西北至本州界六十里自界首至郴
州五十五里
戶主五千四百三十五客二千二百八十二
土貢金三兩藤器一十事槵子數珠一十串
縣三
中下陽夀五鄉
中下來賓州西一百五十里二鄉
下武仙州東南九十九里四鄉
古跡龍泉臺春夏冷秋冬煖仙人山有仙人換骨
函在穿山有穴南北相通雷山每雷雨皆從此山
起大藤溪
中融州融水郡軍事(治融水縣)
地里東京四千一百七十二里東至本州界三百一十
里自界首至柳州一百四十三里西至本州界二百里
自界首至宜州五十二里南至本州界一百七十九里
自界首至柳州六十里北至羈縻叙州九百六十七里
東南至本州界一百五十里自界首至柳州一百一十
九里西南至本州界一百一十里自界首至柳州一百
四十三里東北至本州界一百里自界首至桂州二百
二十里西北至羈縻古州一千一百九十七里
戶主三千八百一十三客一千八百四十五
土貢金三兩桂心二十斤
縣一
中融水一十鄉
寨一
融江州東北三百里
堡三
臨溪州東北四百九十五里
文村州北三百二十五里
潯江州東北三百六十里
古跡蓉山箇嶺鸕鷀山潯江真仙巖溪
古黎山
下昭州平樂郡軍事(治平樂縣)
地里東京三千九百四里東至本州界一百五里自界
首至賀州二百二十里西至本州界二十三里自界首
至桂州一百九十里南至本州界一百里自界首至梧
州三百九十里北至本州界一百二十四里自界首至
全州一百七十里東南至本州界八十六里自界首至
賀州二百二十里西南至本州界五里自界首至桂州
二百七十七里東北至本州界一百四十五里自界首
至道州一百一十五里西北至本州界一十五里自界
首至桂州一百九十里
戶主一萬五千七百六十客九十
土貢銀一十兩
縣四
中平樂四鄉臨賀一鎮
中立山州南二百一十二里四鄉
中龍平州東南一百六十二里三鄉
下恭城州北八十里三鄉
古跡平樂水銀殿山甘巖山有泉味甘美龍
母廟
下梧州蒼梧郡軍事(治蒼梧縣)
地里東京五千里東至本州界三十七里自界首至封
州三十里西至本州界九十里自界首至藤州一十五
里南至本州界一百六十里自界首至藤州一十里北
至本州界一百九十里自界首至賀州七十里東南至
本州界四十里自界首至封州四十里西南至本州界
一百里自界首至藤州一百三十里東北至本州界一
百九十里自界首至賀州二百里西北至本州界三百
一十五里自界首至昭州一百二十里
戶主三千九百一十四客一千八百一十一
土貢銀一十兩白石英二斤
縣一
下蒼梧一十一鄉孟陵冷石戎城三鎮
古跡火山每三五夜有火一見於山頂鶴奔岡漢
太守劉曜嘗鑿斷岡脊有雙鶴飛去鰐魚池扶南王
范尋常養鰐魚十頭有犯罪者投與鰐魚不噬乃赦之
斑石廣信縣東有孤巖石皆五色
下藤州感義郡軍事(治鐔津縣)
地里東京六千八百五十里東至本州界六十一里自
界首至梧州六十四里西至本州界八十里自界首至
龔州九十里南至本州界二百九十五里自界首至高
州一百七十五里北至本州界一百一十里自界首至
昭州二百八十里東南至本州界一十五里自界首至
梧州六十四里西南至本州界一百七十五里自界首
至容州九十五里東北至本州界一十五里自界首至
梧州六十五里西北至本州界一百四十一里自界首
至昭州二百八十里
戶主五千六十客一千二百一十二
土貢銀一十兩
縣二
中鐔津六鄉
下岑溪州東北一百八十里六鄉
古跡龍母廟
下龔州臨江郡軍事(治平南縣)
地里東京四千四十里東至本州界八十五里自界首
至藤州一百七十五里西至本州界一十里自界首至
潯州八十五里南至本州界一百三十五里自界首至
容州二百五十里北至本州界一百二十五里自界首
至昭州四百二十五里東南至本州界八十里自界首
至藤州一百七十二里西南至本州界六十里自界首
至潯州二百二十九里西北至本州界一百三十六里
自界首至象州一百八十七里
戶主四千五百五十三客三千四百八十六
土貢銀一十兩
縣一
中下平南七鄉
古跡石人山在子州上每旱祈之必應
下潯州潯江郡軍事(治桂平縣)
地里東京四千八百里東至本州界七十一里自界首
至龔州二十五里西至本州界六十里自界首至貴州
七十三里南至本州界一百二十五里自界首至容州
三百里北至本州界二百一十里自界首至象州一百
五十九里東南至本州界一百二十五里自界首至容
州三百里西南至本州界六十里自界首至貴州七十
三里東北至本州界七十一里自界首至龔州二十五
里西北至本州界二百一十里自界首至象州一百五
十九里
戶主二千二百二十九客三千九百二十一
土貢銀一十兩
縣一
下桂平四鄉
古跡石鹿山有石如鹿師子回狀如師子潯水
鬱江
下貴州懷澤郡軍事(治鬱林縣)
地里東京六千五百里東至本州界七十五里自界首
至潯州六十里西至本州界六十八里自界首至横州
六十里南至本州界五十二里自界首至鬱林州一百
三十七里北至本州界一百二里自界首至象州一百
四十七里東南至本州界九十里自界首至容州二百
七里西南至本州界二百五十里自界首至廉州二百
五十五里東北至本州界一百八十里自界首至象州
一百八十五里西北至本州界一百九十九里自界首
至賓州八十五里
戶主四千二十二客三千四百三十八
土貢銀一十兩
縣一
下鬱林四鄉
古跡南山葛仙翁煉丹於此石牛郡國志云歲旱
則割牲取血和泥塗牛背祀畢即雨龍馬山狀如馬
古龍山
下柳州龍城郡軍事(治馬平縣)
地里東京四千一百六十里東至本州界三十五里自
界首至桂州二百六十七里西至本州界一百五十五
里自界首至宜州六十七里南至本州界七十里自界
首至象州四十里北至本州界一百二十五里自界首
至融州八十九里東南至本州界一百七里自界首至
象州四十七里西南至本州界九十七里自界首至宜
州二百三十三里東北至本州界一百三十里自界首
至桂州二百八十里西北至本州界一百一十九里自
界首至融州一百五十里
戶主七千二百九十五客一千四百三十六
土貢銀一十兩
縣三
中馬平四鄉
中洛容州東北一百二十里三鄉
中柳城州西北八十里三鄉
古跡仙人山鳥壘山龍壁山羅池侯廟伏
波將軍廟
下宜州龍水郡軍事(治龍水縣)
地里東京四千三百三十九里東至本州界六十七里
自界首至柳州一百四十六里西至羈縻南丹州三百
七十五里南至本州界一百四十二里自界首至賓州
二百四十里北至本州界六十五里自界首至融州一
百七十六里東南至本州界一百七十里自界首至柳
州一百一十里西南至本州界一百三十里自界首至
賓州四百六十八里東北至山二十里西北至山二十
里
戶主一萬一千五百五十客四千二百七十三
土貢銀一十兩
縣五
上龍水六鄉
中下忻城州南一百一十五里二鄉
下天河州北一百里二鄉
下思恩州西一百三十四里四鄉
下河池州西二百一十五里四鄉
監二
富仁州西三百九十五里
富安州西南一百五十七里
古跡會仙山常有紫雲白鶴乘空而下止於此山如
神仙之會焉高峯山昔有陸猿仙隱於此山龍江
江道如龍
下賓州安城郡軍事(治嶺方縣)
地里東京四千三百六十里東至本州界一百二十里
自界首至貴州六十七里西至本州界六十五里自界
首至邕州一百二十八里南至本州界五十里自界首
至横州一百四十七里北至本州界一百四十四里自
界首至宜州一百八十九里東南至本州界一百五十
九里自界首至貴州二十八里西南至本州界六十四
里自界首至邕州一百二十八里東北至本州界九十
五里自界首至貴州九十二里西北至本州界二百四
里自界首至宜州一百二十九里
戶主四千六百二十二客三千八
土貢銀五兩藤器一事
縣三
下嶺方四鄉
中迂江州東北八十五里二鄉羅目一鎮
中下上林州西北七十五里三鄉
古跡貞翠亭望仙亭古漏關錢山昔有居人
藏錢於此莫邪山昔人得古劍於此
下横州寧浦郡軍事(治寧浦縣)
地里東京四千二百一十里東至本州界五十里自界
首至貴州七十二里西至本州界一百里自界首至邕
州一百二十里南至本州界六十里自界首至欽州一
百八十五里北至本州界一百二十里自界首至賓州
五十里東南至本州界一百一十里自界首至貴州七
十一里西南至本州界一百三十里自界首至欽州一
百八十里東北至本州界一百七十里自界首至賓州
五十里西北至本州界二百二十里自界首至邕州一
百二十里
戶主三千一百七十二客二百七十九
土貢銀一十兩
縣一
下寧浦五鄉
古跡烏巖山昔有烏巖人居此登高嶺九月九日
居人置酒聚樂於此
下化州陵水郡軍事(治石龍縣)
地里東京六千五百九里東至本州界二十五里自界
首至高州一百二十里西至本州界二百三十七里自
界首至白州一百二十里南至本州界二百里自界首
至雷州一百六十六里北至本州界一百三十一里自
界首至高州一百二十里東南至海二百三十里西南
至本州界一百九十五里自界首至雷州一百七十里
東北至本州界二十六里自界首至高州一百八里西
北至本州界一百六十里自界首至容州三百六里
戶主六千一十八客三千二百五十五
土貢銀五兩
縣二
下石龍四鄉
中吳川州南一百一十里三鄉
古跡三江水靈山山上常有音樂之聲陵水昔
有鄉人姓陵居此特思山水月臺
下高州高凉郡軍事(治電白縣)
地里東京六千二百六十二里東至本州界一百五十
里自界首至南恩州一百六十里西至本州界一百二
十里自界首至化州一百二十里南至本州界一百九
十里自界首至化州五十里北至本州界二百一十里
自界首至康州四百七十里東南至本州界一百八十
九里自界首至南恩州一百二十里西南至本州界一
百一十里自界首至化州一十五里東北至本州界一
百五十里自界首至南恩州一百四十七里西北至本
州界一百九十一里自界首至容州九十一里
戶主八千七百三十七客三千二十九
土貢銀五兩
縣三
下電白一十一鄉
中下信宜州北五十六里四鄉
下茂名州南四十五里
古跡射狼山高凉山龍湫山下有泉邑人置龍
湫廟潘山昔方士潘荿於此煉丹仙山道士潘荿
於此昇仙
下雷州海康郡軍事(治海康縣)
地里東京九千三百里東至海三十里西至海一百五
十里南至本州界一百七十四里自界首至瓊州四百
里北至本州界一百六十六里自界首至化州一百一
里東南至海一百四十五里西南至海一百三十里東
北至本州界一百七十里自界首至化州一百九十五
里西北至本州界二百里自界首至白州二百七十五
里
戶主四千二百七十二客九千五百一十二
土貢斑竹一十枝
縣一
下海康五鄉冠頭一寨
古跡威化雷公廟嶺表錄異云雷州之西有雷公廟
每歲率造連鼓雷車置廟内有以魚彘肉同食者立為
霆震人皆畏憚貞女臺故老傳云昔有女子父母殁
後獨居此
下白州南昌郡軍事(治博白縣)
地里東京四千五百里東至本州界一百五十里自界
首至容州二百四十里西至本州界一百二十里自界
首至廉州一百四十里南至本州界一百二十里自界
首至化州一百三十七里北至本州界二十七里自界
首至鬱州六十里東南至本州界一百二十里自界首
至化州一百三十七里西南至本州界一百二十里自
界首至廉州一百四十里東北至本州界一百五十里
自界首至容州一百七十里西北至本州界二十七里
自界首至鬱林州七十里
戶主三千七百二十七客八百六十二
土貢銀一十兩宿沙二斤
縣一
中博白六鄉馬門一鎮
古跡二角山二峯角立因名盤龍山屈曲如龍
大江源出容州博白水温湯綠珠宅基宴石
山大容山
下欽州寧越郡軍事(治霞山縣)
地里東京七千三十里東至本州界一百八十里自界
首至廉州二十八里西至本州界一百三十二里自界
首至邕州六十八里南至海一十里北至本州界二百
二十五里自界首至横州五十五里東南至本州界二
百里自界首至廉州二十五里西南至羈縻永州二十
里東北至本州界二百里自界首至廉州四十五里西
北至本州界二百里自界首至邕州八十五里
戶主一萬二千九十五客二百五十七
土貢高良薑一十斤翡翠毛二十枚
縣二
望靈山四鄉
下安遠州東一十里三鄉
古跡欽水羅浮水羅山
下鬱林州鬱林郡軍事(治南流縣)
地里東京七千三十里東至本州界一百八十里自界
首至容州六十五里西至本州界一百三十里自界首
至貴州五十三里南至本州界五十五里自界首至白
州三十五里北至本州界一百四十五里自界首至貴
州四十里東南至本州界一十五里自界首至容州二
百三十六里西南至本州界一百二十里自界首至廉
州九十里東北至本州界二十里自界首至容州八十
七里西北至本州界一百四十五里自界首至貴州四
十里
戶主三千五百四十二客二千三
土貢銀五兩
縣二
中下南流四鄉
下興業州西北七十八里三鄉
古跡寒山南越王尉佗遣人入山採橘經七日方回
問其故云山中大寒不得歸獨蓮山上有池生蓮
鬼門關在牢州諺云若度鬼門關十人九不還言多瘴
也羅望江
下廉州合浦郡軍事(治合浦縣)
地里東京五千六百三十里東至本州界一百二十五
里自界首至白州一百四十四里西至本州界一十五
里自界首至欽州一百七十五里南至海八十里北至
本州界一百四十五里自界首至横州一百三十里東
南至海七十里西南至海一十五里東北至本州界一
百六十一里自界首至白州一百里西北至本州界一
百四十五里自界首至欽州二百里
戶主六千六百一客八百九十九
土貢銀一十兩
縣二
上合浦六鄉
下石康州東北三十五里四鄉
古跡五黃山有樵夫迷路見五人黃冠朱顔談笑指
示迷途得歸珠池合浦海曲出珠號珠池明月溪
綠雲溪
下瓊州瓊山郡軍事(治瓊山縣)
地里東京六千五百八十里東至海一百二十里西至
本州界一百八十一里自界首至昌化軍五十五里南
至本州界二百三十五里自界首至方安軍一百一十
五里北至海一十二里東南至本州界二百八十五里
自界首至萬安軍一百五十里西南至本州界三百五
十五里自界首至昌化軍七十五里東北至本州界四
百二十里自界首至當州一百六十里西北至海一十
二里
戶主八千四百三十三客五百三十
土貢銀一十兩檳榔一千顆
縣五
中瓊山七鄉
下澄邁州西五十五里三鄉
下文昌州東一百里三鄉
下臨高州西一百二十里三鄉
下樂會州東南一百六里二鄉
古跡漢朱崖儋耳郡地黎母水源出黎母山龍
眼水
同下州昌化軍(治宜倫縣)
地里東京七千二百八十五里東至本軍界五十五里
自界首至瓊州二百一十里西至海三十里南至本軍
界三百三十四里自界首至朱崖軍一百五十里北至
海三十五里東南至黎峒一百四十里西南至本軍界
三百八十四里自界首至朱崖軍一百八十四里東北
至本軍界四十里自界首至瓊州二十里西北至海三
十里
戶主七百四十三客九十
土貢銀一十兩
縣三
下宜倫三鄉
下昌化州西南一百八十里
下感恩州西南二百七十九里二鄉
古跡景星觀唐乾封中置伏波王廟天度觀大
中祥符年置獅子石形如獅子昌化石極靈異祈
禱多應
同下州萬安軍(治萬安縣)
地里東京七千五百里東至海一十五里西至黎夷峒
穴五十里南至牛都碌岡九十里北至本軍界九十里
自界首至瓊州二百九十五里東南至海三十里西南
至本軍界一百七十里自界首至朱崖軍一百二十五
里東北至博敖水九十里西北至金仙水二十里
戶主一百二十客九十七
土貢銀五兩
縣二
下萬安一鄉
下陵水軍西南一百一十里一鄉
古跡唐貞觀中崖州都督雲南公馮世接分所部文
昌縣地立此州
同下州朱崖軍
地里東京七千六百八十五里東至本軍界二百四十
五里自界首至萬安軍一百七十里西至本軍界一百二
十里自界首至昌化軍三百八十四里南至海一十里
北至黎峒五十里東南至海四十里西南至海二十五
里東北至猴豺嶺三百五十里西北至昌化軍山一百
二十里
戶主二百四十客一十一
土貢高良薑五斤
鎮二
臨川軍東八十里
藤橋軍東一百里二鄉
古跡開寳中准勅改今名
元豐九域志卷九
