元豐九域志卷四
宋王存等撰
河東路
河東路(府一州十五軍六縣七十五)
次府太原府太原郡河東節度(唐河東節度周初劉崇竊據皇朝太)
(平興國四年克復降緊州軍事嘉祐四年復為太原府河東節度治陽曲縣)
地里東京一千二百里東至本府界一百六十里自界
首至遼州一百八十里西至本府界二百里自界首至
石州一百八十里南至本府界三百四十里自界首至
遼州一百二十六里北至本府界一百一十里自界首
至忻州五十五里東南至本府界一百六十里自界首
至遼州一百八十五里西南至本府界二百里自界首
至汾州六十里東北至本府界二百里自界首至真定
府一百里西北至本府界一百七十里自界首至嵐州
一百二十五里
戶主七萬八千五百六十六客二萬七千五百七十二
土貢銅鑑一十面甘草參礬石各十斤
縣九建隆四年以晉陽縣為平晉軍太平興國四年廢
軍為縣省太原縣入榆次改廣陽縣為平定升樂平縣
隸平定軍以交城縣隸大通監寳元二年交城縣復隸
府熙寧三年省平晉縣入陽曲
次赤陽曲八鄉百井陽興二寨
次畿太谷府南一百里三鄉
次畿榆次府東南七十里一十四鄉
次畿壽陽府東一百八十里四鄉
次畿孟府東北二百里四鄉有滹沱水
次畿交城府西南一百里四鄉
次畿文水府西南一百四十里七鄉
次畿祁府南一百一十里五鄉
次畿清源府西南七十里六鄉
監二太平興國四年以交城縣置大通監六年以沁州
綿上縣隸焉九年於平晉縣置監務咸平四年升為永
利監大聖元年改大通為交城明道二年復舊寳元二
年以大通監隸府俾如交城縣兼領鹽事
大通府西南一百里
永利府東二十二里
古跡古太原城一名晉陽城皇朝克復河東移治今
郡此城隳廢臺駘寺左傳云允格臺駘能業其官帝
用嘉之封諸汾州又曰臺駘障大澤以處太原祁藪
職方氏云并州其藪曰昭餘祁洮水左氏云宣汾洮
是也清源左傳曰晉侯蒐於清原郜城左傳曰焚
我箕郜大陵城趙肅侯遊大陵見史記仇猶城智
伯欲仇猶遺之大鐘見戰國策智伯渠智伯決晉水
灌晉陽城見春秋後語子夏廟羊舌大夫廟晉
侯墓晉大夫祁奚墓後漢徵士周黨墓温舒墓
孝子劉明達墓郭有道碑蔡伯喈文并書
次龍德府潞州上黨郡昭德軍節度(唐昭義軍節度皇朝太平)
(興國元年改昭德軍治上黨縣)
地里東京七百二十里東至本州界一百二十里自界
首至相州一百里西至本州界一百四十七里自界首
至晉州二百四十里南至本州界六十五里自界首至
澤州一百里北至本州界一百四十五里自界首至遼
州二百三里東南至本州界八十里自界首至澤州一
百四十里西南至本州界七十五里自界首至澤州一
百一十里東北至本州界一百二十八里自界首至遼
州一百一十五里西北至本州界一百三十五里自界
首至遼州二百七十五里
戶主二萬九千三百七十八客一萬三千一百六十七
土貢人參一十觔蜜一百觔墨一百枚
縣七太平興國二年以武鄉銅鞮二縣隸威勝軍熙寧
五年省黎城縣入潞城
望上黨四鄉上黨一鎮
上屯留州西北四十七里二鄉
上襄垣州西北八十里三鄉
上潞城州東北四十里四鄉
中壺關州東二十五里三鄉
中長子州西南四十五里四鄉
中下涉州東北一百五十八里四鄉
古跡長子城毋朱所築黎侯亭在黎侯嶺上黎
侯城書云西伯戡黎是也古褫亭漢書志云銅鞮有
虒亭下虒敘長平關即白起坑降卒之地壺關
羊腸坂見漢書志抱書山出道書福地記三峻山
有廟濁漳水出長子西見水經潞水冀州之浸見
水經古余古城漢縣也神農廟有神農井神皇得
嘉穀之所見城形志唐明皇舊宅潞子廟春秋時
潞子嬰兒也豫讓廟關龍逄廟馮亭墓有廟鄉
韓上黨太平馮亭也見史記馮奉世廟
望晉州平陽郡建雄軍節度(治臨汾縣)
地里東京九百里東至本州界二百七十里自界首至
潞州一百一十五里西至本州界一百三十三里自界
首至隰州二百五十里南至本州界五十五里自界首
至絳州七十里北至本州界一百八十里自界首至汾
州一百七十里東南至本州界一百七十里自界首至
澤州二百四十里西南至本州界七十三里自界首至
絳州六十五里東北至本州界一百四十五里自界首至
威勝軍一百七十五里西北至本州界七十五里自界
首至隰州一百八十里
戶主十萬七千四百八十六客四千五百九十八
土貢蜜二十觔蠟燭一百條
縣九太平興國五年廢沁州以和州縣隸州熙寧五年
省趙城縣為鎮入洪洞和州為鎮入冀氏元豐二年趙
城復為縣
望臨汾五鄉樊山一鎮
緊洪洞州北七十五里四鄉
緊襄陵州西南三十里四鄉
上神山州東七十五里二鄉
上趙城州北八十五里三鄉
中汾西州西北一百六十五里二鄉
中霍邑州北一百三十五里三鄉
中冀氏州東二百八十里二鄉和川一鎮
中下岳陽州東北九十五里三鄉
務二慶歷元年置
煉礬州城南
礬山州西北七十里
古跡女媧氏廟堯廟漢霍將軍祠姑射廟
姑射山莊子云堯臨天下見四子藐姑射之山汾水
平陽城漢書地里志云平陽堯所都在平水之陽
高梁城見春秋師曠廟故楊城春秋時楊國漢楊
城縣也趙簡子廟霍山爾雅云西方之美者有霍
山多珠玉焉趙城春秋晉獻公滅耿賜趙氏因謂之
趙城烏嶺山山海經云烏嶺之山澇水出焉千畝
原春秋晉穆公以千畝之戰生子命之曰成師即此地
沁水水經云出上黨郡郅都墓
中府州永安軍節度(治府谷縣)
地里東京一千七百里東至本州界三十里自界首至
火山軍一十里西至本州界六十二里自界首至麟州
五十八里南至本州界四十三里自界首至岢嵐軍九
十里北至本州界一百二十二里自界首至豐州三里
東南至本州界二十五里自界首至火山軍一十五里
西南至本州界二十里自界首至嵐州二百八十里東
北至河清軍二百二十里西北至星和市三百二十里
戶主一千二百六十二客七十八
土貢甘草三十觔
縣一
下府谷一鄉安豐寧府百勝三寨河濱斥堠靖化西安
四堡有黃河
古跡古并州之地秦太原郡也
下麟州新秦郡鎮西軍節度(乾德五年升建寧軍節度端拱元年改鎮)
(西軍治新秦縣)
地里東京二千五百里東至本州界六十一里自界首
至岢嵐軍一百四十九里西至夏州三百五十里南至
本州界一百四十五里北至本州界五十里自界首至
豐州一百一十里東南至本州界一百一十里自界首
至嵐州一百九十里西南至銀州一百八十里東北至
本州界六十三里自界首至府州五十七里西北至夏
州一百二十里
戶主三千七百九十客一百九十六
土貢柴胡一十觔
縣三
上新秦神堂靜羌二寨惠寧鎮川二堡
中銀城州南八十里銀城神木建寧三寨肅定神木通
津蘭于四堡
下連谷州北一十里横陽一鎮
古跡漢武帝徙貧人於關西及朔方以南新秦中即
其地也古麟州城古長城史記趙武靈起長城自
代傍隂山下高關
雄絳州絳郡防禦(治正平縣)
地里東京一千里東至本州界一百四十里自界首至
澤州一百九十里西至本州界六十里自界首至河中
府二百五里南至本州界三十里自界首至陜州二百
二十里北至本州界七十里自界首至晉州六十里東
南至本州界二百里自界首至西京三百里西南至本
州界五十里自界首至解州一百一十里東北至本州
界九十八里自界首至潞州三百二十里西北至本州
界一百三十七里自界首至隰州二百七十七里
戸主五萬五千三百二十二客六千三百三十五
土貢防風三十觔蠟燭一百條墨一百枚
縣七
望正平四鄉
望曲沃州東四十五里五鄉
望太平州北四十五里五鄉
上翼城州東北一百里六鄉
中稷山州西四十五里六鄉
中絳州東南七十五里四鄉
下垣曲州東南二百一十五里二鄉銅錢一監有王屋
山清廉山黃河絳水
古跡武平(缺)曰武平二年置晉羊舌大夫廟澮
水水經云澮水出河東絳縣龍谷水左傳云龍見於
絳郊申生城春秋云晉太子申生奔新城古蒲城
春秋云晉獻公使重耳居蒲廢虒祁宫春秋晉侯築
虒祁之宫臺駘廟左傳晉侯有疾卜曰臺駘為祟
絳邑城漢封周勃為絳侯古陘庭左氏傳杜預注陘
庭翼南鄙邑趙盾廟古翼城按春秋云鄭人邢人
伐翼古熒庭城左氏傳杜預曰熒庭晉城齊侯所築
絳山水經云漢封范元言為絳陽侯古絳郡城
黃河孟津水在垣縣南古陽壺城水經云清澗水東
南經陽壺古臯洛城左傳晉侯使申生伐東山臯洛
氏齊姜墓荀息墓里克冢杜康冢公孫杵
臼墓晉王公墓羲和墓
上代州鴈門郡防禦(唐都督府皇朝乾德元年為上州治鴈門縣)
地里東京一千五百里東至蔚州三百九十五里西至
本州界一百三十里自界首至寧化軍七十里南至本
州界二百五十里自界首至真定府一百九十里北至
朔州一百二十里東南至本州界二百五十里自界首
至真定府二百二十里西南至本州界一百二十里自
界首至忻州四十五里東北至蔚州二百五里西北至
朔州一百二十六里
戶主一萬八千七百七十九客一萬二千一百二十五
土貢青綠各一十觔麝三兩
縣三
中下鴈門五鄉
中崞州西南五十里八鄉
中下五臺州東南一百一十里三鄉茹趣有石二鎮
下繁畤州東十里三鄉茹越大石義興冶寳興軍瓶形
梅迴麻谷七寨
古跡李牧廟夏屋山漢書地里志云廣武軍有屋
山長城隋書志云鴈門縣有長城古廣武城趙武
靈王築古樓煩城古平城漢高祖擊韓王信於代
至平城一名鼓山其形似鼓故老云鳴則歲大稔五
臺山旌異記云鴈門有五臺山山形五峙滹沲水周
禮云正北曰并州其水滹沲鹵城漢書地里志曰代
郡有鹵城縣
下隰州大寧郡團練(治隰州縣)
地里東京一千八百五里東至本州界一百六十里自
界首至汾州三十里西至本州界一百三十四里自界
首至延州二百五里南至本州界二百二十八里自界
首至絳州六十五里北至本州界一百七十里自界首
至石州一百五里東南至本州界一百八十五里自界
首至晉州六十五里西南至本州界二百四十里自界
首至同州三百四十里東北至本州界一百四十里自
界首至石州八十里西北至本州界三百八十五里自
界首至綏德城一百五里
戶主三萬七千八百三十六客一千一百二十二
土貢蜜蠟各二十觔
縣七熙寧五年廢慈州以吉鄉隸州即縣治置吉鄉軍
使仍省文成縣為鎮隸焉
上隰川四鄉
上温泉州東北一百八十里四鄉
中蒲州東南九十五里三鄉
中大寧州西南六十八里五鄉
中石樓州西北八十里二鄉
中永和州西一百里三鄉
中吉鄉州西南一百六十里六鄉文城一鎮
古跡古蒲城晉公子重耳之所守也穀城神農嘗
五穀於此屈城晉有屈産之乘是也
下忻州定襄郡團練(治秀容縣)
地里東京一千五百里東至本州界九十里自界首至
代州一百六十里西至本州界一百二十里自界首至
憲州六十里南至本州界三十里自界首至太原府一
百一十里北至本州界六十里自界首至代州一百里
東南至本州界一百二十里自界首至太原府二百里
西南至本州界一百二十里自界首至太原府八十里
東北至本州界一百里自界首至代州一百五十里西
北至本州界一百二十里自界首至代州一百五十里
戶主一萬一千四百七十一客四千七百五十一
土貢麝二兩解玉沙五十觔
縣一
緊秀容二十一鄉
古跡金穴水經注云程侯北山下有林金穴九原
禮記云趙文子九原也滹沲水山海經云秦武之山
滹沲之水出焉
望汾州西河郡軍事(治西河縣)
地里東京一千二百里東至本州界一百四十里自界
首至龍德三百里西至本州界六十里自界首至石州
一百五里南至本州界一百八十里自界首至晉州二
百一十里北至本州界七十里自界首至太原府一百
七十里東南至本州界一百四十里自界首至威勝軍
二百一十里西南至本州界三十五里自界首至隰州
一百五里東北至本州界三十七里自界首至太原府
二百五里西北至本州界一百一十里自界首至石州
七十四里
戶主四萬一千六百五十客五萬一千四百八十八
土貢石膏二十觔席一十領
縣四太平興國元年改孝義縣為中陽後復為孝義
熙寧五年省為鎮入介休
望西河五鄉
望平遥州東八十里五鄉
上介休州東南六十五里
中靈石州南一百二十里八鄉
古跡古京陵城冢記云周宣王北伐獫狁時立介
之推祠小商祠臺駘神祠左氏傳晉侯有疾卜於
臺駘云謁泉山酈元水經注云上有石室卜子夏日
居之方汾水仙童祠朱永初山川記云漢武帝見
一童子曰吾居丹洞使往西田言訖不見遂立祠段
干木祠尹吉甫墓郭林宗墳段干木墓郭巨
墓魏文侯墓介之推墓
上澤州高平郡軍事(治晉城縣)
地里東京四百六十二里東至本州界二百里自界首
至衞州一百六十里西至本州界一百九十里自界首
至絳州一百四十五里南至本州界四十五里自界首
至懷州六十里北至本州界一百里自界首至潞州六
十五里東南至本州界七十五里自界首至懷州六十
里西南至本州界六十里自界首至孟州一百二十五
里東北至本州界二百里自界首至相州一百六十里
西北至本州界一百六十里自界首至(缺)州(缺)百(缺)十
里
戶主二萬八千九百九十客一萬二千七百八
土貢白石英禹餘糧人參各一十觔
縣六
緊晉城四鄉里輅一鎮
上高平州東北六十五里四鄉
上陽城州西八十里二鄉
中端氏州西北八十七里二鄉
中陵川州東北一百五里四鄉
中下沁水州西北二百里二鄉
古跡太行山丹水山海經云出丹林南天井關
一名太行門光狼城史記云白起攻扶光狼城秦
趙二璧秦在西趙在東祈山按漢書祈山在陽城西
南王屋山沁河護澤墨子曰舜漁於此
中憲州軍事(熙寧二年廢隸嵐州十年復置治靜樂縣)
地里東京一千四百五十里東至本州界七十五里自
界首至太原府一百五里西至本州界五十里自界首
至岢嵐軍五十里南至本州界四十五里自界首至嵐
州一十五里北至本州界五里自界首至寧化軍五十
五里東南至本州界五十五里自界首至太原府八十
里西南至本州界二十五里自界首至嵐州二十里東
北至本州界六十里自界首至忻州一百二十里西北
至本州界六十里自界首至寧化軍五十里
戶主二千七百四十一客八百一十一
土貢麝五兩
縣一咸平五年廢靜樂軍以靜樂縣隸州省天池玄池
二縣入靜樂樓煩縣隸嵐州熙寧三年州廢以静樂隸
嵐州十年復隸州
中靜樂三鄉有管涔山汾水
古跡趙武靈山廟管涔山古靜樂縣城按史記
靜樂本汾陽縣地長城隋書云大業中發丁男百萬
築之
下嵐州樓煩郡軍事(治宜芳縣)
地里東京一千五百里東至本州界二十五里自界首
至憲州二十五里西至本州界二百三十里自界首至
麟州一百二十里南至本州界一百三十里自界首至
太原府一百一十里北至本州界四十五里自界首至
岢嵐軍四十五里東南至本州界三十里自界首至太
原府一百三十五里西南至本州界六十里自界首至
石州二百四十里東北至本州界四十里自界首至寧
化軍九十里西北至本州界五十里自界首至岢嵐軍
九十里
戶主一萬一百四十六客一千三百一十三
土貢麝五兩
縣三太平興國五年以嵐谷縣隸岢嵐軍咸平二年以
靜樂縣隸靜樂軍五年軍廢縣隸憲州以憲州樓煩
縣隸州熙寧三年憲州廢以靜樂縣隸州十年復隸憲
州
中宜芳五鄉飛鳶一堡
中下合河州西一百八十里五鄉
下樓煩州南八十里二鄉
古跡蒙山有古廟號蒙山神火萬山上有白龍池
合河與黃河合因名之屈厓廟白薤山郡國志
云嵐州有白薤嶺干將嶺俗傳干將鑄劒之處古鑪
尚存
下石州昌化郡軍事(治離石縣)
地里東京一千五百里東至本州界九十里自界首至
汾水七十里西至本州界九十里自界首至延州四百
七十五里南至本州界一百五里自界首至隰州七十
五里北至本州界一百五十里自界首至嵐州三十里
東南至本州界一百里自界首至隰州一百九十里西
南至本州界九十里自界首至隰州二百三十里東北
至本州界九十五里自界首至太原府三百里西北至
本州界一百七十里自界首至嵐州六十五里
戶主一萬二千六百二十四客二千一百七十九
土貢蜜蠟各二十觔
縣五
中離石二鄉有胡公山離石水
中平夷州南四十里二鄉伏落津一寨有黃河寧鄉水
中定湖州西九十里三鄉定湖天渾津吳堡三寨有黃
河
中下臨泉州西北一百二十里二鄉尅胡葭盧二寨
下方山州北九十里二鄉有方山赤洪水
古跡比干山西谷有比干祠所禱多應
下遼州樂平郡軍事(熙寧七年廢隸平定軍元豐八年復置治遼山縣)
地里東京一千七百里東至本州界一百七十四里自
界首至磁州一百九十里西至本州界一百八十里自
界首至太原府一百六十里南至本州界一百三十里
自界首至潞州二百二里北至本州界二百二十六里
自界首至太原府三百四十里東南至本州界一百九
十五里自界首至潞州一百二十里西南至本州界一
百六十五里自界首至潞州一百六十七里東北至本
州界一百六十八里自界首至邢州一百七十八里西
北至本州界一百八十五里自界首至太原府一百六
十里
戶主五千五百七十八客一千七百二十五
土貢人參十兩
縣一熙寧七年廢遼州省平城和順二縣為鎮入遼山
縣隸平定軍省榆社縣為鎮入威勝軍武鄉縣元豐八
年復置遼州縣鎮並復来隸
下遼山二鄉榆社平城和順三鎮黃宅一寨有清漳水
古跡黃澤嶺地形志云在樂平遼陽山遼陽水
古箕城春秋晉人敗狄於箕南八賦嶺北八賦嶺
地形志云在樂平祝融城城冢記云遼陽城祝融所
築晉大夫先軫祠
下豐州軍事(嘉祐七年以府州羅泊州掌地置州)
地里東京二千二百二十三里東至本州界二十里自
界首至府州一百里西至沙井嶺五十一里南至本州
界二十里自界首至府州九十五里北至蛇尾旁六十
一里東南至本州界三百里自界首至府州八百二十
一里西南至本州界二十五里自界首至麟州一百一
十五里東北至起後堠九十九里西北至脮泉峯三十
七里
戶主二十一客一百二十六
土貢氊一十領柴胡一十觔
寨二嘉祐七年置
永安州南一十七里
保寧州東一十七里
同下州威勝軍(太平興國二年以潞州銅鞮縣置軍治銅鞮縣)
地里東京九百二十里東至本軍界一百六里自界首
至潞州一百四十里西至本軍界一百八十五里自界
首至晉州一百四十里南至本軍界八十五里自界首
至潞州八十里北至本軍界一百五里自界首至太原
府一百九十五里東南至本軍界五里自界首至潞州
一百四十里西南至本軍界一百四十五里自界首至
晉州一百八十里東北至本軍界一百八十里自界首
至平定軍二百四十五里西北至本軍界一百五十五
里自界首至汾州一百里
戶主一萬六千一百九十客七千九百一十六
土貢絹一十疋
縣四太平興國二年以潞州武鄉縣六年以沁州沁治
縣寳元二年以大通監綿上縣並隸軍熙寧七年廢遼
時以榆社縣為鎮入武鄉元豐八年榆社鎮遠隸遼州
中銅鞮三鄉西湯一鎮有銅鞮山石梯山洹水交水
上武鄉軍東北六十里五鄉南關一鎮有胡甲山五鄉
水
中下沁源軍一百五里二鄉有霍山沁水
中下綿上軍西北一百里二鄉有羊頭山沁水
古跡涅水漢書地里志云源出隰縣銅鞮城太平
寰宇記云本晉銅鞮宫麟山圖經云黃初平嘗於此
山上圍棋石局猶存石臼嶺盧諶汪歡賦云昇石臼
之嶮當路城風土記云趙簡子築臨漳城風土記
云堯所築天池山山海經云天池之山上無草木
沁水山海經云謁戾之山沁水出焉琴仙廟風俗傳
云即琴高也晉大夫羊舌伯華墓太康地記曰銅鞮
晉大夫羊舌氏邑
同下州平定軍(太平興國四年以并州平定縣置軍治平定縣)
地里東京一千二百里東至本軍界一百五十里自界
首至趙州一百三十里西至本軍界八十里自界首至
太原府一百七十里南至本軍界二百三十五里自界
首至嵐勝軍一百四十五里北至本軍界九十里自界
首至太原府二百六十里東南至本軍界三百一十二
里自界首至潞州一百八十里西南至本軍界九十里
自界首至太原府一百八十里東北至本軍界九十里
自界首至真定府一百六十里西北至本軍界九十里
自界首至太原府二百一十里
戶主七千一百七十六客二百五十六
土貢絹一十疋
縣二太平興國四年以并州樂平縣隸軍熙寧七年廢
遼州以遼山縣隸軍仍省平城和順二縣為鎮以隸元
豐八年復隸遼州
中平定四鄉承天軍東百升二寨有浮山澤潑水
中樂平軍東南三十里四鄉靜陽一寨有樂平山清漳
水
古跡晉陽故城左傳晉趙鞅入於晉陽是也英公
廟唐李勣也
同下州岢嵐軍(太平興國五年以嵐州嵐谷縣建軍治嵐谷縣)
地里東京一千八百里東至本軍界七十里自界首至
寧化軍五十里西至本軍界六十里自界首至嵐州八
十里南至本軍界五十里自界首至嵐州四十里北至
武州八十里東南至本軍界三十五里自界首至嵐州
五十里西南至本軍界四十五里自界首至嵐州七十
里東北至朔州二百八十里西北至本軍界七十五里
自界首至大山軍七十里
戶主八百一十四客一千六百九十二
土貢絹一十五疋
縣一熙寧三年廢嵐谷縣元豐六年復置
下嵐谷二鄉有岢嵐山
古跡岢嵐神廟在岢嵐山下暖泉岩冬長流不凍
古長城始皇所築
同下州寧化軍(太平興國四年以嵐州之固軍為寧化縣五年於縣置軍)
地里東京一千五百里東至本軍界五十里自界首至
忻州一百里西至武州界一百五里南至本軍界五十
五里自界首至憲州五里北至朔州一百八十三里東
南至本軍界五十五里自界首至憲州六十三里西南
至本軍界四十五里自界首至岢嵐六十里東北至本
軍界六十八里自界首至代州一百四十里西北至武
州一百四十里
戶主四百七十六客六百四十
土貢絹一十疋
寨一熙寧二年廢軍為縣
窟谷軍東南二十五里有雪山汾水
古跡雪山春夏其隂有雪古冶雙鑪圖經云干將
造劒鑪
同下州火山軍(太平興國七年以嵐州雄勇鎮置軍)
地里東京二千五百里東至朔州二百五十五里西至
本軍界一十二里自界首至(缺)州三十三里南至本軍
界七十七里自界首至岢嵐軍六十五里北至本軍界
一百里自界首至府州一百五十里東南至本軍界七
十五里自界首至岢嵐軍六十五里西南至本軍界四
十里自界首至保繞軍一十二里東北至大德軍五百
二十三里西北至本軍界四十二里自界首至府州七
十里
戶主一千三百四客五百七十一
土貢柴胡一十觔
寨一慶歷元年置下鎮寨嘉祐六年廢倫頭寨治平四
年置火山縣熙寧元年廢桔橰寨四年廢火山縣
下鎮軍西北五十里二鄉有火山黃河
古跡靈記趙武靈王所謂林胡樓煩之地也
同下州保德軍(淳化四年析嵐州地置定羌軍景德二年改保德)
地里東京三千五百六十里東至本軍界二十里自界
首至府州一十五里西至本軍界二十里自界首至府
州三十里南至本軍界一百里自界首至嵐州二百八
十里北至本軍界八里自界首至府州一十八里東南
至本軍界四十里自界首至火山軍九十二里西南至
本軍界一百里自界首至嵐州一百八十里東北至本
軍界一十二里自界首至火山軍四十里西北至本軍
界五里自界首至府州一十五里
戶主六百一十四客二百六十七
土貢絹一十疋
津二咸平四年置
大堡軍西南四十里
沙谷軍北五里二鄉有黃河
古跡春秋時晉地晉威屬胡史記趙武靈王曰西有
林胡樓煩是也
元豐九域志卷四
