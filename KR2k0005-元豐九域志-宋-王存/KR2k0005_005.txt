元豐九域志卷五
宋王存等撰
淮南路
東路
西路
兩浙路
淮南路(太平興國元年分東西路後併一路熙寧五年復分兩路)
東路(州二十縣三十七)
大都督府揚州廣陵郡淮南節度(治江都縣)
地里東京一千四百五十里東至本州界八十里自界
首至泰州一十八里西至本州界七十里自界首至真
州六十里南至江西十五里北至本州界一百五十里
自界首至楚州一百四十里東南至本州界四十八里
自界首至潤州八里西南至本州界二十五里自界首
至真州三十五里東北至本州界八十里自界首至泰
州四十五里西北至本州界六十五里自界首至泗州
七十五里
戶主二萬九千七十七客二萬四千八百五十五
土貢細苧二十疋青銅鑑二十面莞席一百領
縣三
緊江都二十五鄉揚子板橋大儀灣頭邵伯宜陵瓜州
七鎮
望天長州西一百一十里二十八鄉銅城石梁二鎮
望高郵州西北一百里一十鄉臨澤三塾北河樊良四
鎮
古跡仙人搗藥臼見十道圖龍舟堰十道志云魏
文帝臨江試龍舟此堰得名邵伯堰按晉書謝安鎮
廣陵新城築埭於城北後人思之因名為邵伯埭即此
堰也吳公臺大江有江水祠見漢書志䢴溝見
左氏傳建隆寺太祖皇帝親征李重進置營於此賊
平置寺賜額今正殿御榻存焉景德三年詔遣使賫太
祖御容置於殿内法華院周世宗親征淮南駐驆於
此後建為院盤古廟后土廟魏文帝廟文帝幸
廣陵城後因立廟貞女廟即孝婦祠也見十道志
甘羅廟即謝安石祠也龍興寺損律師和尚碑李華
文張從申書李陽冰篆額時人謂之四絶碑盤古冢
隋煬帝陵
望亳州譙郡集慶軍節度(大中祥符七年升集慶軍節度治譙縣)
地里東京四百五里東至本州界一百二十四里自界
首至宿州一百二十五里西至本州界一百五十里自
界首至東京二百五十五里南至本州界七十五里自
界首至潁州一百五十里北至本州界四十里自界首
至南京八十里東南至本州界三百二十里自界首至
壽州四十里西南至本州界一百四十五里自界首至
陳州四十里東北至本州界一百五十五里自界首至
宿州一百五里西北至本州界八十里自界首至南京
六十五里
戶主八萬六千八百一十一客三萬四千六十八
土貢絹二十疋
縣七大中祥符七年改真源縣為衞真以宿州臨渙縣
隸州
望譙一千鄉雙溝一鎮
望城父州東南七十里七鄉
望蒙城州南一百六十里七鄉
望衞真州西六十里六鄉
望鄼州東八十里七鄉馬頭一鎮
望永城州東北一百十五里八鄉
緊鹿邑州西二百二十里六鄉鄲城一鎮
古跡武王封神農後於焦今譙縣是也古羅城城
冢記曰譙陵楚平王築今亳州是也鄼縣漢相蕭何
所封衛真本苦縣城冢記縣之瀨鄉老君所生之地
有舊宅在今太清宫是也有道德經碑唐明皇書邊韶
老子碑薛道衡祠庭碑唐明皇御札碑老君行記碑
梅城股伯所封也魏太祖宅太廟是也有大饗碑
芒山碭山嵇山嵇康居於山側因而氏之渦水
渙水洞霄宫有重修宫碑天祥宫羿廟楚
靈王廟楚襄王廟韓安國廟李母墳老君母也
梁孝王墳陳勝墳韓安國墳虞詡墳丁儀墳
嵇康墳夏侯湛墳
上宿州符離郡保靜軍節度(建隆元年升防禦開寳五年升保靜)
(軍節度治符離縣)
地里東京六百三十里東至本州界二百一里自界首
至泗州一百九十九里西至本州界一百四里自界首
至亳州一百六十六里南至本州界一百六十六里自
界首至壽州七十里北至本州界九十里自界首至徐
州五十里東南至本州界一百七十九里自界首至濠
州九十里西南至本州界一百六十八里自界首至亳
州三十四里東北至本州界一百八十里自界首至淮
陽軍五十里西北至本州界一百里自界首至徐州一
百一十里
戶主五萬七千八百一十八客四萬八千六十
土貢絹一十疋
縣四
望符離六鄉
望蘄州南三十六里三鄉
緊臨涣州西南九十里三鄉柳子蘄澤二鎮
中虹州東一百八十里四鄉
古跡古推南即齊置梁曰置州虹縣堯封禹為夏
伯邑於此見輿地志省廟今廢汴水西自亳州界東
入泗州界淄丘城漢侯邑龍亢城漢縣陽城漢
將岑彭侯邑幽鄉在古縣城内漢高帝破黥布於此
陔下孝竒曰聚邑名也今有城漢高帝圍項籍之地
陳勝廟冢趙王武臣冢有碑獸石柱存焉
緊楚州山陽郡團練(後唐順化軍節度周降防禦皇朝太平興國四年降團練)
(治山陽縣)
地里東京一千三百里東至海二百八十一里西至本
州界三十五里自界首至淮陽軍二百六十里南至本
州界一百四十里自界首至揚州一百五十里北至本
州界一百六十八里自界首至海州一百四十里東南
至本州界一百九十里自界首至泰州一百九十里西
南至本州界一百三十五里自界首至泗州四十五里
東北至海一百六十五里西北至本州界六十里自界
首至淮陽軍二百三十里
戶主五萬九千七百二十七客二萬二十八
土貢紵布一十疋
縣五乾德元年以盱眙縣隸泗州開寳九年以泰州鹽
城縣隸州熙寧五年廢漣水軍以漣水縣隸州
望山陽五鄉北神一鎮有石鼈山淮水運河
望漣水州東北六十里四鄉金城太平二鎮有漣水運
河
緊寶應州南六十里五鄉上游一鎮有運河白水陂
上鹽城州東南二百四十里四鄉九鹽場有射陽湖
中淮隂州西四十里五鄉十八里河洪澤瀆頭三鎮有
淮水鹽瀆沙河
古跡淮隂侯廟楚元王廟董永廟公冶長墓
漂母墓
上海州東海郡團練(治胊山縣)
地里東京一千四百六十里東至海五十二里西至本
州界一百五十里自界首至徐州三百三十里南至本
州界一百四十里自界首至楚州一百六十里北至本
州界一百二十里自界首至密州一百三十里東南至
海一百五十里西南至本州界二百七十里自界首至
徐州三百四十里東北至海一十五里西北至本州界
一百里自界首至沂州八十里
戶主二萬六千九百八十三客二萬六百六十
土貢絹一十疋獐鹿皮三百張
縣四開寳三年升朐山縣東海監為縣
緊胊山三鄉有胊山郁州山
中懷仁州北八十里一鄉臨洪一鎮有夾山義水光水
中沭陽州西南一百八十里一鄉厚丘一鎮有韓山沭
水
中東海州東一十里一鄉有蒼梧山捍海堰
古跡羽山舜殛鯀於羽山是也孝婦廟又有墓見
唐十道圖麋竺冡俗名鬼市見郡國志
上泰州海陵軍事(周團練皇朝乾德五年降軍事治海陵縣)
地里東京一千六百五十里東至海一百七里西至本
州界一十五里自界首至揚州一百里南至本州界五
十七里自界首至潤州八十里北至本州界一百六十
七里自界首至楚州三百二十里東南至本州界一百
九十五里自界首至通州六十里西南至本州界一十
八里自界首至揚州九十八里東北至本州界二百四
十四里自界首至楚州三百二十里西北至本州界二
百三里自界首至楚州一百九十里
戶主三萬七千二百三十客七千一百二
土貢隔絨一十疋
縣四開寳九年以益城縣隸楚州
望海陵七鄉海安西溪二鎮有孤山大海運河
緊興化州北一百二十里二鄉陵亭一鎮有千人河
中泰興州東南七十三里四鄉柴墟永豐二鎮有大江
中下如臯州東南一百五十里二鄉白莆一鎮有磨河
山如臯浦
古跡偽吳以海陵縣置制置院偽唐改為泰州皇朝
因之仙翁山昔王道人尸解於此
上泗州臨淮郡軍事(治盱眙縣)
地里東京一百一百里東至本州界七十里自界首至
楚州一百三十里西至本州界一百二十里自界首至
濠州五十五里南至本州界一百里自界首至揚州一
百七十里北至本州界一百八十里自界首至淮陽軍
一百二十里東南至本州界八十五里自界首至揚州
一百八十五里西南至本州界六十五里自界首至滁
州一百四十里東北至本州界五十五里自界首至楚
州一百六十五里西北至本州界一百九十里自界首
至宿州二百七里
戶主三萬六千七百二十五客一萬七千二百四十
土貢絹一十疋
縣三建隆二年省徐城縣為鎮入臨淮乾德元年以楚
州盱眙縣濠州招義縣並隸州太平興國元年改招義
為招信三年以漣水縣隸漣水軍七年以下邳宿遷二
縣隸淮陽軍
緊盱眙五鄉盱眙平原龜山三鎮有都梁山盱眙山龜
山淮水
上臨淮州北六十里六鄉青陽徐城安河十八里河翟
家灣五鎮
上招信州西五十一里六鄉木場一鎮有淮水
古跡古徐國城普昭王寺有大聖真塔徐偃王
廟楚靈王廟徐君墓季札掛劒之所俗云掛劒臺
上滁州永陽郡軍事(治清流縣)
地里東京一千三百里東至本州界七十里自界首至
真州一百二十里西至本州界六十里自界首至濠州
一百六十里南至本州界八十里自界首至和州七十
里北至本州界一百二十五里自界首至泗州五十五
里東南至本州界六十里自界首至和州九十里東北
至本州界一百五十里自界首至泗州六十五里西南
至本州界一百五十里自界首至廬州一百三十五里
西北至本州界七十里自界首至濠州一百六十五里
戶主二萬九千九百二十三客一萬三百六十三
土貢絹一十疋
縣三
望清流五鄉有瑯琊山清流水滁水
望來安州東北三十五里五鄉白塔一鎮有八石山来安水
緊全椒州南五十里四鄉全椒六丈二鎮有九鬭山滁
水
古跡阜陵城漢侯邑九鬭山項羽敗至此一日九
戰因名之丁姑祠事見搜神記羹頡侯墓
上真州軍事(乾德二年以揚州永貞縣迎鑾鎮為建安軍大中祥符六年升為州治揚)
(子縣)
地里東京一千四百里東至本州界三十里自界首至
揚州三十里西至本州界一百二十里自界首至滁州
八十里南至本州界一百里自界首至江寧府一百二
十里北至本州界四十里自界首至泗州二百四十里
東南至本州界四十里自界首至揚州二十里西南至
本州界一百三十里自界首至和州一百二十里東北
至本州界四十里自界首至揚州二十里西北至本州
界一百四十里自界首至泗州一百四十里
戶主一萬六千七百九十客一萬七百六十八
土貢紙五百張
縣二雍熙二年以揚州永貞縣至道二年以六合縣並
隸州後改永貞縣為揚子
中揚子六鄉瓜步一鎮有運河淮水
望六合州西北七十里一十鄉宜化長蘆二鎮有瓜步
山六合山滁塘
古跡迎鑾鎮即今州地偽唐置皇朝初為建安軍大
中祥符六年以聖像成功詔升為州六合縣楚之棠邑
也放生池屬隆教寺晉王廟即隋煬鎮江都時立
以祠之
中通州軍事(天聖元年改崇州明道二年復舊治靜海縣)
地里東京二千里東至海八十里西至本州界四十五
里自界首至泰州二百三十里南至江二十四里北至
本州界五十里自界首至泰州二百二十五里東南至
本州界二百七十五里自界首至蘇州二百五十里西
南至江六十里東北至海六十里西北至本州界六十
里自界首至泰州二百一十五里
戶主二萬八千六百九十三客三千二百四十七
土貢鰾膠一十觔麞鹿皮一十張
縣二
望静海三鄉江口一鎮有大江
望海門州東二百一十五里三鄉崇明一鎮
古跡本海陵之東境偽唐立為靜海制置縣周顯德
中升為軍尋建為通州仍分其地為二縣以隸之
西路(州八軍一縣三十二)
緊夀州夀春郡忠正軍節度(治下蔡縣)
地里東京九百里東至本州界一百里自界首至濠州
一百八十里西至本州界五十五里自界首至潁州一
百八十五里南至本州界五百二十里自界首至舒州二百
里北至本州界四十五里自界首至亳州二百六十里東
南至本州界一百二十里自界首至廬州六十五里西
南至本州界三百四十七里自界首至光州二百二十里東
北至本州界三十里自界首至宿州一百五十五里西北
至本州界二百一十里自界首至亳州二百一十里
戶主五萬六千二客七萬二千七百五
土貢葛布一十疋石斛二十觔
縣五開寳元年省霍山縣為鎮入盛唐四年改盛唐為
六安
緊下蔡四鄉蘇村闞團二鎮
望安豐州南八十里一十六鄉
隠賢謝步木場九鎮
望霍丘州東一百二十七里一十鄉霍丘成家步善香
開順四鎮
緊壽春州東南二十五里六鄉
中六安州南二百一十里七鄉六安霍山桐木山南麻
步郭界步故縣舡坊丁汲牧步十鎮
古跡郡城楚考烈王所築下蔡縣古州来國也蔡
成公自上蔡遷於州来謂之下蔡有古城在縣西南
安豐春秋時六邑也八公山輿地志云八公山在淝
水北淮水南淮南王八公居此因以為名霍山郭景
純云即天柱山也大别山在霍丘縣西南見漢書志
淮凟水經云淮水逕壽陽西北芍陂相傳孫叔敖
所作後鄧艾修九井汲一井諸井皆動見山海經
棘門本壽春城門也見方輿記又史記云李園殺春申
君投於棘門之外是也鶴父亭見郡國志古安豐
城竇融封邑期思城顔師古曰古蔣國霍山廟有
大鐵鑊受三十石每祭祀時水輙自滿事畢則空見搜
神記臯陶廟史記禹封臯陶之後於英六乃有祠焉
孫叔敖廟在芍陂上淮南王廟即漢淮南王安也
鄧公廟魏鄧艾屯田於壽春人賴其利唐貞觀十五
年立廟臯陶冢孫叔敖冢倚相冢廉頗冢
春申君冢淮南王安冢
上廬州廬江郡保信軍節度(治合肥縣)
地里東京一千五十里東至本州界七十里自界首至
和州四百五十里西至本州界一百五十里自界首至
壽州二百里南至本州界二百三十里自界首至舒州
一百九十里北至本州界六十五里自界首至壽州三
百一十里東南至本州界一百里自界首至無為軍一
百七十里西南至本州界一百九十里自界首至壽州
三百六十里東北至本州界三百里自界首至濠州四
百二十里西北至本州界六十五里自界首至壽州一
百七十五里
戶主六萬一百三十六客三萬三百五十二
土貢紗絹各一十疋生石斛蠟各二十觔
縣三太平興國三年以巢廬江二縣隸無為軍
上合肥一十鄉段寨青陽移風永安四鎮
中慎州東北六十里六鄉竹里故郡東曹大澗清水沛
城節袁團六鎮
下舒城州西南一百一十里二鄉九井新倉桃城航步
四鎮
古跡古廬子國古慎城楚白公勝邑也舒城古
龍舒也唐淮南觀察崔公頌德碑李華文古逡乃
縣城古六城左傳楚人城六是也又淮南王布居之
巢湖吳志作勦亦謂之焦者有巫云居巢縣門石龜
口出血當陷為湖未幾鄉社有人以猪血置龜口巫嫗
見之南走其地遂陷為湖今湖且有妃廟淮南王英
布廟漢廬江王演廟周瑜廟漢廬江王演墓
楊行密墓
望蘄州蘄春郡防禦(治蘄春縣)
地里東京一千六百里東至本州界一百五十五里自
界首至舒州一百五十里西至本州界一百一十一里
自界首至黃州九十里南至本州界六十里自界首至
興國軍一百四十里北至本州界二百三十里自界首
至壽州二百里東南至本州界二百一十五里自界首
至江州三十五里西南至本州界六十里自界首至興
國軍一百里西北至本州界二百五十里自界首至光
州三百里
戶主七萬四千一十七客三萬八千三百五十七
土貢白紵布一十疋簟一十領
縣四
望蘄春五鄉蘄口一鎮有回流水蘄山蘄水
望蘄水州西五十五里四鄉石橋馬領王祺三鎮有茶
山蘭溪山蘄水流水
望廣濟州東四十五里四鄉有積布山黃石山大江
上黃梅州東一百二十里四鄉獨木一鎮有䨇峰山黃
梅山大江
古跡唐太守杜敏生祠并碑䨇峰寺有西相真身
塔鼓角山天欲雨即先鼓角鳴唐震覺大師碑白
居易文
上和州歴陽郡防禦(治歴陽縣)
地里東京一千四百八十里東至本州界一十里自界
首至太平州三十一里西至本州界六十九里自界首
至無為軍一百五里南至本州界一百一十五里自界
首至太平州六十五里北至本州界七十里自界首至
滁州八十里東南至本州界一十五里自界首至太
平州三十八里西南至本州界一百四十五里自界首
至無為軍三十九里西北至本州界一百一十五里自
界首至廬州一百二十里東北至本州界一百四十五
里自界首至真州七十里
戶主二萬六千一百六十三客一萬三千一百二十六
土貢紵練各一十疋
縣三
緊歴陽八鄉嬈下功剰橋白渡橋萬歲嶺平痾湯白望
堆六鎮梁山柵江二寨
中含山州西五十五里四鄉清溪仙宗再安石門四鎮
東關一寨
中烏江州東北三十五里四鄉湯泉永安石積新市高
望五鎮
古跡古羅城漢將灌嬰所築見郡國志烏江彭
山有彭祖仙室麻湖古陽城所陷見郡國志
上舒州同安郡團練(治懷寧縣)
地里東京一千三百里東至本州界一百八十里自界
首至池州九十里西至本州界一百四十里自界首至
蘄州一百五十八里南至本州界一百七十里自界首
至江州一百八十里北至本州界一百二十里自界首
至廬州一百七十里東南至本州界三百二十里自界
首至池州四十里西南至本州界二百里自界首至蘄
州一百五十五里東北至本州界一百六十里自界首
至無為軍一百五十里西北至本州界一百二十里自
界首至壽州五百一十里
戶主七萬九千五十客四萬七千四百三十四
土貢白苧布二十疋白术一十兩
縣五
上懷寧八鄉許公荻步長風沙皖口石井羅豆六鎮有
潛山大江皖水
上桐城州東北一百二十里四鄉北硤永安龍鳥山銅
山掛車盤小石溪䨇港孔城九鎮有盛唐大江樅陽水
上宿松州西南一百四十里三鄉龍溪一鎮有大江雷
水
上望江州南一百三十里二鄉馬頭一鎮有大江雷水
上太湖州西南七十五里二鄉有司空山太湖
監一熙寧八年置鑄銅錢
同安州東八十里
古跡桐城春秋時桐邑楚附庸也鬵山漢之南岳
也靈仙觀唐置即司命真君之廟皇朝賜觀額皖
伯廟朱邑祠漢大司農也有墓并碑麴令祠唐望
江令麴信陵也有墓并碑
上濠州鍾離郡團練(治鍾離縣)
地里東京一千一百五十里東至本州界六十里自界
首至泗州一百五十里西至本州界一百二十里自界
首至壽州一百一十五里南至本州界一百八十里自
界首至廬州九十里北至本州界一百五十里自界首
至宿州二百四十里東南至本州界一百三十里自界
首至滁州六十里西南至本州界一百八十里自界首
至壽州一百二十里東北至本州界一百里自界首至
泗州一百五十里西北至本州界九十里自界首至宿
州一百三十五里
戶主三萬一千八百三十七客一萬五千四百七十七
土貢絹一十疋
縣二乾德元年以招義縣隸泗州
望鍾離八鄉淮東一鎮有塗山莫邪山濠水淮水
望定遠州南八十里六鄉永安藕塘長樂蘆塘四鎮有
烏霧洛水
古跡當塗城塗山氏之邑鍾離徐之别封也莊
子觀魚臺隂陵故城項羽迷道於此禹廟在塗山
上項羽廟莊子墓
上光州弋陽郡軍事(治定城縣)
地里東京八百里東至本州界二百一十里自界首至
壽州二百四十里西至本州界二百一十五里自界首
至信陽軍二百八十五里南至本州界一百八十里自
界首至黃州三百六十里北至本州界七十里自界首
至蔡州一百八十里東南至本州界二百五十里自界
首至壽州二百一十里西南至本州界二百三十里自
界首至潁州一百一十里東北至(缺)里
自界首至(缺)西北至本州界一百三十
五里自界首至信陽軍二百二十五里
戶主二萬五千五百九十六客四萬六百六十二
土貢葛布一十疋石斛一十觔
縣四建隆元年改殷城縣為商城後省為鎮入固始縣
上定城七鄉有淮水黃水
望固始州東北一百四十五里七鄉商城子安朱臯三
鎮有安陽山大蘇山淮水灌水
中下光山州西六十里五鄉有光山淮水渒水
中下仙居州西一百里四鄉有仙居山柴水
古跡唐刺史郭道瑜德政碑期思城本楚下邑古
蔣國也春秋時弦子邑白公廟楚白公勝也孫叔
敖廟并墓木母冢本蘭母也
下黃州齊安郡軍事(治黃岡縣)
地里東京一千九里東至本州界九十五里自界首至
蘄州一百一十五里西至本州界一百八十八里自界
首至鄂州一百八十五里南至本州界五里自界首至
鄂州一百五十里北至本州界三百里自界首至光州
一百五十五里東南至本州界五十五里自界首至蘄
州一百一十里西南至本州界五里自界首至鄂州一
百五十里東北至本州界四百五十六里自界首至光
州一百八十里西北至本州界二百四十里自界首至
安州一百六十里
戶主三萬三千九百三十三客四萬九千五(缺)
土貢白紵布一十疋連喬一十觔
縣三
望黃岡一十鄉齊安久長靈山團風陽羅沙湖龍陂七
鎮有木陵山大江
上黃陂州西一百八十四里四鄉關城一鎮有大江淪
水松湖
中麻城州北一百七十五里四鄉岐亭故縣白沙永泰
桑林永寧六鎮有龜頭山永泰河
古跡古邾城古黃城周之侯國也木蘭山穆
陵山舊有關見方輿記崢山洲晉劉毅破桓玄處
武湖南朝武湖戍主執謝晦是也太守廟郡守蔡道
恭也
同下州無為軍(太平興國三年以廬州巢縣為鎮建軍治無為縣)
地里東京一千五百里東至本軍界一百二十里自界
首至和州六十里西至本軍界一百九十里自界首至
廬州五十里南至本軍界六十里自界首至和州二百
七十里北至本軍界一百七十里自界首至廬州七十
里東南至本軍界八十里自界首至和州二百四十里
西南至本軍界二百里自界首至舒州一百六十五里
東北至本軍界一百五十里自界首至和州九十五里
西北至本軍界一百七十里自界首至廬州五十五里
戶主四萬二百五十八客一萬一千六百二十九
土貢絹一十疋
縣三太平興國三年以廬州東廬江二縣隸軍熙寧三
年析二縣地置無為軍
望無為五鄉襄安糝澤二鎮有梅山江水河
望巢軍北九十里十一鄉石牌拓臯二鎮有抵箕山濡
須水巢湖
望廬江軍西一百四十里一十鄉金斗靖野羅場礬山
武亭崑山六鎮崑山一礬場有東顧山大江
古跡廬子邑城見漢書志潛城楚邑也范增祠
周瑜冢何充冢
兩浙路(州一十四縣七十九)
大都督府杭州餘杭郡寧海軍節度(唐鎮海軍節度皇朝淳化)
(五年改寧海軍治錢塘仁和二縣)
地里東京一千二百里東至本州界三百二十九里自
界首至秀州一百二十里西至本州界三百三十八里
自界首至歙州一百一十里南至本州界三十四里自
界首至越州九十里北至本州界六十五里自界首至
湖州五十里東南至本州界三十六里自界首至越州
一百三十五里西南至本州界一百六十四里自界首
至睦州一百五十一里東北至本州界一百一十六里
自界首至秀州一十里西北至本州界二百五十里自
界首至宣州二百三十七里
戶主一十六萬四千二百九十三客三萬八千五百二
十三
土貢綾三十疋藤紙一千張
縣九太平興國三年改安國縣為臨安以桐廬縣隸睦
州四年改錢江縣為仁和横山縣為昌化新登縣為新
城以武康縣隸湖州五年廢順化軍以臨安縣隸州淳
化五年以南新場為昭德縣六年改昭德縣為南新熙
寧五年省南新縣為鎮入新鎮
望錢塘一十一鄉南場北關安溪西溪四鎮
望仁和九鄉臨一鹽場
望餘杭州西北六十里九鄉
望臨安州西一百二十里二十一鄉
緊富陽州西南七十三里一十鄉
緊於潛州西二百三里六鄉保成一鎮
上新城州西南一百三十里一十二鄉
上鹽官州東一百二十九里六鄉長安一鎮一鹽監
中昌化州西二百四十八里四鄉
古跡古州城隋楊素剏見圖經錢塘初為潮水所
損州人華信自以私錢築塘捍之因號錢塘靈隠山
晉梵僧云自天竺鷲山飛来也臨平山石鼓晉武
時岸隳出一石鼓叩之無聲張華云可以蜀桐刻作魚
形叩之聲聞數里天竺山葛仙翁得道之所浙江
按山海經云禹治水以至浙河又莊子云浙河之水是
也明皇瀆勅使往天柱山投龍必先祭之葛仙翁
煉丹井今曰葛塢阿姥墩昔棐氏女居此醖酒忽有
三人至飲訖因授藥數丸姥餌之月餘忽不知所在
郭先生祠并墓東晉郭文也伍員廟赤松子廟
唐徑先禪師碑唐元翰李吉甫祠
大都督府越州會稽郡鎮東軍節度(治會稽山隂二縣)
地里東京二千四百七十里東至本州界一百五十七
里自界首至明州一百一十五里西至本州界一百三
十八里自界首至杭州三十一里南至本州界二百九
十五里自界首至台州二百里北至海一百一里東南
至本州界三百五里自界首至明州一百六十四里西
南至本州界一百九十一里自界首至杭州二百三十
里東北至本州界二百二十七里自界首至明州一百
三十里西北至本州界一百二十五里自界首至杭州
一十八里
戶主一十五萬二千五百八十五客三百八十五
土貢越綾一十疋茜緋花紗一十疋輕容紗五疋紙一
千張甆器五十事
縣八
望會稽一十四鄉東城曹娥纂風平水三界五鎮
望山隂一十四鄉
望剡州東南一百八十里二十七鄉
望諸暨州西南一百四十二里二十五鄉
望餘姚州東北一百四十七里一十五鄉
望上虞州東一百一十里二十四鄉五夫一鎮
緊蕭山州西北一百里一十五鄉西興魚浦二鎮
緊新昌州東南二百二十里八鄉
古跡侯城夏后氏少康封子元餘於越始邑於此城
州城隋楊素所築勾踐城會稽山有禹井周禮
云揚州之鎮山曰會稽是也法華山晉時僧曇翼棲
此誦法華經感普賢應見因名之秦望山秦始皇
刻石前有方石廣數丈云是始皇座兩廂亦有方石八
所云是丞相已下座天姥山一名四明山沃州山
若耶溪即歐冶子鑄劔之處徐浩遊之云曾子不居
勝母之閭吾豈遊若耶之溪因改為五雲溪簟醪河
勾踐投醪之所王右軍墨池養鵝池承天寺晉
徵士許詢宅戒珠寺王右軍宅也天章寺即王右
軍蘭亭也禹廟夏后少康立在禹陵上勾踐廟
禹陵在會稽山上禹井漢靈文園薄太后父塋也
文帝為置園邑文種冢朱進冢郗隠冢徐浩
冢賀知章墓嚴子陵墓劉綱墓禹穴碑越
王碑江淹碑曹娥碑即蔡邕題者也虞世南碑
平江府(望蘇州吳郡)平江軍節度(偽唐中和軍節度皇朝太平興國三年改)
(平江軍治長洲吳二縣)
地里東京一千八百五十里東至海二百二十里西至
本州界一百二十一里自界首至常州四十八里南至
本州界一百二十里自界首至秀州三十里北至海一
百八十里東南至本州界二十里自界首至秀州六十
里西南至本州界一百三十里自界首至湖州九十里
東北至海一百八十里西北至本州界五十里自界首
至常州一百三十二里
戶主一十五萬八千七百六十七客一萬五千二百二
土貢葛二十疋席二十領白石脂蛇牀子各一十觔
縣五
望吳二十鄉木瀆一鎮有虎丘山姑蘇山洞庭山吳江
太湖
望長洲一十九鄉有鳳凰山松江運河
望崑山州東七十里一十四鄉有崑山松江
望常熟州北七十五里九鄉福山慶安梅里三鎮有常
熟山大江運河
緊吳江州南四十里四鄉有吳江運河
古跡羅城闔閭所築吳城伍子胥築館娃宫姑
蘇臺闔閭起響屧廊採香徑吳王置言偃宅虎
丘山有平石容千人松江即吳江也太湖即震澤
也女墳湖蔡經宅丁令威宅慧安寺有張僧
繇畫龍在焉吳泰伯廟王夫差廟勾踐廟闔
閭冢在閶門外慶忌墳吳王僚之子要離冢在閶
門南城伍子胥墓干將墓申公巫臣冢澹臺
滅明墓梁鴻墓在要離冢北何充墓顧野王墓
中鎮江府(潤州丹陽郡)鎮江軍節度(唐鎮海軍節度皇朝開寳八年改鎮)
(江軍治丹徒縣)
地里東京一千七百五十里東至江七里西至本州界
四十里自界首至江寧府一百四十里南至本州界二
百一十七里自界首至江寧府二百里北至江二里東
南至本州界一百二十里自界首至常州五十一里西
南至本州界七十里自界首至江寧府一百里東北至
江八里西北至本州界四十里自界首至江寧府一百
五十里
戶主三萬三千三百一十八客二萬一千四百八十
土貢羅一十疋綾一十疋
縣三熙寧五年省延陵縣為鎮入丹陽
緊丹徒八鄉丹徒大港丁角三鎮圖山一寨有北固山
金山揚子江潤浦
緊丹陽州東南六十四里一十二鄉延陵吕城二鎮有
運河後湖練湖
緊金壇州東南一百四十里九鄉有茅山長塘湖
古跡吳季札廟内有唐刺史祠守到六予十字碑
荆溪王之日廟在州衙内便王西本墓前甘露寺
前對北固山後枕大江唐寳歷中李德裕建時甘露降
於此因以為名茅山一名句曲山金山寺在揚子
江中寺記云金山舊名浮玉山唐時有頭陀掛錫於此
因為頭陀岩後斷手以建伽籃忽一日於江獲金數鎰
尋以表聞因賜名金山北固山京口記云廻嶺入江
懸水峻壁北望海口實為壯觀因名北固
上湖州吳興郡昭慶軍節度(周宣德軍節度皇朝景祐元年改昭慶軍)
(治烏程歸安二縣)
地里東京二千七十里東至本州界一百三十一里自
界首至蘇州一百三十二里西至本州界一百三十三
里自界首至宣州二百五里南至本州界一百四十二
里自界首至杭州一十五里北至本州界六十六里自
界首至蘇州一百一十二里東南至本州界一百七十
三里自界首至杭州六十七里西南至本州界二百三
十九里自界首至宣州二百二十六里東北至本州界
七十里自界首至蘇州六十里西北至本州界一百四
十五里自界首至常州七十四里
戶主一十三萬四千六百一十二客一萬五百
土貢白紵二十疋漆器三十事
縣六太平興國四年以杭州武原縣隸州七年析烏程
縣置歸安縣
望烏程一十一鄉烏墩一鎮有苕溪霅溪
望歸安一十鄉施潛一鎮有吳興塘
望吉安州西南一百七十一里一十六鄉梅溪一鎮
望長興州西北七十里一十五鄉四安水口二鎮
緊德清州南一百五里六鄉新市一鎮
上武康州西南一百七里四鄉
古跡古吳興郡城鄣城秦置郡於此桑墟昔太
守周敏勸人種桑藝麥百姓賴之見吳興記大雷山
石槨山張茂先曰石槨生楊梅是也夏駕山昔帝
杼南廵經此因名之霅溪四水合為一溪放生池
碑在文宣王廟内吳大帝廟有碑項王廟吳夫
槩王廟郭文先生廟堂漢太尉施延墓姚信墓
丁固墓覺法師西生並葬於此見高僧傳
上婺州東陽郡保寧軍節度(晉武勝軍節度皇朝淳化元年改保寧軍)
(治金華縣)
地里東京二千九百三十里東至本州界三百一十七
里自界首至台州二百九十五里西至本州界六十里
自界首至衢州一百三十里南至本州界一百七十五
里自界首至處州八十三里北至本州界一百三十一
里自界首至睦州四十九里東南至本州界三百一十
七里自界首至台州二百九十五里西南至本州界六
十里自界首至衢州一百三十里東北至本州界二百
三十二里自界首至越州二百四十八里西北至本州
界一百三十一里自界首至睦州四十九里
戶主一十二萬九千七百三十一客八千九百四十六
土貢綿一百兩藤紙五百張
縣七
望金華一十三鄉孝順一鎮
望東陽州東一百五十五里一十四鄉
望義烏州東北一百一十里八鄉
望蘭溪州西北五十五里一十鄉
緊永康州東南一百九里一十鄉
上武義州南九十里四鄉
上浦江州東一百二十里七鄉
古跡古東陽郡隋曰婺州以其當婺女之分野以名
之金華山抱朴子云此山可以居神免五岳洪水之
患甑山其形似甑東陽山水記云東晉東安學道
於此有石壇在唐之叔倫去思碑達州刺史陸長文
義烏縣漢烏傷縣也異苑云東陽顔烏以淳孝著聞父
死負土成墳羣烏銜土助焉而烏口皆傷因以名縣
烏傷侯廟後漢趙炳以方行治病百神服從令以其惑
衆收而殺之民為立祠於武康至今蚊蚋不入俗呼為
趙侯祠金勝山異苑曰孫權時永康人入此山遇大
火烹之不(缺)白陽山東陽山水記云昔陳留阮搖公
之弟妻劉氏伶之小女性愛山水隠於此山
上明州奉化郡奉國軍節度(唐浙東觀察使梁置望海軍皇朝建隆二)
(年改奉國軍節度治鄞縣)
地里東京二千六百八十里東至海三百五十二里西
至本州界一百五十里自界首至越州三百里南至本
州界一百二十五里自界首至台州二百五十里北至
本州界二百三十五里自界首至蘇州一千五百里東
南至海九百五十里西南至本州界一百七十里自界
首至越州三百五十里東北至海九百一十里西北至
本州界一百四十里自界首至越州三百里
戶主五萬七千八百七十四客五萬七千三百三十四
土貢綾一十疋乾山藥一十五觔烏□魚骨五觔
縣六
望鄞一十三鄉
望奉化州南八十里八鄉公塘一鎮
上慈溪州西六十里五鄉鳴鶴一鹽場
上定海州東北七十一里六鄉
下象山州東南三百六十里三鄉
下昌國州東北一百七十五里四鄉一鹽監
古跡羅城按夏侯曾先地志云晉劉牢之築城以遏
三江口即此城也或云越王無諸所築仲夏堰唐刺
史(缺)及開灌田數十頃唐刺史王密德政碑季舟
文顔真卿書李陽冰篆額孝子董黯祠并碑唐徐浩
文并書四明山孫綽天台賦云登陸則四明天台是
也今按此山有四面各産異木而皆不雜它山堰縣
令王元暐置溉田八百頃今縣民祀之古句章城
古鮚﨑亭漢地里志云鄞有鮚﨑亭顔師古云鮚音結
蚌也﨑曲岸也其中多鮚故以名亭勾餘山山海經
云此山多金錫少草木大隠山夏侯曾先地志云大
隠山口南入天台北峯四明東足謝康樂煉藥之所
晉虞喜墳虞荔墳在鳴鶴山東門山漢書地里志
所謂天門山也
望常州毘陵郡軍事(治晉陵武進二縣)
地里東京二千六百七十里東至本州界一百三十五
里自界首至蘇州四十五里西至本州界五十里自界
首至潤州一百三十里南至本州界一百八十里自界
首至廣德軍七十里北至本州界九十二里自界首至
泰州一百五里東南至本州界九十里自界首至湖州
一百八十里西南至本州界一百八十里自界首至宣
州二百五十里東北至本州界一百五十里自界首至
通州二百八里西北至本州界五十里自界首至潤州
一百三十里
戶主九萬八千五十三客四萬五千五百八
土貢白紵一十疋紗一十疋席三十領
縣五太平興國元年改義興縣為宜興淳化元年廢江
隂軍以江隂縣隸州三年復置軍仍以縣隸熙寧四年
復廢軍隸州
望晉陵二十鄉横林一鎮
望武進一十五鄉奔牛青城萬歲三鎮
望無錫州東九十一里二十三鄉望亭一鎮
望宜興州西南一百二十里一十六鄉
望江隂州東北九十里一十九鄉
古跡中虚觀本登仙觀徐鍇碑云梁有王八百於此
山修道夫椒山左傳云吳王夫差敗越於夫椒杜預
注云太湖中椒山是也奔牛堰故老相傳云古有金
牛奔此故以名之梁載言十道志云萬策湖有銅牛人
逐之奔上東山入土掘之走至此柵故川有柵口及牛
堰之名黃土瀆越絶書云伍員取利浦土及黃瀆土
築闔閭城是也徐偃王廟慧山南徐州記云南北
數十里山嶺東西各有泉皆合溪西南入太湖柯山
在慧山側即吳子仲雍五世孫柯相所治之處泰伯
城越絶書云吳泰伯築宋王華墓宋書云太保引從
祖弟也齊王混墓王僧達墓在膠山南嶺下大路
北臨津城
上温州永嘉郡軍事(晉静海軍節度皇朝太平興國三年降軍事治永嘉縣)
地里東京三千四百八十里東至海七十里西至本州
界八十里自界首至處州一百六十里南至本州界四
百八十七里自界首至福州一千二百九十三里北至
本州界一百三十里自界首至台州四百七十里東南
至本州界三百二十里自界首至福州三百四十里西
南至本州界四百五十里自界首至建州五百五十里
東北至本州界三百里自界首至台州一百八十里西
北至本州界八十七里自界首至處州一百七十二里
戶主八千四百八十九客四萬一千四百一十七
土貢鮫魚皮五張紙五百張
縣四
緊永嘉一十三鄉永嘉一鹽場
望平陽州西南一百五里一十鄉前倉襹槽泥山三鎮
天富一鹽場
緊瑞安州南八十里一十二鄉瑞安永安二鎮䨇橞一
鹽場
上樂清州東北一百里六鄉
古跡分樓在州東北本北亭也破石山永嘉記云
永嘉江南岸有枯石乃堯時神人以破石為堆將入惡
溪置之溪側遥望有似張帆今俗號張溪又郡國志曰
東海信郎神娶海女為妻破石為帆今東海有信郎神
王表廟吳志云羅陽有神曰王表周旋民間言語飲
食與人無異然不見其形又有婢名績紡白石涇謝
太守靈運行縣至白石涇有詩玉環山輿地志云樂
清東南海中有地肺山一名未陋山去岸百餘里周廻
五里中無蛇虎舊有居民今空而湖田宛然疑此是也
北鴈蕩山圖經云昔有高僧全了入山洞見此山岩
云是第五羅漢諸□羅尊者所居其山靈異中有太宗
皇帝所賜承天靈岩兩寺額及御書又晉張文騎白鹿
於岩上升仙今石上鹿跡猶存水旱祈之必應
上台州臨海郡軍事(治臨海縣)
地里東京二千九百二十五里東至海一百八十里西
至本州界一百一十三里自界首至處州三百三十七
里南至本州界二百三十九里自界首至温州二百九
十二里北至本州界一百六十二里自界首至越州二
百九里東南至海二百九十二里西南至本州界一百
九十二里自界首至處州一百五里東北至本州界三
百二十五里自界首至明州一百六十五里西北至本
州界二百九十四里自界首至婺州二百四十里
戶主一十二萬四百八十一客二萬五千二百三十三
土貢甲香三觔金漆三十觔鮫魚皮一十張
縣五建隆元年改台興縣為天台景德四年改永安縣
為仙居
望臨海一十五鄉大田草安二鎮
望黃岩州東南一百六里一十二鄉
鹽監五鎮于浦杜瀆二鹽場
緊寧海州東北一百七十里六鄉
上天台州西一百一十里四鄉
上仙居州西一百五里六鄉有括蒼嶺永安溪
古跡蓋竹山一名竹葉山山上有石室石橋按天台
記云橋上有小亭橋龍形龜背駕在壑上有兩澗合流
於橋下洩為瀑布景德寺舊名國清寺隋煬帝在
藩日為智顗禪師所建唐會昌五年廢大中五年再置
柳公權書額時以齊州靈岩荆州玉泉潤州棲霞台州
國清為四絶皇朝賜今額天台山赤城山桐柏
觀碑唐天寳元年為司馬鍊師所立玄宗御書額其碑
崔尚文韓擇木八分書
上處州縉雲郡軍事(治麗水縣)
地里東京二千八百四十里東至本州界一百九十里
自界首至台州二百五里西至本州界三百五十里自
界首至衢州一百六十里南至本州界四百八十里自
界首至温州二百五十里北至本州界一百五十里自
界首至處州二百二十里東南至本州界一百七十五
里自界首至温州九十里西南至本州界六百二十里
自界首至建州二百里東北至本州界一百二十五里
自界首至婺州一百五十三里西北至本州界一百二
十里自界首至婺州二百里
戶主二萬三百八十七客六萬九千九百二十
土貢綿一百兩黃連一十觔
縣六
望麗水一十鄉九龍一鎮
望龍泉州西南三十五里五鄉高亭一銀場
上松陽州西北九十二里五鄉
上遂昌州西二百四十里四鄉
上縉雲州東北一百一十里五鄉
上青田州東南一百五十里三鄉
古跡好溪舊名惡溪内多水怪唐大中年刺史段成
式有善政怪族自去因改此名仙都山一名朋峯山
見東陽記石帆山四山斗絶下臨長江永嘉記云昔
有神破永嘉江此山為帆而弄(缺)
上衢州信安郡軍事(治西安縣)
地里東京三千五十里東至本州界一百二十里自界
首至婺州七十里西至本州界一百二十二里自界首
至信州一百二十五里南至本州界一百五十五里自
界首至處州五百里北至本州界六十里自界首至睦
州一百三十里東南至本州界一百六十六里自界首
至處州二百九十六里西南至本州界二百六十里自
界首至建州四百四十五里東北至本州界一百四十
九里自界首至睦州一百三十五里西北至本州界二
百二十九里自界首至饒州五百里
戶主六萬九千二百四十五客一萬七千五百五十二
土貢綿一百兩藤紙五百張
縣五乾德四年分嘗山縣置開化場太平興國六年升
為縣
望西安一十七鄉南北二銀場有石室山信安溪
緊江山州西八十里一十二鄉禮賓一鎮有江郎山江
山溪
上龍遊州東七十五里一十一鄉白革湖一鎮有龍丘
山穀水
中嘗山州西九十里二十鄉有嘗山穀水
中開化州東八十里七鄉有麻車馬金溪
古跡徐偃王廟圖經云偃王為周穆王所伐不之彭
城而之越城之隅棄玉几於會稽水中唐韓愈碑石在
其内龍遊縣南靈山乃本廟也爛柯山圖經云即晉
代樵人王質見石橋下二童子奕就而看之二童子指
示質斧柯爛焉即此是泉嶺山朱買臣云東越居保
泉山一人守險萬人不得上是也殷浩宅基地猶存
土人號曰殷墻今名廢墻者是也浩被廢徙信安故有
此宅龍丘山漢龍丘萇隠於此縠溪源按漢書地里
志云會稽太末有縠水東北至錢塘入江姑蔑城按
春秋哀十三年越伐吳王孫彌庸觀見姑蔑之旗杜預
注云姑蔑越地今東陽太末縣也又東陽記云城在穀
水南三里東門臨薄里溪是也漢龍邱萇墓在龍遊
山上毛璩墓
上睦州新定郡軍事(治建德縣)
地里東京二千五百三十六里東至本州界一百三十
里自界首至杭州一百七十里西至本州界二百六十
五里自界首至歙州一百一十里南至本州界七十里
自界首至婺州七十五里北至本州界一百二十里自
界首至杭州一百五十五里東南至本州界一百八十
里自界首至婺州二百里西南至本州界三百一十里
自界首至衢州八十五里東北至本州界三百一十里
自界首至歙州一百二十里
戶主六萬六千九百一十五客九千八百三十六
土貢台苧一十四觔簟一十領
縣六太平興國三年以杭州桐廬縣屬州
望建德九鄉有三雄山新安江東陽江七星瀨
望青溪州西一百六十六里一十四鄉有雉山新安江
上桐廬州東一百五里一十一鄉有嚴陵山浙江桐廬
江
中分水州北一百九十二里五鄉有秦遊山天目溪
中遂安州西南二百二十九里六鄉有白石英山武強
溪
中壽昌州西南一百一十五里四鄉有天井山壽昌溪
監一熙寧七年置鑄銅錢
神泉州東五里
古跡銅官山新安記云秦時於此置官採銅因以名
之孝子圖云州民夏孝先喪父廬於墓側嘗有野
火奄至俄而火滅尋復湧泉出其地
上秀州軍事(治嘉興縣)
地里東京一千九百九十里東至海二百里西至本州
界一百二十五里自界首至湖州七十五里南至本州
界七十五里自界首至杭州一百一十五里北至本州
界三十里自界首至蘇州一百二十五里東南至海九
十二里西南至本州界四十五里自界首至杭州一百
里東北至本州界六十里自界首至蘇州八十里西北
至本州界四十五里自界首至蘇州九十五里
戶主一十三萬九千一百三十七客無
土貢綾二十疋
縣四
望嘉興二十七鄉有胥水
緊華亭州東北一百二十里一十三鄉青龍一鎮一鹽
監浦東袁部青墩三鹽場有金山松陵江華亭海
上海鹽州東南八十里一十一鄉澉浦廣陳二鎮一鹽
監海鹽沙腰蘆歷三鹽場有陸里山當湖
中崇德州西南一百里一十二鄉青墩一鎮有運河
古跡檇李城史記吳伐越勾踐迎擊之檇李賈逵曰
越地杜預曰今吳郡嘉興縣有檇李城即其地也馬
塘堰圖經云秦始皇三十年東遊至此改長水為由拳
縣遏水為堰以厭水市之謠其堤既立斬馬祭之因名
崑山吳地記云華亭谷水東西二里有崑山陸氏之
祖葬於此因機雲皆負辭學時人以玉出崑岡因名之
馳道地志云始皇至會稽句章渡海經此陸士衡
宅在華亭有八角井當湖吳地記云王莽改海鹽縣
為展武縣後陷為湖吳皇象墓吳地志云象字休明
廣陵江都人
元豐九域志卷五
