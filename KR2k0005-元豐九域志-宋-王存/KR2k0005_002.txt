元豐九域志卷二
宋王存等撰
河北路
東路
西路
河北路(太平興國二年分河北南路雍熙四年分東西路端拱二年併一路熙寧六年復分)
(二路)
東路(北京見上州一十二軍四縣四十)
開德府(澶州澶淵郡)鎮寧軍節度(治濮陽縣)
地里東京二百五十里東至本州界三十里自界首至
濮州六十里西至本州界七十里自界首至衛州一百
七十里南至本州界七十里自界首至滑州二十五里
北至本州界八十里自界首至北京六十里東南至本
州界四十五里自界首至曹州一百三十五里西南至
本州界七十四里自界首至滑州二十五里東北至本
州界八十八里自界首至博州五十二里西北至本州
界九十五里自界首至博州二百二十五里
戸主三萬六千六百三十七客一萬九千三百五十二
土貢席二十領胡粉一十斤
縣五雍熙四年以滑州衛南黎陽二縣隸州端拱元年
以黎陽縣隸通利軍省臨黃縣入觀城慶歷四年徙清
豐縣治德淸軍即縣治置軍使隸州皇祐元年省觀城
縣入濮陽頓丘四年復置觀城縣熙寧六年省頓丘縣
入淸豐
中濮陽六鄉有衛陽山鮒鰅山黃河淇水瓠子口
望觀城州東九十里六鄉有黃河泉源河
緊臨河州西六十里二鄉土樓一鎮有黃河水濟渠澶
源
中清豐州北六十里二鄉清豐舊州二鎮有廣陽山黃
河
中衛南州西南五十里二鄉有九里溝
古跡帝丘本顓頊之墟夏后之世昆吾氏顓頊城
顓頊之所都昆吾臺新臺子夏詩序云衛宣公作
新臺于河上即此也衛靈公臺舊記云亦名重華之
臺楚丘城春秋時衛文公自漕邑遷於楚丘以避狄
山海經云文帝葬於狄山隂今陵見存廣陽山寰宇
記附隅山今名廣陽山也山海經云漢水出鮒鰅之山
景山詩云望楚與堂景山與京旄丘爾雅云前高
後下曰旄丘詩云旄丘之葛兮謂此瑕丘禮記檀弓
云公叔文子遊瑕丘蘧伯玉從文子曰樂哉斯丘也
壇首春秋襄二十年澶淵是也瓠子河决漢武帝塞
之白馬玉璧將軍以下皆負薪是也衛大夫祠即季
路也為孔悝邑宰故稱大夫顓頊陵史記皇覧曰在
頓丘城門外廣陽里中帝嚳陵皇覧曰在頓丘城南
孔悝墓汲黯墓
上滄州景城郡横海軍節度(治清池縣)
地里東京一千三百里東至海一百八十里西至本州
界六十八里自界首至瀛州一百一十二里南至本州
界一百五十五里自界首至德州四十五里北至幽州
五百七十五里東南至本州界二百四十里自界首至
濱州六十里西南至本州界一百五十八里自界首至
德州五十二里東北至海二百五十里西北至本州界
九十六里自界首至瀛州一百二十里
戸主五萬二千三百七十六客四千五百三十五
土貢絹一十疋柳箱一十枚
縣五治平元年從無棣縣治保順軍即縣治置軍使隸
州熙寧二年徙樂陵縣治咸平鎮五年省饒安縣為鎮
入青池六年省臨津縣為鎮入南皮
望清池一十一鄉任河長蘆郭疃饒安四鎮乾符巷姑
三女泥沽小南河五寨有浮陽水徒駭河
望無棣州東南一百七十里五鄉無棣劇口車店三鎮
有老烏山鬲津河無棣河
緊鹽山州東六十里四鄉會寧通商韋家北三鎮有鹽
山浮水
緊樂陵州南一百三十五里七鄉歸化屯莊馬逮郭橋
楊攀口東西保安七鎮有鬲津河馬河鈎盤河
中南皮州西南六十里六鄉南皮馬明樂延臨津四鎮
有小天台山濟河
古跡三河易水白馬泥池三水合故名三河百木
門城春秋子鮮出奔於木門凉馬臺輿地志云漢武
帝所築騮山本無棣邑左氏傳北至於無棣是也
漢武臺輿地志云漢武帝至此築無棣河一名赤河
圖經云漢破黃巾賊流血潢河故名赤河鬲津河
徒駭河鉤盤河駕馬河輿地志云即馬頰河太
史河胡蘇河已上皆九河之數子童城齊記云秦
使方士徐福將童男女千人求蓬萊築此城胡蘇亭
漢志云東光有胡蘇亭醼友臺圖經云魏文帝為五
官中郎將與吳質重遊南皮築此臺故名焉袁侯臺
圖經云曹公逐袁譚於南皮於此城中築臺眺望秦
茅焦墓十道志茅焦齊人說秦始皇迎母者尹吉甫
墓商不疑墓
上冀州信都郡安武軍節度(慶歷八年升安武軍節度治信都縣)
地里東京七百五十里東至本州界八十里自界首至
德州一百一十里西至本州界九十里自界首至趙州
九十里南至本州界五十里自界首至恩州七十里北
至本州界七十里自界首至瀛州一百七十里東南至
本州界五十里自界首至博州二百七十里西南至本
州界九十里自界首至邢州二百二十里東北至本州
界一百七十里自界首至永靜軍三十里西北至本州
界七十五里自界首至深州一十五里
戸主四萬二千客九千一百三十六
土貢絹二十疋
縣六淳化元年以阜城縣隸永靜軍皇祐四年省堂陽
縣為鎮入南宫升新河鎮為縣嘉祐八年省武邑縣為
鎮入蓨熙寧元年省棗彊縣為鎮入信都六年省新河
縣為鎮入南宫十年復置棗彊武邑縣
望信都五鄉劉固宗齊來遠三鎮有胡蘆河降水
上蓨州東北一百五十里二鄉王貫李億二鎮有漳河
蓨市
上南宫州西南六十二里三鄉長廬新河堂陽三鎮有
降水枯瀆
上棗彊州東南五十五里二鄉湯家一鎮有漳河
上武邑州東北九十里二鄉觀津一鎮有漳河長蘆河
中衡水州北三十八里二鄉有長蘆河降水
古跡扶柳城圖經云縣有扶澤多柳因號扶柳城劉
梅嘗據此城以迎州祖堯壇觀津城按史記漢文
竇皇后淸河觀津人也古賢未城中三州未有條京城
古歷城水經注淸漳水經歷城南即此城也昌亭
城水經云漳水東北至昌亭合滂沲衡漳水今長蘆河
則其故瀆也堂陽本漢縣城冢記云商皇太子封母
弟才為堂陽侯在堂之陽故名之九門城按城冢記
云鮌所造也堯臺見城冢記郡國志云有二所並號
堯臺善縓城城冢記云夏上劉縓造漢董仲舒墳
漢常山王張耳墓漢亞相綘侯周亞夫墓漢南
宫侯張歐冢
河間府(瀛州河間郡)防禦(治河間縣)
地里東京一千一百里東至本州界一百二十里自界
首至滄州六十里西至本州界四十八里自界首至永
寧軍四十二里南至本州界一百一十里自界首至永
靜軍六十里北至本州界三十五里自界首至莫州七
十五里東南至本州界一百二十里自界首至滄州九
十里西南至本州界四十五里自界首至深州一百三
十五里東北至本州界九十里自界首至霸州七十里
西北至本州界四十里自界首至順安軍八十里
戸主三萬二千六百一客一千七百二十六
土貢絹三十疋
縣二太平興國七年改關南為高陽關至道三年以高
陽縣隸順安軍以宗州樂壽縣隸州熙寧六年省束城
縣為鎮入河間景城縣為鎮入樂壽
望河間五鄉未城永牢北林三鎮肅寧一寨有滹沱河
高陽關
望樂壽州南六十里六鄉景城劉解沙渦南大劉北望
五鎮有徒駭河房淵
古跡四武偃城竹書紀年月司馬敗燕公子翼於武
垣東垣城方鎮記云晉公鑿渠引滹沱水遂禄西武
恒縣於北置河間獻王殿址在樂壽縣中水城圖
經云夏少康所造應劭曰以在寇易二水之間也徒
駭河九河之一也成乎故城漢縣唐初竇建德據之
謂之建德城靈星祠漢郊祀志曰高祖詔御史令天
下立靈星祠毛萇家方輿記曰今劭有毛萇毛尚有
鮑叔牙墓
上博州博平郡防禦(治新城縣)
地里東京五百五十里東至本州界九十里自界首至
齊州一百四十里西至本州界六十里自界首至北京
一百二十里南至本州界四十里自界首至濮州二百
四十里北至本州界九十里自界首至德州一百七十
里東南至本州界四十里自界首至鄆州一百四十里
西南至本州界七十里自界首至北京一百一十里東
北至本州界一百六十里自界首至德州一百里西北
至本州界一百二十里自界首至恩州六十里
戸主四萬九千八百五十四客三萬三千三十八
土貢平綢一十疋
縣四
望聊城四鄉興利廣平王館沙冢四鎮有荏山黃河金
沙水
望高唐州東北一百一十里三鄉夾堆新劉固河南劉
四鎮有黃河鳴犢溝
望堂邑州西十里四鄉回河一鎮有黃河
緊博平州東北五十里三鄉舊博平一鎮有漯水
古跡古平原邵城古聊城本齊聊攝之地魯仲連
為書射城中遺燕將即此處古金堤漢書河决酸棗
東潰金堤是也漯河禹貢浮于濟漯達于河古攝
城春秋時齊之西境晉文公臺微子城十道志云
在聊城縣賈琮墓華歆墓
上棣州樂安郡防禦(建隆二年升團練乾德三年升防禦治厭次縣)
地里東京一千一百里東至本州界六十里自界首至
濱州四十里西至本州界一百里自界首至德州八十
四里南至本州界八十五里自界首至淄州一百五十
五里北至本州界三十里自界首至滄州一百六十里
東南至本州界一百里自界首至淄州一百里西南至
本州界一百九十二里自界首至齊州一百八里東北
至本州界五十五里自界首至濱州六十里西北至本
州界五十里自界首至滄州一百五十里
戸主三萬五百八十客八千三百六十三
土貢絹絁各一十疋
縣三大中祥符八年徙升城及厭次縣於陽信縣地復
徙陽信縣於舊厭次縣
上厭次五鄉歸仁七里渡指角達多永利五鎮有黃河
中商河州西南八十里三鄉寬河太平二鎮有黃河馬
頰河
下陽信州東北四十里五鄉欽風西務新務三鎮有黃
河鈎盤河
古跡無棣左傳曰賜我先君太公履北至於無棣是
也厭次續漢志云相傳秦始皇東遊厭氣碣石次舍
因為名邵城晉邵續屯兵於此渧河漢都尉許(缺)
鑿此進海故以帝為名後人加水
上莫州文安郡防禦(治任丘縣)
地里東京一千二百里東至本州界三十里自界首至
霸州五十五里西至本州界五十里自界首至順安軍
二十里南至本州界五十三里自界首至漉州三十五
里北至本州界一十九里自界首至雄州一十里東南
至本州界五十九里自界首至漉州四十一里西南至
本州界五十五里自界首至順安軍八里東北至本州
界一十九里自界首至雄州一十五里西北至本州界
五十四里自界首至安肅軍五十五里
戸主一萬三千客四百三十六
土貢綿一百兩
縣一太平興國六年以淸苑縣隸保州熙寧六年省長
豐縣為鎮并省莫縣入任丘
上任丘八鄉長豐一鎮馬村王家二寨有滹沱河濡水
古跡虞丘臺圖經云虞丘壽王居此子貢陂三郡
志云王道字子貢為東平郡守年九十一退居此陂
謁城一名任丘城邢子勵三郡記云漢平帝使中郎將
任丘築及桓帝北巡羣臣於此朝謁故名謁城趙仙
翁祠仙翁名䕫字靈和大旱為民祈雨積薪自焚世謂
大假而仙矣郡縣多立祠焉張超墓漢書超字平敏
靈帝時為大中大夫平原將軍
中雄州防禦(治歸信容城二縣)
地里東京一千二百里東至本州界四十五里自界首
至保定軍二十五里西至本州界六十五里自界首至
安肅軍二十五里南至本州界一十五里自界首至莫
州一十五里北至涿州一百二十里東南至本州界六
十里自界首至莫州三十里西南至本州界八十里自
界首至順安軍一十里東北至本州界九十里自界首
至霸州一十里西北至分州一百五十里
戸主八千七百七客二百六十二
土貢綢一十疋
縣二建隆四年以唐省全忠縣地置容城縣太平興國
元年改歸義縣為歸信
中歸信四鄉張家木場三橋雙柳大渦七姑坦紅城新
坦八寨有易水巨馬河瓦橋關
中容城三鄉有南易水大泥淀
古跡易京城後漢書云獻帝初公孫瓚據幽州築此
城以自固張遼廟
中霸州防禦(治文安縣)
地里東京一千三百里東至本州界二十里自界首至
信安軍三十里西至本州界二十五里自界首至雄州
五十五里南至本州界九十里自界首至漉州一百里
北至幽州二百里東南至本州界一百四十里自界首
至乾寧軍二十里西南至本州界二十五里自界首至
保定軍四里東北至幽州二百里西北至幽州二百里
戸主一萬四千一百二客九百五十七
土貢絹一十疋
縣二景祐元年省永清縣入文安徙文安縣為州治皇
祐元年復徙舊地
上文安三鄉劉家渦刀魚莫金阿翁雁頭黎陽喜渦鹿
角八寨有滱水韋河百濟河益津關
上大城州東一百五里二鄉萬春一鎮有滹沱河
古跡莫金口城漢封公孫渾邪為平曲侯即其地
古南關城圖經云趙武靈王所築以朝鮮有關城故此
云南關城趙君廟神仙傳云䕫字靈和漢武時為文
安令好道百姓為立祠周堪墳漢光禄大夫
上德州平原郡軍事(治安德縣)
地里東京九百五十里東至本州界一百一十里自界
首至棣州一百三十里西至本州界一百八里自界首
至永靜軍一百四十里南至本州界八十五里自界首
至博州一百七十五里北至本州界五十里自界首至
永靜軍一百里東南至本州界四十里自界首至齊州
二百里西南至本州界六十里自界首至恩州一百七
十里東北至本州界一百一十里自界首至滄州一百
二十里西北至本州界二十里自界首至永靜軍一百
二十五里
戸主一萬八千八百一十一客一萬八千二十七
土貢絹一十疋
縣二乾德六年省歸化縣入德平景祐二年省安陵縣
為鎮入將陵慶歷七年以將陵縣隸永靜軍熙寧六年
省德平縣為鎮入安德
望安德八鄉德化縻村將陵懷仁德平重興盤河磁博
八鎮有黃河鬲津河
緊平原州西南四十里二鄉藥家水務二鎮有黃河金
河
古跡鬲城縣通紀云鬲國㓱姓臯陶之後漢為縣㓱
城即漢之歈縣□堤古般城漢縣也婁敬廟東
方朔墓張騫墓後漢彭寵墓藺相如墓婁敬
墓郭隗墓
上濱州軍事(治渤海縣)
地里東京一千一百八十里東至本州界九十五里自
界首至青州二百里西至本州界四十里自界首至棣
州五十里南至本州界五十一里自界首至淄州一百
七十里北至本州界八十里自界首至滄州二百四十
里東南至本州界六十五里自界首至靑州一百七十
五里西南至本州界八十里自界首至棣州八十里東
北至本州界七十五里自界首至滄州三百里西北至
本州界六十里自界首至滄州一百四十里
戸主一萬四千六百一十二客三萬一千七百二十一
土貢絹二十疋
縣二大中祥符五年省蒲臺縣為鎮入渤海慶歷三年
析地置招安縣熙寧六年省為鎮元豐二年復為縣
望渤海三鄉寧海東永和通賓舊安定三汊臺新安定
李則丁字河九鎮有黃河
緊招安州西北六十里二鄉永豐馬家莊二鎮有儒山
沙河
古跡秦臺郡國志云秦始皇東遊築此臺以望滄海
因榮浦縶馬今復有蒲似水楊而堪為箭
下恩州清河郡軍事(唐貝州晉永清軍節度周降防禦皇朝建隆元年復為永)
(清軍節度慶歷八年改恩州降軍事治清河縣)
地里東京六百五十里東至本州界一百四十五里自
界首至德州六十五里西至本州界三十八里自界首
至邢州二百里南至本州界三十五里自界首至北京
二百二十里北至本州界六十八里自界首至冀州五
十二里東南至本州界五十五里自界首至德州一百
二十五里西南至本州界四十五里自界首至洺州二
百里東北至本州界一百六十里自界首至永靜軍一
百三十里西北至本州界六十二里自界首至趙州二
百一十里
戸主二萬二千五百三十五客二萬二千四十九
土貢白氊一十條
縣三至和九年省漳南縣為鎮入歷亭熙寧四年省清
陽縣入清河
望清河四鄉定遠阮村甘陵太清寧化田樓六鎮有永
濟渠漳渠
望武城州東五十里四鄉饒陽領宗竇保舊縣四鎮有
永清渠河沙河
緊歷亭州東九十里四鄉安樂楊村禮固漳南四鎮有
永濟渠
古跡甘陵侯國合為清河縣地貝丘左氏傳齊襄
公田於貝丘今為清陽縣地武城七國時趙平原君
勝封於此絃歌臺言偃為武城宰孔子過聞絃歌之
聲後人因名之故骸堤
同下州永靜軍(唐景州周降為定遠軍隸滄州皇朝太平興國六年以軍直隸京師)
(景德元年改永靜治東光縣)
地里東京九百五十里東至本軍界二十五里自界首
至滄州九十五里西至本軍界八十八里自界首至冀
州一百四十二里南至本軍界一百六十里自界首至
恩州一百四十里北至本軍界七十里自界首至漉州
一百一十里東南至本軍界一百二十里自界首至德
州二十里西南至本軍界一百一十七里自界首至恩
州一百八十五里東北至本軍界四十五里自界首至
滄州七十五里西北至本軍界八十里自界首至深州
一百一十里
戸主二萬三百七十三客一萬三千一百一十二
土貢絹一十疋簟一十領
縣三太平興國六年以滄州東光縣淳化元年以冀州
牟城縣隸軍慶歷七年以德州將陵縣隸軍嘉祐八年
省阜城縣為鎮入東光熙寧十年復為縣
緊東光四鄉新高弓高袁村三鎮有永濟渠漳河
望將陵軍西南一百二十里三鄉安陵吳橋仁高趙宅
王琮五鎮有永濟渠鈎盤河
中阜城軍西七十里一鄉有衡漳河
古跡唐初為觀州又改為景州後治東光州改為定
遠軍仍并弓高入之景德中改今名胡蘇亭見漢書
志胡盧河即衡漳之别名龍堂唐貞元中有龍見
勅建祠堂王莽河東城圖經云趙簡子築古弓高
城今號為簡城
同下州乾寧軍(太平興國七年以滄州永綏縣置軍)
地里東京一千二百里東至本軍界四十里自界首至
滄州九十里西至本軍界一十五里自界首至瀛州一
百五十五里南至本軍界三十里自界首至永靜軍一
百八十里北至界河一百五里東南至本軍界五十里
自界首至滄州六十里西南至本軍界五十五里自界
首至深州三百七十五里東北至界河一百四十里西
北至本軍界二十里自界首至霸州一百六十里
戸主五千二百六十三客一千一百九十三
土貢絹一十疋
鎮一太平興國七年置乾寧縣熙寧六年省為鎮
范橋軍南三十里二鄉有永濟渠界河
寨六
釣臺軍北六十里
獨流北軍北一百二十里
獨流東軍北一百二十里
當城軍北一百三十里
沙渦軍北一百四十里
百萬軍東北一百四十五里
古跡盤古溝水深三丈雖旱不涸盤古墓
同下州信安軍(太平興國六年以霸州淤口寨為破虜軍景德二年改信安)
地里東京一千四百里東至本軍界八十五里自界首
至乾寧軍一百五十五里西至本軍界八里自界首至
霸州四十二里南至本軍界二十里自界首至霸州五
十里北至薊州一百六十里東南至本軍界三十里自
界首至霸州七十里西南至本軍界三十五里自界首
至保定軍三十五里東北至巒州一百八十里西北至
幽州一百八十里
戸主三百一十八客三百九十一
土貢絹一十疋
寨六太平興國六年以霸州永清文安二縣隸軍後以
二縣復隸霸州
周河軍西十里
刀魚軍北三步
田家軍東一十里
狼城軍東五十里
佛聖渦軍東五十里
李詳軍東六十里有界河滹沱河
古跡本古於口關也周世宗改關南於此置寨皇朝
建軍石蓮池河北濟河赤瓦河
同下州保定軍(太平興國六年以涿州歸信保縣新鎮建平戎軍景德元年改定)
地里東京一千三百五十里東至本軍界三里自界首
至信安軍六十七里西至本軍界二十里自界首至雄
州六十里南至本軍界二十里自界首至莫州五十里
北至涿州一百八十七里東南至本軍界七里自界首
至霸州三十里西南至本軍界一十五里自界首至莫
州五十五里東北至本軍界八里自界首至霸州二十
二里西北至幽州二百五十里
戸主八百二十八客二百三十三
土貢絁一十匹
寨二景祐元年析霸州文安大成二縣五百戸隸軍
桃花軍北七里
父母軍西北一十一里有滹沱河
古跡本雄州歸信縣之新鎮也皇朝分置軍以其形
勝乃邊陣之衝要也
西路(府一州一十一軍四縣五十三)
次府真定府常山郡成德軍節度(治真定縣)
地里東京九百五十里東至本府界八十九里自界首
至祁州一十里西至本府界二百里自界首至太原府
二百三十里南至本府界七十五里自界首至趙州二
十里北至蔚州四百九十里東南至本府界一百一十
里自界首至深州一百二十五里西南至本府界一百
一十九里自界首至平定軍八十五里東北至本府界
六十里自界首至定州六十里西北至本府界三百六
十里自界首至代州二百六十里
戸主六萬九千七百五十三客一萬三千八百五十四
土貢羅三十疋
縣八建隆元年以孃子關北建承天軍隸府後廢開寳
六年省石邑縣為鎮入獲鹿九門縣入稾城端拱二年
以古城縣隸祁州淳化元年以束鹿縣隸州熙寧六年
省井陘縣入獲鹿平山八年復置井陘縣徙天威軍祁
縣治置軍使隸府八年省靈壽縣為鎮入行唐
次赤真定八鄉大茂山滋水滹泥河
次畿槀城府東六十三里六鄉有滋水滹沱河
次畿欒城府南六十三里二鄉有泜水洨水
次畿元氏府南九十八里六鄉有封龍山槐河
次畿井陘府西南八十九里一鄉舊縣一鎮
次畿獲鹿府西南九十九里三鄉石邑一鎮有平山滹
沱河
次畿平山府西六十五里五鄉有房山冶河
次畿行唐府北五十五里六鄉靈壽慈谷二鎮有女山
常水
寨一咸平三年置熙寧八年析行唐縣二鄉隸寨
北寨府西北一百里二鄉嘉祐一鎮
古跡井陘穆天子傳獵於陘山史記始皇興兵塞井
陘口韓信東下井陘即此地古土門亦井陘道也
韓臺圖經云韓信築此臺線漫水圖經云韓信背水
為陣即此水也唐克廣漢書張昆曰堯為唐侯封於
此樂王墓藺相如墓
望相州鄴郡彰德軍節度(治安陽縣)
地里東京三百五十里東至本州界七十五里自界首
至北京一百五里西至本州界一百四十里自界首至
潞州一百二十里南至本州界五十五里自界首至衛
州九十里北至本州界四十里自界首至磁州二十里
東南至本州界六十里自界首至澶州八十五里西南
至本州界八十里自界首至衛州七十六里東北至本
州界八十里自界首至洺州九十里西北至本州界五
十里自界首至磁州三十五里
戸主二萬六千七百五十三客二萬一千九十三
土貢紗絹各一十疋知母胡粉各一十斤
縣四天聖七年改永定縣為永和熙寧六年省永和縣
為鎮入安陽鄴縣為鎮入臨漳
緊安陽四鄉天禧永和二鎮有韓陵山龍洹水防水
緊湯隂州南四十里一鄉有牟山菱山湯水淇水
緊臨漳州東北六十里二鄉鄴一鎮有乘山漳水
中林慮州西九十里一鄉磻陽冶一務有隆慮山洹水
漳水
上内丘州北四十七里五鄉堯山一鎮有干言山内丘
山泜水渚水
中南和州東南三十二里三鄉任一鎮有任水泜水
古跡星海山劉道之山川記云漢明帝母詣温湯水
於此山置營幕因以為名趙簡子臺白起城干
言山海經云泜水又東南經干言山北詩云出宿于干
飲餞于言是也古柏人城皇甫謐帝王記堯所都也
市相鄉城冢記云堯所置張耳臺帝堯廟城冢
記云堯於此登山東贈洪水訪賢人故立廟王離冢
按漢書秦將也
雄懷州河内郡防禦(建隆元年升團練四年升防禦治河内縣)
地里東京三百二十五里東至本州界二百二十五里
自界首至衛州一百二十里西至本州界三十五里自
界首至孟州七十里南至本州界三十里自界首至孟
州四十里北至本州界六十里自界首至澤州六十里
東南至本州界一百二十五里自界首至東京二百里
西南至本州界四十里自界首至孟州三十里東北至
本州界一百八十三里自界首至衛州七十里西北至
本州界四十里自界首至孟州九十里
戸主一萬九千一百三十四客一萬三千六百八十二
土貢牛膝五十斤
縣二天聖四年以獲嘉縣隸衛州熙寧六年省武德縣
為鎮入河内修武縣為鎮入武陟
緊河内七鄉武德宋郭清化萬善四鎮有太行徑黃河
沁水湏水
中武陟州東八十五里六鄉修武一鎮有太行山天門
山黃河沁水
古跡故邶鄘衛三國之地河内古邢國古野王城
春秋時野王邑晉人執晏弱於此太行山禹貢太行
至于碣石邢水水經云在太行之阜經邢城西古
朝城邢臺葛伯城即湯始征者修武城沁陽
城淬劍池圖經云嵇康淬劍之所獲嘉春秋寗邑
漢武帝至此間南越相呂䮍首因為名同盟山圖經
云武王伐紂諸侯同盟此山百尺河一名清水水經
云清水出河内脩武縣北里亦云白鹿山葛伯墓
樊噲墓張良墓
望衛州汲郡防禦(至道三年升防禦治汲縣)
地里東京一百三十五里東至本州界二十里自界首
至滑州四十里西至本州界一百一十里自界首至懷
州二百四十里南至本州界三十里自界首至東京一
百一十五里北至本州界九十五里自界首至相州五
十五里東南至本州界二十里自界首至東京一百一
十五里西南至本州界一百一十二里自界首至鄭州
五十一里東北至本州界一百五十里自界首至澶州
七十里西北至本州界一百四十五里自界首至涿州
二百里
戸主三萬三千八百四十三客一萬三千八百七十三
土貢絹二十疋綿一百兩
縣四天聖四年以懷州獲嘉縣隸州以衛縣隸通利軍
熙寧三年廢通利軍以衛縣黎陽縣隸州六年省縣為
鎮入黎陽新鄉縣為鎮入汲
中汲五鄉杏園新鄉淇門三鎮有蒼山黃河御河
上獲嘉州西北十里四鄉入寧一鎮有同盟山黃河清
水
中共城州西北五十五里三鄉銀錫一場有白鹿山天
門山共山淇水百門陂
中黎陽州東北一百二十里四鄉衛苑橋二鎮有大伾
山任人山黃河永濟渠
監一熙寧七年置鑄銅錢
黎陽州北二里
古跡汲城本牧野之地漢為縣蒼山水經云方山
西有蒼谷鄘城周分商畿内為三國邶鄘衛是也
獲嘉城事見懷州延津魏志曹公遣于集守延津
蘇門山孫登隠於此號蘇門先生朝歌紂都也鹿
臺史記云紂厚賦税以實鹿臺之錢是也酒池史記
云紂以酒為池共山闕馹十三州記云共伯復歸於
國逍遥共山之首天門山九州要記云嵇康採藥逢
孫登彈一絃琴即此山古凡城左氏傳云凡蔣邢芧
周公之嗣也太公廟又有太公泉商太師廟比干
廟也唐太宗朝贈太師比干墓
望洺州廣平郡防禦(建隆元年升防禦治永年縣)
地里東京五百五十五里東至本州界九十五里自界
首至北京八十里西至本州界七十五里自界首至磁
州一百一十里南至本州界五十五里自界首至北京
九十里北至本州界四十里自界首至邢州四十五里
東南至本州界六十里自界首至北京六十里西南至
本州界二十里自界首至磁州八十里東北至本州界
七十里自界首至邢州一百二十里西北至本州界二
十八里自界首至邢州六十四里
戸主二萬五千一百七客一萬六百五十二
土貢平綢二十疋
縣四熙寧三年省曲周縣為鎮入雞澤六年省臨洺縣
為鎮入永平
上永平四鄉臨洺東西二鎮
望肥鄉州東南三十五里二鄉翟固新寨清漳新安四
鎮
緊平恩州東九十里二鄉白家灘南洛水二鎮
中雞澤州東北六十里四鄉曲周北洺水二鎮
古跡廉頗臺列人城汲冢記云梁惠王伐邯鄲取
列人洺水水經云洺水東流經曲梁城古邸閣城
圖經云紂所積倉書云武王克商𤼵巨橋之粟是也水
經云衡漳水又北經邸閣西毛遂冢平原君墓
張耳墓
望深州饒陽郡防禦(治靜安縣)
地里東京九百五十里東至本州界六十五里自界首
至冀州一百里西至本州界七十三里自界首至祁州
九十里南至本州界一十五里自界首至冀州七十五
里北至本州界一百二十五里自界首至麗州五十五
里東南至本州界三十五里自界首至冀州六十五里
西南至本州界一十五里自界首至冀州七十五里東
北至本州界一百一十五里自界首至河間六十里西
北至本州界一百三里自界首至祁州六十五里
戸主三萬三千五百一十八客五千二百五十
土貢絹二十疋
縣五太平興國八年以下博縣隸靜安軍雍熙二年軍
廢還隸三年省下博縣四年復置改靜安仍省六澤望
入焉淳化元年以真定府束鹿縣隸州至道三年以樂
壽縣隸瀛州
望靜安四鄉有衡漳水大陸澤
望束鹿州西四十五里四鄉有衡漳水滹沱河
望安平州西北八十五里三鄉有沙河滹沱河
望饒陽州北九十里三鄉有滹沱河
望武彊州東北六十里四鄉有衡漳水武彊泉
古跡滹沱河下博漢縣屬信(缺)武迷於下博
是也古危渡光武為赤眉所追將至滹沱使五伯前
瞻慮驚衆紿言可渡比至冰合渡畢冰釋因名危渡
白馬溝水經云魏白馬主所鑿蕪蔞亭後漢光武自
薊晨夜至饒陽蕪蔞亭是也武彊故城漢侯國武
遂城破趙將扈輙於武遂斬首十萬即此城光武廟
上磁州滏陽郡團練(治滏陽縣)
地里東京四百五十里東至本州界四十五里自界首
至北京一百五里西至本州界六十里自界首至潞州
三百二十里南至本州界一百八里自界首至相州四
十二里北至本州界九十七里自界首至洺州一十三
里東南至本州界一十里自界首至相州五十里西南
至本州界二十五里自界首至相州三十五里東北至
本州界七十五里自界首至洺州三十五里西北至本
州界二百三十三里自界首至遼州二百里
戸主二萬二十四客九千二百
土貢磁石一十斤
縣三太平興國元年改昭義縣為昭德熙寧六年省昭
德縣為鎮入滏陽
上滏陽一鄉昭德觀臺二祖臺村四鎮有滏山磁山漳
水滏水
上邯鄲州東北七十里二鄉大趙一鎮有邯山靈山漳
水牛首水
上武安州西北九十五里二鄉北陽固鎮邑城三鎮鐵
冶一務有錫山武安山沼水
古跡重岡魏文帝校獵賦曰陵重岡歷武城是也
滏水圖經云泉源瀵湧若湯焉山海經云滏水出神茵
之山淬劍池圖經云干將淬劍於此干將城叢
臺趙武靈王所築鄒陽上書云靚妝袨服叢臺之下者
(缺)市武安故城秦攻武安屋瓦皆震是也武始
城漢張(缺)封武始侯武子城趙紀云趙武子所築
鼓山有二石如鼓鳴即有兵磁州出磁石磁毛石
九侯城禮記紂脯九侯司馬彪曰九一作鬼白起廟
趙簡子冢藺相如冢趙奢冢樂毅冢
中祁州蒲隂郡團練(景德二年升團練治蒲隂縣)
地里東京一千二百里東至本州界一十二里自界首
至永寧軍三十八里西至本州界一百八里自界首至
定州四十里南至本州界七十五里自界首至深州七
十五里北至本州界二十三里自界首至永寧軍三十
里東南至本州界二十五里自界首至深州一百二十
五里西南至本州界一百五十里自界首至趙州五十
里東北至本州界一十二里自界首至永寧軍三十八
里西北至本州界二十二里自界首至定州五十里
戸主二萬一千二百六十八客二百二十四
土貢花絁一十疋
縣二端拱元年以真定府鼓城縣隸州景德元年以無
極縣隸定州以定州蒲隂縣隸定州熙寧六年省隂澤
縣為鎮入鼓城縣
望蒲隂七鄉有唐河沙河雷源水
緊鼓城州西南一百里三鄉深澤一鎮有滹沱河盤蒲
澤
古跡孝相口圖經云一名危渡事見深州下曲陽
城春秋時鼓子鳶鞮之國也見左傳十三州志云中山
有上曲陽故此云下
望趙州趙郡軍事(治平棘縣)
地里東京八百五十里東至本州界一百五里自界首
至冀州一百三十里西至本州界一百四十九里自界
首至平定軍一百四十里南至本州界七十四里自界
首至邢州七十里北至本州界三十九里自界首至真
定府八十里東南至本州界九十五里自界首至冀州
七十里西南至本州界一百一十九里自界首至邢州
七十八里東北至本州界五十二里自界首至祁州一
百五十里西北至本州界二十一里自界首至真定府
七十五里
戸主三萬五千四百八十一客六千二百五十六
土貢絹一十疋綿一百兩
縣四開寳五年改昭慶縣為隆平熙寧五年以柏鄉贊
皇二縣為鎮入高邑六年省隆平為鎮入臨城
望平棘五鄉有洨水槐水
望寧晉州東南四十一里四鄉奉城一鎮有洨水浸水
上臨城州西南一百三里四鄉隆平一鎮有登輿山彭
山泜水
中高邑州西南四十二里五鄉柏鄉贊皇二鎮有贊皇
山濟水
古跡平棘故城春秋棘邑十三州志戰國時改為平
棘古欒城晉欒氏别邑沃州城水經云泜水東至
沃州城入汰湖是也柏鄉故城晉鄗邑管仲對齊桓
公鄗邑之黍是也象城圖經按趙記云舜弟象居之
泜水山平山城酈元水經云槐水又經平山南即
此也孤峙亭見隋圖經漢光武廟光武墓魏
大司農李卿墓梁荀冢漢桓帝時為博士漢馮唐
墓後漢耿純墓漢任敖墓
下保州軍事(建隆元年以莫州淸苑縣地置保塞軍太平興國六年升為州治保塞縣)
地里東京一千三百里東至本州界四十里自界首至
順安軍二十里西至本州界四十五里自界首至定州
一百一十五里南至本州界七十里自界首至永寧軍
二十里北至本州界五里自界首至廣信軍三十五里
東南至本州界六十里自界首至順安軍二十里西南
至本州界五十里自界首至定州七十里東北至本州
界二十里自界首至安肅軍二十里西北至易州一百
七十里
戸主二萬一千四百五十三客三千四百二十
土貢絹一十疋
縣一太平興國元年改淸苑縣為保塞
望保塞八鄉郎山一寨有枹楊山沈水饋軍河
古跡廣望城本漢縣武帝封中山靖王子為廣望侯
同下州安肅軍(太平興國六年以易州宥戎鎮地置靜戎軍景德元年改安肅治安)
(肅縣)
地里東京一千三百里東至本軍界二十里自界首至
雄州六十里西至本軍界一十五里自界首至廣信軍
五里南至本軍界二十里自界首至保州一十五里北
至易州八十里東南至本軍界二十里自界首至順安
軍二十五里西南至本軍界二十里自界首至保州二
十五里東北至本軍界二十里自界首至雄州六十里
西北至易州八十里
戸主五千九百七客一千四
土貢絁一十疋
縣一太平興國六年析易州遂城縣地置靜戎縣景德
元年改安肅
中安肅三鄉有易水漕河
古跡易水水經云出代州廣昌縣西南至古河陽城
燕太子丹送荆軻於此古徐城城冢記云周景王時
大將軍徐峻所造左伯桃墓
同下州永寧軍(雍熙四年以定州博野縣地置寧遷軍景德元年改永定天聖七年)
(改永寧治博野縣)
地里東京九百五十里東至本軍界五十里自界首至
瀛州五十里西至本軍界四十二里自界首至邢州一
十五里南至本軍界六十里自界首至深州一百一十
里北至本軍界三十五里自界首至保州五十里東南
至本軍界三十五里自界首至深州一百一十五里西
南至本軍界三十二里自界首至祁州一十五里東北
至本軍界五十里自界首至順安軍七十三里西北至
本軍界五十里自界首至定州一百二十里
戸主一萬三千五百八十二客九千五十七
土貢綢一十疋
縣一
望博野七鄉新橋一鎮有沙河唐河
古跡郭丹城圖經云契丹相持築此城後於此約和
至今名為和甸霍光墓
同下州廣信軍(太平興國六年以易州遂城縣置城虜軍景德元年改廣信治遂城)
(縣)
地里東京一千三百里東至本軍界七里自界首至安
肅軍一十三里西至易州九十里南至本軍界三十里
自界首至保州一十里北至易州七十五里東南至本
軍界一十五里自界首至安肅軍五里西南至本軍界
一十五里自界首至保州二十五里東北至本軍界一
十五里自界首至安肅軍五里西北至易州八十里
戸主三千一百七十三客一百八十
土貢綢一十疋
縣一
中遂城四鄉有遂城山易水漕水鮑河
古跡遂城山本名龍山括地志云其上往往有仙人
及龍跡釜山邢子勵高陽記云漕水出釜山是也
班妃山圖經云隋煬帝東征於山上置班姬廟易水
漕水高陽記云漕水出釜山南流經羊角淀北新城
西至伏龍泉與漕水流長城蒙恬所築新城高陽
記云本顓頊所造又名伏龍城
同下州順安軍(太平興國七年以瀛州廢唐興縣地置唐興寨淳化三年升順安軍)
(治高陽縣)
地里東京一千二百里東至本軍界一十六里自界首
至莫州五十五里西至本軍界二十五里自界首至保
州四十五里南至本軍界八十一里自界首至漉州四
十里北至本軍界一十三里自界首至雄州七十七里
東南至本軍界四十里自界首至莫州三十五里西南
至本州界四十四里自界首至永寧軍七十六里東北
至本軍界一十六里自界首至雄州七十四里西北至
本軍界一十六里自界首至安肅軍二十九里
戸主七千一百六客三千八百三十一
土貢絹一十疋
縣一至道三年以漉州高陽縣隸軍熙寧六年省為鎮
十年復為縣
中高陽二鄉有徐河百濟河
元豐九域志卷二
