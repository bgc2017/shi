元豐九域志卷六
宋王存等撰
江南路
東路
西路
荆湖路
南路
北路
江南路(太平興國元年無東西路後併一路天禧四年後分二路)
東路(府一州七軍二縣四十八)
次府江寧府建康軍節度(治上元江寧二縣)
地里東京一千二百四十五里東至本府界一百四十
里自界首至潤州四十里西至本府界一十里自界首
至和州八十三里南至本府界二百四十里自界首至
宣州一百二十里北至本府界四十九里自界首至真
州一百一十里東南至本府界二百八十五里自界首
至常州一百八十五里西南至本府界九十里自界首
至太平州三十里東北至本府界一百三十五里自界
首至潤州四十五里西北至本府界二十二里自界首
至真州一百二十九里
戶主一十一萬八千五百九十客四萬九千八百六十
五
土貢筆五百管
縣五
次赤上元一十一鄉
次赤江寧二十一鄉
次畿句容府東九十里一十七鄉
次畿溧水府東八十五里一十七鄉
次畿溧陽府東南二百四十里一十鄉
古跡金陵楚威王以此地有王氣埋金鎮之故曰金
陵丹陽城丹陽郡北有赭山丹赤以為郡名雁門
山石頭城華林國烏衣巷茅山即三十六洞
天之第八洞也
望宣州宣城郡寧國軍節度(治宣城縣)
地里東京一千七百里東至本州界六十五里自界首
至廣德軍一百一十五里西至本州界二百一十一里
自界首至池州一百四十九里南至本州界二百六十
八里自界首至歙州一百里北至本州界一百五里自
界首至太平州七十五里東南至本州界一百一十里
自界首至杭州二百八十里西南至本州界一百八十
里自界首至池州一百五十里東北至本州界二百二
十四里自界首至太平州七十五里西北至本州界二
百一十一里自界首至池州六十里
戶主一十二萬九百五十九客二萬一千八百五十三
土貢白紵布一十疋黃連三十斤筆五百管
縣六
望宣城一十三鄉
望南陵州西一百五里八鄉
緊涇州西一百五里一十一鄉
緊寧國州南一百一十里一十五鄉
緊旌德州西南二百四十五里七鄉
中太平州西南二百四十里九鄉
古跡昭亭山在宛陵北花姑山即麻姑山有仙壇
在焉謝公亭謝玄暉置琴溪琴高控鯉之地劉
遺民釣臺葛洪煉丹井石鼓山天欲雨石鼓鳴
棲真山浮丘公仙壇
上歙州新安郡軍事(治歙縣)
地里東京二千一百七十里東至本州界一百四十三
里自界首至杭州三百三十六里西至本州界二百八
十三里自界首至池州二百七十三里南至本州界一
百六十四里自界首至睦州二百六十三里北至本州
界八十里自界首至軍州三百三十六里東南至本州
界一百一十里自界首至睦州二百六十里西南至本
州界三百九里自界首至饒州四百八十六里東北至
本州界一百三里自界首至宣州二百八十里西北至
本州界二百八十五里自界首至宣州一百五里
戶主一十萬三千一百一十六客二千八百六十八
土貢白苧一十疋紙一千張
縣六
望歙一十六鄉
望休寧州西六十六里一十一鄉
望祁門州西一百七十九里七鄉
望婺源州西南二百九里六鄉
望績溪州東北六十六里九鄉
望黟州西一百五十三里四鄉
古跡黟山鳳皇山揚之水玉魚松蘿山
顏公山昔有顏公隠此後乘風去靄峰李白詩靄峰
尖似筆是也石墨井
上江州潯陽郡軍事(治德化縣)
地里東京一千八百里東至本州界二百一十里自界
首至饒州九十里西至本州界一百五十里自界首至
興國軍二百五十里南至本州界九十里自界首至南
康軍三十里北至本州界二十五里自界首至蘄州二
百七十五里東南至本州界三十里自界首至南康軍
六十里西南至本州界四十五里自界首至洪州一百
五十五里東北至本州界二百七十五里自界首至池
州二百五里西北至本州界二十里自界首至蘄州二
百七十五里
戶主七萬五千八百八十八客一萬九千四百九十六
土貢生石斛雲母各一十斤
縣五
望德化一十三鄉
緊德安州西南九十里四鄉
中瑞昌州西一百二十里八鄉
中湖口州東北六十里四鄉
中彭澤州東二百一十里八鄉
監一鑄銅錢
廣寧州南一百二十步
古跡大江九江廟白公祠堂董真君祠堂
九江湓浦孤石在彭蠡湖心中庾亮樓陶潛宅
謝靈運翻經臺
上池州池陽郡軍事(治貴池縣)
地里東京二千一百里東至本州界一百五十里自界
首至宣州一百七十五里西至本州界三百六十里自
界首至江州一百六十里南至本州界二百八十里自界
首至歙州二百五里北至本州界三十里自界首至舒
州三百二十里東南至本州界二百二十里自界首至
宣州三百里西南至本州界三百八十里自界首至饒
州一百九十里東北至本州界一百七十里自界首至
宣州一百六十五里西北至本州界四十里自界首至
舒州三百二十里
戶主一十萬六千六百五十七客二萬四千七百八
土貢紙一千張
縣六
望貴池七鄉
上貴陽州東南一百里九鄉
上銅陵州東北一百四十里五鄉
上建德州西二百四十里四鄉
上石埭州東南二百里五鄉
中下東流州西北二百三十里四鄉
監一鑄銅錢
永豐州東北二里
古跡九華山舊名九子山上有九峯杏山葛仙翁
種杏處許旌陽印文昔旌陽逐蛟至此有印文在西
岸崖壁上馬當山
上饒州鄱陽郡軍事(治鄱陽縣)
地里東京二千四百一十里東至本州界三百九十里
自界首至歙州三百九里西至本州界一百七十里自
界首至洪州五百六十八里南至本州界二百六十一
里自界首至撫州一百六十三里北至本州界一百九
十里自界首至池州三百八十里東南至本州界二百
九十里自界首至信州三百五十里西南至本州界一百
六十里自界首至洪州二百一十里東北至本州界三
百八十里自界首至歙州三百八十里西北至本州界
一百五十七里自界首至南康軍二百二十二里
戶主一十三萬三千六百五客三萬四千五百九十
土貢麩金一十兩簟一十領
縣六
望鄱陽二十鄉石頭一鎮
望餘干州東南一百六十里六鄉
望浮梁州東北二百五十里七鄉
望樂平州東一百八十里一十二鄉
緊德興州東二百四十里六鄉
中安仁州南一百里五鄉
監一鑄銅錢
永平州東四里
古跡堯山堯時洪水人登此山避之車門山形如
兩輪相對若門邵父堤唐刺史李復修百姓思其德
如邵父因名石虹山洪崖山洪崖先生居此有壇
樂安江水
上信州上饒郡軍事(治上饒縣)
地里東京三千四百里東至本州界一百七十里自界
首至衢州一百一十里西至本州界三百七十里自界
首至饒州三百七十里南至本州界二百六十里自界
首至建州二百八十里北至本州界一百二十里自界
首至饒州一百八十里東南至本州界一百六十里自
界首至衢州二百五里西南至本州界一百一十五里
自界首至建州四百里東北至本州界二百五十里自
界首至饒州二百九十里
戶主一十萬九千四百一十客一萬二千二百七
土貢葛粉一十斤白蜜二十斤水晶器一十事
縣六
望上饒一十三鄉丁溪一銀場
望玉山州東九十里九鄉
望弋陽州西一百二十里九鄉
望貴溪州西一百九十里八鄉
中鉛山州南八十里九鄉
中永豐州東南五十里六鄉
古跡六石山上有六峯相連玉山玉溪仙人
城山峯壁立形如層城龍虎山張天師廟積翠
岩紫溪
上太平州軍事(治當塗縣)
地里東京一千七百里東至本州界一百一十二里自
界首至江寧府八十五里西至本州界三十一里自界
首至和州二十里南至本州界七十里自界首至宣州
一百二十三里北至本州界五十里自界首至江寧府
七十五里東南至本州界一百五十里自界首至宣州
一百二十里東北至本州界七十里自界首至江寧府
一百六里西北至本州界三十八里自界首至和州二
十六里
戶主四萬一千七百二十客九千二百七十七
土貢紗一十四疋
縣三
上當塗一十四鄉
中蕪湖州西南六十五里五鄉
中繁昌州西南一百六十五里五鄉
古跡浮丘山蒲山金山有銅與金相類牛渚
山望夫山九井山琵琶山以形似為名丹陽
湖謝公宅陶貞白書堂桂月峯梁杯渡師經行
之地也
同下州南康軍(治星子縣)
地里東京一千八百九十里東至本軍界一百五十里
自界首至饒州一百五十七里西至本軍界四十里自
界首至江州八十五里南至本軍界一百九十里自界
首至洪州八十七里北至本軍界四十五里自界首至
江州四十五里東南至本軍界一百三十里自界首至
饒州一百六十五里西南至本軍界六十里自界首至
江州三十里東北至本軍界四十里自界首至江州一
百四十里西北至本軍界四十里自界首至江州八十
里
戶主五萬五千五百二十七客一萬四千九百六十九
土貢芽茶一十斤
縣三
上星子五鄉龍溪一鎮
望建昌軍西南一百二十里一十六鄉
上都昌軍東七十五里一十一鄉
古跡真風觀簡寂觀廬山石照山能興雲雨
有黃龍之像落星石右軍墨池楊柳津石門
山有石如門庾亮臺釣磯山雲居山翻經東
臺翻經西臺
同下州廣德軍(治廣德縣)
地里東京一千九百二十里東至本軍界三十里自界
首至湖州一百七十里西至本軍界九十里自界首至
宣州七十里南至本軍界八十里自界首至宣州一百
四十五里北至本軍界八十里自界首至江寧府二百
八十里東南至本軍界八十五里自界首至湖州一百
八十五里西南至本軍界一百二十里自界首至宣州
一百五十五里東北至本軍界七十里自界首至常州
二百五十五里西北至本軍界一百一十里自界首至
江寧府二百五十里
戶主四萬一百四十六客二百七十三
土貢茶芽一十斤
縣二
望廣德九鄉
望建平軍西北九十里五鄉
古跡白石山一名桐源山桐水内水五芽山
伍員伐楚還吳經此山南渏湖
西路(州六軍四縣四十七)
都督洪州豫章郡鎮南軍節度(治南昌新建二縣)
地里東京二千三百里東至本州界五百六十八里自
界首至饒州一百九十里西至潭州山七百八十里南
至本州界五百二十里自界首至吉州二百一十里北
至本州界三百四里自界首至江州二百二十八里東
南至本州界八十二里自界首至撫州一百二十七里
西南至本州界二百八十五里自界首至袁州一百五
十里東北至本州界二百七十里自界首至饒州一百
七十里西北至本州界一百八十九里自界首至南康
軍一百八十里
戶主一十八萬七百六十客七萬五千四百七十四
土貢葛三十疋
縣七
望南昌一十六鄉
望新建一十六鄉
望奉新州西一百五十里一十鄉
望豐城州南一百五十五里一十八鄉
望分寧州西六百里八鄉
緊武寧州北三百六十里八鄉
中靖安州西北一百六十里五鄉
古跡麻山武陽水風雨池梅福宅王喬壇
椒丘城十二真君宅蕭史壇西山松門山
葛仙壇蛟井大雄山華林山一名浮丘石
姥山旌陽山
上虔州南康郡昭信軍節度(治贛縣)
地里東京三千五百里東至本州界四十里自界首至
汀州八十里西至本州界三十里自界首至南安軍二
百一十里南至本州界八十里自界首至韶州三百二
十里北至本州界二百五十里自界首至吉州二百八
十四里東南至本州界八十里自界首至汀州七百里
西南至本州界二百三十里自界首至南安軍一十里
東北至本州界八百二十里自界首至梅州四百七十
六里西北至本州界二百一十里自界首至吉州三百
六十里
戶主八萬一千六百二十一客一萬六千五百九
土貢白苧二十疋
縣一十
望贛六鄉
望虔化州東北五百三十五里六鄉
望興國州東二百四十里六鄉
望信豐州南一百九十五里五鄉
望雩都州東南一百七十一里六鄉
望會昌州東四百里五鄉
望瑞金州西南三百里四鄉
緊石城州東七百里二鄉
上安遠州東南七百里四鄉
中龍南州南四百五十里六鄉
古跡崆山有空青玉房山有玉房瓊室玉石山
石瑩白如玉貢水章水二水合流名曰贛江大
庾嶺金精山洞内有金牀玉枕覆笥山石室中有
石笥玉牒金雞山有金雞出入穴中夜光山夜有
光遥見之如火
上吉州廬陵郡軍事(治廬陵縣)
地里東京二千八百四十三里東至本州界二百一十
里自界首至撫州二百一十里西至本州界四百二十
里自界首至潭州三百六十里南至本州界二百八十
里自界首至虔州二百五十里北至本州界一百四十里
自界首至臨江軍五百二十里東南至本州界四百四
十一里自界首至虔州二百一十里西南至本州界二
百四十三里自界首至衡州三百里西北至本州界一
百九十里自界首至袁州九十五里東北至本州界二
百一十二里自界首至撫州二百四十四里
戶主一十三萬七百六十七客一十四萬二千六百三
十
土貢葛一十疋紵布一十疋
縣八
望廬陵九鄉永和一鎮
望吉水州東北四十里六鄉
望龍泉州西南二百一十里五鄉
望永新州西南二百二十里一十三鄉
望安福州西一百四十里一十三鄉
望太和州南八十里六鄉
望永豐州東一百四十里五鄉
望萬安州南一百八十里三鄉
古跡吉陽山龍鬚山廣陵故城有石墨可以種
火是為不灰火龍陂禾山昔有嘉禾生於此山
桓修墓
上袁州宜春郡軍事(治宜春縣)
地里東京二千七百里東至本州界一百里自界首至
臨江軍一百七十里西至本州界二百四十九里自界
首至潭州二百八十里南至本州界九十五里自界首
至吉州二百二十里北至本州界九十五里自界首至
筠州二百二十里東南至本州界一百二十八里自界
首至吉州二百二十六里西南至本州界三百三十里
自界首至潭州三百一十八里東北至本州界二百三
十里自界首至洪州二百五十里西北至本州界二百
八十七里自界首至潭州三百四十七里
戶主七萬九千二百七客五萬四百七十七
土貢白苧一十疋
縣四
望宜春一十二鄉
望分宜州東八十里一十鄉
望平鄉州西一百四十五里七鄉
緊萬載州北八十里五鄉
古跡袁山高士袁京居之仰山峭拔萬仞不可登
陟石室水甘美宜作酒宜春臺仙女臺洪陽
洞洪陽先生所居玉女墩天將雨即有五色雲湧出
石間謂之玉女披衣
上撫州臨川郡軍事(治臨川縣)
地里東京二千七百二十里東至本州界二百六十里
自界首至饒州三百一十里西至本州界二百一十八
里自界首至吉州三百七里南至本州界八十九里自
界首至建昌軍五十五里北至本州界三十四里自界
首至洪州九十三里東南至本州界一百四十七里自
界首至建昌軍五十五里西南至本州界二百四十四
里自界首至吉州二百一十二里東北至本州界一百
六十三里自界首至饒州二百六十一里西北至本州
界八十三里自界首至洪州一百五十七里
戶主九萬三千九百一十五客六萬一千九百二十一
土貢葛三十疋
縣四
望臨川一十七鄉
望崇仁州西南一百九里
望宜黃州南一百五十里三鄉
緊金溪州東一百二十里七鄉
古跡女夫人壇女華存也石廩臨川記曰廩口開
則歲歉閉則年豐温湯銅山下有温泉常湧沸可以
煮物右軍墨池并宅謝靈運翻經臺寳蓋山形
若寳蓋靈秀山
上筠州軍事(治高安縣)
地里東京二千四百里東至本州界五十五里自界首
至洪州六十五里西至本州界一百六十里自界首至
袁州一百二十里南至本州界六十里自界首至臨江
軍四十里北至本州界三十五里自界首至洪州一百
四十五里東南至本州界四十里自界首至洪州二百
一十里西南至本州界一百五十五里自界首至袁州
一百五里東北至本州界五十五里自界首至洪州六
十五里西北至本州界六十里自界首至洪州一百七
十里
戶主二萬六千一百三十四客四萬三千四百五十七
土貢紵布一疋
縣三
望高安一十七鄉
望上高州西南九十五里一十四鄉
望新昌州西一百二十里九鄉
古跡米山豫章記云生禾香茂為食精美荷山中
多紅蓮飛霞山吳真君煉丹之處八叠山以盤屈
之數為名謝山謝仙君上昇之處□嶺□真人得
道之處鷲峯山唐沈彬墓
同下州興國軍(治永興縣)
地里東京一千七百里東至本軍界九十五里自界首
至江州一百五十里西至本軍界四百五十里自界首
至鄂州六百二十五里南至本軍界一百九十里自界
首至江州一百五十里北至本軍界一百二十里自界
首至鄂州二百八十五里東南至本軍界一百一十里
自界首至江州一百五十里西南至本軍界二百一十
五里自界首至洪州三百八十里東北至本軍界一百
里自界首至蘄州六十里西北至本軍界一百五十里
自界首至鄂州三百五十五里
戶主四萬九百七十客一萬一千八百九十
土貢紵布一十疋
縣三
望永興八鄉
緊大冶軍西八十八里四鄉
中通山軍西一百四十里一鄉
古跡闔閭山吳王與楚相持伍子胥屯衆此山印
山陽新縣有山高三十丈有字髣髴如印鍾繇墨池
翠屏山本名石城山唐天寳中改今名黃石公城
孟嘉墓
同下州南安軍(治大庾縣)
地里東京四千四十里東至本軍界二百一十五里自
界首至虔州二十五里西至本軍界一百八十里自界
首至韶州二百里南至本軍界二十里自界首至南雄
州六十里北至本軍界二百八十里自界首至吉州二
百七十里東南至本軍界二百二十里自界首至虔州
二十五里西南至本軍界四十五里自界首至南雄州
六十里東北至本軍界二十五里自界首至吉州三百
八十五里西北至本軍界三百四十里自界首至郴州
四百五十里
戶主三萬四千四十四客一千七百二十五
土貢紵一十疋
縣三
中大庾五鄉硤頭一鎮
望南康軍東北一百六十里五鄉
上上猶軍東北二百里二鄉
古跡横浦聶都山大庾嶺芙蓉渡君山
章水
同下州臨江軍(治清江縣)
地里東京二千七百里東至本軍界一百三十里自界
首至撫州一百四十五里西至本軍界一百七十里自
界首至袁州二百二十里南至本軍界二百二十里自
界首至筠州五十五里東南至本軍界一百二十里自
界首至吉州一百八十里西南至本軍界一百四十里
自界首至袁州二百四十里東北至本軍界七十里自
界首至洪州一百五十里西北至本軍界三十五里自
界首至筠州一百二十里
戶主六萬八千二百八十六客二萬一千一百一十
土貢絹一十疋
縣三
望清江五鄉
望新淦軍東南六十里九鄉
望新喻軍西一百二十里十一鄉
古跡小陽江袁水葛仙公井都元觀玉笥
山淦水陶母碑
同下州建昌軍(治南城縣)
地里東京二千九百九十里東至本軍界一百八十九
里自界首至邵武軍一百三十九里西至本軍界五十
里自界首至撫州一百七十里南至本軍界三百七十
里自界首至虔州五百一十里北至本軍界六十里自
界首至撫州九十里東南至本軍界二百里自界首至
邵武軍三百五十里西南至本軍界三百七十里自界
首至虔州四百四十里東北至本軍界一百三十里自
界首至饒州五百九十里西北至本軍界五十里自界
首至撫州一百九十里
戶主八萬九千五百八十二客二萬五千六百二十六
土貢絹一十疋
縣二
望南城一十鄉
望南豐軍東南一百二十里六鄉
古跡仙都觀麻姑山出雲山飛猿嶺百丈
嶺軍山
荆湖路(咸平二年分南北路)
南路(州七監一縣三十四)
上潭州長沙郡武安軍節度(治長沙縣)
地里東京二千七百里東至本州界二百五十里自界
首至袁州二百五里西至本州界二百二十七里自界
首至鼎州二百里南至本州界三百七十里自界首至
衡州四十里北至本州界二百五里自界首至岳州八
十五里東南至本州界二百六十五里自界首至郴州
二百三十三里西南至本州界二百九十八里自界首
至紹州一百二十五里東北至本州界一百八十五里
自界首至岳州二百里西北至本州界二百一十七里
自界首至鼎州二百里
戶主一十七萬三千六百六十客一十八萬二千一百
六十四
土貢葛三十疋茶末一百斤
縣一十一
望長沙一十二鄉
望衡山州西南三百二十里七鄉
望安化州西三百二十里八鄉
緊醴陵州東一百六十里五鄉
上攸州東南三百二十六里五鄉
中湘鄉州西南一百五十五里一十三鄉
中湘潭州南一百六十里八鄉
中益陽州西北一百八十二里八鄉
中瀏陽州東北一百六十里七鄉
中湘隂州東北二百一十五里五鄉
中寧鄉州西二百里五鄉
古跡岳麓山橘州王喬山浮丘山汨羅山
南岳衡山祝融峯紫蓋峯石廩峯李鄴侯
書堂蔣琬宅
上衡州衡陽郡軍事(治衡陽縣)
地里東京二千七百一十里東至本州界三百里自界
首至吉州二百四十三里西至本州界一百三十里自
界首至邵州一百五十五里南至本州界一百九十里
自界首至桂陽監九十里北至本州界九十二里自界
首至潭州三百九十里東南至本州界二百一十里自
界首至郴州二百二十里西南至本州界七十五里自
界首至永州一百三十五里東北至本州界一百八十
五里自界首至潭州三百五十四里西北至本州界九
十二里自界首至潭州三百八十四里
戶主七萬四千八十七客一十萬五千九百六十三
土貢麩金三兩犀角一株
縣五
緊衡陽一十五鄉
中茶陵州東二百一十五里七鄉
中耒陽州東南一百三十五里七鄉
中下常寧州南一百一十里三鄉
下安仁州東一百四十三里三鄉
古跡岣嶁山&KR0789;湖古&KR0789;縣城雲陽山後漢
蔡倫宅炎帝陵杜甫墓
中道州江華郡軍事(治營道縣)
地里東京三千二百里東至本州界一百四十里自界
首至桂陽監一百二十里西至本州界一百六十五里
自界首至昭州一百六十三里南至本州界一百九十
五里自界首至賀州一百一十里北至本州界九十里
自界首至永州一百一十里東南至本州界一百一十
五里自界首至桂陽監一百二十里西南至本州界一
百六十五里自界首至邵州二百里東北至本州界至
江六十里西北至本州界六十五里自界首至全州八
十五里
戶主二萬三千三十六客一萬三千六百四十六
土貢白苧一十疋零陵香一十斤
縣三
緊營道一十五鄉
緊江華州南九十里八鄉
緊寧遠州東七十五里一十二鄉
古跡營道山九疑山蒼梧山舜陵在九疑山
女英峯下
中永州零陵郡軍事(治零陵縣)
地里東京三千五百里東至本州界一百二十里自界
首至道州一百六十里西至本州界一百六十五里自
界首至邵州一百三十里南至本州界一百一十五里
自界首至道州一百五里北至本州界一百三十五里
自界首至衡州七十五里東南至本州界一百一十里
自界首至道州一百五里西南至本州界一百一十五
里自界首至全州八十里東北至本州界一百三十里
自界首至衡州三百五十四里西北至本州界一百一
十五里自界首至邵州一百里
戶主五萬八千六百二十五客二萬八千五百七十六
土貢葛一十疋石燕二十枚
縣三
望零陵一十四鄉
中祁陽州北一百里一十四鄉
中東安州西南一百二十里三鄉
古跡石鼓岩涪溪石崖上有元結中興頌碑白
鶴山
中郴州桂陽郡軍事(治郴縣)
地里東京三千五百里東至本州界二百八十里自界
首至虔州三百八十里西至本州界三十八里自界首
至桂陽監三十二里南至本州界一百里自界首至邵
州三百三十里北至本州界一百一十五里自界首至
衡州一百七十二里東南至本州界二百八十里自界
首至連州一百二十里西南至本州界二百八十五里
自界首至連州一百二十里東北至本州界二百二十
里西北至本州界一百五十七里自界首至衡州一百
三十里
戶主二萬一千九百一十二客一萬五千七十七
土貢紵一十疋
縣四
緊郴八鄉
中桂陽州東二百里八鄉
中宜章州南八十五里五鄉
中永興州北九十里五鄉
古跡義帝廟義帝陵洞靈山桃花湯四時常
暖武丁岡云武丁尸解葬於此
中邵州邵陽郡軍事(治邵陽郡)
地里東京三千里東至本州界一百五里自界首至潭
州四百三十里西至本州界四百八十五里自界首至
辰州六十里南至本州界九十五里自界首至永州一
百六十五里北至本州界三百五十里自界首至辰州
三百里東南至本州界一百五十五里自界首至衡州
一百里西南至本州界九十五里自界首至全州二百
三十九里東北至本州界二百七十五里自界首至潭
州三百八十里西北至本州界三十五里自界首至辰
州四百二十里
戶主六萬一千八百四十一客三萬五千三百九十三
土貢銀一十兩犀角一株
縣四
望邵陽一十一鄉
望新化州東北二百三十五里六鄉
中武岡州西二百七十里九鄉
下蒔竹州西四百二十五里
古跡仙人石室常聞諷誦之聲扶陽江
下全州軍事(治清湘縣)
地里東京三千一百九十二里東至本州界四十九里
自界首至永州八十五里西至本州界九十二里自界
首至桂州一百六十九里南至本州界一百七十里自
界首至昭州八十里北至本州界八十七里自界首至
邵州四百三十三里東南至本州界五十里自界首至
道州九十里西南至本州界四十五里自界首至桂州
九十八里東北至本州界八十里自界首至永州一百
一十五里西北至本州界六十五里自界首至邵州六
十五里
戶主二萬九千六百四十八客四千七百三十七
土貢葛一十疋零陵香一十斤
縣二
望清湘六鄉
中灌陽州南九十里三鄉
古跡二妃廟湘山廟零陵郡古城
同下州桂陽監(治平陽縣)
地里東京三千三百里東至本監界二十里自界首至
郴州四十五里西至本監界一百二十里自界首至道
州一百五十里南至本監界一百二十里自界首至連
州一百一十里北至本監界九十里自界首至衡州二
百一十里東南至本監界八十里自界首至韶州二百
四十里東北至本監界六十里自界首至潭州六百五
十里西南至本監界一百二十里自界首至賀州二百
五十里西北至本監界七十五里自界首至永州二百
七十五里
戶主三萬八百六十六客九千九百八十
土貢銀五十兩
縣二
上平陽十八鄉香風一鎮
中藍山監西二百一十五里四鄉
古跡零星江水故平陽郡城九疑山九疑水
東樓溪峯
北路(府一州一十縣四十七)
次府江陵府江陵郡荆南節度(治江陵縣)
地里東京一千五百里東至本府界五百七十五里自
界首至鄂州一百五十里西至本府界二百五里自界
首至峽州七十五里南至本府界一百九十五里自界
首至澧州七十里北至本府界二百九十里自界首至
襄州一百五十里東南至本府界三百三十里自界首
至岳州六十里西南至本府界六十里自界首至澧州
六十里東北至本府界一百六十五里自界首至安州
二百八十里西北至本府界三百六十五里自界首至
襄州一百七十里
戶主五萬六千三百一十四客一十三萬三千六百八
土貢綾苧布各一十疋碧澗芽茶六百斤
縣八
次赤江陵七鄉
次畿潛江府東北一百二十里一十鄉
次畿公安府南九十里五鄉
次畿監利府東南一百八十里三鄉
次畿松滋府西南八十里一十六鄉
次畿石首府東南二百里七鄉
次畿長林府北一百六十五里九鄉
次畿當陽府西北一百三十五里二鄉
古跡落帽臺孟嘉龍山落帽即此地也白居臺
章華臺陽雲臺馬玉溪狼尾山調絲水流水
似調絲聲
緊鄂州江夏郡武昌軍節度(治江夏縣)
地里東京一千四百一十里東至本州界一百里自界
首至興國軍八十八里西至本州界三百三十八里自
界首至郢州二百六十里南至本州界三百四十六里
自界首至岳州一百八十里北至本州界四十二里自
界首至黃州九十五里東南至本州界三百四十六里
自界首至岳州二百八十里西南至本州界三百六十
五里自界首至江陵府三百一十里東北至本州界四
百七十三里自界首至江州五百一十里西北至本州
界四十二里自界首至黃州一百五里
戶主五萬三千二百五十客七萬二千一百七
土貢銀三十兩
縣八
緊江夏一十八鄉
望崇陽州南四百七十里二鄉
緊漢陽州西三里四鄉
上武昌州東北一百八十里九鄉
中蒲圻州東南四百一十里四鄉
中咸寧州東南三百里三鄉
中通城州西南四百里三鄉
下嘉魚州東南二百八十里三鄉
監一鑄銅錢
寳泉州東二里
古跡横江廟魯肅祠也頭陀寺有王簡棲碑文
鸚鵡洲黃鶴樓崢嶸洲呂蒙城
中安州安陸郡安遠軍節度(治安陸縣)
地里東京一千一百里東至本州界一百二十里自界
首至黃州二百八十里西至本州界六十里自界首至
隨州九十里南至本州界二百六十五里自界首至江
陵府二百四十里北至本州界一百五十里自界首至
信陽軍一百二十里東南至本州界一百五里自界首
至鄂州二百五十五里西南至本州界一百一十里自
界首至鄂州一百四十里東北至本州界一百二十里
自界首至光州五百一十里西北至本州界一百六十
里自界首至信陽軍一百二十里
戶主二萬三千五百二十四客三萬五千二百二十
土貢苧一十疋
縣五
中安陸一鄉
緊景陵州西南一百九十里二鄉
中應城州西南八十里二鄉
中孝感州東南一百三十里二鄉
中下應山州北一百八里一鄉
古跡石岩山郝侍郎釣魚臺郝處俊也雲夢澤
鳳皇山黃香山
上鼎州武陵郡團練(治武陵縣)
地里東京一千八百二十里東至本州界三百五里自
界首至岳州二百四十五里西至本州界二百四十六
里自界首至辰州二百三十三里南至本州界一百六
十五里自界首至潭州二百一十七里北至本州界九
十里自界首至澧州九十里東南至本州界一百一十
里自界首至岳州四百四十里西南至本州界九十里
自界首至潭州二百九十二里東北至本州界三百三
十里自界首至澧州一百二十里西北至本州界二百
五十六里自界首至辰州二百一十里
戶主三萬三千六十四客八千九十六
土貢布一十疋苧練各一十疋
縣三
望武陵八鄉
望桃源州西六十里七鄉
中龍陽州東南八十五里五鄉
古跡屈原廟善卷壇在德山上白馬湖丹砂
井桃源山金牛山滄浪水張旭墨池龍陽
洲李衡種橘處
上澧州澧陽郡軍事(治澧陽縣)
地里東京一千八百里東至本州界一百三十七里自
界首至岳州一百六十八里西至本州界一千三百六
十六里南至本州界九十里自界首至鼎州九十里北
至本州界七十里自界首至江陵府二百三十里東南
至本州界一百三十九里自界首至鼎州一百二十里
西南至本州界八百九里自界首至辰州三百一十里
東北至本州界一百二十里自界首至江陵府三百四
十里西北至本州界一百八十五里自界首至峽州三
百一十五里
戶主一萬九千四百三客三萬九千七百三十六
土貢綾一十疋簟一十領
縣四
望澧陽六鄉
中下安鄉州東一百四里二鄉
中下石門州西九十二里三鄉
下慈利州西二百四十六里四鄉
古跡獨浮山浮丘公修道於此鐵冶山天門山
澧水馬援城圖經云昔馬援南征築
中峽州夷陵郡軍事(治夷陵縣)
地里東京二千六百里東至本州界七十五里自界首
至江陵府二百六十五里西至本州界九十五里自界
首至歸州一百五里南至本州界一百三十五里自界
首至江陵府一百九十五里北至本州界一百九十里
自界首至襄州三百八十里東南至本州界二百四十
五里自界首至澧州三百一十里西南至本州界七百
六十里自界首至施州二百一十里東北至本州界二
百五十里自界首至襄州三百三十里西北至本州界
一百五十里自界首至歸州一百二十里
戶主一萬一千六百九客三萬二千八百八十七
土貢綾一十疋簟一十領皮各一十斤
縣四
中夷陵二十鄉
中宜都州東南六十里一十三鄉
中下長陽州西南六十九里一十三鄉
中下遠安州北一百六十里七鄉
古跡西陵山姜詩溪爾雅臺郭璞注爾雅於此
荆門山石鼓山夷陵山明月峽
下峽州巴陵郡軍事(治巴陵縣)
地里東京一千八百一十六里東至本州界一百三十
七里自界首至鄂州三百七十里西至本州界一百八
十里自界首至澧州三百五十里南至本州界九十里
自界首至潭州一百九十里北至本州界二百二十里
自界首至鄂州三百四十里東南至本州界三百八十
里自界首至洪州七百二十里西南至本州界三百二
十五里自界首至鼎州二百二十五里東北至本州界
一百三十里自界首至鄂州三百二十里西北至本州
界一百二十五里自界首至江陵府二百九十五里
戶主五萬六百五客四萬六千七十九
土貢紵一十疋
縣五
上巴陵三鄉
望華容州西一百二十五里六鄉
上平江州東南二百五十七里六鄉
中臨湘州東北五十七里一鄉
中下沅江州西南二百二十六里四鄉
古跡君山在洞庭湖中洞庭湖佽飛廟屈原
廟雲母泉鴨欄山
下歸州巴東郡軍事(治秭歸縣)
地里東京一千九百里東至本州界六十五里自界首
至岐州一百二十五里西至本州界一百七里自界首
至夔州二百二十三里南至本州界一百三十里自界
首至施州四百二十里北至本州界一百九十一里自
界首至房州二百九十九里東南至本州界一百二十
五里自界首至峽州一百五十里西南至本州界一百
三十六里自界首至夔州一百四十九里東北至本州
界一百五十五里自界首至岐州二百五十里西北至
本州界二百八里自界首至房州三百四十一里
戶主六千八百七十七客二千七百七十一
土貢紵一十疋
縣二
下秭歸一十七鄉
下巴東州西六十四里九鄉
下辰州盧溪郡軍事(治沅陵縣)
地里東京二千二百八十里東至本州界二百三十三
里自界首至鼎州二百三十三里西至本州界三百六
十里自界首至沅州一百九十里南至本州界五百二
十里自界首至邵州三百四十五里北至本州界四百
八十里自界首至澧州三百四十五里東南至本州界
五百二十里自界首至潭州六百二十里西南至本州
界二百六十四里自界首至沅州一百九十里東北至
本州界四百六十六里自界首至鼎州二百三十三里
西北至羈縻白水州二百七十五里
戶主五千六百六十九客二千二百四十四
土貢光明砂十五兩水銀三十兩
縣四
中沅陵四鄉
中下敘浦州東南三百五十里三鄉
下辰溪州東南一百六十四里三鄉
下盧溪州西南一百三十里三鄉
城一
會溪州西北二百五十里
寨三
池蓬州東北二百六十五里
鎮溪州西北一百九十五里
黔安州西北二百一十五里
古跡壼頭山明月山酉陽古城盤瓠神廟
善卷先生冢
下沅州潭陽郡軍事(治盧陽縣)
地里東京二千六百七十里東至本州界二百四十里
自界首至辰州一百五十里西至羈縻田古州四百八
十里南至本州界二百四十里自界首至誠州一百六
十五里北至本州界三百里自界首至辰州二百二十
里東南至本州界三百里自界首至邵州四百二十里
西南至本州界三百二十七里自界首至誠州一百四
十里東北至本州界二百四十里自界首至辰州一百
五十里西北至羈縻錦州四百里
戶主七千五十一客三千五百一十四
土貢朱砂水銀各二十兩
縣三
下盧陽
下麻陽州北一百七十里
下黔陽州南一百九十里
寨二
安江州東一百二十里
托口州南二百八十五里
古跡武陽山舞溪唐十道圖有晉褒城若杏城
下誠州軍事(治渠陽城)
地里東京二千八百四十五里東至本州界六十五里
西至上和灘公潭溪一百八十里南至本州界一百八
十里自界首至融州四百八十里北至本州界一百六
十五里自界首至沅州二百四十里東南至本州界五
十里自界首至邵州五百九十五里西南至本州界一
百里自界首至融州六百五十里東北至本州界一百
五十里自界首至邵州三百三十五里西北至本州界
八十里自界首至沅州三百八十五里
戶主九千七百三十四客七百四十一
土貢斑白絹三疋
縣一
下渠陽
元豐九域志卷六
