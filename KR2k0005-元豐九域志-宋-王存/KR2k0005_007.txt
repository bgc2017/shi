元豐九域志卷七
宋王存等撰
成都府路
梓州路
成都府路(府一州一十二監一縣五十八)
次府成都府蜀郡劍南西川節度(治成都華陽二縣)
地里東京三千七百里東至本府界六十五里自界首
至簡州八十五里西至本府界八十二里自界首至茂州
三百九十五里南至本府界五十五里自界首至眉州
一百二十五里北至本府界七十五里自界首至漢州
二十里東南至本州界一百三十五里自界首至陵井
監七十里西南至本府界五十五里自界首至邛州九
十五里東北至本府界八十八里自界首至懷安軍七
十二里西北至本府界七十六里自界首至彭州九里
戶主一十一萬九千三百八十八客四萬九千七百二
十
土貢花羅六疋錦三疋高紵布一十疋雜色紙五百張
縣九
次赤成都一十六鄉沲江蠶北二鎮有武擔山大江都
江
次赤華陽八鄉均窑一鎮有宋興山笮江
次畿新都府北四十五里一十六鄉彌犀軍屯二鎮
次畿郫府西四十五里一十四鄉犀浦漏街雍店三鎮
次畿雙流府南四十里一十七鄉有宜城山牛飲水
次畿溫江府西南五十里一十鄉全節安國二鎮
次畿新繁府西北五十六里二十八鄉河屯清流二鎮
次畿廣都府南四十五里二十二鄉
次畿靈泉府東五十里一十五鄉
古跡武擔山濯錦江摩訶池昇仙橋相如題
柱之所少城張儀所築在大城西文翁學堂琴
臺石犀李冰置以厭水怪萬里橋望帝廟笮
橋以竹索為之
上眉州通義郡防禦(治眉山縣)
地里東京三千六百八十里東至本州界三十五里自
界首至陵井監五十里西至本州界九十五里自界首
至嘉州一百二十里南至本州界一百里自界首至嘉
州五十里北至本州界八十里自界首至蜀州九十里
東南至本州界八十七里自界首至嘉州九十六里西
南至本州界九十里自界首至嘉州七十里東北至本
州界三十一里自界首至陵井監五十二里西北至本
州界七十里自界首至邛州七十里
戶主四萬八千一百七十九客二萬七千九百五十
土貢麩金五兩巴荳一升
縣四
望眉山二十鄉
望彭山州北四十里一十九鄉
望丹稜州西六十五里七鄉
緊青神州南六十五里四鄉
古跡白虎山秦昭王時白虎為害邑人康仲作伏虎弩
射殺之魚鳧津一名彭女津彭女山昔有綵女從
彭祖學道於此鼎鼻山周衰九鼎淪散其一後於此
山下江中或見其鼻
緊蜀州詹安郡軍事(治晉源縣)
地里東京三千八百里東至本州界四十五里自界首
至成都府五十五里西至賢宮山二百五十里南至本
州界二十里自界首至邛州五十里北至本州界五十
五里自界首至茂州三百六十六里東南至本州界九
十里自界首至眉州八十五里西南至本州界二十里
自界首至邛平州六十里東北至本州界三十里自界
首至成都府七十里西北至本州界五十五里自界首
至茂州三百四十六里
戶主六萬五千五百九十九客一萬三千三百二十八
土貢春羅四疋單絲羅一十疋
縣五
望晉源二十五鄉洞口一鎮有鶴鳴山斜江
望新津州東南七十里十五鄉新穿方井二鎮
望江源州東南三十里二十鄉金馬萬集二鎮有郪江
望永康州西五十里八鄉新渠一鎮一茶場
望青城州北五十里一十五鄉陶埧味江掤市白江四
鎮
古跡瞿君祠後漢瞿武七歲絶食服黃精紫芝入峩
眉山天皇真人授以真訣乘白龍而去稠稉山即二
十四化之一郪江出麩金天國山青城山記云青
城有大八洞此其一也石笋山上有石笋孤立十餘
丈古臨邛城卓王孫塚
緊彭州濛陽郡軍事(治九龍縣)
地里東京三千五百八十七里東至本州界四十六里
自界首至漢州一十五里西至本州界九十三里自界
首至茂州三百七十里南至本州界一十六里自界首
至成都府七十六里北至本州界三十六里自界首至
漢州七十五里東南至本州界一十五里自界首至成
都府七十二里西南至本州界七十八里自界首至蜀
州九十七里東北至本州界四十六里自界首至漢州
二十里西北至茂州山八十里
戶主五萬七千四百二十八客一萬四千九百九十六
土貢羅一十疋
縣四
望九龍三十鄉棚口木頭二鎮鹿角一寨
望永昌州西二十六里二十三鄉一茶場
望濛陽州東三十一里一十四鄉有羅江瀰濛水
望導江州西七十五里二十鄉導江蒲村唐興三鎮
古跡光武祠二葛仙化王元化九龍山屈曲
九折因名之葛瑰山二十四化之一彭門山
上綿州巴西郡軍事(治巴西縣)
地里東京三千五百里東至本州界一百三十五里自
界首至劍州二百二十二里西至本州界一百七十里自
界首至茂州二百一里南至本州界一百二十里自界
首至梓州一百四十八里北至本州界一百四十四里
自界首至龍州七十五里東南至本州界三十七里自
界首至梓州一百里西南至本州界一百五里自界首
至漢州八十四里東北至本州界九十四里自界首至
劍州二百里西北至本州界一百五十里自界首至龍
州一百二十二里
戶主一十萬六千六十四客一萬七千八十五
土貢綾五疋紵布一十疋
縣八
望巴西二十二鄉
望彰明州北七十一里二十鄉
緊魏城州東六十五里一十鄉
緊羅江州南七十里一十鄉
上神泉州西八十五里十鄉石城一鎮石關一寨
上龍安州西北九十四里一十四鄉
中鹽泉州東一百二十里五鄉石羊石匙二寨
下石泉州西二百四十四里二鄉石門一鎮
古跡羅瑰山羅公遠隠於此十八隴山石新婦
昔有人遠征妻送至此化為石廣濟陂唐時開大溉
民田李太白碑鄧艾廟譙周墓
上漢州德陽郡軍事(治雒縣)
地里東京三千五百二十六里東至本州界三十二里
自界首至梓州一百五十里西至本州界三十里自界
首至懷安軍七十里南至茂州界二百二十五里北至
綿州山一百二十一里東南至本州界五十二里自界
首至梓州一百三十八里西南至本州界二十里自界
首至成都府七十五里東北至本州界八十四里自界
首至綿州一百五里西北至本州界一十五里自界首
至彭州四十六里
戶主六萬一千六百九十七客一萬六千八百四十二
土貢紵一十疋
縣四
望雒二十鄉白棚高田連山三鎮
望什邡州西北四十里二十三鄉王村馬鄉二鎮
望綿竹州東北九十三里一十七鄉
望德揚州東北八十五里一十三鄉
古跡仙居觀李八百於此上昇雍齒城庚除山
二十四化之一姜詩泉鹿堂山有鹿堂化即二十
四化之一鹿頭關
上嘉州犍為郡軍事(治龍游縣)
地里東京三千九百五十里東至本州界一百里自界
首至榮州一百里西至本州界二百里自界首至雅州
六十里南至本州界一百八十里自界首至戎州一百
四十里北至本州界五十里自界首至眉州一百里東
南至本州界一百八十里自界首至戎州一百四十里
西南至雋州五百九十五里東北至本州界九十里自
界首至陵井監一百里西北至本州界二百里自界首
至雅州六十里
戶主一萬七千二百客五萬二千八百二十六
土貢麩金六兩
縣五
上龍游一十四鄉符文蘇稽安國平羌四鎮
上洪雅州西南二百三十里一十四鄉
中夾江州西北七十里五鄉弱漹一鎮
中峩眉州西九十里九鄉里目合江邁東三鎮
下犍為州東南一百二十里八鄉
監一鑄鐵錢
豐遠州北五十步
古跡峩眉山洙水石關龍游縣有二石關漢武
帝使唐蒙通夜郎所置平羌山二十四化之一鑄
錢山漢以賜鄧通者漢水一名寳磬州漢孝武元延
中於此水得寳磬十六故名張天師祖墓
上邛州臨邛郡軍事(治臨邛縣)
地里東京三千九百里東至本州界五十里自界首至
成都府一百一十里西至本州界一百四十里自界首
至雅州一百二十里南至本州界八十五里自界首至
眉州八十五里北至本州界五十里自界首至蜀州二
十里東南至本州界七十里自界首至眉州七十里西
南至本州界六十里自界首至雅州一百里東北至本
州界六十里自界首至蜀州二十里西北至羈縻塗州
二百三十里
戶主六萬三千四十九客一萬七千八十一
土貢絲布一十疋
縣六
望臨邛一十鄉
望依政州東南五十里一十鄉
望安仁州東北三十八里一十二鄉
望大邑州東北四十四里一十鄉
上蒲江州東南六十五里六鄉合水西界二鎮
中火井州西六十二里六鄉
監一鑄鐵錢
惠民州南六十里
古跡臨峽山銅官山邛池火井鶴鳴山
竹三郎廟昔有女子浣紗於水濱得三節大竹破之得
三小兒因以竹為姓後有大功故立祠金刀觀有軒
轅遺跡卓王孫宅卓氏墓
上黎州漢源郡軍事(治漢源縣)
地里東京四千三百六十里東至衡天山一百里西至
飛越山二百里南至大河渡一百里北至本州界七十
里自界首至雅州二百一十里東南至大河渡一百二
十里西南至大河渡三百里東北至飛水山二百五十
里西北至尺崖山二百里
戶主一千七百九十七客九百一十五
土貢紅椒三十斤
縣一
下漢源五鄉
古跡夜义穴博物志云蜀南沈黎郡高山有物似猴
名攫路見婦人輒盜入穴俗呼此名瑠璃城唐李德
裕所築
上雅州盧山郡軍事(治嚴道縣)
地里東京四千二十里東至本州界六十里自界首至
嘉州二百五十里西至羈縻羅岩州三百七十里南至
本州界二百三十里自界首至黎州七十里北至本州
界一百五十里自界首至邛州一百二十里東南至本
州界一百里自界首至嘉州二百一十里西南至本州
界一百八十里自界首至黎州六十里東北至本州界
一百里自界首至邛州六十里西北至陵開鎮密郡四
百六十里
戶主一萬三千四百六十一客九千五百二十六
土貢麩金五兩
縣四
中嚴道六鄉始陽和川二鎮
上盧山州西北八十里四鄉
中名山州東北四十里九鄉
下縈徑州西南一百一十里三鄉一茶場
監一
茶州城内
古跡平羌水隴西水龍澗潭蒙頂山九折
坂在嚴道山有九折坂
上茂州通化郡軍事(治汶山縣)
地里東京四千一百里東至綿州山五十里西至羈縻
霸州一百五十里南至本州界三百七十里自界首至
彭州九十二里北至羈縻翼州七十五里東南至彭州
三十里西南至彭州六十里東北至三溪口五里西北
至黃崖關十五里
戶主三百一十八客二百三十九
土貢麝三兩
縣二
下汶山一鄉
下汶川州南一百里一鄉牛溪一鎮
寨一
鎮羌州南四十里
關一
雞宗州南四十二里
古跡龍泉山下有湫水名清池一名龍池水旱禱之
有應岷山岷江玉壘山出璧玉
下簡州陽安郡軍事(治陽安縣)
地里東京三千七百里東至本州界九十五里自界首
至晉州一百三十里西至本州界九十里自界首至陵
井監六十里南至本州界一十八里自界首至資州一
百九十八里北至本州界八十五里自界首至成都府
六十五里東南至本州界九十二里自界首至梓州二
百五十八里西南至本州界六十九里自界首至陵井
監七十里東北至本州界三十一里自界首至懷安軍
五十五里西北至本州界七十里自界首至成都府一
百二十五里
戶主三萬三千六百三十八客七千五百七十六
土貢綿紬二十疋麩金五兩
縣二
上陽安十一鄉
中平泉州西南五十里八鄉
古跡鄧艾廟
下威州維川郡軍事(治保寧縣)
地里東京四千三百六十九里東至本州界一百三十
里自界首至茂州九十里西至羈縻悉州二百三十里
南至雪嶺二百六十里北至羈縻翼州一百三十里東
南至舗頭村六十里西南至大風流二百二十里東北
至弄里二百二十里西北至弄悉罵一百三十里
戶主一千二百八十六客三百八十三
土貢羌活當歸各十斤
縣二
下保寧四鄉
下通化州東一百三十里有蜀山
古跡本漢徼外羌冉䮾之地雪山有九峯上有積
雪春夏不消
同下州陵井監(治仁夀縣)
地里東京三千七百里東至本監界六十里自界首至
簡州九十里西至本監界五十里自界首至眉州三十
五里南至本監界一百九十七里自界首至榮州七十
五里北至本監界九十里自界首至成都府一百一里
東南至本監界一百四十七里自界首至榮州一百八
十九里西南至本監界一百三十九里自界首至嘉州
一百五十一里東北至本監界七十里自界首至簡州
六十九里西北至本監界五十二里自界首至眉州三
十里
戶主三萬一千九百九客一萬五千四百一十九
土貢續隨子苦菓子各三斤
縣二
中仁壽一十二鄉
中下井研監西南一百里四鄉
井一
鹽監東三百步
古跡丹砂山導江水漢陽川牢固墳蒯參至
孝葬母修墳堅固因名
梓州路(州一十一軍三監一縣四十九)
緊梓州梓潼郡劍南東川節度(治郪縣)
地里東京三千六百里東至本州界二百里自界首至
果州一百五十六里西至本州界一百五十五里自界
首至漢州五十里南至本州界二百三十八里自界首
至普州一百九十四里北至本州界一百六十二里自
界首至劍州二百六十里東南至本州界一百八十六
里自界首至遂州六十四里西南至本州界二百二十
四里自界首至簡州九十四里東北至本州界一百三
十六里自界首至閬州一百三十七里西北至本州界
一百九里自界首至綿州三十七里
戶主五萬八千七百七客二萬二千四百六十四
土貢白花綾一十疋曾青空青各一十兩
縣九
望郪九鄉
望中江州西九十里七鄉
望涪城州西北五十五里五鄉
緊射洪州東南六十里四鄉
緊鹽亭州東九十五里九鄉
上通泉州東南一百三十里一十三鄉
中飛烏州西南一百三十五里四鄉
中銅山州西南九十五里七鄉
中下東關州東南一百四十里二鄉
尉司一
永泰州東一百三十里三鄉
古跡牛頭山涪江繫龍橋仙人翟君自峩眉山
來繫一龍於此銅梁蠶絲山每上春七日遠近士
女遊於此山以祈蠶絲陳子昂墓
都督府遂州遂寧郡武信軍節度(治小溪縣)
地里東京三千八百里東至本州界四十里自界首至
果州一百里西至本州界七十九里自界首至普州一
百四十里南至本州界一百二十里自界首至合州一
百二十里北至本州界五十五里自界首至梓州一百
五十里東南至本州界六十四里自界首至果州八十
里西南至本州界三十九里自界首至果州一百三十
三里西北至本州界九十五里自界首至梓州一百六
十五里
戶主一萬三千六百五十一客一萬九千五百八十六
土貢樗蒲綾二十四疋
縣五
望小溪一十一鄉
望蓬溪州東北七十里一十鄉
緊長江州北八十里一十鄉
緊青石州東南五十里一十鄉
中遂寧州南八十五里五鄉
古跡廣山每歲旱祈雨立應青石山九州要記云
此青石可為磨
中果州南充郡團練(治南充縣)
地里東京三千四百一十七里東至本州界六十里自
界首至廣安軍一百六十里西至本州界一百五里自
界首至梓州一百三十五里南至本州界四十五里自
界首至合州一百四十里北至本州界九十里自界首
至閬州一百四十里東南至本州界二十五里自界首
至廣安軍一百四十五里西南至本州界一百一十五
里自界首至遂州九十里東北至本州界一百三十里
自界首至蓬州九十五里西北至本州界七十里自界
首至閬州七十五里
戶主三萬八千三百三十三客一萬四千八十五
土貢絲布一十疋天門冬一十斤
縣三
望南充一十四鄉
望西充州西北七十里五鄉
上相如州東北八十五里五鄉
古跡嘉陵江宕渠城三芭津玉華宮本名碧
落觀一名元真觀唐神龍中見黃雲赤霧凝然翳前後
三日但聞斤斧之聲暨霧散雲斂有宮花出上聞其事
賜今名焉
上資州資陽郡軍事(治盤石縣)
地里東京三千五百里東至本州界一百九十八里自
界首至昌州三十里西至本州界一百四十八里自界
首至陵井監八十九里南至本州界五十四里自界首
至榮州一百八里北至本州界七十里自界首至普州
一百里東南至本州界六十五里自界首至榮州八十
四里西南至本州界一百三十八里自界首至陵井監
一百二十二里東北至本州界一百里自界首至普州
八十里西北至本州界一百九十八里自界首至簡州
二十八里
戶主一萬七千八百七十九客二萬一千五百八十六
土貢麩金五兩
縣四
緊盤石一十六鄉
緊資陽州西北一百二十里四鄉
中下龍水州西一百四十五里五鄉
下内江州東北十八里一十二鄉
古跡醮壇山李阿真人修煉於此中江資江
王褒墓
上普州安岳郡軍事(治安岳縣)
地里東京三千五百三十里東至本州界一百五十里
自界首至昌州二十五里西至本州界一百三十里自
界首至簡州九十里南至本州界七十里自界首至資
州七十五里北至本州界一百四十里自界首至梓州
二百里東南至本州界一百里自界首至合州一百二
十里西南至本州界七十里自界首至資州七十五里
東北至本州界六十一里自界首至遂州三十九里西
北至本州界一百五里自界首至簡州七十五里
戶主九千一百二十二客二萬三百七十八
土貢葛一十疋天門冬一十斤
縣三
中下安岳一十三鄉
下安居州北七十里九鄉
下樂至州西一百八里八鄉
古跡鄧艾祠
上昌州昌元郡軍事(治大足縣)
地里東京三千六百二十里東至本州界五十里自界
首至合州一百三十里西至本州界五十里自界首至
資州一百六十里南至本州界一百一十里自界首至
渝州一百九十里北至本州界五十里自界首至普州
九十五里東南至本州界一百二十里自界首至渝州
一百三十里西南至本州界一百五十里自界首至榮
州二百里東北至本州界四十里自界首至合州一百
里西北至本州界四十五里自界首至普州一百三十
里
戶主五千八百二十二客一萬八千六百四十一
土貢絹一十疋麩金三兩
縣三
上大足五鄉
上昌元州西一百里五鄉
上永川州南一百八十里五鄉
古跡伍子胥廟葛仙山葛洪於此山得仙鹽井
舊昌州城
上戎州南溪郡軍事(治僰道縣)
地里東京四千三百五十里東至本州界一百五十四
里自界首至瀘州一百九十六里西至本州界二百四
十里自界首至嘉州一百六十里南至雲南蠻三百里
北至本州界一百五十里自界首至榮州九十五里東
南至南廣蠻一百八十里西南至雲南蠻一千里東北
至本州界一百二十里自界首至富順監六十里西北
至本州界一百里自界首至榮州四十五里
戶主一萬二千八百三十三客四千一百八十六
土貢葛一十疋
縣二
中僰道八鄉
中南溪州東南五十二里一十鄉
古跡蜀江伏犀灘青衣江滇池荔枝園
石筍灘
上瀘州瀘川郡軍事(治瀘川縣)
地里東京五千里東至本州界三百三里自界首至渝
州四百五十七里西至本州界一百八十里自界首至
戎州一百四十里南至羈縻納州五百二十七里北至
本州界八十五里自界首至昌州二百三十里東南至
羈縻納州四百五十里西南至本州界一百七十七里
自界首至戎州二百二十二里東北至本州界二百九
十里自界首至渝州四百五里西北至本州界一百四
十四里自界首至富順監一百二十九里
戶主二千六百二十七客三萬二千四百一十七
土貢葛一十疋
縣三
中瀘川一鄉
中江安州西南一百一十五里一鄉
中合江州東一百三十三里二鄉
監二
淯井州西南二百六十三里
南井州西七十里
城一
樂共州西南二百六十里
古跡江峯在江津關高一千丈汶江支江瀘
江石門有二立石狀若門方山神祠按華陽國志
方山下有方石神祠
中合州巴川郡軍事(治石照縣)
地里東京四千里東至本州界四十里自界首至渝州
一百四十里西至本州界一百二十五里自界首至遂
州九十五里南至本州界一百三十里自界首至昌州
三十五里北至本州界二百里自界首至果州六十里
東南至本州界四十里自界首至渝州八十里西南至
本州界一百五十里自界首至普州八十里東北至本
州界一百二十里自界首至廣安軍一百三十里西北
至本州界二百二十里自界首至果州六十里
戶主一萬八千一十三客二萬八千六百五十一
土貢白藥子牡丹皮各五斤
縣五
中石照四鄉
中漢初州北一百四十里五鄉
中巴川州西南一百一十里七鄉
中下赤水州西北一百三十里七鄉
中下銅梁州西一百三十里六鄉
古跡九煉山銅梁山雲門山青石山嘉陵
江涪江渠江
下榮州和義郡軍事(治榮德縣)
地里東京二千七百七十里東至本州界一百里自界
首至資州六十里西至本州界一百五十里自界首至
嘉州五十里南至本州界六十里自界首至戎州二百
五十里北至本州界七十里自界首至陵井監一百五
十里東南至本州界一百五十里自界首至富順監九
十里西南至本州界八十里自界首至戎州一百八十
里東北至本州界一百三十里自界首至資州六十里
西北至本州界六十里自界首至陵井監一百四十里
戶主四千九百一十一客一萬一千七百五十六
土貢斑布一十疋
縣四
中下榮德五鄉
中威遠州東七十里二鄉
中下資官州西南七十五里四鄉
中下應靈州西一百五十里二鄉
古跡榮隠山竹王祠火穴穴中時有炎火石
龜州
下渠州隣山郡軍事(治流江縣)
地里東京三千五百九十里東至本州界九十里自界
首至梁山軍一百里西至本州界八十里自界首至果
州一百八十三里南至本州界四十里自界首至廣安
軍八十里北至本州界五十五里自界首至達州一百
二十九里東南至本州界二百一十三里自界首至涪
州八十三里西南至本州界四十里自界首至廣安軍
八十五里東北至本州界九十五里自界首至達州一
百四十九里西北至本州界七十里自界首至蓬州一
百八十九里
戶主一萬二百一十客九千八百九十四
土貢綿紬五疋賣子木二斤
縣三
緊流江一十五鄉
下隣水州東南一百三十里三鄉
下隣山州東南二百里四鄉
古跡長樂津宕渠山一名太青山八濛山渠
江流江古寳城有碑文字磨滅
同下州懷安軍(治金水縣)
地里東京三千六百二十六里東至本軍界八十里自
界首至遂州二百一十里西至本軍界八十五里自界
首至成都府七十里南至本軍界五十五里自界首至
簡州三十五里北至本軍界二十五里自界首至梓州
一百五十五里東南至本軍界七十里自界首至簡州
三十里西南至本軍界五十里自界首至成都府七十
里東北至本軍界六十里自界首至梓州一百五十里
西北至本軍界八十五里自界首至漢州一十五里
戶主三萬四千二百四十一客五千一百八十四
土貢紬一十疋
縣二
望金水一十三鄉
望金堂軍西五十里一十六鄉
古跡望帝祠金臺山中江棲賢山李八百遊
此因名三江三江者大江中江北江也金船古有
金船流江之東岸民於水中往往見之
同下州廣安軍(治渠江縣)
地里東京三千八百里東至本軍界八十里自界首至
渠州四十里西至本軍界一百六十里自界首至果州
四十里南至本軍界一百里自界首至合州一百里北
至本軍界一百二十里自界首至渠州六十里東南至本
軍界一百二十里自界首至合州一百四十里西南至
本軍界一百五十里自界首至合州五十里東北至本
軍界一百五十里自界首至渠州四十里西北至本軍
界一百四十里自界首至果州六十里
戶主一萬五百二十一客一萬四千七百五十一
土貢絹五疋
縣三
中渠江三鄉
緊岳池軍西北一百二十里一十一鄉
中新明軍西南六十里六鄉
古跡渠江一名喻水源出渠州羊山天監有居士
隠棲其間記誦有山羊也
同下州富順監(下缺)
地里東京四千七十里東至本監界一百里自界首至
昌州二百二十里西至本監界七十里自界首至戎州
一百八十里南至本監界一百二十里自界首至瀘州一
百八十里北至本監界九十里自界首至榮州一百一十
里東南至本監界六十里自界首至戎州一百七十三
里西南至本監界七十五里自界首至戎州一百七十
三里東北至本監界五十五里自界首至榮州一百八
十五里西北至本監界七十里自界首至榮州三十里
戶主二千九百九十一客八千一百九十三
土貢葛一十疋
鎮一十三
戰井監東四十里
些井監東六十里
方灘監東六十里
羅井監東八十里
新柵監東二百里
真溪監西五十五里
臨江監西五十里
鄧井監西五十里
鼓井監西六十里
賴井監西八十里
茒頭監西九十里
賴易監西一百里
高市監北七十里
井一
鹽井監西(缺)十里
古跡金川神廟鹽井神也聖燈山俗言燈見則封
域寧謐年歲豐稔神龜山支江利濟池傅周云
此水淋灰即鹽乾白而鹹
元豐九域志卷七
