金鼇退食筆記地理𩔖七(古蹟之屬)
提要
(臣)等謹案金鼇退食筆記二卷
國朝高士竒撰士竒有春秋地名考略己著錄
是編乃其康熙甲子官侍講學士入侍
内廷時所作前有自序稱自丁已
賜居太液池之西朝夕策馬過金鼇玉蝀橋望苑中
景物七閱寒暑退食之頃偶訪曩時舊制約
略得之傳聞又仿彿尋其故址離宫别館廢
者多矣脱復十數老監己盡遺跡漸湮無以
昭我
皇上卑宫室約園囿之儉德因率筆記之詳於西而
略於東以所居在苑西故也紀其興廢而復
雜以時事欲見
昭代之盛存為太平嘉話也又稱衙署監局載在
會典者不書訪問未確者不書外人所罕窺
者亦不敢書盖其時距明末僅四十年前朝
宦豎存者猶多士竒出入
禁廷得以訽訪又久寓其旁朝夕考校故所記
往往可據朱&KR0595;尊日下舊聞多採掇之今奉
詔考定彛尊之書徵據詳明纖悉必備此編己在包
括之中顧其草創記錄之功亦不可没故仍
錄存之以備參稽焉乾隆四十六年十一月
恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
