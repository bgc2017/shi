欽定重訂大金國志卷三十七
兩國往來誓書
大宋與大金國誓書
維宣和五年歲次癸夘三月甲寅朔四日丁巳大宋皇
帝致誓書於大金大聖皇帝闕下天之所助者信履信
思乎順自天佑之吉無不利昨以大金大聖皇帝創興
并有遼國遣使計議五代之後䧟入契丹燕地幸感好
意特與燕京涿易檀順景薊并屬縣及所管戶民緣為
遼國尚為大金所有以自來交與契丹銀二十萬兩絹
三十萬疋并燕京每年所出稅利五六分中只算一分
計錢一百萬貫文合直物色常年搬送南京(平州改為南京)界
首交割色物數已載前後往復議定國書每年并綠礬
二千栲栳(按齊東野語云宣和甲辰歲幣銀二十萬兩絹三十萬疋綠礬二千栲栳原書綠礬誤碌)
(礬今改正)兩界側近人戶不得交侵盜賊逃人彼此無令停
止亦不得密切間諜誘擾邊人若盜賊并贓捉收本國
法科罪訖贓雖不獲蹤跡到處便勒留償若有暴盜或
因别故合舉兵衆須得關報沿邊官司兩國疆界各自
防守兩朝界内地各如舊不得遮堵道路至如將來殊
方異域人事往來無得禁止所貴久通歡好庶保萬世
苟違此約天地鑒察神明速殃子孫不紹社稷傾危專
具披述不宣謹白
大金國回大宋誓書
維天輔七年歲次癸夘四月甲申朔八日辛夘大金皇
帝致誓書於大宋皇帝闕下惟信與義取天下之大器
也以通神明之心以除天下之害昨以契丹國主失道
民墜塗炭肆用興師事近誅弔貴國遣使航海議計若
將來并有遼國願還幽燕故地當時曾有誓約廼者親
領兵至燕一方不攻自下尚念始欲惇好特與燕京涿
易檀順景薊并屬縣及所管民戶與之如約今承來書
緣有遼國尚為大金所有(同前云云按原書此下有社稷傾危四字考此當在下)
(文于此處文義不□今移正)本朝欲恊和萬邦大示誠信故與燕地
兼同誓約苟或違之天地鑒察神明速殃子孫不紹社
稷傾危如變渝在彼一准信誓不以所與為定專復書
披達不宣謹白
大宋誓書及差康王出質
契勘太上皇與大聖皇帝浮海結約欲卜萬年偶因手
詔平山張覺招納判亡至使歡盟變為兵革遂致大金
數路興師今大聖皇帝次子郎君兵次城下雖悔何及
專差知樞密院事李梲等趨詣軍前引過乞和正月十
日廼承計議使高永張愿恭齎到文字大開容引備諒
純誠拯救生靈敦結盟好載惟高義深劇感悰已戒攸
司悉從定約太上皇與大金大聖皇帝及今皇帝義同
兄弟今來回書當依契丹舊例禮從伯姪施行已許放
黃河更不為界可於太原中山河間等府一帶所轄縣
鎮分畫疆土係自大金議定以後比至立了疆界屯兵
已前於内别有變亂處所當朝自當應管擒制交送至
於尺土一民不令侵犯招納若是與三府以南州軍犬
牙出入不齊去處臨時兩相兊易應自亡遼播越之時
北界流離而來并係大金叛亡諸職官工匠三教百姓
除元不曾到并已死外凡一應見在並盡數遣還其在
京即令隨逐前去在外者接續發遣一無停匿殘害錯
失除自來合交金銀匹帛並雜物折物决無麄惡期斯
言之信金石不渝有違此盟神殛無赦宗社傾覆子孫
不享所有其餘該載不盡合約事件並依前立誓書施
行遠冀英懷永同重誓今差給事中李鄴左武大夫高
世則充計議使副伏惟照察謹白
金國元帥回奏
大金都經略處置使兩路都統幹里雅布正月十二日
大宋皇帝遣使降到誓文大開詳審推見聖意勇於改
悔來踐舊好叙定兄弟之義卜於萬代更不渝變斯乃
社稷生靈之福也當司深為感切遽解重圍收聚兵馬
鈐束將校更不令驅虜殺戮既復舊約欲成長久切慮
歲輸物帛稍多難以經遠施行兼奉宣命若能悔禍責
委約中理會今又减放一百萬貫當年只納一百萬貫
文折物并銀二十萬兩絹三十萬疋仍為今歲分撥疆
土事忙直候來年正月依應舊例交納如令交割結絶
之後苟有違變神明鑒殛俾墜其師伏乞照察謹奏
欽定重訂大金國志卷三十七
