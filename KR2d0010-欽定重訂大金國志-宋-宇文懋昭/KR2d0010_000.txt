欽定重訂大金國志目錄别史類
卷首
大金初興本末
金九帝年譜
卷一
太祖武元皇帝上
卷二
太祖武元皇帝下
卷三
太宗文烈皇帝一
卷四
太宗文烈皇帝二
卷五
太宗文烈皇帝三
卷六
太宗文烈皇帝四
卷七
太宗文烈皇帝五
卷八
太宗文烈皇帝六
卷九
熙宗孝成皇帝一
卷十
熙宗孝成皇帝二
卷十一
熙宗孝成皇帝三
卷十二
熙宗孝成皇帝四
卷十三
海陵煬王上
卷十四
海陵煬王中
卷十五
海陵煬王下
卷十六
世宗皇帝上
卷十七
世宗皇帝中
卷十八
世宗皇帝下
卷十九
章宗皇帝上
卷二十
章宗皇帝中
卷二十一
章宗皇帝下
卷二十二
東海郡侯上
卷二十三
東海郡侯下
卷二十四
宣宗皇帝上
卷二十五
宣宗皇帝下
卷二十六
義宗皇帝
卷二十七
開國功臣
尼雅滿固紳斡里雅布富勒呼烏珠
尼楚赫烏紳羅索逹蘭薩里罕
鄂勒歡烏蘭思謀韓常
卷二十八
文學翰苑上
宇文虚中蔡松年蔡珪高士談馬定
國施宜生郝俁李晏王寂劉昂
楊雲翼史肅蕭貢李遹馮延登梁
持勝馮璧韓玉
卷二十九
文學翰苑下
王若虚麻九疇高廷玉張萬公董師
中胥鼎張行中路仲顯耶律履王
予可李獻甫党懷英趙秉文周昂
卷三十
楚國張邦昌錄
卷三十一
齊國劉豫錄
卷三十二
立楚齊國冊文檢視宋國庫藏
取去宋國印寶宗族隨二帝北遷
卷三十三
天文地理燕京制度汴京制度
陵廟制度儀衛
卷三十四
旗幟車繖服色千官品列
卷三十五
雜色儀制誥敕除授天會皇統科舉
天德科舉
卷三十六
皂隸浮圖道教科條赦宥屯田
田獵兵制
卷三十七
兩國往來誓書
卷三十八
京府州軍
卷三十九
初興風土男女冠服婚姻飲食
卷四十
許奉使行程錄
卷四十一
譯改國語解(附)
(臣)等謹案
欽定重訂大金國志四十一卷舊本題宋宇文懋
昭撰前有端平元年進書表一通自署淮西
歸正人改授承事郎工部架閣而不詳其里
貫表中有偷生淮浦少讀父書等語亦不知
其父何人也書中取金太祖至哀宗一百十
七年事跡裒集彙次凡紀二十六卷開國功
臣傳一卷文學翰苑傳二卷雜錄三卷雜載
制度七卷許亢宗奉使行程錄一卷似是採
錄諸書排比而成所稱義宗即哀宗金史謂
息州行省所上諡而此則云金遺臣所上與
史頗不合又懋昭既降宋即當以宋為内詞
乃書中分注宗年又直書康王出質及列北
遷宗族於獻俘殊為失體故錢曾讀書敏求
記嘗稱為無禮於君之甚者然其可疑之處
尚不止此詳悉檢勘紕漏甚多如進書表題
端平元年正月十五日攷金亾即在是月十
日相距僅五日豈遽能成書進獻又紀錄蔡
州破事如是之詳於情理頗不可信又端平
正當理宗時而此書大書宋寧宗太子不得
立立其姪為理宗於潜邸廢立略無忌諱又
生而稱諡舛繆顯然又懋昭以金人歸宋乃
於兩國俱直斥其號而獨稱元兵為大軍又
稱元為大朝轉似出自元人之辭尤不可解又
開國功臣傳僅寥寥數語而文學翰苑傳多
至三十二人騐其文皆全錄元好問中州集
小傳而略加刪削考好問撰此書時在金亾
之後原序甚明懋昭更不應預襲其文凡此
皆疑竇之極大者其他如愛王作亂等事亦
多輕信偽書宂雜失次恐己經後人竄亂非
復懋昭原本故牴牾若此今恭依
聖明指示改定契丹國志義例逐一訂定俾合扵
史法焉乾隆四十九年十一月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
欽定重訂大金國志卷首
大金初興本末
金國本名珠嚕凖番語舌音訛為女真或曰魯爾錦避
契丹興宗名又曰女直渤海之别族也或曰三韓辰之
後姓那氏唐貞觀中靺鞨來中國始聞女真之名世居
混同江之東長白山下其山乃鴨綠水源南鄰高麗北
接室韋西界渤海特哩東瀕海三國志所謂挹婁(按原書作)
(抱婁考三國志作挹婁金史地理志東京路瀋州有挹婁縣即挹婁故地今改正)元魏所謂勿
吉唐所謂黑水靺鞨者今其地也其屬分六部有黑水
部今之女直其水掬之則色微黑契丹目為混同江深
可二十餘丈狹處可六七十步闊者至百步居江之南
者謂之熟女直以其服屬契丹也江之北為生女直亦
臣于契丹後有部長受宣命為首領號太師契丹自賓
州混同江北八十里建寨以守又云契丹乘唐衰興北
方吞諸番三十六女直在其中契丹恐女直為患誘豪
右數千家處之遼陽之南而著籍焉分其勢使不得與
本國通謂之哈斯罕自咸州東北分界入宫口至粟末
江中間所居之女直隸咸州兵馬司與其國往來無禁
謂之輝發(按通考云輝發者非熟女直亦非生女直之謂)極遠邊而野居者謂
之黃頭女直又居粟末江之北寧江州之東地方千餘
里戸十餘萬無大君長亦無國名止是族帳散居山谷
間自推豪傑為部長小者千戸大者數千戸蓋七十二
部落之一也僻處契丹東北隅臣屬一百餘年世襲節
度使兄弟相傳周而復始或又云其初部長本新羅人
號完顔氏完顔猶漢言王也女直妻之以女生二子其
長即呼蘭也(按金史世紀金始祖本高麗人此與通考言金之初本新羅人蓋新羅之地并入高)
(麗故或云高麗或云新羅其實一也但世紀言始祖至景祖呼蘭已六世此書言其初部長生二子長即呼蘭)
(與史不合)自此傳三人至楊格太師以至阿古逹以其國産
金及有金水源故稱大金
金九帝年譜
太祖武元皇帝(元名阿古逹改名旻楊格太師子按金史世紀景祖九子景祖崩子和里布繼)
(之為世祖世祖崩弟富爾遜繼之為肅宗肅宗崩弟楊格繼之為穆宗穆宗崩兄子烏雅舒繼之為康宗康宗)
(崩太祖繼之康宗與太祖皆世祖之子此書以太祖為楊格太師之子與史不同通考云富爾遜長子曰烏雅)
(舒次曰阿古逹次曰烏竒邁又以康宗太祖太宗並為肅宗之子是當時傳聞不一故紀載各異要當以史為)
(確)以乙未歲即皇帝位國號大金建元收國丁酉改元
天輔至癸卯天輔七年(按金史太祖紀太祖初即皇帝位建元收國盡二年止改元天)
(輔盡七年止其歲為癸卯當宋宣和五年遼保大三年從此溯而上之則天輔元年為丁酉收國元年為乙未)
(其歲為宋政和五年遼天慶五年以宋史宋元通鑑續綱日考之皆合原書謂太祖以天輔元年始即皇帝位)
(又以癸卯為天輔六年又以天輔六年當遼保大四年舛&KR0861;非一今改正)五月乙丑崩(按金史太)
(祖之崩實以天輔七年八月戊申而宋史及契丹國志皆書于五月蓋太祖以是夏在軍中得疾必有誤傳其)
(已崩者故宋人因而書之懋昭雖本金人蓋由未見國史故亦仍傳聞之誤)在位九年(按原書作)
(在位六年今核實改正)
太宗文烈皇帝(元名烏竒邁改名晟太祖之弟)癸卯即位改元天會(至)
甲寅天會十二年冬崩(按太宗實以天會十三年正月己巳崩金史本紀及宋史通鑑)
(綱目所書皆同獨此書謂崩于十二年之冬辨詳大宗紀中)在位一十二年(天會元年即天)
(輔七年實在位一十一年)
熙宗孝成皇帝(元名和里瑪改名亶太祖嫡孫徽宗宗峻之子按宗峻原作宗浚據金史改)
(正)甲寅即位仍稱天會戊午改元天眷辛酉改元皇統
至己巳皇統九年十二月丁巳被弑在位十六年(除天會十)
(二年上屬太宗實在位十五年)
海陵煬王(元名貝勒改名亮太祖孫遼王宗幹之子按金史本紀海陵名都古嚕訥此云名貝勒)
(與史不同又按海陵父名宗幹原書作宗翰乃尼雅滿名非海陵父名也今改正又按此云遼王宗幹海陵紀)
(云宋王考金史宗幹封梁宋國王海陵立追尊為帝廟號德宗世宗時削帝號封為皇伯太師遼王海陵紀所)
(書乃生時封國此所書乃世宗改封國號也)己巳弑熙宗自立改元天德癸
酉改元貞元丙子改元正隆至辛巳正隆六年十一月
乙未為諸將弑于揚州瓜洲鎮龜山寺在位一十三年
(天德元年即皇統九年實在位一十二年)
世宗聖明皇帝(元名褒改名雍太祖孫睿宗宗輔之子按綱目世宗初名褒即位後改名雍)
(岳珂程史亦有葛王褒之稱皆與此書合而金史但言本諱烏禄蓋其疎略耳)辛巳十月丙午
為國人所立即位于東京(按原書云自立于會寧考海陵無道世宗為人心所歸遂)
(即大位雖非傳授之常然其得國實正綱目書云金人立曹國公烏禄為帝頗合春秋書衛人立晉之義若書)
(以自立則與篡立者何以異又考金史本紀世宗為東京畱守其即位實在東京遼陽府通鑑綱目所書皆同)
(若會寧府乃上京非東京也今並改正)至己酉大定二十九年正月癸巳
崩(按原書謂世宗以大定二十九年餘二日癸巳崩當宋光宗紹熙元年是年為庚戌考金史本紀世宗之)
(崩實以己酉大定二十九年正月癸巳當宋孝宗淳熙十六年乃二十八年餘二日也今改正)在位二
十九年(大定元年即正隆六年實在位二十八年)
章宗皇帝(諱璟世宗之孫顯宗允恭嫡子)己酉即位明年庚戍改元明
昌丙辰改元承安辛酉改元泰和至戊辰泰和八年十
一月丙辰崩在位一十九年
東海郡侯(諱允濟世宗第七子按宣宗立降帝為東海郡侯貞祐四年追復衛王諡曰紹金史稱)
(衛紹王)戊辰即位明年己巳改元大安(按元書云己巳大安元年即位考金)
(史本紀衛紹王以泰和八年十一月即位明年己巳改元大安今改正)壬申改元崇慶(按原)
(書作重慶考金史本紀作崇慶又金史五行志及劉祁歸潛志並云衛王初即位改元大安繼改崇慶又改至)
(寧人謂三元大崇至矣俄而有呼沙呼之變是當作崇慶無疑今改正)癸酉改至寧八月癸
巳為赫舍哩執中(即呼沙呼)所廢尋遣内侍李監成(按金史作李思)
(中)弑帝在位五年
宣宗皇帝(諱珣世宗之孫顯宗允恭長子)癸酉即位改元貞祐丁丑改
元興定壬午改元元光至癸未元光二年十二月庚寅
崩(按原書云癸末改元元光甲申元光二年十月崩考金史宣宗貞祐盡四年興定盡五年元光盡二年元)
(光二年十二月崩是年為癸未原書興定盡六年元光盡二年是歲為甲申宣宗崩下侵義宗一年又以十二)
(月為十月並屬舛誤今改正)在位十一年(貞祐元年即至寧元年實在位十年按原書云在)
(位一十二年實在位一十一年今核實改正)
義宗皇帝(諱守緒宣宗第三子按金史帝自繼于幽蘭軒末帝承麟率羣臣入哭諡曰哀宗故金)
(史本紀作哀宗此書作義宗謂帝感憤奮發哀不足以盡之故天下士大夫皆號為義宗)癸未即
位明年甲申改元正大壬辰春改元開興(按原書云甲申元光二年)
(冬即位乙酉改正大壬辰春改開興蓋懋昭誤以興定紀元盡于六年故元光二年為甲申下侵義宗一年而)
(正大盡七年考金史興定實盡五年正大實盡八年今改正)夏又改天興癸巳天興
二年正月蒙古兵圍汴帝奔歸德府六月絶糧奔蔡州
(按原書云癸巳歸德府絶糧六月奔蔡州考義宗自汴奔歸德又自歸德奔蔡州原書但言歸德絶糧奔蔡州)
(殊為疎漏今補正)八月蒙古兵(按原書蒙古兵並作大兵考懋昭本金人後歸于宋進書時為)
(端平元年下距宋亾尚四十年而乃禰元師為大兵此必經元人改竄元至世祖始改國號金亾時猶稱蒙古)
(今改正以從其實)與宋兵攻蔡甲午天興三年正月己酉禪位
于總帥承麟閉閤自縊在位十一年金亡(按原書云除即位之冬不)
(計外實在位一十年考義宗以癸未即位甲申改元正大盡八年止又改天興至三年甲午歲而亡實在位十)
(一年不當又除去一年也今剛正)
金九帝起太祖收國元年乙未盡義宗天興三年甲
午計一百二十年(按原書不計太祖收國二年又以太祖天輔止六年斷自戊戌年起)
(訖于天興甲午止一百十七年考金史起太祖改正收國乙未盡哀宗天興甲午實一百二十年今)
欽定重訂大金國志卷首
