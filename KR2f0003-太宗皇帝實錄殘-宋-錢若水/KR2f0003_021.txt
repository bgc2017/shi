宋太宗實錄本八十卷今厪存十二卷每卷後有
書寫人及初對覆對姓名字畫精妙紙墨亦
古遇宋諱皆缺筆即慎惇廓筠諸字亦然
決為南宋館閣鈔本以避諱澄之當在理宗
朝也前朝實錄唯唐順宗一代附昌黎集以傳
宋元絶無存者盖正史修扵易姓之後汗青甫
睪實錄遂成廢紙題有過而問焉者矣頃
蕘圃孝廉出此見示雖寸縑斷璧猶是五百
年前舊物銘心絶品正不在多許耳丙辰臘月
十二日竹汀居士錢大昕書扵吴门寓館
余嘗淂宋時玉押銅押以癸辛雜識
所載十五帝御押證之一爲宋太祖玉
押一爲太宗銅押寶蔵之數年矣今
次侯先生出示宋鈔閣本太宗實錄
十二卷有汪氏士禮居圖章知係黃氏
蕘圃光生舊蔵每卷後有書寫人及
初對覆對姓名卷中缺筆字如慎貞
署筠朗構樹玄徵讓敦廓胊詬廵桓等
十餘字竹汀居士寀爲理宗朝寫本今
世蔵古家淂宋刻印本書數卷珍如拱
璧況墨本官書乎況次侯爲趙王孫
數典而不忘其祖不尤可寳乎余所淂銅
押爲太宗舊物亦當与是書同歸趙氏坿
記扵此以爲券光緒乙未臘月吴大&KR0697;題
光緒己丑八月卄八日翁同龢獲觀敬題記
光緒乙未十一月六日常孰曾之撰武進費念慈
同觀扵舊山樓念慈題記
