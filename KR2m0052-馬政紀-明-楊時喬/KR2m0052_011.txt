馬政紀卷十一
明楊時喬撰
草場十一(今皆徵租折銀)
嘗考冏志曰稽古成周畫井分民而又頒牧地使之養
馬所以蕃孳息備武事也唐肇監牧凢善水草膏腴之
田皆為牧所而又得人司之又倣周禮為之厲禁春放
秋入莫不有法故秦漢以來唐馬最盛至余靖歐陽修
於宋拳拳請專官擇水草牧放蓋有感於其時馬政之
廢也我朝於畿甸之間耕之外擇有水草處以為草場
又厲之法禁是亦成周之遺意唐之舊法也乃今會典
載營衛草場則曰放牧者蓋為放馬以備騎操征伐之
用兩京太僕寺草場則曰孳牧者蓋為備孳養騍駒之
用其後皆為豪強所侵成化末乃以不堪種者牧馬堪
種者徵租迺邇者堪種之地既為豪強所侵而不堪種
作水草之鄉亦為勢要占佃此草折之所以難完而民
皆苦於輸納也即此則其畜孳之息武事之備與否能
如國初乎未可言也紀草場十一
營衛放牧草場(此團營在京在外各衛放牧以備騎操征伐之用者)
(洪武二十三年令五軍都督府錦衣旗手虎賁左右興武鷹揚金吾前後羽林左右龍驤豹韜天策神策府軍)
(前後左右等衛各置草場於江北湯泉滁州等處牧放馬匹二十五年罷民間歲納馬草凡軍官馬令自養)
(軍士馬令管馬官擇水草豐茂之所屯營牧放養永樂九年兵部題奉太宗皇帝聖旨北京各衛裏見的馬)
(撒在草場裏牧散水草自在養得肥又無病孳生蕃息這是馬的真性不勞苦若是拴著時都生出病生瘦損)
(了如今却又要搭蓋馬棚置辦鍋甕槽□圈在房子裏又拴著這等時那馬怎莫得自在人又勞苦馬又壊了)
(這馬是朝廷大氣力已前曾說將去不知他如何不聽號令必是心下别有意思故意要將馬來壊了恁兵部)
(便行文書去著北京各衛與養馬官軍知道今後若再不聽令時論罪不輕欽此永樂以後錦衣旗手府軍)
(左金吾左右大興左羽林燕山左右前中義左右前後義勇左右前後興武左後大寧中寬河會州裕陵茂陵)
(䓁三十一衛五軍三千神機等營各置草場于順天保定府宛平大興等縣牧放騎操馬匹每歲春末夏初各)
(營馬匹除例該存留聽用外其餘本部推舉坐營官一員具奏請勑管領下各該草場牧放至九月中回營其)
(牧馬每三日演習一次下場之後本部行移該科及都察院具奏差官點閘馬匹倒死官軍迯亡領勑官按月)
(造報如有納賄買閒不行提督致馬瘦損者點閘官指實參奏其在邊者以四月中出牧九月初回營清查營)
(衛匹永樂十一年令御史同錦衣衛官巡視官軍牧放馬以後錦衣旗手等衛五軍等營各置草場于順天)
(等府每歲春末夏初各營馬匹除例該存留聽用外其餘兵部推舉坐營官一員具奏請勑管領下各該草場)
(牧放至九月終回營其牧馬每三日演習一次下場之後兵部行移該科及都察院具奏差官點閘馬匹倒死)
(官軍逃亡領勑官按月造報如有納賄賣閒不行提督致馬瘦損者點閘官指實參奏其在邊者以四月中出)
(放九月初回營馬永樂二十二年令戶部錦衣衛各委官查勘五府牧草場有妨占民田處所另撥官地與)
(民為業各弘治九年仍令給事中御史并戶兵二部委官清查衛草場有草未墾去處仍舊牧馬已墾成田)
(者照畆收銀解送兵部轉發太僕寺寄庫聽候買馬衛十八年題准在京在外金吾等衛所牧馬草場除各)
(所存留蓄草牧馬外其勘定上中下等則田地原有軍民佃種者每畆上地徵銀五分中地三分下地二分又)
(令錦衣衛場地徵銀許本衛收貯貼補馬草管嘉靖九年議准每年收放馬匹放操之時下場者科官照舊)
(查究其在營者行内外提督大臣在巡補者行巡補提督通行查究若把總官用心提督倒失數少者具奏旌)
(賞若全不用心致令倒失過多徑自參奏提問甚者坐營者一體參究二十二年奏准團營并神機等營馬)
(匹量存操練其餘并東西官廳馬匹趁今放青之期悉照舊例下場牧收三十四年題准京營除挑選聽征)
(馬匹照舊關支草料外其餘瘦弱馬暫委坐營官一員帶領於近京隨便牧放舊例京營原設牧馬草場地畆)
(歲徵租銀一萬三千五百餘兩及霸州葦銀一千六十四兩五錢二分俱該營徑自徵收嘉靖七年兵部題准)
(租銀徵解本部扣給該營二千五百兩應用内團營一千兩五軍神樞神機營各五百兩四十一年議將餘剰)
(租銀一萬一千兩歲解戶部四十三年以營操用銀不敷增給六千兩後又增至一萬兩俱前項租銀又霸州)
(葦銀支用是年又議准葦銀亦徵解兵部轉發該營)
在京各營衛
(奮武等十二營草場坐落薊霸二州共地二千八百八十頃一十五畆九分歲徵銀八千六百七十七兩五錢)
(七分六釐内薊州二千一百二頃四十二畆七分畆徵銀三分霸州七百七十七項七十三畆二分各徵不等)
(五軍營草場坐落安肅等縣共地七百九十五頃三十七畆七分歲徵銀二千三百八十六兩一錢三分一釐)
(内安肅縣三百四十頃四十三畆定興縣四百四十九頃六十四畆七分三河縣五頃三十畆畆各徵銀三分)
(神樞營即三千營草場坐落霸州等縣共地六百三十八頃一十四畆一釐三毫七絲歲徵銀一千九百一十)
(四兩四錢一分四釐一絲一忽内霸州三十二頃三畆六分四釐一毫固安縣一百九十六頃一十畆三分七)
(釐二毫七絲新城縣四百一十頃畆各徵銀三分)
(神機營草場坐落香河等縣共地三百二十頃一十一畆一分八釐八毫三絲三忽歲徵銀九百六十三兩三)
(錢十分畆釐四毫九絲九忽内香河縣二百八十八頃八七三分五釐五毫雄縣三十三頃七十八畆四)
(分三釐三毫三絲三忽新安縣七頃六十五畆四分畆各徵銀三分以上萬歷二十二年共查實徵一萬一)
(千六百九十一兩一錢五分四釐九毫輒以上團營租銀數只此今本營不知其數凡有所用以本營銀在)
(太僕寺為言當其事者亦不知其數輒任其求即與之今已額外過求屢至于數倍不得已以本寺牧養租銀)
(應之其可繼乎後此當以此節止之)
(錦衣衛原額草場地二處共三百二十六頃三十六畆八分五釐坐落武清縣歲徵銀二百九十四兩二錢一)
(分五釐支以上錦衣衛自收自不属本寺)
(旗手衛原額草場地六頃二十四畆坐落房山縣歲徵銀一十四兩)
(府軍左衛原額草場地四十三畆三分八釐坐落大興縣歲徵銀二兩九錢一分)
(金吾左衛原額草場地八十一頃三十畒坐落永清縣今堪種地三十四頃九畆八分歲徵銀七十九兩二錢)
(二分五釐)
(金吾右衛原額草場地一十一頃六十三畆坐落大興縣今堪種地九頃九十畆歲實徵銀二十九兩七錢)
(大興左衛原額草場地四處共一十頃一畆六分四釐五毫坐落永清縣今堪種地八頃一十五畆五分二釐)
(五毫歲實徵銀二十六兩二錢三分二釐三毫五絲)
(羽林前衛原額草場地四十二頃九十畆五分坐落東安縣今堪種地二十頃六十七畆歲實徵銀九十九兩)
(五錢八分五釐)
(燕山左衛原額草場地二處共三十一頃三十三畆坐落東安縣今堪種地一十三頃四十七畆五分歲實徵)
(銀一十一兩六錢七分五釐)
(燕山右衛原額草場地十五頃八十歲畆坐落東安縣今堪種地五頃九十五畆三分三釐實徵銀一十一)
(兩一錢八分七釐六毫)
(燕山前衛原額草場地二處共二十九頃一十畆七分一釐坐落永清縣今堪種地一十二頃八十六畆三分)
(一釐歲實徵銀三十一兩八錢七分八釐五毫)
(泰陵衛原額草場地三處共二十四頃十七畆二分四釐坐落永清縣今堪種地一十七頃九十五畆六分歲)
(實徵銀四十三兩一錢九分四釐四毫)
(忠義右衛原額草場地二十四頃四十五畆七釐五毫坐落武清縣今以無土地減歲徵銀止五十兩五錢五)
(分四釐六毫)
(永陵衛原額草場地二處共三十二頃二十九畆八分坐落永清縣今堪種地二十二頃四十二畆五分歲實)
(徵銀四十兩八錢三分)
(義勇右衛原額草場地二十五頃五十六畆六釐坐落懷柔縣今堪種地六頃六十六畆七分歲實徵銀一十)
(四兩一錢八分八釐)
(義勇前衛原額草場地三十五頃八十七畆五分坐落順義縣今堪種地一十五頃三十六畆歲實徵銀二十)
(二兩二分)
(義勇後衛原額草場地三處共九十頃三十二畆三分坐落永清東安二縣今堪種地三十五頃一十九畆歲)
(實徵銀一百七兩一錢六分七釐)
(神武左衛原額草場地三十五頃七十八畆六分坐落永清縣今堪種地一十八頃四十八畆歲實徵銀四十)
(六兩二錢四分)
(昭陵衛原額草場地三處共二百六十四頃坐落永清縣今堪種地一百二十八頃二十九畆歲實徵銀三百)
(二十七兩六錢七分八釐)
(忠義前衛原額草場地一十七頃四十一畆九分二釐六毫坐落武清縣今堪種地一十一頃六十四畆七分)
(一釐歲實徵銀二十七兩三分五釐九毫三絲)
(忠義後衛原額草場地二處共一十三頃坐落東安縣今堪種地九頃九十八畆歲實徵銀二十五兩三錢一)
(分)
(大寧中衛原額草場地一十五頃九十一畆三分四釐五毫坐落武清縣今堪種地一十三頃四十四畆二分)
(五釐歲實徵銀三十四兩六錢八分一釐四毫)
(武成中衛原額草場地三頃一十九畆三分一釐坐落武清縣今堪種地二頃七十八畆二釐歲實徵銀六兩)
(六分)
(寬河衛原額草場地一十四頃六畆二分坐落宛平縣歲徵銀二十八兩二錢四分)
(會州衛原額草場地八頃二十二畆七分坐落永清縣今堪種地七頃七十七畆歲實徵銀二十四兩八錢六)
(分四釐)
(蔚州左衛原額草場地一十九頃九十畆二分六釐六毫坐落大興縣今堪種地一十七頃五十畆歲實徵銀)
(五十二兩二錢五分志云五錢一釐)
(龍驤衛原額草場地九頃七十畆坐落通州今堪種地八十一畆歲實徵銀一兩六錢二分志云三兩二錢四)
(分)
(濟陽衛原額草場地二十四頃一十六畆五分四釐坐落東安武清二縣今堪種地一十九頃九十八畆五分)
(歲實徵銀一百五兩七錢三分九釐)
(富峪衛原額草場地八頃四十一畆五分坐落永清縣今堪種地七頃九十八畆五分歲實徵銀三十六兩四)
(錢四分志云十八兩九錢七分)
(茂陵衛原額草場地四頃八十八畆八分七釐坐落武清縣今堪種地三十一畆七釐歲實徵銀一兩八錢三)
(分五釐五毫志云二兩八錢六分六釐四絲)
(裕陵衛原額草場地二十七頃九十六畆三分九釐七毫今堪種地二十三頃三十三畆五分七釐五毫歲實)
(徵銀六十九兩五錢八分)
(康陵衛原額并新增草場地三十二頃六十五畆坐落良鄉縣今堪種舊地一十二頃一十八畆八分及新地)
(歲共實徵銀五十五兩六分九釐志云四十一兩二錢四分五釐)
在外直隸衛分
(忠義中衛原額草場地八頃歲實徵銀一十六兩)
(涿鹿衛原額草場地一十五頃四十七畆歲實徵銀六十一兩八錢八分)
(涿鹿左衛原額草場地五十頃三十三畆歲實徵銀一百兩六錢六分)
(東勝右衛原額草場地四頃四十八畆歲實徵銀一十二兩三錢二分)
(通州右衛原額草場地二十二頃五十三畆四分歲實徵銀六十九兩五錢四分八釐)
(興州中屯衛原額草場地一十五頃九十六畆六分六釐今堪種地一十三頃一十六畆一分五釐歲實徵銀)
(二十六兩三錢二分三釐)
(營州前屯衛原額草場地三頃六畆歲徵銀一十一兩三錢三分)
(遵化衛原額草場地一十七頃五十三畆五分歲實徵銀一十七兩五錢三分五釐)
(保定左衛原額草場地一十九頃九十四畆三分五釐歲實徵銀四十三兩八錢七分五釐九毫後增子粒銀)
(一百一十一兩五錢六分一毫)
(保定右衛原額草場地四十二頃二十六畆二分二釐六毫歲實徵銀九十二兩九錢七分七釐後增子粒銀)
(一百六十九兩一錢七分六釐)
(保定中衛原額草場地三十一頃一十五畆八分二釐二毫歲實徵銀六十八兩五錢四分八釐一毫)
(保定前衛原額草場地二頃三十五畆歲實徵銀八兩一錢五分四釐後增子粒銀一十四兩一分八釐四毫)
(保定後衛原額草場地二十頃歲實徵銀四十四兩志云一百二十七兩)
(茂山衛原額草場地一十三頃四十九畆歲實徵銀二十九兩七錢五分)
(定州衛原額草場地二頃五十五畆歲實徵銀八兩七錢五分)
(真定衛原額草場地二十六頃八十五畆歲實徵銀七十三兩一分四釐志云八十兩五錢五分)
(盧龍衛原額草場地一頃一十三畆歲實徵銀二兩三錢七分)
(東勝左衛原額草場地二頃五十畆歲實徵銀一十五兩九錢五分)
(開平中屯衛原額草場地一頃四十七畆歲實徵銀二兩九錢四分後增子粒銀一兩八錢有零改解戶部志)
(云四兩一錢一分)
(永平衛原額草場地七頃八十畆歲實徵銀三十一兩二錢志云十五兩六錢)
(山海衛原額草場地二十七頃二十四畆歲實徵銀八十一兩七錢二分後增子粒銀四十九兩有零改解戶)
(部)
(瀋陽中屯衛原額草場地八頃七十七畆五分今堪種地四頃七畆七分歲實徵銀二十六兩六錢一分五釐)
(後增子粒銀一十兩有零改解戶部)
(大同中屯衛原額草場地一十二頃今堪種地一頃四畆四分四釐歲實徵銀三兩二錢一分六釐八毫後增)
(子粒銀五十一兩有零改解戶部志云新增子粒銀一十四兩七分三釐三毫)
山東衛分
(德州左衛原額草場地三十一頃三十四畆八分五釐歲實徵銀七十一兩四分一釐後增子粒銀二十五兩)
(有零改解戶部)
(平山衛原額草場地四頃歲實徵銀二十一兩八錢)
(臨清衛原額草場地二十八頃一十五畆七分歲實徵銀一百一十二兩八錢六分八釐以上各衛萬歷二)
(十二年共查實徵銀二千三百三十兩六錢八分三釐八絲)
太僕寺所属孳牧草場(養馬餘地附)
(成化二年奏准差給事御史前去南北直隸河南山東等處將牧馬草場踏勘丈量備照原設界至頃畆復立)
(封墩照舊牧養官成化四年令北直隸京師附近係官草場不許内外豪埶要妄指求討託故役獻違者許)
(科道糾劾及各衙門追究治罪附成化六年令德州天津各衛逃故軍人遺下草場為近居民盜耕佈種者)
(退地還官每畆量追花利草三十束不願者每束納銀三分准作遠年拖欠之數照依時價支給京操上直官)
(軍買草餧馬以後年分但有拖欠草束俱照例准折者弘治九年奏准差官踏勘合各處牧馬草場凡占種)
(俱令退出内堪種地土佃與近場軍民耕種每畆徵租上等七分中等五分收貯各府州縣庫給民幇助買馬)
(不堪種者照舊放牧馬匹備弘治十四年以草場租銀太重減額徵解太僕寺以買馬正德十年題准草)
(場租銀量支幇補追併不敷馬匹餘解太僕寺仍行兩京太僕寺轉行分管寺丞管馬官將所属租銀嚴督追)
(解造冊送部考查送又奏准各分管寺丞親詣所管州縣弔卷清查解部寺以備買馬如有那移侵費等弊)
(依律參提問追以後年分各府類收俱候次年三月以裏到部正德十三年題准各府州縣徵租銀草場如)
(有水旱災傷即便從實具奏與民田一體差官勘實照依分數蠲免凡分管寺丞嚴督各州縣掌印管馬官以)
(十分為率年終三分不完者住俸寺丞與知府管馬通判照分管州縣四分不完住俸先將原額草場地土頃)
(畆及該徵子粒租銀數目分豁明白造冊差人齎繳來正德十年太僕寺卿儲巏言臣前在霸州見工部官)
(按視葦萡鐮票地其四至頃畆與原草場相同亦必草場廢弛之先渾河横流散漫四出霸州上下漸為淤漲)
(蘆葦旋生放牧不到當時言利之臣因其地之羨餘悉取葦萡稅然葦萡之用較之草場牧放孰重孰輕况草)
(場自永樂初年而葦萡課起自近年其地固草場之地也邇來渾河改徙不産蘆葦又非宜徵之地乞盡蠲除)
(使牧地無他徵之擾又今夀府皇庄等項既清查出便歸各營願自今以往重申禁條有侵逾及奏討者嚴加)
(懲治庶私蹊可絶而牧地不混荒兵科給事中周用言霸州舊設草場民居稍遠極目曠無室宇人馬無所)
(隠庇露宿蒼莽之中以致暑雨蚊蝱之生噬囓肌膚馬多瘦損士卒不樂就牧又况迤今所築封堆不過數年)
(風消雨淋漸就平夷將復迷其處所不若緣其邊界量立舖舍使軍士分地而牧創屋而居馬亦得以隠庇庶)
(幾人馬有依又霸州等處見在皇庄俱在牧馬之地陛下為天下主聖母享天下之養普天率土莫非皇庄豈)
(必於其間復私頃畆之地收數斛租然後謂之庄哉願重自裁抑罷庄田以益牧地則奏討之門自杜嘉靖)
(元年兵部為禁奸息民以舉馬政事太僕寺少卿崔奏查處草場奸弊今照前項草場餘地曾經本部奏請差)
(官踏勘丈量原額頃畆雖有定數但近年以來各處奏稱水渰沙壓數多若不重行清查年久恐致埋没侵占)
(頃畆漸寬租銀日減合無本部仍行兩京太僕寺各該分管少卿寺丞督同各掌印管馬官員將前項額數牧)
(馬草場餘地并該徵子粒銀數逐一查算誌書圖卷所載將某府州縣原額地土若干即今實在該徵地土租)
(銀各若干差人呈部以憑重定成數後俱各照事例全徵自嘉靖元年為始年終不必會數如遇災傷等項須)
(經撫按臨期勘報是實方准蠲免該寺將所查原額數書刻于寺本部仍增入馬政條例奉聖旨是嘉靖十)
(六年題准有罪人犯應問擬者太僕寺徑自問擬應參奏者從實參奏隆慶六年題准以子粒銀給驛傳以)
(南馬銀改京運兊用仍題准萬歷二年以後不必借子粒銀兩各照正項支用先該御史蘇士潤題稱順永保)
(河四府驛遞南馬銀兩節年拖欠以致百姓大半逃亡夫馬頭役十室九空良涿薊州三河一帶殘困尤甚乞)
(將本處牧馬草場子粒等銀自隆慶六年為始不必解部留抵作原派南馬銀兩其南直隸江浙等處應解各)
(府馬價改解本部以抵牧馬草場等銀後該彰武伯揚等題稱驛遞疲累禁革冒濫可也南馬拖欠嚴限催徵)
(可也止當就事正法不當因事變法驛遞固疲累矣營衛在今日難以臕壯騰踴者言南馬銀固拖欠矣子粒)
(銀在今日亦難以完報如期者諭且南馬拖欠固以京營子粒銀補之以恤驛遞營中操演犒賞之費修理供)
(用之費金鼓旗幟之費每年不下萬兩如有拖欠將安取給懇乞俱歸正額兵部覆題隆慶六年併萬歷元年)
(准將子粒銀兩各照數借給各驛遞支用萬歷二年以後不必借子粒銀兩各照正項支用萬歷三年議准)
(以後拖欠子粒租銀及馬價錢糧該管官員三分四分以上罰俸一月五分六分以上降罰一級七分八分以)
(上降俸二級催督完日准復廐萬歷二十三年本寺題牧地古圉師養馬冬寒燠以夏炎涼以庌國初出則)
(牧地入則苑監即此意也其後苑監廢南北太僕京邊皆有草場乃養馬騾駒民不擾者藉此後因豪右占為)
(庄地牧養無所馬乃不足先臣屢奏欲責牧養必先復此請令豪右庄地還官民閒地退出免其租税緣豪右)
(占據日久民腴地投獻欲查未能近印馬御史僅請冬寒馬病聚州縣城内或空閒處或寺觀醫之燠之待長)
(愈乃令領歸亦未能行今諸地先在官今在民志册可見者又前勘明荒地銀馬皆減議為牧地者皆當查明)
(給與俵寄民領養可矣苐與屯地易混今屯田御史兼馬政誠蒙勅下嚴責倘有豪右阻撓容其盡法以治且)
(專委期成之又有昔存今廢昔蕃今荒昔平衍今堆塞各州縣屢以為言者今照往例查明或暫減數或久免)
(徵此牧地之議也)
直隸府分
(順天府二十七州縣原額草場地共一千八百四十六頃四十四畝四分六釐一毫内堪種地一千四百九十)
(六頃八十九畆一分一釐一毫歲徵銀一萬一千四百四十七兩九錢五分六釐三毫七絲)
(北直隸大名府十一州縣原額草場地共三千一十四頃二十五畆八分八釐二毫内堪種地八百五十四頃)
(九十六畆三分八釐七毫歲徵銀除例减外實徵一千一百二十四兩八分二毫五絲長垣縣後增子粒銀七)
(兩三錢八分三釐三毫養馬餘地一萬五千八百六十一頃八十二畆三分一釐歲徵銀除例減外實徵二萬)
(六千一百五十四兩九錢二分八釐二毫二絲四忽萬歷二十二年查收大名府十一州縣子一千一百二十)
(四兩八錢八分三釐二毫五絲)
(保定府十三州縣原額草場地共三千九百七十三頃九十四畆四分五釐一毫八忽内堪種地一千一百三)
(十二頃四畆一分四釐九毫歲徵銀除告豁撥給外實徵二千五百一十九兩四錢七分四釐四毫後增子粒)
(銀二千三百七兩有零嘉靖四十一年改解戶部萬歷二十二年實徵二千五百五十一兩三錢八分二釐七)
(毫)
(易州等七州等原額草場子粒地共二千二百一十八頃八十四畆三分一釐除告豁撥給外仍該草場地一)
(千三百四十二頃三十七畆六分七釐内堪種地六百四十頃七十六畆二分八釐歲徵銀一千一十九兩一)
(錢七分九釐八毫六絲後增子粒銀一千七百二十七兩七錢六釐九絲葦草子粒銀一百八十八兩七錢九)
(分二絲萬歷二十二年實徵子二百九十兩四錢八分五釐三毫六絲養馬餘地一千七百六十六頃五十二)
(畆有零歲徵銀二千三十八兩有零萬歷二年題准免徵)
(順德府九縣原額草場地三千六百四十二頃一十二畆六分内堪種地一千四十五頃四十四畆九分歲徵)
(銀二千五百六十四兩二錢七毫六絲五微後增子粒銀一千六百五十六兩有零改解戶部飬馬餘地二千)
(四百一十頃五十八畆有零歲徵銀四千九百一十兩有零正德十六年題准免徵萬歷二十二年實徵二千)
(五百六十四兩二錢七釐六絲五纖)
(廣平府九縣原額草場地一千八百八十二頃七十六畆二分内堪種地五百五頃六十五畆六分歲徵銀一)
(千四百四十二兩八錢五釐後增子粒銀七百一十四兩有零改解戶部養馬餘地四千九百五十頃二十七)
(畆有零歲徵銀九千九百兩有零嘉靖二十七年奏准免徵萬歷二十二年實徵一千四百四十二兩八錢五)
(釐)
(真定府三十一州縣原額草場地五千四百六十四頃一畆四分二釐五毫内堪種地二千六百八十六頃四)
(十六畆二分七釐八毫歲徵銀六千五百八十八兩二錢九分八釐八毫一絲五忽後增子粒銀四千七百八)
(十六兩有零改解戶部養馬餘地一千三百七十四頃八十四畆四分七釐三毫一絲歲徵銀二千八百一十)
(三兩四錢四分二釐三毫七絲九忽萬歷二十二年實徵六千五百九十一兩三錢三分二釐七毫一絲五忽)
(河間府十五州縣原額草場地一千九百七十五頃六十畆三分七釐内堪種地七百九十二頃九十畆一分)
(四釐九毫歲徵銀除奏減外實徵一千六百五十三兩九錢八分九釐二毫四絲後增子粒銀二千二百四十)
(六兩有零改解戶部萬歷二十二年收河間府十五州縣子粒一千七百六十一兩九錢五分四釐一毫四絲)
(静海等三縣原額草場地共一百二十六頃七十二畆六分五釐内堪種地共七十頃一十畆八分三釐每年)
(徵銀二百一兩七錢九分六釐五毫後增子粒銀五百一十六兩有零改解戶部養馬餘地三千一百五十八)
(頃八十三畆有零歲徵銀六千四百六十五兩有零萬歷二年題准免徵萬歷二十二年實徵一百七十五兩)
(七錢八釐九毫)
(永平府六州縣原額草場地一百七十五頃八十八畆五分歲徵銀四百三十二兩四錢七分五釐五毫後增)
(子粒銀二百六十七七兩有零改解戶部養馬餘地一千八百四十四頃十七畝有零歲徵銀三千三百十)
(七兩有零嘉靖十年議准免徵萬歷二十二年實徵永平府六州縣子四百三十二兩四錢七分五釐五毫)
河南府分
(河南開封府七州縣原額草場子粒地八頃二十三畆四分八釐二毫歲徵銀三十二兩九錢三分九釐三毫)
(二絲萬歷二十二年實徵三十二兩九錢三分九釐九毫二絲)
(歸德府考城縣四州縣原額草場地四十畆歲徵銀一兩六錢八分萬歷二十二年實徵歸德考城四州二縣)
(子一兩六錢八分)
山東府分
(山東濟南府二十九州縣原額草場地四頃四十八畆一分六釐五毫一絲二渺歲徵銀六兩八錢九分三釐)
(二毫五絲萬歷二十二年實收濟南府二十九州縣子八兩九錢一分三釐一毫三絲)
(兖州府二十五州縣原額草場地一百八頃三十六畆五分八釐内堪種地六十四頃九十二畆六分歲徵銀)
(二百七十八兩四錢四分七釐八毫萬歷二十二年實徵兖州府二十五州縣子二百三十二兩一錢九分一)
(釐六毫)
(東昌府十八州縣原額草場地八十七頃六十九畆五分八釐内堪種地七十四頃五十五畆五分八釐歲徵)
(銀二百九十二兩六錢六分三釐六毫萬歷二十二年實徵東昌府十八州縣子四百三十三兩七錢二分三)
(釐八毫三絲一忽)
南京太僕寺孳牧所属草場
(成化二十三年南京太僕寺寺丞奏准查勘原額草場頃數界至明白埋立封堆將高埠低窪止勘牧馬地土)
(責付養馬人戶輪流管顧牧放中間果有肥饒地土空閒堪以開墾成田看驗頃畆撥與有力馬戶耕種依佃)
(種官田事例所收花利不拘銀穀依時計估量納别置倉庫收貯其有曾經開墾成田耕種年久徵納子粒者)
(一體清查徵收中間被人包占種作或侵占界至各許自首還官免罪如遇俵解馬匹也有災傷人戶逃移無)
(處凑買并十分貧難出辦不前酌量支給以備定數只許用助馬政不許别頃支銷待後養馬數多停免耕種)
(照舊牧放場弘治元年奏欽依内事理各州縣將清查過牧馬草坐落地名并頃畆四至方圓於公廳内鐫)
(立石牌以為日後憑據其草場地土以近就近分撥與各衛養馬人戶專一牧放馬匹各於四至築立高大封)
(堆以後不許占種其原納子粒悉行除豁有弘治二年南京兵部尚書張鑾奏准南京各該衛所牧馬草場)
(被人侵占起科納糧差南京各部各属官及同太僕寺寺丞查理還官弘治四年御史胡海潘楷等奏准均)
(平除豁去荒地蓄草牧馬外其原佃軍民耕熟者照舊給與承佃南京各衛所草場每畆收銀一錢其餘各處)
(地土肥饒者每畆出銀七分中等五分瘠薄者四分照數徵完貼補買馬不許别項那用每年終將收過地畆)
(銀兩數目造冊繳報查考次六年始議分三等課租大約江南府州縣上畆七分五分又次四分江北每等)
(各殺其二滁弘治七年都御史張瑋奏南直隸鳳淮揚廬四府徐和三州草場與養馬人戶住居窵遠俱各)
(不來牧放置於無用要查出召民佃種准行南京兵科給事中倪天民御史李宗酒兵部主事周䕫會同分管)
(寺丞清查丈量各於四至築立峯墩為界仍建立石碑將草場坐落地名并頃畆四至鐫勒為後証地土分撥)
(近場軍民人等佃種上等田七分中等田五分下等田四分弘治九年都御史史琳奏稱租銀太重乞要量)
(減上地每畆納銀五分中地三分下地弘分租弘治十三年戶部會同兵部等衙門題准各處草場銀照比)
(較馬政事例嚴併追徵州縣管馬官員以十分為率年終三分不完者住俸寺丞與知府管馬通判照分管州)
(縣十分為率四分不完者一體住俸俱候完日關支地正德十一年南京太僕寺卿楊褫題准租銀與空間)
(土銀兩照例嚴督管馬等官追徵完足依限解部發寺收貯以備京邊買馬支用若年終不完照例住俸若擅)
(自别項支用及有侵欺那移情弊即便查究追完出正德十一年御史周鵷題稱南直隸八府三州民既馬)
(又徵其馬場之租負累窮民要將地畆租銀盡歸養馬之人該兵部查前項原議牧馬草場與養馬人戶住居)
(窵遠不來牧放者方召人佃種徵租今若一槩通免誠恐種地之人幸免起科養馬之戶不沾實惠准行查勘)
(各該州縣但係報冊佃種牧馬草場地戶中間果係養馬人戶自種草場地土照依所奏免科若不係養馬人)
(戶佃種仍依原擬徵租解部正德中議勘係馬戶自種者免徵嘉靖八年御史秦武奏廬鳳淮揚牧馬草場)
(係馬戶自種者乞免追租以助備用馬價之費平民佃種者與貧民佃種屯田同罪嘉靖八年南京太僕寺)
(卿王崇獻奏稱廬鳳等處草場租銀已經具奏免解其應天太平鎮江寧國四府廣德州建平縣草場租銀未)
(經勘免准照廬鳳淮揚等府州縣事例一體免解貯庫都御史唐龍題准廬鳳淮揚四府徐滁和三州草場祖)
(銀免其起解收貯各該州縣每年例該坐派本折色馬匹幇助馬戶買馬不許别項支用嘉靖十年都御史)
(劉節題准廬鳳淮揚四府徐滁和三州一應草場除馬戶種者照前免徵其小民承佃該納租銀自嘉靖十年)
(為始俱免解部每年徵收在官如遇派到備用并騎操馬匹或本折色查前銀先儘扣作無田養馬人并逃亡)
(之家各所辨之數有餘方許難助有田馬戶仍逐年造冊繳部本寺奏准今後佃種草場租銀收貯各該州縣)
(官庫几遇派到備用馬匹給與馬戶凑買先儘無草場人戶及包販逃絶之家次及有草場人戶租銀數盡方)
(查照馬戶均派凑補收嘉靖十年差御史張心勘定荒熟頃畆三等則例科其節年損益宜少變前制十)
(二年議准於場地應徵銀内各照起俵馬數每匹扣留一兩以備災傷逃移支給餘悉解部發寺以備不時買)
(馬縣嘉靖三十年南京太僕寺少卿雷禮奏稱租銀各州每該解俵馬一百匹量留銀一百匹其馬多銀少)
(者則盡數收貯官庫以備地方災傷買馬其餘無馬去處悉照舊例解部轉發太僕寺收貯買馬支用但各州)
(縣官多有怠忽不行催徵其徵收在官者多有那借侵欺奸弊百出漫無稽考該兵部題准委官俱逐一清查)
(如有那借侵欺等弊就彼從重問遣其勢豪侵占不納租銀者悉聽指名參處治仍行各該撫按衙門今後不)
(許將前項銀兩擅支一三十五年議准題請勅書關防專委南京兵部主事員清查管理隆慶二年題准)
(每五年行各軍衛有司清查造冊奏報照萬歷四年議准扣留備災者各解南京太僕寺收貯災酌助以免)
(欺隠)
應天等八府州分
(應天府八縣原額草場地共一千四百四十五頃五十畆八釐七絲一忽微内堪種地三百九十四頃七十)
(九畆八分八釐五毫三絲歲徵銀一千七百一十四兩二錢一分九釐八絲二忽八微)
(南直隸鎮江府三縣原額草場地共一百五十一頃八十一畆六分八釐九毫内堪種地八十七頃四十五畆)
(八分五釐二毫歲徵銀三百八十一兩七錢三分七釐六毫四絲)
(太平府三縣原額草場地共六百二十二頃六十畆九分八釐七毫四絲内堪種地二百七十頃七十畆九毫)
(六絲歲徵銀一千七十三兩一錢七分二釐五毫二絲四忽)
(鳳陽府五州十三州縣原額草場地共四百八十頃七十七畆六釐四毫八絲内堪種地二百七頃六十六畆)
(二分七釐九毫八絲歲徵銀六百五十一兩七錢六分三釐二毫三絲八忽)
(廬州府二州五縣原額草場地共六百七十頃五十八畆六分九毫四絲三忽六微内堪種地二百四頃八十)
(一畆四分七釐八毫五絲五忽四微歲徵銀八百六十二兩二錢闕分四釐六毫四絲九忽九徵六纖)
(淮安府二州九縣原額草場地共七百九十二頃八十四畆四分三毫三絲内堪種地六十四頃五十九畆七)
(分五釐四毫歲徵銀一百八兩九分二毫五絲)
(揚州府三州五縣原額草場地共一千三百六十七頃七十六畆二分七釐五毫五絲一忽五微内堪種地一)
(千一百八十四頃五十六畆五分六釐一毫五絲一忽五微歲徵銀二千七百五十九兩五錢九分八釐七毫)
(二絲六忽五微)
(以上嘉靖十年勘定數其後歷年開墾加增不等每歲各府共徵銀一萬九千一百九十一兩復經題准減免)
(三千一百三十三兩至隆慶二年實徵銀一萬五千三十兩以上自萬歷九年盡革種馬後牧地俱入官見)
(徵子粒租銀隨年徵解原無定數各府州縣徑解太僕寺)
各邊草場
(洪武三十年定北邊牧馬草場自東勝以西至寧夏河西察罕諾爾東勝以東至大同宣府開平又東南至大)
(寧又東至遼東又東至鴨綠江又北去不知幾千里而南至各衛分守地又自鴈門關外西抵黃河渡河至察)
(罕諾爾又東至紫荆關又東至居庸關及古北口又東至山海衛凡軍民屯田地不許牧放其荒閒平地及山)
(場腹裏諸王駙馬及軍民聽其牧放樵採在邊所封之王不得占為己場妨害軍民正統八年寧夏右參將都)
(指揮僉事王榮奏寧夏官馬永樂中每年四月於高臺寺至陸墩沿河一帶于地闊草蕃之處牧放比至五月)
(移高家閘白烟墩觀音湖涼爽水冷處近年河灘沿山草場皆為總兵等官占牧私畜或開墾成田以此官馬)
(俱於馬窯墩牧放遠城二舍非惟馬不蕃滋有急亦難調遣請勅陜西布按二司勘定界限置草場牧放為便)
(命參贊軍務都御史覆視以行界成化十年令陜西榆林等處近邊地土各營堡草場限明白敢有那移條)
(款盜耕草場及越出邊牆界石種田者依律問擬追徵花利完日軍職降調甘肅衛分差操軍民係外處者發)
(榆林衛充軍係本處者發甘肅充軍萬隆慶五年題准陜西文過苑馬寺牧地計算熟地三頃養馬一萬匹)
(餘熟地五萬頃該寺分别三等徵銀共四萬五千兩解固原兵道收作軍餉每年該鎮照數查扣主兵銀兩)
(六年清查寧夏牧地内將一千四百四十餘頃斷歸慶府及平樂所耕種二千八百九十餘頃分别三等州地)
(每頃徵租銀一兩五錢坡地一兩山地五錢以抵本鎮軍餉支用萬歷二年以北虜開市議准大同鎮於中路)
(建立六場西路四場東路陽和一場宣府鎮於中北東南上西下西六路各建一場每場養馬三百匹擇有水)
(草處隨便建置將每年餘剰馬匹立羣設校委官管領如法牧放陽和另立小場以牧貢馬)
馬政紀卷十一
