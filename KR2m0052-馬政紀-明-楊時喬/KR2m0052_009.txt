馬政紀卷九
明楊時喬撰
蠲恤九
高皇帝奮武淮甸一戰成帝業天下甫定四方未靖屢
詰戎兵乃于歸馬滁陽建太僕寺設牧監專理民馬凡
種兒騍起于丁田設有定額其倒損虧失遇赦不宥者
以經制初立專官孳牧馬數簡少其不宥者時所宜也
誠以兵資于馬嚴馬政將以衛乎民也文皇帝振武燕
薊從齊魯度淮揚下金陵日率諸方兵馬數戰親見其
勞馳踐祚初遂下蠲貸之詔亦時所宜也誠以馬出于
民寬民生將以裕乎馬也歷聖俯從諸臣之議深知官
多民擾馬數漸增法令亦繁則又不得不頻為蠲貸赦
宥者如駒馬倒失之類是也而亦有不容蠲免赦宥者
額馬孳牧之類是也誠以馬政民生兼之重馬所以足
國衛民所以安民也亦時所宜也此非初嚴而後寬也
書曰道有昇降政由俗革是乃蠲恤之大凡也攷之會
典未載兩太僕志有之太僕志内所載一詔赦一被災
一被兵一停候追補一改折色一免差官印駒各款分
書令敘年紀之如此紀蠲恤九(洪武三十五年七月初一日詔山東北平河南)
(府州縣人民有被兵不能種田者並免三年差稅不曾被兵者與直隸鳳陽淮安徐州滁州揚州軍民所養馬)
(匹牛羊等項倒死并欠孳生者並免追賠受永樂二年三年詔各處軍民有為事追賠孳生馬匹府逼迫不)
(得已將男女妻妾典賣與人以致流離困苦莫能自存者官司即為贖還毋得托故延緩如子女年長已成婚)
(者不在此例今後倒死孳生馬匹只照洪武年間例追賠洪熙元年詔各處孳生馬騾牛羊等畜及北京所)
(属衞所見養永樂二十年征進所獲牛羊自洪熙元年六月十二日以前倒死者悉免追賠其征進所獲牛羊)
(今後只令軍衛有司自行題督牧養原差去管養官員人等即便回京毋致重擾軍民宣德三年詔自宣德)
(二年十一月十五日以前及民間起解備用馬匹中途瘦死各處追賠孳牧虧欠倒死馬騾驢牛羊等畜官軍)
(騎操領養馬騾驢牛羊隻倒死者盡行蠲免騾宣德五年詔宣德三年以前官員軍民有倒死官馬驢當追)
(賠者及軍民有虧欠孳生馬匹者悉免追賠賠宣德七年詔自宣德五年以前軍民有拖欠種馬當償而未)
(賠者如係秋收冬收去處許令納米賠償每馬一匹納米十石就於所在官倉交納不係豐熟去處聽於今年)
(秋收後納米賠償道宣德八年詔各處都司衛所并各太僕寺苑馬寺該倒死虧欠孳牧馬騾牛羊驢匹但)
(係宣德七年十二月以前者悉皆蠲免間宣德十年詔各處孳牧馬騾驢牛羊等畜及北京河保定等處軍)
(民見養征進所獲牛羊令衛所有司提督牧養原差去管飬内外官員人等即便回京毋得托故在彼生事重)
(擾軍民等正統四年詔倒死馬駝騾馬牛羊及虧欠馬騎孳生畜悉皆蠲免正統六年詔自正統六年十)
(一月以前軍民一應倒死虧欠及被盜走失孳牧寄養長生騎操等項馬駝騾驢種馬馬駒牛羊猪牛犢等畜)
(悉皆蠲免處正統十一年詔南北直隸并各布政司去歲被盜去軍民倒死虧欠被盜走失孳生寄養長生)
(騎操等項馬騾牛羊等畜俱候秋成買補軍正統十四年詔正統十四年六月二十一日以前凡民一應倒)
(死虧欠及被盜走失孳牧寄養長生騎操等項馬駝馬牛王馬馬駒牛羊猪牛犢等畜悉皆蠲免景泰元年)
(詔各處騎操孳牧馬騾牛羊先被達賊搶虜已行奏告未除豁者悉與蠲免其先不曾經奏告者不在此例景)
(泰元年詔正德十四年九月初六日止順天并直隸各府及山西布政司所属凡有一應例死及被盜走失孳)
(牧騎操等項馬駝驢騾種馬馬駒等畜悉與蠲免長景泰七年詔各營并各軍衛有司原寄養騎操孳牧生)
(脚力等項馬騾驢但有虧欠倒死走失未曾買補還官者悉皆停罷免其追賠天順元年詔自景泰七年十)
(二月終以前在京各營在外各邊及各處軍衛有司原養騎操孳牧并種馬馬駒一應倒死虧欠走失被盜并)
(查出埋没及逓年起觧拖欠等項盡行觸免處天順元年又詔自天順元年七月十二日以前令各軍衛有)
(司原養孳牧馬騾驢牛并種馬馬駒擠乳牛隻等畜一應倒死虧欠走失被盜并查出埋沒及遞年起解拖欠)
(等項者盡行蠲免等天順五年七月初二日以前一應倒死虧欠走失被盜項盡行蠲免天順七年自三月)
(初一日以前在京在外軍民騎操孳牧原養寄養馬匹種馬馬駒一應倒死虧欠被盜等項盡行蠲免天順)
(八年詔自正月二十二日以前在京在外軍民騎操孳牧原養馬匹種馬馬駒一應虧欠走失被盜等項悉皆)
(免追凡成化元年詔南北直隸并河南等處但係災傷地方倒死走失被盜等項一應該追孳牧騎操馬匹)
(所司曾經具奏者俱停候次年收成追補還官今後各處孳生種馬三年收用一駒永為定例成化元年例)
(該印記種馬本年八月十六日兵部備由具奏奉旨這養馬地方多被災傷百姓艱難且不必差官印記馬匹)
(待下年一發印記并成化四年詔自本年九月二十六日以前南北直隸山東河南被災去處軍民孳牧寄)
(養馬騾驢併駒倒失被盜虧欠等項不能賠償者所司查勘明白悉與宥免成化六年詔自本年八月初一)
(日以前在京各營在外各邊騎操馬匹并順天南北直隸河南山東被災去處軍民孳牧寄養馬騾并駒一應)
(倒死虧欠等項并有例停候買補及遇倒失漏報者所司查勘明白悉蠲免成化七年詔自本年十一月十)
(五日以前各處官軍騎操馬匹并軍民孳牧寄養馬騾驢牛一應倒死已報在官者悉皆蠲免虧欠馬駒每四)
(匹折買一匹其先次查出漏報折買者不在此例去成化九年詔自本年四月以前各處司府衛所被災處)
(一應寄養孳牧騎操馬騾驢牛倒失虧欠被盜等項已報在官例該追賠并先次停止折買未完者盡行蠲免)
(如已徵價值在官不在此例其走失被盜馬匹日後得獲照舊還官成化十一年詔自成化十年十二月以)
(前在京各營在外各邊及各處軍衛有司原養寄養騎操孳牧走遞馬騾驢牛并種馬馬駒一應倒失虧欠被)
(盜已報在官并查出埋沒等項盡行蠲免分成化十四年令孳牧寄養馬匹貧難丁少者准免二該解備用)
(馬匹未完之數不分本色折色俱停候以蘇民困外成化二十一年詔前成化二十年以前在京各營在各)
(邊騎操馬匹并順天南北直隸河南山東被災去處軍民孳牧寄養馬騾一應倒失虧欠等項并有例停候買)
(補者所司查勘明白災傷重處悉與蠲免輕處自成化十六年十二月以前悉免追賠其餘停候二十一年夏)
(秋成熟陸續徵解如或該管上司及各府州縣管馬官吏交通作弊事發皆坐贓罪成化二十三年詔自成)
(化二十一年十二月終以前在京各營在外各邊及各處軍衛有司騎操孳牧寄養走遞馬騾驢牛并種馬馬)
(駒匹戶馬一應虧欠被盜埋沒等項并有例停候買補者悉皆蠲免若有已補在官者照例起解交收該管人)
(員敢有交通作弊事發治以重罪孳弘治十二年南京兵部會奏稱南北直隸等處所養牧馬匹弘治五年)
(以前倒失虧欠例追價銀因各處灾傷前項馬價虧欠數多以後倒失該追准將五年以前倒失虧欠未徵者)
(暫且停止候豐年另行奏奪其六年至九年倒失虧欠者免追本色每兒馬一匹追銀六兩騍馬一匹追銀四)
(兩每駒一匹倒失者追銀二兩虧欠者追銀一兩五錢解發太僕寺收貯以備各邊買馬支用弘治十八年)
(詔自弘治十六年十一月以前順天南北直隸山東河南州縣并内外衛所寄養孳牧馬牛驢倒失虧欠等項)
(該追本色價銀京營各邊官軍倒死騎操馬匹該追樁頭朋銀及各處牧馬草場地畆子粒銀兩除已徵外未)
(完之數悉皆蠲免南正德四年兵部題自弘治四年以前者南北直隸河山東府州縣并京外衛所成化弘)
(治正德等年間各有棄批拖欠馬匹欲便通查追究但恐成化到今歴歲既久官吏又多死亡人民不無逃故)
(兼且文卷未制累在革前縱使查追恐徒勞攘准免追五年以後至正德四年止行御史鄺約周奎逐一查勘)
(立限追完就令給批起解以憑發寺驗收有罪之人徑自依律問擬發落正德五年詔正德二年以前各處)
(軍衛有司虧欠倒失馬駒牛驢例該追徵銀兩并京營各邊官軍倒死騎操馬匹例應買補徵收租銀及備用)
(馬匹草場租銀拖欠之數除已徵在官外未徵之數悉與蠲免正德五年詔各處免糧養馬地土内有水坍)
(沙壓等項負累人戶包養累經具奏者令巡按御史查勘明白具奏除豁正德六年都御史邊憲題稱山東)
(地方被賊殘害乞將濟兖二府應印孳生賠補種兒騍馬除免該兵部議地方災傷盜賊殘害不獨濟兖二府)
(為然南北直隸并河南等處亦各傷損人民艱難准將正德五年孳生馬駒例該今秋印烙者暫免差官以甦)
(民困待後下年成熟一併印記著正德八年八月兵部題准地方連年多事暫免差官各該巡撫都御史嚴)
(督守巡等官公同分管寺丞責限買補務足原額經正德九年詔各處孳牧寄養馬匹先被流賊搶劫曾告)
(官勘實執有明文并提督撫按等官兊與征𠞰官軍騎去不曾給還者除已買補外其未買之數巡撫及太僕)
(分管勘實悉與蠲免不許捏故濫報事發重治所正德十三年給事中王紀等奏勘人戶流亡及地方産不)
(堪者免其收養種馬定立歲辦額數量徵價值每年類解太僕寺收貯聽其從便買用該兵部題查得南北直)
(隸河南山東額定該養種馬數目係于國制擅難更改但地土災傷准行分管寺丞會同印馬御史查勘淮揚)
(二府所属災傷各州縣原養種駒如有虧欠暫且停買待後豐年買補印烙正德十六年詔各處徵糧養馬)
(地土内有水衝沙壓坍江等項負累人戶包養累經具奏者巡撫巡按官查勘明白具奏除豁嘉靖元年題)
(准地方災傷行南直隸掛欠馬匹州縣自正德十六年以前曾經起解到部送寺俵驗不堪退回馬匹聽從變)
(賣每匹照依徵銀一十八兩解部發寺收貯買馬支用嘉靖六年詔順天論地養馬近年以前地多歸于勢)
(豪之家其馬仍令本戶喂養瘦損倒失責令追賠甚為貧民之累應天等府所属論丁養馬近因備解駒馬每)
(年止解借用馬價所有種馬或有倒失仍復責令買補民亦不堪著兵部通行議處以蘇民困嘉靖七年都)
(御史唐龍題徐州豐縣嘉靖六年夏秋水旱蟲蝻疊見本年分原派備用折色馬二十匹因災未解要仍照嘉)
(靖五年事例再免追徵該兵部議馬政錢糧額有定數例無蠲免准暫停止候豐年收成之日每年陸續帶徵)
(三分限三四年完足渰嘉靖七年都御史唐龍奏泗州淮汴沙陡等河田畆沒人民流離乞照徐州事例通)
(改折色該兵部議泗州每年坐派本折該馬一百四十匹其地方係祖陵重地原無開載養馬免糧丁田等項)
(實與他處不同准將種馬照舊喂養聽候外但遇每年坐派備用馬匹原係本色者該二十五匹每匹照例徵)
(銀二十兩原係折色者該二十五匹每匹徵銀二十八兩定為例照數徵完解部收貯以備買馬其别府州縣)
(不許援例奏擾費嘉靖七年題准以地方災傷山東沂州魚臺郯單滕等六州縣偹用馬俱派折色嘉靖)
(十二年詔在京各營在外各邊并順天府南北直隸山東河南各處軍衛有司騎操孳牧寄養馬騾驢牛并種)
(馬馬駒近年以來虧欠倒失被盗等項并有例停候買補者悉與蠲免以蘇久困若有已補在官者照例押發)
(交收該管人員若有通同欺隠作弊者事發治以重罪嘉靖十二年詔山東河南南北直隸各該牧馬草場)
(子粒租銀連年災傷以十分為率自十二年以前各免五分以蘇民困嘉靖十五年詔南北直隸各牧馬草)
(場子粒租銀連年災傷以十分為率自十五年以後蠲免四分嘉靖十五年題准淮揚廬鳳四府滁和二州)
(連年災傷民困至極嘉靖十六十七年分該備用本色馬匹暫准照例折價以後年豐照舊額本折中半嘉)
(靖十五年詔在京各營在外各邊并順天府南北直隸山東河南各處軍衛有司騎操孳牧寄飬馬騾驢牛近)
(年以來虧欠倒失被盜等項并有例停候買補者俱准令蠲免其已補在官者照例發該管人員交收若有乘)
(機欺隠作弊者事發治以重罪河嘉靖十七年詔自本年十一月以前南北直隸山東南各處軍衛有司騎)
(操孳牧寄養馬騾驢牛凡一應虧欠倒失被盜等項該追價銀及買補各處牧馬草場子粒凡被小民拖欠者)
(除已徵已補在官照例起解交收外其未完之數悉與蠲免嘉靖二十九年淮安府知府趙大綱奏稱坐派)
(本府所属州縣本折馬每年一千一百九十七匹計馬徵銀折色十八兩本色二十兩然地方濕墊原非養馬)
(去處每遇起俵前往河南山東等處收買加以四兩草料又且水草不調疾疫易生倒死必令賠償瘦損不無)
(驗退欲將本府所属州縣馬匹或比照四州事例俱解折色或照海州事例暫改折色該兵部議災傷切於民)
(隠固宜寬恤而馬政係干武備尤慮更張惟贑榆清河桃源宿遷四縣近年災傷重大民多遷移查與海州事)
(頗相同俱自嘉靖三十年為始至三十二年止通行改折三年以示寬恤三十三年三月巡按直隸監察都御史)
(郭民敬題稱地方兵災將鳳廬揚滁和六合江浦地方應解本色馬匹與淮安暫改折色候年頗豐復照舊例)
(徵納寄隆慶元年題准順天所属薊州等九州縣十分災傷養馬匹酌量均勻調兊以後解到馬匹暫免發)
(俵待後年豐另行查發其河間保定二府查勘被災州縣亦照順天府九州縣事例一體施行隆慶五年題)
(准將淮安府所属十州縣自嘉靖四十四年至隆慶三年止一應拖欠馬價銀兩俱暫停徵稍候豐年即行帶)
(徵起解其隆慶四五年應徵者作速徵完解部交納以備買馬不許仍前拖欠致滋奸民復覬寬免之例如違)
(本部從重參究養隆慶五年題准將真定大名二府所属各州縣原派餘地銀兩自隆慶六年以後盡行除)
(豁免其徵解以蘇民困其隆慶五年以前既稱分毫未徵不必再徵隆慶六年題准昌平州派養馬匹盡數)
(豁免討萬歷二年以霸州永清等九州縣水災議准各邊題馬匹先將被災州縣分别輕重調兊其餘空戶)
(暫免俵發地萬歷二年題准將南直隸鳳淮揚三府并徐州所属方被災清河等二十七州縣節年拖欠馬)
(價銀未徵者通行停徵三年府萬歷四年題准地方十分災荒將揚州鳳陽淮安等属變賣種馬拖欠銀兩)
(悉從寬減以蘇民困以萬歷四年題准重地十分災疲豁免泗州額外重累蘇民困萬歷九年題准將淮)
(安府属各州縣揚州府属高郵興化寶應三州縣徐州及所属蕭縣鳳陽府属泗州鳳陽臨淮盱眙靈壁懷遠)
(七州縣自萬歷八年以前拖欠馬價草料場租變賣種馬銀兩已徵在官者裁數起解者拖欠未徵者都准豁)
(免以甦民困蠲萬歷十四年題准將淮揚徐三府州班價馬價俱准免萬歷十四年題准將北直隸南直)
(隸被災地方分别輕重十五年分折色馬價每匹減銀二兩十六年以後仍照舊徵銀二十四兩又將順天保)
(定河間三府寄養州縣邇年旱災頻仍自萬歷十三年冬季以前倒失馬匹馬價免其追賠其已買見在馬并)
(已追完銀速行解寺不得乘機侵匿折萬歷十四年題准畿南災民十分困急暫免備用本馬匹其變賣種)
(馬草料銀兩暫行停免待後帶徵草萬歷十四年題准將真順廣大四府十五本折馬價料俱暫免停徵)
(萬歷十四年題准將廬鳳淮揚徐滁和七府州應派萬歷十五年分折色馬價每匹一例減徵銀二兩其十六)
(年以後照舊徵銀二十四兩起解不得再希蠲免年萬歷十六年題准將海郅等五州縣未完萬歷十二馬)
(價銀一萬一千二百一兩盡數蠲免州萬歷十六年題准地方叠罹災傷將鳳陽等處被災縣拖欠馬價草)
(料租銀暫行蠲免以蘇民困一萬歷十六年將薊州十二團營十六年被災草場地千六百九頃四十畆應)
(徵租銀量免四分徵解價萬歷十七年題准異常災旱萬分危急將鎮江府馬銀九千九百八十四兩革馬)
(草料銀二千三百四十兩悉准免徵等萬歷十七年題准積困地方將應天徽寧等府廣德州縣牧馬租銀)
(革馬草料銀兩悉准蠲停分萬歷十七年題准異常災旱將鎮江府萬歷十七年牧馬草場租銀六十兩八)
(錢五分准與蠲免草萬歷二十年題准泗水昏墊民命阽危將泗州馬價料自萬歷二十一年起至二十三)
(年止暫免三年少甦民困以後十分照舊徵解有司不得混行徵派各州縣勿得上例未免萬歷二十一年)
(題准將胙城封丘二縣本色馬匹自萬歷二十二年為始暫改折三年候年時豐稔照舊本折並徵萬歷二)
(十一年題准淮北根本重地大罹異常水災將揚川府所属高興等七州縣拖欠馬價草料自萬歷十五年起)
(至十七年止鳳陽府泗鳳等十八州縣十八年以前淮安府邳安等十州縣并徐州所属三縣十九年以前拖)
(欠馬價草料盡行蠲免以甦民困其揚州府七属十八年以後鳳陽府十八属十九年以後淮安府十属并徐)
(州所属三縣二十年未完馬價草料銀兩俱限二十一年二十二年帶徵萬歷二十一年題准畿南復罹水)
(災將被災州縣果係被災極重者本色盡行改折被災稍輕者量為少派本色無災地方量為多派本色并河)
(南撫属滁州等七州縣二十二二十三兩年本色馬匹俱准改折色萬歷二十二年題准真定地方水災重)
(大暫行改折一年普萬歷二十二年題准照萬歷二十年馬以十分為率派本色三分折色七分定例權于)
(各府本色三分之内分别災傷輕重重者本色盡改折色稍輕者少派本色無災者多派本色其河間各府所)
(属各州縣災重本色五分俱暫改折色保定等七府所属各州縣被災稍輕本𣲖本色三分暫改折色一分兖)
(州東昌二府被災又次者派本色二分五厘暫改折色五厘永平彰德衛輝三府原係無災仍量派本色三分)
(所派原係本色暫改折色者每匹徵銀三十兩其餘原額七分折色每匹徵銀二十兩萬歷二十三年本寺)
(題准遇災傷重大年歲賑恤寄養人戶該本寺題凡洪武初種馬徵駒挌配倒失即補遇赦不免永洪間倒)
(死欠孳生者免追賠宣順間被災被兵皆蠲免近日則寬矣凡俵養皆民俵民遇災兵得減派改折蠲免而獨)
(飬民頻年勞費不可減倒失不可蠲免皆畿甸重地數年災甚未蒙寸澤不無向隅今以舊例不能别議他蠲)
(惟于災傷重大之時重加賑貸以為養馬之資不致民間枵腹而馬亦免于瘦死是則民與馬共利而亦得與)
(俵民均同仁澤矣)
馬政紀卷九
