孔氏祖庭廣記引
先聖傳世之書其來久矣由略積詳愈遠而益著蓋
聖德宏博殆有不可揜者爰自四十六代族祖知洪
州軍州事柱國纂集所傳板行四遠於是乎有家譜
尚冀講求以俟佗日逮四十七代從高祖邠州軍州
事朝散克承前志推原譜牒參考載籍摘拾遺事復
成一書值宋建炎之際不暇鏤行至四十九代從
祖主祥符縣簿承事懼其士逸證以舊聞重加編次
遂就完本布之天下於是乎有祖庭記二書並行凡
縉紳之流靡不家置獲覧
聖迹與夫歴代褒崇之典奕葉繼紹之人如登崑崙
而披日月咸快瞻仰比因兵灾
闕里家廟半爲灰燼中朝士大夫家藏文籍
没豈二書獨能存歟元措托體先人襲封世嗣悼斯
文之將泯恐
祖牒之久湮去
聖愈遠來者難考廼與太常諸公討尋傳記及諸典
禮於二書之外得三百二事皆往古尊師之懿範
皇朝重道之宏規前此所未見聞者於是增益二書
合爲一編及圖
聖像廟字山林手植檜等列於篇首題曰孔氏祖庭
廣記其兩漢以來林廟碑刻舊書止載名數今併及
其文而錄之蓋慮久而磨滅不可復得且
先聖生於周靈王二十一年庚戍迄今凡一千七百
七十八歲其間經世變亂不知其幾而
聖澤流衍無有窮已固不待紙傳而可久也然所以
規規爲此者特述事之心不得不然是書之出也不
惟示訓子孫脩身愼行不墜
先業流芳萬古是亦學者之光也
正大四年歲次丁亥十月望日資政大夫襲封
衍聖公知集賢院兼行太常丞五十一代孫
元措謹記
正大四年歲次丁亥十月望日訖功
太學生介山馬天章畫像
禮官業進士浚儀王柔立校正
禮官業進士中山靳唐校正
太常寺太祈日照張簵校正
集賢院司議兼太常寺奉禮郎權博士古燕馬遂良校正
惠民司令兼太常博士富平米章校正
資政大夫襲封衍聖公知集賢院兼太常丞五十一代孫元措謹續編
孔氏相庭廣記引
古之君子皆論譔其先祖之德明著之後世蓋先世
有美而不知者不明也知而不傳不仁也明足以見
仁足以顯然後爲君子故
素王之孫穆公師子思首論祖述憲章之道魏相子
順稱相魯之政化漢博士子國復推明所修六經垂
世之教當世莫不賢之自夢奠兩楹之後迄今千七
百載傳家奉祀者數贏五十継継公侯象賢載德如
聮珠疊璧輝映今古於乎休哉
聖人之澤流光如此後之人能奉承不墜又如此宜
有信書廣記備言顯揚世美以示子將來傳之永久
方是襲封資政公因家譜庭記之舊質諸前史參以
傳記併錄林廟累代碑刻兼述皇綂大定明昌以來
崇奉
先聖故事博採詳考正其誤補其闕增益纂集共成
一書凡一十二卷名曰孔氏祖庭廣記應祖庭事跡
林廟族世古今名號典禮㳂革之始末並列于篇粲
然完備於
國則
累朝尊師重道之美靡所不載於家則高曾祖考保
世承祧之美靡所不揚故
先聖配天之德愈久而愈彰噫若資政公者可謂仁
明君子能世其家者也資政公嘗以書示予予歛祍
觀之旣欽仰其世德又嘉公之用心得継志述事之
義乃磨鈍彫朽爲之題辭焉
正大四年歲次丁亥十月丁未朔資政大夫前
尚書左丞致仕張行信
祖庭雜記舊引
四十七代孫朝散大夫知邠州軍州事借
紫金魚袋傳撰兼編類
先聖没逮今一千五百餘年傳世五十或問其族則
内求而不得或審其家則舌舉而不下爲之後者得
無愧乎竊嘗推原譜牒參政載籍則知鄭有孔張出
於子孔衞有孔逹出於姬姓蓋本非子氏之後而徙
居於魯者皆非吾族若乃歷代襃崇之典累朝班賚
之恩寵數便蕃固可枚陳而列數以至驗祖壁之遺
書訪闕里之陳迹荒墟廢趾淪没於春蕪秋草之中
魯尚多有之故老世世傳之將使聞見之所未嘗
如接於耳目之近於是纂其軼事綴所舊聞題曰孔
氏祖庭雜記好古君子得以觀覽焉時宋宣和六年
歲次甲辰三月戊午曲阜燕居申申堂記
四十九代孫承事郎行開封府祥符縣主
簿瓌重編
家譜舊引
家譜之法世次承襲一人而巳疎略之弊識者痛之
蓋先聖之没于今一千五百餘年宗族世有賢俊
苟非見於史冊即後世泯然不聞是可痛也如太常
諱臧臨淮太守諱安國丞相諱光北海諱融蘭臺令
史諱僖議郎諱昱纔十數人非見於漢史皆不復知
矣魏晉而下逮於隋唐見紀者止百餘人按議郎本
傳云自霸至昱七世之内至卿郡守者五十三人列
侯七人今考於傳記乃知所遺之多也宗翰假守豫
章恩除魯郡將歸之日遽以舊譜命鏤板用廣
須人待他日實宋元豐八年十一月二
孔氏祖庭廣記目錄
圖本(剏添十二)
(聖像)小影憑几乘輅(已上說文載第八卷)
尼山(已下說文載第九卷)防山顔母山
林宋闕里廟制
金尼山廟制金闕里廟制
手植檜魯國圖
卷第一
先聖(追崇聖號)世次
舊事二百九十續事三十八
卷第二
新編門類
崇奉詔文
舊詔文十一續詔文七
卷第三
新編門類
崇奉雜事
舊事六十續事一十五
卷第四
新編門類
林廟親祠
舊事六續事二
新編門類
學廟親祠(皇太子附)
舊事五續事二十五
卷第五
新編門類
祭祀雜事
舊事一十八續事一十九
卷第六
刱增門類
族孫(四十二人)
世系别錄(八十八人)
計一百三十人
卷第七
澤及子孫
舊事三十五續事六
卷第八
姓譜先聖誕辰諱日母顔氏
娶并官氏先聖小影給灑掃廟戶
舊事二十一續事五
卷第九
鄕官廟中古跡廟外古跡
林中古跡廟宅
舊事五十二續事一十五
卷第十
廟中古碑上
舊碑名數九刱增全文七
卷第十一
廟中古碑(下)林中古碑
舊碑名數三十四刱增全文一十二
卷第十二
刱增門類
族孫碑銘
舊碑名數二刱增碑文三銘一
孔氏祖庭廣記目錄終
編類撿閱書籍
周禮左傳禮記家語史記前漢
漢紀(孫悅)後漢三國志晉書魏書宋書
南史北史南齊北齊梁書周書
陳書隋書舊唐新唐開元禮唐會要
通典五代史宋會要續宋會要通鑑長編編年通載
長安志大金儀禮纂修雜錄國朝集禮
國朝續集禮專條世家(舊書)
