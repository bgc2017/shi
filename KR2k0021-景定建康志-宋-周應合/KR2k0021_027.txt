景定建康志卷二十七宋周應合撰
官守志四
諸縣令
上元縣廳壁記秣陵治上元江寧兩縣明道先生嘗
主上元簿攝行令事均税聽訟挈其民於敬讓視事
眞令等風行瞬息欠申間播流至今於是地靈光燄
旁左莫與京吾里曹君之格隨牒賦邑適得此百里
地引領想像如先生復出率職廸誼捐身相民曩吏
攬為市廋欺賦租𩔖足為民病銳意一切洞究根原緩
民急吏經界法不行詭蔽寄挾釀詐萬端昧旦坐聽
事揆賦輿所當輸簿正以差戶税一境頌平兩競在
庭不下席亟決亡何險健退聽事寖省狴圄屢空則
以餘暇定傾換螙若亭若堂錯絡近遠門皇吏舍悉
趨堅良合亡慮屋百楹縣無他羨飭材度費皆已出
向以銅章刓為縣闕典前閱令長置莫問歲亦云屢
亟上之府從朝廷更鑄下之縣事復有小於印章者
君無不䟽理安植之念且終更踐遣信重趼來請記
盖環百里為縣聚民萬室欣戚恬愉我手繄豈徒以
執灋制商功利趣了朝暮哉今之健有決者徒曰縣
負我以力勝民惟恐不至顧有詳考而深思以今準
昔如君行縣事以休吾民者不自意廼獲見只君立
扁識壁跂而竦俛而悟想雖一草一木直欲護惜如
存先生固謂縣之政可逹於天下則揭之政逹以名
吾堂先生固謂存心愛物利未有不及人則揭之存
愛以名吾亭先生之道之化吾周夫子之道之化也
則又惟夫子愛蓮有說而揭之同愛以名吾傍池之
滣之亭正使扁折攘夷道固在也惕若有懷因其嘗
仕此而表厲尊顯之抑以明尚賢治俗之本首云爾
此不足書若何而書寳祐乙夘日南至朝議大夫集
英殿修撰提舉建寕府武夷山冲祐觀江萬里記
縣有令所以行君之令致之民也君有令焉自朝廷
至於部刺史部刺史以尺紙付州州易尺紙嚴期會
付縣縣窮矣盤錯倥偬為庶事責成之地故其任為
難建康東南一都會管鑰所繋視他邦為重而所隸
邑五上元在城邑也府攽事于下而吾邑先焉故視
他邑為尤難紹興辛巳贊皇李闢之來宰是邑闓明
強敏游刃有餘理未幾敵䠞淮瞰江朝廷大為守備
已而黃屋勞軍公廬于江壖董民兵察營砦所宜植
嚴烽燧謹糧饟而又經理千乘萬騎百司庶府之所
須幬帟餼廪薪金之属無一不備首以辦理聞聖天
子召而見焉奏章愷切深中時病於是皆頌公非特
長於材而逹於事宜不如此也一日謂邲曰前未嘗
刻石紀令名氏追而求之盖十數歲以往則亡之矣
自紹興以來得十二人將書其到罷歲月使來者有
攷焉子其為我記之邲負丞是邑久與公周旋辭不
獲乃刻于兹石紹興三十二年四月初八日右承事
郎知建康府上元縣丞主管學事葛邲記寳慶續
題名記建業今之别都釐為屬邑者五邑居帥守治
所者二其最大而且壯者上元是已夫麟符重寄例
畀近臣位貌穹崇弗與列郡等以墨綬吏晨夕從事
乎其前曾弗獲肆志展布而所治之地又壯而大焉
信乎其勝任之難矣前後莅兹邑者往往皆自度其
材而後授是以居焉而多可紀去焉而多見思舊有
豐碑具載名氏自紹興以迄嘉定班班可攷今令尹
趙公時僑向留守大帥觀文彦逾之孫也觀文之去
是邦垂三十載民懷其德如一日然眷眷召棠弗忍
翦伐况覩其象賢乎惟公挺有祖風律已以廉臨民
以公不嚴而威令行不擾而催科辦撫字之暇百廢
具飭治事有廳向者圮而今更創焉退食有堂向者
陋而今增敞焉且又闢後圃營新亭自非邑事整裕
何以及此再考云邇瓜代有期顧瞻題名之碣鐫勒
已遍命工更造載續前記廼屬文舉為之文既忝寮
寀親目善政其敢以蕪陋辭噫嘻當新天子龍飛之
初元而刻諸堅珉以親賢標的孝居其首煥乎韙哉
然公之意非欲以是自耀也周而復始適惟其時繼
自今弦歌于兹者皆得以揭名乎其上是亦有補于
將來云爾要之毁譽之公久而後見異時邑中耆老
覩其名思其人感遺愛於無窮播休聲于不泯必如
是則大書特書可無愧矣來者其鍳諸寳慶元年立
春日朝奉郎簽書建康軍節度判官廳公事賜緋魚
袋劍津鄧文舉謹記
徐端輔(右朝奉郎紹興二年七月内到任)
蔣閣祖(右宣義郎紹興四年四月内到任)
趙丕化(右朝奉郎紹興五年三月内到任)
曾恢(右宣義郎紹興六年五月内到任)
吳樞(右朝奉郎紹興十年二月内到任)
吳芑(右宣義郎紹興十三年三月初三日到任)
許頌(右承議郎紹興十三年十一月初二日到任至十六年十二月十六日任滿)
胡廷直(右通直郎紹興十六年十二月十六日到任至二十年二月初七日任滿)
馮和叔(右承事郎紹興二十年二月初七日到任至二十三年五月初四日任滿)
黃霖(右通直郎紹興二十三年五月初四日到任至二十六年五月初十日任滿)
許宦(右承事郎紹興二十六年五月初十日到任至二十七年二月四日改差監潭州南嶽廟)
滕謹(右奉議郎紹興二十七年十月二十日到任至三十一年三月十七日任滿)
李闢之(右通直郎紹興三十一年三月十七日到任至隆興二年四月十六日任滿)
李允升(右從政郎隆興二年四月十六日到任至乾道二年四月二十七日罷)
魏楫(右宣教郎乾道二年九月初一日到任至五年九月十九日被旨都堂審察)
方廷瑞(右承議郎乾道五年十月三十日到任乾道九年四月二十八日任滿)
蘇囿(通直郎乾道九年四月二十八日到任淳熙二年三月八日任滿)
趙公崇(通直郎淳熙二年三月初九日到任至淳熙四年四月十九日任滿)
薛裵(通直郎淳熙四年四月十九日到任六年五月二十七日任滿)
趙伯晟(奉議郎淳熙六年五月二十七日到任至九年六月二十七日任滿)
冷世修(宣教郎淳熙九年六月二十七日到任至十二年七月初九日任滿)
鄭若容(奉議郎淳熙十二年七月初十日到任至十五年八月一日任滿)
王允蹈(宣教郎淳熙十五年八月初二日到任至紹熙二年八月十九日任滿)
姜楷(奉議郎紹熙二年八月二十日到任至五年八月二十七日任滿)
程阜(奉議郎紹熙五年八月二十八日到任至慶元元年十一月初九日請急難假離任)
方楷(景祐初釋褐歴三任以攷課遷衛尉寺丞知江寕府上元縣嘗親獲羣盗不干賞曰吾縣)
(令為天子舉職爾功何有哉歐陽文忠公有送方希則序期待甚厚盖贈公也其後乾道)
(丙戌公之曾孫諱滋以敷文閣待制居守金陵又三十年五世孫叔恭復四試邑而題名)
(偶失記載到罷月日當在慶歷皇祐間姑摭大略附于左方)
方叔恭(奉議郎慶元二年三月二十五日到任至五年四月十二日任滿)
莫柯(奉議郎慶元五年四月十三日到任)
鄭緝(宣教郎嘉泰二年五月初三日到任)
扈卞(奉議郎開禧元年五月二十日到任)
趙希蒼(通直郎開禧元年閏八月初九日到任至二年十一月二十三改差制機)
史復祖(宣教郎開禧三年三月二十七日到任至嘉定二年五月初四日任滿)
戴槩(承議郎嘉定二年五月初四日到任)
柳說(宣教郎嘉定四年二月二十五日到任至七年六月初九日任滿)
洪圭(奉議郎嘉定七年六月初九日到任至十年八月初三日任滿)
司馬述(宣教郎嘉定十年八月初三日到任至十二年八月二十七日改寕海軍簽判)
葉宰(宣教郎嘉定十二年十月二十一日到任至十五年十一月初九日任滿)
趙時僑(嘉定十五年十一月初九日到任至寳慶元年十一月十八日任滿)
趙崇健(宣教郎寳慶元年十一月十八日到任至三年十一月二十四日任滿)
奚撫(通直郎寳慶三年十一月二十四日到任至紹定三年十二月二十日任滿)
錢逄(通直郎紹定三年十二月二十一日到任至六年十二月二十日任滿)
樓淮(奉議郎端平元年二月初六日到任至嘉熙元年四月十三日任滿)
豐雲昭(通直郎嘉熙元年四月十三日以句容兩易到任至二年十二月十四日改通判建)
(康府)
戴宗昭(奉議郎嘉熙二年十二月十四日到任至三年十二月十九日改通判建康府)
蔣孝参(奉議郎嘉熙四年二月初二日到任)
譚谷(宣教郎嘉熙四年六月十六日到任淳祐二年四月十五日沿江制司劄随司解任)
陳夢高(奉議郎淳祐二年四月二十八日到任至五年七月二十四日任滿)
趙若珫(宣教郎淳祐五年七月二十四日到任)
王旦(通直郎淳祐七年十月十五日到任至十年十月二十日任滿)
陶夢桂(淳祐十年十月二十四日到任)
曹之格(承事郎淳祐十二年十月初八日到任寳祐元年二月轉宣義郎二年閏六月轉宣)
(教郎三年五月内申省部給下新鑄印一顆以上元縣印為文當年十二月差通判無為)
(軍)
陳寅(宣教郎寳祐三年十一月初八日到任至六年十二月望日任滿)
許鑰(通直郎寳祐六年十二月望日到任至景定元年五月改添差通判臨安軍府事)
鍾蜚英(奉議郎景定元年八月到任)
江寕縣蘇魏公頌作題名記云縣令題名舊無其傳
頌始到職以非便民先急之務而未遑經營也一日
鄉民有訟田者辭逮數室咸造于庭紛辨交争初莫
能决訊其劑約則曰亡之矣訊其移受之始曰不能
記矣所能言者某令時接某事至某之鄰鄉實某祖
受田立籍之歲也縣有版籍蓋載之矣因求其令在
事之年而邑之胥吏皆無能言者乃為之捃摭數十
年簿書始見其令之官氏閱其籍果得訟田者之祖
名具載某地數而侵冒者乃詘頌於是歎曰昔之居
官者去而留名氏紀歲月於府寺豈特好事者為之
哉是亦有謂爾斯獄也以令之官氏乃得致訟之歲
月因版籍而後知民之情偽版籍雖具而民不能言
其歲月縣令雖去而民猶能言其為治之迹是令去
而題名於後不為無益於治理也於是條次前令官
稱姓名起開寳李氏去國郡邑歸職方始命王官迄
兹慶歷六年凡七十載歴三十八令而拙者繼焉因
命礱石紀其交承之次第龕於聽事之壁間非唯記
乎歲月而已又念夫居事職者坐廣居享豐禄假天
子威刑案籍以莅政事其不能厪體以督簿書之務
平心以待生齒之訟殆非朝廷所以建官分職之意
也矧在是邑密負大府號為望縣其地之廣袤百里
有畸編戶逾二萬而開年逋逃未復者且千齒倍戶
有半而隸名于力役胥徒者幾三十之一其賦徭之
重輕資貨之移用兼并之強弱紛争之是非盖日有
焉一繋乎長人者之决之也苟失其當民實受弊任
治者得不為之用心哉故予因紀年而又論政又書
其命事之由于左方將以告于民官庶幾悉意民務
毋俾其人曰某令者治某事而非是我將何告焉姑
待來者聽治之非唯警于來者抑將以自警焉則日
升斯堂而受訴牒舉而視之曰前日某事其人稱某
令之不治則予之弊事是必將審覆其詞而求索其
情亦冀臻夫理而少紓其責也淳熙壁記古者記
事繋日月此官治壁記之所由設歟詎非古耶自記
則媚已代作則媚人或謂春秋之旨於是委地固也
其欲述治道别賢不肖以訓于後則誰宜為亦必詔
興廢列姓氏而止耳江寕名縣肇晉太康辛丑歴宋
齊梁陳隋唐五季六百四十有五䙫為我朝天禧二
年廼用此名建府中間縣名之廢易不一中興以來
行殿所居物衆事劇為令滋不輕歴陽張君伯子實
來既三載得令姓名歲月日斷自樂君迄于今二十
二人刻石䧟置官治之壁記事之意於是乎在噫設
官以為民通于上下於民尤近其孰易令今江寕有
令閱歲逾七百其人幾何居此有紀進此有由而姓
氏有傳寥寥也仰俯之際誰其無志於斯苟志於斯
民且得職而令不與焉則吾不知而其傳與否又不
係夫壁記之有無也然雕屏銘几殆弗章乎君属叙
其顔敬為之書伯子名孝伯淳熙甲辰日南至同郡
龔敦頥記紹定壁記江寕廳事舊有壁記創於淳
熙之甲辰既久鐫題殆遍寳慶三年夏建安劉君來
越歲政成遂刻石以續于左金陵帝王州江寕為赤
邑按前記行殿所居物衆事劇為令滋不輕時沿江
未置司也自制府宏開應醻調遣於是滋繁則為令
者毋乃尤不輕於前日乎責愈重任此責愈難今廼
闕而不續則前乎此其間有賢且材者或不得以著
其名氏而後乎此將以觀其人之賢且材而無所證
則壁記果可以闕而不續乎是記也非徒記歲月云
爾某人以某年某月至而某年某月之邑事理歟民
無擾歟則人必曰某人果賢且材矣天下有公是非
人心有公好惡繼是為令者將莫不奮焉以賢且材
者自期而使後之視今猶今之視前也然則江寕之
民不其愈多幸歟此君之所甚望也此壁記之所以
續也君名垕尚書文簡公之子其為政豈弟慈祥不
擾而事辦制府以其賢聞諸朝俾兼幕府云紹定已
丑九月既望宣教郎行國子正董洪記
樂(闕)(朝請郎紹興元年到任)
朱舉直(修職郎紹興三年到任)
盛瑺(宣教郎紹興六年到任)
張昌(奉議郎紹興九年到任)
臧梓(宣教郎紹興十一年到任)
苟紳(奉議郎紹興十二年到任)
葉義問(宣教郎)
曾譓(朝奉郎)
姚劭(宣教郎)
竇安國(右承事郎紹興二十年九月到任至二十三年九月二十四日任滿)
曾浩(右朝奉郎紹興二十三年九月二十五日到任至二十六年十月初九日任滿)
洪□(左承議郎紹興二十六年十月初十日到任至二十九年十月二十七日任滿)
陳希平(右宣教郎紹興二十九年十月二十八日到任至三十二年正月致仕)
喻仲遠(左宣教郎紹興三十二年四月十三日到任六月四日致仕)
張椿(右從事郎紹興三十二年九月二十九日到任隆興元年十月改差四川制司幹官)
趙彦恂(左宣教郎隆興二年三月十七日到任乾道二年八月十五日成資)
陳旵(右宣教郎乾道二年十二月二十四日到任至四年七月内罷)
何作善(右宣教郎乾道四年十月十七日到任至八年四月十九日任滿)
葛郛(右奉議郎乾道八年四月二十日到任至淳熙元年七月十八日任滿)
趙伯渙(宣教郎淳熙元年七月十九日到任至三年七月二十日任滿)
章騆(通直郎淳熙三年七月二十一日到任至五年十月初三日任滿)
趙善興(奉議郎淳熙五年十月初四日到任至九年正月十九日任滿)
張孝伯(奉議郎淳熙九年正月二十日到任至十二年二月初四日任滿)
曾炎(通直郎淳熙十二年二月初五日到任至十五年二月二十三日任滿)
虞汝翼(承議郎淳熙十五年二月二十四日到任至十二月初八日丁憂)
裘揚祖(宣教郎淳熙十六年四月二十三日到任至紹熙三年五月三日任滿)
陸峻(承議郎紹熙三年五月四日到任至慶元元年十月十二日任滿)
劉履忠(奉議郎慶元元年十月十三日到任至四年十月二十三日任滿)
于倬(通直郎慶元四年十月二十四日到任至嘉泰元年十一月二十七日任滿)
楊九鼎(通直郎嘉泰元年十一月二十八日到任至四年七月二十四日丁憂)
何中寔(嘉泰四年十一月初七日到任至開禧二年七月宣劄權廬州通判)
馮必大(開禧三年五月初一日到任至嘉定元年五月二十五日致仕)
潘槱(宣教郎嘉定元年九月二十七日到任至二年九月初八日丁憂)
徐龜年(宣教郎嘉定三年正月初一日到任至六年正月改監建康府權貨務都茶場)
胡林卿(宣教郎嘉定六年二月十九日到任至九年四月十六日任滿)
莫光朝(宣教郎嘉定九年四月十七日到任至十年十一月十七日致仕)
王大臨(宣教郎嘉定十一年四月初五日到任至十四年四月初十日任滿)
季端誼(宣教郎嘉定十四年四月十一日到任至十七年四月二十一日任滿)
潘子高(宣教郎嘉定十七年五月初十日到任至寳慶三年五月初九任滿)
劉垕(奉議郎寳慶三年五月初十日到任至紹定三年六月初八日任滿)
陸衍(朝奉郎紹定三年六月九日到任至六年六月十日任滿)
周大昌(通直郎紹定六年六月十一日到任至端平三年七月二十八日任滿)
惠孔時(宣教郎端平三年十月十七日到任至嘉熙二年八月任滿)
王圭(通直郎嘉熙二年八月初六日到任至淳祐元年九月二十七日任滿)
趙與稀(奉議郎淳祐元年九月二十八日到任至四年十一月十六日任滿)
錢謙孫(通直郎淳祐四年十一月十六日到任至七年十二月初三日辟滁州通判)
趙崇鐐(宣教郎淳祐七年十二月初三日到任至八年六月十六日丁憂)
孫榟(宣教郎淳祐八年八月初一日到任至十年八月初二日致仕)
曹庭褒(奉議郎淳祐十年八月初三日到任至寳祐元年八月七日任滿)
趙崇耑(奉議郎寳祐元年八月初十日到任至三年十二月十日致仕)
葉信厚(宣教郎寳祐三年十二月二十四日到任至四年十月六日避親離任)
趙希瓍(宣教郎寳祐五年正月初五日到任至六年十一月丁父憂)
林暉(宣教郎開慶元年四月二十七日到任)
王鏜(宣教郎景定元年三月二十七日到任)
句容縣壁記句容為邑甚古自漢以來令長不知幾
何人江左號近畿三品佳邑選用尤重而姓名傳者
盖寡間有著之史册見于碑版僅可以一二數當世
鉅人長德亦豈無嘗宰是邑而不為赫赫名者傳記
所略泯然無聞然則題名盖不可闕已國朝建炎之
後舊記不存隆興初岑君人宏乃為立石得晉以下
六人元豐中一人建炎以後十有三人未幾其石斷
而弃之敏德至邑再朞始得其托本因重加搜訪而
無載籍可攷始求之石章諮之故老又得前代五人
太平興國至宣和八人自岑君以降又七人而至于
敏德於是礱石刻之聽事繼自今其有攷矣若其遺
闕猶有望於後之君子淳熙十五年正月二日承議
郎知縣事姑蘇黃敏德記
劉超(晉人)孫謙(宋人)
顔繼祖(宋人)買希鏡(齊人)
周洽(齊人)楊延嘉(唐人)
岑植(唐人)王昕(唐人)
李哲(唐人)吕倕(唐人)
邵金邁(偽吳人)韓繼閎(南唐人)
查文直(南唐人)王玄(南唐人)
宋籍(太平興國三年以下並本朝)馬莊(將仕郎守大理評事)
曹從壽(咸平四年)祖岳(咸平四年)
方峻(朝奉郎太常博士皇祐元年)丘濬(景德中衛尉寺丞知縣補築占星臺)
袁轂(熙寕十年)葉表(將仕郎秘書丞元豐二年四月)
真元弼(宣德郎年元豐五)游冠卿(承議郎年元祐二)
杜紹(承奉郎武騎尉兼崇禧觀紹聖中)滕及(通直郎年崇寕元)
李琳(奉議郎年宣和五)董苹
馬仲宣(朝奉郎尚書員外郎政和中)黃唐傅(政和八年)
劉子佾(右承議郎紹興三年)孫時升
劉識范振(紹興七年)
鄒惟敘(右承議郎紹興十年)宗䕫(右承事郎年紹興十三)
湯遐年(右承奉郎年紹興十七)陳孝逸(右宣教郎年紹興二十)
龔濤(紹興二十四年)趙不怯(紹興二十六年)
胡維(紹興二十八年)施興祖(紹興三十年)
范卣(左奉議郎二年紹興三十)岑乂宏(右奉議郎隆興元年)
葛郇(通直郎年乾道四)慕容邦用(乾道七年)
陳文琥(右宣教郎乾道八年)朱光弼(淳熙元年)
趙善言(承議郎年淳熙三)俞泂(宣教郎年淳熙七)
向溉(奉議郎年淳熙十)黃敏德(承議郎四年淳熙十)
孟益(淳熙十六年)張斗南(承議郎年紹熙元)
葉謙之(紹熙三年)錢師元(奉議郎年憂元元)
趙時侃(承務郎年慶元四)齊礪(朝奉郎年嘉泰元)
江公亮(通直郎年嘉泰四)朱拱臣(奉議開禧)(年)
孫乾曜(承議郎年嘉定四)魏熹(通直郎年嘉定七)
趙希爽(承奉郎年嘉定十)施沆(通直郎三年嘉定十)
王通(奉議郎六年嘉定十)張偘(通直郎年寳慶二)
丁宗魏(紹定二年六月十八日到任)
吳淇(紹定三年四月初十日到任六年六月二十六日滿)
趙熙(紹定六年六月二十七日到任端平三年十月初十日滿)
豐雲昭(端平三年十月十一日到任嘉熙元年四月十三日兩易上元知縣)
王之經(嘉熙元年四月十四日到任)
蔡譽(嘉熙三年九月二十二日到任淳祐二年正月初八日滿)
丁埴(淳祐二年正月初九日到任)
張榘(淳祐五年三月初二日到任)
趙汝攣(淳祐八年二月十二日到任十一年三月初八日任滿)
吳衍(淳祐十日年三月初九到任)
惠昌(寳祐元年六月十一日到任)
趙孟銑(寳祐二年四月二十八日到任三年正月初三日除大理評事)
奚李虎(寳祐三年四月十七日到任)
趙汝檔(宣教郎寳祐六年六月十五日到任)
史十之(通直郎開慶元年四月初九日到任)
朱穎逹(廸功郎景定二年四月十五日到任)
溧水縣廳壁記秣陵號江左重鎮中山為秣陵壯邑
置自隋開皇中閱令多矣國朝紹興已夘荆南唐公
永夫始追紀前人名氏肇自皇祐壬辰凡四十一人
刻石龕壁襮昔貽後吳興劉公季高為文記之嘉定
庚辰歲杪余來領邑生晚才劣蚤夜飭厲媿未能彷
彿其前萬一顧瞻壁記衡廣從直嗣永夫者裁二十
四人而登載班班幾遍思之是雖欲因陋不可也廼
訪石他山命工重刻植于便廳左偏既廣既崈以竢
來者綽有餘地噫永夫刻石時距余領邑歲偻指恰
一甲子其更易豈有數乎季高為永夫記有曰前人
作此非徒然也欲知其是非賢否去取之耳余雖不
敏請事斯語且錄之以勉來者云越二載壬午四月
既望苕川史改之記
李叔軻(皇祐四年四月到任)
史良(至和二年四月到任)
詹彦光(嘉祐二年四月到任)
皇甫遼(嘉祐四年四月到任)
張維(嘉祐六年四月到任)
劉處約(治平元年三月到任)
畢仲逹(治平二年四月到任)
關杞(熙寕二年四月到任三年正月除廣西常平)
孫汲(熙寕三年四月到任)
張綬(熙寕六年四月到任八年四月改差)
傅傳正(熙寕八年八月到任)
張諤(元豐元年十一月到任)
周邠(元豐四年四月到任)
張常(元豐六年九月到任)
葛諷(元祐元年九月到任)
孫廷臣(元祐五年十一月到任)
周邦彦(元祐八年二月到任)
何愈(紹聖三年三月到任)
曹裕(元符二年七月到任)
李楶(崇寕元年十一月到任)
劉顯(崇寕二年十一月到任)
江公明(崇寕三年十二月到任)
紀霖(大觀元年十二月到任)
張華(大觀四年九月到任)
蔣巘(政和三年八月到任)
高舉(政和六年九月到任)
鄒雱(宣和元年十一月到任)
劉摭(宣和五年四月到任)
林彭年(宣和六年二月到任)
張知剛(靖康元年十一月到任)
高堯明(紹興元年十二月到任)
湯克忱(紹興四年二月到任)
徐端輔(紹興六年九月到任)
李朝正(紹興七年十一月到任十年四月被召)
章藉(紹興十年十二月到任十二年正月改差)
胡慤(紹興十二年二月到任)
姚耆宗(紹興十五年二月到任)
朱摶(紹興十八年十月到任)
薛衮(紹興二十一年十二月到任)
李文開(紹興二十四年十二月到任)
蘇楷(紹興二十六年五月到任)
唐錫(紹興二十九年二月到任)
劉授之(紹興三十年八月到任)
李衡(隆興元年十月到任乾道二年十月再任乾道三年九月被召)
陳嘉善(乾道四年三月到任七年三月滿替)
梁公永(乾道七年四月到任)
程聞一(乾道九年正月到任)
莊璋(淳熙二年正月到任)
司馬僖(淳熙三年六月到任)
強煥(淳熙五年七月到任)
王衎(淳熙七年九月到任十年十一月任滿)
方仲忽(淳熙十年十一月到任十四年二月任滿)
李泳(淳熙十四年三月初六日到任)
張韺(淳熙十五年四月十六日到任)
吳友聞(淳熙十六年七月四日到任紹熙三年七月九日任滿)
趙善譽(紹熙三年七月九日到任慶元元年七月任滿)
陳楠(慶元元年七月到任三年九月任滿)
趙希琦(慶元三年九月到任)
張攀(嘉泰元年二月初二日到任嘉泰四年二月初一日任滿)
蔡康(嘉泰四年六月初二日到任)
張詳(開禧三年二月二十三日到任嘉定三年十月十五日任滿)
湯詵(嘉定三年十月十六日到任六年六月十二日任滿)
俞遷(嘉定六年六月十三日到任九年十二月十七日任滿)
劉允武(嘉定九年十二月十八日到任)
李知新(嘉定十年十二月二十四日到任十三年十二月二十七日任滿)
史改之(嘉定十三年十二月二十八日到任十五年十月十七日准省劄除評事)
汪仁榮(嘉定十六年三月初九日到任)
陳洽(嘉定十七年四月二十八日到任寳慶元年十一月二十六日通理滿)
向立(寳慶元年十二月初七日到任)
黃普(寳慶三年三月二十四日到任紹定元年七月初二日通理滿)
史彌鞏(紹定元年十月到任四年十二月滿替)
衛社(紹定四年十二月二十七日到任續緣兩通判皆親族准部符成資解任)
顔儼(端平元年四月十八日到任二年四月九日磨勘轉承議郎三年四月十七日二考成資)
(避親解任續准省劄改差淮東制機)
辛延(端平三年七月内到任至嘉熙元年十月内准省劄改差安邊所幹辦公事)
王儔(嘉熙元年十二月十三日到任三年七月内磨勘轉奉議郎四年閏十二月初八日准省)
(劄改差主管臨安府城南左廂公事)
李以申(淳祐元年正月十八日到任)
張楩(淳祐三年七月二十日到任)
趙崇乘(淳祐四年六月初四日到任淳祐五年二月磨勘轉奉議郎淳祐七年六月二十七)
(日任滿)
劉棻(淳祐七年六月二十七日到任八年八月因磨勘轉奉議郎九年七月初十日改賜緋魚)
(袋十年六月二十三日滿替)
趙希崗(淳祐十年八月二十四日到任十一年六月磨勘轉承議郎寳祐元年九月二十三)
(日滿替)
喬進孫(寳祐元年九月二十四日到任當年十月磨勘轉通直郎四年十月二十五日滿替)
(十月二十六日准省劄特差通判無為軍填見闕)
湯卿月(寳祐四年十月二十八日到任六年十二月内因磨勘轉奉議郎開慶元年十月二)
(十九日滿替)
朱南杰(開慶元年十一月初一日到任景定元年六月就任改辟清流知縣)
潘巋之(景定元年六月十八日到任)
溧陽縣題名瀨陽本秦置縣計版溢二萬戶提封跨
三百里久隸建康邑去所隸越數舍而遥僻處孤絶
四介湖山有狡悍之舊俗號稱難治宋德神靈化南
漸江表民陶沐之久又得端良繼為之尹摩之以道
柔之以正今俗乃恂恂而厚家有令子弟起趨學序
庭訟益稀田萊日闢秀髦之樂善者有矣非前後勤
教馴變之由然耶于能藐無術業燭理多昧涖官且
將再朞遂享安簡之名逃曠謫之咎則庇前良之德
隆矣想見其人視已成事思章章厥名以昭示後呼
訪舊吏第而牒之得自開寳李氏歸朝以後距于今
為邑者盖二十八焉題名于右若曰政之仁鄙操之
清濁質諸吾民不誣也夫暇置議哉慶歷五年五月
日大理評事杜于能序平陵隸建康為鉅邑疆里
之廣僻版籍之繁庶風化之厚薄吏民之淑慝則前
序述之詳矣歲在癸卯宫舍周侯宰政之二年治成
閒暇幾及瓜代因語僚佐以謂杜公始議題名書而
揭之第恐久而漫滅無以傳示于後遂命勒於貞珉
置之廳廡以告來者繼而刻之噫吾民之心去而思
者有之矣思而不得見想慕遺迹猶有存者其思可
得而忘耶是亦長民傳永之深意者歟嘉祐八年九
月日將仕郎試秘書省校書郎守縣尉楊照後序朝
散郎守太子中舍知縣事賜緋魚袋周景純立石
題名之設所以記往傳後是邑有焉創于杜令而周
令繼之然舊石歲久且壊今邑宰按圖考迹得二十
年來舊政爵里姓名别勒之石以續二公初志云紹
興戊寅七月望右從事郎主簿黃湛記右通直郎知
縣事吕文中重立石溧陽之為邑其建立因革則
具于圖籍其土俗政理則見于舊記此不複述子遹
竊怪邑令之闕揭于尚書左選者動經年歲莫之顧
咸曰彼浙之陽興號為最難且繁矣然規制尚在小
施敏手則可立治故人之憚之也輕若斯邑之難故
當出天下劇邑上而又弊凋匱竭綱紀盡弛是惡可
復為子遹不度德量力慨然自奮曰天下寕有不可
為之邑于是甘心取人之所弃扁舟獨先俛首就職
親黨莫不笑罵之至之日如敗舸壊屋了不可支於
是嘗歴險阻含忍羞辱持守堅决具足頑頓閱歲有
半始能除害去姦而百度漸以植立于是始有意于
續題名之刻自李撫州而下得四人焉皆有功于是
邑者乃叙其歲月而刻之子遹誠妄庸獲贅名其後
夫天下之最不材寕更有甚子遹者乎子遹且能措
其力如此使才而賢者臨之又當力省而功倍則溧
陽之俗固醇厚而邑亦非難治矣釋天下之疑澡此
邑之謗請自子遹始嘉定十有三年十月甲子承事
郎知建康府溧陽縣主管勸農公事山陰陸子遹記
并書
潘乾(後漢光和中)王舒(東晉初)
阮裕(東晉時)阮崇(東晉末)
禇球(齊時)蕭某(梁元帝時南史云蕭溧陽馬雖老猶駿)
喬翔(唐開元十七年)鄭晏(李白時人)
王時楙(大歷六年見太虚觀鍾刻)柳均(見舊縣斷碑)
季操(貞元中與孟郊同時)李寂(朝議郎年開成二)
史寔(銀青光禄大夫天祐三年)郭延沼(南唐昇元三年銀青光禄大夫)
王真規(朝議郎四年保大十)李運(開寳中為令時李氏歸朝之初)
張宗敏(在任四年)董龜正(祕書丞)
姜公綽(大理評事在任三年)王保衡(在任四年)
夏侯戩(淳化五年登仕郎在任三年)李濬(秘書丞年在任三)
李拱(太常博士在任三年)成悦(著作佐郎在任三年)
董術(秘書丞年在任三)宋武(試校書郎在任三年)
蕭楚材(殿中丞年在任三)李昭素(職方員外郎在任三年)
孔昭亮(秘書丞年在任二)李昌震(在任二年)
鄭南(登仕郎試秘書省校書郎天聖二年)王簡(太常博士在任二年)
宋正已(蘇州觀察支使在任六月)查詠之(大理寺丞在任二年)
蘇叟(在任三年)孟造(衛尉寺丞在任五月)
王夢臣(大理寺丞半在任一年)竇簡(大理寺丞在任三年)
章資(大理寺丞在任二年)
蒲延熙(大理寺丞康定二年四月到任慶歷二年五月得替)
馮旦(衛尉寺丞慶歷二年十月到任四年九月得替)
蔣祕(著作佐郎慶歷四年九月到任五年五月得替)
杜于能(大理評事慶歷五年十月到任八年四月得替)
孫薰(衛尉寺丞慶歷八年四月到任皇祐二年二月得替)
查宗閔(太子中舍皇祐二年四月到任四年十二月得替)
章憐(祕書丞皇祐四年十二月到任至和二年十二月得替)
真昺(朝奉郎守太子中舍至和二年十二月到任嘉祐三年八月得替)
豐有孚(太子中舍嘉祐三年十月到任六年十一月得替)
周景純(太子中舍嘉祐六年十一月到任八年十月得替)
吳君平(祕書丞)鍾離景圭(太子中舍)
方仲謀(大理寺丞)雷豫(大理寺丞)
高初(著作佐郎)羅彦輔(秘書丞)
周伯玉(著作佐郎)葛蘋(宣德郎)
郭瑑(奉議郎)項瞻(宣德郎)
何康直(右宣德郎元祐二年三月到任)
吳勉(右通直郎元祐五年四月到任八年十二月得替)
張康孫(元祐八年十二月到任)
黃長彦(奉議郎紹聖四年三月到任元符三年四月得替)
劉淮夫(奉議郎元符三年四月到任)
李車(通直郎崇寕三年四月到任)
龔弁(宣教郎)
萬闡(通直郎大觀三年十月到任政和二年十月得替)
鄭驤(承議郎政和二年十月到任六年十月得替)
袁黻(通直郎在任一年五個月)
曾諮(通直郎宣和元年四月到任五年七月得替)
胡似之(通直郎宣和五年七月到任靖康元年八月得替)
王棠(左奉議郎靖康元年八月到任十一月丁母憂)
楊邦乂(左奉議郎靖康元年十一月到任建炎三年八月差通判建康府)
沈棠(右宣義郎建炎三年九月到任紹興二年五月得替)
趙公白(左奉議郎紹興二年五月到任四年七月得替)
許嘉謀(右承事郎紹興四年七月到任)
吳洵武(右宣義郎紹興六年二月到任十一月改監潭州南嶽廟)
孫汝翼(左宣教郎紹興七年五月到任八年正月改主管台州崇道觀)
何幾先(右修職郎紹興八年三月到任十年九月得替)
李孝恭(右朝散大夫紹興十年九月到任十三年十月得替)
王昇(右承議郎紹興十三年十月到任十四年十月避親罷任)
韋能定(右承議郎紹興十五年四月到任九月避親罷任)
施祐(右承事郎紹興十五年十一月到任十九年三月得替)
馮廸德(右承議郎紹興十九年三月到任八月罷任)
周淙(右通直郎紹興二十年十月到任二十二年六月改差江東撫幹)
章鍔(右宣教郎紹興二十二年九月到任二十三年八月通理罷任)
黃繹(左朝奉郎紹興二十三年十二月到任二十七年三月得替)
呂文中(右通直郎紹興二十七年三月到任)
蔣曄(右通直郎紹興二十九年九月到任三十一年十一月差提轄行在雜買務雜賞場)
翁翊臣(左奉議郎紹興三十二年三月到任隆興元年四月差主管台州崇道觀)
李鼐(右宣教郎隆興元年九月到任乾道元年八月罷任)
陳蒼舒(右通直郎乾道元年十一月到任五年四月滿替)
喻仲遷(右通直郎乾道五年四月到任八年正月丁母憂)
趙利(右通直郎乾道八年四月到任淳熙元年八月滿替)
劉珪(通直郎淳熙元年八月到任三年八月得替)
周世修(通直郎淳熙三年八月到任五年九月滿替)
高時(奉議郎淳熙五年九月到任八年十一月得替)
沈綸(宣教郎淳熙八年十一月到任十一年十一月滿替)
鄧埏(通直郎淳熙十一年十一月到任十三年七月罷任)
周煓(承議郎淳熙十三年八月到任十六年八月滿替)
陳楠(宣教郎淳熙十六年八月到任紹熙二年四月得替)
魏沖(承議郎紹熙二年四月到任五年四月滿替)
李卞(朝散郎紹熙五年四月到任慶元三年四月得替)
蘇石(奉議郎慶元三年四月到任四年六月罷任)
方桷(通直郎慶元四年九月到任嘉泰元年十二月得替)
趙贊夫(奉議郎嘉泰元年十二月到任四年得替)
陳仲逵(承議郎嘉泰四年十一月到任嘉定元年正月得替)
錢重(奉議郎嘉定元年正月到任)
李大原(宣教郎嘉定二年五月到任五年七月滿替)
王棠(通直郎嘉定五年七月到任八年七月滿替)
施灮(通直郎嘉定八年七月到任十年四月離任)
褚孝錫(奉議郎嘉定十年五月到任是年冬奉祠)
陸子遹(承奉郎嘉定十一年正月到任十四年四月滿替)
林演(宣教郎嘉定十四年四月到任十六年八月差主管臨安府城北右廂公事)
徐子石(宣教郎嘉定十七年三月到任寳慶三年六月滿替)
袁喬(宣教郎寳慶三年六月到任紹定元年七月避親離任)
章鑄(奉議郎紹定元年九月到任三年十月離任)
徐耜(宣教郎紹定四年三月到任端平元年五月滿替)
徐謂禮(通直郎端平元年五月三日到任三年十月丁母憂)
姚仍(奉議郎端平三年十月初十日到任嘉熙三年五月在任不禄)
章詵伯(宣義郎嘉熙三年七月十六日到任四年九月離任)
趙希準(通直郎嘉熙四年十二月十八日到任淳祐二年六月祠禄)
李仲鼇(通直郎淳祐二年九月十五日到任三年五月差通判淮安州)
施樞(從事郎淳祐三年六月九日到任六年三月離任)
王湘(宣教郎淳祐六年閏四月到任九年四月滿替)
汪之純(承事郎淳祐九年五月二十二日到任十一年告假)
劉次春(宣教郎淳祐十一年二月朔日到任寳祐二年二月二十二日滿替)
趙希羔
王濤
景定建康志卷二十七
