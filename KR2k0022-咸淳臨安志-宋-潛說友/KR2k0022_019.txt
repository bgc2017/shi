咸淳臨安志卷十九宋潜說友撰
疆域四
廂界
在城九廂
宫城廂
東至嘉會門接禁城角
西至中軍小寨門接連右四廂界
南至八盤嶺接連左一南廂界
北至便門鋪軍廵鋪城角
左一南廂
東自大隐坊玉仙堂接左一北廂吳山新鋪
西自架子營至錢湖門以北接左一北廂祝大夫
鋪
南自小紅門子至青平山鋪接連右一廂州門上
鋪
北自龍舌頭西塔兒頭接左一北廂西一鋪
左一北廂
東至市西坊及御街係壩西鋪接連左二廂界
西至豐豫門竹園新鋪接連左三廂界
南至朝天門城基係吴山新鋪接連右一廂界
北至清波門㳂城一帶係祝大夫鋪接連左一南
廂界
左二廂
東自市西坊以北及御街一帶直至觀橋中心為
界
西自小新莊橋東岸直至三橋子河中心為界
南自三橋子中心直至市西坊為界
北自觀橋中心以北直至三橋子為界
左三廂
東自三橋西堍轉北㳂河直至結縳橋豆腐巷口
接連左二廂界
西至涌金門軍廵鋪以北㳂城直至餘杭門頭
南至三橋西堍以西直至涌金門軍廵鋪前河中
心接連左一北廂界
北至弔橋中心接連右二廂界
右一廂
東至薦橋接連連右四廂
西至上生寺接連左一南廂
南至和寧門
北至朝天門城接連右二廂
右二廂
東至古城基接連右三廂界
西至南御街中心接連左一北廂左二廂界
南至朝天門接連右一廂界
北至弔橋堍下接連右三廂界
右三廂
東至崇新門以北㳂城一帶直至艮山門
西至薦橋堍以北直至葛家橋
南至薦橋中心直至崇新門接連右四廂界
北至艮山門以西直至天宗門接連右二廂界
右四廂
東至南禁城角接連右一廂界
西至望仙橋中心接連右一廂界
南至中軍小寨門接連宫城廂界
北至薦橋中心接連右三廂界
據今國朝會要載紹興二十六年閏十月十七
日守臣榮薿言本府城内雖有兵官七員分廂
領事而兵官多昧文法徇私容情乞照城外亦
置左右廂官兩員以京朝官親民資序人充所
有兵官乞減罷三員存留四員止令分地廵警
從之眀年六月侍御史周方崇言其不便請行
廢罷其城内詞訟令本府自行理斷自是分廂
置兵官如故從吏部注大小使臣
城南北左右廂
城南左廂公事所在嘉會門外洋泮橋東
東至錢塘江
西至新禁城
南至鐵井欄
北至艮山門
城北右廂公事所在餘杭門外江漲橋東
東至東新橋
西至餘杭西
南至慈雲嶺
北至北新橋
紹興十一年五月十日守臣俞俟奏請府城之
外南北相距三十里人煙繁盛各比一邑乞於
江漲橋新江置城南北左右廂差親民資序京
朝官主管本廂公事杖六十以下罪聽决今奉
旨依此建置之始也至于紹興二十六年閏十
月十七日用守臣榮薿之請城内亦置左右廂
而城南北遂至闕官未幾又因侍御史周方崇
之請廢罷在城兩廂其城南北如故詳見在城
廂
城外四壁
東壁
東至螺螄橋接連茶槽橋界土門鋪地分
西至崇新門外南北兩新禁城為界
南至衆惠橋接連南壁清水閘鋪地分
北至無星橋接連仁和尉司界
南壁
東至磨刀坑沿江至中教場北為界
西至雙塔兒姥嶺子嘉會門北候潮門為界
南至磨刀坑至雙塔兒寨門中心為界
北至衆惠橋北以下直至江塘茶槽為界
西壁
東至慈雲嶺接連城南廂界
西至惠因橋接連錢塘尉司界
南至雙塔兒中接連城南廂界
北至錢塘門水溝接連錢塘尉司界
北壁
東至東新橋一帶為界
西至餘杭西一帶為界
南至餘杭門九曲角子門南城下為界
北至北新橋趙府上船亭高橋為界
右東南壁公事隸城南廂西北壁公事隸城北
廂其警捕之事則本府差總轄任之
城東西廂
城東廂都廵檢使司在崇新門外馬婆舊鋪
東至螺螄橋
西至新禁城
南至候潮門
北至保德門
城西廂都廵檢使司在錢糧司嶺上
東至慈雲嶺頂接連城南廂界
西至惠因橋接連錢塘尉司界
南至雙塔兒寨前接連城南廂界
北至錢塘門真珠河水口接連錢塘尉司界
右係乾道三年四月二十日臣僚奏請城東西
戸口繁夥警邏稀疎(時城西閔將仕家被劫遂有此奏)乞置廵
檢使二員措置盗賊仍各差軍兵從之其地分
東隸南廂西隸北廂
在城兩縣界分
錢塘縣
南城界西城界
温泉界中路南上分界
中路南下分界中路北界
外河界内界
西湖門南界西湖門北界
三教門吳山北
西一界西二界
東一界東二界
東西一下分界淨因寺界
三橋南界三橋北界
壩北界開道坊界
中棚界井亭橋北界
橋南界橋北界
後杭界木子東界
木子西界西莊界
仁和縣
中濠南界衆安東界
小新營界東營界
妙慈界沙河東界
壩東界中濠北界
永新橋界仁和界
西營界
城外兩縣界分
錢塘縣
餘杭門界在縣北至縣一里半
錢塘門界在縣西至縣半里
豐豫門界在縣南至縣三里半
錢湖門界在縣南至縣四里半
嘉會門界在縣南至縣一十三里
候潮門界在縣南至縣一十二里
仁和
外海塘界在縣東南去縣一十四里
教場界在縣南去縣一十二里
教場南界在縣南去縣一十三里
教場北界在縣東南去縣一十里
外沙南界在縣南去縣九里
外沙北界在縣東南去縣八里
候潮門界在縣南去縣二十三里
保德門界在縣東去縣五里
坊巷
府城
在一南廂
大隠坊(都酒務西新房廊巷口相對徽宗朝處士徐奭居此因名)
安榮坊(泰和坊相對)
懷慶坊(祕書省相對)
和豐坊(天井坊相對)
巳上並在清和坊内南首一帶
左一北廂
吳山坊(俗呼吳山井巷)
清河坊(宗陽宫御路對)
融和坊(俗呼灌肺嶺巷)
新街(融和坊北)
太平坊(通和坊相對)
市南坊(太平坊北俗呼巾子坊)
市西坊(俗呼壩頭又曰三橋街今為市曺)
已上並在南御街西首一帶
南新街(清河坊裏御史臺對)
康裕坊(御史臺西俗呼八作司巷)
後市街(吴山北坊相對)
吴山北坊(後市街對)
泰和坊(安榮坊相對俗呼糯米倉巷)
天井坊(天井巷舊名通浙坊稍西為龍舌頭)
中和坊(樓店務巷舊名淨因坊)
仁美坊(俗呼石板巷在通判北廳東)
近民坊(府治東由左司理院前出河下)
流福坊(府治前西)
豐豫坊(凌家橋西府學在此坊内)
美化坊(府學西入巷)
左二廂
修義坊(市西坊北俗呼菱椒巷)
富樂坊(修義坊北俗呼賣馬巷)
衆樂坊(富樂坊北俗呼虎跑泉巷)
教睦坊(銀甕中酒庫南俗呼狗兒山巷)
積善坊(銀甕中酒庫北俗呼上百戲巷)
秀義坊(積善坊北俗呼下百戲巷)
夀安坊(羲和坊對俗呼官巷)
修文坊(官巷北即舊將作監巷)
里仁坊(修文坊北俗呼陶家巷)
保信坊(里仁坊北俗呼剪刀股巷)
定民坊(戒民坊相對俗呼中棚巷)
睦親坊(定民坊相對俗呼宗學巷)
純禮坊(俗呼後洋街巷)
保和坊(安國坊相對俗呼磚街巷)
報恩坊(保和坊北俗呼觀巷)
巳上並在北御街西首一帶
福德坊(保和坊内於咸淳元年居民建)
招賢坊(舊在仁和縣巷)
登省坊(仁和縣前於咸淳五年知縣郭應酉買民地立)
左三廂
欽善坊(井亭橋南俗呼聞扇子巷)
甘泉坊(相國井巷口與井亭橋對)
清風坊(莊文府南俗呼活水巷)
清和坊(洪福橋西楊和王府巷)
興慶坊(結縳橋相對俗呼前洋街)
德化坊(舊係木子巷今在對岸潘閬巷口)
市民坊(錢塘縣前)
平易坊(錢塘縣前)
右一廂
孝仁坊(和寧門外西)
登平坊(和寧門外東)
夀域坊(太廟南俗呼糧料院巷)
天慶坊(天慶觀巷在宰執府北)
保民坊(天慶坊北俗呼廟巷)
長慶坊(保民坊對俗呼糍糰巷)
懷信坊(朝天門裏西入忠清廟路)
己上並在南御街東西
新開坊(朝天門外清平坊内轉東)
常慶坊(都稅務南俗呼柴垜橋巷)
富樂坊(薦橋西)
右二廂
清平坊(朝天門外面南俗呼沙皮巷)
通和坊(太平坊對俗呼金波橋巷)
賢福坊(市西坊對俗呼壩東巷)
蘭陵坊(賢福坊北俗呼水巷)
羲和坊(夀安坊對俗呼炭橋巷)
武志坊(羲和坊北俗呼李博士橋巷)
戒民坊(定民坊相對俗呼棚橋巷今為市曺)
新安坊(純禮坊對俗呼鵝鴨橋巷)
延定坊(戒民坊北俗呼新樓橋巷)
安國坊(保和坊相對俗呼北橋巷)
懷遠坊(安國坊北俗呼軍頭司巷)
普寧坊(觀橋北俗呼清遠橋巷)
巳上並在北御街東首一帶
同德坊(祥符寺西俗呼燈心巷在南御街北)
嘉新坊(北酒庫東面北俗呼七郎堂巷)
教欽坊(北酒庫東面南俗呼竹竿巷)
新開南巷(薦橋富樂坊對)
新開北巷(日新橋東)
右三廂
東巷坊
西巷坊(並在薦橋東面南俗呼上中沙巷)
豐禾坊(崇新門内舊面西於咸淳三年建當今上皇后家廟宅第遂移稍東面南)
善履坊(芳潤橋東)
興德坊(盬橋下西堍)
昌樂坊(蒲橋東)
右四廂
興禮坊(舊對清河坊係咸淳四年建今宗陽宫闢為上御路遂移入内宫牆之東属右四廂)
(界)
寧海坊(薦橋東面北)
故老云城内舊有坊號久廢未立如羅漢洞巷
口則曰美俗坊金文橋下涌金門路則曰會昌
坊洪橋楊府巷口則曰紫雲坊鞔鼓橋癸辛街
巷口則曰從訓坊馬家橋西巷口則曰孝慈坊
洗麩橋下南岸口則曰通寳坊洗麩橋下北岸
口則曰豐財坊通寳豐財為有左藏庫
城南左廂
狀元坊(皃門鋪前於嘉定七年為武舉狀元劉必萬立)
美政坊(本廂前)
城北右廂
狀元坊(北新橋南於端平二年為武舉狀元朱熠立)
轉運司試院路(江漲橋北)
城西廂
狀元坊(赤山路口所立坊與兒門同)
城東廂
富安坊(新開門外)
諸縣
餘杭縣
宣化坊(鑑亭直入縣治)眉夀坊
近民坊登槐坊(何樞密府)
製錦坊擢秀坊
興賢坊(入縣學)和豐坊
泰亨坊攀麟坊
梯雲坊積慶坊
市司坊桂枝坊
親仁坊安富坊
瞻雲坊香泉坊
聫桂坊德信坊
仁夀坊集福坊
慶樂坊積善坊
臨安縣
近民坊(舊名製錦坊)晝錦坊(舊名安仁坊)
叢桂坊(舊名餘慶坊)立禮坊(舊名石鑑坊)
修義坊(舊名篤信坊)竹林坊
平政坊西市坊
通津坊仁夀坊
景定坊成化坊
表忠坊崇道坊
省元坊
於潜縣
近民坊貳宰坊
松鸞坊豐儲坊
桂枝坊(為橘山李公昆仲建今改名叢桂)
三秀坊(為洪公咨夔及趙汝遢阮軫同登科建)
熙春坊闤闠坊
致和坊應元坊
麗華坊迎祥坊
攀龍坊慶雲坊
雲壑坊
富陽縣
遷善坊新亭坊
崇德坊積善坊
仁德坊崇義坊
臨江坊開化坊
来蘇坊永昌坊
興仁坊擢桂坊
問津坊
新城縣
樂山坊智水坊
閱禮坊義夫坊
鹽官縣
節義坊安化坊(安化郡王王公稟宅)
忠孝坊(侍郎楊公由義宅)狀元坊(張公九成宅)
亞魁坊(凌公景夏宅)墨卿坊
仁賢坊信義坊
宣化坊曳裾坊
昌化縣
登龍坊(以章槱始登第建)渡虎坊
市(行團瓦子附)
藥市(在炭橋今羲和坊内芳潤橋)
花市(在夀安坊内俗呼官巷)
珠子市(舊在融和坊北至市南坊今或在官巷)
米市(在餘杭門外崇果院黑橋頭)
肉市(在大瓦今壩北修義坊内)
菜市(在崇新門外南北土門及東青門外壩子橋等處)
鮮魚行(候潮門外)
魚行(餘杭門外水冰橋頭)
南猪行(候潮門外)
北猪行(在州北打猪巷)
布行(在便門外横河頭)
蠏行(在崇新門外南土門)
花團(在城南今冠巷口與錢塘門裡亦有之)
青果團(在候潮門裏泥路上)
柑子團(在後市街)
鮝團(在便門外渾水閘頭亦名南海行)
書房(在橋園亭)
巳上團市皆四方物貨所聚姑載其大略餘不
悉書
南瓦(在清冷橋西有熙春樓)
中瓦(在市南坊北及咸淳六年更剏三元樓)
大瓦(在市西坊内之北嘗扁為上瓦子亦名西瓦)
北瓦(在衆安橋之南亦名下瓦有羊棚樓)
蒲橋瓦(在蒲橋之東亦名東瓦今廢為民居)
便門瓦(在便門外北)
候潮門瓦(在候潮門外北)
小堰門外瓦(在保安門外東)
新門瓦(又名四通舘瓦在新開門外南)
薦橋門瓦(在崇新門外章家橋南)
菜市瓦(在東青門外菜市橋南)
錢湖門瓦(在錢湖門外省馬院前僅存勾欄一所)
赤山瓦(在步司後軍寨前今惟存勾欄)
行春橋瓦(在東行春橋之側)
北郭瓦(在餘杭門外北郭税務北又名大通店今惟存勾欄)
米市橋瓦(在米市橋下今惟存勾欄)
舊瓦(在石牌頭北麻線巷内)
已上瓦子盖取聚則瓦合散則瓦解之義故老
云當紹興和議後楊和王為殿前都指揮使以
軍士多西北人故於諸軍寨左右營剏瓦舍招
集伎樂以為暇日娱戲之地其後修内司又於
城中建五瓦以處游藝今其屋在城外者多隸
殿前司城中者隸修内司
錢塘縣
浙江市(去縣十一里)
北郭市(去縣二里)
江漲橋鎮市(去縣八里)
湖州市(去縣五里)
西溪市(去縣二十五里)
赤山市(去縣十里)
龍山市(去縣十五里)
安谿市(去縣五十五里)
半道紅市(去縣四里)
仁和縣
江漲橋頭市(在餘杭門外去縣七里)
范浦鎮市(在艮山門外去縣四里)
湯村鎮市(在安仁東鄉去縣四十一里)
北土門市(在東青門外去縣三里)
南土門市(在崇新門外去縣四里)
臨平鎮市(去縣五十七里)
餘杭縣
縣市(在舊縣西百步周二里漢令陳渾置)
石瀨市(在縣東北三十里)
臨安縣
東市(在郭内)
西市(在縣西一里)
富陽縣
縣市(舊在縣西一里二百步其地湫隘唐萬歲登封元年縣令李濬徙于西北隅一百步周回二里)
(五十步今移于西門外莧浦大橋東)
新城縣
縣市(在縣西一里周二百四十步)
鹽官縣
縣市(在縣西北百步唐正觀四年置開元十年令路宣遠徙于縣西南二百五十步)
長安市(在縣西北二十五里)
硤石市(在縣東北六十里)
昌化縣
縣市(在縣西南百三十步)
咸淳臨安志卷十九
