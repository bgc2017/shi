咸淳臨安志卷五十宋潜說友撰
秩官八
兩浙轉運
二浙自錢氏國除太平興國三年五月始以刑部郎
中楊克遜為西南路轉運使宗正寺丞趙齊副之祠
部郎中劉保勲為東北路轉運使拾遺鄭遜副之至
道三年分天下為十八路兩浙合為一獨得視京東
西等並置使副或皆為使或皆為副或為同轉運使
或以一員為判官熙寧七年檢正沈括乞分為兩路
於杭州置司詔從之建炎四年車駕所幸未有定居
乃於東西二使之外添差一員專一随行在應辦錢
糧以方孟卿為之又以李承造為劉光世隨軍轉運
未幾省至紹興二年添差亦罷淳熙初始置一員或
除運副或由判官而陞至今為定制廳壁有記則自
紹興三十二年陳副輝始訪政和以來之氏名刊之
石(二浙之廣列城十五生齒百萬素號劇部粤自太上皇帝翠華南幸駐蹕錢塘視猶畿甸而漕輓之)
(計責任尤重在位三十六載之間凡推擇者六十有一人肆我主上嗣歴之初眷求外臺之寄輝以不才)
(誤膺是選且獲繼先大父遺躅於四十年之後敢不以榮為懼夙夜黽勉誓殚駑力庶幾圖報萬分之一)
(越明年職事之暇因訪向來歴是官者名氏爵里而題記莫存深懼闕典於是搜閱案牘詢諸老吏歲月)
(逾遠莫能盡究姑得自政和中應公安道始謹刊石用告來者若輝亦得以托附諸公之末預有榮焉)
淳祐中吳大監子良作續記(曰轉運轉運粟與芻耳而轉運之職纔若是止)
(乎轉運監司也民利病俗媺惡當廣問細籌訟牒朝暮四面集當燭情偽雪冤枉寮采賢不肖雜襲吏胥)
(或恣横為公私蠧當區别澄汰所兼領郡縣學當新士習振儒風值科詔下當遴擇所部官精考校為國)
(家得士是為布宣天子德澤是為不負臨遣之意是為轉運之職最大最要者况兩浙三輔地轉運號畿)
(漕對天威咫尺迥不與諸道等然則轉運粟與芻而止乎顧今之論不但曰粟與芻又轉而曰畿漕職應)
(辨何暇乎其地上而宫禁次而省部臺寺征需百出片紙下指呼叱咄奔命不容喘下至百司厮吏動挾)
(持以相撼撓旁而游士異色人亦闖伺駢闐扣請少不如意譁讕輙瞬息起財計伸縮不問事可否不問)
(甚或例有無不問為畿漕者心緒絲棼惴惴慄慄左右應無休時專務彌縫為圓熟以逃譏謗敝司存不)
(問敗名檢不問用無以給則朘膏民血不問且既敝精神於此則實無暇乎其他而所謂職之最大最要)
(者亦一切置度外不問嘻是固勢使然邪淳祐五年天子方改紀厲精而畿漕凡三易最後余以愚戇被)
(選三辭不獲命既眎事念生平讀古聖賢書於職之最大最要者何敢矌不力而事隨日改諸應辦亦惴)
(惴慄慄幾殆頼天子聖明廟朝主公論未遽以辠斥雖然由前之說則後之過未易逃由後之說則前之)
(責未易塞以余之愚戇惟二說昧昧弗克究是懼尚堪久此哉睨庭下二石書前人名氏適遍增一石而)
(三之余名字乃居首益慚赧因其二說鑱焉庶幾有能於前之說又能於後之說者旦夕至而余可以去)
(矣)
應安道(政和五年)
王汝明
劉既濟
詹度
蔣彛
李祉
傅其傳
胡□
陳建(宣和元年)
蘇莊(宣和二年)
王復(宣和三年)
王仲閎(宣和四年)
胡直孺(宣和五年)
孟庾(宣和五年)
李堯夫(宣和六年)
曾讜(宣和六年)
程昌弼(宣和七年)
李弼孺(宣和七年)
顔彦誠(靖康元年)
吳昉(靖康元年)
黃敦書(靖康元年)
劉蒙(建炎元年)
范沖(建炎元年運副)
王琮(建炎二年運副)
劉寧止(建炎二年添差)
朱異(建炎二年添差)
成大亨(建炎二年運副)
陳國瑞(建炎三年運副)
李承運(建炎三年運副)
徐康國(建炎四年運副)
方孟卿(建炎四年添差)
李承造(建炎四年運副)
曹紆(建炎四年運副)
劉寧止(紹興元年運副)
盧知原(紹興元年添差運使)
梁汝嘉(紹興二年運副)
馬承家(紹興三年運副)
張致遠(紹興三年運副)
孫逸(紹興三年運判)
王俁(紹興四年運副)
李謨(紹興四年添差運判)
吳革(紹興四年運副)
朱縡(紹興五年運副)
李迨(紹興五年都運)
張澄(紹興六年運使)
張匯(紹興六年運副)
向子諲(紹興六年都運)
汪思温(紹興七年運副)
吳革(紹興八年運副)
梁澤民(紹興八年運判)
蔣璨(紹興九年運副)
林正(紹興十年運判)
張匯(紹興十年運副)
黃敦書(紹興十一年運副)
王㬇(紹興十二年運副)
張叔獻(紹興十二年運副)
李椿年(紹興十二年運副)
王鈇(紹興十三年運副)
趙伯牛(紹興十四年運副)
吳坰(紹興十四年運副)
錢端禮(紹興十五年運副)
湯鵬舉(紹興十六年運副)
沈該(紹興十七年運副)
唐道(紹興十七年運副)
曹泳(紹興十八年運副)
榮薿(紹興二十年運判)
曹戩(紹興二十年運判)
趙士餐(紹興二十一年運判)
張匯(紹興二十一年運副)
趙不羣(紹興二十二年運副)
李莊(紹興二十二年運判)
韓璡(紹興二十三年運判)
黃然(紹興二十四年運判)
鍾世明(紹興二十五年運判)
閻彦昭(紹興二十六年運判)
陳璹(紹興二十六年運副)
張僖(紹興二十六年運副)
李邦獻(紹興二十六年運副)
趙子潚(紹興二十七年運副)
楊沂(紹興二十八年運副)
錢端禮(紹興二十九年運副)
黃仁榮(紹興三十年運副)
吕廣問(紹興三十年運副)
林安宅(紹興三十年運副)
王時升(紹興三十一年運副)
龔濤(紹興三十二年添差)
陳漢(紹興三十二年運判)
陳輝(紹興三十二年運判)
朱夏卿(隆興元年運副)
黃仁榮(隆興二年運副)
陳□作(隆興二年運判)
薛良朋(隆興二年運副)
姜詵(乾道元年運判)
方滋(乾道元年運判)
王炎(乾道元年運副)
周淙(乾道二年運副)
劉敏士(乾道三年運判)
姚憲(乾道五年運判)
吕正已(乾道五年運判)
胡昉(乾道六年運判)
沈度(乾道六年運判)
胡堅常(乾道七年運判)
沈复(乾道七年運副)
沈度(乾道七年運判)
曾逮(乾道八年運判)
張宗元(乾道九年運判)
吕搢(乾道九年運判)
胡堅常(乾道九年運副)
吕正已(乾道九年運判)
陳峴(淳熙二年運判)
趙磻老(淳熙二年運判)
吳淵(淳熙三年運判)
韓彦質(淳熙五年運判)
燕世良(淳熙七年運判)
吳琚(淳熙七年運判九年陞副再任)
朱佺(淳熙九年運副)
景秉(淳熙九年運副)
張枃(淳熙九年運判十一年陞副除知臨安府)
錢冲之(淳熙十一年運判十二年陞副)
趙不流(淳熙十二年運判十五年除知臨安府)
丘崈(淳熙十四年運副)
鄭汝諧(淳熙十四年運副)
景秉(淳熙十五年運副)
潘景□(淳熙十六年運副紹熙元年除工部侍郎)
沈詵(紹熙元年運判三年陞副)
王厚之(紹熙四年運判)
黃黼(紹熙四年運判五年陞副慶元元年除檢正)
沈詵(慶元元年運副)
王溉(慶元二年運副)
趙師&KR0759;(慶元二年運副三年知臨安府)
趙善□(慶元三年運判四年陞副)
韓邈(慶元四年運判五年除戸部侍郎)
趙善堅(慶元五年運副六年知臨安府)
沈作賓(慶元六年運副嘉泰元年除工部侍郎)
葉簨(嘉泰元年運副二年除戸部侍郎)
趙彦勵(嘉泰二年運副三年除太府卿)
陳景思(嘉泰三年運判四年陞副)
顧熹(嘉泰四年運判宫觀)
詹徽之(開禧元年運判二年除軍器監)
廖俁(開禧二年運判)
程凖(開禧二年運判)
史彌堅(開禧二年運判三年陞副十二月初三日知臨安府)
孟猷(開禧三年運判嘉定元年陞副二年除刑部侍郎)
陳耆夀(嘉定二年運判)
黃犖(嘉定二年運判三年除太府卿)
劉彌正(嘉定三年運判四年陞副五年除太府卿)
吳鏜(嘉定五年運判六年陞副七年再任八年除觀察使)
趙時侃(嘉定八年以知臨安府兼權一月免)
章良肱(嘉定八年運判十年陞副十一年除宗正少卿)
趙伸夫(嘉定十一年運判十三年陞副)
沈皥(嘉定十三年運副十四年除太府卿)
丘夀雋(嘉定十四年運副十六年除太府卿)
朱在(嘉定十六年運副寳慶元年除司農卿)
趙崇龢(寳慶元年運副三年再任除工部侍郎)
陳宗仁(紹定元年運判四年除司農卿)
林介(紹定四年運判)
趙汝憚(紹定四年運判)
衛樸(紹定四年運判六年陞副)
趙汝捍(紹定六年運判端平元年除倉部)
李日邁(端平元年運判二年知寧國府)
顔頥仲(端平二年運判是年知臨安府)
趙與&KR0696;(端平二年運判三年知慶元府)
趙以夫(端平三年運判十一月除左司)
林申(端平三年運判除兵部)
王埜(嘉熙元年運判二年知建寧府)
曾穎秀(嘉熙二年運判三年除左司)
趙崇賀(嘉熙三年運判四年宫觀)
項容孫(嘉熙四年運判除右司)
王埜(淳祐元年運判宫觀)
魏峻(淳祐元年運判二年陞副三年除右司兵部侍郎)
袁立儒(淳祐三年運判五年陞副)
黎安朝(淳祐五年運判)
趙汝暨(淳祐五年運判)
吳子良(淳祐五年運判六年除左司郎官)
尹煥(淳祐六年運判七年除左司)
章大醇(淳祐八年運判八月陞副知慶元府)
余天任(淳祐八年運判九年陞副十二年除權工部侍郎)
翁甫(淳祐十二年運判七月兼知臨安府)
王克仁(淳祐十二年七月除運判寳祐元年四月陞副二年十一月除寳章閤待制兩浙轉)
(運使三年九月除戶部侍郎兼知臨安府)
徐㮚(寳祐三年九月除副使四年十二月除權戸部侍郎兼知臨安府)
饒虎臣(寳祐四年七月除副使五年十二月除禮部侍郎)
趙孟高(寳祐五年十二月除運判六年除副使)
葉隆禮(開慶元年十月為運判十一月知臨安府)
陶熾(開慶元年十一月為運判景定元年五月除大理寺卿)
洪燾(景定元年五月為運判九月陞副使十一月除戶部侍郎知臨安府)
趙與訔(景定元年十一月為運副二年五月除寳章閤待制知臨安府)
魏克愚(景定二年五月為運判十一月陞副使三年五月除太府少卿兼知臨安府)
趙與可(景定三年五月為運判八月罷)
吳勢卿(景定三年八月為運判十一月陞副使十二月致仕)
季鏞(景定三年十二月為運判五年二月知紹興府)
趙與訔(景定五年為轉運使十一月除戸部侍郎知臨安府)
胡太初(景定五年十二月為運判咸淳二年除太府卿)
趙崇絢(咸淳二年二月為運判十二月除淮東總領)
潛說友(咸淳二年十二月為運判三年七月陞副使四年閏正月除司農少卿知臨安府)
常楙(咸淳四年閏正月為運判十月陞副使五年五月除檢正兼權戸部侍郎)
曹元發(咸淳五年八月為運副六年八月除檢正兼權戸部侍郎)
趙與稙(咸淳六年八月為運判七年八月陞副使十一月除戸部判官知臨安府)
吳益(咸淳七年十一月為運判八年五月除戸部判官兼知臨安府)
洪起畏(咸淳八年七月為運判十月罷)
朱浚(咸淳八年十月為運判)
倅貳
北廳
大平興國杭歸版圖倅與守俱置至建炎庚戌以後
名氏始有可次第者乾道元年通判胡堅常為壁記
(官府有題名古也郡有倅貳亦古也臨安為郡東南第一都會湖山之勝妙絶天下承平盛時風俗絶厚)
(獄訟稀少視比他州為樂土前此良二千石如唐白傅國朝蘇翰林其政事妙敏如庖丁解牛奏刀砉騞)
(固已磔然四解矣公退之暇則放意詩酒寓興於湖山之問至今蒼崖斷壁二公之墨寳猶有存者則古)
(人為郡之樂二公固自得之想夫所謂半刺史者亦得以平分風月焉越自六飛南渡而臨安遂為輦轂)
(之地守倅之選雖視古為重然風俗日益偷獄訟日益繁加之六宫百司軍旅郊祀無一不取辦於是郡)
(太守窮日力有不能給倅貳方且奉令承教之不暇雖其選甚重而其勞殆與諸州上佐等而堅常不肖)
(承乏北倅自惟綿薄固不足以比方古人然辱在此位恨不得周旋揖遜於白傅蘇翰林之時盖所謂半)
(刺史之樂未易得也位有南北二廳南廳自紹興初分治於府治之前獨北廳遷徙不常故自建炎庚戌)
(至於隆興甲申凡三十有六年自郭君至堅常凡二十有二人而題名記迄未能立遂使姓氏與夫去來)
(日月了不可考盖闕文也於是伐石記之以貽後之來者云)吳革續記(熙寧中蘇文忠公繇)
(史館來貳杭郡事時四方行新法公於其間常因法以便民民頼以安至今耆舊傳誦公之心猶可概見)
(革竊慕焉後百八十年承乏於此初視印乃太平興國之舊公所嘗佩者也次視廳壁題名記則斷自建)
(炎而公之名不可尋矣豈印以金能久而題名以石乃不能久耶要公之心不金不石而久久而不磨者)
(也石溢自革而續嘻題名續非難續令名為難傳公之印非難傳公之心為難革願學而未之逮也敢以)
(是諗諸來者)
郭采劉大中
鄭作肅邵相
楊穜趙令言
朱敦儒蔣延夀
吕斌張柟
王權黃衮
俞召虎俞煒
張士襄林衡
吳伸章岵
方擴劉遠
葉桯胡堅
陳禾曾協
張元成丁逄
沈詵朱思
程文昺王明發
強濟應藏密
張鎡王進之
柯春卿方傅
黃瀚鄭魏良
潘好恭王正民
陳鈞沈埴
王百度富嘉謀
趙善昐魏大中
陳卓方叔泰
趙汝逵劉保
張擢張次賢
趙希蓁曹至
趙汝鐩黃順卿
麋漂尤爚
皇甫煜顔耆仲
婁紹彭顔頥仲
黃崖劉克遜
樓杓謝奕修
楊纉虞曾
楊瑾高衡孫
趙師宫尤煓
施德茂王瑢
趙希琚韓識
陳奎張修
石孝廣吳革
張藴陳大方
黎彌正袁璟
梅鼎郭允行
章士元許鑑
劉縝趙與禌
趙時樒林孟辰
項廷曾趙崇鐖
趙崇乘莊彌邵
家之巽馬元縯
吳洪惪王剛中
葛稱僧
南廳
增置歲月未有所考名氏著於壁記者自紹定六年
王修始(錢塘自紹興車駕駐蹕民物繁盛事夥責重視古京兆嘗增置倅員鼎峙關决考舊題名)
(上南北廳有隸事之所中間或僦民居室遷徙無定紹定庚寅京尹大資趙公請於朝度地於府治之南)
(撤官𪠘民居一新三倅廳事明年燬於火今大尹侍郎余公視事未幾亟命重建費緡錢萬二千有奇三)
(越月而成修徙居之顧舊碑不存無以傳後因伐石以記名氏并㮣序其始末云)
王修趙汝皓
徐起宗喬幼聞
吳當可俞任
葉宷章端子
惠孔時柴夢規
趙時詁林靖
謝塈陳光
施退翁鄭思問
趙師簡趙與澤
鮮于應文莫子父
方棫趙汝珤
樊應亨陶虎
魏洸王橚
林易趙時瑢
黃與仁許鍾
莊彌明高應雷
吕撫趙希瓍
李雷初夏士林
東廳(添差)
壁記自嘉泰元年趙師石始萬逮為記(六飛駐錢塘氏物益繁阜)
(府事日滋故關决記於分任者為倅倅有南北廳又有員外置率以處宗室戚里及有朝蹟者然無定員)
(或三之二或二之一未始闕也顧官舍無定棲擇木偷安視蔭傒闕自處若浮梗此廳壁記所由闕也紹)
(定庚寅太府卿玉牒趙公為尹請諸朝度治所堧地剏廳事辛夘燬焉越明年壬辰今戶部侍郎四明余)
(公開府數月維新百度命更為之浹三旬而成明&KR1065;高大奥與曠稱繼自今得安其居以贊其長以無負)
(公朝畀任之意公之賜也逮適承乏既涖其事念前聞人無所稽據後來何觀詢宿吏繙舊牘得趙公師)
(石而下十八人刻石龕於廳之西壁間所期居是宇者欲人之寧如已之寧覧是刻者欲已之善如人之)
(善是則惓惓之志也又何敢徒以勉人不以勉已乃書以冠其首云)姚岩續記(熙寧七年東坡)
(先生守密嘗為通守趙君成伯記題名於廳壁美其勤於吏職視官事如家事不但紀其名盖紀其實也)
(前一年先生以奉常博士倅杭於時民醇事簡猶有朝推囚暮決獄之詩其勤於王事如此是先生非苟)
(言之實允蹈之中興駐蹕杭陞天府今距先生百九十年岩蜀人也由掌故負丞於兹獲踵華躅大懼弗)
(稱恪守家訓公廉勤三字無作先生羞一日摩挲壁記石已盡乃鑱石續之以遺來者併記先生語致其)
(景慕之心云)
趙師石蔣藺
吳鋼趙時侃
趙師偃趙善詠
趙希栞趙汝淳
趙汝鐩趙立夫
趙汝鎚趙汝獻
趙師耀趙希吕
何處義趙希觀
王定萬逮
趙與懃陳纉
劉希仁徐榮叟
石孝該姜彌明
王侑豐雲昭
張公明薛光
趙汝謮包恢
韓集徐闕
趙希微謝奕勲
趙與趙崇侇
王亞夫趙與證
趙崇乘胡弌之
鮮于應文李衢
劉仰祖謝垕
莊彌明謝奕信
史森卿姚岩
王人英趙孟&KR1330;
錢昌大郭囦
曾淵子常楙
冷應元木天駿
唐震王霖龍
史俊卿王宗洙
咸淳臨安志卷五十
