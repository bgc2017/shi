夢粱錄卷七宋吳自牧撰
杭州
杭城號武林又曰錢塘次稱胥山隋朝特剏立次郡杭
僅三十六里九十步後武肅錢王發民丁與十三寨軍
卒增築羅城週圍七十里許有南城門稱為龍山東城
門號為南土北土保德北城門名北關今在餘杭門外
人家門首有青石塾是也西城門曰水西關在雷峯塔
前城中有門者三曰朝天門曰(闕)門曰鹽橋門宋太
平興國年間錢王納土(闕)安有號為寧海軍高
廟於紹興歲南渡(闕)此遂稱為行在所其地
襟江抱湖川湊(闕)衍民物阜蕃非殊方下郡
比也自歸宋(闕)易名旱門僅十有三水門者
五城南門者(闕)嘉會城樓絢綵為諸門冠蓋此門為
御道遇南郊五輅欲此幸郊臺路城東門者七曰北水
門曰南水門蓋禁中水從此流注出銕沙河及横河橋
下其門有銕窗栅鎖閉不曾輒開曰便門曰候潮門曰
保安水門河通跨浦橋與江相隔耳曰保安門俗呼小
堰門也曰新開門城東門者三曰崇新門俗呼薦橋門
曰東青門俗呼菜市曰艮山門城北門者三曰天宗水
門曰餘杭水門曰餘杭門舊名北關是也蓋此門浙西
蘇湖常秀直至江淮諸道水陸俱通城西門者四曰錢
塘門曰豐豫門即湧金曰清波即俗呼闇門也曰錢湖
門其諸門内便門東青艮山皆甕城水門皆平屋其餘
旱門皆造樓閣諸城壁各高三丈餘横闊丈餘禁約嚴
切人不敢登犯者凖條治罪城内元三門俱廢之獨朝
天門止存兩城壁杭人獨以門稱之
大河橋道
自和寧門外登平坊内曰登平橋次曰六部橋即都亭
驛橋北曰黑橋兒玉牒所對巷曰州橋執政府大渠南
曰安永橋次曰國清橋投東轉北曰保安延夀橋𣙜貨
務東曰阜民橋不通舟楫合同場前曰過軍橋雜賣場
西曰通江橋沿大河直至曰望仙橋次曰崇陽宫橋介
真道館前曰三聖橋榮王府前曰佑聖觀橋沿河看位
前曰榮王府橋常慶坊東北曰太和樓橋俗名柴垜冨
樂坊東曰薦橋北曰豐樂橋善履坊東曰油蠟局橋元
呼新橋興福坊東曰鹽橋上奉廣福孚順孚惠孚佑侯
蔣相公祠橋東一直不通水旱橋名蒲橋咸淳倉前曰
咸淳倉橋元名東橋御酒庫東曰塌坊橋仙林寺東曰
仙林寺橋平糴倉北曰西橋豐儲倉後曰葛家橋東曰
通濟橋俗名梅家橋御酒庫北曰小梅家橋通濟橋北
曰田家橋次曰普濟橋白洋池前曰白洋池橋次曰方
家橋自大河直通天宗水門至三閘也
小河橋道
自宗陽宫橋轉西河曰鍾公橋次曰清泠橋南瓦子前
曰熙春樓橋南瓦内投西曰灌肺嶺橋通和坊東曰金
波橋北曰普濟橋次曰巧兒橋寳佑坊曰寳佑橋五間
樓巷東曰亨橋賢福坊東曰平津橋俗名猫兒橋橋北
曰舍人橋次曰永清橋鐵線巷西曰水巷橋次曰新橋
羲和坊曰芳潤橋元名炭橋武志坊東曰李博士橋次
曰棚橋新安坊東曰新安橋出御街投北曰衆安橋投
東入延定坊曰鵝鴨橋次曰安國橋又名北橋橋北曰
軍頭司橋懷遠坊出御街投北曰(闕)橋橋之西曰貢
院橋次曰藩封酒庫橋雜作院西曰祥符橋橋西曰小
新莊橋普寧坊東曰清遠橋仁和縣衙對巷曰仁和倉
橋縣巷北曰萬歲橋六部架閣庫前曰天水院橋淳祐
倉前曰倉橋次曰永新橋出餘杭水門亦由於三閘水
路也其衆安與觀橋皆平坦與御街同蓋四孟車駕經
由此兩橋轉西禮部貢院路一直過新莊橋詣景靈宫
行孟饗禮也
西河橋道
自衆安橋轉西曰衆樂橋次曰下瓦子橋沂王府北曰
結縛橋十官宅前曰石灰橋次曰八字橋元呼洗麩橋
南曰馬家橋次曰鞔鼓橋清河坊東曰洪橋次曰井亭
橋曰施水坊橋西横街有橋名曲阜其橋不通舟楫水
脈自六房院後石橋下湖水從此流出也韓府南曰軍
將橋次曰三橋子西樓酒庫前曰惠遷橋元呼金义庫
橋羅漢洞巷對曰侍郎橋向有侍郎姓廉名郎叔居此
又有賢德及人里巷賢之以盛名以橋記之南真道館
前曰施家橋斷河頭五顯祠後曰普濟橋再自八字橋
轉西曰清湖橋次曰黑橋左藏庫前曰左藏庫橋楊駙
馬宫前投西曰安濟橋潘國巷路通接洋街路曰安福
橋直抵故太學次曰丁家橋霍史居廟前曰長生老人
橋錢塘縣巷曰縣橋跨真珠河曰真珠河橋此兩橋俱
不通舟國子監前曰紀家橋監後曰車橋側曰青龍橋
茶湯巷西曰長夀橋舊名楊姑橋萬夀觀前曰新壯橋
景靈宫前曰車馬橋鎮城倉西曰師姑橋餘杭門裏中
正橋元呼斜橋水門前曰釣橋舊名便橋水路出餘杭
水門通三閘也
小西河橋道
自西樓酒庫側三橋南入惠遷橋西過惠遷井曰太常
寺後小橋次曰臺官衙後門橋六房省院對曰如意橋
度牒庫後巷曰永安橋即五聖廟橋西曰渡子橋次曰
湧金橋界子誦金三池之中矣湧金門北沿城鑷子井
東曰鑷子井橋張府後俞家園東曰永安橋六房後門
曰石橋此三橋俱不通舟湖水永於橋下暗溝注於曲
阜橋下流出西河俞家園九官宅(闕)曰白蓮橋花宅北
投西巷曰紅蓮花橋兩橋俱旱橋耳又自渡子橋轉南
轉運司衙前曰普安橋油車巷對曰德夀橋府學前曰
凌家橋謝二郎使前曰定安橋慈幼居前曰戒子橋樓
店務橋次曰流福橋元呼閘兒橋臨安府治前曰州橋
俗名懊來橋蓋因到訟庭者到此心己悔也故以此名
呼之
倚郭城南橋道
城南所管地界自白塔嶺下橋曰進隆兒門裏夏家橋
交木場後曰楊㜑洋泮橋東曰李家橋本廂治所南曰
洋泮橋馬倉巷口名紅橋子美政坊前曰美政橋雪醅
庫東曰南新橋俗呼朱橋嘉會門外曰利涉橋酒庫巷
内曰上梁家橋顔家樓對巷曰下梁家橋浙江亭側跨
浦橋便門外投南横河橋布行前亦名横河橋鮝團前
曰渾水閘橋南外庫南曰蕭公橋大郎巷口曰上泥橋
南外酒庫對巷曰清水閘橋候潮門外南曰衆惠橋護
聖步軍南曰下泥橋候潮門外直東曰上欏木橋又名
普濟白旗寨對巷曰下欏木橋護聖上教場門東曰上
洪橋中教場門東曰中教場橋下教場門東曰柴市橋
盛家衖東曰濟衆橋妙静寺北曰諸家橋橋西曰保安
閘橋保安水門外曰保安橋新門口門外富景園東名
昇仙橋此是旱橋一直向東曰南新草橋城東駱家跳
曰駱家橋西首寨前曰馬軍橋橋東寨前曰步軍橋善
應寺北曰四板橋橋西曰萬夀橋又名呂家橋景隆觀
後曰通利橋次曰米市橋老兒營後曰五柳園橋北曰
福濟橋又名席潭崇新門外直東曰章家橋北曰淳祐
橋供聖營東曰螺螄橋小粉場前曰普安橋又名横河
橋東曰廣濟橋蒲場巷軍廵鋪前安濟橋遊奕教場門
曰教場門橋橋東横河軍廵鋪前曰報恩橋螺螄橋北
蟹行曰蔡湖橋遊奕軍佑聖殿後曰遊奕寨橋橋北曰
安榮橋南路曰小蔡湖橋殿司雙寨門前曰前軍橋東
青門外直東曰菜市橋選鋒軍東曰太平橋北曰端平
橋東青門曰十善橋次曰黃姑橋艮山門東曰順應橋
舊名壩子橋仁和尉司前曰無星橋法明寺前曰駱駝
橋寺門外走馬塘曰璽橋尉司後曰龔家橋沙河角頭
水陸寺北曰韋家橋橋側曰廣度橋走馬塘東石斗門
鋪前曰石斗門橋尉司側曰木板橋沙河角頭曰宋家
橋城東鄭家園後曰翁泰橋次曰馮家橋章家橋姚店
橋園後麥莊廟前曰麥莊橋城東九里松大路曰樟木
廟橋廟前曰江家橋城東廬家雪窨南曰行人橋走馬
塘范家村曰張娜兒橋姚斗門鋪曰新塘橋石斗門鋪
前曰蔡家大橋城東蔡家村曰蔡家小橋高塘灣横塘
路曰姚馬四橋城東官園裏曰鴨舍橋橋大路曰李家
橋官園裏北曰孫家橋金家村曰猪坊橋姚斗門鋪唐
家村曰資福橋曰小資福橋斗門東南陸家村曰陸家
橋沈家塘口曰歐家橋斗門南大路曰升仙橋看經寺
前曰看經橋城東胡陳畈等處其橋有九名曰范家徐
家李家陳家杜家姚家伸家橋普寧錢下廂等橋五里
塘路口張家橋橋側曰菩薩橋殊勝寺前曰殊勝橋塘
大路王家橋行人菴側曰嚴家橋塘東曰新橋橋側曰
鮑家橋塘西飛家橋
倚郭城北橋道
城北所管地界自錢塘尉司西水磨頭曰石函橋又呼
西石頭橋西湖孤山路曰寳佑橋俗呼斷橋孤山路中
曰涵碧橋和靖林處士故居所曰處士橋延祥四聖觀
西曰西林橋蘇堤南來第一橋曰映波第二橋曰鎖瀾
第三橋曰望山第四橋曰壓堤第五橋曰東浦第六橋
曰跨虹先賢堂前橋曰袁公橋蓋府尹袁大資建堂造
橋以名記之麯院新堤路小橋曰小新堤橋麯院大路
向東曰行春橋九里松左軍教場大路西有橋亦名曰
行春飛來峯路口曰合澗橋龍井路口曰歸隠橋蓋東
坡欲易於過溪建此橋也麥嶺西太清宫前曰孝義橋
嶺口寨前曰新河橋麥嶺至龍井其橋有三曰善安永
安永福橋茒家步至丁家山有橋者三曰雙井丁家山
小丁家山橋高麗寺側曰惠因橋淨慈寺北慶樂園前
曰長橋錢湖門外沿城海子口隅下曰清化橋清波門
外流福水路橋聚景園前曰聚景橋顯應觀前曰顯應
觀橋湧金門外城北水口上曰相國西橋九曲小渡咸
淳新建橋曰九曲昭慶橋大昭慶寺前曰昭慶廣濟橋
寺西寨前曰策選寨橋昭慶教場西曰教場橋教場橋
北曰崇福橋霍山大路口曰羊坊橋霍山行宫巷口曰
保安橋羊坊巷北曰溜水橋精進寺北曰小溜水橋溜
水橋西北曰沈家場橋橋前一帶曰安民橋西馬塍觀
音庵西曰八字橋運司竹木場前曰馬軍橋羊角埂上
有橋者四曰上泥下泥崇夀閻家橋馬塍烏盆場曰富
春橋又名烏盆橋羊角埂西雙寨門曰策選馬軍橋埂
西入裏曰神勇步人橋本州試院前曰大通橋王家橋
試院東曰道姑橋試院西曰清水橋石塘東曰西堰橋
古塘橋東曰方公橋西觀音橋城西銅錢局前曰古塘
橋古塘裏西曰惠安橋北郭務前曰餘杭橋天宗水門
外曰上堰橋餘杭橋側曰下堰橋北郭税務北曰糖餅
橋神勇鋪曰過軍橋上閘南曰上斗門橋下斗門西曰
永興橋上閘南曰中斗門橋上閘東陸家場前曰天宗
棧庫橋餘杭門外上閘頭曰上閘橋上閘北中閘頭曰
中閘橋中閘西曰唐家橋又名夀安橋中閘北下閘頭
曰下閘橋米市橋南曰浴堂橋下閘西北曰米市橋米
市裏曰黑橋麻線巷曰採蓮橋夾城巷口曰袁家橋德
勝橋北曰下斗門橋舊瓦子後曰鄧家橋又名廣利橋
石牌頭巷内曰袁公橋糴場後德勝橋舊名堰橋因韓
太尉掩擊苗傅故杭人稱之曰長板橋曰楊㜑橋下界
倉後曰高家梁㜑張家三橋五里塘大路曰東新橋莫
家場前曰范婆橋元係小石橋魚行裏曰水冰橋接待
寺南曰望佛橋橋西曰復明橋一名倪郎中橋橋東曰
雷道橋魚行裏曰黑橋接待寺前曰香火橋北外酒庫
南大路曰佐家橋西倉南曰寳慶又名葱版螄螄豐儲
西倉前曰西倉橋倉北曰洞霄道院橋城北廂巷口曰
富春橋一名茒家橋西倉北醋坊橋官界廵司東曰吳
家橋司西曰黃家橋江漲税務東曰江漲橋橋西南曰
歸錦橋瓜山涇巷口曰洪橋巷東曰社公橋董家巷北
曰獅子橋喻家橋橋側葛家余家二橋喻家橋西葉家
橋北新東曰費家橋北新南曰羊棚橋橋北曰北新橋
元名中興永安橋北新隅北曰康家橋橋側曰豐惠橋
正等鋪曰印墓橋康家橋北塘上曰板橋
禁城九廂坊巷
在城九廂界各廂一員小使臣注授任其煙火盜賊收
解所屬其職至微所綂者軍廵火下地分以警其夜分
不測耳曰宫城廂廡坊巷東至嘉會門禁城角西至中
軍壁小寨門南至八盤嶺北至便門廵鋪城角矣在一
南廂所管坊巷曰大隠安榮懷慶和豐並在清和坊内
一帶南首左一北廂所管坊巷曰吳山坊即吳山井巷
清和坊與南瓦子相對融和坊即灌肺嶺巷新街融和
之北太平坊通和相對市南坊即巾子巷市西坊俗呼
壩頭又名三橋街並在御街西首一帶南新街御史臺
相對康裕坊俗呼八作司巷後市街吳山北坊西相對
泰和坊俗呼糯米倉巷天井坊即天井巷舊名通淛坊
稍西龍舌頭路中和坊元呼樓店務巷舊名淨因坊仁
美坊俗呼石坂巷在通判北廳之東近民坊府治東流
福坊府治前西豐裕坊凌家橋西美化坊府學西八巷
並在清和坊北首一帶直至州府沿河至府學前凌家
橋西左二廂所管坊巷自修義坊俗呼菱椒巷即肉市
富樂坊俗呼賣馬巷衆樂坊俗呼虎跑泉巷教睦坊俗
呼狗兒山巷積善坊即上百戲巷秀義坊即下百戲巷
夀安坊俗名官巷修文坊即舊將作監巷里仁坊元名
陶家巷保信坊呼剪刀股巷定民坊即中棚巷睦親坊
俗呼宗學巷純禮坊元名後洋街巷保和坊舊稱磚街
巷報恩坊俗名觀巷己工在御街西首一帶福德坊在
保和坊巷内招賢坊仁和縣前對巷登省坊縣衙相對
係郭宰買民地剏開此坊耳左三廂所管坊巷欽善坊
井亭橋南聞扇子巷井泉坊相國井巷口與井亭橋對
清風坊莊文府南活水巷清河坊洪福橋西楊和王府
前興慶坊結縛橋對前洋街德化坊舊木子巷在潘閬
巷口字民平易俱在錢塘縣前右二廂所管坊巷孝仁
登平二坊和寧門外西東夀域坊太廟南糧料院巷天
慶坊即天慶觀巷保安坊元呼廟巷懷信呼糍糰巷長
慶坊入忠清廟路己上並在大街東西新開坊清平巷
轉東上抱劍營路長慶坊都税務南柴垜橋巷富樂坊
薦橋西右二廂所管坊巷清平坊即舊沙皮巷通和坊
金波橋路寳佑坊即福王府看位一直路賢福坊即壩
東猫兒橋巷蘭陵坊水巷橋巷義和坊元呼炭橋巷武
志坊元李博士橋巷戒民坊俗呼棚橋巷為市曹行州
之地新安坊名為新橋樓巷延定坊鵝鴨橋巷安國坊
即北橋巷懷遠坊舊呼軍頭司營巷普寧坊在觀橋之
北即清遠橋巷皆在御街東首一帶同德坊舊呼燈心
巷在大街北嘉新坊北庫東西北呼七郎堂巷教欽坊
呼竹竿巷北酒庫東面南新開南巷薦橋富樂坊對新
開北巷曰新橋東右三廂所管坊巷東巷坊即上中沙
巷西巷坊名下中沙巷豐禾坊全皇后府東善履坊即
芳潤橋東興禮坊鹽橋下西堍昌樂坊蒲橋東右四廂
所管坊巷名曰興禮自崇陽宫牆之東至傳法寺佑聖
觀郭謝太后宅福田宫出街直到寧海坊俱屬所綂也
蓋杭舊有坊巷廢之者七如羅漢洞舊有坊名美俗三
橋湧金路舊名會昌坊洪橋揚府巷元作紫雲坊癸辛
街巷為從訓坊馬家橋西曾立孝慈坊洗麩橋南北二
岸謂之通寳豐財二坊惟後人不可不知姑並述之
夢粱錄卷七
