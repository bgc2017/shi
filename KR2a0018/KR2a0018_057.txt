編修(臣人龍)謹言唐貞觀三年詔姚思廉與魏徵
同撰梁書思廉梁史官姚察子推其父意復採謝
昊等所記以成是書徵惟裁其總論編次筆削則
皆出于思廉蓋書成扵一手業紹乎一家述作之
盛與李百藥父子輝映一時亦猶史記之有談遷
漢書之有彪固禇亮謂其苦志精勤洵不虚矣舊
唐書經籍志及思廉本𫝊俱云五十卷新書則云
五十六卷與今本合蓋嘉祐以来鋟版目次然也
(臣)等奉
勅校刊深愧學殖淺陋謹將南史與本文詳加參校辨
其訛舛條其同異錄為考證以附卷末云(臣)謹識
