海鹽澉水志卷二
宋常棠撰
山門
長墻山在鎮東三里高八十丈周圍十九里山
之阿有黃道祠山之下有造船場山之巔立
烽燧山之外捍大海秦始皇東遊登山望海
以其孤聳遥望如堵墻因名
葫蘆山在鎮西南四里四望絶在海中如葫蘆
出沒之狀潮生潮退葫蘆自若
篠山在鎮東南六里
秦駐山在鎮東北一十五里有始皇廟下有聚
落有荒草蕩俗為秦駐塢始皇東遊曾住此
山
沈氏山在鎮東北五里
半潮山在鎮東北五里
青山在鎮東三里為鎮市之主山
廟山在鎮西北三里地名□頭上有□王土地
廟
澤山在鎮西南五里
黃毛山在鎮西北四里
右九山不種林木官給亭戸養草煎鹽之所
□山在鎮西北五里上有普明院及有朱令公
廟
陸墓山在鎮西北五里因姓得名
石屋山在鎮西北五里上有石壘成屋舊傳黃
巢時民避兵處
楊山在鎮西北六里
碧里山在鎮西北九里
吳家山在鎮西四里
右六山不種林木百姓牧養牛羊處所先是亭
民百姓互爭柴山自五代至本朝有訟屢經御
判人以石匣貯文以藏於地二百年初無定屬
每歲交鋒山上殺死不已淳熙十一年倉使石
檢詳起宗及幹辦公事常於公暇採輿論參酌
予奪各分定界永為不易之論具奏上悅由是
息爭
譚家嶺山在鎮西南十里與臨安府鹽官縣邵
灣交界
泊櫓山在鎮西三里高冠諸山輿地志云始皇
渡海泊櫓此山因名舊傳昔海舟泊此山下
後沙漲接鎮境
荆山在鎮西南五里占永安湖之勝山有悟空
寺寺有五顯靈官廟其感應通靈
葛母山在鎮南五里
横山在鎮西三里柵橋上
颺山在鎮西南五里永安湖側
月山在鎮西三里堰下
竇家山在鎮西三里
鳳凰山在鎮西南二里
吳家山在鎮西南三里
鷄籠山在鎮西南五里
馬鞍山在鎮西北五里
金牛山在永安湖西北
塘灣在鎮東市中捍海岸也後聚居其上遂為
市井
棋子灣在鎮東長墻山外
羅漢灣在鎮西泊櫓山側
慈竹灣在鎮南二里
細柳灣在鎮西三里
竇家灣在鎮竇家山上
張灣在鎮西南六里堰上
蔡灣在鎮西南孫堰南
南姚灣在鎮西北五里
北姚灣在鎮東北五里
西陳灣在鎮西北黃毛山背
東陳灣在鎮西北石屋山側
夏灣在鎮東北八里
陸吳灣在鎮西北五里
横山灣在泊魯山前
徐灣在柳家橋南
邵灣在六里堰下
張撘在鎮市塘上古捍海增岸後民旅聚居其
上為市今俗呼曰塘上
陸撘在六里堰下
沈撘在鎮市南
鴉鵲墓在陸撘客船不上岸者多在於此泊舟
為埠頭
海鹽澉水志卷二
