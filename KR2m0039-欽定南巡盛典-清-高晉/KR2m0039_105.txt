欽定南巡盛典卷七十二
褒賞
乾隆三十年閏二月初十日總理行營事務和碩
簡親王豐納亨等奏言乾隆三十年閏二月初三
日奉
諭旨此次隨營人等雖俱加恩賞給但行走係内地與
外地不同用度稍費著交總理行營事務王大臣等
分别賞給再王家營存住各項人等應如何恩賞之
處分别議奏所賞銀兩在兩淮鹽政庫内存貯公項
内動用欽此查得乾隆二十七年為遵
旨查辦隨營人等賞給之處除莊親王簡親王額駙色
布騰巴爾珠爾等如何賞給請
旨定奪其餘大臣官員各項人等并存住王家營人等
仍照前次賞給具
奏奉
旨莊親王賞銀五百兩簡親王額駙色布騰巴爾珠爾
傅恒等著各賞銀四百兩扎拉豐阿兆惠阿里衮富
德著各賞銀三百兩劉統勲汪扎爾努三福隆阿劉
綸于敏中著各賞給一年俸王家營存住人等賞給
一半其餘各衆照前次例賞欽此今次照一品以下
三品以上文武大臣再兼職王額駙等俱賞正俸
銀半年四品堂官侍衛鑾儀衛章京等每各賞銀
四十兩五品堂官監察御史内府護軍統領前鋒
參領侍衛護軍章京每各賞銀三十兩六品以上
文員粘竿上行走散職官員内府參領步營副尉
步軍校等每各賞銀二十兩七品以下文官都察
守營官員等每各賞銀十五兩前鋒校親軍校戴
藍翎頭目驍騎校巡捕營千總把總庫使庫丁每
各賞銀六兩前鋒及親軍護軍等每各賞銀五兩
食四兩錢糧領催及拜唐阿等每各賞銀四兩食
三兩二兩錢糧頭目拜唐阿書吏承差披甲校尉
每各賞銀三兩各項匠役番役厨役步兵領催綠
旗兵水手網戶每各賞銀二兩總管太監每各賞
銀二十兩有頂帶太監等每各賞銀十五兩其餘
太監每各賞銀四兩存住王家營大臣官員各項
人等減半賞給俟
命下之時各該處造具清冊交與兩淮鹽政會同
行在戶部照數賞給奏入報
聞
乾隆四十五年二月十七日兩江總督薩載奏言
竊(臣)接准部咨欽奉
上諭朕清蹕時巡恩施宜渥所有江浙二省派出辦差
兵丁著加恩賞給兩月錢糧欽此除經轉行欽遵辦
理外伏查辦差兵丁仰蒙
聖主殊恩賞賚莫不歡欣鼓舞感頌
皇仁查歷次恭逢
聖駕南巡調撥江西來南辦差兵丁與江南各營兵丁
同一辦差均經前督臣
奏明奉
旨允准給賞今次
翠華南幸(臣)以南省馬匹不敷
奏明仍撥江西馬匹協濟及酌調將備等員來南差
遣所有江西押馬并隨同將備來南辦差兵丁似
應照依前屆一體給賞俾得同沐
恩膏(臣)未敢擅便循例繕摺恭
奏奏入
上諭曰照例賞給
乾隆四十五年三月初五日總理行營和碩莊親
王永瑺奏言乾隆四十五年二月二十九日奉
上諭此次隨駕人等雖給過恩賞但内地行走比在邊
外不同用度不無稍費總理行營王大臣等將此次
跟隨各項人等并存留王家營各項人等如何施恩
分别給賞之處議奏其賞銀動支兩淮運庫銀兩欽
此查得上次
聖駕臨幸江南賞給隨
駕莊親王簡親王御前大臣領侍衛内大臣軍機大臣
等每員五百兩三百兩一年俸禄不等至存留王
家營減半賞給其餘各項人等分别賞給此次仍
照前例一品以下三品以上文武大臣再兼職王
額駙等均給半年正俸四品堂官侍衛鑾儀衛章
京奏事官員批奏官員軍機章京主事等每名四
十兩五品堂官御史並内府章京前鋒章京前鋒
侍衛護軍章京等每名三十兩六品以上文職粘
竿上散職官員内府參領步軍協領札蘭達等每
名三十兩七品以下文職巡捕營守備等每名十
五兩前鋒統領護軍統領藍翎達駮騎校廵捕營
千總把總庫使庫守每名六兩前鋒親軍等每名
五兩領催食四兩錢糧頭目拜唐阿等每名四兩
食三兩二兩錢糧頭目拜唐阿各項匠役番役厨
役步軍領催兵綠旗兵水手網戶等每名二兩總
管太監等每名二十兩首領太監有頂太監等每
名十五兩各太監等每名四兩存留王家營大臣
官員等項人等減半賞給之外其莊親王睿親王
御前大臣領侍衛内大臣軍機大臣等進呈綠頭
牌請
皇上應否賞給銀兩賞給俸之處俟
指示命下令各該處造具清冊交給兩淮鹽政與
行在戶部一同查核數目賞給奏入
上諭曰淳穎永瑺福隆安札拉豐阿和珅德保拉旺多
爾濟海蘭察阿克棟阿梁國治董誥福長安等每員
賞給本身職俸一年總管太監不必賞首領太監有
頂太監各賞十兩餘依議
乾隆四十五年三月初六日閩浙總督三寳奏言
竊臣上年恭逢
恩科鄉試(臣)兼署福建巡撫印務監臨科場有興化府
學生員郭鍾岳陳應騰宋耀等三名年登耄耋試
竣三場内郭鍾岳一名年係九十九歲精神步履
俱属強健經(臣)恭摺具
奏仰蒙
聖恩一體
欽賜舉人今該舉人郭鍾岳本年係一百歲又陳應騰
年八十八歲宋耀年八十五歲該舉人等情殷感
激現由福建來至浙省叩謝
天恩恭迎
聖駕理合奏
聞奏入
上有旨諭閣臣
乾隆四十五年五月十二日薩載奏言乾隆四十
五年恭逢
聖駕南廵欽奉
上諭江寧京口駐防老男老婦加恩一體賞賚用宣慶
澤欽此(臣)接准部咨即經移行今據江寧布政使劉
墫蘇州布政使瑺齡詳稱江寧八旗老年男婦奉
江寧將軍發冊内開七十以上老男六十四名每
名賞銀三兩共銀一百九十二兩八十以上老男
十七名每名賞銀四兩共銀六十八兩九十以上
老婦三口每口賞絹二疋折價銀一兩五錢布八
疋折價銀二兩三錢二分共銀一十一兩四錢六
分八十以上老婦九十九口每口賞絹二疋折價
銀一兩五錢布八疋折價銀二兩三錢二分共銀
三百七十八兩一錢八分七十以上老婦二百三
十七口每口賞絹一疋折價銀七錢五分布四疋
折價銀一兩一錢六分共銀四百五十二兩六錢
七分通共應賞并折給絹布價銀一千一百一兩
三錢一分當經在於漂水縣解司乾隆四十五年
地丁銀内動支呈解散給又京口八旗老年男婦
冊報七十以上老男十五名每名賞銀三兩共銀
四十五兩八十以上老男一名賞銀四兩七十以
上老婦八十口每口賞絹一疋折價銀七錢五分
布四疋折價銀一兩一錢六分共銀一百五十二
兩八錢八分九十歲以上老婦三十四口每口賞
絹二疋折價銀一兩五錢布八疋折價銀二兩三
錢二分共銀一百二十九兩八錢八分通共應賞
并折給絹布價銀三百三十一兩六錢八分隨於
華亭縣解司四十五年地丁銀内照數動支呈解
給領合將江寧京口八旗賞給過老男九十七名
銀兩老婦四百五十三口絹布折價通共銀一千
四百三十三兩九錢九分各造具姓名人數冊結
并動欵清冊一併詳請
題銷(臣)覆核無異除冊結送部查核外(臣)謹會同江
蘇撫(臣)閔鶚元具
題奏入報
聞
乾隆四十五年六月十六日薩載奏言查江南浙
江辦差滿兵
恩賞一月錢糧接准部咨在於司庫地丁銀内給發造
具姓名冊結送部查核兹據江寧布政使劉壿詳
稱查得江寧八旗辦差兵丁領過一月錢糧賞銀
四千九百二十三兩即經呈請江寧將軍飭取八
旗兵丁實領人數銀數細冊並各旗印結加結今
奉發司遵即造具人數清冊同各印結詳送察核
題銷至前項銀兩係在於乾隆四十四年地丁銀内
動放(臣)覆查無異除冊結送部外(臣)謹會同江蘇
撫(臣)閔鶚元具
題奏入報
聞
乾隆四十八年五月初十日兩淮鹽政伊齡阿奏
言恭照歷屆
聖駕南廵
賞賚官兵人等銀兩並備辦奬武養老銀牌小錠向係
兩淮應解
内庫各項等餉銀下奏請撥留銀十萬餘兩以備支
用兹甲辰年恭逢
聖主巡幸江浙所有
賞賚需用銀兩及銀牌小錠等件據運使倉聖裔詳請
照例先期預備(臣)伏查向來動用解京餉項原以
運庫一時别無存欵不得不於應解項下支用(臣)
檢查庫項現有上屆兩淮恭
進備
賞銀一百萬兩内除分給直隸山東山西各省公用銀
六十九萬餘兩本年撥交督(臣)薩載銀二十萬兩
外仍有餘存銀十萬七千六百五十七兩七錢留
為公用之需此項正堪動用查上屆預備銀十二
萬兩今存項即有不敷亦属有限另飭該司於運
庫零欵内凑撥毋庸動支應解銀欵理合恭摺
奏明請
旨如蒙
俞允(臣)即將前項銀兩撥給以備明春
恩賚之用俟差竣用有餘剩仍核明確數解繳合併聲
明奏入報
聞
乾隆四十九年二月初一日領侍衛内大臣尚書
和珅等奏言遵
旨查得青州德州當差兵丁數目青州派出接
駕隨營當差兵三十名泰安府交馬拉馬兵四百名德
州派出俟
聖駕回鑾時由江南交界管轄拉縴兵丁兵三十名此
等有正項差務應照例賞給兩個月錢糧外其各
隨印等項差使跟來兵丁均不應入於得賞之數
至杭州江寧時亦照此將派有正項差使兵丁數
目再令該將軍等核實賞給謹
奏奏入
上諭曰照依所奏賞給
乾隆四十九年二月初三日山東巡撫明興奏言
竊照乾隆四十八年癸夘科山東省鄉試(臣)遵例
監臨查諸生内有長清縣增生焦會塗年八十八
歲長山縣附生趙象觀年八十四歲汶上縣附生
張申年八十三歲新城縣增生張自道年八十一
歲新泰縣附生徐簡颺年八十一歲夀張縣附生
梁重華年八十歲皆三場完卷未經中式(臣)查該
生等六名生逢
盛世沐浴
恩膏雖年逾八旬猶能奮志功名精神不倦洵為
聖天子夀考作人之所致可否仰邀
皇上格外優䘏之處出自
天恩(臣)謹繕摺具
奏奏入
上諭曰嗣後著於鄉試榜發後即行奏請餘另有旨
乾隆四十九年三月初三日和珅等奏言查從前
拉縴兵丁曾經賞給一月錢糧此次應否賞給之
處恭請
欽定奏入
上諭曰著照所奏賞給
乾隆四十九年三月初四日兩江總督薩載奏言
竊(臣)接准部咨欽奉
上諭朕清蹕時巡恩施宜溥所有江浙二省派出辦差
兵丁著加恩賞給兩月錢糧欽此除轉行欽遵外伏
念辦差兵丁仰蒙
聖主殊恩賞賚莫不歡欣踴躍感頌
皇仁查歷屆恭逢
聖駕南巡江西來南辦差兵丁均經奏蒙
恩准同江南辦差兵丁一體給賞在案此次恭逢
翠華南幸(臣)以南省營馬不敷
奏明仍撥江西馬匹協濟並酌調將備等來南差遣
所有江西押馬並隨同將備來南辦差兵丁合無
仰懇
聖恩俯准照依上屆一體給賞俾得同沐
恩施共戴
鴻慈於靡既矣(臣)謹循例繕摺具
奏奏入報
聞
乾隆四十九年三月十六日和珅奏言查上屆
閱視水操曾經分别賞賚謹繕清单進
呈
御覽此次應否賞賚之處伏候
訓示俟
命下交該衙門預備於
皇上閱操後遵照賞給奏入報
聞
乾隆四十九年四月初二日和珅等奏言此次應
賞水手查前次京城水手網戶每人賞一個月錢
糧江南水手頭目每人賞一兩重銀錁二個水手
等每人一兩重銀錁一個山東省拉縴河兵每人
賞一個月錢糧今江南水手頭目山東河兵仍照
上屆賞給外京城水手網戶似可無庸賞給奏入
報
聞
乾隆四十九年九月初四日兩淮鹽政全德奏言
竊照本年
聖駕南巡應備
賞賚官兵銀兩及奬武養老牌先經伊齡阿奏明有上
屆兩淮恭進備
賞銀一百萬兩除解給各省公用外餘銀十萬七千六
百五十七兩七錢現存運庫請即以此項預備
恩賚之用兹據鹽運使倉聖裔詳據委員造冊開報核
計支過
賞賚官兵人等銀五萬七千二百九十三兩七錢五分
廣儲司支銀一萬五千兩總共支銀七萬二千二
百九十三兩七錢五分實除存銀三萬五千三百
六十三兩九錢五分詳請察銷(臣)覆核無異謹繕
摺
奏明並造册呈送戶部及内務府查照上屆備
賞銀兩除先後分解外餘銀原係遵
旨存留在外備用之項所有此次
賞賚餘剰銀三萬五千三百餘兩應存存貯運庫以備
將來公用合併聲明奏入報
聞
欽定南巡盛典卷七十二
