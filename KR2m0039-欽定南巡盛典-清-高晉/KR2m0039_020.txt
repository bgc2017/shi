欽定四庫全書
欽定南巡盛典卷十一
天章(乙酉)(直隸)(山東)
詩
恭奉
皇太后南巡啟蹕三叠前韻(冇序)
留熟支䦕恰肇金穣之歲棣通氣奏甫頒青陸之
春&KR1258;上元翼日良辰猶是宜燈宜月舉江國四巡令
典望均自東自南溯夫展義陳詩賜酺給復進疆
吏則書登風俗羅黌宫而牒上俊英既不辭三至
以云勞寧或改一遊之為度顧維於越勾吳之壌
厥號襟河帶海之區雖五壩示其節宣幸卜澄瀾
於紆轡而兩亹資為夹束期覘漲潬于候潮殷懷
將在此行遠計曰無非事矧黎獻扶笻之願切尤
夀康掖
輦之
歡增樸室郤飛翬十笏明窗披月字輕艭捐采鷁一桁柔
艣剪烟江七校點前班尚減傳餐之簿六曺遴後
扈纔充繞仗之儀匪高選勝乎山川彌軫疇咨於
民物對此韶光添九十東皇之閏律方中囙之清
蹕紀三千南服之行編可冠
南邦初莅歲維辛依戀常牽澤國倫三載忽如過影隙
當春仍此卜時巡預教減從(去聲)事從(平聲)簡(命一應扈從人員均較上)
(届減𣲖仍由該衙門核定奏聞)諄戒增華命屢申度節尚隨朝節客(時蒙)
(古王公暨西域輪班入覲朝正在都並移上元節宴就送駕之次令其預坐遣還)近光先有覲
光民一清寧止徵求寡千里何須兵衛陳日日
大安承
喜色恢恢四海共熙春念周黔赤愛如舊興助江山句亦
新却是静中時自省得無觀采略嫌頻
過盧溝橋
通閏遲節候河冰尚未開徑行誰病涉(冰上行人往來竟似不知有河)
隄防(去聲)似虚堆(兩堤上積土成堆蓋夏秋以備不虞)因悟乘時要難言永
定該遙源溯代地西北萬山崔
長新店
村亘五里盧溝濱廬舍比櫛復次鱗借問往來投店者
幾不勞勞名利人墟里盖藏真覺好幸值去年登萬寳
紅聫貼戶竿䜿燈長新即此長安道一二老人衣黃衣
欣於所遇顧賜之向南日日數增倍侍衞行賜將或遺
惟有望近不厭述聖名言可味思
良鄉行宫恭奉
皇太后觀烟火
駐惟初頓節翼日處處承
歡養萬方合設燈花酬景令所欣
食履正康強却看月隠勝月現(是日同雲密布大冇雪意)欲笑廣陵輸
廣陽入夕同雲將釀雪連阡麥壠願敷祥
良鄉行宫三叠舊韻
初頓常教依北闕長途復此指東江門前烟火同觀罷
却喜盆梅伴燭窗
南巡四度不言勞詎為江山事一遨察吏要因悉民隠
舉賢寧止拔文豪
壬午春當蹕旋際為民迴顧頗牽情三年纔浹巡鑾出
欲答蒼黎盻幸誠
立春越日駕巡南梅信緣寒想未酣遥憶孤山放鶴處
也留芳朵待吟探(向来觀梅至蘇已覺爛漫今歲春遲且蓬閣月至杭或尚可觀梅也)
郊臺
庚辰曾是勞旋師叩
貺臺陳得勝旂自此西瀛盡來賀每循南路引餘思固資
衆力成勲績實藉元戎善指麾享澤何期騎箕尾(恊辦大學)
(士一等武毅謀勇公兆惠以去歲冬至月患病溘逝雖親臨酹酒今經此地不禁迴憶生悲)不禁觸
境一生悲
弘恩寺
蘢蔥翠蔭濃隨喜梵宫重庭有百年樹僧修六度宗白
蓮持戒律黃蘖謝機鋒小坐遵前路聞徐烟外鐘
琉璃河
石橋千尺壓兩涯接以石路平不陂夏秋行潦每致濘
藉此無礙車馬馳前人妄為後人頼長城運河率有之
勝朝魏璫兹故里葆輿安坐逹京師非官帑即勞民力
小修所費尚不貲窶人子勢有如是奚怪朱家社不移
涿鹿行五疊前韻
今日駐輦隣州城明日啟駕遵南行倏忽一夜今成昨
荏苒來者今非明三年飰得桃花飽無去來今惟静好
藉可喻四巡江東却是言實非譬巧人有來去日何尤
其間哀樂事已稠試看歷歷前題句幾纖毫分為恒留
所幸里民鮮菜色盖因客歲逢稔收以此祈年益切切
謹身宵旰慎厥修
紫泉行宫賜隨營諸臣及直隸各官食
吉行五十里非遥元夕逾三尚節朝有暇宫門臨賜食
兩行茵席答熙韶歲收即是君臣福民樂多緣風雨調
虔鞏居謙戒欹噐欽哉自勖勖羣僚
紫泉行宫十詠
敞軒
情知别館縣城南樸斵欣堪税六驂三架軒楹教豁敞
為宜春色箇中含
屏山
數峯意亦足瀟湘畫法奚論米與黃最喜當門無俗韻
愛他本色是清防
鏡湖
淥水胥堪供鍳觀青銅試比有餘寬臨行江國休衡校
鶯脰菱絲祗一般
舫室
舫室閤閭臨鏡湖推篷烟水趣真殊箇中摘句吾原慣
消息先傳安福艫(南巡所御舟名)
㯶亭
剪縛㯶毛覆上層逕穿詰曲倚崚嶒静觀設問誰堪比
一笠居然雲水僧
虹橋
宛轉橋欄俯渚汀垂如螮蝀飲波形武夷君若期相會
躡此知當到幔亭
魚罾
今歲春遊湖尚冰何嘗倚岸置魚罾有名無實翻成當
(去聲)里革讜言憶讀曾
石逕
碨&KR0008;白石玉為堆曲徑重尋春日來踱步向深忽失笑
不由還覺愧澹臺
竹埭
誰把篬筤護閣栽坐宜月入與風䦕何須豔舉江南好
一例虚心勁節材
箭廳
箭廳仍是倚溪涯衞士歸廬免候排臂病邇來稍廢此
信予慙處豈予佳
降旨免直隸山東經過州縣錢糧詩以誌事
新春頒旨惠江南(前此三次南巡屢蠲上下江逋賦昨詢之大吏以江南尚有因偏災緩貸)
(各項積至一百餘萬兩念皆無力輸將所致較每歲未完額徵尤堪軫䘏因於新正二日降旨概予豁免以慰)
(望幸而均慶惠)輦路經應澤遍覃執伇那無灑與掃正供胥免
十之三即看夾道相親切寧不寘懷共苦甘更厪欠逋
詎全鮮(上聲)傳宣方伯面詢探
賜直隸總督方觀承
棨戟依京國隼旟鎮冀門中丞近張鎣大尹昔王尊任
久民情悉心恒吏治敦幸哉連稔後元氣復堪論
駐蹕趙北口即事雜詠
大隄迴望見雄城駐驆燕南趙北營一宿已看分兩國
爾時政令若為行
春遲冰凍未全䦕近水程途喜不埃侍衛嚢金例行賞
野翁依舊獻魚來
烟宫數字可停驂窗裏淀池萬頃涵點筆今朝别有託
愛他消息逓江南
積葑圍泥種麥圖未能一例禁西湖(西湖葑田民多佔種向於南巡時覘)
(知利弊隨勅大吏釐核禁將耒毋許續增致礙宣節兹淀池内外淤地衍沃於蒔麥尤宜民間墾藝滋廣若不)
(示以限制恐日久有妨瀦洩自當仿浙省之例飭禁亦在有司之經理得宜耳)勤耕豈不資民
食所慮因循占水區
遠浦連冰一片白簇枝綴蕊萬星紅十三橋畔韶光嫩
假藉春燈著意烘
春宵燕九例收燈婪尾冰嬉試賞憑閙罷夜深古月上
法王無盡示真乘
降旨命免直隸歷年逋賦詩以誌事
江南百萬豁逋租絜矩京畿此豈無多厪寧因少忽耳
(頃詢方觀承知直隸自乾隆十九年至二十六年未完緩徵各項計三萬有餘雖為數不及江南四十分之一)
(而拮据輸納情自相同因降特旨蠲除俾閭閻益資饒裕)遠憐翻可近忘乎况當禾
稼連逢熟益使錙銖不藉呼庶俾閭閻歌樂歲春風載
道共民娛
鄚州道中作
鄚州久省尚存名水郭人家漁且耕大抵治民戒滋擾
郭駞傳裏語尤明
思賢村行館叠舊作韻
常山太傅授經祠津逮於斯憩息宜汲古端知稽此要
經邦寕復藉他資自專韓氏惟傳易衆好(去聲)燕人尤述
詩不號行宫號行舘愛伊樸簡契無為
題毛公祠
博士始稱毛獻王慶際遭上承述卜子下接逮徐敖藉
以觀虞夏誰云祗粕糟古祠旁駐䍐衍繹一焚膏
憶昔一首示直隸衆官
憶昔壬午過是郡甫經灾沴民未蘇歴覧雖鮮鳩鵠狀
寧免飾觀經蹕途其歲夏秋復兩失調幕乏計惟增吁
蠲租賜賑不稽澤救急詎弗遺向隅
上天好生默旋轉癸未幸歌西成愉昨年夏秋更均穫桑
棉瓜菜皆豊腴策驄欣閱元氣復黃童白叟真&KR0794;娛戶
有崇墉村象美衣無須□人面舒乃知補苴信何濟力田
豈似逢年乎因之逋賦概豁免索俾閭閻逭追呼方伯
有司日扈蹕此慶共銘汝與吾然宜抱媿何修致不宜
志満誇祥符
紅杏園四叠前韻
獻王昔好學竹簡論車輦招致道術人賢材率來館得
書獨稱多儒學因之顯古地闢今園春風又席展何事
消清暇摛詞興堪遣五詩四叠韻用以彰厥善
於景州行舘作
地方官以
皇太后高年旃屋䆒不如瓦室之暖因建行舘以備
憩息義重
温凊且事已成遂不峻拒東省頗亦有之然非朕本懷
故詩以誌愧
行營向所諳隨處足停驂如曰
高年養無過數宇堪何來景歴歴且復厦眈眈覺適以為
恧惟清信可眈牙籖供古鑑紗牖納春含未得忘言去
言斯自識慙
景州行館八詠
展義齋
樸字數楹臨駐時視事於此觀民展義意斯寓焉
新闢行齋駐䍐旌由来不說事云成便教摛藻題展義
思義還因惕顧名
頥志堂
堂為恭奉
皇太后安憩之所叶時
温凊於
高年頥養尤宜
四度南巡奉
聖慈樸堂温凊適相宜承
歡常仰
身康徤大慰吾心乃在兹
通渌橋
板橋宛轉渌水斜通步屧往來儼然江鄉圖畫
一泓渌水也成溪屧步通橋雁齒低阿那堤楊雖未綠
柔條拂處已生稊
澹懷室
行館後為䆳室幾餘静寄因之澹泊明志深契澄
懷
溪畔軒庭一宿便琴書猶覺過清妍澹然對處懷澄照
寧祗方心似水焉
延月臺
平屋傍疊石為梯登之可揖東山之月時雖過望
意足千古
月與高人雅作陪於吾何有乃斯來石梯設以皇山擬
方搆誠為米氏臺(米芾寳晉齋東有月臺而以上皇山樵所告異石致其側兹臺叠磴玲瓏)
(亦以石勝應不啻寳晉桐衫間耳)
涵虚舫
池上舫室可居非水非陸而兼水陸之趣南華虚
舟之喻足以當之
即室即舟臨水裔不浮不繋任天真今朝識得涵虚妙
凍浦雖風那漾淪
葆光洞
延廊窈窕間環以石洞雲根含潤髣髴有光
縵轉遊廊石洞穿趣含幽顯得天然何須僕僕尋丹藥
步此應逢元圃仙
四照亭
四柱翼然清景隨方可攬會心咫尺政不必豔舉
西湖
蹕停過午恰餘閒四面春光攬結間雖不刻舟覓津逮
遄飛逸興亦孤山(孤山聖因寺行宫八景其一曰四照亭)
過德州浮橋有作
漕河聫艇作輿梁鞠&KR0957;迎鑾夾岸傍何處黎民非赤子
那分彼界與斯疆全無菜色誠予喜自有鴻恩副衆望
不數里遥莅行館樸齋書史足徜徉
五依
皇祖德州即事詩韻二首
轉輿指東陸紀序正春初省方將設教有舉必應書百
年
祖制昭七萃軍容肅不遊體以休曰豫凛恒燠
恭奉
皇太后觀烟火即事
早傳度節届燈收大吏偏稱備已周(燕九已過不應再陳燈火而東省大)
(吏以時值春正節月入疆首頓□瞻以輦祝樂所釐宜申慶賞即遠近黎庶亦得共快就彰同請尚)
(尚属近理且供具已周逆聽之)且是未過正月内更兼來覩萬民稠春
郊合奉
思齋賞夕景何殊樂國遊星箭騰空數無萬增
齡都作海山籌
降旨免山東積欠詩以誌事
輸多欠少詎能無積少為多遂屢逋江浙已胥霑我澤
青齊忍聽向其隅率因災歉成陳負概與優蠲俾衆娛
(昨崔應階來迎蹕詢知濟南各屬乾隆二十七年以前因灾&KR0807;貸各項積至十二萬有竒因降旨概予豁免俾)
(民力益資充贍)絜矩要從民所好為民父母意殷吾
賜山東廵撫崔應階
此地向旬宣撫安遂晉遷(崔應階先任東省藩司因繼阿爾泰擢撫本省奏辦荆山)
(橋一帶水利工程頗見利民任事)理疆皆熟路涸淤為疏川斯識勤農
要寧嘉供帳便前人芳軌在帑力繼其賢(前撫阿爾泰實心任事經)
(畫得宜應階守而弗失是其所長)
德州行宫再叠舊作韻
三年東國宛重莅幾宇行宫占首程盆卉含胎方欲綻
庭柯圍拱已將成展芸静覺蓮壺永摛藻長看花炬榮
惟是黔黎所厪念豈因今昔漫牽情
填倉日作
御營廿五税騑驂今日填倉渡濟南麺餅月形團箇箇
韭芽春意綠鬖鬖中心祗祝茅簷宴一飯常懷玉食慙
大雅漫須嗤俗節喜他名義寓餘三
齊河縣行館作
晏子祠邊十畆居春風初度駐鑾輿雖然數字樸欣此
尚覺中人産厪予地久自饒老松栢幾閒相伴古詩書
龍門合傳無須讀比似伊周遠遜諸
題晏子祠
枕股寧稱見義為委蛇以出頼工辭史遷偏有執鞭慕
觧贖應懷石父知
嘗謂莊公之事晏嬰成禮而出史遷比之見義而為
非正論也且晏嬰獨非齊卿乎既為卿雖不必以身
殉無道之君獨不當討為逆之臣耶乃游移其辭尚
自託於義而委蛇以退此寧可比於明哲保身之道
哉審如是則孔子之請討陳恒反為不當乎史遷無
卓識且毁譽背經者多矣兹因過祠詠古特申其義
至於執鞭之羡益覺卑鄙盖史遷悲己之䧟罪無赦
者耳而司馬貞索隠謂之好賢樂善後世熱中標榜
者流率由斯道祗可鄙無可法也
麥色
麥色吐青微紐芽初發機看憐塵土翳為望雪花霏冷
釀心猶慮雨佳時又非籌農展轉意不識竟何依
閱本
部章過節郵傳至(每間兩日京中封奏一至過節問印則兼有閣部本章)秉燭氊
廬悉處分吏治民生慎幾勅法官蹕路敢殊勤黜雖敗
類心先愧登得賢材意輙欣少讀魯論記提要曰難惟
是惕為君
四依
皇祖南巡過濟南韻
四度濟南不入城恐防一入百悲生春三月昔分偏劇
十七年過恨未平排遣閒情歷村墅殷勤正務祝寧盈
明朝便近方山駐秀色遥看雲表横
靈岩寺再疊前韻
烟霞朝暮傳心印泉石古今惬性靈不二殿傍法松鬱
(摩頂松相傳元□植)成雙門外刹竿亭風來簷角虚鈴語春入山
根新水渟此是色空無著處作麽更覓梵王形
再題靈岩寺八景
巢鶴巖
瑞跡原因法定開胎仙那識去兮來層岩或見&KR1786;&KR1786;者
莫認當年丁令迴
甘露亭
一例回回山下泉名稱甘露豈徒然法王解灌羣生頂
會否原來在汝邊
卓錫泉
泉如為所錫為能有卓應非最上乘藉問阿誰留此蹟
依稀云是佛圖澄
摩頂松
法師西域返關中弘福譯經闡梵風何涉殿旁摩頂樹
真成野語述齊東
鐡架裟
鑄鐘弗就架裟就孰是幻兮孰是常或曰石堅如鐵耳
難持一切問榮將
白雲洞
昔年迴蹕憶登峯疑見仙人馭鹿蹤春曉尚寒且無暇
白雲洞口任他封
雨花巖
弗隨冬謝逐春芳滿意清凉滿鼻香更不分疏著與否
較於天女散猶強
愛山樓
高低七景圍山寺獨喜書樓在小園更不安名徵故事
包涵無盡意中存
方山歌
久行廣甸思見山侵尋行入衆山裏行山未岩宿山逸
宿山况是山最美山方宛似碧玉符帝付東皇俾掌此
熊熊奕奕鎮齊疆藴寫靈泉為玉水是時峯頂春雲起
雰雯靉靅流成綺羃松鋪谷乍有無巖齊響像難容擬
為霖信好雪亦佳麥壠崇朝潤千里
駐驆方山再叠前韻
南北靈岩若合符一般佛宇足遨娛由來在此即言此
何必分區有定區計里而行堪駐矣闢齋以待豈宜乎
壁間相暎朗公石却是前巡手自圖
賜河東總河李宏
南河久董役(李宏在南河最久由微員瀳至淮徐河道)北省特掄英試小將
投大惟明更要誠固隄綏禹甸輸漕逹燕京(河東總督兼管山東)
(運河諸務)咨度久安計寧徒扈蹕行
望
岱廟有作
翕河喬嶽例馳香告
祀涓辰遣太常詎止一時修故典都緣萬姓籲
明慶配
天作鎮欽
神德(廟中配扁曰)(皇祖御書天作鎮)與地無疆祝
懿祥漢栢輪嘉蔭下春風曾憶小徜徉
過泰山七依
皇祖詩韻
祗合登山小天下便當觀海悉源頭已看嶽嶽雲霞俯
未了青青齊魯浮嶺别隂陽分作郡星明角亢照為州
逮今六度賡
元韻為有峯巔
聖蹟留
大嶺隆崇自參漢衆峯拱揖若駢頭春朝又覩神霄矗
佳氣忽來馬首浮憶昔
豫遊臻上界至今樂利遍東州千秋欲問登臨者幾箇能
如杜句留
四賢祠行館作
平陽弗愧先生席(孫復)守道願居弟子行(石介)原魯雅欽曾
造第(孔道輔)翼之不合竟同堂(胡瑗)威儀一代巾將履爼豆
千秋梓與桑何必於傍行舘築斯之未信祗徬徨
過汶河
冰解中流細春風兩岸高原山𣲖亘野濟水會資漕麗
日虹翻影輕風縠不濤黔黎迎蹕路情更切前遭
至泉林三疊舊作韻
一山陪尾又負尾紀載從來艱確明按轡早知行舘近
駐旌剛值曉春晴所佳東國羣黎樸已有南江大吏迎
四度
安輿奉遊豫同民翹首祝
釐情
横雲舘裏忘機坐(横雲舘為泉林八景之一)那是前過(平聲)及此來最
愛林泉若相候且欣甌研與為陪子云逝者如斯耳回
嘆末由也已哉觸目多成慙愧處敢從勝境恣㣶徊
賜山東巡撫崔應階及屬吏食并詩以示志
駐輦有餘暇賜餐聊示恩法廉誠吏本衣食亦民源要
以聫堂陛勞哉扈輴軒樸齋供信宿華餙戒從繁
四題泉林行宫八景
近聖居
泉林豈是泛林泉聖蹟昭如雲漢懸雖未奠芹臨曲阜
西瞻近矣倍顒然
在川處
靈淙乳竇泗之源川上宣尼昔有言逝者如斯恒不舍
如斯不逝亦恒存
鏡瀾榭
鏡空弗設妍媸見照者妍媸自彼身設向周書尋切已
不於斯監要於民
横雲舘
靈鏡由來迥出羣山嵐川靄相(入聲)氤氲澤民解作東郊雨
龍井那誇一片雲
九曲彴
板橋九轉接溪涯溪裏新蒲發凍荄屧步莫嫌頻中矩
越因曲折致偏佳
柳烟坡
窣地柔絲若弗勝雅宜澹蕩曉烟凝協時祗合觀生意
王氏詩情底用稱
古蔭堂
鬱蔥古把盤嘉蔭翠覆書堂甌研閒致我睪然集遥思
(去聲)安能揖譲見其間
紅雨亭
昌條春曉未敷榮神解還因静賞生既有芳菲須爛漫
曾非想像漫題名
望蒙山三疊舊韻
將謂其雱昔歲同(前三度經此皆遇雪有詩)不期孤望此行中山姿
雖是分明見麥色偏憐塵土蒙罨畫懶看平野景吹雲
厭作落崖風亦知遇閠遲節令及早心希利穡功
萬松山駐驆
前巡停蹕兹駐蹕為(去聲)愛蒼松欲久陪白月喜於疎處
度清風時自杪間來小軒早是臨高置懸牖偏宜向遠
䦕我本不希學仙者而何遊涉宛蓬萊
氊廬夜雨(二月初五日)
雲隂便思雪獲否尚疑然何幸逢春雨真資潤大田披
寒一廬永聽響半宵連為想明朝路芳郊景異前
晴四首
曉烟輕泮欲開晴潤浥東郊啟蹕旌三寸已霑不致濘
農夫行路兩怡情
麥隴南來已發青香含宿雨濕溟溟愛他平野珠光綴
日照風翻無定形
似此春霖遇豈多老農村外笑婆娑傳宣大吏馳郵問
迤北霑膏䆒若何
雨潤日晅恰適宜柳條黃染露珠垂分明一段江南景
借與人間二六時(明日即入江南境)
郯子園疊舊作韻
茲尚程郯境昔猶少皥墟鳥官答問遠塗盖論傾餘述
古真班爾居今又駐予數間雖樸若一宿豈煩諸苔砌
訝如許芸編伴所於摛吟排日有右史可同書
欽定南巡盛典卷十一
