欽定四庫全書
欽定南巡盛典卷七十四
籲俊
(臣)等謹按觀民設教王者省方之舉其義莫偹于
易盖必有久于其道之聖人而後能觀乎人文以
化成天下斯籲俊之典隆焉禮記王制詳廵狩之
典首云命太師陳詩以觀民風盖德教之純風俗
之盛棫樸薪槱之化吉人吉士之材胥於玉輅所
經騰涌翔洽不獨輶軒是採已也後世取士科目
多門自漢而後天子自詔則曰制舉蓋以待異能
之選歐陽修新唐書志亦稱四方德行才能文學
之士於天下巡狩行幸往往會見行在所以待之
之禮甚優而宏才偉論非常之人亦時出於其間
云江浙為人文淵藪
聖祖仁皇帝六飛涖止諸生以詩賦獻者
欽取入館修書獲邀優叙
皇上文思復旦
法駕時巡
詔諭學臣弟子之額既增其員拔萃之科復廣其制而
於鼓篋肄雅之倫呈進詩冊者
特恩召試
親定甲乙授官中書錫之文綺盖自辛未以來叨沐
殊恩取額時有增益庚子歲則江右儒生亦與迎
鑾獻賦之列至甲辰並列閩省譽髦英俊連茹彙征彬
彬乎極盛之選矣而
崇文典學
教思無窮
特發帑金繕寫四庫全書三分存貯江浙名勝處所俾
嗜古之儒獲探天禄石渠之祕流傳抄錄益廣見
聞斯又所謂鼓之舞之以盡神者歟是以四海之
内學校如林庠序盈門靡不争自濯磨期副
旁求盛典取王制陳詩之義叶羲經設教之占陶鑄羣
倫益光文治非誠千載一時之嘉會乎謹志
籲俊第八
欽定四庫全書
欽定南巡盛典卷七十四
籲俊
乾隆十六年二月初一日
上諭内閣曰朕問族觀風南巡江浙清蹕所至廣沛恩
膏更念三吳兩浙為人文所萃
皇祖聖祖仁皇帝屢經巡幸嘉惠膠庠試額頻加覃敷教
澤朕法
祖省方鑾輿斯涖式循
茂典用示渥恩所有江蘇安徽浙江三省本年歲試文童
府學及州縣大學著增取五名中學增取四名小學
增取三名舉行一次該部傳諭各該學政慎加蒐擇
拔取真才副朕育才造士至意
乾隆十六年二月初十日
上諭命軍機大臣傳諭浙江學政雷鋐曰浙省生監有
進獻詩賦者爾可擇其有學有品者代為進呈
乾隆十六年二月二十七日
上諭内閣曰朕省方觀民南巡江浙羣黎士庶踴躍趨
迎就瞻恐後紳士以文字獻頌者載道接踵愛戴之
忱有足嘉者朕已叠沛恩膏隨時賞賚𬗟昔
皇祖聖祖仁皇帝時巡所至優奬士類一時碩學通才多
蒙
鑒拔方策所載稱盛事焉兹之于于而來皆棫樸作人久
道所貽也夫膠庠之秀志切近光其積學有素文采
穎異者加之甄錄良合於陳詩觀風育才造士之道
顧工拙既殊真贋錯出理應試之無使魚目碔砆得
混珠玉其如何分别考試著大學士傅恒恊辦大學
士梁詩正侍郎汪由敦會同該總督學政詳議具奏
乾隆十六年三月十一日
上諭内閣曰此次考中之謝墉陳鴻寳王又曾皆取其
最精者且人數亦不多著加恩特賜舉人授為内閣
中書學習行走令其與考取候補人員一體補用併
仍准其會試
乾隆十六年三月三十日
上諭内閣曰此次考中之蒋雍植錢大昕吳烺禇寅亮
吳志鴻著照浙省之例特賜舉人授為内閣中書學
習行走與考取候補人員一體補用其進士孫夢逵
著授為内閣中書遇缺補用
乾隆二十二年二月初八日
上諭内閣曰朕敬承
祖德問俗觀風嘉惠黎元培植士類今者乘春佈令載&KR0681;
東南濟濟青衿來迎道左因念三吳兩浙民多俊秀
加以百年教澤比戶書聲應試之人日多而入學則
有定數甚有皓首而困入童子試者其無遺珠之惜
耶宜循舊典再沛渥恩其將江蘇安徽浙江三省本
年歲試文童照乾隆十六年例府學及州縣大學增
取五名中學增取四名小學增取三名各該學政其
慎加甄别稱朕樂育人才之至意焉
乾隆二十二年三月初四日
上諭内閣曰明日覆考諸生顧震等五十人其進獻詩
冊之二等諸生李如蘭等五十一人一併考試
乾隆二十二年三月初八日
上諭内閣曰浙江進獻詩賦考取一等之童鳳三陳文
組顧震錢受榖著照乾隆十六年之例俱特賜舉人
授為内閣中書學習行走與考取候補人員一體補
用其二等之沈初等十二名著各賞縀二疋
乾隆二十二年三月二十一日
上諭内閣曰江蘇安徽二省進獻詩賦考取一等之進
士王昶著授為内閣中書遇缺即補曺仁虎韋謙恒
吳省欽禇廷璋吳寬徐曰璉俱著特賜舉人授為内
閣中書學習行走與考取候補人員一體補用其二
等之劉潢等十四名著各賞縀二疋
乾隆二十七年二月二十九日
上諭内閣曰三吳兩浙文風素盛前此清蹕時巡嘉惠
膠庠頻增試額兹朕敬奉
皇太后安輿載莅南服仰惟
慈慶之綿臻益廣作人之雅化宜循舊典以示渥恩其將
江蘇安徽浙江三省本年應試文童府學及州縣大
學增取五名中學增取四名小學增取三名各該學
政務宜詳加校閱遴拔真才稱朕樂育甄陶至意
乾隆二十七年三月初十日
上諭内閣曰浙江進獻詩賦考取一等之進士孫士毅
舉人汪孟鋗俱著授為内閣中書遇缺即補沈初王
鑾俱著特賜舉人授為内閣中書學習行走與考取
人員挨次補用其二等之李旦華等十三名著各賞
縀二疋
乾隆二十七年三月二十八日
上諭内閣曰江蘇安徽進獻詩賦諸生考取一等之進
士吳泰來陸錫熊郭元漋俱著授為内閣中書遇缺
即補程晉芳趙文喆嚴長明徐步雲錢襄俱著特賜
舉人授為内閣中書學習行走與考取候補人員挨
次補用其考列二等之劉潢等十四名著各賞縀二
疋
乾隆三十年正月初六日
上諭内閣曰向來選拔貢生定例惟府學准選二名州
縣學均係額取一名其江蘇安徽二省有分設各縣
仍統於新舊兩學中彙拔一人貢入成均肄業兹當
翠華臨幸正值選拔之年因念分設各邑版籍既繁
膠庠亦盛僅令兩學拔取一人懷才者亦不免拘於
常格何以昭鼓勵而廣甄陶着加恩將江蘇安徽二
省所有分設各縣准於本年選拔時每學各取一人
俾得均沾惠澤該學政其悉心秉公遴選務取文行
兼優之士用副廣勵學宫至意
乾隆三十年閏二月初五日
上諭内閣曰三吴兩浙文風素盛昨於起鑾之先特降
恩諭將江南分設各縣准於本年選拔時每學各取
一人以廣教澤兹當翠華莅止因念成均既多予拔
尤而黌序亦宜增試額用循舊典以示渥恩其將江
蘇安徽浙江三省本年應試文童府學及州縣大學
增取五名中學增取四名小學增取三名各該學政
務慎加遴選詳悉校閱副朕樂育作人至意
乾隆三十年閠二月十四日
上諭内閣曰浙江進獻詩賦考取一等之進士張培馮
應榴舉人吳夀昌俱著授為内閣中書遇缺即補陸
費墀著特賜舉人授為内閣中書學習行走與考取
候補人員挨次補用其二等之黃瀛元等十四名著
各賞縀二疋
乾隆三十年三月十七日
上諭内閣曰江蘇安徽進獻詩賦諸生考取一等之舉
人鄭澐張熙純俱著授為内閣中書遇缺即補鮑之
鍾金榜秦潮周發春吳楷洪樸陳希哲蔣寬劉種之
俱著特賜舉人授為内閣中書學習行走與考取候
補人員挨次補用其二等之程世錞等二十一名著
各賞縀二疋
乾隆四十五年二月十三日
上諭内閣曰三吳兩浙文風素盛前此清蹕時巡嘉惠
膠庠特增試額兹當翠華臨莅宜循舊典以示渥恩
著將江蘇安徽浙江三省本年應試文童府學及州
縣大學增取五名中學增取四名小學增取三名各
該學政務宜詳悉校閱遴拔真才副朕樂育甄陶至
意
乾隆四十五年三月初十日
上諭内閣曰浙江進獻詩冊考取一等之馬履泰沈颺
李彤沈叔埏著特賜舉人授為内閣中書學習行走
與考取候補人員挨次補用其二等之吳純等十三
名俱著賞縀二疋
乾隆四十五年三月二十八日
上諭内閣曰江蘇安徽進獻詩冊諸生其考取一等之
舉人汪履基着授為内閣中書遇缺即補吕光復洪梧
趙懷玉楊揆董教增朱文翰盛惇大言朝標金廷訢
江漣俱着特賜舉人授為内閣中書學習行走與考
取候補人員挨次補用江西省考試一等之蔣知讓
裘元復着照直隸山東召試之例賞給舉人准其一
體會試其江蘇安徽江西三省考列二等之葉恩紱
二十三名著各賞縀二疋
乾隆四十七年七月初八日
上諭内閣曰朕稽古右文究心典籍近年命儒臣編輯
四庫全書特建文淵文溯文源文津四閣以資藏庋
現在繕寫頭分告竣其二三四分限於六年内按期
&KR2041;事所以嘉惠藝林垂示後世典至鉅也因思江浙
為人文淵藪朕翠華臨莅士子涵濡教澤樂育漸摩
已非一日其間力學好古之士願讀中祕書者自不
乏人兹四庫全書允宜廣布流傳以光文治如揚州
大觀堂之文滙閣鎮江金山寺之文宗閣杭州聖因
寺行宫之文瀾閣所以藏書之所著交四庫館再繕
寫全書三分安置各該處俾江浙士子得以就近觀
摩謄錄用昭我國家藏書美富教思無窮之盛軌至
前者辦理四庫全書考募各謄錄皆令自偹資斧五
年期滿給予議叙至為優渥但人數衆多未免開倖
進之門且現在議叙者尚慮壅滯若因此致碍選途
又非朕策勵人才之本意此次續繕四庫全書三分
俱著發内帑銀兩僱覓書手繕寫在鈔胥等受值傭
書自必踴躍從事而書成不致濫邀議叙亦於銓政
無碍所有應辦各事宜及添派提調校對等官著交
四庫全書館總裁悉心妥議具奏以副朕振興文教
嘉惠多士之至意
乾隆四十九年二月二十一日
上諭内閣曰前因江浙為人文淵藪特降諭旨發給内
帑繕寫四庫全書三分於揚州文滙閣鎮江文宗閣
杭州文瀾閣各藏庋一分原以嘉惠士林俾得就近
抄錄傳觀用光文治苐恐地方大吏過於珍護讀書
嗜古之士無由得窺美富廣布流傳是千緗萬帙徒
為插架之供無禆觀摩之實殊非朕崇文典學傳示
無窮之意將來全書繕竣分貯三閣後如有願讀中
祕書者許其陸續領出廣為傳寫全書本有總目易
於檢查秪湏派委妥員董司其事設立收發檔案登
註明晰並曉諭借抄士子加意珍惜毋致汚損俾藝
林多士均得殫見洽聞以副朕樂育人材稽古右文
之至意
乾隆四十九年二月二十二日
上諭内閣曰江浙兩省文風素盛前此翠華臨幸曾降
旨增廣試額兹舉六巡慶典允宜特沛恩施所有江
蘇安徽浙江三省本年應試文童府學及州縣大學
著增取五名中學增取四名小學增取三名各該學
政務宜遴拔真才副朕嘉惠膠庠樂育甄陶之意
乾隆四十九年三月二十一日
上諭内閣曰浙江福建進獻詩冊考取一等之張師誠
費錫章何金姚祖同著特賜舉人授為内閣中書學
習行走與考取候補人員挨次補用浙江省考列二
等之吳純張廷桂張彤王觀沈樹錢枚朱光烈汪步
瀛黃絲凌鉞朱孫垣應澧許翼宗楊本翁樹沈珏翁
濓陸以誠福建省列為二等之鄭光策詹碧炎王上
泰俱著各賞縀二疋
乾隆四十九年閠三月初九日
上諭内閣曰江蘇安徽進獻詩冊考取一等三名之進
士莊選辰著授為内閣中書遇缺即補劉召揚鄭宗
洛黃文輝汪彦博司馬亶葉銓孫一元繆炳泰莊復
旦程振甲張曾獻鮑勲茂金應琦朱承寵俱著特賜
舉人授為内閣中書學習行走與考取候補人員挨
次補用江西省考取一等之譚光詳吳本著照上届
之例賞給舉人准其一體會試其江蘇安徽江西三
省考列二等之周愛蓮蔣光世袁肅陸甲林張雲培
周嘉植洪士逹唐仁埴秦智鉷徐凖宜詹應甲唐廣
模汪文錦胡鳳儀印鴻緯畢敦吳楷徐嵩張詒顧鳳
毛翟金蘭黃鉞王浦程尚義吳紹涑方熊唐人最巴
慰祖閔道恂葉棟蒋知廉趙本治方振伍延昺黃旭
裘元㢲著各賞縀二疋
欽定南巡盛典卷七十四
