欽定南巡盛典卷四十五
河防
乾隆四十二年正月初八日兩江總督高晉河道
總督薩載奏言竊照外河清口黃河北岸陶莊迤
上前經(臣)等
奏請開挖引河一道使黃水繞北下注相距清口較
遠清水益得暢出行至周家莊而後會黃東注以
期二凟并流合力攻沙仰蒙
皇上聖明遠照叠頒
諭旨訓示周詳令將引河挑挖寬深河頭展寬向上當
經(臣)等欽遵辦理查引河估長一千零六十丈河
頭估寬四十丈深一丈河身估寬三十五丈深一
丈二尺五寸河尾估寬三十丈深一丈五尺分委
裏河外河二廳山陽清河二縣四股承挑(臣)等於
九月十一日恭摺
奏蒙
聖鑒隨督飭工員領銀雇工上緊挑挖自開工以来仰
賴
聖主洪福天氣晴和人夫雲集工員亦各踴躍奮勉于
十二月十二日儧挑完工僅留兩頭土壩其河身
界埂間有不平之處復令消除净盡收拾妥恊并
於引河中心抽挖溝槽數處以備開放時跌塘掣
溜一律完竣兹臣等於十七日上自河頭下至河
尾逐細查丈面底寬深均照原估如式並無偷减
情弊至該處引河(臣)等原定挑竣後將新河兩頭
土壩即行開放近因連次得雪天氣寒冷黃河内
間叚凍結冰凌層疊凝積較往年為甚(臣)等察看
情形並與道將等公同商酌現在河面既經冰凍
新挑引河若遽行開放恐冰底水流微弱難資冲
刷日内即使天氣和暖冰凍甫解河内又值淌凌
亦恐壅塞且時屆五九嚴寒雨雪無定設或旋融
旋凍一經阻滯更恐有淤墊之虞(臣)等再四思維該
處工程攸關緊要河雖挑成未便輕開本年節氣
較早應俟交春後天暖冰融(臣)等會同相度機宜
乘勢放水妥恊料理另行奏
聞務期全河大溜盡歸引河趋北暢注以仰副
聖懷臣高晉商定一切因安撫(臣)閔鶚元進京
陛見即從清口暫回省城兼署巡撫印務(臣)薩載現往
各屬查勘来春應修土埽工程及年内到工料物
合併陳明奏入
上諭曰甚是已有旨了
乾隆四十二年正月二十八日兩江總督高晉河
道總督薩載奏言竊臣等接准乾隆四十一年十二
月二十八日
廷寄欽奉
上諭據高晉奏開挖陶莊引河完竣騐看工程如式因
時屆嚴寒黃河凍結冰凌恐水底水流微弱難資冲
刷請俟交春後天暖冰融再行放水等語所奏甚是
陶莊開挑引河於全河極有關係開壩時必湏乘勢
引放俾大溜直趋暢注方為有㿽自當俟春融後趁
桃汛相機妥協為之至引河為河工要務並湏選用
吉日著傳諭高晉薩載等即預行擇吉先期迅速奏
聞再行辦理又高晉另摺奏稱現因閔鶚元進京陛
見暫署安徽撫篆俟閔鶚元回任後接兼河篆俾薩
載即行赴京等語現在開放引河為總河專責必湏
在工督視不便遽行離工且薩載此時並無亟湏陛
見請示之事著傳諭薩載於引河放溜後細視新河
上下是否循流順軌俟大局全定即行奏聞一面將
總河印務交高晉暫行兼署起程来京將此由三百
里傳諭知之欽此臣等跪讀之下仰見
聖主垂念要工於唘放機宜
訓示周詳中心欽服莫可名言伏思陶庄引河放關全
河機要上年挑挖時原擬於工完之日斟酌放溜
後因臘月内天氣嚴寒冰凌凍結更兼底水較小
(臣)等察看情形未便驟開是以會摺
奏明暫緩唘放今春以来河内冰凌漸欠融解苐春
水未生溜勢綿緩誠如
聖諭當俟春融後趁桃汛相機妥協為之庶乘勢引放
俾大溜直趨暢注方為有益而開放之期必湏選
用吉日以冀循流順軌兆慶安瀾(臣)等復查每年
花以汎水總在二月間發生今歲立春既早則水
長似應較早但遲速究未敢預必(臣)等遵
旨預行諏吉彼此札商選擇正月二十五日二月初六
初十十五等日均係吉日(臣)高晉於開篆後即馳
河工會同籌度總視水勢光景在於所選日期内
相機開放以期成功仰慰
聖懷(臣)薩載於放水後悉心審視俟新河上下暢流循
軌大局全行即行奏
聞一面將總河印務交(臣)高晉暫行兼署進京
陛見奏入報
聞
乾隆四十二年二月三十日兩江總督高晉河道
總督薩載奏言外河清口黃河北岸陶莊一帶上
年(臣)等奏請開挑引河一道以期清黃並流免到
到灌仰邀
俞允並蒙
皇上智炳幾先
訓示周詳令將引河挑挖寬深河頭展寬向上當經(臣)
等欽遵辦理於臘月十二日儧挑完竣時因天寒
冰凍未便輕開
奏明緩俟交春後天煖冰融再行放水復奉
諭旨陶莊引河於全河極有關係開壩時必湏乘勢引放
俾大溜直趋暢注方為有㿽並湏選用吉日著迅速
奏聞等因欽此又經(臣)等預擇吉期恭摺奏覆奉到
硃批好知道了欽此入春後河水未長之前(臣)等察看
情形舊河内原估北岸之兜水壩南岸之挑水壩
固為得力但河不兩行必湏籌計萬全庶可成功
迅速臣等復加商酌測量該處河面計寬一百零
四丈除兩岸原估挑水兜水壩工計長七十七丈
其餘河面僅有二十七丈與其留此河泓旁洩不
若一律估築使水無分注則全河溜勢自必盡歸
新河雖所用工料較原估加增銀八千餘兩而一勞
永逸於要工更為有裨隨飭工員確估照辦酌留
口門十餘丈以俟水長開放引河時再為全行堵
閉自二月初旬以来黃水漸次長發外河誌樁加
長三尺餘寸水力旺盛開放引河正合機宜(臣)等
即照選定二月十五吉期先將引河上下土壩赶
緊起除争盡次將引河頭挑通開放過水仰賴
聖主洪福
河神默佑新河内大溜暢注衡刷寬深形勢甚順從
此清黃分流直至周家莊滙歸東注清口可免倒
灌之患其舊河内酌留未築之壩工並即分頭儧
堵旬日内亦可告竣臣高晉於拜摺後即由工次
星馳北上(臣)薩載駐工督辦并遵前奉
諭旨在於新河上下隨時察看壩工完竣新河大局已
定另行奏
聞即兼程進京奏入報
聞
乾隆四十二年三月初七日河道總督薩載奏言
外河清口陶莊挑挖新河一道於二月十五日乘
勢開放大溜暢注情形及舊河内酌留未築壩工
(臣)駐工儧堵緣由業經會摺奏
聞旬日以来(臣)住宿清口將舊河壩工督率道將廳營
赶緊接築兹于二月二十四日一律儧堵完竣舊
河内即經斷流閉氣並於壩外廂做邊掃一道以
為外護可免水長搜刷之患兩日来上水壩根漸
次停淤下水業已澄清甚為稳固其新河上下臣
欽遵前奉
諭旨息心細視查新河迤上大溜自玉皇閣掃工尾循
流而下趋入新河由周家莊一帶直達中泓並未
傍趋偏注形勢頗為暢順至新河内&KR1543;勢湍急迅
疾奔騰仰賴
聖主洪福兩崖又加刷塌前挑河頭原寬四十丈今陸
續塌去三十餘丈現寬七十餘丈河身河尾原寬
三十五丈及三十丈不等今續續塌去二十餘丈
現寬五六十丈探量河底水深一丈四五尺兩崖
尚高出水面二三尺較原估刷深六七尺往後水
力日盛溜勢日緊河身日加冲刷即可與舊河一
律寬深其善後事宜(臣)與道將等往来察看新河
之南即係陶莊積工離河六七十丈應將積土翻
築堤工一道從新壩根起直至河尾以防漫灘之
勢新河之北舊有縷越堤工縷堤近在河崖應聽
其自行塌去使河身舒展越堤離河一百四五十
丈至二百餘丈不等應加高培厚並於下尾接長
以越作縷俾資欄禦新河頭下唇溜勢旋轉著力
應俟灘土塌定廂柴裹護以順其勢新河河尾目
下正在塌崖將来刷寬刷深新堤尾有應行裹護
之處隨時相機另為酌辦再清口舊有木龍七架
内五六七三架在新壩之下淤入土中應將各龍
木植刨挖折起以為將来改紥木龍之用至頭二
三架正對新河挑溜有力第四架已在新河口下
應移在二龍迤上紥做則挑溜護灘更有禆㿽以
上工程(臣)前與大學士督臣高晉面加商酌意見相
同現即督令逐細估計核實𣲖員分投儧辦另行
造冊具
題外所有陶莊新河上下循流順軌大局全定及舊
河壩工築竣稳固情形謹由驛
奏報上慰
聖懷並繪圖貼說恭呈
御覽再(臣)前經
奏明俟新河定局壩工辦竣即行進京今接高晉来
信於途中欽奉
諭旨前往安徽查辦事件(臣)現將一切善後工程督率
料理約計儹辦停妥高晉亦可事竣来工(臣)欽遵
前
旨將河道總督關防委員迎賫高晉暫署即兼程進
京合併陳明奏入
上諭曰諸凢妥恊嘉慰覽之
乾隆四十二年三月初十日河道總督薩載奏言
竊臣於二月二十八日酉刻接准乾隆四十二年
二月二十四日
廷寄欽奉
上諭據高晉奏會同薩載開放陶莊引河業于二月十
八日將開放暢順引河功成情形專差會摺奏報等
語陶莊開放引河為全河此時辦理關鍵朕心時切
懸念高晉等既經開放暢順自應由驛馳奏以慰厪
懷乃僅差人賫摺此時尚未到京何以不權事體輕
重若此至引河既經開放則舊口自應嚴密堵禦或
將木龍相度移置或竟度地堅築掃工俾引河永遠
暢流以資鞏固高晉等接奉此旨務湏盡心籌畫相
度機宜妥協商辦一面𣲖熟練之員詳加指示令其
在工料理薩載進京陛見高晉前赴安徽查辦琨玉
之案完竣後地方事務緊要仍遵前旨不必来京可
將此由四百里傳諭高晉並薩載知之仍將會同籌
辦情形詳悉覆奏欽此(臣)跪讀之下惶悚靡寧伏念
陶莊新河甚關緊要時厪
宸衷(臣)與大學士督(臣)高晉會同開放之後理應將暢
順情形由驛
奏報上慰
聖懷乃差人賫進實屬不知輕重茫昧糊塗之至查該
處舊河兩岸估築挑水兜水壩工時高晉與(臣)會
同察看并與道將等復加籌酌河不兩行與其尚
留舊口旁洩不若一律堵閉使水無分注更屬有
裨因即上緊儧築留口門寬一十餘丈於新河開
放後(臣)即督令星夜儧辦于二十四日堵閉斷流
(臣)復上下審視全河大溜盡趋新河業將循流順
軌大局全定及籌辦善後事宜於二十八日巳刻
由驛奏蒙
聖鑒今欽奉
諭旨引河既經開放則舊口自應嚴密堵禦俾引河永
遠暢流以資鞏固仰見
睿謨廣運智炳幾先於千里外之情形早蒙
聖明洞燭
訓示周詳(臣)與在工道將等無不心悦誠服所有善後
工程業已辦有端緒(臣)現在派委河庫道李奉翰
淮揚道松齡副將徐建功參將李永吉等督率廳
營上緊儧辦可無遲悞至總河關防原奉
諭旨交高晉暫署今高晉正在安徽查辦事件距工稍
遠因即交與河庫道李奉翰暫行護理俟高晉事
竣来工即行轉送接署除扎會督臣高晉外(臣)即
于二十九日自清江浦起身兼程北上奏入報
聞
乾隆四十二年三月十二日河道總督薩載奏言
竊臣於二月三十日桃源途次准兵部火票逓到
本月十八日(臣)與大學士督臣高晉會
奏陶莊引河開放成功一摺奉
御批何不具一圖来餘有旨諭欽此摺内與其留此河
泓旁洩不若一律估築使水無分注句上奉
硃批甚是欽此又於河神默祐新河内大溜暢注句上
奉
硃批以手加額覽之此處不應立廟以酬
神貺乎欽此又會
奏勘辦通湖引河情形一摺奉
硃批陶莊改流則無倒漾之患此皆其餘事但當謹防
舊河口為要又老黃壩更要緊慎之欽此並接准乾
隆四十二年二月二十六日
廷寄欽奉
上諭據高晉等奏報陶莊引河開放成功大溜暢注情
形一摺覽奏深為欣慰已於摺内批示並明降諭旨
將薩載交部議叙矣陶莊開挑引河為治黃一大關
鍵今開放之後新河内大溜暢注衝刷寬深形勢甚
順從此清黃分流直至周家莊滙歸東注清口可免倒
灌之虞實為一勞永逸非神默祐不能成此鉅功自
應於該處立廟以酬
神貺又另摺内所稱通湖引河勘辦情形此皆其餘事
惟當謹防舊河口最為關係重大又老黃壩工程尤
關緊要更宜悉心詳慎防護以期永遠鞏固至摺内
稱原估挑水壩工計長七十七丈其餘河面僅有二
十七丈與其留此河泓旁洩不若一律估築使水無
分注則全河溜勢自必盡歸新河雖所用工料加增
銀八千餘兩於要工更為有裨等語所奏甚合機宜
自應如此辦理其舊河内未築壩工據稱旬日内可
儧堵告竣現在曾否已經堵築畢工並着上緊妥辦
至現在河身挑寬若干及河流暢注之處自應繪畫
全圖貼說註明以便省覧何以伊等見未及此着傳
諭高晉薩載速即詳晰繪圖貼說並將工所立廟及
老黃壩工程如何防護之處迅速據實覆奏將此由
四百里諭令知之欽此仰見
聖主慎重壩工諄諄訓誡并報功崇祀以酬
神貺至意伏查舊河口壩工堵築斷流之後(臣)恐水
長搜刷又經添做邊埽以為外護甚為稳固其老
黃壩工誠如
訓諭尤關緊要(臣)前此往来查勘新河北岸舊有縷越
堤工應行分别加倍高厚陶莊積土之外亦應添
築新堤以防外灘漫水其南岸木龍後
御樁亭一帶老堤直至新口舊西壩止均屬高厚外灘
甚寬現在高出水面四五尺不等並有木龍挑護
東首河灘今春舊河口築壩時(臣)相度形勢即於
灘上斜築攔水堤一道長一百四十丈接連舊河
口壩頭俾資攔禦以上善後各工先經(臣)與督臣
高晉面加商定𣲖員分投儧辦隨於二月二十八
日繪圖貼說同新河刷塌寬深情形繕摺由驛奏
蒙
聖鑒兹欽奉
諭旨訓示(臣)現又扎飭道將廳營將堤壩工程悉心加
意防護並將現辦堤工上緊儧築完竣務期一律
鞏固以仰副
聖懷至建廟地基擬在新河頭舊河口適中地方建立
該處現在接築新堤應俟築竣容(臣)與高晉再加
相度遵
旨建立奏入
上諭曰覽汝不日即面會一切再細講
乾隆四十二年三月十三日河道總督薩載奏言
竊臣於本月初三日行至山東郯城縣十里舖地
方接准乾隆四十二年二月三十日
廷寄欽奉
上諭據高晉接奉諭旨由驛覆奏陶莊引河開放情形
并住滁州確查琨玉有無虧空各緣由一摺均於摺
内批示矣此次開放新河并堵築舊河為全河一大
關鍵自應繪圖貼說方能瞭如指掌何以高晉等總
不具圖呈覽實屬疎忽至摺内所稱河無兩行原擬
估做挑水兜水壩與其留此河面任其分流不若一
律估築堵閉所奏甚是正與朕前降諭旨相合但所
稱僅存上口七丈下口五丈薩載現在住工督辦旬
日内亦可完竣等語此時曾否竣工向来河工習氣
如上口七丈雖經堵閉其下口五丈内必尚留罅隙
使餘水仍得走洩以為日後做工冒銷地步着傳諭
高晉薩載等於堵閉時務湏悉心講求設法籌築厚
實堅固無使點滴不漏方保無虞不可輕信河員飾
詞完局仍一面詳晰繪圖貼說具奏俟薩載辦竣後
来京時再為按圖指示善後保固各事宜將此由四
百里傳諭知之欽此(臣)跪讀之下惶恐無地伏念陶
莊引河上勤
睿慮二月十五日開放之後理應繪圖貼說進呈
御覽乃竟見未及此以致重厪
天心實屬疎忽之至查舊河清黃界壩計寬九丈二月
十八日大學士督臣高晉自工起身時原存上口
七丈下口五丈口門既窄水勢愈緊臣因堵築合
龍若稍留罅隙除水仍得走洩關係非細當經悉
心講求日夜住工督率道將廳營慎重辦理接剩
口門三丈两邊復進埽箇層層廂壓到底仰賴
聖主洪福于二十四日平安合龍其時口門下水離壩
三四丈外間有翻花黃水(臣)又督令實力追壓上
加厚土旋即閉氣并恐水長搜刷復加做邊埽以
為外護(臣)上下察看壩外水已澄清壩内用竿
試探業經停淤甚為稳固可保無虞當於二十八
日繪圖貼說由驛奏蒙
聖鑒(臣)初任河工事事務求實際况堵築舊河實為全
局一大關鍵斷不敢輕信人言草率完局上負
聖恩今(臣)遵
旨進京
陛見一切善後保固事宜更得跪聆
聖訓有所遵循感戴
鴻慈㿽無涯矣奏入報
聞
乾隆四十二年四月二十八日兩江總督高晉河
道總督薩載奏言竊(臣)薩載于三月十六日
陛見時面奉
諭旨清河界壩上首應加築壩工一道以為重門保障
其頭架木龍之上應添紥木龍一架
命將
御筆圈點記出原圖帶回會勘
奏辦兹(臣)薩載于四月初六日馳回清口(臣)高晉先
自安徽来至公所隨即遵
旨會同察勘上下審度查陶莊新河功成之後一月以
来日見寬深現在河頭已寬有九十餘丈河身河
尾寬有五六十丈至七十餘丈不等水深一丈八
九尺至二丈五六尺形勢暢順其舊河内清黃界
壩邊埽外沙停淤淺處從前水深三丈四丈者今
則量水深二丈一二尺及一丈三四尺不等現在
壩工甚為稳固但將来伏秋大汛水勢加長盛如
聖訓應加築壩工一道以為重門保障更可放心(臣)等
遵照
御筆點示在於新河頭下唇起至第三架木龍迤上止斜
建壩工一道長一百三十丈頂寬五丈若將該壩全
用柴料築做需費較多(臣)等復加酌議臨黃一面
廂做埽工靠裏用土填築即使伏秋大汛黃水長
發亦堪抵禦並于南首壩頭起至老堤止河灘寬
一百三十丈一律接築土堤以防水漫庶資攔禦
核計土方工料共需銀一萬八千餘兩其南岸頭
架木龍迤上
御筆圈示之處再添木龍一架(臣)等詳細會勘於桃溜
護灘情形實有裨㿽查第三架舊木龍迤上現在
遵
旨添築壩工該架木龍係在壩工之内應行起拆移於
頭龍迤上紥做至五六七三架淤入土内舊木龍
業將木植斥起存俟新河兩崖塌定再為相度情
形請
旨建紥所有清黃界壩上首加築壩工一道及頭龍迤
上添紥木龍一架臣等現已督令上緊集夫備料
即于四月初十日興工迅速儹辦務於迅前完竣
以期上慰
聖懷謹另繪新圖同
御筆圈點原圖一併恭呈
御覽至前
奏善後各工内新河南岸堤工一道業經辦竣新河
北岸加培接長之堤亦已辦有八分工程新河頭
下唇接做壩臺廂柴裹護叚落現亦次第儹辦再
(臣)薩載前奉
諭旨查明從前兩次挑挖陶莊引河寬深丈尺及因何
未成原委容(臣)詳查案卷另行具
奏至應建
河神廟宇現飭酌擬估計再行繪圖進
呈恭侯
欽定合併聲明奏入
上諭曰諸几皆妥知道了
謹按大河自南行入淮後清黃交會之地關鍵最
為緊要盖迤南則逼近清口倒灌堪虞迤北則清
水暢流刷沙有力自前明嘉靖之初三義口就淤
而可㿽南徙我
朝康熙年間
聖祖仁皇帝洞燭幾先
親臨閱視
詔司河諸臣開陶莊引渠而以逼近舊河分流勢緩迨
我
皇上睿謨廣運
指授機宜于積土之北挑挖新渠並按圖
垂示酌定河頭直迎大溜河臣等始行禀承
智略迅速奏功且於舊口則嚴密堵塞不使分流於新
河則添築堤工以資保障而凡增木龍切灘面展
寬河身填實壩腹諸務無不
睿算周詳勘酌盡善是以雙流循軌交齊有成漕運往
来安如枕席為億萬載無疆之利㿽要皆本
聖心之誠敬以為貫通感格者矣
欽定南巡盛典卷四十五
