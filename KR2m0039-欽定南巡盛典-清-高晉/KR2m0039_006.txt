欽定四庫全書
欽定南巡盛典卷三
天章(丁丑)(直隸)(山東)
詩
恭奉
皇太后南廵啟蹕京師疊辛未舊作韻(有序)
疆圉肇歲正條風應律之初太蔟開陽協始和行
慶之候爰諏令旦冄舉南廵溯前度之遊歌星周
六稔奉
安輿而莅止路指三吳翠羽金支掖
輦長依愛日黃童白叟迎鑾更慶瞻雲問俗觀風顧閭閻
而求瘼敷膏布澤軰井里之蒙庥舊韻重賡七言
述志
澤國省耕紀憶辛山川韶秀信無倫前秋適值逢灾歉
昨歲因之罷豫廵(前降旨丙歲南廵以乙亥江浙秋澇停止)槖籥轉旋農慶
稔黔黎籲請志重申肆鳴帝里和鑾駕一慰江千望幸
民再奉
安輿出長樂徐遵廣陌衛勾陳青郊喜見餘晴雪綠麥行
看發始春淑氣眼前
天與盎詩情馬首日迎新乘時展義非無事敢廢軍書裁
决頻(時凖夷酋長巴雅爾等搆釁命將擒討西北兩路軍書令其直逹行在)
駐蹕良鄉行宫作
青旗練吉指姑胥元氣凴看果復諸五載狩廵方過一
三春景物恰臨初明窗温席清依永昔日今時静賞餘
到處棲遲有行館兩言慙愧是懷居
良鄉行宫疊舊作韻
首頓庭軒近帝里長途車馬指胥江不遷者問伊誰是
風在寒檐月在窗
欲悉灾餘耕織勞南巡詎為事清遨江山秀亦天然助
頗覺遄飛興已豪
邇來頗有南來者都道羣黎望幸情然乎疑信吾猶半
信者吾衷保赤誠
塔影凌空曠野南節前古月正清酣奉
慈兼欲同民樂趙北燈宵即景探(辛未南巡十三日起程故即在此陳燈火今歲)
(以十一日起程命於十四日趙北口待皇太后賞燈並許民同觀也)
弘恩寺二首
蘭若康衢側往來路必經松門宛舊識蓮梵亦堪聽佛
豈較今昔物皆肖色形東軒更幽絶片刻為延停蓮社
傳清派精脩奉羼提(羼提華言律戒也)提戈渾一室䜿拂斥多
蹊誰是忘懷者徒成著我弓莊嚴斯信好可以覺凡迷
琉璃河
東風解凍春波泱長橋飲練將百丈雁齒枕陸接石衢
中流曾無十尺廣徒勞人力此胡為勝朝遺跡得諮訪
(叶)權璫桑梓乃在兹春秋祭掃來往有司畏畏勢為修
塗葆盖穏驅平似掌椓人凶燄一至此朱家宗社將奚
仗適來固節度鹽溝架木吾猶發官帑守閽豈得盡廢
斯惕然以懼睪然想
涿州行宫作
練吉廵江國重臨凹字城軒楹無藻飾几席有餘清興
與新春發心依古月明金吾何必禁爆竹喜聲聲
涿鹿行再疊舊韻
影燈喜爆閙郡城民風豐歉覘經行行宫晚景正清絶
壁詩歲月標分明西征士騰馬亦饑緣緣
天凑時誠好其如審勢乏人為(西師所至仰蒙統兵天佑可刻日廓清而諸臣)
(各分彼此致失機宜)狼子野心殊詭巧降蕃變亂因畏尤(阿睦爾撒納巴)
(爾雅等皆因受恩驕恣自知罪狀暴著懼罹誅討遂决計叛亂)反面不顧恩遇稠聲罪
致討重整旅肯使偝德殘生畱七摛南人不復反三年
克之鬼方收身此南廵心西海宵衣寧憚軍書修
再詠紫泉行宫十景
敞軒
一區十畆縣城陲密室敞軒各得宜路便重臨風日好
吾心與物共春熙
屛山
門逕縈紆足幽趣一拳亦自得稱屛設如真展瀟湘畫
翻厭施丹與著青
鏡湖
去年波影開奩澹今日冰光照座新可識凍融何礙鏡
往來都是鏡中人
舫室
重宇湖心還號舫層層疊石固階基載舟得託常安穏
吾亦因之悟所宜
㯶亭
棲崖一笠只容身滿受春風廽出塵設擬應真留下物
能參背觸又何人
虹橋
朱闌詰屈不嫌長勢作垂虹飲練光天水心情斯小試
遄飛興早到維掦
魚罾
未出輕鯈凍尚凝不教綴景設魚罾當春生飬資涵煦
育物吾心别有凴
石逕
豎峯曲棧致多佳屧步因之到竹齊却是小窗堪望遠
村居野幕入觀皆
竹埭
琅玕幾個得天然便擬坡仙與懶仙此去雲棲幽絶處
明知萬玉戛晴烟
箭廳
悅心惟是勵無逸觀德端知重有方駐輦恒因試弧矢
承平武備詎宜忌
趙北口行宫三首
萬柳隄臨淀熏黃未發青渚宫實瀟洒節夕此居停大
吏陳烟火勤民豈政經屬緣奉
豫不罷且權廳
西窗猶納遠游目每教憑春氣怡還裊冰光融間凝雁
回欣翼接魚陟乍鱗矜遥浦村民集待看入夜燈魚筌
還蠏籪生計淀村俱那藉名家畫真披漁家樂圖波將
暖鷗鷺洲未長菰蒲正助萌陽候因之罷水虞
命免天津府所屬積欠詩以示直隷總督方觀承
去歲秋告登編氓鮮逋賦今春駕南廵免三逮經路(南廵)
(經過直隸州縣今歲應徵正供免十之三)津門近海濱下濕多沮洳積欠非
一朝致然豈無故與民樂休息保赤吾衷素新恩所不
及曲體惟要務帑則免其徵糧亦豁其輸閭閻留有餘
是豈非藏富(叶)長官善推行莫容胥吏蠧
上元前夕趙北口行宫侍
皇太后觀燈火即席得句
晚來風定紫瀾收預夕承
歡樂事稠座裏同欣上元節渚邊亦有慶霄樓垂虹百道
連冰朗結燄千葩映雪留箭影飛空數無萬作朋
慈夀祝添籌
長隄
迤邐長隄度六驂詩中景趣畫中探七橋梯柳黃金嫩
兩淀冰綠玉涵悅可水鄉經趙北早教春意逓江南村
民夾路尊親共富教難臻用此慙
上元節賜隨營諸臣食
五日吉行早駐鑾節朝賜食扈隨官珢霜粔籹頒羣座
星海魚龍舞七槃元夕所欣逄蹕路一家何處不長安
東風弗妒明蟾滿更待銀花入夜看
日日
日日迎鑾瞻就民百年休養此甡甡試看幼挈老扶者
盡是寒衣饑食倫庶矣能無絲粟貴教之何有俗風淳
從來保泰惟難事今日其難倍古人
紅杏園再叠前韻
練日廵江國乘春發鳳輦昨歲告武成憶曾於斯舘豈
知馳捷旌詭計事後顯(去歲以伊犁底定親告納孔林起鑾時擒獲阿睦爾撒之報)
(適至閱數日乃知叛賊誑言以懈衆志統軍正不審其謬遂馳露布久之屢失機宜迄未擒賊因正軍帥之罪)
(云)三軍頼司命一籌何莫展選將更整旅問罪王師遣
(去歲以阿睦爾撒納未就獲故懷觀望如巴爾雅之類巴爾雅之類者旋復搆亂因更命喀衮札布為定邊將)
(軍以今春統索倫察哈爾等兵進討諸逆)佇待奏膚功勘亂靖鄯善
過景州
曉春薄寒峭驛路惠風柔輕幰臨修市前驅指德州村
烟暗柳眼塔影矗城頭菆井民風驗燈棚節物酬羣黎
來不約一老溘無留(往歲過景州致仕尚書魏廷珍輙迎道左頻賜以詩去歲溘逝故及)
(之)故舊凄然睠誰真佺羡儔
劉智社
古社界燕齊舊名存劉智聞昔吕思誠令蓚稱循吏五
馬廵民間曾以行田至均徭勸樹畜彰善與農器吾黨
直在隠李氏感兄弟安得如斯人郡縣各一置歷久觀
厥成無而自治
賜衍聖公孔昭煥
蹕路趨迎領一門詩書教澤泗洙源卿來處早予心往
大禮方行不欲煩(去歲親諸按闕里釋奠故今歲不復往僅例遣官致祭云)
德州行宫示山東大小吏
未敢深宫自宴居省方展義每厪予按程移帳安猶便
擇向開軒費則虚一宿遷他賞何有萬民得所樂寧如
由來不說惟成事(去歲廵撫愛必逹于德州建行宫以傋南廵入東境首程宿頓將訖工乃)
(入奏因成事不說故仍之然朕所不取也)此後無需慎戒諸
燕九日奉
皇太后觀燈火
燕值邱仙節燈陳鬲氏墟火城張大野綵閣奉
安輿孔雀千屏金蓮萬朵舒鸞車朝絳闕龍馬負舟
書勝賞真無斁圍觀共樂胥兆民齊祝
夀夀指泰山如
駐蹕德州行宫作
行春南去三千里問俗東來第一程但得清塵儘表敬
豈期作室儼觀成橋銀樹婪燈燦火棗金芝應節榮入
夜肩輿不呵禁為田久矣此民情
再依
皇祖德州即事詩韻
去歲告功至紅旗又報初元戎堕詭計未讀六韜書闕
里兹弗臨遣
祭瓣香肅翠䍐指江南早喜東風燠
賜山東廵撫鶴年
粤海旬宣久青齊治(平聲)撫掄嘉伊品犖為我我牧元元
坐鎮青油幕扈隨紫氣軒驅馳何足貴善政勉徐源
麥二首
鳴鞭過禹城塍麥綠方萌經雪膏猶潤迎風浪未生宣
言避騰&KR1011;滿意入吟評野老修春耒行將舉趾耕春入
年前早南來氣復暄芃烟新染翠茁壠密含温農務從
頭起民依箇裏存兩岐寧上瑞普獲乃真恩
徒駭河
神禹治河乃最神當時猶治人徒駭三千年後智非禹
問勝此任誰能解徒駭極北鬲津南其間大都九河在
相去乃至二百里同為逆河方入海今河不過數里餘
安得修防不日治將欲棄地讓之水億萬生計嗟瓦解
即禹治今河應難是吾蒿目所以乃
降旨加賑去歲被水五州縣
去歲河北溢乃自無隄處填築失疎略遂有奪溜慮(河至)
(孫家集以北無隄黃河漫河所過汕刷成渠者水落後一一填築以禦來歲汛漲上年河臣經理疎略致黃河)
(北流幾至奪溜亟命大臣堵塞而當河溢時上流諸州縣積潦無可宣洩東省魚臺等處遂致成灾)茭楗
亟堵塞乃得歸故路積水則已多五郡當其劇尾閭苦
泥淤當春尚沮洳涸田正需時耕犂早云誤新正例施
惠加賑曾頒諭今來緣南廵民艱悉經度何妨一再加
蘇此惸獨庶嗟爾親民官推行體休助
雪三首(正月二十二日)
東風拂&KR0008;車稷雪忽交加沿路勢添密依人飛故斜連
塍藏綠毯大野捲銀沙既慰還因慮寧無凁麥芽行宫
午駐蹕六出尚漫漫坐我氊廬暖思人布帳單收來煮
小鳳望去舞翔鸞功德明當莅(方山靈巖寺最高處日功德頂)千巖積
素看
廣甸含膏潤問知冬雪多得斯誠益善惟是奉中和澤
被東南畆花開頃刻科皇州七百里霑否意如何再依
祖南廵過濟南韻
清蹕重過歷下城柳絲遲放麥芽生觀民未覺足衣食
敷政深慙措治平繩
武勉思堂構肯祝
釐欣願海山盈靈巖聞道多竒秀佳氣遥看馬首横
曉發崓山
雲封昨過藏松色(崓山上多松)雪積今看繢巘姿清致山程
逄不易却教回首立移時
雪後春朝生峭寒輕裘暖幰意遑安為他道左來黎庶
粗布衣猶纊絮單
連朝劇暖換棉装一雪青郊頓作凉凡事如斯難逆料
鞫躬誰是昔南陽
春山迤邐度朝晴卓午還逄薄暖生旅况暄寒人自備
所欣連壠麥方萌
駐蹕方山
濟北名山駐玉符欣於始遇暢清娛梵宫高下羅諸岫
行殿樸淳别一區容膝已安謂多矣竒觀何限詎窮乎
潤州此去樓霞欖吉甫均標十道圖
靈巖寺
方山方有靈巖寺吳下靈巖不獨靈立字安名由箇箇
今來古往鎮亭亭砌瓴塔尚千雲矗卓錫泉常注竇渟
希有佛曾出現地既云希有現何形
題靈巖寺八景
巢鶴巖
法定開山有鶴瑞羽衣皜皜駐雲峰至今月白風清夕
彷彿東坡夢所逄
甘露亭
泉疏甘露淙淙亭子因仍甘露名用汲誰工註及汲象
馬遷曾是嘆王明
卓錫泉
泉臨卓錫一亭幽萬壑千岩景畢收最喜東南縹緲處
澄公常共朗公游
摩頂松
高松西指為求經般若真詮冺色形假使虬枝解更向
定知糟粕是青寧
鐡袈裟
片鐡為衣狀水田滄桑幾閱鎮精堅誰云五葉一花止
試看伽犂萬古傳
白雲洞
靄靄英英相後先穿雲忽上白雲巔春郊方待一犂雨便
可為霖潤大田
峰枝澗葉未芬芳祗有天花樸鼻香底事座來都不著
維摩室裏即斯床
愛山樓
縈青繞白相(入聲)氤氲無色聲天大塊文著個横樓真恰
當四時佳氣與平分
過泰山再依
皇祖詩韻
方山一宿停清蹕泰岱巖巖見舉頭南指遥程春曉發
東來紫氣馬前浮
聖蹤永古並崇岳
愷澤於今在九州縱是瞠乎嗟莫及
覲掦敢不意深留
靈巖石路盤山脚齊甸春光動陌頭案衍遙從西峪度
巃嵸不礙曉烟浮瓣香寸意馳仙闕與地千年鎮兖州
憂樂向來何處著思量結習豈應留
望岱廟寄題
皇林取路向西移敬仰
崇祠一念馳作鎮配
天首五岳(廟中配匾曰)(皇祖御書天作鎮)居方出震佑嘉師唐槐虞
柏應依舊秋月春風又幾時香帛太常依例遣(車駕經山東境)
(禮官奏遣大臣賫香帛告祭岱宗修故事也)祈年惟是禱無私
賜山東學政謝溶生
聖賢桑梓地俊秀鑑衡司勝任誠非易不鰥在有為遷
喬思已早刈楚念人遲士習民風倡勖哉法則持
渡汶河
三汶兹為大千秋帶魯郊原山溯源出濟水滙流交凍
解遲蒲刺清波下鷺抓方春生飬候未擬網罛抛
填倉日二首
前章即景後章抒懷
春朝廿五客中過烟火千村入詠歌節以俗傳聊聽(去聲)
俗義緣多稼豈辭多九州誠使倉箱足萬姓自然長幼
和旋頋迎鑾總總輩盡資衣食計如何
屈指為期十二過(慧賢皇貴妃以乙丑年是日薨逝)可堪回憶是耶歌
悲歡展轉都來幻歲月推遷積以多永巷羣維式儀則
中宫素服喜祥和不三年又辭予去(辰孝賢皇后以戊三月崩于德州)
(舟次)難向君平問若何
復雪三首
曉報濃隂羃遠巒雨緣春暖雪緣寒雖然膏澤無兮别
恐釀嚴凝意未安
六出昨逄頗益麥千林今詩復装梅設云入畫斯誠善
而我寧因看畫來
霏霏著地旋消融積處都無一寸蒙歷覽吾心方稍慰
午餘還放日輪紅
至泉林二首叠舊作韻
無多室宇淳而朴咫尺泉林秀且明芳勤杏花春未放
素皴把樹雪初晴窗櫺好景隨心會壁額前題向客迎
民氣安和歲中上省方緣此一怡情
禊辰昨歲雨餘至春孟今朝雪裏來宫是
皇曾駐憩輦扶
母喜趨陪西瞻
曲阜增顒爾南指江鄉已近哉不異前兹惟問夜軍書
籌畫為徨徊(去歲駐此已覺紅旗馳報浮虜為偽督令策楞等進兵終以路遠遲延坐失事機而)
(逆醜未獲懷首鼠者旋復猖獗故今歲更籌進兵致討耳)
再題泉林行宫八景
近聖居
高齊樸斵適居安映帶清流多激湍拈筆還思去藻句
句新題近聖額簷端
在川處
石罅淙淙清且漣如斯不舍向長川名依夫子垂終古
理註魯論在目前
鏡瀾榭
石髮經冬碧轉深每來曲榭必憑臨開奩設以菱花擬
定是秦臺照膽金
横雲舘
曲抱逥廓鏡樣圓三間虚榭聳中天有時一片雲生彩
恰似廣寒霄漢懸
九曲彴
溶溶春水漾蘭苕碧柱朱欄窣柳條合是武夷最深處
便當&KR1231;步躡虹橋
柳烟坡
新梯欲放曉寒輕低泮朝烟一縷横今歲春來節令早
已憐舉眼盻清明
古蔭堂
古樹曾經蔭古人今人對樹樹如新由來樹不知今古知
者誠為未出塵
紅雨亭
一亭文杏四鄰圍寒勒花枝未染緋却憶去年臨上已
垂簾紅織雨霏霏
蒙隂積雪再依
皇祖詩韻二首
城過顓臾憶古封南廵為省織將農蒙隂雪後賡
前韻大塊文章占素峰
平田融未麥根封為問農言不&KR0675;農却繢前遭景如舊
幾曾積玉在嶤峰
望蒙山雪色再成叠舊作韻
積雪蒙山又昔同行軒妙趣静憑中蘇家詩愛尖吟軾
王氏畫看皴是蒙路指東南迎暖日首廽西北峭寒風
遐心憶到伊犂塞佇待王師早建功
萬松山小憩
衆山多濯濯一嶠獨蒼蒼想有靈祗護如看圖畫張清
齋梵宫側古籟午隂凉小憩登程去拈毫興已償
賜河東總河張師載
疏瀹期嘉績修防董衆寮詎予惟使過勵汝尚更調(張師)
(載前任江南副總河以徇庇悞公與高斌同獲罪既念其人素謹朴復加錄用兹命代白鍾山為河東總河俾)
(得改弦自效)法在遵潘訓文寧藉鮑昭魚臺全涸未舉趾待
春朝
