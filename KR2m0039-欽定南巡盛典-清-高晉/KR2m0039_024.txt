欽定南廵盛典卷十四
天章(乙酉)(江南)(山東)(直隸)
詩
迴蹕至蘇州
廿日如杭来往途翠華迴復駐姑蘇一天霽色皆喜色
萬姓難誣實不誣瞻就何曾有所避遮留寧忍弗云俞
(近行宫門有數十老民叩請多留數日心甚憐之)甫来已自戀將去赤子於親
定豈殊
再遊獅子林
夲擬行宫一日閒念民瞻就策天閑(是日夲欲駐蹕不出以便民瞻就故)
(特命駕一遊獅子林)寧論龍井煙霞表(若論湖山佳景則固遠遜龍井矣)却愛獅
林城市間古樹春来亦芳𣗳假山歲久似真山小停適
可言旋耳寓意非因暢陟攀
出閶門復遊西山諸勝遂駐靈巖得十四韻
五日駐金閶從民願覲光寧宜耽室静非為(去聲)攬山芳
日日徐鳴轡依依近捧裳覩兹親切意益厪養教(平聲)方
城市過繁庶村亭接短長麥纔吐穗綠菜遍綻花黃硎
憶支公遁泉臨趙氏莊巖葩争染繪林鳥各調簧春暖
雪猶落澗飛千尺強法空螺自現寺具四禪匡小坐情
何戀一遊興足償范園便仍憩吴館近相望擬宿三更
月聊成五字章青蓮如有問来去兩俱忘
白雲泉四叠白居易韻
山腰清泚噴靈泉白傅當年好是閒一覽便行不烹茗
恐妨煙火溷其間
上方山楞伽寺
路便楞伽又朅来峯蔵隂霧記前迴目欣春景兹酣暢
心與吴雲共豁開出樹依然標峻塔臨湖那藉起層臺
莫釐翠色在襟䄂興托高岑有别裁
遊石湖再叠舊作韻
石湖宜雨復宜晴都為(去聲)山川秀且清詎彼畫家能爾
貌縈予懷者最民情幾層峯色背檐挹一片波光面座
迎小坐因之憶成大愛他詩格頗遒平
遊虎邱雲巖寺
雲巖重至不因山露冕因民瞻仰顔虎阜松篁晴益蔚
劍池蹊逕昔原閑生公願力依稀是短簿風流想像間
遍野黃金菜花茂今来真不負躋攀
再叠高啟虎邱次清遠道士詩韻
清遠非凡人生殷而逮漢四海為遨遊有似仙籍竄曾
擕沈恭子虎阜來登翫危磴陟嵳峩平湖俯渺漫清辭託
鬼神古格冺崖岸常聞子不語怪力與神亂顔(真卿)李(德裕)
皮(日休)陸(龜蒙)軰毋乃失以半豈其意别寓曠懷偶紓散青
邱千載下險韻和一旦而我復何為兩度掞吟翰吟罷
忽怵然或有同高歎設使登廟廊寧不資日贊
蘇州啓蹕作
翠華五日駐蘇城適可平明返蹕旌展義兼應臨白下
省耕要欲趁春晴攀留親意過(平聲)尊意觀察民生即我
生却是尋常無戀者不能無戀此輿情
遊寄暢園疊舊作韻
勝地寧當目送鴻屢来熟路自知通一橋横駕琉璃上
數字廻懸琬琰中景到春前畫不若境惟塵表句難工
書堂小憩傳清蹕欲趁佳辰禮梵宫
漪瀾堂叠前韻
泉上呀庨宛有堂髯仙題額特輝光源頭如在若冰洞
波面看成大塊章木榻横陳一泓映石欄周繞四圍方
未能久此耽清賞祇有勤民厪念長
若冰洞
靈泉本有源嵌洞自為丆夏凉冬却温德水無增减伏
脈復淙津水洊至習坎釃為方圓池净碧圍朱檻前度
與今番流隂信荏苒不遷者固存谾谾及澹澹草堂何
處尋高風緬宋湛
艤舟亭再叠舊作韻
髯翁遷八州浮蹤不繫艇其不遷者存至今遺佳境當
年艤棹時水流人自静倜儻緬高風徘徊發清省孤舟
野宿際(東坡有除夜野宿常州城外詩盖即此意)遠火殘燈景(櫽括蘇詩意)屈短
奚足悲信長詎非幸棲禅固翁志想亦心所肯松竹益
深邃鐘磬時泠警堂堂坐金仙伏魔那用猛雖曰此頻
来而每興懷永得句便解纜五兩揚帆影
自丹徒跋馬至象山渡江駐焦山
三度駐金未駐焦(辛未丁丑壬午往来渡江皆駐金山焦山雖屢到曾未一駐)隱虞
頓置笑松寥(菴名在焦山)廻鑾得趁一時興策騎偷逍十里
遥(是日較至金山近十里)信是無雙棲净域還因有暇陟崇椒水
天俯仰惟空闊小矣奚稱隱士招
鏡江樓
有象皆呈照無風亦作瀾何妨大圓鏡遂凭一層欄雲
散高空净湖来兩岸寬金山即蓬島訝却向西看
曠觀堂
構屋古譙尖曠觀暢六兼雲開繪春麗風静寫波恬天
水無邊闊蛟龍一任潜述懷誰雅稱(去聲)花筆緬江淹
高資港詠古
京口東辭舫石頭西問郵高資今有詠庸主昔無憂一
旦燕兵過千屯明甲收(謂守將童俊迎降)孝孺乏畫策割地是
佳謀
慧居寺
梵宇寳華陽莊嚴殊勝常石壇授五戒銅殿壓諸方庭
有禽聽唄厨多鼠守糧(香積中多鼠呼之即至而不耗糧盖僧雛飼養者)謝參
黃蘗拂期結白蓮場輪演無生法燈傳不盡光廻輿渡
耨水清磬尚悠揚
遊棲霞山疊舊作韻
三載重来遊攝山紅霞棲見碧峯間南齊古寺依然在
建業名區好是閒付與僧人坐享逸登其鳥道步忘艱
騁懷遊目湏臾得長此非宜大合閑
武夷一曲精廬
名山初步未云深峯有神姿泉有音比似武夷纔一曲
許多竒境自兹尋
太古堂對泉有作
座對白鹿泉有堂名太古泉高與座平遊魚清可數漸
下滙小池亦復侵階礎求仙固誕事招隠徒虚語緬思
羲皇来不改者惟汝
春雨山房
行春今日喜春晴總為(去聲)民間桑與耕分付山房斯實
好再三不用善循名
用劉長卿棲霞寺東峯尋南齊明徵君故居韻
世殊數百載厥宅訪何從但自存高致無妨問故峯入
雲尋玉徑鐫石現金容春日重臨寺六朝尚有松影標
霞際塔聲落講時鐘唐吏將齊隠㤀年任相(去聲)逢
夕佳樓
面山則然背山否向西更喜開窗牖山氣日夕斯益佳
霞蔚嵐蒸入虚受悠然之意真不凡取以名樓聊亦偶
柴桑平原出處同吁嗟於我誠何有
萬松山房
餘杭亦有嶺田盤亦有寺兹以山房稱四隣延古意春
濤颯似秋蒼幹老益翠時閱南齊流艷任山花媚落落
如有云誰此同氣類
戱題般若臺口號
般若即空還即色石臺非古亦非今山僧舉似全不識
合掌門前候駕臨
德雲庵
點綴蒼巖藉紺園竺庵爐火自温存德山設問誰當見
謖謖松濤戶外翻
題九株松
古幹當春翠越濃蟠鱗振鬛各猶龍根旁坐合讀周易
用九乾元是正宗
叠浪崖
浙海觀雄濤䘏謂竒無比誰知遊攝山崖浪復見此庢
沓去更廻騰激伏還起素車與霓旌胥種疑驅使盡態
兼極妍萬状難議擬莫謂獨無聲傾耳松濤是
題幽居菴
詭石叢中仄徑修惟虚惟静得相投千年古樹當軒立
一道寒泉繞砌流休烈曾斯著筍弁元微何異被文裘
小停門外催行蹕笑問幽居幽不幽
登最高峯
幽居跋馬上崇椒造極悠然憩敞寮與顥氣俱即仙境
喜春雲净協農謠平臨白下懷遺蹟俯視長江暎碧寥
山峙川流自千古那知興廢有南朝
玲峯池
最高峯處降從容咫尺園門覿面逢下馬肩輿仍陟巘
園中此又最高峯
玲石攅叢中有池渫然天半鏡光披誰能尺丈量深淺
山出内雲無已時
淆之不濁澄不清妍及媸因鑒者呈此與繖山孰先後
其詳應問尹先生(攝山名始尹先生見江總碑記)
燕子磯
一峯飛插長江裏其勢翩&KR1473;疑燕子我来四度亦四登
翠壁丹崖信如綺地險山川雖有言失守誠同衣带水
凛乎馭朽磐石安底湏天塹徒恃此
遊觀音山永濟寺
飛閣臨江寳筏然普門願力度人天我聞不住是常住
底用孤舟鐵鎻牽(是處俗有鐡鎻鍊孤舟之名)
駐蹕江寧再疊舊作韻
又歷胥江與浙區上游建業蹕當紆六朝文物扵斯盛
南國提封莫此都高下山川争畫麗芬菲草木賀春蘇
對時曾未相孤負恒有懋勤研匣俱
賦得稼穡惟寳(得夫字八韻題試江南士子)
稼穡資生貴如斯寳更無賦成范文正雅述芮良夫茀草
興后稷耕山肇有虞此誠天下本亦實萬民湏播植披
沙似豐登照乘逾心臧土物愛志喪旅&KR0729;吁暘雨常祈
若腁胝莫忘劬珍求宜戒彼玉食每慙吾
謁明太祖陵
崛起何嫌本做僧漢高同傑又多能每當廵省臨華里
必致勤虔謁孝陵一代規模頗稱樹百年禮樂未遑興
獨憐復古非通變翻使燕兵釁可乘(嘗謂太祖以建文為太孫及分封諸)
(子豈非欲復古而翻以致禍使擇賢而即立成祖且不分封豈有靖難之事哉)
遊靈谷寺
孝陵卜幽宫靈谷遷古寺遷復閱歲古瓦獸荆榛墜後
人惜湮滅稍稍事檀施豈能復舊觀百什存一二道林
與開善誰更辨名字一切有為法金剛六如蔽小憩便
言旋行雲無繫意
閱武(江寧)
江左雄都駐八旗時廵武備合觀之開營頗牧宣方略
置陳韓彭聽指麾平樂何湏九重盖昆明慢襲一泓池
太平門箭今猶在(太平門鐡扇有勁簇貫其上國初領兵都統譚泰所中也土人因口傳為)
(澹臺箭云)嗟爾行間最效為
雞鳴寺
雞籠山上雞鳴寺閱武因之路便遊峯不在高頗延瞩
境惟遠俗有相投初登舊詠疑如迓小坐春雲看漸收
(是日小雨即止)正喜晴光開一片綠芃麥處放眉頭
遊清凉寺
山寺夷嵕俯石頭行春得暇偶来遊入幽已自清塵念
造極還堪縱遠眸禁苑昔年何帝宅長江千古客人舟
便蓮宇亦時興廢一切有為孰久留
朝天宫再叠蘇軾韻
眉山當日憶茹薇建業登樓興早歸七字詎惟紓思(去聲)
作千秋何獨和吟稀吾方夏諺懷遊豫那向陳編辨是
非紙牒金刀却隣誕(明史紀事本末傅會建文遜國時出明祖遺箧得度牒袈裟帽鞋剃)
(刀出會扵神樂觀云云以所經鬼門水關計之神樂觀當即今之朝天宫然其事荒怪無稽固不得為正史傳)
(信也)略傷往事立斜暉
大報恩寺
城南耆域化人居古蹟金陵莫此如石鼎然香超六度
柏檀聞唄辨三車鈐音替戾飄洪漢塔影穹隆接碧虚
小坐旋教清蹕返觀民展義務殷予
戱題雨花臺
聞道文殊問病由雨花摩詰坐無留法師便果誠能致
已落人間第二籌
江寧旋蹕再駐棲霞作
廵方諸典大端成戒在從流返旞旌鍾阜廻看林外隔
攝山乍見面前迎一宵巖館聊眠月萬頃麥田喜烘(去聲)
晴詩句已多圖静賞景光其奈每牽情
再詠沈德潛遊攝山十二首詩韻仍令沈德潛並
錢陳羣和之
金山坐棲霞前設大圓鏡那藉綵虹橋方臻武夷勝韶
春復南廵綪茷旃旌暎建業諸務畢重事探幽夐入門
先濯清天水當前淨憶革不觀魚一任澄波泳
右綵虹明鏡
繖山迥絶塵幽居幽之最然逢濟勝流何礙蹊成兑往
者尹與沈清遨並肩背憩息長松下甘棠擬勿拜倡酬
因有詩興託清凉界郵箋曾和韻又逾兩年外
右幽居
嶒峵背屏峯浟湙面帶澗精藍搆其間棲霞之别院七
處徵惟心六度滿以願天花散淨芬甘露垂法濺中峙
般若臺津逮廬溪沜可同慧遠修淨土乃真幻
右般若臺
一氣鬯百昌洪鈞善陶冶山中亦有桃夭夭而灑灑静
非時世装是真阿蘭若精舍忽對之忩前數枝寫齊隠
晉徵士其致豈殊也
右桃花澗
對峯搆書閣借峯為屏障高下鑿金仙一一皆殊相小
巧笑鬼工大法營天匠北同居庸側南憶靈隠上(居庸關及)
(靈隠飛来峯皆有鑿石佛相)扵密斯退藏六合斯彌放詎曰始僧紹
廼有此奇状參禅實無暇或可一凴望
右紫峯閣
徐鉉曾有言古者冠無帽江左始著稱燕居便私好題
峯殊不稱(去聲)有似緣木釣我為易玉冠俗名一似掃老
沈屢有詠精神乃畢肖何必定烏紗嚇彼宦途耀
右玉冠峯
跋馬屴崱間周旋多石佛峯廻路轉處滿月殊不一化
身豈無謂盖欲普濟物物無不度盡寂照坐巖穴試看
春彙昌熙登寳筏曰相即非相慈雲亦湏豁
右千佛巖
曾觀會圖圖九老松其色兹松乃九株落落性孤特或
貌彼九人永夀無終極沈亦九之一祝嘏沐恩錫(辛巳恭逢)
(年七皇太后七旬大慶集在朝諸王文武及致仕大臣十以上者為九老凡三班並繪成圖德潛即致仕)
(中之一也)今古豈迥殊延年在貞直小立佳蔭側偷閒偶遊
息底事頻命賡愛卿有古格
右九株松
疊石豈人工富媪為(去聲)皴皺稱浪自何時太古此起伏
舒如匹練鋪急似萬馬驟變態既不一在川忘陟岫固
宜隠者棲那杜詩客走奚必冷泉亭始聞嘯猿狖
右疊浪崖
萬松闢林關欲敂意先肅委宛步深逕曲欄縳野竹太
古以来色三春不知燠疑有偓佺逢方曈髮飄綠將擬
與之言謖風下巖谷
右萬松臺
幕府識泉性剪草剔泥滓聚少勢成多䟽閼流因駛就
中白鹿最一泓院牆裏導出灌鱗塍資潤不計里實足
惠農氓春省為(去聲)斯喜
右白鹿泉
知有最高峯進步力須努天風落碧空萬籟奏叢楚&KR3233;
&KR3329;夫何礙緩轡跋予馬俄亦造其巔北瞻俯江滸南眺
形勝多盤龍復踞虎六朝事已紛慨然一弔古重賡紀
再遊那辭雷門鼓錢起不可默謄牋因孟姥(陳羣與德潛並居林)
(下吟眺之興略同而是篇尚闕和作因示此督之)
右最高峯
渡江至金山
江浙載廵狩典成清蹕還觀民胥敬事問景敢偷閒烟
意桃霞表晴光麥浪間南風送五兩片刻達金山
静瀾堂
玉嶼大江中蘭堂曠望通氣連巫峽白日湧海門紅何
必懷觀水恒斯遇息風四廵庥祉疊益勵慎淵衷
渡江駐蹕高旻寺行宫作
蘭舸渡江津花宫及暮春毋奢仰
祖訓(恭讀序復皇祖御製行宫詩碑有莫遣争能縱慾奢之句引漢文惜露臺事以示維揚商民垂)
(訓深切允宜遵守云)有事此躬廵機鑑惟勤政情田祇厪民覲揚
瞠後矣
巍蕩共
高旻
題大觀堂
江浙省方廻三春蹕館開白綿飛苑柳青子綴庭梅旌
茷于焉憩琴書此重(去聲)陪循名玩辭象顒若益深哉
遊平山堂即景襍詠
去時春仲来春暮真是春光馬上看祇有風流賢太守
千秋名在碧峯端
北瞻崑軸廣陵南園倚虹橋鏡影涵設使武夷徵故事
便當九曲自兹探
綠柳隂濃曲岸頭緩移畫舸惠風柔青琅玕館凝神盼
誰道尋常竹有秋
侍衛銀牌賜老人渴恩便奪亦情真可知半日行春舫
不為閒遊為省民
暖香明艷正含嘉幾架雲棚護惜加不讀廬陵歐氏序
誰知天下有真花
麗日輕風喜朗晴麥田吐穗待秋成今朝功德山頭望
始覺吾心暢快生
平阜池堂俯碧漣已看荷葉出田田傳花命酒圍嘉客
(即歐陽修在揚州事)高致當年在眼前
坐惟片刻未斜暉問景聽稱馳驛飛(尹繼善每稱遊山似馳驛然過而不)
(留實予本意耳)短句八章聊紀事足酬佳興可言歸
維揚旋蹕作
南廵往返路胥經古郡因教兩日停三月煙花雖入畫
䢴溝春水合揚舲民情到處皆親愛我意無時忘撫寧
最喜雲消輝旭影宜暘夾岸麥蔥青
過金灣六閘書事
西灣接東灣落低向所命(上次南廵親臨金灣相度以東灣滚壩前已落低命將西)
(灣亦落四尺俾湖河入江之路益暢而其鍵要尤在視高堰水誌展拓清口為釡底抽薪之計五壩始無溢漏)
(下河田田廬頗資利頼)常瀉運水餘入江斯捷徑絜要實清口尺
寸為(去聲)親定五壩無漏巵下河屢豐慶凴舟觀局勢幸
矣籌偶應更張亦奚必多言徒啟競顧語司河臣守之
仍在敬
洪澤湖四依
皇祖詩韻
南廵四度事非虚洪堰籌安淮及徐頌致萬民益增愧
詎予信實及豚魚
閱接築高堰隄工詩以紀事
一律甎工運口連崇墉憑閱實牢堅蕆功即在迴巡後
(高堰石隄為洪湖防障而武家墩迤北以工緩未修癸酉秋漲危而復安因命築以甎工千餘丈俾資扞禦壬)
(午親莅指示復命自甎工止處一律接築屬扵運口該督扵廻鑾後鳩工修築兹臨閱視則堅甓屹然延亘益)
(覺緩急可恃前所籌定凖五壩水誌暢開清口又幸邇年未遇霖潦湖水未致侵溢然伏秋拍隄之水究在隨)
(時宣洩得宜斯則河臣所應加之意而不能一刻釋諸懷者也)防患要扵未事前平日
原常見渚出汛時云每到隄邊雖然清口籌疏瀹南望
夏秋心總懸
四依
皇祖閱河隄詩韻
廵方兩閱月渡瀆逮還宫吏治課惟悉河防厪莫窮洪
隄千載固運口萬艘通
祖
考垂經制真同
天地功
渡黃河述事
無風更戢浪鼓枻不移時屢奉
大安渡均邀
明貺垂
豫遊良已愜
尊養合從兹(敬念奉以皇太后高年不敢復遠廵江浙矣)南望渺烟樹民情
繫我思
桃源耕者
辛未過桃源高斌奏曾記云此地耕者猶能存古制鳴
鑼合羣力相與勤種概不獨其言然隄旁呈覽試此實
任䘏風因之紀五字丁丑及壬午兩度經斯地未逢向
所見兹用諮大吏(問之大學士尹繼善始云不知後復博詢屬吏皆稱無其事)則稱
行實難而且無其事斌豈欺予者盖受人欺蔽觀過可
知仁重吟誌詳細
安瀾
龍王廟再疊舊作韻
德水方遵陸(上次南廵廻蹕由順河集登陸今則乘舟直至德州便於沿途閱視運河情形)圖
因閱運河蘭舟溯洄溜桂棹艤清渦放淤兼觀績(是日小駐)
(御舟登岸詣廟瞻禮兼閱夏家馬路放淤工程)升香謝薦歌千秋垂
聖額(廟懸書額皇考御)三度此欽過予意望非别
神庥冀曰何安瀾佑黎庶洪瀆永寧波
過伊何入運口
圖欲瀉微湖尾閭大疏治韓莊閘迤西伊河就下利其
餘彭潘口均自荆橋出前年率剔鬟魚(臺)金(鄉)多涸地
即今過伊河入運實暢遂然上源来少濟(寧)臨(清)水虞
匱顧漕慮棄農農顧防漕棄籌政所以難兩全益艱致
舟行入山東境
去時遵陸返乘舟一水殊分徐魯郵是日晴光明翠柳
前旬雨澤渥来牟北河漕務心勤度(入聲)西郡民風目始
謀(運河一带為山東西境)濟運籌農胥要計戒更張亦厪詳求
韓莊閘
韓莊實洩微湖水籌涸金(鄉)魚(臺)閘建新(魚臺金鄉諸縣之水皆滙)
(微山湖夏秋坡水漲溢魚臺一带每多積潦之患既疏伊家河以釃其流並於韓莊西岸建滚水石壩以殺其)
(勢甲申春撫臣崔應階請濬治微湖下游因命故協辦大學士公兆惠前往會勘以湖口舊閘宣洩未暢議於)
(舊閘北添建新閘使湖水暢流入運閘成而數縣瀕湖沮洳悉皆涸出民得頼以乘時耕種)濟運利農
期兩益每因觸境憶賢臣
過荆山橋
橋長三里計納水原自寬侵尋沙淤之微湖去路艱因
之事疏剔夲圖洩漲瀾沙弗遠運去積隄齊橋欄占河
十之六功同不疏然大吏前致辭已足受漲川徒觀隄
以外齊橋芃麥田橋建苟非虚河疏功乃捐二者必居
一吾心寔未安扵凡待目擊吁嗟此實難
渡黃河至徐州
彭城深厪念有事閱河防枉駕遵陸坦進舟日未央
天光澄映碧川氣欝蜚黃浪盡邀
神佑滋因敬不遑
閱徐州河隄有作
南固石堤北土隄(徐州當大道之衝向年屢經水患丁丑南廵親臨閱視命扵河南岸添甃)
(石隄俾緩急益足恃而北岸土隄則戊寅夏遣大學士劉統勲来徐相度議築以禦漫流而束河勢使攻沙者)
(也兩隄既成城郭民田皆資利賴連年頻獲豐稔閭閻景象恬熙廵蹕經覧深為慰悦)利農護國
備俱齊今来不藉多籌畫祇覺民生益暢兮
題黃樓三疊蘇軾韻
疊險寧非滕口說每遇蘇詩興軒發黃樓三登可默去
却慮格卑緣手滑遐想當年事修築豈有閒情辦布襪
(東坡詩已辦布襪青行纏)隔時水退遇重陽把琖對花恣豪呷憶我
丁丑始莅此急葺石堤舉籠鍤是時災餘百室空鵠面
鳩形可憐殺壬午重来則改觀雲龍酬惠起神刹(徐城河隄)
(自丁丑親臨相度各工修舉數年耒閭閻生計滋阜因就雲龍之岡勅建惠佑龍王廟用申報貺)田有
農夫荷鋤耕屋有織婦鳴機軋即兹元氣實大復倉庾
陳陳相因壓為民愁亦為民慶城樓埤堄俯齾齾綈几
清閒命墨娥錦屏馥郁噴金鴨旋教清蹕轉行宫老幼
歡隨走靸霅
惠佑龍王廟疊舊作韻
盛德贊
天縡鴻功著地宗一方頼呵護三拜肅儀容民氣誠云復
神歆益致恭蓍乾得九五雲起定從龍
遊雲龍山
蜿蜒如龍從以雲剛過細雨滌埃氛高蹤那慕張隠士
佳致猶思蘇使君樹裏有禽皆雅韻巖間無卉不清芬
閭閻元氣洵稱復羣擁鑾輿共爾欣
試衣亭三疊蘇軾韻
寧同歸去賦吹衣赴選怱怱䟎夕暉身共山人(謂張天驥)斯
則託心隨旅客(謂張斯厚)彼焉飛
戲題放鶴亭
雲龍瀛嶼虎邱巔都有亭因放鶴傳我亦山莊聊仿作
祇虞貽笑彼胎仙
渡黃河有述
侵曉庭柯風勢䬒登舟頓爾静陽侯屢蒙
天貺昭
神貺自問何修益勵修波浪不生恬水性隄防惟固盡
人謀南廵狩禮於焉蕆獨民情戀尚留
金鄉魚臺民以涸田得種謝恩詩以紀事
微湖昔倒漾數縣被災連金魚為尤重有釡常嗟懸雖
常豁糧賦豈似慶逢年昨從撫臣請為之疏荆山(金鄉魚臺)
(皆瀕微山湖向苦湖水泛溢窪田悉沒於水既穿伊家河增置韓莊壩牐以殺其勢甲申春復允撫臣崔應階)
(請濬下游之荆山橋以資宣洩數縣積潦田畆次第涸出民得賴以耕種)先是隄徐北黃流
免泛川(黃河至徐州而窄河員每持束急易漲之說聽漫水洩歸荆山橋以故河多淤梗微湖趋下之)
(勢不暢戊寅夏始於徐城北岸築土隄黃流乃不旁溢湖水得疏消無阻)諸水得就下漸見
有涸田廻舟溯運河萬姓兩岸邊言謝汝固耳言慚吾
猶然奚如豫籌畫免此遭迍邅况慮去路多来源已覺
艱漕渠亦要務何非政所關(微湖雖患其漲溢然漕艘北上亦藉灌輸之利盖洩)
(多固有益民田而瀦少又恐防運道事誠有難於兼善者既慰之餘彌復厪念)展轉厪民瘼事
蓋鮮兩全
過濟寧州
州城雄枕運河濱珠勒徐驅覲萬民總以平居恒厪念
那因初識始相親(南巡迴鑾向從陸路兹始御舟初過州城萬民尤覺懽迎)豁糧爾
縱謝誠切(前以頻遭潦沴凡低田受水者皆與豁糧老幼聚集叩謝)登席吾猶愧是
真李杜詩情高萬丈(州城内太白樓為賀李豪飲蹟城外南池即杜甫與許主簿遊處有)
(少陵祠)摛詞即境却逡廵
登太白樓
岧嶤高閣俯城闉名字猶傳太白真善釀者汪信知已
舉觴惟賀是佳賓良辰漫惜方春餞勝蹟初探返蹕廵
禹戒常遵惡旨酒醉歌無事取斯人
題南池少陵祠
任城南郭有南池古蹟猶傳老杜祠喬樹那知春已去
閒庭不覺步前移何期此日仍瞻斗(唐書稱昌黎文泰山北斗吾扵子美)
(之詩亦云)可惜先生未遇時却異東坡頻疊韻(南廵疊蘇東坡韻獨多)
斯人前豈易言詩
再詠南池四首
到處
平成仰
禹功崇碑五字厪河工(康熙乙丑年建碑亭恭勒皇祖閱河隄詩)益殷此日
覲揚志敢曰
當年廵狩同
淥波一片澹南池樸室三間潔葺之筆研精良待摛藻
却吾今日畏言詩
詩仙詩聖漫區分總屬箇中迥出羣李杜劣優何以見
一懷適已一懷君
千秋遺跡以誰芬咫尺城南静不紛何事尋常許主簿
却教名字附青雲
題分水
龍王廟
清汶滔滔来大東自然水脊脈潜洪横川僢注勢非迕
濟運分流惠莫窮人力原因
天地力河功誠擅古今功(人皆知分水為白衣老人之力而不知實天地自然結局勢於)
(此衆不能識老人特能識之耳非但此也上古聖人教耒耜作舟楫何一非因天地自然之功用哉)由来
大巧原非巧穿鑿寧知
禹德崇
北来
北来日日驗農耕夹岸農民喜氣迎麰麥秀齊惟待實
黍禾種遍已抽萌早知春澤高低被近覺炎風塵土生
畏雨情纔忘幾日旋(去聲)為望雨又何情
策馬過東昌府
南邦逢郡邑按轡便民瞻(南廵渡黃後即循川途御舟惟過郡縣城郭必遵陸策騎)
(經行既覧閭閻景象兼便民瞻就兹過東昌仍倣行之)運路兹經歷乘舟肯已忺
策驄惟一例隨鐙更多添親愛不謀合熙和著處覘平
原攬城市光嶽俯樓檐(光嶽楼居城之中重檐高聳可以延眺為蹕路所必經因一登)
(覧則闤闠恬熙郊原豐沃燦然在目)共治二千石益思慎選廉
登光嶽樓即事
層欄傑構入雲區聳峙城中鎮四隅高下耕桑俯沃野
北南水陸接通衢虹光奕奕扶梁焕泰嶽巖巖罨牖鋪
長記短詩粗讀遍子安牛斗句曾無
光望為同為異區又稱東北據城隅(一統志載望嶽楼在聊城縣東北高)
(矗雲表今名光嶽及閱東昌府志則光嶽楼在府城中而城東北隅又别有所為望嶽楼者兹以廵蹕經行始)
(知其舛百聞不如一見紀載之不足信大率類此)從来多舛惟冊府且自清遊
歷箭衢(魯仲連蹟亦在此城)却喜閭閻頗繁庶嫌他屏扆太陳鋪
牧臣咨爾盡心者察吏安民似此無
臨清舟次襍詠
南来一水貫城闉北去三朝川路循(水路三程便至德州由陸路旋蹕)
歷遍山東五十閘節宣深計緬前人
板閘洪波瀉吕梁云緣蓄水灌溪塘(臨清設甎板二閘以節宣南来之水)
(舟行逓進上閘啟則下閘閉俗稱灌塘因其地勢建瓴蓄久而啟流頗湍急舟非牽挽不能過也)因思
天下夲無事子美詩中道已詳
衛水西来挟濁漳滙川北注色微黃更無關鍵資宣蓄
(過臨清則無閘直達德州)順注乘流直進航
幾度溯洄復溯遊通漕實藉古人謀善經理自足輸挽
冐險何湏海運籌
雨(四月初十日)
西風一夜無雨望侵曉誰知送雨来不似江南慮過矣
恰當夏首曰時哉滿船畫意全含潤兩岸詩情喜不埃
過午欲晴霑二寸雅予蜀望又徘徊
曉凉
前朝劇嫌熱過雨頓生凉無定如斯幻有恒原是常汀
蒲梳霧氣隄麥浴曦光破冷厜㕒坐從民渴望償(船首露坐)
(夹岸老幼趋隨歡呼瞻仰每入舫室民若失望憐其誠冐凉有所不避也)
御舟至德州仍命親藩恭奉
皇太后由川路迴鑾是日登陸即事有述
登陸遄臻勅政機由川
頥養奉
慈闈南廵典禮斯全備旬日
晨昏此暫違去轡未瞻柳梯茁迴鞭倏拂麥芒菲前朝作
雨微嫌少大霈希資實栗肥
南巡迴鑾駐蹕御園之作
往還水陸六千里春夏推遷百廿朝望埭早無争色卉
聽林已有試聲蜩對時展轉希膏雨勅政傳宣覲庶僚
鳳舸仍遲到三日潞川欽溯一心遥
恭迎
皇太后駕至暢春園即事得句
翟舫昨當駐潞河不眠數問夜如何策驄心切誠懽迓扶
輦躬承
顧語和萱為(去聲)暎階翠展葉榴如報節絳舒柯浃旬依戀
一朝慰繞
膝由来樂事多
欽定南巡盛典卷十四
