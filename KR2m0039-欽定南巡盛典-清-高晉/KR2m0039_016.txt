欽定南巡盛典卷九
天章(壬午)(浙江)
詩
入浙江境
一水原無異兩疆頓爾分行春三月近迎駕萬民紛瞻
就寧須禁頌揚非所欣不謀共尊戴保赤益心勤
過嘉興府城
御舟别路溯漕河登陸春城按轡過吴帝經營非舊郭
周書假藉得嘉禾戶聞絃誦漸摩善野富蠶桑衣被多
博施愧予焉濟衆民情到處總逢和
再題煙雨樓
未年丑歲雨經行煙雨都逢副盛名却訝今番出新樣
自過江後總開晴柳絲窣地折腰舞梅朵烘春笑口迎
更上高樓聊極目水村近遠望分明
過嘉興再和錢陳羣田園雜興十首
接踵迎鑾多頌聲觀民惟愧政無成境臨秀水聊心喜
為晤林居有老生
祝
釐昨歲驛程催九老圖形霽月開便令還鄉頤暮齒宣傳
不許遠迎來
稜稜孤鶴瘦如柴圓嶠方壺任往來鶴其性人夀其似
會看劫火有寒灰
遊山屐總不辭勞遇勝吟詩白髮搔花瀨濛濛春澹澹
微醺何致暈如桃
春田未致手親畦俸養何妨刺齒肥常把一篇弘景傳
殊途要欲有同歸
三月違如三歲遲詩裁前席辨精微雖然賜枝何須枝
見說香山步似飛(時命九老就香山遊讌以副嘉會先期並有賜杖)
薄試春寒冬更寒吾民寧乏有衣單定當愷切陳民隠
莫飾其辭蘄意寬
結屋江鄉不費錢雙槐門巷蔭多年樸淳生計耕還織
淡蕩心情水與天
樓臺煙雨望中低早見書屏健筆飛(烟雨樓有陳羣書趙孟頫耕織圖詩)
(屏)新署頭銜榮晩節定知家慶子孫圍
鄉味休耽韭與菘行時韶令正芳醲為吾數日隨清蹕
可負湖山佳景供
賜閩浙總督楊廷璋
西粤昔開府南閩今建牙兼知亦舊制(閩浙總督駐衙於閩兼知浙省)
(舊制也)勝任得卿嘉政有羣黎感身無大耋嗟(廷璋七十三歲精神)
(尚健)老成方倚賴調攝意須加
賜浙江巡撫莊有恭
己未親為策士文精掄蕊榜得超羣起行不負坐言學
率屬偏能先已勤鶴市舊聲猶眷眷龍山新政更慇慇
海塘正是投艱處磐石維安勉奏勲
過石門縣
策馬石門縣觀民度石城閭閻際時泰埤堄倚春晴寸
土桑麻地萬家絃誦聲何加曰惟然匪尚詞英
三月朔日至杭州駐驆
武林駐節暮春初物色人情繢綺舒前度煙容常翳若
今來霽景喜昌如捍塘久計籌行館迎駕歡聲接比閭
覩此尊親彌共切安能保赤刻㤀予
恭依
皇祖巡幸杭州詩三疊韻
三度南巡侍
大安江山介祉奉
徽觀風輕日麗臨雄郡踵接肩摩迓御鑾蹕館暫居幾有
勅海潮言念志難寬(乾隆二十四年海塘自中亹漸移北大亹飭大吏繕治尖山等處塘)
(工令當親臨閱視)修防要欲籌全善那覺西湖景助歡
瑞石洞
駐輦有餘暇吴山近宜眺瑞石别一峯下馬喜先到初
猶步仄磴既乃入幽竅轉折若無路含蓄益致妙蘿薜
綠垂煙梅柳芳迎曜巖半有天池靈物不可釣密竹護
隂森怪石攢舊峭孤騫訝欲墜傲睨忽疑笑攀躋當造
頂全吳歸朗照坐石寫剏得大觀更攬要
飛來石
來自何方飛豈羽將翔復騫勢容與徒觀翩集誠怪神
欲賦却思子不語
三依
皇祖吴山詩韻
南晀長江西盼湖城中陟巘歴香衢寧因玩景賡
前韻曰在觀民有本圖
登吳山作歌
一峯蜿蜒走郡城衆峭攢簇羅天屏若有若無尋樹升
造極廣厦原平陵何須勒馬誇豪情惟願兆庶恒安寧
西湖下視如亟待吾方未暇將觀海
觀海塘誌事示總督楊廷璋巡撫莊有恭
明發出慶春駕言指海寧海寧往何為要欲觀塘形浙
海沙無常南北屢變更北坍危海寧南坍危紹興惟趨
中小亹北南兩獲平然若中亹窄其勢難必恒紹興故
有山為害猶差輕海寧陸且低所恃塘為屏先是常趋
南漲沙率可耕兩度曾未臨額手謝神靈辰忽轉北海
近石塘行接石為柴塘易石自久經費帑所弗惜無非
為民生或云下活沙石堤艱致擎或云量移内接築庶
可能切忌道旁論不如目擊憑活沙話信然尺寸不可
争(塘邊試下木樁始苦沙澁用二百餘斤之硪一築率不及寸許待樁下既深又苦沙散不能齧木樁搖搖)
(無著也)移内似可為閭閻櫛比并(柴塘向内數十丈其土似宜樁可以即工然所)
(在皆田廬此處為塘必致毁棄田患廬患未至而先殃民心復有所不)其無室廬處又復多
池阮固云舉大事弗顧小害應然以衛民心忍先使
民驚且如内石建寧聽外柴傾是將雨堤間生靈蠲滄
滄瀛如仍護外當(去聲)奚必勞内營以此吾意决致力柴
塘成坦水簍石置可固隄根撑柴艱酌加價母俾司農
程(命行在戶部及該督撫詳議加柴價)補苴示大端推行宜殫誠
竭
海神廟瞻禮有作
鹽官駐馬先虔謁
廟貌枚枚
皇考修捍患禦災宜
祀典恬風静浪賴
神庥即今南漲方坍北尚此春逢况值秋黍稷非馨在
明德是吾所愧敢忘愁
駐陳氏安瀾園即事雜詠六首
名園陳氏業題額曰安瀾至止緣觀海居停暫解鞍金
隄築籌固沙渚漲希寬總厪萬民戚非尋一己歡兩世
鳳池邊高樓
睿藻懸(樓中恭懇父原皇考林泉耆碩陳䢴直之大學士陳元龍)(御書是編修予告時)
(賜額也)
渥恩賚耆碩適性愜林泉是日亭臺景春風角徵絃觀瀾
遂返駕供帳漫求妍
隅園舊有名(以是園為閱塘暫憩之所因賜今額隅園其舊名也)巖壑窈而清城
市山林趣春遊花鳥情溪堂擅東海古樹識前明世守
猶陳氏休因擬奉誠
别業百年古喬松徑路尋梅香聞不厭竹静望偏深瑞
鶴舞清影時禽歌好音最佳泉石處撫帖玩懸針元臣
娛老地内翰肯堂年賭墅棋聲罷木天磚影捐竹堂致
瀟灑月閣挹清娟(竹堂月閣皆園内名勝)信宿當迴蹕池邊坐少
延
天朗惠風柔臨溪禊可修(是日上已)趣真如谷口姓不讓岡
頭意以延清永步因覓韻留安瀾祝同郡寧為暢巡遊
睡醒
睡醒恰三更喧聞萬馬聲潮來勢如此海晏念徒縈徵
禹乏良策傷文多愧情明當陟尖嶠廣益竭吾誠
題土備塘
土備塘云海望修意存未雨早綢繆石柴誠賴斯重障
是謂忘唇守齒謀
塘上四首
西塘尚有沙塗護既至東塘沙總無石不能為柴欲朽
防秋要計可徐圖
鹽官從不曉迎鑾古樸民風致可觀却勝杭嘉多飾禮
綵棚鼓樂滿河干
葦廬竈戶日煎鹽辛苦蠅頭覓潤霑嘘&KR2440;腁胝耐燥濕
厚資原是富商兼
隄柳青青畦葉黃村梅遮隝遠聞香徐行咨度周防計
懶惰無心問景光
登尖山觀海
輿圖早已識尖山地設天開障海關東北岡巒捍猶易
西南柴石禦為艱虔心所祝資坍漲蒿目無方計剔鬟
大吏載咨補偏策盡吾誠耳敢云閑
視塔山誌事
尖山寶捍海搭山舒右翼翟村當兜灣賴此雄潮逼條
石未可築塊石先救急其下布石簍射溜圖根立策馬
視簍痕云沙漲數尺(浙撫臣言竹簍貯石下護壩基數日來沙漲掩簍四尺許遂命立標)
(以騐增漲尺寸)是為轉旋機其然談何易(叶)詎當恃
天佑而弗盡予責叮嚀示方伯吾意知應悉斯時工難施
沙遠當易石魚鱗一例接方為經久策
閱海塘疊舊作韻
今日海塘殊昔塘(丁丑南巡時海塘大溜尚走中亹己夘以來潮勢復趋北亹現飭大吏相)
(度修繕以為民衛)補偏而已策無良北坍南漲嗟燒莫水占田
區竟變桑父老常談寧可誘(土人以三亹海潮之行不南即北此因任之論與河)
(徙天數語同非治水者所宜出也)
明神顯佑詎孤慶(雍正七年海寧飾祠勅建昭海神廟近復命錢塘崇宇以靈眖)
尖山跋馬非探勝萬井安全慮不遑
觀海潮作歌
辛未觀潮潮已竒杭人猶稱其力微丁丑觀潮潮未至
作歌高樓聊紀事似神而非者曰三逮兹三度潮真酣
却非江樓觀約略剏得乃在柴塘尖我閱柴塘籌禦海
詎圖快覽驚濤駭因緣大汛三月三洪瀾有若將予待
跋馬指東向鹽官一條銀線天際看捲江倒海須臾至
迎來底藉江山船(江山船迎潮見前詩)色猶未覩先聞聲礌硠磅
礚輷匉訇徐行按轡攬其状大哉觀矣誰與京骨母弭
節倏奔瀉並驅素車而白馬淋淋汨汨浩湯湯踰跇配
藜白鷺下一空前此初遇竒既欣旋復生愁思長茭厚
石弗豫固秋来轉瞬奚當之
迴蹕杭州詣
皇太后行宫問
安即事有作
迴鑾百里日方中(自杭至海寧程百里然實止八十里而已清曉策馬隄上時亦乘輿日中)
(即至省城)迎送默黎擁六驄燈市鹽橋臨古郡問
安視膳謁
慈宫西湖佳矣明將東海艱哉慮不窮捍禦盡心粗擘畫
此行或可未云空
閱武
時巡江國駐行驂武備於今閱已三敢際定遐忘要政
寔關計久詎常談扈隨况有新烏什(回部郡王霍集斯舊為烏什部長今)
(居之京師扈蹕来此命預觀)統制由来舊耿弇(杭州將軍福祿曾為西路軍營參贊事畢)
(命駐杭統旂兵)未御射侯緣臂病(自去私偶患臂病艱致彎弧馬上猶可勉為步射不能如)
(式命中故遂弗為)詰戎身先(去聲)略懷慚
昭慶寺
寶叔遥曕塔錢塘近度橋偷閒遊佛境問景憩僧寮辦
見還參柏徵心欲剥蕉香花羣祝願
慈慶喜恒昭
遊黃龍洞
遵陸後湖邊湖山名勝連雖無暇應接儘有喜周旋嵌
洞教雲護披筠得逕穿慧開卓錫處今尚湧清泉
題紫雲洞
纔别黃龍到紫雲春山膚寸正氤氲連岡誰識東西洞
求氣全詮九五文似此宜居易博士如何都属佛聲聞
今將復古誠難矣且自因民意所欣
題竹素園
面水背山地涵今茹古園娱情惟翰墨撲鼻有蘭蓀會
景皆詮理沿波欲討源白蘇胥未識詩句向誰論
詣聖因寺瞻禮
皇祖神御殿
巡狩曾兹
聖蹟留至今黎獻憶
恩稠由來樂利天同久豈必衣冠月出遊鑚仰無能窺
卓立繼繩有志勵艱投髫年
愛育親承訓瞥眼驚心四十秋
恭奉
皇太后至聖因寺行宫駐蹕
一巡五載溯姚虞聖水高峯駕重(去聲)紆山色依然緬
祖蹟湖光耐可奉
慈娱鳥聲宛轉調絲管塔影玲瓏入畫圖無暇慢嫌勞應
接此間吟興足軒吾
雨(三月初五日)
開舟以後久逢晴澤國翻縈望雨情駐蹕孤山霏霢霂
漪瀾湖水越澄泓菜花含潤黃如濯柳葉拖煙綠尚輕
明日淨慈虔祝
嘏一天霽景益分明
題放鶴亭
君復當年真逸哉江淮遊懶獨歸來何妨鶴子聊無母
且喜梅妻不藉媒張氏西山有津逮(徐州雲龍山亦有放鶴亭以山人張)
(天驥得名)盧家雲壁豈重儓至今亭畔胎仙縱想見先生返
棹迴
戲題巢居閣
處士橋頭放鶴林巢居有閣倚山陰晦明風雨如來願
應悔入山猶不深
吟香别業作
孤山東側聖湖邊范撫勾留慕樂天(别業舊名勾留處盖前撫范承謨取)
(樂天詩意也地方大吏易今名丁丑春巡至此曾有詩)别業荒頽餘舊跡吟香葺
築記前編心田淨洗全如水鼻觀清芬詎必蓮設以卉
中擬君子吾方渴意在求賢
淨慈寺瞻禮
鹿苑延
釐萃搢紳(浙中紳士于此建壇祝聖母夀)和風祥旭藹光春共欣
天意同人意預祝
八旬繼七旬耆窟鳥吟都送喜香林花色總離塵慈無不
被敦
慈慶淨以為貞
夀淨因
小有天園
南屏峯下聖湖隈小有天園清蹕來了識曰門及曰徑
依然為榭復為臺山多古意鳥忘去水有清音魚喜陪
昔寫斜枝紅杏在恰同庭樹一時開
初遊龍井誌懷三十韻
瀕湖佳景多不可僂指數巖泉各擅長大略吾能舉南
山有龍井向聞曾未覩弗肯命騎遊恐費經營苦今來
却重飾既成說無補罷去太矯情新晴景更嫵是用一
涉藩以答衆誠剖花港遵迤西跋馬數里許漸入姻霏
深南北諸峯齬石泉淙其寒千盤曲抱嶼蒙蘢新篠低
似掃塵客武乃至過溪亭下馬相與步(叶)㠍嶪羅秀石
閜砢叠竒楚参差列亭臺無非攬勝所最勝則以泉深
潭靈物處祈雨每致應利濟功尤巨瀉為百丈瀑對之
久延佇善空一切聲角徵安能譜神運石或幻沼滌心
應與(神運石滌心沼為龍井八景中之二)玲瓏竅簇攅錦繡卉纂組春深
鳥妙歌雨後花新舞蘿烟濕我衣蘭氣馨於炷攀躋越
踴躍高下迭賓主造巔益愜懷暢觀極仰俯江湖辨近
遥窪稜窮幽阻名山所歷屢觀止鮮或旅得句乃命駕
遂至日卓午遐思秦蘇輩辨才此晤聚人地乃相宜萬
乘来奚取作詩誌吾慚卷阿漫擬古
龍井八詠
過溪亭
行雲流水視遷留奚問虎溪過與不一笑詩吟杜子吳
墨名儒行足風流
滌心沼
辨才歸老開精舍沼水曾臨蘇與秦却是清波無芥蒂
滌乎抑否聽伊人
一片雲
片石玲瓏號片雲英英常自蔚氤氲龍泓本自顛翁碣
磬折宜應於此君
風篁嶺
靈石峯西翠嶺岑蒼筤萬个戛風森世間宫徵安能譜
此是雲山韶頀音
方圓菴
方圓菴是辨才蹟葺築曾經聞啟祥今日重看新舊址
有為一切幻誰常
龍泓澗
鳳凰嶺上龍泓澗噴沫成池貯碧流飛作瀑泉靈作雨
攻祈那待法師投
神運石
移來不藉五丁穿峭舊亭亭一朵蓮聞說鐵牌同出井
依稀辨得赤烏年
翠峯閣
平陵小閣切青霄縱目因之意與遥頗怪吳人費疏剔
翠峯今古祗高標
上天竺
天竺天一方震旦兹亦有聞之一切法事必遇其偶﨑
嶇入葱舊步步離塵垢臺傳康樂翻石識李源友大士
昔示相聊藉仁謙手靈感無不應香市傾城走恒處菩
提座此理人知否文通教易禅適足啟笑口
靈隱寺用宋之問韻即效其體
飛來矗翠嶤屏障已清寥月地開如鏡雲璈沸似潮栢
烟林外寫花雨座中飄泉冷石為瘦峯高樹與遥考功
昔遊歷此處感榮凋五字殊難屬一聯渾解囂江南曾
有贈當面眯津橋(紀事稱之問遊靈隠夜月極明行吟曰鷲嶺鬱岧嶤龍宫鎖寂寥久不能)
(續有老僧問之之問以興思不為對即曰何不云樓觀滄海日門對浙江潮之問訝其遒麗遲明更訪之不復)
(見寺僧有知者曰此駱賓王也然駱自有在江南贈宋五之問之詩不應當面不識且并無一語傳竒之家不)
(足為據類此)
清漣寺觀魚再叠舊韻
源發西山脚伏流廿里餘春朝駐䍐蓋僧寺静鐘魚知
有池呈鏡堪臨檻振涺翠鱗來得得樂意自如如誰謂
清波畫偏宜藻句書效蘇頻叠韻曾幾似髯歟
題漪園
觀水聞有術名園宛在兹門臨且牆繞月漾更風漪花
木倒涵鏡亭臺閒中(去聲)詩會心别有在與物共春怡
題丁家山
輕輿破雨上蘭椒頑石何人擬綠蕉(是處又名蕉石鳴琴為西湖新增十)
(八景之一)剝盡心空原一合底須横膝七絃調
賦得春雨如膏(得逢字八韻浙江士子題)
江國虞頻致今番喜恰逢暄晴宜一豫膏雨利三農輕
重權之久旰宵厪以重氣蒸十折水雲接雨高峯&KR1268;雭
初猶細霈霶繼遂濃菜花黃沃濯柳葉綠髼鬆周雅曾
方惠韓詩善寫容巡方歌玉燭撫已慎金鎔
再題西湖行宫八景
四照亭
孤山高處一亭幽
芝篆雲簷四字留(亭中雲峯四照額皇祖御筆也)峯色湖光皆道趣
聖人此意照千秋
竹凉處
低籠曲徑斜依檻颯爾生寒邈若空安得朱明此散步
披襟無礙度來風
綠雲逕
喬樹菁葱鎖碧峋偶然屧步迥無塵山隂便是林家宅
却恐先生笑不倫
瞰碧樓
一碧天光萬頃澄岳陽樓記近堪徵若無後樂先憂志
文正佳文亦底稱
貯月泉
石鏬淙泉滙小池玉輪初上貯來宜居然似與平湖傲
曰以山高先得之
鷲香庭
玉華桂樹皆盆植(香山玉華岫盆桂最多)庭樹春時葉尚纖金粟
如來高丈六可容當面悟香嚴
領要閣
天容湖影淨無痕領要何能頓忘(去聲)言竹閣栢堂皆左
近呼之欲出白蘇存
玉蘭堂
盡得湖山秀氣陶春風别館適相遭王家詩與文家畫
未及雙株不語高
題留餘山居
湖上有山居居然畫不如飛泉當面落詭石礙肱舒樹
色春昌矣波光遠漾諸留餘眄題遊興亦慵予
法雲寺
處處有流水面面多竒峯乃入龍井路妙想真難窮調
御一朵拈隨宜現花宫顧弗事莊校示諸萬有空是謂
法雲旨初非恒所逢
龍井上作
深潭噴靈液&KR2428;濈更溶漾此與元氣通雨中自宜壯心
神既澄濾耳目殊供養瀉為垂巖瀑原從足底放巖下
適仰觀計以數百丈乃悟地處高其卑難為望絜矩有
所思惕若萬民上
再依
皇祖靈隠寺詩韻
飛來峯畔路法相坐嵯峨宛識祗園近已聞梵唄多竺
雲開月宇仙籟下烟蘿到處瞻
光被羹牆豈是過
韜光菴
言遊淨室别雲林曲曲山蹊步步深輪尺筠竿紫粉墜
垂尋泉脈玉絲斟不因初狹歷層磴那得中宏暢遠襟
耽静未宜歸勅政安能箇裏學安心
金蓮池
韜光寺裏一泓水竒蹟應同卓錫泉此日偶然臨碧鏡
當年見說育金蓮常涵古往今來月不異雲容山色天
七字促成旋命駕清新却愧白家篇
題虎跪泉
大慈寺側虎跪泉性空昔日此棲禪以無水將他之矣
忽有神人来告旃南岳童子遣二虎旋來移請無憂為
翌日乳竇淙有泌異常甘冽清且寒不見不聞無窮已
伎倆有盡語不刊綆汲聊償問景興還訝其然豈其然
開化寺
六和寶塔矗岧嶤古寺成傳開寳朝隔岸越山拖畫㡧
列屛吳嶺入雲標已教息慮棲禪悦但未忘言答景撩
頗訝考功誤靈隠試看門對浙江湖
瞻禮六和塔作
寳塔岧嶤聳七層恐妨泥汙不須登鎮江歷劫安瀾虔
凌漢單提向上乘立久波光如欲徹望來烟意亦將澄
漫言造極今孤約興已軒飛絶頂凴
雲棲寺叠舊韻一律
諸峯遥看簇蓮青路轉叢篁得野亭知是洗心契儒玩
饒他念佛著僧聽從新春景粉圖展依舊山齋翠蹕停
真蹟香光聊遣瑕(寺中弆藏董其昌所書金剛經過此披閱凡三度矣)底論前後
顗和靈
理安寺
見說安心竟何來理與安山如標静諦鳥亦發清歡蓋
影張祗樹經聲出戒壇了當忘結習歸去漫迴看
小樂洞口號
何聲不中宫商相遭泉石其常宇内似此多矣重儓奚
獨東陽
湖心亭
聳似雲居浮似航蓬萊宫闕水中央東西南北望無盡
春夏秋冬景異常是鏡何曾藉揩拭非蟾而覺發輝光
縱教莊叟斯焉對得意於言可易忘
敷文書院叠舊作六韻
牖民先廸士籌治在崇文爾尚希前誓吾寧驕大君並
非事遊衍實欲騐修勤峯色北軒挹江聲南戶聞取裁
堪契要稽度貴離紛治事兼經義胡家法出羣
賜浙江學政李因培即用舊賜原韻
於吳遂遷越總是善文邦以爾能精鑑庶予贊化厖東
西浙水一南北兩峯雙自得江山助濟宜醇與龐
觀潮樓紀事
跋馬萬松嶺言尋觀潮樓樓祀
江潮神繄吾
禋典修(戊寅歲命浙省守土臣修建其神祠於觀潮樓並製文勒碑以紀事)前兩度臨
兹江從樓下流今番乃漲沙羣咸頌
神庥然吾别有思無非為民謀迤東利漲沙庶望桑庥
稠迤西本弗藉石塘鞏金甌從古樓臨江濤觀八月秋
觀濤固非要况昨暢吟眸利者乃致敗柴石捍禦籌弗
藉者反然泥塗艱行舟試看西來薪轉運以車牛(觀潮樓下)
(沙未漲時富陽等邑柴船連檣東下直抵艱江岸今漲沙既遠率用牛車轉運輓致頗)合郡供㸑薪
弗屬寧免愁謂此為
昭假實益吾懷羞
再遊瑞石洞口號
瑞石由來迥出竒郡城柱駕再觀之萬民遂彼瞻依願
七字起予瀟灑詩
澄觀齋敬題
皇祖御筆聖因寺中精舍名也
聖因原是
昔離宫尚有
宸章額繡櫳兩字澄觀揭
天趣一時善繼凛淵衷滿湖歌舞聞非樂萬姓飢寒慮不
窮
當日豫遊雖未逮勤民展義
志希同
六一泉
孤山側畔石泓深泉以人傳可用斟坡老遺蹤尋六一
即今坡老更誰尋
栢堂用蘇軾韻
老栢雙撑廣化前東坡尚見一巋然至今亦復餘名字
太古誰恒駐歲年秋月春風結金友江聲山色識薪傳
微嫌玉局猶饒舌却向榮枯細論禪
竹閣用蘇軾韻
白傅蘇公總杳然湖邊尚說竹籠軒成林未逮晉七士
畫水曾聞蜀雨孫(見東坡雪浪石詩)徙置不離山下路長(上聲)來
都護寺前村寄題何必紆清蹕遵海常懷晏子言
再至雲棲題句
我有樂山意雲棲山最幽綠筠饒静趣白足事清修梵
籟簷前落香泉階下流少停便應去課誦可妨不
題西湖十景再叠舊作韻
蘇堤春曉
三度南巡杭復蘇懃吾長堤今日遊乘
暇與物皆春似此湖
柳浪聞鶯
儘有宫商石與金栗留誰似獨情深戴家只在潤州表
可識清波門外林
花港觀魚
錦梭不藉天孫擲練影中堆萬簇花設與水仙作春服
無邊風月傲清華
曲院風荷
幾個田田漾細風乍看綠葉想花紅昆明湖上浮輕舫
六月春光訝許同
雙峯插雲
春雲幾縷卷還垂南北雙峯一例披湖上吟詩第三度
迴思彈指不多時
雷峯夕照
南屏别嶂堵陂矗夕照從來得雅名遺跡漫因歎興廢
豎窮三際十方横
三潭印月
標意恒沙轉法輪(佛標身塔標意經標口見梵典)見身非實是真身無
心古鏡波心印不向拈花悟果因
平湖秋月
堤畔輕車駐碧油春風春月景方柔何須遼待三秋看
孟子名言戒謂流
南屏晩鐘
繡峯南面正開屏浮色兼之發淨聲我聽未能息諸慮
宵衣問政惕深更
斷橋殘雪
豈有瓊葩田尚餘徒觀麥色信芃如耕夫織女吾胥厪
防誤蠶忙擬返輿
再小有天園
不入最深處安知小有天船從聖湖泊逕自祕林穿萬
卉軒春節(是日清明)千峯低霽烟明當旋翠蹕偷暇重留連
勝閣望湖
勝閣攀登攬全勝一堤桃柳兩湖船民情暢我憂中樂
物色昌其静裏妍
杭州啟蹕迴鑾之作
鹽官周視海塘形湖上幾餘數日停已逮農桑三月候
慢耽南北兩峯青一遊一豫關民□樂水樂山養性靈
安福舟中片時暇促成新記識求寧(是日走筆為閱海塘記示地方大吏)
烟雨樓叠舊作韻
烟絲罥柳柳絲濛雨意迎人人意通自是雲容盟水態
並宜草綠藉花紅奚稱處括沔陽彼(處州括山及沔陽州并有烟雨樓而)
(嘉興名特著)總屬天高地厚中耕織圖詩屏宛在(樓中有錢陳羣書趙)
(孟頫耕織圖詩屛)不殊惇史惕深宫
欽定南巡盛典卷九
