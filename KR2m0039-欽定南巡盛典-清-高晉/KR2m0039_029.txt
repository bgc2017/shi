欽定南巡盛典卷十八
天章(庚子)(江南)(山東)(直隸)
詩
迴蹕至蘇州即事有詠
舟艤鞍憑路不賖(迴蹕至蘇即艤舟由葑門按轡入城路較近便)扶攜瞻弗禁
諠譁廿朝曰别本非别四海為家即是家信宿駐鑾憩
扈從片時摛藻詠清嘉豈無餘意因民戀政務程期肯
或差(計程至江寧即應閱兵試獻賦諸生又鍾山謁明陵徐州則閱黃河到京後又有殿試散館朝考引)
(見諸務并民情北郊大典均定有日期難以改易雖依戀欲多留數日不得也)
高義園
七百餘年地天平尚范家林泉寧彼愛景概致予嘉樹
即交讓樹花為能忍花舜之徒是矣循路喜無差
白雲泉五叠白樂天韻
白雲復此俯巖泉聊趁春遊片刻閒一十六年消底事
淙淙好在滴其間
上方山楞伽寺
上方結精藍自因境清静金仙所宜居開士所宜領而
何起樓臺用以供玩景前度盖已然重來益修整小坐
意為恧豈合方之省雖云弗勞民却近遊觀逞質諸兩
足尊亦恐弗相肯
石湖八絶句再叠王寵題周臣畫箑頭韻
别久斯當意切憐石湖烟景宛如前畫屏静展翠濯雨
玉鏡平拖朗映天
東村筆趣足風流氣韻兼之若動浮山靄欲開下歸鶴
湖波點破起飛鷗
参政當年别業開詎知今日有樓臺前番乙酉今庚子
點綴嫌他備兩迴
雅宜七字似天成題箑風生動搖(去聲)輕即境即詩相印
證不差些子是神情
風和日麗颺游絲步輦徐教畫裏移唤雨隔林聽鳩婦
闖波躍藻出魚兒
峡瀑淙池半畆強鐫題兩字勢飛翔(海潮菴後石池半畆鐫題石湖兩字)
(于壁上石湖之名盖始于此非謂山前連太湖之湖也)不知者謂太湖尾錯把行
春借作梁
鳴鞭問景向城歸(由石湖還蘇城策騎可達不必掉舟)不必牙檣引䌫絲
西望靈巖山頂寺祇餘塔影插雲微
室豈維摩天雨花興闌歸路踏平沙最憐接踵駢肩者
翹首歡心仰翠華
漪瀾堂再叠前韻
玉局當年題此堂重來試閱鏡中光過眸歲月真無住
漪面波瀾亦有章繞砌不妨任清濁随流那復計圓方
促成七字言旋蹕恐就瞻民候久長
若冰洞
流出為池方為圓溯源冰洞得淙泉濯清因識具深義
六一成之含地天
雨(三月二十日)
旋蹕舟行正值閒吳雲密幕遠峯鬟巧其晴寄江天外
沃朕心滋麥隴間諛頌厭聞娱上下惠鮮益切憫惸鰥
溟濛中裏敲吟罷迴望九龍失却山
舟過揚子至金山駐蹕作
巡鑾將次至金陵一宿程留浮玉仍(向幸江寕自丹陽城霞閣舟行過揚)
(子江駐金山一宿次日渡江遵陸駐龍潭兹仍其例)風順而平送舟速江恬以静
不波興佈隂樹葉餞春張(去聲)似繪山花望夏增拱讀
穹碑今溯
昔(金山寺恭刻予亦皇祖御製奉碑記辛未歲製有恭奉)(聖皇太后駕臨金山母駕臨金山之記)
(今風景如舊而觸目縈懷祇增感愴耳)無心問景慽難勝
句容道中作
遵陸大江邊衢平直似弦所欣宜北馬乃覺勝南船麥
穗秀將寔菜花開已全三茅曾不問我意匪求仙
雨(三月二十四日)
駐鑾見雨落作解聽雷鳴真是如人意自然宜物情飛
簷垂瀑響虛砌受盆傾仍有非常願願兹達帝京(三月十二)
(日京師得雨二寸餘未似此優渥也)
晴用前詩韻
渥雨入宵止庭柯乾鵲鳴利秧浸稲種飽穗喜麰情塵
静沿峯轉谿喧赴澗傾棲霞喜停蹕指日到南京(於棲霞信)
(宿駐蹕擬二十六日至江寧)
慧居寺叠乙酉韻
精藍據向陽熟路到曾常風静乃旛動禅圓而戒方寺
原超下界僧自富齋糧試問出塵地可真選佛場愛他
别室迥却盡納山光
賜額慧居改(寺本名隆昌在寳華山梁僧寳誌駐錫于此聖祖南巡勅改慧居寺賜御)
(書額)千秋名永揚
駐棲霞行宫即事有詠
於斯有宿因心境兩無塵樹色自太古山花又好春壺
中仰天鏡座底俯泉紳一瞬十六載今來忽七旬
題棲霞十景
長江為帶曰山襟攝養寕因葯草尋幼挈老扶鋪蹕路
惬予一十六年心
右棲霞山
行宫之内最高處高處得泉他鮮同滙作清池鑑毛髮
諸峯圍印影玲瓏
右玲峯池
豎峯萬古矗嶔嵜高閣仍兹偶對之太白香鑪詠瀑布
一時日照想然疑
右紫峯閣
過眼浮光迅若馳重兹書舍萬松披山房設果刮目待
猶昔人哉暫自知
右萬松山房
入自蒙茸得以深豁然開處見天心天心原在人心裏
應向聖經章句尋
右天開岩
尋幽最喜得居宜遠郤俗塵引静思雅合付之僧紹輩
千乘萬騎此何為
右幽居菴
詭峯搖刖復峆呀鋪谷傾崖蹙浪花是水胡然今不涇
山靈直欲傲江巴
右叠浪崖
一泓無滓印空澄山脚泉歕珠顆砯憑攬不殊昔年况
剔疏猶憶尹家曾(江搃攝山棲霞寺碑稱尹先生記曰山多草藥可以攝養故以攝為名云)
(云此泉復經前督臣尹継善疏剔亦今古因緣適相同耳)
右珍珠泉
橋以虹稱溪以鏡藉来幻喻却成真因思世上號真者
何一而非幻所因
右彩虹明鏡
闍黎公案底須刪又見巖雲佈德山空也色乎難著語
彼英英者祇閒閒
右德雲菴
登最高峯作歌
總斯一攝山巒壑𣲖分夥而皆朝宗頂如佛螺髻妥凌
晨肩輿陟紫峯(閣)萬松(山房)幽居(菴)循徑從竒松詭石太
古宗槎枒詰曲披蒙茸豁然開朗神心泰是乃造極高
之最落星以為襟長江以為帶攝兮無所不包含小哉
採藥養生談是時天風拂嶃嵒峭寒切體旃衣添牛頭
一帶俯視南此為足底彼峯尖孰能乘天風駕鸞驂消
萬慮於華巖六朝往蹟誠其纖
白乳泉試茶亭用皇甫曾送陸鴻漸棲霞寺採茶
詩韻
石壁隸書六歲久莓苔生(見明盛時泰攝山志即白乳泉試茶亭六字)適自
高峯降遂緣曲棧行小憩笠亭幽慢試雲竇清曾羽茗
蹟邈兹復傳其聲
題太古堂
就山以搆堂堂豈如山久斯堂固今為山實太古有居
然堂占之寧渠非享帚名山意若云復久待可否
武夷一曲精廬
言勝彼以山是獨勝以水水亦非浩瀚一曲斯足矣渒
&KR0008;掛崖口澴瀯圍砌齒武夷我豈見想或有同此因思
世間物何莫非名擬
春雨山房對雨
山房號春雨昨至乃晴明適自山遊回山雲四面迎徐
霏乍急陣簷泉遂霔聲峯姿及樹態隐現萬變生珠簾
垂八忩鳳笙奏六霙把筆坐山房佳哉善循名既云踐
其實便可以時晴
晴
快雨復時晴潤暄欣適平行宫背北麓曉駕指南京巡
狩巡所守觀民觀我生幸逢諸事吉惟益懔持盈
按觀九五之象朱子注之曰人君觀已所行不但一
身之得失又當觀民之善否以自省察如是則君與
民為二非一體而自省察之語亦属引而不發以余
論之君與民本一體民心之向背宜觀也民風之善
惡宜觀也民生之治亂宜觀也是此三者皆觀民之
要而其餘宜觀者不可屈指數然此三觀皆應觀已
之所行有以致之若曰觀已之得失又觀民之善否
是朱子所謂話成兩橛而非一體矣因用象語故闡
其義如此
燕子磯即景
巖徑度輿輕塵消泥不生暢觀緣造極快意是新晴柳
絮殷勤舞山禽自在鳴長江静風浪來往任舟行
遊觀音山永濟寺
一帶山崖依大江棲巖蕭寺若吳艭下臨無地意無住
上睇得空心得降何必孤舟鍊鐵鎖(俗稱鐵鎖鍊孤舟)恰如破
浪挂筠䉶普門明示法惟識(三界惟心萬法惟識又惟識故聲色摐摐出指月錄)
即境何妨聲色摐
駐蹕江寧三叠舊作韻
重臨白下古名區詎祇遊觀清蹕紆因以興亡弔吳國
終當形勢遜燕都江河入畫神俱秀草木當春意轉蘇
萬姓随鑾分左右恫瘝歡悦與之俱
題明陵口號
佳城三里近都城舉眼可瞻簷與楹彼子孫如無心可
有心歎彼若為情
題靈谷寺
龍蟠因獨據象教以重遷莫辨興國蹟(宋時是寺名)却殊開
善緣(謂明季因建陵移寺亦即梁時寺名)昔新今復舊空是色非禅小憩
憑輿去鐘聲林外傳
賦得日華川上動(得暉字八韻江寕試題)
春旭初升曉晴川先受輝騰光纔旳㬇送暖向熹微平
浦波輕閃深潭淵未晞隂陽山異號(山南先見日為陽北為隂水北先見)
(日為陽南為隂)南北岸分圻晃朗驚鷗宿迷離起鷺飛懸華時
上下耀藻乍依違輪駐羲仲馭錦披織女機拈毫咏浮
景睪想謝元暉
閱江寧旗兵
詰爾方行寓覲光閱兵江表武維揚微風不動旌旗肅
曉日偏增組練煌問俗此時思繼述駐防
當日意深長毋㤀爾祖國之藎禦侮曾兹随豫王
按豫王執明福王平江南其功不可泯戊戌春有旨
申雪罪愆並復其舊封號配祀
太廟凡以旌前示後勵我宗潢而彼時隨王折衝禦侮皆
我八旗子弟兵今兹駐防江寕者或尚有其曾元也
雞鳴寺
閱武有餘暇尋山試勝游雲梯登百級月宇豁雙眸普
濟(寺塔名)仍瞻塔憑虛(寺閣名)亦倚樓孳孳善與利語憶子
輿留
遊清涼寺
清涼山上清凉寺縮地五臺為建康(清凉山本山西五臺山名不知何代)
(亦名此山一統志無其名惟于石頭山附載之)立字安名曷有定春風秋月自
其常禅枝籠宇佈新葉慧草當階發古香左市右江都
入攬不堪前代論興亾
朝天宫
宋時天慶此朝天易後名因洪武年道侣何須問修煉
吾心原不慕神仙幻哉法術干星斗遠矣元言留五千
朝賀習儀曰於此(見一統志)思量殷鍳意䕫然
命大學士阿桂總督薩載同勘陶莊黃河及入海
口事畢復命詩以誌事
久聞海口淤議論紛聚訟實無善治法未可漫試用復
聞決隄後(海口淤塞外間頗有浮議逮四十三年儀封與時和馹先後决口議者益復紛紛而又寔)
(無疏治之策及河工合龍後大學士阿桂赴行在復命因命與總督薩載前赴雲梯關外履勘黃河入海情形)
(以便籌辨)溜自渦河縦徐州下流微舊河乃多空適值清水
壮刷深海口送一弊亦一利却反資川降(叶)今者河初
復善後事方衆新河俾開寬夏漲度可容(叶)雲梯關以
外東注實無壅(阿桂等勘畢海口復奏雲梯關外水面比兩岸低丈許海口外灘比現在水面)
(又低數尺寬至三百六十餘丈河水東注並無壅遏無庸亟籌更易海口云云盖前歲儀封河决溜從渦河而)
(下適值洪澤湖水壮盛藉清刷深海口是安嶽河南雖被灾而黃河下游轉得利益矣)馬港接西
隄自属分提封(阿桂等又奏馬港河有殘缺舊隄二道東隄長六里餘西隄長二十九里餘雖)
(在雲梯關外但上游為腹裏民田每遇盛漲即虞倒漾請將西隄殘缺及接築無隄處所聯至北潮河西岸民)
(堰以禦倒漾自應知此籌畫)其二套以下宜留分洩共(二套以下由北潮河入海)
(處所路捷勢順設遇漫溢正可分洩盛漲宜留以暢逹尾閭無庸更行辦理)建閘轉不必與
水争利閧(雲梯關外原不必與水争地阿桂等所請添建閘壩以資啟閉之處諭令停止)灘地
保無溢豁粮切瘝恫(二套以下分洩盛漲則馬巷河隄東灘地即不能保無漫溢其應徵)
(减則地畆錢粮並著薩載等查明奏請豁除)大端既以示推行善參綜巡方
非徒來安民切深衷(叶)
江寧故宫城歌
江寧故城凡幾移秣陵冶城紛難考建康臺城即在兹
無過左右淆裏表(一統志江寧在秦漢為秣陵孫權都此改名建業又舊志建業故城在吴)
(冶城東歷代沿革名既更而地亦屡移臺城在元武湖側輿地紀勝臺城本吴後苑城晉咸和中修繕為建康)
(宮又建康志今胭脂井至高樓基二里即古臺城地雖陵谷變遷地名屢易然總不出石頭之左鍾山之右大)
(江之南牛首之北而已)率因世遠年已湮以訛傳訛殊不少祇有
紫禁及故宫朱明蹟近還堪討然而殿閣無一存惟在
柱礎埋煙草至元拆木輸大都(舊志宋行宫在京城内大中街元至元十五年)
(拆故宫材木輸之大都遺址僅存二十三年改為御史臺至正十六年明祖建府于此後改築皇城于東偏稱)
(此為舊内是故宫之一變也)永樂重運燕京道(明初築紫禁城營立宫殿當鍾山之陽規)
(制頗宏整俗傳永樂遷都時運故宫材木于北京若元至正故事金陵宫闕遂鞠為茂草是故宫之又一變也)
午門斗城餘雉堞皇極殿瓦雙䲭倒福王覩斯應椎心
卧薪恢復猶難保(福王雖都此播遷之後一切蓽露殊無朝廟規制也)而何耽樂
信奸邪乃歎優人艱致好豫王得之未費力(福王監國南京不思)
(□戈嘗胆以圖恢復而乃信任馬阮惟聲色是耽以致淪胥莫救時豫王乘霧統兵渡江援師悉潰福王夜奔)
(太平執至南京其取滅亾良可歎耳)荒涼豈緣兵燹擾即今城内駐旗兵
尚覺空壙多溪沼憑輿小住弔興亾鍳戒慮深非炫藻
江寧旋蹕駐龍潭行宫作
巡狩無非事者然要於勝處戒流連金陵諸務既云畢
(觀民省俗閱武謁明陵考士子諸務皆畢)容水一程適可旋殊昔攝山駐以
豫(向從江寕還蹕必仍駐攝山一游次日至金山程將百里兹改駐龍潭次日較近二十餘里)圖今
浮玉到為便怯行百里近廿里自覺鬢眉已長(去聲)年
渡江至金山
未至攝山駐省餘廿里程密雲將作雨曉日忽開晴壠
麥向暄秀野花得意榮金山到卓午風静剪江平
金山妙高臺再和蘇東坡韻
乙酉昔登臨契闊今庚子今昔誠瞬息南巡數千里遊
豫為侯度無非為民耳是日渡江迴風平浪不起金山
仍一宿拾級登臺砥曰臺而有屋甌硯潔陳几因繹妙
高義蘇句香沁齒上則碧寥天下則汪洋水妙高合相
觀借問非乎是爾時談禅句非活亦非死(禅門問答有活句死句之)
(殊見傳燈錄)
再題文宗閣
四庫全書鈔四部八年未蕆費功勤集成拔萃石渠者
頌貯思公天下云今古英華率全薈江山秀麗與平分
百川於此朝宗海是地誠應庋此文
再題大觀堂
渡江北上此維舟信宿仍教兩日留花事南邦未云謝
樹隂夏院已加稠觀民觀我中心忖(近詩有觀民觀我生之句意以民心)
(向背民風善惡民生治亂皆應觀已之所行有以致之是為君民一體詳見前按)曰旦曰明逝
水流一再題吟泐齋壁自思結習可㤀不
大觀堂對雨
終日雲疎密非煙是霧濛濕衣看不見盈手潤原同問
政仍餘暇巡方半蕆功平山罷游舫付與詠思中
再題文滙閣
萬卷圖書集成部頒來高閣貯凌雲會心妙趣生清暇
撲鼻古香領淨芸身體力行愧何有還淳返樸念常勤
烟花三月揚州地莫謂無資此匯文
過金灣六閘書事
車邏及南關金灣之上首瀉漲仍恐弱籌及六閘口然
皆治標計治本計則否清口定水誌此事在壬午(叶午壬)
(南巡時親臨高堰酌定視山盱五埧之誌預開清口東西二壩以洩湖水為釡底抽薪之計其五埧封土不令)
(輕折下河十餘年來遂獲連稔)釡底誠抽薪下河獲利久戊戌河决秋
洪湖不能受無已開五壩(戊戌秋河决儀封下游入洪澤湖宣洩不及無已啟山圩)
(五埧歸之高寳諸湖又以次開南關車邏諸埧歸之下河幸彼時高堰無患下河早禾又已收晚禾補種無多)
(未致成大灾)盛漲由是走高堰幸無害為以漸非陡下河灾
雖輕對民心自咎即今慶河復此事或希有底績無良
方救弊惟增醜
過車邏壩
往南過壩時大河尚未復還北兹過壩故道歸黃瀆未
復盻速復日夜問奏牘(儀封未報合龍前日夜詢問黃河水勢入江南境之信随據薩)
(載連次奏報黃水入江南境及至徐城水誌長水丈餘始知黃河歸故道矣)歸故籌歸後夏
汛防三伏然因定水誌(自壬午酌定山盱五埧水誌不令輕折車邏等埧常封固下河)
(遂連歲獲稔)山盱守以篤戊戌秋河决注淮勢甚酷無已始
開兹輕重權惟恧(戊戌儀封决口料黃水定由淮入洪澤湖不得已始啟山盱五埧以洩盛)
(漲逓歸下河幸早禾已收晚禾補種無多不致成大灾彼時權其輕重不得不如此辦理也)其餘率
封土十年九遇熟然此幸而中(去聲)戒驕謙自牧
五依
皇祖閱河隄詩韻
洪湖賴高堰厪念在深宫費那惜官帑慮惟慙術窮黃
流幸北徙清水暢南通(自陶莊開放引河又築順黃欄黃二埧挑逼溜势黃流幸已北)
(趋其惠濟祠一帶昔時迎溜頂衝處所今則清水暢流至彭口始會黃東注矣)救弊補偏耳終
艱永逸功
洪澤湖五依
皇祖詩韻
碧净連天萬頃虚隄功咨度立觀徐(迴蹕渡黃臨視高堰及清口東西埧)
(工據薩載繪圖請將三堡六堡等處卑矮磚石工加高余以磚工不若石工經久自應一律改建石工逐段分)
(年修築以資鞏固因令再行確核期于永遠安瀾即多費帑金不惜也)可憐漁舫謀生計
不避風濤此捕魚
陶莊
河神廟瞻禮
春仲渡河日瓣香敬禱申何期即翼旦
顯佑沭明神(儀封决口合龍後阿桂至行在面奏十一日儀封金門尚闊三丈水深十一丈餘至)
(午時南埧埽根北走興北埧接連随填壓稭料不三四刻立見断流而埽底亦無翻花過溜机緣巧合因敗為)
(功此寔二月初十日渡河瓣香虔禱之次日也河神默佑誠神速矣詳見所作河復記)南壩忽移
北無心自合脣崇祠紀
鴻貺惟益勵虔寅
渡黃河作
越角吳根諸務成大河返渡禮
壇棚幸逢今日全殊昨又見黃流得會清(二月初十日渡黃有渡黃)
(如渡清之句盖彼大河尚未復故道云)息浪寕湏稱浪細無風真不啻風
輕
天恩
神佑欽承處自問何修益屏營
命嵇璜薩載往徐州勘應添石工詩以誌事
徐城經三臨無非民務急土工及石工次第籌詳悉(丁丑)
(壬午乙酉三次南巡均至徐城閱視次第籌策其河南岸既添甃石隄而北岸土隄則戊寅夏命劉統勲来徐)
(相度議築者起自大孤山至蘇山以禦漫流而束河勢兩堤既成城郭田廬均資捍衛)凡緩可待
者擬翠華重出其工在城西石隄於彼畢欲接至韓山
條石易一律(自周家莊石工起至韓家山靈神廟四百三十丈地當徐城上游本擬一律椄築石)
(堤以工可緩欲俟重臨指示故待至今)庶可恃無恐黎民安井邑前歲(戊戌)
秋異漲徐城危岌岌上游决儀封此幸保無失(戊戌秋黃水盛)
(漲徐城勢處危險因上游儀封時和驛决口全河歸注賈魯渦河由淮入洪澤湖故此地幸獲保全然不可不)
(亟籌鞏護之策矣)是不可再緩前議應循緝獨是陸程遥来往
百六十(自朝莊牐至徐州陸路往還百六十里)衆應萬騎随已亦七旬及
因之罷親莅慙非勵無逸而斯事體大部臣家聲習(嵇璜)
(乃前河臣嵇曾筠之子習聞河務且亦曾為副搃河因命會同薩載前往勘視周家莊至韓家山一帶應河石)
(工搃期永保安瀾不惜費帑也)督臣夙治河情形審所必同往試經營
復命重勘挹費帑非所靳安瀾籲永翕
寄題黃樓四叠蘇東坡韻
前年河決不忍說衝隄洚水滔天發下注賈魯傍四溢
直達蒙亳洪流滑屢築屢頽嗟無計諸臣泥立濕衣襪
(前歲儀封决口屡次堵築至合龍時每被冲塌在事諸臣勞瘁河干甚至原任參將李永吉随埽落水冲入回)
(溜遇救生船登岸因賞給花翎復還原職)滙入五湖略澄澈委輸洪澤欲呀
呷為思長此竟安窮引河加寬聚钁鍤(阿桂等奏埧工屡被冲塌究以)
(引河未能全掣大溜之故今擬自黃家莊引河中叚起于已開丈尺外再行儘力挑寬使其不待冲刷即可暢)
(逹因允所請即令調集人夫上緊開工務于挑汛前蕆事)是或釡底抽薪策瘒瘃夫
工最憐煞徐州舊河成細渠空有香燈走神刹黃樓大
異東坡時下俯来往櫓聲軋即今河雖復故道猶厪灾
所飢饉壓徐城儌倖未被沴豈對此㤀彼疵齾賑窮逭
賦縦亟恤那更餘力畜鵝鴨四番險韻勉四叠興異老
蘇託泛霅
河復
東坡詠河復乃復澶淵彼我今詠河復實復徐城此爾
時雖曾入淮泗旋即堵閉仍北釃所以東坡次年晏黃
樓(謂東坡九日登黃樓事)椘舞吳歌把琖喜(櫽括蘇句)自從紹熙南入
淮經徐奪泗多年矣此實故道要亟歸天然合龍真幸
耳(阿桂奏二月十一日合龍時南埧埽根忽向北走與北埧接連随填壓稭料不三四刻立見断流而埽底)
(亦無翻花過溜遂以蕆功此實天助神佑非人力也)誠謝誠畏誠敬虔以云
誠感誠堪恥
按蘇軾河復詩序云熙寕十年秋河決澶淵注鉅野
入淮泗彭門城下水二丈八尺盖彼時黃河正道在
澶州大名及濮鄆濱棣諸州其至徐州亦如近戊戌
河决之由賈魯渦河五湖之入洪澤耳又統志稱今
之河淮并為一瀆自金明昌始金之明昌當為宋之
紹熙爾時宋雖稱姪於金而南遷之宋社故在也金
之與宋祇可比為南北朝而非一統且此地亦非金
所有當稱宋紹熙五年河淮并為一瀆又元時河徑
徐州與泗水合則淮泗乃今日之經流而徐州為河
故道亦久矣獨是熙寕時河復以澶州大風終日既
止而河流一枝已復今儀封决口已一載有餘而合
龍時兩壩天然巧合片刻收工豈非
神靈默佑非人力所能與乎既詳見河復記因感熙寕
河復之事並識於此
過桃源二首
桃園明季譌桃源斌高曰同畊古道存一再審之無其
事知仁觀過昔曾論(辛未過桃源時高斌曾奏此地畊者鳴鑼集衆通力合作猶存古風)
(且于隄旁呈覧及丁丑壬午兩經其地俱未見復一再問之督撫皆云實無其事盖通力合作即同養公田之)
(說人心不古豈能行之今日高斌非欺予者想受人愚耳前乙酉詩故有觀過知仁之論云)
北來麥穗綠董黃翻浪風聞餅餌香陶記寓同無何有
便移此地亦何妨
雷雨(四月十二日)
清晨西南風細雨落旋止晴轉西北風倏忽大雲起南
北氣殊有是哉南風雨止北雨来阿香推車殷其雷運
河接上銀竹皚流離頓挫勢莫擬極量豎灑還横排是
時安福(御舟名)閤閭坐兩岸萬民紛右左舉香瞻就雨弗
避船齋入憩夫豈可執事雖有油繖支風絲時亦拂鬚
眉侍臣則已衣帽濕(時御前侍臣等護衛左右衣帽均已霑濕)黃頭邪許齊
力施風雨歸舟畫活脱(石渠寳笈舊蔵風雨歸舟圖為宋李唐所畫煙景蒼茫與此時)
(情景絶相似)更因濟川憶命說同舟濟不勝僂指如說其人
則有幾
夏家馬路
運河東帶大河西左右牢防恃兩隄放淤較前雖積土
加高應畀兩隄齊(壬午乙酉兩次親臨夏家馬路指示河臣築月堤于深塘内進黃放淤今)
(積土雖較前加高然必湏與左右隄岸相齊方為稳固因復&KR0916;視面諭陳輝祖令其照前放淤以資保障)
安瀾
龍王廟三叠舊作韻
欲勘流歸壑暫教艫(安福)艤河萬年資普濟一氣達洪渦
清浦纔申悃(二月初十日渡黃河甫于陶莊兩河神廟申誠默禱而十一日遂有儀封埧自行)
(合龍黃河順歸故道之事詳見河復記)宣防竟蕆歌由来叨
一佑(陶莊儀封相去雖遠而其神靈昭貺正如水在地中無往不在固不當論在此在彼是一是二也)
敢不謝斯過繼
志勵無忝(此廟雍正五年皇考所建)答
庥曰若何惠民敷化雨克巳息心波
嵇璜薩載會勘徐州石工畢復命詩以誌事
勘河貼說繪圖還同是隄防非剔鬟新石重教增舊石
(徐州城外舊有石工三叚長九百七十餘丈較之丁丑南巡時親臨指示所見新石工用石十七層者短少二)
(三層不等前歲黃流漲盛僅出水數寸因命嵇璜薩載會勘將舊工分别加高二三層務與新工一律相平以)
(資鞏護)韓山一律接奎山(自韓家山至奎山一帶四百五十丈當徐城上游向止堤堰攔)
(禦茲命會勘改築新石堤内四百三十丈應砌石十七層其接連山脚之二十丈地勢較高砌石十二層以上)
(各工共估需銀九萬二千餘兩即令薩載等核寔採辦運工接築統于来年四月以前工竣)補偏救
弊惟斯亟永逸一勞真是艱行水禹之行無事言思及
此輒頳顔
過牐
運河利有牐為節盛則宣洩弱則蓄設使無此資操縦
一往就下後難續牐束水因水勢雄拖犂牽䌫忙船工
左支舟或屈於右西掣牐翻撞其東閤閭坐視乃生笑
一切罷之去呼噪無何牐牆亦自過河有尾大致不掉
朅爾因憶杜老詩本無事而庸擾之
過伊河入運口
微山洩漲亦名伊(此伊河非伊洛之伊盖微山湖會牛頭淶柳之水並金鄊魚臺二縣水由)
(南陽昭陽等湖滙成巨浸其尾閭一由荆山橋河入運一由韓莊湖口新舊二牐入運丁丑歲因湖水漲盛開)
(此伊家河一道長六十九里由韓莊牐宣洩入運嗣後酌定水誌于湖口牐迤北添建滚水石埧量水勢大小)
(加板蓄洩以資濟運兼利農田寔為一舉兩得)酌濟其間利運資一舉不妨成
兩得由來事總在人為
微山湖
受潦利民田輸川濟漕運水匵功實鉅節宣要勤慎前
人貽良規行之在後進無貴屢更張亦戒怠弗振即事
吟五言或補司河訓
舟行
自入山東境舟行鮮御驂每出船頭坐為便萬民瞻兩
岸堪縦目沿路農功探麥穗秀以齊灌漿浪含含大田
種亦畢出土發翠尖獨是微覺燥風日漸烈炎雖未堀
堁甚弱苖恐難堪何處非吾民為望時膏甘夏雲佈四
宇庶幾三寸霑
雨(四月十八日)
卓午雲纔佈交申雨遂紛沃心副希冀(今曉舟行有為望時膏甘之句)
(以近日略覺風燥也)澤物特殷勤期䟎五日近(五風十雨已為時若期昨十二日雷)
(雨兹纔五日耳)潤霑四寸深(山東巡撫國泰奏报濟寕州境及所属魚臺嘉祥汶上三縣于十八)
(日未時至戌時得雨入土四寸四野深透)入宵聽淅&KR0377;惟惕以為欣
晴
夜雨詰晨霽河風拂曉寒露光平野潤雲氣遠天殘溪
路依然溯麥田頓改觀前途農務况次第待憑看
登太白樓三叠舊作韻
步輦濟地曉入闉萬民瞻就愛情真清遊趁此暇之便
豪飲殊他主與賓却以飄然緬昔句(謂杜子美詩)益教愴爾
憶前巡(丙申東巡掖前益輦經此追溯如在目增感愴)拈吟鬚忽七旬逮豈
是不踰矩者人
題南池少陵祠三絶句
狂歌適陟太白閣苦詠今瞻子美祠咫尺遺蹤隣左右
吾心乃覺醉於斯
詩仙雖具出塵體詩聖原多憂世心問我二人優劣者
試看七字定評吟
三間古屋亦尋常却覺迎人翰墨香安得清閒無一事
展他遺帙與商量
謁分水
龍王廟
僢釃背流原是合千秋通漕著竒勲永資
神佑惠無射亦藉人謀識不羣(謂白英老人識水性者)上水船兹
為下水北沄波轉㤀南沄裴家庭裕姚家洎優劣殊他
頃刻分
登光嶽樓即事三叠舊作韻二首
東南巡狩浙蘇區鷁首歸瞻西北隅暫命行艫艤河岸
遂乘輕輦入城衢祇因為度觀民切略厭排當接路鋪
麥固望收塵土大却愁近日雨膏無(自十八日雨後晴霽六七日漸覺風)
(燥為之望澤又殷矣)
統志今殊府志區為光為望各分隅(一統志以望嶽樓在聊城東北今名)
(光嶽樓而東昌府志又以光嶽樓在府城中而城東北隅又别有望嶽樓即一事而紀載譌舛如此其不足信)
(前乙酉辛夘丙申諸作屢辨之)謝他舊跡尋東北(府志所稱東北望嶽樓今寔無之盖久頽)
(廢而此樓基址宏固益足經久)祇此層甍據巷衢不必誰何七萃肅任
教瞻仰萬民鋪銀牌侍衛行行賜可果其中漏者無
無為觀再叠舊作韻
南巡出法宫蕆禮既惇崇歸舫兹停舫
三公謁
帝公(觀中祀即三官大帝世傳茅家三弟兄上帝之三公也)午年忽經亂申歲此
歌功(甲午秋夀張逆匪王倫倡立邪教糾衆作亂佔踞&KR0916;清舊城寺廟民居多被殘毁此觀亦重經修整)
(丙申東巡經此作臨清歌以紀其事)
象設惟冲漢無為佈
澤鴻
雷雨(四月二十六日)
過午燥西陽傍晩升雲氣湏臾作雷聲雨絲忽棼至篷
忩遂摐鳴一川&KR1268;雭意喜而不忍眠然未敢即慰曾弗
消片時雲輕雨亦細患失果失之徘徊惜難置
迴鑾至德州行宫作
舟事昨朝蕆陸程今曉登十旬忽已閱一豫敢㤀競邇
日望雲切乾田待澤仍行宫詠舊作(壁間舊作多問之安迎輦)
(什至丙申留題尚云祇為頥詠彌躬衆忱切又聞縮頓數間成迴環諷覺增懷)益覺悶懷增
入直隸境
燕齊近接境疆吏肅迎分一例坌塵堁忽看起夏雲雨
霏旋即止(是日微雨)心惜那能欣麥穗灌漿候為之望澤殷
河間道中作(五月初二日)
前朝修市雨淋纖(四月晦日)獻縣北今五寸霑尚見牛蹄涔
積潤不湏蟻穴象重占資蘇藂簇麥麰穗改觀(去聲)菁葱
禾黍尖迤北未知澤何若速教詳視騎程兼(河間道中於四月晦)
(日得雨五寸今日經行尚見四野含潤頗為優涯其迤北各處是否能一律普霑仍深厪念因令袁守侗馳騎)
(探報)
由來
方幸河間北霑雨由來迤北旱還同都無卅里土膏潤
原祇一天風日烘行路那能免旅况閱田惟是憫農功
歸輿已自嬾吟興吟以恒𤾉益省躬
夜雨(五月初四日)
夜雨忽聲傳簷牙滴溜泉沃心盼未定傾耳聽無眠半
刻遂中止他方徒遠牽凌晨馳探騎一寸澤猶愆(初四日趙)
(北口入夜時雷雨大作半刻旋霽因令袁守侗遣人南北馳探數十里均不及寸益勞厪念耳)
端午日於趙北口作
迎鑾近遠發伻郵(端午日駐蹕趙北口班禅額爾德呢遣喇嘛伊什巴爾珠布及哈薩克使)
(臣色德克蘇爾坦等前来迎覲即于行宫前設龍舟水嬉賜宴其自京迎鑾及扈從之王大臣等並命與宴以)
(昭慈惠是日内閣本報亦至仍照常批發不因宴賞致稽政務也)午日燕南趙北州嘉
彼傾陽来雁使恰兹臨水示龍舟率因逢節俾懷惠實
自望霖未解愁春孟去而夏中返光隂訝似逝波流
南巡迴蹕駐御園之作
往返十旬勤省方湖(淮)河(徐)海(浙)各策籌蘉(南巡要務在河工海)
(塘而洪湖清口尤為治黃關鍵昨親臨閱視罷揚莊河口改移之議其高堰三堡六堡等處卑矮磚工改建石)
(工逐段分年修築又暢開陶莊引河俾加寬深復命大學士阿桂等往勘雲梯關外海口自二套以下留以分)
(洩盛漲暢遠尾閭不必與水争地其灘地應徵減則地畆並令薩載等查明請豁又命尚書嵇璜等往勘周家)
(莊至韓家山改建石工四百餘丈並將舊石堤加高層數與新堤一律整齊至浙江海寕柴塘四千二百餘丈)
(雖尚完整然究不如石塘之鞏固因命督撫勘估改建石塘俾濱海羣黎永資樂利)三春時若南
邦閱首夏澤殷北地望(自四月以来直隸山東望雨頗切惟濟南一帶于四月三十日)
(已得透雨至德州以北則仍盻渥澤詳見前詩)閱若怱怱時度速望殷切切澤
愆長寸衷更有難堪處
萱戺那重問
豫慶
欽定南巡盛典卷十八
