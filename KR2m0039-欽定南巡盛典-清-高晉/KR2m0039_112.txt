欽定南巡盛典卷七十九
程塗
乾隆十五年四月二十三日嚮𨗳統領努三兆惠
奏言(臣)等欽奉
上諭會同總督方觀承黃廷桂喀爾吉善巡撫凖泰署
巡撫永貴鹽政吉慶總河高斌張師載等公同查
閱
巡幸御道分派營盤尖頓由京從趙北口過山東由濟
南經泰安至江南所属宿遷縣之運河順河集馬
頭旱程一千四百九十里分為二十四站由順河
集登舟閱看沿途所有朱家閘九里崗駱馬湖之
引河等處河工近黃河至徐家渡水程一百五十
四里分為四站由徐家渡過黃河經由河堤閱看
惠濟閘運河口木龍等處河工閘口至直隸厰營
盤四十二里由直隸厰至高家堰堤三十三里
回鑾仍
駐驆直隸厰由直隸厰登舟過淮安府城閱看高郵東
地南關車邏壩等處河道堤工由揚州府平山堂
渡揚子江至金山寺
駐驆計程三百七十七里分為八站由金山寺至江寧
省城旱程一百三十四里分為兩站
回鑾仍
駐驆金山寺由金山寺至鎮江府城水程經惠山秦園
至蘇州府三百二十五里分為五站由蘇州府入
浙江境經嘉興烟雨樓至杭州府
行宮計程三百三十里分為五站由杭州過錢塘江至
紹興府一百一十五里分為兩站所往旱程一千
七百五十八里計三十三站水路一千三百四十
六里計十九站共三千一百零四里計五十二站
回鑾不由江寧濟南减去水旱七站仍有旱程一千四
百四十二里計二十八站水路一千二百九十四
里計十七站共二千七百三十六里計四十五站
往返共五千八百四十里分為九十七站所有分
派營盤尖䪺道路橋梁悉皆仰體
睿懷公同籌畫不擾民間墳塋不伐樹木不拆改房屋
路逕即㦯稍有紆繞惟取易於修葺期於公私有
益奏入報
聞
乾隆十五年十月二十一日兩江總督黃廷桂奏
言竊查自宿遷縣之順河集
聖駕登舟南莅係順水三站方抵徐家渡由此渡黃至
直隸厰比及
回鑾則係溯流牽挽河面寬闊風浪靡常恐致遲緩難
行(臣)等查水路之外原有陸路隨委淮徐河道德倫
查勘由徐家渡至順河集計程僅有兩站較之水
程减少一站路徑平坦辦理較易(臣)等復加商酌
如自順河集登舟各項隨從船隻出楊家莊口門
必須逆流渡黃拉進清河草壩風順猶費周章風
逆則挽濟更艱且進壩之後又過惠濟三閘層層
啓閉魚貫而下難免擁擠(臣)等詢之老民人等僉
稱當年
聖祖南巡時隨從各船拉壩過閘五六日後方能畢渡執
事供應人等竟有數日不得渡者似覺未便應請
鑾駕自順河集改由陸路至徐家渡
御路往回可以節省兩日其間程途較近又可免溯流
需日致有遲緩而各項人員均在徐家渡以下過
河彼地處處得岸所在可渡只須多偹渡船臨時
官員人等隨到隨渡旦晚之間即可渡竣至直隸
厰其一切需用船隻俱在直隸厰迤南一帶灣泊
預偹不過量撥夫役運送各員行李入船相距不
遠運送頗昜伏惟
聖駕駐驆直隸厰大營次日臨高家堰
閱視河工有此一日之閒散給各員船隻撥運行裴約
計俱可辦完恭侯
御舟起行即可依次隨進免致壩閘阻滯奏入報
聞
乾隆十五年十一月十三日閩浙總督喀爾吉善
署浙江巡撫永貴奏言恭照明春
聖駕南巡浙省所有杭嘉紹三郡
御道經臨沿途應行預偹安䪺事宜雖經(臣)等先期派
委文武各員查勘定議其中勘酌情形隨地制宜
必須親與承辦各官詳悉講求方能佈置妥協兹
(臣)等公同提(臣)譚行義暨總理司道各員詳加商
酌查得杭嘉兩郡均属水鄉阡陌之間湖蕩港汊
縱横交錯民間往來皆以泛艇為便即有田間小
徑亦紆回曲折到處桑麻礙路自江南界至杭州
陸路運河縴道寬僅七八尺直達省會舍此之外
並無陸路可通凡
聖駕駐驆處所一切應用物件暨各項執事人等有須
由偹道馳赴前站預偹者水鄉非北路可比今(臣)
等於江省交界至杭州勘定水路副河一道相離
運河遠近不等總不出數里内外雖港路橋梁間
有卑矮窄小之處小舟儘可遄行
御用什物以及執事人等均由副河前進較為簡便其
沿途馬匹既無陸路偹道毋庸多為預偹又
御道兩傍俱應安民站圍以昭
警驆之義今浙省運河惟上塘縴路寬有七八尺
可容站圍兵丁下塘則桑園田墘竟有無可站立
之處(臣)等復查勘運河兩岸支河汊港四通八達
御舟經臨時無知愚民撑駕小舟從支河闌入殊失敬
慎之意今酌定於兩岸之内凡支河汊港橋頭村
口各安卡兵二三名臨時止遏民舟往來上塘縴
道每里安設站圍兵丁三名下塘酌量安設圍兵
如無路徑之處不復安兵站圍其兩岸有村鎮居
民處所許令男婦老幼跪伏瞻仰仍分派官兵在
彼稽查約束耆民老婦欲瞻仰
天顔與紳衿生監應叩迎
聖駕者皆擇空曠處所令官兵率領排列跪伏以肅體
制至
聖駕幸浙之時正東作方殷之候且杭嘉一帶蠶事將
舉沿途有須耕耘灌溉及採桑之類亦應仰體
皇上省方觀民首重農桑至意聽民間男婦盡力耕桑
惟令官兵曉諭於應迴避時令丁男退入村内迴
避婦女仍聽其力作至紹郡應偹事宜亦經酌量
地方情形分别妥辦再三郡士民欣逢
翠華南幸羣懷瞻雲就日之誠欲效巷舞衢歌之事各
具呈請於
御道左右㦯搭綵亭㦯陳水戲冀抒獻暴微忱以達呼
嵩誠悃(臣)等因其情詞懇切令地方官酌量於河
道空曠處所妥當陳設並令勿過於糜費紛沓務
使閭閻安静無擾以仰副我
皇上勤恤民依省事務樸之
至意奏入報
聞
乾隆十五年十一月十八日兩江總督黃廷桂奏
言竊查自宿遷清河淮安以至揚州鎮江江寕無
錫蘇州各處應需水程縴路並登陸
御道(臣)於十月初旬民間禾稼刈穫已畢派委各員分
頭趕辦兹值
欽差嚮𨗳(臣)兆惠努三到揚逐加指示(臣)已飭行各處
遵式修整統於十一月底可以竣工至各處近城
地方有兩岸盡係民居並無縴路者(臣)上年雖經
奏明用篙撑駕但行走終恐濡滯今歲復加相度於
民居之外搭造小板縴橋寬止二尺釘紥堅固前
次(臣)等恭試
御舟令縴夫由此挽拽通利便捷頗属適用再查一切
閣本文報并
扈從執事及辦差人員往來絡繹江省一線河道千
里有餘既不便梭織穿越而兩岸又逼窄不寬縴
夫之外難容多人應偹副路以便行走(臣)令司道
飭委各員按照村莊通行小徑接修並不佔碍民
田其有溝渠坑坎處所㦯加填平㦯搭小橋統令
各該員分地親身勘辦不假胥役之手是以並無
擾累奏入報
聞
乾隆十五年十二月十五日工部奏言恭查
皇上展謁
陵寢暨
巡幸直屬等處省方問俗行慶施惠凡一切經由道路
及營尖地面各該督撫均係委員敬謹辦理惟恐
差竣報銷承辦之員任意浮冐開銷是以(臣)部於
乾隆八年奏准將營盤每座准修墊夫一百六十
名尖盤每座准修墊夫八十名道路每里准修墊
夫三十五名如遇
皇上巡幸一次後修墊舊有營尖道路營盤每座准夫
八十名尖盤每座准夫四十名道路每里准夫二
十五名其應行搭盖橋座工料及應用器具什物
等項價值均經酌定章程明春恭遇
翠華巡幸江浙各該州縣並未辦過差務相應請
旨將(臣)部從前擬定修墊營尖道路准給夫工名數並
應行搭蓋橋座工料數目做法及一切器具等項
查明刊刻頒給令各該督撫一體遵循辦理至修
墊營尖各盤務擇其寬展平坦地面飭交各属敬
謹修墊其間㦯遇地窄低窪泥濘之處必須修墊
者務將修墊處所先期報部至於道路遇有山嘴
石岡必須開鑿㦯遇沙塍土坡應加刨挖者亦應
先行核實估報並將製偹應用器具等項工料價
值各若干分晰開載如有尖營道路已經修墊過
一次者亦即於估册内一併聲明報部統俟該省
報銷時(臣)部逐一查對按照定例准銷如是則事
有成例帑不虚縻而於差務錢糧均有禆益俟
命下之日(臣)部行文各該督撫一體遵照奏入得
旨如所議行
乾隆二十年十月二十七日工部奏言恭照
聖駕巡幸一切供應俱動帑項該地方官報部核銷(臣)
部自應仰體
皇仁妥協辦理查直省恭辦
皇上經由一切橋道營尖盤座等項先經(臣)部將辦差
工料做法并應用器具什物成例奏明刊發各省
督撫轉飭遵照辦理但查地方官偹辦營尖盤座
向係嚮導統領指示修墊間有地方官自行預備
如遇
聖駕俱經
臨幸者事竣之日准其造具實用清冊報部核銷更有
嚮導指示預備未經
臨幸及臨時酌改越過於次站
駐蹕者雖地方官已經預備向例不准開銷(臣)等竊思
前項營尖盤座如地方官自行揣摩預備臨期未
經
駐蹕則所備各項(臣)部無憑稽核其用過各項自難准
銷如所備之處實係遵奉嚮導指示預備臨期雖
未
駐蹕但營尖地面業已辦妥與該地方官自行揣摩預
備者不同嗣後仰懇
皇上天恩將地方官所備營尖盤座等項如經嚮𨗳統
領奏明指辦俱先具文報部臨期㦯有未經
駐蹕者亦請照例一體報部核銷庶地方官辦理不致
周章即不肖官吏亦不得藉端浮冐而我
皇上體䘏深仁益昭淪浹於靡既矣奏入報
聞
乾隆二十五年六月二十二日兩江總督尹繼善
奏言恭照
聖駕南巡江浙水路營盤自江南直隸厰起至杭州府
止共預備
大營十三座兹准部咨嚮𨗳處奏准酌量遠近共撙
去三處令將指示數處所可否編作馬頭之處酌
定具奏奉
旨是欽此(臣)查江省境内共應預備撙定水路
大營八座當即遴委道府遵照指示處所詳細查勘
除直隸厰平橋二處照依嚮𨗳處奏定仍用舊基
外其新定之海棠菴地勢寬闊新定之三義閣迤
東一百丈地勢較敞新定之吉慶寺迤南半里之
大成圩地盤平坦均堪設立
大營至新定之
萬夀亭該處地盤既窄兩岸居民稠密河灣岸陡難以
編作營盤查有
萬夀亭迤東三里之政成橋地方堪建
大營又崇家灣北望亭兩處水營雖俱嚮𨗳處奏定
仍用舊基但崇家灣地處背溜最易淤蟄查有崇
家灣迤北七里之夏家莊河面寬闊堪以設立
大營又北望亭相距現擬安營之政成橋計有九十
七里是以
聖駕臨幸惠山道路稍遠查有北望亭迤北十八里之
十里亭平坦寬闊北至政成橋七十九里至蘇州
七十八里道路亦復適均堪以移建
大營此係現在酌擬水路應建之營盤也至於自東
省入江南境旱路
大營嚮𨗳處原未奏請改移(臣)留心查看内有仰化
集舊營地勢低窪易致積水且與順河集太近今
擬改建於迤南十三里之林家莊以為均勻再上
届
皇上回鑾臨幸徐州所定旱道營基係臨時急遽辦理
地勢亦皆低窪擬將張家莊舊營移於迤東十五
里之周家莊營基既皆高爽道里亦復適均謹將
江南通省水旱營盤開具清单覆奏仰祈
訓示再照浙省撙定水營處所接浙江撫臣莊有恭札
會以浙閩督臣楊廷璋在京面奏安設兩處營盤
地方與現在嚮𨗳處奏案未符業已繕摺請
旨遵行奏入報
聞
乾隆二十五年八月初九日山東巡撫阿爾泰奏
言恭照明春
翠華南幸營尖橋道理宜敬謹預備(臣)接准工部咨恭
悉嚮𨗳統領奏准自江南直隸厰至浙江杭州府
撙去尖營三座可否編作馬頭令該督撫等詳查
具奏并知照東省(臣)伏查乾隆二十二年
聖駕南巡啟鑾經由東省自德州劉智廟至郯城紅花
埠交界計程八百零二里初經嚮𨗳查看擬分一
十五程内德州靈巖泉林備有
座落三處其餘安設大營十二座尖營二十五座奉
旨撙為大營九座尖營二十一座
聖駕回鑾經由東省自嶧縣韓莊至德州劉智廟交界
計程七百三十二里初經擬分一十三程於曲阜
靈巖德州三處
座落外安設大營十座尖營十七座奉
旨撙去尖營三座
皇太后回鑾係照起鑾時嚮𨗳所擬程站明春
鑾輅經臨官民望幸(臣)查勘上届營尖道路俱係寬敞
平坦鄉民言及安營除道咸覺欣欣色喜各思踴
躍爭先(臣)謹照乾隆二十二年
聖駕經由路程及所定營尖開具道理清摺恭呈
御覽奏入報
聞
乾隆二十五年十月二十九日兩江總督尹繼善
奏言准軍機大臣行知内稱本處於七月十九日
具奏遵奉
諭旨會同嚮𨗳查得自順河集至直隸厰現定
大營四座令改為水營三座由運河行走查對圖說
均可改為三座水營但隨從船隻甚多俱走運河
過天妃閘時地窄必致壅滯若將
皇太后
皇上御舟預備順河集由運河行走隨從船隻仍備在直
隸厰即属可行但隨從旱營如照依圖說官員兵
丁當差似覺稍遠請將隨從旱營在於
皇上駐蹕水營相近安立謹將原圖撙改水營之處恭
呈
御覽俟
欽閱指示交與督臣尹繼善如可照依所擬圖内改辦
即令其更改設有不能照此改辦之處聲明緣由
具奏奉
旨知道了欽此(臣)查
皇太后
皇上御舟預備順河集由運河行走道路雖属便宜但
運河兩沿坡岸甚高又有大堤移送圖内簽定
駐蹕水營相近均係偏窄窪下之地並無官員兵丁當
差近便可安營盤之處且
御舟由運河出楊家莊渡黃設遇風信不順實属難行
轉入清口内河過天妃等三閘湍流甚急汛水暴
長風信難以預定(臣)再四思維寔有未便仰懇仍
照前奏由旱路自徐家渡過黃至直隸厰再行水
路奏入報
聞
乾隆二十七年二月初一日兩江總督尹繼善奏
言恭逢
聖駕南巡先於乾隆二十六年十二月内接准部咨
回鑾至順河集分營
皇太后由水路抵通
皇上至徐州由陸路進京經嚮𨗳努三於江省境内指
定自順河集以北編設水營四座兹於本年正月
十七日復准部咨據嚮𨗳將順河集以南乾隆十
六年經由水營舊址應否預備之處一體繪入圖
内奏奉
諭旨自直隸厰至順河集馬頭大營德州馬頭大營全
行預備欽此(臣)等伏思自直隸厰至順河集既奉
諭旨預備馬頭大營是渡黃至徐家渡以後
皇太后必由水路至順河集
皇上是否同由水路未奉
訓示恭查水陸兩路道里適均若
聖駕回鑾自徐家渡同由水路至順河集似更妥便(臣)
等親詣該處詳行查勘現照淮南水營寬深丈尺
一體敬謹預備恭候
聖駕奉
皇太后自徐家渡仍舊乘船至順河集再行分路惟查自
直隸厰渡黃經由閘壩船隻提溜而上必須銜尾
單行不能迅速所有隨從
皇太后回京各項乘座船隻自應全數渡黃至隨從
皇上各項船隻若概令濟渡未免稽延時日應擇緊要
執事人員乘舟隨行餘俱仍走陸路住宿旱營統
計隨船不過數百隻
皇上駐蹕直隸厰之日酌定隨從之船先行濟渡次日
聖駕渡黃之後仍請
駐蹕徐家渡旱營少為停待(臣)等多派文武大員催挽
船隻日夜遄行不致遲悞再查嚮𨗳所指徐家渡
以北之李家莊尤家灣兩處水營雖係十六年經
由舊址但與今次旱營相隔十三四里恐陸路隨
行官員應差不便若即於水營屯住沿河地面褊
窄難以擴充(臣)等親加察勘有陳家道口中林家
莊二處可以編設水營較之舊日基址雖略有更
移而地勢更覺平坦相去現在旱營只有三四里
較為近便除已派定官員敬謹預備外合將順河
集以南水營編近旱營恭請
聖駕自直隸厰同由水路至順河集分營之處(臣)謹會
同撫(臣)陳宏謀繪圖貼說恭呈
睿覽奏入報
聞
乾隆二十九年十月初十日山東巡撫崔應階奏
言恭照明春
鑾輅南巡經臨東省(臣)率同司道敬謹籌辦東省風土
簡樸(臣)又賦性愚拙諸凡料理恐未合宜因上屇
差務(臣)隨同前撫(臣)阿爾泰勷理一切俱有成規
(臣)當勉力照辦兹查嚮𨗳奏定營尖道路東省境
内自德州至郯城計程陸路八百二里分為十三
站内
行宫四處大營九座尖營二十二座
回鑾經由運河自嶧縣至德州計水路一千一百五十
六里分為十四站除常家口水營歸江省沛縣承
辦外東省共水營十三座又
皇太后自德州至袁樓水營一座以上各處水陸營尖橋
梁道路縴道馬頭乘此天氣晴和民間種麥早竣
現俱次第儧辦(臣)往來查勘已有就緒内如楊家
莊大營地勢窪下建設大營未甚妥協查費縣之
萬松山舊有預備房屋原係尖營(臣)即就預備房
間添建數椽擬備
座落較楊家莊稍有山水之勝但萬松山距上站東京
堡大營止十里距下站橋頭大營尚有一百四里
敬擬勻撙適均請自泉林至永安莊尖營改為大
營計五十三里自永安莊至萬松山計五十八里
自萬松山至孟家泉尖營應改為大營計八十三
里自孟家泉至郯子花園計七十八里仍属適均
其中尖營亦酌量遠近撙勻一二處又如禹城縣
之陳家莊大營泰安縣之魏家莊大營此二處土
性鬆浮風起多灰(臣)因陳家莊大營稍南有晏子
祠魏家莊大營左近有四賢祠該處地勢平坦已
俱加築圍墻一道以避灰土墻内建有房屋數間
皆不過就其隙地粗備數椽瓦房稍供
宸憩並不敢建造
行宫所費工料無多上屇蒙
聖恩賞給帑銀二萬兩儘足敷用並無絲毫出自臣民
前撫臣阿爾泰在東時原已商酌建盖(臣)思於此
二處粗備房屋則東省十三站中
大營與
座落依次相間
行幄只須一分此外如恩泉靈巖泉林郯子花園四處
(臣)凛遵二月十四日
諭旨不敢稍增繁費即裱飾修理等項亦酌量完好整
潔者皆仍其舊以期仰慰
聖慈再德州運河西岸因奏明新挑引河一道
聖駕到德如循行舊路則相隔重河今恭擬往南里許
統過引河由運河浮橋進恩泉
行宫似更穏妥合并陳明奏入
上諭曰知道了屢有不必修建之旨而汝竟已措辦所
謂成事不說耳
乾隆二十九年十一月十五日兩江總督尹繼善
奏言恭照明春
聖駕南巡各處水陸營尖道理經嚮𨗳統領處繪圖粘
簽具奏
皇上回鑾由水路至韓莊閘水馬頭起旱往徐州
閱視河工仍從舊路回韓莊上船奉
旨知道了自萬年倉馬頭大營前往徐州似属便捷著
尹繼善回任之便看明具奏欽此(臣)查自萬年倉馬
頭大營前往徐州較之至韓莊大營起旱赴徐可
省自萬年倉至韓莊一站水路誠如
聖諭原属便捷(臣)回南路經徐州即親往查看自萬年
倉大營至徐州雲龍山計九十九里五分内江南
境内道路俱属平坦易於辦理其自山東萬年倉
起至江南銅山交界一帶道路窄狹村房紆繞地
勢高低不平支河山溝甚多且係淤土一遇隂雨
泥濘難行(臣)復飭行道府通身細看將作何設法
填墊詳悉熟籌兹據該道府禀覆該處道路全係
淤土即帮墊新路一遇隂雨甚属難行况以尋常
里數計算即在百里以外一日程途亦覺太遠(臣)
再三斟酌恭請
聖駕仍由韓莊大營起旱往徐州計程八十里道路平
坦似覺妥便奏入報
聞
乾隆四十四年正月十九日直隸總督周元理奏
言恭照乾隆四十五年春間仰蒙
聖主俯允江浙臣民所請重舉
南巡盛典所有
蹕路經臨直隸地方計程五百五十九里向分八站自
良鄉縣黃新莊
行宫之外涿州城南新城縣紫泉任邱縣趙北口及
思賢村河間縣太平莊獻縣紅杏園景州絳河七
站皆舊有
行宫祗須略為修理即可預備
駐蹕其沿途橋道尖營均有乾隆三十年嚮𨗳查勘奏
定章程當經飭據地方官查報原有地盤基址均
可遵照查辦(臣)謹遵
諭旨將
行宫尖營橋道按站開列程途總摺恭呈
御覽至各處
行宫並無鹽政承辦之處(臣)於差竣後即由河間至
景州詳細查勘酌定分别辦理合并聲明奏入報
聞
乾隆四十四年二月初六日山東巡撫國泰奏言
恭照乾隆四十五年春
聖駕南巡經由東省自直隸交界入山東德州境至郯
城縣之紅花埠出境計陸路八百二十一里分為
十四站上年正月經(臣)面奏自德州之恩泉至泗
水縣之泉林計十站各處俱舊有
行宫酌有安設尖營及道路橋梁俱應遵照四十一
年
東巡章程辦理自泉林至郯城出境計四站内如萬松
山郯子花園二站係舊有
行宫毋庸另建其餘二站經(臣)面請於費縣之註經
臺郯城之問官里添設
行宫二處已蒙
俞允(臣)恭照乾隆四十一年
聖駕東巡東省添建
行宫二座係鹽務公辦一座今因拆改各處舊料即
為添建
行宫之用所費較省(臣)敬謹督率妥為修造無需鹽
務公帮但恭遇
鑾輅經臨鹽務官商情殷報效今據運司等禀懇恭辦
問官里一處陳設似應俯如所請俾得展其誠敬
所有此四站道路橋梁俱應遵照乾隆三十年
南巡章程辦理但(臣)查泉林至註經臺計程五十三里
向止安設純厚莊尖營一處查係四十里以上應
請安設尖營二座今擬於相距泉林十八里之柳
莊又於相距柳莊十九里之蔡家莊各安設尖營
一座又自萬松山至問官里為一站恭照乾隆二
十七年
聖駕自費縣之萬松山至郯城之孟家泉
駐蹕乾隆三十年經前撫臣崔應階因孟家泉地勢低
窪改於附近之黃家埝安設今扵問官里添建
行宫計程八十里較黃家埝較近而地勢亦高是站向
於楊家莊山前莊二處安設尖營二處又自問官里
至郯子花園為一站計程八十一里向於橋頭仁
里莊二處安設尖營二座(臣)查此二站安設尖營
相距二十餘里及三十餘里不等無四十以上之
處應請舊舊恭辦至各站
行宫有需拆改舊基恭擬旁建
天章閣三間敬奉
御書墨搨尊藏恭貯再(臣)恭照
聖駕回鑾由江南之黃林莊入山東境第一站係嶧縣
之萬年倉第二站係滕縣之韓莊乾隆三十年
聖駕回鑾自韓莊
水營由陸路至江南徐州
閱視河工
駐蹕徐州府之雲龍山
行宫仍回至韓莊由水路北上上年正月(臣)面奉
諭旨仍照前恭辦又恩縣石屯汛
水營至德州恩泉
行宫河道紆迴計程八十里上年正月經(臣)面奏請
自石屯汛由陸路至德州計程止四十七里已蒙
允准統計水路自江南入境至恩縣石屯汛共一千一
十四里内惟常家口係江南沛縣地方其餘十三
站俱係山東境内以上陸路水路差務(臣)惟有仰
體
聖慈凛遵
訓諭率属敬謹從實辦理不致稍有糜費即如河道有
水之處應設橋梁但明歲春初尚非發水之時止
應酌量水面修建其河灘亁地儘可修墊馬頭不
必多費木料匠工惟
水營板房原有舊存木料(臣)擬率属敬謹辦理裝修
謹將水陸程站里數開列清摺並將經由水陸各
州縣境内河道古蹟添纂條目一併恭呈
御覽奏入報
聞又奉
上諭曰自泉林至註經臺此站五十三里向於純厚莊
安設尖營一處止須照舊毋庸添設
乾隆四十四年三月十七日閩浙總督楊景素浙
江巡撫王亶望(臣)等伏思
翠華巡幸慶洽東南除道清塵實(臣)子分内之事况絲
粟悉資
内帑又荷
隆恩特沛
恩賞辦差銀十萬兩經費充裕更属易辦乃復上勤
宸眷特頒
諭旨訓示周詳(臣)等惟有督率属員敬謹遵辦所有江
浙交界處所
營盤已委大員會同勘明悉照上屇辦理並無更易
其省城内外
行宫以及各處景亭名勝節年以來本係隨時修理
今不過略為葺治斷不敢踵事增華以期仰副
慈懷合將
行宫古蹟暨程站
營盤謹遵
旨繪繕圖說分晰開列清摺恭呈
御覽奏入報
聞
乾隆四十四年四月十二日兩江總督薩載江蘇
巡撫楊魁奏言恭照乾隆四十五年
聖駕南巡自山東紅花埠入江南境至黃河渡黃馬頭
計程五站内順河集陳家莊兩站係舊有
行宫其龍泉莊林家莊徐家渡三站旱營前督(臣)高
晉在京奏明俱已改建
行宫(臣)前經委員查勘妥辦除林家莊係於旱營舊
基建蓋外其龍泉莊旱營舊基地勢低濕不便施
工於舊基西南二里勘定高燥平坦之地敬謹建
造又陳家莊至徐家渡一站計程三十九里九分
但徐家渡旱營舊基逼近河堤地亦低窪因於迤
東九里之桂家莊擇地恭建
聖駕自桂家莊
起鑾閱視新改李家莊運口並楊家莊運口計程較近
又陶莊新河攔黃順黃二壩一切情形將來
聖駕親臨閱視
指示機宜(臣)薩載在浦時酌擬於陶莊
河神廟西首添建
座落數間恭備
翠華憩息至渡黃渡青各道路已與上屇不同復經委
員查勘并咨會署河(臣)李奉翰飭令河員將經由
道路詳細繪入總圖其餘江南境内營尖道路俱
係照舊並無更易至各處
行宫名勝及各項差務(臣)等惟有凛遵
聖訓督率所属敬謹撙節辦理斷不敢稍有糜費踵事
增華以仰副
聖主省方問俗阜成兆民之至意奏入報
聞
乾隆四十五年四月三十日閩浙總督三寳浙江
巡撫王亶望奏言恭照
聖駕臨幸海寧
閱視塘工上年(臣)等奏明
鑾輅到浙先由石門縣何家橋過長安壩至海寧奉
硃批照三十年之例欽此兹查何家橋一路河道橋梁
合之
御舟雖可經由苐連日天氣晴和水勢不免少减恭查
乾隆三十年接准
行在工部咨開嚮𨗳統領處奏由海寧縣至石門縣
河道自石門縣南營汛關馬頭起至海寧縣三十
五里河道可容如意船行走
皇上行至石門縣南營汛關馬頭換如意船行十六里
至長安壩外備如意船至海寧陳園十九里合算
自石門鎮馬頭大營至海寧陳園共五十九里奉
旨知道了記著再走預備此路欽此查石門縣境南營
汛關馬頭即迎薰館前之馬頭今次
聖駕臨幸迎薰館應請在於迎薰館馬頭換坐如意船
直抵長安新壩實為妥便所有嘉興恭備之如意
船伏候
命下帶往石門迎薰館恭候
聖駕乘座奏入報
聞
乾隆四十八年十月二十八日嚮𨗳統領處奏言
據兩江總督薩載咨稱明歲
皇上巡幸江南等省遵
旨將江省桂家莊
行宫移改楊家莊高旻寺
行宫起至金山
行宫回
鑾時將徐家渡馬頭大營移改新莊備用又自金山
行宫起至徐家莊由高閣莊花鮮壩劉家邊等處至
寳華山自寳華山由青龍嶺至龍潭
行宫等因具咨前來理合奏明奏入報
聞
乾隆四十九年二月十六日兩江總督薩載江蘇
巡撫閔鶚元奏言恭照
聖駕臨幸江浙江南境内自山東郯子花園交界起至
蘇州南斗圩入浙江境止水陸計程二十站又
聖駕回鑾自南斗圩起至常家口入山東境止水陸計
程三十一站分繪總圖並將沿途經過各府州縣
地方
行宫名勝繪具全圖恭呈
御覽奏入報
聞
乾隆四十九年三月十三日閩浙總督富勒渾浙
江巡撫福崧奏言恭照
聖駕臨幸海寧係由石門縣迎薰館馬頭換坐如意船
前至海寧長安新壩查上屇曾請將嘉興恭備之
如意船帶至迎薰館備用屇期河路擁擠船隻未
到以至遲悞此次(臣)等已於迎薰館馬頭敬謹添
入如意船一隻恭候
聖駕乘座至長安新壩再換壩外如意船
幸海寧州城理合奏明奏入報
聞
欽定南巡盛典卷七十九
