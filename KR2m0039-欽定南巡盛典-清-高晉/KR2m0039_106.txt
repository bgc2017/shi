欽定南巡盛典卷七十三
褒賞
乾隆十六年辛未
皇上駐蹕淮安
賜總漕臣瑚寳
御書額曰天儲永裕
駐蹕揚州
賜兩淮鹽政臣吉慶
御書額曰筴海流膏
駐蹕蘇州
賜江蘇巡撫臣王師
御書額曰吳會風清
賜蘇州織造臣圖拉
御書額曰采章明備
賜致仕禮部侍郎臣沈德潛
御書額曰道存風雅
駐蹕江寧
賜兩江總督臣黃廷桂
御書額曰秉鉞三江
賜江寧將軍臣錫爾璊
御書額曰整武鍾山
賜副總河署安徽巡撫臣張師載
御書額曰勤襄保障
賜安徽巡撫臣衛哲治
御書額曰化洽皖江
賜江寧織造臣高晉
御書額曰黼黻文明
駐蹕杭州
賜閩浙總督臣喀爾吉善
御書額曰海疆制閫
賜署浙江巡撫臣永貴
御書額曰湖山膏雨
賜署浙江巡撫臣永貴之祖母禄布哩氏
御書額曰節勁霜筠
賜浙江提督臣吳進義
御書額曰矍鑠專閫
賜署浙江布政使臣德福
御書額曰布德
賜浙江按察使臣葉存仁
御書額曰秉憲
賜協辦大學士吏部尚書臣梁詩正之父梁文濓
御書額曰湖山養福
賜協辦大學士吏部尚書臣梁詩正
御書額曰台階愛日
賜一百三歲翰林院侍講臣劉起振
御書額曰詞垣耆瑞
乾隆二十二年丁丑
皇上駐蹕德州
賜衍聖公孔昭煥高祖母黃氏
御書額曰六代含飴
賜山東巡撫臣鶴年
御書額曰海嶽宣勤
駐蹕淮安
賜總河臣白鍾山
御書額曰懋襄底定
駐蹕鎮江
賜在籍大學士臣史貽直
御書額曰綠野頥和
駐蹕惠山寺
賜在籍吏部侍郎臣嵇璜
御書額曰奕世宣勤
賜國子監司業銜臣顧棟高
御書額曰傳經耆碩
駐蹕蘇州
賜蘇州織造臣安寧
御書額曰虔共服采
賜在籍禮部尚書臣沈德潛
御書額曰詞宗耆碩
駐蹕江寧
賜兩江總督臣尹繼善
御書額曰惠洽兩江又
賜督署齋額曰不繫舟
賜安徽巡撫臣高晉
御書額曰江城屏翰
賜安徽布政使臣託庸
御書額曰宣惠又
賜藩署齋額曰瞻園
駐蹕雲龍山
賜徐州府署
御書額曰司牧又額曰籌河莅止
駐蹕杭州
賜閩浙總督臣喀爾吉善
御書額曰耆臣清德
賜浙江巡撫臣楊廷璋
御書額曰澤宣浙水
賜協辦大學士吏部尚書臣梁詩正之父梁文濓
御書額曰萊衣晝永
乾隆二十七年壬午
皇上駐蹕常州
賜刑部侍郎臣錢維城之父錢人麟
御書額曰蘭陔眉夀
駐蹕蘇州
賜在籍禮部尚書臣沈德潛
御書額曰九袠詩仙
駐蹕杭州
賜閩浙總督臣楊廷璋
御書額曰惠孚兩浙
賜在籍刑部尚書臣錢陳羣
御書額曰香山耆碩
乾隆三十年乙酉
皇上駐蹕絳河行宫
賜直隸總督臣方觀承
御書聯曰歲收即是君臣福民樂多緣風雨調
駐蹕臨清
賜山東巡撫臣崔應階
御書額曰績懋東邦
駐蹕淮安
賜江南河道總督臣高晉
御書額曰底績宣勤
駐蹕揚州
賜原任順天府府尹臣程盛修
御書額曰春暉延景
駐蹕寄暢園
賜原任内閣學士兼禮部侍郎臣鄒一桂
御書額曰畫禅頤夀
駐蹕蘇州
賜江蘇巡撫臣莊有恭
御書額曰政成入贊
駐蹕杭州
賜浙江巡撫臣熊學鵬之父熊本
御書額曰禄養延祺
賜閩浙總督臣蘇昌
御書額曰惠孚海嶠
賜浙江巡撫臣熊學鵬
御書額曰浙水風清
賜浙江按察使臣李治運之母張氏
御書額曰萱榮頥慶
賜一百七歲遂昌縣訓導臣王世芳
御書額曰黌席期頥
賜在籍工部侍郎臣范燦
御書額曰耆英介景
賜在籍宗人府府丞臣徐杞
御書額曰湖山香洛
乾隆四十五年庚子
皇上駐蹕蘇州
賜原任陜西巡撫臣畢沅母張氏
御書額曰經訓克家
乾隆四十九年甲辰
皇上駐蹕淮安
賜河道總督臣李奉翰
御書額曰保障宣勤
駐蹕江寧
賜兩江總督臣薩載
御書額曰政洽東南
欽定南巡盛典卷七十三
