欽定南巡盛典卷十三
天章(乙酉)(浙江)
詩
入浙江境
一川不異舟兩省頓分郵風俗漸因别桑麻較更稠春
晴真是暢三載忽如流祗覺民情切惠鮮可忘(去聲)謀
題煙雨樓
岩嶤無地起樓臺一棹宛從鏡裏來問孰宜烟更宜雨合
稱惟柳復惟梅韶光艷裔為屏匝漪影空明映座開錢
趙王孫詩與字(樓中有錢陳羣書趙孟頫耕織圖詩屏)却因吟翫久延陪
降旨免浙省所有積欠並經過地方正賦十分之
五詩以誌事
新正降恩諭江浙免積逋江省數實多(前降旨免江浙逋賦江南至一)
(百四十餘萬浙江止十三萬餘已不及十分之一且又報有續完則較江省更少)南北已大殊
因加惠江南(昨經臨江省詢知所免災緩積欠淮北獨多江以南纔三萬餘因將江蘇各属熟田)
(未完欠項概行蠲免並免水陸所經州縣本年額賦十分之五浙省亦吾赤子懷保同殷且積欠又少用是并)
(例不應蠲之未完銀糓悉予豁除復將經過地方新賦蠲半以均惠澤)浙省可忘乎入疆
再諮詢逋祇江南如更有續完者急公益加予漕欠及
借項寬免例所無此豈非在民爰概與豁除其經過正
賦十五蠲厥租休助庶以副歌頌寕所圖
賜閩浙總督蘇昌
楚粤曾宣績浙閩兹撫封外中久敭歴聲望益舂容早
是心如水應知夀比松自當随蹕輦奕葉本從龍
賜浙江巡撫熊學鵬
西江儒素家兩浙撫安衙清慎勤無忝猷為守有嘉淳
風原在樸佳景漫求加識我慇懃意由來在漲沙
自石門縣䟦馬度城易輕舟至陳氏安瀾園即景
襍詠
艤舟䟦馬度由拳心喜觀民緩著鞭更有閱塘予正務
遂循溪路易輕船
夾溪萬姓喜迎鑾桑柘盈郊入畫看廿四槳過風帆(去聲)
駛片時新壩到長安(即壩名)
壩隔高低換綵舟綵舟致重櫓聲柔仍圖迅利策予馬
蓄眼韶光面面酬
塩官三載重經臨兩字安瀾實厪心駐輦春風棄清暇
果然城市有山林
駐陳氏安瀾園疊舊作即事雜詠六首韻
如杭第一要籌奠海塘瀾水路便方舸(前巡抵杭城由陸路赴海寕閱)
(塘今年舟次石門即從别港水道前進先駐是園取便程急先務也)江城此税鞍汐潮仍
似舊宵旰那能寬增我因心懼慙其載道歡
隅園城角邊新額與重懸意在安江海心非耽石泉喬
柯皆入畫好鳥自調絃有暇詩言志雕蟲不尚妍
塩官誰最名陳氏世傳清詎以簮纓嚇惟敦孝友情春
朝尋勝重(去聲)
聖藻賜褒明(原任大學士陳元龍請老時奉園皇考書賜林泉耆碩額以寵其行今恭樓正中)
來日尖山詣祈
庥盡我誠
書堂橋那畔熟路宛知尋既曲越延趣惟幽不礙深風
翻花動影泉出峽留音古栝無榮謝森森青玉針
園以梅稱絶盤根數百年古風度迥别時世態都捐春
入香惟淨月來影亦娟閒吟將對寫消得意為延
溪泛櫓聲柔溪涯有竹修獺時看伏翼(是園水中有獺)魚並育
槎頭似此真佳處無過信宿留觀塘吾本意詎可恣遨
遊
謁
海神廟瞻禮疊舊作韻
庚辰之歲潮趨北柴石塘工重(去聲)事修亟籲
施仁斯益切不更(平聲)為患即
貽庥漲沙雖縱聞增渚汛水無過幸晏秋
廟貎欽崇緬
皇考中亹未復祗懷愁
賜浙江學政錢維城
化民惟在學取士要通經詎在工文采還當屏濫形湏
懸虚鑑朗莫負舊氊青扈蹕常賡韻何殊侍内廷
命添建海寕縣城石塘前坦水石詩以誌事
柴石兩塘工前巡大端定(前巡閱視海塘時有以老塩倉一帶柴塘恐難經久請易)
(柴為石者及親臨度視則塘内沙活不可下樁再移内移十丈雖工作可施勢必毀棄田廬未弭患而先殃民)
(又豈保衛之道因决意修築柴塘勅部議增薪值俾採購裕足並命添置坦水簍石捍護隄根)兹來重
相視事無不用敬念兹古縣城萬民所托命城南即石
塘魚鱗固綿亘但潮今北趨已近塘根迎坦水縱兩層
潮來惟一賸設使久盪激塘根將致病去歲雖添建六
十丈而竟尚欠久安策俾增一律稱(去歲撫臣請建坦水六十餘丈止就)
(險要而言于全塘形勢尚未籌及因命增建四百六十餘丈並視二層舊坦之樁殘石缺令補易繕完使護塘)
(根永資鞏固)殺(去聲)勢護石工費帑吾寕聽何當復中亹額手
斯誠慶
賜浙江督撫及其属吏食詩以言志
入疆雖曰慶土地豈其宜(嘗謂孟子此言或可行于其時實難行于千古然奪彼與)
(此即當時亦覺難行且若皆宜慶者將以何地與之)聊以肆筵惠酬斯執役疲所
嘉民弗課實慰我深思休養富而教勖哉賢有司
塘上三首
尖山將往閱潮淤塘上清晨發步輿一帶堤根皆囓水
撫斯安得暫心紓
魚鱗誠頼此崇隄隄裏人家屋脊齊土備却稱守重障
(土備塘海望所修欲以為重關保障夫石塘外如果可為重障尚可今為之塘内且置人家于外豈有土更堅)
(于石之理譬之防盗者舍墻門而扃屋扉甚無足取也)一行遥見枊烟低
竈戶資生釜海存刮沙煎滷事牢盆茅棚蓽竇何妨覽
欲悉吾民衣食源
登尖山觀海
岧嶤淨土普門憑觀海因之棧道登愧我敢云希績底
奠兹惟是頼仁能臺臨上下空無際舟織往來波不興
俯視塔山資射浪謾言沙漲有明徵
視塔山誌事疊舊作韻並示地方督撫及司事者
壬午視塘後沙漲伸如翼不久復致坍溜仍塘根逼自
兹月據報(壩基下有護根石簍前巡臨閱時沙漲掩簍㾗四尺許因命標誌其處騐增漲尺寸浙撫)
(每月奏報)時緩亦時急即今石簍下又見漲沙立較之昔立
標乃更增五尺(沙漲時有贏縮兹親臨勘騐較舊誌復增五尺大吏皆謂江海效靈然坍漲靡)
(常實不敢即以為慰也)效靈漫致頌安保無更易夫惟君與臣均
有安民責為民籌保障可弗此心悉何時沙坂堅魚鱗
易條石惟俟
天默佑斯實乏良策
閱海塘再疊舊作韻
依舊潮頭近逼塘
貽謨昔日計深良(自乾隆戊寅後潮勢復漸趨北亹恃魚鱗大石塘及坦水竹絡壩為鞏護益仰)
(實為皇考定制萬世永賴)
成規敬守修柴石(先是建議者擬易柴塘為石工壬午親臨相度塘下活沙既汕澁不受樁而内)
(徙又妨田廬因命專修柴塘且增料傎其條石各工随宜加甃俾資桿禦)古語誠符變海桑
(南坍北漲北坍南漲惟浙省為然盖無百年不易之事)思復中亹亦過(平聲)望便由
故道敢私慶盡人事俟
神庥耳蒿目一勞念未遑
觀潮四首
鎮海塔傍白石臺觀潮那可負斯來塔山濤信湏臾至
羅刹江流為(去聲)倒迴
槖籥堪輿呼吸随混茫太古合如斯伍胥文種誠司是
之二人前更属誰
候來底藉鳴鷄伺朔望六時定不差斫陣萬軍馳快馬
飛空無轍轉雷車
當前也覺有竒訝閙後本來無事仍我甫廣陵辨方域
(枚乘七發觀濤廣陵之曲江注未詳其所在後世乃指浙江為曲江以浙江濤廣陵濤溷而為一盖未深考漢)
(書地理志餘杭属會稽而不属廣陵相習傳譌耳且如篇内伍子之山胥母之場並在吳境于揚于杭皆風馬)
(牛不相及尤難強為比附因作廣陵濤疆域辨以正之)漫重七發述枚乘
至杭州詣
皇太后行宫問安有作
鹽官先往為籌塘舊路
安舟奉
夀康百里郵程至卓午兩朝
食履慶增常撫兹鄽市誠殷富益為(去聲)黔黎計久長咫尺
西湖清且麗承
歡雅足答韶光
恭依
皇祖巡幸杭州詩四疊韻
深宫晏處敢求安吏治民生厪省觀寕海未兹駐巡駕
海寕先彼莅鳴鑾魚鱗塘欲石圍固(魚鱗大石塘屢接築以期鞏固)雁
字灘希沙漲寬此是來遊最要務詎緣山水覓清歡
賜錢陳羣
王帖一旬猶過之(羲之帖足下今年政七十耶陳羣今年八十歲故云)來迎喜重
(去聲)晤龐眉杖朝足領羣仙列從政仍教一子随(陳羣子汝誠適)
(扈蹕來)商𣙜古今關治亂咨詢風物度淳漓我閒却是卿
無暇合為(去聲)催賡攬勝詩
韻玉館(杭州行宫内)
前度教栽竹今來萬个強故知功獲倍(南方種竹最易北地所不逮也)
恰與歲俱長安得三庚至坐披滿意凉清風簷際度彈
是子登琅
策馬登吴山
策馬登吳山撫今並攬古金主寄遐懷宋帝守偏宇離
宫蹟久湮殘碑委榛莽苟安忘中原處堂亦何取江湖
仍江湖曾幾荆凡覩衢市日繁富為之厪相輔必也臻
大當詎其在小補
瑞石洞
吳山臨絶頂石洞在其下捨馬盤輕輿因循輿並捨峭
蒨奥窔間蹀步窮幽冶怪狀疑鬼神虚勢若廡庌盡態
復極妍誰能辨炙輠畆半得小亭天池一杯瀉設使導之
流何異香罏者
四依
皇祖吳山詩韻
崇岡俯視見西湖氣接三元上景衢設使畫家為設色
定湏粉本夏侯圖
飛來石
何處飛來此處栖玲峯想自聖湖西翩&KR1473;漫擬嗤無翼
何悟南華大小齊
初遊勝果寺
紺宇鳳凰(山名)上曹溪初問津佛無六塵染僧喜一時新
(地方大吏施檀為新廟宇)竹護山腰路花榮殿角春排衙稱有石(見志)
(書)淨地恐非倫
澄觀臺
鳳凰山上有高臺題以澄觀記剏來湖水鏡光自西湧
江潮帶影日東迴澄懷觀物真超矣得意忘言亦快哉
訝到水晶宫觀表更于何處惹塵埃
觀潮樓
前度沙平漲樓原陸地陵(壬午登晀時樓前漲沙頗遠江船不能近岸多以牛車輓)
(運今來則江水近在隄下舟可泊塘盖遠則衝囓無虞而艱于估舶近則帆檣稱便而潮溜或侵塘根似兹遷)
(漲靡常益為全塘厪念)今來江又近舟可跨欄乘變幻有如此晏
清竟底憑水師呈技藝(總督蘇昌攜閩省水師于樓前呈演水操諸技頗為嫻熟因行)
(賞以奬之)行賞命旌能
晴
夜半問隂晴報曰雲垂宇昨近臨茂苑頗覺霪春雨登
舟始開霽逮兹六日許宜暘乃利農麥菜資曦煦何處
不籌穡為之心憂鼠朝來西南風密雲散如縷農父笑
迎鑾此樂吾同汝
閱武(杭州)
詰戎要務政攸關駐蹕宣程執戟班列陣旌旗特親閱
統軍甲胄搃躬擐練方有勇誠斯謂安不忘危厪此間
那似建隆誇偃武春風惟是賞湖山
昭慶寺
錢塘西北隅律寺接通衢六度守毘苑千年對聖湖繞
階馥忍草出屋鬱禪株
慈夀山齊永誠哉昭慶符
大佛寺題句
昔圖黃龍佛已謂大無比今遊石佛山大佛實在是一
面露堂堂滿月光如洗我聞芥子微湏彌納其裏熾然
無昔今咄哉那彼此
遊黃龍洞
舊識山隂路重尋春仲天樹藤他作體巖卉淨為娟護
逕饒修竹繞階泌冷泉曾經圖丈六(洞有石佛像壬午南巡遊此親圖其)
(像成幀系贊&KR1019;池並命摹勒石壁)丈六祇如然
紫雲洞口號
春暄攀陟汗流漿牝洞入纔迫體凉却上丹梯不數武
轉温仍欲換衣裳
題六一泉
嶼山西南隅云有六一泉三度曾未臨寄興託吟篇今
來稱潔葺用備小憩延適自西泠(橋名)過路左實近便遂
與一蹀步花竹誠翳然竒石貯天池清泠如鏡圓誰當
此濯纓因之緬昔賢蹟縱有顯晦境固無變遷獨是亭
軒者微嫌踵增妍歐蘇肯斯乎不能無疑焉
詣聖因寺瞻禮
皇祖神御殿
南邦六度事
虞巡
神御今猶瀛嶼垠翹
殿三年思
聖軌見
牆一脉切
天倫百王屈指誰同德四海傾心永戴仁蒙業貽庥益欽
若自惟何以
憲章循
恭奉
皇太后至聖因寺行宫駐蹕作
西湖行館聖因傍三載重欣奉
夀康節值閏春駐韶景地呈佳境萃
天慶一隄柳色間花色四面山光入水光更喜快晴宜麥
菜餘閒消得有詩償
淨慈寺瞻禮
古刹南屏明水涯畢轃紳士祝
延釐依然波淨連天淨可識佛慈即
聖慈春物薰馨含慧業名禽宛轉入聞思誰云儒釋非同
道似此傾誠豈不宜
小有天園
花木昌如候名園小有天面湖澄淨影背嶺蔚晴烟何
礙高樓起翻成一覽全興心尚龍井詩就便鳴鞭
龍井八詠
過溪亭
溪云不過忽成過一笑名因二老留有意無心設相較
(不過属有意過属無心)過贏不過兩三籌
滌心沼
雲棲己有洗心亭龍井復傳滌心沼滌之洗之名太紛
不及無心自了了
一片雲
片石&KR0785;瓏依碧峰英英常帶岫雲濃山莊别室斯津逮
(避暑山莊有熏山皇祖御題一片雲額在延館東偏别室)對此依然仰
聖蹤
風篁嶺
聽曲曾聞絶勝(去聲)絃老枝介介穉娟娟分明好是三春
景忽訝清秋籟颯然
方圓菴
數椽敝屋號方圓立字安名属偶然何事南山誇博學
方圓娓娓著言詮(南山僧守一有方圓菴記米芾書之)
龍泓澗
石欄四面一泓清可數鬚眉鏡影呈流出細渠原足底
山根聞作半天聲
神運石
詭石狰如偉丈夫遥年題識半糢糊新詩業已行行&KR1575;
曷不由今視昔乎
翠峯閣
翠峯却是新成閣前度遊情祇目前問水尋山付餘事
觀民察吏勅機權
上天竺法喜寺
盤高下龍井入妙造西峯仍是諸天上虔瞻滿月容春
花紺宇護古樹翠隂濃不二門惟此那分教與宗(咸淳臨安)
(志郡守沈文通以教易禪故末聯及之)
過三天竺口號
一天竺耳乃稱三似属岐談實理談譬以人身心情性
是分是合是瞿曇
賦得春蠶作&KR1472;(得同字八韻題試浙江士子)
候占春駘蕩功盛浙西東有女柔桑取惟蠶作繭充寒
暄騐曉夜蛹螝辨雌雄飼浴勤民舍繹繅倡后宫室温
防冷逼箔岌擬山崇經緯不言表樞機默運中鮫人空
說巧園客那稱工比似抽思者成章略或同
虎跑泉用蘇軾韻
二虎來跑泉湧上至今稱泉其名仰試問此事信也無
不過竒談供抵掌東坡頗透如來禪云何唯唯随影響
末後一句原不凡迥絶世間往來想(即用蘇詩意)
瞻禮六和塔作歌
出山策馬循江干窣堵遙見青雲端旋到捨騎入塔院
屏營瞻禮心神寬鎮江初建憶北宋時方一統歸提封
詎知九世忽南遷徒供紹淳遊賞用昔年我實親曾登
睫眼條歴最上層江海全勢在指顧兹弗躬臨意以憑
漫言見表知其裏由來我亦增年矣
開化寺疊舊作韻
枕巖紺字鬱嶕嶤雖事&KR1019;嚴遠市朝鳥雀聽經皆宿慧
風旛說偈自高標山雲不雨峯猶濯閏月當春景益饒
穹塔六和建初宋為安民庶鎮江潮
雲棲寺冄疊舊韻一律
萬綠瓊竿參漢青十尋枝見下亭亭此中尋路一時到
教外無言六字聽(是寺僧以念佛為務不參禪)坐對溪聲流不盡了
同山色峙常停道場開後於莬避(誌稱其地人跡罕至明僧祩宏結菴後虎)
(不傷人)借問山僧具底靈
理安寺
環繞七峯處合流䨇澗間棲真適歸逕掛衲(寺中齋名見武林梵)
(志)便尋山詎亟一遊興圖消片刻閒凴欄挹蔥翠可以
謝躋攀
用張祜杭州孤山寺詩韻
湖中峙玉岑可以空(去聲)禪心佛自超六度僧還論五隂
瑶壇接天淨舍利影波深随步香風遞依稀薝葡林
清漣寺觀魚三疊舊作韻
䟦馬蘇隄上幾閒尚有餘隔松聳瓦獸穿竹敞扉魚己
是知途逕聊當湔袂裾翠鱗仍牣若玉鏡自澄如潜合
六根淨浮成八體書不湏聞梵貝對此即禪歟
三和
皇祖靈隐寺詩韻
冷泉繞曲曲鷲嶺矗峩峩襟帶有如此清凉那見多雲
居懸月地塵跡掃風蘿分付庭前柏記予四度過
韜光菴疊舊作韻
竺菴猶隔幾重林雲隐西廂路入深借石為關誰許敂
引泉接竹逓相斟上方殿塔寂鐘磬下界湖山自帶襟
比喻漫同虚室白箇中祇合證無心
柏堂再疊蘇軾韻
聖因之右嶼山前陳跡空尋竟漠然廣化那存當日寺
天嘉空紀建時年有為一切法如夢無盡雙株指可傳
太乙荒基一再詠(西湖志柏堂廢基在西太乙宫)欲呼玉局與談禪
竹閣再疊蘇軾韻
兩翁(謂白蘇)遺蹟辨疑然那更追尋堂與軒千載月明來
鶴伴四時風颯動龍孫勝遊何必思蕭寺逸格仍看
護野村真者在前應擱茟却因觸興未忘言
漪園
一園倚南嶺十畝占西湖盪槳到門第開軒眄畫圖鳶
魚機表察花柳鏡中鋪有術如觀水誰能捨此乎
遊小有天園登絶頂
最愛南屏小有天登峯原攬大無邊易詮藉用還司馬
琴趣那能效米顛(峯頂勒司馬光書家人卦及米芾大書琴臺二字)百卉都知
鬪春節(翼日清明)千林乍欲歛朝烟菁蔥峭蒨閒探妙比似
仇池然不然
留餘山居
南山北麓有山居早識清幽試訪諸犖嶨竒峯中進輦
砰訇懸瀑近濺裾千林黝藹藏濃霧一氣空濛合太虛
不盡興而便言返吾原每事欲留餘
聽泉亭子
題額不經想有泉實入聽武林傳梵志無復見蘇亭
向題山居亭子曰聽泉兹偶閱武林梵志則載東坡
所榜聽泉亭在法相寺里許沿塢而上云云正為此
地蘇亭雖不可考而我心同然彼已先得之矣因並
識之
吟香别業
斷橋盡處孤山左范撫池亭早就荒(事見前巡詩註)雖是葺新
為勝賞却因易舊曰吟香幾迴攬結全非候(盖以池中多蓮吟香)
(之名由是而得然春月非蓮候也)無乃稱呼特好(去聲)祥似此山明兼水
秀便勾留亦定何妨
題放鶴亭
一嶼湖心聳絶竒問誰雅合此居之墓門詩裏有佳句
隠士傳中無愧辭可是寒梅猶手植欲招野鶴識心期
由來肥遯終非遯兩字逋仙萬古知
題西湖十景三疊舊作韻
蘇堤春曉
春來萬物喜昭蘇正值巡方蹕駐吾䟦馬長堤頻按轡
韶光輝暎兩邊湖
柳浪聞鶯
輕風萬縷弱搖金披不知寒望轉深乍聽緡蠻尋不見
繾懷宵雅詠遷林
花港觀魚
平鋪設認港如練亂簇當知魚即花不辨乾淳當日蹟
杭人猶說舊京華
曲院風荷
綠水漣漪細皺風為瞻題額想花紅遄飛逸興昆明上
夏月搖光正此同
雙峯插雲
一雙長劍倚天垂雲作衭襓片片飛宇宙以來便有此
那稱歐冶破堇時
雷峯西照
斜陽一照本無意古塔七層浪有名恰與静慈作屏障
赤文豎竪復横横
三潭印月
恒沙常轉法王輪潭月偏標清淨身識得西江汲一口是
中非果亦非因
平湖秋月
春和駘蕩正油油遠矣秋蟾弄影柔却是平湖自千古
豈知今昔有遷流
南屏晚鏡
月色罘罳清暎屏南風送得夜鐘聲時巡展義率由舊
政化無煩在屡更
斷橋殘雪
麥色佳因護雪餘斷橋冬景眼前如行春所喜情田好
老幼歡欣擁蹕輿
西湖行宫八景重詠
四照亭
南來逐處仰
堯巡四柱幽亭冠碧峋從識憂民
聖皇照絶勝避世隠人淪
竹凉處
猗玕新粉欲霑衣曲處通幽幾个稀春日暄妍静風籟
何來拂面嫩凉微
綠雲逕
喬林羃嶺蔚英英四季那知謝與榮不向山隂更移步
恐妨鶴訝客來生
瞰碧樓
迥樓特地背孤山明聖湖光襟袖間底識與民同樂處
酒船一任往和還
貯月泉
平湖秋月久聞諸輪尺山泉印亦如最是南禪提要句
小非嫌窄大非餘
鷲香庭
高出庭簷始有枝天香疑是月中披何湏漫惜非秋節
會取根塵未現時
領要閣
山色湖光應接忙閣中領要足徜徉然予却未忘拈句
名畫輸他印識梁(梁清標最為賞鑒家然于書畫佳蹟惟用觀其大略印從未見著語故戲)
(及之)
玉蘭堂
王維文璧地皆異李白江淹夢亦虚千古西湖付批判
底湏多事更吟予
喜晴
逾旬幸值晴一雨審何妨昨宵勢頗綿清曉釀微凉過
甚傷麥菜兼虞害蠶桑以此切切愁崇居不敢康日出
忽聞霽雨止雲漸昂然時猶聚散卓午乃盡藏按轡徐
觀民佳與農夫慶有喜乃真喜寕因賞景光
敷文書院再疊舊作六韻
湖山孕靈處憂行(去聲)不憂文詎尚三都賦誰批五鹿君
甄身貴方正績學要精勤盧植刊碑在戴凴奪席聞崇
儒臨帳絳程士駐旄紛何以對休命佇惟佔畢羣
策馬由南屏復至天竺
敷文幸書院崇學勵士英天竺謁梵宇設教順民情(浙民)
(敬奉天竺大士朔望尤盛雨𤾉必禱)况予昨望霽可弗謝快晴策馬下松
嶺(書院在萬松嶺上)遵陸過南屏漪園小有天概弗翠蹕停取
道丁家山不過廿里程菜麥暄曦光襍然皆向榮蠶事
雖未興柔桑亦已萌攬結足怡心非關山水清是日值
香市(是日月望)更弗嚴蹕驚駢填老與幼都增喜色迎如如
瞻大士朗朗通吾誠設再十日霽春收庶有成
靈隠寺仍疊宋之問韻
五字特嶤嶤千秋属和寥兩章笑多事一滴欲增潮緬
想驀然過重尋去若飄都成佳話許漫惜勝期遥過雨
花如笑經冬松不凋原來符道趣那得惹塵囂識取冷
泉畔橋為信度橋
水樂洞
八音獨無水一洞乃兼全激石纔越若摐金恒繹然竹
絲匏有壊土木革非堅不待太師作千秋角徵絃
理安寺
儒釋雖殊道理安原實同為咨學佛侣何以繼宗風澗
水環門淨山峯暎座崇摐然聲與色箇裏不空空
再遊雲棲
雲棲最愛幽而樸每至西湖必兩來依舊矮簷環曲堵
底湏香閣聳琱臺舉頭竹密藏峯峻撲鼻蘭馨過雨纔
合掌闍黎不饒舌真言六字已云該
再登鳳凰山
鳳凰山豈鳳凰遊態實翩&KR1473;麗且遒湖景當春竒畢獻
海門浴日勢全收難尋建置錢還趙何論廢興夫與句
設以來巢擬阿閣不增吾喜祇增羞
排衙石口號
致譏幸不同松下曠覽真教窮海涯我自觀民勤露冕
豈資卷石為(去聲)排衙
再遊瑞石洞覧古
石洞真看以石竒飛空矞若瑞雲垂訝如欲墜忽然住
已似難前又可披&KR0772;窱森森通地穴澄泓處處貯天池
禁山南宋無人到賜第居然獨属誰(青湖襍志瑞石為南宋禁山惟韓侂)
(胄得賜第云云)
再遊龍井作
清蹕重聽龍井泉明將歸轡啓華㫋問山得路宜晴後
汲水烹茶正雨前入目景光真迅爾向人花木似依
然斯誠佳矣予無夢天老那希李謫仙
杭州啓蹕迴鑾之作
武林門外候蘭船旬日盤桓合命旋指數(上聲)流隂迅稔
冉情知勝處戒留連江工塘壩籌悉定民事農桑期恐
愆勤爾農桑湏盡力莫更依戀蹕途邊
再遊烟雨樓
南去北還半月餘滮湖樓閣祗猶初墨辛夷縱花全謝
紫碧桃方朵豔舒(是處見紫碧桃花特鮮豔)波態含烟欲藏舫雲容
釀雨正如車循名奚要惟晴好念在蠶筐與麥鋤
三和錢陳羣田園襍興詩十首
詩篇來往達音聲前席尤欣晤耉成曰善頌卿思古者
不忘規我厪民生
肩輿弗許遠近催喜過新年八袠開民數無央覲鑾路
就中遥識地仙來
清短身如愚也柴當年給杖重(去聲)扶來相逢一别三年
話不覺金猊篆已灰
問汝林居更底勞每逢賡韻首應搔(陳羣雖居林下每得新作常和韻以)
(進故以此句嘲之)即今三疊田園興一例還當報木桃
詎必鄉田藉自畦潤身原以德充肥不妨春冷常朝出
或遇山佳定暮歸
晏眠誰斥入朝遲娛老那虞生理微子貳地官身里俸
豈同寒士論潛飛
鄉居想復濟貧寒未肯君恩身受單更有餘閒問風景
南湖春水暎心寬
老伴詩人沈與錢清詞麗句答芳年為詢北阜竹梅月
何似南樓烟雨天
于公門巷豈嫌低歸省還聽琴轡飛依蹕却因勤供奉
肯教婦子一家圍(陳羣以老侍從迎鑾後即随扈行在特命其子汝誠先還家侍母俾得歡)
(聚庭闈)
石湖高致寄冬崧潤筆應知藉酒醲三十首中和十首
(范成大田園襍興本三十首陳羣所和三分之一也)想因詩興偶然供
夜雨(閏二月廿二日)
纔方盪槳返南湖興託湖樓烟雨圖入夜&KR1268;&KR1854;却頻霔
滿川點滴乍平鋪問誰司化真竒矣廼善循名若此乎
適可宜晴多未可恐妨織婦與耕夫
喜晴二首
水風㕸㕸拍舟鳴吹散吴雲喜快晴夹岸菜花與桑葉
宜暘總覺愜予情
鳩已無聲鵲已鳴所希繼此浃旬晴農夫織婦歡迎蹕
爾我同斯悦霽情
欽定南巡盛典卷十三
