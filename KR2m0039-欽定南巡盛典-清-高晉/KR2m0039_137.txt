欽定南巡盛典卷九十九
奏議
乾隆四十八年正月十五日兩江總督薩載等奏
言欽惟我
皇上
至德諴民
敷天錫福
法宫無逸勤宵旰於幾康
御輦時巡仰春秋之補助
道光虞典肆覲之霈
澤惟均地近
堯封江浙之承
恩尤渥
醲膏叠被既浃髓以淪肌
玉輅頻臨㿽衢歌而巷舞伏念先庚布闓忻捧
綸音大丙首塗得孚輿望顧自
五巡之後又經三載於兹白叟黃童羣望載瞻
雲日茅簷蔀屋咸思同覲
龍光况夫河海宣防均關
聖慮䟽濬要務時厪
宸衷前蒙
聖主指示機宜爰是鉅工悉行修舉兹則塩倉之鱗塘
將竣徐旴之石堤已成善後良模端賴
親臨指授安瀾成算更祈
睿瞩提撕規萬年鞏固之鴻圖益資利賴造億兆蒼生
之福命永獲安全草野之酬報何能難名
帝德民物之阜康胥遂願覩
天顔(臣)等備員兹土採訪輿情羣黎望
幸之忱實深真摰臣庶迎
鑾之悃倍切歡呼伏懇
聖主於四十九年載駕
鑾輿舉
六巡之盛典早頒
温旨慰萬姓之贍依行慶春和仰蒼龍而獻瑞望中雲
物隨
翠䍐以呈祥將見華祝嵩呼共廣太平之盛事吳山
越水羣依
日月之光華奏入
上諭恭載
恩綸
乾隆四十八年四月初八日薩載奏言恭照
聖駕巡幸江南沿途應需分設臺站接逓文報用馬甚
多上屇乾隆二十七年三十年四十五年因江南
驛馬已奉裁减七百匹不敷派應歷經奏請將裁
馬七百匹暫行復額應差俱邀
聖恩俞允今乾隆四十九年荷蒙
皇上六幸江浙所有江省驛馬應循上屇之例暫照原
額加增馬七百匹分派沼途經由各州縣准其於
驛站項下借支採買所需草料自本年十一月初
一日為始照依額設驛馬一體支給在於驛站項
下開銷差竣停其攴給仍將所買馬匹照數變價
歸還原欵如此斟酌辦理則驛馬暫增既於差務
有禆而後差仍行照數變價還欵亦於錢糧無虧
奏入報
聞
乾隆四十八年四月初十日薩載奏言恭照歷屇
聖駕南巡所有隨從官兵執事人等應需騎乘馬俱於
通省綠營及江寧京口駐防馬内各撥四千匹分
屯江南江北伺應查江南綠營額馬四千匹於派撥
應差之外所餘無幾誠恐貽悞向於江西營驛馬
内酌調數百匹来江協濟今乾隆四十九年恭逢
聖駕南巡仍應一體照辦(臣)現移會江西撫臣照例派
撥惟江寧京口駐防額馬原設六千匹因奉裁京
口馬甲二千名即减馬二千匹現存額馬四千匹
儘數當差設遇沿途疲乏無馬添換歷屇俱經奏
明在於豫省旗營馬内酌撥六百匹来江協濟差
竣之後即留江寧京口駐防作為補額之用照江
省買馬價值每匹十七八兩之數觧還豫省買補
此次恭逢
翠華重幸江省駐防馬四千匹全行當差誠恐臨期疲
乏無可添換致有貽悞仰懇
聖恩俯准仍於豫省旗營内撥協馬六百匹以應差務
如蒙
恩准仍照上屇由江寧京口將軍衙門於存貯馬價内
照數移還買補(臣)因差馬緊要謹循例繕摺奏懇
㐲乞
皇上睿鑒再此項馬匹應令豫省於本年十月内預期
撥送在於兩省交界地方交收所需沿途草料及
馬夫飯食等項各歸本省照例報銷至江省綠營
馬匹應差日久不無勞傷倒缺應需籌備添換向係
奏請借動司庫養廉馬價銀兩購買餘馬三百匹
以備臨時倒缺添換之用現因各營養廉名糧已
經挑補實兵添有額馬所有應偹餘馬堪以抵撥
母庸另行借項購買合并陳明奏入報
聞
乾隆四十八年四月初十日兩江總督薩載山東巡
撫明興奏言恭照乾隆四十九年
聖駕南巡一切差務事宜現在循照舊章次第辦理惟
查北来馬駝一項從前定議因江省地方潮熱於
馬駝不甚相宜是以由東省委員在於江省徐家
渡接收休息三四日拉回東省境上派給嶧滕等州
縣分棚喂養於
聖駕回鑾之前趕赴徐家渡伺候應差無悞此乾隆十
六年至三十年四屇辦理之章程也上屇四十五
年差務經前任山東撫臣國泰奏請改於江省桃
源縣衆興集地方屯養先由江省委員接收轉交
東省委員喂養所需草料由東省備齊運赴應用
其時雖經照辦但桃源之衆興集在運河北岸地
方本窄形勢低窪於屯養牲口不甚相宜以致上
屇馬駝間多疲瘦(臣)薩載前過山東與(臣)明興會
晤籌議及此(臣)明興查江南不産桿草所出豆料無
多若在江省喂養馬駝東省仍需辦運草料往返
本多未便且江省衆興集地處河濱又不如東省
較為寬曠上屇馬駝疲瘦此即江省地方潮熱屯
養非宜之明驗(臣)等熟加商酌前項馬駝歷屇既
在東省境内喂養今四十九年恭逢
翠華重幸應請仍照前四屇章程由東省委員接收拉
回東境分棚喂養於
聖駕回鑾之前趕赴徐家渡伺應不但屯養得所馬駝
自必臕壯即需用草料亦省轉運之煩似於差務
有㿽其在徐家渡休息三四日需用草料即在江
省備用開銷亦属便捷(臣)薩載到京
陛見時曾經面陳
聖覽今復與(臣)明興面商意見相同謹恭摺具
奏奏入報
聞
乾隆四十八年五月初三日明興奏言竊照東省
原額設驛馬三千一百五十四匹於乾隆二十三年
奉裁驛馬六百匹乾隆四十五年恭逢
聖駕南巡經臨東省需用馬匹不敷經前撫(臣)援照乾
隆三十年將東省原裁馬匹請照江南暫行復額
之例於驛站項下借支買補應差仰蒙
聖恩俞允乾隆四十九年恭逢
翠華巡幸江浙經由東省展謁
闕里需用馬匹現將營驛一併籌撥尚有不敷仰懇
皇上天恩俯照三十年之例將東省奉裁驛馬六百匹
暫准借支驛馬項下銀兩買補所需草料夫役等
項亦照上屇之例自本年十一月初一日起照額
設馬匹一體支銷差竣停其支給仍將所買馬匹
變價歸欵於差務既有禆㿽而所借馬價亦俱歸
補無虧奏入報
聞
乾隆四十八年七月初二日薩載奏言恭照
聖駕南巡沿途管押馬匹船隻以及巡防站道等項
均需官兵分派差遣而外出應差一切衣装盤費
在所必需上屇節次
南巡俱經奏明酌借俸餉兩月以資製備於差竣後分
作二年全數扣還清欵兹恭逢甲辰年
翠華巡幸應調補辦差官兵現在照例派調據局司道
議詳照上屇之例屇期將綠營官兵一律公借兩
月俸餉江寧京口八旗官兵現亦照此酌量動借
俟差竣之後於乾隆四十九年夏季起分作二年
照數公扣還欵其江西省管理協濟馬匹及来南
辦差官兵亦請一律借給(臣)查與上屇節次借案
相符所有辦差官兵循例借給俸餉緣由(臣)恭摺
奏明奏入報
聞
乾隆四十八年九月三十日江蘇巡撫閔鶚元奏
言竊照歷屇恭逄
鑾輅巡幸江南
扈從官員兵丁人等沿途需用錢文恐一時市價騰
踴俱動撥官錢分派各站兑換應用如存局之錢
不敷派撥均經奏明酌量加夘鼓鑄明春恭逢
皇上六巡臨幸所有應備錢文據蘇州布政使永保等
詳稱歷屇需用官錢九萬五千餘串寶蘇局存貯
庫錢扣至四十八年年底計應存錢八萬餘串但
尚有應放各標營春餉錢文不敷派撥請循照成
例鑄錢十四夘計可得錢四萬七千串以備撥用
並聲明歷屇現存銅鉛點錫足敷配鑄詳請具奏
(臣)查明春恭遇
鑾輅經臨各差站應偹買賣街發兑官錢據該司等請
加鑄局錢十四夘凑撥應用係属循例應行預偹
之項除飭司照辦外謹會同兩江總督臣薩載恭
摺具奏奏入報
聞
乾隆四十八年十月二十七日明興奏言恭照
聖駕南巡經臨東省所有隨營站道辦差及調赴别汛
聽候派撥之各營官兵上屇奏請預借一季俸餉
分年扣還蒙
恩俞允明春恭逢
鑾輅巡幸江浙據各該鎮協援例請借合無仰懇
聖恩循照上屇之例
恩准借支俸餉仍按例分年扣還俾各營官兵辦差資
斧寬裕更必奮勇趨事益戴
聖恩高厚於無既矣奏入報
聞
乾隆四十八年十一月初八日總理營行事務和
碩莊親王永瑺奏言明春
聖駕南巡所有應行預偹各事宜應查照四十五年之
例預為派辦(臣)等查得旱路俱有
行宫其大城蒙古包帳房等項停止偹帶惟將尖城
蒙古包帳房等件備帶二分前往水路所需黃布
城二分仍照前次由驛先行送往直隸厰交地方
官臨期轉交隨往之護軍統領武偹院支搭回
鑾時山東水路仍須應用仍照上屇由江南僱騾二百
頭應付前鋒護軍仍派七百名此次所帶尖城應
需駝隻及茶膳房等所需駱駝車輛應需若干酌
定數目知會兵部由部支給撁駝兵丁合數酌派
再拉船撁兵由河兵内揀派戶部内務府應偹帶
賞用銀兩縀疋奏明帶往侍衛派出三班各處官
員酌量派出到江南登舟時將兵丁酌减止揀派
五百名章京四十員虎鎗營侍衛兵丁七十員名
仍照向例揀選四十名當差外其餘歸入三班侍
衛前鋒護軍數内選派應行給與官馬人等俱全
數放給往回行程約計一百三十餘日所有路費
亦照一百三十日滿支上船後大臣官員等馬匹
存留家人喂養拜唐阿兵丁所騎官馬及官駝俱
交給山東巡撫分屯喂養又喂養存留馬匹所需
麩草豆高梁等項交該省照例預偹沿途所安臺
站兵部勘明
行宫尖營地方交該督撫於通省驛馬内抽調備用
所有經過地方尖營道路橋梁等項交該督撫照
例預為偹辦隨往大臣官員等將春季應得俸禄
於年内預為支給侍衛鑾儀衛章京等除賞給銀
外仍給與帮貼銀内其應派約束存留兵丁家奴
等之大臣承辦回京所需車輛之大臣俱於臨時
奏明請
旨派出又查上船後所需馬匹大江以北派綠營馬四
千匹大江以南派八旗馬四千匹到浙江時添派
馬二千匹放給之處應由兵部行知該省亦照前
次辦理隨從
御舟船隻及攆撁所需馬匹交該省亦照上屇辦理所
有各該處人數俟報明總理行營處彙總咨行該
省核辦支放船隻仍交兵部亦屇上屇妥辦
御前大臣領侍衛内大臣軍機大臣
乾清門行走大臣侍衛等船隻及裝載
御馬船隻上駟院武偹院侍衛官員鑾儀衛章京批本
奏事軍機處侍衛處内閣兵部官員船隻俱照上
次在前行走其餘船隻俱在後行走如有應辦事
件應在前行走者臨期令各該處自行具奏江南
河道窄狭應嚴加管束衝擠之處交派出管船大
臣會同護軍統領於船隻行走各處嚴行管束浙
省放馬等事亦照前次同江南一體辦理
聖駕南巡事畢回
鑾至德州起旱由陸路行走所有經過地方應行辦理
尖營道路橋梁等項俱交該督撫備辦前往時仍
照向例於青州副都統處偹辦滿營馬八百匹再
交山東巡撫在綠營馬匹内派出一千二百匹共
馬二千匹於泰安地方為隨往官員兵丁所騎官
馬内有實在疲瘦者預偹補換回
鑾時交直隸總督著派綠營馬二千匹在於德州地方
預偹補換再前次上駟院所給拜唐阿太監等乘
騎官馬俱係留於河北官給草豆喂養所有應需
照管人等内難免匪類混行滋事今次上駟院所
帶圈馬仍照例喂養外所有七百匹官馬亦同兵
丁所乘之官馬一併交山東巡撫分棚喂養俟
命下之日行文各該處遵照辦理奏入報
聞
乾隆四十八年十一月十一日鴻臚寺奏言向例
凡遇
皇上行幸沿途地方文武官員於百里内接送查乾隆
四十八年十一月
巡幸山東又乾隆四十五年
巡幸江南(臣)等將經過沿途地方文武各官于幾十里
以内接送之處具奏均奉
旨着三十里以内接送欽此此次
皇上親詣
闕里後
巡幸江浙所有沿途地方文武各官於幾十里以内接
送之處理合具奏請
旨恭候
命下(臣)寺行文知照各該督撫謹遵奏入
上諭曰着在三十里以内接送
欽定南巡盛典九十九
