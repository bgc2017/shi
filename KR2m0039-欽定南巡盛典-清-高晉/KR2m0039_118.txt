欽定四庫全書
欽定南廵盛典卷八十五
名勝(江南鎮江常州蘇州)
金山在鎮江府西北七里大江中唐裴頭陀於此
䦕山得金故名一名浮玉山隨山搆屋金碧交輝
與江光相激射有泉曰中泠陸羽品為天下第一
山之東有日照岩東麓有善才石一名鶻峯西有
石&KR1097;山其頂則金鰲妙高諸峯在焉浮圖冠其上
屹立梯霄洪濤四繞宋汪藻所云攬數州之秀於
俯仰之間者也
江天寺在金山上寺剙於晉代本名澤心寺宋改
龍游寺蘇軾以玉帶施元長老今玉帶橋其遺迹
也
聖祖仁皇帝南廵
賜額江天寺乾隆辛未歲恭建
行宫於寺之右
皇上六舉省方之典渡江而南疊經
駐蹕堂曰靜瀾齋名鏡治皆
親灑宸翰懸之梁&KR0925;又建閣尊蔵
聖祖欽定古今圖書集成全帙及四庫全書全部大江南
北望之如蓬莱瀛島焉辛未
御書寺額曰寳帶名藍曰寒香古韻曰天際杯浮曰龍
藏香嚴曰缽龍珠洞曰潮音蓮界聫曰潮湧西津
不斷天風傳塔語山蟠北固遥分晴籟散爐烟又
聫曰海嶼雲濤天共遠梵宫香靄日長新又聫曰
甘露常流功德海香雲遥映普陀山又聫曰岫湧
白雲飄晻靄林䦕翠柏繞清凉
御書行宫額曰紫金浮玉曰春煙海曙又樓額曰遠帆
曰壮觀曰更上一層楼聫曰氣接鴻濛中流䦕遠
勢山浮杳靄一柱倚高空又聫曰日湧輪高海門
近雲來氣接巫峡長丁丑
御書寺額曰靈區仙蹟又樓額曰觀濤壬午
御書行宫聫曰瓷椀竹罏皆恰當新題舊什各分明又
聫曰詩句全從畫間得雲山常在鏡中留又聫曰
三春麗俯雲巒上太古清流水鏡中又聫曰到海
春潮漲新碧渡江煙樹織遥青又聫曰江澄萬頃
淨如練峯峙一卷高入雲又聫曰泉冷石為瘦峯
高樹與遥乙酉
御書寺額曰風恬浪靜庚子
御書
江神殿額曰德佑安瀾聫曰靈源派滙襟三遠澄練
功符得一寧
御書佛殿聫曰法界靜恭清淨相香臺普現妙明心又
聫曰真如不動超觀察念力常圓普吉祥又聫曰
潮音普徧華嚴海慈竹常霏妙鬘雲
御書行宫額曰江山永秀又
賜閣額曰文宗又額曰妙高臺又堂額曰太古甲辰
御書行宫聫曰喜有清音相問荅絶無塵意與周旋又
聫曰煙霞表裏因心靜天水空明觸目新
焦山在鎮江府東北九里大江中以漢焦先隐此
故名與金山對峙上有焦仙嶺三詔洞以先嘗三
詔不起也曰塢曰灣曰棧道諸竒勝不能殚述寺
中古鼎篆銘莫能盡識傳為周時器浮圖二樓閣
亭臺之屬三十有四其最著者曰寳墨亭貯王奐
之集暨右軍書陀羅尼經幢也山麓有瘞鶴銘以
摹&KR1213;甚難康熙年間舁置山上乾隆丁丑歲恭蒙
皇上親灑
宸翰一通摩勒上石龍翔鳳翥藻耀萬古非特山靈邀
寵即寳界諸天亦應和南以效梵祝矣辛未
御書寺額曰海門鷲嶺曰江界慧燈殿額曰松寥竹塢
楼額曰鏡江並
賜漢隐士焦先匾曰山高水長又
御書聫曰領要得江山鼎伏恰依仙隐處觀空参水月
錫飛還傍鶴銘邊又聫曰山削雙清玉塢潜光高
士卧潮來一碧金瀾對峙化人居壬午
御書額曰竹楼又堂額曰清寄聫曰雲容水態不相厭
畫意詩情分與投又聫曰四面波光動襟䄂三山
烟靄護壺洲又聫曰到來俯視原無地攀陟遥吟
恰有楼又聫曰一泓水鏡呈當面滿魄冰輪映舉
頭又聫曰山色江聲恭一合花香月影證三摩又
聫曰净業江澄鏡圓光月印珠乙酉
御書堂額曰曠觀曰高軼羣倫聫曰春秋風月因心會
上下水天與目謀又聫曰波含静渚心同澈雲住
高峯態自靈又聫曰岷水溯䧺圖神依西蜀焦峯
冠靈宇目俯東吴又聫曰山水足清音賞尋物表
雲烟供静寄妙契天倪甲辰
御書聫曰屏山鏡水皆真縡蘿月松風合静觀
錢家港在鎮江府西門外可逹大江適當金山之
麓横峯側嶺蒼翠時呈細浪長波瀠洄如帶乾隆
庚辰歲大吏於其處恭建
行宫以備
御舟渡江
駐蹕之地甲辰
南廵
迴鑾遂蒙
翠華臨憩焉
甘露寺在鎮江府北固山山三面臨江巖壑陡絶
梁武帝登楼延望改曰北顧寺為吳孫皓建以改
元甘露遂以命名舊在山下宋祥符間移建吴琚
榜曰天下第一江山上有巨石状如羊傳為諸葛
亮與孫權坐謀破曺處勝蹟則多景楼鳳凰池天
津泉秋月潭為最寺後有鐡柱峯下為觀音洞郡
城之後屏也乾隆辛未
御書額曰南徐净域聫曰地窄天寬江山雄楚越漚浮
浪卷棟宇自孫吴
艤舟亭在常州府東門外宋蘇軾常繫舟於此後
人因以名亭地多古木土阜蜿蜒雜植花竹為
御舟經行之地恭搆數椽以備
臨幸亭右岡巒洞壑起伏綿亘下有蘇軾洗硯池形如
半圭水檻風廊淥波半畆亦覺天光雲影共徘徊
也乾隆丁丑
御書額曰玉局風流
惠山在無錫縣錫山之西舊名西神山僧慧照居
之故又名慧山山有九隴蜿蜒如龍故亦名九龍
山有泉出石間陸羽品為第二甃以石方圓各一
建亭覆之前有堂三楹曰漪瀾為宋令蘇舜欽建
自亭右折而西上曰若冰洞其左則惠山寺也寺
有金蓮池亦曰涴沼泉流瀦焉寺左桃花塢下為
聽松菴明僧性海即繡嶺亭故址為之舊藏王紱
諸人竹罏圖四卷屢逢
臨幸題詠留貯山寺後因收弆弗慎致燬於火乾隆庚
子歲
皇上五廵江南以名流韻事未可闕如親灑
宸翰補繪竹罏第一圖
天章炳煥超軼前人竝
命
皇六子及諸臣工續成二三四圖各為一卷
賜付聽松菴尊藏自是圖畫昭於雲漢竹罏寳若鼎彛
勝地名泉遂得流傳不朽矣辛未
御書額曰法乳流慈聫曰九隴雲連吉光䦕佛相二泉
玉瀉禅味得真如丁丑
御書額曰漪瀾堂又額曰竹爐山房
寄暢園在惠山之左初本僧寮曰南隐又曰漚寓
明正德中尚書秦金得之闢為園名鳳谷行窩子
孫次第增葺易名寄暢環以清流蔭以嘉木遂成
勝地康熙年間
聖祖御賜詩章諭德行秦松齡敬顔其堂曰
宸翰又曰卧雲曰嘉樹閣曰天香曰凌虚一峯卓立其中
乾隆丁丑仰蒙
睿賞
賜名曰介如拳石之微並邀
榮遇遭逢之幸盖不偶云又
御書額曰玉戞金摐聫曰清泉白石自仙境玉竹冰梅
總化工乙酉
御書額曰竹净梅芬
蘇州府與江寧並為省會其地山澤藏育土風清
嘉誦唐白居易八門六十坊句闤闠至今稱盛焉
府治舊有織造官廨
聖祖仁皇帝南廵即其址改建
行宫中有凝懷堂
御書賜額也乾隆庚午歲
皇上下詔省方稍加修葺以備
臨幸自是疊邀
法駕東南喁喁望
幸已歴有年所恭逢法
祖時廵
鴻恩大沛民間歡迎瞻就巷舞衢歌盖閱時而彌盛云
辛未
御書額曰擷芳攬秀丁丑
御書額曰吴苑清輝聯曰軒忩自納雲霞氣書卷常含
草木馨又聯曰歌誦春聲喧井里林巒曉色入樓
臺又聫曰南國鶯花多勝賞吴中山水稱清吟又
聫曰氣清松竹有餘韵雨足湖山是處佳壬午
御書佛堂額曰福德相聯曰圓覺光常垂妙鬘吉祥境
本徹優曇又
御書神堂額曰篤純佑聫曰居處式憑資拱衛馨香儼
在契神明又
御書行宫堂額曰南國熙春聫曰閶臨詄蕩通民隐里
撫殷豐騐物華又聫曰窗意包含畫天容醖釀春
又聫曰寧惟容膝務敬念治民方乙酉
御書聯曰居中攬外襟懷暢擊轂摩肩職殖殷庚子
御書額曰研經聫曰滿忩松石無非古一屋雲烟總是
清又聫曰墨沼雲濃凝絮雨筠簾風細引松簧又
聫曰湛華饒水木挹韻在琴書又聫曰樂意觀生
物遐心寄太初又聫曰四壁圖書鑑今古一庭花
木念農桑又聯曰樹色碧無礙山光靜有餘又聫
曰展圖恰對景清候得句多於神謐餘又聫曰軒
忩惟静寄書史供清拈又聫曰堪會智仁趣都包
今古詮又聫曰春秋足風月飛躍有鳶魚甲辰
御書堂額曰玉蘭
滄浪亭在郡學之東積水瀰漫小山曲折相傳為
錢元璙池館宋蘇舜欽得之作亭曰滄浪歐陽修
有清風明月本無價之句其名遂著尋屬章惇後
歸韓世忠愈擴其址元明間廢為僧舍嘉靖時知
府胡纘宗重建韓祠釋文瑩復於其旁建滄浪亭
本朝宋犖撫吳搜訪遺蹟構亭於山巔得文徵明隸
書滄浪亭三字揭諸楣
獅子林在城東北隅中多怪石状如狻猊故名元
至正二年天如禅師之門人結屋以居其師有峯
有池有橋有亭有松有竹僧寮賓館無不具備勅
賜寺額曰菩提後為勢家所佔倪瓚曾作圖貎之
真蹟傳入
内府
聖人按圖臨幸寵以
天章一曲林亭遂與南國名山爭勝乾隆辛未
御書額曰鏡智圓照壬午
御書額曰畫禅寺乙酉
御書額曰真趣
虎邱在蘇州府西北九里晉司徒王珣别墅後捨
為寺兩崖劈分劍池在焉石泉清泠不可測相傳
為闔閭試劍處前為千人石晉異僧竺道生講經
於此有說法臺可中亭點頭石諸蹟山後浮圖高
切雲漢清遠道士題詩云白雲蓊欲歸青松忽消
半顔真卿愛之刻諸崖上乾隆辛未
御書寺額曰須彌春滿又堂額曰春臯麗矚曰海湧嵐
浮曰吴天蓬閬聫曰雁塔影標霄漢表鯨鐘聲度
石泉間又聯曰喬柯嘉蔭盤陀石曲澗清音觱沸
泉又聫曰風聲滿逕竹鏗爾春氣入林花翳如又
聫曰翠竹蒼松全夀相清泉白石養天和壬午
御書千頃雲額曰靜觀齋
靈巖山在蘇州府西三十里一名石鼓山又名硯
山吴王置館娃宫於此今靈巖寺其址也内有響
屧廊琴臺吴王井諸遺蹟頂有月池硯池玩華池
雖旱不竭西南石壁峭拔者為佛日巖欣然如立
弛然如臥者為夀星石醉僧石又有松嘯迎暉二
亭並據勝地宋范大成謂下瞰太湖洞庭兩山滴
翠叢碧在琉璃世界中洵竒境也
靈巖寺靈巖山之陽相傳晉太尉陸抗捨宅置寺
名曰秀峯南宋時為韓世忠功德寺改名崇報禅
院明洪武中賜額靈巖寺林巒回抱實據一山之
勝
聖祖仁皇帝南廵
駐蹕於此
皇上法
祖省方吴中大吏於寺旁營搆
行宫松棟雲軒不尚粉飾其高處為臨湖榭俯視具
區三萬六千頃如在几席間也乾隆辛未
御書寺額曰吴范香林聫曰雲去雲來池邊留塔影烟
凝烟泮林外泛湖光
御書行宫額曰晴湖遠碧曰雲峯罨翠又額曰靈巖聫
曰空際兩山青玉削望中一界白銀鋪丁丑
御書佛龕屏聫曰金輪彩映牟尼淨寳塔光含舍利圓
御書行宫額曰臨湖榭曰隨安室聫曰三春烟景染新
藻萬頃湖光開遠襟壬午
御書行宫聯曰每因物表延遥寄似與天遊得靜陶又
聫曰座挹山光將水態窗延秋月與春風又聫曰
蜃忩縱望湖天闊鈿几披吟花柳妍又聫曰雲容
水態不相厭畫意詩情分與投又聫曰巖依古髻
山常在湖滿祥輪鏡本圓乙酉
御書行宫聫曰氣接鴻濛䦕遠勢峯連青靄入高空又
聫曰雲霞流麗東西暎天水空明上下鮮又聫曰
遊目樂山水甄心悟筦倪庚子
御書行宫聫曰臨虚標秀琴書潤因迥為高坐卧便又
聫曰雲端曠奥軒疑畫杪高低圃是懸又聫曰波
涵阿耨資功德雲護須彌現吉祥又聫曰鳶飛魚
躍同澄澈雲影天光會渺茫又聫曰流水今日明
月前身甲辰
御書行宫聫曰太湖萬頃碧予意一般澄
寒山别墅在支硎山西明趙宦光隐此築小宛堂
以居後為僧舍庭前老梅相傳宧光手植芙蓉泉
出其旁西臨清淺池通千尺雪名飛魚峡東南為
空谷竒石横亘上跨小石如環名馳烟驛皆篆書
刻石宧光舊跡也乾隆丁丑
御書額曰寒山别墅曰眺聽清機又額曰對瀑曰空谷
曰琳瑯叢曰芙蓉泉又楼額曰清暉曰綠雲又堂
額曰澄懷聯曰石擁雲根涵秀潤泉淙玉韻得清
真又聫曰脩竹弄風金瑣碎飛泉激石玉琮琤又
聫曰隨步山泉引清聽悦懷烟樹入幽吟壬午
御書額曰馳烟驛庚子
御書聯曰暗琴淙乳竇明鏡漾雲根又聫曰誰洗筝琶
耳獨怡雲水情
千尺雪在寒山石壁峭立明趙宧光鑿山引泉緣
石壁而下飛瀑如雪不减匡廬山半有屋曰雲中
廬又有弹冠室驚虹渡皆宦光舊址再上為法螺
寺乾隆辛未
御書額曰玉峡飛流又閣額曰聽雪聫曰幽室數楹聊
不俗清機片晌恰宜閒
法螺寺在寒山山逕盤紆從修篁中百折而上勢
如旋螺故名徑旁澗水瀠洄石梁跨之名津梁渡
寺中精舍數椽四山拱翠庭前樹石位置天成翛
然有出塵之致乾隆辛未
御書額曰妙雲頂相聫曰一徑盤雲瞻寳髻萬山飛翠
拱螺峯
支硎山在蘇州府西二十五里晉沙門支遁嘗憩
遊於此山多平石如硎故名今石室寒泉放鶴亭
皆遁遺跡南有三巨石屹立如門下有觀音寺故
亦名觀音山巖石清幽烟霞映發劉長卿詩所云
林巒非一状水石有餘態者是也乾隆辛未
御書額曰道風神駿又軒額曰暖翠春泉聫曰峯含畫
意如懸軸澗有琴音不藉桐丁丑
御書聫曰華海慧舟聲聞昭善應蓮臺香界願力普慈
緣
華山在蘇州府西三十里相傳晉太康間生千葉
石蓮花故名上有石屋二間四壁皆鑿浮屠像又
有龜巢石虎跑泉蒼玉洞洗心泉秀屏鳥道諸勝
南為華山寺長松夾逕最為幽絶連接三嶺曰湼
槃曰雞窠曰賀九過湼槃即支硎之南峯矣乾隆
辛未
御書寺額曰蓮界雲岑又軒額曰清池空碧聯曰秀挺
蓮峯觀空悟華藏清延松逕聽法演潮音又聫曰
山色雨晴無定畫泉聲高下不停絃
鄧尉山在蘇州府西南七十里相傳漢有鄧尉隐
此亦名光福山以地為光福里也山勢綿亘岡巒
起伏西有銅井銅青點點浮水上又一小山曰銅
坑左岡曰米堆明顧天叙闢五雲洞相近一峯曰
西磧磧之左曰弹山瀕湖有閣曰七十二峯西南
六里曰元墓傳為東晉刺史郁泰元葬處丹崖飛
檻儼若畫屏東望太湖洞庭漁洋掩映几席為東
南名勝之最乾隆辛未
御書寺額曰梵天香海又堂額曰衆香國裏曰千林烟
月聫曰萬頃湖光分來功德水千重花影勝入梅
檀林又聫曰春入湖山韶且秀雪凝楼觀净無埃
香雪海即吾家山鄧尉之支峯也居人以種梅為
業滿嶺梅花望之如雪香亘數十里前撫臣宋犖
鐫香雪海三字於石西北石梁為虎山槗又有司
徒廟或云漢高密侯鄧禹祠在青芝山北古栢雄
竒蟠鬱蓋千餘年物北有龜山光福塔在焉乾隆
壬午
御書聫曰疎影横斜水清淺暗香浮動月黃昏
高義園在蘇州府西天平山中有卓筆飛來卧龍
諸峯山頂平正曰望湖臺面湖圓石曰照湖鏡山
半有雲泉一線泉又有古松虬龍偃蓋數百年物
也南址為白雲寺宋范仲淹祖墓在焉旁即范氏
義莊後闢為園乾隆十六年
賜名高義其後羣石林立所謂萬笏林也名臣勝地曠
代沾
榮遂為千古林巒增色
穹窿山在蘇州府西南六十里相傳赤松子採赤
石脂於此吴都賦云赤須蝉蜕而附麗蓋指此其
頂方廣可百畆有赤松子煉丹臺昇仙臺遺蹟名
泉三而法雨下注可以溉田東嶺下有盤石相傳
為朱買臣讀書臺梁天監中建穹窿寺明改為拈
花寺乾隆丁丑
御書
玉皇殿額曰穹宇清都又
御書聫曰百尺聳丹梯欝羅最上羣峰環紫蓋顥氣常
清壬午
御書聫曰太湖萬頃在襟䄂穹窿億丈凌星辰
石湖在蘇州府西南十八里太湖之支流也相傳
范蠡泛五湖始此宋范成大因越來溪故址為亭
榭孝宗書石湖二字賜之中有千岩觀天鏡閣玉
雪坡盟鷗亭諸蹟又有巨石鑱大士像因名石佛
寺寺外長橋臥波風帆沙鳥出沒空濛間茶磨諸
山映帶如畫恭遇
時廵臨覧上惬
宸襟真酈道元所謂仁知之性共山水效深者矣乾隆
壬午
御書額曰石湖
治平寺在上方山下臨石湖之北梁天監中建亦
名楞伽寺宋治平元年改今名旁有巨井深不可
測嘉靖元年作石湖草堂文徵明題額前縈修竹
後帶清泉水石烟雲並擅湖山之勝乾隆壬午
御書額曰水觀澄因聫曰戶外一峯秀階前衆壑深又
聫曰峯頂香雲凝妙鬘湖心寳月印摩尼
上方山距石佛寺二里許一名楞伽山勢綿亘浮
圖冠其巔北望吴王郊臺東□茶磨石湖烟波掩
映綿渺無極東即治平寺也明王寵詩雅足誌其
勝槩乾隆丁丑
御書佛殿額曰水精法界又
觀音殿額曰香雲應現聫曰風吹貝梵聲聞寂月照
優曇色相空又
關帝殿額曰神佛賢豪聫曰丹心自比午日炯浩氣
常存寰宇周庚子
御書楞伽寺聫曰峯姿濯翠入澄照鏡影含虛惬曠懷
欽定南巡盛典卷八十五
