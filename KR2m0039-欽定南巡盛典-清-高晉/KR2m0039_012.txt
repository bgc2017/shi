欽定四庫全書
欽定南巡盛典卷七
天章(壬午)(直隸)(山東)
詩
恭奉
皇太后南巡啓蹕再疊前韻(有序)
年占午正宜揚南國之旌月肇寅生爰效東皇之
駕當朔塞九功奏凱慶逮乘時况
西池七秩稱觴懽逾獻歲時乃燕臺日近魯甸春迴指吳
頭則堰莅觀河臨越角而塘循捍海詔郤綵棚燈
幔何以文為風陳巷舞衢謳無非事者然而典符
三接辰紀十周求民莫以給餔厪呼庚癸體
懿懷而紆軫重閱辛壬維再巡令則還仍用誌憑軒伊始
想一路懽聲可即如言候仗何遲云爾
初歲開壬甫背辛答陽任養叙彛倫添
籌纔度七旬慶養
志還符五載巡每為賑賙傳蹕止(本擬辛巳南巡以下河窪地偶值偏災復改為)
(壬午)幸逢給足俾情申南轅始命展軨僕澤國遥懷引領
民寧以行時吳與越肯忘遇澇衛還陳十行不惜恩加
月(去秋豫河漫口奪溜數郡被災亟命地方大吏妥為撫䘏開年復命從優加展賑期)四海惟期
澤普春日奉
慈顔心有喜途臨韶序景從新行宫所幸前遭者武定聊
無籌筆頻(丁丑南巡時賊酋巴雅爾等搆釁兩路進討軍書徑達行在故有敢廢軍書裁决頻之句)
駐良鄉行宫疊舊作韻
黃圖古冀緬盧胥堯以為心久愧諸惟是敬誠凜無逸
庶幾風俗復還初時巡民瘼體毋怠日侍
慈顔樂有餘詎可深宫圖宴息聖人見說貴鶉居
良鄉行宫奉
皇太后觀烟火即事得句
時巡啓蹕先(去聲)元宵初頓黃圖路不遥迎節欣邀
慈閫豫送鑾况集外藩朝(是夕在京王公及外藩送駕者皆令預觀)紫瀾欲定
風澄晚七寳將圓月燭霄大野春鐙民共樂廣陵却笑
躡虹橋
良鄉行宫再疊舊韻
立春昨日欣逢雪便覺春琴藹帝江啓蹕正宜迎氣始
行宫韶旭曣明窗
心欲其安身欲勞挑燈義府足怡遨賦詩何必多明憶
每至摛詞興輒豪
清風一牖春秋韻明月滿庭今古情無盡蔵真大公物
坡公游戲語猶誠
翠華三度指東南遮莫遊情覺已酣豁賦省耕度(入聲)河
務其他無欲孰窺探
郊臺
廣陽南五里封土建郊臺每過欽
天祐非關詡域開戰袍解昔勞(去聲)纏帽扈今來(年班来謁諸回人皆)
(令隨行過上元始分路命侍衛帶往各城)迴憶誠徼倖淵衷益慎哉
弘恩寺
祗園古道左来往駐旌仍僧有毘尼行(去聲)(梵言毘尼華稱戒律)
(也)佛無聖見乘(聲聞緣覺無凡見尚有聖見惟佛乘始無聖見)時禽鳴意喜靜
室憩心澂即境思名義敷恩亦欲弘
涿州行宫晚景
涿州出南門行宫向遠原底須事藻繢亦自有亭軒西
嶺銜春旭東蟾竚上元郊燈真足賞民俗藉堪論豈不
還淳念其間同樂存清宵閒點筆爆竹聽村村
涿鹿行四疊前韻
行官近隣凹字城至今四疊涿鹿行昨辛耆定識僥倖
前丁擘畫思分明如願麥熟千村飽(去歲麥大熟)夏田苗秀
誠亦好不期秋霖忽致澇救災蒿目乏術巧匪民之過
皆我尤猶幸此方蒙
眷稠豫省河决乃大沴賑濟不教餘力留重臣馳驛往督
築幸能瓠子全功收往来巡狩無非事萬方方寸勵慎
修
紫泉行宫十詠
敞軒
千秋一水帶新城變紫伊誰浪與名稍葺行宫省駝力
䟽軒早見敞三楹
屏山
圖水寬因致山聳三峯當戶畫屏風訝看中吐英英氣
能爾為應王氏蒙
鏡湖
湛渌溶溶數畝涵碧波消息遞江南開奩設使譬明鏡
却憶貞觀有理談
舫室
飛鳬不繫鏡湖涯似效昆明石舫為好惡毫釐可弗慎
未期安處早慙斯
㯶亭
四柱孤亭臨石坡㯶毛密葺㲞婆娑雖然從儉還新樣
比似茅茨祗覺過
虹橋
長橋飲練學南國顛米詩情憶宛然幾度吳江訪古蹟
不知其處祇名傳
魚&KR0699;
渚畔魚罾得所償豐於竿釣儉於綱若非雲水滄浪意
子莫執中底所長
石逕
十畝間園五畝宅逕惟曲折爾能長因之悟得行文法
不在縱横在抑揚
竹埭
風處鏗然月處虚幾竿窗外足扶疎春来紫戢猶勹土
已覺干雲勢有餘
箭廳
駐輦還教集羽林學文皇習射親臨尋常點綴渾餘事
嘉此知予奮武心
駐趙北口行宫即事
䟦馬䧺縣南須臾長堤莅行宫知巳近烟柳柔條肄于
邁指江南江南消息遞漁村與蟹舍近遠坡陀寄積雪
冰鋪仍新水春生未野老捧木盤一雙冰鯉置還鯉命
賚之嘉此獻芹意
水鄉
水鄉也自藝桑麻去歲霪霖潦嚙沙絜矩原田經澇者
合教一例賑期加
上元日侍
皇太后宴
南巡東陸奉
慈鑾三五昌宵月正團四海為家欽養
志萬年介祉永承
歡冰花火樹輝行館玉籹銀粱供大官此樂本來天下共
即看祝
嘏侍江干
駐蹕思賢村行館題句
漢家太傅有遺祠行館於旁樸且宜兩字思賢易新號
(舊名四善村因改此名)千秋稽古藉先資閒庭不改風還月欹案
依然易與詩一宿明當發清蹕已安容膝底多為
題授經臺
高臺喜識授經名太傅猶稱處事明河内後来傳趙子
淮南先是受賁生詩殊東魯意頗合易是專韓義獨精
憩宇恰依林屋側睪然望古集遥情
題毛公祠
村尚以詩傳心儀設教筵淵源子夏訓詁逮延年愛此
儒祠古兼臨行館便(地方官備數宇憩舍於祠旁既樸且宄稱莅止焉)展書樂
清暇妙契鄭家箋
於毛公祠旁行館作
行館儒祠畔春風特地臨無邪蔽三百有傳至而今已
喜書筵潔那更石徑深卷阿稍伴奐可惬昔賢心
即事
駐輦春風日又斜傳宣守吏問桑麻災區賑濟還當黽
憩宇鋪陳底足誇且喜說經近毛氏不須買節學錢家
(京都放燈自十三日至燕九兹以巡幸在途十七十八兩日命罷之)行檠清夜無繁聒名
教中原樂趣賖
示直隸總督方觀承及其屬吏
驅車過瀛州縱目瞻原田原田有積水冰凝雪鋪連秋
麥既悞種(去聲)春種(上聲)亦覺艱去歲潦非常調幕吾恧旃
賑救或少靳災黎何賴焉村行歷觀民色實鮮饑寒都
稱賴麥稔早收穫潦前此語疑信半况在蹕路邊其不
經見者寧無向隅人(叶)我惟加實惠爾其勉勤宣官階
大小殊民父母同然各盡保赤心蒼黎庶多全
紅杏園三疊前韻
今杏仍昔園兩度曾駐輦乘陽令時令爰復停雲館撫
景騐貞元晰理窮幽顯更無軍務殷喜有經書展㢠廻思
此問夜始籌王旅遣掃逆兼靖回(丁丑駐此時雖伊犂已定而賊黨巴雅爾)
(等乘阿逆之竄觀望煽動方命將士乘春進討今厄魯回部悉平為憶爾時行在旁午不禁喜惕倍增也)
天恩錫盡善
燕九日賜隨營諸臣及直隸各官食
修市行營御邱仙節日臨度疆留牧伯(明日入山東境直隸各官皆留)
扈駕有纓簪宜與開春宴因之惬衆心筠沖常預席(随行)
(回部王公等並得依次列坐)食椹擬懷音
賜衍聖公孔昭煥
翠華迎謁蹕途旁德業宗風想益蘉取道迤東卿且返
迴鑾當一仰宫牆
過德州運河即事
卧波浮彴亘通津夾岸肩摩接駕人按轡徐行還徹蓋
鋪衢隨覲不嫌塵益祈田榖資其食所喜民情向我親
去歲此曾遭異漲迴思猶為恫瘝頻
駐蹕德州示山東大小吏疊舊作韻
東省斯惟首頓居狩巡五載又臨予詎欣駐處閒庭廓
尚念災餘比戶虚申命官箴宜惻爾設云民感益慚如
十行頻有恩綸沛要在推行善體諸
四依
皇祖德州即事詩韻
五度德州路民風不改初有成尼父語吾愧魯論書去
歲盛秋霖協時乖曰肅竭力濟昏墊千村幸飽燠
賜山東巡撫阿爾泰
承宣原佐治安撫遂專衙(阿爾泰由山東布政使擢本省廵撫)課吏旌清
慎勤民重麥麻入疆此所慶行館彼非嘉(郯城行館蓋因地名郯子)
(園之舊增葺數椽用備臨憩阿彌泰以事非興作不先奏請然非朕所取也)化雨青齊被希
璉政豈賒
德州行宫疊舊作韻
京畿東首兹門戶水舸陸車滙路程幾宇行宫原早就
一時賡韻又重成且遲柳色迎隄發已喜梅香對座榮
遊豫大經曰休助載咨方伯體予情
賜河東河道總督張師載
去歲楊橋决予當咎匪卿從來不諉過正爾憫奔驚(初報)
(漫口時張師載引罪惶遽曾諭以此非人事所能為慎勿張皇失措)清白揚前烈(師載故禮部尚)
(書伯行之子)奠安觀後成修防益懃恁最此繋民生
徒駭河
策騎過徒駭禹功猶可稽由来大事舉艱致衆心齊故
道難循舊秋霖藉洩低(今運河秋漲由此洩入海)益慙三度往劼毖
議防隄
三依
皇祖南巡過濟南詩韻
百里桑麻率有城無非保障厪民生與吾共者二千石
漫爾徒稱天下平潦後尚嗟溝壑轉春来那見色家盈
巡方惠政循
前揆詎為華不翠色横
崮山疊舊作韻
十日行春盡郊野今朝發駕見山姿逢迎喜與峯巒近
駐蹕纔方卓午時
雪積隂崖勒薄寒和門武帳向南安予寧慮闕豐裘暖
慮在多人布帳單
生色圍屏畫意装謖聲泛出籟含凉前番却憶雪中見
依舊行齋松嶺陽
翠雲千疊弄春晴抱石為胎強項生落落寧同凡草木
却隨冬夏變枯萌
靈巖寺疊前韻
玉符祗苑由来久巖有佛居合號靈豈必吳中八面塔
請看歷下五花亭松因摩頂今聽法泉自渡杯古瀉渟
别館近旁堪一宿清虚端足謐神形
駐蹕方山疊舊作韻
誰向丹陽借宋符(江南上元縣有方山宋元嘉時何尚之退居處其地為丹陽郡所轄按山)
(東志載方山在長清縣界雖名同上元實即水經注之玉符山也)佳談一例助遊娛何
湏此是彼非論不異冰流山峙區行館數間堪駐耳好
峯幾疊試登乎前年已是攜圖去今日居然身在圖
再題靈巖寺八景
巢鶴巖
羽客本来瑶島種何因瑞相兆開山應緣命命同飛去
安養道場聽法還
甘露亭
甘露前頭甘露亭瀹泉洗鉢茁蓮青無端津逮闍黎口
說法猶當字字馨
卓錫泉
都大緇流也好竒錫傳乳竇注山坡玉泉第一惠泉二
問爾神僧卓者誰
摩頂松
長安辭闕求西竺摩頂松何在魯東遷固猶然有蹖駁
稗官奚怪語多空
鐵袈裟
鐵鑄袈裟圖久住誰能著得自元超蒲牢設擬鯨魚發
也似鐘聲披七條
白雲洞
天半嵌巖名白雲晴空無雨亦氤氲前春憶得探竒到
路自英英蔚處分
雨花巖
維摩空裏文殊問那是如來不二門付與層巖雨花者
更無人說默無言
愛山樓
潔治行宫備豫巡高樓納得好山皴設云仁者有同樂
便擬當春澤物均
降旨免山東被水州縣積欠詩以誌事
夏諺曰遊豫其義重休助此地昨秋潦宵旰厪憂慮春
來寬大詔率巳屢頒布經過切體察老幼迎蹕路雖云
無菜色猶懼有薪措廉知餘積欠期緩終應賦不如一
與豁俾免催呼遽安心勤耕農有秋冀可遇
填倉日作
餅節途中度民風取次探炊烟村樹引澌水野橋含問
俗新棉有充庖嫩韭堪落蓂纔數日積榖厪餘三
望
岱廟
岱嶽崇隆百里瞻荅陽
岱廟侐精嚴禮官肅祀儀雖備(巡蹕將經告岱宗首途遣官祭如禮)恭
已欣翹敬倍添
居震德宏六子率配
天澤厚萬方霑心馳未覺雲山隔敢曰誠通冀福謙
過泰山五依
皇祖詩韻
靈巖謂是高無比更有高峯在上頭瞻魯象曾詩裏想
青齊色忽路前浮禪封玉帛秦兮漢襟帶耕桑郡復州
保泰惟斯躬所勉况榮若彼志毋留
兩度天門親拾級
羲碑捧讀憶從頭戊辰年事那堪道丁丑春廵過似浮不
改旰宵勤庶政惟期樂利永齊州省方繼
武一心切詎是無端七字留
閱本
封篆例應過節開閣章今日驛傳来敢云披閱吾門矣
益勅幾康其慎哉問俗巡方惟敬事察言觀行更量(平聲)
材重熙處泰宜何務堯典欽明一語該
過汶河
靈源遠溯出莱蕪行地横陳齊魯都是日輕輿復經過
春風野彴自清殊昔今不異觀民切来往寧因問景紆
分水北南胥濟運古人相土有良模
至泉林二首再疊舊作韻
泉林子在川上處成誦髫齡記憶明五十望牆猶未入
東西歸壑又逢晴(泉林即陪尾山東西各有泉出牆則合一川為泗水矣)門庭熟
路無須問軒榭前題有若迎勝地良辰扶
翠輦
高年憩賞足娛情
我曾兩度駐負尾絶勝渾如初度来何必管絃誇熱閙
可知泉石稱清陪觀民蒿目盈寧耳近
聖翹心鑽仰哉較量前番幸成武(丁丑過此時西師尚未蕆事有不異前兹)
(惟問夜軍書籌畫為偟徊之句)幾閒對景一徘徊
三題泉林行宫八景
近聖居
近聖人居若此甚然而無有則亦無子輿斯語俟神會
會者依稀程與朱
在川處
泛海猶然来往續印心何異鏡開奩千秋川上徘徊者
誰解宣尼道體拈
鏡瀾榭
自露妍媸不示形迴塘流動復瀠渟何須博古圖中考
此是軒轅一片青
横雲館
陪瓦何曾高百丈地靈亦自解生雲憑軒不惜蔵山色
却為春郊作雨欣
九曲彴
山下出泉成野河板橋接岸往来過底須九曲擬仙境
樂事由来名教多
柳烟坡
大戴禮詮正月候協時近可驗長條若為畫筆能傳照
烟意惟看此處饒
古蔭堂
杞樹輪囷巧覆墀春来重見出塵姿喬柯為問何年發
性善曾箴告子時
紅雨亭
春曉緋枝苞尚含趲程巡蹕指江南漫言佳景成孤負
看到霏霏轉不堪
賜山東巡撫阿爾泰及其屬吏食詩以示志
泉林卓午駐瑜輪賜食兹邦執役臣灑道清塵都致敬
遊休豫助重時巡詎欣别館美如許惟厪災區惠可均
一食不忘君見說還當一食不忘民
泉林行宫晚坐
别館春風夕景侵泉林真箇好泉林盛名難副兹誠副
聖蹟宜尋近可尋川氣滃然連古樹暮春邈爾隠遥岑
神凝乍欲忘機象剪燭匡床又課吟
綽楔穹碑八十年(行宫前年二十三)(皇祖碑記屹峙是康熙南巡旋蹕將詣曲阜)
(經此所建)每来敬識弼仔肩總林樂利仍依舊赫濯聲靈勉
繼
前祇祝耕犁豐沃野幸過籌筆奠新邊卷阿幾度分明憶
駒隙遷中有不遷
微雪四首
兩度蒙山都見雪今来峯頂又生雲已看積玉原如昔
設更飛霙益可欣
歷辰過午蔚雲濃憑&KR1707;遥看麥壠封傍晚綏綏忽密灑
春郊如約遘竒逄
亂飄斜墮態森森氊室茶爐悦可心素積高峯直北望
蒙陽瑞色接蒙隂(辛未丁丑年皆有恭和皇祖蒙隂積雪詩)
原田三白積漫漫微雪欣宜此處看便使開晴尤恰當
恐妨春氣轉嚴寒
蒙隂積雪三依
皇祖詩韻
瑞雪春朝遍野村(立春日京畿至齊魯普獲瑞雪此處尤渥霑)節遲遇閏未
興農山靈蓋不違
堯命示我
詩情在玉峯
望蒙山雪色再疊舊韻
翠微積素訝偏同三度春光一例中此可無言平野過
試看有霧遠峯蒙賦情因遇思梁苑詩意其雱緬衛風
較量前番饒厚幸伊犁早慶兆農功(丁丑疊韻有遐心憶到伊犁塞佇待)
(王師早建功之句近得駐伊犁大臣阿桂奏則各屯屯政畢興收穫倍稔且遇冬雪兆慶有秋實堪欣慰也)
萬松山停蹕
停蹕山欣號萬松春晴滃然綠隂濃無多室宇花宫側
近遠都来眼界供
北軒耐可縱遥眸疊浪喬松翠欲流設擬遨遊雲海上
不瀛州定是防邱
春風琳宇小停驂幾㡧青雲映碧潭謾議小山無故事
八公見說晤淮南
二月朔日復雪
前日微飄今大作行營早是駐鳴驂背迷遠岫銀屏繢
細糝長空玉鳳毿滋護麥根纔仲月芳遲梅蕊待江南
發生未鬯寒無礙喜遞勾吳潤意含
晴三首
昨日雪將二寸餘嚴寒切慮變春初晴和更復無風色
策馬青郊意為舒
路放瑯琊遵海南橋過沂水境臨郯萬民迎蹕情親切
露冕南廵逮此三
軟曦融雪作輕泥喜復無塵逐馬蹄却為閏年遲節令
麥苗待看茁青齊
郯子園六韻
觀民指吳會按頓莅郯墟少皥嗣封後春風駐節餘何
當庭館此為愧旰宵予一宿園奚藉千秋蹟信諸既成
斯不說至止偶相於誰與徵傾蓋因之試訪書
欽定南巡盛典卷七
