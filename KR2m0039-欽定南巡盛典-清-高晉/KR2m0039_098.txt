欽定四庫全書
欽定南巡盛典卷六十六
祀典
乾隆十五年十月三十日禮部奏言所有
南廵應行祀典謹條列具議陳奏伏乞
睿鑒遵行
一恭查康熙二十三年
聖祖仁皇帝稽古時廵
駕至泰安豋山
躬祭
岱嶽
回鑾過魯觀車服禮器
詣闕里
親祭
先師孔子
遣親王致祭
元聖周公(臣)等伏思乾隆十三年我
皇上肇修東巡
先師孔子闕里
東嶽岱宗均已
躬親展虔此次巡歷經行便道似可無煩
聖駕親歷應照常祀例於明春
駕臨東省之時遣官致祭
闕里望秩
岱宗其
元聖周公廟近在曲阜亦請照康熙二十三年例遣官
致祭
一恭查康熙二十三年
聖祖仁皇帝南巡至蘇州虎邱
諭大學士等曰明太祖一代開創令主功德並隆朕巡省
方域將及江寕鍾山之麓陵寝斯在朕優禮前代况於
其君實賢可遣祀如禮又奉
諭明太祖陵已遣官致祭但朕既抵江寕距陵非遠其親
為拜奠是年
躬詣
明太祖陵奠酒二十八年
躬詣致祭三十八年
遣官致祭
躬詣奠酒四十二年
遣官致祭
命皇子奠酒四十四年復
躬詣致祭又查康熙二十八年
聖祖仁皇帝南巡至浙江會稽有
旨祭
禹陵經(臣)部以遣官致祭後
皇帝親詣奠酒進奏奉
上諭堯舜禹湯文武皆前代聖君遣官致祭後方行親詣
奠酒未為允協
禹陵朕將親祭之此祭文内可書朕名是年
親祭
禹陵(臣)等謹查
歷代帝王陵寝凡逢
慶典遣官致祭具有常經我
聖祖仁皇帝
聖德如天
鑾輿所届特於會稽
禹陵江寕
明太祖陵
親行奠獻允足以樹無前之芳規昭萬世之法守今茲
皇上紹䋲
祖武六飛初駕由江南至浙江二地
陵寝(臣)等理合奏
聞如蒙
諭旨親祭一應典禮届期(臣)部詳查奏明請
旨交太常寺照例具儀以
進至陵寝之祭向無載明樂章乾隆十三年
皇上東巡
親祭
少昊金天氏陵亦未用樂似可無庸另議其禮神祝版
香帛以及祭器等項應帶往者由太常寺帶往應
備辦者由太常寺如式開列詳叙尺寸行文該地
方官依式敬謹製辦以備應用
一查黃河自入江南境經邳宿而東至小清口淮
水會之江流經揚鎮二府而東皆
聖駕所必經古者天子巡狩祭所過名山大川禮也恭
查康熙二十三年
聖祖仁皇帝南巡渡河
遣官祀
河神又今秋
皇上中巡經(臣)部議准於河陽柳園口
聖駕渡河處所相地設壇遣官祗行望祭此次
皇上南巡由宿遷登舟過淮揚抵浙江
河瀆
淮瀆
江瀆之神並應秩祀再查浙江海塘
皇上親臨閱視又
會稽山為東南望鎮逢兹百神懷柔之會應一體遣
祭如禮(臣)等敬擬行文該省督撫飭守土官就
聖駕往返經由黃河江淮處所相度潔淨地面敬謹設
壇届期遣官致祭其浙江
海神
會稽山神附近原有專廟則仍因廟遣祭用昭盛典
以上數條(臣)等敬稽舊典恭抒末見是否有當伏
候
聖明訓誨
命下之日
親祭祭文及遣官祭文交翰林院撰擬遣祭人員届期
(臣)部於扈從王公大臣内照例
奏派祭品由地方官潔備香帛由太常寺送往至於
御道經行三十里内先賢勲臣名臣忠烈祠墓理應致
祭者(臣)部節經行催直隸山東江南浙江各督撫
詳查具報尚未到齊應俟咨覆到齊之日冄議奏
入奉
旨禹陵明太祖陵朕親詣行禮餘依議
乾隆十五年十一月三十日禮部尚書兼管太寺
事務伍齡安奏言禮部具奏明年
皇上南巡
親詣
禹陵
明太祖陵其禮神祝版香帛以及祭器等項應帶往者
由太常寺帶往應備辦者由太常寺如式開单詳
敘尺寸行文該地方官依式敬謹製辦以備應用
(臣)寺謹查東巡致祭
少昊金天氏陵經太常寺奏明儀注前期進
呈并移會内閣派繕寫祝版中書一員預期到彼敬
謹繕寫前期一日(臣)等恭捧請於祭所供設其應
用之香帛祝版拜褥祭器等項亦經太常寺奏明
臨期行文兵部咨取人夫車輛並護送兵丁派員
沿途敬謹運往指示陳設今此次
皇上親詣
禹陵
明太祖陵既經禮部奏明援照致祭
少昊金天氏陵之例辦理所有儀注臣於祭祀前期進
呈仍移會内閣派中書一員同太常寺官員到彼敬
謹繕寫祝版拜褥祭器恭捧請於祭所供設所有
香帛祝版拜褥祭器等項並厨役等應帶往者(臣)
寺臨期行文兵部咨取人夫車輛船隻並護送兵
丁於帶往贊禮郎内揀選得辦事廳官明祿贊禮
郎訥親額筆帖式常有預行前期將香帛祝版拜
褥祭器等項敬謹運往指示陳設應地方官備辦
者(臣)寺如式開单詳叙尺寸行文各該督撫依式
敬謹製辦以備應用奏入報
聞
乾隆十五年十二月初九日禮部奏言本年十月
内(臣)部具奏
皇上南巡應行祀典一摺奉
旨禹陵明太祖陵朕親詣行禮欽此恭查乾隆十三年
皇上東巡
親詣
少昊金天氏陵祭日
皇上御龍袍補服行二跪六叩禮扈從之内大臣侍衛
文官五品以上武官三品以上官員該地方文官
知府以上武官副將以上俱齊集陪祀其不陪祀
之文武各官并地方官員俱穿蟒袍補服在
行宫前兩旁列跪送迎今
皇上親詣
禹陵
明太祖陵行禮所有應行禮儀應請照乾隆十三年
親詣
少昊金天氏陵之例交太常寺届期填入儀注奏
聞行文吏兵二部轉傳文武各衙門門並行知江南浙
江各該督撫一體欽遵冄恭查會典康熙二十八年
聖祖仁皇帝南巡
親詣
禹陵
明太祖陵致祭俱行三跪九叩禮今照致祭
少昊金天氏陵行二跪六叩禮謹擬具奏奏入奉
旨行三跪九叩禮
乾隆十五年十二月十九日禮部奏言恭查會典
皇上行幸經過地方遇有
歷代帝王陵寝及勲臣塋墓在百里之内者遣官致祭
又查康熙四十二年
聖祖仁皇帝行幸山西等處奉
旨朕經過地方有應祭嶽瀆歷代帝王陵寝預行議奏經
(臣)部查明具奏奉
旨在三十里以内者奏聞三十里以外者不必具奏又查
本年八月内
聖駕巡幸中州直隸河南各省督撫咨請附近
輦路之名臣忠烈先賢等祠墓應否致祭經(臣)部議准
致祭名臣以從祀
帝王廟者為斷先賢以從祀
聖廟者為斷
夲朝名臣以入祀賢良祠者為斷其未經列祀典忠
義卓越諸人分别酌議致祭明春
聖駕南巡先經(臣)部敬查應行祀典東省
元聖周公
先師孔子
岱宗江省
河瀆
淮瀆
江瀆
明太祖陵浙江
禹陵
南鎮
海神分别
親詣行禮及遣官致祭奏
聞請
旨並聲明
御道三十里内先賢勲臣名臣忠烈祠墓禮應致祭者
節經行催直隸山東江南浙江各督撫詳查具報
俟覆齊日冄議奉
旨禹陵明太祖陵朕親詣行禮餘依議(臣)部随行文各
該督撫欽遵辦理並飛催
御道三十里内有無應祭先賢勲臣名臣忠烈各祠墓
詳查報部定議兹據直隸總督山東廵撫兩江總
督江南河道總督江蘇巡撫浙江廵撫各陸續具
咨報部(臣)等詳加酌核除冊内所列會稽
禹陵江寕
明太祖陵經奉
諭旨親祭山東
岱廟江南
河瀆
淮瀆
江瀆浙江
南鎮神廟
海神廟經(臣)部議准遣祭並各省
帝王陵寝先賢名臣祠墓在
御道三十里外及直省所報之燕樂毅等祠墓五處山
東省所報之晉羊祜等祠二處浙江省所報之唐
禇遂良等祠三十五處向來不列祀典者均應毋
庸置議外其浙江省咨報嘉興縣唐陸䞇祠錢塘
縣宋岳飛祠墓明于謙祠墓
本朝怡賢親王祠山隂縣王守仁祠查陸䞇岳飛于
謙係從祀
歷代帝王廟王守仁係從祀
文廟所有祠墓或為里居或為殉節之地
本朝怡賢親王祠雍正八年奉
旨建造皆與(臣)部議准中州祀典符合理應遣祭又吳越
王錢鏐首建塘功功德在民現在臨安有祠均宜
膺祀典又宿遷縣西堤
大王廟
本朝
勅封為顯佑通濟昭靈效順金龍四大王之神康熙二
十三年
聖祖仁皇帝南巡
遣官致祭今
河瀆已經(臣)部奏准於
聖駕經渡處所設壇遣祭其西堤
大王廟亦應遣官致祭冄恭照
聖駕親詣
禹陵行禮由杭州渡錢塘江至會稽應照渡河渡江之
例令地方官於江干潔淨地面設壇遣官致祭以
上八處如蒙
俞允(臣)部行文翰林院撰擬祭文太常寺備辦香帛地
方官預備祭品應行遣祭人員届期照例於随
駕滿漢大臣内繕寫名籖恭侯
欽點其餘杭省所報先賢曾子子貢子路朱子二程子
先儒張栻楊時等祠宇雖皆符合祀典惟查諸賢
里居均不在浙原因浙地人士景仰芳規随時建
立如此之類所在多有難與
駕幸東省遣祭顔曾思孟專祠
駕幸中州遣祭二程子諸人祠一例議祭此外冊開嚴
光李泌王叔英等合祠共七處(臣)等按冊詳查其
中雖間有經列祀典之人並非專祠且一祠内人
數繁多碍難分晰若槩議致祭於禮未免煩凟均
應毋庸置議至江南一省現據該督撫咨報
明太祖陵宿遷
大王廟及
聖駕渡江渡河處所而外惟有九華山一處向原不載
祀典毋庸置議其
御道三十里内有無先賢名臣各祠墓屢經行催未據
咨覆今
聖駕正月啟行如該督撫於數日内咨報到部(臣)部即
行定議具奏如尚未經具報應俟報到之日(臣)部
随
駕堂官随時議奏請
旨預令太常寺酌備香帛帶往應用祭文届時知會扈
從翰林院撰擬祭品交地方官備辦奏入報
聞
乾隆十六年正月初九日禮部奏言先經(臣)部具
奏
聖駕南廵
御道三十里内先賢名臣應行致祭之處江南一省未
據咨覆俟報到之日(臣)部随
駕堂官随時議奏兹節據兩江總督咨稱揚州三㲼河
怡賢親王等祠計五處江南河道總督咨稱河口
惠濟等祠廟計十一處皆係
聖駕經過近地應否遣官致祭各聲明咨請到部(臣)部
詳查該督冊開除河口惠濟祠清口風神祠運口
張將軍廟武家墩威顯王廟高堰關侯廟高良澗
禹王廟山陽縣漢淮隂侯祠漂母祠宋徐績祠明
陳瑄祠等十一處考會典祠祀各祠原未開載應毋
庸議其皂河運口金龍四大王廟二處查
顯佑通濟昭靈效順金龍四大王業據於宿遷縣西
堤廟内遣祭已屬重複亦應毋庸置議惟清江浦
祠宇一處祀
國朝河臣靳輔齊蘇勒大學士嵇曾筠查靳輔等三
人皆係
本朝治河名臣祠宇又属
勅建與祀例相符應仰邀
恩祭至
江淮之神前經(臣)部奏准於傍岸設壇遣祭今該督
既稱運口有
淮神廟瓜洲有
江神廟應令該督確查果係
江瀆
淮瀆專廟即宜因廟致祭毋庸另行設壇冄浙江錢
塘縣怡賢親王祠前經(臣)部先據浙撫咨議祭令
揚州三㲼河口有祠為
聖駕先行經臨之地應即於此處遣祭其錢塘祠宇毋
庸冄行遣祭
命下之日應用祭文香帛祭品及遣祭人員臣部照例
行文各該處辦理其江蘇等處
御道三十里内有無先賢名臣祠墓該撫尚未咨覆到
部應俟報到之日(臣)部遵照前奏辦理奏入奉
旨浙江錢塘縣揚州三㲼河怡賢親王祠宇俱不必致
祭餘如所議行
乾隆十六年正月二十六日禮部奏言先經(臣)部
具奏
聖駕南巡
御道三十里内應祭先賢名臣祠墓江蘇等府尚未咨
覆應俟報到之日冄行奏辦今據兩江總督黃廷
桂冊報江寕蘇州常州鎮江揚州各屬界内先賢
名臣祠墓到部(臣)等詳查冊列祠墓計一百一十
九處内江寕各府除不入祀典如宋臣鄭俠等五
十四人祠廟重複如唐臣陸䞇等十六人又或經
列祀典而祠廟所在多有難以遍祭如宋儒程子
等三十一人均毋庸置議外惟蘇州府周泰伯祠
先賢言子游祠先儒范仲淹祠宋臣韓世忠祠
本朝江蘇廵撫臣楊斌祠張伯行祠總河臣陳鵬年
祠江寕府晉臣卞壼祠宋臣曺彬廟明臣徐逹常
遇春墓方孝孺等一百十八人合祠
本朝兩江總督臣于成龍祠𫝊臘塔祠常州府周吴
季扎祠
本朝尚書臣趙申喬祠鎮江府宋臣宗澤祠
本朝大學士臣張玉書祠計祠墓十有八處查泰伯
季扎至德高風著稱經傳言子游范仲淹皆吴産
從祀
聖廟張玉書趙申喬從祀賢良祠均與(臣)部奏准遣祭
之例相符卞壼曺彬宗澤韓世忠徐達常遇春方
孝孺等于成龍傅臘塔湯斌張伯行陳鵬年皆非
江蘇常鎮四府人但或配享
歷代帝王廟或從祀賢良祠或忠義卓著於史冊其於
江蘇地方或有功斯民或盡節兹土或歸葬此鄉
據該督咨稱祠墓均在
御道三十里以内似應一體仰邀遣祭以彰
盛典其祭文交
行在翰林院撰擬香帛由
行在太常寺頒發應用祭品行文地方官備辦奏入
報
可
乾隆十六年二月初六日行在禮部奏言恭查乾
隆十五年八月内
聖駕廵幸中州渡黃河日
皇上親詣彩棚拈香行禮
回鑾日
遣莊親王拈香行禮此次
駕幸江浙由清河縣孫家莊渡黃河瓜洲渡揚子江杭
州渡錢塘江照臣部奏准之例遣官致祭外
皇上回鑾時渡河渡江日請照
駕幸中州渡河之例遣官拈香行禮奏入奉
旨往返朕皆親詣拈香
乾隆十六年二月初四日行在禮部奏言先經(臣)
部具奏
聖駕經過三十里之内有應祭處所俱遣官致祭今宿
遷縣
金龍四大王廟清河縣
河瀆
淮瀆山陽縣
本朝治河名臣靳輔齊蘇勒嵇曾筠祠理應致祭謹
將随
駕之滿漢文武大臣職名繕寫名籖恭候
欽點四員前往致祭奏入奉
旨遣錢陳羣胡寳瑔多爾濟永慶
乾隆十六年二月十二日行在禮部奏言先經臣
部奏准江都縣
江瀆之神丹徒縣宋臣宗澤祠
本朝大學士臣張玉書祠陽湖縣吳季扎祠
本朝尚書臣趙申喬祠遣官致祭謹將随
駕滿漢文武大臣職名繕寫名籖進
呈恭候
欽點五員前往致祭奏入奉
旨遣永慶胡寳瑔七達色多爾濟伍彌泰
乾隆十六年二月十九日行在禮部奏言前經(臣)
部奏准長洲縣言子游祠宋臣韓世忠祠
本朝原任廵撫臣湯斌張伯行陳鵬年三祠俱在蘇
州府學内一處應遣一人致祭謹將随
駕滿漢文武大臣職名繕寫名籖進
呈恭候
欽點五員前往致祭奏入奉
旨遣錢陳羣胡寳瑔七達色伍彌泰多爾濟
乾隆十六年二月二十日行在禮部奏言前經(臣)
部奏准嘉興府唐臣陸贄祠海寕縣
海神廟錢塘縣
本朝原任尚書臣徐潮墓唐臣錢鏐祠宋臣岳飛墓
臣于謙墓致祭之處謹將随
駕滿漢文武大臣職名繕寫名籖進
呈恭候
欽點六員前往致祭奏入奉
旨遣錢陳羣胡寳瑔七達色多爾濟四人人其餘二處
量其近處兼行致祭
乾隆十六年二月二十二日太常寺奏言伏查去
歲
皇上巡幸豫省祭祀
中嶽於
駕到次日祭祀此次祭祀
禹王亦照
中嶽之例俟
駕幸紹興府六合村次日祭祀理合請
旨載入儀注奏入報
聞
乾隆十六年三月初四日行在禮部奏言前經(臣)
部奏准錢塘縣
錢塘江神山隂縣明臣王守仁祠會稽縣
南鎮神廟遣官致祭謹將随
駕滿漢文武大臣職名繕寫名籖進
呈恭候
欽點三員前往致祭奏入奉
旨遣錢陳羣胡寳瑔永慶
乾隆十六年三月十八日行在禮部奏言前經(臣)
部奏准江寕府晉臣卞壼祠宋臣曺彬廟明臣徐
達墓常遇春墓方孝孺等一百十八人合祠
本朝兩江總督臣于成龍祠傅臘塔祠遣官致祭查
此七處相離不遠請派四人就近兼祭謹將随
駕滿漢文武大臣職名繕寫名籖進
呈恭候
欽點致祭奏入奉
旨遣錢陳羣七達色永慶多爾濟
乾隆十六年七月初七日禮部奏言本年我
皇上南廵浙江
親奠
禹陵
特命擇姒氏子孫有品行者世予八品官奉祀兹據浙
江廵撫永貴疏稱據布政使葉存仁轉據紹興府
知府鄭肇奎會稽縣知縣高居寕於姒氏子姓中
詳加選擇查有姒恒甸者考之世譜系出宗支詢
於鄉評克敦品望奉祀有年恪守烝嘗於奕世擇
賢授職堪膺
聖代之殊榮取具親族譜結府縣加結詳請
題授八品官世襲奉祀臣覆查無異除譜送部外臣
謹會同閩浙總督臣喀爾吉善合詞具
題奉
旨下部(臣)部謹議得随刊底績姒氏之明德在人府事
允修萬世之成功攸賴惟會稽為
神禹衣冠所藏自宋明以來禁樵蘇置守陵戶代有著
令我
朝益隆崇德報功之典每歲春秋
勅令有司致祭康熙二十八年恭逢
聖祖仁皇帝巡幸浙江
御書地平天成匾額並修理
陵廟增置守祠人役盛事昭垂簡冊我
皇上稽古時巡仰惟明德溯厥成功
特賜姒氏奉祀裔孫八品世職擇其有品行一人充之
誠千古未有之曠典也兹查姒恒甸既據該撫䟽
稱世系可徵克敦品望取具譜結確鑿有憑應如
所請授姒恒甸為八品官仍准世襲奉祀臣部照
例行文吏部給劄嗣後凡届應行承襲之時令該
督撫按其宗支次序詳加選擇照例具
題併送會典館編輯用垂永久奏入報
可
乾隆二十年七月十九日禮部奏言竊惟省方乃
以觀民時邁亦隆肆祀古者天子巡狩祭所過名
山大川禮也查乾隆十六年
皇上南巡
遣官致祭
河瀆
淮瀆
江瀆之神又經(臣)部奏請
皇上回鑾時渡河渡江之日照
駕幸中州之例遣官拈香行禮奉
旨往返朕皆親詣行禮今此次
皇上南巡應照例遣官致祭
河瀆
淮瀆
江瀆之神
皇上在返渡河渡江之時或遣官拈香行禮或
皇上親詣行禮之處伏候
訓示其祭文交翰林院撰擬遣官届期(臣)部於扈從王
公大臣内照例
奏派祭品由地方官備辦香帛由太常寺帶往冄查
定例
御道經行三十里之内有無應祭
歷代帝王陵寝及先賢勲臣名臣忠烈祠墓(臣)部行文
江浙督撫俟查覆到日另行具奏奏入奉
旨渡江渡河往返朕親詣行禮
乾隆二十一年十月初二日禮部奏言明春恭逢
皇上南巡應請照例遣官致祭
河瀆
淮瀆
江瀆之神
御道經行三十里内有無應祭
歷代帝王陵寝及先賢勲臣名臣忠烈祠墓(臣)部現在
行文直隸山東江浙督撫俟查覆到日另行具奏
兹謹將
聖祖仁皇帝南廵
躬詣祭奠
明太祖陵之處繕寫夾片恭
呈口
御覽伏候
訓示奏入奉
旨明太祖陵遣官致祭朕親詣奠酒
乾隆二十一年十二月十一日太常寺奏言此次
皇上南巡渡黃河淮河揚子江點香
親詣
明太祖陵奠酒暨應遣官致祭各處所用香帛祭品蠟
燭拜褥桌案等項内應地方官備辦者仍行文江
南總督敬謹預備外其應帶往者(臣)寺遵照乾隆十
六年之例行文兵部咨取人夫車輛船隻護送兵
丁派辦理廳務之贊禮郎訥親額豊伸帶領鋪
排人等前往運送指示陳設預備點香祭祀事務
冄
皇上經行
御道三十里以内應遣官致祭之處所需香帛等物(臣)
寺預期備辦俟禮部奏明知會到日帶往應用奏
入報
聞
乾隆二十一年十二月二十日禮部奏言明春
皇上南巡(臣)等酌議省方問俗禮隆望秩逢兹百神懷
柔之會所有
先師孔子闕里
元聖周公
東嶽岱宗浙江
海神
南鎮會稽山應請照乾隆十六年奏准之例遣官致
祭用昭盛典至
禹陵(臣)等伏思乾隆十六年
皇上肇修南巡已經
躬親展祭禮至隆備此次
巡歷應請照例一體遣官致祭冄
御路所經三十里内有無應祭處所(臣)部現在行查各
省尚未覆到俟覆到之日另行定議奏入報
可
乾隆二十一年十二月二十一日禮部奏言明春
聖駕南巡經(臣)部奏准
御路所經三十里内有無應祭
歷代帝王陵寝及先賢先儒名(臣)勲(臣)忠烈祠墓交各
該督撫查明報部今據直隸總督查報良鄉縣有
戰國時樂毅墓河間縣有漢儒毛萇墓獻縣有漢
河間獻王墓景州有漢條侯周亞夫墓北魏咸陽
公高允墓北齊安德公封隆墓均在
御路三十里内到部(臣)等詳查河間縣漢儒毛萇係從
祀
文廟與遣祭之例相符應俟
聖駕經過時遣官致祭其樂毅等五人墳墓向未列入
祀典應毋庸議伏候
命下祭文交翰林院撰擬香帛由太常寺帶往祭品令
地方官備辦遣官届期(臣)部將隨
駕滿漢大臣職名繕寫名籖進
呈恭候
欽點致祭現未覆到之山東江南浙江三省應祭處所
俟查覆到日(臣)部另議奏入報
可
乾隆二十二年正月十七日行在禮部奏言
聖駕南巡經過地方凡
御路三十里以内有應祭處所俱遣官致祭今河間縣
漢儒毛萇墓係在
御路三十里以内應遣一人致祭謹將随
駕大臣職名繕寫名籖進
呈恭候
欽點一員前往致祭奏入奉
旨遣劉綸
乾隆二十二年正月十九日行在禮部奏請遣官
致祭
先師孔子闕里
元聖周公
東嶽岱宗三處得
旨遣蒋溥致祭
先師孔子闕里遣秦蕙田致祭
元聖周公遣介福致祭
東嶽岱宗
乾隆二十二年正月二十六日禮部奏言恭照
御路所經三十里内有無應祭處所(臣)部行文各該督
撫查明報部兹據兩江總督尹繼善將
御路所經三十里内應祭處所共二十七處造冊咨報
又據閩浙總督喀爾吉善將
御路所經三十里内應祭處所共五處各咨報到部查
江省冊開宿遷縣
金龍四大王廟上元縣晉臣卞壼廟宋臣曺彬廟明
臣徐達墓常遇春墓方孝孺等一百十八人合祠
江寕縣
本朝總督臣于成龍祠傅臘塔祠長洲縣言子游祠
宋臣韓世忠祠
本朝巡撫臣湯斌祠張伯行祠河道總督臣陳鵬年
祠吳縣周泰伯祠宋臣范仲淹祠陽湖縣周吳季
扎祠
本朝尚書臣趙申喬祠丹徒縣宋臣宋澤祠
本朝大學士(臣)張玉書祠山陽縣
本朝河道總督臣靳輔齊蘇勒紀曾筠祠等二十處
浙省咨報嘉興府唐臣陸贄祠錢塘縣唐臣錢鏐
祠宋臣岳飛墓明臣于謙墓
本朝尚書臣徐潮墓等五處以上共二十五處乾隆
十六年
聖駕南巡經臣部奏准照依遣官致祭此次仍請照例
遣祭外冄江省上元縣明臣李文忠係從祀
歷代帝王廟陽湖縣
本朝廵撫臣潘思榘係乾隆十七年
旨入祀賢良祠亦與遣官致祭之例相符所有李文忠
墓潘思榘祠應請一體遣官致祭至江省上元縣
明臣張怡湯和吳良吳禎漢蒋子文等五人祠墓
向未列入祀典應毋庸議奏入報
可
乾隆二十二年二月初九日行在禮部奏請遣官
致祭
金龍四大王
河瀆
淮瀆河道總督靳輔齊蘇勒嵇曾筠祠等四處奉
旨遣蒋溥秦蕙田劉綸錢維城
乾隆二十二年二月初九日行在禮部奏請遣官
致祭江都縣
江瀆之神陽湖縣周吳季扎祠武進縣尚書臣趙申
喬祠廵撫臣潘思榘祠丹徒縣大學士臣張玉書
祠宋臣宗澤祠奉
旨遣劉綸程景伊錢維城
乾隆二十二年二月十七日行在禮部奏言遣官
致祭先賢言子游祠宋臣韓世忠祠范仲淹祠
本朝廵撫臣湯斌祠張伯行祠河道總督臣陳鵬年
祠周泰伯祠七處應請遣官三員就近兼祭奏入
奉
旨遣李景劉綸錢維城
乾隆二十二年二月二十一日行在禮部奏言前
經(臣)部奏准
禹陵
南鎮會稽山神浙江
海神廟俱遣官致祭謹將随
駕滿漢文武大臣職名繕寫名籖進
呈恭候
欽點前往致祭奏入奉
旨遣李景永慶
乾隆二十二年二月二十三日行在禮部奏言前
經臣部奏准嘉興府唐臣陸贄祠錢塘縣唐臣錢
鏐祠宋臣岳飛墓明臣于謙墓
本朝原任尚書臣徐潮墓致祭之處謹將随
駕滿漢文武大臣職名繕寫名籖進
呈恭候
欽點前往致祭奏入奉
旨遣永慶劉綸秦蕙田
乾隆二十二年三月初一日行在禮部奏言本年
二月二十八日内閣奉
上諭朕昨至浙江省城禮部未奏請遣祭已故大學士
徐本詢其故則以未入賢良祠例不致祭為對徐本
歷事
兩朝宣力多年勤慎懋著即如前者過常州時已故之廵
撫潘思榘禮部尚猶奏請徐本視潘思榘為何如耶
朕廵幸所過縣郡名臣舊輔皆即致祭乃國家
念舊酬功之典該部自當慎重辦理何得膠柱鼓瑟
乃爾徐本著入本省賢良祠並著該部奏請遣官致
祭臣部遵即行知該督撫辦理兹謹將随
駕滿漢文武大臣職名繕寫名籖進
呈恭候
欽點一員前往致祭奏入奉
旨遣秦蕙田
乾隆二十二年三月十七日行在禮部奏請致祭
明太祖陵並晉臣卞壼祠宋臣曺彬祠明臣徐達墓常
遇春墓方孝孺等一百十八人合祠李文忠祠
本朝總督臣于成龍祠傅臘塔祠九處奉
旨遣永慶李景程景伊七達色
欽定南巡盛典卷六十六
