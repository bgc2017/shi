欽定四庫全書
欽定南巡盛典卷四
天章(丁丑)(江南)
詩
二月朔日入江南境六韻
仲月日臨吉江南路入徐觀民因露冕策馬每辭輿欣
看尊親意還頒寬大書洊灾常厪爾加賑莫稱予尚恐
向隅者未沾霈澤餘咨良二千石文視可銘諸冄依
皇祖示江南大小諸吏韻
國本重惟民反裘譬負棷有来長民官聽予一言剖嗟
此澤國區灾沴流行久蠲賑惠縦施未覺蘇黔首溝壑
有向隅奚稱民父母邇来雖轉旋餘糧寧棲畝省方為
觀民已隔六載後與我共治者豈非賢太守湏知足衣
食始可言孝友設教法
放勲色養奉
慈夀五言示予志勖哉慎毋負
賜江南總督尹繼善
幕府山邊開幕府風規得似茂弘無保釐務布兆民福
清蹕寧求一已娱静柝久曾歷數省建牙今復鎮全吴
吏民相習休云易勖爾思艱莫漫圖
賜原任大學士史貽直
歸林緣䑛犢辭閣匪思鱸能改無過矣知仁何礙乎迎
鑾方出戶資政挈同途風度猶然在江山秀助膄
麥苗
露浮全帶潤壠覆欲生香可識南邦暖較扵魯甸長徒
觀浪猶静尚覺雉難蔵邳宿經灾後冀兹接夏糧度永
濟橋作歌
長橋接岸亘邐迤留孔多緣瀉潦水上承駱馬下六塘
節宣見為濟運起有司除道欲就夷逕度河灘橋仰視
漲㾗幾欲與橋平是今所行乃河裏溝澮可盈河詎可
知艱慚無治法爾石砥中復多斷缺問因去年浪所毁
何不亟修云有待迴鑾次第方經理往来通衢賴此存
夏霖轉瞬其何恃發帑鳩工勿再延永言顛末識所以
復降旨加賑江南被災州縣詩以示總督尹繼善
及地方大小諸吏
新正寬大詔蠲欠江浙暨翠華昨發軔加賑已次苐兹
入江南境宿桃目所擊(叶)百家鮮積糧麥苗猶在地夏
收云尚遥是宜善安置吾民藍縷多嗟此飢寒輩洊灾
乃若斯應慚誰所致養老及賙貧雖日頒緹騎(命親隨侍衛等)
(齎養老牌以賜高年其貧窘者則給以白金)尚念溝壑&KR1103;匍匐或艱至已加
寧冄加茒檐庶均逮以及安慶屬一例俾霑賜既毋事
催科其善勤撫字漏巵何處無莫使侵胥吏
隄上漫成四首
避濘因為隄上行不妨百里略紆程(辛未取直修路至直隸厰而雨後多)
(泥濘從人若之今歲乃從運隄雖多行及百里而舊隄無事多修且避濘云)僕人莫謂仍前
近豫立應如幸遇晴
楗茭隄工積崇墉意外云當備急工帑項歲支應用此
未經見處可能同
夾束雙隄中運河秋霖隄外尚渟波黃流咫尺臨西岸
蹙額修防竟若何
有隄未若無隄好既有安能復使無大禹為臣君是舜
想當束手况云吾
運河
厹猶經古縣窑口溯新灣隄上看流注雲邊辨往還舳
艫期用涉名利孰長閒憂隐黃淤後瀹疏策正艱(黃河挟沙)
(以行流急則藉以刷沙上年孫家集漫溢幾致奪溜而毛城鋪旁洩者不早為築塞經流既緩沙積河&KR0782;為憂)
(甚大特命督撫河臣亟議議節宣之策會同經理)
命總河白鍾山巡撫高晉同往會商䟽濬荆山橋
堵塞毛城鋪等工詩以示志
去秋河為灾乃在孫家集漫渠未填築遂致洪波吸亟
命事修防亦得成功立其如已洩波往往淤泥積荆山
橋下川較昔高數尺微山乃倒漾沛魚今在澤黍恐不
能種而况冀收麥䟽瀹莫惜費此實目所急同時毛城
舖分流减来脈治標出無奈隄成應即塞而何值邂逅
河臣數經易因循置度外廬鳳復遭厄二患均要務展
轉增反側瀉者塞其流停者䟽其偪往哉相和衷宣防
勉奏績詎可惜一勞未敢期永逸但望夏田耕稍救民
殘息斯則宣力多豈在日扈蹕
閱中河
源遠復流長因清資刷黃
睿謨千載頌
聖澤萬年慶(康熙年間移運口于楊莊是為中河聖祖親臨指示所開為萬世頼利云)永利風
帆旅常輸天庾糧平成期善守未敢事更張楊莊牐恭
依
皇祖詩韻
江國重巡六載餘翠華迤邐度彭徐河工此地多衝要
隄堰修防慎莫疎
巡春晴旭颺鞭絲敬仰
奎章漏黠移底績繩
猷任胥重其難惟有寸心知
渡黃河
地天中氣象明昭翠艙中流盪畫橈竹箭桃花觀浩勢
風恬浪静度春朝旰宵未得平成術游豫常懷角徵招
敬守
鴻模慎多事六巡疏瀹仰
神堯
惠濟寺
瑞氣扶輿鳳閣峩金隄千載慎洪河黃流清滙安瀾慶
楚舫吴艘利涉歌百越鄉寧拘地遠
六宗功著濟人多(相傳越天妃為閩人也)綵舟稳渡
慈顔豫
神貺欣叨默護呵
閱河恭依
皇祖詩韻
繼
武惟&KR0907;日屏營
治河無事禹同行修防慎選期俾乂不用才能用老成
賜總河白鍾山
司河稱最久自是悉防修慎莫幸無事勉惟建遠謀况
經益新&KR0782;(上年河决孫家集致荆山橋&KR0782;淺上游積水入春未涸恐妨耕作亟命䟽𨗳)此實
厪深憂勖爾平成績紓予宵旰籌
賜副總河嵇璜
淮黃近多事簡畀冀堪勝習矣吾知夙僉惟汝尚能母
儀迎養便父訓熟聞曾(嵇璜昔隨父大學士曾筠南河任習知河務近來以母老請假)
(侍奉淮常一水迎養亦便)佇俟成功奏憂心日所憑
恭依
皇祖閱河隄詩韻
重穡力溝洫還淳卑室宫幾曾圖
已逸惟是厪民窮繼述一心切
精神百禩通即今存
御霸清宴永歌功
洪澤湖恭依
皇祖詩韻
事在人為語豈虚崇隄修築敢遅徐(事在癸酉年)重来細閱
工堅否詎為春波看打魚
清江浦
清江流是𨗳淮清禹蹟而今久變更&KR1658;戟建牙&KR0008;底績
(總河紀門建此)衡閻比櫛願咸亨漕艘北上斯千庾水驛南来
第一程路轉川迴宜望遠樹頭瞥見片帆輕
過淮安城
石隄駐舸策龍驤紆路觀風六里強入北門還出西郭
漢淮隂是晉山陽羣情愛戴今猶切前歲飢寒刻豈忘
無易由言元氣復轉旋額手為民慶
閱淮安石隄記以紀事
射陽古澤國諸水滙入海自從奪黃淮其危乃更倍南
北咽喉扼城郭不可改初猶患黃灌閭閻無寧載
皇祖排瀹之六巡勞攆橇乃得清暢流何必安東委(前明議河)
(者患黃強淮弱竟有欲委安東以拯全准者其說實謬)治河謝未能繩
武厪實每辛未載經斯安乂仰
遺楷惟是隄埒城土自較石殆發帑命更築今来工早罷
田廬資保固蒼赤庶樂愷永言識其詳癸酉事心駭(淮城)
(西北舊土隄辛未南巡過淮命建石利工癸酉河淮並漲淮城頗得石堤之)
夜雨二首(二月初七日)
朝霧旋成風風罷夜為雨氣候南北殊重来知緒緒船
忩聲點滳衾枕寒爾許河北昨曾經麥田澤方佇此雨
設遍霑可以慰農父
二月雨霏絲到處應益農南昜北難致風氣屬不同昜
者虞其過艱者難其逢淅瀝聽深夜嘹唳度數鴻因更
憶燕齊春膏頼化工
曉發平橋三首
夜雨連纖聽打船曉来猶未泮絲烟今朝百里程應趁
觧纜催行下水川
十里剛過亦放晴覲光黎庶夹河迎曾何觧澤蘇閭閈
慚愧同聲感戴誠
白馬湖連寳應湖際天一碧望邊無春猶如此况逢夏
蒿目終艱善治模
策馬過寳應縣
閤閭坐露冕猶覺隔河遥傍岸泊蘭檝觀民揚玉鏕人
烟依舊庶灾疫以時消(去歲江南經灾後疫氣復盛行至秋方觧)籲禱吾雖
久還因
天眷邀
即事
南關五里及車邏建牐原虞異漲多不免下河猶被潦
修防調劑竟如何
去年數&KR0309;未過水澤國因之幸告豐黃弱全淮出清口
却教嫁禍宿靈虹
車邏&KR0309;
䢴溝納衆水分流入江海唐宋始起隄興廢亦時改自
此事亦紛鮮安率多殆黃奪淮之後其危斯更倍堰牐
日以高田廬斧底在䟽濬豈易言尾大屡中罷或有慮
下河堅閉志弗悔下河曾小益逢年歌樂愷(河臣高斌增築天然)
(壩障洪湖東流運河東隄車邏等&KR0309;得以堅閉下河州縣連歲豐稔後遇湖河盛漲狃于成見唘放失時遂致)
(潰决)癸酉秋為霖特前議不懈(叶)豈知偶幸耳決癰乃大
潰(叶)蠲賑縦亟救接踵灾乙亥嗟我惸獨民蕩析心驚
駭旋為停南巡蘇民飭邑宰今来問民瘼春流静凂凂
耕作羣趁時遥遥三秋待奠川無良謀吾慚所以乃
邵伯湖
東(艾陵)西(白茒)南(新城)北(甓社)四湖通謝傅遺休擬召公我適乘
舟經澤國修防宣蓄慮何窮
叠舊作韻賜沈德潜
前席何曾隔六春(辛未至今凡六年矣)三千里不間疎親星垣帝
友豈無友吴下詩人尚有人咨度瘼情期達隠評量句
義欲胠陳步趨望九雖稱健靈夀聽教手握筠
香阜寺
鎮過東山蔽芾畫艫卓午泊維揚莊嚴靈鷲標臺麓(乂名)
(小五臺)起伏来龍分蜀岡古佛參来雖似悟萬民視處祗
如傷新河十里羣商濬敬上賙貧聽豈妨(從香阜寺昜輕舟由新舟)
(由新河直抵天寧寺行宫乃羣商新開既表敬公之心且去歲藉此以工代賑頗益貧民故聽之)
天寧寺
天寧門外天寧寺最古花宫冠廣陵指月禪枝閱百代
庋經阿閣聳三層親民乍為(去聲)思蘇軾傳法何湏問慧
能我自多憂非獨樂豈能香界鎮吟憑
天寧寺行宫作
行館招提右詔春註翠華所欣無藻繢頗足賞清嘉絲
柳纔舒葉玉梅已放花謝家風雅近率欲罷吟义
蓮性寺
一朵花宫結淨因周環綠水漾波新歌臺畫舫何妨閙
恰是亭亭不受塵
觀音山
右拱平山嶠遐臨廿四橋古原詠文士今半屬禪寮法
雨鏡中落天花雲外飄憑忩尤暢意綠野潤新苗
平山堂
西寺西頭松竹深歐陽舊蹟試游尋江南山色秀無盡
二月韶光美不禁四字檐端垂
聖藻(康熙四十四年賜賢守清風額)千秋座右揭官箴春巡處處
前徽仰到此尤厪籲俊心
第五泉
有冽蜀岡山春来玉乳新可識品泉者非關姓陸人(張又)
(新品此為苐五)
慧因寺
竺蘭結宇綠川濱棹返平山一問津禅納已知因是慧
試言慧復是何因
塔灣行宫恭依
皇祖詩韻
廣陵風物久繁華下下翻堪樹五麻可識古今不同俗
由来中外莫非家治堤弱柳搖金縷映砌芳梅綴玉花
樸斵總存
昔年制
奎章曾是戒紛奢
高旻寺
河干唘梵域塔影矗高旻兩字騰鴻號千秋煥
寳文(寺名康熙四十二年所賜)莊嚴開像設清淨悦聲聞頂禮祝
慈夀都梁颺瑞芬
自高旻寺行宫冄游平山堂即景襍韻六首
前朝烟棹寧耽玩供帳因他率已陳自是晴明山色好
重教游騎策高旻
富庶從来說廣陵滿城絲管映街燈唐風擬令崇淳約
謀食貧人慮失憑(商人習為侈靡其技巧役之貧民藉以餬口者甚衆亦損有餘補不足之)
(道若令如唐魏儉嗇則土著益難于謀食故不之禁)
春風行舘憩天寧早見平山黛色青便進湖船漾新碧
且看夹岸畫為屏
一株綠柳一紅欄絲縴沼堤引木蘭小令還輸蘇氏軾
(蘇軾有三過平山堂下小詞)東山未擬謝家安
潤含新麥綠塍寬恰是淮南第一觀試想風流賢太守
詎因歌舞助清歡
蜀岡游罷催歸轡畫蠲原遅十里餘(是日自高旻行宫策馬度郡城至天)
(寧行宫易湖船歸亦仍之以馬便于船且百姓得以近光也)船馬北南殊所習始知
古語信非虚
塔灣行宫恭依
皇祖示江南吏韻
豫游傳夏諺巡狩載虞經改典關休助
化工贊毒亭韶春方駘蕩品物早物形宣澤惟良吏毋孤
清蹕停
自瓜州放舟至金山
觀民展義狩南邦瓜步平明掛錦䉶柳綠桃紅春兩岸
風和浪細昔長江(辛未渡此亦無風浪)樓臺四面雲峯矗簫鼓中
流水調摐西望鳳舟
王母降問
安歡喜詣瑶忩
金山寺恭依
皇祖詩韻
從来佳境屬禅和佛印其人亦豈多
養志延禧遵
昔躅江山介夀慶如何
登金山塔頂叠舊作韻
定光塔據翠峰尖登眺崇情暢六兼百尺凌雲賢劫固
千年入影浩波恬東西源委因心會南北風光舉目添
石火春秋纔瞥眼今来饒是韻重拈
金山叠舊作韻
瓜步堤楊已窣青放舟江勢攬全形好春如繪迎春馭
福地無雙擅地靈蘿壁峭中尋昔句松軒勝處得今停
雖然歷歷成今昔不可分疏理亦冥
江流山峙千秋境柳暗花明二月天煑茗就泉思陸氏
摛辭即景許髯仙豈能適已真無暇每為康民願有年
一帶吳根將越角惠鮮勤體蹕途連
游金山寺冄叠蘇軾韻
冊府常披輿地圖西極江源東竟海中流銀髮能許長
氐父乃如黍米在獲金名易裴頭陀祗園高下凌澄波
自兹勝蹟擅吴下騷人禅客游恒多南國重来命巡楫
風恬浪静韶春日佳境畢景不能窮琳宫梵宇層樓赤
石&KR1097;萬刦埋仙魄(金山前島世傳郭璞墓)髯翁吟際髯應黑令来
古往熾然明不遷者存底用驚福地只宜冺六識山色
江聲定何物印公留帶可鎮山當時公案足警頑蘇公
不言言未已試看衮衮東流水
自金山放船至焦山冄叠蘇軾韻
江赴海意虎視耽自来天塹限北南湔氐遥源達溟渤
至此餘十之二三方壺員嶠誰則到徒稱火棗將冰蠶
咫尺仙山一帆力不游可懷日後慙石□峭拔潮影退
俯欄可以窺深潭便命黃頭發青雀江天春物方清酣
忽懷玉局曾游目中江長老談鄉談(見東坡詩)豪吟静悟兩
寂寥祗饒松竹籠虚龕山蔬可以為清供豈必燒豬方
覺甘紙帳困眠明便出金山留待還嫌貪片時攬勝兼
望古幽情暢矣歸云堪剪波頃刻濟北固嵒端更問蕭
公庵
三詔洞
三詔抗懷却千秋潜德光董經曾不固滕六詎能殃隐
也真仙耳山高江水長至今洞口石尚是煑餘糧
遊焦山
我昔金焦互量比曾云在此不在彼昨来浮玉凭朱欄
又覺人間鮮並美東瞻島嶼藐拳石蓬莱有無只虚擬
順流揚帆忽至之宛憶前評不差耳如来轉境故稱佛
被境轉者衆生是慧禅寺禮調御夫焦先祠緬隐逸士
欎葱樹色扶竒峯倒影盡在江天裏豚入息風銀月澄
龍出聽講黑雲起到斯雅合諸慮静我則萬幾將誰委
江山不改心亦然返棹吾將勤政理
甘露寺
江干䟦玉馬雲表謁祗園不見蕭公鑊聊參能祖旛四
雄蹟已冺(見蘇東坡詩)六代地猶存獨愛司勲句因之憩北
軒
過鎮江府城
焦山稳度紫霞舟十里鳴鞭過潤州秀麗江山窮睇眄
喧闐老幼厪咨&KR1258;萬民爾滿瞻依願一意予勤富教謀
前歲灾荒昨歲熟既為慶慰亦為愁
練湖
曲阿後湖古所聞波光如練漪澐澐中郎品鑒得神韻
光禄摛藻多清芬七十二流皆滙此築堤之後事紛矣
紛運利田胥頼之閘䃮修置寧聽毁停艫試望有所思
豈容易言制復始
登城霞閣二首(董其昌題俗名三義閣)
攬轡丹陽縣觀風度巷衢每因咨米價惟是厪民劬閣
綺登級城霞向入圖(過縣城乃登閣小憩)遺風仰三義勝槩攬全
吴後樂先憂意同聲衆口呼轉旋頼洪造元氣幸差蘇
層甍控川口来往實通衢尸祝今猶盛三分昔已敂牛
黃叶佳䜟龍卧贊良圖北伐應先魏東連暫緩吴何當
禪勿肯若可董聞呼蔚起赤城色題簷筆是蘇
過常州府城八韻
傍堤維鳳艒紆路策龍駒問俗闠闤度覲光老幼趨
舟車引百越襟帶控三吴泰伯高風在賀公嘉政臚
人文日寖盛食服衆滋膄故是昇平象寧無水旱虞
即今雖小補憶昔未全蘇咨爾牧民者引恬莫怠圖
䟦馬過常州至&KR0712;舟亭進舟遂是首
風流蘇髯仙遥年此繫艇遺蹟至今傳以人不以境流
為佛氏宇松竹頗幽静印公舊深契玉帶留堪省南来
緣觀民詎為賞烟景敞檄及孤亭點綴備臨幸玉局強
項人想未必首肯山僧不觧禅念佛持清警云昔曾執
戈放下屠刀猛(寺僧自云曾于陕西勇健營從軍)乘艫就前途回望崇
情永坡留我則往不繫閒雲影
射
澤國塗泥難射堋晴明是處得平陵和門適可觀羣藝
破敵休誇擅獨能敢以昇平弛武備詎忘弓矢是
家承不矜已亦課人識慎酌權衡在勸懲
賜蘇州巡撫愛必達
青齊障宿保吳下節新移民隐芻蕘達官方砥礪期允
當知有要寧止貴無私此地灾傷後惠鮮莫漫遅
賜江蘇學政李因培
學校程材地江蘇大雅邦元龜要清正藻鑑辨淳厖莫
負風簷昔為求瓊樹雙菁莪勤樂育濟濟引鴻龐
先賢周惇頤後嗣持小像求祠名允其請並題以
句
錫麓祠先賢孫支世守旃開程朱道學繼孔孟心傳水
碧山青處松蕤竹秀邊千秋光霽在底復藉龍眠
遊寄暢園題句
煙溪又復泛梁鴻路側名園曲折通新景林嵐六塵表
昔遊歲月寸心中清泉白石自仙境玉竹冰梅總化工
小憩便當移蹕去一聲定磬下花宫
十如峯
寄暢園中一峯亭亭獨立舊名美人石其弗稱因
易之而系以詩
一峯卓立殊昂蔵恰有古檜森其旁視之頗具丈夫氣
誰與號以巾幗行設云妙喻方子美徒觀更匪修竹倚
亭亭戍削則不無姍姍閻易非所擬率與易居曰介
如長言不足因成圖正言辨物得朅攬惠麓梁溪永静
娱
寄暢園叠舊作韻
雙河舟溯慧溪灣雅愛秦園林壑閒月鏡光涵窗㶑㶑
雲紳聲落澗潺潺清幽已擅毘陵境規寫曾教萬夀山
一沼一亭皆曲肖古柯終覺勝其間
惠山寺
九隴重尋惠山寺梁溪遐憶大同年可知色相非常住
惟有林泉鎮自然所喜青春方入畫底勞白足試參禅
聽松庵静竹罏潔便與烹雲池汲圓(府志惠山寺第二泉上有方圓二池)
(圓者最佳)
題惠泉山房
昔来遊惠泉聽松試竹罏八角石欄干明汲轉轆轤茶
香滌塵慮泉脈即此夫重臨探靈源乃知别一區石梯
拾級登高下置精廬瀟灑綠琅玕峭舊青芙渠山茶及
仙放香妍且都西北有空洞洞前方塘虚淙淙甘出源
苓芬石髓膄對之坐逾時笑我前遭徒境亦不可窮竒
亦難悉臚名泉自千古豈藉羶薌吾
詠惠泉
冰洞不可測發源惠麓東精藍據左側德水揚宗風鑿
為方圓池雖二實相通方劣圓者甘其理殊難窮池上
漪瀾堂舊蹟傳坡翁境屯心則泰高風想像中
遊錫山
惠東特出一峯青有錫名山無錫寧(諺云有錫争無錫一寧因以名縣)
水平吞太湖秀林巒近接九龍靈春前老栢不爭色風
裏幽蘭觧送馨蘿逕雲扉故相識得教精舍小延停
駐蹕蘇州
乘時展義玉鑾巡莅止吴城胥水濱春色由来南國麗
民情&KR0008;比昔年親縦看道左多歡忭寧忘灾餘有窶貧
鮮盖蔵還尚華飾此邦要務在還淳
觀蘇城閭閻之盛不减昔年既以慰懷兼成是什
旋轉深叨造化功昨春猶疫幸秋豐肉瘡剜補嗟黎獻
滿益損謙切巳衷資食資衣厪宵旰任親任近繞西東
羽林扈衛曾何藉膝下原吾赤子同
凝懷堂
在蘇州織造衙門旁行宫内康熙年間所
賜名也適来居之輒成是詠
三吳巡露冕數宇駐宵衣
寳額懸瑶篆凝懷揭妙機盡蠲塵慮擾常守道心微展義
將繩
武如臨
聖日輝
支硎山
問景東峯與碧泉支硎得號遥憶年可知愛鶴兼調馬
那礙翻經及習禅圖畫竒參忩戶裏筑琴響遞榻牀邊
舊題宛在蒼厓&KR1575;何事苔㾗半隐然
寒泉亭子
無泉不寒此檀獨鑿石引流潨復曲何當深夜坐孤亭
萬慮都蠲一輪掬
寒山别墅
泉出寒山寒秀峯支硎支昔遊曾未到名則常聞之烟
巒欣始遇林壑誠幽竒應接乃不暇而盡澄神思庭前
古榦梅春華三兩枝孰謂宦光往斯人如在斯
飛魚峡
朗山誰假借朗水已疑然源溯雲中竇光澄鏡裏天投
竿庾信釣溉釡寗封仙所遇欣初得還因緬昔賢
馳烟驛
驛路馳烟著璧題客来衣履尚凄凄支硎秀色千秋映
津逮遥思孔稚圭
綠雲樓
熙春新霽間輕隂韶秀山姿暢好尋支遁寒泉纔滿聽
宧光别墅又登臨紅梅翠竹天然繪妙理清機不盡吟
千傾綠雲餅餌計憑觀惟是悦予心
對瀑
九叠垂雲紳一泓注石髓卉物太昌妍藉兹足陶洗
戲題空谷
幽人昔時隐空谷與木石居鹿豕遊豈謂高卑起飛閣
更教雜遝鳴羣騶徒觀梅竹三春雅便擬棲遅一刻留
馳烟驛畔多條穎(空谷中有馳烟驛宧光所題云)問爾低枝掃跡不
寒山千尺雪叠舊作韻
寒山即是支硎山趙凡夫始䟽山泉我昔憑觀愛清泚
雲中曾未窮其源隐人别墅兹一至故蹟歷歷閒評詮
乃知芙蓉注乳竇千支萬派斯依緣煙崖水峡叠高下
瀉為飛瀑瀑渟為淵大珠小珠跳澗谷五出六出紛林
巒四時恒此舞滕六千尺幻欲生藍田雪乎否乎否雪
乎長笑人然我亦然朅爾題詩朅爾去淙淙響在依稀
間
聽雪閣叠前韻
飛魚扵雲中聽雪乃峡底高下殊倒置名象若斯耳適
從寒山来始遇空谷美(辛未惟至千尺雪寒山别墅今始過之)過墻即范
園水閣重憩止峯色與泉聲識我重臨喜理觧冺今昔
耳觀無終始點筆一冁然偶如是而已
遊華山
䟦馬度寒山屏秀宛相映天池知不遙由来稱熟徑圖
經誌洗心柱史標養性初入松竹幽遂陟巖巒亘﨑嶔
峭舊間時有飛泉迸鳴鞭豈不便安用山輿乘(地方大吏備登)
(山輿以策騎便弗用)延緣造絶頂諸峰皆下凭春如有脚来雲自
無心競小立極遊目已足暢清興行漏報午刻歸路盤
烟磴精藍禮莊嚴别室憩幽淨
寳翰垂日月寧止書中聖處處仰
昔蹤起愛復起敬
恭依
皇祖華山詩韻
春物和而盎春山秀且深佛光今昔亘
奎藻歲年侵籟奏風過竹歌喧暖啅禽石蓮華那在望古
集遙襟
駐蹕靈巖叠舊作韻
熟路明知步步中穿松鐘識出花宫峯姿峭舊四隣接
塔影玲瓏八面通震澤遠憑鏡呈白雲忩小坐篆消紅
静觀何物名今昔行漏依然丁復東
臨湖榭
震澤三萬六千頃虚榭三間十笏寬榭置澤上粒黍浮
澤延榭中片鏡懸遊乎物外忘憂樂東坡昔道皆可觀
偶来靈巖駐春蹕幾餘一凭臨湖欄氣清天朗陽侯静
具區渺渺無微瀾洞庭西東列眉黛芥納湏彌曾不難
靈威丈人縦可接我心何暇求神仙
穹窿山上真觀
穹窿惟
帝宇巡狩值春朝虔謁碧霄上
高居絳節朝雨𤾉願時若明旦揭扵昭精室蕭臺側憑欄
縦目遙
拈花寺
暫乘紫機暇言訪青蓮宇穹窿真穹窿陽山卑爾許雲
棧歷覺路山泉汲法雨春景青帝繪石脂赤松取遂造
古道場信是出塵所太湖當我胸雲烟與吞吐如如者
西竺皇皇者東魯此既未能逮彼又何曾補徘徊兩增
慚把筆欲忘語買臣乃俗吏往事奚足舉
穹窿山望湖亭望湖
震澤天連水洞庭西復東雙眸望無盡諸慮對宜空三
萬六千頃春風秋月中五車禀精氣誰詔陸龜蒙
鄧尉山恭贍
皇祖題額松風水月四字各得八句以題為韻
稱鄧尉者以梅而
睿藻全不涉焉然言不涉而意已賅此所謂得梅之神韻
者乎觸目會心摛辭衍義亦情之不能已也
松
宿契權辭竹知音恒伴松友三見兹二并昔到斯重濤
影籠香淡冰心映翠濃問誰工品物大造在
堯胸
風
此海偏稱雪扵春不礙風細傳香是玉輕綻蕾猶紅搖
曳韶初麗吹嘘氣正融設如擬禦寇光福即崆峒
水
廣平腸是鐡高密心水心仿彿見斯人何必稱仙子枝
斜清淺上影弄漪瀾裏誰先獲我心和靖曾言旨
月
依稀有三山澹蕩方二月搖光入黃昏散馥飄清越淰
淰映冰心稜稜標玉骨静對仰
當年餘芬猶未歇
鄧尉香雪海歌叠舊作韻
鄧尉西北山名吾(香雪海即吾家山在鄧尉山西北六里姑蘇志云附鄧尉)昔遊未
到兹到初竒峯詭石更幽䆳商邱三字&KR1575;匪誣虎山橋
春水碧漲光福塔舍利光舒湖山表裏互暎帶都拱香
雪為範模循名討實何不可無妨片刻鳴鑾紆萬峯小
别化人寺(鄧尉山寺名)至理緩問山村途(鄧尉山隂名至理)彌高亘
下真創見清芬冷韻非時趨襄陵湠漫亦奚必蔚雲浟
湙則有餘鮫人出珠珠不計海童路路多娱香雪非江
亦非湖天高地下物散殊惟海為巨為委輸揚華繁采
無復需笑我昔年略涉港嘆觀止矣誠云疎由来扵廓
渺無際即今乃見三山孤輿圖府志各執異(明統志鄧尉山一名)
(袁墓山而姑蘇志則云鄧尉山在鋒峯西南光福里俗名光福山與袁墓諸山相屬一鄧尉而袁墓光福二說)
(不同紀載紛淆往往如此)袁墓光福寧非吴墟拘辨枉費工夫
靈巖雜詠冄叠沈德潜韻
館娃宫
石硯徑重尋春花風自舞昔日館娃處今時選佛土清
梵落雲松静香飄埭社於此暫息心何必論前古
琴臺
西蜀及東魯琴臺名紛然此胡亦有之蹟傳闔閭年松
風寫謖謖峡水常湲湲想彼三郎流聽之早欲眠
響屧廊
靈巖鎮古靈敞景當春敞山蹊誰藉楩名尚傳屧響無
人歎露葵有客尋煙莾荒幻總虚無無煩賦傷往
涵空閣
富媪不藏景高閣真涵空不知名者誰忩納千巖風太
湖在襟袖疑聞吟淵龍洞天若能到玉柱銀為宫
吴王井
英英吐雲根氿氿涵峯頂秀峯寺其側舍利入塔影憶
昔春雨中偶然一汲緶勿幕乃元吉玩辭觀象井
研池
山川自太古峙峻渟者泠誰能奪化工泉白峰常青此
池盖昔有菁藻看斜横非吴王所斵至理無湏驚
采香逕
句踐用心苦隂謀蔵弗露采葛不連蔓作絲織絺素獻
吳逞其欲吳歡墮迷露羣娃猶采香曲徑春風暮
翫花池
德潜本幽人所居愛巖谷一冄吟其詩調高義亦足偶
凭翫花池印心澄澹綠遺蹟奚堪稱德水早淨欲
遊天平山十六韻
吴會重山鎮天平萬笏朝飛耒峰拔地林立石千霄茶
隖西隣近支硎北戶招勢連高景秀氣接太湖潮是日
春方仲行時興倍饒靈巖盤嶺路功德訪雲寮芳玉溪
梅綻柔金陌柳搖行行見别墅緩緩渡横橋宛到前遊
處閒看舊詠標名園寔瀟灑(范家高義園辛未賜名也)古蹟半荒寥
文正風猶在倖桑澤未遥小停憩閒舘更進步層椒翠
越茈虒密蒼巖突兀嶠菴傳遠公法泉溯白翁謠絶頂
高無匹三吳望裏要未能元氣復用是一心焦
高義園
磴道下靈巖名園尋高義霽烟歛寥闊韶光鬯明媚載
過文正祠默讀義田記春和對芷蘭復緬後樂志白雲
千載心名山五經笥我自勤政人䟽連未可恣乾惕意
彌厪智仁懷偶寄
白雲泉冄叠白居易韻
昔年少傳此題泉忘世高情祗愛閒我却異香山所願
願流膏澤遍田間
冄遊寒山别墅作
吴中不雨亦多隂今日晴明悦可心嶻嶭天平試閒攬
夤緣别墅便重尋峰寧藉沐都凝黛泉豈湏觀每聽琴
更上綠雲楼上望虎邱塔影矗平林
澄懷堂
應接雖無暇澄懷乃有餘底湏施藻繪惟是愛清舒春
是四時冠山如太古廬何當来晏坐重習少年書
琳瑯叢用杜甫佳人詩韻並效其體
一時憶杜詩空谷真空谷逕人琳瑯叢詎同凡花木化
軸尚欲培樵斧寧可戮誰謂品曲人乃道不如肉其澳
將渭川羶薌遊秉燭豈知寒山幽森此萬竿玉凡夫昔
卜居常抱煙霞宿有夢為(平聲)蝶栩無淚為(去聲)民哭泉或
時而清泉或時而濁社祭永吴中荒祠尚老屋猗風情
亦蕭影月手堪掬粉黛非佳人佳人亦修竹
芙蓉泉
芙蓉峰下泉輙以芙蓉稱泉固可植&KR3439;峰則惟肖形賓
主定誰是後先底浪争峰泉胥不知曰人強安名
法螺寺
詭石詫竒峯蒼松&KR1083;曲徑窅窕深翠處林壑相掩映春
禽唱清音澗花含净性梵宇到面前乃識蔵䆳夐出密
忽登高望遠如臨鏡吴中寺亦多此獨亦幽勝設以擬
詩人非賈宜在孟
賦得華山鳥道
㠎嶫復巃嵸青蓮植半空自来稱鳥道頗覺異蠶叢叠
磴穿雲白迴攔抉巘紅竹聲戞風細花色鬭春融塞路
遥相擬坦途此盡同遊山當讀畫緩緩䟦花驄
初遊石湖作
行春恰慎好春晴橋上風光蓄眼清綠竹紅花他繪事
黃童白叟我田情白洋烟水在襟䄂莋碓雲風若送迎
却訝祗園方外地起予兩字號治平
觀打魚歌
地方大吏備觀打魚因事已成略觀輒罷之而作
是歌
江鄉本以漁為業烟水衝寒應不怯而我行時欲物熙
人跔魚斃非所悦施罛連網圍周遭大魚掉尾小魚跳
烹烝充爼供一嚼寧如虚浪聽消遥木蘭每歲秋圍即
他他藉藉曾弗惜何慈扵魚弗慈鹿春秋温肅殊南北
湖魚寧實繁如斯我惟務實命罷之悠然而逝誠逝矣
懷哉里革與臧僖
行春橋
越来溪来溪橋接恰值行春橋上過魚躍鳶飛參物理
耕田鑿井樂民和
湖心亭
白洋滙處渚宫築水色天光有若無無已自賞心兼悦
目耴名何必又西湖
遊上方山
治平路接楞伽院兩寺由来一寺分澗筑松濤相問答
峯容波熊總氤氲座披莋確棲崖月泉煑曺溪嫡派雲
底更圖經考同異從来紀載議多紛
郊臺
羽蓋乘齊亦壮哉當年僣祭起郊臺誰知五過招三寸
此自横塘有越来
遊雲巖寺
短簿祠邊尋舊墅吴王邱頂禮雲岩當時捨宅兄與弟
永劫超塵聖與凡覇業銷沉寒劍氣佛光今古鎮經函
息幾也識忘言好觸景興吟未可緘
静觀齋(康熙四十六年賜額)
齋額
璇題號静觀
聖蹤想象寳雲端管弦盈耳彼何閙禮義悦心斯所安
含暉山館(亦額也賜)
水態山容清且妍山房勝日小周旋分明康樂詩中景
著屐風流想昔年
虎邱寺冄和蘇軾韻
定光瞻寳塔拾級登仙嶺遂徑造其巔下視富萬井松
濤虎嘯翻竹籟龍吟耿苟尚頬舌感此必下鼃黽點頭
聽經軰金矣不復礦生公本無涉誰云服精猛髯翁絶
世才儒佛埸馳騁勝遊託豪句豈真增跈哽小坐仰蘇
樓綠疇含麦頃為祝今餅餌寧忘昔飢冷人言元氣復
我嘆哀鴻永詎同彼子瞻無事但攬景歸輿循山塘羣
瞻翠華影施惠貴及時奚待大吏請
山塘策馬
山塘策馬攬山歸淡蕩韶春鞭滿揮烘受朝晴花蕊綻
潤含夜雨麥苗肥曰遊曰豫所無逸樂水樂山亦静機
更喜吴民還昜教重来歌舞較前稀(辛未南巡于返樸還淳之教三致意)
(焉又明降旨禁地方大吏陳劇供奉兹来民間結香亭□祝者率不敢備歌舞之觀足見從令為之心喜)
降旨迴鑾時取道徐州視河工詩以紀事
南来兩務重視河及觀民表裏實相資河治民始安入
疆即念兹疏瀹命河臣隨鑾乃細事佇待嘉猷陳(時以曺徐)
(二郡瀕水地積水妨農荆山橋黃流淤緩總河白鍾山未令接駕副總河嵇璜亦命赴工相度)高堰新
隄固淮口如前巡其病不在斯而在徐城濱渡江以南
来閭閻商賈臻麥田及菜花雨潤日暄勻目前堪慶慰
額手天地仁但念彼遠鄉寧無嘆邅迍膏澤以時施袵
席期登均昨者接奏牘果道&KR0782;河身先事不預妨恐致
危城垣一自石林溢南北側注頻(黃河自乾隆七年石林口漫溢經時甫塞)
(嗣是張家馬路孫家□頻患衝奪黃流勢弱不能刷沙直趨致河底沙停大淄側注)中泓力反弱
刷沙以為難治河雖未習要當相度親疇咨集衆思勝
於紙上言道路粗修可令速馬上傳取足供頓宿勿重
勞黎元
曉發蘇州
視河將欲至徐城五日姑蘇便唘行浙省萬民齊望幸
吴川一宿且兼程(是日不駐南斗圩兼程至嘉興)設緣玩景生留戀豈
是因心凛旦明老幼不湏攀載道迴途當為(去聲)小停旌
欽定南巡盛典卷四
