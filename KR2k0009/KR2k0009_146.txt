大清一統志
夔州府(在四川省治東一千七百四十里東西距五百四十里南北距七百四十里東至湖北宜)
(昌府巴東縣界二百一十里西至綏定府新寕縣界三百三十里南至湖北施南府恩施縣界二百)
(四十里北至陜西興安府平利縣界五百里東南至湖北施南府建始縣界一百一十里西南至忠)
(州界三百九十里東北至湖北鄖陽府房縣界三百一十里西北至綏定府東鄉縣界六百一十里)
(自府治至京師四千二百四十里)
︹分野︺天文翼軫分野鶉尾之次
︹建置沿革︺禹貢荆梁二州之域春秋時為庸國地後
屬巴國戰國屬楚秦屬巴郡漢因之後漢初平元
年劉璋分置固陵郡(水經注作故陵)建安六年改為巴東
郡仍屬益州(按此本華陽國志與譙周巴記晉宋志不同詳見重慶府)三國漢
因之晉泰始三年分屬梁州太安二年仍屬益州
永和初改屬荆州宋泰始五年置三巴校尉(寰宇記宋)
(末廢)齊建元二年置巴州永明元年省梁普通四年
改置信州(見梁書武帝紀寰宇記作大同三年誤)周置總管府(寰宇記後)
(魏廢帝三年移巴東郡於陽口縣周明帝二年於州理置永安郡其巴東郡惟領雲安一縣宣政元)
(年於州置總管府)隋開皇初郡廢大業元年府廢三年復
改州為巴東郡唐武德元年復曰信州二年改曰
夔州仍置總管府(管夔峽等十九州)貞觀十四年改都督
府(督歸夔忠萬涪渝南七州)後罷府天寶元年改雲安郡乾元
元年復曰夔州二年復升都督府尋罷屬山南東
道天祐三年升鎮江軍節度使(唐書方鎮表至德元載置夔州防禦)
(使二載升夔峽節度使乾元元年廢廣德二年置夔忠涪防禦使天祐三年升爲鎮江軍節度使)
五代屬蜀後唐天成二年改曰寕江軍尋復入蜀
宋仍曰夔州雲安郡寕江軍節度使爲都督府開
寶六年分置峽西路咸平四年改夔州路元至元
十五年置夔州路總管府屬四川行省明洪武四
年改夔州府九年降爲夔州隸重慶府十三年復
升爲府屬四川布政使司
本朝因之屬四川省領縣六
奉節縣(附郭東西距一百三十里南北距二百八十里東至巫山縣界五十里西至雲陽縣)
(界八十里南至湖北施南府建始縣界二百里北至大寕縣界八十里東南至建始縣界一百一十)
(里西南至雲陽縣界八十里東北至巫山縣界七十里西北至大寕縣界八十里春秋時庸國之魚)
(邑漢置魚復縣為江關都尉治屬巴郡後漢建安中為巴東郡冶三國漢章武二年改曰永安晉太)
(康元年復曰魚復宋齊因之梁為信州治西魏改曰人復隋仍為巴東郡治唐初為夔州治貞觀二)
(十三年改曰奉節宋因之元為夔州路治明洪武九年省縣入州十三年復置為夔州府治本朝)
(因之)巫山縣(在府東一百三十里東西距一百六十里南北距二百五十里東至湖北宜昌)
(府巴東縣界九十里西至奉節縣界七十里南至湖北施南府建始縣界八十里北至大寕縣界一)
(百七十里東南至巴東縣界一百里西南至建始縣界八十里東北至湖北鄖陽府房縣界三百里)
(西北至大寕縣界一百六十里戰國楚巫郡秦改為縣漢屬南郡後漢建安中改屬宜都郡二十四)
(年分置固陵郡三國吳又分置建平郡晉初置建平都尉治此咸寕元年改都尉為建平郡宋齊以)
(後因之隋開皇初郡廢改縣曰巫山屬巴東郡唐屬夔州宋元屬夔州路明屬夔州府本朝因之)
雲陽縣(在府西一百四十里東西距一百二十里南北距三百里東至奉節縣界六十里西)
(至萬縣界六十里南至湖北施南府恩施縣界二百四十里北至開縣界六十里東南至恩施縣界)
(二百四十里西南至萬縣界七十里東北至奉節縣界六十里西北至開縣界六十里漢置朐忍縣)
(屬巴郡後漢屬巴東郡晉因之周改曰雲安唐屬夔州宋開寶六年置雲安軍屬夔州路末廢元至)
(元十五年復置軍二十年升為雲陽州明洪武六年改州為縣屬夔州府本朝因之)萬縣
(在府西少南二百八十里東西距二百里南北距二百十里東至雲陽縣界八十里西至忠州界一)
(百二十里南至湖北施南府恩施縣界一百八十里北至開縣界三十里東南至雲陽縣界一百里)
(西南至忠州界一百二十里東北至開縣界三十里西北至忠州梁山縣界八十里漢朐忍縣地三)
(國吳置羊渠縣蜀漢建興八年改置南浦縣屬巴東郡晉及宋齊因之後魏改曰魚泉周置安鄉郡)
(尋改縣曰安鄉郡曰萬川隋開皇初郡廢十八年仍改縣曰南浦屬巴東郡唐武德初屬信州二年)
(於縣置南浦州八年州廢屬夔州是年復置浦州貞觀八年改曰萬州天寶初曰南浦郡乾元初復)
(曰萬州屬山南東道宋仍曰萬州南浦郡屬夔州路元至元二十年省南浦縣入州明洪武六年改)
(州為縣屬夔州府本朝因之)開縣(在府西少北二百三十里東西距二百四十里南北距一)
(百三十里東至大寕縣界二百里西至忠州梁山縣界四十里南至萬縣界六十里北至綏定府東)
(鄉縣界七十里東南至雲陽縣界六十里西南至萬縣界六十里東北至大寕縣界二百里西北至)
(綏定府新寕縣界四十里漢朐忍縣地後漢建安二十一年置漢豐縣屬巴東郡晉廢後復置仍屬)
(巴東郡宋齊因之西魏改曰永寕隋開皇末改曰盛山屬巴東郡義寕二年於縣置萬州唐武德初)
(改曰開州天寶初曰盛山郡乾元初復曰開州屬山南西道廣德元年改縣曰開江宋仍曰開州盛)
(山郡屬夔州路元省縣入州明洪武六年改州為縣屬夔州府本朝因之)大寕縣(在府)
(北一百八十里東西距二百六十里南北距四百二十里東至湖北鄖陽府竹山縣界一百三十里)
(西至開縣界一百三十里南至奉節縣界一百里北至陜西興安府平利縣界三百二十里東南至)
(巫山縣界四十里西南至奉節縣界一百二十里東北至湖北鄖陽府竹溪縣界二百三十里西北)
(至開縣界一百八十里漢魚復縣地晉為建平郡泰昌縣地周以後為大昌縣地宋開寳六年以大)
(昌縣鹽泉所置大寕監屬夔州路元至元二十年升為大寕州明洪武九年降為縣屬夔州府本)
(朝康熙六年省入奉節縣雍正七年復置)
︹形勢︺控二川限五溪據荆楚上流為巴蜀要郡(歐陽穎引)
(水記)當全蜀衆水所會鎮以灔澦扼以瞿唐(夔州報恩寺記)
重岡複嶺上倚絶壁下臨斷崖天險之勢(王十朋馬綱狀)
水有瞿塘灔澦山有赤甲白鹽形勢險天下(王十朋武)
(侯祠堂記)水陸津要全會東門(吳簡言禦寇記)
︹風俗︺郡與楚接人多勁勇少文學有將帥材(華陽國志)其
人豪俠其俗信鬼其稅易征其民不偷(李貽孫都督府記)
民淳訟稀(王十朋詩夔峽民淳訟獄稀)峽土磽确暖氣晚達故
民燒地而耕謂之火耕(杜甫詩注)
︹城池︺夔州府城(周五里四分門五北倚山東西南瀕江明成化十年建本朝康熙二十)
(三年修乾隆二十三年重修奉節縣附郭)巫山縣城(周三里二分門四明正德中建)
(本朝乾隆三十二年修)雲陽縣城(周八里三分門四明正德中建本朝乾隆三十一)
(年修嘉慶八年重修)萬縣城(周五里門三明成化二十二年因舊土城建本朝乾隆三十)
(四年修五十四年重修)開縣城(周三里有奇門五池廣一丈明成化中建本朝乾隆三)
(十二年修嘉慶十三年重修)大寕縣城(周三里五分門四明正德初建本朝乾隆三)
(十四年修)
︹學校︺夔州府學(在府治東宋建明洪武四年修本朝康熙二十四年重建嘉慶十七年)
(修入學額數十名)奉節縣學(在縣治西北明洪武中建成化十年省入府學本朝康)
(熙二十四年復建嘉慶十年修入學額數八名)巫山縣學(在縣治西北元至正中建本)
(朝康熙二十一年修入學額數七名)雲陽縣學(在縣治東北明洪武中建本朝康熙二)
(十四年修雍正三年七年重修入學額數七名)萬縣學(在縣治北明洪武中建本朝康熙)
(二十二年修入學額數八名)開縣學(在縣治西明嘉靖六年建萬歷末遷於盛山西本)
(朝康熙六年仍建今所二十四年修乾隆二十七年嘉慶十七年重修入學額數四名)大寕
縣學(在縣治西明洪武中建本朝康熙六年省入奉節縣學雍正八年重建嘉慶十二年修)
(十五年重修入學額數八名)蓮峯書院(在府治後本朝乾隆三十二年建四十三年)
(修)文峯書院(在府治西本朝乾隆四年建嘉慶初修)聖泉書院(在巫山縣)
(治東舊名巫峯本朝乾隆初建四十三年易今名)雲安書院(在雲陽縣治西本朝乾)
(隆二十二年建)鳳山書院(在萬縣治東朝乾隆初建本)芙蓉書院(在開)
(縣東門外本朝雍正十二年建)鳳山書院(在大寕縣本朝嘉慶十二年建按舊志)
(載靜暉書院在府治後宋建明萬歷初改名仰高竹林書院在府治東宋嘉熙中孟珙建以處襄陽)
(流寓之士集賢書院在萬縣東門外明嘉靖中建三賢書院在開縣東一里祀元趙受明陳良楊文)
(今並廢謹附記)
︹戶口︺(原額人丁七千六百四十四今滋生男婦共八十六萬一千五十九名口計二十六萬六百五)
(十一戶)
︹田賦︺(田地八千四百九頃八十七畝五分有奇額徵地丁正雜銀一萬一千二百二十九兩七錢五)
(分三釐)
︹山川︺白帝山(在奉節縣東十三里元和志即州城所據與赤甲山相接公孫述時殿前井有)
(白龍出因號此山為白帝山城為白帝城寰宇記公孫述自以承漢土運故號曰白帝)赤甲
山(在峯節縣東十五里水經注江水南逕赤岬城西山甚高大不生樹木其石悉赤土人云如人)
(袒胛故謂之赤岬山元和志山在城北三里漢時常取邑人為赤甲軍盖犀甲之色也)白鹽
山(在奉節縣東十七里隔江水經注廣谿峽北岸山上有神淵淵北有白鹽崖高可千餘丈俯臨)
(神淵土人見其高白故名天旱燃木崖上推其灰燼下穢淵中即降雨常璩曰縣有山澤水神旱時)
(鳴鼓禱雨則必應嘉澤蜀都賦所謂應鳴鼓而興雨也寰宇記在州城澗東山半有龍池方輿勝覽)
(在城東十七里崖壁五十餘里其色炳燿狀若白鹽)麝香山(在奉節縣東南四十里杜甫詩)
(水生魚復浦雲暖麝香山即此)勝已山(在奉節縣南隔江十二里峯巒曡秀巍然獨出泉山)
(之上宋乾道中郡守王十朋命名相近有文山一峯秀拔為郡之案山)七曜山(在奉節縣)
(南二百里亙延直抵湖北施南)慈容山(在奉節縣西南一百四十里又金子山在縣西南二)
(百里與施南接界)九盤山(在奉節縣西北十五里形勢九曲又西北五里為三台山)卧
龍山(在奉節縣東北五里上有諸葛祠故名)陽臺山(在巫山縣城内北隅高百丈有)
(陽雲臺遺址)驅熊山(在巫山縣東二里下有石灘四時湍流如熊聲一名箜篌山)橫
石山(在巫山縣東十里有巨石臨江滸)巫山(在巫山縣東漢書地理志巫縣注應劭曰)
(巫山在西南水經注江水東逕巫峽杜宇所鑿以通江水郭仲産云按地理志山在縣西南而今縣)
(東有巫山將郡縣居治無恒故也江水歷峽東逕新崩灘其下十餘里有大巫山非惟三峽所無乃)
(當抗峯岷峨偕嶺衡疑神孟涂所處又帝女居焉其閒首尾百六十里謂之巫峽蓋因山為名自三)
(峽七百里中兩岸連山略無闕處重巖曡嶂隱天蔽日自非亭午夜分不見曦月至於夏水襄陵沿)
(泝阻絶或王命急宣有時朝發白帝暮到江陵其閒千二百里雖乘奔御風不加疾也春冬之閒則)
(素湍綠潭迴清倒影絶巘多生怪柏懸泉瀑布飛潄其間每晴初霜旦林寒㵎肅常有高猿長嘯屬)
(引凄異故漁者歌曰巴東三峽巫峽長猿鳴三聲淚沾裳明統志巫峽在巫山縣東三十里即巫山)
(也與西陵昭峽並稱三峽)寒山(在巫山縣東五十里垂崖千層絶壁萬丈其勢高寒荆州記寒)
(山九阪最為險峻)南陵山(在巫山縣南隔江一里舊南陵縣以此名入蜀記山極高大有)
(路如綫盤屈出絶頂謂之一百八盤蓋施州正路黃魯直詩云一百八盤攜手上至今歸夢繞羊腸)
(謂此也舊志一名向南山)女觀山(在巫山縣東北四里方輿勝覽有石如人形相傳昔有婦)
(人夫官於蜀登山望夫因化為石)烏飛山(在巫山縣東北六十里言山高烏飛不能越也)
千丈山(在巫山縣東北一百里秀異高於衆山)石城山(在雲陽縣東二里華陽國)
(志朐忍縣山有大小石城方輿勝覽在岷江北岸相去一里)飛鳳山(在雲陽縣南隔江一)
(里與縣治相對山半有瀑布泉)大梁山(在雲陽縣西北六十里形勢橫亙如屋梁然)石
峯山(在雲陽縣北一里)漢城山(在雲陽縣北十五里明統志漢扶嘉隱居其上唐翟)
(法言楊雲外相繼飛昇於此)馬嶺山(在雲陽縣北三十里方輿勝覽漢扶嘉云三牛對馬)
(嶺不出貴人出鹽井舊志三牛山去馬嶺十里皆近鹽井)黑象山(在萬縣東十五里關鎖水)
(口其形如象)南山(在萬縣南隔江三里下瞰大江曡翠如屏)羊飛山(在萬縣西南五)
(十里)西山(在萬縣西三里方輿勝覽其初泉荒草蕪宋郡守馬元穎魯有開元翰相繼修西山)
(池亭為峽山絶勝又有絶塵龕在石壁間有唐人題記舊志一名太白巖)天城山(在萬縣西)
(五里四面峭立如堵惟西北一徑可登一名天生城相傳漢昭烈曾於此駐兵即華陽國志所云小)
(石城山也)魚存山(在萬縣西十里上銳下廣崖面有石形如雙鯉一作魚栫山)人存
山(在萬縣西二十里四面懸壁周廻數十里亦名萬戶山)石筍山(在萬縣西八十五里)
(寰宇記在武寕縣東北三十五里其狀如筍)木櫪山(在萬縣西一百里寰宇記在武寕縣)
(東南十三里山頂有池隨大江水漲減舊有道觀通志老蘇東坡皆有詩)高梁山(在萬縣西)
(北四十里接梁山縣界詳見忠州)都歷山(在萬縣北三里一峯突出衆山之上峛崺為平)
(阜氣象融結縣之主山)獅子山(在萬縣北八里形如狻猊四面險絶惟鼻尖可登)鐵
鳳山(在萬縣北四十里崇岡絶壁其形如鳳)神仙山(在開縣東二里寰宇記相傳昔)
(有仙人衣朱衣乘白馬登此山本道以間天寶二載勅置壇號神仙宫)熊耳山(在開縣東)
(南五里舊志與神仙山並秀聳擅勝)瑞賢山(在開縣南隔江五里羣峯秀直俗呼為州面山)
鯉城山(在開縣西南寰宇記在新浦縣西四十里四面懸絶常渠水流經山下明統志山東)
(面有城城閒有浦多鯉魚故名)大池山(在開縣西十里頂有大池方廣百畝水極清冽)九
折山(在開縣西十五里山形盤旋九折俗名觀音山)九龍山(在開縣西二十里山有九)
(峯曰石楠垂雲玉環凝香飛虹啼猿磨嵯飛仙青楓亦名九隴山)青岡山(在開縣西四十)
(里墊江出此)盛山(在開縣北一里爲縣主山隋以此名縣唐刺史韋處厚常遊此作盛山十)
(二景詩曰宿雲亭隱月岫流杯渠琵琶臺盤石磴葫蘆沼繡衣石瓶泉井梅溪桃塢茶嶺竹崖韓愈)
(爲之序)石門山(在開縣北一百里寰宇記在萬歲縣東北十里有石穴至深縣志有石穴)
(名盤頭洞洞有永中產嘉魚)界頂山(在開縣東北七十里)崖飛山(在開縣東北一)
(百四十里崖勢高懸如飛鳥一名雁飛山)石塔山(在開縣東北寰宇記自開達二州入萬歲)
(縣界與夔州界接山下有泉分爲三道一入夔州一入開州一入達州)鳳山(在大寕縣東一)
(里方輿勝覽一名東山際溪千仞木石蒼翠景物幽絶上有觀音巖巖中有月窟雲巖釣雪玉環浮)
(玉寶華諸勝)石柱山(在大寕縣北二十里方輿勝覽一峯削成如巫峽所望翦刀峯與道)
(士峯相連皆為奇勝)寶山(在大寕縣北二十五里方輿勝覽在大寕縣北十七里氣象盤鬱獨)
(為雄秀山上有牡丹芍藥蘭蕙山半有石穴出泉如瀑即鹽井也明統志謂之寶源山)永隆
山(在大寕縣北二百里又萬頃山亦在縣北廣數百里中有萬頃池)石鐘山(在大寕縣)
(東北十五里方輿勝覽與二仙山相望上有巨石如鐘下有三足煙火之跡宛然父老以為爾朱丹)
(鑪)二仙山(在大寕縣東北十七里上下皆峭壁惟一徑寬二尺長四五丈許凡遊者不敢)
(下視有二仙洞一名王子洞方輿勝覽洞在鹽泉之側峭壁上有石紋如人相對起伏狀洞深不可)
(測洞前有池不竭)繡墩山(在大寕縣東北四十里山形如墩頂平旁峻惟一徑可通)走
馬嶺(在奉節縣東十里白帝赤甲閒)長松嶺(在奉節縣北五十里上多古松)茶嶺
(在開縣北三十里産茶味甚佳不生雜卉)蓮花峯(在奉節縣西北五里頂有蓮池)巫峯
(在巫山縣東宋蘇轍巫山賦峯連屬以十二其九可見而三不知吳船錄自巫縣下巫峽灘瀧稠險)
(湍流洄洑其危又過夔峽三十五里至神女廟廟前灘尤洶怒十二峯俱在北岸入蜀記神女祠正)
(對巫山峯巒上入霄漢山脚直插江中然十二峯者不可悉見所見八九峯惟神女峯最為纖麗奇)
(峭方輿勝覽十二峯曰望霞翠屏朝雲松巒集仙聚鶴淨壇上昇起雲飛鳳登龍聖泉明統志十二)
(峯沿峽首尾一百六十里)琵琶峯(在巫山縣西南十里方輿勝覽對蜀江之南形如琵琶相)
(傳此鄉婦女多曉音律)焦石巖(在巫山縣東半里鎖大江口)烏飛巖(在巫山縣)
(西南四十里又燕子坡在縣西北四十里與烏飛巖相對)上下巖(在雲陽縣西一百里其下)
(巖亦名燕子龕王維有贈燕子龕禪師詩)下巖(在萬縣東二里與古練巖並擅幽勝通志唐宋)
(有劉道徵者鑿龕以居宋黃庭堅詩空巖靜發鐘磬響古木倒挂藤蘿昏)岑公巖(在萬縣南)
(方輿勝覽在大江之南廣六十餘丈深四十餘丈石巖盤結如華蓋左右方池有泉名岑公泉湧出)
(巖際盛夏注水如簾松篁藤蘿蓊蔚葱翠真神仙窟宅圖經云岑公名道願本江陵人隋末避亂隱)
(此巖下積二十年尸解去舊志在縣南隔江一里一名岑公洞)古練巖(在萬孫西十里旁有)
(治平寺)瞿唐峽(在奉節縣東十三里即廣溪峽也水經注江水東逕廣溪峽乃三峽之首)
(其閒三十里頽巖依水厥勢殆交中有瞿唐黃龍二灘夏水迴洑沿泝所忌寰宇記峽在夔州東一)
(里古西陵峽也連崖千丈奔流電激舟人為之恐懼吳船錄每一舟入峽數里後舟方續發水勢怒)
(激恐猝相遇不可解折也峽中兩岸高巖峻壁入蜀記發大溪口入瞿唐峽兩壁對聳上入霄漢其)
(中如削成仰視天如匹練然明統志瞿唐乃三峽之門兩岸對峙中貫一江灔澦堆當其口)南
鄉峽(在奉節縣西四十七里)赤溪洞(在巫山縣西二十里溪石俱赤其内深阻有重)
(門複洞相傳為龍窟)磁洞(在萬縣西四十里産石色黑性堅可作硯)楊柳洞(在開縣東)
(二十里有泉極清)雷洞(在開縣東北唐書地理志萬歲縣東南五里有龍洞貞兀九年雷雨)
(震開府志在開縣東北五十里一名仙女洞一名東洞洞口有石室石龕佛像又有西洞在縣西北)
(五十里亦名龍馬洞又温湯洞在縣東五里)老虎坡(在奉節縣西八十里形狀如虎勢絶)
(險峻)灔澦堆(在奉節縣西南瞿唐峽口水經注白帝城西江中有孤石為淫預石冬出水二)
(十餘丈夏則沒李肇國史補蜀之三峽最號峻急四月五月尤險故行者歌之曰淫預大如馬瞿唐)
(不可下淫預大如牛瞿唐不可留又梁簡文帝淫預歌淫預大如幞瞿唐不可觸寰宇記灔預堆周)
(圍二十丈在州西南二百步蜀江中心瞿唐峽口冬水淺屹然露百餘丈夏水漲沒數十丈其狀如)
(馬舟人不敢進又曰猶預言舟子取途不決水脈也故曰猶預入蜀記瞿唐關西門正對灔澦堆堆)
(碎石積成出水數十丈土人云方夏秋水漲時又高於堆數十丈歲旱時石露大半有三足如鼎狀)
千金島(在萬縣南寰宇記在南浦縣南三里屹然江心石高數丈廣百步按明統志作黃)
(金島土人每淘金於此焉)蛾眉磧(在萬縣南寰宇記在萬州南對江岸磧形如眉多細石斕)
(斑舊志每正月初七日鄉市士女至磧上作雞子卜擊小鼓作竹枝歌)石龍(在萬縣西水經)
(注江水東逕石龍有盤石廣四百丈長六里阻塞江川夏沒冬出基亙通渚舊志今名盤龍磧)大
江(自忠州流入東北逕萬縣雲陽奉節巫山四縣南又東流入湖北宜昌府巴東縣界水經注江)
(水自臨江縣界壇又東右得將龜谿口又東南會北集渠又右逕汜溪口又東逕石龍又東逕羊賜)
(虎臂灘又東彭水注之又東右逕朐忍縣故城南又東逕瞿巫灘湯溪水注之又逕東陽灘又逕魚)
(復縣之故陵北又右逕夜清而東歷朝陽道口又東左逕新市里南又東右合陽元水又東逕南鄉)
(峽東逕永安宫南又東逕諸葛亮圖壘南又東逕赤岬城西又東逕魚復縣故城南又東逕廣谿峽)
(自江關東逕弱關捍關又東烏飛水注之又東逕巫縣故城南又東巫溪水注之又東逕巫峽歷峽)
(東逕新崩灘又東逕石門灘韋莊峽程記蜀中二百八十江會於峽閒次於荆門都四百五十灘稱)
(為至險明統志岷江經本府入瞿唐峽過巫山夏秋水泛峽流百里閒灘如竹節波濤洶湧舟&KR3834;多)
(驚舊志自瞿唐而下謂之峽江又謂之鎮江自忠州入萬縣界東流一百二十里經縣城南又八十)
(里入雲陽縣界六十里經縣城南又六十里入奉節縣界八十里經府城南又三十里入巫山縣界)
(十里經縣城南又六十里入湖廣巴東縣界)新軍河(在雲陽縣東南三十里源出湖北恩)
(施縣界東北流二百餘里入大江)大瀼水(在奉節縣東入蜀記山㵎之流凡通江者土人)
(多謂之瀼方輿勝覽千頃池一道南流為西瀼水明統志大瀼水在府城東自逹州萬頃池發源經)
(此流入大江舊志在縣東一里舊按輿圖此水源出太平廳分水嶺曰分水河東南流三百里許至)
(府城東入江)東瀼水(在奉節縣東水經注白帝城東傍東瀼溪輿地紀勝公孫述於水湄)
(墾稻田因號東屯舊志水在縣東十里源出長松嶺流經白帝山入大江)清瀼水(在奉節縣)
(西二十里即北崖口溪瀉出兩山閒東入大江亦稱頭塘溪)陽元水(在奉節縣西水經注)
(陽元水出陽口縣西南高陽山東北流逕其縣南又東北流丙水注之水發源縣東南柏枝山北流)
(入高陽溪溪水又東北流注於江謂之陽元口按此水舊志無考今輿圖縣西南有五龍老馬二)
(溪東北入江疑即是)烏飛水(在巫山縣西南水經注烏飛水出天門郡漊中縣界北流經建)
(平郡沙渠縣南又北流經巫縣南西北歷三道三百七十里注於江謂之烏飛口舊志吳船錄有大)
(溪口在巫山縣西七十里疑是按輿圖大溪河發源奉節縣西南山谷中東北流百餘里入大江)
湯溪水(在雲陽縣東即今東瀼河也水經注湯溪水源出朐忍縣北六百餘里上庸界南流)
(歷縣翼帶鹽井下與檀溪水合又南入於江名曰湯口寰宇記千頃池水一道西南流為雲陽縣湯)
(溪舊志東瀼河在縣東一里源出縣北九龍池按輿圖東瀼河上流曰五溪河源出分水嶺西九)
(龍山南東南流逕五溪關東至雲陽縣東入大江其源流之長與奉節之大瀼相等自雲陽以東奉)
(節以西惟有此水其即古之湯溪無疑舊志以東瀼湯溪分為二誤)彭溪水(源出綏定府新)
(寕縣東北東流入開縣界又東南歷萬縣雲陽界入江今名開江亦曰小江又名臨江水經注彭溪)
(水出巴渠郡獠中東南流逕漢豐縣東清水注之又逕朐忍縣西六十里南流注於江謂之彭溪口)
(明統志開江在開縣治南源出新寕縣霧山坎流逕今縣合清江過雲陽縣入岷江舊志小江自霧)
(山坎東南流七十里逕開縣南一里又東南合清江墊江逕雲陽縣西四十五里入大江其入江處)
(曰小江口去萬縣六十里按寰宇記有常渠水一名白浦水西自新寕縣界流入東流經鯉城山)
(又東逕新浦縣南三里又東入開江縣界蓋即開江之上源也)墊江水(在開縣南寰宇記新)
(浦縣墊江水源自高梁山東北流至縣南入常渠水舊志在縣南三十里源出青岡山東流五十里)
(入開江)清水(在開縣東北水經注清水出巴渠縣東北巴嶺南獠中即巴渠水也西南流逕)
(其縣又西入峽檀井溪水出焉又西過山至漢豐縣東而西注彭溪謂之清水口寰宇記清水源出)
(萬歲縣東北石塔山西南流逕石門山又西南流逕巴渠故城東又西南流逕萬歲縣東二里又西)
(南入開江縣界舊志清水在開縣東北五十里源出界頂山南流五十里至縣東南入閒江舊云出)
(萬頃池誤)巫溪水(自大寕縣北界發源東南流至巫山縣東入大江今曰大寕河一名昌江)
(水經注巫溪水導源梁州晉興郡之宣漢縣東又南逕建平郡泰昌縣南又逕北井縣西東轉歷其)
(縣南縣有鹽井其水下通巫溪溪水又南屈經巫縣東合聖泉水又南入於大江舊志大寕河一名)
(昌江源出大寕縣寶源山南流二十五里經縣東門外轉東南八十里入廢大昌縣界又八十里經)
(故縣南門外又四十里入巫山縣界又四十里經縣東一里南入江按輿圖此水源出大寕縣西)
(北接陜西平利縣界曰西溪東南流百里許有東溪自湖北竹山縣界西流合焉折西南經鹽井東)
(有後溪河東流入焉又轉東南經大寕縣東又南有白楊河合水浪小溪二水經縣西流入焉又南)
(會西來之龍溪上田二水至廢大昌縣南有楊溪會湖北房縣之水自縣東西流入焉又南流百餘)
(里經巫山縣東入大江方輿勝覽有馬連溪在大寕監西五里即縣西之白楊河也明統志謂馬連)
(溪源出萬頃池流經巫山縣入江一名昌溪是誤以馬連溪爲巫溪之上源也舊志謂源出寶源山)
(者亦非)龍洞溪(在奉節縣西水經注巴鄉村人善釀故俗名巴鄉清郡出名酒村側有溪)
(溪中多靈夀木中有魚其頭似羊豐肉少骨美於餘魚溪水伏流逕平頭山内通南浦故縣陂湖其)
(地平曠湖澤中有菱芡鯽雁皆入峽所無寰宇記龍洞溪在州西一百里溪側即善釀酒之村舊志)
(在縣西八十里源出縣西北白海壩南入大江)相公溪(在奉節縣西三里方輿勝覽在瀼東)
(以丁謂得名水可烹茶又縣西有和豐溪縣北有馬蝗溪舊引流入城供民汲用)茹溪(在巫)
(山縣城北俗謂之小溪)清溪(在巫山縣東十里北流入江入蜀記縣有凊水洞極深洞通山)
(後色黮闇水流其中鮮能入者歲旱析雨頗應)萬流溪(在巫山縣東六十里自湖北恩施縣)
(大溪河發源東流至萬流驛入大江)龍溪(在雲陽縣西三十里)苧溪(在萬縣西一里自梁)
(山縣界分水鋪發源經獅子山下折流十三灣至城西復南流入江因溪旁土肥宜種苧故名按)
(水經注朐忍縣有池溪口疑即此)三潮溪(在開縣東北温湯鹽井側源出縣東北二十里)
(積真洞西南流二十里入清江其水一日三潮冬温夏涼又有枕溪自綏定府達縣大陂溪發源至)
(縣西二十里與梓水合流注於開江梓水自太平山發源至火熖壩合桃溪)白水溪(在開)
(縣東北四十里自雁飛山發源西南流三十里入清江)黃龍灘(在奉節縣寰宇記灘在白)
(鹽峯下又方輿勝覽龍脊灘在城東三里狀如龍脊夏沒冬見舊志每歲人日邑人遊於上以雞子)
(卜歲豐歉古謠云龍狀如拭濟舟必吉龍狀彷彿濟舟必沒)虎鬚灘(在奉節縣東三十里)
(杜甫詩瞿唐漫天虎鬚怒即此)黑石灘(在奉節縣東三十里吳船錄瞿唐峽中有黑石灘最)
(號險惡兩山束江驟起水勢不能平也)新崩灘(在巫山縣東水經江水歷峽東逕新崩灘)
(酈注云漢和帝永元十三年巫山崩晉太元二年又崩當崩之日水逆流百餘里湧起數十丈今灘)
(上有石或圓如簟或方如屋若此者甚衆崩崖所隕致怒湍流故謂之新崩灘其頽巖所餘比之諸)
(嶺尚為鋉桀寰宇記沿峽十二里有新崩灘吳船錄自神女廟東二十里至東犇灘高浪大渦巨艑)
(掀舞不當一葉按東犇蓋新崩之譌)跳石灘(在巫山縣東南十五里舊江北山頂有石)
(跳落南崖至今險阻)瞿巫灘(在雲陽縣東華陽國志朐忍縣水道有東陽下瞿數灘水經注)
(瞿巫灘即下瞿灘也又謂之博望灘其東陽灘亦謂之破石灘苟延光沒處九域志雲陽縣有博望)
(灘荆州記張騫奉使西域於此覆舟故名)橫石灘(在雲陽縣西萬戶驛旁上有橫梁候館)
使君灘(在萬縣東二里水經江水東經羊腸虎臂灘注云晉楊亮赴任益州至此舟覆懲其)
(波瀾蜀人至今猶名之為使君灘)新婦灘(在萬縣東南十里寰宇記崖上有婦人容狀故)
(名)潮灘(在萬縣西六十里水勢險急春秋泛溢江面如潮)魚復浦(在奉節縣東南)
(二里漢魚復縣以此名即八陣圖下之沙洲也)泗瀼(在巫山縣西四十里澗水横通大江兩山)
(對峙一名錯開峽)大悲口(在大寕縣西明統志溪心兩巨石對峙上廣下狹旁有乞靈祠)
(諺云船過大悲口鹽方是我有)蓮花池(在奉節縣西北十里宋乾道中有周升亨字行可者)
(為夔轉運使嘗鑿池北嶺上種蓮王十朋有偕行可賞蓮詩舊志以為周濂溪所鑿誤)天池
(在奉節縣西北十五里源出磨臺山泉水湧出浸可千頃杜甫詩天池馬不到即此)楚王池
(在巫山縣東元統志其水甘美相傳楚王嘗於池側納涼池上有肩輿觀)鴛鴦池(在巫山縣)
(東北七十里石柱山之左有二池如鴛鴦然)龍池(在萬縣東二十五里)魯池(在萬縣西)
(三里西山之麓魯有開所鑿廣百畞植以紅蓮舊志南有流杯池亦有開所鑿)千頃池(在大)
(寕縣北接太平廳界寰宇記在大昌縣西三百六十里波瀾浩渺莫知涯際分為三道一道南流為)
(奉節縣西瀼水按此池接太平廳界之萬頃池方輿勝覽謂千頃池在大昌縣西三十六里明統)
(志又與萬頃池分為二皆誤又見太平廳)聖姆泉(在奉節縣東入蜀記入瞿唐峽有聖姆泉)
(蓋石上有一罅人呼於旁則泉出屢呼則屢出亦一異也)義泉(在奉節縣東北卧龍山舊接筒)
(引入府治官賣水歲收錢千餘緡宋王十朋蠲以給民并作詩示後)聖泉(在巫山縣東北水經)
(注巫山縣東北三百步有聖泉謂之孔子泉其水清潔下注巫溪水又溪泉在縣治東北源出山北)
(谷中邑人汲之不竭)天師泉(在雲陽縣西二里每五月江水漲濁泉水自巖竇閒溢出甘潔)
(清冽一邑用之不竭盡九月而止)包泉(在萬縣西六里方輿勝覽在萬縣西山府志其水凊)
(冽宋元符閒刺史方澤為銘謂與惠泉相上下)温井(在開縣其水冬夏常温)古鹽泉
井(在奉節唐書地理志縣有永安井唐李貽孫夔州都督府記白帝城之左五里得鹽井十四寰)
(宇記八陣圖下東南三里有一磧東西百步南北四十步磧上有鹽井五口以木為桶昔嘗取鹽即)
(時沙壅冬出夏沒舊志七泉井在府東江心八陣圖下水可煑鹽又有上温井下温井在龍脊灘南)
(通志今縣東南三里江濱沙磧有井四五口夏秋水沒春冬始見井水泛沙而出味鹹俗呼臭鹽井)
(所謂在八陣圖下者即此餘不可考)雲陽鹽井(在雲陽縣北水經注湯溪水出上庸界歷)
(其縣翼帶鹽井一百所巴川資以自給粒大者方寸中央隆起形如張繖因名繖子鹽有不成者形)
(亦必方異於常鹽王隱地道記入湯口四十三里有石煑以為鹽石大者如升小者如拳煑之水竭)
(鹽成九域志雲安縣有團雲鹽井通志今縣境鹽井凡十眼)長灘鹽井(在萬縣南一百)
(里通志今縣境鹽井凡六眼)温湯鹽井(在開縣東北舊志其井有三曰衫木曰柏木曰)
(龍馬皆無鹽輸課通志今縣有鹽井一眼)白鹿鹽井(在大寕縣北寶源山下相傳有袁氏)
(逐白鹿於此得鹽泉故名)
前提調官(臣)鄭紹謙恭纂輯
提調官(臣)張日章恭覆輯
前校對官(臣)沈苐恭校
校對官(臣)沈維鈺恭覆校
大凊一統志
夔州府(二)
︹古蹟︺永安故城(今奉節縣治蜀志章武二年改魚復縣曰永安三年先主殂於永安宫水)
(經注江水逕永安宫南諸葛亮受遺詔處也其閒平地可二十里許江山迴闊入峽所無城周十餘)
(里背山面江頽墉四毁荆棘成林左右居民多墾其中寰宇記先主於永安縣七里别置永安宫在)
(平地後周天和元年自白帝移州理於宫南五十步宣政元年復還白帝城入蜀記夔在山麓沙上)
(所謂魚復永安宫也宫今為州倉而州食在宫西北景德中轉運使丁謂薛顔所徙比白帝頗平曠)
(然失險無復形勝矣府志永安宫今為府儒學基)白帝故城(在奉節縣東公孫述所築)
(歷代皆為州郡治宋始移治瀼西置闕於此後漢書郡國志巫縣西有曰帝城蜀志建安十八年諸)
(葛亮等將兵沂流定白帝江州章武二年孫權聞先主駐白帝甚懼遣使請和水經注巴東郡治白)
(帝山城北緣馬嶺接赤岬山其閒平處南北相去八十五丈東西七十丈又東傍東瀼溪即以為隍)
(西南臨大江闚之眩目帷馬嶺小差逶迤猶斬為路羊腸數四然後得上周書蠻傳信州舊治白帝)
(天和元年陸騰更於劉先王故宫城南八陣之北臨江岸築城移置信州劉禹錫夔州刺史廳壁記)
(州城初在瀼西後周建德五年總管王述移治曰帝入蜀記瞿唐關即唐故夔州與白帝城相連方)
(輿勝覽州城以宋景德二年徙治瀼西韓宣瞿唐城記夔州城在瀼西關在瀼東寶祐丙辰既城夔)
(訖以屯重兵復城關城以屯輕兵元統志宋淳祐二年復移州治白帝至元二十二年仍還瀼西舊)
(治府志下關城在奉節縣東十里即白帝城也明初割瞿唐衞右所置周迴數里東南通赤岬西北)
(抵瞿唐灔澦按杜甫詩白帝夔州各異城寰宇記奉節縣去州四里蓋唐時州縣異治也)魚
復故城(在奉節縣東北春秋時庸國魚邑漢置縣其後移治白帝城而此城廢左傳文公十)
(六年庸人帥羣蠻叛楚楚人伐庸七遇皆北惟禆鯈魚人實逐之杜注魚庸邑即魚復水經注赤岬)
(城公孫述所造因山據勢周迴七里一百四十步東高二百丈西北高千丈南連基白帝山舊唐書)
(地理志漢魚復縣今奉節縣北三里赤岬城是也)巫縣故城(在今巫山縣東戰國策蘇)
(秦說楚威王十年取楚巫曰南有巫郡史記秦本紀昭襄王三郡水經注巫縣故城之巫郡秦省郡)
(立縣以隸南郡吳孫休分為建平郡治巫城城緣山為墉周十二里一百十步東西北三面皆帶傍)
(深谷南臨大江故夔國也舊唐書地理志巫縣舊治巫子城寰宇記巫山縣在夔州東南七十二里)
(故城在今縣北晉移於此縣本夔子熊摰所治今多熊姓者)大昌故城(在巫山縣北本)
(巫縣地晉初分置泰昌縣屬建平郡宋齊梁因之周改名大昌置永昌郡郡尋省隋屬巴東郡唐屬)
(夔州宋端拱元年改屬大寕監元至元二十年併入大寕州明洪武三年復置後因民少併入大寕)
(永樂初復置改屬夔州府本朝康熙九年省入巫山縣寰宇記縣在夔州東北六十四里宋史地)
(理志舊在監南六十里嘉定八年徙治水口監舊志故城周一里有奇明成化七年土築在巫山縣)
(北一百二十里)朐忍故城(在雲陽縣西漢置晉曰朐䏰水經注常璩曰縣在巴東郡西二)
(百九十里縣治故城跨山坂南臨大江後漢書注朐䏰故城今雲安縣西萬戶故城是也舊唐書地)
(理志萬戶城在雲安縣西三十里舊志宋為萬戶驛今名萬戶壩按闞駰十三州志朐音蠢䏰音)
(閏其地下涇多朐䏰蟲因以名縣顔師古曰朐音劬李燾曰據闞駰之音則朐當作&KR1219;旁從旬)南
浦故城(今萬縣治宋書州郡志南浦縣蜀建興八年益州牧閻宇表改羊渠立羊渠不詳何)
(志吳立寰宇記後魏廢帝元年分朐䏰縣地置安鄉郡及魚泉縣以地土多泉民賴魚罟為名後周)
(改安鄉郡為萬川郡魚泉縣為萬川縣兼立南州隋開皇初郡廢十八年改萬川縣為南浦縣以浦)
(為名舊志按華陽國志固陵郡初領羊渠縣吳平後省改置南浦縣在郡南三百里水經注南集渠)
(自涪陵北經南浦僑縣西又北注江參考諸書疑南浦本在江北晉平吳改置於江南故曰僑縣後)
(魏於江北南浦地置今縣隋始復故名為南浦)開江故城(在開縣東一里華陽國志巴東)
(漢豐縣建安二十一年置在郡西北彭溪源寰宇記蜀先主於今縣南二里置漢豐縣以漢土豐盛)
(為名後周武帝改漢豐為永寕隋開皇十八年改為盛山唐武德元年移於今理廣德元年改為開)
(江)雲安舊城(在雲陽縣東北漢置鹽官唐末置雲安監宋屬雲安軍熙寕四年嘗析置)
(安義縣八年以戶口還隸雲安縣復為監元併入雲陽州明置雲安鹽課司於此九域志監在雲安)
(軍東北三十里)大寕舊城(今大寕縣治寰宇記大寕監本夔州大昌縣前鎮煎鹽之所在)
(縣西六十九里溪南山嶺峭壁之中有鹽井涌出土人以竹引泉置鑊煑鹽開寶六年置監以收課)
(利九域志監東南至夔州一百十里)陽口廢縣(在奉節縣西水經注陽元水出陽口縣西)
(南寰宇記梁置陽口縣蓋在今州西陽水口後魏廢帝三年移巴東郡理於比)南陵廢縣
(在巫山縣南大江南岸東晉時置縣屬建平郡劉宋元嘉中廢元統志南陵廢縣在巫山縣南二百)
(步與陽臺山相對)北井廢縣(在巫山縣北晉初置屬巴東郡泰始五年改屬建平郡宋)
(齊因之周天和中省入大昌水經注縣有鹽井井在縣北故名北井舊志在大昌縣東南二十五里)
新浦廢縣(在開縣西南九十里宋書州郡志巴東郡領新浦縣何志新立寰宇記縣在開)
(州西南九十里亦朐䏰之地蜀為漢豐縣地宋武帝永初中分漢豐縣於今縣西北七里置新浦縣)
(屬巴東郡後魏恭帝三年於縣置開江郡周天和五年改江會郡建德五年郡廢以縣屬周安郡隋)
(開皇三年罷郡以縣屬開州大業二年廢開州改屬信州七年自縣西北故城移於今理宋書地理)
(志慶歷四年廢新浦縣入開江)西流廢縣(在開縣西北一百五十里隋書地理志通川郡)
(西流縣後魏曰漢興西魏改焉又置開州及周安萬安江會三郡周省江會入周安開皇初郡並廢)
(大業初州廢寰宇記後周天和元年於漢豐縣理置周安郡四年自東關郡城移開州於今州西九)
(十里濁水北故州城領周安東關三岡開江四郡其周安郡領西流一縣其年以東關三岡二郡屬)
(通州五年改開江郡為江會郡建德五年省江會郡入周安郡隋開皇三年又罷周安萬安二郡以)
(縣屬開州大業二年省開州義寕二年於盛山縣置萬州割巴東郡之新浦通川郡之萬世西流來)
(屬焉唐貞觀初省西流入盛山)清水廢縣(在開縣東北六十里唐時萬歲縣宋改曰清水)
(元省隋書地理志通川郡萬世縣後周置又置萬世郡開皇初郡廢舊唐書地理志萬歲後周之萬)
(縣隋加世宇貞觀二十三年改為萬歲縣寰宇記萬歲縣在開州東北四十里漢朐䏰縣地蜀為漢)
(豐縣地宋武帝於此分置巴渠縣屬巴東郡周天和元年分巴東置萬安郡改巴渠為萬歲縣取縣)
(北有萬歲谷為名隋開皇三年罷郡以縣屬開州大業二年廢州以縣屬萬安郡唐武德元年郡廢)
(以縣屬開州二年自今縣北三十里移故城於今所寶歷中節度使裴度奏廢之以其地併入開江)
(尋又置九域志在州東北六十五里按寰宇記謂周改縣曰萬歲與隋唐志皆不合誤)武寕
舊縣(在萬縣西漢臨江縣地周武帝析置源陽縣並置南州及南都郡建德四年改郡曰懷德)
(縣曰武寕隋開皇初州郡並廢以縣屬巴東郡唐宋元俱屬萬州明初省入萬縣舊唐書地理志縣)
(治巴子故城寰宇記在萬州西南一百三十里)江陰城(在巫山縣西六十里元統志後周天)
(和初置縣建德中廢)天賜城(在巫山縣西北廢大昌縣西六十里宋將廉康所築景定中守)
(將徐宗武立名)黃侯城(在開縣東五里五代時土人黃侯二家所築又虎跳城在縣南十里)
(五代孟蜀時築)老鴉城(在開縣南八里宋政和初築又鯉魚城在縣南九十里宋建炎初築)
楚宫(在巫山縣東北一里寰宇記在巫山縣西北二百步陽臺故城内入蜀記楚故離宫俗謂)
(之細腰宫有一池亦當時燕游之地今湮沒略盡元統志細腰宫在縣東北里許府志在女觀山西)
(畔小山頂三面皆荒山南望江山甚麗)故東陽府(在巫山縣東一里唐書地理志夔州)
(有府一曰東陽元統志隋置唐貞觀三年廢)故陵村(在奉節縣水經注舊郡治故陵谿西)
(二里故陵村谿即永谷也地多木瓜樹有魚復尉戍此)巴鄉村(在奉節縣西水經注故陵)
(谿西二里有巴鄉村村人善釀酒俗稱為巴鄉清寰宇記巴鄉村在南鄉峽西八十里)東屯
(在奉節縣東杜甫自瀼西移居東屯詩白鹽危嶠北赤岬故城東輿地紀勝公孫述於東瀼水濱墾)
(稻田因號東屯稻田水畦延袤可得百許頃前帶青溪後枕崇岡樹木葱蒨氣象深秀去白帝五里)
(而近稻米為蜀第一吳潛夔門志東屯諸處宜瓜疇芋區瀼西亦然)八陣圖磧(在奉節縣)
(水經江水逕諸葛亮圖壘南注云石磧平曠望兼川陸有亮所造八陣圖東跨故壘皆累細石為之)
(自壘西去聚石八行行閒相去二丈皆圖兵勢行藏之權深識者所不能了今夏水漂蕩歲月消損)
(高處可二三尺下處磨滅殆盡寰宇記八陣圖在奉節縣西南七里荆州圖副云永安宫南一里渚)
(下平磧上周迴四百十八丈中有諸葛孔明八陣圖聚石為之各高五尺廣十圍歷然碁布縱橫相)
(當中閒相去九尺正中開南北巷悉廣五尺凡六十四聚或為人散亂及為夏水所沒冬水退後依)
(然如故舊志在縣南二里成都圖經云八陣凡三在夔者六十有四方陣圖也其二詳見新都縣)
杜甫故宅(在奉節縣陸游高齋記少陵居夔三徙居皆名高齋其詩曰次水門者白帝城)
(之高齋也曰依藥餌者瀼西之高齋也曰見一川者東屯之高齋也今白帝城已廢為邱墟瀼西為)
(夔府治所高齋皆不可識獨東屯有李氏者居已數世上距少陵纔二易主大歷中故券猶在方輿)
(勝覽世傳計臺乃少陵故宅今有祠堂舊志明萬歷閒於瀼西故址建草閣)許旌陽舊
宅(在萬縣西輿地紀勝在武寕縣西一里即今之白鶴觀)白雲樓(在府治樓有三層登)
(覧之勝甲於一郡)白帝樓(在奉節縣東故白帝城上唐杜甫有詩)最高樓(在奉)
(節縣東白帝城杜甫詩城尖徑仄旌旆愁獨立縹緲之飛樓即此)萬丈樓(在奉節縣東十)
(里杜甫故居後人建樓取李杜文章在光熖萬丈長之義為名)制勝樓(在奉節縣北宋建王)
(延熙有詩)江會樓(在萬縣治西)四望樓(在萬縣南明統志唐白居易詩江上新樓)
(名四望東西南北水茫茫)朝陽樓(在大寕縣治宋孔嗣宗建以望鳳山又有絕雲樓在縣治)
(内)十賢堂(在府冶内初名歲寒宋慶歷中建以祀先賢嘗至夔者屈原諸葛亮嚴挺之杜)
(甫陸贄韋處厚白居易柳鎮寇準唐介凡十人畫像於堂中外栽修竹林栗有記)詩史堂
(在府治内有唐杜甫畫像)瑞白堂(在府治宋楊梅有記王十朋詩昔日在夔州兹堂見三白)
(為瑞不嫌多年豐最宜麥)整暇堂(在府治又名易治宋王十朋詩風俗無難易治之端在人)
(古夔尤易治民俗本來淳)越公堂(在奉節縣東方輿勝覽在瞿唐關城内隋楊素建唐杜甫)
(詩此堂存古制城上俯江郊)橘官堂(在雲陽縣西漢書地理志胊䏰縣有橘官舊志今五)
(峯驛前有橘官堂)七賢堂(在萬縣東祀宋魯有開張俞范鎮蘇洵蘇軾蘇轍黃庭堅刻其)
(詩堂中宋陳損有記)江月亭(在府治宋王十朋詩長江何處水明月幾州天月與江無約相)
(逢是偶然)挹翠亭(在奉節縣治唐白居易游息之所)杜鵑亭(在雲陽城内取杜甫)
(詩雲安有杜鵑句為名)二詠亭(在萬縣治宋張俞范鎮嘗相倡酬於此太守趙希混因以)
(名亭)濟川亭(在萬縣治門前輿地紀勝太守魯有開建張俞記亦名曰南浦樓)雲鴻
亭(在開縣西三十里方輿勝覽賈偉有詩)宿雲亭(在開縣北方輿勝覽在盛山上温造)
(建有記)翠薌亭(在開縣北方輿勝覽夏侯孚先有記)泳飛亭(在大寕縣舊治宋建)
(明統志其在監治者曰藏春隖江山堂芳菲館清祕閣皆當時之勝)陽雲臺(在巫山縣西北)
(寰宇記臺高一百二十丈南枕長江宋玉賦云游陽雲之臺望高唐之觀即此方輿勝覽在縣西北)
(五十步又高唐觀在縣西北二百五十步吳船錄所謂陽臺高唐觀今在巫山來鶴峯上舊志按)
(司馬相如子虚賦前言楚王獵於雲夢後言登陽雲之臺孟康註云夢中高唐之臺據此當在今荆)
(州及漢陽境然宋賦言神女在巫山之陽高邱之阻朝朝暮暮陽臺之下則陽臺之巫山理亦有之)
(若高唐則實在雲夢不在巫山也)演易臺(在雲陽縣北三十里地名向陽坪宋邵康節於)
(此注易明御史盧雍立石表之)拂雲館(在大寕縣明統志在宋時刑曹廨舍之西宣和中陳)
(似有記)藏春隖(在巫山縣北明統志在大昌縣治府志今三臺崖即其地也其中空洞可)
(容百文)
︹關隘︺夔關(在府城南本朝康熙六年設榷關雍正七年遣官監督乾隆元年罷監督屬知府)
(監收)瞿唐關(在奉節縣東即古江關漢書地理志魚復縣江關都尉治後漢書公孫述遣田)
(戎與將軍任滿出江關注華陽國志曰巴楚相攻故置江關舊在赤岬城後移在江州南岸對白帝)
(城故基在今魚復縣南括地志江關在魚復縣南二十里江南岸地理通釋古江關即今瞿唐關元)
(通志瞿唐關去城八里管鎖水鐵鎖二條舊志鐡鎖關在瞿唐峽口唐天祐元年王建將張武清於)
(夔東作鐵絚絕江中流立柵於兩端謂之鎖峽宋景定五年守將徐宗武於白帝城下巖穴設攔江)
(鎖七條長二百七十七丈五尺又為鐵柱二各高六尺四寸後人因呼為鐡鎖關)百牢關
(在奉節縣東十五里按唐志百牢關在漢中郡西縣今寕羌州境杜甫詩䕫州險過百牢關言瞿)
(唐關之險過於西縣之百牢耳非謂夔州有此關也後人錯解杜詩附會而有此名)石門關
(在奉節縣東六十里兩山相夾接巫山縣界)石蕊關(在奉節縣南一百二十里路通施州)
(其地有三尖山壁立亦名尖山關又有金子關亦在江南岸舊皆有巡司今裁)得勝關(在巫)
(山縣東六十五里今為得勝鋪)大石嶺關(在巫山縣南八十里明嘉靖中建又瞿門關在)
(縣西六十里接奉節縣界)東門關(在雲陽縣北一百里)西柳關(在萬縣西北宋寶祐)
(元年元兵渡漢江攻萬州入西柳關即此)茅坡關(在開縣西九十里又豆山關在縣西三十)
(里)虎爪關(在開縣北三里又金線關在縣北五十里高橋關在縣北一百里)雲安
廠鹽課司(在雲陽縣東北即故雲安監地本朝雍正七年設巡司乾隆元年改設鹽課)
(大使又有鐵警巡司在縣北三十里明置久裁)大金溝鹽課司(在大寕縣北三十五)
(里明設巡司本朝乾隆元年改設鹽課大使)三鉤鎮(在奉節縣東三里寰宇記舊時鐵鎖)
(斷江浮梁禦敵處也鎮居數溪之會故曰三鉤唐武德二年廢)當陽鎮(在巫山縣西北廢大)
(昌縣西四十里明置巡司久裁)五溪鎮(在雲陽縣西北明置巡司久裁)袁溪鎮(在大)
(寕縣東北二十里明置巡司又有鹽課司在縣北二十里皆久廢)鹽廠營(在大寕縣鹽廠)
(本朝嘉慶十一年設守備駐防)廣武寨(在奉節縣西南二十里以廣南軍嘗屯此故名)
三會寨(在巫山縣東四十里宋乾德三年劉光義等伐蜀收復三會巫山等寨拔夔州即此)
(今為三會鋪)永平堡(在萬縣南巴南里舊名羅綱壩明嘉靖十一年建關堡)黃荆
壩(在萬縣南故南堡縣地舊志其地接壤施夷土司環列民情頑獷明萬歷初知府郭棐以黃荆)
(壩至尖山關沃壤數百里嘗議令捕盗通判駐此以資彈壓)市郭里(在萬縣南本朝雍)
(正七年設巡司乾隆中裁又舊有銅鑼關巡司在縣南江岸去府治四百里武安巡司在縣西即舊)
(縣皆久裁)永安驛(在奉節縣西一里明置馬驛今裁與萬縣雲陽巫山三縣各設站馬三匹)
(又有南沱水驛在縣西六十里)小橋驛(在巫山縣東八十里明萬歴初改小橋公館置巴中)
(馬驛本朝康熙中改名小橋驛後罷爲鋪)高唐驛(在巫山縣西半里洪武初置爲水驛)
(又東九十里至巴東縣萬流驛今裁)巴陽驛(在雲陽縣西六十里一名小彭驛以彭溪爲名)
(又有五峯驛在縣西南皆水驛也久廢)瀼途驛(在萬縣西南六十里又集賢驛分水驛在)
(縣東五里周溪驛在縣東五十里皆明時所置水驛也今裁)
︹津梁︺龍溪橋(在奉節縣東七里舊名小溪橋以溪水出自臥龍山故名)相公橋(在奉)
(節縣西三里宋太平興國初寇準知巴東縣嘗至夔受其溪水汲以烹茗後人建橋溪上因名)仙
女橋(在巫山縣東兩山中斷一棧相連俗傳仙女所造故名)至安橋(在雲陽縣西門)
(外)天生橋(在萬縣西方輿勝覽在苧溪上乃一巨石自然成橋長與溪等平闊如履平地)
(溪流出其下府志在縣西二里)天池橋(在開縣西南)雙龍橋(在大寕縣西十里)
(本朝嘉慶十六年建)四十八渡(在大寕縣東二百三十里道出湖北房山縣)
︹隄堰︺青苗陂(在奉節縣東白帝城東北五里方輿勝覽東屯有青苗陂杜甫詩東屯稻田一)
(百頃北有㵎水通青苗明統志在瞿唐東蓄水溉田民得其利焉)
︹陵墓︺周楚故陵(在奉節縣西接雲陽縣界水經江水逕故陵北注江側有六大墳庚仲雍)
(曰楚都丹陽所葬故以故陵爲名)︹漢︺扶嘉墓(在雲陽縣北三十里)︹三國︺︹漢︺甘
夫人墓(在府城内入蜀記夔州治在甘夫人墓西南元統志墓在府治内鎮峽堂後按蜀)
(志甘皇后初葬於南郡章武二年遷至蜀後與昭烈合葬其墓不應在此)︹唐︺李遠(在雲陽縣)
(西五峯麓)冉仁才墓(在萬縣西明統志仁才唐浦州刺史墓有龍朔閒所立表)︹明︺邵
仲祿墓(在奉節縣東北六十里香山寺後仲祿官江西巡撫)
︹本朝傅作楫墓(在奉節縣西四里)
︹祠廟︺漢王梅溪祠(在府治南明萬歷閒建祀宋州守王十朋)杜工部祠(在奉)
(節縣通志今附祀義正祠)唐質肅祠(在奉節縣東祀宋唐介王十朋有記)七賢祠
(在萬縣東祀宋魯有開張俞范鎮蘇洵蘇軾蘇轍黃庭堅)劉源祠(在開縣宋嘉祐中源平開)
(州萬歲丁溪灘患民因立祠祀之)武侯廟(在府治八陣臺下唐時夔州治白帝廟在西郊)
(前有古柏杜甫有古柏行及武侯廟諸詩宋乾道中王十朋移建於此内有開濟堂取杜詩兩朝開)
(濟老臣心之義)昭烈帝廟(在奉節縣東方輿勝覽去縣六里)白帝廟(在奉節縣)
(東八里舊州城内方輿勝覽有三石筍猶存入蜀記白帝廟氣象甚古松柏皆數百年物有數碑皆)
(孟蜀時立庭中石筍有黃魯直建中靖國元年題字通志明正德七年巡撫林俊毁公孫述像祀馬)
(援及川神土神改曰三功祠嘉靖十一年改祠漢昭烈以孔明配曰義正祠三十六年後以關張配)
(曰明良殿)神女廟(在巫山縣東襄陽耆舊傳赤帝女曰瑤姬未行而卒葬於巫山之陽故曰)
(巫山之女楚懷王游於高唐夢與神遇遂為置觀於巫山之南號為朝雲吳船錄自巫峽三十五里)
(至神女廟廟中石刻引墉城記瑤姬西王母之女稱雲華夫人助禹驅神鬼斬石䟽波有功因祀之)
(元統志神女祠唐儀鳳元年置宋宣和四年改曰凝眞觀紹興二十年封妙用眞人縣志在縣東三)
(十里十二峯南飛鳳峯麓)桓侯廟(在雲陽縣大江南岸又巫山縣西亦有廟)高祖廟
(在雲陽縣北十里舊志漢高祖遇扶嘉於此後人立廟又有扶嘉廟在縣東北雲安場)寶源
廟(在大寕縣北祀鹽泉神)
︹寺觀︺開元寺(在奉節縣西唐開元中建明永樂閒有御賜四川第一山金字坊)龍興
寺(在奉節縣北十里宋王十朋有詩自註欽宗皇帝母王皇后所生之地)咸平寺(在奉)
(節縣西北宋咸平中建魏了翁有記)秀峯寺(在巫山縣東北五里寺有二塔山巒環拱樹木)
(蔚秀)慧曰寺(在雲陽縣西明洪武九年建)白鶴寺(在萬縣西一百三十里宋蘇軾)
(蘇轍皆有題詠)大覺寺(在開縣北二里元泰定閒建)集靈觀(在雲陽縣西四十里)
(明統志碑云象山福地玉華仙館)集虛觀(在萬縣西明統志内有唐垂拱時所遺鐘又有)
(巨鐵紫色歲旱禱雨燒之如又木櫪觀在縣西一百二十汗出必有雨乾則無里許旌陽得道處)
棲霞宫(在雲陽縣北十五里宋景德初建)
︹名宦︺︹三國︺︹漢︺羅憲(襄陽人為巴東太守時大將軍閻宇都督巴東拜憲領軍為宇副貳)
(魏之伐蜀召宇西還憲守永安城吳聞蜀敗欲襲憲憲曰吳不恤吾難而背盟徼利不義甚矣乃繕)
(甲完聚勵以節義士皆用命大破吳軍)︹吳︺吾彥(吳人為建平太守王濬將伐吳造船於蜀)
(彦覺之請增兵為備皓不從彦乃輒為鐵鎖橫斷江路及師臨境緣江諸城皆望風降附或見攻而)
(拔帷彦堅守大衆攻之不能克乃退舍禮之)︹晉︺勞揚(巴東守將咸康五年十二月李夀將)
(李奕寇巴東揚戰敗死之)柳約之(安帝時巴東太守桓靈寶篡位以桓希為梁州刺史毛璩)
(遣約之及建平太守羅述擊破希等靈寶死約之進軍枝江而桓振復陷江陵述等病約之詣振偽)
(降因欲襲振事泄被害)温祚(義熙初巴東太守劉敬宣伐蜀遣祚揚聲外水自率龍驤將軍)
(時延祖等由墊江進達逑寕郡之黃虎糧盡引還六年十一月譙繼陷巴東祚與守將時延祖皆死)
(之)︹南北朝︺︹宋︺臧質(東莞莒人爲建平太守甚得蠻楚心再爲巴東建平太守吏人)
(便之)孫謙(東莞莒人泰始初爲巴東建平二郡太守時蠻夷不賓謙將赴職敕募千人自隨謙)
(辭不以兵役爲國費至郡布恩惠之化蠻獠懷之競餉金寳謙慰諭而一無所納性廉潔儉素俸秩)
(出吏民者悉原除之郡境翕然威信大著視事三年徵)︹齊︺明惠照(平原鬲人建元元年)
(因泰始以來巴建蠻反置巴州以威靜之用惠照爲刺史綏懷蠻蜑)︹魏︺李遷哲(安康人恭)
(帝三年蠻酋向五子王等陷信州遷哲與田宏同討之比至寇遁走追擊破之令鎮白帝信州軍糧)
(乏遷哲收葛根造粉自與士兼米同食有異膳即分賜又親爲醫藥疾患軍中感之黔陽蠻田烏度)
(等每秒掠江中爲百姓患遷哲隨機出討殺獲甚多由是諸蠻畏威並置四鎮以靜峽路寇鈔頗息)
(授信州刺史)︹周︺賀若誼(洛陽人為信州總管有能名)︹隋︺王長述(霸城人高)
(祖時為丞相授信州總管部内夷未賓長述討平之)︹唐︺李靖(三原人武德初奉詔安輯開州)
(蠻冉肇則寇夔州總管趙郡王李孝恭戰未利靖率兵八百破其屯要險設伏斬肇則俘擒五千敕)
(勞之遂陳圖蕭銑十策詔拜行軍總管軍政委焉四年秋與孝恭乘江漲薄江陵銑降)劉禹
錫(中山人元和中知夔州表言一州利害公務不冘)柳公綽(華原人憲宗時為開州刺)
(史地在夷落寇嘗逼其城吏曰兵力不能制願以右職署渠帥公綽曰若同惡邪立誅之寇亦引去)
韋處厚(萬年人元和末為開州刺史誠心恤民文宗朝拜同平章事)︹五代︺高彥
儔(太原人孟蜀時夔州招討使宋師至彥儔力戰身被十餘創判官羅濟勸其降彥儔不許宋師)
(壞門入彦儔挺劒拒之殺十餘人乃縱火目焚死)︹宋︺劉保勲(河南人宋初雲安監鹽制)
(置使歲滿出羨餘百萬轉運使欲以狀聞保勲曰貪官物為己功可乎乃止)李防(内黃人為)
(峽西路轉運副使先是沿江水遞歲役民丁甚衆頗廢農作防悉以城卒代之)臧丙(大名人太)
(平興國初通判太寕監官課民煑井為鹽丙職兼綜其事先是官給錢市薪吏民侵牟致歲課不充)
(生械繫者常數十百人丙至召井戶面付以錢既而市薪山積鹽有羨數)慕容德琛(太原)
(人淳化中知夔州李順之亂賊酋張餘領衆來寇德琛與戰龍山又與都大巡檢白繼贇巡檢鮮守)
(永敗賊於西津口悉焚其舟賊剽開州圍雲安德琛往援之累詔襃諭)秦傳序(江寕人淳)
(化五年充夔峽巡檢使李順之亂賊衆奄至薄夔州城下得序督士卒晝夜拒戰城中乏食傳序出)
(囊槖服玩盡市酒肉以犒士卒慰勉之衆皆感泣力戰城陷傅序赴火死)薛顔(萬泉人太宗時)
(為峽西路轉運使始孟氏據蜀徙夔州於東山據峽以拒王師而居民不便顔為復其故城)盧
士宏(新鄭人文彥博包拯以廉能薦由三司開折司擢夔州路轉運使)朱夀隆(諸城)
(人仁宗時為夔州轉運使巴峽地隘民困於役&KR0693;其不應法者千五百人)周湛(穰人仁宗時為)
(夔州路轉運使雲安鹽井歲賦民薪茅至破產責不巳湛為捐鹽課而省輸薪茅民便之)王端
(仁宗時知雲安軍仁宗頒慶歷善救方端請官為給錢如藥於民遂行於天下)彭乘(華陽人寶)
(元中為夔州路轉運使土賊田忠霸誘下溪州蠻將内寇乘適按部至境大集邊吏勒兵下山以備)
(賊賊遁去因遣人閒之其黨斬忠霸夷其家)曹穎叔(譙人夔州路轉運判官夔峽尙淫祀)
(人有疾廢醫而事神穎叔悉禁絕之並教以醫藥)陳安石(安陽人嘉祐中為夔州判官洞)
(悉民隱時有蓄蠱毒者捕誅其首並刻布藥方由是遇毒者不死)張詵(浦城人神宗時為夔)
(路轉運判官渝州蠻叛詵自率兵討平之錄其功加直集賢院)孫構(博平人神宗時夔州部夷)
(梁承秀李光吉王兗導生獠入寇轉運判官張詵請誅之選構為使倍道之官至則遣浯州豪杜安)
(募千人往襲自督官兵及黔中兵擊其後斬承秀入討三族火其居餘衆保黑崖嶺黔兵從閒道夜)
(譟而進光吉墜崖死兗自縛降以其地建南平軍)李周(馮翊人神宗時知雲安縣蠲鹽井之)
(征)王宗望(固始人擢夔州路轉運副使哲宗即位行赦賞軍萬州彌旬不給庖卒朱明因)
(衆怒白晝入府宅傷守臣他兵藉藉謀兆亂宗望聞變白夔疾驅至先命給賞然後斬明以徇朝廷)
(嘉之)劉昉(潮陽人紹興中守夔州政先體要興學校以造士勸農桑以厚民每出郊督耕又修)
(諸葛亮八陣圖蹟杜甫東屯故居)王十朋(樂清人乾道初知夔州布上恩恤民隱士之賢)
(者詣門以禮致之朔朢會諸生講經詢政民輸租俾自概量訟至庭温詞曉以義理及去民思之如)
(父母)程師孟(吳人孝宗時提點䕫州路刑獄瀘戎數犯渝州邊使者治所在萬州相去遠有)
(警率浹日乃至師孟奏徙渝夔部無常平粟建議置倉適凶歲賑不足即矯發他儲吏不可師孟曰)
(必俟報餓者盡死矣竟發之)趙方(衡山人淳熙中授大寕監教授俗甚陋方擇可教者親訓)
(誘之人皆感勵自是始有進士)何異(崇仁人慶元中知夔州兼本路安撫使以夔上狹食少同)
(轉運使立循環通濟倉民便之)范蓀(開禧中為䕫州路轉運判官疏言施黔等州地曠人稀占)
(田多者須人耕墾冨豪誘客戶舉室遷去乞將皇祐官莊客戶逃移之法校定凡爲客戶者許役其)
(身母及其家屬今後凡理訴官莊客戶並用皇祐舊法從之)龐彥海(爲開州守將咸淳二)
(年元兵取開州死之)韓明(開州守將元兵破開州兵潰明父子巷戰力屈被執)徐宗武
(夔州路安撫咸淳元年宗武城開達石城三年剙立臥龍山堡五年沒於王事特官其一子承節郎)
楊夀孫(宋末爲雲安主簿元兵至中江夀孫與將官何庚安朝臣田廣澤等督兵連戰三日)
(俱死)上官夔(宋末爲萬州守將元兵圍城守禦甚力招之降不從城陷巷戰而死)︹明︺郭
子虛(太和人洪武十三年知萬縣政甚有聲)胡軫(豐城人宣德中知夔州府獄有不辜)
(三人擬服上刑軫辨其冤釋之嘗劾罷幕官之貪墨者僚寀肅然)謝文彬(羅城人正統初)
(知雲陽縣時羣虎白晝食人多方除之頌德者比之劉昆)王謙(武進人景泰初知夔州治行爲)
(蜀最人畫像祀之)王禎(吉水人成化初授夔州府通判時荆襄賊石和尚流刦巫山督盜王)
(同知不救禎代勒所部民兵赴援未幾賊刦大昌禎往救遂陷圍中大罵而死)竇祥(河南人宏)
(治中由御史謫知萬縣廉能剛介吏畏民懷)邱瑩(麻城人宏治初知開縣自署於門曰愛百)
(姓如子貪一錢非官行如其言)張惟任(潼關人萬歷中知巫山親課農桑正學田經界租入)
(膽寒士手校驛遞嚴祛貫蠧賦聽民自輸値旱澇禱輒應)何承光(鎮遠人官夔州同知崇禎)
(七年賊由荆州長驅至副使以下皆遁承光攝府事率吏民守禦城陷死之本朝乾隆四十一年)
(賜諡節愍)高日臨(鄱陽人崇禎時知大寕縣七年流賊犯城日臨見勢弱不能守)
(囓指書牒乞援上官率衆禦之北門兵敗被執大罵不屈賊碎其體而焚之同時訓導高錫及妻女)
(巡檢陳國俊及妻皆遇害本朝乾隆四十一年賜日臨諡烈愍錫國俊俱入祀忠義祠)
岳農壇(鳳翔人崇禎末知大寕縣有治績流賊陷城投泮水死本朝康熙初邑人呈請崇)
(祀又大寕教諭左中道籍貫未詳典史史掌文良鄕人俱於十七年城破殉節乾隆四十一年中道)
(掌文均愍賜諡烈予入忠義祠)郭纘化(崇禎末巫山巡檢禦賊死於陣)
︹本朝︺薛人鳳(浙江人康熙十九年由夷陵州同擢夔州府通判轉運軍餉道經萬縣過賊將)
(譚宏率兵刦之縛至天城山欲降以偽職人鳳曰吾今日止一死耳必不爾從賊怒礪刃於頸罵愈)
(烈死之)許嗣印(漢軍鑲藍旗人康熙二十五年知夔州時寇氛初靖嗣印力事拊徇尤加)
(意學校修郡志設救生船於夔巫閒歲旱火三日不熄嗣印齋栗禱神澍雨如注)崔邑俊
(陽高人雍正四年知巫山縣除弊興利多實政時楚省饑民入川覓食曰以千計大吏檄使禁阻邑)
(俊獨持不可且請弛禁捐俸服粥病者資其藥餌斃者予以棺殮一時歌頌載道)沈瀗(固始)
(人乾隆二十二年知雲陽縣清廉寡欲實心愛民興養勸學多所禆益)李復發(安溪人乾)
(隆三十二年知夔州府莅政嚴明百廢俱興設留養局增義渡田創建蓮峯書院捐貲為束修膏火)
(又自遣人購書籍庋置院齋以示士子)梁國林(順天人乾隆三十六年知巫山縣時方征)
(金川軍務倥偬能鎮靜調度不誤役不優民居心行政實惠及人邑人祀之)江權(歙縣人乾)
(隆三十八年知夔州府安良除莠部内肅然訓迪士子多所成就)仲純信(萊陽八乾隆四)
(十一年知夔州府振綱肅紀頒行保甲法姦宄斂迹勸士以敦品爲先人皆感化)張至軨
(合肥人嘉慶元年知夔州府時方剿教匪轉餉絡繹絲毫不以優民嘗謂夔郡牛客賈土著者地瘠)
(多貧盡心休養以勞卒於官事聞廕一子)周景福(祥符人嘉慶元年知奉節縣以)
(剿齊峩山邪匪有功擢知夔州府烽燧初銷亟興教養於白陽壩開塘引水灌溉得良田萬餘畝卒)
(於官夔人祀之)
︹人物︺︹宋︺宗晏(夔州人爲都押衙乾德中寇犯境晏扞禦甚力民賴以安以功補右班殿直達)
(州招安巡檢轉西頭供奉官)王文義(大寕人景德中母疾篤割股和藥疾愈及母卒廬墓)
(鄉人憫其貧日給之食墳去水遠無以滌祭器後廬側忽涌甘泉人稱孝感事上聞賜以衣帛)廖
彥正(夔州人爲南平司錄參軍徽宗求直言彥正上封事論時政闕失由是被召會修河除都)
(水使者中人有與爭者彦正欲力正其罪遂被斥後與黨籍)姚邦基(大昌人政和進士知)
(尉氏縣劉豫僭號屏居村落閒授徒自給後朝廷訪隱逸邦基與焉)︹明︺青文勝(大寕人洪)
(武閒爲龍陽典史邑地濱洞庭歲罹水患逋賦數十萬敲撲死者相踵文勝慨然詣闕上疏爲民請)
(命再上皆不報復具疏擊登聞鼓以進遂自經於登聞鼓下太祖憐其爲民殺身招滅二萬四千餘)
(石定爲額有司祠祀扁曰惠烈)嚴琥(開縣人成化末爲高州同知時石城信宜二縣大饑民多)
(流亡琥捐俸賑濟化州吳川等縣歲賦礦鐵民苦賠補無敢言者琥力請停止民歌曰生我慈母活)
(我嚴父)王彥奇(雲陽人宏治進士知延安府清白剛方時官兵駐郡多求索彦奇嚴禁之)
(民賴以安歲大饑賑濟有方全活者衆又興學校正風俗廣儲蓄釋冤滯治水患弭盜賊大著政聲)
(升參政延民乞留仍視府事累官都御史)李清(開縣人正德中鄢藍賊逼委守險隘賊閒出黃)
(土壩清諜知要擊斬之事聞授萬縣巡司)杜斌(大寕人為河南沈邱縣丞正德閒流賊攻城斌)
(同都司王寶督衆力戰死焉)向孔洙(大寕人正德閒流賊鄢藍攻城孔洙率民兵臨城拒)
(敵相持數日城陷孔洙奮勇拒戰稍卻賊詐議和突入孔洙墜城而死)柳英(巫山人嘉靖中)
(為廣東布政使入境行李蕭然惟一蒼頭自隨未久與時牴梧拂衣去粤中稱廉介必曰柳布政後)
(薦起為光祿卿以方直著)劉五緯(萬縣人萬歷中進士知無錫縣正直愛民廉能著績以東)
(林黨謫官)何仲才(雲陽人母老病齒落仲才為人傭作日得雞子以養久而不衰)安民
(大寕人知襃城縣崇禎五年流賊陷城不屈死之本朝乾隆四十一年賜諡節愍)賈
萬策(雲陽人崇禎中官荆州都司流賊陷城不屈死之)鄧天祿(萬縣人崇禎末為太)
(平戌把總與覃璞共守城賊楊東廕陷太平璞被執不屈天祿奮拳擊賊賊並磔之同縣羅惟先手)
(刃妻子閉家人於一室縱火楚之躍入火中舉家俱死本朝乾隆四十一年均予入忠義)
(祠)吳獻棐(萬縣貢生崇禎末流賊張獻忠陷城逼以為參軍與子大英大罵不屈賊並磔)
(之本朝乾隆四十一年予入忠義祠)羅傑(大寕人崇禎末賊至正衣冠坐中堂罵賊)
(遇害年本朝乾隆四十一予入忠義祠)
︹本朝︺沈巨儒(萬縣人隱居山中自號西溪野人總督李國英知其夙學勸之仕不應闢草堂)
(以詩文自娛)程正性(萬縣人順治十六年以貢生授開州州同遷河南雎州牧有治績詳)
(歸德府名宦累官雲南永寕同知)楊春芳(萬縣人由行伍累官都督同知管温州城守副)
(將康熙十四年耿精忠犯温州春芳死之)傅作楫(奉節人康熙舉人知良鄉縣擢御史典試)
(浙江洊升至副都御史後因征厄魯特督辦糧餉以軍功議敘旋乞假歸生平於書無所不讀詩尤)
(悲壯雄渾有雪堂燕山遼海等集行世)張起雲(大寕人雍正六年署烽火門參將訓練有)
(方遷南澳總兵設哨安塘沿海雀苻遠迹凡營卒年老無依者捐俸以資其生施醫藥以愈兵民瘴)
(瘧芟毒草以免愚民輕生雍正十年入祀名宦祠)傅朝舉(萬縣人事繼母王氏以孝聞及)
(卒親築墳塋獨居三年乾隆五年旌)蔣士傑(奉節人官外委乾隆十二年隨征金川陣)
(亡同縣把總劉成芳於三十二年緬甸陣亡把總任天奇於三十八年金川陣亡卹廕各如例)王
宣(奉節人累官鎮安協副將乾隆五十四年隨征安南於市球江遇伏力戰陣亡賜祭葬)
(卹廕如例)魏元相(萬縣人官千總乾隆三十八年隨征金川陣亡同縣外委萬欽六十年隨)
(剿苗匪陣亡卹廕各如例)米兆濟(奉節人官外委嘉慶初與同縣把總胡貴俱隨剿教匪陣)
(亡卹廕各如例)程安國(萬縣人官千總嘉慶初與同縣外委龔正海俱隨剿教匪陣亡卹廕)
(各如例)桂紳(開縣人官浙江縣丞嘉慶元年在籍率鄉勇禦教匪王三槐等於陳家場落水)
(死同縣鄧起甲熊奎光王瑞南蕭國楷吳覲揚王崇佑馮有恒馮吉德曹大陳宗舜羅於黌李世)
(椿魏春風陳鳴臯傅善慶李鳴瑤張奇瑋李之芳李世勲賴名王定一蕭國英姜光顯郭紹儀蕭德)
(文黃鑑王步鼇曾大紀曾大士陳德潤陳德潛陳德洋陳德沛陳德深陳德溢陳德洞吳廷採吳廷)
(召趙宏超張梅先魏正泰李述榮李應舒陳望魯汪國俊楊達林從周林寂裕趙連玉匡懷德張璇)
(汪廷翰汪廷冀陳元仲陳元依陳元伸龔世傅蕭積道陳盛德唐太庚唐元昌楊啓先張可達譚子)
(聘陳眞傳譚君述余欽祚段三義石萬凊李芝義李芝仁李天祐陳方璽陳大旺陳楚棟陳方安陳)
(楚楨陳方琦陳楚勝陳方勲陳楚秀陳楚瑶陳楚順張國佐陳方斌張國賢陳楚貴陳方榮陳方雄)
(陳方登陳方爵陳方祿陳大福陳大壽陳楚位陳方德李紹武李元虎李光瑤李勝元李勝禹張國)
(祿張國茂張國盛張國瑞楊才位袁全有周良臣李天贊李天聰桂質恒陳黃玉桂質量陳盛玉李)
(永乾范光虞張永謨張世才張為訓張穎光張足先謝大重謝大林謝大鈞譚大亨謝大用孫勝儒)
(趙勝友桂文廣謝文懷蒲應舉陳方志熊天祥林昆全黃德元嚴文相張文開朱明祿黎思儒常必)
(仁李仕國王特安李世益王特英王自德王第洪王宗文秦學信王允萬向能夀張萬普張永剛張)
(次伯蕭宗泰張尚忠湯尚方詹陞譚能彬何太江張國禮曾大成楊玉棟劉正倫李斌李貴張福何)
(忠貴李文周興朝劉貴何啓鳳謝永照張勝文黃柏年林斌鄭天文董鳳楊麟玉陳杰趙文斗黃啓)
(林魏福何濟川李文明曾嘉能王啓通沈賢功梁朝龍向禄大傅貴梁朝順田學祿涂三清李文惠)
(賀富棟譚陞俱禦賊陣亡嘉慶年閒均予祀昭忠祠)向開瑜(大寕人嘉慶元年禦)
(賊死難同縣周景詔陳文鐸譚天泰胡天全姚佐龔學裕譚廷安湯裔禹陳大順周友仁賀必祥唐)
(文瑞陳耀廷胡加富姚世倫夏廷俊張之學羅得虎鍾啓明李翠華周明玉冉國銘張第幸文秀姜)
(先和張廷元雷振聲賀啓志王元劉德鍾湘蒲成韓文譚國棟張順方朝珍王思聖湯泳鼇雷忠福)
(楊萬榮崔仁馳徐遇春安全譚宣猷唐秉應張正川萬仙遐張炳玉米正典楊庭先陳大典趙士賢)
(李芳秀李三暴李書祥吳大秀胡成玉胡代芳張裔派冉正泗温清文范肇啓黃君輿譚廷選龔宗)
(青劉支倫梅景和葉文秀王文開胡萬陽彭昌烈張棠余潛龍譚傑郭應富王興相譚登國向昇譚)
(澤芳蹇林龍朝光張科士王夀祿王啓才李國清聶玉美趙楷香蕭正夀王榮先莫濟川周羣賢劉)
(文義徐紹基楊光選李先張成貴李松茂向正宗王文才陳忠熊先義楊文書李可文鍾啓泰黃興)
(高袁芾林鄧雲朝徐光宗張以賢李占鼇田文先朱玉可戴及周安華明趙正芳王相位汪錫倫馬)
(春福陳臨川李明高陳美玉萬有能黃廷選陳宗惠陳宗典張朝珍王世泰張雲山喬在位解學魁)
(易蘭芳許惟良邵超相姜發達譚相富田榮湘李必科陳學元游述剛陳相賢劉大振魏興周劉雄)
(祥蔡志祖魏宗山雷乾祚何在朝趙正國徐南桃李貴朋何啓凡胡成海張恒桃張國賢謝運劉世)
(泰崔大賢高士元徐光張人元廖士庭葛世楷王剛本劉鳳方天達蘇奇才蘇全陳大榜李世棟羅)
(崇江文超南王大華簡清張尚彬許世安郭元德晏茂盛朱元富童孔訓劉庭秀朱朝岳陳彬杜繼)
(周張德全鍾秉仕向文彬譚萬鍾柳興隆張發勝聶呈祥蘇倚本楊必顯習化文劉正坤金瓖方德)
(魁張殿臣林耀錦嚴德受楊國昌李文魁傅恒章王光祚向志文向南山譚先智冉恭山向志堯向)
(以賢張魁武李如惠賈登富劉益萬劉富眞賈登貴黃加陞廖玉周陳繼發周宗明高文秀方明尚)
(胡元慶杜立榜吳能祥李文煥田應鳳田紹榮王興照吳爾玉葛世賢黃世俊雷合一楊秉元王名)
(顯蘇大鶴姚一鳳賀明言孔先富鄒兆先王加植王加才吳成宗祝爽嵐李在田丁達信楊國凰吳)
(彬余能貴張德科張德成向洪盛田大祥王周尚蘇商王解世位晏昌舉侯貴文張期武李必華馬)
(長輝郭祖文唐曾三寇正品彭名榜黃九臯蕑國林余玉琢李明揚陳修周毛尚彬王之純馬興高)
(田珩崔永吉吕天視喻光輝盧泳鳳熊大謨吕泳彬鄭科臣陳占鼇陽德常王文志龔傅華周國賓)
(張夀萬胡光選王士海郝林李恒遠王世魁皮在天李祥承王世夀易海壽周宗桃彭可久方朝畛)
(汪異勝楊泳鼇雲思福熊科侯華謨張九連覃古聖劉居劉宗慨彭光夏仲賢余端木鍾泳福向君)
(祥劉文一邱王光劉朝勲侯興隆方如九湯聖祚王世倫闕庭祿汪光遠官興南唐一炳徐世銘周)
(申揚周士高周紹鳳李綸李占元馮鳴松劉文元范光琳尹望楊智姚一梅周先明徐昌忠楊啓龍)
(劉興漋段茂華楊普華李德聖黃何貴彭國敬曾道遠石文志鄒佐廷秦鳳舞計光隴王嘉蘭段茂)
(寅馬正相鮮正詞盧紹華程肇仕劉道安程肇其鄢湘范佑第向明德田珍彭立規鍾昌慶田自倫)
(徐添書馬國鳳劉國倫謝正科王錫佑熊開榜晏國仁徐國華孔必昌李希章温潮良胡朝舉何景)
(貴金秀萬方仁汪明高朱悰仁曹正國陳萬鍾王泳興何義相郭世義王光前孫華章劉同興王德)
(龍楊正才蘇世鄰蕭清蓮俱禦賊死難嘉慶年閒均予祀昭忠祠)
︹流寓︺︹唐︺杜甫(襄陽人永泰初辭幕府客居雲安半年復居夔州二年大歷三年春始去夔出)
(峽)︹宋︺邵雍(洛陽人游雲安築演易臺)李綱(邵武人再謫雲安軍安置)︹明︺補鍋
匠(不知何許人永樂初往來夔慶閒為人補鍋嘗寓宿蕭寺忽於夔州市中遇馮翁相顧愕然已)
(而共入山巖中坐語竟日莫知所終)馮翁(不知何許人在夔州以章句教童子給衣食能為對)
(句及古詩輒自題馬二子或馬公或塞馬先生嘗作詩大書壁閒比見𥙷鍋匠即剷去莫知所終)
︹列女︺︹明︺千戶劉本妻楊氏(奉節人天順閒本從征清浪陣亡氏年十八守志教)
(子襲職成化中旌又雲陽王存輝妻黎氏王曾煜妻黎氏均成化中旌萬縣隆海宏妻胡氏正德九)
(年旌)王大用妻易氏(雲陽人年十八守節撫子貢成立子亡又撫其孫嘉靖中旌)
梅成羹妻史氏(奉節人夫殁守節又同縣梅調羹妻向氏聶宗妻方氏方天祿妻曹)
(氏均萬歷中旌曹鶚妻任氏陳佐妻華氏王瑜妻曾氏萬民化妻譚氏劉雲漢妻方氏金邦賢妻張)
(氏均夫殁守節)向瓊妻曾氏(巫山人年二十一而寡子雲鶴幼苦節撫教比長娶婦袁)
(氏年十八雲鶴卒姑媳相依貞操如一同縣向文質妻胡氏張獻臣妻向氏向豫誠妻馮氏羅英妻)
(楊氏冉天恩妻官氏聶子傑妻晏氏妾侯氏均夫殁守節江儀妻黃氏劉養氣妻張氏馬猶龍妻陳)
(氏均夫殁殉節)黃瑛妻某氏(巫山人年二十守節歷三十餘載賊劉二虎寇境子煥被)
(掠去氏自縊於夫墓之側同縣陳大位妻王氏早寡守志撫二子成立流賊破寨義不受辱攜子婦)
(王氏及同寨劉大同妻譚氏俱投崖死黃甲開妻侯氏方日旭妻劉氏何某妻張氏俱爲賊執罵賊)
(不屈死)冉應海妻隆氏(萬縣人夫殁守節同縣向東妻陳氏傅萬榮妻解氏沈逾)
(妻崔氏向東洋妻張氏均夫殁守節傅永爵聘妻龔氏夫殁殉節崇禎十年旌)古元直妻
譚氏(萬縣人古爲梁山庠生流賊陷梁山被執譚罵賊觸階死賊壯其烈令掩之同縣陳某妻)
(向氏姚黃賊至隨夫避賊巖洞賊破洞殺其夫攜二子墜崖死陳某妻萬氏爲賊譚宏所執紿以夫)
(有藏金在崖畔賊同往取推賊墮崖氏自盡)秦昂妻何氏(開縣人夫早卒子翰才甫)
(二歲族人利其産逼嫁之何誓死無二撫子游泮同縣甘某妻陳氏年十七守節舅姑欲奪其志投)
(水死熊飛妻汪氏周倫妻陳氏游治妻姚氏向潘妻鄭氏均夫殁守節)
︹本朝︺劉贊元妻段氏(奉節人早寡無子翁姑叔嬸相繼殁氏獨力營葬撫姪燦嗣成)
(立康熙年閒旌)宋雲得妻譚氏(萬縣人夫亡守節遇暴捐軀康熙年閒旌)
聞昌女(昌通州人官䕫協中備女字溧陽宋氏未嫁夫卒奔喪守節翁姑繼殁復入川依父)
(母父母亡貧困流離不渝其操卒年八十二)袁國相妻龔氏(奉節人夫府刲股以)
(救不愈撫孤守節四十年不踰閾同縣節婦朱之瑞妻袁氏王之遜妻陳氏均雍正年閒旌)劉
世祿妻李氏(雲陽人守正捐軀雍正年閒旌)姜榮吉妻劉氏(萬縣)
(人拒賊捐軀賊焚其居女俱斃於火雍正年閒子三旌)杜葵妻趙氏(奉節人夫)
(亡守節同縣節婦李鵬妻周氏謝民妻張氏瞿唐士妻龔氏李殿邦妻劉氏張彦昇妻曹氏王應夀)
(妻賀氏陸永貞妻沈氏楊朝妻蕭氏謝廷萊妻張氏冉登雲妻龔氏冉明德妻譚氏均乾隆年閒)
(旌)冉國修妻匡氏(巫山人夫亡守節同縣節婦杜世珍妻譚氏楊聖訓妻方氏匡)
(世爵妻向氏宋秉魁妻包氏龔世俊妻譚氏李茂妻陳氏徐琮妻黃氏向士楷妻陳氏龔思學妻王)
(氏向佶妻譚氏夏登榮妻姜氏烈婦向發仁妻田氏均乾隆年閒旌)王成鸞妻羅
氏(雲陽人夫亡守節同縣節婦冉自修妻王氏陳聖訓妻白氏白瑄妻張氏烈婦余上仁妻宋氏)
(韓必顯妻李氏劉兆珍妻張氏周世武妻徐氏烈女黃斌女二姑均乾隆年閒旌)馬英妻
杜氏(萬縣人夫亡守節同縣節婦杜之章妻譚氏平其安妻張氏萬時玉妻龔氏魏如崐妻詹)
(氏袁襄妻傅氏易曰乾妻黃氏烈婦向世魁妻楊氏均乾隆年閒旌)王命宰妻姜
氏(開縣人夫亡守節同縣節婦潘德位妻杜氏均乾隆年閒旌)沈玉連妻趙氏
(大寕人夫亡守節乾隆年閒旌)李全香妻田氏(奉節人嘉慶四年教匪犯境寨)
(破被執罵賊死同縣節婦史敬憲妻黃氏撫女寅娣年及笄俱被脅行大罵不從乘閒躍入池中女)
(隨下同死又張清妻李氏高一成妻王氏王朝榜妻張氏張永祿妻黃氏張曰貴妻章氏吳士魁妻)
(傅氏趙其昌妻顔氏丁自貴妻婁氏胡榮先妻周氏杜應舉妻閻氏田祖賢妻劉氏張在祿妻胡氏)
(葉乾妻向氏邵世德妻羅氏高明妻王氏張坤妻屈氏邵惟芳妻曹氏余連妻陳氏楊世海妻張氏)
(陳明景妻黃氏張洪先妻彭氏余洪道妻譚氏傅洪林妻李氏楊明妻王氏吳天貴妻李氏劉連正)
(妻許氏羅明妻吳氏廖升妻張氏舒朝榮妻黃氏胡占鼇妻毛氏劉魁妻李氏沈連正妻彭氏王清)
(漣妻陳氏白玉妻李氏李維明妻陳氏彭生昌妻張氏黃之玉妻胡氏鄧文志妻梁氏劉仕德妻段)
(氏唐之信妻俞氏陶之英妻方氏史元正妻李氏陳學濂妻余氏陳楚珩妻吳氏及女三女幺女曾)
(發科妻張氏張德輝妻陳氏王文仁妻何氏田梅妻李氏王廷柱妻蔡氏及女王姑張宗勝妻胡氏)
(劉昌行妻羅氏郭文甫妻李氏蕭賢富女俱不屈死難均嘉慶年閒旌)徐嵩山妻李
氏(奉節人夫亡守節嘉慶年閒旌)王昌福妻蕭氏(巫山人嘉慶二年遇賊不)
(屈死之同縣何之柱妻趙氏向正興妻何氏袁興周妻黃氏袁興第妻董氏孫述妻袁氏張清妻黃)
(氏向應習妻鄒氏俱不屈死難均嘉慶年閒旌)李朝棟妻吳氏(巫山人夫亡守)
(節同縣節婦馮煥妻熊氏煥弟耀妻王氏譚鑑妻王氏陳國鼎妻龔氏詹璽妻譚氏李振綸妻曹氏)
(潘毓祺繼妻李氏王永貞妻劉氏張大雅妻周氏田永多妻韓氏于芝半妻李氏辛䄎妻向氏辛朝)
(選妻黃氏妾吳氏黃如賢妻馮氏江公楷妻譚氏羅萬清妻謝氏吳瓖妻陳氏均嘉慶年閒旌)
劉吳氏(雲陽人嘉慶初遇賊不屈死之同縣王黃氏袁氏王長女劉鍾氏劉周氏周張氏周)
(錢氏朱向氏白唐氏劉王氏楊周氏楊向氏譚何氏楊向氏唐劉氏羅唐氏羅何氏范康氏范邱氏)
(范劉氏方范氏覃畢氏王李氏劉吳氏張王氏陳長女吳李氏吳王氏李周氏李長妹周劉氏劉韓)
(氏周韓氏傅范氏傅陳氏張桂氏王李氏葉沈氏楊邱氏張葉氏葉周氏葉程氏易龔氏夏李氏范)
(李氏葉張氏易熊氏魯胡氏陳向氏朱王氏秦萬氏劉羅氏李黃氏鄧譚氏劉張氏羅王氏王車氏)
(向楊氏向鄢氏向李氏朱朱氏劉錢氏白秦氏張向氏張鄢氏楊羅氏向朱氏向張氏向朱氏王周)
(氏吳侯氏吳張氏熊陳氏李晏氏何余氏江周氏江黃氏江洪氏江姜氏譚張氏程邱氏程羅氏何)
(劉氏程李氏周盧氏劉明氏雷田氏王王氏李周氏吳傅氏吳劉氏邱鄧氏李王氏李邱氏李周氏)
(徐袁氏袁李氏劉雷氏李向氏陳王氏汪魏氏袁何氏王陳氏向李氏馮陳氏龍皮氏傅李氏周楊)
(氏楊向氏楊白氏陳羅氏王姚氏向范氏吳大姑江張氏江黃氏江周氏江鍾氏樂余氏樂陳氏郭)
(楊氏晏梁氏李周氏李羅氏鄧張氏沈向氏沈張氏周陶氏鍾張氏夏黃氏夏許氏夏賀氏夏喬氏)
(夏官氏吳胡氏吳余氏李楊氏周王氏梁彭氏彭陳氏史張氏吳張氏瞿二女曾賴氏徐馮氏許傅)
(氏許龐氏劉王氏魏秦氏潘夏氏曾楊氏楊向氏胡王氏黃熊氏黃二女朱熊氏劉蘇氏劉長女秦)
(劉氏秦長女黃王氏盧陳氏張劉氏黃王氏譚潘氏陳程氏曹涱氏劉蒲氏楊周氏鄢楊氏鄢二女)
(白王氏劉陳氏顔吳氏朱向氏朱二女周羅氏羅向氏童潘氏李周氏李何氏唐潘氏唐二女陳唐)
(氏李劉氏李謝氏羅秦氏羅大女羅二妹徐袁氏徐羅氏徐賀氏周李氏周王氏周江氏李陶氏龔)
(何氏張馮氏張王氏張長妹饒張氏陳熊氏陳萬氏鄧王氏葉彭氏李薛氏向鄧氏向張氏向陳氏)
(向何氏康王氏黃胡氏劉倪氏陳鄧氏陳大女向徐氏張幺女向吉氏陳官氏彭余氏周譚氏李龐)
(氏明向氏邵胡氏賀姚氏瞿周氏秦康氏董邱氏俱不屈死難均嘉慶年閒旌)王以德
妻羅氏(雲陽人夫亡守節同縣節婦周仕武妻徐氏夏承才妻黃氏鄒士海妻向氏均嘉慶)
(年閒旌)王氏女(萬縣人貢生繼倫次女嘉慶二年隨母避賊巖穴母渴甚女踰嶺汲水賊)
(至殺其母脅女同云女詈曰既殺吾母當俱死於此即以提壺擊賊遂投崖折足而死同縣陳旺妻)
(巨氏馬德超妻莫氏王太元妻周氏程元妻王氏程思全妻余氏王俸妻熊氏陳元太妻王氏陳元)
(品妻羅氏陳元德妻胡氏蔣順柏妻彭氏周明全妻俞氏張太元妻陳氏朱元高妻陳氏李子美妻)
(謝氏曹先元妻謝氏陳德妻周氏屈正舉妻袁氏子婦陳氏屈某妻嚴氏譚凡世女六妹秦應芳女)
(幺妹俱不屈死難均嘉慶年閒旌)文何典妻劉氏(萬縣人夫亡守節同縣節婦劉)
(思廉妻薛氏王英妻傅氏丁應寵妻廖氏龔治妻陳氏丁玉彩妻張氏易正道妻譚氏烈女陳妹均)
(嘉慶年閒旌)扈鄧氏(開縣人嘉慶初遇賊不屈死之同縣陳林氏龔楊氏羅嚴氏王張氏)
(曾程氏熊秦氏廖張氏潘羅氏廖張氏楊曾氏吳周氏侯徐氏余楊氏董王氏汪帥氏李田氏李陳)
(氏桂張氏陳王氏陳徐氏蔣陳氏桂王氏李王氏潘王氏熊王氏潘傅氏王姜氏陳鄭氏陳周氏扈)
(蕭氏黃羅氏傅張氏姜陳氏吳李氏鄭董氏張譚氏陳范氏易蔣氏桂譚氏桂冉氏桂劉氏吳蕭氏)
(侯楊氏張唐氏譚何氏張黃氏張楊氏陳李氏楊李氏李余氏陳雷氏張余氏邱庫氏周黃氏張余)
(氏桂明氏李楊氏陳郭氏馮姑唐桂香姑余桂姑周大姑李昭姑俱不屈死難均嘉慶年閒旌)
陳浩然妻任氏(開縣人夫亡守節姑目失明遺孤襁褓教匪犯境氏扶老攜幼艱苦)
(備嘗卒全其操同縣節婦徐尚廉妻王氏鄭學又妻温氏黃天柱聘妻張氏均嘉慶年閒旌)譚
善從妻鄭氏(大寕人嘉慶二年遇賊不屈死之同縣田應秀妻劉氏周志高妻蕭氏王)
(三仁妻劉氏吳朝良妻劉氏鄭古訓妻周氏鍾良富妻文氏鍾良貴妻袁氏陳昌禮妻杜氏譚宣理)
(女大姑金締相女二姑沈朝相女大姑二姑蕭文元妻彭氏彭明善妻蕭氏譚映妻鄔氏王世福妻)
(譚氏張之氏余恒順孝妻王氏羅得相妻彭氏游宗榮妻馬妻田氏湯貴妻徐氏湯連妻冉氏冉均)
(選妻郭氏平宗璽妻譚氏妻鍾氏張懷德妻李氏王席在文煥清妻冉氏王文舉妻吳氏李之鳳妻)
(楊氏氏李之麒妻張氏李之凰妻胡氏李之麟妻王劉應武妻陳氏楊孝妻高氏羅浩妻張氏李文)
(彪妻曹氏羅國俸妻妻譚氏吳登華妻劉劉氏冉有富妻氏蕭在天妻熊羅氏王月貴氏莫之貴妻)
(王氏氏王興相妻向枚妻龍氏董陳氏朱學剛妻宗虎妻孫氏劉氏王宗道妻熊舒善留妻李氏吳)
(國洪妻周氏高文秀妻冉氏冉朝陽妻高氏冉文元妻江氏王長清妻劉氏顔應彩妻劉氏王光仁)
(妻向氏李書紳妻陳氏張勝榮妻袁氏張勝倫劉氏冉詢妻鍾氏冉相國妻吳氏姚正仁妻向妻氏)
(姚坤山二姑杜妻陳氏曾士斌妻胡廷祿女二姑張勝發氏李彭希妻王氏女妻楊氏冉元必妻鍾)
(氏張喜妻王氏游定勝妻李氏向吉妻王氏韓永貴妻胡氏方拜揚妻楊氏夏俊表妻駱氏夏同志)
(妻王光斗氏夏明同妻雷氏譚廷魁妻劉氏妾冉氏又妻譚氏冉世民妻譚氏譚志禮妻周氏任世)
(名妻蔣氏李芳青妻劉氏李芳秀妻謝氏張新本妻董氏張新開妻秦氏楊學武妻覃氏謝運甲妻)
(劉氏張世見妻冉氏雷乾祚妻張氏趙正國妻鄧氏李貴朋妻沈氏胡成海妻蔣氏馬芳遠妻簡氏)
(劉唐義妻傅氏劉朝貴妻彭氏田光賢妻黃氏袁天才妻李氏康青雲妻羅氏康瑞雲妻黃氏陶世)
(盛妻范氏劉正海妻董氏黃文德妻向氏黃文道妻吳氏李貴朋女大姑劉唐義女袁天才女傅鼎)
(華女李順意女二姑彭鳳華女康青雲女大姑賈登富妻陣氏賈登貴妻鄧氏高盛烈妻王氏杜文)
(喜妻向氏王思元妻洪氏韋啓貴妻周氏朱先扶妻王氏涂永清妻傅氏譚月明妻陳氏謝正科妻)
(田氏李典妻洪氏冉國成妻張氏冉朝俸妻王氏吕洪良妻古氏鍾其宣妻張氏譚五妻周氏劉國)
(清妻徐氏李明妻解氏徐天林妻朱氏周簫氏陳劉氏向龍氏彭氏女俱不屈死難均嘉慶年閒)
(旌)
︹仙釋︺︹唐︺楊雲外(徐州人大中末居雲安漢城宫為道士常以酒自晦而行止異常前進士)
(錢若愚甚敬之問曰神仙之事果有之乎楊曰有之我即其人也若示以飛空躡虚履水蹈火即日)
(有千萬人就我不亦煩䙝乎)︹宋︺張道清(字得一巫山人以紹興六年毓於青牛山舍紫)
(氣騰空遠近以為異常臥巖中有兩虎踞其側以開禧二年端坐而蛻)
︹土產︺金(唐書地理志萬州貢麩金明統志萬縣出金)鐵(府志雲陽巫山出)錫(唐書地理)
(志夔州貢)紵(唐書地理志夔州貢紵開州貢白紵)紬絹(九域志雲安軍貢絹府志雲安開縣)
(出絲紬)布(唐書地理志夔州開州貢布府志雲陽産葛布)鹽(漢書地理志巫山朐䏰有鹽官)
(唐書地理志奉節雲安大昌南浦萬歲有鹽官寰宇記開州產鹽)漆(寰宇記開州産府志雲陽)
(產)蜜蠟(唐書地理志夔州貢蜜蠟寰宇記開州產蠟九域志大寕監貢蠟府志巫山出)香
(寰宇記萬州産白膠香)紙(寰宇記萬州産蠲紙)橘(漢書地理志魚復朐䏰有橋官唐書地理)
(志夔州貢柑橘開州貢柑)茘(蜀都賦戶有橘茘之園注朐䏰魚復二縣出)椒(府志奉節雲陽)
(巫山產)茶(唐書地理志夔州貢茶府志萬縣巫山出)藥(唐書地理志萬州貢藥子開州貢芣)
(苢實寰宇記夔州產巴戟黃蘖九域志萬州産木藥子明統志雲陽産厚樸太乙元精石)酒(水經)
(注魚復出杜甫詩聞道雲安麴米春)山雞(唐書地理志夔州貢山雞)吐綬鳥(寰宇記夔)
(州出吐綬鳥大如翟五色可愛値天和景淑即吐綬長一尺許須臾還吞之)獸皮(唐志夔州)
(貢熊羆鹿皮府志雲陽開縣巫山出)
前提調官(臣)鄭紹謙恭纂輯
提調官(臣)張日章恭覆輯
前校對官(臣)沈苐恭校
校對官(臣)沈維鈺恭覆校
大淸一統志
龍安府(在四川省治北少東六百五十里東西距七百七十里南北距五百二十里東至保寕府)
(劒州界二百八十里西至松潘廳界四百九十里南至綿州安縣界三百里北至甘肅階州文縣界)
(二百二十里東南至綿州梓潼縣界三百八十里西南至茂州界四百五十里東北至陜西寕羌州)
(界四百五十里西北至黃勝關番地界四百八十里自府治至京師六千三百四十里)
︹分野︺天文井鬼分野鶉首之次
︹建置沿革︺禹貢梁州之域周秦氐羌地漢為廣漢郡
剛氐道後漢置廣漢屬國都尉三國漢改屬陰平
郡晉因之宋齊俱屬梁州北陰平郡梁時有楊李
二姓分據其地稱藩於梁(明統志為楊傑李龍遷所據)後魏孝
武帝置江油郡西魏廢帝二年置龍州(控隋書地理志魏置)
(龍州於陰平縣後周始徙江由而平武郡下仍云西魏置龍州)隋開皇三年郡廢
大業初改州為平武郡義寕二年改龍門郡尋曰
西龍門郡唐貞觀元年改龍門州(唐書地理志初為羈縻屬茂州)
(垂拱中為正州)天寶元年復曰江油郡至德二載改應靈
郡乾元元年改曰龍州屬劒南道五代因之宋仍
曰龍州江油郡政和五年改曰政州紹興五年復
曰龍州屬利州路元亦曰龍州屬廣元路(舊府志元至正)
(中升龍州為元帥府尋改為宣慰司而元志不載)明洪武六年仍曰龍州
二十二年改龍州軍民千尸所尋復為州宣德七
年改為宣撫司嘉靖四十五年改置龍安府屬四
川布政使司
本朝因之屬四川省領縣四土司三
平武縣(附郭東西距四百三十里南北距四百三十里東至保寕府劒州界二百八十里西)
(至松潘廳小河營界一百五十里南至石泉縣界二百十里北至甘肅階州文縣界二百二十里東)
(南至綿州梓潼縣界三百八十里西南至石泉縣界二百二十里東北至文縣界二百二十里西北)
(至小河營界一百五十里漢置剛氐道屬廣漢郡後漢屬廣漢屬國都尉二國漢分置平廣縣屬陰)
(平郡晉太康元年更名曰平武宋屬北陰平郡齊因之梁時為氐豪所據西魏改置江油縣為江油)
(郡治尋為龍州治隋為平武郡治唐宋為龍州治寶祐六年隨州徙冶今江油縣界元以江油縣省)
(入龍州又徙治武都鎮明洪武二十二年復移州於今治嘉靖四十五年改州為府萬歷十九年復)
(置平武縣爲府治本朝因之)江油縣(在府東南二百六十里東西距二百九十里南北距)
(六十里東至保寕府劒州界二界九十里南至彰明縣界四十百里西至石泉縣里北至平武縣界)
(二十彰明里東南至綿州梓潼縣界九十五里西南至石泉二縣界九十里東北至平武縣界二百)
(五十里西北至平武縣界一百三十五里漢剛氐道地三國漢置江油戍宋寶祐六年移龍州及江)
(油縣來治元至元二十二年省縣入州至州治於武都興教鎮屬廣元路明洪武六正中遷年州徙)
(還今府界十油縣屬劒州年併故地入梓潼縣十四年復置江嘉靖四十五年改屬龍安府本朝)
(因之)石泉縣(在十府西南三百二十里南北距二百五里東西距二百一十里東至平武縣)
(界一百三十里西至茂州界九十里南至綿州安縣界一百里北至茂州界一百五十里東南至安)
(縣界七十縣一百二里西南至茂州界五十里東北至平武十里西北至茂州界一百里漢蜀郡汶)
(江道地晉爲汶山郡地周爲汶州北川縣地唐貞觀八年分置石泉縣屬茂州宋熙寕九年改屬綿)
(州政和七年於縣置石泉軍宣和三年廢軍仍屬綿州七年復置軍寶祐中移軍治龍安元陞軍置)
(安州以石泉屬之明初屬成都府嘉靖四十五年改屬龍安府本朝因之)彰明縣(在府)
(東南三百二十里東西距七十里南北距四十五里東至綿州界三十里西至綿州安縣界四十里)
(南至綿州界二十五里北至江油縣界二十五里東南至綿州界三十里西南至安縣界六十里東)
(北至江油縣界二十五里西北至江油縣界三十里漢廣漢郡涪縣地晉孝武移置漢昌縣屬巴西)
(郡宋齊因之西魏改曰昌隆隋屬金山郡唐屬綿州先天元年改曰昌明五代後唐改為彰明宋元)
(明因之本朝順治十六年併入綿州雍正六年復置屬綿州九年改屬龍安府)陽地隘
口長官司(在平武縣北三十里東至平武縣界二十五里西至靑片白草界一百六十里)
(南至羊峒界六十里北至甘肅階州文縣界一百八十里宋置龍州判官尋改守禦千戶元至正間)
(授宣慰副使明洪武七年開龍州改土長官司本朝順治六年投誠仍授長官司土官王氏世襲)
陽地隘口通判土司(在平武縣北住牧界址與長官司同明洪武間置長官司)
(旋授宣撫僉事嘉靖問改土通判本朝順治六年投誠土官王氏世襲)龍溪堡知事
土司(在平武縣西其地東至本瓜墩西至兩岔河南至石牌溝北至松潘廳屬磨子坪宋景定)
(間置知州世襲明隆慶間改土知事本朝順治六年投誠土官薛氏世襲)
︹形勢︺郡連氐羌(隋書地理志)境帶靈山(唐升都督府記)其地四塞
山川重阻(圖經)峭壁雲棧聯屬百里(蒲翰十景記)五關設
險(僉事史行可賦)六閣懸崖(鄧艾鑿北崖記)夷夏襟喉川蜀保障
(府志)
︹風俗︺性多質直務農工獵(隋書地理志)巖居谷處少平陸
鮮榖稻仰食於綿劒(許醇序)山高水峻人多瘤癡聾
(寰宇記)
︹城池︺龍安府城(周九里三分門四外環以池明宣德五年建本朝嘉慶五年修平武)
(縣附郭)江油縣城(周三里有竒門三明天順六年築正德中甃石本朝壅正初修乾)
(隆二十四年嘉慶十一年重修)石泉縣城(周二里門三明天啟中因宋舊址甃石本朝)
(乾隆元年修十七年重修)彰明縣城(周四里四分門四外環以池明正德中建本朝雍)
(正七年修嘉慶四年重修)
︹學校︺龍安府學(在府治南宋建明隆慶中重建本朝康熙二十二年修嘉慶十一年重)
(修入學額數十五名)平武縣學(在縣治左明萬歷中建本朝康熙二十二年修嘉慶十)
(一年重修入學額數八名)江油縣學(在縣治西南明洪武初建於城内本朝順治中移)
(建城東三里乾隆十六年遷建今所嘉慶元年修入學額數八名)石泉縣學(在縣東望)
(崇山麓宋建本朝康熙二十二年遷建城内五十七年復還舊址乾隆十七年修入學額數八名)
彰明縣學(在縣治西北舊在縣城東南唐大中十二年建本朝順治十六年裁併綿州)
(學雍正八年復建乾隆三十三年遷建今所入學額數五名)龍門書院(在府治東本)
(朝乾隆二十三年建五十四年修嘉慶十五年重修)登龍書院(在江油縣治右本朝康)
(熙四十六年建乾隆二十二年修)酉山書院(在石泉縣城西隅本朝乾隆三十年建)
靑蓮書院(在彰明縣治東唐李白祠舊址本朝乾隆二十一年建嘉慶十二年修)
︹戶口︺(原額人丁五千五十三今滋生男婦共八十三萬三千一百六十八名口計一十三萬四百四)
(十五戶)
︹田賦︺(田地五千六百二十頃六丁正雜銀八千七百六十十一畆有竒額徵地一兩八分六釐又拗)
(盤等寨番民認納黃蠟折價銀一十四兩六錢四分拗盤靑片白草等寨番民認納雜糧折米一百)
(四石八斗六升七合)
︹山川︺東皋山(在平武縣東五里有古禪寺)金鳳山(在平武縣東十五里其土赤色)
(日光照耀形如金鳳)九龍山(在平武縣東五十里其地峻險前距鐵蛇關抵番地一山九嶺)
(曡聳如龍)左擔山(在平武縣東魏志鄧艾入江油左擔道詣綿竹華陽國志自景谷有步道)
(經江油左擔出涪鄧艾入蜀所經也方輿勝覽自文州界靑塘嶺至龍州百五十里自北而南者右)
(肩不得易所負故云左擔舊志山在平武縣東一百八十里今七里關是也)龍血山(在平)
(武縣東南接劒州界詳見保寕府)龍陽山(在平武縣東南三十五里山勢如龍起伏向陽)
箐靑山(在平武縣東南六十里重峯曡嶂樹木森鬱北通青川所有南溪出此流入白水)
響崖山(在平武縣東南元和志在江油縣南八十二里出錫按方輿勝覽有鳴山水在江)
(油縣東南上有飛泉觸石響應山谷即此明統志在府東南一百里)弩牙山(在平武縣東南)
(寰宇記在龍州東南一百三十四里高三千七百丈以形如弩牙而名明統志在府東南一百六十)
(五里)石門山(在平武縣東南左思蜀都賦緣以劒閣阻以石門元和志石門山在江油縣東)
(一百三十里有石門戊與氐羌分界去仇池城四百餘里寰宇記其山有石壁相對望之如門明統)
(志在府城東南一百七十里)馬閣山(在平武縣東南方輿紀要在廢陰平縣北六十里峻)
(峭崚嶒極為艱險鄧艾軍行至此路不得通乃懸車束馬造作棧閣始通江油山因以名)十八
隴山(在平武縣東南寰宇記在陰平縣西南五十里高千餘丈岡巒連屬有十八隴因名十二)
(隴在綿州昌明縣界六隴在縣界)鎮南山(在平武縣南渡涪江七里山峯正對府治)藥
叢山(在平武縣南二十里多産藥材因名或訛為落叢俗呼樂從有東西溪皆出此北流入涪)
伏龍山(在平武縣南渡涪江東二十里蜿蜒蟠伏如龍相近有長春山延賢山)君子
山(在平武縣南渡涪江東三十里)羊角山(在平武縣南寰宇記在龍州南九十里兩峯崛)
(起如羊角出錫)天池山(在平武縣南入江油界寰宇記在龍州南一百三十里高九十二丈)
(上有池周二十三步其水常滿號曰天池本名石人山唐天寳六年勅改靈液山)太平山
(在平武縣西三里)崆峒山(在平武縣西寰宇記在龍州西二百五十里高二千五百丈西)
(接松州交川縣界方輿勝覽山谷深險直接番界舊志在府西北一百十里似平涼之崆峒故名)
羊昌山(在平武縣西北十五里山崖層叠羊昌關在其地)仙女山(在平武縣西北)
(九十里相傳仙女遊戲於此)火風山(在平武縣北十里山勢峭險其麓即箭樓山擁抱府)
(城一名旗山)馬盤山(在平武縣北寰宇記在龍州北二百里高二千三百丈重巒曡嶂行)
(者難之舊志在平武縣東北一百二十里其形似馬盤旋而上後魏馬盤縣以北名)大雄山
(在平武縣東北廢靑川所北十里山形峻峭迥出羣山即北雄關也)化豹山(在平武縣東北)
(十五里山勢高聳限隔番塞)纓絡山(在平武縣東北廢青川所西二十里)飛龍山
(在平武縣東北廢旨川所東三十一里相近有東山有北溪出此出明月關入涪)羊盤山
(在平武縣東北六十里石徑九曲如羊腸然)兩埡山(在平武縣東北七十里山嶺分峙兩)
(埡路通青川廣昭等處)界山(在平武縣東北三百里山甚巍峭中通洞子灣)永隆山
(在江油縣東十里上有文昌祠為昔人會講遊息之所)鳳朝山(在江油縣東南形如飛鳳)
(環繞縣治)龍頭山(在江油縣南五里以形似名)太華山(在江油縣南十里三峯竒)
(秀有似西嶽)五祖山(在江油縣南五峯平列神秀插天為諸山之主隴蜀具瞻)大匡
山(在江油縣西方輿勝覧大匡山一名大康山又名戴天山在彰明縣北楊天惠彰明逸事云李)
(白本邑人隱居戴天大匡山吳曾漫錄云彰明有大小康山白嘗讀書於此杜甫寄白詩云康山讀)
(書處頭白早歸來又白集有訪戴天山道士不遇詩即此明統志大匡山在江油縣西三十里彰明)
(縣北五十里舊志大匡山在江油縣南二十里一名點燈山)牛心山(在江油縣西十里明)
(統志在府東南一百五十里)玉枕山(在江油縣西十里上有川主祠)天倉山(在江)
(油縣西七十里接平武縣界上有天倉洞太乙真人洞)觀霧山(在江油縣北霧起即雨土)
(人以之卜陰晴焉)白魚山(在江油縣北相傳有二白魚導水至山下故名)玉案山
(在江油縣北一里明統志在府東南一百五十里山頂有白石如玉案)天柱山(在江油縣)
(東北五里山小而極高形如立柱)竇圌山(在江油縣東北杜光庭錄異記昌明縣竇圌山)
(真人竇子明修道之所也西接長岡猶通車馬東臨峭壁陡絶一隅自西壁至東峯石笋如圌兩崖)
(中斷相去百餘丈躋攀險絶人所不到方輿紀要在江油縣北十里兩峯聳立山麓紆迴南接彰明)
(縣界明統志在江油縣東北十里彰明縣北七十里按竇圌山已見陳子昂集方輿勝覽謂彰明)
(主簿竇圌字子石棄官學道隱此山故名李白有送竇主簿詩即此者謬)酉山(在石泉縣東北)
(為縣之祖山山形肖酉字故名林木秀蔚上有平岡可列坐稱勝境焉)望崇山(在石泉縣)
(東一里層曡起伏拱抱縣城其麓爲學宫)金字山(在石泉縣東二十里列嶂如屏岡巒聳翠)
圓頭山(在石泉縣東四十里山峯甚圓故名層巖陡壁泉鳴如雷中有山岫空闊可容數百)
(人土人嘗避兵於此)石城山(在石泉縣東南一里)素龍山(在石泉縣東南二十里羣)
(峯森列山勢素白如龍頭角鱗爪儼然開朗則晴陰霧則雨)四磊山(在石泉縣東南五十)
(里四山對峙如柱下有龍湫)石紐山(在石泉縣南一里唐書地理志石泉縣有石紐山舊)
(志有二石結紐因名山麓有大禹廟按譙周蜀本紀禹生石紐在漢廣柔縣今爲汶川縣西境與)
(唐志不同)蒼頭山(在石泉縣南一里望之蒼然上有天齊閣俯瞰羣峯挺秀江水瀠洄爲邑)
(之勝境焉)千佛山(在石泉縣西一百里三峯鼎峙上出雲霄陟其巔俯視川西如指掌上有)
(寺蓋以鐵瓦有龍湫禱雨甚靈)鳳凰山(在石泉縣西北一里下有二水合流形如飛鳳)雪
峯山(在石泉縣北三十里山峯聳峻冬有積雪經久不消望之若銀屏)雲峯山(在石)
(泉縣北四十里峭壁峻拔五峯參差時現五色雲霞上有真武觀下為永平堡)三面山(在石)
(泉縣北六十里上有龍湫徑不及四寸而水不絶)孟津山(在彰明縣東南寰宇記自十八)
(隴山向縣東南一里)太華山(在彰明縣西北三十里與江油縣接界明統志羣仙錄載黃奉)
(先攜家人入此山山多牡丹開時望之如錦障)附子山(在彰明縣西北四十里接安縣界產)
(附子)靈臺山(在彰明縣北隋書地理志昌隆縣有靈臺山明統志在縣北二十里)石磬
山(在彰明縣北寰宇記自戴天山向西連接長三十里李膺記云西有石室方一丈三尺下有流)
(泉味甘内有懸磬聲聞數里四面石牀高一丈)獸目山(在彰明縣北五里有百崖龍潭上下)
(凡三潭産茶土人謂之獸目茶)紫山(在彰明縣北舊志在盤水之西為邑之鉅鎮山色雋異日)
(出入時光彩耀目紫山之别麓為蓮峯山下有洞穴幽深數十里與紫山環峙)常山(在彰明縣)
(舊志自東北蜿蜓而南控於涪口又有馬觀山石碑山龍距山華嘴山皆其别麓也)蕨山(在彰)
(明縣東北寰宇記郡國志云山有鍾乳穴十九)烈婦崖(在平武縣東南百三十里海棠鋪上)
(舊名興文閣山路盤陡下臨急湍明永樂五年諸生嚴庸妻袁氏哭夫自溺於此詔旌之故名)水
簾洞(在平武縣東三百二十里洞崖高峻飛泉下垂千尺如簾然)百匯洞(在江油縣)
(西二十五里潭水淵碧歲早禱雨輒應)龍門洞(在江油縣北五里有龍牀石笋泉流入涪)
朝陽洞(在江油縣北十五里寰宇記在龍州南八十里高九百丈陰洞潛穴氣蒸成川有飛)
(泉下流一百里入陰平縣合白櫸水)水源洞(在石泉縣西三十里上有龍祠禱雨輒應)天
倉洞(在彰明縣北五十里洞有三極險架石為橋以渡)石鏡(在平武縣東二百里通壩)
(寺左隔溪道旁有石光明如鏡)涪江(在平武縣南自松潘廳小河流入東南逕江汭縣東又西)
(南經彰明縣東南南入綿州界漢書地理志涪水出剛氐道徼外南至墊江入漢過郡二行千六十)
(九里水經注涪水出剛氐道徼外東南流逕涪縣西又東南與建始水合水發平洛郡西谿西南流)
(屈而東西流入於涪涪水又東南逕江油戍北又東南逕南安郡南又西逕廣漢五城爲五城水元)
(和志涪江南流逕龍州城東又逕江油城東又逕昌明縣南一里其水出金寰宇記涪水在江油縣)
(北一里自松州崆峒山出下流入州界又南入綿州舊志由小河入縣界又東南流一百三十里合)
(火溪河又二十里至縣西折而逕縣南又名爲金盤溪向東曲流五十里合故城高村二河又轉南)
(二百二十里會衆山溪水入江油縣界又南逕縣東五十二里入彰明縣界分爲二派一派過城東)
(一派過城西流十里至縣南復合爲一又南會石泉河入綿州界)白水江(在平武縣東北)
(自甘肅文縣流入又東南入劒州昭化縣界水經注白水自陰平橋頭與羌水合自下羌水得其通)
(稱又東經郭公城内又東有雍川水出西南雍溪東北注之又東合空冷水傍溪西南窮谷即川源)
(也又東南與西南五部水會又東南經建陽郡東而北與一水合又南至白故城)火溪河
(在平武縣西北二十五里一名白馬河源出白馬路西番界源流最遠經天生橋胡空關至垂虹橋)
(入涪又有木易河在縣西源發象鼻關至木瓜坪鐵索橋入涪又官渡河在縣西源發赤山關竹溪)
(嶺至冷浸廟壩入涪)高村河(在平武縣北源發西番界出高村經大壩至白草舖入涪又故)
(城河在縣東五十里源發鐵蛇關出羊盤溝至故城入涪)小江河(在平武縣南源出藥叢山)
(平羌崖一名靑漪江又名平通河即古廉讓水也東南流一百七十里過江油縣西至彰明縣西合)
(涪江元和志廉水逕昌明縣東北讓水出北平地寰宇記廉水一名長江水東北自龍州江油縣流)
(入彰明縣界宋范柏年梓潼人明帝因言貪泉問卿鄉土有此泉否柏年曰臣居梁益間有廉水讓)
(水不聞有貪泉帝嘉之一云此水飲之使人廉讓故名按舊志以讓水為小江河廉水為石泉河)
(明統志謂廉水在彰明縣北讓水在縣西五里據元和志寰宇記則二水皆自縣北來與石泉河無)
(涉也)石泉河(在平武縣東南自茂州流入逕石泉縣南又東至彰明縣西南入涪水即古石)
(密水也俗亦名湔水元和志石密水在石泉縣南一里舊志湔水有二源一出茂州界沈公嶺東流)
(入石泉縣界合壩底土司山溪又五十里至縣西一出甲竹喇嘛生番入石泉縣界東南流一百六)
(十里合衆山溪至縣西二水合流爲石泉河逕縣城南又東四十里入平武縣界又東南流七十里)
(合水沙溪入彰明縣界又東南十里至縣南入涪其沙溪源出平武縣南水沙壩東南曲流六十五)
(里入石泉河)梓潼水(在平武縣東南源出山溪東南流入綿州梓潼縣界詳見綿州)龍
安水(在石泉縣東南源出三面山合諸山溪之水東流入安縣界亦名安昌水)靑川溪
(在平武縣東又東逕劒州入昭化縣界即古清水也水經注清水出平武郡東北南逕平武城東屈)
(逕其城南又西歷平樂郡東南屈而南逕南陽僑郡東北又東南逕新巴縣東北又南逕始平僑郡)
(南又東南逕小劒戍北寰宇記靑川縣有清水出啼胡山闊五丈東流入利州界其水清美亦曰啼)
(胡水方輿勝覽醍醐水在淸川縣北明統志靑川溪在府城東一百二十里源出西番界流入嘉陵)
(江又醍醐水源出府東淸潭嶺接青川溪入嘉陵江舊志源出淸潭嶺合白雄關山溪下流二十里)
(至靑川城東轉南又一百里至昭化縣界入白水)匯溪(在江油縣西十五里源出百匯洞細)
(流十里合雍村河下流入涪江)龍潭溪(在江油縣北源出竇圌山下流至石舍崖入涪江)
明月泉(在平武縣東南一百七十里)濺珠泉(在平武縣東南一百七十里泉瀉石)
(崖噴激如珠)瀑布泉(在平武縣南一百七十里其泉自層巒曡巘飛流千尺蒲翰有龍陽)
(十景記曰朝陽洞龍門峽明月潭瀑布泉濺珠泉明月泉太白臺巢雲閣躡翠亭雲根亭)神水
泉(在江油縣東五里)甘泉(在石泉縣南二里有泉甘冽崖石上刻甘泉古蹟四字縣因以)
(名)
︹古蹟︺古剛氐道(在平武縣東漢置屬廣漢郡後漢屬廣漢屬國都尉晉省按剛氐為涪)
(水所出今涪水實出府西則府境為故剛氐道無疑元和志通典惑於鄧艾傳之說遂以龍州為漢)
(魏無人之地後人又以府為漢陰平縣地皆誤)龍州故城(在平武縣東南元和志龍州秦)
(漢及魏不置郡縣魏景元四年鄧艾征蜀自陰平行無人之地七百餘里鑿山通道造作橋閣山高)
(谷深至為艱難艾以氊自裹推轉而下將士皆攀水緣崖魚貫而進先登至江油即其地也晉於此)
(置平武縣西魏平蜀於此立龍州并置江油郡江油縣以屬焉東至利州四百里東南至劒州三百)
(二十里西至松州三百二十里南至綿州三百二十里北至文州三百三十里寰宇記州在涪水南)
(一里方輿勝覽龍州城梁李龍遷所築去江油東北三里蓋即隋唐州城也舊志宋寶祐六年徙治)
(雍村在今江油縣界明洪武七年土知州薛文勝創設州於靑川所二十二年知州薛繼賢又徙治)
(盤龍壩箭樓山之麓即今治今有平武城在府西三十里蓋故州也或曰在今府東南去江油縣東)
(北三里誤按今府東南一百二十里涪城西有故城名舊州壩遺址尚存疑即魏所置明統志謂)
(在江油縣東北三里元和志涪江逕州東又逕江油城東蓋唐時州縣分治明統志所云三里或指)
(唐縣言舊志謂故城在府西以在東南者為非恐亦無據)平武故城(在平武縣東北三國)
(漢置平廣縣屬陰平郡晉改曰平武梁末李文智據此自立為藩王西魏仍為平武縣而別置江油)
(縣龍州治焉隋亦曰平武縣屬平武郡唐貞觀八年省入江油按水經注平武城為淸水所經今)
(淸水在府東北界舊志以為城在府西三十里誤)淸川故城(在平武縣東北後魏置馬)
(盤縣兼置郡隋開皇三年郡廢縣屬平武郡唐屬龍州天寶元年改為淸川縣宋端平三年廢元初)
(復置至元二十二年省入龍州明洪武四年改置淸川守禦千戶所并置思曩安撫司隸四川都司)
(嘉靖十五年改屬龍安府本朝順治十六年併入平武寰宇記淸川縣在龍州北一百里舊志清)
(川所城在府東北百二十里周二里當白草番後路東抵白水陽平關西通白馬路抵龍安南至椒)
(園堡北通靑塘嶺達階文秦蜀襟要地也)方維故城(在平武縣東北西魏置秦興縣并置)
(建陽郡隋開皇初郡廢改縣曰方維屬平武郡唐武德四年改屬沙州貞觀元年省為鎮入景谷水)
(經注白水逕建陽郡東九域志文州曲水縣有方維鎮縣志方維城在今縣東二百二十里)江
油故城(有四蜀漢置江油戍爲鄧艾伐蜀路在今江油縣東西魏分平武置江油縣爲龍州)
(治隋唐因之在今府東南宋寶祐中隨州徙治雍村在今江油縣西北元至正中又移隨州治武都)
(興教鎮在今江油縣東北明洪武十三年始復置縣於今治東北去劒州二百里)石泉故
城(今石泉縣治元和志縣西至茂州一百二十里本漢汶江縣地貞觀八年置舊志宋政和七年)
(靜州夷寇邊攻茂州窒隴東道以孤石泉成都守孫羲叟上言石泉爲邑介綿茂之間道里闊遠緩)
(急不相應非有兵扼其衝要不足以捍外患於是請改石泉爲軍寶祐後徙廢)彰明故縣
(今彰明縣治元和志縣南至綿州七十里晉孝武帝自白沙戍移漢昌縣僑理於此仍屬巴西郡後)
(魏改爲昌隆縣先天元年改爲昌明寰宇記彰明縣本昌隆初在淸廉鄉梁大同四年移於讓水魏)
(移孟津唐避諱爲昌明天寶中江水圯建中元年移於舊縣即今理也今改爲彰明九域志縣在綿)
(州北七十一里)北川廢縣(在石泉縣西三十里本汶江縣地周置北川縣屬北部郡隨屬)
(汶山郡唐永徽二年省入石泉)興聖廢縣(在彰明縣西南唐武德三年分昌隆置顯武縣)
(屬綿州神龍元年改曰興聖開元二年併入昌明尋分巴西涪城萬安三縣地複置二十七年復廢)
威蕃城(在石泉縣西三十里唐穆宗時吐蕃宼邊東川節度使王涯上言蜀有兩道直擣賊)
(腹一由龍州淸川以抵松州一由綿州威蕃柵抵鷄棲城皆險要地宋孫羲叟既立石泉爲軍德陽)
(張上行言於羲叟曰去石泉三十里威蕃亭即唐之威蕃柵也宜先築堡塞以禦其來於是遂城其)
(地)雍村(在江油縣西北宋進士雍繁孫所居故名宋未嘗爲縣治舊志又有興教鎮屬武都)
(鄉元時州縣所治按縣界東接劒州廢武連縣武連本劉宋所置武都郡蓋鄉以故郡爲名也)
李白宅(在彰明縣南二十里碑刻猶存)淸暉樓(在府治内宋元符間張覺民作賦)
龍遷樓(在平武縣東一百七十里梁大通三年李龍遷建後郡人圖其像於樓元末州治盡)
(燬樓獨存)吏隱堂(在舊州倅廳宋僉判趙衆建有詩云滿耳江聲滿目山此身疑不在人寰)
(輿勝覽江油有十二關曰涪水距城一里曰秦隴在靑川縣北十五里曰兜率在靑川縣曰本蕊在)
(楮林口三店原去州三十餘里餘不盡載)馬蹄關(在江油縣東南十里竇子明遇仙之處)
奠邊關(在石泉縣東十七里)石板關(在石泉縣西五里又有上雄關在縣西北大方)
(關在縣東北)大印隘(在平武縣南一百四十里本朝嘉慶七年設主簿駐此)中壩
場巡司(在江油縣西南接彰明縣界本朝雍正七年置)靑川鎮(在平武縣東北)
(一百二十里即古靑川所縣丞駐此又縣東北有瓦舍壩巡司今裁)芍藥戍(在平武縣東九)
(十里明統志本名櫸溪戍唐永徽中改今名)棧閣(在平武縣東方輿勝覽江油左擔路上涪)
(水崖壁上共有六閣曰青崖曰蟇頥曰石回曰七里曰東閣曰石城又縣有二閣曰猿臂曰黃林明)
(統志鄧艾伐蜀置秦隴等閣道一十二處洪武十一年設松潘衞又置飛仙等道二十五處名勝志)
(陰平修路記云龍安棧閣在府東者凡八曰石城曰佛崖曰麻園曰蟇頥曰黃陵曰三店原曰七里)
(曰飛仙在府東南者凡三曰石曰曰興文曰猿臂在府東北者凡二曰秦隴曰東閣在府北者凡九)
(曰金鼓曰芭蕉曰楮株曰盧崖曰天井曰桑坪曰兜率曰木蕊曰飛泉在府西北者凡十五曰金匱)
(曰桐油曰龍鳳曰胡空曰黃埂曰劉村曰鵝頂曰禪峰曰石門曰仙女曰馬桑曰溪壩曰黑水曰羅)
(溪曰羊腸舊志興文閣在府東南二十里海棠鋪山路盤束下臨急湍置閣其上以通行旅又南巖)
(閣在府東六十五里明正德初修築平坦可行)白草寨(在平武縣西南四百里一名白草壩)
(番寨也東抵石泉西抵南路生番南抵茂州番北抵平武縣界凡十八寨)木瓜寨(在平武縣)
(西北二百里近小河所番寨也)白馬寨(在平武縣北三百里番寨也北通階文西抵漳臘其)
(生番號黑人延袤數百里碉房百許有名色可舉者凡十八寨)永平堡(在石泉縣東二十里)
(形勢陡峻控制白草諸番隘口由永平西三里為奠邊關關南里許為火草坪坪北十五里為萬安)
(堡東二十里為嘉定堡舊俱為屯守地)壩底堡(在石泉縣西北四十里與茂州接界其地)
(東抵東安堡西連白草番南距石泉北通靑片明成化後爲戍守要地由壩抵南五十里爲石板關)
(關東十五里爲石泉堡又東五里爲白印墩俱分兵屯守)大印堡(在石泉縣東北白草番出)
(入要路也堡西二十里爲茆堆堡又西五里爲山茅堡山茅東三十里爲徐塘堡徐塘北三十里爲)
(伏羌舖伏羌北六十里爲大方關俱爲控扼要地)古城驛(在平武縣東一百二十里又有)
(平武驛在縣東一百七十里小溪驛在縣東二百里溪子驛在縣西水進驛在縣西九十里小河驛)
(在縣西二百里皆明置久裁)西平驛(在江油縣北五十里又名平度驛舊爲馬驛令裁)
︹津梁︺通駟橋(在平武縣東南二十里)白石溝橋(在平武縣東南二百八十里明)
(萬歷間知府孫延重修)垂虹橋(在平武縣西北二十五里路接小河所鐡龍堡明洪武中)
(土六官薛文勝以篾纜架橋永樂初薛忠義置鐡索條長十五丈架板爲橋名曰垂虹俗名鐵索橋)
(宏治十五年都御史鍾復建二亭於上)天生橋(在平武縣西北九十里通羊洞寨水中有)
(三巨石如柱居民架木為橋)永豐橋(在江油縣南三里)石佛寨(在江油縣南七)
(里)上下索橋(在石泉縣東十五里)漩平橋(在石泉縣東二十里縣之津要)迴
瀾橋(在彰明縣西五里轉巖山下本朝雍正十年知縣韓搢建)永鎮橋(在彰明縣)
(東北十五里)
︹隄堰︺龍門堰(在江油縣北縣境又有天生文昌小河鐵佛陳公等堰)龍備堰(在彰)
(明縣束縣境又有湖中永安永豐羅村野壩等堰)
︹陵墓︺︹南北朝︺︹梁︺李龍遷墓(在平武縣東南舊州城西)李膺墓(在彰明縣)
(西北寰宇記膺涪人即作益州記者按省志以為漢李膺誤)︹唐︺陳該墓(在江油縣竇圌)
(山陳子昂有銘)︹宋︺羅任羅先墓(在平武縣東鼇盤山兄弟兩侍郎並葬於此土人呼)
(為雙鳳侍郎墓)︹明︺袁烈婦墓(在平武縣東南一百二十里生員嚴庸之妻與夫合墓墓)
(前建坊)李嘉墓(在石泉縣東奎星山下)
︹本朝︺李應貴墓(在平武縣南三里臺子山)李誔明墓(在江油縣東八十里長坪)
︹祠廟︺烈婦祠(在府城内祀漢守將馬邈妻李氏)忠義祠(在府東祀明嘉靖間死難)
(宣撫司僉事王煠)太白祠(在彰明縣南又江油縣有謫仙祠俱祀李白)唐明皇
廟(在平武縣東二十里明皇幸蜀經此後人改為元祠)諸葛武侯廟(在平武縣東一)
(百七十里初有祠祀鄧艾宋知州洪咨夔毁之更祀諸葛告其民曰毋事讐仇而忘父母)李龍
遷廟(在平武縣東南舊州城西寰宇記江油縣左近郭山上有李龍遷祠唐明皇幸蜀時嘗令)
(增修禱祝至長慶四年敬宗差高品張士謙至彼尋訪事蹟方輿勝覽江油有李龍仙廟按道教)
(靈驗記李虎葬龍州牛心山靈異記梁武陵王紀理益州使龍仙築城於牛心山及龍仙殁即葬於)
(山側鄕里立祠號李古人廟唐武德中改為觀武氏革命鑿斷山脈明皇幸蜀有老人蘇坦奏曰龍)
(州牛心山國之祖基蒙塵之禍乃掘鑿所致明皇即令修填如舊至德二載升龍州為都督府號靈)
(應郡据二記則李虎龍仙即係一人也又按唐書高祖祖虎祇事西魏亦非仕梁也明統志李龍遷)
(廟在牛心山側又有墓在焉龍遷稱藩於梁有惠於民後人立廟祀之洪武間賜號龍陽李公之神)
(歲時有祭舊志今名顯濟廟在江油縣西十里牛心山上)大禹廟(在石泉縣東南石紐山下)
(郡人以禹六月六日生是日祼享歲以為常)
︹寺觀︺天安寺(在平武縣東四十五里劉宋昇明初建)龍歸寺(在平武縣南五里旁)
(有龍淵)大明寺(在江油縣西三十里宋宣和中建)廣南寺(在石泉縣南下有海)
(眼夏秋雨後潮聲如鳴鐘鼓)妙光寺(在彰明縣西北二里又禪林寺在縣東香水寺在縣)
(西)玉虛觀(在平武縣東一百七十里宋紹興中建重樓複閣冠絶一方)淸虛觀
(在江油縣東北竇圌山元泰定中建)
︹名宦︺︹南北朝︺︹魏︺裴果(聞喜人廢帝時授龍州刺史州人張道等寇逼州城果奮擊破)
(之州境淸晏)辛昂(狄道人廢帝初為龍州長史領郡事州帶山谷舊俗生梗昂威惠洽著吏)
(民畏而愛之)陸騰(代人廢帝時拜龍州刺史常通江油路直抵南秦周孝文曰此是卿取柱)
(國之日即解金帶賜之州民李廣嗣李武等憑據巖險騰密令多造飛梯夜襲破之執廣嗣等於鼓)
(下)︹周︺和洪(汝南人武帝時龍州蠻任公忻李國立等作亂刺史獨孤善不能禦朝議以洪)
(有武略代善為刺史月餘斬公忻國立餘黨悉平)︹唐︺田昉(龍州刺史乾寕三年正月王建)
(陷州昉死之)︹宋︺洪咨夔(於潛人知龍州州歲貢麩金率科鑛戶咨夔曰將奉上乃厲民)
(乎出官錢市之江油之民歲戍邊復苦軍餉為請於制漕司免之)︹明︺薛文勝(洪武初龍)
(州知州率兵從征松潘衞開路修橋借給軍餉既克遂留松潘衞安撫招降生番甚衆)章贊
元(會稽人江油典史崇禎十六年流寇至縣令避入山贊原坐縣廨不去賊脅降不屈躍入水死)
(本朝乾隆四十一年賜諡節愍)羅應選(桃源人為龍安府屬官崇禎甲申賊入蜀)
(誓死守城比陷舉家遇害本朝乾隆四十一年賜諡節愍)
︹本朝︺章士穎(龍巖人順治丁酉舉人授龍安府推官民素苦逋賦日逃散士穎多方綏輯給)
(以牛種復業者甚衆)姜炳璋(象山人乾隆甲戍進士知石泉縣作六勤九戒梓以勸儆其民)
(民業山惟種蕎麥充糧因教以注水作堰法始知有水田利又禁火葬嚴嫁娶相沿陋俗多所革去)
(諄諄教諭民有慈父母之稱署江油凡六月决疑獄增書院膏火田除胥役積弊民戴之如石泉江)
(油有舊縣壩久廢諭民修築躬親督之堰成開田數千畆民因號為姜公堰)徐炎(浙江人乾)
(隆四十二年知平武縣以常平倉民多積欠不能償即捐廉採補取民欠冊焚之歲大旱立壇祈雨)
(引咎自責拜禱烈日中果大雨夜出聽民舍有書聲輒給以紙筆自是力學者衆)
︹人物︺︹唐︺陳該(顯武人少好學能屬文上元元年進士四舉有道皆高第後為河内縣尉行高)
(職卑不改其操凡歷所職皆以淸廉仁愛著聞)李白(詳後綿州按李白故宅在今彰明縣南清)
(廉鄉漫波渡唐昌明縣屬綿州巴西郡州又治巴西縣新唐書以白為巴西人故因地附見於此)
︹宋︺張珖(彰明人博學工書淳熙中自湖北副曹遷知劒州愛民多善政秋潦為患築隄捍之)
︹明︺王璽(判官思民子襲世職善撫番民宣德八年松潘曡溪寺諸處番猓不靖剿寇殱魁功)
(升宣撫司僉事闢東南棧堡勸墾民始富又為郡興學校助輸將人德之祀鄉賢孫瀊知漢川光化)
(兩縣公直廉平民皆祠之)李嘉(石泉人李嗣必養子為縣諸生乙酉松潘兵亂獲嗣泌索金帛)
(不遂將殺之嘉請以身代遂見殺嗣泌獲免)王懋烈(龍安人崇禎中張獻忠殘蜀舉義兵)
(討之兵敗闔門死節本朝乾隆四十一年賜諡烈愍)
︹本朝︺李廷明(江油人有勇略明末獻賊躪蜀廷明集衆立砦自守賊不敢犯國初授成都)
(城守副將康熙六年封昭勇將軍同縣廪生羅奇才獻賊至亦部署鄉人設險自衛屢出奇兵却賊)
(全活甚多論功授知縣不就)楊懷玉(平武人以守備隨征金川乾隆十二年戰殁於河利)
(山贈署都司僉書廕子同縣千總高天祿把總羅邦安俱是年金川陣亡外委馬天輔於六十年隨)
(剿苗匪陣亡均卹廕如例)李芳(平武人父成宗病篤芳割股愈之乾隆中旌)胡華貴
(江油人家陰平河中磧父母皆老華貴偶他出水大至將沒磧急乘筏歸救中道墮水浮沈三里許)
(遇巨石得生向所乘筏亦至遂泝流還與父母俱得免僉云孝感所致)張秉榮(石泉人官)
(把總乾隆十二年隨征金川陣亡卹廕如例)郭興瑞(彰明人父渡水而溺掉舟拯之不得)
(隧舍舟以從順流二十里竟全其父)謝開運(彰明人家敦孝友五世同居宗族内外之間秩)
(然有序里人稱之)虎昇龍(平武人撫邊營外委嘉慶三年隨剿邪匪陣亡同縣外委王穎)
(翠把總楊祿俱戰殁䘏廕均如例)敬服銘(江油諸生家貧事繼母孝待異母弟如同產嘉)
(慶五年賊匪冉添元犯境母子俱被執母遇害服銘大罵死之同縣彭利川父殁未葬賊至與妻張)
(氏守柩不去皆被害陳端陳常貧而能養賊至父紹唐母唐氏年俱八十餘不能行兄弟執械以衞)
(父母皆見殺父母獲免何端煒賊殺其父母端煒持槍奮擊為賊剖腹而死)
︹列女︺︹唐︺李白二孫女(伯禽女白卒於當塗元和末宣歙觀察使范傳正祭其塚採訪)
(後裔惟二孫女一適陳雲一適劉勸皆編戶氓也進止仍有風範因泣言先祖志在青山頃葬東麓)
(非本意傳正為改葬立二碑告二女將改妻士族皆曰夫妻之道命也亦分也欲敗其類所不忍聞)
(傳正嘉歎復其夫徭役)︹宋︺張珖妻費氏(廣都費樞女珖少為進士幾二十年而仕)
(以母老將辭不行費勸之出事姑彌謹盡斥匳中之藏以具滑甘雖有疾自持不怠至疾平姑或終)
(不知珖得夙夜王事無内顧憂)︹明︺嚴庸妻袁氏(龍州人永樂五年庸至興文閣道墜)
(江死袁赴溺所投水以殉家人購屍兩月弗得後漁人於沙回頭河見二屍相並崖側事聞旌表)
王正妻任氏(龍州人夫殁守節同州高嵩妻劉氏李昺妾石氏石泉蹇俊妻李氏並以)
(節旌)王世英妻張氏(靑川人夫卒二子繼亡遺孫廷用甫一歲撫之成立百有三歲)
(乃終有司表其門曰節壽同所李南山妻柴氏龍安嚴某妻張氏並以節旌)梁道濟妻
楊氏(龍安人崇禎末賊將張化龍陷龍安夫婦避亂山中皆爲賊執脅使跪道濟曰我讀聖賢)
(書豈爲賊屈膝耶欲犯楊楊曰爾速殺我隨夫地下足矣賊縛剮之並罵不絶口死)
︹本朝︺舒繼董妻蔣氏(江油人夫亡守節事姑孝謹姑病刲股愈之課三子成名雍正)
(年間旌)徐成際妻董氏(彰明人夫早亡截髮誓志撫子成名雍正年間旌)龔
瑛妻王氏(平武人夫亡守節同縣節婦王懋誠妻宋氏周宗旦妻蘇氏任士舉妻王氏趙)
(加慶妻王氏劉塤妻李氏王瑤妻唐氏王懋恩妻龐氏周白新妻蘇氏高某妻吳氏烈婦康純一妻)
(魏氏尹登壁妻任氏均乾隆年間旌)王文忠妻趙氏(江油人夫亡守節乾隆年)
(旌)鮮于德妻文氏(石泉人年十八而寡撫遺腹子又夭焭焭無依兵荒備歷堅白)
(自全同縣節婦文成章妻魏氏唐建極妻衡氏均乾隆年間旌)譚桂芳妻陳氏
(石泉人嫁數月夫溺於江陳往投於水衡流激湍於數十里外與夫屍同浮泊岸邑人稱異)彭
定聰妻鄭氏(彰明人年二十四夫亡家貧勵節撫孤長子守信娶劉氏年二十五亦寡)
(次守義娶鄭氏年十八而寡一門三節同帷苦守)張星金妻陳氏(平武人嘉慶五)
(年賊匪犯境突至其家與夫持刀禦賊夫被殺陳遂自刎同縣尚在成妻蒲氏賊殺其夫蒲甘同死)
(引頸就戮賊並殺之又范順妻楊氏劉元標子婦薛氏吕賜隆母傅氏及子婦高氏傅氏趙某妻傅)
(氏及子婦張氏何某妻何氏及子婦劉氏劉子忠妻趙氏宋福妻劉氏田登倉妻陳氏張章氏趙王)
(氏甘楊氏黨毛氏穆李氏尚蒲氏李尚氏李趙氏李吳氏張陳氏趙劉氏楊李氏楊王氏俱不屈死)
(難均嘉慶年間旌)劉文舉妻毛氏(平武人守正捐軀嘉慶年間旌)萬貢
妻向氏(平武人守正捐軀嘉慶年間旌)張三錫妻楊氏(江油人嘉慶五)
(年教匪犯境不屈死之同縣蕭升學妻羅氏蕭聖敬妻方氏及子婦彭氏俱不屈死難均嘉慶年間)
(旌)歐相如妻陳氏(江油人夫亡守節嘉慶年間旌)張輔陽妻李
氏(彰明人嘉慶五年教匪犯境與同縣劉仲友妻胡氏俱不屈死難均嘉慶年間旌)張某
妻辛氏(彰明人守正捐軀嘉慶年間旌)
︹土產︺金(華陽國志剛氏有金銀鑛唐書地理志龍州土貢麩金元和志涪水出金)鐵(明統志龍)
(安府土產)錫(明統志龍安府土產)水銀(明統志龍安府土產)麝香(唐書地理志松州貢)
羚羊角(唐書地理志龍州土貢)酥(唐書地理志龍州土貢元和志松州貢牛酥)葛
粉(唐書地理志龍州土貢)茶(明統志彰明縣獸目山產茶名獸目茶)藥(唐書地理志龍)
(州土貢厚朴附子天雄側子烏頭明統志彰明出附子府志土産黃精史君子天南星穿山甲)蕎
麥(明統志府地早寒多植甜蕎麥苦蕎麥二種資以為食)
前提調官(臣)鄭紹謙恭纂輯
提調官(臣)張日章恭覆輯
前校對官(臣)沈苐恭校
校對官(臣)沈維鈺恭覆校
