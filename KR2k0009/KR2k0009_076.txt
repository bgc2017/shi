大清一統志
河南府(二)
︹古蹟︺隋東都城(今洛陽縣治隋書煬帝紀大業元年詔營建東京二年東京成五年改為)
(東都舊唐書地理志東都城北據邙山南對伊闕洛水貫都有河漢之象南北十五里二百八十步)
(東西十五里上十步周圍六十九里三百二十步都内縱横各十街街分一百三坊二市每坊縱横)
(三百步開東西二門唐書地理志東都王城曲折象南宮垣名曰太微城宮城象北辰藩衞曰紫微)
(城都城武后號曰金城宋史地理志西京皇城周迴十八里五百二十八步京城周五十二里九十)
(六步顧爽武肇城記今洛陽城乃隋唐東南一隅)新城故城(在洛陽縣南古戎蠻子國)
(戰國時為韓邑戰國策張儀曰秦攻新城宜陽以臨二周之郊史記秦昭襄王十三年白起攻新城)
(漢二年漢王至雒陽新城三老董公遮說漢王為義帝發喪皆此地也漢惠帝四年置新城縣屬河)
(南郡後漢至晉因之東魏天平初置新城郡屬北荆州魏書地形志郡治孔城後陷徙治州城隋開)
(皇初郡廢十八年改縣曰伊闕以伊闕山爲名大業初屬河南郡唐因之元和志縣北至河南府七)
(十里宋熙寕五年廢爲鎮入河南六年改隸伊陽後仍屬洛陽元統志伊闕故城在嵩州東北九十)
(里)河南故城(在洛陽縣西五里卽故洛邑王城也書序成王在豐欲宅洛邑使召公先)
(相宅周公曰我乃卜澗水東&KR2838;水西惟洛食卽此其後平王徙都之是爲東周亦曰王城左傳莊公)
(二十一年鄭虢同伐王城見也敬王始遷成周後更名王城曰河南帝王世紀考王封弟揭於河南)
(是爲西周公時又以成周爲東周也漢爲河南縣屬河南郡博物記王城方七百二十丈郛方一十)
(里南望雒水北至陜山地道記河南城東去洛城四十里後魏太和中都洛陽仍以河南縣屬河南)
(尹東魏天平初遷鄴改縣曰宜遷置河南郡後周復曰河南隋大業初改營新都移河南入郭下故)
(城廢括地志河南故城在今縣北九里苑内東北隅舊唐書地理志河南縣隋舊武德四年權治司)
(隸臺貞觀元年移於大理寺二年徙理金墉城六年移治都内毓德坊永昌元年改為合宮縣神龍)
(元年復為河南三年復為合宮景龍元年後為河南宋亦曰河南縣金始省入洛陽)穀城故
城(在洛陽縣西北春秋周邑也左傳定公八年單子伐穀城漢置穀城縣屬河南郡後漢因之晉)
(省水經注城西臨榖水故名括地志故城在河南縣西北十八里苑中寰宇記故穀城在穀水之東)
(岸西晉併入河南北齊天保中常山王演使裨將嚴略增築以拒周俗亦謂之嚴城隋大業二年又)
(於此置青城宫北隔苑城與榆村店相對)洛陽故城(在今洛陽縣東北三十里卽故成周)
(城也書序召公旣相宅周公往營成周作洛誥曰我又卜瀍水東亦惟洛食卽此其後遷殷頑民于)
(此春秋昭公二十六年天王入于成周又左傳昭公三十二年晉魏舒韓不信如京師合諸侯之大)
(夫于狄泉令城成周公羊傳曰成周者何東周也其後更曰洛陽顯王三年秦敗韓魏之師干洛陽)
(是也秦莊裏王元年滅東周置三川郡封呂不韋為文信侯食河南洛陽十萬戶漢元年項羽立申)
(陽為河南王都洛陽二年屬漢五年帝即位初都洛陽尋西都長安以縣為河南郡治後漢更始元)
(年都洛陽二年遷長安世祖建武元年幸洛陽却非殿遂定都焉改洛為雒三國魏復故魚豢魏略)
(曰漢火行也火忌水故洛去水而加佳魏於行次為土土水之牡也故除佳而加水變雒為洛晉書)
(地理志魏氏受禪卽都漢宫司隸所都置司州晉仍居魏都遂定名司州河南郡置尹洛陽置尉五)
(部三市東西七里南北九里東有建春東陽清明三門南有開陽平昌宣陽建陽四門西有廣陽西)
(明閶闔三門北有大厦廣莫二門司隸校尉河南尹及百官列城内永嘉五年為劉聰所破聰以洛)
(陽為荆州咸和三年石勒以洛陽為南都成康元年石虎分河南等郡為洛州永和中石氏亂十二)
(年桓温入洛陽興寕三年陷於慕容暐太和五年燕荆州刺史慕容筑以洛陽降於苻秦太元五年)
(苻堅以苻暉為豫州牧鎮洛陽九年秦亂洛陽歸晉隆安三年姚興陷洛陽以子紹為豫州牧鎮之)
(義熙十二年劉𥙿伐秦姚洸以洛陽降後魏太常八年于密磾克洛陽以為豫州刺史鎮之太和十)
(七年幸洛陽定遷都之計經始洛京仍改洛州為司州十九年新都始立景明二年從司州牧廣陽)
(王嘉請築洛陽三百二十坊東魏天平初遷鄴仍改洛州置洛陽郡周平齊置東京隋開皇初郡廢)
(大業初移洛陽入新都郭下故城廢括地志洛陽故城在今縣東北二十六里舊唐書地理志隋自)
(故洛城西移十八里置新都仍曰洛陽縣武德四年權治大理寺貞觀元年徙治金墉城六年移治)
(都内之毓德坊卽今治也)偃師故城(今偃師縣治漢置縣晉省大安二年成都王穎引兵)
(内向帝幸偃師舍於豆田即故縣也隋復置元和志縣西南至河南府七十里武王伐紂於此築城)
(息偃戎師因以為名)緱氏故城(在偃師縣南二十里春秋滑國春秋莊公十有六年會滑)
(伯同盟於幽僖公三十三年秦人入滑左傳成公十三年晉吕相絶秦曰殄滅我費滑杜預注滑國)
(都費今緱氏縣後為周緱氏邑左傳昭公二十二年子朝作亂晉荀躒帥師軍于緱氏是也戰國策)
(張儀曰塞轘轅緱氏之口史記秦二世二年沛公將曹參下轘轅緱氏絶河津漢置緱氏縣屬河南)
(郡後漢至晉因之後魏太和十七年併入洛陽天平初復置屬洛陽郡隋開皇十六年廢仍屬河南)
(郡寰宇記縣在府東南六十里晉宋前緱氏縣在今縣東南二十五里東魏天平元年復於洛陽城)
(中置緱氏縣周建德六年又自洛陽移於今縣北七里鈎鎖故壘隋開皇四年又移於今縣北十里)
(洛陽故郡城大業元年復移於今縣東南十里十年又移縣據公路澗西憑岸為城唐貞觀十八年)
(省上元二年又置今迴向南近孝敬陵西置宋史地理志熙寕八年省緱氏為鎮偃師舊志有故縣)
(村在今偃師縣西南十五里又有府店在縣南三十五里古滑城在其北二里許)夀安故
城(今宜陽縣治相傳為周時召伯聽政之所水經注甘水發於鹿蹄山山曲中世人目其所為甘)
(棠隋書地理志河南郡壽安復魏置縣曰甘棠仁夀四年改舊唐書地理志河南府夀安隋縣義寕)
(元年移治九曲城貞觀七年移於今治屬洛州元和志縣東北至河南府七十六里宋史地理志河)
(南府夀安慶歷二年廢為鎮四年復續文獻通考金改壽安為宜陽舊志夀安故城在今縣東南二)
(十里隋縣治也)興泰故城(在宜陽縣西南隋大業初置興泰縣屬河南郡隋末廢唐長安)
(四年立興泰宮因復置縣神龍元年併入壽安舊志在縣西南四十五里萬安山下舊址尚存)福
昌故城(在宜陽縣西本故一全隖城亦曰一泉隖晉永嘉中魏浚屯洛北石梁隖族子該聚)
(泉據一泉隖水經注洛水又東逕一合隖南城在川北原上高二十丈南北東三箱天險峭絶惟築)
(西面即為合固一合之名起於是劉曜之將攻河南也晉將軍魏該奔於此故于父邑也後周明帝)
(二年於此置宜陽縣兼置熊州隋大業初州廢義寕二年唐公淵子世民等救東都復置宜陽郡唐)
(武德二年改縣曰福昌取縣西隋宫為名元和志縣東至河南府一百五十里縣城即魏一合隖城)
(後周置重兵於此以備高齊五代後唐避諱改為福慶宋初復故元省入宜陽縣志今有福昌集在)
(縣西六十里按諸書皆作一合隖以晉書别作一泉之文考之一合當作一全)宜陽故
城(在今宜陽縣西戰國時韓邑也戰國策東周君曰宜陽城方八里材士十萬史記韓昭侯二十)
(四年秦拔我宜陽秦武王三年欲通三川使甘茂伐韓茂曰宜陽大縣其實郡也今倍數險行千里)
(攻之難王卒使茂將兵伐宜陽五月而不拔因大起兵擊之遂拔宜陽漢置縣後漢建武三年幸宜)
(陽降赤眉於此晉永和十年秦苻健以趙俱為洛州刺史鎮宜陽後魏置宜陽郡東魏置陽州天平)
(三年陽州刺史是云寳以州降於西魏武定初復高齊武平元年斛律光救宜陽築統關豐化二城)
(而還周平齊此城遂廢括地志故韓城一名宜陽城在洛州福昌縣東十四里韓宜陽城也金史地)
(理志福昌縣有韓城鎮舊志在今縣西五十里)中州故城(今新安縣治漢新安城在今澠)
(池縣界今縣卽後周通洛防也周保定五年改函谷關城為通洛防置中州建德六年州廢置新安)
(郡隋改榖州後廢義寕二年復置新安郡唐貞觀元年移州治澠池移新安入廢州城元和志新安)
(縣東至河南府七十里縣城本名通洛城周武帝將東封令陜州總管尉遲綱築此城以臨齊境)
東垣故城(在新安縣東晉太元十一年秦苻王與慕容永戰敗奔東垣為馮該所殺元熙)
(元年晉宗室司馬道恭自東垣年三十人屯金墉城西宋書州郡志武帝北平關洛河南郡有東垣)
(西東垣二縣魏書地形志惟東垣縣屬新安郡隋大業初改東垣爲新安唐貞觀初移縣入穀州故)
(城而此城廢又唐武德云年復析新安置東垣縣屬榖州其地在今孟津縣界寰宇記宋東垣縣在)
(河清縣西二十五里蓋卽唐縣也)鞏縣故城(在今鞏縣西南周鞏伯邑國語景王田於)
(鞏左傳昭公二十六年晉師克鞏逐王子朝史記周惠公封其少子于鞏以奉王號東周惠公秦莊)
(襄王元年使蒙驁伐韓韓獻成皋鞏漢書地理志鞏縣東周所居水經注洛水東逕鞏縣故城南元)
(和志鞏縣西南至河南府一百四十里大業十三年李密自潁州率羣盜十餘萬襲破洛口倉因據)
(鞏縣仍築城斷洛川包南北山周迴三十餘里屯營其中後爲王世充所破縣本與成皋中分洛水)
(西則鞏東則成皋後魏併焉舊志故城在今縣西南三十里周五里餘城址尚存)永安故
城(在鞏縣西南宋初以太祖父永安陵所在因割鞏偃師二縣地置鎮以奉陵寢景德四年陞鎮)
(爲縣九城志在西京東八十五里金貞元元年改曰芝田元廢縣志今有芝田鎮在縣西南四十里)
(偃師縣東南二十里)平陰故城(在孟津縣東左傳昭公二十二年子朝作亂晉籍談荀躒)
(帥師軍於平陰二十三年晉師在平陰史記秦二世三年沛公北攻平陰漢二年南渡平陰津至洛)
(陽漢置平陰縣應劭曰在平城南故曰平陰孟康曰魏文帝改曰河陰後魏太和二十年營方澤于)
(河陰隋太業初縣廢唐開元中復置平陰縣在今開封府界括地志河陰故城在洛陽縣東北五十)
(里寰宇記城東有平川謂之河陰川北枕黃河西抵邙山北址後魏移縣理於故洛城西皇女臺側)
(隋開皇三年又移於壽安縣東北嚴明城舊志有古城在縣西牛莊周四里其北面崩於河或是其)
(處)河清故城(在孟津縣東唐武德初置大基縣後改曰河清在今懷慶府孟縣界宋開)
(寶元年移治白波鎮九域志縣在西京北四十五里明統志金徙治孟津渡改爲孟津縣舊志白波)
(鎮在今縣東南二十里卽古温川驛金時移於古渡口桃花店西一里柳林濱河爲縣元初因之後)
(以瀦水浸城徙治西二里永安堤北枕黃河南臨漸池無城郭今為舊縣鎮明嘉靖壬辰河決復移)
(舊治西二十五里聖賢莊卽今治也)平縣故城(在孟津縣東漢高六年封工師喜為平侯)
(後為平縣屬河南郡後漢初廢水經注河水又東逕平縣故城北俗謂之小平有高祖講武場括地)
(志故平縣城在偃師縣西北二十五里通典小平縣城在鞏縣西北有津曰小平)崈高故
城(今登封縣治漢書武帝紀元封元年行幸緱氏登嵩高御史乘屬在廟旁吏卒咸聞呼萬歲者)
(三令祠官加增太室祠以山下戶三百為之奉邑名曰崈高顔師古曰崈古崇字後漢省水經注崈)
(高縣俗謂之崧陽城隋大業初改輪氏置嵩陽於此唐萬歲登封元年武后因封岳改縣為登封元)
(和志縣西北至河南府一百三十五里舊志有故城在縣西北一里)陽城故城(在登封縣)
(東南孟子禹避舜之子於陽城世本夏后居陽城史記鄭君乙十一年韓伐鄭取陽城秦二世三年)
(沛公戰洛陽東還至陽城漢置縣屬潁川郡晉屬河南惠帝時杜錫嘗為陽城太守又永嘉末荀組)
(以禇翼督新城陽城等郡蓋嘗置為郡也後罷後魏正光中復置縣孝昌中兼置陽城郡隋開皇時)
(廢郡置嵩州後屬河南郡唐武德四年王世充陽城令來降以為嵩州刺史貞觀初罷唐萬歲登封)
(元年改曰告成元和志縣西北至河南一百七十里天祐三年避朱温父諱更名陽邑後唐復曰陽)
(城周顯德中省入登封舊志今為告成鎮在縣東三十五里)潁陽故城(在豋封縣西南)
(春秋鄭綸氏邑竹書紀年楚吾得帥師及秦伐鄭圍綸氏漢置綸氏縣屬潁川郡後漢建初四年改)
(置綸氏縣晉廢後魏天安二年改置潁陽縣於此屬中川郡後周廢入堙陽縣唐載初元年析河南)
(伊闕嵩陽二縣地置武林縣開元十五年後改曰潁陽屬河南府元和志縣西北至府九十里後魏)
(於綸氏城置是也宋慶歷三年廢為鎮四年復置熙寕二年又省入登封元祐二年復置金又廢為)
(鎮舊志潁陽鎮在縣西南七十里)永寕故城(在今永寕縣東北初置曰熊耳縣以近熊)
(耳山為名隋書地里志熊耳縣後周置及同軌郡元和志永寕縣東至河南府二百里漢澠池縣之)
(西境後魏文帝於縣東四十里置北宜陽縣屬宜陽郡廢帝二年改為熊耳縣義寕二年改置永寕)
(縣舊唐書地理志永寕隋熊耳縣所治義寕二年置永寕縣治永固城武德三年移治同軌城貞觀)
(十四年移於今所十七年移治鹿橋金史地理志永寕縣正隆以前寄治河南府後即鎮為縣蓋又)
(非鹿橋故治矣舊志有故縣鎮在縣西南福田鄉又有函州城在縣東鄉馬村堡)新安故
城(在澠池縣東今改為搭泥鎮史記秦二世三年項羽到新安擊阬秦卒二十餘萬人新安城南)
(漢置縣屬宏農郡晉屬河南郡後魏太和十二年置新安郡十九年罷天平初復置郡隋仁夀四年)
(廢入東垣其後改東垣為新安故城遂廢括地志故城在澠池縣東二十五里寰宇記隋大業初嘗)
(移新安治此新安晉太康地志屬河東)澠池故城(在今澠池縣西史記趙惠王二十年)
(與秦王會澠池漢書地理志高帝八年復澠池中鄉民景帝中二年初城徙萬家為縣寰宇記縣在)
(河南府西一百五十里秦趙所會之地在今縣西十三里漢為縣理此城西三里周地圖說魏賈逵)
(為令時縣理蠡城四夷郡國縣道記云漢澠池城當與澠池水源南北相對曹魏移今福昌縣西蠡)
(城後魏大統十一年又移於今縣理西十三里故澠池縣為理隋大業元年又移於今縣東二十五)
(理新安驛十二年復移理大塢城唐貞觀三年自大塢城移於今理舊唐書地理志時移於雙橋卽)
(今治也)俱利故城(在澠池縣西水經注穀水東逕秦趙二城南赤眉從澠池自利陽南)
(欲赴宜陽者也世謂之俱利城昔秦趙之會各據一城秦王使趙王鼓瑟藺相如令秦王擊缶處也)
(東魏置俱利縣屬澠池郡尋廢元和志東城在縣西十三里西城在縣西十四里)伊陽故
城(今嵩縣治元和志伊陽縣北至河南府一百六十里本陸渾縣南界之地先天元年割置寰宇)
(記在伊水之陽去伊水一里宋紹興初升縣為順州金改嵩州元至元三年省伊陽入州明初復廢)
(州為縣)東亭故城(在嵩縣西魏書地形志宜陽郡領東亭縣隋書地理志陸渾有東魏)
(東亭縣元統志有故伊陽城在嵩州西南九十里蓋卽東亭遺址縣志舊縣堡在縣西南九十里)
陸渾故城(在嵩縣東北伏流城北二十餘里古伊川地左傳僖公二十二年秦晉遷陸渾)
(之戎于伊川宣公三年楚子伐陸渾之戎昭公十七年晉荀吳帥師滅陸渾漢置陸渾縣後魏嘗置)
(防蠻都督於此東魏分置北陸渾縣屬新城郡隋初併入南陸渾)南陸渾故城(在嵩)
(縣東北卽故伏流城也水經注伊水逕伏流嶺在陸渾縣南崖口北三十里許後魏孝武西遷以韋)
(法保爲東洛州刺史置柵於伏流其地尋入東魏置南陸渾縣魏書地形志北荆州伊陽郡武定二)
(年置治伏流城領南陸渾縣元和志陸渾縣東北至河南府一百三十里伏流城卽今縣理東魏孝)
(静帝武定二年所築以城北焦澗水伏流地下西有伏流坂因名五代時省入伊陽元統志故城在)
(嵩州東北三十里)金門廢郡(在永寕縣南後漢桓帝時李瑋以誅梁冀功封金門亭侯)
(水經注洛水過蠡城邑南南對金門塢在水南五里舊宜陽縣治也魏書地形志陽州領金門郡天)
(平初置治金門縣隋書地理志河南郡宜陽縣有東魏金門郡後周廢)永昌廢縣(舊唐)
(書地理志垂拱四年分河南洛陽置永吕縣治都内道德坊神龍元年廢又天授三年分洛陽置來)
(庭縣治都内從善坊龍朔元年廢)堙陽廢縣(在登封縣西南潁陽鎮西水經注狂水逕)
(綸氏縣故城南又西逕堙陽城南後魏太和十三年分潁陽置堙陽縣天平初兼置中川郡後周郡)
(廢隋開皇六年改縣曰武林十八年又改曰輪氏大業初改置嵩陽縣此城廢)洛水廢縣
(在永寕縣西即故蠡城也後漢建安中澠池縣治此魏志賈逵傳逵除澠池今時縣寄治蠡城是也)
(晉因之水經注洛水過蠡城邑南故澠池縣治其後澠池還治故城因以此為南澠池縣魏書地形)
(志金門郡有南澠池縣卽此陏書地理志後魏南澠池縣後周改曰昌洛開皇十八年改曰洛水大)
(業初省入宜陽舊志蠡城在澠池縣西四十里誤)長水廢縣(在永寕縣西四十五里本)
(後魏南陜縣也魏書地形志金門郡有南陜縣蓋以北有陜縣故名元和志長水縣東至河南府二)
(百三十里後魏宣武帝分盧氏東璄置南陜縣西魏廢帝改為長淵隋義寕元年改為長水唐貞觀)
(二年自&KR0593;州割屬穀州顯慶二年屬河南府宋因之金改屬嵩州元廢縣志今縣西有長淵鄉長水)
(鎮)崤廢縣(在永寕縣北後魏太和十一年置屬恒農郡以有三崤山為名隋大業初併入)
(熊耳舊志廢崤縣在縣北五十里陜州東南九十里)金墉城(在洛陽縣東三國魏所築延禧)
(二年魏主禪位於晉出舍金墉城晉楊后及愍懷太子賈后之廢皆徙金墉永康二年趙王倫遷惠)
(帝于全墉城其後每有廢置輙於金墉城内永和十一年桓温救洛陽屯故太極殿前尋徙屯金墉)
(置戍而還太和五年秦王猛克洛陽使鄧羌戌金墉宋元嘉八年到彦之北伐下河南留杜驥守金)
(墉為河南四鎮之一後魏太和十七年至洛陽幸金墉城十九年金墉宮成東魏天平四年西魏將)
(獨孤信據金墉元象元年高歡毁金墉城隋開皇十四年於金墉城置總監煬帝即位廢唐初以洛)
(陽縣治故金墉城貞觀元年移入郭下金墉遂廢通典金墉城在洛陽故城西北角魏明帝築)解
城(在洛陽縣南左傳昭公二十二年王師軍于解杜預注洛陽西南有大解小解後漢書郡國志)
(洛陽有大解城)高都城(在洛陽縣南竹書紀年梁惠成王十七年東周與鄭高都史記周本)
(紀赧王時蘇代為東周說韓相國與周高都後漢書郡國志新城有高都城括地志一名郜都城在)
(伊闕縣北三十五里)伐惡城(在洛陽縣南北齊書文宣帝紀天保五年於洛陽西南築伐惡)
(城新城嚴城河南城帝自臨幸欲以致周師周師不出)前城(在洛陽縣西南亦曰泉亭又曰)
(前亭左傳僖公十一年揚拒泉皋伊雒之戎入王城昭公二十二年王子朝作亂司徒醜以王師敗)
(績于前城服虔曰前請為泉卽泉戎也杜預注今伊闕北有泉亭水經注伊水北逕前亭西京相璠)
(曰今洛陽西南五十里伊闕外前亭縣志今龍門南五里有城址又有戎城在縣南三十里)甘
城(在洛陽縣西南左傳僖公二十四年甘昭公有寵於惠后注甘昭公王子帶也食邑于甘後漢)
(書郡國志河南有杜城水經注京相璠曰甘水西山上有故甘城在河南城西二十五里余按甘水)
(東十許里洛城南有故甘城北對河南故城世謂之鑒洛城鑒甘聲相近卽古甘城也)含嘉
城(在洛陽縣東北唐武德元年王世充與李密戰敗裒亡散萬人屯含嘉城三年秦王代世充世)
(充使其子元恕守含嘉城開元中置含嘉倉於此縣志東城門東街北三里有含嘉門門北卽含嘉)
(城)胥靡城(在偃師縣東南左傳襄公十八年楚師伐鄭侵費滑胥靡昭公二十六年王入)
(于胥靡舊志胥廢城在縣東南四十里)延壽城(在偃師縣南漢書地理志緱氏有延壽城)
(水經注休水届零里塢又逕延夀城南寰宇記零星塢一名延夀城浮邱公接太子晉登仙之所舊)
(志在偃師縣南三十五里)曹城(在偃師縣南元和志在緱氏縣東一里曹操與袁術相拒築城)
(於此)古灰城(在偃師縣西南寰宇記在緱氏縣西北八里)亳城(在偃師縣西亦曰尸)
(鄕古西亳也書序自契至於成湯八遷湯始居亳從先王居又盤庚五遷將治亳殷孔安國傳契父)
(帝嚳都亳湯自商邱遷焉又曰殷亳之别名春秋時曰尸氏左傳昭公二十六年劉人敗王城之師)
(于尸氏史記秦二世二年曹參還擊趙賁軍尸北破之又高帝召田橫横乘傳詣洛陽未至三十里)
(至尸鄉廐置遂自劉漢書地理志偃師有尸鄉殷湯所都帝王世紀尸鄉在偃師西二十里卽尸氏)
(也晉太康地道記尸鄕南有亳坂東有桐城即太甲所放處水經注陽渠東逕亳殷南昔盤庚所遷)
(改商曰殷於此始也亦曰陽亭括地志西亳故城在偃師縣西十四里通典商有三亳成湯居西亳)
(此卽一也至盤庚又自河北徙理於此亳縣志今縣西十里新塞鋪卽故尸鄉)柏谷城(在宜)
(陽縣南後周所置北齊書段韶傳柏谷城周之絶險石城千仞諸將莫肯攻韶攻之城潰)陽市
城(在宜陽縣西水經注昌澗水逕宜陽故郡南舊陽市邑也故洛陽都典農治此後改為郡)九
曲城(在宜陽縣西北水經注洛水東逕九曲南其地十里有坂九曲穆天子傳所謂天子西征)
(升于九阿是也西魏大統三年陳忻邀東魏陽州刺史段琛於九曲破之隋義寕元年移夀安縣治)
(此括地志九曲城在壽安縣西北五里)八關城(在宜陽縣東北漢函谷新關之南塞也後)
(漢靈帝中平元年以黃巾亂置八關都尉官水經注惠水流逕關城北二十里其城西阻塞垣東抗)
(惠水八關都尉官治此故世人總其統目有八關之名元和志八關故城在夀安縣東北三十里)
古圈城(在新安縣東四十里孝水鋪後周五里元至正三年義軍劉奉屯軍於此又有金斗)
(城在縣北一里慕容山後)白超城(在新安縣西水經注白超壘在缺門東一十五里壘側舊)
(有塢故冶官所在魏晉之曰引穀水為水冶以經國用遺跡尚存元和志白超故城在新安縣西北)
(十五里壘當大道左右有山道從中出漢末黃巾賊起白超築此壘以自固東魏修築為城因名)
洛口倉城(在鞏縣東隋大業二年於鞏東南原上築倉城周迴二十餘里穿三千窖窖容)
(八千石亦曰興洛倉十三年李密襲克興洛倉築洛口城周四十里居之又臨洛水築偃月城與倉)
(城相應唐開元二十一年復置洛口倉於此金史地理志鞏有洛口鎮新志鎮在縣東三十里)鄩
城(在羣縣西南左傳昭公二十三年王師晉師圍郊郊鄩潰杜預注鞏縣西南有地名鄩中水經)
(注洛水東北歷鄩中水南謂之南鄩亦曰上鄩京相璠曰今鞏洛渡北有鄩谷水東入洛謂之下鄩)
(亦謂之北鄩又有鄩城蓋周大夫鄩肸之舊邑括地志故鄩城在鞏縣西南五十八里)訾城
(在鞏縣西南左傳昭公二十三年單子取訾二十四年王子朝用成周之寶珪于河隂陰不佞拘得)
(玉者王定而獻之與之東訾杜預注鞏縣西南訾城是也後漢書郡國志鞏有東訾聚今名訾城縣)
(志在縣西南四十里今為訾店)回洛城(在孟津縣東東魏元象初河陰之戰諸軍皆北渡河)
(橋万俟洛獨勒兵不動西人畏而去之高歡因名其所營地曰回洛隋大業二年於其地置回洛倉)
(十三年李密遣兵襲回洛倉破之既而據回洛倉大修營塹以逼東都唐武德三年秦王攻王世充)
(分遣黃君漢自河陰攻回洛城克之唐書地理志河陽縣有回洛故城)同軌城(在永寕縣)
(東西魏置同軌防以備東魏後周置同軌郡隋開皇三年郡廢移熊耳縣來治義寕二年縣移治永)
(固城唐武德三年復移永寕縣來治貞觀十四年又徙廢寶應初僕固懷恩討史朝義於東京軍於)
(同軌城卽此)高門城(在永寕縣西水經注洛水逕高門城南即宋書所謂後軍外兵龐季)
(明入盧氏進達高門木城是也縣志即今縣西高門關也)龍驤城(在永寕縣西水經注洛水)
(東逕龍驤城北龍驤將軍王鎮惡從劉公西入長安陸逕所由故城得其名舊志在縣西南四十里)
石勒城(在永寕縣西水經注洛水枝津流逕石勒城北又東逕高門城北縣志在縣西長淵)
(鄉馮西堡)永昌城(在永寕縣西通典後周置黃櫨同軌永昌三城以備齊舊志永昌城在永)
(寕縣西長水鎮又有黃塘城在縣東北管西保亦後周時置)大塢城(在澠池縣北十五里)
(元和志後魏武帝入關使行臺楊騰出關安撫因舊城置大塢鎮寰宇記隋大業中嘗移縣治此)
太和城(在嵩縣南大和山下汝水所經今名太和保)虢略(在嵩縣西北左傳僖公十)
(五年晉侯賂秦伯以河外列城五東盡虢略後漢書郡國志陸渾西有虢略水經注涓水東注虢略)
(在陸渾縣西九十里)唐聚(在洛陽縣東左傳昭公二十三年尹莘敗劉師于唐後漢書郡國志)
(雒陽有唐聚)褚氏聚(在洛陽縣東左傳昭公二十六年王宿于禇氏杜預注洛陽縣有褚)
(氏亭後漢書郡國志雒陽有褚氏聚)上程聚(在洛陽縣東後漢書郡國志洛陽有上程聚劉)
(昭注古程國重黎後伯休甫之國也閼中更有程地故此加為上程)樊濯聚(在洛陽縣東後)
(漢書清河孝王母宋貴人建初七年葬於樊濯聚注在洛陽城北)鄤聚(在洛陽縣東南通志)
(古名鄤氏左傳楚殺鄤子是也今名蠻子城卽漢祭遵殺張滿處)劉聚(在偃師縣西南左傳)
(昭公二十三年單子劉子樊齊以王如劉杜預注緱氏縣西北有劉亭漢書地理志緱氏有劉聚周)
(大夫劉子邑水經注劉水逕劉聚三面臨澗在緱氏西南括地志劉累故城在緱氏縣南十五里蓋)
(誤以劉子為劉累也)鄔聚(在偃師縣西南左傳隱公十一年王取鄔劉之田于鄭莊公二十年)
(三及鄭伯入于鄔杜預注緱氏縣西南有鄔聚舊志或謂之鄔鄉今縣西南五十里有南鄔)坎
埳聚(在鞏縣東左傳僖公二十四年王出及坎埳國人納之後漢書郡國志鞏有坎埳聚水經)
(注京相璠曰鞏東地名坎埳在洞水東服虔亦以為鞏東邑名)圉鄉(在洛陽縣東南左傳昭公)
(二十二年單子伐東圉杜預注洛陽東南有圉鄉)蒯鄉(在洛陽縣西南左傳昭公二十三年)
(尹辛攻蒯杜預注河南縣西南蒯鄉是也括地志蒯亭在河南縣西十四里苑中)楚坑(在新)
(安縣西南通志項羽詐坑秦降卒處)白社(在洛陽縣東晉書董京至洛陽常宿白社中孫楚時)
(為著作郎數就社中與語水經注陽渠水逕建春門水南即馬市北則白社故里)石梁隖
(在洛陽縣東故洛城東洛水北晉永嘉末將軍魏浚聚流民屯洛北石梁塢劉琨承制假浚河南尹)
(大寕三年劉曜將劉岳攻後趙拔孟津石梁二戌)柏谷塢(在偃師縣之東南晉義熙十三)
(年劉裕伐秦秦將姚洸遣趙元屯守柏谷塢水經注洛水逕柏谷塢北西征記曰塢在洛川南因高)
(為摀高十餘丈劉武王入長安舟師所堡也通典柏谷塢在緱氏縣東北元和志鈎鎖故壘在緱氏)
(縣東北七里司馬休之從宋武西征營於柏谷塢築壘相連如鎖故名舊志塢在偃師縣東南十五)
(里)張白塢(在宜陽縣西北後漢末賊將張白騎據此曹操使龐德破之於兩般間西魏大)
(統四年宇文泰自洛陽西還留權景宣守張白塢通鑑注塢在宜陽縣西北)袁術固(在偃)
(師縣西南漢末袁術所築也水經注合水注公路澗上有袁術固四周絶澗迢遞百仞廣四五里元)
(和志袁術固一名袁公塢在緱氏縣西南十五里宋武北征記曰少室山西有袁術固可容十萬衆)
(一夫守隘萬人莫當舊志在偃師縣西南三十五里又元和志有公路壘在緱氏縣南三里袁術與)
(曹操相拒處)叩馬村(在孟津縣東三十里相傳夷齊叩馬諫武王處)陽壺村(在澠)
(池縣北百里臨河舊志以為卽瓠邱左傳襄公元年晉人置宋五大夫處)漢故宫(在洛陽縣)
(東故洛陽城中史記漢五年高祖置酒雒陽南宫輿地志謂秦時巳有南北宫也後漢建武元年車)
(駕入雒陽幸南宫却非殿遂定都焉十四年起南宫前殿永平三年帝思中興功臣圖畫二十八將)
(於南宫雲臺是歲起北宫及諸官府至八年北宫成蔡質漢典職儀南宫至北宫中央作大屋複道)
(三道兩宫相去七里舊志南宮正門卽端門旁有鴻都盛德九龍及金商青鎖諸門其正殿曰崇德)
(殿旁有嘉德殿崇德殿西卽金商門也北宮禁門亦曰省門又名章臺門北宫北門曰朔平門省門)
(内有崇元諸門門内卽德陽殿又有承明門及温德諸殿初平元年西遷董卓焚雒陽宫廟三國魏)
(黃初元年營洛陽宫時帝居北宫起建始殿朝羣臣門曰承明又於其北建崇華殿青龍三年大治)
(洛陽宫始於漢南宫崇德殿故址起太極昭陽諸殿築總章觀高十餘丈是年崇華殿災乃更作九)
(龍殿其北宫南又有式乾顯陽諸殿及太后所居曰永寕宫皇后宫中殿曰含章殿東宫門曰承華)
(門晉武都洛大抵因漢魏之舊永嘉五年劉曜入洛焚燒宫廟後魏太和十七年幸洛陽周廵故宫)
(基址詠黍離之詩為之流涕景明三年洛陽宫室成始自金墉徙居之饗羣臣於太極殿前東魏天)
(平元年遷鄴二年遣高隆之盡撤洛陽宫殿運其材入鄴故址遂成榛莽)隋洛陽宫(在洛)
(陽縣治故宫城内隋大業初建正殿曰乾陽殿殿南門曰紫微門門闕曰紫微觀其别宫曰景華宫)
(唐武德四年秦王平洛陽入宫城命撤端門樓焚乾陽殿毁則天門及闕貞觀四年發卒修洛陽宫)
(顯慶元年幸洛陽宫麟德二年乾元殿成卽隋乾陽故址也垂拱四年毁之改營爲明堂舊唐書地)
(理志東都宫城在都城之西北隅東西四里一百八十步南北二里十五步中有隔城四重正門曰)
(應天正殿曰明堂明堂之西有武成殿卽正衙聽政之所也宫内别殿臺館三十五所又上陽宫在)
(宫城西南隅南臨洛水西距穀水東卽宫城北速禁苑正門正殿皆東向正門曰提象正殿曰觀風)
(其内别殿亭觀九所上陽之西隔穀水有西上陽宮虹梁跨穀行幸往來皆高宗龍朔後置武后常)
(居東都興修益廣及天寶後漸廢梁開平三年遷西都亦居洛陽宮宋史地理志西京宫城周迴九)
(里三百步正殿曰太極售名明堂太平興國二年改宫城東西有夾城各三里餘宫室合九千九百)
(九十餘區自金師入西京宫室盡廢)顯仁宫(在宜陽縣西南大業元年勅宇文愷等營顯仁)
(宮南接皂澗北跨洛濱隋書地理志夀安有顯仁宫)興泰宫(在宜陽縣西南唐長安四年置)
(唐書地理志壽安西南四十里萬安山有興泰宫井折置縣後廢)福昌宫(在宜陽縣西隋)
(書地理志宜陽有福昌宫唐書地理志福昌縣西十七里有蘭昌宫又有故隋福昌宫顯慶三年復)
(置)連昌宫(在宜陽縣西唐書地理志夀安西二十九里有連昌宮顯慶三年置元微之有)
(連昌宮詞)奉天宮(在登封縣北嵩山南逍遥谷之右唐高宗永淳元年建又三陽宮在縣東)
(告成鎮東五里石淙上武后久視元年建長安四年燬)崎岫宮(在永寕縣西五里又蘭峯)
(宫在縣西三十三里皆唐顯慶三年置又唐書地理志澠池縣西五里有紫桂宫儀鳳二年置調露)
(二年曰避暑宮永淳元年曰芳桂宮宏道元年廢)上林苑(在洛陽縣東故洛陽城西後漢)
(時所置永平十五年車騎較獵上林苑桓帝時屢幸焉又桓帝永壽元年洛水溢壞鴻德苑延熹二)
(年造顯德苑靈帝光和三年作罼珪靈昆苑後漢書注罼珪苑有二東罼珪苑周千五百步中有魚)
(梁臺西罼珪苑周三千三百步並在洛陽宣平門外)禁苑(在洛陽縣西隋大業初築西苑周二)
(百里亦曰會通苑又名芳華苑唐曰紫苑六典禁苑在皇城之西北距北邙西至孝水南帶洛水夫)
園(在洛陽縣南司馬光判西京留臺時作光自為序蘇軾有詩又有歸仁園在舊歸仁坊唐牛僧)
(孺第宋李昉建亭其中董氏園胡氏二園在北邙山麓臨瀍水岸穿二土竇深百餘尺竇外有亭)
富鄭公園(在洛陽縣南洛陽名園記鄭公自還政事歸第一切謝賓客燕息此園幾二十)
(年)吕文穆園(在洛陽縣西南洛陽名園記伊水上流有亭三一在池中二在池外通志)
(又有吕文穆窑在洛陽城西二十五里相公莊)金谷園(在洛陽縣西北晉石崇金谷詩序余)
(有别廬在河南界金谷澗中清泉茂樹衆果竹柏藥物備其又有水碓魚池明統志園在府城西十)
(三里有清凉臺卽崇妾練珠墜樓處)平望觀(在故洛陽城中三國魏太和三年改平望觀曰)
(聽訟觀每斷大獄常幸觀臨聽之水經注渠水東出華林園逕聽訟觀南)平樂觀(在故洛陽)
(城西後漢明帝永平五年於長安迎取飛廉銅馬置上西門外平樂觀靈帝中平五年帝自稱無上)
(將軍耀兵於平樂觀水經注今上西門外無他觀基惟西明門外有臺巍然廣秀疑即平樂觀也又)
(言皇女稚殤埋於臺側故復名之曰皇女臺縣志今為平樂保在縣東北二十里)宣武觀
(在故洛陽城北下有宣武場晉書武帝紀泰始元年臨宣武觀大閱諸軍又山濤傳武帝嘗講武於)
(宣武場水經注渠水自大夏門東逕宣武觀南望天淵池北矚宣武場又崇文觀魏青龍四年建召)
(善屬文者居之)銅駞街(在故洛陽城中陸機洛陽記洛陽有銅駞街漢時鑄銅駞二枚在宫)
(南水經注渠水自閶闔門枝分南出經太尉司徒兩坊間謂之銅駞街魏明帝置銅馳諸獸於閶闔)
(南街故名)金市(在洛陽縣東洛陽記洛陽舊有三市一曰金市在宮西人城内二曰馬市在城)
(東三曰羊市在城南水經注凌雲臺西有金市北對洛陽壘)夾馬營(在洛陽縣東北二十)
(里宋史太祖紀後唐天成二年生於洛陽夾馬營縣志眞宗時建為應天寺後又改為發祥寺)義
堂路(在偃師縣北寰宇記卽北坡路古驛路也唐天寶中廢又縣東洛水之曲地名曲洛穆天)
(子傳天子東游黃澤宿于曲洛卽此)封祀壇(在登封縣西有碑唐薛曜書)王子喬
壇(在偃師縣南寰宇記在緱氏縣東南五里)蘇秦宅(在故洛陽城中洛陽伽藍記利民里)
(南高顯略宅每夜見赤光行堂前掘地丈餘得黃金百斤銘曰蘇秦家金得者為吾造功德顯略遂)
(造招福寺人謂此地是蘇秦舊宅寰宇記蘇秦宅在洛陽利仁里)狄仁傑宅(在洛陽縣)
(城内武后所賜)宋璟宅(在洛陽縣城内東京記曰明教坊龍興觀有宋璟宅璟造宅悉東西)
(相向不為斜曲)盧仝宅(在洛陽縣城内韓愈詩有玉川先生洛城襄破屋數間而巳矣之句)
曹彬宅(在洛陽縣城内彬正定人為宋將退居洛陽所居僅蔽風兩彬處之怡然)范仲
淹宅(在洛陽縣城東南)吕公著宅(在洛陽縣城内明統志在洛陽縣白獅子巷張)
(知白宅西)阮籍宅(在洛陽縣東水經注榖水東南轉屈而東注謂之阮曲阮嗣宗之故居)
潘岳宅(在洛陽縣南七里岳奉母卜居洛水自嘗作閒居賦)李渤宅(在登封縣西少)
(室山)田游巖宅(在登封縣北唐書高宗營奉天宫游巖舊宅直宮左詔不聽毀天子自書)
(榜其門曰隱士田游巖之宅)程伊川宅(在嵩縣東北耙樓山下今即宅為祠)午橋
莊(在洛陽縣南十里卽唐裴度所居綠野堂也築山穿池有風亭水榭燠閣凉臺之勝宋張齊賢)
(致政後居之有詩云午橋今得晉公廬水竹煙花興有餘)平泉莊(在洛陽縣南二十里周四)
(十里唐李德裕園也德𥙿有平泉樹石記)處士莊(在孟津縣舊河清縣唐穆宗時温造為監)
(察御史舉朝壯其風力後官至禮部尚書歸里白居易詩白石清泉抛濟口綠幢紅旆照河陽村人)
(都不知時事猶自呼為處士莊)雙桂樓(在洛陽縣内宋錢惟演留守西京時建)石樓
(在嵩縣東宋司馬光有詩)崇德閣(在洛陽縣城内司馬光與邵雍期會於此閣邵後至光為)
(賦詩有林端高閣望巳久花外小車猶未來之句)棠棣堂(在洛陽縣舊洛州治城北唐賈)
(敦頤敦實先後為洛州刺史並有惠政後人為建此堂)九老堂(在洛陽縣舊東都履道坊)
(唐白居易故宅集同時九老為尚齒之會九老胡杲吉旼劉眞鄭據盧眞張渾李元爽僧如滿也居)
(歜敗戎于邥垂杜預注河南新城縣北有垂亭水經注厭澗水東流逕邥垂亭南服虔曰邥垂在高)
(都南今亭在城南七里)夕陽亭(在洛陽縣西後漢安帝延光三年楊震至雒陽城西夕陽)
(亭飲酖卒晉泰始七年賈充出鎮關中百僚餞之於夕陽亭唐時亦為餞送之所更名河亭)黃
亭(在鞏縣西春秋昭公二十二年王猛居于皇杜預注鞏縣西南有黃亭水經注京相璠曰訾城)
(北三里有黃亭即此亭也)負黍亭(在登封縣西南左傳定公六年鄭伐負黍杜預注陽城縣)
(西南有負黍亭史記鄭繻公十六年敗韓兵於負黍鄭君乙二年員黍反復歸韓韓桓惠王十七年)
(秦拔我陽城負黍水經注潁中源流逕負黍亭東京相璠曰在陽城縣西南二十七里世謂之黃城)
(縣志黃城在縣東南二十里)千秋亭(在澠池縣東水經注榖水又東逕千秋亭南其亭壘)
(石為垣世謂之城潘岳西征賦曰亭有千秋之號謂是亭也寰宇記亭在澠池縣東三十里又有水)
(曰千秋澗舊志今為千秋鋪)九華臺(在故洛陽城中三國魏黃初七年築)凌雲臺
(在洛陽縣東三國魏志文帝紀黃初二年築凌雲臺述征記在明光殿西世說凌雲臺樓觀精巧先)
(稱平衆木輕重然後造搆乃無錙銖相負)靈臺(在故洛陽城南後漢書光武帝紀中元元年初)
(起靈臺洛陽記靈臺在洛陽南去城三里水經注靈臺高六丈方二十步)觀兵臺(在孟津縣)
(東相傳爲武王觀兵之所一名選將臺又有望馬臺在縣北門外相傳元魏牧馬於河陽嘗登此以)
(望)測景臺(在登封縣東南周禮大司徒以土圭之法測土深正日景以求地中日至之景)
(尺有五寸謂之地中疏周公度日景之時置五表潁州陽城爲中表唐會要儀鳳四年太史令姚元)
(辨奏於陽城測景臺依古法立八尺表調露元年於陽城周公測景之所得土圭長一丈二尺七寸)
(元和志測景臺在告成縣城内西北隅高一丈開元十年詔太史監南宮說立石表焉舊志臺在今)
(縣東南三十里周公廟在其後又有觀星臺在測景臺北高五丈闊二丈磚甃尚完)集仙臺
(在登封縣東北八里漢武帝築)封禪臺(在登封縣太室中峯唐武后封神嶽時建)高霞
臺(在永寕縣北七十里明統志禹治水至此山獨出一臺俗名鹿臺山)會盟臺(在澠池縣)
(西一里相傳為秦昭襄王趙惠文王會處)聘臺(在嵩縣空桑澗之西南直北為伊尹祠中隔溪)
(流一山平兀如几世傳成湯使者聘尹處)元武館(在洛陽縣北魏正光元年高貴鄉公至元)
(武館羣臣奏請舍前殿通鑑注酈道元曰魏氏立元武館於芒垂蓋在邙山之尾其地直洛城北)
安樂窩(在洛陽縣天津橋南五代時安審琦故宅宋嘉祐中王拱辰尹洛請邵康節居之名)
(安樂窩時遊城中士大夫識其車音爭相迎候或留信宿乃去好事者别作屋以待其至謂之行窩)
(按衞輝府蘇門山中康節故居舊名安樂窩)石門幽居(在登封縣西潁陽城北唐元丹)
(邱所營李白詩所云故人棲東山自愛邱壑美即此)石經碑(在洛陽縣通志蔡邕正定六經)
(漢靈帝時詔書於碑鐫刻立太學門外魏正始中又立古篆隸三字石經於堂西)
︹關隘︺大谷關(在洛陽縣東南大谷口接登封縣界亦八關之一元和志在潁陽縣西北四十)
(五里舊志今為水泉關兩岸陡絶山徑崎嶇可以戌守又有龍泉關在縣南十里)伊闕關
(在洛陽縣南二十五里伊闕口後漢靈帝時為河南八關之一)轘轅關(在偃師縣東南五十)
(五里轘轅山上東接鞏縣南接登封縣界後漢書郡國志緱氏有轘轅關又括地志轘轅故關在緱)
(氏縣東南四十里)趙保鎮關(在宜陽縣西南三十里又穆冊鎮關在宜陽縣西南百二)
(十里舊皆置巡司)函谷關(在新安縣東北秦故關本在靈寶縣漢時移此漢書武帝紀元)
(鼎三年徒函谷關於新安應劭曰時樓船將軍楊僕數有大功恥為關外民上書乞徙東關於是徙)
(關於新安去宏農三百里水經注卽所謂散關障自南山橫洛水北屬於河皆關塞也通典新安縣)
(東北一里有漢故函谷關後周改為通洛防以備齊魏明帝景初元年河南尹盧延上言宜却函谷)
(關於崤下宏農太守杜恕議省函谷關正始元年宏農太守孟康上言移函谷關號大崤關又為金)
(關按此關正始元年廢縣志又有鬼門關在縣東二十五里今改名魁門關)崿坂關(在登)
(伊水東岸)翟家莊鎮(在洛陽縣東南二十五里為洛中諸鎮最)龍門鎮(在洛陽縣)
(南二十里金史地理志洛陽縣有龍門鎮)府店鎮(在偃師縣南三十五里)福昌鎮
(在宜陽縣西六十五里卽故縣也九域志夀安縣有柳泉福昌三鄉三鎮舊志柳泉鎮在縣西北二)
(十五里又三鄉鎮在縣西北八十里)慈澗鎮(在新安縣東三十里元和志在新安縣東南二)
(十里後周保定六年置舊志作磁澗鎮又楊寺鎮在縣東北四十里倉頭鎮在縣東北五十里)闕
門鎮(在新安縣西三十里闕門山側一名鐵門鎮)匡口鎮(在新安縣北六十里黃河)
(南岸為津濟處明嘉靖二十二年築城於此今廢又石寺鎮在縣北三十里北冶鎮在縣北四十里)
(居民以陶冶為業又石井鎮在縣北七十里縣凡八鎮云)黑石渡鎮(在鞏縣西南二十五)
(里洛水津渡處漢李郭同舟卽此隋末王世充與李密相持世充夜渡洛水營於黑石元至和初陜)
(西諸王庫布哈等討燕特穆爾進至鞏縣黑石渡大敗河南兵皆卽此明置巡司又有青泥回郭二)
(鎮俱在縣西南庫布哈舊作闊不花燕特穆爾舊作燕帖木兒今改正)長泉鎮(在孟津縣)
(西金史地理志孟津縣有長泉鎮蓋以長泉水為名)舊縣鎮(在孟津縣東北二十五里卽元)
(時故縣也明置巡司又雙愧鎮在縣東五里油房鎮在縣西)告成鎮(在登封縣東南三十)
(五里又潁陽鎮在縣西南七十里皆故縣也)崤店鎮(在澠池縣東五十五里接新安縣界)
石泉鎮(在澠池縣東南五十里泉出石穴清澈甘美故名古建清凉寺山水迴環樹木森列)
(稱雄古鎮題咏甚多)鳴皋鎮(在嵩縣東北六十里金史地理志伊陽有鳴皋鎮又辛店在縣)
(北八十里)黑山寨(在澠池縣北五十里岡阜圍繞自成城郭山下有泉可飲萬人又漫浪寨)
(在縣北四十里)峽石堡(在新安縣西水經注穀水東逕雍谷谿迴岫縈紆石路阻陋故亦有)
(硤石之稱唐書武德三年羅士信襲王世充峽石堡拔之卽此舊志在縣西四十里)橫水店
(在孟津縣西唐書寶應元年討史朝義官軍陳於橫水金疆域圖孟津縣有横水店)土壕鋪
(在澠池縣西四十里接陜州界金貞祐末富察阿爾遜次澠池土壕村兵不戰而潰卽此富察阿)
(爾遜舊作蒲察阿里不孫今改正)周南驛(在洛陽縣治西)首陽驛(在偃師縣西)
涵關驛(在新安縣南)洛口驛(在鞏縣東)義昌驛(在澠池縣東四十里)蠡
城驛(在澠也縣城西)
前總纂官(臣)張琴恭纂輯
提調官(臣)王廣蔭恭覆輯
校對官(臣)賀式韓恭校
校對官(臣)章詒燕恭覆校
大清一統志
河南府(三)
︹津梁︺石橋(在洛陽縣東故洛陽城東水經注穀水逕建春門石橋下橋首建兩石柱橋之右銘)
(云陽嘉四年乙酉壬申詔書以城下漕渠東通河濟南引江淮方貢委輸所由而至使中謁者魏郡)
(清淵馬憲監作石橋梁柱敦勅匠工盡要妙之巧三月起作八月畢成)菜市橋(在洛陽縣)
(東唐置宋志開寶元年詔發卒自洛城菜市橋鑿渠扺漕口三十五里卽此)瀍橋(在洛陽縣)
(東門外舊名和平橋明成化十五年改今名)仁惠橋(在洛陽縣南門外明正統六年置)
伊橋(在洛陽縣南伊河上)天津橋(在洛陽縣西南二十里隋大業初遷都以洛水貫都)
(有天漢之象因建此橋用大船維舟以鐡鎻鈎連南北夾路對起四樓名曰天津唐貞觀十四年更)
(令石工累方石為脚宋建隆二年留守向拱重修甃以巨石基址甚固橫亘洛水為都城之勝舊志)
(有上浮橋在縣西南卽天津橋故處又中浮橋在縣正南卽唐洛中橋故處下浮橋在縣東南皆秋)
(冬積土木為橋春夏設水夫為渡)㵎河橋(在洛陽縣西十里跨㵎水明李賢有記)皋
門橋(在故洛陽城榖門上晉惠帝建潘岳西征賦駐馬皐門卽此)十三里橋(在故)
(洛陽城西通鑑晉太安二年帝如十三里橋注橋在洛城西去城十三里因以為名)孝義橋
(在偃師縣東唐書地理志天寶七載河南尹韋濟以北坡道迂自偃師縣東山下開新道通孝義橋)
(舊志宋景德四年又造訾店渡橋詔賜名奉先橋在縣東二十里洛水上新志在縣東十五里今改)
(名温泉橋)通濟橋(在偃師縣東南四十里)崿嶺橋(在偃師縣南五十五里崿嶺坂)
(北有上下二橋)永濟橋(在宜陽縣東元和志在夀安縣西十七里隋大業三年置架洛水上)
(隋末毁廢貞觀八年修造舟為梁長四十丈三尺)畫橋(在宜陽縣西韓城鎮)洛橋(在宜)
(陽縣西北唐李益有詩)東㵎橋(在新安縣東五里又西㵎橋在縣西七里南門外有南㵎)
(橋俱跨㵎水上)尚義橋(在新安縣北門外明天啟六年建)市橋(在鞏縣東門外一名)
(柳橋明宏治八年建今廢)趙公橋(在鞏縣南三十里)河橋(在孟津縣東北晉杜預請)
(建橋於富平津卽此久廢)安福橋(在孟津縣西五里)金門橋(在永寕縣南以近金)
(門水而名)長淵橋(在永寕縣西)雙津橋(在澠池縣西一里)順陽橋(在嵩)
(縣東門外跨高都水)錦陵橋(在嵩縣北)
︹隄堰︺王公隄(在偃師縣南里許東西長九里餘明嘉靖閒知縣王環築以障伊洛漲水)烏
江隄(在偃歸縣西南)防水隄(在鞏縣南宋建以衞陵寢)神隄(在鞏縣北五里障黃)
(河又有鞏洛新隄在縣北)永安隄(在孟津縣北唐武德中築當河陽孟津兩岸高五丈闊如)
(之延六七十里元時嘗徙縣治於石隄上㦄代漸損在南岸者止二三里在北岸者盡決)白虎
堰(在偃師縣北舊黑龍溝水直衝縣城元元統閒築隄障溝水東西分流環縣城又合流入洛)
︹陵墓︺夏后皋陵(在永寕縣北崤山側)︹商︺成湯陵(在偃師縣東北山上寰宇記在)
(偃師縣東北八里山上)︹周︺昭王陵(在登封縣西北少室谷)桓王陵(在澠池縣)
(東北百二十里臨河)靈王陵(在洛陽縣西南皇覽靈王葬於河南城西周山上)景王
陵(在洛陽縣東四十里古洛陽帝王世紀景王葬於翟泉是也又威烈王陵在城内東北隅又三)
(王陵在縣西南十里秦山之巔水經注三王景悼定也崔浩潘岳西征賦注云定當為敬或云景已)
(葬翟泉景當作敬)︹漢︺世祖原陵(在孟津縣西帝王世紀在臨平亭南西望平陰東南)
(去洛陽二十五里舊志在今縣西十五里有廟)明帝顯節陵(在洛陽縣東南帝王世紀)
(在富夀亭西北去洛陽三十七里)章帝敬陵(在洛陽縣東南七十八里又和帝愼陵在)
(洛陽東六十里殤帝康陵在洛陽東六十里安帝恭陵在洛陽東北六十七里順帝憲陵在洛陽東)
(北二十五里冲帝懷陵在洛陽東北二十五里質帝靜陵在洛陽東南六十三里桓帝宣陵在洛陽)
(東南六十里靈帝文陵在洛陽東北十里按東漢諸陵原本從皇甫謐帝王世紀分注其云洛陽乃)
(古洛陽城也證以今之道里方向均多未符今依縣志所載邑令龔崧林考正改注且按其世次順)
(帝改列冲帝前)︹三國︺︹魏︺文帝陵(在偃師縣西北二十五里首陽山之南)明帝
高平陵(在洛陽縣東南大石山)︹晉︺武帝峻陽陵(在洛陽縣北)︹後魏︺
世宗景陵(在洛陽縣北邱山亦名宣武陵)︹唐︺孝敬帝恭陵(在偃師縣東南)
(唐書地理志在太平山寰宇記在緱氏縣東北五里舊志在縣南景山側亦名太子陵)昭宗
和陵(在偃師縣東南唐書地理志在太平山寰宇記在緱氏縣東北五里)︹五代︺︹唐︺莊
宗陵(在新安縣北七十里黃坂峪)明宗徽陵(在新安縣東北十里護駕莊)︹晉︺
高祖顯陵(在宜陽縣西北)︹漢︺高祖睿陵(在登封縣東測景臺左)︹宋︺宣
祖永安陵(在鞏縣西南四十里)太祖永昌陵(在鞏縣西南四十里)太宗
永熙陵(在鞏縣西南昌陵西一里)眞宗永定陵(在鞏縣西南昌陵北十里)仁
宗永昭陵(在鞏縣西南定陵西北五里)英宗永厚陵(在鞏縣西南昭陵西)
(一里)神宗永裕陵(在鞏縣西南昭陵西三里)哲宗永泰陵(在鞏縣西南昌)
(陵西三里)古許由冡(在登封縣東南箕山上有廟舊志又有巢父冡在縣東四十里)︹商︺
伊尹墓(在偃師縣西十里又比干墓在縣西北十五里按比干諫死在朝歌時殷遷都河)
(北已四世矣當以載在汲縣者為正)︹周︺萇宏墓(在偃師縣東十里晉趙鞅伐范氏周人殺)
(之葬此)韓昭侯墓(在宜陽縣西)冉子墓(在孟津縣西耕子溝寰宇記在河清)
(縣東南十七里按山東東平州亦有冉伯牛墓未知孰是)潁考叔墓(在登封縣之西)
(南)︹漢︺祭遵墓(在洛陽縣北邙山)劉寬墓(在洛陽縣北邙山有二碑)崔瑗
墓(在故洛陽城東)田橫墓(在偃師縣西十里)桓榮墓(在偃師縣西北後漢書桓)
(榮傳賜冡塋於首山之陽)︹三國︺︹漢︺關林(在洛陽縣南十五里本朝康熙三十一年修)
(乾隆十五年聲靈於鑠扁額並高宗純皇帝賜御書對聯)︹魏︺王弼墓(在偃)
(師縣東三里按弼墓所在傳聞不一水經注謂在尸鄉今新寨卽尸鄉故地在縣之西寰宇記又)
(以為在縣南而元陳思忠撰弼墓碑記則以為在偃師縣治東三里許舊有祠其說較為可據)鍾
繇墓(在偃師縣東八里)杜畿墓(在宜陽縣西韓城鎮子恕袝)毋邱興盛
墓(在新安縣北慕容山下儉之父也)︹晉︺裴楷墓(在府城内寰宇記在洛陽縣修義坊)
王祥墓(在洛陽縣西)張華墓(在洛陽縣北邙山京洛朝市圖在修義坊)羊祜
墓(在洛陽縣北邙山)杜預墓(在偃師縣西北二十里山上)︹南北朝︺︹魏︺王
肅墓(在洛陽縣北邙山)︹唐︺狄仁傑墓(在洛陽縣金墉城又孟津縣梁周村相傳)
(乃仁傑故里昔發冡得誌石者未知孰是)劉幽求墓(在洛陽縣東)齊抗墓(在洛)
(陽縣東)孟郊墓(在洛陽縣東韓愈為墓誌)張建封墓(在洛陽縣東四十五里)
姚崇墓(在洛陽縣東南萬安山)白居易墓(在洛陽縣南龍門鎮東本朝康熙)
(四十八年學使湯右曾建饗堂三楹立石墓前)賈島墓(在洛陽縣南伊闕東)權德輿
墓(在洛陽縣北韓愈有神道碑)許遠墓(在偃師縣西南五里肅宗時遠與張巡守睢陽)
(安祿山亂尹子奇陷城巡死生致遠於洛陽至偃師不屈死葬此)杜甫墓(在偃師縣西土)
(樓村從當陽侯葬元和八年元微之誌銘)顏眞卿墓(在偃帥縣北一里德宗時李希烈陷)
(汝州盧杞自遣眞卿往諭希烈數挫辱終不屈死葬此)李淳風墓(在新安縣西)元
德秀墓(在嵩縣東北二十五里陸渾嶺下寰宇記元德秀墓碑李華文李陽冰篆顔眞卿書)
(德秀有德行人呼四絶碑)盧殷墓(在登封縣北嵩山殷登封尉韓愈為墓誌)宋張詠
墓(在洛陽縣東三十里)范仲淹墓(在洛陽縣東南萬安山下本朝康熙三十三年重)
(修墓宇)吕蒙正墓(在洛陽縣南)文彥博墓(在洛陽縣南)二程子
墓(在洛陽縣南七十里)富弼墓(在洛陽縣西金谷鄉)潘美墓(在洛陽縣西)范
祖禹墓(在偃師縣東)錢若水墓(在新安縣西南一里)蔡齊墓(在鞏縣南)
狄青墓(在鞏縣南)趙普墓(在鞏縣西南)曹彬墓(在鞏縣西南)寇準
墓(在鞏縣西南寇家灣)包拯墓(在鞏縣西南)邵康節墓(在嵩縣東北紫金山)
(下)︹明︺鄢廷誨墓(在登封縣北嵩陽書院在典史王大璧亦葬其旁事詳名宦本朝)
(康熙十九年表其墓乾隆三年修)
︹祠廟︺賈太傅祠(在洛陽縣城東關祀漢賈誼)三賢祠(在洛陽縣泉關祀明儒閻)
(禹錫白良輔及大學士劉健本朝康熙三十四年建)王公祠(在洛陽縣泉後漢書王渙)
(為洛陽令卒民思其德為立祠安陽亭西每祀輒絃歌而薦之桓帝悉毁諸房祀特詔密縣存故太)
(傅卓茂廟洛陽留王渙祀焉)董令祠(在洛陽縣城内東南隅祀後漢洛陽令董宣)韓
文公祠(在洛陽縣南六十里)李衞公祠(在洛陽縣城内祀唐衞國公李靖)萇
宏祠(在洛陽縣西寰宇記在河南縣俗謂之撞鐘祠)狄梁公祠(有二一在洛陽縣西)
(白馬村一在西關祀唐狄仁傑)范文正公祠(在洛陽縣城西祀宋范仲淹)邵子
祠(有二一在洛陽縣西關本朝順治五年重建一在嵩縣北本朝康熙二十四年建二十六)
(年聖祖仁皇帝御書學達性天扁額懸於祠堂)二程子祠(有二一在洛陽縣城)
(西明宏治十一年如闕里之制正殿祀明道伊川二程子兩廡從祀門人六十三人本朝康熙二)
(十六年聖祖仁皇帝賜御書學達性天扁額一在嵩縣東北二十五里本朝順治六年因)
(伊川宅重建)劉文靖公祠(在洛陽縣西祀明大學士劉健)十賢祠(在洛陽縣)
(治北祀宋周子二程子邵子張子司馬光朱子吕祖謙張栻元許衡有元吳澄記)王子晉
祠(在偃師縣南水經注撫父堆上有子晉祠世有簫管之聲馬舊志昇仙太子廟在縣南緱氏山)
(有碑唐武后撰并書本朝乾隆十五年高宗純皇帝御書即是丹梯扁額并御書)
(對聯)錢若水祠(在新安縣西南)韓柱國祠(在新安縣北二十里廟頭村祀隋韓)
(摛虎)嚴子陵祠(在鞏縣東關外本朝康熙二十二年重建縣志因光武物色後西赴洛)
(都駐足於此故有專祠)杜工部祠(在鞏縣東舊在康家店後傾本朝雍正五年裔孫)
(鑅移建少陵故居東站)郭令公祠(在鞏縣西南回郭鎮祀唐郭子儀)冉子祠
(在孟津縣西白坡鎮)曹學正祠(在澠池縣南祀明儒曹端)伊尹祠(在嵩縣三聘臺)
(北)元聖廟(有二一在洛陽縣東關石堰一在嵩縣南空桑㵎西祀商伊尹)洛神廟
(在洛陽縣城南洛水上)周公廟(有二一在洛陽縣西關一在登封縣東測景臺後)酈
食其廟(在偃師縣西水經注陽渠水逕漢廣野君酈食其廟南廟在北山上成公綏所謂偃)
(師西山也廟東有兩石人對倚石人西有二石闕高丈餘)唐太宗廟(在宜陽縣西南)黃
帝廟(在宜陽縣西)伯夷叔齊廟(在孟津縣泉叩馬村明嘉靖時建本朝順治)
(年閒修)伏羲廟(在孟津縣西五里相傳為龍馬負圖處)湯王廟(在孟津縣舊志)
(孟津縣界凡有十所)中嶽廟(在登封縣東八里華蓋峯下漢志謂之太室廟後魏太延元年)
(重建歷代增修唐韋行儉李方郁宋盧多遜王曾陳知微駱文尉皆有碑記規制宏敞為中州祠宇)
(之冠本朝康熙三十三年聖祖仁皇帝御書嵩高峻極扁額乾隆十五年重修高)
(宗純皇帝駕幸嵩洛詣廟展謁有嶽廟及嶽廟秩祀禮成詩又御製謁御書鎮兹中)
(土神嶽崇巖靈符萬㝢諸扁額并御書對聯)潁源廟(在登封縣西南陽乾山)潁
考叔廟(在登封縣西南潁谷今稱純孝伯廟一在潁水源上)啟母廟(在登封縣東北)
(七里漢書武帝祀中嶽見夏后啟母石是也應劭曰啟生而母為石嵩陽記陽翟婦人今龕中鑿石)
(像其銘漢安帝延光三年立舊志又有少姨廟在少室山相傳啟母塗山氏之妹唐楊炯有碑)洛
河龍神廟(在永寕西龍頭山下臨洛水)夏禹廟(在永寕縣西)蕭相國
廟(在永寕縣西祀漢相蕭何)帝堯廟(在澠池縣東堯村)薄太后廟(在嵩縣東)
(九十里)
︹寺觀︺迎恩寺(在洛陽縣東關明萬歷時建本朝乾隆七年重修十五年高宗純皇)
(帝聖駕經此御書具正法眠扁額懸寺中)白馬寺(在洛陽縣東二十里故洛陽城)
(西漢明帝時摩騰竺法蘭初自西域以白馬䭾經而來舍於鴻臚寺遂取寺為名創置白馬寺此僧)
(寺之始也洛陽伽藍記寺在西陽門外三里唐垂拱初武后重修通志宋淳化元至順閒俱勅修明)
(洪武二十三年重修)永安寺(在洛陽縣故洛陽城中洛陽伽藍記熙平元年靈太后胡氏所)
(立有九層浮圖高千尺窮極精妙)荷澤寺(在洛陽縣城外天津橋之南一名聖善寺唐元)
(宗幸東都大旱召僧無畏盛一鉢水持數百咒頃之大雨卽降因於此地造寺)香山寺(在洛)
(陽縣西南二十五里後魏熙平元年建龍門十寺觀遊之勝香山為首唐白居易有修香山寺記)
(本朝康熙四十六年重修乾隆十五年宗純皇帝巡幸嵩洛經臨寺中有高御製香)
(山寺雜詠題香山寺諸詩并御書香巖淨域扁額)奉先寺(在洛陽縣西南三十里闕)
(塞山後魏時建唐杜甫游龍門奉先寺詩天闕象緯逼雲卧衣裳冷卽此)龍泉寺(在新安縣)
(西北青要山上一名長泉寺五代周廣順二年建俯瞰河流為一方勝㮣又偃師縣有龍泉寺卽温)
(泉寺明洪武時建本朝順治十六年重修)慈雲寺(在鞏縣青龍山内漢明帝時西僧摩)
(騰竺法蘭創建)淨土寺(在鞏縣東北一名石窟寺亦名石佛寺後魏景明間建鑿石為佛佛)
(與窟連法像巍然唐宋題咏甚多)會善寺(在登封縣西北十里本後魏孝文帝避暑宫隋)
(開皇中賜名會善寺有受戒石壇通志宋王著有記又有元李溥光所書茶牓刻字本朝乾隆十)
(五年高宗純皇帝鑾輿經此有御製會善寺詩并御書靈鷲眞如空澄水月)
(二扁額及對聯)少林寺(在登封縣西北二十五里少室山北麓後魏太和二十年建隋文帝)
(改名陟岵唐復名少林内有唐武德初秦王告少林寺主教碑開元中裴漼所書碑沈佺期宋之問)
(皆有少林寺應制詩寺東廊後有秦槐相傳秦時封為五品寺右有面壁石西北三里有面壁菴卽)
(達摩面壁九年處本朝雍正十三年修乾隆十五年高宗純皇帝巡幸嵩洛駐蹕)
(寺内有御製少林寺作題面壁石宿少林用唐沈佺期韻諸詩并御書行宮扁額曰)
(秀挹嵩雲初祖殿額曰雪印心珠佛殿額曰香嵒雲梵毘盧殿額曰法印高提達摩殿額曰最勝覺)
(場及諸對聯)法王寺(在登封縣北十里嵩山南麓漢永平十四年建唐開元中改名功德)
(宋慶歷中復改今名寺背負嵩岑左右高峯如張兩翼俯瞰二熊諸山排列如拱)嵩嶽寺
(在登封縣北法王寺西後魏永平二年建初名閒居寺隋開皇五年改今名唐武后幸嵩山以此為)
(行宮送鎮國金佛貯焉明洪武初重修本朝乾隆四十三年重修高宗純皇帝御製有詩)
龍潭寺(在登封縣泉北二十五里據太室左陲相傳唐武后時曾建行宫於此)福星
寺(在永寕縣北鳳翼山麓唐貞觀元年建本朝康熙二十五年修)雲門寺(在澠池縣)
(北三十里唐嘉祐元年建本朝康熙九年修)雲巖寺(在嵩縣西南伏牛山上有上下二寺)
龍興寺(在嵩縣北思遠山唐武后時嘗幸此建乘涼閣後改爲寺)九眞觀(在洛陽縣)
(南五里元時因安樂窩建舊有東華正陽純陽海蟾重陽丹陽長眞長生長春九眞塑像)雲溪
觀(在洛陽縣北通志即今三井洞宋邵康節賞夏處雲溪觀卽此)白鶴觀(在登封縣太室)
(山上去絶頂四五里)隆唐觀(在登封縣北逍遥谷唐高宗同武后如嵩山幸潘師正之居敕)
(有司卽其廬建隆唐觀又於嶺上别立精思院以處之亦作崇唐觀)上清宫(在洛陽縣北八)
(里世傳老子修煉之所正殿梁柱及瓦皆範鐵爲之本朝康熙三十一年修又有下清宮在城北)
(五里)嵩陽宮(在登封縣北北魏太和八年建曰嵩陽寺唐改爲觀宋改天封觀元至元閒改)
(曰嵩陽宫宫前石幢載唐明皇求仙得藥事有古栢三株相傳漢武帝登嵩時封三將軍栢今存其)
(二大者七人圍次者五人圍唐徐浩八分書嵩陽觀聖德感應頌石刻尚存卽今嵩陽書院也本)
(朝乾隆十五年高宗純皇帝駕幸嵩陽書院御製詩有石幢猶記舊宮名句并)
(御製漢栢行古詩一首)崇福宮(在登封縣北嵩山萬歲峯下相傳漢建曰萬歲觀唐改名)
(太乙觀宋天禧三年改今名爲眞宗祝釐之所設提舉管勾官朝臣領之韓維司馬光及程朱諸臣)
(皆嘗爲此職)
︹名宦︺︹漢︺吳公(上蔡人爲河南守時賈生年十八以能誦詩書屬文稱於郡中吳公聞其秀材)
(召置門下文帝初立聞河南守吳公治平爲天下第一乃徵爲廷尉廷尉乃謂賈生年少頗通諸家)
(之書帝召爲博士)汲黯(濮陽人武帝時河内失火上使黯往視之還報曰不足憂也臣過河)
(南貧人傷水旱萬餘家或父子相食臣謹以便宜持節發河南倉粟以賑貧民請歸節伏矯制辠帝)
(賢而釋之)黃霸(陽夏人武帝末為河南太守丞明察内敏又習文法然温良有讓足知善御衆)
(為丞處議當於法合人心太守甚任之吏民愛敬焉)魏相(定陶人昭帝時為河南太守禁止姦)
(邪豪強畏服)尹翁歸(平陽人昭帝時為緱氏尉歷守郡中所居治理)召信臣(夀春)
(人元帝時為河南太守治行帝為第一數增秩賜金)王嘉(平陵人鴻嘉中舉敦樸能直言召見)
(宣室對政事得失由大中大夫為河南太守治甚有聲)董宣(圉人光武時為洛陽令湖陽公)
(主蒼頭殺人匿主家吏不能得及主出行以奴驂乘宣扣馬大言數主之失叱奴下車格殺之主訴)
(帝帝召宣欲箠殺之宣曰陛下聖德中興而縱奴殺良人將何以理天下卽以頭擊楹流血被面帝)
(令小黃門持之使宣叩頭謝主宣兩手據地終不肯俯帝因勅強項令出賜錢三十萬悉以班諸吏)
(由是搏擊豪強莫不震慄卒於官)索盧放(東郡人建武六年徵為洛陽令政有能名)虞
延(泉昏人建武中為洛陽令時陰氏客馬成者為姦盜延收考之陰氏屢請獲一書輒加篣二百)
(信陽侯陰就訴帝帝親錄囚知延不私謂成曰汝犯王法身自取之竟伏誅於是外戚斂手莫敢干)
(法)祭彤(潁陽人光武時為偃師長彤有權略視事五載縣無盜賊課為第一)周澤(安邱)
(人中元初遷澠池令奉公尅已矜恤孤羸吏人歸愛之)袁安(汝陽人永平中為河南尹政號)
(嚴明然未嘗以贓罪鞫人曰凡學仕者高則望宰相次則希牧守奈何錮人於聖世聞者感勵在職)
(十年京師肅然名重朝廷)周䊸(徐人肅宗時拜洛陽令下車先問大姓主名吏數閭里豪強以)
(對䊸怒曰本問貴戚若馬竇輩豈能知此賣菜傭乎於是貴戚跼蹐京師肅清)張酺(細陽人和)
(帝時為河南尹執金吾竇景家人擊傷市卒吏捕得之景怒遣緹騎侯海等五百人毆傷市丞酺部)
(吏楊章等正海罪景忿怒移書辟章等六人為執金吾吏欲因報之章等恐酺卽上言其狀竇太后)
(詔報自今執金吾辟吏皆勿遣)王渙(郪人永元十五年為洛陽令平正明察得寬猛之宜其冤)
(嫌久訟法理難平者莫不曲盡情詐厭塞羣疑又能發摘姦伏京師稱歎以為有神算卒官民為立)
(祠安陽亭西)任峻(渤海人自王渙後選令皆不稱職永元中以峻𥙷之擢用文武吏皆盡其)
(能紏剔姦盜不得旋踵一歲斷獄不過數十)周暢(安成人永初二年為河南尹時夏旱久禱)
(無應暢因收葬洛城旁客死骸骨凡萬餘人應時澍雨歲乃豐稔)祝良(長沙人順帝時為洛)
(陽令聰明博學有才幹以廉明見稱)李膺(襄城人延熹二年為河南尹時河内張成善說風角)
(推占當赦遂教子殺人膺督促收捕既而逢宥膺愈懷憤疾竟案殺之宛陵大姓羊元羣罷北海郡)
(贓罪狼籍膺表欲案其罪元羣賂宦豎膺反坐輸作左校司隸校尉廬奉上疏救之帝納其言卽拜)
(膺為司隸校尉)劉祐(安國人延熹中為河南尹轉司隸校尉時權貴子弟入京師者至界首輒)
(改易輿服隱匿財寶威行朝廷)羊陟(梁父人靈帝時拜河南尹計日受奉常食乾飯茹菜禁止)
(豪右京師憚之)李燮(南鄭人靈帝時為河南尹時既以貨賂為官詔書復橫發錢三億以實西)
(園爕上書陳諫辭意深切帝乃止)朱儁(上虞人獻帝時拜河南尹時董卓擅政數請公卿會)
(議徙都長安儁輒止之卓惡其異己表遷太僕儁不受及卓入關留儁守洛陽與山東諸將通謀爲)
(内應既而懼爲卓所襲乃棄官奔荆州)︹三國︺︹魏︺賈逵(襄陵人除澠池令時縣寄治蠡)
(城城塹不固張炎叛應高幹逵陽與同謀求兵修城諸欲爲亂者盡誅之遂修城拒炎炎敗魏武征)
(馬超至宏農曰此西路之要以逵領宏農太守)王昶(晉陽人文帝時爲洛陽典農時都畿樹木)
(成林昶斫開荒萊勤勸百姓墾田特多)司馬芝(温人黃初中爲河南尹抑強扶弱私請不)
(行爲教與羣下吏莫不自勵曹洪乳母與臨汾公主侍者繫獄卞太后遣黃門詣府傳令芝不通勅)
(洛陽獄考竟上疏論之居官十一年數議科條所不便者)傅嘏(泥陽人正始中爲河南尹河南)
(俗黨五官掾功曹典選職皆授其本國人無用異邦人者嘏各舉其良而對用之官曹分職而後以)
(次考覈之治以德教爲本持法有恒簡而不可犯)︹晉︺杜預(杜陵人武帝時爲河南尹預以)
(京師為王化之始自近及遠凡所施論務崇大體)王恂(東海人為河南尹建立二學崇明五)
(經鬲令袁毅餽以駿馬恂不受時太原諸郡以匈奴為田客多者數千武帝詔禁募客恂明峻其防)
(所部莫敢犯者)樂廣(淯陽人武帝時為河南尹愍懷太子廢詔故臣不得辭送衆官不勝憤歎)
(皆冒禁拜辭司隸校尉滿奮勅河南中部收縛拜者送獄廣卽便解遣為政無當時功譽然去職遺)
(愛為人所思)曹攄(譙人為洛陽令仁惠明斷百姓懷之時天大雨雪宫門夜失行馬攄使收)
(門士衆咸謂不然攄曰宫掖禁嚴非外人所敢盜必門士以燎寒耳詰之果服以病去官復為洛陽)
(令)魏浚(東阿人永嘉末與流人數百家東保河陰之硤石及洛陽陷屯於洛北石梁塢撫養)
(遺衆漸修軍器歸者甚衆其有恃遠不從者遣將討之不加侵暴於是遠近感悦假河南尹劉曜忌)
(浚得衆率衆圍之浚夜遁走為曜所得死之)沈勁(武康人井平中慕容恪侵逼山陵冠軍將)
(軍陳祐守洛陽勁自表補冠軍長史募壯士擊賊頻以寡制衆糧盡城陷遇害)辛恭靖(狄道)
(人隆安中為河南太守會姚興來寇恭靖固守百餘日以無救而陷被執興將任以東南之事恭靖)
(厲色曰願為國家鬼不為羌賊臣興怒幽之别室三年踰垣遁歸安帝嘉之)︹南北朝︺︹魏︺
寇讚(上谷人姚泓滅秦雍人千餘家推讚為主歸魏拜綏遠將軍秦雍之民來奔河南滎陽河)
(内者戶至萬數拜讚南雍州刺史治於洛陽立雍之郡縣以撫之流民自遠而至者三倍於前讚在)
(州十七年甚獲公私之譽)甄琛(母極人世宗初遷河南尹時多寇盜琛以里正乃流外四品職)
(輕任碎不能督察使盜得容姦百賦失理請少高里尉之品又奏以羽林為游軍於諸坊巷司察盜)
(賊於是京邑清靜後皆踵焉)高崇(蓚人景明中為洛陽令為政清斷吏民畏其威風每有摘)
(發不避強禦縣内肅然)宋翻(列人人世宗初為河陰令順陽公主家奴為劫攝而不送翻將)
(兵圍主宅執主壻馮穆步驅向縣時正炎暑立之曰中流汗霑地縣舊有大枷時人號曰彌尾青翻)
(置南牆下以待豪右於是威振京師孝莊時除司徒左長史撫軍將軍河南尹)︹北齊︺獨孤
永業(中山人乾明初洛州刺史時宜陽深在敵境周人於黑㵎築城戍以斷糧道永業亦築鎮)
(以抗之治邊甚有威信久在河南善於招撫歸降者萬計巽二百人為爪牙每先鋒以寡敵衆周人)
(憚之)︹隋︺樊子蓋(廬江人大業中為檢校河南内史車駕至高陽追詣行在帝勞其留守東)
(都之功曰昔高祖留蕭何於關中光武委寇恂於河内公其人也)︹唐︺賈敦頤(冤句人永)
(徽中遷洛州刺史洛多豪右占田類踰制敦頣舉没者三千餘頃以賦貧民發姦摘伏下無能欺弟)
(敦實為洛州長史亦寬惠人心懷向洛陽令楊德幹杖殺人以立威敦實喻止曰政在養人復生過)
(多不足貴也德幹為衰減始洛人為敦頤刻碑大市旁及敦實入為太子右庶子人復為立碑於其)
(側故號棠棣碑焉)張仁愿(下邽人神龍中檢校洛州長史會穀貴多盜仁愿一切捕殺畿)
(甸震懾無敢犯)李傑(滏陽人先天中為河南尹精於聽斷雖行坐食飲省治不少廢由是府無)
(淹事人吏愛之河汴之交舊有梁公埭廢不治南方漕弗通傑調丁男復作之不費而利)李朝
隱(三原人開元中擢河南尹政嚴清姦人不容息太子舅趙家奴怙勢橫閭里朝隱執而搒辱之)
(帝賜書慰勉)裴寬(聞喜人開元中為河南尹不屈附權貴郡中大治子諝代宗時以河南府)
(參軍遷河南尹寬厚和易為治不鞫人以贓)李憕(文水人天寶中為河南少尹尹蕭炅骫法)
(殖私憕裁抑其謬後改東都留守安祿山陷東都死之)盧奕(涓州人以御史中丞留臺東都)
(安祿山兵薄城下奕與李憕堅守城陷朝服坐臺被執卽數祿山罪徐顧賊徒曰為人臣者當識逆)
(順我不陷失節死何恨臨刑罵賊不空口逆黨為變色)蔣清(天寶十四載為河南府判官祿)
(山陷東都死之)喬潭(梁縣人天寶中為陸渾尉時元德秀隱居陸渾貧無甔石潭每分奉周之)
(及卒庀其葬)顧少連(吳人德宗時為登封主簿邑有虎孽少連命塞陷阱移文嶽神虎不)
(為害)鄭珣瑜(滎澤人為河南尹未入境會德宗生日當獻馬吏白珣瑜視事且内贄&KR2568;瑜曰)
(未到官而遽事獻禮歟不聽性嚴重少言未嘗以私託人人亦不敢謁以私清靜惠下賤斂貴發以)
(便民時韓全義伐蔡河南主餽運珣瑜密儲之陽翟以給官軍百姓不知僦運勞有所取非詔約者)
(珣瑜輒挂壁不酬及軍罷凡數百封有諫者珣瑜曰苟以爲罪尹宜坐之終不爲萬人產沴也)韓
愈(南陽人元和初權知國子博士分司東都邙拜河南令)李紳(譙人元和閒爲河南尹河)
(南多惡少或危帽散衣擊毬官道車馬不敢前紳治剛嚴皆望風遁去)白居易(太原人太)
(和初以太子賓客分司東都踰年拜河南尹復以賓客分司)李德裕(贊皇人文宗時以太)
(子賓客分司東都政尚寬和得士庶心)柳仲郢(華原人拜京兆尹宣宗時周墀薦爲河南)
(尹以寬惠爲政或言不類京兆時答曰輦轂之下先彈壓郡邑之治本惠養烏可類也)張全
義(濮州人僖宗時爲河南尹時黃巢兵火之後城邑殘破戶不滿百全義披荆棘勸耕殖躬載酒)
(食勞民畎畝之閒築南北二城以居之數年人物完盛人甚賴之)︹五代︺︹晉︺楊昭儉
(長安人爲河南少尹時河決數郡發丁夫塞之昭儉董其役少主欲立碑昭儉諫曰陛下刻石記功)
(不若下哀痛之詔少主嗟賞從之)︹宋︺韓琚(安陽人大中祥符中知永寕縣時寺僧大起浮)
(圖通邑騷然琚抗疏罷之政爲畿邑最)歐陽修(廬陵人仁宗時爲四京推官時尹洙爲府)
(戶曹參軍梅堯臣爲主簿修從洙游爲古文議論當世事迭相師友與堯臣游爲歌詩相倡和遂以)
(文章名冠天下)陳堯佐(閬中人後家於濟源初爲西京轉運使有治聲天聖初知河南府人)
(稱其政)范祖述(華陽人仁宗時知鞏縣開南山導水入洛縣無水患文彦博稱其能)桑
懌(雍邱人仁宗時爲澠池尉時宿盜王伯爲民患巡檢偽牒懌招致之懌不知其偽也挺身入賊)
(中與伯同卧起十餘日共至山口爲巡檢伏兵所執懌曰巡檢懼無功耳卽以伯與巡檢使自爲功)
(朝廷知之爲黜巡檢擢懌右殿班直)孫鼛(錢塘人知偃師縣蒲中優人詭僧服隱民閒以不語)
(惑衆相傳有異法奔凑其門鼛收按姦狀立服辜)范致虛(建陽人徽宗時知河南府中人)
(規萬華苑欲奪故相富弼宅致虚言弼和戎有大功乃不保數畝之居即得不取)阮駿(興化)
(人為河南少尹金兵入京師駿帥所隸兵擁護神御殿抱神御罵不絶口卒被害)孫昭遠
(眉山人建炎初為河南尹西京留守至洛收集散亡得義兵萬餘柵伊陽使民入保金兵來攻戰不)
(利叛兵反擊之隨遇害贈徽猷閣待制)︹金︺張特立(東明人正大初為洛陽令時軍旅數)
(起郡縣窘迫東帥赫舍里永謙移鎮陜右道經洛陽責令治糗具三日足後期如軍法縣素賢特立)
(爭輸於庭帥大奇服赫舍里永謙舊作紇石烈牙兀解今改正)︹元︺閻從(覃懷人為新安縣尉)
(有鬻麥客為人所害莫知主名從集衆鞫之衆皆跪有一人隱樹而立命卒引之前服罪後嘗於道)
(中遇貴游車馬僕從甚盛飲嬉布肆從顧從者曰此巨盜也邏得之果服人以為神)布占(宣陽)
(令開宣利渠導疏入臙脂潭東歷七里河下楊店民賴其利布占舊作蒲察今改正)︹明︺王俊
(邠州人洪武末知嵩縣屏貪吏恤貧乏濬順陽濟民二渠溉田民賴其利)李守義(平度州人)
(永樂初為偃師主簿縣北有山水為害守義修白虎堰以障之害遂息兼資灌溉之利)吳祥
(蠡縣人永樂中知嵩縣爲政寬和流民自歸者二百餘戶績最當遷民乞留詔增秩還任閱三十二)
(年而卒邑人莫不哀痛)陶鎔(洪熙末知新安縣上言縣在山谷土瘠民貧民食方艱采拾不)
(給公私無措驛傳頗有儲粟謹貸粟千七百餘石賬給俟秋成償官宣宗謂夏原吉曰縣听行良是)
(鎔能稱任使勿拘以文法)李驥(郯城人宣德中知河南府時境内多盜驥令一戶被盜一甲坐)
(之犯者署其門曰盜賊之家又爲勸教文振木鐸以徇之人咸改行)陳宣(永夀人宏治中知河)
(南府留心學校加意民瘼剏建伊洛淵源祠及觀德亭修復諸渠多嘉惠實政)劉敏寬(安邑)
(人萬歷中知宜陽縣時洛水嚙田損賦有司議均田更張太甚民多棄業而逃敏寬惟課墾荒公輸)
(不足則税逃田之見墾者足之由是逃亡日復)徐日泰(金谿人崇禎中知偃師縣流賊陷城)
(日泰罵不屈爲賊臠割死)陳顯元(蘄州人崇禎中知新安縣率民保闕門寨拒守月餘力竭)
(而陷賊大殺寨中人厲聲曰守寨者我也百姓何辜賊怒支解之)鄢廷誨(永福人崇禎十)
(四年知登封縣流寇至廷誨抗節死典史王大璧從死)劉禋(中部人崇禎末知登封縣時土)
(寇據山爲亂禋練兵備禦賊不敢近及李自成陷城死之)武大烈(臨潼人崇禎末知永寕縣)
(時萬安郡王居永寕宗校馮藉爲横大烈悉置之法流寇薄城下大烈拒守凡三晝夜城陷與主簿)
(魏國輔教諭任維清守備王正已百戶孫世英俱死之)李邁林(崇禎末知澠池縣流賊陷)
(城死之)
︹本朝︺武攀龍(交城人順治四年知洛陽縣時兵火初靖一意安民修舉廢墜善蹟尤多洛志)
(亦推攀龍始事云)張朝瑞(廣寕人順治五年知豋封縣洞悉民隱招徠流亡遷御史巡按)
(湖北瀕行父老追送百餘里)蔣應泰(大興人康熙初知河南府寬樸簡易端已率屬救荒)
(課士除暴禁貪凡獄有冤者秋毫立辨期年病没於官士庶感慟祀名宦)盧道悦(德州人知)
(偃師縣簡易不擾值歲歉後流亡未復撫綏十年荒蕪盡墾民以安集嘗築亭潯溪上爲遊息地既)
(去人懷其澤就亭為祠以祀之)汪楫(江都人知河南府為政清平持大體絶干謁豪右憚之歲)
(饑賑濟活饑民數萬)俞汝翼(寕夏人康熙時授偃師知縣下車時卽革邑中陋規剖決詞訟)
(案無留牘歲荒親詣藩司面陳洛偃鞏孟登五縣困苦尤甚因得并販尤留意造士興復兩程書院)
(調任祥符送者絡繹於道)曾汝為(合江人康熙五十四年知洛陽縣悃愊無華吏民安之數)
(斷大獄不為煩擾後以積歲荒歉虧糧罷官洛民為設義櫃爭先輸納)
前總纂官(臣)張琴恭纂輯
提調官(臣)王廣蔭恭覆輯
校對官(臣)賀式韓恭校
校對官(臣)章詒燕恭覆校
大清一統志
河南府(四)
︹人物︺︹漢︺賈誼(洛陽人年十八以能誦詩書屬文稱於郡中文帝詔為博士超遷至大中大夫)
(諸法令所更定及列侯就國其說皆誼發之天子議以誼任公卿之位絳灌之屬盡毁誼於是出為)
(長沙王太傅歲餘徵入見帝宣室問鬼神事至夜半帝為之前席拜梁王太傅數上疏陳政事多所)
(欲匡建梁王勝墜馬死誼自傷為傅無狀歲餘亦死孫二人至郡守賈嘉最好學世其家)劇孟
(洛陽人以俠顯吳楚反條侯為太尉乘傳東將至河南得孟喜曰吳楚舉大事而不求劇孟吾知其)
(無能為也孟母死遠方送喪千乘及孟死家無十金之財)卜式(河南人武帝時上書願輸家財)
(半助邊又持錢二十萬與河南太守以給徙民召拜為中郎令牧羊上林歲餘羊肥息上過其羊所)
(式曰治民亦猶是矣惡者輒去毋令敗羣拜式緱氏令遷成皐令齊王太傅轉為相會吕嘉反式上)
(書願與子男及臨菑習弩博昌習船者請行死之以盡臣節帝賢之賜爵關内侯元鼎中為御史大)
(夫言郡國不便鹽鐵而船有算可罷貶秧太子太傅以夀終)周王孫(雒陽人受易於杜陵)
(田何後丁寬復從受古義號周氏傳)賈捐之(誼曾孫元帝初上疏言得夫召待詔金馬門珠)
(崖屢叛捐之建議棄之遂罷珠崖郡)桑欽(河南人受古文尚書毛詩於平陵塗惲子真又著水)
(經)郭賀(洛陽人祖堅伯交游君並修清節不仕王莽賀能明法建武中為尚書曉習故事多)
(所匡益拜荆州刺史有殊政永平中徵拜河南尹以清靜稱在官三年卒)孫堪(緱氏人明經學)
(有志操建武中仕郡縣公正廉潔奉祿不及妻子皆以供賓客及為長史所在有迹歷官光祿勳數)
(有直言多見納用)慶鴻(洛陽人慷慨有義節與杜陵廉范為刎頸交位至琅邪會稽二郡太)
(守所在有異迹)龐參(緱氏人舉孝廉拜左校令坐法輸作將軍鄧隲討凉州叛羌參上書言宜)
(養衆以侍其疲御史中丞樊準薦參卓爾奇偉高才武略有魏尚之風召拜謁督三輔諸軍屯累官)
(漢陽太守在職能抑強扶弱以惠政得民元初元年遷護羌校尉畔羌懷其恩信入為大鴻臚虞詡)
(薦參有宰相器能順帝時以為太尉錄尚書事是時三公之中參名忠直)吳雄(河南人順帝時)
(為廷尉斷獄平後拜司徒子訢孫恭三世廷尉為法名家)种暠(洛陽人舉李廉順帝末為侍御)
(史自以職主刺舉志案姦違乃劾諸為八使所舉太守劉宣等罪惡又請敕條舉近臣父兄及知親)
(為刺史二千石尤殘穢不勝任者擢監太子於承光宫中常侍高梵從中單駕出迎太子暠手劎當)
(車曰太子國之儲貳今常侍來無詔何以知非姦耶梵馳奏之詔報太子乃得去帝嘉其持重出為)
(益州刺史在職三年宣恩服遠開曉殊俗桓帝時為度遼將軍誠心懷撫信賞分明羌胡皆來順服)
(累遷司徒推達名臣皇甫規等為稱職長子岱好學養志不應徵辟次子拂為太常李傕郭汜入長)
(安百姓多避兵拂揮劒出戰死拂子邵官侍中與馬騰等攻傕汜軍敗死之)尹勲(鞏人家世)
(衣冠獨持清操不以地勢尚人州郡連辟察孝廉三遷邯鄲令政有異迹五遷尚書令桓帝誅梁冀)
(參建大謀封都鄉侯遷汝南太守上書解釋范滂等黨議禁錮拜大司農坐竇武等事下獄自殺)
杜密(陽城人為人沈質少有厲俗志為司徒胡廣所辟累遷北海相宦官子弟為令長有姦惡)
(者輒捕案之後去官還家桓帝時徵拜尚書令轉太僕黨事起免歸與李膺名行相次故時人亦稱)
(李杜焉)︹三國︺︹漢︺孟光(洛陽人獻帝時入蜀博物識古無書不覽尤銳意三史長於漢)
(家舊典昭烈定益州拜為議郎與許慈等並掌制度後主時累遷大司農常於衆中責大將軍費褘)
(每直言無所回避)郤正(偃師人安貧好學博覽墳籍弱冠能屬文為秘書令轉令史澹於縈)
(利依則先儒假文見意號曰釋譏後主七年遷洛陽蜀之大臣無翼從者惟正舍妻子單身随侍後)
(主賴正相導宜適舉動無闕乃歎息恨知正之晚位終巴西太守)︹魏︺杜夔(河南人以知音)
(為雅樂郎因亂住依劉表入魏為軍謀祭酒參大樂事令創制雅樂䕫善鐘律聰思過人紹復先代)
(古樂自䕫始)︹吳︺徵崇(本姓李河南人治易春秋左氏傳隱於會稽躬耕求志人來從學所)
(教不過數人輒止欲令其業必有成也嚴畯薦崇初見大子以疾賜不拜東宫官屬皆從咨訪)趙
達(河南人治九宫一算之術究其微旨應機立成無不中效孫權行師征伐每令推步皆如其言)
︹南北朝︺︹魏︺胡小虎(河陰人正光末為統軍於晉壽梁將樊文熾犯邊益州刺史邴)
(蚪遣長史和安固守小劒文熾圍之蚪命小虎同往防拒文熾掩襲擒之逼使誘和安降小虎謂安)
(曰努力堅守魏遣將已至賊以刀毆擊言不能終遂害之)趙肅(洛陽人孝昌中起家殿中侍御)
(史大統十六年除廷尉卿肅久在理官執心平允凡所處斷咸得其情廉慎自居不營產業時人以)
(此稱之)︹北齊︺房謨(洛陽人少淳厚深沈内敏正光末歷位昌平代郡太守所在者廉惠)
(除太寕太守爾朱榮之黨徵兵謨不應京都淪覆被執賊黨見謨莫不遥拜爾朱世隆嘉之捨其罪)
(魏孝武帝入關神武以謨忠貞徵為丞相右長史以清直甚被賞遇歷官兖徐二州刺史神武與諸)
(州書敘其清能以為勸勵後除晉州刺史卒於州世稱清白子恭懿沈深有局量達於從政入隋仕)
(終海州刺史)元文遥(洛陽人父晞有孝行文遥敏慧夙成起家員外散騎侍郎累官尚書)
(左僕射齊因魏宰縣多用厮濫至於士流恥居百而文遥以縣令為字人之切遂請革選士人為縣)
(自此始也初文遥自洛遷鄴有地十頃有人冒相侵奪即與之及貴其人將家逃竄文遥追加撫慰)
(還以與之愧而不受遂相讓為閑田)︹周︺于謹(洛陽人沈深有識量好孫子兵書廣陽王元深)
(引為長流參軍特相禮接周文赴平凉謹曰關右古稱天府今若據其要害招集英雄足觀時變且)
(天子在浴逼迫羣兇請都關右挾天子而令諸侯千載一時也周文大悦歷遷大丞相府長史拜司)
(空恭帝元年除雍州刺史命出討梁振旅而旋進封燕國公遷太傅以為三老賜延夀杖薨諡曰文)
(配享文帝廟廷謹有智謀善於事上名位雖重愈存謙挹朝參往來不過從兩三騎而已朝廷凡有)
(軍國之務多與謹決謹亦竭其智能故功臣中特見委信始終無間言)于翼(謹之子有識度)
(為渭州刺史夷夏感悦遷司會中大夫武帝以翼有人倫之鑒皇大子及諸王相傅以下並委翼選)
(置時論僉謂得人後為安州總管武帝將東伐遣盧韞詣翼問策翼贊成之除陜州刺史大軍復東)
(討翼自陜入逕到洛陽即除河陽總管大象初徵拜大司徒除幽州總管素有威武兼明斥堠笑厥)
(不敢犯塞性恭儉與物無競常以滿盈自戒故能以功名終弟義少矜嚴有操尚篤志好學歷官潼)
(州總管)賀若敦(洛陽人少有氣幹周文授都督累遷驃騎大將軍討平岷蜀荆州諸蠻武)
(成初為軍司馬陳將侯瑱等圍逼湘州令敦赴救時秋水泛溢江路遂斷糧援既絶相持歲餘鎮等)
(不能制全軍而返保定五年遷中州刺史鎮幽谷建德初追贈大將軍)趙剛(洛陽人少機辯)
(有幹能魏孝武與齊神武搆隙剛奉旨召東荆州刺史馮景昭景昭集府僚議司馬馮道和請據州)
(待北方處分剛抽刀投地曰公若為忠臣可斬道和景昭遂率衆赴闕論功封臨汝縣伯又詔剛使)
(三荆聽便宜從事使還稱旨進爵武城侯除潁川太守洛陽不守剛遠隔敵中侯景别帥來寇大破)
(之時有流言傳剛東叛齊神武因設反間剛露板言狀太祖知其無一乃加賞賚屢遷驃騎大將軍)
(開府儀同三司孝閔帝踐阼進浮陽郡公出爲利州總管)︹隋︺元景山(洛陽人少具器局幹)
(略過人從周武帝平齊有功拜大將軍封平原郡公高祖爲丞相尉遲迥作亂宇文胄與迥通以書)
(諷景山景山執其使封書詣相府高祖受禪大舉伐陳以景山爲行軍元帥大著威名甚爲敵人所)
(憚)元暉(洛陽人好學涉獵書記周太祖見而禮之命與諸子遊處累官武伯下大夫使突厥)
(致其名王隨獻方物隋開皇初拜都官尚書兼領太僕奏請決杜陽水灌三畤原溉舄滷之地數十)
(頃民頼其利拜忠州刺史有惠政子仁器性明敏官至日南郡丞)宇文慶(洛陽人沈深有)
(器局周初受業東觀頗涉經史文州民夷相聚爲亂慶應募從征襲破之以功授都督誅宇文護慶)
(有謀焉及破高緯拔高壁克並州下信都禽高湝功並居最進大將軍封汝南郡公高祖與慶有舊)
(甚見親待開皇初拜左武衞將軍除凉州總管)元襃(洛陽人十歲而孤性友弟諸兄議别居襃)
(泣諫不得家素富襃一無所受脱身而去爲州里所稱開皇初拜安州總管徙原州有商人訟同宿)
(者劫其金褒察其冤捨之商人訟褒受金縱賊褒即引咎坐免後盜發他所帝歎異之稱為長者終)
(齊郡太守)長孫平(洛陽人有器幹博覽書記仕周累遷小司寇開皇三年拜度支尚書奏令)
(民間每秋家出粟麥儲之閭巷以備凶年名曰義倉自是州里豐衍轉工部尚書名為稱職突厥可)
(汗相攻使平持節宣諭遂各解兵進位大將軍判吏部尚書卒諡曰康)長孫晟(洛陽人性)
(通敏善彈射年十八為司衞上士高祖一見異之謂人曰長孫即後之名將使突厥察山川形勢部)
(衆強弱皆盡知之開皇中突厥患邊攝圖謀南侵晟口陳形勢手畫山川定其虚實皆如指掌拜車)
(騎將軍又為受降使者突厥大畏威行域外晟好奇計務功名性至孝居憂毁瘠為朝士所稱終右)
(驍衞將軍諡曰獻)賀若弼(敦之子少慷慨有大志驍勇便弓馬博涉書記文帝陰有并江)
(南志高熲薦弼有文武才幹拜吳州總管獻取陳十策開皇九年以弼為行軍總管軍令嚴肅秋毫)
(不犯督厲將士擒陳將蕭摩訶陳平帝迎勞曰剋定三吳公之功也加位上柱國進爵宋國公煬帝)
(嗣位與高熲宇文㢸等私議得失為人所奏坐誅)于仲文(謹之孫少聰敏及長氣調英拔)
(歷官河南道行軍總管討尉遲迥擒其將席昆羅河南悉平入隋拜行軍總管統十二總管擊胡可)
(汗見仲文軍容整肅不戰而退及還令仲文勘錄省中事帝嘉其明斷後進位光祿大夫撰漢書刊)
(繁三十卷略覽三十卷)元巖(洛陽人好讀書不治章句剛鯁有器局仕周為内史中大夫宣)
(帝時京兆郡丞樂運輿櫬詣朝堂陳帝八失將戮之以巖切諫乃免將誅烏丸軌巖復脱巾頓顙切)
(諫帝怒使閹豎搏其面遂廢於家入隋封平昌郡公益州總管府長史河北道行臺右僕射巖性嚴)
(重明達世務正色廷諍上及公卿皆敬憚之)趙軌(肅子少好學有行檢周蔡王引為記室以)
(清苦聞文帝時為齊州别駕有能名在州四年考最徵入朝與牛宏撰定律令格式授原州總管司)
(馬人吏莫不改操數年遷陜州刺史撫輯萌夷甚有恩惠尋轉壽州總管長史秩滿歸子宏安宏智)
(並知名)︹唐︺長孫無忌(晟子高祖兵渡河授渭北道行軍典籖從太宗征討有功及即)
(位封齊國公進司空知門下尚書省事久之進位司徒定議立晉王與褚遂良同受顧命高宗欲立)
(武昭儀為后無忌固言不可后既立許敬宗搆無忌反狀安置黔州初無忌與遂良悉心奉國以天)
(下安危自任故永徽之政有貞觀風上元初追復官爵)長孫操(無忌從父弟有學術高祖)
(辟相國府全曹參軍檢校虞州刺史從太宗征討與聞秘謀徙陜州長老守闕頌遺愛為齊揚益三)
(州刺史課皆最下詔褒揚又無忌族叔順德擊屈突通於潼關執以獻進驍衛大將軍後為澤州刺)
(史稱良吏)趙宏智(新安人事父篤孝通書傳太宗時累遷宏文館學士永徽初為陳王師講)
(孝經於百福殿智舉五經諸儒更詰辨隨問悉酬舌無留語進國子祭酒曾孫矜客死柳州踰十七)
(年子來章始壯往求父喪歸葬時人皆哀其孝)劉允濟(鞏人少孤事母孝工文詞與王勃齊)
(名舉進士累遷著作佐郎采魯哀公後十二世接戰國為魯後春秋獻之尋為來俊臣听搆當死以)
(母老丐餘年會赦免後修國史除青州長史有清白稱)畢構(偃師人擢進士第居顔喪毁瘠)
(甚神龍初為中書舍人敬暉等表諸武不宜為王構當讀表抗聲析句左右皆曉三思疾之出為潤)
(州刺史政有惠愛景龍末召為左御史大夫會平諸韋治其黨構詳比輕重皆得其情出為益州長)
(史政清嚴睿宗嘉之賜璽書袍帶再遷吏部尚書授河南尹卒諡曰景子炕天寶末為廣平太守拒)
(安祿山城陷覆其家贈戸部尚書)張說(洛陽人永昌中策賢良方正累擢鳳閣舍人張易之)
(誣陷魏元忠援說為助說廷對元忠無不順言忤后旨流欽州睿宗時同中書門下平章事明皇即)
(位太平公主引蕭至忠崔湜等為宰相罷說為東都留守說因使以佩刀獻帝請先决策及至忠等)
(伏誅召為中書令封燕國公出為并州長史會王晙誅降虜阿布思九姓疑懼說輕騎慰安之累遷)
(左丞相卒諡文貞說敦氣節喜推籍後進君臣朋友大義甚篤朝廷大𫐠作多出其手明皇尊尚經)
(術開館置學士修太宗之政皆說倡之)徐有功(名宏敏以字行偃師人舉明經累遷司刑)
(丞時武后畏唐大臣謀巳周興來俊臣等揣旨置諸獄相鈎連朝野震恐莫敢正言有功輒犯顔爭)
(枉直后厲語折抑有功爭益牢嘗曰天理人命所係不可阿旨詭詞以求苟免故常持平守正凡三)
(坐大辟將死泰然赦之亦不喜酷吏為少哀轉司刑少卿改司僕少卿卒)賈曾(洛陽人少有名)
(明皇為太子遴選宫僚以曾為舍人諫請罷正採女樂開元初與蘇晉同掌制誥皆以文詞稱時號)
(蘇賈子至從明皇幸蜀拜起居舍人知制誥譔傳位肅宗冊帝嘆其繼美)元行冲(名澹以字)
(行洛陽人博學尤通訓故擢進士第累遷通事舍人狄仁傑器之曰君吾藥籠中物不可一日無也)
(以系出拓跋撰魏典三十篇事詳文約學者尚之開元中為宏文館學士明皇自注孝經詔行冲為)
(疏立於學宫卒諡曰獻)劉知幾(河南人與兄知柔俱以善文辭知名擢進士第累遷鳳閣)
(舍人兼修國史擢太子率更令介直自守著史通内外四十九篇又别撰劉氏家乘及譜考議者高)
(其博嘗言史有三長才學識世罕兼之時以為篤論)盧鴻(洛陽人博學善書籀廬嵩山開元初)
(備禮徵不至五年復詔齎束帛聘之召升内殿置酒拜諫議大夫固辭還山將行賜隱居服官營草)
(堂恩禮殊渥鴻到山中廣學廬聚徒至五百人)陸堅(洛陽人初為汝州參軍坐事貶涪州再遷)
(通事舍人累官至給事中兼學士初名友悌明皇嘉其剛正賜名曰堅從封泰山封建安男帝侍之)
(甚厚圖形禁中親製贊以褒之卒贈吏部尚書諡曰懿)元德秀(河南人少孤事母孝舉進)
(士不忍去左右自負母入京師既擢第母亡廬墓側食不鹽酪藉無茵席自以不及親在而娶遂不)
(肯婚家貧求為魯山令歲滿去職愛陸渾佳山水乃定居不為墻垣扄鑰家無僕妾歲饑日或不㸑)
(陶然彈琴以自娛房琯每見歎息曰見紫芝眉宇使人名利之心都盡蘇源明常語人曰吾不幸生)
(衰俗所不恥者識元紫芝耳天寶中卒家惟枕履簞瓢而已天下高其行不名謂之元魯山)房
琯(河南人少好學風度沈整以廕𥙷宏文生歷官憲部侍郎天寶末明皇狩蜀琯馳至普安上謁)
(帝喜甚即拜文部尚書同中書門下平章事奉冊靈武言當時利病辭吐華暢帝為改容琯既有重)
(名帝傾意待之後以賀蘭進明之讒請自將平賊敗於陳濤斜廢不復振)元結(德秀族弟少不)
(羈十七乃折節向學擢上第復舉制科蘇源明薦結可用肅宗召詣京師上時議三篇為山南西道)
(節度參謀募義士於唐鄧汝蔡降劇賊五千命屯沁陽守險全十五城代宗立丐侍親歸樊上授著)
(作郎益著書自稱漫士更曰聱叟拜道州刺史進授容管經略使民樂其教罷還京師卒)獨孤
及(各陽人天寶末舉高第補華陰尉代宗以左拾遺召既至上疏陳政要改太常博士歷豪舒二)
(州刺史以治課加司封即中徙常州卒諡曰憲及喜鑒拔後進性孝友為文彰明善惡長於論議)
韋應物(河南人性高潔所至輒掃地焚香工於詩永泰中歷滁江二州刺史召為左司即中)
(貞元初又歷蘇州刺史世號韋蘇州有集十卷)蕭昕(河南人中博學宏詞科歷禮部侍郎從代)
(宗狩陜權國子祭酒請崇太學以樹教本大歷中持節使回紇回紇恃功廷讓昕昕徐曰僕固懷恩)
(我之叛臣爾與連禍又引吐蕃暴我郊甸非天子䘏舊功則隻馬不得出塞回紇大慚厚禮約和德)
(宗出奉天昕年八十餘步出城僅至行在以太子少師致仕卒昕薦張鎬來瑱擢杜黃裳高郢裴垍)
(其後並為名相云)盧坦(洛陽人累遷侍御史時赦令後諸道獻錢一切禁止山南節度使柳)
(晟浙西觀察使閻濟美格詔輸獻坦劾奏再遷戶部侍郎判度支河毁西受降城宰相李吉甫議徙)
(天德坦以為城當磧口得制北敵之要奈何以一時省費墮萬世策吉甫不悦出為東川節度使)
李渤(洛陽人隱居少室山元和初以右拾遺召渤上書謝不拜韓愈遺書勸之始出家東都每)
(朝政有闕輒附章列上九年以著作郎召遂起歲餘遷右補闕以直忤旨分司東都渤雖處外然志)
(在朝廷表疏凡四十五獻太和中召拜太子賓客卒)元稹(河南人元和初舉制科對策第一拜)
(左拾遺性明銳遇事輒舉始王叔文王伾蒙幸太子宫撓國政稹獻書請選正人輔導又自以職諫)
(諍不復數召見條上十事拜監察御史按獄東川劾奏節度使嚴礪分司東都舉劾按故事追攝長)
(慶初歷工部侍郎進同中書門下平章事稹尤長於詩與白居易名相埒天下傳諷號元和體)李
中敏(潁陽人元和中擢進士第性剛峭拜侍御史因旱上書請斬鄭注不省以病告歸注誅召)
(氏茂鄕死牢自洛陽走常山號伏叛壘讐意感解以尸還之單縗冬月往來太行間東膚皸瘃銜哀)
(雨血行路人為牢泣後擢進士第)︹五代︺︹晉︺桑維翰(河南人進士及第晉主辟為掌)
(書記常以自從滅唐興晉維翰力也遷中書侍郎同門下平章事天福中出為相州節度使出帝即)
(位拜中書令事無巨細一以委之數月之間百度寖理遼兵入京師左右勸維翰避禍維翰曰吾為)
(大臣安所逃死耶安坐府中不動張彥澤使人縊殺之)︹宋︺王審琦(洛陽人乾祐初隷周)
(祖帳下性純謹甚親任之從世宗征劉崇力戰有功歷官殿前都虞候領睦州防禦使宋初領泰寕)
(軍節度建隆中出為中正軍節度為政寬簡開寶六年加同平章事審琦厚重有方略尤善騎射子)
(承衎頗涉學曉音律歷知夀州)何繼筠(河南人晉初補殿直周祖討三叛表繼筠從行仕至)
(行營都監宋開寶二年太祖親征晉陽遼兵來援召授方略令赴石嶺關拒之謂曰翼日亭午侯卿)
(奏捷也至期繼筠子承睿果來獻捷以功拜建武軍節度繼筠前後備邊二十年與士卒同甘苦得)
(其死力善揣邊事邊人畏服多畫像祠之子承矩開寶五年知河南府奏罷横役歷知潭滄二州及)
(緣邊屯田使請於順安砦西開易和蒲口貯水為屯田遼兵南侵屢遣内侍以密詔問禦遏之計終)
(齊州團練使)劉保勲(河南人少好騎射習刑名之學頗工詩仕周至工部員外郎宋初拜)
(戶部徙雲安監鹽制置使歲餘出羨餘百萬轉運使欲以狀聞保勳曰貪官物以為已功可乎歷官)
(至幽州行府事保&KR0564;性純謹精於吏事不憚繁劇常語人曰吾受君命未嘗辭避接同僚未嘗失意)
(居家積貲未嘗至千錢)聶崇義(洛陽人少舉三禮善禮學漢乾祐中累官國子禮記博士)
(校定公羊春秋周顯德中累遷太常博士命摹畫郊廟祭器以聞建隆間考正三禮圖表上之下工)
(部尚書竇儀俾之裁定三禮圖遂行於世)郭忠恕(洛陽人七歲能屬文舉童子科及第尤工)
(篆籕周初為周易博士太宗召為國子監主簿令刊定歷代字書坐罪流登州所定古今尚書並釋)
(文並行於世)石熙載(洛陽人疎俊有量居家嚴謹有禮法太宗尹京邑表為開封府推官)
(後即位累擢天尚書右僕射卒上為悲歎謂其事君之心純正無他熙載性忠實遇事盡言無所顧)
(避人有善即推薦之時論稱其長者子中立景祐中拜參知政事練習臺閣故事喜賓客及卒至不)
(能辦喪)种放(洛陽人奉母隱終南豹林谷之東明峯以講習為業從學者衆得束修以養母)
(咸平四年張齊賢薦放孝行純至可勵風俗簡朴退靜無謝古人召對崇政殿詢以民政邊事對曰)
(明王之治受民而已惟徐而化之即日授左司諫直昭文館後復表徙居嵩山天封觀側就興唐觀)
(基起第賜之)吕蒙正(河南人大平興國中進士弟一累擢中書侍郎兼戶部尚書平章事)
(蒙正質厚寬簡有重望以正道自持遇事敢言每論時政有未允者必固稱不可上嘉其無隱至道)
(初判河南府政尚寬靜委任僚屬事多總裁而已咸平六年授太子大師封蔡國公改封許景德二)
(年歸洛帝謂曰卿諸子孰可用對曰有姪夷簡宰相才也冨弼年十餘歲蒙正一見驚曰此兒他日)
(名位與吾似而勲業遠過於吾知人類如此卒諡文穆)錢若水(新安人雍熙中登第累擢)
(諫議大夫同知樞密院事真宗時從幸大名陳禦敵安邊之策知開封府時北邊未安内出手札訪)
(若水以策陳備邊之要五事出知天雄軍累拜并代經略使若水有器識能斷大事事繼母以孝聞)
(所至推誠待物委任僚佐總其綱領無不稱治)陳太素(緱氏人第進士累遷判大理事任刑)
(法二十餘年朝廷有大疑獄必召與議太素推原人情以傅法意泉自以為不及終尚書兵部郎中)
范雍(河南人舉進士為洛陽主簿累官樞密使進資政殿學士趙元吴反出知延州永興軍終)
(尚書左丞雍為治尚恕喜寬每虚懷薦士子宗傑為兵部員外郎歷陜西轉運使)富弼(河南)
(人少篤學有大度舉茂才異等慶歷初知制誥遼遣使求關南地弼奉使與遼主力爭反覆陳必不)
(可狀遼主欲增幣曰當稱獻納弼爭之聲色俱厲遼人氣折還拜樞密副使上當世之務十餘條及)
(安邊十三策出知青州至和二年召拜同中書門下平章事封鄭國公弼為相守典故行故事而傅)
(以公議百官任職天下無事神宗時王安石用事雅不與弼合稱疾求退出判河南遂請老以司空)
(致仕封韓國公弼雖家居朝廷有大利害知無不言卒贈太尉諡文忠)尹洙(河南人仁宗朝)
(舉進士遷太子中允會范仲淹貶洙奏仲淹臣之師友仲淹被罪臣不可苟免出監唐州酒税西北)
(久安洙作敘燕息戍二篇以為武備不可弛為韓琦所深知琦知秦州辟洙通判州事官至起居舍)
(人洙内剛外和博學有識度尤深於春秋自唐末歷五代文格卑弱洙為古文振起之其為文簡而)
(有法有集二十七卷世稱河南先生兄源亦以文章知名世稱河内先生)滕宗諒(河南人舉)
(進士累官刑部員外郎知涇州范仲淹薦以自代擢天章閣侍制終知蘇州府宗諒尚氣倜儻自任)
(好施與及卒家無餘財著有諫疏二十餘篇)种世衡(放之兄子少尚氣節家貲悉推與昆)
(弟惟取圖書歷簽書同州鄜州判官累官至環慶路兵馬鈐轄在邊數年積穀通貨所至不煩縣官)
(益兵增餉善撫士卒能得人死力子古諤診皆有將才關中號為三种)邵雍(河南人事李之)
(才受河圖洛書八卦六十四卦圖象探賾索隱妙悟神契多所自得及其學益老德益劭與人言無)
(貴賤少長一接以誠故賢者悦其德不賢者服其化卒贈秘書省著作郎元祐中諡康節所著書曰)
(皇極經世觀物内外篇漁樵問對詩曰伊川擊壤集)程顥(河南人父珦大中大夫文彥博表其)
(清節顥舉進士熙寕初為御史裏行神宗數召見顥前後進說大約以正心窒慾求賢育才為言務)
(以誠意感悟主上王安石執政議更法令言者攻之甚力顥被旨議事安石方怒言者厲色待之顥)
(徐曰天下事非一家私議願平氣以聽安石為之媿屈顥得不傳之學於遺經以興起斯文為已任)
(辨異端闢邪說使聖人之道煥然復明於世孟子之後一人而已及卒文彥博題其墓曰明道先生)
程頤(顥弟與兄同受學於周茂叔年十八游太學著顏子好學論胡瑗大驚異之即延見處以)
(學職哲宗初擢崇政殿說書每進講色甚莊繼以諷諫出勾管西京國子監頣學本於誠以大學語)
(孟中庸為標指而達於六經動止語默一以聖人為師著易春秋傳世稱伊川先生)李籲(洛陽)
(人從程伊川學登進士第元祐中為秘書省校書郎卒伊川謂其才識可以大受)張繹(夀安)
(人家微年長未知學傭力於市聞邑官傳呼聲心慕之人曰此讀書所致耳即發情力學謂科舉之)
(習不足爲會程伊川還自涪乃往受業頤賞其穎悟嘗言吾晚得二士謂繹與尹焞也)尹焞
(洛陽人少師事伊川嘗應舉發策有誅元祐諸臣議不對而出遂終身不就舉靖康初召至京師不)
(欲留賜號和靖處士紹興初召爲崇政殿說書兼侍講移書秦檜言和議一成彼日益強我日益怠)
(不報乞放歸田里遂出爲提舉江州太平觀焞質直宏毅實體力行著有論語解)朱光庭
(偃師人父景歷光祿卿病革自占遺表請上諮訪闕失無一語求恩澤光庭始學於胡瑗瑗告以爲)
(學之本在於忠信終身行之以父蔭擢第哲宗初司馬光薦爲左正言首乞罷保甲青苗等法又論)
(蔡確章惇罪宣仁后嘉其守正遷左司諫河北饑持節行事即發廩賑民後出知潞州卒)孟厚
(河南人從伊川學伊川之葬門人畏禍莫敢至獨厚與尹焞張繹范棫邵傳送焉時號曰高義孟公)
种師道(世衡孫少從張載學累遷至涇原都鈐轄童貫握兵權見者皆旅拜師道長揖而已)
(欽宗時廢居南山豹林谷金兵南下拜太尉請緩給金幣使彼惰歸扼而殱諸河不聽金兵退請合)
(關河卒屯滄衞孟滑以備之又揣敵必大舉亟上䟽請幸長安召還卒諡忠憲)种師中(歷知)
(環邠秦州全師大至詔提兵入援師中度河即上言欲由邢相間捷出上黨擣其不意不川尼雅哈)
(圍太原詔與姚古犄角進屯正定知樞密院許翰督之出戰師中約古及張顥俱進失期不至敵悉)
(衆來攻軍潰師中獨以麾下死戰力疾鬭死師中老成持重為時名將諸軍自是氣奪詔贈少師諡)
(莊愍尼雅哈舊作粘罕今改正)陳與義(河南人天資卓偉政和初登上舍甲科官太學)
(博士紹興初召為兵部員外郎累遷翰林學士知制誥拜參知政事與丞相趙鼎同心輔政務尊主)
(威而振綱紀以疾授資政殿學士知湖州終提舉洞霄宫與義容狀儼恪不妄言大平居維謙以御)
(物然内剛不可犯其薦士於朝退未嘗以語人尤長於詩上下陶謝韋柳間有簡齋集行世)張
玘(澠池人建炎中以家財募軍禦金兵於白浪口積功補成州刺史董先為制置司前軍統制玘)
(佐之每戰冐矢石為諸軍先後從岳飛復京西六州歷官至都統救海州圍中流矢卒子世雄没於)
(符離之戰贈武節大夫)翟興(伊陽人少以勇聞以保衛陵寢功補承信郎累官至忠州團練)
(使劉豫遣蔣頣持書誘興以王爵興斬頣焚其書豫乃屬其裨將楊偉害之事聞贈節度使弟進官)
(至西北路制置使死於賊)︹金︺辛愿(福昌人博極書史作文有繩尺詩律精嚴有自得之趣性)
(野逸不修威儀雅負高氣不能從俗俯仰正大末没於洛下)許古(伊陽人明昌中登第歷遷)
(監察御史上章請起任耆舊又請明敕中外盡言不諱授右司諫元兵越潼關而下古請選募銳卒)
(并力擊之哀宗初致仕居伊陽郡守為起伊川亭古每乘舟出村落間老稚爭為挽舟其為時人愛)
(慕如此)︹元︺秦長卿(洛陽人性倜儻世祖素聞其名及即位以布衣徵至京師長卿好論)
(事與劉宣同在宿衞以氣岸相高時尚書省立阿哈瑪專政長卿上書比之趙高董卓阿哈瑪大恨)
(除長卿知鐵冶事誣以折閱課額籍其家使獄吏殺之阿哈瑪舊作阿合馬今改正)李鑄
(洛陽人為孟州同知歲旱徒跣詣濟源神祠禱之少頃果雨蝗忽集鑄至田畔焚香祝天蝗悉去泉)
(皆異之以為誠感比代郡民遮道挽留不忍其去)張恭(偃師人以兵部符署鷹房府案牘親)
(老辭歸侍養墾理先墓身負水灌松柏事母馬氏尤謹歲凶夫婦采野菜為食而奉甘旨無乏天歷)
(初西兵至河南居民悉竄恭守視母病項中一劒不去母殁居喪盡禮人稱至孝)楊樸(河南)
(人早以文學推擇為吏仕滁州全椒縣尹縣陷於賊樸度必死盡殺其妻女朝服坐堂上賊欲降之)
(樸指妻女曰我已戕我屬矣正欲死官守耳乃連唾之賊繫樸倒懸樹上割肉至盡猶大罵勿絶而)
(死)蔡子英(永寕人至正進士察罕開府河南辟參軍事累遷至行參政元亡子英單騎走)
(關中亡入南山明太祖求得之館於儀曹大哭不止人問故曰思舊主耳乃命有司送出塞令從故)
(主於和林)︹明︺魏敏(鞏縣人性至孝博通經史洪武時登進士歷官通政母病告歸省未至而)
(母卒敏廬墓三年哀毀如初旌其門祀鄉賢)宋禮(永寕人性沈毅有大略精於河渠水利之)
(學洪武中以諸生貢入禮部授山西按察僉事永樂中累遷工部尚書開會通河至今賴之)周
濟(洛陽人博學強記居家以孝稱素爲人推重永樂中舉於鄉歷任御史時鎮大同中官僭横遣)
(濟往察之乃微行入郭宅盡得罪狀朝廷嘉之又按四川威州土官董敏王允讐殺累年不解濟至)
(慰諭之敏等歸服終安慶知府在職多惠政)曹端(澠池人永樂間授霍州學正父喪五味不)
(入口服闋復任霍州卒於官州人爲罷市巷哭端博通諸經雅慕伊洛之學師事宜陽馬子才太原)
(彭宗石弦誦寒暑不間所著有孝經述解四書詳說太極圖西銘通書解家規輯略存疑錄夜行燭)
(儒宗統譜等書學者宗之稱月川先生)閻禹錫(洛陽人從河東薛瑄受濂洛之學躬行深)
(造以明道淑人爲務正統中由舉人授昌黎訓導聞母訃徒步奔歸廬墓三年服闋爲開州訓導累)
(擢御史督畿内學政取濂洛遺書親爲講說士多興感)劉健(洛陽人從事伊洛之學天順四)
(年舉進士累遷少詹事孝宗時進文淵閣大學士時四方洊災健屢陳時宜皆嘉納之武宗時劉瑾)
(等導為盤游入諫不聽遂致仕歸既去位瑾猶銜之不已尋以他事矯詔落職瑾誅復其官卒諡文)
(靖)孫應奎(洛陽人正德進士擢兵科給事中疏參桂萼作威福納財賄勢侵六官氣制言)
(路又劾吏部尚書方獻夫帝頗納其言後應奎為張璁劾奏下詔獄尋釋還職既又以奏參汪鋐謫)
(高平縣丞累官戶部尚書)董相(嵩縣人正德進士授御史守居庸江彬擅啓關鑰相執之武宗)
(至命釋彬相疏陳彬二十四罪謫徐州同知後武宗南巡過徐州知其名拜按察副使子遂選俱成)
(進士遂為給事中坐劾鄢懋卿出為山西副使)王邦瑞(宜陽人正德進士累官至吏部侍郎)
(京師戒嚴命邦瑞總督九門兼督團營見營務廢弛極陳其弊請罷十二團營歸三大營又條上興)
(革六事請盡撤中貴監軍㺟兵部尚書與仇鸞忤落職鸞敗起故官卒)尤時熙(洛陽人弱)
(冠舉嘉靖元年鄉試讀王守仁傳習錄恨不獲師事之聞郎中劉魁得其傳遂師事焉歷官元氏章)
(邱教諭入為國子監博士六館士咸取法焉尋以戸部主事榷税滸墅不私一錢以母老乞終養遂)
(不出日以修己淑人為務學者從之)孟化鯉(新安人年十六慨然以聖賢自期登萬歷進士)
(授戶部主事榷税河西務改吏部歷文選郎中時内閣權重每銓除必先白化鯉獨否中官請託復)
(不應以故多不悦尋以建言斥為民既歸築書院與學者講習從遊者恒數百人)喬允升
(洛陽人萬歷進士累官刑部尚書執法不撓多所平反魏忠賢以為趙南星黨逐之崇禎初復官以)
(禁囚越獄謫戍邊允升端方廉直以詿誤獲重譴天下惜之)吕維祺(新安人萬歷進士崇)
(禎中歷官兵部尚書溝學敦氣節罷官居洛陽流賊陷城被執不屈遇害諡忠節本朝乾隆四十)
(一年賜諡忠敬同時以薦紳死難者待詔郭顯星平陽推官党克念昌樂知縣劉芳奕皆洛)
(陽人以舉人死難者&KR4138;民表洛陽人王翼明嵩縣人以布衣死難者孫挺生孟津人馬明山李登芸)
(新安人年均本朝乾隆四十一予入忠義祠)姚若時(登封人官鳳陽通判流賊)
(陷城死之子城請兵報父仇亦死本朝乾隆四十一年子入忠義祠)來秉衡(洛陽)
(人舉於鄉為賊將劉宗敏所執令易服欲官之不可並其母劉妻吳暨切子皆遇害)張毓粹
(偃師人以諸生佐有司守城城陷死之本朝乾隆四十一年予入忠義祠其妻簡子女切)
(孫六人俱死)馬足輕(宜陽人孝友好義賊至與其三子皆罵賊被殺女三人慮為賊汚投)
(崖死足輕於十一年本朝乾隆四予入忠義祠)阮秦(洛陽人以廣靈知縣家居聞京)
(師失守不食死妻朱氏殉之)裴君合(偃師人有孝行聚衆保沙岸寨賊攻之力竭遇害)
李佩玉(嵩縣人語寨衞鄉土與隣境數寨相犄角賊憚之後賊大舉圍别寨佩玉往救戰死)
(本朝乾隆四十一年予入忠義祠)劉君培(新安人攜從孫出避賊遇賊將殺其)
(從孫君培曰此遺孫幸合之而殺我賊殺君培從孫獲免)傅世濟(嵩縣人與兄世舟俱為土)
(寇所執寇欲釋其一世濟奪刃自剄兄乃免)屈動(嵩縣人崇禎進士官吏科給事中上疏通)
(蠲賑補額欠疏錢法舉朝奉為昌言又薦方震孺方岳貢等一時號為得人)
︹本朝︺武君烈(嵩縣人少力田奉母避流宼居山中遇土賊將殺其母君烈願以身代賊義而)
(釋之順治初由行伍屢擢至荆州都司時土寇王進才以二十萬衆犯澧州君烈往剿身光士卒宇)
(入賊營斬首數十級賊驚潰降者數萬人以功升遊擊鎮襄陽康熙七年鄖陽山賊竊發君烈剿之)
(戰死西山下事聞子䘏)王無黨(孟津人崇禎末李自成破孟津難民奔河北北岸疑)
(其為寇不納無黨大聲叩軍門願以百口保無虞即乘巨艦至南岸濟衆全活數十萬國初授山)
(西平陽道姜瓖以大同叛圍平陽無黨誓死守援至夾擊賊大潰以功晉山東濟東道未至卒弟無)
(咎順治進士仕至太常寺卿善詩文)史良植(洛陽人順治丙戌進士知吳縣盜破城死之)
郭一鶚(洛陽人順治已丑進士選庶吉士改給事中歷官府東左布政使值海寇警議徙濱)
(海居民一鶚先僚屬出俸安插全活甚多祀鄉賢)孫養翼(孟津人順治已丑進士由刑部)
(主事歷升川北道僉事時獻賊初靖養翼招徠遺黎歸而受廛者億萬戸遷荆南道會討李來亭督)
(糧運功尤著祀鄉賢)耿介(登封人順治壬辰進士由檢討出為福建巡海道所部肅清以憂歸)
(里詹事湯斌薦之授少詹事旋乞休以昌明絶學為己任遠近學者咸師宗之听著有理學要旨中)
(州道學編李經易知敬恕堂存稿)魏鎔(孟津人明舉人官青州府推官當順治壬辰秋開釋)
(株連七十餘人皆與撫臬固爭乃得報撫臬亦重其骨鯁薦擢瓊州同知)王無忝(孟津人順)
(治辛丑進士任金華知府地為七閩咽喉時耿逆甫平城郭榛蕪無忝招徠安集輕徭薄賦除苛解)
(網與民更始祀鄉賢)傅性良(登封人順治中以恩貢授永夀知縣時賀珍作亂擁衆數萬&KR0691;)
(圍永夀百姓惶懼思竄性良諭以大義設法死守邑人獲全陞蘇州同知濬河修堰開三吳水利攝)
(長洲嘉定縣事多惠政尋引疾歸里祀鄉賢)魏灝(孟津人順治中以拔貢任杭州通判取與)
(不苟攝新城篆潔已愛民浙人德之)吕履恒(新安人康熙甲戌進士授寕鄉知縣甫下車即)
(訪蠧吏置之法歲饑民多逃亡減徵改以蘇民困其有不能完課者輒捐俸以代之歷擢戶部侍郎)
(履恒孝友性成居官清介雖貴顯不異寒素弟復恒以孝友力學稱官儀封教諭並祀鄉賢)劉
芳(永寕人康熙已己歲洛水泛溢芳父爲巨浪所漂疾流如矢芳追哭里許躍入水援之父子俱)
(獲免知縣佟賦偉表其里曰孝子村)李學裕(洛陽人雍正丁未進士歷檢討御史出爲四川)
(建昌道時大小金川暨雜谷等土司相仇殺學裕輕騎往諭頑梗革心官江蘇糧道賑淮揚災親歷)
(郡邑均查戶口芟除浮冒民沾實惠終安徽布政使祀鄉賢)任天篤(偃師人自四世祖光)
(玉至四世孫瑞豐九世同居家庭聚順雍睦可風乾隆五十一年旌)吳端(嵩縣人嘉慶二)
(年教匪滋事端率子樂孫科拒賊同時被害又同縣周培周文漢父子罵賊被戕)武億(偃師)
(人乾隆庚子進士任博山縣知縣興利除弊廉潔自矢後被劾鐫職民以爲冤嘉慶四年億去官事)
(聞論調來京而已先一月卒矣億優於學著錄甚富有經讀考異羣經義證等書數百卷)
張士俊(洛陽人嘉慶元年投效湖北軍營隨勦教匪立功賞外委銜十八年派剿河)
(南教匪在滑縣東門擊賊陣亡賞邱如例)
前總纂官(臣)張琴恭纂輯
提調官(臣)王廣蔭恭覆輯
校對官(臣)賀式韓恭校
校對官(臣)章詒燕恭覆校
大清一統志
河南府(五)
︹流寓︺︹漢︺周黨(太原廣武人建武中將妻子居澠池被徵不得巳乃著短布單衣穀布綃頭光)
(武引見伏而不謁自陳願守所志賜帛四十疋遂隱居澠池著書上下篇而終邑人賢而祀之)班
超(平陵人兄固被召詣校書郎超隨母至洛陽家貧常爲官傭書以供養久勞苦嘗投筆嘆曰大)
(丈夫當立功異域以取封侯安能久事筆硯間乎後封定遠侯永元中上疏乞歸洛)李膺(襄城)
(人舉考廉歷漁陽太守以母老乞不之官居緱氏教授常千人桓帝時拜司隸校尉及遭黨事下獄)
(免歸居陽城山中)︹三國︺︹魏︺胡昭(潁川人居陸渾山中躬耕樂道以經籍自娛)︹晉︺
王尼(城陽人寓居洛陽初爲護軍府軍士胡母輔之等齎羊酒詣護軍門門吏疏名呈護軍護)
(軍嘆曰諸名士持羊酒來將有以也尼時給府養馬輔之等入坐馬廐下與尼炙羊飲酒竟不見護)
(軍護軍大驚即與尼長假因免為兵)陸機(雲間人吳亡同弟雲入洛王公聞二人才略皆迎致)
(之)董京(不知何郡人與隴西計吏俱至洛陽嘗宿白社中時乞於市得殘碎繒絮詰以自覆)
(全帛隹綿則不肯受或見推排罵辱曾無怒色孫楚就社中載與俱歸後數年遁去於其所寢處惟)
(有一石竹子及詩二篇)夏統(永興人以母病詣洛市藥會三月上已洛中王公子以下並至)
(浮橋士女駢填車服燭路統在船中曝所市藥並不之顧賈充就船與語其應如響欲使之仕即俯)
(而不答為歌河女之章及小海唱清激慷慨充欲耀以文武鹵簿又使妓女之徒繞其船三匝統危)
(坐如故充曰此吳兒是木人石心也)︹南北朝︺︹魏︺馮亮(南陽人博覽諸書隱居嵩山詰)
(架巖林得棲遊之適宣武召為羽林監領中書固辭不出)︹唐︺徐文遠(名曠以字行客偃師)
(貧不能自給兄文林鬻書於肆文遠日閱之因博通五經性方正舉動純重大業初為國子博士高)
(祖幸國學曠發春秋義論難風生隨方占對人莫能屈帝異之)田游巖(三原人入箕山居許)
(由祠旁自號由東鄰頻召不出高宗幸嵩山親至其門游巖野服出拜儀止謹樸曰臣所謂泉石膏)
(肓烟霞痼疾者拜冼馬尋放還山)武攸緒(武后姪恬淡寡慾好易及莊周書棄官隱於嵩)
(山盤桓龍門少室間冬蔽茅椒夏居石室市田潁陽使家奴雜作自混於民睿宗時召拜太子賓客)
(不就詔賜嵩山舊居令州縣存問)武平一(名甄以字行潁川郡王載德子博學通春秋工)
(文詞武后時隱嵩山學浮屠法屢詔不應中宗復位強起為起居舍人景龍初兼修文館直學士時)
(外戚強盛平一自請裁抑帝慰免之)盧仝(濟源人居東都韓愈為河南令愛其詩厚禮之仝自)
(號玉川子嘗為月蝕詩以譏切元和逆黨愈稱其工)賈島(范陽人初為浮屠名無本來東都時)
(洛陽令禁僧午後不得出島為詩自傷韓愈憐之因教其為文遂去浮屠舉進士)︹元︺杜瑛
(信安人金末避地河南緱氏山中時亂後文物凋喪瑛搜訪諸書盡讀之杜門著書屢徵不就遺命)
(表其墓曰緱山杜處士)
︹列女︺︹漢︺樂羊子妻(河南人樂羊子嘗行路得遺金一餅還以與妻妻曰志士不飲盜泉)
(之水廉者不受嗟來之食况拾遺金求利以汚其行乎樂羊子大慚乃捐金於野遊學一年來歸妻)
(引刀斷機曰夫子中道而歸何異斷其織乎樂羊子感其言復遊七年不返妻躬勤養姑後盜有欲)
(犯妻者先劫其姑妻聞操刀而出盗曰釋汝刀從我者可全不從者則殺汝姑妻仰天而嘆舉刀刎)
(頸而死盜亦不殺其姑太守聞之即捕殺盗賜縑布以禮葬之號曰貞義)︹晉︺愍懷太子
妃王氏(太尉衍女字惠風貞蜿有志節劉曜王彌寇洛陽將諸后妃去妃乃拔刀向賊曰我)
(司徒之女皇太子妃死則死耳終不為賊婦賊殺之其侍兒名六出者曰主既死矣何以生為亦赴)
(水死)︹隋︺華陽王楷妃元氏(河南人元巖女性婉順楷被幽廢事之愈謹江都之)
(亂楷遇宇文化及之難以妃賜其黨元武達武達因醉逼之妃誓不屈自毀其面血淚俱下武達釋)
(之妃曰不能早死致令將見侵辱我之罪也因不食而卒)韓顗妻于氏(洛陽人字茂德)
(周大夫輔實女顗從軍殁氏哀毀骨立慟感行路其父以其幼少無子欲嫁之誓不許以夫孽子世)
(隆為嗣愛同巳生訓導有方卒能成立自孀居以後蔬食布衣不聽聲樂以此終身隋文帝聞而嘉)
(歎詔表門閭)劉昶女(河南長孫氏婦昶與文帝有舊其子居士不遵法度數得罪女每垂)
(泣誨之不改至破家產女時寡居每言歸躬勤紡績以致甘脆後居士坐斬昶賜死女絶而復甦遂)
(布衣蔬食以終其身)︹唐︺王蘭英(獨孤師仁之母師仁父武都謀歸唐王世充殺之師仁始)
(三歲免死禁錮蘭英請髠鉗得保養許之遊丐道路以食師仁身啖土飲水後詐為採薪竊師仁歸)
(京師高祖嘉其義封蘭英永壽鄉君)盧氏(狄仁傑之姨居午橋别墅仁傑因往候姨適表弟挾)
(弓矢攜雉歸顧揖仁傑意甚輕之仁傑啟曰某忝為宰相弟有所欲幸以相告姨曰相自貴耳老姨)
(止此一子不欲其事女主仁傑慚而退)竇烈婦(河南人相邑令畢某妻同州軍亂令匿望)
(仙里不知所舍乃讐家也夜半盜入捽令首欲殺之竇泣蔽捍苦持賊袂至中刀不解令得脱走賊)
(亦去竇幾死而愈)︹宋︺种放母(長安主簿洛陽种翌之妻與放隱終南結草為廬淳化間)
(放被召母曰常勸汝勿聚徒講學果為人知而不得安處放稱疾不起母盡取其筆硯焚之轉入窮)
(谷帝嘉之詔賜以緡錢養母及母卒又賜錢帛助喪)程子母侯氏(治家有法不喜鞭笞)
(奴婢諸子或加訶責必戒之曰貴賤雖殊人則一也二程子在襁褓即教以經史常飲食置二子於)
(坐或絮羹即叱止之故程子兄弟飲食衣服細微悉當皆母教然也)尹焞母朱氏(焞應)
(舉不對歸告其師程伊川曰焞不復舉進士矣伊川曰子有母在歸告其母母曰吾知汝以善養不)
(知汝以祿養伊川曰賢哉母也)︹元︺趙彬妻朱氏(名錦哥洛陽人天歷初西兵掠河南)
(氏被執逼與亂度不能脱給兵曰幸釋我舍復井旁有瘞金當發以遺汝兵信之乃隨之行氏得近)
(井即抱三歲女投井死)齊關妻劉氏(河南人關應募為千夫長戰死劉氏貧無所依)
(守志不奪有議婚者劉氏紿之曰吾三月三日有心願償畢當從汝是日竟往天安寺登浮屠絶頂)
(祝天曰妾夫已死不敢失節也遂投地死)王氏(名安哥偃師人從父避兵邙山丁家洞賊搜獲)
(欲污之不從投澗死)秦氏二女(宜陽人父有危疾醫云不可攻姊閉戶默禱鑿巳腦和藥)
(進飲遂愈久後復病欲絶妹刲股肉置粥中父小啜即甦)︹明︺張景輝妻賀氏(登封)
(人元末夫死於寇賀抱子俊求夫骨於積屍中手聚土掩之其弟諷改醮賀剔去一齒示不二節洪)
(武初俊官主簿坐事罰工自慚累其母上疏陳狀因嘉賀節復俊官仍命禮部榜示天下以勵風俗)
真邱郡主(伊王女下嫁蔡昇卒觸牆而死詔旌其墓)曹昂妻張氏(&KR0982;陽人正)
(德中為流賊所執抱子投濠水死詔旌其門時鞏縣常自省妻李氏譚思妻張氏劉麟妻韓氏並死)
(賊難)戴濬妻王氏(澠池人濬亡氏欲殉之救免會姑馬氏卒遂縊馬亦以孀居著節者)
王自選妻張氏(永寕人未嫁而殉事聞立祠祀之郡之以殉夫著者馬通妻李氏嵩)
(縣人王鑑妻張氏宜陽人王盤妻唐氏河南衞人董維翰妻葉氏董大河妻莊氏洛陽人李之臣妻)
(王氏鞏縣人楊讓妻張氏新安人張希蘭妻陳氏澠池人)閻氏女(洛陽人鄰少年欲逼之不)
(從見殺)康流來妻趙氏(鞏縣人流來墮水死趙聞趨投水中越三月二屍相抱浮)
(出)張邦才妻左氏(澠池人夫卒事姑以孝聞姑死縊於姑側詔爲建烈孝祠)李
清標妻王氏(澠池人明末遇賊自縊賊剖其腹子儀罵賊死時死賊難者郭永祚妻左)
(氏温廷檉妻于氏子婦金氏張彦珩妻賈氏董景行妻敦氏杜敦孝妻喬氏董維正妻李氏徐毓淳)
(妻董氏董正妻王氏皆洛陽人李永悦妻宋氏偃師人喬作霖妻李氏鞏縣人李麟正妻馬氏孫養)
(翼妻李氏皆孟津人馬雲錦妻鎻氏張世延妻史氏程某其康氏皆永寕人傅之恕妻孫氏嵩縣人)
(節婦焦一霑妻周氏子復亨妻楊氏謙亨妻牛氏皆登封人吕維禧妻郭氏其姒張氏范聲國妻燕)
(氏陳明廷女劉中桂女雷躍龍女陳善女樊從儉女仝憂國女仝希曾女皆新安人魏氏鞏縣人)
張讚妻郭氏(永寕人城陷罵賊死妾趙氏盧氏子婦程氏史氏暨其二女皆死)李
氏(永寕人明末寇劫之上馬罵不絶口自墮馬數四賊刳其雙目女曰早殺我我必不從汝賊腰)
(斬之)
︹本朝︺吕維禔妻楚氏(新安人明季寇逼夫殉難氏自縊死同縣杜昆妻温氏守正被)
(戕俱順治年間旌)孫得盛妻張氏(鞏縣人得盛死於獄張白其冤得雪後投井死)
(同縣鄭慈妻李氏守正被戕俱順治年間旌)李宗沆妻王氏(孟津人夫亡殉節順)
(治年間旌)劉誠妻楊氏(登封人夫亡殉節同縣靳爾順妻田氏俱順治年間旌)
張論妾石氏(永寕人眀季寇逼石曰吾誼不可辱投井死同縣張璿妻郭氏亦因寇逼)
(投水死俱順治年間旌)劉含章妻王氏(澠池人夫亡氏甫生女撫之三歲營葬畢)
(即自縊死同縣節婦王熙妻杜氏俱順治年間旌)范九玉妻康氏(洛陽人饁夫於)
(田遇強暴堅拒被殺康熙年間旌)張景齡妻韓氏(洛陽人景齡殁生遺腹子逾年)
(母家欲令改適絶粒死雍正年間旌)高金曰聘妻張氏(澠池人夫亡殉節雍)
(正年間旌)郭如莪妻曹氏(洛陽人夫亡守節同縣節婦郭致太妻鄧氏郭繼曾)
(妻何氏張于默妻徐氏董九苞妻劉氏周繹文妻黃氏于依仁妻武氏陳謙妻徐氏董嘉賴妻杜氏)
(馬璐妻周氏廖唐臣妻朱氏胡瑜妻張氏秦偉妻王氏郭允紵妻孫氏宫瓊區妻谷氏胡顯令妻張)
(氏王錫爵妻張氏王宏毅妻胡氏王㦀妻李氏苗穗妻孫氏朱麟妻馬氏廖爾濬妻黨氏裴汝翼妻)
(王氏胡敬聖妻王氏郭贊妻胡氏邢僐妻李氏謝君爱妻蘇氏胡朝用妻吳氏岳定妻王氏伏文鑄)
(妻王氏來迎祉妻張氏許毓珵妻張氏董策妻李氏董爾性妻百氏畢星妻張氏劉賓妻王氏淩選)
(妻王氏張文明妻苗氏畢思聰妻陳氏王者賓妻黃氏苗觀生妻姚氏王士俊妻胡氏馬永正妻張)
(氏宋際升妻曹氏董樂天其張氏孫應辰妻楊氏郭琈妻高氏曹樸妻于氏倪肇本妻趙氏劉景星)
(妻趙氏王蘭妻李氏趙生蕙妻曹氏閻耀妻王氏吕行正妻寇氏范文魁妻崔氏孫簡臣妻張氏王)
(敏修妻張氏張永壽妻王氏郝禮招妻曹氏潘輝曾妻温氏張兆齡妻王氏王佩妻李氏袁昌普妻)
(郝氏羅士敏妻耿氏賈長庚妻鄭氏趙德妻張氏黃永妻吳氏董重光妻吕氏宋良士妻楊氏董金)
(夀妻孟氏李性生妻田氏楊楷齡妻張氏程繼宗妻左氏孟企魯妻許氏李獻有妻黃氏李本澍妻)
(王氏劉君榮妻趙氏吕淳妻衞氏李秉靈妻劉氏黃霖妻劉氏劉汝翼妻楊氏賈璜妻張氏劉元卿)
(妻馬氏烈婦魏繼珍妻梁氏郭閏妻董氏許玉有妻胡氏王篤妻劉氏鄭天緒妻孫氏晉二舉妻邢)
(氏貞女趙富聘妻孫氏王氏女朱氏女烈女韓國佑女李氏女孫氏女黃氏女均乾隆年間旌)
武建烈妻張氏(偃師人夫亡守節同縣節婦楊色粹妻張氏李希勉妻董氏吕章祚)
(妻劉氏郭允昌妻李氏李經明妻魏氏史云恭妻武氏李作相妻姬氏楊言妻李氏武勳妻董氏劉)
(熾妻郭氏郭淡吉妻李氏郭登朝妻劉氏劉芳聞妻干氏田生端妻常氏王宗祚妻底氏生員李興)
(聖妻尚氏孫垂芳妻于氏李考妻陳氏王德渥妻李氏郭正乾妻端木氏張章程妻魏氏邱學文妻)
(孫氏魏之玕妻周氏鮑洲妻蘇氏馬倬妻魏氏邱海鼎妻關氏趙琚妻武氏宋相德妻張氏王斆妻)
(張氏昝某妻劉氏王璞妻賀氏閻灼妻張氏李希程妻張氏王仁澍妻李氏李廷榮妻季氏張泳妻)
(章氏張紹觀妻郭氏劉某妻李氏齊國正妻李氏張震妻章氏王翔龍妻陳氏史廷楠妻張氏姬大)
(成妻劉氏郭承儀妻尚氏王剬妻張氏滑克儉妻傅氏薛文成妻楊氏鮑克眀妻袁氏張繩武妻李)
(氏烈婦王萬益妻劉氏烈女楊氏女均乾隆年間旌)江文煥妻耿氏(宜陽人夫)
(亡守節同縣節婦裴九圍妻王氏陳呈學妻程氏楚有常妻陳氏孫一師妻張氏王所居妻張氏侯)
(珏妻段氏吕正文妻徐氏張成祥妻孫氏張迎祥妻陸氏烈婦史學曾妻王氏董收成妻崔氏董學)
(成妻孫氏貞女王氏女烈女姚氏女均乾隆年間旌)吕繼曾妻杜氏(新安人夫)
(亡守節同縣節婦翟宏道妻王氏陳進妻張氏鄧掄升妻席氏耿鐸妻游氏耿煓妻賈氏耿炎妻王)
(氏耿琯妻鄧氏裴欲仁妻高氏朱帝錫妻孟氏王興基妻汪氏白庚妻耿氏吕兆瓚妻張氏裴繩)
(祖妻陳氏游廣仁妻高氏陳光登妻張氏李兆昆妻王氏李成統妻裴氏郭浹妻孫氏郭君錫妻王)
(氏孟文乾妻董氏郭謙吉妻盛氏張天福妻鄧氏常鵬妻郭氏王允正妻陳氏郭玉麃妻邵氏王公)
(田妻許氏王全圖妻介氏徐紹曾妻白氏游乾德妻王氏吕文曾妻樊氏吕焜高妻李氏烈婦朱氏)
(陳生新妻田氏烈女李氏女大姐朱氏女正姐均乾隆年間旌)張爾緒妻程氏
(鞏縣人夫亡守節同縣節婦張秀古妻李氏孟大有妻張氏崔傑妻趙氏李子隆妻段氏馬曰祥妻)
(李氏李莊妻孫氏白紈妻李氏崔雲翼妻張氏韓丕顯妻孫氏宋明典妻蔡氏孫廣生妻楊氏章爾)
(爵妻張氏王銘妻張氏陳光宗妻李氏曹文德妻張氏李維榮妻高氏李維繇妻薄氏張爾教妻吳)
(氏李彬妻李氏李藴妻翟氏董仁魁妻楊氏焦正儒妻魏氏崔宗周妻張氏曹東里妻劉氏張慡妻)
(禹氏趙青陽妻劉氏烈婦張大生妻王氏凌秀妻朱氏丁太花妻王氏烈女謝氏女均乾隆年間)
(旌)王軾聘妻趙氏(孟津人趙王軾童養媳有惡少年調之不從赴水死同縣節婦)
(閻二典妻朱氏王無咎妾于氏魏業炌妻李氏孫國輔妻趙氏李思皇妻王氏王無我妻周氏王景)
(旦妻孟氏柴士彦妻孫氏鄭應銓妻曹氏馬冠千妻劉氏梅汝梅妻曹氏潘士輔妻謝氏吕緒妻王)
(氏陳庠妻梁氏王景坦妻孟氏甯王重妻高氏又烈婦王氏均乾隆年間旌)趙爾純妻
趙氏(登封人夫亡守節同縣節婦杜天育妻耿氏耿爾心妻李氏傅生幹妻吳氏耿&KR0776;妻傅氏)
(李宗賢妻文氏劉長發妻耿氏劉印黃妻范氏張學智妻馬氏閱銳妻蔣氏王璐妻陳氏謝沛妻喬)
(氏烈婦劉文建妻孫氏均乾隆年間旌)鎖瑜妻任氏(永寕人夫亡守節同縣節婦鎖)
(去矜妻張氏張懷宗妻劉氏王籍妻李氏吉逍妻楊氏韋藎妻雷氏徐拱賓妻楊氏楊克儉妻王氏)
(宋廷瑞妻尚氏徐章妻張氏杜無偏妻李氏胡玥妻金氏程穀妻宋氏李珍妻張氏韋綬妻常氏孟)
(灝妻雷氏王有鼇妻李氏張輅妻田氏張某妻高氏楊望之妻張氏烈婦王欽妻陰氏張汴妻陳氏)
(陳法妻王氏張檢妻顔氏王玉妻趙氏鄭進昌妻李氏烈女曲登姐均乾隆年間旌)劉曜
如妻茹氏(澠池人曜如為諸生早殁氏撫孤守節歷五十餘年同縣節婦張穀妻王氏楊)
(士奇妻劉氏王鳳捷妻樊氏韓天瑞妻席氏陳行言妻姚氏席琯妻韓氏趙象德妻高氏秦兆盛妻)
(范氏馬朋瑞妻高氏席琦妻李氏馬守端妻姚氏王豫吉妻張氏關增職妻張氏席功允妻張氏劉)
(元臣妻楊氏趙正道妻石氏邵化南妻王氏許廷相妻鄒氏許登高妻董氏馬登雲妻柳氏楊精一)
(妻鄭氏梁綱妻馬氏侯天寵妻鄭氏烈婦趙萬一妻侯氏檀郭氏張小桃妻崔氏均乾隆年間旌)
王廷璟妻張氏(嵩縣人夫亡守節同縣節婦李登雲妻甯氏趙國玠妻董氏韓國賢)
(妻盧氏高自隆妻仝氏王甡妻朱氏焦世顯妻劉氏趙克昌妻董氏傅翰妻李氏閻兆鳳妻張氏杜)
(沐青妻詹氏王元吉妻李氏張蔭妻屈氏張蔭坤妻何氏王之偉妻屈氏傅有極妻雷氏朱良模)
(妻汪氏何崇妻靳氏焦沂妻賀氏楊第楷妻李氏楊錫妻董氏陳景虞妻王氏吕復尚妻張氏楊和)
(妻王氏楊爾祿妻李氏黃成桂妻曹氏傅又悦妻趙氏烈婦蘇有臣妻安氏王拴妻朱氏賀萬清妻)
(張氏仝四妻張氏張朋妻趙氏毛永會妻郭氏均乾隆年間旌)郭人文妻馬氏
(洛陽人夫亡守節同縣節婦董默妻郜氏張志信妻商氏李世俊妻張氏任尚信妻劉氏任明妻王)
(氏牛龍章妻趙氏武九德妻王氏葉銈霖妻阮氏蘇景延妻吕氏董君錫妻李氏王伯盛妻清氏烈)
(婦李長年妻胡氏馬興泰妻李氏侯百全妻陳氏烈女胡氏女梅氏女湯氏女許氏女均嘉慶年間)
(旌)柳淢繼妻藍氏(偃師人許字庶吉士柳淢未婚夫亡殉節同縣節婦張所行妻)
(蔡氏宗源漯妻曹氏孫鈺妻趙氏趙奇逢妻張氏魏應會妻吕氏王瑞麟妻朱氏烈婦翟秀章妻邢)
(氏王斯祥媳陳氏齊大林妻楊氏王月妻蕭氏均嘉慶年間旌)梁朝妻亢氏(宜陽)
(人夫亡守節同縣節婦郭如擢妻王氏閻朝昇妻周氏王錦妻張氏烈婦劉生林母王氏王拴子妻)
(賈氏均嘉慶年間旌)李檜妻王氏(新安人夫亡守節同縣節歸張成韋妻鄧氏游)
(允昇妻孫氏孫茂妻郭氏吕嗣溱妻胡氏吕燕徵妻方氏郭粹善妻何氏郭詩妻龔氏鄧思懌妻王)
(氏郭煥文妻馬氏烈婦燕景春妻高氏均嘉慶年間旌)孫坤妻魏氏(鞏縣人夫亡守)
(節同縣烈婦馬紹舉妻牛氏均嘉慶年間旌)吳南英妻岳氏(孟津人夫亡守節同)
(縣方文同妻馬氏王德備妻雷氏均嘉慶年間旌)王朝拔妻朱氏(登封人夫亡守)
(節同縣范兆鼇妻傅氏烈婦張旺成妻王氏均嘉慶年間旌)田敬妻郭氏(永寕人夫)
(亡守節同縣節婦廉堂豐妻韋氏賀文寶妻趙氏張志妻賈氏孫肖元妻韋氏李大武妻王氏張芝)
(瑞妻程氏郭太乙妻余氏烈婦任小黑妻高氏蕭順妻段氏孟盧氏楊氏黃氏楊天祚妻賈氏郭嵩)
(妻孟氏烈女吳氏女均嘉慶年間旌)茹永林妻許氏(澠池人夫亡守節同縣張)
(德隆妻王氏董體善妻席氏鄒中選妻王氏烈婦史學道媳葉氏馬石娃妻王氏烈女李氏女劉氏)
(女均嘉慶年間旌)劉玉麟妻史氏(嵩縣人夫亡守節同縣節婦李永義妻黃氏傅)
(道仲妻張氏魏龍光妻李氏童程淵妻董氏杜雙捷妻楊氏高永悦妻宋氏李宗元妻張氏李合龍)
(妻鄭氏烈婦董某妻楊氏均嘉慶年間旌)
︹仙釋︺︹晉︺祝雞翁(洛陽人居尸鄉北山下飬雞至千餘頭皆有名字呼名即種别而至後之)
(吳山莫知所終)佛圖澄(天竺人本姓帛氏少學道永嘉四年來適洛陽自云百有餘歲嘗服)
(氣自養善誦神咒能役使鬼神弟子徧於郡國)︹南北朝︺︹魏︺達摩(天竺人梁普通七年)
(武帝迎至金陵旋辭帝折蘆渡江止嵩山少林寺面壁九年而化魏宋雲使西域於蔥嶺見師手攜)
(雙履問所往曰西天去)慧可(武牢人姬氏子初名神光少博極載籍尤善談老莊後覽佛乘)
(盡棄去造少室事達摩遂受法衣是謂二祖)︹唐︺譚峭(居嵩山十餘年得辟穀養氣之術夏)
(則裘冬則單衣既而入南嶽煉丹能出入水火後登青城山仙去)
︹土產︺縑(通志開封河南汝寕等府俱出)鐵(漢書地理志宜陽有鐵官明統志鞏宜陽登封新安)
(嵩五縣出)錫(明統志永寕嵩二縣出)瓷器(元和志河南府貢白瓷器)硯(唐書地理志虢)
(州有瓦硯)牡丹(明統志洛陽縣出牡丹宋歐陽修花品序云牡丹出洛陽者為天下之第一)
麝香(唐書地理志虢州土貢明統志盧氏縣出麝香鹿)柿(通志各府州多有惟鞏洛間最)
(勝有數種曰黃柿曰朱柿曰火毬柿又一種差小謂之軟棗味甚甘土人又謂之牛乳柿)菖蒲
(通志出嵩山五渡水中一名堯韭一名昌陽)藥(唐書地理志河南府土貢枸𣏌黃精駿棗元和)
(志虢州貢天門冬明統志登封出鍾乳按唐書地理志虢州貢梨宋史地理志河南府貢蜜蠟寰宇)
(記虢州土貢黃丹明統志銀嵩盧氏二縣出今無開採者附記於此)
前總纂官(臣)張琴恭纂輯
提調官(臣)王廣蔭恭覆輯
校對官(臣)陳國治恭校
校對官(臣)章詒燕恭覆校
