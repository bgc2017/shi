大清一統志
吉安府(三)
︹人物︺︹漢︺歐寶(廬陵郡人居父喪廬墓側里人搏虎虎投廬中寶以衣覆之逐虎者至詰寶寶)
(曰此獸可藏乎虎因得免自後月置一鹿於其廬人咸異焉)︹南北朝︺齊王虚之
(石陽人喪親二十五年鹽酢不入口所居每夜有光如燭庭中楊梅隆冬三實墓上橘樹一冬再實)
(時咸以為孝感所至永明中詔榜門蠲其三世)匡昕(廬陵人有至性隱金華山服食不與俗人)
(交母病亡巳經日昕奔還號呌母即蘇皆以為孝感所致)︹唐︺劉景洪(永新人楊行密得江)
(西衙將彭玕據州自稱刺史屬景洪以兵欲脅衆附湖南景洪偽許之復以州歸行密退居不仕及)
(徐温建國以禮聘之不起官其子煦為殿直都虞候)︹五代︺︹南唐︺蕭儼(廬陵人舉童子)
(科為秘書省正字歷刑部郎中元宗欲傳位於弟景遂儼上書力爭後主嗣位數與嬖佞奕儼入見)
(投局於地後主怒曰汝欲效魏徵耶儼曰若臣非魏徵陛下亦非唐太宗矣後主爲罷奕)陳喬
(廬陵人淮南兵興元宗欲以宋齊邱攝政召喬草詔喬不從後主時歷門下侍郎典彬下金陵後主)
(納款降喬至政事堂召二親吏解金帶與之曰善藏吾骨遂自縊)郭昭慶(廬陵人博學能)
(自力嘗著唐春秋三十卷保大中獻所作治書後主時復獻經國治民論擢著作郎牋表詞章皆出)
(其手)︹宋︺顏詡(永新人唐太師真卿之後少孤兄弟數人事繼母以孝聞一門千指家法嚴肅)
(男女異序少長輯睦義居數十年終日怡愉家人不見其喜愠)彭思永(廬陵人天聖進士爲)
(侍御史極論内降授官賞之弊仁宗深然之時張堯佐覬執政王守忠求旄節思永率同列言之後)
(復論濮王稱親之非終戶部侍郎子衞以孝謹聞父老棄官居家十餘年)歐陽修(廬陵人舉)
(進士甲科除館閣校勘慶歷初召知諫院改右正言知制誥時杜衍韓琦范仲淹富弼相繼罷去修)
(上疏極諫出知滁州徙揚州潁州還爲翰林學士在翰林八年知無不言嘉祐六年拜參知政事與)
(韓琦同心輔政熙寕初以忤新法乞致仕自號六一居士卒贈太子太師諡文忠修天資剛勁見義)
(勇為為文天才自然豐約中度天下翕然師尊之奉詔修唐書紀志表自撰五代史法嚴詞約蘇軾)
(敘其文曰論大道似韓愈論事似陸贄記事似司馬遷識者以為知言子發少師事胡瑗得古樂鍾)
(律之說不治科舉文詞賜進士累官殿中丞制度文物旁及天文地理靡不悉究仲子棐廣覽強記)
(能文詞累直秘閣知蔡州坐黨籍廢)龍震翁(泰和人性孝母殁未葬山寇焚掠火其居震翁)
(倉皇無計夫妻俱抱柩死死處有枯梅明年六月作花事聞理宗族其門曰孝梅里)劉沆(景洪)
(孫天聖進士長於吏事臨事強果累官同中書門下平章事子瑾第進士為館閣校勘累拜天章閣)
(待制歷知秦州成德軍卒瑾素有操尚所莅以能稱)毛洵(吉水人天聖進士性至孝凡守四官)
(再以親疾解任執藥調膳嘗而後進三月不之寢室父母繼卒持鍤荷土為墳手胝面黔親友不能)
(識廬墓二十一月朝夕哭踊抱疾卒郡以孝聞兄溥亦以哀毁卒)周中和(改名中復泰和)
(人天聖二年進士知英州有善政升屯田員外郎)董敦逸(永豐人嘉祐八年進士擢左司)
(諫侍御史會瑶華祕獄成奉詔錄問敦逸上疏論之至徹宗時復極言蔡京父子之惡外貶敦逸在)
(朝鬚髮皓白既久於外上一日思之問近臣曰白頭御史安在其見重如此)彭瑜(安福人熙)
(寕間失其母朝夕焚香祈天願知母所在如是十餘年俄有人言母為泰和倪氏婦竟迎以歸)劉
弇(安福人元豐中中博學宏辭科為太學博士元符中進南郊大禮賦哲宗覽之動容以為相如)
(子雲復出除袐書省正字徽宗初改著作佐郎弇為文辭剷剔瑕纇卓詭不凡有龍雲集三十卷周)
(必大序其文謂廬陵自歐陽修以文章續韓愈正傳繼之者弇也)蕭服(廬陵人第進士知望)
(江高安二縣治以教化為本召為將作少監論人主聽言之要徽宗謂有爭臣風擢監察御史偕沈)
(畸鞫蘇州錢獄以平反七百人忤蔡京羈管處州後為吏部員外郎知蘄州)蕭楚(泰和人治)
(春秋時蔡京專國禁春秋學楚隱居三顧山下著經辨四十九篇弟子百餘人胡銓皆師之殁門人)
(私諡清節先生)歐陽珣(廬陵人崇寕進士為將作監丞金人逼京師朝議割河北絳磁深三)
(鎮講和珣率其友九人上書極言祖宗之地尺寸不可與人及會議珣復抗論當與力戰敗而失地)
(他日取之直不戰而割地他日取之曲時宰怒欲殺珣乃遣珣奉使割深州珣至深州城下慟哭謂)
(城上曰朝廷為姦臣所誤吾巳辦一死來矣汝等勉為忠義報國金兵怒執送燕焚死)楊邦
乂(吉水人博通古今登進士第遭時多艱每以節義自許歷建康教授改秩知溧陽縣金帥完顏)
(宗弼入建康尚書李梲學士陳邦光率官迎降唯邦乂不屈以血書衣裾曰甘作趙氏鬼不為他邦)
(臣翌日宗弼與梲邦光宴堂上立邦乂於庭邦乂叱之曰天子以若捍城敵至不能抗更晏樂何面)
(目見我乎已而宗弼再引邦乂邦乂大罵宗弼怒殺之剖取其心事聞加贈徽猷閣待制賜廟襃忠)
(諡忠襄)劉才邵(廬陵人其上世鶚嘗憤五季文詞卑弱倣楊雄法言著法語八十一篇中)
(宣和中宏辭科高宗時歷中書含人兼直學士院帝稱其能文時宰忌之出知漳州開渠十四民德)
(之終顯謨閣學士著有檆溪居士集)李籌(吉水人與弟衡生同乳葬其母負土成墳廬於墓左)
(廬所產木一本兩幹高丈許復合為一至其末乃分兩幹五枝鄉人以為瑞)胡銓(廬陵人建)
(炎進士為樞密院編修官紹興八年秦檜決策主和金使以詔諭江南為名銓抗疏力排和議並乞)
(斬王倫秦檜孫近三人除名編管新州孝宗時累擢起居郎論史官失職者四時旱蝗星變又應詔)
(上書數千言帝曰非卿不聞此金人求成銓獨言不可和歷官工部侍郎以資政殿學士致仕卒諡)
(忠簡所著易春秋周禮禮記解及澹菴集一百卷孫槻榘官皆至尚書)王庭珪(安福人政)
(和進士為茶陵丞與部使者不合去胡銓得罪秦檜謫嶺表人無敢通問庭珪獨送以詩坐謗訕編)
(管辰州檜死得歸孝宗即位召對除直敷文閣年巳九十餘矣所著有瀘溪集)曾光庭(吉水)
(人仕為東安簿靖康之難起兵勤王會徽欽二宗北狩光庭以兵趨南京列表勸進高宗既踐祚論)
(賞應列貴仕光庭辭不受歸桑梓延名儒訓課子孫以老)李靚(龍泉人以策干都督張浚浚奇)
(之使隸淮西總管孫暉麾下累功授承信郎紹興十年金將翟將軍犯境靚與部曲當其鋒轉戰至)
(西京天津橋南俘翟將軍乘勝逐北會金兵大至遂死之)王珠(龍泉人以孝謹聞建炎間居父)
(憂芝數本生墓側倒植竹以為&KR0891;復生枝葉紹興間再罹母憂復有雙竹靈芝之祥)楊芾(吉水)
(人性至孝紹興五年大饑為親負米百里外遇盜奪之不與盜欲兵之芾慟哭曰吾為親負米不食)
(三日矣幸哀我盜義而釋之)周必大(廬陵人紹興進士又中博學宏詞科召試館職高宗)
(讀其策曰掌制手也除正字兼編修孝宗初除起居郎權給事中繳駮不避權倖累進翰林學士在)
(翰苑六年制命温雅周盡事情為一時詞臣之冠歷參知政事樞密使拜右丞相光宗即位進少保)
(益國公慶元初致仕後韓侂胄黨立偽學之名以禁錮君子而必大與趙汝愚留正為首卒贈太師)
(諡文忠著書八十一種有平園集二百卷)楊萬里(吉水人紹興進士張浚陳俊卿虞允文交)
(薦之為國子博士淳熙中地震應詔言十事東宫講官闕帝擢萬里為侍讀官僚以得端人相賀王)
(淮為相問人才即疏朱熹袁樞等六十人次第擢用之孝宗命太子參決庶務萬里上太子書太子)
(悚然光宗時入對言朋黨之禍又論近習竊權寕宗時以寶文閣待制致仕韓侂胄用事卧家十五)
(年侂胄專僭日甚憂憤成疾卒萬里精於詩嘗著易傳行於世學者稱誠齋先生賜諡文節)羅
泌(廬陵人博學有才紹興間知永州放民丁錢所著路史行於世子苹為注)孫逢吉(龍泉)
(人隆興進士為祕書郎紹熙初詔求直言逢吉疏八事遷石正言在諫垣七十日章三十上詞旨剴)
(切皆人所難言者進吏部侍郎朱熹在經筵持論切直小人潛激上怒中批與祠逢吉於上前爭論)
(甚苦會彭龜年以論韓侂胄專僭出補郡逢吉又抗疏力爭侂胄見而惡之及侂胄專國遂出知太)
(平州卒諡獻簡弟逢年逢辰皆有文學行義時稱孫氏三龍)曾三聘(吉水人乾道進士累)
(遷軍器監主簿光宗不朝重華宫三聘以書抵丞相留正正未及言三聘謂父子夫婦之際羣臣莫)
(敢深言者避嫌遠罪耳遷秘書郎帝欲幸玉津園三聘上疏言人心既離大亂將作陛下安意肆志)
(若弗聞知萬一敵人諜知馳一介之使問安北宫不知何以荅之姦宄窺間傳一紙之檄指斥乘輿)
(不知何以禦之望亟備法駕朝謁不然臣實未知死所也時服其敢言卒諡忠節)歐陽守
道(吉州人少孤貧力學里人聘爲子弟師每食舍肉遺母主人爲設二器馳送乃肯肉食年未三)
(十爲鄉郡儒宗淳祐初舉進士後以薦授秘書省正字歷崇政殿說書經筵所進皆切於當世之務)
蕭逢辰(秦和人開慶元年金兵自廣右湖北逼吉州詔起逢辰爲江西副帥拜命之日警報)
(卒至衆屬目逢辰所爲逢辰挈家入城於是城中始有固志或言當用邊郡法清野以待敵逢辰曰)
(城外居民三倍城中即徙必表撤而裏孤徒驚潰我衆耳力持不許卒賴以安)文天祥(廬陵)
(人年二十舉進士第一開慶初元兵伐宋宦官董宋臣說帝遷都天祥時入爲寕海軍判官上書乞)
(斬宋臣不報即自免歸後爲湖南提刑改知贛州德祐初江上報急召天下勤王天祥捧詔涕泣發)
(郡中豪傑萬人入衞提兵至臨安除知平江府時元兵巳下金陵破常州乃召天祥棄平江守餘杭)
(尋命兼兩府使如元軍請和巴延拘之北至鎮江與其客十二人夜亡入真州泛海至温州聞益王)
(未立上表勸進召至福州拜右丞相以都督出江西與元兵戰於空坑大潰收殘兵奔循州駐南嶺)
(衞王立加少保封信國公進屯潮陽元將張宏範奄至被執拘燕三年元世宗知其終不屈乃殺之)
(天祥臨刑從容謂吏卒曰吾事畢矣南嚮拜而死巴延舊作伯顏今改正)鄒㵯(吉水人後)
(徙永豐少慷慨有大志以豪俠鳴從文天祥勤王領江西招諭副使聚兵寕都得數萬復永豐興國)
(二縣進兵部侍郎兼江東西制置副使後走至潮州及天祥被執㵯自殺時從天祥勤王死事㵯與)
(劉子俊等凡十有九人)劉子俊(廬陵人少與文天祥同里閈相友善天祥開督府興國子)
(俊詣府計事補宣教郎兼督府機宜天祥兵敗子俊被執自詭爲天祥未幾别隊執天祥至各爭真)
(贗至大將前始得其實乃烹子俊)劉沐(廬陵人文天祥起兵辟補宣教郎督府機宜天祥開)
(府南劍沐收部曲來會專將一軍爲督府親衞空坑兵敗被執至豫章父子同日死仲子死亂兵季)
(子復從天祥死嶺南當時江西忠義皆沐所號召沐性沈實而圜機晝夜應酬亹亹不倦云)孫
[桌-日+(ㄇ@(人人))](龍泉人文天祥長妹壻天祥起兵檄[桌-日+(ㄇ@(人人))]招忠義士補宣教郎知龍泉縣天祥擁兵出贛里人奉)
([桌-日+(ㄇ@(人人))]復龍泉拒守不下尋為叛者所陷執至隆興殺之)彭震龍(永新人天祥次妹壻天祥起兵)
(補宣教郎知永新縣天祥兵出嶺震龍接應復永新元兵至執至帥府腰斬之)蕭燾夫(永新)
(人與兄敬夫俱文天祥客燾夫為詩尤豪俊天祥起兵補從仕郎及彭震龍謀復其縣燾夫贊之縣)
(受屠兄弟俱死之)蕭明哲(泰和人性剛有膽氣明大節少舉進士文天祥開府汀州辟充)
(督幹架閣監軍師出嶺明哲以贛縣民義復萬安連結諸砦拒守兵敗被執不屈死於隆興臨刑大)
(罵不絶口聞者壯之)劉士昭(泰和人嘗為鍼工與鄉人同謀復泰和縣兵敗血指書帛云生)
(為宋民死為宋鬼赤心報國一死而巳因以其帛自縊死)劉子薦(安福人知融州廣西經略)
(司檄為參議官德祐二年元兵至靜江子薦提猺兵藥弩手守城東門勢不支取笏書云我頭可斷)
(膝不可屈登城北望再拜竟死之)劉辰翁(廬陵人賈似道專國方殺直臣以塞言路辰翁)
(因對策極論之江萬里薦居史館又除太學博士皆固辭著須溪集)王炎午(廬陵人為太學)
(生文天祥勤王炎午謁軍門論事欲授之職以母疾辭及天祥被執為生祭文以速之死宋亡終身)
(不仕奉母至孝三十年不懈母没廬墓終身)︹元︺劉詵(廬陵人性穎悟幼失父知自樹立年)
(十二能文章既冠重厚醇雅以師道自居教學者有法江南行御史臺屢以遺逸薦不就為文根柢)
(六經躪躒諸子百家融液今古而不露其踔厲風發之狀所著有桂隱集)龍仁夫(永新人博)
(究經史與劉銑齊名著周易集傳十八卷多發先儒之所未發其他文尤奇逸流麗學者稱麟洲先)
(生)劉岳申(吉水人為遼陽儒學副提舉以泰和州判致仕其文辭簡約峻潔甚為吳澄虞)
(集所推重學者稱申齋先生)楊景行(泰和人延祐進士授贛州路會昌州判官教民穿井)
(陶瓦調判永新覈民田租除剷宿弊姦欺不容細民賴焉歷撫州推官宜黃歸安縣尹所至有惠政)
(以翰林待制致仕)劉瑾(安福人淹貫經史隱居不仕所著有詩傳通釋)李廉(安福人至)
(正進士為信豐尹紅巾亂與子敬俱死之同州姚正叔一門皆殉)蕭彝翁(吉水人至正間)
(舉於鄉以薦為建昌州學正後為濂溪書院山長時參政全子仁辟贊軍事陳友諒兵至參政遁去)
(彝翁投井死之同邑高文鼎帥廣東城陷舉家殉羅啟南姜天祐廬陵戴大賓皆以保鄉里戰死)
︹明︺羅復仁(吉水人少嗜學通天文去偽漢歸事太祖從圍武昌遣諭降陳理遷國子監助)
(教擢編修奉使安南却其王所贈帝賢之置宏文館以為學士在帝前每率意陳得失帝喜其質直)
(呼為老實羅而不名間幸其舍復仁方自堊壁急呼妻抱杌以坐帝帝稱歎遂賜第城中尋致仕賜)
(大布衣題詩襟上襃美之後召至奏減江西秋糧及兵餉帝皆允行)李繼先(廬陵人為樞密)
(院判陳友諒圍南昌繼先力戰死之贈隴西郡侯祀南昌忠臣廟)陳謨(泰和人邃於經學旁)
(及子史百家隱居不仕而究心經世之務學者多從之游洪武初徵詣京師賜坐議禮宋濂王禕請)
(留為國學師謨引疾辭歸教授以終所著有書經會通詩經演疏及海桑集)劉崧(泰和人七)
(歲能詩洪武初舉經明行修召為兵部郎中遷北平副使有異政忤胡惟庸放歸起禮部侍郎尋致)
(仕踰年再徵為國子司業卒帝親為文祭之崧博學有志行微時兄弟三人共居一茅屋有田五十)
(畝及貴無所增益居官未嘗以家累自隨暇則賦詩達旦豫章人宗其詩為江西派)陳灌(廬陵)
(人幼孤事母孝元季棄書學兵法環所居樹木閱數年寇起募壯士結屯其中謁太祖於武昌累授)
(大都督府經歷從徐達北征有功除寕國府知府治聲大著)錢瑛(吉水人祖本和以篤行稱)
(瑛少孤力學元末奉祖及母避難遇賊被執本和哀告貰其孫瑛亦泣請代不巳賊憐而兩釋之時)
(其妻張氏竟代姑就縛為賊所害後有司知瑛賢凡三薦並以親老辭)曾鼎(泰和人元末奉)
(母避賊母被執鼎跪而求代賊怒將殺母鼎號泣以身翼蔽傷項肩及足護母不捨賊魁憫之攜其)
(母子入營療治獲愈行省聞其賢辟為濂溪書院長鼎好學能詩兼工八分及邵子數學)歐陽
韶(永新人洪武初授御史嘗入侍帝甚怒將戮人他御史不前韶趨跪廷下倉卒不能措詞急捧)
(手加額呼曰陛下不可帝察其樸實爲霽威從之)胡子祺(吉水人銓十世孫洪武初授監)
(察御史嘗上書請都關中太祖善之遷廣西僉事歷知彭州延平府皆有善政子廣建文二年進士)
(第一授修撰永樂時歷官文淵閣大學士屢扈北巡卒贈禮部尚書諡文穆)蕭執(泰和人洪)
(武初舉於鄉爲國子學錄太祖有事北郊召執等齋宫賦詩特加寵眷以親老乞歸親殁廬墓側鄧)
(鎮統兵剿龍泉寇蔓及泰和執往責之鎮爲禁止邑人以安)楊卓(泰和人洪武進士授吏部)
(主事遷廣東行省員外郎復通判杭州以病免卓精吏事吏不能欺而爲治尚寬恕民悦服焉)羅
性(泰和人博學有行誼洪武初舉於鄉授德安同知有善政坐事謫戍西安時四方老師宿儒在)
(西安者數十人吳人鄒奕目合吾輩所讀書庶幾羅先生之半年七十卒)歐陽銘(泰和人洪)
(武初以賢才薦除江都丞遷知臨淄縣邑大治秩滿入覲卒)伍洪(安福人洪武進士知上元)
(縣遭父憂服除以母老不仕推資產與諸弟而巳獨養母十九年有異母弟得罪而逃使者捕弗獲)
(執其母洪哭訴求代竟死於市)楊引(吉水人好學能詩文為宋濂陶安所稱駙馬都尉陸賢從)
(受學入朝舉止端雅太祖喜問誰教者以引對立召見賜食他日賢以䙝服見引太息曰是其心易)
(我矣即引去時方不次用人有司頻以孝廉文學善書薦皆不赴復以纂修徵亦不就其教學者先)
(操履而後文藝迄老視聽不衰既殁安福劉球稱其學深道源文範後世去就出處卓然有徐穉陶)
(潛之風)王伯貞(泰和人以經術顯洪武十五年聘至京應詔者五百餘人帝御奉天門試)
(之伯貞對第一授僉事分巡雷州建文初知瓊州府居數年大治憂歸卒)劉仕貆(安福人父)
(閈隱居不仕著書終其身仕貆少受父學洪武十五年應賢良舉授廣東按察司僉事以廉惠大得)
(民和遭風殁於水)蕭岐(泰和人五歲而孤事祖父母以孝聞有司累舉不赴洪武十七年詔)
(徵賢良強赴之上十便書萬餘言時帝刑罸過中訐告風熾岐語皆指切授潭府長史力辭忤旨謫)
(雲南楚雄訓導改平涼復召考定書傳賜幣鈔給驛歸嘗輯五經要義又取刑統八韻賦引律令為)
(之解合為一集嘗曰天下理本一出乎道必入乎刑吾合二書使觀者有所省也學者稱正固先生)
王省(吉水人洪武中以文學徵授浮梁教諭後改濟陽燕兵至坐明倫堂伐鼓聚諸生曰若等)
(知此堂何名今日君臣之義惡在因大哭諸生亦哭省以頭觸柱死福王時贈禮部員外諡貞烈孫)
(禎成化初由國子生為夔州通判擊荆襄賊石和尚被執遇害贈僉事本朝乾隆四十一年入祀)
(忠義祠)周是修(泰和人洪武末舉明經為衡府紀善王未之國是修留京師預翰林纂修)
(好薦達知名士陳說國家大計燕兵入整衣冠詣應天府學拜先師自經死是修外和内剛志操卓)
(犖非其義一介不苟得嘗輯古今忠節事為觀感錄其學自經史百家陰陽醫卜靡不通究為文援)
(筆立就初與楊士奇解縉等約同死惟是修不負其言福王時贈詹事諡貞毅本朝乾隆四十一)
(年賜諡忠節)曾鳳韶(廬陵人洪武末年進士建文時為御史燕王入覲馳御道且不)
(拜鳳韶劾王大不敬以至親不問及燕王稱帝以御史召不赴尋加侍郎又不赴乃刺血書衣襟囑)
(其妻李子公望勿易衣即以此殮遂自殺年二十九李亦自經福王時贈太僕卿諡忠毅妻諡貞愍)
(本朝乾隆四十一年賜諡忠節)鄒瑾(永豐人建文時為大理寺丞燕兵至與魏冕等)
(毆都督徐增夀於殿前燕王入不屈死福王時贈大理卿諡貞愍同邑鄒朴為秦府長史聞瑾死亦)
(不食卒或曰朴即瑾子本朝乾隆四十一年賜諡節愍)魏冕(永豐人建文時御史)
(燕兵至金川門都督徐增夀徘徊殿廷有迎納意冕率諸御史毆之幾死帝倉皇輟朝冕與鄒瑾大)
(呼請速誅增夀明日宫中火起或勸冕歸附冕厲聲叱之遂自殺本朝乾隆四十一年賜)
(諡節愍)王艮(吉水人建文初進士對策第一以貌寢置第二授修撰與修太祖實錄諸大著)
(作皆綜理之又數上書言時務燕兵薄都城艮與妻子訣曰食人之祿者死人之事吾不可復生矣)
(遂自鴆福王時贈禮部侍郎諡文節本朝乾隆四十一年賜諡忠節)顏伯瑋(廬陵)
(人建文初舉賢良知沛縣事燕兵來攻城固守不下會指揮王顯迎降伯瑋冠帶升堂南向拜遂自)
(經子有為亦自刎父旁福王時贈伯瑋太僕少卿諡忠惠有為翰林待詔諡孝節本朝乾隆四十)
(一年賜伯瑋諡忠節)劉鎬(龍泉人父允中洪武五年舉於鄉官憑祥巡檢卒於任鎬)
(以道遠家貧不能返柩居常悲泣父友憐之言於廣西監司聘為訓導尋假公事赴憑祥莫知葬處)
(鎬晝夜環哭其父蒼頭巳轉入交阯忽暮至若有物憑之者因得塚所在乃負歸葬)解縉(吉水)
(人祖子元為安福州判官元末兵亂守義死父開與弟闔有名稱二解縉年十九舉鄕試第一洪武)
(中舉進士授庶吉士嘗於大庖西室草疏萬言指斥時政帝稱其才改御史以其年少令還家進業)
(太祖崩縉奔喪至京有司劾非詔旨謫河州衞吏用薦召為待詔成祖入京擢侍讀命與黃淮楊士)
(奇等入直文淵閣豫機務累進翰林學士兼右春坊大學士以贊立太子為漢王高煦所惡數搆䜛)
(言又諫討交阯忤旨遂出為廣西參議既行為李至剛所搆改交阯高煦又陷以他事逮下詔獄死)
(兄綸與縉同舉進士為監察御史改祠部主事應天教授以剛直忤權貴歸養父竟不起)楊士
奇(泰和人少孤貧力學授徒自給建文初用薦入翰林與纂修事尋試吏部第一除吳王府審理)
(副仍供職翰林成祖即位改編修入直文淵閣參機務累遷左諭德帝北巡留輔太子時漢趙二王)
(搆太子急士奇力為調護帝意乃解進翰林學士左春坊大學士仁宗立進禮部侍郎兼華蓋殿大)
(學士尋進少保兵部尚書正統初進少師卒贈太師諡文貞士奇歷相四朝文章德業為一時輔臣)
(之冠云)梁潛(泰和人父蘭隱居樂道潛由鄉舉除四會知縣有治聲永樂初召修太祖實錄)
(擢修撰兼右贊善成祖北巡留輔太子被譖下獄棄市朝野惜之妻楊氏不食死子楘舉進士歷浙)
(江布政使時稱良吏)陳誠(吉水人由進士官行人洪武中使安南令還所侵思明地却其贐歷)
(吏部員外郎永樂中哈里入貢詔誠偕中官李達等送其使臣還遂頒賜西域諸國誠乃遍歷哈里)
(賽瑪爾堪等十七國諭以招懷之意並圖其山川城郭誌其風俗物產為西域記以獻帝襃賚擢郎)
(中後諸國數入貢帝以誠勞擢廣東參議累官右通政哈里舊作哈烈賽瑪爾堪舊作撒馬兒罕)
(今俱改正)宋禮(永寕人永樂初歷宫工部尚書開會通河有功卒祀南旺湖上)鄒緝(吉水)
(人歷官左庶子兼侍講永樂十九年三殿災緝上疏極陳時政缺失凡數千言幾得禍緝博極羣書)
(居官勤慎清操如寒士官宫僚所陳皆正道)曾棨(永豐人生而穎異博學強記工文詞永樂)
(二年殿試第一授修撰時詔解縉選進士二十八人進學文淵閣棨為首帝愛其才有薦文士者必)
(問才學如棨否或命就棨辯論以觀其能歷官侍讀學士少詹事為文如泉源一瀉千里館閽中自)
(解胡後諸大制作多出其手卒贈禮部侍郎諡襄敏)周述(吉水人永樂二年與從弟孟簡並舉)
(進士及第俱授編修述累進左春坊左庶子孟簡在翰林二十年始遷詹事府丞出為襄王長史述)
(温厚簡靜文章雅贍孟簡謙退不伐並為世所重)王直(伯貞子永樂進士改庶吉士授修撰)
(歷仕仁宗宣宗累遷少詹事兼侍讀學士在翰林二十餘年稽古代言編纂記注之事多出其手正)
(統初進禮部右侍郎八年拜吏部尚書秉銓十四年端方直亮為時名臣卒贈太保諡文端子䅪翰)
(林檢討亦以學行稱)羅汝敬(復仁孫永樂進士選庶吉士累進侍講仁宗時陳時政缺失十)
(五事忤旨下獄改御史直聲震朝廷宣德中擢工部右侍郎兩奉使安南督理陜西屯田皆有勞績)
(孫瑋性至孝母喪廬墓虎不為害竹杖生枝白鴉為鳩鳴荷華生於原以祖廕歴官常州府同知)
李時勉(安福人永樂進士選庶吉士歷侍讀性剛鯁慨然以天下為巳任以直言忤旨繫獄)
(赦復職洪熙元年復上疏言事帝怒命力士搥折其脅下錦衣獄宣宗宥之復原官遷侍讀學士正)
(統時進學士掌院事為祭酒崇廉恥抑奔競諸生貧不能婚葬者節餐錢瞻給督令讀書燈火達旦)
(已忤王振誣以擅伐宫樹枷於國子監前方盛暑枷三日不解監生李貴等千餘人詣闕乞貸石大)
(用上章願以身代太后為言之始得解後致仕歸國子生送者幾三子人無不泣下卒諡文敦成化)
(五年改諡忠文贈禮部侍郎)周忱(吉水人永樂進士選庶吉士歷刑部員外郎有經世才浮)
(沉郎署二十載人無知者獨夏原吉奇之宣德初超遷工部右侍郎巡撫江南在任二十二年大著)
(惠政諸所建明皆著為令景泰中以工部尚書致仕卒諡文襄詳見江南名宦)張宗連(吉水)
(人永樂進士改庶吉士豫修永樂大典授刑部主事錄囚廣東多所平反仁宗擢左中允宣德初進)
(大理寺丞尋清軍福建民以不擾坐奏事忤旨謫常州同知宗連性淡泊涖郡不攜妻子病亟召醫)
(室無燈燭童子從外索取油一盂入立却之其清峻如此)陳士啟(泰和人永樂進士選庶吉)
(士歷禮部郎中尚書吕震擠尹昌隆至死屬吏承奉唯謹士啟獨不少徇出為山東右參政盡心吏)
(事卒於官)李昌褀(廬陵人永樂進士選庶吉士豫修永樂大典僻書疑事人多就質遷禮部)
(郎中歷廣西河南左布政使並有惠政為人博學敦行致仕二十餘年屏迹不入公府故廬纔蔽風)
(雨伏臘不充)蕭省身(泰和人永樂進士洪熙初官至河南右布政居河南十二年治行與)
(李昌祺等)錢習禮(吉水人永樂進士選庶吉士授檢討累進學士掌院事翰林院落成諸殿)
(大學士皆至習禮不設楊士奇楊溥坐曰此非三公府也其剛正有執類此正統初遷禮部右侍郎)
(王振用事達官多造其門習禮恥為之屈遂乞歸卒諡文肅)朱與言(萬安人永樂進士授)
(湖廣僉事遷四川副使正統初召為南京右副都御史致仕為人剛方廉慎政務大體數建白切時)
(弊家居門庭肅清鄉人有不善唯恐與言知之)羅通(吉水人永樂進士授御史言事忤旨出為)
(交阯清化知州黎利反圍清化通與指揮打忠堅守乘間殺賊甚衆賊乃去景帝初以兵部員外守)
(居庸關進右副都御史額森别部來攻會天大寒通令汲水灌城冰堅滑不得近七日遁走通追擊)
(破官終右都御史額森舊作也先今改正)劉子輔(廬陵人永樂中由國子生為御史巡)
(按浙江持法公平歷廣東副使左遷諒江知府黎利反來攻與主將李任固守九月力屈城陷遂自)
(縊贈布政司叄議)李湘(泰和人永樂中以太學生擢知東平州持巳愛民撫綏十餘年始終)
(一致正統中擢懷慶知府)彭勗(永豐人永樂進士除南雄建寕二府教授有賢聲正統初擢御)
(史督南畿學政訓迪有方士風大振改考功司郎中出為山東副使土木之變數言兵事以直不容)
(於時致仕歸)彭琉(安福人永樂進士授政和知縣御史李寀巡銀場家人為姦利琉禁之乃)
(摭劾琉謫教諭楊士奇以文學薦擢編修正統初簡儒臣督天下學校琉莅廣東士風為振官終湖)
(廣副使琉寡嗜慾甘勞苦動以古人自期廉名直節表著一時)楊黼(吉水人由進士授御史仁)
(宗即位上疏言十事擢衞王府長史盡心獻替持守潔清)曾泉(泰和人永樂進士選庶吉士改)
(御史宣德初以言事謫汜水典史卒河南參政孫原貞上言泉操行廉潔服官勤敏雖古循吏無以)
(加詔追復泉爵)周敘(吉水人年十一能詩永樂中舉進士選庶吉士授編修歷修撰侍讀正統)
(中疏言國子生習經義外宜兼習一事如治民治兵書算之類有司考課請以農桑學校為殿最帝)
(嘉納焉擢南京侍讀學士請重修宋遼金三史詔許自撰景泰初請復午朝接大臣並詔臣民直言)
(時政帝因詔求言)劉球(安福人永樂進士歷翰林侍講正統時王振欲征麓川球抗疏力諫)
(復應詔力規時政振大怒逮下詔獄屬指揮馬順殺球深夜順攜一小校持刀至球所球方卧起立)
(大呼太祖太宗在此頸斷體猶植立遂支解瘞之獄戶下侍修撰董璘亦在獄從旁竊血裙遺其家)
(後其子求尸僅得一臂裹裙以殮景泰初贈學士諡忠愍二子鉞釪痛父冤絶意仕進躬耕養母球)
(既得卹乃應舉皆成進士鉞廣東參政釪雲南按察使球弟玭正統進士以有謫戍遼陽以文自娛)
(著有養晦集)郭循(廬陵人由進士為刑部主事宣宗置西苑開太液池築萬歲山大興土木)
(循抗疏切諫帝大怒命以氊裹循至大内親詰之循抗對無所屈帝益怒射傷其顱繫詔獄英宗立)
(始復官終廣東參政)劉廣衡(萬安人永樂末進士正統間以刑部郎中出修浙江荒政積粟)
(數百萬督治陂塘為旱澇備景泰初歷左副都御史鎮守陜西改撫福建浙江居官以廉節稱終刑)
(部尚書子喬成化中進士累官湖廣左布政使)李信圭(泰和人洪熙時舉賢良授清和知縣)
(在任二十二年以薦擢處州知府時稱良吏)劉實(安福人嗜古博學宣德中舉進士選庶吉)
(士正統初授金華府通判歷知南雄府為中官所誣逮下詔獄瘦死實為人耿介苦節自持政務紛)
(遝未嘗廢書士大夫重其學行孫丙成化末進士為庶吉士改御史巡按雲南督理兩淮鹽課歷官)
(右副都御史廵撫湖廣進工部右侍郎丙操履清介所至嚴明法令修舉卒贈尚書諡恭襄)廖
莊(吉水人宣德進士歷刑科給事中有直聲遷南大理少卿景泰五年疏勸帝朝上皇又言上皇)
(之子陛下之猶子也宜令親儒臣習書策使天下臣民曉然知陛下公天下之心疏入廷杖謫定羌)
(驛丞天順初召還歷刑部左侍郎卒贈尚書諡恭敏)李紹(安福人宣德進士選庶吉士授檢討)
(天順初歷禮部右侍郎致仕成化初召為國子祭酒未赴而卒紹好學藏書甚富居官剛正有器局)
(好獎後進其卒也帝深惜之子瑢成化初進士官御史終廣東布政使)曾翬(泰和人宣德進)
(士歷刑部員外郎秦王以私憾誣巡撫陳鎰狎妓翬按得其情劾藩王不當誣汙大臣朝論偉之累)
(遷廣西河南參政山東右布政使進刑部左侍郎巡撫浙江還朝謝病去翬謹操行所至有聲及歸)
(生計蕭然絶迹公府人以爲賢)王質(泰和人由鄉舉爲訓導擢御史宣德末歷四川參政行部)
(惟啖青菜人呼爲青菜王由山東布政進戶部右侍郎拜刑部尚書正統八年忤奄下獄釋爲侍郎)
劉定之(永新人正統元年會試第一授編修京城大水應詔陳十事景帝即位復上言十事)
(帝詔答之成化二年以太常少卿兼侍讀學士入閣輔政江西湖廣災有司方徵民賦以定之言獲)
(免尋進吏部左侍郎時萬貴妃專寵皇后希得見儲嗣未兆獨定之抗疏力言中外韙之爲人謙恭)
(質直以文學名一時卒贈禮部尚書諡文安)劉觀(吉水人正統進士方年少忽引疾歸杜門)
(讀書求聖賢之學四方來學者甚衆知縣劉晟爲築養中書院居之四壁皆書先儒語錄又大書誠)
(明敬義四箴以示學者每日端坐無懈容又作勤儉恭恕四箴以教其家取吕氏鄉約表著之以教)
(其鄉族有孤嫠不能自存者周之使全其節其所居曰卧廬學者稱卧廬先生鄰郡吳與弼極推重)
(之)孫鼎(廬陵人由鄉舉爲松江府教授以孝弟立教正統八年楊溥薦爲御史代彭勗督南)
(畿學政教士務先德行請託者無所措手英宗北狩上書請隨所用效死不報以親老致仕知府張)
(瑄疏言鼎孝追曾閔學繼程朱宜起居論思之職不果用卒於家)劉儼(吉水人正統七年進)
(士第一授修撰歷太常少卿兼侍讀主順天鄉試黜閣臣陳循王文之子幾得危禍天順初改翰林)
(掌院事卒贈禮部左侍郎諡文介儼有文學立朝正直居鄉有惠澤嘗豫修五倫書歷代君鑑總裁)
(寰宇通志宋元通鑑綱目)羅如墉(廬陵人由進士授行人從英宗北征瀕行訣妻子誓以死)
(報國屬翰林劉儼銘其墓儼驚拒之如墉笑曰行當驗耳途中與尹昌作歌詩相唱和慷慨就死尹)
(昌吉水人由進士官行人司正張洪安福人官御史同死英宗土木之難)左鼎(永新人正統進)
(士授御史巡按山西及乘輿北狩畫戰守策甚備額森請和抗章言不可尋以山東河南饑遣鼎賑)
(恤民賴以安景泰四年連上疏論時政復因災旱陳救弊恤民七事帝善其言鼎居官清勤卓有聲)
(譽時御史練綱以敢言著名而鼎善為奏章京師語曰左鼎手練綱口自公卿以下咸憚之英宗復)
(位擢左僉都御史)王槩(廬陵人正統進士歷河南按察使時多繫&KR2366;訊鞫累日而獄為之空)
(成化中官至刑部尚書卒諡恭毅)劉孜(萬安人正統進士授御史出按遼東將吏懾伏擢山)
(東按察使治行稱最遷左布政使尋擢右副都御史巡撫江南成化初拜南京刑部尚書懲南部法)
(弛矯之以嚴官吏畏憚致仕卒孜居官廉慎治事精密號一時能臣)彭時(安福人正統十三年)
(進士第一授修撰郕王監國令入閣豫機務以憂去服除累遷太常少卿天順初復命入閣時帝方)
(嚮用李賢然賢雅重時退必咨之時引義不阿或爭可否至失色憲宗即位議上兩宮尊號中官夏)
(時欲獨尊所生周貴妃時力爭乃得並尊進兵部尚書加太子少保兼文淵閣大學士慈懿太后崩)
(欲别卜山陵時偕朝臣伏文華門泣請卒合葬裕陵改吏部尚書加少保時立朝三十年持正存大)
(體有古大臣風卒贈太師諡文憲)鍾同(永豐人景泰進士授御史遇事敢言懷獻太子卒同)
(疏論時政請復立沂王為大子景帝怒下詔獄封巨挺就獄中杖殺之時年三十二同之上疏也策)
(馬出馬㐲地不起同叱曰吾不畏死爾奚為者馬猶盤辟再四而行同死馬長號數聲亦死英宗復)
(位贈大理寺丞諡恭愍從祀忠節祠)劉宣(安福人父戍盧龍卒宣補其役因為衞學生能自奮)
(於學景泰中成進士選庶吉士授編修宏治初歷官南京工部尚書嚴出納剗姦弊部事修舉宣事)
(母孝自奉薄性耿介嫉惡不少徇卒諡文懿子秉監正德中進士歷刑部員外郎錦衣千戶王注殺)
(人都督錢安庇之莫敢問秉監竟實其罪為大名副使毁淫祠千數以忤司禮中官賴義下詔獄謫)
(官家居喜講學時人重其名行)伍驥(安福人景泰進士授御史莊重寡言笑見義敢為天順中)
(巡撫福建上杭賊起驥率兵深入破平之冒瘴癘病卒軍民爭為立祠子希閔成化進士歷官福建)
(僉事亦有平寇功)張敷華(安福人父洪為御史死土木難敷華少負氣節舉天順進士選)
(庶吉士歷兵部郎中廉重不撓遷浙江參議進右參政右布政使治聲大著宏治時巡撫山西陜西)
(總督漕運皆有政績以右都御史掌南京都察院就遷刑部尚書正德元年召為左都御史時大臣)
(與言官請去劉瑾帝猶豫未決敷華復上疏切諫不報尋以中旨罷去卒贈太子少保諡簡肅敷華)
(剛介直諒望重朝野與劉大夏戴珊齊名孫鼇山亦舉進士官御史)羅倫(永豐人少好學家貧)
(樵牧挾書諷誦不輟成化二年廷試對策萬餘言直斥時弊擢第一授修撰大學士李賢遭喪奪情)
(倫詣賢沮之不聽乃上疏極論謫福建市舶司提舉賢卒復官改南京居二年引疾歸遂不復出倫)
(為人剛正嚴於律巳義所在毅然必為於富貴名利泊如也里居倡行鄉約相率無敢犯衣食粗惡)
(或遺之永見道殣解以覆之晨起留客飯妻子貸粟鄰家及午方炊不為意以金牛山人迹不至築)
(室著書其中四方從學者甚衆卒年四十八嘉靖初追贈左諭德諡文毅學者稱一峯先生)周
孟中(廬陵人自幼有求道志舉成化進士授南京文選主事歷福建僉事廣西副使皆督學政)
(以正學勗士士皆嚮風累遷廣東布政使治行為當時最宏治中終右副都御史其學本於主敬自)
(號畏齋)張黻(吉水人成化進士官後府經歷會刑部員外郎林俊劾僧繼曉中官梁芳下錦)
(衣獄拷訊黻救之並下獄時言路久塞兩入直聲震都下為之語曰御史在刑曹黃門出後府黻謫)
(師宗知州歷知涪州宿州介特不避權貴)劉戩(安福人成化中進士及第授編修進侍講孝宗)
(初頒詔安南事畢越宿即行饋遺一無所受安南人為建卻金亭於思明道中官終諭德戩博學守)
(正嫉邪疾革聞劉吉罷張巒死大喜索筆賦詩而卒)劉遜(安福人成化進士由知縣擢南京御)
(史宏治初與同官姜綰劾内侍蔣琮下詔獄謫灃州判官遷武岡知州復以裁岷府祿米貶四川行)
(都司斷事歷湖廣副使劉瑾徵賄不得坐缺軍儲被逮瑾誅起官歷福建按察使遜有氣節雖數遭)
(挫辱志不少屈)歐陽旦(安福人成化進士由休寕知縣擢御史宏治初劾劉吉貪位固寵宜)
(急放逐請罷皇莊分賜小民不聽旦醇謹有文學終南京副都御史)趙璜(安福人宏治進士歷)
(兵部員外郎出為濟南知府政績大著正德初擢順天府丞劉瑾惡之逮下詔獄除名瑾誅復職遷)
(右僉都御史巡撫宣府山東有聲嘉靖初進工部尚書詔營后父陳萬言第估工值六十萬璜持之)
(得大減又與廷臣伏闕爭大禮帝欲遷顯陵璜極言不可乃寢詔建玉德殿景福安喜二宫再疏爭)
(之得罷役為尚書六年持政不阿惜財守法權倖多嫉之致仕歸卒贈太子太保諡莊靖)羅欽
順(泰和人宏治六年進士及第授編修遷南京國子司業與祭酒章懋務以實行造士劉瑾擅政)
(除名瑾誅復官累遷兩京吏部左右侍郎世宗立攝尚書陳久任超遷法大禮議起疏請重正統以)
(隆大孝不納遷南京禮部尚書省親乞歸起禮部尚書又改吏部時張璁桂萼以議禮驟貴樹黨屏)
(逐正人欽順恥與同列乃辭不拜里居二十餘年曰居學古樓潛心格物致知之學專力於窮理存)
(心知性所著困知記辨析精審學者稱整菴先生卒贈太子太保諡文莊本朝雍正二年)
(詔從祀文廟弟欽德欽忠宏治中同登進士孝友為時推重)陳鳳梧(泰和人宏治進士由)
(庶吉士授主事應詔陳法祖敬天數事且言張鶴齡兄弟宜擇正士與之游處帝頗納之歷湖廣提)
(學僉事河南按察使中官谷大用迎世宗於興邸所至横暴鳳梧獨不屈累擢右副都御史巡撫應)
(天十府罷歸卒贈工部尚書)劉玉(廣衡孫宏治進士擢御史武宗即位因災異陳修省六事)
(出按京畿劾中官吳忠貪虐劉健謝遷罷馳疏劾劉瑾等亂政瑾搆之繫獄削籍瑾誅起官歷右僉)
(都御史提督江防宸濠反攻安慶玉以舟師赴援事定改巡撫鄖陽世宗立為刑部左侍郎偕九卿)
(爭興獻帝不宜稱皇及帝欲考獻帝又偕廷臣伏闕哭爭坐事削籍卒隆慶初贈刑部尚書諡端毅)
(子慤南京工部右侍郎歷官亦有聲)羅僑(吉水人宏治進士為大理評事正德五年因旱霾上)
(言陛下視朝或至日昃狎侮羣小號呶達旦且文網日密誅求益峻先朝耆舊如劉大夏者謫戍窮)
(邊已及三載願慎逸游屏玩好放棄小人召遷舊德疏入輿櫬待命劉瑾果大怒欲抵極刑李東陽)
(力救得改原籍教官瑾敗復職以病歸宸濠反王守仁起兵吉安僑首赴義世宗即位授台州知府)
(境内大治擢廣東左參政踰年謝病去)周尚化(泰和人天性孝友操行清介事父及兩繼)
(母甚謹正德三年進士出知郅州初下車賊大至尚化豫築土城捍禦之既逼州議者欲闔門固守)
(尚化日城外非吾民乎因合城内外民諭之以義誓共死守未幾寇擁騎數萬四面攻圍連日不可)
(克乃解去民賴全活勒石紀功立生祠祀名宦尋升刑部員外郎後丁繼母憂以疾卒)毛伯
温(吉水人正德進士歷御史巡按福建河南皆有聲世宗即位中官蕭敬韋霦陰緩張銳張忠獄)
(伯温請並誅敬霦中官為屏氣尋遷大理寺丞擢右僉都御史巡撫寕夏坐李福達獄禠職十五年)
(起右副都御史進工部尚書總督宣大山西軍務修築大同五堡邊防賴焉尋命統兵征安南諭降)
(莫登庸納其圖籍遂改安南國為安南都統使司加太子太保改兵部尚書上防邊二十四事巳復)
(疏革冗濫左右多不悦未幾罷歸穆宗立復官天啟初諡襄懋)歐陽重(廬陵人正德進士授)
(刑部主事劉瑾竊柄百官謹事之重獨不顧張銳等方掌厰衞連搆縉紳獄重皆力與之爭累擢右)
(僉都御史巡撫應天會尋甸反改撫雲南討平叛蠻規畫善後民咸稱便既劾黔國公沐紹勛與鎮)
(守中官杜唐為所搆遂罷歸)歐陽鐸(泰和人正德進士授行人上書極論時政歷延平知)
(府改福州並以治行聞累遷南京光祿卿奏革大官珍羞諸署積弊六事進右副都御史巡撫應天)
(十府均賦平徭民皆稱便再擢南京吏部右侍郎自陳去鐸有文學内行修潔雖通顯家具蕭然卒)
(贈工部尚書諡恭簡)戴冠(吉水人正德進士爲戶部主事上言勢要家子弟童奴苟竊爵賞錦)
(衣官屬數至萬餘次者繫籍勇士投充監局匠役皆國家巨蠧又言調入京操之軍不宜久留所籍)
(財産不宜貯之豹房帝怒貶廣東驛丞嘉靖中歷山東提學副使以清介聞)鄒守益(安福)
(人父賢篤内行宏治進士授南京大理評事數有條奏當時稱之官至福建僉事擒寇有功守益舉)
(正德六年會試第一出王守仁門以廷試第三授編修告歸謁守仁講學於贛州宸濠反與守仁軍)
(事嘉靖初赴官帝欲去興獻帝本生之稱守益再疏切諫下詔獄謫廣德州判官久之歷南京祭酒)
(九廟災陳上下交修之道以殷中宗高宗反妖爲祥享國長久爲言帝大怒落職歸里居日事講學)
(四方從游者踵至學者稱東廓先生隆慶初贈南京禮部右侍郎諡文莊子善嘉靖進士累官太常)
(卿服習父訓踐履無怠稱其家學善子德涵隆慶進士歷刑部員外郎張居正方禁講學德涵守之)
(自若出為河南僉事御史承居正指劾之歸弟德浦萬歷進士歷司經局洗馬早負盛名為東厰所)
(劾罷)王思(直曾孫正德進士選庶吉士授編修乾清宫災上疏勸帝抑私恩端政本帝狎虎而)
(傷思又上封事切諫謫潮州三河驛丞怡然就道時王守仁講學贛州思從之游及守仁討宸濠檄)
(思參軍議世宗立復官與同官屢爭大禮又偕廷臣伏左順門哭諫繫獄廷杖病創卒隆慶初贈諭)
(德)李中(吉水人正德進士授工部主事武宗自稱大慶法王建寺西華門内用番僧住持廷)
(臣莫敢言中抗疏切諫謫廣東驛丞王守仁撫贛州檄中參其軍事豫平宸濠世宗朝累官副都御)
(史總督南京糧儲卒光宗時追諡莊介中少聞道於楊珠既而擴充之沈潛邃密學者稱谷平先生)
(門人羅洪先王龜年周子恭皆能傳其學)王學夔(安福人正德進士以吏部主事諫南巡跪)
(闕下受杖嘉靖初上疏言謹始之道已奏請裁戚畹又申救言官歷考功文選郎中廉謹為時所稱)
(累遷南京吏禮兵三部尚書致仕年九十四卒贈太子少保)聶豹(永豐人正德進士歷御史)
(巡按福建有聲出為平陽知府修築關隘寇不能犯被論免起右僉都御史巡撫順天進兵部尚書)
(增築京師外城致仕歸隆慶初贈少保諡貞襄)王時柯(萬安人正德進士授行人嘉靖初擢)
(御史疏言桂萼輩以議禮迎合得升美官薛蕙陳相等連章論奏實出至公忤旨切責未幾偕廷臣)
(伏闕爭孝宗不當稱伯考再予杖除名穆宗立贈光祿少卿)彭簪(安福人正德初由鄉舉為)
(衡山知縣多惠政移判常州攝宜興縣欲例供遷知靖州投劾去築玩易草堂自稱石屋山人泊然)
(清修迥出塵表時莫不高其風)劉魁(泰和人由鄕薦歷寶慶通判鈞州知州潮州同知所在有)
(惠政升工部員外郎疏陳安攘十事帝嘉納之嘉靖二十一年帝用方士陶仲文言建佑國康民雷)
(殿於太液池西魁上言切諫帝震怒杖於廷錮之詔獄四年得釋未幾復追逮又三年乃釋在獄中)
(與楊爵周怡二人講誦不輟屢瀕死無幾微尤怨)李宗栻(安福人少為諸生歎曰先王設)
(庠序以復性明倫豈徒應舉取科第耶思近裏著巳以求放心容止食息必以古聖賢為宗尤篤於)
(孝浣濯細事皆躬親之年三十二而卒遠近惜之)劉和(吉水人年十三父行賈池州溺死和)
(往其地為設祭號慟正德中母殁廬墓三年虎不為害)歐陽德(泰和人從王守仁學登嘉)
(靖初進士歷刑部員外郎以學行改編修累遷禮部尚書時儲位久虚德上疏懇請會有詔二王出)
(邸就婚德以裕王儲貳不當出外裕王康妃杜氏薨德請遵成化朝紀淑妃故事不從德遇事侃侃)
(持正或當利害衆相顧色戰德意氣自如其為學務真知實踐引掖後進如恐不及卒贈太子少保)
(諡文莊)周延(吉水人嘉靖進士歷兵科給事中時議新建伯王守仁罪將奪其爵延抗疏訟)
(之謫太倉州判遷廣東參政撫安南征黎寇皆豫有功以右副都御史巡撫應天靖海寇林成之亂)
(進南吏兵二部尚書入為左都御史延居官方峻砥節奉公皭然不滓卒贈太子太保諡簡肅)郭
宏化(安福人嘉靖進士由江陵知縣徵授御史以星變上疏請罷各省采木造甎采珠諸役帝)
(怒斥為民穆宗立贈光祿少卿)劉邦采(安福人學於王守仁丁父憂疏水廬墓免喪不復應)
(舉提學副使趙淵強之試遂中式仕至嘉興府同知尋棄官歸邦采識既高明用力復果銳故造詣)
(特深)劉文敏(邦采從兄生而純朴與邦采共學於王守仁返躬實踐瞬息不少懈嘗曰學者)
(當循本心之明時見已過刮磨砥礪以融氣稟絶外誘徵諸倫理事物之實無一不慊於心而後為)
(聖門正學非困勉不可得入也以諸生終)劉曉(文敏族子正德中舉於鄕王守仁官南京曉往)
(受業歸語文敏邦采亦往師之吉安講席大興由曉倡也後為新寕知縣有善政解官歸)劉陽
(安福人初從劉曉受經曉告以守仁學遂往謁於贛州嘉靖初舉於鄉知碭山縣有惠政徵授御史)
(嚴嵩以同鄕故將援之陽引疾歸父喪哀毁廬墓終喪遂不出為學務實踐不尚虚寂)歐陽
瑜(泰和人從王守仁學舉於鄉不就會試曰老親在三公不與易也母死廬墓側虎環墓而嗥不)
(為動後為通州學正歷四川參議所至有廉惠聲)羅洪先(吉水人父循由進士官至徐州)
(副使累著聲績洪先舉嘉靖八年進士第一授修撰告歸起左贊善與唐順之趙時春疏請皇太子)
(御文華殿受朝賀時帝方諱言儲貳見疏大怒遂除名歸洪先事親孝父每肅客洪先冠帶行酒拂)
(席授几甚恭親殁苫&KR1176;疏食者三年其學專主靜凡天文地理禮樂典章河渠邊塞戰陣攻守靡不)
(精究家居默坐蕭然屢空弗以介意隆慶初贈光祿少卿諡文莊)朱衡(萬安人嘉靖進士歷)
(知尤溪婺源有治聲累擢右副都御史巡撫山東進南京刑部尚書嘉靖四十四年河決沛縣飛雲)
(橋運道淤塞改衡工部尚書總理河漕衡開新河起南陽訖留城疏舊渠起留城訖境山由是運道)
(大通萬歷初召還衡先後在部禁止工作裁抑浮費所節省甚衆性強直遇事不撓不為張居正所)
(喜再疏乞休詔加太子太保馳驛歸子維京萬歷進士歷光祿寺丞三王並封維京首上疏力諫削)
(籍歸天啟時贈太常少卿)尹臺(永新人嘉靖進士選庶吉士授編修嚴嵩以同鄉故善遇之欲)
(與為婚竞不許為南京祭酒將行嵩舉酒屬臺曰何以教我臺曰楊繼盛言誠狂願勿貽主上殺諫)
(臣名歷官南京禮部尚書臺留意理學鄒元標嘗稱其學不傍門戶能密自體驗云)宋儀望
(永豐人嘉靖進士知吳縣以治行徵授御史抗疏劾大將軍仇鸞挾寇自重巳陳時務十二策復發)
(嚴嵩私人胡宗憲阮鶚姦貪狀歷忤嵩父子貶彝陵州判官嵩敗擢霸州兵備僉事遷福建副使有)
(破倭功萬歷初擢右僉都御史巡撫應天奏減諸郡災賦修戰守備破倭於黑水洋遷南京大理卿)
(罷歸儀望少師聶豹私淑王守仁又從鄒守益歐陽德羅洪先游守仁從祀儀望有力焉)王時
槐(安福人嘉靖進士累官福建僉事有靖寇功歷太常卿時槐少好禪學後從同邑劉文敏游乃)
(專言居敬五十罷官至老講學不倦學者稱塘南先生)陳嘉謨(廬陵人與王時槐俱師劉)
(文敏又同舉進士為廬州推官有治行歷給事中以不附嚴嵩出為四川副使歷湖廣參政乞歸專)
(用力於學每推服時槐時槐亦欽重之)胡直(泰和人嘉靖進士歷主事嚴嵩以鄕人故欲引)
(之謝不往官至福建按察使直少從同邑歐陽德學年三十復從羅洪先得王守仁之傳鄒元標師)
(事之)曾同亨(吉水人嘉靖進士為吏部文選司郎中有名萬歷初以右副都御史巡撫貴州)
(與張居正不合勒休致後累遷工部尚書創立勾稽法吏不得為姦諸勲戚中貴陳乞踰制多所裁)
(抑又疏請減織造之半各省歲輸軍器民困而器窳請半收其直皆允行乞歸又起為南京吏部尚)
(書久之始拜京察自陳引疾致仕卒贈少保諡恭端弟乾亨從羅洪先游登萬歷初進士歷御史劾)
(兵部尚書張學顏曲庇李成梁蔑棄公論貶海州判官累遷大理卿趙南星被斥乾亨論救侵執政)
(遂引疾歸乾亨言行不苟與其兄並以名德稱)蕭廩(萬安人祖乾元以御史劾劉瑾廷杖終雲)
(南副使廩舉嘉靖末進士隆慶初擢御史因地震請加禮中宫引律爭宫闈祕獄出覆陜西四鎮兵)
(食斥將吏隱占卒數萬人歸伍改巡茶馬按浙江請祀建文朝忠臣十二人從祀王守仁於文廟)
(撫陜西移撫浙江皆有聲累遷兵部左侍郎卒贈尚書廩初從歐陽德鄒守益學制行醇謹故所至)
(有立)劉靜(萬安人為諸生嘉靖間流賊寇縣靜負母出奔賊將殺其母以身翼蔽求代死賊怒)
(攢刃殺之猶抱母不解屍閱七日不變萬歷初旌表)劉元卿(安福人隆慶中舉於鄉會試對)
(策極陳時弊張居正怒下所司申飭既歸師同邑劉陽遂絶意科名專意求道後以累薦召為國子)
(博士擢禮部主事疏請早朝勤政又請從祀鄒守益王艮於文廟尋引疾歸肆力撰𫐠著諸儒學案)
(賢奕編思問編禮律類要大學新編諸書自吳與弼後鄧元錫章演與元卿並蒙薦辟號江西四君)
(子)劉臺(安福人隆慶進士萬歷時為御史劾張居正專恣凡數千言皆甚切直廷杖除名居)
(正恨甚誣以他事戍廣西至潯州暴卒是日居正亦卒後贈光禄少卿天啟初追諡毅思)傅應
禎(安福人隆慶進士知零陵縣有平盜功萬歷初授御史疏陳三事指斥張居正被謫戍復起擢)
(南京大理丞奏薦海内知名士三十七人移疾歸卒贈本寺右少卿應禎與劉臺同邑同舉進士為)
(御史同忤居正得禍鄉人並祠祀之)鄒元標(吉水人九歲通五經萬歷初以進士觀政張居)
(正奪情元標抗疏切諫廷杖謫戍極邊居正死召拜吏科給事中首陳君道五事會内宫災復上時)
(政六事忤旨謫南京刑部照磨歷史部員外郎移疾歸里居講學垂三十年中外薦疏凡數十百上)
(光宗立起大理卿進刑部侍郎天啟初還朝首進和衷之說因請起廢錭崇襃恤事皆得行尋拜左)
(都御史元標初以方嚴見憚晚節造詣純粹時朋黨方盛元標思矯其弊薦引黜陟一本至公小人)
(猶忌之以建首善書院為閹黨所劾遂連疏乞歸卒尋被削奪崇禎初贈太子太保諡忠介)王
德新(安福人萬歷進士授南京兵部主事父喪除入都適座主申時行柄國或勸往謁可得美)
(曹德新日吾安忍舉生平而盡棄之乃補刑部會四御史以劾工部尚書何起鳴貶秩德新抗疏爭)
(之起鳴方結中官張誠為援遂下詔獄削籍為民久之起官光禄寺丞)劉應秋(吉水人萬)
(歷十一年進士及第授編修遷南京司業論首輔中時行蒙蔽邊事並侵王錫爵留中不下尋召為)
(右中允歷祭酒時詞臣多優游養望而應秋獨負才氣好議論以此取忌會有撰憂危宏議者御史)
(指及應秋遂調外辭疾歸崇禎時贈禮部侍郎諡文節)王如堅(安福人萬歷進士歷刑科)
(給事中抗疏爭三王並封與朱維京皆削職為民天啟中贈光禄少卿)羅大紘(吉水人萬)
(歷進士授行人選禮科給事中上定制書數千言巳復言視朝宜勤語皆切直廷臣請建儲閣臣列)
(名公疏乞納諸臣請首輔申時行獨進密揭謂實不與知大紘抗疏紏論忤旨斥歸大紘志行高卓)
(鄉人以配羅倫羅洪先號為二羅天啟中贈光祿寺少卿)鄒德泳(守益從子萬歷進士官御)
(史時李獻可請豫建太子斥為民德泳救之亦削籍家居三十年言者交薦光宗朝歷尚寶少卿太)
(常卿魏忠賢用事遂乞休歸時廬陵劉鐸官揚州守忤忠賢論死贈太僕少卿)蕭近高(廬陵)
(人萬歷進士擢禮科給事中甫拜官即上疏言罷礦釋囚起廢三事明詔已頒不宜中止遷刑科都)
(給事中劾遼東税使高淮激變得撤還歷太僕卿豫議三案謂崔文昇李可灼當斬方從哲當勒還)
(故里張差謀逆有據不可蔽以風癲衆韙其言終工部左侍郎卒於家)李邦華(吉水人萬)
(歷進士由知縣授御史多建白歷天津巡撫兵部侍郎崇禎初遷尚書銳意清釐戎政大舉十二年)
(移南京兵部尚書躬歷江北諸州縣相度形勢建臺築堡不請公帑以父憂去十五年起為左都御)
(史流賊陷山西密疏請帝固守京師命太子監南都又請定永二王分封太平寕國皆未及行都城)
(陷縊於文信國祠福王時贈太保諡忠文本朝順治年間賜諡忠肅)周克超(泰和)
(人廩膳生天性孝友父殁守殯鄰火災延超扶柩號泣誓與俱焚燎鬚髮毁左目而不去須臾風返)
(得以保屋遠近嘆為孝子萬歷年間旌表祀鄉賢以子應鼇官贈兵部主事)郭維經(龍泉)
(人天啟進士崇禎中為南京御史疏劾尚書王永光黜陟徇私温體仁不宜在相位朱國弼貪殘皆)
(不納以憂去福王時累升左僉都御史極言逆案不可翻馬士英阮大鉞輩深嫉之令回籍唐王召)
(為吏兵二部尚書總理軍務督師援贛州入城與楊廷麟萬元吉協守城破入嵯峨寺自焚死本)
(朝乾隆四十年賜諡忠烈)黃紹杰(萬安人天啟間進士崇禎時官刑科左給事中)
(因久旱求言上疏乞罷温體仁以回天意帝怒貶秩體仁辯紹杰復列其亂政實迹再辯再劾之遂)
(調上林苑署丞稍遷行人司副鳳陽陷復劾體仁誤國召寇再謫應天府檢校終南京吏部郎中)
劉同升(應秋子崇禎中殿試第一授修撰楊嗣昌奪情入閣抗疏劾之謫福建按察使知事)
(移疾歸南都不守偕楊廷麟共謀興復唐王授以兵部左侍郎巡撫南贛時已得疾日與士大夫講)
(明忠孝大節慷慨激烈聞者感憤以勞瘁卒贈東閣大學士諡文忠)徐士驤(吉水人崇禎末)
(獻賊入吉安士驤攜妻子避山東遇賊欲官之不屈賊穿其耳令肉袒游市見一井即投下賊縋出)
(劓其鼻大罵復斷一臂罵不絶口賊甚怒乃刳心剝膚而死同時死難者周國柱安福諸生與賊鬭)
(死趙雲永新人應募隸贛州營移守吉安賊至挺身搏戰死)吳名標(永豐人賊至名標手)
(刃妻妾肅衣冠端坐中堂賊殺之顏色不變)陳南箕(安福人崇禎時副榜弟覯舉人甲申)
(之變兄弟北望大哭棄妻子入歐公山破衣藿食歷八年南箕死覯為左右穴葬兄左留其右待巳)
(孤處萬峯中又二十年卒)
︹本朝︺劉廣業(安福人順治進士少失恃事繼母極孝家貧為塾師每月析修金三十封寄其)
(妻使日持其一市甘旨遭父喪兵至其鄉見廣業衰絰抱木主不舍目是孝子也乃得免)蕭法
河(吉水人順治進士知滋陽縣與民休息不忍以嚴法繩民時奉緝逃之令法河督捕雖嚴詳而)
(必慎不欲以民命博功名卒入祀鄉賢祠)張瑛(安福人順治進士知荔浦縣苗人梗化時議用)
(兵殱之瑛刺血為書請免諭苗歸服又請蠲鹽課並雜税巡撫特疏薦之以病歸居鄉迹不入城建)
(祠築陂族里德之卒入祀鄉賢祠)歐陽動生(安福人順治進士知寶坻縣居官清慎有)
(姦人楊繼魁黃國泰者結黨横行持吏短長動生廉知即置二人於法升武昌同知不就歸吳逆犯)
(境民逃散苦饑動生捐米賑之卒入祀鄉賢祠)張貞生(廬陵人順治十五年會試第一選庶)
(吉士授編修遷國子司業造士有方官至侍講學士性恬澹研精理學構誠意書院與郡人講論其)
(中學者稱簣山先生著庸書唾居隨錄王山遺響若干卷)李振裕(吉水人康熙進士由庶吉)
(士歷官刑工戶禮四部尚書致仕嘗督學江南所賞拔皆一時才俊察賑畿輔全活甚心奏免江西)
(浮賦振裕有力焉)彭殿元(廬陵人康熙進士選庶吉士授編修與修明史主順天鄉試所)
(取多名士未幾罷官構薌谷小隱潛心講學數十年)劉為先(廬陵人康熙癸卯舉人授安遠)
(教諭以正學啟牖諸生築談經樓與諸生發明春秋要旨嘗捐俸修學宫置祭器卒於官入祀鄉賢)
(祠)藍嵒(廬陵人康熙戊辰進士知山東蒙陰縣勤勞政事利興害除撫字情殷催科不擾凡)
(士農商賈無不沾其厚澤卒入祀鄉賢祠)劉驪(安福人康熙進士知穀城縣時陜西大饑逃亡)
(者衆皆安置有法升澂和知府卒祀鄕賢)羅大振(廬陵人康熙間吳逆變父被執罵賊賊欲)
(加刃大振引頸請代賊兩釋之事繼母孝愛異母弟併撫其遺孤如巳子建育嬰堂捐租膳之又捐)
(社倉穀八百石復置倉五處以均遠近邑漕倉舊在城内民運維艱大振首倡移建城外水次通邑)
(便之祀鄉賢)李元鼎(吉水人以徵召授太常少卿累官兵部右侍郎元鼎居官遇事敢言)
(不避權貴歸家後日以表章先賢加惠鄉黨為事卒入祀鄉賢祠)李陳玉(吉水人鄉薦時)
(榜名陳玉書知嘉善縣為民興利除弊多異政擢儀制主事召對稱為儒林循吏拜御史不)
(避權貴卒入祀鄉賢祠)廖玉(吉冰人康熙間知廣東永安縣時寇猖獗甚玉分師招撫邑境)
(以安時當編審對勘瞭然又履畝清丈積弊遂革修&KR1274;宫復書院集諸生講肄欽隄之役殫竭心力)
(募夫授傭民不知勞潦不為災玉居官器宇沖和不以才諝自表暴擢儀制主事未幾卒入祀鄉賢)
(祠)張元銳(永豐人康熙進士博通經史立身閑以禮義為文獨攄胸臆自成一家登第後)
(怡然南歸讀書窮理以身體力行為本卒入祀鄕賢祠)吳雲(安福人幼稱神童晚年隱居著)
(天門易學研究先後天心性之旨一以朱子為宗生平苦節自勵杜門掃迹長吏數存問欲常見之)
(不可得卒入祀鄉賢祠)謝來紱(安福人博極羣書授徒里黨一以古學相勗尤究心易學)
(著有易說四書精義卒入祀鄉賢祠)康嘉(安福貢生性至孝早孤終身引痛事母色養備至病)
(輒籲天身代嘉兩叔俱早世遺子女婚嫁教養不遺餘力建同善書院捐義倉穀築陂隄灌田萬頃)
(鄉里賴之卒入祀鄕賢祠)康綏猷(安福人學問淹貫尤精春秋晚年潛心性理著省克存心)
(箴自警歲饑設粥以賑置義田義倉焚劵推解卒入祀鄉賢祠)張維垣(永豐歲貢幼聰敏鄉)
(里推其獨行家貧好學與長子元鑑同遊施閏章之門講明理學卒入祀鄕賢祠)鄒承昊
(廬陵人性孝友好學篤志常捐祭田設茶亭造舟甃橋人感其德卒入祀鄉賢祠)蕭煒(廬陵)
(庠生十歲時父母同日即世舅課之學每見同學執業輒淚沾几席思無墜家聲遭亂離益憤發下)
(帷瓶無儲粟泊如也性耿介不隨流俗人皆敬而愛之祀鄕賢)賀德焻(廬陵人性仁厚嘗身)
(蹈白刃救姪於戎馬之中建義倉講鄉約閭里化之卒入祀鄉賢祠)管翔麟(安福人為人孝)
(友仁讓善屬文幼遭父喪一遵古禮秉家政四世合㸑與人真誠坦白樂解推歲歉捐穀賑饑所著)
(有五經註釋卒入祀鄕賢祠)劉冠春(安福貢生性至孝侍父母病日不交睫遭喪結廬墓)
(側曉夕哀鳴嘗捐金置田周貧恤乏著有範身十要慎思一編皆得程朱正旨卒入祀鄉賢祠)劉
景渤(廬陵人孝行著聞同縣黃伉劉國杰賀鳳池均乾隆年間旌)蕭道邇(泰和人孝)
(行著聞同縣蕭奇策陳有奎文慕道歐陽暉劉光秀蕭學文曾輒純羅振惠均乾隆年間旌)郭
開圖(吉水人性孝友嘗佐父耕田猝遇虎以身衞父奮力格之虎卒遁去母亡宿母墓父病乃)
(歸侍巳而父殁居廬三年悲思無閒墓為暴水決衝開圖乘駛流求棺不得籲天禱神俄至峽江見)
(沙阜隱起掘之果得親棺歸葬與兄弟相友愛宅產多推讓同縣解貞讓均乾隆年間旌)歐
陽崑(安福人孝行著聞同縣劉百卉王爵賓劉公驥均乾隆年間旌)康良佐(龍泉)
(人孝行著聞乾隆年間旌)盛國宜(永新人孝行著聞同縣李枝炯戴前王志珍唐素)
(安均乾隆年間旌)王光昇(廬陵人舉鄕飲賓西歲喪母見母衣履輒號泣十三喪父繼母)
(以苦節聞負米力養母怒即長跪涕泣請杖弟甫四歲有小過輒與同跪引為已責母病禱於神乞)
(減巳算益母夀母卒數日不食三年不入内室鄉人稱孝其子殿墀吉安府學優廩生母疾疽吮之)
(而愈父病不食亦不食露禱乞以身代醫者夢神語曰有子如此巳益其父算三年矣父母殁廬於)
(墓次一夕有虎來晲若馴擾者久之去桐杖倚殯所秋冬忽萌枿廬墓處向無井遇旱山麓忽涌水)
(泉土人呼曰孝子泉生平踐履篤實精研經史誨人必盡其誠嘉慶八年旌以子官贈編修)
劉一元(廬陵人少孤事庶母以孝聞博古通今淡於進取性行端方好行其德周急恤死鄉)
(鄰賴焉殁且久口碑如新入祀鄉賢祠)羅煥(廬陵人嘉慶戊辰舉人幼喪母好學篤行推產)
(與兄事父以孝聞居喪廬墓三年有鳥夜啼如哭聲者數月枯杖生枝墳前苦儲樹亦冬花同縣劉)
(士英四歲而孤薪樵易米以養母母病噎禱神願以自代病得痊母殁廬墓三年後士英果病噎卒)
(均嘉慶年間旌)蕭益先(泰和人孝行著聞與同縣匡廷元均嘉慶年間旌)許巨
坤(萬安人孝行著聞嘉慶年間旌)陳硯亭(永新人嘉慶十五年以順孫旌)
︹列女︺︹宋︺歐陽觀妻鄭氏(廬陵人修母也修四歲而孤鄭守節自誓親誨之學家貧)
(以荻畫地教修學書)孫某妻項氏(吉水人宣和七年氏為里胥所逮至中途欲侵淩之)
(引刀自刺死事聞詔贈孺人旌其閭)李生妻梁氏(龍泉人紹興三年盜彭友犯邑梁義)
(不受辱赴水死)劉生妻歐陽氏(安福人生居新樂鄉以事出惡少欲侵淩之氏不受)
(辱而死)朱雲孫妻劉氏(安福人姑病雲孫刲股作糜以進而愈姑復病劉亦刲股)
(以進又愈尚書謝諤為賦孝婦詩)譚某妻趙氏(永新人元兵破城趙抱嬰兒隨舅姑)
(匿邑校中為悍卒所獲殺其舅姑執趙欲汚之不可遂與兒同遇害血漬禮殿兩楹之間入甎為婦)
(人與嬰兒狀久而宛然如新或磨以沙石不滅又煅以熾炭其狀益顯)︹元︺項惠可妻
唐氏(龍泉人至正間紅巾寇亂惠可具舟遠避及新林寇奄生唐見事急與夫訣曰我義不受)
(辱所恨惟老母在母曰汝能取義我獨不能舍生乎遂相繼赴水寇驚異援之不及)楊用霖
妻蕭氏(泰和人紅巾賊至姑病不能出蕭與子婦劉氏不忍去城陷皆自投井中鄰婦鄧氏)
(陳氏繼之明宏治間知縣楊南金為立四節婦祠)劉閈妻張氏(安福人紅巾亂將屠)
(其家張度難全率羣女婦沈茨潭死)何某妻賀氏(永新人蘄兵陷吉安夫被殺賊將欲)
(聘之齧指血題詩遂自刎端坐不仆賊警去又吉水錢瑛妻張氏伏莽中見姑被執亟出請釋姑自)
(縛睨姑已遠輒罵賊賊攢刃殺之龍泉章立賢家亦父子姑婦同殉)曠維楨妻曾氏
(廬陵人紅巾亂被執閉室中將汚之曾乃先刃其子以血題詩壁間遂目縊)蕭道甫妻
羅氏(萬安人二十孀居至老蓬首練裙足不出戸後長孫觀早卒其妻斷髮亦誓姑前孫女適)
(郭又寡人欲委禽女厲聲曰蕭氏義門世節有死耳知縣康彥民紀其事元末吉水鎮撫彭九萬妻)
(李氏拒寇死節附記之)︹明︺解楨亮妻胡氏(吉水人大學士胡廣女初解縉與廣)
(同侍宴成祖曰爾二人同里同學仕又同官縉有子廣女可妻之廣頓首曰臣妻方娠未卜男女帝)
(笑曰定女矣已而果生女遂約婚後縉家徙遼東廣欲離婚女截耳誓曰薄命之婚皇上主之大人)
(面承之有死無二及赦還卒歸楨亮)甯集略妻吳氏(字姞姑永豐人年十九夫卒三)
(日不食決志殉之所親百方解譬始食粥朝暮一溢米服滿母欲令改適往視之同寢食三年竟不)
(敢出一語歸謂諸婦曰此女鐵石心不可動也)周賢佐妻胡氏(名坤秀萬安人正德)
(間為賊所掠驅行不從見殺時同縣張承甫女名貞姿亦為賊所逼投水死)曾周易妻
羅氏(泰和人嘉靖中流寇至周易遇害羅哭且罵賊以矛刺其腹貫至喉罵猶不絶隆慶間旌)
(表同縣曠子雲妻袁氏亦被掠不從投水死子雲義之終身不娶又同縣胡孟賞妻劉氏以罵賊見)
(殺)周必登妻王氏(名素英吉水人必登為諸生以疾卒王氏年二十餘誓同死不)
(食數日會母死歸弔一日與其弟曰我屍還周氏氏忽以無疾死弟如其言還屍於周)周梯
雲妻許氏(名鳳潔安福人年十九夫卒方有娠慟哭欲以身殉姑曰存祀與死孰重許訣)
(曰妊男則生否則死越四十六日生男煦乃養舅姑撫孤子年四十九而卒煦正德間成進士)彭
紹三妻周氏(安福人嘉靖中流寇至罵賊見殺)王世昌妻易氏(安福)
(人于歸時世昌以遘疾奄奄十餘月易侍之衣不觧帶世昌死除喪猶素縞姑憐之謂汝猶處子可)
(終累乎跪泣曰是何言哉父母許我王氏即終身王氏婦矣自是獨處一樓不窺戶外者四十餘年)
顏簡妻伍氏(安福人早寡守節有軍人李敦率衆欲強娶之伍自經死詔旌其門)劉
堯妻顏氏(安福人早寡守節里豪掘煤於舅之墓成坎顏泣阻不得遂投身坎中死事聞)
(置豪於法而旌顏氏之孝)賴南叔妻蕭氏(萬安人早寡無子遺一女時寇大起築室)
(與女共居數年盜突至蕭率女持利刃遮門詈賊賊怒縱火焚之與女俱燼)劉一春妻
彭氏(萬安人一春為寇所劫將加害氏願以身代一春得釋賊欲逼之氏罵曰我文學之妻何)
(可侮也賊殺之同縣陳道妻蕭氏被擄不辱賊幽之閱月義不為屈歎曰妾若失身何以見祖先於)
(地下遂抱女赴水死又周岐妻郭氏彭春妻郭氏劉欽秀妻蕭氏蕭必暄妻郭氏郭常禮妻劉氏郭)
(有銑妻劉氏楊廣藍妻蕭氏劉景達妻張氏俱遇賊不受辱而死)王藹妻劉氏(安福)
(人幼敏慧學書且學劍年二十二藹卒遺孤文度尚未晬矢志守節甲申之亂猾將張某陽以軍需)
(責餉欲逼劉劉以刃相向曰有斷頭寡婦無失身寡婦張乃止劉祭父自爲文又刻父遺集末竟而)
(卒年三十五)蕭衡良妻黃氏(廬陵人張獻忠寇吉安黃與嫂某氏約同死寇至兩)
(人攜手投水賊憐而出之罵曰誰能從亂賊偷生竟死之)烈女胡氏(吉水人胡中洋女年)
(十六未字遇賊欲汚之憤罵死)周長清妻劉氏(名珍娘永新人歸周七日獻賊入境)
(劉以輿舁姑已步行爲賊追及露刃脇之大罵被殺)孝婦謝氏(安福王三重妻天啟朝旌)
︹本朝︺劉氏二烈婦(廬陵劉護妻孟氏名秋姑歸劉三載劉孟丑妻李氏歸劉未成婚會)
(兵變二婦登樓自縊順治十五年旌)羅欽堯妻李氏(廬陵人年二十一欽堯卒)
(矢志守節丙戌兵入境即赴水死康熙年間旌)郭氏女(萬安人郭明徵孫女名奇莊年)
(十五賊至執之抱柱抵死不屈)陳仲庸妻羅氏(永豐人仲庸痛父屏斥死嘔血成疾)
(卒羅遂觸石死年二十事聞建坊額曰一門忠孝節烈)鍾香五妻羅氏(永豐)
(人夫卒貧不能殯有香五友佽助之其意在羅也羅覺之罄所有以酬日夜飲泣絶口不食自縊死)
劉雲崖妻龍氏(永新人雲崖卒年二十二守節事舅姑撫育二子一夕有神物睨於)
(側婦正色厲聲曰天地可質何懼女焉遂隱不見)劉士鳳妻任氏(泰和人夫亡守)
(節同縣李森佩妻尹氏胡其惺妻劉氏陳嘉彭妻彭氏彭仁修妻郭氏妾劉氏胡奎卿妻郭氏胡有)
(淛妻嚴氏蕭道朱妻劉氏陳廷修妻蕭氏劉南台妻羅氏王悦先妻蕭氏嚴略三妻温氏蕭一皞妻)
(劉氏蕭克圭妻胡氏劉文捷妻曾氏蕭一墀妻歐陽氏郭良賢妻劉氏郭良士妻王氏劉敬詮妻周)
(氏尹明經妻劉氏蕭欽曉妻劉氏郭有啟妻張氏嚴召南妻蕭氏蔣日性妻彭氏吳立貞妻王氏康)
(子幹妻胡氏蔣定講妻陳氏蕭世鑠妻李氏羅天申妻蕭氏孫子超妻王氏高學記妻陳氏高學訓)
(妻蕭氏蔣定錫妻周氏胡志海妻吳氏賴宗俞妻易氏曾毓陶妻蕭氏蕭魁尊妻曾氏蔣冠冕妻周)
(氏劉嗣濟妻張氏蔣昌立妻蕭氏嚴其瓊妻蕭氏羅時僅妻謝氏夏子奇妻羅氏蕭魁烜妻趙氏王)
(而田妻鍾氏蕭見中妻劉氏蕭登廷妻胡氏蕭昌傑妻郭氏周永宗妻張氏蔣立言妻歐陽氏蔣裕)
(曰妻歐陽氏尹登庸妻劉氏尹吉慶妻彭氏蕭曰天妻袁氏蕭秦龍妻歐陽氏羅廷弼妻郭氏陳善)
(斌妻胡氏劉省三妻郭氏庸必聰妻巫氏劉家瓊妻譚氏胡玉章妻蕭氏蕭克灼妻彭氏匡文德妻)
(蕭氏郭大選妻梁氏曾彙征妻鄭氏龍翔妻曾氏鄭業武妻朱氏曾明球妻李氏張求建妻楊氏曾)
(大煦妻周氏蔣冠祿妻胡氏胡茂妻楊氏蕭惟朴妻曾氏詹之嵓妻劉氏妾王氏詹熊妻李氏周君)
(訓妻李氏陳善文妻蕭氏尹正誼妻詹氏郭其恕妻劉氏梁柱芳妻胡氏劉慕仁妻李氏周昌停妻)
(歐陽氏陳夢贊妻樂氏尹皇慶妻詹氏周初儀妻李氏羅宗位妻蕭氏匡孟明妻曾氏鍾德長妻曾)
(氏蕭冰紅妻李氏羅崇仁妻蕭氏張𫐠迪妻黃氏李慶茂妻羅氏張式九妻羅氏甘桐妻羅氏劉廷)
(階妻賴氏匡取善妻彭氏甘茗妻張氏郭恭仁妻孫氏周志操妻任氏劉廣厚妻蕭氏龍鼎璽妻蕭)
(氏蕭必顯妻翁氏蕭必榮妻嚴氏羅一進妻張氏李憲章妻黃氏周馮賓妻劉氏妾曾氏陳天瑞妻)
(彭氏劉正驤妻蕭氏劉紹文妻孫氏彭德讓妻段氏羅振妻張氏胡曰正妻吳氏李祖定妻闕氏蕭)
(子縚妻羅氏胡齊旭妻楊氏張茂達妻劉氏胡曰亭妻謝氏廖廷用妻胡氏李可枚妻曠氏王惠安)
(妻蕭氏張述照妻羅氏姚永妻尹氏梁成才妻蕭氏烈婦匡祖祐妻曾氏貫福妻李氏甘克義妻康)
(氏烈女胡曰達未婚妻蕭氏均乾隆年間旌)曾文煌妻謝氏(吉水人夫亡守節同)
(縣解儀妻陳氏解怡妻鍾氏易登榜妻高氏郭其洞妻蕭氏王廷妻蕭氏謝少慧妻曾氏毛接妻)
(朱氏郭光妻曾氏郭崇爵妻李氏郭方榖妻彭氏郭騰霄妻黃氏艾家瑞妻權氏胡貴妻陳氏施)
(吉文妻胡氏上官琇妻胡氏鄧震孟妻黃氏胡定妻郭氏歐陽中選妻郭氏劉登祥妻周氏曾定郢)
(妻楊氏江運元妻黃氏劉文煌妻張氏曾張達妻劉氏曾益汪妻羅氏葉元達妻朱氏婁良懋妻周)
(氏鞠士裕妻項氏李如龍妻喻氏黎廷輔妻鄒氏陳禹葵妻李氏周彭年妻李氏龍涵育妻蕭氏蕭)
(宏京妻孫氏易晉妻施氏陳鼎奇妻蕭氏趙登鼇妻周氏婁作謀妻劉氏張發珍妻羅氏彭國頤妻)
(易氏周永隆妻謝氏鍾金禄妻江氏羅良佾妻李氏王俊妻劉氏龍九垠妻聶氏鞠明燦妻邱氏周)
(巍博妻王氏蔡邦楫妻黃氏劉服上妻楊氏周天歷妻陳氏李昱春妻蕭氏孫於妻唐氏劉興相妻)
(曾氏彭鍾惠妻龔氏丁振侯妻曹氏趙爾基妻曾氏趙爾堅妻曾氏趙爾堂妻郭氏趙爾圭妻蕭氏)
(彭兆麟妻胡氏揚應堯妻喻氏曾尚興妻譚氏鞠煥謨妻吳氏康良柱妻蕭氏項福宏妻曾氏董馮)
(發妻郭氏謝鼎俊妻劉氏曾學蘇妻張氏張琦妻朱氏劉士均妻易氏鄧功積妻張氏婁應聰妻羅)
(氏劉德珖妻蕭氏廖作聖妻李氏蕭紹魁妻錢氏李映光妻劉氏蕭繼文妻鞠氏黎祚迥妻李氏李)
(國瓊妻孫氏彭習正妻劉氏劉大祝妻蔡氏李仲彪妻劉氏鄧資深妻毛氏蔡澤元妻謝氏曹大剛)
(妻毛氏朱殿佐妻李氏郭開綱妻李氏趙爾臺妻毛氏郭大任妻阮氏熊文鳳妻陳氏周懿孝妻李)
(氏周銘妻劉氏梁景菼妻李氏張懷瑾妻程氏胡永烈妻蔡氏王光烈妻周氏劉天路妻周氏廖鼇)
(妻胡氏胡淵妻鄒氏龍德光妻吳氏李桂芳妻劉氏劉公爵妻曾氏姜天星妻周氏葉惟上妻李氏)
(王志京妻周氏許必選妻高氏漷廷銓妻羅氏彭文倬妻陳氏曾益滮妻朱氏蕭淳妻王氏羅家燦)
(妻劉氏廖洪承妻李氏胡廷芹妻劉氏郭其泗妻蕭氏劉廷機妻邱氏陳飛鵬妻傅氏郭其滿妻楊)
(氏郭旦如妻胡氏徐受萬妻郭氏楊竑妻龍氏汪洋妻周氏鄧必進妻蕭氏郭思禮妻宋氏劉學嵩)
(妻鞠氏裴應棟妻李氏貞女黃菊姑蕭莊行未婚妻朱氏李鴻棟未婚妻羅氏烈女李映光未婚妻)
(劉氏彭家棨未婚妻李氏均乾隆年間旌)戴上賓妻張氏(永豐人夫亡守節同)
(縣張篤生妻管氏吳邠妻謝氏聶斯怡妻藍氏李丕御妻張氏聶垂訓妻曾氏高楷妻鄒氏劉廷幹)
(妻聶氏曾思斌妻鄧氏鄧願學妻張氏解以恭妻聶氏張粲妻郭氏張青若妻鄧氏陳褅如妻謝氏)
(錢士烈妻張氏劉妻趙氏嚴士修妻劉氏凃南景妻劉氏陳元瑛妻聶氏張又騫妻陳氏曾直㵯)
(妻王氏張士義妻鍾氏陳柔嘉妾何氏凃鑑妻權氏張產若妻郭氏陳筠妻徐氏徐卜飛妻劉氏江)
(日輝妻戴氏妾藍氏曾允翺妻蕭氏曾宜鑑妻凃氏王祖讚妻劉氏程禹道妻劉氏張藻妻鍾氏徐)
(熊方妻蘇氏謝槐妻吳氏李應鳳妻謝氏蕭良楫妻張氏聶晉文妻鄒氏聶忍良妻揚氏謝文伯妻)
(曾氏湯士球妻張氏陳儒妻李氏張應春妻温氏熊如簡妻潘氏劉昆棟妻廖氏劉子尚妻陳氏宋)
(懋才妻楊氏鍾若允妻胡氏宋希瑞妻劉氏廬宣妻吳氏熊秀生妻陳氏湯宣妻陳氏李際畔妻張)
(氏蕭則遴妻劉氏蘇德浮妻鄒氏張立誠妻李氏胡俊生妻劉氏李際渭妻丁氏文沛然妻張氏徐)
(殿益妻袁氏王步青妻宋氏陳景唐妻范氏陳岐妻解氏劉舟楫妻鄧氏江松來妻劉氏聶道偉妻)
(戴氏解文倬妻陳氏彭佐妻張氏朱忠應妻陳氏謝含美妻陳氏鄧猷美妻高氏袁錫璜妻李氏蕭)
(昆齡妻彭氏胡興顯妻陳氏蕭敬懷妻聶氏汪思睿妻劉氏錢宏業妻文氏江亦舟妻邱氏宋昌言)
(妻姚氏劉鳳若妻范氏李賦永妻劉氏黃映連妻周氏張世德妻楊氏鄧國泰妻彭氏鄧同曯妻劉)
(氏金廷謨妻聶氏左國幹妻黃氏鍾臺妻宋氏戴宏源妻黃氏王我安妻陳氏劉垂勲妻鍾氏胡紹)
(宗妻曾氏陳廷瑞妻張氏張福忠妻習氏解文耀妻黃氏袁志韶妻權氏烈婦袁吉林妻陳氏郭光)
(治妻文氏鍾天培妻陳氏均乾隆年間旌)李天裔妻周氏(安福人夫亡守節同)
(縣王西成妻趙氏姚允文妻歐陽氏周載吕妻王氏顏輪偶妻劉氏王東曙妻李氏周鳳池妻劉氏)
(劉蕃祖妻周氏李臚詔妻高氏王五中妻劉氏劉廷於妻王氏劉瑞望妻童氏劉邦光妻周氏羅聲)
(遠妻劉氏劉有楫妻張氏賀浩兼妻劉氏賀天飛妻李氏王素志妻易氏曾升彰妻蕭氏歐陽幹遠)
(妻朱氏朱文孫妻彭氏劉鳳客妻歐陽氏鄧𫐠妻彭氏高士傑妻管氏歐陽和妻劉氏劉公雅妻蕭)
(氏曾大學妻羅氏鄒昌龍妻周氏劉瑞克妻王氏左季龍妻楊氏劉朝元妻彭氏李堯文妻歐陽氏)
(劉士柏妻郭氏陳謙山妻劉氏劉懋德妻郁氏康楷妻李氏劉象儼妻王氏王宗高妻彭氏吳幹妻)
(顏氏周光綍妻伍氏李生慧妻彭氏彭旦晞妻王氏羅容光妻周氏周協唐妻劉氏彭永鳳妻李氏)
(劉恭先妻留氏顏廣德妻黃氏張世謙妻李氏劉仲章妻王氏李錫和妻劉氏楊定生妻劉氏王淡)
(安妻張氏伍位森妻劉氏歐陽安妾彭氏胡黃裳妻劉氏彭介賢妻孟氏顏鞠山妻戴氏顏遠載妻)
(王氏李詠桃妻王氏郭煥章妻梁氏劉士文妻羅氏羅士剛妻李氏康宗海妻劉氏朱彷周妻李氏)
(俞以清妻彭氏彭合圭妻王氏劉特儒妻歐陽氏蕭管妻周氏彭彰憲妻顏氏康文載妻李氏舉人)
(歐陽崑妻劉氏劉茂引妻王氏王巨發妻羅氏王思立妻劉氏王筠生妾文氏陳瑶如妻劉氏周建)
(妻朱氏蕭良璞妻彭氏李愈妻劉氏吏目鄒孔忠妻鄧氏劉靜安妻尹氏王福階妻段氏楊曠欽妻)
(陳氏王秉信妻劉氏劉發這妻鄧氏李半平妻萬氏歐陽文彬妻李氏彭文瑶妻王氏王天哲妻歐)
(陽氏劉太偉妻王氏朱洵介妻劉氏劉西瑞妻王氏王嵩光妻劉氏劉有邦妻豐氏劉綱生妻彭氏)
(李拜廷妻蕭氏蕭仕升妻周氏王艾安妻劉氏姚如汲妻劉氏劉素其妻彭氏彭令元妻劉氏羅鼎)
(茂妻陳氏唐煥成妻彭氏王孟元妻劉氏孟汝榮妻王氏李桃向妻陳氏王芳晉妻游氏劉敏保妻)
(留氏彭國瑞妻顏氏歐陽燕妻康氏蕭翰垣妻劉氏彭象賢妻劉氏王西粲妻劉氏王任安妻劉氏)
(周澍妻彭氏張茂曾妻周氏歐陽斌妻張氏劉元南妻朱氏彭易山妻澎氏周定邦妻彭氏彭紹儼)
(妻吳氏周文林妻彭氏康貞生妻萬氏李石芹妻劉氏劉必達妻謝氏劉武森妻戴氏管恭妻鄒氏)
(楊贊成妻黃氏左訪魯妻朱氏劉世音妻羅氏劉世傑妻景氏彭其夀妻戴氏彭自英妻周氏郁飛)
(洲妻謝氏左登容妻高氏李階平妻劉氏劉養善妻姚氏謝士宏妻彭氏郭次偉妻劉氏王汝勤妻)
(彭氏劉丕元妻鄒氏王佐妻劉氏劉瑾定妻歐陽氏黃楚珍妻劉氏劉韓侣妻朱氏朱扳妻周氏劉)
(祖元妻伍氏李江永妻劉氏劉沾履妻王氏劉蘭妻朱氏李濬哲妻劉氏王燡孫妻顏氏謝世鼎妻)
(陳氏李予轍妻劉氏彭懋修妻賀氏劉傳宗妻郁氏劉位台妻康氏彭就日妻王氏趙國僑妻蕭氏)
(謝光泰妻劉氏劉岸超妻左氏郁貫斗妻賀氏歐陽蘭妻劉氏劉勁節妻王氏嚴學奇妻劉氏陳奇)
(縉妻劉氏彭上逹妻張氏王周貞妻劉氏賀豹西妻劉氏李景祥妻黃氏周邦楨妻劉氏左履吉妻)
(王氏彭來牟妻王氏彭大臨妻劉氏李樂妻王氏李子焯妻王氏王琢元妻歐陽氏李念祖妻戴氏)
(伍安慶妻管氏吏目張泰輝妻伍氏李高夔妻賀氏江振宗妻劉氏鎮藩典史周復善妻姚氏劉陶)
(穀妻羅氏烈婦歐陽德松妻劉氏朱文秀妻陳氏蕭省登妻王氏賀宗儒妻顏氏貞女周氏鄒瑞蛟)
(未婚妻蕭氏均乾隆年間旌)康子連妻項氏(龍泉人夫亡守節同縣彭德貢妻李)
(氏康裕國妻張氏康子福妻劉氏梁之琬妻李氏曾上宛妻王氏張秉義妻石氏郭昌才妻羅氏馮)
(貞祐妻蕭氏尹世文妻張氏顏成德妻陳氏周承炎妻王氏康印鼎妻梁氏羅應奇妻黃氏康萬景)
(妻張氏扶朝桂妻羅氏廖利式妻蔣氏李開福妻鍾氏歐陽敬勝妻何氏郭淩漢妻王氏羅用淄妻)
(袁氏郭正遂妻曹氏黃士榮妻李氏曾元美妻王氏謝伯爲妻張氏蕭仲達妻湯氏彭惟輝妻方氏)
(王文奎妻郭氏周繼阮妻夏氏高慶朗妻朱氏李志懋妻劉氏劉產淑妻李氏郭待聘妻康氏蕭祖)
(乾妻劉氏劉需登妻李氏郭士文妻曾氏朱允儀妻張氏郭常國妻劉氏王宏元妻劉氏蕭紹澗妻)
(劉氏王太烜妻羅氏王祖儒妻賴氏劉松妻曾氏梁拱桂妻蕭氏胡山珩妻康氏李祥迪妻鄧氏馮)
(貞祁妻高氏謝光祖妻高氏胡志憲妻高氏王永賢妻劉氏劉建烈妻王氏鍾韓妻劉氏彭德贄妻)
(羅氏張宏涵妻蕭氏謝大鈴妻康氏彭漢升妻陳氏謝光偉妻李氏葉銓妻康氏李斯辰妻劉氏鄒)
(啟瑞妻高氏包鷺煌妻郭氏劉宏澤妻葉氏張宏基妻胡氏鄒兆淳妻康氏王大縉妻劉氏胡學海)
(妻張氏黃朝梁妻周氏彭興貴妻劉氏張金汴妻胡氏吳存浩妻張氏吕存景妻歐陽氏黃榮倬妻)
(盧氏郭聖闉妻劉氏黃榮禧妻馮氏廖元機妻黃氏高岡妻張氏郭廷綱妻王氏郭嘉斌妻鄧氏方)
(肇泫妻朱氏方肇江妻朱氏方肇沺妻蕭氏烈婦劉萬祥妻吳氏吳學行妻黃氏梁啟文妻歐陽氏)
(劉嘉僡妻郭氏烈女康春潔均乾隆年間旌)郭德產妻賴氏(萬安人夫亡守節同)
(縣劉紹道妻胡氏歐陽瓚妻周氏陳能晉妻賴氏劉明記妻賴氏彭立圭妻郭氏廖台臣妻陳氏謝)
(崇純妻郭氏蕭子奇妻劉氏蕭文逵妻王氏何宣枚妻謝氏匡見儀妻蕭氏蕭木宣妻郭氏羅愈鋐)
(妻蕭氏衷士豐妻劉氏賴育昌妻郭氏蕭忠瑗妻劉氏衷如昭妻郭氏毛寄煌妻何氏均乾隆年間)
(旌)唐尚寶妻朱氏(永新人夫亡守節同縣汪振飛妻左氏巴惕若妻賀氏劉爾軒)
(妻尹氏嚴楚士妻尹氏文邦衞妻劉氏鄧士鼎妻王氏段維新妻龍氏尹映嵓妻蕭氏吳符妻劉氏)
(賀漢卓妻劉氏史直卿妻張氏周宗濂妻顏氏劉夔一妻李氏賀冠遠妻尹氏彭卜靈妻左氏劉邦)
(士妻羅氏劉天福妻左氏龍光鎬妻史氏曾衍謨妻李氏周上蓬妻盛氏吳任尊妻張氏王斐能妻)
(龍氏左沛川妻尹氏左國幹妻黃氏龍中岳妻尹氏龍政安妻田氏金承鼎妻尹氏劉垂壤妻歐陽)
(氏吳聖作妻陳氏譚尚摯妻左氏龍雲驤妻劉氏左逢盛妻龍氏劉孫貽妻左氏蕭宗貴妻胡氏王)
(開繪妻郭氏尹朝英妻張氏尹秀超妻劉氏尹朝嵩妻曾氏均乾隆年間旌)謝遇颺妻
蕭氏(永寕人夫亡守節同縣謝天申妻龍氏妾張氏尹丹桂妻龍氏靳尚幼妻左氏尹聘莘妻)
(雷氏謝鼎命妻蕭氏王奎光妻謝氏尹能安妻李氏謝作翰妻劉氏謝大常妻曾氏謝文教妻劉氏)
(周泰保妻王氏尹明珠妻李氏均乾隆年間旌)楊曠欽妻陳氏(蓮花廳人夫亡)
(守節奉祖姑及翁服事盡禮同廳劉旋吉妻彭氏王廷對妻賀氏朱嗣震妻賀氏賀狂書妻彭氏顏)
(生春妻金氏朱應周妻賀氏郭煇尊妻朱氏段如斑妻譚氏金國士妻周氏會鬯&KR1214;妻李氏朱賽月)
(妻胡氏周不羣妻朱氏甯邦佩妻譚氏貞女賀驪珠未婚妻朱氏蕭起安未婚妻劉氏均乾隆年間)
(旌)劉曾巡妻朱氏(廬陵人夫亡守節同縣蕭斯濱妻劉氏朱錦妻劉氏李業廣妻)
(劉氏王世諒妻林氏游若瑜妻王氏曾殿元妻劉氏王雯祚妻劉氏吳志遠妻歐陽氏蕭維則妻劉)
(氏劉捷先妻鄧氏劉箕妻郭氏聶師吉妻王氏周梅魁妻葉氏王國綸妻歐陽氏歐陽合山妻賀氏)
(吳宣猷妻蕭氏胡德升妻劉氏游自芳妻李氏黃道芳妻劉氏劉蕩思妻張氏蕭必珮妻周氏蕭維)
(翰妻童氏葉命朗妻劉氏劉以信妻王氏戴維聖妻蕭氏王大樞妻何氏王開仁妻曾氏曾成正妻)
(劉氏蔣文贊妻江氏葉文掄妻劉氏李宿立妻羅氏歐陽增模妻田氏趙與鍾妻劉氏黃侶縉妻劉)
(氏劉日曙妻歐陽氏趙光序妻鄭氏劉學倞妻郭氏劉子拔妻高氏史本熙妻羅氏王世錚妻張氏)
(劉樹棟妻黃氏劉光武妻張氏劉振龍妻李氏劉秉乾妻高氏黃光榮妻胡氏龍學仁妻王氏曾隆)
(淳妻劉氏羅錫三妻張氏高耀廷妻郭氏李本題妻蕭氏段逵達妻蕭氏宋錦凱妻劉氏劉法蒼妻)
(曠氏曾閎斯妻李氏蕭一和妻彭氏段應桂妻歐陽氏劉秀起妻黃氏王德源妻劉氏高裕妻王氏)
(傅文明妻李氏傅文暉妻劉氏劉錫璋妻王氏彭侃士妻田氏彭廷光妻楊氏顏家楹妻謝氏劉振)
(銓妻黃氏周飛鵬妻顏氏劉啟湫妻彭氏李在職妻劉氏曾天振妻王氏龍大勲妻劉氏劉文英妻)
(彭氏劉文華妻田氏陳魯山妻張氏張羽治妻曠氏彭德修妻周氏劉應汶妻李氏唐紹璋妻郭氏)
(桂光顯妻段氏劉祥靄妻曾氏胡孔化妻劉氏彭景明妻鍾氏龍鼎妻劉氏劉子約妻湯氏李忠暉)
(妻連氏劉焵賢妻戴氏陳儼莊妻廖氏彭兆元妻劉氏蕭禮昶妻康氏蕭達選妻顔氏劉禮楨妻黃)
(氏生員羅必顯妻曾氏劉元安妻曾氏匡陽昞妻劉氏武舉朱珍妻歐陽氏匡力繩妻段氏鍾鳴鳳)
(妻劉氏劉正星妻留氏劉芳傳妻王氏張應模妻羅氏殺成雲妻高氏劉廷師妻黃氏貢生劉嘉允)
(妻曾氏陳禮御妻易氏彭邦棟妻羅氏侯定紱妻曾氏胡其曉妻王氏李思涉妻熊氏穰應鸞妻裴)
(氏蕭一跅妻羅氏郭岐妻段氏王恭鏇妻曾氏郭廷傑妻彭氏蕭日旦妻陳氏羅文茂妻郭氏劉昌)
(秀妻盧氏謝光熙妻龔氏張培妻歐陽氏曾日志妻王氏康朝琳妻劉氏李西霞妻郭氏劉炯賢妻)
(戴氏湯達招妻羅氏周永中妻羅氏龔希天妻匡氏周夢鯤妻蕭氏職員黃昌明妻羅氏羅克瑜妻)
(蕭氏裴振飾妻劉氏戴高璋妻蕭氏羅訏堂妻秦氏烈婦彭如垣妻姚氏席子正妻徐氏貞女劉氏)
(蕭懷仁未婚妻賀氏均嘉慶年間旌)蕭積讓妻鍾氏(泰和人夫亡守節同縣陳)
(長吉妻蕭氏蕭文弼妻鍾氏張其洪妻胡氏蕭洵妻匡氏劉積琫妻蕭氏郭德瑞妻張氏蕭廷韶妻)
(鍾氏蕭隆祥妻胡氏張學聖妻梁氏康珍妻蕭氏戴龍光妻王氏黃心譁妻楊氏蕭方銘妻童氏尹)
(用行妻蕭氏羅承廣妻劉氏尹步㫋妻戴氏康同海妻羅氏蕭美仙妻嚴氏蕭鳴鋌妻毛氏郭銑妻)
(梁氏曾有珠妻傅氏李惟彦妻康氏蕭桂芳妻劉氏蕭律音妻蔣氏胡錫誥妻劉氏歐陽尚念妻鄭)
(氏彭晉䮲妻劉氏嚴臨贊妻李氏蕭甫袖妻劉氏曾一思妻劉氏劉美章妻郭氏蕭國綸妻陳氏蕭)
(惟肫妻尹氏鍾子玉妻胡氏左世暻妻梁氏同時劉邦𫐠妻蕭氏劉光倫妻蕭氏監生蕭上遴妻龍)
(氏劉恩恪妻王氏嚴日糾妻劉氏陳邦贐妻胡氏彭進興妻王氏羅興桃妻蔡氏孫顯楠妻蕭氏均)
(嘉慶年間旌)周上進妻羅氏(吉水人夫亡守節同縣羅有章妻歐陽氏蕭仿周妻)
(彭氏張本楨妻戴氏劉泰瑞妻張氏羅經邦妻廖氏劉宗瀛妻王氏羅板龍妻毛氏江允清妻周氏)
(羅思齊妻郭氏劉學緝妻蕭氏彭之洸妻羅氏胡文進妻項氏郭如星妻曾氏吳國傑妻饒氏劉有)
(德妻李氏邱達祥妻江氏周成聲妻羅氏龍繼武妻蕭氏李祥耀妻劉氏汪日發妻夏氏李其相妻)
(劉氏蕭轉泰妻張氏袁承仁妻陳氏解文世妻曾氏解寰世妻蔡氏李紹容妻葉氏郭慶禮妻邊氏)
(郭靜甯妻彭氏羅福道妻賴氏龍會慶妻曾氏袁捷淇妻葉氏蕭殿元妻周氏曾景錫妻袁氏黃映)
(秀妻蕭氏監生郭達繩妻楊氏鄒先校妻廖氏余學仁妻巫氏郭方陽妻尹氏孫青宏妻田氏鄧淳)
(聞妻王氏鄧可淳妻王氏李光遂妻羅氏監生李其璵妻曾氏皮應連妻蕭氏武生廖聯馨妻劉氏)
(監生李錫訓妻龍氏陳懷敏妻饒氏鄧可綌妻吳氏烈婦陳申光妻邱氏廖宰墀妻趙氏烈女蕭光)
(遠未婚妻龍氏貞女高泗湖聘妻龐氏周富耀未婚妻蕭氏易志越未婚妻宋氏均嘉慶年間旌)
黃光萃妻蕭氏(永豐人夫亡守節同縣黎重王妻張氏曾池妻張氏謝如琦妻江氏)
(陳大樟妻宋氏曾懷忠妻蕭氏湯濟舟妻鄒氏李希韶妻姚氏蕭大原妻楊氏張鳳儀妻曾氏聶永)
(喜妻陳氏張萃萬妻蕭氏鄒光祜妻鄧氏龔周拔妻黃氏金拔嶐妻賀氏藍國裕妻羅氏曾昌序妻)
(鄒氏孫繼兹妻縣氏徐永孚妻劉氏解學琳妻徐氏武生陳三立妻李氏儒童陳廷熊妻丁氏曾聞)
(和妻張氏鄒煥斗妻徐氏鍾貽茀妻張氏王捷魁妻吳氏龍獻禮妻上官氏張文蔚妻李氏張開吉)
(妻李氏烈婦熊小張氏陳禮涵妻喻氏聶朱氏均嘉慶年間旌)劉世俊妻歐陽
氏(安福人夫亡守節同縣鄒希陞妻周氏易元詔妻歐陽氏鄒瑶妻彭氏管敬慎妻劉氏戴勤勵)
(妻周氏朱蕰妻劉氏王佩諏妻謝氏王匡平妻周氏曾敬容妻阮氏左錦堂妻王氏李光燃妻管氏)
(羅克峻妻文氏彭逢春妻伍氏伍蓁孫妻王氏姚嵩毓妻郁氏歐陽元桂妻蕭氏彭燦然妻劉氏項)
(智敏妻楊氏彭位芳妻朱氏劉侣璞妻譚氏歐陽遇珍妻姚氏李華誦妻歐陽氏彭培宗妻劉氏劉)
(應騰妻王氏劉體盤妻周氏生員劉汪妻郁氏儒童曾道立妻羅氏高淡和妻劉氏周國南妻曾氏)
(彭作墉妻伍氏周爾魁妻康氏劉攀桂妻彭氏彭秉剛妻劉氏伍占魁妻劉氏李淑川妻蕭氏彭祖)
(慶妻李氏劉之桂妻彭氏周典元繼妻王氏劉一會妻丁氏監生劉廷笏妻歐陽氏周忠恕妻彭氏)
(烈婦彭翰典妻劉氏孝女趙氏貞女劉光輝未婚妻謝氏均嘉慶年間旌)焦良榥妻
蕭氏(龍泉人夫亡守節同縣王嘉安妻蕭氏張光泗妻蕭氏王嘉宥妻高氏古今望妻黃氏劉)
(華源妻李氏吳明性妻王氏楊鈺妻謝氏楊銘妻郭氏馮懋騰妻謝氏李醼熙妻張氏魏廷光妻鄒)
(氏馮文鼇妻蕭氏高作謀妻李氏邱雲琇妻盧氏吳景賢妻黃氏馮奇漳妻鍾氏郭代漢妻曾氏彭)
(良貴妻黃氏曾滄洪妻黃氏監生官軒之妻張氏曾世昇妻郭氏康承錫妻高氏郭義授妻梁氏監)
(生唐衢泰妻李氏烈婦葉華莖妻蕭氏魏鏞妻黃氏貞女周夢琯未婚妻廖氏均嘉慶年間旌)
譚孔祥妻温氏(萬安人夫亡守節同縣匡元妻蕭氏羅宣恉妻朱氏曾衍章妻王氏)
(張其瑲妻劉氏監生王世瓊妻蔣氏均嘉慶年間旌)康琅妻陳氏(永新人夫亡守)
(節同縣文鳳珠妻陳氏文發祥妻陳氏龍文樸妻劉氏龍洛圖妻郭氏賴純義妻周氏湯煥占妻蕭)
(氏賀盛勷妻陳氏劉光績妻史氏張達懷妻劉氏陳敬亭妻劉氏同時陳挾士妻劉氏儒童尹觀光)
(妻劉氏左文騏妻王氏馬平岡妻曠氏劉文郁妻李氏尹懷甫妻吳氏左叶奏妻甘氏烈女陳永秀)
(均嘉慶年間旌)劉上表妻尹氏(永寕人夫亡守節同縣陳光衍妻謝氏均嘉慶)
(年間旌)嚴宗祧妻陳氏(蓮花廳人夫亡守節同廳郭有本妻賀氏劉發春妻郁氏)
(吳雲才妻江氏劉國珖妻李氏朱惠波妻尹氏胡祖溢妻郭氏李君泰妻朱氏貞女賀氏劉氏李恒)
(珠未婚妻朱氏羅肇級妻周氏彭道康妻劉氏彭繩祖妻陳氏龍宗藩妻金氏李毓墉妻顏氏貞女)
(賀伏姑均嘉慶年間旌)
︹仙釋︺︹三國︺吳楊善(關西人黃武中至郡適歲旱於城東植竹為壇以禱雨大澍遂結茅)
(東山居焉道成蜕去)︹晉︺王子瑶(華陰人永嘉中自玉笥至泰和黃茅岡築壇醮錄感白鶴)
(翔舞事聞賜名白鶴觀後東游見義山心喜遂隱於此後仙去)︹隋唐︺釋道信(即四祖廣)
(濟人姓司馬氏隋大業十三年領徒至吉州值羣盜圍城七旬不解萬衆惶怖師愍之教令念摩訶)
(般若經時賊望雉堞間若有神兵乃引去武德中駐錫潮山日坐禪寶峯之下石室中結菴山巔菴)
(成江水逆流至菴前奔湍迅急其聲若潮遂名其山曰潮山)匡智(長安人貞觀中棄妻子與)
(姪大郎入廬山修煉居七日有老人謂曰此山陰地仙不可得南有名山陽地也可往居之乃至吉)
(州望見義山忽有樵夫引二人登山曰此山安穩勉力精修遂於送龍洞尾立壇修行數年中元節)
(忽降仙露智服之足下生雲上昇而去大郎亦於次年七月七日尸解)宏濟(姓劉氏安福人)
(幼出家參曹溪六祖歸住青原淨居寺開元二十八年升堂告衆跏趺而逝僖宗諡宏濟禪師塔曰)
(歸真)三刀和尚(本姓曹出家吉州龍興寺常以竹筒盛金剛經佩誦之時安史亂吉州刺)
(史選師充行營小將不從刺史怒命斬之三刀俱折刺史怪問故荅曰平生持金剛經視其竹筒有)
(刀痕幾絶刺史歎異乃縱之為僧)︹宋︺曾志靜(廬陵人嘗遇異人授以道術杜門辟穀十)
(餘年異人復來視之曰未也别去又數年至曰可矣至和二年春告其徒曰吾九日將為衡山之游)
(至期端坐而化既葬有自衡山來者持其書勉諸徒學始知巳仙去)釋慶閑(神宗元豐三年)
(廬陵太守張公請師居仁山隆慶寺法席其明年三月七日告衆入滅說偈畢就浴浴出以巾搭膝)
(而化是日雲起風作烟氣所至東西南北四十里草木沙瓅之間皆得舍利如金色)李思廣
(吉水人放意山水間得錢即易酒或醉卧市中政和四年來螺川止習溪橋有酒媪頗異之每飲不)
(問其直一日忽告媪當别去晨起則巳死矣乃報所親殮葬之後有自衡岳來者為思廣致書謝媪)
(啟其塚惟空棺云)︹明︺趙元陽(安福人幼習進士業夢神人曰汝神仙中人何望世貴遂)
(為道士師李元張天全結茅匡山洪武壬戌正月朔謝衆曰自今閉關以還吾真慎無干焉五月三)
(日夏至啟關潄浴更衣趺坐呼弟子於前書偈畢雷電交作風雨晦冥乃逝)
︹土產︺絲(唐書地理志吉州土貢絲寰宇記吉州產絲布)葛(唐書地理志吉州土貢)白紵
布(元和志吉州貢)竹紙(唐書地理志吉州土貢陟釐寰宇記產竹紙省志泰和縣出)斑
竹(唐書地理志吉州土貢)茶(元和志吉州貢省志泰和傳擔山產萬安神潭兩岸亦多種茶)
(味香美故云蜜潭水神潭茶)笋(明統志王版笋出白鷺洲乂浮笋泰和縣禾山出)金橘
總纂官(臣)李菡恭纂輯
提調官(臣)張日章恭覆輯
校對官(臣)章詒燕恭校
校對官(臣)顏以燠恭覆校
大清一統志
贛州府(在江西省西南一千二百里東西距三百三十里南北距五百六十里東至寕都州界一)
(百八十里西至南安府南康縣界三十里南至廣東惠州府連平州界四百三十里北至吉安府萬)
(安縣界一百三十里東南至廣東嘉應州平遠縣界六百里西南至廣東韶州府翁源縣界四百七)
(十里東北至寕都州界四百四十里西北至吉安府龍泉縣治二百九十里自府治至京師五千)
(六百七十里)
︹分野︺天文斗分野星紀之次
︹建置沿革︺禹貢揚州之域春秋時吳南境戰國屬楚
秦屬九江郡漢為豫章郡贛雩都二縣及南埜縣
地後漢末分屬廬陵郡三國吳分立廬陵南部都
尉治雩都(按晉書地理志作孫皓分立元和志則又云孫權嘉禾五年立理雩都)晉
太康三年罷都尉置南康尉屬揚州元康元年改
屬江州永和五年移治贛縣(見劉澄之元和志)宋永初元
年以南康郡為南康國齊永明初復為郡梁陳因
之隋開皇初廢郡置虔州(元和志取虔化水為名)大業初復
為南康郡唐武德五年復為虔州天寶元年仍曰
南康郡乾元元年復曰虔州屬江南西道五代梁
置百勝軍節度貞明四年入吳後屬南唐(按寰宇記云後)
(唐長興二年升為昭信軍節度今考通鑑及五代史諸書唐光啟元年盧光稠據虔州後遣使附梁)
(因置百勝軍貞明四年吳取虔州里南唐保大中軍名如故此蓋南唐末所改或宋初更名後唐時)
(亦未嘗有其地也)宋初亦曰虔州南康郡屬江南西路(建炎)
(四年屬鄂州路紹興初仍屬江南西路)紹興二十三年改曰贛州(宋中)
(興小歷紹興二十三年校書郎董德元言虔州號虎頭城非佳名廷臣亦謂有虔劉之義遂改名贛)
元至元十四年升贛州路總管府隸江西行省明
洪武二年改曰贛州府屬江西布政司
本朝初因之屬江西省乾隆九年升寕都縣為直隸
州以瑞金石城二縣屬焉領縣八廳一
贛縣(附郭東西距一百十里南北距二百六十五里東至雩都縣界八十里西至南安府南康)
(縣界三十里南至信豐縣界一百三十里北至吉安府萬安縣界一百三十五里東南至雩都縣界)
(八十里西南至信豐縣界一百二十里東北至興國縣界一百二十里西北至吉安府龍泉縣界二)
(百十里漢置贛縣屬豫章郡後漢因之三國吳分屬廬陵郡後又分屬廬陵南部都尉晉初屬南康)
(郡永和五年始移郡來治宋改南康國齊梁陳復為郡治隋初改縣曰南康為虔州治大業初復曰)
(贛縣仍為南康郡治唐為虔州治宋為贛州治元為贛州路治明為贛州府治本朝因之)雩
都縣(在府東一百五十里東西距一百里南北距一百五十二里東至寕都州瑞金縣界五十)
(里西至贛縣界五十里南至信豐縣界七十二里北至興國縣界八十里東南至會昌縣界七十里)
(西南至信豐縣界一百十七里東北至寕都州界一百七十里西北至贛縣界八十里漢置雩都縣)
(屬豫章郡後漢因之三國吳分置廬陵南部都尉治此晉太康三年為南康郡治永和五年移郡治)
(贛以雩都為屬縣宋齊因之後廢隋平陳復置屬虔州大業初屬南康郡唐屬虔州宋屬贛州元屬)
(贛州路明屬贛州府本朝因之)信豐縣(在府南一百七十里東西距二百七十五里南)
(北距一百六十五里東至安遠縣界一百二十五里西至南安府大庾縣界一百五十里南至龍南)
(縣界一百二十里北至贛縣界四十五里東南至安遠縣界一百里西南至廣東南雄州界六十里)
(東北至贛縣界五十里西北至南安府南康縣界五十里本漢豫章郡南埜縣地三國吳為南安縣)
(地晉以後為南康縣地唐永淳元年析南康置南安縣屬虔州天寶元年改曰信豐宋屬贛州元屬)
(贛州路明屬贛州府本朝因之)興國縣(在府東北一百六十里東西距二百四十里南)
(北距一百二十里東至寕都州界一百六十里西至吉安府萬安縣界八十里南至贛縣界四十里)
(北至吉安府廬陵縣界八十里東南至雩都縣界三十里西南至贛縣界四十里東北至吉安府永)
(豐縣界一百二十里西北至吉安府泰和縣界六十里本漢贛縣地三國吳分罝平陽縣晉太康元)
(年改曰平固屬南康郡宋齊以後因之隋省宋太平興國七年始析贛縣地置興國縣屬虔州後屬)
(贛州元屬贛州路明屬贛州府本朝因之)會昌縣(在府東少南三百里東西距二百二)
(十里南北距一百九十五里東至福建汀州府武平縣界一百二十里西至信豐縣界一百里南至)
(長寕縣界一百二十里北至寕都州瑞金縣界七十五里東南至福建汀州府武平縣界一百二十)
(里西南至安遠縣界八十里東北至寕都州瑞金縣界七十里西北至雩都縣界八十里自漢至唐)
(皆為雩都縣地宋太平興國七年始析置會昌縣屬虔州紹定四年升縣為軍咸淳五年復為縣元)
(大德元年升為會昌州屬贛州路明洪武二年仍為縣屬贛州府本朝因之)安遠縣(在府)
(東南三百四十里東西距一百十里南北距二百四十里東至長寕縣界五十里西至信豐縣界六)
(十里南至定南廳界九十里北至會昌縣界一百五十里東南至長寕縣治一百二十里西南至定)
(南廳治一百九十里東北至會昌縣治一百四十里西北至信豐縣界一百十里本漢雩都縣地齊)
(初置安遠縣永明八年併入虔州梁大同十年析置安遠縣隋開皇中廢唐貞元四年復分雩都縣)
(地置屬虔州宋屬贛州元至元二十四年省入會昌至大三年復置明洪武初屬贛州府本朝因)
(之)長寕縣(在府東南四百六十里東西距一百六十里南北距二百六十里東至福建汀)
(州府武平縣界八十里西至定南廳界八十里南至廣東嘉應州平遠縣界一百八十里北至會昌)
(縣界八十里東南至廣東嘉應州平遠縣界六十里西南至廣東嘉應州興寕縣界一百四十里東)
(北至會昌縣界七十里西北至安遠縣界七十里漢雩都縣地唐宋以後為安遠縣地明萬歷四年)
(析置長寕縣屬贛州府本朝因之)龍南縣(在府南三百二十里東西距一百八十里南北)
(距一百三十五里東至定南廳界五十里西至廣東南雄州始興縣界一百三十里南至廣東惠州)
(府連平州界一百十里北至信豐縣界二十五里東南至定南廳界六十里西南至廣東韶州府翁)
(源縣界一百五十里東北至信豐縣界三十里西北至信豐縣界三十里漢南埜縣地晉以後為南)
(康縣地唐為信豐縣地五代南唐保大十年析置龍南縣屬虔州宋宣和三年改曰虔南紹興二十)
(三年復曰龍南屬贛州元至元二十四年併入信豐至大三年復置屬寕都州明洪武初屬贛州府)
(本朝因之)定南廳(在府南四百里東西距一百三十里南北距一百二十里東至長寕)
(縣界一百里西至龍南縣界三十里南至廣東惠州府和平縣界一里北至信豐縣界一百二十里)
(東南至廣東惠州府龍川縣界一百二十里西南至廣東惠州府和平縣界三十里東北至安遼縣)
(界一百四十里西北至龍南縣界四十里本漢南埜縣地唐宋以來爲龍南安遠信豐三縣地明隆)
(慶元年析置定南縣屬贛州府本朝初因之乾隆三十八年改廳以府同知分駐)
︹形勢︺地最曠大山長谷荒翳險阻交廣閩越銅鹽之
販道所出入(宋王安石虔州學記)郡當二廣之衝由南來者
必自此易舟而北(宋趙抃奏議)接甌閩百越之區介谿
谷萬山之阻(宋洪邁表)控江西之上流接南粤之北陲
故裏耑一路之兵鈐而外提二境之式柄(宋楊萬里章貢)
(道院記)崆峒摩天章貢激石(明郭子章郡邑表記)
︹風俗︺其人勁悍習武特異他郡(宋周必大奏議)風俗儒良秀
美然地廣人稠大抵嗜勇而好鬭輕生而忘死(宋董)
(德元奏議)風氣錯糅人多勁捷尚義(元李太初贛州學記)伉健工
巧好佛信鬼(明統志)
︹城池︺贛州府城(周十三里高三丈舊有門十三後塞其七存六東西北三面阻章貢之水)
(南引水為濠唐時所築宋嘉祐中州守孔宗翰甃石明時屢經修葺本朝康熙十五年修四十三)
(年乾隆十年二十五年五十二年修嘉慶二十二年重修贛縣附郭)雩都縣城(周五)
(里門六南臨貢江三面為濠元至正十三年因舊址重築本朝康熙四十三年修乾隆二十五年)
(嘉慶九年重修)信豐縣城(周三里十八步門六宋嘉定中築本朝順治康熙年間屢修)
(乾隆二十五年重修)興國縣城(周五里門四東南阻水西北為濠廣一丈五尺元至正十)
(二年土築明成化中甃石本朝順治康熙年間屢修乾隆十一年重修)會昌縣城(周二)
(里一百八十步門四三面阻水南為濠宋紹興中築明洪武正德間改拓本朝順治七年修)安
遠縣城(周二里八十步門三濠廣一丈明洪武中築本朝康熙二十一年修)長寕
縣城(周二里二百五步門四明萬歷三年築本朝康熙九年修)龍南縣城(周四)
(里二百步門六東濱涯水西濱桃水為濠明成化初因舊址甃築崇禎九年改拓本朝屢修)定
南廳城(周二里一百六十步門三明隆慶三年築本朝康熙年間屢修)
︹學校︺贛州府學(在府治東即紫極觀舊址宋治平中建於豐樂寺明成化四年徙於景德)
(寺嘉靖四十一年又遷今所本朝順治年間屢修入學額數二十名)贛縣學(在縣治西)
(鬱孤臺下明成化四年與府學並建於景德寺崇禎十三年遷今所本朝康熙年間屢修入學額)
(數二十名)雩都縣學(在縣城西隅宋天聖中建後屢遷明嘉靖十九年復還故址本朝)
(順治康熙年間屢修入學額數二十名)信豐縣學(在縣治東南宋景德中建本朝順)
(治年間重建入學額數十二名)興國縣學(在縣治北隅宋初建在縣南門外紹興十三年)
(遷今所明嘉靖中再遷南門外四十年仍還故址本朝康熙二十年重建入學額數十二名)會
昌縣學(在縣治東北舊在縣西北隅明嘉靖初遷今所本朝康熙八年重建後屢修八學)
(額數十二名)安遠縣學(在縣治東隅宋慶歷四年建紹興三年遷於興慈寺元大德中)
(還今所本朝屢修入學額數十二名)長寕縣學(在縣治東明萬歷四年建本朝康)
(熙十八年遷縣西二十六年復還故址四十四年修入學額數十二名)龍南縣學(在縣)
(城東南隅舊在縣治東南宋建明隆慶五年遷今所本朝順治十二年修入學額數十二名)定
南廳學(在廳治東明隆慶三年建本朝順治十四年重修後屢修入學額數八名)濂
溪書院(在贛縣東南廉泉側宋周濂溪嘗通判虔州後人建書院於贛水東明宏治十二年)
(改建於鬱孤臺崇禎十三年遷此本朝順治十年重建康熙三十三年四十八年重修)雲陽
書院(在雩都縣西門外本朝乾隆二年建)安湖書院(在興國縣東八十里宋咸)
(淳八年建文天祥記明正德十四年遷建城中)聚五書院(在安遠縣東本朝雍正三年)
(建)石谿書院(在長寕縣南本朝雍正十一年建)蓮塘書院(在定南廳東十)
(里本朝乾隆二十九年建按舊志載先賢書院在贛縣治東宋建思皇書院在雩都縣西明建)
(崇正書院在信豐儒學右明建湘江書院在會昌縣射圃後明嘉靖中建今俱廢謹附記)
︹戶口︺(原額人丁五萬九千八百八十九今滋生男婦大小共二百四十一萬四千八百二十名口計)
(三十九萬二十七十四戶又所屯軍男婦大小共九萬八千四百一十七名口計九十九百五十五)
(戶)
︹田賦︺(田地二萬四百四十三頃一十七畝有奇額徵地丁銀十三萬七十六百三十四兩一錢六分)
(米二萬九千八百一石四斗八升一合八勺)
︹山川︺賀蘭山(在府治西南隅舊名文筆山頂即鬱孤臺其左綿亙為白家嶺)天竺山
(在贛縣東四里貢水東極高秀相接者為伏龍山又東一里有佛日峯又東五里有鳳凰山)汶
山(在贛縣東三十里上有卑仙峯巨石盤亙下有潭廣數十丈曰文潭因名文潭嶺有文潭隘為)
(設守處)玉房山(在贛縣東南二十四里寰宇記本名赤石山唐天寶六年勅改今名南康)
(記云大石連聳燦若舒霞山角多赤石有玉房瓊室)席帽山(在贛縣南三十五里下有黃仙)
(石明統志相傳昔有仙人乘白鹿駐石上今有黃仙寺)崆峒山(在贛縣南六十里舊名空)
(山寰宇記空山晉咸&KR0996;五年太守庾恪於山西麓建立神廟歷代祈雨最有靈應按司馬彪郡國忠)
(云山在郡南多材木果實食物一郡皆資此山省志崆峒山自南康縣蜿蜒而來章貢二水夾以北)
(馳山麓周迴百里蓋贛之望山也)九峯山(在贛縣西南三十里根盤數十里屹立高聳南)
(向崆峒北拱郡治)蛤湖山(在贛縣西北山為郡治後三十里一名三陽屏上有三峯下有)
(龍湫)儲山(在贛縣北亦名儲潭山隋書地理儲山寰宇記儲潭祠在縣北二十志贛有里南康)
(記云晉咸和二年刺史朱偉率兵赴江州討蘇峻行至此山怱有神人曰余嘗弋釣於此帝以我司)
(此山水君能為我立祠宇當有報焉偉即為置廟故為儲潭君廟及至建業果有功百姓祈禱於今)
(不絶)玉石山(在贛縣北四十里寰宇記其石色黑唯一片鮮白如玉因名)烏兜山
(在贛縣北一百里與金龍山相接懸崖瀑布溪澗抱流其南十里有錦屏山狀如屏風)順山
(在贛縣北一百二十里接萬安縣界怪石萬丈歷三十六拗乃至其巔)黃唐山(在贛縣北)
(接泰和縣界寰宇記在縣北一百六十三里輿地志云山右行六里有石室口方八尺如數十間屋)
(上通天窗下有方榻室七所相通悉有石二石人巾櫛而座旁有小石人室前時有車馬迹春夏草)
(不生無諸毒蟲林木繁茂水石幽絶蓋靈仙窟宅也其山獨立高一千三百丈祝穆方輿勝覽山在)
(縣北六十里即東坡詩所謂石樓山也)金螺山(在贛縣東北一百里相近有西華山)龔
公山(在贛縣東北一百三十里寰宇記在縣東北一百八十里其上奇峯翠巘前後連延蘿木)
(泉池左右襟帶昔有隱士龔亳棲舍於此因名)青釣山(在雩都縣東十五里巔有泉飛淙濺)
(沬土人名為青山瀑布)梓潭山(在雩都縣東南六十九里寰宇記南康記云其山有大梓)
(樹吳王令伐為龍舟艚以童男牽拽艚沒於潭中男女皆溺縣志今訛為梓潼山其前為龍嘴舌兩)
(江之水今於此)干霄山(在雩都縣東南七十里上多松杉產石蜜有水曰小泉北流入貢水)
柴侯山(在雩都縣東南七十二里寰宇記南康記云漢靈帝時有劉叔喬避地於此死葬村)
(側自題云柴侯墓)左坑山(在雩都縣西南七十里許下有龍湫又藥山在縣西南九十里)
(產黃連)金雞山(在雩都縣西三里水經注湖漢水西北流逕金雞石其石孤竦臨水耆老)
(云時見金雞出於石上故名隋書地理志雩都有金雞山寰宇記在縣西北十六里山臨貢水石色)
(如霞其旁有穴廣四丈南唐記云有金雞出入此穴因號金雞穴)峽山(在雩都縣西六十里)
(寰宇記在縣西北八十六里唐天寶六年勅改為夜光山南唐記云其上時有夜光飛熖遥見若火)
(燎於原又從峽泝數十里有石臨水名曰蛟窟)太平山(在雩都縣西北八十里瀑布幽蘭人)
(多遊賞上有龍潭下有太平公館)雩山(在雩都縣北三十五里高可摩霄雩水出其下為邑)
(望山寰宇記在縣北二十五里相傳昔人祈雨於此山下往往感應故曰雩山)龍溪山(在雩)
(都縣北八十里接興國及贛縣界)固石山(在雩都縣東北一百里一名展誥山上有洞曰)
(固石洞高峻環水止一徑可入宋岳飛討平彭友餘黨處相近有蓮花山其南為九山嶂)高沙
寶山(在雩都縣東北百餘里兩峯並高明統志昔樵者遇白兔逐之入地鑿之得銀故名)綿
山(在信豐縣東三十里綿水經此又東十里有小假山勢如列戟上有龍湫相近為樂平山有石)
(泉四時不竭)武山(在信豐縣東五十里相近有雞籠山)禾溪山(在信豐縣東八十里)
(怪石峭峻下有溪流灌田可數千頃)企嶺山(在信豐縣東八十餘里頂尖如筍望之羣山莫)
(並)衢孚山(在信豐縣東一百里麓有温泉其北有河田山綿延數十里與安遠縣接界)
長老山(在信豐縣東一百二十里周亙百餘里半入安遠縣界饒竹木其崖出二水分流安)
(息禾溪會於龍湖口)聖山(在信豐縣東南一百里高插雲表)南山(在信豐縣南一里上)
(有三峯屹立)三明山(在信豐縣南四十里三峯鼎峙石塔五層有泉澄清不竭相近有金)
(鐘山)香山(在信豐縣南七十里盤亙三十里多產藥物有九十九峯小溪十八派分流山下)
大龍山(在信豐縣南一百二十里一名壺山上有巖洞數十又有龍井多產紫草藥物有異)
(花如白蓮俗稱為仙窟相近為黃柏山上有龍湫又南三十里有新龍山又南五十里有靈麓山高)
(千丈相近又有鳳湖山)穀山(在信豐縣西十五里跨信豐南康兩縣界寰宇記在縣西二十)
(里輿地志云其上有石如人形有池水生魚鱉山臨穀水因以為名高一千五百丈不通人行府志)
(其高插天雄踞一邑西南五里山腰有巖曰芙蓉乳泉下滴幽勝可愛)龍塘山(在信豐縣)
(西五十里山下有塘數畝中有窟深不可測相連者爲雉山有飛泉如練又西五十里有木公山上)
(有天池廣數畝)猶山(在信豐縣西一百二十里高千丈上分九十九面多產異藥)廩山
(在信豐縣西北三十里有石豐崇如廩隋書地理志南康有廩山寰宇記在信豐縣西四十里輿地)
(志云山下有湖水中有五色鯉山高一千五百五十丈省志山在縣北三十里與南康縣接界)靈
山(在興國縣東十五里有五峯曰獅象香鑪鉢盂錫杖下有玉珠泉相近有金斗山巨石巉巖峯)
(巒障列爲縣東巨鎮上有洗心泉)朱家山(在興國縣東八十里山木繁蔭相傳有石穴爲)
(仙鬼棲憑人不敢登)崖石山(在興國縣東八十五里峯密峭絶巨石連亙宋文天祥屯兵其)
(上今有崖石寨又縣東一百四十里有蓮花山亦天祥駐兵處累石爲城基址猶存)上洛山
(在興國縣西南四十里西京雜記上有石墨可書隋書地理志南康有上洛山寰宇記輿地志云山)
(多木客乃鬼類也形似人語亦如人遥見分明近則藏隱能斫杉枋聚於高峻之上與人交市以木)
(易人刀斧交關者前置枋下却走避之木客尋來取物下枋與人隨物多少甚信直而不欺)玉
山(在興國縣西十五里高出諸山之上相近有羊山山半有靈泉又壘山在縣西四十里)覆
笥山(在興國縣西北八十里寰宇記在贛縣東北四百十三里輿地志云山上有石井通泉口)
(廣一丈高七尺中有石笥貯玉牒上有平湖湖中有石雁省志山高二十餘里東望金精西望芙蓉)
(北接青原南瞰章貢為一邑羣山之宗今亦名福笥山按明統志謂在縣北一百七十里誤)池
源山(在興國縣北三十里池口上有南北二峽三十六坎深閟幽隱)任山(在興國縣北一)
(百里高數百仞勢極峭拔前有九峯)大烏山(在興國縣北一百三十三里高二十餘里四更)
(即見日出有風雨二洞深不可測)方山(在興國縣東北四十里八面嶄然俱方上有仰湖旱)
(潦如一旁有巖相傳為仙靈窟宅)萬磜山(在興國縣東北寶城鄉環山皆石磔下積水成)
(湖)蜈蚣山(在興國縣東北一百二十里高幾萬仞峯入雲表與覆笥並峙)大嶺山
(在興國縣東北一百八十里接寕都州界高十里險峻如𧖟叢)古方山(在會昌縣東十里高)
(聳孤立勢壓羣山)白雲山(在會昌縣東八十里峯巒特出常有白雲蒙其山頂又有白雲)
(山在定南廳東三十里其東有隘)盤固山(在會昌縣東南一百二十里亦名盤古山唐書)
(地理志雩都有盤固山寰宇記在雩都縣東南四百一里其山盤紆嶒崚因號盤固府志盤古山周)
(圍石壁有羅漢巖可容數十人有池廣一畝產白蓮)君山(在會昌縣東南隋書地理志雩都有)
(君山寰宇記在雩都縣東南三百八十五里南康記云其山奇麗鮮明遠若臺榭名曰媧宫亦曰女)
(姥石山去盤固山北五十里上有玉臺方廣數十丈有自然石室府志山在會昌縣東南一百八十)
(里有水下入湘水)紫雲山(在會昌縣南一百里高數百仞鑿石為磴計四百數十級有奇)
(名雲梯石紆迴蜿蜒西折數武為趙公巖又有仄徑捫蘿躡迹始達其巔有沃衍數十畝及流泉松)
(竹之勝)四望山(在會昌縣南一百二十里清秀如畫東通福建武平縣界南通長寕縣界)
羊山(在會昌縣西一百里相近又有仁峯山)鐵山(有二一在會昌縣西北舊傳出鐵久)
(絶紆迴清麗爲縣勝地一在安遠縣西北六十里宋置鐵場元廢)明山(在會昌縣北隔河二)
(里爲邑主山寒泉飛瀑巨石蹲峙下有五石城)龍歸山(在會昌縣北七十里林木蓊鬱山谷)
(逶迤)芙山(在會昌縣北八十里峯巒秀曡若芙蕖高四百五十丈周四十里相近又有紫雲山)
(接瑞金縣界)馬鞍山(在安遠縣東十五里有小池巖多桃竹清勝可愛)欣山(在安)
(遠縣南十五里寰宇記在縣南四十里其山一十一面高五百丈有蓮花池水及石室石床橘樹異)
(竹縣志其山高峻插天盤根數百里多巖池泉石遊者欣然故名)源華山(在安遠縣西二)
(十里舊名員華孤聳圓平)重石山(在安遠縣西北一百里上多磊石下臨灘流相近有烏石)
(山亦險峻多石上有寨)清虚山(在安遠縣西北陡崖千仞遠眺曠然相近有礶石山峭壁)
(如劃雄峙江口上亦有寨)巖陂山(在安遠縣北上坦下險峙立江間上有寨山腰有巖洞尤)
(幽絶)頂山(在長寕縣東南五十里為閩廣之交雙峯聳翠飛瀑中懸)大帽山(在長寕縣)
(南二百里綿亙數百里與廣東平遠興寕等縣接界中有老虎隘林木深阻逕三十里絶無入煙明)
(正德中賊徒聚此嘉靖末程鄉人葉芳復嘯聚其中至萬歷初始剿平之)鈴山(在長寕縣西七)
(十里秀拔冠於羣山其並峙者曰帽山峭石嶙峋直插雲表)雞籠山(在長寕縣西北)官
谿山(在長寕縣北三十里棘菁叢深昔為盜藪又東華山在縣東北二里邑人多葬此)三
仙山(在龍南縣東四十里三峯並峙山徑陡峻若升梯然俗呼梯子嵊又綿亙為七支嵊山勢)
(層曡分而為七故名下有兩水夾流抵縣東即濂水也)彤華山(在龍南縣東四十五里叢)
(峯聳秀高插雲表山頂有泉不涸下入濂水)天井湖山(在龍南縣東南八十里上有泉)
(井下有湖故名)歸美山(在龍南縣東南一百里定南廳西四十里寰宇記在安遠縣西南三)
(百里高一千四百丈四面巖險有自然石城高數十丈周三百步又有石峽左右高六十丈迥若雙)
(闕復有古石室色如黃金號為金室省志山跨龍南定南二縣界亦名龜尾山以與龍山相對俗謂)
(之龍頭龜尾)芙蓉山(在龍南縣南五里高秀如芙蓉)上皇山(在龍南縣南四十里)
(山勢高聳林木森鬱)清修山(在龍南縣南五十里高千仞上平坦廣二里許泉石林竹迥絶)
(塵俗儼若洞天故名又君山在縣南七十里下有古城濠塹巨石峭壁)小武當山(在龍)
(南縣南一百二十里渥水出此有石笋九十九形如列戟飛鳥不能棲相近有南宫山)角子
山(在龍南縣南一百二十里相近者為帽山形圓如帽又相近有銀山太平江水出此又南有三)
(門山)冬桃山(在龍南縣南一百五十里上多桃經冬始熟亦名冬桃嶺桃江水出此上有冬)
(桃隘又有三指山在縣西南八十里)油瓶山(在龍南縣西三十里其路自上而下平臨溪濱)
(中有巖洞左鐘右鼓亦名鐘鼓巖又尖子山在縣西四十里尖入青冥羣山莫及)大岳山
(在龍南縣西五十里有水入桃江)葛溪山(在龍南縣西七十里下臨溪水又西十里為金)
(竹山一名筋竹多竹有水下入桃江)水尾山(在龍南縣西一百二十里林木蓊鬱横於江水)
(之尾故名相連者為猿山)樟山(在龍南縣西一百五十里亦名樟木嶺兩山相夾險阨可守下)
(為樟木徑隘)祿馬山(在龍南縣西北二十里聯嶂環列狀若繡屏有水入洒源水相近為)
(鶴鷹山孤峯挺峙四圍石壁嶙峋山頂有泉)犂鼻山(在龍南縣西北三十里與信豐縣接)
(界有石如犂鼻因名一名犂壁山即舊峯門嶺也洒泉水出此)宫山(在龍南縣北二里三江水)
(會於山下)駱駝山(在龍南縣北五里又北三里有將軍山俱蹲峙水口)金岔山(在龍)
(南縣北二十里層巒曡巘周數十里上有水不涸相近有龍山亦名龍頭山有龍湫)靈應山
(在龍南縣北二十五里一名青龍髻曹學佺名勝志岡巒重複吞吐煙雲望之如畫屏昔嘗建寺艱)
(於水有禪師飛錫東行泉即湧出改名靈應)文昌山(在定南廳城内東隅舊名高寨岡)
院徑山(在定南廳東七十里有二龍潭)劉軬山(在定南廳東南一百二十里接長寕)
(龍南二縣界)三台山(在定南廳南隔溪三峯横列中一峯特起下有小山如印亦曰印山)
楊梅山(在定南廳北一百里為一境要隘有二水東入九洲河西入桃江亦名楊梅牌)回
軍嶺(在贛縣東四十里相傳黃巢兵犯境里人方氏拒却之於此因名)黃竹嶺(在贛)
(縣西北一百四十里路出龍泉縣嶺畔多竹因名)分水嶺(在贛縣北一百二十里與萬安)
(縣分界)嶇嶺(在信豐縣西北五十里與南康縣分界上多怪石)花嶺(在興國縣東三)
(十里四面尖圓最為秀麗又相近有大鑊嶺兩面峻絶為寕都大路所經)君子嶺(在興國縣)
(西頂多奇石對峙者曰秦娥峯)軍門嶺(在會昌縣東南一百二十里兩山對峙如壘相傳昔)
(人屯兵處又梅嶺在縣東南一百里高峻異常)鳳凰嶺(在會昌縣北五十里高聳君鳳凰展)
(翅)熊嶺(在安遠縣凍二十里勢甚險峻又縣西二里有棃嶺)打鼓嶺(在安遠縣南十)
(餘里上有石鼓相傳舊與譙鼓相應)南逕嶺(在安遠縣南三十里上有逕路長數十里逕口)
(有石高三十餘丈)丹竹嶺(在長寕縣南五十里)登頭嶺(在長寕縣西北四十里行)
(者必經絶頂路始得通故名上有登頭隘)程嶺(在龍南縣東五十里接定南廳北界其北十里)
(為黃土嶺皆有水入濂水)白石嶺(在龍南縣南二十五里又嶺在縣南三十五里菖蒲嶺)
(在縣南八十里俗訛為婆嶺下有澗又有大小白嶺在縣西南一百五十里接廣東翁源縣界或謂)
(之南北嶺)神仙嶺(在定南廳北四十里)四會峯(在贛縣南七十里東距龍江與崆峒)
(對峙其上方平容數百人旁有小徑可躋井源不涸)妙高峯(在贛縣北八十里舊名磯嶺高)
(出羣山)東峯(在安遠縣東二里峯頭尖秀如文筆)古秀峯(在安遠縣西五里峯勢高)
(聳頂平數里前後石門上有清泉)擢秀峯(在安遠縣西北八十里秀聳有茂竹飛瀑之勝)
獅子巖(有二一在贛縣東十五里石壁峭拔以形似名一在會昌縣西北九十里洞壑幽深)
(嘗有人燃炬以入中有石室數間石笋峭刻溪流清洌不知其源)通天巖(在贛縣西二十)
(里空洞如屋有穴透其巔怪石環列有石檐滴水日夜如雨注其半壁曰忘歸巖以其地幽勝遊者)
(坐而忘歸故名)靈泉巖(在雩都縣東五里一名出水巖瀕江有石山水從石竇嘖入江中色)
(味佳絶)羅田巖(在雩都縣南五里一名善山兩旁有巖相通左曰仕學山右曰觀善巖)
通巖(在雩都縣南十里山腰前後洞徹中通人行又縣南二十里有斗巖以有七小阜相連而)
(名縣西南三十里有康石巖内有五洞)需巖(在雩都縣南四十里上下兩穴有泉石之勝又)
(南一里有墨煙巖曲徑盤旋松竹茂密皆邑人王鴻所闢)鐵石巖(在信豐縣南二十里亦名)
(鐵石磧上有二門中容百餘家產花果又有古井相傳昔人多避寇於此)東龕巖(在興國縣)
(東北八里明統志在縣東北二十里唐鍾紹京讀書處前後有讀書巖試劒石靈湖石舫石笋筆架)
(山綍線洞環鯉瀑布泉僧寺共號十景)注米巖(在會昌縣東三十里深廣二丈許有小竇)
(相傳舊嘗出米故名今竇有流泉亦名注水巖)漢仙巖(在會昌縣東南一百二十里去羊角)
(水鎮二里舊名漢山峭峻聳拔下臨漢溪深廣數丈有石竇僅容一人匍匐而入其中奇勝森列)
蕭帝巖(在會昌縣南一百里一名佛圖巖狀如獅伏而張口中虚可容百餘人相傳齊武帝)
(爲贛令時嘗避難於此又南二十里有水清巖)龍清巖(在安遠縣東一百二十里大小穴數)
(十巖前清流縈帶)蓮花巖(在安遠縣西二十五里循嶺穿石徑而入兩山峭立中藏一洞)
(有飛瀑從巖頂懸注入溪澗中)清龍巖(在長寕縣南三十里有大小十餘穴清流縈抱陟降)
(必由棧道)松林巖(在龍南縣南八十里石嶺相連十餘里有巖寬廣可居皆有三峯卓立半)
(壁間開一竅相傳嘗有鼓樂鉦角聲)玉石巖(在龍南縣北五里有上下二巖上巖石瑩如白)
(玉山半有洞中廣數十丈宋太宗賜書一百二十卷里人依巖建閣藏之後爲兵燬此爲上巖巖左)
(又一竇重重深入進登高臺有大竇通明亦名通天巖空闊可容百人明正德十六年王守仁征龍)
(川三浰班師作平南記刻於壁題曰陽明小洞天此為下巖巖後又有六七洞視二巖尤勝土人謂)
(之新巖)五虎巖(在定南廳東南隔溪不一里以山頂分水為界外即廣東和平縣)青
雲嶂(在雩都縣東南七十里積翠浮空山腰林麓僧寮環繞)白雲嶂(在雩都縣西四)
(十里一名白雲堆有三洞聯絡各容百餘人上曰白雲巖中曰太虚巖下曰龍巖溪流貫注其間相)
(傳為龍湫五代晉天福八年南漢循州賊張遇賢踰嶺趨虔州攻䧟諸縣作宫室營署於白雲洞即)
(此)古木嶂(在雩都縣西北十五里南與烏石山夾溪而峙高聳横空)車頭嶂(在雩)
(都縣東北七十里臨江與寒信峽對峙)九龍嶂(在安遠縣南十五里上有龍潭禱雨多應)
鵬子嶂(在龍南縣南三十五里高數里列嶂如屏又縣東北五里有芙蓉嶂)指揮嶂
(在定南廳東四十里峯高峻而中平窪有窩可容數千人元時有指揮屯兵於此故名又華竹嶂在)
(廳東七十里頂有長流水莫知其源山田資其灌溉)苦竹嶂(在定南廳東一百十里草木蒙)
(茸苦竹尢多)涼傘崠(在安遠縣西北八十里高入雲表接信豐縣界)馬戰崠(在長)
(寕縣東八十里接福建武平縣界又蠟坑崠在縣東南十里勢極奇峭)雲蓋崠(在長寕縣)
(北十餘里雲氣羃䍥四時不絶又沙羅崠在縣東北七十里接會昌縣界)九日岡(在信豐縣)
(西門外二百步頂平可坐百人九日邑人於此登覽故名)馬踶岡(在長寕縣治南由城西環)
(抱西北本安遠縣地明正德七年有廣東龍會洞賊葉春流至縣界黃鄉保盤踞其地傳至孫楷萬)
(歷四年巡撫江一麟始討平之因奏分安遠之黃鄉大墩水源尋鄔桂嶺勞田石溪三標頂山南橋)
(石痕滋溪八付腰古雙橋等十五保置長寕縣石溪之馬隄岡即此地也)岑岡(在定南廳西南)
(隔溪二十里與廣東和平縣接界舊為賊大藪明嘉靖三十年和平民李鑑作亂據岑岡為巢官軍)
(進討踰年始降萬歷十四年和平盗李珍等復據岑岡作亂以上陵為巢官軍討平之因設岑岡營)
雩都峽(在雩都縣西北五十里峽長而險前臨大江崖壁陡絶約二十餘里為縣之襟喉中)
(有洲曰米沙洲長二百餘丈其沙三角色最白與常沙異土人視其厚薄以占米價)寒信峽
(在雩都縣東北六十里崖壁夾峙每歲峽中先寒故名)雁門峽(在會昌縣南一百二十里)
(羊角江所經夾江兩岸皆山中列三石江水分爲三道亦號三門峽舟行甚險又有聖姑石在縣南)
(一百十里瀕江以形似名)會昌峽(在會昌縣西北一百里湘洪水所經兩山夾江江流咸漩)
(又有余侯峽在縣北百里)石門(在會昌縣北七十里兩山屹立如門)黃石洞(在信豐縣)
(西南六十里高數十丈深險人迹難到有飛瀑懸崖而下)竹管洞(在興國縣北八十里叢篁)
(萬頃三十餘里無雜植)噴龍石(在贛縣東八十里兩崖劍立飛淙下注爲龍湫又縣北四)
(十里有仙女石上有仙女祠𧖟者禱焉)螺亭石(在贛縣東南寰宇記在縣東南七十里有)
(大石臨水號曰螺亭按南康記云昔有貧女採螺爲業宿此亭衆螺嘬其肉乃死遂殯水濱其冡化)
(爲巨石螺殼無數宋蘇軾詩薄暮漁樵人去盡碧溪青嶂遶螺亭)羅石(在雩都縣東南五里)
(其上平夷可容數百戶昔人避寇結寨其上號羅石寨又縣西南十里有寬石高平矗立)龍門
石(在雩都縣西南一里下匯澄潭)三峯石(在信豐縣西南一百里三峯屹立如筍)松
子石筍(在信豐縣西南寰宇記在縣西南一百五里筍有三十餘條約高五百餘丈)塔
石(在信豐縣西南二百里上銳若塔其前又有黃石寨二大者容數百人)寶石(在興國縣)
(北五十里端圓屹立不生草木又有石人在縣西北八十里與泰和縣接界)黃牛石(在龍)
(南縣南一百二十里其間溪澗錯流皆下合桃水)貢水(在贛縣東源出福建汀州界西流逕)
(瑞金會昌雩都三縣又西入贛縣界與章水合一名東江又名會江江即古湖漢水也漢書地理志)
(雩都湖漢水東至彭澤入江行千九百八十里水經注湖漢水出雩都縣導源西北流逕金雞石又)
(西北逕贛縣東西入豫章水寰宇記貢水源出汀州新樂山經雩都縣東南四百七十一里北流至)
(縣入贛縣界西北流八十里至縣東北二十里與章水合流按貢水今出汀州府六十里新路嶺)
(蓋即新樂之訛明統志云綿水一源出汀州白頭嶺即指此也西北流五十里逕瑞金縣南門與綿)
(水合又西南合灞羅諸水至會昌縣東北湘水自南來入之亦名湘洪水至縣北七里又折西北流)
(合西南來之安遠江入雩都縣界又西北至縣東南寕都江自寕都來入之又西合雩水逕縣南合)
(諸小水又西南瀲江水自興國來入之又西二十里桃江水自新豐來入之又西至府城東環城而)
(北合於章江其中灘石參差舟行甚艱漢時豫章之水湖漢爲大故地理志此水下獨曰東北入江)
(其彭廬旴蜀諸水皆云入湖漢豫章水雖亦云北入大江然不言諸水入此亦不詳其里數疑當時)
(尚未知二水之源異流同姑並著之而專以湖漢爲經流也自水經注以豫章水爲正源而湖漢之)
(名遂隱)章水(在贛縣西一名西江自南安府南康縣界流入至縣西環城而北合於貢水詳)
(見南安府)長步水(在贛縣西北四十里源出黃唐山東流四十里入贛水又龍溪水在縣北)
(一百里源出黃竹嶺東流入贛水)贛水(在贛縣北章貢二水於此合流又北入吉安府萬安)
(縣界漢地理志豫章水出贛縣西南北入大江水經注贛水地理志曰豫章水導源東北流逕南野)
(縣北贛川石岨水急行難傾波委注六十餘里逕贛縣東右會湖漢水又劉澄之曰縣東南有章水)
(西有貢水縣治二水之間二水合為贛因以名縣陳書高祖紀南康贛石舊有二十四灘灘多巨石)
(行旅者以為難元和志貢水西南自南康縣來章水東南自雩都縣來二水至州北合而為一通謂)
(之贛水寰宇記貢水西北流至贛縣東北與章水合章水從南康縣東北流合西扶良熱等水流三)
(十里入贛縣郭與貢水合為贛水從縣北一百九十二里入吉州泰和界章貢圖經東江發源新樂)
(山經雩都而會章水西江與貢水會而為贛在州治導源大庾縣之聶都山後北流至萬安縣為灘)
(十而有八怪石如精鐵突兀廉厲錯峙波面自贛水上信豐寕都俱有石磧險阻視十八灘故俚俗)
(以為上下三百里贛石舊志贛水自府城北北流三百里歷十八灘乃至萬安在贛縣境者一百八)
(十里有九灘曰白澗天柱小湖鱉灘大湖銅盆落瀨青洲梁口共九灘在萬安縣按元和志劉澄)
(之皆以自東來者為章水自西來者為貢水寰宇記始以東為貢水西為章水至今仍之)梁水
(在贛縣北一百六十里接萬安縣界源出龍頭嶺西流出梁口灘入贛水)雩水(在雩都縣東寰)
(宇記源出雩山在縣東北四十二里西南流五十里經縣前合貢水省志在縣北三十二里源出跌)
(爛水繞東溪經雙橋入貢水)禾溪水(在雩都縣東相近有水頭水俱源出九山嶂又有金)
(溪下拔二水俱出縣北鴨公嶂皆東南流入貢水)流陂水(在雩都縣南源出龍坳其西又)
(有小溪水俱西北流入貢水)磜下水(在雩都縣西源出縣北馬迹仞南流逕磜下至麻油)
(坑入貢水又夢口水三門灘水俱流出古木嶂下耆水源出縣西北石含山皆南流入貢水)曲
陽水(源出雩都縣東北一百九十里曲陽山東南流有龍山流出之渡水分水山流出之南溪)
(水入之又南入寕都州之寕部水又縣東北有佛婆水源出黃沙嶺銀坑水源出固石山池田水源)
(出牛阨嶺俱東南繞入寕都水)桃江水(在新豐縣東源出龍南縣西南冬桃山東北流會諸)
(山所出太平大龍等水又東北逕縣西至縣北宫山下與渥廉二水合曰三江口又北流三十里逕)
(龍頭灘入信豐縣界與黃田江水合又東北二十里合方溪水又東北四十里合小河水又東北五)
(十里逕縣東至縣東北與北江水合又東北十餘里至龍湖口合三江水又北流二十里至雙溪口)
(又北二十里至烏漾灘入贛縣界又北五十里至羊烏渡又北八十里入於貢水在龍南者名桃水)
(在信豐者名桃江入贛縣又名信豐江中多灘險而龍南之龍頭信豐之烏漾二灘尤甚明季至今)
(開鑿漸平南雄鹽利由此通焉)三江水(在信豐縣東有三源一出安遠縣界西流逕新田為)
(新田江一出會昌縣界西流為周坑江一出會昌雩都二縣界西南流與周坑江合為寺坪腦江三)
(江既會西流四十里巫水源出巫山西流入焉又西十里禾溪水源出長老山西流入焉又西二十)
(里綿水源出武山西流入焉又西二十里安息江水源出安遠縣界西北流入焉又西二十里至龍)
(湖口入桃江為安樂鄉之通津亦曰安樂鄉水)小河水(在信豐縣南四十里源出保昌縣界)
(南大方東流入縣界凡八十里入桃江)方溪水(在信豐縣南八十里源出定南廳東北一)
(百里南坑坳名員魚溪水會龍頭嶺下諸水西北流入信豐縣界爲方溪水又西北經龍洲及内江)
(渡入桃江亦名小江口)黃田江水(在信豐縣西南一百六十里源出始興保昌龍南三)
(縣界流入縣界黃田務始通舟楫共流二百里許東入桃江)北江水(在信豐縣北百餘步)
(源出縣西猶山東南流至覃塘合大樂水水出大庾縣界楓山東南流五十里入焉又十里至九渡)
(合二水一出縣西七十里中亭磧一出南大方分流二十里入焉又折東北流七十里至城北入桃)
(江)雙溪水(在信豐縣北有二源一出縣北五十里贛縣界東南流一出縣界東岡下東北)
(流俱入桃江)瀲江水(在興國縣東源出縣東北蜈蚣山西南流三寮營前二水自縣東西)
(流入之過衣錦瀧樟木水自大鑊嶺西流入之又逕龍下川至縣東與北來之&KR1070;水會名曰平川又)
(二里過德星橋又南廖屋溪水自縣西南東流入之雲溪水自縣南西流入之又南逕雩都縣西界)
(合衣錦固石鴨公諸水又南入贛縣東界凡二百六十里入貢水亦名平固江又名興國江)&KR1070;
江水(在興國縣北源出覆笥山東南流至方口合方太水又合寶石早溪鰲源龍上池源諸水)
(又南逕縣東合黃田水又南至東澗口與瀲江合方太水源出里山寶石水源出焦嶺早溪水源出)
(白羊坳皆南流入濊鰲源水源出君子嶺龍上水二源一出瞰潭一出羊牿碣俱東流入&KR1070;池源水)
(源出池源山南流入濊黃田水即城濠也源出縣西小春澗東流環城入濊)湘水(在會昌縣)
(東源出縣南一百二十里打鼓壩名郎溪亦名羊角水西北流合君山盤古嶠墨斗灣上林洛口諸)
(水又西北過龍石合貢水爲湘洪水上流中有十灘甚險省志羊角水舊名郎溪東達福建武平縣)
(南達廣東嘉應州爲會昌襟喉湘水發源於此)墨斗灣水(在會昌縣東南一百二十里源)
(出雁門峽急流三折如墨斗故名又上林水在縣東南五十里君山水在縣南二十里洛口水在縣)
(東北六十里俱流入湘水)榮陽水(在會昌縣東南源出軍門嶺南東南流合上輔水入福建)
(武平縣界即廣東石窟溪之上源也)濂江水(在安遠縣南源西北流至縣西出欣山北會上)
(濂水又折東北入會昌縣西界又東北入貢水一名安遠江即古濂水也寰宇記廉水源出欣山西)
(北流去縣西北五里與縣前上林水合流古傳飲此水令人廉潔因名省志濂江水在安遠縣南門)
(外繞縣治西北會上濂里仁小華江諸水流至板石始通舟楫)大濂水(在安遠縣北源出縣)
(東北上濂坊西流經古田坊入欣山水按此即寰宇記上林水也)三百坑水(在安遠縣)
(南南流入定南廳界為九洲河即古安遠水廣東東江之上源也寰宇記安遠水源出欣山在安遠)
(縣東南八十里水南入循州雷鄉縣舊志三百坑水在安遠縣東南四十里其地有三百坑水源出)
(焉南流一百里至定南廳界為九洲河始通舟楫又二百五十里至廣東龍川縣界為東江又九洲)
(河在定南廳東北百里自安遠縣流入合楊枝横江下歷高砂諸水又南入龍川縣界諺云贛州九)
(十九子曲條河却有一條通博羅指此水也中有廉灘鵝呌三灘又濱河有猪婆巖皆險峻)尋
鄔水(在長寕縣東五十里源出尋鄔保西南流合水源馬踶江河嶺諸水入廣東興寕縣界為)
(杜田河亦東江之上源也)馬踶江水(在長寕縣南馬踶岡又河嶺水在縣南十里俱東流)
(入尋鄔水)水源水(在長寕縣北三十五里源出大陽關東三標保流逕雞籠山始成河又東)
(南流繞縣東南入尋鄔水)渥水(在龍南縣東源出縣南歸美小武當諸山北流會上皇諸山之)
(水至縣北合桃水)太平江水(在龍南縣西南六十里源出角子帽銀諸山西北流入桃)
(水亦名羅盤水又縣西南有大龍江水源出縣西大龍保諸山東流入桃水)洒源山(在龍)
(南縣西北亦曰瀉源水源出犂鼻山東流合禄馬鷂窰坑諸水至洒口入三江在縣北十里亦曰鎖)
(口洒瀉鎖音相近也)濂水(在龍南縣東北源出定南廳界横江保西北流會形華程嶺黃土嶺)
(約溪諸水至縣東北入桃水又車子壩水源出東坑至盤蘭山下入濂水)角水(在定南廳)
(北六十里源出院徑山西北流經鹹湖入龍南縣界又城門水在縣北七十里其地兩岸有石壁屹)
(立如城門水出其中故名相近又有鹹水徑水源出南坑俱西北經鹹湖合龍南之濂水入桃江)
鶴子水(在定南廳東北源出安遠界南流入九洲河相近有湖坑水東流入河又沙頭水在)
(縣東北四十里源出下歷保東南流入河油潭水在縣東二十里東流入河章田溪水在縣西北其)
(西又有下池水及西二溪水皆南至縣西三溪口合流經縣南又東入河)蛟湖(在興國縣南里)
(許春口壩北與靈湖相連)熱水湖(在龍南縣西南一百五十里新興保近桃水之源又有湯)
(湖土人用以熟牲)烏村潭(在信豐縣東四十里懸崖飛瀑三級而下聚為一坎復從石穴)
(流出為潭闊二丈許)龍潭(在信豐縣有三一在縣東九十里雞冠磴其巔有龍湫水由巔注高)
(數十仞其下為澗菖蒲叢生一在縣東百里高十丈泉從石穴飛瀉一在縣東北二十里星溪)龍
王潭(在興國縣南半里平川經此匯而為潭極深廣上有石突出江心)仙女潭(在興)
(國縣東北二十里兩岸對峙中有巖穴潭在其下瀑水懸注三曡而後至潭其色黝黑)衣錦
瀧(在興國縣東衣錦鄕東以鄕名衣錦而名瀲江所經也崖石層起如人跨馬相近爲獅子灘有)
(石屹立如獅又長信瀧在縣東二十五里狂瀾奔駛聲吼如雷俗號其上灘曰啞灘以舟過禁聲也)
(下曰泥灘以深不可測也諺曰龍下三瀧舟楫莫當明初知縣唐子儀鑿之其險稍平)龍頭
灘(在龍南縣北三十里三江水所經即古百丈龍灘也灘高水急亂石離立且兩崖峭壁中有龍)
(湫凡舟行至此必移所載於岸空舟方濟明萬歷四年知縣王繼孝鑿石開路百餘丈行者便之)
乾渡洲(在贛縣東磨車灣積沙如阜洲見則知諸灘水涸故名)小湖洲(在贛縣北)
(七十里又北十里爲大湖洲皆突起贛江中)錫洲(在贛縣北一百里平起江中周圍數里上)
(有居民又北爲米洲近江東岸沙白如米雁鶩每爲所迷)瑞洲(在興國縣東門外數武瀲江東)
(來&KR1070;水北來中隔此洲爲縣東障護)鳳凰池(在府治東南二里明統志池中有石竹相傳嘗)
(有鳳棲其上又金鯽池在府治東南硯池在贛縣學)瑞蓮池(在雩都縣治西二百步明統志)
(池産異蓮其葉曰雙捲劍脊其花曰雙頭丫髻三萼二十四葉其實曰覆僮金鋌移之他處輒類常)
(種俗傳雩山倒影所致)洗藥池(在興國縣治西北治平觀前明統志晉葛洪鑿)廉泉
(在府治東南四里明統志劉宋元嘉中一夕霹靂忽泉湧出時郡守以廉名故曰廉泉蘇軾有詩)
濂泉(在安遠縣東濂江坊靈寶觀後澄深清冽為境内第一泉)湯泉(在安遠縣東南符山)
(保山上初坎沸如湯手不可探次坎可煮牲又次坎始可浴又有温泉在縣東南太平保又温泉在)
(諸縣者有六信豐會昌長寕各一龍南三)三潮井(在府治南四里明統志水日三潮潮則溢)
(井口)
總纂官(臣)李菡恭纂輯
提調官(臣)張日章恭覆輯
校對官(臣)沈維鈺恭校恭覆校
