大清一統志
常德府(在湖南省治西北四百十五里東西距四百二十里南北距六百二十里東至長沙府益)
(陽縣界一百六十里西至辰州府沅陵縣界二百六十里南至長沙府安化縣界一百二十里北至)
(澧川界九十里東南至益陽縣界一百三十五里西南至沅陵縣治三百八十里東北至岳州府治)
(四百五里西北至澧州石門縣治二百二十里自府治至京師三千二百六十里)
︹分野︺天文翼軫分野鶉尾之次
︹建置沿革︺禹貢荆州之域春秋戰國時屬楚秦黔中
郡地漢高帝置武陵郡後漢因之三國屬吳晉屬
荆州南北朝宋齊屬郢州梁置武州後廢陳天嘉
元年復置武州大建七年改曰沅州武陵郡隋平
陳郡廢改曰朗州大業初仍曰武陵郡唐武德四
年平蕭銑置朗州開元中屬江南西道天寶初仍
曰武陵郡改屬山南東道乾元初復曰朗州五代
時屬楚升州爲永順軍後周行逢據其地改武平
軍(五代史楚世家梁太祖時馬殷请升朗州爲永順軍又周廣順三年劉言請升朗州爲武平軍)
宋建隆間爲朗州武陵郡大中祥符中改曰鼎州
政和七年置常德軍節度(宋史地理志建炎四年升鼎澧州鎮撫使紹興)
(元年置荆湖北路安撫使治鼎州領鼎澧辰沅靖州三十二年罷)乾道元年升爲
常德府(宋史地理志以孝宗潛藩升府八年依舊提舉五州)屬荆湖北路元
爲常德路屬湖廣行省明復曰常德府屬湖廣布
政使司
本朝因之康熙三年屬湖南省領縣四
武陵縣(附郭東西距一百里南北距七十五里東至龍陽縣界四十里西至桃源縣界五十)
(里南至長沙府安化縣界一百二十里北至澧州界九十里東南至龍陽縣界四十里西南至桃源)
(縣界九十里東北至澧州安鄕縣界一百三十五里西北至澧州石門縣治二百二十里漢置臨沅)
(縣屬武陵郡後漢為武陵郡治順帝更名漢夀縣三國吳更吳夀縣晉復名漢夀宋齊因之隋改置)
(武陵縣仍為郡治唐為朗州治宋為鼎州治後為常德府治元為路治明復為府治本朝因之)
桃源縣(在府西八十里東西距二百四十里南北距四百里東至武陵縣界五十里西至辰)
(州府沅陵縣界二百里南至長沙府安化縣界一百八十里北至澧州慈利縣界二百一十里東南)
(至安化縣界二百五十里西南至沅陵縣治三百里東北至澧州治二百二十里西北至澧州慈利)
(縣治二百里漢臨沅縣地後漢建武二十六年分置沅南縣屬武陵郡晉以後因之隋省入武陵宋)
(乾德元年析武陵地置桃源縣屬鼎州後屬常德府元元貞初升為州屬常德路明洪武二年復降)
(為縣屬常德府本朝因之)龍陽縣(在府東少南八十里東西距五十五里南北距一百)
(八十里東至沅江縣界七十里西至武陵縣界三十里南至長沙府益陽縣界八十里北至澧州安)
(鄉縣界一百里東南至沅江縣治一百二十里西南至長沙府安化縣治二百三十里東北至華容)
(縣治一百六十里西北至武陵縣界三十五里漢索縣地後漢漢夀縣地三國吳析置龍陽縣屬武)
(陵郡晉以後因之唐屬朗州宋初屬鼎州大觀中改曰辰陽紹興三年復故五年置軍使三十年復)
(為縣屬常德府元元貞初升為州屬常德路明洪武九年復降為縣屬常德府本朝因之)沅
江縣(在府東北二百七十一里東西距一百里南北距一百四十里東至長沙府湘隂縣界七)
(十里西至龍陽縣界三十里南至長沙府益陽縣界七十里北至龍陽縣界四十里東南至湘陰縣)
(治一百一十里西南至益陽縣治一百一十里東北至岳州府巴陵縣界四十里西北至龍陽縣治)
(一百二十里漢益陽縣地梁置藥山縣兼置郡隋開皇中郡廢改縣曰安樂十八年又改曰沅江屬)
(巴陵郡唐屬岳州乾寕中改曰橋江五代時改屬朗州宋乾德元年復曰沅江仍屬岳州南渡後還)
(屬鼎州乾道中復屬岳州尋屬常德府元元貞初改屬龍陽州明洪武十二年併入龍陽十三年復)
(置仍屬常德府本朝因之)
︹形勢︺沅水演迤陽山雄峙(宋袁申儒三亭記)南楚上游重湖
舊壤(方輿勝覽)荆渚唇齒(元統志)左包洞庭之險右控五
溪之要(武陵志)山林蓊鬱湖水濬闊(武陵集)
︹風俗︺民食魚稻以漁獵山伐為業(漢書地理志)人氣和柔
多淳樸少宦情有虞夏遺風(梁伍安貧武陵記)信鬼而好
巫(宋朱子九歌注)居民務本勤於耕織(元統志)
︹城池︺常德府城(周九里有奇高二丈五尺門六南臨大江東西北三面有濠明洪武時因)
(元舊址築本朝康熙九年修乾隆三十一年重修武陵縣附郭)桃源縣城(土城門四)
(明成化中築)龍陽縣城(周八百八十七丈門五北瀕江東西南三面有濠明成化中因)
(元舊址築本朝康熙十二年重建城樓乾隆三十一年重修)沅江縣城(土城周五里門)
(四明成化中築本朝嘉慶十二年修)
︹學校︺常德府學(在府治西南宋咸淳八年建本朝順治中重建康熙乾隆中修嘉慶五)
(年增修入學額數二十名)武陵縣學(在縣治西北隅宋紹熙二年建陸九淵有記明洪武)
(初重建本朝康熙五年又重建雍正乾隆中重修入學額數二十名)桃源縣學(在縣)
(城南宋慶歷中建明洪武六年重建本朝康熙三年又重建嘉慶四年九年又增修入學額數二)
(十名)龍陽縣學(在縣城東明洪武初因宋元舊址建本朝康熙七年重建乾隆十二年)
(嘉慶八年重修入學額數十二名)沅江縣學(在縣治東舊在縣西明洪武二年遷建縣)
(東萬歷中復遷縣右本朝順治十六年重建雍正八年遷建縣西乾隆十九年遷建今所嘉慶元)
(年增修入學額數八名)朗江書院(在府城南本朝乾隆十六年建)沅陽書
院(在府城東北宋丁易東建)龍川書院(在桃源縣南三十里舊名桃溪書院本朝乾)
(隆十九年重建改今名)沅南書院(在桃源縣治西舊名漳江書院本朝嘉慶九年改)
(今名)龍津書院(在龍陽縣西南宋周德元建)龍池書院(在龍陽縣西滄港上)
(本朝乾隆十一年建名滄浪書院乾隆四十四年改建東關外鎮龍閣嘉慶二年重修改今名)
瓊湖書院(在沅江縣治西本朝乾隆四十五年建)
︹戸口︺(原額人丁三萬五千七百五十四今滋生男婦一百二十一萬九千七百五十五名口計二十)
(萬四千一百一十二戶)
︹田賦︺(田地塘三萬五百七十二頃三畝四分八釐額徵地丁正雜銀十萬七百七十六兩五錢七分)
(二釐)
︹山川︺木瓜山(在武陵縣東十五里李白流夜郎經此有詩)善德山(在武陵縣東南)
(十五里一名枉山亦名枉人山水經注枉渚東里許便得枉人山山西帶循溪一百餘里茂竹便娟)
(披溪蔭渚長川逕引遠注於沅唐書地理志武陵郡有枉山元和志善德山在縣東九里本名枉山)
(開皇中刺史樊子蓋以善卷嘗居此改名善德明統志山有白龍井)古城山(在武陵縣南七)
(十里前有古隄城蹟宛然蓋即古沅南縣)霞山(在武陵縣南八十里一名金霞山有淘金場)
滄山(在武陵縣南一百二十里與霞山相對滄水所出)塔山(在武陵縣西南九十里亦)
(有淘金場)花山(在武陵縣西二十里多杜鵑花)平山(在武陵縣西三十里一名武山一名)
(太和山又名武陵山一名河洑山水經注沅水又東逕平山西南臨沅水寒松上蔭清泉下注寰宇)
(記武山頂有耆闍寺道德觀其下有德勝泉名勝志武山旁有西山仙井白雲洞遺跡即張虚白醉)
(卧處)高吾山(在武陵縣西三十里一名西山接桃源縣界其下即武陵溪入沅水處)鹿
山(在武陵縣西三十里下有鹿穴)善濟山(在武陵縣西八十里山昔有妖女祠唐袁暎焚)
(之妖遂息後人因名山曰善濟而立袁烈士祠)長坡山(在武陵縣北二十里前臨諸河背枕)
(陽山為諸山之秀名勝志其坡特長而秀)陽山(在武陵縣北三十里水經注澹水出漢夀縣西)
(陽山方輿勝覽梁山舊名陽山唐天寶六年改名漢梁松廟食於此故名名勝志山前有池其下有)
(靈泉寺旁有飛泉瀑布觀者忘暑府志陽山有風雷雨三洞)大龍山(在武陵縣北三十里)
(山勢蜿蜒若龍)風門山(在武陵縣北三十里鮑堅武陵記山有石門去地百餘丈將欲風起)
(此門隱隱有黑氣上須臾黑風競起又黃閔武陵記山上有葱畦隴成行人欲取者先禱山神乃取)
(氣味甚美府志即陽山之風洞)茶林山(在武陵縣北三十里一名茶山以多產美荈故名)
龍山(在武陵縣北六十里隋書地理志武陵縣有龍山)紱紫山(在武陵縣北七十里)
鼇山(在武陵縣北七十里一名虎齒山武陵記虎齒山形如虎齒民常六月祭之不然輙有虎)
(害)文殊山(在武陵縣北八十里雁門村舊有雙松亭)七姑山(在武陵縣北八十里)
(又十里有藥山相近有浮山又有龍巖山中有石橋崖壁嵌空白乳如筍行可五里許至其穴泠然)
(水流不可俯視禱雨輙應)綠蘿山(在桃源縣南十五里下有潭水經注沅水東帶綠蘿山綠)
(蘿蒙羃頽巖臨水實釣渚漁詠之勝地其迭響若鐘音信為神仙之所居)牯牛山(在桃源縣)
(南一百里接長沙府安化縣界一名古溶山怡望溪出此)桃源山(在桃源縣西南三十里有)
(桃源洞相傳即陶潛所記桃花源也武陵記武陵山中有秦避世人居之號曰桃花源舊志山周三)
(十二里西南有桃源洞一名秦人洞洞口流泉瀑布千丈落石壁下流里許伏地不見至北三里與)
(桃花溪合流入沅按今桃源山在烏道村孔道之側所指為桃源洞者未必晉時遺跡也)聞
山(在桃源縣西南三十五里下臨桃花溪)欽山(在桃源縣西南六十里瀕江其東為漁仙)
(洞有寺名勝志山如屏壁其下有二石室相傳馬援避暑所鑿)穿石山(在桃源縣西南七十)
(里下有大竇東西洞達春夏冰溢江水自中流過相傳馬援征五溪蠻會暑甚士卒多困乃穿岸為)
(室以避炎暑於此按明袁宏道遊記由漁仙寺數里至穿石石三面臨江鋒稜怒立突出諸峯上)
(石腹南北穿如天闕據此穿石山在欽山西數里明統志以為在縣西一百五十里者誤)夷望
山(在桃源縣西南一百二十里沅江中今名水心崖水經注沅南縣西有夷望山孤竦中流浮險)
(四絶昔有蠻民避寇居之隋書地理志武陵縣有望夷山疑即夷望之譌府志水心崖南逼江岸夷)
(望溪横齧其趾兩峯骨立高數千丈竒險難登)焦林山(在桃源縣西南一百四十里羣山周)
(遭有如城闕巷陌歷歷)高崖山(在桃源縣西三十里延溪水出此)萬陽山(在桃)
(源縣西一百二十里一名安陽山又名蘇黃山雲氣開合可占晴雨相近有九首山在大敷溪上上)
(有九峯故名九溪水出此又有了柱山小敷溪水出焉)壺頭山(在桃源縣西二百里接辰)
(州府沅陵縣界詳見辰州府)關下山(在桃源縣西今名腳底岩水經注沅水又東得關下)
(山)靈巖山(在桃源縣北七十里蘇溪村山有五洞相連洞中有小河並龍潭水清可鑒石)
(壁上有天然大士像昔人評桃源勝景首推靈巖)方山(在桃源縣北八十里頂有石洞相近)
(有仙人山莫溪港水出焉又十里有纛旗山又十里有觀穀山)軍山(在龍陽縣東八十里明統)
(志吳潘濬討武陵都尉樊伷屯兵於此)金牛山(在龍陽縣南六十里上有仙翁洞風洞下)
(有龍池)龍陽山(在龍陽縣南九十里九域志龍陽縣有龍陽山明統志舊名横山唐天寶)
(中改名)浪山(在龍陽縣西南九十里與武陵縣滄山相連下有水與滄山水合謂之滄浪水)
(按明統志載龍陽縣西南九十里有良山良水出焉蓋即浪山之誤)寶臺山(在龍陽縣)
(北十五里前對橘洲後連内隄)看竈山(在龍陽縣東北一百二十里鼎港口相傳黃帝鑄鼎)
(其竈在此故名又西十里有團山在洞庭湖中)裨牛山(在龍陽縣境酉陽雜俎龍陽縣禆牛)
(山南有青草槐叢生高尺餘花若金燈)赤山(在沅江縣東北近洞庭湖邊一名赤山嶺綿互)
(數十里上有范蠡廟下有金雞山唐天寶間改名蠡山赤山廟碑記唐光宅二年立以祀范蠡者山)
(上有白鶴池山色純赭映入湖水相近有明山接長沙府湘陰縣界)湘山(在沅江縣東北接岳)
(州府巴陵縣界漢書地理志益陽湘山在北括地志湘山在洞庭湖中)倒水巖(在桃源縣)
(西南六十里欽山之東甕子灘上龍家溪自北出流其下水經注沅水東歷三石澗鼎足均峙秀若)
(削成其側茂竹便娟致可玩也明楊嗣昌三石澗詩序云今漁仙寺倒水巖是)燕子巖(在桃)
(源縣西南一百五十里名勝志燕子巖連壺頭山下有深峽冬時蟄燕於此故名又縣西三十里亦)
(有燕子巖)何仙巖(在桃源縣西四十里經石梁數百步始至兩山翼巖巍然蔽天上有何仙)
(洞)龍潭坡(在桃源縣西南一百六十里有路可通辰州府沅溪縣)燕子洞(在武)
(陵縣南一百二十里接長沙府安化縣界)龍門洞(在武陵縣西北六十里名勝志龍門洞有)
(石巖中通一門門外有橋其中深邃約二里許下有龍潭禱雨輙應)白馬洞(在桃源縣西南)
(二十五里桃花溪北洞中有濤湧出奇怪如神物之狀縣志白馬山下濤湧如雪桃源八景中曰白)
(馬雪濤此也)漉魚洞(在桃源縣西一百二十里大敷溪上下有石穴可漉魚中聞溪流聲)
高靈洞(在桃源縣西北一百五十里近湯泉府志三面皆白俯仰五十尺横廣有加洞右有)
(小門僅二尺許初入沈黑燃炬入數十折得若堂若房者數間朗然有光後有長灘四五折為十曲)
(巖又數步為仙界坡坡右有瓊田十二溝塍儼然相傳又十里通赤霞洞人不能至)金鶴洞
(在桃源縣西北一百五十里三面皆絶人跡一面臨水據石而上凡三折為小室再折為石門門内)
(斜狹昏杳不可入)沅水(在武陵縣南今謂之沅江自辰州府沅陵縣東流入桃源縣界又東)
(之鼎江漢書地理志武陵郡索漸水東入沅水經注澹水出漢夀縣西楊山南流東折逕其縣南闞)
(駰以為興水所出東入沅而是水又東歷諸湖方南注沅亦曰漸水也水所入之處謂之鼎口方輿)
(勝覽武陵縣有水名鼎口尤多魚按朗陵地圖曰昔有神鼎出其間府志源出梁山西麓靈泉寺)
(側石罅中東北徑崆巄城下又東北歷諸湖而出鼎港龍陽縣志鼎口旁有小江亦曰小港在縣西)
(北四十里去武陵縣亦四十里即鼎水入沅處)潛水(在武陵縣東北一名麻河一名從河有二)
(源一自澧州安鄉縣流入一出月山東南流至縣城北合漸水入沅)滄浪水(在龍陽縣西源)
(出武陵城南滄山東北流至此與浪水合寰宇記滄浪二水合流乃漁父濯纓之處府志滄浪二水)
(合流出滄港入江)芷水(在龍陽縣西方輿勝覽即資水之别派兩岸多生杜蘅白芷故名)
資水(在沅江縣西南自長沙府益陽縣流入又北流入洞庭湖其支流自縣南瓦石磯分流東)
(流至長沙府湘陰縣界入湘水水經資水又東與沅水合於湖中東北入於江注湖即洞庭湖也所)
(入之處謂之益陽江口按資水在縣南自益陽縣流入沅水在縣北自龍陽縣流入於沅江縣東)
(北同流入於洞庭自方輿勝覽以沅水為芷水而芷資聲近後人遂以資水為芷水因即以資水為)
(沅水而三水經流各異未可牽附也)玉帶河(在武陵縣西北一里一名秀水河名勝志宋端)
(拱間太守龔穎嘗篆秀水斗門四字)便河(在武陵縣北門外府志元郡監哈商以民難於輸運)
(乃從北門起至潛水十五里開河以便之歲旱因以溉田民甚賴焉哈商舊作哈珊今改正)東
湖(在府城内屬武陵縣)笠湖(在武陵縣東七十里湖中有沙洲浮起如笠故名)白馬
湖(在武陵縣西北一名白蟒湖曾鞏歸老橋記武陵之西北有湖屬於陽山者白馬湖也)柳
葉湖(在武陵縣北)鷹湖(在武陵縣東北六十里漸水所經相近有土橋湖)青草
湖(在武陵縣東北七十里紱紫山下相近有衝天湖寺場湖又五十里有馬頸湖)大滄湖
(在龍陽縣東十五里古名白查湖隋書地理志龍陽縣有白查湖)太白湖(在龍陽縣東八)
(十里西南會天心湖東北通洞庭湖)蠡湖(在龍陽縣東南三十里跨沅江縣界一名赤沙湖一)
(名赤鼻湖寰宇記范蠡遊此故名)天心湖(在龍陽縣東南六十里有上下二湖接沅江縣)
(界東連洞庭湖又縣南安樂湖與此湖通)陡門湖(在龍陽縣西十五里一名陡明湖又相近)
(有潭明湖)山湖(在龍陽縣北七里東會高公橋湖西通黃城港入小江)洞庭湖(在龍)
(陽縣東北一百六十里跨沅江縣及岳州府巴陵縣華容縣澧州安鄉縣界府志湖方八九百里龍)
(陽沅江所屬特西南一隅耳)鶴湖(在沅江縣東三十里)石溪湖(在沅江縣南半里又)
(三十里有龍池湖)千子湖(在沅江縣西南二十五里)馬子溪(在武陵縣西十里)
武陵溪(在武陵縣西三十里源出平山南流入沅唐孟浩然有詩方輿勝覽武陵溪亦名德)
(勝泉)延溪(在桃源縣東五里源出高崖山東南流入沅寰宇記延溪有柘樹千餘頃枝條茂暢)
(昔有烏集其上枝下垂著地烏去枝偶振折羣烏號嘯楚人取其枝為弓名曰烏號)鄒溪(在桃)
(源縣東四十里源出縣東北八十里水田村南流入沅)梅溪(在桃源縣南五里)桃花
溪(在桃源縣西南二十五里源出桃花山北流入沅又十里有水溪一名鼠溪源出縣南五十里)
(大安村又二十五里有沈溪一名後溪源出長沙府安化縣界俱西北流入沅)夷望溪(在桃)
(源縣西南一百二十里俗訛為怡望溪又訛為漁網溪水經注沅南縣西有夷望山山南有夷望溪)
(水南出重山遠注沅)清湘溪(在桃源縣西九十里一名新湘溪源出高橋村又十里有小敷)
(溪源出高橋村丫柱山又二十里有大敷溪源出安陽山溪口有大敷洲上三溪俱南流入沅)關
溪(在桃源縣西一百二十里一名仙人溪水經注沅水又東得關下山東帶關溪瀉注沅瀆府志)
(仙人溪在水心崖東源出高橋村南流入沅一名千人溪相傳隔岸有石用千人拽之故名)蘇
溪(在桃源縣北一百里上合黃石溪南流二十里為善溪以善卷所遊而名流逕花巖白陽至吕)
(真渡入沅)蘭溪(在桃源縣北一百里相近有九溪又二十里有黃石溪源出香山村下合蘇溪)
夀溪(在龍陽縣東北水經注沅水又東合夀溪内通大溪口有木連埋根各一岸而淩空交合)
(其水上承諸湖下注沅水)流花港(在武陵縣東四十里府志循大江旁由此北出通華容交)
(港以達荆江可避洞庭之險)花葉港(在武陵縣南四十里又二十里有官倉港又相近西)
(南有兩汊港接桃源縣界通花葉官倉二港故名南流入沅)黃城港(在龍陽縣西宋紹興)
(中嘗移縣治於此)永泰渠(在武陵縣北萬金村唐書地理志武陵北有永泰渠光宅中刺)
(史胡處立開通漕且爲火備)白沙洲(在武陵縣東三十里)陳家洲(在武陵縣西十)
(五里上有民居又五里有丹洲相傳掘土得丹砂因名)汜洲(在龍陽縣西一名橘洲一名九)
(洲水經注沅水又東歷龍陽之氾洲洲長二十里襄陽耆舊傳吳李衡漢末爲丹陽太守遣客十人)
(往武陵龍陽汜洲上作宅種橘千株吳末衡柑成歲得絹數千匹家道富足晉咸康中其宅上枯樹)
(猶在通典沅水入龍陽界歷九洲即李衡種橘所名勝志汜洲有大小隄二小者去縣西二十五里)
(周迴四十丈又十五里為大汜洲隄周迴一千八百丈)湄洲(在龍陽縣西四十里亦曰眉州)
(狀如蛾眉)洪沾洲(在龍陽縣東北一百八十里亦曰洪沾口自岳州府巴陵縣渡湖至常德)
(府必經此)關洲(在沅江縣東南五十八里元和志建安二十年孫權遣吕蒙襲長沙零陵桂陽)
(三郡先主引兵五萬下公安令關公入益陽此洲蓋其屯兵處故名)洞庭夾(在龍陽縣東北)
(一百二十里洞庭湖濱舟楫泊此候風水大則由洪沾水小則由夾入湖其南七十里為沅江縣)
(按舊志載洞庭夾有二一在龍陽縣東北一在沅江縣東查洞庭夾在洞庭湖濱自龍陽東北去一)
(百二十里自沅江北去七十里其界相連非有二也又其地在沅江之北舊志以為在東者誤)長
江潭(在龍陽縣西南八十里)崇神潭(在龍陽縣西三十里舊名九潭)寒潭(在沅)
(江縣南一里)萊公泉(在武陵縣北六十里甘泉寺中湘山野錄鼎州甘泉寺介官道之側)
(寇萊公南遷日題於東楹曰平仲酌泉經此回望北闕黯然而行方輿勝覽淳熙中南軒張敬夫榜)
(曰萊公泉)湯泉(在桃源縣西北一百四十里從石穴出熱不可留手)西洋陂(在武陵縣)
(北五十里有九十九汊灌田千頃)牯牛陂(在武陵縣東北八十里灌田千頃)槎陂
(在武陵縣東北唐書地理志武陵東北三十五里有槎陂崔嗣業所修以溉田後廢大歷五年刺史)
(韋夏卿復治槎陂溉田千餘頃十三年以堰壞遂廢)崔陂(在武陵縣東北唐書地理志武陵東)
(北八十里有崔陂亦嗣業所修)純紀陂(在武陵縣境通典純紀陂今名白馬陂隋開皇中刺)
(史喬難陀修其利不減鄭白二渠)柳映池(在武陵縣治東名勝志城東報恩觀有柳映池)
(以楊柳交映隄上故名)龍池(在武陵縣治前名勝志郡城前有龍池劉宋時謝承為武陵守)
(有黃龍見水中因上表賀)火星池(在武陵縣治西北)學書池(在武陵縣東北九十)
(五里晉高士伍朝别墅水色微黑)明月池(在桃源縣西南水經注沅水歷臨沅縣西為明)
(月池白壁灣灣狀半月清潭鏡澈上則風籟空傳下則泉響不斷行者莫不擁楫嬉遊徘徊愛玩)
采菱澗(在武陵縣西北歸老橋記青陵之西二百步有泉出於兩崖之間而東注於湖者曰)
(采菱之澗)丹砂井(在武陵縣治北一百步泉赤如絳抱樸子余祖鴻臚少時嘗為臨沅今云)
(此縣有民家世夀考後徙去他人居其故宅亦累世夀考乃覺是宅所為試掘井左右得古人埋丹)
(砂數十斛去井數尺此丹砂汁因泉漸入井是以飲其水而得夀武陵廖氏譜廖平以丹砂二千斛)
(置所居井中飲是水以祈延齡)胡家井(在武陵縣東南六十里中淰村地名牛橋四時湧溢)
(不竭至除夕則枯次年元日子時復滿)崔婆井(在武陵縣西三十里平山下府志宋時道)
(士張虛白嘗館於酒姥崔氏氏嘗飲以醇酒經年不責償詢姥以所欲姥以江水遠不便汲為詞張)
(指舍傍隙地為井掘不數尺得泉甘冽人争市之今尚存)
纂修官(臣)高人鑑恭纂輯
提調官(臣)張日章恭覆輯
校對官(臣)吳葆晉恭校
校對官(臣)沈維鈺恭覆校
大清一統志
常德府(二)
︹古蹟︺沅南故城(在武陵縣西南七十里古城山上後漢置隋併入武陵後漢書郡國志武)
(陵郡沅南建武二十六年置水經注沅南縣在沅水之陰因以沅南為名縣志故城馬援所築也)
臨沅故城(在武陵縣西漢置縣隋改為武陵宋書州郡志武陵太守領縣臨沅漢舊縣水)
(經注縣南臨沅水因以為名隋書地理志武陵并臨沅沅南漢夀三縣置按沅水逕平山即逕臨)
(沅縣然後歷枉渚臨沅故城當在今府城西或謂在府城東者非)索縣故城(在武陵縣)
(東北六十里漢置縣後漢改曰漢夀隋併入武陵漢書地理志武陵郡索注應劭曰順帝更名漢夀)
(宋書州郡志武陵太守領縣漢夀吳曰吳夀晉武帝復舊水經注漢夀縣治索城即索縣之故城也)
(通考荆州初理武陵郡漢夀縣今武陵郡武陵縣也明統志今為漢夀鄉府志崆巃城即古漢夀城)
(舊址也)龍陽故城(在今龍陽縣西宋史地理志常德府龍陽紹興五年移治於黃城寨)
(府志後復還故治)重華故城(在沅江縣東通典沅江縣梁置重華縣隋廢有重華城亦)
(謂之虞舜古城元和志沅江縣本漢益陽縣地梁元帝分置重華縣)藥山故城(在沅江縣)
(西梁置縣隋改曰安樂尋改曰沅江隋書地理志巴陵郡沅江梁置曰藥山仍為郡平陳郡廢別改)
(曰安樂十八年改曰沅江府志今樂山鄉是也)張若城(在武陵縣東明統志秦白起伐楚楚)
(遣其將張若築此城以拒之後漢梁松重修)南城(在武陵縣東南善德山上明統志宋宣撫)
(使韓宣以常德城守不固築城於上府志今名望城坡)司馬錯城(在武陵縣西明統志)
(秦使錯伐楚黔中與張若相對各築一壘以扼五溪咽喉後馬援又修之)采菱城(在桃源縣)
(東北方輿勝覽采菱城在桃源縣武陵記云其湖產菱殼薄肉厚味特甘香楚平王嘗采之有采菱)
(亭)劉公城(在沅江縣西三里明統志漢昭烈嘗略武陵長沙零陵桂陽四郡因築此城)
善卷壇(在武陵縣東方輿勝覽善德山有善卷壇善卷先生所遊處也)寓賢閣(在武)
(陵縣西門外府志明王守仁謫龍場驛時過武陵與郡人蔣信冀元亨講學於此後人因名曰寓賢)
沈約臺(在武陵縣西南五里名勝志沈公臺碑在城西光福寺竹林中今猶存古碑題額六)
(字云重遊沈公臺記碑字漫滅記謂沈約為沅南令按約傳未嘗令沅然傳之已久府志沈約臺在)
(光福寺古樟樹下劉禹錫詩沈約臺榭故李衡墟落存是也按宋時武陵屬郢州蔡興宗為郢州)
(刺史引沈約為安西外兵參軍兼記室約必曾至武陵故有此臺非以令沅故也)教子堂
(在武陵縣治内宋唐介作尉時建以教子趙明誠金石錄唐介教子堂碑韓琦作記蔡襄書)白
鶴軒(在府治後堂左唐刺史李翺建前有池曰白鶴池)棲雲軒(在沅江縣西元顧阿)
(瑛有詩)招屈亭(在武陵縣南沅水濱唐劉禹錫汪遵有詩方輿勝覽招屈亭在城南相傳)
(三閭大夫以五月五日由黔中投汨羅土人以舟救之為何由得渡河之歌其音咸呼云何在斯招)
(屈之義也)雙松亭(在武陵縣北八十里文殊山上應天寺後宋黃庭堅有詩)野春亭
(在桃源縣城内陶穀清異錄武陵儒生苗彤事園池以接賓客有野春亭者雜植山花五色錯列)
清斯亭(在龍陽縣西十五里滄浪水上)楚貢亭(在沅江縣西二里縣志宋祥符間祀)
(泰山貢包茅因建此亭)伍朝宅(在府城東又有列墅在江陵縣東北九十五里)春申
君宅(在府城南方輿勝覽春申坊即春申君故宅明統志今開元寺址)柳拱辰宅
(在武陵縣西三里即所謂青陵橋也)周行逢西府(在武陵縣内相傳即今府治三楚新)
(錄行逢以武陵為西府)
︹關隘︺河洑關(在武陵縣西三十里東流村河洑山麓)七里關(在武陵縣北萬金村)
(即古七里澗南史沈約傳司馬休之黨郭亮之屯據武陵武陵太守王鎮惡出奔沈林子率軍討之)
(斬亮之於七里澗以納鎮惡後因設關於此)白馬關(在桃源縣西南二十五里其下即白)
(馬渡舊有巡司今裁)大龍巡司(在武陵縣北六十里明洪武十五年以蹇家坪驛丞遷此)
(本朝因之乾隆四十一年改置巡司)鄭家店巡司(在桃源縣西七十里舊置驛丞)
(乾隆四十一年改置巡司)新店巡司(在桃源縣西南一百三十里明洪武四年置驛後裁)
(本朝康熙二年復置乾隆三十二年改置巡司)龍潭橋巡司(在龍陽縣乾隆中置)
崇孝鎮(在武陵縣東北八十里一名崇孝街九域志武陵縣有崇孝鎮府志崇孝街相傳孝)
(子傅羅卜居此)高都鎮(在桃源縣西南一百二十里明置巡司今裁)蘇溪鎮(在桃)
(源縣北八十里元置巡司明廢)麻溪鎮(在桃源縣東北一百里元置巡司明廢府志麻溪盤)
(塘諸處介於澧州石門慈利二縣閒通永定諸蠻路小而僻防守最切)小江鎮(在龍陽縣)
(西北四十里小江口舊有巡司今裁)鼎口鎮(在龍陽縣東北明置巡司今裁)社木寨
(在武陵縣東三十里疑即荆州記所謂光武樹木處荆州記武陵郡社中木麃樹是光武種至今也)
(府志宋為戍守處紹興四年楊么寇鼎州破社木寨即此)黃石寨(在桃源縣西北一百三十)
(里)白甎寨(在桃源縣北一百二十里宋史地理志常德府元豐三年廢白甎黃石二寨)
楊口寨(在桃源縣内又有白崖寨宋史地理志大中祥符五年廢桃源楊口白崖三寨)黃
庭堡(在龍陽縣南三十里)黃港堡(在龍陽縣西相近又有梅溪堡)龍渡堡(在龍)
(陽縣北縣境又有軍山金牛橫山小江諸堡凡二十有一云)洪沾哨(在龍陽縣東北洪沾)
(口府志府濱洞庭明初立洪沾沅江明山三哨分軍防守自府東德山潭歷龍陽天心小河抵沅江)
(哨又自沅江之鄒家窖歷洞庭夾而至洪沾哨又自洪沾越南石潭而至明山哨凡小江鼎港諸巡)
(司胥屬焉隆慶初復設水軍戍守洪沾明山諸處)沅江哨(在沅江縣北)明山哨
(在沅江縣東北五十里明山)瓦石磯汛(在沅江縣南七十里本朝設水塘汛三屬龍)
(陽水師營一駐白沙在縣北三十里後移駐富池一駐大神潭在縣南一駐瓦石磯專管江湖防守)
(巡汛内唯瓦石磯與長沙府交界府境以瓦石磯為頂塘長沙營以八字汛為頂塘適中有彭池港)
(為交會巡哨之地前此互諉不決康熙二十五年勘明以兩營通行汛防又有旱塘汛二一駐縣市)
(一駐毛角口)湯家坪(在桃源縣西南四十里相近有項家坪)桃源驛(在桃源縣)
(西南二里水驛明洪武十四年置本朝因之又有綠蘿水驛明嘉靖七年併入桃源驛)渡口
市(在武陵縣東十五里)蔡家港市(在武陵縣南十五里又縣西五里有新口市又西五)
(里有余家港市又西十五里有河洑市)瓦屋市(在武陵縣南三十里又南十里有草茶市)
土橋市(在武陵縣北二十五里又北二十五里有石公渡市又北二十里有周家店市)栗
岡市(在武陵縣東北三十里)滄港市(在龍陽縣西十五里)
︹津梁︺新陂橋(在武陵縣東十里又石門橋在縣東南三十里)仁智橋(在武陵縣南門)
(外城内東湖貯水難洩此橋以通城下陰溝又縣南六十里有官滄橋)莫公橋(在武陵縣)
(西門外又縣西北有歸老橋一名拱辰以宋柳拱辰得名曾鞏有記又七里有萬相橋馬子溪入沅)
(之口又十里有南湖橋)會節橋(在武陵縣西北火星池王帶河二水合流於此)七里
橋(在武陵縣北七里其水源出浮山麓入柳葉河合漸水又八里有潛水橋麻河所經)利兵
橋(在桃源縣東二里相傳馬援駐兵處又二十八里有長樂橋又十里有黃釣橋)福地橋
(在桃源縣西南十五里一名覆斗橋又十五里有遇仙橋)龍潭橋(有三一在桃源縣西十五)
(里一在縣北四十里一在龍陽縣南七十里)雙溪橋(在桃源縣西四十里)會仙橋
(在桃源縣北香山村)文步橋(在龍陽縣東南二十里又三十里有查塘橋)洞婆橋
(在龍陽縣南七里又十三里有石塘橋又三十里有東滄橋)車塘橋(在龍陽縣西十五里)
下瓊橋(在沅江縣西相近有上瓊橋又三十里有白駝橋相近有横龍橋隋劉仁恩擒鄔居)
(業處)麻河渡(在武陵縣東北一百二十里去澧州安鄉縣界四十里)白沙渡(在沅)
(江縣北三十里通岳州府華容縣界)
︹隄堰︺柳隄(在武陵縣東門外直通北門即便河岸也)烏雞隄(在武陵縣東十里又東五)
(里有東田隄又東五里有長江隄又東十里有皂角隄又東五里有屠家隄又有伍家隄龍裏隄馬)
(家窖隄陽雀隄上東隄下東隄接官亭隄四老口隄新陂隄觀音莊隄俱在縣東)金雞隄
(在武陵縣西南二十里又槐花隄在縣西門外南湖隄趙家隄俱在縣西二十里又有花貓隄鐵窯)
(湖隄易家隄落路口隄蓮花庵隄白頭湖隄唐家灣隄菖蒲隄明月隄罩沙隄曲尺灣隄南湘鋪隄)
(洗手堰隄俱在縣西以上武陵縣諸隄皆本朝康熙二十一年修雍正六年發帑重修加高三尺)
(寬五尺又水府廟白沙隄乾隆五十二年發帑重修並加子隄一道)杉木隄(在龍陽縣東一)
(里又東十四里有蕭公大隄)南城隄(在龍陽縣東南半里又殷隄在縣東南五里古隄在)
(縣東南十五里)新隄(在龍陽縣南一里又南九里有曲隄又南五里有夾隄)河洪隄
(在龍陽縣西一里又西二里有斗亹隄又西二十二里有小汛洲隄又西十五里有大汛洲隄)李
公隄(在龍陽縣北二十五里)大圍隄(在龍陽縣北綿亙一百二十里計三萬五千八)
(百餘文上接辰沅諸水下濱洞庭湖有水階七座又有栗公隄承春隄楓橋隄中隄大隄俱在縣北)
(以上龍陽縣諸隄俱本朝康熙八年修雍正六年發帑重修加高三尺寬五尺)新興垞
隄(在沅江縣東十里又東十里有西湖垞隄又東二十五里有長山垞隄又東二十五里有太平)
(垞隄又東二十里有永安垞隄又縣南半里有西湖隄俱本朝雍正六年發帑修)宿郎堰
(在武陵縣東九十里)北塔堰(在武陵縣西北十五里唐書地理志武陵西北二十七里有北)
(塔堰開元二十七年刺史李璡增修接古蓴陂由黃土堰注白馬湖分入城隍及故永泰渠溉田十)
(餘頃)右史堰(在武陵縣北萬金村即後鄉渠一名石英渠唐書地理志武陵有右史堰長慶)
(二年刺史温造增修開後鄉渠九十七里溉田二千頃造以起居舍人出為刺史故以官名)考
功堰(在武陵縣東北唐書地理志武陵東北八十九里有考功堰長慶元年刺史李翺因故漢)
(樊陂開溉田千一百頃翺以尚書考功員外郎出為刺史故以官名)蘆洲障(在武陵縣東縣)
(東又有姚家障王家障文子障黃溪南障黃溪北障木瓜障德遠障烏汊障張家障永益障保安障)
(黃花扁草障俱本朝康熙二十一年修雍正六年發帑重修加高三尺寬五尺)南溪障
(在武陵縣東北又東北有官隄障俱本朝康熙二十一年修雍正六年發帑重修加高三尺寬五)
(尺)辰陽障(在龍陽縣東又東有車橫障連五障三汊障灰步障七荆障銅盆障雙家障茶)
(塘障南隄障俱本朝康熙八年修雍正六年發帑重修加高三尺寬五尺)油陂障(在龍)
(陽縣東又東有青步障乾陂障俱本朝雍正六年發帑創築共長二十四里)北益障(在龍)
(陽縣南本朝康熙八年修雍正六年發帑重修加高三尺寬五尺)菖蒲障(在龍陽縣南又)
(南有横隄障俱雍正六年發帑創築共長十九里)泠水障(在龍陽縣西又西有大有障白)
(子堕馬家障張家障莊浦障永恆障豐收障俱本朝康熙八年修雍正六年發帑重修加高三尺)
(寬五尺)金石障(在龍陽縣西本朝雍正六年發帑創築長五十里)南港障(在龍)
(陽縣北又北有保安障黃花障絲茅障彭家障廖家障俱本朝康熙八年修雍正六年發帑重修)
(加高三尺寬五尺)連三障(在龍陽縣北本朝雍正六年發帑創築長五里)
︹陵墓︺古層冢(在武陵縣西朗州圖經古層冢在武陵縣北十五里亡其姓名故老相傳云昔)
(有開者見銅人數十枚張目視俄聞冢中擊鼓大叫竟不敢進後看冢上還合如初)︹周︺楚黃
歇墓(在武陵縣南方輿勝覽春申君墓在開元寺春申坊即其故宅)︹晉︺龔元之墓
(在武陵縣南名勝志晉龔元之墓在武陵縣南太元中車武子書銘)
︹本朝︺羅江鱗墓(在桃源縣南綠蘿山乾隆五十年有諭祭文)
︹祠廟︺四賢祠(在府學泮宫前祀楚屈原漢馬援宋唐介岳飛)雙忠祠(在武陵縣城内)
(祀唐張巡許遠)三閭大夫祠(在武陵縣東二里每年五月五日競渡以祀楚屈原)善
卷祠(在武陵縣東南善德山上有古壇并讀書臺即今之孤峯頂宋李夀有記)馬伏波
祠(有三一在武陵縣南沅水上一在桃源縣東高吾鋪臨沅水一在桃源縣南二里祀漢馬援)
袁烈士祠(在武陵縣西八十里善濟山祀唐袁暎)陶靖節祠(在桃源縣西南)
(桃源洞祀晉陶淵明)忠惠祠(在龍陽縣東二百步祀明典史青文勝)忠佑廟(在武)
(陵縣城内祀宋刺史程昌㝢)舜二妃廟(在武陵縣西)陽山廟(在武陵縣北陽)
(山祀山神以梁松配)洪沾水神廟(在龍陽縣東一百八十里洪沾洲上濱湖西祀洞庭)
(湖神)潘將軍廟(在龍陽縣西半里祀吳將潘濬)郭公廟(在沅江縣角碧口祀唐郭)
(子儀)湖西廟(在沅江縣西祀水神)蠡山廟(在沅江縣東北赤山祀越大夫范蠡唐光)
(宅閒建)
︹寺觀︺木瓜寺(在武陵縣東十五里木瓜山唐建相傳李白流夜郎時宿此)乾明寺
(在武陵縣東南十五里善德山下唐咸通閒建初名德山精舍又名古德禪院道書稱為第五十三)
(福地)開元寺(在武陵縣城南武陵記梁普通中沅水大溢忽有巨木長十餘丈流泊於此夜)
(光明數里郡人丁提因捨宅為寺號寶應寺唐開元中改今名)觀音寺(在武陵縣北三十里)
(陽山東晉建)甘泉寺(在武陵縣北六十里内有萊公泉淳熙中張栻書其榜)淨照
寺(在桃源縣西一里東晉時建號香積寺唐咸亨閒重修宋淳熙閒賜額淨照寺方輿勝覽龍陽)
(淨照寺有小池昔張旭學書於此人號張顚墨池)漁仙寺(在桃源縣西四十里沙蘿村一)
(名餘仙寺名勝志欽山旁有餘仙寺)靈巖寺(在桃源縣北一百里靈巖山下)烏龍寺
(在沅江縣西三里名勝志劉公城内有烏龍寺有卧龍墨池諸葛武侯曾滌硯於此)雙竹院
(在武陵縣西三十里筍譜武陵山西舊有雙竹院中所產修篁嫩篠皆對抽出相傳兹寺自永泰以)
(來有之馮翊嚴諸為之記)天王院(在武陵縣境名勝志天王院碑宋建隆初丞相范質書)
元妙觀(在武陵縣西一里名勝志元妙觀在城西初名龍興宋祥符間改今額唐王昌齡有)
(龍興觀問易詩)天慶觀(在武陵縣西唐建初名乾明名勝志天慶觀碑白雲先生管師復集)
(柳公權書)桃花觀(在桃源縣西南桃源山玉海淳化元年朗州官奉詔修桃源觀五百仙人)
(閣成賜名望仙閣宋景壁劇談錄淵明所記桃花源今鼎州桃花觀也自晉宋來由此上昇者六人)
(山十里閒無襍禽惟二鳥往來觀中未有增損每有貴客來鳥輒先號鳴庭閒人以為占)
︹名宦︺︹漢︺馬援(扶風茂陵人建武二十四年援為伏波將軍率中郎將馬武等將十二郡募士)
(及弛刑四萬餘人征五溪明年軍至臨湘遇賊攻縣援迎擊破之三月進營壺頭賊乘高守隘水疾)
(船不得上會暑盛士卒多疫死援亦病困乃穿岸為室以避炎氣賊每乘險鼓譟援輒曳足觀之左)
(右哀其壯意莫不流涕未幾病卒)李進(順帝時武陵太守永和元年冬澧中漊中蠻反明年)
(春蠻二萬人圍充城八千人寇夷道進討破之斬首數百級餘皆降服進乃簡選良吏得其情和在)
(郡九年梁太后臨朝下詔贈進秩二千石賜錢二千萬)應奉(汝南南頓人武陵太守郴子也)
(桓帝元嘉元年武陵蠻詹山等四千餘人叛屯結連年永興初拜奉武陵太守到官慰納山等皆悉)
(降散於是興學校舉側陋政稱變俗坐公事免延熹中武陵蠻復寇亂荆州車騎將軍馮緄以奉為)
(蠻夷所服請與俱征拜從事中郎奉勤設方略賊破軍罷緄薦為司隸校尉)陳奉(延熹中武)
(陵太守武陵蠻攻郡奉率吏人擊破之斬首三千餘級降者二千餘人)陸康(吳郡人績之孫)
(光和元年遷武陵太守轉守桂陽所在稱之靈帝斂民田畝出十錢鑄銅人康以百姓貧苦上疏諫)
(免歸)︹三國︺︹吳︺黃蓋(零陵泉陵人武陵蠻亂乃以益領太守時郡兵裁五百人因開城門)
(賊半入乃擊之斬首數百餘皆奔走誅討渠帥附從者赦之自春訖夏寇亂盡平諸幽邃巴醴由誕)
(邑侯君長皆改操易節奉禮請見郡境遂清後長沙益陽縣為山賊所攻益又討平加偏將軍病卒)
(於官蓋當官决斷事無留滯國人思之)鍾離牧(會稽山陰人永安六年蜀并於魏乃以牧)
(為平魏將軍領武陵太守往之郡魏遣漢復縣長郭純試守武陵太守率涪陵民入蜀遷陵界屯於)
(赤沙誘致諸夷進攻酉陽縣郡中震懼牧勅外趣嚴即率所領晨夜進道緣山險行垂二千里從塞)
(上斬惡民懷異心者魁帥百餘人及其支黨千餘級純等散五溪平以前將軍假節領武陵太守卒)
(於官家無餘財士民思之)︹南北朝︺︹宋︺劉悛(彭城人明帝時遷安遠護軍武陵内史郡)
(南古江隄久廢悛修未畢江水忽至百姓棄役奔走悛親率厲之於是乃立及還都吏人送者數千)
(萬人悛各執手繼以泣涕百姓感之)︹齊︺樂藹(南陽淯陽人廣六世孫為龍陽相以父憂去職)
(吏民詣州請之葬訖起官時武陵太守蕭嶷雅善藹為政相傳曾為武陵令治圃廣植桃李去後百)
(姓愛之不忍翦伐因名樂令園今縣治後隙地是也)︹隋︺喬難陀(朗州刺史修純紀陂今名)
(白馬陂民享其利)︹唐︺胡處立(光宅中朗州刺史開永泰渠通漕且為火備溉田九百頃)
崔嗣業(聖歷中武陵令開津石陂及槎陂又復放鶴陂民賴其利名曰崔陂)李璡(宋王)
(成器子開元二十七年朗州刺史嘗修北塔堰接古蓴陂由黃土堰注白馬湖分入城隍及故永泰)
(渠溉田千餘頃)韋夏卿(京兆萬年人大歷五年朗州刺史復治槎陂)宇文宿(朗州)
(刺史永貞初沅水泛溢壞廬舍明年大旱宿至郡巷鮮居人請於廉使條白上聞詔賜賑濟閭里喜)
(得生活)劉禹錫(中山人元和中貶朗州司馬州接夜郎諸夷俗喜巫鬼每祠歌竹枝鼔吹)
(裴回其聲傖儜禹錫謂屈原居沅湘間作九歌使楚人以迎送神乃倚其聲作十餘篇於是武陵夷)
(俚悉歌之)李翺(隴西人長慶元年以考功郎為朗州刺史因故漢樊陂開渠名考功堰)温
造(并州祁人穆宗時以起居舍人出為朗州刺史開鄉渠百里溉田二千頃號右史渠并修津石)
(陂民獲其利)︹宋︺薛居正(開封浚儀人建隆中知朗州亡卒數千人聚山澤為盜監軍使)
(疑城中僧千餘人皆其黨議欲盡捕誅之居正以計緩其事因率師滅羣寇擒賊帥汪端詰之僧皆)
(不與賴以得免)張鑑(范陽人咸平中知朗州溪峒羣蠻數寇擾鑑招酋豪喻以威信皆俯伏聽)
(命)胡翔卿(崇安人嘉祐中武陵尉値湖右旱饑人相食翔卿以郡委檢視乞分减賦税發)
(常平倉以濟之民賴以活)唐介(江陵人為武陵尉剛直不阿)余良肱(洪州分寕人為)
(鼎州推官鼎州蠻叛良肱運糧境上周知其利害上書言此彈九地不足煩朝廷費不如就而撫之)
(當時是其議)玉延禧(知沅江事清介慈惠政績稱最)錢景持(建炎中知桃源縣事)
(賊累犯界景持力戰遂被害事聞贈官)張觷(福州人知鼎州奏鼎澧辰沅靖等州弓弩手廢)
(闕率被豪強以僮奴竄名占額請汰去別募溪峒兵加以習練處分要害以時耕戰上從其言)程
昌㝢(建炎中知鼎州兼鼎澧鎮撫使時楊么楊華出沒不常境内騷動昌㝢傳檄勒兵以禦之)
(郡人始安)張運(信州貴溪人紹興五年通判鼎州賊楊么黃誠擁衆數萬跳梁湖北率輕銳徑)
(趨武溪南興以臨鼎州城中大震運與太守程昌㝢勒兵登城控扼上下以張其勢賊宵潰澧賊雷)
(德進柵險稱亂運率兵直擣其巢破四十二柵降其衆)王樞(豐城人紹興中為鼎州丞會茶)
(寇騷優道路不通有欲焚山絕茶或欲官自便賣樞建議為長短引以便負販至今賴之)鮑粹
然(處州人知常德府俗尚淫祀粹然閱訟見民有横死者疑為祭鬼即審覈伏其辜焚祠毁像由)
(是訖息在官重湖清謐商舟安行庭訟不留貪猾吏為之絶迹)劉邦翰(乾道八年知常德府)
(言江北之民困於酒坊至貧之家不捐萬錢則不能舉一吉凶之禮乃檢乾道重修勅令申嚴抑賣)
(之禁)李燾(眉州丹稜人孝宗時知常德府初澧辰沅靖四州置營田刀弩手募人開邊范世雄)
(等附會擾民建炎閒罷之乾道中有建請復置者燾為轉運使嘗奏不當復已而提刑尹機迫郡縣)
(行之田不能給燾至是又申言之請度田立額且約帥臣張栻列奏詔從之境多茶園異時禁切商)
(賈率至交兵燾曰官捕茶賊豈禁茶商聽民自便訖無驚擾)林文仲(鼎州司法參軍政事)
(確實不阿權貴州守李燾薦之於朝)姚孳(知桃源縣興利除害知無不為縣有虎患孳默禱於)
(社諭以文三日虎自死於社祠)劉龜年(祥符人淳熙中知武陵縣境多荒田冒耕者衆展轉)
(訴訟龜年予奪公平訟為少息邑有淫祠曰潘仙人惑之龜年命撤屋毁像部使者以治行聞詔注)
(姓名中書龜年竟不肯謁時相歸)王銖(紹熙元年知常德府言沿邊城寨官廩祿既薄給不)
(以時孤寒小吏熟視姦猾徇私受賕弓手土軍戍卒傭値糧食累月不支致迫於饑寒侵漁蠻獠乞)
(嚴飭州軍按月廩給如其未支守倅即不得先請己俸俾城寨官兵有以存濟安邊弭盗莫此為急)
林夢英(臨川人紹熙元年知武陵縣寬愛黎民嚴戢姦宄武陵舊無學夢英創立之嘗誨諸)
(主曰今之士涉獵以為博組繪以為工不知治心非學也聞者感發稱房山先生)吕午(歙縣)
(人嘉定中知龍陽縣豪民陶守忠殺人正其獄誅之以循吏稱)桂萬榮(理宗朝以朝散大夫)
(直寶章閣知常德府盡心民事尤精刑獄)龔曰昇(咸淳五年知常德府除苛政寬徭賦修學)
(校遇旱禱雨甘霖隨至)尹穀(長沙人為常德府推官廉正有聲)︹元︺倪德政(蘇州)
(人至元間以常德路總管兼尹事朝廷命造戰艦三百餘艘仍令運餉千餘萬斛德政委官輦材於)
(所產造丹如數又私僱賈人巨艘以運餉事集而人不告勞)必特雅(乃蠻部人至元十六)
(年為常德路副逹嚕噶齊會李明秀作亂以單騎往招直抵賊壘諭以朝廷恩德使為自新計明秀)
(素畏服遂與俱來因聞於朝明秀伏誅賊遂平必特雅舊作别的因達嚕噶齊舊作達魯花赤今)
(改正)哈商(常德府判官開北門外至潛水十五里使濟旱利民至今賴之)苗益(知龍陽州)
(歲洊饑峒寇侵掠益請於朝以所受宣命貸鈔三十餘錠賑濟後擢常德路總管)︹明︺張子
俊(洪武初知常德府興學延師選俊秀入學教育之舉鄕飲酒禮使民知禮義)青文勝
(四川人洪武閒龍陽縣典史邑濱大江田成巨浸催科額凡三萬七千餘石民不堪命文勝詣闕請)
(免章凡三上不報遂自縊登聞鼓下因得盡免積逋定額一萬三千石民立廟祀焉萬歷閒詔名為)
(惠烈祠)應履平(奉化人永樂中知常德府歲苦麥稅履平以非土產請易以米詔許之)
嵇都(建昌人宣德中知桃源縣寬徭緩賦民樂其平易)王績(華亭人成化中知常德府)
(持身峻潔人不敢干以私歲大旱禱於龍門洞洞幽邃績縋而下必窮其處乃大雨士民感悅考滿)
(入覲卒於途妻子貧不能歸同知胡琮率民賻之乃得還)胡琮(長洲人成化間常德府同知邑)
(罹旱澇而龍陽圍隄尤甚琮倍加賑恤奏免稅租什之七)黃珂(遂寕人成化閒知龍陽縣興學)
(校理冤滯歲饑請於主者得銀萬餘兩賑恤之以治行擢御史)狄雲漢(太倉人成化閒授沅)
(江縣縣俗樸野雲漢尚寬靜民愛信之巡撫嘗按部至無一人訟者歎其德化而去秩滿行槖蕭然)
應龍(西安人宏治間知武陵縣有治劇才時藩封初建龍供億精辦民忘其役每邨設義囤積)
(穀備賑考績最士民赴闕奏留詔增其秩令復任)王禾(宛平人正德中知常德府質直嚴明)
(榮王始之藩内侍多所求索少拂意則加窘辱禾曰府庫皆財欲則取之剝民以悦人吾不能也竟)
(不能奪)張鉞(平度人嘉靖中知沅江縣性剛直有清操時世宗南巡臺省委令支應鉞精辦)
(詳嚴宦官不敢橫索去任日破釜木筯檢給還民後知常德府)黃鳳翔(雲南人嘉靖中知桃)
(源縣政先德化聽訟不事箠楚或涉倫理輒自引責民皆感愧時陵工急鳳翔為民代輸及去皆流)
(涕送之)張澤(桐城人嘉靖中知沅江縣境多曠土招民耕墾給牛種時巡阡陌省民疾苦兼)
(攝武陵縣事峒蠻為患以竒兵擣賊巢生縶其魁)朱國柱(雲南安寕人崇禎末同知常德)
(府流賊由長沙來寇國柱力不能禦正冠帶而死)蔣道亨(永明人崇禎末常德府學教授)
(攝武陵縣事賊陷城抱印罵賦死)
︹本朝︺劉舜濬(桂林人順治七年知常德府招撫殘黎守城有功百姓德之為建祠祀焉)胡
向華(兩當人康熙閒知常德府修葺學宫及壇宇陂隄釐剔徵收招撫流亡盡心經畫境内乂)
(安)王興禹(奉天人康熙元年常德府推官置義冢廣賑濟居官廉正民建祠以祀)王
許(蓬溪人康熙中知常德府歲旱竭誠露禱及饑加意賑恤値提督出撫苗城中兵譟許大呼曰)
(朝廷負若耶知府與民一體欲傷民知府先當之譟者立解散事後祇誅首亂者平時課農興學周)
(饑寒茹疏飲水以民事留心)郭連城(福建人康熙中知龍陽縣清愼自矢歲旱步禱大雨)
(隨至吳逆寇縣誓以死守人稱一時砥柱)吕又祥(沭陽人乾隆中知常德府敏於吏事訟至)
(立予讞結以循理二宇揭於堂戒屬勿操切學門講院修治一新士民祀之)沈華(吳縣人乾)
(隆中知武陵縣郡隄潰居人震恐華親督甃石捍之隄固如初課書院士夏結棚障日冬致鑪炭有)
(文行者尤優禮之行保甲恤罪囚置義冢七所河街火率役撲滅傷足未幾南門火復躬救之投品)
(服火中願以身代火頓熄祀名宦祠)王永芳(寶坻人乾隆中知武陵縣沅水泛溢民居多漂)
(沒永芳極力賑救請修塞之曰諱災病民吾不忍也半邊街水勢尤急甃石岸為禦至今賴之)應
先烈(宜黃人嘉慶十三年知常德府修學宫築石隄募捐書院膏火育嬰堂經費民德之郡多)
(火災鑿火星池建水星樓以厭之吏才敏給日理數十訟發姦摘伏如神卒祀名宦祠)
︹人物︺︹三國︺︹漢︺廖立(臨沅人昭烈帝領荆州牧辟為從事擢長沙太守帝入蜀諸葛亮鎮)
(荆土孫權遣使於亮因問土人誰相經緯亮荅曰龐統廖立楚之良才當贊興世業者也權遣吕蒙)
(掩襲南三郡立脱身歸帝以為巴郡太守帝為漢中王徵為侍中後主襲位徙長水校尉坐怨望亮)
(奏廢為民徙汶山郡立躬率妻子耕植自守聞亮卒垂涕歎息後終徙所)︹吳︺潘濬(漢壽人荆)
(州牧劉耒辟為江夏從事時沙羡長贓穢不修濬按殺之一郡震悚後為湘鄉令治甚有名孫權并)
(荆上拜輔軍中郎將授以兵遷奮威將軍累封瀏陽侯遷太常五溪蠻叛權假濬節督軍討之斬首)
(獲生蓋以萬數自是羣蠻衰弱一方安靜與陸遜俱駐武昌共掌軍事子祕權以姊女妻之調湘鄉)
(令後為尙書僕射代習温為荆州大公平甚得州里之譽)︹晉︺潘京(漢夀人弱冠辟郡主簿有)
(機辯後舉秀才至洛與尚書令樂廣共談累日深歎其才謂京曰君天才過人若學必為一代談宗)
(京感其言勤學不倦時武陵太守戴昌亦善談論與京共談以為不如己笑遣之令過其子若思京)
(方極其言論昌竊聽歎曰才不可假遂父子俱屈焉歷巴邱邵陵泉陵三令明於政術路不拾遺遷)
(桂林太守不就歸家)伍朝(漢夀人少有雅操閒居樂道不修世事性好學以博士徵不就刺史)
(劉宏薦為零陵太守朝復不就終於家)龔元之(漢夀人州舉秀才公府辟不就孝武帝下)
(詔徵之苦辭疾篤不行弟子元嘉亦有德操舉秀才及川辟召並稱疾不就孝武帝以太學博士散)
(騎侍郎給事中累徵不起卒於家)︹南北朝︺︹宋︺龔祈(漢夀人從祖元之父黎民並不)
(應徵辟祈風姿端雅容止可觀中書郎范𫐠見之歎曰此荆楚仙人也自少及長徵辟一無所就)
︹齊︺邵榮興(武陵人八世同居州縣交辟不就宋明帝時刺史劉悛表其廬建元三年復表)
(門閭蠲租稅)文獻叔(武陵人八世同居冋郡范安祖李聖伯范道根五世同居建元三年)
(大使巡行天下俱表門閭蠲租稅)︹梁︺伍安貧(武陵人博雅嗜學梁屢降元纁之禮聘之)
(固以疾辭嘗撰武陵圖志)黃閔(武陵人博學能詞藝嘗撰沅江志唐章懷太子注郡國志取以)
(爲證)︹唐︺韓約(武陵人本名重華志勇決略涉書有吏幹歷兩池榷鹽使虔州刺史交阯叛領)
(安南都護再遷太府卿太和九年代崔鄯爲左金吾衛大將軍與李訓謀誅宦官仇士良等不克死)
(之)︹五代︺︹周︺周行逢(武陵人事馬希萼爲軍校别將兵破益陽殺李景兵二千餘人)
(擒其將李建期王進逵爲武安軍節度使拜行逢集州刺史爲進逵行軍司馬顯德元年拜武清軍)
(節度使權知潭州軍府事行逢能儉約自勉勵而性勇敢麾下將吏素恃功驕慢者一以法繩之一)
(境畏服)︹宋︺陳起(沅江人景祐進士調寕鄉令歷秭歸湘鄉萍鄉等縣皆有政聲在秭歸日)
(疏鑿新灘舟行以安歐陽修銘其功於石)柳拱宸(其先青州人避地荆楚爲武陵人通判鄂)
(岳州有惠政年六十即有掛冠之志創亭於青陵館名橋曰歸老曾鞏爲之記)管師復(武陵)
(人經明行修陳襄嘗稱之與程頤同薦於朝號白雲先生弟師常亦知名人稱二管)張頡(桃源)
(人第進士調江陵推官歲旱饑朝廷遣使安撫頡獻十事活數萬人知益陽縣有善政累遷廣西轉)
(運使時建廣源爲順州將城之頡謂無益朝廷從其議後知桂州海南黎人請出兵自效命頡處其)
(事頡使一介往呼之出補牙校喜而去尋罷兵海外訖無事歷官河北都轉運使徙知瀛州湖北溪)
(&KR0889;叛朝廷以頡素望復徙知荆南至都門暴卒)鍾正甫(武陵人治平進士與李芾友善後爲)
(廣東轉運使有美政蔡京置其名黨籍中坐謫)楊縯(武陵人志在泉石棄官隱桃源山徽宗時)
(賜號沖眞處士)王在(武陵人治周禮端平初眞德秀知貢舉擢冠本經成進士後攝施州倅城)
(陷死之)丁易東(龍陽人咸淳進士官編修入元屢徵不仕築石壇精舍教授生徒捐田千)
(畝以贍之著周易傳䟽事聞授以山長賜額沅陽書院)︹明︺馬汝舟(武陵人元末四方兵)
(起團聚義兵以爲保障明初歸附總兵徐達令權知府事汝舟收集流亡勸課耕稼興建學校民獲)
(安堵)蘇彬(桃源人以縣多荒田科額累民上疏請蠲不報洪武二十八年擊登聞鼓自縊其下)
(得疏懷中詔免糧二萬二千石併里爲五十六萬歷閒有司立廟以祀)馮貴(武陵人洪武進)
(士性剛直官給事中不避權幸歷遷交阯參議勤設方略黎利叛貴力戰兵少不支曰忠臣事君有)
(死無二今力屈矣當死何疑卒為賊所害洪熙元年建忠臣祠以祀之)郝敬(沅江人永樂舉)
(人知永寕縣濬萬箱等渠溉田千餘畝民賴其利)李顯(桃源人成化進士授戶部主事監庫)
(督倉俱以清愼著聞出知南康府倣朱子白鹿洞規興學勸士後乞休歸)劉璟(武陵人成化進)
(士知霑化縣禁戢豪強請囑不行邑無逋賦民困亦蘇進監察御史出按山西貪吏望風解綬去宗)
(藩奪民田璟判還之貴戚斂手代去士民號泣以送)楊禠(武陵人宏治進士歷四科給事時外)
(藩以方士進禠上言羽流幻術不宜蠱惑聖心不報忤劉瑾歸構聞山精舍講明正學瑾敗起吏科)
(終太僕卿)陳洪謨(武陵人宏治進士正德時知漳州府有惠政累擢雲南按察使神采嚴重)
(不畏彊禦嘉靖初巡撫西江節財愛民終兵部侍郎)冀元亨(武陵人正德舉人受業王守仁)
(命主濂溪書院宸濠貽書守仁問學守仁欲曉以大義使元亨往報旣見宸濠以語桃之元亨佯不)
(喻獨與之論學宸濠厚贈遣之不受及宸濠敗張忠許秦欲誣守仁與通謀捕元亨搒掠終不承世)
(宗初事白出獄)蔣信(武陵人嘉靖進士歷四川僉事盡心民事遷貴州提學僉事迪士以實行)
(不事虚談學者咸信從之)陳仲錄(武陵人嘉靖進士知新城縣有廖氏兄弟爭訟十年仲錄)
(取二人手足共械之出入與俱閱月兄弟情好如初葬暴骨數百棺歷官山東按察使)唐鍊
(武陵人嘉靖進士知寶坻縣有守城功擢工部主事出董吕梁洪鍊相水勢豫築鯉魚山缺口衝激)
(勢漸衰捍防遂減約省帑金萬餘以才改御史官至徐州兵備副使)鄧璽(龍陽人事母盡孝嘉)
(靖中舉於鄉官戶部員外郎治孝烈皇后喪力排中貴裁冗費遷工部郎中浚清河四十里奏減額)
(設夫若干致仕家居足跡不入公府)王佐(武陵人萬歷進士授吉安府推官擢給事中䟽諫剴)
(切光宗立召為太僕卿)江盈科(桃源人操行純篤推遺田以與兄弟授徒自給萬歷中成)
(進士知長洲縣擢吏部主事歷官四川提學僉事著雪濤閣集)史贊舜(龍陽人清端有德量)
(萬歷進士官戶部郎當安藺交訌湘沅之閒疲於奔命贊舜䟽減辰常沅靖加餉四萬二千有奇運)
(夫三萬餘名歷遷川東副使治兵松潘恢疆三百四十餘里官至南京太常卿卒贈侍郎)楊鶴
(武陵人萬歷進士授雒南令擢御史極言京營虚耗人才摧折公私匱乏東方羣盜數事且曰陛下)
(宜令東宫知勞知危知憂知懼安可與宦官宫妾處而不見士大夫乎䟽不省出巡貴州還朝乞停)
(皇稅釋纍臣登遺逸納諫諍發内帑收人心不報乃引疾去崇禎初拜左僉都御史上書言圖治在)
(培元氣一切民生國計宜遵祖宗成法語極詳懇拜兵部右侍郎總督陜西三邊軍務卒贈太子少)
(傅)劉汝林(武陵人年十歲父病篤母亦抱疾汝林夜禱於天刲股以進父母俱瘥)胡
永順(武陵人萬歷進士授太平推官入為兵科給事中屢上䟽言時政得失直聲大振魏忠賢)
(初竊柄永順劾其必為國患以疾歸里崇禎初起禮科給事中)唐紹堯(武陵人天啓進士知)
(高陽縣其地建魏忠賢生祠日奏樂上食紹堯下車禁之中官姪冉世魁與叔爭產相屠紹堯因籍)
(其貲充餉忠賢積恨乃逮紹堯下獄搒掠幾斃崇禎初起武選郎中累遷戶部侍郎)柳三錫
(武陵諸生流寇張獻忠至脅之降三錫厲聲曰讀書明理豈向汝求活掣梃擊賊賊怒剖其腹死時)
(同鄉紳士楊鷺萬國凝李嗣先楊時生王大年丁昌期周笏柳之彥羅三十張維翰楊夢鼎俱同時)
(罵賊死年俱本朝乾隆四十一予入忠義祠)段光啓(武陵諸生偕弟光遠避流)
(賊賊騎數十追之光遠手利刃步鬭連殺數賊賊反走光啓追之被執光遠奔救遇他賊格戰不能)
(前光啓罵不絶口遂被殺光遠見兄遇害痛憤戰益力力不支乃還保其孥遁去)熊應鵬
(武陵諸生有瞽母年八十二爲賊穫應鵬懇以身免其母遂見殺而母獲全)
︹本朝︺劉體安(武陵人歲貢爲黃陂訓導著祀典輯要具言禮器樂舞之制改茶陵値草寇陳)
(丹書爲亂體安唾賊大罵自刎不殊賊遁復蘇)羅人琮(桃源人順治進士知朝邑縣行取四)
(川道御史有禁重耗策備荒勵風節立勸懲籌鼓鑄薦舉人才纂修前史諸疏尋告歸年九十卒篤)
(於内行為鄉人所稱)彭之鳳(龍陽人順治進士改庶吉士遷監察御史歷戶禮刑科給事中)
(丰采端凝練達時務議靖西山賊籌積貯奏緩征禁獄中塵羹土飯及獄卒拷掠諸疏奏入從之晉)
(光祿寺少卿)楊超曾(武陵人康熙進士授編修由侍講學士任奉天府尹晉刑部侍郎巡)
(撫粤西歷兵吏二部尚書總督兩江敡歷中外端己率屬以丁外艱歸卒於家賜祭葬諡文)
(敏祀鄉賢祠)陳養元(武陵人康熙舉人居家孝友鄉里稱之任寕國縣知縣悉心奉職著)
(有勞績以治最内擢主事邑人感其惠立祠祀之)唐祚培(武陵人選貢奉孀母左右就養)
(惟謹遭明季家蕩析一門孤寡皆藉以衣食康熙三十五年旌)譙衿(沅江諸生自明正德)
(時至衿凡七世同居合爨親支一百十九人衿以祖命主家事每食男女異席終事無譁積二百餘)
(年喪祭無失禮値鄰家火起衿兄弟先入祠堂抱神主避火火隨息家蓄耕牛每出入亦以齒先後)
(在牧地行列不亂作家訓二十條子孫咸遵守之雍正十年建坊旌表賜額世篤仁風)
文鴶(桃源人穎異博學早歲以通五經補諸生後授永興訓導課士必先德義士林則之祀鄉)
(賢子志鯨康熙進士授檢討督學浙江典廣西順天鄉試得人稱盛累官順天府尹)羅江鱗
(桃源人乾隆武舉由貴州千總從征大小金川累官主鶴麗鎮總兵嗣逆回不靖調赴蘭州攻賊營)
(生擒六十人盡殲餘黨尋以積年創發卒於官事聞廕一子祀昭忠祠)陳長鎮(養元)
(子雍正中舉孝廉方正乾隆中舉博學鴻詞成進士改庶吉士乞假省視至家聞母喪大慟嘔血數)
(升卒長鎮幼篤學博覽羣書與人處有回規無後言卒之日識與不識俱悼惜之)朱景英
(武陵人乾隆庚午鄉試第一少精文選之學已而窺尋夾漈伯厚諸書著作甚夥官至臺灣同知撰)
(海東日札於習俗移易利弊因革之原尤拳拳致意)鄔翼麟(武陵人乾隆三十八年由候補)
(守備隨征金川殁於陣同縣人官黃平營把總郭&KR2144;官右營把總姚應鳳均以奮力殺賊受傷陣亡)
(事聞議卹如例)葉攀鳳(武陵人由外委升守備乾隆六十年隨勦黔楚逆苗攻砲)
(木山直入賊寨獲賊頭目因功擢升都司攻克烏隴巖進抵楊柳坪受傷陣亡同城守備朱慶錦擊)
(賊於夯尚千總彭正綱擊賊於潭江河口把總王得鳳周上友楊方進擊賊於喜鵲山梁外委劉大)
(升何四海擊賊於墨寨俱力戰殁於陣事聞議卹均廕雲騎尉)王萬岱(武陵人嘉)
(慶二年由外委隨征黔楚邪匪奮勇有功洊升守備六年隨剿川省賊匪於竹山縣衝入賊隊以傷)
(重陣亡同縣人官都司吳經國守雙泉子卡隘力戰為賊所害事聞議卹均廕雲騎尉)鄭
憲恩(武陵人嘉慶七年由守備隨剿楚北邪匪賊日蒲家寶盤踞鮑家山憲恩奮勇攻擊擒斃)
(甚多後營卡為賊衝破遂遇害同縣人把總王朝宗黃勝照俱以力戰陣亡事聞議卹均廕)
(雲騎尉)唐世皞(武陵人少敦孝弟母殁哀毁過人事繼母能得親歡鄕里俱重之嘉慶二)
(十五年旌)
︹流寓︺︹後漢︺王儁(汝南人少為范滂許章所知公車徵之不至避地武陵歸之者百餘家獻)
(帝都許徵為尚書復辭終於武陵曹操之下荆州自臨江迎其喪改葬江陵)︹宋︺劉安世
(魏人紹聖中為章惇所陷謫居鼎州)張庭堅(廣安軍人以不附蔡京列黨籍編管鼎州)
︹列女︺︹晉︺羅氏(父羅均用令曲陵溺水死羅氏尋屍不獲亦赴水死宋嘉其孝賜號孝烈靈妃)
(立廟祀之)︹五代︺︹楚︺馬希萼妻苑氏(楚王馬殷子希萼與弟希廣爭立苑氏諫)
(曰兄弟相攻勝負皆為人笑希萼不聽苑泣曰將禍及予不忍見也赴井死)周行逢妻
嚴氏(行逢性勇敢果於殺戮民過無大小皆死嚴氏諫曰人情有美惡安得一概殺之行逢怒)
(曰此外事婦人何知嚴氏紿曰家田佃戶以公貴頗不力農多恃勢侵民請往視之至則營居以老)
(歲時衣青帬押田戶送租入城行逢往就見之勞曰吾貴矣夫人何自苦嚴氏曰公思作戶長時乎)
(民租後時常苦鞭朴今貴矣宜先期率衆安得遂忘隴畝閒乎行逢強邀之以羣妾擁升肩輿卒無)
(留意因曰公用法太嚴失人心所以不欲留者一旦禍起田野閒易逃死耳行逢因少損)︹明︺冀
元亨妻劉氏(武陵人元亨被逮家屬并繫獄劉氏與二女治麻枲不輟事且白守者欲)
(出之曰未見吾夫出將安往按察諸僚婦聞其賢召之辭不赴已而來就見則囚服而見手不釋麻)
(枲問其夫之學曰吾夫之學不出閨門袵席閒聞者悚然)潘澍妻史氏(武陵人年二十)
(餘流賊破城史趨赴橫港賊起之勒令上馬史怒罵不止賊斫其口即以口血噴賊面遂磔死)鮑
啓登妻楊氏(武陵人年二十餘夫死勵操數十年流寇至長子幼孫俱亡楊呼天泣曰)
(吾爲夫後故稱未亡人今子孫俱亡當早見夫於地下因積薪屋下先置二屍火中尋躍入死)周
笏妻譚氏(武陵人爲賊所執不辱罵賊死同縣羅三才妻亦爲賊所獲賊欲殺其夫其子)
(以身蔽之俱遇害三才妻即赴水死)趙昌年妻熊氏(武陵人流寇陷城熊被執不從)
(賊以刀斫其兩臂熊罵曰殺則殺耳何斫爲賊剖其腹而死)吳某妻陳氏(武陵人吳)
(崇教子婦賊陷城與其姒賀氏見獲兩人俱罵賊賊先殺陳以脅賀賀罵愈厲賊復殺其子賀閉目)
(大罵賊怒刲其腹死)楊鶴妻鄭氏(武陵人鶴官三邊總督謫戍死崇禎末流寇至武陵)
(鄭率二妾走避遇賊叱令跪鄭曰我朝廷命婦肯跪賊耶謂二妾曰而等遭辱何以見而主於地下)
(兩妾俱伏劒死鄭亦觸城死)熊某妻何氏(武陵人舉家陷賊中何謂其夫曰君當與)
(兒脫歸以存嗣妾請死無爲俱屠次日伺賊他出見夫負子行且遠投水死)鄭人玫妻
鍾氏(武陵人年十九爲賊所掠逼之不從拔髮齧肉以寄其夫云誓不辱身虧節賊怒刲之)
鄒張魯妻郭氏(桃源人魯殁郭哀號廢飲食三月而殞天啓初旌)胡養冲
妻燕氏(桃源人崇禎末避亂黃溪港賊斷養冲手執燕欲汚之燕赴火死)彭祖眉
妻唐氏(桃源人爲叛將所執載至舟中欲逼之唐紿曰此綠蘿崖即妾祖墓願一拜之從之)
(命舟泊岸唐整衣拜畢躍入江潭死)
︹本朝︺唐諧妻譚氏(武陵人夫亡守節同縣節婦蕭宗蔭妻栗氏楊山槂妻陳氏張玉璿)
(妻靳氏劉醴寅妻熊氏龍之濤妻謝氏歐陽應燮妻石氏徐昌盛妻潘氏均康熙年閒旌)唐
廷采妻楊氏(武陵人夫亡守節同縣節婦王國勲妻黃氏皮士正妻黃氏趙偉妻高氏)
(陳之鸞妻譚氏楊系妻常氏均雍正年閒旌)剪如菼妻張氏(桃源人夫亡守節同)
(縣節婦羅宏烈妻伍氏均雍正年閒旌)樊維都妻龔氏(武陵人夫亡守節同縣節)
(婦羅應章妻彭氏梁國朗妻陳氏劉和義妻梅氏聶蘇民妻萬氏楊之岠妻余氏聶官成妻黃氏顧)
(其言妻夏氏顧應松妻張氏梁維勤妻周氏黃啓翼妻余氏龍昭明妻楊氏吳世紳妻劉氏吳卓妻)
(唐氏陳士漢妻李氏曾之玥妻貴氏龍英明妻邢氏李如楫妻陳氏蔣文魁妻陳氏鄧聰妻楊氏張)
(方解妻裴氏趙啓昌妻邱氏陳人龍妻周氏張鼇妻楊氏吳自元妻梅氏烈婦談可由妻張氏烈女)
(石氏女貞女龍剛明聘妻戴氏均乾隆年閒旌)季方泰妻邱氏(桃源人夫亡守)
(節同縣節婦聶之泰妻薛氏張士經妻劉氏周戍章妻艾氏童鶴年妻聶氏于心安妻聶氏陳世琳)
(妻周氏姚銓妻戴氏鄔之璜妻胡氏程志道妻孫氏康士璉繼妻李氏孔傳成妻能氏孔傳典妻張)
(氏張天模妻楊氏張士恭妻楊氏李翔鳴妻宋氏胡南容妻沙氏胡士甯妻陳氏烈女李萬忠女珍)
(秀均乾隆年間旌)葉逢茂妻童氏(龍陽人夫亡守節同縣節婦張紋妻王氏彭尤)
(炳妻唐氏胡獻琛妻張氏張輝斗妻劉氏彭館妻劉氏羅洪倫妻胡氏均乾隆年閒旌)吳才
崙妻楊氏(沅江人夫亡守節同縣節婦祝如婉妻劉氏秦家煥妻郭氏曹芝蕊妻劉氏均)
(乾隆年閒旌)李昌叔妻龔氏(武陵人夫亡守節同縣節婦魯自誼妻李氏張嗣增)
(伯母羅氏妻王氏楊夢鼎妻龍氏王瓊友妻楊氏韋大德妻茅氏談氏婦張氏周氏婦楊氏龍氏婦)
(劉氏戴大芸妻白氏戴大善妻蕭氏唐志英妻蕭氏方文蘇妻石氏趙璋妻葉氏顧昌運妾朱氏陳)
(九騏妻胡氏其子婦程氏陳文衡妻梅氏劉維簡妻蕭氏烈婦王仲馨妻蕭氏均嘉慶年閒旌)
燕邦定妻李氏(桃源人夫亡守節嘉慶年閒旌)王克容妻黃氏
(龍陽人隨夫寓澧州有彭雲者因索逋詈之恚甚投繯死嘉慶年閒旌)楊世利妻鍾
氏(沅江人暨子尚墴妻李氏皆夫亡守節均嘉慶年閒旌)
︹仙釋︺︹晉︺黃道眞(武陵人晉時棄俗居高吾山修道乘白鹿去不知所終)︹唐︺瞿柏
廷(辰州人大歷閒武陵人黃洞源學道於桃源宫柏廷師事之尋遇一老遂辭洞源曰去後十八)
(年當相見過期洞源往潤州茅山柏廷忽至洞源曰吾將蹈滄海次日亦化去)︹宋︺李正(武陵)
(人學道見東皇公教之十七年後死家人埋之武陵冢上有樹高七尺能生花人遇見此花皆聰明)
(能文章號聰明樹)張虛白(不知何許人舉進士遊武陵仙去郡人余安復遇之揚州因寄)
(詩於嘗所沽酒媼崔婆)
︹土產︺包茅(沅江縣出書禹貢荆州包匭菁茅即三脊茅也宋史祥符元年遣使沅江采三脊茅)
(府志此閒出者)蠟(府境出府志境産蠟樹其葉常青即冬青樹綴蟲生蠟故亦名蠟樹)黃精
(府境出根葉大概似薑張華博物志太陽之草名黃精食之長生)翡翠(府境出)鮆魚
(府境出郭璞山海經所謂刀魚也)鮰魚(生江中無鱗骨即蘇軾詩所詠者)蒟醬(即漢)
(書西南夷傳所稱蜀蒟醬俗名鬼芋葉如天南星子如桑椹)
纂修官(臣)高人鑑恭綦輯
提調官(臣)張日章恭覆輯
校對官(臣)鄧遇辰恭校
校對官(臣)沈維鈺恭覆校
大清一統志
辰州府(在湖南省治西八百五里東西距三百五十里南北距六百五十里東至常德府桃源縣)
(界百六十里西至乾州廳界百九十里南至寶慶府武岡州界四百十里北至澧州永定縣界二百)
(四十里東南至寶慶府邵陽縣界四百十里西南至沅州府芷江縣界二百五十里東北至澧州慈)
(利縣治三百里西北至永順府永順縣界百六十里自府治至京師三千六百五十里)
︹分野︺天文翼軫分野鶉尾之次
︹建置沿革︺禹貢荆州之域戰國屬楚為黔中秦置黔
中郡漢為武陵郡地後漢以後因之陳天嘉元年
分置沅州通寕郡大建七年州廢改置沅陵郡(按陳)
(宣帝紀是年改武州為沅州蓋移沅州之名於臨沅卽今常德而沅陵之州廢也)隋開皇
中郡廢改置辰州大業初仍曰沅陵郡屬荆州唐
武德三年復曰辰州景雲二年置都督府開元二
十七年府罷天寶初改為瀘溪郡乾元初復曰辰
州屬江南道五代時屬楚宋亦曰辰州瀘溪郡屬
荆湖北路元曰辰州路屬湖廣行省明曰辰州府
屬湖廣布政使司
本朝因之屬湖南省康熙四十三年以府境鎮溪所
地置乾州廳四十八年以鎮筸鎮地置鳳凰廳雍
正九年以吉多營地置永綏廳嘉慶二年均升直
隸廳今領縣四
沅陵縣(附郭東西距一百九十里南北距一百七十里東至常德府桃源縣界一百六十里)
(西至瀘溪縣界五十里南至漵浦縣界八十里北至澧州永定縣界二百四十里東南至漵浦縣治)
(八十里西南至辰溪縣治一百十里東北至澧州慈利縣界一百五十里西北至永順府永順縣界)
(一百六十里漢置沅陵縣屬武陵郡晉及宋齊因之陳為沅陵郡治隋因之唐為辰州治宋因之元)
(為辰州路治明為辰州府治本朝因之)瀘溪縣(在府西南七十里東西距一百三十里南)
(北距一百六十里東至漵浦縣界四十里西至乾州廳界一百一十里南至辰溪縣界六十里北至)
(沅陵縣界二十四里東南至辰溪縣治八十里西南至沅州府麻陽縣界八十里東北至沅陵縣界)
(一百里西北至永綏廳界二百里漢沅陵縣地梁天監十年置盧州尋廢隋大業末蕭銑析置盧溪)
(縣唐屬辰州宋因之元屬辰州路明屬辰州府本朝改盧為瀘屬辰州府)辰溪縣(在府)
(南二百七十里東西距六十里南北距一百五里東至漵浦縣界一百三十里西至沅州府麻陽縣)
(界二百三十里南至沅州府芷江縣界二百二十里北至瀘溪縣界十五里東南至漵浦縣治一百)
(里西南至沅州府治二百十里東北至沅陵縣治一百十里西北至瀘溪縣治八十里漢置辰陽縣)
(屬武陵郡晉及宋齊因之梁置南陽郡隋開皇初廢改置夀州平陳後改縣曰辰溪十八年改州曰)
(充州大業初州廢縣屬沅陵郡唐屬辰州宋因之元屬辰州路明屬辰州府本朝因之)漵浦
縣(在府南二百七十里東西距二百里南北距四百二十里東至寶慶府新化縣界九十里西至)
(辰溪縣界一百二十里南至寶慶府武岡州界二百四十里北至沅陵縣界一百八十里東南至武)
(岡州界一百八十里西南至沅州府黔陽縣界八十里東北至長沙府安化縣界八十里西北至辰)
(溪縣治一百里漢置義陵縣屬武陵郡後漢省入辰陽唐武德四年分置漵浦縣屬辰州宋因之元)
(屬辰州路明屬辰州府本朝因之)
︹形勢︺内控諸蠻咽喉外為武陵障蔽(宋辰州風土記)重岡複
嶺截然險峻(同上)水行則石峻湍急舟楫多阻陸行
則重岡曲隴車難方軌為西南要害固寨之地(府志)
︹風俗︺夷獠雜居頗雜&KR0889;俗(宋郡縣志)少鬭訟寡盜賊(風土記)
舊俗尚治屋宇連甍接棟覆以板竹(圖經)地界山谿
刀耕火種(同上)
︹城池︺辰州府城(周五里有奇門七有濠明洪武初因舊址築本朝康熙二十年四十四)
(年雍正八年十二年屢修沅陵縣附郭)瀘溪縣城(周三里有奇門四明崇禎十三年築)
(本朝雍正十一年修)辰溪縣城(周二里有奇門五明正統閒因舊址築本朝康熙)
(年閒修)漵浦縣城(周三里有奇門四元至正閒築明萬歷初修本朝雍正年閒重修)
︹學校︺辰州府學(在府治東舊在府治東南本朝康熙中改建今所乾隆中屢修嘉慶二)
(十三年重修入學額數十五名)沅陵縣學(在縣治東明洪武初建本朝康熙雍正中屢)
(修入學額數十五名)瀘溪縣學(在縣治東元至正中建本朝順治雍正中屢修乾隆十)
(八年重修入學額數八名)辰溪縣學(在縣治東南宋寶祐初建元明因之本朝康熙雍)
(正年閒屢修乾隆中重修入學額數十二名&KR0889;童照應試人數酌量取進)漵浦縣學(在縣)
(治東明洪武初建本朝康熙雍正中屢修乾隆二十四年重修入學額數十五名新童三名)虎
溪書院(在沅陵縣西虎溪山舊名白雲軒明正德閒王守仁謫貴州經此與郡人唐愈賢於)
(此講學嘉靖中通判徐珊遂建書院内有當仁堂本朝康熙四十五年重建雍正十一年易今名)
(乾隆十一年重修)崇文書院(在沅陵縣本朝乾隆二十年建)文峯書院
(在瀘溪縣南本朝乾隆二十八年建)浦陽書院(在瀘溪縣南浦市本朝嘉慶十二)
(年建)大酉書院(在辰溪縣西大酉山麓本朝乾隆二十四年建)盧峯書院
(在漵浦縣城内本朝乾隆十九年建)
︹戶口︺(原額人丁一萬三千六百七十五今滋生男婦八十九萬八千九百五十四名口計十三萬一)
(千六百八十戶)
︹田賦︺(田地山塘七千九百五十六頃二十九畝一分九釐額徵地丁正雜銀五萬九千四十八兩一)
(錢四分九釐又瀘溪縣苗疆屯田五十三頃八十二畝五分)
︹山川︺天安山(在沅陵縣治東相近有北泉山)怡容山(在沅陵縣東一里峯巒奇秀)
三峿山(在沅陵縣東二里一名懷德山府志三峯鼎峙萬木陰秀)馬鞍山(在沅陵縣)
(東一百里山形起伏以形似名)潄流山(在沅陵縣東一百四十里以溪流湍激而名此與明)
(月山皆壺頭之支阜接桃源縣界)明月山(在沅陵縣東一百五十里元和志下有明月池)
(沅陵記云兩岸素山崖石若披雪寒松如插翠)茗山(在沅陵縣東南水經注東溪水南出茗山)
(山深逕險人獸阻絶溪水北瀉沅川)南山(在沅陵縣南一里名勝志一名客山週迴十餘里北)
(瞰大江有石磯高廣百尺名曰南巖下有箭潭其深不測相傳馬援投矢於潭故名)香爐山
(在沅陵縣南二里郡人名曰文筆峯)龍騰山(在沅陵縣西南七里高聳特出)洪山(在沅)
(陵縣西南三十里有層巒曡嶂之勝)虎溪山(在沅陵縣西二里虎溪水出馬)白田頭
山(在沅陵縣西十里亂峯嵯峨每雪霽後山頭積素望若圖畫)光明山(在沅陵縣西五)
(里一名龍門山方輿勝覽山有砂井土人採取入井把火行二里燒石取之名勝志下有龍瓜崖以)
(形似名)羅星山(在沅陵縣西北十里)小酉山(在沅陵縣西北二十里一名烏速山)
(亦名酉陽山荆州記小酉山石穴中有書千卷相傳秦人於此學因扃之梁湘東王謂訪酉陽之逸)
(典是也方輿勝覽小酉山在酉溪口昔秦人避地之所堯時善卷唐張果皆嘗隱居於内)大酉
山(在沅陵縣西北四十里明統志上有龍湫禱雨卽應又辰溪縣西二十里有大酉山)壺頭
山(在沅陵縣東北一百三十里接常德府桃源縣界後漢書郡國志沅陵有壺頭山注馬援軍渡)
(處又馬援傳援進營壺頭賊乘高守隘水疾船不得上會暑甚士卒多疫死援亦中病乃穿岸為室)
(以避炎氣水經注壺頭山高一百里廣圓三百里山下水際有新息侯馬援征五溪蠻停軍處壺頭)
(徑曲多險其中紆折千灘明統志以山頭與東海方壺相似故名去桃源縣二百里)芋山(在沅)
(陵縣境寰宇記沅陵縣芋山有蹲鴟如兩斛大食之終身不饑今民取之)葱山(在沅陵縣境寰)
(宇記沅陵縣葱山有葱如人植人往取之輒絶禱神而求不拔自出武陵記謂之葱嶺)稱鉈
山(在瀘溪縣東一里沅水東岸横塞水口為縣鎮山山右隅水傍有石長三尺許每春夏水漲洪)
(濤不能沒秋冬水涸汙泥不能侵俗傳昔有人移之潭底後復見於舊所邑人謂之神石)蘭泉
山(在瀘溪縣南二十里上有飛泉直下如練下有蘭泉洞一名響水洞洞左有水月崖)連竭
提山(在瀘溪縣南四十里峯巒聳拔一名展誥山)踏湖山(在瀘溪縣西南一百八十)
(里接麻陽縣界)羊喬山(在瀘溪縣西十里尖峯無倚下有女仙洞又西五里有蠟燭山又西)
(五里有馬腦山又西三十五里有古城山)巖牛山(在瀘溪縣西七十里山頂有巨石如牛)
居住山(在瀘溪縣西八十里山有石室苗獠所居)河谿山(在瀘溪縣西九十里河谿)
(水所出)頭悌山(在瀘溪縣西一百二十里施溪徑其下)上勞山(在瀘溪縣西一)
(百二十里府志左有洪洞右有蠟洞產蠟頂上有鍊沙泉沙色如金山腰有石擊之如鐘鼔聲土人)
(名鐘鼔石)無時山(在瀘溪縣西一百二十里明統志此山多茶樹鄉俗當吉慶之時親族歌)
(舞聚會於此按九域志載漵浦縣有無時山而方輿勝覽引坤元錄云在漵浦縣西北三百五十)
(里今瀘溪縣西界東南至漵浦中隔辰溪相去殊遠)思門山(在瀘溪縣西一百二十里二峯)
(對立峭壁如門最為險要)武山(在瀘溪縣西一百二十里後漢書南蠻傳昔高辛氏有犬戎之)
(宼募有得犬戎吳將軍頭者妻以少女帝有畜狗名槃瓠銜人頭造闕下乃吳將軍首也帝以女配)
(槃瓠負入南山石室中生六男六女自相夫妻衣服斑斕言語侏離帝賜以名山廣澤其後滋蔓今)
(長沙武陵蠻是也注今辰州瀘溪縣西有武山高可萬仞山半有槃瓠石室中有槃瓠行跡按羅)
(泌路史極辨槃瓠之妄)虎頭山(在瀘溪縣北五里雄踞溪上路峻石危頂乃平敞可坐萬)
(人上有虎頭寨)三台山(在瀘溪縣東北二里為今縣治後主山)五城山(在辰溪縣)
(東一里元和志武陵記云楚威王使將軍莊蹻定黔中因山造城故名)時住山(在辰溪縣)
(東三里相傳諸葛武侯行師駐此)觀音山(在辰溪縣東二十里懸崖垂磴石壁飛泉旁有)
(香爐峯)房連山(在辰溪縣東四十五里連峯接岫狀如房屋)鳳凰山(在辰溪縣)
(南七十里有仙門洞石竇如城門水自外流入竇伏而不見約里許復自洞後竇中出)仙靈
山(在辰溪縣南七十里巉崖峭壁仙靈所居下有白沙洞仙靈㵎)龜山(在辰溪縣西南一里)
(下有鐘鼓洞深里許)五峴山(在辰溪縣西南四十里有五峯相峙一名五硯山)紫山
(在辰溪縣北一里上多紫石)熊頭山(在辰溪縣北二十里以形似名)羅子山(在辰)
(溪縣東北一百二十里接沅陵漵浦二縣界辰溪所出)桃花山(在漵浦縣治後一名華蓋)
(山高險可以守望山多桃樹今呼桃花圃)鶴鳴山(在漵浦縣東一里舊志相傳有仙人嘗止)
(鶴鳴山石室中以鶴自隨後乃乘之而去)紅旗山(在漵浦縣東二十五里高數百丈山脊平)
(曠可屯數萬人亦名紅旗洞名勝志湖南馬希範收武陵蠻至此見洞中隱隱有紅旗遂屯兵其上)
詩住山(在漵浦縣東五十里空洞玲瓏每風月良夜嘗聞吟咏聲)金井山(在漵浦縣)
(東南十二里舊有淘金坑今廢)鄜梁山(在漵浦縣東南一百五十里今名頓家山接寶慶府)
(邵陽縣界漢書地理志武陵郡義陵鄜梁山序水所出縣志頓家山遠近貨茶者多佃於此故茶以)
(漵浦名)詔誥山(在漵浦縣南十五里又南二十五里有波滿山巖巒層曡勢如波浪又南)
(十里有鳳凰山)靈翠山(在漵浦縣西一里一名靈萃山)盧峯山(在漵浦縣西十里周)
(八十餘里山西有龍池洞洞中有池其深莫測)大豐山(在漵浦縣西十二里峯巒秀異縈繞)
(如障)大漵山(在漵浦縣西三十里一名十漵山上有十小峯森然競爽漵水所經又西二十)
(里有漵溪山)嵯峨山(在漵浦縣西北六十里盤旋聳秀一名磨嵯山)桃谷山(在漵)
(浦縣北一里卽桃花山之北岡一名桃谷岡溪流繞其下)鬼葬山(在漵浦縣東北三十里山)
(有石巖遙望巖中有棺長可十丈)七盤嶺(在沅陵縣東南四十里崒嵂當道行者側足)
九峯嶺(在辰溪縣西南三十里有九峯層曡)瞿仙峯(在辰溪縣東北二十里相傳有)
(瞿童於此修道)兩丫峯(在漵浦縣東六十里)穿雲峯(在漵浦縣北六十里山峯高聳)
(徑路陡峻下有巨石孔狀若城門麻溪出此)燕子巖(在沅陵縣西三里虎谿山下石穴如)
(屋土人貿易皆聚於此)白巖(在沅陵縣北二十里一名白巖界山山多白石望之有如積雪)
觀音巖(在瀘溪縣東二十里)銅馬巖(在瀘溪縣南十五里綿亘數里)高巖(在瀘)
(溪縣西北一百里嶄然高出衆山)馬嘴崖(在瀘溪縣東二十里稍上為觀音巖)辛女
崖(在瀘溪縣西南三十里奇峯絶壁高峻插天有石屹立如人相傳高辛氏女化石於此傍有石)
(牀)錦雞崖(在辰溪縣西北三里石壁横江為縣水門上有塔)巖門(在漵浦縣東三)
(十里兩崖夾峙為行旅必由之道)乃始坡(在沅陵縣東一百十里又縣東南四十里有青)
(山坡)甕子洞(在沅陵縣東一百四十里其形如甕水流洄洑舟行甚險)白霧洞(左沅)
(陵縣東南五十里巖壁峻險洞深五里)柘溪洞(在沅陵縣東南九十里上有風雨雪三穴)
(前有石池相傳龍蟄其中池水湧沸卽雨)妙華洞(在沅陵縣西北二十里小酉山一名偏崖)
(洞與大酉山相連方輿勝覽唐翟柏廷兒時戲躍入井忽自妙華洞中出已去縣十里)女娘
洞(在沅陵縣西北百餘里水自洞中出入明溪)玉田洞(在瀘溪縣東十五里洞中幽邃)
(左畔石坂上如田狀者千餘俗呼為千坵田)玉華洞(在瀘溪縣南三十里船溪驛路右舊)
(名偏巖明萬歷初知縣王京改名朝陽洞後又改今名)金井洞(在瀘溪縣南六十里浦市)
(村宏敞可容數百人有泉可資灌漑)白牛洞(在瀘溪縣南八十里有白石如牛形)飛水
洞(在瀘溪縣南九十里水從半山湧出飛瀑而下)風雷洞(在瀘溪縣西懸崖千仞二洞並)
(立左風右雷更有一洞介乎其中水泉翻浪而出天每欲雨則風雷發於二洞中)仙人洞
(在辰溪縣南四十里洞門高廣横石如樓可坐數百人)白沙洞(在辰溪縣西南崖石峭險)
(龍門溪出焉)大酉洞(在辰溪縣西二十里深廣二里石筍倒垂泉水沸湧相傳昔產丹砂)
(自洞中流出)黑巖洞(在漵浦縣東十里其中深黑有水下流漑田甚廣)明月洞
(在漵浦縣東六十里巖上有水瀠洄其狀如月)通仙洞(在漵浦縣西三十里洞門有石下垂)
(如柱相傳中深三十里為神仙所居)楠木洞(在漵浦縣西三十里盧峯山西石壁峭立梯竹)
(以登有水曰龍池其深莫測洞門有楠木羅蔽中深五里有楠木泉下流為無盡溪又沅陵縣西北)
(二百里亦有楠木洞元時叛蠻嘗據此寇掠府境)對馬洞(在漵浦縣西北二十里)諸
魚水(在沅陵縣東七十里今名蒸魚㵎水經注諸魚溪水北出諸魚山南流會於沅)夷水
(在沅陵縣東水經注夷水南出夷山北流注沅)沅水(在沅陵縣南一名沅江自靖州會同縣東)
(北流入沅州府黔陽縣界又東北流入辰溪縣界又北流入瀘溪縣界又東北流入沅陵縣界又東)
(北流入常德府桃源縣界水經沅水東至鐔成縣東逕無陽縣注沅水東逕無陽縣又東逕辰陽縣)
(滏水注之又東與序溪合又東合柱水又東逕辰陽縣南東合辰水又逕沅陵縣西武水注之又東)
(施水注之又逕竇應明城側又合東溪水又東與諸魚溪水合又東夷水入馬元和志沅水在沅陵)
(縣南六十步又沅江水在辰溪縣南二百步九域志黔陽縣有沅水府志沅江在黔陽縣名清江亦)
(名黔江自會同縣流入至托口與郎江合又東至縣西與無水合又東徑城南至縣東與洪江合又)
(自會同縣流入黔陽至縣東北一百里銅灣入辰溪縣界合漵水至縣東南折而西北至縣城西南)
(合辰水又北流至瀘溪縣東南合武溪折而東至府城東過百曳高湧九磯横石諸灘又東過北斗)
(灘又東過結灘又東過清浪雷洄二灘入桃源縣界)施黔水(在沅陵縣西南一名施溪水經)
(注水南出施山溪源有陽欺崖崖色純素望同積雪細泉輕流望川競注北流會於沅)酉陽
水(在沅陵縣西二十里源出小酉山東北流入酉水)酉水(在沅陵縣西北自永順府永順)
(縣流入合會溪入沅一名酉溪又名北河水經注酉水東逕沅陵縣北又東南逕潘承明壘西又南)
(注沅水闞駰謂之受水其水所決入名曰酉口)高巖水(在瀘溪縣西一百二十里自巖穴中)
(出流入鎮溪)辰水(在辰溪縣西南一名錦水亦名辰溪又名錦江自貴州銅仁府銅仁縣東)
(南流入鳳凰營及沅州府麻陽縣界又東北流入辰溪縣西南入沅武陵五溪之一漢書地理志辰)
(陽三山谷辰水所出南入沅七百五十里水經注辰水出三山谷獨母水注之又逕辰陽縣北按)
(此水逕古錦州故謂之錦水沅陵縣東一里亦有辰水源出三峿山南流入沅與此水名同實異)
漵水(在漵浦縣南離騷入漵浦余邅迴兮迷不知吾之所如是也古名序水序亦作敘亦名序)
(溪又名雙龍江亦曰漵川源出縣東南頓家山西北流入辰溪縣南水經注序溪水出武陵郡義陵)
(縣鄜梁山西北流逕義陵縣又西北入於沅府志漵水發源處名龍灣溪至漵浦縣東合龍潭溪西)
(流至縣南二里之龍堆又西逕大漵山入辰溪縣南界江口入沅)容溪(在沅陵縣東南一百)
(里西北流合縣東怡溪入沅卽古東溪水經注東溪水南出茗山北瀉沅川)藍溪(在沅陵縣)
(南七里源出白霧洞西北流至縣西南入於沅又有春伊溪在縣西南七里明萬歷四十二年叛苗)
(刧縣之深溪浦口至春伊溪去郡城僅三里)麻溪(在沅陵縣西南四十里源出漵浦縣穿雲)
(峯西北流入沅)楊溪(在沅陵縣西南源出洪山西北流入沅舊志有荔溪在縣西南四十五里)
(又西南五里有淘金溪又西南二十里有野溪又西南五里有舒溪)虎溪(在沅陵縣西二里南)
(流入沅)明溪(在沅陵縣西北一百里源出永順府永順縣南流入酉水古名樠溪五溪之一)
(也)會溪(在沅陵縣西北一百十里源出永順府永順縣高望山西南流入酉水又縣西北一)
(百三十里有羅油溪亦入酉水)白土溪(在瀘溪縣東一里源出三台山又仲溪在縣東三十)
(里)土橋溪(在瀘溪縣南六十里相近又有浦溪)洗溪(在瀘溪縣西南二十里舊建縣)
(治於此本朝嘉慶五年設守備一員駐守)武溪(在瀘溪縣西源出武山合小河逕縣城南)
(合沅水一名武水一名盧水後漢書南蠻傳建武二十三年精夫相單程等據險隘寇郡縣武威將)
(軍劉尚發南郡長沙武陵兵萬餘人乘船泝沅水入武溪擊之又馬援征蠻亦至此水經注武水源)
(出武山南流注於沅通典瀘溪縣有武溪水元和志盧水在盧溪縣西二百五十里卽武溪所出)
古迪溪(在瀘溪縣西五里又小船溪在縣西北一里)潭溪(在瀘溪縣西五十里又縣)
(西六十里有熊溪又縣西九十里有河溪源出河溪山俱南流入武溪)歐溪(在瀘溪縣北三)
(十里分上下二處新志又有楊劉溪在縣治後)桑溪(在辰溪縣東二十里西流至縣南入沅)
辰溪(在辰溪縣東南十里源出羅子山西南流入沅)市溪(在辰溪縣南二十里匯衆水入)
(沅爲縣巨溪)柱溪(在辰溪縣南水經注柱水導源柱溪北流至沅)嵩溪(在辰溪縣南六)
(十里)洞水溪(在辰溪縣西十五里源出大酉洞流入辰水)雄溪(在辰溪縣西三十里)
(源出雄山東南流入辰)鄭家溪(在漵浦縣東二十五里西南流入漵水)柳溪(在漵)
(浦縣東三十里源出兩峯西南流入漵水)來溪(在漵浦縣東三十里西南流入漵水)順溪
(在漵浦縣南六十里源出黔陽縣界分水隘東北流入龍潭溪舊名鬧溪宋神宗改今名)龍潭
溪(在漵浦縣南一百二十里源亦出分水隘東流過龍潭巡司前匯而爲潭由地中行二里復出)
(又東北流至縣東入漵水)黃沙溪(在漵浦縣南一百五十里流入龍潭溪)桃溪(在漵)
(浦縣西八里源出盧峯山流繞縣治南入漵水)河上洲(在沅陵縣東五十里一名金魚洲塞)
(五溪水口上有民居)武口洲(在瀘溪縣東南武溪入沅處延袤五里許田地廣闊數百畝)
鮎魚洲(在瀘溪縣西南二里)上保洲(在瀘溪縣西南五里)玉沙洲(在辰溪縣)
(南沅江中)木洲(在辰溪縣南十里沅水中一名牧洲名勝志江水中有牧洲洲頂有大石自江)
(心突出形若小山獨峙水面水漲不沒後改名曰中洲)百曳灘(在沅陵縣東十里沅水中)
(相傳後漢劉尚征蠻至此江流峻急令百夫曳之舟不能進又東十里有高湧灘)九磯灘
(在沅陵縣東三十里沅水中長可二里磯凡有九盤曲中流)横石灘(在沅陵縣東四十里)
(沅水中有石梁横架水底亦名横水洞)北斗灘(在沅陵縣東八十里沅水中有怪石七隱)
(列水底若斗杓然又東二十里有結灘)清浪灘(在沅陵縣東一百二十里沅水中灘口有)
(三門灘電洲)雷洄灘(在沅陵縣東北一百四十里沅水中江流觸石怒濤湍激其聲若雷)
清江洞灘(在瀘溪縣西十里石峻水急最為險惡)横崖灘(在瀘溪縣西一百十)
(里又西二十里有夾船灘)鸕鷀灘(在辰溪縣南八十里沅水中亂石横江舟航所畏)大
沈漉灘(在漵浦縣西二十里漵水中相近有小沈漉灘又西有莎衣曲眉米倉等灘)龍
門澗(在辰溪縣南水經注獨母水南出龍門舊志龍門澗接麻陽縣界)柳潭(在瀘溪縣)
(西十里)石馬潭(在辰溪縣西二十里)大潭(在漵浦縣東五里漵水中居民用木石作)
(壩壅水灌田)青江潭(在漵浦縣西五十里相近有盧深潭溉田甚溥)鹿泉(在瀘溪縣)
(東鹿兒巖下)白蓮池(在漵浦縣東四十里旁有觀蓮亭)
︹古蹟︺沅陵故城(在今沅陵縣西南漢置縣陳天嘉初置沅州徙縣今治漢書地理志武陵)
(郡沅陵又功臣表沅陵頃侯吳陽高后元年封水經注沅水又東逕沅陵縣北北枕沅水沅水又東)
(逕縣故治北移縣治縣之舊城置都尉府因岡傍阿勢盡川路臨沅對酉二川之交會也)黔中
故城(在沅陵縣西史記秦本紀眧襄王二十七年使司馬錯發隴西因蜀攻楚黔中拔之三十)
(年蜀守伐取巫郡及江南為黔中郡括地志黔中故城在辰州沅陵縣西元和志秦黔中郡所理在)
(辰州西二十里漢改黔中為武陵郡即今辰州漵浦縣自宇文周以故涪陵縣置黔州隋改黔安郡)
(因周隋州郡之名遂與秦漢黔中郡犬牙難辨其寔今辰錦敘奬溪澧朗施等州是秦漢黔中之地)
(與今黔中及夷費思播隔越峻嶺東則沅江東注洞庭湖西則涪陵江北注岷江以山川言之巴郡)
(之涪陵與黔中故地炳然分矣)下雋故城(在沅陵縣東北後漢書馬援傳援征五溪軍次)
(下雋注下雋縣名屬長沙國故城今辰州沅陵縣通典沅陵縣漢下雋縣也按漢書地理志武陵)
(郡充縣澧水所出東至下雋入沅計其地當在今澧州安鄉縣然歷代地志俱以今武昌府通城縣)
(及岳州府巴陵臨湘二縣當之馬援軍次下雋進壺頭武昌岳州與壺頭相隔千里必非其地然即)
(以沅陵縣為下雋亦屬可疑沅陵在武陵之西下雋屬長沙郡不應反在武陵西也今以後漢書注)
(及通典可據遂繫於此)盧溪故城(在今瀘溪縣西南隋末置縣宋南渡後縣徙今治元)
(和志盧溪縣本漢沅陵縣地梁天監十年置盧州隋末蕭銑於此置盧溪縣以南溪為名武德後因)
(治序溪最為沃壤良田數百頃持宜稻修作無廢按括地志謂漢初武陵郡治義陵考前漢書武)
(陵郡治索而義陵為屬邑後漢書注引先賢傳潘京言有武陵本名義陵之說劉昭已疑其無據或)
(初治義陵後徙索至後漢又彽治臨沅耶然不可考矣)會溪城(在沅陵縣西一百八十里)
(名勝志唐天授中置溪州於此宋熙寕中廢州設知城巡檢使)劉尚城(在辰溪縣東南五里)
(府志後漢建武中尚討武陵蠻屯兵於此築)車靈城(在漵浦縣南一里元和志靈吳之叛)
(臣入漵浦以自保號曰車王後為吳將鍾離牧討殺之)洛陽城(在漵浦縣西門外周一里)
(門一明時築以護城)淘金場(在沅陵縣西北府志金出辰州沅陵等縣開礦採取民多苦)
(之明薛瑄以御史監礦辰州奏請罷之)憑虚樓(在沅陵縣西二里明王守仁謫龍場過此)
(寓馬亭中古松一樹因榜其旁曰松雲軒)見江樓(在沅陵縣西二里虎溪山)懷遠樓
(在瀘溪縣西)玉芝亭(在沅陵縣西二里虎溪山相傳其地產靈芝建亭以志)企仰
亭(在沅陵縣沅江南伏波祠内)鷹渚(在漵浦縣西二里府志渚聞有石突出其狀若鷹故)
(名)銅柱(在沅陵縣西北一百十里會溪城對江五代時馬希範置宋史太平興國七年詔辰)
(州不得移馬氏銅枉卽此通鑑注會溪城西南一里演繁露柱高丈二尺入地六尺以銅五千斤爲)
(之本朝朱彝尊溪州銅柱記跋銅柱記楚王馬希範與溪州刺火彭士愁立誓范金爲柱命掌書)
(記天策府學士李宏皋作記柱高一丈二尺入地六尺重五千斤環以石蓮花臺在今辰州溪蠻境)
(上去府治百餘里又續題記後溪州静邊都向化立誓狀具於天福五年正月記撰於是年五月柱)
(鑄於七月字鐫於八月立於十二月宋天禧元年十二月移豎今所)
前總纂官(臣)李光涵恭纂輯
提調官(臣)張日章恭覆輯
校對官(臣)王式和恭校
校對官(臣)沈維鈺恭覆校
大清一統志
辰州府(二)
︹關隘︺芙蓉關(在沅陵縣東八十里)辰龍關(在沅陵縣東一百三十里其高插天猿鳥)
(莫踰長里許其廣僅容雙馬其西為亂石關山少林木高峯複嶺逾數里則萬木森羅又西為馬鞍)
(關峻巖萬仞下臨深澗隔岸峯巒對峙盤紆深曲)武勝關(在沅陵縣南六十里)烏泥
關(在瀘溪縣南三十里)黑巖關(在瀘溪縣西十五里)龍潭關(在瀘溪縣西六十里)
辰陽關(在辰溪縣南五里)木州關(在辰溪縣西二十里)盧峯關(在漵浦縣)
(東五里)龍堆關(在漵浦縣南十里)鑽木隘(在瀘溪縣西二十里)大凹隘
(在瀘溪縣西二十里)苦竹隘(在瀘溪縣西二十里)柳木隘(在瀘溪縣西北二十五里)
巖門隘(在瀘溪縣北二十里有守備駐防)乾義隘(在瀘溪縣北二十里)思溪
隘(在漵浦縣東六十里)油良隘(在漵浦縣東八十里)苦練隘(在漵浦縣東一百里)
(相近有黃梅隘)桶溪隘(在漵浦縣南五十里)順溪隘(在漵浦縣南六十里)龍旗
隘(在漵浦縣南一百二十里接猺地界)長坡隘(在漵浦縣北二十里)白霧隘(在漵)
(浦縣北六十里亦名白霧團宋置驛元廢宋史蠻夷傳天禧二年辰州都巡檢使李守元率兵入白)
(霧團擒蠻寇十五人斬首百級降其酋二百餘人)瀼口隘(在漵浦縣東北六十里)馬
底鎮巡司(在沅陵縣東六十里元為堡明洪武中置驛本朝乾隆二十六年改設巡司)
船溪巡司(在沅陵縣南六十里明洪武中置驛本朝乾隆二十六年改設巡司)黃
溪口巡司(在辰溪縣本朝乾隆四十七年設)龍潭巡司(在漵浦縣南一百二)
(十里接黔陽縣界宋為堡明置巡司本朝因之宋史地理志漵浦元豐二年置龍潭堡)渡口
鎮(在辰溪縣南一里)普市鎮(在辰溪縣南三十里)長律鎮(在漵浦縣東九域志)
(漵浦縣有長律鎮)酉溪砦(在沅陵縣西北二十里五代時置宋廢元復置巡司今俱省)
新店砦(在沅陵縣西北四十里元置巡司明廢)明溪砦(在沅陵縣西北一百里五)
(代時置宋廢明置巡司今裁)池蓬砦(在沅陵縣東北一百三十里宋置後廢明置巡司今)
(裁)麻伊洑砦(在沅陵縣東北一百三十里宋置後廢元置巡司明初廢)雲頭砦
(在瀘溪縣西北八里)蠻溪堡(在瀘溪縣南三十里又南十里爲新池堡又南爲浦口堡)鎮
安堡(在漵浦縣東北六十里即宋之懸鼓砦元置堡改名明置巡司今裁宋史地理志辰州漵)
(浦有懸鼓砦)院場坪(在瀘溪縣西南二十里明置巡司今裁)界亭驛(在沅陵縣)
(東一百三十里接常德府桃源縣界舊有驛丞今裁)辰陽驛(在沅陵縣南沅水南明洪武中)
(建舊有驛丞今裁)山塘驛(在辰溪縣南三十里有集舊有驛丞今裁)洞溪集(在辰)
(溪縣西)龍門溪集(在辰溪縣西)斜灘集(在辰溪縣境)新田集(在辰)
(溪縣境)浦市(在沅陵縣西南嘉慶初倡立石堡駐通判於此)
︹津梁︺永安橋(在沅陵縣南)通和橋(在沅陵縣西)宏遠橋(在瀘溪縣東四)
(十里明建本朝康熙四十四年重修覆以亭八間)浦溪橋(在瀘溪縣南六十里)長潭
橋(在瀘溪縣西)新濟橋(在瀘溪縣北巖門溪上)接龍橋(在瀘溪縣東北跨白)
(土溪)中和橋(在辰溪縣南六十里當雲貴孔道本朝雍正六年重修)洗砂橋(在辰)
(溪縣西大酉洞前)雲洞橋(在漵浦縣治東下有石巖常生雲霧)北河口渡(在沅)
(陵縣北一里)下都渡(在瀘溪縣西十里)張家溜渡(在辰溪縣西十里)
︹隄堰︺蓮花塘(在沅陵縣西北三十里五代時馬希範將向元和所浚)歐溪湖池
塘(在瀘溪縣城西)大龍溪陂(在瀘溪縣城東)虎迪溪陂(在瀘溪縣城西)永
安陂(在辰溪縣西)古壟堰(在漵浦縣東)大潭壩(在漵浦縣東)
︹陵墓︺古善卷先生墓(在辰溪縣西南宋時封塋立祠方輿勝覽在辰溪縣西南龍溪)
(觀)︹明︺夏銘善墓(在漵浦縣東)
︹祠廟︺忠臣祠(在沅陵縣城内祀明辰州衞指揮同知王夢騏)尹公祠(在瀘溪縣治西)
(祀周尹吉甫)善卷祠(在辰溪縣西大酉山)伏波將軍祠(有三一在沅陵縣沅)
(江南一在漵浦縣治北宋建内有大觀樓流芳閣一在辰溪縣西二里均祀漢馬援)南公廟
(在瀘溪縣治東祀唐南霽雲)
︹寺觀︺報恩寺(在府治東舊名天安萬夀寺其址即天安山也宋紹興間改今名)普安
寺(在府治東元大德中建)三峿寺(在沅陵縣東二里唐貞觀初建)廣福寺(有二)
(一在沅陵縣東十里上有九級浮圖一在漵浦縣南二十里宋熙寕中建名聖夀寺紹興中改今名)
龍興寺(在沅陵縣西二里明王守仁寓處旁有虎溪精舍)浦峯寺(在瀘溪縣西武)
(溪東一名石林精舍唐郎士元有詩)廣恩寺(在辰溪縣西觀音山下初在縣南五觀山下名)
(萬夀寺宋淳熙七年更名元時遷於此)普化寺(在漵浦縣治東宋元豐中建)元妙
觀(在沅陵縣治東舊名紫極宫宋至道初改名天發元改今名内有翟柏廷丹臺遺跡)開元
觀(在沅陵縣治東一名北極宫)延禧觀(在瀘溪縣治北舊名三清觀)大酉觀
(在辰溪縣南大酉山下宋祥符間建)龍溪觀(在辰溪縣西南山今名龍興觀善卷墓在内)
景星觀(在漵浦縣治東)香鑪菴(在瀘溪縣北三里菴踞山巔林木陰翳俯瞰江流遠)
(看山色邑勝境也)
︹名宦︺︹漢︺宗均(南陽安衆人建武初補辰陽長其俗少學者而信巫鬼均為立學校禁淫祀人)
(皆安之後為謁者會武陵蠻反圍武威將軍劉尚詔使均乘傳發江夏奔命三千往救之旣至而尚)
(已沒會伏波將軍馬援至詔因令均監軍與諸將俱進賊拒阨不得前及馬援卒於師軍士多温溼)
(疾病死者大半均慮軍遂不反乃與諸將議曰今道遠士病不可以戰欲權承制降之何如諸將皆)
(伏地莫敢應均曰夫忠臣出境有可以安國家專之可也乃矯制調伏波司馬吕种守沅陵長命种)
(奉詔書入虜營告以恩信因勒兵隨其後蠻夷震怖即共斬其大將而降於是入賊營散其衆遣歸)
(本郡為置亭長而還光武嘉其功迎賜以金帛按宗均後漢書作宋通鑑考異辨其為宗字之訛)
︹唐︺王翃(晉陽人天寶中辰州刺史與討襄州唐楚元有功加兼祕書少監)趙淵(饒陽)
(人為盧溪丞剛潔不羣精明獨斷雖在幽暗鬼神不欺民翕然同辭乞為久母詣闕投疏至再三朝)
(廷允之更盧溪令淵聿副誠請增修德化比代闔邑慕號張九齡稱為古之遺愛)︹五代︺︹晉︺
馬希範(天福五年溪州刺史彭士慗率錦延諸蠻叛楚天策將軍馬希範遣指揮使劉敕等)
(以步騎五千擊之仕慗大敗納土求盟乃立銅柱為信按彭仕慗五代史楚世家作士愁本朝)
(朱&KR0595;尊銅柱記跋崑山葉奕苞有銅柱記拓本彭士愁作士然自當以記文為正)︹宋︺張綸
(潁州汝陰人太宗時辰州谿洞彭氏蠻内寇以綸知辰州綸至築蓬山驛路賊不得通乃遁去後蠻)
(復入寇綸為辰州澧鼎等州緣邊五溪十峝巡檢安撫使諭蠻首禍福購還所掠民遣官與盟刻石)
(於境上)李守元(天禧初為辰州都巡檢使溪州蠻寇擾守元率兵入白霧團擒蠻寇十五)
(人斬首百級降其酋二百餘人)錢絳(天禧初知辰州溪州蠻寇擾絳入破砦柵斬六十餘人降)
(老幼千餘刺史彭儒猛亡入山林執其子仕漢赴闕)李允則(并州盂人為左班殿直溪州蠻)
(田彥伊入寇遣詣辰州與轉運使張素荆南劉昌計事允則以蠻徼不足加兵悉招輯之)史方
(開封人真宗時知辰州兼沿邊溪洞都巡檢使修南北江五砦)雷簡夫(郃陽人仁宗時辰州)
(蠻酋彭仕羲内寇李參朱處約安撫不能定繼命簡夫往至則督諸將進兵築明溪上下二砦據其)
(險要拓取故省地石馬巖五百餘里仕羲内附)竇舜卿(安陽人湖北蠻猺彭仕羲叛徙為鈴)
(轄兼知辰州建議築州城不擾而辦帥師取富州蠻將萬年州據石狗巖舜卿遣壯卒奮擊蠻矢石)
(交下卒蒙盾直前發強弩射萬年州斃於巖下遂拔之左右欲盡剿其衆舜卿不許曰仕羲願内附)
(特為此輩所脅今死矣何以多殺為引兵入北江仕羲遂降)謝麟(甌寕人熙寕中通判辰州)
(由薦為守猺賊犯辰溪麟且捕且招一方以安詔使經制宜州獠褒賜甚渥)陶弼(永州人隨)
(楊畋平莫猺唐和神宗時累官知鼎州詔使按治辰州南江諸溪蠻舉為辰州守遷皇城使降北江)
(彭師晏歸其地)吳審禮(哲宗時知辰州猺數為寇審禮至即解甲撤備一以誠信結之猺人)
(感悦一境晏然)張建侯(政和間知辰州黃安俊叛圍鎮江砦建侯與王憲之率兵救之衆潰)
(俱被執賊迫使諭砦中人出降建侯佯諾至砦下大呼曰為人當識順逆我萬不求生汝等堅守勿)
(懷二心賊怒俱殺之郡人哀其忠立祠祀焉)趙蕃(信州玉山人高宗時受知於楊萬里調辰)
(州司理參軍與郡守争獄罷人服其直始蕃受學於劉清之清之守衡州蕃乃求監安仁贍軍酒庫)
(及至衡而清之罷即丐祠從清之歸其於師友之際如此)邵隆(紹興中知辰州論事無隱守正)
(不阿)楊抗(辰州通判蠻剽掠抗置大樓伺其出入鳴鼔爲號遠近相攻蠻震駭遂屏迹)董
煟(德興人知辰溪縣值歲饑荒政備舉進所撰救荒活民書寕宗手敕襃之)李起渭(閩人)
(爲辰州教授辰士荒於文藝起渭改建學舍使師弟子相親朝夕誨之)︹元︺王柔克(汴梁)
(人盧溪縣尹興學化俗得牧民之體)︹明︺詹彦中(臨淮人洪武初以參軍鎮守辰州創立衞)
(所增浚城池軍政嚴肅民賴以安)孫應龍(洪武初盧溪縣主簿苗狫侵掠應龍深入招撫)
(諭以恩信苗衆懷服縣令以其事聞遂開鎮溪千戸所陞爲鎮撫息靖苗夷輯安邊境)陳尚
明(洪武中知辰溪縣縣舊分五十八里田少役繁重爲民困尚明奏請歸併民至今賴之)張
子登(洪武中沅陵丞清操率下遷學宫課農桑士民蒙其惠)劉叔毖(廬陵人洪武中)
(知沅陵縣縣界溪峒民拙耕種又當雲南驛道困於徭役叔毖經制節省悉歸復業永樂初以薦内)
(擢縣人詣闕奏留復出爲辰州府同知)林洪(永樂初知辰溪縣縣自五十八里併爲二十四)
(里民猶稱困乃再請併為八里賦役始均民甚德之)張鼎新(永樂中知沅陵縣為政寬猛適)
(宜甚得民心秩滿乞留歷三十三年卒於官)傅翔(卭人宣德中沅陵主簿勤於政事門無私)
(謁正統初陞零陵令百姓遮道攀留)吳迪(正統初知漵浦縣修築陂堰至今民賴其澤)孫
浩(利津人正統中知辰州府廉節簡重其妻偶食梨問其所自曰馬戸饋也浩變色曰汝微物尚)
(私受况其厚者乎立遣還家)周溥(正統中知沅陵縣慈祥明敏廉慎有才修學校賑貧窮士)
(民感之)王矩(平陽人天順初知辰州府盡心民事加意學校病且困有饋金者矩曰吾生平)
(無私豈以困易操耶卒卻之)解榮(四川灌縣人宏治初知沅陵縣清廉有善政)虞球
(崇寕人宏治中辰州府通判先見郡糧羡餘主者咸以為巳利球至一無所取不妄笞一人公事悉)
(辦過辰溪見高田水涸禾苗巳稿親詣田間相視水道令民開鑿陂塘瀦水咸受其利)蕭圯
(平湖人宏治中知辰溪縣持巳清廉讞獄明決以疾卒於官士民皆為出涕)戴敏(婺源人正)
(德初知辰州府時筸賊猖獗敏率小隊馳賊營大呼太守來活汝賊驚懾不敢動遂示以利害賊羅)
(拜乞降)蒙亨(西充人正德中知盧溪縣清廉有威暇則進諸生講易士皆嚮風)楊紳
(正德中知漵浦縣遇訟立斷皆中情理常五日一詣學課試諸生由是歌誦聲滿閭巷)吳勲
(武進人辰州衞指揮同知正德七年流寇劉六劉七南下勲從都指揮湯輔剿禦時承平久衆畏葸)
(不前勲憤曰吾當獨身死賊耳遂戰死應山事聞諭祭)游震得(婺源人嘉靖中為辰沅道)
(參議時復議採金震得力止之)胡晟(婺源人嘉靖中知沅陵縣榮藩督租率為民害晟悉以法)
(繩之又革辰沅夫役均民勞逸)高昇(南昌人嘉靖中知沅陵縣有清操時苗蠻入寇昇調度糧)
(餉民無流離)秦淮(無錫人嘉靖中知辰溪縣修學校毁淫祠招撫流移悉除姦蠧以老去任)
(士民祀之)王夢麒(武進人嘉靖中辰州府指揮同知調至福建征倭斬獲數百力戰死其僕)
(王安王夀亦從死事聞贈都督同知蔭子世襲指揮僉事)瞿汝稷(常熟人萬歷中知辰州府)
(永順彭元錦助其弟保靖土司象坤與酉陽土司冉御龍相讐殺汝稷馳檄諭之遂解兵三土司皆)
(安撫按議剿紅苗汝稷力陳不可乃止)吳一本(蘭谿人萬歷中知盧溪縣行方田令均平)
(戸口民服其公)張後甲(江寕人辰州府推官有諸生以事忤豪右文致傅獄亟釋之姦民斃)
(其女以誣人大辟立白其冤)侯加地(解州人萬歷中辰州府推官纂修郡志留意邊防利)
(弊皆條奏興剔)彭先儁(平鄉人天啟中知盧溪縣時逆苗刦掠先儁與遊擊鄧祖禹多方剿)
(撫民賴以安爲立德政碑)樊良樞(江西人崇禎中分守湖北道駐辰州重建薛瑄王守仁祠)
(朔望集諸生講道勸學士皆向風)林龍采(同安人崇禎中知漵浦縣值獻賊攻掠龍采躬)
(率民兵死守恢復安化新化二縣以功擢寶慶知府)王祚久(平越人崇禎末知漵浦縣時四)
(方不靖軍儲缺乏將帥恣爲剽刦有何將軍者領衆萬人駐其境祚久以已貲八百金布八百疋及)
(米芻牲酒遣使犒軍何乃整衆去一城獲全)
︹本朝︺劉昇祚(陜西人順治九年任湖北參議駐辰州黔寇犯城與總兵遼東徐勇悉力拒守)
(城陷一門百口死之勇亦殉節死)王任𣏌(大興人順治中知辰州黔中告警任𣏌與戰克)
(之擢兵備副使越二年寇復大至力屈城陷闔門殉節事聞贈太僕寺卿蔭一子)楊來
鳳(四川人順治九年知沅陵縣黔寇來攻城陷死之同時瀘溪令李之秀亦拒叛苗死)周晉
英(仁和人順治中知瀘溪縣奉檄招撫土寇率子之簠入賊巢諭以大義不應與其子及僕十三)
(人俱被害)江維新(歙人順治中知瀘溪縣亂定大旱招徠安戢以勤死官百姓感泣)劉
應中(井陘人康熙十九年隨大將軍蔡毓榮征吳三桂克辰龍關拊循黎庶還集流亡增造甕)
(子洞鐵索以挽舟尋有紅苗之警檄攝辰沅靖道僉事安戢三十餘砦應中廉介有守為政條理秩)
(然辰民至今德之)李慶祖(奉天人康熙中知辰州府表貞除暴革驛遞派累勤於課士豐)
(其飲饌四載政聲卓然卒於官民建祠祀之)翁煌(侯官人康熙中知辰溪縣清浪衞一田兩)
(賦煌力請豁免薦循良第一民遮留數十里不絶)余繩武(鄱陽人康熙中知辰溪縣編都)
(甲建河橋除驛累興起邑士請廣學額民咸鼓舞)潘眉(宜興人康熙中知漵浦縣時大軍勦)
(滇逆縣境江口民以協濟辰溪驛遞甚苦眉繪圖卒請免之民爲祀之縣左)張佳晟(廣濟)
(人康熙中沅陵教諭教士以河津姚江爲法袪故習挽頽波以期至於古其平昔論學十議士皆尊)
(信之)陳家穀(江寕人乾隆中知辰州府訟無巨紉必親爲剖決捐俸延師教士虎谿書院郡)
(人德之卒於官爲祀於書院側)顧奎光(無錫人乾隆中知瀘溪縣歲歉設法救荒徵税悉除)
(火耗修志興學遇士有禮政暇博覽羣書曰以補政之不及也)
︹人物︺︹宋︺秦再雄(猺人武健多謀在周行逢時屢以戰鬭立功蠻黨皆服之太祖召至闕下)
(察其可用特擢辰州刺史官其子爲殿直賜子甚厚乃使自辟屬吏予一州租賦再雄感知遇之恩)
(誓死報效至州日訓練土兵得三千人皆能披甲渡水歷山飛塹捷如猿猱又選親校二十人分使)
(諸蠻宣朝廷懷來之意於是蠻黨悅服莫不從風而靡各得降表以聞太祖大喜復召至闕面加獎)
(激改辰州團練使又以其門客王允成為辰州推官再雄盡瘁邊圉五州連袤數千里不增一兵不)
(費帑庾終太祖世邊境無患)張翹(辰州人神宗時上言南江諸蠻雖有十六州之地惟富峽)
(敘僅有千戶餘不滿百土廣無兵加以洊饑近向水晤與繡鶴敘諸州蠻自相讐殺衆苦之咸思歸)
(化願先招降富峽二州蠻俾皆納土來歸則餘州不煩加兵而自投順詔下知辰州劉策商度策請)
(如翹言明年富州向永晤來歸順繼而敘峽諸州舒光銀光彥等亦降)︹元︺向良嗣(漵浦)
(人至正中縣人王七作亂煽惑居民一時遠近多蠭起從賊獨良嗣守正不肯附逆賊恚憤於是糾)
(黨縱火燒其廬忽大雨滅火賊乃釋之遂得免於難)︹明︺夏銘善(漵浦人洪武進士擢御史)
(善論事守正不阿凡有大政上輒謂左右召夏御史來後坐事死帝嘆曰失吾直臣乃命有司治殮)
(歸葬)荆政芳(漵浦人永樂進士任交阯僉事分巡沱江繖員山有神常見怪民祈走如騖政)
(芳為勒碑禁止其怪乃息)李震(瀘溪人宣德中御史薛瑄以賢良方正薦固辭不起)嚴秀
(漵浦人正統十四年貴州香鑪苗叛命將征討募敢死士縣令以秀應秀為軍前鋒累獲賊級聞於)
(朝將官之秀曰吾為地方驅亂耳豈以軀命博一官耶不就歸)胡璁(沅陵人正德中推官剛方)
(耿介執法不阿歷二歲以疾致仕歸道經巫峽水漲舟幾危仰天誓曰吾行李蕭然無長物止室人)
(金環在耳得無此物為祟乎令投水中舟遂濟比及黃陵廟買魚祀神剖魚腹金環在焉人咸異之)
鄧顯芳(盧溪人為縣諸生正德七年鎮筸叛苗肆侵掠衆皆避匿顯芳戀母棺不去苗至挾)
(顯芳為導不從苗怒殺之碎其尸於母柩前聞者哀之)潘棠(辰州衞人宏治進士上疏請以)
(鎮筸為州控治苗獠寝不行後鎮筸苗猖獗因設守備用棠議也授懷慶推官㩴南吏科給事中寕)
(藩請益護衞棠疏言其有異志尋叛舉朝服其先見歷官雲南僉事)宋瑛(沅陵人由貢生為平)
(樂通判正德八年郴州諸洞苗猖獗撫臣洪範檄瑛討捕至楊頭砦苗合九砦餘黨攻之身被數創)
(越二日援兵不至遂遇害)宋儒(瑛子痛父陣亡奮身隨官軍剿賊搗其穴轉戰三日擒其渠魁)
(負父尸還力盡死時人哀之)蕭璆(辰州衞人嘉靖進士吏部主事典試中州督學黔省為當)
(事模範)唐愈賢(沅陵人嘉靖進士授寕海令擢御史因抗言時政乞養歸)袁鳳鳴
(沅陵人嘉靖進士擢御史巡視居庸申飭邊防劾將帥弗戢兵者再巡四川建議征白草苗平之以)
(戅直為時所忌出知潮州尋謫思州潮民立祠祀之)李棟(盧溪人嘉靖進士累官文選員外郎)
(二十九年北兵入京師戒嚴令選百僚才猷宣著練達老成者疏名以聞大學士徐階首以棟應分)
(守正陽門有功以忤當路謫兩淮運判歷雲南兵備苗蠻讋服)向淇(沅陵人嘉靖進士累官南)
(戶部郎聚四方同志講學於甘泉書院以體認為宗後遷廣西參議分守潯州時桂林苗肆刦淇董)
(兵攻散之歷雲南兵備號令嚴明諸蠻懾服)張文燿(沅陵人萬歷進士歷任四川布政使)
(平貴州銅仁土蠻)余永鸞(辰溪人由貢生授巴縣知縣清介無私有饋遺永鸞盡郤之歷)
(三年免歸力田授徒以老)
︹本朝︺瞿應頡(沅陵人順治四年爲本道中軍守備值瀘溪姦民姚啟唐等煽亂應頡單騎直)
(入賊巢招撫四十六寨賊恨以計擒之罵賊不屈死)米元倜(辰谿人康熙中與弟元侗同膺)
(鄉貢杜門著書足不踰塾者數十年德行文詞爲一邑冠)劉恂(辰谿人康熙進士淹貫經史所)
(著作多可傳性篤孝通籍後痛父母不及見涕零如雨其積德務善自先世萬橒以來至恂四世曾)
(無異焉)龔世遠(沅陵人幼嗣叔父國鳴後國鳴曾以酒後笞之惟抱杖慟泣事母至孝母)
(卧病八載日夕侍側哀禱祈代及事繼母俱孝謹爲鄉閭矜式雍正十一年旌)張齊歐
(瀘溪人母喪哀毁骨立三年未嘗見齒雍正十二年旌)楊鴻謹(瀘溪庠生家貧課徒以供)
(子職三十餘年色養不懈乾隆二年旌)晉啟祥(沅陵人九歲失怙母哀痛失明啟祥以舌)
(餂之母目復明母病求以身代病遂愈)毛國芳(沅陵人年十五父卒追摹父像設奉書室)
(數十年哀慕不忘母病痢嘗糞以驗差劇乾隆六年旌)謝純臣(沅陵人乾隆八年歲貢值)
(鄰家火母病在牀純臣號泣籲天風返火息嘗作十二忍辭以化導家人故家近百口猶不析箸卒)
(年八十五)羅廷弼(沅陵人由武進士洊陞副將嘉慶元年甘肅逆回滋事派赴西安剿捕駐)
(兵衆山之尾奮勇攻擊嗣因賊衆直撲糧臺力戰陣亡事聞議卹廕雲騎尉)
︹流寓︺︹宋︺王廷珪(盧陵人秦檜黨羅汝楫誣劾胡銓編管新州廷珪以詩贈行爲人所訐流)
(辰州)︹明︺宋昌裔(唐州人洪武中寓居沅陵善書畫人得其墨蹟皆藏弆之)
︹列女︺︹明︺鮑氏(名賽賽辰州衞人從父之良斫畬遇虎攫之良去賽賽舉畬刀追及虎與相持)
(虎傷刀折賽賽亦死於虎)潘燿卿妻賈氏(沅陵人賈瀾女燿卿父棠官南畿燿卿挈)
(賈省父至湖口卒賈抵南畿絶食累日聞家衆來取夫喪遂自剄死遺詩一絶事聞旌表)李太
麒妻張氏(沅陵人張新寡而其姊死父母將以張改適其姊夫張聞之縊死)李宏
妻陳氏(沅陵人許字李宏聞宏訃至不食死)武玉瑾妻賀氏(沅陵人夫卒賀)
(年十八兄公欲嫁之賀自縊救之得免以節終)李棟妾張氏(盧溪人棟官至按察副使)
(張年二十棟卒張無子毁容守節年七十餘終事聞旌表)舒宏謨妻向氏(辰溪人年)
(二十二夫殁含殮畢自盡死)余永鸞妻(辰溪人亡其氏永鸞為廉吏一日偶受人瓜妻)
(恚曰君苦節自勵一瓜雖細亦損清操永鸞欣然曰人謂予清不知汝乃過予)王允明妻
蔣氏(辰溪人年十八值土寇亂賊入其門蔣連殺三賊乃自剄)夏學程妻丁氏
(名美音漵浦人未嫁學程死美音齧指出血誓不他適當事奬之賚以銀幣百金美音鬻田事舅姑)
(孝養終身鄉人名其田曰貞女田)向達妻文氏(漵浦人達為邑諸生早卒文年甫二)
(十富家争謀娶之遂自割其鼻守志終身年八十卒)
︹本朝︺廖縉妻尹氏(沅陵人夫亡守節康熙年間旌)李枝魚妻張氏
(瀘溪人枝魚弟枝英枝衍枝永枝晟相繼卒張偕娣張氏龔氏劉氏楊氏均同志守節康熙年間)
(旌)姜文煥妻張氏(沅陵人夫亡守節同縣貞女舒愗聘妻余氏顔三台聘妻吳氏)
(均雍正年間旌)李躍龍妻石氏(瀘溪人夫亡守節同縣節婦龔錫球妻麋氏石)
(祚煥妻張氏石祚煜妻文氏均雍正年間旌)劉虔妻朱氏(辰溪人夫亡守節雍正年)
(間旌)郗某聘妻張氏(漵浦人順治四年潰賊掠縣女隨父避山中為賊所執驅)
(之行父往阻賊脅以刃女以身蔽父罵不絶口賊怒殺之同縣貞女向俊民聘妻張氏均雍正年間)
(旌)李維屏妻郭氏(沅陵人夫亡守節洞縣節婦吳應兆妻韓氏吳應元妻黃氏李)
(國儒妻姜氏李開膺妻鄧氏鄒啟旟妻印氏姚天明妻周氏其子婦熊氏陳上表妻戴氏常尚勲妻)
(王氏張德旋妻楊氏朱大國妻李氏張珗妻唐氏及子婦鄧氏冉俊德妻張氏顔國輝妻李氏劉子)
(賢妻向氏熊容生妻梁氏龔景孳妻彭氏劉星祖妻張氏陳大用妻程氏向淞妻唐氏子婦唐氏晉)
(之綱妻張氏袁世茂妻陳氏唐朝坤妻胡氏偕其姒蔣氏石昭妻謝氏烈婦張士奇妻蕭氏均乾隆)
(年間旌)李文命妻黃氏(瀘溪人夫亡守節同縣節婦劉文明妻鄧氏胡啟科妻李)
(氏文炳國妻蔡氏譚世揆妻羅氏周之緒妻陳氏唐宣學妻吳氏宋文標妻熊氏金先賢妻楊氏先)
(聖妻吳氏張榮斗妻李氏龔錫侯妻楊氏李潭妻宋氏劉永桂妻曾氏均乾隆年間旌)李自
瓊妻劉氏(辰溪人夫亡守節同縣節婦米云苾妻朱氏其子繼妻姚氏麻昌佑妻潘氏均)
(乾隆年間旌)舒爾傑妻鄧氏(漵浦人夫亡守節同縣節婦梁以燦妻龔氏其子建)
(基妻吳氏建基子婦周氏項勝光妻向氏其子婦彭氏烈婦舒德潮妻賀氏貞女舒爾謨聘妻武氏)
(吳光乾聘妻徐氏均乾隆年間旌)熊維周妻石氏(沅陵人夫亡守節同縣節婦姚)
(世浚妻黃氏姜正傑妻劉氏貞女唐某聘妻張氏汪德寬聘妻萬氏均嘉慶年間旌)唐上
球子婦張氏陳氏(瀘溪人暨女酉姑乾隆六十年殉苗難死嘉慶年間旌)蕭
某妻舒氏(辰溪人里人偪汚之不從被毆死嘉慶年間旌)張文燮妻舒
氏(漵浦人夫亡守節同縣節婦戴尚絅妻向氏夏澤濟妻舒氏烈婦蕭氏婦張氏貞女鍾毓宗聘)
(妻陳氏張宗教聘妻陳氏易紹俊聘妻唐氏均嘉慶年間旌)
︹仙釋︺︹唐︺瞿夫人(豫章人隋末兄爲辰州刺史有黃元仙者亦自豫章來刺史高其行以夫)
(人妻之後薦其才德以自代隋亡元仙棄官與夫人隱於州西之羅山貧甚夫人爲人傭織以養其)
(姑如此者十年一日忽謂元仙曰昨日聞帝命當與君别俄頃翀舉)︹宋︺陳崇政(修道於辰)
(溪大酉觀有奇術能致雷雨辟穀不食者三十年惟飲清泉或瓜果年八十行走如飛政和中往遊)
(衡岳委蜕於祝融峯其徒舉其尸輕如蟬蜕蓋尸解云)︹元︺妙鑠(大德中自袁州至沅陵風)
(彩神異有度世禁氣之術建普安寺於縣東歷三年功始畢乃著袈裟躡芒屨遶寺行三日人莫測)
(其故至夜投寺前井中其徒宗寶急入井覓之不可得後怡溪人報妙鑠尸在清浪灘往視之果然)
(解其袈裟得一頌曰三十三年無道無禪空空盡在水底生蓮乃歸葬之越數日人見其在巴東其)
(走如飛追之不及而止)
︹土產︺鐵(瀘溪辰溪漵浦三縣出)丹砂(沅陵縣出元和志辰州貢光明砂藥砂)水銀
(沅陵瀘溪二縣出)絹(辰溪縣出)黃蠟(沅陵縣出)白蠟(瀘溪縣出)葛(辰溪縣出)蜂
蜜(沅陵縣出)茶(漵浦縣出)漆(漵浦縣出)桐油(沅陵縣出)黃精(辰溪縣出)茜草
(漵浦縣出)
()
前總纂官(臣)李光涵恭纂輯
提調官(臣)張日章恭覆輯
校對官(臣)王式和恭校
校對官(臣)沈維鈺恭覆校
