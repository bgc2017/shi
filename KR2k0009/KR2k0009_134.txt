大清一統志
寶慶府(二)
︹古蹟︺昭陵故城(卽今府治漢置縣隋改曰邵陽唐為邵州治宋以後為寶慶府治漢書地)
(理志長沙國昭陵宋書州&KR3896;志邵陵太守領縣邵陵吳志屬長沙吳錄屬邵陵水經注邵陵縣治郡)
(下南臨大溪縣故昭陵也隋書地理志長沙郡邵陽舊置邵陵郡平陳邵廢元和志邵陽縣在邵水)
(之陽為名)建州故城(在邵陽縣北二里隋置建州於此唐移置邵陵舊治舊唐書地理志)
(邵陽隋始建州武德四年改置南梁州)新化故城(在新化縣北八十里九域志熙寕六)
(年收復梅山以其地置新化縣屬邵州府志舊縣在今縣北石馬鄉地名白溪白石坪紹聖初遷縣)
(治於此尋還今治至今名白溪為舊縣)都梁故城(在武岡州東北漢置侯國屬零陵郡)
(後漢為縣晉屬邵陽郡隋省漢書地理志零陵郡都梁侯國隋書地理志長沙郡邵陽并都梁郡入)
(馬)夫彝故城(在新寕縣東北漢置侯國晉爲縣東晉改曰扶縣梁改曰扶陽後仍曰扶)
(彝隋省入邵陽漢書地理志零陵郡夫彝宋書州郡志邵陵太守領扶縣漢舊縣曰夫彝今云扶者)
(疑是避桓温諱去彝夫不可爲縣名故爲扶云水經注夫水東北流逕扶陽縣南本零陵之扶彝縣)
(也隋書地理志長沙郡邵陽併扶彝縣入焉)新寕舊城(在新寕縣東二里宋置縣明景)
(泰閒移今治宋史地理志武岡軍南渡後增新寕漢夫彝地紹興二十五年於水頭江北立今縣府)
(志新寕舊治在今縣東金城村明正統四年峒蠻楊文伯作亂總兵李震討平之縣以荒廢景泰二)
(年知縣唐榮奏徙於舊治西二里沙州原)昭陽廢縣(在邵陽縣東南五十里漢侯國吳置)
(縣晉改曰邵陽宋齊因之南北朝梁以後併入邵陵唐武德四年於邵陽舊治復置邵陵縣七年省)
(漢書王子侯表昭陽侯賞長沙刺王子元始五年封後漢書郡國志零陵郡昭陽侯國宋書州郡志)
(邵陽吳立曰昭陽晉武帝改水經注雲泉水逕邵陽南縣故昭陽也唐書地理志邵州邵陽武德七)
(年省邵陵縣入焉)高平廢縣(在新化縣西南吳置縣晉宋齊因之南北朝梁省宋書州)
(郡志邵陵太守領縣高平吳立晉武帝太康元年改曰南高平後更曰高平府志在新化縣西南一)
(百里永寕鄉地名石腳故址猶存)建興廢縣(在武岡州東北晉置縣南北朝梁省唐武)
(德四年復置尋省入武岡宋書州郡志邵陵太守領縣建興晉武帝分邵陵立唐書地理志邵州武)
(岡武德七年省建興縣入焉按水經注建興在武岡之東都梁之西唐志亦曰省入武岡宋志云)
(分邵陵立似誤)雲漢閣(在府學内宋徽宗御耆雲漢為章之間)七十一峯閣
(在武岡州南雲山上宋州守汪中立建)奎文閣(在武岡州南儒學右明統志宋景定閒知)
(軍楊巽建文天祥為之記王亞夫書)風月臺(在府治中以周子光風霽月命名)法華
臺(在邵陽縣東三里明統志在東山絶頂下瞰長江乃邵陽之勝槪)晝錦樓(在邵陽縣)
(東明統志宋時李傑為湖南帥歸建此樓)雲山不夜樓(在武岡州東方輿勝覽樓在郡)
(治)宣風樓(在武岡州治東宋建)虚遠樓(在武岡州治北明統志在武岡州後圃宋)
(建)希濂堂(在府治西宋紹興閒邵守潘燾建朱子書額楊萬里有記)豐年堂(在府)
(治宋建吕稽中作記)思政堂(在府治明統志宋建在府治者又有進思鎮雅荷恩松桂等堂)
集瑞堂(在府治宋建徐與可有記)議道堂(在府學宋建)永慕堂(在邵陽縣)
(東南一百三十里金華山宋羅宗之建)望楚亭(在府治明統志在府治舊通判廳宋建)
六亭(在府城内六亭山宋建有理宗御書江山一覽烟雨奇觀八字各建亭貯之)雙清
亭(在邵陽縣東北三里砥柱磯上明統志宋建資邵二水匯於其下故名)梅山亭(在新)
(化縣南五里宋建)回仙亭(在城步縣東五里今改為勸農亭名勝志城東五里為仙人掌)
(石宋淳祐閒建回仙亭於其右)問月亭(在武岡州治宋建)漁父亭(在武岡州東方)
(輿勝覽卽屈原見漁父處)九曲亭(在武岡州東明統志有流泉昔人作亭其上以流杯又名)
(萬玉亭)岷王府(在武岡州城内東隅明永樂初徙封太祖子莊王楩於此)陶侃手
植樹(在武岡州治前州志州前有銀杏樹一株相傳晉陶侃為武岡令時手植今尚存)
︹關隘︺白馬關(在邵陽縣東六十里)巨口關(在邵陽縣北六十里)花橋關(在新)
(化縣東南九十里接長沙府湘鄉安化二縣界)靈官廟關(在新化縣北白溪)牛羊
隘關(在新化縣北石馬五都)相思關(在新化縣北石馬三都)油溪關(在新)
(化縣東北八十里接長沙府安化縣界)石羊關(在武岡州東三十里)楓木嶺關
(在新寕縣東一百二十里接永州府東安縣界舊為戍守處)筸子隘(在城步縣東南一百)
(里接廣西桂林府全州界)排子隘(在城步縣南八十里)皮水隘(在城步縣南一百二)
(十里)附子隘(在城步縣西南一百六十里接廣西桂林府義寕縣界)梅子隘(在城)
(步縣西南又有横水隘武川隘皆苗&KR0889;出入要路)白竹隘(在武岡州境又有嚴家廣子旋)
(崖芭蕉神童寨前等隘俱在州境)西喉隘(在新寕縣東南九十里)魚峒隘(在新)
(寕縣西南設千長統制麻林等峒諸&KR0889;)石田隘(在新寕縣西南設千長統制深冲羅繞二)
(峒)盆溪隘(在新寕縣西南設千長統制黃卜峒)黃桑隘(在新寕縣西六十里)石
門隘(在新寕縣西有土城明嘗移武岡州巡司於此後巡司仍歸州設隘長統制大絹等峒)
黑田巡司(在邵陽縣東七十里黑田市舊駐武岡州蓼溪乾隆二十五年改駐於此)隆
回巡司(在邵陽縣西北一百八十里明洪武五年置本朝因之)江頭巡司(在城)
(步縣南九十里莫宜峒乾隆六年增置)横嶺巡司(在城步縣西南長安營城内乾隆二)
(年設寨頭巡司六年更名移駐)石門巡司(在武岡州南六十里明置本朝因之)硤
口巡司(在武岡州北一百二十里一名峽口砦宋史地理志武岡大觀元年置峽口砦)蘇
溪鎮(在新化縣北百里舊設巡司乾隆四十年裁)靖位鎮(在新寕縣東南九十里接)
(永州府東安縣界)牛欄峒(在城步縣東南領城溪等九砦)蓬峒(在城步縣南領横水)
(等十一砦)莫宜峒(在城步縣西南領大猴大地茶園等十三砦)扶城峒(在城步縣)
(西南領石羊漿凹桃林等九砦)横嶺峒(在城步縣西南領石牛等六砦以上是為五峒四十)
(八砦皆苗峒與廣西桂林府興安縣西延苗峒接壤)麻林峒(在新寕縣西南)深沖峒
(在新寕縣西南相近有羅繞峒)黃卜峒(在新寕縣西南)桃盆峒(在新寕縣西南)茶
冲峒(在新寕縣西南)圳源峒(在新寕縣西南)大絹峒(在新寕縣西麻林以下八)
(峒皆&KR0889;峒以熟猺為峒長約東諸&KR0889;)長安營(在城步縣西南横嶺峒乾隆七年移本府同知)
(駐此並設遊擊守備千總防守)唐隆道砦(有二一在邵陽東一里一在縣東七十里黑田)
(鋪皆元守將唐隆道所築故以為名)羊田凹砦(在邵陽縣東六十五里)羊阿砦
(在邵陽縣東八十里)五百砦(在邵陽縣南三十五里)同保砦(在邵陽縣西二十里)
(相近有竹林砦)雲飛砦(在邵陽縣西八十里)大爭砦(在邵陽縣北八十里)梅砦
(在邵陽縣北八十里)杉木江砦(在邵陽縣東北五十里)石柱砦(在新化縣東七)
(十里有石嵯峨如柱里人置砦於此)横坡砦(在城步縣西南一百六十里苗所居)白沙
砦(在武岡州西南近威溪宋史地理志武岡熙寕八年廢白沙砦)神仙砦(在武岡州境宋)
(史地理志武岡紹興元年置神仙砦)先鋒砦(在新寕縣東五里)赤木砦(在新寕縣)
(東五十里宋史地理志武岡元祐四年置赤木砦縣志石千尋壁立江滸半崖横架一木於左右石)
(孔長丈許如屋梁高不可攀)蔣公砦(在新寕縣東九十里相傳有蔣公壘砦於此)螺
子砦(在新寕縣西南二十里)新砦(在新寕縣西二十里)大對砦(在新寕縣西二)
(十里兩砦相對中平廣)唐家砦(在新寕縣西北三十里新砦之上小麥田之下兩崖壁立)
(一徑曲折沿溪約十里許石圳環繞)分水堡(在邵陽縣東安平鄉明嘉靖閒置)永靖
堡(在邵陽縣東南中鄉明嘉靖間置)花街堡(在邵陽縣南上賢鄉明萬歷間置)白
水堡(在邵陽縣西北隆回鄉相近有沙平堡皆明萬歷閒置)紙錢堡(在新化縣西南)
(一百二十里明嘉靖中置)新安堡(在新化縣西北一百四十里接辰州府漵浦縣界明嘉靖)
(中置)白倉堡(在武岡州東一百五十里)太平堡(在武岡州東南十里)九溪堡
(在武岡州南六十里)鳳凰堡(在武岡州西七十里)安樂堡(在武岡州西北五里)山
口堡(在武岡州西北五十里)桐木堡(在武岡州北一百三十里)歇嶺堡(在武)
(岡州境去城八十里)樟木堡(在新寕縣西南樟木山下接廣西桂林府全州界)花橋
堡市(在邵陽縣南八十里接永州府東安縣界)和尚橋市(在邵陽縣西一百十里接)
(武岡州界)洋溪市(在新化縣西南三十里)白溪市(在新化縣北八十里舊名白沙)
(鎮臨資水九域志新化縣有白沙鎮)光遠寺市(在武岡州西三十里)洞口市(在武)
(岡州北八十里)
︹津梁︺青龍橋(在邵陽縣東門外跨邵水百丈民居夾澗肩摩踵接邵邑要津也唐乾寕五年)
(建宋重修鑄鐵柱鐵犀後没於水明重建本朝順治康熙閒屢修)洪橋(在邵陽縣東四十里)
棠下橋(在邵陽縣東南桐江水經其下)通濟橋(在新化縣東門外明建)古塘
橋(在新化縣西南二十五里明嘉靖閒建尋圯改爲渡本朝乾隆十七年重建)慶豐橋
(在新化縣西門外)濟川橋(在武岡州東二十五里宋淳祐中李友直建今名石羊橋)安
濟橋(在武岡州南門外一名水南橋黔粤通衢宋郡民唐日宣建後圯明萬歷中知州宋純仁)
(重建改名梯雲)油溪橋(在新寕縣東七十里)江口橋(在新寕縣西三里其水一出硤)
(山口一出石門至此合流入夫彝水)會龍橋(在新寕縣西十里相近有飛山橋)鉎田
橋(在新寕縣東北九十里)三江口渡(在新化縣西十五里)巫江渡(在城步縣)
(南)紫陽渡(在武岡州東一百五十里)水西渡(在新寕縣南盆溪村通盆溪要路)
︹隄堰︺蒙公隄(在武岡州東明嘉靖四十年州同蒙大賚甃石築)朱公隄(在武岡州)
(西南半里明萬歷四年知州朱諭築自架峴頭至城東渠水合處綿五數里)城東壩(在武)
(岡州東一里俗名王家壩漑田三千餘畝)渡頭壩(在武岡州西五里地名昇平漑田三千餘)
(畝)黃塘壩(在武岡州西木瓜橋漑田四千餘畝以上三壩皆明洪武二十七年建)
︹陵墓︺︹唐︺胡曾墓(在府城西三十里名勝志漢南從事胡曾墓在縣西狄田村曾邵陽永成)
(鄉人有咏史詩百首傳於世)︹宋︺李傑墓(在邵陽縣東五里龍窩橋)楊勲墓(在新)
(化縣東北石馬三都)︹明︺車大任墓(在府城東五里白馬田)江川王墓(在府)
(城南梅子井北石馬江)劉孔暉墓(在府城西九十里)唐鳳儀墓(在邵陽縣)
(北猫兒塘)伍佐墓(在新化縣西山塘龍溪之閒)鄒廷望墓(在新化縣西猫兒山)
方孝子墓(在武岡州水關橋)岷莊王墓(在武岡州北同保山)
︹祠廟︺二先生祠(在府學内祀宋周濂溪張無垢二先生)二忠祠(在邵陽縣東關)
(祀宋通判曾如驥明指揮同知賀興隆羅洪先有記後又附新城縣知縣劉孔暉改稱三忠祠)四
先生祠(在邵陽縣東山祀宋周濂溪張無垢朱晦庵陸子夀四先生)忠孝祠(在邵)
(陽縣東山祀明劉孔暉)濂溪祠(在邵陽縣南祀宋周子)文仙翁祠(在新化縣)
(南文斤山祀晉文斤)楊公祠(在城步縣東北石井鋪祀明楊海清)陳馬二公祠
(在新寕縣東二里祀唐陳志業馬瓚)十賢祠(在新寕縣東金城村祀宋周子二程子張子邵)
(子司馬温公朱子張南軒吕東萊許魯齋十先生)普濟廟(在邵陽縣東龍山下祀龍神)
大禹廟(有四一在邵陽縣東八十里龍山一在邵陽縣北四十里一在新化縣北蘇溪關一)
(在新寕縣北二里)武侯廟(有二一在邵陽縣南馬鞍山一在武岡州治右宋淳祐閒建祀)
(蜀漢諸葛亮)岳武穆廟(在邵陽縣治南祀宋岳飛)張桓侯廟(在邵陽縣西南)
(大安門外祀蜀漢張飛)帝舜廟(在邵陽縣北十里唐張謂有碑)英祐廟(在新化縣)
(東一里資江西祀江神)雷神廟(有二一在新化縣西南金鳳山一在新寕縣北三里)飛
山廟(在城步縣東祀宋誠州刺史楊通寶之祖再思)伏波將軍廟(在城步縣南祀)
(漢馬援)昭潭廟(在武岡州南古山之麓祀龍神)安遠廟(在武岡州南二十里州志)
(神姓劉名錫宋熙寕二年寇叛神征討有功沒於王事贈上將軍立廟祀之元賜廟額)渠渡
廟(在武岡州西北二十里祀土神)
︹寺觀︺東山寺(在邵陽縣東山一名太平寺明統志有吕仙遺跡)雲巖寺(在邵陽縣)
(東七十里唐元和中建有宋咸淳聞碑蕭應聰書)北塔寺(在邵陽縣北明建有塔對砥柱)
(磯塔旁有古松)普和寺(在城步縣城南山門一柱木屑合成無斧斤迹上覆鐵瓦畱墨斗曲)
(尺於中盛夏無蛛網自宋至今不圯門外石鼔二光明如鏡臨巫水)天安寺(在武岡州治南)
(梁武帝建宋徽宗改曰報恩)龍潭寺(在武岡州東一百二十里龍潭上名勝志龍潭上有)
(寺卽唐鄧處訥所居處訥為唐武安節度使龍紀元年誥敕猶存)勝力寺(在武岡州南十)
(五里雲山芙蓉峯上宋建一名雲山梵刹)棲真觀(在邵陽縣東一名白鶴觀下有飲鶴池名)
(勝志唐吕仙遺跡在城東白鶴觀有所題絶句真跡)開元觀(在邵陽縣北唐建明冷謙嘗寓)
(此)紫極宫(在邵陽縣西宋端平中建女仙楊道圓羽化於此)
︹名宦︺︹三國︺︹漢︺習珍(襄陽人為零陵北部都尉孫權襲荆州珍與樊胄舉兵權遣潘濬討)
(珍珍曰吾必為漢鬼不為吳臣月餘糧盡曰受漢厚恩報之以死遂伏剱自殺先主聞之哀悼贈邵)
(陵太守)︹晉︺潘京(武陵人樂廣稱其天才過人為邵陵令明於政術道不拾遺)陶侃
(潯陽人惠帝時補武岡令與太守呂岳有嫌棄官歸)鄭融(永嘉中邵陵太守益州流人汝班等)
(以忤秦檜謫守邵州旣至倉庫虛乏僚屬請督酒税宿負苗絹未輸者九成曰縱未能惠民其敢困)
(民耶是歲賦入更先他時乃計羨以養貧瘼無歸者所活甚衆約束蠻酋寬其苛細皆相飭與齊民)
(等)王彥(上黨人紹興中知邵州彥人辭帝撫勞甚厚曰以卿能牧民故付卿便郡行卽召矣)
(居官甚廉九年卒於官)張球(紹興中知武岡軍墾上田興水利獻助迎兩宫錢數萬緡時論)
(韙之)何季羽(於潛人淳熙中知武岡軍敦尚教化增葺郡縣學修書院時稱良吏)鄭汝
諧(淳熙中知武岡軍修學建常平倉貸民以錢使市瓦覆屋民德之)林夢英(閩人徙撫)
(州師事陸九淵紹熙初知武陵縣通判靖州尋知武岡軍討平岡蠻愛民葺姦篤意學校訓誨諸生)
(稱房山先生)潘燾(東陽人紹熙時權知邵州崇尚學校首以教化為務由是訟日簡郡圄屢)
(空修建先賢周敦頤祠朱子為記初邵州防禦久隳屢致蠻寇因條請置砦堡增戍兵民用安堵周)
(必大薦之於朝)史彌凝(溧陽人嘉定中知武岡軍見軍學頽腐葺而新之增學田行鄉飲酒)
(禮文教大興)葉莫(嘉定中以僉書武岡軍判官權軍事操行修潔時悍卒蔣宗叛莫以防火)
(為名團結什伍殱宗等而定其亂民慶更生)楊巽(景定中以大府寺丞知武岡軍申明孝弟)
(勸學興禮)曾如驥(泰和人以呂文德等薦為寶慶僉判德祐二年元兵徇寶慶遣弟如駿歸)
(曰吾旣以身許固不得顧先人宗祀矣城將陷左右請迎降叱之驅家口七人投資水同死贈敷文)
(閣待制諡忠愍)羅開禮(吉水人宋末為武岡教授致任家居德祐二年起兵復永豐縣已而)
(兵敗被執死於獄文天祥聞其死制服哭之)︹元︺歐陽原功(瀏陽人秦定初武岡縣尹)
(赤水太清兩峒聚衆相攻原功單騎從二人徑抵其地皆羅拜馬前乃喻以禍福為理其訟獠人遂)
(安)李朝端(泰定閒為新寕縣尹有遺愛在民)柳不華(順帝時為武岡路總管時)
(蠻獠為寇不華率義兵屯同保山守境衛民幾二十年闔郡賴之)聶炳(江夏人元統初寶慶)
(路推官會峒&KR0889;寇邊湖廣行省右丞圖齊統兵討之屯於武岡以炳攝分省理問官悍卒所至掠民)
(為俘炳言於圖齊釋其無驗者數千人按圖齊舊作秃赤今改正)唐隆道(為元將守寶慶)
(城陷死之)︹明︺吳良(洪武四年鎮寶慶築武岡城五年帥寶慶衛指揮胡海等攻銅鼓五開潭)
(溪曹滴騰浪篤莫洪州古州等蠻誅其渠魁撫其餘黨俱使復業)胡海(鳳陽定遠人太祖時)
(為寶慶衞指揮僉事遷指揮使增埤濬湟兵尺欣服從江隂侯吳良調捕武岡雲飛山寨梟其反者)
(數人武岡以安又攻下五開潭溪太平山及皮林等峒部内舉安)薛得中(武功人洪武初)
(知邵陽縣愛民訓士人稱儒吏)白素(真定人洪武九年知武岡州興禮義厚風俗省刑罰教化)
(大行峒民畏服)周舟(永嘉人洪武時為邵陽縣丞覈民貧富為二等均其徭役訟獄不假手吏)
(胥數年流亡盡復擢吏部主事民詣闕乞再任帝賜宴遣之)儀智(高密人永樂元年知寶慶)
(府為政寬厚民俗雖悍皆不忍欺)周冕(湖口人永樂中知寶慶府凡有勾攝以木牌代役尺)
(便之)何永芳(四川人永樂中知邵陽縣歲饑勸富民輸積得數萬石以賑先是資水湍急多)
(險運舟歲苦漂沒永芳力請於朝得罷京運為改折)蕭岐(吉水人永樂中知新化縣教民種桑)
(麻桐㯶及茶民享其利擢知本府)徐彝(永樂中武岡州判官峒苗叛彝死之)康信(隴西)
(人寳慶衛鎮撫永樂初武岡蠻叛信追及於干平山大破之蠻遁入靖州者十餘年後復熾信復破)
(其圍勇十餘追至綏寕界之白巖後援不繼猶手刃六人竟遇害)王玉(永樂中以都指揮使)
(將衡永兵數千入城步欄牛山巖獲其大憝楊壯子等餘寇悉降)戴新(山東人宣德初知寶)
(慶府畱心撫字清節著聞擢雲南布政使)潘金(松陽人宣德中知新化縣時出郊教民種植民)
(感其惠為立勸稼亭)唐榮(全州人景泰二年知新寕縣邑治毁於兵燹榮奏徙今治甃城垣建)
(壇壝興學校創制之功懋馬)劉信(寶慶衞指揮使景泰六年蒙能煽苗峒為變策應不利信)
(力戰死之)莊榮(天順中以都指揮使督兵及左參將高瑞右參將李文攻入城步之西延十八)
(團破一百三十七寨成化中守備武岡復破苗兵於龍里鄉餘寇悉平)謝省(黃巖人成化閒)
(知寶慶府手書真德秀四事十害以誡寮屬春秋巡行郊野勸耕省斂暇則課生徒誦讀毁淫祠汰)
(僧道三年政教大行民祠祀之)胡永清(仁和人宏治中知寶慶府岷王多受訟繫人取財乃)
(下教曰王有所逮必告我治其官校王為斂跡中官王潤丏請不應械其從人為姦利者潤不敢逞)
(後仕至少保)陳枬(上虞人嘉靖中知寶慶府妖賊李承賢倡亂元溪諸賊及武岡州蠻皆應)
(之枬勒兵討平之)周後叔(太倉人嘉靖中以忤嚴世蕃由員外郎謫武岡州同知攝知府)
(事岷藩横虐一切以法繩之)胡采(嵊縣人隆慶中知城步縣粤苗闌入縣境采武備嚴整而)
(苗不敢犯夷苗密邇縣治多自相攻殺采親履其地諭以禮讓苗遣子弟入學向化)林培(東莞)
(人萬歷中知新化縣廣置社學教民値歲大祲捐俸賑饑修水利立義倉免貢路邸茶民有死於盜)
(者捕不得禱於神卽獲咸感戴若神明馬)彭商英(臨安人萬歷中知新寕縣建古賢坊置義)
(冡剏橋梁表節烈以母老退民祠之雲路亭)熊茂松(高安人崇禎中知寶慶府黜墨吏興)
(學勸農士民祀之稱清正太守祠)李夢日(東莞人崇禎中寶慶府推官湘鄉賊犯境部勒)
(鄉勇直前剿禦賊道去巳而偕副將尹先民討平之赦其脅從者)張軌端(華亭人崇禎中)
(知邵陽縣湘鄉寇警晝夜守城以勞勩死)李振珽(鄞縣人崇禎中知寶慶府張獻忠破城被)
(執至衡陽不屈赴湘水死)何三傑(定州人崇禎中寶慶府通判張獻忠陷城衣帶閒書舍生)
(取義四字赴水死)譚文祐(蓬溪人崇禎中知武岡州時宗藩横虐文祐以抗直庇民土寇)
(袁有志等聚衆攻城文祐招義勇圖恢復與劉承應破其壘平之以功擢僉事)劉佐(嶍峨人分)
(守寶慶明末殉節死)王紱(貴州人崇禎中邵陽教諭張獻忠陷城不屈死之)王世定
(福建人為寶慶府學教授明末死節)蔣虎(為寶慶鎮將明末與諸將孫華聶鳴鶴張承明張大)
(勝皆力戰死蕭曠劉大翰皆兵敗自刎死)陶垬(姚安人明末知寶慶府時流寇告警珙率鄉勇)
(勦之以忤岷王罷歸中途為寇所害)
︹本朝︺何衡泗(天人順治初知武岡州賊陳友龍來攻與鎮將賀雲拒守三月餘食盡城陷)
(衡泗與雲登清渠門樓縱大自焚死)傅鸞祥(蘭陽人順治中知寶慶府歲旱賑濟多所全活)
(粤鹽價昂為民病條易淮引民甚便之)王蔚(邢臺人順治中知新寕縣革重耗輯苗&KR0889;繕完)
(城郭振興學校治續稱最)梁碧海(蘭陽人康熙中知寶慶府&KR0882;饑講求荒政分給牛種去任)
(民罷市泣送為立遺愛碑)崔錡(沁源人康熙中知新寕縣折獄平允不事鉤校洞中隱微尋常)
(不苟嚬笑而誘掖士子片善不遺)陳珙(卯武人康熙中知新化縣値歲饑罷供應開廩賑民)
(湖南仰給淮鹽新化僻遠鹽不至力請貯鹽長沙聽民轉販遂著為令縣有虎患焚牒於社虎為出)
(境)蔣德重(貴筑人雍正中知城步縣峝&KR0889;蒲寅山倡亂德重隨營進剿擒渠魁於應聲巖)
(邑人立祠祀之)杜珣(直隸新安人乾隆五年知城步縣值横嶺苗&KR0889;犯順邑境戒嚴珣招集流)
(亡募鄉勇增城守民恃以無恐及大軍集役夫運餉數月不解帶苗平以勞瘁卒蒙恩卹廕)
(一子入監)鄭子僑(潮陽人乾隆中知寳慶府政成民和改建濂溪書院以身董率文化大興)
(門人蔣士銓送以詩曰名宦從來兼教養淸才自古說沅湘)高應遴(任邱人乾隆中知邵)
(陽縣坦易不求立異而興利除弊毅然自任以調任去人皆思慕)王淦(錢塘人乾隆五年任)
(城步横嶺廵檢値龍家溪苗負嵎抗拒淦同營弁歐國墇等往撫為苗所執大罵不屈苗怒投淦深)
(箐遇害事間廕一子入監建祠致祀)
︹人物︺︹晉︺周崎(邵陵人為湘州從事王敦之難譙王承使崎求救於外與周該俱為魏乂偵人)
(所執乂謂崎曰汝為我語城中稱大將軍巳破劉隗戴淵甘卓住襄陽無復異議外援理絶如是者)
(我當活汝崎偽許之既到城下大呼曰王敦軍敗於湖甘安南已克武昌卽日分遣大衆來赴此急)
(努力堅守賊今散矣乂於是數而殺之)︹唐︺鄧處訥(龍潭人僖宗時從欽化軍節度使閔)
(頊頊以為邵州刺史周岳陷潭州頊為准西將黃皓所殺處訥哭受諸將弔礪甲訓兵積八年結朗)
(州雷滿為援攻岳斬之昭宗詔拜武安軍節度使劉建鋒馬殷來攻處訥遣蔣勛等禦之殷說降勛)
(建鋒用邵州旗鎧趨潭州守者以為勛軍納之處訥遂為建鋒所殺按通鑑僖宗時授閔勗節度)
(使以鄧處訥為邵州刺史應作閔勖此作閔頊似誤)︹宋︺李傑(邵陽人神宗初進士歷守永州)
(鋒州提刑東川元豐中以金部大夫出師湖南所至皆有能聲官至大理卿買書萬卷以遺郡庠置)
(田數千畝以贍同族吳潛有義莊記同莊後記侯延慶有同莊記)周欽(武岡人宣和中峒蠻)
(叛欽挺身往諭苗感激輸誠以功擢德州刺史金兵南下帥師勤王死之)楊再興(武岡人從)
(岳飛屯襄陽破業陽衆二千殺孫都統及統制滿在復長水縣盡復西京險要中原響應復蔡州飛)
(敗金人於郾城金人合兵逼飛再興單騎直入殺數百人而還金人復至再興以三百騎禦於小商)
(橋殺二千餘人戰死獲屍焚之得箭鏃二升)金彥(邵陽人力學善屬文天資敦厚喜振困窶)
(而敦孝友邵人號義門金氏胡寅嘗記其事)聶致堯(邵陽人事親孝臨財廉周給貧困鄉)
(人列其事守宰以聞詔旌其門張栻為之題額)王元春(邵陽人慶元進士初為零陵令有治)
(績歷官吏部侍郎有清譽)李友直(武岡人淳祐進士家傍石羊渡水險急雨至更甚友直父)
(世楫始造舟以渡往來者友直以舟險更捐資建橋鄉人德之)︹元︺李璋(新寕人至元閒為平)
(江州吏目損妙十五萬買膏腴田四百畝助贍學校)楊完者(城步人世為土官至正時招至)
(淮南剿賊有功累官江浙行省參政擊破張士誠復杭州城遷江浙右丞士誠屢為所敗請降丞相)
(達識鐵睦爾忌其功授士誠太尉復據城如故惟憚完者達識鐵睦爾尤忌其專兵計誘殺之士誠)
(遂據杭不可制事聞贈完者潭國公諡忠愍)︹明︺梁德遠(邵陽人洪武進士時父任郎中)
(有罪繫獄德遠辭不赴宴及父謫戍又請以身代太祖憫其孝赦父罪而授德遠給事中有直聲後)
(謫太平知縣民感其意肖像祀之)劉必榮(武岡人洪武中歷鴻臚少卿永樂閒交阯黎季)
(犛叛命必榮撫安之至境季犛巳竄必榮冒險涉遠直抵其穴季犛聞之遽出迓表獻金人方物兼)
(贈必榮金綺卻不獲還悉獻於朝)于子仁(武岡人洪武進士授庶吉士改知昌樂縣驅虎)
(患有惠政遷知登州府以事被逮登人詣闕訟冤弟于禮亦上疏乞兄養母願以身代太祖嘉其孝)
(友特免子仁令復職子禮偕之任)方觀(武岡人性至孝年十四喪母哀慟倍常事繼母若所)
(生父疾籲天乞代及卒絶粒三日負土築墳廬墓三年終身不飲酒食肉歲時忌辰朔望奠墓所悲)
(號竟日繼母卒居廬不歸墓門偶為牛踐觀擗踊呼號牛忽斃有鼠齧祭器觀以不善護自責一鼠)
(來伏器中若輸罪狀舉而釋之有司以事上聞詔建坊旌)楊海清(城步人有勇略為衆所推)
(景泰八年苗寇掠邵州海清與妻姜氏率其徒迎戰於龍王橋殺賊數十援絶遇害)林璧(武岡)
(人天順進士授御史斷疑獄釋重罪八十餘人遷四川僉事陳時政六事有討定松潘功)伍佐
(新化人宏治舉人授河南府通判遷贛州府同知征龍南叛獠深入力戰斬獲有功擢知思南府居)
(官二十年力持廉介)康憲(邵陽人幼孤事母至孝宏治中知廣元縣有循聲居家謹厚以禮法)
(自持)唐鳳儀(邵陽人正德進士授御史累擢僉都御史巡撫四川時芒部跳梁溽暑出師鳳)
(儀疏請息兵而計擒渠魁沙保其患遂巳遷副都禦史)楊益(新化人正德貢生奏免本縣浮)
(糧任桐城丞督兵拒宸濠以功賜銀幣)胡景隆(邵陽人素負氣誼為鄉里推重嘉靖三年)
(流寇入境郡守委景隆督民兵剿禦至燕子巖衆奔潰景隆獨力戰格殺五六人陷重圍死之)陳
恭(新化人幼孤傭身供母每得食品未歸獻不敢先嘗及母喪以傭得資殮葬畫工作夜廬墓例)
(哭泣盡哀如是者三年)賀冕(邵陽人嘉靖十年流寇劫掠冕率弟璋祥珍共禦賊援絶死之)
朱志清(邵陽人嘉靖二十年妖賊李承賢倡亂志清與同縣彭珊奮力擒之不克俱死)鄒
廷望(新化人嘉靖進士累官戶部主事榷税臨清秋毫無所私知鳳翔府捐俸賑饑遷甘肅行)
(太僕寺卿致政歸惟圖書數篋)楊軒(城步人嘉靖末任重慶府通判遇事敢為土酋譚紹乾鳳)
(繼祖相繼背叛巡撫檄軒督勦之相機設伏賊遂就擒)車大任(邵陽人幼穎悟稱奇童萬)
(歷進士授南豐知縣縣自嘉靖寇災後戶多棄田大任力請召民便買以甦賠累疏入報可且檄各)
(州倣行之累遷知福州府時日本弗靖乃練軍實繕城隍首行常平社倉法歷温處參政六載海氛)
(盡息旋乞養歸)楊思謙(新化人萬歷進士知銅梁縣有平播州功擢知泉州府累遷山東副)
(使)楊逵(城步人少孤事母至孝爲童子師以所入供甘旨母過書館必送至家閒止之則跪)
(於館外度母至乃興母疾篤刲股以進疾乃甦母卒哀毁骨立及葬廬墓三年)羅可錦(新化)
(人天啟舉人應鄉試時有友人病衆皆畏避可錦獨親藥餌及殁買舟載櫬以歸)聶興詔
(新化人歲授徒積館穀二百餘石崇禎時歲饑盡出以賑鄉里鄰人黃姓者鬻妻養母興詔如其直)
(酬之全其伉儷其好義樂施皆此類)劉孔暉(邵陽人天啟舉人授新鄭知縣時中州流寇蹂)
(&KR1011;守令望風解組孔暉獨慷慨就道比至增埤浚池爲固守計崇禎十四年李自成臨城呼降孔暉)
(登陴大罵爲賊所傷民感憤拒守悉力相持自成怒悉大衆攻之孔暉曰是我致命之日也告吏民)
(死必葬我子產廟側及城陷被執罵不絶口遂遇害事聞贈尚寶卿時從死者俠士鍾寬門生楊芳)
(僕劉登劉忠劉儀楊時本朝乾隆四十一年賜諡烈愍鍾寬等俱予入忠義祠)
劉源澄(邵陽人為諸生負才慷慨崇禎十六年張獻忠陷城率鄉兵拒戰死之同事死者諸)
(生曾士選彭養生儒童劉大儼義民陳邦基巡撫李乾德嘉其節俱配食三忠祠本朝乾隆四十)
(一年俱予入忠義祠)盧大受(邵陽人為羅田訓導流寇陷城死之本朝乾隆四)
(十一年予入忠義祠)陳君寵(新化人萬歷四十七年鄉試第一歷官潼川知州張)
(獻忠陷城殉節死本朝乾隆四十一年予入忠義祠)侍大衢(武岡人知彭山縣力)
(禦強寇城陷不屈死本朝乾隆四十一年予入忠義祠)彭承孟(武岡人為諸生)
(有聲崇禎末土寇袁有志陷州率其子諸生夢麟督鄉勇剿賊先登陷陣援兵失期為賊所蹙投潭)
(死夢麟曰吾父死吾忍獨生力戰死之明日次子夢龍以他師復戰獲賊首)
︹本朝︺侯國弼(邵陽人順治初流寇未平執其兄國弼奔告曰我能為導釋我兄惟命是聽兄)
(得脱國弼罵賊遇害)蕭士煥(武岡人洞口水溢漂沒廬舍士煥母年八十為水漂去士煥倉)
(猝得一椽赴救溯洄二十里至石柱江始反岸母得免)王元復(邵陽貢生究心皇極經世)
(書洪範内篇律呂新書皆有新得之義善啟牖後學士人尊師之著有橊園集)車无咎(邵陽)
(貢生讀書無淺深必精心研閱夜則擁衾瞑坐默誦所習所著述經百思乃出與人交不設畛域非)
(意相干泰如也)舒加冠(武岡人有隱德門庭雍肅内外無閒言卒年九十餘祀鄉賢)車
萬育(邵陽人康熙進士選庶常改戶科給事中轉兵科掌印掌登聞院事歷諫垣二十餘年所)
(言皆切時務拒請謁發積弊當路嚴憚之)鄧岐山(武岡人任城步分防把總乾隆五年横嶺)
(逆苗叛結連諸峝勢張甚𡵨山奉檄入峝撫諭苗衆以兵脅降岐山大罵不屈遂遇害事聞)
(卹如例廕一子)祝正倫(武岡人官湖北鄖陽協把總乾隆三十八年隨征金川擊賊於日旁)
(山力戰陣亡同時遇害者守備羅禮朱言把總張文陞事聞均照例議卹)劉昇(邵陽)
(人官寶慶恊把總乾隆六十年隨征黔楚逆苗擊賊於長落坡同縣人把總祁大禮剿賊於鴉酉俱)
(以力戰陣亡事聞議卹均廕雲騎尉)王大勇(邵陽人任四川城守營守備嘉慶四)
(年隨經略額勒登保往征金川剿賊於石門口屢獲勝仗嗣進剿於忠州力竭陣亡事聞議)
(䘏廕雲騎尉)
︹流寓︺︹宋︺李安國(洪都人神宗時徙新化事母孝邵州人重其行請入學教子弟未幾辭歸)
陳與義(洛陽人建炎初避地邵陽後為參知政事)芮華(吳興人官從政郎忤秦檜安置)
(邵州)畱正(永春人慶元初韓侂胄黨張釜傾陷之由觀文殿大學士謫授中大夫尤禄卿分司)
(西京邵州居住)
︹列女︺︹明︺楊世昌妻張氏(邵陽人許聘未嫁世昌病躄舅姑願退婚女誓不從至十)
(四齡密白祖母願歸世昌己而知父與翁皆欲奪其志陰持聘書置懷中夜從高樓躍赴池小死)
王某妻胡氏(邵陽人居近資江值大水夜至衆奔避胡整衣後起不可復出其叔蹈水)
(大呼胡閉自搖手曰汝露體慎勿相近水勢愈急遂死握柳枝不仆顔色如生)劉源澄妻
莫氏(邵陽人源澄督鄉勇復城不克而死柩至莫一慟而絶人謂夫婦節義云)劉文標
妻歐陽氏(邵陽人夫婦為賊所掠歐陽紿卒曰家有金帛可縱吾夫歸取以獻辛信之夫)
(得脱度行己遠拔刀自刎)楊烈妻姜氏(邵陽人為亂兵所掠欲汚之姜怒罵堅拒賊以)
(刃加其頸曰所不與我者齒此劒姜抽刃自殺)劉有長妻畱氏(邵陽人夫為賊所殺)
(畱自剄死)蔣惟芬妻呂氏(邵陽人夫婦為賊所執至水東壩相㩦赴水死後得其屍)
(猶兩手相挽)李渾妻唐氏(邵陽人為賊所迫赴水死)周世顯妻王氏
(邵陽人與同縣伍一鳴妻劉氏先後遇賊皆投崖死)尹卿選妻劉氏(邵陽人年二十)
(夫亡子生甫數月事姑孝撫子及孫年七十死於賊)雷大莊妻陳氏(邵陽人途遇亂)
(兵殺其夫陳度不能脱赴水死)李孟佐妻韓氏(邵陽人年十八而寡張獻忠破城整)
(衣自縊)柯大林妻楊氏(新化人兵亂與夫俱被執楊赴水死)李載柯妻
康氏(新化人被賊執不辱死之)郭在中妻唐氏(新化人罵賊不絶口引頸受刃)
(死)楊文燝妻李氏(新化人夫為賊所執以手扼吭而死時同縣張翼宿妻楊氏安)
(文翼妻曹氏張斂翼妻聶氏張遴相妻姚氏皆倉卒遇難潔身赴水死)彭恭妻周氏
(新化人姑歐陽氏卧病九載周以意時其起居罔不歡愜五開蠻獠作亂周為賊所執義不受辱赴)
(水死)聶萬衿妻陳氏(新化人避兵於金鳳砦忽失火萬衿病不能興陳負夫出力不)
(支遂抱夫同焚死)梁大新妻陶氏(城步人年二十二大新卒殮畢自刎)王萬
年妻陶氏(城步人流寇肆掠與夫挈子女避山中俱為賊所得陶義不受辱厲聲罵賊遂)
(俱遇害)劉宏功妻蕭氏(武岡人夫卒有營弁欲娶之蕭割鼻及左耳血淋漓被面)
(全節終身)劉孔安妻龍氏(武岡人夫病劇齧恉剪肉焚之以告神祈病愈比卒治殮)
(畢自縊)王之璠妻張氏(武岡人與其女適李姓者俱為亂兵所獲行至威溪同赴)
(水死)王鈞臣妻袁氏(武岡人㩦子女三人為亂兵所執俱赴水死)朱養正
妻蕭氏(武岡人兵亂避於母家賊搜得驅之行蕭紿賊還取貲裝以剪刀自刺死)朱企
鏻妻陳氏(武岡人避亂於鄉為兵所獲義不受辱自剄死)鄧文祖妻何氏
(武岡人夫殁撫二幼子避亂懷利刃自隨寓洪田聞兵逼遂自剄時同州蕭漢友妻夏氏同遇難亦)
(赴水死)劉承健妻楊氏(武岡人避兵荆嶺為賊所獲至清水塘躍入水死女黌大)
(甫九歲亦俱死)喬濟聖妻段氏(武岡人避亂魯塘為遊兵所執自刺死)劉越
妻鄭氏(武岡人遇亂同妾何氏投巖死)劉用戡妻王氏(武岡人兵逼赴水死)
管聲宣妻張氏(武岡人被賊掠不辱逼之行至南門躍水死)孫敬妻林
氏(名菊秀新寕人許字敬年甫十二聞敬溺死閉戶自縊)蔣正謨妻莫氏(新寕)
(人年二十八夫死父逼之嫁投蓮花池死)劉氏女(新寕人名玉梅許聘李棠隨母鄧氏避亂)
(嘗謂母曰遇賊卽死慎勿苟免鄧果為賊所害玉梅卽赴水死)蔣爾誠妻羅氏(新寕)
(人賊斬扄入羅從後閣投水死)
︹本朝︺王霞舉妻陳氏(邵陽人夫亡守節同縣節婦車萬藻妻馬氏陳允建妻蔡氏簡)
(伯鼎妻陳氏黃桂蓁妻唐氏歐陽輝妻譚氏歐陽灝妻某氏均康熙年閒旌)周自新妻
李氏(新化人夫亡守節康熙年閒旌)劉迪哲妻粟氏(武岡人夫亡守節康)
(熙年閒旌)鄔大藩妻黃氏(新寕人夫亡守節康熙年閒旌)王元澤
妻車氏(邵陽人夫亡守節同縣節婦劉斐妻彭氏孫順甫妻劉氏羅璵妻高氏均雍正年閒)
(旌)周開祚妻柯氏(新化人夫亡守節同縣節婦李子芳妻劉氏袁章妻彭氏袁如)
(松妻周氏毛自成妻李氏均雍正年閒旌)邱崇岳妻駱氏(武岡人夫亡守節同)
(州節婦劉應蘭妻雷氏張熹妻尹氏劉迪琛妻鄧氏王佐妻曾氏蕭艾彬妻楊氏何宗玫妻喬氏張)
(宏緒妻蕭氏劉近安妻蕭氏鄧集玉妻朱氏翟啟信妻王氏均雍正年閒旌)彭德配妻
陳氏(邵陽人夫亡守節同縣節婦趙大伊妻晁氏石大紳妻王氏谷鳳騰妻譚氏黃中立妻王)
(氏吳文奎妻楊氏岳廣妻陳氏蕭啟憲妻粟氏陳常妻謝氏黃正名妻譚氏黃道濬妻劉氏曾載迪)
(妻申氏張本鑑妻蕭氏鄧國品妻賀氏扈芳妻劉氏郭君貺妻王氏周㬌頤妻梁氏唐之絳妻孫氏)
(楊文質妻劉氏劉子翼妻甯氏陳正緯妻王氏周有芳妻謝氏曾體乾妻歐陽氏謝爾位妻黃氏姜)
(守岳妻李氏蔣棟妻黎氏歐陽正鐸妻王氏張民舜妻李氏申國安妻王氏蕭禹南妻劉氏尹寅妻)
(金氏車湘妻魯氏尹義龍妻易氏周又新妻毛氏曾萬藻妻王氏車梁妻蕭氏江鳳騰妻田氏劉正)
(漸妻歐陽氏唐應璇妻馮氏歐陽正朗妻劉氏朱萬明妻王氏劉正遴妻羅氏尹思歲妻楊氏岳啟)
(道妻宋氏劉永怡妻甯氏黃啟元妻孫氏扈鞠芳妻尹氏陳開光妻黃氏劉上招妻蔣氏鄭守準妻)
(宋氏周信昶妻鄭氏尹嚴妻申氏簡光操妻孫氏魏正明妻劉氏郭越妻簡氏曾載衡妻陳氏唐萬)
(新妻李氏烈婦胡永坤妻蔣氏劉某妻雷氏貞女歐陽道杰聘妻劉氏均乾隆年閒旌)鍾逢
耀妻黃氏(新化人夫亡守節同縣節婦曾達朝妻胡氏楊開麗妻吳氏周尚玉妻王氏鄒)
(茂顯妻楊氏王曰威妻鄒氏羅光經妻譚氏周之瑛妻何氏李之桂妻曹氏鍾相吉妻蘇氏吳萬兹)
(妻李氏萬方選妻袁氏鄒祖誥妻曾氏烈婦陽添文妻李氏貞女李長春聘妻賀氏均乾隆年閒)
(旌)唐應選妻陳氏(城步人夫亡守節同縣節婦唐洪韜妻蘇氏唐時暐妻楊氏楊)
(盛周妻王氏楊翼皇妻劉氏饒開泰妻謝氏饒夢鼇妻謝氏蕭公森妻楊氏楊士美妻孟氏其仲子)
(妻陽氏均乾隆年閒旌)鄧光珩妻曾氏(武岡人夫亡守節同州節婦舒宏緒妻趙)
(氏唐勅如妻張氏周金榮妻陳氏尹道能妻吳氏張大禮妻傅氏劉士濬妻許氏王思茂妻夏氏夏)
(有略妻周氏蕭大威妻劉氏馬安龍妻錢氏鄭一遜妻項氏田生珣妻易氏王啟稷妻汪氏王國選)
(妻某氏夏宏瀾妻莊氏吴上儼妻唐氏吳上儀妻唐氏譚登治妻陳氏均乾隆年閒旌)周學
武妻陳氏(新寕人夫亡守節同縣節婦林某妻陳氏劉芳教妻李氏林發盛妻陳氏周卬)
(妻李氏均乾隆年閒旌)熊厥良妻李氏(邵陽人夫亡守節同縣節婦曾世盛妻劉)
(氏黃中烈妻唐氏唐太仁妻胡氏唐帝臣妻劉氏曾世枚妻申氏譚世銑妻龐氏魏達勷妻劉氏尹)
(百復妻劉氏匡翹華妻蕭氏魏達楷妻李氏魏達程妻廖氏魏綱領妻劉氏周世鐸妻歐陽氏王榮)
(鳳妻申氏魏志道妻陳氏歐陽偁妻馬氏莫德沼妻陳氏貞女蔣璜聘妻劉氏曾朝覲聘妻熊民均)
(嘉慶年閒旌)吳文鳳妻鄒氏(新化人夫亡守節同縣節婦曾艾妾余氏陳氏馬祖)
(受妻歐陽氏均嘉慶年閒旌)劉秀儒妻王氏(武岡人夫亡守節同州節婦劉文珍)
(妻王氏譚東川妻李氏夏廷範妻王氏張大杰妻夏氏銀友棟妻朱氏蔣時相妻鄧氏夏宗仁妻郭)
(氏夏汝瑛妻胡氏貞女尹崇崙聘妻歐陽氏均嘉慶年閒旌)王寅妻陳氏(新寕人夫)
(亡守節同縣節婦林時瑾妻蔣氏均嘉慶年閒旌)
︹仙釋︺︹秦︺盧侯二仙(世傳秦始皇遣盧生入海求神仙藥不獲盧與侯生隱邵陵雲山今)
(山有侯仙蹤盧仙影秦人古道煉丹井飛昇臺掃壇竹皆其遺跡也)︹晉︺文斤(南昌人咸康中)
(為邵陵郡高平令嘗遇異人授以丹訣遂棄官修煉號超然子後仙去)︹元︺楊道圓(楊氏)
(女也為女道士郡守有子兩手拳合醫不能療道圓以果與之卽開後自寫遺像畱詩於紫極宫尸)
(解去僅存隻履葬於開元觀左)
︹土產︺麻布(邵陽縣出元和志邵州貢)黃蠟(邵陽縣出元和志邵州貢)鐵(新寕縣出)茶
(新化縣及武岡州出)煤(新寕縣出)都梁香(荆州記都梁縣有山山上有水其中生蘭草因)
(名都梁香形似藿香)
纂修官(臣)高人鑑恭纂輯
提調官(臣)張日章恭覆輯
校對官(臣)何桂馨恭校
校對官(臣)章紿燕恭覆校
大清一統志
衡州府(在湖南省治南三百八十里東西距四百六十里南北距二百九十五里東至江西吉安)
(府永寕縣界三百四十里西至寶慶府邵陽縣界一百二十里南至桂陽州界一百六十里北至長)
(沙府湘潭縣界一百三十五里東南至郴州治三百里西南至永州府治三百五十里東北至吉安)
(府治八百七十里西北至長沙府湘鄕縣界一百六十里自府治至京師三千九百六十五里)
︹分野︺天文翼軫分野鶉尾之次
︹建置沿革︺禹貢荆州之域春秋戰國屬楚秦屬長沙
郡漢初屬長沙國南境又分屬桂陽郡後漢屬長
沙桂陽二郡地三國吳分置湘東衡陽二郡晉以
後因之(通典宋為衡陽國齊改衡陽國為郡)隋廢湘東衡陽二郡改
置衡州(元和志晉以湘東郡屬湘州開皇九年罷郡為衡州以衡山為名按隋書地理志)
(梁置衡州于含洭又置東衡州于始興隋始以衡陽置衡州而改含洭為洭州始興為廣州蓋梁時)
(東西衡州皆不在今府境也)大業初州廢置衡山郡唐武德四
年復曰衡州天寶元年改衡陽郡乾元初復曰衡
州至德中為衡州防禦使治屬江南西道五代時
屬楚後為周行逢所據宋曰衡州衡陽郡屬荆湖
南路元至元十四年改衡州路屬湖廣行省明洪
武二年攻為衡州府屬湖廣布政使司
本朝因之康熙三年屬湖南省治乾隆二十二年析
衡陽置清泉縣領縣七
衡陽縣(附郭在府治西北東西距一百二十一里南北距一百五十五里東至清泉縣治一)
(里西至寶慶府邵陽縣界一百二十里南至永州府祁陽縣界一百里北至衡山縣界五十五里東)
(南至清泉縣界七十里西南至邵陽縣界一百二十里東北至清泉縣界五十里西北至長沙府湘)
(鄉縣界一百里漢&KR0789;縣地三國吳析置臨烝縣屬衡陽郡晉初屬湘東郡治太元二十年省&KR0789;縣入)
(臨烝移郡治焉宋齊以後因之隋改縣曰衡陽為衡山郡治唐武德四年復曰臨烝開元二十年又)
(曰衡陽仍為衡州衡陽郡治五代及宋因之元屬衡州路治明屬衡州府本朝因之)清泉
縣(附郭在府治東南東西距一百里南北距一百五十五里東至耒陽縣界一百里西至衡陽縣)
(冶一里南至常寕縣界七十五里北至衡山縣界八十里東南至耒陽縣界九十里西南至祁陽縣)
(界八十五里東北至安仁縣界一百一十五里西北至衡陽縣界四十里漢置&KR0789;縣屬長沙國後漢)
(屬長沙郡三國吳為湘東郡治晉太元中縣省入臨烝隋改臨烝曰衡陽唐宋元明俱為衡陽縣地)
(本朝乾隆十二年析衡陽東南鄉置清泉縣)衡山縣(在府治北一百里東西距二百)
(里南北距八十里東至長沙府攸縣界一百三十里西至長沙府湘鄉縣界一百十里南至衡陽縣)
(界五十里北至長沙府湘潭縣界三十五里東南至安仁縣界一百二十里西南至衡陽縣界四十)
(五里東北至長沙府醴陵縣治一百七十里西北至長沙府湘鄉縣治一百九十里漢湘南縣地三)
(國吳太平二年立衡陽郡兼置衡陽湘西二縣晉改衡陽縣曰衡山仍屬衡陽郡宋齊因之隋初郡)
(廢省衡山改湘西口衡山屬長沙郡唐復屬衡州五代因之宋乾德三年改屬潭州元屬天臨路明)
(屬衡州府本朝因之)耒陽縣(在府東南一百五十里東西距一百四十里南北距一百)
(十里東至安仁縣界八十里西至常寕縣界六十里南至郴州永興縣界五十里北至清泉縣界五)
(十五里東南至永興縣治九十里西南至桂陽州治一百八十里東北至&KR0789;縣治一百八十里西北)
(至衡陽縣界六十里漢置耒陽縣屬桂陽郡晉以後因之隋改曰洡隂屬衡山郡唐武德四年復曰)
(耒陽屬衡州五代及宋因之元至元十九年升為耒陽州屬湖廣行省明洪武三年降縣屬衡州府)
(本朝因之)常寕縣(在府西南一百二十里東西距八十里南北距八十里東至耒陽縣)
(界五十里西至永州府祁陽縣界三十里南至桂陽州界五十里北至清泉縣界三十里東南至桂)
(陽州治一百五十里西南至永州府新田縣治一百五十里東北至安仁縣治一百六十里西北至)
(寳慶府邵陽縣界一百二十里漢耒陽縣地三國吳析置新寕縣分置新平縣晉屬湘東郡南北朝)
(俱因之隋屬衡山郡唐天寶初改曰常寕屬衡州五代及宋因之元至元十九年升為常寕州屬湖)
(廣行省明洪武三年降縣屬衡州府本朝因之)安仁縣(在府東一百五十里東西距六)
(十五里南北距九十里東至長沙府茶陵州界二十五里西至清泉縣界三十里南至郴州永興縣)
(界五十里北至衡山縣界三十里東南至&KR0789;縣界八十里西南至耒陽縣界七十里東北至長沙府)
(攸縣界九十里西北至衡山縣治一百四十里漢湘南縣地晉以後為衡山縣地宋乾德三年析置)
(治中修乾隆二十六年重修衡陽清泉二縣附郭)衡山縣城(周七里有奇門六明正德)
(中築本朝乾隆二十年修)耒陽縣城(周二里有奇門五明正德中築本朝康熙五)
(十四年修乾隆二十七年重修)常寕縣城(周三里有奇門四明正統八年築本朝康熙)
(七年修雍正乾隆中屢修)安仁縣城(周二里有奇門五明正德十二年築本朝康熙三)
(十三年重築改門四乾隆二十七年重修)&KR0789;縣城(周二里有奇門四明嘉靖二年築本朝)
(康熙三十一年修)
︹學校︺衡州府學(在府治西南明李東陽記學舊在石鼓山宋開慶間燬於兵徙今金鼇寺)
(地元至正中改建城西南成化中遷建左旁隙地即今學所本朝順治康熙乾隆中相繼修葺嘉)
(慶八年重修入學額數十七名舊額二十名雍正十一年裁三名歸桂陽州學)衡陽縣學
(在縣西城外明洪武初因宋故址建後圮本朝康熙元年重建雍正乾隆中屢修嘉慶元年重修)
(入學舊額二十名乾隆二十一年分設清泉縣學裁十名五十年復增二名今額十二名)清泉
縣學(乾隆二十一年分衡陽縣學設入學原額十名五十年增二名今額十二名)衡山
縣學(在縣治左唐建明洪武初重建隆慶中遷建南門外萬歷中改遷今所本朝康熙中屢)
(修乾隆二十年重修入學額數二十名)耒陽縣學(在縣治南舊在縣治東明洪武二年)
(移建縣治北隆慶中移建南門外本朝康熙四十八年遷建今所嘉慶十七年重修入學額數二)
(十名)常寕縣學(在縣治北舊在縣南門外本朝康熙中改建今所雍正乾隆中屢修嘉)
(慶十六年重修入學額數十五名新童三名)安仁縣學(在縣治東舊遷徙無常明宏治)
(中改建縣東南本朝康熙中屢修雍正五年遷建今所入學額數十二名)&KR0789;縣學(在縣)
(治東元至正中建本朝順治康熙中屢修乾隆四年重修入學額數八名)石鼓書院
(在衡陽縣北二里石鼓山唐元和中州人李寬建宋淳熙中重建朱子為記内有石鼓高六丈前孔)
(子燕居殿後韓昌黎周濓溪朱子張南軒祠堂韓昌黎貶陽山曾寓此景祐二年集賢校理劉亢請)
(額賜名本朝順治十四年重建康熙中屢修乾隆二十六年嘉慶二十年重修按書院舊為尋)
(真觀元和中州人李寬讀書其中刺史吕温訪之有過尋真觀訪李秀才書院詩是也宋至道三年)
(邑人李士真請於郡守即尋真觀故址剏建書院以居學者景祐中賜額開慶中提學黃幹出公帑)
(置廪以贍生徒與睢陽白鹿嶽麓稱四大書院)蓬湖書院(在衡陽縣西舊為臨烝書院在)
(縣西北乾隆二十八年建四十二年遷建今所易今名)嶽屏書院(在清泉縣城南望嶽)
(亭乾隆四十年建)韋宙書院(在衡山縣南十五里宙仕唐為永州太守退居衡山創書)
(院於淨福山今遺址猶存)清獻書院(在衡山縣南宋趙抃寓居其地明嘉靖中因建書院)
文定書院(在衡山縣西北紫蓋峯下宋胡安國著書於此明宏治中建李東陽有記)南
軒書院(在衡山縣南嶽後宋張栻與朱子同遊講學於此)集賢書院(在衡山縣)
(西北集賢峯下明萬歷中禮部郎中耒陽曾鳳儀剏建祀唐韓愈李泌宋趙抃周敦頤其後又益以)
(朱子張栻)白沙書院(在衡山縣紫雲峯下明嘉靖中湛若水建祀陳獻章)甘泉書
院(在衡山縣紫雲峯下明嘉靖中湛若水於此講學)東郭書院(在衡山縣祝融峯下)
(明嘉靖中鄒守益建)杜陵書院(在耒陽縣北二里唐建明嘉靖中重修)青麓書
院(在耒陽縣東北本朝乾隆二十年建)鵝湖書院(在常寕縣西一里祀張朱二子)
雙蹲書院(在常寕縣南關外本朝康熙二十五年建)清溪書院(在安仁縣)
(西南清溪宋周必大讀書於此)臺山書院(在&KR0789;縣西二十里山高二十餘仞平曠若臺宋)
(邑人尹沂讀書講學其上置田以供祀焉)
︹戶口︺(原額人十二萬八百九十今滋生男婦共二百三十二萬一千四百三十一名口計三十六萬)
(九千五百四十二戶)
︹田賦︺(田地塘堰三萬八千四百五十一頃六十八畝七分二釐額徵地丁正雜銀一十六萬七百八)
(兩九錢七分三釐南糧三萬四千八百六十九石六斗六升一勺漕糧四千九百一十八石二升三)
(合一勺)
︹山川︺西山(在衡陽縣西南五十里)大圫山(在衡陽縣西四十里)大雲山(在衡)
(陽縣西一百十里一名七星山又名邪薑山接永州府祁陽寶慶府邵陽二縣界)石盤山
(在衡陽縣西一百二十里輿地紀勝山有盤石故名)伊山(在衡陽縣北三十里括地志伊山晉)
(桓伊讀書處一名桓山)石窟山(在清泉縣東三十里湘水記昔有人掘山作穴高十丈長)
(一里溪水過其下故名)清泉山(在清泉縣東三十五里山有清泉灌田數十頃)界浦
山(在清泉縣東一百里以其在耒陽縣界上接浦口故名)花光山(在清泉縣南十里)
雨母山(在清泉縣南二十里一名雲阜山周四百里荆州記山有祠壇每祈禱無不降雨澤)
(以是名之)霞山(在清泉縣南四十里又縣南五十里有蜘蛛山田塍縈帶如經絡然)花藥
山(在清泉縣西南二里上有花藥寺)石鼓山(在清泉縣北二里水經注臨烝縣有石鼔)
(高六尺湘水所逕鼓鳴則主有兵革之事羅君章云扣之聲聞數十里此鼓今無復聲輿地紀勝石)
(鼓山有東巖西溪)四峯山(在衡山縣東八十里中有絶澗下視深黑)馬頭山(在衡)
(山縣東一百里以形似名)靈山(在衡山縣東一百二十里山多楠木茶攸安&KR0789;之水環流其下)
楊山(在衡山縣東南四十里自衡岳分脈臨茶陵江府志即武陽山也文獻通考衡山縣有武)
(陽山)衡山(在衡山縣西三十里五嶽之一也周禮職方氏正南曰荆州其山鎮曰衡山易氏注)
(凡&KR0789;縣之東北以至湘南之東南皆衡山也山海經注衡山南岳也一名岣嶁山徐靈期南嶽記南)
(嶽周迴八百里回雁爲首嶽麓爲足水經注湘水又北逕衡山縣東山在西南丹水湧其左澧泉流)
(其右東南二面臨映湘川自長沙至此沿湘七百里中有九向九背故漁者歌曰帆隨湘轉望衡九)
(面元和志南岳記曰上如車蓋及衡軛之形山高四千一十丈衡山縣志衡山七十二峯在衡陽境)
(者凡六曰岣嶁回雁碧雲白玉仙上九嶺在長沙湘鄉湘潭善化縣境者凡七而在縣境者凡五十)
(九其大者有六曰祝融紫蓋天柱石廪芙蓉雲密自此而外有五十三峯合在别縣者十三峯共七)
(十二峯而嶽麓不與焉又有十五巖十洞三十八泉二十五溪九池九潭六源八橋九井按爾雅)
(釋山云江南衡李巡曰南岳衡山也下文又云霍山爲南岳郭璞曰霍山今在廬山灊縣灊水出焉)
(别名天柱山漢武以衡山遼曠故移其神于此乃爾雅疏又云泰與岱衡與霍一山皆有二名考徐)
(靈期記云衡山爲南岳其來尚矣至於軒轅乃以灊霍之山爲其副焉故爾雅以霍山爲南岳據此)
(則衡與霍本是二山但因霍山爲衡山之副故爾雅亦有南岳之稱而疏中謂衡與霍一山有二名)
(是出於邢昺傅會之說)鳳凰山(在衡山縣東北接長沙府攸縣界周二百餘里又安仁縣)
(東南二里亦有鳳凰山一名鳳岡嶺)鹿岐山(在耒陽縣東四里有二峯如筆俗名童子山亦)
(名羊角峯山形如掌多井相近有虎踞山)侯計山(在耒陽縣東七十里亦名侯憩山水經注)
(漢水東出侯計山明統志山以諸葛武侯嘗於此憩息計籌兵事得名)侯曇山(在耒陽縣)
(東八十里輿地紀勝嶮峻獨出不與衆山相連明統志一名侯堂山接安仁縣界)天門山
(在耒陽縣東南四十里上有石巖中有流泉祈雨多應又南亭山在縣南一里)天柱山(存耒)
(陽縣南六里聳秀甲於諸山)南塔山(在耒陽縣南四十里上有二石井下有拔公亭旁有)
(石塔又石峯山在縣南六十里)五雷山(在耒陽縣南六十里又金錢山在縣南六十餘里高)
(聳端凝望之如錢故名)五凹山(在耒陽縣西二里五嶺逶迤為縣之勝)石臼山
(在耒陽縣西二十里明統志山上有石臼及巨人跡)城岡山(在耒陽縣西北五十里東西有)
(銀瓶毘帽二峯若拱若翼峯北有清溪)馬阜山(在耒陽縣北二里府志縣城以為後扆一)
(邑之鎮山也)葡萄山(在耒陽縣北二十五里)青麓山(在耒陽縣東北形勢環抱)
(為水口捍門)驁山(在耒陽縣東北四十里山色竦秀特出不羣有桀驁之狀故名)相公
山(在耒陽縣東北四十里明統志漢相諸葛亮嘗駐兵於此故名)湘山(在常寕縣東亦名盤)
(龍山)大義山(在常寕縣東三十五里一名東山又逍遥山在縣東南六十里)塔山(在常)
(寕縣南六十里輿地紀勝山腰有白石七級如疊高七十餘丈縣志東跨大小猛峒西連觕石洞南)
(拱泗洲砦北抱湘江宜水從山麓而下)石羊山(在常寕縣南六十里)坡山(在常寕縣)
(西三里又太平山在常寕縣西五里兩山對峙)白竹山(在常寕縣西十五里山産竹筍白如)
(玉亦名白竹峯)液麻山(在常寕縣西四十五里)環秀山(在常寕縣北五里一名樟)
(木嶺)棲霞山(在常寕縣北二十里多松柏)憩山(在常寕縣北三十里相近有風仙山)
(一名鳳仙山上有石人高三丈)白面山(在常寕縣北三十里為一邑水口山産白石可為礎)
(又縣北十五里有烏髭山一名烏土山)盟山(在常寕縣北七十里)寶塔山(在安仁縣)
(東南五里山上有石堆望之如塔)排山(在安仁縣東南七里峯巒延亙如排列然)大松
山(在安仁縣東南三十里舊多喬松其南里許有江夏山)曹婆山(在安仁縣東南五十)
(五里山徑嶮巇路極幽僻)熊耳山(在安仁縣東南七十里九域志其山高峻狀若熊耳)大
湖山(在安仁縣南六十里下有大湖)仙山(在安仁縣南七十里中有紫金泉一名九女仙)
(山)大坳山(在安仁縣西南十五里)金紫山(在安仁縣西八里日映之色如金紫)
(又西二里有侯王山)軍山(在安仁縣北十里峯巒森列狀若軍屯)團蒼山(在&KR0789;縣東)
(七十里有泉自石罅流注小池不盈不竭)萬洋山(在&KR0789;縣東南八十里一名石含山延亙三)
(百里中多古木怪石接江西吉安府龍泉縣永寕縣南安府崇義縣長沙府茶陵州郴州桂東縣界)
(又南有大株山)鷄冠山(在&KR0789;縣東南萬洋山右十里峯巒層疊如鷄冠)泰和山(在&KR0789;)
(縣南十五里相近有羊橋山山有雙禾樹禱雨其下輙應)雷山(在&KR0789;縣南八十里自北斗嶺盤)
(曲而上鳥道插天)黃楊山(在&KR0789;縣西南四十里兩峯相對如幢蓋)雲秋山(在&KR0789;)
(縣西南四十里煙雲黯淡如秋寰宇記嘗有雲屯其上經日不散)九潭山(在&KR0789;縣西南六)
(十里)吾登山(在&KR0789;縣西二里舊名湘山明嘉靖四年知縣易宗周改名)崖隂山(在&KR0789;)
(縣西十五里又西十里有白鶴山)青臺山(在&KR0789;縣北十里羣峯攢翠狀若樓臺迢遞三十)
(里亦名筆架峯)百丈嶺(在衡陽縣北四十里)弛馬嶺(在衡山縣北十里路通湘鄉山)
(多苦竹林深泥滑馬艱於行故名)樟楻嶺(在耒陽縣南一名姜王嶺)母子嶺(在耒)
(陽縣南六十里有錫冶)蓮花嶺(在常寕縣東十五里)平山嶺(在常寕縣南三十里)
黃龍嶺(在安仁縣東二十里)大石嶺(在安仁縣東南十里)黃牛嶺(在安仁縣)
(東南十五里以形似名)風仙嶺(在安仁縣東南二十五里)覆船嶺(在安仁縣南二)
(里以形似名)長岡嶺(在安仁縣南四十里)竹篙嶺(在安仁縣南七十里)大嶺
(在安仁縣西南二十里)西岡嶺(在安仁縣西北二十里)大風嶺(在&KR0789;縣東四十)
(里)鵝公嶺(在&KR0789;縣南七十里)茆花嶺(在&KR0789;縣西南四十里)牛嶺(在&KR0789;縣西)
(南七十里接郴州興寕縣界)月嶺(在&KR0789;縣西三十里四面阻險其上寬平)夾石嶺
(在&KR0789;縣西三十里接安仁縣界)橋陽嶺(在&KR0789;縣西北二十五里接安仁縣界四面嶃絶鳥道)
(羊腸約十里許為往來要衝)新開嶺(在&KR0789;縣西北四十里接安仁縣及長沙府茶陵州界)
犁壁嶺(在&KR0789;縣北三十里峭拔嶐起狀若犁嘴嶺北即長沙府茶陵州界)三座峯
(在衡陽縣西一百里)佩石峯(在衡陽縣西一百二十里)岣嶁峯(在衡陽縣北五十里)
(鄭常洽聞記岣嶁山有響石呼喚則應如人共語湘水記云衡山南有峯曰岣嶁東西七十里南北)
(三十里又曰峯在縣北五十二里頂有雷池縣志岣嶁峯衡山主峯也故衡山亦稱岣嶁山十道山)
(川記郭璞曰衡山别名岣嶁山山海經中山經衡山注南嶽也俗謂之岣嶁山上有神禹碑按衡)
(山禹碑博雅云衡山南岳有岣嶁峯上有神禹碑輿地紀勝亦云在岣嶁峯潛確類書則云雲密峯)
(有大禹巖峯半有禹碑皆科斗文字唐劉夢得寄吕衡州詩又云嘗聞祝融峯上有神禹銘此碑真)
(贋旣無定評箋釋又多歧說而藏弆之所復言人人殊惟韓愈岣嶁山詩岣嶁山尖神禹碑字青石)
(赤形模奇宋方翥石鼓詩蟲文鳥篆不可識如讀岣嶁神禹碑本郭氏衡山别名岣嶁山而言不指)
(實藏於何峯韓詩云事嚴跡祕鬼莫窺道人獨上偶見之千搜萬索何所有森森綠樹猨猱悲是韓)
(子僅得之道人之口銘文仍未之見也宋嘉定中有何致良遊於祝融峯下樵子導之至碑所手摹)
(其文以歸刊於嶽麓書院鄱陽張世南作記以紀其事見朱彝尊書岣嶁山銘後)巨庇峯
(在清泉縣東七十里石磴盤互林木周蔽頂有天池冬夏不涸)回雁峯(在清泉縣南一里南)
(嶽七十二峯之首也宋范成大驂鸞錄回雁峯郡南一小山也世傳陽鳥不過衡山至此而返)華
靈峯(在清泉縣南二里冋雁峯右)城基峯(在清泉縣南五十里怪石層疊如城基然)
楊梅峯(在清泉縣南六十里又安仁縣西北十里亦有楊梅峯壁立數十仞絶頂有泉有池)
(五代時曾於此峯立寨屯兵以備南漢)芙蓉峯(在衡山縣西北十里古稱容峯水經注衡)
(山容峯最為竦傑自遠望之蒼蒼隱天故羅含云望若陣雲非霽不見)天柱峯(在衡山縣)
(西北十五里高四千一百丈亦名雙柱峯又名柱括下有獅子峯明統志峯形如雙柱聳拔西北有)
(香岡出香白芷)石廩峯(在衡山縣西北十六里形如倉廪有二戶一開一闔)擲鉢峯
(在衡山縣西北十七里下有隱身巖卓錫泉又有船石其狀如船人經其下造講經臺因呼為飛來)
(船本朝順治七年兵備副使彭而𫐠過之因題其上曰此物飛來會當飛去次年忽失此石所在)
(時人傳為異焉)金簡峯(在衡山縣西北十八里峯東有大禹巖衡岳志吳越春秋云禹傷父)
(功不成乃處衡山血馬以祭天夕夢一人自稱元夷蒼水使者謂禹曰欲得我神書者齋焉禹乃退)
(齋一日遂獲金簡玉字之書)紫蓋峯(在衡山縣西北二十里荆州記衡山有三峯極秀曰)
(紫蓋石困芙蓉衡山記紫蓋峯常有白鶴集其上神芝靈草生焉有石室在其下香爐臼杵丹竈俱)
(存劉燾樹萱錄南嶽諸峯皆朝于祝融獨紫蓋一峯勢轉東去)祝融峯(在衡山縣西北三十)
(里乃七十二峯最高者上有青玉壇方五丈湘水環帶山下五折而北去峯顛有風穴東有望日臺)
(西有望月臺)金紫峯(在耒陽縣南五十里)雲蓋峯(在耒陽縣東北二十里有道士)
(巖)毘帽峯(在常寕縣東六十里高數千尋)興泉峯(在常寕縣東南郭外形勢聳秀)
(峯頂可坐百人中有清泉故名)泉峯(在常寕縣南三十里蜿蜒聳秀直上五里許山頂有泉甚)
(清潔又白瀑峯在常寕縣南六十里有飛瀑如練)玉峯(在安仁縣東二十里三峯疊起形如)
(筆架石色多白)黃龍岡(在衡陽縣西北三十里府志有黃龍見此)曾青岡(在衡陽縣)
(西北明統志岡産曾青可入藥)分水岡(在衡陽縣北百餘里接湘鄉縣界)靈壽岡
(在衡陽縣境多靈壽木)愁思岡(在清泉縣東四十里其岡高峻行旅登其上輒易感懷故)
(名)馬嶺岡(在清泉縣東南五十五里以形似名高二百丈周迴五里)靖居巖(在衡)
(陽縣西三里有飛泉古木及羅漢果樹)觀音巖(在耒陽縣東北五十里有石洞深數十丈)
(香爐峯拱其前羅帶山繞其後)獅子巖(有二一在耒陽縣西三十里輿地紀勝宋嘉祐中道)
(人穿石竅得之一夕雷雨竇大開明見四壁第二巖有石乳滴成獅子狀高五尺明統志宋時有侯)
(彭老隱此亦名侯公巖一在常寕縣西三十里)雲巖(在常寕縣南十五里南向塔山泉峯岡巒)
(掩映爲縣之勝又漿田巖在縣南三十里)天倉巖(在常寕縣南五十里東江源出此又金龍)
(巖在縣南五十里中有古觀因石架梁棟)飛鳳巖(在&KR0789;縣東南七十里又天河巖在縣北十)
(里青臺山右)虎崖(在衡陽縣東八十里怪石怒立高可十丈上多黃荆右有石壁峭列中通)
(一縫纔容人度蒼藤亂石蒙茸陰覆)直釣崖(在耒陽縣南六十里)鹿原陂(在&KR0789;縣西)
(三十里炎帝陵所在)朱陵洞(在衡山縣北一名水簾洞山上有泉至洞門作垂簾狀)印
石(在衡陽縣北石鼓山北水經注印石在衡陽縣南或大或小臨水而石悉有跡方如印纍然行)
(列無文字如此可二里許因名爲印石也)試心石(在衡山縣西北會仙橋青玉壇下一石突)
(出下臨萬仞又沖退醉石在縣北水簾洞前刻沖退醉石四大字在洞門石浪中)秦石(在耒)
(陽縣南四十里明統志舊傳秦王驅石塞海至今不去)巨人跡石(在安仁縣東大石嶺)
(溪畔石上有足跡二尺許)湘江(自永州府祁陽縣流入常寕縣西北界又東北入衡陽縣又東)
(北入衡山縣東界又北入長沙府湘潭縣界水經湘水過重安縣又東北過&KR0789;縣西承水從東南來)
(注之注湘水北又歷印石又北逕衡山縣東又東北逕湘南縣東又歷湘西縣南元和志常寕縣湘)
(水在縣北六十里衡陽縣湘水西南自永州祁陽縣界入衡山縣湘水在縣東衡陽縣志湘水自祁)
(陽縣東逕常寕縣界逕衡陽縣南八十里松柏鋪南又東北至江口入衡陽境又北流巋水自東流)
(注之又北逕霞山東又北逕花光山東又北逕回雁峯東又北逕衡州府城東又北過石鼓山東烝)
(水自西來注之湘水合烝水名曰烝湘水轉東流至耒河口耒河水自南注之又北至九里鋪南入)
(衡山縣境自江口至此北流三百一十里府志湘水入衡山縣界合洣江北流一百七十里入湘潭)
(縣)茶陵江(在衡山縣東即洣水也自長沙府攸縣西流至縣東八十里寒婆凹入境有赤)
(石楓樹楊柳獅子横道等灘有支港名苦竹港其正流西逕靈山下一名草市江又西流至縣東雷)
(家埠入湘江水經洣水西北遇陰山縣南又西北入於湘)永樂江(在安仁縣南自郴州永興)
(縣流入又西北流逕城南又西北流逕衡山東義塘入洣)武水(在衡陽縣西南五十里自永州)
(府祁陽縣流入東北入烝今名白唐河水經注武水出鍾武縣西南表山東流至鍾武縣故城南東)
(北流至重安縣注於烝水)演陂水(在衡陽縣西南一百里源出金蘭鄉東北入烝)淸陽
水(在衡陽縣西三十里會烝水可通小舟)梁江水(在衡陽縣西一百里源出寶慶府邵)
(陽縣界北流入烝)柿江水(在衡陽縣西一百六十里一名柿花水一名豉江水源出雲阜)
(山入於烝又縣西南有潭邢水亦出雲阜山)烝水(在衡陽縣北二里自寶慶府邵陽縣流入)
(東北入湘烝古作承水經注承水出衡陽重安縣西邵陵縣界邪薑山東北流至重安縣逕舜廟下)
(廟在承水之陰又東合略塘又東北逕重安縣臼武水入焉至湘東臨承縣北注於湘謂之承口輿)
(地紀勝水氣如烝故名有青草渡在縣北一里烝水渡也明統志烝水出寳慶府邵陽縣邪薑山東)
(北流至衡陽縣界會清陽水又東流經府城北會於湘)上潢水(在衡陽縣北三十里源出)
(岣嶁峯屈曲流六十里會湘水又有白露江亦入湘)梅浦水(在清泉縣東三十里源出龍岡)
(山會耒水府志今爲泉溪渡)斜陂水(在清泉縣東四十里源出石窟山北流入湘)耒
水(在耒陽縣東南自郴州永興縣流入又北至衡陽縣東北耒河口又西北入湘一名日華水水)
(經耒水又西北過耒陽縣東又北過&KR0789;縣東北入於湘注耒水西北至臨承縣而右注湘水謂之耒)
(口)肥水(在耒陽縣東南六十里發源侯憩山西流入耒水經注耒陽縣有溪水東來出侯計)
(山其水清徹冬温夏冷西流謂之肥川川之北有石盧塘塘池八頃其深不測川水西注耒水隋書)
(地理志耒陰有肥水)平陽水(在耒陽縣西三十里)潯江水(在耒陽縣西北四十里源)
(出安仁縣界西北逕驁山鄉大陂市繞流而西南入耒水又名大别水水經注闞駰十三州志曰大)
(别水南出耒陽縣太山北至&KR0789;縣入湖名勝志大别水即潯江水抵大陂市别陂字聲近而譌也)
馬水(在耒陽縣東北七十里源出馬水鄉西流入耒水爲小江口有潭深不可測亦爲馬口潭)
舂水(在常寕縣東仐名焦源河自桂陽州流入逕逍遥山東又自縣東北折而西逕盟山及風)
(仙山北入湘水經注舂水又北逕新寕縣東又西北流注於湘水隋書地理志新寕有舂江)東
江水(在常寕縣東一名潭水元和志常寕縣東臨潭水輿地紀勝潭水源出桂陽軍流至常寕)
(縣與宜水會縣志東江水源出天倉巖亦名源石水逶迤而北繞縣治北亦名北河西會西江水入)
(湘又縣東有滋陂江可通舟楫東江之支流也)吳水(在常寕縣西源出永州祁陽縣北流經縣)
(界入湘水)宜水(在常寕縣西一名宜溪水水經注宜溪水出湘東郡之新寕縣西南新平故縣)
(東衆川瀉浪共成一津西北流東岸山下有龍穴宜水逕其下天旱則擁水注之便有雨降又西北)
(注於湘隋書地理志新寕有宜溪水府志宜江之源分而復合順流百餘里貫闤闠之中又七十里)
(鑿石為九曲達其流於湘江蓋神禹之遺跡也按輿地紀勝有樟水源出常寕縣會宜水又縣志)
(縣南有黃沙江伊陂江上白水縣西有藍江縣北有獨石江皆宜水之支流也)沔渡水(在&KR0789;)
(縣東源出萬洋山西北流至縣北名洮水入長沙府茶陵州界)瀘渡水(在&KR0789;縣東南一百十)
(里自郴州桂東縣西流入過煙竹堡北復西南流入桂東縣界)河漠渡水(在&KR0789;縣南源出)
(萬洋山黃孥潭亦名常平鄉水西北流百二十里至陂江合洣)洣泉水(在&KR0789;縣西洣水上流)
(也源出縣東桃花冲一名桃花澗西南流合泰和山水又北會河漠渡水又北會雲秋水又北入長)
(沙府茶陵州界)雲秋水(在&KR0789;縣西四十里源出雲秋山東北流復折西北入洣明統志雲秋)
(水經雲秋山下東北流經縣東折而北流合洣)西湖(在衡陽縣西儒學前又耒陽縣西二里亦)
(有西湖)東湖(在衡陽縣西六十里通烝水又耒陽縣東亦有東湖)&KR0789;湖(在清泉縣東水)
(可釀酒名&KR0789;淥酒湘中記衡陽縣東二十里有&KR0789;湖周二十里深八尺湛然綠色土人取以釀酒其)
(味醇美輿地紀勝湖水冬夏不竭縣志&KR0789;湖今作零湖與耒水通可溉田百頃)煙竹湖(在常)
(寕縣東三十里)琉璃湖(在常寕縣東四十里又四十三里有沙磯湖又四十五里有龍泉湖)
倒湖(在常寕縣南一里)湄水湖(在常寕縣南五十里)藥湖(在安仁縣東南四十)
(里)三角湖(在安仁縣南十里)潭湖(在安仁縣北三十里)西溪(有二一在衡山)
(縣西二里一名鯫溪源出巾紫峯東入湘一在石鼓山范成大石鼓山記西廊外石磴緣山謂之西)
(縘有窪樽及唐李吉甫齊映題刻)易口溪(在耒陽縣南)清溪(在安仁縣西南)桃
源溪(在&KR0789;縣西輿地紀勝源出雲陽五洞北流至桃源江口二百里合雲秋水過三江口春夏)
(勝五十石舟秋冬半之)雨瀨(在耒陽縣西南荆州記耒陽有雨瀨時旱百姓共壅塞之甘雨)
(普降若一鄉獨壅雨亦偏降應隨方所其信若符刻)跳魚瀧(在&KR0789;縣西三十里有瀑布飛流)
(每值春月魚皆逆水騰躍可拾取也)靈澗(在衡山縣西北源出天柱峯懸注而下流三十餘里)
(入興樂江山田受溉俱為沃壤又有壽澗出紫蓋峯經嶽廟靈壽橋灌田可五百頃)黃版橋
港(在衡山縣東一百里源出鳳凰山石塽分坳泉湖諸水皆滙流於此)烏石港(在衡山縣)
(西南十里源出衡山東入湘)龍隱港(在衡山縣西二十五里一名龍隱江源出衡山嶽廟)
(東繞流廟北又東南流過縣南入湘)甘溪港(在衡山縣東北七十里又夏浦港在衡山縣東)
(北八十里接埠港在衡山縣東北一百里)白茅洲港(在衡山縣東北一百三十里)白
沙港(在衡山縣東北一百七十里又縣東北有清涼港)排山港(在安仁縣東南五里)
(源出茶陵州大市鎮西流入永樂江又灘頭港在縣東南二十里源出&KR0789;縣界西北流二十里入永)
(樂江油陂港在縣南三十五里源出永興縣界東北流入永樂江)浦陽港(在安仁縣南七)
(十里源出興寕縣界北流至黃沙田合油陂港又宜陽港在安仁縣南源出耒陽縣界北流至草塘)
(橋入永樂江)層田浦(在衡山縣治南又夏浦亦在縣治南雷家浦在縣南三十里)白
沙洲(在清泉縣南十里又小漁洲蓮洲並在城南)鞾洲(在耒陽縣北一名花洲)銅
鑼洲(在耒陽縣北十里驁山水口周十里耒水直流此為之障)石灣(在衡山縣東北八十)
(里)江河灘(在衡陽縣北十里又北二十里有七里灘)茅葉灘(在清泉縣南十里)
紫流灘(在耒陽縣北五里土色多赤)滑石灘(在常寕縣南二十里水勢搏急險不)
(容舟)七里灘(在常寕縣北三十里當北河西入西江處淺流飛瀉勢若吕梁灘長七里又鱠)
(魚灘在縣北六十里近西江入湘江處)洞靈源(在衡山縣西北水源出朱陵洞亦名真瀑)
(布下有潭曰投龍潭)斷石源(在衡山縣西北雲密峯下隱真坪水源有石高數丈闊數丈而)
(中斷)三角潭(在衡陽縣東一百里水甚深黑旱可禱雨)雲集潭(在衡陽縣南三十里)
龍祖潭(在衡陽縣南一百里春水盛時魚皆沿湘而上至此旋復東下所遺子滿湘陂間居)
(民編竹為槎施罛舫頭逆流而取之越宿化為魚自柏坊至雷家埠止)馬口潭(在清泉縣)
(東北府志縣東北有來馬水流至小江口入耒水匯為潭深不可測名馬口潭又石鼓潭在石鼓山)
(下即烝湘合流處)曲潭(在常寕縣東十里)晏公潭(在&KR0789;縣西五里潭上巉巖壁立)
(淵深不測下有黃家灘)龍潭(在&KR0789;縣東北五十里兩岸石壁嶔嵌潭深如墨其上常有寒霧)
陰陂(在衡陽縣西四十里)筠陂(在衡陽縣西七十里)斗陂(在清泉縣南十里舊產茶)
竹陂(在清泉縣南十五里)湯池(在耒陽縣東六十里一名湯井明統志湯井有二泉春夏)
(温和秋冬滚沸)蔡子池(在耒陽縣西南二里荆州記蔡倫故宅旁有池名蔡子池倫始以魚)
(網造紙縣人至今多能作紙蓋蔡倫之遺業也縣志蔡子池南有石臼即倫舂紙臼唐别駕李懸以)
(臼入貢今池存宅廢臼跡尚存)四十八池(在常寕縣東十五里)應龍池(在常寕縣)
(城南山巔四時不涸)大漁塘(在衡陽縣南五十五里周二百餘畝)略塘(在衡陽縣西九)
(十里周迴十里許水經注承水東合略塘府志此塘中有銅神今猶時聞鐘鼓於水水輒變綠作銅)
(腥魚為之死)九曲泉(在衡山縣西流杯池又有一環泉偃月泉垂練泉俱在流杯池側)
懶殘泉(在衡山縣西北懶殘巖下)白龜泉(在衡山縣北壽安宫故址其泉自崖竇迸)
(出清泚甘洌其色早晚兩變飲之無疾中有白龜大如錢隱於石竇之間人罕得見相近又有白鶴)
(泉)洗心泉(在衡山縣北水簾洞前)知時泉(在常寕縣南夏冽冬温)洋泉
(在常寕縣西四十里)鏡泉(在&KR0789;縣南澄瑩如鏡)金烏井(在衡陽縣北二十里常淺不滿)
甘井(在安仁縣西北慧日寺側水甚甘冽)
︹古蹟︺臨烝故城(今衡陽縣治後漢置縣隋省唐武德四年復置開元二十年改曰衡陽烝)
(一作承零陵先賢傳漢建安中先主使諸葛亮督零陵桂陽長沙三郡駐臨烝宋書州郡志湘東太)
(守領縣臨烝吳屬衡陽晉太康地理志屬湘東水經注臨烝即古&KR0789;縣也縣即湘東郡治郡舊治在)
(湘水東故以名郡隋書地理志衡山郡衡陽平陳省臨烝縣入焉舊唐書地理志隋改臨烝為衡陽)
(武德四年復為臨烝開元二十年復為衡陽元和志衡陽縣城東傍湘江北背烝水)鍾武故
城(在衡陽縣西南漢置縣屬零陵郡後漢改置重安侯國三國吳屬衡陽郡晉宋因之齊改屬湘)
(東郡隋省入衡山縣唐武德四年復置七年省後漢書郡國志重安侯國故鍾武永建三年更名隋)
(書地理志衡山郡衡山舊置湘東郡平陳郡廢省重安縣入焉舊唐書地理志武德四年置衡州領)
(重安輿地紀勝鍾武故城在衡陽縣西八十里漢末賊區星嘗據此孫堅平之按水經注武水東)
(流至鍾武縣故城南又東北流至重安縣是後漢時已徙縣治重安尚在鍾武之東北今其地不可)
(考)承陽故城(在衡陽縣西漢置屬長沙國後漢屬零陵郡改烝陽侯國晉屬衡陽郡後)
(省漢書王子侯表承陽侯景注師古曰承音烝或作烝又地理志長沙國承陽注應劭曰承水之陽)
(元和志承陽故城在衡陽縣西一百七十里)&KR0789;縣故城(在清泉縣東十二里漢置屬長)
(沙國後漢屬長沙郡晉太和中省入臨烝水經注&KR0789;湖邊有&KR0789;縣故城西北去臨承縣十五里寰宇)
(記&KR0789;縣故城在衡陽東十二里按晉初湘東郡治&KR0789;縣太元時移郡治於臨烝故省&KR0789;縣入之)
衡山故城(在今衡山縣東北三國吳置衡陽縣晉改曰衡山屬衡陽郡宋齊因之隋省入)
(長沙郡之衡山縣唐天寶中復置宋書州郡志衡陽内史領縣衡山舊置衡陽郡晉惠帝更名隋書)
(地理志長沙郡衡山舊置衡陽郡平陳郡廢省衡山縣入焉紀纂淵海衡山石晉屬潭州後復屬衡)
(州九域志淳化四年以衡山縣屬潭州在州西南三百十里府志衡山縣隋大業六年移治白馬峯)
(下唐神龍三年還舊治後以水患移治白茅鎮即今治也按隋書地理志長沙郡領衡山此衡山)
(乃晉宋湘西縣地平陳郡廢省衡山縣地入焉此衡山乃晉故縣即今治也蓋隋廢故衡山改湘西)
(為衡山乃别有湘潭縣在今攸縣界唐天寶中始移湘潭之名于隋衡山縣因又移衡山之名還晉)
(故衡山縣也)耒陽故城(在今耒陽縣東北四十五里輿地紀勝耒陽縣梁陳間移治驁)
(山口縣志耒陽縣唐武德四年復還漢晉故治即今治也)新平故城(在常寕縣西南三國)
(吳置縣晉省晉書地理志湘東郡新平宋書州郡志晉孝武太元二十年省新平注張勃吳錄有此)
(縣名勝志晉以新平省入新寕)新寕舊城(在常寕縣西北三國吳置縣屬湘東郡晉及宋)
(齊以後俱因之隋屬衡山郡唐改曰常寕舊唐書地理志衡州常寕吳分耒陽立新寕縣屬湘東郡)
(舊治三洞神龍二年移治麻州開元九年治宜江天寶元年改為常寕縣志常寕舊城在縣西北三)
(里唐開元九年移于今治)新城廢縣(在耒陽縣北五十里陳置隋省入衡陽唐武德中復)
(置尋省入臨烝隋書地理志衡陽平陳省新城縣入焉舊唐書地理志武德四年置衡州領新城唐)
(書地理志衡陽本臨烝武德七年省新城入焉府志元至元三年因衡陽繁劇復分東鄉為新城縣)
(明洪武初省入衡陽即今新城市也)桂陽郡城(在耒陽縣西水經注耒水東肥水南有郡)
(故城明統志桂陽郡城在耒陽縣治西東漢建武中徙郡治于此即今之西門城址云按舊唐書)
(謂後漢郡理耒陽尋還郴此後漢初治所也)金州城(在耒陽縣北輿地紀勝在州北八十)
(里)霞陽舊鎮(今&KR0789;縣治宋置宋史地理志茶陵軍嘉定四年析康樂霞陽常平三鄉置)
(&KR0789;縣明統志縣本漢茶陵縣地宋置取古&KR0789;縣爲名漢&KR0789;縣在今衡陽縣府志宋嘉定四年安撫使)
(曾彦約以諸峒遼遠難于鎮壓議設縣以制之于是置縣于耒水之陽即今治也)方田舊
驛(在耒陽縣北唐以前梅嶺路未開赴嶺者道必出此故置驛以通往來蓋在新城市地今廢)
黃簳銀場(在衡山縣西宋史地理志衡山有黃簳銀場)安仁場(在安仁縣西南)
(三十里本唐安仁鎮後唐置場宋乾德間升爲縣淳化中徙治永安鎮之香草坪今爲宜陽鄉九域)
(志乾德三年陞安仁場爲縣咸平五年又析衡陽衡山二縣地益之屬衡州輿地紀勝縣本安仁鎮)
(之登花光山望之慨然有感遂建亭題曰思杜亭)望嶽亭(在清泉縣南一名雁峯亭輿地)
(紀勝唐天寶二年採訪使韋虛舟建東望清湘北瞻碧嶽)合江亭(在清泉縣北輿地紀勝在)
(石鼓山後唐刺史齊映建明統志在烝湘二水合流處)鳳雛亭(在耒陽縣治内昔龐統曾)
(為耒陽令故建此以耒之)飛香亭(在&KR0789;縣西南炎帝陵旁)桓伊宅(在衡陽縣西北)
(三十里伊山輿地紀勝晉桓伊讀書于此宋向子忞居焉)諸葛亮宅(在衡陽縣北石鼓山)
趙抃宅(在衡山縣治南抃以太子少保致仕其子屼奉抃遍游諸名山遂于衡山卜居)劉
凝之宅(在衡山縣南)胡安國宅(在衡山縣西南明統志安國嘗提舉湖南學事)
(後寓衡嶽結廬居之)崇炳宅(在衡山縣西)鄧郁宅(在衡山縣西北祝融峯頂南史)
(隱逸傳南嶽鄧先生名郁隱居衡山極峻之巔立為板屋兩間足不下山斷穀三十餘載梁武帝起)
(五嶽樓居之)李泌宅(在衡山縣西北煙霞峯下後建鄴侯書院明統志唐李泌隱衡山肅)
(宗詔治室廬于此)廖融宅(在衡山縣西北紫蓋峯下)蔡倫宅(在耒陽縣西南水經)
(注蔡洲西即蔡倫故宅)銅柱(在衡山縣西北名勝志吳黃武二年都督程普與蜀關公分界)
(共立銅柱為誓即此)石柱(在耒陽縣西明統志在縣西五十里高五六尺上有字多磨滅可識)
(者天寶十一年五字而已)
纂修官(臣)高人鑑恭纂輯
提調官(臣)張日章恭覆輯
校對官(臣)王思義恭校
校對官(臣)章詒燕恭覆校
大清一統志
衡州府(二)
︹關隘︺下關(在衡陽縣北三里)樟木關(在衡陽縣北三十里路出衡山縣)上關
(在清泉縣南二里)鐵關(在清泉縣南四十里路出常寕縣)新城巡司(在清泉縣)
(東九十里新城市)草市巡司(在衡山縣東南一百里接攸縣界)永壽巡司
(在衡山縣西北嶽廟前)寒溪鎮(在衡陽縣西一百里九域志縣有寒溪西渡泉溪白竹四)
(鎮)雷家市鎮(在衡山縣南十里湘江北岸)羅渡鎮(在耒陽縣西南五十里舊)
(有巡司今裁)安平鎮(在安仁縣南三十里)潭湖鎮(在安仁縣北三十里)平陽
戌(在耒陽縣西南五十里今為平陽舖唐書地理志衡州有戎分洞口平陽三戌按洞口在常)
(寕戎分無考)鵝公砦(在耒陽縣西四十里元末置)曹婆山砦(在安仁縣南五)
(十五里)楊梅峯砦(在安仁縣西北十里五代馬氏將歐陽頵于此立砦以備南漢宋沈)
(通亦保障于此元至元間流寇起沈濟才立砦設備率民聚居賊不能犯)湘山砦(在&KR0789;縣西)
(二里)月嶺砦(在&KR0789;縣西三十里明正德六年峒賊竊發縣入羅宓明設砦于嶺東南而寇至)
(發藥矢斃巨魁三人賊大懼遁去)水口堡(在衡陽縣西八十里慕化卿)沙坪堡
(在衡陽縣西一百里長樂鄉)三合橋堡(在衡陽縣西北一百里水口沙坪三合橋三堡)
(為衡陽祁陽湘鄉邵陽四達之路一郡之要害也)象江堡(在常寕縣東五十里接耒陽縣)
(界)白沙堡(在常寕縣東南七十里接耒陽縣及桂陽州界)杉樹堡(在常寕縣西四)
(十里為諸峒猺要路)黃煙堡(在&KR0789;縣東三十里四面皆山惟東路稍平接江西吉安府永寕)
(縣界明天順中設兵戌守後裁)煙竹堡(在&KR0789;縣南一百里接郴州桂東縣界羣山崱屴中分)
(一道溪峒相接舊設千戶駐守後裁)柏坊(在清泉縣南七十里接常寕縣界産煤元至正間紅)
(巾寇起縣人王汝榮督義兵萬人守禦羣盜莫敢入舊有驛今裁)陰坡市(在衡陽縣西四)
(十里又臺源市一名紫霞市在縣西五十里又金塘市在縣西一百四十里渣江市在縣西北八十)
(里)泉溪市(在清泉縣東三十里瀕耒水又茶皂市在縣東五十里小江市在縣東八十里)
(和田市在縣東南三十里路出耒陽縣車江市在縣南三十里松柏市在縣南七十里)大埠
市(在衡山縣西南八十里又甘溪市在縣東北七十里)嶽市(在衡山縣西北三十里嶽廟前)
(四方人民環廟而居為嶽市舊有巡司今裁)竹塔市(在耒陽縣東二十里又竈頭市在縣)
(南八里地産煤炭當往來通衢多商賈貿易黃岡市在縣南二十里上堡市在縣南四十里地多岡)
(陵產鉛錫有錫坑三十餘所肥田市在縣北四十里大陂市在縣東北即故縣治也)新城市
(在耒陽縣北五十里接衡陽縣界古新城縣宋為鎮九域志縣有新城鎮)客鋪市(在常寕縣)
(東二十里又有梅埠橋市衡頭市産錫俱在縣東三十里白沙堡市煙竹湖市皆在縣東五十里焦)
(源市陽隔洲市皆在縣東六十里回龍市在縣南六十里産錫河洲市在縣西二十五里舊有河洲)
(驛今裁江口市在縣西北三十里)杉坊市(在安仁縣東南四十里又彭蠡市在縣西南三)
(十里相近有古城市又渌田市在縣北二十里接長沙府攸縣界)嶽路(在衡山縣西北嶽廟)
(前入嶽大路也)
︹津梁︺松亭橋(在衡陽縣西十里)渣江橋(在衡陽縣西八十里)青草橋(在衡)
(陽縣北一里跨烝水上即古青草渡也宋淳熙中建木橋明嘉靖中盡易以石更名永濟今仍稱為)
(青草橋)上横江橋(在衡陽縣北三十里相近有下横江橋)龍潭橋(在衡陽縣)
(北五十里又縣東五十里有龍溪橋)小江口橋(在清泉縣東七十里)玉泉橋(在清)
(泉縣東南十五里)瀟湘浮橋(在清泉縣東北明萬歷間造舟為梁左泊瀟湘門右連江)
(東岸連舟七十二艘)龍影橋(在衡山縣西南二十里)會仙橋(在衡山縣西北)伍
相橋(在耒陽縣治北)杜陵橋(在耒陽縣北杜陵祠前一名洞陽橋)廉政橋(在常)
(寕縣西門外宜水上當往來衝衢宋淳祐中建元皇慶中重建曡石為址釃水為六道架梁以渡廣)
(三百尺明天啟初重建)步雲橋(在常寕縣北北江上明成化中建崇禎中通判薛之奇重)
(修名薛公橋)樟橋(在安仁縣東南三十里)南橋(在&KR0789;縣南溪)安濟橋(在&KR0789;)
(縣西溪宋紹定中建)柘里渡(在衡陽縣西十里烝水上)白馬渡(在常寕縣東四十里)
(接耒陽縣界)柏坊渡(在常寕縣北三十里接衡陽縣界)
︹隄堰︺馬王塘(在衡陽縣西大可百𤱔五代時馬殷所鑿)石盧塘(在耒陽縣東水經注)
(肥川之北有石廬塘塘池八頃其深不測有大魚常至五月輒一奮躍水湧數丈細魚奔迸隨水登)
(岸不可勝計輿地紀勝湘水記云縣東北有漢太守谷昕築塘貯水名瀘塘)
︹陵墓︺古炎帝陵(在&KR0789;縣西三十里輿地紀勝炎帝墓在茶陵縣南一百里康樂鄉白鹿原)
(乾德五年始訪得開寶四年詔置守陵七戶縣志炎帝陵林木茂密有兩杉蒼然逾四十圍本朝)
(屢次遣官致祭)祝融墓(在衡山縣祝融峯上水經注衡山南有祝融塜楚靈王之世山崩毁)
(其墳得營邱九頭圖)︹漢︺羅訓墓(在耒陽縣南六十里樟楻嶺)胡騰墓(在耒陽縣)
(南六十里)︹晉︺羅含墓(在耒陽縣南四十里)︹唐︺李勣墓(相傳在衡山縣沙泉按)
(唐史英公薨詔贈太尉諡貞武給東園祕器陪葬昭陵葬日高宗幸未央城登樓臨送望柳車慟哭)
(所築墳一準衞霍故事則英公非葬于衡審矣沙泉之墓或相沿之誤耳)杜甫墓(在耒陽縣)
(北鞾洲上舊唐書杜甫傳甫卒于耒陽元和志宗武子嗣業自耒陽遷甫柩歸葬于偃師縣按元)
(徵之誌云子美歸葬偃師考韓愈詩及宋韓維詩似柩雖遷而塜未嘗毁也平江志甫卒于潭岳之)
(間旅殯岳陽長子宗文卒耒陽次子宗武貧病不克葬命其子嗣業遷甫柩柎於偃師則耒陽之殯)
(恐為甫子宗文後世因牛酒之語從而附會之也)︹五代︺︹楚︺馬殷墓(在耒陽縣北五)
(代史楚世家殷卒葬上潢)譚將軍墓(在&KR0789;縣康樂鄉楚將譚進頗之墓)︹宋︺趙抃
墓(在衡山縣城南)︹明︺王詔墓(在衡陽縣南五十里蜘蛛山李東陽譔誌)
︹祠廟︺六賢祠(在衡陽縣城内明統志宋劉清之建祀張九齡韓愈寇準周惇頤胡安國于朱)
(陵道院之左名五賢後又增祀清之於内改名六賢)三賢祠(有二一在衡陽縣儒學内祀宋)
(李廸劉勢劉攽皆以忠直謫衡者一在衡山縣城内祀宋胡康侯朱子張南軒)向公祠(在衡)
(陽縣東祀宋向子忞胡寅有記)趙公祠(在衡陽縣東明統志趙汝愚為韓侂胄所忌謫永州)
(道卒於此旅殯於湘東開福寺後得旨歸葬人為立祠)胡公祠(在衡陽縣西宋胡銓謫衡)
(陽講學於此因立祠)二守祠(在衡陽縣北石鼓山祀晉死節太守劉翼南北朝宋死節内史)
(王應之初宋劉清之建於朱陵道院嘉定中遷此)南嶽行祠(在衡山縣北開雲嶺上為)
(歲時望祭之所)龐公祠(在耒陽縣西南四里祀蜀漢龐統)羅公祠(在耒陽縣西南)
(四里祀晉羅含)伍公祠(在耒陽縣北伍相橋側祀楚伍員)杜工部祠(左耒陽縣)
(北二里祀唐杜甫)忠節祠(在安仁縣儒學内明建祀宋陳億孫)帝嚳廟(在衡陽縣)
(西南二十里雨母山湘中記雨母山上有帝嚳祠每祭嘗有雲氣)帝舜廟(在衡陽縣西仙)
(上峯宋建)諸葛武侯廟(在衡陽縣北輿地紀勝在石鼓山先主鎮荆州諸葛亮嘗駐守)
(臨烝後人立廟祀之張栻為之記)南嶽廟(在衡山縣西北三十里本朝屢次遣官致祭)
(康熙四十六年奉旨重修御製碑文并御書扁額二一曰光輔紫宸一曰永)
(峙南維雍正十年奉敕修宏育物扁額乾隆十六年奉御書功敕修)
(御書靈曜南雲扁額嘉慶九年復修御書宅南標極扁額元和志南嶽廟在衡山縣西三十)
(里南嶽記曰南嶽宫四面皆絶人獸莫至漢武帝移於江北霍山隋文帝復移於今所文獻通考宋)
(太祖建隆四年平湖南命給事中李昉祭南嶽又乾德六年有司言祠官所奉止四嶽今按祭典請)
(祭南嶽於衡州縣志南嶽秩視三公唐加王爵宋崇帝號明洪武中改曰南嶽衡山之神商輅有記)
靈顯廟(在耒陽縣東北明統志廟在驁山唐末鄉民廖思文兄弟保障鄉閭宋乾德四年立)
(祠賜額)高長官廟(在安仁縣西五里祀宋知安仁縣高岳)炎帝廟(在&KR0789;縣西)
(炎陵旁輿地紀勝炎帝廟在陵側宋乾德五年建六年以祝融配食九年詔移廟就縣去縣五里淳)
(熙十三年仍移陵側)
︹寺觀︺上國清寺(在衡陽縣城北縣志劉宋時思大禪師道場宋徽宗重修明成化宏治萬)
(歷間屢修本朝康熙以來屢修又有中國清寺寺有千僧)太平興國寺(在清泉縣)
(南梁海尊者道場唐建能仁寺宋改名)雁峯寺(在清泉縣南舊名乘雲寺明統志寺在回)
(雁峯下唐天寶初建無量壽佛道埸)華光寺(在清泉縣南十里太平都華光山昔有悟禪師)
(養白雞每誦經則登座而聽鷄死埋寺側上生白蓮花花謝泉湧因名白鷄泉有僧華光善畫梅居)
(此因名)衡嶽寺(在衡山縣西紫雲峯下梁天監中建本名善果寺陳改曰大明寺隋大業)
(中復改為衡嶽寺)勝業寺(在衡山縣西北嶽廟前唐建初名彌陀臺大歷末賜號般舟道)
(場貞元間賜名彌陀寺後改今名宋黃庭堅南行錄勝業寺有唐柳子厚般舟和尚第二碑)上
封寺(在衡山縣西北祝融峯上舊為光天觀隋大業中始易為寺宋張栻集上封寺門外寒松)
(皆拳曲擁腫樛枝下垂冰雪凝綴如蒼龍白鳳然方輿勝覽寺在祝融峯絶頂早秋已冰夏亦夾衣)
(木之高大者不過六七尺謂之矮松上有雷池題詠甚多)橫龍寺(在衡山縣西北祝融峯後)
(唐貞元間建宋天禧間建于寺右二里)福嚴寺(在衡山縣西北祝融峯前有唐太宗御書)
(梵經二十卷今無存)丹霞寺(在衡山縣西北祝融峯前南天門下)雲峯寺(在衡山縣)
(西北祝融峯左明統志寺在雲密峯即宋所建功德寺也)靈寶觀(在衡陽縣學右宋祥符九)
(年建)太平觀(在衡山縣西北彩霞峯明統志禇伯玉隱南山齊高祖召之不起建此觀以居)
(之)南嶽觀(在衡山縣西北祝融峯南衡嶽志按舊碑晉太康八年建梁天建二年再加修)
(葺武帝賜莊田三百戶唐貞觀二年太宗重書額觀中碑文隋學士曹憲撰今存)九真觀
(在衡山縣嶽廟東十里梁元帝有碑)崇真觀(在安仁縣西門外宋建)
︹名宦︺︹漢︺衞颯(河内修武人建武中桂陽太守修庠序之教設婚姻之禮期年間邦俗從化先)
(是民居深山濱溪谷習其風土不出田租去郡遠者或且千里吏事往來輒發民乘船名曰傳役每)
(一吏出猺及數百家百姓苦之颯乃鑿山通道五百餘里列亭傳置郵驛于是役省勞息姦吏杜絶)
(流民稍還漸成聚邑使輸租賦同于平民耒陽出鐵石他郡民聚會多姦盜颯乃上起鐡官罷斥私)
(鑄颯理䘏民事居官如家其所施政莫不合于物宜視事十年郡内清理)茨充(宛人代颯為桂)
(陽太守有善政教民種植桑柘麻紵之屬勸令養蠶織屨民得利益焉按水經注舊唐書明統志)
(謂後漢初桂陽郡治耒陽尋移郴故獨入二人于此)︹晉︺滕育(永嘉五年為衡陽内史益州流)
(人汝班梁州流人蹇撫等作亂於湘州破零桂諸郡育遇害)楊邠(武陽人永嘉初衡陽内史)
(流民叛攻没長沙湘東邠救助被獲不屈伺閒急走收餘軍欲投苟眺圖進取會眺降賊邠孤軍無)
(援遂死城中時明帝爲鎮東大將軍嘉其忠節板贈淮南内史)劉翼(淮陵人太興初衡陽太守)
(王敦搆難與譙王氶起義師拒之戰死)︹南北朝︺︹齊︺顧憲之(吳郡人爲衡陽内史)
(郡境連歲疾疫死者悉裹以笙席棄之路傍憲之下車分告屬縣求其親黨悉令殯葬又土俗山民)
(有病輒云先人爲禍剖棺洗枯骨名爲除祟憲之爲陳生死之别事不相由俗遂改刺史奐初至惟)
(衡陽獨無訟者乃歎曰顧衡陽之化至矣若九郡率然吾將何事)︹梁︺周鐵虎(事河東王)
(譽爲臨烝令侯景之亂譽拒戰大捷鐵虎功最譽委遇甚重)︹陳︺任瓌(合肥人年十九試守)
(靈溪令遷衡州司馬都督王勇盡以州務屬瓌陳亡壞勸勇據嶺外立陳後輔之勇不從以地降隋)
(瓌棄官去)︹唐︺李皋(太宗五世孫嗣封曹王衡州刺史尋爲觀察使貶潮州會楊炎爲相知皐)
(直復用為衡州皋之貶也懼憂其母以遷入告至是乃言其實)齊映(灜州高陽人貞元中以宰)
(相貶衡州刺史建合江亭於烝湘二水匯流處韓愈合江亭詩邦君實王佐註即謂映)吕温
(河中人元和中衡州刺史撫傷殘詢閭里除疲民亡戶治有善狀其卒也湖南人上戊重社去樂廢)
(酒哭於神所而歸)︹五代︺︹南唐︺廖匡濟(帥衡山時黔南有警鏖戰死馬希範遣弔)
(其母曰廖氏三百口受温飽之賜舉族死未足為報况一子乎願勿為念希範賢之厚恤其家)︹宋︺
張齊賢(曹州人太宗時通判衡州時州鞫劫盜皆論死齊賢至活其失入者五人自荆渚至)
(桂州水遞鋪夫數千戶困于郵役論奏減其半)韓丕(華州鄭人太平興國間通判衡州能以清)
(介自持時人稱長者)高岳(淳化中知安仁縣徙縣治于香草坪為治有體戶口增益)魏瓘
(婺源人真宗時知衡山縣明吏事治法精審)劉沆(永新人仁宗時知衡州大姓尹氏欺鄰翁)
(老子幼欲竊取其田乃偽作賣劵及鄰翁死遂奪之其子訴州縣二十年不得直沆至復訴之尹氏)
(持積歲稅鈔為驗沆曰若田千頃歲輸豈特此耶爾始為券時嘗持勅問鄰乎其人固多在可訊也)
(尹氏乃伏罪)周堯卿(永明人天聖中衡州司理參軍居官盡職禄雖薄必以周濟宗族朋)
(友)劉摰(東光人神宗時監衡州鹽倉先是倉吏與綱兵姦利相市鹽中雜以偽惡遠人未嘗)
(食善鹽摯悉意核視且儲其羡以為賞弊減什七父老目為學士鹽)王定民(亳人元祐中知)
(衡陽縣兼權教諭修葺學宫撰勤學文以告多士一時士皆知奮)孔平仲(新喻人紹聖中)
(知衡州以倉粟腐惡乘饑歲減價發之提舉董平劾其不推行常平法平仲疏言米貯倉五年半陳)
(不堪食若非乘民闕食隨宜泄之將成棄物矣倘以為非臣不敢逃罪)余剛(崇寕間知耒陽)
(縣大毁淫祠誅巫覡民始愕駭久更安之)向子忞(開封人建炎中知衡州首鋤擊外臺大胥)
(姦贓十餘人豪強歛迹民情始通時大旱米價騰湧子忞遣人糴于鄰州歸糶之所活萬計尋以誣)
(坐斥士民羣聚提刑司擊鼓舉留及戒途日闔郡遮擁至不得行)向子諲(臨江人紹興元)
(年移鄂州主管安撫荆湖東路劇盜曾成據攸縣子諲軍于安仁遣使招之成聽命子諲又遣將西)
(扼衡陽南守宜章成逡巡不致南向者百餘日諸郡遂得割穫)蔣靜(宜興人安仁令俗好巫靜)
(悉論巫罪聚其所事淫像得三百軀毁而投之江)劉清之(臨江人孝宗時差權發遣常州)
(改衡州衡自建炎軍興有所謂大軍月椿過湖錢者歲送漕司以四邑麴引泉及畸零苗米折納充)
(之無慮七八萬緡清之請於朝願與總領所酌損補移漸圖蠲減不報遂戒諸邑董常賦緩雜征禁)
(預折嘗作諭民書一篇簡而易從非理之訟日為衰息念士風未振每因月講復具酒殽以燕諸生)
(相與輸情論學來者日衆增築臨烝精舍居之)傅夢泉(建昌人紹熙中為衡陽教授善教人)
(士子歸之陸九淵最稱其教)李修巳(豐城人慶元中衡陽令有政聲當路交薦將召之以)
(哭故相趙汝愚入黨禁)李肅(臨川人衡州教授善教士齋舍無所容闢武侯祠以居之)趙
逢龍(鄞縣人歷知衡州每至官有司例設供悵悉命徹去日具蔬飯坐公署事至即面問决遣)
(爲政務寬恕撫諭惻怛一以天埋民彝爲言民不忍欺居官自常俸外一介不取民賦有逋負悉爲)
(代輸尤究心荒政以羨餘爲平糶本)薛寘(昌國人衡陽主簿時史彌堅帥湖南寇起黑風洞檄)
(寘往撫賊聞其姓氏遂投戈退)楊文仲(彭山人以忤賈似道出知衡州運餉有法而民不擾)
(以所得米八千石立思濟倉)穆演祖(天彭人爲衡陽尉元將烏蘭哈達自雲南大理入廣)
(南道其先鋒破永州衡守令聞之皆走時演祖戍石灣聞難馳入城收散亡以守俄而烏蘭哈達兵)
(大至進駐青草灣欲絶湘夾攻演祖提兵江東岸楊林廟相拒七晝夜募死士沉所聚舟烏蘭哈達)
(遁去城賴以完按烏蘭哈達譯改見前統部名宦門)王興(真定人衡州鎮將駐安仁元兵)
(至力拒不屈死)︹元︺趙宏偉(潁川人至元十七年授衡州路總管府治中羣盜出沒其境宏)
(偉計其地興屯田民旣足食盜亦爲農郡遂安謚)趙忠(至正間衡山令政急所先南嶽書院)
(圮壞竭力修復)劉燾孫(至正末爲常寕州儒學正湖南陷常寕長吏棄城走民奉印請燾孫)
(為城守城賴以完者一年外援俱絶城遂陷死之)︹明︺高從訓(洪武初通判衡州克平其)
(政視民如子轉同知擢知府亊時庶事草昧從訓定章程創郡治興學校課耕桑恩信久而愈孚)
紀惟正(洪武中衡山主簿剛正有為廉潔自守坐事以部民乞宥立擢陜西參議)余鐸
(池州人初任安仁主簿邑多流亡逋負鐸奏撥茶陵屯糧籌補民稍安集當代父老詣闕乞留遷知)
(本縣益多惠政)方素易(樂平人永樂初為衡州同知有舖卒訴年老惟一子為虎所噬素易)
(為文檄山神明日虎死道側)史中(德化人永樂中衡州通判守法卹民不畏強禦擢知本府)
(有中貴人黷貨虐民中廉其歸裝執以聞上命戮之由是名震中外在郡九年遷陜西參政)胡
湜(蕪湖人永樂間知&KR0789;縣正大廉公有虎傷人湜告于神其虎立斃)鄒良(樂安人正統初)
(以薦擢知衡州府歲饑便宜發粟賑濟性鯁直不憚豪貴而撫小民以慈)陳善(弋陽人知安仁)
(縣愛惜民力一無所擾尤嚴于治盜境内安戢毁禁淫祠以培文教為已任編戶逃亡征徭重累奏)
(其姦狀事發悉寘之法民稱神明)田興吳(思南人萬歷間衡陽縣丞居官廉靜惟一子一)
(僕從食皆粗惡嘗奉檄勘災自攜供具往倦則蔭樹下不入民舍遂暍死百姓皆為流涕)鄧國
材(横州人萬歷中知衡山縣始至即教民樹桑禁人毁折人指為鄧公桑嘗微行田間見民之藝)
(桑多者親慰勞之聞織絍聲賜以茶米在任數年田野增治人恥游惰吏不敢犯民不忍欺)潘
甲第(新安人萬歷中知耒陽縣和介愛民解綬歸猶以差繁賦重痛陳於憲司人稱之曰潘父)
朱學忠(萬歷末知耒陽縣嘗錄囚見獄舍卑隘重犯與輕犯同居囚多疾疫學忠遷賓館于)
(儀門之左即以其地剏外監十餘房别處輕犯其中尸所需竈厠寝舍一一整潔故獄亦然由是囚)
(無疫死者)莊大化(霑益州人天啟中知&KR0789;縣性介不妄取民一錢衙齋清冷晨炊往往不繼)
(六載考滿貧無以治歸裝士民醇金贈行力卻之)張鵬翼(西光人崇禎中知衡陽縣張獻)
(忠來攻諸司皆委城去鵬翼獨守空城執賊偵者數人斃之亂稍定飛檄請援吏持檄散去賊至脅)
(之降不屈大罵賊縛而投之江妻子俱赴水死)董我前(富順人崇禎中知衡山縣歲祲為民)
(析雨暴行烈日中月餘不懈時雨洊至及獻賊寇衡山城陷同教諭分宜彭允中俱抗節死)
︹本朝︺趙廷標(錢塘人順治七年任衡州府同知請免荒田賦捐俸煮糜賑饑全活甚衆)王
鸞翀(長垣人康熙初知衡陽縣縣有逋賦七千餘石皆里民代償鸞翀懇請于上官題免勤于)
(勸課田疇闢而賦亦充至今縣人德之)姚克欽(夏人康熙中知衡山縣時苦科派里甲有)
(軟擡名目姦胥巧為浮征克欽歎曰民困如此尚忍因以為利乎乃令民自輸納額外者悉蠲之任)
(四年去民皆流泣)王仕雲(歙縣人康熙五年為衡州推官府有流民逋賦皆坐見戶輸官)
(連引逮繫仕雲皆釋之蠧役作姦者杖而械諸市縣鉦于門訴冤者擊之懲勢宦家僕之尤横者以)
(裁缺去職合郡歌思)顧奕芬(長洲人康熙五年知常寕縣值大兵凱旋軍需孔亟奕芬催科)
(撫字民賴不困尤加意造士在任十六年民愛之如慈父祀名宦)張翼(山西人雍正二年知)
(衡山縣悃愊無華廉潔自愛悉除陋規嘗署公堂云衾影何慚此事敢盟衡嶽廟肝腸略轉他年難)
(過洞庭湖以抗直被議方解任即晨炊不繼士民攜蔬果焚香送之號泣之聲徹江干事白起用豫)
(省縣令節概如故)謝仲坃(陽春人乾隆中知常寕縣峻卻餽遺履勘至鄉自裹行糧至嚼)
(生萊菔供饌月兩課士兢兢以節行戒勉後七年過縣民歡呼迎之者數十里)
︹人物︺︹漢︺谷朗(耒陽人事繼母以孝聞仕至大中大夫交南叛朗往征之恩威大著遷九真太)
(守)蔡倫(耒陽人永平末給事宫掖和帝即位轉中常侍與參帷幄盡心敦慎數犯顔匡弼得)
(失以竹簡不便於人乃造意用樹膚麻頭及敝布魚網以為紙帝善其能天下咸稱蔡侯紙)羅
訓(耒陽人東漢處士隱居邑之樟楻嶺)︹三國︺︹漢︺劉巴(烝陽人少知名荆州牧劉耒辟)
(茂才不就諸葛亮數稱薦之先主辟為左將軍西曹掾先主為漢中王代法正為尚書令躬履清儉)
(不治産業恭默守靜退無私交先主稱尊號凡諸文誥敕命皆巴所作)︹晉︺羅含(耒陽人嘗)
(晝卧夢一鳥文采異常飛入口中自比藻思日新刺史庾亮以爲江夏從事桓温臨州𥙷征西參軍)
(轉州别駕以廨舍喧擾于城西池小洲上立茅屋布衣蔬食晏如也俄遷宜都太守轉廷尉長沙相)
李義(&KR0789;縣人有勇力明帝時盜起荆湘義頃貲市兵器率鄉民追擊大破之境賴以安荆州牧)
(陶侃召至麾下分兵擊賊力戰有功鄉民歲時祀之名其地曰太尉原)︹南北朝︺︹陳︺鄧
正直(衡陽人永定初刺史歐陽頠知其賢辟爲盧陽令罷征弭盜修城濬河興學校人多稱之)
︹唐︺趙知微(衡山人穆宗朝以布衣上言時政詞旨激切帝命宰相慰諭之宰相因賀天子)
(納諫然竟不能用)曹松(衡州人學賈島爲詩天復初及第同時王希羽劉象柯榮鄭希彦皆)
(已七十餘時謂五老榜授校書郎)︹五代︺︹南唐︺廖凝(衡陽人隱居南岳南唐李景聘)
(爲彭澤令慕陶元亮高風視亊未幾嘆曰昔淵明不以五斗折腰吾何久爲人役惻愴若轅下駒耶)
(即解即歸復起爲連州刺史尋歸隱)︹楚︺譚進頗(&KR0789;縣人具文武才馬殷召爲左殿大將軍)
(殷死子希範立進頗父喪母疾乞治喪不許遂歸希範怒自將兵討之進頗不為備曰生以忠死以)
(孝吾何恨焉乃血指寫書自陳無叛意書畢而刎)廖融(衡陽人隱居衡山與任鵠凌憺王正)
(已相友善皆一時名士不樂進取不徇勢利獨耽山水)︹蜀︺歐陽彬(衡山人博學能文先)
(以所著書詣馬氏不用乃走入蜀獻賦蜀王悦之擢居清要後官至尚書左丞出為夔州節度使尋)
(解官歸衡山)︹宋︺朱昂(其先京兆人父葆光寓潭州遂家衡山周世宗南征韓令坤統兵揚)
(州時昂北遊江淮謁見陳治亂方略令坤器之令攝永正縣有治蹟宋初為衡州錄事參軍累官峽)
(路轉運使真宗即位遂知制誥入翰林為學士請老以工部侍郎致仕賜宴玉津園閒居自稱退叟)
(于所居建二亭曰知止曰幽棲弟協仕為主客郎中後亦告歸時人以比二疏)曹裕(耒陽人舉)
(進士第為潭州司錄參軍能辨枉獄後宰溧水值歲旱蝗漕使以歲計不足諷諸邑裕曰吾能忍視)
(其死而不救乎卒以實聞裕子洪第進士為永興令邑小民貧正供匱乏洪歎曰吾八歷縣未嘗横)
(斂豈以暮年倒行逆施乎遂棄官歸)侯友彰(衡山人皇祐進士為臨武尉改桂林丞廉謹儉)
(約取與不苟居官十年布衣蔬食無異寒士有同年生訪之輿從綺麗友彰飯以蔬糲客去其子以)
(貧約為羞友彰曰寇平仲位兼將相而宅無樓臺被何人也因為詩有遺汝不如廉之句人傳誦之)
鄭向(衡陽人大中祥符進士官龍圖閣學士教其甥周子成大儒撰五代開皇紀三十卷又起)
(居注故事三卷)鄭平(衡陽人天禧進士永州判官兼監衡州茭源銀冶歐陽修稱其自信不疑)
(知命不惑得失不累其心喜愠不見其色)廖偁(衡山人天禧進士好古能文手所著有朱陵編)
(弟倚舉於有司不第歐陽修嘗為文送之)趙棠(衡山人少從胡宏學慷慨有大志嘗見張浚於)
(督府浚雅敬其才欲以右選官之棠不為屈累以策言兵事浚奇之命子栻與棠交)龔蓋卿
(常寕人以明經擢第從朱子明義理之學為右正言以直事君朱子池州語錄蓋卿所纂)王居
仁(常寕人執經張栻之門深有造詣既登進士遂隱居不仕自號習隱)廖謙(衡陽人從朱子)
(講學於南嶽朱子教以打破舉子程文應用詩文之厄理會學問謙毅然承之)侯宣(衡山人少)
(遊四方好與名士交還家築室一區俾遊學者往來館焉時湖南學道最盛遊學之士踵至如歸宣)
(館延二十餘年不倦遠近稱爲松林處士)趙方(棠子從張栻學淳熙中進士知青陽縣累官顯)
(謨閣學士擢刑部尚書俄得疾貽書宰相論疆場大計卒贈太師謚忠肅方起自儒生帥邊十年以)
(戰爲守留意人才知名士皆拔爲大吏諸名將多出其麾下推誠擢任致其死力使朝廷無北顧之)
(憂故其殁也人皆惜之)趙范(方子嘉定十三年與弟葵殱金人於高頭十四年又敗金人於)
(天長授制置安撫使彭義斌請范合謀討李全范告於制置使不報史彌遠訪將材於葵葵以范對)
(進范直敷文閣淮東提點刑獄范曰弟而薦兄不順以母老辭乃上書彌遠具言江淮戰守機宜朝)
(廷乃召范禀議紹定中又請罷調停之議朝旨許范刺射陽胡兵就聽節制於是討賊之謀决遂戮)
(全進范兵部侍郎加工部尚書)趙葵(方子嘉定中屢敗金人紹定中李全攻揚州葵親出搏戰)
(屢戰皆捷遂殺全六年知揚州留揚八年墾田治兵邊備益飭拜右丞相尋出為宣撫使封冀國公)
(卒贈太傅謚忠靖)李芾(衡陽人生而聰警少自樹立以蔭補南安司戶咸淳元年入知臨安)
(府賈似道誣以賍罪罷之元兵取鄂始起為湖南提刑未幾似道兵潰蕪湖乃復芾官知潭州兼湖)
(南安撫使元兵既下江陵以大兵攻潭芾舉家死之贈端明殿學士謚忠節)陳億孫(安仁)
(人咸淳進士除湖南安撫司參議與李芾同死潭州之難)趙淮(葵從子李全之叛屢立戰功累)
(官至淮東轉運使德祐中戍銀樹壩兵敗與其妾俱被執至瓜州元帥阿珠使淮招李庭芝許以大)
(官淮陽許諾至揚州城下乃大呼曰李庭芝男子死耳毋降也元帥怒殺之阿珠改見長沙府列)
(女門)張堂(其先綿竹人僕射浚之後徙居衡山益王即位於福州詔天下勤王堂起兵衡州移)
(檄安化諸獠得民兵數千文天祥督兵梅嶺相與接應復衡山等縣既而兵敗被執元參政崔斌欲)
(降之堂罵曰今日降何以貝我祖魏公於地下斌命述起兵始末堂奮筆斥罵千百言斌怒殺之)
趙璠(衡山人登進士第與其叔父漂起兵湘鄉應文天祥授軍器監)︹元︺曾圭(衡山人世)
(業儒為零陵縣尉慕顔真卿元次山風節文采命其子堯臣捐家貲建浯溪書院祀之又割私田三)
(百餘畞以廩學者)趙洪(其先臨淄人徙家衡山八歲中童子科累官右文殿修撰刑部侍郎)
劉彭夀(衡山人辟本縣教諭其教以五經四書為本延祐登進士第授桂陽縣丞後陞淳安)
(縣尹每月吉陞座講書士庶聽講不倦風俗為之一變)︹明︺李存(安仁人穎悟該傅與貴溪)
(祝蕃遠遊上饒陳明遠之門有司以高蹈&KR0960;園舉者三皆辭朝臣薦之又辭洪武中卒有竢菴集)
茹瑺(衡山人洪武中由國子監生除承勅郎累官兵部尚書太子少保建文時改吏部與黃子)
(澄不相能出掌河南布政司事尋復召為兵部尚書永樂初封忠誠伯旋遣歸里過長沙以谷王橞)
(隂蓄異志遂不謁王王以為言陳瑛劾瑺違祖制下獄死人皆惜之)王詔(衡陽人正統進士授)
(禮科給事中在諫坦二十餘年多所建白進通政司右參議勅視易州工厰興利釐弊具有成績擢)
(工部左侍郎出浚運河以疾請老)劉文(衡陽人天順進士官給事中弹劾不避權貴人皆憚)
(之成化中論宫闈事落職直聲大震)謝文祥(耒陽人成化進士改庶吉士授御史數上封事)
(指斥時政謫南陵縣丞李東陽劉大夏陳獻章軰俱壯其節贈以詩年三十七即掛冠歸)歐陽
涵(安仁人成化舉人知儀真縣歲旱竭誠祈禱澍雨三日忽有一鶴自天而下馴繞於庭民咸以)
(為清節所感)謝海(安仁人童時父為猺賊所掠每念其父輙泣血成化中第進士親詣苗疆)
(贖父知父己殁乃想象刻木針取指血漬之歸葬廬墓三年誓不禄位母強之始仕授惠州通判苗)
(賊叛平之)黃瓊(安仁人成化中知藁城縣滹沱河溢幾没城瓊登城祭禱水立退灤城高陽二)
(縣民饑將為亂瓊白郡守發廩往賑亂乃已以剛直忤上官遂投劾歸家居三十年壽八十二卒貧)
(無以殮妻子至不能自給)胡文璧(耒陽人宏治進士正德中歷天津兵備副使中官張忠督)
(直沽田莊縱羣小牟利商民失業文璧捕治之遂為忠所搆械繫詔獄謫延安府照磨嘉靖初累官)
(四川按察使)謝訥(文祥子宏治進士授戶科給亊中奉勅稽兩廣糧儲人不敢干以私遷刑)
(科給事中值逆瑾專擅糾合言路首發大姦武宗嘉其直瑾誅擢工科都給事道卒)劉黻(衡陽)
(人正德進士授行人武宗南巡上疏切諫受杖改南京國子監學正世廟繼統詔復黻官授御史按)
(蜀有威望未幾疏請終養所著有易卦變兩州奏議童訓及詩文若干卷)甯欽(衡陽人官禦史)
(武宗南巡抗疏力請回鑾又奏革吉府漁税定遞馬之制減帶徵之數郡人至今德之)朱炳
如(衡陽人嘉靖進士官行人奉使藩府餽遺無所受進御史按鹺兩淮積贖鍰三萬金牒漕司以)
(佐邊備賑後出守泉州單騎入境與一老蒼頭相卧處好奬拔士類泉士比之真德秀王十朋歷兩)
(浙運使陜西布政使益勵名節坐不附張居正罷)周廷參(衡山人嘉靖進士知海寕縣時)
(倭寇海上聲言取錢塘一路廷參遣素所練壯士密投入倭中誘之先渡設伏邀擊所遣壯士從中)
(起賊衆奔潰遂擒其渠)劉穏(&KR0789;縣人嘉靖進士歷南韶兵備道獞賊猖獗穏單騎至賊壘諭)
(解之計擒山寇馬五等進本道副使賊帥官祖政狡而勇穏密令其所親圖之而故洩其事於祖政)
(果相猜忌格鬭死者六百人旋出師會勦殺祖政於黃岡築英德城以扼賊吭南韶以安以疾歸再)
(起廣東參政晉南太僕寺卿)祝詠(衡陽人嘉靖進士歷戶兵二科給事中以方鯁忤倖臣會)
(星變應詔有黨執政者故指事應為解詠力破其姦出按甘肅諸夷誣許撫鎮大臣事驗覆得實不)
(復株連論列邊事如燒河套復屯田諸議當事尤忌之出為太平知府左遷兩淮鹽運同知皆有直)
(聲陞四川松潘兵備副使撫視籌畫洞悉利弊擢陜西左參政疾卒)伍讓(衡陽人隆慶進士官)
(刑部員外郎有緹騎捕諸平民為盜者白釋之累遷河南參議時汝南經馬鞍山賊叛後道殣相望)
(讓悉心安集所活甚多餘黨據高老山讓出竒兵捕之斬獲略盡遷南贛道副使)陳宗契
(衡陽人萬歷進士選庶吉士改御史時陜西税璫梁永蠱害按臣徐懋恒宗契專䟽請誅永以伸國)
(法又糾遼左税監高淮擅預兵機乞正其罪直聲震輦下天啟初歷通政參議魏忠賢擅政諷使附)
(已即日上䟽乞歸年九十餘卒)江朝翰(衡陽人七世同居與弟朝林皆至孝母黃氏疾凡四)
(割股母夀八十七乃終里中父老欲聞於當路朝翰力辭士論益尚之又衡陽縣有甯允伯甯維成)
(&KR0789;縣有潘體皆為親割股以孝稱)吳邦卿(常寕人父喪廬墓妻死終身不再娶捐田助學)
(以孝義聞)阮以頤(常寕人少孤母胡氏撫以成立崇禎末寇變母卧疾不能起以頤侍母側)
(以死衞之旋為兵所傷而母得全)王世宗(衡陽人事繼母篤孝病侍湯藥至為嘗糞以驗)
(疾淺深母病頓愈又安仁縣有曾宗卷亦為母嘗糞以孝聞)
︹本朝︺譚振萃(&KR0789;縣諸生值大疫母殁時流寇未靖棺不得具振萃號慟三日卒)王夫
之(衡陽人父朝聘以貢遊北雍當得官會温體仁當國選郎承意旨索賂朝聘曰仕以榮親而賂)
(以取辱可乎遂投𬒮歸夫之舉崇禎壬午鄉試性至孝以文章志節重於時精研六經尤神契横渠)
(正蒙之說康熙間吳逆踞衡湘夫之逃入深山吳逆平巡撫餽粟帛請見夫之病辭帛受粟著有五)
(經稗疏四書讀大全說說文廣義等書兄介之參之俱以孝行聞)廖聯翼(衡陽人順治進)
(士知孟津縣到官即廉得姦宄伏法縣人畏服值旱蝗捐俸賑饑全活甚衆擢内閣中書舍人)詹
象鼎(常寕諸生縣人卜遷學宫皆曰象鼎宅地吉象鼎曰果吉吾當毁宅不願獨利也由是新)
(學遂成)陳國寶(常寕人母羅氏病不起徧謁醫有道士卑藥少許言得人乳頭共烹可愈)
(國寶籲天割乳和藥奉母病果瘥)唐崇勲(衡山人康熙舉人知靖安縣歲饑不待報發廩)
(賑民有盜殺寺僧刧其貲遺一扇與寺中舊傭工名字同遂捕繫之獄已具崇勲廉其枉釋之後獲)
(盜於隣界則遺扇人姓字也一縣稱神官至戶部員外郎)歐陽紹修(衡山人奉父母避兵)
(山中猶手一卷自隨﨑嶇巖谷間定省未嘗廢禮父母殁諸弟中有欲蕩其産者紹修掩戶自撾由)
(是感悟課子若孫甚嚴家門整肅信義著於鄉里孫正煥乾隆進士授編修改御史在諫垣敷陳皆)
(關大體父殁哀毁成疫生平束身禮法克紹家聲焉)丁懷德(衡山人事親孝父殁廬墓三年)
(母老且病飲食起居必身親省五世同居百口無間言病革呼家人泣曰吾不能終養老母雖死不)
(暝目其勿殮於正寝以彰不孝之罪聞者惻然)海鳳翥(衡陽人康熙進士知直隸龍門縣首)
(革私派勒石永禁繕城勸學諸務畢舉外艱再補錢塘縣歲饑設法賑濟以疾歸卒於家祀龍門名)
(宦)聶燾(衡山人乾隆進士知鎮安縣會大兵征金川軍需馬匹燾即於龍駒寨捐貲雇用大)
(兵遄行居民安堵舊置社倉遠者或四五百里民䭾負維艱燾酌於野珠土茅二坪移建兩社民咸)
(稱便考最第一調知鳳翔以内艱歸家居養父數十年)彭齡(衡山諸生精春秋學淹貫三傳)
(折衷程氏胡氏所批閱不下數十家性恬淡喜吟詠每出一篇曠然有絶塵想)潘世洪(衡陽)
(人官衡州協中營外委乾隆六十年隨征黔楚逆苗追捕龍團附近苗匪陣亡同縣人夏尚惠官外)
(委以兵護高村殺賊甚多奮勇衝擊力竭殁於陣事聞議卹均廕雲騎尉)劉正麒
(衡陽人官湖北鄖陽協右營守備嘉慶三年隨勦川省邪匪屢獲戰功蒙賞戴藍翎是年十)
(二月追捕邪匪於墊江長夀等處奮力爭先受傷陣亡事聞議䘏廕雲騎尉)劉教五
(衡山人性敦孝友親亡廬墓終喪鄉里重之其妻彭氏亦克盡婦道均嘉慶二十五年旌按彭)
(氏並載列女門)
︹流寓︺︹晉︺劉驎之(南陽人好遊山澤志存遁逸嘗採藥至衡山深入忘返見一澗水水南有)
(二石囷一閉一開水深廣不得過欲還失道遇伐弓人問徑僅得還家或說囷中皆仙靈草藥諸襍)
(物驎之欲更尋索終不復知處也)︹南北朝︺︹宋︺宗炳(涅縣人好山水愛遠遊西涉荆)
(巫南登衡嶽因結宇衡山欲懷尚平之志有疾還江陵)劉凝之(枝江人性好山水一旦攜)
(妻子泛江湖隱居衡山之陽登高嶺絶人迹為小屋居之採藥服食妻子皆從其志)︹唐︺李泌
(京兆人肅宗時隱衡山有詔給三品禄賜隱士服為治屋廬)杜甫(襄陽人大歷中出瞿塘下)
(江陵泝沅湘以登衡山因客耒陽遊嶽祠大水遽至涉旬不得食縣令具舟迎之乃得還尋卒於衡)
朱葆光(南陽人梁祖代唐葆光與唐舊臣顔蕘李濤數軰挈家南渡寓潭州每正旦長至必)
(序立北望號慟殆二十年後濤北歸葆光樂衡山之勝遂家焉)︹五代︺︹漢︺劉昌嗣(湘鄉)
(人隱帝遇害避居衡山馬殷周行逢招之皆不屈乃改姓范號愚叟躬耕終身)︹宋︺趙抃(蘭谿)
(人神宗時罷相居衡山)鄒浩(常州人第進士蔡京當國忌浩使其黨爲偽疏以激上怒謫衡)
(州)胡安國(崇安人哲宗時提舉湖南學事患居當兵衝徙於荆再徙於衡從子寅以忤秦)
(檜退居衡山著書講學子宏居衡山二十年玩心神明不舍晝夜張栻師事之又從子實與朱子張)
(南軒遊)胡銓(廬陵人建炎中疏斥秦檜編管新州檜死量移衡州嘗寓西湖與衡士講學其)
(中)曾幾(河南人避地衡嶽又從胡安國遊其學益粹爲文純正雅健詩尤工)張栻(綿竹)
(人受學於胡宏居衡山時朱子勾管南嶽廟栻與往來講學并唱和詩文)周必大(廬陵人遊)
(學安仁讀書於清溪及縣東之玉峯)吳翌(建陽人遊學衡山師事胡宏復與張栻遊遂買田築)
(室於衡山之下一以明理修身為要謝絶科舉之學當路聘為嶽麓書院山長不就自稱南嶽居士)
李椿(永年人避地南嶽耒陽貧無以為養不得專志於學年三十始學易官至敷文閣直學士)
(朱子嘗銘其墓稱其不阿主好不詭時譽)︹明︺陳獻章(新會人遊衡山始與衡諸生講學於)
(兜率寺從者至不能容再遊南嶽復與諸生講學其上)
︹烈女︺︹明︺包有榮妻鍾氏(衡陽人姑病疽吮之而愈)鄒榮華妻楊氏
(衡陽人崇禎中臨藍寇逼楊年二十一倉惶走避突與賊遇度不免遂赴水死)倪民恒妾
劉氏(衡陽人張獻忠陷衡州劉時年二十被執挈之上馬劉大罵不從賊怒刳其心而死同時)
(殉節者孫鳴衡妹孫氏鄒應昌妻劉氏張若瓊妻沈氏劉思文女胡遵典妻譚氏皆罵賊不屈死)
劉廷耀妻朱氏(衡山人年十七廷耀以五日競渡溺死其母兄納賂強朱改適富家)
(子朱聞之大慟密自檢飭走江濱躍水死)董惟嶽妻歐陽氏(衡山人流寇夜焚其)
(家惟嶽鬭死歐陽率子弟敵賊不勝奮身赴火死)康國妻賓氏(衡山人早寡崇禎間)
(衡湘寇作舉家被執賓紿賊曰舍我父與弟願奉百年賊釋之賓至柳樹塘遽躍水死時衡陽縣諸)
(生朱武英妻王氏亦抗節死)蔣閶妻鄭氏(耒陽人閶任訓導卒於嶺南鄭扶櫬歸葬)
(經理家務畢入室自縊死)謝士珍妻劉氏(耒陽人夫亡殉節死)羅文繡妻
聶氏(常寕人父庭鳳嘗授以内則女誡諸篇文繡挈妻經月浦溺於水聶挽之不及亦投水中)
(舟人亟舉篙援之却篙而沉越七日兩死並浮有司葬而表之)李在公妻鄧氏(常寕)
(人崇禎中礦寇攻城鄧被執將汚之以死拒不從瞷守者失防遂赴江死其尸逆流三里)陳思
詩妻劉氏(安仁人值猺賊攻縣被執將汚之劉引首就刃曰吾死不辱也賊怒置薪兩袖)
(中火發膚裂越七日死)尹文光妻劉氏(&KR0789;縣人值流寇至居民走避劉年甫十八)
(侍姑病匿山澤中爲賊所執欲汚之不從賊以刃加其頸卒不屈賊怒殺之)
︹本朝︺羅興恒妻譚氏(&KR0789;縣人紅賊至被執投湘水死順治年間旌)唐嶷勲
妻劉氏(衡山人夫亡守節康熙年間旌)謝賜梅妻梁氏(耒陽人夫亡守)
(節康熙年間旌)李開美妻周氏(常寕人夫亡守節同縣節婦李祜臣妻詹氏均)
(康熙年間旌)謝義立妻侯氏(安仁人夫亡守節同縣節婦李任賢妻唐氏劉復舉)
(妻謝氏侯一德妻吕氏侯徽妻蔡氏孝女何新秀養親守貞均康熙年間旌)廖章妻魏
氏(衡陽人夫亡守節雍正年間旌)文爾篤妻顔氏(衡山人同縣節婦單坤筮)
(妻沈氏均夫亡守節俱雍正年間旌)段昌紀妻鄒氏(常寕人夫亡守節同縣節)
(婦譚繼誦妻胡氏均雍正年間旌)謝尚金妻許氏(衡陽人夫亡守節同縣節婦王)
(羨予妻曾氏周如章妻鐘氏譚德愈妻范氏丁竒珍妻史氏王乃吉妻歐陽氏子婦蔣氏周氏楊耀)
(祖妻唐氏范廷燕妻劉氏周若儼妻曾氏劉維忠妻胡氏祝維藩妻歐陽氏楊正冕妻彭氏周楊沛)
(妻彭氏李升庠妻唐氏王仁懷妻徐氏唐少伯妻曾氏唐端邇妻劉氏王百訓妻劉氏魏藻妻李氏)
(陶作楷妻胡氏周若燦妻李氏王之福妻全氏王百拙妻唐氏吳興鍾妻許氏楊永緒妻蕭氏鄒萬)
(和妻李氏盛時治妻李氏劉盛光妻陳氏宋圖學妻周氏楊興憲妻夏氏常明漢妻劉氏蔣國植妻)
(王氏黃鈞妻鄒氏聶以德妻常氏王百甯妻蔣氏李源富妻鄒氏均乾隆年間旌)羅大科
妻王氏(清泉人夫亡守節同縣節婦徐福八妻楊氏劉紹瑄妻陸氏蔣文詠妻張氏楊乃敘)
(妻許氏劉承堯妻蕭氏楊朝林妻劉氏王蘭妻盛氏蕭炳緒妻王氏彭安湘妻黃氏均乾隆年間)
(旌)茹某妻何氏(衡山人夫亡守節同縣節婦陳元龍妻王氏黃登宸妻文氏劉自順)
(妻張氏歐陽次元妻胡氏喻良臣妻何氏曠庭本妻趙氏蕭懋枚妻董氏曠騰升妻姚氏曠嵩本妻)
(陶氏曹學山妻李氏譚緒文妻樊氏文麟書妻羅氏喻景南妻彭氏蕭兆淳妻李氏李豈凡妻劉氏)
(楊元瓏妻羅氏鄭紱周妻羅氏趙履遂妻左氏羅萬里妻楊氏羅以選妻蕭氏成之烈妻王氏蕭世)
(敏妻羅氏胡本佳妻王氏均乾隆年間旌)伍大倫妻李氏(耒陽人夫亡守節同)
(縣節婦蔣志遠妻雷氏文永操妻陳氏梁盛楚妻陳氏均乾隆年間旌)胡威妻尹氏
(常寕人夫亡守節同縣節婦楊開升妻張氏廖成能妻鄔氏唐有亮妻吕氏唐有相妻詹氏劉巡勝)
(妻滕氏段昌作妻彭氏段昌嵩妻尹氏段垢生妻周氏段關生妻曾氏劉安國妻王氏劉炎妻陳氏)
(廖際旦妻李氏劉嗣向妻蕭氏崔良鵬妻唐氏譚朝進妻范氏滕繼誦妻胡氏陳思閣妻楊氏劉登)
(瑛妻詹氏詹顯緝妾姚氏詹顯經妻李氏陳平心妻詹氏均乾隆年間旌)尹尚絅妻
劉氏(安仁人夫亡守節同縣節婦張祖琳妻盧氏謝斐文妻劉氏伍承偉妻虞氏歐陽瑜妻侯)
(氏貞女鄒逢生聘妻蕭氏陳邦讓女均乾隆年間旌)羅國相妻李氏(&KR0789;縣人夫)
(亡守節同縣節婦羅國楨妻萬氏羅國梁妻陳氏及娣姒李氏萬氏尹之珩妻陳氏李慶首妻萬氏)
(陳詩妻孟氏譚振宁妻尹氏羅炯妻譚氏譚豫瑶妻劉氏貞女李宗琳聘妻譚氏均乾隆年間旌)
王啟瑚妻常氏(衡陽人夫亡守節同縣節婦凌漢&KR2207;妻魏氏魏忠心妻鄭氏馮祖紳)
(妻蔣氏烈婦易氏子婦張氏鄢國達妻周氏周宗超妻李氏均嘉慶年間旌)歐陽濟川
妻張氏(清泉人夫亡守節同縣節婦周世昌妻譚氏周世緒妻顏氏李克厚妻謝氏廖承漢)
(妻謝氏姚智本妻王氏烈婦陸某妻劉氏唐氏婦龍氏貞女李文藻聘妻陳氏均嘉慶年間旌)
彭傳信妻譚氏(衡山人與弟傳恭妻羅氏俱夫亡守節同縣節婦周芳麓妻羅氏譚)
(登甲妻朱氏文茂妻夏氏唐楨思妻朱氏單彰國妻董氏曹良明妻劉氏孝婦劉教五妻彭氏均嘉)
(慶年間旌)蕭啟書妻袁氏(常寕人夫亡守節同縣節婦吳恩崇妻劉氏吳山柏)
(妻詹氏吳山燾妻段氏吳山浚妻段氏段紹琨妻黎氏吳南崇妻江氏詹顯權妻蕭氏烈婦雷氏婦)
(劉氏王曾興妻吳氏均嘉慶年間旌)歐陽厚穉妻周氏(安仁人夫亡守節同)
(縣節婦蔣志伊妻李氏妾韓氏均嘉慶年間旌)
︹仙釋︺︹漢︺劉根(不詳何許人遊觀四方晚歸南嶽之東峯煉真服氣後仙去)成武丁
(臨武人爲縣小吏至長沙遇異人授以藥遂通鳥獸言語後乘白騾仙去)賣薑翁(不詳何許)
(人日在嶽市賣薑取擔上薑納口中吐出成金自是不復見)︹晉︺魏夫人(任城人司徒魏)
(舒之女也名華存幼而好道志慕神仙嘗棲衡山仰天峯白雲潭其遺跡也後託劒化形而去爲南)
(嶽夫人比秩仙公陶宏景真誥所謂南真即夫人也)︹南北朝︺︹宋︺徐靈期(修道於南)
(嶽歲久遍遊嶽之巖洞及諸山谷一十五年無不周覽作衡山記能制服虎豹役使鬼神元徽中白)
(日昇舉)︹梁︺鄧郁(荆州建平人居衡山洞靈臺辟榖三十餘年惟飲澗水服雲母屑天監十)
(四年乘鶴去)︹陳︺慧思(姓李氏頂有肉髻牛行象視光大六年自大蘇山趨南嶽曰吾寄此)
(山十載以後必事遠遊自此道化彌盛太建元年示寂本朝雍正十二年封圓慧妙勝禪師遣有)
(司致祭)︹唐︺惠日(姓慶氏濮陽人早歲達道隱居衡嶽寺盧藏用作十八高僧序惠日其一)
(也)懷讓(姓杜氏金州人先天二年至衡嶽居般若寺天寶二年示寂謚大慧禪師)司馬
承禎(字子微開元初自海山乘桴鍊真南嶽結菴於觀北一里許張九齡屢謁之明皇令其弟)
(承禕招之校正道德經)希遷(姓陳氏端州高要人直造曹谿得度未具戒屬六祖圓寂禀遺)
(命謁青原天寶初之衡山南嶽寺東有石狀如臺乃結菴其土號石頭和尚本朝雍正十二年封)
(智海無際禪師遣有司致祭)薛季昌(河東人遇正一先生司馬承禎於南嶽授以玉洞經)
(籙研真窮妙明皇召入禁掖延問道德談及精微明皇喜之恩寵優異尋即還山)王文(號太)
(和先生居衡山貌如三十餘長於佛教明皇與貴妃楊氏禮謁拜於牀下訪以道術文隨事教之大)
(約以修身儉約慈悲為本在京累年天寶中請於高密牢山合鍊許之)懶殘(天寶初居衡嶽)
(寺為僧衆執役食退即收所餘性懶而食殘因名懶殘李泌寓衡嘗夜往見之懶殘方撥牛糞火煨)
(芋出半芋食之曰慎勿多言領取十年宰相去後果然)慧海(方廣寺開山祖師每誦經時有)
(五白衣長者列坐聽聞慧海詢其姓白衣自稱乃此山龍王也願獻寺基慧海諾之一夕擁沙為平)
(地遂建刹焉)承遠(始學於成都唐公至荆州進學於王泉真公師授以法至衡山為教魁人)
(從而化者萬計弟子法照在代宗時為國師言其帥有異德天子名其居曰般若道場德宗朝詔立)
(為彌陀寺貞元十八年終於寺柳宗元為碑刻於寺門)曇藏(住南嶽西園蘭若本受心印於)
(大寂禪師後謁石頭希遷瑩然明徹貞元二年遁衡嶽之絶頂人罕參訪尋以脚疾移止西園)譚
峭(唐國子司業洙之子好黃老諸子及周穆漢武茅君列仙内傳靡不精究一旦出遊歷名山後)
(居南嶽煉丹成服之入水不濡入火不灼著譚子化書)白椿夫(僖宗時人居南嶽能役鬼)
(神祛如怪又能為人己病人尊信之)行明(姓魯氏吳郡人初歷五臺峨嵋文殊普賢為現金銀)
(色相後入衡嶽遁祝融峯下與泰布納交契)︹宋︺率子廉(衡山道士居南嶽紫虛閣有道)
(術)谷泉(泉南人造汾陽謁昭禪師昭竒之密受記别昭南歸放浪湘中聞慈明住道吾住省)
(覲焉後登南嶽住懶殘巖移居芭蕉菴郴人至今祠焉)何尊師(不知何許人居衡嶽人問)
(其氏族年夀但曰何何問其鄉里亦曰何何人因號曰何尊師頗喜繪事)
︹土産︺錫(府志耒陽常寕二縣出)葛(府志耒陽常寕二縣出)綿紙(唐書地理志衡州土)
(貢明統志耒陽縣出)蠟(府志&KR0789;縣出)山&KR0552;(府志各縣俱出)地榆(衡嶽志衡山出)萬
年松長髮草(府志各縣俱出)三色石榴(酉陽襍俎衡山石榴花有紫碧)
(白三色花大如牡丹亦有無花者)
纂修官(臣)高人鑑恭纂輯
提調官(臣)張日章恭覆輯
校對官(臣)陸以潤恭校
校對官(臣)章詒燕恭覆校
