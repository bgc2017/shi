大清一統志
直隸統部(東西距一千二百二十八里南北距一千六百二十八里東至盛京錦州府寕遠)
(州界六百七十八里西至山西大同府廣靈縣界五百五十里南至河南開封府蘭陽縣界一千四)
(百三十里北至邊城一百九十八里東南至海岸四百四十里西南至河南衛輝府濬縣界一千二)
(百九十里東北至藩部界六百二十里西北至大同府天鎮縣治五百六十里自京師至盛京)
(一千四百七十餘里)
分野天文尾箕室壁昴畢虛危分野(燕地尾箕分野屬幽州自尾十)
(度至斗七度爲析木之次今順天永平宣化當其地衛地營室東壁分野屬并州自危十七度至奎)
(四度爲娵訾之次今大名當其地趙地昴畢分野屬冀州自胃七度至畢十一度爲大梁之次今正)
(定順德廣平保定及易冀趙深定諸州河閒天津之北境當其地滄州錦州所屬則在虚危元&KR1102;之)
(次青州之宿為齊分也)
︹建置沿革︺禹貢冀兖二州之域舜肇十有二州分冀
州為幽州(晉地道記舜以冀州南北廣大分燕地北為幽州因幽都以為名)夏省
幽州仍為冀兖之域(爾雅燕曰幽州郭璞曰此蓋殷制)周禮職方
東北曰幽州春秋時為燕晉衞齊諸國地戰國時
為燕趙齊魏四國地(按正定順德廣平河閒春秋時晉地後屬趙大名春秋時)
(衛地後屬魏又戰國時齊地直至滄州與燕分界故通典曰滄州為齊趙二國之境)秦并天
下置上谷漁陽右北平遼西邯鄲鉅鹿東郡等郡
漢元封五年置十三部刺史為幽冀兖三州地(幽州)
(領上谷漁陽右北平遼西涿郡勃海六郡廣陽一國冀州領魏郡鉅鹿常山清河四郡趙國廣平正)
(定信都中山河閒六國而東郡則屬兖州)後漢因之(幽州刺史治薊以勃海改屬冀州冀)
(州刺史治高邑省廣平國屬鉅鹿真定國屬常山改信都曰安平建安十八年省幽州入冀州)三
國屬魏(復置幽州)晉初仍屬三州(幽州治涿增領廣&KR1108;郡改涿郡曰范陽國)
(冀州治房子增領章武高陽博陵三國又改兖州之東郡曰濮陽國)兼屬司州(司州分領)
(廣平郡及陽平頓邱二郡)永嘉後為石勒慕容儁苻堅慕容垂
所據(永嘉三年石勒陷冀州建興二年又陷幽州大興二年僭號於襄國稱趙永和六年慕容)
(儁僭號於薊稱燕太和五年苻堅滅燕太元九年堅敗慕容垂復取之)後魏幽冀二
州之外(兖州移治滑臺後罷)增置定(皇始二年置安州天興三年改名)相(天興)
(四年置東魏天平初改名司州)平(太平真君中徙置)安(皇興二年置)瀛(太和十一年置)
燕(太和中置天平中徙置東燕州)滄(熙平二年置)殷(孝昌二年置)南營(永熙二年)
(置)九州共領四十二郡(相州治及别領之四郡入今河南省界)北齊
置東北道行臺仍分置幽冀定瀛滄安趙(本殷州天保二)
(年改名)東燕南營北燕(天保八年置)等州後周置幽州總
管府仍分置冀定瀛滄平趙南營元(本安州)燕(本北燕州)
安(樂史太平寰宇記建德六年置)洺貝恆(三州俱宣政元年置)魏(大象二年置)等
州隋開皇初仍置幽州總管府三年罷郡存州大
業初府廢改諸州為涿郡(本幽州)上谷(開皇元年置易州)漁
陽(開皇六年徙置元州)北平(本平州)安樂(本元州開皇十六年改置檀州)河閒
(本瀛州)博陵(本定州)恆山(本恆州)信都(本冀州)趙郡(開皇十六年置)
(欒州大業三年復為趙郡)襄國(開皇十六年置邢州大業初復為郡)武安(本洺州)清
河(本貝州己上十三郡屬冀州)武陽(本魏州)勃海(本滄州已上二郡屬兗州)等
郡唐武德初復改諸郡為州三年置幽州總管府
(時邢洺魏定等州皆置總管府尋罷)貞觀初分屬河北道(開元中置採訪使治)
(魏州領幽薊檀媯平涿瀛莫易定滄景鎮冀深趙邢洺惠貝澶二十一州後又增祁州順州其蔚武)
(新等州則屬河東道)開元二年置幽州節度使天寶以後改
為范陽盧龍又分置成德魏博義武横海四節度
(唐書方鎮表幽州節度使治幽州天寶元年更為范陽節度使寶應元年復為幽州及平盧陷又兼)
(盧龍節度使是年又置成德軍節度使治恒州廣德元年置魏博節度使治魏州建中三年置義武)
(軍節度使治定州貞元三年置横海軍節度使治滄州太和三年罷横海軍節度更置齊滄節度使)
(五年賜號義昌軍節度使天祐元年賜魏博節度號天雄軍節度二年更成德軍節度號武順軍節)
(度)五代後唐時平州入遼石晉天福初割幽涿瀛
莫檀薊順媯新儒武蔚等州入遼周顯德二年廢
景州六年取瀛莫等州克三關增置雄霸二州於
是與遼以白溝河為界宋雍熙四年分河北為東
西兩路端拱二年併為一路熙寕六年復分兩路
(東路治大名府領閒德河閒等府滄冀莫雄霸恩清等州永靜乾寕信安保定等軍西路治正定府)
(領中山信德慶源等府洺深磁祁保等州安肅永寕廣信順安等軍)其幽順等州入
遼會同元年建為南京道(治析津府領順檀涿易薊景平等州其奉聖歸)
(化可汗儒宏蔚等州則屬西京道)宣和四年歸宋置燕山府路(按宋)
(史地理志作四年而本紀作五年蓋改名在未歸之前也)七年屬金建炎初河
北東西二路皆入於金金天會七年仍分河北為
東西路貞元元年遷都燕京改為中都路正隆二
年又分置大名府路(中都路治大興府領通薊易涿順平濼雄霸保安遂安肅)
(十三州河北東路治河聞府領蠡莫獻冀深清滄景八州西路治真定府領中山府及威沃邢洺磁)
(祁六州大名府路領開州其德興府宣德蔚宏武等州仍屬西京路)元初改中都為
燕京至元初仍曰中都九年改大都二十一年置
大都路又分為永平保定真定順德廣平大名河
閒共八路皆屬中書省謂之腹裏(大都路領涿靈通薊漷順檀東)
(安固安龍慶十州永平路領灤州保定路領易祁雄安遂安肅完七州真定路領中山府趙冀深晉)
(蠡五州廣平路領磁威二州大名路領閒州河閒路領滄景清獻莫五州其順寕府保安州蔚州則)
(屬上都路)明洪武初改諸路為府九年置北平等處承
宣布政使司(洪武元年克元都改為北平府與諸府分屬河南山東行省二年置北平)
(行中書省三年置燕山大興永清等六衞九年革行省置北平布政使司)永樂元年以
北平為北京(禮部尚書李至剛等請立為京都乃改曰北京稱行在以北平府為順天)
(府)罷布政使司以所領隸北京行部十九年改北
京為京師罷北京行部以各府州直隷京師(領順天保)
(定河閒真定順德廣平大名永平八府隆慶保安二州宣德五年又置萬全都指揮使司領宣府左)
(右前萬全左右懷安保安保安右懷來蔚州隆慶左右永寕開平龍門等十五衛)
本朝順治元年
世祖章皇帝定鼎建都順天等八府二州及宣府鎮仍直
隸京師康熙三十二年改宣府鎮為宣化府雍
正元年改真定府為正定府二年升正定府之定
冀晉趙深五州為直隸州三年改天津衞為直隸
州升河閒府之滄州為直隸州九年升天津州為
府以滄州為屬州十一年於熱河建承德州十二
年晉州仍屬正定府升保定府之易州為直隸州
以山西之廣昌縣來屬乾隆七年於熱河改設同
知裁承德州八年升順天府之遵化州為直隸州
四十三年升熱河廳為承德府凡府十一直隸州
六
順天府保定府永平府河閒府天津府
正定府順德府廣平府大名府宣化府
承德府遵化直隸州易州直隸州冀州直
隷州趙州直隸州深州直隸州定州直隸
州
︹形勢︺東濱海(山海關以南與盛京接界滄州以南與山東接界皆瀕渤海元行海運以直)
(沽海道為咽喉要地明初亦嘗通運於此)南控三齊(燕齊之地犬牙相錯東南諸省職貢)
(京師者山東實車馬梯航之會)西阻太行(太行中分冀州之界圍環數千里唐宋河)
(北河東皆以太行為限蔽)北屆沙漠(漠南舊大寕開平一帶明代淪於邊外今並列為外)
(藩自漠以北喀爾喀諸旗亦皆内附幅員廣遠振古未有)其名山則有恒山(在正)
(定府曲陽縣即北岳也地記恒山北臨代南俯趙東接河海之閒天下形勢處)太行(太行首起)
(河内北至幽州今由廣平順德正定保定之西回環至京師之北引而東直抵海岸延袤二千餘)
(里從鎮定澤潞諸州而言則曰山東西自燕雲十六州而言則曰山前後今界内諸山爭奇競險拱)
(翼畿甸者皆太行之支峯别阜也)碣石(在永平府昌黎縣禹貢太行恒山至於碣石爾雅釋)
(名碣石者碣然而立在海旁也)其大川則有桑乾河(自山西大同府流逕宣化)
(府入順天府境古名濕水燕人謂之盧溝河以其流濁而易淤亦曰渾河本朝康熙三十七年隄)
(濬下流改名永定河)滹沱河(自山西太原府流入經正定保定河閒天津之境漢志滹沱河)
(東至文安過郡六行千三百七十里今下流曰鹽河亦曰子牙河)衞河(自河南衞輝府流入)
(經大名及河閒之境即古清淇水亦謂之白溝隋大業初引白溝為永濟渠謂之御河自是衛河兼)
(有御河之名元初漕運由會通入御河蓋用衛河之全自明至今則用衛河之半)易水(在易)
(州古為并州之浸有中南北三水出易州西者謂之中易出州西北者曰濡水謂之北易出州西南)
(者曰雹水謂之南易自宋興唐濼故道多湮)漳水(自河南彰德府流入經廣平順德冀州河)
(閒之境禹貢覃懷底績至於衡漳周禮職方冀州其川漳漢志漳水東北至阜成入大河過郡五行)
(千六百八十里自大河南徙漳水遂經河瀆入海其支流從河南臨漳縣東入大名府魏縣境分新)
(舊二漳入山東館陶縣界合於衛河元以來常資漳河為轉輸之助明萬歷初漳河北徙入滏陽河)
(而館陶之流幾絶近年又全注衞河)白河(源出邊外自宣化府入順天府境至天津與衞河合)
(古名沽河今亦謂之北運河漕艘由天津抵通州皆由此)灤河(在永平府境源出宣化府獨石)
(口外屈曲流千餘里入邊由樂亭入海即古濡水也)其重險則有井陘(在正定府)
(井陘縣其西屬山西平定州境四面高平中窪如井故名吕氏春秋天下九塞井陘其一亦曰土門)
(關)山海(在永平府撫寕縣與盛京寕遠州接界舊名渝關宋歐陽修曰渝關東臨海北有)
(兔耳覆舟山山皆陡絶竝海東北有路狹僅容車其旁可耕植唐置東硤石西硤石淥疇米甎長楊)
(黃花黃蒙白狼城以扼之)居庸(在順天府昌平州地記太行八陘其第八陘為軍都即居庸也)
紫荆(在易州西廣昌縣東地記太行八陘其第七陘為蒲陰即此)倒馬諸關(在保)
(定府唐縣其北屬廣昌縣即戰國時鴻之塞也明初以居庸紫荆倒馬為内三關分列重戍)喜
峯(在永平府遷安縣其北有松亭關即遼金時入中京之道明時以喜峯為朵顏三衛貢道本)
(朝為喜峯路)古北(在順天府密雲縣兩岸壁立昔時止通人馬不可行車稱為絶險今於口)
(外設州於口内設重鎮)獨石(在宣化府赤城縣元上都故道明初移開平衛於此為陡絶之)
(地今為獨石路)張家諸口(在宣化府萬全縣明季為互市之所今曰張家路與山海喜峯)
(獨石皆為外藩朝貢要道)
︹文職官︺
直隸總督(駐保定府舊設巡撫雍正二年升爲總督兼管巡撫事舊有副總河一員乾隆)
(元年裁以總督兼管河務)
提督學政
巡視長蘆鹽政(駐天津府督理長蘆鹽課轄山東河南開封歸德彰德衛輝懷慶等)
(處鹽務兼管天津鈔關税務)
理刑司司官二員(俱駐承德府辦理本府合屬蒙民事件隸熱河都統轄嘉慶十)
(五年設)
理藩院差官四員(一駐平泉州管理八溝等處税務乾隆十七年設一駐赤峯縣)
(管理烏蘭哈達税務一駐建昌縣管理塔子溝税務嘉慶十五年設一駐朝陽縣管理三座塔)
(税務乾隆十三年設)
布政使(駐保定府)經歷理問庫大使
按察使(駐保定府統轄全省驛傳事務)經歷司獄
欽命監督二員(一駐永平府專管山海鈔關税務一駐宣化府專管張家口税務)
分巡霸昌道(駐昌平州轄大興宛平覇州保定文安大城涿州房山良鄉固安永清東)
(安香河昌平順義懷柔密雲平谷十八州縣兼管屯田驛傳事)
分巡通永道(駐通州轄通州三河武清寶坻薊州寕河六州縣及永平府遵化州兼管)
(河務)庫大使(通濟)
分巡清河道(駐保定府轄保定正定二府易冀定趙深五州兼管河務)
分巡天津兵備道(駐天津府轄天津河閒二府兼管河務)
分巡大順廣兵備道(駐大名府轄順德廣平大名三府兼管河務)
分守口北兵備道(駐宣化府)
永定河道(駐固安縣總理永定河工程)
分巡熱河兵備道(駐熱河)
長蘆鹽運司運同運判二員(一駐薊州一駐滄州)經歷
知事倉大使庫大使(廣積)批驗所大使二
員(一駐小直沽一駐滄州長蘆)鹽場大使十員(越支嚴鎮興國富國豐財)
(蘆臺石碑濟民歸化海豐)
順天府府尹府丞治中京府通判(糧馬)府學
教授二員(滿一員漢一員)訓導二員(滿一員漢一員)經歷照
磨司獄京縣知縣二員(大興宛平)京縣縣丞二
員(大興駐本城宛平駐龐各莊)管河縣丞二員(宛平舊設一員嘉慶十四)
(年裁主簿增設一員)巡檢七員(大興屬禮賢采育黃村宛平屬盧溝橋齊家莊王平)
(口石港口)典史二員閘官二員(大興屬慶豐閘宛平屬柳村閘)四
路同知四員(東路駐通州南路駐黃村西路駐盧溝橋北路駐沙河各轄千總把)
(總一員)司獄三員(南路西路北路)石景山同知(駐拱極城)永定
河南北岸同知二員(駐固安)北運河同知(駐河西務)理
事同知(駐古北口乾隆三十五年設)通判三員(北運河一員駐楊村糧運)
(一員駐張家灣理事糧馬一員駐通州)知州五員(通昌平涿霸薊)州同二
員(通霸)州判八員(通州二員一駐本城一駐馬頭店涿州三員二駐本城一駐北)
(岸三工霸州三員一駐本城二駐三角淀北岸六工按涿州舊設二員嘉慶十二年增一員)
州學學正五員訓導五員吏目五員巡
檢三員(霸州屬淀河薊州屬中營北岸)閘官(通州屬通流河)驛丞(通州屬和)
(合驛)税大使(昌平州屬居庸關)知縣十七員(良鄉固安永清東安香河)
(三河武清寶坻寕河順義密雲懷柔平谷房山保定文安大城)縣丞四員(良鄉房山)
(俱駐縣城武清駐要兒渡密雲駐石匣)管河縣丞十員(良鄉二員一駐縣城)
(一駐趙村固安二員永凊二員武清三員駐楊村淘河三角淀大城一員按固安舊設一員)
(嘉慶十三年增一員)主簿二員(武清駐河西務文安駐蘇家橋)管河主簿
八員(東安三員香河一員武清二員一駐永定河一駐楊村寶坻一員保定一員舊設九)
(員嘉慶十三年裁固安一員)縣學教諭十四員(良鄉固安永清東安香河)
(三河武清寶坻寕河密雲平谷房山文安大城)訓導十七員巡檢四
員(武清屬河西務寕河屬蘆臺密雲屬古北口房山屬磁家務北岸)典史十七
員驛丞(武清屬楊村驛)
保定府知府同知二員通判二員(理事一員駐易州管)
(河一員駐子牙河)府學教授訓導經歷司獄(乾隆)
(五十七年設)大使(廣盈倉)知州二員(祁安)州同(祁)州判(安舊)
(有祁州一員嘉慶十六年裁)州學學正二員訓導二員
吏目二員知縣十五員(清苑滿城安肅定興新城唐博野望都容)
(城完蠡雄束鹿高陽新安)縣丞八員(清苑滿城新城蠡雄高陽新安俱駐縣城束鹿)
(駐生章村)主簿(唐駐北羅)縣學教諭十五員訓導十五
員巡檢二員(清苑屬張登店唐屬倒馬關)
永平府知府理事同知山海關通判府學
教授訓導經歷(兼管司獄事)知州(濼)州判(駐胡家莊)
州學學正訓導吏目巡檢(榛子鎮)知縣六
員(盧龍遷安撫寕昌黎樂亭臨榆)縣學教諭六員訓導六員
巡檢四員(遷安屬三屯營喜峯口建昌營臨榆屬石門寨舊設三員乾隆三十)
(年增建昌營一員)典史六員驛丞(撫寕屬榆關驛舊有七家嶺驛丞乾)
(隆三十年裁)
河閒府知府同知通判(駐泊頭鎮)府學教授訓
導經歷(兼管税務)知州(景)州判州學學正訓
導吏目巡檢(龍華鎮)知縣十員(河閒獻阜城肅寕任邱交)
(河寕津吳橋東光故城)縣丞三員(河閒吳橋故城)主簿四員(獻任邱交)
(河東光)縣學教諭十員訓導十員巡檢四員
(河閒屬景和鎮北魏村交河屬新橋故城屬鄭家口)典史十員
天津府知府同知二員(糧捕鹽漕一員駐府城海防一員駐新城)通
判二員(一駐滄州一駐三角淀)府學教授訓導經歷
(兼管司獄事)知州(滄)州判州學學正訓導吏
目巡檢三員(風化店孟村李村)知縣六員(天津静海青南皮鹽)
(山慶雲)縣丞(天津)主簿四員(靜海駐縣城天津駐滅河青駐運河南皮駐糧)
(河)縣學教諭六員訓導六員巡檢六員(天津)
(屬葛沽青屬興濟鎮杜林鎮靜海屬獨流鎮鹽山屬舊縣鎮羊兒莊)典史六員
驛丞二員(天津屬楊青驛青屬流河驛)倉大使(天津屬北倉)
正定府知府同知府學教授訓導經歷
知州(晉)州判州學學正訓導吏目
知縣十三員(正定獲鹿井陘阜平樂城行唐靈壽平山元氏贊皇無極藁城新樂)
(按正定舊有縣丞嘉慶十三年裁)主簿(正定嘉慶十三年設)縣學教諭十
三員訓導十二員(阜平止設教諭)巡檢二員(行唐屬兩嶺口)
(平山屬洪子店舊有靈夀屬又頭鎮一員乾隆三十九年裁)
順德府知府同知府學教授訓導經歷
知縣九員(邢臺沙河南和平鄉廣宗鉅鹿唐山内邱任)縣學教諭
九員訓導九員巡檢(邢臺屬西黃村)典史九員
廣平府知府同知通判(駐臨洺關)府學教授訓
導經歷知州(磁)州判(駐彭城鎮)州學學正訓
導吏目知縣九員(永年曲周肥鄉雞澤廣平邯鄲成安威清河)
縣丞(清河駐油坊鋪)縣學教諭九員訓導九員典
史九員
大名府知府同知通判(駐東明)府學教授訓
導經歷知州(開)州判(駐吕邱店)州學學正訓
導吏目知縣六員(大名元城南樂清豐東明長垣)縣丞三
員(大名二員一駐縣城一駐漳河長垣一員駐大黃集)主簿(元城駐小灘鎮嘉慶十二)
(年裁縣丞改設)縣學教諭六員訓導六員巡檢(東明)
(屬杜勝集)典史六員
宣化府知府同知四員(東路張家口獨石口多倫諾爾舊有通判一員)
(嘉慶十八年裁)府學教授經歷(兼管口北道庫)司獄巡檢
(多倫諾爾)知州三員(蔚延慶保安)州判(延慶)州學學正三員
訓導三員吏目三員巡檢(延慶屬永寕)知縣
七員(宣化赤城萬全龍門懷來西寕懷安)縣丞二員(赤城駐獨石口萬全駐張)
(家口)縣學教諭七員巡檢(懷來屬沙城)典史七員
驛丞三員(宣化屬雞鳴驛懷來屬土木驛懷安屬萬全驛舊設六員乾隆五十七年)
(裁榆林驛一員嘉慶十六年裁雲州驛長安驛各一員)
承德府知府教授經歷司獄(嘉慶十六年設)巡檢
(張三營)知州(平泉舊設八溝同知乾隆四十三年改州以同知領之)州判(駐大)
(寕城嘉慶十五年設)吏目(巡檢兼管)知縣五員(灤平豐寕建昌赤峯朝陽舊設)
(喀喇河屯四旂塔子溝烏蘭哈達三座塔五廳通判乾隆四十三年改縣以通判領之)縣
丞二員(建昌駐四家子嘉慶十六年設赤峯駐大廟嘉慶十七年設)巡檢六
員(灤平屬鞍匠屯豐寕屬郭家屯大閣兒黃姑屯建昌屬牛營朝陽屬鄂爾土板按)
(牛營一員嘉慶十六年增設)典史五員(皆以巡檢兼管)
遵化直隸州知州州同(駐石門鎮)州判州學學正
訓導吏目巡檢(西半壁山)知縣二員(玉田豐潤)主
簿二員(玉田駐雅鴻橋豐潤駐豐台橋按玉田一員嘉慶十二年裁縣丞改設)縣
學教諭二員訓導二員典史二員
易州直隸州知州州同州判州學學正
訓導吏目驛丞(上陳驛)知縣二員(淶水廣昌舊有淶水)
(縣丞嘉慶十六年裁)縣學教諭二員訓導二員巡檢
(淶水屬黃莊)典史二員
冀州直隸州知州州判州學學正訓導
吏目知縣五員(南宫新河棗強武邑衡水)縣丞(南宫舊有棗強一員)
(嘉慶十六年裁)縣學教諭五員訓導五員典史五
員
趙州直隸州知州州判州學學正訓導
吏目知縣五員(柏鄕隆平高邑臨城寕晉)縣學教諭五員
訓導五員典史五員
深州直隸州知州州判州學學正訓導
吏目知縣三員(武強饒陽安平)縣學教諭三員訓
導三員典史三員
定州直隸州知州州同州學學正訓導
吏目知縣二員(曲陽深澤)縣學教諭二員訓導
二員典史二員
︹武職官︺
提督九門步軍統領(管轄巡捕中營圓明園暢春園靜宜園樂善園)
(樹村等五汎由滿洲部院大員内特簡並詳京師志)
左冀總兵官(管轄巡捕南左二營西珠市口東珠市口東河沿西河沿花兒市菜市口)
(左安河陽東便廣渠等十汎由八旗副都統内揀𥙷嘉慶四年設官職詳京師志)
右翼總兵官(管轄巡捕北右二營德勝安定東直朝陽永定阜成西便廣安等八汛由)
(八旗副都統内揀補嘉慶四年設官職詳京師志)
熱河都統(駐承德府舊置副都統嘉慶十五年改設)協領兼佐領五員
(滿洲四員蒙古一員)佐領十五員(滿洲十二員蒙古三員)防禦二十
員(滿洲十六員蒙古四員)驍騎校二十員(滿洲十六員蒙古四員)前
鋒校十員(滿洲八員蒙古二員)前鋒藍翎長十員(滿洲八員蒙古)
(二員)委驍騎校二十員(滿洲十六員蒙古四員嘉慶二十一年設)隨印
筆帖式二員
密雲副都統(駐密雲縣)協領四員佐領十六員防
禦十六員驍騎校十六員委驍騎校十六
員(嘉慶十九年設)
山海關副都統(駐永平府)協領兼佐領二員佐領六
員(舊設八員乾隆三十七年裁正紅鑲黃各一員)防禦八員驍騎校
八員委驍騎校二十四員(舊設十六員嘉慶二十二年增八員)
委前鋒校四員(舊設二員嘉慶二十二年增二員)筆帖式三員
熱河總管二員(駐承德府南營子)苑丞四員(乾隆三十五年置苑副五)
(十三年改設)苑副十一員(嘉慶十八年改千總設)千總十五員
副千總五十四員筆帖式二員
圍埸總管(駐承德府唐三營嘉慶七年改為副都統九年復設)翼長二員(乾隆)
(十八年設)章京八員驍騎校八員恩騎尉委
驍騎校十六員筆帖式四員
滄州城守尉防禦四員驍騎校四員
寶坻縣防守尉防禦(舊設二員嘉慶三年裁一員)驍騎校
委驍騎校二員
東安縣防守尉防禦(舊設二員嘉慶三年裁一員)驍騎校
采育里防守尉防禦(舊設二員嘉慶三年裁一員)驍騎校
以上滄州等四駐防均隸左翼總兵管轄
保定城守尉防禦四員驍騎校四員委驍
騎校八員委筆帖式
固安縣防守尉防禦驍騎校
雄縣防守尉防禦驍騎校
良鄉縣防守尉防禦驍騎校
霸州防守尉防禦驍騎校
以上保定等五駐防均隸右翼總兵管轄
昌平州防守尉(舊隸京城稽查各大臣轄乾隆四十九年改隸密雲副都統)防
禦二員驍騎校
古北口防守尉(舊隸京城稽查各大臣轄乾隆四十五年改隸密雲副都統)防
禦二員驍騎校四員
冷口防守尉(駐遷安縣冷口關)防禦二員驍騎校三員
委驍騎校五員(舊設三員嘉慶二十二年增二員)委署筆帖
式二員
永平府防守尉(駐永平府)防禦二員驍騎校二員
委驍騎校六員(舊設四員嘉慶二十二年增二員)委筆帖式
羅文峪防禦(駐遵化州羅文峪關)驍騎校二員委驍騎校
三員(舊設二員嘉慶二十二年增一員)委筆帖式二員
以上喜峯口等四駐防均隷山海關副都統
管轄
督標(駐保定府左右前後四營)副將(左營)遊擊三員都司(左營兼中)
(軍)守備三員千總八員把總十六員經
制外委十六員額外外委三十六員
提標(駐密雲縣古北口中左右前四營)參將(中營兼中軍)遊擊三員(左右)
(駐本營前駐石匣城)守備四員千總七員(中左右各二員前一員)
把總十五員(中左右各四員均駐本營前三員一駐本營一防平峪汛)經制
外委二十一員(中左右各六員前三員)額外外委二十六
員(中八員左右各七員前四員)
馬蘭鎮總兵官(駐遵化州馬蘭關左右兩營)遊擊(中軍兼左右營)守備
二員千總五員(四駐本營一防黃崖關汛)把總十五員(十駐)
(本營五分防老厰溝鮎魚關將軍關大窪所餘丁各汛)經制外委十七員
(十五駐本營二協防老厰溝餘丁二汛)額外外委七十員(六十三駐本營)
(一協防老厰溝二協防大窪所四協防黃崖關各汛舊設六十二員嘉慶十三年增八員)
泰寕鎮總兵官(駐易州左右二營)遊擊(中軍兼左右營)守備二員
千總七員(左四員右二員)把總十一員(左五員右六員)經制
外委十二員額外外委三十七員(左十九員右十八員)
天津鎮總兵官(駐天津府左右二營)遊擊二員(左營兼中軍右營駐滄州)
(甎河)守備二員千總五員(一駐本營四分防青縣羊兒莊滄州鹽山)
(各汛)把總八員(二駐本營六分防嚴鎮興濟南皮薛家窩慶雲寕津各汛)經制
外委十一員(四駐本營七分防高家灣韓村陳官屯馬厰舊滄州馮家口夏口各)
(汛舊設十三員嘉慶十八年裁二員)額外外委六員(四駐本營二分防甎河南)
(皮二汛)
宣化鎮總兵官(駐宣化府中左右三營)遊擊三員守備三
員千總六員把總十二員經制外委十
五員(舊設十七員嘉慶十九年裁左右營各一員)額外外委十七員
(中五員左右各六員舊設十五員嘉慶十六年增左右營各一員)
正定鎮總兵官(駐正定府左右二營)遊擊二員守備二員
千總五員(左二員一駐本營一防贊皇汛右三員分防深州冀州衡水各汛舊)
(設六員嘉慶八年裁左營一員)把總七員(左三員二駐本營一防獲鹿汛右四員一)
(駐本營三分防新河晉州灤城各汛舊設八員嘉慶八年裁左營一員)經制外委
十八員(左七員右十一員舊設二十一員嘉慶八年裁左營三員)額外外委
十四員(舊設十五員嘉慶六年裁左營一員)
以上馬蘭等五鎮均隸直隸總督提督節制
天津水師營總兵官(駐天津府新城嘉慶二十二年設左右二營)遊擊
(左營兼中軍)都司(右營)守備(左營)千總三員(左二員右一員)把總
三員經制外委三員額外外委六員(左四員右)
(二員)
保定城守營參將(駐保定府)守備(中軍)千總二員(分防安肅深澤)
(二汛)把總六員(一駐本營五分防定興祁州完縣蠡縣大激店各汛)經制外
委六員(分防唐縣安州滿城博野束鹿固城各汛舊設七員嘉慶十九年裁一員)額
外外委九員(七駐本營二分防方順橋高陽二汛)
涿州營參將(駐涿州舊隸天津鎮轄嘉慶六年改隸督標)守備(中軍)千總
二員(一駐本營一防三家店汛)把總三員(分防松林店琉璃河竇店各汛)經
制外委三員(二駐本營一防辛莊汛)額外外委二員(一駐本營)
(一防柳河營汛)
拱極營遊擊(駐宛平縣拱極城舊隸天津鎮轄嘉慶六年改隸督標)千總
把總二員(一駐本營一防黃村汛)經制外委二員(一駐本營一防)
(長新店汛)額外外委二員
新雄營都司(駐新城縣)把總(防䧺縣汛)經制外委二員(分防容城)
(方官二汛)額外外委五員(二駐本營三分防新安白溝新橋各汛)
良鄉營守備(駐良鄉縣舊隸天津鎮轄嘉慶六年改隸督標)把總經制
外委二員(一駐本營一防黃新莊汛)額外外委
張理廳屬捕盜營千總(駐洗馬林口外烏里雅蘇臺)把總(駐張家口)
(外太平莊)經制外委額外外委
東路捕盜營千總(駐通州)把總經制外委額外
外委
西路捕盜營千總(駐宛平縣盧溝橋)把總經制外委
額外外委
南路捕盜營千總(駐大興縣黃村)把總經制外委額
外外委
北路捕盜營千總(駐沙河縣)把總經制外委額外
外委
獨石口外千總(防喜峯砦汛)把總(防丁莊汛)經制外委(防卯正汛)
熱河捕盜營千總三員(分防喀爾沁烏蘭哈達塔子溝各汛)把總三
員(分駐熱河卧佛寺三座塔各汛)經制外委三員(分駐黃土梁塔子溝鄂爾)
(土板各汛)額外外委三員
以上保定城守等十二營均隸直隸總督管
轄
河屯協副將(駐熱河中右二營乾隆二年改參將設)都司(中軍兼左營)守
備(右營)千總四員(一駐本營三分防喀喇河屯土城子森吉圖各汛)把總
十二員(左七員二駐本營五分防馬圈子中關下板城六溝茅溝各汛右五員一駐本)
(營四分防郭家屯上黃旗大閣虎什哈各汛)經制外委五員(左四員協防七)
(閒房新嶂子三道梁二溝各汛右一員協防鄧家柵子汛)額外外委十七員
(左七員右十員)
三屯協副將(駐永平府遷安縣三屯營左右二營)都司(左營兼中軍)守備
(右營舊有千總嘉慶十七年裁)把總二員經制外委(舊設二員嘉慶)
(十六年裁左營一員)額外外委二員
山永協副將(駐永平府左右二營)都司(左營兼中軍)守備(右營)千總
把總二員(舊設三員嘉慶十七年裁右營一員)經制外委二員
(分防范家莊茨榆垞二汛)額外外委三員(左一員右二員)
八溝營參將(駐平泉州八溝嘉慶十六年改都司設)守備(駐赤峯縣杜栗子溝)
(嘉慶十六年設)千總二員(一駐本營一防波羅窪汛)把總四員(二駐本營)
(二分防龍鬚門雅圖溝二汛)經制外委三員(協防七溝暖泉博羅樹各汛)
額外外委三員(一駐本營二防他拉波羅窪汛)
昌平營參將(駐昌平州)守備(中軍)千總把總(防貫市汛)經制
外委三員(一駐本營二分防高麗營奋夿屯二汛)額外外委二員
喜峯路遊擊(駐遷安縣喜峯口城)千總二員(分防潘家口太平寨二汛)把
總四員(一駐本營三分防白羊峪擦崖子榆木嶺各汛)經制外委三員
額外外委三員
古北城守營都司千總把總二員(分防司馬臺潮河川)
(二汛)經制外委額外外委二員
密雲營都司(駐密雲縣)千總把總經制外委額
外外委
順義營都司把總三員(一駐本營二分防楊各莊漕河二汛)經制
外委額外外委
赤峯營都司(駐赤峯縣嘉慶十六年設)千總四員(一駐本營三分防哈拉木)
(頭四道溝梁昔只嘎梁各汛)把總經制外委額外外委
八員
建昌營都司(駐建昌縣嘉慶十六年設)千總四員(一駐本營三分防櫻桃溝)
(波羅索他拉敖漢胡吉爾圖各汛)把總經制外委額外外
委八員(二駐本營六協防櫻桃溝波羅索他拉敖漢胡吉爾圖各汛)
居庸路都司(駐昌平州居庸關城)把總三員(分防鎮邊城八達嶺南口各汛)
經制外委(舊設二員嘉慶十六年裁一員)額外外委二員(分防白羊)
(城横嶺二汛)
鞏華城都司(駐昌平州鞏華城)千總把總(一駐本營一防北旺汛)
經制外委(舊有額外外委嘉慶十七年裁)
懷柔城都司(駐懷柔縣)把總經制外委二員額外
外委
山海路都司(駐臨榆縣山海關)千總把總額外外委
(防海洋汛嘉慶十七年裁經制外委設)
石門路都司(駐臨榆縣石門寨)千總把總四員(一駐本營三分)
(防義院大毛山黃上嶺各汛)經制外委(防深河堡汛)額外外委
蒲河營都司(駐撫寕縣蒲河海口舊隸天津鎮轄嘉慶十五年改隸提標)千總
把總二員(一防清河口汛一防昌黎縣汛)經制外委(防湖林口汛)
額外外委(防蛤汛嘉慶十五年增設)
樂亭營都司(駐樂亭縣舊隸天津鎮轄嘉慶十五年改隸提標)千總把
總二員(一駐本營一防劉家墩汛)經制外委(防倴城汛)
建昌路都司(駐遷安縣建昌營城)千總把總四員(分防桃林口冷)
(口遷安縣榛子鎮各汛)經制外委
燕河路都司(駐盧龍縣燕河營城)把總三員(一駐本營二分防界嶺口臺頭)
(營二汛舊有額外外委一員嘉慶十五年裁)
唐三營守備(駐熱河唐三營)千總二員(一駐本營一防黃姑屯汛)把總
三員(分防白虎溝大店子喇嘛洞各汛)經制外委(分防荒地紅旗二汛)額
外外委三員
朝陽營守備(駐朝陽縣嘉慶十六年設)千總四員(一駐本營三分防波羅赤)
(三道梁青溝梁各汛)把總經制外委額外外委八員
石塘路守備(駐密雲縣石塘嶺舊有千總嘉慶十六年裁)把總二員(分防)
(大水峪白馬關二汛)經制外委額外外委
湯泉營守備(駐昌平州湯泉)把總三員(一駐本營二分防牛房黃花路二汛)
經制外委三員(一駐本營二分防南石槽藺溝二汛)
以上河屯三屯山永等三協八溝等二十一
營均隸直隸提督管轄其河屯一協赤峯建
昌唐三朝陽等四營兼隸熱河都統管轄
遵化營遊擊(駐遵化州舊屬三屯協嘉慶六年改隸馬蘭鎮)千總把總
四員(二駐本營二分防羅文峪石門二汛)經制外委額外外委
二員(一駐本營一協防石門汛)
薊州營都司(駐薊州)千總二員(一駐本營一防盤山汛)把總二
員經制外委五員額外外委二員
曹家路都司(駐密雲縣曹家砦)千總把總四員(分防黑峪關吉)
(家營板谷嶺窄道子各汛)經制外委額外外委六員(舊設五員)
(嘉慶十四年增一員)
牆子路都司(駐密雲縣牆子嶺)千總把總二員(分防鎮羅關楊)
(家堡二汛)經制外委三員額外外委九員(舊設七員嘉慶)
(十四年增二員)
黃花山營守備(駐昌平州黃花路城)千總(防朱華山汛舊設二員嘉慶十三年)
(裁一員)經制外委二員額外外委二員
以上遵化等五營均隸馬蘭鎮管轄
紫荆關參將(駐易州紫荆關城舊隸督標轄嘉慶六年改隸泰寕鎮)守備(中軍)
千總把總四員(二駐本營二分防浮圖峪烏龍溝二汛)經制外
委三員(分防五虎嶺奇峯口靜安各汛)額外外委五員(分防盤石口沙)
(峪口添橋兒虎張石忙兒溝各汛)
易州營遊擊(駐易州舊隸提標轄嘉慶六年改隸泰寕鎮)守備(中軍)千總
把總二員經制外委二員額外外委三
員(一駐本營二防南路唐湖汛)
馬水口都司(駐淶水縣馬水口舊隸提標轄嘉慶六年改隷泰寕鎮)千總
把總三員(一駐本營二防大龍門口汛)經制外委三員(一駐本營)
(二分防黃莊金水口二汛)額外外委四員(一駐本營三分防黑兒口柏連㵎口)
(北將軍石口各汛)
沿河口都司(駐宛平縣沿河口舊隸督標轄嘉慶六年改隸泰寕鎮)把總二
員(一駐本營一防平羅營汛)經制外委(防王平口汛)額外外委二
員(分防天津關水口二汛)
白石口都司(駐廣昌縣白石口舊隸督標轄嘉慶六年改隸泰寕鎮)把總
經制外委額外外委二員(分防葫口黃土嶺二汛)
廣昌營都司(駐廣昌縣舊隸督標轄嘉慶六年改隸泰寕鎮)經制外委
額外外委二員
水東村守備(駐水東村)千總二員把總二員
插箭嶺營守備(駐廣昌縣插箭嶺舊隸督標轄嘉慶六年改隸泰寕鎮)把總
經制外委額外外委二員(分防獨山城口白道安口二汛)
礬山堡守備(駐懷來縣礬山堡舊隸督標轄嘉慶六年改隸泰寕鎮)經制外
委額外外委
淶水營守備(駐淶水縣舊隸提標轄嘉慶六年改隸泰寕鎮)把總經制
外委額外外委
房山營守備(駐房山縣舊隸督標轄嘉慶六年改隸泰寕鎮)把總經制
外委額外外委(防吉陽汛)
以上紫荆關等十一營均隸泰寕鎮管轄
河閒協副將(駐河聞府左右二營)都司(左營兼中軍)守備(右營)千總
二員(左營防任邱汛右營防阜城汛)把總十員(二駐本營八分防鄭家口交河)
(高川二十里舖肅寕龍華橋商家林獻縣舊設十一員嘉慶十九年裁一員)經制外
委八員(左五員右三員二駐本營六分防鄚州卧佛堂富莊驛閻家村崇仙鎮新村各)
(汛)額外外委五員(二駐本營三分防趙北口思賢村太平莊各汛)
通州協副將(駐通州左右二營)都司(左營兼中軍)守備(右營)千總
(左營)把總四員經制外委四員額外外委三
員(左二員右一員)
務關路營參將(駐武清縣河西務)守備(中軍)千總二員(一駐本營)
(一防楊村汛)把總六員(分防蔡村安平蒲溝西儀馬頭香河各汛)經制外
委三員(一駐本營二分防馬頭楊村二汛)額外外委
霸州營遊擊(駐霸州)千總二員(一駐本營一防文安汛)把總四
員(分防信安固安永清保定各汛)經制外委(防牛駝汛)額外外委二
員(分防左各莊泰堡莊二汛)
天津城守營都司(駐天津府)千總把總二員(分防北馬頭楊)
(柳青二汛)經制外委五員(二駐本營三分防西沽河東北馬頭各汛)額外
外委三員
靜海營都司(駐靜海縣)千總(防王慶垞汛)把總(防獨流汛)經制外
委額外外委
武清營都司(駐武清縣)千總把總二員(分防鳳河永樂店二汛)
經制外委(防王侯店汛)額外外委(防桐柏村汛)
豐潤營都司(駐豐潤縣)把總三員(一駐本營二分防開平黑羊二汛)經
制外委額外外委
玉田營都司(駐玉田縣)把總三員(一駐本營二分防豐臺㵎河二汛)經
制外委二員(一駐本營一防稻地汛)額外外委
張灣營都司(駐通州張家灣)把總二員經制外委額
外外委
采育營都司(駐大興縣采育)千總(防馬駒汛)把總額外外委
三河營都司(駐三河縣)把總二員(一駐本營一防馬房汛)經制外
委二員(分防煙郊火新莊二汛)額外外委
寶坻營都司(駐寶坻縣)把總三員(一駐本營二分防寕河崔黃二汛)經
制外委二員(一駐本營一防崔黃汛舊有額外外委一員嘉慶二十二年裁)
大沽營都司(駐天津縣葛沽嘉慶十六年設)千總二員(一駐本營一防北塘)
(汛舊設一員嘉慶二十二年增一員)把總二員(一駐本營一防大沽汛舊設一員嘉)
(慶十七年增一員)經制外委四員(分防新城雙港海口祁口各汛舊設三員)
(嘉慶十九年增一員)額外外委四員(舊設一員嘉慶十九年增二員二十二年)
(又增一員)
舊州營守備(駐東安縣舊州城嘉慶十九年設)千總(防東安汛)把總三
員(分防榆垈龐各莊青雲各汛)經制外委二員(一駐本營一防白塔汛)
額外外委
景州營守備(駐景州)千總三員(分防安陵連鎮故城各汛按故城舊設)
(把總嘉慶十七年改設)把總經制外委五員(分防龍華鎮吳橋東)
(光故城燈明寺各汛)額外外委(防絳河汛)
大城營守備(駐大城縣)把總經制外委(防王家口汛)額外
外委
四黨口營守備(駐靜海縣四黨口)把總(防唐官屯汛)經制外委
(防陣官屯汛)額外外委
海口營守備(駐天津縣嘉慶十六年設)經制外委二員
以上河閒通州二協務關等十七營均隸天
津鎮管轄
大名協副將(駐大名府左右二營)都司二員千總五員(左二)
(員右三員舊設四員嘉慶六年增左營一員)把總五員經制外委
四員(二駐本營二分防成安雞澤二汛)額外外委三員
固關營參將(駐井陘縣固關城)守備(中軍)千總把總二員
(分防井陘娘子關二汛)經制外委二員(一駐本營一防桃園汛)額外
外委二員
廣平營遊擊(駐廣平府)千總三員(一駐本營二分防邯鄲臨洺關二汛)把
總二員(分防曲周清河二汛)經制外委七員(三駐本營四分防威縣廣)
(平肥縣油坊各汛)額外外委
順德營遊擊(駐順德府)千總二員(分防邢臺沙河二汛)把總二員
(分防鉅鹿内邱二汛)經制外委八員(四駐本營四分防邢臺西黃村金提店廣)
(宗各汛)額外外委
龍固城守營都司把總二員經制外委(防新城鋪)
(汛)額外外委三員
王家坪營都司(駐贊皇縣王家坪)千總把總(防馬峪汛)經制
外委
龍泉關都司(駐阜平縣龍泉關城)千總(防茨溝汛嘉慶八年設)把總二
員經制外委二員(一駐本營一防長城嶺汛)額外外委
倒馬關營都司(駐唐縣倒馬關)把總二員(舊有千總嘉慶六年裁)經
制外委(防鐵嶺口汛)額外外委
忠順營都司把總二員(分防望都定州二汛)經制外委二
員(分防清風店新樂二汛)額外外委二員
杜勝營都司(駐東明縣杜勝集)千總把總二員經制
外委三員(二駐本營一防東明汛舊設二員嘉慶十九年增一員)額外外
委四員(二駐本營二分防東明長垣二汛舊設一員嘉慶十九年增三員)
開州營都司(駐開州)把總經制外委三員(舊設一員嘉慶)
(十九年增二員)額外外委二員(舊設一員嘉慶十九年增一員)
趙州營守備(駐趙州嘉慶八年改千總設)把總經制外委三
員(分防拍鄉臨城隆平各汛)
以上大名一協固關等十一營均隸正定鎮
管轄
張家口協副將(駐萬全縣張家口堡中左右三營)都司(中營)守備三
員千總三員把總五員(中左各二員右一員)經制外
委七員(中三員左右各二員舊設八員嘉慶十九年裁右營一員)額外外委
四員(舊設三員嘉慶十九年增石營一員)
獨石口協副將(駐赤城縣獨石口城左右二營)都司(左營兼中軍)守備
(右營)千總(左營)把總三員(左一員右二員)經制外委五員(舊設)
(六員嘉慶十六年裁左營一員)額外外委二員(舊設右營一員嘉慶十九年增)
(左營一員)
宣化城守營都司(駐宣化府)千總把總四員(二駐本營二分)
(防深井堡雞鳴堡二汛)經制外委二員額外外委五員
柴溝營都司(駐懷安縣柴溝口堡)把總經制外委(防水關臺汛)
額外外委
多倫營都司(駐多倫諾爾)千總把總二員經制外
委二員(一駐本營一駐二道泉)額外外委
蔚州路都司(駐蔚州舊置參將嘉慶十六年改設)把總二員(一駐本營一防)
(黑石嶺汛)經制外委二員額外外委
懷來路都司(駐新保安城)守備(駐懷來縣)把總四員(分防新保安舊)
(保安懷來城土木堡各汛)經制外委二員額外外委
龍門路都司(駐龍門縣)千總(防趙川堡汛)把總三員(一駐本營二分)
(防長安嶺鵬鶚堡二汛)經制外委四員額外外委
永寕路都司(駐延慶州永寕城)守備千總經制外委
二員
懷安路都司(駐懷安縣)守備(駐左衛城)把總二員經制外
委額外外委
萬全營守備(駐萬全縣)千總經制外委額外外委
膳房堡守備(駐萬全縣膳房堡)把總經制外委
新河口堡守備(駐萬全縣新河口堡)經制外委二員(一駐本營一防)
(鎮水臺汛)
洗馬林堡守備(駐萬全縣洗馬林堡)把總經制外委(防鎮河臺)
(汛)
西陽河堡守備(駐懷安縣西陽河堡)經制外委(防鎮口臺汛)額外
外委
東城堡守備(駐蔚州東城堡)把總(防西城汛)經制外委(防桃花堡汛)
雲州堡守備(駐赤城縣雲州堡)千總(防松樹堡汛)把總(防君子堡汛)
經制外委二員
鎮安堡守備(駐赤城縣鎮安堡)千總二員(一防滴水崖汛一防馬營堡汛)
把總(防赤城堡汛)經制外委五員(分防鎮嶺口青泉堡盤道口四望甎)
(墩口小水口各汛)
龍門所守備(駐赤城縣龍門所)把總(防鎮平堡汛)經制外委四
員(分防富貴山青平樓塘子口野雞山各汛)
岔道營守備(駐延慶州岔道城)把總三員(一駐本營二分防延慶州四海)
(冶堡二汛)經制外委額外外委
葛峪堡守備(駐龍門縣葛峪堡)把總(防榆林堡汛)經制外委二
員(分防鳳凰臺鎮宜臺二汛)
以上張家口獨石口二協宣化城守等十九
營均隸宣化鎮管轄其萬全等六營兼隸張
家口協管轄雲州堡等五營兼隸獨石口協
管轄
大沽營水師參將(駐天津縣大沽)守備千總把總
經制外委額外外委二員
以上大沽營隸天津水師鎮管轄
永定河營都司(駐固安縣嘉慶十六年設)守備協辦守備
千總二員(分防南岸北岸二汛)把總三員(分防南岸北岸南八工下汛各)
(汛)經制外委十二員額外外委十一員(分防南北)
(兩岸十五汛嘉慶十五年增設)
南運河營守備(駐天津縣)千總(駐靜海縣唐官屯)把總六員(分防)
(趙家埸良王莊捷地連鎮薛家窩安陵西岸各汛)經制外委四員額
外外委三員
北運河千總五員(一王家務一筐兒港一旱溝二漕運督率遊巡)把總六
員(一三里淺一王甫一楊村南一張灣一楊村北一通州上各汛)外委九員
河標外委十一員
子牙河把總(駐靜海縣獨流)
以上永定河等四營均隸總督管轄
︹戸口︺(康熙五十二年原額人丁三百二十六萬六千一十五乾隆三十七年停編丁今滋生男婦大)
(小共一千九百一十六萬三千七百三十三名口計三百九十五萬一千四百七十七戶又通州天)
(津青縣靜海屯丁七百四十名口計二百九十三戶又長蘆天津薊永分司竈丁一十九萬一千二)
(百六名口計五千一百八十戶)
︹田賦︺(田地六十九萬八千六百九頃八十畝五分有奇額徵地丁正雜銀二百四十四萬七千五百)
(六十兩米一萬五千四百八十二石四斗六升四合一勺豆七千七百一十石九升六合四勺又順)
(天府高粱四十七石四斗五升榛栗三十六石保定府屯穀二十三石六斗三升八合八勺永平府)
(草九萬一千一百九十八束大名府小麥四十二石一斗二升七合宣化府糧六萬一千五百一十)
(九石六斗七升四勺改折銀一萬五千五百五十五兩七錢七分一釐易州榖折米五石二斗二升)
(四合五勺)
︹稅課︺(天津關額徵銀四萬四百六十四兩銅觔水腳銀七千六百九十二兩三錢一分二釐又海稅)
(銀二萬六千兩山海關額徵銀三萬二千二百兩鮑家馬頭等七口岸額徵銀一千三百九兩一錢)
(四分一釐又黃豆豆餅銀二萬八千一百三十三兩二錢三分八釐張家口額徵銀二萬兩長蘆鹽)
(引九十六萬三百六十六道額徵正課加課銀四十九萬四千五百二十五兩九分三釐雜課銀七)
(萬三千八百三十六兩五錢七分二釐又易州廣昌兩處額徵戶口食鹽銀九十二兩六錢六分一)
(釐)
︹名宦︺︹漢︺張敞(平陽人宣帝時拜冀州刺史居部歲餘盜賊禁止)朱博(杜陵人成帝時)
(遷冀州刺史博本武吏不更文法及為刺史行部吏民數百人遮道自言官寺盡滿從事請畱此縣)
(錄見諸自言者欲以試博博心知之出就車見自言者使從事明敕告吏民欲言縣丞尉者刺史不)
(察黃綬各自詣郡欲言二千石墨綬長吏者使者行部還詣治所其為吏所冤及盜賊詞訟事各使)
(屬其部從事博駐車決遣四五百人皆罷去吏民大驚不意博應事雙乃至於此後博徐問果老從)
(事教民聚會博殺此吏州郡畏博威嚴)郅夀(西平人肅宗時遷冀州刺史時冀部屬郡多封)
(諸王賓客放縱類不檢節夀案察之無所容貸視事三年冀土肅清)李恂(臨涇人肅宗時以侍)
(御史持節使幽州宣布恩澤慰撫北狄所過皆圖寫山川屯田聚落彙成百餘卷悉封奏上)左
雄(涅陽人安帝時遷冀州刺史州部多豪族好請託雄閉門不與通奏案貪猾二千石無所回忌)
樊準(陽湖人永初中連年水旱以準守光禄大夫使冀州開倉廩食慰安生業流人咸得蘇息)
蘇章(平陵人順帝時遷冀州刺史故人為清河太守章行部案其姦贓乃請太守為設酒殽陳)
(平生之好甚歡太守喜曰人皆有一天我獨有二天章曰今夕蘇孺文與故人飲者私恩也明日冀)
(州刺史案事者公法也遂舉正其罪州郡望風畏肅)朱穆(宛人永興元年河溢漂害人庶數十)
(萬戶冀州盜賊尤多擢穆為冀州刺史州人有宦者三人為中常侍並以檄謁穆疾之辭不與相見)
(及到奏劾諸部以威略權宜盡誅賊渠帥舉劾權貴或乃死獄中所辟用皆清德長者多至公卿州)
(郡)第五種(長陵人永夀中以司徒掾清詔使冀州廉察災害舉奏刺史二千石以下所刑)
(免甚衆棄官奔走者數十人還以奉使稱職拜高密侯相)范滂(汝南征羌人桓帝時冀州饑荒)
(盜賊羣起以滂為清詔使案察之滂登車攬轡慨然有澄清天下之志及至境守今自知贓汚望風)
(解印綬去其所舉奏莫不厭塞衆議)蔡衍(汝南項人桓帝時遷冀州刺史中常侍具瑗託其弟)
(恭舉茂才衍收齎書者案之又劾奏河閒相曹鼎贓罪千萬鼎兄騰使大將軍梁冀為書請之衍不)
(答鼎竟坐輸作左校)羊陟(梁父人桓帝時遷冀州刺史奏案貪濁所在肅然)賈琮(聊城)
(人靈帝時為冀州刺史舊典傳車驂駕垂赤帷裳迎於州界及琮之郡升車言曰刺史當遠視廣聽)
(糾察善惡何有反垂帷裳以自掩塞乎乃命御者寨之百城聞風竦震諸賦過者望風解印綬去)
皇甫嵩(朝那人靈帝時領冀州牧時黃巾甫平嵩奏請冀州一年田租以贍饑民百姓歌之)
劉虞(郯人靈帝時遷幽州刺史民夷感其德化鮮卑烏桓夫餘穢貊隨時朝貢無敢擾邊者公)
(事去官中平四年張純張舉與烏桓連盟攻薊下燔燒城郭明年復拜虞幽州牧虞到薊罷省屯兵)
(務廣恩信遣使告烏桓峭王等以朝恩寬宏開許善路又設賞購舉純舉純走出塞餘皆降散純爲)
(其客所殺送首詣虞虞務存寬政勸督農植開上谷胡市之利通漁陽鹽鐵之饒民悅年登榖石三)
(十青徐士庶歸者百餘萬口皆收視温恤爲立生業流民皆忘其遷徙)︹三國︺︹魏︺崔林
(東武城人文帝時爲幽州刺史在官一期宼竊寢息)劉靖(沛國相人嘉平中遷鎮北將軍假節)
(都督河北諸軍事靖以爲經常之大法莫善於守防使民夷有别遂開拓邊守屯舉險要又修廣戾)
(陵渠大堨水溉灌薊南北田稻邊民利之)︹晉︺山濤(河内懷人泰始初爲冀州刺史冀州俗薄)
(無相推轂濤甄拔隱屈搜訪賢才旌命三十餘人皆顯名當時人懷慕尚風俗頗革)衞瓘(安邑)
(人泰始初都督幽州諸軍事幽州刺史護烏桓校尉至鎮表立平州於時幽并東有務桓西有力微)
(並爲邊害瓘離閒二部遂致嫌隙於是務桓降而力微以憂死朝廷嘉其功賜一于亭侯)張華
(方城人武帝時都督幽州諸軍事領護烏桓校尉安北將軍撫納新舊戎夏懷之馬韓新彌諸國並)
(遣使朝獻於是遠夷賓服四境無虞頻歲豐稔士馬強盛)唐彬(鄒人武帝時持節監幽州諸軍)
(事領護烏桓校尉至鎮訓卒利兵廣農重稼兼修學校誨誘無倦遂開拓舊境卻地千里復秦長城)
(塞自温城至於碣石分兵屯守烽堠相望邊境無犬吠之警自漢魏征鎮莫之比焉後檻車征還百)
(姓追慕功德生為立碑作頌)劉宏(相人武帝時為寕朔將軍假節監幽州諸軍事領烏桓校)
(尉甚有威惠盜寇屏迹為幽朔所稱)丁紹(譙國人懷帝時假節監冀州諸軍事境内羯賊為患)
(紹捕而誅之號為嚴肅河北人畏而懷之)︹南北朝︺︹周︺陰夀(武城人周時拜幽州總管)
(高寶凝反引突厥攻圍北平夀率騎數萬出盧龍塞討之諸縣悉平寶凝走契丹為麾下所殺北邊)
(遂安)于翼(洛陽人大象初詔巡長城立亭鄣西自雁門東至碣石創新改舊咸得其要害仍除)
(幽定七州六鎮諸軍事幽州總管先是突厥屢為寇抄居民失業翼素有威武兼明斥堠自是不敢)
(犯塞百姓安之)︹隋︺李崇(成紀人開皇三年除幽州總管突厥犯塞崇輒破之奚霫契丹等懾)
(其威略爭來内附後突厥大為寇掠崇率步騎拒之轉戰十餘日死亡略盡乃挺刀突賊卒於陣)
周摇(洛陽人開皇初突厥寇邊上思所以鎮之臨朝曰無以加周搖者拜為幽州總管六州五)
(十鎮諸軍事修鄣塞謹斥堠邊民以安)柳彧(解人高祖時持節巡省河北五十二州奏免長)
(吏贓汚不稱職者二百餘人州縣肅然莫不震懼)竇抗(平陸人高祖時為幽州總管以寬惠)
(聞)︹唐︺狄仁傑(太原人聖歷初突厥侵掠趙定等州詔仁傑為河北道行軍元帥便宜從)
(事更拜安撫大使時民多脅從於賊賊去懼誅逃匿仁傑上疏請曲赦諸州一不問罪制從之)薛
季昶(龍門人武后時為河北道按察使初夏官郎中侯味虚將兵討契丹不利妄言賊行有蛇)
(虎導軍季昶至斬味虚威鎮北方藁城尉吳澤射殺驛使髠民女髮為髢州不能劾季昶杖殺之然)
(後布恩信甄表善艮)韓琬(南陽人監河北軍兼按察使先天中賦絹非時於是榖賤縑貴人多)
(徙亡琬曰御史乃耳目官知而不言尚何賴又上言須報則弊已甚移檄罷督乃聞詔可)裴懷
古(夀春人為幽州都督綏懷兩蕃將舉部落内屬監軍韓琬稱其取士信臨財廉為國名將云)
張守珪(陜州河北人開元中為幽州長史河北節度副大使加採訪處置等使契丹奚達年)
(梗邊前長史不能制守珪至每戰輒媵帝喜詔有司告九廟契丹酋屈刺及突于遣使詐降守珪得)
(其情遣右衞騎曹王悔詣部計事屈刺密引突厥衆將殺悔以叛契丹别帥與突于不協悔因閒誘)
(之斬屈刺及突于盡降其黨守珪次紫蒙川大閱軍實賞將士傳屈刺突于首於東都詔立碑紀功)
裴寬(聞喜人天寶初拜范陽節度使時北平軍使烏承恩與中人通數冒賄寬以法繩治檀州)
(刺史何僧獻生口數十寬悉歸之夷夏感附)李光弼(柳城人天寶末為河北採訪使以朔)
(方兵東救常山次真定史思明來攻擊敗之遂收藁城等十縣)張仲武(范陽人武宗時為幽)
(州節度副大使回鶻特勒那頡啜擁赤心部七千振逼漁陽仲武率銳兵三萬破之獲馬牛橐駝旂)
(纛不勝計回鶻由是不敢犯塞詔李德裕為銘揭碑盧龍以告後世)︹宋︺潘美(大名人太平興)
(國中知幽州行府事兼三交都部署畱屯以捍北邊三交西北三百里地名固軍為北邊咽喉美潛)
(師襲之遂據有其地因積栗屯兵以守之北邊以安)田錫(洪雅人太平興國中為河北轉運副)
(使驛書言邊事帝嘉之)索湘(鹽山人太宗時為河北轉運副使經度供餽以能幹聞遼兵入)
(寇將趨鎮州湘為田重進畫謀乘其無備破走之真宗時為河北轉運使德州舊賦民馬以給驛又)
(役民為步遞湘代以官馬兵卒人皆便之時議於靜戎威虜兩軍置埸鬻茶以資軍用湘言非便遂)
(止有詔修復定州新樂蒲陰兩縣湘以其地迫窄非屯兵之所奏罷之)何承矩(河南人太)
(宗時遼人擾邊承矩上疏請於順安砦西開易河蒲口導水東注於海資其陂澤築隄貯水為屯田)
(可以遏敵騎之奔軼俟期歲閒關内諸泊悉壅闐卽播為稻田其緣邊諸軍臨塘水者止畱城守軍)
(士不煩發兵廣戍太宗嘉納之乃以承矩為制置河北綠邊屯田使俾董其役由是自順安以東瀕)
(海廣袤數百里悉為稻田有莞蒲蜃蛤之饒民賴其利)向敏中(開封人咸平初為河北河)
(東安撫大使以陳堯叟馮拯為副發禁兵萬人翼從所至訪民疾苦宴犒官吏莫不感悦)宋準
(雍邱人太宗時為河北轉運使有治聲)張士遜(陰城人真宗時為河北轉運使河侵棣州)
(詔徙州陽信議者患糧多不可遷士遜視瀕河數州方艱食卽計餘以貸貧者期來歲輸陽信公私)
(利之)盧炎(淄川人真宗時為河北轉運副使時北鄙未靖調發軍儲糧道不絶以職務修舉遷)
(秩刑部賜金紫會城祁州命專董其役)寇瑊(臨汝人真宗時為河北轉運使天禧中河決澶)
(淵瑊視役河上隄墊數里衆皆奔潰而瑊獨畱自若須臾水為折去衆異之)李仕衡(京兆)
(人真宗時為河北轉運使建言河北歲給諸軍帛七千萬而民艱於得錢悉預假於里豪出倍償之)
(息以是工機之利愈薄方春民不足請戶給錢至夏輸帛則民獲利而官用足矣詔優其直仍推其)
(法於天下進都轉運使棣州汙下苦水患仕衡徙州西北七十里既而大水沒故城丈餘明年旱蝗)
(發積粟賑民又移五萬斛濟京師)陳貫(河陽人真宗時為河北轉運使請疏徐鮑曹易四水)
(興屯田)劉元瑜(河南人提舉河北便糴會永寕雲翼軍士謀為變吏窮捕黨與謀劫囚以)
(反百姓竊知多逃避元瑜馳至斬為首者其餘皆釋不問民感其德)王彬(固始人為河北轉運)
(使部吏馬崇正倚章獻太后姻家豪横不法彬發其姦贓下吏忤太后意徙京東)楊偕(中部)
(人仁宗時為河北轉運使按知定州夏守恩贓數萬守恩流嶺南)王沿(館陶人天聖中體量)
(河朔饑民所至不俟詔發官廩濟之就除轉運副使上言請教河北強壯以代就糧禁卒之闕罷招)
(廂軍以其冗者隸作屯田後又為河北轉運使奏罷二牧監以地賦民導相衛邢趙之水下天平景)
(祐諸渠溉田數萬頃)杜衍(山陰人仁宗時河北乏軍費選為都轉運使不增賦於民而用足)
包拯(合肥人仁宗時遼兵近塞邊郡稍警命拯往河北調發軍食拯曰漳河沃壞人不得耕邢)
(洺趙三州民田萬五千頃率用牧馬請悉以賦民從之後為河北都轉運使請罷河北屯兵分之河)
(南兗鄆齊濮曹濟諸郡設有警無後期之憂不報)歐陽修(廬陵人仁宗時保州兵亂以修)
(為龍圖閣直學士河北都轉運使賊平大將李昭亮通判馮博文私納婦女修捕博文繫獄昭亮懼)
(立出所納婦兵之始亂也招以不死既而皆殺之脅從二千人分隸諸郡富弼為宣撫使恐後生變)
(將使同日誅之夜半屏人告修修曰楇莫大於殺巳降况脅從乎弼悟而止)田京(鹿邑人仁)
(宗時提點河北路刑獄事上言請擇要官守滄衞鑿西山石臼廢道以限戎馬用竒正法訓兵徙戰)
(馬内地以息邊費九十餘事帝嘉納之)姚仲孫(商水人為河北都轉運使大修城壘兵備)
(仁宗詔襃之)鄭驤(河南人為河北轉運使王則反討平之除天章閣待制先是皇甫泌夏安)
(期皆為轉運使泌先謫去安期後至不及賞驤固辭不受願推功與二人)韓絳(雍邱人仁宗時)
(河決商胡用李仲昌議開六塔河而患滋甚命絳宣撫河北時宰執多主仲昌人莫敢異絳劾其蠧)
(國害民罪不可貸仲昌遂竄嶺表)吳公弼(夀州人仁宗時為河北轉運使自寶元慶歷以)
(來宿師備邊既西北撤警而屯如故民疲餽餉公弼始通御河漕栗實塞下冶鐡以助經費移近邊)
(屯兵就食京東增城卒給版築蠲冗賦及民遖數百萬)趙抃(西安人為河北都轉運使初有)
(沼募義勇過期不能辦官吏當坐者八百餘人抃被旨督之奏言河北頻歲豐故應募者少請寬其)
(罪以俟農隙從之坐者獲免而募亦隋足)張問(襄陽人仁宗時提點河北刑獄大河決議築小)
(吳問言築小吳則南岸且決水並京畿為害詔付水官議久不決小吳卒潰後為河北轉運使所部)
(地震河再決議者欲調京東民二十萬自澶築隄抵乾寕問言隄未能為益災害之餘力役勞民非)
(計也神宗從之)王鼎(館陶人仁宗時提點河北刑獄所劾舉不避貴勢)張希一(開封)
(人仁宗時為河北緣邊安撫副使請徙邊兵内地以寬糴費每州歲為市平以糴邊榖使人不能高)
(下其價戍卒之孥給糧先軍士一月使其家為伍保坐以逃亡之累皆著為法)王臨(成安人治)
(平中為河北沿邊安撫都監上備禦數十策遼刺人為義軍來歸者數萬或請遣還臨曰彼歸我而)
(遣者必為亂不如周而撫之詔從其請自是來者益多)劉庠(彭城人神宗時為河北都轉運)
(使遼侵霸州土場或言河北不可不備庠上五策料其必不動巳而果然大河東流議者欲徙而北)
(内侍程昉希功請益兵濟役庠請遲以歲月徐觀其勢而順導之朝廷是其議)吕大忠(藍田)
(人元豐中為河北轉運判官上言生財養民十二事)沈括(錢塘人神宗時為河北西路察訪使)
(先是銀冶轉運司置官收其利又賦近畿戶出馬備邊括皆言其非便如是者三十一事詔皆可之)
韓贄(長山人神宗時為河北都轉運使河決商胡贄言開魏金隄使分注故道支為兩河可紓)
(水患詔遣使相視如其策才役三千人幾月而畢)滕元發(東陽人神宗時河北地大震命)
(元發為安撫使時城舍多圯吏民懼壓皆幄寢茇舍元發獨處屋下曰屋摧民死吾當以身同之痊)
(死食饑除田租修隄障察貪殘督盜賊北道遂安)杜純(鄄城人元祐初除河北轉運判官初)
(更役書司馬光稱其議論詳盡予之書曰足下在彼朝廷無河北憂)唐義問(江陵人元祐中)
(為河北轉運副使屬邑尉因捕盜悞遺火盜逸去民家被焚訟尉故縱火郡守執尉抑使服義問辨)
(出之方旱而雨)虞奕(錢塘人崇寕中提舉河北西路常平洺相饑徙之東路入對徽宗問行期)
(對曰臣退卽行流民不以時還則來歲耕桑皆廢矣既而西部盜起復使奕提點刑獄時朝廷將遣)
(兵逐捕奕條上方略請罷勿用而自計討賊不閱月可定轉運使張摶以為不可宰相主摶策數月)
(不效卒用奕議悉降之)任諒(汝陽人徽宗時為河北轉運判官著河北根本籍凡戶口升降)
(官吏增損與一歲出納之數披籍可見上之朝張商英見其書謂為天下部使之最)︹遼︺室昉
(南京人保寕閒為南京副畱守決獄平允人皆便之)耶律休哥(迭刺部人統和初總南面)
(軍務以便宜從事均戍兵立更休法勸農桑修武備後宋人來侵休哥再敗之於沙河及南北和好)
(休哥以燕民疲弊省賦役恤孤寡戒戍兵無犯宋境雖牛馬逸於北者悉還之遠近向化邊鄙以安)
耶律仁先(迭刺部人咸雍中為南京畱守恤孤惸禁姦慝宋人聞風震服議者以為自耶)
(律休哥之後惟仁先一人而巳)︹金︺梁肅(奉聖州人大定初除河北東路轉運副使時初經寇)
(亂兵食不足詔肅措置沿邊兵食移牒肇州北京廣安鹽埸許民以米易鹽兵民皆得其利通檢東)
(平大名兩路戶籍物力稱其平允)伊拉道(伊什部人世宗以其清廉有幹局自翰林直學)
(士改同知中都路轉運使是歲以廉升者及治狀不善下遷者廉察悉當伊拉道舊作伊刺道伊)
(什舊作乙室今改正)劉仲洙(宛平人明昌初除中都西京路提刑副使先是田瑴等以黨罪)
(廢錮者三十餘家仲洙知其冤上書力辨帝從之乃復瑴官爵黨禁遂解)張大節(五臺人章)
(帝時擢中都路轉運使言河東賦重宜減議者或不同大節以他路田賦質之遂命減焉)裴莫
亨(臨潢府人承安中為中都西京等路按察使時世襲家豪奪民田亨檢其實悉還正之裴莫)
(亨舊作裴滿亨今改正)孟奎(遼陽人泰和中同知中都轉運使事時旱詔錄中都路冤獄多)
(所平反)任天寵(定陶人貞祐初為中都路轉運使時京師戒嚴糧道艱阻天寵悉力營辦)
(曲盡勞瘁出家資以濟饑者全活甚衆)高霖(東平人宣宗時為中都畱守兼本路兵馬都總)
(管平章政事莫呢盡忠棄中都南奔霖與子義傑率其徒追之不及謂義傑曰汝可求生吾死於此)
(矣霖死義傑伏羣屍中以免贈翰林學士承旨莫呢盡忠舊作抹然盡忠今改正)︹元︺鄂敦
碩永(女真人太祖時以元帥領真定保定順德諸道農事凡闢田二十餘萬頃鄂敦碩永舊)
(作奥敦世英今改正)賽音達齊扎斯丁(回人憲宗時為燕京路總管多惠政賽)
(音達齊扎斯丁舊作賽典赤贍思丁今改正)高天錫(遼陽人授燕京諸路鄂魯總管語丞)
(相博洛左丞張文謙曰農桑者衣食之本不務本則民衣食不足教化不可興古之王政莫先於此)
(丞相以聞帝為立司農司鄂魯舊作奥魯博洛舊作孛羅今改正)張惠(新繁人世祖卽位授)
(燕京宣慰副使為政寬簡奏免分數錢罷硝碱局)李德輝(通州人中統元年為燕京宣撫)
(使燕多劇賊造偽鈔結死黨殺人德輝捕誅之令行禁止)徐世隆(陳州人中統元年擢燕京)
(等路宣撫使以新民善俗為務中書省檄諸路養禁衛之羸馬數以萬計芻秣什器前期戒備世隆)
(曰國馬牧於北方往年無飼於南者上新臨天下京畿根本地煩擾之事必不為之馬將不來吏白)
(此軍需也其責勿輕世隆曰責當我坐遂弗為備果不至清滄鹽課前政虧不及額世隆綜核之得)
(增羨若干)圖朗哈雅(威烏人世祖時僉燕南道肅政廉訪司事務存大體不事苛察在任)
(六年黜汙吏百四十有奇圖朗哈雅舊作脫烈海牙威烏舊作畏吾今改正)達爾瑪(高昌)
(人至治二年為燕南道廉訪副使行唐縣民斫桑道側有人借斧削其杖其人夜持杖劫民財事覺)
(并逮斧主與盜同下獄達爾瑪原其未嘗知情卽縱之達爾瑪舊作答里麻今改正)張起
巖(濟南人順帝時轉燕南廉訪使搏擊豪強不少容貸貧民賴以吐氣滹沱河水為真定害起巖)
(論封河神為侯爵而移文責之復修其隄防瀹其湮鬱水患遂息)蘇天爵(真定人至正五)
(年充京畿奉使宣撫究民所疾苦察吏之姦貪其興除者七百八十有三事其糾劾者九百四十有)
(九人都人有包韓之譽)成遵(南陽人至正十一年出為大都河閒等處都轉鹽運使初汝汴)
(二郡多富商運司賴之是時汝盜起侵汴境朝廷調兵往討括船運糧以故舟楫不通商販遂絶遵)
(隨事處宜國課皆集)崔敬(惠州人至正十一年遷同知大都路總管府事直沽河淤數年中書)
(省委敬浚治之給鈔數萬錠募工萬人不三月告成咸服其能)︹明︺劉崧(泰和人洪武中為北)
(平按察副使以廉慎為先輕刑省事招集流亡民咸復業創立文天祥祠於學宫之側勒石學門榜)
(示府縣勿以徭役溷諸生嘗請減僻地驛馬以益宛平帝可其奏顧謂侍臣曰驛傳勞逸不均久矣)
(崧能言之牧民不當如是耶初之任止攜一僕後并遣還官舍蕭然吏退明燈讀書而已)張昺
(澤州人建文初為北平布政使受密令伺察燕事至則王稱疾久不出謀甚祕昺知必為變乃部署)
(在城七衞及屯田軍士列九門防守會朝廷遣人逮燕府官校燕王偽縛官校置庭中將付使者紿)
(昺入至端禮門為伏兵所執不屈死)楊繼宗(陽城人成化中以僉都御史巡撫順天畿内多)
(權貴莊田有侵民業者卽奪還之按行關塞武備大飭)屠勳(平湖人宏治中以副都御史巡)
(撫順天整飭薊州邊備分兵屯險築城增戍塞垣加固以京邑役重民貧奏減舊設庫夫壇戶旛夫)
(數千人昌平奉諸陵供億浩穰請免計丁養馬民深德之)洪鐘(錢塘人宏治十一年以副都御)
(史巡撫順天整飭薊州邊備建議增築塞垣自山海抵居庸延互千餘里繕復城堡凡二百七十所)
(悉城緣邊州縣因奏減防秋兵六千人歲省輓輸犒賚費數萬計)徐問(武進人正德時為長)
(蘆鹽運使運司故利藪自好者咸不樂居問曰官能汚人耶吾請身試之終任不取一錢)劉麟
(南京廣洋衛人嘉靖初以右都御史巡撫保定六府中官耿忠守備紫荆多縱麟劾奏之后父陳萬)
(年乞武清東安二縣地詔給七百五十頃復爭之天津三衛屯田舊止千餘頃後增至五倍田多斥)
(鹵不能輸課麟請盡蠲除軍民德之)吳嶽(汶上人嘉靖中以僉都御史巡撫保定六府畿輔徵)
(發四出嶽素知其凋敝為奏請裁減十六七民力以寬)楊博(蒲州人嘉靖中總督薊遼保定)
(軍務把都兒及打來孫十萬騎犯薊鎮百道攻墻博擐甲登陴督總兵官周益昌等力禦卻之論功)
(進右都御史後再莅鎮畫地爲十區令諸將監司分守自居庸距山海旌旗千里礮聲相屬諸酋震)
(懼終歲不能近塞)譚綸(宜黃人隆慶初以兵部侍郎總督薊遼保定軍務疏請設薊鎮真定)
(大名井陘及督撫標兵三萬爲三營分駐密雲遵化三屯而以戚繼光總理之遂與繼光圖上方略)
(築敵臺三千自居庸東至山海斥堠相望邊備大飭)戚繼光(登州人隆慶初爲總兵官鎮守)
(薊州永平山海諸處初至見將卒不足用請兼用浙兵建烽臺千二百座乃立車營制拒馬器設輜)
(重營以南兵爲選鋒衞兵主策應本鎮兵專戍守節制精嚴軍容爲諸邊冠自嘉靖庚戌諳達犯京)
(師至隆慶丙寅邊將易置者十人卒不獲善去繼光在鎮十六年薊門晏然居民得安耕牧諳達)
(舊作俺答今改正)李繼貞(太倉州人崇禎十二年以兵部侍郎巡撫天津時畿輔被兵薊)
(遼軍餉六月猶未開運繼貞至悉心籌畫八月而運畢城中無井率取水城外繼貞特穿水門引流)
(入之軍民稱便銳意興屯躬巡相視白塘葛沽數十里閒禾黍彌望及罷歸以所節省及俸金七千)
(金貯之官庫民畱之不得羣為建祠)徐標(濟寕人崇禎十六年擢僉都御史巡撫保定陛見請)
(重邊防擇守令用車戰禦敵招流民墾荒帝深嘉之李自成陷山西警日逼加標總督畿南山東河)
(北軍務仍兼巡撫移駐真定以遏賊賊遣使諭降標毁檄戮其使中軍謝加福伺標登城畫守禦策)
(鼔衆殺之)
︹本朝︺張存仁(奉天正黃旗人順治七年總督直隸山東河南三省駐節大名榆園賊擾畿南)
(發卒討平之嘗奉詔考試屬員文藝有不能者降調之存仁曰我武臣不諳文事且諸君不)
(皆由科目授官徒論一日長恐沮能吏心乃并考其居官能否第之時以為識大體云)李蔭
祖(奉天正黃旗人順治十一年總督三省初畿北歲饑民多流亡至是來歸強半道殣蔭祖疏請)
(安集全活甚衆)朱昌祚(奉天鑲白旗人康熙四年總督三省遇事執法無所偏徇輔臣鼇拜)
(以鑲黃正白二旗分地瘠薄遣部臣會同督撫重易善地他旗多不樂從民地被圈者咸泣訴失業)
(昌祚上疏極陳其弊鼇拜怒坐以撓法罪立絞死旗民哀之八年追復原官諡勤愍)王登聯
(奉天鑲紅旗人康熙初擢保定巡撫時海宇初定伏莽尚多官吏艱於捕緝共相容隱登聯請嚴縱)
(盜之法重窩主之律厚捕首之賞由是盜賊漸息以撥換旗地事擾民密疏請令各安舊業忤鼇拜)
(意與總督朱昌祚同論死八年復原官諡恪愍)甘文焜(奉天正藍旗人康熙初為順天府尹)
(以法繩下貴幸家皆斂迹崇文門稅苛露章奏之遷直隸巡撫禁暴䘏民緝姦除盜知無不為單騎)
(巡所部以保定四部水災奏免本年賦)金世德(奉天正黃旗人康熙八年巡撫直隸畿内)
(自明以來不置兩司世德請設守道理錢榖巡道理刑名如外省藩臬之職由是二者始有專司以)
(畿北諸郡旗民雜處易於容姦請立屯長以治之漳水滹沱桑乾諸流漲溢淹沒民田八萬餘畝田)
(主猶困徵輸世德再疏請免吳三桂叛四方用兵禁卒援剿供億繁急世德單騎行營中躬料芻糗)
(軍無横索吏無侵漁市肆晏然巳未庚申連歲旱饑力請賑救又截畱漕米以濟四十邑賴以全活)
(以疾卒於官)熊伯龍(漢陽人康熙初督學畿輔崇尚實學鑑别精審)丁思孔(奉天)
(鑲黃旗人康熙八年為直隸守道出納平允吏胥不能為姦大兵南征供億填委思孔措辦有方)
(毫不擾民)于成龍(永寕州人康熙十九年巡撫直隸奏免宣化水衝田糧禁屬員告訐上官)
(賑䘏饑民核定驛站兵餉清保甲嚴偵緝四境無盜賊之患良法善政多為後來遵守)魏象
樞(蔚州人康熙二十一年以刑部尚書巡察直隸所至咨訪民瘼糾貪吏鋤姦惡畿内肅然)于
成龍(奉天鑲紅旗人康熙二十五年巡撫直隸政嚴明貴近有犯必繩以法事有不便於民者)
(悉除之任縣水荒地數千頃産去尚徵其糧至是奏請豁免遷河道總督去三十七年復以總督管)
(直隸巡撫事民聞其來無不歡躍尋又遷河道總督去成龍所至有聲與前永寕于成龍並著人稱)
(大小于公以别之)郭世隆(奉天鑲紅旗人康熙二十九年擢直隸巡撫大兵將征噶爾)
(丹部檄預備軍需刻期止四日世隆以便宜發帑五十萬用飛車裝載三日卽達宣府不以擾民京)
(城巡捕三營向供各衙門驅使世隆陳其弊始隸九門提督歲饑卽發穀平糶渾河隄壞水漸北徙)
(霸州上下時受其害詔令修築世隆言舊隄地勢北高南下修隄則北水愈泛不若濬永清)
(東北舊河使順流歸海霸州等處被淹宜修子牙河隄至五官淀之東隄以禦之皆見施行贊皇縣)
(西有大峪名子午套爲盜藪五十餘年世隆招其渠魁二人使自效餘皆釋歸農)李光地
(安溪人康熙中督學畿輔以經術造士文體一軌於正三十七年巡撫直隸正身率下奬進賢能畿)
(内桑乾滹沱滱易諸水悉會直沽達海下流填淤多潰決爲民害光地次第經理引渾河别從柳岔)
(口出築子牙河隄使滹沱不得横溢棄土盡爲沃壤馬廠經界與民地相錯詔遣八旗都統)
(會勘光地以方田少廣法籌之一夕而定疏請以其地與民耕種田賦以清)邵嗣堯(猗氏)
(人康熙三十年爲直隸守道清介絶俗僚吏憚之)李成龍(奉天正藍旗人由涿州知州洊)
(升直隸巡道勤於吏事案無畱牘鳩工治河勻派里甲民無怨而事集乾隆七年入祀名宦祠)那
前提調官(臣)沈兆澐恭纂輯
提調官(臣)王廣蔭恭覆輯
校對官(臣)黃佳杞恭校
校對官(臣)章詒然恭覆校
