大清一統志
烏里雅蘇台統部(東與黑龍江為界西與新疆為界南至瀚海為界北與俄羅斯為界)
︹建置沿革︺古漠北地秦漢時匈奴居之漢初冒頓強
盛併有漠南武帝時累歲征伐匈奴徙居於此後
漢為北匈奴地後魏初蠕蠕據之蠕蠕滅而突厥
起盡有西北之地唐貞觀初李靖擊滅突厥回紇
及薛延陀並稱強李勣滅薛延陀回紇遂并有其
地至五代時回紇始衰則有室韋嫗厥律諸部散
居之服屬於遼金時蒙古諸部始盛元太祖十五
年定諸部建都於此名和林元之亡也小王子猶
依故土迨後小王子東徙為察哈爾其留舊地者
為喀爾喀
本朝康熙二十八年喀爾喀為噶爾丹所擾投誠内
徙三十六年噶爾丹滅始還故土雍正閒置烏里
雅蘇台將軍統其衆
︹職官︺
定邊左副將軍一員(駐劄烏里雅蘇台城雍正十一年設統轄唐努烏梁海科)
(布多地方喀爾喀四部官兵並會辦庫倫以西事務)
參贊大臣二員(雍正十一年設内一員以蒙古王公台吉兼任)章京四員
(嘉慶十二年額定烏里雅蘇台章京内閣侍讀一缺戶部章京一缺兵部章京一缺理藩院章)
(京一缺三年期滿由談將軍咨請更換到部由部咨取各該衙門照例保送一員帶領引)
(見派往辦理印務糧餉驛站牧務蒙古事務)
管理八旗换防佐領一員(由綏遠城駐防派撥驍騎校同)驍騎校
一員
管理綠營換防守備一員(由直隸宣化鎮山西大同鎮派撥千總以下同)
千總一員把總三員外委一員
唐努烏梁海總管五員(五旗各一員由定邊左副將軍選擬奏補佐領驍)
(騎校同)佐領二十五員驍騎校二十五員
喀爾喀掌印扎薩克協理旗務台吉管旗章
京副章京參領佐領驍騎校(巳詳載蒙古統)
(部卷内)
駐班烏里雅蘇台喀爾喀副將軍四員(雍正三年設三員乾)
(隆六年設一員鈐轄各部蒙古官兵均以其部内扎薩克汗王貝勒貝子公簡任謹按)
(喀爾咳四部蒙古藩爵内各有副將軍參贊一員每年四季輪流同扎薩克台吉前往烏里雅)
(蘇台駐班聽侯將軍調遣)參贊四員(雍正十一年設三員乾隆六年設一員)筆
帖式八員(每部二員由理藩院派往五年更換)
扎薩克公台吉四員協理台吉四員管旗章
京副章京四員聽差台吉二員(以上皆每季更代)
協理台吉一員管旗章京副章京一員驍
騎校一員(以上皆每年更代)
管理牧廠喀爾喀扎薩克一員協理台吉一員
管旗章京副章京一員(以上皆每季更代)
管理孳生駝廠喀爾喀土謝圖汗左翼中旗扎薩
克一員管旗章京副章京一員(以上皆不更代)
科布多參贊大臣一員(管理扎哈沁厄魯特明阿特阿勒坦烏梁海阿勒坦)
(淖爾烏梁海地方統轄杜爾伯特新土爾扈特新和碩特三部官兵)章京一員(辦理)
(糧餉驛站牧務蒙古事件由京派往三年更換)
管理綠營换防兼理屯田遊擊一員(由直隸宣化鎮山西大同)
(鎮派撥千總以下同)千總二員把總六員外委一員
扎哈沁總管二員(内一員三等信勇公兼任)參領一員佐領
五員驍騎校五員
明阿特總管一員參領一員佐領二員驍
騎校二員
厄魯特總管一員參領一員佐領二員驍
騎校二員
阿勒坦烏梁海副都統一員(雍正二年設管轄七旗事務)分理
左右翼散秩大臣二員(副都統散秩大臣仍各兼一旗總管事務)總
管四員佐領七員驍騎校七員
阿勒坦淖爾烏梁海總管二員佐領四員驍
騎校四員
杜爾伯特副將軍二員(左右翼各一員乾隆二十七年設均以其翼内扎薩)
(克請旨簡任其屬下之宰桑授以梅勒扎蘭蘇穆章京昆都等職梅勒與副章京同扎蘭)
(與參領同蘇穆章京與佐領同昆都與驍騎校同)佐領(左翼十一旗二十員輝特下後)
(旗一員右翼三旗十五員煇特下前旗一員)驍騎校(每佐領下設一員謹按杜爾)
(伯特等封爵已載新疆統部)
土爾扈特(新土爾扈特二旗佐領三員其舊土爾扈特隸新疆地分四路南路舊土爾扈)
(特四旗佐領五十四員北路舊土爾扈特三旗佐領十四員東路舊土爾扈特二旗佐領七員)
(西路舊土爾扈特一旗佐領四員)驍騎校(每佐領下設一員謹按土爾扈特等封)
(爵己載新疆統部)
和碩特(新和碩特一旗佐領一員其中路和碩特隸新疆地分三旗佐領十一員)驍騎
校(每佐領下設一員謹按和碩特等封爵已載新疆統部)
駐防科布多喀爾喀扎薩克一員協理台吉一
員管旗章京副章京一員聽差台吉二員
(以上皆每季更代或以社爾伯特土爾扈特和碩特烏梁海扎哈沁汗王貝勒貝子公散秩大)
(臣副都統二人或三四人每二月更代)
管理屯田喀爾喀參領二員佐領二員驍騎
校三員(以上皆每年更代)
管理牧廠喀爾喀協理台吉一員(每年更代)管旗章京
副章京二員(每半年更代)
庫倫辦事大臣二員(雍正九年駐劄司員乾隆二十七年改駐辦事大臣一由)
(京滿洲蒙古大臣簡放一由喀爾喀扎薩克内特派三年更换以司俄羅斯邊務東)
(會黑龍江將軍西會定邊左副將軍共理之)駐劄司員二員筆帖
式二員駐劄恰克圖司員一員(以上司員均由理藩院派)
(往三年更換)
︹屬部︺
喀爾喀北路土謝圖汗部(二十旗東起左翼中旗北與車臣汗部中末旗)
(右翼中旗接其東南圈出一小游牧為中次旗其北為左翼末旗左翼中左旗左翼末旗之北)
(為左翼右末旗達庫倫之驛於是分道其北為中旗在肯特山之西南汗山峙其境南與車臣)
(汗部右翼中旗接東庫倫之西為中右末旗跨土拉河其西為中右旗當土拉河曲處其西南)
(為左翼左中末旗當喀嚕喀河源中右旗之西為中左旗左翼左中未旗之西為土謝圖汗旗)
(西與賽因諾顔部厄魯特旗接中旗之北為右翼左末旗當土拉河源東與車臣汗部中右後)
(旗接其西為右翼右末旗跨哈拉河其北為中左翼末旗北王卡倫與俄羅斯為界又西為右)
(翼右末次旗跨色楞格河西與賽因諾顏部中末旗接西北與唐努烏梁海接其南為右翼左)
(旗皆北至卡倫與俄羅斯為界右翼左旗之南為右翼左後旗其西為左翼前旗跨喀嚕喀河)
(南與中左旗土謝圖汗旗接西與賽因諾顏部厄魯特前旗接土謝圖汗旗之南為右翼右旗)
(西與賽因諾顔部中前旗接其東為左翼後旗西與賽因諾顏部右翼中左旗接)
喀爾喀中路賽因諾顏部(二十二旗附以厄魯特二旗東起厄魯特旗跨)
(鄂爾坤河東與土謝圖汗旗接其北為厄魯特前旗當塔米爾河北岸東與土謝圖汗部左翼)
(前旗接其北為左翼左末旗跨瑚努伊河其西為右翼前旗其北為左翼中旗跨哈綏河其北)
(為中末旗東與土謝圖汗部右翼右末次旗接北與唐努烏梁海接厄魯特旗之南為中前旗)
(跨鄂爾坤河翁金河東與土謝圖汗部右翼右旗接其西為右翼左末旗右翼中左旗皆跨翁)
(金河右翼中左旗東與土謝圖汗部左翼後旗接其南為左翼右旗右翼左末旗之西為賽因)
(諾顔旗其西為中右旗跨推河其西南為右翼中末旗其北為右翼末旗其西北為右翼右後)
(旗西與扎薩克圖汗部右翼右旗接其西北為左翼左旗其西為中後旗賽因諾顔旗之東北)
(為右翼中右旗賽因諾顏之西北為中右翼末旗左翼左旗之東北為中左末旗左翼中旗之)
(西為右翼後旗北與扎薩克圖汗部中左翼末旗接其西南為中後末旗跨齊老圖河其西北)
(為中左旗北與扎薩克圖汗部中左翼右旗接其南為右翼旗中後旗之西為烏里雅蘇台城)
(定邊左副將軍治)
喀爾喀東路車臣汗部(二十三旗東起左翼前旗與黑龍江呼倫貝爾城接)
(南與内扎薩克烏珠穆沁左翼旗接其西北為中右旗其西為左翼後末旗左翼後末旗之南)
(為右翼後旗左翼後末旗之北為中前旗跨克魯倫河其西為中左前旗其西為左翼左旗北)
(至卡倫與俄羅斯為界左翼後末旗之西為左翼後旗其西為中左旗南與土謝圖汗部左翼)
(中旗接其北為左翼中旗跨克魯倫河其西北為中末次旗其西南為左翼右旗其西為右翼)
(左旗其西為車臣汗旗車臣汗旗之北為右翼前旗其西南為右翼中左旗右翼前旗之北為)
(中後旗跨教嫩河右翼中左旗之西為右翼中前旗其北為中右後旗西與土謝圖汗部右翼)
(左末旗接中左旗之西為中末右旗其西為中末旗南與土謝圖汗部左翼中旗接其西為右)
(翼中右旗又西為右翼中旗北與土謝圖汗部中旗接南與土謝圖汗部左翼中旗接)
喀爾喀西路扎薩克圖汗部(十八旗附以輝特部一旗東起中左翼末)
(旗南與賽因諾顔部右翼後旗接其西為右翼右末旗又西為中左翼右旗南與賽因諾顔部)
(中左旗接其北為中左翼左旗北與唐努烏梁海接其西南為左翼前旗左翼後末旗同游牧)
(其西為左翼左旗跨空歸河西北與科布多所屬杜爾伯特左翼十一旗接其南為中右翼末)
(次旗左翼左旗之西為左翼右旗其西南為中右翼左旗西與科布多所屬扎哈沁旗接其東)
(南為左翼中旗右翼後旗同游牧其南為中右翼末旗其東南為輝特旗其西南為扎薩克圖)
(汗兼右翼左旗其西為右翼前旗扎薩克圖汗旗之東南為右翼右旗東與賽因諾顔部右翼)
(右後旗接右翼前旗之南為左翼後旗中右翼末旗之西為右翼後末旗北與科布多所屬扎)
(哈沁旗接)
唐努烏梁海部(五旗定邊左副將軍所屬烏梁海二十五佐領二在德勒格爾河東)
(岸東與土謝圖汗部右翼右末次旗接南與賽因諾顔部中末旗接二在庫蘇古爾泊東北四)
(當貝克穆河折西流處三當謨和爾阿拉河源四當噶哈爾河源俱北與俄羅斯為界十在西)
(北跨阿勒坦河阿穆哈河亦與俄羅斯為界扎薩克圖汗部所屬烏梁海五佐領一在庫蘇古)
(爾泊北一在德勒格爾河西岸南與扎薩克圖汗部中左翼左旗接一北臨貝克穆河西與南)
(俱臨華克穆河一在謨什克河西一當扎庫爾河源賽因諾顏部所屬烏梁海十三佐領俱南)
(依鄂爾噶汗山西與科布多所屬阿勒坦淖爾烏梁海二旗接北與俄羅斯為界哲布尊丹巴)
(呼圖克圖門徒所屬烏梁海三佐領在陶托泊北西臨華克穆河北與俄羅斯為界)
杜爾伯特部(十四旗東界由特斯河南岸起至薩拉托羅海纳林蘇穆河察罕努嚕止)
(與唐努烏梁海連界東南界由杭吉勒察克起至哈布齊克布拉克山拜甡圖之南山止與哈)
(爾哈連界再由拜甡圖之南山起至奇勒稽思淖爾愛拉克淖爾之南岸扎布噶河北岸塔塔)
(呼特喀里止與喀爾喀連界南界由塔塔呼特喀里起至哈喇淖爾綽諾哈唻呼額可阿喇勒)
(淖爾北岸齊爾噶圖山止與科布多官廠連界西南界由齊爾噶圖山起至塔拉布拉克烏蘭)
(布拉克察罕布爾噶蘇茂垓科布多河東岸止與明阿特連界西界由科布多河東岸起沿河)
(至索果克河東岸止與阿勒坦烏梁海連界西北界由索果克河起至蒙古勒雅素哲斯達巴)
(噶嚕圖維和爾淖爾卡倫止與阿勒坦烏梁海連界北界由哈克淖爾卡倫起至哈透烏里雅)
(蘇台卡倫止與卡倫連界再由哈透烏里雅蘇台卡倫起至阿期哈圖河固爾班哈倫昭莫多)
(止與卡倫連界再由昭莫多起至罕達該圖齊齊爾噶纳鄂爾濟呼布拉克阿拉克鄂博卡倫)
(止俱與卡倫連界)
扎哈沁部(一旗東界由占和碩薩拉德杜庫庫圖勒起至哈喇布拉克巴爾嚕克止與喀)
(爾喀連界東南界由巴爾嚕克起至昂吉爾圖止與喀爾喀連界南界哈布塔克山與巴爾庫)
(勒連界西南界由哈布塔克山起至和托昂鄂博止與土爾扈特和碩特連界西界由和托昂)
(鄂博起至布爾干河東岸止與阿勒坦烏梁海連界西北界由布爾干河起至浩賴僧庫爾都)
(木達僧庫爾惠圖僧庫爾之北山止與阿勒坦烏梁海連界北界由惠圖僧庫爾起至土古里)
(克止與喀爾喀屯田兵官廠連界東北界由土古里克起至德杜庫庫圖勒止與喀爾喀連界)
土爾扈特部(新土爾扈特二旗東界由哈弼察克起至奔巴圖們楚克烏蘭布勒幹和)
(碩止與和碩特連界東南界由布勒幹和碩起至拜塔克山止與扎哈沁連界南界由拜塔克)
(山起至胡圖斯山烏隴古河烏蘭波木止與古城連界西界由烏蘭波木起至清依勒河昌罕)
(阿璊那彥鄂博止與阿勒坦烏梁海連界西北界由那彥鄂博起至綽和爾淖爾那郭幹淖爾)
(之中山止與阿爾坦烏梁海連界北界由綽和爾淖爾那郭幹淖爾之中山起至哈弼察克止)
(與阿勒坦烏梁海連界)
和碩特部(新和碩特一旗東界和托昂鄂博與扎哈沁連界南界布勒幹和碩西界們楚)
(克烏蘭北界奔巴圖哈弻察克止與土爾扈特連界)
明阿特部(一旗東界由塔拉布拉克起至齊爾噶圖山科布多河止與杜爾伯特連界南)
(界由齊爾噶圖山起沿科布多河北岸至遜都里山止與喀爾喀屯田兵厄魯特連界西界由)
(遜都里山起至茂垓止與杜爾伯特連界北界由茂垓起至察罕布爾噶蘇烏蘭布拉克塔拉)
(布拉克止與杜爾伯特連界)
厄魯特部(一旗東界由濟爾噶朗圖起沿布彥圖河西岸至布克圖和碩止與喀爾喀屯)
(田兵連界南界由布古圖和碩起沿布彥圖河北岸至哈透烏里雅蘇台止與喀爾喀屯田兵)
(連界西界由哈透烏里雅蘇台起至都嚕淖爾止與阿勒坦烏梁海連界北界由都嚕淖爾起)
(至習集克圖河止與阿勒坦烏梁海連界再由習集克圖河起沿科布多河南岸至濟爾噶朗)
(圖止與明阿特連界)
阿勅坦烏梁海部(七旗東界由都嚕淖爾起至哈透烏里雅蘇台止與厄魯特連)
(界再由哈透烏里雅蘇台起至西伯爾沙扎該山島圖淖爾之南山止與喀爾喀屯田兵連界)
(東南界由惠圖僧庫爾起至都木達僧庫爾浩賴僧庫爾之北山哈弼察克止與扎哈沁連界)
(再由哈弼察克起至綽和爾淖爾那郭幹淖爾之中山清依勒河那彥鄂博昌罕阿璊烏蘭波)
(木止與土爾扈特和碩特連界南界由烏蘭波木烏隴古河起至巴噶淖爾止與塔爾巴哈台)
(所屬土爾扈特連界西南界由巴噶淖爾起至噶勒扎爾巴什淖爾北岸納林哈喇山止與塔)
(爾巴哈台所屬土爾扈特連界再由納林哈喇山起至碑爾素克託羅垓止與塔爾巴哈台連)
(界西界由碑爾素克託羅垓起至巴爾哈斯淖爾止與卡倫連界北界由巴爾哈斯淖爾起至)
(哈竇里達巴止與卡倫連界東北界由哈竇里達巴起至哲斯達巴蒙古勒雅素沿索果克可)
(科布多河西岸習集克圖河止與杜爾伯特連界)
阿勒坦淖爾烏梁海部(二旗在索果克卡倫外東界由哈勒巴哈雅山起至)
(布古素山博羅布爾噶蘇河止南界由博羅布爾噶蘇起至托甲圖山習伯圖山達爾欽圖河)
(止西界由達爾欽圖河起至阿爾占山巴勒塔爾罕山呼巴圖嚕山止北界由呼巴圖嚕山起)
(至阿勒坦淖爾伯勒山楚勒坤卓爾哈勒巴哈雅山止)
大清一統志
烏里雅蘇台(東界庫倫西界科布多南界瀚海北界俄羅斯距京師七千餘里)
︹建置沿革︺烏里雅蘇台即元之和林境也其治在賽
因諾顏部中後旗之西北
本朝乾隆二十九年定邊左副將軍成衮扎布奏烏
里雅蘇台舊城圯請增修復以土浮難興版築應
照舊造木城增高丈六尺厚一丈周圍共五百丈
内外排木柵中實土東西南各置門北迎河掘溝
引水環之即以溝土築城城在齊格爾蘇特烏里
邪蘇台二河間
︹晷度︺北極高四十七度六分距
京師偏西十九度強
︹山川︺伊遜都蘭哈拉山(在烏里雅蘇台城東)瑪拉哈山(在伊遜都蘭哈)
(拉山西)翁郭山(在瑪拉哈山南)巴彥山(在烏里雅蘇台城東南)額布根
山(在巴彥山東南)枯黑勒山(在額布根上西南)阿爾洪山(在烏里雅蘇台)
(城西南)唐努山(在烏里雅蘇台城北近山游牧之烏梁海為唐努山烏梁海)哲尼
克山(在唐努山東北)額爾奇克山(在哲尼克山北)鄂爾噶漢山(在唐)
(努山西北)敖蘭烏納瑚山(在鄂爾噶漢山北)烏里雅蘇台河(源出)
(中後旗西流東合一水經烏里雅蘇台城南南納舒魯克河北納蘇布拉河注扎布噶河)扎布
噶河(上源曰錫拉河出賽因諾顏部左翼左旗西南流北納哈拉河布爾噶蘇台河折西北流)
(特里烏蘇河自北來會又西北會烏里雅蘇台河西流為扎布噶河又西流入科布多界)推河
(源出賽因諾顔旗西南流東納伊瑪圖河額爾德穆圖河經賽因諾顏部中右旗北納哈拉瑚吉爾)
(河瀦為鄂羅克泊)塔楚河(源出賽因諾顔旗數水合南流瀦為錫拉布里都泊)拜塔
里克河(源出賽因諾顏部右翼右後旗數水合南流東納察罕齊齊爾里克河墨特河經賽)
(因諾顏部右翼末旗歧為二支一南流經賽因諾顔部右翼中末旗瀦為察漢泊一西南流瀦為綳)
(察漢泊)翁金河(源出賽因諾顏部右翼左末旗二水合東流經右翼中左旗中前旗北合)
(二水入土謝圖汗部界)鄂爾坤河(源出賽因諾顏部中左末旗東南山曰塔米爾河東)
(流南北合數水經其部之右翼中右旗察罕鄂倫河出其西山東北流來會又東經厄魯特前旗是)
(為鄂爾坤河經土謝圖汗旗又合數小水折東北流經土謝圖汗部之左翼前旗右翼左後旗與土)
(拉河會又東北經土謝圖汗部之右翼左旗北合二水南與哈拉河會又北東納伊遜河齊雅圖河)
(與色楞格河會合北流入庫倫界)吟綏河(源出賽因諾顏部中左末旗東山東北流經其)
(部之右翼前旗西納珠薩蘭河南納瑚伊努河東流為色楞格河與鄂爾坤河合)特斯河
(源出扎薩克圖汗部之中左翼左旗西流右會數小水入科布多界為烏布薩泊)伯魯克
泊(源出唐努山之北曰克穆齊克河東流南會巴爾魯克河集爾哈瑚河北會阿克河又東流南)
(會扎達克河北會一水是為克穆齊克河又東流南會扎庫爾河北會伊克克穆河又東流南會察)
(罕阿拉爾河北會特穆爾烏蘇河又東流南會謨和爾阿拉河北會額錫穆河又東流南會巴拉克)
(河北會烏蘭烏蘇河又東北流南會謨什克河北會圖蘭河鄂克河又東北流南會華克穆河北會)
(伊博克河又東北流南會二小水北會鄂克穆河哈彥薩拉克穆河又東北流南會庫克穆河北會)
(圖集泊水又東北流南會博爾魯克河注於泊)
︹臺站︺華碩囉圖臺舒魯克臺特木爾圖臺達
罕德勒臺呼吉爾圖臺阿嚕圖齋臺鄂博
爾托齋臺烏蘭班巴圖臺霍博爾車根臺
瓦克臺都特庫土勒臺偶塔臺鄂羅海臺
烏爾圖哈喇托羅海臺圖依臺沙爾噶勒
卓特臺烏爾圖額沁呼都克臺塔楚臺噶
嚕廸臺哈喇呢敦臺哈建圖臺烏努格特
臺昂進臺遮林臺哈沙圖臺乂普齊爾
臺忙克圖臺吉里臺老薩臺什保太臺
哈必爾噶臺莫端臺賽里烏蘇臺(以上東南接張)
(家口所屬軍臺)阿勒達爾臺博爾輝臺胡都克烏蘭
臺伊克哲斯臺已罕哲斯臺珠爾庫珠克
臺布古珠勒克臺阿爾噶靈圖臺巴罕淖
爾臺圖根淖爾臺哈爾噶納臺濟爾噶朗
圖臺扎哈布拉克臺哈喇烏蘇臺(以上西至科布多軍)
(臺)楚布哩雅臺柯爾森赤樓臺鄂博爾烏拉
克沁臺阿魯烏拉克沁臺愛拉克臺察普
担臺塔木塔拉海臺珠爾庫珠臺察罕托
羅海臺(以上北至唐努烏梁海軍臺)
︹卡倫︺阿拉渾博勒爾(東接庫倫所屬之額林沁卡倫)鄂依拉噶塔
爾沁圖庫庫托羅海哈特呼勒博勒圖斯
察罕布隆呵噶爾沙巴爾齋噶勒哈
齊克巴彥布拉克(西接科布多所屬之津吉里克卡倫以上北面卡倫)
纂修官(臣)張芾恭纂輯
前纂修官(臣)李嘉端恭覆輯
校對官(臣)黃桐勲恭校
校對官(臣)許誦恆恭覆校
大清一統志
庫倫(東界黑龍江西界烏里雅蘇台南界瀚海北界俄羅斯距京師五千餘里)
︹建置沿革︺準部未定之先其地為喀爾喀土謝圖汗
台吉噶爾丹及土謝圖汗之親弟哲布尊丹巴呼
圖克圖所居
本朝康熙二十八年喀爾喀内附尚書阿爾尼奉
命會閱於此乾隆二十七年置辦事大臣專理俄羅斯通
商之事並撫馭哲布尊丹巴呼圖克圖治所在土
謝圖汗部右翼左末旗之南中旗之北其在土拉
河以東克魯倫河以西者為東庫倫在土拉河以
(彥集魯克山北)坤策勒山(在西庫倫東)伊呢爾山(在坤策勒山南)巴哈
噶托爾山(在伊呢爾山東)策策山(在巴哈噶托爾山南)商喀山(在策策山)
(東南)訥拉特山(在商喀山東)轟郭爾山(在訥拉特山東北)鄂淖爾
山(在轟郭爾山東北)鄂羅輝山(在郭淖爾山東北)杭愛山(在西庫倫北境)
土拉河(源出土謝圖汗部右翼左末旗南流經庫倫東西納哈拉圖魯河洪郭爾河經其部)
(之中旗折西流經庫倫南又經其部之中右末旗中右旗與喀嚕喀河會)喀嚕喀河(源出)
(土謝圖汗部左翼左中末旗北流經其部之中左旗又北流會土拉河入鄂爾坤河)克魯倫
河(亦名臚胊河出車臣汗部中右後旗西南流北納集隆河特勒爾集河又南西納巴彥集魯克)
(山水博爾肯河折東流經右翼中前旗北納僧庫爾河經右翼中左旗車臣汗旗北納塔爾河又東)
(北經右翼左旗左翼右旗左翼中旗中左旗左翼左旗中左前旗中前旗入黑龍江呼倫貝爾城界)
(康熙三十五年大軍臨克魯倫河聖祖仁皇帝親征噶爾丹命大學士伊桑阿致祭)
(克魯倫河之神其文曰朕統御寰宇懷柔百神遐邇内外罔有殊視凡乘輿巡歷之地必虔告所過)
(名山大川所以昭秩祀也頃因厄魯特噶爾丹悖德逆天俶優邊境朕躬統大軍遠出聲討以期殄)
(寇安民兹已行次克魯倫河惟神夙以巨浸名於絶塞溯長源之濬發引千里之衆流朕率師莅止)
(臨觀嘉歎是用備陳牲帛遣官申祭神其丕彰靈應默贊軍威迅蕩滌夫穢氛永澄清乎朔漠異日)
(垂諸史冊蔚有休光惟神鑒焉)色楞格河(上源曰齊老圖河出賽因諾顔部中左末旗為)
(鄂爾哲依圖泊東北流經其部之中左旗右翼後旗南納特爾克河阿集拉克河西納伊第爾河德)
(勒格爾河入扎薩克圖汗部界北會哈拉鄂倫河南會阿察河又東流南會哈綏河是為色楞格河)
(又東流南會塔特河扎達河巴爾土河入土謝圖汗部界折而東北流左會鄂博爾克倫河又東流)
(左會特爾格河哈爾集蘇台河而與鄂爾坤河會)
︹卡倫︺珠爾特伊(自此迤東十二卡倫為黑龍江將軍轄此下皆自東以次而西)西伯
爾布拉克巴彥珠爾克烏裕勒和齊巴雅
斯呼蘭圖巴圖爾和碩庫克多布額爾德
尼陀羅海蒙克西里阿巴噶圖蘇克特
察罕鄂拉庫布勒哲庫孟克陀羅海哲格
勒圖孟格集格鄂博圖鄂淩圖托爾羅
克圖爾克納托克托爾和林納爾素拉
索克和爾泰伯爾克烏爾和特巴彥阿
都爾噶阿嘎楚集爾博爾集爾渾庫謨
里阿魯蘇魯克阿興阿庫野明几烏
雅勒喀庫德里齊克泰齊蘭布拉察
罕烏蘇哈拉呼集爾哈布塔海集爾格忒
鄂爾多和特穆倫額林沁(以西接烏里雅蘇台所屬之阿)
(拉渾博勒爾卡倫雍正五年尚書察畢那等奉旨會同俄羅斯勘定疆界設卡倫五十九座)
(極東之十二卡倫就近屬黑龍江將軍派索倫官兵戍守迆西之四十七卡倫以喀爾喀四部蒙古)
(按其游牧遠近派兵戍守其四十七卡倫以恰克圖為適中之地恰克圖之東卡倫二十八係土謝)
(圖汗車臣汗兩部管理恰克圖之西卡倫十九係扎薩克圖汗賽因諾顔兩部管理)
︹屬境︺恰克圖(雍止七年立市集於此派理藩院司員董其事乾隆二十七年始駐大臣辦理)
(夷務)
大清一統志
科布多(東至烏里雅蘇台界西至伊犁塔爾巴哈台巴里坤界南至瀚海界北至俄羅斯距京)
(師八千餘里)
︹建置沿革︺科布多在元時為諸王分封之地準部末
平時厄魯特噶爾丹居焉
本朝乾隆二十四年平西域置城
︹晷度︺北極高四十八度一分距
京師偏西二十五度強
︹山川︺烏爾圖海爾罕山(在科布多城東)齊爾噶圖山(在科布多城東)
(偏北屯田界)杜蘭哈喇山(在科布多城東南扎哈沁界内山產鉛砂)哈布塔
克山(在杜蘭哈喇山東南)拜克塔山(在科布多城南近扎哈沁界)阿勒坦
山(即金山在科布多城之西)巴爾魯山阿爾占山巴勒塔
爾罕山(三山皆在阿勒坦淖爾烏梁海界西)遜都里山(在科布多城北)托申
圖山(在科布多城北阿勒坦淖爾烏梁海界)拜甡圖山(在科布多城東北)哈
套里嶺(在科布多西北阿勒坦烏梁海界北)烏隴古河(在科布多城南河二源東)
(曰布爾干河西曰青吉斯河布爾干河出新和碩特旗北合喀喇圖泊水南流經扎哈沁旗東南流)
(青吉斯河出新土爾扈特旗北合哈拉泊水西南流合哈弼察克河又東南與布爾干河合為烏隴)
(古河折西流經阿勒坦烏梁海旗瀦為赫薩爾已什泊)額爾齊斯河(在科布多城西)
(自塔爾巴哈台境宰桑淖爾溢出又北流入俄羅斯界)阿拉克淖爾(在科布多城東)
(有扎市噶河自烏里雅蘇台境流入會奇勒稽斯淖爾水愛拉克水都爾根淖爾水喀拉淖爾水注)
(淖爾北有科布多河布彥圖河注淖爾西有伊格爾河注淖爾南)阿勒坦淖爾(在科)
(布多城北阿勒坦淖爾烏梁海旗東北綽爾齊河沙克爾河巴什庫斯河阿斯巴圖河俱出阿勒坦)
(淖爾烏梁海旗合北流瀦焉東纳格結河西納巴哈齊里河伊克齊里河郭爾達爾河)烏布
薩淖爾(在科布多城東北特斯河自烏里雅蘇台界西流入泊和賴河特里河伊爾河博爾)
(河扎爾河齊塔齊河俱南流入泊喀喇奇拉河古薩爾泊水出杜爾伯特左翼旗北流薩里克哈拉)
(河亦出杜爾伯特左翼旗東流俱瀦於淖爾)
︹臺站︺搜吉臺察罕布爾噶蘇臺達布索圖淖爾
臺納林博羅齊爾臺依什根托羅垓臺扎
哈布拉克臺西博爾圖臺(以上南至古城軍臺)沙拉布拉
克臺煇覺博爾齊爾臺轟郭爾鄂籠臺察
罕碩羅圖臺哈透烏里雅蘇臺烏魯格依臺
畢柳圖臺傅羅布爾噶蘇臺(以上北至阿勒坦淖爾烏梁海軍臺)
︹卡倫︺津吉里克額爾遜薩瑪噶勒台阿拉克
鄂博鄂爾濟呼布拉克齊齊爾噶納汗達
垓圖博羅依齊噶圖博陀果尼霍壘烏魯
克淖爾棲格爾蘇特依哈透烏里雅蘇臺
哈克淖爾索果克衞霍爾噶魯圖烏科
克沁達垓圖烏爾魯昌吉斯臺那林
庫魯阿吉爾噶和呢邁拉虎(以上西接烏里雅蘇台東接俄羅斯)
(一帶卡倫卡倫以北為阿勒坦淖爾烏梁海游牧)
大清一統志
外藩蒙古統部(東接盛京黑龍江西接伊犂東路南至長城北踰絶漠袤延萬餘里)
︹分野︺天文昴畢及尾箕分野躔大梁析木之次(史記天官)
(書昴畢閒為天街其陰陰國陽陽國張淵觀象賦天街分中外之境注云天街二星昴畢閒近月星)
(陰陽之所分中國之境界天街以西屬外國氈褐引弓之民皆屬焉天街以東屬中國搢紳之士冠)
(帶之倫皆屬焉)
︹建置沿革︺古雍冀幽并營五州北境周時獫狁山戎
居之秦漢北邊外匈奴盡有其地漢末烏桓鮮卑
雜處其閒元魏時蠕蠕及庫莫奚為大隋唐屬突
厥後入於回紇延陀遼金以來建置都邑城郭與
内地不異元之先曰蒙古居西北極邊奄有天下
遂成一統明初阿裕實哩達喇遯歸朔漠復其故
號遺種繁衍諸部時擁衆侵邊迄明世北陲不靖
(初順帝殂於應昌阿裕嗣立徙和林改元宣光傳其次子托果斯特穆爾改元天元洪武二十一年)
(命大將軍藍玉出大寕進抵慶州破之於捕魚兒海托果斯特穆爾從十餘騎跳身遯後遂為其下)
(伊蘇德勒所弑部落潰散終太祖世不敢大為寇自托果斯特穆爾後五傳至昆特穆爾皆被殺遠)
(族果勒齊篡位稱可汗去國號復稱韃靼其下以非順帝裔不附酋長阿嚕台等殺果勒齊而迎元)
(後布延實哩立以為可汗永樂六年以書諭之不報復遣給事中郭驥往驥被殺於是淇國公邱福)
(統五將軍出塞擊之師殱焉帝聞震怒八年親征布延實哩懼欲與阿嚕台俱西阿嚕台不從君臣)
(始各為部布延實哩西奔帝追及鄂諾河元太祖始興地也布延實哩率衆戰大敗絶跡遯帝班師)
(至靜鹵鎮遇阿嚕台大破其衆乃班師十年布延實哩爲斡拉瑪哈穆特等所殺而阿嚕台與斡拉)
(相讐窮蹙内附特封以王號後復入寇興和二十年帝復親征阿嚕台大破之遂擊烏梁海蕩其巢)
(而還仁宗時阿嚕台數敗斡拉勢日蹙乃率其屬東走烏梁海駐牧遼塞宣德中爲斡拉托歡所殺)
(斡拉蒙古部落也在韃靼西永樂閒封瑪哈穆特以王號其後擁兵將入犯帝親征大破其衆於呼)
(蘭和實衮追奔至圖喇河復修貢職其子托歡嗣仍封王號旣襲殺阿嚕台欲自稱可汗而衆不附)
(乃求元後托克托布哈立之自爲丞相居漠北喀喇沁等部俱屬馬己誘多顏諸衞窺塞托歡死子)
(額森嗣爲太師衆益強托克托布哈不能制正統十四年額森誘脅諸番大舉入寇閹王振挾帝親)
(征百官上章留不聽駕至大同還次宣府額森追及王師覆於土木英宗北狩額森擁英宗犯京師)
(爲兵部尚書于謙等所敗於是戰守籌畫大具而虜使來輸平送英宗還既而額森弑其主自立東)
(自女直烏梁海野人西至蒙古赤斤哈密皆受約束額森來貢稱田盛大可汗田盛者漢言天聖也)
(詔稱為斡拉可汗額森恃強益驕景泰中阿喇知院攻額森殺之斡拉遂微時韃靼部長保喇復攻)
(破阿喇求托克托布哈子瑪爾科爾立之號小王子保喇與其屬瑪拉噶皆雄視部中韃靼復熾天)
(順中瑪爾科爾死衆共立瑪古和爾濟蘇亦號小王子自是韃靼部長益各專擅小王子世次多莫)
(可考成化初保喇與小王子瑪拉噶等入據河套邊事日棘會保喇弑小王子瑪拉噶殺保喇更立)
(他可汗尋復弑之有阿爾楚者與瑪拉噶相仇殺博囉乃與阿爾楚合别部嘉勒斯賚博勒呼亦入)
(據河套廷議發兵討之趙輔劉聚相繼為將軍無功瑪拉噶諸部亦稍衰敗而瑪勒圖入河套稱可)
(汗以嘉勒斯賚為太師尋與博勒呼入寇大敗於韋州瑪勒圖不復居套嘉勒斯賚遂殺博勒呼併)
(其衆益專恣為瑪勒圖所殺瑪勒圖死邊患少息成化末入寇者復稱小王子漸往來套中與和斯)
(相倚日益強大宏治十三年小王子復居河套為邊患無虛歲嘉靖十一年小王子徙幕東方謂之)
(土蠻而所分諸部落在西北邊者其從父行濟農諳達二部最強據河套時時入寇二十九年諳達)
(移駐威寕海子招集亡命居豐州築城自衞與土蠻迭犯東西諸邊隆慶四年諳達乞封詔封爲順)
(義王自是約束諸部無入犯歲來貢市西塞以安而東部土蠻時寇遼東初小王子裔布希亦稱小)
(王子駐牧察哈地是爲察哈爾亦曰插漢兒諳達方強懼爲所併徙帳於遼收福餘襍部數入掠薊)
(西四傳至林丹稱胡土克圖可汗漸強盛萬歷四十三年數犯遼東崇禎元年攻破喀喇沁及白言)
(台吉布斯圖諸部乘勢犯宣大邀歲賞東西馳逐所部多叛之諸蒙古先後歸附於我大清)
(太宗文皇帝親征察哈爾林丹懼西奔圖伯特死於打草灘其子來降插部遂滅阿裕實哩達)
(喇舊作愛猷識理達臘托果斯特穆爾舊作脫古思帖木兒伊蘇德勒舊作也速迭兒昆特穆爾舊)
(作坤帖木兒果勒齊舊作鬼力赤阿嚕台舊作阿魯台布延實哩舊作本倠失里鄂諾河舊作斡難)
(河斡拉舊作瓦喇瑪哈穆特舊作馬哈木烏梁海舊作兀良哈托歡舊作脫歡呼蘭和實衮舊作忽)
(闌忽失温圖喇舊作土刺托克托布哈舊作脫脫不花哈喇沁舊作哈喇嗔額森舊作也先阿喇舊)
(作阿刺保喇舊作孛來瑪爾科爾舊作麻兒可兒瑪拉噶舊作毛里孩瑪古和爾濟蘇舊作馬古可)
(兒吉思阿爾楚舊作斡羅出博囉舊作孛魯嘉勒斯賚舊作癿加思蘭瑪勒圖舊作滿魯都博勒呼)
(舊作孛羅忽和斯舊作火篩濟農舊作吉囊諳達舊作俺答布希舊作卜赤布斯圖舊作卜失兔圖)
(伯特舊作圖白忒今俱改正)
本朝龍興蒙古科爾沁部率先歸附及既滅察哈爾
諸部相繼來降於是正其疆界悉遵約束有大征
伐並帥師以從及定鼎後錫以爵祿俾得世及每
歲朝貢以時奔走率職惟謹設理藩院以統之蓋
奉正朔隸版圖者部落二十有五爲旗五十有一
並同内八旗其貢道由山海關者科爾沁郭爾羅
斯杜爾伯特扎賚特四部落為旗十由喜峯口者
阿嚕科爾沁扎嚕特土默特喀喇沁喀爾喀左翼
柰曼敖漢翁牛特八部落為旗十三由獨石口者
阿巴噶左翼阿巴哈納爾左翼浩齊特烏珠穆沁
巴林克什克騰六部落為旗九由張家口者阿巴
噶右翼阿巴哈納爾右翼蘇尼特四子部落喀爾
喀右翼茂明安六部落為旗七由殺虎口者歸化
城土默特烏喇特鄂爾多斯三部落為旗十二是
為内扎薩克蒙古至於漠南而外則有漠北漢唐
之盛兵力或能至漠南若漠北則固荒遠矣元初
起自西北建都和林其後混一天下遂於和林置
行中書省列於十一行省之中其後裔於明初退
保於此位號相傳終明之世自稱強國
聖朝功德隆盛遐邇咸賓開國之初蒙古北部喀爾喀
三汗同時納貢至康熙年間喀爾喀與準噶爾搆
難舉國内屬
聖祖仁皇帝親征平定於是全部列爵分旗隸我宇下又
有善巴自為一部曰賽因諾顏雍正九年以奮擊
準噶爾功
詔授扎薩克分轄各旗共四部七十四旗今增至八十六
旗其朝貢會盟隸理藩院其貢道由張家口來享
來王奔走恐後與漠南無異焉又有察哈爾者本
元後裔雄長北陲我
朝肇基王業各蒙古相率歸誠唯察哈爾恃其強盛
未即款服
太宗文皇帝親征林丹汗走死其子額哲來降至康熙年
閒以布爾呢叛逆復加戡定始遷其衆於大同宣
化邊外惟以總管等官臨治與各扎薩克之襲有
世爵者不同第散處邊陲習於游牧固與諸蒙古
無異其察哈爾舊地遂置各牧廠於此長林豐草
訛寢咸宜凡駝馬牛羊之孳息者歲以千萬計考
牧之盛卓越千古其地在彰武臺及獨石口張家
口外隸於内務府
上駟院太僕寺等衙門由北路而西則更有阿拉善
厄魯特青海厄魯特阿拉善厄魯特本駐牧套西
稱為套彝順治四年遣使入貢後為噶爾丹侵併
其地竄至近邊康熙年間於寕夏甘州邊外給以
地
賜牧阿拉善編置佐領為旗一青海厄魯特青海本禹貢
西戎地周秦以還諸羌繁衍罕歸聲教厥後一變
而為吐谷渾再變而為吐蕃至明代入於蒙古而
後復為厄魯特所有我
朝開創之初其部酋顧實汗輸誠歸附雍正初平定
青海編旗授爵分置佐領為旗二十有八乾隆間
增設一旗嘉慶十一年一等台吉一旗兼襲郡王
仍為旗二十八又有大喇嘛察罕諾們汗所屬蒙
古分為四佐領不統於各旗均隸理藩院其貢道
由西寕朝貢之謹與内扎薩克等迤西而南有古
西南徼外諸羌戎地唐時始通中國史稱其國西
南與婆羅門接壤則其俗之信奉釋教固宜元時
其地領於番僧明代因之自黃教興而諸番崇信
於是有達賴喇嘛班禪喇嘛更在各番王之上
本朝崇德年間不遠萬里遣使納貢乃以其恭順獨
先錫之封號俾得以世相繼康熙閒準夷侵擾經
王師平定其地諸番皆登樂土於焉闡揚善教同我
太平所謂因其教不易其俗齊其政不易其宜者
蓋懷柔駕馭之道即於是寓焉矣其地在四川雲
南徼外其朝貢隸於理藩院其貢道由西寕於此
見
聖朝威德所彰無遠弗屆屏藩萬里中外一家誠曠古
所未有也
︹旗分︺
科爾沁右翼旗
右翼前旗
右翼後旗
左翼旗
左翼前旗
左翼後旗
扎賚特旗(屬科爾沁右翼)
杜爾伯特旗(屬科爾沁右翼)
郭爾羅斯前旗(屬科爾沁左翼)
後旗(屬科爾沁左翼)
喀喇沁右翼旗
左翼旗
添設一旗
土默特右翼旗
左翼旗
敖漢旗
柰曼旗
巴林右翼旗
左翼旗
扎嚕特右翼旗
左翼旗
阿嚕科爾沁旗
翁牛特右翼旗
左翼旗
克什克騰旗
喀爾喀左翼旗
烏珠穆沁右翼旗
左翼旗
浩齊特右翼旗
左翼旗
蘇尼特右翼旗
左翼旗
阿巴噶右翼旗
左翼旗
阿巴哈納爾右翼旗
左翼旗
四子部落旗
茂明安旗
烏喇特中旗
前旗
後旗
喀爾喀右翼旗
鄂爾多斯右翼中旗
右翼前旗
右翼後旗
左翼中旗
左翼前旗
左翼後旗
添設一旗
喀爾喀旗
土謝圖汗部(旗二十)
車臣汗部(旗二十三)
扎薩克圖汗部(旗十九)
賽因諾顏部(旗二十四)
阿拉善厄魯特旗
青海厄魯特(旗二十八)
西藏
歸化城土默特右翼旗
左翼旗
牧廠
察哈爾(八旗)
︹封爵︺(按諸旗封爵定於國初今以錫爵之始所得之爵列為目錄至雍正乾隆嘉慶間有晉封及)
(降襲者並分注於各旗之下其封爵仍舊者不復注焉至不掌旗之王公諸爵並按各旗增載於篇)
科爾沁右翼和碩土謝圖親王(崇德元年封所屬有不掌旗貝勒一)
(康熙十四年封)
左翼和碩達爾漢親王(順治十六年由郡王晉封所屬有不掌旗親王)
(一崇德元年封郡王一順治六年封貝勒一順治十八年由鎮國公晉封貝子二一雍正四年)
(封一乾隆二十三年封親王後屢升降至嘉慶二十四年降襲貝子輔國公四一順治十八年)
(封一雍正二年封旋晉貝于後仍降襲輔國公以上並世襲一雍正二年封一乾隆十五年封)
右翼前旗多羅扎薩克圖郡主(崇德元年封)
右翼後旗鎮國公(崇德元年封)
左翼前旗多羅冰圖郡王(崇德元年封)
左翼後旗多羅郡王(順治七年封所屬有不掌旗輔國公一乾隆三年封)
(貝子至三十六年降襲)
右翼扎賚特多羅貝勒(雍正十年由貝子晉封)
右翼杜爾伯特固山貝子(順治五年封)
左翼郭爾羅斯前旗輔國公(崇德元年封)
左翼郭爾羅斯後旗鎮國公(順治五年封)
喀喇沁右翼多羅杜棱郡王(康熙七年由貝勒晉封所屬有不掌旗輔)
(國公二一雍正九年封世襲一乾隆八年封尋晉貝子後遽降襲輔國公)
左翼多羅貝勒(初封鎮國公後晉貝子嘉慶八年晉封貝勒)
增設一旗輔國公(乾隆五十三年由一等塔布囊晉封所屬有不掌旗輔國)
(公一雍正九年封世襲)
土默特右翼固山貝子(康熙二年由鎮國公晉封)
左翼多羅達爾漢貝勒(康熙元年由鎮國公晉封所屬有不掌旗貝勒)
(一康熙四年封世襲)
敖漢多羅郡王(崇德元年封所屬有不掌旗郡王一順治五年封貝子一雍正十年)
(封並世襲鎮國公一乾隆三十三年封台吉一嘉慶十年由貝子降襲)
柰曼多羅達爾漢郡王(崇德元年封)
巴林右翼親王品級多羅郡王(順治七年由鎮國公晉封郡王乾隆)
(十九年加親王品級所屬有不掌旗輔國公一乾隆二十一年封)
左翼固山貝子(順治五年封所屬有不掌旗貝子一順冶五年封世襲)
扎嚕特右翼多羅達爾漢貝勒(順治五年封所屬有不掌旗鎮國公)
(一順治五年封世襲公品級台吉一乾隆四十八年封)
左翼多羅貝勒(順治五年封)
阿嚕科爾沁多羅貝勒(順治五年由貝子晉封)
翁牛特右翼多羅杜棱郡王(崇德元年封所屬有不掌旗鎮國公二一)
(崇德八年封世襲一康熙六十一年封輔國公尋晉貝子累襲至嘉慶二十一年降襲鎮國公)
左翼多羅達爾漢岱青貝勒(順治十八年封)
克什克騰一等台吉(順治九年封)
喀爾喀左翼多羅貝勒(康熙三年封)
烏珠穆沁右翼和碩車臣親王(崇德六年封所屬有不掌旗鎮國公)
(一雍正元年封輔國公一乾隆三年封並世襲)
左翼多羅額爾德尼貝勒(順治三年封)
浩齊特右翼多羅郡王(順治十年封)
左翼多羅額爾德尼郡王(順治七年封)
蘇尼特右翼多羅杜棱郡王(崇德七年封所屬有不掌旗輔國公一順)
(治六年封貝勒後降襲輔國公世襲)
左翼多羅墨爾根郡王(崇德六年封所屬有不掌旗貝勒一順治六年)
(封)
阿巴噶右翼多羅卓哩克圖郡王(崇德六年封乾隆五十三年削)
(去掌旗另授一等台吉掌旗其郡王爵仍世襲)
左翼多羅郡王(順治八年封所屬有不掌旗貝子一順治三年封輔國公一康)
(熙五十四年封並世襲)
阿巴哈納爾右翼多羅貝勒(康熙六年封)
左翼固山貝子(康熙四年封)
四子部落多羅達爾漢卓哩克圖郡王(天聰七年封)
茂明安一等台吉(康熙三年封所屬有不掌旗貝勒一順治七年封世襲)
烏喇特中旗鎮國公(順治五年封)
前旗鎮國公(順治五年封)
後旗輔國公(順治五年封)
喀爾喀右翼多羅達爾漢貝勒(順治十年封親王康熙四十七年降)
(襲貝勒所屬有不掌旗貝子二一順治十年封一順治十年封郡王康熙四十三年降襲貝子)
(鎮國公一康熙十四年封並世襲)
鄂爾多斯右翼中旗多羅郡王(順治六年封所屬有不掌旗輔國公)
(一雍正六年封)
右翼前旗多羅貝勒(順治六年封)
右翼後旗固山貝子(順治六年封鎮國公後晉固山貝子)
左翼中旗固山貝子(順治六年封)
左翼前旗固山貝子(順治六年封)
左翼後旗固山貝子(順治六年封)
添設一旗一等台吉(雍正九年授)
喀爾喀後路土謝圖汗(康熙三十年命本旗外統轄十九旗)
和碩親王一(康熙三十五年封所屬有不掌旗一等台吉一)
多羅郡王二(並康熙三十年封)
固山貝子一(康熙三十年封多羅郡王後降襲)
鎮國公一(康熙三十二年授一等台吉後晉貝子後降襲鎮國公)
輔國公五(一康熙五十年封一雍正十年封一康熙三十年授一等台吉乾隆三年)
(晉封一康熙三十年授一等台吉乾隆二十年晉封一康熙五十八年授一等台吉乾隆二十)
(四年晉封)
一等台吉九(一康熙三十年封輔國公後降襲一乾隆十八年封輔國公後降襲)
(公品級一等台吉一康熙三十年授一康熙三十三年授一康熙三十五年授一康熙三十六)
(年授一康熙五十八年授一雍正八年授一雍正十年授)
喀爾喀東路車臣汗(康熙二十七年命所屬有不掌旗輔國公一康熙五十六)
(年封本旗外統轄二十二旗)
和碩親王一(康熙三十年封郡王後晉襲)
多羅郡王一(康熙三十年封貝子後晉封所屬有不掌旗貝勒一雍正十一年封)
多羅貝勒一(康熙三十年封)
固山貝子二(並康熙三十年封)
鎮國公一(康熙三十四年封)
輔國公二(一康熙五十年授一等台吉雍正二年晉封一康熙三十年封貝子後降)
(襲)
一等台吉十四(一康熙三十年封貝子後降襲所屬有不掌旗鎮國公一乾隆)
(二十五年由貝子降襲一康熙三十年授一乾隆十九年授一康熙五十年授一康熙三十年)
(授一康熙三十年授一康熙三十六年授一康熙三十四年授一康熙三十六年授一康熙四)
(十年授一康熙三十五年授一康熙四十年授一康熙五十二年授一雍正十三年授)
喀爾喀西路扎薩克圖汗(康熙四十二年命所屬有不掌旗公銜台吉一)
(康熙三十年封輔國公後降襲本旗外統轄十八旗)
郡王品級多羅貝勒一(康熙三十年封乾隆二十二年加郡王品級)
鎮國公二(一康熙三十年封貝勒後降襲一雍正六年授一等台吉後晉封)
輔國公六(一康熙三十年封貝子後降襲一康熙三十六年由一等台吉晉封一康)
(熙五十年由一等台吉晉封一康熙五十三年授一等台吉雍正二年晉封所屬有不掌旗輔)
(國公一雍正十年封一雍正二年封一乾隆二十一年封)
一等台吉九(一康熙三十年授一康熙三十年授所屬有不掌旗輔國公一雍正)
(二年封一康熙三十六年授一康熙四十八年授一雍正四年授一乾隆二十三年授一乾隆)
(二十年授一乾隆二十一年授一乾隆二十年授)
喀爾喀賽因諾顏部賽因諾顏扎薩克和碩親王
(康熙三十六年由郡王晉封親王所屬有不掌旗鎮國公一一等台吉一本旗外統轄二十三)
(旗)
和碩親王一(雍正九年遞晉所屬有不掌旗貝子一雍正元年封輔國公二一乾)
(隆二十二年封一乾隆二十八年封一等台吉一)
多羅郡王二(一康熙三十年封鎮國公後晉封郡王一雍正十年封輔國公後晉)
(封郡王)
多羅貝勒二(一康熙三十年封多羅郡王後降襲一康熙三十年封鎮國公後晉)
(襲)
鎮國公一(康熙三十一年授一等台吉後晉封所屬有不掌旗輔國公一乾隆三十)
(一年封)
輔國公五(一康熙三十一年封一康熙三十五年由一等台吉晉封一康熙四十六)
(年授一等台吉後晉封一康熙五十一年授一等台吉乾隆元年晉封一康熙三十年授一等)
(台吉雍正十年晉封)
公品級一等台吉一(乾隆十九年加公品級)
一等台吉九(一康熙三十年授一康熙三十一年授一康熙三十五年授所屬有)
(不掌旗輔國公一乾隆元年封一康熙三十五年授一康熙三十五年授一康熙三十六年授)
(所屬有不掌旗公品級三等台吉一乾隆二十一年加公品級一康熙四十八年授一康熙五)
(十一年授一乾隆三年授)
附厄魯特固山貝子二(一康熙四十一年封郡王後降襲一康熙四十)
(四年封輔國公雍正元年晉封)
阿拉善厄魯特和碩親王(康熙三十六年封貝勒後晉襲所屬有不掌旗)
(鎮國公二一康熙三十七年封輔國公後晉襲一雍正九年封輔國公後晉襲)
青海厄魯特多羅郡王三(一雍正元年封親王後降襲一康熙四十二年)
(封一雍正元年由貝勒晉封)
多羅貝勒二(一康熙四十二年封一康熙五十五年封)
固山貝子三(一雍正元年封貝勒後降襲一康熙五十五年封公銜一等台吉後)
(晉襲一雍正元年封)
輔國公四(一康熙五十年封一康熙五十年封一康熙五十年封一雍正三年授一)
(等台吉九年晉封)
一等台吉十六(一康熙三十七年封貝勒後降襲一康熙五十年封貝子復降)
(襲一康熙五十九年封輔國公後降襲一雍正三年授一雍正三年授一雍正三年授一雍正)
(三年授一雍正九年授一雍正三年授一雍正三年授一雍正三年授一雍正三年授一雍正)
(九年授一雍正三年授一雍正三年授一雍正三年授)
西藏輔國公一(雍正八年授一等台吉九年晉封)
一等台吉三(一雍正六年授一雍正七年封輔國公後降襲一雍正五年授)
歸化城土默特輔國公一(乾隆二十一年封)
左翼都統(崇德元年授後改襲三等子兼三等男)
右翼都統(順治四年授後改襲三等男)
︹職官︺
掌印扎薩克(每旗各設一員以王貝勒貝子公台吉塔布囊掌之其不設扎薩克者則)
(轄於將軍都統及大臣)協理旗務台吉(每旗或二員或四員惟土默特左翼)
(旗喀喇沁三旗稱塔布囊與台吉同)管旗章京(每旗設一員)副章京(每旗)
(十佐領以上設二員十佐領以下設一員)參領(每六佐領設一員)佐領(每百五十)
(丁設一員各旗多寡無定員)驍騎校(每佐領下設一員)
科爾沁(六旗)佐領(左翼中旗四十六員左翼前旗三員左翼後旗三十二員右翼中旗)
(二十三員右翼前旗十六員右翼後旗十六員)
扎賚特(一旗)佐領(十六員)
杜爾伯特(一旗)佐領(二十五員)
郭爾羅斯(二旗)佐領(前旗二十三員後旗三十四員)
喀喇沁(三旗)佐領(中旗五十一員左翼旗四十八員右翼旗四十四員)
土默特(二旗)佐領(左翼旗八十員附喀爾喀二員右翼旗九十七員)
敖漢(一旗)佐領(五十五員)
柰曼(一旗)佐領(五十員)
巴林(二旗)佐領(左翼旗十六員右翼旗二十六員)
扎嚕特(二旗)佐領(左翼旗十六員右翼旗十六員)
阿嚕科爾沁(一旗)佐領(五十員)
翁牛特(二旗)佐領(左翼旗三十八員右翼旗二十員)
克什克勝(一旗)佐領(十員)
喀爾喀左翼(一旗)佐領(一員)
烏珠穆沁(二旗)佐領(左翼旗九員右翼旗二十一員)
浩齊特(二旗)佐領(左翼旗七員右翼旗五員)
蘇尼特(二旗)佐領(左翼旗二十員右翼旗十三員)
阿巴噶(二旗)佐領(左翼旗十一員右翼旗十一員)
阿巴哈納爾(二旗)佐領(左翼旗九員右翼旗七員)
四子部落(一旗)佐領(二十員)
茂明安(一旗)佐領(四員)
烏喇特(三旗)佐領(中旗六員前旗十二員後旗六員)
喀爾喀右翼(一旗)佐領(四員)
鄂爾多斯(七旗)佐領(左翼中旗十七員左翼前旗四十二員左翼後旗四十員右翼)
(中旗八十四員右翼前旗四十二員右翼後旗三十六員右翼前末旗十三員)
喀爾喀(四部八十六旗)佐領(土謝圖汗旗一員中旗四員中次旗一員中左旗一員中)
(右旗三員中右末旗一員中左翼末旗四員左翼中旗十四員左翼中左旗一員左翼前旗三)
(員左翼後旗四員左翼末旗一員左翼中左末旗一員左翼右末旗五員右翼左旗八員右翼)
(右旗一員右翼左後旗二員右翼左末旗一員右翼右末旗一員右翼右末次旗二員車臣汗)
(旗二員中左旗三員中右旗四員中左前旗一員中右後旗一員中前旗五員中後旗二員中)
(末旗三員中末次旗二員中末右旗一員左翼中旗二員左翼左旗二員左翼右旗一員左翼)
(前旗二員左翼後旗三員左翼後末旗二員右翼中旗八員右翼中左旗一員右翼中右旗二)
(員右翼中前旗一員右翼左旗一員右翼前旗二員右翼後旗三員扎薩克圖汗兼管右翼左)
(旗三員中左翼左旗二員中左翼右旗一員中左翼末旗一員中右翼左旗一員中右翼末旗)
(二員中右翼末次旗一員左翼中旗一員左翼左旗一員左翼右旗一員左翼前旗二員左翼)
(後旗一員左翼後末旗一員右翼右旗一員右翼右末旗一員右翼前旗二員右翼後旗一員)
(翼旗三員北右翼旗六員綽羅斯前右翼頭旗四員北中旗三員土爾扈特西旗四員南中旗)
(四員南前旗一員南後旗三員輝特南旗一員喀爾喀旗一員)
西藏辦事大臣二員(雍正四年設統理前後藏喇嘛事務三年更換)駐劄
司員一員筆帖式一員(以上司官由理藩院派往三年更換)糧
員三員(由四川省同知通判知縣縣丞内㨂派)
管理綠營換防遊繫一員(分防前後藏定日江孜)都司一員
守備三員千總二員把總四員外委
八員
管理綠營糧臺換防遊擊一員(分防打箭鑪至前藏一帶糧臺)都
司一員守備三員千總二員把總七員
外委九員(以上換防各員均由四川各標營派撥)
前藏唐古特三品噶布倫四員(總辦藏務内一員係喇嘛充補不給)
(頂戴)四品仔琫三員(稽查商上事務凡喇嘛庫藏出納之所為商上)四品
商卓特巴二員(總理商上庫務)五品業爾倉巴二員(管理)
(糧務)五品朗仔轄二員(管理街道)五品協爾幫二員(管理)
(刑名)五品碩第巴二員(管理布達拉一帶番民)六品達琫二
員(管理馬廠)六品大中譯二員六品卓呢爾三員
七品小中譯三員(以上均辦理噶廈事務凡噶布倫議事之所曰噶廈)
管理番兵四品戴琫六員五品如琫十二員
六品甲琫二十四員七品定琫一百二十員
分理番民五品邊營官二十三員五品大營官
十九員六品中營官五十九員七品小營
官二十五員
後藏唐古特三品大營官四員六品中營官十
七員七品小營官十六員
達木蒙古佐領八員(佐領以下各員均隸駐藏大臣選擬奏補)防禦
八員驍騎校八員
歸化城土默特副都統一員(歸綏遠城將軍管轄舊設左右翼都統二)
(員由本處功臣子孫承襲因事革退後另揀京員補授嗣於乾隆二十六平裁一員二十八年)
(復裁一員副都統二員乾隆三十一年裁一員)參領十員(左翼五員右翼五員)佐
領四十九員(左翼二十五員右翼二十四員)驍騎校四十九員
(左翼二十五員右翼二十四員)
察哈爾都統一員(乾隆二十六年設兼轄張家口駐防官兵)副都統一
員(原設二員乾隆三十一年裁一員)理事章京十七員(九員由理藩院)
(捒選引見補放八員由都統選擬咨理藩院送各蒙古本旗引見)總管十
員(八旗各一員駝馬場一員牛羊羣牧場一員)副總管一員(牛羊羣牧場)
參領八員(八旗各一員)副參領八員(八旗各一員)佐領一
百二十員(鑲黃旗十九員正黃旗十九員正白旗十七員正紅旗十三員鑲白旗十)
(三員鑲紅旗十三員正藍旗十三員鑲藍旗十三員)驍騎校一百二十員
(鑲黃旗十九員正黃旗十九員正白旗十七員正紅旗十三員鑲白旗十三員鑲紅旗十三員)
(正藍旗十三員鑲藍旗十三員)護軍校一百十五員(鑲黃旗十七員正黃)
(旗十七員正白旗十七員正紅旗十三員鑲白旗十三員鑲紅旗十三員正藍旗十二員鑲藍)
(旗十三員)親軍校四員(鑲黃旗一員正黃旗二員正白旗一員)捕盜六
品官四員(正黃旗一員正紅旗一員鑲紅旗一員鑲藍旗一員)
︹驛站︺(會典康熙三十一年設立外藩各蒙古驛站每驛相去百里惟科爾沁土默特柰曼喀爾喀由)
(山海關外行走郭爾羅斯杜爾伯特在黑龍江大路不另置驛自喜峯口至扎賚特干六百里為一)
(路舊驛外置驛十四自古北口至烏珠穆沁九百餘里為一路舊驛外置驛六自獨石口至浩齊特)
(九百餘里為一路置驛九自張家口至四子部落五百餘里為一路置驛五又自張家口至歸化城)
(六百里置驛六自殺虎口至烏喇特九百餘里為一路舊驛外置驛七又自歸化城至鄂爾多斯八)
(百餘里置驛八)
︹風俗︺朔漠以畜牧射獵為業生生之資於是乎出(遼史)
俗無室廬隨水草以居遷徙不常(金史)風氣剛勁狃
習勞事不見紛華異物而遷故家給人足戒備整
完(遼史)
︹山川︺白狼山(漢書地理志右北平白狼注師古曰有白狼山故以名縣魏書地形志建德郡)
(石城有白鹿山祠水經注石城川水逕石城縣故城南北屈逕白鹿山西即白狼山也魏志曰遼西)
(單于蹋頓尤強袁尚歸之數入為害公出盧龍塹山堙谷五百餘里未至柳城二百里尚與蹋頓將)
(數萬騎逆戰公登白狼山望柳城卒與虜遇乘其不整縱兵擊之斬蹋頓降者二十萬口霍冀九邊)
(圖白狼山在喜峯口東北東有大鹽場北有和衆舊縣地又東為興中府富庶縣地按此山在喀)
(喇沁界舊大寕城東南遼金元和衆在此山北興中府舊城即漢時柳城縣今為土默特右翼西古)
(爾板蘇巴爾漢城曹操登白狼以望柳城則必山勢高峻斯可俯覽二百里之遠今喀喇沁左翼東)
(三十里有白鹿山蒙古名布虎圖似爲近之)龍山(水經注白狼水東北逕龍山西燕慕容皝)
(以柳城之北龍山之南福地也使陽裕築龍城改柳城爲龍城縣十二年黑龍白龍見於龍山皝親)
(觀龍去二百步祭以太牢二龍交首嬉翔解角而去皝悅號新宫曰和龍宫立龍翔祠於山上按)
(龍山在土默特右翼西一百里古爾板蘇巴爾漢城之北)鮮卑山(後漢書鮮卑東胡之支也)
(别依鮮卑山故因號焉按傳又云以季春月大會於饒樂水上注水在今營州北遼史地理志中)
(京大定府當饒樂河水之南温渝河水之北故大定在喀喇沁右翼南百里老河北則古鮮卑山當)
(相去不遠)烏桓山(後漢書烏桓本東胡也漢初匈奴冒頓滅其國餘類保烏桓山因以爲號)
(遼史地理志烏州本烏桓之地有烏桓州烏丸山按阿嚕科爾沁西北有烏聊山或曰即烏桓山)
馬盂山(遼史地理志大定府有馬盂山明統志馬盂山廣袤千里中一峯形類馬盂九邊圖)
(馬盂山在喜峯口北南惠和西長興北全寕又北高州三韓地東北潢河按馬盂山在喀喇沁界)
(或曰右翼北四十里有鄂通台和羅圖山即馬盂山)七金山(遼史地理志大定府有七金山)
(明統志山有七峯遼時於其中建三學寺按遼志大定府聖宗嘗過七金山土河之濱南望雲氣)
(有郛郭樓闕之狀因議建都今喀喇沁右翼東一百二十里有七金山蒙古名和爾博爾金山在老)
(河東岸西南去舊大定城不遠老河即古土河此當是也)松山(遼史地理志大定府有松山)
(按遼時於其地置松山州元史云本松林南境當在舊大定城之北宋薛映記所謂中京正北八十)
(里至松山館是也但喜峯口以北自古總稱松漠山多大松遼志上京臨潢府有松山平地松林饒)
(州有松山松山州有松山皆非中京道所統地其中京道所統澤州有松亭關王曾上契丹事曰松)
(亭嶺甚險峻又曰自過北口山中長松鬱然可知松山隨地而名其在大定府者在今喀喇沁右翼)
(界大寕舊城西北又如翁牛特右翼西南一百二十里左翼南二百里皆有松山克什克騰西南三)
(十五里有平地松林扎嚕特左翼東南有喀喇莫多林皆古所謂千里松林也)木葉山(在潢)
(河與土河合處遼史地理志永州太祖於此置南樓東潢河南土河二水合流故號永州謂之冬巴)
(納有木葉山上建契丹始祖廟奇善可汗在南廟哈屯在北廟每行軍及春秋時祭必用白馬青牛)
(示不忘本接老河合潢河處在今喀爾喀左翼西北一百三十里與翁牛特左翼接界木葉山當)
(在其旁明統志謂木葉山在遼地相去千里蓋失考耳巴納舊作捺鉢奇善舊作奇首哈屯舊作)
(可敦今俱改正)黑山(遼史地理志慶州有黑山赤山太保山桉俱在今巴林地黑山蒙古名)
(喀喇)祖山(遼史地理志祖州大祖始置西樓咸寕縣有祖山有太祖天皇帝廟按此山在巴)
(林北金史慶州境内有祖州)上京馬盂山(遼史上京臨潢府有馬盂山兔兒山野鵲)
(山鹽山鑿山松山平地松林大斧山列山屈劣山勒得山唐所封大賀氏勒得王有墓存焉按馬)
(盂山在阿嚕科爾沁東北二百六十五里扎嚕特右翼西北二百二十里與大定府馬盂山不同又)
(狼居胥山為那林朔龍山又東北為翁金朔龍山當河套外正北迤逶而東緜互烏喇特北茂明安)
(喀爾喀右翼南又東北至四子部落東南為色爾貝山勢益高峻又東至牧廠及察哈爾地為蘇門)
(哈達山阿哈拉圖山古楚古特山又東為都蘭山得爾山至舊開平城北為卧龍山山勢稍斷又東)
(北至克什克騰西為海喀喇山又東南為蝦蟆嶺為大衍嶺至翁牛特西南為書庫里嶺為厄勒蘇)
(太嶺又東南至喀喇沁界為拜布哈嶺為克勒嶺為黃海嶺為卯金山卯金山最高大又南為承德)
(府東諸山嶺又東為老河諸水發源之明安山又東北為大淩河發源諸山又北為柰曼敖漢界内)
(諸山又東北至喀爾喀界又東至廣寕邊外為法庫山並岡阜接連計自套北至遼三四千里侯應)
(謂東西千餘里約略言爾)陽山(在陰山西河套正北其西即高闕塞史記蒙恬傳度河據陽山)
(注徐廣曰陽山在河北水經河水自臨河縣東逕陽山南按陽山即陰山以東西異名耳在烏喇)
(特西北二百里蒙古名洪戈爾即陽山也)緣狐山(漢書地理志雲中郡禎陵緣狐山在西北)
(按山在歸化城西黃河東岸)黑山(金史地理志豐州富民有黑山神按黑山後魏神䴥中)
(常數軍實於此又薄山柞山俱在今歸化城界)木根山(晉書載記苻堅建元元年遣鄧羌討)
(劉衛辰擒之於木根山魏書登國七年幸木根山遂次黑鹽池通鑑唐武德七年遣楊師道趨大木)
(根山胡三省注大木根山在雲中河之西)拔鄰山(魏書始光四年討赫連昌濟君子津次拔)
(鄰山築城舍輜重以輕騎至黑水通鑑注拔鄰山在黑水東北按此山近君子津)薛林山
(魏書泰常四年從君子津西渡大狩於薛林山五年自薛林東還至於屋竇城)紇那山(杜佑)
(通典紇那山在勝州西北一百二十里舊志山在河套内)馬梁山(舊志明嘉靖中總督曾銑)
(遣將李珍出塞擣敵巢於馬梁山後破之按自木根山以下皆在套内鄂爾多斯界)黃河
(自陜西寕夏界北流出邊經鄂爾多斯西行五百里一支分為二歧東注水經所謂南河也其北河)
(流至阿爾布坦山南迤西溢為大澤土人名勝葛里腦兒即古屠申澤自此屈而東流過古高闕南)
(行二百里許稍東南流又折西南與南河合乃直向東行經烏喇特南至大土爾根河入河處轉東)
(南流過歸化城西界至湖灘河朔渡口遂南流入山西偏頭關陜西府谷縣界鄂爾多斯駐牧套中)
(西北東三面以河為境)潢河(即遼水之西一源古名饒樂水又名濫真水别名託紇臣水亦)
(曰吐護真河蒙古名西喇木倫源出克什克騰西界東流經巴林南受北來之喀喇木倫河古黑水)
(河也又東至阿嚕科爾沁南二百里翁牛特左翼北四十里又東與南來之老河會古土河也又經)
(喀爾喀左翼北扎嚕特二旗南又東經科爾沁左翼西南六十里又東南流會遼水入邊為遼河後)
(漢書鮮卑傳以季春月大會於饒樂水上水經注濫真水出西北塞外歷重山東南入白狼水北史)
(契丹傳隋文帝時内附當遼西正北二百里依託紇臣水而居舊唐書奚傳自營州西北饒樂水以)
(至其國唐書地理志檀州燕樂縣北口八百里有吐護真河奚王牙帳也又營州北四百里至湟水)
(遼史地理志上京臨潢府有潢河又饒州有潢河金史地理志全州安豐臨潢府盧州有潢河)土
河(今曰老河源出喀喇沁右翼南一百九十里之明安山東北流會諸小水經舊大寕城東又北)
(經敖漢北翁牛特左翼南又東北經柰曼及喀爾喀左翼北流五百里許與潢河合遼史地理志中)
(京大定府有土河又上京道永州東潢河南土河二水合流故曰永州金史地理志大定縣有土河)
(按上河之名始於遼時其前無可考證或疑即水經注之白狼水以塞外入遼之水惟老河合潢)
(河且老河東北流經古黃龍柳城之北與水經注合隋唐以來猶名白狼隋志遼西郡柳城有白狼)
(水唐書奚傳其地南白狼河是也但按漢志右北平白狼注師古曰有白狼山故以名縣遼西郡臨)
(渝渝水首受白狼東入塞外又有侯水北入渝交黎渝水首受塞外南入海水經注言白狼水東南)
(至房縣注於遼其文互異未可懸定耳)混同江(即松花江亦曰吉林江自盛京永吉州)
(界北流出邊經郭爾羅斯前旗東東北合嫩江又東折經郭爾羅斯後旗界又東流入黑龍江界東)
(北會黑龍江)嫩江(即腦温江自黑龍江境南流經扎賚特東杜爾伯特西又南經郭爾羅斯)
(後旗西與混同江會流而東)
︹古蹟︺匈奴舊地(寰宇記匈奴先祖夏后氏之裔曰淳維殷時奔北方居之周末七國時與)
(燕趙秦為邊鄰趙孝成王時使李牧備匈奴十餘歲不敢近趙邊城秦始皇使蒙恬北擊胡悉逐出)
(塞收河南地渡河以陰山為塞而通直道自九原至雲陽因邊山險塹溪谷可繕者繕之起臨洮至)
(遼東萬餘里匈奴北徙十餘年後冒頓自立為單于遂東襲滅東胡王西擊走月支南并樓煩白羊)
(河南王侵燕代悉收復秦蒙恬所奪匈奴地服從北夷而南與諸夏為敵國單于姓攣鞮氏其國稱)
(之曰撑犂孤塗單于匈奴謂天為撑犂子為孤塗單于者廣大之貌也置左右賢王左右谷蠡左右)
(大將左王將居東方直上谷以東接濊貊朝鮮右王將居西方直上郡以西接氏羌而單于庭直代)
(雲中各有分地逐水草移徙是時漢初定天下匈奴大攻圍馬邑高帝自將擊之圍於白登七日後)
(乃結和親之約武帝時衞青出雲中取河南地築朔方復繕故秦時所為塞因河為固漢亦棄上谷)
(之斗辟縣造陽地以予之霍去病復出隴西北地二千里過居延攻祁連山徙關東貧民處所奪匈)
(奴河南地新秦中以實之青復出定襄絶漠單于自度戰不能如漢兵遂獨與壯騎數百潰西北遯)
(走去病出代二千餘里左賢王遯去驃騎封於狼居胥山禪姑衍臨瀚海而還自後漠南無王庭漢)
(度河自朔方以西至令居往往通渠置田官吏卒五六萬人稍𧖟食地接匈奴以北後五單于爭立)
(更相攻伐呼韓邪單于兄左賢王呼屠吾斯自立為郅支骨都侯單于攻呼韓邪破走之郅支遂都)
(單于庭呼韓邪自款五原塞朝天子於甘泉宫漢寵以殊禮留月餘遣歸國單于自請願留居光祿)
(塞下郅支自度力不能定匈奴乃益西破堅昆北降丁零數遣兵擊烏孫勝之堅昆東去單于庭七)
(千里南去車師五千里郅支留都之其後呼韓邪歸北庭人衆稍稍歸之國中遂定郅支恐見襲擊)
(欲遠去會康居王數為烏孫所困使使至堅昆迎郅支單于遂引兵西至康居建昭三年西城都護)
(甘延夀以副都護陳湯議發兵即康居誅郅支呼韓邪且喜且懼上書復入朝願保塞上谷以西至)
(燉煌請罷邊備帝下有司議郎中侯應曰臣聞北境塞至遼東外有陰山東西千餘里草木茂盛多)
(禽獸本冒頓單于依阻其中治作弓矢為寇孝武出師征伐斥奪此地攘之於漠北建塞徼起亭隧)
(築外城設屯戍以守之然後邊境得少安漠北地方少草木多大沙匈奴來寇少所蔽隱從塞以南)
(經深山谷往來差難邊長老言匈奴失陰山之後過之未嘗不哭如罷備塞戌卒示夷狄之大利不)
(可帝納之及王莽篡位因單于故印文曰匈奴單于璽莽更曰新匈奴單于章單于始求稅烏桓莽)
(不許重以卬文改易釁由是生都護但欽上言匈奴寇擊諸國莽大怒議十道並出窮追戰于北邊)
(騷動無復虛歲光武時蒲奴立為單于而匈奴中連年旱蝗赤地數千里其從父兄比密遣人奉匈)
(奴地圖求内附八部大人共議立比為呼韓邪單于以其大父嘗依漢得安故襲其號於是款五原)
(塞願永為藩蔽扞禦北虜匈奴始分為南北單于詔聽南單于入居雲中北單于使騎擊敗之復詔)
(徙居西河美稷明帝永平十六年大發緣邊兵征匈奴時北虜衰耗黨衆離叛南部攻其前丁零寇)
(其後鮮卑擊其左西域侵其右不復自立加以饑蝗降者前後至南單于上言宜及北庭分爭出兵)
(討伐破北城南併為一國和帝永元初乃以耿秉為征西將軍與車騎將軍竇憲率騎及南單于衆)
(出朔方擊北虜大破之二年南單于復大破北虜單于輕騎數十遯走不知所在其弟右谷蠡王於)
(除鞬自立為單于將千人止於蒲類海遣使款塞大將軍竇憲以塞北地空欲結恩北虜乃上書請)
(置中郎將領護如南單于故事方欲輔歸北庭會竇憲被誅五年於除鞬自叛還北帝遣任尚追斬)
(之破滅其衆後遂無聞先是朔方以西障塞不修鮮卑因此數寇南部單于上言求復障塞乃增置)
(緣邊諸郡兵列屯塞下順帝永建中去特若尸逐就單于立左部勾龍吾斯等背叛寇西河單于本)
(不預謀中郎將陳龜以單于不能制下逼迫之單于自殺勾龍吾斯等立勾龍王車紐為單于東引)
(烏桓西收羌戎及諸胡等數萬人寇掠并涼幽冀四州呼蘭若尸逐就單于兜樓儲先在京歸漢安)
(元年立之遣中郎將護送歸國建康初中郎將馬寔募刺殺勾龍吾斯送首洛陽進擊餘黨烏桓七)
(十萬餘口皆降靈帝中平五年右部醯落與休屠各胡十餘萬人反攻殺單于子右賢王於扶羅立)
(而國人殺其父者遂叛立須卜骨都侯為單于而於扶羅詣闕自訟會靈帝崩天下大亂復欲歸國)
(國人不受乃止河東須卜骨都侯為單于一年而死南單于遂虚其位獻帝興平二年於扶羅死弟)
(呼廚泉立為單于以兄被逐不得歸國魏武以其既在内地人衆猥多懼必為寇始分其衆為五部)
(立其中貴者為帥選漢人為司馬監督之晉武帝初塞外匈奴大水寒泥黑難等一萬餘落歸化俱)
(納之使居河西太康七年又有匈奴種類大小几十萬口來降並撫納之惠帝元康末劉元海首為)
(叛亂竊大號即魏武所立左部都尉左賢王也)烏桓舊地(寰宇記烏桓本東胡也漢初為)
(冒頓所破始保烏桓山因為號武帝遣霍去病擊匈奴左地因徙烏桓為上谷漁陽右北平遼西遼)
(東五郡塞外即媯川以東至安東府界是也建武之後或處漠南塞内附中置校尉於上谷甯城在)
(媯川郡懷戎縣西北自匈奴衰弱而烏桓強盛建安十二年魏武自征烏桓大破之於柳城斬虜二)
(十萬餘人其衆萬餘落或處漠南塞散居緣邊諸部)鮮卑舊地(馬端臨文獻通考鮮卑東)
(胡之支也别依鮮卑山因號焉漢初為冒頓所破遠竄遼東塞外與烏桓相接未嘗通中國光武初)
(與烏桓寇鈔北邊建武二十一年遼東太守祭肜擊破之由是内屬和帝永元中竇憲遣右校尉耿)
(夔擊破匈奴北單于遁走留者尚有十餘萬落鮮卑因此徙其地而有其人由此漸盛或降或畔與)
(匈奴烏桓更相攻擊桓帝時鮮卑檀石槐者立庭於彈汗山歠仇水上去高柳北三百餘里兵馬甚)
(盛東西部大人皆歸焉盡據匈奴舊地東四萬四千餘里南北七千餘里分其地為三部東接夫餘)
(&KR1070;貊二十餘邑為東部從右北平以西至上谷十餘邑為中部從上谷以西至燉煌接烏孫二十餘)
(邑為西部各置大人主之魏時步度根立衆稍衰弱不為寇害軻比能本小種鮮卑以勇健不貪推)
(為大人衆遂強盛後幽州刺史王雄遣勇士刺殺比能立其弟素利彌加厥機在遼西右北平漁陽)
(塞外其後諸子爭立衆離散諸部大人慕容拓跋更盛焉)奚舊地(寰宇記奚本東部鮮卑之)
(餘萬襲之其主大檀震怖挾其族黨焚燒廬舍絶跡西走於是國落四散太武緣栗水西行過漢將)
(竇憲舊壘六月次於菟園水去平城三千七百里分軍搜討東至瀚海西接張掖水北度燕然山東)
(四五千餘里南北三千里前後歸附三十餘萬收其人戶畜產百餘萬孝明帝熙平初其主醜奴善)
(用兵西征高車大破之盡并叛者國遂強盛醜奴死阿那瓌立經十日其族兄俟力發示發率衆伐)
(之阿那瓌輕騎南走歸魏封朔方郡公蠕蠕王阿那瓌來降之後其從父兄俟力發婆羅門率衆討)
(示發破之衆推婆羅門為主會婆羅門為高車所逐率部落詣涼州降於是蠕蠕數萬相率迎阿那)
(瓌婆羅門尋謀叛投嚈噠嚈噠三妻皆婆羅門姊妹也仍為州軍討擒之始阿那瓌初復其國盡禮)
(朝廷明帝之後中原喪亂不復稱臣及齊受東魏禪後阿那瓌為突厥所破自弑文宣立其子庵辰)
(為主置之馬邑川後背叛文宣親討大破之時又累為突厥所破以至於亡)突厥舊地
(寰宇記突厥之先蓋匈奴之别種姓阿史那後魏末其酋帥土門部落稍盛始至塞上通中國發兵)
(擊蠕蠕大破之遂自號伊利可汗其季子俟斤立爲在杆可汗勇而多智務於征伐西破嚈噠東走)
(契丹北并契骨威服塞外諸國其地東自遼海以西至西海萬里南自沙漠以北至北海五六千里)
(皆屬焉俟斤死捨其子大邏便而立其弟是爲他鉢可汗他鉢卒國中立其子庵邏爲嗣大邏便心)
(不服每遣人詈辱之庵邏不能制國中相與議曰四可汗子攝圖最賢因迎立之爲大可汗號沙鉢)
(略可汗居都斤山庵邏降居獨洛水稱第二可汗以大邏便爲阿波可汗還領所部旣而沙鉢略忌)
(阿波驍悍因襲擊大破之阿波西奔達頭可汗達頭者名玷厥沙鉢略之從父也舊爲西面可汗旣)
(而遣阿波率兵而東與沙鉢略相攻於是分爲東西部互相侵掠連兵不己沙鉢略旣爲達頭所困)
(又東畏契丹遣使詣隋告急請將部落度漠南寄居白道川詔許之其子雍虞閭立是爲頡伽施多)
(那都籃可汗隋平陳後以陳叔寶屏風賜大義公主公主沙鉢略妻周千金公主也主心恒不平因)
(書屏風爲詩敘陳亡以自寄隋聞惡之時沙鉢略子曰染干號突利可汗居北方遣使求婚隋令裴)
(矩謂曰當殺大義公主方許婚突利譖之都藍因發怒遂殺公主於帳隋妻以宗女安義公主突利)
(以故南徙度斤舊鎮錫賚優厚雍虞閭怒曰我大可汗也反不知染干於是與玷厥舉兵攻染干染)
(干夜以五騎歸朝隋拜染干爲意利珍豆啓民可汗於朔州築大利城以居之部落歸者甚衆雍虞)
(閭又擊之遂遷於河南在夏勝二州之閒雍虞閭旋爲部下所殺啓民遂有其衆大業三年焬帝幸)
(榆林啟民來朝帝親廵雲中泝金河而東北幸啟氏所居明歲疾終其子吐吉立是爲始畢可汗十)
(一年八月始畢率其種落入寇圍帝於雁門援兵至始畢引去隋末亂離華人多往依之薛舉竇建)
(德王世充劉武周梁師都李軌高開道之徒雖僭尊號皆稱臣受其可汗之號東自契丹室韋西盡)
(吐谷渾高昌諸國皆臣之控弦百萬唐起義太原使劉文靜聘其國引以爲援武德二年始畢卒其)
(子室鉢苾以年幼不堪嗣位立爲泥步設使居東偏直幽州之北立其弟俟利弗設是爲處羅可汗)
(迎隋蕭后及齊王&KR0788;之子正道於竇建德所因立爲隋王奉隋後隋人在虜庭者悉隷之行隋正朔)
(置百官居定襄衆萬人明年處羅死其弟咄苾嗣是為頡利可汗頡利始為莫賀咄設牙直五原北)
(薛舉陷平涼與連和唐遣光祿卿宇文歆賂之使與舉絶隋五原太守張長遜以所部五城附虜歆)
(并說還五原地皆見聽太子建成議廢豐州并割榆中地於是處羅子郁射設以所部萬帳入處河)
(南以靈州為塞頡利以什鉢苾為突利可汗使居東七年頡利與突利兵並起自原州連營而南太)
(宗北討軍至幽州可汗萬騎奄至舉軍失色太宗乃親率百餘騎馳詣虜陣告之曰國家於突厥無)
(負何為深入我秦王也故來一決可汗若自來我當與可汗兩人獨戰若或兵馬總來我惟百騎相)
(禦耳頡利弗之測笑而不對太宗又馳騎語突利曰爾往與我盟急難相救今將兵來何無香火情)
(也亦宜早出一決勝負突利亦不對頡利見兵少又聞與突利語陰相忌乃不欲戰因遣使請和許)
(之貞觀元年陰山以北薛延陀回紇拔曳固等十餘部皆相率叛頡利遣突利討之不勝輕騎走頡)
(利怒拘之十餘日突利由是怨憾内欲背之三年頡利遣使奏言與突利有隙請擊之詔秦武通以)
(并州兵馬隨便應接明年薛延陀自稱可汗於漠北遣使求貢方物頡利始稱臣詔兵部尚書李靖)
(擊虜馬邑頡利走九俟斤以衆降拔曳固僕骨同羅諸部霫奚渠長皆來朝於是詔李靖出定襄道)
(并州都督李世勣出通漢道左武衞大將軍柴紹出金河道靈州大都督任城王道宗出大同道幽)
(州都督衞孝節出恒安道營州都督薛萬徹出暢武道並受靖節度以討之突利及郁射設蔭奈特)
(勒並帥所部來奔四年正月李靖進屯惡陽嶺夜襲定襄頡利驚擾因徙牙於磧口大酋蘇密等以)
(隋蕭后及楊正道來降頡利計窘走保鐵山靖襲擊之盡獲其衆頡利得千里馬獨奔沙鉢羅行軍)
(副總管張寶相擒之其國遂亡復定襄恒安地斥境至大漠矣伊吾城之長素臣突厥舉七城以降)
(因其地為西伊州頡利之亡其下或走薛延陀或入西域而來降者尚十餘萬自幽州屬靈州建順)
(祐化長四州為都督府剖頡利舊地左置定襄都督右置雲中都督二府統之乃以突利可汗為順)
(州都督令率其下就部初頡利之立用次弟為延陀設主延陀部步利主霫部統特勒主胡部斛特)
(勒主斛薛部以突利主契丹靺鞨部東方之衆皆屬焉突利斂取無法下不附故薛延陀奚霫等皆)
(内屬突利入朝拜右衞大將軍北平郡王及首都督入朝道病卒子賀邏鶻嗣突利弟結社率以郎)
(將宿衞十三年從幸九成宫陰結部落得四十餘人并擁賀邏鶻相與夜犯御營折衝孫武開率兵)
(奮繫尋皆斬之詔原賀邏鶻流於嶺外於是羣臣多言處突厥中國非是乃立阿史那思摩為乙彌)
(泥熟俟利苾可汗賜氏李樹牙河北悉徙突厥還舊地思摩者頡利族人也太宗令統頡利舊部落)
(居於河南舉磧以北延陀主之南突厥保之其地南大河北白道居三年不能得其衆思摩遂輕騎)
(入朝殘衆稍稍南渡河分處勝夏二州車鼻可汗乃盜有其地車鼻亦阿史那族世為小可汗頡利)
(敗諸部欲其君長之會薛延陀稱可汗乃往歸焉其為人沈果有智頗為衆所附延陀畏逼將殺之)
(乃率所部遯去竄金山之北三垂斗絶惟一面可容車騎壤土夷博即據之勝兵三萬自稱乙注車)
(鼻可汗距長安萬里西葛邏祿北結骨皆并統之二十一年遣子沙鉢羅特勒獻方物且請身自入)
(朝太宗遣使徵之竟不至太宗大怒遣右驍衞郎將高偘發回紇僕骨兵擊之師次阿息山部落不)
(肯戰車鼻攜愛妾從數百騎走追至金山獲之送於京師處其餘衆於鬱督軍山詔建狼山都督府)
(統之初其子羯漫陀泣諫車鼻請歸國不聽乃遣子菴鑠入朝後來降拜左屯衞將軍建新黎州使)
(領其衆於是突厥盡爲封疆臣矣始置單于都護府領狼山雲中桑乾三都督蘇農等二十四州瀚)
(海都護府領金微新黎等七都督仙萼賀蘭等八州即擢領酋爲都督刺史麟德初改燕然爲瀚海)
(都護府領回紇徙故瀚海都護府於古雲中城號雲中都護府磧以北蕃州悉隸瀚海南隸雲中後)
(改雲中府爲單于大都護府高宗東封泰山狼山都督葛邏祿叱利等三十餘人皆從至泰山下勒)
(名於封禪之碑自永徽以後三十年北方無戎馬警調露初單于府大酋温傳奉職二部落反立阿)
(史那泥熟匐爲可汗二十四州並應之高宗遣鴻臚卿蕭嗣業等討之反爲所敗更拜禮部尚書裴)
(行儉爲定襄道行軍大總管率太僕少卿李思文等討之明年行儉戰黑山大破之其下斬泥熟匐)
(以降擒温傳奉職還餘衆保狼山永隆中温傳部又迎頡利族子伏念於夏州走度河立為可汗諸)
(部響應復詔行儉討之行儉兵壁代之陘口緃反閒因擊敗之伏念益北留輜重妻子保金牙山行)
(儉遣部將掩得其輜重乃北走保細沙行儉遂虜伏念送京師斬東市永淳元年骨咄祿又反骨咄)
(祿者頡利之疎族伏念敗骨咄祿嘯亡散保總材山又治黑沙城有衆五千盜九姓畜馬稍強大乃)
(自立為可汗以弟默啜為殺咄悉匐為葉護時單于府檢校降戶部落阿史德元珍者為長史王本)
(立所囚會骨咄祿來寇元珍請諭還諸部贖罪許之至即降骨咄祿與為謀遂以為河波達千悉屬)
(以兵乃寇單于府北鄙垂拱閒連寇朔代掠吏士右鷹揚衞大將軍黑齒常之與戰黃花堆大破之)
(追奔四十餘里遯走磧北天授初骨咄祿死默啜自立為可汗契丹首領李盡忠等反默啜請擊賊)
(自效乃引兵擊契丹盡獲其家口酋長崩潰武后嘉其功冊為特進頡跌利施大單于立功報國可)
(汗初咸亨中突厥内屬者分處豐勝靈夏朔代閒謂之河曲六州降戶至是默啜索此降戶兼請粟)
(田種十萬斛農器三千具鐡數萬斤武后初不許納言姚璹等建議與之乃歸粟器降人數千帳默)
(啜寖強詔淮南王武延秀就納其女為妃遣右豹韜衞大將軍閻知微攝春官尚書持節護送默啜)
(猥曰我女擬嫁與李家天子兒今將武家兒來我世降附李家今聞唯有兩兒在我當立之即囚延)
(秀等妄號知微為可汗自將十萬騎南向破蔚州飛狐進殘定州后大怒改默啜為斬啜尋又圍逼)
(趙州進攻相州時中宗還自房陵為皇太子拜行軍大元帥以納言狄仁傑為副默啜聞之取趙定)
(所掠男女八九萬悉阬之出五回道去默啜兵與頡利時略等地縱廣萬里諸蕃悉往聽命後立其)
(弟咄悉匐為左廂察骨咄祿子默矩為右廂察皆統兵二萬子匐俱為小可汗位兩察上典處木昆)
(等十姓兵四萬又號為拓西可汗是時連歲寇邊景龍二年三月張仁愿於河北築三受降城自是)
(突厥不得度山放牧朔方無寇掠默啜西滅婆葛遂役屬契丹奚因虐用其下部落怨叛十姓左五)
(咄陸右五弩失畢俟斤皆請降葛邏祿胡屋鼠尼施三姓大漠都督特進朱斯陰山都督謀落匐雞)
(元池都督蹋實力胡鼻率衆内附詔處其衆於金山以右羽林大將軍薛訥為涼州鎮軍大總管節)
(度赤水建康河源等軍屯涼州右衞大將軍郭虔瓘為朔州鎮軍大總管節度河戎大武并州之北)
(等軍屯并州默啜壻高麗莫離支高文簡與&KR0932;跌都督思太吐谷渾大酋慕容道奴等合萬餘帳相)
(踵款邊詔納之河南默啜討九姓戰磧北九姓潰思結等部來降默啜又北討拔曳固戰獨樂河拔)
(曳固火敗默啜輕歸不設備道大林中拔曳固殘衆突出擊默啜斬之乃與入蕃使郝靈荃傳默啜)
(首至京師骨咄祿子闕特勒合故部攻殺小可汗立其兄默棘連是為毗伽可汗是時奚契丹相率)
(款塞突騎施蘇祿自立為可汗突厥部衆多貳乃召默啜時衙官燉欲谷為謀主初默啜死闕特勒)
(盡殺其用事臣惟憞欲谷者以女婆匐為默棘連可敦獨免俄而降戶&KR0932;跌思太等自河曲叛歸開)
(元八年冬御史大夫王晙為朔方道大總管奏請西徵拔悉密東發奚契丹兩蕃期以明年秋引朔)
(方兵集稽落水上分道掩其牙默棘連大恐燉欲谷曰拔悉密今在北庭與兩蕃東西相去極遠勢)
(必不合王晙兵馬亦必不能來即皆能來我當前三日悉衆北徙彼糧竭自去拔悉密輕而好利必)
(先至擊之可取也俄而拔悉密果引衆逼突厥牙知晙等不至乃引却突厥欲擊之燉欲谷曰此衆)
(去家千里必將死戰不如躡之距北庭二百里燉欲谷分兵閒道先掩北庭因縱擊拔悉密之衆悉)
(擒之還出赤亭掠涼州突厥遂大振盡有默啜餘衆明年因乞和是時天子東巡泰山默棘連遣大)
(臣阿史德頡利發入獻遂從封禪吐蕃以書約與連和鈔邊默棘連封上其書天子嘉之引使者梅)
(錄啜宴於紫宸殿詔朔方西受降城許互市二十二年默棘連為梅錄啜所毒忍死殺梅錄啜夷其)
(種乃卒子伊然可汗嗣八年卒子登利可汗年幼其母婆匐與小臣飫斯達干亂遂預政諸部不協)
(登利從父分掌東西兵號左右殺士之精勁皆屬焉可汗與其母誘斬西殺奪其兵左殺懼勒兵攻)
(登利殺之左殺者判闕特勒也復立毗伽可汗子俄為骨咄葉護所殺立其弟又殺之葉護乃自立)
(為可汗天寳初其大部回紇葛邏祿拔悉密並起攻葉護殺之國人奉判闕特勒子為烏蘇米施可)
(汗拔悉密等三部共攻之殺烏蘇米施其弟白眉特勒鶻隴匐立是為白眉可汗於是突厥大亂國)
(人推拔悉密酋為可汗詔朔方節度王忠嗣以兵乘其亂抵薩河内山擊其左阿波連干十一部破)
(之獨其右未下而回紇葛邏祿殺拔悉密可汗奉回紇骨力裴邏定其國毗伽可汗妻婆匐及骨咄)
(祿可敦率衆自歸天子御花萼樓宴羣臣賦詩美其事始突厥國於後魏大統時至是滅後或朝貢)
(皆舊部九姓云其地盡入回紇)回紇舊地(回紇其先匈奴也元魏時亦號高車部或曰敕)
(勒訛為鐡勒至隋臣於突厥大業中處羅可汗攻脅鐵勒部裒責其財既又恐其怨則集渠豪數百)
(悉阬之乃叛去自為俟斤稱回紇姓藥羅葛氏有時健俟斤者衆始推為君長子曰菩薩材勇有謀)
(與薛延陀共攻突厥北邊頡利遣欲谷設領騎十萬討之菩薩身將五千騎破之馬鬛山追北至天)
(山大俘其部人聲震北方繇是附薛延陀相脣齒號活頡利發樹牙獨樂水上自突厥衰滅其國漸)
(盛國主亦號可汗唐貞觀二十一年内附龍朔三年移燕然都護府於回紇部落仍改名瀚海都護)
(府以磧為界大抵北蕃悉隸之天寶初裴羅助拔悉密擊走烏蘇可汗後三年襲破拔悉密南居突)
(厥舊地徙牙烏德鞬山昆河之閒南距西城千七百里西城漢高闕塞也北盡磧口三百里明年裴)
(羅又攻殺突厥白眉可汗斥地愈廣東極室韋西金山南控大漠盡得古匈奴地至德初出兵助國)
(討平安史之亂故累朝恩禮最重然恃功横恣朝廷雖患其邀求無厭頗姑息聽從之元和中改為)
(回鶻會昌中其國衰亂其相馺職與龐特勒十五部奔葛邏祿殘衆入吐蕃安西於是可汗牙部十)
(三姓奉烏介特勒為可汗南保錯子山既而為幽州張仲武所破滅龐特勒自稱可汗居甘沙西州)
(無復昔時之盛矣按突厥舊地回紇舊地其西境皆與準噶爾部接界今為伊犂塔爾巴哈台諸)
(路以其境壤連跨故與新疆部並列焉)薛延陀舊地(唐書傳薛延陀者先與薛種雜)
(居後延陀有之號薛延陀姓一利咥氏風俗大抵與突厥同保燕末山其主夷男率部帳七萬附頡)
(利可汗後突厥衰夷男反攻頡利弱之於是諸姓多叛頡利歸之者唐太宗方圖頡利冊拜夷男為)
(真珠毗伽可汗乃樹牙鬱督軍山直京師西北六千里東靺鞨西葉議突厥南砂磧北俱倫水地大)
(衆附頡利之滅夷男率其部稍東保都尉犍山獨邏水之陰遠京師纔三千里而贏東室韋西金山)
(南突厥北瀚海蓋古匈奴地也勝兵二十萬以二子大度設突利失分將之號南北部太宗以李思)
(摩為可汗夷男惡之使大度設勒兵二十萬南絶漠壁白道川擊思摩思摩走朔州言狀於是詔營)
(州都督張儉統所部與奚霫契丹乘其東朔州道行軍總管李勣衆六萬騎三千營朔州靈州道行)
(軍總管李大亮衆四萬騎五千屯靈武慶州道行軍總管張士貴衆萬七千出雲中涼州道行軍總)
(管李襲譽經略之大度設次長城會勣兵至行瓂屬天遽率衆走赤柯度青山勣選敢死士與突騎)
(經臘河趨白道大度設顧不脫度諾真水陳以待勣擣其罅虜潰斬首數千級獲馬萬五千大度設)
(亡去殘卒奔漠北俄為回紇所屠其昆弟子咄摩支立為可汗遣使者上言願保鬱督軍山帝詔勣)
(等曰降則撫之叛者擊之咄摩支陰欲拒戰外為好言乞降勣知之縱兵繫斬五千餘級繫老稚三)
(萬遂滅其國)契丹舊地(唐書傳契丹本東胡種魏青龍中部酋比能稍桀驁為幽州刺)
(史王雄所殺衆遂微逃潢水之南黃龍之北至元魏自號曰契丹直京師東北五千里而贏東距高)
(麗西奚南營州北靺鞨室韋阻冷陘山以自固射獵居處無常其君大賀氏有勝兵四萬析八部臣)
(於突厥與奚不平每鬪不利輒遯保鮮卑山唐武德中其大酋孫敖曹遣人來朝太宗伐高麗悉發)
(酋長與奚首領從軍還過營州召其長窟哥賜綵繒大酋辱紇主曲據又率衆歸即其部為元州拜)
(曲據刺史隸營州都督府未幾窟哥舉部内屬乃置松漢都督府以窟哥為都督賜氏李以達稽部)
(為峭落州紇便部為彈汗州獨活部為無逢州芬問部為羽陵州突便部為白連州芮奚部為徙河)
(州墜斤部為萬丹州伏部為匹黎赤山二州俱隸松漠府即以辱紇主為之刺史窟哥有孫曰盡忠)
(為松漠都督而敖曹有孫曰萬榮為歸誠州刺史於是營州都督趙文&KR1304;數侵侮其下盡忠等皆怨)
(望即共舉兵殺文翽盜營州反盡忠自號無上可汗以萬榮為將所向輒下武后詔鷹揚將軍曹仁)
(師等二十八將擊之戰西硤石黃麞谷敗績后乃以右武衛大將軍建安王武攸宜為清邊道大總)
(管擊契丹萬榮敗而走山俄而盡忠死更詔夏官尚書王孝傑等率兵十七萬討契丹戰東硤石師)
(敗萬榮遂屠幽州於是神兵道總管楊元甚率奚軍掩其尾契丹太敗萬榮輕騎走潞河東奴斬其)
(首衆遂附突厥開元二年盡忠從父弟失活以默啜政衰來歸詔復置松漠府以失活為都督仍其)
(府置靜析軍以失活為經略大使所統八部皆擢其酋為刺史有可突干者為靜析軍副使悍勇得)
(衆脅奚衆共降突厥幽州長史張守珪討契丹破之自至德後鮮入寇歲入長安朝會光啓時方天)
(下盜興北疆多故乃鈔奚室韋小小部種皆役服之因入寇幽薊劉仁恭窮師踰摘星山討之禽其)
(大將羣胡慟哭十年不敢近邊其八部大人法常三歲代時耶律按巴堅建旗鼓為一部自號為王)
(而有國大賀氏遂亡按巴堅舊作阿保禨今改正)
︹土產︺牛羊馬槖駞駃騠(駿馬也漢書)貂鼠青
鼠猞猁猻瑪瑙鵲樺皮白葡萄野馬
野駞野騾黃羊(明統志)酥乳餅(金史)鵽鳩(其色淡黃)
(形如鴿爪如人足而有毛唐書突厥傳泥熟匐叛鳴鵽羣飛入塞吏曰所謂突厥雀者南飛胡必至)
(比春還悉墮靈夏閒率無首泥熟匐果亡又本朝天聰七年八月鵽鳩羣集遼東國人皆曰遼東)
(素無此烏今蒙古之雀來必蒙古歸順之兆明年察哈爾額哲果來降)空青石(石中隱隱)
(有水色赤如琥珀大如指決病目者以水拭之即愈)
前纂修官(臣)高人鑑恭纂輯
纂修官(臣)柱文燿恭覆輯
前校對官(臣)孫家澤恭校
校對官(臣)許誦恆恭覆校
