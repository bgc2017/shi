大清一統志
太平府二
︹關隘︺蕪湖鈔關(在蕪湖縣西河南岸將軍港明崇禎初設以榷商税為戸部分司又河北)
(岸河口鎮有抽分廠明成化七年設管竹木之税為工部分司本朝初以工關歸戶歲差部屬一)
(員雍正元年歸巡撫委員兼管十一年設分巡道駐劄榷理)大信巡司(在當塗縣西南)
(三十里大信河口亦曰東梁山巡司)采石巡司(在當塗縣西北二十里采石山元和志采)
(石戍在縣西北牛渚山上西接烏江北連建業與和州橫江渡相對隋師伐陳賀若弼從此渡平陳)
(置鎮貞觀初改鎮為戍新唐書志宣州有采石軍乾元二年置元和六年廢九域志當塗有采石慈)
(湖黃池青游丹陽薛店六鎮縣志采石營亦置於此舊有河泊所及驛丞今省)魯港巡司
(在蕪湖縣西南十五里繁昌縣東北六十里接界處商旅駢集為防守要地明成化中移河口鎮巡)
(司駐此)荻港巡司(在繁昌縣西北五十里舊有驛丞專司驛務今裁九域志繁昌縣有)
(荻港楊家會諸鎮)三山巡司(在繁昌縣東北三十五里濱江上至荻港司七十里下至)
(蕪湖河口司三十里)薛店鎮(在當塗縣東三十里即宋薛店鎮也)青山鎮(在當塗縣)
(東南三千里青山南路濱西湖宋舊鎮也又亭頭鎮在府東南六十里)黃池鎮(在當塗縣)
(東南八十里鎮北爲縣界跨河而南爲宣城西達蕪湖東抵江蘇高淳闤闠相連舟車四集實縣東)
(南之巨鎮)慈湖鎮(在當塗縣北四十里)河口鎮(在蕪湖縣西濱江舊設巡司今移於)
(魯港)黃滸鎮(在繁昌縣西南三十里即宋黃火鎮又上峩橋鎮在縣南一里下峩橋鎮在縣)
(東北三十里明初嘗置繁昌河泊所於此久廢)石綠場(寰宇記唐開元中置其地枕江舟旅)
(憧憧實津要之地府志在南陵仁義鄉今爲繁昌地)楊家沙(在繁昌縣東北四十里大江中)
(即青沙洲之東境也與江北奥龍河巡司相對明初置河泊所於此後廢)陵口戍(在當塗縣)
(北晉咸和中蘇峻濟橫江登牛渚軍於陵口通鑑注在牛渚東北亦江濱戍守處又牛渚西南有白)
(石通鑑咸安元年桓温自廣陵還姑孰屯於此)河口市(在蕪湖縣城南沿河東西十里繁夥)
(比於縣市府志作河南市)石硊市(在蕪湖縣南四十里與南陵縣接界晉桓彝為宣城内史)
(蘇峻之亂出屯石硊即此)魯港驛(在蕪湖縣南二十里舊有驛丞今裁)
︹津梁︺南津橋(在當塗縣南一名上浮橋又采虹橋在縣西南一名下浮橋俱跨姑孰溪)襄
城橋(在當塗縣北門外明初太祖伏兵於襄城橋擒元將陳埜先即此)孝烈橋(在蕪)
(湖縣東南金馬門外一名市東橋宋烈女詹氏投水處)通濟橋(在蕪湖縣城南大河聯舟)
(為梁以通往來一名浮橋一名便民橋)富民橋(在蕪湖縣西南五里大江口)聚春
橋(在繁昌縣西北舊縣鎮)石硊渡(在蕪湖縣南四十里宋楊萬里有詩)
︹隄堰︺永豐陂(在蕪湖縣唐書地理志在青弋江中咸通五年置)新壩(在當塗縣東南)
(宋紹定中楊紹雲由此開渠引姑溪水入城濠明萬歷間以久塞重開引水經襄城橋出梅莊閘啟)
(閉以時至今利焉)萬春圩(在蕪湖縣東十五里明正統間巡撫周帎築東壩遂破此以瀦)
(水俗名萬頃湖其賦派入蘇常二府萬歷間復令居民納租取草今廢為青風草場)泉石塘
(在繁昌縣北一里許周僅三畞餘溉田可百頃)
︹陵墓︺︹三國︺︹吳︺景帝陵(在當塗縣東北洞陽山府志在縣東凌家山)︹南北朝︺
︹齊︺和帝陵(在當塗縣北黃山)︹周︺︹楚︺干將墓(在蕪湖縣東北九里赤鑄山)
︹三國︺︹吳︺黃蓋墓(在繁昌縣西南四十里有渡曰黃墓渡)︹晉︺陶璜墓(在當)
(塗縣東六十五里)陶回墓(在當塗縣東北小朝山下)桓溫墓(在當塗縣東南青山)
(寰宇記司馬陵晉司馬桓元偽尊為陵在青山東北隅又縣城南有溫女家)毛璩墓(在當)
(塗縣南七里)楊亮墓(在當塗縣東南十五里泊山)︹唐︺李白墓(在當塗縣東南)
(青山方輿勝覽在當塗縣東十七里青山之北白寳應元年卒初葬采石後遷龍山元和寸二年觀)
(察使范傳正委當塗令諸葛縱改葬青山之北去舊墳六里)賈島墓(府志在當塗縣南二)
(里省莊圩)︹宋︺李之儀墓(在當塗縣東二十五里藏雲山)郭祥正墓(在當塗縣)
(東南青山)陳規墓(在當塗縣東南青山之北)焦蹈墓(在繁昌縣西南三十里赤沙灘)
石天麟墓(在蕪湖縣南二十里丹陽鄉)︹元︺十女墓(在蕪湖縣東四十里德政)
(鄉)︹明︺陶安墓(在當塗縣北十里大神山)
︹祠廟︺三忠祠(在府治西祀明許瑗花雲王鼎)李白祠(在當塗縣東南青山麓續文獻)
(通考萬歷初御史蔡夢說建李白祠於太平府之采石山)虞太傅祠(在當塗縣西北寶積)
(山西祀宋虞允文續文獻通考景泰間重建虞允文祠於采石山下)陶學士祠(在當塗縣)
(城中東街祀明陶安)范學士祠(在當塗縣城中忠節坊祀明范常)陳通判祠
(在蕪湖縣察院東祀明縣丞陳一道)忠臣祠(在蕪湖縣東南七十里祀宋陶居仁)烈女
祠(在蕪湖縣學西南祀宋詹烈女)靈澤夫人祠(在蕪湖縣西蟂磯本朝嘉慶二年)
(奉人旨封崇節惠利夫賜英靈惠濟扁額)梁文孝祠(在蕪湖縣西長街昇)
(平橋東祀梁昭明太子)海公祠(在蕪湖縣西北明萬歷間建祀海瑞)思賢祠(在繁)
(昌縣治東祀知縣林有年)登勇將軍廟(在當塗縣南門内西街祀宋馬進)定江
神祠(在當塗縣西北采石山)吕祖廟(在蕪湖縣西慶十年奉本朝嘉旨加)
(封夑元贊運神)楊察廟(在繁昌縣東南三十里祀南唐楊察)龍王廟(在繁昌縣西五)
(里天井山禱雨輒應)
︹寺觀︺白雲寺(在當塗縣東南青山晉咸寕四年建)報恩光孝禪寺(在當塗縣)
(南門内唐貞觀二年建)廣濟寺(在當塗縣西北采石山吳亦烏二年建)古麓心
寺(在當塗縣西北寳積山唐武德四年建)普門寺(在蕪湖縣西南甸山舊名普濟院南)
(唐順義五年改建)吉祥寺(在蕪湖縣西五里舊名永夀晉永和二年建)龍泉寺
(在繁昌縣西南二十里清隱山唐乾符間建)靈山寺(在繁昌縣西北四十里靈山墩張芸)
(叟南征錄繁昌東界有靈山寺踞山頂樓閣重複)元妙觀(在當塗縣北一名天慶西晉時)
(建)太平興國院(在當塗縣東白紵山宋太平興國年建)廣濟院(在蕪湖縣)
(北赭山南麓唐乾寕中建)蓮社院(在繁昌縣西南馬仁山下舊名馬仁院唐貞元間建)香
雲院(在繁昌縣東北三十里香鑪峯唐元和中建)
︹名宦︺︹漢︺荀淑(潁陰人安帝時遷當塗長去職還鄉里後卒縣為立祠)︹三國︺︹吳︺孫
瑜(富春人堅從子建安中以丹陽太守自溧陽領兵屯牛渚濟陰人馬普篤學好古瑜厚禮之使)
(將吏子弟就普受業遂立學宫臨饗講肄)周瑜(舒人建安中孫策以瑜恩信著於廬江出備牛)
(渚後領春穀長有治績)黃蓋(泉陵人建安中為春穀長縣有寇難蓋輒平定之)陸遜
(吳人丹陽賊費棧扇動山越為作内應權遣遜討棧棧支黨多而主兵少遜乃益施牙幢分布鼔角)
(夜潛山谷間鼓噪而前應時破散遂部伍東三郡得精卒數萬人屯蕪湖)︹晉︺庾亮(䣕陵人成)
(帝時鎮蕪湖郭默據湓口以叛亮率步騎二萬會太尉陶侃討破之)︹南北朝︺︹齊︺邱仲
孚(烏程人永明中為于湖令有能名太守吕文顯當時倖臣陵詆屬縣仲孚獨不為屈)︹梁︺郭
祖深(襄陽人普通七年改南州津為南津校尉以祖深為之公嚴凊刻搜檢姦惡不避強禦常)
(服故布𥜗素木案食不過一肉絶干請江中嘗有賊祖深自率討之大破賊威振遠近長江肅清)
︹唐︺李陽冰(廣漢人寳應中當塗令愛民好士族人李白往依焉)許渾(澗州丹陽人大)
(歷中攝當塗尉有能聲所著丁卯集有姑孰官舍諸詩)︹宋︺宋準(雍邱人開寳中出知南平)
(軍會改軍為太平州依前知州事有治聲)徐勣(南陵人大觀中知太平州召入覲極論茶鹽法)
(爲民病謂生財有道理財有義用財有法帝曰不見卿久今日乃聞嘉言)黃庭堅(分寕人崇)
(寕元年知太平州以德化民不亊箠楚訊治豪猾法不少貸)郭偉(建炎初知太平州金兵攻)
(采石及蕪湖偉力戰敗之舊城跨姑溪上下立柵偉改築新城割姑溪於城外以便守禦)孫懋
(宣州太平人紹興中以直龍圖閣知州事郡多冗吏懋首汰之朱子稱其愛立而教明可方良吏)
張運(貴溪人紹興中知太平州當兵饑疾癘之餘運勞徠安輯之理財賦造戰艦繕甲兵申禁)
(令民賴以安)虞允文(仁夀人紹興三十年金主亮率大軍臨采石朝命李顯忠代王權允)
(文往蕪湖趨顯忠交權軍即犒師采石允文至權巳去顯忠未來金兵充斥宋軍三五星散允文謂)
(坐待顯忠則誤國事遂立招諸將勉以忠義復命諸將列大陣不動分戈船爲五部分甫畢金主麾)
(數百艘截江而來直薄宋軍允文督諸將死戰有潰軍自光州至允文授以旗鼓從山後出敵疑援)
(兵至始遁遂大敗之謂將士曰敵今敗明必復來夜半部分諸將分海舟縋上流别遣兵截楊林口)
(金兵果至因夾擊之焚其舟三百始遁去再以捷聞隆興元年曾知太平州)周葵(宜興人紹)
(興末知太平州水壞圩隄悉繕完凡百二十里傍郡圩皆沒惟當塗歲熟市河久湮雨暘交病葵下)
(令城中家出一夫官給之食并力浚導公私便之)吳芾(仙居人孝宗時知太平州造舟以梁)
(姑溪歷陽築者久役潰歸聲言欲趨郡境芾呼至城下厚犒遣之而密捕倡亂者繫獄以聞詔褎諭)
洪遵(番陽人乾道中知太平州圩田壊民失業遵鳩民築圩凡萬數方冬盛寒遵躬履其間載)
(酒食親餉饁人忘其勞圩遂成)李椿(永平人淳熙中知太平州既至力圖上流之備請選將練)
(習緩急列艦上可以援東關濡須下可以應采石時服其識)趙汝勣(宋宗室慶元初知當)
(塗縣歲饑榖貴汝勣開倉散米賑之事聞詔他郡行其法)王居安(黃巖人嘉定初知太平州)
(當邊遽甫定歲儉汰去軍羣聚寇攘居安威惠流行晏然若無事時將副劉佑爲怨家詣闕告密置)
(獄金陵自誣服居安以書抵當路辨其冤事果白)吕午(歙縣人嘉定中調當塗丞守吳柔勝)
(謂午有操守俾其子淵潛定交焉陳貴誼守太平屬午安集淮南流民)吳柔勝(寕國人嘉)
(定中知太平州罷城下稅減萬春圩租疏市河多惠利子淵潛亦知是州並為名宦)吳淵(柔勝)
(三子嘉熙中以寳章閣直學士知太平州一時兩淮民流徙入境者四十餘萬淵亟加慰撫周卹之)
(使之什伍令土著人毋相犯旁郡流民焚劫無虛日獨太平境内肅然)吳潛(柔勝四子理宗)
(時為督府參謀官兼知太平州言和戰成敗大計宜急救襄陽等事貽書執政論京西既失當招收)
(京淮丁壯為精兵以保江西)陳塏(嘉興人淳祐中提領江淮鹽茶所兼知太平州請蠲放諸)
(郡災傷發公帑代三縣輸折絲帛錢五十萬九千三百六十餘貫又作浮淮書堂以處兩淮民而教)
(之)徐鹿卿(豐城人淳祐中領太平州蠲采石蕪湖兩務蘆稅蝗入當塗境鹿卿露香默禱)
(忽飄風大起蝗悉渡淮)牟子才(井研人寶祐中以集英殿修撰知太平州首教民孝弟以)
(前人慈竹義木二詩刻而頒之間詣學為諸生講說經義修采石戰艦百餘艘造兵仗以千計前政)
(負上供綱及總所綱七十萬緡悉為補之蠲黃池酒息及三縣秋苗夏税紬絲棉麥數千萬郡有平)
(糴倉以米五千石益之又以緡錢二十六萬創抵庫歲收其息以助糴本)江萬里(都昌人咸)
(淳初知太平州兼領江淮茶鹽江東轉運使潛心學行收召賢能有治聲)︹元︺暢師文(南陽)
(人至大中太平路總管時大旱師文捐俸致禱澍雨大降遂為豐年當塗人坐殺牛祈雨囚繫六十)
(餘人師文憫而出之公田米積盈屋呼貧士及細民恣其取去雖在任未久而境内之民晏然)白
珽(錢塘人至正中太平路儒學正時兵燹後聖殿堂廡祭器載籍俱廢盡心修葺復修建天門采)
(石二書院)歐陽元(瀏陽人延祐初蕪湖尹縣多疑獄久不決元察其情皆為平反豪右不法)
(虐其驅奴元斷之從良貢賦徵發及時民樂趨事教化太行飛蝗不入境)王惟中(懷孟人泰)
(定中當塗尹會大水後繼以旱蝗惟中築隄禱雨捕蝗勤於其職復勸富民捐米設粥全活甚衆)
倪淵(烏程人泰定中當塗主簿先是田土失實賦斂不均淵署縣事編次為圖搜隱匿汰加派)
(二税如期而集縣有定塘為豪強所據淵立歸之民民訴歲荒守不聽淵力爭不得即求去守感悟)
(委以檢閱即遍履阡陌覈實除稅)浦源(無錫人泰定中蕪湖尹會大水郡發廩米千石減直)
(以糶源謂民有錢可糶則不饑矣盡以米濟之謂同列曰郡有責吾獨償不以累諸君也)靳義
(河南人至正中守太平會溧水賊彭賓等寇郡義募壯勇列營柵要害且戰且撫賊遂降明兵渡采)
(石沈水死)︹明︺花雲(懷遠人太祖克太平立行樞密院以雲為院判巳命趨寕國道殺羣盜還)
(守太平陳友諒以舟師來寇雲與元帥朱文遜率三千人禦之文遜戰死友諒攻三日不克乃以巨)
(舟乘漲令士卒緣舟尾攀堞登城遂陷縛雲急雲怒大呼縛盡裂起奪守者刀殺五六人大罵賊怒)
(碎其首縛於舟檣叢射之而死後追封東邱郡侯)許瑗(樂平人太祖置幕中參軍事未幾命)
(為太平知府陳友諒來寇執之抗罵不屈死追封高陽郡侯)王鼎(儀真人太祖克太平授為)
(行樞密院判旋守太平陣友諒陷城抗罵不屈死之追封太原郡侯)范常(滁人太祖取太平命)
(為太平知府常興學卹民以簡易為治官廩有榖數千石請於朝給民乏種者秋稔輸官公私皆足)
(居三年民親愛之)張嵓(上虞人正統初當塗知縣縣治學宇譙樓驛舍橋梁道路皆嵓所修)
(建)林鉞(晉江人嘉靖中知太平府築姑溪壩建亭於上由是溪水縈紆無衝決患)陳一
道(晉江人嘉靖中蕪湖縣丞倭寇犯境奉檄防禦南陵衆皆奔竄一道鼓勇當其鋒以無援被害)
錢立(仁和人萬歷初知太平府築蕪湖城創官圩東石隄四十里)章嘉禎(德清人萬)
(歷中當塗知縣值大水隄且壊嘉禎曰隄壊民其魚矣吾何惜一死即躍入水若有物翼之出民畚)
(鍤雲集隄竟無恙以府治下流水駃於匯處造浮圖鎮之置紀綱簿以清税立和息票以止訟及卒)
(士民哀思焉)王柱(長沙人萬歷中繁昌知縣值大祲捐俸設粥勸義民輸穀賑之又建橫塘)
(河口二壩以備蓄洩)徐養心(江陵人崇禎中當塗知縣時流賊屠和陽民逃至江干無舟不)
(得渡賊且近號呼赴水養心曰鄰民猶吾民也亟遣數十舟盡渡之時姑孰無備養心沿江夜張炬)
(礮聲不絶賊懼而退)
︹本朝︺張京(澤州人順治二年知當塗縣性清介食僅脱粟服御無華爲政簡易折獄明敏自輯)
(讞語爲琴餘錄催科不擾民咸德之)吕秉忠(遼東人順治三年太平同知時姑孰初定土宼)
(竊發前此督捕者多羅織無辜秉忠力爲詳釋保全無算金聲桓叛江西順流北下秉忠奉督撫檄)
(守陳沙州軍容整肅叛兵不敢窺渡在任三年升知府去無舟車費巡按竇蔚贈之金乃得行)林
中瑜(遼陽人順治二年以副將鎮太平奉檄討賊麻姑港口數立戰功郡東盜起中瑜馳擊之)
(馬陷殁於陣)范爲憲(内江人順治三年知繁昌縣會土寇千餘薄城下憲率衆登陴面中)
(流矢不少動指麾勇士從城内隅出力戰殺賊賊遁事平士民有爲讎家所陷以賊案株連者憲力)
(爲申雪俱得全宥)劉震龍(莆田人順治間知繁昌縣清介自持凡里役陋規革除殆盡折)
(獄以誠民無冤屈會部使者清丈江洲震龍冒霜雪奔走蘆葦中親爲布畫絶不假手書役故繁昌)
(獨免增課之累卒於官貧不能斂士民醵金為賻始得歸葬)張邦寄(遼東人由浙東監司)
(左遷蕪湖令廉介平允自奉麤糲五年如一日)淡若水(大荔人乾隆中知蕪湖縣遇旱蝗步)
(禱為民請命是夕雨大注蝗抱蘆死)陳聖修(山隂人乾隆中知蕪湖縣折獄明允多善政民)
(呼為生佛)吳嗣蕙(新建人乾隆中知蕪湖縣興利除弊廉㓗自持卒於官貧無以斂)
︹人物︺︹漢︺張磐(丹陽人以清白稱桓帝時交阯刺史桂陽賊胡蘭餘黨入交阯磐擊破斬之為)
(荆州刺史度尚所誣徵下廷尉會赦不肯出廷尉以其狀上詔書徵尚到廷尉辭窮受罪磐獲直以)
(廬江太守終)方儲(丹陽人除郎中丁母憂歸負土成墳種松千株鸞鳥棲其上白&KR0693;遊其下)
陶謙(丹陽人少為諸生仕州郡四遷為車騎將軍張溫司馬西討邊章會徐州黃巾起以謙為)
(徐州刺史擊黃中大破走之境内晏然時李&KR1336;郭汜作亂關中四方斷絶謙每遣使間行奉貢西京)
(詔遷為徐州牧加安東將軍封溧陽侯)︹三國︺︹吳︺唐固(丹陽人修身積學稱為儒者著)
(國語公羊穀梁傳注講授常數十人拜議郎自陸遜張溫駱統等皆拜之終尚書僕射)︹晉︺薛
兼(丹陽人清素有器宇與紀瞻閔鴻顧榮賀循齊名號五儁元帝為安東將軍以兼為軍咨祭酒)
(遷丞相長史甚勤王事以上佐祿優每自約損取周而已進爵安陽鄉侯歷遷尚書領太子少傅)
張闓(丹陽人少孤有志操太常薛兼進之於元帝言闓才幹貞固當今之良器歷侍中出補晉)
(陵内史在郡甚有威惠後督丹陽義軍討蘇峻峻平賜爵宜陽伯遷廷尉以疾解職)陶回(丹陽)
(人性雅正不畏強禦王導引為從事中郎遷司馬蘇峻之役回請早出兵守江口峻將至回謂峻必)
(向小丹陽南道步來宜伏兵要之庾亮不從回尋還本縣收合義軍得千餘人與陶侃溫嶠等并力)
(攻峻又别破韓晃以功封康樂伯遷吳興大守時大饑榖貴三吳尤甚回開倉及割府郡軍資數萬)
(斛米以救之由是一境獲全徵拜領軍將軍加散騎常侍卒諡曰威)何琦(陽榖人沈敏有識度)
(好古博學年十四喪父哀毁過禮事母最孝後為郡主簿遷涇令及母喪停柩在殯為鄰火所逼煙)
(焰巳交家乏僮使計無從出乃匍匐撫棺號哭俄而風止火息其精誠所感如此服闋累辟不就布)
(褐蔬食恒以𫐠作為事)樂道融(丹陽人為王敦參軍敦遣道融召安南將軍甘卓道融雖)
(為敦佐忿其逆節至襄陽說卓討敦卓不決軍行稽留會敦求和卓將旋主簿鄧騫與道融勸卓曰)
(將軍起義兵而中廢為敗軍之將竊為將軍不取今將軍之下士卒各求其利一旦而還恐不可得)
(也卓不從道融涕戾諫卓憂憤而死)王諒(丹陽人少有幹略初新昌太守梁碩自領交阯迎前)
(刺史修則子湛行州事永興中授諒交州刺史諒誘湛誅之謀誅碩弗克碩遂圖諒偪奪其節諒固)
(執不與遂斷諒右臂諒正色曰死且不畏臂斷何有十餘日悲憤而卒)︹南北朝︺︹齊︺劉
係宗(丹陽人高帝時累官右軍將軍淮陵太守唐㝢之亂發禁兵東討命係宗隨軍慰勞民賴)
(以安時欲修白下城苦伇煩係宗啟讁役在東人隨㝢為逆者上從之久在朝省嫺於職事明帝嘗)
(曰學士不堪經國一劉係宗足矣)董僧慧(丹陽人有節義明帝殺鄱陽隨郡二王晉安王)
(子懋舉兵赴難事敗王元邈知僧慧與謀執之僧慧曰晉安舉義兵僕實與謀僕得為主人死死不)
(恨矣願至主人大殮退就湯鑊元邈義而許之白明帝免死配東冶子懋子昭基以方二寸絹為書)
(參其消息以金假人崎嶇得至僧慧觀書慟而卒)︹梁︺周興嗣(項人世居姑孰博學善屬)
(文天監初奏休平賦及舞馬賦帝甚嘉之累官員外散騎侍郎歷給事中所著皇帝實錄皇德記起)
(居注職儀等百餘卷文集十卷)︹唐︺陳商(繁昌人初隱馬仁山以文謁韓愈愈稱其語高旨深)
(登進士第會昌中以諫議權知貢舉歷禮部侍郎與撰敬宗實錄終秘書監有文集十七卷)張
惟儉(當塗人精左氏榖梁春秋舉進士歷知州刺史與侍御柳鎮善鎮子宗元作先友記惟儉)
(與焉)王居巖(當塗人官驍騎尉長史遭亂棄官歸居青山楊行密據淮南使人以兵迫起之)
(居巖散遣其家人以一身歸行密授湖州别駕不遣一日行密大會失居巖急使人至其廬則虚矣)
︹宋︺張崇(繁昌人數世同居雍熙中内外千口閨門肅然)宋惠直(當塗人以進士任太)
(常博士事親孝建炎三年周公望使金辟惠直自隨或勸之辭曰天步方艱豈臣子擇利時乎兼程)
(而進至高郵疾卒)王逢(當塗人博學能屬文少舉進士不中教授蘇州晩始登第補南雄州)
(軍事判官歸為國子監直講兼隴西郡王宅教授其徒李瑋尚岐國公主欲為逢求遷官逢辭不受)
(久之通判徐州卒逢為人樂易篤於朋友與胡瑗最善喜著書有易傳十卷乾德指說一卷復書七)
(卷)郭祥正(當塗人母夢李白而生少有詩聲梅尭臣方擅名一時見而嘆曰天才如此真)
(太白後身也熙寕中舉進士累官知端州棄去隱於縣青山著有青山集)韋許(蕪湖人志尚沖)
(潔讀書通大義不事科舉蘇軾黃庭堅皆與遊元符中軾等貶逐雖親密不相聞許獨承接款曲且)
(周其急士大夫以此多之高宗欲授以官許拜命而不署銜自號蕪陰居士)唐敏求(當塗)
(人宣和進士調德化主簿盜起敏求挺身率衆捍賊度力不能支諭以禍福賊憤抵觸遂遇害事聞)
(加贈升朝官仍補其子楠將仕郎)李檉(當塗人宣和進士以易學名紹興間通判徽州營卒)
(為變檉直前諭之衆素敬檉曰官吏掊克故至此惟公哀憐之時巳捽太守於庭以檉言得不殺遷)
(監察御史忤秦檜出知信州檉善占候知郡將有變豫為備俄貴溪賊起即日遣將分擊俘賊首以)
(歸檜忌罷職復知饒州著易說)張伯麟(當塗人紹興初以明春秋入太學時秦檜主和議伯)
(麟嘗題齋壁曰夫差而忘越人之殺而父乎同舍生請圬之伯麟不可會元夕復題於中官白諤門)
(諜者以聞下獄榜掠無完膚流吉陽軍不為沮)馬俊(或曰名進太平州慈湖砦兵紹興二年砦)
(軍陸德周青張順等據州叛青為謀主約翌日盡黥城中之少壯而屠其老弱然後擁衆渡江俊隸)
(青左右得其謀陰結其徒十人殺賊然後諭衆開門其徒許之俊歸語其妻孫氏與之訣至南門伺)
(青出上馬斫中頰九人懼不敢前俊與妻子皆遇害青被傷卧旬日賊黨散官軍至德青遂伏誅三)
(年贈俊修武郎為立祠號登勇)陶居仁(蕪湖人以行義聞仕為鎮江錄事參軍北軍攻鎮江)
(統制官石祖忠舉城降居仁見執不屈遂見殺鄉人為立祠)石天麟(蕪湖人時南北江有)
(事募勇敢士天麟與李資同應募由陜州入諭蠻長動以禍福皆相率降會資戮降者天麟止之不)
(從蠻復叛天麟力戰死)趙時賞(和州宗室居太平咸淳進士知旌德縣德祐元年北軍至)
(境時賞擁民兵捍戰有功升直寳章閣軍器太監從二王入閩中文天祥以為江西招討副使有策)
(謀天祥重之空坑之役兵敗走吳溪追兵至問為誰曰我姓文遂禽之不屈死天祥以此得脱)吕
武(太平步卒文天祥出使武應募從行偕脱鎮江之難沿淮東走海道賴武力為多天祥開府南)
(劍武以武功補官遣之結約州縣起兵相應挺身犯難化賊為兵以環衛官將數千人出江西死於)
(橫逆一軍揮泣葬之)︹元︺胡光遠(太平人母喪廬墓一夕夢母欲食魚晨起號天將求魚以)
(祭見生魚五尾列墓前鄉里驚異方共聚觀有獺出草中浮水去衆知是獺所獻以狀聞於官表其)
(閭)李敘(當塗人家貧寄食於友友家火遺一篋敘持而還之授江寕教諭新廟學置祭器嚴)
(講課調建康書院山長及代餘粟千石一無所私遷平江學正秩滿歸)姚和中(當塗人世)
(傳儒學不應徵召從游甚盛婺源汪澤民同邑李習李翼皆出其門)芮世通(蕪湖人十世同)
(居朝廷旌之)︹明︺陶安(當塗人少敏悟有大志博涉經史從耆儒李習遊元至元初舉江浙)
(鄉試授明道書院山長避亂家居太祖渡江安與習率父老出迎與語太祖善之留參幕府授左司)
(員外郎歷知饒州吳元年召為翰林學士為議禮總裁官又為議律官洪武元年命知制誥兼修國)
(史嘗與帝論前代喪亂之源由於驕侈又言邪說害道帝皆嘉納之既命安為江西行省參知政事)
(卒於官帝親為文以祭追封姑孰郡公安所學尤長於易筮驗若神方明初之議諸禮也宋濂以外)
(艱家居其儀率安裁定)李習(當塗人以文學名太祖取太平習與陶安出迎遂擢為本府知)
(府年八十餘矣卒於官習與弟翼齊名江左目為二李)王愷(當塗人通經史元時為府吏太)
(祖拔太平召愷為掾從下京口撫定新附民及建中書省用為都事克衢州命總制軍民事常遇春)
(守金華部將擾民愷執撻之遇春讓愷愷曰民者國之本撻一部將而民安將軍所樂聞也遇春乃)
(謝尋遷左司郎中佐胡大海治省事苗軍作亂害大海執愷欲降之愷正色曰吾守土義當死詎從)
(賊邪賊遂並其子行殺之追封當塗縣男)吳晟(當塗人至正庚子陳友諒陷姑孰晟為所執不)
(屈被殺長子興先屯兵城南合攻解趙元帥之圍賜金幣未幾與友諒第五宰相戰於采石死之興)
(弟振襲領父兵同大軍取建昌守江西戰死漳江門並御製文以祭)潘庭堅(當塗人太祖駐)
(太平陶安入謁太祖詢人才以庭堅對為太平翼元帥府教授參機密庭堅以慎密謙約為太祖所)
(稱擢中書省博士同知金華府事太祖為吳王召為翰林院侍講學士以老歸洪武四年復召主會)
(試)潘黼(庭堅子幼師陶安授太平府學教授累升中書省左司郎中吳元年除江西湖東道)
(按察使會修律令留為議律官書成卒黼謹飭類父而文采清雅過之)劉允(當塗人洪武進)
(士授懷慶通判以直見忤謫瑞安縣丞多善政超拜北平按察司副使考績留教授親王於内以老)
(歸卒允博學侃侃善持節每召對多稱旨)嚴升(繁昌人建文時進士歷官大理寺少卿清軍蘇)
(松執法不撓調南京僉都御史剛果自信嘗為神羊賦以見志焉)李衡(當塗人永樂進士除)
(戸部員外郎以廉介勤慎為尚書夏原吉所任尋升湖廣參政撫和邊方翕然歸化原吉薦為兵部)
(右侍郎卒於官衡為人老成端重而有理繁治劇之才著有澹軒詩集)楊壁(當塗人景泰進)
(士擢監察御史劾石亨久之為陜西參議改平涼守致仕歸)吳琛(繁昌人景泰進士歷雲南)
(道監察御史巡按四川明達果斷有聲英宗復位石亨專權自恣琛與同官劾之出知遷安縣五日)
(天變雨雹命還臺職累升右僉都御史巡撫甘肅湖廣總督兩廣卒於官)鍾成(當塗人少穎敏)
(苦志積學景泰進士歷官大理寺正著聲明允門舍蕭然歷擢江西副使兩督學政士經品題者多)
(為令器晩歸鄉里門下執經問難者踵接)黃讓(蕪湖人景泰進士授御史因天變與御史倪敬)
(等陳十事皆觸忌諱以浮薄謫四川營山縣典史至則囅然笑曰此豈不可以行志邪上官重其才)
(歷升中府都事雅有風裁錦衣門達用事役隸皆席勢横甚讓榜掠其黠悍者達怒摭其所役聽事)
(人為賕遣戍廣西後詔以原官致仕)李贊(蕪湖人成化甲辰與弟貢同登進士贊授吏部文選)
(主事正德中歷浙江左布政推太僕卿忤劉瑾致仕貢累官右副都御史巡撫遼東亦以忤瑾致仕)
(瑾敗起巡撫順天升兵部右侍郎致仕性孝友家居不易言笑服御質素訓子弟嚴而有禮)汪
宗器(繁昌人成化進士授監察御史巡按湖南廣東薦賢斥貪得激揚體升南京大理少卿莅)
(獄平恕時劉瑾撓法動多掣肘遂決志以母老乞終養疏五上允之特進光祿卿致仕)胡爟
(蕪湖人宏治六年進士改庶吉士授戸部主事十年災異求言爟應詔疏言中官李廣楊鵬引左道)
(劉良輔輩惑亂聖聽而不肖士大夫方乞憐於其門交通請託陰盛陽微災何由弭因極陳戚畹方)
(士傳奉冗員之害疏留中未幾廣死爟得無罪)邢珣(當塗人宏治進士正德初歷官南京刑部)
(郎中忤劉瑾除名瑾誅起南京工部遷贑州知府招降劇盜滿總等授廬給田撫之甚厚後討他盜)
(多藉其力王守仁征橫水桶岡珣常為先鋒功最增二秩宸濠反珣同守仁討平之遷江西右參政)
(世宗錄功增秩二等)喻智(當塗人正德進士歷湖廣按察使斷楚藩英燿獄升光祿卿以副都)
(御史巡撫南贑秩滿歸嚴嵩使者過縣橫甚智執而撻之且諭之曰歸語而主撻而者喻都堂也)
端廷赦(當塗人嘉靖進士授高安令擢監察御史首劾武定侯郭勛驕横貴戚斂手避之巡)
(茶馬於西陲劾去貪墨者數人屢升僉都御史巡撫山東河南升戸部右侍郎轉南京右都御史有)
(大俠善結納要路侵害客商擒治之以正典刑錢法濫惡出令禁治中外凜凜)倪嵩(當塗人嘉)
(靖進士由御史歷升戸部侍郎時曾銑議復河套夏言主之為嚴嵩所怒詔逮銑下獄嵩爭甚力調)
(南京右都御史諷使更名嵩曰命名自父何可易後廷推吏部尚書嚴嵩厲聲曰廟堂可使有兩嵩)
(邪嵩即日乞休去)徐貢元(繁昌人嘉靖進士由戸部郎中出知德安府歷兩司治獄多所)
(平反羨金盡入公帑累遷戸部侍郎總督糧儲性剛介始終一節與海瑞齊名)周易(蕪湖人嘉)
(靖進士授兵部主事擢御史疏救吳彥條論邊務詞皆侃直督學北畿執政以私牘投焚之於門官)
(至布政使司參議)王懋(蕪湖人嘉靖中由鄉薦任湖州府同知調彰德以卓異升刑部員外)
(郎恤刑畿輔卒於官懋佐郡日定武康民變均徭薄賦甫三月而化行其在西曹爰書十餘上活囚)
(四百餘人)張𣏌(當塗人與韓良直爲密友韓疾劇以三十金授𣏌囑之曰妻方有孕若男也可)
(以此撫之韓亡後妻果得子𣏌給衣食得成立及杞抱病將殁呼韓氏子啟篋金三百付之皆積年)
(營息所致也子感泣聞者皆高其義)陳一簡(繁昌人萬歷進士任戶部郎中理密雲餉搜剔)
(積弊殆盡擢昌平僉事大璫張經以非法殺人手疏劾奏抵經罪官終河南副使)蕭雲從
(蕪湖人崇禎己卯副榜專以詩文自娱有梅花堂遺稿并易存離騷圖兼工畫得倪黃筆法)沈
受蒲(當塗人以薦授橫州知州升夔州同知調成都賊張獻忠入蜀城陷死之家屬無一人還)
(者又同縣人金鼎祚任知縣亦殉節死本朝乾隆四十二年並賜諡烈愍)史記言
(當塗人崇禎中由長沙知縣遷知陜州陜當賊衝記言出私財募士聘少室僧訓練之斬賊數十級)
(生擒二十餘人老回回憤率數萬人乘雪夜來襲城陷記言縱火自焚兩僧掖之出曰死此何以自)
(明乃越女牆下賊追獲之令降叱曰有死知州無降知州也遂被殺事聞贈光祿少卿本朝乾隆)
(四十二年賜諡忠愍)倪瑞允(當塗人以歲貢任當塗縣張獻忠犯楚瑞允主防守)
(軍餉不足破產以濟報最行取楊嗣昌愛其才留軍前賊攻城率兵拒守中流矢卒)吳士琇
(當塗人崇禎中以拔貢任徽州府訓導教士重大節本朝兵下徽州士琇署祁門縣事城破不食)
(死子繼生宜生相隨死)
︹本朝︺楊璜(當塗人會兵繞其鄉璜匿妻子林中身守祖墓兵將執之遂赴水死子甫十齡見父)
(溺號哭亦奔投水久之父子兩屍攜手浮出見者嗟異)孫啟綸(當塗人事母以純孝聞嘗)
(負母避盜盜識之曰此孫孝子也遂解去)楊世學(當塗人順治丁亥進士由評事擢御史有)
(請嚴採買杜騷擾諸疏部覆允行又請濬淮河下流海口河患自息時論韙之出為武昌分守道招)
(撫山賊鄭鴻等十三砦歷衡永參政所至皆以清操聞)韋嗣賢(蕪湖人順治乙未進士授)
(撫州推官剖决精敏擢吏部主事歷郎中凊介有守居鄉尤以仁厚得時譽)張奇(蕪湖人順)
(治六年以鄉貢知廣東瓊州府文昌縣十一年正月徵糧城外遇城守楊殿臣搆通海賊韓昌時謀)
(叛劫糧奪印不屈死之弟意次子仲景僕張喬同時遇害)陳三齊(繁昌人農家子十二歲母)
(死朝夕上食哭泣盡哀既葬廬墓側三年時稱孝童)宋真儒(蕪湖人少孤與弟繩武事母盡)
(孝母卒兄弟廬墓哀號不輟池蓮變為白色且有雙莖之異四世同居置田贍族康熙五十三年)
(旌)徐文靖(當塗人雍正癸卯舉人乾隆初舉經學授檢討刻苦力行研貫經史百家耄年)
(猶據案著書不輟年九十餘乃卒著有經言拾遺禹貢會箋竹書紀年統箋山河兩戒考管城碩記)
(等書行世)王瀚(當塗人雲南景蒙營守備乾隆三十四年隨征緬甸攻猛養寨力戰殁於軍事)
(聞卹廕如例)
︹流寓︺︹齊︺謝朓(陽夏人為宣城太守愛青山有終焉之志築室其南唐天寳中改名謝公山)
︹唐︺李白(隴西成紀人李陽冰為當塗令白依之代宗時以左拾遺召而白已卒)︹宋︺石
待問(眉山人仁宗時通判太平樂其風土致仕後遂家蕪湖黃庭堅題其墓曰有宋賢良方正)
(贈金紫大夫九謫而不悔自下劘上眉山石公之墓)李之儀(無埭人坐為范純仁遺表作行)
(狀編管太平遂居姑孰著有姑溪集)楊宏中(福州人趙汝愚竄永州與林中麟等六人上書)
(送太平州編管)張祁(歷陽人晩年卜居蕪湖之昇仙橋築堂曰歸去來觴咏自適所居池多蛙)
(即以硯擲之蛙聲遂息至今名其池曰禁蛙池)
︹列女︺︹唐︺李白二孫女(元和末宣歙觀察使范傳正祭白冢禁樵採訪後裔惟二孫女)
(嫁為民妻進止仍有風範因泣曰先祖志在青山頃葬東麓非本意傳正為改葬立二碑焉告二女)
(將改嫁士族辭以孤窮失身命也不願更嫁傳正嘉嘆免其夫徭役)聶氏(當塗人年十三隨母)
(採薪虎攫母去女持刀刺虎殺之母屍得全)︹宋︺詹氏女(蕪湖人紹興初淮寇一窠蜂破)
(縣欲殺其父兄女趨前拜曰妾願執巾帚贖父兄命賊釋父兄縛女麾使亟去隨賊行過市東橋躍)
(入水死賊相顧駭嘆)︹元︺葛通甫妻丁月娥(當塗人元末南北兵起月娥攜諸婦)
(諸女僦居郡城沔寇至城失守月蛾抱所生女赴水死諸婦諸女凡九人皆爭相入水無一敢後者)
︹明︺花雲妻郜氏(繁昌人洪武初雲守太平陳友諒來攻雲戰急郜祭家廟挈三歲兒)
(泣與家人曰城破吾夫必死吾義不獨存然不可使花氏無後若輩善撫育之雲被執郜赴水死侍)
(兒孫氏瘞郜畢抱兒行被執得脫復逃渡江為潰軍捽入水浮斷木至葦洲採蓮實哺兒七日不死)
(夜半有老父號雷老挈之行達太祖所孫抱兒拜泣太祖亦泣置兒膝上曰此將種也賜雷老衣忽)
(不見賜兒名煒累官水軍左衞指揮僉事嘉靖初贈郜貞烈夫人孫安人立祠致祭)陶安妻
陳氏(當塗人安殁前妻子昱坐法遣戍陳叩閽泣奏免昱罪)徐俊妻周氏(繁昌)
(人俊卒無子周厲志守節成化初旌表)白氏(當塗人父與夫俱失其名未嫁守節父母卒倚)
(叔白都以女工度日年七十餘一日忽更衣簪髻拜木主前家人驚駭禮三終而氣絶)夏邦
枓妻孫氏(當塗人二十而寡家貧無子中歲瞽目祝天曰吾以鍼糿為命可奪邪忽雙燈)
(自梁下目頃復明)吳寶妻芮氏(蕪湖人年十六歸寳明年夫亡父母偶諷之遂不歸)
(侍姑疾刲股以進年七十餘卒)張屺女(繁昌人正德中流賊剽掠里人皆奔竄女年十七以)
(事母病不去賊劫以行女抱樹痛哭大罵不屈賊不能奪乃衆磔之)孫士毅妻陶氏
(當塗人守節十年值南都覆為亂卒所掠縛其手以刃臨之氏不從寸磔死)吳昌祚妻
謝氏(當塗人亂卒掠太平得之田間氏以手抱樹大罵卒怒支解之)某氏(當塗人黃兵屠)
(郡婦數十輩匿敵樓撤其梯氏至呼衆欲上衆恐兵至伏不應兵隨至執之訊及樓上氏曰無人脅)
(以刃無異辭遂被殺樓上婦獲免白其義衆為瘞之同縣陳衷韞妻張氏張元詰妻倪氏蕪湖旌必)
(韶聘妻葛氏農家婦鄒氏繁昌李模聘妻周氏宣璧妻土氏章其闇妻陳氏從大抱妻湯氏胡文珖)
(妻孫氏殷起龍妻姚氏並女耀姑殷曰盤妻楊氏殷曰新妻彭氏柯昌茂妻蕭氏謝智妻柯氏從大)
(恩妻朱氏從大懋妻陳氏徐宗宏妻張氏徐國斗妻葛氏從大新妻張氏姚之基聘妻從氏俱遇賊)
(不辱慘死)
︹本朝︺朱還淳妻謝氏(當塗人夫亡守節同縣吳學道妻嵇氏唐秉極妻曹氏均夫亡)
(守節俱順治年間旌)林珏妻徐氏(當塗人夫亡守節同縣鍾蔡兩義婢一姓陶一)
(姓王因主母孀居願侍奉終身以室女終)豫章烈婦(當塗人遇賊守正捐軀同縣郎應秀)
(妻王氏郎遇采妻王氏徐守倫妻周氏暨女及媳湯德符妻芮氏均遇賊守正捐軀)李愆妻
陳氏(蕪湖人夫亡守節同縣杜連妻丁氏張政善妻湯氏均夫亡守節俱順治年間旌)俞
廷耀妻陶氏(蕪湖人夫亡殉節)于斯光妻汪氏(繁昌人夫亡殉節同)
(縣何煥妻郝氏亦夫亡殉節)陳吉士妻張氏(繁昌人守正捐軀)端揆妻
唐氏(當塗人夫亡守節同縣費嘉奏妻鍾氏楊惟樓妾焦氏許啟豸妻楊氏關大元妻吳氏彭)
(應帶妻陳氏夏以禮妻吳氏郭際雲妻孔氏凌有亮妻張氏楊可侯妻施氏林春選妻高氏孫繼祖)
(妻江氏均夫亡守節俱康熙年間旌)俞一中妻韋氏(蕪湖人夫亡守節同縣查)
(時懋妻葉氏劉復浤妻唐氏畢祈妻葉氏均夫亡守節俱康熙年間旌)晉執珪妻朱
氏(當塗人夫亡守節同縣朱時鳳妻李氏周之國妻吳氏張正大妾楊氏王應掄妻吳氏鮑一鳴)
(妻庾氏晉德超妻彭氏盛於唐妻王氏王朝鼎妻葛氏晉珩妻張氏季潤翰妻黃氏李宏基妻張氏)
(金其式妻張氏陳國治妻晉氏李雲莖妻彭氏蔣六御妻胡氏劉遇武妻許氏殷尚球妻崔氏周文)
(燔妻蔣氏陶國良妻楊氏陶正標妻梁氏趙宣繼妻吳氏朱正明妻廉氏楊世基妻魯氏沈向善妻)
(謝氏鍾毓妻吳氏朱大經妻陳氏朱大綸妻徐氏程象梓妻陳氏王樞妻朱氏紀大普妻趙氏邢純)
(一妻祖氏吳有坤妻張氏邢廣任妻高氏陶崇惠妻徐氏尚大寅妻陳氏張成憲妻楊氏王禹年妻)
(蔡氏張世昌妻何氏魯德昇妻唐氏王承白妻陳氏楊成郊妻徐氏祝超妻濮氏信可陞妻胡氏王)
(慧先妻魯氏陶潤國妻沈氏沈允祖妻劉氏楊明林妻殷氏胡之御妻王氏楊維綬妻鍾氏王朝紳)
(妻倪氏傅世源妻張氏魏光炎妻王氏湯三聘妻王氏朱瑋妻侯氏劉懷鳳妻魏氏王煜妻徐氏楊)
(復泰妻張氏施有應妻周氏張治維妻徐氏丁亡端妻劉氏沈戴道妻殷氏陳啟忠妻潘氏何萬銘)
(妻張氏楊柏妻郭氏張自然妻王氏唐維妻戴氏傅世錫妻許氏胡世源妻沈氏周洪灝妻顧氏)
(傅之桓妻劉氏均夫亡守節貞女朱時鳳未婚妻李氏端小鏄未婚妻朱氏均夫亡守貞俱雍正年)
(間旌)王國勷妻潘氏(蕪湖人夫亡守節同縣王尚觀妻羅氏計紹麟妻李氏朱)
(有輅妻後氏高攀龍妻陶氏萬尚相妻齊氏湯聖翼妻余氏耿時行妻袁氏黃佳色妻湯氏黃惟宏)
(妻戚氏黃惟功妻盛氏甘時澤妻王氏戴必鵠妻范氏吕九儀妻夏氏王用中妻戴氏馬正國妻濮)
(氏陶快士妻張氏宋國鳴妻杜氏陶世泰妻高氏陳於聖妻方氏丁文明妻葛氏姚宜嘉妻王氏後)
(枝蓁妻李氏范九臯妻施氏王元銓妻俞氏尚萬祖妻張氏張顧問妻范氏韋大級妻葛氏高映妻)
(倪氏汪士惟妻陳氏汪士升妻洪氏高禮妻畢氏邱有家妻後氏邱夢鸞妻晉氏奚祖添妻張氏楊)
(忠徵妻王氏朱萬成妻李氏鄒有燾妻陶氏晉天凱妻趙氏陶詡妻茅氏黃景武妻王氏甘睿妻汪)
(氏馬繼琯妻趙氏許大藴妻胡氏趙必孝妻朱氏朱萬珉妻晉氏塗珅吉妻熊氏張令宗妻吳氏戴)
(遐齡妻蔡氏湯時俊妻張氏蔣學厚妻王氏魏嘉善妻周氏朱嘉生妻周氏張炘妻萬氏薛元璋妻)
(畢氏薛元宰妻黃氏方文球妻王氏葉德沛妻趙氏黃自律妻戚氏葉燦霖妻汪氏劉國裕妻程氏)
(薛國治妻周氏汪國浩妻臧氏胡聖恩妻汪氏方應富妻李氏均夫亡守節貞女方馴夔未婚妻曹)
(氏韋聖聰未婚妻張氏均夫亡守貞烈女丁國瑞未婚妻甘氏夫亡殉烈俱雍正年間旌)從
堯階妻梁氏(繁昌人夫亡守節同縣楊將妻胡氏蔣應奎妻徐氏吕焜妻朱氏吳光騏)
(妻駱氏余開彪妻強氏毛大聘妻張氏鮑君榜妻張氏李承恩妻楊氏古風上妻魏氏劉逢辰妻黃)
(氏鮑玉濤妻朱氏蔡芳妻金氏馬孟泗妻孫氏均夫亡守節烈婦趙傑中妻姚氏夫亡殉節俱雍正)
(年間旌)宋學柏妻芮氏(當塗人夫亡守節同縣俆開先妻黃氏謝遴辰妻倪氏宋)
(學易妻孫氏夏鼎昇妻戴氏何如川妻顧氏朱鑾妻祝氏王援妻萬氏盛澄清妾江氏李序妻胡氏)
(陶成化妻王氏孫正心妻吳氏湯世洪妻陳氏劉開雲妻張氏楊愷生妻侯氏楊世夀妻紀氏籍三)
(道妻周氏錢卜遠妻夏氏夏叔麟妻秦氏汪雲騂妻張氏朱僑惠妻王氏徐眘樞妻吳氏吳尚錞妻)
(張氏徐贊臣妻李氏曹可朵妻楊氏唐嘉杓妻陶氏崔煥妻程氏張侃妻朱氏吳大侯妻胡氏謝繼)
(曾妻王氏馬象乾妻梁氏汪大元妻吳氏戴國玉妻陶氏陳世符妻芮氏龍元濤妻奚氏柳志遂妾)
(陳氏王耀妻丁氏謝志錫妻羅氏陳萬璋妻孫氏岳鳳妻楊氏車明昇妻陳氏李開鬯妻朱氏戴元)
(極妻王氏徐鳴鐸妻王氏馬藻儒妻黃氏張玿妻陳氏江日榮妻王氏楊國伸妻王氏滕尚慜妻鄒)
(氏夏明一妻李氏葛景璵妻王氏徐佳南妻孫氏陳邦佳妻吳氏陶能道妻彭氏魯志綱妻陳氏孫)
(起中妻陳氏夏定國妻陸氏谷有富妻徐氏陶成連妻鍾氏郭履超妻楊氏李元沆妻尹氏倪日遇)
(妻楊氏馬之驕妻庾氏于效昌妻吳氏土尚懋妻郝氏汪一源妻陳氏徐廷發妻芮氏楊日進妻趙)
(氏夏明迪妻王氏楊建春妻袁氏楊維昇妻趙氏程象璠妻王氏徐之英妻陳氏巫德馨妻周氏王)
(爾詹妻周氏李爾治妻甘氏戴朝紳妻婁氏夏月伯妻李氏郭日亨妻胡氏汪首春妻王氏陳世隆)
(妻黎氏陳勛妻楊氏劉應承妻杜氏金汴妻趙氏楊懷泰妻鄒氏曹正弼妻陶氏王大璋妻魯氏陶)
(覺道妻任氏許萬春妻唐氏史國裕妻沈氏楊起鴻妻高氏徐士璜妻唐氏許世樑妻楊氏徐世德)
(妻李氏葛仕榮妻張氏李德先妻甘氏周子明妻潘氏周萬成妻蔣氏陸翽千妻張氏王之連妻邢)
(氏韋繼宗妻郭氏陶之驌妻巫氏趙允系妻王氏劉繼殷妻鈕氏吳炎妻程氏陳鳴𡵨妻潘氏盛國)
(選妻王氏袁啟識妻丁氏汪芷春妻周氏楊九錫妻儲氏吳之愈妻虞氏韋延祀妻郭氏孫維新妻)
(戴氏孫有諡妻林氏王憲之妻郭氏李長春妻楊氏馬重遠妻葉氏孫仕翼妻紀氏趙求妻樊氏唐)
(嘉論妻邱氏谷德生妻鄒氏孫可逵妻湯氏魯僖隆妻徐氏尚秉益妻吳氏尚秉亨妻華氏張維五)
(妻陳氏陶國幹妻湯氏陶鳴爵妻陳氏王道開妻魯氏尚秉詰妻沈氏陶起鯤妻丁氏王啟基妻唐)
(氏戎士育妻芮氏周兆春妻石氏谷仲修妻鄒氏黃國英妻王氏陳紹普妻鍾氏沈人偉妻江氏吳)
(紹仁妻王氏吳繼猷妻錢氏谷鍾吕妻李氏沈肇黌妻王氏魯純士妻王氏姚炳妻謝氏齊廷元妻)
(庾氏史國佑妻郭氏沈自珍妻崔氏戴尚遐妻沈氏方承鳳妻王氏朱世文妻石氏張永命妻王氏)
(徐德明妻李氏李世新妻尹氏經可烈妻張氏夏可桅妻陳氏尹起暄妻趙氏湯爾調妻王氏崔應)
(遷妻楊氏楊之皚妻丁氏劉士寬妻金氏婁宏妻徐氏張大訓妻繆氏鍾鸞妻張氏谷之瓚妻崔氏)
(嵇之嵐妻李氏吳寅明妻王氏陳茹侯妻黎氏徐必忠妻朱氏王三都妻朱氏王仲紳妻趙氏孫元)
(鼎妻魯氏戴上選妻沈氏張自瑜妻谷氏高正誼妻王氏谷雲昭妻朱氏汪藩春妻仇氏陶倫彩妻)
(夏氏王禹年妻蔡氏汪起炯妻鄧氏徐焯妻陶氏孫韜妻汪氏湯學萊妻楊氏夏端士妻孫氏汪大)
(器妻沈氏韋國卿妻楊氏芮以懷妻湯氏鍾超宗妻江氏魏麟標妻陳氏費如松妻汪氏賈成勲妻)
(凌氏王繼興妻唐氏王時灝妻趙氏陳尚瑾妻胡氏顧漢楚妻吳氏信之贊妻劉氏張文奎妻汪氏)
(甯之冕妻汪氏朱道繼妻王氏張可頌妻甯氏朱大賢妻薛氏趙仁敕妻吳氏關起鸞妻陳氏陶子)
(志妻徐氏費紹書妻夏氏王國經妻張氏周是妻魏氏陶奚升妻陳氏夏名昺妻陳氏陶克繹妻)
(郭氏朱光璁妻吳氏王文耀妻丁氏吳文仲妻衛氏郭士功妻王氏陳定遠妻魯氏武來方妻蔡氏)
(趙義臣妻姚氏張成樞妻胡氏陳如望妻鄭氏楊維純妻王氏湯道里妻高氏李文道妻馮氏梅世)
(懿妻程氏李士應妻周氏邢盛坊妻祖氏丁以謙妻周氏程守明妻陳氏林中裾妻邢氏費成積妻)
(夏氏蔣公先妻姜氏李元佐妻王氏謝有亮妻耿氏王風穆妻吳氏周有功妻張氏孫成榮妻陳氏)
(夏名盾妻朱氏任思伯妻吳氏朱煥文妻周氏章為昶妻邵氏徐家駒妻夏氏唐嘉成妻朱氏唐嘉)
(雋妻王氏陶世登妻史氏周帝麟妻黃氏湯文公妻芮氏王玉章妻張氏孫雲妻林氏戴元吉妻王)
(氏葛如增妻張氏周式瓊妻夏氏夏之妻孫氏夏可顯妻李氏夏國英妻李氏傅某妻張氏趙士)
(穎妻謝氏孫明輔妻吳氏趙時茂妻徐氏周從遠妻貢氏陳紹新妻郭氏朱其乾妻徐氏吳宗仁妻)
(史氏唐廷灝妻徐氏章宗懋妻朱氏邵肇玢妻朱氏王世允妻梅氏李之璽妻夏氏趙仁益妻劉氏)
(遲公侃妻吳氏丁九益妻張氏徐衡占妻唐氏徐徵憲妻芮氏何一魁妻常氏劉子奕妻陶氏吳尚)
(朝妻侯氏張維恒妻梁氏成景亮妻孫氏劉於京妻儲氏朱明忠妻徐氏崔守福妻夏氏楊蔭妻彭)
(氏尹顯祖妻夏氏楊元明妻莊氏黃道性妻晉氏何有連妻沈氏庾守鯨妻鮑氏胡遵德妻陶氏尉)
(遲洪化妻吳氏楊士元妻潘氏楊應泰妻朱氏吳秉祚妻費氏王一敷妻劉氏徐必賢妻朱氏孫儒)
(應妻陶氏陶明嵩妻吳氏玉永誥妻嚴氏袁斌生妻周氏袁德妻高氏陳於經妻徐氏戎士挺妻王)
(氏陶雲蒼妻沈氏王錫瑚妻籍氏張時化妻奚氏王成化妻謝氏丁應鐸妻湯氏張彥士妻徐氏張)
(天璜妻曹氏陶聖謨妻何氏陶允倫妻周氏臧成璵妻章氏汪起源妻于氏張自森妻陶氏鍾鐔妻)
(吳氏王作德妻李氏曾應嶠妻杭氏庾岱瞻妻陶氏陶桂妻褚氏袁榮秀妻陳氏潘世清妻郭氏孫)
(之倫妻朱氏關必富妻孫氏仇起灝妻徐氏陳如望妻鄭氏吳家訓妻宋氏謝捷之妻徐氏魏在田)
(妻程氏賈鼎臣妻蔣氏陶起鳳妻庾氏汪灃川妻陶氏湯華妻張氏邵國鏞妻程氏夏仁儒妻陳氏)
(楊成桂妻任氏唐廷柟妻陶氏吳世薆妻唐氏張世昌妻谷氏陶之霆妻邵氏胡學易妻張氏王明)
(薦妻李氏張思誠妻谷氏陶南元妻郭氏崔宗靄妻葉氏陶之鏞妻楊氏陶傑妻郭氏黃國玉妻陶)
(氏陳之崑妻陶氏馬國佐妻韋氏戎萬祿妻裴氏均夫亡守節烈婦劉廷進妻陳氏朱昭乾妻陳氏)
(均夫亡殉節貞女楊之嘉未婚妻芮氏陶允金未婚妻徐氏均夫亡守貞烈女王永訓未婚妻徐氏)
(王廷勲未婚妻解氏均夫亡殉烈俱乾隆年間旌)陶霖時妻施氏(蕪湖人夫亡守)
(節同縣韋一恒妻張氏茅庚辰妻陶氏卄庚生妻張氏滕宗普妻黃氏周自敦妻李氏高昌蔭妾汪)
(氏張星耀妾鄭氏胡廷璐妻潘氏茅明棣妻談氏周天賢妻楊氏丁應選妻王氏方俊宏妻吳氏汪)
(培蛟妻許氏高升聞妻周氏汪洪吉妻程氏陶以晰妻強氏黃澗公妻鄭氏胡大凱妻陶氏周喬妻)
(黃氏鄒元魁妻樂氏陳以淮妻奚氏談振京妻吕氏鄒萬井妻石氏王禹錫妻汪氏陶廣生妻李氏)
(羅天和妻陶氏陶可伋妻王氏陳一奇妻潘氏關秉憲妻萬氏奚惟海妻駱氏楊可鶴妻高氏劉大)
(經妻楊氏張之達妻楊氏俞中行妻宋氏朱世成妻胡氏羅素園妻王氏戴有玉妻孫氏周羲祚妻)
(方氏汪紹蕙妻劉氏黃灝妻鮑氏馬德賢妻陳氏甘長慶妻沈氏後枝藎妻謝氏陶廷宿妻潘氏楊)
(榮祚妻夏氏和三通妻周氏談啟學妻鄭氏滕文昭妻周氏宋時富妻張氏宋逵妻唐氏張之迪妻)
(陶氏茅炘辰妻施氏沈有麒妻張氏高書聞妻湯氏李天洽妻陶氏李道周妻俞氏沈略卿妻陳氏)
(茅廷教妻畢氏黃之蘭妻許氏俞信祚妻和氏程士貴妻吳氏朱大成妻袁氏王允揆妻謝氏胡紹)
(銘妻汪氏鄭居樑妻邵氏邵義芳妻汪氏邵士銘妻程氏陶士元妻黃氏陶可垣妻王氏胡秉鈺妻)
(王氏趙景莊妻陶氏項鳴岡妻張氏俞豹臣妻李氏黃廷標妻張氏朱志光妻李氏潘兆瑜妻秦氏)
(陳世璟妻方氏陳天祚妻許氏陳又章妻聞氏姚上林妻高氏楊森妻陶氏金坮妻孫氏楊正植妻)
(潘氏芮振華妻韋氏楊正富妻謝氏程一球妻何氏姜從龍妻陳氏周天奇妻陶氏邱天祹妻張氏)
(王宗龍妻潘氏錢瓊賢妻張氏吳楚玉繼妻鮑氏胡大珩妻張氏奚元雯妻方氏許永芳妻袁氏李)
(國棠妻俞氏許廷軒妻張氏程有鑾妻汪氏王嗣㫤妻羅氏潘士毅妻楊氏王振文妻陳氏葉德倫)
(妻楊氏胡悅年妻潘氏胡斯儁妻王氏胡斯健妻高氏陶世彭妻施氏謝文潢妻邵氏余魁妻鮑氏)
(鄭文平妻許氏韋永熙妻金氏姚廷鏞妻湯氏宋遺妾王氏金氏胡紹治妻主氏陳大瑗妻褚氏伍)
(懋盛妻周氏方天𥙿妻程氏伍正福妻徐氏方道坦妻戴氏戴登塗妻陶氏施長鈞妻俞氏安尚芳)
(妻周氏洪啟韜妻李氏陶士蓮妻范氏胡文煜妻謝氏陶錦耀妻樊氏周士庸妻吳氏鮑廷魁妻朱)
(氏徐源彪妻程氏陶元茂妻朱氏陶亦魯妻王氏王家賓妻湯氏王世隆妻方氏梅世紋妻程氏陶)
(士宏妻高氏張德尚妻葉氏濮萬鎰妻於氏張之玉妻梅氏胡大仲妻葛氏鮑學清妻丁氏羅德貞)
(妻俞氏張式儆妻曹氏胡為霆妻張氏湯秉謙妻陸氏汪韶妻湯氏汪既㬃妻洪氏鮑騰霄妻周氏)
(蘇國治妻葉氏汪仲枋妻曹氏鮑成妻周氏汪元勲妻謝氏鮑應祥妻葉氏程兆妻俞氏劉濟妻張)
(氏湯惟冀妻陸氏鄭文益妻洪氏吳思明妻鮑氏程文嶧妻涂氏汪承德妻陳氏沈成龍妻唐氏陳)
(嘉樑妻汪氏洪成&KR0564;妻衛氏均夫亡守節烈婦洪某妻胡氏夫亡殉節貞女胡為霖未婚妻張氏陳)
(天禧未婚妻王氏曾士智未婚妻姚氏王世桂未婚妻曾氏任國銓未婚妻王氏均夫亡守貞俱乾)
(隆年間旌)孫開化妻朱氏(繁昌人夫亡守節同縣徐之玫妻從氏徐九程妻宣)
(氏周顯榮妻李氏魯成基妻凌氏徐寅亮妻王氏沈士昂妻蕭氏操大鵬妻丁氏陳模妾朱氏蔣昊)
(妻吕氏徐應庚妻汪氏曹元鼒妻徐氏郝上貴妻姚氏金鯉妻芮氏胡士龍妻劉氏朱景錞妻余氏)
(江應煌妻萬氏朱永寬妻汪氏鮑傑妻趙氏李蕙枝妻邢氏陳明達妻李氏陳洪志妻董氏徐應煜)
(妻林氏楊驄生妻姚氏鮑薦妾程氏潘昇妻楊氏徐之璁妻陳氏方濟羲妻徐氏汪永晨妻周氏章)
(天赤妻王氏汪文健妻朱氏徐紹堳妻朱氏馬士純妻朱氏徐宗寶妻強氏張懋儀妻高氏孫雲鸑)
(妻李氏沃亢忠妻蔣氏桂燦妻俞氏方國佑妻黃氏湯國俊妻李氏方寅妻馬氏王可球妻陳氏朱)
(國政妻李氏徐紹穉妻汪氏陳正琦妻吕氏楊有鑑妻彭氏李孟武妻潘氏江世良妻俞氏徐克薦)
(妻張氏程璠妻吳氏徐克荃妻何氏章天修妻許氏高正如妻王氏畢玉福妻朱氏艾中億妻鄒氏)
(徐志平妾翟氏謝士鍻妻高氏胡士馠妻鄧氏徐曰來妻于氏方國佐妻王氏姚允瑚妻古氏徐國)
(耀妻朱氏朱鼎爌妻吳氏姚宗伊妻吳氏汪尚志妻鄭氏趙時蛟妻王氏楊永汶妻徐氏桂正實妻)
(從氏徐志揭妾汪氏駱尚佶妻楊氏徐克劼妻吳氏楊永齡妻駱氏蔣之蘭妻汪氏周之恂妻馬氏)
(汪道棠妻魏氏張良義妻李氏仇瑞芝妻汪氏汪源妻吳氏桂文元妻強氏王德新妻高氏潘起鱗)
(妻楊氏李天祄妻郝氏張之惠妻王氏姚國宇妻劉氏陳鴻濟妻梁氏張文𫐠妻邢氏朱懋賞妻劉)
(氏高尚遽妻章氏汪茂林妻王氏湯明詔妻洪氏萬維致妻趙氏張興烈妻秦氏方可達妻錢氏高)
(必巍妻陶氏俞梓妻李氏汪元選妻胡氏楊茂芝妻潘氏陳道顯妻殷氏高國治妻趙氏陳崌妻李)
(氏曾碩英妻李氏桂可榘妻陳氏吕積宏妻李氏彭良俊妻劉氏程傳保妻周氏鮑九映妻王氏王)
(允寳妻陳氏谷正學妻汪氏李士銳妻陳氏桂應勉妻葛氏魏益林妻李氏古世齋妻何氏宣之杞)
(妻朱氏徐家琛妻黃氏方壯猷妻艾氏殷國需妻陸氏閔光祥妻殷氏鮑時悌妻項氏俞有燾妻馬)
(氏曹世邦妻楊氏黃正起妻陶氏邢良杞妻汪氏艾可齊妻吕氏鮑天枚妻徐氏徐世繪妻彭氏徐)
(世鉅妻李氏翟家發妻左氏方日恒妾李氏鮑日烈妻古氏劉祚剛妻沃氏魏日臻妻張氏李麟書)
(妻金氏李騰九妻陳氏均夫亡守節烈婦朱𥙿英妻汪氏周紹洢妻魏氏均夫亡殉節貞女章鳳未)
(婚妻董氏謝國儒未婚妻張氏均夫亡守貞俱乾隆年間旌)晉善師繼妻楊氏
(當塗人夫亡守節同縣陶之霆妻邰氏鍾阜妻唐氏周如賢妻陳氏黃昌炳妻褚氏徐錫曾妻李氏)
(楊文蔚妻魏氏楊文暄妻李氏車必蘧妻蔣氏章蕃均妻程氏李翮妻夏氏汪秉禮妻袁氏李畇妻)
(錢氏崔萬繡妻楊氏鮑文漪妻姜氏李若燾妻陳氏周作霖妻孫氏夏世增妻王氏王應祥妻林氏)
(費元鳳妻趙氏焦錫華妻謝氏朱名徵妻徐氏李萬程妻沈氏謝日珍妻丁氏焦秀林妻謝氏錢福)
(妻王氏朱孔陽妻張氏徐上選妻杭氏陶松妻朱氏夏起楷妻吳氏戎克寬妻陸氏張學海妻何氏)
(張秀琨妻唐氏陸鑑妻徐氏張祚斌妻嚴氏濮釪妻葛氏陶茂通妻程氏王棟妻楊氏王有貞妻崔)
(氏朱桐妻成氏陶鶊妻姚氏孫光潔妻陶氏錢金妻包氏李成章妻唐氏陳天球妻劉氏芮子佩妻)
(王氏張元泰妻龍氏章宏妻薛氏章定基妻濮氏陶肇基妻夏氏顧廷鏞妻王氏戎嶽妻楊氏孫國)
(寶妻楊氏均夫亡守節貞女吳炯然未婚妻汪氏夫亡守貞俱嘉慶年間旌)張士元妻
趙氏(蕪湖人夫亡守節同縣韋朝幹妻王氏奚騮妾葉氏孫靖臣妻鄭氏王家騏妻司氏張鶴)
(妻嚴氏嚴必茂妻程氏蘇同義妻王氏顧元灝妻趙氏高覲揚妻章氏馮有元妻蕭氏張大名妻許)
(氏鄭朝善妻王氏承一浦妻汪氏濮鳴佩妻江氏王光福妻高氏胡應麟妻滕氏程寶光妻唐氏湯)
(鎮麟妻萬氏曹天廣妻奚氏褚廷貴妻霍氏黃應惕妻朱氏李大順妻周氏宋榮昌妻趙氏鮑覟妻)
(謝氏趙光炎妻夏氏張宏妻曾氏陶巨千妻朱氏朱璠妻湯氏李國果妻甘氏張鈺妻韋氏李國霖)
(妻趙氏楊世纘妻張氏錢紱妻黃氏胡烜文妻甘氏黃光杰妻顧氏張兆撙妻汪氏周世鈐妻傅氏)
(李鼎先妻杜氏徐桂芳妻陳氏羅廷弼妾倪氏陶延星妻鄒氏均夫亡守節烈婦施文漢妻周氏夫)
(亡殉節貞女李昌元未婚妻陳氏後道暄未婚妻陳氏方敦愷未婚妻洪氏陶大盛未婚妻楊氏吳)
(秉瑶未婚妻葉氏朱大椿未婚妻甘氏均夫亡守貞俱嘉慶年間旌)從定謨妻陳
氏(繁昌人夫亡守節同縣張允五妻董氏徐學義妻沃氏程斯鈖妻李氏鄧常德妻計氏殷大材)
(妻鮑氏熊天祺妻汪氏陳庭書妻從氏陳又坡妻潘氏程啓盛妻鄧氏吳延齡妻程氏程傳芬繼妻)
(湯氏均夫亡守節烈婦徐炳文妻鄒氏夫亡殉節貞女鄧德祥未婚妻徐氏夫亡守貞烈女潘賜芳)
(未婚妻胡氏夫亡殉烈俱嘉慶年間旌)
︹仙釋︺︹宋︺趙自然(本名王九太平興國中嘗為元道歌言修鋉之要知州王洞表薦之太宗)
(召赴闕賜道士服改名自然以母老求還侍養許之一夕夢真君授以篆法便能篆又夢與以柏枝)
(遂不食後賜觀於鳳凰山)
︹土產︺銅(新唐志當塗縣有銅元和志縣北赤金山有好銅與金類淮南子食貨志所謂丹陽銅也)
鐵(新唐志當塗縣有鐵)紗(宋志太平州貢紗)石綠(寰宇記繁昌縣出石綠及鐡)蓴
菜(明統志各縣出)鰣魚(明統志大江出)烏昧草(明統志宋范仲淹以太平州所食烏)
(昧草進呈乞宣示六宮戚里用抑奢侈)銀硃鐵翦(俱蕪湖縣出)
大清一統志
廬州府(在安徽省治北三百六十里東西距三百一十里南北距三百六十里東至和州含山縣)
(界一百九十里西至六安州界一百二十里南至安慶府桐城縣界二百四十里北至鳳陽府定遠)
(縣界一百二十里東南至和州界三百里西南至安慶府潛山縣界三百四十里東北至滁州界二)
(百八十里西北至鳳陽府夀州界一百八十里自府治至京師二千四百六十里)
︹分野︺天文斗分野星紀之次
︹建置沿革︺禹貢揚州之域周為舒巢國地(寰宇記成湯放桀芮)
(伯命巢即此地方輿勝覽廬州以廬江名舊云古廬子國此應劭之說非也按春秋時廬國即漢)
(書地理志南郡之中廬縣在今湖北襄陽府界内與此遠)戰國屬楚秦屬九江
郡漢初為淮南郡地後為九江廬江二郡地(武帝元狩)
(初立九江衡山二郡後改衡山郡曰廬江按文帝封淮南王長子賜為廬江王其地本在江以南)
(景帝時徙廬江王為衡山王王江北衡山後為郡改稱廬江殆以此漢書地理志廬江郡屬縣皆在)
(江北為故衡山地)後漢因之三國屬魏(居巢後屬吳)晉屬淮南
廬江二郡(自漢至晉屬揚州)東晉於合肥僑置南汝陰郡
屬南豫州宋齊因之(南齊書州郡志南汝陰屬豫州而廬江屬南豫州)梁
天監五年於合肥置豫州改南汝陰曰汝陰郡(其西)
(南境置霍州)普通七年改南豫州太清元年又改合州
東魏因之北齊又分置北陳郡隋開皇初廢汝陰
北陳廬江等郡於合肥縣置廬州大業初改州為
廬江郡始治合肥唐武德三年改為廬州天寳元
年復曰廬江郡乾元元年復曰廬州屬淮南道五
代初屬楊吳置昭順軍(一曰德勝軍)後屬南唐周改保
信軍宋曰廬州屬淮南西路(宋史地理志廬州舊領淮南西路兵馬鈐)
(轄建炎二年兼本路安撫使紹興初寄治巢縣乾道五年復舊治)元至元十三年
立淮西總管府明年改廬州路總管府屬河南江
北行省明初立江淮行省於此尋改廬州府直隸
南京
本朝初屬江南左布政使司康熙六年分屬安徽省
舊領州二縣六雍正二年升六安州直隸以英山
霍山二縣屬之領州一縣四
合肥縣(附郭東西距二百一十里南北距二百一十里東至巢縣界九十里西至六安州界)
(一百二十里南至舒城縣界八十里北至鳳陽府定遠縣界一百二十里東南至巢縣界一百八十)
(里西南至舒城縣界八十里東北至定遠縣界一百八十里西北至鳳陽府壽州界一百八十里漢)
(置合肥縣屬九江郡後漢為合肥侯國三國屬魏晉屬淮南郡東晉於此置南汝陰郡改縣曰汝隂)
(宋齊因之梁初為䂊州治後為合州治東魏因之隋開皇初復曰合肥為廬州治大業初為廬江郡)
(治唐復為廬州治五代宋因之元為廬州路治明為廬州府治本朝因之)廬江縣(在府)
(城南一百六十里東西距一百二十里南北距一百二十里東至巢縣界八十里西至舒城縣界四)
(十里南至安慶府桐城縣界五十里北至合肥縣界七十里東南至無為州界一百八十里西南至)
(桐城縣界九十里東北至巢縣界七十里西北至舒城縣界九十里春秋時舒國漢初置舒縣屬淮)
(南國後屬廬江郡為郡治後漢因之三國時廢為吳魏境上地晉復置屬廬江郡宋因之南齊建元)
(二年復為郡治梁為湘州治東魏省舒入潛仍為郡治隋開皇初郡廢改縣曰廬江兼有漢臨湖縣)
(地大業初屬廬江郡唐屬廬州五代因之宋改屬無為軍元屬無為州明初還屬廬州府本朝因)
(之按宋齊州郡志廬江郡俱有舒潛二縣魏書地形志則有潛無舒於潛下注云有野父山野父)
(即今廬江之冶父知省舒入潛矣)舒城縣(在府城西南一百二十里東西距八十五里南)
(北距一百里東至巢縣界六十里西至二十五里南至安慶府桐城縣界六十六安州界里北至合)
(肥縣界四十里東南至廬江安廢府潛山縣界一百四十縣界九十里西南至里東北至合肥縣界)
(五十里西北至六安州界一百二十里春秋羣舒地漢置舒縣至隋改為廬江縣唐開元二十三年)
(析合肥廬江二縣地置舒城縣屬廬州五代宋因之元屬廬州路明屬廬州府本朝因之按舊)
(志以舒城為漢之龍舒據杜預左傳注云廬江有舒城舒城西南有龍舒今舒城縣係析廬江南合)
(肥二縣置則在廬江北非龍舒明矣餘詳古蹟)無為州(在府城東南一百六十里東西距一)
(百七十五里南北距一百四十里東至太平府無湖縣界一百二十五里西至廬江縣界五十里南)
(至安慶府桐城縣界九十里北至巢縣界五十里東南至太平府繁昌縣界九十五里西南至桐城)
(縣界一百七十里東北至和州界一百四十里西北至廬江縣界六十里春秋時巢國地漢置襄安)
(居巢二縣至晉太元中僑置南譙郡蘄扶陽等縣隋為廬江郡襄安縣地唐為巢縣地宋太平興國)
(三年始分巢縣無為鎮建無為軍尋廢淳化中復置屬淮南西路熙寕三年又析巢廬江二縣地置)
(無為縣為軍治元至元十四年升無為路二十八年降無為州屬廬州路明洪武初以州治無為縣)
(省入屬廬州府本朝因之按無為本自巢縣分出其地在巢以南古居巢地入無為多而屬巢)
(少水經沔水與江合流又東過彭蠡澤又東北出居巢縣南是居巢為濱江地在今無為州明矣舊)
(志載漢縣不及居巢殆非也)巢縣(在府城東一百八十里東西距一百十五里南北距一百)
(十八里東至和州含山縣界二十五里西至合肥縣界九十里南至無為州界三十八里北至合肥)
(縣界八十里東南至無為州界三十五里西南至廬江縣界一百五十里東北至和州界一百二十)
(里西北至合肥縣界一百八十里夏商時南巢地周為巢伯國後屬楚為居巢邑秦置居巢縣漢因)
(之後漢為居巢侯國晉仍為縣俱屬廬江郡太元中僑置南譙郡又置蘄縣屬焉宋齊因之梁為南)
(譙郡治東魏因之北齊郡廢隋開皇初改蘄為襄安縣兼有漢槖臯縣地唐武德三年於縣置巢州)
(七年州廢改縣曰巢屬廬州五代因之宋太平興國三年以縣地置無為軍而屬焉熙寕三年析縣)
(南置無為縣而巢縣遂為漢橐臯地非古居巢境矣紹興五年廢六年復置十一年屬廬州十二年)
(還屬無為軍景定三年升為鎮巢軍元至元二十八年罷軍復曰巢縣屬無為州明不改本朝屬)
(廬州府)
︹形勢︺南臨江湖北達夀春(三國魏志滿寵傳)腹巢湖控渦潁
膺濡須枕潛皖(宋韓元吉風鶴亭記)龍眠蟠其前紫金跨其
北淮右襟喉之地江北視爲脣齒(曹明之新城記)
︹風俗︺語音風土明茂皆勝淮左諸郡(寰宇記)人性躁勁
風氣果決(隋書地理志)俗尚淳質頗務農桑(方輿勝覽)
︹城池︺廬州府城(周二十五里八百十二步門七跨金斗河北立水關二後漢末建元末重)
(修本朝雍正元年乾隆二十八年嘉慶五年屢修合肥縣附郭)廬江縣城(周四里二)
(百二十四步門六池廣五文明宏治中重築本朝順治中修雍正八年重修)舒城縣城
(周五里二百七十八步門六環城有池明宏治中重築本朝順治中修雍正七年乾隆五十八年)
(重修)無爲州城(周九里有竒門六東以花林河爲池廣五丈九尺明初築本朝順治六)
(年修雍正九年嘉慶六年重修)巢縣城(周十二里門四西南臨河東北據山明嘉靖間重築)
(本朝康熙七年修雍正七年乾隆二十八年嘉慶八年重修)
︹學校︺廬州府學(在府治東明宣德中因唐宋故址建本朝順治八年重建康熙雍正乾)
(隆中屢修嘉慶七年重修入學額數二十二名)合肥縣學(在縣治東南景賢書院舊址宋)
(淳熙中建本朝順治中重建雍正九年乾隆四十四年重修入學額數二十名)廬江縣
學(在縣治東明洪武初建本朝康熙六年重建雍正九年乾隆二十七年五十九年重修入學)
(額數十六名)舒城縣學(在縣治西明洪武初建本朝康熙三年重建乾隆二十三年)
(五十八年重修入學額數十六名)無爲州學(在州治南明洪武初因宋故址建本朝)
(順治康熙中屢修乾隆十三年五十九年重修入學額數二十名)巢縣學(在縣治西明洪)
(武初因宋故址建本朝順治康熙中屢修乾隆四十七年改建入學額數十六名)廬陽書
院(在府城内東南隅本朝康熙四十四年建先名横渠書院後改今名即明嘉靖間正學書院)
(舊址)潛川書院(在廬江縣城南本朝乾隆三十一年知縣李天植建)龍山書
院(在舒城縣城西南隅本朝乾隆三十八年知縣劉作垣建)文翁書院(舊志在無)
(為州學前内有文翁祠及碑記府志興文書院元至正中建祀漢文翁當即此)芝山書院
(在無為州紫芝山宋時建)林泉書院(在無為州西相山宋王之道讀書於此)巢湖
書院(在巢縣牛山又名牛山書院本朝雍正十二年知縣朱諶建乾隆八年修按舊志載)
(毛公書院在廬江縣東北漢毛義讀書於此明嘉靖中建楊林書院在廬江縣白湖山明嘉靖中建)
(龍眠書院在舒城縣東即宋李公麟龍眠山莊故址元至順中建今並廢)
︹戶口︺(原額人丁二十七萬七千二百七今滋生男婦三百五十四萬七千五百七十九名口)
︹田賦︺(田地六萬六千四百七十八頃六畝五分有竒額徵地丁銀一十九萬六千四百六十一兩八)
(錢二釐雜項銀一千七百四十一兩七錢四釐米田萬一千一百九十二石八斗三升六分三合麥)
(八百四石九斗六升六合)
(歐陽修有浮槎山水記其支隴爲伏羲山)黃山(有三一在合肥縣東一百二十里接巢縣及和)
(州舍山縣界一名東黃山周百餘里其峯三百有六十上有泉四時不竭俗亦呼龍泉山一在廬江)
(縣東南七十里一名黃石山上有石牛仙人洞諸勝爲邑東南之祖山一在巢縣西南九十里亦名)
(王喬山寰宇記昔王子喬採藥於此遂曰王山後人訛爲黃山唐天寶初改爲王喬山按府志黃)
(山有四一在合肥東一百二十里一在合肥東南九十里一在廬江一在巢縣其在巢縣者謂即王)
(喬山本名黃山與金庭紫微俱爲一山考合肥東之黃山及合肥東南之黃山府志俱云有泉四時)
(不竭且云周百餘里延互三百六十峯其爲一山無疑府志以爲二山非也至王喬山與紫微山寰)
(宇記本分爲二據云王子喬於王喬山採藥向紫微山學道則非一山明甚今補入廬江黃山與合)
(肥巢縣之黃山分列爲三而紫微仍别爲一山焉)姥山(在合肥縣東南百里巢湖中晉太康)
(中勅建顯聖妃廟此郡治水口也宋書晉安王子勛兵攻廬江沈攸之等大破之追至姥山又孤山)
(亦在巢湖中宇然孤起魏邢巒破梁將桓和於此二山俱界合肥巢廬江三邑間)石佛山
(在合肥縣西南五十里山頂有三石佛今不存其山兩旁皆石中有路通行人元末設竹林關於此)
紫蓬山(在合肥縣西南七十里肥水出此一名良餘山又名藍家山水經注肥水出良餘山)
(俗謂之連枷山亦或以為獨山也寰宇記肥水出縣西南藍家山方輿勝覽紫蓬山亦名李陵山縣)
(志山周十餘里上有李陵廟其近者為馬鞍山又西三十里有蓮花山皆以形名)周公山
(在合肥縣西南七十里相傳三國時周瑜讀書處上有廟)大蜀山(在合肥縣西二十里爾雅)
(釋山蜀者獨也此山獨起無岡阜連屬故名遠見二百里一郡之鎮上有開福寺乂小蜀山在縣西)
(四十里)大灊山(在合肥縣西百里山巔有泉不涸其西為龍鳳山道通舒城及六安州)
龍穴山(在合肥縣西一百三十里方輿勝覽穴上有池張又新以此水為第十)雞鳴
山(在合肥縣西北亦名雞鳴岡唐書食貨志李納田悦兵守渦口梁崇義搤襄鄧南北漕引皆絶)
(江淮轉運使杜佑以秦漢運路出浚儀疏雞鳴岡首尾可以通舟方輿勝覽雞鳴山在縣西北四十)
(里肥水所經上有龍井)金牛山(有二一在合肥縣東北昔有牛從此山出奔入江人逐之)
(有渚曰金牛渚一在廬江縣西北四十五里山巔有塔吳赤烏二年建下有金牛城)東顧山
(在廬江縣東五里俗名馬家山為縣左護有黃荊金狗諸窩泉出此灌溉田畝九域志廬江有東顧)
(山即此)暖塘山(在廬江縣東十里下有温泉)梅山(有二一在廬江縣東三十里山)
(多梅俗傳即曹操行軍望梅止渴處一在舒城縣西五十里上有梅仙洞漢南昌尉梅福棄官後隱)
(此亦名梅福山)鳳臺山(在廬江縣東南十里五峯排列中高如臺其傍子山世傳出銅曰銅)
(坑北三十五里亦有銅坑山下則出鐵今俱無)石被山(在廬江縣東南二十里黃陂湖邊山)
(水奇勝)龍門山(在廬江縣東南四十里中有洞)鐘鼎山(在廬江縣東南五十里一)
(名鐘子山巔有龍池東南有龍潭西亦有泉其水歲迭為盈縮溉田甚廣)藍家山(在廬江縣)
(東南五十里隋志廬江縣有藍家山府志郎官山俗呼藍關山疑即此)寨基山(在廬江縣)
(東南七十里山頂四圍如城舊傳為金華寨其飲馬池與寨址猶存按江南通志及府志俱云金)
(華寨在黃屯山上勢最險要今考府志無寨基山疑即黃屯山也舊志又云藍家山亦名黃屯山上)
(有寨殿址相傳黃巢屯兵處)福泉山(在廬江縣南十五里下有泉飲之可以愈病)礬
山(在廬江縣南四十里出礬下有礬蓬硃砂澗一名崑山宋史地理志廬江有崑山礬場即此)
秀山(在廬江縣南五十里上有分水嶺一流為黃泥河一流為瓦洋河)百藥山(在廬)
(江縣西南十里山多藥草相傳李百藥游此故名一作白若山為此邑鎮山)大凹山(在廬)
(江縣西南四十里其山四圍高而中卑一名女羅山山勢險怪尖斜不一山腰有風洞巖)黃銅
山(在廬江縣西二十里亦名黃土山下有小關口以其次於冷水關故名)關山(在廬江縣)
(西二十五里曹魏守隘之所石門猶存冷水關置於此)王蹕山(在廬江縣西三十里舊傳)
(魏武帝駐此相近為石龍山巖石如龍可容數十人有泉出其中)擩山(在廬江縣西三十五)
(里上有龍池一名龍池山其麓有甘泉寺亦名甘泉山相近為獅子山其尖亦有龍井唐書地理志)
(廬江有擩山明統志以擩山為即栭山誤)馬槽山(在廬江縣西四十里大小二山形勢連接)
(山半各有石槽故名上有寨壘相傳曹魏所築)白茅山(在廬江縣西四十里亦名白茅嶺路)
(達舒城唐志廬江有白茅山)塔山(在廬江縣北三里上有塔故名其北有石魚長五丈)齊
山(在廬江縣北七十里北瞰焦湖)發洪山(在廬江縣東北十五里下有三泉中曰笑泉聞)
(人笑聲則水湧出)冶父山(在廬江縣東北二十里魏書地形志廬江郡潛縣有冶父山隋)
(志廬江有冶甫山唐更名冶山縣志峯巖峻峭林巒森密盤亘數十里自麓至巔幾五里餘上有龍)
(湫亦曰鑄劍池相傳歐冶子鑄劍處又有百丈伏虎白佛三岩諸葛白兔二嶺凡有三百六十四子)
(山羅列其下清冽之泉不可勝計為縣境名山寰宇記以為即春秋桓公十三年楚羣帥自囚處考)
(杜預注其地在江陵不至此也)蜃山(在廬江縣東北三十里下瞰白湖隋志廬江有聖山疑即)
(此相近為棲鳳山)鉛山(在廬江縣東北七十里其山出鉛下有深洞兩旁皆水流注溪中)
毛公山(在廬江縣東北七十里與巢縣接界相傳漢毛義隱此上有毛公洞又北半里為蓮)
(花洞石蓮下垂巧侔追琢)天井山(在廬江縣東北七十里與無為州分界有青龍白虎二泉)
(亦名雙泉山澗水流出名楚雲澗)馬頭山(在廬江縣東北七十里按晉書云毛寳援桓宣)
(於此上有桃花仙人二洞山口曰石龍)響山(在舒城縣東南二十五里人行其下輒有聲)
並坐山(在舒城縣東南二十五里兩山並峙故名)鹿起山(在舒城縣東南三十里昔)
(有名僧過此一鹿自山躍出故名上有試心臺洗劍池)春秋山(在舒城縣南二十里上有)
(洗硯池望湖尖鳳凰臺仙人峯絶頂有洞可容數千人)竹山(在舒城縣南二十五里上有竹)
(峯菴極幽勝)華蓋山(在舒城縣南四十里周二十五里高百丈三峯並峙望如華蓋又三)
(十里為高峯山)鼓樂山(在舒城縣南八十里與法華山對輿地紀勝舊傳梁武帝未有嗣寳)
(誌云有高人隱此山中三生前乃伶官作樂可致後生昭明太子以是得名)七門山(在舒)
(城縣西南三十五里山濱大溪下有石洞如門者七)磨劍山(在舒城縣西南三十五里上有)
(大石為仙人磨劍處)龍山(一名龍眠山里古龍舒山在舒城縣西南八十也接安慶府桐城縣)
(界寰宇記龍舒山今號龍山在縣西一百里龍舒水南括地志九域志俱云舒城有龍山方輿勝覽)
(形如卧龍故名龍眠舊志山陰為龍眠寨中有泉可容數千人屯駐)南峽山(在舒城縣西南)
(一百里一曰夾山寰宇記山有兩峯夾道故曰夾山連峯疊嶂延亙甚遠北至舒城東至廬江南至)
(桐城西至夀州盛唐界)三角山(在舒城縣西南一百一十里與霍山潛山二縣接界寰宇)
(記高五里三峯似角一名多智山其山出水飲之益人神智按隋志開化縣有多智山今舒城兼)
(有古開化地也)陽山(有二一地勢極在舒城縣西南一百二十里險土人作穴避兵一在無為)
(州西四十里相傳魏武屯兵此山之陽)雲霧山(在舒城縣西四十里山高聳雲出必雨上)
(有水簾洞又無為州有雲霧山在州西南九十里)孟潛山(在舒城縣西六十里相傳孟將)
(軍隱此故名)王姥山(在舒城縣西八十里名勝志昔有王姥修行感白鹿獻花之瑞其近)
(者為栲栳山)紫芝山(在無為州治西南隅圖經紫芝山在錦繡溪之西土岡也宋皇祐中)
(產紫芝故名又有孔山鐵山太山俱在城中)蟂磯山(在無為州東一百十五里大江中與)
(太平府蕪湖縣接界)雙泉山(在無為州西南八十里山麓有觀音洞泉自洞出)桐山
(在無為州西南九十里有水道通白湖漁人用箔取魚故又名上箔山即隋志廬江縣上簿山也又)
(有下箔山相近)眉山(在無為州西南一百里兩山連曲如眉)九卿山(在無為州西南)
(一百里山有九峯故名與三公山相近俱界連廬江)三公山(在無為州西南一百二十里兼)
(屬廬江縣山勢深峻與銅羅尖白雲巖連接周數百里明季為羣盜藪穴寰宇記山有三峯相去一)
(里俗傳頭皆東靡似有顧瞻江東意又名東顧山隋書地理志廬江有三公山按隋時未分立無)
(為故專屬廬江今考此山實占無為州地多也)白石山(在無為州西四十里高崖白石有泉)
(出焉上有龍湫其右為黑石楚歌桃花諸嶺接巢縣界隋志襄安有白石山即此又廬江縣北二十)
(里有白石山與此為二)狐避山(在無為州西六十里名勝志一名狐鼻山宋紹興中郡人)
(王之道保聚其上相近曰豹兒寨山亦王之道結寨處)朝喜山(在無為州西北四十里歲)
(旱時朝有雲氣是日必雨又名謊陳山昔有寇至土人陳氏虚立旗幟退之故名)銀瓶山
(在無為州西北五十里羣山横列一峯特起州之主山也)吕泉山(在無為州西北五十里昔)
(吕仙卓劍而泉湧出一名龍吼山相近為曹家山俱與巢縣接界)相山(在無為州西北五十)
(二里山下為宋王之道故居)青檀山(在無為州北五十里産青檀北魏拔僕蘭設伏檀山)
(破宋將魯爽即此)五畝尖山(在無為州北五十里州志云頂平五畝許面臨巢湖羣山)
(背峙登巖望之萬頃皆碧回顧則崇峯曡嶂隱見爭竒乃州中極高處)七寶山(在無為州)
(東北五十里與巢縣接界對峙者曰濡須山為東關此山為西關相距十里曹魏築關於此以拒吳)
卧牛山(在巢縣治後以形似名為邑鎮山世傳巢許隱此)東山(在巢縣東一里宋史)
(劉錡傳紹興十一年劉錡等敗金人於石梁河又追敗之於東山即此)亞父山(在巢縣東)
(十里隋志襄安有亞父山寰宇記漢時范增死於山傍故名又有旗鼔山以增從項王時曾建旗鼓)
(於其上)割股山(在巢縣東南二十五里與無為州接界一名馬鞍山巢湖水出其間又五)
(里為白牡山多産白牡丹故名高峻盤旋頂平坦寬數千畝有天池)龜山(在巢縣東南三十里)
(一曰東龜山上有石池不竭又有南龜山在縣南隨志襄安有龜山)大秀山(在巢縣南三十)
(里山峯聳秀訾家河出焉其側有黃谷嶺蔣家河出焉)黑象山(在巢縣南三十里相傳舊)
(名喝將山即項王瞋目叱赤泉侯人馬皆辟易處形勢極高俯視縣境)踟蹰山(在巢縣南)
(三十七里一名東關口有踟蹰坻箕山又名楚歌嶺輿地志巢縣山春秋昭公五年楚子觀兵於坻)
(箕山即此陳書荀朗傳侯景平後又别破齊將郭元建於踟蹰山九域志巢縣有坻箕山蓋坻箕踟)
(蹰音相近今散兵灣即其處寰宇記山北臨濡須港)姥烏山(在巢縣西南五十里尖峯峭出)
(北瞰焦湖下有桃花嶺通無爲州路有泉曰小甘泉)居巢山(在巢縣西南八十里寰宇記本)
(名如墨山溪谷間有黑石研之如墨因名唐天寶六年勅改爲居巢)小隴山(在巢縣西北十)
(五里南瞰焦湖寰宇記巢縣西有小隴山龜頭城存焉二名黃沙城)栭山(在巢縣西北寰宇記)
(去縣西十八里栭者小栗也其山昔有小栗故名頂有天井縣志在縣西北柘臯下鄉下有白龍洞)
八公山(在巢縣西北七十里上有淮南王廟以名同壽州之八公山也亦名紫金山宋劉錡)
(敗金人於東山敵走保紫金山即此)紫微山(在巢縣北十里隋志襄安有紫微山寰宇記王)
(仙君洞在紫微山中山有三頂旁有一小山即洞所也昔王子喬洪崖先生並於此得道晉初會稽)
(道人游先生撥開洞門亦得仙去本名翠微山游先生時有紫雲在其上故名方輿勝覽巢縣北八)
(里有紫微山及洞道書所謂第十八金庭福地少東為金庭山上有金庭洞外有西水曰杏花泉)
(按舊志以此與合肥黃山為一誤府志又以為即王喬山亦誤辨見前黃山下)萬家山(在巢)
(縣北二十里當四會之衝上有止渴泉)半湯山(在巢縣東北十五里寰宇記山下有泉半)
(冶半熱故名按隋志襄安有半陽山或謂陽譌為湯)揚旗嶺(在舒城縣西南七十里相)
(傳土人因寇亂結寨於此揚旗聚衆故名相近曰石壁嶺臨溪有巨石壁立)天台嶺(在舒)
(城縣西南一百里幽勝可擬天台)芙蓉嶺(在無為州北六十里西北去巢縣二十里即水)
(經注附農山名勝志附農山一名浮農即芙蓉山也州志本名浮濃嶺無為州與巢縣分界於此高)
(聳為羣山冠其上怪石交峙地勢險阻明正統中開鑿)天倉嶺(在巢縣東南四面如碗芙)
(蓉河出此)小佛嶺(在巢縣西北十五里兩山夾峙中通一路曰孔子回車衖自嶺徑橐臯過)
(鍾離徐沛達境為南北大魯道)蕊珠洞(在無為州北巢縣崔仙洞唐崔自然南舊名所居後)
(易名床石蕊珠有梁藥臼石)白龍洞(在巢縣西北四十里嘗有白龍出入其中)大江
(在無為州東南自安慶府桐城縣流入州灰河口又九十里抵泥汉河又三十里抵界為石栅港口)
(又六十里抵上下二百餘蟂磯里與又三十里抵𥙿溪口入和州界池州府銅陵縣太平府繁昌縣)
(對境江中萬家灘曰之洲萬興曰牛門溝曰長河壟曰洲曰鯉魚套等舊共五楊林十二洲曰場統)
(名曰五里蘆洲州志自州城抵江水勢繹絡凡境中之水邊蟂磯山一百一十在州東者花林河一)
(箭河泥汉柵港河奥龍河在州東南者三溪河直皂河夾江河在州東北者運河𥙿溪河馬腸河河)
(在州北者黃洛河在州西者襄河永安河在州南者石灰河悉入於江)肥水(源出合肥縣西)
(南縣紫蓬山北又東南入流二十里分巢湖其一西為二其一東流北流二百里至經合肥夀州入)
(淮爾雅安十四釋水歸異出同曰肥三國魏志武帝紀年軍至譙自渦入淮出肥水軍合肥水建經)
(注肥水出九汗成德縣良餘水出焉又北逕荻城東又北山北流分為二水施逕荻邱東右會施水)
(枝津首受施水於於肥水唐書地理合肥縣城東西流逕成德縣注志淮南道其大川肥寰宇記肥)
(水出合肥縣西南八十里藍家山東南流入於巢湖輿地紀勝古巢湖水北合於肥河故魏窺江南)
(則循渦入亦必由此淮自淮入肥由肥而趨巢湖吳人撓魏司馬遷謂合肥壽春受南北湖蓋此水)
(耳續文獻通考肥水在廬州府城南七十五里水出雞鳴山北流二十里分為二其一東南流入巢)
(湖其一西北流入淮水灣黃連門二河合流而南幾志肥水北流有洗馬北入壽州界按肥水出)
(紫蓬山流逕雞鳴山又北流二十里分為二非出雞鳴山也紫蓬山即水經注良餘山)施水
(在合肥縣東即肥水分流之一也亦名金斗河水經注施水受肥於廣陽鄕東南流逕合肥縣蓋夏)
(水暴長施合於枝水北出焉下肥故曰合肥施水又東分為二水注陽淵施水又東逕湖口戍東注)
(巢湖謂之施口續文獻通考金斗河在廬州源出雞鳴山東流至府城自西水關流入城中至東門)
(外歷金斗驛流入巢湖)滁水(在合肥縣東北源出廢梁縣之龍潭東入全椒縣界寰宇記源)
(出慎縣西&KR2322;秃古塘水經注滁水出浚遒縣是池九域志慎縣有滁水通鑑地理通釋滁水源出廬)
(州梁縣按梁縣即慎縣南宋時避諱改梁)濡須水(在巢縣南源出巢湖東南流經無為)
(州東入江一名柵口水又名石梁河三國魏志武帝紀建安十八年進軍濡須口水經注柵口水導)
(巢湖東逕烏江城北又東逕南譙僑郡城南又東絶塘逕附農山北又東左會清溪水又東左會白)
(石山水又東逕石塘至東關城又東南注於江寰宇記巢縣濡須水源出縣西巢湖亦謂之馬尾溝)
(東流逕亞父山又東南入江與含山縣分中流為界宋史劉錡傳錡與金人夾石梁河而軍河通巢)
(湖廣二丈錡命曳薪疊橋須臾而成通鑑地理通釋濡水與和州含山縣分中流為界濡須山在含)
(山縣西南七十五里與無為軍七寶山對峙中為石梁鑿石通水山川險阻舊志亦名天河自巢湖)
(東口流逕巢縣南又東南經七寳濡須兩山間亦曰東關水無為州志栅水出東關只為海子口河)
(又東南經黃洛河運漕河過新裕口又東南入江曰柵口在州東五十里東北去和州一百五十里)
(今坍入江)派河(在合肥縣南三十里源出大蜀山又縣東有店埠河源出圓疃俱東南流入巢)
(湖)三汊河(在合肥縣南九十里會廬江航埠水舒城城下水桃城水合歸巢湖亦曰三河)
(梁書韋叡傳魏攻陷合肥水堰城乘勢至叡隄下諸將請走保三叉即此)茅埠河(在合肥縣)
(北一百十里東南流經和州含山縣境下流達大江)黃屯河(在廬江縣東六十里源出黃屯)
(諸山北流注濡須水入江一名黃墩河)西河(在廬江縣東南七十里即沙黃二湖水自縣東)
(南三十里小缺口渡會白湖入無為州界由泥汉河口入江)羅昌河(在廬江縣南五十里)
(源出大凹諸山南流入江)曹王河(在廬江縣西三十里源出甘泉諸山合流過曹王廟至縣)
(西四十里曰高子河又經白兔河至安慶府桐城縣界入江)馬槽河(在廬江縣西四十里)
(源出馬槽諸山北流合板橋閘頭二水曰雙河至縣西北四十五里曰金牛河又北入巢湖又會市)
(河在縣西北四十五里源出大馬槽山羅埠河在縣北二十五里源出黃犢諸山清野河在縣北三)
(十里銅關河在縣北三十五里源出冶父山谷勝河在縣東北七十里源出塞山俱北流入巢湖)
龍舒河(寰宇記在舒城縣南三里左傳杜預注廬江西南有龍舒即此水是也源從三角山)
(東北流經此縣志有南溪一名歐溪發源縣西孤井東經七門堰又經縣城南入巢湖蓋即龍舒水)
(也)石塞河(在舒城縣西一百二十里源出陽山東流入南溪又有下七里河在縣東南七)
(里上接南溪下達巢湖上七里河在縣西九里西山諸水所匯經南溪而入巢湖按石塞府志云)
(考縣志作石寨在縣西南一百里)泥汊河(在無為州東源出廬江縣黃陂湖東流入無為)
(州界至州東南五十里入江又有永安河在州西四十里源出白石山襄河在州西十里源出青檀)
(山三溪河在州東南十里直皂河在州東南二十里夾江河在州東南六十里皆合於泥汉河)花
林河(在無為州東門外即泥汉河下流上接三溪河下接黃金閘大河出𥙿溪入江州志環城)
(皆水有西北二源合流出龍潭灣西匯為花林河舊時河在黃土墩外洩於𥙿溪明宏治中以黃洛)
(河捷於兑運疏鑿墩口改城濠為巨河以達運舟而花林大河遂塞)石灰河(在無為州南九)
(十里源自崑山竹絲湖流入大江亦名土橋河)黃洛河(在無為州北四十里源出焦湖東流)
(合柵港入江)馬腸河(在無為州東北六十里濡須水分流也其上流二十里有運河流合)
(焉元至正十五年明太祖自巢湖出湖口至銅城閘巳脫險元將曼濟哈雅集樓船塞馬腸河口以)
(阻後軍太祖設策敗之盡發舟師出湖口入江即此曼濟哈雅舊作蠻子海牙今改正)裕溪
河(在無為州東北一百二十里與和州分界亦濡須水分流也又名新𥙿口詳見和州)新河
(在無為州王家渡即下河本朝乾隆十六年開起劉家渡止張家灣上游襄安迤西之水匯馬家)
(渡入此河至姚家溝分二派一入泥汉一入𥙿溪又上河在州大成圩中乾隆五十九年開起沈家)
(閘至東圩閘洩黃白二湖及州西南諸山水亦由泥汉裕溪分達於江)芙蓉河(在巢縣東)
(南十五里源出天倉嶺及石壁山經芙蓉嶺下匯衆流成河)界域河(在巢縣西南一百里)
(與廬江縣分界又縣西南三十里為散兵河少北為黑象河三十五里為姥烏河四十五里為鳳舒)
(河五十里為雞啼河六十里為高林河七十里為石次河八十里為皂河一名馬尾河九十里為孫)
(家河皆入巢湖)柘臯河(在巢縣西北三十里源出合肥縣浮槎山流經柘臯鎮匯下閣河水)
(入巢湖又縣西四十里為雞魚河五十里為銅煬河六十里為白露河七十里為巧溪河八十里為)
(花塘河九十里為金塘河皆入巢湖)清溪河(在巢縣東北十五里源出和州含山縣清溪鎮)
(迤邐而南入天河即清溪水也水經注清溪水出東北馬子峴之清溪也東逕清溪城南屈而西南)
(流歷山西南流注柵水謂之清溪口宋史劉錡抵廬州引兵出清溪即此)巢湖(在合肥縣東南)
(六十里廬江縣北七十里舒城縣東北一百三十里巢縣西南十五里通迴四百餘里港汉大小三)
(百六十納諸水以注大江為淮西巨浸寰宇記一名漅湖一名樵湖一名焦湖後漢書明帝紀永平)
(十一年漅湖出黃金廬江太守以獻注漅湖湖名在今廬州合肥縣東南三國吳志孫亮傳太傅恪)
(率軍遏漅湖陳書宣帝紀大建十一年中領軍樊毅領水軍自東關入焦湖王應麟通鑑地理通釋)
(巢湖本居巢縣地後陷為湖今與巢縣廬江縣分湖為界舊志在巢縣西十里有東口在縣西南十)
(里其水由此入江)沙湖(在廬江縣東南十里徑七里與黃陂湖相連又沙溪河在縣東南十)
(五里源出大凹諸山作枋河在縣東北三里源出冶父東顧塔山等山繡溪在縣西十五里源出馬)
(槽山俱流入沙湖)黃陂湖(在廬江縣東南十五里徑八里西連沙湖受縣河及四山之水)
(東出缺口又瓦洋河黃泥河俱在縣東南三十五里源出黃石山石槽河在縣東南四十里源出礬)
(山俱流入黃陂湖)白湖(在廬江縣東北三十里周七十餘里其北為排字湖東南合西河由)
(無為州界入江又順江河在縣東北出棲鳳諸山盛家河在縣東北五十三十五里源里源出冶父)
(諸山關河在縣東北七十里源出毛公諸山俱流入白湖)桃溪(在舒城縣東北三十里源出六)
(之攻合肥也張遼敗之於津北橋不撤者兩板權與甘安蹴馬趨津谷利自後著鞭助勢遂得渡梁)
鵲尾渚(左傳楚伐吳吳人敗諸鵲岸杜預注舒縣有鵲尾渚是也按鵲尾渚亦見南北史)
(要屬濱江之地當在今無為州界舊志云與銅陵縣鵲頭山對面)花平澗(在合肥縣南七)
(十里)鐵索澗(在合肥縣西北八十里澗東窮處有潭甚深渟浤不竭)金斗池(在府)
(治内按天文一星在南斗曰合肥對九江星夾輔黃道而合肥入斗度最多故號金斗其池之名)
(亦取此義東北有岡亦曰金斗)飲馬池(在廬江縣西三十里相傳曹操屯軍拒吳常飲馬於)
(此)嘉蓮池(在無為州北池中紅蓮彌望故名)洗耳池(在巢縣東門外相傳為巢)
(父洗耳處)湯泉(在巢縣東北十里寰宇記其泉湧出四時常熱)孤井源(在舒城縣西南)
(七十里俗稱孤靜源其水經七門三堰旋繞通於南溪入巢湖)鐡闌井(在合肥縣城中舊常)
(鑄鐵為闌)狀元井(在合肥縣城中宋馬亮擢進士第一因名)左慈井(在廬江縣治南)
(相政傳和魏間左每慈清嘗夜置氣丹肅一粒輒紅於井中宋光燭天)亞父井(在巢縣治)
(内皇巢庭覽居上又巢寰庭宇中記有有亞亞父父井吏井在民巢皆縣祭郭亞父東亞於父居葬)
(處)
前纂修官(臣)潘錫恩恭纂
提調官前總纂(臣)許應藻恭覆輯
前校對官(臣)楊汝綬恭校
大清一統志
廬州府二
︹古蹟︺合肥故城(在今縣北漢志九江郡合肥注應劭曰夏水出父城東南至此與淮合故)
(曰合肥水經注施合于肥故曰合肥輿地廣記東漢末劉馥為揚州刺史以合肥空城建立州治梁)
(書武帝紀天監五年豫州刺史韋叡克合肥城寰宇記合肥漢舊縣故城在今縣北梁又改為汝隂)
(縣北齊分置北陳郡皆在此邑城也曹明之記曰合肥入斗度獨多故號金斗府志金斗門在縣治)
(東北乃古合肥城遺址按合肥據應劭以夏水與淮合得名據水經注以施水與肥合得名考水)
(經肥水注云肥水出良餘山北流分為二水施水出焉又云肥水逕荻邱東右會施水枝津首受施)
(水于合肥縣城東西流逕成德縣注于肥水是施水本自肥出而枝流又注於肥源同而流復合名)
(合肥之義當取於此若應劭所云夏水即漢志沛郡城父縣下之夏肥水乃别為一水與廬州肥水)
(無與方志稱肥水為東肥夏肥水為西肥又漢志城父屬沛郡父城屬潁川郡應說亦誤)浚遒
故城(在合肥縣東與巢縣相接漢縣也屬九江郡後漢因之晉屬淮南郡後僑置江南改立慎)
(縣于此舊唐書地理志慎漢浚遒縣屬九江郡古城在今縣南寰宇記浚遒故城在慎縣南二十五)
(里魏武伐吳修此城以屯守呼曰曾城府志今其地名清水橋)慎縣故城(在合肥縣東北)
(劉宋僑置宋書州郡志南汝陰領縣慎魏書地形志南梁郡領縣二慎南高隋志廬江郡慎東魏置)
(平梁郡陳曰梁郡開皇初郡廢寰宇記慎縣在州東北七十里本漢浚遒縣地紹興三十二年避諱)
(改曰梁縣從舊郡名也元因之明初省入合肥今為梁縣鎮按合肥之慎乃南朝僑置之縣與春)
(秋哀十六年吳人伐慎杜注慎在汝陰今為穎上縣者别寰宇記路史俱以古慎城在縣西北謂即)
(春秋之慎誤也)舒縣故城(在廬江縣西春秋時舒國僖公三年徐人取舒杜注舒國今廬)
(江舒縣又云今廬江南有舒城舒城西南有龍舒後漢建武四年馬成圍李憲于舒三國吳時廬江)
(治皖魏廬江治六安而舒縣廢晉仍置舒縣齊仍為廬江郡治永明四年冠軍長史沈憲請以廬江)
(屬西豫七年豫州别鴐殷彌仍請還屬南豫州章懷太子曰舒縣故城在今廬江縣西寰宇記舒城)
(縣古舒國地廬江六縣東即古舒城唐開元二十三年刺史竹承構奏于故城置舒城縣又云廬江)
(縣本漢龍舒縣地故城在今縣西一百二十里梁武置廬江縣義寕元年移于石染東南景龍二年)
(移于今所廬江縣志有大城在縣西南三十里按隋改舒縣曰廬江唐又分廬江置舒城二縣皆)
(古舒縣地寰宇記以廬江為龍舒固非至舊志以舒城為龍舒亦非考左傳杜注云廬江舒縣西南)
(有桐鄉後漢郡國志舒有桐鄉即今桐城是古之舒縣兼有今安慶府地而龍舒據杜注又在舒縣)
(西南其為安慶府地益明矣輿地廣記以舒城為二漢之舒縣是也)襄安故城(在無為州)
(南漢縣也南北朝宋省隋改蘄縣為襄安兼有漢橐臯縣地在今巢縣九域志無為有襄安鎮即漢)
(故縣也州志鎮在州南四十里西對臨湖東下繁昌即漢襄安縣故址)臨湖故城(在無)
(爲州西南廬江縣東漢縣也後漢廢樂成靖王子萇改封爲臨湖侯國于此宋廢州志臨湖廢縣今)
(爲臨湖圩在州西南八十里臨壁山下)蘄縣故城(在今巢縣晉僑置南譙郡治山桑縣)
(又置蘄縣屬焉隋改蘄爲襄安縣唐又改襄安爲巢縣舊志有譙郡城在縣東南二十里今爲南譙)
(郡)居巢故城(在巢縣西南尚書成湯放桀于南巢又周武王時巢伯來朝芮伯作旅巢)
(命春秋文公十二年夏楚人圍巢昭公二十四年吳滅巢史記楚平王十年太子建母在居巢秦爲)
(居巢縣亦曰居鄛後漢永平中徙封劉般爲居巢侯國建安二十二年曹操軍居巢東晉後廢寰宇)
(記古居巢陷爲巢湖又有桀王城在縣治卧牛山北今爲紫微觀按舊志云居巢故城在巢縣東)
(北五里據寰宇記古居巢城陷爲巢湖巢湖在巢縣西南十五里則以爲在東北非也春秋杜注廬)
(江六縣東有居巢城水經注古巢國即巢澤也)槖臯故城(在巢縣西北一名會吳城春秋)
(吳邑哀公十二年公會吳於槖臯漢置槖臯縣屬九江郡後漢省三國吳志朱桓傳黃武元年曹仁)
(遣其子泰攻濡須城自將萬人留槖臯杜預左傳注槖臯故城在浚遒縣東南括地志在巢縣西北)
(五十六里宋紹興十一年烏珠陷廬州屯柘臯為劉錡所敗即此烏珠舊作兀术今改正按漢)
(志槖臯浚道二縣屬九江郡後漢省槖臯入浚遒故杜注云在浚遒東南今巢縣北有柘臯鎮舊說)
(謂槖音近拓拓又類柘展轉致訛考春秋釋文槖音章夜反是槖字本有柘音可證今巢縣之柘臯)
(即古槖臯矣)潁川廢郡(在巢縣東南劉宋僑置屬南豫州南齊初屬豫州境後省水經)
(注竇湖水東出為後塘塘上有潁川僑郡故城)無為廢縣(今無為州治宋縣也寰宇記無)
(為州軍本廬州巢縣之無為鎮曹操征孫權築城于此攻吳無功因號無為城臨濡須水上壖也尋)
(為無為監為江淮之要津熙寕三年析巢廬江二縣地置無為縣明初省縣入州州志無為縣本唐)
(巢縣之城口鎮故址今在州西三里花家疃)扶陽廢縣(在無為州西北接巢縣界晉末)
(僑置屬南譙郡宋齊因之後省唐武德三年復置屬巢州七年廢)開城廢縣(在無為州)
(西唐武德三年置屬巢州七年廢州志今為開城鎮在州西四十里)新城(在合肥縣西北寰宇)
(記魏青龍元年滿寵為揚州都督上表請於合肥城西北三十里立新城吳志云大帝頻征合肥新)
(城是也方輿紀要今雞鳴山下有新城故址晉平吳復還故治宋乾道新城記今城西北有白渡港)
(魏築二壘于此號曰合肥城寰宇記又有界樓故城一名金牛城在縣西北五十里開皇五年立鎮)
(置倉在廬夀二州界)赭城(在合肥縣西北唐光啓二年夀州刺史張翺遣兵寇廬州楊行密將)
(田頵等敗之于赭城是也)滁陽城(在合肥縣東北寰宇記慎縣古滁陽城在縣東北六十四)
(里吳赤烏十三年孫權遣兵斷滁作堰以淹北道遂築此城為守備東晉置南梁郡隋開皇三年廢)
慕容城(在廬江縣東二十里相傳慕容垂屯兵所築)舒鳩城(即今舒城縣左傳文)
(公十二年犀舒叛楚成公十七年楚滅舒庸襄公二十五年舒鳩人卒叛楚令尹子木伐之及離城)
(杜預曰羣舒偃姓舒庸舒鳩之屬又曰離城舒鳩城寰宇記舒鳩城在舒城縣城内又云舒庸城與)
(舒鳩城相似又有舒鮑城龍舒城俱在縣西一百里按龍舒當在今安慶府辨見前)霍湖
城(在舒城縣南五里又花家城團基城在縣西十里羊家城繆家城在縣西十五里陽石城在縣)
(北三十五里皆南北朝及南宋初戍守之處按團基城江南通志及府志俱作團箕城羊家城俱)
(作羊舌城又云羊舌城一名陽石)亞夫城(在舒城縣東南十五里相傳周亞夫築東西二)
(城其基尚存)茆城(在舒城縣東南二十里相傳曹操嘗屯兵于此)高陽城(在舒城縣)
(西南二十里相傳高陽氏封子庭堅于舒蓼之間故名)周瑜城(在舒城縣西十八里相傳)
(瑜從孫策舉義于舒因築有淨梵寺今為牧馬市鎮)羹頡城(在舒城縣西北三十里相傳漢)
(高帝封兄子信為羹頡侯國于此)新附城(在無為州南十五里吳諸葛恪築以居新附者)
(故名)姚萇村(在巢縣東北三十里青龍湯山横山之間四山環合中為原田相傳東晉時姚)
(萇駐兵屯田處)浮邱釣石(在巢縣東南三十里濡須口為浮邱公釣處水濱一大石如棋)
(枰上鐫四字曰浮邱釣石)濡須塢(在無爲州東北五十里濡須水口即偃月塢也一名偃月)
(城寰宇記初吕蒙守濡須聞曹搡將來欲夾水築塢諸軍皆曰上岸擊賊洗足入舟何用塢爲蒙曰)
(兵有利鈍邂逅之間步騎相蹙何暇及水遂築塢形如偃月故以爲名玉海引元和郡縣志建安十)
(八年曹操至濡須與孫權相拒月餘權乘輕舟從濡須口入偃月塢三國吳志吕蒙傳蒙從孫權拒)
(曹操于濡須勸權夾水口立塢備禦甚精注引吳錄云云與寰宇記同按濡須塢即偃月塢舊志)
(誤析爲二今訂正寰宇記以塢在巢縣東南者時巢縣兼有今無爲州地也)吳王宫(在廬)
(江縣城内東南世傳五代吳楊行密故宅今爲金剛寺)教弩臺(在合肥縣東關内方輿勝)
(覧魏曹操所築教強弩以禦吳舟師唐大歷中因遺址違明教寺)義門臺(在合肥縣西十)
(八里唐萬敬儒三世同居于此)明遠臺(在合肥縣東北梁縣鄉回環皆水中有一洲相傳鮑)
(明遠讀書于此府志宋張持正即其地建俊逸亭)避暑臺(在廬江縣東北隅寰宇記曹操)
(伐吳避暑休兵之處)釣魚臺(有二一在廬江縣東南八里石磯枕河相傳左慈釣魚處一在)
(無為州東北舊傳浮邱伯釣魚之所)子胥臺(在廬江縣梓潼觀西亦稱伍相公臺今為玉虛)
(觀)孔子臺(在巢縣西北五十里名勝志相傳孔子南遊至槖臯與弟子憩臺而返)五
鳳樓(在府東城上輿地紀勝唐天祐中張崇築城創樓鳳集其上因以紀瑞)鎮淮樓
(在府治東北隅宋紹興辛已金人南侵陷廬時築作金斗門樓據其上郭振改為譙樓又府治後有)
(葵廳亦振建明郡守龍誥重建鎮淮樓有銅壺以覈晝夜時刻)九華樓(在無為州南城上望)
(池州九華山故名一名南樓宋米芾建又有稻孫樓明遠樓聚山閣俱芾建)講書樓(在無)
(為州治内宋謝枋得寓于州人建此樓居之)懸魚堂(在府治内名勝志漢羊續為廬江太)
(守有饋生魚者意難却之乃曝為乾懸于壁上他日復饋續乃出所懸魚以示之其人懼而退後因)
(建為堂)三至堂(在府治西宋陳堯佐三守是邦故以名堂葉祖洽有記)春暉堂
(在舒城縣邑人胡拱辰事母考因以為名明宋濓有辭)萬卷堂(在無為州崇德觀西宋祥)
(符中李景倦藏書于此多秘閣所無者後以其半進于朝)雲錦堂(在無為州治内宋建)仰
高堂(在無為州治東宋米芾建自撰記)景賢亭(在府治内有晏殊包拯詩刻石)衣
錦亭(輿地紀勝在府治東宋天禧五年馬亮歸守鄉郡創此亭故名)古陵亭(在廬江縣)
(境一作庱亭寰宇記搜神記云龍舒陵亭有樹高數十文時久旱長老因以酒脯往祭有寡婦李憲)
(于光中見衣繡女曰我樹神也朝來祈雨吾巳求之帝日中當驗憲即至亭中告日中果大雨遂為)
(立祠歲餘神辭去留一玉環口持此可以避禍後袁術劉表相攻龍舒民皆流散惟此里不被兵隋)
(書麥鐵杖傳楊素遣鐵杖夜浮渡江峴消息為賊所擒行至陵亭鐵杖取賊刀亂斬衞者以歸)飛
霞亭(在舒城縣東城上輿地紀勝宋李公麟隱居之所蘇軾曾為賦詩下有清心亭按公麟)
(舊作公寅今據府志改正)挹秀亭(在無為州學宫後宋滿維端有詩又四望亭在州治亦滿)
(維端所築有詩)便民倉(在無為州北三十五里黃洛河水次)同食館(在府南城上唐)
(刺史路應建陳鴻有記引左傳自廬以往振廩同食之名按唐盧潘辨自廬以往為襄陽中廬縣)
(而改名曰建德館今詳陳鴻記文是取左傳同食之義非以左傳之廬為今廬州也)璇淵館
(在舒城縣東七里宋元符間李公麟建自為記)寶晉齋(在無為州治内宋米芾建輿地紀勝)
(四壁皆函晉人法帖因以為名)文翁莊(在舒城縣西南九十里漢時文翁讀書于此)春
秋山莊(在舒城縣南春秋山宋李公麟讀書處)墨池(在無為州治内宋米芾知無為)
(軍時郡廳後搆小亭為遊憩之所亭前甃石池夜坐苦羣蛙聒耳投硯止之遂寂然翼日池水盡墨)
(色有手書墨池二人字石刻今尚存)馬亮故宅(在府城内)包拯故宅(在府城内)
(中有節婦臺為包繶妻崔氏所居)余闕故宅(即今合肥縣治)青陽山房(在合)
(肥縣青陽山余闕未第時讀書處)
︹關隘︺廬鎮關(在合肥縣西南百餘里接舒城縣界舊置廵司明嘉靖二十四年移置石梁又)
(竹林關在縣西石佛山下元置今廢)冷水關(在廬江縣西三十里兩山夾道如門相傳三國)
(時曹魏設隘於此明置巡司本朝乾隆三十九年移設舒城曉天鎮又有小關在平頂山口)北
峽關(在舒城縣南四十五里樓安慶府桐城縣界)東關(在巢縣東南濡須水所經也三)
(國吳志諸葛恪傳初黃龍元年遷都建業二年築東興堤遏湖水後廢不復修恪以建興元年會衆)
(於東興更作大堤左右結山峽築兩城魏書任城王澄傳梁頻斷東關欲令巢湖泛溢湖周回四百)
(餘里東關合江之際廣不過數十步詔委澄經略澄以東關水衝大峴險要東關縦水陽石合肥有)
(急懸之切於是遣傅豎眼等進次大峴東關九山淮陵皆分部諸將倍道據之陳書任忠傳大建五)
(年忠將兵出西道擊走齊歷陽王高景安於大峴逐北至於東關仍克其東西二城水經注湖水又)
(東逕右塘穴北為中塘塘在四水中水出格虎山北山上有虎山城有郭僧坎城水北有趙祖悦城)
(並故東關城也昔諸葛恪帥師作東興堤以過巢湖傍山築城塘即東興堤城亦關城也唐書地理)
(志巢縣東南四十里有故東關通鑑地理通釋東關東南有石渠鑿山通水是名關口相傳云夏禹)
(所築一號東興今其地高峻險狹實守阨之所方輿勝覽濡須山謂之東關七寶山謂之西關胡三)
(省通鑑注東關即濡須口亦謂之柵江口在兩山間濡須山在和州界為東關七寶山在無為軍界)
(為西關兩山相對中為石梁鑿石通水吳築堤在東關南岸魏置柵在西關北岸縣志有三關屯即)
(東關也關當三面之險)陡巖關(在巢縣東北三十里一名斗陽關為滁和通道兩山陡峻)
(中開一道)梁園巡司(在合肥縣東七十里本朝乾隆三十一年裁廬州府照磨改設巡)
(司於此)青陽鎮巡司(在合肥縣南五十里本朝乾隆三十五年設九域志合肥有)
(殺寨青陽移風永安四鎮府志青陽鎮在縣南段寨在縣西北今為鋪餘皆廢)官亭巡司
(在合肥縣西一百一十里本朝乾隆三十五年裁廣德州陳陽巡司改設於此)暁天鎮
巡司(在舒城縣西南百里僻處衆山中本朝乾隆三十九年設)奥龍河巡司
(舊在無爲州東一百二十里後移州東九十里白茅貲)泥汊河巡司(在無爲州東南)
(四十里江行記自糝潭東過泥汊口又東過三江口皆爲濱江要害)土橋鎮巡司(在無)
(爲州東南八十里其所轄號三江口)黃雒河巡司(在無爲州北三十五里亦曰黃落河)
(又石澗鎮在州北四十里相近爲峽山鎮)柘臯巡司(在巢縣北六十里本朝乾隆三十)
(五年裁縣内焦湖巡司移駐柘臯左傳公會吳于槖臯即此九域志巢縣有石牌柘臯二鎮)河
泊所(巢縣一在縣西南十里東口市後改爲焦湖巡司本朝乾隆三十五年又移置柘臯無)
(爲州二民池所在州南五十里劉家渡明正德七年裁官池所在州東門外龍潭灣南明隆慶元年)
(裁)店埠鎮(在合肥縣東四十里宋紹興十一年楊沂中敗金人於店埠即此)石梁
鎮(在合肥縣東一百二十里接巢縣界舊有巡司本朝乾隆三十五年移置青陽鎮)桃花
鎮(在合肥縣南二十五里又東南十五里為撮城鎮)三河鎮(在合肥縣南八十里外環)
(兩岸中峙三洲三水貫其間故曰三河)長城鎮(在合肥縣西九十里元置巡司明洪武九)
(年裁)圓疃鎮(在合肥縣北六十里)清水鎮(在合肥縣北一百里又二十里為左路鎮)
(又顧軍鎮亦在縣北一百二十里九域志慎縣有竹里故郡東曹大澗清水沛城袁團六鎮)金
牛鎮(在廬江縣西北四十五里九域志廬江有金牛清野羅場樊山武亭崑山六鎮)烏沙
鎮(在舒城縣東十里又十五里為上陽鎮又二十五里為航埠鎮)九井鎮(在舒城縣西四)
(十五里又北有桃城鎮九域志舒城有九井新倉桃城航埠四鎮)柵港鎮(在無為州東南)
(五十里相近為板橋鎮又龍華鎮在州東南六十里)糝潭鎮(在無為州南七十里濱江一曰)
(省潭灣唐書楊行密傳行密歸于廬孫端趙暉次采石行密自糝潭濟端等戰不勝九域志無為州)
(有襄安糝潭二鎮)散兵鎮(在巢縣南三十里又二十里為鷄啼河鎮又二十里為十字河)
(鎮)銅煬鎮(在巢縣西五十里又四十里為中廟鎮又縣西北三十里有夏閣鎮)黃連
埠(在合肥縣東北近鳳陽府定遠縣界宋史劉錡傳紹興十一年濠州告急錡趨黃連埠援之)
羅家埠(在廬江縣北二十五里)石索山寨(在舒城縣西南與龍眠山寨相近山)
(厓峭險泉水融流)草市(在合肥縣北關外)沙溪市(在廬江縣南十五里又三十五)
(里為羅昌市又縣東南六十里為黃屯市)吕婆店市(在巢縣南十里又西南十里為東口)
(市又南六十里為高林市)安樂柵(在無為州東北亦名三章通鑑胡三省注三章在濡須之)
(東)護城驛(在合肥縣東北十里又有金斗店埠派河諸驛本朝乾隆五十五年增吳山)
(廟驛)三溝驛(在舒城縣東十五里道出合肥又有梅心驛在縣南道出桐城本朝乾隆五)
(十五年添設登雲驛)鎮巢驛(在巢縣西門外臨天河舊係水驛明嘉靖二年改為馬驛遷縣)
(北乂高井驛距鎮巢驛六十里本朝乾隆二十四年俱裁)
︹津梁︺西津橋(在府城内一名飛騎橋亦名逍遥橋其下爲逍遥津方輿勝覽舊名西津橋大)
(觀間所立即孫權爲張遼所襲乘馬越渡處)鎮淮橋(在府城内鎮淮樓北一名市東橋)
歲豐橋(在府城教弩臺前一名九獅橋)永安橋(在合肥縣西四十里一名南安橋下)
(有巨巖其水獨西注蓋即宋之永安鎮也)昇仙橋(在廬江縣南門外有南關市又甎橋在縣)
(南六十里桐城橋在小西門外戴家橋在縣北四十五里盛家橋在縣東五十里俱有市)桃城
橋(在舒城縣北桃城鎮)九華橋(在無爲州南門外)華張橋(在無爲州西二十里)
張陰橋(在無爲州西北十二里)浮橋(在巢縣城南跨大河明初嘗收往來商税于此)
(泰昌元年裁)玉欄橋(在巢縣西北六十里白石爲欄如玉一名拓臯橋)尉子橋
(在巢縣北黃山東十里宋紹興中姚興與金人戰死于此)
︹隄堰︺神塘隄(在無爲州南四十里明萬歷九年築計一千八百五十八丈)大通隄
(在無為州北十里許大小凡二一長九百五十六丈一長四百八十七丈為公私往來要塗亦明萬)
(歷中築)七門堰(在舒城縣西南七門山下三堰之源出焉三堰者一曰烏羊堰在縣南十)
(五里一曰千功堰在縣南二十里一曰堰在縣南二十五里與七門堰共溉田二萬餘頃俱漢)
(羹頡侯所築後漢末劉馥經理之為灌溉之利寰字記七門堰在廬江縣南一百一十里劉馥為州)
(刺史修築斷龍舒水灌田千五百頃)清水堰(在無為州東門外灌田百頃)走馬灘
壩(在無為州東二十餘里濱河明正統間築堤三百丈)新&KR0309;(在無為州南舊時江流東注蕪)
(湖明嘉靖以來稍西北向魚口一帶濱江築長堤十數里後坍入江本朝順治十六年重築自)
(鮑家橋至周思溝長四千丈有奇名四壩尋就圮康熙八年始築新&KR0309;自李家祠至王家渡長八百)
(八十丈)洋萍陂(在舒城縣楊林鋪明嘉靖二年增築民賴其利)西塘(在廬江縣西三)
(十五里亦曰西官塘縣境之塘凡六十有二俱為灌溉之利)高登閘(在無為州東四十里)
(又大寳閘在州南三十里黃姑閘在州西南九十里通廬江縣黃白二湖)黃金城牐(在無)
(為州北十五里外濱大河内環七流大小圩三十所為地三十餘里明正統元年築啟閉以時旱澇)
(無患今名季家牐)
︹陵墓︺︹周︺宛春墓(在廬江縣東北)︹楚︺亞父冢(皇覽在廬江居巢縣郭東)︹漢︺樊
噲墓(在合肥縣西千字山)羹頡侯墓(在舒城縣西北三十五里俗呼為舒王冢)廬
江王墓(寰宇記在廬江縣東三十里梅山側)︹三國︺︹吳︺周瑜墓(明一統志在廬)
(江縣東一十里安豐鄉又見安慶府)︹魏︺何晏墓(寰宇記何晏墳在廬江縣北十七里)︹五
代︺楊行密墓(在合肥縣鐵索澗)伍喬墓(在廬江縣南馬廠岡)︹宋︺劉筠
墓(在府城水西門外宋史劉筠傳筠再知廬州營冢墓作棺自為銘刻之)馬亮墓(在合)
(肥縣西七里)包拯墓(在合肥縣東十五里宋林至包孝肅墓記東村原公之墓也每春秋)
(教授縣令率諸生往修歲祀名勝志其墓處有雙闕今呼雙關村)李公麟墓(在舒城縣)
(南五里)王之道墓(在無為州西相山)王藺墓(在無為州軒車山)︹明︺陳
植墓(在廬江縣北七十里白石山麓)秦民悦墓(在舒城縣西金雞墩)胡守恒
墓(在舒城縣南二十里七門堰口)
︹祠廟︺五賢祠(在府學明統志舊有三賢祠在合肥縣學元建祀宋包拯馬亮王希吕明正統)
(初改建於此增祀漢文翁元余闕為五賢祠又有包公祠在府城南門外香花墩專祀包拯舊名包)
(公書院明知府宋鑑建又有余公祠在合肥縣東門外專祀余闕)周忠愍祠(在府治明)
(教寺東祀明周璽)大忠祠(在廬江縣祀明陳植)文考祠(在無為州北鄉祀梁昭明)
(太子)居巢子祠(在巢縣儒學内祀唐劉知幾)二賢祠(在巢縣萬家山麓祀巢父)
(許由又有二賢祠在巢縣東門外祀漢文翁朱邑)喬張廟(在府治東祀宋統制官喬仲福)
(張璟)女媧廟(在合肥縣東北梁縣鄕)伏羲廟(在合肥縣東伏羲山)旌忠廟
(在府治西北祀宋姚興又巢縣東山岡上有姚王廟亦祀興)廣惠廟(在廬江縣東南礬山)
(之陰祀漢張渤元至正中建)舒王廟(在舒城縣城内寰宇記舒城縣古舒王廟漢文帝封)
(淮南厲王之子賜為廬江王居舒即此縣也王有遺愛立廟祀之)七門廟(在舒城縣西南)
(七門堰祀漢劉信魏劉馥)靈澤廟(在無為州蟂磯山祀漢昭烈后孫氏)巢湖神廟
(在巢縣南銀瓶山上按府志湖廟非一惟銀瓶最高)
︹寺觀︺萬夀寺(在府城内唐武德中建)道林寺(在浮槎山亦名福嚴寺碑略云梁武)
(帝女夢入一山為尼帝取名山圖展得此山以天監三年創道林寺成祝髮號摠持大師有梁女墓)
(在寺東百餘步)福泉寺(在府城内明統志唐羅珦微時嘗投寺隨僧飯後守鄕郡題詩僧房)
(壁)天王寺(在府城内唐建明正統十二年重建)夀龍寺(在合肥縣東南五十里晉)
(建)金剛寺(在廬江縣東南紫芝坊即楊行密故居)冶父寺(在廬江縣東北二十)
(里唐伏虎禪師建)伏虎寺(在舒城縣西梅嶺内有杖錫泉虎跑泉)羅漢寺(在無)
(為州治東唐永徽三年建)南汰寺(在無為州汰水之南宋成平元年建又有北汰寺在汰水)
(北唐永徽二年建)景福寺(在無為州治西唐貞觀中建)寶林寺(在無為州西唐)
(垂拱二年建)雙泉寺(在無為州城北雙泉山麓唐永徽曰年建)相山寺(在巢縣南)
(宋開寶中建高宗勅賜教忠禪院)定林寺(在巢縣東北梁建)大力寺(在巢縣王)
(喬洞東北宋景定中建有大力泉深不可測味極佳為合境第一)玉虚觀(在廬江縣南關)
(一名南臺相傳左慈所居内有丹井遺址)崇德觀(在無為州治東隅舊名羣仙觀宋建本)
(朝順治十五年重修)白鶴觀(在無為州襄安鎮墩上唐建墩形如印高十餘丈)紫微
觀(舊在巢縣北金庭山下晉咸康四年創後遷入城明洪武二年再遷于縣治西北卧牛山)
︹名宦︺︹漢︺王景(䛁邯人建初中遷廬江太守先是百姓不知牛耕致地力有餘而食常不足郡)
(界有楚相孫叔敖所起芍陂稻田景乃驅率吏民修起蕪廢教用犂耕由是墾闢倍多境内豐給遂)
(銘石刻誓令民知常禁又訓令蠶織為作法制皆著於鄉亭)應融(汝南人守廬江八年有惠)
(政拜司隸校尉)范式(金鄉人為廬江太守有威名)滕撫(北海劇人建康元年九江范容)
(周生等相聚反又陰陵人徐鳳馬勉等寇郡縣攻没合肥命撫為九江都尉進擊大破之又擊斬歷)
(陽賊華孟東南悉平)盧植(涿人靈帝時拜廬江太守深達政宜務存清靜宏大體而已)羊
續(平陽人靈帝時為廬江太守黃巾賊攻舒續發縣中男子二十以上皆持兵勒陳小弱者使負)
(水灌火并勢力戰大破之郡界平後安風賊戴風等作亂續復擊破之生獲渠帥其餘黨輩願為平)
(民賦與佃器使歸農業)陸康(吳人光和中廬江賊黃穰等與江夏蠻連結攻没四縣拜康廬)
(江太守康申明賞罰擊破穰等餘黨悉降獻帝即位天下大亂康蒙險遣孝廉計吏奉貢不缺詔加)
(忠義將軍袁術遣使求委輸兵甲康以其叛逆不納術遣孫策圍城康固守二年城陷月餘發病死)
陶謙(丹陽人除舒令郡守不樂而謙在官清白無可糾舉)︹三國︺︹魏︺劉馥(相人曹操)
(表爲揚州刺史馥既受命單馬造合肥空城建立州治南懷緒等皆安集之數年中恩化大行百姓)
(樂其政流民越江山而歸者以萬數於是聚諸生立學校廣屯田興治芍陂及茹陂七門吳塘諸堨)
(以溉稻田官民有蓄又高爲城壘多積木石編作草苫數千萬枚益貯魚膏數千斛爲戰守備卒士)
(民益追思之以爲雖董安于之守晉陽不能過也)劉靖(馥子黃初中遷廬江太守詔曰卿父)
(昔爲彼州今卿復據此郡可謂克負荷者也靖爲政初雖如碎密終於百姓便之有馥遺風)滿
寵(昌邑人明帝四年拜征東將軍時吳主揚聲欲至合肥寵召集諸軍吳兵尋退寵計其偽退表)
(不罷兵後十餘日果更來不克而還又以合肥城南臨江湖北遠壽春賊得據水爲勢乃築新城於)
(其西三十里以固守引賊平地而掎其歸路遂連敗吳兵)張特(涿郡人守合肥新城及諸葛恪)
(圍城將陷乃謂吳人曰此城中尚有半人不欲降我當還相語之且持我印綬去為信吳人聽其辭)
(而不取其印綬不攻特乃夜出諸屋材栅𥙷其闕二重明日謂吳人曰我但有鬪死耳吳人大怒進)
(攻之不能克遂引去)︹吳︺顧雍(吳人州郡表薦弱冠為合肥長有治績)︹晉︺華譚(廣陵)
(人永寕中廬江内史時石冰之黨陸珪等屯據諸縣譚遣司馬褚敦討平之又遣别軍擊冰都督孟)
(徐獲其驍帥功封都亭侯)︹南北朝︺︹梁︺韋叡(杜陵人天監二年為豫州刺史魏遣衆來)
(伐叡率州兵擊走之四年叡遣王超宗馮道根攻魏小峴城未能拔叡巡行圍柵因急攻之中宿而)
(城拔遂進討合肥按行山川堰肥水頃之堰成水通舟艦繼至使軍主王懷静築城於岸守之魏攻)
(陷懷静城乘勝至叡隄下叡令取繖扇麾幢樹之隄下示無動志魏兵鑿隄叡親與爭魏軍郤因築)
(壘於隄以自固起鬭艦高與城等四面臨之城潰俘獲萬餘所獲軍實無所私焉)馮道根
(酇人天監八年拜豫州刺史領汝陰太守為政清簡境内安定十六年復為豫州豫部重得道根人)
(皆喜悦武帝每稱曰馮道根所在能使朝廷不復憶有一州)裴䆳(聞喜人天監初為廬州太)
(守時魏將呂頗率衆來攻邃拒破之普通二年加督鎮合肥為政寬明能得士心及卒淮肥間莫不)
(流涕以為邃不死洛陽不足拔也)夏侯亶(譙人裴邃卒使亶持節馳驛代邃與魏相拒頻)
(戰克捷普通七年淮堰水盛亶帥師入淮肥所向皆降詔以夀陽置豫州合肥鎮改為南豫州以亶)
(為二州刺史時百姓多流散亶輕刑薄賦務農省役頃之民戶充復)荀朗(潁陰人起家梁廬陵)
(王行參軍侯景之亂朗起兵據巢湖簡文帝密授朗豫州刺史使討景朗率兵自巢湖出濡須邀破)
(景軍)︹陳︺黃法氍(新建人大建五年大舉北伐以法氍為都督破齊軍於大峴進兵合肥望)
(旗降款法氍禁侵掠躬自撫勞其年遷合州刺史)︹隋︺韓擒虎(東垣人開皇初高祖以擒)
(虎有文武才用夙著威名於是拜為廬州總管委以平陳之任甚為敵人所憚)︹唐︺朱敬則
(永城人武后時廬州刺史代還無淮南一物所乘止一馬子曹步從以歸)賈深(長樂人乾元中)
(廬州刺史李華稱其有文武才略推心馭下治有嘉績)張萬福(元城人大歷初拜舒廬夀)
(都團練使又攝舒州刺史督淮南盜賊窮破株黨李正巳反德宗以萬福爲濠州刺史謂日江淮草)
(木亦知爾威名)路應(陽平人刺廬州甓其城民不歲苦逢水旱賤出與人歲熟以其得收故民)
(不病饑而官府畜積)羅珦(會稽人德宗時爲廬州刺史民間病者捨醫藥禱淫祠珦下令止之)
(修學宫政教簡易有芝草白爵之祥淮南節度使杜佑上状賜金紫服)李翺(和州人憲宗時)
(廬州刺史時州旱疫亡籍口四萬權豪賤市田屋牟厚利而寠戶仍翰賦翺下教使以田占租無得)
(隱收豪室税萬二千緍貧弱以安)鄭綮(河南人僖宗時廬州刺史黃巢掠淮南綮移檄請毋)
(犯州境巢笑爲斂兵州獨完僖宗嘉之賜緋魚歲滿去贏錢千緡藏州庫後他賊至終不犯鄭使君)
(錢)︹五代︺︹周︺宋琪(薊人世宗時金陵歸款趙贊鎮廬州表琪爲觀察判官部有冤獄琪)
(辨出之)︹宋︺何蒙(洪州人太平興國中通判廬州時因火燔廨舍㩁務俱盡蒙假民器貸鄰)
(郡麴米為酒既而課入增倍戶部使上其狀詔賚民錢獎之)謝惟士(陳留人建隆初知廬)
(江時江淮新定繕修縣治撫綏士民境内以安)楊允恭(綿竹人至道中江淮發運使巢廬江)
(二縣舊隸廬州道遠多寇民輸勞費允恭請以二縣建軍詔許之以無為為額)陳尭佐(閬中)
(人真宗朝再知廬州以方嚴東下使人知畏而重犯法至其過失多保宥之)劉筠(大名人真)
(宗時知廬州仁宗即位遷給事中筠素愛廬江遂築室城中搆閣藏前後所賜書再知廬州營冢墓)
(作棺自為銘刻之既病徙於書閣卒筠遇事明達治尚簡嚴)劉綜(虞鄉人真宗時知廬州強)
(敏有吏才所至挫抑豪右振興法度時論美之)陳希亮(青神人仁宗時知廬州時有虎翼軍)
(士屯夀春者以謀反伏誅遷其餘黨數百人於廬各懷疑懼一日有竊入府舍將為不利者希亮笑)
(曰此必醉耳貸而流之以其餘給左右使令且以守倉庫衆皆感激誓不敢貳)張田(澶淵人嘉)
(祐末知廬州治有善績)楚建中(洛陽人仁宗朝出知無為軍去後歷三甲子民更立祠祀)
(之)孫覺(高郵人仁宗時爲合肥主簿歲旱郡守檄民捕蝗輸官覺言民方艱食以米易之必)
(盡力是爲除害而享利也守悦推其法於他縣民賴之後爲廬州守以明恕著聲)王質(華人)
(神宗時知廬州盜教其徒並資而遁捕得之質論盜死大理以爲法不當死質疏上不報降監舒州)
(靈仙觀逾年韓琦知審刑院請盗殺其徒非自首者勿原著爲令於是鄭戩葉清臣皆言質非罪且)
(稱其材)朱服(烏程人哲宗時知廬州廬人饑便宜賑護全活十餘萬口明年大疫又課醫持)
(善藥分拯之賴以安者甚衆)米芾(吳郡人政和間知無爲軍善察民冤行法不畏強禦時飛)
(蝗入境不傷禾稼人咸異之)王蘧(紹聖初知無爲軍興修三圩開十二井築北嶺以捍水患)
李公麟(舒州人元符中爲無爲州司戸參軍政尚通敏聽事判決筆無停思按明統志南)
(畿志舊省志李公麟俱載入安慶府而舒城縣志據所得舊碑龍眠記定爲舒城人考宋史又苑傳)
(云舒州人舒州今安慶也桐域縣志載公麟龍眠山莊遺蹟甚詳則公麟當屬之安慶矣而王偁東)
(都事略作舒城人此書在宋史前典覈可信廬州志亦不為無據然終以正史為定故入之名宦云)
陳瓘(沙縣人徽宗時知無為軍為政廉平)吳懋(陽羨人徽宗時令廬江時劇盜劉五掠州)
(縣懋之官或止之懋曰男兒當斬賊平亂鼠輩何為者賊聞不敢入境)胡舜陟(績溪人高)
(宗時知廬州時淮西盜賊充斥廬人震恐舜陟修城治戰具人心始安冀州雲騎卒孫琪聚兵為盜)
(至廬舜陟乘城拒守時出兵擊其抄掠者琪宵遁舜陟伏兵邀擊得其輜重而歸濟南僧劉文舜聚)
(黨保舒州舜陟遣使招降時丁進李勝合兵為盜蘄夀間舜陟遣文舜破之請以身守江北以護行)
(宫充淮西制置使自軍興後淮西八郡羣盜攻蹂無全城舜陟守廬二年安堵如故改知臨安府後)
(遷淮西安撫使至廬州潰兵王全與其徒來降舜陟散財發粟流民漸歸)楊存中(崞縣人本)
(名沂中紹興初為保信軍永宣使劉猊入淮西張浚使存中駐廬與劉光世相應卻之十一年以殿)
(司兵三萬戍淮禦金人於柘臯金人以拐子馬分兩翼存中使人操長斧如墻而進鼓譟奮擊大破)
(之)王亨(廬州守劉豫遣將王世沖以蕃漢兵攻廬州亨誘斬世沖大敗其衆)仇悆(益都)
(人以淮西宣撫知廬州劉豫子麟合金兵大入悆募廬夀兵得數百益鄕兵二千出竒直抵夀春城)
(下敵三戰皆止其後麟復增兵來寇悆復戰夀春城下俘馘甚衆尋詔詣闕軍民號送)岳飛
(湯隂人紹興三年烏珠劉豫合兵圍廬州高宗手札命飛解圍提兵趨廬偽齊已驅甲騎五千逼城)
(飛張岳字旗與精忠旗金兵一戰而潰廬州平十一年諜報金分道渡淮飛請合諸帥之兵破敵師)
(至廬州金兵望風而遁烏珠改見前古蹟門槖臯故城註)劉錡(德順軍人紹興中淮北宣)
(撫判官金兵攻廬和二州錡自太平抵廬州據東關之險以遏其衝引兵出清溪兩戰皆勝行至柘)
(臯與金將夾石梁河而陣河通巢湖廣二丈錡命曳薪疊橋須臾而成與諸軍會擊敵大敗)王
德(熟羊寨人紹興七年以左護軍駐合肥柘臯之役德曰賊右陣堅我當先擊之麾軍渡橋首挫)
(其鋒)李顯忠(青澗人官招撫前軍都統制烏珠犯合肥顯忠至孔城鎮與敵戰敗之烏珠曰)
(世輔歸宋不曾立功此人敢勇宜避之焚盧江而走按顯忠初名世輔)姚興(相州人紹興中)
(以兵馬副都監隸都統王權麾下與金兵戰廬州之定林卻之生擒呼沙呼及權退保和州留與拒)
(敵至尉子橋金人以鐵騎進興力戰手殺數百人金人立權旗幟以誤興興奔之父子俱死金人曰)
(有如興者十軰吾屬敢前乎呼沙呼舊作鶻殺虎今改正)吕祉(建陽人紹興中酈瓊與王)
(德交訟命祉往廬州節制之祉至廬瓊等復訟德祉諭之瓊等感泣事小定會朝廷召瓊赴行在瓊)
(懼遂叛執祉奔降劉豫擁次三塔祉罵曰死則死於此又語其衆曰劉豫逆臣爾軍中豈無英雄乃)
(隨酈瓊去乎衆頗感動凡千餘人環立不行瓊恐搖動衆心急策馬先渡祉遇害)張運(貴溪)
(人紹興中移貳濡須金人犯廬夀等州大將駐兵淮壖以拒之運給餉未嘗乏絶)陳規(安邱)
(人紹興中知廬州兼淮西安撫既至疾作有旨修郡城規在告吏抱文書入卧内規力疾起曰帥事)
(機宜董之郡城通判董之語畢而卒)張宗顔(延安人紹興八年知廬州總帥事敵數百騎抵)
(城下宗顔以騎百餘禦之敵退有至自淮北者傳金人言曰此張鐵山弟也)胡伸(婺源人知)
(無爲軍政尚慈恕而利病灼然民繪像祀之)趙善俊(太宗七世孫紹興中知廬州會歲旱)
(江浙饑民麕至善俊分給官田貸牛種僦屋以居死者爲給槥人至如歸州城舊毁於兵善俊葺完)
(之因言異時恃巢湖以通饋運今既堙涸宜募鄉兵保孤姥二山治屋儲栗以備敵又增築學舍人)
(感其化後再知廬州復芍陂七門堰農政用修免屬邑坊場河渡羡錢百姓德之)楊告(綿竹)
(人調廬江尉時張景笞吏死而吏捕急逃歸告懼不見纳告曰君勿憂也吾死生以之景卒免)王
希呂(宿州人淳熙中知廬州兼安撫使修葺城守安集流散兵民賴之)宇文紹節
(廣都人知廬州時韓侂胄方議用兵紹節至郡議修築古城剙造寨柵諸務專爲固圍計)丁仁
(灃清人知無爲軍築堰蓄水以溉田民呼丁公堰)趙汝談(浚儀人知無爲軍稱循吏)郭
振(涇縣人淳熙間帥淮西展合肥城至今循其舊)邱崈(江陰軍人開禧中江淮宣撫使金人)
(自渦口犯淮南或勸崈棄廬和爲守江計崈日吾當與淮南俱存亡益增兵爲防立雄淮軍邊境咸)
(賴其力)江潤身(婺源人咸淳初爲合肥主簿清廉剛決讞獄尤矜恕多所平反)趙葵
(長沙人嘉定中通判廬州進大理司直淮西安撫參議官十七年李全住青州淮東制置使許國檄)
(葵議兵葵曰君侯欲圖賊而坐賊穽中悔巳無及惟有重帳前兵猶足制之耳不聽卒敗)杜杲
(邵武人淮西制置曾式中辟廬州節度推官浮光兵變果單騎往誅其渠魁守將爭餉金幣悉封貯)
(一室將行屬通判鄭準反之安豐守告戍將扇搖軍情且爲變帥欲討之杲與兩卒往諭之詣制府)
(一軍怗然後以安撫兼廬州進淮西制置副使再與元兵戰有守功)杜庶(果子移廬州安撫副)
(使人歡迎如見慈父治績甚多與元兵戰於望仙白沙城)趙淮(葵從子李全之叛屢立戰功德)
(祐中戌銀樹壩兵敗被殺)洪福(夏貴家僮積勞加右武大夫知鎮巢貴既臣附於元招福不聽)
(貴至城下好語語福請單騎入城門發而伏兵起執福父子福子大源大淵謼曰法止誅首謀何至)
(舉家為戮福叱曰以一命報宋何至告人求活乎大罵請南向死以明不背國)︹元︺郝彬(信安)
(人世祖時同知淮西道宣慰司亊覈戶版理屯田諸廢修舉江淮財賦總管府掌東宮田賦其官屬)
(皆從詹事院奉授不隸中書往往為姦利誅求無厭彬為總管入見請受憲司糾察以革私弊罷所)
(隸六提舉司以蘇民瘼從之)恩克圖(至元中鎮廬州以私財築室一百二十餘間以居軍)
(士之貧者事聞特命陞其秩恩克圖舊作昂阿秃今改正)塔海(武宗時任廬州路總管時)
(飛蝗北來民患之塔海禱於天蝗乃引去亦有墮水死者民乏食開廩減值俾民糴之全活甚衆)
特穆爾巴哈(世祖孫天歷初封宣讓王鎮廬州至正十二年境内賊起廉訪使陳思謙)
(勸特穆爾巴哈以所部兵分道擊賊擒其渠帥廬州境内皆平特穆爾巴哈舊作帖木兒不花今)
(改正)錫喇巴哈(蒙古人泰定間任舒城縣歲旱民饑富家閉糴衆將肆掠錫喇巴哈奬勵)
(義民糴穀賙給四境以安錫喇巴哈舊作燮理溥化今改正)王碩(河南人延祐中授無為州)
(同知廉幹不畏強禦清理學田搜抉隱漏得田一百十九頃士得餼養)︹明︺董曾(洪武初知)
(無為州陳友諒陷城被執欲其降不屈沈之江)唐元(臨淮人明初知無為州招徠流散安集有)
(方課最擢太僕少卿)蘇敏(昌平人洪武初知廬州府八載刑政不苛甚得民心)伍塾(廬陵)
(人洪武中知廬江開設縣治招撫流移)樂瓚(潞州人洪武十年知無為州剛毅信直吏民畏)
(服)鄒以信(廬陵人永樂五年知無為州政尚德教州人感化)王仕錫(南城人永)
(樂二十二年知無為州興學勸農修廢舉墜任滿民留之)揭稽(廣昌人宣德十年知廬州興革)
(悉中規度先是永樂中遷齊藩於廬王素驕衛士強攫人物頗為郡害稽力奏移之)劉顯(豐城)
(人宣德中知舒城縣廣開水利導支流以&KR1269;灌溉高下得宜)杜彪(魏縣人知無為州振紀綱)
(均賦役鋤強扶弱民大悦服)程文(確山人成化中知舒城縣通練吏治興學校修水利歲灾)
(為民懇免歲辦繇賦尋擢御史)馬金(西充人知廬州任久盡去宿蠧)吳英(裕州人成化間)
(知巢縣理繁劇井然有條奸胥無所措手)楊璲(原武人正德中知廬州府時劉瑾專政境内有)
(巨惡張杲為璫黨璲發其奸撲殺之庫吏循故事以美餘獻悉歸之庫)孫聰(開州人正德中)
(知合肥縣寇亂之後招撫流移悉心安集)龍誥(攸縣人正德中知廬州府歲大旱開廪設粥平)
(糶營建惠民倉鎮淮樓俾枵腹者藉力役以給食所活數萬)李崙(咸寕人知廬州府歲旱悉)
(心賑救蝗不入境立俵馬法定鹽鈔價剏河橋廣儲蓄善政具興)吳嶽(汶上人嘉靖中知廬)
(州府税課歲萬金例輸府嶽以代郵傳費西山薪故供官爨嶽弛其禁以利民民爰之)張瀚
(仁和人嘉靖中知廬州府西關故有濠源出鷄鳴諸山雨潦則病涉瀚跨流為橋民賴以濟歲祲發)
(泉嚴禁糴販數讞大獄多所平反)屠仲律(嘉興人嘉靖中知廬州府諳於吏治尤愛民歲)
(歉罄囊代翰秋税不復徵補會疾作百姓祈禱願以身代竟卒於官)齊恩(隆德人嘉靖中無為)
(州同知流寇犯圖山檄恩往禦以衆寡不敵死之贈光祿寺丞)王家賓(河南人嘉靖間知廬)
(江卹荒興學皆極誠懇以拂權貴去官)陳其樂(貴溪人嘉靖中知合肥廉介有守雖居官)
(家人不廢紡績)何寵(臨海人知無爲州不事苛察而法無寬假倭人寇江上羽書日至寵修城)
(警燧一方賴馬)王俸(秀水人萬歷中知廬州府别壷息民歲大旱手槁禾流涕禱壇壝且拜且)
(行赤日正午雷雨忽作)江沛然(黃岡人署廬江縣事積弊之後力爲振刷廉渠奸寘之法)
(一境肅然)陳應龍(侯官人萬歷中知無爲州瀕江諸圩大小三百六十盛夏江流内灌膏腴)
(盡没應龍扵魚口築堤五千二百七十餘丈扞之水患稍息民名之曰陳公壩)何邦漸
(浪穹人萬歷中知無爲州歲徵漕八千九百有竒以三千八百餘石運黃雒河交兑又五千一百餘)
(石由江行千三百里解鳳陽江濤覆溺虧耗需索甚爲民害邦漸請留鳳陽臨淮二縣米充鳳餉而)
(本州併於黃雒河交兑彼此稱便)胡震亨(海鹽人萬歷初除合肥令英察如神頑梗至前)
(一屬目使能指數姓名蠧吏秋毫不敢有所犯)洪邦光(福建人知無爲州除養馬免糧田外)
(一切歲辦不均邦光酌議申請分秋糧夏麥絲絹糖油四則以税糧馬價照畝均攤至今垂為定例)
吳大朴(固始人崇禎中知廬州府乙亥春流寇薄城大朴發礮斃其魁燒城外民居之為賊)
(窟者又起礮樓臨濠東石牐賊不敢逼)熊文舉(新建人崇禎時知合肥縣廉平流賊薄城)
(文舉築威遠亭守禦有方)嚴覺(歸安人崇禎中知巢縣愛士民除奸蠧乙亥流寇破城被執不)
(屈死之家屬同時殉難)張化樞(雲南人崇禎中知無為州流賊夜襲城擁化樞去渡橋即)
(投水賊挽之不得死至桐城賊使誘開城大呼曰我無為州官也賊脅我至此慎勿開城門賊殺之)
趙興基(雲南太和人崇禎中為廬州通判賊張獻忠抵城下遣其下偽為諸生以入城中大)
(優興基時守水西門聞變下戍樓與鬭斬數人被創死)鄭元綬(浙江人崇禎末廬州府經)
(歷流賊攻廬州元綬分守南薰門力戰死)
︹本朝︺趙允光(大興人順治初知廬州府時兵燹之後允光招徠撫字輕徭均賦民獲其利無)
(為巢縣間有頑民聚黨為患允光捕獲其魁繩以法)張鵾翔(陜石人知合肥縣為政和平嚴)
(不過刻寬不過縱時稱循吏)吳允昇(奉天人順治九年知廬州府歲連旱設法賑濟全活)
(者衆)王業興(奉天人順治中知廬州府海氛逼境業興率家丁及營卒登陴捍禦屢挫賊鋒)
(州得無事治郡十三年勸課農桑減省刑獄民咸德之)佟國貞(奉天人順治中知無為州)
(瀕江田廬恃壩捍蔽三壩將圯國貞自鮑家橋至周思溝築隄四千丈有奇名四壩後三壩傾而田)
(廬卒無恙)王宗聖(奉天人順治中知舒城縣詳慎斷決吏不敢欺兵燹後安輯流亡威德並)
(著)張可捷(大同人順治中知舒城縣安靜寬和蔬食布袍順民好惡)祈文友(廣東)
(人順治十八年知廬江縣清丈量均里甲平賦役勸農桑)薛之佐(蒼溪人康熙間知廬州府)
(精明強幹剔弊釐奸豪強不逞之徒皆潛徒境外士民賴之)聶源(宣府人知廬州府為政寬)
(簡愛民禮士值大兵至郡軍需旁午殫心籌畫閭閻得以不優)顔尭揆(永春人康熙六年知)
(無為州自李家祠至王家渡築壩八百八十文次年大水田廬恃以無恙名顔公壩)何朝聘
(奉天人康熙初知舒城縣招民墾田給以牛種治舒七載獄訟衰息)董守義(奉天人康熙中)
(知舒城縣有幹濟才逆藩之亂官兵往來絡繹舟車芻糗應時而辦閭閻無擾)李衍芳(雲南)
(人康熙中知廬江縣縣南有二湖環湖皆圩田惟缺口一河通江洩水豪民截河外壩障上流以資)
(灌溉澇則以鄰為壑民病之衍芳特申請除去)徐大枚(奉天人雍正初知廬州府居心仁厚)
(聽斷公平子文燦復以海門同知權知廬州府多善政)王宬(鎮洋人乾隆二十二年知廬州)
(府修築城垣建肥津牐以溉民田)
