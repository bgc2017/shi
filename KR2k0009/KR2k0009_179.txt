大清一統志
雲南府
︹名宦︺︹漢︺文齊(廣漢人王莽時益州郡夷棟蠶等起兵因以齊為太守濬陂池通灌溉墾田二)
(千餘頃率勵兵馬降集羣夷甚得其和及公孫述據益州齊固守拒險述拘其妻子許以封侯齊竟)
(不降聞光武即位間道遣使自聞蜀平徵為鎮遠將軍封成義侯道卒詔起祠堂郡人立廟祀之)
張翕(巴郡人永平中為益州太守政化清平得夷人和在郡十七年卒夷人愛慕如喪父母蘇)
(祈叟二百餘人賫牛羊送至翕本縣起墳祭祀詔書嘉美為立祠堂安帝時以翕有遺愛拜其子湍)
(為太守夷人懽迎曰郎君儀貌類我府君)王追(蜀郡人元和中為益州太守政化尤異有神馬)
(四出滇地中甘露降白烏見始興學校漸遷其俗)楊竦(益州從事卷夷封離等叛竦將兵至)
(楪榆先以詔書示三郡密徵武士重其賞進軍與封離等戰大破之擒千五百人資財四千餘萬悉)
(賞軍士封離等惶怖斬其渠帥詣竦乞降竦慰納之因奏長吏姦猾侵犯蠻夷者九十人皆減死州)
(中諭功未及上竦病創卒刺史張喬深惜之刻石勒銘圖畫其像)馮顥(廣漢人順桓間爲益)
(州太守尤多異迹)李容(巴郡人憙平五年諸夷叛朝議謂郡在邊外不如棄之容爲太尉掾)
(建策聲討乃拜益州太守與刺史龐芝發板楯蠻平之)景毅(廣漢人李容卒後夷人復叛以)
(毅爲太守討定之毅初到郡斛米萬錢漸以仁恩年餘減至數十云)︹三國︺︹漢︺董和(南郡)
(枝江人爲益州太守清約自處與蠻夷從事務推誠心南土愛信之)︹晉︺杜軫(成都人武帝時)
(除建寕令導以德政風化大行夷夏悦服秩滿將歸羣蠻爭送餽遺一無所受去如初至)毛孟
(爲寕州治中刺史李毅卒會西南夷叛孟詣京師求救不見省孟以死固陳朝廷憐之乃以王遜爲)
(刺史與孟俱行)︹元︺阿爾噶錫哩(蒙古人爲晉寕州同知訪民瘼宣教化境内大治)
(阿爾噶錫哩舊作阿羅哥里室今改正)馮文舉(什邡人爲雲南儒學提舉明玉珍攻城將)
(䧟文舉謂妻曰吾受國恩有死而已汝光州馬中丞女孫也其往從乎馬曰夫以義死妾生何益焚)
(香北面再拝共縊於學宫)︹明︺趙幹(平陽人洪武中知歸化縣歷嵩明州敦大不苛民夷安之)
張觀(太原人洪武中知嵩明州簡重不擾新附之民樂其撫字)鄧思謙(桂陽人永樂中)
(知祿豐縣公署橋梁驛郵市肆皆其創建在任九年以清廉著)郭鎮(宛平人正統中知新興州)
(值水患鎮設醴祭河安流如故後知雲南府勤於職凡倉廩學校皆所修葺卒於官滇民祀之)丁
貴(金壇人正統中知晉寕州勤慎有才學宫壇廟修葺一新水旱祈禱輒應民懷其德)黃守
純(正統中知昆明縣撫字有方以舊縣治㣣陋改作之無累閭左)邵昱(永寕人景泰中知晉)
(寕州廉介愛民秩滿耆老走萬里之京乞留復任三年)龐詢(成化中知楊林縣愷悌宜民疏)
(浚河渠至今利賴)李必昂(浦城人宏治中知祿豐縣清介自勵聽斷如神歲饑請蠲賦以)
(甦民困邑人感之)張昇(濟陽人宏治間任昆陽州州同增學址練民兵常出私財代官租因)
(運糧溺滇池士民哀之)葉元(廣信人正德中知雲南府廉介有為不避權貴時廣西寇師宗)
(未靖元以督糧到州設計擒賊州境以安卒於官家無長物)李綬(南昌人正德八年知昆陽)
(州儲榖以備賑濟崇學以興士類崇祀名宦)譚讓(華容人正德間知昆陽州正大剛直軍民)
(畏服崇祀名宦)吳便(山隂人正德中知雲南府精於律法一切疑獄多所裁決)陳陽(新淦)
(人正德中以刑部郎中忤劉瑾左遷昆陽州同知築土城以資保障政績最著)高公詔(内江)
(人正德中以御史言事謫富民典史置館延師教民子弟風俗一變尋知大理府有惠政以遷去士)
(民咸立廟祀之)廖立仁(嘉靖中為昆明縣丞攜一僕自隨由沅江徒行之任省約安恬後以)
(憂去邑人裒金送之却不受)吳世珣(保德人嘉靖中署嵩明州剛果嚴明安賊之叛身率)
(鄉民禦之賊平之後撫瘡痍給牛種民以安輯)龍旌(大理府趙州人為嵩眀州學正嘉靖中賊)
(楊禮等攻城旌倡義死守州吏目韋宗孝與之同心城䧟旌罵賊死宗孝闔門遇害事聞旌贈國子)
(明縣薄徵省訟重士勸農勘覆吾必奎叛黨全活數萬)黃卷(鍾祥人崇禎末知呈貢縣與上)
(官不合劾歸甲申之變望闕泣拜不食死乾隆四十一年賜諡節愍)王信(宜賓人崇)
(禎中知呈貢縣土酋普名聲叛撫鎮令信為監軍敗績罵賊死)夏祖訓(嘉興人明末為呈貢)
(知縣後起兵拒李定國兵敗死之乾隆四十一年賜諡節愍)冷陽春(石阡人明末為)
(晉寕州知州起兵拒李定國兵敗而死乾隆四十一年賜諡烈愍)
︹本朝︺高顯宸(灤州人康熙九年知雲南府吳三桂叛抗節不從被杖戍永昌䘙仰藥死)
(贈太僕卿)劉崑(南昌人雲南府同知不從吳逆之命被杖戍騰越事平以原官起用)張
筠碧(武昌人康熙二十九年知雲南府建義學製學宫鐘鼔並嬰堂義塚惠績甚著)張瑾
(南城人康熙二十九年知昆明縣攜一子二僕入署剖斷明決樂易不苛四載卒官民歌思之)劉
世熼(新蔡人康熙己未進士四十二年知呈貢縣潔己奉公嘗自稱曰任黜我官毋虐我民)
︹人物︺︹漢︺許淑(益州郡人元和中入中國受五經歸教授本鄕)︹三國︺︹漢︺爨習(建寕)
(人昭烈帝時為建伶令坐事免官太守董和以習方州大姓寢而不許丞相亮定南中以習與朱提)
(孟炎等俱為官屬習官領軍炎官輔漢將軍)︹唐︺王仁求(安寕人河東刺史平賦化民漢)
(夷悦服子善寶以雲麾將軍持節河東諸軍事有治績)︹元︺楊立義(中慶人任騰衝同知)
(事親至孝親殁負土成墳詔旌表)王昇(中慶人由學政累官曲靖府宣慰使文章政事著聲)
(南土)張景雲(字天祥中慶人優於理學能文章授登仕郎)︹明︺段澍(昆明人洪武中)
(進士事親至孝以御史就養改姚安府教授)蘭茂(字廷秀楊林人潛心理道淹通經史術數)
(之學靡不窮究後尚書王驥征麓川茂佐以方略遂成功所著有元壺集鑑例折衷經史餘論諸書)
(行世)李葆(昆明人洪武間以軍功授前衞千戶永樂間征交阯矢石俱盡挺戈刺賊大呼報國)
(䧟陣死)施均裕(安寕人永樂中貢入成均成祖面試奇之授大理評事改交趾御史按部)
(一十七府吏民懷畏建祠以祭後按南直風裁凛不可犯冰蘗之操始終如一)楊景(安寕人永)
(楽癸卯舉人判灞豐兩州治績優異尋擢化州州同值峒夷亂攻城守將縋城出遁兵民不滿三百)
(景激以大義悉力堅守賊遂引去以老乞致仕卒)李純(昆明人永樂甲午舉人正統間巡按)
(遼東會土木之難純選精騎嚴兵固守額森入寇純擊之斬獲無算論功升遼東巡撫後改榆林巡)
(撫卒於官額森舊作也先今改正)張英(字時俊昆明人事母至孝正統間領鄉薦第一入太)
(學時閹人王振用事祭酒李時勉論之振矯旨械勉於成均英同石大用詣闕請代遂得原釋名動)
(京師即日乞歸養居鄉以孝義著聞)楊一清(景子成化進士歷官右副都御史督理茶馬鹽)
(政條上事宜多所匡濟巡撫陜西復修花馬池諸要害尋奉勅總制三邊議事為劉瑾所格罷歸瑾)
(誅起為吏戶兩部尚書進大學士參預機務因灾異自劾言時事失宜朱凝等疾之謝病致仕嘉靖)
(初召還内閣加少師以議禮不合致仕卒贈太保諡文襄)趙璧(昆明人成化進士宫郎中時太)
(監蔣宗誣奏南科後湖不法事勘直之因是左遷吉安府通判歷四川副使皆有善政著茶花譜及)
(詩文集)李宗泗(字希賢昆明人倜儻有智略登成化進士累官御史時馬政多弊宗泗一)
(一肅清之升江西按察副使會長河等峒賊攻掠郡邑宗泗出奇設伏屢以捷聞勞瘁得疾卒於官)
(弟宗儒字希雍成化進士以孝稱授刑部主事)王璽(字國用宜良人幼失父事母孝母卒廬墓)
(三年宏治時任合山教諭)唐佐(字朝相晉寕人宏治中入太學聞父喪徒步萬里抵家淚盡嘔)
(血水漿不入口旋卒)毛玉(字用成昆明人宏治進士正德時歷南京給事中疏劾大學士焦芳)
(劉宇諫止巡幸羣盜優山東河南玉請備留都已而盜果渡江以備嚴不敢犯嘉靖初為吏科勸帝)
(戒嗜慾杜請託以破僥倖之門塞蠱惑之隙帝為嘉納時宸濠戚屬連逮者數百人奉命往訊多所)
(全活尋伏闕争大禮受杖下獄竟卒隆慶間贈光祿少卿子沂嘉靖舉人官知州楊慎盛稱之)吳
九功(字時敘昆明人宏治舉人官山東僉事饑民相聚為盗九功單車抵賊巢諭以禍福皆解)
(散卒後民為之立祠)繆白(字元素呈貢人宏治舉人任成都通判從征番寇常戒妄殺時有宋)
(姓豪俠不法白將正其罪直指不可遂鬱鬱不樂適仕麻哈知州即請歸事母盡色養居家四十年)
(以盛德稱)方矩(昆明人宏治進士官禮科給事中劾劉瑾罷瑾敗復擢山東參議賢聲大著以)
(年老歸尋卒子方化任四川成都通判聞訃泣血而亡)陳淳(字維素呈貢人宏治中由舉人)
(任太平府通判郡有疑獄淳為辯之尤多善政去之日民刻像以祀)胡廷祿(左衞人正德進)
(士官南京戶部郎中與吕柟鄒守益共扶正學未幾歸田同年生吳興顧應祥撫黔數年欲一見之)
(不能及去任造其廬始出一見其介如此)陳大韶(嵩明人隨父忠入京謁選父殁扶櫬歸廬)
(墓虎狼盜賊不為害母殁亦如之正德中旌表)張潔(晉寕人性至孝父母殁哀毁骨立里人呼)
(為張孝子)黃鳳翔(昆明人正德進士官刑部鞫閹宦盜簪事直窮其情為當事所搆出守重)
(慶又因訊黃總戎事執法不阿益遭忌遂告歸勤於著述楊慎曰如竹泉者海内未昜得也)羅
江(字孔殷嵩明人正德進士為建昌府推官直身勵操不畏強禦卒於官民哀之立祠以祀)黃
敏才(晉寕人正德舉人知解州民飢不待報出粟賑濟給藥治病全活萬計任九江同知時疏)
(龍開河平江洋寇尋擢知石阡府所至祀名宦子明艮嘉靖舉人官至畢節兵備道亦有政績)李
資坤(字伯玉昆陽人正德中由舉人屢遷銅仁知府所至多異政考天下廉史第一性剛介寡)
(合言動以禮老而彌篤)嚴清(字公直後衞人嘉靖進士歷工部郎中董作京師外城修九陵)
(吏無所侵牟省費鉅萬歷四川右布政使並以清望顯萬歷初擢刑部尚書持正執法不屈權勢神)
(宗深重之進吏部尚書以疾歸復起兵部不赴而卒諡恭肅)孫繼魯(字道甫昆明人嘉靖)
(中進士歷戶部郎中監通州倉條上除弊四事知衞輝淮安二府並有政績累遷右副都御史巡撫)
(山西所至以清節聞會總督翁萬逹議撤山西内邊兵并力守大同繼魯争之忤旨下獄病死山西)
(民痛惜之穆宗立贈兵部右侍郎諡清愍)朱朝冠(字子儀楊林人嘉靖中漢中府通判督兵)
(征何勉屢捷賊内應舉火焚營朝冠往救焚死)石銀(呈貢人嘉靖舉人知合江縣遷隴川知州)
(所至以豈弟稱而戅直不阿左遷韓府長史隴民詣闕上章願借公數年及歸復踵門求出卒祀隴)
(川名宦)程世勲(後衞人署百戶嘉靖四十五年官兵討鳳繼祖世勳護餉至金沙江督偏)
(師出哨至波羅結堡與賊遇力戰死之妻蕭氏年十八養姑撫子矢志不渝于道南以孝聞)施
昱(字子貞昆眀人嘉靖進士為貴州僉事瓦橋驛峻嶺夾江渡者危竦昱為巨橋覆以瓦屋行者)
(便之以擒巨寇李邦珍陞光祿少卿子士翼天性篤孝親殁廬墓芝草生其旁)唐文炳(祿豐)
(人弟文蔚父母相繼卒時文炳年十四文蔚年十一兄弟廬墓三年刺血和泥為像祀之如生文蔚)
(事兄如父)孫繼先(昆明人隆慶舉人知陀陵以招降功朝廷賜金獎之遷下石西州知州句)
(来官此者胥寄妻孥於太平府歲一履其地繼先始居之闢草昧拓城甃井生聚教訓致仕後以古)
(禮倡邑人冠婚葬祭一軌於制人憚嚴正)楊鳳(安寕人萬歷舉人刺母州築隄障湖以通鹽舶)
(歲省運貲累萬青兖饑民徙海拯活者七十餘萬招集流亡千餘給種開墾三百餘頃入覲晉黔道)
(引&KR1282;歸黔國公以師禮延之堅卧不出卒祀鄉賢)宋應時(昆明人父終刺血為像祀之子)
(文學尤孝母殁負土成墳居父母喪相繼廬墓野燒偶延向風叩首而火息後羣賊剽掠感其孝饋)
(以豚米不納)杜維喬(字汝遷昆陽人居父母喪哀毁過人廬墓三年墓前麥生九穗瓜結)
(如斗人謂純孝所致)朱運昌(字際之昆明人萬歷進士初為大理寺評事出百餘人於獄覆)
(議得允屢遷福建左布政使中貴人銜命督税多所阻抑遂上書乞歸即日登舟方抵里神宗特簡)
(巡撫閩中後卒於官)徐朝綱(晉寕人萬歷中為安順府推官視郡事會水西賊攻安順城䧟)
(被執不屈闔門遇害贈光祿少卿廕子入國學)劉鼎新(呈貢人萬歷中四川雙流知縣奢賊)
(之變寇攻雙流鼎新伏壯士於内開門延之賊入鼎新手刃其魁餘皆殱之狹巷凡三攻皆不克賊)
(去遂引鄉兵援省城賊咸避之後監兵救藺州斬巨魁魯仲賢收降萬餘人)劉文徵(昆明)
(人萬歷進士知紹興府考清廉第一因劉寵為會稽太守民間有漢明二劉之謠)朱思明
(昆明人萬歷進士官河南按察副使開彰河十餘里設法賑飢民民為立生祠為參政又開彰河二)
(十餘里陞廣西布政使䋲宗人以法釐剔鹽弊)董邦昌(昆明人萬歷舉人知長夀縣有惠政)
(知平越州黑苗叛城賴邦昌保全陞思恩府告歸遇流寇亂舉家自焚)陳爰謀(昆明人萬)
(歷舉人以知府致仕家居沙賊破城迫欲用之不屈而死同縣楊樹立以南川令致仕歸流寇至衣)
(冠北面再拜自縊死)譚三謀(昆陽貢生仕臨安教授歸流寇破城闔門自盡)吳事心
(昆明人萬歷舉人知臨邑縣以裁抑御史濫索夫馬被劾邑民至京保留者七百餘人後復知丹陵)
(縣歲饑賊起設法招徠且至其巢諭之賊悉降所至悉祠祀之)趙日亨(字貞如安寕人萬歷)
(進士時山東歲饑兵亂日亨奉命撫循請蠲賦赦脅從東方以安時有監司恃婦翁為首輔行不法)
(日亨并首輔劾之由此外轉川南兵備值奢賊之亂募死士斬叛黨進解省城圍以功晉秩尋致仕)
(歸)傅宗龍(字仲綸昆明人萬歷中進士由知縣徵授御史天啟初應詔募兵月餘得精兵)
(五千安邦彦反自請討賊不果崇禎中歷貴州巡按四川巡撫保定總督俱著勞績入為兵部尚書)
(承楊嗣昌之後以抗直忤旨下獄復起總督陜西率兵擊自成死之諡忠壯)范立朝(字二)
(懷昆明人萬歷舉人屢遷刑部郎中出知平涼府時韓王薨世子幼有庶子謀立賂以金立朝正色)
(曰嫡庶之禮何可廢也王妃聞之亦以多金求為善計復却之曰此公議也何以私為後罷歸行李)
(蕭然)袁善(字復虚昆明人歷官松潘參將既罷歸後值東川祿千鍾為亂糾合烏撒霑益攻嵩)
(明巡撫沈儆炌以便宜起善於家令督兵馳救大破之尋進副總兵援貴州時賊猖獗羣苗所在蠭)
(起善緣道剿撫抵貴陽滇黔始通論功累加都督同知善勇而好謀撫士卒有恩為滇中諸將之冠)
甘百(昆門人性恬淡惟以賑貧乏為事萬歷庚戍滇饑出粟饘民全活甚衆有司上其事欲旌)
(之力辭庚戌詔天下輸粟助邊立應詔授以官亦不受)王來儀(字仲威昆明人萬歷中知)
(嘉魚縣廉直不媚上官後流賊入滇罵賊而死本朝乾隆十二年賜諡節愍)唐俊
德(祿豐舉人萬歷中鳳賊猖亂俊德同庠生周之麟百戶陳宰土官李印力戰被殺因建祠以祀)
(四人賜額曰忠烈)汪文度(宜良所世襲指揮天啟間猓賊犯城文度往禦被刺腸出仍奮)
(勇擒賊斬之城賴以完)程坤(昆明人天啟武進士官四川總兵會西路為賊兵梗率兵赴援)
(至畢節城䧟被執不屈死)劉維馨(昆明人天啟舉人任鄜州知州流寇至率衆拒守城䧟罵)
(賊亂刺而死同縣舉人余士秦任石阡推官上計次襄陽值張獻忠圍城死之)李悉達(羅次)
(人領天啟四年鄉薦品行端方知夔州府多惠政流賊䧟城死之)陳履厚(昆明人天啟間)
(從京師扶父櫬歸至龍里遇安酋之變賊焚其柩履厚抱柩哀號賊擊之死)李玉衡(昆陽)
(&KR2951;生舉家避流寇於滇池寇掠其船母蘇氏先投水玉衡即隨之抱母屍死妻子奴僕從死者九人)
胡郁然(昆陽廪生品行方正流寇屠城前一日母死人勸其去郁然曰母生我而我棄之忍)
(乎守母屍不避賊至遇害)王錫衮(禄豐人天啟進士歷官吏部左侍郎予告歸里後值沙酋)
(之亂起義討賊被執死之妾尚氏與弟錫鉞妻宋氏皆自縊死)張如良(昆陽人天啟中歲貢)
(持己清慎流寇之亂如良與子景輝景耀及妻媳一門俱殉死)趙譔(昆明人天啟舉人知龍泉)
(縣屢平賊亂因擢御史甲申之變罵賊而死本朝乾隆四年賜諡忠愍入祀忠義祠)馬
乾(昆明人崇禎中由舉人授䕫州府張獻忠圍城二十餘日乾親冒矢石隨機制勝賊遁去擢四)
(川巡撫率師禦寇於内江孤軍援絶而死本朝乾隆四十一年賜諡忠節)李兆旂
(昆陽人崇禎中為廬江訓導流寇圍城兆旂守北門城䧟被執不屈死之長子淳痛哭父屍亦罵賊)
(死妻洪氏以苦節聞次子澄聞難奔赴負骨歸葬奉母避寇山谷至母卒暮夜歸葬負土成墳廬於)
(墓側年本朝乾隆四十一予祀忠義祠)羅銘鼎(三泊人崇禎舉人官威茂道張)
(獻忠犯川罵賊而死妻段氏攜子兆鶴兆桂兆昌俱投水死)劉㩠(昆明人戶部主事為闖賊)
(所執捶之折一足不死歸至滇流寇使人招之授以督學㩠曰京城不死已無顔見先帝復為賊官)
(耶大罵而死)楊永言(昆明人崇禎進士知崑山縣卓有政聲值寇破城巷戰而死)劉
昌應(右衞人明末為參將流寇入滇倡義起兵屢戰不克為賊將所執不屈遇害本朝乾隆)
(四十一年賜諡節愍)向琪(左衞人為百戶聞流寇至宜良一家十六口皆縊死同時)
(前衞千戶蔣薦百戶向宸亦闔門死節本朝乾隆四十一年予祀忠義祠)陳爰詢
(昆明人崇禎間歲貢官南溪訓導時流寇亂蜀力陳防禦之策因委署馬湖屏山縣城已䧟爰詢走)
(烏蒙假兵恢復總督樊奇其才授本府推官傾囊募士軍威大振終以力屈死之)李守賢
(昆陽歲貢崇禎間任江夏訓導造士有聲流寇至分兵守城城䧟罵賊而死)李方泌(昆陽)
(人性至孝篤於學流寇臨州方泌夫婦攜四子入舟避之為賊所獲方泌不屈被殺婦抱子罵賊投)
(水而死一年本朝乾隆四十予祀忠義祠)段伯美(晉寕人流寇至伯美偕諸生余)
(繼善耿希哲助知州冷陽春拒守城䧟俱殉難死本朝乾隆四十一年予祀忠義祠)羅
正符(安寕人博學工文崇禎間流寇遣曹名臣駐州正符憤怒邀一賊至其家執斧斫之不中)
(賊縛之去不屈而死同邑中書朱蘅亦於是殉節)李開芳(富民人流賊入城妻及二子俱)
(赴井死開芳偕其友王朝賀走至松花壩俱自縊本朝乾隆四十一年予祀忠義祠時在)
(籍知縣陳昌裔不受偽職為賊杖死亦於四十一年賜謚節愍)莫貴德(宜良人字)
(可及靖州知州流寇至謂妻麻氏曰身受國恩當以身殉同赴井死)王謨(昆陽歲貢事母孝事)
(兄恭流寇至被執不屈死同時易門學生楊霓明亦罵賊而死)唐泰(晉寕人性高潔雲撫錢士)
(晉稱為雲中一鶴晚年隠於僧著擔書使者集)楊泰(安寕人明未舉人幼聰穎力學不仕所著)
(有虎邱温泉志)司慎(昆明人沐天波參隨沙定州反欲假禀辭襲天波直入府慎叱之被刃斷)
(胸而死同縣向六馬三約敢死士十人書報國字為號共圖賊不克被殺又禆將徐高遷將糾衆援)
(勦而人無鬭志遂闔家自焚死)楊嗣昌(昆明諸生流寇徵丁嗣昌以代弟死安籠妻孔氏以)
(苦節著)陳大經(昆明人有才略善騎射兩中武舉沙賊之變沐天波倉皇欲出大經叩馬)
(諫曰尚有日月營兵殺賊不勝行未晚也時奸人于錫州隂為沙地目視天波天波疑其見誘抽刃)
(殺大經而去)黃恩(右䘙人百戶沙賊䧟城率家丁數人巷戰力竭而死)
︹本朝︺施洎(雲南府學生吳三桂叛奉嬸母生母及幼弟避兵新興賊驟至匿二母於窖中賊來)
(搜洎力拒之天既明二母出視身無完膚卧地流血但顧弟曰善事親氣遂絶)周養元(昆明)
(人流寇入滇將害其父養元號泣願以身代賊感動父子俱得生事繼母趙氏備極孝養趙年九十)
(五卒養元己七十餘哀慕如所生母後其子佩遭吳逆之亂奉母楊氏避兵撒拉村糧絶負米二百)
(里外晝夜兼行兩足流血人謂克嗣其孝)萬必貢(昆明人性篤孝奉父避兵山東遇大蛇祝)
(曰吾固當死奈二親何蛇竟去後歸傭力以養不缺甘旨母疾視湯藥跪進之衣不解帶者數月卒)
(後負土成墳邑令聞欲旌之固辭不受)楊衍慶(昆明人流寇之難負父避亂父被掠衍慶)
(迫救并遭拷縛杖索皆斷賊驚釋之)蔣之彦(昆明諸生順治七年流賊寇滇將以之彦祖塋)
(為游觀所之彦往争之賊諭償以他處山場厲聲曰尺土皆朝廷有豈賊得據耶賊壯之授以偽職)
(遂拂衣歸賊促之往終不屈遂死於杖葬邑東之葉家山)楊瑄(昆明人流賊入滇瑄率鄉子弟)
(操挺杖奮擊城西門外山坡死焉鄉人義之名曰楊瑄坡)薛大觀(字爾望昆明人為郡諸生)
(順治十五年李定國據雲南大觀攜家居黑龍潭上嘆曰吾當不惜七尺軀為天下明大義子之翰)
(曰大人死忠兒當死孝其妻妾亦相率誓死以金授僕令他往僕曰主死奴安歸遂俱赴龍潭死數)
(日屍浮出七人皆聚一處乾隆四十一年予祀忠義祠又生員施于京俱闔門焚死)袁
宏(安寕人吳逆殘騎與魯奎野賊擄掠宏間道赴大營請建安撫禦侮策城賴以全復入魯奎賊)
(營要釋隣境婦女千餘名平居孝友謙和時能緩急人)朱荃(安寕人王自奇之亂被執不屈)
(飲酖死初隨父官江南以明末兵亂道阻聘妻陳氏音信阻隔陳父欲别議婚氏截髮誓不從父封)
(其髮達江南乃間道歸娶及荃死氏乃託孤於從父絶食而死)陳九蛟(昆陽人與洪文彬素)
(友善流寇至相約敘别各自縊死)施逢泰(昆明人康熙二十年大兵圍省城奉父避於姚)
(安方山值胡國柱潰兵劫執逢泰憤甚罵賊賊怒殺之逢泰死而賊悔遂釋其父)張潤(昆明)
(人親疾叩天祈以身代及殁廬墓盡哀)潘家禮(昆明人三桂叛避兵嵩明父母同日卒鬻)
(身許姓得銀治喪許感其義不受劵潘不可日與傭作伍積五載償清還教子列郡庠)熊才
(昆明人少有雋才為文援筆立成及長研精諸子百家書晚年詩文益邃尤工書畫片言尺牘人皆)
(蔵之)胡士悅(字季凱昆明人廪生四歲失恃哀痛不食九歲父病親侍湯藥祈天願以身代)
(及父殁哀毁骨立事兄撫姪兼盡其道族黨交稱焉)趙士英(字鼎望昆明人康熙丙戌進土)
(改庶常假歸養親仲父之瑶貧而乏嗣奉之終身葬其師唐質生厚䘏故人史纂之子皆人所難者)
王思訓(昆明人康熙丙戌進士博學有文為諸生日嘗為當事聘修志後以翰林檢討督學)
(江西典試廣東有近體詩行世)陳清(嵩明諸生與霑益諸生余聯甲皆尚義康熙間東川土官)
(祿永明為其弟妻小安氏謀死欲為子世英謀襲其勢方強二人請於蜀撫曰殺命吏而無罪且得)
(官恐東川殆難綏靖不如改土設流為便撫從其計東川始安)戚藩文(晉寕人父俊有狂疾)
(康熙間阿迷土目盧鼎魁謀逆械繫赴省俊遇之遽曰此吾友必釋之押者以為信拘俊送州藩文)
(急往白以疾并拘之鄉人共往祈乃釋踰年俊殁繼母張氏乖僻不慈病危藩文刲股肉以進乃愈)
(張亦感悟嘗語人曰藩文真孝子也)張旭(呈貢人康熙壬戌進士官檢討好讀書尤工舉業嘗)
(坐卧小室中肆力於古未幾卒)段昕(安寕人康熙進士知連城縣民素健悍昕廣置庠塾課以)
(儒行風始革復刊田式使賦不偏重禁溺女擒亂民賑饑荒雍正間以清介保舉内陞主事弟㬢以)
(進士知雲山縣案無留牘薦擢御史屢著直聲歸里後世宗特召用之多所條奏不存稿)
虞世瓔(字虞山昆陽人以薦授光祿寺署丞歷官通政司右參議工書法供奉内廷康熙中)
(致仕歸卒)許希孔(字瞻魯昆眀人雍正甲辰進士歷官工部右侍郎事祖母繼母曲盡其孝)
(雖處貴顯不啻寒素)陳印瑞(昆明人事親以孝聞有謝姓者託以三百金後謝殁訪其子還)
(之舊郡守梅姓遺女孫與依印瑞撫而嫁之)吳寬(昆明人父殁暮宿塚旁曉歸養母踰年母)
(殁前後廬墓四載兄亡迎嫂姪同居雍正間旌)郭寬(昆明人性孝友良知天賦少長如一)
(親殁廬墓三年乾隆間旌)林雯(昆明人父母殁先後廬墓六年乾隆五年旌)涂崇
(昆明人七歲母卒哀毁如成人事繼母以孝聞後以貢授廣南訓導卒)趙繼普(昆明人博)
(學力行以貢生任蒙化訓導公慎廉介課士有方文風一振著有雲莊詩文集)錢灃(字東注昆)
(明人乾隆三十六年進士由檢討遷御史薦井通政司副使甘肅冒賑劾總督畢沅瞻徇復劾山東)
(巡撫國泰驕縱與藩司于易簡俱伏法時大學士和珅在軍機不與諸大臣同處灃特劾之尋得)
(俞旨命在軍機處行走和珅故試以艱鉅皆不能屈其督學湖南嚴而得士心有錢來不要錢)
(之謠所入廉俸與仲叔共之并倡修會館置鄉會試卷金壬子歲昆明大水作六河說獻當事倡衆)
(捐資以助公用嘉慶十二年入祀鄉賢祠)李超能(昆明人母羅氏晚歲失明超能以舌吮之)
(年餘忽愈三十餘喪妻不復娶每夜抱母足以寢同邑華天佐嵩明月添佑月添裾均於嘉慶間以)
(孝旌)程振鵬(昆明人孝友端方篤於行誼博學強記嗜著述有嶺雲編啟蒙韻學見聞)
(錄數十卷後以貢生任蒙化訓導)楊𣏌(嵩明人母疾侍湯藥晝夜不倦母卒廬墓有白犬守)
(塚諸異嘉慶間以孝旌)張棟(安寕人少孤貧竭力事母甘旨必供母疾刲股以進友愛二弟)
(嘗傾囊助之己則屢空)許瓚(易門人家貧竭力事父母有魯奎野賊夜入室執其父瓚挺身)
(捍父力鬭被殺)華天佐(昆明人奉事孀母孝行克敦人無間言嘉慶間旌)
︹流寓︺︹漢︺蘇文達(籍貫未詳從馬㐲波南征交趾疾發不得歸永平間來滇至新羅邑即今)
(安寕相傳温泉是其所闢)︹唐︺賈餘絢(蜀人善屬文尤長於書寓雲南西㸑王碑是其手書)
閭邱均(成都人與陳子昂杜審言齊名武后時官博士後從唐九徵為管記南中碑碣多出)
(其手)賈島(咸陽人能詩唐末寓雲南有送雍陶入蜀詩)雍陶(成都人唐末寓昆眀有送)
(裴章還蜀詩)︹明︺劉謹(山隂人父戍雲南謹六歲問雲南何在人以西南指之輒朝夕遥拜)
(年十四瞿然曰雲南雖遠天下豈有無父之子哉遂抵滇凡三往返始得歸其父焉)王紳(義烏)
(人贖學士禕之子也蜀王聘之教授蜀郡紳痛父奉使死難喪未返白王走雲南行抵死所號慟幾)
(絶滇人哀之稱為王孝子)唐循仲(淳安人長於詩洪武中父戍滇未行卒兄凱仲例當代循)
(仲憐兄無依與之偕居數載兄以疾終循仲哀痛而殁)劉有年(沅州人建文中知太平府)
(有治聲靖難師至有年守義不迎因安置昆明)楊慎(戍永昌尤愛昆明高嶢山水清曠僑居久)
(之詩文一脫手傳誦中土纂述甚富後竟卒於滇詳永昌府志)
︹列女︺︹晉︺李毅女(名秀父為寕州刺史卒於官時蠻寇攻城毅子釗任洛還赴到牂牁路塞)
(停住交州交武以秀明達有父才遂奉領州事秀適漢嘉太守廣漢王載載將家避地在南故共推)
(之又以載領南夷龍驤參軍秀奬勵戰討食糧已盡茹草炙鼠為命伺夷怠緩輒出軍掩破三年釗)
(乃得達丁父喪文武復逼釗領州府事毅故吏毛孟等詣洛求救懷帝乃下交州使救助之)︹元︺
段功妻阿&KR1513;(梁王柏市刺幹爾密女功官雲南平章梁王忌之令女毒焉女不從梁王)
(卒殺功女痛苦欲自盡梁王防衞周至女愁憤作詩自見聞者哀之卒悒悒死)雅克特穆
爾妻托克托和氏(雅克特穆爾為梁王部將明洪武時平雲南敗績於曲靖馳歸)
(氏閉門不納曰爾受梁王厚恩兵敗不死何以見王乃鴆其二男一女命侍者曰我死舉火焚屋毋)
(令辱我遂飲鴆死又皇甫璇妻楊氏桑和州妻李氏景縣尹妻王氏皆元時以貞節旌雅克特穆)
(爾舊作燕帖木托克托和氏舊作脱脱懷氏今改正)︹明︺李仁山妻楊氏(昆明人仁)
(山早世楊年十八生女未逾月父諷令改嫁楊遂引刀斷一指曰指續可嫁竟不能強)孫彬
妻謝氏(三吳人永樂間從夫戍交趾清化衞彬卒有詔復安南國歸廣南同戍者強其子敬)
(遯海歸氏諭之曰汝占戍籍遯則勾牒至白罹罪也且滇吳萬里浮海不測先祀安託乎乃與敬匿)
(神祠中伺同戍者盡過乃歸苦節五十餘年又侯官嚴士良戍滇卒妻吳氏年二十撫孤守節宣德)
(間旌)趙宣妻朱氏(右䘙人年十九夫卒誓死不二時南寕伯毛福壽征麓川回謀娶之)
(氏曰善為我辭必欲相強惟有死耳守節五十七年而終)良朝元妻郎氏(昆明人年)
(二十夫卒撫遺腹子後亦夭苦節七十年又同縣閻厚妻金氏張翿妻王氏劉悌妻韋氏秦春妻王)
(氏吳承祚妻繆氏羅必舉妻張氏魯忠妻張氏李暘妻黃氏盧英妻短氏劉潤妻趙氏張翃妻胡氏)
(方玘妻曹氏廖忠妻梅氏楊翺妻許氏楊廷詔妻謝氏周允惠妻王氏林東棠妻李氏周維新妻閔)
(氏盧康續妻謝氏董紹舒妻郭氏張翿妻胡氏劉體仁妻孟氏王僎妻段氏陶希哲妻祿氏張翔妻)
(朱氏王重光妻段氏艾龍光妻簡氏吳鑰妻戴氏李光憲妻張氏封錫屢妻王氏廖朝元妻郎氏姜)
(愷妻吳氏李文徵妻熊氏方袍妻俞氏劉傑妻吳氏李潔妻楊氏吳詔妻張氏嚴清妻施氏李克明)
(妻楊氏常楨妻沈氏程世勲妻蕭氏俱苦節終身)毛從讓妻劉氏(昆眀人年二十)
(四夫卒撫子義成立娶魏氏年甫十八義復卒遺孤禹一歲人謂魏年少恐難守魏歎曰吾姑不忍)
(負吾舅吾忍負吾夫耶撫孤事姑一門雙節又同縣徐昂妻顧氏與子行妻鄭氏沈朝惠妻張氏同)
(子國英妻孫氏亦兩世苦節)完嗣昌妻太氏(昆明人未嫁夫病篤父母許往侍湯)
(藥及亡即守制不歸事舅姑甚謹苦節六十六年同縣楊氏齊姑亦未嫁守節)施於身妻
嚴氏(昆明人于歸甫七月於身授仙居令值流賊阻絶道路氏毁容斷髮針黹以養翁姑後卒)
(拮据殯葬為夫弟婚授以家事將作死計而於身忽歸夫婦不能相識)楊嗣昌妻孔
氏(昆明人流寇亂嗣昌以諸生代弟戍安籠死遺一子一女後聞賊勒寡婦配軍氏投井中數日)
(水淺得不死遂削髮毁容後子亦死僅遺一女相依孤苦守節五十餘年)嚴可富妻高
氏(宜良人年二十七夫卒以女紅給諸子讀書一日祭墓歸拾八十餘金訪其人還之子鎮妻汪)
(氏少寡生遺腹子容守節如姑人稱嚴氏雙璧同邑李華妻王氏陳湧川妻程氏藍彬妻萬氏周贇)
(妻趙氏俱以節稱)羅江妻李氏(嵩明人夫疾割股療治未愈死氏哀慟喪明寇至抱)
(夫遺像投水以救免嘉靖間旌同州鄭儒妻洪氏孟欽妻黃氏楊友善妻劉氏楊正名妻尹氏周鳳)
(起妻楊氏管宗本妻李氏俱以節聞)趙輈妻段氏(晉寕人年二十夫卒撫孤養親預刻)
(己姓於墓碑孀居五十載親戚罕見其面又同州蘇震妻段氏唐鋂妻陳氏于綸妻史氏蕭必達妻)
(任氏李名奕妻蘇氏楊大韶妻孟氏王綸妻史氏胡州道妻王氏凌懋妻孫氏楊世泰妻段氏楊大)
(詔妻孟氏段法妻劉氏俱甘貧守節)李志恭妻王氏(呈貢人夫殁守節又同邑李忠)
(恭妻王氏李大倫妻劉氏繆思恩妻張氏張淑顔妻蔣氏黃大才妻夏氏李孟祥妻文氏俱以節聞)
王璽妻李氏(安寕人年十九夫亡痛苦求死母以其有遺腹勸為似續計及生女不變)
(其志又同州陳應賢妻董氏夫亡家貧撫孤終身苦節)陳孟章繼妻田氏(安寕)
(人孟章為南部主事卒時易門土官王一心叛聞氏貌美率人馬欲劫之三日不去氏拔刀自刎賊)
(始舍之後因救得甦守節四十餘年萬歷間旌同州趙文秀妻楊氏楊大爵妻張氏陳瑞妻施氏楊)
(思恭妻傅氏楊宗魯妻陳氏朱敬修妻孔氏趙宇妻楊氏李焯元妻陳氏謝濚妻朱氏俱以節聞)
王衢妻陳氏(祿豐人夫卒年甫十六伯叔憐其無子欲奪其志氏赴水死鄰婦朱氏拯)
(之久乃得甦守節終身同邑李芸妻劉氏吕啟賢妻李氏潘元妻李氏王錫鉞妻宋氏錫衮妾尚氏)
(皆死節)李世馨妻耿氏(昆陽人夫殁斷髮入棺勒名共石守節終身同州陳梁妻)
(劉氏洪範妻李氏吳英妻陳氏吳大穎妻邢氏楊偉妻張氏安國妻嚴氏高某妻趙氏傅爵妻姜氏)
(劉奇東妻任氏楊禮純妻李氏楊士葵妻洪氏俱以節聞)李廷映妻楊氏(易門人夫)
(殁守節又同邑但存義妻馬氏宋廷相妻梁氏翟銳妻段氏張文彩妻王氏宋足徵妻周氏歐黃妻)
(但氏劉瑾妻邱氏俱以節聞)沐啟元妻陳氏(啟元為黔國公早卒子天波襲職沙)
(賊之亂氏走朝陽菴自焚死天波妻焦氏攜妾夏氏自縊死幼女焚死於金井菴中)沐天波
女(名瑞貞許配劉文秀子甫十齡文秀子殁女自縊死)王宓妻時氏(昆明人夫亡時)
(許以死殉及事舅姑喪葬嫁女畢即自縊)杜九徵妻白氏(昆明人夫亡子二歲撫之)
(長又卒慨然曰我所以不死者為杜氏遺孤耳今生何為三日不食自縊死)楊東明妻
陽氏(名羅平昆明人未嫁聞夫卒哀痛欲死以救免後其母欲嫁之遂自縊同邑魏昇妻失其)
(氏未嫁而昇以罪戍騰衞父母欲别嫁之女潛製布袋至期入之自束其口投水中覓其屍不得姻)
(家欲訟之尋浮出訟遂息)孫宙妻浦氏(烏撒衞人宙昆明人官京師卒二子在襁褓氏)
(剪髮忍死扶櫬歸既葬痛哭不食死於墓前)陳爰諏妻王氏(昆明人夫任吏部主)
(事卒於京氏扶櫬歸遇安賊之變罵賊而死)瞿鳴鸞妻孫氏(高陽人鳴鸞昆明人)
(子華任通海教諭迎養路遇流寇欲引去氏大罵被七刃而死)邵愈謙妻阮氏(昆明)
(人名瑞通書史流寇入滇闔家航昆明池避亂為賊搜獲氏題詩舟中几上編髮聯衣自沉而死賊)
(大感悟邵氏一姓俱得生全又同縣王綉妻朱氏寇至隨羣婦避地窖中為賊所覺氏出奪刀斷已)
(首賊大驚盡釋羣婦而去)施堯心妻龍氏(昆明人流寇至氏與子于朝妻蔡氏于國)
(妻全氏姪于聘妻傅氏孫濬妻朱氏女適劉及名全妹者姪女適周適段孫女海長并傅氏所撫喜)
(妹皆自縊人傳施氏十烈以喜妹他姓不與也其時寇至自盡者同縣趙廷璧妻黃氏與妹適曲靖)
(蔣氏者薛之蕃妻楊氏並二女楊順成妻舒氏徐盛妻邵氏並一女范立朝妻王氏並曾孫女性存)
(郭崶妻葛氏范應貴妻胡氏施堯敘妻傅氏施于京妻黃氏楊歸儒妻王氏並子德溥妻王氏王駟)
(驤妻趙氏劉援妻楊氏李為龍妻尹氏解從富妻李氏解從應妻唐氏楊達儁妻羊氏朱運昇妻王)
(氏並妾陳氏金應斗妻張氏徐大妻竇氏並一女羅綺妻張氏妹羅氏熊才妻司氏張耀妻李氏高)
(遇說妻何氏與姻家黃氏丁焜南妻任氏丁炳南妻金氏並一妹李祚昌妻謝氏張翹妻周氏朱鼐)
(妻張氏周祚興妻楊氏并弟妻羊氏周謙妻高氏朱霞妻寇氏楊三畏妻陸氏楊偉秀妻江氏施于)
(鐄妻胡氏施濎妻嚴氏胡棨妻莊氏嚴敏培妻丁氏並女錫慶嚴永培妻楊氏夏思周妻張氏夏思)
(禹妻丁氏並媳馬氏何誥妻王氏何詔妻江氏卜國泰妻全氏卜其昌女卜氏楊嗣緒妻段氏並一)
(女陳王烈妻徐氏趙從耀女趙氏嚴賓妻徐氏並子似祖妻白氏佩祖妻羅氏侍祖妻施氏孫敦培)
(妻任氏姪妻韓氏姪孫妻何氏表姪妻胡氏與女適李孫女適萬適張及名壽貞二妹姪孫女淑貞)
(等楊思義妻陳氏董邦昌妻王氏妾何氏子夢桂妻段氏并女孫女二婢薛大觀妻楊氏子之翰妻)
(孟氏女夢雲靜玉婢蘭香等任允升妻趙氏允元妻薛氏允中妻瞿氏允元女任熙女婢玉書王媪)
(等山倫妻趙氏子應星妻王氏並二女山嶷妻沈氏並一女徐錫衮妻山氏並一女王彝妻山氏并)
(同居楊氏等蘇騰吾妻陳氏媳何氏程其信妻陳氏媳袁氏婢八月等均死即又嚴恩培妻湯氏亦)
(不屈被殺)李為龍妻劉氏(昆明人為龍任成都府城䧟身殉氏將幼子交僕赴黔以)
(延宗嗣遂與妾童氏俱縊)施於鎮妻楊氏(昆明人於鎮守越州將出征而怯氏促之)
(猶未果氏慷慨自縊死)蕭氏(昆明人其夫姓名無考明末為雅黎參將卒於官值兵潰掠滇)
(氏攜女投池死漁人得屍有油紙封藏詩釘衣襟上同縣謝忠妻楊氏亦以賊至投井死)楊順
成妻舒氏(昆明人流賊掠滇氏以毒物塗身剪髮垢面自炙成瘡為隣婦所嫉訐其患處)
(非真遂被執欲汚之氏不從自縊死同邑黃之龍妻唐氏單允若妻李氏李毓秀妻孫氏蘇源妻余)
(氏郭之維妻陶氏沈應蛟妻胡氏許廷儀妻孫氏單先覺妻傳氏李恪妻楊氏皆殉節死)楊鈞
妻李氏(嵩明人鈞任永安州知州刻苦自守卒於官氏攜幼子扶櫬還里至廣陽堡遇寇恐)
(為汚辱赴水死永安人思鈞之清高李之烈建雙節祠於江干同州史書妻丁氏為亂兵所掠自縊)
(死)張䕫龍妻趙氏(呈貢人流賊之亂氏同三女及妾張氏為亂兵所掠顧曰母見)
(辱惟一死耳伺間女與妾環拜而縊氏觸柱死)趙苞女(名淑姐安寕人年十四值鳳逆之亂)
(以衣蔽面投河死又昆眀南村婦避賊至南壩河投水死不知為何氏)羅天文妻洪
氏(安寕人沙賊亂氏以利刃藏於身後為賊獲夫逡巡隨後氏遥謂夫曰君自歸我不負君遂自)
(刎死)張維樞女(安寕人夫姓名失傳為流寇所獲欲汚之誓死不從賊怒刺之死)曹
小姑(安寕諸生賞之女有殊色有兵與女隣居瞰室中無人踰墻持女女度不免紿以暗室相)
(就兵從之遂入室自刎死同縣楊昭妻彭氏孟之功妻郎氏楊恒謙妻張氏尹弼妻楊氏皆同時殉)
(節)羅兆龍妻楊氏(安寕人楊達偕女母羊氏聞寇至授以一繩期同死寇至與母)
(並縊同州許廷議妻孫氏避至廟中次日負二子出不見其夫遂置子於地投水死其夫覓屍不得)
(禱於神後九日乃浮出)王氏(祿豐人夫姓名失傳早歲食貧守節孝事翁姑及翁姑殁喪葬)
(畢自縊死同邑彭氏夫失名沙賊至恐為逼投河死又周天易女年十五未字聞沙賊叛閉戶自縊)
王業元妻許氏(祿豐人夫亡守節勵阿克之亂氏聞賊至自刎而死)李源妻
姚氏(昆陽人源素負英氣流寇入滇奉調禦寇死之氏聞即攜女投水死同州吳國慶妻閔氏)
(夫亡守節寇䧟城罵賊死邢俶妻李氏赴火死)胡彬然妻王氏(昆陽人流寇抄船氏)
(與女皆被執磔首流血殞於水中彬然義不再娶)
︹本朝︺王家婦(昆明人夫失名順治五年避兵迷渡夫卒買二棺哭三日夜不絶聲葬夫畢即)
(自縊同縣任之進妻王氏亦夫死殉節)王啟隆女(昆明人順治五年避亂自縊衣襟内)
(帶有父兄行樂圖同時潘文明女福壽及鳴遠橋女皆自盡)戴高妻戍氏(昆明人年)
(二十一夫亡刺喉噴血幾絶遇救而甦嘗割股以療姑疾撫子成立康熙四十四年旌)郝翔
妻蔡氏(昆明人年二十二夫卒自縊以殉姑救免繼遭寇亂復投水死又以救甦姑病焦渴)
(食不下咽蔡覓乳哺之三年撫二子成立康熙四十四年旌)傅景明妻唐氏(昆明)
(人年少夫亡事姑撫子苦節終身康熙間旌)熊卜尚妻梁氏(昆明人年二十一夫)
(卒撫數月遺孤遭吳逆之變流離萬狀矢志不渝康熙間旌)黃玥妻唐氏(晉寕人夫)
(亡子幼撫孤守節康熙間旌)王養正妻洪氏(昆陽人年二十一夫卒有遺腹五月)
(氏誓死以守後生子名順天撫之成立為娶妻楊氏生子來賓順天復卒楊亦撫孤守節事姑甚謹)
(俱康熙五十四年旌)葉政妻郭氏(昆明人夫貧罄奩贈以助膏火至體無完衣終)
(無怨言年二十九夫殁值沙賊之亂恐為賊汚誘三子出閉門自縊子尚高妻任氏曾孫凌雲妻陸)
(氏俱年少夫亡養親撫孤甘貧守節雍正間旌)楊鰲妻林氏(昆明人夫殁家貧姑)
(令適人親迎者至自縊救免雍正間旌)於崇惠妻李氏(昆明人于歸後值兵燹奉)
(姑匿山谷間隨夫數十里負米供饔飱踵至流血年二十八夫亡事姑益謹教子成立雍正十三年)
(旌)楊桂柏妻王氏(昆明人年二十七夫亡二子幼氏欲以身殉或勸以姑老子穉)
(乃止後子朝元卒媳王氏守節如姑雍正間旌)謝履泰妻李氏(昆明人年十六)
(許聘未嫁聞夫訃請奔喪不許遂絶粒父母乃聽歸謝氏撫姪為嗣雍正間旌)楊玉龍
妻丁氏(昆明人年二十五夫卒子幼翁姑欲遣嫁之氏截髮自誓子長娶媳尋卒氏復與媳)
(撫孤孫成立雍正間旌)陳黼扆妻倪氏(宜良人順治十五年流寇據滇大兵至)
(賊奔宜良黼扆死之倪與妾李氏女陳氏俱奮身跳崖死雍正間旌)徐大聘妻陳
氏(宜良人順治十六年避兵於紅石崖其夫為寇所擄氏與妾楊氏恐見汚同投江死雍正間)
(旌)保亮妻楊氏(宜良人年二十夫卒僅遺一女孝事盲翁撫姪為嗣雍正間旌)
李懷城妻吕氏(嵩明人年十六于歸適姑病篤奉湯藥三月晝夜不懈年二十一夫)
(亡紡績課子足不出戸雍正十三年旌)宋裔良妻紀氏(晉寕人年二十七夫亡無)
(子依姪士璋守節四十七年士璋母唐氏昆明人父裔超早卒唐撫士璋守節六十年皆雍正十三)
(年旌)陳其敬妻楚氏(呈貢人年二十六夫卒遺孤甫三歲舅姑年皆六十餘氏)
(紡績以養宅後有桑一株故夫手植每撫桑以哭桑為之枯雍正十三年旌)温曧妻戴
氏(昆明人強暴欲汚之不從曰盡乾隆間旌)張兆炳妻陳氏(昆明人名五珍)
(兆炳十四歲以父遠出無耗尋父並殁於外氏奔喪守貞以十指養祖姑及姑人咸稱孝越數年以)
(饑寒死與同縣李清妻尹氏陳謙妻高氏范勳妻李氏皆未嫁夫卒奔喪自盡均於乾隆間旌)
鄭士長妻吳氏(昆明人夫殁守節與同縣包光昌妻高氏戴國詔妻張氏鄒近泗妻)
(邢氏楊芬妻趙氏金應麟妻朱氏張翹妻周氏周謙妻高氏朱霞妻寇氏與妯張氏王氏江氏戴立)
(禮妻孫氏顔倫妻王氏嚴步雲妻阮氏馬龍圖妻胡氏何詔妻王氏繆秉恒妻戴氏羅繼遠妻苗氏)
(王民定妻彭氏王配禹妻夏氏潘文明妻楊氏媳高氏程默卿妻袁氏與妯某氏辛有耕妻湯氏劉)
(國正妻沈氏張翰良妻陳氏陳于朝妻王氏王珍妻初氏張應坤妻完氏王應舉妻陳氏楚秀妻李)
(氏王之賢妻陳氏于崇唐妻李氏錢元妻雷氏張玉龍妻李氏陳湛源妻王氏劉嘉彦妻陳氏康茂)
(才妻宋氏許珍妻尹氏王雄妻王氏王永德妻曹氏馬成龍妻張氏吳沾榮妻王氏何一貞妻符氏)
(胡汝英妻孫氏繆汝恩妻章氏洪濯妻孫氏楊偉妻陽氏閻俊妻劉氏張其龍妻楊氏傅曰仁妻劉)
(氏沈仲全妻阮氏許天麟妻温氏熊卜昌妻梁氏蔣德宣妻劉氏張翰妻李氏羅維城妻張氏朱鳳)
(妻王氏張文英妻太氏孫華妻阮氏彭洪妻張氏李春榮妻韋氏張明耀妻劉氏方印妻張氏劉鎬)
(妻解氏李大亨繼妻劉氏韓世忠妻劉氏鄔際盛妻許氏季捷元妻李氏鄒民新妻朱氏陳言妻顔)
(氏董洪明妻李氏夏應爔妻郝氏張倫妻李氏喬旭東妻李氏段興漢妻王氏徐世榮妻王氏許國)
(賓妻藺氏卜其昌妻田氏徐世貴妻張氏郝維岐妻劉氏趙其璜妻夏氏劉忠妻王氏張拱徽妻莊)
(氏孫盛妻賀氏楊誼妻李氏郎忠位妻吳氏阮正陽妻劉氏朱學孔妻韋氏馬元妻保氏王章妻張)
(氏蔡印妻段氏董正妻林氏潘永明妻鄒氏胡統國妻金氏吳遵周妻周氏翟顯貴妻吳氏劉聯捷)
(妻周氏楊茂林妻陳氏除朝盛妻唐氏湯政妻唐氏盛以恭妻陳氏艾雲升妻李氏王國珍妻李氏)
(楊起鵾妻陳氏黃廷桓妻羅氏張起翔妻羅氏董國仲妻孫氏李樂天妻施氏楊清妻嚴氏韓國安)
(妻陳氏韓志明妻朱氏李廷傑妻栗氏梁國泰妻李氏戚兆龍妻張氏李浩妻楊氏夏騰龍妻楊氏)
(陶進泰妻余氏錢萬鎮妻卜氏申洪基妻董氏楊煒妻李氏杜詩妻戴氏甘澤妻趙氏李才玉妻楊)
(氏阮應宗妻許氏殷學禮妻陳氏晏相齊妻丁氏張洪德妻戴氏許希望妻李氏胡灝妻陳氏李國)
(瑞妻季氏李昌妻吳氏趙思選妻楊氏吳君用妻劉氏段維倫妻王氏劉英妻湯氏張烱妻謝氏馬)
(化麟妻陳氏周忭妻張氏譚瑜妻周氏司統妻凌氏羅一清妻孫氏楊浩妻梁氏劉文熾妻嚴氏何)
(翰妻太氏樂瑞龍妻李氏楊浤妻張氏張琨妻李氏陳一貫妻李氏章文魁妻張氏宋旭升繼妻王)
(氏尚良佐妻楊氏楊嘉信妻楊氏傅玉衡妻車氏蔣詰妻句氏桂自成妻楊氏趙之忭妻季氏馬衍)
(妻張氏鄭善命妻胡氏胡世英妻李氏陳浩妻顧氏妾李氏王昶妻李氏何俊妻楊氏孫夢能鐵)
(氏張璿妻梅氏周巨楊妻劉氏李昶妻任氏&KR2568;妻李氏郝文俊妻王氏梁元輔妻蔣氏王維讓)
(楊氏鄭國良妻劉氏黃家鼎妻寇氏何舜如妻氏張啟才妻楊氏張㞾妻辛氏余芝葵妻陳氏戚)
(維漢妻舒氏文鸞妻劉氏王國榮妻謝氏均於乾隆間旌)俞呈琦妻趙氏(宜良)
(人夫殁守節與同縣嚴崑妻尤氏張撰紳妻羅氏孫尚高妻任氏許如廉妻陳氏陳時泰妻許氏李)
(興漋妻許氏羅英妻段氏何天睿妻周氏廖宇妻尤氏楊曰玘妻周氏陳我素妻程氏陳元振妻殷)
(氏均於乾隆間旌)李國榮妻蘇氏(嵩明人夫殁守節與同州張宏任妻蘇氏蒲葉)
(盛妻李氏李朝宰妻段氏李懷成妻吕氏李利妻史氏晁學曾妻李氏楊士价妻李氏閻宗智妻李)
(氏黃美中妻詹氏王道徵妻孟氏姜尚志妻劉氏李必魁妻張氏李聯元妻潘氏李昌榮妻楊氏楊)
(鶴令妻計氏唐世勩妻潘氏葛晉妻倪氏李元十妻張氏楊照妻羊氏金宣妻楊氏李如芳妻季氏)
(李東䁢妻鍾氏均於乾隆間旌)徐敏妻楊氏(晉寕人夫殁守節與同州姚侫妻趙)
(氏趙政妻徐氏方賢妻趙氏楊金重妻趙氏李天植妻管氏李懷恩妻季氏蔡馪妻段氏徐啟中妻)
(吳氏黃猗妻張氏吳治妻宋氏萬秀妻張氏楊宣妻周氏李芳雍妻蔣氏均於乾隆間旌)段
時勲妻吳氏(晉寕人時勲死之前一日謂家人曰叔幸成立可供姑菽水余其從夫子)
(於地下乎聞者以為痛切之語相勸慰翼日時勳殁氏乘間投河死與同州耿天和妻申氏趙大宗)
(妻洪氏焦揆妻趙氏皆夫亡殉節均於乾隆間旌)楊振烈妻李氏(呈貢人夫殁守)
(節與同縣李孟祥妻文氏靳培厚妻趙氏陳璟妻聞氏楊林妻張氏戴天相妻袁氏均乾隆間旌)
毛翰妻劉氏(安寕人夫殁守節與同州陳汝英妻劉氏曹琛妻施氏蘇潤源妻周氏楊)
(詰妻施氏王來賓妻李氏楊士達妻李氏曹定邦妻張氏均於乾隆間旌)朱瓕妻何
氏(祿豐人夫殁舅姑繼卒氏竭力喪葬與媳張氏撫孤守節均乾隆間旌)吴然妻安
氏(昆陽人夫亡守節媳張氏亦青年守志均於乾隆間旌)吳子才妻何氏(易門)
(人夫殁守節乾隆閒旌)陳應晉妻平氏(昆明人事繼母孝父有疾刲股和藥以進)
(應晉未娶先期卒氏聞自縊與同縣楊純妻孫氏張霙妻陳氏趙文輝妻段氏季蔭宗妻李氏皆以)
(夫死自盡均於嘉慶間旌)張文煻妻李氏(昆明人夫亡守節與同縣貢於侯妻)
(李氏陳岳妻王氏陳其學妻李氏袁宗栻妻華氏張焜妻袁氏熊德裕妻沈氏陳振官妻周氏李興)
(周妻張氏白樽妻王氏李連妻徐氏高聚奎妻張氏趙君輔妻李氏徐之燝妻山氏席春妻陳氏馬)
(儆腸妻羅氏莊儨妻朱氏趙炳垣妻張氏馬連舉妻周氏楊朝戚妻關氏張倫妻龔氏梁德妻陳氏)
(楊材妻張氏李桂妻高氏楊應元妻竇氏藍珍妻楊氏李發枝妻劉氏妾朱氏徐澯妻沈氏郝㼁文)
(妻董氏李發妻段氏張紹祖妻王氏曹有妻晉氏董傑妻張氏華寅亮妻錢氏郝兆熊妻錢氏吳紹)
(先妻張氏李瑞世妻孫氏保名馨妻羅氏戴昌妻李氏李萃妻楊氏史國烱妻湯氏全焜妻余氏谷)
(上林妻張氏劉瀛妻蕭氏樂漸妻閻氏楊偀妾周氏樊藎濂妻安氏趙鍾珩妻段氏凌鍾泰妻蔡氏)
(張君壽妻李氏陳炳妻張氏倪維凝妻李氏張樂善妻董氏閻顯貴妻李氏張梅妻周氏周允知妻)
(杜氏周洪亮妻金氏周宜豐妻傅氏周菁芳妻楊氏徐堂妻馬氏袁正綱妻王氏宋詔妻朱氏吳淮)
(妻孫氏崔直中妻鄧氏馬文元妻速氏陳𥙿祖妻楊氏劉隨勲妻李氏吳奉先妻畢氏李世培妻莫)
(氏陳元凱妻姚氏李灝妻楊氏錢沇妻賀氏馬世德妻李氏王曧妻戚氏楊鍾岐妻文氏金蕘妻荆)
(氏戴瑞祥妻沈氏陳玘妻劉氏黃鍾妻畢氏徐升妻陸氏戴文俊妻喬氏均於嘉慶間旌)萬
鵬程妻楊氏(富民人夫執父喪以毁卒氏奉姑甚謹教子為諸生與同縣陳彦妻江氏)
(段耀妻楊氏徐林妻劉氏均於嘉慶間旌)鐵峻妻馬氏(宜良人未嫁夫卒女請奔)
(喪父母止之命兩子伴女而自往弔女給兩弟出更素衣自縊死)馬來發妻馬氏
(嵩明人少為養媳遇強暴力不能拒奔告於隣歸而自縊與同州小馬氏亦被汚羞忿自盡均於嘉)
(慶間旌)朵慶雲妻張氏(晉寕人夫殁守節與周馥妾王氏楊德新妻吳氏李因培)
(妻任氏王安民妻徐氏張傑妻李氏段發枝妻李氏飛振派妻楊氏楊名榮妻李氏均於嘉慶間)
(旌)邵應昌妻戚氏(呈貢人應昌殁氏年十四誓以身殉父母慰之稍長即歸邵事)
(太姑劉甚謹及劉卒氏強勉視殮一慟而絶嘉慶間旌)朱文元妻楊氏(安寕人夫)
(亡守節與同縣郎永祐妻樊氏高日晉妻張氏李育妻張氏楊源妻武氏保國興妻楊氏包元妻李)
(氏袁文興妻張氏李舜牧妻李氏陳時濟妻羅氏戴王選妻李氏任炎妻陳氏均嘉慶間旌)張
紳妻高氏(羅次人夫殁守節與同縣劉遇平妻郎氏魯思賢妻劉氏均於嘉慶間旌)
馬翰選妻宋氏(祿豐人夫亡守節嘉慶間旌)張霨妻吳氏(易門人夫)
(亡守節與同縣勞可憎妻張氏馮漢妻王氏羅文瑞妻韓氏羅羣英妻饒氏吳品端妻楊氏儲文妻)
(范氏均嘉慶間旌)杜元儀妻(昆明人失其氏夫出師建昌餞於郊語以不歸任他適氏)
(憤甚侯夫出遠遂自縊)沐忠盛女(昆明人以父母年老無子誓不嫁生養死葬盡敬盡)
(哀歷五十歲而終)陳履藴妻劉氏(昆明人兵亂家貧夫婦傭工自活患難中亦相)
(敬如賓夫死自縊)邱成章妻金氏(昆明人年十八將嫁前三日夫暴病死氏請於)
(父母少欲往奠輿至邱門拜見翁姑入室更縗麻詣靈哭奠畢仍歸父母家遂僵卧不語不食父母)
(苦勸終不開目九日卒)徐文林妻(昆明人失其氏文林將死謂氏曰爾勿泣盍從我於)
(地下解帶授之時遺孤甫歲餘氏日抱兒執帶泣未及旬兒亦夭遂自縊)周國良妾張
氏(昆明人國良納氏時年逾六十病腸澁氏薰以湯手承其矢歷十八年不厭國良死吞金殉之)
何秉義妻劉氏(昆眀人未嫁夫死誓以身殉父母防之嚴乘間往夫家守貞尋縊死)
段廷寶妻楊氏(昆明人未嫁夫死誓以身殉其家勸以守貞氏曰翁老姑亡諸叔皆)
(未授室我安歸乎遂絶食而死)吳天命妻王氏(易門人夫亡守節有強欲求婚者氏)
(忿自縊死)董老姐(未詳何處人遭歲歉鬻於昆眀羅鑑家及笄遣嫁董以主人年老不忍離)
(嗣鑑夫婦俱殁子幼族人魚肉之董以鍼紉為餬口計存羅氏之孤終身不嫁)琅玕妾陳
氏(直隸人嘉慶九年琅玕卒於雲貴總督任氏為部署家事畢期以身殉人勸以扶柩歸而後死)
(氏曰心許主矣若遲遲至家且有他疑遂自縊得旨嘉獎)
︹仙釋︺︹唐︺無言(姓李氏嘗持一鐵鉢入定欲晴則鉢内火氣燭天欲雨則鉢内白氣上升蒙氏)
(封為灌頂禪師嘗於崇聖寺講經有一老翁侍立聽畢乘風雲而去衆驚問之曰此洱水龍也)︹元︺
迦邏(姓趙氏諳通唐梵經書)︹明︺布張(昆明人有異術嘗為一嫗作預修齋於送神時)
(伏地不起衆趨視之惟衣冠在地而已後又有人數見焉)提脚道人(姓名不傳萬歷初至)
(滇住北郭外龍王廟以繩提左右趾而行佯狂笑謔人不能測時至蓮花池吐腸出洗一夕化去)
︹土産︺鐡(出昆明易門二縣後漢書地理志滇池出鐡)鹽(出安寕州漢書地理志連然有鹽官)
烏帕(昆明縣出)布(出晉寕川塘須極細密謂之塘頭布)太華茶(出太華山)拐棗
(形曲如拐)巨竹(生易門縣簥甸山箐中數尺一節夷語名竹為簜蓋合於禹貢篠簜之音云)
牛黃(唐書地理志昆州貢)銀硃鉛粉黃丹(俱昆明縣出)芸香
草(出昆明有二種一名五葉芸香能治瘡毒入夷方者攜之如嚼此草無味便知中毒服其汁吐)
(之自解一名韭葉芸香能治瘴瘧)鏡面草(和敝蓑酒服治閉月效)金線魚(出滇)
(池金線同金色細鱗長不盈尺味鮮美)
大清一統志
大理府(在雲南省治西北八百九十里東西距九百六十里南北距二百二十里東至楚雄府姚)
(州界二百八十里西至永昌府保山縣界六百八十里南至蒙化廳界六十里北至麗江府鶴慶州)
(界一百六十里東南至蒙化廳舊定邊縣界一百三十里西南至永昌府界一百五十里東北至永)
(北廳界四百一十里西北至麗江府界六百二十八里自府治至京師一萬一千四百五十里)
︹分野︺天文東井輿鬼分野鶉首之次
︹建置沿革︺禹貢梁州荒裔漢益州郡地後漢永昌郡
地三國漢雲南郡地晉永嘉五年分置東河陽郡
(治東河陽領楪榆)宋齊因之(按齊志楪榆縣屬東河陽郡又有西河陽郡治楪榆)梁
末入於蠻隋屬南寕州總管唐屬姚州都督府(元史)
(地理志唐於昆明之梇棟州置姚州都督府治楪榆洱河蠻)天寶以後為南詔
蒙氏所據(唐書南蠻傳南詔本哀牢夷後烏蠻别種也夷語王為詔其先有六詔曰蒙嶲)
(詔越析詔浪穹詔邆睒詔施浪詔蒙舍詔兵埒不能相下蜀諸葛亮討定之蒙舍在諸部南故稱南)
(詔)偽號大蒙國治羊苴咩城謂之西京後又改為
中都號大禮國(元史地理志蒙舍詔皮羅閤逐河蠻取太和城至閤羅鳳號大蒙國)
(雲南先有六詔至是請於朝求合為一從之徙治太和城至異牟尋又遷於喜郡史城又徙居羊苴)
(咩城)其後鄭趙楊三氏互相篡奪五代晉時段思平
更號大理國元憲宗三年收附六年立上下二萬
戶府至元七年併置大理路兼置軍民總管府又
置大理金齒等處宣慰司都元帥府理於此隸雲
南行中書省明洪武十五件改為大理府屬雲南
布政使司
本朝因之屬雲南省領州四縣三長官司一
太和縣(附郭東西距八十九里南北距一百里東至賓川州界二十里西至蒙化廳界六十)
(九里南至趙州界三十里北至鄧川州界七十里東南至賓川州界三十里西南至瀾滄江界三百)
(八十里東北至金沙江界三百五十里西北至麗江府舊蘭州界五百里漢置葉榆縣屬益州郡後)
(漢曰楪榆縣屬永昌郡三國漢屬雲南郡晉永嘉以後屬東河陽郡宋齊因之梁末入於蠻唐開元)
(中為南詔蒙氏所㩀置羊苴咩城五代石晉後段氏復據之元憲宗收其地七年置上中下三千戶)
(所至元十一年罷千戶立錄事司十二件升理州二十一年州罷復立錄事司二十六年即中千戸)
(立錄事司上下二千戶立縣屬大理路明為大理府治本朝因之)趙州(在府南六十里東西)
(距九十五里南北距二百五十里東至雲南縣界六十五里西至蒙化廳界三十里南至楚雄府鎮)
(南州界二百三十里北至太和縣界二十里東南至雲南縣界六十五里西南至鎮南州界二百三)
(十里東北至賓川州界三十里西北至蒙化廳界一百里漢葉榆雲南二縣地唐時蒙氏據此名趙)
(川瞼置趙郡尋改為州段氏曰天水郡元憲宗七年置趙瞼千戶所至元十一年改為趙州屬大理)
(路明屬大理府本朝因之)雲南縣(左府東南一百四十里東西距二百二十五里南北)
(距一百四十里東至白鹽井界二百里西至趙州界二十五里南至趙州界一百里北至賓川州界)
(四十里東南至楚雄府姚州界九十五里西南至趙州界四十五里東北至白鹽井界二百里西北)
(至賓川州界四十里漢置雲南縣屬益州郡後漢改屬永昌郡三國漢建興二年為雲南郡治晉宋)
(至梁皆因之唐為匡州匡川縣地後張仁杲據之號白子國蒙氏改為雲南州段氏因之又曰品甸)
(元憲宗七年置千戸所至元十一年復為雲南州尋降為縣屬大理路明屬趙州本朝初因之尋)
(改隸大理府有土縣丞楊姓土主簿張氏世襲)鄧川州(在府北九十里東西距六十五里南)
(北距二百二十里東至賓川州界四十里西至浪穹縣界二十五里南至水吕府永平縣界八十里)
(北至永北廳界一百四十里東南至太和縣界二十五里西南至雲龍州界三十里東北至水北廳)
(界一百里西北至浪穹縣界九十里漢葉榆縣地唐置邆川州隸姚州都督府後爲邆睒詔所據蒙)
(氏併之置邆川睒尋改爲德原城段氏因之元憲宗七年置德原千戶所至元十一年改鄧川州隸)
(大理路眀屬大理府本朝因之)浪穹縣(在府北一百十里東西距一百四十里南北距)
(一百二十八里東至鶴慶州界二十里西至雲龍州界一百二十里南至鄧川州界八里北至劍川)
(州界一百二十里東南至鄧川州界十五里西南至雲龍州界二百四十里東北至鄧川州界九十)
(里西北至劍川州界一百二十里漢葉榆縣地唐初爲浪穹詔所居貞元中併於南詔蒙氏置泿穹)
(州元憲宗七年置浪穹千戶所至元十一件改爲縣隸鄧川州眀因之本朝屬大理府有土典史)
(王姓世襲)賓川州(在府東一百二十里東西距一百六十里南北距八十五里東至雲南縣)
(界四十里西至太和縣界一百二十里南至雲南縣界五十里北至雲龍州界三十五里東南至楚)
(雄府姚州界四十里西南至趙州界五十里東北至永北廳界一百二十里西北至雲龍州界六十)
(里漢葉榆縣地後漢屬永昌郡晉屬雲南郡唐為匡州地蒙氏為太和楚場地段氏因之元為太和)
(雲南二縣及趙州地明宏治七年始置賓川州屬大理府本朝因之)雲龍州(在府西五)
(百里東西距二百七十里南北距一百九十里東至浪穹縣界九十里西至永昌府保山縣界一百)
(八十里南至永昌府永平縣界八十里北至麗江府界一百一十里東南至浪穹縣界二百四十里)
(西南至保山縣界一百九十里東北至麗江府舊蘭州界一百三十里西北至野夷界二百二十六)
(里漢益州郡地後漢屬永昌郡地唐初為匡州西境蒙氏曰雲龍甸段氏因之元至元末立雲龍甸)
(軍民府明初改為雲龍州屬大理府本朝因之)十二關長官司(在府東三百里)
(東至白鹽井界一百二十里西至雲南縣界一百五十里南至楚雄府姚州界三百里北至賓川州)
(界一百七十里本雲南縣楚場地元至正間置十二關防送千戶所明改置長官司屬大理府本)
(朝因之土官李姓世襲)
︹形勢︺東連葉榆西倚點蒼襟山帶河地廣而險(明統志)
蒼山為險榆河為池阻以迴嶺重岡緣以漾濞巨
浸據滇省之上游為西南之都會(府志)
︹風俗︺俗本於漢民多士類(元郭松年大理行記)四時氣候常如
初春寒止於涼暑止於温(明曹學佺輿地志勝)敦倫誼重犯
法賦税不待催科貧乏恥為商賈(府志)科第顯盛崇
尚氣節而尊信釋教俗多豪華(通志)
︹城池︺大理府城(周十二里門四有池舊名紫城漢葉榆城故址明洪武十五年築本朝)
(康熙中修雍正八年乾隆四年累修)趙州城(周三里門四有池明宏治二年築土城本朝)
(康熙五十六年重修雍正八年又修)雲南縣城(周四里門四有池即洱海衞城明洪武十)
(九年築本朝康熙七年裁衞歸縣重葺甎城乾隆二十五年又修)鄧川州城(周三里門)
(三有池明崇禎十三年築土城本朝雍正九年重修乾隆二十五年又修)浪穹縣城
(周二里有奇門四無池明萬歷三年始築土城本朝康熙三十一年重修雍正八年乾隆五年累)
(修)賓川州城(周四里有奇門四無池明宏治七年築城時掘地得石碑上刻大羅城三)
(字因以名衞及城本朝康熙八年裁衞歸州以為州城)雲龍州城(舊有土城在瀾滄江)
(外明崇禎中遷州治於雒馬井四面阻山未建城)
︹學校︺大理府學(在府治南元至元二十二年建本朝康熙中累修入學額數二十名)
太和縣學(在縣治東明洪武二十七年建本朝順治康熙間累修雍正八年又修入學)
(額數二十名)趙州學(在州城西鳳山之麓舊在州治南明洪武十八年建本朝康熙十)
(一年改建今所入學額數二十名)雲南縣學(在舊洱海衞治左舊在縣之南郭明成化)
(中遷建本朝康熙三十九年重修入學額數十五名)鄧川州學(在州治南門内前代)
(遷徙不一本朝康熙二十六年遷建入學額數二十名)浪穹縣學(在縣治西山之麓舊)
(在分司署址明宏治中遷建本朝康熙元年重修二十一年二十八年累修入學額數二十名)
賓川州學(在州治西明宏治七年建本朝康熙五十一年修入學額數十五名)雲
龍州學(在州治西北舊時累遷本朝康熙二十四年遷建今所四十二年重修入學額數)
(十二名)中溪書院(在府治西北本朝康熙三十一年建原名桂香雍正元年重修易)
(今名)迤西書院(在府城内本朝雍正三年建)秀峯書院(在賓川州治明嘉靖)
(中建本朝康熙三十二年重修)筆山書院(在賓川州治本朝康熙三十二年建)
(按舊志太和縣有蒼山書院明宏治中建源泉書院桂林書院並嘉靖中建趙州有玉泉書院嘉靖)
(中建雲南縣有青華書院正德中建五雲書院嘉靖中建鄧川州有象山書院玉泉書院並嘉靖中)
(建浪穹縣有寕州書院正德中建龍華書院宏治中建今皆圮廢)
︹戶口︺(原額人丁共五萬二千四百一十一今滋生男婦大小共五十六萬六千三十五名口計十萬)
(一百五十二戶又屯民男婦大小共十八萬二千二百六十九名口計二萬三千一百七十八戶)
︹田賦︺(田地一萬八百九十六頃七十七畝九分有奇共額徵地丁正雜銀二萬四千二百六十八兩)
(八錢六分九釐米三萬一千八百五石一升六合二勺)
︹山川︺玉案山(在太和縣東洱河外一名玉几島一名穠禾島形如几案故名志勝上有摩崖)
(刻字云蜀諸葛亮平南中陣於是水之南通志山在葉榆河相傳漢司馬遷司馬相如奉使皆嘗至)
(此)點蒼山(在太扣縣西三里盤亘三百餘里前襟榆江背環漾水郡之鎮山也後漢志注)
(雲南縣西北百數十里有山衆山之中特高大狀如扶風太乙鬱然高峻與雲氣相連結視之不見)
(其山固隂沍寒雖五月盛暑不執元志有點蒼山在大理城西周四百里爲雲南形勝要害之地明)
(統志山高千餘仞有峯十九蒼翠如玉山頂有高河泉深不可測又有瀑布諸泉流注爲錦浪等十)
(八川蒙氏封爲中岳點蒼山志山高六十里山石本青山腰多白石膩如切肪白質黑章片琢爲屏)
(有山川雲物之狀名山志自山南而北一曰斜陽峯二曰馬耳峯三曰佛頂峯四曰聖應峯五曰馬)
(龍峯六曰玉局峯峯頂之南有馮河周迴萬少七曰龍泉峯八曰中峯九曰觀音峯十曰應樂峯十)
(一曰雪人峯十二曰蘭峯十三曰三陽峯有風孔風出刺人肌骨十四曰鶴雲峯十五曰白雲峯十)
(六曰蓮華峯十七曰五臺峯有巨人跡十八曰蒼琅峯十九曰雲弄峯下與洱海相接舊志山在龍)
(首龍尾兩關之間條岡百餘里積雪斑斕經夏不消亦名雪山夏秋之月山腰白雲横如玉帶通志)
(一名靈鷲山林阻谷奧無猛獸毒蛇每歲三月十五日四方商賈集山下貿易謂之觀音市起自唐)
(永徽中至今如舊按唐書天寶九載鮮于仲通討南詔進薄白崖分軍欲自點蒼山西腹背攻太)
(和城元史憲宗三年攻大理登點蒼山下臨城中明初藍玉等攻大理遣奇兵遶出點蒼山後敵遂)
(驚潰點蒼為要害之地如此)石門山(在點蒼山之隂長松參天高巖蔽日深十餘里)青
巔山(在太和縣洱河東北一名日課巖府志山有危石懸立下臨深淵段氏時有僧慈濟日禮)
(拜迦葉於其上至今呼為拜佛石)雞額山(在太和縣東北七十里一名雞岩山明楊慎遊)
(滇記崖出水面石磴盤旋可三百武削壁卷阿正向點蒼十九溪峯盡在几席)龍伯山(在趙)
(州東州之案山也與鳳儀山相對又名東山頂有龍泉溉田可數百頃)五佛山(在趙州東)
(十五里嵯峨延亘東南諸山皆其支派下有泉不竭不溢曰聖泉相近有金桂鳳凰諸山)覆釡
山(在趙州東南白崖北五里平甸突起狀如覆釡白崖平岡數十里於此發脉)天橋山
(在趙州東南九十里之彌渡東七里兩山壁立一石跨空澗水從中倒下極爲勝境又彌渡東五十)
(里有五臺山彌渡城北有青螺山)赤佛山(在趙州南三里山有赤石望之如佛故名)九
龍頂山(在趙州南五十里九峯相聚其勢如龍與雲南縣交界)鳳儀山(在趙州西)
(一里州之鎮山也一支兩翼如鳳州志山脉自點蒼來三峯高聳如鳳張兩翼又名三耳山鳳山曉)
(月爲一州之勝)宿龍山(明統志有浴龍山在趙州北十五里滇志在龍伯山之南上有浮岡)
(唐鎮南將軍韋仁壽所建新志浴龍山在州城西北一里爲鳳儀左翼勢趨洱水如龍就浴一名宿)
(龍山)天馬山(在雲南縣東南二十里上有鎮蝗塔又東南十里有東山上有土地廟州人禱)
(雨之所)有華山(在雲南縣南八里縣志下有洞闊十丈山僅培塿洞中深不可測懸崖滴)
(乳旁有石竅日月漏光滇志自洱海衞城西行通蒙化路左有青華洞中極寬衍是也)水目
山(在雲南縣南二十五里明統志一名寶華山上有佛刹林木蓊鬱萬山如拱山頂有泉深不可)
(測)南華山(在雲南縣南四十里又名天花山)龍興和山(在雲南縣西二十五)
(里)九鼎山(在雲南縣西北二十里明統志一名寶泉山縣志九峯相並望之簇如青蓮石)
(穴崆峒盤折而升上有九鼎寺傍巖結構飛檻懸梯以山有九頂又名九頂山)梁王山(在雲)
(南縣北三十里明統志蒙氏時酋長王氏居於此通志有元梁王行宫遺址每掘地得琉璃瓦)鼎
勝山(在鄧川州東五里孤巒高聳襟帶洱河島渚縈迴波光萬頃)東山(在鄧川州南七)
(里明統志下有龍潭祈雨輒應州志狀如獅子吐舌又名獅舌山)象山(在鄧川州西州之鎮)
(山也滇志州西諸山俱點蒼北支之裔連峯如削又有伏虎山在象山南黃旆山在象山西北皆以)
(形似得名)雲龍山(在鄧川州西亦爲州之鎮山)啟始山(在鄧川州西北七里州志)
(山在黃旆山之西周圍如城郭居人咸聚如武陵桃源)卧牛山(在鄧川州西北八里與象)
(山接麓)鍾山(在鄧川州北八里滇志唐開元中邆睒酋咩羅皮據大理爲南詔所攻率其部)
(據鍾山之險以自守)鳳羽山(在浪穹縣西南三十里舊名鳥弔山後漢書郡國志注楪榆有)
(弔鳥山縣西北八十里在阜山衆鳥千百羣共會鳴呼啁哳每歲七月八月晦望至集六日則止歲)
(凡六至雉雀來弔特悲其方人夜然火伺取無嗉不食者以為義鳥則不取也俗言鳳凰死於此山)
(故衆鳥來弔水經注葉榆水西北有鳥弔山明統志鳳羽山舊名羅浮山相傳蒙氏細奴邏興時有)
(鳳翔於此故名後鳳死每歲九月衆鳥來弔啁啾哀鳴至今土人於鳥來時舉火張羅多得異羽)
洞山(在浪穹縣西南四十里通志洞中有水上承巖溜清韻如琴)安山(在浪穹縣西形)
(如鳳翼又名鳳翼山)罷谷山(在浪穹縣北二十里水經注罷谷之山洱水出焉縣志其山崆)
(峒世傳以為瀾滄江伏流處)蓮花山(在浪穹縣東北四十里峯巒攢矗狀如蓮花三面陡)
(絶惟一徑僅容馬山麓有浮圖)蒙次和山(在浪穹縣東北四十里山與蓮花山相連三面)
(並險一面臨河六詔時施浪詔居此山下元世祖見二山為吐蕃咽喉留軍三百戶鎮之縣志三營)
(在蓮花山下)鍾英山(在賓川州東基垂百里産竹箭饒毛革之利有伏鳳岡青龍岡)烏
龍山(在賓川州西南三十里亦名五福山有烏龍池積水下迸諸堰皆仰給其北麓為奇石山)
(山多奇石空竅玲瓏上有觀音洞洞中有自然大士石像)白塔山(在賓川州烏龍山東麓上)
(有塔)令字山(滇志在賓川州西山之西為炎涼嶺西面洱水東面牟港西行則寒東行則暖)
(其麓起伏蜿蜒名龍馬崗通志炎涼嶺在州西七十里)翠屏山(在賓川州西北四十里形)
(方而頂平蒼翠横列如屏)雞足山(在賓川州西北一百里與太和縣鄧川州接界眀統志有)
(九曲山在洱河東百餘里峯巒攢簇狀如蓮花九盤而上又名九重巖上有石洞人莫能通李元陽)
(遊記葉榆水東陸行八十里見一山聳出平頂南向餘三方各有山一支蓋一頂而三足故名雞足)
(山頂有迦葉石門洞天謂此山乃佛大弟子飲光迦葉守佛衣以俟彌勒處高下有二門皆彷彿城)
(門之狀又有猢猻梯虎跳澗仙碁石諸勝舊志崖壑泉澗之屬以數百計上有石門及七十二寺仙)
(靈所居絶頂五更見日出之光偉觀非一)華蓋山(在賓川州北五里數峯攢簇如張蓋)白
霞山(在賓川州北五十里形勢蜿蜒溪穿山腹上有細石如水晶)德龍山(在雲龍州)
(西一里為州治主山其北支為大雒馬山在州東北五里石洞中有仙跡巖畔有温泉出焉又南為)
(小雒馬山横截江口)三崇山(在雲龍州西壁立萬仞高不可登頂有三峯一名三峯山滇志)
(三崇山名三危山瀾滄經其麓其地有黑水祠或以為即古三危山也舊志在州西五里新志在今)
(州城西七十里瀾滄江外又彩鳳山亦在瀾滄江外延亘數百里環帶滄江為一州勝概)滿崇
山(在雲龍州東北五十五里新志山為象山之祖滷脉出焉居人以雲氣聚散占卜隂睛)歸
山(在十二關長官司西)定西嶺(在趙州南四十里明統志高千餘仞上有關通志本名昆)
(彌山明初西平侯沐英過此更今名兩崖間有刻文如印篆世傳以為諸葛武侯印)香巖(在太)
(和縣西點蒼山中峯之半香從空來芬芳襲人世傳釋迦文佛遺跡)白石巖(在賓川州境沙)
(認村懸巖壁立石色潔白中通數竅小若戶牖大若堂室前有瀦水可鑒毛髮)羅漢巖(在賓)
(川州雞足山上蓋山之左臂也明顧養濂遊記亘空而起皆削壁延袤可數里相傳仙人楊黼修行)
(處)赤石巖(在賓川州東北七里與華蓋山相近中有四區曰螳螂曰古底曰砥磨曰平川)
(屬豐寕鄕其人皆猓玀種恃險居之)鐵雨崖(在太和縣東洱海東岸明楊慎遊記由雞額山)
(而南至鐵雨崖云是羅刹欲背盟逃逝大士雨鐵以止之是其跡也崖西如蜂房蟻窩大者棲鶻鷂)
(小者巢蝠鴿聞舟人喧驚出羣飛)石乳崖(在太和縣西芒湧溪上有滴乳石縣志南詔時)
(高智昇初生棄其下有石乳滴入其口數日不死乃收養之又芒湧溪深處有放光谷亦名悉達場)
(俗傳四圍皆有佛光或圓或長五色互異云是藥師道場)花魚洞(在趙州彌渡南九十里通)
(志口甚隘一線天光側行十里水注深潭中產花魚)龍洞(在雲南縣東五十里曡嶂層巒中涵)
(巨浸又名龍潭)毫豬洞(在鄧川州東二十里滇志孔明縱孟獲於白崖獲引所部至銀坑坑)
(一名毫豬洞險絶非人力可到孔明出奇策擒之是也)清源洞(在浪穹縣鳳羽鄉之南深)
(不可窮中有石田石蓮石牀石枕石獸之類石笋倒懸五色畢具洞中泉湧出即鳳羽河也)迦
葉洞(在賓川州雞足山東北三十里明李元陽遊記有二洞皆名迦葉一在山麓每歲二月土)
(人作會一在山腰草木蒙蔽洞深各百餘步奇石萬狀而雕鏤巧妙如人為者)金梭島(在太)
(和縣洱河之東青嶺山之南一名羅釡島)赤文島(在太和縣洱河東一名赤崖島縣志島有)
(大篆數十字莫能辨識志謂之地券)畢缽羅窟(在趙州南六十里白崖川西明地理考賓)
(川州南畢缽羅窟山即趙州之白崖西山也明李元陽記一名賓波羅窟在白崖川西山巖壁立聳)
(拔千餘丈其下林麓蓊鬱舊志南詔時有杜老蠻者即崖建寺上有獨木橋十餘所木大如指人不)
(敢著足樵子儇疾者履之而過亦不捐折其木非常見之材每月十五日更換一次不知其因世傳)
(神仙所為因謂之仙橋)地符石(在雲南縣西三里石上有鳥篆赤如丹砂人不能辨)白
沙坡(在十二關司東十里)觀音箐(在十二關司西十里)禮社江(在趙州東南明)
(統志源自白崖瞼冊說自雲南縣之溪溝流入經白崖會赤水合流名禮社江又南至楚雄府舊定)
(邊縣界舊志溪溝在雲南縣西三里源出寶泉山為禮社江之上流一名萬花溪為四時遊觀之地)
大江(在趙州東南州之帶水也一名波羅江有二源一出九龍頂山一出定西嶺合流而北經)
(州治又西北流入西洱河)赤水江(在趙州南四十里源出定西嶺東南流入楚雄府舊定邊)
(縣界合禮社江)毘雌江(在趙州西南六十里源出蒙化廳之巍山流入州境合於赤水白崖)
(二江)一泡江(在雲南縣源出寶泉山下流繞縣城入青龍海又北流經十二關司南又東北)
(流入姚州界内明史嘉靖元年改十二關長官司於一泡江之西即此)漾備江(在浪穹縣)
(西一百里備或作鼻或作禆一名神莊江自麗江府劍川州南流入經縣境西有上下江嘴又南流)
(經太和縣西趙州西南又南流入蒙化廳界唐書姚州蠻攻蜀以鐵絙梁漾濞二水通西珥蠻築城)
(戍之即此水也明地理考漾傋江自劍川州流經點蒼山後合西洱河下流至順寕府東南合於瀾)
(滄江一名黑惠江蒙氏四瀆之一亦曰漾濞水按輿圖漾備江首受劍川州之東劍海西南流經)
(浪穹州西又南經煉鐵街西南稍屈而東南經太和縣西繞點蒼山西麓又東南經漾備街南又南)
(經合江鋪西與西洱河合明統志浪穹縣有羅舍河冊說謂即漾傋江之上流是也)金沙江
(在賓川州東北一百五十里自鶴慶州流入與永北廳接界經州北境又東流入姚州界蒙氏封為)
(四瀆之一又名神川亦名麗水旅途志由賓川渡江至北勝蒗渠可通鹽井衞地屬番夷不可行州)
(志金沙江即水經注之若水也有上江渡在州西一百五十里下江渡在州西南二百里)沘江
(在雲龍州東即雒馬江又名順江自麗江府老君山後發源入州境名沘江又南流注瀾滄江)瀾
滄江(在雲龍州東二里世傳即古黑水也源出吐蕃鹿石山流入滇境首過舊蘭州故稱蘭滄)
(又名鹿滄江訛為瀾滄又訛為浪滄自麗江府南流入州境有蘇溪東來注之南流入永昌府永平)
(縣界詳見永昌府州志自西北來環繞州前汪洋瀠洄折西南而出志稱雲南左右分畫界以大江)
(東此曰金沙西北曰瀾滄是矣)潞江(在雲龍州西二百七十里極邊源出土番哈拉腦兒入怒)
(夷界為怒江經州西境又南流入永昌府界相傳即禹貢黑水蒙氏嘗僭封四瀆之一)西洱
河(在太和縣東即葉榆水一曰洱海一曰西洱海一曰洱水源出浪穹縣北罷谷山匯諸谿流南)
(經浪穹縣東又南經鄧川州東又南入太和縣界名西洱河西受點蒼山十八川而為巨浸經縣東)
(西南流至合江鋪合於漾備江經趙州西南南流入蒙化廳界漢志葉榆縣葉榆澤在東水經注葉)
(榆水所鍾而為之川藪也隋書開皇十七年南寕夷㸑翫來降復叛以史萬歲為行軍總管擊之至)
(南中過諸葛亮紀功碑度西洱河通典一名昆瀰川漢武帝象其形鑿池以習水戰非滇池也古有)
(昆瀰國亦以此名唐書地理志由郎州走三千里達西洱河又南蠻傳貞觀中松外諸蠻叛右武侯)
(將軍梁建方遣奇兵自嶲州道千五百里掩至西洱河又貞觀二十二年西洱河大首領楊同外東)
(洱河大首領楊歛松外首領蒙羽皆入朝又昆瀰蠻在㸑蠻西以西洱河為境元郭松年行記洱水)
(源於浪穹涉歷三郡停滀紫城東北自河首南盡河尾波濤二關之間周圍百有餘里明統志西洱)
(海形如人耳周三百餘里中有三島四洲九曲之勝下流合於漾備江洱海志東岸有分水崖儼如)
(斧劃漁人謂白崖下分水為兩界南為河北為海鹹淡不類河魚不入海海魚不入河魚遊至此則)
(返水中有三島曰金梭赤文玉几水崖有四洲曰青莎鼻大貫淜鴛鴦馬簾九曲曰蓮花大鸛蟠磯)
(鳳翼蘿蒔牛角波高嵓鶴翥皆可田廬縣志形如月抱珥故又曰珥水)大河(在雲南縣北源)
(出梁王山合竹泉横溪二水東北流經賓川州西北流為桑園河又北流入永北廳界注金沙江)
大營河(在浪穹縣東十里經木皮村會於安河冊說亦為洱河别源自鶴慶州之觀音山河)
(流入境會普陀江而入鄧川州界按輿圖有黑水河自劍川州東南合二水南流經三營西又南)
(有梅茨河從東北來注之又南有白沙河自東來注之又南入安湖其源較安河稍遠當即通志之)
(大營河)鳳羽河(在浪穹縣南五里源出鳳羽鄉清源洞至木皮村會安河大營河二水出)
(於普陀崆)安河(在浪穹縣西北五里即西珥河上源也亦曰月河安湖又曰茈碧湖水經益州)
(葉榆河出其縣北界屈從縣東北流明統志明河安湖周圍五十里水色如鏡縣志洱河發源罷谷)
(山下數處湧起如珠世傳水伏流别派經浪穹縣北名安河流至普陀崆名普陀江或訛曰葡萄江)
(入鄧川州界分爲羅時江彌苴佉江怒地江俱南流注上洱池入太和縣境羅時江一名西湖怒地)
(江一名東湖明萬歷中於羅時開河尾一道以資灌溉)納六河(在賓川州北源自分山峽)
(北行九十里入金沙江平原千頃賴此河灌溉)東晉湖(在趙州東北泉有九孔一名九龍池)
(州志春水澄渟桃花匝岸若繡湖隄有閘以時啟閉溉田湖水涸亦可耕植)清湖(在雲南縣)
(西南一里其深莫測府志明永樂二年黃河清此水亦清至今不濁)葉鏡湖(在雲南縣北五)
(十里中有石如鏡)上倉湖(在賓川州九曲山之南周圍十里中産魚味甚美名勝志湖産)
(蓮花菜)白崖川(在趙州東南源出白崖西山之賓波羅窟流入楚雄府界合禮社江)十
八溪(在太和縣西點蒼山十九峯之間源自山椒懸瀑流注峯夾一溪謂之錦浪十八川元郭)
(松年行記十八溪懸流飛瀑瀉於羣峯之間雷霆砰轟烟霞晻靄功利散布皆可灌溉楊慎遊記曡)
(崿承流水色瑩澈其中石子𥻘𥻘青碧璀璨宛如寶玉通志溪在馬龍峯之南峪一名三盆澗亦名)
(翠盆水曰龍溪出馬龍峯曰綠玉溪出玉局峯曰巾溪出龍泉峯曰桃溪出中峯曰梅溪出觀音峯)
(一名瀑布泉在應樂峯之南澗懸流百尺其承流處有石如盆盆中有一石為瀑流所激跳躍如馬)
(聲如雷輷曰隱仙溪出應樂峯曰雙鴛溪出雪人峯曰白石溪出蘭峯曰靈泉溪出三陽峯曰錦溪)
(出鶴雲峯曰芒湧溪出白雲峯曰陽溪出蓮花峯亦名上陽溪曰萬花溪出五臺峯曰霞移溪出蒼)
(琅峯諸溪各夾於十九峯之間流為十八川東注洱河川流所經沃壤百里灌溉賴之)七溪
(在賓川州境曰鍾良溪曰銀溪曰石寶溪曰寒玉溪曰通珥溪曰赤龍溪曰豐樂溪皆有灌溉之利)
(而豐樂為最滇志豐樂溪在州東北)青龍海子(在雲南縣東南十里其地有金龍山水出)
(其下一名青海子)周官些海子(在雲南縣東北十五里一名小蒙舍海即周官陂也)
(明地理考雲南縣東北有周官陂亦曰周官些海子)穿城三渠(在太和縣治通志南曰白)
(塔江中曰衞前江北曰大馬江三渠穿府城東出皆有灌溉之利)蓮花渠(滇志在雲南縣)
(東和甸廣二十里有二島)荒田陂渠(在雲南縣東南四十五里雲南廢驛前舊志縣東南)
(平壤千頃而無水利嘉靖間分守參政石簡倡議築陂鑿渠荒原變為沃壤)羅甸渠(在鄧)
(川州境源出東山居民引水為渠墾田自給)三江口渠(在浪穹縣東南九里有三水一)
(自安河一自三營一自鳳羽惟鳳羽水勢駛疾横射二水不得順行常致壅淤)山根渠(在浪)
(穹縣南七里灌田三千餘畝每歲三四月疏濬又紅山渠在縣東北十二里一名三營川)普河
魚池(在趙州東北五里州志池中多魚人不敢捕)上洱池(在鄧川州南十五里)綠
玉池(在鄧川州北鍾山之下水映山光色如綠玉冊說水自蒲陀江分流即羅時江上源之匯)
龍池(在浪穹縣西俗名魚子河水色青碧有龍居之其魚人莫敢取)烏龍池(在賓川州)
(西南五十里居民作堰以溉田)雙塘(在趙州東八里明洪武初築又州境有甘陶水塘)南
詔潭(在鄧川州西二十里廣十餘畝三山環匝萬木陰森一面峻壁如石牆潭深莫測歲旱州)
(人禱焉)火龍潭(在賓川州九曲上石鍾寺側又有紅雀潭在州境龜山之東)石馬
泉(在太和縣西水味甘冽相傳其源出自天竺)卓錫泉(在太和縣北三十五里喜洲大)
(慈寺前)甘泉(在趙州東南六十里白崖蝦蟆口本朝雍正七年平地湧泉二股清冽甘美)
珍珠泉(在雲南縣南四十五里湧泉如噴珠雖大旱不涸)星鯉泉(在鄧川州東十)
(里源從山麓石巖下湧出注為池中産魚額上有點如星)九龍泉(在浪穹縣佛光山下泉有)
(九孔俱自石竅中湧出其水流入安河)温泉(在府境凡十七所四在趙州通志一龍尾關一)
(白崖覆釡山下一白崖東村一彌渡東南五里是也三在雲南縣滇志一品甸一黃礦埸一雲南驛)
(是也三在鄧川州一上塘一波羅灣一龍馬洞又脱塵泉在城北十二里大石坪引冷暖二水同入)
(浴池其泉更佳是也五在賓川州通志一名馬坪一分山峽一松明一小寨一羅陋是也一在浪穹)
(縣東五里又名九氣泉縣志大理府境温泉甚多惟此為最浴之可以愈疾因築臺於其上名九氣)
(臺一在雲龍州東二里駱馬山半通志浴之可愈寒疾)金雞泉(在賓川州雞足山下明李)
(元陽遊記迦葉門巖半有金雞泉僅容一盌日有異鳥飲之鳥來必雙至二十雙而止四時皆然鳥)
(無增減水無盈縮)玉㟍水(在趙州東北流入西洱河)八功德水(在賓川州雞足)
(山之巔州志水出飛崖下僅容一瓢四時不竭其東有石竅故老云昔有異人以咒術禁蛇其中故)
(一山無蛇)品甸陂(在雲南縣東北十里即品甸灣元嘗置品甸千戶或曰蒙氏嘗置品甸縣)
(以縣後所分團山壩之水貯於陂中以灌城北之田仍歸青龍海通志舊引寶泉山水蓄於周官品)
(甸二陂以備農歲久湮塞明嘉靖二十二年開復以時瀦蓄為民利按明地理志謂即清湖者訛)
油魚穴(在鄧川州南二十里亦名油魚洞魚僅長二三寸中秋而肥十月望後絶)金龍
湫(在賓川州百里洱河東林木茂密泉聲混混禱雨輒應明地理考州西有金龍湫流入西洱河)
救疫井(在太和縣西點蒼山下疫癘者飲之即愈又舊志石馬井在縣治後每日午時見井)
(中有石如馬藥師井在縣治西北水造紙極潔白)玉泉井(在趙州北十五里一名玉井元)
(楊庭記世祖南征駐蹕於此軍士渴甚世祖禱神以劍插地清流湧出因建亭於其上)白牛
井(在賓川州西北三十里相傳有見白牛於其旁者忽殁入井故名)雒馬五鹽井
(在雲龍州東與浪穹縣接界明洪武十六年建五井鹽課提舉司於此萬歷四十二年廢舊志五井)
(曰雒馬曰石縫曰河邊曰石門曰山井通志五井曰雒馬曰金泉曰河邊曰石縫曰民居明天啟間)
(地震滷洩三井湮没僅存金泉河邊二井)諾鄧鹽井(在雲龍州東北四十五里明置鹽課)
(大使於此又有石門井在州東北三十里大井在州東北三十七里天耳井在大井東三里山井在)
(天耳井東二里師井在州西北一百一十里順盪井在州西北一百八十里舊俱設鹽課大使屬雒)
(馬五井鹽課提舉司明萬歷四十二年廢提舉司改屬州本朝均裁惟存大井鹽課大使兼管雒)
(馬及浪穹境内各鹽井)
︹古蹟︺太和故城(在太和縣南十五里唐書南蠻傳開元末皮羅閤逐河蠻取太和城夷語)
(山陂陀為和故謂太和以處閣羅鳳天子詔賜皮羅閤名歸義歸義已併羣蠻遂破吐蕃天子册為)
(雲南王於是徙治太和城又閤羅鳳北臣吐蕃侍御史李宓討之宓敗於太和城又志太和城去龍)
(尾城十里滇志南詔尋閤勸以鄯闡為東京以太和為西京明地埋考隋時洱河蠻居此置太和城)
(今太和故城在縣南太和村府志城周十餘里)白崖故城(在趙州東南九十里唐志雲南)
(城又八十里至白崖城又八十里至龍尾城又南蠻傳蒙氏立國有十瞼夷語瞼若州白崖瞼亦曰)
(勃弄瞼又鮮于仲通進薄白崖城大敗引還又有時傍矣川羅識二族通號八詔時傍入居邆川州)
(為閣羅鳳所猜徙置白崖城又異牟尋破施蠻順蠻並虜其王置白崖城元志至元十一年於白崖)
(瞼立建寕縣隸本州即古勃弄地二十五年縣革入州郭松年行記自趙州山行六十里至白崖甸)
(甸形南北袤與雲南吕甸相埒西山石崖嶄絶其色如雪因名白崖舊傳孔明置建寕縣於此通志)
(白崖土城在州南六十里白崖甸明嘉靖二年增設大理府督捕通判駐此四十三年築土城萬歷)
(末省通判其彩雲城在白崖山下又有建寕縣在今彌渡市亦名諸葛城州志昔龍佑那於白崖山)
(下築彩雲城蜀漢建興三年諸葛武侯南征雍闓師次白崖川獲闓斬之封龍佑那為酋長賜姓張)
(氏割永昌益州地置雲南郡於白崖)勃弄故城(在雲南縣東一百里亦名勃弄州隋書史)
(萬歲傳開皇十七年史萬歲擊南中叛㸑次大勃弄小勃弄唐書南蠻傳梇棟西有大勃弄小勃弄)
(二州蠻其西與黃瓜葉榆西洱河接永徽初大勃弄寇麻州以左領軍將軍趙孝祖為總管討之孝)
(祖言小勃弄大勃弄常誘梇棟叛今因破白水請遂西討詔可皆破降之又志匡州縣勃弄縣志今)
(有廢縣在縣東南即唐志匡州勃弄縣處)雲南故城(在今雲南縣南八十里安南坡宋志)
(雲南太守劉氏分建寕永昌立治雲南縣唐志渡石門至佉龍驛又六十里至雲南城郭松年行記)
(自滇南州過雌嶺即六理界山行七里有甸焉川原坦衍山勢迴合周二百餘里乃雲南州也元志)
(雲南州唐以漢雲南縣置郡蒙氏至段氏並為雲南州元憲宗七年立千戶所至元十一年立雲南)
(州明地理志雲南唐匡州地蠻曰白子國南詔置雲南州滇略漢元封初彩雲見白崖縣在其南故)
(曰雲南通志縣舊與洱海衞同城後因縣署傾廢移駐行館滇程記古雲南郡治土人稱為小雲南)
(以别於治城)鏡州故城(在雲南縣西南土城遺址尚存唐志隸戎州都督府郭松年行)
(記雲南州西北十餘里山麓間有石如鏡光可鏡物故名曰鏡州)德原故城(在鄧川州)
(東一名大釐城唐時邆備州治此備一作川唐書南蠻傳開元末皮羅閤逐河蠻取太和城又襲大)
(釐城守之元志夷有六詔邆睒其一也唐置邆川州治大釐蒙氏襲而奪之後改德原城元憲宗七)
(年立德原千戶所至元十一年改德原城為鄧川州通志德原城在州治東昔鄧瞼詔居之南詔既)
(併鄧瞼其妻慈善不屈死南詔旌其城曰德原州志昔為州治山水衝没明萬歷二十八年遷來鳳)
(岡崇禎十三年又遷於鄧川驛北去來鳳岡舊治八里即今州治)故曾城(在鄧川州東本)
(漢時姑繪夷地唐置曾州唐志曾州武德四年置西接匡州縣五曾三部神泉龍亭長和)浪穹
故城(今縣治唐書武后永昌初浪穹蠻傍時昔等二十五部先附吐蕃至是來降詔以傍時昔)
(為浪穹州刺史統其衆元志浪穹本名彌茨乃浪穹詔所居之地唐初其王鐸羅望與南詔戰不勝)
(保劍川更稱浪劍貞元中南詔破之以浪穹施浪鄧瞼總三浪為浪穹州元至元十一年降為縣)
葉榆廢縣(在太和縣東北漢書西南夷傳孝昭始元元年益州廉頭姑繪民反殺長吏後)
(三歲姑繪葉榆復反明年遣軍正王平與大鴻臚田廣明等破之後漢書西南夷傳元初六年永昌)
(夷叛益州刺史張喬遣楊竦將兵至葉榆擊之封離等來降宋志葉榆長前漢屬益州郡後漢屬永)
(昌郡晉太康地理志屬雲南郡元志大理路本漢葉榆縣地通志漢葉榆縣在今府治東)東河
陽廢縣(在太和縣東晉志永嘉五年王遜分永昌雲南立東河陽郡治東河陽縣宋齊因之)
(後廢)雲平廢縣(在雲南縣東本雲南縣地晉析置雲平縣縣志宋齊俱為雲平縣梁末廢)
鳳羽廢縣(在浪穹縣西南四十里今名鳳羽鄉明地理考浪穹西南有鳳羽廢縣蒙氏置)
(舊志明初併入浪穹)巂唐廢縣(在雲龍州南漢置屬益州郡後漢屬永昌郡晉咸康後廢)
(後漢書郡國志注本西南夷史記曰古為巂昆明古今注曰永平十年置益州西部都尉治巂唐鎮)
(尉哀牢人楪榆蠻夷)比蘇廢縣(在雲龍州西宋志芘蘇令前漢屬益州郡後漢屬永昌芘)
(作比州志晉咸和中分河陽郡置西河郡治芘蘇縣宋齊因之梁末廢)羊苴咩城(即今)
(府治唐書南蠻傳異牟尋入寇德宗發禁衞及幽州軍以援東川與山南兵合大敗異牟尋異牟尋)
(懼更徙羊苴咩城築袤十五里吐蕃封為日東王後韋皐撫諸蠻有恩惠異牟尋願歸款德宗嘉之)
(賜以詔書皐令其屬崔佐時至羊苴咩城異牟尋受命又志羊苴咩城去太和城二十五里元郭松)
(年行記大理城一名紫城方圓五里西倚點蒼東扼洱水龍首關於鄧川之南龍尾關於趙瞼之北)
(稱山水大都元志羊苴咩城即今府治即古楪榆城也蠻語訛為羊苴咩亦曰陽苴咩)史城
(在太和縣城北四十里隋史萬歲討南中夷㸑翫時度西洱河駐師於此元志異牟尋遷喜郡史城)
(滇記喜郡即今喜瞼村元初嘗置喜州亦謂之喜州史城府志史城今名何矣城村)九重城
(在太和縣府志俗曰南詔城皆南詔備吐番所設一在河尾里一在關邑里一在太和村一在北國)
(一在蟠溪里一在塔橋一在摩用合羊苴咩城與史城為九又有金剛城在點蒼山佛頂峯麓亦南)
(詔所築)安東城(在趙州東二里蒙氏安東將軍李專珠所築)唐城(在趙州南十九)
(里唐天寶中李宓征南詔時築)安北城(在鄧川州北三十里唐持蒙氏所築滇記唐貞元十)
(里有元世祖故壘)鳳凰臺(在浪穹縣北二百步施望欠詔所築臺下有白沙井泉味甘冽)
(亦施望欠所築)五華樓(在太和縣故址猶存元志大理城中有五華樓唐大中十年南詔王)
(劵豐祐所建樓方五里高百尺上可容萬人世祖征大理時駐兵樓前至元三年嘗賜金重修焉明)
(統志在府治西樓前舊有撫運碑鄭買嗣立高氏改刻為高公輔政碑僧楊子雲撰文舊志明初兵)
(燹樓廢)寫韻樓(在太和縣西南感通寺明楊慎遊點蒼山寓此二十日著六書轉注因名)
(其樓曰寫韻樓)蒼山勝概樓(在太和縣西北三里崇勝寺府志樓創自唐貞觀間其北)
(有般若臺)水月樓(在太和縣北龍首關俯臨洱水)桂樓(在太和縣北十五里縣人楊黼)
(所居)天鏡閣(在太和縣洱河東岸遺愛寺懸崖結構下臨無地環山吞海澄然如鏡)懸
崖閣(在雲南縣北九頂寺鐵絙懸構石竅升梯)混混亭(在太和縣南龍尾關西明嘉靖)
(中副使姜龍建)問俗亭(在太和縣西中峯之麓明知府楊仲瓊建俯瞰城郭樓觀海波萬頃)
鳳嬉亭(在趙州治後鳳儀山州内之景一覽而盡)秣駒亭(在趙州南五里明嘉靖中)
(知州潘大武建)玉泉亭(在鄧川州北三里有温泉出山麓較他泉為清澈)古栢亭
(在浪穹縣東五里通志元初建今亭廢栢存輪囷如蓋)湧泉亭(在賓川州西南三十里地)
(名賓居有龍祠亭在祠左)力士營(在雲南縣南九里相傳諸葛亮嘗駐兵於此)孔明
壘(在趙州東北三里九龍池山頂今遺址尚存)諸葛寨(在鄧川州東三十里舊志地名)
(豪猪洞南山頂有石牆遺址俗傳為武侯一縱孟獲處下有龍潭石壁上有龍形仰觀之有日月星)
(辰之紋及人馬指揮之狀如雕刻然相傳孟獲所據銀坑洞即此方諸洞也又賓川州西二里虎距)
(山有諸葛城)天威逕(在太和縣北龍首關西以諸葛亮討平孟獲而名唐顧雲高駢有天)
(威逕詩)鐵柱(在趙州東南白崖城明統志蒙氏建極十三年四月所鑄名曰建極又鑄鐵笠)
(覆其頂土人號天尊柱歲必貼金其上祭之以邀福俗傳為諸葛亮鑄者非)轆角莊(在太)
(摩舊作阿迷今俱改正)龍尾關(在太和縣南三十里當洱河之尾一名河尾關唐時名龍)
(尾城唐志龍尾城南去蒙舍城八十里北去太和城十里又雲南城八十里至白崖城又八十里至)
(龍尾城元郭松年行記自趙州舟行三十里有河尾橋橋西為龍尾關南詔皮羅閤所築最險固高)
(壁危構尚存滇說洪武十五年藍玉沐英率師至品甸段氏聚衆扼下關以守玉等遣王弼率兵出)
(洱河之東趨上關為犄角勢自率衆抵下關造攻具舊志龍尾城周二里)德勝關(在太和縣)
(南三十里舊置驛)蒿箐關(在趙州東南)松花關(在趙州東南一百二十里)人
投關(在雲南縣東一百九十里)安南關(在雲南縣東南七十里為通省大路舊設巡司)
(今裁)羅坪關(在浪穹縣西四十里今有羅坪關哨)定西嶺(在趙州南四十里元末為)
(彌只防守千戶明洪武中置巡司二一流官一土官李姓世襲本朝因之流官巡司今廢)彌
渡市(在趙州南九十里相傳諸萬亮曾築城於此名諸葛城明洪武中置巡司宗禎十年蒙化)
(知府朱統遂築土城周二里因近河累遭衝決本朝康熙五十四年濬河築隄始免水患雍正七)
(年移本府通判駐此)你甸(在雲南縣東北六十里舊設廵司今裁)楚場(在雲南縣東北)
(一百三十里舊設巡司今裁)青索鼻(在鄧川州東二十里明洪武中置巡司二一流官一)
(土官楊姓世襲今皆裁流官土司今廢)蒲陀崆(在浪穹縣東十五里明洪武中土官楊姓)
(傅友德奏授巡檢世襲本朝因之)鳳羽鄉(在浪穹縣西四十里土官尹姓明洪武中沐英)
(奏授巡檢世襲本朝初因之今裁)下江嘴(在浪穹縣西南一百里明洪武中置巡司土官)
(何姓世襲本朝因之)上江嘴(在浪穹縣西一百二十里明洪武中置巡司土官楊姓世)
(襲本朝因之)赤石崖(在賓川州東八十里滇志舊置白羊市巡司在州北五十里後改置)
(赤石崖巡司今裁)賓居寨(在賓川州西南三十五里滇志舊置蔓神寨巡司在州西七十)
(里設流土二巡司土官董姓後改置賓居巡司本朝因之土官巡司省今流官亦裁)順安
鉢水寨(在賓川州西五十里本名神摩洞有巡司又有金沙江巡司在州北一百五十里土)
(官石姓今皆裁)箭桿場(舊在浪穹縣南一百五十里本朝康熙二年改屬雲龍州土官字)
(姓明洪武十五年置本朝仍授世襲)下關堡(在太和縣南德勝關驛右)漾備堡
(在下關堡西)雲南堡(在雲南縣南又有普淜堡在廢雲南驛東南舊俱隸洱海衞)白
崖堡(在雲南縣西與趙州接界舊有巡司今裁)佛光砦(在鄧川州北二十里與浪穹縣)
(佛光山相接滇志初孟獲自豪豬洞被擒丞相亮復縱之獲走佛光砦據險堅守漢兵不得進乃由)
(漾鼻江而北出砦後遂破之明初傅友德等既平大理餘孽普顏篤復叛據佛光砦傅友德自七星)
(關回軍大理破之)觀音山驛(在賓川州西南本朝康熙五十三年土驛丞郭斌承襲)
︹津梁︺天橋(在太和縣南三十里下關之西一名天生橋又名石馬橋明統志龍尾關右有石長)
(丈餘名天橋洱河之水過其下舊名石關下斷上連明何鍾記取道龍關南循洱河往觀天橋及石)
(門關出石關如行成臯之虎牢沓嶂巉巖可百餘武名一線天為洱河故道險扼之地也府志天橋)
(下斷上連馮虚凌空可渡一人故名天橋橋邊激水濺珠宛如梅樹謂之不謝梅)清風橋
(在太和縣下關南跨海尾長十五丈一名黑龍橋郡境橋梁此為第一)孔全橋(在雲南縣)
(邑人孔全所建構木為杠長十餘丈通鹽井路)銀橋(在鄧川州東六里地名三江頭)通安
橋(在浪穹縣東南三里)桑園橋(在賓川州北七十里跨桑園河)雲龍橋(在雲龍州)
(治前跨沘江)
︹隄堰︺城西隄(在趙州西三耳山舊有流水散漫因築隄瀦水以備水旱併資汲飲)彌苴
佉江隄(在鄧川州南平川之中隄高二丈延亘四十餘丈障浪穹諸水溉州境民田其利甚)
(溥又有羅時江隄亦在州南)大水長隄(在鄧川州南長二百餘丈明嘉靖中副使姜龍)
(築)上下登隄(在鄧川州西明正德三年築又有圓井隄在州西北)橫江隄(在鄧)
(川州北灌溉官路西一帶田畝明永樂間築又有廟後隄在州北城隍廟後有二間合流本朝乾)
(隆二十六年培築)大場曲隄(在賓川州西大埸曲村舊有陂池蓄水備旱明嘉靖中修)
新興壩(在雲南縣南山下明嘉靖間築周八里)段家壩(在雲南縣白塔村去縣治)
(二十五里東接鏡湖段思平所築也明成化間重修)寶泉壩(在雲南縣西北二十里積水禦)
(旱明景泰間副使周鑑參政趙雍重修)烏龍壩(在賓川州烏龍山頂居民瀦水溉田壩上)
(有廟亦土人禱雨處)蘇溪渡(在雲龍州西七十里瀾滄江渡口又小渡口在州西北八十二)
(里)
︹陵墓︺︹唐︺萬人塜(在趙州西二十五里唐鮮于仲通及李宓之敗死者二十餘萬閤羅鳳曰)
(天子致討兵士何罪逆斂屍葬之其塚如山)趙善政墓(在浪穹縣南山根村唐時南詔)
(趙善政偽諡悼庚殁葬於北)杜光庭墓(在太和縣南王局峯下)︹明兩忠墓
(鮮于仲通征南詔攜儒生張姓者没於此後人立祠祀之凡有旱疫祈禱輒應州志相傳蒙詔聞仲)
(通兵至大懼致書引咎願歸所俘掠儒生勸仲通從之不聽儒生憤懣而死)昭文祠(在太)
(和縣南五里玉局峯麓南詔建以祀唐御史杜光庭)建峯廟(在趙州治東南蒙氏時有東川)
(人趙康居此土人立廟祀之)三堂廟(在鄧川州波羅灣村唐時建世傳有蜀人兄弟三人)
(至此教民耕種定民田廬土人立廟祀之)林公祠(在趙州治前祀明兵備副使林俊)三
正祠(在鄧川州北明嘉靖間州民以兵備道林俊巡按郭紳兵巡姜龍為三正人立祠祀之)
昭忠祠(在太和縣城隍廟内本朝嘉慶八年建)
︹寺觀︺感通寺(在太和縣南十三里蒼山第四峯之半中有三十六院相傳漢時摩騰竺法蘭)
(由天竺入中國時建明太祖有御製詩十八章賜僧無極鐫碑山門)崇聖寺(在太和縣西北)
(蒼山十六峯之下寺有七樓八殿三塔高十餘丈凡十六級唐開元中建今名三塔寺)宏聖
寺(在太和縣西南十三里蒼山七峯之麓中有一塔最高名一塔寺明楊慎遊記考之史傳為隋)
(文帝時建俗名阿育王塔)無為寺(在太和縣西北蘭峯之半中有汝南王碑聲如王磬清越)
(可聽名玉磬碑寺之上有曬經破廣三百步不生草木世傳唐三藏曬經處)尊勝寺(在趙)
(州南一百里唐時張建成入朝賜以浮圖像及佛經建成歸建寺藏之)般若寺(在雲南縣)
(北八里世傳有寶燈飛入雙塔中夏夜常見光明)九鼎寺(在雲南縣北二十里九頂山上)
(倚巖結構飛檻懸梯蓋奇觀也)鐘山寺(在鄧川州西二里段氏時建)標楞寺(在浪)
(穹縣西北七里)放光寺(在賓川州雞足山石門下明李元陽遊記寺上直迦葉石門冬春不)
(見光相六月見大圓光倚立地上外暈七重每重五色環中虚明如鏡凝觀者各見自身現於鏡中)
(毛髮可數衆人同立止見己身不見旁人)石鐘寺(在賓川州雞足山下眀李元陽遊記寺乃)
(雞足山總會處東南有瀑布寺據山之阿其懸巖扣之如鐘)棲霞觀(在府城西北明宣德)
(七年建)瑞雲觀(在趙州西鳳儀山麓明嘉靖間立)
︹名宦︺︹晉︺杜軫(成都人舉孝廉為建寕令導以德政風化大行夷夏悦服秩滿將歸羣蠻追送)
(賂遺甚多軫一無所受)︹唐︺趙康(蜀人蒙氏封之於趙川瞼有功德於民因改趙州)楊
佑(南詔清平官蠻民敬畏封長州郡公)︹元︺郝天挺(至元初為雲南省參政治大理建學)
(宫飭俎豆教化遂興)趙傅弼(大理路儒學教授嚴毅自持勤於教導其文章有法度時郝天)
(挺建大理學宫其碑文皆傅弼之詞也)︹明︺蘇守正(洪武時授趙州知州公勤廉慎州之)
(治署學校壇壝祀典皆其創建)諸葛伯恒(洪武時為趙州吏目廉謹有文學秋毫無取於)
(民州有妖蛇必以人為祀伯恒親斬之)鄭祥(合肥人洪武十七年升大理䘙指揮使時邊境)
(初附夷志反側極撫循安定之勞因周能所築新城闢而廣之又廣屯田修祀典在鎮十餘年恩威)
(並濟)賴鎮(洪武十九年為洱海衞指揮僉事洱海經兵燹餘人民流亡室廬無復存者鎮至復)
(日一課諸生違者輒笞之有違犯父兄者無弗知因是皆兢兢守業至今言教規者必曰孟師)周
昆(永寕人嘉靖間任大理通判時監司以法繩下羣吏恐怖會有冤獄衆不敢辨昆獨再三爭之)
(監司疑其納賄昆抗執不回卒白其冤)蕭縉(吉水舉人嘉靖間任賓川知州時州多盜縉密)
(以兵擣其巢且誓於師曰願為我民者立旗下賊聞而趨旗下者以千計由是盜賊屏息田賦日增)
任轍(巴縣人嘉靖間任大理知府時有檄貨大青督責日至吏欲擇其尤者以獻轍曰此非可)
(繼之物汝不慮為民禍耶卒不上在任旬月以憂去而民思之不忘)龍翔霄(武陵人嘉靖間)
(知太和縣熟諳吏治剖決如神時倉有積栗且紅腐翔霄請於上官俾出陳易新民免其累而積貯)
(無虧乃下其議行之合省)潘大武(普定人嘉靖間知趙州操行清白獄無遁情廨館橋梁繕)
(飾嚴整人稱其才)朱官(安莊人嘉靖間知賓川州愛民如子自書院以及津梁葺理一新民)
(不知役)莊誠(成都人萬歷中知趙州時麗江瀾滄二土司搆訟各懷金行賄誠封金間於當)
(路俱論如法永平汰兵作亂誠計防之賴以無事清浮糧疏水利至今稱之)常真傑(廣西)
(人萬歷間知鄧川州築隄建閘請免重課減金價民感其惠)周憲章(思南人萬歷中知雲)
(龍州平段進忠之亂消林養中之變建州城立州治創廟建學招撫流亡皆其經畫)解立敬
(貴州舉人崇禎間任趙州知州普名聲叛調赴討賊百姓哭送不絶及歸父老歡拜復調青州府民)
(卧轍遮留數日不能去建祠鑄像而祀之)劉如性(廣東舉人崇禎間任趙州知州沙賊破城)
(如性冠帶坐堂上衆不敢犯及孫可望入滇義不屈遯處民間布被草席泊如也)周憲(安陸)
(進士任大理府知府剖決如流悉當人心晉江西兵備副使在九江罵賊遇害)王士傑(崇禎)
(末任太和縣丞有治才太和為大理附郭縣沙定洲反圍其城士傑佐上官畢力捍禦城陷士傑死)
(於城上同死者大理教授段見錦經歷楊明盛司獄魏崇治明盛子一甲亦從父死)李君植
(瀾滄衞指揮武藝絶倫因訪親友至榆適沙賊至圍於城中力戰死手下兵丁從死者百餘人同時)
(千戶關維翰亦殺賊死其子大忠死於其側)蕭時顯(遼東人崇禎中為府同知加意民瘼)
(城破自縊死)
︹人物︺︹漢︺盛覽(字長通楪榆人學賦於司馬相如著賦心四卷)張叔(楪榆人天質穎異過)
(目成誦每念邑人不知書欲變其俗元狩間聞司馬相知至沫若水遂往從之授經歸教鄉人)隗
叔通(楪榆人性至孝母好飲江膂水縣東二百里有江名若水叔通日入江引水以給無間冬)
(夏天為出平石於江膂中人呼為孝子石)︹晉︺龐遺(楪榆人咸和中李時據蜀李雄入建寕遺)
(起義兵攻雄雄乃遁去)︹唐︺楊奇鯤(楪榆人有文名)段宗牓(南詔清平官大中間)
(師子國伐緬緬求助於南詔乃遣宗牓將兵救之宗牓知王己老子世龍幼臣王嵯巔擅權恐其篡)
(奪因請得專生殺從之乃令七日會軍於河尾關惟統矢違限斬之即嵯巔子也遂入緬敗師子兵)
(歸聞嵯巔已篡立以計斬之求世龍立焉)高昇泰(大理國人段氏保德侯高智昇子也段氏)
(哀國人推戴立之疾篤謂其子泰明曰我不得已爲衆所立今段氏子孫已長可還故物母效尤也)
(泰明遵遺言求段正浮立之)段赤城(葉榆人蒙氏時龍尾關外有大蠎吞人畜赤城持刃)
(赴蟒蟒吞之劍鋒出蠎腹人剖蟒取赤城骨葬之建塔塚上)︹宋︺李紫琮(大理人奉使入)
(貢過湖南聞學校人文之盛請詣學瞻拜殿廡遂遍謁諸生又乞觀御書閣舉笏叩首)高泰
祥(昇泰之九世孫爲段氏相元世祖軍薄大理城舉國欲遁泰祥獨率衆與元將相持彌月力不)
(能支被俘予以官不屈臨刑曰爲臣死國吾事畢矣妻段氏抱孤瓊申愬世祖指其兒曰忠臣之後)
(也善視養之命世其官)︹元︺段信苴日(大理國王之族人烏哩特哈達征交趾日與兄)
(福常爲先鋒其後入覲世祖賜之虎符詔領大理等城自萬戶以下皆授節制至元二年舍利畏結)
(三十七部以叛日率衆進討大破之十三年緬國欲襲大理日領騎兵禦之累功進大路威楚金齒)
(等處宣慰使都元帥治大理凡二十三年置郡縣定賦役施政化皆其力也烏哩特哈達譯見前)
段功(段氏之後元時第九代總管也至正癸卯明玉珍攻雲南梁王出奔諸郡悉亂功進兵禦)
(之三戰三捷追至七里關而還梁王德之奏授雲南平章妻以女阿爾噶然王心忌之後功來上壽)
(梁王紿至通濟橋使番將害之阿爾噶舊作阿&KR1513;今改正)陳惠(段氏臣明玉珍攻雲南段)
(功來援得玉珍母書促珍成功乃返惠以奇計退之功追襲大勝而還欲官惠惠不受)楊淵
海(大理人為段功員外郎功有寵於梁王淵海逆知王必害功屢勸之歸大理功不聽淵海語人)
(曰吾主無生還日矣豈能食人之食而不同其難乎明年功果為梁王所害淵海死之)楊寶
(太和人父昇通經史以討明王珍功為木邦路同知寶由大理路通事從征克蔚州曹州為大理路)
(治中後梁王段氏搆兵寶極力和解之民感其德)段寳(功之子梁王既害功寶雖幼恒念父)
(讐不與梁王通王遣將士攻大理不能克後明玉珍復攻雲南梁王遣將借兵大理寶答書誚之明)
(洪武初寶遣其叔段貞奉表歸附)段文瑞(事母至孝母殁哀毁廬墓以手履地負土一里)
(外閱百五十日而墳始成閉戶讀書不事生業有司聞其賢辟之輒踰垣而避)楊保(段氏臣明)
(洪武十五年兵入大理保遣弟名往探緩急約以明日日出為期過期不至有頃聞國破保自縊死)
(名至亦解弓弦自縊國人義之合葬於宏圭山下)︹明︺楊黼(太和人博學多聞尤工篆籀隱)
(居不仕號存誠道人庭前桂樹枝幹盤紏題之曰桂樓巢居其中注孝經數萬言父母殁為傭營葬)
(葬畢入山十餘年夀八十子孫迎歸一日沐浴告子孫曰明日吾行時至果卒)董寶(大理人清)
(平官成之後洪武間任順寕土經歷清慎勤敏以功遷大理土經歷麓川之役多著功績以死事諭)
(祭)楊向春(號野巖雲南人為諸生棄去隱深山中究邵子先天之學所著有皇極經世心)
(易發微格物篇等書後自稱宏道人遇袁了凡授以易學至武當不知所終)趙夀(趙州舉人)
(正統間有蒙化土舍謀為土官壽懼為民患要鄉人潛赴京師奏革之一州以安鄉人德之)楊
禧(太和人永樂中為榮經教諭上書言時政辭甚激切上怒繫之獄旋釋拜監察御史出為慶遠)
(守惠愛及民任滿民赴京留之復任三年民又留如初乃以參政行府事歷十二年乞歸特加右布)
(政使)張孝子(太和人失其名性至孝傭工養母母殁晝夜哀號數年不輟同縣王守陽家極)
(貧恐分父母之養四十不娶後終父喪母強之娶生子以妻不得於姑遂去之每夜嘗三四起視衾)
(之寒暖枕之高低母展轉必捧之以助其力人稱為篤孝)趙彦(趙州人宣德中四川高縣知縣)
(以廉惠得民心郡守妬之削其籍後芒部作亂招撫弗聽惟曰俾趙尹來吾即降於是辟彦單騎諭)
(之蠻果降)吳讓(賓川人以州治不設民無捍禦數苦寇抄掠宏治間奮然詣臺司請置州街建)
(城池至今民獲安堵)趙弼(字廷直太和人成化中進士官至太僕丞遂歸田躬親耒耜有同榜)
(姚祥者來為監司訪諸田間去鋤而揖之姚問生事何窶曰差勝諸生時矣姚歎服而去)戴仁
(太和人成化中知鎮遠府府有羡税四千餘金仁裁罷之亦不白於上官人問之曰暴前人之短非)
(吾心也後為松茂兵備歸不治第館賓於門設榻於屏自號無懷先生卒之日家無餘資)包文
偉(太和舉人成化間鄉試對策屬詞峻厲閹官以為詈已恨甚尋授呈貢教諭一日閹召而辱之)
(文偉正色厲聲閹氣奪揖而遣之平日手不釋卷常製藥餌建橋梁利人)楊士雲(字從龍太)
(和人正德中進士授庶吉士改給事中遂乞歸里居二十餘年甘貧自樂不入城府鄉人不知婚嫁)
(禮節士雲教之遂易奢為儉所居環堵蕭然與諸弟相友愛自少至老手不釋卷所著有皇極天文)
(律吕詠史諸書)李時(太和舉人博學執禮為新建人遇友人僉事李素卒於南昌遂棄官送其)
(櫬以歸王陽明高其義贈以詩)楊富(太和舉人授黃陂訓導轉國子監學正遷夔州府通判署)
(順慶府事妻曰年老資卑盍少取以為歸計富厲聲叱之明日遽遣妻歸為師為郡所至祀之)楊
南金(字本重鄧川人宏治中進士授太和知縣民有三不動之謠言上官權豪財貨也擢御史)
(與劉瑾忤拂衣歸是日即行二百里瑾聞追之不及除其籍嘉靖中起耆舊歷官江西參政)張
雲鵬(太和人宏治進士官大理評事時劉瑾用事内官監訟英國寺僚衆莫敢言雲鵬如法判)
(擬不少假借瑾憾之謫湖廣寕遠縣丞瑾誅復官刑部郎中時有當事者欲釋一指揮罪雲鵬執之)
(又謫和州同知後於九江府以功晉瀘兵備僉事)屠巒(雲南人正德中授江夏知縣以忤中)
(使調蘆山會天全蠻長攻城屠戮巒剿捕之俘其衆復所侵地境内以安居民感之)趙汝濓
(字敦夫太和人嘉靖中進士為考功郎中主内察時趙文華在黜中冢宰以其為嚴嵩私人不可汝)
(濓曰若文華不黜則無可黜之官矣後擢都御史諤諤有大臣節致仕家居不治産業益敦内行推)
(俸與兄弟宗黨共之)李元陽(字仁甫大和人嘉靖中進士知江陰縣有政績入為御史遇事)
(敢言巡按關中墨吏望風解綬以持正不阿尋罷歸家居四十餘年壽九十無疾而終)鄒堯
臣(趙州人嘉靖中進士由御史歷參藩所至皆有政績而邊功尢著)趙重華(太和人年)
(七歲父廷瑞出遊不返及長尋親之武當經太子巖巖有字曰嘉靖四十四年某月日趙廷瑞朝山)
(至此重華且喜且慟書其後曰萬歷六年某月日趙廷瑞之子重華尋親至此後入南都歷無錫遇)
(父於南禪寺遂奉以歸)楊俊聲(浪穹人幼聘杜氏女未嫁而瞽兩姓父母咸議離婚俊聲)
(不從竟娶歸情好甚篤後歷官平慶副使道)李子明(大理歲貢歷官沅州知州初為鎮遠)
(縣令有民鬻男女以償逋賦泣曰此即鬻我兒女也捐俸代償後家居講求理學敦孝弟郡人翕然)
(師之次子選舉隆慶進士歷官至江西左參議有廉改父死失明後愈亦不復出授徒講學淡泊自)
(娱)李東(字震甫太和人隆慶中進士為成都知縣縣本親王湯沐地最號難治東至期月無)
(不約束上官翕然稱之事無巨細皆委任焉歷官光祿少卿子嗣善萬歷中宛平知縣繫巨璫字小)
(民威愛並濟有父風云)黃極(太和舉人萬歷間官大理評事執法不阿閹黨銜之後為工部)
(郎中釐侵冒權璫益恨中以事遂乞歸布素自適)張聚奎(字瑞星趙州諸生州有石青硐)
(以關地脉封閉萬歷間遣中使楊榮開採榮遣其黨張文華至極横暴士民競前毆之榮上聞遣緹)
(騎械州守甘學書等聚奎直前曰毆文華者獨聚奎也遂併逮至京繫獄三年會赦得出州人至今)
(義之)龍旌(賓川人嵩明州學正萬歷間值武定阿克之變整衣冠罵賊而死贈國子監學政)
艾自修(鄧川人兄自新粹於理學所著希聖錄得宋儒宗旨自修常纂其要學者咸宗之聞)
(於朝旌曰當代賢儒)何文極(號近臺太和人萬歷進士知江陵縣途中遇張蓋呵䘙者問之)
(張太岳家人千戶郵七也縛而杖之太岳怒勒道府揭參文極亦籍太岳數年逋賦聞太岳不得已)
(調之鉅鹿縣即乞歸晉戶部郎中不起)何邦見(字北渠浪穹人萬歷間由選貢歷官無爲)
(下邳知州其調下邳時深山窮谷偕來遮道進食卒後建祠祀之浪邑詩學自邦見倡之子鳴鳳官)
(六安州知州有半留亭嵩寮集孫蔚文皆有詩名)羅時(鄧川人與弟鳳自綠玉池開渠導水)
(出江尾民乃得耕人稱爲羅時江後淤蘇大宇復爲開治民甚賴之)高桂枝(字樹秋鄧川諸)
(生與太和李賡龍往來唱和有畸盧草一卷如䘙軍行土軍行皆有關係)朱奕文(賓川人崇)
(禎舉人以時事多故退而著書舉遺逸有司強之出抗章力辭有良禽擇木賢人擇時之語罷歸鄉)
(入忠義祠)高拱極(太和舉人沙賊破城仰天大慟曰吾家忠貞清白世受國恩不可使賊辱)
(我先靈遂瘞祖父木主舉火焚屋投池而死乾隆四十一年予入忠義祠妻李氏年二十八)
(撫孤成立以節稱)鄒良彦(趙州舉人天啟間知榮經縣有惠政丁艱歸遂不出孫可望破)
(大理屢檄起之逃壽八十五忽自書云忠於君孝於親為天地肖子仰不愧俯不怍作宇宙完人投)
(筆而卒同州舉人熊化陸與進尹天任皆扺死不赴可望之徵)尹夢符(太和人沙賊攻城與)
(尹夢旂馮大成倡義助守城破罵賊死同時貢生楊瑡諸生李褒王凝尹亮工蘇昇楊大鴻胡康李)
(元鳳張書紳楊先芔宋應奎馬斯龍張相業等殉難者數十人而邑人李嗣淳亦抱憤投水死乾隆)
(四十一年並予入忠義祠)尹宏載(太和諸生罵賊被殺妻洪氏死其側同庠陳捷)
(亦罵賊力戰死妻周氏苦節撫孤後二子為潰兵所掠其操不移)趙興基(太和選貢崇禎)
(間任廬州府通判城破具衣冠死於城樓)董焴(太和舉人任臨清抽分主事遇賊不屈死於官)
黃翔龍(雲龍州選貢官達州知州崇禎間流寇入蜀翔龍堅守城䧟死之)楊愻(太和)
(諸生端方向義沙賊破城罵賊不屈賊斫之死及甦而妻楊氏女奇璧已殉節死矣愻遂不復娶)
︹本朝︺杜佳印(字仙阿趙州人順治十六年父為雲南清兵所執欲殺之佳印年方少號泣馬)
(下請以身代遂殺之父獲免康熙中旌)鄒應運(字名世趙州人少孤性孝友順治間與母)
(兄避兵相失叩天默禱獲母處又千里尋兄歸事之盡禮母殁蔬食三年每祭必哀慟貧而好施鄉)
(里咸稱之)李偉(雲南人少事繼母以孝聞值寇警躬負入山母疾侍奉湯藥未嘗暫離力耕色)
(養五十年如一日)龔敏(趙州人少孤性篤孝幼時母柏氏命就學必拜母而去歸亦如之地)
(震覆垣母被壓敏號泣以手掘地十指淋血曰母血也啖之將葬會賊兵至敏同妻抱棺大慟賊感)
(動遂去逆藩重其名檄之仕堅辭不往)王佐才(趙州人康熙壬子舉人吳三桂反脅以官)
(不受籍其家拘省城者年餘終不屈乃得釋遂奉母讀書山中王師復滇授宜良縣教諭旋乞終)
︹列女︺︹漢︺曼阿娜妻阿南(楪榆人元封間曼阿娜為漢將郭世忠所殺欲妻南南紿)
(之曰能從我三事乎一作幕次祭夫一焚故夫衣易君新衣一令國人遍知禮嫁世忠如其言聚國)
(人張松幕置火其下阿南袖刀出令火熾盛乃焚夫衣自引刀斷喉身撲火中國人哀之每歲以是)
(日燃炬聚會而弔之名為星回節)︹唐︺鄧睒詔妻慈善(鄧川瞼人開元間南詔欲)
(吞六詔為一遂因星回節會宴以火滅之明日各詔妻尋夫骸不識初慈善止夫行弗聽乃以鐵釧)
(約其臂而别及罹禍認釧得骸南詔以幣聘之善以夫葬為辭既葬堅閉其城南詔發兵圍之三月)
(食盡端生而卒)︹元︺段功女羌努(一名僧努至正間功遇害努志在復讐將歸昌建阿)
(黎氏出繡旗示弟寶曰我自幼聞父母冤不能報此旗吾手繡所以識也今歸夫家收合東兵飛檄)
(西洱汝急引師會於鄯闡此其為符咏許而别羌努舊作奴今改正)︹明︺王文妻奚
氏(太和人年十八嫁甫三月夫客死於外夫之弟欲得兄産迫之嫁氏誓死不從撫遺腹子幹長)
(娶之氏拊胸嘔血而死)劉繼文妻鄒氏(趙州人年十六時箐賊掠白崖氏走水田)
(中賊從崖山張弩脅之氏曰雖死不從賊也賊遂射之貫顱而死)楊憲妻楊氏(太和)
(人沙賊之亂氏率媳艾氏女奇瑜孫女順貞習貞俱縊憲亦舉火自焚同時楊瑀妻楊氏媳李氏沈)
(氏姪媳楊氏亦俱赴火死)張課妻劉氏(雲南人偕夫歸母家途遇賊避入蔡氏家寇追)
(及氏恐傷其夫以身捍門厲聲罵賊寇加刃於頸氏曰可速殺我不受辱也被數創死夫得逸)張
氏(雲南人夫姓名失傳氏被賊擄欲污之不從罵賊而死)張先翼妻楊氏(鄧川)
(人年少夫卒自縊以殉因救得甦嚙指自誓守節終身又賓川州李英母辛氏夫名失傳卒時無子)
(氏取從子英懷之禱天而乳有湩遂撫養成立)楊燦妻李氏(賓川人夫卒紡績養姑聞)
(有求娶者自斷其指)張奇學妻王氏(賓川人為亂兵所執知不能免負三歲子投井)
(死)
︹本朝︺楊克勤妻董氏(浪穹人賊入城掠氏欲污之不從賊殺其子氏罵不絶口賊割)
(其乳而殺之)李瑶妻楊氏(太和人順治十三年沙賊圍城氏先期拜辭父母與夫城)
(破自縊死)宋之鼎母楊氏(太和人之鼎為千戶順治十三年沙賊圍城氏率媳段氏)
(及孫女等共七口自焚死同時指揮鄭宗儒妻邱氏與女媳等共五口俱殉節又蘇公賦聘妻李氏)
(名瓊貞賊至自盡楊先芔妻楊氏先芔殉難氏以節著)王宗仁母楊氏(太和人宗)
(仁為百戶李定國之變氏與媳及孫男女等共十口聚樓自焚死同時朱正泰妻黃氏閔祖法妻楊)
(氏蘇公舟妻蘇氏蘇元度妻李氏趙擴基妻楊氏楊光祖妻趙氏董維岳妻閔氏均死於難)陸
萬頃妻楊氏(趙州人順治十五年賊至氏欲避無門引刀自刎康熙間旌)姚時
熙妻李氏(雲南人矢志不渝罵賊投井死)段之嫡妻王氏(賓川人賊至欲)
(污之氏拒不從賊怒砍之斷十指而死)時際明妻王氏(趙州人賊兵四掠同夫避)
(楊柳沖夫爲賊執將殺之氏出曰釋我夫我願從去賊果釋之顧夫去遠自刎死康熙間旌)楊
朝棟妻蘇氏(趙州人年十九夫亡守節賊至避兵西莊賊逼之自刎死康熙間旌)
馬兆麟妻黃氏(趙州人賊至恐污自縊死同時李存雅妻金氏被賊擄去躍入水死)
(又鄒嘉顯妻董氏鄒學魯妻鄭氏張洪緒妻王氏廖偕亨妻鄭氏俱殉難死)古受甲妻
楊氏(浪穹人未嫁夫卒氏曰身既許爲古門婦義當殉之自縊死)趙應龍妻黃
氏(太和人年少夫亡守節六十餘年康熙間旌)李應和繼妻楊氏(雲南人年)
(少夫亡撫夫前妻子成立守節終身康熙間旌同縣楊知敏妻雷氏夫病劇氏刲股救之不愈未)
(幾子復殤姑憐其年少欲嫁之氏以剪自截其耳姑驚慟乃以姪爲嗣苦節終身)楊潤妻
趙氏(太和人年少夫亡祖姑及翁姑俱老病生養死葬撫孤成立雍正間旌)趙履祥
妻卞氏(鄧川人年少夫亡事姑以孝撫遺腹子成立與同州曾㫤妻趙氏胡大業妻侯氏倪)
(昌賢妻鄒氏均以苦節於雍正間旌)洪綱妻何氏(太和人夫亡守節與同縣李崇)
(儉妻陳氏李允敏妻朱氏均乾隆間旌)馬嵩妻鄭氏(趙州人嵩隸雲龍未娶卒氏聞)
(而縊救免者再父母許歸馬後以父官粤東别議婚女聞絶食請歸骨夫墓而卒同州袁惟清繼妻)
(失其氏夫死自縊楊爲蕃妻黃氏夫亡守節)焦澄清妻戴氏(鄧川人夫亡守節同)
(州楊聯登妻段氏李士儀妻段氏均以貞節於乾隆間旌)楊時中妻蕭氏(浪穹)
(人夫亡守節與同縣王廷弼妻楊氏周太望妻洪氏胡夏鼎妻楊氏均以貞節於乾隆間先後旌)
趙奮飛妻朱氏(賓川人守正捐軀乾隆間旌)李獻忠妻阮氏(雲龍)
(人沙賊肆掠氏罵賊死同州高拱極妻李氏夫死於難氏撫孤成立尹遂良妻楊氏夫亡無子孝養)
(舅姑及殁恐爲族人所奪依姊以終均於乾隆間旌)董宗裔妻楊氏(雲龍人夫)
(亡守節乾隆間旌)趙珣妻楊氏(太和人夫亡守節與同縣楊舒青妻劉氏楊駕和妻)
(趙氏均以節孝於嘉慶間旌)石佩妻侯氏(趙州人夫亡守節與同州吳君用妻劉氏)
(王文華妻戴氏韓錫章繼妻董氏沈坤妻陽氏均以節孝於嘉慶間先後旌)施安名妻
李氏(雲南人逆匪滋事氏與夫及子定俱遭慘害嘉慶間旌)張繼後妻郭氏
(雲南人被人穢言自盡與同縣夫亡守節之李唐蘇妻曹氏任汝建妻邵氏陳汝讓妻李氏均於嘉)
(慶間先後旌)饒子英妻楊氏(鄧川人未嫁夫亡水漿不入口者二日乘父母等往)
(弔易縞素自縊)陳祖勲妻楊氏(浪穹人夫亡守節與同縣孫燕貽妻王氏楊世澤妻)
(羊氏王訓妻施氏均於嘉慶間旌)
︹仙釋︺︹唐︺壽海(姓周氏南詔時三年不雨王詣海求禱雨救民海曰昔湯旱七年以身代犧六)
(事自責天乃雨此人君有道格天之驗今王殺及無辜天地鬱閉不知悔過何從得雨王乃悔懼誓)
(不虐民已而果雨)李成眉(不詳何許人南詔時建崇聖寺眉為司廚侍者殿成詔謂衆曰)
(三像以何為中尊眉厲聲曰中尊是我詔怒其不遜流之緬甸未幾坐化緬人荼毘瘞之塚時有光)
(商人以為寶啟得其骨貨之富人購以造佛像其光如故詔聞而異之遂收其像奉於崇聖寺作中)
(尊)小澄(雞足山僧南詔時與二僧同住一庵澄嘗入城乞食還至庵問食於二僧二僧曰汝)
(往乞食不裹糧来反求食耶澄遂走叩迦葉石門門訇然中開澄入二僧追至門已閉矣乃大悔恨)
(焚身門外)張子辰(南詔七師之一習天竺持明法常諷詔行善勿嗜殺人詔問子辰有何功)
(德子辰曰無騰口說當為證明端坐露地前置一鉢頃之中有水晶觀音乘雲升空而去)︹元︺照
本(大理人嘗詣天目謁中峯將至中峯語其徒曰當有客自雲南來汝持鏡迓之本至見鏡曰師)
(教我矣徒問故曰吾名照本師教我照見本耳徒白峯峯奇之嘗語趙孟頫曰雲南三僧皆堪負荷)
(照本其一也)︹明︺無極(名法天太和縣感通寺僧洪武間入覲獻白駒一山茶一太祖臨軒)
(納之茶忽開一花太祖喜親為詩記之厚賜遣還)芮道材(少業儒從劉真人習棲神煉氣)
(之術曾珍峩崀蛟除蒙化祟宣德初召見尋賜歸創棲霞觀居之後尸解)
︹土産︺鹽(浪穹縣出)點蒼石(出點蒼山唐李德𥙿平泉莊醒酒石即此産也)墨(蘇易簡墨)
(譜雞足山古松心燒烟為墨最佳)扶留(一名蔞子出點蒼山文選所謂東風扶留)蒟醬
(南方草木狀蒟醬蓽茇也)自然銅(太和縣出)甲(桂陽志蠻軍惟大理國最工甲冑皆用象)
(皮胸背各一大片如龜殼堅與鐡等)工魚(出洱海如鰷而鱗細長不盈尺明楊慎稱為魚魁)
總纂官(臣)顧蒓恭纂并覆輯
校對官(臣)易長華恭校
