大清一統志
安慶府(三)
︹人物︺︹三國︺︹吳︺陳武(廬江松兹人從孫策渡江征討有功拜别部司馬策破劉勲多得廬)
(江人料其精銳以武為督所向無前及孫權統事轉督五校仁厚好施鄉里遠方客多依託之尤為)
(權所親愛累功進位偏將軍從擊合肥奮命戰死子修拜别部司馬授兵五百人時諸將新兵多有)
(逃叛修撫循得意不失一人權奇之拜為校尉建安末追錄功臣後封都亭侯為解煩督)陳表
(武庶子少知名侍東宫徙太子中庶子拜翼正都尉兄修亡後表母不肯事修母表曰凡修不幸早)
(亡表統家事當奉嫡母母若能為表屈情承順嫡母是至願也若母不能直當出别居耳由是二母)
(感悟雍穆表以父死敵場求用為將領兵五百人欲得戰士之力傾意接待士皆愛附遷無難右部)
(督封都亭侯以繼舊爵表皆陳讓乞以傳修子延權不許又以所受賜復人二百家乞還官充足精)
(銳權甚嘉之累功拜偏將軍進封都鄉侯卒家財盡於養士妻子露立太子登爲起屋宅子敖年十)
(七拜别部司馬)王蕃(廬江人博覽多聞兼通術藝始爲尚書郎去官再爲散騎中常侍加駙馬)
(都尉使至蜀蜀人稱焉孫皓初復入爲中常侍蕃氣體高亮不能承顔順旨時或迕意積以見責甘)
(露二年被誅丞相陸凱上疏曰常侍王蕃黃中通理知天知物處朝忠蹇斯社稷之重鎮大吳之龍)
(逢也皓徙蕃家屬廣州二弟著延皆作佳器)︹唐︺徐仲源(望江人事母至孝貞元間旌其)
(門)曹松(其先桐城人光化中登進士第同榜五人年皆七十餘時號五老榜授校書郎有詩)
(集三卷)︹五代︺高勖(舒州人唐末楊行密使掌書記時軍興乏費將以茶鹽易民布帛勗)
(諫曰兵火之餘不可漁利困民盍盡我所有易鄰道所無選守令課農桑倉庫自實行密從其言遂)
(富強)︹南唐︺周本(宿松人甚有勇力嘗獨格猛虎初隷吳武王帳下勇冠三軍領精卒七千)
(大破撫州軍擒危金諷江西始定唐莊宗入洛召爲雄武統軍拜太尉封西平郡王烈祖將受吳禪)
(其子祚代署表丄之本初不知愧恨卒)︹宋︺李公麟(舒州人第進士歷長康南垣尉泗州)
(錄事參軍用陸佃薦為中書門下省删定官好古博學長於詩多識奇字自夏商以來鐘鼎尊彝皆)
(能考定世次辨測𣢾識致仕歸老肆意於龍眠山巖壑間雅善畫襟度超軼名士交譽之黃庭堅謂)
(其風流不減古人然因畫為累故世但以藝傳)李元中(桐城人元祐中舉進士工書翰與李)
(公麟李亮工同時登第號龍眠三李)吳栗(望江人紹興間兩應進士舉不第會彗星見詔求直)
(言上封事極陳時政得失高宗覽而異之尋補迪功郎即拂衣歸)張漢卿(桐城人監興國)
(軍管庫與太守論事不合即和陶潛歸去來辭歸隱三十年後宰相趙汝愚特薦之不起)劉源
(懷寕人景炎中與張德興起義兵立寨司空山復黃州壽昌軍元將昂吉爾來攻源堅守三年至力)
(竭死之昂吉爾舊作昂吉兒今改正)傅高(太湖人景炎中張德興起義兵高率衆應之後)
(為元將所破高被執不屈死)︹元︺馮三奇(懷寕人至順間進士任光山尹遷翰林編修預)
(修宋遼金三史)王幼學(望江人博覽經史宗程朱之學至元間躬耕慈湖之坂與學者講道)
(不輟纂述朱子綱目為集覽五十九卷學者稱慈湖先生)陳道夫(懷寕人余闕守安慶時辟)
(道夫為本縣尹甚得民和及陳友諒破城與闕同死)賈良(宿松人工文章篤於風義余闕嘗延)
(入署訓其子弟闕闔門殉節良為文紀其事後藉以徵信焉)︹明︺曹鏞(懷寕人母病割臂肉)
(以療者三皆獲愈妻王氏亦刲肉以療姑疾洪武中旌表)方法(桐城人為四川都司斷事以方)
(孝孺黨逮入京語家人曰至安慶告我次望江家人以告再拜於舟中曰我得望先人鄉可矣遂沈)
(於江)甘霖(懷寕人洪武中舉人建文時官御史成祖破京城與同官諸城謝昇俱不屈被誅霖)
(從容就戮子孫亦不復仕本朝乾隆四十一年賜諡節愍)柳升(懷寕人初為燕山護)
(衞百戸累遷左軍都督僉事永樂中從定交阯還封安遠伯捕倭青州海中大破倭追至白山島從)
(北征以神機火器為先鋒礮發震數十里每矢洞二人大敗敵進封侯仍世伯總京營兵帝凡五出)
(塞升皆從有功宣德初復討交阯叛寇黎利敗殁升質直寬和善撫士卒正統中贈融國公諡襄敏)
吳昇(懷寕人宣德進士擢工科給事中遇事敢言閩浙間礦徒為盜勢甚熾授昇浙江右參議)
(督兵往緝至則捕其酋斬之撲其黨不二載賊屏息政績著聞後致仕)檀郁(桐城人幼孤母)
(汪氏守節郁事甚謹及母卒貧無以葬或贈以山多石不可穴夢神告以湧泉穴得之山麓遂葬而)
(結廬焉忽石罅出泉喪畢而涸正統中旌表)俞鑑(桐城人由進士授職方主事扈從英宗北)
(征死土木之雞)方祐(桐城人天順進士擢御史巡按畿輔錦衣官校憚其風裁為歛戢再按廣)
(西蠻逼桂林城中兵少祐令兵出東門入南門貿甲易械如是數四蠻相顧錯愕遂遁巡撫吳楨隱)
(匿軍情祐劾罷之風采甚著成化初以事廷杖終桂林知府)吳本清(懷寕人為諸生母喪)
(廬墓有甘泉芝艸之瑞成化中賜旌)方向(祐從子成化進士擢給事中宏治初疏劾大學士劉)
(吉依附固寵徐溥巧圖進用尚書周宏謨善逢迎而詆宦官陳祖生輩尤力竟為宦官所陷下獄謫)
(官終瓊州府知府以廉介稱)王瑞(望江人成化進士授吏科給事中倜儻敢言嘗於文華殿)
(抗言内寵滋甚詞氣鯁直帝震怒同列戰慄瑞無懼色尋以言事被杖久之論傳奉冗官之害又論)
(中官尚銘蕭敬李榮之罪直聲甚振終湖廣參政)錢如京(桐城人宏治進士正德中以御)
(史按畿輔后父慶陽伯夏儒乞清河地三千三百頃如京勘之言清河止德府退地七百頃足以卑)
(儒他皆民產不當奪詔遣中官史宣崔通織造南方劉允迎佛烏斯藏皆與同官力諫嘉靖時累擢)
(刑部尚書卒贈太子太保)周璽(太湖人宏治進士官吏科給事中疏劾劉瑾瑾嗾錦衣指揮楊)
(玉誣奏璽罪遂下獄令玉自鞫杖三十不少屈瑾聞益怒復杖之遂死獄中嘉靖初賜祭廕其子)
汪鑾(懷寕人正德間宸濠叛攻城北鑾遇賊被執脅令諭城中出降且誘以官鑾至城下大呼)
(曰王師已破南昌可堅守賊殺之詔旌其門)余珊(桐城人正德初進士擢御史乾清宫災疏)
(陳弊政極指義子西僧之謬巡鹽長蘆疏陳竈丁及民戸困乞蠲逋寬政帝從之尋以發奄豎姦利)
(事為所誣下獄謫官嘉靖初再擢四川副使應詔陳時事漸不克終者十語極剴切帝不能用終四)
(川按察使)齊之鸞(桐城人正德進士改庶吉士授給事中帝將於京城西偏置肆之鸞極言)
(不可應州奏捷帝降勅稱總督軍務威武大將軍總兵官朱夀剿寇有功特加公爵復偕同官切諫)
(及將南巡之鸞等諫不報更伏闕俟命乃止不行宸濠反張忠許泰等南征命之鸞從軍紀功力白)
(王守仁誣忠泰株引無辜多所開釋請蠲田賦停力役寬逋負帝頗採納世宗初言補救之道在定)
(聖志廣言路尋謫外歷河南按察使卒官)張澤(桐城人嘉靖中由選貢生歷沅江巫山知縣遷)
(衢州通判廣安知州皆盛著政績吏部察其廉能書名於壁以治行卓異超擢雲南僉事武定土酋)
(鳳繼祖叛圍武定新城督兵馳救被執使作書乞撫澤叱之尋見殺事聞贈光祿少卿)彭寶
(桐城人為諸生父母怒則泣涕叩頭得解乃起父母不和嘗終日跪以求解妻胡氏事姑稍不敬輒)
(欲出之妻悟悔卒以婦道稱後居喪哀毁卒遺言以衰服殮邑人以寶與朱文林並祀孝子檀郁祠)
(文林嘗刲股廬墓者也)周聘(桐城人為諸生父母歿以未得葬十年不釋衰絰知縣李某賻)
(金為營葬或言當詣縣庭謝聘曰此李侯自為治邑計吾何謝葬訖猶未釋服曰為人子而以親喪)
(煩長吏吾何安又三年乃釋服)龍湧(望江人家失火出祖母於烈燄中父疾刲股療之嘉靖中)
(旌表)張淳(桐城人隆慶中進士授永康知縣縣素多姦黠健訟淳至剖決如流吏民駭服巨盜)
(盧十八剽庫金十餘年不獲御史以屬淳淳刻期三月必得盜及擒執僅兩月耳民有睚眦嫌輒以)
(人命訟淳驗無實即坐之自是無誣訟者歲旱嚴禁刧奪有奪五斗米者淳佯取死囚杖殺之而榜)
(其罪曰是刧米者衆皆懾服累官浙江副使時議散浙東召募兵兵皆洶洶淳請汰其老弱留其壯)
(勇則可免亂從之遂定官終陜西布政)汪道亨(懷寕人萬歷進士累遷廣東布政使平欽)
(州賊功入為應天府尹以右副都御史巡撫宣府順義王封事成加兵部右侍郎繕修亭障撫輯邊)
(人塞上無警)昝學易(懷寕人萬歷間舉人廉介不苟取有方士善黃白之術欲私相授學)
(易笑却之故人爲臨川知縣值歲歉遺以金復載粟數十斛相餉俱不納性至孝父教甚嚴年六十)
(猶撻之則跪受惟謹父年耄恐獨處不暖共枕被者八年授金谿知縣不就卒)金忠士(宿松)
(人萬歷進士爲御史屢疏陳時事皆鯁直出按貴州浙江河南三省定水西平路苗降思南劾姦弁)
(袁順時中官邢隆立寢徵税一十五萬徽寕民獲更生以劾潞王不法事忤旨出爲福寕參議遷榆)
(林副使會濟農索金幣犯邊忠士擊敗之擢僉都御史巡撫延綏奏行籌邊七議威名大著卒官贈)
(兵部右侍郎濟農舊作吉能今改正)馬孟禎(桐城人萬歷進士授分宜知縣廉惠得民)
(秩滿將内召以徵賦不及四分被劾鐫秩民聞其獲譴爭先輸納甫三日逋悉完授御史疏陳通壅)
(蔽錄直臣決用舍恤民窮急邊餉五事怡神殿災陳時事可慮者三皆不省孟禎遇事敢言其持議)
(嘗與黨人相搘柱深爲所忌遂出爲廣東副使天啟初起太僕卿爲魏黨所劾削籍崇禎時復官)
左光斗(桐城人萬歷進士擢御史巡中城捕治吏部豪惡吏獲假印假官甚夥輦下震悚出)
(理屯甲大興水田利北人始知藝稻光宗崩李選侍據乾清宫欲專大柄光斗上疏極言楊漣力佐)
(之選侍遂移宫熹宗登極晉僉都御史與楊漣正色立朝中外倚重漣劾魏忠賢二十四罪光斗疏)
(欲繼上忠賢詗知與漣俱削籍被逮下詔獄酷訊與漣同日爲獄卒所斃崇禎初贈都御史諡忠毅)
方大鎮(桐城人萬歷中進士以大名府推官入爲御史疏陳五事具言章奏寢閣礦税害民)
(巡撫罷職數年不代内府採榷耗費無已皆切中時弊天啟初進大理寺少卿與鄒元標馮從吾講)
(學首善書院生平恬於勢利事親以孝聞子孔昭舉進士官至右僉都御史湖廣巡撫)夏子
孝(桐城人初名恩六歲失母持服如老成人九歲父病危潛刲股爲羹以進父疾遂愈翼日創卧)
(父詰知大號鄰里趨視嘆異聞於官前一夕知府胡麟夢王祥來謁詰旦牒至召見易其名曰子孝)
(達之學使爲諸生父喪廬墓後師事王畿等學使耿定向將疏聞於朝力辭而止)徐堯莘
(潛山人萬歷進士歷荆州知府中官陳奉開礦沙市道路以目堯莘約其騶從不得逞大帥劉綎征)
(播調兵數省途出於荆民爭避之堯莘為經紀信宿地皆獲安堵神宗嘉其勞賜以銀卮歷廣東按)
(察使廣西布政使)何如寵(桐城人萬歷進士累官禮部右侍郎協理詹事府魏廣微惡之)
(奪職歸崇禎初起禮部尚書進東閣大學士袁崇煥下獄帝欲加族誅以如寵力解獲免籍其家得)
(尺牘一篋如寵請付閣中已而帝問之對曰焚之矣如寵固未嘗與崇煥通問也未幾乞休疏九上)
(乃允周延儒罷政憾温體仁排已謀於内侍起如寵任之固辭如寵操行恬雅與物無競福王時贈)
(太保諡丈端兄如申官戸部郎中督餉遼東有清操軍士請復留二載終浙江右布政)張秉
文(淳之孫萬歷進士累官福建右參政與平海寇李魁奇進山東左布政崇禎十一年冬大兵)
(自畿輔南下本兵楊嗣昌檄山東巡撫即移師德州濟南空虚勢弱不足守巡按御史宋學朱方行)
(部章邱聞警馳還與秉文率僚屬共議城守而連章告急不救大兵徇下州縣十有六遂臨南城)
(秉文又與學朱等分門死守晝夜不解甲外圍急援兵竟不至明年正月二日城破秉文偕妻方氐)
(妾陳氏投水死贈太常卿本朝乾隆四十一年賜諡忠節)龍應鼎(望江人崇禎間)
(領鄉薦知海門縣性至孝以養親歸邑歲饑罄家財賑濟全活甚衆著有五經四書講義)阮之
鈿(懷寕人崇禎中歲貢授榖城知縣總理熊文燦主撫賊令張獻忠屯牧榖城之鈿密啟文燦勸)
(令設備文燦不聽果復叛之鈿刺血題壁端坐廳事賊至脅降之叱曰我命吏豈降賊乎遂遇害事)
(聞贈尚寶少卿四十一年本朝乾隆賜諡忠節)龍子甲(望江人以貢生官濟陽知)
(縣縣有馬政歲耗萬金子甲釐其弊妖賊鄒勝作亂隣邑無堅城獨濟陽守禦有方得不破母徐氏)
(年九十殁居喪猶孺子泣晚年好著書尤邃於易)方以智(桐城人崇禎庚辰進士官檢討)
(負文章重名所著有周易圖烹雪錄通雅等書凡數十種子中德中履中通中發俱淹通博學能世)
(其業)張清雅(潛山人家貧力學崇禎中張獻忠來犯清雅守父柩不去賊疑其内藏金銀欲)
(剖之清雅撫棺哀泣賊斷其手子超藝年十六求代賊復斫之俱死棺得不剖僕雲滿殮之亦不食)
(死年本朝乾隆四十一賜諡節愍)汪之璞(潛山人崇禎間邑人立寨崑崙推之)
(璞為長張獻忠來攻之璞屢出奇謀多所斬獲寨賴以全嘗上剿撫八策於巡撫王配元召致麾下)
(會歸寨遇賊被執大罵不屈賊殺之本朝乾隆四十一年賜諡節愍)王九鼎(潛山)
(人崇禎間儀封知縣創築甎城流寇莫敢犯尋補故城縣城薄不可守寇至自瘞其印死之本朝)
(乾隆四十一年賜諡節愍)夏統春(桐城人崇禎間以國子生授黃陂丞攝黃梅縣)
(事流賊逼黃陂統春率士民固守凡十五晝夜城陷又率衆十人巷戰力屈被執罵賊不絶口賊支)
(解之一年本朝乾隆四十賜諡節愍)尹楷(桐城諸生性至孝崇禎末流賊殺其母楷)
(與子守母屍三日賊復至楷奮身擊賊遂被殺本朝乾隆四十一年賜諡節愍)雷縯
祚(太湖人崇禎庚辰進士特用刑部主事治獄多所平反皖荒人相食縯祚疏請蠲賑鄉人賴以)
(生累官山東按察使僉事嘗與阮大鋮有隙大鋮於宏光時誣縯祚以罪賜死縯祚兄弟綿祚膺祚)
(以罵流賊被戕賊投膺祚於火膺祚子廷發奮身烈𦦨中死之綿祚與同邑王鼐臣吳夢暘二生同)
(死時稱三生云又邑人阮之甫黃應龍皆以不屈遇害)劉若宜(懷寕人明崇禎丁丑進士)
(歷官職方郎中明亡遁居嶒山三十餘年未嘗入城市)
︹本朝︺張載(桐城諸生與同邑諸生周岐皆博雅工詩文以高隱著)姚文然(桐城人明)
(崇禎癸未進士授翰林順治初擢禮科給事中康熙初掌工戸二科印有請寬大臣提解一疏為人)
(所稱累晉刑部尚書理冤清滯多所平反卒諡端恪雍正中祀賢良祠)張秉彝(秉文弟明)
(季諸生為文一本經術以秉文官於外父母年老遂絶意仕進家居奉養極意承歡秉文殉難山東)
(泣走數千里攜孤扶櫬以歸及親喪廬墓上墓樹交花人謂其孝感以子英貴贈翰林院學士兼禮)
(部侍郎諭賜祭葬後又贈文華殿太學士兼禮部尚書)左國材(桐城人光斗季子隱)
(龍眠山所著有易學詩學杜詩解頣)姚文變(桐城人順治十六年進士授福建建寕府推官)
(清積案平疑獄改直隸雄縣知縣時渾河泛溢修城築隄造橋以利涉者人名之曰姚公橋邑苦歲)
(貢狐皮文燮條上十三難於大吏獲免以捕逃功擢雲南開化府同知尋署曲靖府乞養歸居母喪)
(毁卒著有耕湖詩選黃柏山房詩文集李賀詩註)汪吉(太湖人順治初以軍功授荆州遊擊)
(賊小李等突犯當陽官兵駐防省寡吉奮勇無前挺身直衝賊中堅手殺數十人身被數十創殁事)
(聞贈廕賜祭葬)黃之麟(宿松人順治初以貢生知江西興國縣縣界楚閩粤)
(久爲賊巢之麟招降其渠王大勇擊巨賊孫可貴滅之剿平梅窖洞曾拱辰寇亂始息寬免賦額墾)
(田糧二千八百石有奇民深德之)金繼望(望江人順治六年以拔貢授宜陽知縣兵荒之)
(後招集勸墾民遂樂業擢兗州府管河同知周歷河干修築石香鑪梁家樓新月諸隄歷九江府知)
(府)韓應震(望江人順治已丑授廣東信宜知縣三年擢兵馬司指揮未出廣遇寇犯信宜)
(守將田自強叛爲内應縛應震送寇營脅降之應震大罵不屈死)楊汝榖(懷寕人康熙庚)
(辰進士初為浦江縣有善政行取入為禮部主事歷都察院左都御史疏免河南滎澤縣塌地錢糧)
(三千餘兩及除河北太和山香祝民咸便之晚致仕卒於家賜諡勤恪)趙煥文(懷寕)
(人官陜西白水縣典史康熙戊午興安賊叛上官檄煥文招撫賊執而脅之煥文厲罵乃拔舌刳目)
(棄屍井中事聞贈主簿賜祭廕一子)張英(桐城人秉彝子康熙丁未進士官翰)
(林初設南書房簡英日入直以資講論歷晉大學士英學問醇正操行潔清一時典誥之文多出其)
(手及輔政悉心獻納知無不言聖祖仁皇帝嘗稱其老成敬慎有古大臣風所著有易書衷)
(論及存誠堂篤素堂詩文集引年致仕卒於家謚文端雍正中祀賢良祠子廷瓚康熙已未進士歷)
(官少詹事文行為館閣推重廷璐康熙戊戌進士第二人歷官禮部侍郎視學江蘇九年以介自矢)
(以誠感人士林頌之著有詠花軒詩集廷瑑雍正癸卯進士歷官工部侍郎亦視學江蘇稱得士廷)
(璐子若需乾隆丁巳進士官至侍講以學問世其家)潘天成(桐城人安慶府學生幼與父母)
(避讐相失年十五乞食行求走且哭至江西遇之遂迎歸傭販以養嘗受業湯之錡又受業於梅文)
(鼎年七十四竟窮餓以死遺書鐵廬集五卷天成學源姚江以養心為體以經世為用出自寒門天)
(性真摯精神堅苦足以維厲風俗人稱為潘孝子云)張廷玉(大學士英次子康熙庚辰進士)
(改庶吉士授編修歷官大學士三等伯歷仕三朝小心慎密世宗憲皇帝遺詔配饗)
(太廟乾隆十四年年八十致仕陛辭時自行奏請配饗復不親赴宫門謝恩削伯爵仍以大)
(學士銜休致家居五年卒恩令其配饗賜諡文和仍蒙太廟子若靄雍正癸)
(丑進七二甲一名即授翰林院編修歷官内閣學士能詩工畫以才敏稱乾隆九年扈從巡)
(幸五台回卒於途次奉旨襃恤恩禮有加其弟若澄乾隆乙丑進士由庶吉士歷官)
(内閣學士亦工繪事)潘江(桐城人工詩古文四方從遊甚衆康熙己未以博學鴻儒薦母老不)
(赴隱居著述自娛所著有六經蠡測字學析疑記事珠古年譜及木齋詩集等書)方舟(桐城)
(諸生弟苞字靈臯康熙丙戌進士歷官内閣學士俱湛深經術負文章重名藝林稱二方先生苞著)
(有周官集注儀禮析疑等書十餘種行世)張若震(桐城人雍正元年賜舉人授浙江)
(天台縣知縣洊擢布政使兼管鹽政印務乾隆七年乞養歸旋丁母憂服闋歷任甘肅河南西安布)
(政使擢湖北巡撫留心民食積貯水利隄防陳奏甚多二十一年卒)劉大櫆(桐城人嗜讀書)
(工文章嘗以布衣遊京師持所業謁同邑方苞苞一見歎為國士雍正七年十年兩舉副榜貢生乾)
(隆年間舉博學鴻詞及舉經學皆報罷出為黟縣教諭數年辭官歸卒年八十有二大櫆為文氣肆)
(才雄波瀾壯闊而義理又極醇正詩亦雄豪奥秘著有海峯文集詩集行世)方觀承(桐城)
(人雍正十年以監生隨平郡王赴北路軍營掌書記乾隆元年授内閣中書直軍機處洊至吏部郎)
(中七年出為直隸清河道歷藩臬二司十三年擢浙江巡撫明年晉直隸總督兼管河務尋加太子)
(太保三十三年卒於官諡恪敏觀承學問淹貫通逹事體恪勤奉職督畿輔二十年創留養局以綏)
(老病建義倉以備荒歉簡練軍實教育士子籌辦河務亦得機要所著有東閭剩稿宜田彙稿海塘)
(志入塞詩松漠草薇香草燕香初集二集肯綮錄又與秦蕙田纂輯五禮通考若干卷)張若
溎(桐城人雍正八年進士授兵部主事尋由郎中遷御史洊擢刑部侍郎授都察院左都御史充)
(四庫全書館副總裁若溎自任御史至臺長屢有建白乾隆四十一年以老病乞休五十年與千叟)
(宴高宗純皇帝御書柏臺恒春額賜之五十二年卒於家)姚範(桐城人乾隆七年進)
(士改庶吉士散館授編修充三禮館纂修官歸卒於籍範之學沈究遺經綜括精粹每讀書輒著所)
(見於卷端經史子集丹黃雜下詞繁者裁短幅紙書之無慮數千百條其姪鼐嘗集之為援鶉堂筆)
方相袞(桐城人補邵陽縣里田司巡檢乾隆六十年黔楚逆苗滋事擾巖門桐袞以迎催糧)
(餉遇害事聞議卹廕雲騎尉世職)胡魁(本姓龍懷寕人乾隆三十三年由行伍洊升四)
(川提標守備六十年隨剿黔楚苗匪攻洪安寨奪卡有功賞給都司頂帶嘉慶元年堵截紅)
(巖堡殺賊最多後隨鎮臣自土家巖繞出雞爪嶺之北攻撲賊卡鼓勇先登中矛死之事聞)
(加等賞卹)盛殿元(懷寕人銅陵汛把總嘉慶二年調往湖北剿捕教匪擊賊於五寶山陣亡)
(事聞賜卹廕雲騎尉世職)姚棻(桐城人乾隆二十六年進士授甘肅靖遠縣知縣造)
(水東教民灌田興義學使讀書開金石峴以利行旅又立興靖堡集場通貨物民便之擢固原州知)
(州遷湖北武昌府福建漳州府知府廣東按察使江西布政使歷任貴州雲南福建巡撫所至釐奸)
(剔弊多善政嘉慶二年以病乞休六年卒於家)張若渟(大學士廷玉子乾隆十四年由貢生)
(𥙷授刑部主事洊升郎中歷官至兵部刑部尚書屢奉命往各省按讞京控事件敬慎供職)
(數十年嘉慶七年卒於官贈太子少保賜祭葬諡勤恪)姚鼐(桐城人乾隆二十八年進)
(士改翰林院庶吉士散館用主事分兵部尋補禮部累遷刑部郎中四庫全書館啟大臣薦為纂修)
(官年餘乞病歸鼐工為古文方康熙雍正間内閣學士方苞名重一時同邑劉大櫆繼之鼐世父範)
(與大櫆友善鼐本所聞於家庭師友間者益以自得為文高簡深古其論文根極於性命而探源於)
(經訓有古人所未嘗言鼐獨抉其微而發其藴論者以為辭邁於方氏而理深於劉氏焉為學博集)
(漢儒之長而折衷於宋儒色怡氣清接人和藹無貴賤皆樂與盡歡而義所不可則確乎不易其守)
(罷歸後主講紫陽鍾山各書院者四十餘年諄諄以誨迪後進為事嘉慶十五年重赴鹿鳴宴)
(恩加四品銜年八十有五卒著有惜抱軒文集九經說三傳補注法帖題跋筆記等書)方維
甸(觀承子乾隆四十一年賜内閣中書一體會試辛丑成進士授吏部主事洊升禮部郎)
(中遷御史給事中隨赴臺灣廓爾喀軍營有功賞戴花翎嘉慶四年洊擢内閣侍讀學士授)
(山東按察使升河南布政使調陜西布政使尋擢巡撫十四年授閩浙總督旋以母老請歸養十六)
(年召為軍機大臣以母病辭十八年丁母憂是年因豫東直隷匪徒滋事特旨起用)
(為直隷總督維甸辭總督之任而自陳以三年之喪金革無避願馳赴軍營剿賊尋有旨令)
(不必馳赴仍回籍守制二十年卒維甸撫陜西七載剿捕邪匪安插鄉勇清查保甲整飭鹽務均臻)
(妥協官閩督時緝捕洋匪赴臺灣查辨械鬭案件清出屯地給丁裁移營汛防守要隘並陳約束械)
(鬭章程奉旨均如所議行卒後仁宗睿皇帝稱其所至之地俱能忠勤盡職清慎著)
(名贈太子少保賜祭葬諡勤襄)
︹流寓︺︹晉︺王祥(臨津人漢末扶母攜弟覽避地廬江隱居三十餘年不應州郡之命母終居喪)
(毁瘁杖而後起)︹唐︺李白(成紀人天寶中安祿山反白往來宿松間)畢諴(偃師人嘗寓舒)
(州讀書主簿山)羅隱(餘杭人偶遊至皖愛小茗山蓮花峯築室隱焉興至則泛小舟載酒肴酣)
(飲終日而後返)︹宋︺舒雅(宣城人好學善文自江南歸宋出知舒州秩滿請掌靈仙觀事優游)
(山水遂家於潛)王珪(華陽人後從舒)潘閬(少工詩自號逍遥子坐事得罪遊舒州潛山寺)
(中為行者題詩鐘樓云頑童趁暖貪春睡忘却登樓打曉鐘孫瑾見之曰此必潘逍遥也令寺僧呼)
(善長冤太祖怒連坐賜死孫年二十七與時訣拔髮為繩繫其臂以示無他詔問死者之婦安歸孫)
(氏伏地請曰有老姑願不死以终養詔許之乃負時骸骨歸葬生遺腹子惠守節四十餘年卒)陶
氏四節婦(桐城人陶鏞以罪遣卒於外妻鍾氏負骨四千里歸葬年八十二終子繼妻方)
(氏孫亮妻王氏妾吳氏俱夫亡守節事聞詔旌三代稱陶氏四節)汪世衡妻戴氏
(桐城人正德間遇流賊欲驅掠之戴抱柳樹不動賊以刀礪其頸戴厲聲罵賊遂遇害同縣璩伯崐)
(妻王氏石應魁妻徐氏吳先攀妻舒氏張景文妻方氏妾陳氏錢秉鐙妻方氏許宗炎妻黃氏馬孟)
(重妻黃氏馬錫妻齊氏吳光耀妻許氏齊邦祚妻汪氏某妻吳氏方象賢妻蘇氏汪世茂妻胡氏楊)
(廉遜妻周氏項鴻妻程氏劉蕃妻阮氏張士綱妻章氏方佩妻施氏汪瑞齡妻華氏吳大偮妻王氏)
(戴宏錫妻楊氏及董七貞大李莊某氏婦俞方煜媳王氏方氏女蕡榮俱遇寇不辱死)方說
妻姚氏(桐城人夫亡殉節正德中詔旌同縣吳孟傅妻姚氏周見妻桂氏胡效俊繼妻程氏)
(詹伯妻儲氏周一脉妻陸氏洪錦妻汪氏許聖德妻徐氏潘遇妻某氏李&KR0788;妻張氏俱夫亡殉節)
高文學妻王氏(桐城人文學早殁王鍵戶絶粒七日而逝同縣錢巨瞻妻周氏方九)
(思妻吳氏方祥甫妻尹氏方如珽妻汪氏葉士連妻吳氏俱夫亡殉節)吳仲淇妻楊
氏(桐城人夫亡家貧舅姑謀於其父母將以償債楊仰天嘆曰以吾口累舅姑不孝無所助於貧)
(不仁失節則不義吾有死而已因咽髮而死同縣周顯祺妻方氏葉某妻戴氏俱夫亡殉節)吕
怡妻雷氏(太湖人怡死富兒李懋欲奪之雷聞自經死同縣朱乙妻申氏朋至明妻侯氏)
(吕薦妻宋氏韓歆妻康氏俱夫亡殉節)胡聚成妻王氏(安慶衞人聚成卒王即自)
(經事聞旌表)王應宿妻陳氏(潛山人未嫁應宿病父母求娶氏往毁容侍藥八月)
(見宿病必不起遂自經後六日而宿亦殁事聞旌表同縣胡乾妻徐氏未嫁乾殁自經死熊夢篆妻)
(金氏夢篆殁金不食以首觸柩死)盛世英妻許氏(桐城人世英卒許自矢立孤舅)
(姑欲奪其志潛引刀刳左耳六十餘歲終同縣方啟煜妻王氏啟煜殁斷髮毁耳鼻苦節三十年終)
陳自妻程氏婢重貞(懷寕人自為賊害程罵賊同死婢重貞在流離中棄已子)
(而育程子焉)吳道震妻姚氏(桐城人夫亡守節賊至見執奮罵被殺崇禎中旌表)
(同縣王天璧妻郎氏寇至躍入龍潭死)王日善妻左氏(桐城人早寡苦節流寇至)
(縊夫柩旁崇禎時旌同縣汪氏女寇至恐辱投蓮池死)王彭年妻童氏(桐城人崇)
(禎末彭年父為賊所執彭年救父左頰被刺童奪賊刀傷二賊父子得逸去童被殺)姚檢妻
某氏(桐城人家貧編茅為牆夫他出鄰少或以語挑之氏哭呵之退乃曰以此牆壁難禦強暴)
(遂自經死)黃氏三節婦(潛山人黃輔時妻陳氏輔時早殁陳撫孤朝屏課書授室朝屏)
(又殁妻張氏與姑相守寇至不辱張遇害朝屏次子廷才妻丁氏避寇白巖寨寨破丁抱子墜崖死)
(時人稱黃氏三節同縣熊應輝妻盧氏王自鑨妻陳氏鑨弟妻謝氏操高極妻聶氏媳陳氏朱嘉興)
(妻余氏王維臨妻嚴氏桂昌之妻張氏孫玉妻金氏丁一驤妻石氏孫萬程妻徐氏陳鉉妻胡氏陳)
(應聰母李氏吳之雅妻楊氏劉瓊妻張氏王承商母汪氏熊繼妻某氏金道全妻劉氏夏贊妻王氏)
(桂明命妻黃氏崔勝濬妻王氏王素科妻徐氏俱罵賊死)黃氏二節婦(太湖人黃之正)
(祖母王氏子婦劉氏避賊匿儒學中賊索得之王赴火死劉赴泮池死詔旌之同縣戴君德妻沈氏)
(子婦盧氏兩孫女賊陷城同赴水死胡翥鸞妻余氏余從禮妻程氏俱為賊所執自經死)方氏
女(太湖人父為寇所執女請身代度父行遠投清水塘死斂時懷中有詩云我本蘋藻器遭落戎)
(馬間沉冤無訴處清水與青天其死蓋豫定云)劉餘謨妻阮氏(懷寕人餘謨官給諫)
(阮娩身方半日賊突至欲曳去阮奪刀自刎賊并其二幼子殺之)張明煒妻游氏
(懷寕人城陷賊執煒游乃出曰幸釋夫願以身從賊喜游睍煒行遠遂奮罵不屈賊磔殺之)韓
鼎應妻劉氏(懷寕人城潰舅姑雙柩殯於堂家人盡散劉獨守不去賊疑棺内有所藏)
(欲剖視又欲縱火而數盼其十三歲女劉紿之曰苟不驚先柩女非所惜賊喜攜女去劉送女目門)
(外池示之女即投池賊怒殺之詔建二坊旌表)詹大啟妻何氏(太湖人少寡撫孤世)
(祥賊至何被執不屈賊殺之世祥負母屍投崖死同縣陳所學妻唐氏章於國妻蔣氏沈文樞妻蕭)
(氏方兆依母李氏方訓義妻程氏及女祝大士妻凌氏聶亨祚妻黃氏王親寵妻陳氏俱罵賊死)
吳之瑞妻張氏(宿松人城陷被執欲汚之張紿免其夫與二子觸石死同縣劉之馥)
(妻石氏李開妻余氏袁祥妻何氏媳周氏張瓚妻劉氏徐行妻唐氏吳旵妻殷氏汪澤妻胡氏王登)
(妻李氏張氏二女俱遇流賊不屈死)劉若寓妻吳氏(懷寕人賊殺寓氏大罵賊剜其)
(胸而死同縣錢鑣妻劉氏李秀野妻余氏方都韓妻吕氏葉橒妻汪氏劉蕃妻阮氏蔡克復妻江氏)
(吳宗孔母胡氏顔某妻劉氏戴堯封妻劉氏游必常妻魯氏高陞妻劉氏錢文炳妻顔氏何仲妻許)
(氏戴㫤妾毛氏陳尚炳妻何氏唐祖順妻楊氏徐憲武妻林氏張起鳳妻黃氏陳毓純妻黃氏張繼)
(新妻羅氏金汝暘妻黃氏汪之廣妻湯氏劉若寬妻黃氏王真卿妻梅氏張夢鼎妻某氏段志高妻)
(李氏胡紹虞妻蔣氏張麟母徐氏雷澤母楊氏郭邦宰母劉氏秦鑑母劉氏俱遇賊不屈死)金
正世妻林氏(潛山人陷賊罵不絶口賊支解之同縣林見妻張氏避寇虎頭寨賊攻將)
(破張投巖死)劉允若妻蕭氏(望江人夫為賊所殺罵賊觸刃死同縣甘尚珍妻袁)
(氏見賊殺其夫投火中遂罵賊赴火抱夫尸死曹某妻徐氏被掠從馬上抱女躍入水中死)李
允執妻何氏(懷寕人明季城陷允執滯金陵氏與九歲子守姑柩兵至大掠曳氏出罵)
(不絶口遂遇害子伏尸哭義婢何貞棄己子負幼子逃得延李祀同縣楊應漸妻王氏漸宦遊氏家)
(居城潰誓死不出氏素愛庶子壇壇亦戀母不去賊殺氏檀枕尸哭數日亦卒周嘉聘妻何氏賊至)
(攜兩女隨嘉聘遁郛外道遇寇劫聘氏以身代寇殺氏及兩女乃釋聘其子於斷溝間收遺骸以葬)
(高孝銘妻吳氏汪應巍妻王氏張清譔妻江氏汪受之妻倪氏韋文光妻丁氏韋文煒妻吳氏龍應)
(宗妻高氏陳九春妻王氏秦榮先妻陳氏俱遇流寇不辱死路瓊妻周氏胡聚成妻王氏夫亡殉節)
雷永祈妻汪氏(太湖人明季城破被執不辱遇害本朝順治八年旌)
︹本朝︺汪之翰妻陳氏(懷寕人夫亡守節又同縣烈婦韓鼎徹妻劉氏夫亡殉節俱順)
(治年間旌)勞瑞寰妻李氏(懷寕人夫病刲股以救夫卒適城潰氏被重創伏積)
(尸中三日得免兩孤被掠後逃歸而家巳毁結茆紡績守節六十餘年年九十六卒又同縣汪必裕)
(妻胡氏必裕以公車道卒氏毁容矢節值城陷氏懷必裕主將殉於火賊搜得主加敬禮相戒無犯)
(竄身山中聞夫姪在賊營鬻產贖之事舅姑以孝聞)左之乾妻馬氏(桐城人夫亡守)
(節又同縣烈婦周芬熊妻光氏錢燃妻朱氏戴聖哲妻方氏吳鴻志妻方氏李楫妻高氏孫藎臣妻)
(方氏光廷瑞妻玉氏詹大功妻五氏江天錫妻楊氏汪士宏妻王氏方西撫妻王氏項紹芳妻潘氏)
(桂有章妻朱氏左和妻錢氏齊方越妻吳氏江迥妻夏氏烈女陶亢宗未婚妻周氏江鐸未婚妻束)
(氏俱夫亡殉節順治年間旌)汪啟臯妻江氏(潛山人己酉左兵陷皖抱夫神主投)
(水死)余瓚妻黃氏(太湖人夫亡守節同縣馬人龍妻巢氏夫亡守節俱順治年間旌)
余氏三節婦(太湖人余宣妻馮氏夫亡撫二子之吉之星成立之吉娶詹氏之吉亡詹)
(嘔血死之星子旦娶王氏被賊執自刎死)董煥妻汪氏(太湖人同縣朋長易妻張氏均)
(夫亡殉節)劉品妻王氏(太湖人同縣烈婦張苞妻仇氏均守正捐軀)孟育妻
洪氏(宿松人夫亡守節同縣孟世統妻劉氏趙嘉言妻余氏王某妻李氏俱夫亡守節順治年)
(間旌)李儦妻姚氏(懷寕人夫亡守節又同縣烈婦牛宗元妻路氏夫亡殉節貞女)
(葛一舉未婚妻黃氏陳洪未婚妻程氏俱夫亡守貞烈女李煥元未婚妻孫氏夫亡殉烈俱康熙年)
(間旌)王家俊未婚妻高氏(桐城人夫亡守貞康熙年間旌)龔自
成妻蘇氏(潛山人守正捐軀康熙年間旌)王賓我妻董氏(懷寕人夫)
(亡守節又同縣黃瑞貞妻方氏陳元通妻楊氏劉承麟妻夏氏詹啟宗妻郝氏阮獲妻方氏李杲妻)
(汪氏媳汪氏盛啟宗妻周氏方正旭妻詹氏朱學亨妻陳氏陳應忠妻吳氏鄧應宗妻王氏王國宰)
(妻徐氏夏時乘妻余氏魯傑生妻張氏程敦式妻張氏朱正顏妻許氏妾蔣氏夏永賢妻戴氏周自)
(鎬妻桂氏許廷鎔妻余氏王大任妻朱氏王兆賢妻詹氏錢夢曦妻彭氏錢昌鼎妻張氏王爾瑞妻)
(范氏胡文冶妻張氏段志道妻劉氏饒延禧妻汪氏韋臺衡妻舒氏揭輔明妻葉氏李吉生妻曹氏)
(葉汝陽妻汪氏勞蔚宗妻李氏陳子誠妻吳氏李宏勲妻汪氏蘇衡母張氏汪符元妻劉氏周惟士)
(妻沈氏汪若棟妻錢氏鄧若重妻陳氏曹亞六妻汪氏劉宗英妻葉氏張維坤妻劉氏柯鐸妻饒氏)
(胡文法妻沈氏曾玉顯妻汪氏方希鼎妻周氏江國順妻詹氏馮子陟妻朱氏雷文燦妻許氏汪公)
(美妻吳氏黃道昇妻潘氏張綱妻許氏阮廷魁妻舒氏劉餘謨側室李氏黃光猷妻陳氏張朝綬妻)
(汪氏何景福妻張氏張世鑒妻李氏產時敘妻錢氏郭閔蒼妻陳氏黃嗣縉妻周氏王國槐妻任氏)
(任奕鍹妻汪氏盛斌妻洪氏華為疆妻雍氏段啟文妻盛氏張超杲妻劉氏黃永繩妻產氏葉勝長)
(妻童氏毛有璧妻周氏葉為圻妻曹氏程邦容妻劉氏詹洛妻方氏任國正側室李氏俱雍正年間)
(旌)倪嘉善妻何氏(桐城人夫亡守節同縣江柱妻姚氏戴期鵬妻孫氏馬方思妻)
(姚氏姚士垐妻方氏吳日宥妻劉氏吳用鉁妾沈氏姚文炱妻江氏吳兆武妻沈氏吳憙妻張氏姚)
(孔鋐妻馬氏潘仁樹妻張氏姚文然妻張氏徐宏典妻李氏鄧永祐妻笪氏胡志焜妻殷氏馬日思)
(妻何氏姚孔欽妻吳氏王天球妻都氏潘金芝妻吳氏郎方里妻潘氏萬筆妻徐氏江之永妻丁氏)
(王孔修妻左氏光之佶妻蔣氏左光斗妻余氏姚孔釬妻江氏姚孔鑰妻左氏朱芳鑢妻方氏丁世)
(增妻施氏張廷瓚妾周氏張廷瑩妻姚氏王玉盤妻高氏張若崙妻夏氏姚文變妾歐氏張士絅妻)
(范氏方季雅妻周氏張廷&KR0722;妻姚氏姚孔鍵妻吳氏張克儼妻姚氏潘仁標妻左氏趙堅妻倪氏左)
(國策妻戴氏阮周臣妻金氏吳兆逑妻倪氏陳徽鑑妻彭氏王晟妻左氏左文圖妻馬氏鄧芝妾吳)
(氏陳冕妻孫氏吳冶生妻高氏張廷瑊妻葉氏張寓妻方氏張英妾徐氏姚孔釧繼妻錢氏錢淇妻)
(左氏李祚襄妻酆氏左文圃妻周氏趙之謨妻汪氏姚文焱妾陸氏姚孫榘妾陳氏張友敬妻方氏)
(崔清妻阮氏汪邵妾傅氏方衍芾妻史氏謝峋妻祁氏姚士斑妻錢氏何丹鳳妻左氏姚孔鉁妻吳)
(氏王先掄妻左氏金文煇妻方氏葉金堂妻張氏楊泰楷妻吳氏李昌祚妻周氏方豎非妻吳氏陳)
(軒鑑妻張氏方世咸妻吳氏俱雍正年間旌)徐熙經妻楊氏(潛山人夫亡守節同)
(縣桂明旭妻程氏周光昇妻何氏楊世元妻余氏陳伊妻許氏凃年興妻葉氏王旦相妻許氏儲志)
(瑞妻聶氏黃德產妻唐氏劉慶圜妻熊氏熊良佐妻郝氏徐家孟妻丁氏徐千惺妻黃氏操宗城妻)
(丁氏均夫亡守節烈婦徐益晉妻石氏夫亡珣節貞女張大忠未婚妻葉氏夫亡守貞俱雍正年間)
(旌)蕭如瞻妻王氏(太湖人夫亡守節又同縣袁謨妻甘氏袁世道妻王氏妾邵氏)
(王海添妻嚴氏馬瑜妻章氏范孫繩繼妻劉氏路致中妻沈氏張朝臣妻王氏余熙臣妻汪氏均夫)
(亡守節烈婦汪興妻嚴氏孫天祐妻張氏均夫亡殉節俱雍正年間旌)葉逢源妻孫
氏(宿松人夫亡守節同縣方某妻田氏趙某妻余氏均夫亡守節烈婦劉杲妻張氏方才妻田氏)
(均夫亡殉節俱雍正年間旌)周維禮妻徐氏(望江人夫亡守節又同縣烈婦金仲)
(祐妻曹氏朱紹先妻虞氏何兆熊妻宋氏何振伊妻宋氏均夫亡殉節俱雍正年間旌)吳銳
妻段氏(懷寕人夫亡守節又同縣禇國連妻胡氏劉前彤側室邵氏劉從遠妻金氏汪之華)
(妻閔氏楊文謨妻陳氏黃晨妻饒氏路正康妻方氏張培妻陳氏蔣順炯妻許氏潘啟烈妻丁氏丁)
(昌祀妻孫氏鄭禮若妻魯氏何植妾田氏何榮典妻江氏盧正紳妻吕氏胡士珍妻楊氏汪之江妻)
(劉氏汪顯道妻江氏方世臣妻陳氏劉從矩妻黃氏陳哲臣妻張氏余辛若妻張氏趙必義妻陳氏)
(余嗣恒妻張氏孟璞妻胡氏張有瑲妻周氏妾陳氏李真憲妻楊氏魏自爽妻來氏曹世鏞妻秦氏)
(文繪妻沈氏聞美五妻吳氏何珸妻路氏張昭聞妻黃氏楊世型妻何氏孫國&KR1456;妻劉氏韋臺衡妻)
(舒氏舒漢妻劉氏陳維坦妻丁氐谷宗珍妻方氏阮烇妻聶氏楊一觀妻陳氏曹嘉樑妻李氏孟振)
(寀妻李氏王祚德妻程氏胡鐸妻李氏盛自臺妻米氏孫嗣權妻李氏宋必仕妻唐氏黃一鶴妻黃)
(氏蘇應楷妻余氏楊家璽妻朱氏陳昌逹妻程氏江尚涵妻何氏黃一鵠妻陳氏黃廷機妻朱氏沈)
(天琿妻李氏張超樞妻楊氏黃中鎬妻張氏許子雲妻張氏洪緯妻李氏黃嗣瑶妻潮氏朱廷璽妻)
(李氏丁昌達妻田氏何秩萬妻王氏何象乾妻陳氏姚鵬妻鄭氏鄧七洛妻潘氏沈代佳妻胡氏任)
(奕妻洪氏劉忠妻秦氏羅世華妻胡氏陳烈光妻劉氏吳心默妻李氏蔣正寅妻方氏孫可任妻)
(夏氏方文絢妻任氏張承妻楊氏鄭道富妻余氏江熾妻丁氏金宗略妻李氏錢元吉妻高氏李世)
(妻蔣氏張可昱妻謝氏劉聲珏妻葉氏謝恩德妻鄭氏趙一鼎妻陳氏均夫亡守節烈婦徐景堂)
(妻丁氏江振明妻張氏均夫亡殉節貞女趙天永未婚妻戴氏夫亡守貞烈女畢和未婚妻汪氏守)
(正捐軀俱乾隆年間旌)史正斐妻王氏(桐城人夫亡守節又同縣王之信妻吳氏)
(許堯愷妻朱氏方雲貺妻徐氏王國松妻汪氏蔣應春妻胡氏姚兆可妻左氏姚孔籛妻方氏方速)
(妻陳氏徐正誼妻方氏方銑妻胡氏姚成鈺妻倪氏徐鴻模繼妻趙氏張竑妻左氏胡祖安妻楊氏)
(方名世妻程氏潘大培妻夏氏李國盛妻都氏陳祖鐙妻姚氏王源峒妻高氏鄧廷誥妻姚氏李祚)
(昌妻周氏王廷燦妻胡氏吳日鸞妻王氏胡璧蛟妻姚氏方錫書妻李氏胡忭妾王氏陳應瑞妻甘)
(氏陳永禧妻張氏陳家楷妻許氏范拔士妻姚氏楊驪繼妻閻氏光耀繼妻姚氏胡思永妻張氏趙)
(琨妻鄧氏吳之鐸妻饒氏江世茂妻胡氏姚士安妻詹氏張國緯妻潘氏吳子雲妻徐氏方于宣妻)
(姚氏楊嘉正妻葉氏陳亮公妻項氏左國昌妻何氏胡彥妻璩氏彭文鉽妾賈氏高華祿妻黃氏楊)
(標妻李氏方世庚妻孫氏陳潤會妻陶氏李必茂妻劉氏吳國穆妻程氏孫曰炎妻何氏童友愷妻)
(胡氏李國賢妻陸氏孫曰煥妻胡氏汪文牆妻胡氏彭文錦繼妻方氏孫曰瑰繼妻方氏胡文斐妻)
(劉氏吳芳元妻張氏李迪麒妻洪氏陶之俊妻童氏徐之哲妻王氏劉大猷妻方氏孫中彖繼妻文)
(氏吳耀祖妻許氏錢遵詒妻張氏左之琯妻程氏姚孔鉽妻馬氏王居敬妻胡氏方作礪妻葉氏孫)
(逢選妻張氏金殿周妻都氏王逢選妻孫氏方雲存妻王氏張延和妻胡氏吳旦人妻齊氏王凝妻)
(齊氏錢嗣禹妻王氏姚孔鑄妻吳氏鄧森喬妻葉氏張公鑑妻何氏張克忠妻陶氏何士行妻光氏)
(吳三柯妻方氏王世琥妻胡氏王式文妻吳氏江自峵妻陶氏胡士驄妻劉氏王元任妻許氏戴安)
(世妻劉氏胡合騭妻吳氏方濟亨妻李氏吳占一妻姚氏胡本沂妻江氏江自妻左氏吳希聖妻)
(王氏吳祖積妻王氏吳希烈妻汪氏倪化溥妻姚氏錢伊妻王氏張廷瓘妾章氏江棟妻方氏胡玉)
(臺妻黃氏黃振翼妻徐氏孫循純妻潘氏潘仁攀妻張氏張若霦妻姚氏光御寵繼妻馮氏胡舜裔)
(妻劉氏趙助國妻印氏葉枝楊繼妻李氏許應瑒妻劉氏葉芸妻方氏吳叔度妾張氏王之璞妻朱)
(氏吳貽琛妻楊氏吳而強妻倪氏劉玉樹妾程氏姚孔鏞妻王氏張芝麓妻唐氏郭煥章妻方氏方)
(文煥繼妻張氏方中履妾徐氏江氏方楊妻熊氏孫本洙妾郭氏倪士達妻童氏劉振玉繼妻姚氏)
(齊登閎妻倪氏葉葵孫繼妻張氏陳惟湛妻崔氏左世楊妻陳氏魏兆權妻朱氏陳綬妻鄔氏孫循)
(譽繼妻姚氏姚興汭妻吳氏趙堅妻倪氏彭種玉妾吉氏齊永執妻陳氏汪尚源妻唐氏吳應旦妻)
(胡氏吳生集妻唐氏江聖道妻殷氏張木妾周氏唐季遠妻余氏姚孔籙繼妻葉氏鄧森如妾尹氏)
(李文聚妻陳氏唐嗣寅妻吳氏殷欽妻楊氏汪廷秀妻束氏陸士龍妻陳氏汪昌瑞妻胡氏倪鉅妻)
(朱氏陶日旵妻童氏齊賁妻倪氏余奏繼妻李氏胡吉徵妻唐氏余廷楫繼妻都氏吳篤行妻胡氏)
(徐士麟妻張氏都象吉妻吳氏馬元黼妻段氏姚仁純妻黃氏胡祚榮繼妻倪氏方會澤妻張氏李)
(喬妻吳氏方會泗妻左氏方厚選妻祝氏安貞應妻羅氏孫循健妻吳氏方元文妻左氏姚興沅妾)
(劉氏張克士妻李氏張留妻潘氏周文藻妻安氏王臣祿妻余氏戴永旐妻汪氏程汾妻吳氏洪超)
(妻孫氏洪明生妻張氏彭啟烈妻胡氏黃襄周妻張氏彭文逵妻楊氏章桂妻朱氏吳夾賓妻陸氏)
(周邦翰妻方氏劉文銳妻朱氏李德壽妻戴氏桂之銘妻朱氏姚涪妻王氏張若驄妻姚氏吳承譽)
(妻張氏楊雲際妻伍氏葉元美妻高氏張鴻選妻左氏余日揚妻王氏王璧繼妻郭氏王璞妾姜氏)
(汪孔源妻酆氏高廷柯妻陳氏趙延慶妻姚氏安維崧妻汪氏吳允舉妻江氏吳先攀妻舒氏張若)
(䈘妻左氏袁恢亨妻趙氏齊世恒妻葉氏方輔環妻戴氏趙有慶妻葉氏妾王氏都盙妻陳氏吳書)
(廣妻詹氏吳啟行妻王氏姚象穆妻王氏謝榮宗妻施氏葉籦繼妻張氏左繩祖妻草氏徐茂才妻)
(方氏姚興法妻張氏姚效曾妻吳氏吳文炳妻韋氏張元禧妻姚氏齊邦祚妻汪氏施應賦妻周氏)
(朱泌源妻曹氏某妻舒氏均夫亡守節貞女張若烺未婚妻吳氏王士瑶未婚妻姚氏章彌六未婚)
(妻周氏馮某未婚妻童氏胡尚虞未婚妻許氏王士璜未婚妻姚氏鄧衡未婚妻左氏劉嘉遠未婚)
(妻陳氏戴元文未婚妻張氏董俊未婚妻趙氏邢中和未婚妻趙氏束國藻未婚妻姚氏馬寄生未)
(婚妻方氏葉文元未婚妻方氏均夫亡守貞俱乾隆年間旌)杜應麟妻操氏(潛山)
(人夫亡守節又同縣蔣明懇妻王氏張家綬妻夏氏王承珂妻儲氏徐千桴妻陳氏劉秀昇妻產氏)
(方延儒妻馬氏儲良玉妻蔣氏儲良岸妻劉氏葉士珠妻徐氏徐熙岸妻劉氏馮毓超妻陳氏熊會)
(璇妻涂氏妾汪氏汪宗哲妻黃氏葉士桐妻陳氏葉代鼎妻熊氏葉永祺妻孔氏馬道遠妻韓氏王)
(見璋妻萬氏葉士國妻丁氏熊會珠妻胡氏方延康妻紀氏汪世溶妻潘氏王啟檉妻桂氏劉前烈)
(妻葉氏葉詩雅妻時氏汪文為妻方氏汪伯偀妻周氏劉永清妻朱氏林恩錦妻范氏余稟中繼妻)
(曹氏汪聰哲妻陳氏王廷相妻徐氏王祖謨妻程氏李藻妻趙氏黃邦選妻丁氏王應讓妻左氏黃)
(國維妻汪氏張伯滾妻盧氏程應椿妻徐氏徐千易妻桂氏徐枝瓊妻胡氏徐餘波妻汪氏葛宗輝)
(妻汪氏桂景山妻王氏李大麟妻黃氏李超妻夏氏李永恒妻桂氏徐千勝妻朱氏徐緣從妻程氏)
(熊捷妻王氏黃華潮妻陳氏徐千暢妻黃氏張勵修妻周氏王道咸妻徐氏均夫亡守節烈婦林茂)
(芝妻蔣氏孫瑛妻劉氏均夫亡殉節熊應輝妻盧氏守正捐軀貞女張大參未婚妻丁氏汪明參未)
(婚妻丁氏汪清華未婚妻楊氏徐緣渭未婚妻操氏均夫亡守貞俱乾隆年間旌)張天眷
妻杜氏(太湖人夫亡守節又同縣張羣仕妻吕氏張祥妻金氏葉蓁妻董氏宋正璟繼妻王)
(氏宋惟謨妻章氏章鐘玉妻陳氏吕俊周妻韋氏陳于謹妻周氏黃宗顓妻汪氏查希浩妻盧氏黃)
(正基妻曹氏張羣鼎妻陳氏劉逹妻李氏張朝莪妻仇氏張又緒妻高氏查任妻劉氏張又給妻朱)
(氏趙養賢妻陳氏趙比賢妻路氏朋長昊妻張氏劉洪銓妻曹氏余學詩妻劉氏路鋆妻沈氏李應)
(翹妻余氏孟學迪妻何氏雷廷濬妻章氏蔣逢年妻李氏李忠妻何氏魯象樞妻周氏朋長敬妻張)
(氏曹士京妻李氏曹士鼐妻趙氏盧應龍妻阮氏葉景智妻汪氏葉景賢妻歐陽氏章敏妻黃氏周)
(邦鸞妻吉氏曹嵩妻陸氏聶紹菴妻曹氏胡若禹妻李氏章鍾素妻殷氏曹昌映妻王氏吉乾生妻)
(凌氏姜南庚繼妻汪氏吉天相妻吳氏劉一俊妻吳氏劉一傑妻陶氏劉一仕妻汪氏葉隆梃妻歐)
(陽氏周邦學妻姚氏雷廷儀妻陳氏劉維詩妻羅氏劉維綋妻王氏劉維緒妻徐氏路開妻聶氏胡)
(祚儁妻吳氏周正黌妻黃氏趙學洙妻劉氏韋秉珩妻王氏金時泗妻殷氏阮專妻陳氏吕柱周妻)
(嚴氏劉國明妻周氏曹天祐妻李氏韋傑三妻蘇氏路貽政妻曹氏唐國盛妻殷氏李孝錦妻曹氏)
(周繩淦妻李氏均夫亡守節烈婦汪世承妻殷氏朱大墉妻陳氏楊玉南妻汪氏唐肇周妻畢氏均)
(夫亡殉節劉必高妻余氏蔡起龍妻朱氏均守正捐軀貞女章鍾祥未婚妻周氏歐陽惟南未婚妻)
(陳氏葉泰成未婚妻石氏均夫亡守貞俱乾隆年間旌)陳元善妻石氏(宿松人夫)
(亡守節又同縣張必善妻唐氏王在鎬妻梁氏袁天齊妻劉氏張琮妻袁氏唐應制妻熊氏吳遠文)
(妻石氏吳德亨妻沈氏王象成妻黃氏汪水思妻楊氏張文都妻周氏舒爾珍妻何氏羅晟妻劉氏)
(羅&KR3123;妻柴氏陳謨妻畢氏余文浩妻尹氏余鋐延妻蔣氏吳賀井妻潘氏黃椅妻吳氏徐炯妻常氏)
(孟復妻洪氏石遇妻吳氏張大谷妻周氏羅景運妻李氏吳賀拔妻萬氏張興運妻葉氏項賓王妻)
(王氏蘇洪緯妻張氏陳天燦妻王氏蘇洪綱妻陳氏胡科酬妻楊氏陳開升妻吳氏石之球妻楊氏)
(王國盛妻胡氏鄧定從妻徐氏曹錫爵妻孟氏曹錫類妻田氏均夫亡守節烈婦黎大衍妻徐氏蘇)
(洪經妻徐氏張沛妻吳氏劉乘軾妻張氏甘維麟妻張氏均夫亡殉節王文舉妻王氏守正捐軀貞)
(女吳三元未婚妻黃氏石之璋未婚妻徐氏均夫亡守貞烈女王應鍾未婚妻宗氏夫亡殉烈龔氏)
(女雁媖守正捐軀俱乾隆年間旌)胡德智妻王氏(望江人夫亡守節又同縣鄔肇)
(蕙妻虞氏檀志枚妻金氏檀啓佺妻錢氏金成白妻陳氏方正都妻沈氏方正卿妻胡氏張天錫妻)
(周氏汪有适妻張氏鄧廷勲妻金氏劉自省妻金氏均夫亡守節烈婦余郭妻虞氏林集雲妻徐氏)
(均夫亡殉節貞女周令榮未婚妻張氏夫亡守貞烈女常掄三未婚妻邵氏夫亡殉烈彭元未婚妻)
(徐氏守正捐軀俱乾隆年間旌)楊茂妻胡氏(懷寕人夫亡守節又同縣葉湜融妾)
(朱氏王務本妻方氏李兆隆繼妻劉氏王成甲妻汪氏何湯聘妻丁氏翁士傑妻李氏胡聲友妻李)
(氏戴尊一妻張氏彭德彰妻甘氏鄭位繼妻程氏妾夏氏王仁輔繼妻翁氏周鉞妻傅氏王宗桂妻)
(徐氏張宗信妻陶氏任恒林妻陳氏劉善義妻胡氏李高五妻何氏王應玨妻黃氏洪光池妻錢氏)
(李岑妻江氏潘吉川妻王氏蔣英妻董氏黃景榮妻魯氏王應詔妻阮氏王攀元妻黃氏丁德渾妻)
(查氏張必燦妻李氏舒國垣妻周氏張裪妻葉氏鄭萬領妻楊氏胡聲柏妻王氏劉炎妻鄭氏洪光)
(㵑妻李氏張江妻李氏朱大駒妻彭氏彭用霖繼妻馬氏王孟嗣妻盛氏潘智妻吳氏李景雲妻劉)
(氏劉景華妻鄧氏唐飛鵬妻陳氏鄭世柏妻黃氏鄭世松妻陳氏戴明倫妻丁氏雷極杏妻鄭氏張)
(學海妻梁氏方正焰妻胡氏王繩祖妻蔣氏陳增世妻王氏盧祚淮繼妻胡氏胡大志妻張氏丁昌)
(揚妻徐氏張國臨妻汪氏丁昌檙妻黃氏程光蘭妻江氏羅長濬妻方氏黃渭侯妻鄧氏劉同豫妻)
(王氏劉同晉妻李氏徐世錕妻葉氏徐世鈞妻李氏韓維楨妻劉氏蕭萬祿妻朱氏楊明聲妻馬氏)
(馬家帥妻金氏潘政棠妻檀氏李維烈妻鄧氏任忠鶴妻阮氏陳彩南妻勞氏王新渥繼妻金氏胡)
(聲燦妻胡氏黃宣埏妻陳氏黃宣培妻姜氏戴鎮國妻彭氏馬前盛妻黃氏方隆垿妻周氏丁鑑川)
(妻方氏段定烜妻鄭氏盛孟仁妻潘氏胡鎧妻劉氏洪家柱繼妻郝氏張濤妻萬氏徐雲飛妻段氏)
(夏友交妻徐氏汪大川妻許氏萬禮宏妻楊氏萬傳槐妻翁氏黃象巖妻朱氏朱昌佑妻沈氏丁嘉)
(惠妻王氏丁絡祖妻汪氏丁遐昌妻夏氏洪聲煌妻戴氏路一麟妻張氏饒芳林妻胡氏潘澤廣妻)
(魏氏張泰臨妻徐氏徐熙燦妻王氏程蒼柱妻董氏徐有密妻盧氏萬履安妻胡氏葉世松妻聶氏)
(均夫亡守節烈婦胡聲鈞妻鄭氏曹塢妻洪氏劉伯仿妻趙氏金龍友妻馮氏均夫亡殉節劉添禧)
(妻鄒氏某妻李氏均守正捐軀貞女汪德孚未婚妻鄭氏方顯榮未婚妻沈氏何文澩未婚妻陳氏)
(趙大容未婚妻戴氏潘政第未婚妻李氏均夫亡守貞烈女汪振先未婚妻楊氏汪志錦未婚妻楊)
(氏張可暹未婚妻汪氏曹帷斗未婚妻張氏鄧尚忠未婚妻汪氏均夫亡殉烈李宏志未婚妻李氏)
(守正捐軀俱嘉慶年間旌)周雲哲妻張氏(桐城人夫亡守節又同縣孫循徽妾)
(沈氏崔時通妻高氏胡鑑繼妻江氏張承輈妻阮氏江純妻倪氏張元臚妻孫氏韓有成妻張氏左)
(民章繼妻王氏張裕堂妻姚氏張涵妾翟氏孫應元妻胡氏胡瑞妻童氏柯延妻朱氏周雲峯妻孫)
(氏張鴻恕妻方氏梅輿權妻方氏馬春儀妻姚氏倪館妻左氏周廷璽妻王氏王洪基妻吳氏張曾)
(春妻孫氏張若淑繼妻姚氏葉森妻吳氏吳厥循妻沈氏劉琢妻何氏江鸞妻馬氏劉守吾妻唐氏)
(吳貽謀妻胡氏方張盤妾陸氏陳彬和妻方氏王沅妻程氏馬嗣純妻姚氏吳登妻孫氏姚孔鑠妻)
(馬氏鄭肇馨妻吳氏張元展繼妻方氏葉芝堂妻倪氏孫啟烈妻張氏張鍵妾沈氏方連城妻張氏)
(謝澄妻章氏姚世臣妻馬氏姚原黼妻張氏謝裴妻汪氏吳澤堃妻方氏姚鵾妻葉氏姚竑妻張氏)
(陳穎妻劉氏姚興泰妻張氏丁潤妻程氏謝士霽妾宰氏王氏宋子蘭妻江氏潘恂妾秦氏吳恒高)
(妻朱氏張元輯妻姚氏姚誕昌妻張氏吳厥臨妻孫氏姚曦妻葉氏張從焯妻朱氏胡孟妻張氏方)
(思純妻張氏劉鷺序妻王氏劉近臺妻吳氏汪裕修妻林氏張𥙿照妻方氏方觀頤妻鄭氏葉光國)
(妻張氏程德廣妻胡氏吳謙光妻朱氏何靄妻周氏錢藻川妻劉氏吳嚮晨妻顧氏葉遵儼妻吳氏)
(姚挺妻馬氏阮承恩妻黃氏方孚妻吳氏倪燻妻孫氏洪榛繼妻項氏洪鵠妻項氏方芙航妻左氏)
(錢遵仁妻桂氏劉秉章妻王氏尹遹俊妻張氏程育萬妻郭氏劉鵷班妻何氏馬維義妻王氏方于)
(鳳妻黃氏馬岑樓繼妻吳氏姚鴻炯妻陳氏均夫亡守節烈婦湯廷爵妻王氏周啟良妻左氏朱玉)
(麟妻陳氏汪臹恒妻王氏均夫亡殉節江友高妻俞氏守正捐軀貞女陶修文未婚妻丁氏金魁未)
(婚妻方氏李青來未婚妻葉氏葉蔭寰未婚妻胡氏胡燦藻未婚妻丁氏馬鳴玉未婚妻方氏龍芳)
(幹未婚妻方氏任勸未婚妻周氏均夫亡守貞俱嘉慶年間旌)熊泰來妻陳氏
(潛山人夫亡守節又同縣周輝明妻徐氏韓明鎮妻路氏韓宗泮妻江氏徐啟賢妻鄭氏徐啟衡妻)
(陳氏李華正妻朱氏儲道獻妻劉氏葛高薪妻王氏均夫亡守節俱嘉慶年間旌)蕭應榘
妻方氏(太湖人夫亡守節又同縣石有純妻王氏黃綸音妻詹氏周祖培妻羅氏劉維璽妻)
(許氏周天慶妻朋氏李長升妻張氏周繩錦妻雷氏李聲榆妻孫氏李營泰妻葉氏張宏勲妻王氏)
(王剛妻余氏曹錫錦妻王氏雷元章妻黃氏曹天松妻劉氏張宏迥妻陳氏洪晴波妻張氏劉邦和)
(妻馬氏陸興俊妻戴氏潘宗堯妻宋氏梅琳妻潘氏黃明濟妻劉氏潘志剛妻吉氏王文運妻朱氏)
(李孝惠妻鄔氏黃肇彝妻吕氏吳鼎妻吉氏周時格妻汪氏余繩楷妻汪氏馬士俊妻徐氏殷時舉)
(妻陳氏殷時章妻劉氏殷時連妻王氏汪興妻嚴氏吕賡颺妻宋氏王學優妻羅氏潘宗堯妻宋氏)
(朱南山妻胡氏均夫亡守節烈婦蔡宋氏夫亡殉節烈女張詩管未婚妻田氏夫亡殉烈俱嘉慶年)
(間旌)石松妻周氏(宿松人夫亡守節又同縣石大成繼妻熊氏石旭繼妻柴氏陳)
(立名妻吳氏張繼昉妻楊氏方振後妻詹氏張本立妻石氏張起誥妻楊氏張應崔妻陳氏方可行)
(妻田氏石蘭谷妻魯氏張繼暘妻石氏曹松蓋妻吳氏黃讚妻余氏詹成萬妻袁氏王立仁妻尹氏)
(汪光斗妻陳氏張隆粥妻石氏何文興妻石氏葉啟煦妻石氏石賡颺妻張氏田良詩妻詹氏王中)
(孚妻李氏汪光甲妻葉氏張效成妻張氏葉國柏妻潘氏汪沛滸妻曹氏石言揚妻葉氏石源妻丁)
(氏葉啟燾妻喻氏孟黌儒妻舒氏孟紹唐妻虞氏程九皐妻石氏石應奎妻洪氏均夫亡守節烈婦)
(何士俊妻吳氏吳明啟妻司氏洪維賢妻柯氏均夫亡殉節唐大妻項氏方德廣妻徐氏吳少美妻)
(但氏石秉麟妻陳氏李承恩妻張氏方春亭妻郭氏均守正捐軀貞女鄧國選未婚妻徐氏夫亡守)
(貞俱嘉慶年間旌)檀啟幹妻曹氏(望江人夫亡守節又同縣韓士連妻章氏汪有)
(肇妻沈氏汪之崙妻陳氏葉順榮妻陳氏何佐皇妻龍氏劉纘三妻饒氏何之瑞妻金氏何希元妻)
(吳氏何志銓妻陳氏金一貫妻卓氏金紹箕妾郝氏劉斗文妻佘氏魯有道妻陳氏倪維瑾妻計氏)
(徐啟慧妻林氏徐賡颺妻王氏徐羽豐妻周氏徐有賢妻虞氏徐永宥妻江氏均夫亡守節貞女汪)
(遠愐未婚妻徐氏劉思堯未婚妻龍氏徐承旐未婚妻張氏徐啟忠未婚妻汪氏均夫亡守貞俱嘉)
(慶年間旌)
︹仙釋︺︹梁︺白鶴道人(梁武帝時道人愛舒州潛山奇絶有浮屠寶誌亦欲之武帝命二人)
(各以物識其地得者居之道人以鶴止處為記寶誌以卓錫處為記已而鶴先飛去忽聞空中飛錫)
(白术各緜俱出)百合(明統志縣俱出各)葛粉(府志南境出)秋石果子
貍鱘魚鮰魚貛皮
前纂修官(臣)潘錫恩恭纂
提調官前緫纂(臣)許應澡恭覆輯
前校對官(臣)楊汝綬恭校
大清一統志
徽州府(在安徽省安慶府東南五百七十里東西距三百九十里南北距二百二十里東至浙江)
(杭州府昌化縣界一百二十里西至江西饒州府浮梁縣界二百七十里南至浙江嚴州府淳安縣)
(界一百里北至寕國府太平縣界八十里東南至嚴州府淳安縣界一百一十里西南至饒州府樂)
(平縣界二百七十里東北至寕國府寕國縣界一百五十里西北至池州府石埭縣界一百六十里)
(自府治至京師二千八百五十里)
︹分野︺天文南斗分野星紀之次
︹建置沿革︺禹貢揚州之域春秋屬吳後屬越戰國屬
楚秦屬鄣郡漢改丹陽郡(爲黟歙兩縣地)都尉治歙後漢
仍屬丹陽郡建安十三年孫權分屬新都郡(時郡治始)
(新縣今浙江嚴州府淳安縣)晉屬新安郡宋齊因之梁末分置
新寕郡(見元和志按南史太平二年封陳十郡有揚州之新寕府志承聖二年置治海寕)
陳省新寕仍屬新安郡(按陳書文帝紀天嘉三年以新寕郡屬東揚州蓋其)
(後省也)隋開皇九年平陳省新安郡始改置歙州治
休寕縣大業三年改歙州為新安郡(按自晉至陳新安郡皆仍)
(舊治至是始移其名於今府而改故新安為遂安今為嚴州府)義寕元年始移治
歙縣唐武德四年置歙州總管府貞觀元年府罷
天寶元年復曰新安郡乾元元年復曰歙州屬江
南西道五代初屬楊吳後屬南唐宋屬江南東路
宣和三年改為徽州元至元十四年升徽州路屬
江浙行省明太祖初改興安府吳元年改徽州府
直隸南京
本朝初屬江南左布政使司康熙六年分屬安徽省
領縣六
歙縣(附郭東西距百五十七里南北距二百二十里東至浙江杭州府昌化縣界百二十里西)
(至休寕縣界三十七里南至浙江嚴州府淳安縣界一百里北至寕國府太平縣界八十里東南至)
(嚴州府淳安縣界百一十里西南至嚴州府遂安縣界九十里東北至績溪縣界三十五里西北至)
(太平縣界百二十里漢置歙縣屬丹陽郡為都尉治後漢因之建安十三年孫權分屬新都郡晉屬)
(新安郡宋齊因之梁末分屬新寕郡陳仍屬新安郡隋開皇九年省入休寕縣十一年復置大業初)
(屬新安郡義寕元年土人汪華保障本郡始自休寕移郡治於此唐為歙州治五代因之宋為徽州)
(治元為徽州路治明為徽州府治本朝因之)休寕縣(在府西六十里東西距七十七里南)
(北距一百八十里東至歙縣界三十七里西至黟縣界四十里南至浙江衢州府開化縣界一百二)
(十里北至黟縣界六十里東南至浙江嚴州府遂安縣界一百七十里西南至婺源縣界七十里東)
(北至歙縣界三十里西北至黟縣界四十里漢歙縣地後漢建安十三年孫權分置黎陽休陽二縣)
(屬新都郡三國吳時避孫休諱改休陽為海陽晉平吳又改海陽為海寕皆屬新安郡劉宋大明八)
(年省黎陽入海寕齊因之梁末分置新寕郡治此陳郡廢縣仍屬新安郡隋開皇九年於縣置歙州)
(十八年改縣曰休寕大業初為新安郡治義寕初移郡治歙以休寕為屬縣唐屬歙州宋屬徽州元)
(屬徽州路明屬徽州府本朝因之)婺源縣(在府西二百四十里東西距二百里南北距一)
(百四十里東至浙江衢州府開化縣界一百一十里西至江西饒州府浮梁縣界九十里南至饒州)
(府德興縣界三十五里北至休寕縣界一百五里東南至德興縣界三十里西南至饒州府樂平縣)
(界八十里東北至休寕縣界一百二十二里西北至浮梁縣界九十五里漢歙縣地三國吳休陽縣)
(地自晉至陳皆爲海寕縣地隋爲休寕縣地唐開元二十八年分休寕之西南界置婺源縣屬歙州)
(宋屬徽州元元貞元年升婺源州屬徽州路明洪武二年復爲縣屬徽州府本朝因之)祁門
縣(在府西一百八十里東西距一百六十里南北距一百四十里東至休寕縣界六十里西至池)
(州府建德縣界一百里南至江西饒州府浮梁縣界九十里北至池州府石埭縣界五十里東南至)
(休寕縣界六十里西南至浮梁縣界一百里東北至黟縣界六十里西北至石埭縣界八十里漢黟)
(縣南界地唐永泰元年草賊方清於此偽置閶門縣二年賊平改曰祁門分黟浮梁二縣六鄉廣焉)
(屬歙州宋屬徽州元屬徽州路明屬徽州府本朝因之)黟縣(在府西北一百四十里東西距)
(七十五里南北距七十五里東至休寕縣界四十里西至祁門縣界三十五里南至休寕縣界四十)
(五里北至寕國府太平縣界三十里東南至休寕縣界八十里西南至祁門縣界六十里東北至太)
(平縣界一百三十五里西北至池州府石埭縣界一百五十里漢置黟縣屬丹陽郡鴻嘉二年為廣)
(德王國後漢復為黟縣建安十三年分屬新都郡晉屬新安郡宋齊因之梁末屬新寕郡陳還屬新)
(安郡隋開皇中縣廢十一年復置大業初屬新安郡唐屬歙州宋屬徽州元屬徽州路明屬徽州府)
(本朝因之)績溪縣(在府東北六十里東西距一百二十里南北距五十五里東至浙江)
(杭州府昌化縣界七十里西至寕國府旌德縣界五十里南至歙縣界二十五里北至寕國府寕國)
(縣界三十里東南至歙縣界三十里南至歙縣界十五里東北至寕國縣界几十五里西北至旌)
(德縣界七十里漢歙縣地晉至宋齊因之梁大通元年於歙之華陽鎮置梁安縣陳廢仍為歙縣地)
(唐大歴二年始分歙縣置績溪縣屬歙州五代因之宋屬徽州元屬徽州路明屬徽州府本朝因)
(之按元和志云梁安縣唐武德中廢今考隋書地理志無梁安縣則廢當在陳時)
︹形勢︺籠吳楚之封疆領江湖之氣象(唐張友正披雲亭記)郡在
山嶺川谷崎嶇之中(王安石碑文)山峭厲而水激清(朱子)
(新安道院記)東有大鄣之固西有浙嶺之塞南有江灘
之險北有黃山之隘即山為城因溪為隍(明羅倫徽州府)
(城記)
︹風俗︺人性過剛而喜鬭君子務為高行奇節尤以不
義為羞(朱子新安道院記)地隘人稠力耕所出不足以供
往往仰給四方(通志)山多田少以貨殖為恒產善識
低昂時取與賈之所入視旁郡倍厚其家居也樸
嗇而務蓄積女人尤號能勤儉多貞潔(府志)
︹城池︺徽州府城(周十里有奇門五東西北三面有池南及東南據山為險隋義寕時築明)
(嘉靖中重修本朝康熙二十一年乾隆十年十七年二十九年增修)歙縣城(縣附郭舊)
(治在郭外明嘉靖三十三年創築西南倚府城周七里門八本朝乾隆十年十七年二十九年增)
(修)休寕縣城(周九里有奇門四宋時始築明嘉靖中重築本朝康熙二十一年乾隆)
(十年增修)婺源縣城(周五里有奇門八南唐時始築明嘉靖四十五年修本朝乾隆十)
(年增修)祁門縣城(周五里三百二十步門八明嘉靖四十五年築)黟縣城(周四)
(里二十步門五明嘉靖四十五年築本朝乾隆二十九年重修)績溪縣城(周四里三)
(百二十步門七水門二南唐時始築明嘉靖四十五年修本朝康熙十一年乾隆十二年五十七)
(年屢修)
︹學校︺徽州府學(在府城東北隅明初因宋故址建本朝康熙三年五十四年雍正十一)
(年屢修嘉慶十三年重修入學額數二十五名)歙縣學(在歙縣東明初因宋元故址建本)
(朝順治四年康熙十一年雍正十年屢修嘉慶十五年重修入學額數二十名)休寕縣學
(在休寕縣治南宋紹興六年建本朝順治八年康熙十七年雍正九年屢修入學額數二十名)
婺源縣學(在婺源縣治西宋端平中建本朝康熙十一年二十六年五十七年重修入)
(學額數二十名)祁門縣學(在祁門縣治西南元建本朝順治十五年重修入學額數十)
(六名)黟縣學(在黟縣治北宋初建在縣南元燬明改建今所本朝康熙九年三十年雍正)
(八年重修入學額數二十名)績溪縣學(在績溪縣治西冠山之麓宋初建於縣治東元)
(燬改建今所本朝順治十五年雍正八年乾隆四十二年重修入學額數十六名)紫陽書
院(在府城南門外紫陽山上宋淳祜間郡守韓補為朱子建紫陽書院於郡南門外理宗書額賜)
(之明正德中移建今所嘉靖中重加修葺本朝康熙三十二年聖祖仁皇帝賜學達性天)
(額乾隆九年高宗純皇帝賜道脈薪傳額)古紫陽書院(在歙縣學右明初建)
(門首有碑石刻宋理宗所書紫陽書院字本朝乾隆五十六年重建添置號舍與紫陽書院並爲)
(六邑人士肄業之所)還古書院(在休寕縣萬安山明萬歷十九年建)海陽書院
(在休寕縣城内北門本朝乾隆十九年知縣萬世齡建)紫陽書院(在婺源縣本朝嘉)
(慶九年知縣丁應鑾即舊址倡建)東山書院(在祁門縣即漢將梅鋗故宅明正德末郡)
(守留志淑創建)碧陽書院(在黟縣城南郭門外本朝嘉慶十六年知縣吳甸華倡建)
敬業書院(在績溪縣學東原名嵋公書院本朝順治九年知縣郭四維倡建乾隆二年)
(知縣王錫蕃易今名按舊志載明經書院在婺源縣考川元至大初邑人胡淀建今廢)
︹戶口︺(原額人丁二十一萬四千三百九十今滋生男婦共二百四十七萬四千八百三十九名口)
︹田賦︺(田地山塘共二萬五百五十九頃七十三畝有奇額徵地丁銀一十八萬八千一百六十一兩)
(一錢六分六釐雜項銀六百五十四兩一錢一分八釐米二萬九千三百三十八石七升六合五勺)
(豆一千六百二十四石八斗一合七勺)
︹山川︺烏聊山(在府城内東南隅後漢書郡國志注引魏氏春秋歙有烏邪山即此三國吳志)
(賀齊傳歙賊帥毛甘萬戶屯烏聊山元和志烏聊山在歙縣東南二百六步上有毛甘故城樂史太)
(平寰宇記在縣東五步吳時歙縣治此其山爲泉水所湊西麓有四水合流山下有落星石祝穆方)
(輿勝覽隋末越國公亦屯兵於此義寕中遷州治此山下明統志一名富山盤礴治城雄挾闤闠其)
(北曰萬山東北曰斗山一名七星山山岡聯七纍如貫珠又東曰東山皆在府城内)玉屏山
(在歙縣城内東北舊名石壁山明太祖取徽時駐蹕其下改名駐蹕山)問政山(在歙縣東)
(五里方輿勝覽唐有于方外者棄妻學道其從弟德晦刺歙州爲築室於此號問政山房絶壁有宋)
(黃台題詩云千尋練帶新安水萬仞花屏問政山一名華屏山山椒有高眉峯)紫金山(在歙)
(縣東三十五里舊名金紫山暮夜每見異光因改今名)城陽山(在歙縣城南二里山椒有)
(穿雲亭禮斗壇仙姥谷丹地浴仙池諸勝山上有許仙宫寰宇記居郡之南故號為城陽即許宣平)
(得道之所李白尋之不遇今山上遺迹猶存)紫陽山(在歙縣城南宋朱松讀書其上有紫)
(陽書院方輿勝覽山下有觀)石鼓山(在歙縣城南方輿勝覽天欲雨往往聞鼓角聲)孔
靈山(在歙縣南二十五里晉書孔愉傳入新安山中讀書後忽捨去皆謂為神人為之立祠方)
(輿勝覽孔愉避地入新安山讀書山之名以此)石耳山(在歙縣南四十里孤秀瓌異峯石倒)
(垂如蓮瓣多産藥草)柳亭山(在歙縣南一百里明統志周四十里舊名昌山昌溪之水出焉)
(南有飛來峯)黃牢山(在歙縣西南三十里山極高峻)篁墩山(在歙縣西三十里有)
(晉新安太守黃積墓一名黃墩)金竺山(在歙縣西四十里迴環如列屏有南唐舒雅讀書墩)
(幞頭石諸迹)黃山(在歙縣西北與寕國府太平縣接界原名北黟山唐天寶六載改今名元)
(和志北黟山在縣西北二百六十八里宣歙二州分界處寰宇記在縣西北一百六十里高一千一)
(百七十丈豐樂水出焉浙之東西歙池饒等山皆此山之支派方輿勝覽山峯三十六水源亦三十)
(六溪二十四洞十二巖八水流而下合揚之水爲浙江之源第四峯有泉沸如湯嘗湧朱砂世傳黃)
(帝嘗與容成子浮邱公合丹於此其後又有仙人曹阮之屬明統志今山有浮邱容成諸峯溪有曹)
(阮之名王象之輿地紀勝黃山諸峯有如削成烟靄無際雷雨在其下黃山志山時有鋪海之奇白)
(雲四合彌望如海忽迸散山高出雲外天宇曠然縣志天都峯水曰香谷源其流爲香水溪鍊丹峯)
(水曰鍊丹源其流爲洗藥溪青鸞峯水曰採藥源紫石峯水曰湯泉源其流爲湯泉溪鉢盂峯下有)
(仙僧洞陰夕有光如星謂之聖燈水曰擲鉢源桃花峯水曰桃花源其流爲桃花溪朱砂峯峯半有)
(朱砂巖下有朱砂洞水曰朱砂源其流爲朱砂溪獅子峯下有錦霞洞水曰香林源蓮花峯下有蓮)
(花洞水曰蓮花源石人峯下有駕鶴洞水曰白鹿源雲際峯下有藏雲洞水曰乳水源其流爲白雲)
(溪疊障峯有石乳巖水曰陰阬源浮邱峯水曰五雲源其流爲浮邱溪俗名浮溪容成峯下有容成)
(洞水曰紫煙源其流爲容成溪俗名容溪距峯七十里軒轅峯有毛人巖下有仙人洞水曰紫芝源)
(其流爲紫雲溪仙人峯水曰浮邱源上昇峯有阮公巖水曰阮公源其流爲阮公溪清潭峯水曰五)
(雲源其流爲逍遥溪一名錦魚溪翠微峯下有翠微洞水曰翠微源其流爲青牛溪仙都峯水曰仙)
(都源望仙峯有龍鬚巖下有弦歌洞水曰龍鬚源其流爲弦歌溪九龍峯有九龍巖下有九龍洞水)
(曰九龍源其流爲九龍溪聖泉峯水曰甘泉源其流爲甘泉溪石門峯水曰石門源其流爲石門溪)
(棋石峯水曰棋石源石柱峯水曰石壁源雲門峯水曰雲門源其流爲雲門溪布水峯水曰百藥源)
(其流爲紅泉溪石牀峯水曰石室源丹霞峯水曰紅木源其流爲丹霞溪雲外峯水曰杏花源松林)
(峯有石榴巖水曰黃連源其流爲松林溪紫雲峯水曰柏木源其流爲榆花溪芙蓉峯水曰白馬源)
(飛龍峯下有百花洞水曰百花源采石峯有白龍巖水曰白龍源外有曹公溪飛泉溪白龍溪)靈
山(在歙縣西北三十里寰宇記山生香草名曰靈香又有黃精木其上有靈壇凡所祈請不焚香)
(自然芬馥又有圓石高數丈上有石蓋九域志歙有靈山明統志周七十里大小母堨水出焉)雲
郎山(在歙縣北七里明統志唐時汪華葬此亦名雲嵐山)鳳凰山(在歙縣北十五里方)
(輿勝覽嘗有鳳來集故名舊産茶名甘白香今絶)飛布山(在歙縣北即布射山一名安勒)
(山亦名主簿山後漢書郡國志注引魏氏春秋歙有安勒山元和志布射山一名勒山在縣北二十)
(里吳志歙賊金奇萬戸屯於此新唐書地理志歙有主簿山寰宇記飛布山布射水源出焉舊名主)
(簿山唐天寶六載勅改飛布新安記云昔因寇亂有歙縣主簿率百姓保據此山因名舊志山高百)
(七十仞周二十七里實府治後障左支為駿唐山右支為飛岑山中支為鷄冠山按三國吳志作)
(安勤山蓋訛勒為勤元和志又訛作勤山脱安字今改正)篛嶺山(在歙縣北八十里嶺極高)
(峻明統志富資之水出焉唐汪華鑿為二道一通旌德一通太平亙六十里徑皆險窄)黃蘖
山(在歙縣北九十里篛嶺之東接績溪縣界周百里布射之水實出於此)萬安山(在休)
(寕縣東七里舊名萬歲山宣和中改為萬安今亦曰古城巖下有巨石高丈餘宋知縣事鄒補之隸)
(書兑卦作磨崖碑為縣東鎮)仙遊山(在休寕縣東南三十五里明統志一名響山平城突)
(起南有石壁削成數百尺呼聲輒應如響故名浙水吉陽水會焉)仰山(在休寕縣東南五十)
(七里窮源邃谷一逕縈紆陟而復降其中平衍衆山環映形如芙蕖又曰蓮花山)玉几山
(在休寧縣南三里一名塔山兩旁峯有十二文筆五峯築自宋元巽丙丁峯築自明代為縣面山)
岐陽山(在休寕縣南五十里又名旂山發脈馬金嶺璜源珮琅二水夾山而流)白際
山(在休寕縣南八十五里脈從婺源五嶺來東連歙縣危峯方吳查木諸嶺界及浙江嚴州之遂)
(安衢州之開化境蓋羣山之綱領也汉水出焉按元和志休寕縣有横鄣山在縣東南八十四里)
(浙江水源出於此今縣界諸山無橫鄣之名按其道里惟此山可以當之又寰宇記有率山在縣東)
(南四十里率水出焉山海經三天子山在率東即此山也按山海經無在率東之文寰宇記疑誤)
(西南五里至桃源嶺重崖夾峙上結小屋曰中和亭亭下曰石鼈塢塢旁曰桃花磵南里餘至獨聳)
(巖峭壁橫絶近西有石罅方廣若門入石罅東南聯巖如城曰彌陀巖觀音巖有鸚鵡石曰羅漢洞)
(深二十餘里曰龍王巖巖上飛泉如雨曰珍珠簾曰龍池泉西巘有虎跡曰黑虎岑里餘至車谼嶺)
(其峻視白嶽倍之南二里餘至元武觀觀後一山倚天正立齊雲巖也觀左一峯曰石鼓右一峯曰)
(石鐘夾屏兩峯曰輦輅皆以形名觀前溪水如帶南數百步一峯拔出曰香爐峯橋西數百步曰捨)
(身崖崖西二里餘曰五老峯西北有沉香洞人跡罕至)獨聳山(在休寕縣西五十里山嶺)
(有池可資灌溉百洞極深窈舊志唐乾元中嘗投金龍於此)岐山(在休寕縣西六十里方輿)
(勝覽有石室石橋垂瀑百仞)鹿髀山(在休寕縣西接黟縣界寰宇記昔有採藥者入此山)
(遇一老父指藥示之乃遺以鹿髀因名原坑水出焉)石坼山(在休寕縣西北四十里山中坼)
(故名夾溪水出焉)松蘿山(在休寧縣北十三里明統志南與天葆山相連休之巨鎮曹學)
(佺名勝志山半石壁懸空松蘿交映有唐時松蘿菴)捎雲山(在休寕縣東北二十五里明統)
(志舊名榔源山唐天寶中改今名周五十里武洪之水出焉)蚺城山(在婺源縣城内五阜)
(起伏類蛇亦名軍營山有五代時屯兵營址)屏障山(在婺源縣東九十里方峙如屏古坑)
(水出焉下開平壤曰大坂為舊驛道)大鱅山(在婺源縣東一百里接浙江開化縣界相傳堯)
(時洪水有鱅魚上遊至此水涸鱅枯鱗骨山積故名大鱅水出焉)桃源大衝山(在婺)
(源縣東南六十里山有黃岡懸崖飛瀑轉西有龍窟旱禱輒應)小斂山(亦名小廉山在婺源)
(縣東南七十里接浙江開化縣界小斂之水出焉)石耳山(在婺源縣東南九十里接開化)
(縣界高峻隱天有水北入大鱅水)善山(在婺源縣西南元和志在縣南五十里與惡山隔溪)
(相對俗謂之夫婦山寰宇記高下迴環一里)福山(在婺源縣西南四十五里又名太極山外)
(翕内闢隱成城郭厥土左剛右柔左有總靈洞明湛若水嘗講學於此)㠣崌山(在婺源縣)
(西南周迴數十里西接江西樂平縣界漕溪水出焉宋張敦頣許月卿元程文相繼讀書於此附近)
(有仙女巖峯最崒嵂有金鏡巖水清皎若鏡)濬源山(在婺源縣西南接江西樂平縣界又)
(名鳳遊山蜿蜒與曠濬源之水出焉傍有大安洞)石老山(在婺源縣西六十里三峯聳秀)
(頂上平廣數百畝中有龍潭禱雨輒應其東為古城山亦名獅城山其形如城外峻中平口僅丈許)
(宋岳飛嘗駐軍其中)三靈山(在婺源縣西九十里)石龍山(在婺源縣西北十七里寰)
(宇記山東北面有石龍洞洞兩畔有石對聳為門如鐫鑿所成杭溪水出焉)鵝峯山(在婺)
(源縣西北六十里層巒聳翠總名獅山桃溪水出焉)大廣山(舊名大廉山在婺源縣西北九)
(十里高四百餘仞周三十里寰宇記婺水源出縣西北大廉山下府志又名大尖山)梅源山
(在婺源縣西北九十里接江西浮梁縣界本名梅山産楊梅充貢梁時任昉守郡奏罷之唐天寳中)
(改今名梅源水出焉西有梅嶺為徽饒通衢又有船洞)率山(在婺源縣西北接江西浮梁縣)
(界一名大鄣山又名張公山脈由五嶺而北重岡複嶺周百餘里高千四百餘仞東北界休寕西北)
(界祁門西界江西之浮梁上有清風嶺瀑布泉那伽井龍井張公洞西行二十里有擂鼓峯仰天臺)
(諸勝舊志按山海經三天子鄣山在閩西海北又廬浙二水皆出三天子都亦曰天子鄣漢地理志)
(浙江水出黟縣南蠻中唐時盧潘解山海經引漢志以南蠻中為縣南率山始有率山之名馬端臨)
(文獻通考浙水發源張公始有張公之名今按東至迴覺二嶺南至望仙巖岡嶺相接實為一山蓋)
(皆古三天子都之地按三天子都諸說不一以水源覈之則惟率山水分陰陽其陰水東流為浙)
(東南至海寕入海其陽水南流為廬西南至彭蠡入湖與山海經及水經合郭璞謂即歙東之三王)
(山酈道元謂即尋陽之廬山顧野王謂即永康之縉雲山明吳時憲又謂黃山為天子都匡廬率山)
(大鄣山為其東南西三鄣皆非也)浙源山(在婺源縣北九十里由迴嶺覺嶺迤邐而來名)
(浙嶺高三百餘丈周二十餘里浙源之水出焉又有戴公三嶺霓源九灣)迴嶺山(在婺源縣)
(北百里有峯高聳為趨府間道武溪水出焉相接者曰覺嶺)金剛山(在婺源縣北百里黃)
(村水所出)九陽凹山(在婺源縣北一百里從高湖山轉起雙峯東西並峙中開如門北界)
(休寕縣有黼峯理源水出焉)廬嶺山(在婺源縣北一百里有長清源廬源之水出焉)高
湖山(在婺源縣北一百里界接休寕與浙源山相連前有湖寬六七畝四時不涸從山後上即)
(摩天嶺有水北入浙溪)五珠山(在婺源縣東北四十里山形橫峙五起五伏如貫珠故名)
斜山(在婺源縣東北八十里斜水出焉)朗山(在婺源縣東北八十里一名閬山西連迴)
(嶺趨府城捷徑)龍尾山(在婺源縣東北百里周三十里産硯方輿勝覽唐開元中獵人葉氏)
(見山石瑩潔鑴粗成研由是世傳寶之一名羅紋山以石理所似為名又名硯山曹繼善歙硯說按)
(圖經龍尾山在婺長城里)歷山(在祁門縣西八十里絶頂有池中有石馬北有管公仙壇大北)
(港之水出焉又見池州府石埭建德東流三縣)新安山(在祁門縣西九十里奇秀甲於羣峯)
(郡因以名)櫸根山(在祁門縣西一百里迤連建德縣界)九峯山(在祁門縣西百里)
九龍池山(在祁門縣西接池州府建德縣界自西峯至江家山為龍者九巉崖峭壁人迹)
(斷滅小北港之水出焉)主簿山(在祁門縣西北六十里寰宇記昔有黟縣主簿巡鄉到此)
(愛其幽奇遂解印綬隱居其中因名)道人山(在祁門縣北十五里昔有學道者居之故名明)
(統志石壁有巖巖前有池)大共山(在祁門縣北五十里與石埭縣接界大共之水出焉亦作)
(大洪山)祁山(在祁門縣東北一里高四十仞周十五里寰宇記三面石壁有石室高五丈闊)
(二十丈號青蘿巖旁有湧泉號乳泉)三新婦山(寰宇記在祁門縣東北上有三石峯狀若)
(人形春雨初晴朝陽輝映有若彩服靚妝之飾因名明通志在縣東北二十里與黟縣武亭山相接)
石門山(在黟縣東南三十里鑿石為門下瞰溪潭壁立千仞沿巖鑿路僅可通步斷處以木)
(濟之名曰棧閣)魚亭山(寰宇記在黟縣南二十五里每歲江西魚船至祁門縣捨舟登陸止)
(此山東水次故名方輿紀要魚亭水出焉西十里即祁門縣榔木嶺)復山(寰宇記在黟縣南三)
(十六里山甚孤峻石壁四絶亦謂之五硠礫兩邊皆石壇中央有溝纔五六尺許水甚懸峻東南流)
(入休寕縣界縣志一名阜巖周三十里即魚亭之支也)林歷山(在黟縣西南十里後漢書)
(郡國志注引魏氏春秋黟有林歷山三國吳志賀齊傳黟帥陳僕祖山等二萬戶屯林歷山山四面)
(壁立高數十丈徑路危狹賊臨高下石不可得攻齊作鐡戈密於隱險賊所不備處以戈斬山爲緣)
(道夜令潛上大破之寰宇記山在縣南十里方輿紀要東有石洞西有千丈巖瀑布)武亭山
(在黟縣西南十八里明統志周五十里接祁門界危巔削壁過者難之宋時有黃元暉鏟鑿以便往)
(來今爲通道横江水出其南)碧山(在黟縣西北八里北連石盂南面靄峯爲黟鎮山山麓有)
(桃花流水有泉曰靈泉)石盂山(在黟縣西北十餘里山有巨石廣數十丈中㘭如盂㘭中)
(有泉四時不竭)章山(在黟縣西北二十里章水出焉)戢兵山(在黟縣北十五里寰宇記)
(舊名石鼓山唐天寶中改今名邑圖經云山有石如鼓鳴則縣官不利後鑿破遂不復鳴)牛泉
山(寰宇記在黟縣北五十七里顧野王輿地志云牛泉嶠通故廣陽縣自下上至山頂九里一頓)
(凡九頓山常風樹至合抱而高不至丈當頂有泉俗云牛跑所至亦猶虎跑泉也舊志高九百餘仞)
(東接寕國府太平縣界)五溪山(在黟縣北六十里峯巒聳峻常為雲霧所隱派分五溪故)
(名山半石崖下有龍湫凡雩禱時遠近請水以壺置其上水涌壺中霖雨立沛)吉陽山(在黟)
(縣東北十五里寰宇記一名三姑山山有三峯故名三年野火一燒非其時燒之即雨吉陽水出焉)
(新安記云天將雨此山先聞鼓角之聲)龍鬚山(在績溪縣東二十里高五百仞周三十里)
(頂一池四時不竭右為飛龍臺有石門石梯飛泉瀑布石鼔石筍)七姑山(在績溪縣東三)
(十里上列七峯如櫛)大石門山(在績溪縣東四十里有石崔嵬數十丈夾峙如門又十里)
(為小石門)大鄣山(在績溪縣東六十里為邑鎮山山海經三天子鄣山郭璞注在今新安歙)
(縣東謂之三王山浙江出其邊寰宇記一名玉山在縣東南八十里吳越於此分界九域志績溪有)
(大鄣山方輿勝覽大鄣山三天子都在焉新安志大鄣山高五百五十仞周百五十里祥符經云即)
(三天子鄣山舊出銀鉛唐天寶中嘗采今無復有盧潘以丹陽郡舊名鄣郡者由此蓋唯此山有鄣)
(名又去故鄣亦不遠縣志相連有湖田山浙江之水出焉按三天子鄣原無確據唯郭說稍近是)
(以後漢書郡國志注寰宇記方輿勝覽新安志並用其說晉時績溪尚未立縣據郭云在歙縣東今)
(績溪即歙東之地其為此山無疑也)龍塘山(在績溪縣東接休寕縣界方輿紀要麓有小徑)
(縈紆&KR1361;巇懸絶不通處則倚木架橋魚貫而進當徑有石如門上有石洞最上有池)梓潼山
(在績溪縣東南一名樓臺山上有白石宛似人形又東曰大屏山形如列屏)石照山(在績)
(溪縣東南二里有石壁高二丈明瑩鑑人毛髮石罅中有泉湧出曰白水泉多菖蒲石楠)唐金
山(在績溪縣東南十里山北有登源洞亦曰長樂洞三面臨水四周如城中有澤穴潛通大溪為)
(唐汪華祖居)大會山(在績溪縣西五十里高聳特出羣山之上陟其巔可遠望太平宣池)
(之境)徽嶺山(在績溪縣西北十里元和志徽嶺山在涇縣東南二百五十里涇水所出新安)
(志高四百五十仞周三十里舊名大尖山上有官道通旌德縣又名翬嶺東北接仙人巖東南抵鄣)
(山西北連新嶺為南北通衢水源有二陽水入歙浦陰水入旌德故有嶺南嶺北之分)新嶺
山(在績溪縣西北三十里與徽嶺山連地稱險隘)蘆山(在績溪縣西北四十里上連徽嶺有)
(南北二流南流達錢塘江北流入揚子江)古塘山(在績溪縣西北四十五里一名葛蘿山昔)
(有塘溉田十頃新安志西至黃石坑與旌德分界)蒿山(在績溪縣西北五十三里與古塘山)
(相連至黃石坑為旌德縣界)蒼龍山(在績溪縣北十五里有蒼龍洞瀑布從洞上飛落大)
(壑上有石城環遶中匯為石潭淵深莫測)大獒山(在績溪縣北六十里新安志高四百仞周)
(百里前踞潭水蹲形矯首有犬之象山半有巖名仙人巖中産異菜俗呼曰劉隱菜下有洞曰白龍)
郎㟳山(在績溪縣東北十五里新安志一名郎山高千百三十仞周三里寰宇記一名新)
(山下有郎溪驛路在焉兩崖石壁長數百步直下數百尺不生草木明統志今名翡翠巖按郎㟳)
(山寰宇記作郭㟽山又郎溪作朗溪皆以形近致訛)石金山(在績溪縣東北二十里高六百)
(仞周三十里出衆山之上絶頂有菴遠眺千里輿地紀勝相傳為甘露大士道場常顯光相)巃
嵸山(在績溪縣東北一名礱叢山寰宇記礱叢山在縣北二十九里其山四合交湊中有大路)
(向寕國縣宣歙二郡分界焉縣志舊有寨呼為叢山關下有巧溪亦名揚溪流為揚之水)徣溪
山(在績溪縣東北八十里新安志高五百五十仞周百四十里東連寕國西接巃嵸登水出焉)
昱嶺(在歙縣東南一百二十里接浙江昌化縣界為往來通衢元時嘗置關)危峯嶺
(在歙縣南九十里西接休寕白際山其東為方吳嶺石門之水出焉嶺巔小嶺十二可通浙之遂安)
(皆阨要處)容嶺(寰宇記在休寕東有木石糖出空樹石罅中梁書任昉為新安守郡界密容嶺)
(出糖長吏每遣百姓就採之昉以所處險遠罷焉)新嶺(在休寕縣南七十里周二十里西連)
(婺源芙蓉諸嶺名五嶺往來通道嶺南有地名黃茅可由小徑直達為防禦要地)黃竹嶺
(在休寕縣西張公山西支也與江西浮梁縣接界地當阨塞)譚公嶺(在婺源縣東七十五)
(里本名金竺嶺舊往府城道經芙蓉嶺人苦險峻明知縣譚昌言闢此視芙蓉稍平往來稱便因名)
(與芙蓉等稱境内五嶺)芙蓉嶺(在婺源縣東八十五里周三十里一名靈山山巔為芙蓉)
(峯與對鏡嶺羊鬪嶺塔嶺及休寕新嶺稱五嶺為通府險道縣志宋初驛道由縣東中平寨經大畈)
(達休寕之黃茅㳂澗曲折各水暴發則橋道皆壞其後里人汪紹開路從芙蓉對鏡羊鬪塔嶺直抵)
(黃茅較舊路近十五里且無水患元末汪同復開拓之遂為通衢)對鏡嶺(在婺源縣東九)
(十五里又羊鬭嶺在婺源縣東北一百五里)平鼻嶺(在婺源縣北一百里浙源大灣内與)
(休寕縣接界為祁黟二縣間道)塔嶺(在婺源縣東北一百十五里北至休寕八十里周九十里)
(明正德中知縣唐勲敗姚源洞賊於此改名得勝嶺)榔木嶺(在祁門縣東五十里縣東鎮也)
(接黟縣界通志嶺下水分東西東至浙江三百六十灘西入彭蠡湖亦三百六十灘嶺雖平坦地勢)
(極高)武陵嶺(在祁門縣西新唐志祁門西四十里有武陵嶺元和中令路文鑿石為盤道)
赤嶺(在祁門縣西一百里周十五里大北港水出焉方輿勝覽嶺下有溪昔有漁人為梁取魚)
(魚夜越嶺而去漁人復張網嶺上魚飛不過者化為石遇雨則赤故名而浮梁縣亦緣此取名左思)
(吳都賦文鰩夜飛而觸綸蓋此類歟)禾戍嶺(在祁門縣北五十里接太平縣界柏溪之水出)
(焉)墨嶺(在黟縣南十六里山出石墨縣名黟以此舊唐書地理志黟縣南墨嶺山出石墨寰)
(宇記墨嶺在縣南十八里嶺上有穴中有墨石軟膩土人取以為墨又有石墨井云是昔人採墨之)
(所今為懸水所漂其井轉深)西武嶺(在黟縣西二十里今稱西武關過嶺為祁門縣界)
績溪嶺(在績溪縣東五十里方輿紀要以舊縣治得名為浙之界山又東十里曰聞鐘嶺)
佛論嶺(在績溪縣東南四十里新安志高四百五十仞周四十里祥符經云昔有高僧講論)
(於此故名綿溪之水出焉)披雲峯(在歙縣西南二里高百仞周五里俗謂之西峯唐貞元末)
(觀察副使魏洪簡建亭峯上曰披雲下有歙州司馬吕渭讀書堂址)王公峯(在祁門縣南二)
(十五里高出千仞不與羣峯接南唐謝詮棄官居其下)靄峯(在黟縣南十五里唐李白詩靄)
(峯尖似筆方輿勝覽孤峭如削明統志上有五色雲氣望之靄然故名)頂遊峯(在黟縣西)
(南十里林歷山西一名丁峯亦曰南山)東密巖(在休寕縣南三十五里絶壁如城周迴環)
(衞唐乾符中黃巢寇郡邑人程澐立寨此巖上有元帥府址下有落箭邱)遥遥巖(在績溪縣)
(東八十里巑岏陡絶為通浙江杭州小徑宋寶祐間闢為磴道元大德中伐石為欄明成化中重修)
十里巖(在績溪縣東北十里壁立奇險又東二十五里曰百丈巖有石方廣百丈壁立如屏)
(下臨深潭鑿石為橋)船槽峽(在婺源縣西北五十里為縣治龍脈過峽處右有日山左有月)
(山日山麓有青蘿洞)跳石(輿地紀勝在歙縣西北五十里溪水中)臨溪石(在績溪縣)
(北三里寰宇記石臨溪岸方圓二丈其平如砥溪水甚宜浣紗數里内婦女悉來浣紗去家既遥遂)
(於石上績而守之方輿紀要縣北三里有浣紗溪溪涯有浣紗石一名臨溪石)靈巖三洞
(在婺源縣西北一百二十里大鄣山之西其東北曰慶雲洞西曰蓮花洞南曰舍虛洞又北曰瓊芝)
(洞朱子題名在焉洞口險仄人跡罕至新安志三洞皆襟帶浙嶺聯絡率山又有洞曰靈磨集仙魚)
(龍張公垂鐘會仙合前為九)石燕洞(在黟縣東二十五里幽邃閎敞容百餘人)祥雲
洞(在績溪縣西十里上下二洞盤曲相通其上洞奥曠如厦可坐百人頂有牖螺旋而上又西四)
(十餘里有聖泉洞洞右兩山對峙下臨絶壑其上有石相接如橋又名仙橋巖)綿溪水(在歙)
(縣東源出績溪佛論嶺東南流逕歙縣東南五十里達深渡入新安江)昌溪水(在歙縣東)
(南源出柳亭山東北會新安江)武洪水(在歙縣西南源出休寕縣捎雲山經武洪村南流入)
(歙境合練溪)豐樂水(在歙縣西北源出黃山南流至府城西三里入練溪方輿勝覽浙水)
(四源一出歙之黟山即豐樂水也)大小母堨水(在歙縣西北源出靈山南入練溪)
富資水(在歙縣北源出篛嶺山南通昉溪經跳石注豐口會布射水入練溪)布射水
(在歙縣北源出黃蘖山南流合富資水)璜源水(在休寕縣南源出方源山隂北流四十里)
(會汉水入浙溪其山陽之水東别為遂安西别為常山會於金華入浙水)汉水(在休寕縣南源)
(出白際山曰佩琅水北流與璜源水會為汉水經岐陽山又北流二十里入浙溪舊志按其道里即)
(元和志所謂浙水也寰宇記有率水亦疑即此)五城水(在休寕縣西南源出五嶺及顔公山)
(二水合流由龍灣溪口過魚灘東北入浙溪)原坑水(在休寕縣西源出鹿髀山南流入浙)
(溪)南當水(在休寕縣西源出南當山北合吉陽水又東南注浙溪)夾溪水(在休)
(寕縣西源出石坼山南流會吉陽水)大鱅水(在婺源縣東源出大鱅山山有二水東水東流)
(逕開化過蘭溪縣入浙江西水西北流二十里與石耳芙蓉山水會於中平又西過江灣與武溪會)
(於汪口又西南與浙源西水會曰武口)古坑水(在婺源縣東源出屏障山後繞南麓西合)
(濟溪水注鱅溪)小斂水(在婺源縣東南源出小斂山西流逕縣南五里注廬水)濬源
水(在婺源縣西南源出濬源山南會吳山水入廬水)漕溪水(在婺源縣西源出㠣崌山)
(南流三十里過烏龍潭注為漕溪亦曰澧溪至漕村入廬水)浙源西水(在婺源縣西北)
(源出浙源山西西南流十五里至雙路口合廬源水)沱水(在婺源縣西北有三源一出金剛山)
(為黃村水一出平鼻為燕山水一出九陽黼峯為理源水三水南合於三溪口又南至沱口合浙源)
(西水入於清華會武口)婺水(在婺源縣西北源出大廣山東南流二十五里為莒徑水四十)
(里合施村水至清華合月嶺水又合浙源沱川二水又至武溪會汪口水又逕石門灘南繞縣治元)
(和志婺水繞城三面寰宇記婺水源出縣西北大廉山南流九十里至縣繞城與斜水合又南入樂)
(平縣界)浙水(即浙江水源出婺源縣北浙源山東流逕梅溪口又東逕祁門縣東南之李源)
(仍入婺源縣東北境三十里至浮溪口受祁門之浮溪水又三十里受祁門之上璜水又東逕休寕)
(縣西七十里之江潭務又東南合五城水汉水至縣東南三十五里與吉陽水會曰率口是為屯溪)
(又東四十里逕歙縣東南十五里之歙浦口與練溪水合謂之新安江又東南四十里為深渡又五)
(十里為街口渡東南流入浙江淳安縣界水經漸江水出三天子都注山海經謂之浙江也地理志)
(云水出丹陽黟縣南蠻中寰宇記浙溪水出浙嶺下至休寕縣西一百十里又從揚之水下抵深渡)
(名曰八十里苦溪其中亂石碊碊洪灘斗折其急如箭雖三峽惡溪不足方其險圖經自浙江桐廬)
(以上抵歙浦皆曰新安江中有灘三百六十婺源縣志浙有三源一出望仙巖流至梅溪口一出馮)
(村過石門至梅溪口合流東二十里至流口一出高湖尖流出大連小連逕汪村過桑園潭出沍坑)
(口又二十里至流口合流入休寕縣界一名漸溪舊志此浙水正源也自郭璞以鄣山在歙東元和)
(志謂浙江出休寕横障山方輿勝覽謂浙有四源其說紛紛要當以山經地志為正)廬源水
(在婺源縣世源出廬嶺山南流五里至雙路口合浙源西水又南合沱水又南合婺水東合武溪亦)
(曰大溪又南繞縣治為繡水又西南合小斂桃溪梅源漕溪濬源諸水南流逕江西德興縣及樂平)
(縣界為樂安江入於鄱陽山海經廬江水出三天子都入彭澤即此)武溪水(在婺源縣東北)
(源出迴嶺覺嶺諸山西來者曰段莘龍尾水源出對鏡羊鬭諸山東來者曰外莊溪頭水四水前後)
(合流至汪口合大鱅水即古斜水)大共水(在祁門縣東源出大共山南流合武亭水逕祁)
(山麓又南合赤溪榔木嶺諸水又西逕縣西南十三里為閶門灘稱路公溪又西會盧溪大北港小)
(北港諸水入江西浮梁縣界為昌江)榔木嶺水(在祁門縣東源出榔木嶺至城南合大共)
(水)王公峯水(在祁門縣東南西流出靈山口與大共水合)盧溪水(在祁門縣)
(西南源出梅南山迤西北流會大共水)新安水(在祁門縣西南源出新安山流逕小北港)
(會大共水)武陵嶺水(在祁門縣西源出武陵嶺嶺有二水俱與大共水會)大北港
水(在祁門縣西源出赤嶺良禾嶺歷山三處西南會大共水)小北港水(在祁門縣西源)
(出櫸根九峯西峯九龍池及新安山東南會大共水)禾戍嶺水(在祁門縣北源出禾戍嶺)
(南流歷柏溪抵胥嶺北與大共水會)武亭水(在祁門縣東北源出黜縣武亭山西流為柏溪)
(又西南合禾戍嶺水入大共水)吉陽水(一名黟水亦曰曰鶴溪源出黟縣吉陽山南流合牛)
(泉水又東南流經縣東南三十五里之噎潭又東至白茆渡會橫江水又東南流逕休寕縣西靈鳥)
(山下與夾溪水會曰雙溪口又東南逕縣南一里曰夏紋溪又東經富榔潭古城巖又南至率口入)
(浙水)横江水(在黟縣南源出武亭山東南流合章水又東過魚亭口又東合吉陽水南流至)
(休寕縣界入浙溪)魚亭水(在黟縣南源出魚亭山分二水東流至魚亭口入橫江水西流)
(為赤溪西入祁門縣合大共水)章水(在黟縣西北源出章山東南注橫江水)牛泉水
(在黟縣北源出牛泉山逕石鼔麓東南會吉陽水)揚之水(源出績溪縣巃嵸山南流合乳)
(溪水又西南入徽水曰徽溪亦名績溪又西南會大障水為臨溪又西南逕歙縣東北界上又西南)
(會布射富資大小母堨豐樂四水謂之練溪自城西環繞而東南過吕公灘又南達歙浦與浙水會)
(南流為新安江)大障水(在績溪縣東南源出大障山郭璞所謂浙江水也西南流至象山下)
(合揚之水為臨溪人西南流逕歙縣界為練溪繞府城西又南至歙浦與浙水會方輿勝覽謂浙水)
(有四源自績溪者出大障山即此)徽水(在績溪縣西源出翬嶺山山有二水山陰之水注於)
(旌川山陽之水過蘇渡南入績溪又南入常溪又西會於清溪注練溪)蘆山水(在績溪縣)
(西源出蘆山南流入楊之水)常水(在績溪縣西北源出黃蘖山南流入揚之水)登水
(在績溪縣東北源出徣溪山南流合大障水並流離而復合有如績焉縣以為名)乳溪水
(在績溪縣東北元和志縣北有乳溪水與徽溪相去一里)黃墩湖(在歙縣西南寰宇記黃墩)
(湖在縣西南四十五里梁末程靈洗助湖中蜃射吕湖蜃處也名勝志縣西南四十里有篁墩在湖)
(濱其地産竹舊志黃墩湖今名篁墩湖一名相公湖亦曰蛟潭東北流經府西南曰南岡浦合於練)
(溪)陽湖(在休寕縣東南四十里屯溪南岸為衆水所聚會)吕公灘(在歙縣東南新)
(唐志歙東南十二里有吕公灘本車輪灘湍悍善覆舟刺史吕季重以俸募工鑿之遂成安流方輿)
(紀要吕公灘即徽溪下流長二里亦名車輪灣)閶門灘(在祁門縣西南新唐志祁門縣西南)
(十三里有閶門灘善覆舟元和中令路文開斗門以平其隘號路公溪後斗門廢咸通三年令陳甘)
(節以俸募民穴石積木為横梁因山疏渠餘波入於乾溪舟行乃安輿地廣記祁門縣有閶門灘寰)
(宇記夾灘兩岸有大壇石連至中流對涌相向故號為閶門)釡底潭(在歙縣南寰宇記在)
(縣南二里其面正圓下稍翕如釡底有斜穴潛與殷公井通)銅井潭(在歙縣東北四里揚)
(之水中一名石壁潭周二百尺)富瑯潭(在休寕縣東二里旱禱即應)千秋潭(在休)
(寕縣東十七里名勝志從落石臺而東循溪二十里曰千秋潭潭廣十丈餘深不可測每天旱禱之)
(龍自潭出風雨交至潭之東曰仙掌上有古松五株)石牛潭(在休寕縣南十里舊志旁有巨)
(石如牛歲旱塗其背則雨)温泉(在歙縣西北黃山第四峯下一名硃砂泉浴之可以療疾寰宇)
(記歙縣湯泉在縣北北黟山東峯下香溪泉口大如碗出於石澗熱可燖雞)羅公泉(在績)
(溪縣南二十五里自地中騰湧直上數尺續文獻通考羅公泉大旱不竭灌田百餘頃)少保
井(在府城内相傳唐少保薛稷爲令時所鑿)殷公井(在歙縣寰宇記歙縣殷公井在縣南)
(羅城内井底有斜穴二一通縣北石壁潭一通縣南釜底潭每井有遺物多於二潭得之初爲殷氏)
(所作故名)虹井(在婺源縣南朱氏家廟中即韋齋井朱子父所鑿也相傳朱子生時井中紫氣)
(現故曰虹井)五井(在婺源縣西七十里有仁義禮智信五井義井泉最甘)
︹古蹟︺歙縣故城(今府治漢置縣隋開皇中廢尋復置大業中爲縣人汪華所據始自休寕)
(移郡治於此唐因為歙州治咸通六年即城之西北為隄以禦水光化中因隄增築為城名曰新城)
(宋宣和中為睦寇方臘所陷事平築新城於溪北三里因民不便復還舊城即故址修築元至正十)
(七年明師取徽州將軍鄧愈因舊城營葺)婺源故城(在婺源縣北唐置元和志歙州婺源)
(縣東北至州二百九里本休寕縣西南界開元二十六年平妖賊洪氏始置此縣以婺水繞城三面)
(因以為名寰宇記縣本休寕西南之迴玉鄉開元二十四年鄉人洪貞叛據此及平置縣縣志縣舊)
(治清華鎮唐中和二年楊行密將陶雅來守歙縣人汪武據弦高鎮以拒之天祐中武死雅以朱環)
(為新縣制置遂治於弦高而改舊縣為清化鎮九域志婺源縣有清化鎮是也今鎮在縣北五十五)
(里)祁門故城(在祁門縣西唐置元和志祁門縣東至歙州一百七十九里本古昌門地)
(漢黟縣之南境永泰元年賊方清於此偽置昌門縣刺央長孫全緒討平之因其舊城置縣恥其舊)
(號以縣東北一里有祁山因改為祁門縣大歷五年又移於東面臨大溪西祝小山舊志今縣治本)
(黟縣之赤山鎮也)黟縣故城(在黟縣東漢書地理志黟鴻嘉二年為廣德王國隋書地)
(理志新安郡黟平陳廢十一年復寰宇記有舊城在今縣東五里)績溪故城(今縣治唐)
(置元和志縣西南至歙州六十六里大歷二年刺史長孫全緒奏分歙縣地置寰宇記縣治即歙之)
(華陽古鎮也)北野廢縣(在歙縣北寰宇記在歙縣北三十五里唐永徽五年置於合五)
(山上大歷五年廢按舊唐志績溪本北野永徽五年析歙置後更名新安志北野舊城在今歙北)
(三十五里其地與績溪殊不相直若據績溪以永泰二年置則北野在當時尚未廢也據此績溪之)
(置在前北野之廢在後自是兩事更名之說似未足憑又新安志誤以大歷為永泰永泰止一年唐)
(志屢言二年者誤)海陽廢縣(在休寕縣東寰宇記海陽廢縣在今縣東十三里孫休改)
(休陽為海陽仍移治於萬歲山上晉武帝平吳改為海寕縣志其城隋末汪華所築唐天寶九載又)
(移今治)黎陽廢縣(在休寕縣東南宋書州郡志新安太守海寕令孫權分置黎陽大明)
(八年省併入海寕府志縣東南有黎陽鄉在屯溪率口之間)歸德廢縣(在休寧縣東南)
(新唐志休寕永泰元年盜方清陷州州民拒賊保於山險二年賊平因析置歸德縣大歷四年省)
(按唐志及新安志皆云在休寕寰宇記云在郡西南五十里考郡西南五十里實休寕縣地則歸德)
(之由休寕析置無疑)休陽廢縣(在休寕縣西漢建安中孫權置元和志休寕本秦歙縣地)
(後漢建安中賀齊討黟歙山賊分置休陽縣其後頻有改易隋開皇中改為休寕寰宇記休陽廢縣)
(在今休寕縣西二里楊村東三里靈鳥山上三國孫休時廢故城基尚存)梁安廢縣(在績)
(溪縣東南元和志梁大通元年置梁安縣武德中廢舊志縣南及休寕縣北宋元時皆有良安鄉蓋)
(即梁安之訛也按梁安之廢在陳時辨見前沿革門)五城(在休寕縣西南界寰宇記五城)
(水旁有五城村古之大鎮有五城斜隅相對城旁有大墳有人發之其墳上鐡厚二尺鐵才破雷雨)
(晦冥人懼而止舊志元置五城務明初廢)梅鋗城(在祁門縣西十五里縣志項羽封吳芮將)
(梅鋗十萬戸侯邑於此)汪王城(在績溪縣東登源唐初汪華所築)孔靈村(寰宇)
(記在歙縣南二十五里新安山以晉孔愉得名)任公村(寰宇記在歙縣北四十里梁時太守)
(任昉行春至此愛其雲溪緣源尋幽累日百姓因名其溪爲昉溪溪旁村爲昉村唐太中十年刺史)
(盧潘改曰任公村任公溪)斷石村(在休寕縣西南三里懸崖絶壁巨石墜下如臺狀宋治平)
(中知縣事吕大防書斷石二字於上今稱落星臺)張村(舊志在祁門縣西十里唐張志和隱)
(此)大徽村(在績溪縣西北五里太平廣記績溪有大徽州改村爲徽即此)譙貴谷
(在黟縣西北寰宇記黟縣北緣嶺行得譙貴谷昔土人入山至一斜穴廓然周三十里云是秦人入)
(此避地譙一作樵方輿勝覽樵貴谷至今有數十家同爲一村或謂之小桃源唐李白詩黟縣小桃)
(源煙霞百里間地多靈草木人尚古衣冠)吳山里(寰宇記吳村在婺源縣西七十五里昔吳)
(爲越所滅勾踐流夫差二子長子鴻處此死因葬焉遂名葬處爲吳山里尋改婺女里)僕城
里(在黟縣西十八里顧野王輿地志黟帥陳僕屯林歷山今山下有僕城里)朱家巷(在歙)
(縣西南篁墩宋朱子先世所居朱子茶院譜後序先世居歙之篁墩)程靈洗宅(寰宇記在)
(歙縣西篁墩湖東二里明統志在歙縣仁愛鄉為水所匯磉石宛然洪濤不漂砂石不漲稱一方之)
(勝蹟)黃孝子宅(在歙縣西府志唐黃芮故居今稱孝行里)潯陽臺(一名釣臺方輿)
(勝覽在黟縣南十八里相傳李太白嘗釣於此)紫翠樓(在府治内輿地紀勝宣和間建)梅
花初月樓(在歙縣石門明初學士休寕朱升建太祖御書梅花初月顔之)太白酒
樓(在歙縣太平橋府志昔李白訪許宣平於此因名樓瞰澄江分川合流碎月灘在其下)溪
山第一樓(在婺源縣城内元翰林待制馬敬祖建)擁青樓(在祁門縣治内宋景)
(定間建)景蘇樓(在績溪縣治中宋紹興時知縣事曹訓慕前令蘇轍之賢摹其遺像並及)
(所為詩鑴於石建樓貯之名曰景蘇)藏書閣(在婺源縣儒學後宋慶歷間建朱子記婺源縣)
(學宫講堂之上有重屋焉榜曰藏書而未有以藏莆田林知縣事始出其所寶若干卷以填之而)
(又益廣市書凡千四百餘卷俾肄業者得以講教習誦)黃山堂(方輿勝覽黃山堂自唐以)
(來有之明統志在府治後舊有黃山樓北望天都諸峯後為堂)舍蓋堂(在府治後府志宋時)
(郡守多以正堂不利避勿居紹興二十九年洪适更修之名曰舍蓋以延四方往來之士范成大為)
(記)風月堂(在府治宋紹興間監郡章浩建洪适為記)芙蓉堂(在府治内宋時建)
相儒堂(明統志在府學大成殿東宋相程元鳳讀書處碑刻尚存)清風堂(在婺源縣)
(治内方輿勝覽宋崇寕中叔孫元功建)中山書堂(在祁門縣南明汪克寬與弟時中讀)
(書處)新安道院(在休寕縣治東宋令祝禹圭建朱子有記)歲寒亭(在歙縣方輿勝)
(覽蘇子由在績溪賦詩今刻石亭上)流芳亭(在婺源縣西二十里宋淳熙初江大正建張栻)
(記)翠眉亭(在績溪縣西門外前有二小山對峙自亭而望嫵然如眉元豐末蘇轍為縣時)
(往遊焉轍去邑人思之即亭為祠韓无咎作記)漢洞(明統志在歙縣西南仁愛鄉外險隘而内)
(廣平相傳漢末郡人避兵處)階坑(明統志在歙縣東百二十里相傳孫吳廢太子和所居之)
(地階跡猶存)
