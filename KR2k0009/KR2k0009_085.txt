大清一統志
西安府六
︹列女︺︹漢︺曹世叔妻班昭(扶風人彪女字惠班一名姬博學高才世叔早卒有節行)
(法度兄固著漢書其八表及天文志未及竟而卒和帝詔昭踵成之數召入宫令皇后諸貴人師事)
(焉號曰大家作女誡七篇有助内訓年七十餘卒鄧太后素服舉哀所著賦頌等凡十六篇子婦丁)
(氏為撰集之又作大家贊昭女妹曹豐生亦有才慧嘗為書以難昭辭有可觀)梁鴻妻孟
光(扶風人初勢家慕鴻高節多欲女之鴻並絶不娶孟亦擇對至年三十父母問其故曰願得賢)
(如梁伯鸞者鴻聞而聘之始以裝飾入門七日而鴻不答乃更為椎髻著布衣操作而前鴻大喜曰)
(此真梁鴻妻也字之德曜名孟光乃共入霸陵山中以耕織為業後至吳居臯伯通廡下鴻為人賃)
(舂每歸光為具食不敢於鴻前仰視舉案齊眉鴻卒葬畢歸扶風)袁隗妻馬氏(扶風)
(人融女字倫少有才辨融家世豐豪裝遣甚盛隗問之曰婦奉箕帚而已何乃過珍麗乎對曰君若)
(欲慕鮑宣梁鴻之高者妾亦請從少君孟光之事矣倫妹芝亦有才義少喪親長而追感作申情賦)
︹晉︺杜有道妻嚴氏(京兆人字憲貞淑有識量年十八嫠居子植女韡並孤藐憲撫)
(育二子教以禮度植遂顯名於時韡亦有淑德傅元求爲繼室憲便許之時元與何晏鄧颺不穆内)
(外以爲憂懼憲曰晏等驕侈必當自敗晏等尋被誅植從兄預爲秦州刺史被誣徵還憲與預書曰)
(諺云忍辱至三公能忍之公是卿坐預後果爲儀同三司元前妻子咸年六歲憲曰此千里駒也以)
(其妹之女妻之咸後亦有名其知人之鑒如此)杜乂妻裴氏(杜陵人乂無男生成恭皇)
(后而終裴嫠居養后以禮自防甚有德音孝武時進封廣德縣君百姓號曰杜姥)竇滔妻
蘇蕙(始平人字若蘭善屬文滔符堅時爲秦州刺史被徙流沙蘇氏思之織錦爲迴文五綵相)
(宣縱廣八寸題詩二百餘首計八百餘言縱横反覆皆爲文章名曰旋璣圖以贈滔讀之辭甚悽惋)
︹唐︺平陽公主(高祖女下嫁柴紹初高祖兵興紹詭道走并州主自長安奔鄠發家貲招)
(募得數百人以應帝略地盩厔武功始平下之申法誓衆禁剽奪遠近咸附帝渡河紹以數騎來迎)
(主引精兵與秦王會渭北紹及主對置幕府分定京師號娘子軍)楊慶妻王氏(新豐)
(人世充兄女慶以河間王子為郇王守滎陽陷於世充故世充妻之用為管州刺史太宗攻洛陽慶)
(謀與王歸唐謝曰鄭以我奉箕帚者綴公之心今負恩背義自為身謀可若何至長安則公家婢耳)
(願送我還東都慶不聽王謂左右曰唐勝則鄭滅鄭安則吾夫死若是生何益乃飲藥死)柳公
綽妻韓氏(華原人仲郢母韓臯女也善訓子故仲郢幼嗜學嘗夜和熊胆九使咀咽以助)
(勤)楊三安妻李氏(高陵人舅姑亡三安人死子幼孤寠畫田夜紡凡三年葬舅姑)
(及夫兄弟凡七喪遠近嗟涕太宗聞而異之賜帛三百段遣州縣存問免其徭役)于敏直
妻張氏(皖城公儉女生三歲每遇父母病已能晝夜省視顔色如成人及長愈恭順仁孝儉)
(病篤氏聞之號泣幾絶儉死一慟遂卒高宗懿其行以其狀屬史官)高叡妻秦氏(萬年)
(人叡為趙州刺史為默啜所攻州陷叡仰藥不死至默啜所示以寶帶異袍曰降我賜爾官不降自)
(死叡視秦秦曰君受天子恩當以死報賊一品官安足滎自是皆瞑目不語默啜知不可屈乃殺之)
楚王靈龜妃上官氏(下邽人靈龜出繼哀王後而舅姑在妃朝夕侍奉甚謹凡)
(珍美未經獻不先嘗靈龜卒將葬前妃無近族議者欲不舉妃曰逝者有知魂可無托乎乃備禮合)
(葬聞者嘉歎喪除兄弟共諭妃少又無子可不宜行泣曰我未能殉溝壑尚可御糚澤祭他胙乎妃)
(將自劓刵衆遂不敢強)和政公主(肅宗女章敬太后所生生三歲后崩養於韋妃性敏)
(惠事妃有孝稱下嫁柳潭安禄山陷京師安國公主方嫠居主奪潭馬載之身與潭日步百里躬爨)
(以奉安國初潭兄澄之妻楊貴妃姊也勢幸傾朝主未嘗干以私及死撫其子如所生自兵興財用)
(耗主貿易取奇贏千萬贍軍代宗以主貧詔諸節度餉億主一不取親紉綻裳衣諸子不服紈絺)
董氏女(金城人家無兄弟孝養不嫁父亡廬於墓側凡六年天寳中旌其門)漢陽公
主(名暢順宗女下嫁郭鏦時戚近爭為奢詡事主獨以儉嘗用鐵簪畫壁記田租所入文宗尤惡)
(世流侈詔宫人視主衣服廣狹徧諭諸主嘗誨諸女曰先姑有言吾與若皆帝子驕盈貴侈可戒不)
(可恃)岐陽公主(憲宗女下嫁杜悰事舅姑以禮聞悰為澧州刺史主與偕從者不二十婢)
(乘驢不肉食州縣供具拒不受姑寢疾主不解衣藥糜不嘗不進)廣德公主(宣宗女下)
(嫁于琮琮為黃巢所害主泣曰今日誼不獨存賊殺我巢不許乃縊室中主治家有禮法嘗從貶韶)
(州侍者纔數人郤州縣餽遺凡内外冠昏喪祭主皆身答勞疏戚皆得其心為世聞婦)︹宋︺种
放母(夫翊長安主簿翊卒從放隱居終南山淳化三年放被詔母恚曰常勸汝弗聚徒講學今)
(果為人知我將棄汝入窮山矣放稱疾不起上嘉放志節賜緡錢使終養)︹元︺張興祖妻
周氏(安西人年二十四興祖殁舅姑欲使再適周氏不從曰妾家祖父皆早世妾祖母妾母並)
(以貞操聞妾或中道易節是亡故夫而辱先人也夫忘故夫不義辱先人不孝不孝不義妾不為也)
(遂嫠居三十年奉舅姑生事死葬無違禮又某妻楊氏亦西安人少寡守志割體療姑)袁天
祐妻焦氏(涇陽人天祐祖父始皆從軍殁祖母楊氏母焦氏並家居守志至元二十三年)
(天祐復從征死甘州妻焦氏年少宗族欲改嫁之氏哭旦言曰袁氏不幸三世早寡自祖姑以來皆)
(守節義豈可至吾而遂廢乎吾生為袁氏婦死則葬袁氏土耳終不能改容事他人也衆不敢復言)
張德妻孫氏(三原人年二十四德亡誓死靡他子世享亦早卒妻王氏世享子忠亦早)
(卒妻劉氏三世守義不渝詔旌其門)張訥妻劉氏(藍田人訥為監察御史早卒劉守志)
(不二河東受兵劉氏二子衡衍俱以事出外度不能脱遂與二婦孫氏姚氏決死盡發貲囊分給家)
(人婦姑同縊焉)李子和妻劉氏(耀州人夫亡年十九誓不再適事姑極孝至大元年)
(旌名其里曰孝姑里)︹明︺楊楠妻劉氏(長安人楠萬歷中諸生嘗讓産於人以息争劉)
(實勸成之楠死劉自縊以殉馮從吾講學於鄉率紳士往奠焉泰昌時旌又同縣濮仕通妻關氏顔)
(訓妻王氏安守信妻孫氏陳經濟妻趙氏皆以夫亡殉節又王敷典聘妻趙氏字孟英未婚夫殁孟)
(英從母至其家觸棺死)趙斌妻賀氏(咸寕人斌舉於鄉死京師氏聞訃痛絶同縣黃)
(運煜妾杜氏李能妻韓氏李梁妻夏氏均夫亡殉節又王用相妻李氏年十九夫死苦節自誓隆慶)
(中旌)閻伯仁妻葛氏(興平人夫亡守節三子後皆為諸生又相繼殂逝葛率諸婦守)
(節終身時稱一門四節)閻臣妻陳氏(臨潼人臣病死陳悉力營葬自經從之同縣張)
(綸妻宋氏夫亡年少叔翁逼嫁之不從仰藥死又王道賢妻房氏張宗孔妻卞氏均夫亡殉節又史)
(鸞妻趙氏媳王氏孫媳潘氏三世貞操冉天敘妻牟氏冉一清妻方氏一門雙節)史宗直
妻馮氏(鄠縣人年十四歸直五年夫亡氏不食數日卒同縣王渼妻張氏亦夫亡殉節)閻
䅐妻葛氏(藍田人夫亡年二十一不食死同縣孫振譜妻張氏亦丈亡絶食死)王朝
妻祁氏(涇陽人夫亡撫孤值歲儉家人私謂餬口不給何守節為祁聞之以面觸壁幾死家)
(人救之而容由是毁同縣何瑚妻宗氏撫遺腹子成立均嘉靖中旌又周仁學妻閻氏年二十夫亡)
(將葬令穿穴者大其壙葬前一日自經死張紹祖妻王氏年二十一夫亡痛哭不食死魏龍光妻王)
(氏年十九夫亡誓以必死舅姑密防之值夫忌辰自縊死王可久妻竹氏夫卧病十年侍湯藥如一)
(日夫亡遂絶食死又劉居仁聘高氏女未婚而往蜀居仁母迎女於家以待居仁竟客死女守節五)
(十餘年又有劉從龍亦死於蜀妻王氏紡績葬其翁姑並翁父母守節終身又張倉女名四桂惡少)
(王宰以言挑之不從強之不從為所殺萬歷間祀烈女祠)張鸞妻呂氏(三原人鸞卒呂)
(年未二十撫孤尚永後娶常氏尚永又早卒婦姑雙節常卒子元琛廬墓三年以節孝被旌同縣郝)
(緒妻雀氏夫亡家貧聞議婚者泣曰吾能餓死誓不他適逾年竟餓而死)馬翰如妻白
氏(盩厔人翰如為諸生早死白翦髮誓守翰如兄謀改嫁之遂自縊死其衣上下皆先縫紉不見)
(寸體時謂之封骸節婦同縣張附翺妾王氏武崇義妻吉氏何大錢妻王氏張學詩妾劉氏均夫亡)
(殉節)雷同妻較氏(渭南人年十七隨同客居鄖陽同卒一女在褓扶櫬歸葬叔翁受張)
(姓賂爲奪節計氏破面翦髮以禦乃止一日自備衾木謂女曰往吾不死者以翁姑與若耳今翁姑)
(就窆若又嫁此吾報夫地下時也絶粒死同縣張猷妻安氏馬連妻杜氏張而弛妻王氏妾樊氏均)
(夫亡殉節被旌孫玻妾張氏南養仲妻陳氏曹鴻妻王氏均殉節死)李彦章妻楊氏
(富平人年二十六夫死家貧甚紡債鞠其幼子嘉靖中地震餓累日里中富人豔其色謀娶者數輩)
(楊輒拒之鄰婦哀之餽之食不受竟與其子俱餓而死同縣孟學孔妻惠氏李㟧妻王氏田爾腴妻)
(徐氏張問德妻陳氏均夫亡殉節)安裕妻左氏(耀州人年十九裕病卒氏即翦髮破)
(鏡置柩前餓十數日死萬歷中旌)彭邦貴妻王氏(同官人年二十四而寡姑憐其)
(少使改適氏翦髮自誓奉姑盡孝萬歷中輸粟千石賑飢詔立坊曰節義同縣周儀妻夫亡殉節亦)
(被旌)馬應祥妾劉氏(西安衞人應祥病亡自縊死)秦王存樞妃劉
氏(崇禎末李自成破西安存樞爲所脅偽授權將軍妃死之)葉增光妻趙氏(長安)
(人增光天啟初舉人知汶縣歸里後流賊陷城被執趙聞之即赴井死同縣鄭夢麟妻趙氏不食死)
(張元儀妻王氏自縊死沈伯騰妻韓氏沈仲起妻任氏馬健空妻朱氏張素含妻某氏張素謨妻宗)
(氏王宏祖妻晉氏與其女朱誼奬妻晉氏王宏宗妻袁氏蕭起鳳妻王氏蕭仕昌妻葛氏李國楨女)
(皆投井死)高翔妻康氏(咸寕人流賊陷城康方坐蓐賊入室欲刧之去康佯言從之紿)
(賊出即樹刀於壁引領就之絶喉而死同縣劉烈女給事中劉懋女孫也流賊至其母先投井女從)
(之有老嫗欲引之出授以綆女不從抱母屍死同縣李光信妻雷氏又盧應豸妻康氏苦節二十年)
(均赴井死)薛來貞妻宋氏(咸陽人流賊陷城罵賊死劉國柱妻張氏流賊寇掠村堡)
(氏恐遭辱引佩刀破面投井死又趙子玉妻王氏子玉偶出惡少岳苗調之氏忿投井死)李廷
𣏌女(興平人流賊入城女被掠不從賊殺之城下又諸生王謂靖妹亦被殺中軍翟自信女赴)
(井死)李輔德女(臨潼人年十七未字流賊挾之上馬女憤罵擈地賊刅之至死罵不絶口)
(同縣郝聲楊妻王氏武啟哲妻吳氏劉溢源妻孔氏官莊里農家二女皆罵賊死舉人周永祚妻王)
(氏妾屈氏諸生劉濬源妻袁氏及小姑與女皆投井死)劉光燦妻李氏(高陵人歸)
(中部劉光燦為鎮撫早殁崇禎四年流賊陷高陵李年七十九矣其家掖之走不可曰未亡人棄此)
(何往語未巳賊露刅入李即取刀自刺流血淋漓賊壯其烈與飲食怒不受以椀擊賊罵曰吾守節)
(四十九年乃啜賊食耶遂遇害)趙日升妻仝氏(鄠縣人日升崇禎時諸生夫婦同為)
(流賊所擄仝指日升紿賊曰此吾兄也釋之當從汝賊縱日升去仝即木罵被殺又同邑楊遇周妻)
(何氏山思廉妻閻氏姚大璽妻閻氏閻祚昌妻沈氏皆罵賊死舉人陳治衡妾王氏投井死)郭
鳳翔妻雷氏(涇陽人鳳翔死雷年十九誓以死守流賊聞之亦高其節標幟於門曰勿)
(犯節婦家賊再至鄰人托其家者皆得保全守節六十年而終同縣王生妻陳氏生有子方晬疾將)
(死以遺孤為念陳曰吾當生死以之崇禎八年流賊至陳抱子避樓上賊燒樓陳從樓簷躍下母子)
(俱不死賊視其色麗挾之馬上陳躍身墜地者再後以索縛之行數里陳力斷所繫并鞍墜焉賊知)
(其不可奪乃殺之賊退家人收其屍子&KR0561;&KR0561;懷中兩手堅抱如故同縣王三有妻楊氏為流賊所掠)
(詈罵不從賊斷其兩臂與股剖其腹有犬守殘骸二日賊退葬訖犬始去牛象煜妻白氏罵賊被焚)
(康嗣昌妻王氏師燮元妻韓氏楊方妻于氏李魁吾妻楊氏韓鼐妻茹氏周仕連妻屈氏王之臣妻)
(吕氏王三秀妻陳氏何承怡妻某氏與女皆罵賊被殺王進禄妻潘氏曹登禄妻姚氏皆墜崖死韓)
(爾訥妻張氏墜樓死郭來輔妻羅氏牛應麟妻齊氏皆赴火死樊鼐妻魏氏王福順妻馬氏甯一鵬)
(妻楊氏柴良鄉妻賈氏王三統妻陳氏張佐妻李氏任盡禮女王養心女皆赴井死王運昌妻何氏)
(自刎死梁爾翰妻趙氏焦希商妻李氏皆自經死)柴玉堂妻李氏(三原人孀居數)
(年遇賊不屈寸磔死同縣馬朝江女字夏姐賊至女年甫十四以裙覆面投井死)任榶妻
何氏(盩厔人崇禎八年何攜三歲子及乳媪歸省遇流賊挾之馬上恐賊戕其子語乳媪抱兒)
(去乃竄身河中水淺不得死賊捽之起氏乃瞑目罵賊支解之詔旌表立祠同縣何興瑞妻陳氏翟)
(道妻穆氏李瑁妻楊氏燕鯤化女霍氏女名小礽及李拱辰僕婦任氏皆罵賊死)李化春
妻周氏(渭南人為流寇所掠罵賊死同縣方寸潔妻同氏王家賓妻袁氏俱匿閣上賊初逼)
(同同不從遂裂其尸以示袁袁掩面撲地曰任爾斫剉賊又殺之胡養正妻史氏成王輔妻薛氏及)
(李自升女均不屈被殺)陳繼才妻王氏(醴泉人流賊逼勒上馬氏大罵賊怒殺之)
(又敬彌懷女彌懷為流賊所殺女年十五投井死)温所知女(同官人所知官守備女年)
(十三許配劉氏子流賊破城被獲欲犯之女厲聲曰我名門女肯從賊求活耶以頭觸石血流被面)
(為賊所殺詔旌其烈)
︹本朝︺何器妻任氏(盩厔人年二十五夫亡守節順治六年卒夀一百三歲明崇禎癸酉)
(舉人何年其孫也又咸寕張蕭菴妻梁氏年二十夫亡守節康熙三十一年卒夀一百二十有一又)
(長安吕君昇妻王氏盩厔馬復學妻梅氏醴泉劉芳節妻邱氏俱以年逾百歲被旌)王有
章妻辜氏(咸寕人早寡祇一子未幾殤氏哀痛不欲生會山賊至曰此吾從夫地下時也)
(投崖死又夏氏女年十七許字未聘有強暴慕其色強聘之其家不敢郤女度不免從容訣父母自)
(縊死又楊酉妻席氏夫亡慟哭三日不食以翦刀自刺死)陳治徵妻魏氏(鄠縣人順)
(治二年賀珍寇西安陷鄠城氏與同縣劉於陛妻朱氏皆被掠不從見殺又王郢妻趙氏郢弟鄆妻)
(史氏俱被掠趙赴火史投井王教成妾邢氏亦投井死王鷺妻彭氏墜城死仝調鼎妻王氏見調鼎)
(被害嘔血死韓光隆妻李氏為山賊所掠罵賊死又屈崇山妻劉氏夫亡貧無子姑勸之嫁不從康)
(熙三十年歲大饑姑泣勸氏鬻身以相活氏不應已度無可奈何遂從姑命鬻於豪家視姑巳得金)
(號泣登車去入豪家親鄰方釃酒稱賀氏乘間入厠自縊死又王可吉妻王氏年二十六夫亡一子)
(甫生舍哀鞠育四歲而殤值夫喪三年祭畢沐浴自經)張慈妻王氏(藍田人夫殁事)
(姑甚謹撫二子成立卒年九十六順治中旌)趙九成妻劉氏(涇陽人明崇禎中夫)
(與翁繼殁會流賊亂流離被難奉姑教子室中有孤燕來巢之異又同族趙凱繼者妻梁氏守節亦)
(有燕巢之異同縣張體仁妻袁氏嫁時年僅十四踰三月夫遠出行賈殁於雲南氏矢志不二所親)
(憐其年少且乏嗣勸改適氏毅然曰夫死當守節未聞以有後無後異也以紡績自守終身不茹葷)
任景舜妻金氏(盩厔人順治初山賊至與同縣趙進善妻孫氏吳宗聖妻劉氏張爾)
(立妻陳氏俱被掠不辱遇害又孫文光妻費氏劉振風妻彭氏被掠不從投井死又高捷妻江氏年)
(十九夫亡養姑鞠子以節自誓子嗣昌復殀又訓育二孫俱成名順治中旌又范疇妻同氏明末)
(流賊入縣疇被殺氏投于井賊以巨石壓之賊去遇救出守節以老)劉懿宗妻南氏
(渭南人為賊所掠與妾馬氏二女静年貞年乳母梁氏俱赴井死同縣殺補聖妻時氏陳聖典妻郭)
(氏張惺妻李氏甯邦舉女俱順治初為賊所逼義不受辱死)高憲妻何氏(醴泉人夫)
(亡無出守節五十餘年順治初旌)習完初妻王氏(同官人夫亡守志明李寇禍自)
(經繯絶而蘇復不食十一日不死會寇退乃食順治十三年旌)張士傑妻李氏
(涇陽人年十九夫亡無子苦心守節每夜藏利刅於枕側以厲清白嗣子早殤復求夫伯兄子為嗣)
(伯兄欲堅其操曰俟十年後當以吾孫繼之氏冰霜益厲卒嗣之康熙四十四年旌)張某
妻王氏(三原人歲大祲民多流亡中外無倚乃隱身河岸土穴中里老憫其飢與之食不受)
(問之曰多翁厚意然不可為常先後等死耳遂餓死年二十餘)武承堯妻紀氏(富平)
(人夫亡嚴正自律勤瘁逾初嘗語人曰女德只在一謹字守節則更須茹茶如薺歷五十三載冰操)
(如一康熙四十三年旌同縣竇允升妻古氏温九鵬妻唐氏常名顯妻王氏王昂妻竇氏竇公朗)
(妻趙氏韓養京妻劉氏又程世武妻牛氏守正捐軀均康熙中旌)黃用福妻朱氏
(長安人夫死於賊氏迎姑避母家扶櫬以訟夫冤姑亡晝夜泣血聞者為隕涕同縣崔汝嵐妻孫氏)
(年十七適崔夫亡撫前妻子及巳子翦髮𠢐面以自誓至老刀痕在面又謝天寵妻劉氏謝天隆妻)
(郝氏張嘉士妻韓氏朱存樸妻李氏俱夫亡守節雍正年間旌)鄭君芳妻蘇氏
(咸寕人年二十六夫亡二子幼舅失明扶持鞠養惟謹歲饑採草根以食終無他志次子文昇亦早)
(殁婦朱氏撫遺孤蘇病二十餘年侍湯藥不懈又徐伯齡妻程氏高繼藩妻蓋氏魏禮妻齊氏崔光)
(惠妻侯氏牛志善妻宋氏俱夫亡守節均雍正年間旌)劉元勲母李氏(咸陽人年)
(二十餘夫亡與妾羅氏爭欲身殉羅泣曰死易撫孤難妾請從其易者即自縊李撫哭盡哀奉姑課)
(子始終罔懈時稱雙節後羅以節烈旌又王興京妻王氏劉曰鐸妻敬氏楊梓妻許氏均雍正年)
(閒旌)于天良妻張氏(興平人天良業農與再從叔存娃比屋居存娃豔氏色潛)
(入其室氏取㸑下刀斫之存娃奪刀斫氏死雍正九年旌又吉正迪妻康氏符玉妻陳氏均雍正)
(年閒旌又孟伯芝妻何氏年十八夫亡守節吳某妻張氏夫亡殉節)朱康國妻李
氏(臨潼人年二十二夫殁子甫周晬家貧或諷之嫁氏以死自誓舅亡事姑益謹晝夜紡績撫孤)
(成立又同縣王運正妻鄭氏年二十四鄰人李如城戲之忿罵不從為所殺均雍正年閒旌又馮)
(璧喜妻宋氏李師白妻劉氏俱以苦節著)劉文魁妻屈氏(高陵人早寡姑老子幼值)
(歲歉奉姑就食南陽姑殁鬻髮扶櫬歸葬守節四十餘年又趙氏女名蠟梅父早殁與母仝氏及幼)
(妹小娃居鄰人阮廷議者偵其母出往逼之蠟梅時方截蔬即以刀斫其指廷議奪還斫小娃驚呼)
(并斫之皆隕均雍正年閒旌)王忻妻李氏(鄠縣人年三十夫亡撫遺孤心敬並養二)
(幼姪如巳子甘於勤苦聞盩厔李容學術醇正命心敬往從學後卒有聞守節五十餘年雍正三年)
(旌同縣陳調元妻王氏王收妻戴氏王模妻戴氏劉創業妻王氏俱雍正年間旌又魏聲一妻)
(王氏弟儀一妻王氏騫炯斗妻劉氏杜宗韓妻王氏王永年妻陳氏均以貞節著又烈婦楊孟弼妻)
(李氏守正捐軀雍正八年旌)榮鳴珂繼妻張氏(藍田人康熙三十一年鳴珂殁)
(明年鳴珂前妻子衮又殁氏與子婦韓氏各抱一孤家素貧敝廬數椽不蔽風雨隆冬寒衣各置子)
(懷中背倚坐敗草上達曙歲大疫母子俱卧病姑婦仰天號曰我二人可死子不可死也翼日俱瘳)
(並雍正九年旌同縣臧魁選妻靳氏李加封妻李氏張光宗妻康氏韋錫疇妻李氏韓雲燦妻王)
(氏尚隅妻陳氏均雍正年間旌)牛光璿妻李氏(涇陽人歸未三載璿殁氏矢志)
(守節事孀姑撫嗣子貞操彌厲同縣高鼎新妻岳氏康運晟妻丁氏温如玉妻朱氏李一鵾妻劉氏)
(均以貞節著又韓望妾王氏夫亡殉節)趙思敬妻李氏(三原人年二十二夫亡遭)
(明末兵荒親屬強之嫁即扄戶引決會救免家貧養翁姑鞠幼子勤苦終身雍正三年旌同縣盧)
(星燦妻徐氏年二十三夫亡撫遺腹子成立魏麟祖妻楊氏張玳妻田氏王大任妻來氏顧世公妻)
(王氏均雍正年間旌吕承謨妻雷氏年二十夫亡撫前妻子自守父母勸之嫁不從因潛匿議婚)
(者窺之氏覺痛哭自縊)趙瑞徵妻翟氏(盩厔人年二十夫亡斷髮自誓教二子成)
(立雍正四年旌同縣薛培生妻孫氏夫亡紡績課子登鄉薦邵秉棠妻趙氏夫殁家極貧事舅姑)
(甚孝均雍正十年旌又郭潤妻劉氏年二十夫亡舅姑老子幼氏苦節自守後舅姑相繼殁或勸)
(之嫁氏毅然曰舅姑殁而勸我嫁其以我為貪生耶遂自縊又辛九榮妻侯氏年十八歸辛夫貌陋)
(而癡家貧甚氏織絍供養以孝聞歲大祲闔戶待斃舅姑憐婦孝託鄰嫗喻意他適氏不從未幾舅)
(姑與夫皆殁氏營葬畢以幼子屬劉姓閉戶絶食死又張靈妻趙氏年二十翁與夫出耕命奴歸促)
(饁以餉其奴見氏獨居戲之氏憤怒即自刎死)裴子煇妻李氏(渭南人夫亡撫孤成)
(立孝事舅姑雍正三年旌同縣郭栖鳳妻石氏子天佑妻宜氏譚家謨妻薛氏李元祚妻王氏劉)
(𢡟賞妻楊氏吳荃妻楊氏均雍正年間旌又孫錫光妻劉氏以苦節著王某妻張氏夫亡殉節)
孫自慎妻樊氏(富平人夫客雲南不歸别娶婦生子寄書令氏改適氏堅志不從事)
(翁姑喪葬盡禮雍正四年旌同縣張鳳舉妻王氏張瓚妻李氏汝任妻秦氏孫三哲妻劉氏王祥)
(妻樊氏孫越妻党氏劉世鼐妻楊氏李源妻惠氏惠化舉妻李氏均雍正年間旌又趙有御妻楊)
(氏以苦節著)袁大壯妻劉氏(醴泉人夫亡守節一女適甯贊衞年二十五守節楊)
(孤成立同縣駱為善妻吕氏甯增福妻馬氏魏姬印妻趙氏張人傑妻郭氏王孫瑋妻劉氏張修詞)
(妻王氏于文德妻駱氏閻繩祖妻張氏子士恂妻南氏均雍正年間以苦節著)劉月桂妻
成氏(耀州人夫亡生遺腹子苦教成立雍正四年旌同州王國妾閻氏周氏宋金臺妻王氏)
(左士无妻岳氏胡平六妻文氏左于聖妻秦氏俱以苦節著)習世科妻党氏(同官)
(人夫病禱於神割股以進病旋愈未幾夫殁氏自毁其容矢志守節與同縣馮賓明妻宋氏並雍正)
(年間以節著)郭宏毅妻韓氏(長安人雍正中宏毅舉武鄉試計上殁於旅次氏年)
(二十二甘貧守節訓撫二子成立次子永固領士申鄉薦同縣李汝橒妻陳氏趙嗣位妻張氏許渤)
(妻陳氏許湛妻蔡氏李忠梅妻曹氏孫振基妻李氏黃鼎妻隆氏宋國佐妻任氏吳宗德妻余氏陳)
(孝妻劉氏李之琇妻胡氏屈俊妻郭氏烏湛妻陸氏張德植妻馮氏鄭廷譓妻何氏賈成謨妻王氏)
(李璅妻洪氏楊光鴻妻孫氏周嘉言妻張氏楊毓秀妻曹氏王璸妻張氏桑大士妻陳氏賈龍妻梁)
(氏張霖妻姬氏朱之錕妻張氏楊希福妻王氏樊必達妻張氏王珍妻王氏吳保柱妻王氏薛明新)
(妻康氏李之瑛妻霍氏顔超妻馮氏王理妻朱氏白漢貴妻何氏韓九疇妻蕭氏楊存儒妻李氏周)
(聲炯妻程氏王永夀妻桑氏梅韜妻桑氏張泗士妻馬氏王璜妻陳氏丁文德妻姜氏桑蔚妻盧氏)
(蕭諫妻楊氏馬義妾秦氏許元旦妻朱氏王光輝妻鄧氏趙運經妻史氏王階樹妻張氏梅江妻郭)
(氏貞女蔣氏又烈婦郭周翰妻陳氏薛棟妻李氏均乾隆年間旌)吳永泰妻潘氏
(咸寕人年二十餘夫亡立誓守節事孀姑克盡孝道撫一子成立乾隆元年旌同縣王國梁妻武)
(氏陸湘妻蕭氏李隱梧妻張氏陸江妻胥氏徐純妻田氏范紹正妻崔氏薛生尉妻高氏甯述先妻)
(張氏王舜民妻孫氏李文仕妻駱氏樊應鼇妻惠氏韓自成妻王氏徐威妻王氏黃紹妻曹氏胡景)
(元妻趙氏胡嘉善妻岳氏李元凱妻張氏張訓妻呼氏亢和妻吕氏賀天才妻焦氏譚恂妻吕氏王)
(運超妻陳氏李生芳妻蕭氏支宗彦妻張氏徐思遠妻劉氏馬宗燦妻海氏王朝棟妻韓氏張耀麟)
(妻竇氏陳瑜琳妻侯氏傅祐妻李氏梁喜妻杜氏于鳴鳳妻翟氏王者輔妻楊氏陳典妻宋氏王永)
(翰妻繆氏周丕顯妻常氏胡國輔妻吳氏李忠妻巫氏葛遴妻雷氏吕輝祖妻尚氏靳世經妻韓氏)
(楊玉琯妻管氏白元采妻陳氏均乾隆年間旌)楊又綰妻宋氏(咸陽人夫亡上)
(事孀姑下撫幼子紡績供養乾隆四年旌同縣許其謨妻張氏許如璋妻趙氏王孫璠妻吳氏劉)
(獲璉妻韓氏張汝玫妻蘇氏程峒妻郝氏劉溥妻張氏提督殷化行繼妻許氏妾陳氏吳尊聖妻員)
(氏竇鼎徵妻許氏曹永茂妻高氏邊成謀妻杜氏王建夀妻李氏張秦妻崔氏王肇緒妻梁氏林元)
(金妻張氏劉振玉妻張氏張居惠妻潘氏程特生妻解氏杜貴妻任氏蘇紹曾妻王氏鄭乃温妻劉)
(氏竇士枝妻謝氏怡芝妻劉氏劉鶴飛妻李氏張世賢妻師氏魏士熇妻苟氏均乾隆年間旌)
杜玉珍妻范氏(興平人年二十四夫亡事姑至孝教子成立乾隆二年旌同縣傅)
(溥妻陳氏何汝江妻梁氏段如秀妻牛氏楊瑄妻馬氏馮純古妻王氏尹世明妻李氏劉文妻葛氏)
(李良相妻彭氏吳升雲妻郭氏楊又震妻尹氏來斌妻魏氏魯思睿妻邊氏竇廷柱妻南氏王者相)
(妻裴氏楊思定妻吳氏又列婦吳忠妻惠氏張士敬妻張氏均乾隆年間旌)任又布妻
張氏(臨潼人年二十九夫客死訃至氏痛不欲生以翁姑勸諭始飲勺水祖姑老病服事惟謹)
(事繼姑克盡孝道子大可妻張氏亦早寡矢志守節均乾隆三年旌同縣鄭文彩妻楊氏丁普物)
(妻馬氏王國選妻李氏屈必成妻昝氏張翐妻趙氏米棚妻傅氏劉君恩妻盧氏張爾瑶妻魯氏賈)
(漢成妻劉氏魯天印妻王氏王炳妻劉氏嚴宏修妻趙氏任爾啟妻文氏任爾佐妻文氏朱融妻馮)
(氏喬繼緯妻米氏尤居禮妻任氏張世澤妻田氏薛檀妻蓋氏劉有年妻王氏石廷瑚妻賈氏馮公)
(輅妻張氏劉光祖妻柳氏王洽妻徐氏蘇相宗妻劉氏賈茂義妻喬氏房殿掄妻張氏戴宗賢妻傅)
(氏戴繼略妻楊氏楊大業妻鄧氏張維屏妻丁氐王鴻儒妻張氏邢紹周妻白氏陳衞主妻張氏任)
(斯文妻王氏房建啟妻王氏李新濟妻王氏左愛妻靳氏雷希夏妻任氏張景瞻妻師氏雷希連妻)
(李氏魏允相妻吳氏楊受生妻王氏吳含性妻李氏牟成功妻錢氏王宏傑妻鬲氏周開遇妻高氏)
(李興唐妻南氏趙安所妻王氏程大勛妻王氏田浩妻李氏紀宏緒妻米氏李敷章妻郝氏姚希連)
(妻黃氏慕吉祥妻韋氏李含芳妻林氏翟珠妻王氏任璵妻王氏張悦妻劉氏田杰祥妻校氏姚隨)
(古妻魯氏王天禄妻丁氏吳志節妻張氏鬲繩膠妻張氏吳吉檜妻趙氏劉洵妻喬氏趙大選妻王)
(氏田柱妻林氏張爾貴妻曹氏孔傳良妻蔣氏睢純學妻韓氏申鴻仁妻王氏王有文妻張氏林文)
(馨妻王氏馮丕隆妻晏氏盧文渚妻朱氏王重妻周氏王正名妻楊氏趙修鼇妻王氏姚希瑜妻李)
(氏羅璟妻趙氏敬仲英妻王氏王大和妻張氏馬宗廣妻李氏王承歡妻蘭氏賀顯貴妻鄭氏王身)
(典妻尚氏李春妻藺氏王尚妻曹氏兵大武妻楊氏張子翮妻陳氏均乾隆年間旌)馬世
英妻李氏(高陵人夫殁年二十餘織履度日奉姑撫子乾隆元年旌同縣來汝林妻李)
(氏李藴錦妻張氏李廷選妻趙氏吳祐妻馬氏凡宗璽妻李氏張鳳翮妻王氏張永齡妻胡氏劉孔)
(仰妻曹氏吳希孔妻銀氏張宗孔妻聶氏馬珏妻高氏張明建妻段氏史君用妻吳氏周文教妻劉)
(氏邸宗禹妻鞏氏梁璋妻郝氏劉嚴儒妻聶氏吳居業妻郝氏李屆馥妻翟氏李育材妻郭氏鬲伯)
(信妻王氏劉統妻史氏韓麟生妻劉氏喻琅妻劉氏劉暾妻高氏李天秀妻楊氏雷霆妻張氏賈臨)
(妻尚氏蒙禄全妻陳氏均乾隆年間旌)陳夏聲妻傅氏(鄠縣人年二十二夫亡家)
(貧紡績以膳翁姑始終如一乾隆七年旌同縣袁福妻楊氏韓養基妻姚氏仝養氣妻嚴氏王國)
(俊妻沈氏劉唐妻徐氏張守妻王氏王民諒妻程氏閻齊妻騫氏趙士貞妻戈氏楊芳妻朱氏王文)
(才妻郭氏焦元沛妻張氏劉禮昭妻王氏屈含炎妻劉氏傅懷璧妻賈氏陶元章妻馬氏熊章妻王)
(氏賀三仁妻施氏邢績妻趙氏趙魏妻王氏姚德顯妻李氏又烈婦閻神昌妻沈氏馮景耀妻喬氏)
(均乾隆年間旌)孫祚昌妻靳氏(藍田人夫亡事姑撫孤以節孝稱乾隆四年)
(旌同縣鄭繹邦妻郭氏康繡妻劉氏張蘭盛妻王氏雷調鼎妻李氏馬世功妻李氏沈國香妻陳氏)
(李和妻賈氏李含秀妻宋氏李含瑞妻張氏劉成賓妻賀氏均乾隆年間旌)劉芳烈妻
虞氏(涇陽人夫亡後氏年少家貧有勸令改適者斷髮自誓乾隆六年旌同縣蘇子騏妻劉)
(氏王學孔妻雒氏韓建勣妻王氏趙鵬翼妻聶氏鄧知本妻牛氏鞏文灝妻馮氏張紹統妻王氏吳)
(續德妻張氏馮自新妻吳氏徐生輝妻李氏熊彦妻韓氏強元紹妻程氏王天璽妻段氏王宗孔妻)
(張氏高枝妻李氏張呈瑞妻李氏張大恒妻蕭氏張祖良妻陳氏劉佇彲妻王氏賈昌妻王氏李倫)
(妻陳氏王瑋妻汪氏熊鈵妻吳氏王天相妻劉氏吕應夢妻何氏苗浩妻鞏氏李煗妻張氏門及第)
(妻張氏門生蘭妻張氏賈永清妻雒氏冠長春妻茹氏高文傑妻張氏李得福妻朱氏王璽妻李氏)
(焦居榮妻盧氏劉震妻張氏吳士宗妻劉氏張士傑妻杜氏張聖友妻章氏駱鳳龍妻李氏怡心浩)
(妻宋氏怡震先妻徐氏李章妻王氏袁秉禮妻任氏亢珍妻張氏又烈婦劉度妻李氏安臨堂妻張)
(氏均乾隆年間旌)吕應龍妻焦氏(三原人少寡奉舅至孝撫幼孤成立乾隆四年)
(旌同縣劉三友妻昝氏張思清妻姚氏陳玢妻孫氏王洵妻田氏王棟妻雒氏劉應承妻李氏晁)
(周鼎妻孔氏王大用妻李氏昝大有妻郭氏姚琯妻李氏王奇朋妻段氏劉璟輝妻陳氏秦允紹妻)
(杜氏路三洪妻姚氏寇良宰妻侯氏雒廷光繼妻張氏李守志妻忤氏梁雲昇妻范氏雷化蛟妻張)
(氏劉孔相妻馮氏白璧妻鄧氏段復昇妻孫氏賈來召妻孫氏秦永齡妻王氏高三省妻劉氏王聖)
(宣妻汪氏張廷楨妻李氏李承德妻秦氏穆廷𣏌妻楊氏吕宣化妻李氏王用榖妻申氏劉永馥妻)
(留氏王元舉妻汪氏李維朗妻雒氏葉珣妻薛氏殷雲鵠妻王氏朱元洲妻趙氏李奏池妻里氏趙)
(益琬妻李氏杜必忠妻曹氏劉嗣慶妻留氏王士楚妻雷氏劉升俊妻賈氏李天間妻成氏楊純修)
(妻張氏王燾妻張氏孫起棟妻酆氏李苤妻魏氏李瑄妻常氏任天義妻段氏唐允文妻葉氏蕭漢)
(臣妻李氏宋允楨妻王氏宋人价妻劉氏李漢英妻王氏段明經妻王氏孫嗣完妻姚氏王琳妻李)
(氏張思慧妻賀氏張鸞翷妻李氏李琠妻崔氏高鑑妻羅氏劉梓妻張氏周之宗妻昝氏里遴妻李)
(氏楊傑妻房氏王公玉妻劉氏王宣綸妻孫氏趙琮妻唐氏馮德昇妻張氏張應鍾妻章氏段延珍)
(妻劉氏張克嶷妻蘇氏張璐妻周氏劉文驄妻李氏劉哲妻李氏王裕義妻李氏李希孟妻蘇氏彭)
(理妻權氏程瑞麟妻聶氏李肇甲妻雒氏程義妻李氏侯思惠妻程氏周維彩妻潘氏李世耀妻郭)
(氏李友梅妻雷氏范世文妻劉氏程芳伯妻李氏王丕基妻李氏李道妻王氏李紹統妻任氏馬琠)
(妻楊氏王宫槐妻米氏李元妻楊氏劉采妻留氏雒校妻李氏張緒聖妻楊氏雒多祈妻張氏張琮)
(妻雷氏李承祖妻閻氏謝景煜妻張氏張世沛妻伍氏李汲妻陳氏李世德妻王氏郭學智妻李氏)
(李昌年妻段氏張曰懋妻馬氏范世慶妻里氏趙純禮妻焦氏曹茂妻楊氏宋建基妻屈氏王廷宗)
(妻張氏周洪綸妻張氏屈作英妻麻氏劉沛妻蒙氏任秉直妻袁氏段雲鸚妻喬氏郭君成妻蓋氏)
(楊蔚妻馬氏梁廷李妻劉氏又烈婦馬連德妻秦氏李房學妻劉氏馮丕卿妻梁氏均乾隆年間)
(旌)李文斗妻朱氏(盩厔人年二十五夫亡姑老子幼族長謀改嫁之氏斷髮自誓)
(姑久病氏祝神願以身代姑殁晝夜悲泣有時物必先薦而後食乾隆四年旌同縣蔣義妻王氏)
(張際熙妻孟氏胡奎虞妻李氏舉人張&KR0686;妻武氏楊聯芳妻羊氏張守利妻侯氏孟粹妻田氏霍節)
(妻惠氏符朝善妻周氏李零妻王氏王加斌妻韓氏金生燦妻閻氏商純年妻王氏商欽妻楊氏趙)
(經妻陳氏李大賚妻雷氏任觀吉妻李氏郭復妻何氏蔣成物妻趙氏趙相福妻陶氏王更生妻辛)
(氏吕漢才妻馬氏趙穆妻任氏羅紳妻王氏高帝賓妻張氏何蘭妻王氏王珄妻宋氏薛樸妻李氏)
(孟錫妻黃氏周希榮妻符氏劉光緒妻郭氏李方茂妻陳氏又烈婦高某妻羅氏均乾隆年間旌)
楊明基妻張氏(渭南人夫亡守節奉翁姑至孝乾隆十二年旌同縣王彥臣妻劉)
(氏亢運隆妻周氏李文魁妻閔氏党肯構妻劉氏權文亮妻王氏劉光奇妻楊氏李德明妻吳氏王)
(啟宗妻張氏沈養龍妻梁氏員伍裔妻張氏員建裔妻王氏張洪著妻陳氏孟明璋妻任氏李祥斗)
(妻劉氏張克昌妻劉氏張一凰妻焦氏李紹績妻董氏王洪珂妻高氏史降麟妻陳氏張經世妻牛)
(氏王士秀妻王氏段世炳妻李氏段世俊妻韓氏揚拂璧妻陳氏高辛妻周氏王永高妻潘氏孫)
(營武妻王氏田廷機妻馬氏加應龍妻張氏王永智妻鄭氏杜遠追妻常氏田永潤妻同氏王代鈞)
(妻魏氏曹明吉妻馬氏馬景通妻郝氏王復生妻張氏裴子濠妻蔣氏蔣宗琬妻王氏常世基妻詹)
(氏趙洪璿妻王氏惠從因妻王氏戴廷資妻劉氏董應奎妻曹氏賈敏心妻劉氏嚴繼典妻趙氏嚴)
(兆基妻張氏馬宏奇妻史氏袁武琮妻胡氏又烈婦喬民節妻李氏姜元宗妻劉氏均乾隆年間)
(旌)張光孝妻安氏(富平人光孝任四川大竹縣丞氏年二十一光孝病殁逾年一)
(子又死氏躬紡績以養孀姑姑卒哀痛盡禮乾隆六年旌同縣趙思忍妻唐氏趙之良妻唐氏張)
(希廉妻田氏王令妻程氏來廷樞妻李氏劉源深妻翟氏陳三界妻郭氏任元善妻楊氏張經魁妻)
(馮氏張爾祿妻強氏王三仕妻楊氏楊道仙妻惠氏支元傑妻張氏郭廷賓妻唐氏李坤生妻齊氏)
(李應昌妻仵氏高君禮妻寇氏楊景榮妻秦氏周旋妻張氏張洽沾妻喬氏師大受妻郭氏楊滿生)
(妻唐氏胡盡召妻孫氏魏有年妻范氏梁一先妻傅氏楊秉彝妻唐氏郭大訓妻董氏張我積妻趙)
(氏竇作康妻趙氏韋必泰妻彭氏石成收妻楊氏王之翰妻朱氏劉商妻高氏王際世妻徐氏馮文)
(純妻曾氏楊元滋妻同氏王廷相妻蕭氏王經妻羅氏劉志信妻由氏董迪妻陳氏董䋲武妻賀氏)
(董崇吉妻王氏王大楷妻韓氏王大模妻周氏劉漢妻魏氏何功漢妻王氏韓景黎妻馮氏唐命峯)
(妻韋氏唐虞雲妻黃氏曹天祜妻董氏唐命岳妻程氏曹三卿妻田氏王名鼎妻焦氏王天祿妻任)
(氏竇爾琢妻趙氏李懷義妻姬氏張自鵬妻李氏任永錫妻壬氏謝永風妻梁氏張音妻章氏賀公)
(明妻党氏許天譚妻緱氏劉璵妻李氏石從堯妻吳氏景之朝妻王氏李浩妻王氏張托妻石氏喬)
(國正妻倚氏王大覲妻段氏張遜妻賈氏成彦勛妻宋氏張惇妻師氏仇蕤生妻劉氏田爾宣妻褚)
(氏李天卿妻韓氏孟忱妻翟氏李忠妻趙氏邵學增妻王氏張宗昌妻師氏劉重文妻強氏王興甫)
(妻張氏陳光宗妻孫氏張廣聚妻田氏袁毓連妻任氏師其禮妻李氏胡煥妻王氏曹文常妻仇氏)
(陳文質妻田氏党著妻周氏郭世耀妻張氏竇士甲妻楊氏張明鼎妻喬氏石亮爵妻田氏温雙妻)
(張氏路必庭妻張氏賈遐齡妻李氏李之廉妻張氏邵賁然妻紀氏張天義妻姚氏任璠妻党氏曹)
(遐年妻楊氏曹近思妻楊氏趙國炎妻王氏曹天祚妻李氏支文起妻王氏支文英妻韓氏師聯詔)
(妻曹氏任永吉妻王氏田妻王氏楊之振妻徐氏馮文彪妻鍾氏董世珣妻温氏鍾相成妻武氏)
(竇紹侃妻羅氏張經普妻章氏王肇得妻翟氏支始啟妻任氏朱尚志妻王氏張徽妻紀氏孟玉輝)
(妻紀氏張星熾妻王氏田榮親妻李氏王大雅妻權氏段毓傑妻明氏温易妻成氏高儒珍妻樊氏)
(高繼成妻仇氏馬承奇妻王氏紀自亨妻翟氏宋君芳妻唐氏人烈婦張之義妻董氏均乾隆年間)
(旌)孫纘妻馮氏(醴泉人年二十夫亡守節子如瑜方在抱辛勤撫育克底成立未幾)
(娶婦生子如瑜復病亡婦唐氏年二十一誓與姑同守馮語之曰守節難貧家守節更難盍熟思之)
(唐泣曰姑為孫氏婦婦獨非孫氏婦乎乃忍死撫孤奉養孀姑備極辛勤姑亡喪葬皆氏紡績所蓄)
(並乾隆三年旌同縣董民範妻龐氏羅從新妻楊氏張漢榮妻王氏史文煥妻王氏羅從右妻喬)
(氏曹承桂妻郭氏陳莪妻劉氏張濟妻章氏南宗周妻史氏郭沛霖妻龐氏曹廷臣妻郭氏張學軾)
(妻韓氏張良柱妻馬氏梁國榮妻馬氏婁從禹妻杜氏張君信妻康氏于綉妻范氏周大定妻杜氏)
(閻連妻郝氏雒濬妻楊氏又烈婦相宿娃妻王氏均乾隆年間旌)張步仲妻支氏
(耀州人早寡撫遺腹子守節三十九年乾隆二十年旌同州張翷采妻魏氏郭振元妻張氏胡湛)
(妻宋氏郭捍妻文氏梅汝獻妻張氏張應麟妻吳氏均乾隆年間旌)寇錫祹妻楊
氏(同官人年十八夫亡守節四十三年撫孤成立乾隆六年旌同縣習佩珂妻侯氏子湛妻劉)
(氏李爾鵬妻劉氏梁鳳階妻王氏梁進絡妻寇氏孫正本妻馮氏温如璽妻趙氏馮天相妻常氏俱)
(乾隆年間旌)任元臣女(三原人字滿堂九歲字敬四道之子品級為童養媳品級殤女)
(年十四叔元貞欲為擇配翁告之女正色曰兒奉父母之命童養到此生死不去兒但知從一而終)
(翁泣曰終養固善我死後汝當何依女俯首不語既而歸省叔母復以改字婉諭之女遂乘隙投井)
(死死五日而後殮時當盛夏顔色如生嘉慶十四年旌)楊氏女(渭南人糾搶不從完貞自)
(縊嘉慶四年旌)羅忍妻尹氏(長安人夫亡守節嘉慶元年旌同縣張純妻白氏)
(胡世夀妻童氏何秉妻王氏董裕公妻李氏吕大才妻李氏黃晟妻鄭氏李之恂妻何氏李聰妻張)
(氏趙廷獻妻雒氏薛舉妻何氏張體形妻馬氏劉洪翠妻路氏趙從正妻劉氏陳君祿妻王氏左良)
(寶妻劉氏王繼祖妻陳氏焦登科妻韓氏杜明妻席氏汪濬妻薛氏傅應忠妻薛氏雷應忠妻王氏)
(葉中彩妻楊氏李甡妻何氏温秉剛妻高氏馬名揚妻李氏蒲武傑妻李氏又烈婦高欽妻張氏盧)
(泳林妻樊氏均嘉慶年間旌)徐枚妻杭氏(咸寕人夫亡守節嘉慶元年旌同縣徐)
(模妻曹氏靳名時妻王氏李文彪妻查氏齊奐妻椎氏于允中妻張氏潘經妻李氏吕璋妻賈氏蕭)
(登龍妻李氏周世昌妻張氏陳丙寅妻劉氏楊士元妻王氏李廷琪妻楊氏吕振聲妻劉氏王朝儀)
(妻張氏盧景榮妻馮氏董純尹妻柏氏吳成德妻郭氏董珽妻王氏王臣倫妻劉氏黃霈妻仲氏張)
(大有妻姚氏貞女史氏管鴻妻王氏樊君妻張氏劉復起妻蒙氏葉叢林妻秦氏鄭必鳳妻何氏傅)
(應詞妻蔣氏陳現龍妻車氏張丕業妻傅氏侯建城妻劉氏金玉光妻楊氏劉琳妻楊氏王振妻任)
(氏楊繩祖妻陸氏陳志潔妻盧氏徐應魁妻何氏剛文章妻方氏何貴英妻俞氏李夢麟妻栗氏楊)
(家讓妻張氏陳守成妻李氏杜三畏妻許氏李應科妻郭氏又烈婦鹿振甲妻楊氏夫亡殉節均嘉)
(慶年間旌)王廷彦妻殷氏(咸陽人夫亡守節嘉慶五年旌同縣劉志連妻賈)
(氏劉再錫妻王氏王執圭妻張氏郭思瑞妻許氏賀彦妻王氏張大有妻姚氏劉玉興妻留氏王士)
(進妻劉氏劉太平妻席氏程鶴來妻潘氏程步魁妻蘇氏員大魁妻張氏竇鳳妻李氏均嘉慶年間)
(旌)梁自正妻張氏(興平人夫亡守節嘉慶二年旌同縣吕學德妻趙氏夏從仁)
(妻解氏陳世福妻吳氏張宗彪妻楊氏姬大烈妻范氏李成蹊妻高氏羅文徵妻雲氏杜憲典妻李)
(氏梁自才妻王氏亢君顔妻馬氏亢君惠妻趙氏宋奇才妻金氏南振西妻范氏張文明妻任氏馬)
(含仁妻葛氏范星妻趙氏均嘉慶年間旌)王習略妻汪氏(臨潼人夫亡守節嘉)
(慶元年旌同縣楊彦妻李氏楊所述妻王氏韋貴業妻趙氏張霖漢妻郭氏任乘鳳妻陳氏李應)
(世妻里氏熊景行妻李氏魏仲琳妻關氏王守哀妻張氏朱作新妻任氏温厚妻楊氏康積元妻張)
(氏董君成妻王氏張維寬妻蒲氏王在振妻孫氏侯有廉妻朱氏陳懷義妻張氏王掄妻柏氏任元)
(登妻左氏吳應順妻韓氏王玉宗妻武氏楊璣妻李氏吕子俊妻程氏烈婦趙于成妻張氏均嘉慶)
(年間旌)胡友直妻牛氏(高陵人夫亡守節與同縣雷亨妻党氏均嘉慶九年旌)
馮景耀妻喬氏(鄠縣人夫亡守節嘉慶二年旌同縣解自薛妻王氏張懋𥙿妻王)
(氏楊志清妻馬氏孫瑞妻劉氏陳永銘妻閻氏楊士榕妻温氏連華桂妻弋氏楊文華妻裴氏楊蕗)
(妻解氏賈經本妻劉氏朱自榮妻孫氏劉應魁妻戴氏孫材妻楊氏孫楷妻王氏劉興忠妻薛氏趙)
(玉堂妻薛氏閻慧智妻高氏王榕妻焦氏又烈婦沈登瀛妻劉氏均嘉慶年間旌)成廷瑞
妻蔣氏(藍田人夫亡守節嘉慶八年旌同縣潭自銘妻梁氏黃永順妻陳氏黃永敬妻于)
(氏栗作李妻王氏陶芬妻王氏陶成周妻邵氏邵大魁妻張氏邵懷清妻王氏邵大受妻張氏汪應)
(植妻龔氏又烈婦周天棟妻王氏均嘉慶年間旌)寇啟泰妻曹氏(涇陽人夫亡守)
(節嘉慶元年旌同縣杜廷奎妻曹氏齊彦龍妻馬氏雒聯發妻張氏張念湜妻馬氏李蔭龍妻何)
(氏劉延聰妻曹氏陳敬學妻王氏趙昉輝妻蘇氏趙曙輝妻姚氏熊勣妻張氏焦文林妻姚氏姚錫)
(祉妻趙氏趙連中妻張氏謝大芳妻劉氏吳維金妻雒氏張鏊妻郭氏吳天仁妻雒氏吳彦珍妻雒)
(氏楊天柱妻王氏張大紳妻李氏翟邦彦妻王氏張朝臣妻崔氏翟邦傑妻任氏張體仁妻袁氏劉)
(建基妻李氏劉天林妻王氏又烈婦樊申娃妻魏氏均嘉慶年間旌)李建業妻王
氏(三原人夫亡守節嘉慶元年旌同縣郭子鳳妻蓋氏馮永和妻井氏余尚朴妻魏氏孫懋妻)
(蓋氏雷麓妻任氏周烜妻李氏岳九峯妻傅氏趙延齡妻劉氏馮楷妻孫氏秦世潤妻王氏張善妻)
(朱氏張毓秀妻李氏王鵬飛妻惠氏賀世英妻李氏楊廷椿妻程氏胡碧田妻陳氏王秉規妻焦氏)
(馬伺妻張氏薛滸妻周氏王玉妻李氏妾陳氏魏碩文妻賀氏申瓚妻李氏周豐彩妻趙氏里可)
(宗妻慕氏王廣先妻張氏李士信妻蕭氏張慎妻孫氏焦彦廷妻仝氏朱三統妻劉氏魏時遇妻劉)
(氏周元德妻段氏張秉乾妻周氏蕭承武妻李氏張夢鷟妻馮氏敬景妻楊氏申瑜妻劉氏李鐸妻)
(王氏馮昆妻張氏王成梓妻李氏趙大智妻秦氏程大定妻王氏段純志妻李氏張良炳妻李氏梁)
(鴻翥妻范氏李學李妻顧氏張培基妻李氏葛向學妻張氏王連妻李氏李元芳妻劉氏穆世慤妻)
(侯氏申廷琯妻李氏王隆基妻孫氏均嘉慶年間旌)孫丕安妻張氏(盩厔人夫)
(亡守節嘉慶元年旌同縣司淩雲妻何氏張維厫妻章氏楊良妻李氏桑課妻何氏張增妻陳氏)
(何品妻趙氏李榮華妻張氏張煥妻毛氏劉廷彦妻高氏李德榮妻王氏張世珍妻司氏薛鑲妻武)
(氏許義妻李氏羅冀妻杜氏蒲永臨妻馬氏郭新基妻田氏李芳茂妻陳氏田久泰妻惠氏李國州)
(妻焦氏符建成妻淡氏雷廷臣妻騫氏周希溥妻王氏廉斯秀妻李氏何重芳妻朱氏王琳妻王氏)
(又烈婦周端妻孟氏張晉山妻王氏均嘉慶年間旌)王振金妻田氏(渭南人夫)
(亡守節嘉慶元年旌同縣鄧之肖妻胡氏沈天秩妻田氏韓文彩妻劉氏王際臣妻趙氏羅正羽)
(妻陳氏劉希義妻姜氏陳永祚妻田氏陳茂安妻趙氏趙維棠妻潘氏師克忠妻盧氏趙世篤妻嚴)
(氏劉可妻嚴氏劉光妻王氏武延壽妻石氏楊登元妻馮氏張奉宗妻李氏魏良雲妻趙氏詹前蒙)
(妻屈氏魏世忠妻楊氏王甫夏妻李氏蔣淩雲妻邱氏楊君孝妻藺氏藺捧琮妻華氏雷翊周妻孫)
(氏曹廷吉妻侯氏姜榮昌妻安氏劉瑞遠妻藺氏王泳受妻郭氏魏世卿妻羅氏張有昭妻姚氏陳)
(習姬妻李氏趙之爵妻王氏蔡秀雲妻王氏馮靖清妻劉氏馮棋生妻劉氏晁坤妻王氏田琇生妾)
(李氏張宏庫妻王氏蔡宏模妻鄭氏盧世科妻嚴氏劉元奎妻張氏雷起鼇妻孟氏韓鼇妻史氏鄧)
(自明妻李氏張宏懿妻馬氏師盛世妻張氏黃可登妻賈氏劉萬時妻張氏胡文純妻曹氏嚴有祥)
(妻藺氏馬會才妻燕氏華天培妻劉氏趙永楫妻王氏王世順妻杜氏田乃心妻孫氏孟克義妻徐)
(氏張尊維妻馬氏趙時宗妻劉氏張元桂妻任氏王愛民妻陳氏李天福妻王氏杜延貞妻趙氏郭)
(維智妻剡氏李永春妻偉氏又烈婦張興銘妻王氏李元杰妻李氏均嘉慶年間旌)劉文
超妻劉氏(富平人夫亡守節嘉慶元年旌同縣張爾坤妻紀氏陳重綱妻謝氏翟有均)
(妻武氏姬丕振妻張氏宋熠妻張氏温瑞凝妻師氏程秉乾妻郭氏楊天育妻李氏馬元智妻朱氏)
(党遴妻張氏劉延齡妻徐氏楊宓妻曹氏張玉秀妻王氏雷得運妻王氏田中科妻孟氏樊滋妻王)
(氏程思順妻田氏賈濱妻頓氏景之振妻崔氏劉儒妻趙氏毛士進妻魏氏孟朝棟妻楊氏楊彦妻)
(支氏惠朝棟妻楊氏楊謹妻惠氏李定世妻周氏党東琪妻賈氏石宗茂妻張氏石宗盛妻吕氏竇)
(士和妻陳氏李自讓妻吳氏張爾增妻王氏張逢時妻章氏蘭思柱妻田氏劉宏綬妻雷氏許增海)
(妻馬氏劉漢奇妻常氏來爾其妻成氏朱滌意妻雷氏趙執禮妻紀氏華雲祥妻朱氏張振聲妻郭)
(氏党建勲妻李氏齊志超妻趙氏楊廷蓮妻師氏魏福長妻王氏王清海妻史氏竇應墨妻王氏胡)
(成才妻劉氏胡康年妻劉氏李樹茂妻劉氏賈榮妻強氏李占妻胡氏王有恒妻紀氏韓登第妻賈)
(氏常守本妻王氏王思學妻惠氏王居文妻宋氏朱鶴臯妻姚氏惠紀梅妻康氏惠紀化妻任氏趙)
(大有妻王氏朱必洪妻李氏雷振漢妻李氏李瑛妻孫氏劉漢江妻楊氏胡錫介妻李氏趙居敬妻)
(任氏唐亮成妻劉氏來明福妻高氏韓汝銘妻梁氏孫枝昌妻張氏楊傑妻李氏張璐妻毛氏陳汝)
(為妻孫氏韓汝賢妻翟氏竇鸞輝妻曹氏沈居恭妻李氏何其英妻党氏龐建和妻李氏紀天成妻)
(師氏陳希增妻魏氏曹永昌妻陳氏温天佑妻來氏陸大儒妻王氏田九鼎妻王氏龍箕妻徐氏惠)
(鶴妻蔡氏鄒良輔妻竇氏謝式妻李氏高如嵩妻孟氏竇士榮妻魯氏白受采妻杜氏白學詩妻楊)
(氏劉澤生妻姜氏劉可俊妻樊氏朱萬錦妻王氏何士綱妻李氏賈學詩妻魏氏唐友白妻馬氏陳)
(學詩妻竇氏樊承繼妻魚氏馬忠義妻喬氏陳其範妻劉氏楊如柏妻尚氏又烈婦吕子謙妻田氏)
(張大謀妻王氏均嘉慶年間旌)高註妻王氏(醴泉人夫亡守節嘉慶十五年旌)
(同縣苟慶豐妻李氏宋法湯妻郭氏韓世林妻婁氏張冠軍妻王氏陳生彩妻董氏張孔育妻王氏)
(韓振周妻張氏薛克明妻朱氏來仲妻張氏楊方圓妻雷氏敬洽霖妻周氏高修身妻蔡氏楊生春)
(妻張氏又烈婦李守杰妻李氏均嘉慶年間旌)安戊申妻楊氏(耀州人夫亡殉)
(節嘉慶十四年旌同州節婦古連科妻白氏梁泰妻張氏均嘉慶年間旌)李元音妻
段氏(同官人夫亡守節同縣梁宏道妻張氏均嘉慶年間旌)劉大信女(寕陜廳人)
(字雪妹嘉慶十一年賊至與同廳劉鴻&KR1460;妻焦氏劉某妻徐氏均不屈死俱被旌)劉某妻
劉氏(寕陜廳人守正捐軀嘉慶十年旌)焦盈升妻周氏(鄠縣人年三十一嘉)
(慶十一年賊至欲強汚之不從罵不絶聲被賊刺死同時有李敏妻王氏守節四十六年賊至曲抱)
(村焚屋逼脅氏罵不絶聲投井死楊天景妻趙氏年三十一遇賊逼汚不從投井死又王文炳女年)
(十七與母避難於村北河岸適賊蜂至待矛強脅女恐被汚以衣襟掩面投水死均嘉慶十三年)
(旌)王廷棟妻何氏(盩厔人守節二十餘年嘉慶三年聞賊警即自縊死同縣張其)
(正妻王氏年十九守節聞警盡以線紉衣履投河死田有德之妻蓋氏夫早亡子英欲奉之出氏曰)
(與其暴死於野不如守義於家賊至一家十人盡死之時有節婦劉寇氏亦與其姑先賊至死)王
紀妻范氏(盩厔人一家婦女十人遇賊不辱死嘉慶十二年旌又張高氏張王氏張景)
(賢之姪婦王氏女芝蘭陳任氏張氏楊氏安氏張氏女聰兒芝兒甯兒雪兒均遇賊不辱被旌又)
(遇賊捐軀州同陳國華妻李氏七年旌生員任策勲妻王楊氏十三年旌生員晏文質晏閻氏)
(等十二人十九年旌均未悉何縣人謹附記)
︹流寓︺︹秦︺召平(廣陡人秦東陵侯秦亡為布衣種瓜長安城東青門外爪美世謂東陵瓜)︹漢︺
司馬季主(楚人卜於長安東市宋忠為中大夫賈誼為博士同日遊卜肆中季主與弟子)
(方辨天地之道日月之運隂陽吉凶之本語數千言莫不順理忠誼瞿然而悟)司馬相如
(成都人武帝時為郎病免家居茂陵)︹晉︺李含(狄道人僑居始平少有才幹兩郡並舉孝廉又)
(舉秀才為秦國郎中令司徒選舍領始平中正後又為始平令)王嘉(隴西人隱東陽谷鑿穴而)
(居弟子受業者數百人石虎之末棄其徒衆至長安潛隱終南山結茅廬而止門人聞而復隨之乃)
(遷於倒獸山)︹周︺顔之推(臨沂人仕齊歷黃門侍郎齊亡入周遂家京兆有二子長曰思)
(魯次曰愍楚蓋不忘本也)︹唐︺啖助(趙州人後徙關中淹該經術天寳末調臨海尉丹陽主簿)
(秩滿屏居甘疏糗善為春秋考三家短長號集傳復攝其網條為例統助卒其門人趙匡陸淳與其)
(子異裒錄助所為損益纂會之號纂例)李抱玉(本安興貴曾孫世居河西至德二載上言)
(世占涼州恥與逆臣共宗詔賜姓因徙籍京兆舉族以李為氏廣德中歷兵部尚書同平章事河西)
(隴右副元帥)︹宋︺种放(洛陽人與母俱隱終南豹林谷之東明峯結草為廬以講習為業從)
(學者甚衆淳化中屢加徵聘輒辭去)高懌(荆南高季興四世孫築室豹林谷從种放受業與同)
(時張嶤許勃號南山三友寇準聞其名薦之不起范雍建京兆府學召懌講授諸生席間嘗數十百)
(人命為大理評事懌固辭仁宗嘉其守號安素居士)︹元︺吕戜(河内人其父佑徙家關中戜從)
(許衡學衡為國子祭酒舉戜為伴讀仁宗時累官翰林侍讀學士卒追封東平郡公謚文穆)︹明︺
羅性(泰和人洪武初為德安同知坐事謫戍西安四方老師宿儒在西安者皆曰合吾輩所讀)
(之書庶幾羅先生之半耳)
︹仙釋︺︹秦︺茅濛(咸陽人字初成始皇三十一年於華山乘雲駕龍白日昇天其邑謠曰神仙得)
(者茅初成繼世而往在我盈帝若學之臘嘉平始皇聞之因改臘曰嘉平其後濛曾孫盈渡江隱句)
(曲山得仙道)︹漢︺劉根(長安人成帝時入嵩山學道遇神人授以秘訣遂得仙用術濟人穎)
(川太守史祈以為妖遣吏捕根欲戮之至府祈曰能召鬼神即至不爾當戮根曰甚易借筆書符忽)
(見兵甲縛二囚至廳前祈熟視乃父母也即驚愕流涕鬼責其子曰汝何得罪神仙累親如此太守)
(伏罪求赦方解根遂不見)鍾離權(咸陽人號和谷子一號正陽子又號雲房先生生而奇異)
(美髯俊目身長八尺餘歷仕漢及魏晉遇華陽真人授秘訣遂棄世事於縣東四十里正陽洞修煉)
(登仙)︹晉︺僧涉(西域人符堅時入長安虛静服氣不食五穀日能行五百里能以秘祝下神龍)
(每旱堅常使之請雨俄而龍下鉢中天輒大雨堅及羣臣親就鉢視之)鳩摩羅什(天竺)
(人博覽五明諸論及陰陽星算莫不畢盡不拘小檢以及大乘為化姚興迎至長安使入西明閣及)
(逍遥園譯出衆經羅什多所暗誦於是興使沙門僧叡僧肇等八百餘人傳受其旨更出經論凡三)
(百餘卷又為姚興著實相論二卷)僧肇(京兆人鳩摩羅什集諸沙門譯經僧肇與道彤僧略)
(道恒道曇影等共相提挈發明幽致道彤等皆學識洽通僧肇尤為其最羅什之譯經僧肇嘗執)
(筆定諸辭義注維摩經又著數論皆有妙旨學者宗之本朝雍正十一年勅封大智圓正)
(聖僧禪師)︹南北朝︺︹周︺李順興(杜陵人乍愚乍智入嵩山學神仙之術言未來事時)
(有中者常冠道士冠人號為李練蕭寶夤反召問曰朕王可幾年對曰為天子有百年者百日者及)
(寳夤敗裁百日也其黨乃棒殺順興置城隍中頃之起活如初周文嘗至温泉順興乞温泉東驪山)
(下二畝地周文曰用此何為對曰有用未幾至温湯遇患卒于其地)強練(不知其名字以好言)
(未然事類李練故亦呼為練歷造王公邸第皆敬信之大象末以一無底囊歷長安市告乞人以米)
(麥遺之隨漏於地人問之曰但欲使人見盛空耳隋開皇初移都龍首山城遂空廢後莫知其所終)
王延(始平人師華山真人焦曠止石室中餐松飲泉後周武帝延至都下久之請還西岳居雲)
(臺觀周主詔修觀宇以山高無土延默告元真忽於巖間湧出其所居杜絶人寰每賓客將至有二)
(青烏先來報之)︹唐︺僧元奘(緱氏人姓陳博涉經論嘗謂翻譯者多訛謬貞觀初往西域廣)
(求異本經歷百餘國十九年歸京師詔將梵本六百五十七部於宏福寺翻譯高宗在東宮送住慈)
(恩寺顯慶元年又令于仲謐等共潤色凡成七十五部奏上之)驪山老母(唐李筌好神仙)
(之術於嵩山虎口巖淂陰符經其本糜爛讀之不曉其義因至驪山逢一老母敝衣扶杖神狀甚異)
(路傍一火燒樹因自語曰火生於木禍發必尅筌驚問曰此隂符經文母何得言之母曰吾受此符)
(巳三元六周甲子矣筌拜母共坐石上說隂符之義大之母曰日巳晡矣吾有麥飯相與為食袖中)
(出一瓢令筌取水水滿瓢忽重百餘觔沉泉中及還巳失母所在但留麥飯於石上筌食之後血氣)
(不衰入名山訪道不知所終)
︹土産︺玉石(漢書東方朔傳南山出玉石明統志藍田縣出玉英)磬石(舊唐書音樂志磬石)
(出華原)銅鐵(漢書東方朔傳南山出金銀銅鐵府志終南有銅鑛及鐵冶金銀則未聞宋史)
(食貨志鐵産耀州有務)紗絹(唐六典關内道賦絹綿唐書地理志京兆府貢隔紗臨潼縣志)
(縣境出黃白縑)氊(唐書地理志京兆府貢氊)竹(史記貨殖傳渭川千畝竹明統志成寕藍田鄠)
(盩厔渭南皆産竹)雙皂莢(明統志驪山出)櫻桃(唐書地理志京兆府貢櫻桃)藕
粉(唐書地理志京兆府貢藕粉寰宇記雍州産藕粉葛粉)紅花(盩厔縣志邑産以紅花為)
(第一)蠟(唐書地理志京兆府貢蠟)藥(唐書地理志京兆府貢酸棗仁地骨皮寰宇記華原出石)
(脂啗馬藥通志咸陽出甘遂盩厔出澤瀉細辛終南山驪山出麝香)瓷器(宋史地理志耀州貢)
䟽磺(舊志同官縣産)&KR0552;(郭璞山海經注&KR0552;秦人名羽湼同官縣志土産白&KR0552;皂&KR0552;&KR0552;紅按)
(舊志土産内載唐書地理志京兆府貢鞾今鞾則各處皆能製造故刪之謹附記)
前總纂官(臣)丁善慶恭纂輯
提調官(臣)許應藻恭覆輯
校對官(臣)顔以燠恭校
大清一統志
延安府(在省治北七百四十里東西距四百里南北距三百九十里東至山西隰州永和縣界二)
(百二十里西至甘肅慶陽府合水縣界一百八十里南至鄜州界一百三十里北至綏德州米脂縣)
(界二百六十里東南至同州府韓城縣界三百五十五里西南至鄜州界一百四十里東北至綏德)
(州清澗縣界一百九十五里西北至邊界三百五十里自府治至京師二千二百里)
︹分野︺天文井鬼分野鶉首之次
一建置沿革︺禹貢雍州之域春秋時白翟所居(國語齊桓公攘)
(白狄之地至於西河左傳僖公三十三年晉卻缺獲白狄子又吕相絶秦曰白狄及君同州史記晉)
(文公攘戎狄居於河西圁洛之間號曰赤翟白翟杜預左傳注白狄狄别種今西河郡有白部胡括)
(地志延州古白狄地)戰國初屬魏秦置高奴縣屬上郡漢元
年項羽置翟國尋屬漢復置高奴縣屬上郡後漢
因之建安二十年郡廢晉時荒廢後屬赫連勃勃
後魏初屬統萬鎮太和元年置徧城郡延昌二年
置東夏州西魏廢帝三年改為延州隋開皇八年
郡廢大業三年始治膚施縣州廢改置延安郡唐
武德元年復曰延州(唐書地理志延州中都督府)天寳元年曰
延安郡乾元元年復曰延州屬關内道(唐書方鎮表中和二)
(年以延州置保塞軍節度光和元年更曰寕塞軍後又更名衞國軍)五代因之(五代史職)
(方考延州故屬保大軍節度梁置忠義軍唐改曰彰武)宋初曰延州屬陜西
路慶歷元年分置鄜延路元祐四年升延安府(宋史)
(地理志延安府中都督府延安郡彰武軍節度)金亦曰延安府為鄜延路
治(金史地理志皇統二年置彰武軍總管府)元為延安路屬陜西行省
明為延安府屬陜西布政司(領州三縣十六)
本朝因之隸陜西省雍正三年改綏德鄜葭三州直
隸陜西布政司(割未脂清澗吳堡洛川中部宜君神木府谷八縣分隷焉)乾隆
元年以靖邊定邊二縣來屬(舊屬榆林府)今領縣十
膚施縣(附郭東西距一百里南北距七十里東至延長縣界六十里西至安塞縣界四十里)
(南至甘泉縣界四十五里北至安塞縣界二十五里東南至甘泉縣界八十里西南至甘泉縣界四)
(十五里東北至安定縣界一百里西北至安塞縣界五十里秦置高奴縣屬上郡漢初為翟國都尋)
(屬上郡後漢因之晉廢後魏為徧城郡廣武縣地隋大業三年始分豐林金明二縣地置膚施縣為)
(延安郡治唐爲延州治宋金皆爲延安府治元爲延安路治明爲延安府治本朝因之)安塞
縣(在府北少西四十里東西距一百八十里南北距一百九十五里東至安定縣界九十里西至)
(保安縣界九十里南至膚施縣界十五里北至靖邊縣界一百八十里東南至膚施縣界二十里西)
(南至甘泉縣界一百二十里東北至安定縣界一百里西北至保安縣界八十里秦漢上郡高奴縣)
(地後魏太平真君十年置廣洛縣十二年置金明郡郡尋廢隋仁壽元年改縣曰金明屬延安郡大)
(業末廢唐武德二年分膚施復置金明縣兼置北武州貞觀二年州廢屬延州五代因之宋熙寕五)
(年廢入膚施元初改置安塞縣屬延安路明屬延安府本朝因之)甘泉縣(在府南少西九)
(十里東西距二百二十里南北距九十里東至延長縣界一百五十里西至鄜州界七十里南至鄜)
(州界四十五里北至膚施縣界四十五里東南至宜川縣界一百七十里西南至鄜州界五十里東)
(北至膚施縣界四十五里西北至安塞縣界四十里秦漢上郡雕隂縣地隋爲洛交縣地唐武德元)
(年分置伏陸縣屬鄜州天寶元年改曰甘泉五代因之宋初改屬延安府金因之元屬延安路明屬)
(延安府本朝因之)安定縣(在府北少東一百八十里東西距一百六十五里南北距一百)
(九十里東至綏德州清澗縣界八十五里西至靖邊縣界八十里南至膚施縣界九十里北至綏德)
(州米脂縣界一百里東南至延川縣界六十里西南至安塞縣界五十里東北至綏德州清澗縣界)
(七十里西北至榆林府懷遠縣界七十里秦置陽周縣屬上郡漢因之後漢省入膚施高奴二縣隋)
(爲延川縣地唐爲延川延昌二縣地宋置安定堡屬延川縣元憲宗五年升爲安定縣屬延安路明)
(屬延安府本朝因之)保安縣(在府西少北二百二十里東西距二百里南北距一百七)
(十里東至安塞縣界九十里西至甘肅慶陽府安化縣界一百一十里南至安塞縣界一百三十里)
(北至靖邊縣界四十里東南至安塞縣界六十里西南至慶陽府合水縣界一百五十里東北至靖)
(邊縣界一百里西北至安化縣界一百三十里秦漢高奴縣地後魏廣洛縣地隋膚施縣地唐置永)
(康鎮宋太平興國二年建為保安軍屬永興路金大定十一年置保安縣二十二年升為保安州屬)
(鄜延路元至元六年降州為縣屬延安路明屬延安府本朝因之)宜川縣(在府東南二百)
(六十里東西距二百里南北距二百七十里東至山西吉州界一百十里西至鄜州界九十里南至)
(鄜州洛川縣界七十里北至延川縣界二百里東南至同州府韓城縣界一百里西南至洛川縣界)
(一百里東北至延川縣界一百九十里西北至甘泉縣界九十里戰國魏定陽邑漢置定陽縣屬上)
(郡後漢因之晉省後魏太安中置定陽郡治臨戎縣西魏郡縣俱廢大統三年置義川縣及義川郡)
(又僑置汾州廢帝三年改州曰丹州後周改縣曰丹陽隋開皇初郡廢復改縣曰義川大業初州廢)
(屬延安郡義寕元年又於縣置丹陽郡唐武德元年復曰丹州二年置總管府貞觀元年府罷天寶)
(元年改曰咸寕郡乾元元年復曰丹州屬關内道五代因之宋曰丹州屬永興軍路太平興國元年)
(改縣曰宜川金曰丹州屬鄜延路元廢丹州以縣屬延安路明屬延安府本朝因之)延川
縣(在府東少北一百五十里東西距一百四十五里南北距九十五里東至山西隰州永和縣界)
(七十里西至延長縣界七十五里南至宜川縣界八十里北至綏德州清澗縣界十五里東南至永)
(和縣界一百里西南至延長縣界五十里東北至清澗縣界七十里西北至安定縣界一百十五里)
(秦漢高奴膚施二縣地西魏置文安縣又置文安郡隋開皇初郡廢改縣曰延川屬延安郡唐屬延)
(州五代因之宋金屬延安府元屬延安路明屬延安府本朝因之)延長縣(在府東一百五)
(十里東西距一百六十里南北距一百一十里東至宜川縣界七十里西至膚施縣界九十里南至)
(甘泉縣界六十里北至延川縣界五十里東南至宜川縣界九十里西南至甘泉縣界四十里東北)
(至延川縣界七十里西北至延川縣界六十里秦漢高奴縣地西魏廢帝元年置廣安縣隋仁壽元)
(年改曰延安屬延安郡大業末廢唐武德二年復置延安縣兼置北連州貞觀二年州廢屬延州廣)
(德二年改曰延長五代因之宋金屬延安府元屬延安路明屬延安府本朝因之)定邊縣
(在府西北三百五十里東西距二百里南北距二百六十一里東至靖邊縣界一百六十里西至甘)
(肅寕夏府靈州界四十里南至甘肅慶陽府環縣界二百六十里北至邊牆一里東南至靖邊縣界)
(一百七十里西南至環縣界二百六十里東北至邊牆一里西北至邊牆一里秦漢北地郡馬領縣)
(地唐爲鹽州地明正統二年置定邊營屬延綏鎮本朝雍正九年置定邊縣屬榆林府乾隆元年)
(改屬延安府)靖邊縣(在府西北三百里東西距二百四十里南北距一百二十里東至榆)
(林府懷遠縣界一百四十里西至定邊縣界一百里南至保安縣界一百十里北至邊牆十里東南)
(至保安縣界九十里西南至甘肅慶陽府安化縣界一百八十里東北至邊界一百十里西北至邊)
(界五十里秦漢北地郡地後魏太和十二年置闡熙郡及山鹿新二縣西魏置長州隋開皇三年)
(郡廢以山鹿新改置長澤縣大業初廢長州縣改屬朔方郡唐貞觀二年郡廢屬夏州七年復置)
(長州十三年又廢元和十五年移宥州來治五代因之宋爲西夏地明成化十一年置靖邊營屬延)
(綏鎮本朝初為靖邊所雍正二年設同知於此九年置縣屬榆林府乾隆元年改屬延安府)
︹形勢︺形勝之地五路襟喉(宋史趙卨王庶傳)其城據山四面
甚險邊陲之地(寰宇記)西北長城因河為塞洛水之
交三川所會(圖經)襟帶關陜控制靈夏(府志)
︹風俗︺人勤稼穡俗尚鬼神(舊志)俗尚儉朴不崇侈靡善
營利市頗習程法(圖經)高尚氣力修習戰備以射獵
為先務(府志)
︹城池︺延安府城(周九里有奇門四池深二丈明宏治初因唐舊制增建本朝順治十二)
(年重建康熙十八年修乾隆元年二十八年二十九年五十二年嘉慶元年屢修膚施縣附郭)
安塞縣城(周三里有竒門三池深一丈元初建明時屢修夲朝乾隆三十五年因舊城)
(屢被水患增建新城周一里有奇五十六年重修)甘泉縣城(周五里有奇門三池深一)
(丈唐天寶中建明景泰中增築本朝乾隆二十八年修)安定縣城(周五里有奇門四池)
(深一丈明初建相連有東關城成化中建本朝康熙十九年乾隆三十一年重修)保安縣
城(周九里有奇門四池深一丈明初因元舊址增建本朝順治中修)宜川縣城(周四)
(里有奇門四東北有池深三丈宋建明正統中修夲朝順治四年增築乾隆三十一年修)延
川縣城(周四里有奇門三明正統中因元舊址築本朝順治十五年乾隆二十三年修)
延長縣城(周四里有奇門二南有池深一丈金大定中建明嘉靖初增修本朝乾隆三)
(十二年重修)定邊縣城(即舊定邊營周四里有奇門二明正統二年建本朝乾隆十)
(二年修)靖邊縣城(唐為兀刺城明景泰四年改建新城成化中改置靖邊營周六里有)
(奇門二東西北皆深溝後又增築南關城及新軍家丁兩營連環共四城本朝乾隆三十一年嘉)
(慶四年重修)
︹學校︺延安府學(在府治北明洪武十一年建本朝順治六年修乾隆四十年重修入學)
(額數十八名)膚施縣學(在縣治東明洪武十年建本朝順治中修康熙六十一年重)
(修入學額數十五名)安塞縣學(在縣治南元大德三年建明時屢修本朝康熙中修乾)
(隆二十七年重修入學額數八名)甘泉縣學(在縣治東明萬歷二十二年由縣治西南)
(遷建本朝雍正四年乾隆三十五年重修入學額數七名原額八名嘉慶十八年裁撥西安府寕)
(陜廳一名)安定縣學(在縣治東元至元四年建明時屢修本朝順治八年修康熙三十)
(八年雍正二年重修入學額數十二名)保安縣學(在縣南一里元延祐三年建明嘉靖)
(中修本朝順治十五年重建入學額數八名)宜川縣學(在縣治東舊在治西元至元二)
(年建明嘉靖中改建於此本朝順治十四年修雍正三年重修入學額數十二名)延川縣
學(在縣治西舊在南關街東宋時遷城中西北隅元至治初移建於此明洪武三年修本朝順)
(治九年重修入學額數八名)延長縣學(在縣治東宋崇寕初建明時屢修本朝康熙)
(十八年修入學額數八名)定邊縣學(在縣治東雍正九年建入學額數八名)靖邊
縣學(在縣治西北明萬歷元年建本朝雍正八年修入學額數八名)和鳴書院
(在府城嘉慶十三年建並建育英東西兩義學)龍溪書院(在府城北明宏治中建)雲
巖書院(在府城明萬歷中建)嘉嶺書院(在府城東南宋康定中建明宏治十七年)
(修)新樂書院(在安塞縣治西乾隆二十七年建)汾川書院(在安定縣治東)
(雍正十二年建)文山書院(在安定縣乾隆十四年建)瑞泉書院(在宜川縣治西)
(南七郎山舊名正學書院順治四年改今名乾隆十七年修)延長書院(在延長縣乾隆)
(十年建)甘泉學舍(在甘泉縣治北)保安學舍(在保安縣治南)
︹戶口︺(原額人丁二萬二千九十六今滋生民戶共男婦六十三萬八千三百五十二名口)
︹四賦︺(民地一千八百二十二頃一十九畝三分二釐額徵地丁銀一萬三千二百七十五兩三錢六)
(釐糧五千五百一十四石八升八合五勺屯地二千五百七十九頃三十八畝七分額徵地丁銀)
(五百六十一兩九錢五分八釐糧三千六百五十一石四斗六升三合九勺)
︹山川︺嘉嶺山(在膚施縣東南一百八十步南河濱形勢高峻上有古塔隋志膚施縣有豐林)
(山疑即此)牡丹山(在膚施縣南四十里其地多產牡丹一名花原頭)草場山(在膚)
(施縣西南山脊半入城中)鳳凰山(在膚施縣西城跨其上)伏龍山(在膚施縣西北)
(寰宇記在縣西北五里形似卧龍是上郡之名山)碧簪山(在膚施縣北十里形尖如簪高)
(可數百丈一名虎頭山)五龍山(在膚施縣北十二里下有神泉)清涼山(在膚施縣)
(東北七十步一名太和山其巔最高一峰曰蓮花峰上有尸毗巖及萬佛洞内有石佛萬餘山半有)
(鷲峰泉定甲泉及仙石洞)琉璃山(在膚施縣東北元和志在豐林縣北九十五里)天澤
山(在安塞縣東五十步上有天澤泉不溢不竭)三塠山(在安塞縣西南寰宇記在敷政)
(縣北一里其山土石相雜上有三冢遥望如塠物因以為名)石門山(在安塞縣西南一百)
(二十里兩山壁立如門洛水經其下相近有墨臺山)摩雲山(在安塞縣西六十里)石峰
山(在安塞縣北五里巨石高險俗名石嘴山亦名靈臺山以上建靈臺觀而名)雕隂山
(在甘泉縣南漢書地理志注應劭曰雕山在雕隂縣西南寰宇記在縣南二十里洛水西二百步山)
(夾土石為鷹雕之所居)温泉山(在甘泉縣南四十里上有温泉)太和山(在甘泉縣)
(西南五里洛水經其下又有神林山在縣西南二十里高於諸峰下有龍湫)勞山(在甘泉縣)
(北二十里有大小二山相傳宋狄青與夏人相拒士卒疲困嘗憩於此因名)伏陸山(在甘)
(泉縣東北元和志有阿伏斤谷其水出又潛流隱伏川陸故號伏陸天寶元年改為甘川谷)鴉
鴿山(在安定縣南四十里上産鴉鴿二鳥並居)神木山(在安定縣南六十里有古樹百)
(餘株人以為神樵採不敢入)鳳翼山(在安定縣城西為縣右障)堡子山(在安定縣)
(西三十里古築軍堡於其上)高柏山(在安定縣北八十里懷臨河出此疑即漢志陽周縣)
(南之橋山也)滴溜山(在安定縣北一百里古木隂翳泉出巖石間最稱幽勝)三臺
山(在保安縣南四十里三峰並峙)石樓臺山(在保安縣南七十里奇峰突兀峭壁陡絶)
(下臨重淵土人築砦於此又於山崖鑿窑穴居之)候雨山(在保安縣西一里舊名官山旁)
(有石室天將雨則室中烟霧四塞人以為候)金鼎山(在保安縣西一百十里洛水中接甘)
(肅慶陽府安化縣界舊時居民鑿石為垜穿石為門以避寇亂)唐毛山(在保安縣西北近靖)
(邊縣之安塞堡)九吾山(在保安縣西北上有湫歲旱不竭明統志在縣西五十里)鳳翅
山(在宜川縣東南寰宇記在宜川縣南山形象鳳翅縣廨宇在其上明統志在縣東南五里)盤
古山(在宜川縣東南山勢紆迴延亙河濱舊志在縣東南一百二十里)八郎山(在宜)
(川縣南與同州府韓城縣接界高峻險絶舊志在縣南九十里)七郎山(在宜川縣西南城跨)
(其上上有石門及山砦相傳楊業之子七郎所築)晉師山(在宜川縣西南一百里與鄜州)
(接界)公字山(在宜川縣西北寰宇記在縣西北三里山形象公字因名)庫利山(在宜)
(川縣西北金史地理志宜川縣有庫利山舊志在縣西北一百里)虎頭山(在宜川縣北二)
(里二川會於其下)雲巖山(在宜川縣北寰宇記在雲巖縣東十里山巖重曡如雲金史地)
(理志宜川有雲巖山明統志在縣北六十里金嘗於此置鎮)石閣山(在宜川縣北寰宇記)
(在雲巖縣東北三十五里丹延兩州界形如樓閣舊志有高山在今縣北九十里孤峰特峙上有古)
(石砦蓋即石閣山也)重覆山(在宜川縣東北寰宇記在門山縣東二十七里山形重疊因名)
安樂山(在宜川縣東北七十里寰宇記在汾川縣東南十里相傳昔人屯軍於此)孟門
山(在宜川縣東北寰宇記在汾川縣東南二十里明統志在宜川縣東北石潭下三里黃河中流)
(相傳有石扼束河流謂之石溞延綏志在縣東北八十里與山西吉州接界詳見吉州)東峰
山(在延川縣城東一名太和山城跨山麓)西山(在延川縣西一里舊為烽堠之所又官道)
(山在縣西十里山下即孔道)青眉山(在延川縣西北寰宇記在縣西北六十里相傳後魏)
(有吐蕃青眉家族居此)玉皇山(在延川縣西北八十里)錦屏山(在延長縣南延)
(水南一里高聳秀麗端拱如屏)九連山(在延長縣西十五里九峰相連參差競秀)盤龍
山(在延長縣西四十里懸崖峭壁下臨延水)高奴山(在延長縣北二十里崔嵬峻險山頂)
(平衍上有古砦)獨戰山(在延長縣東北寰宇記在縣北四十五里山高險峻一人獨戰可以)
(當十明統志在縣東北六十里)南梁山(在定邊縣東南六十里一名冢嶺洛水出焉相對者)
(為北極山其峰巋然聳峙)白露山(在靖邊縣東南九十里其東有桃林山又南十里有紅麋)
(山)蓮花山(在靖邊縣西南安塞堡南十五里)鷹窩山(在靖邊縣西南安塞堡西)
(南二十五里又有駕礮旗竿二山俱在堡西南三十里把都河南崔嵬並峙舊立亭燧)文昌
山(在靖邊縣治西北又太白山在縣西南)蘆關嶺(在安塞縣西北一百五十里接靖邊)
(縣界延水源出此)泰重嶺(在安定縣西三十里高插天半)艾蒿嶺(在保安縣東六)
(十里即子午嶺别名延亙慶延兩府幾數百里)殺狗嶺(在宜川縣東北寰宇記在汾川縣西)
禪梯嶺(在延川縣西七十里爲入府之要口)鳳凰嶺(在延長縣東三十里延水經其)
(下)黃羊嶺(在定邊縣東南九十里甎井堡南爲要地其西又有鐫天嶺)箭杆嶺
(在靖邊縣東龍州堡東南)夀峰(在宜川縣東八十里高秀奇險爲諸峰之冠)漱玉巖
(在延長縣治東中可容百人泉出如練)野猪峽(在甘泉縣北舊唐書武德二年梁師都寇)
(延州與突厥之衆數千騎營於野猪嶺舊志野猪峽在縣北四十五里接膚遊縣界山峽險窄縣當)
(鄜延二州中為咽喉之所而野猪峽尤當其要俗訛為亞支山)灌清峪(在安定縣東三十里)
(水清可以灌溉)牛頭坡(在靖邊縣東南九十里杏子河經此)飲馬坡(在靖邊縣西南)
(四十里)清化水(在膚施縣東即谿谷水水經注谿谷水西出奚川東南流入洧水寰宇記)
(清化水在豐林縣東北四十三里出自嘉泉東流入濯筋河嘉泉者耆老云水湧出飛流一丈似團)
(碾可嘉因名又烏耶谷水亦在豐林縣東北源出本縣界南入濯筋水府志清化河在膚施縣東四)
(十里上流即潘陵川在安定縣南八十里發源鴉鴿嶺南流為清化河入延水)南河水(在膚)
(施縣南門外一名杏子河源出甘泉縣界野猪峽北流至城東入延水又有小河在縣南七里源出)
(牡丹山一名牡丹川東南流入杏子河水經注三湖水出南山三湖谷東北流入清水疑即此)龍
尾水(在安塞縣西流至膚施縣界入清水水經注龍尾水出北地神泉鄣北山龍尾谿東南流)
(注清水寰宇記金明縣有金明川水自縣北蕃部來一十五里過縣西南流入膚施縣界又渾州川)
(水在縣西二十里自閤門府東至縣西前合濯筋水府志有西川水自保安縣黃花城東南流入又)
(小平泉水自保安縣艾蒿嶺下與西川水會舊志西川水至縣東南二十里會小平川入膚施縣界)
(合延水通志保安縣東八十里有園林川一名杏子河又名東川源出牛頭坡至縣東六十里為響)
(崖川又南入安塞縣界即西川水之上源也)清水(源出安塞縣西北之蘆關嶺東南流逕保)
(安縣北又東南逕縣南又東逕膚施縣東又東逕延長縣南又東至延川縣東南入黃河一名濯筋)
(水今謂之延水水經注山海經曰隂山西北一百七十里曰申山區水出焉東流注於河世謂之清)
(水東流入長城逕老人山下又東北流至老人谷又東得龍尾水口又東會三湖水又東逕高奴縣)
(合豐林水地理志謂之洧水故言高奴縣有洧水肥可㸐水上有肥可接取用之又有谿谷水注之)
(又東注於河隋書地理志金明縣有清水元和志膚施縣清水俗名去斤水北至金明縣界流入鮮)
(卑謂清水為去斤水斤一作筋寰宇記濯金水自金明縣南流入膚施縣界至州城一十五里入豐)
(林縣界耆老云昔日尸毗王割身救鴿身肉並盡於此水中濯其筋骨因名又延川縣城南有哥基)
(川哥基者番語濯筋也明統志延水在府城東門外源出安塞縣西北蘆關嶺東南流逕膚施縣境)
(又流逕延長縣入黃俗稱濯筋水按元和志西魏置延州以界内延水為名此延水本指延川縣)
(界之吐延水一名秀延水者也明志以古清水為延水近志多從之其實非是)黑水(在甘泉縣)
(東東南流逕宜川縣艾河一名汾川水水經注黑水出定陽縣西山二源奇發同瀉一壑東南流逕)
(其縣北又東南流右合定水亂流東南入於河元和志有庫利川在雲巖縣郭南昔有賊居此川内)
(稽胡呼奴為庫利因名寰宇記庫利川在臨眞縣北十五里耆老云土田沃壤五穀豐饒蕃人稱貯)
(舊穀為庫利明統志汾川水在宜川縣北八十里源出甘泉縣界東流入黃河舊志有麻洞川在甘)
(泉縣東百二十里源出麻洞東南流入宜川界謂之汾川水又東流一百七十里入於黃河即黑水)
(也)清泉水(在甘泉縣東四十里東北接板橋溝西南流入洛水)阿伏斤水(在甘)
(泉縣東北三十里細流十里合北小河又二十里入洛北小河即野猪峽在縣東北四十五里源出)
(峽左西南流合阿伏斤水寰宇記在縣南二十九里源出大盤山東南姚險谷流入洛水阿伏斤者)
(夷人名也)秀延水(在安定縣北又東流逕綏德州之清澗縣至延川縣東入河水經注山海)
(經曰辱水出於鳥山其水東流注於河俗謂之秀延水東流得浣水口傍谿西轉窮谿便即浣水之)
(源也又東會根水又東南露跳水西出露谿東流又東北入延水亂流注於河元和志延川縣吐延)
(川北自綏德縣流入舊志有北河源出安塞縣北王家掌東流逕泰重嶺又東逕安定縣城北通城)
(濠亦名縣河又東入清澗縣界謂之清澗水又自清澗縣南流逕延川縣東北至永臨關入黃河又)
(麻兒河于岔川黑牛川俱在安定縣李家川在縣東草班豹川臨塞川在縣東北下流俱入北河)
走馬水(在安定縣東北流經綏德州之清澗縣入州境後漢書建寕元年段熲追羌出橋門)
(至走馬水上聞虜在奢延澤輕兵擊破之水經注走馬水出西南長城北陽周縣故城南橋山昔段)
(熲追羌出橋門至走馬水即此處門即橋山之長城門也其水東北流入長城又東北注奢延水舊)
(志今有懷臨河在安定縣北八十里源出高柏山下流入無定河即走馬水也又有黑水河在縣北)
(百里自黑水堡東流至清澗縣入懷臨河)周水(在保安縣城西源出靖邊縣飲馬坡經縣西又)
(七十里入洛流一百五十里)州川水(在保安縣西一百里源自沙漠來入洛水)丹水
(在宜川縣南水經注丹水出丹陽山水東北逕丹陽城東又會白水口水出丹山東而西北注之丹)
(水又東入河元和志西魏置丹州因丹陽川為名寰宇記丹陽川在宜川縣西南縣志丹陽水源出)
(洛川縣界牌山逕菩薩寺至付曲村與赤石川合又繞縣城東北至虎頭山下合銀川水又下合仕)
(望川東流入河流百七十里又水經注有蒲水寰宇記有蒲川水今無考)銀川水(在宜川縣)
(西一里源出鄜州晉師山東北流繞縣城西北又逕縣東與南河合)定水(在宜川縣西北水經)
(注定水俗謂之白水西出定陽縣南山定水谷東逕定陽故城南東流注於黑水舊志定水源出洛)
(川縣西北通志今有白水川在縣東南百二十里以水色偏白而名東流入黃然在丹水下流恐非)
(水經注之白水)赤水(在宜川縣北水經注赤水出西北罷谷川東謂之赤石川東流入於河元)
(和志丹州唐移於赤石川口寰宇記赤水川在宜川縣西北二里闊三百步從臨眞縣界入縣志赤)
(石川今名南川水源出神道嶺至縣界合丹陽水逕縣城東北與仕望銀川二水合又仕望川在縣)
(西北四十里源出甘泉縣東境東流過平路堡又東合銀川通志據元和志寰宇記則赤石川在縣)
(西北當即今之仕望川非南川水也)永平川水(在延川縣西八十里源出安定縣東南曰)
(郝家川東南流至縣界永平鎮為永平川又東流入清澗水相近有樓兒河亦出安定縣界曰白津)
(川流至縣界合永平川)站川水(在延川縣北一里源出禪梯嶺北東流過文安驛又東入)
(清澗水水經注根水源出西南谿東北注延水疑即此又有南河在縣南自官道山東流入清澗水)
洛水(在定邊縣東南又東南流逕保安縣西南又東南逕安塞縣西又東南逕甘泉縣西又東)
(南流入鄜州界漢書地理志洛水出上郡歸德縣北蠻夷中水經注洛水自獵山枝分東派東南注)
(於河昔魏文侯築館洛隂指謂是水也寰宇記洛河在敷政縣西七十里穿番部來至城下通志洛)
(水在縣東南一百五十里源出冢嶺下琉璃廟石縫中東南流逕頁川水入保安界又東南逕大小)
(石樓山合周水又東南入安塞縣界逕縣西南百二十里至馬超洞入甘泉界折南流逕甘泉縣西)
(百步又南逕雕隂山入鄜州界按通志謂洛水發源甘肅慶陽府安化縣以此為别源然安化縣)
(初無正源也詳見甘肅慶陽府)三山水(在定邊縣西南一百里源出三山兒東西二岔合石)
(澇池水逕饒陽堡饒家水東注之又南入北蕭關合木瓜城水黑城子水跌角城水沙家掌家梁家)
(溝水汝麻臺水塔兒掌水入紅城子經甘肅慶陽府環縣西南即馬嶺水上源也)吃莫河
(在保安縣西寰宇記吃莫河在保安軍十里源出番部吃莫川北南流逕軍城西十六里入洛河不)
(勝船筏縣志吃莫河在縣西六十里一名巴都河自靖邊縣界流入)黃河(自綏德州清澗縣流)
(逕延川縣東又南逕宜川縣東入同州府韓城縣界水經注河水自土軍縣又南合契水大坨水又)
(南右納辱水又南左合信支水石羊水又南過上郡高奴縣東合域谷水谿口水又右會區水又南)
(歷蒲子縣故城西又南合黑水又南逕北屈縣故城西又南為採桑津又南過皮氏縣西赤水東入)
(於河又南合蒲水又南丹水注之又南黑水注之又南至崿谷旁又南洛水自獵山枝分東派東南)
(注於河又南出龍門口汾水注之元和志黃河在延水縣東八里又在門山縣東三十五里又丹州)
(汾川縣黃河在縣東七里河岸頓狹狀似槽形鄉人呼為石槽蓋禹治水鑿石導河之處石槽長一)
(千步闊三十步懸水奔流黿鼉魚鼈所不能游寰宇記黃河在汾川縣東北四十五里從門山縣界)
(來經縣界七十里又南流入鄜城縣又丹州東至慈州界黃河岸八十里自河岸東至慈州六十五)
(里通志黃河自清澗縣又南逕延川縣東七十里東岸為山西永和縣又南逕延水關秀延水注之)
(又南逕清水關入宜川縣濯筋河注之又南歷石溞逕孟門山汾川水注之又南逕宜川東百里東)
(岸為山西隰州大寕縣及平陽府鄉寕縣丹陽水注之又南合白小川河清川入韓城界)城東
河(在延長縣東源出漱玉巖稍東南為鴛鴦渚又東南入延水)安溝河(在延長縣南三)
(十里源出岔口流逕宜川縣界入河)荍麥河(在靖邊縣東南通志源出縣東南荍麥城下北)
(流至縣北有紅柳河自安塞堡流入逕范老關西又東北至城北合流出邊為大狼河東逕鎮羅鎮)
(靖二堡北又東至龍州堡合滉忽都河或曰滉忽都河有别源出靖邊城西石頭溝東北流合城東)
(之黑龍王溝而出邊入鎮羅界即此又有海棠河在鎮靜堡北塞外東流至威武堡東入滉忽都河)
杏子河(在靖邊縣南三十里源出總管塔南流逕牛頭坡又逕杏子城西入保安縣)把
都河(在靖邊縣西南九十里一名金湯川水又名金鼎山水北流出邊瀦為通哈拉克泊通志)
(源出柳樹澗北流至安塞堡北合倪家溝水出邊逕安塞塘至紅柳橋入於沙河)河清川
(在宜川縣東南自韓城縣硃砂嶺分流入境東北流入河)庫碢川(在宜川縣西北寰宇記在)
(縣西北二十里從雲巖縣界入合丹陽川按圖經云川南是漢川北是蕃蕃漢之人於川内共結)
(香火呼香火為庫碢因名)渭牙川(在宜川縣北寰宇記在雲巖縣北二十五里從延長縣界)
(來五十里卻入門山縣經縣西三十里又七十五里入黃河川内有水木稽胡呼水木為渭牙因名)
(縣志有澤經水在縣東二十里源出西北諸山谷東流入河)交口川(在延長縣東北四十)
(里源出縣西北境東流逕獨戰山下至延川縣界入黃河)三岔溝(在保安縣北舊志在縣北)
(七十里又西陽溝水在縣南二里皆流入周水紫馬溝水在縣南四十里水漲則注於吃莫河)柳
湖(在膚施縣南五里延利渠水從北入城復穿城南出溢而為湖隄上多種柳故名宋范伸淹有)
(詩)上龍湫(在安塞縣西北一百二十里又下龍湫在縣西南一百里皆旱禱有應)混
牛湫(在保安縣北八十里)玉蓮池(在宜川縣北舊丹州治内廣數萬頃為一方之勝今)
(堙)鹽池(在定邊縣西北鹽場堡北元和志鹽州五原縣鹽池四所一烏池二白池三細項池)
(四瓦窑池烏白二池出鹽今度支收糶其瓦窑池細項池並廢延綏鎮志大鹽池在鹽場堡原屬寕)
(夏衛嘉靖九年總制王瓊改屬榆林衛池周三里許中有井引水溉畦一夕視之若積雪此九種之)
(一也其東南有澇池鹽池水鹵不可飲澇池水可飲堡人汲者便之二池之西為寕夏境又有紅鹽)
(池鍋底池俱僻在境外按今縣本唐鹽州地此鹽池當即烏白等四池之一舊志引唐志夏州長)
(澤縣有胡洛鹽池為證考元和志胡洛池在長澤縣北五百里在今鄂爾多斯界近河套之北非此)
(池也)五龍泉(在膚施縣城東北石罅中湧出匯而為池又有五龍泉在延川縣東南寰宇記)
(在延水縣東一里平地湧出石縫中有雄吼之聲其水甘美可濟一方上有五龍堂故又曰五龍泉)
黑龍泉(在安塞縣北三十五里又有黑龍泉在安定縣北一百七十里龍門砦)暖泉
(在甘泉縣南三里夏涼冬温又縣北十里有泉其色青黑微有臭氣謂之臭水人謂其下有銅礦)
甘泉(在甘泉縣西南寰宇記在甘泉縣南巖谷上其泉去地一丈飛流激下其味甘美隋煬帝)
(遊此飲之取入内舊志在縣西南五里出洛水西太和山近頗堙惟存細流一綫入洛)石井
泉(在保安縣東四十里又勃海泉在縣東九十里)三郎泉(在保安縣東南三里)龍泉
(在宜川縣東五里旱禱有應又甘泉在縣西十五里)惠民泉(在延長縣城内儒學後自三石)
(孔中流出清冽甘美流入學池灌園圃民多汲之)暖泉井(在膚施縣西北元統志在府治)
(西泉有七眼冬温夏冷味甘美延綏志在縣西北五十里)石油井(在延長縣南元統志在延)
(長縣南近河有鑿開石油井其油可燃兼治人畜疥癬又有石油井在延川縣西北八十里永平村)
(井出石油可燃燈舊志石油井在延長縣南錦屏山下其在延川縣者取其烟製墨其光如漆塗瘡)
(即愈)
前總纂官(臣)丁善慶恭纂輯
前提調官(臣)許應藻恭覆輯
校對官(臣)顔以燠恭校
校對官(臣)章詒燕恭覆校
大清一統志
延安府(二)
︹古蹟︺高奴故城(在膚施縣東史記漢元年項羽立董翳為翟王都高奴文帝三年發邊吏)
(騎詣高奴帝自甘泉之高奴水經注清水東逕高奴縣隋始自綏德州界移膚施縣於此唐為延州)
(治元和志今延州理即漢上郡高奴縣之城也至晉陷廢隋大業三年分豐林金明二縣於此置膚)
(施縣沈括筆談延州今有五城說者謂舊有東西二城夾河對立高萬典郡始展南北東三關城考)
(杜甫塞蘆子詩云五城何迢迢迢迢隔河水乃知天寳中巳有五城矣元統志州城舊在延水東宋)
(慶歷五年改卜水西即今路城與故城相值人呼故城為東州明統志延安故城在府城東五里)
豐林故城(在膚施縣東南魏書地形志東夏州延昌二年置領徧城郡太和元年置郡領)
(廣武沃野二縣隋書地理志延安郡豐林後魏置曰廣武及徧城郡開皇初郡廢十八年改為豐林)
(大業初又併沃野縣入焉元和志豐林縣西至延川三十里後魏孝文帝置廣武縣屬徧城郡在今)
(理東四十里周宣帝改為豐林屬延州寰宇記縣在州東南三十里亦高奴之地晉立為臨河縣尋)
(廢後魏置廣武縣後周大象元年移於今所改為豐林隋末廢唐武德二年復置舊唐書地理志豐)
(林縣武德四年僑置雲州及雲中榆林龍泉三縣八年廢雲州以龍泉併入臨真雲中榆林併入豐)
(林九域志宋神宗時省豐林入膚施沈括筆談延州故豐林縣城赫連勃勃所築至今謂之赫連城)
(按元和志寰宇記周改豐林與隋志不同)金明故城(在安塞縣北魏書地形志金明)
(郡太平真君十二年置領廣洛縣十一年置元和志金明縣東南至延州四十八里漢高奴縣地魏)
(太武帝於此置廣洛縣屬金明郡隋開皇四年屬延州仁夀元年以太子名廣改為金明大業十三)
(年省入膚施唐書地理志延州金明武德二年析膚施置以縣置北武州並置開遠全義崇德永定)
(安義五縣貞觀二年州廢省五縣入金明來屬九域志宋神宗時省金明為寨入膚施元統志延安)
(路領安塞縣本金售堡壬子年升為縣明統志縣在府城西北四十里本隋金明縣宋安塞堡也)
敷政故城(在安塞縣西南魏書地形志東夏州領上郡郡領石城因城二縣隋書地理志)
(延安郡領因城縣後魏置後周廢尋又置元和志敷政縣東北至延州一百五十里本漢高奴縣地)
(後魏太和初置因城縣隋開皇六年於其中置金城鎮武德二年移縣就鎮因改為金城縣天寳元)
(年又改敷政唐書地理志敷政縣武德二年移治金城鎮又於東境置永州並置洛盤新昌土塠三)
(縣貞觀四年徙州治洛源及州廢徙洛盤新昌土塠入金城寰宇記縣在延州西一百二十里元統)
(志敷政縣至元六年併入安塞府志故城在縣西南一百二十里明置巡司今裁)伏陸故
城(今甘泉縣治唐置屬鄜州元和志甘泉縣南至鄜州七十五里本漢雕陰縣地武德元年分洛)
(交縣於伏陸城置縣取城為名天寶元年改為甘泉縣寰宇記在延州南七十一里以其泉甘美為)
(名又元和志有雕陰城在縣南四十里詳見鄜州)臨真故城(在甘泉縣東後魏置魏書)
(地形志東夏州定陽郡領臨真縣隋書地理志延安郡領臨真縣有西魏神水郡真川縣後周郡廢)
(大業初廢真川入焉元和志臨真縣西北至延州二百四十里本漢高奴縣地後魏文成帝置臨真)
(縣屬徧城郡周武帝天和元年稽胡數破郡城遂移於今理隋改屬延安郡寰宇記後魏太武置臨)
(真縣周天和初移於流川隋大業十二年賊張謂攻破又移就曷雞城權住義寕元年稽胡首領歸)
(國武德三年又從曷雞城移就流川舊處即今理所舊唐書地理志臨真縣武德初屬東夏州貞觀)
(二年州廢屬延州九域志在州東南一百十里元統志廢臨真縣至元二年併入甘泉明統志在甘)
(泉縣東一百七十里按臨真縣元和志以爲後魏文成帝置寰宇記以爲後魏太武置二說不同)
陽周故城(在安定縣北史記蒙恬傳胡亥囚恬於陽周漢書地理志上郡領陽周縣水經)
(注走馬水出長城北陽周故城南橋山舊志陽周故城在縣北九十里按自後魏僑置陽周縣屬)
(趙興郡隋改羅川唐改真寕遂以真寕爲古陽周矣辨見甘肅慶陽府)安定堡故城
(今安定縣治宋置宋史元豐五年种諤遣曲珍攻夏黑水安定堡九域志延川縣有安定堡金史地)
(理志安定堡置第六正將元史地理志延安府領安定縣本舊堡壬子年升為縣明統志縣在府西)
(北一百九十里)保安軍故城(今保安縣治寰宇記保安軍本延州之古栲栳城唐咸亨)
(中曾駐泊禁軍於此貞元十四年建為神策軍尋改為永康鎮屬延州扼截蕃賊宋太平興國二年)
(升為保安軍管二鎮十九寨東至金明縣界七十里西至慶州金湯鎮界三十里南至敷政縣界一)
(百十里東北至宥州八十里宋史慶歷中趙元昊置榷場於保安軍九域志保安軍東南至延州一)
(百五十里)定陽故城(在宜川縣西北戰國時秦魏界上之邑戰國策蘇子謂齊王曰昔魏)
(拔邯鄲西圍定陽即此漢置定陽縣屬上郡應劭曰在定水之陽晉省義熙六年赫連勃勃攻陷定)
(陽執姚興將姚廣都水經注定水東逕定陽故城南魏書地形志東夏州領定陽郡太安中改置治)
(臨戎又敷城郡領定陽縣周隋閒省)義川故城(在宜川縣東北西魏置隋丹陽郡治唐丹)
(州治元和志丹州春秋時白翟所居秦屬上郡晉時戎狄居之苻姚時為三堡鎮後魏大統三年割)
(鄜延二州地置汾州理三堡鎮廢帝以河東汾州同名改為丹州因丹陽川為名領義川樂川郡隋)
(大業三年廢丹州於義川置延平縣十三年為劉步禄所據義寕元年置丹陽郡武德元年改為丹)
(州永徽二年移於赤石川西北至延州二百五十里義川縣郭下後魏大統三年置義川縣屬義川)
(郡因川為名永徽二年移於今理寰宇記義川縣開寳九年改為宜川古丹州城在縣東北二十九)
(里元統志至元六年併州入宜川縣)汾川故城(在宜川縣東北後魏置隋書地理志延安)
(郡領汾川縣舊曰安平後周改曰汾川唐屬丹州元和志縣西南至丹州七十里寰宇記魏太和八)
(年置安平縣在薛河川屬北汾州其州在河西三堡鎮東更有南汾州魏大統十八年省北汾州乃)
(取丹陽川號立汾川縣初理高樹山南若多村周保定二年移就庫利川北甚寒原隋大業十年又)
(移於土壁堡開元二十二年移於甘泉坊今理所是也九域志熙寕三年省汾川縣為鎮入宜川)
雲巖故城(在宜川縣西北西魏置永平縣尋改雲巖隋省唐復置宋廢隋書地理志義川)
(縣大業初廢雲巖縣入元和志雲巖縣東南至丹州七十三里武德元年分義川縣置在庫利川南)
(有雲巖山因以為名寰宇記後魏大統二年於今縣西薛河川置永平縣屬義川郡三年改為雲巖)
(縣九年移於桑樞原隋開皇三年移就廢樂川縣後廢唐初復置於迴城堡每逢陰雨汲水不通咸)
(亨四年移居庫利川復為河水衝注開元三年移於東南一百步即今理所九域志熙寕七年省雲)
(巖縣為鎮入宜川)門山故城(在宜川縣東北後周置元和志門山縣西至延州二百十)
(五里本漢定陽縣地周大象元年分汾川雲巖二縣於今縣南六里置北有山形似門因以為名武)
(德八年於今縣北五里宋斯堡置屬丹州廣德二年割屬延州舊唐書地理志縣初治宋斯堡總章)
(二年移治庫利川九域志縣在延州東南一百八十里元統志至元六年省入宜川)文安故
城(在延川縣西南隋書地理志延安郡延川縣西魏置曰文安及置文安郡開皇初郡廢改縣為)
(延川元和志延川縣西南至延州一百五十里本秦臨河縣地漢不改後漢省後魏分安人縣於此)
(地置文安縣隋文帝改爲延川取吐延川爲名寰宇記縣在州東南一百七十里隋大業十三年改)
(爲文州唐武德二年以廢城南有哥基川遂置基州五年改爲北基州貞觀八年州廢屬延州爲延)
(川縣府志文安城在今縣西南三十里按安民縣元和志作安人避唐文皇諱)延水故
城(在延川縣東南唐置元和志延水縣西至延州二百十五里本秦臨河縣地今縣理北十五里)
(臨河故縣是也後魏置安人縣並鎮屬東夏州隋文帝廢鎮置安人戍武德二年重置安人縣屬延)
(州貞觀二十三年改爲延水取吐延水爲名唐書地理志武德二年以安民縣置西和州並置修文)
(桑源二縣貞觀二年州廢省修文桑源入安民隸北基州州廢來屬二十三年曰宏風神龍元年更)
(名延水九域志熙寕八年省延水縣爲鎮入延川按漢臨河縣屬朔方郡據水經注在北河之南)
(在今榆林邊外河套内此地有臨河故城當是晉魏時僑置寰宇記謂豐林本晉時臨河其後或再)
(置於此元和志謂即秦漢故縣非是)廣安故城(在延長縣南隋書地理志延安郡延安縣)
(西魏置元和志延長縣東至延州一百三十里本秦膚施縣地後魏廢帝元年於邱頭原置廣安縣)
(隋仁夀元年以避太子名改為延安縣大業末廢貞觀六年又置移於州北去斤川今縣是也廣德)
(二年改為延長舊唐書地理志延長隋廢縣武德二年復於此置北連州貞觀二年州廢寰宇記延)
(長縣隋開皇二年移於譚信原唐武德五年移就濯筋川西南後唐天成三年遭大水移就舊縣北)
(一百步緣坡置按縣臨清水應高奴縣地元和志謂本膚施非)長澤故城(在靖邊縣)
(東魏書地形志夏州有闡熙郡太和十二年置領山鹿新二縣後又置南夏州周書魏大統十五)
(年梁臺拜南夏州刺史廢帝三年改南夏為長州隋書地理志朔方郡領長澤縣西魏置闡熙郡又)
(有後魏大安郡及置長州開皇三年郡廢又廢山鹿新二縣入焉大業三年州廢元和志縣東北)
(至夏州一百二十里即漢三封縣地後魏於此置長澤縣屬闡熙郡隋罷郡以縣屬夏州闡熙故城)
(在今縣西南二十里舊唐書地理志長澤隋縣貞觀七年置長州都督府十三年廢長州縣還夏州)
(元和十五年移宥州理長澤縣為吐蕃所破長慶四年夏州節度使李祐復置舊志宋景祐中元昊)
(居興州左廂宥州路五萬人以備鄜延麟府又种諤規取横山議還宥州皆即長澤故縣也按漢)
(三封縣在黃河西元和志謂長澤即三封非是)延昌舊縣(在安塞縣北唐置屬延州元和)
(志縣西南至州一百七十六里本漢高奴縣地開皇三年於此置朔方鎮十年以北有朔方鎮遂廢)
(貞觀九年置罷交鎮十年又置罷交縣屬延州取城北罷交谷為名天寶元年改為延昌縣舊唐書)
(地理志延昌縣武德二年置北平州貞觀三年廢十年於廢州置縣)丹頭舊縣(在安定縣)
(東九域志延川縣有丹頭砦元史地理志至元初分安定置丹頭縣四年併入舊志丹頭城在縣東)
(六十里)義門舊縣(在延川縣西舊唐書地理志延川縣武德二年置南平州領義門縣)
(四年廢州及縣併入延州唐書地理志武德二年安撫使段德操表置義門縣以義門置南平州三)
(年析綏州之城平置魏平縣四年俱廢)義鄉舊縣(在延長縣西南隋書地里志西魏置)
(義鄉縣大業中廢入延安舊唐書地理志武德二年置北連州領義鄉齊明二縣貞觀二年併入延)
(安)三城(在膚施縣東南晉咸和九年北羌王薄句大等擾北地馮翊石宏將郭敖石斌討之)
(薄句大奔馬蘭山敖乘勝逐北為羌所敗斌將餘衆保三城義熙三年赫連勃勃以朔方叛秦攻秦)
(三城以北諸戍悉敗之晉書地理志赫連勃勃平劉義真以朔方牧鎮三城魏書地形志廣武縣有)
(三城)黑城(在甘泉縣東寰宇記黑城在臨真縣東二十五里庫利東流川交口赫連勃勃大象)
(二年於此置郡其城緣山坡﨑嶇不正遂名黑城延綏志在縣東一百七十里)石門城(在甘)
(泉縣西六十里宋楊廣駐兵處)長城(在安定縣東北史記始皇使蒙恬將三十萬衆北逐戎狄)
(收河南地築長城因地形用險制塞延袤萬餘里水經注走馬水東北流入長城即蒙恬所築也)
御謀城(在安定縣西北宋史地理志御謀城崇寕三年進築賜名縣志在縣西北一百五里)
(又宋史地理志有制戎城政和八年賜鄜延路天降山新城改名縣志亦在今縣北界)威戎
城(在安定縣東北宋史地理志威戎城地本昇平塔紹聖四年賜名東至臨夏城四十里西至威)
(羌砦七十里南至黑水堡六十里北至黑臺七十里)白洛城(在安定縣西北八十里明洪武)
(三年築)金湯城(在保安縣西宋史地理志舊金湯砦元符二年築東至順寕砦九十里西)
(至慶州白豹城四十里南至德靖砦六十里北至通慶城六十里金史地理志保安縣有金湯城府)
(志在今縣西北一百里明撥屬慶陽府)狄青城(在保安縣西南九十里宋時築)通慶
城(在保安縣西北一百六十里西去甘肅慶陽府鎮安城三十里又鐵鞭城在縣西北百餘里皆)
(宋時築又北有鎖地五谷等城後俱廢)丹陽城(在宜川縣西水經注丹陽水經冶東俗謂)
(之丹陽城城之左右猶有遺銅按漢食貨志金有三等赤金為下孟康曰赤金丹陽銅也)咸
寕城(在宜川縣東北元和志咸寕縣西南至丹州四十五里本秦白邦地後魏太和十八年於)
(白水川置永寕縣屬義川郡今縣東二十里永寕故縣是也文帝改為太平縣移於今所隋開皇十)
(八年改太平為咸寕以界内有咸寕鎮為名舊唐書地理志咸寕縣隋治白水川景龍二年移治長)
(松川寰宇記後魏大統十三年改永寕為太平太平興國元年併入宜川通志咸寕城在宜川縣東)
(北一百里)金蹄犢子殿(在安塞縣南寰宇記在敷政縣西三里有古城昔有犢子出於)
(石縫中金蹄銀角化為玻黎玉立此廟城今毁府志在縣南香林山)延安廢衞(在膚施縣)
(城内明洪武二年置本朝順治十六年廢)摘星樓(在膚施縣東南嘉嶺山又鎮西樓在)
(縣西鳳凰山俱宋范仲淹建)翡翠樓(在延長縣東南六十里聖燈溝上石臺周四百餘步)
(高百丈上有樓極目山川蒼翠)鬭雞臺(在延長縣西二十里)迎薰亭(在膚施縣南柳)
(湖其旁有褉臺翠漪亭皆宋韓琦建司馬光俱有詩)飛蓋園(在膚施縣南三十五里宋知州)
(龐籍遊宴處司馬光詩軍中富餘暇飛蓋城南隈)聖人道(在保安縣東寰宇記在保安軍)
(東七十里從蕃界末&KR2206;疾界來經保安軍界一百五里入敷政縣界即赫連勃勃自夏臺入長安時)
(平山谷開此土人呼爲聖人道)鐵錢監(在膚施縣九域志熙寕八年置在延州城東)供
兵磑(在膚施縣城南司馬光有詩)
︹關隘︺合嶺關(在膚施縣東北唐書地理志豐林縣東北有合嶺關)蘆關(在安塞縣北與)
(靖邊縣接界元和志蘆子關屬夏州在塞門鎮北去鎮十八里杜甫詩延州秦北戶關防猶可倚焉)
(得一萬人疾驅塞蘆子蔡夢弼注去延州一百八十里有土門山兩崖峙立如門形若葫蘆故謂之)
(蘆子圖經蘆關舊在塞門砦北十五里自蘆關南入塞門爲金明路舊有蘆關砦宋至道中廢元豐)
(四年復爲戍守之所明統志在安塞縣北一百七十里有東西二城遺址)烏仁關(在宜川縣)
(東北八十里唐書地理志汾川縣有烏仁關金史地理志宜川縣有烏仁關舊志下臨黃河與山西)
(平陽府吉州相對)永臨關(在延川縣東南九域志延川縣有永臨關通志今名延水關在)
(縣東南七十里吐延川口又清水關在縣東南一百二十里清水口皆東臨黃河路通山西隰州永)
(和縣)長城關(在定邊縣北五十步長城口明隆慶三年總督王崇古發寕夏兵從花馬池長)
(城關出邊追擊套虜於白子城即此)龍城關(在靖邊縣東龍川堡東又范老關在縣西南一)
(里相傳范仲淹嘗屯兵於此把都關在縣西安塞堡南皆久廢)臨條梁巡司(在靖邊縣)
(西北九十里本朝乾隆二十年設)青化鎮(在膚施縣東北九域志膚施有青化豐林二鎮)
(府志青化鎮在縣東北六十里豐林鎮在縣東三十里即古豐林縣又金志縣有樂盤鎮即唐敷政)
(郡之廢洛盤縣也詳見古蹟)臨真鎮(在甘泉縣東一百五十里即古臨真縣居民繁庶為)
(縣大鎮本朝嘉慶二十一年移縣丞駐此又麻作鎮在縣南十五里)沙家鎮(在保安縣)
(東北五十里為商賈往來貿易之地)靜邊鎮(在保安縣西南一百里金史地理志保安縣有)
(靜邊永和二鎮明統志静邊營在縣西南安塞營在縣西北俱有官軍防守通志舊傳為宋范仲淹)
(守也今有都司駐守)雲巖鎮(在宜川縣西北八十里即魏雲巖縣址詳見古蹟)秋林
鎮(在宜川縣東三十里其旁有砦)百直鎮(在宜川縣北九十里即汾川鎮舊為商賈輻輳)
(之所)交口鎮(在延長縣東北六十里)神頭鎮(在延長縣東北八十里接延川縣界)
(地名神頭原舊築砦於此一名新砦)洪門鎮(在靖邊縣南唐書張獻甫傳獻甫領邠寕節度)
(使請復鹽州洪門及洛原鎮屯兵詔可寰宇記宥州南至洪門鎮八十里為界)百井戍(在靖)
(邊縣南元和志在長澤縣南八十里赫連勃勃與秃髮傉檀戰處)塞門砦(在安塞縣北一)
(百五十里元和志塞門鎮在延昌縣西北二十里鎮本在夏州寕朔縣界開元二年移就蘆子關南)
(金鎮所安置宋史地理志塞門砦本北蕃部舊砦至道後與蘆關石堡安遠砦俱廢元豐四年收復)
(東至殄羌砦五十里南至安塞堡四十里西至平戎砦六十里後廢明統志塞門守禦百戶所洪武)
(十二年置)萬安砦(在安塞縣西南一百里宋康定初趙元昊入寇諸將劉平與石元孫赴援)
(至保安既聞賊趨金明平倍道至延州萬安鎮九域志敷政縣有萬安砦金因之)招安砦
(在安塞縣西北四十里宋慶歷初龐籍知延州按金明西北有渾川川尾有橋子谷爲夏人出入隘)
(道因命狄青築招安砦於谷旁九域志敷政縣有招安砦宋史地理志元符元年廢招安砦爲驛金)
(仍爲招安砦)龍安砦(在安塞縣西四十里高數百丈狀如盤龍因名宋慶歷初龐籍命王)
(信築龍安砦九域志膚施縣有龍安砦宋史地理志宣和二年改龍安曰德安東至安定堡八十里)
(南至金驛四十明驛三十里北至御里西至招安安堡四十里)平羌砦(在安塞縣東北宋史)
(地理志平羌砦本克胡山砦紹聖四年賜名東至安定堡六十里南至龍安砦五十四里西至安塞)
(堡四十五里北至殄羌砦六十里)殄羌砦(在安定縣西北七十里宋史地理志殄羌砦地)
(名那娘山元符元年進築賜名東至威羌砦四十里西至塞門砦五十里)威羌砦(在安定縣)
(西北宋史地理志威羌砦地名白洛嘴元符元年進築賜名東至威戎城七十里南至安定堡七十)
高奴砦(在延長縣北高奴山上元參攻何遠築以屯兵明天順中重修)安塞堡(在安)
(塞縣北八十里九域志膚施縣有安塞堡金志屬門山縣府志元置縣取此為名)黑水堡
(在安定縣北一百里九域志延川有黑水堡宋史地理志在威戎城南六十里紹興中金人以李顯)
(忠為蘇尾九族都巡檢使駐兵黑水堡明時修築又瓦&KR1592;堡在縣東三十里)蘆移堡(在安)
(定縣北宋史地理志堡東至屈丁堡五十里南至威羌砦七十里西至御謀城三十五里北至界臺)
(十三里)萬安堡(在安定縣東北一百十里宋史地理志堡西至蘆移壁四十里南至威羌)
(砦四十里金廢)園林堡(在保安縣東八十里九域志慶歷五年置宋史地理志東至安塞堡)
(七十里南至招安驛七里西至保安軍四十里北至平戎堡五十里金因之元廢)老吉堡
(在宜川縣東南一百二十里下臨黃河與山西吉州相對)禪梯嶺堡(在延川縣西七十里)
(禪梯嶺明嘉靖中築)甎井堡(在定邊縣東四十里東至舊安邊營四十里北至邊界一里明)
(正統二年置後余子俊以甎井難守於迤南東海螺城改置新興堡嘉靖三十二年復修甎井城在)
(平川周三里二百五十步門二為極衝上地今有守備駐守又新興堡在縣東南八十里石澇池堡)
(在縣南一百里東至新興堡四十里三山堡在縣西南九十里東至石澇池六十里饒陽水堡在三)
(山堡南四十里皆明成化中置各有城本朝皆併入定邊營)安邊堡(在定邊縣東一百里)
(亦名舊安邊營東至柳樹澗四十里北至邊界一里地名深井明正統二年置城在平川周四里餘)
(為極衝中地成化十一年余子俊以其地平曠難守移守深河兒地名中山坡改置新安邊營南至)
(慶陽府四百里北至舊安邊營六十里城在山坡周四百三十五步為極衝中地背山面水險阻四)
(塞嘉靖三十三年巡撫王輪以舊營切近大邊復守之於是新舊兩營並設本朝乾隆四年設延)
(安府理事同知駐此並設守備於舊安邊以新安邊併入今改設都司駐守)柳樹澗堡
(在定邊縣東一百四十里東至安塞堡四十里南至永濟堡三十里北至邊界一里地有柳樹澗因)
(名明天順初置成化中余子俊移守永濟嘉靖三十七年巡撫董威修復舊堡自永濟移守於此城)
(在山上周三里有竒門二為極衝中地今有守備駐守)鹽場堡(在定邊縣西四十里西至)
(花馬池二十里北至大邊五里明成化十三年余子俊置城在平川周二里有竒門二為極衝中地)
(舊有縣丞嘉慶二十一年裁設有把總分防圖書編榆林西路十四堡自龍州城至鹽場堡計五百)
(餘里俱平川無險阻最為要害)安塞堡(在靖邊縣西四十里東南至保安縣一百八十里北)
(至邊界三里宋栲栳城地明成化十年余子俊置城在山原周四里餘門四為極衝中地今有把總)
(分防)鎮羅堡(在靖邊縣東北四十里東至鎮靖堡四十里東南至安塞縣三百里北至邊界)
(一里本名魚口砦明萬歷十八年增置城在平川周三百七丈門三為極衝中地今有把總分防)
鎮靖堡(在靖邊縣東北里北至邊界二八十里東至龍州堡四十里地名白灘皃亦名白塔)
(澗口明初守安塞縣塞門成化三年尚書王復請移於榆林莊改名鎮靖後又移此城在山畔周四)
(里餘門二北臨快灘河為極衝中地今有都司駐守)龍州堡(在靖邊縣東北一百二十里東)
(至清平堡三十五里北至邊界五里明成化五年巡撫王銳建城在平地周二里二百十六步門二)
(四面深溝東西俱通邊外要路為極衝中地今有把總分防)邊牆(在靖邊定邊二縣北明成)
(化八年余子俊剏築東起清水營西抵花馬池延袤千七百七十餘里皆鑿崖築牆掘塹其下連續)
(不絶每二三里置敵臺烽砦為巡警之所宏治十七年廵撫文貴以屯田多在邊外於是修築大邊)
(防護屯田而以子俊所築者為二邊)金明驛(在膚施縣治西北明宏治中移此東北至延長)
(縣干谷驛八十里)撫安驛(在甘泉縣治西北明洪武初置南至鄜州鄜城驛九十里)園
林驛(在保安縣東八十里明成化中置北至杏子城五十里舊有驛丞今裁又杏子城在縣東)
(北八十里北至靖邊縣一百二十里)文安驛(在延川縣西三十里明正統中置嘉靖中築堡)
(北至清澗奢延驛六十里)干谷驛(在延長縣西七十里干谷市明洪武初置天順中築城東)
(北至延川縣丈安驛八十里)
︹津梁︺延水橋(在膚施縣東門外明宏治中建後圯今冬月架木為橋夏以舟渡)仙人
橋(在安塞縣東北五十里)濟民橋(在安定縣東南三里)便宜橋(在保安縣東六)
(里)廣濟橋(在宜川縣南一里)通濟橋(在延川縣南一里)通市橋(在延)
(長縣治東)永濟橋(在靖邊縣南荍麥河上今廢)馬頭關渡(在宜川縣東北二百)
(里又禹王坪渡在縣東北一百七十里並通山西隰州大寕縣又衣巾渡柴村渡驃騎渡水南渡並)
(在縣東北境路通山西平陽府吉州皆黃河津濟處)漩窩渡(在延川縣東北六十里又馬家)
(河渡清水關渡並在縣東南九十里路通山西大寕縣皆黃河津濟處)
︹隄堰︺延水石壩(在膚施縣北門外乾隆九年築)護城隄(在宜川縣西門外乾隆二)
(十二年建長八十丈)
︹陵墓︺︹唐︺渾瑊墓(在宜川縣西南五十里又見西安府咸寕縣)︹宋︺劉延慶墓
(在保安縣北二里)︹明︺蕭如薰墓(在膚施縣南三里)
︹本朝︺薛柱斗墓(在延長縣西干谷驛南山下)黃喜林墓(在靖邊縣南八十里)
(雍正五年賜祭葬)
︹祠廟︺渾忠武王祠(在宜川縣東鳳翅山祀唐渾瑊)韓范祠(在府城東關祀宋韓)
(琦范仲淹)五賢祠(在膚施縣西山祀宋周程張朱五子)二賢祠(在宜川縣南門外祀)
(宋胡安定張横渠)李太尉廟(有二一在安塞縣西五十里一在保安縣東北九十里亦)
(曰順惠王廟俱明建祀宋將李顯忠)髑髏山神廟(在延長縣東寰宇記在縣東六十里)
(相傳古時鬭戰收人首千萬於此山因置神廟)
︹寺觀︺清涼寺(在膚施縣東北清涼山舊傳爲尸毗遺跡)萬佛寺(在膚施縣清涼山有)
(大小石佛萬餘多金元舊碣)香林寺(在安塞縣西洛水濱唐開元初建)可野寺
(在宜川縣北寰宇記在雲巖縣北十五里古老相傳劉薩河坐禪處稽胡呼堡為可野四面懸絶惟)
(北一面可通)白鶴觀(在宜川縣南三里唐明皇為老子建)
︹名宦︺︹南北朝︺︹周︺高琳(高句麗人武成初除延州刺史從柱國豆盧永安討稽胡郝阿)
(保劉桑德破之二年文州氐酋反琳率兵討平之天和初徙丹州刺史)于實(洛陽人天和二)
(年延州蒲川賊郝三郎等反攻逼丹州遣實率衆討平之斬三郎首獲賊畜萬餘頭乃除延州刺史)
王慶(祁人武帝時歷丹州刺史為政嚴肅吏不敢欺大象元年除延州總管)︹唐︺段德
操(延州總管梁師都與突厥千騎營野猪嶺德操勒兵不戰師都氣懈遣兵進擊戰酣德操自以)
(輕騎出其旁乘之師都大潰逐北二百里俘馘甚衆未幾以步騎五千入寇德操又盡屠其軍)︹宋︺
趙贊(薊人宋初鎮延州許以便宜行事將及州境乃前後分置步騎連屬不絶林莽之際遠見)
(旌旗所部羌渾來迎無不懾服)王顯(開封人淳化三年知延州時制沿邊糧斛不許過河西河)
(西清鹽不得過界販鬻犯者不以多少論斬顯請犯多者依法自餘别為科斷以差其罪)馬知
節(薊人真宗時知延州兼鄜延駐泊部署方上元節邊警至知節遽命張燈啟關累夕宴樂寇不)
(測即引去)石普(太原人為延州緣邊都巡檢使羌首乜羽内寇普追殺之)李若谷(豐人)
(仁宗時知延州州有東西兩城城夾河夏秋水溢岸輒圯役費不可勝計若谷乃置石版為岸押以)
(巨木後雖暴水不復壞官倉依山而貯榖少若谷使作露囤國可貯二萬斛他郡多取法焉)薛
奎(正平人仁宗時知延州趙元昊每遣使至京師請奉予吏因市禁物隱關算為奸利奎廉得狀)
(請留蜀道縑帛於關中轉致給之以忠信結人威令嚴明夏人不敢入塞)張亢(臨濮人仁宗時)
(為鄜延路都鈐轄屯延州奏邊機軍政十事)夏安期(德安人仁宗時知延州州東北阻山)
(無城郭敵騎常乘之安期至即大築城不踰月而就元昊請畫疆界朝廷欲遣使以問安期安期曰)
(此不足煩王人衙校可辦也議遂決)劉平(祥符人爲鄜延路副總管屬元昊盛兵攻保安軍時)
(平屯慶州范雍以書召平平未至敵兵破金明圍延州平督騎兵晝夜倍道行與敵遇時大雪敵兵)
(涉水爲横陣官軍並進薄之殺數百人敵復蔽盾爲陣官軍又擊卻之殺獲及溺者幾千人會日暮)
(敵復以輕兵薄戰都監黃德和率麾下走遁甘泉衆皆潰平遣軍校仗劍遮留士卒得千餘人轉鬭)
(三日賊退平率餘衆保西南山立柵自固夜四鼓敵騎自山四出合擊絶官軍爲二遂被執德和言)
(平降賊朝廷命文彥博龐籍往訊得其實德和坐腰斬延州吏民詣闕訴平戰殁狀贈朔方節度使)
(兼侍中諡壯武)范仲淹(吳縣人元昊反延州諸砦多失守仲淹自請行乃兼知延州於是大)
(閱州兵得萬八千人分爲六使各將三千分部教之量賊衆寡使更出禦賊衝時塞門承平諸砦既)
(廢用种世衡策築青澗以據賊衝大興營田且聽民得互市以通有無又請建鄜城爲康定軍修承)
(平永平等十二砦招還流亡定堡障通斥堠於是羌漢之民相踵歸業)龐籍(成武人仁宗時)
(知延州兼鄜延都總管經略安撫緣邊招討使自元昊陷金明等砦破五龍川邊民焚掠殆盡籍至)
(稍葺治之戍兵十萬無壁壘皆散處城中畏籍莫敢犯法使部將狄青築招安砦於橋子谷旁數募)
(民耕種收粟以贍軍又取承平龍安等砦悉復所侵地築十一城元昊既臣召為樞密副使)狄
青(汾州人寳元初為延州指使常為先鋒凡四年前後大小二十五戰破金湯城略宥州屠&KR2989;咩)
(等族燔集聚數萬收其帳二千三百又城橋子谷築招安豐林新砦大郎等堡皆扼賊要害臨敵每)
(帶銅面具被髮出入賊中皆披靡莫敢當尹洙為經略判官薦於經略使范仲淹曰此良將材也後)
(以彰德軍節度使知延州夏人不敢犯塞)郭遵(開封人為延州西路都巡檢使元昊寇延州遵)
(以禆將屬劉平馳馬入敵陣殺傷數十人所向披靡會黃德和潰敵戰益急遵奮擊期必死獨出入)
(行間持大矟横突之敵知不可敵因縱遵使深入攢兵注射之中馬馬踠地被殺贈果州團練使)
王信(太原人康定初徙知保安軍兼鄜延路兵馬都監始至之夕敵衆號數萬薄城軍吏氣懾)
(信領勁兵三千使出南門與戰失其前鋒因按軍不動遲明信潛上東山整軍乘勢而下擊走之獲)
(首級馬牛居多)明鎬(安邱人仁宗時元昊寇延州起鎬爲陜西轉運使敵破金明砦既去議修)
(復其城帥臣擁兵不即進鎬至以百餘騎自督將士一月而成)周美(回樂人仁宗時爲延州兵)
(馬都監夏人既破金明諸砦美請於經略使范仲淹亟完金明城如故數日賊衆數萬來薄美徙軍)
(山北多設疑兵復使人各持一炬從間道上山益張旗幟四面大譟賊懼走遂募兵築萬安城而還)
馬懷德(祥符人爲延州南安砦主東路巡檢數以少擊西賊敗其衆范仲淹知延州修清澗)
(城奏懷德爲兵馬監押以所部兵入賊境破遮鹿要冊二砦親射殺其酋又率蕃漢燒蕩賊海溝茶)
(山龍柏安化等十七砦三百餘帳龐籍奏爲東路都巡檢使以兵修龍安城賊不敢犯)吳育
(建安人爲鄜延路經略安撫使判延州夏人既稱臣而並邊種落數侵耕爲患龐籍守并州欲築堡)
(備之育謂要契未明而亟城則羌人必爭移文河東又遺籍手書及疏於朝不報既而夏人果犯河)
(外陷驍將郭恩如育所言)程琳(博野人以宣徽北院使判延州嘗獲渠魁不殺戒遣之夏人亦)
(相告無捕漢民久之以五百戶驅牛羊叩邊請降琳拒不受已而賊果以騎三萬臨境上以捕降者)
(為辭琳諜知之閉壁戒諸將勿動賊疑有備遂引去)程戡(陽翟人英宗時拜鄜延路經略安撫)
(使判延州州夾河為兩城雉堞卑小敵登九州臺則下瞰城中戡調兵夫大增築之在邊安重習事)
(治不近名)張載(郿縣人為雲巖令以敦本善俗為先每月吉具酒食召鄉人高年會於縣庭親)
(為勸酬使人知養老事長之義且口諭使往告其閭里一言之出雖愚夫孺子無不豫知)景思
立(普州人熙寕中囉兀用兵韓絳使攝保安軍夏人寇順寕思立領兵赴援諸將敗一軍獨全)
吕大防(藍田人熙寕四年知延州城河外荒堆砦咸謂不可守大防留戍兵修保障有不從)
(者斬以徇衆遂安)沈括(錢塘人神宗時知延州至鎮悉以别賜錢為酒命㕓市良家子馳射)
(角勝有軼羣之能者自起酌酒以勞之邊人驩激越歲得徹札超乘者千餘皆補中軍義從威聲雄)
(他府朝廷出宿衞之師來戍賞賚至再不及鎮兵括以衞兵雖衆而鎮兵無歲不戰今不均若是且)
(召亂乃藏勅書而矯制賜緡錢數萬以驛聞)劉昌祚(真定人元豐中知延州時永樂方陷)
(士氣不振昌祚先修馬政令軍中校技擊優者給馬自義合至德靖砦連亙七百里昌祚度屯戍險)
(易地望遠近事力強弱立為定式上諸朝夏人寇塞門拒破之殺其統軍葉悖麻咩吪埋二人圖其)
(形以獻)燕達(開封人為延州巡檢戍懷臨砦夏人三萬騎薄城達所部止五百人躍馬奮擊)
(所向披靡擢鄜延都監)陸詵(餘杭人知延州諒祚寇慶州以敗還聲言益發人騎且出嫚詞)
(復攻圍大順城詵乃留止請時服使者及歲賜而移宥州問故明年又乞留賜冬服及大行遺留二)
(使而自以帥牒告之諒祚始因詵謝罪共職貢)趙卨(卭州人知延州夏人屢欲款塞每以虚聲)
(搖邊詔問方略卨審計形勢為破敵之策以獻檢括境内公私閒田得七千五百餘頃募騎兵萬七)
(千訓練精銳過於正兵後遷龍圖閣直學士復帥延安知夏將入寇檄西路將劉安李儀曰夏即犯)
(塞門汝徑以輕兵擣其腹心後果來犯安等襲洪州俘斬甚衆夏遂入貢)范純粹(吳縣人元)
(祐中出知延州徽宗立再臨延州以課最聞)陶節夫(鄱陽人知延安府招降羌有功築石)
(堡等四城石堡以天澗為隍可趨者惟一路夏人窖粟其間以千數既為宋有其酋驚曰漢家取我)
(金窟堝亟發鐵騎來爭節夫分部將士遮禦之斬獲統軍以下數十百人夏人度不可得歛兵退方)
(議城銀州諜告夏人巳東節夫料必西趨涇原乃遣禆將耿端彥疾驅至銀州五日城成夏人果從)
(涇原至則城備巳固遂遁去)李南公(鄭州人知延安府夏人犯涇原南公出師擣其虚夏)
(人解去)賈炎(獲鹿人徽宗時知延安府時宣徽使童貫禁夾錫錢不得用民以為苦炎表言)
(邊甿生理蕭條官又再變法鄜延去敵廹近民不安則邊不可守又與貫論邊事不合貫沮之改河)
(陽)錢即(錢唐人徽宗時知延安府時夏使由鄜延事有小不如式者即投檄夏國責其失禮)
(夏人憚之)郭永(元城人徽宗時為丹州司法參軍守武人為姦利無所忌永數引法裁之守盛)
(兵民竄匿山谷著招諭撫循修舉廢墜民始安輯有鄒二者不孝著召諭化之二遂改行爲孝子)
陳蚪(永豐人宣宗時知延安府爲政公敏任滿當遷軍民遮道乞留詔加陡西右參政給正三)
(品俸仍莅延安)張庸(江寕人宣德中知保安縣有政績九年奏最當遷民乞留詔增秩還任)
王鑑(太原人天順時爲御史以劾石亨曹吉祥左遷知膚施縣憲宗嗣位所司以治行聞擢守)
(郡特賜封誥)董盡倫(合州人萬歷中知安定縣有惠政秩滿安定人詣闕請留詔加鞏昌)
(同知仍視縣事)李懷信(大同人萬歷中遷定邊副總兵布色圖和爾啟都哩巴顔泰等無歲)
(不擾定邊居延綏西被患尤棘懷信勇敢有謀寇入輒敗故邊患雖劇而士氣不衰布色圖舊作)
(卜失兔和爾啟舊作火落赤都哩巴顔泰舊作鐵雷擺言太今並改)羅爌(清源人崇禎初知延)
(川縣土寇焚刧孤城受圍爌訓練兵壯誓衆死守居北門城樓五年不返署邑城獲全)蒲來
舉(崇禎中知甘泉縣賊至守備孫可法等擁兵不救城陷來舉手刅數賊而死贈光禄少卿)應
昌士(仙居人崇禎末知安定縣賊至堅守賊環攻旬日不能克前任知縣王垣四川人以攝會)
(寕縣事為賊所執至是逼之說降垣登城勖昌士死守賊急攻陷之殺垣於城上執昌士亦不屈死)
萬代芳(遼東人崇禎中知延長縣流賊至與教諭譚恩驛丞羅文魁協力城守城陷皆死之)
(代芳妻劉氏妾梁氏俱從死代芳贈光禄丞妻妾並旌表恩等亦賜祭)
︹本朝︺馮如京(代州人順治初為靖邊兵備副使巨盜黃色俊聚衆來犯如京糾民兵得數百)
(人登城固守乘閒出擊敗之遂乘勝搗平其巢)賈廷璋(山東人順治初知宜川縣王永彊陷)
(郡城索印廷璋不與被害事聞贈蔭如制時典史方一御亦與難)黃瑤(忠州人順治四)
(年知安塞縣王永彊之亂瑶堅守孤城拒戰而死贈按察使僉事)宋從心(𣏌縣人順治五)
(年知延安府王永彊據榆林偽檄至從心與守備萬廷貴碎其檄誓衆死守城陷從心遇害廷貴亦)
(死於獄)
(寺為追騎所殺次子光世宣和末討河北賊有功南渡後累拜太尉兼淮南京東諸路宣撫使封楊)
(國公)韓世忠(延安人目瞬如電鷙勇絶人宣和中以偏將從王淵討方臘擒之高宗即位授)
(平寇左將軍屯淮陽苗傅劉正彥反世忠以所部發平江賊敗遁追擒送行在誅之帝手書忠勇二)
(字揭旗以賜使守鎮江烏珠分道渡江世忠俟其歸邀擊之烏珠絶江遁去建炎四年金兵與劉豫)
(分道入侵世忠軍次大儀設伏二十餘所及戰伏兵四起金兵大潰授京東淮東路宣撫處置使置)
(司楚州在楚十餘年兵僅三萬而金兵不敢犯秦檜收三大將權拜樞密使尋罷為醴泉觀使卒孝)
(宗朝追封蘄王諡忠武配享高宗廟廷世忠性勇敢忠義事關廟社必流涕極言岳飛冤獄世忠獨)
(攖檜怒抵排和議觸檜尤多持軍嚴重器仗更精絶過人克敵弓連鎻甲狻猊鍪及跳澗以習騎洞)
(貫以習射皆其遺法子彦直彥質彥古皆以才見用烏珠舊作兀术今改)解元(保安軍人)
(猿臂善射起行伍為清澗都虞候隸韓世忠麾下擢偏將金兵大至元領二十騎陷陣苗劉之變從)
(世忠追至臨平與戰擒之從討湖外盜據其望樓賊遂平金與劉豫合兵至元屯承州擒金萬戶黑)
(頭虎追至數十里元攻城野戰未嘗敗衂終保信軍節度使)韓彥直(世忠子六歲從世忠)
(入見高宗令作大字即跪書皇帝萬歲四字帝喜拊其背曰他日令器也登進士累遷工部郎使於)
(金幾罹禍者數抗節不屈累遷戶部尚書嘗摭宋朝事分爲類目名水心鏡百六十七卷)張宗
顔(延安人父吉爲涇原將解宣威城圍死之宗顔從張俊討賊累遷崇信軍承宣使劉豫入寇宗)
(顔自泗州爲張俊繼遇劉猊大破之擢武信軍承信使知廬州總帥事卒諡壯敏)︹金︺龐迪
(延安人少倜儻喜讀兵書善騎射應募有功嘗從百餘騎經行山谷遇夏人數千衆駭避迪遂躍馬)
(犯陣敵皆披靡歷臨洮慶陽鳳翔尹汾陽絳陽軍節度使所至以治最聞性純孝父病刲股作羹昆)
(弟析家產迪盡以與之一無所取官爵之廕率先諸姪)楊仲武(保安人皇統中除知寕州)
(關中洊饑盜賊縱横仲武悉平之遷同知臨洮尹木波寇熙河仲武與之約遂不敢犯塞歷陜西路)
(轉運使)︹元︺王思聰(安塞人家貧力田以養親母喪盡哀父繼娶楊氏事之如所生父嘗)
(病劇思聰拜祈於天額膝皆成瘡得神泉飲之愈後復失明思聰日䑛之即能視縣上狀詔旌異之)
張閏(延長人隸軍籍八世不異爨家人百餘口無間言日使諸女諸婦相聚為女紅畢即公貯)
(一室各無私藏幼椎啼泣諸母見者必抱哺一婦歸省留其子衆婦共乳不問孰為巳兒亦不知孰)
(為己母也閏兄顯卒即以家事付姪聚相讓既久卒歸於聚縉紳之家自謂弗如)趙溉(甘泉)
(人明於經術至正中累官吏部尚書清介不阿政績最著)︹明︺張信(膚施人父喪廬墓虎狼不)
(為害正統中旌)劉友德(膚施人早孤事母至孝母病衣不解帶數月及卒廬墓乏水泉忽湧)
(出同時有柏英者延安衞指揮母喪廬墓有兔鵲馴擾之異俱天順中旌)李端(保安人母喪廬)
(墓有泉湧出狼不為害成化中旌)趙彥(膚施人萬歷中進士光宗即位以僉都御史巡撫山)
(東請增兵戍諸島設鎮登州天啟初平妖賊徐鴻儒撫其衆四萬七千餘人論功進兵部尚書加太)
(子太保極陳邊將剋餉役軍虚伍占馬諸弊因條列事宜帝稱善立下諸邊舉行以抗疏劾魏忠賢)
(削籍尋追敘邊功即家進太子太傅)杜桐(延安衞人萬歷時累官延綏總兵襲破套夷馘其部)
(長徙鎮寕夏番衆大舉入寇桐連破之賊遂納款桐有將才自偏裨至大帥積首功至一千八百時)
(服其勇)杜松(桐弟驍勇敢戰由舍人從軍累官至延綏總兵寇犯安邊懷遠松大破之後鎮)
(遼東萬歷末提兵援撫順戰殁於界凡山贈少保左都督本朝乾隆四十一年賜諡忠節)
杜文煥(桐子萬歷中以蔭歷延綏遊擊將軍累擢寕夏總兵官延綏被寇文煥赴救大破之)
(遂代官秉忠鎮延綏又敗寇於安邊保寕長樂西路和爾啟布顔大懼相率來降沙津數盜邊為文)
(煥所敗遂納款官至山西提督卒和爾啟譯見前布顔舊作卜言沙津舊作沙計今並改)蕭
如薰(延安衞人歷寕夏參將守平鹵城布巴據寕夏遣其黨四出略地列城多風靡獨如薰堅)
(守不下布巴養子雲最驍勇引套夷卓哩克圖急攻如薰伏兵南關射雲死又襲卓哩克圖營獲人)
(畜甚多城獲全擢副總兵遂以都督僉事盡統延綏甘肅固原諸援軍與李如松等共平賊後歷七)
(鎮魏忠賢黨劾之奪職歸如薰為將持重不苟趨利輕財愛士所在見稱布巴舊作哱拜卓哩克)
(圖舊作著力兔今並改)岳具仰(延安人舉於鄉歷瀘州知州戶部郎中貴州亂朝議具仰)
(知兵用為監軍副使及兵敗内莊為賊所拘具仰馳蠟書於外遂被殺事聞贈光禄卿錄一子)馬
登鼇(膚施人崇禎中以鄉舉知靈夀縣城陷死之從父大緯為蠡縣訓導亦死本朝乾隆四)
(十一年予祀忠義祠)孫仲嗣(膚施人崇禎末由貢生為階州學正當事知其才委)
(以城守賊大至盡瘁死守城破與妻子並死之詔贈國子博士本朝乾隆四十一年賜諡)
(節愍)
︹本朝︺王光印(延川諸生母病劇醫者不審其症光印嘗糞察之焚香告天願以身代病竟愈)
(且享大年後卒光印哀毁骨立廬墓三年)文天爵(安塞人由將材授廣東左翼鎮標遊擊康)
(熙十五年賊孫楷宗誘之降天爵叱之遂被殺沉屍於海事聞贈卹)石之玟(甘泉)
(人順治中進士知桃源縣有惠政老成勤慎諳習河務河道總督靳輔疏薦其賢遷知福州府)薛
之竒(延長人事母孝母殁淚盡繼以血撫幼弟之鳳成立卒不分爨由拔貢生選衡州府通判)
(歷署州縣事以清謹稱後因官事卒於涪州累贈按察司副使)黃元龍(靖邊人由武生積功)
(洊升至四川提標中營參將乾隆十五年隨都統傅清駐西藏叛黨羅卜藏扎什糾衆肆擾元龍死)
(之事聞議䘏)史纂欽(安定人家貧父早喪負薪以養母母患癰纂欽吮之而愈殁廬)
(墓三年終身不嘗甘旨乾隆十八年旌同邑南䁘孫宏澤楊鼎張士恭王艮一白皜濯趙芳勳石)
(誌廉趙璞王楊燦俱乾隆年間以孝行旌)郝澄涇(保安人事親能以色養父母有疾籲)
(天願以身代親殁每食必獻如生前宗黨咸稱其孝乾隆四年旌又延長蘇芳延川梁永建宜川)
(郝尊圯趙紀靖邊王守官俱乾隆年間以孝行旌)施縉(定邊人由營伍積功洊升貴州安義)
(鎮總兵嘉慶五年川省邪匪滋事縉統黔兵協剿屢得勝仗後進攻賊匪於竹子山猝受矛傷陣亡)
(事聞加等賜䘏給騎都尉兼一雲騎尉世職)馮種玉(安定人嘉慶十二年)
(以孝行旌)
︹列女︺︹宋︺孟氐女(延安人父戍永樂城夏人攻城陷之父死孟氏呼號徒步入城獲父屍一)
(慟而卒夏人憐之並其父葬焉)韓世忠妻梁氏(延安人苗傅劉正彥反世忠誓討賊)
(以所部發平江時梁氏及子亮為傅所質朱勝非紿傅曰今白太后遣二人慰撫世忠則平江諸人)
(益安矣於是召梁氏入封安國夫人俾迓世忠速其勤王梁氏疾驅出城一日夜會世忠於秀州進)
(兵次臨平敗賊摛之焦山之戰梁親執桴鼓金兵終不得渡)︹明︺蕭如薰妻楊氏
(膚施人尚書兆之女也如薰為平鹵參將城被圍楊盡出簪珥日具牛酒犒士城賴以完事平被旌)
(同縣陸立望妻張氏吳著妻董氏張如楠妻紀氏均以守節旌又烈婦王敏妻陳氏楊于喬妻董氏)
(楊虞徵妻王氏均夫亡殉節)許舒妻曹氏(甘泉人年十九而寡守節撫孤洪武中旌)
白光翰妻郝氏(安塞人夫早亡遺子白崑未週歲歷盡艱苦撫育成立)李恭
妻景氏(安定人夫亡遺腹生裕苦教成立同縣郝容母孫氏年十九守節劉漢興母石氏年)
(十九遺腹生子與南征吉妻高氏並以節著)李榮妻劉氏(保安人年十八歸榮甫六)
(月榮卒自經於柩前成化中旌又靳希顔妻韓氏以苦節著)王紀妻張氏(延川人年)
(十九夫亡遺腹生男世寶竭力鞠育長就外塾歸必親課其業善事孀姑採樵汲水皆躬親之詔旌)
(其門曰縣張謹妻馬氏年十八撫遺腹子事孀姑賀氏以孝聞又楊一元妻曹氏夫亡殉節)劉
廷瑚妻郭氏(宜川人廷瑚知盧縣值寇破城同小姑丁香赴井死同縣郭景甫妻趙氏)
(夫亡撫幼子維聘既長遂縊死乂張千妻趙氏劉永宏妻王氏李永第妻張氏均以苦節著)焦
子學妻李氏(延長人夫亡守節嘉靖中旌同縣郭永安妻李氏年十九守節又董維新)
(妻王氏李鏜妻趙氏馬陽妻賀氏並青年喪夫撫遺腹子成立)張鏞妻周氏(鏞為靖邊)
(營千戶病殁氏年十九守節撫孤七十餘歲卒又舊安邊餘丁張紀妻梁氏夫亡誓以身殉越三日)
(自經死查瑾妻袁氏年十八瑾以救父陣亡氏聞不食死)時清妻柏氏(清為延安衞指)
(揮陣亡氏年十八無子守節六十一年卒正統中旌又沙繼勲妻常氏繼勳早卒年二十餘刻木於)
(堂事之如生垂四十年又張世功妻馬氏陶秉忠妻趙氏均年十九夫亡以苦節著)劉爾甲
妻楊氏(膚施人尚書兆孫女適中部貢生劉爾甲崇禎末避亂夜遇流賊以衣蒙面投崖死)
宋薊妻高氏(安塞人流賊起氏自鄉入城避之值賊至氏大罵賊截其耳束之馬上行)
(經深谷竦身墜崖死)薛文炳妻白氏(安定人崇禎末賊大至氏奮曰吾義不受賊逼)
(即投井死同時有張志道妻薛氏自縊死薛一翀妻高氏夫亡守妾子數年亦自鎰死郝建中妾陳)
(氏年十七投井死薛三樂子婦某氏服毒死王彦俊女適某氏夫被盜殺投冰孔死)韓炳衡
妻鄭氏(保安人炳衡舉進士崇禎中流賊破城索財物鄭氏曰吾夫清官焉取長物賊以白)
(刃脅之遂延頸受刃死同時貢生劉善慶妻張氏自經死王符妻李氏流賊至城下氏命婢取櫛沐)
(具曰吾將見先人地下耳城陷賊至氏罵不絶口賊刃其頰傷左耳氏掩耳投井死許志尚妻靳氏)
(年十八其夫城守被傷將死賊至欲掠之氏紿之曰夫死在旦夕待殁吾掩屍從汝是夕夫死氏葬)
(之牆下遂自投於井賊掖之將出復躍入死)馬萬選妻高氏(延川人崇禎九年為)
(流賊所掠氏厲聲罵賊賊強挾上馬氏奮身投崖死)
︹本朝︺薛之光妻田氏(膚施人事舅姑以孝聞康熙十六年朱龍叛被擄詈罵不從遂)
(遇害同縣吳大年妻左氏楊捷春妻趙氏朱文鳳妻尉氏李之正妻何氏均夫亡苦節雍正年間)
(旌)李天保妻王氏(安塞人天保為延安營卒康熙十八年調戍平涼挈氏同往後)
(從征四川牛頭山賊卒於軍氏年方少誓死不二扶櫬歸鄉里同縣張大美妻李氏年十九大美客)
(死氏聞之痛絶復蘇孝事翁姑撫孤成立何繼秀妻宋氏年未笄父患危症割股愈之適何而寡撫)
(遺腹子成立均雍正年間旌)強勷妻南氏(安定人年十九夫亡苦節同縣王運超妻)
(張氏強貴妻吳氏南苞妻石氏任覺民妻南氏張文藻妻石氏均雍正年間旌)牛紹孔
妻王氏(保安人年十七夫亡乞從子世禄爲嗣辛勤鞠育迄於成立同縣牛重輪妻王氏亦)
(以守節著均雍正年間旌)張宗妻黑氏(宜川人年二十夫亡姑以其少欲遣去氏)
(囓指自誓姑悔之氏承歡朝夕白首無間以禮法自持守節四十七年)劉姚舜妻梁
氏(延川人年二十夫亡遺一子目盲氏日夜焚香祝天子目復明守節六十三年)郭運隆
妻白氏(延長人年二十二夫亡晝耕夜織苦節撫孤每汲水採薪負兒於背守節四十五年)
(同縣朱秉寅妻羅氏李曰福妻鄭氏馮仕萃妻董氏王大臣妻沙氏均雍正年間旌)賀麟
妻郭氏(定邊人康熙十八年寇掠定邊麟被掠而亡氏年二十三奉姑育子歷五十餘年同)
(縣陶魁妻王氏年十八夫亡叔俊勸令改嫁氏翦髮刺指以誓守節終身賈世虎妻謝氏年二十夫)
(亡生子甫三月家甚貧從兄逼令改嫁終不從亢孝妻許氏夫亡年二十一苦志守節均雍正年間)
(旌)趙士魁妻張氏(膚施人年十六夫亡事翁姑克盡孝道教子成立茹貧守節三)
(十餘年乾隆三年旌同縣房象乾妻趙氏閻丕顯妻周氏李開唐妻陳氏趙妻夏氏閻孔訓妻)
(南氏尉鵬圖妻賀氏尹柱妻張氏馮紹緒妻劉氏高文煌妻任氏又烈婦孫三保妻張氏均乾隆年)
(閒旌)閻廷選妻党氏(安塞人夫殁毁面截髮誓不欲生翁姑勉以撫孤守節備)
(極艱苦乾隆三年旌同縣馬賦吉妻閻氏趙廷琮妻沙氏白煒妻閻氏宋柱妻孫氏韓世勛妻拓)
(氏高如辰妻白氏石㞵妻高氏李&KR3373;妻季氏郭士楊妻方氏高通妻李氏劉基敬妻白氏均乾隆年)
(閒旌)李煥妻王氏(甘泉人煥客亡長安氏號泣不欲生守節四十餘年仲子枝榮)
(負骸歸葬人稱母節子孝乾隆四年旌同縣孫汝賢妻張氏張場妻章氏路維妻白氏張星輝妻)
(毛氏張惟妻章氏王人翼妻岳氏均乾隆年間旌)強妻史氏(安定人夫亡年二十)
(七事孀姑孝姑失明氏以舌䑛復明撫嗣子如巳出守節四十餘年乾隆元年旌同縣孫宏毅妻)
(路氏張震翺妻南氏李禎妻党氏強行健妻南氏高璠璵妻張氏楊承基妻吳氏高愛民妻薛氏李)
(國藩妻張氏宜俊妻強氏史纂公妻薛氏張三德妻李氏徐尚禮妻魏氏楊銳妻王氏王貴妻任氏)
(史纂績妻薛氏王樑妻徐氏又烈女趙氏烈婦王寅妻田氏龐世書妻魯氏均乾隆年間旌)王
相妻宗氏(保安人年二十四夫亡守節五十餘年乾隆元年旌同縣王淡妻李氏趙詳)
(宗妻樊氏李敏妻劉氏徐本文妻王氏鄭宗周妻侯氏馬文林妻孟氏何清妻楊氏張光前妻李氏)
(曹一聘妻黑氏又烈婦白仁妻徐氏均乾隆年間旌)李茂妻趙氏(宜川人夫亡守)
(節三十餘年備嘗艱苦乾隆三年旌同縣張照鼎妻強氏張寅妻劉氏郭之漢妻吳氏楊積元妻)
(馮氏劉廷賓妻張氏楊廷標妻王氏楊廷楹妻王氏薛承瑄妻白氏劉震妻張氏均乾隆年間旌)
樊世良妻李氏(延川人年二十四夫殁撫孤守節四十餘年乾隆元年旌同縣李)
(文寶妻楊氏馬雲騄妻郝氏關漢鼎妻劉氏于寬妻馬氏樊學甫妻馬氏王有惠妻賀氏均乾隆年)
(間旌)蘭國棟妻劉氏(延長人守節五十餘年備嘗艱苦乾隆五年旌同縣何)
(毓俊妻李氏蘭伏成妻劉氏俱乾隆年間旌)高孝妻陳氏(定邊人夫亡守節甘貧茹)
(苦四十餘年乾隆十九年旌同縣趙廷璞妻張氏張應達妻馬氏許輝祖妻劉氏劉洛妻余氏崔)
(大柱妻馮氏鄭義妻劉氏李世雄妻盧氏劉汝桂妻白氏劉成妻李氏張峻飛妻孫氏高晏世妻何)
(氏又烈婦李之民妻韓氏均乾隆年間旌)柴芝蘭妻張氏(靖邊人明末歲饑芝)
(蘭偕長子璠負販遇盜死氏年三十奔告司兵者往求其屍不得乃指少子國梁謂仲子國棟曰此)
(足以祀柴氏矣吾與若往求屍即不得則死哀號匍匐果得夫及子屍以歸傭紉自給卒年七十八)
(乾隆十一年旌同縣李禹妻石氏張大謨妻李氏張漢遠妻賀氏鄭文軒妻王氏賀異妻姬氏鄧)
(穎異妻張氏劉宗景妻班氏劉宗昌妻李氏馮繼聖妻武氏劉大緒妻柴氏梁良桐妻徐氏白士靜)
(妻陳氏白芝妻李氏俱夫亡守節均乾隆年間旌)呼存性妻岳氏(膚施人夫亡守)
(節嘉慶二十一年旌同縣袁愷妻白氏梁紹登妻李氏張嘉猷妻盧氏劉作柱妻左氏均嘉慶年)
(間旌)野士昇妻趙氏(安塞人夫亡守節嘉慶二年旌)賈有順妻
薛氏(安定人捐軀明志嘉慶二十四年旌)王大德妻李氏(宜川人夫亡守)
(節與同縣張登科妻楊氏均嘉慶年間旌)劉興貴妻雒氏(延川人夫亡守節嘉)
(慶七年旌同縣馮命新妻曹氏郝濬妻干氏均嘉慶年間旌)
︹仙釋︺︹宋︺白雲片鶴(金明人為道士自稱白雲片鶴宣和初遊汴見趙鼎犬呼曰中興名)
(相他日又遇鼎曰吉陽相逢鼎紹興五年為相有重名晩竄吉陽忽與道士相見謂鼎曰憶疇昔之)
(言乎公將歸矣未幾鼎果卒)
︹土產︺麻布(元和志丹州延州賦麻布又銀州貢女稽布)毛毼(九域志保安軍貢府志保)
(安縣出羢)席(唐書地理志丹州土貢龍鬚席)蠟(唐書地理志延州土貢蠟宋書地理志延安府)
(貢黃蠟)蜜(元和志延州貢)樺皮(唐書地理志延州貢)牡丹(宋歐陽修牡丹譜丹州紅)
(延安紅皆彼土之傑然者通志牡丹自延安以西尤多土人刈以為薪)麝香(唐書地理志丹)
(州延州貢元和志同)黃鼠(明統志延川縣出)石油(明統志延長延川二縣出可燃燈療)
(瘡)藥(元和志延川出秦艽香附子若參九域志保安軍貢蓯蓉)
前總纂官(臣)丁善慶恭纂輯
前提調官(臣)許應藻恭覆輯
校對官(臣)顔以燠恭校
校對官(臣)章詒燕恭覆校
