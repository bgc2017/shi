大清一統志
開封府(四)
︹人物︺︹唐︺鄭元璹(開封人性察慧愛尚文㙯隋不襲父譯沛國公爵更封莘國公唐初授太)
(常卿突厥處羅可汗寇汾晉詔元璹諭罷可汗兵不聽囚之數年始得還帝曰卿可輩張騫蘇武矣)
(拜鴻驢鄕突厥提精騎數十萬攻太原詔元璹持節往隨語折讓數其背約突厥愧服引還朝廷賜)
(書襃美後轉左武侯大將軍以老致仕元璹幹敏所至常有譽五聘絕域危不脫終不自為解從孫)
(杲知名武后世終天官侍郎)郭孝恪(陽翟人少有奇節不治貲彥隋亂率少年數百附李)
(密使與李勣守黎陽密敗勣遣孝恪送款封陽翟郡公拜宋州刺史詔與勣經略武牢以東竇建德)
(之援洛也孝恪上謁秦王進計曰王世充力竭計窮建德悉衆遠不糧餉阻絕若固守武牢以軍汜)
(水隨機應變擒殄必矣秦王然之賊平置酒大會語諸將曰孝恪策擒賊王功固在諸君右遷上往)
(國歷貝趙江涇四州刺史所至有能名貞觀中拜崑邱道副大總管進討龜兹中流矢卒)鄭善
果(滎澤人父誠周大將軍開封縣公討尉遲迥戰死善果方九&KR0882;襲爵家人爲其幼弗告也及受)
(詔號泣不自勝入唐擢太子左庶子封滎陽郡公數爲太子陳得失檢校大理卿兼民部尚書奉法)
(持正風節顯公卿閒詔與裴寂等十人每奏事得升殿時以爲榮)李元道(世居鄭州唐貞)
(觀初累遷給事中姑臧縣男出爲幽州長史都督王君廓不法每以義裁紏之嘗遺元道婢乃艮家)
(子遣去不納擢常州刺史加銀青光祿大夫以祿歸第卒)李日知(滎陽人及進士第天授中)
(歷司刑丞時法令嚴吏爭爲酷日知獨平寬嘗免一囚死少卿胡元禮曰吾不去曹囚無生理日知)
(曰僕不去曹囚無死法皆以狀讞而武后用日知議爲給事中母老病取急調待數日鬚髮輒白母)
(未及封而卒方葬吏乃齎贈制日知殞絶於道左右爲泣莫能視服除累遷黃門侍郎景龍初同中)
(書門下平章事初安樂公主館第成中宗行幸燕從官賦詩日知獨以規戒睿宗他曰謂曰嚮非公)
(挺直何能爾即拜侍中後乞骸骨許之開元三年卒)劉仁軌(尉氏人少貧賤好學以通博聞)
(為陳倉尉部人折衝都尉魯凝豪縱犯法仁軌搒殺之擢咸陽丞累遷給事中為李義府所惡出為)
(青州刺史時伐遼使督漕而船覆沒坐免官以白衣隨軍初蘇定方平百濟留郎將劉仁愿守其城)
(後百濟復叛引兵圍仁愿詔仁軌檢校帶方州刺史統衆並發新羅兵為援仁軌請所頒歷及宗廟)
(諱謂人曰當削平遼海頒示本朝正朔皆如其言累功封樂城縣男拜同中書門下三品咸亨五年)
(為雞林道大總管東伐新羅破之進爵為公卒陪葬乾陵)崔知温(鄢陵人仕為左千牛稍遷)
(靈州司馬境有渾斛薩萬帳數擾齊民知温表徙河北自是人得就耕遷籣州刺史黨項羌三萬入)
(寇知温披闔不設備羌怪之不敢進會將軍權善才率兵至大破其衆分降口五百贈知温知温辭)
(累遷尚書左丞永隆初特詔同門下三品遷中書令卒諡曰忠)崔知悌(知温兄為中書侍郎)
(與戴至德郝處俊李敬元等同賜飛白書贊而知悌以忠勤見表遷尚書左丞裴行儉之破突厥斬)
(泥熟匐殘落保狼山詔知悌馳往定襄慰將士佐行儉平夷寇有功終戶部尚書)格輔元
(浚儀人父處仁仕隋為剡丞與同郡王孝逸繁師元靖君亮鄭祖咸鄭師善李行簡盧協皆有名號)
(陳留八俊輔元擢明經累遷同鳳閣鸞臺平章事忤諸武來俊臣誣輔元謀反遂及誅子遵亦舉明)
(經第亡命匿中牟十餘年神龍初訴父冤擢贊善大夫輔元兄希元洛州司法參軍同章懹太子注)
(范蔚宗後漢書者)吳兢(浚儀人少厲志貫知經史方直寡諧惟與魏元忠朱敬則游二人薦)
(兢才堪論撰詔直史館修國史累遷起居郎明皇時數陳得失帝頗納之進封長垣縣男卒年八十)
(兢敘事簡核號良史初與劉知幾撰定武后實錄敘張昌宗誘張說誣證魏元忠事賴宋璟等激厲)
(轉禍為忠後說為相屢以情蘄改辭曰㧦公之情何名實錄卒不改世謂今董狐云)白履忠
(浚儀人貫知文史居古大梁城時號梁邱子景雲中召為校書郎棄官去開元十年刑部尚書王志)
(愔薦履忠博學守操國子監祭酒楊瑒又表其賢召赴京師辭疾不任職詔拜朝散大夫乞還手詔)
(許遊京師徐反里閭履忠留數月乃去)鄭潛曜(滎陽人父萬鈞駙馬都尉滎陽郡公母代)
(國長公主開元中王寢疾潛矅侍左右造次不去累三月不靧面主疾劇刺血為書請諸神丐以身)
(代火書而神許二字獨不化翌日立愈戒左右無敢言後尚臨晉長公主歷太僕光祿卿)鄭虔
(滎陽人天寶初為協律郎元宗愛其才置廣文館以虔為博士虔善圖山水好書嘗自寫其詩并畫)
(以獻帝大署其尾曰鄭虔三絶遷著作郎安祿山反偽授虔水部郎中因稱風緩求攝市令潛以密)
(章達靈武賊平貶台州司戶參軍事後數年卒虔學長於地理山川險易方隅物產兵戍衆寡無不)
(詳嘗為天寶軍防錄言典事該諸儒服其善著書時號鄭廣文)劉昌(開封人善騎射天寶末從)
(張介然討安祿山史朝義圍宋州城中食盡且降昌說刺史李岑以待救俄而李光弻援兵至賊夜)
(潰劉元佐鎮汴擢昌左廂兵馬使以三千兵守寕陵李希烈衆五萬攻之相距四十餘日賊數敗乃)
(解去加檢校工部尚書貞元中遷四鎮北廷行營兼涇原節度以功檢校尚書右僕射封南川郡王)
(在邊凡十五年軍有羡食邊障以安)朱忠亮(浚儀人舉明經不中往事薛嵩為禆將屯普潤)
(開田峙糧以功擢太子賓客朱泚亂率麾下四十騎至奉天封東陽郡王為定難功臣憲宗立授涇)
(原四鎮節度使改封丹陽卒)鄭雲逵(滎陽人登進士第去客燕朔朱滔辟為判官滔助田)
(悅雲逵諫不從遂棄室自歸德宗擢諫議大夫帝在梁雲逵依李晟晟表以為軍司馬元和初為京)
(兆尹卒)鄭餘慶(滎陽人少善屬文擢進士第貞元十四年拜中書侍郎同中書門下平章)
(事每奏對多傅經義以事貶柳州司馬憲宗立復拜同中書門下平章事時主書滑渙與宦人劉光)
(琦相倚為姦執政頗姑息至餘慶議事渙傲然指畫諸宰相前餘慶叱去後渙以贓敗帝寖聞叱去)
(事善之累遷尚書左僕射帝患典制不倫謂餘慶淹該前載乃詔為詳定使凡增損儀規號稱詳衷)
(穆宗立加檢校司徒餘慶少砥礪行己完潔仕四朝其祿悉賙所親後生内謁必諄諄教以經義卒)
(諡曰貞)鄭珣瑜(滎澤人少孤値天寶亂退耕陸渾山以養母不干州里大歷中以諷諫主)
(文科高第授大理評事累遷吏部侍郎為河南尹清靜惠下召進門下侍郎同中書門下平章事順)
(宗立王叔文内交閹人攘撓政機韋執誼為宰相居外奉行與叔文同飯閣下珣瑜曰吾可復居此)
(乎命左右取馬歸臥家不出七日罷為吏部尚書卒諡文獻)鄭絪(餘慶從父行也幼有竒志)
(善屬文擢進士宏詞高第累遷中書舍人德宗置六軍統軍除制用白麻中尉竇文瑒陰諷宰相進)
(擬如統軍比絪當作制奏言陛下特以寵文瑒耶遂著為令也帝悟并罷統軍用麻順宗病不得語)
(王叔文與牛美人用事憚廣陵王雄睿欲危之帝召絪草立太子詔絪輒書曰立嫡以長帝頷乃定)
(憲宗即位拜中書門下平章事太和中以太子太傅致仕卒諡曰宣絪本以儒術進守道寡欲所居)
(不為烜赫事以篤實稱善名理學世以耆德推之)鄭覃(珣瑜子以蔭𥙷宏文校書郎擢諫議)
(大夫憲宗取五中官為和糴使覃奏罷之寶歷初擢京兆尹文宗召為侍講學士進工部侍郎覃於)
(經術該深醇篤守正帝尤重之拜同中書門下平章事封滎陽郡公覃既名儒故以宰相領祭酒請)
(太學五經經置博士武宗初授司空致仕卒覃清正退約位相國所居第不加飾内無妾媵)鄭
朗(覃弟始辟山南幕府入遷右拾遺擢起居郎文宗與宰相議政適見朗執筆螭頭下謂曰向所)
(論事亦記之乎朕將觀之朗曰臣執筆所書者史也故事天子不觀史帝悅謂宰相曰朗可謂善守)
(職者累拜工部尚書同中書門下平章事中人李敬實排朗騶導馳去朗以聞宣宗即斥敬實久之)
(以疾自陳罷為太子少師卒)鄭澣(餘慶子本名涵第進士累遷右𥙷闕敢言無所諱憲宗謂)
(餘慶曰涵卿令子而朕直臣也可更相賀遷考功員外郎時刺史或迫吏下紀功愛涵請責觀察使)
(以杜其欺文宗立入為侍講學士帝使萃擷經史為要錄愛其博而精試舉諸條摘問之隨即酬析)
(無留荅因賜金紫服累進尚書左丞出為山南西道節度使以戶部尚書召未拜卒諡曰宣子處誨)
(文辭秀拔仕歷宣武節度使撰明皇雜錄為時盛傳)鄭肅(滎陽人以儒世家肅力於學有根柢)
(第進士書判拔萃𥙷興平尉累擢太常少卿博士有疑議往咨必據經條荅開成二年拜吏部侍郎)
(兼賓客爲太子授經既而太子爲讒所乘肅因入見言天下大本不可輕動意致深切帝爲動容朝)
(廷謂肅臨義不可奪挺挺有大臣節會昌五年以檢校尚書右僕射同中書門下平章事與李德𥙿)
(協心輔政宣宗即位罷爲荆南節度使卒諡文簡孫仁規仁表皆豪爽有文)劉瑑(仁軌五世)
(孫第進士遷左拾遺諫罷武宗方士言多懇愊大中初擢翰林學士宣宗始復關隴書詔夜數十瑑)
(捉筆遽成辭皆允切遷刑部侍郎乃裒彙敕令可用者由武德訖大中凡二千八百五十六事參訂)
(重輕號大中刑律統類以聞法家推其詳進宣武軍節度使徙河東節度使未幾詔同中書門下平)
(章事領度支加工部尚書卒)鄭從讜(澣子及進士第𥙷校書郎咸通中爲吏部侍郎銓次)
(明允出爲河東節度徙定武以善最聞改嶺南節度交廣晏然僖宗立召爲刑部尚書擢同中書門)
(下平章事河東兵亂復拜河東節度兼行營招討使既視事推捕反賊誅其首惡士皆寒毛惕伏中)
(和三年召拜司空復秉政以&KR1282;乞骸骨拜太子太保還第卒諡文忠)鄭亞(滎陽人爽邁有文舉)
(進士賢良方正書判拔萃三中其科李德𥙿高其才守浙西辟置幕府擢監察御史累拜給事中出)
(爲桂管觀察使貶循州刺史卒)鄭畋(亞子舉進士以書判拔萃擢渭南尉宣宗時入翰林爲學)
(士知制誥僖宗立以兵部侍郎進同中書門下平章事請以嶺南鹽鐵委廣州節度使歲煮海取鹽)
(直四十萬緡市虔吉米以贍安南罷荆洪等漕役再遷門下侍郎封滎陽郡候乾符六年罷明年爲)
(鳳翔隴西節度使黃巢陷東都遣兵戍京師以家財勞行妻自紝戎衣給戰士帝之梁洋畋請便宜)
(從事賊將王璠來攻畋設伏兵鏖戰殺賊二萬級與涇原諸帥約盟傳檄天下遠近咸聳各思治兵)
(立功巢大懼因是不敢西謀復拜司空門下侍郎平章事坐籌帷幄終能復國卒諡文昭)鄭裔
綽(覃子峭立有父風以門蔭進累遷諫議大夫宣宗初劉潼授桂管觀察使裔綽固爭潼被責未)
(久不宜付廉察帝追罷之遷給事中楊漢公爲荆南節度使坐貪沓貶尋拜同州刺史裔綽與鄭公)
(輿封還制書諫曰同州太宗興王地當愼所付且漢公墨沒敗官奈何以重地私之帝變色翌口貶)
(商州刺史後終太子少保)鄭綮(滎陽人及進士第歷廬州刺史&KR0882;滿去贏錢千緡藏州庫後它)
(盗至終不犯鄭使君錢遷給事中杜宏徽任中書舍人綮以其兄讓能輔政不宜處禁要上還制書)
(不報輒移病去昭宗時拜禮部侍郎同中書門下平章事)張士巖(汴州人性至孝父病藥須)
(鯉魚冬月冰合有獺銜魚至前得以供父父遂愈母癰士巖吮血父亡廬墓有虎狼依之)︹五代︺
︹梁︺王延(鄭州長豐人少好學嘗以賦謁梁相李琪琪為之稱譽拜中書舍人權知貢舉人皆)
(稱其公累遷刑部尚書以太子少保致仕卒延為人重然諾與其弟規相友愛五代之際稱其家法)
(焉)︹宋︺梁周翰(管城人幼好學十歲能屬詞周廣順二年舉進士宋初為祕書郎直史館)
(乾德中獻擬制二十篇擢右拾遺五代以來文體卑弱周翰與高錫柳開范杲習尚淳古齊名友善)
(當時有高梁柳范之稱改左𥙷闕會將郊祀上䟽請減諸道租賦以寬民力雍熙中兼史館修撰復)
(置左右史命周翰與李宗諤分領之咸平三年召入為翰林學士受詔與趙安易同修屬籍唐末喪)
(亂籍譜罕存周翰剙意爲之頗有倫貫遷工部侍郎卒有集五十卷及續因話錄)趙修己
(浚儀人少精天文推步之學晉天福中李守真表為司戶參軍軍中占候多中守真陰懷異志修己)
(屢以禍福諭之不聽遂辭疾歸周祖鎮鄴奏參軍謀密與決渡河之計即位以為鴻臚少卿遷司天)
(監顯德中累加檢校戶部尚書宋初遷太府卿判監事)石守信(浚儀人仕周領洪州防禦)
(使太祖即位改領歸德軍節度李筠叛守信討平之移鎮鄆州乾德初稱疾乞解兵權帝從之累拜)
(中書令加檢校太師晉封衞國公卒諡武烈)薛居正(浚儀人少好學有大志後唐清泰初)
(登第宋建隆三年為樞密直學士乾德初加兵部侍郎時河南府饑逃亡者四萬家居正馳傳招集)
(浹旬閒民盡復業以本官參知政事監修五代史逾年畢進平章事益修政事以副上意太平興國)
(初進位司空卒諡文惠居正性孝行純居家儉約為相任寬簡不好苛察士君子以此多之好讀書)
(為文落筆不能自休子帷吉集為三十卷上之賜名文惠集咸平元年配享藝祖廟廷)和峴
(浚儀人父凝晉宰相峴歷任著作郎建隆初授太常博士乾德中詔峴議禮多所更定帝以雅樂聲)
(高詔峴講求其理以均節之自是八音和暢累官太常丞分司西京端拱初以所著奉常集五卷祕)
(閣集二十卷注釋武成王廟讚五卷奏御上甚嘉之授主客郎中卒弟㠓太平興國八年擢進士第)
(增益父凝所著疑獄集為三卷并𥙷注古今孝弟集成十卷以獻累官左正言與王旦同判吏部銓)
劉廷翰(浚儀人父紹隱晉天福中以隊長戍魏博范延光反力戰死周世宗鎮澶淵廷翰以)
(膂力隸帳下即位累從征伐宋初預平上黨維揚太平興國時遷雲州觀察使率兵屯眞定遼兵南)
(侵廷翰大敗其衆於蒲城以功領大同軍節度累官大名尹天雄軍節度廷翰自衞士至上將寬厚)
(容衆雖不事威嚴而長於御下)高頔(雍邱人後唐清泰中舉進士乙科周顯億中為天雄軍掌)
(書記以病免雍熙中宰相宋琪言其素行廉介老而彌厲拜左補闕致仕卒頔有清節力學強記手)
(寫書千餘卷符彦卿待之甚厚或過致優給頔計口受費餘皆不納)孔守正(浚儀人周世宗)
(征淮南以材勇選為東班水旨宋初遷驍雄副指揮使太祖征太原遼兵來援晉陽守正大敗之從)
(征晉陽率兵力戰晉軍遂潰從征范陽擊敗遼兵自是遼兵不敢近塞累官安化軍留後卒)許
均(開封人建隆中應募征遼州以功𥙷武騎十將開寶中從征金陵率衆陷水寨從征河東攻隆)
(州城先登遷副都指揮使出屯杭州端拱初從擒趙保忠咸平初從殺賊黨於廣都累遷永興軍部)
(署車駕將巡澶淵詔均與向敏中等提總諸州巡檢捕盜事至河陽召赴行在有王長壽者聚徒剽)
(刦均以方略擒長壽斬獲惡黨皆盡擢本州團練使尋知代州代還卒子懷德善騎射擊刺擢鄜延)
(路副總管夏人入寇破之又解延州圍累遷保寕進雄二節度)周審玉(開封人父勳事唐明)
(宗累立戰功周顯德初審玉蔭𥙷殿直從世宗於瓦橋關甚見親信建隆初累遷西京作坊使雍熙)
(中遼兵犯塞審玉為監軍先鋒劉緒陷賊審玉躍馬趨擊拔緒而還以勇敢聞咸平初知鳳翔府代)
(還俄丁内艱服闋拜章請老得千牛衞大將軍致仕)盧斌(開封人以筆札事晉邸太平興國初)
(補殿直雍熙中領兵屯霸州會大舉北伐斌以千弩斫寨遼兵遁去遂克涿州端拱中累官梓遂十)
(二州都巡檢使許便宜從事在川陜六年以孤軍禦寇累立戰功還拜東上閤門使檢校左僕射成)
(平初卒)常思德(開封人周顯德初以材勇應募累遷神衞都虞侯䔨熙初從曹彬征幽州)
(淳化中李順叛蜀命往䕫峽招捕盡殲其黨以功授汝州刺史初曹彬北征不利至涿州左右皆潰)
(散獨思德以所部護至易州語人曰既備戎行則與主帥同死生可也若視利害以爲去就將何面)
(日見君父乎咸平初改陳留都監換左神武大將軍卒)尹繼倫(浚儀人建隆時爲殿直預)
(平嶺表下金陵太平興國初充北面緣邊都巡檢使端拱中遼兵入寇繼倫奮擊殺其將衆驚清死)
(者無數餘悉引去遼兵相戒曰當避黑面大王以繼倫面黑故也累遷靈慶兵馬副都部署卒)袁
逢吉(鄢陵人四歲能誦爾雅孝經七歲兼通論語尚書開寶八年擢三傳第除豐城令淳化中)
(歷水部郎中宰相呂蒙正薦其有經術至道初知夔州累拜鴻臚少卿卒逢吉性修謹練達時務初)
(鄆州牧馬草地侵民田數百頃牒訢連上凡五遣使按視不決逢吉受命往則悉還所侵田民咸德)
(之)宋準(雍邱人開寶中舉進士擢甲科授祕書郎直史館使遼復命稱旨雍熙中累遷金部)
(郎中端拱二年卒準美風儀善談論辭采清麗莅官所至有聲盧多遜之南流也李穆坐同門生黜)
(免準因奏事盛言穆有檢操常惡多遜專恣固非其黨也帝悟復穆官時論以此稱之)孔維
(雍邱人乾德四年九經及第太平興國初擢授太子左贊善大夫使高麗王治問禮維對以君臣父)
(子之道升降等威之序治悅曰今日復見中國之夫子也雍熙三年擢國子司業將有事藉田維起)
(周禮至於唐書凡沿革制度並錶以獻觀者稱其博又上書請禁原𧖟以利國馬帝嘉其援引經據)
(以章付史館拜國子祭酒兼工部侍郎卒維以經術受知嘗建議乞廣太學受詔與學官校定五經)
(疏義未畢卒)戴興(雍邱人年十餘歲以勇力聞太平興國時遷御龍直副指揮使從征太原)
(先登端拱中出師鎮定二州時盜賊羣起會五巡檢兵討之踰月不能克興陰勒所部潛出擊之擒)
(戮殆盡淳化五年為定武節度使咸平初知京兆府卒)上官正(開封人少舉三傳雍熙中)
(召授殿前承旨淳化中轉作坊副使李順之亂正奮勵士氣以禦之斬馘殆盡超為劒門刺史又擢)
(崇儀使領昭州刺史初川賊甚盛朝議深以棧路為憂正以孤軍力戰挫賊鋒自是閣道無壅師得)
(長驅而入尋與雷有終並為西川招討使景德中再表引年授左龍武大將軍平川防禦使以本官)
(致仕按正為作坊副使在淳化中舊作雍熙中誤今據宋史改正)畢士安(代州雲中人少)
(好學事繼母祝氏以孝聞祝氏曰學必求良師友乃與如鄭得楊璞韓丕劉錫為友因為鄭人乾德)
(四年舉進士眞宗立拜工部侍郎樞密直學士景德初兼祕書監應詔陳選將餉兵理財之策眞宗)
(嘉納進參知政事入謝眞宗曰行且相卿士安對曰臣駑朽不足以勝任寇準兼資忠義喜斷大事)
(此宰相才也未閱月以本官與準同拜平章事二年卒諡文簡士安端方沈雅有清識藴藉美風采)
(善談吐所至以嚴正稱嘗權知開封府事時近臣有恃勢強娶民閒定婚女其家訴於府士安奏還)
(之)楊璞(新鄭人善歌詩士大夫多傳誦與畢士安尤相善每乘牛往來郭店自稱東野遺民)
(嘗杖策入嵩山窮絕處搆思為歌詩兄數年得百餘篇被召還作歸耕賦以見志眞宗朝諸陵道出)
(鄭州遣使以茶帛賜之)張煦(開封人雍熙二年為鎮定邢趙山西土門路都巡檢使遼騎兵)
(剽境上煦以所部走之咸平中王均亂蜀以煦為綿漢劎門路都巡檢使賊平以功就還正使為邠)
(寕環慶路鈐轄累躡寇入賊中掩殺甚衆有詔嘉奬天禧三年徙并代鈐轄以老疾求近郡得知磁)
(州卒煦明術數善相宅時稱其妙)薛惟吉(浚儀人少有勇力以蔭累官右千牛衞大將軍)
(丁父憂居喪有禮多接賢士大夫頗涉獵書史時論翕然稱之帝令知澶州歷遷左領軍衞大將軍)
(折節下士輕財好施所至有能聲)向敏中(開封人父瑀仕漢符離令性嚴毅躬自教督敏)
(中太平興國進士判大理寺時沒入祖吉贓錢分賜法吏敏中引鍾離意委珠事獨不受歷知樞密)
(院同平章事天憘初加吏部尚書進右僕射兼門下侍郎是日翰林學士李宗諤當對帝曰朕未嘗)
(除僕射敏中應喜賀客必多卿往觀之既至門闌寂然宗諤入賀敏中但唯唯使人問庖中今日有)
(親賓飲宴否亦無一人明日以所見對帝曰向敏中大耐官職三年進左僕射昭文館大學士卒諡)
(文簡敏中姿表瓌碩有儀矩性端辱豈弟多智曉民政善處繁劇愼於采拔居大任三十年時以重)
(德目之子傳範以父任歷密州觀察使以索中貲千餘萬葬族人在殯者六十四喪)石保興
(浚儀人父守信領歸德節度保興以蔭𥙷供奉官年最少應對明白帝奇之累遷銀夏綏府都巡檢)
(使至道初擊岌伽羅膩數族殱之咸平中知威虜軍夏人入鈔保興發官庫給戰士主者國執不可)
(保興曰城急如此安假中覆事定覆而不允願以家財償之拜棣州防禦使徙知邢州改澶州以疾)
(還京師未幾卒弟保吉景德初累官武寕軍節度同平章事冬幸澶淵命與李繼隆為排陣使遼騎)
(數萬驟至城下保吉不介馬而馳當其鋒遼人引去大中祥符初加檢校太師卒)李繼宣
(浚儀人乾德中補右班殿直栽十七歲命往陜西捕虎殺二十餘生致二虎一豹以獻雍熙三年曹)
(彬北伐繼宣從先鋒力戰以功超授崇儀使累遷鎮州行營鈐轄屢吹遼兵咸平四年累拜西上閤)
(門使領康州刺史為前陣鈐轄敵至繼宣整所部與秦翰師合勢大戰敵走上羊山繼宣逐之環山)
(麓馬中矢斃凡三易馬進至牟山谷大克捷詔書稱奬加官及食邑大中祥符初授西京水南郡巡)
(檢使六年卒)蔚昭敏(祥符人眞宗為襄王昭敏自東班殿侍選隷府帝即位累遷崇儀使)
(冀貝行營兵馬都監遼以五千騎突至昭敏敗之敵遁去師不失一人咸平中為鎮定高陽關三路)
(先鋒遼兵退趨莫州昭敏追至州東三十里斬首萬餘級擒生口甚衆遼人委器甲遁去累遷保靜)
(軍節度使卒)張耆(開封人年十一給事眞宗藩邸咸平中為鎮州行營鈐轄又徙定州遼兵)
(圍望都耆閒道往援城己陷矣耆與力戰身被數創殺其裊將遷昭州團練使明年遼兵復入帝欲)
(親征者奏邊事十餘條帝東封遷殿前都虞侯時建玉清宫耆疏謂殫國財力非所以水天意景德)
(中累遷樞密使加尚書左僕射封徐國公者為人重密有智頗知傳記及術數之學言象緯輒中以)
(太子太師致仕卒)王顯(開封人性謹介不好狎未嘗踐市肆累遷至樞密使加檢校太師改)
(授山南東道節度同中書門下平章事定州路行營都部署河北都轉運使兼知定州吏民言顯治)
(狀願借留景德初徙知天雄軍卒子希逸以蔭補供奉官好學尤熟唐史聚書萬餘卷咸平初加祠)
(部員外郎)崔立(鄢陵人祖周度仕周為泰寕軍節度判官慕容彥超叛周度以大義青之見殺)
(立舉進士第累遷太常少卿歷知棣漢相潞兖鄆涇七州開河溉田賑饑弛賦所全活甚衆性淳謹)
(尤喜論事大中祥符閒帝既封禪士大夫爭奏上符瑞獻贊頌立獨言水發徐州旱連江淮無為烈)
(風金陵失火天所以警驕惰戒淫佚也區區符瑞何足為治道言哉前後上四十餘事進尚書工部)
(侍郎致仕卒)王繼英(祥符人咸平初領恩州刺史拜宣徽北院使知樞密院事小心惧靖)
(以勤敏稱帝倚賴之景德初授樞密使加特進檢校太傅卒)王延德(東明人延德總角宣)
(祖愛其謹重召置左右太宗尹京署為親校尤被倚信咸平初出知華州為東舊城都巡檢使明年)
(請告還郡卒延德所至好㦏集近事掌御廚則為司饍錄掌皇城司則為皇城記事錄從郊祀為行)
(宫使則為南郊錄奉詔修内則為版築記從靈駕則為永熙皇堂錄山陵提轄諸司記及治郡則為)
(下車奏報錄先是詔使官修太祖太宗實錄多以國初事訪延德又上太宗南宫事迹三卷)劉
師道(東明人雍熙二年舉進士歷幕職十年擢著作左郎出知彭州就加監察御史大中祥符)
(二年以兵部郎中知潭州敏於吏事所至有聲歲滿加樞密直學士擢左司郎中卒師道性慷慨尚)
(氣善談世務與人交敦篤工為詩多與楊億輩酬唱當時稱之)李及(其先范陽人後徙鄭州及)
(舉進士再調昇州觀察推官寇準薦其才累拜御史中丞及資質清介所治簡嚴喜慰薦下吏而樂)
(道人之善在杭州惡其風俗輕靡不事宴遊一日胃雪出郊衆謂當置酒召客獨造林逋清談至暮)
(而歸)白守素(開封人以蔭補東班承旨以善射授供奉官三遷至供備庫使眞宗以威虜扼)
(北道要害尤甚聞中素久練邊計命為鈐轄戌順安景德元年遼侵長城守素發兵破之斬首級獲)
(器械甚衆徙屯冀州轉運使劉綜舉其智勇材任將帥加領康州刺史儀為眞定鈐轄遼兵内侵敗)
(其前鋒守素居邊歲久北庭頗畏服之再遷南作坊使卒)史方(開封人補殿侍澧州民訴下谿)
(州蠻侵其土地遣乘驛往視自竹疎驛至申文崖復地四百餘里得所掠五百餘人又置澧州武口)
(楊泉索谿四寨以扼賊衝就知邵州徙澧州天禧中遷愛州刺史西京作坊使卒)陳越(尉氏)
(人少好學尤精歷代史善屬文詞氣俊拔咸平中舉賢良策入第四等解褐將作監丞遷著作佐郎)
(直史館預修冊府元龜車駕朝陵掌留司名表時稱為工自是兩府牋奏多命草之勳貴家以銘志)
(請者甚衆遷太常丞擢左正言越耿概任氣喜箴切朋友放曠杯酒家徒壁立不以屑意大中祥符)
(五年卒)李居正(開封人七世同居又張仁過亦開封人四世同居咸平中旌表仍蠲其課)
(調)王世及(河陰人聚居至七百口累數十百年詔加旌表仍蠲其課調)張希一
(耆之子以父任累官河北緣邊安撫副使請徙邊兵内地以寬糴費每州歲為市平糴邊穀使人不)
(能高下其價戌卒之孥給糧光軍士一日使其家為伍保坐以逃亡之累皆著為法累使遼遼人嘗)
(以雄州不當禁漁界河及役白溝兩屬為言希一曰界河之禁起於大國統和年移文尚存白溝本)
(輸中國田祖我太宗特除之自是大國侵年立稅故名兩屬惡有中國不役之理遼人詞塞以均州)
(防禦使提舉集禧觀卒弟利一以蔭累遷西上閣門使嘉州團練使遼人刺兩屬民為兵民不堪其)
(辱利一綏徠之有大姓舉族南徙慕而來者至二萬利一發廪賑恤且移告涿州自是不敢復刺終)
(雄州團練使)鞠詠(開封人少孤好學自立舉進士試祕書省校書郎知山陰縣天聖初召為)
(監察御史錢惟演自亳州來朝圖入相詠言惟演憸險若遂以為相必大失天下望語諫官劉隨曰)
(若相惟演當取白麻廷毁之惟演乃亟去時王欽若復相詠疾欽若阿倚數睥睨其短出通判信州)
(欽若卒還詠殿中侍御史天聖六年夏大星晝殞詠條上五事河北京師旱饑奏請出太倉米十萬)
(石賑之八年特置天章閣待制以詠及范諷為之明年詠卒嘗著道釋雜言數十篇)魚周詢
(雍邱人早孤好學舉進士第累拜右諫議大夫權御史中丞慶歷八年手詔近臣訪天下之務執政)
(及近臣所對多疎闊帝頗嘉周詢詳敏出知永興軍改知成德軍周詢性和易聞見該洽明吏事及)
(卒帝嗟悼之)韓億(雍邱人舉進士歷知永城洋州相州有治聲仁宗時判大理寺丞三司更)
(茶法歲課不登億承詔劾之由丞相而下皆坐罰以樞密直學士知益州賑救貧民疏九升江溉田)
(數千頃景祐二年同知樞密院事時承平久武備不戒乃請二府各列上才任將帥者數十人稍試)
(用之除戶部侍郎參知政事官至尚書左丞以太子少傅致仕卒諡忠獻億性方重治家嚴飭雖燕)
(居未嘗有惰容親舊之孤貧者嘗給其婚葬每見諸路有攟拾官吏小過者輒顔邑不懌曰奈何錮)
(之於盛世子綜舉進士中第通判鄧州天雄軍河溢金隄民依邱冢綜令曰能濟一人予市錢民爭)
(操舟栰以濟己而邱冢多潰累遷邢部員外郎知制誥)張逸(滎陽人進士及第知襄州鄧城)
(縣有能名知州謝泌將薦逸先設几莚置章其上望闕再拜曰老臣為朝廷得一良吏累遷尚書兵)
(部郎中以樞密直學士知益州卒於官)楊仲元(管城人第進士調宛邱主簿歷官光祿卿)
(改中散大夫戒諸子曰吾居官五十年未嘗以私怒加人雖杖刑之微苟有兩比不敢與重法以是)
(為報國耳)劉平(祥符人剛直任俠善弓馬讀書強記進士及第拜監察御史數上疏論事為丁)
(謂所忌寶元初遷鄜延路副總管元昊盛兵圍延州平督騎兵晝夜倍道行至三川口都監黃德和)
(巡檢万俟政郭遵所將兵悉至結陣東行與敵遇德和衆潰平轉鬭三日被執死贈朔方軍節度使)
(兼侍中諡壯武平弟兼濟以蔭𥙷三班奉職善騎射讀兵書知大旨擢左侍禁鄜延路兵馬都監夏)
(人寇邊兼濟敗之累遷河北緣邊安撫副使知雄州徙冀州改忻州卒)郭遵(開封人家世以)
(武功稱遵少隸軍籍稍遷殿前指揮使乾興中徙延州西路都巡檢使元昊寇延遵遇敵馳馬入陣)
(所向披靡黃德和兵潰遵奮擊期必死敵縱遵使深入攢兵注射馬踠仆地被殺特贈果州團練使)
任福(其先河東人後徙開封仁宗時累擢秦鳳路副總管詔陜西增城壘器械福受命四十日)
(而戰守之備皆具以功累拜賀州防禦使元昊謀寇渭川福引輕騎趨戰斬首數百夏人棄馬駝佯)
(北福踵屯好水川追奔至籠竿城伙發自山背下擊士卒多墜崖塹相覆壓福力戰身被十餘矢有)
(小校劉進勸福自免福曰吾為文將兵敗以死報國耳揮四刃鐵簡挺身决鬭鎗中左頰絕其喉而)
(死子懷亮亦死之贈武勝軍節度使兼侍中)王珪(開封人少拳勇善騎射能用鐵杵鐵鞭仁)
(宗時為涇原路行營都監至黑山焚敵族帳獲首級馬駝甚衆會敵大入以兵五千從任福屯好水)
(川連戰三日鞭鐵撓曲手掌盡製奮擊自若馬中鏃兄三易猶馳擊殺數十人矢中目乃還夜中卒)
(贈金州觀察使)桑懌(雍邱人勇力過人有謀略嘗遭大水有粟二廩將以舟載之見百姓走避)
(水者遂棄其粟而載之歲饑聚人共食其粟盡而止擢右班殿直明道末京西有惡賊二十三人樞)
(密院召懌往捕盡擒諸盜還樞密吏求銀為致閤門祇候懌曰用賂得官非我欲也宜州蠻叛官軍)
(不能制因命懌往盡手殺之還授閣門祗候寶元初遷鄜延路都監徙涇原路屯鎮戎軍與任福遇)
(敵於好水川力戰而死贈解州防禦使)丁度(祥符人強力學問大中祥符中登服勤詞學科)
(爲大理評事判史部南曹上書論六事章獻太后善之㦄遷翰林學士條上十策名曰備邊要覽慶)
(歷中拜鍴明殿學士知審刑院帝嘗曰度在侍從十五年數論天下事未嘗及私擢樞密副使參知)
(政事遷尚書左丞卒諡文簡度性淳質不爲威儀居一室十餘年左右無姬侍然喜論事在經筵歲)
(久帝每以學士呼之而不名)馬遂(開封人爲北京指揮使聞王則叛詣留守賈昌朝請擊賊)
(昌朝因使持榜入貝州招降諭以禍福輒不荅遂奮起扼則喉毆之流血賊黨攢刀聚譟至斷一臂)
(猶詈則曰妖賊恨不斬汝萬段賊支解之仁宗歎息贈宫苑使封其妻旌忠縣君官其子五人後得)
(殺遂者驍捷卒石慶使其子剖心而察之)范恪(開封人康定元年以功遷供備庫副使恪有弓)
(勝一石七斗其前鏃如鏵名曰鏵弓凡所發必中至一箭貫二人臨難敢前數有戰功累遷侍衞親)
(軍馬步軍副都指揮使出爲永興寕副都總管卒)孫節(開封人以才勇補右侍禁與狄青同)
(在延州數攻破敵寨有功累遷西京左藏庫副使及青討儂智高辟隸麾下至歸仁鋪節為前鋒直)
(前搏戰賊銳甚鏖戰山下中鎗而殁贈忠武軍節度留後)宋庠(安州安陸人後徙開封之雍邱)
(天聖初舉進士第一擢大理評事遷左正言郭皇后廢庠與御史伏閤門爭論久之知制誥為翰林)
(學士寶元中以右諫議大夫參知政事&KR1608;儒稚練故事自執政遇事輒分別是非歷官檢校太尉同)
(平章事充樞密使封莒國公數言國家當愼固根本畿輔宿兵常盈四十萬羨則出補更戍祖宗初)
(謀也不宜輕改英宗即位封鄭國公判亳州以鎮靜為治以司空致仕卒諡元獻庠與弟祁俱以名)
(擅天下讀書至老不倦天資忠厚嘗曰逆詐恃明殘人矜才吾終身弗為也人以此稱其長者子充)
(國性剛介刻意問學自謂宰相子不與寒士競進仁宗召試賜進士累官至太常禮院以孝稱)宋
祁(庠之弟與庠同時舉進士人呼曰二宋以大小别之釋褐復州推官遷太常博士詔定新樂遷)
(尚書工部員外郎權三司度支判官方陜西用兵調費日蹙上䟽請去三冘節三費為翰林學士改)
(龍圖閣學士史館修撰修唐書累遷工部尚書拜翰林學士承旨卒祁兄弟皆以文學顯而祁尤能)
(之善議論修唐書十餘年出入内外常以稿自隨所至治事明峻好修條教追諡曰景文)王拱
辰(咸平人年十九舉進士第一通判懷州慶歷元年為翰林學士權知開對府拜御史中丞夏竦)
(除樞密使拱辰因對極論之帝未省遽起拱辰前引裾乃納其說竦遂罷熙寕元年王安石惡其異)
(己出為應天府改武安軍節度使三路籍民為保甲禁令苛急往往去為盜拱辰抗言其害曰非止)
(困其財力奪其農時是以法驅之使陷於罪罟也上章不己帝悟於是第五等戶得免哲宗立徙節)
(彰德加檢校太師卒)鄭向(陳留人舉進士中甲科累遷兩浙轉運副使䟽潤州蒜山漕河扺於)
(江人少為便擢知制誥使遼以龍圖閣直學士知杭州卒五代亂亡史冊多漏失向著開皇紀三十)
(卷摭拾遺事稍有補焉)江休復(陳留人少強學博覽為文淳雅尤善於詩進士起家為桂)
(陽監藍山尉騎驢之官每據鞍讀書至迷失道舉書判拔萃遷殿中丞累官尚書刑部郎中卒休復)
(外簡曠而内行甚飭事孀姑如母為政簡易嘗著神告一篇言皇嗣未立假神告祖宗之意冀以感)
(悟又嘗言昭憲太后子孫多流落民閒宜甄錄之著唐宜鑑十五卷春秋世論三十卷文集二十卷)
段少連(開封人美姿表倜儻有識度舉服勤詞學科試祕書省校書郎累擢天章閣待制知)
(歷州范仲淹薦少連才堪將帥遷龍圖閣直學士知涇州改渭州少連通敏有才遇事無大小決遣)
(如流不為櫂勢所屈既卒朝廷歎惜之)郭稹(祥符人舉進士中甲科為河南縣主簿除國子)
(監直講以資淺還孫奭奏稹學問通博他選莫及乃得留累遷刑部員外郎康定元年使於契丹契)
(丹人與出觀獵延稹射稹一發中走兔衆皆愕視還轉兵部知制誥擢龍圖閣直學士權知開封府)
(卒稹性和易文思敏贍尤刻意於賦聚古書畫不計其貲購求之)劉謙(開封人少𥙷衞士數)
(遷至捧日右廂都指揮使領嘉州團練使元昊反改環慶路馬步軍總管兼知邠州邠人愛之徙知)
(涇州未行會賊寇鎮戎軍謙引兵深入破其聚落而還以功擢象州防禦使卒)程戡(陽翟人少)
(力學舉進士甲科𥙷涇川觀察推官通判許州徙虔州累進樞密直學士知成都府四遷給事中人)
(言蜀且有變仁宗自擇戡再知益州召拜參知政事奏禁蜀人妖言誣民者改樞密副使尋拜鄜延)
(路經略安撫使判延州英宗即位以安武軍節度留再任告老章累上召還道卒戡久在邊安重習)
(事治不近名)趙滋(開封人父士隆為邠寕環慶路監督戰沒錄滋三班奉職滋少果敢任氣)
(有智略康定初以右侍禁選捕京西叛卒有功後為涇原儀渭鎮戎軍都巡檢歷知雄州英宗即位)
(領端州防禦使卒滋馭軍嚴戰卒舊不復役滋役之如廂兵莫敢有言繕治城壁樓櫓至於簿書米)
(鹽皆有條法性尤廉謹月得公使酒不以入家)馬懷德(祥符人為延州南安寨主東路巡檢)
(以范仲淹韓琦薦授閤門祇候後為鄜延路都監時用兵久民多亡散懷德招輯有方英宗即位遷)
(靜難軍節度觀察留後召還卒嘗因戰流矢中其顙鏇入於骨以弩絃繫鏃發機而出之)郭恩
(開封人初隸諸班累遷代并鈐轄管勾麟府軍馬事夏人歲侵屈野河西地經略使龐籍檄麟州增)
(築二堡内侍黃道元脅恩率步騎循屈野河北而行至怱里堆敵騎交至恩力戰被執不肯降自殺)
(贈同州觀察使)張洞(祥符人幼開悟卓犖不羣時元昊擾邊洞以布衣求上方略擢試將作監)
(主簿尋舉進士中第再調潁州推官知州歐陽修甚重之累遷太常博士在館閣久數有建明出知)
(棣州召櫂開封府推官英宗即位轉司封員外郎對便殿稱旨遂欲進用大臣忌之出為江西轉運)
(使移淮南卒)張孜(開封人𥙷三班奉職累遷正定路兵馬鈐轄歷知莫貝瀛三州遼欲背盟)
(富弼往使孜為副安重習事以勞遷西上閤門使拜單州團練使并代副總管河東更鐵錢法人情)
(疑貳兵相率扣府欲訴閉門不納是日幾亂孜策馬從數卒往諭之皆散還營累遷寕建軍節度使)
楊燧(開封人善騎射應募從征貝州穴城以入賊平功第一𥙷神衞指揮使立從佂儂智高手)
(殺數十人衆乘之而捷遷罃州團練使英宗時累拜寕遠軍節度殿前副指揮使卒燧初穴貝州城)
(時為叛兵所傷同行卒劉順救之得免及貴順已死訪恤其家甚至故人妻子貧不能活者一切收)
(養人推其義)馬從先(祥符人少盡力於學由進士累官太常少卿知宿州代還知壽州以)
(老辭英宗諭遣之曰聞卿治行籍甚壽尤重於宿姑為朕往轉工部侍郎致仕從先性整嚴雖盛夏)
(不袒跣晚學佛預言其終時年七十六崴而卒)孫固(管城人擢進士第調磁州司戶參軍從平)
(貝州為文彦博言脅從罔治之義但誅首惡餘無所及遷祕書丞宰相韓琦知其賢諭使來見固不)
(肯往琦益器重之神宗即位擢工部郎中天章閣待制仁宗問王安石可相否對曰安石狷狹少容)
(必欲求賢相吕公著司馬光韓維其人也青苗法出極陳其不便元祐二年拜門下侍郎知樞密院)
(事卒諡温靖固宅心誠粹不喜矯亢與人居久而益信故更歷夷除而不為人所害)張茂則
(開封人初補小黃門五遷至西頭供奉官領御藥院仁宗不豫中夜促召茂則趨入扶衞左右或欲)
(掩宫門茂則曰事無可慮何至使中外生疑熙寕初同司馬光相視恩冀深瀛四州生隄及六塔二)
(股河利害進入内都知累乞退休哲宗即位遷寕國軍留後卒茂則性儉素食不重味衣裘累十數)
(年不易崇寕中入黨籍)李舜舉(開封人少補黃門熙寕中進内侍押班制置涇原軍焉舜)
(舉入奏事退詣中書王珪迎勞之曰朝廷以邊事屬押班無西顧之憂矣舜舉曰四郊多壘此卿大)
(夫之辱相公當國而以邊事屬内臣可乎内臣止供禁廷灑婦豈可當將相之任聞者代珪愧焉轉)
(嘉州團練使沈括城水樂遣舜舉計議被圍急斷衣襟作奏曰臣死無所恨願朝廷勿輕此賊尋以)
(死聞贈昭信軍節度使諡忠敏舜舉資性安重與人言未嘗及宫省事頗覽書傳能文辭筆礼神宗)
(嘗書李舜舉公忠奉上恭勤檢身始終惟一以安以榮十九字賜之)羅拯(祥符人第進士歷官)
(江淮發運所至有政績加天章閣待制徙知永興軍青潁秦三州卒拯性和柔不與人較曲直為發)
(運使時與副使皮公弻不協公弼徙他道御史劾其貸官錢拯力為辦理錢公輔為諫官嘗論拯短)
(而公輔婣黨多在拯部内往往薦進之或譏以德報怨拯曰同僚不協所見異耳諫官所言職也又)
(何怨乎時人成服其長者)吕誨(開封人性純厚力學不妄與人交登進士第由屯田員外郎為)
(殿中侍御史樞密副使程戡結貴幸致位政地誨䟽其過又劾宋庠陳升之出知江州上疏請建皇)
(嗣英宗即位都知任守忠閒諜東朝播為惡言誨上書開陳大義詞旨深切遂論守忠罪惡内臣王)
(昭明等為陜西四路鈐轄誨言自唐以來舉兵不利未有不自監軍者卒罷之治平二年遷兵部員)
(外郎兼侍御史知雜事濮議起誨引義固爭下遷知鄿州神宗立拜御史中丞王安石執政時多謂)
(得人誨上疏曰安石初無遠略惟務改作立異罔上欺下文言飾非誤天下蒼生必斯人也出知鄧)
(州改知河南致仕卒)韓絳(綜之弟舉進士甲科歷戶部判官江南饑為體量安撫使行便民事)
(數十條宣州守廖詢貪暴寘諸理民大悅擢右正言乞守河陽召判流内銓河決商胡李仲昌議開)
(六塔河而患滋甚命絳宣撫河北時宰主仲昌人莫敢異絳劾其蠹國害民仲昌遂竄嶺表累遷翰)
(林學士御史中丞正定守吕溱犯法從官通章請貰之絳曰法行當自貴者始更相請援則公道廢)
(矣并劾諸請者溱遂絀神宗立拜同中書門下平章事昭文館大學士哲宗立封康國公以司空檢)
(校太尉致仕卒)韓維(絳之弟以進士奏名禮部方億輔政不肯試大廷受蔭入官父沒不仕宰)
(相薦其靜退召試辭不就歐陽修薦爲檢討知太常禮院神宗封淮陽郡王潁王維皆爲記室王嘗)
(與論天下事語及功名維曰聖人功名因事始見不可有功名心王稱善進知制誥知通進銀臺司)
(御史吕誨等以濮議得罪維請追還前詔復誨等職不從遂闔門待罪熙寕二年遷翰林學士知開)
(封府明年爲御史中丞以兄絳在樞密力辭王安石亦惡其言保甲事復使爲開封始分寘八廂決)
(輕刑轂下清肅出知襄州召爲學士承旨天久不雨維言當痛自責己廣求直言又䟽言青苗錢之)
(害上感悟即命維草詔權罷方田保甲是日雨元祐中拜門下侍郎以太子少傅致仕紹聖中坐元)
(祐黨謫均州安置諸于乞納官爵聽父里居哲宗許之元符元年卒)韓縝(維之弟登進士第簽)
(書南京判官仁宗以水災求直言縝上䟽曰國本未立無以繫天下之心詞極剴切前此武臣不執)
(親喪縝言三年之喪古今通制遂著令崇班以上聽持服累遷龍圖閣直學士哲宗立拜尚書右僕)
(射兼中書侍郎首相蔡確與章惇誣東朝縝暴其姦状以太于太保致仕卒)孫甫(陽翟人少)
(好學日誦數千言舉進士及第為華州推官遷大理寺丞杜衍辟為永興司鍊衍為樞密副使薦於)
(朝授祕閣校理是&KR0882;詔三館臣僚言知甫進十二事改右正言累上疏言事建議鯁亮不私出知鄧)
(州歷江東兩浙韓運使卒甫性勁果善持論有文集七卷著唐史記七十五卷)陳繹(開封人中)
(進士第為館閣校勘集賢校理刊定前漢書英宗臨政淵默繹獻五箴曰主斷明微廣攬省變稽古)
(同判刑部獄訟有情法相忤者讞之多所平反帝稱其文學為實錄檢討官神宗時拜翰林學士後)
(為大中大夫)盛陶(鄭州人第進士熙寕中為監察御史慶州李復圭輕敵敗國程昉開河無)
(功藉水政以擾州縣皆䟽其過二人實王安石所主陶不少屈出簽書隨州判官久之入為太常博)
(士至侍御史陳官穴之敝進權禮部侍郎以龍圖閣待制知應天府卒)畢仲衍(士安曾孫)
(舉進士第調沈邱令歐陽修呂公著薦人司農為主簿吳充引為中書檢正奉使至遼宴射連破的)
(衆驚異以祕閣校理同知太常禮院為官制局檢討官制文字千萬計區别分類損益删補曲盡其)
(當撰中書備對三十卷士大夫爭傳其書擢起居郎卒)畢仲游(仲衍弟與仲衍同登第調)
(壽邱柘城主簿元祐初為軍器尉丞召試學士院擢第一加集賢校理開封府推官出提點河東路)
(刑獄韓縝歎為眞清繼知耀州歲大旱揭諭境内不室相勸發廩就食者十七萬九千口無一人去)
(其鄉徽宗時入為吏部郎中言學宫祀伯魚子思野服幅巾為不稱詔皆追侯之仲游早受知於司)
(馬光呂公著不及用范純仁尢知之當國時又適居母喪故米嘗得尺寸進仲游為文切於事理而)
(有根柢不為游誇詭誕戲弄不莊之語)王光祖(珪之子為供奉官閣門祗候熙軍中改沿)
(邊安撫都監進副使界河巡檢遼以兵數萬壓境光祖在舟中盡撒戶牖命子襄往冒白刃取從約)
(除正定鈐轄徙梓䕫積功至四方館使知瀘州歷涇原河東定州路副總管卒)燕達(開封人以)
(材武隸禁籍授内殿崇班為延州廵檢累拜忠州刺史郭逵討安南為行營馬步軍副都總管初渡)
(嶺聞前鋒過敵達卷甲趨之蠻驚潰請降拜榮州防禦使元豐中進武康軍節度使哲宗立徙節武)
(信卒達起行伍喜讀書神宗嘗稱其忠實可任)孫路(開封人進士及第元豐中為御史言不合)
(新政下遷通判蘭州夏人入寇論捍禦功進伍階除陜西轉軍判官元祐初為禮部員外郎司馬光)
(將棄河湟召問路路挾輿地圖示光曰自通遠至熙州纔通一徑熙之北己接夏境若捐以與敵一)
(道危矣光幡然曰賴以訪君不然幾誤國事議遂止知慶州徙熙州召拜兵部尚書以龍圖閣學士)
(知成都徽宗立歷太原河南永興軍河中府卒)向經(敏中孫以蔭至虞部員外郎神宗即位進)
(廣州團練使知陳州移知河陽有善政遷明州觀察使召還提舉景陵宫復出知青州卒經所至勤)
(吏治事皆自省決頗欲以才見於用故數請外𥙷)向綜(經之弟知歙縣歷知隨鼎漳汾密棣)
(沂七州兵久惰會初置官提舉教之急衆不悅監兵夜排闥告變綜就寢自若明日大閱申嚴號令)
(賞其高彊罰其不進者卒亦無事性寬裕善治劇於姦惡不少恕官中散大夫卒)賈嵓(開封)
(人善騎射起家從戎神宗選材武以為内殿承制累遷步軍都虞候濠州團練使卒嵓在兵閒二十)
(年有智略能拊御士卒所向輒勝)王恩(開封人以善射入羽林神宗偉其貌補供備庫副使)
(遷涇原將守邊有方略羌人避不敢犯遷武信軍節度使以檢校司徒致仕)劉舜卿(開封)
(人父鈞監鎮戎軍兵馬與子堯卿戰死於好水舜卿年十歲錄為供奉官元祐初進神龍衞四廂都)
(指揮使知熙州夏人連西羌鬼章城洮州將大舉入寇舜卿乘其未集擊之宵濟拜金川黎明至臨)
(洮城下一鼓克之俘鬼章並首領九人斬馘數千計遷徐州觀察使知渭州卒諡毅敏舜卿知書曉)
(吏事謹文法善料敵著名北州)安燾(開封人登第調蔡州觀察推官歐陽修薦為祕閣校理元)
(豐初高麗新通使假燾左諫議大夫往報之使還以知禮即授所假官知審刑院決剖滯訟五百餘)
(案元豐六年同知樞密院夏人款塞乞還侵疆遂欲并棄熙河燾固爭之為門下侍即徽宗立上疏)
(言自紹聖以來用事之臣持紹述之名誑惑君父又言東京黨禍已萌願戒履霜之漸崇寕中降祁)
(州團練副使再歲還洛中卒)張近(開封人第進士累遷大理正發運使呂温卿以不法聞近)
(受詔鞫治哲宗諭之曰此出朕命卿毋畏惠卿對曰法之所在雖陛下不能使臣輕重何惠卿也以)
(集賢修撰知瀛州遼使為夏人請命而宿兵以臨近請亦出秦甲戌北道伐其謀累遷顯謨閣待制)
(直學士徙知太原府卒)田畫(陽翟人樞密使况之從子以任為校書郎調磁州錄事參軍知)
(西河縣議論慷慨有前輩風與鄒浩以氣節相激勵元符中浩為諫官畫監京城門既而以病歸許)
(邸狀報立后畫謂人曰志完不言可以絕交矣浩言之得罪畫迎諸途浩出涕畫正色責曰使志完)
(隱默官京師遇寒疾不汗五日死矣豈獨嶺海之外能死人哉願君母以此舉自滿士所當為者未)
(止此也浩歎謝曰君之贈我厚矣建中靖國初入為大宗正丞曹布數羅致之不為屈知淮陽軍疾)
(卒)張藴(開封人將家子也從軍為小校從征安南次富良江諸軍猶豫未進藴褰裳先濟衆)
(隨之蠻遁走知綏德等六城儲粟至三十萬斛取宥州屢破夏人累遷榮州刺史開德河陽馬步軍)
(副總管顯肅皇后母自鄭氏再適藴徽宗屢欲以恩進其官輒力辭不受人以為賢)韓宗武
(縝之子第進士韓宗彦鎮瀛州辟為河閒令徽宗即位為祕書丞因日食上疏言甚切直哲宗將祔)
(廟中旨索省中書畫甚急宗武言先帝祔廟陛下哀慕方深而丹青之玩索取不己播之於外懼損)
(聖德䟽入太后對宰相奬歎除都官員外郎為淮南轉運判官前使者貨上供錢禁庭遣使來索宗)
(武奏其狀詞極鯁切坐貶秩罷歸卒)路昌衡(祥符人起進士至太常博士紹聖中以寶文閣)
(待制知開封府進直學士知成都徽宗立上書言頻年以來西方用兵致興大役利源害政侫臣蔽)
(主四者皆隂之過盛落職入黨籍卒)張克公(陽翟人起進士大觀中遷殿中侍御史蔡京再)
(相克公與石公弼論其罪京罷累遷右諫議大夫京猶留京師會星變克公復論之中其隱慝京致)
(仕張商英為相克公拜御史中丞疏其罪十商英罷京復召銜克公弗置徽宗知之徙吏部尚書京)
(欲以銓綜稽違中克公既又擿其知貢舉事帝以為所取得人不問居吏部六年卒)崔鶠(雍邱)
(人父毗徙居潁州遂為陽翟人登進士第調鳳州司戶參軍筠州推官徽宗時以日食求言鶠上書)
(極言司馬光之忠章惇之姦帝覽而善之以為相州教授後蔡京條籍上書人以鶠為邪等免所居)
(官久之調績谿令移病師始居郟城治地數畝為婆娑園屏處十餘年人咸尊師之宣和六年起通)
(判寕化軍召為殿中侍御史既至而欽宗即仜授右正言上書極論蔡京之罪時議重之怱得攣疾)
(不能行三求去帝惜之不許以龍圖閣直學士主管嵩山崇福宫命下而卒鶠生平為文至多尤長)
(於詩清峭雄深有法度無子壻衞昂集其遺文三十卷傳於世按翟鶠舊志開封府許州府俱載)
(入詳略各異而志雍邱者不注明陽翟志陽翟者不注明雍邱仐據宋史詳悉載明歸入𣏌縣)郭
僎(祥符人以父任調東海縣尉權祥符縣尉時童貫子師閔死敕葬邑境僎任道途之役貫命撤)
(民屋之當道者僎先籍童氏屋數十閒欲毁之貫遽令勿毁由是民屋得免辟權咸平縣丞靖康初)
(勤王兵有剽掠邑界者僎率民擊之得犯者斬以徇尋知宣誠縣通判全州權浮梁宰未行有賊張)
(頂花者己逼縣境衆止之僎曰安逸則就艱危則辭非吾所學賊偽降入邑為變僎端坐公署罵賊)
(遇害詔贈承議郎錄其後二人)張克戩(耆曾孫第進士歷衞尉丞宣和七年知汾州全兵來)
(攻克戩畢力捍禦數選勁卒撓敵營焚其柵敵引去靖康元年金兵復逼城克戩召令兵民曰吾義)
(不忍負國家辱父祖身帥將士擐甲登陴敵屢卻而援師不至金兵入猶率衆巷戰金兵募生致之)
(克戩歸索朝服南向拜舞自引決一家死者八人贈延康殿學士紹興中諡忠確)程迪(開封)
(人父博古部鄜延兵戰死永樂迪以蔭得官宣和中從楊惟中征方臘有功加武功大夫榮州團練)
(使諸使合薦迪忠義謀略可任將帥大赴行在金兵渡河以迪提舉永興路軍馬措置民兵金人急)
(攻迪率偏裨以下東鄉會盟危急必以死相應慷慨嗚咽同盟皆感泣城破迪持短兵接戰身被創)
(幾徧絶而復蘇猶厲聲叱戰不已遂死之贈明州觀察使諡恭愍)趙遹(開封人大觀初為梓)
(州路轉運判官以勞升轉運副使俄為正使政和五年晏州寇叛以遹為瀘南招討使晏州平拓地)
(環二千里加龍圖閣直學士拜兵部尚書與童貫有隙出知成德軍徙熙州致仕卒)吕由誠
(誨之李子幼明爽有智略范鎮司馬光皆器重之歷知雅嘉温綿四州皆有治績靖康元年宰相庚)
(恪薦由誠剛直有家法宜任臺臣至京與恪議不合力辭求退靖康初知襲慶府金兵四集由誠與)
(判官趙令佳同心誓守城陷俱被執金人欲生降之由誠不屈乃殺其子仍於前由誠不顧與令佳)
(同遇害子偰與其家四十口皆被執無生還者贈通奉大夫)張叔夜(耆之孫少喜言兵以)
(蔭為蘭州錄事參軍大觀中為開封少尹獻文召試制誥賜進士出身累進禮部侍郎為蔡京所忌)
(以徽猷閣學士待制知海州徙濟南府屢平山東劇盜以功進龍圖閣直學士知青州靖康改元金)
(兵南下乞假騎兵與諸將併力斷其歸路不報徙鄧州領南道都總管金兵再至趨入衞即自將中)
(寕子伯奮將前軍仲熊將後軍合三萬人與金兵大戰斬其金環貴將二人城陷叔夜被創猶父子)
(力戰車駕出郊從二帝北行請立太子道中不食粟即次白溝馭者曰過界河矣叔夜矍然起仰天)
(大呼遂不復語明日卒贈開府儀同三司諡忠文)李璆(汴人登政和進士第調陳州教授入)
(為國子博士宣和三年廷議取燕璆上疏切諫謫監英州清谿鎮赦還試中考舍人建言元祐名臣)
(子孫久被廢錮宜少寬之紹興中山東盜起璆條奏十事忤大臣意罷紹興四年以集賢殿修撰知)
(吉州累遷徽猷閣直學士四川安撫制置使治蜀之政多可紀)胡閎休(開封人靖康初剏知)
(兵科閎休應試中優等補承信即二帝詣金營閎休欲結義士劫之何㮚禁上之從辛道宗勤王南)
(渡以忠義進兩官湖湘盜起岳飛辟閎休為主管機宜文字以誅鍾子儀功進成忠郎飛被誣死閎)
(休發憤杜門佯疾十年卒有勤王忠義集藏於家)何灌(祥符人武選登第提舉熙河蘭湟弓)
(箭手葺渠引水得美田二萬六千頃金兵南下悉出禁旅付梁方平守黎陽灌請留以衞根本不從)
(靖康元年金兵叩京城灌守西隅背城拒戰凡三日被創沒於陣子薊閣門宣贊舍人從父戰箭貫)
(左臂拔出之病創死帳下韓綜雷彥興各手殺數人從以死)李震(汴人靖康初金兵迫京師)
(震時為小校所部三百人出戰殺人焉七百餘巳而被執金兵問欽宗所在震曰伐官家非爾所門)
(金人怒絣諸庭柱臠割膚肉垂盡腹有餘氣猶罵不絶口)李升(汴人起進士為吏有廉名金兵)
(破汴以刀砍其父升前捍之與父俱死)謝皋(開封人為鎮撫使統制官李成陷虢州欲降之)
(皋指腹示賊曰此吾赤心也自剖其心以死)向子韶(開封人登元符三年進士第累官東)
(京轉運副使屬郡郭奉世進萬緡羨餘戶部請賞之子詔劾奉世且言近臣首開聚歛之端寖不可)
(長士論韙之知淮寕府建炎二年金兵薄淮寕子韶率諸弟城守遣其子赴宗澤乞援兵未至城陷)
(率軍民巷戰力屈為所執金人欲降之左右抑令屈膝子韶直立不動戟手貴罵金人殺之闔門皆)
(遇害贈通議大夫諡忠毅)閻進(隸宣武建炎初遣使通問進從行既至雲中府金人拘留使者)
(散處之進亡去凡三亡乃見殺臨刑謂行刑者曰吾南向受刃南則我皇帝行在也行刑者曳其臂)
(令面北進踊身直起盤旋數四卒南向就死進武校尉朱勣亦從之分在尼雅合所未幾亡去追還)
(尼雅合大怒勣含笑死梃下尼雅合舊作粘罕今改正)曹勛(陽翟人父組以閤門宣贊舍人)
(為睿思殿應制勛用恩𥙷承信郎特命赴進士廷試賜甲科為武吏如故靖康初除武義大夫從徽)
(宗北遷過河十餘日出御衣書領中命勛閒行詣康王勛日燕山遁歸建炎元年七月至南京以御)
(衣所書進並建議募死士航海入金奉徽宗由海道歸執政難之出勛於外九年不遷紹興十一年)
(為容州觀察使充金國報謝副使及見金主正使何鑄伏地不能言勛反覆開諭金主首肯許還梓)
(宫及大后勛歸金遣高居安等衞送太后至臨安勛充接伴使後拜昭信軍節度使孝宗朝加太尉)
(卒)趙令衿(德昭元孫博學能文靖康初言事忤旨奪官紹興七年張浚罷令衿請留浚言)
(官論之復罷秦檜嗛令衿欲置之死誣與張浚李光謀逆會檜死乃獲免)趙子崧(燕懿王五)
(世孫汴京失守起兵勤王移徼中外上諸路毋受張邦昌偽赦又移書責邦昌康王即位子崧請放)
(諸路常平積欠錢并建三屯之議除延康學士)韓公裔(開封人以三館吏𥙷官充康土府内)
(知客金兵逼京師遂從康王出使王將南與公裔謀閒道潛師夜起遲明至相磁人竟無知者累遷)
(貴州防禦使以事忤廣潛善降三官帝念其舊勞召復故官恩寵優厚俄除保寕軍承宣使秦儈銜)
(之與外祠檜死復提舉佑神觀升華容節度使致仕卒)邢煥(開封人以父任調汜水縣主簿)
(詔納其女為康王妃康王即位進徽猷閣待制樞密都承旨屢奏馬伸言事切當宗澤忠勞可倚黃)
(潛善汪伯彦誤國尋遷保靜軍承宣使以病免紹興二年入對首陳川陜形勢利害請幸荆南分兵)
(以圖恢復帝甚嘉之擢慶遠軍節度使煥涉學有文節儉自持未嘗恃恩私請識者取焉卒諡恭簡)
趙士㒟(郇康孝王第四子康王建大元帥府士㒟請於孟太后奉王承大統從之黃潛善等)
(用事士㒟論其誤國苗劉作亂士㒟貽書張浚呂頤浩趣其勤王金人歸河南陜西地命士㒟謁陵)
(寢以數言事忤秦檜岳飛被誣士㒟以百口保之檜大怒奪官謫居於建凡十二年而薨)韋璞
(開封人隆興初以司農少卿為金國告哀使金主錫宴其館使欲用樂璞不可及入見命璞吉服又)
(不可乃以凶服見紹熙初授明州觀察使十年不遷帝嘉其恬遇授清遠軍節度使)︹金︺楊伯
元(尉氏人登大定三年進士第調郾城主簿累官工部侍郎安武軍節度使致仕卒伯元以才幹)
(多被委任兩為推排定課使累為審錄官人稱其平每有疑獄必專遣決明辨多中理諡曰達)︹元︺
田滋(開封人至元二年由汴梁路總管府知事入為御史臺掾拜監察御史既克宋滋建言江)
(南新附民情未安宜立行御史臺以鎮之詔從其言遂超拜行御史臺侍御史大德二年遷浙江廉)
(訪使改濟南路總管尋拜陜西行省參知政事時陜西不雨三年滋禱於神到官果大雨即開倉以)
(麥五千餘石給小民之無種者俾來歲收成以償民大悅卒諡莊肅)劉好禮(祥符人憲宗時)
(廉訪府辟為參議至元五年應詔建言凡有司奏請宜先啓皇太子俾得閱習庶政以為社稷生靈)
(之福陜西重地宜封皇子諸王以鎮之創築都城宜給直以市民地選格不宜以中統三年為限帝)
(是其言敕中書施行遷益蘭州等五部斷事官以比古之都護益蘭民俗不知陶冶水無舟航好禮)
(請工匠於朝以教其民或言榷鹽酒可以佐經費好禮曰朝廷設官要荒務以綏遠欲奪其利耶言)
(者慚服歷澧州路總管入為戶部尚書)劉德泉(杞縣人早喪母父榮再娶王氏生二子俱)
(幼德泉撫之及王氏病卒乃益相友愛至元末歲饑父欲使忻居德泉泣止不能得乃各受其業以)
(去久之父卒弟凡同爨如初)尹辛(洧川人至治初遊學京師忽夢母病心怪之馳歸母己亡)
(居廬蔬食哀毁骨立每雞鳴而起手冶祭饌詣墓所哭奠之風雪不廢父輔臣嘗病疫辛侍奉湯藥)
(衣不解帶嘗糞以驗差劇夜禱於天願代父命數日愈鄉里嗟異之)丁煦(汴梁人八世同居州)
(縣請於朝廷加旌表)趙毓(管城人其先三世同㸑毓官福州司獄滿歸以母老不復仕一日會)
(諸弟涕申遺訓願世世無異處自是大小百口略無閒言毓長兄端早世嫂劉氏守志毓率家人事)
(之甚恭次兄選繼殁嫂王氏毓母以其少許歸改嫁王曰婦無再嫁之義願終事姑毓妹贅王佑佑)
(亡妹念佑母無子乞歸養之人謂孝友節義萃毓一家元貞初表之)韓因(汴梁人少習舉子業)
(負氣不羣盜據汝寕官軍討之久不下會朝廷詔赦叛逆募可持詔入賊者因應命乃借因以唐州)
(判官使焉賊不聽因出乘馬周賊屯大言曰汝革好百姓何不出降歸田里而甘從逆賊驅使耶賊)
(渠追因責其所言因極口肆罵賊怒寸割因)劉源(中牟人母吳氏年七十餘病甚不能行適)
(兵亂火及其家鄰里俱逃源力不能救乃呼天號江趨入抱母為火所焚)扈鐸(蘭陽人蚤孤育)
(於伯父伯父卒遺腹生一男鐸嘗自抱哺與同起臥十年不少怠弟有&KR1282;鐸夜稽顙哀禱曰天不伐)
(余家鐸父子閒可去一人勿喪吾弟使伯父無後也明日弟愈母卒哀毁踰禮廬於墓側不理家事)
(宗族勸之歸鐸曰今歲凶多盜吾家雖貧安知墓中無可欲乎倘驚吾親之靈雖生何為卒守廬不)
(去)歸暘(汴梁人勞無師傳而精敏過人登至順元年進士第授同知潁州事鋤姦擊強人不)
(敢以年少易之化縣人范孟謀不軌詐為詔使至河南省中殺平章移喇特穆爾召官屬及去位者)
(置用之使暘北守黃河口暘力拒不從繫於獄賊敗汚賊者皆獲罪暘獨免拜監察御史入謝帝賜)
(以上尊巳而辭官歸養親汴上親既殁家食久之七年遷右司都事順江酋長樂孫求内附請立宣)
(撫司及置郡縣二十三處暘言郡縣果設有事不救則孤來附之意救之則罷中國而事外夷抗辨)
(甚力卒從暘言累遷翰林直學士至正十二年除刑部尚書以疾辭十七年以集賢學士致仕卒)
(移喇特穆爾舊作月魯帖木兒今改正)陳祖仁(汴人性嗜學有文名至正二年對策魁多)
(士授翰林修撰同知制誥歷遷翰林直學士除參議中書省事帝欲修上都宮闕工役大興祖仁上)
(䟽極誎帝嘉納之二十三年拜治書侍御史時宦者包布哈與宣政使託懽内恃皇太子外結丞相)
(吹斯佳勒驕恣不法祖仁再上䟽斥言其惡出為甘肅行省參知政事拜中書參知政事遇事敢言)
(與時宰議論不合明兵至為亂軍所害祖仁負氣剛正學博而精自天文地理律㦄兵陣術數百家)
(之說皆通其要為文簡質而清麗世多稱之包布哈舊作朴不花託懽舊作索驩吹斯佳勒舊作)
(搠思監仐並改正)張貞(汴人元統初進士任高郵令性剛介門無私謁抑稁強辨冤獄人稱)
(神明拜監察御史累上疏言禍亂之由不報辭官去居河中安邑山谷閒累徵不起)胡伴侶
(密縣人父實嘗患心疾數月幾死更數醫俱莫能療伴侶乃齋沐焚杳泣告於天刲右脇割脂一片)
(煎藥以進父疾遂瘳其傷亦旋愈朝廷旌表其門)
前總纂官(臣)張琴恭纂輯
提調官(臣)張日章恭覆輯
校對官(臣)夏勳恭校
校對官(臣)帝詒燕恭覆校
大清一統志
開封府(五)
︹人物︺︹明︺任昂(河陰人早有文譽元末舉進士授晉寕縣不就隱居以經史自娛明洪武初薦)
(起為襄垣訓導擢御史十五年拜禮部尚書帝加意太學命昂增定監規八條明年條上科場成式)
(取士之制始定奏毁天下淫祠其合祀典者宜正其稱號皆從之明年以鄉飲酒禮頒行天下復令)
(制大成樂器分頒天下儒學旋署吏部告歸)趙羾(祥符人洪武中舉鄕試入太學授兵部職)
(方司主軍圖天下要害阨塞屯戍所宜以進帝以為才遷浙江右參政策捕海寇有功永樂中使交)
(阯部其餽擢刑部侍即改禮部進尚書致仕卒羾性精敏歷事五朝位列卿自奉如寒素)邱鐸
(祥符人母疾晝夜泣禱乞以身代及卒哀慟幾絶結廬墓側朝夕上食如生時富寒夜月黑悲風蕭)
(瑟鐸輒遶墓號曰兒在斯山深多虎聞鐸哭聲即避去時稱真孝子)張宗魯(鈞州人四歲失)
(明年二十遭亂負母路氏逃難其妻扶掖以行歲饑宗魯賣卜以為養日給不足妻採野菜以繼之)
(亂平宗魯奉母還故鄉竭力供養母卒仍求其前母曹氏沈氏遺骸合葬父墓洪武十七年旌)王
良(祥符人建文中歷官刑部侍郎出為浙江按察使燕王即帝位遣使者召良良執使者將斬之)
(衆劫之去良集諸司印九於私第遂積薪自焚後贈副都御史諡忠毅)楊本(中牟人初為太)
(學生建文中以才略應募授錦衣鎮撫從李景隆北伐有功景隆不以聞尋以孤軍獨出被掄繫北)
(平獄後被殺)邊昇(滎澤人建文時為兵部侍郎燕兵至不屈死追贈太子太保兵部尚書謚)
(果愍)張輔(祥符人燕師起從父玉力戰為指揮同知玉殁東昌輔統其兵積功封信安伯進新)
(城侯永樂五年安南國亂輔率兵往討連戰大捷平其國摛其偽主黎季犛父子檻送京師振旅還)
(進封英國公未幾賊黨簡定反僭稱王輔再討平之師旋其黨陳季擴復反僭稱帝輔又計平之凡)
(三出三擒其酋威振四夷洪熙初進太師掌中軍都督府事輔雄毅方嚴治軍整肅歷事四朝連姻)
(帝室而小心謹慎善遠權勢與三楊蹇夏等同心輔政二十餘年海内晏然輔有力焉正統十四年)
(從征至土木死於難追封定興王諡忠烈)王彰(鄭州人洪武舉人累擢吏科給事中永樂初歷)
(禮戶二部侍郎陜西大疫奉使祀西嶽新安民鬻子女償賦彰奏為蠲除贖還所鬻改右副都御史)
(諸所論劾甚衆久之逃右都御史宣德元年彰自良鄉抵南京巡撫軍民事竣復命巡視薊州永平)
(山海諸關隘卒於官)高舉(祥符人弱冠代父戍邊舉永樂逃士選庶吉士授兵科給事中持正)
(不阿慷慨敢言坐是不合時解官歸其居不蔽風日惡衣菲食怡怡如也巡撫于謙過其廬即止辟)
(道其見重如此)邢恭(鄭州人宣德進士授編修恭性孝友嫡母殁自京師奔喪晝夜兼行不入)
(城郭旣葬廬墓三年屢有祥應朝廷表其門)王宇(祥符人正統進士授甫京戶部主事擢撫)
(州知府歷山東布政使以右副都御史巡撫宣府大同石亨及從子彪驕恣宇抗疏論其奸乞寘之)
(法聞者敬憚為大理卿平反為多七年卒宇剛介所至有盛名)婁良(通許人正統進士授刑部)
(主事從北狩額森欲降之不屈額森怒刃其背良辭色益厲定其節釋之還遷郎中累官右副都御)
(史額森舊作也先今改正)馬文升(鈞州人景泰進士授御史歷按山西湖廣風裁甚著)
(擢福建按察使成化中懼副都御史巡撫陜西與總督項忠討平滿四尋總制三邊軍務歷兵部侍)
(郎忤汪直下詔獄謫戍起巡撫遼東宏治初再遷至兵部尚書居職十三年盡心戎務轉吏部進退)
(人才公正無私正德初乞歸卒諡端肅文升有文武才長於應變功在邊鎮尢多)解禮(鄢陵)
(人幼純篤父母殁廬於墓又同邑張縉幼失怙恃育於祖母劉祖母歿廬於墓次有赤蛇蒼免馴授)
(之異天順中旌表)王繼(祥符人成化進士授監察御史出按山西時帝遣中使採紫碧山石)
(膽經年不獲繼請罷之中官怒曰石膽古書所載安得云無繼曰麒麟鳳凰非古書所載耶於何求)
(之事遂寢累遷戶部侍郎進尚書中官李廣以左道寵大臣競賄結之繼不與通及廣敗言官并請)
(罪大臣與廣交通者上宥不問翌日早朝空班謝罪惟繼與馬文升垂紳屹立無怍色改南京兵部)
(尚書卒)楊謐(儀封人成化進士授崑山知縣治最擢御史宏治初巡撫宣府在鎮五年邊備)
(修舉擢兵部侍即與馬文升同心共整兵政)劉忠(陳留人成化進士授編修進侍讀學士正)
(德初劉瑾用事忠因進講附經義規帝闕失指斥近倖尢切瑾惡之出爲南京禮部侍郎擢禮部尚)
(書就改吏部瑾誅以本官兼文淵閣大學士與張永魏彬左䟽乞致仕嘉靖初屢薦不起卒諡文肅)
陳鎧(祥符人性至孝家貧妻死不復娶父遘痿疾十餘年躬執炊㸑調湯樂朝夕扶持無少懈)
(比卒哀毁骨立季父老無子鎧請侍養宏治中旌表)李鉞(祥符人宏治進士除御史正德初因)
(災異偕同官論斥中官季興甯謹苗逹高鳳等罪劉瑾惡之瑾敗遷四川副使敗流賊方四等嘉靖)
(初總三邊料黨多中寇至輒敗之累擢兵部尚書兼都團營中官刁永請𥙷監局軍匠鉞言四方饑)
(荒若冗食不節太倉儲可立盡帝頗納其言已而中官陳乞還至帝輒許之鉞連章執奏失帝意遂)
(乞歸卒諡恭簡子惠正德進士官行人諫武宗南巡廷杖死贈御史)高朗(𣏌縣人父母相繼殁)
(負土成壟廬居十餘年正德中旌其門)王廷相(儀封人宏治進士選庶吉士授兵科給事)
(中嘗上疏陳時政帝嘉納之正德初忤劉瑾謫亳州判官以御史按陜西裁抑鎮守中官廖堂謫贑)
(榆丞嘉靖中巡撫四川討平芒部賊沙保累遷南京兵部尚書初有詔省進貢快船守備太監賴義)
(復求增廷相請酌物輕重以定船數而大減宣德以後傳旨非祖制者入為左都御史加兵部尚書)
(提督團營加太子太保卒廷相博學好議論以經術稱隆慶初追謚肅敏)李濂(祥符人少負俊)
(才馳聲河雒間正德中舉鄉試第一成進士授沔陽知州累擢山西僉事大計免歸益肆力於學遂)
(以古文名於時初受知李夢陽後不屑附和里居四十餘年所著有嵩渚集百卷及汴京遺蹟志行)
(世)張漢卿(儀封人正德進士授魏縣知縣徵拜則科給事中嘗陳杜僥倖廣儲積慎刑獄)
(三事深切時弊武宗將南巡偕同官伏闕諫嘉靖初興獻帝議加皇號漢卿力言不可又倡衆㐲闕)
(兩受杖斥為民)鄭自璧(祥符人正德進士選庶吉士除工科給事中嘉靖初后父陳萬言請)
(西安門外新宅詔子之自璧疏爭尋以伏闕爭大禮受杖奄人奪民業為莊田自璧備言其弊帝命)
(勘者嚴治民患稍除三遷至兵科都給事中論中官冐賞劾郭勛奸貪桂萼請起王瓊於邊自璧言)
(瓊罪宜追治萼引奸祁請并論不納自璧最敢言權倖側目謫江隂丞後廷臣屢論薦竟不召)時
植(通許人由國子生授梁山主簿攝縣事賊藍四等略地植拒卻之斬獲數十級踰月復至相拒)
(數日城陷說降之不屈被殺人劉嵩高尉氏人正德七年賊破鄢陵及尉氏嵩高居村倡衆守禦被)
(執怵之使從嵩高罵愈厲闔門受害者四十七人)陳希金(鈞州人由歲貢為教諭父卒廬)
(墓流賊人境終不去正德中旌表)張鯤(鈞州人正德進士為吏部主事嘉靖初以議禮被杖)
(瀕死直氣不屈歷官布政使工詩文與三原馬理等齊名號稱八俊)高叔嗣(祥符人嘉靖進)
(士授工部主事改吏部歷遷湖廣按察使卒叔嗣少受知李夢陽及官吏部與三原馬理武成王道)
(以文藝相磨切為詩清新婉約名著當時)張鹵(儀封人嘉靖進士由知縣治行異等擢給事中)
(隆慶初上新政三事請預建太子慎選内侍帝納之遼王憲㸅多行不義鹵具以聞又劾中官孟冲)
(擅邀内旨罪累擢右僉都御史巡撫保定大璫馮保家保定使請於鹵欲為建坊鹵曰勞氏以媚士)
(大夫且不可况内璫乎保銜之入拜大理卿尋出為南京太常卿以忤張居正致仕)張孟男
(中牟人嘉靖進士廣平惟官擢御史有風節再遷尚寶丞高拱以内閣兼吏部拱妻孟男姑也自公)
(事外無私語拱憾之四歲不遷及拱逐親知皆引匿孟男獨留拱邸為治装送之郊張居正擢孟男)
(太僕少卿孟男不附失居正意不調久之居正敗遷南京工部侍即就改戶部時留都儲峙耗竭孟)
(男受事不再歲遂有七年之蓄礦税患日劇孟男臨卒草遺䟽數千言極陳其害屬其子上之)陳
耀文(祥符人嘉靖進士歷官陜西行太㒒卿好古無所不覽明中葉推博學者無過新都楊慎)
(耀文摭其謬誤作正楊人服其淹洽所輯有天中記數百卷)高拱(新鄭人嘉靖進士由庶吉)
(士授編修歷禮部尚書文淵閣大學士隆慶初與首輔徐階不相能去位階去起前官掌吏部事時)
(方多故拱所建白皆大破常格明逹治體在吏部授諸司以籍使署人才賢否月要而歲會之倉猝)
(舉用皆得其人進柱國中極殿大學士神宗即位張居正與中官馮保比逐之歸居家數年卒諡文)
(襄)侯于趙(𣏌縣人嘉靖進士歷工科給事中前後䟽數十上多步貴近神宗立戚畹武清)
(伯李某請帑三萬金營菟表帝以太后故允其請于趙抗䟽極諫舉朝色動帝袖其䟽不使太后知)
(于趙得無恙而事以寢尋與張居正忤出爲江西參政晉山西巡撫山西賦重歲逋常十數萬計具)
(䟽請蠲得減五之一以母憂歸遂不復出)王述古(禹州人萬歷進士歷刑部郎中力爭妖書)
(楚藩之獄多所全貸遷陽和兵備道釐正代藩廢立預議順義王封事持議堅正錄功進布政使將)
(遷巡撫會河南試官疑策言六經亂天下而有餘述古憤甚力詆之忤朝貴意不果遷而卒述古與)
(高攀龍薛敷教同出趙南皇門共相砥礪以名節顯)王惟儉(祥符人萬歷進士授濰縣知縣)
(遷兵部職方主事削籍歸天啟時歷官工部侍郎魏忠賢黨劾之落職閒居惟儉資敏嗜學初被廢)
(肆力經史百家苦宋史繁蕪手加刪定自為一書世推博物君子云)都任(祥符人萬歷進士授)
(南京兵部主事屢遷山西按察使性剛嚴多忤物以大計貶秩歸後起右布政使兼副使飭榆林兵)
(備崇禎十六年李自成遣其將來寇任急集軍民慷慨流涕諭以大義誓死固守賊遣使招降斬以)
(徇城陷任猶巷戰力不支被執賊曰若降無憂富貴也任大罵不屈遂見殺本朝乾隆四十一年)
(賜諡烈愍)劉之鳳(中牟人萬歷進士擢御史天啟中魏忠賢開内操之鳳劾之遂)
(見斥崇禎初起原官累遷刑部尚書忤中官鄧希誥又劾首輔周延儒遂陷之下獄死)許可
徵(尉氏人萬歷進士歷官都御史旋里崇禎時寇至可徵率衆逆擊城陷闔門俱死同邑死難者)
(李會崇禎舉人城陷賊迫之降大罵自投城下死又劉文耀陳留人以歲貢任鞏縣教諭致仕里居)
(罵賊不屈死劉煋儀封人崇禎武進士授信陽守備守城城陷死之高興亦儀封人罵賊死王有根)
(祥符諸生督社兵直入賊營中箭死木朝乾隆四十一年許可徵與劉煋均賜諡烈愍李)
(會劉文耀王有根均予祀忠義祠)毛文炳(鄭州人崇禎進士擢吏科給事中憂歸與)
(有司禦賊以全城起故官楊嗣昌督師議調民兵討賊文炳言民可守不可調帝從之出為山西兵)
(備副使守太原李自成陷其城文蛃被執誘以官不從抗罵被殺妻趙氏妾李氏亦投井死本朝)
(乾隆四十一年賜諡烈愍)余爵(禹州人崇禎進士累遷兵部職方司主事罷歸揚嗣)
(昌出督師請以故官參謀軍事尋又從督師丁啟睿於河南破賊鄧州十五年開封圍急監左良玉)
(軍往援戰敗被執罵賊死贈太撲少卿本朝乾隆四十一年賜諡烈愍)魏持衡
(密縣人累官太僕卿致仕家居流賊陷城執之使跪持衡挺立抗罵遂遇害)馬體健(密縣)
(人天啟舉人崇禎末闖賊圍城城中食盡體健盡出家資以餉士卒城破被執與子驤俱不屈死)
(本朝乾隆四十一年予祀忠義祠)劉理順(𣏌縣人崇禎進士帝親擢第一還宫喜曰)
(朕今日得一耆碩矣授修撰朝退輒鍵戶讀書非其人不與交歷右諭德入侍經筵兼東宫講官甲)
(申之變理順具袍笏北面再拜自經死妻萬氏妾李氏皆殉本朝順治十年賜諡文烈)
鄭封(祥符人崇禎進士以御史出巡廣西甲申流寇破京城封聞之不食死子庚錫抱父屍哭)
(八日亦死)吳傑(杞縣人性孤介舉於鄉猶躬耕不輟母亡貧不能葬適流寇至居民皆逃傑獨)
(守母柩不去賊至歎曰孝哉此子戒勿犯後為壺關知縣卒貧至無以殮)李光壂(祥符諸生)
(事親以李稱崇禎末流寇攻汴光壂充左所總社率民兵守城後流寇復攻汴結義勇社出城與賊)
(戰屢有斬獲敘功以知縣用本朝乾隆七年祀鄉賢)
︹本朝︺楊鑛(祥符人任襄陽知府有政聲順治三年總兵王光恩結流寇叛劫府庫鑛率民壯禦)
(之轉戰至北門力不敵遂遇害事聞贈太僕寺卿)潘朝佑(𣏌縣人順治丙戌進士授)
(襄陽知縣四年賊王關鎖為變朝佑罵賊不屈死事聞贈按察使僉事)高元美(祥符)
(舉人任山東廣河廳同知順治五年土寇丁維岳黨李化鯨陷曹縣元美督工於曹家口被執不屈)
(死)趙翀(鄭州人順治初任蘭州知州七年&KR0624;賊破蘭州死之事聞贈布政使參議)
韓范(蘭陽人少有膽略明崇禎末流寇圍城范募義勇捍禦捕得城中為内應者斬之又擒斬)
(巨寇明山等四十餘人城得全登順治丙戌進士授廬州府推官有積蠧久為民害范揭其罪杖殺)
(之奉檄剿寇二關渠魁授首脅從皆免廬屬轉漕運弁每以私載留滯范釐剔有法運不後期以卓)
(異内遷卒)史載(蘭陽人順治丙戌進士授工部主事治山東河閘時閘俱頽壞繕修之費無所)
(出載取廢石使夫役刈草燒灰得數千萬計親督勸之旋底成功後知嘉興府有巨寇嘯聚太湖聞)
(載下車即遠遁去諸生蔣姓兄弟爭財兄以厚賄求直載怒擲之於地曰以此金與爾弟不猶愈乎)
(蔣感悟遂為兄弟如初)馬其昌(杞縣人順治丙戌進士少孤事母以孝稱授平谷知縣時)
(畿南初定有巨姦強占民田其昌申部重懲之豪強屏息民情始安調長沙知縣長沙版籍新附民)
(多流亡其昌還定安集以勞瘁卒於官)李登鼇(蘭陽人順治丙戌舉人巳丑會試副榜授)
(南雄府推官慎刑罰恤民命釋疑獄積滯者數十案大辟可矜者七人性耿介不能承上官風旨乞)
(歸書笥外無長物粤中推爲廉吏焉)王章炳(通許人有膽略兄章燦有婢素怨燦流寇至婢)
(爲寇虜教寇殺燦甚慘炳潛奔寇壘誘婢出手撲殺之登順治丁亥進士授鄖陽府推官執法不撓)
(民無冤獄時楚寇未乎竭蹶守城郡以安堵致仕歸)趙耀奎(鄭州人幼喪母三年不飲酒茹)
(葷明末流宼猖獗耀奎輸資助郡守葺城及賊薄城下耀奎親撫士卒勞以酒食衆感奮無不以一)
(當百城獲全入本朝任范縣知縣兵燹之餘凋敝殊甚力勸農桑漸至富庶復官襄陽通判遷泉)
(州同知卒)孟學孔(鄭州人順治丙戍進士授建寕府推宫值士宸作亂摛其渠魁福清賈人)
(爲奸民訐訟立斷其獄以金來謝叱去之)陳一太(鄭州人順治已丑進士授平和知縣海寇)
(作亂殉難死)李光座(祥符人順治已丑進士知均州時流寇餘孽未靖光座示以恩威反)
(側悉安累遷江西按察使民無冤獄會滇閩搆逆愚民陷賊甚衆光座出被脅者五百餘人)尚
金章(儀封人順治巳丑進士知沁水縣時姜瓖雖已授首而餘黨猖獗如故金章開誠撫諭賊)
(衆悉降因寬徭賦集流亡沁民漸以復業奏最擢刑部員外郎進郎中讞獄多所平反尋提督廣西)
(學政)丁敬(杞縣人順治已丑進士授海豐知縣邑多豪横專恣敬廉得其名列諸籍有犯輒數)
(其罪立斃之累遷廣西賓州道賓地界蠻徼猺獞雜處敬恩威並用邊境以安時思恩府屬縣有盗)
(入城殺官劫庫者府鍛鍊平民成獄敬識其冤密捕賊寘諸法而釋其無辜者一時有神明之頌)
劉嗣美(陳留人順治巳丑進士由庶吉士改授御史巡按山西整飭紀綱清釐宿弊疏請免)
(徵貢綢及發粟賑饑析居兵民人皆稱便旋𥙷荆西道參議罷歸閉戶講學)張光祖(新鄭)
(人順冶巳丑進士任恩縣知縣㓗已愛民時恩多盜光祖募健勇悉剪除之恩有河舟役民苦之光)
(祖立陳其弊得免擢兵部員外郎軍政嚴肅後督學四川剔弊端絶苞苴士風丕變)馮瀚(鄭州)
(人明末寇亂父赴中牟城破瀚負母逃路遇父被賊縛瀚哀懇痛哭願以身代賊義而釋之遂渡河)
(寄居原武采樵負擔以養其親本朝定鼎後歸里年且三十矣勵志讀書補州庠生父母歿哀毁)
(幾滅性既葬廬墓終身乾隆三年旌)余正華(禹州人年未冠食餼於庠崇禎壬午父爵)
(與流賊戰死朱仙鎮正華奉母轉徙數千里避寇亂本朝定鼎始歸里旋貢成均或勸之仕泣曰)
(吾父致身於君吾獨不當竭力於母乎歸侍膝下食必親嘗事必禀命母卒哀毁骨立年八十六病)
(劇自為棺三寸語家人曰吾父馬革未獲吾何忽厚以附身慎勿違吾意使吾魂魄不安也乾隆八)
(年旌)王福(杞縣人善騎射初任千總從征曹縣榆園累立戰功歷廣東水師都司康熙七)
(年與海寇力戰死贈遊擊子鎮國襲雲騎尉)閻閭淳(𣏌縣人順治甲午舉人知平陽縣地)
(多荒蕪閭淳設法開墾數百餘頃擢知涇州值平凉叛將王輔臣之變大將軍駐師於涇閭淳措辦)
(供應無缺及師罷尢加意招徠百姓害除逋糧民多復業)侯元棐(𣏌縣人順治辛丑進士知)
(德清縣以廉惠稱嘗卻漕胥餽金兑運弊絶值霪雨害稼條陳事宜巡撫范承謨悉奏行之聞父喪)
(徒跣數千里嘔血卒)張心易(杞縣人拔貢生除陜西秦州同知諸生運略陽逎糧二百石舊)
(多積逋心易署學篆乃聚諸生勸諭役其富者而釋貧者旬日事集檄署伏羌縣事陜例丁税較重)
(規避百鍴心易設法稽核增丁六千有竒而豁其中老病殘廢者四千餘丁民大感悦)石如
連(陳留人康熙丙辰進士任崇陽知縣值夏逆倡亂守令望風遁如連縛逆哨率兵登陴固守官)
(兵至旋平以養親歸再補平江知縣教民禮讓人以爲有卓魯之風)王珽(祥符人性純孝年八)
(歲時侍祖疾母刲股療翁珽知之卒飲泣不言與子震符同登鄉榜康熙乙丑進士入都謁選一夕)
(夢中忽驚悸恍愡母刲股時情狀急馳歸母疾已劇人以爲誠孝所感服除就銓授新貴知縣尋告)
(歸生平學宗程朱於易尤稱深邃云)張伯行(儀封人康熙乙丑進士授中書舍人丁父艱回)
(籍戊寅夏大雨水泛溢入城伯行募民夫囊沙土填築水不爲害𥙷山東濟寕道累遷福建巡撫閩)
(省人稠田寡歲遣官赴浙江買米平糶多置社倉以備積貯永安大田等邑奸徒竄伏山谷閒煽惑)
(愚民爲孽伯行設法招撫其豪陳首魁吳海等餘黨解散治尚嚴明貪吏姦胥盡寬於法移撫江蘇)
(時江南頻歲災祲伯行疏請賑救辛卯秋科場弊發疏劾督臣噶禮營私壞法督臣亦馳疏訐之)
(聖祖鑒伯行清介仍予留任而黜噶禮越三年入署倉場侍郎歷宦禮部尚耆卒諡清恪伯行)
(天性樸誠而好學不倦凡所設施皆本實踐生平尤以崇程朱爲已任)張師載(伯行子康)
(熙丁酉舉人蔭授戶部員外郎歷官江南河道總督指畫修防洞中肯綮卒贈太子少保諡慤敬)
李長安(密縣貢生任阜陽知縣遷廬州府同知卒貧不能歸葬阜陽士民感長安惠政捐資)
(以助葬入祀鄉賢)張星(祥符貢生事父母先意承志敦尚實行學求心得入祀鄉賢)劉
朝祐(祥符諸生親疾籲天願減巳算以延親壽及殁哀毁骨立五世同居雍睦無閒言雍正三)
(年舉孝廉方正授&KR0789;縣知縣又同邑蘇涓年十五母病嘗糞以驗差劇雍正中旌)李鳴德
(滎澤諸生父任徐州訓導疾作嗚德扶持調護垢衣溺器躬自澣濯及卒徒步千里扶櫬旋葬廬墓)
(三年乾隆初旌又汜水庠生周大訓監生孫芮俱以孝友旌)王道中(禹州人以孝友)
(教子孫五世一堂百口共食人以為有張公藝風乾隆閒旌又蔡元齡新鄭人亦以孝友旌)
王玉成(祥符人任澠池汎千總嘉慶元年隨剿湖北教匪於欒川鎮陣亡同縣千總程運棟)
(劉天貴把總張印均擊賊陣亡先後事聞均廕雲騎尉世職)張榮標(𣏌縣武舉任河)
(北鎮千總嘉慶元年隨剿湖北教匪於欒川鎮陣亡事聞廕雲騎尉世職)張東林
(祥符人乾隆庚子武進士任陜西撫標守備嘉慶二年隨剿紫陽一帶邪匪有功擢甘肅涇州都司)
(旋擢西安遊擊四年擊賊於馬鬃嶺刀竭陣亡同縣李隨鹿任南陽鎮千總二年隨征陜西教匪於)
(梅子壩陣亡孫餘慶任撫標千總徐秋魁任嵩江把總四年隨剿四川賊匪奮不顧身遂遇害事)
(聞議卹均予雲騎尉世職)牛振標(蘭陽武舉嘉慶元年隨剿陜西教匪殺賊)
(有功歷任千總七年於雁子編陣亡事聞廕雲騎尉世職)
︹流寓︺︹漢︺崔篆(安平人建武中容居滎陽閉門潛思著周易林六十四篇用決吉凶多占驗)
郭泰(介休人初就成皋屈伯彥學三年業畢)︹唐︺盧照鄰(范陽人客居龍門山疾甚)
(足孿一手又廢乃去具茨山下買園數十畝疏潁水周舍復預為墓偃卧其中)︹宋︺趙開(普州)
(安居人大觀初買田尉氏與四方英俊遊因詷知天下利弊所當罷行者如是七年慨然有道變救)
(弊意)楊億(浦城人從祖徽之知許州億往依焉務學晝夜不息有别墅在陽翟後以太常少卿)
(分司西京)朱弁(婺源人晁說之見其詩奇之與歸新鄭妻以兄女新鄭介汴洛閒多故家遺俗)
(弁遊其中聞見日廣)︹元︺羊仁(廬江人至元初阿珠兵南下仁家為所掠父被殺母及兄弟皆)
(散去仁年七歲賣為汴人李子安家奴力作二十餘年子安憐之縱為良仁蹤跡得母於潁州兄於)
(睢州弟於邯鄲皆為役尚無恙乃徧懇親故貸得鈔百錠詣求贖之經營百計更六年乃得遂大小)
(二十餘口復聚居孝友甚篤鄉里美之大德十二年旌其家阿珠舊作阿术今改正)︹明︺薛
瑄(山西河津人父貞永樂中除鄢陵教諭時制郡邑乏科貢之士司訓者遣戌貞憂之瑄於是隨)
(父任補諸生登庚子河甫鄉試第一明年成進士後以理學名於世)李夢陽(慶陽人父正官)
(周王府教授徙居開封母夢日墜懷而生故名)阮漢文(浙江人徙居尉氏積學嗜奇究心當)
(世之務中州士翕然師之崇禎末寇掠尉氏必欲生致之漢文義不忍舍城去為賊所得遂大罵而)
(死)
︹列女︺︹漢︺緱氏女(名玉陳留外黃人為從父報仇殺夫氏之黨始執玉以告令梁配配欲論)
(殺玉同郡申屠蟠年十五進諫曰玉之節義足以感無恥之孫激忍辱之子不遭明時尚當表旌廬)
(墓况在清聽而不加哀矜配善其言乃為讞得減死論)︹三國︺︹魏︺辛憲英(陽翟人侍)
(中毗之女有才鑒初文帝為太子抱毗頸曰辛君知我善否毗以告憲英憲英歎曰太子代君主宗)
(廟社稷宜戚而喜何以能久弟辛敞子辛琇俱用其言得免曹爽鍾會之難)︹晉︺庾袞妻
荀氏樂氏(荀袞前妻樂袞繼妻皆宦族富室及適袞俱棄華麗散資財與袞同安貧苦相)
(敬如賓)︹南北朝︺︹宋︺垣曇深妻鄭氏(字獻英滎陽人曇深雅有學行劉楷)
(為交州刺史曇深隨楷未至交州而卒鄭時年二十子文凝始生仍隨楷到鎮晝夜紡織傍無親援)
(自勵冰霜居一年告楷求還閒關危險至鄉葬畢曰可以下見先姑矣文凝年甫四歲親教經禮訓)
(以義方州里稱美)︹魏︺董景起妻張氏(陳留人景起早亡張時年十六痛夫少喪)
(哀傷過禮䟽食布衣又無兒總獨守貞操期以闔棺鄉曲高之終見標異)張洪初妻劉
氏(滎陽人年十七夫亡遺腹生子三歲又殁其舅姑年老朝夕奉養率禮無違兄矜其少寡欲奪)
(而嫁之劉氏自誓弗許以終其身)史㬇周妻耿氏(滎陽人年十七適映周㬇周卒)
(敗氏恐父母奪其志因葬映周哀哭而殞見者莫不悲歎詔標牓其門)刁思遵妻魯
氏(滎陽人始笄適思遵未逾月而思遵亡母家矜其少寡别許他氏氏聞之以死自誓父母不達)
(其志遂經郡訴稱刁氏吝護寡女不使歸氏乃與老姑步詣司徒府自告情狀有司聞奏詔曰貞夫)
(節婦古今同尚可令本司依式標牓)︹唐︺李氏女(汴人年八歲父亡殯於堂十年朝夕臨及)
(笄母欲嫁之斷髮乞終養居母喪哀號過人自庀葬具州里送葬者千餘人廬於墓負上成墳蒔松)
(數百)鄭善果母崔氏(善果年十四為沂州刺史累遷魯郡太守母崔賢明曉政事嘗)
(坐閣内聽善果處決或當理則悦有不可則引至床前責愧之故善果所至有績)賈直言
妻董氏(汴人直言貶嶺南以妻少乃訣曰生死不可期吾去可急嫁董不答引繩束髮封以)
(帛使直言署曰非君手不解直言貶二十年乃還署究然及湯沐髮堕無餘)︹五代︺︹漢︺趙
氏九女(五代時寇亂中牟白沙鎮趙氏有九女逼於寇皆義不受辱連縊而死里人瘞之號)
(九女塜)︹宋︺朱氏(開封民婦家貧賣巾屨以給其夫大犯法徙武昌父母將嫁之朱於其夫)
(將行前一日自經死曰及吾夫未去使知吾義不屈也吳充為開封判官作詩紀其事)張晉
卿妻丁氏(新鄭人參知政事度五世孫也靖康中與晉卿避兵於大騩山金兵入山為所)
(得挾之鞍上丁自投於地戟手大罵連呼曰我九即死耳誓不受辱於爾輩復挾上馬再三罵不巳)
(卒乃忿然舉梃縱擊遂死杖下)︹元︺霍氏二婦(鄭州人尹氏夫耀卿歿姑命其更嫁尹氏)
(曰婦之行一節而巳再嫁為失節妾不忍為也姑不能強楊氏夫顯慶歿慮姑逼其嫁即先白姑曰)
(妾聞娣姒猶兄弟也宜相好焉今姒旣留妾可獨去乎願與共修婦道以終事吾姑姑曰果能若是)
(吾何言哉於是同處二十餘年以節孝聞並命褒美)丁尚賢妻李氏(汴梁人年二十)
(餘至正十五年賊至欲劫之李氏怒曰吾家六世義門豈肯從賊以辱身乎闔門三百口俱被害)
孟志剛妻衣氏(汴梁人志剛殁貧無子有司給以棺木氏紿匠者曰幸大其棺吾夫)
(有遺衣欲盡實其中匠從之是夕祭其夫自縊)萬昱妻范氏(𣏌縣人昱事丞相台布哈)
(被命遠行屬范曰吾兄歿惟餘一息必不兩全當棄已子范敬諾尋遇兵變遂棄子而存姪昱後復)
(舉一子人以為義感名之曰義台布哈舊作泰不華今改正)曹德妻侯氏(鈞州人德)
(病死侯語人曰年少夫亡婦人之不幸也欲守吾志而時值亂離如此其能免乎遂於墓自經死)
︹明︺陳氏女(祥符人許字楊瑄瑄卒女請死父母不許請往哭又不許私剪髮囑媒氏往置)
(瑄懷女遂素服以居無何父謀更許聘女縊死正德中瑄從子永康將改葬瑄求陳合焉)賈永
昌妻高氏(祥符人婚三月而永昌殁高將從死母泣而止之高曰嗟母謂百年永耶卒就)
(縊成化末旌)黃智妻蔣氏(儀封人年二十而智殁三日不食遂自縊忽迅雷震其室)
(始覺而救之及甦誓志以終宏治末旌)田銳妻張氏(銳祥符人嘗刲股療母廬墓者)
(三年銳亡張曰吾不愧為孝子婦足矣遂縊以殉)李甫二女(尉氏人正德七年流賊至)
(與同邑李傑女及朱宗妻尹氏俱死難)高安妻楚氏(密縣人安為御史病卒楚乃引)
(刀刲其右耳誓不二志正德中旌)陳貢女(鈞州人年十七流賊趙風子掠鈞州執之女厲)
(聲叱罵賊怒收父母家屬盡殱之女罵不絶乘間投井死)郜氏女(鈞州人正德中流賊將入)
(境父母欲攜之逃女辭賊至投入井賊出之女以汲瓶破賊額賊怒殺之)時植妻賈氏
(通許人植為梁山主簿城陷不屈死賈聞之曰夫死忠吾不能死義乎即自縊女三才年甫九歲亦)
(赴火死事聞旌表)史貞女(杞縣人字孔宏業未嫁而宏業卒欲往殉之母不許七日不食)
(母知不可奪為製縞衣素棠送之孔氏迨暮辭舅姑整衣自經死有白氣縷縷騰屋上達旦始消縣)
(令劉廷簠為庀葬詔旌其門)四烈女(俱鄭州人嘉靖閒賊師尚詔作亂過鄭有四女偕逃)
(羣賊執之女誓不從賊遂殺之於城東南屍暴露俄天大風覆土成墳高二丈周圍數十丈)武
氏四婦(文選妻冉氏文詔妻劉氏文質妻王氏文全妻宋氏俱鄭州人四婦並二十餘歲夫)
(卒守節知州魯世任旌其門曰一醮不改四婦同心)柳金妻張氏(祥符人居通許年二)
(十而金死谷姓者謀娶之金兄利其財而許之紿以母病趨歸省中途覺有變求死不得谷欲犯之)
(唾且罵曰吾豈從汝為狗彘行哉谷鞭之數百卒不從而死)吉安妻谷氏(蘭陽人谷)
(生二女妾張氏生子福安卒女向母求其資谷不許舉以畀福偕張[婺-矛+牙]居四十餘年)張駿烈
妻趙氏(滎陽人其舅諸生張拱辰先巳死於賊後亂甚父欲挈氏避河北氏指拱辰之柩曰)
(不守此而遠去求生不孝莫大焉賊至投崖死)張紹載妻陳氏(滎陽人流寇䧟滎陽)
(投井死兩女與媳馬氏殉之)王所友妻李氏(鄭州人城䧟負姑而逃遇賊將刃其)
(姑請代不聽以身翼姑罵不絶口賊殺之姑得免同州趙鎔妻王氏以拒賊被戕羅奇才妻任氏媳)
(王氏賊至恐見辱先自縊)郝鳴鳳妻邢氏(汜水人寇掠汜氏負祜走賊殺姑刧氏行)
(氏怒曰何不殺我賊義之不忍殺氏大罵乃見害同縣張令望妻周氏為賊所執紿曰河旁有金賊)
(俛求之氏握刀殺二賊自沈於河)陳經濟妻趙氏(禹州人經濟官至參政趙封淑)
(人賊兵犯禹家人泣勸曰微服可生趙曰正服可死冠珮拜闕賊至以大義責之見害)連健
妻劉氏(禹州人年十七適健闖賊破城逼之劉堅持姑裾不從遂遇害死三日家人殮之色)
(如生)徐宗武女(密縣人年十六流寇陷城女被執逼之上馬女不從自仆於地者三厲聲)
(罵曰我恨不碎汝頭肯從汝耶賊大怒亂刃之)阮泰妻朱氏(祥符人泰任廣臺知縣殉)
(甲中難朱與同死其死於京師者朱光晉妻鄭氏鄭逹妻朱氏皆祥符人死於宼者杜階妻馬氏杞)
(縣人王召妻張氏羅萬一妻李氏皆通許人劉竹繼妻趙氏竹本綿州人由通許訓導陞任凉州趙)
(與前妻之子澤遠留通許寇掠其子趙以身翼且罵爲賊攢刺死候嘉謨妻郎氏尉氏人城陷召其)
(女及孫女婦張氏外孫女劉氏以義訓之諸女縊乃從容就繯趙千里妻盧氏白賁妻王氏皆尉氏)
(人盧罵賊見殺王拜祖廟就縊范爲銓妻趙氏洧川人事姑孝城䧟負姑以走遇賊焚其姑氏躍入)
(燄中同死家人收遺骸氏猶抱姑屍焉)
︹本朝︺劉文星妻周氏(尉氏人年二十[婺-矛+牙]居紡織供舅姑明末寇起氏縊救之甦守志)
(終其身同縣王宇靜妻馬氏歸宇靜六年而寡無子姑欲嫁之不從時時涕泣為姑所憎乃乞歸母)
(家明末寇熾避深山饑寒瀕死志操愈厲順治年閒旌)郝聖正妻朱氏(祥符人夫)
(殁嘗割臂療姑闖寇決水灌城氏扶姑及幼子登鼓樓得免康熙年閒旌)張穉升妻
王氏(祥符人從舅官陜西聞穉升卒投井死水香三日陜西撫按題旌同縣謝士訓妻吳氏)
(劉起鵬妻李氏均夫亡殉節被旌)于天祥聘妻王氏(祥符人未嫁夫亡往哭之)
(遂留事舅姑聞天祥嘗有子育於陽武王氏乞為嗣不得比大祥自縊同縣張國璽女雪姐未嫁壻)
(殁乘閒自縊均康熙年閒旌)李正得女九姐(祥符人拒暴見戕同縣劉常玉女老)
(姐盧廷宣妻靳氏均康熙年閒旌)張學程妻李氏(陳留人夫亡守節孝事孀姑遇)
(宼亂攜二子以免康熙年閒旌)陳寶妻董氏(陳留人守正被戕康熙年閒旌)
侯希曾妻吳氏(杞縣人姑有疾侍奉甚謹十年不茹葷康熙年閒旌)陳彬
妻張氏(洧川人夫亡氏暨妾姚氏守志康熙年閒旌)郭行襄女朴姐(祥符)
(人拒暴自盡雍正年聞旌)王三夀妻崔氏(陳留人守正捐軀雍正年閒旌)
張纘曾妻朱氏(𣏌縣人夫亡殉節同縣節婦劉塤妻馬氏何伯齡妻孫氏鄭四道妻)
(王氏劉世科妻高氏孝婦王之俊妻楚氏均雍正年閒旌)燕鐸妻郭氏(通許人鐸)
(奠雁時暴卒氏欲隨以返父母固止之越三日往弔遂留不去同縣于躍變媳王氏拒暴見戕均雍)
(正年閒旌)傅如山女(尉氏人未嫁壻殁乘閒自縊同縣任盡性妻竇氏拒暴見戕均)
(雍正年閒旌)劉國良妻劉氏(鄢陵人守正捐軀同縣路曰成妻張氏均雍正年閒)
(旌)張舜妻白氏(中牟人夫亡殉節雍正年閒旌)李貴妻沈氏(中牟)
(人守正捐軀雍正年閒旌)范恪浚妻李氏(蘭陽人夫亡守節事盲姑有孝行同)
(縣李選妻傅氏夫亡毁容以守均雍正年閒旌)趙正繼妻戴氏(儀封人夫亡殉)
(節同縣方良琮妻劉氏王碧壺妻孔氏均雍正年閒旌)底二丑妻張氏(儀封人拒)
(暴自盡雍正年閒旌)趙景瑞妻連氏(滎澤人拒暴自盡同縣王宗聖妻樊氏均)
(雍正年閒旌)許氏女(河隂人未嫁壻歿不食死)趙嵩蕊妻王氏(汜水人夫)
(亡姑繼殞明未寇亂攜孤閒關兵火中得免於難人服其智略同縣王用章妻周氏夫殁投繯以救)
(復甦引刀刺面矢志不二事親以李聞撫絧子如已出均雍正年閒旌)曹用璧妻王
氏(禹州人夫亡投繯以救復甦事舅姑盡孝家貧嘗夜紡織雪從破屋落積肩盈寸機聲不輟苦)
(節五十一年同州貢生羅乾妻張氏夫殁自縊以救不死毁容誓不更適孝養舅姑訓子成立楊敷)
(榮妻趙氏夫亡殉節均雍正年閒旌)秦希英妻李氏(禹州人夫殁家貧困事衰)
(翁盡孝訓子有方一門六世同居雍正年閒旌)連浩妻蘇氏(新鄭人守節五十餘)
(年嘗夜失火家人駭竄蘇閉戶不出曰吾豈可夜出閨閫耶須臾比戶延燒所居獨無恙同縣劉熉)
(妻郭氏夫歿舅亦繼殁奉姑盡孝一日奸人詐言寇至閭里咸驚避氏以姑病守之不去均雍正年)
(閒旌)時來相妻王氏(祥符人夫亡守節五十九年年八十一歲子時欽妻張氏)
(十九歲夫亡守節事孀姑盡孝時稱一門雙節同縣節婦寇天申妻徐氏寇天祿妻李氏張永禔妻)
(王氏張希聖妻陳氏宋玢妻劉氏阮縱妻張氏楊守臻妻王氏魏興邦妻許氏邵士華妻吳氏劉鳳)
(鳴妻馬氏李振邦妻張氏張崙妻王氏杜尊會妻姚氏杜煥妻孫氏湯世祥妻李氏王鐄妻郭氏于)
(秀生妻陳氏何一漣妻楊氏朱勲妻徐氏李橋妻張氏蘇成德妻王氏王孫宣妻朱氏段文炳妻陳)
(氏朱文錦妻李氏朱璠妻常氏王蔚妻徐氏張經妻秦氏胡綸妻方氏楊景芳妻魏氏劉銓妻阮氏)
(王文炎妻童氏袁晉妻高氏張明昇妻章氏吳守印妻謝氏閔宗聖妻張氏陶普妻宋氏方宗堯妻)
(戴氏關津妻王氏邢沛妻王氏魏振邦妻史氏張佺柯妻李氏劉卓妻石氏郭明德妻徐氏郭喜貴)
(妻陳氏嚴嘉祥妻徐氏潘瑨妻趙氏閻式典妻牟氏張素德妻田氏張希栻妻牛氏劉煥妻段氏文)
(朝縉妻李氏李天義妻石氏高出萃妻張氏趙崑妻宋氏秦景濟妻武氏李恂妻任氏田治妻鄭氏)
(黃大忠妻朱氏段惟燦妻王氏王秀妻趙氏張承宗妻王氏劉宗泗妻曹氏景致和妻彭氏景曜妻)
(王氏申文祥妻楊氏潘文質妻張氏李文昇妻劉氏陳連珠妻劉氏陳倫妻楚氏焦之俊妻張氏許)
(喜民妻吳氏許承宣妻金氏李九功妻終氏劉世輝妻張氏辛永祿妻李氏王象震妻范氏劉昉妻)
(楊氏何汶妻夏氏邢溥妻宗氏劉&KR1485;妻徐氏丁文受妻李氏黃瑾妻李氏朱璞妻丁氏張朝相妻張)
(氏胡紀妻李氏姜永德妻盧氏汪承緒妻張氏周世徽妻胡氏朱灝妻蔡氏詹鍾藻妻馬氏陳元升)
(妻范氏烈婦趙永祿妻朱氏李天法妻萬氏張尚志妻姚氏郝盧妻朱氏朱廷傑妻王氏董克倫妻)
(王氏沈朱氏劉振公妻劉氏陳紹先妻曹氏陳法瑞妻陳氏傅某妻鄭氏劉得子妻常氏烈女李貴)
(姐陳珍姐均乾隆年閒㫏)孫緝淵妻韓氏(陳留人夫亡守節同縣節婦王倫妻)
(劉氏劉則周妻黃氏李天錫妻董氏李貞妻葉氏王肇祥妻張氏李崈妻劉氏王君章妻李氏單應)
(魁妻王氏田大成妻王氏朱謨妻高氏張四德妻王氏潘宏道妻邵氏李乾妻李氏焉非龍妻孫氏)
(王典誥妻張氏劉嗣禎妻馮氏駱龍彩妻王氏郭永高妻石氏劉俊妻孫氏孫拔妻張氏焦克勤妻)
(石氏黃鳳祿妻侯氏左琯妻康氏劉翰妻郭氏馬麟妻劉氏王楹妻孔氏沈師文妻許氏王懿烈妻)
(蔣氏孫冬元妻許氏李竹如妻劉氏于廷選妻石氏陳麟台妻翟氏朱俊妻楊氏王盂科妻段氏均)
(乾隆年閒旌)劉崍基妻孟氏(杞縣人夫亡守節同縣節婦韓化遠妻李氏汪九疇)
(妻孫氏張侃妻陵氏趙雲龍妻朱氏李千尋妻惠氏聶成名妻張氏黃恩妻李氏邊有恒妻郝氏劉)
(鑄妻林氏楚安坦妻侯氏徐侗繼妻時氏林廣生妻黃氏賈維池妻于氏侯世鋐妻李氏戴玖妻許)
(氏蒲質美妻張氏武生任于吳繼妻周氏張鼐妻劉氏耿耕妻李氏宋典妻徐氏張文元妻董氏韓)
(今舉妻李氏孟大廷妻丁氏聶大訓妾郭氏趙灼妻楊氏田坦妻李氏秦祁妻李氏杜上林妻范氏)
(趙運昌妻劉氏劉鈿妻徐氏李貞妻班氏張克良妻王氏張義妻郝氏孟必祿妻李氏朱克榮妻賈)
(氏郝鳴臯妻潘氏郝上林妻李氏吳中柱妻王氏汪子明妻郭氏董克俊妻陳氏賈棟妻王氏魏之)
(亹妻高氏邵秉倫妻趙氏張引科妻李氏林琛妻白氏王命召妻李氏趙宣啟妻潘氏揚登第妻趙)
(氏張鵬翰妻蔡氏路生有妻朱氏張山濤妻陳氏鄭廷章妻田氏李軺妻王氏張瑞之妻郭氏韓邦)
(揩妻江氏李國拄妻孫氏魏于魯妻徐氏曹中新妻李氏張銓妻唐氏王瑞妻翟氏王珩妻劉氏趙)
(昆玣妻吳氏霍安世妻鄭氏邊開域妻張氏徐國安繼妻袁氏烈婦潘汝範妾王氏李嗣堯妻樊氏)
(趙世祿妻潘氏陳廷尉妻季氏張維基妻趙氏李成桂妻董氏步公賢妻孫氏韓福妻韓氏劉二妮)
(妻武氏崔進寶妻宋氏烈女路戍姐均乾隆年閒旌)賀廷瑒妻畢氏(通許人夫)
(亡守節同縣節婦廣居妻劉氏白廣業妻陳氏白崇明妻王氏孫克紹妻王氏萬炳妻吕氏龐元妻)
(吳氏賀仕英妻李氏司奇觀妻劉氏婁星凱妻毛氏賀聚堂妻聶氏婁岡妻李氏王鶴齡妻劉氏郭)
(林妻趙氏烈婦李某妻王氏烈女師孔女二姐貞女劉氏女均乾隆年閒旌)黃鉞妻王
氏(尉氏人夫亡守節同縣節婦楊有成妻周氏南映陽妻唐氏南楚英妻高氏南佑啟妻盧氏何)
(維極妻谷氏何會極妻賀氏劉通譽妻靳氏任德裕妻陸氏靳妻王氏路天街妻靳氏劉琠妻谷)
(氏潘重明妻邵氏靳綱妻盧氏高俊妻翟氏王怡先妻黃氏蘇淵妻劉氏楊道明妻劉氏王振法妻)
(高氏劉廷旃妻晁氏烈婦任信良母田氏李廷舉妻袁氏馬受有妻王氏烈女王白姐徐省姐古氏)
(女均乾隆年間旌)張自奇妻仝氏(洧川人夫亡守節同縣節婦薛進寶妻張氏何)
(孟妻于氏郭起秀妻馬氏黃玉几妻鄭氏石玉美妻馬氏師肫妻張氏張璵妻梁氏馬屏翰妻師氏)
(張紀妻李氏鄭履豐妻王氏馬适妻袁氏閏法才妻王氏賈效祖妻馬氏李周妻蘇氏烈婦郝賞兒)
(妻蘇氏烈女劉全姐楊綠姐張二姐均乾隆年閒旌)于祚永妻步氏(鄢陵人夫)
(亡事姑以李聞姑老不能行氏相守不去室焚而氏與姑無恙人以為節孝所感同縣節婦王二酉)
(妻姚氏曹光彬妻韓氏韓樹本妻谷氏裴功臣妻李氏張其梓妻章氏王正奇妻張氏王正順妻司)
(氏梁易知妻蘇氏李卓妻胡氏王炎妻黃氏李相堯妻劉氏張作相妻劉氏王圖妻吳氏梁鏊妻靳)
(氏梁純禮妻劉氏蘇銓妻滕氏梁銘盤妻何氏梁域妻于氏王紹祖妻蘇氏樊紳甫妻朱氏晁新武)
(氏韓氏韓李安妻蘇氏梁廣印妻司氏于氏嵋妻常氏烈婦李喜成妻楊氏于得玉妻張氏貞女侯)
(氏女均於乾隆年閒旌)劉思儉妻岳氏(中牟人夫亡守節同縣節婦梁鼎揇妻朱)
(氏孫秉立妻蔡氏朱敬妻岳氏馬瑛妻孫氏吳越妻白氏孫德池妻劉氏劉卜年妻魏氏李秩德妻)
(曹氏劉克類妻許氏婁時敏妻王氏閻文庚妻武氏烈婦孫耀宗妻閻氏婁二小妻蔣氏白永法妻)
(李氏董士信妻高氏均乾隆年閒旌)栗說妻劉氏(蘭陽人夫亡守節同縣節婦王)
(士冠妻孫氏蕭華妻胡氏賈炳文妻李氏韓琳妻王氏邱如妻邵氏李協朗妻王氏盧瀛妻王氏傅)
(美珏妻范氏武克振妻王氏傅秉禮妻李氏楊員妻栗氏牛廷琇妻薛氏韓琨妻金氏范洪傑妻傳)
(氏程登第妻李氏監生梁燕榮妻惠氏霍潤妻李氏栗廷相妻楊氏彭有成妻陳氏烈婦張法妻黃)
(氏均乾隆年閒旌)馬普妻張氏(儀封人夫亡守節同縣張法行妻寗氏李若楠妻汪)
(氏盧殿臣妻湯氏李率性妻王氏劉維穎妻張氏田文成妻謝氏郭守城妻蔡氏邱某妻高氏孔懷)
(妻楊氏均乾隆年閒旌)李菁妻陳氏(鄭州人夫亡守節同川節婦靳永年妻魏氏靳)
(永庚妻董氏馮昐妻劉氏李振業妻王氏劉文昌妻張氏羅憲曉妻焦氏劉僖妻張氏王元植妻張)
(氏劉義妻王氏王林妻盧氏荆陽鼎妻張氏張曰桂妻趙氏張如珆妻岳氏弓繩武妻孟氏宋宏妻)
(李氏烈婦楊考妻徐氏牛淑和妻劉氏宋維芳妻宋氏師窪兒妻樊氏郭生金妻趙氏烈女馬氏女)
(均乾隆年聞旌)汪中豪妻蔣氏(滎陽人夫亡守節同縣節婦張索靈妻王氏媳)
(王氏汪立志妻蘇氏劉善承妻吳氏馬繼遠妻秦氏馬文印妻李氏李霞扆妻徐氏馬顧祖妻史氏)
(張子鈍妻李氏毛文繡妻賈氏李來復妻田氏蔡景顔妻賈氏烈婦趙洪祥妻李氏袁仁德妻張氏)
(楚辰妮妻孟氏均乾隆年閒旌)于振宗妻蔣氏(滎澤人夫亡守節同縣節婦祝)
(還元妻王氏趙瑞妻鄭氏監生李憲妻樊氏韓暄妻李氏關庸行妻汴氏王熒妻李氏王廷弼妻商)
(氏樊克忠妻張氏盧印府妻趙氏庾崇德妻田氏王起正妻張氏王學曾妻馬氏師堯妻閻氏李克)
(恭妻毛氏馮振言妻李氏秦鶴妻聶氏秦體乾妻張氏崔凝妻張氏程雲龍妻荆氏陳能學妻張氏)
(王正雲妻宋氏李其銑妻孟氏樊克廣妻連氏樊克淵妻毛氏沈曰頤妻王氏李坦妻朱氏李森妻)
(潘氏吳景泰妻范氏劉懷信妻王氏烈婦李文學妻王氏何文興妻范氏烈女焦氏女均乾隆年閒)
(旌)萇湛妻趙氏(汜水人夫亡守節同縣禹城謙妻李氏周南妻禹氏禹玠妻許氏王)
(曰壙妻梅氏禹謨妾張氏何喜功妻安氏吳廷獻妻安氏吕選妻陳氏張子元妻傅氏禹尤釐妻王)
(氏王佶妻朱氏宋乘時妻李氏潘士傑妻陳氏王學武妻高氏刑鑄妻薛氏禹牧妻王氏吳無私妻)
(禹氏袁成方妻張氏孫永熙妻禹氏周祥妻宫氏季淑思妻孫氏妾張氏禹子厚妻時氏周祥妾尚)
(氏趙宏夀妻李氏張東秀妻周氏吕相宸妻王氏周傳中妻徐氏周擇中妻張氏張謹行妻張氏張)
(謹身妻高氏趙文光妻李氏李成祥妻朱氏陳正德妻張氏禹校妻高氏夏萬祿妻王氏范曰安妻)
(安氏張經妻王氏張振起妻柴氏禹舜妻王氏均乾隆年閒旌)方述振妻晉氏
(禹州人夫亡守節性至孝親疾刲股以獻疾遂瘳同州節婦趙宏欽妻安氏張連妻李氏監生馬燿)
(妻趙氏王格妻焦氏冀鼎錫妻蕭氏楊登鰲妻秦氏周國才妻李氏趙濓妻郝氏高佳玉妻田氏張)
(璣妻陳氏郭金盤妻朱氏董文煬妻李氏黃希孔妻時氏陳誥妻席氏余鍳妻馬氏余濟遠妻李氏)
(余潤遠妻席氏余杰妻何氏王得伸妻姜氏王得佐妻郭氏李成實妻劉氏孫衝遠妻王氏夏存本)
(妻朱氏李璟妻陳氏金光炤妻程氏冀禹芝妻王氏趙煦妻申氏劉世第妻馬氏李鏡妻趙氏趙定)
(德妻王氏劉鳴鐸妻李氏邢士仁妻劉氏張開翺妻趙氏李成實妻劉氏徐明紀妻郭氏余梅妻閻)
(氏李澤妻席氏翟思古妻和氏李殿颺妻趙氏尹謙妻李氏張五玉妻王氏烈婦化興南妻霍氏吳)
(生妻王氏陳心泰妻劉氏魏尹妻郭氏烈女張姐均乾隆年閒旌)李夢龍妻王氏
(密縣人夫卒痛哭水漿不入口者七日姑憫之勸以飲食抱姑而泣曰兒婦形神巳離不能復事孀)
(姑矣卒絶粒而死同縣節婦項文瑞妻郭氏屈來同妻李氏生員蔡體元妻陳氏張世祿妻盧氏張)
(瑞光妻侯氏生員張珂妻蘇氐李裕昆妻王氏張可立妻李氏張容端妻蘇氏童寇琳妻蘇氏邢國)
(周妻葛氏周鍾熊妻錢氏冉相臣妻陳氏烈婦趙志妻張氏黃天誥妻張氏王陳氏均乾隆年閒)
(旌)范士楷妻王氏(新鄭人夫亡守節同縣節婦許文浩妻靳氏趙宗德妻杜氏馮)
(憲妻郭氏王永瑞妻高氏張曰良妻趙氏史雷妻張氏王毓俊妻亢氏馮貤妻孫氏浦城縣丞劉墩)
(妻吳氏馬辰妻苟氏李旭妻高氏郭永昌妻許氏劉敬一妻孫氏連溥妻楊氏馮藴誠妻郭氏馮性)
(祿妻李氏劉如金妻高氏劉繼可妻柳氏高泰來妻蔡氏趙君聘妻劉氏靳坤妻杜氏張玉鼎妻周)
(氏董全妻蔡氏劉發祥妻王氏劉世澤妻楊氏烈婦樊氏連敬路妻喬氏常自勤妻李氏薛某妻安)
(氏均乾隆年閒旌)程鏻妻王氏(祥符人夫亡守節同縣節婦段元龍妻張氏汪永夀)
(妻王氏宋芝芭妻張氏楊貴妻張氏孫應孺妻張氏張鍾溪妻王氏高元&KR0564;妻竇氏邵宇明妻周氏)
(李增妻沈氏王璠妻原氏烈婦申貴妻王氏郭有祥妻侯氏趙起生媳侯氏宫楷妻方氏段克妻張)
(氏牛根妮母譚氏均嘉慶年閒旌)劉咸妻王氏(陳留人夫亡守節同縣馬應徵妻強)
(氏烈女吕氏女王氏均嘉慶年閒旌)孟䌍妻胡氏(杞縣人夫亡守節同縣任廷鐸)
(妻吳氏步公良妻范氏烈婦江聯萼妻高氏左年妻李氏鄧甫妻劉氏劉順妻陳氏張斌妻步氏徐)
(章吉妻郭氏貞女張氏女均嘉慶年閒旌)王學孔妻劉氏(通許人夫亡守節同)
(縣劉化南妻郭氏烈婦張氏李承伯聘妻貞女鄭氏均嘉慶年閒旌)李許氏(尉氏人守)
(正捐軀嘉慶年閒旌)李兆鳳妻楊氏(洧川人夫亡守節同縣烈婦趙麟瑞妻李)
(氏師漢妻張氏烈女孫浮姐均嘉慶年閒旌)張名標妻吳氏(中牟人夫亡守節同)
(縣劉樹功妻王氏周立業妻張氏烈婦劉氏秦氏均嘉慶年閒旌)傅業澄繼妻王
氏(蘭陽人夫亡守節同縣節婦粟來喜妻彭氏袁階繼妻王氏張大文妻袁氏王秉鉞妻范氏烈)
(婦艾來初妻趙氏均嘉慶年閒旌)郭學泰妻趙氏(儀封人夫亡守節同縣烈婦金)
(氏張氏均嘉慶年閒旌)徐文杰妻弓氏(鄭州人夫亡守節同州徐某妻陰氏李惠)
(妻劉氏王植妻賈氏烈婦張氏毛瑾愫妻丁氏烈女金氏女均嘉慶年閒旌)蘇漢源妻
何氏(滎陽人夫亡殉節嘉慶二十年旌)楊興盛妻程氏(滎澤人夫亡守節同)
(縣李秉旺妻關氏烈婦何文興妻范氏均嘉慶年閒旌)王發祥妻禹氏(氾水人夫)
(亡守節同縣李守仁妻張氏禹席珍妻孫氏楊崇韜妻王氏禹葆成妻長氏禹滄州妻秦氏均嘉慶)
(年閒旌)劉宜妻冀氏(禹州人夫亡守節同州節婦程本妻侯氏張漢妻縣氏邵伯龍)
(妻張氏方元凱繼妻羅氏方元臣妻宋氏金鎮西妻余氏賈松年妻江氏王敦倫妻楊氏李妻馬)
(氏仝太安妻張氏趙臨乙妻張氏周恭元妻葛氏沈厚妻徐氏朱綸彥妻周氏耿程翟妻雷氏白卓)
(妻賈氏白素妻婁氏馬維貞妻程氏孟註妻董氏朱冕妻孫氏田逢年妻宋氏烈婦趙某氏韓元士)
(妻袁氏袁大柱妻趙氏楊丙聘妻張氏均嘉慶年閒旌)楊延寬妻閻氏(密縣人夫)
(亡守節同縣張鳳&KR4553;妻周氏李白貞妻張氏均嘉慶年閒旌)高士妻李氏(新鄭人夫)
(亡守節同縣沈增妻侯氏烈婦張氏霍五妻王氏均嘉慶年閒旌)
︹仙釋︺︹漢︺上成公(密人其初出行久而不還後歸語其家曰我已得仙因辭家而去家人見)
(其舉步漸高良久乃沒陳實韓韶同見其事)︹唐︺神秀(尉氏人少親儒業訪道至蘄州雙峯)
(東山寺禮五祖忍師爲弟子武后召至都命舊山置度門寺以旌異之張說問法秀曰一切佛相自)
(心本有將心外求舍父逃走神龍初入滅諡曰大通禪師)︹宋︺張拱(汴人舉進士不第賣藥宜)
(春門忽有道士抵其肆授以棗七枚食之自是不食踰二年神氣明爽日可行數百里後遊名山不)
(知所終)郭上竈(天僖中傭於汴梁茶肆中遇異人隨去十餘年始歸謁趙長官曰大數垂)
(盡願施小棺棺首穿一穴許之汲水自濯臥槐下遂絶葬河岸水漲棺故不見其尸)張九哥
(汴人慶歷中居京師雖盛冬單衣燕王奇之嘗召見與之酒歲餘見王曰將遠遊故來別有小伎欲)
(以悦王乃取羅重疊為蜂蝶狀皆飛去莫知其數少頃呼之蜂蝶皆來復為羅王曰吾壽幾何九哥)
(曰與開寶寺浮圖齊堅其後浮圖災王亦薨)侯先生(不知何許人慶歷間賣藥京師年四)
(十餘無鬚眉瘤贅隱隱徧肌體嘗半醉遇夜與丏者同處有馬元者盛夏隨之出閶闔門浴池中元)
(因就視乃一蝦蟆元遽別退候浴出著衣元前揖之笑曰子適見我乎乃召元飲酒肆中出藥一粒)
(曰服之令子壽百歲自此不復見有自蜀中來者見其貨藥於市云)張潤子(新鄭人少躭元)
(學結菴於縣西興福寺練精服氣四十餘年政和閒仙去)︹金︺砦亘(博州人自號守真子遊歷)
(濟南抵鄭之鈞臺泰和閒大雪丈餘亘不出者十餘日除雪視之端坐儼然貞祐閒關陜被兵人皆)
(恐懼亘曰無妨已而果然)︹元︺洪山真人(密縣人元初溷跡耕牧以所得易豆餉牛或不)
(行跪拜於前牛即解意一日力拽牛後趺坐瞑目而化密人葬其遺骨號牛郎廟)
︹土產︺綾(開封府出時稱汴綾)梨(鄭州出有二種一曰香水梨一曰鵝梨鵝梨尢甘脆)石榴
(滎澤出實大而甘瑣碎錄河陰石榴名三十八者盖一房止三十八子)薯蕷蕪菁
藍(諸縣皆有)紅花(鄢陵出)藥(遠志祥符出麻黃中牟龍脊山出威靈仙尉氏出全)
(蠍陳留出)瓷器(禹州出按山海經大騩之山多美玉其陰多鐵唐書地理志汴州鄭州皆貢)
(絹又鄭州貢龍莎宋史地理志鄭州貢黃麻寰宇記鄭州土產鳳翮席並附錄)
前總纂官(臣)張琴恭纂輯
提調官(臣)張日章恭覆輯
校對官(臣)陳韶恭校
校對官(臣)景詒燕恭覆校
大清一統志
陳州府(在河南省治東南三百里東西距一百九十里南北距二百九十里東至歸德府鹿邑縣)
(界四十里西至許州臨潁縣界一百五十里南至汝寕府汝陽縣界一百三十五里北至開封府通)
(許縣界一百五十五里東南至安徽鳳陽府太和縣界一百九十里西南至許州郾城縣界一百三)
(十里東北至歸德府柘城縣界五十里西北至開封府尉氏縣界二百十里自府治至京師二千)
(一百里)
︹分野︺天文角亢分野夀星之次
︹建置沿革︺古太昊氏之墟周初為陳國戰國屬楚秦
置陳縣屬潁川郡漢高帝十一年置淮陽國後漢
章和二年改曰陳國後為郡(元和志後漢陳國獻帝末除為郡曹魏復)
(為國後又為郡)晉初罷屬梁國惠帝復置陳郡劉宋後魏
因之隋開皇初郡廢十六年置陳州(治宛邱)大業初
改曰淮陽郡唐武德初復為陳州天寳初仍為淮
陽郡乾元初復曰陳州屬河南道貞元中為忠武
軍節度使治所(唐書方鎮表貞元三年置陳許節度使二十年賜號忠武軍元和十)
(三年移治許州龍紀初還治陳州)五代唐廢軍晉開軍二年置鎮
安軍漢廢周廣順二年復置宋初曰陳州淮陽郡
鎮安軍宣和初升為淮寕府屬京西北路金復為
陳州屬南京路元屬汴梁路眀屬開封府
本朝雍正二年升為直隸州領縣四(商水西華項城沈邱)十二
年升陳州府置淮寕縣以舊屬開封府之太康扶
溝二縣來隸今領縣七
淮寕縣(附郭東西距一百里南北距九十五里東至歸德府鹿邑縣界四十里西至西華縣)
(界六十里南至項城縣界六十里北至太康縣界三十五里東南至沈邱縣治一百五十里西南至)
(商水縣治七十里東北至歸德府柘城縣界五十里西北至扶溝縣界九十里古宛邱也秦置陳縣)
(漢為淮陽國治後漢為陳國治晉初屬梁國後為郡治劉宋移郡治項城以縣屬南梁郡後魏省縣)
(入頊仍為陳郡治北齊移項縣於故陳城隋開白初改縣曰宛邱屬淮陽郡唐屬陳州五代宋金元)
(因之明洪武初省入州本朝雍正十二年置淮寕縣為陳州府治)商水縣(在府西南七十)
(里東西距一百里南北距五十里東至項城縣界二十里西至許州郾城縣界八十里南至汝寕府)
(上蔡縣界三十里北至西華縣界二十里東南至項城縣治九十里西南至上蔡縣治九十里東北)
(至淮寕縣治七十里西北至西華縣治五十里漢置汝陽縣屬汝南郡後漢魏晉因之東晉於縣置)
(汝陽郡咸康三年郡廢尋復置後魏因之北齊郡廢隋開皇十六年分置溵水縣大菐初省汝陽縣)
(入之屬淮陽郡唐武德四年屬沈州貞觀元年屬陳州建中二年屬溵州興元元年還屬陳州五代)
(因之宋建隆元年改曰商水仍屬陳州金元明因之本朝雍正十二年屬陳州府)西華縣
(在府西北八十里東西距一百二十里南北距六十里東至淮寕縣界二十里西至許州臨潁縣界)
(一百里南至商水縣界三十里北至扶溝縣界三十里東南至項城縣治一百里西南至臨潁縣治)
(一百三十里東北至太康縣界六十里西北至開封府鄢陵縣治九十里戰國魏長平邑秦置長平)
(縣漢分置西華縣並屬汝南郡後漢以長平屬陳國晉初省西華入長平永康元年復置屬潁川郡)
(東晉屬陳郡後魏因之北齊省長平隋開皇十六年改置鴻溝縣大業初改鴻溝曰西華屬淮陽郡)
(唐武德元年改曰箕城貞觀初省入宛邱縣長夀初又改置武城縣神龍初復曰箕城景雲初復曰)
(西華屬陳州五代宋金元明因之本朝雍正十二年屬陳州府)項城縣(在府南一百二)
(十里東西距九十里南北距一百四十五里東至沈邱縣界二十里西至商水縣界七十里南至汝)
(寕府新蔡縣界八十五里北至淮寕縣界六十里東南至安徽潁州府阜陽縣治一百五十里西南)
(至汝寕府上蔡縣治一百二十里東北至潁州府太和縣治一百五十里西北至商水縣治九十里)
(春秋項國漢置項縣屬汝南郡後漢因之晉初屬梁國惠帝時屬陳郡後魏因之東魏天平二年改)
(置秣陵縣為揚州丹陽郡治梁太清初改曰殷州尋還屬東魏曰北揚州北齊改曰信州後周改曰)
(陳州隋開皇初始改秣陵曰項城十六年改置沈州大業初州廢屬淮陽郡唐初復置沈州貞觀元)
(年州廢屬陳州五代宋金因之元至元二年省入商水尋復置仍屬陳州明因之本朝雍正十二)
(年屬陳州府)沈邱縣(在府東南一百五十里東西距九十里南北距六十八里東至安徽)
(潁州府太和縣界五十里西至項城縣界四十里南至潁州府阜陽縣界十八里北至准寕縣界五)
(十里東南至潁州府阜陽縣治一百五十里西南至汝寕府新蔡縣治一百里東北至歸德府鹿邑)
(縣治一百四十里西北至项城縣治九十里春秋楚寢邱邑漢置&KR1051;縣屬汝南郡後漢爲固始候國)
(晉屬汝陰郡咸康初省入新蔡後復置屬新蔡郡後魏因之東魏武定八年置財州北齊州廢改置)
(褒信縣隋開皇初廢入鮦陽縣唐神龍二年始置沈邱縣屬潁州五代宋金因之元至元二年省入)
(潁州後復置明初又省宏治十一年復置屬陳州本朝雍正十二年屬陳州府)太康縣
(在府北五十里東西距一百一十里南北距一百二十里東至歸德府柘城縣界五十里西至扶溝)
(縣界六十里南至淮寕縣界五十里北至開封府杞縣界七十里東南至歸德府鹿邑縣界六十里)
(西南至西華縣界六十里東北至歸德府睢州界六十里西北至開封府通許縣界八十里秦置陽)
(夏縣漢屬淮陽國後漢屬陳國晉屬梁國惠帝時屬陳郡後魏太平真君七年省入扶溝太和十二)
(年復置屬陽夏郡高齊置淮陽郡隋開皇初郡廢七年改縣曰太康仍屬淮陽郡唐屬陳州五代梁)
(屬開封府宋崇寕四年改屬拱州大觀四年還屬開封宣和二年又屬拱州六年仍屬開封元屬汴)
(梁路明屬開封府本朝雍正十二年改屬陳州府)扶溝縣(在府西北百二十里東西距)
(六十里南北距一百里東至太康縣界三十五里西至開封府鄢陵縣界二十五里南至西華縣界)
(四十里北至開封府通許縣界六十里東南至淮寕縣界三十里西南至許州臨潁縣治一百十里)
(東北至開封府杞縣治一百五十里西北至開封府尉氏縣治九十里漢置扶溝縣屬淮陽國後漢)
(改屬陳畱郡晉省後復置東魏天平初屬許昌郡隋屬潁川郡唐武德四年於縣置北陳州旋廢以)
(縣屬洧州九年屬許州五代梁屬開封府宋金元明因之本朝雍正十二年改屬陳州府)
︹形勢︺梁宋吳楚之衝齊魯汴洛交道(陶宏景信州記)南襟淮
蔡北枕魏梁荆塗諸山遙拱於前河濟諸流近繞
其後(舊志)舟車駢會財賦之區(西華縣志)
︹風俗︺好節義而尚廉恥卑奢華而勤耕織婚喪多儉
有古風焉(舊志)
︹城池︺陳州府城(周七里有奇門四池廣二丈外有護城隄明洪武四年建本朝順治三)
(年修乾隆二十七年重修淮寕縣附郭)商水縣城(周四里有奇門四池廣二丈明崇禎)
(九年甃甎本朝順治三年修乾隆二十八年重修)西華縣城(周五里有奇門四池廣二)
(丈五尺明隆慶二年甃甎本朝康熙二十八年修乾隆三十年重修)項城縣城(周七)
(里門四池廣一丈二尺明嘉靖三十六年增築本朝順治十三年修乾隆二十九年重修)沈
邱縣城(周四里門四池廣一丈五尺明正德二年甃甎本朝順治十三年修乾隆三十年)
(重修)太康縣城(周九里門四池廣四丈明崇禎中甃甎本朝順治三年修康熙三十四)
(年乾隆三年十二年二十八年重修)扶溝縣城(周九里門四池廣五丈二尺明隆慶中甃)
(甎本朝順冶十三年修康熙四年乾隆二十七年重修)
︹學校︺陳州府學(在府冶東南宋熙寕八年建明洪武三年重建本朝順治十五年修入)
(學額數二十名)淮寕縣學(附府學内本朝雍正十二年設入學額數十五名)商水
縣學(在縣治東宋大觀二年建明洪武四年重建本朝順治閒修入學額數二十名)西
華縣學(在縣東南元大德中建明洪武三年重建本朝順治七年修乾隆十年重修入學)
(額數十五名)項城縣學(在縣治東南明洪武三十一年建本朝順治十八年修乾隆)
(九年重修入學額數十二各)沈邱縣學(在縣治西南明宏治十一年建本朝康熙雍)
(正閒修乾隆十二年重修入學額數十二名)太康縣學(在縣治東北明洪武三年建嘉)
(靖中重建本朝順治五年修康熙雍正乾隆閒重修入學額數二十名)扶溝縣學(在縣)
(治東南元延祐中建本朝順治七年修乾隆二十七年重修入學額數十一名)絃歌書
院(在淮寕縣南舊名知德明嘉靖七年建本朝康熙年閒修乾隆五年改今名十九年重修)
興賢書院(在太康縣學宫東)大程耆院(在扶溝縣内舊名明道本朝乾隆)
(十三年改今名)
︹戶口︺(原額人丁十六萬三千九百三十五今滋生男婦大小共二百二十萬九千五百三十五名口)
(計四十四萬五千三百六十四戶)
︹田賦︺(田地五萬六千九百四十九頃六十八畝額徵地丁正雜等銀二十二萬三百六十兩八錢二)
(分有奇正兑改兑米六百三十五石五斗有奇麥一千三百六十四石四斗有奇豆二千七百三十)
(七石三斗有奇耗米一百二十三石七斗有奇耗麥三百一十七石有奇耗豆六百八十七石七斗)
(有奇)
︹山川︺西銘山(在淮寕縣西北五里)宜山(在西華縣南三十里)鞍子嶺(在淮寕縣)
(北二十五里瀖河之南)山子嶺(在西華縣東北三里高十餘丈上多桃仲春之際爛若紅)
(霞)杏岡(在淮寕縣西北)思都岡(在西華縣北二十里通志女媧氏之遺民思故都因)
(名後訛爲思犢岡又道陵岡在縣北三十里與扶溝太康接界)長陵岡(在太康縣西南三十)
(五里明初置遞運所於此久廢)大吉岡(在太康縣西北四十里又西北四里有小吉岡)柏
子岡(在扶溝縣東二十里卽大扶城岡之東有渦河遺跡)長岡(在扶溝縣南脈自嵩少由)
(鄢陵東至縣治折而南城跨其上)天井岡(在扶溝縣西二十里水經注有水東徑桐邱南)
(俗謂之天井陵)雕陵岡(在扶溝縣西北二十里魏書地形志扶溝有刁陵岡寰宇記縣有雕)
(陵亭莊子遊乎雕陵之樊覩一異鵲蓋卽此)三晉岡(在扶溝縣西北二十五里二岡並峙)
(形勢相銜)秦家岡(在扶溝縣西北四十里接開封府鄢陵縣境岡之西三陂相連接三十六)
(陂水)會岡(在扶溝縣東北三十里岡西有湖水前代通漕)宛邱(在淮寕縣東南詩陳風宛)
(邱之上兮詩譜陳都於宛邱之側爾雅釋邱邱上有邱為宛邱陳有宛邱水經注宛邱在陳城南道)
(東王隱云漸欲平今不知所在矣寰宇記在宛邱縣南三里高二丈)硯邱(在淮寕縣東南寰宇)
(記在宛邱縣東南四十里高五丈古老傳云楚王滅陳於此讌會軍士遂名讌邱後人語訛為硯邱)
清邱(在淮寕縣東北寰宇記在宛邱縣東北五十里高二丈五尺古傳漢淮陽王嘗登此邱遊)
(望聞漢中有清邱故遙取為名)棗邱(在商水縣東北三十里隋圖經云其原邱塘多生棗棘)
秦邱(在項城縣西南四十七里古傳秦苻堅南征駐此故名邱側有秦母城亦名秦王城)高
陽邱(在項城縣北元和志在南頓縣南四十里魏應瑒兄弟俱有名自比高陽氏才亍故號高)
(陽邱)沈邱(在沈邱縣東南二十里春秋或作寢邱因邱以立縣)水邱(在沈邱縣南二十里)
(相傳漢光武與莽將王尋戰於水邱卽此)武邱(在沈邱縣東北本名邱頭三國魏甘露三年司)
(馬昭乎諸葛誕詔曰克敵之地宜有令名其改邱頭為武邱晉太和五年桓温部將竺瑤破燕兵於)
(武邱水經注潁水又東逕邱頭邱頭枕水元和志武邱在項城縣東南四十里通典邱頭卽潁州沈)
(邱縣寰宇記在項城縣東南四十里沈邱縣東六十里)古黃河(在淮寕縣西本朝乾隆)
(十六年十七年於淮寕縣境之五里口至牛溝口開濬四十里河寬四丈深七尺培築兩岸舊志州)
(舊無河金明昌五年河決陽武由太康逕州東南至潁州明洪武二十四年河決原武逕汴城至州)
(珹西又東南逕項城入淮三十年河徙入州境永樂九年濬入故道正統九年又決滎陽逕州境由)
(項城入淮宏治中北徙而州境之河遂涸沈邱縣志明洪武初黃河自通許縣之西支分陳州商水)
(入南頓混潁水東流逕項城入訦邱新治東過舊沈邱遶西古城折而東北為長灣又折而南為私)
(擺渡遶北城門外依黃壩堆而東入舊黃河宣德五年淤塞)沙河(自淮寕縣南受古黃河水)
(又東受蔡渠水又東經項城縣東北又東經沈邱縣新安集南又東受枯河水又東經界首集南又)
(東入安徽潁州府太和縣界蓋卽蔡潁分流也按水經注有新溝水首受交口東北流至新陽宋)
(元祐元年知陳州胡宗愈言沙河合入潁處有古八丈溝可以開濬分決蔡河之水自為一支由潁)
(壽界直入於淮詔可功旣成謂之新河通志未載考其原委蓋與此河相合)瀖河(在淮寕縣)
(北蔡河支津也自太康縣流入又東經鞍子嶺又東經臨蔡城北又東入歸德府鹿邑縣界注於㓨)
(河一名典水一名涸河俗謂之黑河本朝乾隆九年開濬計長五千七百五十一丈兩岸並築堤)
(埝)潤河(在商水縣南十里自許州郾城縣流入又有龍塘河在縣西南十二里俱入沙河)
清泥河(在西華縣西四十里自開封府鄢陵縣流入合於潁卽潩水也又有柳社河在縣西)
(北六里北新河在縣東北一里)渚河(自許州臨潁縣流入西華縣境有二口一自西北入一自)
(正西入至縣西南十八里合流曰棗祇口入於溵水)虹河(在項城縣西南本上蔡縣包沙諸水)
(之餘流舊闊十餘丈流逕城内下流經沈邱縣西南入潁又有縷堤河在縣北二十里舒陽河在縣)
(西門外流鞍河在縣西南俱入潁)瓦溝河(在項城縣東北八十里黃河支流經縣東復入)
(黃河)燕城河(上源自太康縣西北境流經縣西南又東南流入淮寕縣渦河長百餘里本)
(朝雍正五年濬乾隆二十二年復濬兩岸並築土堤)潁水(自許州臨潁縣流入經西華縣西南)
(東流至商水又東經府城南與項城縣分界又東經沈邱縣南至安徽潁州府阜陽縣界入淮水經)
(注潁水自㶏陽東南合潩水又東過西華縣北洧水注之又南過汝陽縣北又東大㶏水注之又東)
(南逕博陽故城東又東南過南頓縣北又東南逕陳縣南又東南左會交口新溝東出焉自堰東南)
(流經項縣故城北又東右合谷水又東逕臨潁城北又東逕雲陽二城閒又東至邱頭又東南至湖)
(城元和志潁水在南頓縣西北三十里元和十一年置淮潁水運使運揚院米自淮入潁至項城)
(入溵金史地理志陳州宛邱項城商水西華有潁水舊志潁水自商水縣周家口合沙水又東入州)
(界合清水柳社河水爲白馬溝又南爲潁岐口分爲二東流者爲沙河入沈邱界其潁水南流經南)
(頓鎮又東南經項城北受榖水汾水又東入沈邱境受虹河水又東南經沈邱縣南又東南經故沈)
(邱縣北入潁水)蔡水(一名小黃河亦名惠民河自開封府尉氏縣流入經扶溝縣東又南流經)
(西華縣界又東流經府城南合於潁卽沙水也水經注沙水自合八里溝又南逕扶溝故城東又東)
(南與康溝水合又南與蔡澤陂水合又南逕小扶城西又東南逕大扶城西渦水於是分馬沙水又)
(東南逕東華城西又東南有沙水枝瀆西南達洧又東南與廣漕渠合又東逕長平縣故城北又東)
(南逕陳城北又東而南屈逕陳城東謂之百尺溝南分爲二水新溝水出馬溝水東南流谷水注之)
(又東南注於潁謂之交口元和志蔡水在宛邱縣東一里舊志沙水自扶溝受溱洧東南流自西華)
(縣境繞城之西北東三面又東南經李方口又東南入潁亦謂之小黃河按五代周顯德六年引)
(河入蔡以通陳潁之漕宋時導閔水合於蔡爲惠民河陳蔡之粟自此入汴元時爲河水所奪賈魯)
(治之故自朱仙鎮以上通名賈魯河自朱仙鎮以下昔由通許流入扶溝今則近尉氏而遠於通許)
(於水經及元和志故道不能盡合然大略可考又按蔡本音沙而府境别有沙河舊志或混爲一今)
(為考正)洧水(自開封府鄢陵縣東流至扶溝縣北入蔡亦名雙洎河漢書地理志洧水東南)
(至長平入潁水經注洧水南逕長平縣故城西元和志洧水在縣西二十里舊志舊自扶溝縣之西)
(迤南流入西華縣界又東入陳州界今自扶溝入蔡不經西華縣界按洧水本至西華入潁宋時)
(導之自扶溝入蔡明時河道漸微旁溢為害嘉靖初疏河由扶溝城東北轉而南至王潁店入西華)
(縣界十三年復淤自扶溝北反流萬歷三十三年疏雙洎故道以分水勢又為西華人所阻復東引)
(入蔡今有史家河在西華縣西南卽洧之餘流也)渦水(卽蔡水分流自太康縣北東南流經)
(淮寕縣東北入歸德府柘城縣界本朝乾隆二十二年挑濬計長二萬二千三百餘丈兩岸並築)
(堤埝以資捍衞漢書地理志扶溝縣渦水首受狼湯河東至向入淮水經注渦水首受沙水於扶溝)
(縣流逕大扶城西東南流逕陽夏縣西又東逕貌城北又東至大棘元和志渦水首受蔡水東流經)
(太康縣北舊志今扶溝縣柏子岡東尚有渦河故道又有魯溝水在太康縣西北自開封府杞縣流)
(入又南入渦今涸)谷水(自商水縣東南流經項城縣境入潁水亦名濲河水經注谷水上承)
(平鄉諸陂東北逕南頓縣故城南側城東注又東逕項城中小城北又東流出城東注潁水舊志在)
(項城縣北五十里源出商水縣召陵岡東流入潁其南又有汾河亦自商水縣流入東入潁)溵
水(卽古㶏水自許州郾城縣流逕西華縣南又東入商水縣北合於潁俗亦名沙水水經注大㶏)
(水自征羌合小㶏水東逕西華縣故城南又東逕汝陽縣故城北東注於潁元和志溵水經商水縣)
(北去縣三里)小汝水(汝水支流也自許州郾城縣流入經商水縣南又東經項城縣北又)
(東經沈邱縣南入安徽潁州府阜陽縣界水經注汝水别瀆自征羌城又東出南北二利之閒關汝)
(陽之縣縣取名馬又東逕南頓縣故城南又東逕鮦陽城北又東逕固始縣故城北又東北至胡城)
(元和志小汝水在南頓縣西南四十里流逕項城縣去縣五十里又流逕沈邱縣北)康溝南
水(在扶溝縣北自開封府尉氏縣流入水經注南水自康溝南流分為二水又東南合流亦謂之)
(雙溝又東南入沙水舊志有太溝河源出尉氏縣南岳寨諸陂東流至白家澤入惠民河)柳湖
(在淮寕縣西北隅又城東南有南壇湖)北池湖(在商水縣北十五里匯上游諸水而成方)
(四十里又東合潁水)棉塚湖(在沈邱縣東十里又十五里為白楊湖卽沙水故道潦則與界)
(首湖相通)楊家湖(在沈邱縣北十五里又有迷艇湖在縣北二十里)界首湖(在沈)
(邱縣東北四十里亦沙水舊道淤隔成湖長三十餘里南二里又有小湖長三里明成化中曾開渠)
(以洩水縣境又有鄭家范家等湖今大半淤為民田)會岡湖(在扶溝縣東北三十里舊通漕)
(升又白沙湖在縣東北二十五里舊入惠氏河又馬家湖在縣西北十五里一名曹臺陂翟家湖在)
(縣西南十八里)秋江泊(在太康縣東南二十里渡通歸德府柘城)澇陂(在淮寕縣西水)
(經注谷水源上承澇陂陂在陳城西北南暨犖城皆為陂矣陂水東流謂之谷水東逕澇城北又東)
(流逕陳城南又東流入於沙舊志有七里河其水無源自州西北上承諸陂微有水道明隆慶三年)
(僉事傅霖疏此水經州南東入蔡河蓋卽此陂故道也)鄧門陂(在西華縣西二十里柳城)
(側以鄧艾故址因名唐志陳州西華有鄧門廢陂神龍中邑令張餘慶復開引潁水漑田縣志柳城)
(側有陂魏鄧艾營稻陂也)鴨子陂(在扶溝縣南水經注庾溝水上承洧水於大穴口東逕洧)
(陽故城南又東南爲鴨子陂陂廣十五里水南入甲庚溝西注洧舊志鴨岡陂在縣南三十五里卽)
(鴨子陂又護陵陂在縣西南二十里卽濩陂)蔡澤陂(在扶溝縣北自開封府尉氏經鄢陵)
(縣流入水經注水自鄢陵東逕匡城北又東南至扶溝城北又東南入沙舊志又有七里河在縣西)
(北自開封府洧川縣南席陂經鄢陵縣流入境與雙洎故道接至縣北更連大溝溢水漫爲一陂)
八字溝(在淮寕縣東南八里宋知州陳襄開以洩水又縣東十八里有狼兒溝四十五里有)
(吕長溝)五梁溝(自西華縣流至淮寕縣西南入谷水本洧水之支流也水經注洧水南逕)
(長平縣故城西又南分爲二水枝水東出謂之五梁溝逕習陽城北又東逕赭邱南又東逕長平城)
(南東注澇陂寰宇記在宛邱縣西南十里從西華縣界洧水出東流入谷水舊傳有五橋渡因名)
陳佗溝(在淮寕縣北十里亦名九里溝寰宇記陳佗溝上承安仁溝流入宛邱郭世傳陳公)
(子佗所開)驛馬溝(在商水縣西南十三里舊傳楚相孫叔敖截汝墳之水以作塘下有柘塘)
(陂九百頃遂鑿此溝其湍急如驛馬故名水發孫塘屈曲六十里入潁水)黃草澗(在西華縣)
(南里許一名黃巢㵎)翟王渠(在淮寕縣東唐書趙犨傳犨子珝為忠武軍節度使按鄧艾故)
(蹟決翟王渠漑稻以利農)賈侯渠(在淮寕縣西北三國魏初賈逵為豫州刺史開運渠二百)
(里謂之賈侯渠又水經注沙水南合廣漕渠卽賈侯渠也水上承龐官陂云鄧艾所開)東門
池(在府城内東北隅詩陳風東門之池可以漚麻水經注陳城東門内有池池水東西七十步南)
(北八十許步水至清潔不耗竭不生魚草水中有故臺處通典陳州宛邱有東門池元和志池在陳)
(州城東門内道南)白龜池(在淮寕縣東北隅相傅伏羲於蔡水得白龜遂以名池)畢
卓池(在沈邱縣西南三十五里相傳為畢卓飲處)湯井(在淮寕縣寰宇記舊傳殷湯時)
(大旱民穿此井又河東三里有鳴井投以物有聲如鐘)
︹古蹟︺宛邱故城(今淮寕縣城古陳國左傳昭公十七年梓慎曰陳太皞之墟史記武王克)
(殷求虞舜後得媯滿封之於陳漢高帝十一年置淮陽國後漢改為陳國漢志淮陽國陳故國舜後)
(胡公所封水經注沙水東南逕陳城北故陳國也伏羲神農並都之城東北三十許里猶有羲城元)
(和志宛邱縣本漢陳縣高齊文宣帝移項縣理於此隋文帝改項縣為宛邱縣通志都邑略伏羲都)
(陳宛邱城是也神農都魯或云始都陳詩地攷今陳州城在古陳城内西北隅)淮陽故城
(在淮寕縣西南漢淮陽王所封國也後漢改曰陳國晉罷漢書諸侯王表梁孝王武文帝子二年立)
(為代王三年徒為淮陽王又淮陽憲王欽元康三年立地理志注孟康曰淮陽國孝明帝更名陳國)
(晉地道記陳城西南角有淮陽城漢淮陽故治也水經注陳城南郭裏又有一城名淮陽城子產所)
(置通典漢淮陽城在今理西南莽曰陳陵)固始故城(在淮寕縣西北舊曰固陵漢縣也屬)
(淮陽國史記漢五年漢王追項王至固陵晉虳曰卽固始也後漢改&KR1051;縣曰固始而此城廢括地志)
(固陵在宛邱縣西北四十二里寰宇記固陵高一丈二尺俗呼為穀林)新平故城(在淮)
(寕縣東北漢縣也屬淮陽國後漢屬陳國晉省後魏改置臨蔡縣隋大業初省唐武德元年折宛邱)
(復置新平縣屬陳州貞觀初省寰宇記新平故城在縣東北二十五里隋於故城置臨蔡縣唐改置)
(新平縣)溵水故城(卽今商水縣治隋置縣宋改今名元和志溵水縣北至陳州八十四)
(里溵水經縣北去縣三里金史地理志陳州商水本溵水宋避宣祖諱改)汝陽故城(在商)
(水縣西北漢置縣三國魏正元二年司馬師討母邱儉自㶏橋進屯汝陽晉元康中封汝南王亮子)
(熙為汝陽公光熙初進爵為王蓋自是置為郡也宋魏因之水經注潁水又南過汝陽縣北縣故城)
(南有汝水枝流故縣符厥稱矣隋省入溵水此城遂廢)博陽故城(在商水縣東北四十)
(里漢縣屬汝南郡元康三年封丙吉為侯邑王莽改曰樂嘉後漢省水經注博陽城在南頓縣北四)
(十里寰宇記博陽城在宛邱縣西南四十里魏正元中兖州刺史鄧艾擊母邱儉於項城進至樂嘉)
(作浮橋潁水上以待司馬師師遂自汝陽潛兵就艾於樂嘉卽其地也)西華故城(在今)
(西華縣南漢置縣後漢建武十九年封鄧晨為候邑宋書州郡志西華縣晉初省永康元年復置水)
(經注潁水又東過西華縣北有東故言西也隋改置於潁水北長平縣界元和志縣東至州八十里)
(卽今治)長平故城(在西華縣東北十八里本魏地戰國策魏芒卯曰秦王欲魏長平史)
(記秦始皇六年蒙驁攻魏拔長平漢武帝元朔二年封衞青為候邑後漢建武十九年封劉隆為侯)
(邑三十年以汝南之長平益淮陽國晉哀帝時燕慕容塵攻陳畱太守袁披於長平魏書地形志長)
(平縣晉初省永康元年復有長平城隋志西華有舊長平縣齊廢括地志長平城在宛邱縣西北六)
(十六里王存九域志西華縣有長平鎮)南頓故城(在項城縣北五十里故頓子國左傳)
(僖公二十三年楚伐陳城頓而還注頓國今汝陰南頓縣漢書地理志頓姬姓注應劭曰頓迫於陳)
(其後南徙故號南頓故城尚在後漢書光武紀南頓令欽生光武注南頓縣故城在今項城縣西三)
(國魏正元二年司馬師討母邱儉王基進據南頓晉惠帝時置南頓郡水經注谷水東北逕南頓縣)
(故城南今其城在南頓西三十餘里北齊郡廢改縣曰和城隋大業初復故屬淮陽郡唐武德六年)
(省入項城證聖元年析置光武縣景雲元年復為南頓元和志南頓城令尹子玉所築北至陳州七)
(十五里宋熙寕六年省入商水項城二縣元祐初復置金屬陳州元至元二年廢後復置明初又省)
項縣故城(在今項城縣東北故項子國為魯所滅後屬楚春秋僖公十七年夏滅項注項)
(國今汝陰縣史記項羽本紀項氏世世為楚將封於項故姓項氏漢置項縣宋為陳郡治水經注潁)
(水自東堰南流逕項縣故城北又谷水東逕項城中楚襄王所郭以為别都都内西南小城項縣故)
(城也東魏天平二年於縣置北揚州梁太清初侯景以北揚州來歸改為殷州自是齊信州周陳州)
(皆治此隋始移陳州於宛邱隋志淮陽郡項城有項城郡開皇初分陳郡立元和志項城縣西北至)
(陳州一百里寰宇記項國城在今縣北一里縣志明宣德三年以河患遷今治本南頓縣之殄寇鎮)
(也槐坊店卽舊縣治今半在沈邱縣界)寢邱故城(在沈邱縣東南楚封邑吕氏春秋楚)
(孫叔敖戒其子曰荆楚閒有寝邱者前有妬谷後有戾邱其名惡可長有也史記楚莊王召孫叔敖)
(子封之寢邱四百戸以奉其祀漢置&KR1051;縣後漢光武更名固始建武二年封李通為侯邑水經注固)
(始縣故城故寖也寖邱在南城北猶有叔敖碑建武二年司空李通又慕叔敖受邑光武嘉之更名)
(固始唐置沈邱縣屬潁州元和志沈邱縣漢為&KR1051;縣後漢加邱字東魏於此置財州高齊文宣廢州)
(改置裒信縣隋不置縣邑至神龍二年十道使唐儉奏請分汝陰置沈邱縣宋元因之明初廢縣志)
(明宏治中改置縣於今治本乳香臺巡司地也臺在今縣南二里故城在縣東南三十里)陽夏
故城(卽今太康縣治秦縣也史記二世二年陽夏人吳廣起兵漢元年楚發兵距漢於陽夏後)
(漢初平初陳王寵屯陽夏晉永康五年石勒攻陳畱太守王讚於陽夏皆卽此水經注魯溝東南至)
(陽夏故城西舊唐書隋改太康以縣東有太康城元和志縣理城卽漢陽夏縣城夏后太康所築)
扶樂故城(在太康縣西北後漢置建武十七年封劉隆為扶樂鄉侯郡國志縣屬陳國晉)
(省魏耆地形志陽夏有大小扶城水經注沙水南逕小扶城西城卽扶溝縣之平周亭又東南逕大)
(扶城西城卽扶鄕故縣也後漢世祖封劉隆為扶樂侯卽此城也隋開皇十六年復置縣屬淮陽郡)
(唐貞觀元年省入太康寰宇記扶樂故城在太康縣西北四十里府志大扶城在太康縣西北三十)
(五里小扶城在縣西三十里)新汲故城(在扶溝縣西南春秋鄭曲洧地左傳成公十七)
(年公會諸侯伐鄭自戲童至於曲洧漢置新汲縣屬潁川郡後漢晉因之杜預左傳注今新汲縣治)
(曲洧城臨洧水闞駰曰新汲本汲鄉也漢宣帝神爵三年置以河内有汲縣故加新隋廢唐武德初)
(復置屬洧州貞觀元年省章懷太子曰新汲故城在扶溝縣西舊志今在縣西南二十里今名離下)
(村或曰在洧川誤)扶溝故城(在扶溝縣東北五十里漢置後漢建武初封朱鮪為扶溝)
(候水經注故潁川之榖平鄉有扶亭洧水溝故名元和志扶溝本漢舊縣高齊文宣帝自今縣北移)
(於今理西至計州一百十里寰宇記故城在縣東北二十里)南陽廢縣(在淮寕縣東魏)
(書地形志丹陽郡南陽隋志宛邱有魏置南陽郡東魏廢寰宇記在州東三十里後魏太和三年於)
(此置南陽武定等縣七年廢)潁東廢縣(在項城縣東唐志陳州項城武德四年置沈州)
(並置潁東縣貞觀元年州廢省頼東入項城)平鄉廢縣(在項城縣西北七十里後魏置)
(屬南頓郡北齊廢入南頓隋志淮陽郡南頓後齊廢郡及平鄉縣入)宜禄廢縣(在沈邱縣)
(北漢置縣屬汝南郡後漢初廢永元中復置魏晉間廢水經注明水上承沙河之津東出逕汝南郡)
(之宜禄縣故城北)方城(在淮寕縣東南四十里魏書地形志陳郡項有方城)犖城(在淮)
(寕縣西北一作檉或又作澇春秋僖公元年公會齊侯宋公鄭伯曹伯邾人於檉左傳楚人伐鄭盟)
(於犖注檉宋地陳國陳縣西北有檉城犖卽檉也地有二名水經注谷水東逕澇城北王隱曰犖北)
(有谷水是也)古糧城(在淮寕縣北一里許蔡河濱門上有樓繞以周垣蓋宋時築以貯江)
(淮漕運之所)南利城(在商水縣南漢本始元年封廣陵厲王子昌爲南利侯水經注汝水)
(别瀆東逕西門城卽南利也城北三十里有孰城號北利括地志南利城在上蔡縣東北八十五里)
扶蘇城(在商水縣西南三十五里見寰宇記又王象之輿地紀勝在縣南十二里秦二世時)
(陳涉詐稱公子扶蘇此城蓋涉所築故名隋越王侗皇泰元年於此置扶蘇城唐武德初廢)漑
灌城(在商水縣東北元和志漑灌城在溵水縣東北二十五里魏鄧艾開築陂塘大興漑灌軍)
(儲豐足因名此城舊志又有鄧城一在縣西北四十里潁水濱一在縣東南十五里皆鄧艾築)夾
河月城(在商水縣東北潁岐渡唐貞元元年刺史曲環築以備李希烈與扶蘇城相對互爲)
(犄角見寰宇記)習陽城(在西華縣西南十里卽漢習陽城故地魏書地形志陳郡長平有習)
(陽城水經注西華縣北有習陽城潁水逕其南又五梁溝逕習陽城北是也今俗以其地有石羊二)
(遂訛為石羊集失其舊矣)夏亭城(在西華縣西南卽夏氏邑亦曰株林詩陳風胡為乎株林)
(寰宇記南頓縣西南三十里有夏亭城城北五里有株林)護當城(在西華縣西十里魏鄧艾)
(護守營田處元和志鄧艾營田築之貯糧亦名集糧城)柳城(在西華縣西二十里舊傳女媧)
(氏所都本名媧城魏鄧艾營稻陂時柳舒為陂長後人因目為柳城隋開皇元年於此置柳城縣隋)
(末廢縣志北柳城在縣西北十里南柳城在縣南三十里皆以柳舒而名見寰宇記)閻倉城
(在西華縣東北卽閻亭左傳昭公二十年宋公子城公孫忌出奔鄭其徒南華氏戰於鬼閻注長平)
(西北有閻亭隋圖經閻倉城在扶溝縣西南五十里許寰宇記在西華縣東北三十里)德勝
城(在項城縣西三十里後唐李克用所築)潁陰城(在項城縣西北魏書地形志南頓有)
(潁陰城括地志在南頓縣西北十三里)互鄉城(在項城縣東北一里卽論語所謂互鄉難)
(與言者州志在州南百里許見寰宇記)公路城(在項城縣東北潁水側水經注潁水東側)
(有公路城袁術所築也故世以術字名城元和志城在項城縣東四里)誘城(在項城縣東北)
(元和志故誘城在項城縣北三十里魏母邱儉作亂西至項鄧艾督軍至樂嘉以誘之後人因謂之)
(誘城)武隂城(在沈邱縣東皇甫鑒城塚記周武王登南嶽回至汝水西野宿於武邱夜夢築)
(城於此遂城於武邱因名武陰城寰宇記城在沈邱縣東六十里按武邱之名陳壽謂曹魏時所)
(改與城塚記所載異)沈城(在沈邱縣東南通志氏族略楚有沈邑楚莊王之子公子貞封於沈)
(故為沈氏其地在今潁州沈邱)磚城(寰宇記在沈邱縣東北四十五里魏鄧艾屯田置戍處城)
(址猶存)募城(在太康縣東相傳光武募軍於此又縣北四十五里有料城亦光武積料處)
牛頭城(在太康縣西五十里扶溝縣西二十里水經沙水東經牛首城見寰宇記)洧陽
城(在扶溝縣南水經注庾溝水逕洧陽故城南漢建安中封郭奉孝為侯國)桐邱城(在扶)
(溝縣西二十里左傳莊公二十八年楚侵鄭鄭人將奔桐邱注許昌縣東北有桐邱城水經注洧水)
(東南經桐邱城俗名曰隄其城南卽長隄固洧水之北防也)匡城(在扶溝縣西左傳文公元)
(年衞孔達侵鄭伐綿訾及匡注匡邑在新汲縣東北水經注蔡澤陂水東逕匡城北卽扶溝之匡亭)
(也)固城(在扶溝縣北十五里今名固寺城通典在縣西北周廻皆水勢甚固故名)白亭
城(在扶溝縣北四十五里楚白公勝故城也舊志白亭集在縣西北四十里魏書地形志扶溝有)
(白亭城)陳州故衞(在淮寕縣西明洪武六年建本朝順治十六年廢)固陵聚
(在太康縣西史記漢五年漢王追項羽至陽夏南固陵後漢志陽夏有固陵聚)淩雲柵(在商)
(水縣故溵水城西南當郾城之東唐元和十一年李光顔破淮西兵於淩雲柵拔之)時曲柵
(在商水縣西南五十里一名洄曲唐李光顔敗吳元濟於時典胡三省通鑑注時曲在溵水縣西南)
(卽洄曲水也溵水於此洄曲故名按洄曲河今見郾城縣)鍾鎮倉(在商水縣西南三十)
(里相傳魏鍾會屯兵於此明初設倉貯糧今廢)張王里(在淮寕縣西東坡志林予舊過陳州)
(張王里俗傳張耳為里監門陳餘少從之遊甚驩予往弔之而為之欷歔焉)故陽里(在淮)
(寕縣北通鑑唐中和四年黃巢圍陳州諸軍拔太康西華巢懼退軍故陽里)張公藝故
里(在西華縣西四十五里叢桑村有清神祠顧會臺河濱書院諸舊蹟唐高宗幸其宅卽此今名)
(張家灣後人居焉按張公藝壽張人其事蹟巳載山東泰安府東平州人物不應西華又有故里)
(因舊志所載姑存之而附注於此)西園(在淮寕縣西宋張詠知陳州時建中有七亭曰流芳)
(中讌流杯香陰環翠洗心望京有閣曰泠風堂曰清思臺曰望湖後晏殊以故相守陳見園中隙地)
(有莎叢生築為莎場旣成作庭莎記)大邸閣(在項城縣北三國魏正元二年母邱儉文欽作)
(亂王基言於司馬師曰南頓有大邸閣計足軍人四十日糧遂輒進據南頓通志大邸閣在南頓城)
(内)辰亭(在淮寕縣西六十里亦曰辰陵亭春秋宣公十一年楚子陳侯鄭伯盟於辰陵注辰)
(陵陳地後漢書郡國志陳國長平有辰亭水經注洧水又東南逕長亭東俗謂之田城非也京相璠)
(曰潁川長平有故辰亭杜預曰長平東南有辰亭今此城在長平城西北)子由亭(在淮寕縣)
(西北隅柳湖中宋蘇轍讀書之所)駐蹕亭(在淮寕縣北門外明洪武初幸汴梁駐此)防
亭(在淮寕縣北詩陳風防有鵲巢卭有旨苕傳防邑也卭邱也後漢書郡國志注博物記日卭地)
(在縣北防亭在馬)貯糧臺(在淮寕縣東南二十里相傳魏將伐陳於此築臺以貯糗糧北)
(臨蔡水州志貯糧臺俗呼平糧塚其高二丈大頃餘有四門林木鬱然見寰宇記)厄臺(在淮)
(寕縣南一里許卽孔子絶糧處又名弩臺元和志弩臺在宛邱縣故陳城南八十步後漢陳王寵善)
(射嘗於此教弩開元九年移孔子廟於臺上宋莊綽雞肋編陳州城外有厄臺寺乃夫子絶糧之地)
(今其中有一字王佛舊榜文宣王因風雨洗剝但存一王字而釋氏附會為一字王佛也其侍者冠)
(服猶是顔淵之狀通志陳州厄臺明嘉靖閒改曰絃歌臺按八卦臺厄臺汝寕府上蔡縣俱有遺)
(蹟)偶臺(在淮寕縣西北二十五里寰宇記二臺相向高二丈舊傳淮陽王試妓樂處一名偶)
(仙臺又名舞妓臺)八卦臺(在淮寕縣北一里亦名為八卦壇壇後又有畫卦臺元和志古)
(者伏羲氏始畫八卦於此)乾谿臺(在商水縣西北三里亦曰章華臺相傳楚襄王所築輿地)
(紀勝楚靈王築章華臺於華容城及襄王為秦將白起所迫北保於陳更築此臺)叢臺(在商)
(水縣北二十里沙河之陽按春秋襄公十七年楚靈王築章華臺并築此圖經有嘉禾叢生因名舊)
(志有范臺在縣西南十五里舊傳范蠡曾至此又白帝臺在縣西北三十里卽故白帝鎮也)箕
子臺(在西華縣儒學内相傳西華城本箕子所居唐改名箕城縣以此明萬歷中建演疇亭洪)
(範堂於城内以祀箕子本朝乾隆十三年重修)涼馬臺(在西華縣西南寰宇記陳靈公)
(涼馬臺東南去靈公墓五百七十步)丁蘭臺(在西華縣東北十八里慎蒙名勝志蘭刻木為)
(母像築臺以事之卽此處)晉王臺(在項城縣西三十三里與德勝城相近上有古井四門空)
(洞乃唐李克用屯兵之所碑刻猶存)光武臺(在項城縣北寰宇記在南頓縣北四十里相傳)
(光武幸南頓時築又縣北四十里有瞻里臺亦光武築)乳香臺(在沈邱縣南二里舊産乳)
(香故名)五子臺(在太康縣西太康弟五人御其母徯於洛水之濱因築是臺上有五子廟)
(今廢)扶臺(在扶溝縣治後明道程子所築)
︹關隘︺瓦關(在淮寕縣南舊傳春秋時陳侯與頓子國相鄰立此為界)水關(在淮寕縣西南)
(舊傳楚頃裘王立以備秦兵)項關(在項城縣西北五十里晉水嘉五年劉聰遣王彌等陷洛)
(陽彌東屯項關舊志卽今南頓鎮明景泰初置巡司今裁)界首關(在沈邱縣東五十里路通)
(安徽潁州府太和縣明置巡司今裁)谷陽鎮(在商水縣南以在谷水之陽為名九域志商水)
(縣有南頓白帝谷陽三鎮)常社鎮(在西華縣西南五十里明初置巡司今裁又關口鎮在縣)
(西北舊亦置巡司後移於常社)槐店鎮(在項城縣東北六十里黃河之濱接淮寕及沈邱縣)
(界設有沈項縣丞駐此)紙店鎮(在沈邱縣東北四十里明設巡司今裁)崔橋鎮
(在太康縣西北七十里九域志縣有崔橋高柴青銅三鎮舊志接扶溝通許𣏌三縣舊為水陸通衢)
建雄鎮(在扶溝縣東三十五里九域志縣有建雄義聲二鎮)吕家潭鎮(在扶溝縣)
(東北十八里有橋商旅輻輳)項城營(在項城縣西南二十五里明宣德中嘗議遷縣於此)
思陵戍(在淮寕縣南三里劉宋元嘉三年謝晦起兵江陵魏遣將王慧龍援之拔思陵戍)
馮唐集(在淮寕縣東南四十里九域志州有馮唐子公二鎮)連塚集(在商水縣東十)
(八里與淮寕項城二縣接界)永安集(在商水縣北十八里潁河北峯東西五里南北二里)
(商賈輻輳為縣巨鎮對岸卽周家口集設糧捕水利通判駐此)李家方口集(在西華縣)
(東南與淮寕縣接界又縣西南有宿寨集與許州郾城縣接界)馬廠集(在太康縣東三十里)
商水驛(在西華縣治舊有清河驛在縣東)
︹津梁︺通濟橋(在淮寕縣東蔡河上)㶏橋(在商水縣東㶏水上魏正元中司馬師禦母邱)
(儉文欽嘗次師於此)王溝橋(在商水縣東北五里又有穀河橋在縣西北沖石橋在縣南一)
(十二里)喜岡橋(在西華縣西南十里又李家方口有通津橋又紅花石橋在縣西二十里)
南頓橋(在項城縣南二十里)項水橋(在項城縣西十里)安濟橋(在文康縣)
(南明洪武元年建今淤)谷陽橋(在太康縣西)白家潭橋(在扶溝縣西北四十)
(里跨惠民河始建無考本朝乾隆二十六年修)通汴橋(在扶溝縣北郭外雙洎河上)
孟亭橋(在扶溝縣北三十里)潁岐渡(在商水縣東北三十里)&KR1567;池渡(在項)
(城縣東五十里地窪下多蒲荷俗呼爲蓮池陂)潁河渡(在項城縣南十二里又溵河渡亦在)
(縣南十二里)潁陰渡(在項城縣西北八十里)沙河渡(在項城縣東北六十里)
周家埠口(在商水縣東北十八里潁河渡口南通汝蔡北通陳汴爲往來要衝又趙老人)
宗陵(在西華縣北二十里今載祀典陵前有宋王汾碑記本朝乾隆十六年修)︹周︺陳
胡公墓(在淮寕縣東南柳湖旁城濠水注嚙其趾見有鐵錮之俗謂之錢墓蘇軾詩太昊相)
(東鐵墓西是也)雙塚(在淮寕縣南五里寰宇記舊傳衞莊公妾厲媯戴媯卒還葬於陳此其故)
(塚云)陳懷公墓(在商水縣西二十里寰宇記亦名懷邱俗呼為南陵)楚淮王墓
(在商水縣西二里)陳亢墓(在太康縣西北十里本朝乾隆九年增修墓廟)高柴
墓(在太康縣西北四十里本朝乾隆九年修按家語高柴齊人鄭康成曰衞人其墓疑因高)
(柴店而傅會也)︹秦︺扶蘇塚(在商水縣西南三十里舊志史記秦始皇使太子扶蘇監蒙恬)
(築長城及二世立賜死葬於此按史記秦始皇本紀使扶蘇北監蒙恬於上郡更為書賜公子扶)
(蘇蒙恬數以罪賜死又蒙恬傳囚蒙恬於陽周又遣使者之陽周令蒙恬死則扶蘇之死於上郡而)
(蒙恬死於陽周並距河南甚遠不應商水有扶蘇蒙恬二墓且一統志於綏德州西安府平涼府並)
(載有扶蘇蒙恬二墓慶陽府人載有扶蘇墓彼此互見大抵出於附會者多因係舊志所載姑存之)
(而按史傳考正附注於此)蒙恬塚(去扶蘇塚六十步)︹漢︺馮唐墓(在淮寕縣東南)
(四十里)汲黯墓(在淮寕縣東北三十里)耿弇墓(在商水縣東十八里)封觀
墓(在項城縣北寰宇記在縣西十里)應奉墓(在項城縣北三十里寰宇記有柏塚在南)
(頓縣南二十里相傳爲奉塚多生柏樹因名)袁滂墓(在太康縣西北水經注大扶城東北)
(悉諸袁墓碑字傾滅惟司徒滂蜀郡太守騰博平令光碑字僅存)︹三國︺︹魏︺曹植墓
(在淮寕縣南三里)華佗墓(在項城縣東六十里)賈逵墓(在項城縣東北項縣故城)
(東南三里逵遷豫州刺史卒葬此)︹晉︺何曾墓(在太康縣西北二十里見寰宇記)畢
卓墓(在沈邱縣西南三十五里)︹唐︺趙犨墓(在淮寕縣東北水安鄉弟昶子珝祔)︹五
代︺︹晉︺陸思鐸墓(在淮寕縣北五代史本傳思鐸爲陳州刺史臨終戒其子曰陳人愛)
(我我死則葬焉遂葬於陳州)︹宋︺張詠墓(在淮寕縣西州志詠知陳州卒葬宛邱縣孝悌)
(鄉謝村古孝悌鄕在州西今為平信鄉)段少連墓(在淮寕縣西有范仲淹墓銘)狄
青墓(在淮寕縣西北柳湖濱青以樞密副使判陳州卒葬此)丁度墓(在扶溝縣東)
︹元︺徐世隆墓(在西華縣南朱石村)韓元善墓(在太康縣西十里)︹明︺董
烈婦墓(在淮寕縣西北)
︹祠廟︺四賢祠(在府治西祠祀漢汲黯宋范仲淹色拯岳飛)趙公祠(在淮寕縣北門)
(内祀唐將趙犨宋熙寕閒建)晏公祠(在淮寕縣西南祀宋晏殊)忠義祠(在西華縣)
(治後明正德閒建祀縣令李景教諭孔環典史楊紹龍)賈公祠(在項城縣舊城東祀賈逵)
(三國魏志本傳逵卒豫州吏民追思之為刻石立祠青龍中帝東征乘輦人逵祠詔曰昨過項見賈)
(逵碑像念之愴然千寶晉紀王淩為司馬宣王所執到項見賈逵祠呼曰賈梁道王淩固忠於魏者)
(惟汝有神知之王隱晉書永嘉初陳國項縣賈逵石碑中生金人鑿取賣賣巳復生水經注谷水東)
(逕刺史賈逵祠北)楊烈婦祠(在項城縣舊城西祀唐縣令李侃妻楊氏明隆慶初改建)
(於縣城西門外)程明道祠(在扶溝縣治南)光武廟(有三一在府城東一在扶溝縣)
(西北一在項城縣北南頓故城内魏書地形志南頓有漢光武廟唐書地理志南頓證聖元年復置)
(曰光武以縣有光武祠名寰宇記光武廟在宛邱縣西南一里)伏羲廟(在淮寕縣西北五里)
(明正統閒重建又有伏羲神農黃帝祠在商水縣東北)高宗廟(有二一在商水縣西南一)
(在西華縣北一十里)箕子廟(在西華縣治内)軒轅廟(在扶溝縣西北十里軒莊)馬
太守廟(在扶溝縣東北二十里白沙岡祀漢馬巖)
︹寺觀︺洪福寺(在淮寕縣北宋仁宗嘗幸此寺祭告)開元寺(在淮寕縣東北一云在宛)
(邱下宋蘇轍有咏宛邱開元寺殿下山茶詩)光武寺(在西華縣南長樂鄕明永樂六年建)
(成化七年修相傳光武微時常止宿於此)慧辨寺(在西華縣西七里宋紹興三年建)隄
城寺(在西華縣西北元延祐六年建)大吉寺(在項城縣東南唐時建明成化二年修)
(本朝康熙二十五年重修)鹿苑寺(在項城縣北南頓街梁武帝建有碑記)白塔寺
(在項城縣北六十里有塔高出層雲)香臺寺(在沈邱縣南小河岸)天安寺(在扶溝縣)
(儒學後宋崇寕元年建明嘉靖間重修劉自強有記)三清觀(在州城西北三里太昊陵旁明)
(商輅有碑記)
前總纂官(臣)張琴恭纂輯
提調官(臣)張日章恭覆輯
校對官(臣)李學植恭校
校對官(且)章詒燕恭覆校
