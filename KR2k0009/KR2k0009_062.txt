大清一統志
青州府(三)
︹人物︺︹漢︺東郭先生(齊人初齊王田榮怨項羽謀舉兵叛之劫齊士不與者死處士東郭)
(先生與梁石君在劫中強從及榮敗二人相與入深山隱居至齊悼惠王時曹參為相禮下賢人蒯)
(通見參曰東郭先生梁石君齊之俊士也願足下使人禮之參皆以為上賓)田横(千乘人故)
(齊王田氏族與兄儋榮皆豪傑宗強能得人陳涉起兄弟三人更王齊儋子市為齊王時横為將平)
(齊地及榮子廣為齊王橫相之政無巨細皆斷於相漢五年橫立項籍旣滅漢王立為皇帝橫懼誅)
(與其徒五百人入居海島帝以横兄弟本定齊齊人賢者多附焉乃使赦横罪而召之横與二客乘)
(傳詣雒陽未至三十里自剄帝以王者禮葬横二客皆自剄從之餘五百人在海中聞横死皆自殺)
劉敬(齊人本姓婁高帝五年因虞將軍得見帝用其說西都關中賜姓劉氏拜為郎中號奉春)
(歐陽生子世世相傳至曾孫高為博士高孫地餘以太子中庶子授太子經後為博士論石渠元帝)
(卽位地餘侍中貴幸至少府戒其子曰我死官屬送汝財物慎母受汝九卿儒者子孫以廉潔著可)
(以自成及死少府官屬共送數百萬其子不受天子聞而嘉之賜錢百萬)胡母生(齊人治公)
(羊春秋景帝時為博士與董仲舒同業仲舒著書稱其德年老歸教於齊齊之言春秋者宗事之)
轅固(齊人治詩景帝時為博士竇太后好老子書召問固曰此家人言耳太后怒帝以固廉直)
(拜為清河太傅疾免武帝卽位復以賢良徵罷歸時巳九十餘矣公孫宏亦徵側目而視固固曰公)
(孫子務正學以言無曲學以阿世諸齊以詩顯貴皆固弟子也)鄒陽(齊人景帝時吳王濞招致)
(四方之士陽與嚴忌枚乘等至吳俱以文辨著名吳王怨望不朝陽奏書諫王不納去之梁從孝王)
(遊陽有智略慷慨不苟合介於羊勝公孫詭之間勝等嫉陽惡之孝王下吏將殺之陽於獄中上書)
(書奏孝王出之卒為上客)嚴安(臨淄人元光中與主父偃等上書言世務書奏召見帝曰何相)
(見之晚也乃拜為郎中)捷子(齊人漢書藝文志道家捷子二篇)王同(東武人與雒陽)
(人周王孫丁寬齊人服生受易田何皆著易傳數篇)卽墨成(齊人受易王同至陽成相)兒
寬(千乘人治尚書以郡國選詣博士受業孔安國貧無貲用時行賃作帶經而鋤休息輒誦讀補)
(廷尉文學卒史寬為人温良廉智自將善屬文廷尉張湯奇其材及為御史大夫以寬為掾舉侍御)
(史見武帝語經學帝說之擢中大夫遷左内史勸農桑理獄訟卑禮下士務在於得人心吏民大信)
(愛之又表奏開六輔渠定水令以廣漑田收租稅時裁闊狹與民相假貸以負租課殿當免民聞皆)
(恐失之大家牛車小家擔負輸租繦屬不絶課更以最帝愈奇寬奉詔與司馬遷等共定漢太初歷)
(元符元年為御史大夫從東封泰山居位九歲以官卒)周堪(齊人事大夏侯勝受尚書宣帝)
(時論於石渠經為最高後為太子少傅元帝卽位領尚書事甚見尊任與太傅蕭望之等同心輔政)
(為石顯等所譖免官尋擢為光祿勲左遷河東太守後以災異下詔褒堪徵拜光祿大夫領尚書事)
(卒)梁邱賀(諸人為武騎從大中大夫京房受易更事田王孫宣帝時求房門人得賀待詔)
(黃門詔入說易帝善之以為郎以筮有應由是近幸為大中大夫給事中至少府為人小心周密帝)
(信重之年老終官子臨亦入說為黃門郎廿露中奉使問諸儒於石渠臨學精熟宣帝選高材郎從)
(臨講琅邪王吉使其子駿上疏從臨受易)長孫順(淄川人受詩王吉為博士)任公(淄川)
(人為少府受公羊春秋於顔安樂)魯伯(琅邪人為會稽太守受易施讐伯授邴丹字曼容琅)
(邪人著清名)筦路(琅邪人為御史中丞受公羊春秋於疏廣又事顔安樂)左咸(琅邪)
(人為郡守九卿受公羊春秋於冷豐徒衆尤盛)王中(琅邪人為元帝少府受公羊春秋於嚴彭)
(祖家世傳業中授同郡公孫文文東平太傳徒衆尤盛)貢禹(琅邪人以明經潔行著聞徵為)
(博士復舉賢良元帝卽位徵為諫大夫上書崇節儉帝納其忠下詔令減食穀馬食肉獸省宜春苑)
(又罷角觝諸戲歷御史大夫禹在位數言得失書數十止帝下其議令民產子七歲乃出口錢自此)
(始又罷上林公館希幸御者及省建章甘泉宫等衞卒餘雖未盡從然嘉其質直)諸葛豐
(琅邪人以明經為郡文學為人特立剛直元帝時擢為司隸校尉刺舉無所避京師為之語曰閭何)
(闊逢諸葛帝嘉其節加光祿大夫時侍中許章以外屬貴幸奢淫不法豐欲奏其事適逢章欲收之)
(章窘廹馳入宫門豐上奏於是收豐節旋徙城門校尉免為庶人终於家)伏理(東武人八世祖)
(勝字子賤所謂濟南伏生者也後家東武理受詩於匡衡為當世名儒以詩授成帝為高密太傅)
皮容(琅邪人受詩滿昌至大官徒衆尤盛)徐良(琅邪人受大戴禮為博士州牧郡守家世)
(傳業由是大戴有徐氏之學)師丹(東武人治詩事匡衡舉孝廉為郎建始中丞相翟方進等)
(舉丹論議深博廉正守道歷少府光祿勲侍中甚見尊重成帝末為太子太傅哀帝卽位累遷大司)
(空丹以師傅居三公位得信於上書數十上多切直之言諫封帝舅后父及傅太后求尊號博引經)
(義開陳婉切巳被劾免歸平帝初封義陽侯卒諡曰節)伏湛(理子性孝友少傳父業成帝時)
(以父任為博士弟子更始立為平原太守光武卽位徵拜尚書使典定舊制建武三年為大司徒封)
(陽都侯彭寵反漁陽帝欲親征以湛諫而止徐異卿等據富平連攻之不下惟曰願降司徒伏公帝)
(知湛為青徐所信向遣到平原異卿等卽日歸降湛雖在倉卒造次必於文德坐事免六年徙封不)
(其侯遣就國四傳孫無忌亦傳家學順帝時為侍中屯騎校尉詔與議郎黃景校定中書五經百家)
(藝術桓帝時復詔與景等共撰漢紀又自采集古令刪著要事號曰伏侯注)邴漢(琅邪人以)
(清行徵用後為太中大夫王莽秉政乞骸骨)薛方(齊人為郡掾祭酒王莽以安車迎方因使)
(者辭曰堯舜在上下有巢由莽說其言不強致居家以經教授著詩賦數十篇光武卽位被徵道病)
(卒又栗融亦齊人蘇章禽慶皆北海人並去官不仕王莽)王璜(琅邪人能傳費直易璜又傳古)
(文尚書)兒萌(齊國人王莽時萌兄弟見執於赤眉將食之萌叩頭乞以身代賊哀而兩釋之)
徐房(北海人與同郡逢萌平原李子雲王君公相友善並曉隂陽懷德獨行)牟長(臨濟)
(人少習歐陽尚書不仕王莽建武二年拜為博士稍遷河内太守諸生講學者常千餘人著錄前後)
(萬人著尚書章句皆本之歐陽氏俗號牟氏章句坐事免復徵為中散大夫子紆隱居教授門生千)
(人肅宗徵之欲以為博士卒於道)淳于恭(北海淳于人清靜不慕榮名王莽末歲饑兵起)
(兄崇將為盜所烹恭請代得與俱免後崇卒恭養孤教學有不如法輒反杖自箠以感悟之兒慙而)
(改過州郡連召不應幽居養志舉動必由禮度建初元年下詔美恭素行除為議郎遷侍中騎都尉)
(禮待甚優其所薦名賢無不徵用進對陳政皆本道德帝未嘗不稱善五年卒於官詔刻石表閭)
伏隆(湛子少以節操立名任郡督郵建武中張步兄弟擁重兵據齊地帝拜隆太中大夫持節)
(使青徐招降郡國隆栘檄以告羣盜惶怖卽降步遣使隨隆上書獻鰒魚拜隆光祿大夫復使於步)
(隆招懷綏緝多來降附帝嘉其功比之酈生卽拜步為東萊太守步猶豫未決欲畱隆共守青徐隆)
(不聽步遂執隆而受劉永封隆遣間使上書願以時進兵無以隆為念帝召隆父湛流涕以示之曰)
(隆可謂有蘇武之節其後隆遂被殺)伏恭(湛兄子湛弟黯以明齊詩改定章句作解說九篇位)
(至光祿勲以恭爲後恭性孝少傳黯學以任爲郎建武四年除劇令視事十三年以惠政公廉聞青)
(州舉爲尤異太常試經第一拜博士遷常山太守敦修學校教授不輟由是北州多爲伏氏學永平)
(四年帝臨雍於行禮中拜恭爲司空儒者以爲榮在位九年以病乞歸詔賜千石俸以終其身十五)
(年行幸琅邪引遇如三公儀建初二年年九十帝行饗禮以恭爲三老元和元年卒子壽官至東郡)
(太守)甄宇(安邱人清淨少欲習嚴氏春秋教授嘗數百人建武中爲州從事徵拜博士遷太子)
(少傅卒於官傳業子普普傳子承承尤篤學講授亦嘗數百人諸儒以承三世傳業莫不歸服建初)
(中舉孝廉卒於梁相子孫傳學不絶)江革(臨淄人遭亂負母避兵備經阻險得全於難建武末)
(年與母歸鄉里稱之曰江巨孝母終至性殆滅嘗寢伏冡廬服竟不忍除永平初舉孝廉爲郎補楚)
(太僕建初初太尉牟融舉賢良方正累遷五官中郎將每朝會帝嘗使虎賁扶持及進拜恒目禮焉)
(時有疾不會輒令大官送醪膳恩寵有殊貴戚慕其行各奉書致禮革無所報受後乞骸骨轉諫議)
(大夫賜告歸元和中帝思革至行詔賜穀千斛常以八月長史存問由是巨孝之稱行於天下)周
澤(安邱人少習公羊嚴氏春秋隱居教授建武末辟大司馬府署議曹祭酒永平十年歷太常果)
(敢直言數有據爭十八年拜侍中騎都尉後數爲三老五更建初中致仕卒)承宫(姑幕人少)
(孤年八歲爲人牧豕鄉里徐子盛以春秋經授諸生宫樂其業因就聽經數年勤學不倦歸家教授)
(遭亂將諸生避地漢中後與妻子之蒙隂山肆力耕種永平中徵詣公車帝臨雍詔拜博士遷左中)
(郎將數納忠陳政論議切慤朝臣憚其節名播匈奴歷官侍中祭酒)吳良(臨淄人習大夏侯尚)
(書初爲郡吏歲旦入賀掾王望舉觴上壽稱太守功德良斥望佞邪欺諂願勿受其觴太守斂容而)
(止轉良爲公曹恥以言受進終不肯謁東平王蒼聞而辟署西曹甚相敬愛上疏薦良公方廉恪宜)
(備宿衞顯宗以示公卿曰前以事見良鬚髮皓然衣冠甚偉蕭何舉韓信設壇而拜不復考試令以)
(良為議郎後遷司徒長史每處大議輒據經典不希旨偶俗以徼時譽後坐事免復拜議郎卒)牟
融(安邱人少博學以大夏侯尚書教授由茂才為豐令永平五年入為司隸校尉多所舉正百僚)
(敬憚之十一年為大司農顯宗方勤萬幾每延謀政事判折獄訟融經明才高善論議帝數嗟嘆以)
(為才堪宰相明年為司空舉動方重甚得大臣節肅宗即位遷太尉建初四年卒)魏譚(琅邪)
(人為饑寇所獲等輩數十人皆以次當烹賊見譚謹厚獨令主爨暮則執縛賊有彝長公時哀譚密)
(為解縛令去譚曰譚為諸君執爨恒得遺餘餘人皆茹草萊不如食我長公義之並得免永平中為)
(主家令)劉毅(北海敬王子初封平望侯永元中奪爵毅少以文辯稱元初元年上漢德論并)
(憲論十二篇時劉珍鄧耽尹兊馬融共上書稱其美安帝嘉之賜錢三萬拜議郎)郎顗(安邱)
(人父宗學京房易善風角星算六日七分望氣占候吉凶安帝徵之對策為諸儒表後拜吳令以博)
(士徵宗恥以占驗見知懸印綬遁去終身不仕顗少傳父業隱居海畔研經占象朝夕無倦州郡舉)
(有道方正不就順帝時災異屢見陽嘉二年正月公車徵乃詣闕拜章帝使對尚書顗條便宜七事)
(復條四事以對勸帝早宣德澤以應天功書奏拜郎中不就歸其夏及明年災寇略如顗言後復徵)
(不行)滕撫(劇人初任州郡稍遷涿令太守委任郡職兼領六縣在事七年道不拾遺順帝末盜)
(賊羣起三公舉撫有文武才拜為九江都尉助御史中丞馮緄合兵共討撫前後擊破斬獲無算東)
(南悉平振旅而還以撫為左馮翊所得賞賜盡分麾下性方直不交權勢宦官懷忿及論功當封太)
(尉胡廣承旨黜撫天下冤之卒於家)孫嵩(安邱人桓帝時趙岐逃難四方嵩年二十餘見岐賣)
(餅市中察非常人停車呼與共載岐素聞嵩名卽以實告遂俱歸嵩先入白母迎入堂上饗之極歡)
(藏岐複壁中數年後因赦出獻帝時嵩寓于劉表表不為禮時岐使荆州乃稱嵩素行篤烈因共表)
(上為青州刺史)童恢(姑幕人父仲玉遭世凶荒傾家賑卹九族鄉里賴全者以百數早卒恢少)
(仕州郡為吏靈帝時司徒楊賜聞其執法廉平乃辟之賜被劾當免掾屬悉去恢獨詣闕爭之乃得)
(理掾屬悉歸府恢杖策而逝由是論者歸美除不其令一境清靜獄中無囚流人歸者二萬餘戶青)
(州舉尤異遷丹陽太守卒弟翊字漢文名高於恢宰府先辟之翊不肯往及恢被命乃就孝廉除須)
(昌長有異政吏人為立碑)趙祐(北海人靈帝時為宦官與濟隂丁肅下邳徐衍南陽郭耽汝陽)
(李巡等五人稱為清忠皆在里巷不爭威權祐博學多覽著作校書諸儒稱之)任旐(博昌人以)
(至行稱漢末黃巾賊起到博昌相謂曰宿聞任子旟天下賢人也可入其鄉耶遂相帥而去由是聲)
(聞遠近州郡並舉孝廉歷酸棗祝阿令)邴原(北海朱虛人少以操尚稱辟命皆不就黃巾起)
(原將家屬入海住鬱洲山孔融為北海相舉原有道遂到遼東歸原者數百家游學之士教授之聲)
(不絶積十餘年遁還故土講述禮樂吟咏詩書門徒數百服道數十時鄭康成以博學洽聞注解典)
(籍為儒雅所歸原亦以高遠清白頣志澹泊口無擇言身無擇行故英偉之士向焉海内咸稱青州)
(有邴鄭之學)管幼安(北海朱虚人長八尺美鬚眉與平原華歆同縣邴原相交遊學異國)
(並敬善陳仲弓黃巾之亂至遼東往見太守公孫度語惟經典不及世事乃因山為廬鑿坏為室越)
(海避難者皆來就之旬月而成邑遂講詩書陳爼豆飾威儀明禮讓非學者無見也由是度安其賢)
(民化其德魏黃初中徵為太中大夫明帝時以為光祿勲並辭不受卒年八十四)︹三國︺︹魏︺
任嘏(旐子八歲喪母以至性見稱年十四始學三年中誦五經皆究其義兼包羣言無不綜覽)
(邑中爭訟皆詣嘏質之其子弟有不順者父兄竊數之曰汝所行豈可令任君知耶其禮教所化率)
(如此時訪召海内至德嘏應舉為臨淄侯庶子相國東曹屬尚書郎文帝時為黃門侍郎每納忠言)
(帝嘉其淑慎累遷河東太守所在化行)王脩(營陵人七歲喪母母以社日亡脩感念哀甚鄰)
(里為之罷社)徐幹(北海人體道修行聰識洽聞與孔融陳琳王粲阮瑀應瑒劉楨稱建安七)
(子建安中特加旌命以疾休後除上艾長又以疾不行及卒文帝書與元城令吳質曰偉長懷文抱)
(質恬淡寡欲有箕山之志可謂彬彬君子著中論二十餘篇)孫炎(樂安人受學鄭康成之門)
(人稱東州大儒徵爲秘書監不就王肅集聖證論以譏短康成炎駮而釋之作周易春秋例毛詩禮)
(記春秋三傳國語爾雅諸注又著書十餘篇)︹吳︺孫邵(北海人爲孔融功曹融辭曰廊廟才)
(也孫權綂事數陳便宜以爲應納貢聘從之黃武初爲丞相封陽羨侯)是儀(營陵人本姓氏)
(初爲縣吏後仕郡郡相孔融令改爲是依劉繇徙會稽孫權徵儀到專典機密拜騎都尉既定荆州)
(都武昌拜裨將軍封都亭侯黃武中大破曹休遷偏將軍入闕省尚書事駕東遷使儀輔太子登畱)
(鎮太子敬之事先諮詢然後行後從太子遷建業拜侍中執法平諸官事典校郎吕壹誣故江夏太)
(守刁嘉謗訕國政權怒收繫驗問儀獨云無聞辭不傾移嘉得免以尚書僕射領魯王傅盡忠規諫)
(儀事上勤與人恭不治產業數十年未嘗有過吕壹歷白將相大臣罪獨無以白儀權歎曰使人盡)
(如儀尚安用科法爲年八十一卒)滕允(劇人少有節操美儀容弱冠尚公主起家丹陽太守)
(徙吳會稽所在見稱太元元年爲太常與諸葛恪等俱受遺詔峬政孫亮卽位加衞將軍恪將伐魏)
(允諫之為都下督掌統畱事白日接賓客夜省文書或通曉不寐進爵高密侯孫峻欲城廣陵朝臣)
(知其不可而莫敢言惟允諫之不從而功竟不就)︹晉︺王裒(脩孫父儀為司馬昭司馬東關)
(之敗昭曰誰任其咎儀曰責在元帥昭怒遂斬之裒少立操尚博學多能痛父非命未嘗西向而坐)
(示不臣于晉也隱居教授徵辟皆不就廬於墓側旦夕至墓所拜跪攀柏哀號涕泣著樹樹為之枯)
(母性畏雷母殁每雷輒到墓曰裒在此讀書至哀哀父母生我劬勞未嘗不三復流涕門人為廢蓼)
(莪篇家貧躬耕及洛陽傾覆親族悉移渡江東裒戀墳壟不去遂為賊所害)任愷(博昌人尚)
(魏明帝女累遷員外散騎常侍武帝時為侍中封昌國縣侯愷有經國之幹以社稷為己任帝政事)
(多諮焉性忠正惡賈充為人每裁抑之充計畫令與帝疎因稱愷才能宜任官人之責帝不之疑以)
(為吏部尚書愷選舉公平盡心所職然侍覲轉希充黨乘間浸潤遂免官後起太僕轉太常以憂卒)
(子罕幼有門風以淑行致稱歷官大鴻臚)張載(安平人父收蜀郡太守載性閑雅博學有文章)
(太康初至蜀省父經劍閣以蜀人恃險好亂因著銘以作誡益州刺史張敏表上其文武帝遣使鐫)
(之劍閣又為濛氾賦司隸校尉傅休奕見而嗟嘆為之延譽遂知名起家佐著作郎歷官中書侍郎)
(稱疾歸弟協與載齊名官河間内史亢亦有屬綴為散騎常侍領佐著作時人謂之三張)左思
(臨淄人貌寢口訥而辭藻壯麗造齊都賦一年乃成復欲賦三都詣著作郎張載訪岷卭之事遂搆)
(思十年門庭藩溷皆著筆紙得句便疏之自以所見不博求為秘書郎賦成皇甫謐為其序張載等)
(復為注解司空張華見而嘆曰班張之流也于是競相傳寫洛陽為之紙貴齊王冏命為記室督辭)
(不就以疾終)徐苗(高密淳于人累世皆以博士為郡守曾祖華有至行祖邵為魏尚書令以)
(廉直稱苗少家貧與弟賈就博士宋鈞受業遂為儒宗作五經同異評前後所造數萬言皆有意味)
(性抗烈輕財貴義兼有知人之鑒數徵辟不就武惠時計吏至臺帝輒訪其安否)光逸(樂安)
(人初為博昌小吏胡母輔之見而奇之呼與談果俊器後舉孝廉為州從事輔之薦於太傅&KR1724;尋避)
(亂渡江與輔之謝鯤等酣飲時人謂之八達元帝以逸補軍諮祭酒為給事中卒於官)伏滔
(安邱人有才學為大司馬桓温參軍深加禮接從温伐袁真以淮南屢叛著論二篇名曰正淮壽陽)
(平以功封聞喜縣侯太元中拜著作郎專掌國史遷遊擊將軍卒子系之亦有文才歷官侍中尚書)
︹十六國︺︹苻秦︺王猛(劇人家於魏郡少貧賤以鬻畚為業博學好兵書謹重嚴毅氣)
(度宏遠遊鄴都時人莫識高平徐統見而奇之召為功曹不就隱於華山懷佐世之志桓温入關猛)
(披褐謁之捫蝨而言旁若無人拜高官都護猛仍還山苻堅聞其名遣吕婆樓招之一見便若平生)
(堅僭位以猛為中書侍郎轉始平令一歲中五遷歷尚書令太子太傅加散騎常侍後率軍討慕容)
(暐軍禁嚴明遠近帖然以功進封清河郡侯畱鎮冀州聽以便宜從事入為丞相宰政公平流放尸)
(素拔幽滯顯賢才外修兵革内崇儒學秦國遂致富強堅嘗勅太子宏長樂公丕等曰汝事王公如)
(事我也其見重如此尋疾甚上疏言時政多所宏益堅覽之流涕及疾篤親臨省問猛言晉正朔相)
(承願不以為圖鮮卑我之仇讐宜漸除之遂卒子永幽州刺史苻丕立累進左丞相與慕容永戰於)
(襄陵死之)︹南燕︺晏謨(青州人嬰之後慕容德時為秀才德如齊城問謨以齊之山川邱陵)
(賢哲舊事謨歷對詳辨畫地成圖德深嘉之拜尚書郎立鐵冶於商山置鹽官於烏常澤以廣軍國)
(之用)︹南北朝︺︹宋︺王鎮惡(猛孫以五月五日生故名鎮惡初為天門臨澧令武帝召)
(至與語甚異焉謂諸佐曰所謂將門有將也卽以為青州治中從事史行參太尉軍事屢戰有功武)
(帝討劉毅加鎮惡振武將軍遣率百舸前發鎮惡晝夜兼行破江陵後二十日大軍方至以功封漢)
(壽縣子晉義熙十二年武帝將北軍行龍驤將軍領前鋒鎮惡曰不伐轉為咨議參克咸陽誓不復)
(濟江而還也及陷長安城武帝至勞之曰成吾霸業者真卿也以鎮惡領安西司馬馮翊太守委以)
(捍禦之任為參軍沈田子所害武帝受命追封龍陽縣侯鎮惡被害弟康攜家出洛陽歸武帝卽以)
(為相國求還祝母值關陜不守康倡集義徒堅守六旬武帝嘉其節封西平縣男進號龍驤將軍迎)
(康家還京邑)︹魏︺賈思伯(益都人世父元壽中書侍郎有學行思伯釋褐奉朝請累遷中)
(書侍郎任城王澄之圍鍾離也以思伯為軍司及澄失利思伯為後殿託以失道不伐其功昭帝時)
(拜涼州刺史後轉衞尉卿時議建明堂多有同異思伯上議學者善之後為侍講中書舍人入授明)
(帝杜氏春秋思伯少雖明經至是更延儒生夜講晝授性謙和傾身禮土卒諡文貞弟思同少勵志)
(行雅好經史元顥之亂思同不降莊帝還宫封營陵縣男後為侍講授靜帝杜氏春秋拜侍中卒)
王憲(猛孫皇始中道武見之曰此王猛之孫也厚禮以待之以為本州中正太武卽位遷廷尉)
(卿出為上谷太守清身率下風化大行尋拜外都大官移中都歷任二曹斷獄稱旨進爵北海公天)
(安初卒)孫益德(樂安人其母為人所害益德童幼為母復仇還家哭於殯以待縣宫孝文)
(文明太后以其幼而孝決又不逃罪特免之)︹梁︺伏曼容(滔曾孫少篤學老善易常施高)
(坐有賓客輒升坐講說生徒常數十百人梁臺建以曼容舊儒召拜司馬出為臨海太守卒於官)
任昉(博昌人幼好學早知名性至孝居喪盡禮續遭母憂嘗廬於墓側哭泣之地草為不生高)
(祖克京邑霸府初開以昉為驃騎記室參軍及踐阼拜黃門侍郎轉御史中丞秘書監天監二年出)
(為新安太守卒昉善屬文尤長載筆當世王公表奏莫不請焉家聚書萬餘卷率多異本所著文章)
(數十萬言盛行於世好交結奬進坐上客恒有數十時人號曰任君第四子東里頗有父風官至尚)
(書外兵部)伏暅(曼容子幼傳父業與任昉劉曼俱知名起家奉朝請仍兼太學博士高祖踐阼)
(累遷中書侍郎兼五經博士與徐勉等總知五禮事出為永陽内史在郡清潔治務安靜高祖善之)
(歷豫章内史徵為給事黃門侍郎未及起卒於郡徐勉為之墓誌子挺敏悟有才思好屬文齊末舉)
(秀才對策第一高祖義師至見之甚悅謂曰顔子天監初除中軍參軍事於宅講論語聽者傾朝徵)
(為京尹太清中卒)︹北齊︺王昕(劇人少篤學昕體素甚肥遭喪後遂終身羸瘠楊愔重其)
(德素以為人之師表齊文宣踐阼拜七兵尚書以䜛徙幽州後徵還判祠部尚書帝與朝臣酣飲昕)
(稱疾不至遂斬之昕母清河崔氏學識有風訓生九子皆風流藴藉世號王氏九龍)王晞(昕弟)
(幼而孝謹有器度淹雅好學齊神武訪朝廷子弟忠孝謹密者令與諸子遊晞與崔瞻等首應此選)
(補中外府功曹參軍帶常山王演友及昭帝踐阼除晞散騎常侍仍兼領吏部郎中晞與尚書楊休)
(之等共舉錄歷代廢禮墜樂職司廢置朝饗異同輿服增損或道德高儁久在沉淪或巧言眩俗邪)
(辟害政爰及田市舟車徵稅婚葬有不便於時者悉令詳思條奏尋拜太子太傅又兼中庶子帝欲)
(以晞為侍中苦辭不受或勸晞勿自疎晞曰我閱要人多矣充詘少時鮮不敗績且性實疎緩不堪)
(時務非不愛作熱官但思之爛熟耳性閒淡寡慾雖王事鞅掌而雅操不移在幷州人謂之物外司)
(馬武平初歷官大鴻臚加儀同三司)︹隋︺高構(北海人性智辨好讀書工吏事歷官吏部侍郎)
(有能聲所舉杜如晦房元䶖等後並至公輔論者稱構有知人之鑑)︹唐︺崔信明(益都人強)
(記美文詞唐興竇建德僭號信明族弟敬素為賊鴻臚卿勸信明臣賊答曰昔申胥海隅釣師能固)
(其節爾欲吾屈身賊中求斗筲耶遂踰城去隱太行山貞觀六年有詔拜興勢丞遷秦州令卒)段
志元(臨淄人資質偉岸以驍果為秦王所識授右領軍大都督府軍頭下霍邑絳都攻永豐倉)
(摧鋒最劉文靜拒屈突通於潼關為桑顯和所襲軍且潰志元率北騎馳殺中流矢突擊自如唐軍)
(復振通敗走躡獲之授樂遊府車騎將軍從破竇建德平東都遷秦王府右二護軍隱太子嘗以金)
(帛誘之拒不納秦王卽位累遷左驍衞大將軍封樊國公文德皇后葬勒兵衞章武門太宗夜遣使)
(至志元所拒曰軍門不夜開使者示手詔志元曰夜不能辨不納帝歎曰真將軍周亞夫何以加改)
(封褒國公歷鎮軍大將軍卒三世孫文昌疏爽任義節穆宗時拜平章事歷西川淮南荆南節度使)
(子成式博學強記著酉陽雜爼官終太常少卿)房元齡(臨淄人幼警敏博綜典籍善屬文書)
(兼草隸開皇中天下混一皆謂隋祚方永而元齡決其亡可立待年十八舉進士授羽騎尉太宗以)
(燉煌公徇渭北杖策謁軍門一見知舊署行軍記室參軍公為秦王授府記室封臨淄侯征伐未嘗)
(不從獨收人物致幕府軍符府檄駐馬卽辦高祖曰若人機識是宜委任每為吾兒陳事千里外猶)
(對面談太宗卽位為中書令進尚書左僕射帝曰公為僕射當助朕廣耳目訪賢才乃敕細務屬左)
(右丞大事關僕射徙梁國公居宰相積十五年進司空仍總朝政累表固辭卒諡文昭)孫旣
(樂安人母喪廬墓哀毁骨立有醴泉湧於墓側里人名之曰孝源泉)郭昈(齊人舉進士為李師)
(道判官憲宗時師道叛與高沐等引古今成敗前後諫說不能入及沐以欵結天子為師道所害並)
(囚昈凡十年昈為繒書藏衣絮間使郭航間道見李愿請奇兵三千浮海擣萊淄及王師討師道頗)
(用其策航萊州人與昈世居齊)第五泰(益都人咸通中鄂州文學著左傳事類二十卷)︹五
代︺︹梁︺牛存節(博昌人為人忠謹太祖愛之以為小校屢戰有功積官邢州團練使元帥)
(府左都押衙太祖卽位拜右千牛衞上將軍晉兵攻澤州急存節入城自守晉人解去遷匡國軍節)
(度會朱友謙叛西連鳳翔同州水鹹無井支謙與岐兵合圍欲以渴疲之存節鑿井八尺水甘可飲)
(友謙卒不能下末帝立徙鎮天平以功進太尉時梁晉方苦戰而存節病痟忠憤彌激治軍督士未)
(嘗言疾將卒語其子知業曰忠孝吾子也不及其他)︹唐︺夏魯奇(青州人莊宗時為衞護指)
(揮使時梁將劉鄩軍於垣水莊宗以百騎覘敵遇鄩伏兵圍之數重幾不得脫魯奇力戰手殺百餘)
(人身被二十餘創與莊宗決圍而出莊宗奇之以為磁州刺史從戰中都擒王彥章遷河陽節度使)
(為政有惠愛明宗時徙鎮武忠又徙武信東川董璋反攻遂州魯奇閉城拒之旬月救兵不至城中)
(食盡魯奇自刎死)︹晉︺石昂(臨淄人家有書數千卷喜延四方之士士無遠近多就問學昂)
(不求仕進節度使符習高其行召為臨淄今與監軍楊産朗忤卽解官還家高祖時詔天下求孝悌)
(之士戶部尚書王權等上昂行義詔至以為宗正丞遷少卿出帝卽位數上疏極諫不聽乃稱疾東)
(歸以壽終)︹漢︺蘇禹珪(諸城人吐高祖為觀判官累官至右僕射侍郎同平章事決斷無畱)
(滯用舍黜陟所議必當帝倚重之)︹宋︺許仲宣(青州人氣貌雄偉太祖召對便殿悅之擢)
(太子中允知北海軍仲宣度其形勢廣袤可為州郡畫圖上之逐升為濰州從征并門掌給納四十)
(餘州資糧悉能集事帝益知其強幹開寶四年知荆南轉運事及征江南又兼南面隨軍轉運事供)
(饋無闕南唐平拜刑部郎中太祖時歷西川廣南轉運使擢諫議大夫後遷給事中)齊得一
(諸城人幼嗜學及長教授鄉里士大夫子弟不遠百里就之肄業王萬徹為密州防禦使性貪暴執)
(鄉民殺之而取其資產得一親族死者十餘人惟得一與兄脫身獲免詣闕上訴按鞫得實削官坐)
(死有差得一乃歸布衣蔬食不樂仕進開寶中詔舉廉退孝弟之土本郡以得一應詔策試中選授)
(章邱主簿)張平(臨朐人秦王廷美領貴州署為親使太宗卽位詔補右班殿直監市木秦隴以)
(功遷供奉官監陽平都木務兼造船舊造舟旣成備漂失一舟調三戶守之歲役數十平穿池引水)
(繫舟其中不復調民雍熙初召還累遷鹽鐵使卒平好史傳微時遇異書或解衣易之及貴聚書數)
(千卷子從吉以蔭補殿直景德四年宜州軍校陳進叛命副曹利用為廣南東西路安撫使將兵討)
(之以平賊功改莊宅副使)李覺(本京兆長安人唐之後裔其先徙家青州益都父成五代末以)
(詩酒行公卿間善摹寫山水世傳以為寳覺性強毅而聰敏太平興國中舉九經起家將作監丞通)
(判建州遷知泗州轉秘書丞命與孔維等校定五經正義奉使交州還遷國子博士端拱元年初令)
(學官講說覺首預焉太宗幸監召覺對御講泰卦從臣皆列坐覺因述天地感通君臣相應之旨帝)
(甚悅賜帛百匹俄獻時務策帝頗嘉奬尋以本官直史館遷司門員外郎卒覺累上書言時務述養)
(馬漕運屯田三事太宗嘉其詳備令送史館)李宥(覺子幼孤不好弄長讀書屬文不雜交遊)
(舉進士調火山軍判官遷集賢校理遂直院知蘄州歲凶令牧養散委嬰孩所活甚衆後以諫議大)
(夫知江寕府致仕起官太子賓客判畱司御史臺卒宥性清介然與物無忤好奬拔士人旣死家無)
(餘財官賜錢十萬)張宏(益都人太平興國中舉進士為將作監丞遷著作郎與修太平御覽)
(歷左拾遺太宗謂宏曰朕親擇羣材卿與吕蒙正皆中朕選累官吏部侍郎真宗朝與王旦知登聞)
(院再舉吏部卒)王曾(益都人咸平中鄉貢試禮部廷對皆第一楊億見其賦嘆曰王佐器也由)
(將作監丞累官參知政事真宗末入草遺詔黜丁謂之奸正色獨立朝廷倚以爲重仁宗初卽位拜)
(平章事每進見言利害事審而中理多所薦拔尤惡僥倖旣而太后不悅出知青州景祐元年復拜)
(平章事封沂國公曾進退士人莫有知者范仲淹嘗謂曾曰明揚士類宰相之任公之盛德獨少此)
(耳曾曰夫執政者恩欲歸己怨使誰歸仲淹服其言寶元元年卒諡文正仁宗篆其碑曰旌賢之碑)
(改其鄉曰旌賢鄉凡大臣賜碑篆自曾始)王子融(本名皥字子融後以字爲名曾弟祥符中)
(進士及第累遷太常丞同知禮院嘗論次國朝典禮因革爲禮閣新編上之以其書藏太常權同糾)
(察刑獄知河陽又集五代事爲唐餘錄六十卷以獻權判大理寺乃取讞獄輕重可爲準者類次以)
(爲斷例歷官兵部侍郎卒)張荷(壽光人少師事种放與吳盾魏野楊朴宋澥友善性高潔爲文)
(奇澁著過非九篇詩文三卷)賈同(臨淄人五代時楊光遠反同祖崇率鄉里四百餘家保愚)
(谷山全活者二千人同初名岡篤學好古真宗時登進士命改今名王欽若方貴盛聞同名欲致之)
(固謝不往居八九年始補歷城主簿歷判兖州天聖初上書言丁謂之姦旣白宜明告天下正符瑞)
(之謬罷宫觀崇奉歸不急之衞兵收無名之實費又言寇準忠亮貶黜宜還之内地再遷殿中丞知)
(棣州卒其友及門人諡曰存道先生)楊光輔(安邱人居莒州之馬耆山學者多從受經真宗)
(時州守王博文薦為太學助教孫奭知兖州又薦為太常寺奉禮郎州學講書仁宗詔至命說尚書)
(光輔講無逸一篇時年七十餘論說明暢帝悅欲畱為學官固辭以國子監丞老於家子安國五經)
(及第歷翰林侍講學士在經筵二十七年仁宗稱其行義淳質累遷給事中卒)傅霖(青州人少)
(與張詠同學霖隱不仕詠旣顯求霖三十年不可得真宗時詠知陳州來謁閽吏白傅霖請見詠責)
(之曰傅先生天下賢士吾尚不得為友汝何人敢名之詠因問昔何隱令何出霖曰子將去矣來報)
(子耳詠曰詠亦自知之霖曰知復何言翌日别去後一月詠卒)周沆(益都人第進士知渤海縣)
(歷開封府推官湖廣蠻唐盤二族寇暴以沆為轉運使朝廷用沆策二族皆降儂知高亂定仁宗命)
(安撫廣西諭之曰嶺外地惡非賊所至處母庸行對曰君命仁也然遠民罹塗炭當宣布天子德澤)
(遂往徧行郡邑擢河北都轉運使李仲昌建六塔河之議以為費省而功倍語沆行視沆言此役若)
(成河必泛溢齊博濱棣之民其魚矣英宗時以戶部侍郎致仕卒)李之才(青社人天聖中)
(進士為入樸率從河南穆修受易修易受之种放放受之陳摶其圖書象數變通之妙秦漢以來鮮)
(有知者之才初為衞州獲嘉主簿權共城令時邵雍居母憂之才扣門來謁勞苦之雍再拜願受業)
(於是先示之以陸淳春秋意欲以春秋表儀五經旣可語五經大旨則受業而終焉其後雍卒以易)
(名世之才器大難乎識者棲遲久不調尹洙以書薦於葉道卿得應銓改大理寺丞世稱劉義叟歷)
(法遠出古令上實之才授之寶歷五年卒邵雍表其墓按宋史本傳之才青社人世記三王世家)
(注齊在東方故曰青社又益都縣有青社驛古人文字類稱青州為青社吏文遂相沿不改附記於)
(此)趙師民(臨淄人九歲能屬文舉進士第孫奭辟兖州說書領諸城主簿師民學問精博)
(奭自以為不及年五十來京師宋郊韓琦等列薦至檢討崇正殿說書遷宗正丞趙元昊反上書陳)
(十五事及請任方面以圖報效在經筵十餘年甚見器異三遷刑部郎中復領宗正卒師民淳靜剛)
(敏幼孤哀感年四十四始婚專以讀書為事勤於吏治政有惠愛)趙禹(青州人仁宗時上書)
(言趙元昊必反宰相以禹狂言徙建州後元昊果反禹至京自理宰相怒下開封獄陳希亮言禹可)
(賞不可罪乃以禹為徐州推官)麻仲英(臨淄人博學有行以親不逮養不肯仕韓琦富弼守)
(青州致書幣薦其行義召為國子監助教東州學者咸尊師之)明鎬(安邱人進士補蘄州防禦)
(推官仁宗時遷太常博士還朝帝問鎬所能薛奎稱其沉摰有謀能斷大事為陜西轉運使常閱同)
(州廂軍得材武者三百人教以強弩奏為清邊軍最驍悍陜西河東頗仿置之王則叛命鎬為安撫)
(使副文彥博平貝州以功拜參知政事卒諡文烈)盧士宗(昌樂人舉五經歷提點江西刑)
(獄侍講楊安國以經術薦之仁宗御延和殿詔講官悉升殿聽其講易明日復命講泰卦授天章閣)
(侍講賜三品服累進銀臺司英宗時出知青州八辭帝曰學士忠純之操朕所素知豈當久處外及)
(見諭知人安民之要勸帝守祖宗法神宗時以禮部侍郎致仕士宗以儒者長刑名之學前後在刑)
(部審刑十餘年而主於仁恕)任顓(壽光人進士賜第擢鹽鐵判官仁宗時陜西鑄康定大錢)
(顓曰壞五為一以一當十恐犯者衆卒如其言夏人納𣢾遣使要請十一事顓押伴曉以義辭折而)
(去又遣使來欲自買賣且通青鹽增歲賜詔許置榷場其議多顓所發歷判三司憑由司為諒祚冊)
(禮使采摭西夏風物山川道里出入攻取之要為治戎精要三篇上之進直史館遷河東轉運使歷)
(知潭州渭州徒徐州以太子賓客致仕積官戶部侍郎)孫唐卿(青州人少有學行年十七)
(以書謁韓琦琦甚器之景祐中以進士為舉首有名通判陜州權府事於吏事若素習民有母再適)
(人而死及葬其父盜母之喪而同葬之有司論以法唐卿曰是知有孝而不知有法耳乃釋之以聞)
(未幾丁父憂毁瘠吐血而卒詔賻其家)張擇行(益都人進士起家為北海臨沂主簿歷右)
(司諫與唐介包拯共論張堯佐除節度宣撫兩使不當語甚切又論河北兵多財不足願分兵就食)
(内地不報遷戶部郎中集賢殿修撰卒)朱壽隆(諸城人以蔭知九龍縣所至有聲以少府)
(監知楊州終壽隆為人和厚而不屈於權貴狄青討賊欲殺禆將不用命者數人壽隆論罪不當死)
(青感其言乃止)蘇丕(益都人有高行少時一試禮剖不中拂衣去居瀰水之濱五十年不踐城)
(市歐陽修言於朝賜號曰沖退處士)王贇(青州人元豐元年贇父為人毆殺贇幼未能復讐幾)
(冠刺讐斷支首當斬帝以殺讐祭父又自歸罪其情可矜詔貸死刺配隣州)韓晉卿(安邱)
(人為童子時日誦書數千言長以五經中第由主簿歷知同州壽州奏課第一元祐中官大理卿晉)
(卿自仁宗朝巳典訟臬數與王安石等爭議終持之不肯變用是知名元豐置大理獄多内廷所付)
(晉卿持平考覈無所上下神宗稱其才諸州請讞大辟執政惡其多將劾不應讞者晉卿曰聽斷求)
(所以生之苟讞而獲譴後不來矣議者又欲引唐日覆奏令天下庶戮悉奏決晉卿言可疑可矜者)
(許上請祖宗之制也四海萬里必繫以聽明命恐自今瘐死者多於伏辜者矣朝廷皆行其說故世)
(推其忠厚不以法家名之)趙挺之(諸城人舉熙寕進士哲宗朝為監察御史除給事中時蔡)
(京為相帝謀置右輔京薦挺之隨拜尚書右僕射旣相屢陳京姦惡且請去位避之帝因盡除京諸)
(蠧法罷京召挺之見曰京所為一如卿言加挺之特進仍為右僕射卒諡清憲)仇悆(益都人大)
(觀中進士授邠州司法所至有惠政南遷知廬州募兵復壽春張浚視師悆為畫策不用以忠義勉)
(牛臯臯奮勇所向披靡寇遂自潰以悆克復守禦功加徽猷閣待制累遷寶文閣學士陜西都轉運)
(使秦檜以為異己落職從積官至左朝議大夫爵益都縣伯)陳規(安邱人中明法科靖康末)
(為安陸令建炎元年知德安府倣古屯田制條上營屯田事宜詔嘉奬仍下其法於諸鎮屢立戰守)
(功遷直學士知順昌府金兵將至會劉錡領兵赴京畱守過境規迎至告以死守計布設麤畢而金)
(兵薄城規與錡巡城督戰累挫敵鋒烏珠自將鐵浮圖軍來援規勉激諸將軍殊死鬪斬獲無算烏)
(珠遂還奏功遷樞密直學士移知廬州以疾卒有攻守方略傳於世規端毅寡言笑以忠義自許功)
(名與諸將等而位不酬勞時共惜之烏珠舊作兀术今改正)張所(青州人登進士第歷監察)
(御史高宗卽位遣所按視陵寢還上疏論還京師有五利又條上兩河利害帝欲以其事付所會所)
(言黃潛善奸邪責所團練副使安置江州李綱入相乃以所充河北招副使一切以使宜從事所方)
(招來豪傑以王產為都統制岳飛為準備將而綱已罷相所落直龍圖閣嶺南安置卒於貶所)︹金︺
劉珫(益都人以功臣子補閣門祗候海陵忌宗室珫坐與往來斥居鄉里世宗卽位珫兼馳上)
(謁帝太悅呼其小字而謂之曰太平庶幾贊朕至大平矣累遷左宣徽使以疾求補外除定海將軍)
(節度使弟璣舉進士為國子祭酒太常少卿常同知漕運言省費事又嘗為戶部員外郎條上便宜)
(世宗嘉納之)︹元︺樂均用(益都人讀書斥口耳之學中統中守臣強之仕不受徙嶺南怡)
(然就道嶺南守臣復薦之亦辭不受)綦公直(樂安人初為益都勸農官至元十年世祖知其)
(勇召見同行荆南等處招討司使破宋軍奉旨從諸軍南伐至隆興宋軍突出公直敗之由是南安)
(吉贛皆望風𣢾附公直又令第三子莽噶岱攻梅關入廣東至南海皆下之累功授輔國上將軍都)
(元帥宣慰使鎮别十八里請葬父以行至家計樂安梲課及貧民逋負悉以賜金代輸之後諸王海)
(都叛侵别十八里公直從丞相巴顏進戰敗之追擊浸遠授兵不至第五子瑗力戰而死公直與妻)
(及莽噶岱俱陷焉莽噶岱奔還為湖州萬戶討衢州山賊有功加昭勇大將軍莽噶岱舊作忙古)
(台今改正)王英(益都人有大節膂力絶人襲父職為莒州翼千戶父子皆善用雙刀人號刀王)
(討賊屢立戰功歷官懷遠大將軍至元三年賊李志甫起漳州劉虎仔起潮州時英巳致仕平章政)
(事巴咱爾謂僚佐曰是非刀王不可乃使迎致英據鞍横槊精神飛動及賊平英之功居多至正中)
(毛貴陷益都英年已九十有六謂其子宏曰吾世受國恩今老矣縱不能事戎馬以報天子尚忍食)
(異姓之粟以求生乎水漿不入口者數日遂卒巴咱爾舊作伯撒里今改正)于欽(益都人由)
(助教累官侍郎奉命山東周覽山川考水經地紀歷代沿革著齊乘六卷)劉蕃(樂安人爲西臺)
(御史彈劾無所避累官中奉大夫遼陽行省參政治書侍御史)傅公讓(益都人元統初進士)
(累官亞中大夫西臺御史至正二十年宦者保布哈内恃太子外結吹斯戩驕恣不法公讓劾之左)
(遷松江知府保布哈舊作朴不花吹斯戩舊作搠思監今俱改正)齊文郁(博興人至正中)
(任山東宣慰僉事明兵下益都郁自縊死藁葬城外植棗樹一株識之枝皆北向其孫振遷葬植榆)
(樹二株枝仍北向)︹明︺馬愉(臨朐人宣德中進士第一授修撰九年特簡史官及庶吉士三)
(十七人進學文淵閣以愉爲首正統五年以侍讀學士入閣參預機務愉以文學受知兩朝端重簡)
(默門無私謁嘗奏天下獄久者多瘐死宜簡使者分道決遣帝納焉邊警方命將而别部使至衆議)
(執之愉言賞善罰惡爲治之本波及於善非法乘人之來執之不武帝然之厚遣其使歷官禮部左)
(侍郎卒)曹凱(益都人正統中進士授刑科給事中磊落多壯節英宗北征諫甚力帝不從果)
(陷凱慟哭竟日與王竑共擊馬順至死景泰中遷左給事中時令輸豆得補官凱爭曰近例輸豆四)
(千石以上授指揮彼受祿十餘年費巳償矣乃令之世襲是彼取息長無窮也乞自今惟令帶俸不)
(得任事傳襲文職則止原籍帶俸帝以為然命未授者悉如凱議用薦擢浙江右參政在浙數年聲)
(甚著初凱為給事嘗劾武清侯石亨亨修前憾遂謫凱衞經歷卒)劉珝(壽光人正統中進士)
(授編修成化十年歷吏部侍郎充講官如故每進講反覆開導詞氣㑆侃聞者為悚明年以本官兼)
(翰林學士入閣預機務帝每呼東劉先生進戶部尚書加太子太保乞休珝初遭母喪廬墓三年比)
(歸父殁復廬於墓宏治中卒諡文和子鈧八歲時憲宗召見愛其聰敏命為中書舍人宫殿門閾高)
(嘗提之出入歷官五十餘年嘉靖中至太常卿仍供事入閣鈗博學有行誼與長洲劉棨並淹貫故)
(時稱二劉)趙鑑(壽光人成化中進士除蕭山知縣擢御史按宣大時邊帥久不進鑑上疏劾之)
(又陳方略甚悉於是兵將奮勇連戰皆捷寇為遁去與劉瑾忤出知順德府正德八年進右副都御)
(史巡撫甘肅恤民募兵大修邊務乃諭吐蕃復哈密侵地帝璽書嘉勞嘉靖二年歷官刑部尚書命)
(按治諸巨奸咸得其情宸濠之叛宗室坐繫者衆鑑上疏請釋其株連者獲全二百餘人五年致仕)
(卒諡康敏)張文錦(安邱人宏治中進士授戶部主事正德初為劉瑾所陷逮繫詔獄斥為民)
(瑾誅起故官再遷郎中督稅陜西條上籌邊𥙿民十事遷安慶知府度宸濠必反與都指揮楊銳為)
(禦備計宸濠浮江下文錦等慮其攻南都令軍士登城詬之宸濠乃畱攻卒不能克璽書褒美擢太)
(僕少卿嘉靖元年拜右副都御史巡撫大同三年文錦議設五堡堡成欲徙鎮兵戍之為亂兵所殺)
(萬歷中追諡忠愍)翟鑾(諸城人家京師宏治中進士入翰林學優經濟明習典章歷官至大)
(學士時張璁桂萼用事鑾守職奉法不敢阿比卒諡文懿)馮裕(臨朐人以戌籍生於遼東師事)
(賀欽有學行正德初舉進士授華亭令歷知晉州所至多惠政遷戶部郎數忤權貴乃密遣人偵伺)
(𥙿闕失無所得益重之出守貴州遷副使先後七年屢建平蠻功解官歸卒)顧鐸(博興人正)
(德初流賊入境鐸父殁未殮獨居守見賊擗踊無懼容賊曰空城中惟此一人必孝子也舍去後登)
(進士為刑部郎中率同官抗疏論大禮被廷杖出為汝寕知府歷官太僕卿)蔣暘(樂安人正)
(德中進士知沭陽縣擢御史督鹽河東及巡畿輔平羊山寇擒妖賊以千數時論偉之後忤權貴謫)
(居吉州遷貴州兵備致仕)陳經(益都人正德中進士擢兵科給事中忠直敢言武宗末劾奏宸)
(濠江彬餘黨帝覽疏顧左右曰此髯給事中也世宗時累遷兵部尚書加太子少保時邊警日至經)
(殫心籌畫條上防禦事宜帝皆允行邊臣議復河套經力陳其不可忤宰執意因乞致仕卒)李
舜臣(樂安人生而警敏日記千言嘉靖中會試第一授戶部主事歷官尚寶卿日惟閉門讀書)
(考究六藝升應天府丞均賦愛人有惠政時宰忌之致仕屢薦不起)馮惟訥(𥙿子嘉靖中進)
(士知宜興縣歷浙江督學剔使累遷江西左布政入覲覈吏能否部稱之曰鑿然不存兩可者獨馮)
(公也以老乞休進光禄卿歸訥性孝友歷官所至皆奉母以行夜必候戶外問寢食然後退所著有)
(輯古詩紀等書)馬文煒(安邱人嘉靖中進士知確山縣折獄如神入為御史巡鹽兩淮上便)
(宜六事報可積羨金十餘萬俱抵正額商困乃甦歷守德安表二千石尤異煒名居首擢副使治兵)
(荆南帝為江陵相張居正治第監奴横行文煒縛置於獄中貴愧謝乃巳後巡撫江西以十事要約)
(屬吏執法頗嚴中蜚語有旨改南京遂歸家居十八年卒)李用敬(益都人由進士擢給事中)
(嘉靖中劾仇鸞驕縱趙文華督師劾張經用敬復上疏救理廷杖落職隆慶時復起用)冀練
(益都人嘉靖中進士知長安縣以治行聞擢戶部主事以抗直久不調嚴嵩敗累擢光祿少卿神宗)
(時至戶部侍郎生平嚴敬自持言笑必謹不為矯激喜容接後進居官以清勤著卒諡端恪)傅
應兆(臨朐人嘉靖中進士授平涼訓導以良知主敬主靜之說皆空言無徵獨主喻義以為士)
(行準繩歸三十餘年卒私諡清毅先生)石茂華(益都人嘉靖中進士知濬縣歷知揚州府)
(有破倭功累遷右僉都御史巡撫甘肅轅門卒嘗以賞不時給羣譟茂華至立誅渠魁數人一軍懾)
(服進右都御史總督陜西三邊軍務邊外要市諭以期額咸受約束其傍七十一部皆請命為外臣)
(奏功拜兵部尚書致仕數年再總督三邊值早饑至人相食茂華日夜露禱得大雨復奏請蠲賦發)
(倉全活者數千萬居秦六月竟以積勞嘔血卒將吏莫不流涕諡恭襄)丁應璧(壽光人嘉)
(靖中進士授兵部主事值振武兵變朝議欲分其黨莫敢先發應璧假他事去其魁分置部位一軍)
(乃定升南昌知府)盧廷器(昌樂人性勇烈起卒伍嘉靖中以把總征倭與子璿俱戰殁詔)
(廕一子立祠祭之)臧惟一(諸城人嘉靖中進士歷文選郎中萬歷時累遷順天府尹奏行)
(寬恤十事巡撫河南詔取麒麟皮惟一疏諫忤旨遂乞歸終南京兵部侍郎卒子爾勸萬歷中進士)
(歷官有政績開府寕夏大殱孛氏餘寇於賀蘭山入為兵部侍郎乞歸姪爾令天啟中進士擢禮部)
(主事歷方面移疾歸崇禎十五年城破殉難)邱橓(諸城人嘉靖中進士由行人擢刑科給事)
(中帝久不視朝橓言權臣不宜獨任朝綱不宜久弛嚴嵩深憾之隆慶中進大理少卿病免萬歷中)
(擢左副都御史陳吏治積弊八事疏入帝稱善勅所司下撫按奉行不如詔者罪頃之又言積弊如)
(故自劾不職請罷斥以警有位帝優詔報之拜南京吏部尚書卒諡簡肅)石繼芳(益都人嘉)
(靖中由猗氏學博擢知桐城縣催料不優聽訟平允遷錦衣衞經歷衞帥毛澄私鬻校尉官上章劾)
(之擢寕夏副使總兵哱拜有叛志因收其權裁之以法幷請增牙兵備之未集而難作遂死焉)朱
鴻謨(益都人隆慶中進士授吉安推官識鄒元標於諸生厚禮之擢南京御史元標及吳中行)
(等以論張居正得罪鴻謨疏救語侵居正居正怒斥為民旣歸杜門講學居正卒起故官出按江西)
(撫應天蘇州十府皆有政聲歷官刑部右侍郎諡恭介)馮子咸(惟健子少孤事母孝母疾)
(不解衣者踰年母殁哀毁骨立萬歷初舉於鄉再會試不第遂下赴講求濂洛之學嘗曰為學須剛)
(與恒不剛則隳不恒則退治家宗顔氏家訓鄉人率其教多為善良)馮琦(裕曾孫幼穎敏絶人)
(年十九舉進士授編修進侍講充日講官歷庶子三王並封議起移書王錫爵力爭之累遷吏部侍)
(郎涖政勤敏力抑營競萬歷二十七年災異數見琦草疏偕尚書李戴極言信用奸徒搜括民財之)
(害拜禮部尚書東宫冊立期迫中官以供費不給為詞琦弟戶部主事瑗適輦餉銀四萬出都琦立)
(追還給費事乃濟三十年帝有疾諭停礦稅旣而悔之琦與同列合疏爭湖廣稅監陳奉以虐民撤)
(還琦言遼東高淮等肆虐不減於奉並乞徵還帝將簡琦入閣為沈一貫所阻尋病卒遺疏請勵明)
(作發章奏補缺官推誠接下收拾人心語極懇擊帝哀悼贈太子少保天啟初諡文敏)趙秉
忠(益都人萬歷中殿試第一官翰林分校禮闈得孫承宗典試江南得張瑋姚希孟周順昌充日)
(講官請加建文廟號累遷禮部尚書以忤魏忠賢削籍)曹珖(益都人萬歷中進士授戶部主)
(事衞軍貸羣璫子錢償以月餉珖命減息軍困稍蘇補兵部巨璫私人求大帥珖不可歷南京太常)
(少卿紅九議起珖力言宜窮奸狀天啟初加光祿卿歷大理卿值魏忠賢亂政請告歸御史盧承卿)
(歷攻東林詆珖狎主邪盟遂削奪崇禎中拜工部尚書桂王重建府第議加江西河南等省賦十二)
(萬有奇浙江逋織造銀十餘萬請編入正額珖皆持不可與中官張彝憲不協乞歸屢薦不起家居)
(十四年卒)張僎(壽光人萬歷中進士授平陽推官性直亮平恕聽獄明允務期得情崇禎十五)
(年城陷殉難十一年本朝乾隆四賜諡節愍)顧頤(博興人萬歷中進士累官遼東)
(參政殉難十一年本朝乾隆四賜諡節愍)成勇(樂安人天啟初會試對策極言宦官)
(之禍被放又三年武進士同年邀謁魏忠賢持不可歷任推官崇禎時擢南京御史楊嗣昌奪情入)
(閣黃道周諸人言之俱獲譴勇憤抗疏紏之遣戍寕波著有周易發西銘解等集)孫康周
(安邱人天啟辛酉舉於鄉為遵化令有善政尋授太原守崇禎甲中春流賊至蒲坂以北郡縣靡然)
(從之公謂同官曰睢陽之節見於今日嬰城固守城陷不屈死之本朝乾隆四十一年賜)
(諡節愍)李獻明(壽光人崇禎初進士授保定推官二年遵化被圍時獻明以察覈官庫在)
(城中或謂此邑非君所轄去無罪獻明正色曰莫非王土安敢見危避難請守東門未幾城破死之)
(本朝乾隆四十一年賜諡節愍)李廉仲(諸城人崇禎中進士知任邱縣廉潔有聲)
(十一年城陷身冒矢石死於城下一門皆遇害)丁茂桂(壽光人以貢士知平谷柏鄉二縣皆)
(有政績崇禎十五年城陷殉難本朝乾隆四十一年賜諡節愍)謝耀(臨淄人性至孝)
(遇兵火守父柩不去死之)張文浩(博興人以貢生授安肅訓導遇亂或曰公無守城責文浩)
(曰學官非國家臣子即分汛固守城陷死之本朝乾隆四十一年賜諡節愍)來儀
(字爻先臨朐人崇禎中進士知蘭陽縣崇禎末與賊李自成戰身受三矢被執不屈賊囚之乘間脫)
(歸謁撫按陳賊可圖狀詔命儀參軍未幾京師陷儀募豪傑赴難偽將襲執之義兵殺偽將儀獲免)
(後為土寇所害)
︹本朝︺孫廷銓(博山人順治二年薦授河間推官擢吏部主事累遷吏部侍郎晉兵部尚書再)
(遷戶部拜大學士廷銓以銓曹起家於銓事最久以慎名器通淹滯為己任及入相勤修庶政終歲)
(未嘗休沐以終養歸里康熙十三年卒諡文定)馬國徵(傅興人順治舉人性純孝居喪三年)
(未嘗見齒知大名縣不用鞭朴教化大行至歲終無爭訟者卒祀鄉賢名宦祠)王荃可(益都)
(人順治丙戌進士以御史巡按粤西勞來安輯布朝廷威德墨吏皆望風解綬會滇寇猝至日夜拒)
(守力盡被執不屈死之贈太僕少卿廕一子)李邦彥(益都人以貢生授汶上訓導順治三)
(年土寇犯汶上邦彥與知縣分汛拒守力盡賊突入邦彦率僕從力戰殺十餘人被執不屈死祀名)
(宦鄉賢祠)馮溥(臨朐人性英敏博綜經史順治丁亥進士授編修累遷侍讀學士尋升吏部侍)
(郎康熙初廷議每省遣大臣二人巡察督撫溥持不可乃止升左都御史有申嚴職任省刑薄斂諸)
(疏未幾遷刑部尚書拜大學士在閣二載年七十四告休歸里加太子太傅卒諡文毅)劉果
(諸城人順治已亥進士為太原推官改河間知縣俱著能聲入授刑部主事修大清律於條例異)
(同多所訂正丁内艱歸遂不復起弟棨康熙乙丑進士由長沙令累遷江西按察使多所平反旋擢)
(四川布政使以勞卒於官)張貞(安邱人康熙壬子拔貢生善古文詞己未舉博學鴻詞以親喪)
(不就所著有半部稿或語潛州集青州鄉賢傳安邱鄉賢傳諸書)閻世繩(昌樂人少孤力)
(學康熙丙辰進士累官左諭德告歸以曾孫循琦貴贈工部尚書有文集行於世)李華之
(諸城人康熙丙辰進士由中書觀察粤東時瓊州洞黎猖獗華之單騎往諭更為布置營伍兵黎相)
(安至今帖然香山澳門海寇竊發奉檄往剿不兩月而平歷湖北貴州按察使丹雲南布政使官終)
(刑部侍郎)楊定國(益都人以軍功授福建漳州守備時海賊圍海澄定國冒死往救被陷不)
(屈支解死康熙十七年贈都司僉書廕一子)王沛憻(諸城人康熙甲子舉人四十三年邑)
(大饑沛憻倡鄉紳認賑之法各量力賑其親族鄰里請以官米減價平糶人不知為歉歲歷任至廣)
(西布政使五十八年聞邑中稍旱亟遺書其子命出家粟千石助賑雍正八年邑又大水沛憻家居)
(仍倡率分賑縣人德之)李澄中(諸城人工詩文由博學鴻詞歷官翰林院侍讀致仕歸里)
(清白自守足迹不入城市著有卧象山詩集艮齋文選諸書行世)閻福玉(安邱人由行伍)
(累遷黃巖鎮遊擊康熙五十一年巡海至牛頭門遇賊船相持盡日為飛礮所傷而死加贈副將廕)
(一子)崔仁(益都人性至孝親喪廬墓終身)劉統勲(諸城人雍正甲辰進士授編修入直)
(南書房洊升尚書為軍機大臣授大學士練達端方秉公持正有古大臣之風旣膺簡任)
(凡讞大獄督大工悉承命往莅事無弗治者乾隆二十八年兼管翰林院掌院學士)
(命為尚書房總師傅三十八年卒贈太傅諡文正入祀賢良祠)閻循奇(世繩曾孫乾隆壬戌)
(進士歷官工部尚書以老成歷練為高宗純皇帝深知卒諡恭定從弟循觀性至孝丙戌成)
(進士官吏部考功司主事有文集行世)劉墉(統勲子乾隆辛未進士授編修督學安徽以畱)
(心政體除山西太原江蘇江寕知府遷陜西臬司尋授内閣學士入直南書房旋由吏部侍郎出)
(撫湖南署直隸總督晉吏部尚書命在尚書房總師傅上行走五十年授體仁閣大學士)
(墉於政事外尤善書嘉慶七年卒於官贈太子太保諡文清入祀賢良祠)王垂重(諸城人由)
(監生議敘四川縣丞改補潼川府經歷洊丹同知嘉慶三年署忠州事值寇至率紳士鄉勇邀擊之)
(賊衆抵禦垂重受傷陣殁贈雲騎尉)
︹流寓︺︹漢︺嚴光(一名遵會稽餘姚人少有高名與光武同遊學及光武卽位光變名姓隱居不)
(見光武思其䁂乃令以物色訪之後齊國上言有一男子披羊裘釣澤中帝疑為光乃備安車元纁)
(遣使聘之三反而後至)趙岐(京兆長陵人延熹初避仇逃難四方自匿姓名賣餅北海市中)
(安邱孫嵩藏之複壁中數年岐作戹屯歌二十三章)姜肱(彭城廣戚人靈帝時拜太中大夫詔)
(書至門肱使家人對云久病就醫遂羸服間行竄伏靑州界中賣卜給食召命得斷家亦不知其處)
︹宋︺張邵(烏江人建炎三年假禮部尚書充通問使至濰州翼日見左監軍撻攬命邵拜邵曰)
(監軍與邵為南北朝後臣無相拜禮且以書抵之撻攬怒執邵送密州囚焉)︹金︺時茂先
(日照縣沙溝酒監寓居諸城紅襖賊方郭三據密州過其村居民相率迎之賊以元帥自稱茂先怒)
(謂衆曰此賊首耳何元帥之有方郭三聞而執之斷其腕茂先大罵賊復剔其目亂刀剉之至死罵)
(不絶詔贈武節將軍同知斤州防禦使事)
︹列女︺︹漢︺緹縈(臨淄人淳于意少女文帝四年意以刑罪當傳西之長安意有五女隨而泣意)
(怒罵曰生子不生男緩急無可使者於是緹縈隨父西上書願入身為宫婢以贖父刑書聞帝悲其)
(意此歲中遂除肉刑法)︹晉︺左芬(臨淄人左思妹少好學善綴文名亞於思武帝聞而納之)
(泰始八年拜修儀後為貴嬪以才德見禮嘗獻楊皇后誄受詔作悼后頌及萬年公主誄其文甚麗)
(帝每有方物異寶必詔為賦頌以是屢獲恩賜有答凡書及雜賦頌數十篇行於世)︹唐︺房元
齡妻盧氏(臨淄人元齡微時病且死語曰吾病革君年少不可寡居善事後人盧泣入帷)
(中剔一目示元齡明無他會元齡良愈禮之終身)︹五代︺王凝妻李氏(青州人凝)
(為虢州司戶參軍卒於官李氏攜幼女負骸東歸過開封旅舍主人不許其宿牽其臂出之李氏慟)
(曰吾為婦人而此手為人所執耶卽引斧斷其臂歐陽修五代史馮道傳論載其事甚詳)︹宋︺毋
卭妻馬氏(益都人卭父母死負土成墳馬從卭朝夕哭三年不衰)張廷榮妻
王氏(壽光人廷榮進士宣和末賊邢真執榮與父王以金帛贖之又欲逼其從王怒罵不止逐)
(被殺)︹元︺焦士廉妻王氏(博興人養姑至孝至正十七年毛貴作亂官軍競出擄掠)
(王氏被執紿曰我家墓田有藏金可共取也信之隨王氏至墓所王氏哭曰我巳得死所矣實無藏)
(金汝可於此殺我乃與妾杜氏皆遇害)︹明︺常氏女(名小課博興人正德六年年十六流)
(賊犯境聞女美執其祖富以刃加頸脇之女聞自土窖中躍出曰我在此賊遂捨富將女女見富巳)
(脫遂大罵賊支解之)蓋燿妻顧氏(博興人年十七歸燿三年燿卒氏水漿不入口者數)
(日親戚勸慰乃食奉舅姑甚孝歷二禩舅卒未幾姑卒葬畢卽以資財分給諸婢子自縊死)顧
思源妻張氏(博興人思源青州衞千總城陷張與思源俱被執思源遇害兵欲犯張張)
(大罵曰願夫婦同死一處兵怒殺之)楊氏女(博興人年十六字而未嫁賊入城女謂祖母王)
(氏曰賊入城矣不可落賊手卽投灣水而死王亦隨之死賊退家人求其尸兩尸手相挽不可解顏)
(色如生)李揚休妻張氏(高苑人嫁甫七月揚休病殁號哭幾絶卽日自經於椸上)
李珽妻張氏(高苑人珽疾篤謂珽曰君不諱妾願從死巳而珽死遂自縊於柩側)蕭
氏女(樂安人宗輔女正德中賊陷城女為所執罵賊支解而死詔建祠西門外)劉允升
妻隋氏(樂安人夫亡水漿不入口母及姑使人守之閱月父語之曰汝年少而吾家富别求)
(佳偶至易也氏佯許守者稍怠潛入室自縊死)臧氏二婦(昌樂人一臧宿妻一臧奉亭妻)
(俱逸其姓正德七年並為流賊所執不從被殺)盧文燦妻劉氏(昌樂人廷器孫嘉靖)
(中廷器與子璿戰殁文燦又早卒氏泣數日自縊死)魏汝憲妻馬氏(臨朐人汝憲為)
(諸生病亡氏年十六不食三日誓必死家人防之稍懈自縊柩前)謝惠妻孟氏(臨朐)
(人夫病垂絶孟先自縊夫及見之乃瞑)林試妻李氏(臨朐人試家甚貧清明日死氏)
(慟絶比試斂以頭觸棺呼曰少待我當偕葬也夜半息漸微有頃死)彭氏女(安邱人幼字王)
(枚臯未嫁枚臯殁誓不再適濰縣丁道平密囑其父欲娶之女察之六日不食道平悔而止心敬女)
(節烈後聞其疾革贈以棺女語父曰可束葦埋我亟還丁氏棺地下欲見王枚臯也遂死)王氏
女(名九栗安邱人年方及笄正德六年流賊刧城九栗與鄰人韓氏女詐為男子服為黠賊所識)
(欲汚之九栗大罵不從賊怒剚劍於胸猶罵不絶口碎首而死)高氏女(安邱人正德七年流)
(賊劫鄉村女避古墓中為賊所得復投井中不死賊綆出欲汚之女罵不從賊以刃脅之血濺頸將)
(死猶罵不絶)李敬中妻胡氏(諸城人祖麗明為遂平知縣女年十七歸敬中生一)
(女而夫卒哭踊甚哀比三日不哭盥櫛拜舅姑堂下曰婦不幸所天無子將從死者地下不得復事)
(舅姑幸強飯自愛他日叔有子為亡人立嗣歲時祭麥飯足矣姑及其母泣止之不可乃焚香告柩)
(前顧家人曰洗含汝等親之不可近男子遂入室距戶自縊母與姑搥門痛哭疾呼終不顧而死)
于通妻趙氏(臨淄人崇禎中避難穴地而居通母被執通語賊曰有妻在可供使令亟)
(呼趙出趙時年十七歸甫十七日厲聲罵賊延頸受刃母獲免)魏琯妻劉氏(壽光人琯)
(官兵部侍郎崇禎十五年城陷氏與女京姐從容赴井死)
︹本朝︺王嶼妻仇氏(益都人夫亡遺一子夫志守節越一年而子又殤人或有摇其志者)
(氏曰烈女不更二夫守節者守夫之節原不在子之有無也夫兄憐其節以子喬年為嗣氏撫育之)
(教以讀書順治二年補弟子員同縣石藎妻姜氏亦夫亡守節)吕才智妻王氏(博興)
(人夫病傴僂家又貧窘氏晝夜操作無怨言會歲祲才智將鬻氏以求活氏曰汝廢人我去汝何依)
(我身值幾何不如同死猶相依也終乞食以養生一子甫晬而夫死人謂其青年子幼必將他適而)
(氏守節無纖毫瑕玷里黨皆稱之同縣樂玥妻許氏夫亡守節)張輔武妻何氏(高苑)
(人明崇禎壬午之難夫被掠久無音耗姑欲其改適氏以死自誓無子繼叔子為嗣不數年姑亡氏)
(慮叔有異志乃盡以財産歸之叔曰吾未亡人孑然一身漚麻治菅足以自給姪當嗣此物非叔產)
(乎叔由是乃安年七十餘卒同縣蔡錦妻張氏夫亡無子守節三十餘年均康熙年間旌)薛
應富妻劉氏(樂安人夫亡守節有富室子謀欲強娶氏聞之自縊同縣烈婦吳燻妻李)
(氏均康熙年間旌)李應兊妻魏氏(壽光人年少夫亡生子甫周歲明崇禎壬午負)
(子避兵於紀城之孟氏樓樓焚氏急投烈焰中顱碎骨折母子皆不死乃潛伏榛莽中三日始返故)
(居瓦礫寄棲伯父母家茹荼嚥蘖撫孤守節五十餘年康熙二十二年旌)夏廷玉妻
張氏(壽光人廷玉與母俱死於難氏年十八翁年五十九苦節孝養以姪為嗣後子娶媳翁尋)
(殁氏大慟曰可以死矣乃不食七日卒)丁煒宗妻劉氏(壽光人年二十夫亡事姑)
(甚孝一日所居被火而姑病在狀不能起氏以被裹姑負於背匍匐而出守節五十餘年同縣隋藏)
(修妻馬氏劉大美妻隋氏張福春妻王氏孫淳之妻劉氏陳貞吉妻柳氏楊源濬妻隋氏王元巘妻)
(李氏俱夫亡殉節)夏士林妻曾氏(臨朐人夫亡投井死康熙年間旌)牛顯
麟妻劉氏(安邱人顯麟死明壬午之難遺孤甫三歲氏守節撫之順治癸巳葬夫日拊櫬)
(號泣曰妾所以不死者為幼孤也今幸長成吾事畢矣遂自縊)李邁庸妻王氏(安邱)
(人明壬午之難邁庸死焉氏年方十九父母勸改適不聽順治初土寇至燬其樓門氏知不免遂墮)
(樓死同縣王永範妻都氏不屈被殺其妹為高栻妻投井不出賊下石碎其首而死又烈婦李其元)
(妻孫氏劉鵬翔妻黃氏李培深妻劉氏王士亮妻曹氏王國棟妻劉氏王業炳妻陳氏韓應揚妻周)
(氏張緒倫妻韓氏韓繼休妻陳氏劉永元妻史氏周派長妻張氏孫貞妻馬氏)王斗維妻
沈氏(諸城人斗維諸生順治初以廬墓為土寇所殺氏曰子從父死妻不當從夫亡乎欲自盡)
(親族以撫孤勸止之辛卯土寇又至氏大罵賊殺之於夫柩前)劉鸞妻丁氏(諸城人甫)
(歸劉因伯父累鸞兄弟皆死於獄妻孥當遣戍賴父&KR0832;贖之氏復哀告其父曰良人藁葬遠土舅姑)
(雙柩尚未邱首大事未完何以生焉&KR0832;乃助其資財營墳墓而築巳壙附焉)丁大轂妻
聶氏(諸城人大轂明舉人壬午殉難子甚幼氏曰吾夫世族不可無傳乃挾子以逃經歷艱難)
(險阻卒能撫孤成立同縣節婦丁世法妻高氏王沛慈妻張氏王沛懿妻馮氏李作輔妻李氏管攀)
(俊妻郭氏王允濟妻汪氏李篤之繼妻郝氏均康熙年間旌)王沛慡妻孫氏(諸城)
(人沛慡邑貢生氏年十九夫亡為一慟卽與舅姑父母談越三日家防衞稍疎投繯夫柩前同縣邱)
(志科妻范氏周浩妻馮氏均康熙年間旌)隋璨妻徐氏(諸城人璨為仇家所殺氏)
(年二十三歲子幼族人無仗義者氏乃匍匐走京師控夫冤卒雪其恨還康熙年間旌)張
繼倫妻孔氏(安邱人夫亡遺孤貞甫九歲族人覬覦眈眈氏慨然曰蝮蛇螫手壯士斷)
(腕貲不去孤不全乃大會宗黨散田宅錢帛取借劵焚之撫貞泣曰吾今乃貽汝以無患矣同縣節)
(婦李朝棟妻周氏均雍正年閒旌)惠及民妻王氏(諸城人夫亡守節同縣劉塾妻)
(李氏祝博妻胡氏楊浵妻王氏王柴妻馮氏王沛㒞妻冷氏均雍正年閒旌)克星額妻
瓜勒佳氏(青州駐防前鋒滿洲人夫亡守節又馬甲來德源妻趙氏五十六妻瓜勒佳氏)
(賞阿佈妻韓扎氏雍申泰妻墨勒得氏富明妻傅察氏雅爾哈妻鄭氏圖喇妻瓜勒佳氏德常妻楊)
(氏佛呢音泰妻吳扎勒氏閑散阿琳泰妻扎拉哩氏興韶妻瓜勒佳氏領催賽柄阿妻馬佳氏均乾)
(隆年間旌)管鳳苞妻周氏(益都人夫亡貧無以殮氏脱己衣殮之遺子一歲尋)
(殤氏赴夫墓哭奠畢服滷死同縣節婦蔣沛生妻王氏蔣慧生妻邭氏翟維禎妻王氏劉思敬妻胡)
(氏郗湖妻趙氏張士秀妻王氏竇棟妻李氏房浩妻劉氏李殿文妻張氏王溥妻曹氏馮協一妾李)
(氏均乾隆年閒旌)史明妻杜氏(博山人夫亡守節乾隆年閒旌)王欽旨
妻李氏(臨淄人夫亡守節同縣崔沛水妻鄭氏王孝妻崔氏王彝訓妻張氏孫鈁妻趙氏戰)
(希韓妻賈氏孫存義姪女李孫氏均乾隆年閒旌)李常青妻韓氏(博興人孝子存)
(介母也常青遠遊無耗事舅姑惟謹卒能撫子成立同縣節婦白諒妻張氏白志能妻藺氏藺昌祚)
(妻劉氏宋儀妻趙氏韓執玉妻張氏高士位妻曹氏宋偉妻張氏均乾隆年閒旌)馮慕堯
妻劉氏(高苑人守正捐軀同縣節婦蔡思道妻王氏馮慕光妻李氏馮謨堯妻李氏均乾隆)
(年間旌)牛文嶅妻宋氏(樂安人夫亡守節同縣司瀟妻邵氏司湖妻劉氏孫枝昌)
(妻鄭氏孫思勉妻劉氏成其憲妻王氏孫志夔妻王氏陳家琳妻隋氏陳荀會妾姚氏王嗣徵妻張)
(氏王琯妻趙氏魏蘭妻高氏均乾隆年間旌)楊永熾妻張氏(壽光人夫亡誓以身)
(殉遺子三歲舅姑勸以撫孤大義乃止未幾子復殤即自縊柩側同縣節婦李廷弼妻劉氏桑繼安)
(妻王氏劉峻繼妻周氏王蓄厚妻劉氏張可鑄妻王氏楊楷妻方氏龐福宏妻王氏李欽妻張氏張)
(儒妻劉氏鄭貴和妻朱氏烈婦夏志仁妻王氏韓長妻吕氏均乾隆年閒旌)趙臨藻妻
陳氏(昌樂人于歸有期聞臨藻卒欲奔喪父母不許乘間自縊同縣馬二妻徐氏趙旺妻元氏)
(吕際隆妻田氏黃文都妻劉氏王秀妻宋氏趙萬方妻王氏劉永齡妻王氏均乾隆年間旌)馬
士績妻孫氏(安邱人夫亡服滷自盡同縣節婦李祥妻辜氏張鵬年妻高氏李克寬妻)
(曹氏王述祖妻馬氏毛幹妻刁氏王時宏妻李氏李允挹妻王氏李仁方妻周氏周樂綏妻馬氏劉)
(曰珽妻李氏王碕妻劉氏王修妻吳氏李恭妻王氏又朱朋女均乾隆年間旌)丁廷捄
妻李氏(諸城人廷捄病篤謂氏曰我死爾將若何氏泣曰君殁自知之廷捄殁氏乘間自縊)
(同縣節婦婁杓妻李氏劉顔女王者經妻陳氏丁灝妻惠氏惠洪妻劉氏王建猷妻李氏祝緒妻高)
(氏王引祀妻隋氏范淞妻臧氏高廷簡妻邵氏孫元凱妻李氏鄭玉成妻張氏李湑繼妻安氏王沛)
(慎妻劉氏王範妻王氏王兆鯤妻丁氏臧祚蕃妻王氏李山齡妻張氏管采妻范氏臧端臨妻王氏)
(李玥妻寇氏臧應眉妻邱氏王執信妻周氏李祥泰妻郭氏王汾嗣妻張氏王元勳妻臧氏均乾隆)
(年間旌)伯福妻喬氏(青州駐防前鋒滿洲人夫亡守節又台佈妻葉氏常住繼妻富)
(察氏哈爾善妻齊氏富林佈妻胡佳氏關成妻趙佳氏舂克佈繼妻李氏馬甲吉郎阿妻張氏薩哈)
(昆妻陳氏舒明阿妻趙佳氏拴住妻劉氏愛隆阿妻劉氏郭興阿妻富察氏色布珍泰繼妻寇氏薩)
(淩阿妻彭氏蓋得繼妻富察氏五十三繼妻吳雅氏觀明妻宗伊氏德隆妻傅察氏菩薩保妻傅察)
(氏塔欽妻費莫氏蘇里布妻舒穆嚕氏富通阿繼妻張氏德順妻李氏伍勒登額妻楊佳氏巴勒達)
(爾妻張氏納永阿妻瓜勒佳氏造祿妻瓜勒佳氏興成妻佟依氏魁升妻吳氏荷成保妻瓜勒佳氏)
(額勒荷佈繼妻韓春氏六十三繼妻傅察氏岱成繼妻金氏領催西靈阿妻楊氏永德妻那喇氏閑)
(散會德妻李佳氏六十一繼妻馬察氏委前鋒校格通額繼妻郭囉洛氏步甲雙成保妻舒穆嚕氏)
(均嘉慶年間旌)高氏女(益都人名小藏妮同縣節婦陳煥然妻劉氏陳某妻劉氏李廩)
(妻郭氏劉恪妻丁氏鍾儼妻賈氏馮沖妻徐氏王儉妻陳氏張文燦妻鍾氏均嘉慶年間旌)趙
麟趾妻孫氏(博山人夫亡守節嘉慶年間旌)趙墊繼妻杜氏(臨淄)
(人夫亡守節同縣鄭九範妻葉氏李顯祖妻劉氏王作賢妻李氏于一龍妻王氏守仁妻王氏均嘉)
(慶年間旌)張之緒妻高氏(博興人夫亡守節同縣張培和妻牟氏劉珩妻卞氏)
(趙仲垣妻韓氏李連會妻趙氏李士俊妻于氏曹天民妻路氏周憲妻劉氏馮增壽妾郭氏蔡泮妻)
(楊氏孫汝峯妻張氏宋澄泉妻鄭氏王廉儒妻蔡氏蕭學春妻顧氏王家弼妻龐氏郭天麟妻魏氏)
(蕭思温妻孫氏均嘉慶年間旌)蔡一乾妻王氏(高苑人夫亡守節同縣楊希朱)
(妻張氏均嘉慶年間旌)王良臣妻連氏(樂安人夫亡守節同縣張發光繼妻郭氏)
(劉荆恬妻王氏曹用中妻馬氏李作新妻周氏王小留妻王氏王福祥妻岳氏薛維緒妻李氏又李)
(宣女均嘉慶年間旌)楊源㴛妻李氏(壽光人夫亡守節同縣蘇孔貞妻李氏孫)
(玉瑄妻韓氏韓又新妻王氏劉密妻李氏李善文妻常氏均嘉慶年間旌)李氏女(昌樂)
(人名小景妮守王捐軀同縣節婦王文昌妻趙氏王之昌妻趙氏閻士鎬妻劉氏吕善繼妻劉氏趙)
(捷昌妻林氏徐克武妻劉氏李如荀妻馬氏均嘉慶年間旌)劉德妻吳氏(臨朐人守)
(正捐軀同縣張天祥妻林氏劉士烈妻白氏沈鐸妻傅氏均嘉慶年間旌)鄭熙妻王
氏(安邱人夫亡守節同縣王源泗妻李氏張瑛妾夏氏馬見泰妻王氏王孝思妻朱氏崔良棟妻)
(王氏曹掄士繼妻李氏曹興南妻李氏黃長林繼妻匡氏韓𡼏水妻周氏張務謐妻孫氏劉漢錡妻)
(李氏曹煊妻馬氏張運發妻王氏張菊妻李氏均嘉慶年間旌)王詩妻劉氏(諸城)
(人夫亡守節同縣丁淹妻趙氏李㠇妻丁氏王中孚繼妻李氏張宸煦妻宋氏王鼎崐妻邱氏孫金)
(相妻王氏均嘉慶年間旌)
︹仙釋︺︹秦︺安期生(琅邪人賣藥於東海邊始皇東遊與語三日夜賜金璧皆置去留書以赤)
(玉舄一緉爲報曰後千年求我於蓬萊始皇遣徐生盧生等入海未至遇風波而還)︹漢︺李少
君(臨淄人學於安期生得神丹爐火之方武帝甚尊信之帝有故銅器少君曰此器齊桓公十年)
(陳於柏寢帝驗其刻果然因知少君己數百歲人矣帝嘗夢與少君俱上嵩山有使者乘龍持節雲)
(中來言太乙請少君及旦少君卒忽失尸所在)王和平(北海人後漢書方術傳王和平性好)
(道術自以爲當仙濟南孫邕少事之從至京師會和平病殁邕葬之東陶有書百餘卷藥數囊悉以)
(送之)宋賀元(琅邪人得道不死宋真宗東封謁於道左曰晉水部員外郎賀元再拜而去宋)
(蘇軾送喬同寄賀詩舊聞父老晉郎官己作飛騰變化看聞道東蒙有居處願供菽水看燒丹喬同)
(賀弟子也按晉有賀欒茌平人官水部郎時謂即其人也謹附記)劉野夫(青州人居東都)
(嘗約龔德莊曰今夕家人必出我往見君至晚德莊坐待不至俄火自門起德莊犯烈焰而出四傍)
(皆燼翌日野夫來曰君家人幸出可賀也陳瑩中深重之致和中寓興國寺人計其壽一百四十五)
(歲矣)
︹土產︺綾絹(出壽光縣者佳漢書地理志臨淄有服官唐書地理志青州貢仙紋綾絲元和志青)
(州賦綿絹宋史地理志青州貢仙紋綾密州貢絹)布(各縣俱有名吉貝布唐書地理志密州貢)
(貲布元和志密州貢細布絁布又禹貢青州貢絺註絺葛也)鹽(出壽光樂安諸城三縣禹貢青)
(州貢鹽漢書地理志海曲縣有鹽官今樂安壽光等縣皆有鹽場)鐵(出博山縣漢書地理志千)
(乘臨淄有鐵官晉書慕容德載記德拜晏謨尚書郎立鐵冶於商山元史哈拉布哈傳世祖召哈拉)
(布哈給宿衞嘗至益都於四脚山下置廣興商山二冶為商山鐵冶都提舉哈拉布哈舊作合刺)
(普華今改正)海物(出諸城縣海中有龍鬚龍芻海藻海栗海韭海蒿海帶石花鹿角諸品禹)
(貢青州海物惟錯元和志青州貢海物唐書地理志密州貢海蛤)棗(各縣俱有唐書地理志靑)
(州貢棗宋史地理志青州貢梨棗又府志柿餅府境出)藥(各縣俱有其類不一金史地理志益)
(都府産天南星半夏澤瀉今惟壽光樂安二縣有之)陶器(出博山縣以赭黃二土為之又出礬)
(煤黃丹代赭白堊)草(出壽光縣清水泊蒹葭之屬可以覆屋織蓆供薪㸑其利比腴田數)
(倍按舊志引水經註姑幕縣有五色土唐書地理志青州貢紅藍紫草密州貢牛黃金史地理志)
(益都府貢沙魚皮今俱未聞謹附記)
提調官前總纂(臣)鄭紹謙恭纂并覆輯
校對官(臣)沈第恭校
大清一統志
登州府(在山東省治東北九百二十里東西距五百六十里南北距三百五十三里東至海四百)
(里西至萊州府掖縣界一百六十里南至萊州府即墨縣界三百五十里北至海三里東南至海三)
(百九十里西南至萊州府即墨縣界三百六十里東北越海至遼東金州界旅順口五百里西北至)
(海四十里自府治至京師一千八百六十里)
︹分野︺天文虛危分野元枵之次
︹建置沿革︺禹貢青州之域春秋時牟子國戰國屬齊
秦屬齊郡漢為東萊郡地(南境為膠東國琅邪郡地)後漢移東
萊郡來治晉屬東萊國(南境為長廣郡地)劉宋因之後魏
孝昌四年分置東牟郡(西境仍屬東萊郡)北齊郡廢屬長
廣郡隋開皇十六年置牟州大業初州廢仍屬東
萊郡唐如意元年於牟平縣置登州神龍三年始
徙州治於蓬萊縣天寶初更為東牟郡乾元初復
曰登州屬河南道五代因之宋仍曰登州屬京東
東路金屬山東東路元初屬益都路中統五年屬
淄萊路至元二十四年屬般陽路明洪武九年升
為登州府屬山東布政使司
本朝因之屬山東省領州一縣九
蓬萊縣(附郭東西距一百二十七里南北距八十一里東至福山縣界九十里西至黃縣界)
(三十七里南至棲霞縣界八十里北至海三里東南至棲霞縣界十里西南至黃縣界五十里東北)
(至福山縣界九十里西北至海四十里本漢黃縣地唐神龍三年始分黃縣北之蓬萊鎮置蓬萊縣)
(為登州治五代及宋金元皆因之明洪武元年省入登州九年升登州為府仍置蓬萊縣為府治)
(本朝因之)黃縣(在府西南六十里東西距八十里南北距六十五里東至蓬萊縣界二十里西)
(至招遠縣界六十里南至招遠縣界四十里北至海二十五里東南至棲霞縣界四十五里西南至)
(招遠縣界四十里東北至蓬萊縣界二十里西北至海二十里春秋萊國後屬齊秦置黃縣屬齊郡)
(漢屬東萊郡後漢為郡治晉屬東萊國劉宋因之後魏屬東牟郡北齊屬長廣郡隋開皇初郡廢縣)
(屬牟州大業二年州廢復屬東萊郡唐貞觀初屬萊州神龍三年省入蓬萊縣先天元年復析置黃)
(縣屬登州五代及宋金元因之明屬登州府本朝因之)福山縣(在府東南一百三十五里)
(東西距七十五里南北距七十五里東至寕海州界二十五里西至蓬萊縣界五十里南至萊陽縣)
(界六十里北至海十五里東南至寕海州界四十里西南至棲霞縣界三十里東北至海三十里西)
(北至海六十里漢置牟平縣屬東萊郡後漢因之晉初省後復置劉宋因之後魏屬東牟郡隋仍屬)
(東萊郡唐武德四年於縣置牟州八年州廢貞觀初省爲蓬萊縣地金天會二年劉豫析置福山縣)
(屬登州元因之明屬登州府本朝因之)棲霞縣(在府東南一百五十里東西距一百六十)
(里南北距一百二十里東至寕海州界一百十里西至招遠縣界五十里南至萊陽縣界五十里北)
(至蓬萊縣界七十里東南至萊陽縣界七十里西南至萊陽縣界六十里東北至福山縣界八十里)
(西北至黃縣界五十里漢爲腄縣地屬東萊郡唐宋皆爲蓬萊縣地金天會二年劉豫析置棲霞縣)
(屬登州元因之明屬登州府本朝因之)招遠縣(在府西南一百四十里東西距一百里南)
(北距一百里東至棲霞縣界四十里西至掖縣界六十里南至萊陽縣界六十里北至黃縣界四十)
(里東南至萊陽縣界五十里西南至萊州府掖縣界六十里東北至黃縣界四十里西北至海五十)
(里本漢置曲成縣地後魏皇興中析置東曲成縣仍屬東萊郡北齊并東西曲成俱入掖縣隋及唐)
(宋皆為掖縣地金天會二年劉豫析置招遠縣屬萊州元因之明洪武九年割屬登州府本朝因)
(之)萊陽縣(在府南二百五十里東西距一百七十里南北距一百五十里東至海陽縣界)
(六十里西至萊州府平度州界一百十里南至海一百里北至招遠縣界五十里東南至海陽縣界)
(一百十里西南至萊州府即墨縣界一百里東北至棲霞縣界五十里西北至萊州府掖縣界一百)
(十里漢置昌陽縣屬東萊郡後漢因之晉初省入長廣縣元康八年復置屬長廣郡劉宋北魏因之)
(隋仍屬東萊郡唐屬萊州五代後唐同光元年改曰萊陽宋金元皆因之明洪武九年割屬登州府)
(本朝因之)寕海州(在府東南二百十里東西距一百里南北距一百六十里東至文登)
(縣界五十里西至福山縣界五十里南至海一百五十里北至海十里東南至文登縣界一百五十)
(里西南至海陽縣界一百八十里東北至文登縣界六十里西北至福山縣界六十里漢置東牟縣)
(屬東萊郡後漢因之晉省入牟平唐麟德二年復分置牟平縣屬萊州如意元年於縣置登州神龍)
(三年移登州治蓬萊縣以縣屬之五代及宋因之金天會二年劉豫置寕海軍大定二十二年升為)
(寕海州屬山東東路元初屬益都路至元九年直隸省部明洪武初以州治牟平縣省入屬萊州府)
(九年改屬登州府又設寕海衛於州城内本朝因之順治十六年併衛入州)文登縣(在府)
(東南三百三十里東西距一百二十里南北距二百里東至榮成縣界六十里西至寕海州界六十)
(里南至海一百十里北至海九十里東南至榮成縣界一百里西南至寕海州界六十里東北至榮)
(成縣界七十里西北至寕海州界五十五里漢置不夜縣屬東萊郡後漢省北齊天統四年置文登)
(縣屬長廣郡隋屬東萊郡唐武德四年於縣置登州貞觀元年州廢縣屬萊州如意元年復置登州)
(於牟平以縣屬焉五代及宋因之金屬寕海州元因之明洪武初屬萊州九年改屬登州府本朝)
(因之)海陽縣(在府東南二百二十里東西距一百七十里南北距一百二十二里東至寕海)
(州界九十里西至萊陽縣界八十里南至海二里北至棲霞縣界一百二十里東南至海三十里西)
(南至萊陽縣界八十里東北至寕海州界五十里西北至萊陽縣界一百十里漢昌陽縣地晉及五)
(代因之唐為萊陽縣地宋金因之明洪武三十一年分置大嵩衞並海陽所屬登州府本朝初因)
(之順治十二年省海陽所入衞雍正十三年升衞為縣)榮成縣(在府東四百六十里東西)
(距一百里南北距一百四十一里東至海四十里西至文登縣界六十里南至海一百四十里北至)
(海一里東南至海一百五十里西南至文登縣界七十里東北至海五里西北至文登縣界七十里)
(漢不夜縣地北齊為文登縣地唐宋及元皆因之明洪武三十一年分置成山衞屬登州府本朝)
(因之雍正十三年升衞為縣)
︹形勢︺僻在東陲三面距海雖土田窄狹而利擅魚鹽
(馬端臨文獻通考)北越大海可作遼左襟喉南出成山足
控江淮門戶(王圻續文獻通考)
︹風俗︺東萊人尤樸魯(隋書地理志)人皆樸魯淳直甚者失
之滯固然專經之士為多(宋史)俗淳事簡地瘠民貧
(蘇軾謝表)民多樸野性皆獷直凡有施為質多文少(元史)
(地理志)
︹城池︺登州府城(周九里門四上下水門各三小水門一池廣二丈明洪武中築萬歷間增)
(敵臺二十八座本朝乾隆十八年修三十五年五十八年重修蓬萊縣附郭)黃縣城
(周八百四十二丈門四池廣二丈四尺明洪武五年築萬歷二十二年增築甃石本朝康熙十一)
(年修乾隆十八年重修)福山縣城(周五百七十丈門三池廣八尺明洪武四年築本)
(朝雍正十三年修乾隆二十七年五十六年重修)棲霞縣城(周二里有奇門四南面帶)
(河明嘉靖三十七年甃石又為護城隄以捍水患本朝順治五年修)招遠縣城(周三)
(里有奇門四池廣二丈二尺明萬歷初修本朝乾隆二十八年修)萊陽縣城(周六里門)
(四池廣二丈二尺明洪武三十一年築正德十四年改建甎城本朝乾隆二十八年修)寕海
州城(周一千零六丈有奇門四池廣七文明洪武中甃甎本朝康熙十一年修乾隆三十二)
(年增築甃石嘉慶十四年重修)文登縣城(周七里門三池廣三丈明洪武元年築萬歷八)
(年甃石本朝康熙中修)海陽縣城(周八里門四池廣八尺原係大嵩衞舊建明洪武三)
(十一年築本朝乾隆三年修)榮成縣城(周六里有奇門四池廣一丈五尺原係成山衞)
(舊建明洪武三十一年築本朝乾隆三年修五十八年重修)
︹學校︺登州府學(在府治南宋大觀間建本朝順治十五年修入學額數二十名)蓬
萊縣學(在府治東北舊在府治西明洪武中徙縣北正德中遷府學東萬歷中復遷今所入)
(學額數十二名)黃縣學(在縣治東北元大德中建明正統中修本朝順治十二年重建入)
(學額數十二名)福山縣學(在縣治東南金天會中建明天順年間增建本朝康熙年間)
(屢修雍正四年重修入學額數十二名)棲霞縣學(在縣治東金大安元年建明洪武三)
(年重建本朝順治年間屢修入學額數十五名)招遠縣學(在縣治西南元至正中建)
(明洪武中修入學額數十二名)萊陽縣學(在縣治東南舊在縣治西南元至元四年遷今)
(所明嘉靖三十四年增修本朝順治二年修十八年康熙三十年三十六年四十年重修入學額)
(數十二名)寕海州學(在州治東金皇統間建明嘉靖中重修本朝順治康熙年間屢修)
(入學額數十五名)文登縣學(在縣治東舊在縣治東南金大定九年遷今所本朝康)
(熙十一年修五十四年雍正二年重修入學額數十五名)海陽縣學(在縣治東原係大嵩)
(衞學明永樂中建本朝雍正十三年升衞為縣因舊址增修入學額數十六名)榮成縣
學(在縣治東原係成山衞學明宣德初建本朝雍正十三年升衞為縣因舊址增修入學額數)
(十二名)瀛州書院(在府城西)寶陽書院(在福山縣治北本朝乾隆十一年)
(知縣李經邦建)霞山書院(在棲霞縣北關外里許本朝嘉慶年間建)牟平書
院(在寕海州城本朝嘉慶二年修)長學書院(在文登縣西五十里相傳漢鄭康成)
(設教處按舊志載河濱書院在黃縣東明嘉靖間知縣賈璋建泮東書院在萊陽縣東南明嘉靖)
(間知縣牛山木建文山書院在文登縣明天啟中知縣解啟衷建今並廢謹附記)
︹戶口︺(原額人丁一十三萬八千一百二十一今滋生男婦大小共一百九十一萬二千五百一名口)
(計民戶共三十二萬六千一百九十六戶)
︹田賦︺(田地六萬八千三百十二頃二十九畝四分四釐有奇額徵地丁正雜銀二十二萬七百十二)
(兩一錢七分二釐)
︹山川︺朱高山(在蓬萊縣東八十里下臨海縣志明洪武二十七年移沙門島巡司於此)三
山(在蓬萊縣東九十里又名筆架山)羽山(在蓬萊縣東南三十里之罘水所出寰宇記即)
(殛鯀處按殛鯀於羽山在東海今沂州山也此山偶同名耳)九日山(在蓬萊縣東南七十)
(里與黃縣接界齊記山有九竅故名)密神山(在蓬萊縣南十里山之東麓有貴溪一名密水)
(又南五里有馬鞍山山東麓兩畔皆深澗中起石岡南北通行謂之天生橋)崮山(在蓬萊縣)
(南八十里上下皆平約四十餘頃又相接者曰北崮山)龍山(在蓬萊縣南四十里上有龍洞)
(龍岡龍王廟縣志舊置鐵場於此今廢其西北十里許為影口山)荆山(在蓬萊縣西半里與)
(丹霞田横二山連山色紫而產荆亦名紫荆山)石門山(在蓬萊縣西十里山口甃石為驛路)
(所經其東為赤山西山西二里為黑石山下有黑水)田橫山(在蓬萊縣西北三里即横與其)
(徒五百人退保海上處也即墨縣亦有田橫島蓋奔竄非一處耳明萬歷間因倭寇立城垣於此)
丹崖山(在蓬萊縣北三里水城内縣志東西二面石壁巉巖上有蓬萊閣海市亭及半山獅)
(子等十三洞其西北為珠璣巖石壁千尺水中小石歲久為海水所磨圓瑩可愛俗呼彈子渦或謂)
(之珍珠門)蔚陽山(在黃縣東二十里接蓬萊縣界又有平山在縣東北十五里莊頭河出此)
絳山(在黃縣東南二十里絳水發源於此)土山(在黃縣東南四十里縣志山環如城有仙)
(巖石深闊丈餘可蔽風雨)萊山(史記封禪書齊八祀六曰月主祠之萊山漢書郊祀志宣帝改)
(元神爵祠萊山於黃又地理志東萊郡黃縣有萊山松林萊君祠元和志萊山在黃縣東南六十里)
(舊志一名萊陰山有黑虎洞)黃山(在黃縣東南二十里西為了角山)石城山(在黃)
(縣南四十里一名芝陰山縣志峯巒岝㟧高出雲表惟西北一徑可登陟山半有石壘又二三里至)
(山口為南天門徑僅一綫其上平闊)迷雞山(在福山縣西南二十里)義門山(在黃)
(縣西南二十里縣志相傳有王氏三世同居於此相近有龍山)白鶴頂山(在黃縣西南二)
(十五里)盧山(在黃縣西南二十五里縣志山下有延真宫相傳晉時盧童子飛昇處)蹲
犬山(在黃縣西南三十里大沽河出此後漢書郡國志東萊郡惤注李朏三齊記曰南有蹲犬)
(山似蹲犬有神劉寵出西都經此山山犬吠之寵曰山神謂我人也隋書張須陀傳大業中賊左孝)
(友將衆十萬屯於蹲狗山)東山(在福山縣東八里縣志北據海上南傍大沽河峯嶺層曡蜿蜒)
(為縣東障)祝聖山(在福山縣東南二里三峯横亘峙兩河中央一名芝陽山山南一峯下有)
(洞曰芝陽洞縣志相傳金時馬丹陽修道處圖刻尚存東一峯曰昇仙峯)高鑪山(在福山縣)
(東南三十五里縣志山有石形如香鑪故名北有寺溪水環抱極為幽勝)蛤蠦山(在福山縣)
(南三十里縣志巔多靈水隨石竇迸出又多蠣房海水結聚而成上有蛤蠦寺)積金山(在福)
(山縣西一里縣志上有通仙宫内奉王重陽馬丹陽遺像)硃山(在福山縣西二十五里縣志其)
(巔皆危崖峭壁懸洞可容數百人西有疋山岮山横亘十餘里清陽河流繞其麓)崱岦山
(在福山縣西三十五里北麓有勝水泉)福山(在福山縣西北五里由崱岦山蜿蜒三十餘里)
(至此拔起圓峯羣山繞之)磁山(在福山縣西北五十里縣志山産磁石三峯聳拔東峯石壁如)
(削懸崖瀑布下為石洞深三丈許下有三泉旱澇不減不溢南北又有石夾起號曰天門東與之罘)
(相望)沙山(在福山縣北十里)海洋山(在福山縣東北二十八里北枕海濱南抵大洋)
之罘山(在福山縣東北三十五里接文登縣界三面距海一徑南通史記秦始皇紀二十八)
(年登之罘立石二十九年登之罘刻石三十七年至之罘射巨魚封禪書八神五曰陽主祠之罘漢)
(書武帝紀太始三年行幸東海登之罘司馬相如子虚賦觀乎成山射乎之罘地理志腄縣有之罘)
(山寰宇記山在海中高九里周五十里山東南水中有壘石俗傳武帝造橋兩石銘猶存齊乘之罘)
(山寕海西北五十里長三十餘里西南至福山縣縣志亦名青城山山前有甘泉腴田松卉陰翳其)
(背峭壁如削下臨汪洋有梁千戶洞中産異草其東數小山或巖石或岡阜棋布水面直接崆峒島)
(其西南有巉巖相對上有横石曰石門潮水出入其間其西有遷喬谷上有秦時石刻二俱李斯篆)
(今毁)靈山(在棲霞縣東七里縣志土人立廟其上祈雨輒應故名白洋河發源於此又招遠縣)
(西四十里有靈山)岠嵎山(在棲霞縣東二十里岠嵎水出焉元和志萊陽縣有黃銀坑舊)
(志金山亦名岠嵎山即黃銀坑也隋唐以來守土官採金充貢後編戶置官歲定金額有增無減戶)
(漸逃亡明洪武間始禁開採)棋山(在棲霞縣東三十里山之東又有寨山)鉅齒山
(在棲霞縣東七十里山峯斷續如鉅齒然)唐山(在棲霞縣東南十五里省志相傳唐征遼駐師)
(處按縣志云唐太宗征遼道出平州未嘗至登通志所載似屬附會)院山(在棲霞縣東南七十)
(里)翠屏山(在棲霞縣南半里福山義井河源於此)大方山(在棲霞縣西南二十)
(里周三十里三齊記山頂方平東一峯特起春日晴明雲物周護起伏變幻有城池樓閣旌旗樹木)
(人馬之狀經時乃滅若海市然又迤西五里許有小方山)南斑山(在棲霞縣西十里縣志土)
(石相半五色斑斕其北又有北斑山)艾山(在棲霞縣西北三十里齊乘北抵蓬萊西連黃縣巑)
(岏秀拔上産靈艾光異凡種山前有温泉可浴西大河發源於此)𧖟山(在棲霞縣西北五十)
(里接黃縣界曹學佺名勝志突兀孤挺形如𧖟簇原疃河發源於此)百磵山(在棲霞縣東北)
(七十里縣志山形逶迤澗水百道交錯舊産鐵今無)齊山(在招遠縣南三十里)銀山(在招)
(遠縣南五十里縣志頂有澄潭深不可測相傳與海潮相應)架旗山(在招遠縣西南七里)
(緜亘數十里縣志相傳唐貞觀中張亮征高麗屯兵架旗於此)霧雲山(在招遠縣西十五里)
(縣志山形高峻每辰卯之交煙雲吞吐迴合山麓)確山(在招遠縣西北五十里一名金華山)
張畫山(在招遠縣北十五里縣志山高林茂若張圖畫)鳳喙山(在招遠縣北三十五)
(里本名牛心山元至元中縣尹陳子恒改)雲屯山(在招遠東北二十五里縣志東接棲霞北)
(連黃縣諸山緜亘百餘里中有上九盤下九盤上祥光觀下祥光觀又有滴水崖六公澗鶴姑頂繡)
(幕屏諸勝稍南有魯基山會仙山)羅山(在招遠縣東北二十五里齊乘金初置羅峯鎮縣志)
(下有班仙洞羽士班全真修煉處)倉山(在萊陽縣東四十里縣志舊産鐵)觀山(在萊)
(陽縣東七十里山南有觀陽城故址相近有長青山山西南有長廣城故址)五龍山(寰宇)
(記在萊陽東南二十里有水道五于山下合流入海舊志西大河陶漳河九里河荆河自西北昌水)
(自東北至山前合)鳳皇山(在萊陽縣南五十里)浮山(在萊陽縣南七十里北臨龍沙)
韭山(在萊陽縣西南三十里一名荆山)高麗山(寰宇記在萊陽縣西南九十里明統)
(志高麗戍在萊陽縣西南九十里司馬懿於此置戍故名土人訛為崖峩山)天井山(在萊)
(陽縣西南一百里山巔有泉如井)雙山(在萊陽縣西南一百二十里)芝山(在萊陽縣)
(西北八十里名勝志相傳漢武帝東遊得芝草於此東良河水所出)志霞山(在萊陽縣西北)
(九十里一名紫霞山平南河所出也)火山(在萊陽縣北二十六里産赤石)旌旗山(在萊)
(陽縣北三十里)三螺山(在萊陽縣東北四十里福山之大沽河出此中有龍門寺稱一邑之)
(勝)盧山(在寕海州東十八里東北與峴山相連北去海百里上有望海臺)繫馬山
(在寕海州東四十里寰宇記牟平縣繫馬山在縣東四十里相傳秦始皇東遊此山攬草繫馬至今)
(草生並皆垂屈作繫結之狀俗曰繫馬)大崑嵛山(在寕海州東南四十里周八十餘里)
(中多洞府元史邱處機為全真學于寕海之崑嵛山齊乘仙經謂之姑餘山相傳麻姑於此修道上)
(昇縣志有小崑嵛山相屬)黃堆山(在寕海州東南八十五里金水河發源於此)龍洞
山(在寕海州東南一百十里)巋山(在寕海州南三十里)蜡山(在寕海州南四十五里下)
(有温泉又州西南三十里崔山亦有温泉)鐵官山(在寕海州西南四十里縣志漢鐵官鑄冶)
(處)兩欹山(在寕海州西南六十里寰宇記兩峯欹側相背故名)乳山(在寕海州西南)
(一百六十里宋史登州有乳山砦)風山(在寕海州西四十里)牟山(在寕海州東北三里)
(亦名東牟山隋書地理志牟平有牟山文獻通考牟平有東牟山)峴山(在寕海州東北二十)
(里齊記盧山東北有東牟大峴山寰宇記峴山在牟平縣東北二十里上有東牟侯祠)金山
(在寕海州東北四十五里縣志明洪武中置金山所於此)文登山(一名文山元和志文登山)
(在縣西北九十里寰宇記在縣東二里相傳秦始皇東遊召集文士于此山論德頌功故名)鵂
鶹山(在文登縣東二里寰宇記常有鵂鶹棲止故名)石門山(寰宇記在文登縣東南八)
(十里山有二石聳立高二丈望之如門)五壘山(寰宇記在文登縣南五十里其山南北成)
(行入海宛如營壘)鐵槎山(在文登縣南一百里東連斥山甚奇秀府志相連九頂南瞰大)
(海上有清涼洞千佛洞雲光洞下有水簾洞爲海潮出入處洞口有二石珠將大風雨珠輒蕩激響)
(如雷土人以卜陰晴)昌陽山(在文登縣西南十里昌水出焉有温泉七)萬石山(在文)
(登縣西南十里)紫金山(在文登縣西南五十里一名崑崙上有泉曰靈源泉)長學山
(在文登縣西四十里縣志相傳鄭康成教授生徒處)白鹿山(寰宇記在文登縣北四十里唐)
(神龍三年刺史畢元愷獲白鹿於些)丰山(在文登縣東北二里)駕山(在文登縣東北三十)
(里)著棋山(在文登縣東北五十里縣志頂有石棋盤方一丈許相傳為吕洞賓遺迹)垜
山(在海陽縣東二十里)七子山(在海陽縣西南七十里寰宇記山有八峯大峯居中七峯)
(環列若其子然)昌山(在海陽縣西八十里昌水所經山南有昌陽城故址)三駕山(在海)
(陽縣西八十里縣志山峯矗起為東南巨嶂山南有夙敬亭故址)招虎山(在海陽縣西北)
(三十五里縣志層巒疊巘上有飛瀑)望石山(在海陽縣北二里)林寺山(在海陽縣)
(北一百五里齊乘萊陽有林寺福阜二山皆淘金之地宋元時置買金場)召石山(在榮成縣)
(東四十里齊乘秦始皇造石橋欲濟海觀日出處有神人召石于山下驅之岌岌相隨而行石去不)
(駛神人鞭之見血至今山下石色皆赤山下有海神廟)斥山(在榮成縣南一百二十里取海)
(濱廣斥之義爾雅云東北之美有斥山之文皮焉)成山(史記秦始皇紀二十八年至渤海東)
(過黃睡窮成山三十七年自琅邪北至榮成山注正義曰即成山也又封禪書八神七曰日主祠成)
(山成山斗入海最居齊東北隅以迎日出注韋昭曰成山在東萊不夜縣司馬貞索隱曰斗入海謂)
(斗絕曲入海也漢書郊祀志七曰日主祠盛山注師古曰盛音成三國魏志孫權使周賀等使遼東)
(還至成山田豫擊斬之唐顯慶五年蘇定方討百濟自成山濟海齊乘在文登縣東北一百五十里)
(旁多碓島海道極險處也按文登縣志成山石刻有秦李斯篆書曰天盡頭曰秦東門曰詔獄公)
(所今山入榮成縣)卧龍岡(在府城南二里西麓有清泉名卧龍泉)臙脂岡(在府)
(城西南隅)西牟岡(在福山縣東南十里)次興岡(在福山縣西北十里)清香岡
(在棲霞縣東七十里)漏天巖(在府城東三十里縣志海崖有巖石下覆冬夏滴水如漏)聖
水巖(在寕海州東南一百二十里)沙門島(在蓬萊縣西北六十里寰宇記蓬萊縣沙)
(門島在縣北海中五十里宋建隆三年索内外軍不律者配沙門島齊乘海艘南來轉帆入渤海者)
(皆望此島以為表識其相連屬者牽衣大竹小竹諸島蒼秀如畫海市現滅常在五島之上元時置)
(戍軍於此明永樂間移戍内地)鼉磯島(在蓬萊縣西北一百三十里沙門島北七十里縣志)
(産美石可為硯相對者東北為大欽島小欽島蜿蟣島西南為高山島侯雞島皆與沙門相連絡)
長山島(在蓬萊縣北三十里東西長三十里若馬鬛然縣志凡海道至登州不得入水城者)
(必於此駐泊明時嘗命軍士屯田又有阻島虎島半洋島皆近蓬萊縣界)南隍城島(在蓬)
(萊縣北四百餘里又北九十里有北隍城島南為山東界北為遼東界實諸島脉絡之首)竹島
(在蓬萊縣東北小竹島在長山島東大竹島在小竹島東)烏湖島(舊唐書太宗命萊州刺史)
(李道裕運糧及器械貯烏湖戍寰宇記戍在蓬萊縣東北二百六十里海中烏湖島上唐貞觀十八)
(年征高麗置鎮於此永徽元年廢又大謝戍在縣北三十里海中亦唐時置)㟂屺島(在黃)
(縣西北四十里海中縣志相傳明初為牧馬場東北三面皆礁石東北去桑島八十里)桑島
(在黃縣北六十餘里海中縣志二十五里抵海岸又水程四十里至島其中多山桑有石田可耕)
韓家島(在福山縣東北五里相近有潘家島胡家島又五里有宫家島)鄉島(在萊陽縣)
(南一百六十里又有馬官島魯島鴨島土埠島皆在縣東南一百七十里又東有千里島)養馬
島(在寕海州北十里)崆峒島(在寕海州北七十里相近有栲栳島浮山島雙島又草島)
(在州西南一百五十里青島在州南二百二十里又東爲黃島鹿島竹島腰島亢島筥島皮島環列)
(海中)元真島(在文登縣東南一百里鐵槎山前東西長五十里爲海運大道)蘇門島
(在文登縣南一百六十里海中縣志相傳與姑蘇遥對故名島中出泉甘洌其北有漲濛島西有喿)
(島墨島又西有邢家島)劉公島(在文登縣北九十里海中東西長二十里凡海道開洋過)
(成山頭必至此駐泊東南有礁石嘴須避縣志島中有田可耕)鏌鎁島(在榮成縣東南一百)
(五十里)海牛島(在榮成縣西北十里寰宇記島産海牛無角長丈餘紫色足似龜尾若鮎)
(魚性捷疾見人則飛赴水皮堪弓鞬脂可燃燈相近又有海驢島上多海驢常以八九月上島産乳)
(其毛長可二分其皮水不能潤可以禦雨又有海狸亦上島産乳)雞鳴島(在榮成縣西北)
(十五里寰宇記雞鳴島在不夜城北舊志在劉公島東南)白石島(在福山縣西北五十里)
湯泉阜(在招遠縣東北五里)林家&KR1361;(在棲霞縣東十里又有胡家滾龍狼域諸&KR1361;)
虎斑洞(在棲霞縣東四十里縣志洞門巉巖若墜色雜青黃如虎斑文)洪花洞(在棲)
(霞縣東北四十里縣志巖石層疊中有石門稍折而下空洞如屋高闊各一丈五尺又折而下有清)
(泉一泓澄澈可鑒土人病者飲之即愈)煙霞洞(在寕海州東南四十里大崑嵛山)密
分水(在蓬萊縣東南一里有數泉下注亦名樂稼河由小水門入下流會黑河)密水(在蓬)
(萊縣南發源密神山北流入城與黑水會黑水出縣西南黑石山東北流入城會密水出城西北流)
(入海)之罘水(在蓬萊縣南十五里寰宇記源出羽山東北流與石門山泉合流入海)盛
水(在棲霞縣西南二十里方山之陽縣志原竇湧泉潛行隱竅經石龍口噴沬而出下注方池亦)
(名聖水)文水(在棲霞縣北三里縣志東西南三水交流如文篆然故名)濱水(在棲霞縣)
(北十里濱都宫前抵福山入海)海(府境三面皆距海自蓬萊縣北東至福山縣北又東至寕海州)
(北又東至文登縣又東至榮成縣之成山為府之東境自成山迤南折而西至文登縣南又西至海)
(陽縣南又西南接萊州府界為府之南境自蓬萊縣北迤西至黃縣北又西至招遠縣北又西接萊)
(州府掖縣界為府之北境元時海運自江南至山東過鰲山衞入府境東至成山折而西至蓬萊縣)
(北之沙門島放大洋至直沽齊乘北自平州碣石南至登州沙門島是渤海之口闊五百餘里舊志)
(海在蓬萊縣北五里黃縣北二十里福山縣北十五里招遠縣西北五十里萊陽縣南距海寕海州)
(南北皆距海文登縣東南北皆距海蓬萊有平陽劉家汪灣子抺直新開石落西山西望莊欒家孫)
(家諸海口福山有之罘海洋山城後八角蘆洋諸海口寕海有草島嘴琵琶西横南横太灣雙島金)
(山龍門筥島貊子清泉諸海口文登有姚山頭長會漲濛黃連嘴裏島石島馬頭嘴養魚池朝陽九)
(臯長峯諸海口黃縣有鹽場一百三十五處按今榮成縣東南北三面距海而文登縣南北距海)
大沽河(在黃縣東南四十里源出蹲犬山南流經招遠萊陽二縣界又折而西東南入萊州)
(府平度州界魏書地形志長廣郡長唐有沽水詳見萊州府)黃水河(源出黃縣東南六十)
(里黃山北流經故黃城折而西北合絳水河流經縣東又西北入海又縣東北三里有絳水河源出)
(縣東南二十里絳山北流經縣城東合黃水河至馬停鎮入海)清洋河(亦名大海發源棲霞)
(縣翠屏山東遶城北流折而東經福山縣東北入海又白洋河源出靈山遶翠屏山而西會溪谷諸)
(水北流經福山縣東合清洋河又縣西南三十里有義井河源出翠屏山西麓北流經縣城東合清)
(洋河)原疃河(源發棲霞縣西北五十里𧖟山北流經招遠縣城東北合東良平南二河入海)
東良河(圖表曰界河在招遠縣東三十里源出萊陽縣西北八十里芝山西北流經西北入)
(海曰東良海口其東與黃縣分界又平南河源發萊陽西北九十里志霞山北流入縣界合東良河)
(與原疃河入海)萬盛河(在招遠縣西北五十里源出確山又縣西北三十里有五澗河俱由)
(石灰灣流入海)陶章河(在萊陽縣東十五里源出棲霞縣東南十五里唐山西南流經萊陽)
(縣東又西南會縣河西大河合流南入海縣河源出棲霞縣西南之方山南流經萊陽縣城東又南)
(流與陽章河合)五龍河(在萊陽縣南二十五里源出棲霞縣西北艾山南流經小方山為西)
(大河又東南流經萊陽縣西又南流至紅土崖與縣河陶章河合又經縣南五龍山下與九里河荆)
(河昌水河合為五龍口兩崖皆山闊二三丈又南流入海文獻通考萊陽有五龍水舊志九里河源)
(出招遠縣腰山荆河源發荆山會九里河入五龍口)大姑河(發源萊陽縣東北西十里三螺)
(山之東麓北流經福山縣東又北入海)金水河(在寕海州東五里一名沁水河發源州東)
(南八十五里之黃堆山合溪澗諸水北流經州東又東北入海縣志明洪武間築隄扞水又州西北)
(十里有五丈河源出州南四十五里之蜡山亦東北流入海按輿圖寕海州之西有辛安河北流)
(至龍門港口入海疑即五丈河是)黃壘河(在寕海州南一百里發源姑餘山東南流入海)
(按輿圖有大河在寕海州南南流至乳山口入海疑即黃壘河)昌水河(源出文登縣西)
(南四十里昌山下西南流經萊陽縣東南四十里名水口河又名昌陽水會五龍河南入海文獻通)
(考文登有昌陽水)送駕河(在文登縣西北五里源出縣東北五十里著棋山之麓西南流)
(經縣西北又東流入海縣東抱龍河源出駕山城東河源出丰山俱合注送駕河又縣西南六十里)
(有古橋河源出白鹿山南入海)柘埠河(在文登縣東北六十里源出道谷中東北流入海)
白沙河(在海陽縣西北六十里源出甕崖頭下流入海)嵩潛河(發源嵩山西南流經)
(海陽縣西入海)貕養澤(在萊陽縣東五十里周禮職方氏東北曰幽州其澤藪曰貕養漢書)
(地理志長廣縣西有貕養澤元和志昌陽縣貕養澤在縣西北四十里)鹹泉池(在蓬萊縣)
(東北二十里)五龍池(在文登縣西北七里)温泉(府境温泉有十在府城南者二一出)
(石嶺社一出崮山之陽在棲霞縣者一出縣西北三十里艾山東麓在招遠縣者二一出縣東至滾)
(泉山南一寒一温分流並注亦名鴛鴦河一出縣北五里湯泉埠南極熱東流合温泉入池始可浴)
(在寕海州者一出州南八十里即古湯泉鎮也名歸仁温泉在文登縣者三一在縣西七里名七里)
(湯又名昌陽湯一在東南三十里曰呼雷湯一在縣北二十里曰洪水瀾在榮成縣者一出縣西北)
(六十里名温泉湯)花山泉(在蓬萊縣南五十里)聖母泉(在黃縣東南三里縣志自)
(石竇湧出甘潔異常大旱不減居民獲灌溉之利又黑虎泉在縣東南六十里萊山寺古洞前味亦)
(甘冽)奇泉(在福山縣西里許積金山下)通申泉(在福山縣東北二十里通申村縣志)
(有古石臼攲立泉自臼出經冬不凍大旱不涸)聖水泉(有三一在黃縣東南三里一在福山)
(縣西三十五里崱岦山東北一在福山縣蛤蠦山頂)平泉(在棲霞縣東北二十里縣志平地突)
(湧不息可引以灌田)陽溝(在黃縣北十五里縣志長梁蜿蜒為邑中洩水之所)暖水灣
(在府城南二里亦名響水灣)古汀灣(在萊陽縣南十里)千八港(在文登縣南六)
(十里)官渠(在福山縣西縣志清洋河與大姑河相隔僅二里每夏秋水發相合為一東至東山)
(下西至積金山下田塍廬舍時有衝溢之患明成化間知縣郭王開渠西自馬神廟北抵清洋河共)
(十五里廣一丈五尺深一丈邑民賴之今多淤)銅井(在府城南三十里漏天巖東縣志潮退則)
(見海水鹹鹵而井獨甘井口色青若銅故名)盧童井(在黃縣西南二十五里盧山延真宫)
︹古蹟︺黃縣故城(在黃縣東南古萊子國亦謂之郲左傳宣公七年齊侯伐萊注今東萊黃)
(縣又襄公四年齊人以郲寄衛侯秦置黃縣史記秦伐匈奴使天下飛芻挽粟起于黃腄黃即黃縣)
(矣唐神龍三年分縣境之蓬萊鎮置蓬萊縣遂以黃縣併入蓬萊先天初復移置黃縣于今治元和)
(志故黃城在縣東南二十五里寰宇記高齊天保七年移今治齊乘萊子城地名龍門居山峽間鑿)
(石通道極為險隘俗名萊子關)㡉縣故城(在黃縣西南漢置縣屬東萊郡後漢為侯國晉)
(宋因之後魏改屬東牟郡北齊天保七年省寰宇記故城在今縣西南二十五里)徐鄉故
城(在黃縣西南五十里漢置縣屬東萊郡齊乘以徐市求仙為名也成帝時封膠東王子炔為侯)
(東漢省)昌陽故城(在萊陽縣東南二十五里昌山南漢置縣屬東萊郡成帝封泗水戾)
(王子霸為昌陽侯後漢書琅邪王京傳永平二年以東萊之昌陽縣益琅邪而郡國志仍屬東萊郡)
(舊唐書地理志永徽元年移治古縣西北二十三里寰宇記昌陽故城在文登縣西南三十里晉復)
(置于今縣界唐又移于今治後唐改曰萊陽)挺縣故城(在萊陽縣南七里漢置縣屬膠)
(東國後漢屬北海國晉屬長廣郡宋魏因之後齊廢隋開皇十六年改置挺城縣屬萊州尋又廢)
盧鄉故城(在萊陽縣西南四十里漢置縣屬東萊郡後漢屬琅邪郡後仍屬東萊晉及宋)
(魏因之北齊廢其故城在今萊州府平度州界隋開皇十六年復置移治于此仍屬東萊郡唐初屬)
(萊州貞觀元年省入昌陽縣章懷太子曰盧鄉故城在昌陽縣西北)長廣故城(在萊陽縣)
(東前漢置縣屬琅邪郡後漢屬東萊郡晉屬長廣郡劉宋北魏因之北齊省寰宇記在萊陽縣東五)
(十里齊乘即故中郎城石勒時中郎將石同築以防海在縣東南一百三十里)觀陽故城
(在萊陽縣東七十里觀山之陽漢置縣屬膠東國後漢屬北海國建武中封賈復爲侯邑晉省後魏)
(興和中復置屬東牟郡後周廢隋開皇十六年復置併置牟州治焉大業初州廢縣屬東萊郡唐貞)
(觀中省入昌陽)不夜故城(漢置縣屬東萊郡齊地記云不夜在陽庭城東南古有日夜出)
(見于東萊故萊子立此城以不夜爲名王莾時曰夙夜後漢省元和志不夜故城在文登縣東北八)
(十五里)牟平舊城(在今福山縣界漢置牟平縣屬東萊郡後漢因之晉省後復置劉宋)
(屬東萊郡後魏屬東牟郡隋復屬東萊郡唐貞觀初省麟德中復置屬登州明洪武初省縣入寕海)
(州元和志牟平縣本漢縣在牟山之陽其地夷坦故謂牟平)育黎舊城(在寕海州界漢)
(置縣屬東萊郡後漢省入牟平寰宇記在登州東南一百二十里㵐港水側近其地良沃故以育黎)
(為名)東牟舊城(在寕海州界漢置東牟縣屬東萊郡高后六年封齊悼惠王子興居為侯)
(國後漢書琅邪王京傳永平二年以東萊之東牟縣益琅邪注東牟故城在文登縣西北晉省入牟)
(平魏書地形志東牟郡治牟平縣有東牟城是也元和志文登縣東牟故城在縣西北一百十里)
(按晉紀永嘉元年有東牟太守龐伉魏書張幸傳為慕容超東牟太守東牟為郡當始自晉不應有)
(郡而無縣而晉魏志皆殘缺其廢置及郡治遷移皆不可考)腄縣舊城(在文登縣西秦)
(置史記始皇二十八年並渤海以東過黃腄漢屬東萊郡吕后封吕通為腄侯後漢省唐置清陽廓)
(定二縣尋廢寰宇記腄縣在文登西七十里清陽水側近與之罘山相對齊乘腄城在寕海州東三)
(十里臨清陽水故名清陽城又名陽庭城即腄城是又遠島城在縣西南八十里五壘島城在縣南)
(六十里元真島城在縣東南一百里行島城去元真島二十里)鯀城(寰宇記在蓬萊縣南六十)
(里相傳魏將田豫禦吳將周賀于此因築此城以近殛鯀之地而名)士鄉城(寰宇記黃縣有)
(士鄉城在縣西北十里山東通志後漢書孔融為鄭康成特立一鄉曰昔齊置士鄉越有君子鄉皆)
(異賢之意也)大入城(元和志大入故城在黃縣北二十里司馬宣王伐遼東造此城運糧)
(船從此入新羅百濟明統志城在黃縣東北二十里)牟城(在福山縣西北應劭風俗通牟子國)
(祝融之後魏書地形志東牟郡牟平縣有牟城明統志牟城在福山縣西北三十里)潘家城
(在招遠縣東北二十里縣志相傳宋潘美築城于此又有將軍城在縣東南四十里亦齊人屯兵處)
齊康公城(在寕海州東十五里史記田敬仲世家田和乃遷康公于海上食一城以奉其)
(先祀即此文登縣志齊康公城在縣南四十里)靖海廢衛(在文登縣東南漢為不夜縣地)
(北齊以後為文登縣地明洪武中分置靖海衛屬登州府本朝雍正十二年省入文登去縣界二)
(十里)大嵩廢衛(今海陽縣治漢昌陽縣地明洪武中分置大嵩衛領海陽大山二所屬登)
(州府本朝雍正十三年升為縣)成山廢衛(今榮成縣治漢不夜縣地北齊以後為文)
(登縣地曰天水郡明洪武中分置成山衛領尋山所屬登州府本朝雍正十三年升為縣)威
海舊衛(在文登縣北漢東牟縣地唐以後為牟平縣地金元為寕海州地明洪武中分置威)
(海衛屬登州府本朝雍正十二年省入文登去縣界九十里)兩水鎮(今福山縣治齊乘福)
(山縣舊為兩水鎮劉豫置蓋以清洋大沽而名也)楊疃鎮(今棲霞縣治唐宋蓬萊縣地齊)
(乘棲霞縣在登州東南一百四十五里舊為楊疃鎮亦劉豫所置)羅峯鎮(今招遠縣治本)
(掖縣地齊乘招遠縣在萊州東北一百二十里金初置羅峯鎮後升為招遠縣)秦宫(在文登縣)
(東北一百八十里東南兩面距海相傳始皇東遊所築南有七井水)蓬萊閣(在府城北丹崖)
(山上縣志舊為海神廟宋治平中知州朱處約移廟于西偏于廟故基建閣為州人遊賞之所從閣)
(西折而下為海潮菴菴左則有海鏡亭處約有蓬萊閣記碑蘇軾海上詩刻亦在閣上)黃土
臺(在萊陽縣西南八十里名勝志其壤黑色惟臺土獨黃相傳秦始皇取淄境土築此以望仙)
望海臺(在文登縣東北一百八十里府志相傳秦始皇築此以望海)賓日樓(在府)
(治後蘇軾東坡志林居士移守登州五日而去卷戀山海之勝與同僚飲酒賓日樓酒酣作枯木竹)
(石一紙投筆而去)萬松堂(在府城内宋蘇軾有登州孫氏松堂詩)靜治堂(在府)
(城内宋趙明誠為守于此裝金石諸刻)甘泉亭(在府城内聖水泉上宋知州馬默建)納
川亭(在府城北海濱)望仙門(在府城内今譙樓也縣志相傳漢武帝遣方士望仙於此)
︹關隘︺黃山館驛巡司(在黃縣西六十里舊有驛丞本朝雍正四年裁乾隆三十一)
(年移招遠縣東良海口巡司駐此)福山海口巡司(在福山縣東北本朝雍正十)
(三年移即墨縣雄崖巡司駐此)靖海巡司(在文登縣望海口東本朝雍正十二年設)
威海巡司(在文登縣西北一百里本朝雍正十二年移温泉鎮巡司駐此)行村
寨巡司(在海陽縣西南八十里舊隸萊陽縣本朝雍正十二年移屬)石島口巡
司(在榮成縣東二十里本朝雍正十二年移文登縣赤山寨巡司駐些)温泉鎮(在文)
(登縣東北九十里舊有巡司本朝雍正十二年移駐威海)湯泉鎮(在寕海州南四十餘)
(里為遠近商民輻輳之處)文登營(在文登縣東十里明宣德二年建初在縣西門内十年遷)
(此有土城周三里東西南三門營當東面之險今移縣城中)登安場(在福山縣北五里舊)
(置鹽大使)巨峯寨(在府城東七十里地有鹽場)田橫寨(在府城西北五里與蓬萊)
(閣對西北二面皆海石壁高峻山東通志相傳漢韓信破齊田横走于此明萬歷癸已因倭警調浙)
(兵戍登設有城垣遺址尚存)劉家汪寨(在府城東北四十五里又東為解宋寨)黃
河寨(在黃縣東北二十里海口宋築寨明崇禎十年建石城)乳山寨(在寕海州西南)
(一百六十里為海口要地宋史地理志牟平有乳山砦即此舊置巡司本朝雍正十二年裁)貉
子寨(在寕海州北七里)赤山寨(在文登縣東南一百二十里舊有巡司本朝雍正)
(十二年移駐榮成縣石島口)水城(在府城北本名備倭城南與府城接北即新開海口為海)
(道要會之區城周三里許門一北砌水門以禦海濤引海水入城中泊船門設關禁以譏往來明立)
(備倭都指揮于些本朝康熙六年分設水師營駐水城十六年四十三年添設遊擊守備千總把)
(總前後二營既又裁後營)奇山所(在福山縣東北三十里明洪武三十一年置有城屬寕海)
(衞今為奇山社)東良海口(在招遠縣西五十里舊有巡司本朝乾隆三十一年移駐黃)
(山館驛)姜山集(在萊陽縣西南九十里本朝乾隆三十一年移縣丞駐此)蓬萊
驛(在蓬萊縣治西)龍山驛(在黃縣西關)
︹津梁︺畫橋(在府治東跨黑水河)密水橋(在府城南門外密水流其下)來賓橋
(在府城西北金山旅順口海運所通處)天橋(在府城北水城之新開海口橋土架木板以通)
(往來船行則撤之海舟停泊處也)月陽橋(在黃縣西關通諸山水達柳溝入河)紫陽
橋(在黃縣西通高家溝水會馬渠河入海)清陽橋(在福山縣東清陽河上)保成
橋(在福山縣西門外)迎仙橋(在棲霞縣北門外以近邱處機濱都宫故名)折腰
溝橋(在招遠縣西南三里)東良河橋(在招遠縣西北五十里)萬柳河橋
(在萊陽縣東二十里跨陶章河)赤山河橋(在萊陽縣東南六十里跨昌水)吕疃河
橋(在萊陽縣南十八里)五沽河橋(在萊陽縣西南一百十里)沐浴河橋(在萊)
(陽縣東北二十里跨縣河)沁水橋(在寕海州東五里跨金水河上)瞻雲橋(在寕海州)
(西門外)五丈河橋(在寕海州西十里)望海橋(在文登縣東門外原名會仙橋)
路公橋(在文登縣南十五里石刻永安五年路公建)崑嵛橋(在文登縣西門外原)
(名迎仙橋)
︹陵墓︺︹周︺淳于髠墓(在黃縣東北二十里蔚陽山下五代時其裔孫左僕射晏為立神道)
(碑)牟子墓(在福山縣西北三十里)齊康公墓(在福山縣東北三十里之罘山)
︹漢︺劉寵墓(在寕海州北十里養馬島魏書地形志牟平有劉寵墓)︹宋︺李師中
墓(在府城西門外師中知登州因家焉後葬此)張忭墓(在萊陽縣北半里許)︹金︺郭
長倩墓(在文登縣西三十里許)︹元︺邱真人墓(在棲霞縣北濱都宫右)馬
丹陽墓(在萊陽縣西南)︹明︺戚繼光墓(在蓬萊縣芝山北麓)范復粹墓
(在黃縣東北三十里)左懋第墓(在萊陽縣北七里)叢蘭墓(在文登縣東北一里)
︹祠廟︺三賢祠(在府城内縣志祀宋郡守蘇軾馬默李師中春秋有司分祭)大忠祠
(在府城内鼓樓東縣志祀明禮部尚書陳迪應天府尹陳鼎刑部尚書陳其學)忠烈祠(在府)
(城北門内縣志祀明御史浦鉉浦之浩)東坡祠(在蓬萊閣西側)月主祠(在萊山之)
(麓)陽主祠(在之罘山下)日主祠(在成山之陽)古孝女祠(在招遠縣)
(南二十五里縣志相傳邑中有李氏女父為大蛇所吞女慟死官為立祠詳後列女)史公祠
(在文登縣治前明統志祀金時縣令史嗣貞)廣德王廟(在府城北水城内丹崖山之陽)
(縣志祀海神唐貞觀中建元中統間修明洪武萬歷中重修)靈祥廟(有二一在府北水城)
(内丹崖山之陽一在沙門島縣志祀天妃)牟平侯廟(在寕海州東二里漢王子侯表齊孝)
(惠王子渫為牟平侯)褚遂良廟(在萊陽縣東二十里望石山下)
︹寺觀︺開元寺(在府城内西南隅唐開元中建)真定寺(在黃縣東南六十里萊山之曲)
(府志一名萊山院峯巒秀爽松柏蓊鬱山腰有仙人洞下有石井蓮花池泉水自湧四時不涸)石
泉寺(在黃縣西南二十五里其陰為王伯當廟禱雨多應)福聖寺(在福山縣治西金大)
(定中建)延福寺(在棲霞縣西元至正中建)興國寺(在萊陽縣東南縣志金皇統中)
(建)彌勒寺(在寕海州治東宋熙寕中建)崇福瑜珈寺(在海陽縣東南八十)
(里一名三駕寺縣志中有石佛一尊背有魏武定二年字元皇慶二年僧道照修明宣德元年僧慶)
(端重修)佑德觀(在府城南門内唐開元中建今名萬壽宫)積金觀(在福山縣西二)
(里積金山上一名通仙宫金大定中建)神清觀(在寕海州東南五十里金泰和中建)朝
元觀(在寕海州治西金大定中建)東華歡(在文登縣西五十里金大定中建紫金山)
(東華洞前元馬丹陽築室曰契遇庵)延真宫(在黃縣西南二十五里盧山下府志晉盧童子)
(得道之所隋曰昇天觀唐曰仙君觀宋熙寕中郡守李良輔因歲旱累禱有應疏請封盧仙曰沖禧)
(真君賜額)濱都宫(在棲霞縣北十里金明昌中建)迎仙觀(在萊陽縣南十里縣志金)
(大定中建)遊仙宫(在萊陽縣西南金皇統中建)
︹名宦︺︹漢︺毛欽(桓帝時爲黃令張儉亡命流轉東萊止李篤家欽撫篤曰蘧伯玉恥獨爲君子)
(足下如何自專仁義歎息而去儉以得免按儉傳作外黃令外黃在陳留郡儉流轉東萊東萊郡)
(治黃則非外黃明矣)︹三國︺︹魏︺何䕫(陽夏人長廣太守長廣縣人管承徒衆三千餘家為)
(寇害夔遣郡丞為陳成敗承等請服牟平賊從錢衆亦數千夔率郡兵討定之東牟人王營衆三千)
(餘家脅昌陽縣為亂夔遣吏授以計略使離散之旬月皆平定是時魏武始置新科下州郡夔以師)
(旅之後不可卒繩以法魏武從其言)︹南北朝︺︹魏︺邢臧(河間人東牟太守時在職者少)
(廉白臧獨清慎奉法吏民愛之)︹隋︺辛公義(隴西狄道人開皇中遷牟州刺史下車先至獄)
(中露坐驗問決斷咸盡方還大廳受領新訟問事若不盡應須禁者公義即宿廳事終不還閣或諫)
(之曰此事有程使君何自苦也答曰豈有禁人在獄而心自安乎罪人聞之咸自欵服後有欲爭訟)
(者其鄉閭父老遽相曉曰此蓋小事何忍勤勞使君訟者多兩讓而止)︹唐︺韋俊(開元中為)
(登州刺史渤海靺鞨寇登州後死之)︹五代︺︹周︺郭進(博野人廣順初登州刺史會羣盜攻)
(劫居民進率鎮兵平之部内肅清民吏千餘人詣闕請立屏盜碑許之)李萬超(太原人登)
(州團練使有詔重均田租前牟平令馬陶籍隸文登隱田不稅命繫之將斬而後聞陶懼遁去由是)
(境内肅然)︹宋︺侍其曙(真宗時知登州歲饑請漕江淮米以賑貧乏活者甚衆)劉煥
(保塞人仁宗時知登州益治刀魚船以備海寇寇不敢犯詔嘉奬之)李師中(楚邱人神宗時)
(知登州在官不貴威罰務以信服)馬默(成武人神宗時知登州沙門島囚衆官給糧者纔三)
(百人每溢數則投諸海默爲奏請更定配島法二十條溢數而年深無過者移登州其後蘇軾知登)
(州父老迎于路曰公爲政愛民得如馬使君乎)宗澤(義烏人通判登州境内官田數百頃皆不)
(毛之地歲輸萬餘緍率横取于民澤奏免之)︹金︺趙鑑(章邱人大定中知寕海軍秋禾方熟)
(蟲生鑑出城行視蟲乃自死)完顏衷(大定中寕海州刺史平賦役無擾民立石頌遺愛)
烏古倫榮祖(河間人寕海州刺史貞祐二年城破榮祖力戰死之贈安武軍節度使諡)
(毅勇烏古倫榮祖舊作烏古論榮祖今改正)吳邦傑(登州軍事判官寓居日照之村墅為)
(元兵所得驅令攻城邦傑曰吾荷國恩詎忍攻吾君之城與之酒食不顧乃殺之贈朝列大夫定海)
(軍節度副使)︹元︺張起巖(濟南人年弱冠為福山教諭值縣官捕蝗移攝縣事聽斷明允)
(其民相率曰若得張教諭為真縣尹吾屬何患焉後除同知登州事)︹明︺張鳳(洪武初知文登)
(縣廉明剛斷惠煢獨興學校士民戴之)林元美(閩人正統間知寕海州濱海兩衛軍多于)
(民每習為暴元美禁戢之賑荒寬賦民賴以安有二僧入境執訊之乃他郡越獄大盜也衆咸服其)
(神)段堅(蘭州人景泰中知福山縣刊布小學俾士民講誦俗素陋至是一變村落皆有絃誦)
(聲)劉淵(安肅人宏治間知黃縣政尚寬和折獄以理民自悅服嘗夜出聞紡績誦讀者旦召)
(而慰勞之暇則出郭勸省歷問民間疾苦)徐問(武進人正德初知登州府地濱海多盜問捕之)
(盡民以安居)申良(高平人正德初知招遠縣山東盜起良豫為戰守具盜至追擊至黃縣俘)
(斬數百人民懷其政圖像祀之)馮崑(蘇州人正德中知登州府土寇亂後比戶空虚崑捐俸賑)
(恤招集流亡給牛種復差徭民以蘇息去官時有餽金十錠崑至淮上遣還)陳韜(大同人正)
(德中萊陽主簿土寇攻掠率衆死守城陷被執不屈死之贈登州通判)司迪(澤州人正德中)
(知萊陽縣土寇陷城迪易築以甎石經理有方民不知勞)章諍(太湖人正德中知寕海州土寇)
(方熾諍修城濬池演武備以待之寇薄城下焚東門指揮王瀛欲棄城走諍按劒叱之衆心遂定督)
(兵奮繫賊遁去)高越(鳳陽人正德中福山教諭土寇犯城越率士日夜防禦退賊保城以功升)
(御史)鄭漳(閩人嘉靖中知登州府政惟簡靜淡泊寡營客有以子孫不給為慮者漳正色曰天)
(下餓死人豈皆清白吏子孫耶斷獄每戚然不懌以故獄無冤滯逾二歲升兩淮鹽運使郡人環泣)
(挽留車不得行)錢大復(華亭人萬歷間知蓬萊縣以經術為吏治時詣學宫與諸生問難捐)
(俸置學田四百五十𤱔著東牟試略四書證議諸書)閻士選(江都人萬歷中守萊州升登州)
(海防副使值浙兵鼓譟士選聞變兼程赴登捕治渠魁登民安堵)韋國賢(晉江人萬歷中)
(知福山縣時礦使暴横國賢力抗中貴以庇民被逮廷杖)陶朗先(秀水人萬歷中知登州府)
(歲大祲請帑金三十萬舟運遼糧全活無算)王以仁(寕羌人天啟中知寕海州多善政卒)
(于官篋無餘貲州人醵金以殮之)吳世揚(洛陽人崇禎中知黃縣李九成叛攻縣世揚被)
(執罵賊死贈光祿少卿賜祭葬縣丞張國輔參將張奇功守備熊渭皆力戰死)陳顯際(正定)
(人崇禎末知萊陽縣城破顯際死之)
︹本朝︺王大有(武進人康熙二十二年知蓬萊縣修葺學宫勤于課士文教頓興登之衛社差)
(徭久為民累大有秉公編審弊絶民安每春給牛種捐貲助貧民流亡皆得復業)沈朝楷
(山陰人康熙三十八年授蓬萊縣丞承辦審讞一秉虛公衆皆悦服歲饑分任賑事一無遺濫設粥)
(必親嘗又為婦女請五日一折粥米老羸稱便)劉士冠(祥符人康熙四十二年知蓬萊縣捐)
(公費以絶私派請停德麥另徵併入地丁徵解積困永甦民至今感頌之)
︹人物︺︹漢︺李忠(黃人元始中以父任爲郎以好禮修整稱更始立拜都尉官從世祖攻下屬縣)
(至苦陘世祖會諸將問所得財物惟忠獨無所掠王郎攻信都馬寵開城納之收忠母妻而令親屬)
(招呼忠時寵弟從忠爲校尉忠即格殺之世祖聞而美之建武初封中水侯以豫章太守病去官卒)
劉寵(牟平人齊悼惠王之後父丕博學號爲通儒寵少受業以明經舉孝廉除東平陵令累官)
(司徒太尉清約省素家無貨積當出京師欲息亭舍亭吏止之曰整頓洒掃以待劉公不可得也寵)
(無言而去時稱長者弟方有二子岱繇兄弟齊名稱)李篤(黃人張儉亡命止篤家令操兵到門)
(篤曰張儉知名天下亡非其罪忍執之乎令嘆息而去篤因緣送儉出塞以故得免)︹三國︺︹吳︺
太史慈(黃人仕郡奏曹史會郡與州有隙慈詣公車門通郡章而爲州家所疾避禍遼東北)
(海相孔融聞而奇之及融爲管亥所圍慈到平原說劉備到曲阿見劉繇會孫策至繇使慈偵視輕)
(重獨與一騎卒遇策慈便前鬭會兩家兵騎各來赴于是解散慈與繇俱奔豫章慈進往涇縣策自)
(攻討遂見囚執策解縛捉其手曰今日之事當與卿共之即署門下督劉磐數寇西安諸縣策以慈)
(爲建昌都尉拒磐磐遂絶迹慈美鬚髯猨臂善射弦不虛發年四十一卒)劉基(繇子年十四居)
(父喪盡禮故吏餽餉皆無所受姿容美好孫權愛敬之權宴飲騎都尉虞翻醉酒犯忤權欲殺之基)
(諫爭得免累官郎中令權稱尊號改爲光祿勲分平尚書事)︹宋︺高敏(登州人爲涇原指揮)
(使數與西夏戰范仲淹韓琦皆薦之歷利州路都監羌人以兵三十萬來寇敏出戰多所斬獲次榆)
(木援兵不至中流矢死詔贈嘉州刺史)孫思恭(登州人神宗時累官天章閣待制性不忤)
(物犯而不挍篤於事上有所見必密疏以聞帝亦間訪以政歐陽修出政府思恭盡力救解出知江)
(寕府思恭精關氏易尤妙於大衍嘗修天文院渾儀著堯年至熙寕長歷近世歷數之學未有能及)
(之者)︹金︺郭長倩(文登人登皇統經義乙科仕至秘書少監兼禮部郎中修起居注與施明)
(望王無競劉嵓老劉無黨相友善所撰石決明傳為時輩所稱有崑崙集行于世)︹元︺隋世
昌(棲霞人父寶徙居萊陽世昌涉獵書史善騎射身長八尺鍛渾鐵為鎗重四十餘觔能左右擊)
(刺宋兵聞鐵鎗名不敢近仕至安遠大將軍改沂郯上副萬戶世昌前後歷數百戰體皆金瘡卒封)
(定海郡侯諡忠勇)姜彧(萊陽人幼穎悟好學濟南守張榮辟為掾屢進參議官中統初李璮)
(襲據濟南彧棄家招集散亡迎諸王哈布齊進兵討之賊衆出降彧請于王下令諸軍敢入城者論)
(以軍法璮就擒城中安堵如故彧以功授大都督府參軍累擢燕南河北道提刑按察使哈布齊)
(舊作哈必赤今改正)鄭將軍(黃縣人逸其名性忠烈元末率衆屯士鄉城明徐達遣使封刃)
(招之鄭引頸就刃人即葬于其地墓旁赤沙深數尺傳其頸血所濺也鄉人神之為立祠)︹明︺高
翼(棲霞人洪武中以才行卓異薦累官都察院左都御史佐征滇遼著勛績)于守禮(萊陽)
(人洪武中以通經舉才識過人歷任有聲績累遷陜西按察僉事卒于官所遺圖書衣衾而己)胡
琛(黃縣人永樂舉人正統間歷福建興化太守討平劇寇鄧茂七朝議將大用而琛以終養告歸)
(子鏞宰永寕善決疑獄有神明之稱)曲銳(萊陽人成化進士歷僉都御史巡撫寕夏劉瑾怒其)
(不附已勒令閒住瑾誅復官階銳有吏能所至獄無滯囚其在四川土官馬湖知府安鰲恣橫誘執)
(之置之法疏請改流官州人德之)許銳(登州衛人成化進士授行人擢御史宏治中中官梁)
(芳專擅銳劾罷之復以修省事劾罷劉吉徐溥等及按口北條邊務六事陳時政十二事按畿南以)
(星變上言修政弭災八事後出為山西僉事卒)陳鼎(蓬萊人宏治進士為禮科給事中奏劾廖)
(堂子姪夤緣鄉薦後以條陳弭盜機宜忤權璫斥歸嘉靖初用薦起授陜西參議遷延綏兵備副使)
(著有威績累遷應天府尹廉介剛正為時推服)卜懷(寕海州人幼孤母教之嚴常擊以杖母卒)
(執杖而泣供其杖于母側廬墓三年詔旌之後官鄖陽通判)孫祿(登州人宏治進士㦄戶部)
(郎中忤劉瑾禁錮瑾誅起知揚州有善政累官應天府尹)徐銘(萊陽人以貢生通判大名府乞)
(休歸正德中土寇劉六等陷城與馬負圖俱不屈而死)劉文萃(棲霞人正德初為諸生率)
(衆禦土寇不勝被執大罵死之)叢蘭(文登人幼嗜讀書自天官三式兵鈐醫術算數靡不討索)
(登宏治進士官戶科給事中論中官梁芳陳喜汪直韋興罪諸人遂廢正德初進左通政出理延綏)
(屯田奏陳十事劉瑾大惡之矯旨嚴責瑾誅擢戶部右侍郎巡視廬鳳滁和擊斬趙景隆召還論功)
(增俸一級歷遷南京工部尚書卒贈太子少保)浦鋐(文登人正德進士知洪洞縣擢御史時尚)
(書林俊去國中官秦文已斥復用鋐疏爭之且劾郭勛奸貪忤旨奪俸出按陜西連上四十餘疏御)
(史楊爵以直諫繫詔獄鋐馳疏申救被逮下詔獄榜掠備至爵迎哭之鋐曰此吾職也子無然七日)
(而卒穆宗初贈光祿卿)王時中(黃縣人宏治進士知鄢陵縣尋擢御史以論劾劉瑾瑾銜)
(之識其名于座已而時中巡按宣大瑾矯詔逮至京謫戍遼東鐵嶺衛瑾誅用薦起累升僉都御史)
(世宗時進刑部尚書御史馮恩疏列大臣邪正最詆時中奏入詔下恩獄將致之死時中擬減戍上)
(忤世宗意時中竟落職而恩亦得不死時人服其雅量)陳其學(鼎子嘉靖進士擢御史緹)
(帥陸炳倚勢專擅其學列疏劾之累升總督陜西宣大軍務先後擒斬叛人邱富等九百有奇聲振)
(邊塞退歸田里門巷蕭然課耕讀外無一切聲色之奉卒賜祭葬諡恭靖孫夢琛知思州府夢瑝訓)
(導崇禎末孔有德破蓬萊俱死焉)郭宗臯(福山人嘉靖進士選庶吉士授御史以星隕上)
(疏忤旨下詔獄尋釋累擢右僉都御史巡撫順天條守邊五事以不附夏言嚴嵩罷歸後起撫大同)
(宣府復以言事廷杖謫戍隆慶時擢兵部尚書致仕宗臯剛方嚴重言笑不苟性更友愛卒贈太子)
(太保諡康介)王言(登州衛人嘉靖進士以庶吉士除御史嚴嵩以通家致之不屈大計榜己)
(定嚴世蕃書其名于驛丞後遂歸)張夢鯉(萊陽人嘉靖進士以兵部郎中知開封府高拱)
(有所屬輒持不行忤拱意秩滿以治行最格不行久之乃升靖邊兵備累升僉都御史巡撫順天入)
(爲大理卿時張居正秉政九卿多絀下之夢鯉獨無加禮仕宦三十年家無贏貲所居園荆扉槿落)
(而己)沃田(登州衛人嘉靖中任都司禦倭淮陽賊寇天長田赴援斬獲甚衆賊益兵攻之戰死)
戚繼光(蓬萊人幼倜儻負奇氣家貧好讀書通經史大義嘉靖中歷浙江參將以破浙東倭)
(進秩三等倭犯江西福建皆命援擊戰功特盛尋升福建總督屢平劇寇威振南方人號戚家軍會)
(薊門多警命以都督同知總理三鎮練兵事邊備修飭節制嚴明軍容為諸邊冠萬歷初進左都督)
(加少保改廣東謝病歸所著紀效新書練兵事實談兵者奉為金科玉律焉)王道一(黃縣)
(人萬歷進士宰大名調魏縣濬漳河歸故道魏免河患擢工部郎中出知邠州府平陽寇起相戒不)
(入境後乞休加副使所著有日省錄晝永編諸書)宋玫(萊陽人天啟進士累官工部侍郎大)
(兵攻登州玫與邑人趙士驥族兄應亨知縣陳顯際悉心城守城破死之本朝乾隆四十一年)
(賜玫諡忠節士驥應亨顯際並諡忠愍)張瑶(登州人天啟進士為開封府推官後左遷)
(河州判官未赴任旋里值李九成攻登州率家衆禦之城陷被執罵賊遇害妻女四人俱投井死贈)
(光祿少卿)左懋第(萊陽人崇禎進士知韓城縣流寇三薄城練兵擊却之尋擢戶科給事中)
(章數十上直聲振中外福王立召為僉都御史巡撫應天時本朝大兵連破李自成兵高宏圖議)
(遣使通好懋第請行乃拜兵部右侍郎與左都督陳洪範偕至京洪範赴江南招諸將歸降懋第以)
(不降死一年本朝乾隆四十賜諡忠貞)姜埰(萊陽人崇&KR0876;進士歷官禮科給事中)
(風采清峻以直諫忤旨廷杖謫戍宣州衛將行而都城陷後流寓蘇州疾革時語其二子曰吾本奉)
(命戍宣州死必葬我敬亭之麓二子如其言弟垓崇禎進士授行人見署中題名碑崔呈秀阮大鋮)
(與魏大中並列立拜疏請去二人名及見兄埰下獄盡力營護後聞鄉邑已破父殉難一門死者二)
(十餘人垓疏請代兄繫獄釋埰歸葬不許垓即奔葬奉母南走蘇州大鋮得志欲殺垓乃變姓名之)
(寕波久之還至蘇州卒)張國㒞(寕海州人天啟武舉任撫標千總討白蓮賊戰屢捷後在)
(後岡山深入賊巢援不至被執不屈死本朝乾隆四十一年賜入忠義祠)李日舒
(棲霞人有勇力初為諸生崇禎中選將材日舒應募授河南守備流賊陷開封日舒力戰死本朝)
(乾隆四十一年賜諡節愍)黃承宗(文登縣威海衛人以貢生知慶都縣崇禎中慶)
(都兵變承宗同子朝瑄俱戰死妻劉氏亦自縊本朝乾隆四十一年賜諡節愍)單經
翰(招遠人為諸生以節義自許崇禎末城陷經翰偕妻王氏同日自盡本朝乾隆四十一年)
(賜入忠義祠)沈迅(萊陽人崇禎初進士知新城蠡二縣歷都給事中尋以保舉高光斗)
(不當謪國子博士乞假歸城破闔門殉節死本朝乾隆四十一年賜諡烈愍)
︹本朝︺沈時化(蓬萊人父夢鯨明季建寕同知順治四年土寇逼城夢鯨禦之時化及兄時宜)
(與家丁沈平等並出戰夢鯨被鎗傷重時化負之以逃死于僧寺時宜及沈平等二十餘人俱力戰)
(死後督院提兵南下時化誓報父讐投充制府健卒斬關斫殺無算賊衆悉平乃扶父櫬歸里)孫
揚聲(萊陽人由舉人授鄖陽府推官清操自勵淡泊甚于家居順治四年山寇猝發郡城失守)
(揚聲挺身力戰被執慷慨罵賊而死贈按察司僉事)宋琬(萊陽人順治丁亥進士授戶部主事)
(遷吏部郎出為隴西道擢浙江按察使時登州于七為亂琬同族子因宿憾思陷之遂以與聞逆謀)
(告變立逮下獄閤門縲繫者三載巡撫蔣國柱鞫得誣狀得旨免罪放歸康熙十年起官吏)
(曹尋授四川按察使十二年入覲值吳三桂叛聞變驚惋死琬敦孝友虛懷下士詩古文詞)
(盛名滿天下時稱南施北宋施謂施閏章也)李贊元(海陽人五歲而孤事母盡孝家貧其)
(母檢舊劵不下千金贊元悉焚之順治乙未成進士由庶吉士改授御史出按三楚巡視兩淮鹽政)
(凡所施行多惠績累升督捕侍郎條議分别窩逃及誤娶逃人外生之女當免議刊入條例後以兵)
(部侍郎告歸卒)王騭(福山人順治乙未進士授戶部主事歷任四川松茂道時滇賊劉起龍圍)
(建昌騭轉餉濟兵剿撫邊寨賊平擢總督浙閩以戶部尚書乞休歸)高啟元(萊陽人性孝友)
(自甘淡泊初任昌樂教諭萊陽值寇凡族戚被焚掠者皆招來之衣食不足且稱貸以繼升任安陽)
(縣知縣宦囊所有悉以奉兄長不問出入解組歸益篤孝友四世一堂家教肅然)袁夢吉
(榮成人任湖南武陵知縣值流賊餘黨之亂夢吉先事集流亡繕城堞練民壯捍禦月餘城陷被執)
(罵不絶聲遂被害)趙作舟(海陽人康熙己未進士選庶吉士改刑曹疏理冤抑甚多累升)
(僉都御史前後歷六任皆清要歸時囊槖蕭然性嗜讀書多才略辛丑土寇于七逼衛時作舟家居)
(出錢穀為戍兵饋餉與守土者共固圉危城得安皆其力也)李本涵(贊元子康熙戊辰進)
(士事繼母以孝聞兄弟姊妹十九人共處未嘗有疾言遽色值萊陽饑本涵出錢糓以賑全活萬餘)
(人衛城傾圯捐金倡修雉堞完固殁之日家無長物)鹿廷瑄(福山人康熙庚戌進士少以孝)
(聞母病癰親為吮䑛知吳橋縣奔父喪跣足走千餘里哀毁骨立見者傷之後補承德知縣有惠政)
(卒于官)滕國祥(蓬萊人由行伍累升登州水師遊擊體恤兵卒人皆樂為用號為銳師康)
(熙五十三年遇賊于雞鳴島為賊藥鎗所中負重創尚殺賊數十人氣盡乃仆贈驃騎將軍)于
錞(蓬萊人七歲見祖母畏寒即知以身為煖被稍長念祖母與母兩世守節常泣下不止苦志經)
(營以備孝養祖母病思鱣時當嚴寒錞入水求之即得人以為孝思所感)林鍾岱(文登人乾)
(隆己未進士掌湖廣道監察御史為人剛方清慎辨論鯁直居鄉好義善施賑饑贍族卒祀鄉賢祠)
王懋賞(福山人乾隆乙未一甲一名武進士由頭等侍衛授雲南景蒙營遊擊升湖南永州)
(鎮總兵協剿湖南廣西湖北三省賊匪屢立戰功嘉慶六年迎擊川陜股匪斬獲甚多中矛傷卒)
(賜䘏廕騎都尉)宋延清(招遠人乾隆辛丑武進士由藍翎侍衛洊擢貴州大定協副將)
(嘉慶三年在四川楊家&KR0309;擊賊受槍傷卒得旨照總兵例加等議䘏廕騎都尉入祀昭忠祠)
︹流寓︺︹漢︺張儉(山陽高平人延熹中遭黨事亡命流轉蓬萊止李篤家)鄭康成(高密)
(人家貧客耕東萊學徒相隨數百千人)
︹列女︺︹漢︺太史慈母(慈避難遼東北海相孔融數問遺其母及融為管亥所圍慈從遼東)
(還母謂之曰孔北海為賊所圍汝宜赴之慈單步見融突圍出求救于平原相劉備備遣精兵隨慈)
(至解圍事畢還啟其母母曰吾喜汝有以報孔北海也)︹明︺仲夢鯉妻張氏(黃人)
(年十八夢鯉亡不食死)史乾妻吕氏(黃人乾客死于外弟坤迎喪歸葬畢一慟而絶)
(乾無子坤有遺孤吕與坤妻趙氏同撫之娣姒同起卧一室樵汲與共六十年苦節如一日年俱八)
(十餘里人稱曰史門雙節)隋好信妻劉氏(棲霞人好信與弟好智相繼殁劉氏與好)
(智妻李氏紡績以育諸孤者四十餘年時稱隋氏雙節)李孝女(招遠人父石工采石山中)
(為蟒所食女慟哭祝天願見屍與俱死俄大雷震電蟒裂父屍見女負土掩埋畢觸石而死有司立)
(孝女祠祀之)王湯臣妻康氏(招遠人正德間土寇攻城湯臣出戰上馬驚躍康謂)
(不利以微言止之不聽戰没于陣康聞之絶食而死)張烈女(萊陽人張宣女初許字同邑黃)
(生後黃貧宣背約叱辱黃生黃自縊死女聞之伏地慟絶欲奔喪宣不許遂自縊救甦七日不食死)
遲應聘妻董氏(萊陽人正德中上寇攻城被執紿云取首飾走至積水灣自沉死同)
(縣曲簿妻閻氏高尚德妻朱氏于旦妻宋氏姜德仁妻高氏董朝佐妻姜氏張震妻姜氏李注妻王)
(氏張信妻孫氏徐進妻吕氏皆遇賊不屈被害)劉烈女(萊陽人劉寬女正德中土寇破城欲)
(汚之女痛罵以木擊賊賊剖其腸詔旌之)王相妻林氏(寕海人年十七正德中土寇破)
(城逼之不屈先殺其婢以恐之又不屈縳而射之氏罵賊益厲遂支解死同州杜氏女許字王纊吳)
(氏女許字楊志德皆未嫁遇賊不辱見害)張瑶妻齊氏(蓬萊人崇禎中李九成叛大掠)
(城中齊攜二子至東園井邊與瑶訣曰此我母子死所也君宜自為計于是先投二子而身從之亂)
(平浚井屍僵立手攜二子面如生同縣沙應鶴妻王氏王宏基妻吳氏周道直女聞城陷俱投水死)
陶致煒妻韓氏(蓬萊人李九成兵陷城罵賊遇害其長女適諸生許煥被執投烈熖)
(中死人嘆為母女雙烈同縣諸生李長生妻范氏諸生劉見龍女諸生周之綱妻吕氏王三策妻寗)
(氏張毓秀妻王氏浦延禧妻王氏俱殉難死節)林碧梧妻宋氏(黃人孀居聞李九成)
(兵陷城投井死同縣李春曜妻鄒氏義樂曈婦李遇春妻丁氏邵扈妻某氏徐九鴻妻趙氏趙維純)
(妻閻氏俱城陷聞變自縊)張起雷妻曲氏(福山人李九成兵陷城被掠于馬上投水)
(死)王澤宏妻范氏(棲霞人澤宏殉壬午之難氏亦死之同縣馬鑑妻衣氏衣潤身)
(妻吳氏郝延壽妻鄒氏牟道生妻劉氏牟鈺妻王氏王化原妻徐氏李濬妻牟氏牟國縉妻宋氏施)
(王政妻姜氏俱遇兵亂死節)單經翰妻王氏(招遠人李九成兵逼城單謂妻曰吾)
(聞烈士捐軀今吾致身日也妻曰能如是乎與君同之城陷夫妻相對經死)祝崙妻王
氏(寕海人崇禎壬午城破遇兵難不辱死節同州俞介妻辛氏王家棟妻趙氏蘇大奎妻姜氏李)
(襄妻王氏李崇起妻苗氏張光𥙿妻謝氏劉旗妻賀氏姜兆妻劉氏孫克元妻林氏戚起宗妻黃氏)
(韓起歐妻孫氏董勲妻于氏林元芳妻高氏王速城妻楊氏李兆清妻祝氏曹琮妻姜氏蘇民熙妻)
(顏氏俱遇兵難不辱死節)劉煌妻王氏(文登人城破王逃避山谷為遊騎所獲遂投身)
(懸崖死)
︹本朝︺胡瑄妻孫氏(蓬萊人夫病腰癰氏吮䑛不倦夫殁自縊同縣周廷椿妻何氏夫亡)
(殉節)王賓仁妻林氏(黃縣人夫亡不食死)林巖妻郝氏(棲霞人巖與兄)
(嵥皆諸生相繼病亡嵥妻于氏欲以身殉郝誡之曰從一而終非輕生之謂也慷慨赴死易從容守)
(節難我與若詩禮傳家正當勉為其難者于服其言妯娌形影相依三十年各終其節同縣衣惟友)
(妻王氏李贊妻林氏劉坦妻吕氏高灝妻柳氏李塤妻王氏董道廣妻孫氏李份妻牟氏牟國价妻)
(何氏柳映參妻劉氏孫歷妻尚氏劉思智妻周氏李瑾妻吕氏俱夫亡死節)孫管住聘
妻吳氏(招遠人年十五未嫁夫死欲往弔兄不許吳奔母墓自縊)初皎妻姜氏
(寕海人夫亡自縊死同州孫枝員妻楊氏鄒鎔妻曲氏于日章妻鄧氏楊印崍妻郭氏孫得親妻張)
(氏俱夫殁殉節)宋世傳聘妻樊氏(文登人未婚夫殁父母將令改適遂自縊同縣)
(張廷珍妻劉氏陶某妻劉氏俱未嫁殉夫死又劉榮任妻李氏于渶妻吕氏張相妻劉氏于承謙妻)
(李氏劉葵妻叢氏孫應第妻蘇氏鄒肇妻叢氏鄒肇瑞妾孫氏畢宿煥妻李氏于廷任妻田氏王起)
(泰妻代氏王四妻趙氏于煥妻梁氏于璐妻王氏叢漪妻于氏王載福妻閻氏于其瑭妻王氏張君)
(璞妻叢氏姚旒妻孫氏姜應欽妻孫氏韓謙妻侯氏侯思文妻叢氏周淕妻劉氏岳作法妻宋氏宋)
(朗妻許氏于經妻李氏于永奉妻李氏唐國簪妻劉氏于珍妻李氏王鏡妻張氏范磊妻高氏李泮)
(妻劉氏連可傳妻潘氏常元福妻張氏胡士瑢妻王氏趙充美妻向氏于化有妻劉氏劉炳妾潘氏)
(俱夫亡死節)畢縉妻盧氏(榮成人夫亡自縊同縣陳汝新妻劉氏劉玉亨妻李氏李)
(應本妻唐氏孫天錫妻劉氏張允琨妻李氏田永祚妻袁氏王紀肅妻袁氏李國選妻田氏周世英)
(妻蔡氏田發生妻杜氏張諮妻田氏焉秉儒妻孫氏俱夫亡死節)張體隨妻姜氏
(萊陽人夫亡殉節同縣烈婦梁恪妻丁氏董松兒妻孫氏王繼廣妻李氏節婦趙希&KR0581;妻姜氏張重)
(縉妻董氏周止妻趙氏孫璋妻崔氏李孚先妻嵇氏張學敬妻劉氏姜閣妻宫氏宋思勰妻高氏趙)
(辰注妻周氏孫克坤妻張氏孫文成妻李氏孫丰妾張氏王夢爵妻邴氏由永鋮妻譚氏均雍正年)
(間旌)劉縉妻孫氏(寕海人夫死投繯殉節同州節婦張芝才妻喬氏李一玥妻王)
(氏李浡妻劉氏王執中妻姜氏李遠聲妻李氏林國喬妻曲氏王仁蕡妻江氏曲聖瑞妻孫氏孫玥)
(妻宋氏均雍正年間旌)曹廷秀妻宋氏(蓬萊人同縣節婦王永爵妻班氏王殿妻)
(徐氏陸澍妻王氏李霑妻蔣氏浦廷賓妻陳氏遲榮宗妻劉氏盧昭妻劉氏馬甡麟妻沙氏葛志德)
(妻浦氏張宴妻胡氏楊方坤妻黃氏蔣湋妻張氏張榮泉妻劉氏湯鉞妻管氏張䕫龍妻周氏宫成)
(龍妻李氏王國球妻孫氏于四子妻蘇氏邢文富妻顧氏王學妻張氏吕羣妻邵氏均乾隆年間)
(旌)趙德至妻李氏(黃人廟見後兩月德至死氏絶粒十日不死遂自縊同縣烈婦)
(陳元開妻徐氏節婦李顯集妻吕氏李琮妻王氏田國玉繼妻馬氏范琨妻鄒氏范任荷妻曲氏趙)
(居寬妻鄒氏王其佐妻馮氏王其琳妻姜氏崔作聖妻王氏均乾隆年間旌)劉堯齡妻
林氏(福山人甫廟見堯齡病殁氏投繯死同縣節婦王典妻滕氏王妻陳氏劉琅妻姜氏王)
(顯素妻劉氏王殿元妻鄒氏郭世宣妻吕氏張大觀妻孫氏王希煜妻欒氏王祜妻劉氏牟起麟妻)
(張氏均乾隆年間旌)李元含妻孫氏(棲霞人元含以苦學拔貢遘疾没後氏跪)
(辭其姑曰婦既無子夫幸有兄媳得死所不能常侍膝下矣遂投繯死同縣郝鴻業繼妻欒氏適鴻)
(業未久卒氏善事舅姑撫前室子仕及翁姑没仕亦亡氏為仕立嗣並為翁姑與仕營喪葬畢乃自)
(縊節婦范大倫妻崔氏林嵥妻于氏林巖妻郝氏李林氏均乾隆年間旌)閻鴻衎妻
孫氏(招遠人夫亡殉節同縣節婦劉繼祿妻王氏温潮繼室袁氏李廷璋妻温氏李延德妻楊)
(氏張獻璞妻王氏王心繼妻楊氏楊觀妾李氏王之濱聘妻劉氏張朝珍妻郭氏吳禎繼妻孫氏李)
(智妻王氏盛連喜妻曹氏蘭林薈妻孫氏孫明租妻王氏楊汝倫妻姜氏張秉彝妻楊氏李炌妻邵)
(氏路浚明妻温氏温克敏妻王氏路圻妻張氏臧文佐妻王氏烈婦傅晉妻于氏均乾隆年間旌)
劉誥妻周氏(萊陽人夫亡守節同縣遲欲玥妻劉氏陳元開妻徐氏左寬敞妻姜氏左)
(庭妻孫氏郭在寬妻張氏倪惟岍妻修氏左需妻李氏姜允執妻崔氏遲天信妻王氏姜鑄妻孫氏)
(吕絖繼妻王氏沈享陛妻吳氏李士訓妻子氏宋煜妾劉氏烈女李蘭李芬女烈婦宫有韜妻宋氏)
(均乾隆年間旌)李毓澄妻孫氏(寕海人夫亡守節同州楊延榮妻孫氏孫汝翼)
(妻吕氏蘇欲時妻曲氏于惟鎮妻李氏宫廷瑞妻常氏宫若峘妻賀氏姜焯妻李氏于惟鎰妻谷氏)
(孫若桐妻楊氏賀模似妻常氏吕惟明妻曲氏宫篪妻喬氏姜自新妻王氏初見瓏妻王氏均乾隆)
(年間旌)劉榮任妻李氏(文登人夫亡殉節同縣烈婦于其璸繼妻張氏王國平妻)
(叢氏節婦叢儼妻林氏劉一和妻蔡氏徐之沂妻孫氏于衍祖妻吕氏叢志仁妻畢氏陶申士妻吕)
(氏李鳳文妻林氏荆東校妻孫氏叢秉堅妻陳氏梁宏妻曲氏徐士彬妻王氏楊廷蘭妻榮氏黃承)
(宗妻劉氏阮希朝妻張氏烈婦劉成業妻劉氏鄒四妻趙氏均乾隆年間旌)胡文焈妻
王氏(海陽人夫亡殉節同縣烈婦胡晏妻李氏李成輝妻趙氏張凝元妻臧氏黃庚年妻王氏)
(趙永煒妻王氏車輝妻胡氏節婦李敏妻王氏馬開遠妻李氏王加貞妻劉氏于酉二妻李氏胡勝)
(妻宋氏修念妻劉氏李孚先妻嵇氏黃抱赤妻梁氏由以復妻崔氏馬之燦妻馮氏馬思恭繼妻張)
(氏孫爟妻張氏鞠昕妻鄧氏修王樹妻安氏高元愷妻李氏趙文翰妻孫氏馬好仁妻孫氏孫鳳妻)
(李氏孫九盛妻臧氏均乾隆年間旌)邵學孔妻林氏(榮成人守正捐軀同縣節)
(婦陳畢氏均乾隆年間旌)張維禮妻李氏(蓬萊人維禮謀食海北病亡氏聞訃)
(投身床下死而復甦既葬二日投繯殉節同縣陳曰明妻某氏王國球妻孫氏張訷妻叢氏錢可亨)
(妻李氏許榮福妻陶氏李萬言妻張氏劉榮聖妻浦氏楊余椋妻丁氏張絃妻于氏劉文彬妻王氏)
(葛湘鉁妻劉氏湯聖謨妻張氏楊之新妻趙氏張學敏妻姜氏劉本温妻鄭氏劉元政妻孫氏陳國)
(琢妻李氏胡成智妻盧氏孫廷收妻張氏劉澍妻王氏喬文豸妻鄭氏周而真妻盧氏孫子壯妻欒)
(氏孫經長妻沙氏于洵妻孫氏于士倫妻馬氏于士信妻吳氏王昌妻陸氏周文謨妾李氏辛世鐸)
(妻張氏姜瑗妻慕氏陶士齊妻白氏趙元愷妻姜氏張楫妻王氏胡文若妻郭氏均嘉慶年間旌)
趙掄輔妻范氏(黃人夫亡守節同縣賈煥妻楊氏丁元瀾妻王氏丁珖妻王氏均嘉)
(慶年間旌)蘇巖妻牟氏(福山人夫亡守節同縣柳維安妻劉氏劉嘉遇妻隋氏王)
(錫瑋妻林氏于莊妻王氏唐福妻劉氏均嘉慶年間旌)趙光南聘妻林氏(棲霞)
(人林競甲女卜吉有期光南先數日病逝氏聞訃奔弔即于是夜自盡同縣烈女柳氏烈婦張可妻)
(王氏節婦劉唐氏孫克枸妻項氏孫琴妻牟氏米侯氏孫項氏孫牟氏李王氏林孫氏孫欒氏李王)
(氏均嘉慶年間旌)孫炤妻王氏(招遠人夫亡守節同縣李澄妻趙氏李培元妻王氏)
(李曰經妻張氏陳春榮妻紀氏陳廷棟妻李氏王建明妻張氏王曰俞妻楊氏均嘉慶年間旌)
王坊妻趙氏(萊陽人夫亡殉節同縣節婦孫曰璆妻董氏姜晞妻車氏王之秀妻吕氏)
(朱漣光妻吕氏蓋盛暉妻逄氏王燦妻張氏蓋大成妻宋氏孫思元妻汪氏崔兆賴妻王氏陳世玗)
(妻李氏張如葵妻王氏于鎬妻萬氏阮天順妻孫氏劉若琅妻韓氏郭暻生妻趙氏陶尚忠妻藍氏)
(陶蓋氏又烈女于氏王氏徐温聘妻吕氏均嘉慶年間旌)曲廷藩繼妻李氏
(寕海人夫亡守節同縣節婦常公亮妻趙氏宇欽嗣妻王氏趙謙吉繼妻林氏周王氏馬士備妻宋)
(氏郝執新妻陳氏孔䟽玢妻劉氏均嘉慶年間旌)董嗣煌妻吕氏(文登人夫亡守)
(節同縣金鉦妻侯氏劉宗文妻鞠氏叢儒章妻邢氏李永坤妻叢氏王宋氏均嘉慶年間旌)趙
煇妻辛氏(海陽人幼因家貧送歸夫家並未成婚煇赴京就傅病殁氏聞訃痛不欲生至)
(煇殁之百日從容自縊同縣烈婦趙廷馭妻王氏于中𥙿妻修氏王希柏妻臧氏節婦趙嗣宗妻鞫)
(氏趙爔宗妻高氏薛尚信妻王氏趙堃妻孫氏高斯敞妻宋氏毛遐齡妻黃氏李樽彝妻王氏均嘉)
(慶年間旌)
︹仙釋︺︹漢︺安期生(賣藥東海上人皆言千歲翁李少君謂武帝曰臣嘗遊海上見安期生食)
(巨棗大如瓜安期生仙者通蓬萊中合則見人不合則隱)麻姑(建昌人修道于牟州東南姑餘)
(山宋政和中封真人)︹金︺重陽子(姓王名嘉陜西盩厔人金大定初東遊海上棲息登州府)
(城南修真觀城有橋高峻難登重陽子語人曰此橋逢何必壞人疑當爲河水所衝激也大定初何)
(彦邦來守郡惡橋不便因改造之其言始驗馬丹陽邱長春王玉陽郝廣陵譚處端皆其弟子修道)
(號爲七真)馬丹陽(初名從義後改名鈺扶風人登金貞元進士大定間遇重陽子授以道術)
(與妻孫氏同時出家孫先仙去丹陽後遊萊陽入遊仙宫羽化賜號丹陽順化真人)任風子
(狀貌奇異少爲酒家傭馬丹陽授以仙術修鍊于萊陽之遊仙觀或經旬不食隆冬單衣行乞氣體)
(充粹雙目炯炯言休咎皆應大定甲辰端坐而逝後人于他郡見之)︹元︺邱處機(棲霞人自)
(號長春子兒時有相者謂其異日當為神仙宗伯年十九為全真學于寕海之崑嵛山與馬鈺輩同)
(師重陽王真人重陽大器之金宋遣使來召不赴元太祖詔求之往見焉太祖問為治之方則對以)
(敬天愛民為主問長生久視之道則告以清心寡欲為要太祖深契其言錫之虎符副以璽書不斥)
(其名惟曰神仙賜宫名曰長春在京師順天府西便門外明正統中改名白雲觀)
︹土産︺鐵(漢書地理志東牟注有鐵官明統志鐵蓬萊棲霞二縣出)鹽(漢書地理志東牟惤注有)
(鹽官明統志登州土産鹽各縣俱出)圓石(出府城北珠璣巖明統志石狀如珠璣或如彈九歲)
(久為海水所磨盪圓潔光瑩可愛宋蘇軾嘗取數百枚養石菖蒲且作詩云)硯石(明統志硯)
(石蓬萊縣海中鼉磯島下出名羅文金星硯又有雪浪硯)滑石(明統志蓬萊縣出)石膏
(明統志蓬萊縣出)牛黃(元和志登州土貢牛黃宋史地理志登州貢牛黃明統志牛黃各縣)
(俱出)文蛤(唐書地理志登州土貢文蛤宋史地理志登州貢文蛤圖經云寕海州境海出紫貝)
(形似貝而圓大三二寸即砑螺也)葛布(文登縣志葛布出縣中)檿絲(登州府志出棲)
(霞縣文登招遠等縣亦有之)天南星(明統志萊陽縣出)蠟(明統志萊陽縣出)海
驢(明職方圖登州産海驢府志海驢出文登海中)蜂蟹(明統志福山縣出按舊志載元和)
(志萊陽縣有黃金坑登州開元貢水葱席唐書地理志登州土貢貲布今俱無謹附記)
提調官前總纂(臣)鄭紹謙恭纂并覆輯
校對官(臣)朱璜恭校
