大清一統志
長沙府(二)
︹古蹟︺臨湘故城(在府城南今善化縣界楚青陽地史記秦始皇紀荆王獻青陽以西注青)
(陽長沙縣是也水經注臨湘縣治湘水濱臨川側故即名焉秦滅楚立長沙郡即青陽之地漢高祖)
(以封吳芮是城即芮築晉懷帝永嘉元年分荆州湘中諸郡立湘州治此城之西北有故市北對臨)
(湘縣之新治縣治西北有北津城隋書地理志長沙郡長沙舊曰臨湘平陳縣改名焉按漢時臨)
(湘縣城為長沙郡治者在今城之南而今之長沙縣治即水經所謂臨湘新治南北朝宋所徙本在)
(城外隋唐時包入城中宋又移縣治於府城東定王臺明洪武初移建北門内西偏十一年改建於)
(北門外萬歷二十四年復今所)常豐故城(在長沙縣東九域志乾德三年升常豐埸為縣)
(開寶中省入長沙按宋史常作長又五代漢乾祐三年楚王馬希範嘗置龍喜縣今無考)湘
西故城(在湘潭縣南三國吳分置屬衡陽郡宋爲衡陽郡治隋改衡山唐徙治改名湘潭而)
(故城廢宋書州郡志衡陽内史吳太平二年分長沙西部都尉立領縣湘西水經注湘水又歷湘西)
(縣南分湘南置也衡陽郡治湘南太守何承天徙郡湘西隋書地理志衡山舊置衡陽郡平陳郡廢)
(并衡山湘鄉湘東三縣入焉舊唐書地理志隋衡山縣天寶八年移治洛口改名湘潭九域志湘西)
(縣在湘潭縣南一百六十里按隋衡山縣有二一隸長沙郡舊屬衡陽者即故湘西縣所改得名)
(在後一隸衡山郡舊屬湘東乃吳晉故縣即今衡州府屬之衡山縣或謂隋合二衡山爲一者非也)
(至梁天監中分陰山縣立湘潭縣在今攸縣唐天寶中移長沙之衡山於洛口改名湘潭而元和郡)
(縣志謂即陰山之湘潭亦非也)湘南故城(在湘潭縣西六十里秦置湘南縣漢屬長沙國)
(後漢爲湘南侯國三國吳仍爲縣爲衡陽郡治齊廢水經注衡陽郡吳孫亮分長沙西部立治湘南)
(元和志潭州湘潭縣東北至州一百四十里陸路一百二十里本漢湘南縣地按舊志湘南故城)
(在縣西六寕城而謂十里今俗名為花石城或以此為建縣南湘潭故城為湘南故城者誤)湘
陰故城(在領今湘陰縣西北宋書州郡志縣湘陰元徽二年分益陽羅湘東太守湘西及巴)
(峽流及羅民立隋書地理志巴陵郡湘陰梁置州陳廢州平陳廢郡及湘陰入岳陽岳陽郡縣置玉)
(州尋改州元和岳陽為湘陰廢玉山縣入志湘陰縣北至岳州二百焉十二年廢玉三十里本羅縣)
(地府志劉宋湘陰故城在縣西北五十陰縣城在今縣南二十里白烏潭五代里隋唐湘周廣順三)
(年遷今治宋紹興赤竹城五年復遷初遷治今治)羅縣故城(在湘陰縣東北漢置屬長)
(沙國隋志長沙屬巴陵郡唐省入岳州之湘陰漢書地理國羅注應劭曰楚文王徙羅子自枝江居)
(此隋書地理志巴陵郡大業初改曰羅州統縣羅開皇九年廢吳昌湘濱二縣入唐書地理志岳州)
(巴陵郡湘元和二志陰武德六年省羅縣入羅縣故城在湘陰東北焉括地及六十里)新康
故城(在寕鄉縣西十里三國吳析益陽縣地陽縣晉曰新康屬衡陽郡宋齊因之隋置新并入)
(益陽唐復置尋省宋復置寕鄕縣而此城廢宋書州郡志衡陽内史領縣新康吳曰新陽晉武帝太)
(康元年更名隋書地理志益陽平陳併新康贈入焉舊唐書地理志益陽武德四年分置新康縣七)
(年省入九域志太平興國二年析長沙縣地置寕鄉縣在潭州西一百里)瀏陽故城(在今)
(瀏陽縣東三國吳析臨湘縣北境置屬長沙郡隋元業初省入長沙縣而故城廢唐景龍初復置即)
(今治兀初遷居仁鎮明初復唐舊治宋書州郡志長沙内史領縣瀏陽吳立元和志潭州瀏陽縣西)
(至州一百五十里本漢長沙縣地吳置瀏陽因縣南瀏陽水為名隋平陳廢景龍二年復置)益
陽故城(在今益陽縣東漢置屬長沙國後漢建安二十年孫權與蜀爭荆州遣魯肅將兵拒)
(關忠義於益陽是城肅所築也晉以後屬衡陽郡隋改屬長沙郡唐移今治漢書地理志長沙國益)
(陽湘山在北舊唐書地理志益陽故城在今縣東八十里縣志故城在今儒學後北路之旁猶存遺)
(址相傳登之望見長沙城邑人馬宛然三百餘里悉可審辨又滄水鋪宋建炎閒曾移治於彼一載)
連道故城(在湘鄉縣西漢置縣屬長沙國後漢屬長沙郡晉屬衡陽郡南北朝宋者入湘)
(鄕漢書地理志長沙國連道水經注漣水逕連道縣縣故城在湘鄕縣西一百六十里方輿紀要連)
(道故城或亦謂之龍城唐初嘗移湘鄉縣治龍城尋還舊治)攸縣故城(在今攸縣東漢)
(置屬長沙國後漢晉宋俱屬長沙郡梁陳間改曰攸水隋省入湘潭唐復置攸縣五代梁時徙今治)
(而故城廢宋書州郡志長沙内史領攸縣漢舊縣水經注攸縣北帶攸溪蓋即溪以名縣也隋書地)
(理志湘潭平陳廢攸水縣入焉元和志攸縣西南陸路至衡州三百四十五里本漢舊縣武德四年)
(分湘潭縣置唐書地理志衡州攸武德四年置南雲州貞觀元年州廢縣志五代梁時遷建縣治改)
(屬潭州在今城南門外明洪武初又遷今所)陰山故城(在攸縣西北六十里三國吳置)
(屬湘東郡晉以後因之隋省入湘潭縣唐復置尋又省宋書州郡志湘東太守領縣陰山吳湘東郡)
(有陰山縣疑是吳所立隋書地理志衡山郡湘潭平陳廢陰山縣入湘潭元和志陰山縣以縣東一)
(百二十里陰山為名唐書地理志衡州攸武德四年析置陰山縣貞觀元年省按漢書王子侯表)
(陽山侯宗長沙孝王子初元元年封在桂陽地理志桂陽郡陰山今廣東連州之陽山縣也水經注)
(以為即此陰山誤又唐書地理志武德四年析攸縣置安樂新興二縣屬南雲州貞觀初仍省今無)
(考)湘潭故城(在攸縣西北梁置縣陳隋因之唐改為衡山縣隋書地理志衡山郡領湘)
(潭平陳廢茶陵攸水建寕陰山四縣入焉元和志梁天監中分陰山立湘潭縣天寶八年改為衡山)
(舊志其地當在今衡山縣東攸縣界攸有陰山江可知也)安化故城(在今安化縣東唘安)
(坪宋置明遷今治宋史神宗紀熙寕五年章惇開梅山置安化縣又蠻夷傳梅山蠻恃險為邊患章)
(惇招納之檄諭開梅山得其地東起安鄉司徒嶺西抵邵陽白沙砦北界益陽四里河南止湘鄉佛)
(子嶺籍其民戶丁田築武陽關峽二城置安化縣府志安化故治在伊溪之東宋建炎中遷伊溪西)
(元至正中燬於兵明洪武中始開設今治)茶陵故城(在今茶陵州東五十里漢置縣屬長)
(沙國後漢屬長沙郡晉屬湘東郡宋齊因之隋省入湘潭而此城廢唐復置即今州治宋書州郡志)
(湘東郡茶陵漢舊縣屬長沙隋書地理志湘潭平陳廢茶陵縣入元和志衡州茶陵縣西南水路至)
(衡州三百四十五里本長沙縣界齊永明七年入湘東郡開皇九年為湘潭縣武德四年置茶陵縣)
(貞觀九年廢聖歷元年復舊以南陵茶水為名寰宇記漢茶陵故城在攸縣東一百四十里俗名茶)
(王城城塚記古茶王城在州東五十里漢元朔中節侯訢所築)建寕舊城(在湘潭縣北三)
(國吳置縣隋省入湘潭宋書州郡志長沙内史領縣建寕隋書地里志湘潭平陳廢建寕縣入焉)
故尉城(在長沙縣西北七十里元和志孫權發程普為長沙縣西部都尉以防關忠義立此)
(城)赤竹城(在湘陰縣南十七里府志宋紹興初知縣胡昭建縣治於其地謂之新縣今遺)
(址尚存)馬王城(在茶陵州東八十里茶水北岸亦名古城五代時馬氏所築)鄂王
城(在茶陵州相傳宋岳飛屯兵之所)金州城(在茶陵州兆祥符圖經金州城鄧宜所築)
(城塚記在州北十里)長沙舊治(在善化縣南南北朝時治所水經注湘水逕船官西北對)
(長沙郡郡在水東州城南舊治在城中後乃移此)善化舊治(在今善化縣南縣治舊在)
(郡城南明洪武四年移置城内十四年復置於南門外去城五里成化十六年始移郡治東即今治)
(也)甘興霸故壘(在益陽縣南一里又名夜月臺水經注關侯瀨南對甘興霸故壘縣)
(志吳甘興霸屯兵之所每夜月淒清如聞金鐵之聲故又名夜月臺)關忠義故壘(在益)
(陽縣西南建安中關忠義屯兵於此與魯肅隔江相拒)長沙舊衞(在府城内明建本)
(朝康熙二十七年裁)茶陵舊衞(在茶陵州城内本朝康熙二十七年裁)銀場(在瀏)
(陽縣北焦溪嶺九域志縣有永興焦溪二銀場)茶場(在安化縣西北資江上縣志宋置安化縣)
(遂立茶場伊溪中山資江束平諸處皆産茶比他處稍徍)碧湘宫(在善化縣南明統志長沙)
(城南門之側有碧湘宫五代時馬希範置)九龍殿(在善化縣德潤門外五代馬希範建又縣)
(西南有文昭國馬殷建今俱廢)清風閣(在湘潭縣治後名勝志宋張栻建)飛鴻閣
(在瀏陽縣治後本名歸鴻樓山堂肆考歸鴻樓宋楊時建取目送歸鴻之義自爲圖記之後張方邵)
(修建易今名)遺經閣(在瀏陽縣南宋李氏所建其子弟多從張栻遊朱子嘗爲其關題詩)
御書閣(在醴陵縣宋歐曰登真其前有陽修記縣東三十里有宫山世傳仙人王喬煉藥於)
(内唐開元間天子書六大至京師閱焉巳而還之又字賜而揭焉太宗時取賜御書飛白字使藏之)
(其後登真大火獨飛一探其私笈以市工白書存康定元年道士彭知材復宫之舊建樓若干尺以)
(藏賜書)定王臺(在長沙縣東方輿勝覽俗傳定王載米搏長安土築臺於此以望其母唐)
(姬之墓)八景臺(在長沙縣西宋臺祐中築宋迪作圖陳傅良建二亭於旁八景曰瀟湘夜)
(雨洞庭秋月遠浦歸帆平沙落夕照山市晴嵐江天暮雪宋米脰煙寺晚鐘漁村芾元揭奚斯俱有)
(詩)道鄉臺(在善化縣西嶽麓寺傍宋鄒浩號道鄉謫衡過潭爲州守温益所逐山僧留宿)
(於此後張栻築臺以表之朱子刻石曰道鄉因以名臺又朱子嘗改嶽麓山頂曰赫曦亦名赫曦臺)
諭苗臺(在善化縣嶽麓山右朱子帥潭時建)傑靈臺(在湘潭縣東明萬歷中建旁有)
(萬樓臺高三十尺樓高四十尺明李騰芳有碑記)望京臺(在湘陰縣北望京鎮府志元順)
(帝爲太子時出居靖江迎歸即位至此問何地名對曰望京乃登高北望時蛙鳴聒耳帝勅土神禁)
(之至今無聲俗亦謂之禁蛙臺)慕嚴臺(在寕鄉縣東南九十里宋隱士謝楚華慕嚴子陵高)
(風因鐫慕嚴臺三字於石)魯肅臺(在益陽縣西門内三國吳魯肅將兵拒關忠義之處今馬)
(王廟即其故址)紫荆臺(在湘鄉縣西二里名勝志縣西有紫荆臺池水環之水起臺亦起水)
(落臺亦落上有紫荆樹植臺之側故名)識山樓(在寕鄉縣西大潙山之南宋易祓建自爲)
(記)釣月樓(在安化縣北三十里仙溪上宋隱士王南美建)戴氏堂(在府治東東池)
(上唐戴簡築柳宗元有潭州東池戴氏堂記)敬簡堂(在府治後宋張安國建兩壁書中庸)
(大學中屏篆顔淵問仁章朱子有詩張栻為之記)四絶堂(在善化縣嶽麓山下道林寺中)
(唐乾符中建袁浩作記蓋指沈傳師裴休筆札宋之問杜甫篇章宋治平中蔣之竒謂沈杜固無間)
(言裴本學歐陽詢書寺幸有詢四大字當為一絶又不應近舍韓愈詩遠及之問乃更為詮次去裴)
(宋增歐韓其後周必大又合古今同異之論衍四為六作六絶堂)來諗堂(在湘潭縣南宋)
(胡穎築以奉母宋史胡穎傳穎官南兼提舉常平即家置司作來諗浙西提刑移湖堂奉母居之)
百泉軒(在善化縣西嶽麓書院右宋朱子及張栻講學時所建元吳澄有重修百泉軒記)
流杯亭(在府城内馬氏修褉之所亭下有池文天祥有詩)望湘亭(在長沙縣西湘)
(江濱亦名湘江亭唐劉長卿元微之李羣玉鄭谷俱有湘江亭詩)湘水亭(在長沙縣西唐)
(魏萬成所居)楚秀亭(在長沙縣西北唐裴㐲建亦名裴公臺)春暉亭(在長沙縣)
(北宋蘇軾有題潭州徐氏春暉亭詩)風雩亭(在善化縣西嶽麓書院南宋劉珙建)翠微
亭(在善化縣西天馬山宋乾道間建有朱子題額)望嶽亭(在湘潭縣西陶公山下又有釣)
(魚亭與望嶽亭並峙相傳皆晉陶侃所築)泳飛亭(在湘陰縣東宋淳熙開建即南堤放生亭)
(也寶祐間重修)杜公亭(在湘陰縣東唐杜甫嘗泊舟江滸宋紹興中縣尹趙誥建亭於南堤)
(名清風亭慶元中始易今名)飛鷃亭(在瀏陽縣署二堂右宋楊時憩息處也取飛鷃以自)
(喻舊有額相傳是時手蹟後建安張方邵重葺繪公像於其上張栻有記)壓波亭(在益陽縣)
(前江濱宋張詠為縣令以江水泛溢禱於神水立退後人建亭以祀詠)裴公亭(在益陽縣)
(南白鹿山一名裴休亭唐裴休讀書處)犀亭(在茶陵州南洣江濱宋縣令劉子邁築城時以)
(南隅水勢蕩決用鐵鑄大犀置江南岸以鎮之)碧廬(在湘鄉縣南漣水上宋董南美所居自琥)
(碧廬居士)賈誼故宅(在長沙縣西北濯錦坊水經注郡廨西陶侃廟云舊是賈誼宅地中)
(有一井是誼所鑿極小而深上斂下大其狀似壺旁有一腳石牀纔容一人坐形流俗相承云誼宿)
(所坐牀又有大柑樹亦云誼所植也元和志賈誼宅在長沙縣南四十步縣志賈太傅故宅今縣西)
(北濯錦坊之屈賈祠也)劉蜕故宅(在長沙縣城西北湘江邊唐進士劉蜕所居)易
元吉故宅(在長沙縣西府志宋易元吉工畫於舍後開園馴養禽獸以資畫意)劉錡
故宅(在湘潭縣北馬山下宋張栻有詩)易祓故宅(在寕鄉縣西大潙山)蔣琬
故宅(在寕鄉縣北名勝志蔣琬有宅在縣北今為伏虎廟廟前有伏虎井)陳光問故
宅(在茶陵州東二十里靈巖唐陳光問隱居讀書於此地亦謂之讀書巖宋侯延年有詩)蓼
園(在長沙縣述異記長沙定王故宫有蓼園真定王故園也)葵園(在長沙縣南五代馬氏所)
(建又有會春園文昭園亦其所建)梅園(在長沙縣東十五里宋張栻有詩)屈原塔
(在湘陰縣北汨羅江邊相傳宋玉景差招屈子魂處後人於此建塔)
︹關隘︺陶關(在長沙縣西南元和志陶關在長沙縣西南五里晉杜弢據湘州陶侃討之因置此)
(關)龍回關(在善化縣東四十五里關山兩關相連中僅一路五代史楚世家唐乾寕元年)
(鄧處訥發兵戍龍回關南唐書邊鎬破馬氏軍於龍回關)東關(在善化縣東南三里又南關在)
(縣南三里西關在縣西俱臨江為險)釋陵關(在寕鄉縣東南二十五里天馬山旁昔人因險)
(置關遺址尚存)插嶺關(在醴陵縣東南三十里接江西袁州府萍鄉縣界)石門關
(在醴陵縣北十五里五代時湖南戍守處)視渡關(在茶陵州南八十里舊有巡司今移駐高)
(岡南關)橋頭巡司(在長沙縣北六十里舊設驛丞乾隆二十六年改置)黃茅巡
司(在湘潭縣南一百四十里接衡州府衡山縣界)新市鎮巡司(在湘陰縣東北七十)
(里木朝雍正十一年置鎮為水陵通衢乾隆二十三年以新市巡司移駐縣北六十里歸義鎮)
大荆巡司(在湘陰縣北百二十里乾隆三十六年置)梅子園巡司(在瀏陽縣)
(南今移駐永安市)渌口巡司(在醴陵縣西九十五里並置驛)婁底市巡司
(在湘鄉縣西北一百二十里舊有武障市巡司在縣西南一百四十里本朝乾隆三年移駐於此)
鳳嶺巡司(在攸縣東南四十里爲通江西要路舊設廵司明崇禎中裁本朝雍正十一)
(年復置)視渡口巡司(在茶陵州南關)喬口鎮(在長沙縣西北六十里路通益)
(陽明置巡司今裁喬唐作橋宋改唐書地理志長沙有橋口鎮九域志長沙有喬口鎮)暮雲
鎮(在善化縣南五十里亦名暮雲市)下灄鎮(在湘潭縣南三十里舊置巡司今裁)朱
亭鎮(在湘潭縣西南接衡州府衡山縣界相傳朱子訪張南軒於此本朝雍正六年移縣丞)
(駐於此)營田鎮(在湘陰縣西北六十里)蕭婆鎮(在湘陰縣北五十里)居仁
鎮(在瀏陽縣東七十里一名居陵鎮)渌口鎮(在醴陵縣西渌水入湘處也一名渌口戍)
(唐書地理志長沙府有渌口戍)瓦湖鎮(在益陽縣東北八子腦)虞塘鎮(在湘鄉縣)
(西南五十里)定勝鎮(在湘鄉縣西南一百里)永安鎮(在茶陵州境輿地紀勝茶)
(陵縣有永安霞陽茶陵船頭四鎮按茶陵即舊縣霞陽今為酃縣又有堯水鎮在州之上十三都)
高口戍(在長沙縣西北高水口水經注湘水自高口戍東又北右會鼻洲)橘子洲
戍(在善化縣西湘江中水經注湘水又北逕南津城西水西有橘子洲成)三石戍(在湘)
(潭縣三石山水經注湘浦水北有三石戍)花石戍(在湘潭縣西唐書地理志長沙有花石戌)
錫口戍(在湘陰縣西錫水口水經注湘水又北逕錫口戍東)白沙戍(在湘陰縣北五)
(十七里湘江上唐有驛久裁水經注湘水又北逕白沙戍西杜甫詩注白沙驛過湖南五里)磊
石戍(在湘陰縣北磊石山水經注湘水又北逕磊石戍西)潙口戍(在寕鄉縣西潙水口)
(水經注潙水歷潙口戌)瀏口戍(在瀏陽縣東南瀏水口水經注湘水又逕瀏口戍西北對)
(瀏水)蘆塘寨(在善化縣東八都石壁嶺)磊口寨(在湘隂縣西一百二十里宋岳飛結)
(寨於此)錫江寨(在湘陰縣西北湘江西岸宋置)三角寨(在寕鄉縣西南一百六十)
(里接湘鄉縣界高廣險阻元至正中鄉民立寨保禦)蛇皮寨(在寕鄕縣西一百五十里山勢)
(突兀雖不甚高峻而四圍皆深塹人馬難越元至正間鄕民因險立寨為保禦計)天巖寨
(在瀏陽縣東三十五里懸崖峭壁可容數百人)瞿家寨(在瀏陽縣東南接江西袁州府宜春)
(縣界)西山寨(在瀏陽縣西一里一峯高聳旁有二山夾時險峻難登)龍虎寨(在瀏)
(陽縣西三十里二山相連一盤一踞如龍虎一名龍虎嶺)建安寨(在醴陵縣北十五里)芙
蓉寨(在攸縣東十里又東十里為鐵釘寨皆居民保聚處)七星寨(在安化縣東九域志)
(縣有七星鎮舊志宋太平興國中平梅山蠻因立五寨以為防禦曰梅子口七星首溪白沙蜉蝣熙)
(寕六年章惇開梅山改置安化縣改七星寨為鎮按梅子口寨今名鎮安寨在縣南五里首溪寨)
(在縣北九十里白沙寨在縣北一百二十里蜉蝣寨在縣西南九十里遺址俱存)龍塘寨
(在安化縣西南縣志宋時茶法甚嚴縣境伊溪資江之濱皆産茶因議於濱江龍塘置寨設兵戍守)
柳林堡(在寕鄉縣西蛇皮寨南路通安化新化湘鄉明嘉靖間設指揮哨守今裁)大圍
堡(在瀏陽縣東大圍山上縣志大圍山盤踞四縣界連江西之銅鼓營)大洲堡(在攸縣西)
(南)東平堡(在安化縣東明崇禎間立堡設兵戍守今為東平市商賈駢集)安遠堡
(在安化縣東南接湘鄉縣界)武穆屯(在湘陰縣北七十里宋高宗時楊幺據洞庭岳飛討)
(之屯兵於此固名)湘潭驛(在湘潭縣治東)歸義驛(在湘陰縣北六十里汨水口古)
(汨羅戍後為歸義鎮明置巡司復改為驛本朝乾隆二十一年裁)榔梨市(在長沙縣東三)
(十里水道通劉陽舊有榔梨税課局久廢又竹筒市在縣東四十里寨頭河市在縣西三十里下泥)
(市在縣西四十里白沙洲市在縣西五十里石珠市在縣西八十里新康市在縣西北六十里澇塘)
(市在縣北十里楓林市在縣東北五十里春華市在縣東北六十里麻林市在縣東北八十里)南
嶽市(在善化縣西嶽麓山南亦稱南嶽鎮又瀠灣市在縣西五里湘江西岸又縣境有金塘仙)
(人小埠等市)涂田市(在湘潭縣南五十縣南一百里易俗里又樊河市在田縣市在西南)
(二十十里易里姜畬俗河市在口石縣西潭市朱洲市皆在縣西三十五里路通湘鄉花南石七市)
(在縣西六在縣西一十百里中路里昭港市在縣西七市在縣東北十二里山十五門市里)蓋
頭市(在湘界頭陰縣東市路出南一名瀏陽)茶園市(在寕鄉二十五縣東里路南通)
(湘西潭又南一曹百陂市在里黃林縣西南二十五市在縣西南一里百高十遷市在里雙江縣口)
(市在縣東三十里潙岸又東十里有趙家江北河市)渡頭市(在瀏里又陽般縣東五步市在)
(縣東四東六十十里橋頭市在里東門市在縣縣東東五一百十里唐田里路口市市在縣在縣南)
(三十十五里其里青相近草市有吳田在縣西市又二十神壇里棖岡沖市在市在縣縣南西四三)
(十百里普積里焦溪市在店市縣西七在縣北十三里百十里家山市在縣潦滸市在縣西一北七)
(十里)普口市(在醴陵縣東二十茅田市在縣東五里相近有雙江十里華富市在市又縣東)
(七十里楚東市在縣南二十里昭陵市在縣西南九十里黃梁市在縣北二十里楓林市在縣北五)
(十里)竹頭市(在益陽縣東南又蘭溪市在縣南二十里紅船埠市在縣西南岐頭市在縣西)
(五里商賈輻輳)銅錢灣市(在湘鄉縣東五里又東有柘陂市又芭蕉市在縣南二十五里)
(側水市在縣西南七千里荷葉市在縣西南九十里潭頭市在縣西北四十里樓底市在縣西北一)
(百二十里榖水市在縣北八十里)
︹津梁︺樂平橋(在長沙縣北有黿為害其後市民李姓以章醮之黿患遂息)宿龍橋
(在長沙縣北十四里為南北通衢土名龍興橋乾隆三年十一年十八年領帑重修)學士橋
(在長沙縣東北七十里康熙間節婦蕭趙氏捐貲獨修改名節義橋)麻陵橋(在長沙縣東北)
(八十里)回龍橋(在善化縣南四十里)瀠灣橋(在善化縣西五里湘江西下小河上)
(明嘉靖中建)白箬橋(在善化縣西五十里)燕子橋(在湘潭縣吏江畔今名文星橋)
(與縣西唐興嬌對峙宋建)白關橋(在湘潭縣東南二十里路通醴陵相近有纓纓橋)流
葉橋(在湘潭縣西南一百里隱山前因洞山禪師至此見菜葉流出訪得龍山和尚而名又山)
(下有珂里橋)唐興橋(在湘潭縣西十里近大河口)文星橋(在湘陰城南一名魁)
(星橋宋淳祐中建)梅子橋(在湘陰縣南十里)恩波橋(在湘陰縣南宋咸平中鄧)
(咸之母所建時呼為鄧婆橋元至正中重修橋之名不一曰隱虹曰鎮湘曰通濟曰澄鮮恩波之名)
(自元始余闕為之記)玉潭橋(在寕鄉縣東南一里明建木橋長四十丈屢圮本朝乾隆二)
(十五年邑人議易以石至三十五年橋成長百餘丈)魯家橋(在寕鄉縣南四十里)紅絲
橋(在瀏陽縣東舊學前)洗藥橋(在劉陽縣東一里孫隱山下濟川水流經其下相傳孫思)
(邈洗藥於此)雙板橋(在瀏陽縣西北七十五里亦名界牌橋接長沙縣界)淥江橋
(在醴陵縣南百步宋建明知縣朱三才重建有記本朝乾隆十七年重修)泗汾橋(在醴)
(陵縣南三十里路出攸縣今更名慈夀橋)通濟橋(在醴陵縣北三里俗名江春橋)淥安
橋(在醴陵縣北四十里)太平橋(在益陽縣治東北)仙風橋(在益陽縣東十里)
龍集橋(在湘鄉縣東南三十里路通衡州府)側水橋(在湘鄕縣西南六十五里乾隆)
(十八年五十一年請帑重修)虞塘橋(在湘鄉縣西南明成化中建本朝康熙初修)永
豐橋(在湘鄉縣西南一百里路通寶慶舊名定勝橋宋祥符中建明成化中修)淥溪橋
(在攸縣南五十里宋建)重興橋(在攸縣西二十五里宋宣和中建明洪武中修)開遠
橋(在安化縣西南宋熙寕中建吳致堯有記)仙溪橋(在安化縣北三十里)獅子口
橋(在茶陵州城内儒學西一里)曲江橋(在茶陵州西五里當安仁茶陵之間為往來孔)
(道)東屯渡(在長沙縣東十里)榔梨河渡(在長沙縣東三十里)湘江渡
(在長沙縣西城外一達水陸洲一達瀠灣市為荆襄黔滇來往通津額設渡夫歲給工食嘉慶十二)
(年重修石岸)駱駝嘴渡(在長沙縣北十里又五里有撈塘河渡均額設渡夫歲給工食)
(乾隆三十四年增設義船)靈觀渡(在善化縣西江面甚闊惟靈觀渡江心有洲雖大風無浪)
(於此過渡至洲横行百餘步有浮橋在嶽麓書院前登岸宋張朱二子講學麓山多由此渡又名朱)
(張渡)觀湘渡(在湘潭縣南舊有觀湘通濟下灄竹埠四渡今僅存觀湘下灄兩渡)笙竹
岐渡(在湘陰縣南三里世傳舜採笙竹於此)香水渡(在醴陵縣東三十里)鐵口
渡(在醴陵縣西南鐵口江上)碧津渡(在益陽縣南)溪渡(在益陽縣西十里)
柘陂渡(在湘鄉縣西南七十五里東通湘潭又縣東有上中下三渡東南有山棗渡西有珠)
(津渡)側水渡(在湘鄉縣西南七十里路達寶慶府)攸水渡(在攸縣東十五里)仙
溪渡(在安化縣北三十里)四里河渡(在安化縣東北接益陽縣界)亭子渡
(在茶陵州小西門外)
︹隄堰︺成功隄(在長沙縣城西門外自老墈至矮子洲長八九里賈舟内泊風濤無虞明宋為)
(兵燹所毀隄阯漸没江中本朝乾隆四十五年撫臣李湖奏請加築護岸長一百十五丈)澇
河隄(在長沙縣北十五里湘水之東澇水之北自蕭王廟起東距桃花港北障金牛&KR2121;田綿亘)
(三干三百文上為長沙市鎮民居干有餘戶歷年修築)陸公隄(在善化縣南二十里湘水)
(之東明隆慶中知縣陸南陽築外防江水内障民田)沙田圍隄(在湘隂縣南又縣南有楊)
(柳圍隄縣西有軍民圍隄荆塘圍隄東莊圍隄縣西有古塘圍隄塞梓圍隄金盤圍隄彎斗圍隄韓)
(彎圍隄縣西北有莊家圍隄黃公垞隄魯家垞隄買馬垞隄葡萄垞隄俱本朝雍正六年發帑修)
千家洲隄(在益陽縣東又縣東有長湖垞隄沿河垸隄長灘垸隄河皮垸隄曺埠垸隄宋)
(家垸隄火田垸隄縣東北有合興垸隄中洲垸隄俱本朝雍正六年發帑修)麻林壩(在長)
(沙縣東北八十里)楓城壩(在寕鄉縣東六十里)櫧林壩(在寕鄉縣西五里)大
陽壩(在寕鄕縣西四十里)段家陂石壩(在寕鄉縣西七十里)南嶽壩(在瀏)
(陽縣北又有金剛石公李家羅家赤土几六壩)
︹陵墓︺︹虞︺舜二妃墓(在湘陰縣北括地志二妃冢在湘陰縣北一百六十里青草山通典)
(湘陰縣北地名黃陵即二妃所葬)︹周︺屈原墓(在湘陰縣北元和志存縣北七十一里明)
(統志在汨羅山上)︹漢︺二姬墓(在長沙縣東漢長沙定王發母程唐二姬葬處)吳芮
墓(在長沙縣西北冢旁有廟今廢水經注臨湘縣有吳芮冢廣逾六十八丈登臨寓目為&KR1185;郭之)
(佳憩也元和志吳芮墓在縣北四里)古初墓(在長沙縣北即張謂所稱表古初之墳足以敦)
(素行者也)︹晉︺陶侃墓(在善化縣南元和志在臨湘縣南三十三里)︹唐︺裴休墓
(在寕鄉縣西大潙山名勝志大潙有青龍巖在山間世傳裴休葬此按明統志河南濟源縣東北)
(裴林南亦有休墓)︹五代︺劉昌嗣墓(在湘鄉縣西南黃龍山)扶氏墓(在安)
(化縣東六十里飛霜崖絶壁上世傳蠻王扶氏葬此)︹宋︺龔夬墓(在長沙縣北二里按宋)
(史趙汝讜傳汝讜提點湖南刑獄表直臣龔夬墓夬瀛洲人而葬於潭當是自化州逢赦得歸客潭)
(而卒也又宋史夬本傳不言夬有兄而府志云夬與兄奉議俱以直言斥嶺表卒乾道間夬子潞迎)
(二柩葬此然則夬尚有兄可以補宋史之闕)孝子陳道周母墓(在湘潭縣治内)
(西北縣志宋陳道周事母至孝母亡自作墓磚日成五甓歷四年而冢成道周亡祔葬母側人為立)
(碑表曰宋孝子母墓)李長庚墓(在湘潭縣東城外儒學舊址)胡安國墓(在湘)
(潭縣西南隱山下楚寶胡文定墓在湘潭隱山承天當陽縣亦有之不知何據按安國墓當以湘)
(潭者為是真德秀祭文可據又德秀尚有祭安國從子寅子紘子凝文三首皆在潭州)張浚
墓(在寕鄉縣西一百五十里楓林鄉子栻墓在其右按宋史浚手書付二子栻杓曰葬我衡山)
(足矣朱子作行狀及安撫神道碑亦稱二墓皆在衡山考衡山並無浚父子墓所謂楓林鄉者衡山)
(亦無其地今墓地屬寕鄉其鄉實曰楓林或朱子集偶誤也)吳獵墓(在醴陵縣南)袁
顯墓(在益陽縣)彪虎臣墓(在湘鄉縣東南漣水上子居正祔)︹明︺蔡道憲
墓(在善化縣東南醴陵坡知府堵允錫招魂葬其衣冠)夏原吉墓(在湘陰縣北鎮朔門)
(外)
︹本朝︺趙𨳩心墓(在長沙縣三又磯康熙三年有諭祭文)陳鵬年墓(在湘)
(潭縣東霧山雍正元年有御製碑文)劉權之墓(在湘潭縣境嘉慶二十三年有)
(諭祭文)
纂修官(臣)高人鑑恭纂輯
提調官(臣)張日章恭覆輯
校對官(臣)李孚忠恭校
校對官(臣)沈維鈺恭覆校
大清一統志
長沙府(三)
︹祠廟︺李忠烈祠(在府治北舊為露仙觀又改為熊湘閣宋潭州守李芾殉節處明成化中)
(長沙守錢澍立祠祀之配以尹榖楊震顔應焱陳億孫從以義士沈忠李東陽有記)向公祠
(在府城内祀宋制置副仗向士璧宋建)五忠祠(在府城北門内宋朱子帥潭時所立祀晉)
(譙閔王司馬氶宋潭州通判孟彦卿趙民彦將軍劉玠趙聿二等五人並考譙王本傳象其參謀數)
(人立侍左右各立位版記其官職姓名奉祀如法)趙公祠(有二一在府南門一在府北門)
(本朝雍正年間建祀巡撫趙中喬)李中丞祠(在府北門内本朝雍正年間建祀巡撫)
(李發甲)屈賈祠(在長沙縣西北即賈大傅故宅也乂湘陰縣城内有屈原行祠嶽麓山有)
(三閭大夫祠湘鄉縣南有賈太傅祠)吳王祠(在長沙縣北祀漢吳芮)陶公祠(在善)
(化縣南祀晉陶侃)真西山祠(在善化縣南祀宋真德秀)崇道祠(在善化縣西嶽)
(麓書院内明宏治間長沙通判陳鋼建舊合祀宋朱子及張南軒先生並朱洞周式劉琪今專祀張)
(朱)慕道祠(在善化縣嶽麓書院内明嘉靖間學使許宗魯及知府楊表建祀宋潭州守朱)
(洞李允則劉珙山長周式明長沙通判陳鋼同知楊茂元又名六君子堂)蔡忠烈祠(在善)
(化縣西祀明殉節推官蔡道憲)三賢祠(在湘潭縣西南隱山明統志宋胡文定父子及張南)
(軒往來隱山而樂之後文定葬此山因立祠祀之)許旌陽祠(在湘潭縣西祀晉許遜)
包孝肅祠(在湘潭縣西楊梅洲上祀宋包極又興馬洲亦有之按孝肅生平未至湖南)
(其子繶通判潭州早卒長沙人因祀孝肅)張魏公祠(有二一在寕鄉縣儒學左祀張浚其)
(子栻祔祀明楊廷和有記一在縣西大潙山墓前)邱公祠(在寕鄕縣北門外祀明殉節知)
(縣邱存忠以同時死即紳士陶劉為邦等一百三十六人祔祀)楊孝子祠(在瀏陽縣)
(東門外唐時楊孝子哭親而殁邑人為之立廟按孝子府縣志不詳何代人氏舊稱麻衣廟相傳)
(七月朔致祭老幼悉白衣冠祀之康熙初知縣韓燝革去麻衣改額孝子廟)易别駕祠
(在瀏陽縣西巨湖山下祠本晉别駕易雄故居既殉王敦之難遂即其地建祠以祀元封忠愍侯明)
(改稱宜陽别駕之神每以八月十四日致祭)馬伏波祠(在醴陵縣西南九十里昭陵難)
(祀漢馬援)李衞公祠(在醴陵縣西二里西山靖興寺内唐李靖駐兵西山後人即其地為)
(祠以祀)吕成公祠(在醴陵縣北三十里宋吕祖謙講學萊山邑人建書院居之後即於)
(其地祠祀)五賢祠(在益陽縣東南二里龜臺山祀楚屈平蜀漢諸葛亮宋張詠胡寅張栻元)
(縣令李忠建明益以蔣信改為六賢後又增入漢賈誼關忠義晉陶侃謝安唐褚遂良裴休杜甫宋)
(唐介朱子真德秀岳飛李芾辛棄疾為十九賢祠)張乖崖祠(在益陽縣北門外宋建)
(按宋史本傳不載詠知益陽或云為益州之訛而益陽有詠祠又有壓波亭相傳江水泛溢詠禱於)
(神命人杖水應時而退張栻作乖崖松詩亦有當年蔽芾之語則詠固嘗知益陽也宋史闕漏最多)
(不足盡據)褚公祠(在湘鄕縣北洗硯池上唐禇遂良以諫立武氏出知潭州後人懷之建祠)
(祀焉宋魏了翁祠記感應寺側有池公嘗滌筆若有浮雲滃然人異之即其地祀公)雙忠祠
(在攸縣城東祀明死節蔡道憲周二南)王公祠(在安化縣東八十里司徒嶺上五代楚建)
(祀死事將王仝宋熙寕間章惇開梅山奏封嘉應侯修祠崇祀吳致堯有記)張公祠(在安)
(化縣南門外唐勇士張抃天寶間與南霽雲同殉睢陽之難敕封忠靖威顯靈佑王湖湘間多崇祀)
(焉)三學士祠(在茶陵州城内祀明劉三吾李東陽張治)保義祠(在茶陵州西南)
(又名太郎廟祀宋義兵帥劉宗源宗源小字太即)黃公祠(在茶陵州西門外祀宋死節茶)
(陵丞黃端卿理宗時立祠雲陽門賜額忠顯)岳武穆祠(有二俱在茶陵州一在西門外)
(名青雲菴一在西郭山側名旌忠祠祀宋岳飛)茶陵侯祠(在茶陵州北江上一名福濟廟)
(祀漢長沙定王子茶陵節侯訢宋尹謙孫廟碑記漢高帝五世孫為茶陵節侯後屢封口孚祐昭應)
(英惠廣澤王王在固寬慈吏民追思請立祠以祀)炎帝廟(有二一在府城内舊長史司一)
(在茶陵州北後殿祀赤松子以漢張子房祔祀不知創自何代以赤松子家於雲陽山之下也)福
湘滋農龍神廟(在府治東北本朝雍正九年建每歲春秋致祭)靈妃廟
(在長沙縣東二十里明統志秦武陵令羅均用溺水其女與弟尋屍不獲沈水死宋贈女孝烈靈妃)
(弟孝感侯立廟祀之)長沙定王廟(有二一在長沙縣東北一里祀漢景帝子長沙定王)
(發寰宇記定王廟俗謂之定王岡一在湘鄕縣南去江一里其子湘鄕侯所立而後人因之也)舞
陽侯廟(在善化縣西門外祀漢樊噲)漢文帝廟(在善化縣西嶽麓山名勝志漢)
(文帝廟景帝三年立)江神廟(在善化縣西橘洲上本朝雍正八年建每歲春秋致祭)烏
程侯廟(在善化縣西祀漢長沙太守孫堅)洞庭龍王廟(在相陰縣北磊石山)
(漢建宋真德秀有祭龍神文)黃陵廟(在湘陰縣北四十里唐韓愈有記水經注大湖水两)
(流逕二妃廟南世謂之黃陵廟言大舜之陟方也二妃從征溺於湘江故名為立祠於水側焉荆州)
(牧劉表刊石立碑樹之於廟中按廟嘗以六月十四日祭至今因之)汨羅廟(在湘隂縣)
(北六十里汨羅江上水經注羅淵北有屈原廟廟前有碑又有漢太守程堅碑記府志汨羅廟明洪)
(武初知縣黃思讓重建並於廟前建濯纓橋橋畔建獨醒亭按益陽縣西南又有鳳凰廟亦祀屈)
(原相傳此地為原作天問處)栗公廟(在寕鄕縣南門外府志五代時栗萬全戰死葬於長)
(沙之梅藪鄕人立廟祀之)蔣公廟(在寕鄉縣西南温泉卿俗名灰湯廟元立化漢丞相蔣琬)
關瀨廟(在益陽西南五里資江北岸祀漢關忠義縣志先主入蜀忠義守荆州吳取長沙桂)
(陽零陵三郡忠義爭之與魯肅相拒於資水後人即其屯兵之所立廟以祀名曰關瀨廟)周昭
王廟(在攸縣東一里)
︹寺觀︺泐潭寺(在長沙縣城北新開門内唐建)開福寺(在長沙縣北湘春門内宋張栻)
(集長沙開福蘭若故為馬氏避暑之地所謂會春園者寺之西祓禊亭下臨湖光舉目平遠自為此)
(邦登覽勝處也)鐵佛寺(在長沙縣北湘春門外唐法華禪師建寺有三鐵佛因名本朝康)
(熙二十二年重加修葺乾隆三十八年巡撫梁國治又增修)書堂寺(在長沙縣北五十里)
(書堂山唐歐陽詢及子通讀書此山寺即其書堂故址)智度寺(在長沙縣北五十里智度)
(山唐高僧慧覺居此)太乙寺(在善化縣西南即古上清宫舊寺本在德潤門内唐太乙真君)
(鍊丹於此與僧孤月闡性命之理元至元十五年遷今址)嶽麓寺(在善化縣西嶽麓山上晉)
(太始元年建即古麓苑一名慧光寺明萬歷間又賜名萬夀寺寺有唐李邕所書碑荆州記嶽麓山)
(下有精舍左右林嶺逥環泉澗旁有礬石每至嚴冬其水不停)道林寺(在善化縣西嶽麓山)
(下有唐歐陽詢書道林寺碑宋圓悟禪師居此府志宋朱張講學時從游者衆建道林精舍以居學)
(者後歸於寺嶽麓志自碧虚盤紆而下行為平拓之區者道林也林蔚茂而谷幽清大江在其襟神)
(唐馬燧作藏修精舍名曰道林又杜甫嶽麓道林二寺詩所謂玉泉之南麓山殊道林林壑爭盤紆)
(是也)龍安寺(在湘潭縣東唐柳宗元龍安海禪師碑師去於湘之西人從之負大木礱密石)
(以益其居又為龍安寺焉)三角寺(在湘潭縣東三十里唐總印禪師所開後人即名其山為)
(三角明郭金臺三角寺記潭之古寺草衣龍王仙杖鳳凰為四大寺而其著於祖燈者三角為最焉)
方廣寺(在湘潭縣南一百二十里酉陽雜俎万廣寺每四月朔日在東壁則見維揚宫府樓)
(堞居民宇舍隱隱可數)唐興寺(在湘潭縣西七里陶公山舊名石塔寺一名石頭寺唐僧)
(智巖開講於此有石塔在寺側因以為名後褚遂良都督潭州易為唐興寺)保安寺(在湘)
(陰縣西北晉天福間建)密印寺(在寕鄉縣西一百五十坐大潙山唐元和中裴休奏建賜)
(額密印為靈覺禪師卓錫之所後仰山嗣其法天下稱為潙仰宗寺極壯麗屢建屢修)同慶
寺(在寕鄉縣西大潙山麓去密印寺二十里唐大中間李景讓奏建)道吾寺(在劉陽縣)
(北十里道吾山唐僧宗智建)小潙山寺(在醴陵縣東三十里小潙山上唐大緣禪師立)
明蘭寺(在醴陵縣東七十里唐九華禪師道場相傳有衣鉢砌塔中鎮寺)靖興寺
(在醴陵縣西唐建明王守仁謫龍場時過其地講學於此)泗州寺(在醴陵縣西一名崇林寺)
(唐建亦王守仁講學地)白鹿寺(在益陽縣南二里白鹿山上唐元和中建裴休談禪於此)
龍牙寺(在益陽縣西一百里唐元和間僧圓鴻所開初名延祥寺)慈雲寺(在湘鄉縣)
(治南唐天寶中建)證果寺(在攸縣治南梁天監中建)保安寺(在攸縣東江鄕唐長)
(髭禪師所建)慈雲寺(在攸縣北一百里大川山唐檮樹禪師建)崇福寺(在安化縣)
(北七十里浮泥山宋熙寕中建)旌忠寺(在茶陵州西宋岳飛建以祀征曹成戰死之士)白
鶴觀(在湘陰縣東白鶴山相傳爲陶澹故宅)景德觀(在寕鄉縣西一百三十里宋至)
(行機精解醫藥治法雜出著傷寒論金匱方行世民賴全活)抗徐(丹陽人有膽智策略延熹)
(八年三府表薦遷長沙太守桂陽胡蘭朱蓋等寇零陵徐與度尚等擊破斬之)孫堅(富春人中)
(平間長沙賊區星自稱將軍衆萬餘人攻圍城邑乃以堅為長沙太守到郡親率將士施設方略旬)
(月之間克破星等周朝郭石亦率將衆起於零桂與星相應遂越境尋討三郡肅然)︹晉︺虞潭
(餘姚人清貞有檢操大司馬齊王冏用為祭酒徙醴陵令值張昌作亂郡縣多從之潭獨起兵斬昌)
(別將鄧穆等以軍功進爵都亭侯)崔敷(長沙太守永嘉中益州流人汝班等作亂於湘州執)
(刺史苟眺敷遇害)周崎(邵陵人為湘州從事王敦之難譙王氶使求救於外被執大呼城中)
(堅守賊殺之)︹南北朝︺︹宋︺張茂度(吳郡人為長沙大守素有吏能職事甚理)庾
深之(新野人元嘉間自輔國長史為長沙内史南郡王義宣為逆深之見害子孫亦死追贈冠)
(軍將軍)顧覬之(吳郡人孝建泰始間兩為湘州刺史善於涖民治甚有績)裴昭明
(聞喜人元徽中長沙郡丞罷任刺史王藴之請曰卿清貧必無還資湘中人士有須一命之禮者吾)
(不愛也昭明曰下官忝為郡佐不能光益上府豈以鴻都之事仰累清風)︹齊︺劉坦(南陽人和)
(帝時楊公則為湘州刺史帥師赴夏口乃除坦長沙太守行湘州事坦嘗在湘州多舊恩道迎者甚)
(衆下車簡選堪事吏分詣十郡悉發人丁運租米三十餘萬斛致之義師支糧用給王僧粲謀反前)
(湘州鎮軍鍾元紹潛謀内應坦聞偽為不知因理訟如常至夜故開城門以疑之元紹詣坦問故坦)
(久留與語密遣親兵收其家書元紹首㐲即斬之焚其書餘黨無所問州部遂安)︹梁︺蕭修
(鄱陽王恢子元帝時拜湘州刺史長沙頻遇兵荒人戶凋敝修務穡勸分未期年流民至者三千餘)
(家)王琳(山陰人湘州刺史果勁絶人又能傾身下士得將卒心所得賞物不以絲毫入家平)
(侯景之亂功為第一)︹唐︺張謂(河南人明皇時潭州刺史有善政著長沙風土碑記又有湘中)
(記)︹宋︺潘美(大名人太祖時潭州防禦使嶺南劉鋹數寇桂陽江華美擊走之溪洞蠻獠不)
(時侵略頗為民患美窮其巢穴多所殺獲餘加慰撫夷落遂定)石㬢(太原人太祖時潭州鈐轄)
(開寶八年領兵敗南唐軍二千餘於袁州平梅山板倉諸洞蠻寇俘馘數千人)朱洞(開寶中知)
(潭州始創嶽麓書院陳傅良言自未守作書院五六十載之間教化大洽學者振振雅馴行義修好)
(庶幾於古為吏者)劉審瓊(范陽人太宗時知潭州州素多火日調民積水為防民甚勞審)
(瓊至悉罷之以便民)李沆(洺州肥鄉人太平興國進士為將作監丞通判潭州趙昌言掌漕湖)
(外時謂沆有台輔之量表聞於朝)何承矩(河南人太平興國中徙知潭州凡六年囹圄屢)
(空詔嘉奬之)馬知節(薊縣人太宗時監潭州兵時何承矩為守鎮以文雅飾吏治知節慕)
(之因折節讀書)李允則(盂縣人太平興國中知潭州初馬氏暴斂州人出絹謂之地税潘美)
(定湖南計屋輸絹謂之屋税營田戶給牛歲輸米四斛牛死猶輸謂之枯骨税又輸茶税以三十五)
(觔為一大觔允則靖除三税民皆便之湖湘多山田可以藝粟而民情不耕乃下令月所給馬芻皆)
(輸本色由是山田悉墾湖南饑欲發官廩先賑後奏轉運使不可允則曰須報踰月則無及矣明年)
(洊饑復欲先賑轉運使又不可允則請以家貲為質乃得發廩賤糶因募饑民堪役者隸軍籍得萬)
(人轉運使請發所募兵禦邵州蠻允則曰無民益戍是長邊患也且新募饑瘠未任出戍乃奏罷之)
魏廷式(宗城人至道中知潭州湖南土地行天民喜訟產有根柢巧偽難辨者廷式立裁之)
(吏民咸服)楊覃(浙江人景德中知潭州王師討宜賊軍需多出長沙曹利用以聞詔書襃勞)
劉師道(東明人大中祥符二年知潭州長沙當湖嶺都會剖煩析滯案無留事加左司郎中)
馬亮(合肥人真宗時知潭州屬縣有亡命卒剽攻為鄕閭患人共謀殺之事覺法當死者四人)
(亮咸貸之曰為民去害而反坐以死罪非法意也徙昇川)趙抃(西安人為武安軍節度推官人)
(有赦前偽造印更赦而用者吏議當死抃曰赦前不用赦後不造不當死遂以疑讞宥生之一府皆)
(服)李若谷(徐州人仁宗時知潭州洞庭賊數邀商人船殺人輙投水中當捕獲以無驗每)
(貸死隸他州既而逃歸復攻掠若谷擒致之磔於市自是寇稍息)王罕(華陽人知潭州為政)
(務適人情不加威罰有狂婦數訴事出言無章前守每叱逐之罕獨引至前委曲徐問久稍可曉乃)
(本為人妻夫死妾遂逐婦而據家貲因憤恚成疾罕為治妾而反其貲婦艮愈郡人傳為神明事聞)
(詔書褒諭賜絹三匹)陳希亮(青城人天聖中知長沙縣有僧出入章獻后家恃勢據氏地希)
(亮捕治寘諸法一縣大聳郴州竹場有偽為劵給輸戶送官者事覺輸戶當死希亮察其非辜出之)
(已而果得其偽造者)齊廓(會稽人提點荆湖南路刑獄潭州鞫繫囚七人為強盜當論死廓訊)
(得其狀非強付州使劾正乃悉免死)唐介(江陵人仁宗時潭州通判時潭州諸吏有私買巨賈)
(明珠之獄帝曰唐介必不肯買按之果然)余良肱(分寕人知湘陰縣縣逋米數千石歲責里)
(胥代輸良肱論列之遂蠲其籍)李南公(鄭州人知長沙縣有嫠婦攜兒以嫁七年兒族取兒)
(婦謂非前夫子訟於官南公問兒年族曰九歲婦曰七歲問其齒曰去年毁矣南公曰八歲而齔尚)
(何爭命兒歸族)劉元瑜(河南人知潭州猺人數為寇元瑜使州人楊謂入梅山說酋長出聽)
(命因厚犒之籍以為民千二百戶)何正臣(新淦人神宋時知潭州時詔州縣聽民以家貲)
(易鹽吏或推行失指正臣條上其害謂無益於民亦不足以佐國用遂寢之)徐天麟(臨江)
(人潭州通判興學明教有惠政)張頡(桃源人知益陽縣縣接梅山溪洞多蠻獠出没頡按禁地)
(約束召猺人耕墾上其事不報熙寕中克梅山朝使言頡昔令益陽首建梅山之議今日成功懽輿)
(於頡詔賜絹三百疋)彭友芳(攸縣人熙寕中茶陵主簿時上三鄕民貧而山居輸潭州造船)
(木以折歲祖江行千餘里其費數倍友芳白護漕請均出木即縣造舟公私兩便茶陵造舟上供議)
(自友芳始)毛漸(江山人熙寕中知寕鄕縣經理五谿因陳利害於察訪使委以區畫遂建新化)
(安化二縣尋擢著作郎改知安化謂猺人畏果報之說因俗立教創五寺以誘化其心苗猺始服又)
(立學校明教化作開梅山頌以紀之)王定民(元祐中知湘陰縣時州縣無學肄業之士惟歸)
(書院定民始創學宫於南浦於是居業有所)楊時(將樂人知瀏陽縣有惠政民思之不忘)
張運(貴溪人靖康中遷攸縣尉高宗南渡劇賊王在據𡵨山潭帥徵兵戍岳運獨將二千先至)
(岳賊平)趙聿之(安定郡王叔康子建炎中為成忠郎金人圍潭州帥臣向子諲率衆守城)
(聿之隸東壁子諲巡城顧聿之曰君宗室可不效他人苟簡聿之感慨流涕金兵登城縱火城陷聿)
(之巷戰大罵而死將官武經郎劉玠亦死之事聞贈聿之左監門衞大將軍玠武經大夫其後帥臣)
(朱子為請立廟賜號忠節)孟彥卿(洛州人建炎中通判潭川潭城中叛卒焚掠自東門出帥)
(臣向子諲命彥鄕領兵追之已而招安其衆未幾潰兵杜彥自袁州入瀏陽遂犯善化長沙二縣彥)
(卿率民兵拒之手殺數人賊退還瀏陽彥卿追戰俄而民兵有自潰者賊遂乘之彥卿被害事聞贈)
(直龍圖閣官其家三人後立廟祀之)趙民彥(建炎中潭州添差通判潰兵杜彥入瀏陽通判)
(孟彥卿死之民彥以民兵赴鏖戰瀏陽城南依山為陣殺傷甚衆偶為間者折其旗衆驚謂民彥已)
(敗遂潰民彥被執賊殺之事聞贈直龍圖閣)范如圭(建陽人武安軍節度推官始至帥將)
(斬人如圭白其誤帥為己署不易也如圭正色曰奈何重易一字而輕數人之命帥瞿然從之自是)
(府中事無大小悉以咨焉)勾濤(新繁人高宗時知潭州秦檜嘗令人諭意欲與共政濤以書謝)
(之檜諷言官劾之不報濤上書論時事之害政者帝嘉其忠直)李植(臨淮人高宗時知湘陰縣)
(經楊幺蕩析植披荆棘立縣治發廩粟振困乏專以撫摩為急)王庶(慶陽人紹興時知潭州敷)
(政寬平民懷其德)劉錡(德順人以忤秦檜出荆南或言錡名將不當久閒乃命知潭州六年)
(軍民安輯築室昭山之下居焉)徐夢莘(臨江人紹興末知湘隂縣縣少田多盜會湖南帥括)
(盜耕湖田者悉輸租號增耕税他邑多移他賦應命夢莘獨謂邑無新田祖税無從出帥恚其私於)
(民攟摭其過莫能得由是反器重之夢莘益務教化湘陰士始興於學)劉穎(西安人孝宗時)
(簽判潭州王佐為帥負其能盛氣以臨僚吏穎約以中道佐屈而改及陳峒反所擒賊多穎計帥上)
(其功曰簽判宜居臣上召監進奏院)王師愈(金華人孝宗時知長沙縣民以事至者降意撫)
(循罷無名征斂毁淫祠驅散妖賊禁巫鬻乳香俗為變帥臣論薦遷荆湖轉運使)徐應龍
(浦城人淳熙中調湖南撿法官潭獲劫盜首謀者已繫獄妄指逸者為首及獲逸盜治之急遂誣服)
(應龍閱實為首從不明法當奏提刑盧彥德將寘逸盜於死應龍與之辨彥德不能奪聞者交薦之)
范機(延平人知寕鄉縣時漢上用兵軍需百出機調度有方不使毫髮病民是冬襄陽警聲摇)
(湖湘間父老謀徙大潙機曰制動當以靜倉皇委去是自擾也卒不為動明年江陵警潭帥欲調民)
(守城機謂必不可帥悟而止既而饑疫並作機為粥食饑)徐範(侯官人嘉定中通判潭州值湖)
(湘大旱賑救多所禆益)王相(嘉定中知湘陰縣南有東西二湖先無有障之者水溢則巨浸)
(茫然人皆病涉相始築隄其間延袤數里民依以居即所謂南隄也)李燔(建昌人理宗時通判)
(潭州真德秀為長沙帥一府之事咸以諮燔)洪天錫(晉江人理宗時知潭州戢盜賊尊先)
(賢踰年大治)徐經孫(寶慶中瀏陽主簿歷臨武令通判潭州部牙契錢至州有告者曰朝)
(廷方下令頒行十七界會子若此錢皆用會少須則獲大利矣經孫曰此錢出諸公庫吾納會而私)
(取外欺其民内欺其心奚可哉詰旦悉以所部錢上之)王邁(興化軍仙遊人潭州觀察推官)
(易袚聞其至戒人曰此君不可犯清勢家冐占田數百畝)劉子邁(紹定中知茶陵軍強敏有)
(志時歲大歉子邁設法振恤民賴全活者甚衆茶陵舊無城寇至則入保山砦子邁乃城之又鑄鐵)
(犀鎮水民甚利之)黃端卿(理宗時茶陵丞死郴寇之難詔進官三秩官一子將仕郎立廟)
(茶陵)李芾(廣平人理宗時辟湖南安撫使幕官攝湘潭令縣多大家前令束手不敢犯芾稽籍)
(出賦不避貴勢賦役大均德佑初知潭州元兵圍城芾慷慨登陴與諸將分地而守日以忠義勉其)
(將士乘城殊死戰元兵登城衡守尹穀參議楊霆死芾召帳下沈忠曰吾分當死吾家人亦不可辱)
(於俘汝盡殺之而後殺我忠泣諾取酒醉其家人徧刃之芾亦引領受刃忠縱火焚其居還家殺妻)
(子復至火所大慟乃自刎幕屬顏應焱陳億孫皆死陳毅潰圍戰死事聞賜芾端明殿大學士諡忠)
(烈)李長庚(湘潭縣丞元兵入寇冠帶坐學宫不屈死諸生葬之學宫旁)︹元︺楊處
仁(冠州人皇慶間知湘陰州首停荒田之税興學勸農朞月訟簡獄空歷年逋賦不廹而足流民)
(皆復業焉)謝端(遂寕人延祐初同知湘陰州事猾吏束手不敢舞文法豪民無賴者遠避去使)
(者行部旁郡滯訟皆委端讞剖決如流聲譽卓然)虞槃(仁夀人泰定間任湘鄉州判官有富)
(民殺人使隸己者坐之上下皆阿從槃獨不署卒正其罪時妖巫倡言偽火槃奔救不遑偵得刦人)
(者訊之盡得巫黨論如法諸吏民大服)︹明︺海源善(江西人洪武初知安化縣時新設縣)
(治源善勤於政事以孰鹿皮為鞭使民知愧而己民愛敬不忍欺)史希賢(無為州人洪武)
(初知瀏陽縣開創邑治興建學校起頽振湮邑人立祠祀之)吳顯(蘇州人洪武初改湘鄉州)
(為縣顯即以知州為令創建縣治招還流民墾荒田八千餘𤱔)黃思讓(淮安人洪武中知湘)
(陰縣勤庶政善斷訟獄時兵燹之餘思讓招流移創營學民至今思之)吳履(蘭谿人洪武中)
(知安化縣初豪民集衆為兵天下既定兵皆散獨豪長易氏率所部入山江陰侯吳良議討之履口)
(招之宜來不來誅未晚易氏果至亊逐十艮籍故兵之為農者民大恐履召耆老慰諭之取其願為)
(兵者數人而止)朱詡(徐州人洪武中知湘潭縣性廉潔門無私謁每食粗糲鹽豉而已邑有虎)
(患民欲設穽詡口猛獸害人令之過也惟修德以弭之耳未幾虎遁夫)方慶(淮安人洪武中)
(知湘潭縣時索海船價甚急使者繫民箠楚甚酷慶口物料弗完責在有司徒刑民無益請寬之使)
(者弗從慶期五日媮所負遂悉縱之民感其德果如期盡償之)廖謨(泰和人水樂中知長沙縣)
(時方用師交阯謨制置適宜民不告病地多虎設機穽補之不能止謨為禱於神虎遂屏息)洪
鈞(新城人永樂中知長沙府政通人和有甘露降於郡齋人咸賦詩紀瑞)劉燾(安康人永)
(樂中知長沙府慈祥愷弟不施鞭朴有不善者勸諭之人咸悦服)徐亨(仁和人正統中知茶)
(陵州歲歉募民之富而義者得榖五千石並出官帑賑之多所全活又奏減田租民懷其惠)韓
璟(寕德人天順中知湘陰縣茌政公勤開辟田野勸民積粟以備賑造橋梁道路時有芝草瑞蓮)
(之祥人謂善政所致)周範(豐城人成化初知長沙府時藩王初就國護從者驕横肆奪範執法)
(禁制民賴以安)盛時(樂平人成化中知善化縣會親藩開國征調繁重時悉心經畫民不告困)
(縣舊治在城外時出俸遷建入城)陳鋼(應天人成化中長沙府通判除冗費決疑獄去之日)
(行李蕭然卒後士民以鋼從祀嶽麓書院)彭琢(吉水人宏治中長沙推官以俸入修嶽麓書院)
(置田養士卒官貧不能斂)董豫(會稽人宏治中知茶陵州州多訟捕其尢寘之法遷建學宫士)
(風蔚起歲旱奏減租賦者再民德之)楊茂元(鄞人宏治間以言事滴長沙府同知以興起斯)
(文為任加意書院表章隱德歷官刑部侍郎長沙人祀之六君子祠)秦鉞(慈溪人正德中知攸)
(縣廉幹機警縣治為流賊焚毁鉞為更創)趙以敬(普安人正德中知茶陵州部使督數歲逋)
(賦時值饑饉民不聊生敬悉以官帑貸之)季本(會稽人嘉靖中以御史出知長沙府早聞王守)
(仁論學之旨開講嶽麓書院四方士多從之罷歸身殁幾不能殮)蘇志皋(固安人嘉靖中)
(知瀏陽縣邑糧多虚射貧民有儺賠之苦志皋力行保甲法俾無田者歸於有田公私稱便俗尚淫)
(祀志皋謂非有功於民者弗在祀典盡毁之)張西銘(濱州人嘉靖中知長沙府在任六年)
(清操敏幹始終如一嘗揭一聯云政拙不求妻子潤心勞惟有鬼神知)韓嘉會(眉州人嘉)
(靖中知湘潭縣世宗幸承天奉檄供辦盈縮有方民不知勞歲旱疫捐俸備粥藥復請捐賑全活甚)
(衆)劉漢(揭陽人嘉靖間知安化縣居官清苦歲旱出禱霖雨屢應城南火漢為拜求火隨滅)
(以疾去官後令於廨舍壁中得所遺手書十數紙皆自警語因歎服焉)王奇橙(惠安人嘉)
(靖中知益陽縣邑有巨盗為亂奇橙以計招其渠魁伏兵斬之卒官貧不能殮)王相(丹徒人嘉)
(靖中知益陽縣剛廉有守嘗大書署門云禮義出入惟爾之休財貨出入惟爾之羞卒之日同官為)
(賻殮其妻郤之曰此吾夹所不取者竟不受)陳以道(永寕人嘉靖中知湘陰縣以直忤當)
(道歸行槖蕭然邑人競遺之不受曰吾攜一片湘雲歸作黔山清供所受多矣)陸南陽(武進)
(人隆慶中知善化縣捐俸築邑南隄數十里人號陸公隄有被枉擬辟者力辨其冤得免人刻像祀)
(之)李實(瀘州人隆慶中知湘潭縣所設施悉出至誠嘗作短歌勸諭吏胥弗受人錢使人於)
(麗譙歌之聽者皆為感泣)李仕亨(銅梁人萬歷中知善化縣時遭旱疫仕亨出俸錢給饘粥)
(藥餌置義塜以掩胔骼又力請蠲租賑恤得報可)唐源(錢塘人萬歷中知善化縣嘗條議開)
(南源港利舟船以通商禁夫馬私斂以甦民困歲當大水力請蠲賑全活萬計六年考滿以勞卒)
何節(漢川人萬歷中知長沙府案無留牘繕城堡清賦役興學校覈屯伍諸政犁然具舉)徐
可行(宣化人萬歷中知寕鄉縣為政平易與父老子弟歡若家人時禁網疎闊民鮮姦宄兩臺)
(數議調繁可行辭曰吾樂縣俗渟樸願無以易)朱志(宜春人萬歷中知瀏陽縣見民俗奢僭志)
(風以節儉胥役有褎衣大褏者即命剪截之有履絲曳縞者輒訶責曰爾非民膏何從得此質獄偶)
(施敲朴輒泣下秩未滿自引去)馮祖望(武進人萬歷中知瀏陽縣下車覩逃亡滿目逋賦鉅)
(萬遂躬履阡陌清勘田畝有瀏民七苦八難之請浮糧蕪壤俱從輕減民被實惠)董翼(合江)
(人萬歷中知益陽縣縣東鄉頻年患水翼捐穀募民建隄障水延袤二萬餘丈湖鄉賴之)揭士
奇(廣吕人萬歷中知湘鄉縣時水旱頻仍士奇煖征弛刑廣儲榖石力請蠲民田租之半得報可)
(後創建社倉社學)趙彬(洛陽人萬歷中知長沙縣到官見戶口流移錢糧隠射乃方田均賦)
(編為十五里三廂其荒田不可開者另為糧册緩徵之縣治孤懸北城外請於上官割俸緡及贖鍰)
(遷之城内不以累民)晏朝寅(名山人萬歷中知醴陵縣却羨餘以償逋賦請免代編沔陽江)
(夏銀米邑人德之性抗直不媚上官部使者行縣輒為斂手)王秉乾(華陽人天啓中知湘)
(陰縣邊餉起秉乾不忍派民覈城中官地令居民承買得數千金充餉秉乾對父老泣曰此可權一)
(時耳後此民困將何極也)朱三才(嵩明州人崇禎中知醴陵縣時臨藍寇亂犯境三才率鄉)
(勇禦之賊遁去治醴陵七年創書舍修橋梁率多美政)余自怡(徽州人崇禎中知湘陰縣)
(著慎刑錄薄責必記用重刑則加圈以誌之時臨藍寇橫行長岳間自怡親率鄕勇堵禦寇知有備)
(乃解圍去)楊枝起(華亭人崇禎中知湘陰縣催科有法内設六書完欠之數内書司之外書)
(不與置勿欺簿手授耆民自注荒熟荒者設法蠲之尢長於聽斷民有兩母牛共將一犢爭辨不決)
(枝起以三木囊犢首一母牛獨哀號抵觸因以犢歸之十二年寇圍長沙遣偵者冒差官至邑枝起)
(陽不知設宴禮之使縱觀庫藏賊知空虚果不復入)楊開(大埔人崇禎中知湘陰縣張獻忠陷)
(長沙列城俱潰開度力不能支退守白鶴山募鄕勇為恢復計賊乘間執之誘以官不從脅以刃復)
(不屈因驅之於河家屬十七人皆溺死)蔡道憲(晉江人崇禎中長沙府推官時多盜偵察)
(立獲吉藩宗為暴先治而後啓王張獻忠陷武吕直犯長沙道憲募兵拒守及總兵尹先氏戰敗歸)
(賊乘勝奪門入先民乞降道憲北面頓首泣曰臣不職以死謝天子旋被執罵不絶口賊怒磔之磔)
(且死猶作恨聲賊詰之曰恨不殺尹先民健卒淩國俊陳世科等九人俱從死事聞詔贈太僕卿諡)
(忠烈特祠祀焉時照磨莫可及亦殉節死)周二南(雲南人崇禎中為府通判盡心職事與蔡)
(道憲深相得道憲死二南力請於上官獲請䘏久之擢岳州知府士民固留以新秩還長沙李自成)
(自興國間道入境二南督兵鏖戰殁於陣事聞贈太僕寺卿並祀忠烈祠)吳士義(常州人崇)
(禎中長沙縣丞獻賊陷城被執不屈死祀羣忠閣)李完珍(山東人崇禎中長沙府經歷署)
(益陽縣事獻賊寇長沙死之)楊一位(臨湘人崇禎中湘鄉訓導礦寇嘯聚天王寺一位與)
(邑令募民抗賊以計擒之葺學宫課士子多所造就)邱存忠(雲南人崇禎中知寕鄉縣流賊)
(破湖南存忠懷印避為姦吏所怨執付賊賊為置酒付印仍令宰寕存忠抗詞泣下賊怒縳去至道)
(林被殺)賴大雅(贛州人崇禎中益陽教諭為張獻忠所執脅之從不屈正衣冠端坐罵賊)
(賊怒殺之經句面色如生)
︹本朝︺張宏猷(奉天人順治中知長沙府有肆應才當軍興時公務旁午一切簿書皆手自裁)
(定為政嚴明不苛民皆稱之)蘇宏謨(遼陽人順治中長沙府同知時兵民雜處加意撫輯)
(甚得人和)高天爵(奉天人順治中知長沙府時討李定國綜理軍政籌軍餉事集而兵民帖)
(然以父疾解組去老幼號泣遮留不得)熊應昌(蘄州人順治中知茶陵州時流賊初平馳)
(招來之檄定賦役之式革耗外之羨申讀法勤月課於發姦摘㐲尢精)朱前詒(無為州人)
(康熙中知長沙縣均賦役勸農桑新學校百廢具舉)熊學熊(南昌人康熙中知湘陰縣縣經)
(水災穀貴甚平價反昂學熊乃益增之遠商踵至價頓賤舊牘中有寡婦一子被誣論死欲生之上)
(官有難色力爭平反罪人遂得時方巡撫執姦民無辜被繫者數十人學熊盡釋之)李玠(同州)
(人康熙中知湘鄕縣淸漏册咸浮派均區編都大吏下其治以為各屬法值偏災發縣民賴全活)
纂修官(臣)高人鑑恭纂輯
提調官(臣)張日章恭覆輯
校對官(臣)賀式韓恭校
校對官(臣)章詒燕恭覆校
大清一統志
長沙府(四)
︹人物︺︹漢︺梅鋗(益陽人高帝時爲長沙王吳芮將時帝攻南陽遇鋗與偕攻析酈降之及項羽)
(相王以芮率百越立爲衡山王其將梅鋗功多封十萬戶爲列侯羽死上以芮鋗有功從入武關徙)
(芮爲長沙王鋗從之家益陽因姓所居曰梅山芮得江漢民心皆鋗之力)古初(長沙人父喪未)
(葬鄰人失火初匍匐柩上以身捍火火爲之滅太守郅惲甄異之以爲首舉)祝良(長沙人并)
(州刺史性勇決永和二年日南徼外蠻反李固薦之拜九真大守良單車入賊中設方略降者數萬)
(嶺外復平)羅宏(長沙人爲交州刺史春行冬息徧歷所部咨詢疾苦太守多解綬請罪宏廉實)
(舉發貪殘斂迹)劉壽(長沙人順帝時爲洛陽令歲旱祈雨不得暴身階庭告誠引罪遂得雨人)
(爲之頌曰天久不雨蒸人失所精誠感應滂沱下雨)虞芝(長沙人州辟南陽從事太守張忠連)
(姻王室罪名入重芝依法執按刺史畏勢召芝芝曰吾年往志盡譬如八百錢馬死生同價且欲立)
(效於明時耳遂投傳去)︹三國︺︹漢︺蔣琬(湘鄉人從先主入蜀諸葛亮嘗稱蔣琬社稷之)
(器非百里才亮住漢中琬統府事常足兵食相給亮每言公炎託志忠雅當共贊王業密表後主云)
(臣若不幸後事宜以付琬亮卒累官尚書令封安陽亭侯時亮初喪遠近危悚琬舉止如常衆望漸)
(服延熙初詔琬屯軍漢中又命開府加大司馬九年卒諡曰恭)︹魏︺桓階(長沙人祖超歷典州)
(郡父勝尚書皆有名南方階仕郡功曹太守孫堅舉階孝廉除尚書郎父喪還鄉里會堅擊劉表戰)
(死階冒難詣表乞堅喪表義而與之久之辟為從事祭酒欲妻以妻妹蔡氏階自陳已結婚拒而不)
(受因辭疾告退魏太祖定荆州辟為丞相掾主簿遷趙郡太守魏國初建為虎賁中郎將侍中時太)
(子未定而臨菑侯植有寵階數陳文帝德優齒長宜為儲副公規密諫前後懇至遷尚書典選舉文)
(帝踐阼遷尚書令封高鄉亭侯卒諡曰貞子嘉尚公主死王事孫陵有名於晉官至滎陽太守)︹吳︺
桓彝(階弟仕吳為尚書孫琳議廢其主亮彝不肯署名琳怒殺之)︹晉︺虞悝(長沙人與)
(弟望並有士操少仕州郡兄弟更為治中别駕譙王氶臨州會王敦作逆氶乃命悝為長史望為司)
(馬督護諸軍湘東大守鄭澹王敦姊夫也不順氶旨遣望討之望率衆一旅直入郡斬澹以徇及魏)
(乂來攻望力戰死城破悝復為乂所害敦平贈悝襄陽太守望滎陽太守)桓雄(長沙人少仕州)
(郡譙王氶為湘州刺史命為主簿王敦之逆氶為敦將魏乂所執佐吏奔散雄與西曹韓階從事武)
(延並毁服為僮豎隨氶向武昌乂見雄姿貌知非凡人因害之)韓階(長沙人性廉謹篤慎為閭)
(里所敬愛刺史譙王氶辟為儀曹祭酒轉西曹書佐及氶為魏乂所執送武昌階與武延等同心隨)
(從在氶左右桓雄被害之後二人執志愈固及氶遇禍階延親營殯殮送柩還都朝夕哭奠葬畢乃)
(還)鄧騫(長沙人少有志氣為鄉鄰所重刺史譙王氶命為主簿使說甘車卓畱為參軍以母)
(老辭騫節操忠信庾亮稱為長者歷武陵始興太守遷大司農卒於官)鄧粲(騫子少以高潔)
(著名不應州郡辟命荆州刺史桓沖卑詞厚禮請粲為别駕粲嘉其好賢乃起應召後患足疾求去)
(不聽令卧視事以病篤乞骸骨許之粲以父騫有忠信言而世無知者乃著元明紀十篇行於世)
易雄(瀏陽人仕郡為主簿張昌之亂執太守萬嗣將殺之雄與賊爭論曲直賊怒叱使牽雄斬)
(之雄趨出自若賊乃舍之由是知名舉孝廉為州主簿後為春陵令刺史譙王氶拒王敦雄承符馳)
(檄募衆千人敦遣魏乂李恒攻之力屈城陷遇害)王矩(長沙人父毅廣州刺史甚得南越之)
(情矩初為南平太守豫討陳恢有功遷廣州刺史)︹南北朝︺︹齊︺孫普濟(長沙人居)
(喪未葬鄰家火延及舍普濟號慟伏棺上以身蔽火鄰人往救已悶絶累日方蘇)︹陳︺歐陽
頠(長沙人公正有匡濟才歷官鎮南將軍廣州刺史進號征南將軍陽山郡公時頠弟盛為交州)
(刺史次弟邃為衡州刺史合門顯貴名振南土天嘉四年卒諡曰穆子紇)︹唐︺歐陽詢(紇子)
(敏悟絶人博貫經史高祖微時數與遊旣卽位累擢給事中詢初倣王羲之書後險勁過之貞觀初)
(歷太子率更令宏文館學士封渤海男卒年八十五)歐陽通(詢子儀鳳中累遷中書舍人居)
(母喪詔奪哀入朝徒跣非公事不語還家輙號慟居廬四年不釋服冬月家人以氊絮潛置席下通)
(覺卽撤去天授初轉司禮卿判納言事輔政月餘會張嘉福請以武承嗣爲太子通與岑長倩等固)
(爭忤諸武意下獄死神龍初追復官爵)戴簡(長沙人以文行累爲連帥所賓禮貢之澤宫而)
(志不願仕好孔氏書帝及莊老莫不總覽嘗有堂因東城爲池環之九里遊覽之勝於是爲最柳宗)
(元作記)楊祥(醴陵人太平節度使漢公之裔因避地遷於此事親孝親亡哀毁泣盡繼以血)
(廬墓終身有白芝白兔白烏之瑞事聞於朝詔植坊墓道以表之)劉蛻(長沙人咸通進士爲)
(左拾遺與起居郎張雲疏論右拾遺令狐滈貶山陽令垂老瘞文爲塚刻石爲銘)王璘(長沙)
(人詞富學贍應日試萬言科請十書吏皆給筆札口授十書吏手不停札未亭午已就七千言時路)
(巖當軸召之璘不往巖怒亟罷萬言科後放浪山水聞隱於詩)︹五代︺︹漢︺劉昌嗣(湘鄉)
(人漢時為磁相二州刺史隱帝遇害昌嗣避地衡山馬氏招以賓禮不赴周行逢逼以偽禄昌嗣曰)
(我嘗致身漢氏縱不能為夷齊獨不可效梅福乎遂改姓范號愚叟躬耕饘粥自給)︹楚︺王仝
(湘鄕人仕馬氏為上軍指揮使嘗與梅山&KR0889;戰勝逐北孤軍無援力戰而死里人感其忠義為之立)
(廟)徐仲雅(自關中遷居長沙為馬氏十八學士之一累諫馬希範不用周行逢累欲用之)
(仲雅不屈)廖偃(長沙人父光圖馬氏十八學士之首馬希萼之廢也偃與彭師暠據衡山奉之)
(請命南唐南唐以為道州刺史死於王逵之難)︹宋︺蒙延永(長沙人五代末知賓州宋初以)
(捍賊死節子少連補左班殿直以邕州功加殿前承旨)李耕(潭州人聚居至七百餘口累數)
(十百年真宗時旌表蠲其課調)孫景修(長沙人少孤受教於母咸平中舉進士官至太常少)
(卿老而念母之心不忘撰賢母錄又集古今家誡四十九人蘇軾為之序)畢田(長沙人博學工)
(詩真宗朝以吏部郎兼侍講一日居經筵値天寒奏蠲臨湘七郡科調里人德之)周式(湘陰)
(人以行義著為嶽麓書院山長大中祥符閒召拜國子主簿詔畱講諸王宫式固謝還山教授)丁
雋(醴陵人習春秋時稱丁三傳兄弟十七人義聚三百口五世同居家無閒言大中祥符中詔旌)
(其門曰義和坊)彭介(湘陰人天禧進士歷官柳州刺史有廉聲)劉琦(長沙人生二歲母陷)
(於兵及長請於父往求母徧歷河南北淮東西數歲後得於貴池迎以歸養十五年父沒又三年母)
(沒終喪蔬食有司以聞表其門曰孝義)狄棐(長沙人舉進士知廣州代還不以南海物自隨)
(人稱其廉拜右諫議大夫龍圖閣學士歷知陜鄭州河中河南府棐在河中時有中貴過郡言將援)
(棐於上前棐答以他語退謂所親曰我湘潭一寒士今官侍從可以老而自汚耶其為政愷悌不為)
(表襮死之日家無餘貲)狄栗(棐弟嘗知榖城縣民多豪猾以法繩之歲饑米貴發常平倉以)
(賑有司劾其擅帝原之歷官大理寺丞歐陽修稱為廉吏志其墓)胥偃(長沙人少力學舉進)
(士累遷工部郎中入翰林為學士權知開封府忻州地震偃上言宜選將練師以防邊塞未幾卒偃)
(未仕時家有良田數十頃旣貴悉以予族人嘗與謝絳受詔試中書吏大臣有以簡授偃者偃不發)
(視亟焚之歐陽修始見偃愛其文召至門下妻以女子元衡有學行為尚書都官員外郎)狄遵
度(棐子少穎悟篤志於學以父任為襄縣主簿居數月棄去好為古文著春秋雜說多所發明有)
(集十二卷弟遵禮試秘書省知蘄縣有能聲陟駕部郎黃庭堅志其墓)董南美(湘鄉人隱)
(居漣水極為蘇黃所重)鄧忠臣(湘陰人居玉池山學者稱玉池先生神宗時進士累官考)
(功郎中入元祐黨籍卒贈祕閣修撰弟孝臣宣和間累辟不起)彭天益(攸縣人元祐中鄉薦)
(後為太學博士以議論不合出為湖南提舉大觀初上封事力言權姦誤國年五十致仕居司空山)
(翛然有物外意所著有瑞麟集)鄧淵(湘陰人登崇寕三年第初仕酈延經略使入奏邊機徽宗)
(嘉其敏練除國子丞遷虞部員外郎大觀初値星變求言淵上封事言多剴初蔡京惡之左遷監酒)
(税知懷州)畢贊(長沙人仕郡為引贊吏性至孝父母皆年八十餘轉運使表其事詔贊解職終)
(養)譚世勣(長沙人元符進士教授郴州時王氏學盛行世勣雅不喜卻其書不觀又中詞)
(學兼茂科除祕書省正字時蔡京子攸領書局同舍郎多翕附以取貴仕世勣泊如也六年不遷蔡)
(京罷為司門員外郎稍遷吏部京再相復罷久之還吏部擢中書舍人以謹命令惜名器廣言路吝)
(賜予正上供省浮費六事言於上為當路所嫉徽宗禪位請釋奠先聖不當以王安石配再扈車駕)
(至金帥帳以十害說其用事者言講和之利詞意忠激金人聳聽張邦昌僣國稱疾不起以憂卒建)
(炎初贈端明殿學士諡端潔從父申政和進士官王府贊讀張邦昌以為屯田郎中力辭不起紹興)
(四年知筠州以歲饑請緩征忤監司降秩遂致仕歸民祠祀之)丁仁(醴陵人登進士第累遷淮)
(蜀制幕及高沙之變仁諭以順逆降之知無為軍依城築堰郡人感德名曰丁公堰)王以凝
(湘潭人父長孺守靖州因言事落職以凝在太學抗章申冤尋佐鼎澧帥幕靖康之難以凝走鼎州)
(乞師躬率入援解太原圍建炎元年以宣撫參謀制置襄鄧招諭桑仲等以老乞歸養母)孫方
武(長沙人爲州學正金人入城方武率居民連日巷戰金人四面縱火方武挺身罵不絶口死之)
(後祠於學)袁顯(益陽人勇敢過人建炎聞湘寇楊幺猖獗顯團鄉兵以捍力盡爲賊所得賊欲)
(用之顯罵賊不屈赴鼎鑊死)謝淳(瀏陽人建炎三年潰兵杜彥自袁州入瀏陽害潭州通判)
(孟彥卿添差通判趙民彥以民兵赴之淳以才勇衆推之率民兵爲前鋒助民彥戰淳手殺十數人)
(力屈被執事聞贈成忠郎官其子睎古)丁公膺(醴陵人紹郵尉金兵興初爲高至力戰死)
(之朝廷嘉其忠官其子倚終衡山令弟公億與兄公萬當靖康時避難於鄉賊得公萬縛之將就炮)
(烙公億願以身代賊義而釋之一家獲全)王玠(善化人蘄黃鎮撫使孔彦舟叛玠開陳百端不)
(聽玠罵曰恨不斬汝萬段彥舟怒并玠家屬沉之龍眼磯)盧元亮(安化人居資江濱積學能)
(文操行純固兄弟九人元亮居長盡以產業分給諸弟已纖毫無所取)王南美(安化人隱)
(伊溪之桂巖博治經史尤邃於易執經問難者不遠數百里而至置義莊以養族屬之孤貧者其所)
(居有鈞月樓耕雲堂)謝英(寕鄉人隱居教授著書自娛孝宗時累辟不就所著有志伊錄)湯
璹(瀏陽人淳熙進士上疏言初召朱熹爲侍講官四方仰望啟沃之益曾未踰時輙聽其去必駭)
(物論宜追召熹還仍授講職疏上不報由是寖忤權相意而璹之直聲亦大聞於時歷禮部駕部郎)
(中出知常州入爲大理寺卿進直徽猷閣卒璹負直槩與韓侂胄陳自強不合故起復制詞有清風)
(峻節之語然屢爲奸黨中傷生平奉祠閒居之日多於敭歷)劉子駒(長沙人多聞彊記清)
(貧苦節乾道中朱子與張栻謁之時子駒已老尚能談說往事衮衮不休氣貌醇古自然有前輩風)
(度子姪無欲無咎閉門安貧謹守家法)李作乂(瀏陽人淳熙閒官迪功郎與其子曰南擇)
(縣南建遺經閣藏書萬卷朱子反張栻賦詩美之孫之傳能守其業三世以學行稱)吳獵(醴陵)
(人登進士第光宗以疾久不覲重華宫獵上疏詞甚切又白宰相畱正乞召朱熹楊萬里慶元初除)
(監察御史會偽學禁興獵又上疏諫尋劾罷久之除戶部員外郎總領湖廣江西京西財賦獵計金)
(人懲紹興未年之敗今其來必出荆襄踰湖乃輸湖南米於襄陽五十萬石又以湖北漕司和糴米)
(三十萬石分輸荆郢安信四郡蓄銀帛百萬計以備進討拔董逵孟宗政柴發等分列要郡後皆為)
(名將除祕書少監首陳邊事旋以四川安撫制置使兼知成都府嘉定六年召還卒家無餘貲蜀人)
(思其政畫像祀之獵初從張栻學乾道初朱子會栻於潭獵又親炙湖湘之學一出於正獵實表率)
(之卒諡文定)瞿景鴻(潭州人五世同居詔旌其門)鄭應龍(長沙人慶元中進士)
(調潭州功曹掾有兵士盜帥金下獄株連數人皆坐流應龍力爭帥意未解應龍曰若使罪及無辜)
(有去官而已帥歎曰其人若不勝衣乃能直如此)楊大異(醴陵人從胡宏受春秋嘉定中)
(登進士授衡陽簿調龍泉尉皆有惠政移安遠尉除四川制置司參議官元兵入成都大異巷戰身)
(被數創死越宿復甦部曲負以逃擢大理寺丞平反冤獄者七召對極言時政得失理宗曰是四川)
(死節更生楊大異耶論事剴切有用之才也進直祕閣提點廣東刑獄廣海幅員數千里道不拾遺)
(報政爲最年未六十卽乞致仕除祕書修撰提舉崇禧觀歸田里居醴陵鄉與民居無異學者從之)
(講肄相與發明經旨條析理學食祠禄者二十四年卒年八十二)彪虎臣(湘鄉人嘗從胡)
(安國父子遊講明正學不事進取子居正受業張栻之門充嶽麓書院山長人稱爲彪夫子)劉
宗源(茶陵人以義兵破郴寇李全黨二十餘萬淳熙中於北湖塘戰死自持其首跨馬仗劎還)
(至其家馬嘶三聲而仆詔贈保義郎祠祀)王容(湘鄉人淳熙閒登進士第一累官禮部侍郎卒)
(贈銀青光錄大夫登第有詩云名實兩言雖樸語始終一節悉真誠)龔輿(湘陰人乾道進士從)
(朱子遊爲湘東檢法按郡不受餽遺官終福建運幹)易祓(寕鄉人淳熙進士第一歷官禮部尚)
(書著有周禮周易總義禹貢疆理記易學舉隅周禮釋疑漢南北軍制等書寶慶三年封寕陽縣男)
黎貴臣(醴陵人性淳確從朱子遊一時士類多宗之)鍾震(湘潭人師事朱子築主一)
(書院以講學真德秀帥潭延典郡教稱爲主一先生端平初詔授侍讀)周奭(湘鄉人張栻講)
(學潭州奭受業於門稱高弟嘉定閒真德秀帥潭命縣令徐質夫作漣溪書院以奭主教事馬)胡
顯(湘潭人勇力絶人其母趙方女弟也方在襄陽每出兵必使顯及其子葵各領精兵分道赴戰)
(摧堅陷陣前無勁敵累官檢校太尉弟穎亦嘗從舅氏趙范討李全紹定五年登進士第歷浙西提)
(點刑獄移湖南兼提舉嘗平毁淫祠數千區以正風俗衡州有靈祠吏民素所畏事穎撤之遷廣東)
(經略安撫使移節廣西尋遷荆湖總領財賦穎臨政善斷不畏強禦咸淳閒卒)歐海(茶陵人師)
(事楊萬里淳熙五年授零陵令作勸農十詩真德秀稱爲循良之遺)皮龍榮(醴陵人淳祐進)
(士除祕書郎擢著作郎入對因及真德秀崔與之之廉願陛下崇奬之以風天下遷吏部員外郎兼)
(直講入對言忠王之學願陛下身教之於内帝皆嘉納景定二年拜參知政事咸淳元年免帝偶問)
(龍榮安在賈似道恐其召用劾徙衡州居住未至而沒龍榮少有志略精於春秋有文集三十卷)
楊霆(大異子少有遠志以世澤補將仕郎辟荆湖制置司幹官呂文德爲帥密薦諸朝除通判)
(江陵府德祐初起湖南安撫司參議與李芾協力戰守出奇應變帥府機務芾一以委之城破霆及)
(妻妾皆死)顏應焱(茶陵人第進士潭帥李芾薦為湖南安撫節度判官德祐中元兵圍潭州)
(城將陷應焱謂芾曰事勢至此奈何芾曰吾分甘死諸君自為計旣而芾舉家以火自焚應焱亦赴)
(火死)尹穀(長沙人性剛直壯厲第進士調常德推官知崇陽縣所至廉正有聲丁内艱家居教)
(授不改儒業潭城受兵帥臣李芾禮以為參謀共畫備禦策三月援兵不至穀知城危與妻子訣召)
(弟岳秀使出以存尹氏祀乃積薪扄戶朝服望闕拜已先取歷官誥身焚之卽縱火自焚鄰家救之)
(火熾不可前但於烈焰中遙見穀正冠端笏危坐闔門少長皆死焉)譚端伯(茶陵人平生以)
(忠義自許文天祥舉贛兵勤王端伯亦起兵應之後為元兵所獲不屈而死)王夢應(攸縣)
(人咸淳進士廬陵尉臨安失守夢應率同邑吳希奭陳子全起兵勤王馳疏奏聞又遣使通桂帥遂)
(復袁州旣而兵敗夢應奔永新卒)胡復三(湘鄕人理宗時領鄉薦德祐乙亥挈家避元兵)
(於上符山為遊騎所執降之不可遂遇害)劉榮叔(湘潭人起兵於貞女山拒元兵潰舉家飲)
(藥死惟遣二子竄匿以全宗祀)陳仁子(茶陵人宋末膺薦舉不仕於元博學好古輯文選補)
(遺四十卷營别墅於東山市人因呼為東山陳氏同時有王顯謨者亦抗節隱鶩山)丁開(長沙)
(人負氣敢言安撫向士璧被問開獨詣闕上疏具陳士璧功大軍府小費不宜推究書奏羈管揚州)
︹元︺張康(湘潭人早孤力學旁通術數宋亡隱衡山至元中世祖召授著作佐郎禮遇殊厚帝)
(欲征日本命康以太乙推之康奏曰南國甫定民力未蘇且今年大乙無算舉兵不利帝嘗賜太史)
(院錢分千貫以與康不受衆服其廉遷祕書監丞)謝一魯(瀏陽人至元進士嘗為石林書)
(院山長賊陷潭州一魯奉親匿巖谷中官兵復郡邑亡者稍歸乃遷理故業俄而賊復至生縛一魯)
(一魯罵賊甚厲舉家咸遇害)劉履泰(益陽人博通經史仁宗時詔授慶州書院山長仕至)
(靖州通道令)歐陽原功(瀏陽人八歲能日記數千言及長經史百家靡不研究伊洛諸)
(儒源委尤為淹貫延祐中登第原功性度雍容處已儉約為政廉平歷官四十餘年三任成均兩為)
(祭酒六入翰林三拜承旨修實錄大典遼金宋三史屢主文衡兩知貢舉凡宗廟朝廷文冊制誥多)
(出其手海内名山大川釋老之宫王公貴人墓隧之碑得其文詞以為榮卒年八十五封楚國公諡)
(曰文有圭齋集數百卷)周鏜(瀏陽人泰定進士授衡陽縣丞再調大冶縣尹治行為諸縣最)
(擢翰林院國史編修官遷四川儒學提舉使道還家盜起湖南北郡縣皆陷瀏陽無城守盜至鏜告)
(其兄弟使遠引自謂我受國恩當死母為相累也賊至得鏜欲推以為主鏜怒目厲聲大罵賊知其)
(不可屈乃殺之)陳泰(茶陵人舉於鄉官龍泉簿以詩名有所安遺集)劉畊孫(茶陵人至)
(順中歷建德徽州瑞州三路推官所至有政績至正十二年蘄黃賊攻破湖南畊孫傾家貲募義丁)
(以援茶陵賊至輙卻故茶陵久不失守十五年轉寕國路推官會長鎗鎻南班等來侵境畊孫率兵)
(乘城固守援絶城陷與弟燾孫長子碩皆殉節)李祁(茶陵人元統進士累官浙江儒學副提舉)
(元將亡隱居永新山明初徵聘不起所著有雲陽集)︹明︺陳凝(茶陵人元末從軍至金陵代諸)
(將言事太祖異之歷中書省參議出知廣德州歲大旱奏免租從之遷兵部尚書浙江行省參政復)
(召為御史中丞以嚴見憚人比汲長孺云)陳南賓(名光𥙿以字行茶陵人元末官全州學政)
(洪武二年除無棣縣丞轉膠州同知所至以教化為先十八年拜國子助教入見上命講洪範九疇)
(辨晰甚詳教國士尤善訓迪窮日無惰容擢蜀府長史蜀王好學禮士南賓隨事規諫王益敬禮之)
(年八十卒作詩清勁有法蜀人至今傳誦之)賀興隆(安化人元至正閒率民兵保障鄉閭)
(陳友諒兵起授興隆參軍後歸太祖仍予故官隨徐達取辰州又隨胡海克寶慶路獲元元帥唐隆)
(卽授寶慶指揮同知會邵陽賊周文貴等侵境率兵與戰衝其前鋒援兵不至死之贈湖廣行省參)
(知政事)黃英(醴陵人元末授修武校尉率孤軍克復武昌取糧安慶以衆歸附太祖充先鋒)
(守江陰從大軍討樅陽卒於陣追封江夏縣男)劉三吾(名如孫以字行茶陵人仕元為廣西)
(副提舉洪武十八年始召為左贊善遷翰林學士年七十三矣三吾博覽善記應對詳敏屢承顧問)
(御製書成多使為序時編輯故典及禮制等書皆所鑒定賜賚寵渥永樂初卒)彭友信(攸縣)
(人洪武初廷試至京遇上微行見虹霓口占詩命友信續之信不知是帝應聲成詩上大悦明晨召)
(對上曰此秀才有學有行命為北平布政使)夏原吉(湘陰人洪武舉人官戶部主事太祖)
(器之擢本部右侍郎建文初遷福建採訪使成祖即位進左侍郎拜尚書尋命治水蘇松著勞績後)
(以議北征忤上意繫獄仁宗立復官加太子少保兼太子太傅宣宗立原吉與蹇義三楊同心輔政)
(中外以安宣德中命解部事入閣預機務卒贈太師諡忠靖原吉清端寬厚歷事五朝未嘗有過為)
(時名臣子瑄敏悟喜讀書原吉卒拜尚寶丞屢陳邊事終南京太常寺少卿瑄子崇文有文學成化)
(進士歷右通政論事慷慨多見采行)周幹(瀏陽人洪武中以貢生授江西布政司照磨廉慎有)
(為累擢御史永樂中歷江西右布政使有惠政瀏陽初開鐵冶鍊造官鐵解京鐵不堪用而解難足)
(額幹建言免之)易先(湘陰人永樂中由國子生授交阯諒山知府有善政歲滿當遷士民相率)
(乞畱命晉二秩還任宣德中黎利反陷交阯攻破其城先佩印自縊妻孥十八口同日死諡忠節復)
(其家)張武(瀏陽人豁達有勇力稍涉書史為燕山護衛百戶從成祖起兵累功封成陽侯卒贈)
(潞國公諡忠毅)王偉(攸縣人隨父戍宣府年十二仁宗北巡獻安邊頌正統閒舉進士改翰林)
(授戶部主事英宗北狩偉糾集士民守廣平有功遷兵部職方郎時文移填委偉援筆立就少保于)
(謙專任之擢兵部右侍郎視邊有小田兒本中國人陰為邊患偉與謙謀以計賺至陽和城伏勇士)
(於道殺之自是邊境肅然天順初為石亨族歸尋召復原官五年以病歸)張驥(安化人永樂舉)
(人入國學宣德初授御史出按江西慮囚福建平反及千人陞大理少卿廵撫山東設法賑饑全活)
(甚衆又奏罷撫民官百姓便之調浙江巡撫擊斬礦賊蘇牙等招降賊首陳鑑胡所至咸有建樹景)
(泰初召還卒於道)李鑑(安化人正統進士博學工詩歷官惠州知府政事精敏所著有慎庵)
(集)唐震(醴陵人正統進士歷官戶部侍郎兩署尚書事公勤廉慎參議四川督建昌邊餉修)
(城建堡政績最著有土官爭地殺人暮夜以金賂震震卻之捕置於法以參政歸越嶲民立祠祀之)
羅琥(茶陵人正統中通判南陽積粟麥二十萬石撫流民萬餘戶築封邱隄八十餘里改衢州)
(以捕寇功進侍郎子鑑宏治進士授戶科給事歷廣東參議四川布政有能績以忤劉瑾落職瑾敗)
(起巡撫尋致仕)李東陽(茶陵人以戍籍隸京師四歲能書大字景帝召見賜楮筆果鈔中天)
(順進士入翰林累遷禮部侍郎文淵閣大學士預機務多所匡正受顧命輔翼武宗所疏論皆治忽)
(大計巳而慶藩叛霸州賊起悉如東陽言卒賴其畫討定之劉瑾用事一時善類賴以保全者甚多)
(瑾誅加特進後以議調邊軍入衛陳十不便狀不聽遂累疏乞休東陽文章典麗樂府有漢魏風卒)
(贈太師諡曰文正)黃寶(長沙人成化進士歷吏部郎典選事公慎廉明歷官大常卿擢都御)
(史巡撫陜西時潼關大饑城堡多圯寶肅紀律清壁壘儲饋餉遠烽燧秦地以安以忤劉瑾罷歸瑾)
(誅復起巡撫山東移疾歸有東岡集)劉憲(益陽人成化進士拜監察御史歷遷都御史巡撫寕)
(夏値北邊有警憲募土兵禦之捷聞賜金帛有差後忤劉瑾遠繫詔獄卒)羅安(益陽人成化進)
(士授戶部主事使兩廣以清幹名中貴不能干為山東僉事舉屯政毁淫祠轉四川副使苗蠻兇虐)
(懼罪以金賂安安卻而誅之改貴州參政普安兵起督餉有功)邵敏(湘陰人成化進士官戶部)
(主事母喪廬墓一夕虎至忽數鹿逐之去旁產芝數本人謂孝感所致事聞詔旌其門)徐廷
用(醴陵人宏治進士任戶部主事督收諸倉場芻税剗剔姦弊人莫敢干以私宣大用兵以廷用)
(理軍餉區畫有方陞郎中)楊志學(長沙人宏治進士歷官都御史廵撫大同邊卒桀驁帥弗)
(能戢志學諭以至誠恩威兼濟一軍帖然擢戶部侍郎晉尚書扈世廟巡幸興都乘閒奏免貧民租)
(税卒贈太子太保諡康惠)蘇純(湘陰人宏治中舉人事父母及繼祖母盡孝先後居喪不入内)
(寢者七載葬母百事躬親中寒疾卒正德中旌表)孫泰(醴陵人宏治舉人知銅梁縣多惠政)
(鄰邑詞訟咸質成焉持身清苦在任十年惟一僕自隨拜監察御史)賀憲(益陽人宏治舉人知)
(四川灌縣致仕事父母盡孝生事祭葬動循古禮年九十語及輙淚下弟被溺求尸弗得哭江上再)
(晝夜聲不息尸為湧出張孚敬秉國招之不起)易舒誥(攸縣人宏治進士授檢討劉瑾擅權)
(人爭趨附舒誥獨不屈改南京戶部主事瑾入翰林以親老乞歸杜門郤掃家居十四年敗復卒)
龍誥(攸縣人正德進士知臨川縣時東鄉多盜久不能平誥詣賊壘諭降之遷戶部主事歷郎)
(中督賦江西疏免逋累出守廬州歲饑出賑疏罷馬價茶牙諸税酌常平濟糶諸法著為令累遷廣)
(西參政以病歸)張治(茶陵人正德會試第一選庶吉士授編修嘉靖時歷兩京吏部侍郎南京)
(吏部尚書持身方正銳然以辨邪正為已任累進禮部尚書文淵閣大學士進太子太保治博學有)
(文詞明習典故及秉政時嚴嵩專權悒悒不自得遂病卒諡文隱隆慶初改諡文毅)楊守謙
(志學子嘉靖進士歷都御史督保定軍務嘉靖十年都城被困守謙不候調發卽提兵入援晉兵部)
(侍郎督戰益急援兵未至守謙欲堅壁以待中貴嫉其功謗爲逗遛下獄論死時論惜之隆慶初贈)
(尚書諡慤愍)魏煥(長沙人嘉靖進士授嘉興府推官歷兵部員外郎擢四川僉事明習世務)
(畱心邊防所著有九邊圖考蜀東撫苗實錄)周之屏(湘潭人嘉靖進士歷官布政使初知)
(吉安有譁卒入府門僚吏散走之屏卽嚴鼓升堂語之曰若輩有所訴守能爲若白若爲亂則守不)
(懼死汝曹罪不貸矣卒皆釋戈拜一郡獲安)胡廷輔(瀏陽人嘉靖進士授戶部主事轉工)
(部員外郎嘗奏罷蘇杭監造歲費省數千金陞廣東南雄知府)羅尹凱(益陽人嘉靖舉人父)
(養二鶴父旣殁聞鶴唳則仰天大哭初令饒平政簡無私在官未嘗肉食饒人祀之遷鬱林知州清)
(操益勵歸槖蕭然)廖希顏(茶陵人嘉靖進士知高安縣陞工部主事扈駕承天尋遷郎中)
(擢山西提學講學河汾書院時寇氛甚熾御史檄令剿捕殱之進浙江按察使)陳葵生(茶陵)
(人賊寇嚴溪父其鼎被執索貲不獲將刃之葵生號泣入營請貸紿賊云歸父執我可得重賂賊信)
(而釋之及賂不至賊詰之葵生曰我貧安從得賂吾代父死耳賊怒殺之)周策(寕鄉人任貴縣)
(知縣盜劫永淳庫長吏思自脱以平民抵罪郡守以上亦幸得盜不復問策疑之出誣服劉紀等二)
(十四人於獄後賓州果得真盜人服其神)周采(策子嘉靖進士任禮科敷奏務持大體陞四川)
(布政雲南巡撫以清介聞假歸卒賜祭葬)鄧巍(瀏陽人嘉靖進士授溧水知縣入為御史疏劾)
(權貴拜杖直節凜然奉命巡邊嘗以單騎按行營伍歷鳳陽知府歲饑賑卹全活者數萬致仕歸年)
(八十五卒)李棠(長沙人嘉靖進士授禮部主事歷僉都御史宣大總督王崇古以諳達就撫條)
(封貢八事廷議紛紜獨棠極言當許帝從之巡撫南贛討平韶州山賊終南京吏部右侍郎仕宦三)
(十年不營生產以介潔稱天啟諡恭懿諳達舊作俺答今改初追正)洪懋德(湘鄉人萬)
(歷舉人為宿松令以清慎著事父至孝罷官歸授徒自給經營諸弟婚學周悉豐贍礦賊破湘鄉肆)
(掠入其家懋德整衣待之容色無變賊無所犯賊退人怪之懋德曰吾不見有賊賊固不吾害也)
劉宏化(長沙人萬歷進士歷刑科給事首糾輔臣附權貴内臣僭批答有直聲議移官紅丸)
(之案侃侃不阿會熊廷弼論死宏化力爭之坐受熊賄罷官崇禎初起兵科都給事累遷南大理寺)
(卿以疾歸)羅其綸(茶陵人萬歷舉人授太康教諭徵修熹宗實錄遷瓊州推官黎人騷動幾)
(二十年其綸單騎宣諭殱其渠入其地為水會所璽書褒奬讞嶺東北獄釋冤辟八十三人累擢郎)
(中年八十四卒笥篋蕭然僅有遺稿)李騰芳(湘潭人萬歷進士入内閣掌制誥以忤魏忠賢)
(削籍歸忠賢誅擢禮部侍郎召對條奏悉稱旨晉尚書卒贈太子太保)胡應台(瀏陽人萬)
(歷進士官兵科給事中轉吏科以直忤時相出為江西督學稱得人歷太僕卿巡撫應天振綱肅紀)
(執法不阿旋督兩廣威名益著召為南京刑部尚書以忤璫奪職崇禎初起南京兵部尚書疏乞終)
(養歸)羅喻義(益陽人萬歷進士天啟初官南京國子祭酒諸生陸萬齡等請為魏忠賢立祠)
(太學右喻義懲其倡率者三人乃止忠賢聞之大怒削籍崇禎中歷官禮部左侍郎充日講官撰尚)
(書講義於正文外旁及時事以違例革職卒謚文介)洪雲蒸(攸縣人萬歷進士累官嶺南道)
(副使崇禎六年粤寇張文斌等憑險四掠誘擒之平九連山題建連平州賜賚有差擢按察使七年)
(海寇劉香老圍海豐屢挫其衆香老懼乞撫雲蒸單騎按其壘賊畱之雲蒸陰檄閫將鄭芝龍進剿)
(兵至以雲蒸在不卽攻雲蒸方在賊船急揮手曰母以我為念滅此以報朝廷可也香老怒之沈屍)
(海中越五日浮屍沙口有鶴張翼覆之舟人特祀焉)黃洽中(善化人萬歷進士標格孤介初)
(知歸安縣有聲歷戶部郎知太原南安二府所至畏其清強在太原奏蠲地畝荒税二萬餘兩在南)
(安蠲木價五萬緡屢薦邊才不就家居杜門不出課諸子悉有文名)陶汝礪(寕鄉人早聘吳)
(氏將娶吳病瞽吳氏請絶婚汝礪曰旣盟而棄婦將安歸卒娶之親迎之日吳目復明後知泰順縣)
(以愷悌聞)王柱(長沙人為諸生時教授生徒動循禮法太守葛登知其名延為子師有同里被)
(誣人命者已抵罪柱力白其冤得釋絶口不言逾時其人始知願以身供役柱力辭之天啟中以貢)
(生授德安教諭遷知繁昌縣在官六載有清名水溢堤潰捐俸修築陞無為知州未赴卒民立祠祀)
(之)郭都賢(益陽人天啟進士授行人出為江西提學稱得士累遷都御史巡撫江西黜貪)
(墨奬循良風骨凜然人不敢犯凡關國計民生章疏反復待可乃己晉兵部侍郎)石萬程
(湘潭人天啟進士授戶部郎中出守徽州值魏忠賢榷黃山開採歲利以數萬計萬程力爭不得卽)
(掛冠去遂奪職崇禎閒起知常州遷温處兵備副使降海寇張宏銘等萬餘人以病乞休去)周
堪賡(寕鄉人天啟進士知永春縣調福清治行為八閩冠擢御史巡按真順等處持法平允多)
(所全活歷遷府尹時河工屢潰以工部侍郎兼副都御史往治數月功成省帑金三十萬上大嘉賚)
(假歸卒)陳來學(攸縣人天啟舉人臨藍賊破攸縣來學率家丁捍禦不克死之)婁琇
(湘陰人天啟舉人崇禎中知涇州李自成犯城琇招募義勇為拒守計邑人感其忠協力固守賊悉)
(衆攻之城陷被執慷慨就戮罵不絶口妻亦不屈被殺事聞贈太僕卿)楊會英(寕鄉人天)
(啟舉人歷國子學錄擢兵曹闖賊陷京師不屈死又同邑彭日浴獻賊脅授偽職不受死之有罵賊)
(詩十數首)馮一第(善化人天啟舉人以詩文名張獻忠陷長沙一第將乞師他方賊繫其母)
(兄以招之乃歸賊斷其兩手置營中一夕死母兄獲免從祀忠烈祠有史發二十卷又同邑吳愉崇)
(禎舉人從知府周二南禦賊被殺附祀二忠祠)廖國遴(長沙人崇禎進士授揚州推官時内)
(官楊顯名奉使作威國遴糾其專擅調保定修城賑濟備嘗勞瘁擢戶科給事中上守邊諸策後同)
(鄉熊開元劾周延儒忌者謂疏出國遴手以他事下詔獄尋釋歸)謝肇元(湘潭人天啟進)
(士知嘉定州請裁溢額税著祥刑息訟錄轉戶部郎累遷按察使鎮潁夀時獻賊蹂躪城邑肇元躬)
(擐甲横戈冒矢石賊多授首境内獲安以勞卒贈大僕寺卿)蕭偉(長沙人崇禎中武舉授王)
(會都司峒蠻為寇偉單騎深入陷蠻死之姪鍵武學生亦以勇力著獻賊陷郡不屈死)彭友
元(益陽人崇禎中母病篤友元痛哭呼天剖胸割肝一片烹以進母母食而愈欠之餘肝迸出如)
(癅見者泣下)洪法臣(攸縣人崇禎中拔貢叛將張克成縱掠法臣責以忠義指陳利害被)
(執罵不絶口死之又同邑王景熙為總兵鎮武岡亦抗節死本朝乾隆四十一年俱賜諡)
(烈愍)龍孔蒸(湘鄉人崇禎舉人流寇破長沙授偽職誓死不屈尋扶母避寇山中已奮躍上)
(峻坂顧老母在坂下援之遂遇害)吳從明(湘陰人崇禎舉人知遵義縣多惠政擢蘇州同)
(知督運為闖賊所得死之本朝乾隆四十一年賜入忠義祠)陶顯位(寕鄉人年)
(十大讀易有疑聞豐城李氏家傳易學遂裹糧往受業三年學成始歸後任桃源訓導又嘗攝縣篆)
(有暮夜投金者卻不受旣歸後以易學授里中年近八十嗜學不衰著有周易學旨)李有斐
(善化諸生左兵抄掠挈家潛山中為所執身被數創夜忍痛負母走母渴取血飲之復被執索金不)
(獲乃殺之)唐韻(湘潭諸生張獻忠陷城與父鶴翔母錢氏俱被執賊殺錢韻拊屍慟哭求死賊)
(憐而釋之韻終抱屍不去泣血數日死母旁本朝乾隆四十一年賜入忠義祠)黃鳳
德(湘陰人張獻忠陷長沙知縣楊開退保白鶴山為恢復計鳳德左右擁衞佐召募賊怒先捕開)
(并家屬十七人沈於河乃磔鳳德并戮其妻同時死難者諸生譚景悦蕭贊黃文炳黃甲甲之子先)
(炳譚孔昭一年俱本朝乾隆四十賜入忠義祠)周敏中(益陽人知清流縣張獻忠)
(破城為賊所執敏中不屈索冠帶賊弗與敏中厲聲罵賊死之本朝乾隆四十一年賜諡)
(節愍又同邑鍾鳴謙吉藩内使呂公還並殉獻賊之難本朝乾隆四十一年賜入忠義祠)
易應達(益陽諸生獻賊之亂舉家避山中父咸凝被執應達挺身求代因遇害父得不死又)
(諸生温崑來潘若洙及弟若鴻俱死難本朝乾隆四十一年俱賜入忠義祠)文昌
拱(醴陵人性孝友喜讀書為賊所執詞氣慷慨抗節而死本朝乾隆四十一年賜入忠)
(義祠)譚思敬(湘潭人與子清遠俱以義勇聞張獻忠陷湘潭大掠村落思敬父子力戰潰圍)
(去後被執為賊所磔本朝乾隆四十一年賜入忠義祠)謝承任(茶陵人襲指揮)
(使崇禎末調貴陽粤寇萬餘蹂躪猖獗令委城去承任督羸卒誓守城陷被執罵不絶口遂遇害事)
(聞勅建廟祀之四十一年本朝乾隆賜諡烈愍)胡湛(攸縣人三中武舉官把總崇禎)
(末臨藍賊犯攸湛率鄉勇力戰死賊亦潰遁不敢逼詔贈官本朝乾隆四十一年賜入忠)
(義祠)張孟(寕鄉人儒家子以貧傭書於孝廉楊某家獻賊至楊被執孟於萬軍中突呼而前求)
(代死賊為感動遂得釋)
︹本朝︺胡爾愷(長沙人明進士洪承疇薦為吏科給事中在職一年章數十上其言湖南凋敝)
(尤切歷禮部左侍郎遺疏猶陳平催徵禁營造抑侵漁革夫轎四事)趙開心(長沙人由進士)
(任御史歷官工部尚書兼督倉埸居官有鯁直聲)陳六禮(攸縣諸生順治三年有山賊之)
(警六禮率鄉勇禦之被執罵賊死妻朱氏亦自縊詔旌其門)尹惟日(茶陵人順治進)
(士知和平縣才識敏練九連山寇猖獗四省會剿不克惟日單騎深入招降之請設官駐守岑岡以)
(安反側以勞瘁卒官民祀之王守仁祠)張愫(湘陰人張獻忠之亂愫甫十齡扶其祖奔城賊)
(欲殺其祖愫以身翼蔽連受數刃賊義而舍之父殁廬墓三年詔旌之)温世儒(益陽)
(人父崑來死獻賊之難世儒甫六歲哀毁過人康熙十一年舉於鄕吳逆搆亂徵世儒逃避不辱)
陳鵬年(湘潭人康熙進士初知西安縣復流民雪冤婦旋守江寕革重耗去關蠧後守蘇州)
(攝藩篆平糶濬河鋤兇理枉雖疊遭吏議而聖眷愈優以修書總裁臨視河道値武陟馬營)
(口決兼漕渠淺淤鵬年躬親相度請於馬營上流及王家溝官莊峪諸處各閒引河以殺水勢壩埽)
(旋合旋潰官民悉力竟告成功實授總河以勞卒於官諭賜祭葬諡恪勤祀賢良祠)王
之鈇(湘陰諸生積學篤行舉動必依禮法授徒玉笥山先課以小學近思錄始及五經百家子)
(史一時遊其門者皆彬彬可觀)易貞言(湘鄉人天性純和父卒廬墓三年事母盡色養終身)
(不懈著周易講義家訓等書康熙五十一年旌)王文清(寕鄉人雍正進士官宗人府主)
(事篤實淳厚年九十餘猶嗜書不倦與修三禮義疏著考古源流數百卷卒祀鄉賢祠)張璨
(湘潭舉人官無錫令以清潔休養為治不數月丁内艱邑人哭送雍正甲辰特旨赴京)
(賜御府物授河閒知府未幾授副使道銜未行改長蘆運使璨繪災民圖以奏上動色咨)
(嗟旋擢大理寺少卿璨工古文詞書法嘗自題其小齋曰相在室)王岱(湘潭人官順天府教)
(授博涉羣籍卓犖自負好金石圖書之屬放遊山水所至與賢豪交著有了葊集)李文炤
(善化舉人生而穎悟年十歲隨父遊學宫卽慨然有志聖賢之學凡六經傳注程朱緒言以及天文)
(地理離騷參同契諸書無不推究精詳主講嶽麓書院謹守朱子教人之法一時從遊之士甚衆著)
(有周易本義拾遺周禮集傳春秋集傳近思錄集解通書解拾遺西銘解拾遺正蒙集解家禮拾遺)
(恒齋全集乾隆三年賜入鄉賢祠)郭焌(善化人舉鄉試第一乾隆閒薦舉學行累官國)
(子監助教為人孝友工詩古文著有羅洋草)陳之駓(攸縣人貢生穎博絶倫才名震一時)
陶排七(安化人事父至孝父病狂投身資江中排七急援之遂同溺死時年甫十四也後尋)
(得其屍猶兩手持父臂弗脱)羅源漢(長沙人乾隆進士官至工部尚書敡歷五十餘年寅)
(清端恪工書翰得米南宮筆法一時推重)羅典(湘潭人乾隆進士官至鴻臚寺少卿督學四川)
(進諸生勗以敦品力學士習文風為之一振主講嶽麓書院二十餘年出其門者皆知以學行自重)
(特旨紀錄年九十餘重赴鹿鳴著有五經管見數百卷)陶之典(寕鄉人由拔貢生考)
(授中書父殁廬墓三年未嘗見齒著有冠松巖全集嶽麓志陶瓶子史錄)彭思眷(茶陵人父)
(彥病篤籲天願減已算延親壽夢神許延三紀果符其數母殁廬墓有負債將鬻妻以償者適妻暴)
(病窘欲自溺思春為代償之問姓名不以告子維新官兵部尚書時思眷年踰八十猶能燈下作小)
(楷)陶士僙(寕鄉舉人初官崇仁令屢雪冤獄有神明稱値水災不俟報開倉發賑全活無)
(算上知其才擢柳州知府甫三月丁母艱服闋授蘇松太道旋擢福建按察使有叛案株連)
(甚衆士僙至卽日釋無辜七十餘人未一載洊歷閩藩司盡發吏胥諸姦弊豪猾皆斂手屏息以勞)
(瘁卒於官士僙性精敏遇事一本樸誠故所至有聲)唐煥(善化人乾隆辛酉鄕舉知平陰縣修)
(學校繕城隍明慎折獄逾年邑大治調知昌邑縣築土為隄遏濰水之衝又設土牛植櫸柳為久固)
(計民利賴焉著有尚書辨譌石嶺詩集等書)黃立隆(寕鄉人乾隆癸酉拔貢生初知鉅鹿)
(縣後擢大名府時山東賊王倫擾臨清與府接壞立隆募鄉勇分屯團練賊不敢窺調知天津府値)
(歲旱辦賑不冐不遺全沾無算以勞疾告歸卒子湘南諸生奉繼母章佳氏至孝鞭撻皆跪受年二)
(十九卒)張九鉞(湘潭人乾隆壬午舉人知峽江縣旋調南豐南昌俱有政聲後因公降職)
(游嵩洛閒詩文益雄奇渾古總督畢沅雅重之主昭潭講席游其門者多所成就著有陶園文集詩)
(集等書行世)李芳燝(湘鄉人幼遭賊亂父母俱被掠芳燝棄家尋親至貴州營負父歸復)
(求其母於寶慶鄉村得生還其兄弟三人俱殁於兵哭覓其屍以葬乾隆七年勅祀鄉賢入)
(忠孝祠)劉其淑(攸縣歲貢生父病目幾盲其淑每夜泣禱北斗一夕方拜祝忽流星墜垣)
(父目頓明乾隆初旌表建坊)歐陽再思(攸縣諸生事親能養志療孤字貧久而不倦乾)
(隆初旌表建坊)周碩勲(寕鄕人官潮州知府勸課農桑畱心民事勅祀鄉賢祠)
張九思(善化人邃於經史性方嚴取與不苟)陳夢元(攸縣人乾隆進士授檢討明習)
(掌故居官淡於進取同館諸城竇光鼐大興朱筠輩皆雅重之)謝振定(湘鄉人乾隆進士授)
(編修轉御史巡視南漕糧艘人瓜儀阻風禱於神得濟因請建風神廟嗣是渡江者輙得順風京口)
(人呼為謝公風嘉慶丙辰巡視東城有勢家奴乘車違制振定焚之被劾落職已未由特恩)
(起為禮部主事應詔言事條陳甚悉)賀德瀚(寕鄉人乾隆鄉舉官山東知縣所至)
(有聲最後署定陶値河南教匪倡亂闌人縣境戰不勝德瀚冠帶上堂厲聲罵賊死事聞贈)
(知府銜給祭葬予雲騎尉世職祀昭忠祠)余廷燦(長沙人乾隆進士授檢討充三通館纂修)
(尋以母老陳請歸養母卒啜粥寢苫值暴雨入倚廬地沮洳家人藉以片板麾去之廷燦學有原本)
(於天文律歷勾股六書之學俱鈎元提要成一家言尤工古文著有存吾文集)劉權之(長沙)
(人乾隆進士由編修洊官都御史丁未大挑各直省舉人權之奏派王大臣命下之日卽赴)
(内閣部寺司員均令迴避不得持稿入閣畫諾並派科道以司紏察而吏胥無所售姦晉體仁閣大)
(學士以原官致仕卒賜祭葬諡文恪)張九鐔(湘潭人乾隆進士授編修年已六十)
(人以耆宿重之四十時喪偶不復娶亦不置妾居官日惟閉戶著書晚年以子世浣知曲沃縣迎養)
(官署著有笙雅堂文集行世)鄧永亮(長沙人乾隆間由千總隨征金川屢次捕賊功列頭)
(等洊升廣東南雄協都司署增城營參將五十三年隨征安南奮勇擊賊力竭陣亡事聞議)
(卹廕雲騎尉)季光德(善化人乾隆閒隨征金川累次殺賊受傷又隨剿臺灣有功由外委)
(洊升鎮筸鎮標守備六十年隨征黔楚逆苗擊賊於鴉酉陣亡同時長沙人官千總宋開範官外委)
(穆上得俱以追捕苗匪力戰陣亡事聞議卹均廕雲騎尉)鍾名諒(善化人嘉慶閒)
(官撫標右營把總五年隨總兵明亮擊甘肅逆賊於烟燉集力戰殁於陣事聞議卹廕雲騎)
(尉)羅愈顯(益陽人孝友肫摰曲體親心捐金給產為族叔延後歲饑積栗賑貧鄉黨賴以)
(生活嘉慶十五年旌)陶必銓(安化人為諸生有名淹貫經史畱心經濟尤長於天文禮)
(制樂律開方諸法學者稱為萸江先生少貧嘗拾薪摘茗荈易米以就學値儉歲躬操標梩畚鍤以)
(瘞道殍篤於孝友父殁母李氏病危取糞嘗之以驗甘苦夜夢其父孝信謂曰爾母卽愈母自苦已)
(而果然里有虎患為文牒土神虎尋去民居有祟乞文祭之亦無患人以比昌黎之驅鱷著有萸江)
(詩存古文存等書嘉慶二十二年勅祀鄉賢祠)
︹流寓︺︹周︺屈原(名平楚同姓也為懷王左徒上官大夫䜛而疏之頃襄王立令尹子蘭與上官)
(大夫短原於王遷之江南於是作漁父諸篇以見志懷石自投汨羅以死湘中記屈潭之左有玉笥)
(山屈平之放棲於此)︹晉︺陶淡(鄱陽人侃之孫於長沙臨湘山中結廬居之養一白鹿以自偶)
(親故有候之者輙移渡㵎水莫得近之州舉秀才淡聞遂轉逃羅縣埤山中)︹南北朝︺︹齊︺
孫淡(太原人居長沙事母孝母疾不眠食以差爲期母哀之後有疾不使知也豫章王領湘州)
(辟驃騎行參軍建元三年蠲租税表門閣卒於家)︹唐︺裴休(濟源人乾符中由太子少保分)
(司東郡歷荆南節度使因僑寓焉嘗講道益陽有白鹿啣花而聽過瀏陽霜華寺畱象笏鎮山門)
︹宋︺李植(臨淮人秦檜當國凡帥府舊僚率皆屏黜植卽乞祠奉親寓居醴陵十有九年杜門)
(不仕)胡宏(崇安人安國次子安國提舉湖南學事遂居衡山宏遊寕鄉而樂之築室講道其閒)
張栻(綿竹人紹興閒隨父浚知潭州因寓城南後又築城南書院於妙高峯與朱子講學)胡
大履(宏子與弟大時俱受業張栻之門而大時則其婿也世其家學大履兄弟俱嘗學於朱子)
(大時又嘗學於陸九淵)李安國(洪都人悦安化山水靈奇卜築伊溪側隱居讀書自號梅)
(山老人)歐陽新(吉州人寓居長沙聞宗人歐陽守道至往訪之初猶未識也晤語相契守)
(道卽請於轉運副使吳子良禮新為嶽麓書院講書新講禮記天降時雨山川出雲一章守道起曰)
(長沙自有仲齊吾何為至此仲齊新字也)鄧得遇(邛州人徙居湘鄉累官靖州知府元兵至)
(得遇朝服南望拜辭書幅紙云宋室忠臣鄧氏孝子不忍偷生甘於溺死彭咸故居乃我潭府三閭)
(大夫吾之儔侶優哉遊哉吾得其所竟自沈於水)
︹列女︺︹晉︺尹虞二女(長沙人虞以始興太守起兵討杜&KR0758;戰敗二女為&KR0758;所獲並有國色)
(&KR0758;將妻之女曰我父二千石終不能為賊婦有死而已弢並害之)︹唐︺歐陽通母徐
氏(長沙人通少孤母教以父書懼其惰常遺錢使市父書通遂刻意橅放數年書亞於父號大小)
(歐陽體)︹宋︺張氏(安化人嘉定閒遇賊蔡六脅以利刃欲汚之不從遇害)胥氏三
節婦(長沙人胥偃子元衡有學行為尚書員外郎並其子茂諶俱早卒偃妻直史館刁約之妹)
(與元衡婦韓茂諶婦謝寡居丹陽閨門有法江淮人稱之)趙淮妾(長沙人逸其姓氏德祐中)
(從淮戍銀杏壩淮兵敗俱執至瓜洲元帥阿珠惡淮不肯招降李庭芝殺而棄其屍江濱妾俘一軍)
(校帳下乃解衣中金遣其左右告之曰妾夙事趙運使今其死不葬妾誠不能忘情願因公言掩埋)
(當終身事相公無憾矣軍校憐其言使數兵輿如江上妾聚薪焚淮骨置瓦缶中自抱持操小舟至)
(急流仰天慟哭躍水而死阿珠舊作阿术今改正)︹元︺歐陽原功母李氏(瀏陽)
(人原功幼𡵨嶷母親授孝經論語小學等書遂成大儒)于同祖妻曹氏(茶陵人父)
(德夫教授湖湘閒同祖在諸生中因以女妻馬至正二十年茶陵陷曹氏聞婦女多被驅逐謂其夫)
(及子曰我義不受辱顧舅年老汝等善事之遂自刎死妾李氏亦自刎)劉頲妻段氏
(茶陵人至正末紅巾賊起破獲自沉於水賊救之大罵死之數日家人得其屍面如生焉)︹明︺駱
文吾妻車氏(長沙人避兵山中被執逼告夫所匿處佯許諾引至油鋪橋投水死翌日)
(面如生同縣黎天俊妻王氏蔡三逵妻趙氏同被執亦逼告夫所匿處二氏終不言俱遇害諸生謝)
(三台妻王氏同姑嫂子女七人溺水死)長沙女子(崇禎末張獻忠陷城兵吏皆逃惟女)
(子執戈登陴賊入持戈擊賊賊曰官兵失守汝一女子何能為女曰吾以愧天下之為男子者大罵)
(以戈逐之遂遇害)王醇宇妻郭氏(善化人二十早寡崇禎十六年避兵山中與子)
(以程相失俱被執郭投楓樹渡死以程至王家坪聞母溺亦赴水死後數日家人覓其屍母子攜手)
(如生)石麒妻周氏(善化人年二十麒死左兵肆掠為所穫懼汚陽欣然就道行經龍洞)
(潭忽振躍投水死)文在中妻張氏(湘潭人張獻忠之亂男婦共匿一山賊至疾驅)
(諸婦下張獨抱一木大呼曰死卽死此耳移一步不得賊殺之)唐世起妻歐陽氏
(湘潭人張獻忠之難世起及妻子俱為賊所得歐陽氏語世起曰汝與子逸去我自為計明旦賊詰)
(之以實告怒而殺之其子覓至屍所閱一月面如生同縣諸生王載及妻闕氏被執夫婦皆不屈死)
唐吉會妻錢氏(湘潭人張獻忠之亂吉會爲賊所執將刃之錢在山中急出賊縱其)
(夫欲汚之錢大罵賊怒乃殺之)胡士柱妻蔣氏(湘隂人崇禎末兵寇相掠挈室逃竄)
(猝被執士柱以蔣故逡廵不忍去被殺蔣奮身而前伏屍旁痛哭賊械繫之罵哭益厲賊怒殺之)
何敏遜妻潘氏(湘陰人張獻忠搜山潘行絶壁下度不能免顧敏遜使速避行不數)
(武潘以頭觸石死)黃昌妻蔡氏(寕鄉人昌死哀毁數絶父兄勸慰之不從一日自經)
(死是日昌冢裂遂合葬焉)楊才英妻胡氏(寕鄉人爲左兵所執逼之解衣搶地大罵)
(賊怒剖其腹死)王某妻詹氏(益陽人張獻忠之難被執行經絶壁奮身躍入深淵死)
何一蕃妻王氏(益陽人張獻忠破城被執殺一蕃欲汚王氏王曰待瘞夫從汝瘞畢)
(乃大罵赴水死)廖某妻謝氏(湘鄕人崇禎末爲亂兵所俘求脱不得乃指懷中子紿軍)
(校曰吾夫匿葦中吾以子付之當從汝去賊以爲然謝至河旁抱子投水死)王用器妻
羅氏(安化人年二十二夫亡誓不再適有謀奪其節者斷一指以絶之)張逵妻王
氏(安化人逵為流賊所執欲并執王乃以首飾投賊脱去俄報逵被拷幾死曰夫死我生何為自)
(沈池中死)王道純妻譚氏(茶陵人夫死自縊)劉大煥妻彭氏(茶陵)
(人避亂黃塘夫婦俱被執彭厲聲曰殺夫不如殺我言未竟奪刃自刎賊大驚大煥因得免)
︹本朝︺郭凌雲妻王氏(湘潭人値流賊肆掠據地罵不起遂遇害順治年閒旌)譚
伯生妻陳氏(茶陵人遇流寇偪汚之奪刀自刎死順治年閒旌)劉宗唐妻
枊氏(長沙人夫亡守節同縣節婦蕭楷妻趙氏甘士俊妻李氏均康熙年閒旌)唐大
年繼妻俞氏(善化人夫亡守節康熙年閒旌)唐公弼妻姜氏(湘潭)
(人夫亡守節同縣節婦吳士觀妻馬氏均康熙年閒旌)黃士亨妻陳氏(湘陰人夫)
(亡守節同縣節婦易仁壽妻葛氏將之棻妻黃氏蔣效儒妻胡氏李象珠妻王氏均康熙年間旌)
黎復淳妻黃氏(寕鄉人夫亡守節同縣節婦黃夢弼妻楊氏均康熙年閒旌)汪
天溥妻魯氏(瀏陽人遇賊不汚遂受害同縣節婦尋諸妻首氏羅大恭妻彭氏蕭朝貢)
(妻李氏魯元禄妻李氏周天遜妻王氏均康熙年閒旌)廖登宸妻唐氏(醴陵人夫)
(亡守節同縣節婦文其蔚妻張氏均康熙年閒旌)温逢光妻徐氏(益陽人夫亡守)
(節同縣節婦蕭明銓妻周氏熊超妻鄧氏均康熙年閒旌)易道生妻鄧氏(湘鄉)
(人葬夫日土寇突至鄧持刀誓死賊義之弗犯而去同縣節婦王之藩妻賈氏張元輝妻章氏許國)
(柱妻聶氏劉鉉生妻郭氏葛之光妻李氏均康熙年閒旌)劉詢妻周氏(攸縣人夫)
(七守節同縣節婦陳六禮妻朱氏謝啟元妻李氏劉鐸妻蔡氏均康熙年閒旌)柳同一
妻金氏(長沙人夫亡守節同縣節婦謝昌裔妻唐氏李枝芳妻黎氏楊有德妻蕭氏任可鳳)
(妻楊氏黃自色妻王氏王枚吉妻某氏均雍正年閒旌)劉學孔妻譚氏(善化人大)
(亡守節同縣節婦黃士珍妻劉氏鄧緯章妻陳氏均雍正年間旌)陳鶴年妻何氏
(湘潭人夫亡守節同縣節婦賓諦命妻宋氏關問明妻魯氏馬尚乾妻程氏王又珣妻劉氏錢世瑞)
(妻王氏何象鼎妻莫氏劉長祚妻鄭氏金振聲妻張氏張先發妻馬氏李軼羣妻姜氏媳張氏劉大)
(堯妻羅氏宋紹妻李氏陳子睿妻朱氏均雍正年閒旌)易廣生妻殷氏(湘陰人廣)
(生家甚貧父母旣受聘欲改盟殷吞一環誓自盡以救甦旣嫁而廣生卒父母又欲奪其志截髮毁)
(容日哭於夫冡冡樹為枯同縣節婦黃日䢰妻周氏朱之辰妻王氏劉云鳳妻蕭氏戴而藻妻周氏)
(蔣之蓉妻彭氏楊枝亨妻黃氏李天東妻周氏彭志怡妻文氏江啟賢妻胡氏曾啟文妻鍾氏黃道)
(法妻蘇氏蔣之衮妻殷氏楊之拔妻蔣氏萬惠方妻傅氏向廷獻妻朱氏均雍正年閒旌)黃
光璉妻許氏(寕鄉人夫亡守節同縣節婦裔坤妻黃氏陶顯永妻李氏黃煌妻喻氏均)
(雍正年間旌)羅文清妻朱氏(醴陵人夫亡守節雍正年閒旌)王德俊
妻盛氏(益陽人夫亡守節同縣節婦曹廷濬妻卜氏趙明昱妻劉氏曾德教妻歐陽氏曹耀)
(祥妻曾氏魏耀祖妻劉氏莫簡蔭妻曹氏徐曰豫妻陳氏熊應台妾李氏徐曰復妻曹氏郭宏受妻)
(張氏曹景衞妻劉氏丁苞邦妻何氏張晉毓妻聶氏夏逢唐妻徐氏熊輶妻郭氏均雍正年閒旌)
曹泰賢妻鄧氏(湘鄉人夫亡守節同縣節婦歐陽象清妻王氏賀郊芳繼妻歐陽氏)
(葛世堂妻張氏均雍正年閒旌)羅蔚妻譚氏(攸縣人夫亡守節同縣節婦劉大德)
(母周氏劉楚英妻謝氏夏茂秀妻褚氏劉成邦妻胡氏彭宏憲妻夏氏劉三烈妻譚氏劉誠妻胡氏)
(文鼒妻賀氏均雍正年閒旌)劉茂資妻譚氏(茶陵人夫亡守節雍正年閒旌)
戴子質妻陳氏(長沙人夫亡守節同縣節婦李生茂妻陳氏周正坎妻李氏陳元越)
(妻朱氏侯天培妻劉氏張問仕妻王氏李斐文妻柳氏李年馥妻張氏劉之謨妻林氏張維周妻徐)
(氏張臨周妻吳氏金玉輝妻程氏康自甯妻黃氏沈遠羔妻朱氏梁彰章妻柳氏舒從龍妻龔氏謝)
(枝蕡妻蕭氏唐振文妻吕氏師元淳妻杜氏馮文合妾彭氏吳濂妻桂氏林月丹妻劉氏楊和春妻)
(陳氏林之翺妻周氏劉大猷妻梁氏饒先培妻吳氏曹椿妻石氏宋桓楷妻黃氏宋昌祺妻鄧氏魏)
(琭妻車氏劉正桂妻陳氏楊世妻周氏侯國學妻李氏譚逢知妻程氏譚顯聲妻黃氏虢文梓妻)
(陳氏王文甲妻朱氏王昭德妻彭氏貞女戴文迪聘妻楊氏均乾隆年閒旌)徐宏表妻
沈氏(善化人嫁未及期而寡投繯以殉遺書族人請立嗣同縣節婦裴大儀妻晏氏李元勲妻)
(雷氏龔學良妻何氏蕭運昌妻祝氏汪秉元妻胡氏黃文業妻王氏劉士仰妻馮氏郭湜妻楊氏烈)
(婦尹盛貴妻巢氏均乾隆年閒旌)謝作山妻段氏(湘潭人夫亡守節同縣節婦董)
(瑚妻袁氏齊晉臣妻馬氏方東沛妾韓氏謝洪恩妻王氏劉惇妻唐氏姜兆展妻黃氏陳天錫妻金)
(氏趙昌真妻丁氏趙昌順妻蔡氏石崙森妾劉氏陳淵溥妻周氏李濱妻張氏秦文芝妻蔡氏王世)
(班妻萬氏王昭芙妻周氏周子臣妻唐氏何鼎妻歐湯氏王昭炘妻蕭氏張心良妻馬氏陳鶚年妻)
(楊氏李孟清妻王氏周昭德妻何氏唐登愷妻鄭氏蕭洙守妻趙氏曾榮生妻高氏唐紫綬妻李氏)
(馬振沛妻張氏唐廷理妻勞氏吳登簡妻李氏李士鯁妻賴氏潘作棨妻尹氏文湘妻唐氏烈婦張)
(銀漢妻馬氏貞女劉滿姑文序八聘妻唐氏曾佺宗聘妻石氏均乾隆年閒旌)吳美珍
妻夏氏(湘陰人夫亡守節同縣節婦陳應武妻吳氏甘元吉妻楊氏李家從妻黃氏蔣常濂)
(妻翟氏蔣之贊妻楊氏楊應鵬妻孟氏劉中德妻胡氏張正學妻楊氏吳冀邦妻蔣氏方繼忠妻席)
(氏熊逢智妻周氏熊逢朝妻徐氏黎之鋐妻孫氏胥以佐妻廖氏楊應品妻何氏李天相妻楊氏霍)
(&KR1274;士妻許氏蕭士燿妻何氏李景山妻熊氏鄭先正妻劉氏何柏舟妻蕭氏舒伍翰妻吳氏舒之璋)
(妻胡氏舒永治妻巢氏吳紹蕣妻黃氏蔣常義妻謝氏蔣繼柯妻蕭氏徐之忠妻蔣氏蔡秉成妻周)
(氏徐萬國妻駱氏楊茂榮妻李氏甘如霖妻吳氏任元謨妻段氏周尊常妻吳氏楊枝擢妻龍氏龍)
(之芬妻周氏吳翼民妻陳氏楊啟藝妻謝氏顔懋榮妻田氏張文衡妻盛氏劉本善妻王氏李懋揚)
(妻黎氏蔡之煌妻羅氏姜萬程妻張氏王大照妻胡氏李夾安妻吳氏易宗曜妻陳氏單邦材妻湛)
(氏單永安妻霍氏王立廣妻盧氏李逢順妻謝氏劉世鳳妻羅氏鍾道熾妻傅氏均乾隆年閒旌)
陶士偁妻蔣氏(寕鄉人夫亡守節同縣節婦黃元璋妻姜氏張翌樞妻胡氏張學宏)
(妻彭氏張堪彝妻廖氏張錫鳳妻廖氏周振樞妻秦氏唐繼漢妻彭氏程織文妻曹氏張志濬妻鄧)
(氏周申極妻譚氏秦安修妻張氏黎希軾妻邱氏張興慧妻鄧氏魏雋妻姜氏何配武妻彭氏陳萬)
(猷妻謝氏黎希億妻賀氏張興恕妻黃氏胡九瑞妻張氏彭璉妻張氏程卓羣妻孫氏胡朝蔭妻喻)
(氏胡錫璜妻黎氏賀嘉會妻黃氏黎希煊妻喻氏陳心學妻蕭氏盛朝遇妻唐氏潘順昌妻余氏晏)
(孔昭妻楊氏劉兆之妻胡氏周憲錦妻程氏黃錫爵妻劉氏黃錫綬妻彭氏黃錫躬妻李氏裴廷繼)
(妻黃氏姜堂妻蔡氏周思本妻蕭氏貞女孟氏女均乾隆年閒旌)曾常清妻歐陽
氏(瀏陽人年十七里人欲汚之不從自縊同縣節婦劉祐祚妻黃氏楊家植妻戴氏陶輝洛妻劉)
(氏許明仕妻李氏曾國傑妻梁氏均乾隆年閒旌)易彬芳妻謝氏(醴陵人夫亡守)
(節同縣節婦淩嵩生妻易氏劉儒先妻李氏陳仕偀妻李氏郭仕煌妻賀氏何天衡妻鍾氏何鑛妻)
(譚氏瞿瑩繼妻劉氏劉婦黃氏何欽妻丁氏何鏞妻謝氏劉丹國妻易氏游文佐妻張氏張文明妻)
(周氏陳美珍妻謝氏劉紹祖妻賀氏羅其桂妻胡氏何德&KR1485;妻張氏均乾隆年閒旌)汪公
諧妻蔣氏(益陽人夫亡守節同縣節婦王克成妻羅氏蔡漢妻曾氏高言妻曾氏周宗武)
(妻曾氏王子罕妻葉氏夏世仕妻徐氏陳吉言妻徐氏賀文菁妻苻氏劉士富妻淩氏華起倫妻李)
(氏熊聲溢妻蕭氏熊䡥妻李氏楊焕龍妻陳氏卜希天妻周氏夏澤清妻唐氏貞女陳睿才聘妻劉)
(氏均乾隆年閒旌)周國璟妻易氏(湘鄉人夫亡守節同縣節婦李秉彝妻葛氏賀)
(懿德妻謝氏譚鴻祧妻聶氏熊明仁妻蕭氏簡自采妻葛氏彭宗子妻陳氏李必潁妻姚氏羅宗詩)
(妻吳氏陳舜績妻李氏胡國顯妻羅氏王天鍾妻鄧氏孔廷衡妻周氏王載詠妻劉氏田大有妻楊)
(氏朱國妻彭氏王鉉成妻陳氏劉士培妻張氏黃銑永妻蕭氏陳紹禹妻彭氏歐陽晃妻易氏甯)
(嘉炳妻彭氏王光揚妻汪氏彭逢源妾熊氏陳德錫妻朱氏葛鉅妻唐氏彭經古妻葛氏黃宜惺妻)
(曾氏鄧定織妻劉氏趙軒妻黃氏王公楫妻傅氏左厚澤妻黃氏尹坤夫妻彭氏沈之鵬妻王氏朱)
(隆攀妻李氏朱隆魁妻歐陽氏文國誌妻楊氏陳祖昂妻彭氏李鍾妻朱氏左七澤妻黃氏謝再理)
(妻易氏羅萬遜妻唐氏李仁化妻朱氏朱蹈妻曾氏蕭振仁妻羅氏王明燭妻彭氏謝隆圭妻陳氏)
(王學勝妻彭氏潘祖德妻陳氏烈婦戴再見妻周氏均乾隆年閒旌)王玠妻陳氏
(攸縣人夫亡守節同縣節婦陳上簡繼妻劉氏劉士臨妻湯氏劉其淑妻李氏蔡祖佺妻單氏王士)
(卓妻謝氏陳如寔妻譚氏歐陽一純妻陳氏陳學古妻劉氏劉餘力妻洪氏皮獻易妻陳氏賀士弁)
(妻蔡氏劉光詔妻賀氏劉際亨妻周氏劉楚翼妻皮氏劉昭備妻歐陽氏劉誠妻胡氏費燕克妻徐)
(氏歐陽永景妻夏氏蔡儼妻譚氏劉章燦妻單氏陳夢任妻賀氏張月桂妻唐氏蔡渭濱妻費氏蕭)
(文彬妻朱氏陳繡章妻賀氏譚金相妻侯氏郭志定妻謝氏易宗茂妻洪氏尹咸甯妻賀氏皮啟沂)
(妻劉氏鄒紹湘妻王氏譚其倫繼妻賀氏譚啟蛟妻劉氏譚有禮妻胡氏劉輝五妻洪氏譚際舉要)
(劉氏鄧朝倬妻陳氏皮起鳳妻劉氏歐陽再思妻譚氏張某妻朱氏均乾隆年閒旌)周宗
望妻賀氏(安化人里人逼汚之不從被殺同縣節婦陳文昌妻傅氏蔣琢妻龔氏楊應珧)
(妻李氏段再鳳妻譚氏姚㙐生妻李氏林德崇妻簡氏湛孝源妻蔣氏吳榮璋妻鄧氏貞女譚氏女)
(均乾隆年閒旌)尹夢稷妻譚氏(茶陵人夫亡守節同縣節婦譚夢燕妻胡氏陳)
(英偉妻賀氏均乾隆年閒旌)姚基舉妻余氏(長沙人基舉外出族人偪汚之拒罵)
(被毆死同縣節婦劉恩妻王氏劉世瑍妻陳氏周塏妻陳氏劉知嵩妻盧氏劉治朝妻熊氏袁尚志)
(妻羅氏許光漢妻湯氏成某妻黃氏饒賢銑妻陳氏丁祚棠妻李氏王澤妻鮑氏左培遠妻蔣氏吳)
(之禮妻饒氏彭連登妻易氏烈婦熊光思妻馬氏王緜菁妻彭氏均嘉慶年閒旌)唐志松
妻王氏(善化人夫亡守節同縣節婦陳錫奎妻黃氏陳錫炳妻王氏張超本妻黃氏唐超韓)
(妻蕭氏郭鼎書妻劉氏俞祖明妻熊氏俞孔思妻宋氏周召南妻孫氏周召南子婦某氏陳文新妻)
(楊氏陳文輝妻謝氏張玉振妻譚氏李毓義妻蔣氏陳哲仁妻周氏陳玉聲妻彭氏張映藻妻周氏)
(張肇盛妻龍氏向廷懋妻羅氏胡霖妻陳氏流寓李青照妻張氏黃之楷妻朱氏貞女王達聘妻周)
(氏均嘉慶年閒旌)石曰琳妻吳氏(湘潭人夫亡守節同縣節婦汪忠煌妻李氏子)
(婦某氏高孝發妻張氏子婦某氏孝發孫傳賢妻鄧氏趙曰薩妻陳氏石衞南妻潘氏齊安杞妻王)
(氏張官懋妻馮氏曾觀民妻張氏李宗瑚妻陳氏王繼祖妻陳氏王序條妻李氏吳學洋妻丁氏王)
(繼榮妻胡氏王繼榮子婦吳氏胡臨妻郭氏楚麟玉妻羅氏楚中山妻胡氏王之秀妻成氏劉璿妻)
(周氏宋銘箴妻吳氏王序彰妻胡氏流寓蔡受湜妻徐氏烈婦龍南芳妻周氏均嘉慶年閒旌)
盛永坤妻李氏(湘陰人夫亡守節同縣節婦蔡大祚妻龔氏周賢書妻鄭氏傅之齡)
(妻黎氏黃流漢妻王氏仇紹發妻徐氏陳之璣妻吳氏劉嗣遠妻郝氏吳成㴻妻許氏吳成秀妻文)
(氏何啟圖妻駱氏易焕權妻吳氏羅士文妻湛氏鍾仰珩妻易氏楊培椿妻李氏李如祚妻袁氏趙)
(永鎡妻戴氏貞女任孔紹聘妻傅氏均嘉慶年閒旌)袁慶雲妻范氏(寕鄉人夫)
(亡守節同縣節婦劉起生妻楊氏黎祚高妻喻氏張瑞武妻陶氏袁承世妻張氏張志域妻李氏張)
(文淮妻夏氏洪世楨妻姜氏周天成妻樊氏周天合妻楊氏彭舉世妻周氏張國濂妻彭氏黎祚瑜)
(妻黃氏黃湘南妻劉氏宋盛雯妻黃氏妾黃氏黃世滉妻黎氏趙鴻儒妻陳氏彭垂澤妻何氏彭濟)
(川妻高氏姜源瀆妻何氏姜大猷妻喻氏袁名翰妻黎氏烈婦周萬里妻李氏周某妻張氏均嘉慶)
(年閒旌)羅羲文妻彭氏(瀏陽人少寡守節六十八年五世同堂同縣節婦余開第)
(妻陶氏周平奠妻黎氏羅顯渙妻周氏周世弼妻歐氏李宗仍妻江氏何生達妻李氏王良治妻周)
(氏李儒彬妻張氏歐化淳妻鄧氏劉家琦妻歐陽氏唐開第妻湯氏宋洪鑑妻周氏邱業璋妻陳氏)
(唐宏道妻黃氏劉光嵩妻李氏孫叔棟妻周氏均嘉慶年間旌)王士嵒妻竺氏
(醴陵人夫亡守節同縣節婦黃珖妻許氏吳文衡妻胡氏王堯則妻何氏張思涵妻黃氏郭光宗妻)
(易氏王道隆妻張氏張光烈妻譚氏翟槐妻胡氏湯象樞妻瞿氏劉雲鴻妻潘氏貞女劉新玉聘妻)
(張氏均嘉慶年閒旌)蔡道禧妻曾氏(益陽人夫亡守節同縣節婦郭光鶴妻尹)
(氏劉克緒妻吳氏吳朝選妻聶氏陳紓之妻王氏周俊動妻劉氏夏澤坊妻李氏徐其昂妻陳氏丁)
(盛佑妻羅氏賀家廉妻曾氏文賢韜妻莫氏烈婦郭德明妻張氏貞女李二姑均嘉慶年閒旌)
朱祖熙妻劉氏(湘鄕人夫亡守節同縣節婦王宗誥妻彭氏劉廣大妻熊氏熊金釣)
(妻曾氏江維清妻龔氏姚興湘妻謝氏李祖舉妻陳氏蕭智湳妻葛氏陳英位繼妻張氏張光尹妻)
(李氏陳修棣妻王氏劉藏庵妻陳氏羅耀清妻徐氏王隆旭妻劉氏丁光瓊妻黃氏譚皐妻黃氏丁)
(中煥妻黃氏郭代纘妻李氏烈婦彭榮輝妻王氏貞女譚家禮聘妻成氏均嘉慶年閒旌)洪
開俊妻譚氏(攸縣人夫亡守節同縣節婦洪承烈妻尹氏朱榮選妻易氏陳登元妻張)
(氏劉起枝妻賀氏皮起轍妻尹氏陳性寬妻胡氏王廷佩妻劉氏劉芳妻謝氏蔡受茀妻顏氏洪開)
(健妻謝氏陳自明妻歐陽氏余文才妻何氏均嘉慶年閒旌)黃雲瞻妻陶氏(安化)
(人夫亡守節同縣孝女兩江總督陶澍女瓊姿母病割左腕肉和羹以進母頓愈貞女王中發聘妻)
(吳氏均嘉慶年閒旌)譚世鼐妻尹氏(茶陵人夫亡守節同州節婦藍明祥妻羅)
(氏尹宗冕妻譚氏譚士顏妻羅氏陳世能妻譚氏均嘉慶年閒旌)
︹仙釋︺︹南北朝︺︹齊︺張岊(清河人明帝時歷官至司空後棄官入攸縣温泉山結廬修道)
(白日乘雲鶴去因名其山曰司空山)︹唐︺緱仙姑(長沙人修道於衡嶽有青鳥飛來為伴每)
(有人遊山青鳥必預說姓氏及期一一皆驗後入九疑山仙去)懷素(長沙錢氏子疎放不拘喜)
(飲酒善草書酒酣興發遇寺牆里壁靡不書之貧無紙乃種芭蕉萬株以供揮灑自云得草書三昧)
(棄筆堆積埋山下曰筆塜)隱山(洞山與密師行腳見溪流菜蓄乃披草行五七里見師羸形異)
(貌因相與問答師作偈曰一池荷葉衣無盡滿地松花食有餘剛被世人知住處又移茅屋入深居)
(遂燒庵不知所之人稱為隱山和尚)善覺(華林寺王嘗念觀世音菩薩號有二虎為侍者呼以)
(大空小空虎卽應聲而至)檮樹(不知何時人唐廣德閒寄衣鉢檮樹中趺坐越七日喝開檮樹)
(取衣鉢入大川山搆慈雲寺以居)慧朗(參馬祖有悟居招提寺時稱大朗又有振朗參石頭)
(有悟居興國寺時稱小朗皆長沙人)景岑(長沙人嘗言我若一向舉揚宗教法堂前須草深一)
(丈亊不獲已向汝諸人道本朝雍正十二年封洞妙朗淨禪師遣有司致祭)洪諲(長沙人嘗)
(與數耆宿至襄沔閒一僧舉論宗乘頗敏捷論說不已洪諲語曰參須實參悟須實悟閭羅大王不)
(怕多語僧拱而起)如海(周氏子曾為成都主簿後為僧晚居長沙在定十四日人卽其處而)
(成室宇遂為寶應寺去至湘西人乂從之負木礱石為龍安寺柳宗元為之碑)疏言(道林寺僧)
(武宗會昌時沙汰浮屠盡焚其書宣宗立詔徐復之而書籍已盡疏言至太原求遺經得五千四十)
(八卷輦自河東而歸李節爲之序)靈祐(福州趙氏子遊江西參百丈遂居參學之首後住潙)
(山七載裴休爲建寺居之奏請賜額曰密印爲五宗第一大中年盥潄趺坐怡然而逝諡大圓禪師)
(本朝雍正十一年封靈覺大圓禪師遣有司致祭)慶諸(新淦陳氏子住潭州石霜山後參道)
(吾有省避世混俗於長沙瀏陽人莫能識洞山曰瀏陽乃有古佛居石霜二十年常坐不卧僖宗聞)
(其名專使賜紫堅辭不受光啟四年坐化)齊已(本姓胡名得生潭州人與貫休並有聲同師石)
(霜)︹五代︺︹周︺草衣(不知何許人居草衣巖上足不履地口不嘗味三十餘年坐一繩牀)
(而已)︹宋︺洪藴(長沙人本姓藍習方技之書以醫術知名太祖召見賜號廣利大師尤工診切)
(每先歲時言人生死無不應)真如(大潙山僧臨川聞氏子戒律精嚴放參後輙自作務)希
白(潭州人作書有晉人風度慶歷中嘗以淳化閣帖模刻於潭之郡齋有古法帖十卷)邵琥
(湘陰人少與兄玘弟珪同遊太學遇至人後歸都嶠山卓庵修煉元符初蘇軾自嶺表歸訪㙈於庵)
(畱旬餘㙈後立草庵西蜀峩眉山遁去不知所終)︹元︺易公(居影珠山下日執畚修路至今)
(巖上鐫至止壬戍易公修路八字及老織屨易食餘則惠人每負稈於坐旁焚之且織且焚晝夜不)
(輟一日稈烟不散結為白雲遂乘之去今名其地為草鞋灣立石屋祀之)︹明︺逸僧(不知其名)
(嘗題詩於安化縣西之石城橋寺壁云手把青苗插野田低頭便見水中天六根清淨方成道退步)
(分明是向前又云粗布縫衣禦雪冬一鍼一綫要從容如今世路多荆棘休得郎當大樣縫後不知)
(所終)
︹土產︺鐵(明統志瀏陽攸安化茶陵寕鄉醴陵六縣出)鉛(醴陵縣出)硃砂水銀
(明統志俱安化縣出)海金砂(明統志長沙善化攸湘潭四縣出)苧布(府志湘鄉攸瀏)
(陽茶陵四州縣出)茶(府志安化縣出)鸕鷀(府志湘陰縣出)玉面貍(明統志安化縣)
(出)
纂修官(臣)高人鑑恭纂輯
提調官(臣)張日章恭覆輯
校對官(臣)李孚忠恭校
校對官(臣)沈維鈺恭覆校
