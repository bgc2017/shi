大清一統志
廣州府(廣東省治東西距四百二十里南北距五百二十二里東至惠州府博羅縣界二百二十)
(里西至肇慶府高要縣界二百里南至海三百一十二里北至佛岡廳界二百十里東南至海四百)
(里西南至肇慶府陽江縣界五百四十里東北至佛岡廳界二百四十八里西北至連山廳界七百)
(八十里自府治至京帥八千一百八十五里)
︹分野︺天文牛女分野星紀之次
︹建置沿革︺禹貢揚州南境春秋戰國爲百越地(漢書地理)
(志注自交趾至會稽七八千里百越雜處各有種姓)秦始皇三十三年置南
海郡漢初爲南越國元鼎六年復置南海郡元封
五年屬交州後漢末移交州來治(後漢書郡國志注交州建安十)
(五年治番禺縣詔書以州邊遠使持節并七郡)三國吳黃武五年改置廣
州晉曰廣州南海郡宋齊以後皆因之隋𨳩皇九
年郡廢仁夀元年改為番州大業三年復曰南海
郡屬揚州唐武德四年復曰廣州置總管府(舊唐書地)
(理志七年改大都督府貞觀七年改中都督府)天寶元年復曰南海郡至
德元載置嶺南節度乾元元年復曰廣州咸通三
年分為嶺南東道乾寕二年改清海軍節度五代
為南漢國都改興王府宋復曰廣州中都督府南
海郡清海軍節度為廣南東路治(輿地紀勝景德二年清海軍領)
(廣南東路兵馬鈐轄)大觀元年升為帥府祥興元年升翔龍
府元至元十五年改為廣州路兼置海北廣東道
肅政廉訪司屬江西行中書省明洪武元年改廣
州府為廣東布政使司治
本朝因之屬廣東省領縣十四
南海縣(附郭東西距一百一十二里南北距一百二里東至番禺縣界二里西至三水縣界)
(一百十里南至順德縣界五十里北至花縣界五十二里東南至番禺縣界二里西南至新會縣界)
(一百五十里東北至番禺縣界三里西北至三水縣界一百二十里秦置番禺縣為南海郡治漢及)
(晉以後皆因之隋開皇十年改置南海縣仍為南海郡治唐為廣州治南漢析置咸寕長康二縣宋)
(開寶六年省二縣仍置南海元為廣州路治明為廣州府治本朝因之)番禺縣(附郭東西)
(距一百四里南北距一百五十八里東至增城縣界一百二里西至南海縣界二里南至香山縣界)
(一百里北至花縣界五十八里八十里西南至南海縣界二十東南至東莞縣界里東北至從化縣)
(界一百四十里西北至南海縣界五十里秦漢以後為番禺縣地隋為南海縣地唐長安三年置番)
(禺縣屬廣州宋開寶五年省入南海皇祐三年復置元為廣州路治明為廣州府治本朝因之)
順德縣(在府西南一百里東西距九十五里南北距一百五十里東至番禺縣界四十五里)
(西至新會縣界五十里南至香山縣界五十里北至南海縣界一百里東南至番山縣界九十里西)
(南至新會縣界六十里東北至番禺縣界七十里西北至南海縣界一百里秦漢為番禺縣地隋以)
(後為南海縣地明景泰三年析置順德縣屬廣州府本朝因之)東莞縣(在府東南一百)
(八十里東西距二百五十里南北距一百二十里東至惠州府歸善縣界一百五十里西至香山縣)
(界一百里南至新安縣界六十里北至增城縣界六十里東南至新安縣界一百二十里西南至香)
(山縣界一百里東北至惠州府博羅縣界六十里西北至番禺縣界一百里漢南海郡博羅縣地東)
(晉為東官郡寶安縣地唐為東莞縣地宋開寶六年移置東莞縣於今治屬廣州元屬廣州路明屬)
(廣州府本朝因之)從化縣(在府北一百三十里東西距一百一十里南北距一百六十里)
(東至增城縣界六十里西至清遠花縣兩夾界五十里南至番禺增城兩縣夾界四十里北至佛岡)
(廳界一百二十里東南至增城縣界六十里西南至番禺縣界六十里東北至龍門縣界一百里西)
(北至清遠縣佛岡廳夾界八十里漢番禺縣地明宏治二年析置從化縣屬廣州府本朝因之)
龍門縣(在府東北二百一十里東西距二百里南北距二百里東至惠州府河源縣界九十)
(里西至從百里北至化縣界一百一十里南至增城縣界一惠州府長寕縣界一百里東南至惠州)
(府博羅縣界六十里西南至增城縣界一百里東北至河源縣界八十里西北至從化縣界一百一)
(十里治六漢番禺縣地後漢以後為增城縣地明宏年析置龍門縣屬廣州府本朝因之)增
城縣(在府東一百六十二里東西距一百三十里南北距一百四十里東至龍門縣惠州府博)
(羅縣夾界七十里西至番禺縣界六十里南至東莞縣界六十里北至龍門從化兩縣夾界八十里)
(東南至東莞博羅兩縣夾界六十里西南至番禺縣界一百三十里東北至龍門從化兩縣夾界九)
(十里西北至從化縣界七十里漢番禺縣地後漢分置增城縣屬南海郡梁移東官郡來治隋初郡)
(廢仍屬南海郡唐屬廣州五代宋因之元屬廣州路明屬廣州府本朝因之)新會縣(在府)
(西南二百三十里東西距一百二十里南北距一百九十里東至香山縣界八十里西至肇慶府鶴)
(山縣界四十里南至香山縣界一百十里北至南海縣界八十里東南至香山縣界一百五十里西)
(南至新寕縣界一百二十五里東北至順德縣界一百五十里西北至鶴山縣界五十里漢南海郡)
(四會縣地三國吳分置平夷縣晉太康元年改曰新夷屬南海郡東晉元熙二年分置盆允縣劉宋)
(永初元年置新會郡以盆允縣為治隋平陳廢郡為新會縣置封州開皇十一年改曰允州又改為)
(岡州大業初州廢屬南海郡唐武德四年復置岡州貞觀十三年州廢其年復置開元二十三年州)
(廢還屬廣州五代宋因之元屬廣州路明屬廣州府本朝因之)香山縣(在府南二百二)
(十里東西距二百里南北距二百一十二里東至新安縣界一百里西至新會縣界一百里南至海)
(岸九十二里北至番禺縣界一百二十里東南至新安縣界一百四十里西南至新寕縣界一百八)
(十里東北至東莞縣界一百十里西北至順德縣界三十五里漢番禺縣地晉以後為東官郡地唐)
(為東莞縣地宋紹興三十二年分置香山縣屬廣州元屬廣州路明屬廣州府本朝因之)三
水縣(在府西北一百七十里東西距九十里南北距一百六十里東至南海縣界六十里西至)
(肇慶府高要縣界三十里南至南海縣界七十里北至清遠縣界九十里東南至南海縣界五十里)
(西南至肇慶府高明縣界五十里東北至花縣界六十里西北至肇慶府四會縣界五十里漢南海)
(郡之番禺四會二縣地唐宋以後為廣州之南海肇慶之高要二縣地明嘉靖五年分置三水縣屬)
(廣州府本朝因之)新寕縣(在府西南三百六十里東西距八十里南北距一百三十里東)
(至新會縣界四十里西至肇慶府開平縣界四十里南至海岸九十里北至肇慶府開平縣界四十)
(里東南至新會縣界七十里西南至陽江縣界一百五十里東北至新會縣界八十里西北至開平)
(縣界六十里漢南海蒼梧二郡之界劉宋以後為新會郡地隋以後為新會縣地明宏治十一年析)
(置新寕縣屬廣州府本朝因之)清遠縣(在府北三百四十里東西距二百二十里南北)
(距三百十里東至從化縣界一百五十里西至肇慶府四會縣界七十里南至三水縣界一百十里)
(北至連州陽山縣界二百里東南至花縣界七十里西南至四會縣界一百二十里東北至佛岡廳)
(界六十五里西北至肇慶府廣寕縣界一百六十里漢置中宿縣屬南海郡三國吳改屬始興郡晉)
(以後因之梁武帝分置清遠郡隋平陳廢郡為清遠縣屬南海郡唐屬廣州五代宋因之元屬廣州)
(路眀屬廣州府本朝因之)新安縣(在府東南二百六十里東西距一百里南北距一百)
(里東至惠州府歸善縣界八十里西至香山縣界二十里南至海岸四十里北至東莞縣界六十里)
(東南全歸善縣界一百五十里西南至香山縣界二十里東北至東莞縣界九十里西北至東莞縣)
(界六十里漢南海郡博羅縣地晉咸和六年分南海置東官郡兼置寶安縣為郡治宋因之齊移郡)
(治縣仍屬馬隋屬南海郡唐屬廣州至德二載改曰東莞五代因之宋開寶五年廢入增城尋復為)
(東莞縣地明洪武十四年置東莞守禦千戶所屬南海䘙萬歷元年改置新安縣屬廣州府本朝)
(康熙六年省八年復置仍屬廣州府)花縣(在府北九十里東西距一百三十九里南北距一百)
(一里東至從化縣界六十六里西至三水清遠二縣夾界七十三里南至番禺縣界三十二里北至)
(清遠縣界六十九里東南至番禺縣界四十里西南至南海縣界五十里東北至從化縣界七十里)
(西北至清遠縣界八十里漢番禺縣地隋南海縣地宋以後為番禺南海二縣地本朝康熙二十)
(四年析置花縣屬廣州府)
︹形勢︺負山帶海博敞渺目高則桑土下則沃衍(水經注)
濱際海隅委輸交部(南齊書州郡志)地總百越山連五嶺
(劉知幾史通)連山隔其陰鉅海敵其陽(韓愈送竇平從事序)限八
蠻於外服通七郡以來王(裴麗澤南海廟碑)左跨荆掦五
嶺之重阻表以靈洲黃嶺之山右瞰牂牁𬈑渤之
洪波帶以桂鬱湞肄之川(黃佐粤會賦)
︹風俗︺揚粤之地少陰多陽其人疏理鳥獸希毛其性
能暑(漢書鼂錯傳)民戶不多俚獠猥雜(南齊書州郡志)尚淫祀
多瘴毒(宋史地理志)婚禮用檳榔以當委禽喪禮盛肴
饌以待送客(元史地理志)位於離故恒煥瀕於海故多
風陽德之盛鍾為人文蜚英騰茂甲於他州(圖經)
(丈門四明洪武十七年因元舊址甃石天順六年建子城周一千六百八十八丈外濬重池周一千)
(一百二十五丈本朝順治四年内外城增高三丈乾隆十六年修)香山縣城(周六百三)
(十丈門四明洪武間因舊址拓建東南池周五百四十七丈北有長塘廣八十九丈西枕武山本)
(朝嘉慶七年修四門城樓)三水縣城(周六百七十五丈門四明嘉靖六年建本朝康熙)
(閒修乾隆三年嘉慶四年重修)新寕縣城(周五百三十丈門三明正德中建池周五百五)
(十丈本朝順治九年修康熙九年雍正十年乾隡五年重修)清遠縣城(周九百八丈明)
(成化二年建南近大河東西池各一千四百六十丈本朝康熙十一年修)新安縣城
(周五百七十八丈門四明洪武二十七年建池長五百九十二丈本朝康熙十年修四十三年嘉)
(慶二十二年重修)花縣城(周四百四十丈門四東西北三面負山南面有池本朝東熙)
(二十四年建乾隆五十二年修)
︹學校︺廣州府學(在府治南宋紹聖三年建本朝順治十三年修康熙十年雍正六年乾)
(隆二十一年五十八年重修入學額數三十六名外額進東莞客童二名新安客童二名)南海
縣學(在府城西高桂坊元至元三十年由縣東遷建本朝順治七年修康熙二十二年乾隆)
(二年嘉慶二十一年重修入學額數二十名)番禺縣學(在府城東明洪武三年建本)
(朝順治十二年修康熙二十三年乾隆十二年二十三年重修入學額數二十名)順德縣
學(在縣治東南明景泰三年建本朝康熙十一年修雍正元年乾隆八年重修入學額數二十)
(名)東莞縣學(在縣東城外宋淳熙十三年建本朝康熙十九年修雍正七年重修入)
(學額數二十名)從化縣學(在縣治左明宏治中建本朝康熙四年修十二年重修入學)
(額數八名)龍門縣學(在縣治西明宏治九年建本朝康熙五年修入學額數八名)增
城縣學(在縣治西北鶴子峯下明洪武三年由城西遷建本朝順治十二年修康熙二年)
(四十八年乾隆八年重修入學額數十五名)新會縣學(在縣冶東北宣化坊宋慶歷間)
(建後燬明洪武三年復建本朝順治十三年修康熙十年二十年雍正七年乾隆四年五十二年)
(重修入學額數十八名)香山縣學(在縣城東一里蓮峯之麓宋紹興二十六年建本)
(朝康熙十年修五十一年雍正三年重修入學額數二十名)三水縣學(在縣治西鳳凰)
(岡明嘉靖六年建本朝康熙二十四年修乾隆五年重修入學額數十五名)新寕縣學
(在縣治東眀宏治中建本朝順治十八年修康熙二十四年重修入學額數十二名外額進客童)
(二名)清遠縣學(在縣城南鳳凰臺後即舊縣治故址宋淳祐閒初建於縣治西南元眀以)
(來屢遷本朝乾隆二十年由北門外遷建入學額數八名)新安縣學(在縣城東門外)
(明萬歷初建二十三年改建城南崇禎十五年遷復舊址本朝康熙十年修乾隆四十七年四十)
(九年重修入學額數八名)花縣學(在縣治東康熙二十五年建乾隆元年修嘉慶二十五年)
(重修入學額數七名)越秀書院(在府城南門内鹽司街康熙四十九年建)越華書
院(在府城内布政司後街乾隆二十年建)羊城書院(在府城南龍藏街原名嶺南義)
(學康熙二十二年與附近之穗城書院同建嘉慶八年改為羊石書院二十五年省穗城書院併入)
(之改今名)西湖書院(在府城西湖街原名南海義學雍正元年建嘉慶八年改今名)禺
山書院(在府城大東門内原名番禺義學雍正八平建嘉慶八年改今名)文瀾書
院(在府城太平門外繍衣坊嘉慶十五年建)濂溪書院(舊在府城藥洲明正統二年建)
(祀宋提刓周敦頤本朝康熙二十六年改建於新城並祀明王守仁陳獻章)蓮峯書院
(在府城豐安寺在康熙五十七年建)番山書院(在府城清水濠康熙二十二年建)田
心書院(在佛山鎮康熙十二年建)鳳山書院(在順德縣城西乾隆二十三年由鳳)
(凰山麓遷建)梯雲書院(在順德縣城内乾隆十四年建)西淋書院(在順德縣)
(城内乾隆十五年建)葛堡書院(在順德縣葛岸堡乾隆十四年建)靖康書院
(在東莞縣城内康熙中建)寶安書院(在東莞縣南聚秀坊康熙五十九年由南門德生橋)
(遷建)龍溪書院(在東莞縣石龍鎮乾隆四年建)興賢書院(在從化縣城内康熙)
(四十五年建)韶山書院(在從化縣治左乾隆中建)石岐書院(在從化縣城内)
(乾隆二十年建)翠峯書院(在從化縣東五十里韶峒山明嘉靖中建)星岡書院
(在龍門縣城東門外原為義學嘉慶二十四年重建改名)以文書院(在增城縣西康熙十)
(七年建)鳳池書院(在增城縣西北乾隆十七年建)甘泉書院(在增城縣甘泉)
(都沙貝村乾隆十九年建)雙鳳書院(在增城縣楊梅都高埔村乾隆十八年建)岡州
書院(在新會縣大新街乾隆二十七年建)景賢書院(在新會縣江門鹽倉街舊名江)
(門義學乾隆二十二年改今名)古岡書院(在新會縣金紫街元至正中建明廢本朝嘉)
(慶十八年重建)豐山書院(在香山縣城内康熙三十一年建)龍山書院(在香)
(山縣龍眼都乾隆二十二年建)欖山書院(在香山縣小欖藍田坊乾隆五年建)鼇山
書院(在香山縣大黃圃鄉乾隆十六年建)旗山書院(在香山縣黃梁都斗門墟乾隆)
(十八年建)桂山書院(在香山縣平嵐鄉乾隆二十一年建)東山書院(在香山縣)
(雍陌鄉乾隆二十一年建)鳳山書院(在香山縣前山寨城乾隆二十二年建)鳳池
書院(在香山縣翠微鄉乾隆二十二年建)金山書院(在香山縣下柵墟乾隆二十二)
(年建)雲衢書院(在香山縣南萌墟嘉慶十三年建)安山書院(有二一在香山)
(縣黃角鄉嘉慶二十一年建一在香山縣春花園嘉慶二十三年建)正學書院(在三水縣)
(學宫右康熙五十四年建)鳳岡書院(在三水縣城内明崇禎間建)王侯書院
(在新寕縣城西王侯祠旁雍正十七年建)安陽書院(在新寕縣城西門外乾隆三十五年)
(建)瑞峯書院(在清遠縣城北隅松岡乾隆二十一年由學宫左遷建)湞江書
院(在清遠縣廣濟倉右雍正六年由舊縣署前遷建)花峯書院(在花縣城東康熙二)
(十四年建)汾江義學(在佛山鎮廣德里乾隆八年建)鳴臯義學(在增城縣治西)
(北康熙四十五年建)瑞山義學(在增城縣金牛都康熙四十九年建)丹山義學
(在增城縣雲母都康熙四十四年建)三鄉義學(在增城縣下都碧江涌口康熙五十六年)
(建)臘圃義學(在增城縣崇賢都雍正九年建)金紫義學(在新會縣城内金紫)
(街雍正十一年建)紫水義學(在新會縣城内花園巷嘉慶十九年建)正董義
學(在香山縣南門内乾隆二年建)介石義學(在三水縣學宫左康熙二十三年建)鳳
城義學(在清遠縣城内乾隆二十年建)古鎮社學(在香山縣古鎮鄉乾隆五十一)
(年建按舊志載雲谷書院在府城西南西樵山上明嘉靖中建泰泉書院在府城北棲霞山明嘉)
(靖崇中正建書羊院額在書龍院門在縣順城德内縣羊本額朝堡康宋淳熙中熙建中增建江)
(書在院增在城增縣城南縣鳳治凰北山康熙麓&KR1567;二花十書五院年在建增菊城坡縣書南院鄉)
(嶺英獨書岡院書在院新在寕璔縣城縣城南西今南並甘廢泉謹洞附蜚記)
︹戶口︺(原男額婦人大丁小三共十五八百萬七五十千九六萬百九四千十二九百今六滋十生一)
(名萬口九又千屯二民百男四婦十共名七口)
︹田賦︺(田地畝四山分塘有共奇一額十徵萬地六丁千正二雜百銀三三十十一萬頃二七百十九)
(十一錢一兩分四六錢三釐米釐遇八萬閏四加千徵二銀百七八千石五八百斗一五兩升一九)
(合額八徵勺屯屯丁田銀共九二兩千一二十錢二七釐頃米三二十萬畝六七千分一有百奇三)
(十升二九石合四七斗勺四)
︹山川︺陂山(在穗南石海洞縣相城内傳五西羊南仙隅人高持三穀四穗丈至其此陽化有為)
(石因名)三山(在南海縣南二十八里臨江三峯並起高三十餘丈舊有三山寨明初廖永忠)
(擒邵宗愚於此今為桂華堡)西淋山(在南海縣西南三十里接順德縣界其嶺為鳳坑其)
(木多檑杻又西二十里有山純石曰鴉山南有碧玉池長百文)秀羅山(在南海縣西南三十)
(六里山阜奇秀木多松羅又西南五里曰牛鼻山又十里曰獅雲山下有金紫堡)王借山
(在南海縣西南六十里近佛山鎮與紫洞相望山産石如劍戟然)西樵山(在南海縣西南)
(一百二十里高聳千仞周四十里勢若游龍有七十二峯聯屬内向若蓮花然峯巒迴合千熊萬狀)
(若雲谷莊雙魚陂寶鴨池尤為奇絶其入處曰翳門明方獻夫砌石磴千級行人便之山半地平有)
(居民十三村唐詩人曹松移植顧渚茶於此居人遂以茶為生)海目山(在南海縣西南一百)
(四十里九江海中兩峯並立其形如目麓多奇石)三洲山(在南海縣西南一百七十里一)
(名黃岡聳拔千仞周一百餘里峯巒數十西連高明東南接新會與西樵皆為縣之鎮山其峯之奇)
(者為石閣獅子將軍又有竹子嶺直走二十餘里狀如蜈蚣亦名蜈蚣嶺)浮邱山(在南海縣)
(西一里相傳為浮邱道人得道之地)雙女山(在南海縣西十五里一名鳳山宋史開寶四年)
(潘美等代南漢渡瀧頭之險至馬徑屯雙女山劉鋹出降即此又縣西二十五里有金利山)黃
麖山(在南海縣西五十里東南有二巖後有石室通明可容數十人又西三里有龍鬱山)旗
峯山(在南海縣西五十五里山半有泉不竭)石門山(在南海縣西北史記南越列傳)
(元鼎六年樓船將軍將精卒陷尋陿破石門索隱引廣州記云在番禺縣西北二十里因吕嘉拒漢)
(積石江中為門故名元史周全傳全從大軍征廣東以游騎巡廣中過靈星海石門敵勢甚張全奮)
(戈殺敵乘勝奪其旗鼓輿地紀勝兩山對峙横截巨浸據南北往來之衝屹若門闕通志在縣西北)
(三十里)肅連山(在南海縣西北四十五里連大象山中有石洞)靈洲山(唐書地理)
(志南海縣有靈洲山在鬱水中寰宇記引南越志云肅連山西十二里有靈洲焉其山平原彌望層)
(野極目通志在縣西北六十五里一名靈峯山俗名小金山上有妙高臺鬱水經其下)番山
(在番禺縣城東南山海經桂林八樹在賁禺注賁禺即番禺後漢書地理志番禺縣以有番山禺山)
(得名元和志番山在縣東南三里禺山在縣西南一里尉佗葬於此寰宇記番禺山在南海縣東二)
(十五步又曰番山在縣北一里輿地紀勝引番禺雜記云番山在南禺山在北明黃佐番禺二山小)
(記番山在番禺邑東南一里峯巒圓秀北一里曰禺山二山相連如城南漢時劉龑鑿平之積石為)
(朝元洞後改曰清虛洞)礪山(在番禺縣東南八十里屹峙海旁高二百餘丈連亘四十餘峯)
(為虎門捍山一名獅石山以東有石壁峻削狀如獅子故名本朝康熙三年建甎城墩臺於其上)
萬松山(在番禺縣南十里土阜平坦其旁即盧循故城)抱旗山(在番禺縣南四十里)
(為府城案山江水環繞上有古烽堠其南為南山峡屹立江濱東二里有文筆峯高削千仞本名大)
(夫山俗訛為大烏岡)越秀山(在番禺縣北城跨其上聳拔二十餘丈上有越王臺故趾唐韓)
(愈詩樂奏武王臺是也一名越王山明永樂初指揮使花英於山巔起觀音閣山半建半山亭俗呼)
(爲觀音山)席帽山(在番禺縣北里許下爲蘭湖)馬鞍山(在番禺縣北水經注引裴)
(淵廣州記云城北有尉佗墓墓後有大岡謂之馬鞍山秦時占氣者言南方有天子氣始皇發民鑿)
(破此岡地中出血今鑿處猶存舊志在縣北五里自北而南有鳳凰鴻鵠二嶺自北而東有松柏麒)
(麟望州諸嶺)白雲山(在番禺縣北十五里上有九龍泉流爲大小水簾洞其北有鶴舒臺)
(臺北有飛霞洞瀑布飛流又北一里爲虎頭巖巖麓有寶象峯前有虎跑泉又折而西南五里曰棲)
(霞山六朝時有僧景泰住此一名景泰雲峯山下有泰霞洞泰泉水出焉又一里曰玉虹洞洞之南)
(曰聚龍洞折而西曰御書閣以有宋高宗御書故名)大橋山(在番禺縣北十八里下臨大澗)
(山形如巨象垂鼻飲澗中亦名象坑)亂石山(在番禺縣東北二十里唐杜審言詩漲海積稽)
(天羣山高嶪地相傳稱亂石圖典失其事懸危悉可驚大小都不類上聳忽如飛下臨仍欲墜舊志)
(高險與白雲山相連亦名白雲後洞一名紫雲洞又東北二十里曰真武山其南七阜布列曰七星)
(岡)博大山(在番禺縣東北四十里下有銅鼎溪今堙其東有昭陵山南漢陵寢在焉)龍
峒山(在番禺縣東北五十里俗呼龍眼洞一曰大羅嶺又有尭山嶤然而高在龍峒之東)神
步山(在順德縣東南四里臨碧鑑海明萬歷中知縣倪尚忠自縣城東南築路直抵山麓紆迴)
(十里名曰青雲路)太平山(在順德縣東南八里與神步山隔碧鑑海南北對峙上有烽堠)
(可望香山東莞)雁塔山(在順德縣東南十五里又南半里為容山少西為奇山又縣南十三)
(里有金釵山在容奇二山之西)華蓋山(在順德縣南半里又有安東山迎暉山登俊山錦巖)
(山在縣東北皆高十餘丈五山環列纍纍如五星總名五峯山)翠竹山(在順德縣南十六里)
(上多産竹)黃榜山(在順德縣西南九里其北為金斗山皆西臨金斗海有斥堠)龍頭
山(在順德縣西南三十里蜿蜒最秀西為馬登山南為象山亦曰龍馬山上有堠下有馬鼻巖明)
(鄒智嘗鼓枻遊此至今人穪為泊鄒崖)鼇峯山(在順德縣西南四十里有石壁西為石龍)
(岡有白蓮池東曰火號岡臨馬寕海有堠)鎮山(在順德縣西南五十里其西南有二山對峙東)
(曰蓬西曰壺通名曰蓬壺山)星槎山(在順德縣西南六十里自新會天河渡草鞋洲來有)
(二山西曰星東曰槎通名曰星槎山)順風山(在順德縣西南七十里蜿蜒而東象山蓮花定)
(山皆其左支也右支則上園陰羅二山路通香山&KR0377;海)鳳山(在順德縣西前曰金榜山城跨)
(其上)永安山(在順德縣西二十四里其東為官山臨金斗海)象山(在順德縣西六十里)
(其南為仰船岡西臨仰船洋)大金山(在順德縣西七十里象山之北東曰獅子嶺臨獅嶺)
(海又西有石壁山一名金犂壁在鬱水中西挹大鴈南盡海門北望海目為一邑之勝)天湖
山(在順德縣西少北七十餘里上有湖渟泓數畝故名東曰鳳凰山下有潄玉泉西有紫金峯又)
(西有鐵爐岡北曰北華山)都安山(在順德縣北三十里下有龍巖又東南曰珠岡又南有桃)
(洞)鉢盂山(在東莞縣城内南隅井泉清洌有奇石又道家山在城内西南隅相傳昔有鳳)
(凰來集因名鳳凰岡)神山(在東莞縣東二十里其陽為鼓鎮峡下有龍潭潭旁有二石鼓鎮之)
(故名水濱有許公石巖絶險)石湧山(在東莞縣東四十里水中石如湧出因名居民多種)
(香木於其上)深溪山(在東莞縣東南四十里有瀑布飛流南下十里匯為龍潭)黃嶺
山(在東莞縣南唐十道志嶺南名山之一縣志在縣南三十五里縣治朝山也峯巒秀拔狀如卓)
(筆迤邐而西作展旗狀俗名黃旗嶺下有泉出石罅味甘美宋紹興間邑宰張勲築亭甃石扁曰廉)
(泉)彭峒山(在東莞縣南四十里有水簾飛瀑如珠)三角山(在東莞縣南五十里)
(接新安縣界九峯峻聳如蓮花俗名蓮花峯頂上有池不竭)石鼓山(在東莞縣西南二十)
(里上有石如鼓故名山側為城子岡平曠如城舊設千戶所於此)大嶺山(在東莞縣西南)
(三十四里高五百丈奇突聳峭下視羣山瀑水泉出其陽紫霞泉出其陰)飛鵝山(在東莞縣)
(西南四十里流水環繞狀如飛鵝)武山(在東莞縣西南海中南當大洋每潮汐消長高低可)
(辨輿地紀勝余靖嘗候潮於此)秀山(在東莞縣西南海中接新安縣界宋史景炎二年元將劉)
(深以舟師攻帝於淺灣張世傑奉帝退保秀山明統志謂之虎頭山在縣西南五十里海中有大虎)
(小虎二山俗號虎頭門外夷入貢及出使外夷者皆道此)金牛山(輿地紀勝在東莞縣西二)
(里山勢岧嶤下瞰海水有亭在絶頂路皆攀援而上名曰海月奇觀)石鼓樓山(在從化縣)
(東三里其石層叠有石穴大如屋溪水匯注衝擊有聲因名又名鵝形嶺)韶峒山(在從化縣)
(東五十里亦名王任嶺下有帶水在大石坂中)水亭山(在從化縣東五十里有石徑可上其)
(嶺有楊溪洞廣十餘丈有石長數十丈夐出如船下覆洞穴有藤生焉又名水藤山)中心山
(在從化縣東五十里前有嶅頭嶺中有流泉三級下注下有曲水)雙鳳山(在從化縣東南)
(四十里接增城縣界雙峯崛起周百里亦名大小鷓鴣山又青幽山在縣東南六十里亦接增城界)
武臺山(在從化縣西南四十里兩峯對峙)娛蚣山(在從化縣西南四十里有三十)
(餘節形如百足其麓有鐵場坑相傳舊嘗煑鐵於此)風門山(在從化縣西三里舊名楓梅嶺)
(其陽有觀音巖月嶺其陰有劉仙巖黃石洞)圍腦山(在從化縣西十里下有仰天池又西)
(為將軍山三峯屹立)龍潭山(在從化縣西北三十里下有龍湫繞出三四里許皆石澗清流)
(分流至縣後溉田數百頃)百丈帶山(在從化縣西北四十里有泉自山巔飛下分為兩道)
(望之如帶下滙為深潭溢出淺處為流杯池)雲臺山(在從化縣北三十里山巔平衍如臺)
(常有雲氣覆之旁有洞穴可容三百餘人)高雲紫草山(在從化縣北七十里甚高峻望)
(之光如赭霞)北山(在從化縣東北五十五里接龍門縣界周一百里三峯峻拔上入雲漢山)
(巔有瀑布下注龍潭山半迤北有蘭和峒延袤數十里登者窮日之力而後至)五指山(在從)
(化縣東北百里五峯相連如指周百餘里東通龍門北通佛岡)蝴蝶雙山(在龍門縣東十)
(二里高七十丈望之林巒對峙翩翩若舞)石應山(在龍門縣東二十五里枕河之涯外實中)
(虚舟楫往來語笑相應故名)雙石山(在龍門縣南三十里二石屹立山石可燒灰糞田甚)
(沃有仙人洞高五十丈周七里有石床石竈石臼石井泉從井出大旱不竭)天嶺山(在龍)
(門縣南六十里高千仞為一邑之望一名指天嶺)東澗山(在龍門縣南一百里層崖疊巘)
(多禽獸草木皆珍異)陳峒山(在龍門縣西六十里其脈自庾嶺而來勢若卓旗)虎獅
山(在龍門縣西北五十里形若虎獅對踞上有飛泉瀉入蛟穴有路名虎獅徑)藍糞山
(在龍門縣西北一百里周三十里有水東西分流東連鐵岡高明諸水源)鳳凰山(有三一在)
(龍門縣北五里俗名丫髻山又名幼女峯雙巒並峙一在增城縣城内南隅輿地紀勝本名春岡宋)
(熙寕七年有鳳凰來集因名縣志其東北曰龜峯一名登高峯為縣後主山稍西曰鶴峯為學宫主)
(山一在香山縣東南百里廣四十里西為金竹園白域石諸峯南有尖峯石牛二嶺又有風門凹銀)
(涌角皆有烽堠下為雞拍村舊有銀礦)桂峯山(在龍門縣北七十里山多桂樹花時香聞)
(十餘里)石馬山(在龍門縣北八十里縣境諸山此為最高石磴森列旁有五石名童子讀)
(書石相近有白牛巖高數十丈俱白石望之如堆雪其北有上建峒)捲龍山(在龍門縣東北)
(八里與鳳凰山對峙山形陡峭極頂平曠又東北二里有八字山其土細潤可為瓦器又東北有鐡)
(坑山)白水山(在增城縣東二十里高二百丈周二十里山巔有瀑布如練故名元和志泉山)
(在縣西三十二里上多溙樹寰宇記引廣州記云縣有白水山蓋即泉山後人傳寫訛合白水二字)
(為一也按元和志山在縣西今縣已徙五十里則應在縣東明統志云在城西四十里者誤)羅
浮山(隋書地理志增城縣有羅浮山寰宇記引南越志云增城縣東有羅浮山浮水出焉是為)
(浮山與羅山並體故曰羅浮非羽化莫有登其極者嶮尖之峯四百四十有二同歸於羅山上則三)
(峯爭聳各五六千仞其穴𬈑然莫測其極北通句曲之山即茅君内傳所云第七洞名朱明耀真之)
(天璿房瑶室七十有二峎㟧穹窿自然雲搆泉源之府九百八十有三飛泉引鏡懸波委綠窮幽極)
(響百籟虚鳴又裴淵廣州記云羅浮二山隱天惟石樓一路可登縣志在縣東五十里接惠州府博)
(羅縣界)雲母山(寰宇記在增城縣東七十里出雲母石續南越志云唐天后朝增城縣有)
(何氏女服雲母粉得道於羅浮山因所出名之蓋即羅浮之支壠也)猊山(元和志在增城縣東)
(南二十三里多婆娑羅竹圍三四尺至堅里人取以為弓)南山(在增城縣南二里濱江下有巨)
(石是為釣臺其西隔江對峙者曰豸嶺亦曰寨嶺稍南為流防山防水出焉又新安縣南七里亦有)
(南山為縣朝山有觀音泉其西南濱海曰赤灣)蛾眉山(在增城縣西南七十里一名南樵山)
(又名南鄕嶺高近千仞周百里山秀而長層巒疊嶂前瞰大江下有烏石岡高三十餘丈狀若覆鐘)
(其形若墨)古華山(在增城縣西六十里形如垂蓮又西十里有古散山其山布散不屬蓊鬱)
(盤旋為縣右輔綏福水出焉南流可通舟楫)元德山(在增城縣西南一百里與番禺縣接)
(界多奇巖怪石大木叢林上有土邱廣百丈高數十仞名曰仙人大座)石龍山(在增城縣)
(北七十里枕長溪山形若龍怪石千尺相近有澄溪山澄溪水出焉)靈山(在增城縣北少西八)
(十里接從化縣界周百里體勢極高而頂上寬平南有石巖石積水出焉灌田千畝)馬山(在新)
(會縣東門外下瞰文溪明洪武中鑿山東北為城塹)龍護山(在新會縣東三十里山形四面)
(旋繞下有龍湫)熊耳山(在新會縣南寰宇記有東熊洲西熊洲俱在縣南二十七里海心有)
(孤山相對湧出舊志在縣南二十里凡四曰鼠熊曰馬鞍熊曰東熊曰長熊皆在海中)譚波
羅山(寰宇記在新會縣南六十里昔有外國人居此譚波羅者蓋番語也又莫山在縣南八十)
(里出鸚鵡又壁雙山在縣南七十里)仙湧山(在新會縣南六十里地名羅坑本無山一夕風)
(雷震怒湧出數峯因名輿地紀勝云在縣西北六十里者誤)厓山(寰宇記在新會縣南八十)
(里臨大海宋史祥興初帝昺立於碙州張世傑以厓州為天險可扼以自固乃奉帝移駐於此未幾)
(元將張宏範來攻宋軍潰陸秀夫負帝昺沈於海宋遂亡通志厓山延袤八十餘里高四十餘丈與)
(湯瓶嘴對峙如兩扉然亦曰厓門山宋紹興中置寨以控扼烏豬大洋之險)桂山(寰宇記在)
(新會縣西南三十四里産翡翠孔雀縣志有天臺山在縣西南三十五里)石徑山(在新會縣)
(西南五十里有石巖如屋容數十人前有筍山又潯陽山在縣西南六十里)古兜山(在新)
(會縣西南八十里最高峻東與厓山相峙西與新寕縣百峯山相連有峯曰湯瓶嘴)鳴山(在新)
(會縣西右曰象山石角嶙峋下瞰江水一名金斗山)龍山(輿地紀勝在新會縣西二里山有龍)
(窟東西相望近百步東山數穴窅不可窺以石投之隱然不絶西山則玲瓏下屬表裏洞開總於窟)
(者九舊傳為神龍出入地又有雷電山在縣西三里五峯環拱下有九井又西一里曰大雲山蓋皆)
(龍山之分名也)石船山(在新會縣西三十里上有大白石可十丈狀如船又有學堂山與石)
(船相對石徑千尋下瞰無際)將軍山(在新會縣西三十五里自潮陽都燕子尖山迤邐向)
(龍水都與雙門逕山相接高大盤踞山南突起數峯曰馬尾曰小岡曰石碑東盡於海)黃雲
山(輿地紀勝在新會縣北一里本名貴峯唐一行僧來遊有雲自出色如金因建寺名曰黃雲)
圭峯山(在新會縣北二里一名玉臺山上多松竹瀑泉出焉又北山亦在縣北二里輿地紀)
(勝云山頂有塘四時花果不種而生古號為聖池)綠屏山(在新會縣北十里周八十餘里)
(環繞縣後如屏幛一名綠護屏烏道險絶山頂平曠)蓬萊山(在新會縣北三十里與綠屏相)
(望宏峻幽勝俗呼雙梅嶺又北十里有石螺岡)仁山(在香山縣城内縣志城内舊有七阜環列)
(謂之七星峯北曰仁山縣治建焉又北曰慶夀山東南曰豐山西曰武山縣城跨其上外有盈山鳳)
(山文山已平於築城時)大北山(在香山縣東一里平遠連亘東界牛起灣西曰蓮峯元末)
(宣羌托囉克台守其上一名舊寨山宣羌托囉克台舊作宣羌朵羅歹今改正)烟筒山
(在香山縣東五十里上有石巖清泉出焉又東十里曰四巖山北臨海東有豐阜湖海水所匯)雲
梯山(在香山縣東七十里高七十丈廣百丈)長江山(在香山縣東南三十里宫花水)
(出焉北合神涌南有相合山東為紫馬嶺有天池)大圜山(在香山縣東南四十里神涌之)
(東三峯並峙海上亦名三洲山)烏巖山(在香山縣東南七十里東北抵雲梯西北抵相合西)
(界香爐北為千秋嶺紅旗峒諸山迤邐赴海巖崖幽暗人跡罕到宋末鄧光薦避亂居此)稜角
山(在香山縣東南八十里南面海四峯峻峭下有龍井懸瀑又有五眼井冬煖夏涼)葫蘆
山(在香山縣東南八十三里西近香爐石壁峭立如門東北曰東嶺北接烏巖西南曰西嶺有瀑)
(布南注)五桂山(在香山縣東南八十五里俗名五鬼山巖壑瀑布與羅浮爭勝山左有大)
(小花園産異花甚多其陽産神仙茶)大芒山(在香山縣東南九十里西有羅鼓岡下有冷池)
望門山(在香山縣東南一百十里起自北嶺延袤二十里至海門突起羣岫隔九星大洋内)
(包鄉都外泊舟艦漁樵紛集其九星洲山九峯分峙有水甘美曰天塘水海舶往來所汲)濠鏡
澳山(在香山縣東南一百二十里突出海中明初番舶往來泊無定所率擇濱海地之灣環者)
(為澳若新寕則有廣海望峒東莞則有虎頭門屯門鷄棲香山則有浪白濠鏡十字門皆置守澳官)
(嘉靖末諸澳盡廢唯濠鏡為泊藪萬歷初因於澳口設關關外割為諸番住所今遷棄)東林
山(在香山縣南一里舊名筆架山三峯屹立又老安山在縣西南半里為縣水口衝要)湖洲
山(在香山縣南二十里一名文筆山孤峭臨海相接者曰灣月山一名鹿鳴嶺羣峯森立為縣之)
(案)夀星塘山(在香山縣南二十里其陰有塘水方數畝梅花水出焉其陽為六十陂大)
(嶺石溪瀑布出焉瀦為大龍潭)貴峯山(在香山縣南四十里本名大尖山高三百丈為縣治)
(前案東有野牛徑南有小尖峯箬葉嶺)北臺山(在香山縣南四十里東接貴峯又南二十)
(里曰南臺山兩山相對)香爐山(在香山縣南六十里峯崖幽峻東界白銀水南接嶺山有)
(瀑布出焉按寰宇記云東莞縣有香山在縣南隔海三百里地多神仙花卉疑即此山縣以此名)
(土燥多石又縣北一里有插笏山一名獺窟山瀕海)小欖山(在香山縣西北七十里小欖村)
(又名鳳山峯巒秀峙其西有大欖山在大欖村又名飛駝山山勢蜿蜒左為落霞峯下有開元梅花)
(諸泉)浮虚山(在香山縣北七十里海中隨波上下若浮虛然因名山海經南海有浮石之山)
(疑即此宋鄧光薦浮虚山記略番禺以南海浩無際島嶼洲潭不可勝紀未至香山半程許曰浮虚)
(山山虎踞而鳳翥鐘懸而磬折蒼然煙波之上四望無不通方空澄兩霽一覽千里來航去舶櫂歌)
(相聞及微風鼓浪噴薄冥送咫尺若不可到)古鎮山(在香山縣北八十里西接新會縣界)
(又北有百富山在梅洲村)東洲山(在香山縣東北七十里突入海中潮汐湍激舟不可渡又)
(北曰壺頭山與東莞接界)雲秀山(在三水縣東五里一名象岡又東二里為石頂峯有古烟)
(墩為縣治水口)崑都山(在三水縣東南三里上有斥堆即古三水鎮)金洲山(在三)
(水縣南四十里西江中流水中突起周二百餘丈高五十餘丈舊名金洲岡又名金鐘岡下有婆角)
(漢東南岸為澳陵岡)龍坡山(在三水縣北三十五里一名花山其東為大望山又東有九十)
(九岡皆在蘆包水北)大潭山(在三水縣北四十里石壁數仞飛瀑如練下注二潭左曰龍湫)
(古曰天生塘方廣二畝許居民引以灌溉)金帽山(在三水縣東北一里舊名金帽嶺俗呼為)
(城隍嶺全體皆石上有連珠峯為縣鎮山下有石塘)文徑山(在新寕縣東八里四面環峙又)
(縣東三十里有石鼓山上有石擊之作鼓聲)百峯山(在新寕縣東四十里與新會之鼔兜)
(山相接峯巒百計蠻獠所出没也下有板潭)銅鼔山(在新寕縣東南一百里層巒疊嶂俯)
(瞰大洋風濤觸石聲如銅鼓下為銅鼓海)甘蔗山(在新寕縣南八十里高五百五十丈臨)
(廣海西接大隆山上有草味如甘蔗故名)上川山(在新寕縣南寰宇記新會縣南海中有穿)
(洲襟帶甚遠又曰上川洲下川洲俱在縣南二百六十里大海中其洲帶山灣浦極廣明統志上川)
(山下川山俱在新會縣西南一百四十里海中二山皆産香蠟竹藤之屬而上川為優居民以賈海)
(為業洪武四年海寇鍾福泉等挾倭船寇下川官兵追討至陽江平之於是徙二山居民入内地山)
(遂荒廢宏治中割屬新寕縣志在縣南一百五十里相近有大金小金二島又西為下川山又西有)
(&KR1071;洲島皆在海中)大隆山(在新寕縣西南一百二十里高六百丈周二十里徑路深阻中)
(有猺寨)紫霞山(在新寕縣西七里下臨紫霞海一名西華山又西二里有丫髻山山有奇)
(石石上有小池不竭)三台山(在新寕縣北一里三峯聳秀為縣主山西為寶鴨山)斗山
(在新寕縣北三十里孤峯圓潔如斗居民環繞名為斗洞)石人山(在新寕縣東北三里山巔)
(有石卓立如人又名石化山中有猺寨)潯洋山(在新寕縣東北四十里峯巒高聳俯瞰潯)
(江左曰仙女峯上有石室下有石壁數丈瀑布綠壁而下光濺如珠)峽山(在清遠縣東一名觀)
(亭山水經注溱水又西南經中宿縣會一里水其處隘名為觀峽連山交枕絶岸壁竦時水洊至鼔)
(怒沸騰元和志觀亭山一名觀峡一名中宿峽在縣東三十五里縣昔取峽為名寰宇記引譚子和)
(海嶠志云二月五月八月有潮上二禺峡逐浪返五羊一宿而至故曰中宿峽輿地紀勝峽山在縣)
(東三十里崇山峻峙如孹太華中通江流廣慶寺居峽山之中有殿甚古梁武時物也舊傳黃帝二)
(庶子善音律南採阮俞之竹為黃鐘之管隱於此山祠在東廡有金芝巖在山北頂上唐開元中得)
(靈芝於此舊志峡山在城東北三十里兩山對峙長十里許茅君内傳以為第十九福地右有和光)
(洞一名歸猿洞)黃旗山(在清遠縣南三十里形如屏障與鳳嶺對峙又馬頭山在縣南六十)
(里)迴岐山(在清遠縣西南八十里逶迤環抱迴顧縣治)威整山(在清遠縣西南)
(一百里其形森聳望之儼然故名)秦山(在清遠縣西輿地紀勝秦水源出清遠縣秦山縣志)
(謂之秦源山在縣西二十五里溱水出焉俗呼為秦王山)大羅山(在清遠縣西北一百四十)
(里相連者曰小羅山脈皆自陽山來西接廣寕路通懷集&KR0889;獞雜居其閒)花尖山(在清遠縣)
(北十六里奇峯峻拔上多花木)帽山(在清遠縣北六十里形圓如帽有兩峯俗曰大帽小帽)
黃木山(在新安縣東三十里一名峯秀矗左有蟾蜍石鄉人筆架山三於此禱祀)梧桐
山(在新安縣東六十里有大小二山延亘六十里多梧桐異草頂有天池深不可測山腰有鹽田)
(徑大石結砌亘十餘里名曰亭子步下有赤水洞其北有白面石巖深廣如厦外有甘泉)大帽
山(在新安縣東南二十里脈自梧桐山來延袤百里旁附羣山皆其分支)官富山(在新)
(安鞍縣東南七十里又東十里有馬山脈皆出自大帽屏蔽東洋)九頓山(在新安縣東南)
(一百里從山麓而上連頓九阜至頂則平曠自縣至大鵬所必由之路相近有葵涌山多生水葵)
大鵬山(在新安縣東南一百二十里山脈自羅浮來狀如鵬舉一名七娘山其前又有老大)
(鵬山在海中又東有陶娘山去縣一百三十里接歸善縣界抱拱如城内容艨艟數十艛今疊石塞)
(之)杯渡山(在新安縣南輿地紀勝世傳有杯渡禪師渡海來居東莞舊志山在縣南二百)
(八十里即屯門山也枕近大對唐韓愈詩乘潮簸扶胥近海遠望黃木岸指一髮屯灣正相門雖云)
(高上映波浪没即此南漢大寶十二年封為瑞應山今有瑞應巖虎跑井縣志在縣南二十里相距)
(四十步又有靈渡山勢絶高峻與杯渡山相等)挂角山(在新安縣南三十里兩峯尖起如角)
(曰大挂小挂一名牛潭山)大奚山(在新安縣南一名大漁山輿地紀勝在東莞縣海中有三)
(十六嶼居民以魚鹽為生慶元三年提舉徐安國捕鹽海濱鹵民相集拒捕知廣州錢之望討平之)
(因墟其地差水軍三百人往戍宋季始罷舊志大奚山在新安縣南百餘里周二百餘里為急水佛)
(堂二門之障又有老萬山在大奚西南大洋中其周廣過於大奚林木森鬱明初有姓萬者居此故)
(名)梅蔚山(在新安縣西南一百里林木叢生前護縣治後障東洋宋景炎二年帝南狩至)
(此有石殿遺址)大鐘山(在新安縣西北四十里其南為鳳凰巖巨石嵯峨廣數丈洞徹若堂)
(室相傳昔有鳳凰棲其内)茅山(在新安縣西北五十里兩峯峭拔曰大茅小茅)陽臺山
(在新安縣東北三十里横亘五十里山頂平衍形若几案有龍潭下有烏石巖其南支有董公嶺去)
(縣十里)柑坑山(在新安縣東北四十里高百丈延亘四十里多産赤竹&KR0889;人居之又太平)
(嶂在縣東北六十里與柑坑山夾水相望接東莞縣界)寶山(在新安縣東北元和志在東莞)
(縣東北五十里輿地紀勝舊以山有寶置場烹銀名石甕場今山中銀滓猶存舊志在縣東北八十)
(餘里)盧山(在新安縣東北一名百花林寰宇記引裴淵廣州記云東莞縣有盧山其側有楊海)
(山桃只得於山中飽食不得取下取則輒迷路舊志在縣東北八十餘里其山絶險形如虎頭上有)
(潭潭旁僅通線路山内有田可耕常為寇盜所據昔於山前置寨今廢)參里山(在新安縣)
(東北寰宇記在寶安縣東北九十里南越志云寶安縣東有參里縣人黃舒者以孝聞故改其里曰)
(參里舊東莞志山在縣東南水路二百里)羊凹山(在新安縣東北九十里接東莞縣界有仙)
(歌巖口甚小而腹空洞可容數百人)丫髻山(在花縣西南三十二里獅嶺司西上有雩壇旱)
(禱輒應)瑞雲山(在花縣西南四十里下有隆興古寺旁有潭曰鐘潭)獅子山(在花)
(縣西南五十里)中洞山(在花縣西南六十五里)獨秀山(在花縣西五十里卓峙平)
(疇嶄然聳翠)花山(在花縣北重巒疊障亘數百里東接從化北通清遠本朝置縣因以為)
(名)金鵝嶺(在番禺縣東北四十里一名飛雁嶺山勢峻險中藏羣峯下枕茭塘)銅嶺
(在東莞縣東十五里宋末邑人熊飛結集義勇與元將姚文虎力戰於此)鳳凰嶺(在從化縣)
(東四十里其陰有金井泉又東十里曰猿啼嶺嶺多猿狖又東曰九珠嶺九峯相連左右多青石下)
(有大甕小甕二潭)豸角嶺(在從化縣南五里兩溪匯成其下為縣水口又縣南三十里為)
(獅子嶺上有石堂巖相近有西嶺多赤石可為柱礎上有池不竭)東嶺(在從化縣北六十里)
(其山四圍旋繞僅一石徑可通人行謂之木鵝徑高峯密林上蔽天日凡半日許乃得平處自此入)
(為流溪之地又縣北一百里有插花嶺岧嶤卓出俯視羣山)油柑嶺(在龍門縣南二十里)
(高八十丈延亘十餘里增城往來要路)望雲嶺(在龍門縣南三十里上多草木西林水經)
(其下)石鼓嶺(在龍門縣南六十里秀拔參天山腰有石鼓踐之有聲亦名仙女石)聖磜
嶺(在龍門縣南八十里上多喬木中有石磜流水九曲注爲飛泉百十丈下有深潭)天柱
嶺(在龍門縣南一百里相近有岑曙嶺中有栖雲會仙二洞飛泉可以流觴)焦石嶺(在增)
(城縣東五里高三百丈盤踞十餘里多崇巖怪石又三里有飛泉洞水從石罅中出縈迴百折又七)
(里有鳳凰岡又十里有歐陽嶺接羅浮山麓)大墩嶺(在增城縣西南八十里下有甘泉洞)
龍蟠嶺(在新會縣北五十里)金紫嶺(在香山縣東北十里天霽則雲霞輝映色若金)
(紫上有石泉)横石嶺(在三水縣西南五里其南爲將軍嶺有臣石出泉入江)盧嶺
(在三水縣西北四十里鴨浦水南接四會縣界又羅傘嶺在縣北華山之西頂上廣平登之可盼白)
(雲羅浮飛來諸峯有瀑布飛流不絶)孔公嶺(在新寕縣西二十里)標幡嶺(在清遠縣)
(東輿地紀勝在峽山南頂上唐大歷間哥舒晃叛廣州遣將討之夢神人謂曰見幡即回及賊平回)
(師果見挂二幡禺山頂乃知山神之助)王子嶺(在清遠縣東南四十里一名雲騰嶺兩峯)
(並聳頂有石池)龍躍嶺(在新安縣東南五十里又十里有雙魚嶺二山相對臨水)唐帽
嶺(舊名紗帽嶺在花縣東南一里)石巖塘嶺(在花縣西南一里)象嶺(在花縣西)
(十五里其形如象大小不一)百丈嶺(在花縣北四里許山石嶙峋其高千仞爲縣治屏扆)
蓮花峯(輿地紀勝在東莞縣東北四里)金紫峯(在增城縣西南八十里多奇花異卉)
鷓鴣峯(在增城縣西北七十里接從化縣界二峯高百餘丈一峯高九十餘丈名大小鷓鴣)
(又名雙鳳山白泡水出焉)玉懷峯(在新寕縣南二十里下有温泉)潯岡(在南海縣西二)
(十九里數十峯相連形如巨屏)赤石岡(在番禺縣東南十五里高十餘丈上有浮圖俗名赤)
(岡塔南越志云其色若丹占氣者謂其下有金扶南國人欲以金鬱市之刺史韋明謂南州之鎮不)
(許)冠岡(在番禺縣東南四十里一名烟管岡高百餘丈又東有相對岡兩岡對峙大江中流)
(又海心岡在縣東南茭塘屹立海中相距十餘丈有一小岡並峙人稱為南亭北亭)戙旗岡
(在番禺縣東南八十里波羅廟東下臨波羅江高可五六丈全體皆石)白鹿岡(在番禺縣)
(南三十五里一名青螺嶂高五百丈下為沙灣水)天井岡(寰宇記在番禺縣北四里南越)
(志云岡下有越王井深百餘尺云是越佗所鑿諸井鹽鹵惟此獨甘昔有人誤墮酒杯於此井遂流)
(出石門古詩云石門通越井今則井塞猶有井形其下有廟甚靈土人謂之北廟輿地紀勝引郡國)
(志云縣有歌舞岡尉佗三月三日登高處又越王井在越岡半劉漢呼為玉龍泉縣志越香山折而)
(西北為歌舞岡一名越井岡井九竅亦名九眼井)螺岡(在從化縣南五十里臨溪山如螺形)
(隔溪即李石岐驛)七星岡(在龍門縣城内七岡珠聯不斷大小纍纍如七星)鐡岡
(在龍門縣西北七十里接從化縣界人跡罕到眀嘉靖後嘗開鐡冶致不軌嘯聚本朝順治十八)
(年復然因永禁其北有高明峒)望州岡(在增城縣西南七十里嵸嶐橫亘官道出其左)龍
(其中為府西扞門稍上有鼈魚灘漲潦甚急舟行戒焉)臨漢峡(在清遠縣西北五十里兩)
(崖壁立延袤九十里)穗石洞(在南海縣仙山陽相傳石為仙人乘羊所化裴淵廣州記戰園)
(高固相楚時有五仙人乘五羊各持榖穗一莖六出遣穗於州人騰空而去羊化為石至今猶在)
平陵洞(在龍門縣東九十里接博羅河源長寕諸縣界)黃金洞(在新安縣西三都多)
(黃石其山為藥勒衬有湯泉)盤古洞(在花縣東北萬山中林木隂翳)燕石(在增城縣)
(西南六十里驛道旁高丈餘方五百步其下空洞可坐數十人亦名石室)茂平石(輿地紀勝)
(在增城縣東北七里水從石山來湍流入渠奔注潭中渠生九節菖蒲有葛仙溪石碾)海(府境)
(南瀕海自惠州府歸善縣西至新安縣又西北至東莞縣西南六十里名三門海中有三洲海潮自)
(東南來至此分為三道因名又西至番禺縣東南元和志廣州東八十里有村號曰古斗自此出海)
(浩淼無際乂西南至香山縣南九十里又西少南至新會縣南百里曰厓門海縣志兩山高峙其口)
(如門外達烏豬大洋又西至新寕縣舊志新寕縣西南二百里爲寨門海番舶往來之衝迤東至下)
(川山南曰大牌海又東至上川山右曰小金門海諸夷入貢遇逆風則從此進又至上川山左曰大)
(金門海迤北爲銅鼓海又東北即厓門海海道考廣州舶船往諸番者出虎頭門始入大洋分東西)
(二路東洋差近西洋差遠宋於中路置巡海水師營壘今爲東莞縣南頭城海防考海環廣南界濱)
(海諸郡而廣州居其中其備屯門鷄棲佛堂門冷水角老萬山虎頭門等澳而南頭城在虎門之東)
(尤爲省會門戶又西則峡門望門大小横琴山零丁洋仙女澳九竈山九星洋諸處而浪白澳在香)
(山澳之南爲番舶等候接濟之所又西爲厓門寨門海萬斛山碙州諸處而望峒澳在厓門之西爲)
(番舶停留避風之所此海濱戍守之地也明黃佐南海圖經云從廣城東道八十里出古斗村南又)
(東南二百里抵東莞南海䘙又南六十里出虎頭門又南一百五十里抵南頭城下海可抵甌越西)
(道七十里出上弓灣見西海壖又西南二百里抵新會縣出城八十里爲厓門又南七十里廣海衞)
(扼出其虎要頭衝甲南子海二居東門則南東委西輸二之洋極為隨舶萬所水之所東宗可故以)
(至此倭海國中西往可以來之通西道也蕃)熊海(在里新會縣東通江南門二西十通餘青)
(瞻阻洋厓南山)鱓鱑&KR0377;海(在香縣江山縣門分西流九南十出里又自南新入會海)浮
虚海(在門香分山流縣北東出七經十大里黃亦曰圃小横黃江自圃曰新倒會流縣海江又)
(東門南入經大浮海虚又山曰有石浮岐虚海海在又縣東曰西北分上流海流自至港東口洲接)
(分縣流西海二南十流里為西第一角接潯湟海抵&KR0377;北大洋連大又象角欖東南頭通海第在一)
(角海)西江(古縣鬱水南又也南自徑肇慶南海府縣高西要縣流南又南入徑徑新三會水縣)
(西南流至又順南德入縣海舊志仰船岡鬱水下為西支仰船自海南海東分九為江堡南獅嶺海)
(又南會江至門福岸海又堡東西曰三合熊海&KR0377;又沙分南入為厓三門支海西又支自入江新門)
(分又支東東入出香為山小海梁海中支又東為渡為天門江海南海又入香東山為横海東江支)
(過福岸為福海又東南過馬寕為馬寕海又東為木頭海又東至昌教合横流海其獅嶺海自仰船)
(岡南分為第七&KR1905;又東北過獅子嶺上接三漕下通錦鯉為三合海其第七&KR1905;東南過光華為沙背)
(海又南至昌教為洪濛海合横流海自光華分支東出為九曲海又東合錦鯉海自獅子嶺北分支)
(西北出經龍山者曰龍江入西樵海其鬱水東支自南海縣西樵流入經葛岸為河彭海又東南至)
(黃連分二支其南支為三漕海東南至違簡為錦鯉海又南過昌教為横流海西通木頭海東則青)
(步海入香山海又自黃連南東出為鱭魚海南過江村為北茤海又南為金斗海又東南為北潮海)
(東入香山海又鱭魚海自江村分支東過倫教分為二東曰桂畔海經順德縣東太平山外西曰碧)
(鑑海轉而南為鐵船海環順德縣南出神步太平之間會於老鴉岡為三江&KR0377;又東南入香山海其)
(黃連北支東過都粘南為疊石海又東入香山海又西樵東一支至平步分為二南支過䳱洲北為)
(庚流海東過都粘為魚塘海南入疊石海庚流海别至鷺洲南為鈎沙海通三漕海平步北支東流)
(又分其南為三南會魚塘支海入庚其北流入海番中禺支至甘溪又海北支至甘分溪為二北又)
(分為二其南會龍廣州為龍灣海凡津其北粤東之繞西俗水淋山由道寬大五者斗口類穪至為)
(海云)牂牁江(亦鬱水東支自三東入番禺縣界又水縣東南南流經南入海史記海南縣越)
(尉佗兵下傳元牂牁鼎五年使馳義侯因巴蜀罪江咸會番禺正義曰江出南人發夜郎徼外東通)
(四二會至其一番禺入即鬱川海東水經别徑注泿水至番禺縣西番禺漢書所謂浮牂分為牁同)
(會西番南禺蓋乘斯而東注其水而入越城西十里也南為金漢縣志鬱利江又西水環城十里曰)
(白江石江又皆西江西一十水里曰魯岡江而異名者也又又西十自三六水里分曰流流潮東南)
(為二黃里鼎為大江其鹽步江西又為西南二江又里曰分為清石官江洲江又西皆出西淋南北)
(至折縣西而西南十二十里曰里曰三山大江通港通城南又西南十里江至又自魁岡西淋堡曰)
(瀾口石至江虎又頭五里門入至佛山曰分水頭江皆海番禺縣志牂牁江一東名出五珠江斗即)
(西北二江下流也東過&KR0377;&KR1905;堡北謂之東衝又東合蜆江至縣東南八十里南海廟前與東江會亦)
(謂之三江口又南六十里至虎頭門入海)東江(即古泿水一名龍江在番禺縣東南八十里自)
(惠州府博羅縣西流經東莞增城二縣界入番禺縣至縣東南之南江頭與西北二江合是為波羅)
(江水經注泿水枝津衍注自番禺東歷增城縣南又至博羅寰宇記引廣州山水記云有白路水石)
(庚水胥水三水上謜出龍川流經增城入海即此)增江(通典增城縣有增江寰宇記有塘江)
(水源出流坑山闊一百二十九丈縣志在城東一里源出龍門縣鐵岡高明二峒經白沙南下入縣)
(界三江口合楊梅澄溪二水經縣東抱城而南穿南山豸嶺之口折而南至新溪分二派一支西折)
(流二十里曰散塘洲又三四里經石灘派分而東南繞碧江村曰碧江又南至黃浦入東江一支自)
(新溪東南下曰牛潭水又東南繞紅花地出口入東江)北江(即古洭溱湞諸水滙流也自韶)
(州府英德縣合流入清遠縣又南流入三水縣西南入西江三水縣志北江自清遠迴岐流入亦名)
(胥江受鴨浦水又南分支爲蘆包水稍南爲南津水口又南歷欖江棉水過河清灘至縣西南合西)
(江)恩平江(一名蜆江水又名長沙河在新寕縣北四十里自肇慶府開平縣流入與新會)
(縣接界新會縣志在縣西南六十里自開平縣蜆岡沿長沙而東受曹幕梁金諸水經潯陽至牛肚)
(灣匯於厓門汪洋百餘里其涯有青膽石亦曰青膽洋)政賓江(在清遠縣西北六十里源)
(出大羅山流經臨漢峽又南入湞)泥涌河(在新寕縣東南源出百峯山西南至廣海䘙烽)
(火角入海)紫霞河(一名紫霞海在新寕縣西源出百峯山順流爲龍頭河南門河與肇慶府)
(開平縣之長沙河合府志紫霞海在新寕縣西七里又十七里曰那平海又西北二十里曰法竹海)
(又有白廟河亦在縣西接源龍頭河)沙河(在新安縣北源出陽臺山西流三十餘里入海)沙
灣水(在番禺縣西南五十里由牂牁江分流自南海五斗口流入東經沙灣司南又東經浮練)
(山礪山南合波羅江入海又一支自縣西南分流曰白蜆江東流逕萬松山南至東衝入大江)鳳
水(輿地紀勝在番禺縣東北八十里從高流下巨石衝激如鳳舞之狀故名)到涌水(在東)
(莞縣東南縣志有癸水源出縣北一里壬峯南流匯縣東衆水出德生橋横過縣治前謂之縣港又)
(有西支水源自道家山來合之迤邐經德安橋而西入海方言呼港曰涌即古所謂到港也)曲
江水(在從化縣東南五里有三源一出中心山一出縣東五十里之概洞合流又一出龍門縣)
(之藍糞山流五十里至白茫潭又五十里與上二水合又十餘里至豸角嶺入流溪水皆清淺不通)
(舟楫又有石榴花帶水在縣東北四十里源出石榴山下山多野石榴花時夾水相映故名)黎
塘水(在從化縣西三里風門山下有二源一出縣西北新開峒流經龍潭一出小坑俱三十里)
(會於石磕又五里至風門山下又南繞豸角嶺下入流溪)西林水(在龍門縣西一名九林水)
(源出鐡岡東南流至縣西四十里與土湖水合又東至縣西五里鸕鷀石與高眀水合又東南至園)
(頭與白沙水合又南至渴頭與路溪水合又南至蓼湖與墨湖水合又南至高湖與西溪水合又南)
(至長灘與高沙水合又南至香溪與藍&KR1905;水合又南至犂壁與鼇溪水合又西南至龍虎灘與永清)
(水合入增城縣界即增江之上源也又高明水在縣西北七十里源出從化縣界流溪山白沙水在)
(縣東五里源出虎獅山路溪水在縣東北源出鐵坑山墨湖水在縣南三十里源出陳峒高沙水在)
(縣南六十里源出甕泉藍&KR1905;水在縣南七十里源出黃沙峒鼇溪水在縣東南百里源出博羅縣界)
(永清水在縣南百里源出藍糞山俱流入西林水)廟潭水(在增城縣北源出靈山東流至)
(三江口入江又九曲水在縣東北二十五里源出欖溪百花林水在縣治西源出縣西北境綏福水)
(在縣西源出綏福都何徑諸山俱流入江)紫水(在新會縣西五里源出龍山下過分水岡出妙)
(宗橋入熊海縣志水本清宋皇祐間忽變為紫者旬日故名)宫花水(在香山縣東三十里)
(源出長江山北流合神涌入海)梅花水(在香山縣南五十里源出夀星塘合烏巖香爐白銀)
(等水西為横坑水入北臺海又白銀水在縣東南八十里西北合梅花水)大潮水(在三水縣)
(東源出縣東北大潮竇西南流至魯村竇入西江)蘆包水(在三水縣北四十里源自湞水)
(順流入胥江内分一小河流爲蘆包水春溢冬涸)鴨浦水(在三水縣北四十六里一名鴨)
(埠水源出四會縣萬山中夏冷冬温東南流入北江曰鴨浦水口又綏江支流亦自四會流入至縣)
(西北入西江曰南津水口)半塘水(在新寕縣南四十里源出縣西北馮村坑南流入海水大)
(而深險府志一名半塘海又南四十五里曰亞州海又南四十里曰矬洞海又南八十五里即大牌)
(海)洭水(在清遠縣東自韶州府英德縣合溱湞二水流入縣界又西南入三水縣合北江漢)
(書地理志中宿縣有洭浦官水經注溱水西南經中宿縣會一里水又西南經中宿南又南注於鬱)
(輿地紀勝真水在縣東七十里流經縣前至上海村與四會縣分界清遠縣志湞水宋時謂之真水)
(在縣東南五里流經觀峽又西南流至縣西南八十里有黃巢磯相傳黃巢嘗覆舟於此按洭溙)
(湞雖本三水然至英德縣已皆合流故三名皆可通穪其實即一水也)潖水(在清遠縣東南)
(源出觀音山西流至潖江口入湞又黃峒水在縣北源出小羅山連水在縣東南四十里源出王子)
(嶺俱流入湞)燕水(在清遠縣南五十山北流徑縣南又里源出番禺縣黃西流入湞又秦水)
(在縣西源出縣界秦山下南流四十里入官湖合真江)廉水(一名山塘水在清遠縣西四十)
(里源出重山趾廉居此因名又西流入湞輿地紀勝水側有人姓有飛水在縣西三十五里源出大)
(岐峽南流入湞又沙河水在縣北後岡村西流與飛水合)巴由水(在五花縣西南十里自三)
(水縣蘆包水口流入至巴由都與横潭水合又南至石門入西江横潭水在縣西南三十五里源出)
(縣南正經諸溪西南流徑獅嶺司南入巴由水)沈夜湖(寰宇記引南越志云番禺縣北有三)
(湖一曰沈夜二曰&KR1052;湖三曰芝蘭父老云沈夜者本層山連岫吕嘉之末一夕而沈故名縣志三湖)
(今惟有芝蘭在席帽山下餘皆堙)女湖(輿地紀勝在東莞縣東一百餘里湖中多支機石故)
(名又雙女縣東南七湖在十里)湯湖(在新會縣西南一百十里長溪中流一帶其熱如湯上下)
(之流皆冷)天井湖(在香山縣東南自南山竹㵎瀉出深二丈許旱禱輒應)甘溪(通志)
(番禺縣有菖蒲㵎寰宇記菖蒲澗一名甘溪南越志云交州刺史陸允之所開也每旦輒傾州連汲)
(以充日用咸平中有姚成甫遇一丈夫謂曰此澗菖蒲安期生所餌可以忘老輿地紀勝甘溪在廣)
(州東北五里番禺雜記云晉陸使君以海水味鹹導甘溪以給民唐會昌中節度使盧公復加疏導)
(南漢鑿山取泉以廣之名甘泉引入苑中有泛杯渠濯足亭又有東溪在州東即甘溪下流夾流皆)
(刺桐旁有坦途郡人踏青之地又有越溪在州東北三里自州東北流下又東與東溪合入於海通)
(志蒲澗在縣東北聚龍岡北六里東有滴水岩廉泉出焉匯為流杯池沿㵎曲折而南為行文溪流)
(入金鐘塘注於粤秀山麓其左為菊湖其右為越溪東北與東溪會注於江)白管溪(在番)
(禺縣東北寰宇記引廣州記云有白管溪當川中沸涌如猛火煎油聲縣志去縣三十里即龍昭堡)
(溪水也平川中湧出周圍丈餘)流溪(在從化縣東縣志源出五指山南流數十里為黃龍又)
(五十里曰驚灘水中有石多觸行舟又六十里曰草石徑兩岸怪石相距水激怒流又四十里經縣)
(前又二百里乃至省城)沙溪(在從化縣南五十里源出青幽山西流五十里經太平場入流)
(溪)文溪(在新會縣東源出圭峯諸山自北關入城出東關達於熊海)石溪(在香山縣)
(東一百五十里源出鳳凰山)牛潭(元和志在增城縣東北二十里寰宇記其潭深洞無極北)
(岸有石周三丈許嘗有漁人見金牛自水而出盤於石上)鑼鼔潭(在新會縣西南五十里水)
(石衝激聲如鑼鼓)西南潭(在三水縣東十八里江水所匯也商船多泊於此其南有老沙)
(洲一名動星洲)雷潭(在新寕縣西一里)金鎖潭(在清遠縣東三十里相傳泰時崑崙)
(貢犀牛帶金鎖走入潭中因名)鐘潭(在新安縣隆興寺傍古傳廢寺佛像委潭内其鐘飛入覆)
(之土人善水者往往見其鐘紐欲決水取之輒遇風雨而止)七娘灘(在新安縣東北七都)
(石蹲水中如列星石罅僅容一舟水勢衝激舟行過此甚危蓋即歸善銀瓶山水也)西澳(一名)
(南濠在南海縣城内宋景德中經略使高紳所開城中舊有六脈渠皆匯流於此嘉定三年陳峴又)
(於東西雁翅城濠口築兩閘以防溢涸紹定中方大琮甃為重閘以通舟楫明初展築城垣於濠南)
(改甃水閘廣僅六尺許皆用鐵石為柱以阻内外不復通舟又東澳一名清水濠在舊子城東穴城)
(而違於海又東濠在府城東明洪武三年開西濠在城西洪武初因舊址修浚時東南二濠與西濠)
(分流入江嘉靖五年引東南二濠皆匯於西濠至城西入江)拾翠洲(在南海縣西南三十)
(里古有津亭唐隆龜蒙詩候吏多來拾翠洲是也眀建華節亭於此)藥洲(在番禺縣城内之九)
(曜坊南漢劉龑所鑿長百餘丈中有九曜石宋初為西園建亭臺其上為遊覽之所)琵琶洲
(輿地紀勝在番禺縣東以形似名通志在縣東南三十二里江中閩浙舟楫皆泊於此人烟繁盛)
荔枝洲(在番禺縣東寰宇記引南越志云東有荔枝洲洲上荔枝冬夏不凋輿地紀勝在縣)
(東四十五里周五十里劉氏創昌華苑於其上五代史南漢乾和二年遣洪昌祀襄帝陵於海曲至)
(昌華宫即此又有浮練州在縣東海中有白沙望之如練因名)燠洲(在番禺縣南八十里海中)
(上有蒸鬱之氣故名)别情洲(寰宇記在增城縣東南江水之中四西懸絶古老相傳於此洲)
(上敘别故名縣志在縣南二十里增江下流今名雁塔洲)方壺洲(在增城縣南新淺塘中碧)
(水縈洄荔枝蓊鬱四時雲霞掩映宛若仙境其上舊名新村為黎榮祖所闢)平洲(在新安縣)
(東下沙村前洋海中長二三里)珊瑚洲(在新安縣南寰宇記在東莞縣南五百里昔有人於)
(海中捕魚得珊瑚故名輿地紀勝在縣南五十里)龍穴洲(在新安縣西北輿地紀勝在東)
(莞縣南大海中有龍出没真閒春波澄霽嘗有蜃氣結為樓觀城堞人物車馬之狀舊志在縣西北)
(四十里三門海中又有合蘭洲與龍穴對峙兩洲相比多生蘭草故名)曲水池(在增城縣)
(東隔江五里巖竇湧泉流於盤石旋環九曲可以泛觴)熱池(在香山縣東南九十里水沸如)
(湯蝦蠏投之輒熟)貪泉(在南海縣西北晉書元興初吳隱之為廣州刺史未至二十里地名)
(石門有水曰貪泉相傳飲其水者易廉潔之性隱之酌飲而賦詩曰試使夷齊飲終當不易心元和)
(志石門水一名貪泉出縣西三十里平地又寰宇記有沈香浦在縣西北二十里石門之内昔吳隱)
(之罷郡見其妻篋中有沈香一斤投之水後人因謂之沈香浦亦曰投香浦)學士泉(在番)
(禺縣北七里明天順中學士黃練謫廣州品其水為嶺南第一因名)温泉(有二俱在龍門縣界)
(一在縣南六十里一在縣西十里)甕泉(在龍門縣南四十里有石如甕者七大者徑二丈小)
(者徑一丈上有泉水自石面湧出以入於甕而潛流為溪其性甚激)湯泉(在增城縣白水山佛)
(迹岩東唐庚記佛迹院中有二泉其東湯泉其西雪泉也二泉相去數武而東泉熱甚殆不可觸指)
(以西泉解之然後調適可浴又從化清遠二縣俱有湯泉)四井(唐書地理志南海縣山峻水深)
(民不井汲都督劉巨麟始鑿井四縣志今城内有日井月井乾眀井疑即其故址也)鮑姑井
(在番禺縣北越秀山之西明統志相傳晉鮑靚女葛洪妻所汲處)神仙井(在新會城西十)
(餘里兩大山側澗水流疊石間匯為池大小不一皆有高下層次中生天然石椀岩左隙中一水直)
(注椀内夏寒冬煖椀傍有掌跡二幘跡二相傳仙人白玉蟾過此踞地飲水頭頫手按入石成痕不)
(滅)
恊修官(臣)許應藻恭纂
總纂官(臣)廖鴻藻恭覆輯
校對官(臣)李鴻恭校
大清一統志
廣州府
︹古蹟︺番禺故城(今南海縣治秦置史記秦二世時南海尉任囂欲起兵會病召龍川令趙)
(佗謂曰番禺負山險阻可以為國遂使佗行尉事漢初佗遂稱王漢書地理志南海郡治番禺縣尉)
(佗都水經注泿水東别逕番禺山海經謂之賁禺建安中吳遣步騭為交州到南海見土地形勢觀)
(尉佗舊治處曰以誠海島膏腴之地宜為都二十二年遷州番禺築立城郭綏和百越遂用安集隋)
(書地理志開皇十年改番禺為南海唐仍為廣州治元和志州城步騭所築有番禺城在今縣西南)
(二里寰宇記引續南越志云舊說有五仙人騎五色羊執六穗秬而至至今人呼為五羊城其城周)
(十里尉佗築步騭修之晚為黃巢所焚通志府城自唐末焚燬天祐末節度使劉隱以南城尚隘鑿)
(平禺山以益之宋慶歷四年經略使魏瓘增築子城周五里熙寕三年經略使吕居簡得郡治東古)
(城遺址築之是為東城西與子城東門相接合子城為一四年經略使方滋修三城以禦寇嘉定三)
(年經略使陳峴以城南闤闠稠密無所捍蔽乃增築兩翅以衛居民謂之雁翅城端平二年經略使)
(彭鉉重修元至元十五年毁天下城隍惟廣州子城及翅城獨得不毁)增城故城(在增)
(城縣東北元和志縣西南至廣州一百八十里本漢番禺縣地後漢於此置增城縣九域志縣在州)
(東一百二十里通志漢故縣在今縣東北五十里唐末移於今縣東北十里九岡村後又移今治)
盆允故城(在新會縣北劉宋時置為新會太守治宋書州郡志新會郡永初元年治盆允)
(縣是也隋書地理志新會縣舊置新會郡平陳後郡廢併盆允等縣入焉置封州開皇十二年改曰)
(允州後又改曰岡州大業初州廢屬南海郡舊唐書地理志武德四年復置岡州天寶初改曰義寕)
(郡乾元初復曰岡州治新會縣舊治盆允城貞觀十三年改置於今治元和志新會縣本漢四會縣)
(地隋開皇十年置東北至廣州三百里寰宇記新會縣東北至廣州水路二百三十里無陸路開元)
(二十三年廢岡州遂移縣於廢州城前臨大海後枕羣山即今治也縣志盆允故城在今縣北二十)
(里又有義寕坊在縣東三十步蓋以故義寕郡得名)東莞故城(在新安縣東宋書州郡志)
(東官郡故司鹽都尉晉咸和六年置治寶安縣元和志本漢博羅縣地晉置寳安縣屬東莞郡隋開)
(皇十年郡廢屬廣州唐至德二載改曰東莞取舊郡名也九域志開寶五年省入增城六年復置有)
(東莞鹽埸蓋改置縣於北境而以故址置埸明洪武中復分東莞置東莞守禦千戶所築城在縣南)
(之十都海濱一名南頭城舊東莞志東莞故郡即東莞場又有故縣在場之北城子岡坡勢如城即)
(今東莞千戶所萬歷元年始於東莞所置縣曰新安縣志城子岡在今縣東門外)從化故
城(在花縣西南漢番禺縣地明宏治元年番禺蠻賊譚觀福張洪祐作亂副使陶魯討平之二年)
(有司奏請置縣於番禺縣楊武都横潭村賜名曰從化領二都三十里五年十八山寇姚觀祖等復)
(嘯聚陶魯復討平之議以横潭僻在一隅與盜區相遠不能控制乃徙從化縣治於流溪馬場而廢)
(其故地爲獅嶺巡司仍歸番禺萬歷間設蘇峝白泥兩營防鎮其地本朝康熙二十二年巡撫李)
(士禎疏言廣省番禺南海三水清遠英德從化等縣錯壤交界之所延亘五百餘里有花山去府不)
(满百里山之西北南三面又爲官民商賈孔道須設縣治二十四年給事中王又旦又疏言之)
(詔可因分番禺之烏泥紫泥擢桂李溪陂何嶺五堡南海之桃子華安蘇山駱四堡置縣治於平)
(嶺之陽是爲花縣)咸寕廢縣(在南海縣西北寰宇記南漢時析南海縣爲常康咸寕二)
(縣及永豐重合二場開寶六年皆併入南海按廣州記云二縣皆梁貞明四年置者誤)熙安
廢縣(在番禺縣東宋文帝置屬南海郡宋書符瑞志元嘉四年甘露降南海熙安即此齊因之)
(後廢)懷化廢縣(在番禺縣東南晉安帝置屬南海郡宋齊因之後廢水經注云鬱川東南)
(至懷化縣入海是也)綏寕廢縣(在增城縣西南宋書州郡志南海郡領綏寕縣文帝立齊)
(因之後廢縣志今爲綏寕鄉在縣西南四十里)新夷廢縣(在新會縣西三國吳置平夷縣)
(屬南海郡晉太康元年改曰新夷宋改屬新會郡隋開皇十年廢入義寕唐初復置宋開寶五年廢)
(入新會六年復置熙寕五年省為鎮入新州新興縣元祐元年復為縣紹聖元年復省為鎮後復為)
(縣隸廣州南渡後廢縣志廢縣在今縣西十五里)封樂廢縣(在新會縣西北宋書州郡)
(志元嘉十二年以盆允新夷二縣界婦化民立封樂縣屬新會郡隋大業初併入新會唐武德四年)
(復析新會置封平封樂二縣貞觀後廢)宋元廢縣(在新會縣境宋書州郡志元嘉九年)
(割南海新會新寕三郡界上新民立宋安新熙永昌始成招集五縣二十七年改宋安曰宋元為新)
(會郡治齊以後廢)中宿廢縣(在清遠縣西北漢置屬南海郡三園吳改屬始興郡水經)
(注溱水經中宿縣南孫皓分四會之北鄉立疑漢末嘗廢入四會吳復置也元和志清遠縣南至廣)
(州二百四十里本漢中宿縣地梁武帝於此置清遠郡中宿縣屬之隋開皇十年廢郡置清遠縣蓋)
(是時始廢中宿改置清遠寰宇記縣在州西北水路二百三十里縣志清遠故城在社稷壇前居民)
(藉此為䘙中宿故城在縣西北六十里池水鄉)政賓廢縣(在清遠縣西北隋書地里志南)
(海郡領政賓縣唐書地理志武德六年省入清遠縣志今縣西北池水鄉有政賓江尚以故縣為名)
(或曰即故中宿縣改置也)威正廢縣(在清遠縣西北隋書地理志清遠郡舊領威正廉平)
(恩洽浮護四縣平陳並廢縣志有威整山在縣西南故威正縣蓋在其側)陸賈城(元和志在)
(南海縣西十四里賈之來也佗不即前賈故為城以待之)盧循城(在番禺縣南元和志城在)
(縣南六里循既為宋高祖所破聚其餘黨還至番禺高祖又遣孫季高沈田子力戰大破之輿地紀)
(勝盧循城在州南岸狀如方壺縣志南漢時以為倉廩人呼劉王廩循子孫留居之為盧亭蜑戶)
龍潭城(在順德縣西五十里元末土酋盧實善據此與何真角立築土城以自固延袤千有)
(餘丈眀正統末黃蕭養復據此稱王亦名千人聚)五婆城(在清遠縣東北横石司側縣志)
(相傳有五節婦共築故名)上龍門鎮(在龍門縣城北本增城縣地舊置長沙巡司明洪武)
(四年改置上龍門巡司宏治九年割增城之西林平康金牛三都十一里置縣以龍門鎮為名初議)
(治獅嶺之埔以其地四面多山乃改建於七星岡即今治也)香山鎮(在香山縣境本東莞)
(縣地九域志東莞縣有香山崖銀場是也輿地紀勝在廣州東南四百里元豐五年運判徐九思請)
(建香山為縣不果止設寨官一員紹興三十二年東莞姚孝資復請置縣時進士陳天覺復奏允割)
(東莞置縣又以番禺南海新會之地益之治文順鄕之釡冲布鐵沙於地以築城因號曰鐵城)三
水鎮(在三水縣東南九域志高要縣有三水鎮縣志明嘉靖五年割南海之三江西南胥江三)
(都高要之小洲鎮南平田五頂清塘龍池長岐利瓊白上白下十都置縣治於白塔村之龍鳳岡取)
(古三水鎮為名舊志西江為一水北江為一水合流而達省城為一水故名三水)大良堡
(今順德縣治本南海縣地明正統十四年潘村賊黃蕭養作亂自稱東陽王景泰元年討平之以地)
(遠民悍分南海之忠義光華儒林季華四都益以新會之華萼都地置縣治於大良堡即今治也)
德行都(即新寕縣治縣志本新會縣地元末諸&KR0889;負固屢征不服明宏治十一年始討平之)
(巡撫鄧廷瓚奏言新會西南等都負山阻海因割德行文章平康矬洞海晏潮居等六都地置縣治)
(於德行都之上坑蓢取晉宋故郡為名)媚川都(在新安縣南輿地紀勝東莞縣有媚川都)
(南漢置凡隸三千人入海採珠開寶元年詔廢之)忠義鄉(在順德縣西北四十五里明初)
(廖永忠兵至廣州鄉人關敏導其兵以攻土遒盧實善實善知之攻敏滅其家永忠奏聞名其鄉曰)
(忠義構亭表之)白沙村(在新會縣東近江門明陳獻章居此以為號)鄧公壝(在順)
(德縣南二十五里宋末廬陵鄧光薦避地入廣卜居於此)南漢廢宫(在南海縣子城中五)
(代史南漢世家劉氏有南宫大明昌華甘泉玩華秀華玉清太微諸宫凡數百不可勝記今盡湮廢)
宋行宫(有四一在新會縣南水崖宋末張世傑奉帝昺至此遣人入山伐木造行宫及軍屋)
(三千餘閒宫後為慈元殿奉楊大后尋燬一在香山縣南沙埇村本侍郎馬南寶家端宗駐蹕於此)
(舊傳端宗自閩入廣行宫三十餘所此其一也一在新安縣梅蔚山一在新安縣官富場)禁鐘
樓(一名嶺南第一樓在南海縣坡山五仙祠前明洪武七年建)斗南樓(在南海縣子城)
(上宋建中靖國中經略朱師復建)海山樓(在南海縣東門外樓下即市舶亭宋嘉祐時經)
(略魏炎建)鑒空閣(在南海縣城上宋蘇軾詩明月本自明無心孰為鏡挂空如水鑑寫此山)
(河影)衆妙堂(在南海縣元妙觀内宋蘇軾有衆妙堂記)十賢堂(在南海縣城内輿地)
(紀勝元祐中經略張頡取前代賢牧滕修吳隱之王綝宋璟盧奐李尚隱李勉孔戣盧鈞蕭倣凡十)
(人祀之其東南又有八賢堂淳熙中經略周自強取賢牧潘美向敏中余靖魏瓘邵煜陳世卿陳從)
(易張頡立祠)朝亭(在南海縣西十里戙船澳宋書泰始四年劉思道攻廣州刺史羊希遣兵)
(禦之於朝亭即此後為西候津亭明時為送迎之所成化中都御史韓雍扁曰華節或以此為即朝)
(臺者誤)浴日亭(在番禺縣東南輿地紀勝在扶胥鎮南海王廟之右小邱屹立亭冠其嶺)
(前瞰大海茫然無際通志在南海神廟前雞鳴見日若凌倒景明平章廖永忠易名拱日)菊坡
亭(在增城縣鳳凰山宋理宗御書菊坡二大字以賜崔與之因搆此亭明萬歷閒修木朝順治)
(中重建康熙四十年復建)石屏臺(在南海縣治西宋蔣之奇建下有池百餘步池中列石其)
(狀若屏輿地紀勝即南漢時玉液池也)越王臺(在番禺縣北輿地紀勝在州北悟性寺唐)
(庚記云臺北據山南臨小溪横浦牂牁之水輻輳於其下通志在越秀山上)朝臺(在番禺縣)
(東北水經注尉佗因岡作臺北面朝漢圓基千步直峭百丈頂上三畝複道迴環逶迤曲折朔望升)
(拜名曰朝臺前後刺史郡守遷除新至未嘗不乘車振履于焉逍遥元和志在縣東北二十里尉佗)
(初遇陸賈處)覽秀臺(在東莞縣治南道家山東麓)越華館(在南海縣西寰宇記)
(朝臺西三十里即圓岡尉佗傍江構越華館以送陸賈)楊子宅(在番禺縣南下渡頭村漢)
(議郎楊孚故宅嘗植河南五鬛松於宅畔許渾詩河畔雪飛楊子宅即此)孫蕡書屋(在順)
(德縣西北八十里)劉王花塢(在南海縣西輿地紀勝即劉氏華林園又名西御苑在郡)
(西六里名泮塘有㭄梅菱蓮之屬府志劉氏又有芳華園芌春園皆在城北又望春園在城南二里)
(許今已盡為民居惟花塢故址僅存)花田(在南海縣西十里三角市平田彌望皆種素馨相傳)
(南漢宫人多葬此一名白田九域志番禺縣有白田鎮)
︹關隘︺太平關(在南海縣西太平橋北明置)清水濠關(在番禺縣東清水濠口明)
(置)東關(在從化縣東二里又南關在縣南二里)龍溪關(在新會縣東花亭橋)濠
鏡澳關(在香山縣東南濠鏡山北三里明萬歷二年建設閘官守之以防澳夷)五斗
口巡司(在南海縣南平洲堡明景泰三年置嘉靖八年移治磨刀石又移佛山鎮尋又改治)
(平洲曰平洲巡司本朝順治七年仍改為五斗口巡司)神安巡司(在南海縣西南鹽步)
(堡本名秘沖寨明洪武三年置)江浦巡司(在南海縣西南龍江堡寨邊村明洪武三年置)
黃鼎巡司(在南海縣西黃鼎村明洪武三年置)三江巡司(在南海縣西側水村)
(明洪武三年置)金利巡司(在南海縣西北十五里桃子堡明洪武三年置)鹿步巡
司(在番禺縣東鹿步堡石門莊當惠州孔道明洪武三年置)茭塘巡司(在番禺縣東南)
(四十里塘頭村明洪武三年置)沙灣巡司(在番禺縣南市橋鄉明洪武三年置駐縣南白)
(沙堡本朝康熙三年移駐)慕德里巡司(在番禺縣西北河嶺堡明洪武三年置)
紫泥巡司(在順德縣東南四十里紫泥堡明洪武三年置)馬寕巡司(在順德縣)
(西南六十五里馬寕村明洪武三年置)江村巡司(在順德縣西三十八里江村堡明洪)
(武三年置)都寕巡司(在順德縣北四十里都占堡明洪武三年置初治西淋堡後移此舊)
(志縣北二十五里為都寕砦宋祥興末有南海人蘇由義自崖山歸奉趙氏後名旦者都於所居之)
(西山逾月旦卒由義葬之山北)缺口巡司(在東莞縣西南四十里缺口村明洪武四年置)
中堂巡司(在東莞縣西十五里麻涌村明洪武三年置)京山巡司(在東莞縣)
(東北三十里京山村明洪武三年置於茶園砦三十九年移駐)流溪巡司(在從化縣北五)
(十里蓮塘村明洪武三年置於石潭村本朝順治中移駐)廟子角巡司(在龍門縣)
(西南乾隆十九年置)茅田巡司(在增城縣西北六十里明洪武四年置)潮連巡
司(在新會縣東潮連村明洪武二年置)沙村巡司(在新會縣南長沙村明洪武三年置)
牛肚灣巡司(在新會縣西八十里遵名都明洪武二年置)淇澳巡司(在香)
(山縣東南淇澳堡乾隆三十四年置)黃梁都巡司(在香山縣西南黃梁村雍正十年置)
香山巡司(在香山縣西北七十里小欖村明共武二年置大欖巡司在大欖村後徙置改)
(名本朝康熙元年裁尋復置)小黃圃巡司(在香山縣北一百里小黃圃村明宏治九)
(年置本朝康熙元年裁尋復)三水巡司(在三水縣南隔江三水口明洪武二年置)胥
江巡司(在三水縣北五十里胥江街明洪武初置)上川鹽巡司(在新寕縣南)
(本朝嘉慶二十二年裁海矬場大使改置)潖江巡司(在清遠縣東一百五十里明洪武二)
(年置)迴岐巡司(在清遠縣西南三十里太平市明洪武初置)濱江巡司(在清)
(遠縣西北四十里沙河明洪武二年置於政賓江本朝嘉慶二十一年移駐)官富巡司
(在新安縣東南八十里古官富場明洪武三年置宋史景炎二年帝舟次於官富場即此)福永
巡司(在新安縣西北三十里福小村明洪武三年置固成寨巡司三十年移駐改名)獅嶺
巡司(在花縣西南横潭街明洪武三年置)水西巡司(在花縣東北水西鄉其地半屬)
(從化半屬清遠明崇禎末設守備於此尋廢本朝康熙二十五年置縣併設巡司)佛山鎮
(在南海縣西南四十里當入府孔道為縣大鎮佛山同知及都司駐此)扶胥鎮(在番禺縣)
(東南三江口九域志縣有瑞石平石獵德大水石田白石扶胥七鎮)西南鎮(在三水縣東十)
(里南瀕大江商賈凑集眀置巡司於此本朝順治十四年裁嘉慶十七年移縣丞駐此)良岡
鎮(在三水縣西南將軍嶺下明嘉靖四十一年築土城)廣州䘙(在東莞縣城内有前後左)
(右四䘙俱明洪武中建本朝康熙四年裁左後二䘙九年復設)南海衞(在東莞縣治南)
(明洪武十四年建)廣海䘙(在新寕南一百四十里本新會縣地明洪武二十七年建宏治)
(中改屬新寕本朝康熙二十三年置營設遊擊防守乾隆元年設巡檢嘉慶二十二年改置主簿)
清遠䘙(在清遠縣治東明洪武二十二年建)東莞所(在東莞縣治南明洪武二十七)
(年建隸南海䘙本朝康熙四年裁九年復設)增城所(在增城縣治南明洪武二十七年建)
新會所(在新會縣治東明洪武十七年建本朝康熙四年裁九年復設)大鵬所
(在新安縣東一百二十里大鵬嶺南眀洪武二十七年置南面大海東至海岸一里縣志城周三百)
(二十五丈六尺門三環以濠本朝順治十三年設守備駐防康熙四年裁所九年復設雍正三年)
(增設參將乾隆八年復設縣丞駐此)獅子營(在番禺縣東南礪山石子頭前本朝康熙三)
(年築城置墩)磨刀海營(在順德縣西北五十里北通南海西淋上游即莊步為江水之)
(衝眀嘉靖初置又黃涌頭營在縣西北七十里據縣上游當諸海之衝南扼三漕東控疊石)企
石營(在東莞縣東六十里明初置又有樟木頭石頭潭二營皆山谷扼塞處)那扶營
(在新寕縣西南一百二十里為肇慶府恩平縣交界地方本朝康熙元年設都司防守)石龍
汛(在東莞縣東北二十六里為惠潮往來衝要之地本朝康熙三十二年設遊擊防守乾隆十)
(九年移縣丞駐此)江門汛(在新會縣東十六里本朝乾隆十九年移縣丞駐此)虎
門寨(在東莞縣西南五十里水寨也明初置後廢萬歷十六年復本朝設副將防守嘉慶十)
(五年改設提督又武山寨在縣南武山與虎門相應援白沙砦在縣西南三十五里白沙村近三門)
(海)龍門寨(在龍門縣東眀初置巡司宏治中建縣徙司治於縣東黃沙拗分立水西晶溪)
(等十八寨於縣境本朝改諸寨為堡總立龍門寨以統之)前山寨(在香山縣東南一百)
(三十里濱海要地本朝康熙三年築土城乾隆八年置海防同知駐此嘉慶十四年並設遊擊防)
(守)石鼔寨(在新寕縣東三十里石鼓山上又石人寨在縣東北石人山上皆猺寨)南
頭寨(在新安縣東南海口為一府門戶本屯門鎮故址唐書地理志廣州有屯門鎮天寶三年)
(海賊吳令光作亂廣州都督劉巨麟以屯門鎮兵討平之即此宋時亦置營壘曰屯門寨明洪武三)
(年併入固戍寨後改為南頭寨設參將鎮守)九江堡(在南海縣西南一百十里本朝康)
(熙二十三年設守備防守乾隆五十一年增設主簿駐此)逢簡堡(在順德縣西四十四里東)
(濱錦鯉海本朝設兵駐防有上下橋市集商賈輻輳)那骨堡(在新寕縣西南本朝乾)
(隆二十一年設縣丞三十一年移駐大澳)石基村(在番禺縣東南九十里本朝乾隆四十)
(七年設永靖營置遊擊防守)坑頭村(在番禺縣東南沙灣茭塘適中地方本朝乾隆四)
(十七年設永寕通判駐防於此)新塘沙貝村(在增城縣西南本朝乾隆十九年設主)
(簿駐此)望厦村(在香山縣東南一百四十六里澳門地方夷人聚居為海洋扼要之區)
(本朝乾隆八年移縣丞駐此)容奇鄉(在順德縣南十七里本朝雍正十一年移縣丞駐)
(此)鐵場(在番禺縣界九域志縣有銀爐鐡場又清遠縣有靜定鐡場)銀場(在東莞清)
(遠二縣界九域志東莞縣有桂角香山崖二銀埸清遠縣有大富銀場)錫場(九域志新會縣)
(有千歲錫場清遠縣有錢糾鉛場)靖康鹽場(在東莞縣西南九域志縣有靖康大寕東)
(莞三鹽場縣志靖康場在縣西南六十里)香山鹽場(在香山縣東南一百里香山寨北縣)
(志地名濠潭明洪武初建今省)海宴鹽場(在新寕縣南九域志新會縣有海宴博勞懷寕)
(都斛矬洞金斗六鹽場新寕縣志海宴場在今縣西南矬洞場在縣南餘廢)東莞鹽場
(在新安縣東縣志東莞場舊在縣南門外即晉初司鹽都尉治也今移城東舊設大使一員乾隆五)
(十六年裁)歸德鹽場(在新安縣西北九域志東莞縣有海南黃田歸德三鹽柵縣志婦德)
(場舊在縣西北三十里福永司之北臣上村今寄治縣西北四十里周家村黃田埸在福永司之南)
(海南場在大奚山今廢)五羊驛(在番禺縣南三里官渡頭明洪武二年設本朝乾隆二)
(十年裁)西南驛(在三水縣南門外西偏舊設驛丞本朝乾隆六年裁)安遠驛
(在清遠縣治西明洪武五年置本朝乾隆六年裁又官莊馬驛在縣東南九十里迴岐水驛在縣)
(西南横口磯水馬驛在縣東北皆明初置今並裁)
︹津梁︹果橋(在南海縣南濠一名拱橋宋景德年建明洪武初設鐵石閘始不通舟又花橋在城)
(内東西北三渠合流經其下亦宋景德間建)太平橋(在南海縣太平門外眀嘉靖五年建)
通濟橋(在南海縣西南佛山堡長一百二十丈明天啟五年建)彩虹橋(一名長橋)
(在南海縣西北五里接縣北流花橋水入江)萬里橋(在番禺縣城内舊貢院前明嘉靖間)
(建)垂虹橋(在番禺縣城南)大塘橋(在番禺縣東横沙堡)永豐橋(在順德縣)
(南容奇堡宋建)伏波橋(在順德縣西南碧鑑海明成化二十一年創嘉靖四年始成長二十)
(二丈本朝康熙間修)巨濟橋(在順德縣西逢簡堡宋李仁修於此建五石橋今止存其)
(二上曰巨濟下曰明遠)老女橋(在順德縣西北八十里宋嘉定中吳貞女建用石爲址凡)
(五空每空駕潮石五石皆長二丈二尺方二尺)德生橋(在東莞縣南門外宋放生之地本木)
(橋舊名澤物後改寶安紹興間易以里改名)德安橋(在東莞縣税課局西横跨縣港本名)
(通濟後廢元復置改名民多於橋上爲市號曰市橋)普安橋(在東莞縣西正當驛路巨石跨)
(海爲橋門九海水入港内九十餘灣宋縣令李巖築隄四千一百二十丈名鹹潮隄)思相橋
(在增城縣南寨嶺下宋崔與之建鄉人思之故名舊名相思今更名)沙&KR1905;橋(在增城縣西南)
(三十里往來孔道本朝康熙三年建)義濟橋(在新會縣治東新城内明嘉靖間建)知
政橋(在新會縣東南城外務前明正德十一年建又通濟橋在縣西南東亭驛右皆横跨縣江)
龍溪橋(在新會縣西二里)南亭橋(在香山縣治南縣治東西又有東亭西亭二橋)
普濟橋(在香山縣東三十里宫花村宋嘉定四年建)天妃橋(在香山縣東南濠潭)
(村元建)沙橋(在香山縣東南三十里嶺間阪道十二自上視下其深不測)天王橋
(在香山縣南相傳宋端宗駐蹕沙涌曾過此橋因名)
︹隄堰︺福隆隄(在東莞縣東七十里宋時東江夏潦為患元祐二年縣令李巖築隄自京山至)
(司馬碩延袤萬餘丈護田九千八百頃)高豐隄(在三水縣東二十里周八千六百三十丈)
(竇通大江)平田隄(在三水縣南二十里捍田二百八十餘頃北有大路竇南有永安竇)鹽
步塘(在南海縣西又西北有鋪前塘階邊塘沙口塘荔枝園塘舊黃鼎塘達三水縣界本朝)
(康熙二年設)白水塘(在從化縣北三十里宋鑿廣六十餘畝又漁江塘在縣西二十五里)
(明洪武中鑿廣四十餘畝又楊州寨塘在縣東五十里明正德閒鑿廣八十餘畝)胥江塘
(在三水縣北四十五里北去清遠縣界碑二十五里迤南八里為街頭塘又南八里為蘆包塘又南)
(八里為上蘭州塘又南二十里為小洞窩塘折而東十里為小藴岡塘又東二十里為沙頭塘又十)
(五里至南海縣黃鼎塘)江浦司屬基圍(在南海縣西南共二十五圍桑園大柵西)
(園東園大良東圍琴沙官洲大槎東村蚌岡仁亨沙利碧岸巾子青草仙蹤東洲中塘阮村蜆殼渡)
(&KR1905;趙涌北海上坦北海下坦雍正五年築後屢決屢修嘉慶二十五年建石基九千餘丈是年秋告)
(成)坡亭水基圍(在新會縣北溉田二百二十三頃又麥邨基圍溉田二百十頃)新
生雙竇(在三水縣南五十三里東通大江接南海縣)
︹陵墓︺︹宋︺永福陵(在新會縣南厓山舊志張世傑葬端宗於此)疑陵(在香山縣南五)
(十里夀星塘相傳馬南寶葬宋端宗於此又端宗太后楊氏葬梅花坡上或曰即縣南梅花水側)
(至廣州母溺死博武亦自投於水節度使盧貞收葬之表之口孝子墓)︹五代︺︹南漢︺劉
王墓(在番禺縣東輿地紀勝劉王墓在郡東北二十里漫山皆荔枝樹龜趺石獸歷歷俱存昔)
(有發其墓者内皆鐵錮之又南海新會皆有劉氏墓)︹宋︺曾鞏墓(在番禺縣沙灣青蘿嶂下)
李昴英墓(在番禺縣南沙灣)吳貞女墓(在順德縣西北龍江堡)熊飛
墓(在東莞縣東十五里銅嶺下)崔與之墓(在增城縣西六十里古華山)馬持
國墓(在新會縣西門外道姑井上子希驥墓在縣東井根)張世傑墓(在香山縣西南)
(七十里黃陽山南赤坎岡)伍隆起墓(在新寕縣東文徑山亦名香頭墳帝昺時隆起起義)
(爲其下所殺持首降元陸秀夫收遺骸以香木刻首葬於此)︹明︺龐尚鵬墓(在南海縣)
(西沙坑清水岡)黃觀英墓(在番禺縣游魚岡)王興墓(在番禺縣南南箕村縣志)
(明桂王時興爲虎賁將軍本朝平粤興堅守文村踰年力盡闔室自焚死當時葬之於此)黎
貫墓(在番禺縣北鴻鵠嶺子民表墓在從化縣鳳凰岡)黃佐墓(在番禺縣北棲霞山)
陶魯墓(在番禺縣東北龍井岡賜葬)劉英墓(在順德縣北都安堡英薊州人世襲)
(錦衣衞百戸永樂十九年奉命來廣至南海魚塘口遇賊發矢連斃二賊矢盡被傷而卒事聞命收)
(葬宏治中知縣吳廷舉為建忠勇祠)陳連墓(在東莞縣南三十里竹溪)湛若水墓
(在增城縣西南七十里天蠶嶺賜葬)陳獻章墓(在新會縣皂帽峯)陳節母墓
(獻章母也在新會縣東白沙村後於墓前達孝思堂吳與弼有記)蕭烈婦墓(在新會縣)
(西雷電山)莊節婦墓(海康縣吳金童妻原在新會縣西吳村里宏治中遷葬於雷電山與)
(蕭烈婦墓相並謂之雙節)雙烈墓(在新安縣西石彭墩明嘉靖十一年有游梁二氏皆以拒)
(賊死葬此)
︹祠廟︺昭忠祠(在省城西湖街有勅建昭忠祠扁額嘉慶八年建)二孝子祠
(在南海縣城西二里祀漢孝子羅威唐頌)韓公祠(在南海縣西南西樵山祀明都御史韓雍)
吳隱之祠(在南海縣西北石門山)楊僉都祠(在番禺縣城内城隍廟東眀僉)
(都御史楊信民卒於廣廣人德之請於朝立祠祀焉)大忠祠(在番禺縣文明門外東南隅舊)
(山川壇右明嘉靖閒御史吳麟建祀宋信國公文天祥丞相陸秀夫越國公張世傑又新會縣亦有)
(大忠祠明成化中僉事陶魯建)菊坡祠(在番禺縣東北蒲㵎宋端平二年建祀崔與之又增)
(城縣鳳凰山陽亦有崔清獻祠)白沙祠(在新會縣學宫左明正德中建祀陳獻章)三廣
公祠(在新會縣西門外祀明陶魯)風神廟(在南海縣東門外本朝雍正十二年)
(勅建)虞翻廟(在南海縣西北二里)南越王廟(在南海縣北祀漢南越王趙佗)
南海神廟(在番禺縣東南隋書禮儀志開皇十四年詔立南海神祠唐韓愈南海神廟碑)
(海於天地間為物最鉅自三代聖王莫不祀事考於傳記南海神次最貴在北東西三神河伯之上)
(號為祝融天寶中冊尊為廣利王因其故廟易而新之在今廣州治東南海道八十里扶胥之口黃)
(木之灣常以立夏氣至命廣州刺史行事祠下事訖驛聞嶺海見聞記廟在波羅江上宋至和元年)
(加王冕九旒章服儀物稱是通志廟創自隋世歷代加封王號至明洪武三年始定稱為南海之神)
(廟有波羅樹最古大可數十圍俗名波羅廟大門内有宋太祖明太祖御碑本朝康熙四十二年)
(御書萬里波澄四字四十四年重修雍正三年封南海昭明龍王之神又南立華表為望洋)
(之所每歲二月上壬日致祭省牲祭品禮加隆焉嘉慶五年賜靈濯朝宗扁額)靖海
神廟(在番禺縣虎門山畔本朝嘉慶十五年建勅加佑民溥惠封號賜福佑)
(環瀛扁額每歲春秋致祭)關敏廟(在順德縣西北黃連堡元末土酋角起為亂敏集義勇戰)
(死明洪武初贈兵馬司副指揮建祠祀之)全節廟(在新會縣南崖山上祀宋楊太后明宏治)
(中劉大夏即慈元殿故址建名慈元廟僉事徐紘奏賜今額)
︹寺觀︺淨慧寺(在南海縣城内西偏梁大同初建曰寶莊嚴寺南漢為長夀寺宋端拱中改今)
(名)華林寺(在南海縣西南一里梁普通七年建)光孝寺(在南海縣西北一里通志)
(南粤王弟建德故宅三國吳時騎都尉虞翻謫居南海構宅於此多植蘋婆訶子樹名曰虞苑晉隆)
(和中僧罽賓始創為王園寺劉宋永初間陀羅三藏浮海至此指訶子樹曰此西番訶梨勒果之林)
(宜曰訶林遂創戒壇梁天監元年智藥三藏自西竺國持菩提一株植於壇前唐儀鳳元年六祖慧)
(能祝髮樹下因論風幡建風幡堂宋太祖初改為乾明禪院高宗紹興間改為報恩廣孝寺後易為)
(光孝寺)大通寺(在番禺縣東南大通&KR1905;南漢劉晟時名寶光寺宋政和六年改今名)蒲
澗寺(在番禺縣白雲山麓宋淳化元年建)隆福寺(在順德縣北水堡西岸宋咸淳元年)
(建明洪武二十四年修嘉靖三十五年重修)化樂寺(在順德縣平步堡宋嘉熙四年建)
資福寺(在東莞縣治西南南漢邵廷琄建四圍以四井為界寺南有鎮象塔塔旁有再生柏)
(通志南漢時有羣象害稼官捕殺之邵廷琄聚象骨建石塔以鎮焉縣志柏為祖堂禪師所植師去)
(柏枯師回復榮因名宋蘇軾有廣州資福寺羅漢閣記)萬夀寺(在增城縣鳳凰山東舊名)
(法空寺宋嘉熙間建)無量寺(在香山縣治東宋紹興二年建)東林寺(在清遠縣東唐)
(顯德二年建)海光寺(在新安縣南門外相傳南漢時有鐵佛在海中夜有光因建寺奉之)
元妙觀(在南海縣城西隅宋建内有衆妙堂蘇軾作記)五仙觀(在南海縣西宋張勵)
(五仙觀記南海郡城以五羊得名所從來遠參考南粤嶺表記諸錄並圖經所載初有五仙人皆手)
(持榖穗一莖六出乘五羊而至羊各異色如五方仙遺穗而去羊留化為石廣人因即其地為祠)
羅漢院(在南海縣秀羅山宋余靖有廣州羅漢院記)
︹名宦︺︹三國︺︹吳︺鍾離牧(會稽山陰人赤烏五年為南海太守高凉賊破略百姓牧越界)
(撲討旬日降服又揭陽賊衆數千人牧遣使慰譬皆改為良民恩威部伍智勇分明加以操行清純)
(有古人風)︹南北朝︺︹宋︺陸展(吳郡人元嘉中爲增城令歷南海太守務持體要不爲苛)
(細士民要之)︹梁︺王僧孺(東海郯人天監初爲南海太守外國舶物高涼生口歲數至皆)
(外國賈人以通貨易舊時州郡就市回而即賣其利數倍歷政以爲常僧孺歏曰昔人爲蜀郡長吏)
(終身無蜀物吾欲遺子孫者不在越裝並無所取視事二歲聲績有聞)周文育(陽羨人大)
(同中除南海令勸諜百姓彈壓盜賊士民賴之)︹隋︺劉權(彭城豐人爲南海太守有異政大業)
(末盜賊羣起攻郡豪帥多願推權爲首權盡力固守以拒之子世徹亦密遣人勸舉兵權召集僚佐)
(斬其使守之以死終無異圖)︹唐︺盧奐(滑州人天寶初爲南海太守南海兼水陸都會物産)
(環怪前守皆以賊敗奐至汙吏斂手中人之市舶者亦不敢干其法遠俗爲安)︹宋︺向敏中
(開封人太宗時知廣州是州兼掌市舶前守多涉譏議敏中至荆南預市藥物以往在任絶無所須)
(以清廉聞)李惟清(下邑人淳化中知廣州太宗聞其廉平詔奬之)凌策(宣州涇人淳化)
(中以策有幹名命知廣州廣英路自吉河趨板步二百里盛夏瘴起行旅死者十八九策請由英州)
(大源洞伐山開道直抵曲江民以為便)張鑑(涿州人咸平初出知廣州居二年民條其政績)
(上請刻石)楊覃(杭州人大中祥符中知廣州勤於吏治以幹濟稱南海有番舶之利前後牧守)
(或致謗議惟覃以廉著遠人懷之)邵煜(桂陽人大中祥符四年知廣州州城瀕海每番舶至)
(岸常苦颶風煜鑿内濠通舟颶不能害)陳世卿(南劍人邵煜知廣州得疾真宗命世卿代)
(之郡有計口買鹽之制人多不便世卿至即奏除之)馬亮(合肥人真宗時知廣州時宜州陳進)
(初平而澄海兵從進反者家屬二百餘人法當配隸亮悉置不問鹽戶妻子以逋課皆於富室者悉)
(取以還其家海舶久不至使招來之明年至者倍其初珍貨大集朝廷遣使賜宴以勞之)陳從
易(晉江人真宗時知廣州以清德聞遠俗安靖)任中師(曹州濟陰人真宗時知廣州視)
(事之明日吏白故事當謁諸祠廟而廨有淫祠中師即撤去之)孔勖(曲阜人真宗時通判廣州)
(以清潔間及被召酋夷爭持寶貨以獻悉慰遣之)狄棐(長沙人天聖中知廣州代還不以海)
(南物自隨人稱其廉)吕居簡(河南人慶歷中知廣州陶甓甃城人以為便)蕭注(新喻)
(人皇祐初攝番禺令儂智高圍州數月方舟數百攻城勢甚危注自圍中出募海濱壯士二千人乘)
(大舶集上流因風縱火焚賊舟破其衆自是每戰以勝歸蔣楷上其功擢禮賓副使廣南駐泊都監)
李兌(臨穎人仁宗時知廣川南人謂自劉氏納土後獨兌尤著清節)魏瓘(歙人仁宗時知)
(廣州築州城環五里疏東江門鑿東西涄為水閘以時啟閉後儂智高寇廣東西獨廣州城堅守不)
(能下)盧士宏(新鄭人仁宗時知廣州或傳安南舟數百泊海中將為寇嶺徼驚搖士宏灼其)
(非是日從賓客宴遊為樂民賴以安)劉夔(建州崇安人仁宗時知廣州有廉名)劉湜(彭城)
(人仁宗時知廣州儂智高初平湜練土兵葺器械作鐡鎖斷江路有盜據山招之不下湜知山民資)
(之食即徙民絶餉盜困蹙乞降民乃安)程師孟(吳人仁宗時知廣州大修學校日引諸生)
(講解負笈來者甚衆在廣六年威愛並行初州城爲儂寇所燬方伯踵至皆言土疏惡不可築師孟)
(作西城廣十二里及交趾陷邕管聞廣守備固不敢來時師孟己召還朝廷念前功擢爲給事中集)
(賢殿修撰)蘇緘(晉江人仁宗時調廣州南海主簿州領番舶每商至則擇官閱實其資商皆豪)
(家大姓習以客禮見主者緘以選往商樊氏輒升階就席緘詰而杖之樊訴於州州召責緘緘曰主)
(簿雖卑邑官也商雖富部民也邑官杖部民有何不可州不能詰)張田(澶淵人熙寕初知廣)
(州廣舊無外郭民悉野處田始築東城環七里賦功五十萬旬日而成初役人相驚以白虎夜出田)
(迹知其偽召戒邏者曰今夕有白衣人出入林閒者謹捕之如言而獲田有女弟聘馬軍帥王凱欲)
(售珠犀於廣田曰南海富諸物但身爲市舶使不欲自汚耳作欽賢堂繪古昔清刺史像日夕師拜)
(之)周諝(尤溪人熙寕閒知新會縣時青苗諸法方急郡縣望風諝獨不奉行且上書政府力)
(陳其弊因求歸田里)蔣之奇(宜興人元祐中知廣州妖人岑深聚黨二千人謀取新興略番)
(禺包踞嶺表其勢張甚之奇討擒之南海饒寶貨吏多貪聲之奇取前世牧守有清節者繪其像建)
(十賢堂祀之以變其習)陶節夫(鄱陽人哲宗時為廣州錄事參軍揚元寇暴山谷閒捕繫)
(徵屢越以逸且不承為盜既累年節夫詰以數語元即吐服將適市與諸囚訣曰陶公長者雖死無)
(憾)李巖(臨安人元祐初知東莞縣有東江隄夏潦暴漲瀕江之田多罹害巖築長隄捍之復)
(築鹽潮隄十有二以禦海潮至今賴之)王渙之(衢州常山人崇寕中知廣州番客殺奴市)
(舶使据舊例止送其長杖笞渙之不可論如法)陳槖(餘姚人紹興閒知廣州自兵興後廣東盜)
(賊無寕歲十年九易牧守橐盡革弊政以恩先之留鎮三年民夷悅服)林勲(賀州人為廣州)
(教授建炎三年獻本政書十三篇朱子甚愛其書)胡銓(廬陵人高宗時以忤秦檜謫監廣州)
(鹽倉)葉容(仙遊人紹興中為南海主簿攝尉盜發州檄巡尉同捕巡檢獲盜十餘人歸其勞於)
(容容曰掠美欺君倖賞三者皆罪不忍為也帥曾開大喜之)方信孺(興化軍人寕宗時為)
(番禺尉盜刦海賈信孺捕之盜方沙聚分鹵獲惶駭欲趨舟信孺己使人負盜舟去矣乃悉縛盜不)
(失一人)洪天錫(晉江人寶慶中授廣州司法長吏盛氣待僚屬天錫糾正為多)曾逢
龍(寕都人咸淳末為新會令以節㮣自許政務化民有古循良風)︹明︺道同(河間人洪武中)
(知番禺縣時永嘉侯朱亮租出鎮所為多不法豪民䘙卒怙勢横行同數與爭事積迕被誣太祖遣)
(使誅同會同奏至急命赦之同己死邑人為建祠祀之)彭豫(恭和人洪武中為香山縣丞邑)
(在海島間地僻俗囂為政者多以猛豫獨以寬久而民皆化服常延集生徒親為講授誘掖不倦)
陶魯(鬱林人景泰中以廕除新會丞時年弱冠從知縣王重受學晨侍講授畢然後出視事己)
(代重攝縣吏事精敏吏民敬其威信滿秩當遷會&KR0889;寇入犯民詣府乞留天順七年就擢本縣令設)
(守破賊以功進廣州同知仍知縣事)高瑤(閩縣人成化中知番禺縣多異政市舶中宫韋眷私)
(造巨舟通番瑤發其事没其貲鉅萬眷憾甚誣奏於朝被逮士民泣送者塞道)丁積(寕都人成)
(化中知新會縣師事邑人陣憲章為政一以風化為本良家子不事生産者聚之廡下使誦小學親)
(為解說毁淫祠定禮制均&KR0889;役抑權豪士民戴之歲大旱築壇於圭峯頂昕夕壇下八日兩大降由)
(是得疾遂卒士民相聚哭於途)吳廷舉(梧州人宏治初知順德縣總督屠庸屬修中貴先祠)
(廷舉不可市舶中官出銀市葛意責其贈遺廷舉即市二葛與之曰不可則請還銀中官怒持銀去)
(御史汪宗器亦惡之會廷舉毁淫祠二百五十所改葺學宫書院崇器欲坐以侵盜下獄按問終無)
(所得乃慚而止)鄒守愚(莆田人嘉靖時為廣州知府不私一錢辨誣獄釋滯囚至數百人新)
(會人激於徵逋聚海舶為變監司招之不應曰必鄒府君來守愚單騎往諭遂就撫)胡友信
(德清人隆慶中知順德縣邑多盜友信為立四應社一鄉有警三鄉鼔而援之自是盜息其始慮民)
(輕法涖之以嚴後令行禁止更為寬大或旬日不撻一人縣故土城屢遭寇毁友信改築石城日臨)
(畚鍤間以勞卒官民立祠祀之)董應舉(福州人萬歷時為廣州府學教授以古學倡諸生製)
(學宫祭器教學習射諸廢具興税璫李鳳欲得學旁壖地上官議子之應舉爭之不得將投劾諸生)
(固請事獲止)
︹本朝︺汪永瑞(徽州人順治時知廣州府革弊釐奸政平訟理卒於任粤人哀思之)楊交
泰(江南人順治七年知番禺縣時粤中甫定大役浩繁軍需雜派交泰多方措置不忍苦民涖任)
(三載以廉潔著)田家修(鳳陽人順治時知從化縣時兵燹之後家修力為撫綏安集流亡勸)
(今開墾輕刑減訟殘黎以安)孫繩(臨淄人順治中知從化縣下車詢問疾苦上十事當事嘉)
(其議花山盤古諸盜流劫近郊請兵剿之降其渠魁七人黨三百餘人販給石榼漢田諸村流亡日)
(返以治行薦去)劉象震(霍邱人順治七年知新會縣時盜陳德貴作亂象震請兵擒滅之歲)
(饑行糜粥食民婦孺不能來者計口給米多所存活十一年春擢西安同知己辦裝值西逆犯城遂)
(協力守禦八月圍解乃去)張令憲(無錫人順治中知香山縣因俗為理不事更張壬辰秋饑)
(土寇梁於直陷城令憲父子不屈死之贈太僕寺卿)沈蘭(德清人順治時知香山縣時兵荒後)
(貧富交困蘭加意撫循嚴汰供應差費禁戢悍兵市易流棍土豪一時斂跡土民始有生意)蘇
嵋(汲縣人順治進士八年任三水縣邑當衝車馬絡繹嵋力紓之修&KR1274;宫興義塾催科不擾人甚)
(德之康熙六十一年祀名宦)李君柱(黃岡人順治七年知新安縣潔已愛民嚴戢營兵之)
(暴城守王守祖虐民爭之不得君柱移署城外竟棄官去上官廉得其實乃糾王去之)馬以
懋(乾州人順治中知新安縣時經兵燹田地荒蕪民苦賦累以懋為之區别虚實邑以無擾)婁
君玉(京䘙人為番禺縣茭塘巡司康熙二年沙灣賊周玉李榮因遷海作亂事平上官令開報)
(賊黨姓名君玉屬鄉民曰此身可戮此民必不可枉力為分别一人不使株連賴以保全者無算)
陳璠(京衞人康熙十九年為順德鎮中營遊擊海寇謝昌犯境璠率舟師力戰死守備馮俊千)
(總岑嗣恪王起龍黃德貴赴援均死之)徐勍(鄴縣人康熙進士二十九年授順德令禁雜派)
(免浮糧絶苞苴清保甲涖任四年始終勿渝雍正三年祀名宦)楊熚(漢陽人順治進士康熙二)
(年授龍門令革濫徵修廢墜年飢設糜粥食民山寇肆虐率兵親剿民賴以安卒祀名宦)王授
位(漢軍正黃旗人康熙四十三年授龍門令建義學練鄉兵值山發蟄水壞民居授位飢者食之)
(死者殮之卒祀名宦)黃日炌(慈谿人康熙中知增城縣未至賊數千遮道不許進日炌單騎)
(直前論利害遂散去增故盜窟尋皆自悔改行焉常罷供億省刑蠲耗悉心益民令行禁止胥吏不)
(敢為惡邑常有虎患日炌誓於神患遂寢後有為虎所噬者皆盜賊也其亊尤奇)龍之繩
(公安人康熙三年知新會縣時再定邊界人民流離之繩入境值餘禾棲畝即請聽民刈穫窮黎少)
(蘇比視亊唯務休息常勸訟者曰吾與爾等生長干戈幸存性命百念俱當灰冷何暇復競強弱偶)
(以傕科笞一里甲退即榜門自責人皆感泣)顧嗣協(長州人康熙四十六年由貢生出宰)
(新會因俗成化薄賦輕徭清風弊勤聽訟至誠披示民以不欺卒祀名宦)姚啟聖(會稽舉人)
(康熙三年知香山縣海盜出没不常啟聖率士卒親剿值再遷西北諸鄉界民挈妻孥號於路督遷)
(之營弁猶恣掠聖挾刃前曰是皆吾赤子也顛連至此尚忍然耶弁感之悉還所掠暇則循行阡陌)
(勸課農桑去官日士民涕泣奔送卒祀名宦)樊翰(桐柏人康熙中知三水縣甘澹泊勤撫字)
(嘗曰正供外悉民脂膏何敢剝民自奉也每課士必告曰先立品母㒒僕謁上官遇邑有水災力請)
(捐租民咸感之入祠祀焉)史藻(華州人乾隆進士五十六年知東莞縣嚴禁嚇索械鬭囂風一)
(時豪猾斂迹六十年重攝邑篆清釐海邊沙坦嘉慶二年卒於肇慶知府任士民號泣往奠者不絶)
(於道)袁名器(興軍舉人乾隆三十三年知新會縣勤於民亊有訟者立爲判斷不半載舊案)
(一清一時戴若神明愛如父母嘗值大風覆獄牆囚犯無一逃逸解任日民懇切攀留哭聲載道)
侯學詩(江寕人乾隆四十六年以進士授三水縣性廉慎勤案牘絶苞苴撫恤黎庶時有召)
(杜之稱卒後民思其德立祠祀之)李大根(榆次人乾隆進士四十五年知新安縣勞心撫)
(字待士以禮值歲飢糜粥以賑民賴存活者甚衆)
︹人物︺︹晉︺洗勁(南海人世為部曲至勁讀書勵節為廣州中兵參軍海寇盧循攻廣州帥兵出)
(戰城陷被執循欲釋用之叱賊而死義熙中贈始興太守曲江縣侯諡忠義)王範(南海人讀)
(書有識鑒常搜羅百粤典故為書名曰交廣春秋文獻賴之以存)黃恭(字義仲南海人教授)
(生徒不就徵辟補廣州大中正蒐緝王氏交廣春秋補其遺漏意重倫紀多所發明後復廣為十三)
(州記)︹唐︺黃舒(寶安人性至孝里人慕之比於曾參名所居為參里)︹宋︺馮元(字道宗南)
(海人幼從崔頤正孫奭受五經大義與樂安孫質吳陸參譙夏侯圭羣居講學號四友大中祥符中)
(登進士第累官崇文院檢討兼國子監直講真宗試進士殿中召元講易元進說曰天地為泰者以)
(天地之氣交也君道主尊臣道主卑惟上下相與則可以輔相天地財成萬物帝悅詔與内朝仁宗)
(時判國子監士議悅服後官至戶部侍郎卒諡章靖)丁連(字玉甫番禺人元豐進士由司戸歷)
(遷朝議郎元祐六年夏人侵靈州廷議討之連謂夏敢跋扈效契丹耳能先制契丹則膽落矣忤宰)
(執意出為桂林教授後至朝散大夫致仕卒蔣之奇嘗歡其學之精博)崔與之(字正子增)
(城人紹興進士授潯州司法參軍歷升金部員外郎時諸郎多養資望不治事惟與之鉅細躬決猾)
(胥不敢為姦全人遷汴朝議慮其進迫特進直寶謨閣令安撫淮東比至因滁阻山創五砦集義兵)
(守之選練士卒教以陣法金人入境宰相三遺書令議和與之曰彼勢方張而遽議和必遭屈辱今)
(山砦相望麥榖盡刈野無可掠諸軍并力敵能久駐耶金人卒深入無切而去擢秘書監權工部侍)
(郎歷官渙章閣待制知成都兼安撫使即家拜命定摧鋒軍之亂尋徵為參知政事踰年拜右丞相)
(䈴樞密使皆力辭乃訪以政亊得失人才用食與之極言君子小人消長之機亟稱真德秀洪咨䕫)
(魏了翁之賢勸帝求直言遠近習語甚切至嘉熙三年以觀文殿大學士致仕卒贈少師諡清獻與)
(之歷任四十七年未嘗一玷彈墨論者謂其屹然大臣風節與張九齡齊軌云)梁百揆(字宗)
(盛番禺人嘉定進士初授從事郎歷奉議大夫職非言路而直諫有聲退隱禺山闢異端學者稱端)
(懿先生)李昴英(字俊明番禺人寶慶進士歷官不畏強禦史嵩之賈似道丁大全等俱爲)
(听劾理宗嘗謂其南人無黨官至龍圖閣待制吏部侍郎歸隱文溪卒諡忠簡)郭閶(字開先番)
(禺人淳祐進士擢監察御史論廣州置買銀場以鹽科配暨征榷諸弊罷之既没廣人以配事崔清)
(獻)黃俊(南海人德祐中元兵陷臨安廣東經略遣李性道等拒之俊從征至石門力戰援絶)
(不屈死之)熊飛(東莞人景炎初元軍入廣州飛倡義勤王出奇計斬其將姚文虎盡殲其軍又)
(以兵應制置使趙晉復韶州元軍度梅嶺飛與新會令曾逢龍禦之逢龍戰死飛退保韶州守將劉)
(自立以城降飛巷戰死)許之鑑(東莞人與熊飛同起義兵飛死走從文天祥於汀州力戰)
(五坡嶺被執不屈死)石文光(增城人景炎二年元兵下廣二王航海文光從陳宜中供兵占)
(城察其無還意遂率所部兵回廣時盜蜂起民賴其捍禦之功既沒立廟號爲石神)馬南寶
(香山人景炎二年端宗航海過邑獻粟供軍拜權工部侍郎廣州陷諸將募兵以行南寶慷慨激烈)
(酌酒勵之宋亡悲憤不食後聞帝昺猶在占城乃與黎德梁起莘起兵迎駕起莘萌二心奔還德反)
(攻之戰敗南寶被執死之)︹元︺陳韶孫(番禺人父劉以罪流肇州韶孫年十歲不忍父遠謫)
(號泣從之跋涉萬里過遼陽平章達春見而憫之曰天子寬仁罰不及嗣吾返汝故鄉韶孫曰既不)
(能以身代父當死生以之歸非所願也及劉死韶孫哀慟見者皆為泣下韶孫還鄉里乃旌異之)
(達春舊作搭出今澤改)︹明︺王佐(字彦擧先河東人占籍南海與孫著齊名何真使掌書記)
(參其謀議佐勸真招致文學之士一時嶺南人文號為極盛洪武六年官給事中)李德(字仲)
(修番禺人好學工詩文洪武中歷官漢陽義寕教諭晩好洛閩之學謂誠意為古聖傳心之要嶺南)
(人稱聖學必首推之)孫蕡(字仲衍順德人性警敏於書無所不窺詩文援筆立就洪武初官翰)
(林典籍為宋濂樂韶鳳詹同輩所稱與修洪武正韻所著有通鑑前編綱目孝經集善理學訓蒙西)
(庵集和陶集多散佚不傳番禺趙純稱其究極天人性命之理爲一時儒宗云)唐豫(順德人父)
(奎洪武中舉經明行修爲增城教諭遭寇不屈死豫痛父非命作蓼莪亭絶意仕進與同邑周祖生)
(周祖念劉子羽劉子高何淮號六逸皆德行醇謹衣冠嚴偉爲人所欽子璧亦有文行動遵禮法亊)
(母孝縉紳欲薦之以母老辭)何真(字邦佐東莞人元末大亂真起兵據廣東安輯軍民一方)
(賴之後以其地歸明太祖封東莞伯)黎光(東莞人以御史出巡蘇州民罹水災乏食請於朝得)
(賑貸全活甚衆巡鳳陽陳時政極剴切太祖嘉之擢刑部侍郎執法不阿)陳敬(增城人洪武中)
(以賢良舉授禮部郎中左遷雲南曲靖府幕官尋署劍川州事值鄰寇竊發來攻州城敬親率壯士)
(禦之以衆寡不敵力戰而死)周新(南海人永樂中爲御史剛介多彈劾貴近畏之號爲冷面)
(寒鐵巡按福建及畿輔風紀大振超擢浙江按察使聲績益著爲奸人所誣逮至御前新抗辯成祖)
(怒立棄市後深悔之)陳諤(字克忠番禺人永樂中由鄉舉爲刑科給事中性剛介聲如洪鐘彈)
(劾不避懽貴成祖器之呼為大聲秀才歷官順天府尹)陳連(東莞人由進士知滁州宣德中)
(以有學行由四州控察使召為通政使掌國子監事終禮部左侍郎博學工文操履誠篤嶺南奉為)
(師表)羅亨信(字用實東莞人由進士授工科給事中英宗立擢右僉都御史練兵平涼復巡)
(撫宣府大同土木變作有議棄宣府城者亨信杖劍坐城下令曰敢出城者斬人心始定後以守邊)
(功進左副都御史)盧祥(字仲和東莞人正統進士歷吏科給事中好議論識大體雅以風節)
(自持同官中獨與林總善凡有獻納多協成之故名稱亦相埒天順時屢遷僉都御史巡撫延綏留)
(心邊務數上封事多合機宜)陳獻章(字公甫新會人性至孝偶出外母有念輒心動馳歸)
(正統間吳與弼倡道臨川從之遊歸築陽春臺静坐其中不越閾者數年其學貴自得而後傳之以)
(典籍教人但令端坐澄心於靜中養出端倪布政司彭韶總督都御史朱英先後論薦特授翰林檢)
(討令歸終養學者稱白沙先生萬歷中從祀文廟追諡文恭)張詡(字廷實南海人力行好古)
(莆田彭韶見其詩美之曰嶺海孤鳳也受業陳獻章登成化進士請告歸無仕進意有司趣之赴部)
(授戸部主亊再遭親喪遂隱居不出御史賈鎧等先後疏薦不起即其家拜南京通政司參議辭不)
(赴)李孔修(南海人受業陳獻章好讀書尤善周易家貧糲食不給不肯投合於時嘗著朱)
(子深衣入夜不違二十年不入城市學者稱子長先生)陳庸(字秉常南海人舉成化閒鄉試)
(師亊陳獻章羅倫莊昶望重一時少所許可遇庸輒心服授荆門同知到官五日棄歸足不履城郭)
(病革沐浴更衣設師像再拜而卒)彭誼(字景宜東莞人正統中鄉舉歷官右僉都御史提督)
(紫荆諸關成化四年以右副都御史巡撫遼東誼好古博學通歷律占象水利兵法之屬平居謙厚)
(簡默臨事毅然能斷鎮遼八年軍令振肅年未老四疏告歸家居四十餘年卒)林光(字緝熙東)
(莞人好學博綜經史得吳澄論學諸書大感悟舉成化元年鄕試遇陳獻章於京師與語大悦從歸)
(江西為弟子己而築室欖山往來叩擊者十餘年除平湖教諭勉學者探本窮源反身修行一時士)
(習丕變上敦風化養廉恥疏言甚懇切以古道正學薦擢國子監博士尋擢襄陽府左長史)倫
文敘(字伯疇南海人宏治己未會試殿試皆第一授修撰進諭德孝友好學德器粹然館閣共)
(推之子以諒鄉試第一成進士歷南京通政參議以訓正德十二年會試第一官南京國子監祭酒)
(以詵進士官南京兵部郎中海内傳為盛亊)梁景行(字宗烈順德人宏治時由舉人為崇)
(明知縣歲饑請粟賑之存活數萬人除鎮江府同知相國楊廷和假子殺人論死楊一清時寓鎮江)
(為請減一等罪不聽官終夀府長史)梁焯(字曰乎南海人正德進士為禮部主亊偕同官諫南)
(巡杖闕下佛郎機使臣入貢至四夷館不跪焯執而杖之土魯番使臣寫亦虎仙等由江彬見帝帝)
(顧之厚以是卑侮朝官焯獨約之以法官終職方員外郎)張泰(字叔亨順德人成化進士除沙)
(縣知縣擢御史諫萬貴妃干政廷杖幾斃督京幾學校巡按雲南俱有聲勘亊甘肅劾鎮守太監傅)
(德巡撫馮續等罪請逮治又言甘州膏腴地悉為中官武臣所據城北草湖舊資戍卒牧馬今亦被)
(占請悉歸之軍且推行於延寕二鎮詔皆從之再遷大理少卿清理薊州屯牧復民侵地九百二十)
(餘頃正德初官南京右都御史劉瑾專權惡其不附己令以南京戶部尚書致仕)梁儲(字叔)
(厚順德人成化戊戌會試第一選庶吉士授編修正德時累擢吏部尚書華蓋殿大學士時多營建)
(輒偕同官切諫又請早建儲貳不報秦藩請益封嬖倖儲承命草勅以危詞動帝事竟寢宸濠反與)
(蔣冕扈從南征數危言苦諫世宗即位被劾乞歸卒贈太師諡文康)王縝(字文哲東莞人宏治)
(進士由庶吉士改兵科給事中劾三邊總制王越巨猾老奸不可玷節鉞復列時政十四事正德中)
(以副都御史巡撫蘇松上疏請育宗室子以定根本罷新增内官以省供億召還建言被黜諸臣以)
(廣言路不報終南京戶部尚書)容師偃(香山人正德中負父避寇被執將灼其父師偃泣請)
(代父得釋而師偃竟焚死年二十一)鄺清隱(新寕人正德閒温邊白石羣盜起兵備遣清隱)
(等九人同往招撫賊抗命清隱等仗義聲罪遂皆被難兵備旌爲九節云)方獻夫(字叔賢南)
(海人宏治進士正德中爲吏部員外郎謝病歸讀書西樵山中者十年嘉靖初還朝以議大禮稱旨)
(累官吏部尚書武英殿大學士卒贈太保諡文襄獻夫雖錄議禮驟貴然視張璁桂萼性寬平遇事)
(亦閒有執持不盡與附桂萼反陳珖獄請逮問官以獻夫言多免逮思恩田州亂獻夫請專任王守)
(仁而罷鎮守中官思田既平王守仁議築城建邑萼痛詆之獻夫力陳守仁功狀城乃得築史稱其)
(立身本末與所言是非固兩不相掩云)霍韜(字渭先南海人正德甲戌會試第一嘉靖初除)
(職方主亊歷官南京禮部尚書禁喪家宴飲毁淫祠散僧尼置社學表忠節雖以議禮驟貴居官頗)
(有所建樹時論爲優卒贈太子太保諡文敏)張祐(字天祐南海人襲世職爲廣州衞指揮使)
(正德中累立戰功擢副總兵鎮守廣西敗臨桂灌陽諸猺破古田賊嘉靖時以王守仁薦鎮思田屢)
(破劇賊祐馭軍有方不營私産性好書每載以隨暇即延儒生講論焉)梁有譽(字公實南)
(海人嘉靖進十授刑部主事與李攀龍徐中行王世貞宗臣吳國倫謝榛等結爲詩社號七子嚴嵩)
(柄國其子世蕃欲延納之有譽恥為所狎遂謝病歸所著有比部集弟有貞綿州守亦能詩)王
漸逵(字用儀番禺人正德進士除刑部主事以母老請歸杜門讀書卜居蘿嶂山樹藝自給嘉)
(靖中起原官上疏指切大臣當事惡之奪官歸穆宗時贈光祿少卿)張澯(字景川順德人正德)
(進士歷禮部主事監督會同館會尚書王瓊欲假遣使土魯番為都御史彭澤罪嗾番人在館者暴)
(澤過惡誘澯署牒且曰事成當有顯擢澯力拒卒不署進員外郎嘉靖三年伏闕爭大禮受杖被創)
(死追贈太僕寺少卿)鍾善經(字理夫順德人正德進士由興化推官擢為御史屢諫武宗北)
(巡嘉靖初給事中劉最以劾中官崔文謫外善經等抗疏論救且劾文不納遂告歸侍養親殁廬墓)
(三年不御酒肉衰服未嘗去身)劉士奇(字邦正順德人正德進士授刑部主事錦衣千戶陶)
(淳枉法殺人言官請逮治不聽士奇再請竟正其罪遷員外嘉靖初議禮與諸臣伏闕哭諫杖幾死)
(出守梧州超拜陜西參政平七山寇擢江西按察使遷山東右布政未幾乞歸)歐大任(字楨)
(伯順德人讀書纘言確有元本嘉靖時以貢生歷官國子博士終南京工部郎中王世貞品為廣五)
(子之一有虞部集行世)祁敕(字惟允東莞人正德進士授刑部主事嘉靖初伏闕爭大禮廷)
(杖歷郎中善決疑獄官終饒州知府)黎貫(字一卿從化人正德進士由庶吉士授御史嘉靖初)
(請復起居注之制從之帝欲於承天立興獻帝廟貫疏爭之不聽既張孚敬議改學宫制損籩豆佾)
(舞之數貫率同官力爭褫為民以夀終於家)黎民表(字惟敬從化人少從黃佐學詩復學)
(書於文徵明得其家法由鄉舉官司務執政知其能文用為制勅房中書始王世貞主文盟進退天)
(下士有續五子之目民表其一也其詩文曰瑶石山人稿北游稿弟民懷亦善詩有清居集)湛
若水(字元明增城人少從陳獻章遊宏治末登進士由庶吉士授編修母喪廬墓三年授徒講)
(學從者日盛嘉靖初歷南京吏部右侍郎進所撰格物通一百卷八年召為禮部右侍郎改南京兵)
(部尚書條奏兵民便宜十事皆報可又禁火葬毁淫祠躬巡畎畝勸民農桑以其暇與門人講學四)
(方賢士多出其門學者稱為甘泉先生卒年九十五贈太子太保諡文簡)黃佐(字才伯香山人)
(嘉靖進士選庶吉士授編修歷廣西僉事累擢少詹亊與内閣夏言論河套亊不合尋罷歸佐學以)
(程朱為宗抵家日與諸生論道學者因其自號稱泰泉先生及卒穆宗詔贈禮部右侍郎諡文𥙿)
岑用賓(字允穆順德人嘉靖進士歷南京戸科給亊中考選軍政偕同官劾英國公張溶豐)
(城侯李儒遂安伯陳鏸三人皆罷去隆慶中大計又劾尚書黃光昇錢邦彦等及大學士高拱殃民)
(悞國為衆所忌出為紹興知府高拱再相挾前憾謫宜州縣丞卒)鄧師孟(新安人隆慶時)
(父被海寇掠執師孟詣賊舟懇以身代寇釋父將别曰有諸弟勿念兒也遂沈海死)何維柏
(字喬仲南海人嘉靖進士由庶吉士授御史因陳修省請罷沙河行宫金山功德寺工作并請撤安)
(南問罪之師帝頗嘉納既疏劾大學士嚴嵩奸貪下詔獄廷杖除名隆慶時復官累遷左副都御史)
(萬歷初歷吏部左右侍郎陳振飭百官八事極論鬻官之害張居正遭父喪詔吏部慰留維柏持不)
(可出爲南京禮部尚書尋罷歸卒諡端恪)龐尚鵬(字少南南海人嘉靖進士由知縣入爲御)
(史偕給事中羅嘉賓出覈南京浙江軍䬲并勘胡宗憲失律狀盡發宗憲貪淫及趙文華阮鶚輩侵)
(盜罪歷按河南浙江所至搏擊豪強吏民震慴隆慶時擢僉都御史出理屯鹽躬歷九邊講求利弊)
(凡所建置不爲勢豪所奪尋落職歸里萬歷初起撫福建進左都御史忤張居正罷歸天啟中卒諡)
(惠敏)歐陽暉(字伯㬢從化人萬歷舉人知臨賀縣擢南京刑部主亊改調香河再調南京錦)
(衣衞知亊以忤魏璫繫詔獄杖譴放歸尋聞同繫知府劉鐸致法辭家抵飛來峽赴水死)黃公
輔(新會人萬歷進士初知浦城縣薄歛省刑民甚德之擢南京山西道御史疏劾魏忠賢削職歸)
(璫敗起湖廣參政駐長沙賊犯城設伏擒斬千餘復擊藍臨賊於寶慶殱其渠魁會推都御史以病)
(辭歸起太僕寺卿轉左通政刑部侍郎兵部尚書皆不拜)陳子壯(字集生南海人萬歷進士)
(授編修天啟中以忤魏忠賢奪職崇禎中歷官吏部右侍郎又以議宗室除名永明王稱號授東閣)
(大學士大兵入廣州子壯起兵九江村戰敗死之本朝乾隆四十一年賜諡忠穆)韓
上桂(字孟都南海人萬歷中舉於鄉少諳兵法倭人躪朝鮮上書請以奇兵出海道不報妖賊)
(亂山東願以儒生往峴形勢亦不用官永平通判時關内屯兵十萬飛芻輓粟積有勞伐上桂天才)
(超軼與人宴飲探題次韻援筆立就時目為嶺南才士之最明亡殉節本朝乾隆四十一年)
(賜諡烈愍)霍子衡(字覺商南海人舉萬歷鄉試崇禎中歷官袁州知府解職歸己而復)
(從唐王於廣州授太僕卿大兵克廣州謂三子曰臨難毋苟免三子齊聲曰惟大人命子衡因大)
(書忠者節烈之家六字懸之中堂朝服北向拜赴井而死妾莫氏子應蘭及妻梁氏一女應荃及妻)
(徐氏應芷及妻區氏俱從死本朝乾隆四十一年賜諡烈愍)劉士斗(字瞻甫南)
(海人崇禎進士授成都推官署府蒃綢繆撫緝憂勤備至甲申八月闖賊破成都士斗罵賊遇害妻)
(張氏偕其幼子及闔門二十餘人皆死之本朝乾隆四十一年賜諡節愍)鄺露(南海)
(本朝乾隆四十一年賜諡節愍)陳邦彦(字令斌順德人少慷慨喜大節走南都上)
(政要十三策不用舉崇禎末鄉試廣州肇慶俱破邦彦起兵高明約陳子壯共攻廣州敗還已而清)
(遠指輝白常璨來迎遂入城固守城破不屈死本朝乾隆四十一年賜諡忠烈)袁崇
煥(字元素東莞人萬歷進士慷慨有膽智初為邵武知縣以薦授職方主事升按察僉事監山海)
(關外軍創議守寕遠善撫將士皆樂為盡力樞輔孫承宗深倚重焉尋擢右僉都御史巡撫遼東崇)
(禎元年以兵部尚書督師薊遼二年我大兵越薊州而西崇煥引兵入援都城朝士誣其通和議)
(將為城下之盟縛下詔獄磔於市籍其家無餘貲天下冤之本朝嘉慶元年予祀賢良祠)
陳象明(字麗南東莞人崇禎進士歷官按察副使分巡上湖南道所至以清操聞桂王時廣)
(東地盡失象明調土兵東下至梧州榕樹潭遇大兵戰敗不屈死本朝乾隆四十一年)
(䑗諡節愍)張家玉(字元子東莞人崇禎進士大兵至廣東家玉聚衆入東莞戰敗走西鄉)
(其祖母陳氏母黎氏妻彭氏妹石寶俱死之家玉自投於水本朝乾隆四十一年賜諡節)
(愍)鍾鼎臣(字彝公新會人崇禎進士歷嘉興知府大兵至浙鼎臣與紳士沈輝辰等朝)
(服北面再拜自經死本朝乾隆四十一年賜諡節愍)廖翰標(龍門人天啟舉人知)
(新城縣廉介自守解組歸不持一物丙戌大兵入城以二幼子託其叔耀龍自縊而死妻陳氏年)
(二十四矢志撫孤人謂夫忠妻節云)
︹本朝︺梁佩蘭(字藥亭南海人順治十四年領鄕薦第一戊辰擢會魁改翰林庶吉士假還遊)
(名山與諸文人詠歌風雅作述宏富世多傳誦)陳恭尹(字元孝順德人父邦彦死義恭尹博)
(學工詩與梁佩蘭為嶺南詩人大家時名士多宗師之)李作楫(東莞人順治進士授溧陽)
(令胥吏不敢干以私歲荒設賑活民去官日民籲院司請留尋補九江同知土寇為民害親抵賊穴)
(縛渠盜以歸升鶴慶知府值地震開倉借賑災黎皆得復業卒祀鄉賢)莫士秀(字彦升東)
(莞人性至孝祖母病篤祝天願以身代病果愈母卒哀毀骨立臨葬傷足流血不止半曰始甦謂二)
(子曰葬事畢吾將從母地下大慟而絶)譚六經(龍門人積學篤行順治四年山寇破城殺)
(典史汪熊六經罵賊死之)戴覺(龍門諸生性至孝順治四年賊破城擄其父欲殺之覺跪泣求)
(釋願以身代賊憐之乃械其父覺又乞代賊乃兩釋之)廖觀(龍門人順治進士深究性理之)
(學闡發陳獻章宗旨四方來學者甚衆事親以孝聞樂行善事周急賑饑卒祀鄉賢)姚&KR3196;(增城)
(人順治間山賊恣掠父憙被擄&KR3196;奔賊叩頭出血請以身代乃囚&KR3196;釋憙令以金贖金至得歸後賊)
(餘黨復流劫各鄉邑令議撫之賊曰必得孝子姚&KR3196;來乃降&KR3196;遂招降徐其等四十六人分插各鄉)
(開墾邑賴以安)林宜逢(新會諸生順治甲午與母同居圍城中有悍卒欲烹其母宜逢求以)
(身代許之及解衣见其瘦將置之其黨不從宜逢妻陳氏曰子代母妻豈不可代夫乎遂就烹時人)
(稱曰孝子義婦之門)葉夢稷(新會人少孤事母孝順治丁酉舉賢書戀母不赴公車崇尚正)
(學曠懷安遇卒祀鄉賢)繆志和(香山人順治貢生事父母以孝聞值年荒收養棄孩母病)
(籲天願以身代己有疾必強起行坐恐貽母憂也以母老不仕年七十孺慕彌篤卒祀鄉賢)勞
翀(南海貢生性孝友邃理學康熙壬戌授廣寕教諭會海寇内攘翀作書詳諭招其子弟投戈講)
(藝悍氣遂醇歸家時邑有水災傾橐以賑全活三百餘家卒祀鄉賢)張權(順德人康熙武舉任)
(恩平守備癸巳冬賊周廣生等焚劫城南權領兵出敵被礮死祀忠李祠)羅良會(順德人嘗)
(以母病市藥回遇賊將殺之良會請進藥而後就死賊釋之謝昌之亂良會負父而逃賊追及欲並)
(殺之良會出腰金以贖賊嫌其少請活父而殺子賊感其孝乃俱免焉)馮天載(增城諸生)
(少孤性至孝母卒廬墓五年每疾風暴雨必繞基悲號聞者酸楚初母在時日走數十里市肉以供)
(母殁終身不肉食卒因哀泣過多致枯雙日)黃騰五(新會人事父及繼母至孝兄騰三為)
(舟子所戕騰五廉得賊所孤身往殺之竟復其讐時族人黃隆光亦以孝友聞)韋元懿(香山)
(人康熙五年海賊襲翠微村元懿招衆擊之遇於老鴉口吼聲如雷復以頭觸賊胸仆地賊衆驚潰)
(次年庵山被寇率衆赴敵賊聞其勇遮道擊之遂遇害鄉人感其義祀於西社同縣楊必名遇賊脅)
(降不屈死)鄭九琨(香山人前山寨把總康熙中海寇鍾吉生劫翠微村擄男婦而出九琨忿)
(曰為朝廷守土縱賊横行何以生為率親丁十一人擊賊中火鎗九琨揮衆退猶挺立作擊殺狀賊)
(不敢近良久乃仆地死)湯命䕫(新寕人康熙舉人年十四父殁哀毁骨立任新貴令革陋)
(規四十條民情歡戴旋里教授生徒儼同寒素卒祀鄉賢)黃士龍(花縣人康熙舉人孝友篤)
(學花邑先隸番禺從化界多寇盜有貧而被掠者士龍出金贖之倡議陳請建城官從之仕蒼溪令)
(簡賦恤民興學造士卒於官橐無長物祀鄉賢)何良浤(順德庠生繼母患癰良浤口吮之虔)
(禱於神母遂愈友兩弟嫡庶無異疊遭歲歉捐賑不吝人稱孝義同邑有薛洞翔歐象壯者並以孝)
(聞乾隆中旌)馮雅玉(增城人幼孤性至孝母殁廬墓三年遇颶風拔木幾盡燭其母墓無)
(恙人以為至孝所感乾隆三年旌)陸兆泰(三水人性至孝得父母歡親病衣不解帶居喪)
(哀毁倍至殯葬盡禮結廬墓側宗族稱之乾隆四年旌)劉斌全(花縣人官把總乾隆五十)
(二年從征臺灣陣亡嘉慶八年祀昭忠祠)謝朝陞(番禺人官外委嘉慶元年從征川匪陣亡)
(於白巖山同邑何振剛官平樂營都司嘉慶四年陣亡於雲臺山八年俱祀昭忠祠)吳振亮
(番禺人官都司嘉慶七年隨征川匪陣亡同邑黃遇龍以把總隨營剿匪於湖北亦以是年陣亡八)
(年俱祀昭忠祠)楊貴(順德人新塘營外委嘉慶三年隨征教匪力戰陳亡祀昭忠祠同時張永)
(成三水人以都司隨征亦死是役世襲雲騎尉)李自明(新會人官連陽營守備嘉慶四年與)
(同邑順德協千總張耀新會營把總鄧國祥順德營把總陳士英隨征川匪並力戰陣亡俱祀昭忠)
(祠)何定鼇(香山人乾隆武舉嘉慶十四年洋匪入内河滋擾奮激投效擊賊被戕)
(子雲騎尉世職)程尚德(清遠人官千總嘉慶三年隨征蜀寇陣亡於雲臺山祀昭忠祠)
︹流寓︺︹南北朝︺︹陳︺袁敬(陽夏人魏克江陵敬流寓嶺表高祖受禪敬在廣州依歐陽顔)
(頠卒其子紇有異志敬累諫不改紇敗朝廷義之徵爲通直散騎常侍)︹唐︺賈直言(河朔)
(人父道代宗時坐亊賜鴆直言紿其父曰當謝四方神祇輒取鴆代飲毒潰足而出帝憐之減父死)
(俱流嶺南直言由是跛躄後劉悟辟署義成府悟有過必爭悟死子從諫不發喪表求襲位直言仰)
(天哭曰爾父提十二州地歸朝廷爲功臣郎今日乃欲反耶從諫拜曰惟大夫教之直言乃自攝留)
(後軍中遂安太和九年卒贈工部尚書)︹宋︺何時(撫州楽安人宋末削髮爲僧竄迹嶺南賣)
(卜自給變姓名自號堅白道人)︹明︺鄒智(合州人以直言責授石城主簿與陳獻章爲忘年友)
(往來順德知縣吳廷舉建樓居之)
恊修官(臣)許應藻恭纂
總纂官(臣)廖鴻藻恭覆輯
校對官(臣)陳鴻墀恭校
