大清一統志
徽州府二
︹關隘︺馬嶺關(在婺源縣東北屏障山兩山對峙當休婺二縣界宋初置關)五嶺關
(在祁門縣南一百里路通江西浮梁縣自此抵縣皆高山峻壁)佛嶺關(在績溪縣東十五里)
(又梅嶺關在縣東南三十里)徽嶺關(在績溪縣西北十五里太平鎮舊置於縣西二十里)
(新嶺明正德間移此)叢山關(在績溪縣北三十里巃嵸山地名永安鎮接寕國縣界最稱險)
(要)海口隘(在婺源縣南九十里接德興縣界為往來要口)大鱅嶺(在婺源縣東八)
(十里大鱅山西當閩浙之衝明萬歷八年設巡司本朝乾隆二十八年裁移設桐城縣練潭鎮)
街口鎮巡司(在歙縣南一百里東至淳安縣八十里即新安江所經有街口渡明置巡)
(司又置梅口批騐茶引所成化十四年併入巡司)黃山巡司(在歙縣西北百二十里)
汰厦巡司(在休寕縣東南三十里屯溪明初置黃竹巡司在縣西南百餘里之黃竹嶺嘉)
(靖四十四年移駐縣東南五十餘里白際嶺之汰厦後又移駐屯溪)項村巡司(在婺源縣)
(西舊置縣西九十里澆嶺後移縣西北七十里嚴田明萬歷九年移駐今所)大洪嶺巡
司(在祁門縣北五十里又舊有良禾嶺巡司在縣北三十里良禾嶺後移縣西北二十七里苦竹)
(港明嘉靖中裁)濠寨巡司(在績溪縣西北三十里馮村今駐鎮頭)新館鎮(在歙)
(縣東三十里宋初設官榷酒之所後廢)巖寺鎮(在歙縣西二十五里宋設官收酒税初置)
(税課局兼置巖寺巡司洪武十四年廢)三吳鎮(在婺源縣東七十五里唐末賊軍犯境郡)
(人汪濆戍此却之)高砂鎮(在婺源縣西南三十里元置高砂税務至正十二年燬)魚
亭鎮(在黟縣東南三十五里宋置驛及巡司於此元廢)廟口鎮(在黟縣西二十里又)
(西十里有西武鎮皆宋置明廢)東山營(在歙縣東山本朝順治二年置)朱塘營
(在休寕縣東南屯溪鎮)五城營(在休寕縣西南五十里五城相去五十里明嘉靖四十四)
(年置)王干寨(在歙縣東百二十里昱嶺東接浙江昌化縣界舊有巡司本朝嘉慶十二年)
(裁移設霍邱縣三河尖)深渡寨(在歙縣東南四十五里宋置明初置巡司後廢寰宇記深)
(渡在縣東一百十里與睦州分界從新安江上崇山峻流實百城之襟帶)管界寨(在歙縣西)
(北八十里宋置明嘗置巡司尋廢)太白寨(在婺源縣西北舊有巡司本朝乾隆二十八)
(年裁移設懷寕縣三橋鎮)中平寨(在婺源縣東北九十里為往來孔道宋置巡司明洪武十)
(八年廢)西坑寨(在績溪縣東六十里元置鎮守軍營於此明初改置巡司正統初廢)貴
溪務(在祁門縣南七十里又柏溪務在縣北皆宋置元廢)
︹津梁︺紫陽橋(在歙縣南五里長數十丈)洪橋(在歙縣西巖鎮後街舊名洪福明成化間)
(建)河西橋(在歙縣西門外宋端平初剙浮梁亘五十丈名曰慶豐元季兵燬明洪武中甃)
(石爲之改今名)佘翁橋(在歙縣西巖鎮文几山側長四十丈)孫翁橋(在歙縣西巖鎮)
(後豐樂溪上石洞凡九構屋五十楹)屯溪橋(在休寕縣東南三十五里)汊口橋(在休)
(寕縣南四十五里一名會源橋)清漪橋(在休寕縣南四十五里)内翰橋(在休寕縣)
(西二里宋寳慶間程珌磶石架木爲屋三十楹明洪武間用石重建)藍渡橋(在休寕縣西二)
(十五里元置稅務於此曰藍渡務)竹林橋(在婺源縣西南竹林元儒程復心建)萬安
橋(在婺源縣西臨江門外)平政橋(在祁門縣治東)桃源橋(在祁門縣西上構亭)
(二十間)東溪橋(在黟縣治東宋慶元間建)魚亭橋(在黟縣東南三十五里)駟
歸橋(在黟縣東北四十里宋盧諫議故居祠前)石痕橋(在績溪縣東三十五里元至正)
(中建有亭二十餘楹)南關橋(在績溪縣南門外通志橋下有倒流朝縣水約九步諺曰九步)
(流東水是也)臨溪橋(在績溪縣西南二十五里)岑山渡(在歙縣南十里)率口
渡(在休寕縣南三十五里)來蘇渡(在績溪縣西徽溪津相傳蘇軾視其弟轍於縣故名)
︹隄堰︺張公隄(在府城外府志城北西南三面濱水淫霖驟漲往往漂没民居明知縣張濤伐)
(石隄之高丈許延紆數里中壘白石為橋曰紳影護以楊柳民德之呼張公隄)魯公隄(在休)
(寕縣西五里明萬歷中知縣魯點築)蘇公隄(在績溪縣通濟門外宋蘇轍築)漁梁(在歙)
(縣南三里豐樂富資布射揚之水四水會流斗瀉而下無復停蓄故為石梁以緩水勢通志宋嘉定)
(間郡守宋濟創建紹定四年袁甫築成明宏治中屢修後復圯本朝康熙二十七年重修)兗
山堨(在休寕縣東南明天順時縣人汪世安築)
︹陵墓︺︹漢︺吳王芮墓(在婺源縣游汀鄉雞籠石)梅鋗墓(在祁門縣南二里)︹三
國︺︹吳︺孫王墓(在休寕縣審口孫王山)︹晉︺程元譚墓(在歙縣西十餘里土)
(人名地曰雙石)︹南北朝︺︹宋︺汪叔舉墓(在績溪縣東登源唐金山)︹梁︺蕭王
墓(在歙縣西南累土如冢凡二十三處民間請雨必祭)︹陳︺程靈洗墓(在歙縣西南黃)
(牢山)︹唐︺汪華墓(在歙縣北雲嵐山)吳少微墓(在休寕縣西鳳凰山)黃芮
墓(在歙縣西南)吳仁歡墓(在祁門縣西烏門)︹五代︺陶雅墓(在歙縣東)
︹宋︺朱文公祖墓(在婺源縣有六一在蓮洞一在官坑一在楊村一在王橋一在鎮下)
(一在小港宋紹興淳熙間朱子歸省鄉里表識各墓而去)祝確墓(在歙縣南紫陽山)凌
唐佐墓(在休寕縣南門外)程珌墓(在休寕縣南萬松山)羅願墓(在歙縣西)
(北)汪立信墓(在休寕縣下坦)︹元︺胡一桂墓(在婺源縣西南梅田唐師塢)
鄭玉墓(在歙縣西獅山)陳櫟墓(在休寕縣西陳村)胡炳文墓(在婺源縣)
(西北考川)︹明︺汪克寬墓(在祁門縣東盛村)趙汸墓(在休寕縣北漁坑)朱
升墓(在休寕縣詹田)程敏政墓(在休寕縣東二十里車田)金聲墓(在歙縣兗)
(山)
︹祠廟︺程朱祖居祠(在歙縣篁墩宋二程子朱子之先世皆嘗居此後人因即其地立祠)
(以祀亦名程朱闕里本朝乾隆二十六年高宗純皇帝賜洛閩遡本扁額又有三夫子祠)
(在歙縣堨田祀二程子朱子)尚賢祠(在歙縣南門外祀晉程元譚梁任昉明陳彦回孫遇)
(張禎彭澤何歆張芹留志淑王繼禮益以梁徐摛共十一人)吕司馬祠(在歙縣西南祀)
(唐歙州司馬吕渭)朱韋齋祠(在歙縣紫陽山祀朱子父松又有祠祀朱子)孝女
祠(在歙縣南劉村祀唐章氏二女)三賢祠(在休寕縣南祀宋程珌程若庸程洙)定宇
祠(在休寕縣陳村祀元儒陳櫟)襄毅祠(在休寕縣南山庵祀明程信)文毅祠
(在休寕縣中街祀明汪偉)三賢祠(在婺源縣治後祀宋周子二程子)忠勇叢祠
(在婺源縣北廬源宋宣和中詹巨源光國芝瑞彦達等死義鄉人立祠祀之)雙湖祠(在婺)
(源縣東門祀元儒胡一桂)雲峯祠(在婺源縣考川祀元儒胡炳文)梅侯祠(在祁門縣)
(悟法寺左祀漢梅鋗)三賢祠(在祁門縣南祀唐吳仁歡路文陳甘節又有吳長史祠專祀吳)
(仁歡)張金吾祠(在祁門縣西祀唐張志和)薛公祠(在黟縣治東廡祀唐縣令薛稷)
三先生祠(在績溪縣學内宋令王枬建以祀前令蘇轍崔鶠及邑人胡舜陟又有蘇文定)
(公祠在縣新西街專祀蘇轍又有仰山祠在縣東專祀胡舜陟)表忠祠(在績溪縣南門外祀)
(明程通)世忠廟(在歙縣篁墩祀陳程靈洗)藺將軍廟(在歙縣潮水門郭外郛内)
(祀隋將軍藺亮)忠烈廟(有三一在歙縣烏聊山上一在休寕縣西北東山一在績溪縣東七)
(里登源祀唐汪華)飛布廟(在歙縣北飛布山一名主簿山黃寇亂主簿葛顯同縣丞某率)
(民保障築寨此山土人立廟祀之唐天寳間勅謚明惠靈惠二神賜廟額曰飛布宋寳祐中各晉封)
(公)朱文公闕里廟(在婺源縣南即朱子先世故宅宋理宗賜額曰文公闕里後即)
(其地立廟每歲二丁致祭本朝康熙三十二年聖祖仁皇帝賜學達性天扁額雍正十三)
(年重建)鄂王廟(在祁門縣西四十里東松庵前祀宋岳飛飛嘗提兵赴洪州過此)梓
山廟(寰宇記在績溪縣南一里初於山下置良安鄉舊有雙白石忽爲雙白鳥飛向山遂於山)
(上鳥棲處立廟邑人敬之行立種植皆不敢背)
︹寺觀︺興國寺(輿地紀勝在歙縣西南寺門踞西峯間下瞰溪流州西勝處也唐大歷時吕渭)
(爲州司馬嘗讀書於此通志在練水西本名興唐寺唐至德中建宋太平興國中改額)祥符
寺(在歙縣黃山之天都峯下輿地紀勝唐刺史李敬方以風疾入浴感白龍而疾瘳乃作龍堂其)
(後刺史陶雅建湯院南唐中改曰靈泉院通志大中祥符寺唐開元閒建宋改今名)南源寺
(在歙縣長陔唐太和年建寺後有五峯前有三瀑布朱子嘗書新安大好山水六字鐫石壁)普
滿禪寺(在休寕縣西南唐咸通中建)建初寺(在休寕縣西南唐咸通中建)萬
夀寺(在婺源縣西唐乾符初建)福山寺(在婺源縣西宋熙寕中建)悟法寺(在祁)
(門縣南宋大中祥符中賜額)靈泉寺(在祁門縣北唐乾寕中建)廣安寺(在黟縣北)
(梁時建名永樂寺宋大中祥符中改今名)太平寺(在績溪縣南宋太平興國中建名太平興)
(國禪寺明洪武初改今名)紫陽觀(在歙縣紫陽山宋天聖初勅賜額)紫虚觀(在婺)
(源縣治北隅南唐保大間建宋政和中改今名)許仙宫(在府城南城陽山許宣平修真處)
太素宫(在休寕縣西二十里齊雲山明嘉靖中賜額)
︹名宦︺︹漢︺何比干(汝陰人通法律爲丹陽都尉治歙獄無冤囚)︹三國︺︹吳︺賀齊
(山陰人建安十三年爲孫權威武中郎將討丹陽黟歙賊賊工禁五兵齊以白棓擊之賊禁不行遂)
(大破之表分歙爲始新新定黎陽休陽并黟歙凡六縣權遂割爲新都郡齊爲太守)陳表(松滋)
(人嘉禾三年領新安都尉廣開降納得兵萬餘人會鄱陽民吳遽等爲亂屬縣搖動表越界討破之)
(拜偏將軍進封都鄉侯)︹南北朝︺︹宋︺羊欣(南城人簡惠著稱文帝時為新安太守在)
(郡十三年樂其山水嘗謂子弟曰人生仕宦至二千石斯可矣及是便懷止足)江秉之(考城)
(人元嘉中新安太守以簡約稱)︹梁︺任昉(博昌人天監中為新安太守在郡不事邊幅率然曳)
(杖徒行邑郭人通辭訟者就路決焉為政清省吏人便之卒於官惟有桃花米二十石無以為斂遺)
(言不許以新安一物還鄉雜木爲棺浣衣為斂闔境痛惜百姓共立祠堂於城南歲時祀之)伏
暅(平昌安邱人武帝時爲新安太守在郡清恪人賦税不登者輒以太守田米助之郡多蔴苧家)
(人乃至無以爲繩其厲志如此屬縣始新遂安海寕生為立祠)徐摛(郯人大通三年爲新安太)
(守政尚清静教人禮義勸課農桑期月風俗便改)︹唐︺蘇瓌(武功人武后時爲歙州刺史時)
(來俊臣貶州參軍人懼復用多致書請瓌瓌叱其使曰吾忝州牧高下自有體能過待小人乎遂不)
(發書)薛稷(汾陰人爲黟令今有薛公祠碑廣德三年立)劉贊(大歷中歙州刺史政幹彊)
(濟野媪將為虎噬幼女呼號搏虎俱免韓滉表贊為治有異行加金紫)崔元亮(昭義人元)
(和中歙州刺史歙人馬牛生駒犢官籍蹄噭故吏得爲奸元亮焚其籍不問民山處輸租者苦之下)
(令許計斛輸錢民賴其利)范傳正(順陽人元和中歷歙州刺史有殊政)路旼(元和中祁)
(門令縣西四十里有武陵嶺旼鑿石為盤道西南十三里有閶門灘善覆舟旼開斗門以平其隘號)
(路公灘)陳甘節(咸通三年祁門令時斗門廢閶門灘復湍急甘節以俸募民穴石積水為)
(横梁因山派渠餘波入於乾溪舟行復安)吕季重(河東人歙州刺史鑿車輪灘成安流因改)
(名吕公灘)︹宋︺李度(洛陽人太宗時知歙州嘗以所著詩刻於石有黃門得其石本傳入禁中)
(太宗見之謂宰相曰度今安在即令召至擢為虞部員外郎)張喣(間封人雍熙中爲歙州監)
(軍兇人黃行達弟坐法抵死行達誣州將故入其罪詔宣州通判姚鉉與煦鞫之即日決遣)梁
鼎(華陽人端拱初通判歙州以能聲聞有詔嘉獎)李紘(楚邱人知歙縣地産黃金民輸以代)
(賦後金竭責其賦如故紘奏罷之)李維(肥鄉人真宗時知歙州至郡興學舍歲時行鄉射之)
(禮)鮮于侁(閬州人慶歷中調黟縣令攝治婺源奸民汪氏富而狠横因事抵法羣吏曰汪)
(族敗前令不少今不舍後當貽患侁怒立杖之惡類屏跡)胡順之(臨涇人知休寕縣民有汪)
(姓者豪横縣不能制歲租賦常不入適以訟逮捕不肯出順之曰令不行何以爲政命積薪環而焚)
(之豪大駭少長趨出叩頭伏辜)吕大防(藍田人英宗時出知休寕縣)歐陽穎(廬陵)
(人知歙州盜有殺民於市者三年捕弗獲穎至獲之抵法有富家夜駭啓其藏者踵捕無所獲穎獨)
(召富家二子械送獄吏民交諫謂素良子也穎鞫愈急二于具狀盜某物移於某所咸驚爲神)蘇
轍(眉山人元豐間知績溪縣時有令江東諸郡買戰馬他邑預括民馬吏緣爲奸轍曰取馬使者)
(未到徐為之備可也及州符至縣督馬轍乃以夏稅違期為由召諸鄉保正等詰之曰誰爲有馬者)
(乎以實對後諭之曰取馬者至則出馬不至則已皆再拜曰幸甚取馬者卒不至)向綜(開封)
(人知歙縣事性寬𥙿善治劇籍閭里惡少年有盜發用以推迹輒得民服其神)曾孝藴(晉江)
(人知歙州方臘起清溪孝藴約束郡内無得奔擾分兵守阨塞有避賊來歸者獲罪使出境人恃以)
(安會移青州既行而歙陷)葛勝仲(丹陽人大觀初知休寕縣勤恤民隱獎進士類)周葵
(宜興人宣和中調徽州推官高宗移蹕臨安諸軍交馳境上葵應變敏速千里怗然)鞠嗣復
(宣和初知休寕縣方臘破縣欲逼使降面斬二士以怖之嗣復罵曰自古妖賊豈有長久者且屢言)
(何不殺我賊曰我縣人也明府宰邑有善政我不忍殺乃委之而去)毛㮚(宣和中歙州司理參)
(軍嘗攝州事適睦寇陷城㮚坐府治賊脅使降不屈罵賊死妻孥皆遇害)陳洙(建炎間知祁門)
(縣爲政嚴平賞罰明允時値盜起洙簡練弓矢裒集兵民與民約以死自誓賊不敢犯)李植
(臨淮人高宗時知徽州徽俗尚淫祠植首以息邪說正人心爲事民俗為變)郟升卿(崑山)
(人乾道初知徽州奏罷創科錢及歙縣絹民困獲蘇)周必大(廬陵人紹興中授徽州戶曹)
洪适(鄱陽人高宗時知徽州有惠政)范成大(吳郡人紹興中爲徽州司戶參軍太守洪)
(适每以訟諜付之)徐誼(温州人光宗時知徽州至郡歙縣有妻殺夫繫獄以五歲女爲證誼)
(疑曰婦人能一掌致人死乎緩其事未覆也會郡究實稅於庭死者之父母及弟在焉乃言我子欠)
(祖久繫饑而大呌役者批之墮水死矣然後冤者得釋吏皆坐罪闔郡以爲神明)陳居仁
(明州人孝宗時知徽州至郡告以天子節經費以惠儉瘠不能推廣聖德吏則有罪乃招三衙軍植)
(二表於庭有輸納中度而遭抑退者抱所輸立表下親視之人無留滯吏不能措手輸稅者恒裹贏)
(以歸鄰州有訟多詣臺省乞決於居仁秩滿邦人挽留由間道始得去)舒璘(奉化人乾道中)
(爲徽州教授時詩禮久不預貢士學幾無傳璘作詩禮講解家傳人習自是其學寖盛丞相留正稱)
(爲第一教官)趙希遠(恭榮王師䕫季子嘉定初守郡有飛蝗翳日希遠禱之蝗散皆斃積)
(荒後米價騰貴即發廩計日而給豪民亦相捐榖爲助又薄於自奉撙節有餘爲民代輸民皆感悅)
袁甫(鄞縣人嘉定中知徽州治先教化崇學校訪便民事上之請蠲婺源紬絹萬七千餘匹茶)
(祖折帛錢五千餘貫月樁錢六千餘貫請照咸平紹興乾道寬恤指揮受納徽絹定每匹十兩請下)
(轉運常平兩司預蓄常平義倉備荒興修陂塘剙築百梁)任良弼(嘉定中知休寕縣縣有折)
(帛一項請減三分之二又請蠲積欠二十萬緡詔從之邑諸鄉惟黎陽賦重請依和睦鄉則例蠲減)
(民深德焉)王應麟(慶元府人知徽州其父撝嘗守是郡父老皆曰此清白太守子也摧豪右)
(省租賦民大悅)︹元︺許楫(太原人至元間為徽州路總管民租入親視概量時當僧格立尚書)
(會計天下錢糧戶部尚書王巨濟倚勢刻剝遣吏徵徽民鈔多輸二千錠巨濟怒其少欲更益千錠)
(楫曰公欲百姓死耶生耶如欲其死雖萬錠亦可徵也巨濟怒解徽州賴以免考滿去徽之績溪歙)
(縣民柯三八等因饑阻險為寇行省左丞以兵捕之相拒七日使人諭之三八等曰但得許總管來)
(皆降矣楫單騎趨賊壘衆見楫來皆拜曰請署榜以付我楫請退軍一舍賊果降僧格舊作桑哥)
(今改正)薛居信(河東人祁門尹至元中行估勘法官吏多虚增田土數居信勘量綜覈與)
(估勘者遠不相及趨省力陳奸弊得請凡蠲除虚增田四萬四千餘畝地三萬六千餘畝)張毅
(洛陽人大德中績溪尹歲洊饑勸富民分賑復置義倉令入粟有官山墝埆不可種植佃皆逃避以)
(佃官田者併佃之流逋悉歸有蝗至郡虎入境為患毅禱於神是夕風雨大作蝗盡滅有猛獸逐虎)
(虎盡去民立石以紀政績)鄧文原(綿州人延祐六年移江東道徽民謝蘭家僮汪姓者死蘭)
(姪回賂汪族人誣蘭殺之蘭誣服文原錄之得其情釋蘭而坐回時久旱不雨獄決乃雨)干文
傳(平江人延祐時知婺源州婺俗男女婚聘富則逾其約有育其女至老死不嫁者親喪貧則不)
(舉有停其柩累數世不葬者文傳下車即召耆老使以禮訓之閱三月而婚喪俱畢宋大儒朱子上)
(世居婺源故業為豪民所占子孫訴於有司莫能直文傳諭其民以理不煩窮治而悉歸之復募好)
(義者即其故址建祠俾朱氏世守焉有富民江丙出遊京師娶倡女張氏為婦江客死張氏走數千)
(里返其柩以葬前妻之子困苦之既而殺之瘞其屍山谷間官司知之利其賄不問文傳乃發其事)
(而論如法)巴特瑪實哩(蒙古人至正中授休寕縣尹會蘄黃寇陷郡城實哩率所部由)
(歙捷徑直要其衝破之遂復休寕師臣就舉為休寕達嚕噶齊治以平易寬厚民大悦巴特瑪實)
(哩舊作八&KR1135;麻失里達嚕噶齊舊作達魯花赤今俱改正)張士謙(樂安人至正中知婺源州)
(蘄黃賊陷城執士謙先殺其妻加刃其頸脅之使降士謙罵不絶口遂遇害)︹明︺白謙(濠梁)
(人洪武初知婺原州有惠政會信州盜蕭明來寇謙力不能禦懷印出北門赴水死)蔡美(廬州)
(人洪武初知績溪縣城南有田千畝旱則無獲美於上三里乳溪口築堨鑿渠引水灌田遂得常稔)
何敏中(廣信人洪武中知祁門縣有政聲嘗䟽不便事於朝朝廷嘉之賜以酒遂陞本府知)
(府益加清愼事簡民安)陳彦回(莆田人洪武末知徽州府建文元年以循良受上賞遭祖)
(母喪承重當去百姓詣闕乞留因葬祖母於徽城北山之陽後燕兵逼京師彦回糾義勇赴援被械)
(至京死郡人哀之至今名其葬母山為太守山)石起宗(樂平人永樂中以薦舉為歙縣知縣)
(守官廉謹善決滯獄卒於官民懷不忘)張齊(錢塘人永樂間知歙縣市井廬舍舉皆煨燼齊)
(設法修葺民賴復業又建紫陽書院禮師儒訓民間子弟翕然興於學)吳春(建安人永樂中)
(知婺源縣有惠政卒於官士民巷哭)陳斌(錢塘人宣德間知婺源縣居官廉約民服其化在任)
(修學校新朱子祠)孫遇(福山人正統中知徽州府歲饑民羣起行劫遇請發粟賑貸民復安)
(業秩滿當遷民詣闕乞留英宗令晉秩視事在任十八年最得民心民請於朝立祠祀之)張魁
(新淦人正統中知績溪縣清理糧數民無隱欺又築堨溉田世享其利)龍晉(吉水人成化時)
(知徽州府盡心撫字𨳩良堨灌田三千餘頃大水將及民居障而西之民免於患)董復(浙江)
(人成化中知黟縣邑多山谷大雨水溢壞民田廬復築堤堨以捍之闢田數百頃世享其利)彭
澤(長沙人宏治中知徽州府將嫁女治漆器數十使吏送其家澤父怒趣焚之徒步詣徽澤驚出)
(迎目吏負其裝父怒曰吾負此數千里今汝不能數武耶入杖澤堂下杖已持裝徑去澤益痛自砥)
(礪政蹟日聞)唐勲(廣東人知休寕縣正德九年江西姚源賊王浩寇婺源入大鱅掠休南鄙)
(勲募義勇親率至塔嶺截擊破之)陶承學(會稽人嘉靖間知徽州府俗好訟輒以殺人為)
(詞行賄爭勝承學至凡訟殺人者先與約檢虚反坐有一二人坐誣抵死後無敢訟公庭閴然殿工)
(採木使至承學出官帑令市之民以不困景王就國徵役夫徽當以萬人遠候江干民苦之承學已)
(遷官未行乃白監司令民出直募人江滸貧者得食居者安堵民立祠祀之)王繼禮(文縣)
(人嘉靖中知徽州府朝廷遣眞人有事齊雲巖中官數輩來微供億父老皆恐繼禮曰是責在太守)
(若魚肉吾民太守以身當之因謝父老自主辦事中官不得逞)史桂芳(鄱陽人嘉靖中知歙)
(縣會倭寇數千掠境上桂芳召邑中丁壯子弟設備與抗倭即遁去先是歙邑無城至桂芳乃始倡)
(築之)林騰蛟(福建人知休寕縣先是縣城宋時所築圯壞殆盡嘉靖三十五年倭寇起騰蛟)
(建議重築藉以守禦一縣獲全)朱大雅(桐鄉人天啓中知祁門縣有餉以墨者唘視之金也)
(立還之邑西患盜命約保自相舉首致渠魁寘之法盜風頓息邑東為新安孔道大雅鳩工修築甃)
(之以石商民便焉)戴自成(湖廣人崇禎中知徽州府時皇木官銅波累無辜自成請於部)
(使者概豁株連所活甚衆)唐良懿(新建人崇禎中知徽州府歲饑多方賑恤全活者數萬時)
(郡多亡命結黨謀亂良懿急收捕之置諸法境内以安)温璜(烏程人崇禎末授徽州推官南)
(都不守知府及僚屬悉遁璜盡攝其印悉力固守城破先殺其妻女乃自刎未殊閱五日以手決其)
(創而死一年本朝乾隆四十賜謚忠烈)
︹本朝︺張學聖(奉天人順治初知徽州府與徽寕道張文衡總兵張天祿皆輯兵愛民深得人)
(心後俱遷擢去時有挽不住三張弓之謠)張維光(奉天人順治中以貢生知黟縣時兵燹後)
(值邑逆僕為亂大戶竄逃維光至佯不問閱數月密請各憲發兵戮其渠魁勦餘黨百餘人民得安)
(業)竇士範(蒲城人順治八年知黟縣為政務持大體奸猾斂迹清賦稅興學校復建挹秀)
(橋於石山民利濟焉)李之韡(銅梁人順治十五年知績溪縣發奸摘伏胥吏畏若神明海寇)
(告警百計撫輯民咸安堵去之日止行囊三肩)張行健(海鹽人康熙十年祁門良禾司巡檢)
(甲寅逆藩兵逼城城陷都司臧世龍死之行健被執不屈亦遇害事間贈世龍遊擊行健金)
(山衛經歷士民立祠並祀之)廖騰煃(將樂人康熙舉人知休寕縣禁民輕生有以服毒自)
(縊投河來控者即勒令埋葬勿得株累民皆懲忿自愛革陋規苛派傕科不擾擢御史邑人祀之海)
(陽書院)吳之珽(隴西人雍正間知婺源縣除催科積弊罷官貧不能即歸士民日餉薪米)
(每出百姓爭為肩輿不受錢)何達善(濟源人由莒州牧守徽州莒人老幼數千環城以守)
(夜乘間乃得去在徽建文公祠紫陽書院復水利興惠濟倉設蠶織局善政甚多)
︹人物︺︹漢︺梅鋗(歙人秦二世時吳芮為鄱陽令以鋗為將練士卒保鄱既而項梁兵起江東芮)
(率越人應之以鋗領兵至南陽遇沛公偕攻析酈二邑降之從入關項羽相王以鋗功多封十萬戶)
(為列侯)︹南北朝︺︹陳︺程靈洗(海寕人少以勇力聞侯景之亂保黟歙聚徒以拒景)
(景軍據有新安新安太守湘西鄉侯蕭隱奔依靈洗靈洗奉以主盟梁元帝授靈洗譙州刺史領新)
(安太守封巴邱縣侯後歸陳武帝授為蘭陵太守平徐嗣徽破王琳擊周迪累官都督郢州刺史光)
(大初進號雲麾將軍華皎之反遣使招靈洗靈洗斬皎使以聞朝廷深嘉其忠因推心待之復降周)
(將元定克沔州擒其刺史裴寬以功改封重安縣公靈洗性嚴急號令分明與士卒同甘苦衆以此)
(德之卒贈鎮西將軍開府儀同三司諡曰忠壯大建四年配享武帝廟庭)程文季(靈洗子累)
(官臨海太守後助父鎮郢城靈洗卒文季盡領其衆起為超武將軍仍助防郢州性至孝雖軍旅奪)
(禮而毁瘠甚至服闋襲封重安縣公隨章昭達率軍往荆州征梁以功加通直散騎常侍大建五年)
(吳明徹北討至秦郡文季前領驍勇拔𨳩水柵大軍自後至攻剋秦郡又别攻涇州進拔盱眙仍隨)
(明徹圍壽陽文季臨事謹飭御下嚴整凡置陣役人必身先之軍中服其勤幹每戰為前鋒齊軍深)
(憚之謂為程彪以功累遷北徐州刺史加都督後隨明徹北侵軍敗爲周所囚十一年自周逃歸至)
(渦陽爲邊吏軌送長安死於獄至德元年後主知之贈散騎常侍仍以子襲封重安縣侯)︹隋︺藺
亮(歙人開皇九年廢歙置新安鎮文帝愛亮驍勇令將兵守之大業之亂賴其保障民不識干戈)
(常屯兵於浦口山上鄉人呼為藺將軍岩立祠祀之)︹唐︺汪華(歙人大業之亂應募平婺源寇)
(有功郡人請攝刺史以鎮一方既而宣杭睦婺饒等州相繼皆下為政明信遠近愛慕部内賴以安)
(全者十餘年武德四年籍土地民兵奉表於唐封越國公後薨於長安諸子以喪還葬)吳少
微(新安人長安中為晉陽尉與武功富嘉謨魏郡谷倚並負文詞時稱北京三傑先是天下文章)
(尚徐庾浮俚不競獨少微嘉謨本經術雅厚雄邁人爭慕之文體一變稱為吳富體韋嗣立薦為左)
(臺監察御史卒有文集五卷子鞏以文行知名開元中為中書舍人)吳仁歡(祁門人永泰間)
(賊方清陷池之石埭據黟赤山鎮僞置閶門縣仁歡率鄉人數千擊破之改立祁門縣以仁歡為令)
汪節(績溪人有神力授神策軍將屢戰有功德宗甚寵異之)黃芮(歙人父卒芮號泣不)
(絶聲廬墓終身不暫舍墓側産芝及連理木刺史上其事詔旌其門)吳九郎(休寕人黃巢寇)
(至舉義兵保障鄉井與賊戰不利馬上自刎奔逐半里身方墜地死)︹五代︺︹南唐︺江煥
(歙州人仕南唐以直諫稱)汪台符(歙州人能文章通古今聞烈祖移鎮金陵上書陳民間利)
(害十餘條大率以富國阜民為務烈祖善之昇元中限民田物畜為三等科其均輸以為定制人使)
(民入米請鹽貨鬻有征舟行有力勝之稅用台符言宋齊邱頗抑之台符貽齊邱書誚其疾己才齊)
(邱大怒密使人誘台符乘舟痛飲沉殺之)查文徽(休寕人仕南唐累官樞密副使討建州王)
(延政有功遷建州留後吳越兵據福州文徽攻克之入城撫其民陷伏中被執後遣還以工部尚書)
(致仕弟文徵亦仕南唐)︹宋︺謝泌(歙人少好學有志操太平興國進士端拱初為殿中丞獻)
(功遷工部侍郎集賢院學士復知廣州兼經略安撫使屬狄青已破賊召還糾察在京刑獄進龍圖)
(閣直學士知荆南屢徙鄧州不行請老以吏部侍郎致仕卒弟炎授秘書省正字為吏強敏名齊於)
(瓘)查道(休寕人父元方仕李煜為建州觀察判官王師平金陵盧絳據歙州遣使傳&KR0702;至郡)
(元方斬其使及絳擒太祖聞元方所為優獎之拜殿中侍御史知泉州卒道幼以詞業稱奉母以孝)
(聞端拱初進士高第解褐館陶尉後寇準薦其才授著作佐郎至道中知杲州招降賊黨何彦惠咸)
(平中知寕州會舉賢良方正道策入第四等拜左正言直史館進右司郎中真宗退朝之暇召馮元)
(講易便坐惟道與李虚已李行簡與焉天禧初出知虢州將行上御龍圖閣飲餞之道性敦厚有犯)
(不校所至務寬恕居京師家甚貧多聚親族之惸獨者禄賜所得散施隨盡有集二十卷)聶冠
卿(新安人大中祥符進士授連州軍事推官楊億愛其文章於是大臣交薦召試學士院校勘館)
(閣書籍翰林學士馮元修大樂命冠卿檢閱事迹遷刑部郎中嘗奉使契丹其主自擊毬縱飲禮遇)
(甚厚還同知通進銀臺司又預撰景祐廣樂記累遷翰林院侍讀學士每進讀左氏春秋必引尊王)
(黜霸之義以諷未幾告歸卒冠卿嗜學好古手未嘗釋卷尤工詩有蘄春集十卷)俞獻卿
(歙人少與兄獻可以文章知名皆中進士第獻可有吏稱歷龍圖閣待制獻卿起家𥙷安豐縣尉累)
(遷殿中侍御史爲三司鹽鐡判官上言和難和買上納其言爲罷諸宫觀兵衛又命官除無名之費)
(以鉅萬計會朝廷擇陜西轉運使宰相連進數人不稱旨他日獻卿在所擬中帝曰此可矣徙京西)
(因入對言趙振堪將帥范仲淹明鎬可大用及條上邊策甚備除福建轉運使以刑部侍郎致仕卒)
孫抗(黟人仁宗時進士擢監察御史嘗因日食極言隂盛以後宫爲戒仁宗大獵城南抗疏諫)
(即夜詔從之尋官廣西轉運使至工部郎中)詹惠明(婺源人紹興間父坐事當死惠明詣)
(郡求以身代父罪遂坐府門以火艾灼頂明日趨庭斷右耳血出淋漓郡守駭異以狀聞詔減父罪)
(錫惠明錢帛名所居爲孝弟里)凌唐佐(休寕人元符進士建炎初提點京畿刑獄加直秘閣)
(知南京南京陷劉豫因使爲守唐佐與宋汝爲密疏其虚實遣人持蠟書告於朝江淮都督吕頤浩)
(過常州得唐佐從孫憲授保義郎閤門祗候俾持書遺之憲至睢陽事泄豫捕唐佐并其家憲脫歸)
(唐佐見豫責以大義豫恕斬唐佐境上李横復潁昌言於朝詔贈徽猷閣待制)胡舜陟(績溪)
(人大觀進士歷監察御史欽宗時請誅趙良嗣以快天下遷侍御史奏孔子之後深知聖道者孟子)
(而已願詔東宫官先讀論語次讀孟子高宗初除集英殿修撰知廬州時淮西八郡羣盜攻蹂無全)
(城舜陟守廬二年安堵如故累官徽猷閣待制廣西經略因與運副吕源有隙源以書抵秦檜訟舜)
(陟受金盜馬非訕朝政檜素惡舜陟遣官往推劾辭不服死獄中舜陟有惠愛邦人聞其死爲之哭)
(詔通判德慶府洪元英究實元英言舜陟受金盜馬事涉曖昧其得人心雖古循吏無以過乃懲勘)
(官袁柟燕仰之子仔知晉陵縣以詩名著有孔子編年五卷莒溪漁隱叢話一百卷)金安節
(休寕人博洽經史尤精於易宣和中進士調新建縣主簿紹興初遷殿中侍御史秦檜兄梓知台州)
(安節劾其附麗梁師成梓遂罷檜銜之以憂去不出檜死起知嚴州累遷侍講給事中孝宗即位安)
(節請嚴内降之科凡内侍省御藥院内東門司冗費一切罷去龍大淵曾覿並除知閤門事安節封)
(還錄黃復與周必大力諫命遂寢上諭之曰朕知卿孤立無黨張浚聞之語人日金給事眞金石人)
(也拜兵部侍郎權吏部尚書兼侍讀方請謝事詔以敷文閣學士致仕縉紳歎羨以為中興以來全)
(名高節鮮有其比乾道六年卒有文集三十卷奏議表疏周易解)汪藻(婺源人寓饒州崇寕)
(進士瓊林宴頒冰謝表立成一座驚歎羣臣和徽宗詩唯藻作衆莫能及歷官著作郎與王黼不合)
(出判宣州時梁師成用事令客邀致之藻不往高宗時起直學士院詔令皆出其手時以比陸宣公)
(後除顯謨閣學士知徽州從官典鄉郡時以為榮)黃葆光(黟人應舉不第以從使高麗得)
(官試吏部銓第一賜進士歷監察御史左司諫始蒞職即言三省吏猥多非元豐舊制者其大弊有)
(十願一切革去徽宗即命釐正之士論翕然而蔡京怒其異已徙葆光符寳郎明年復拜侍御史遼)
(人李良嗣來歸擢秘書丞葆光論其五不可政和末歲旱帝以為念葆光上疏論蔡京強悍自專鄭)
(居中余深依違畏避不報京中以他事貶知昭州立山縣又使言官論其附會交結泄漏密語安置)
(昭州京致仕召為職方員外郎改知處州加直秘閣再任卒)汪若海(歙人未弱冠遊京師)
(入太學靖康初朝廷下詔求知兵者若海應詔擢高等康王起兵相州乃上書樞密曹輔請立王為)
(大元帥鎮撫河北後謁王於濟州一日三被顧問高宗即位以論軍食迕執政通判沅州謫英州道)
(出臨川時節制江夏軍馬李允文跋扈招討使張浚屯江西若海即馳往諭允文以成敗逆順允文)
(感悟即舉軍東下若海復為書招其徒張用曹成等同歸朝廷羣盜解散浚乃班師紹興中通判順)
(昌府為太尉劉錡丐援於朝柘臯之役以勞兩轉至朝散郎屢遷直秘閣知江州丁父憂卒若海豁)
(達高亮深沉有度為文操紙筆立就高宗嘗以片紙書若海名諭浚曰似此人材卿宜收拾會浚去)
(國不果召)朱弁(婺源人少穎悟既冠入太學建炎初議遣使問安兩宫弁奮身自獻詔𥙷修武)
(郎為通問副使至雲中見尼雅滿邀說甚切尼雅滿不聽使就館守之以兵紹興初金遣宇文虚中)
(來議和虚中欲弁與正使王倫探策決去留弁曰吾來自分必死豈應今日覬倖先歸願正使歸報)
(天子成兩國之好蚤申四海之養於兩宫吾雖暴骨於外猶生之年也倫將歸弁請留印使弁得抱)
(以死金人迫之仕絶餼遺以困之弁饑待盡誓不為屈金知其終不可屈遂不復強十三年和議成)
(弁得歸入見賜金帛甚厚秦檜惡之僅轉奉議郎卒有聘遊集曲洧舊聞風月堂詩話諸書尼雅)
(滿舊作粘罕今改正)祝確(歙人淳厚孝謹親喪廬墓兄弟先後死熙河萬里徒步以歸其喪夜)
(寢柩旁不忍暫去親舊有盡室病卧者確每旦攜粥藥徧飲食之日以為常凡遇貧乏輒傾財與之)
(無吝色人多高其行誼)朱松(婺源人中進士第胡世將謝克家薦之除秘書省正字趙鼎都)
(督川陜荆襄軍馬招松為屬辭鼎再相除校書郎歷司勲吏部郎秦檜決策議和松與同列上章極)
(言其不可檜怒風御史論松懷異自賢出知饒州未上請祠卒學者稱韋齋先生著有韋齋集弟橰)
(著有玉瀾集)朱子(名熹松子也登紹興進士第歷事高孝光寕四朝凡所奏聞皆誠意正心)
(齊治均平之要初授同安主簿歷知南康軍提舉江西浙東常平茶鹽知漳州潭州除煥章閣待制)
(再除秘閣修撰慶元二年落職罷祠五年致仕六年卒嘉定二年賜諡曰文寳慶三年贈太師封信)
(國公紹定三年改封徽國公少依父友劉子羽寓崇安受學於胡憲劉勉之劉子翬三君及長又從)
(延平李侗遊盡得程氏之傳嘗建白鹿洞書院為學規以示學者又嘗築武夷精舍四方相從講學)
(者甚衆所著書皆行於世朝廷以其大學語孟中庸訓說立於學宫其門人程洵滕璘滕珙謝璡等)
(皆徽人也淳祐元年從祀孔子廟本朝康熙五十一年特詔升位於十哲之次)程洵
(婺源人父鼎為朱韋齋内弟從學於閩洵世其家學亦從朱子遊嘗以道問學名其齋朱子易以尊)
(德性因為之銘與朱子往復論為學之要及克已之功今載入大全集歷任廬陵錄參以偽學去官)
(著有尊德性齋集十卷)王炎(婺源人登乾道進士官崇陽簿時張栻帥江陵聞其賢檄入幕)
(府議論相得歷知臨湘縣通判臨江軍知饒州湖州所至蠲除宿弊不畏彊禦積官至軍器大監炎)
(潛心篤學以斯道為已任朱子自閩歸一見契合相與講易為登堂拜其親所著書有讀易筆記尚)
(書小傳及禮記論語孝經解春秋衍義諸經考疑等書凡十數種為雙溪類稾)程大昌(休寕)
(人登紹興中進士嘗著十論言當世事獻於朝擢太平州教授孝宗時歷國子司業兼權禮部侍郎)
(直學士院凡奏對帝皆稱善屢遷權吏部尚嘗會行中外更迭之制力請郡遂出知泉州遷知建寕)
(府光宗初徙知明州尋奉祠紹熙五年請老以龍圖閣學士致仕卒謚文簡大昌篤學於古今事靡)
(不考究有禹貢論易原雍錄易老通言考古編演繁露北邊備對行於世)汪綱(黟人淳熙中中)
(銓試累除外任所至有政聲歷進直煥章閣知紹興府主管浙東安撫司公事兼提點刑獄權司農)
(卿理宗立詔為右文殿修撰歷加寳謨閣待制紹定元年召赴行在言臣下先利之心過於徇義為)
(身之計過於謀國宜有以轉移之權戶部侍郎越數月上章致仕特卑二秩守戶部侍郎仍賜金帶)
(卒綱學有本原多聞博記兵農醫卜陰陽律象諸書靡不研究機神明銳遇事立決服用不喜奢麗)
(供帳車乘雖敝不更所著有恕齋集左帑志漫存錄)羅願(歙人博學好古法秦漢為詞章高雅)
(精鍊朱子特稱重之有小集新安志爾雅翼知鄂州有治績)吕午(歙人嘉定進士授烏程主)
(簿調當塗縣丞歷改餘杭知縣以言罷浙東提舉章良朋留之幕旋兼沿海制置司事海寇以清差)
(知龍陽縣歷拜監察御史鄭清之失師丁黼死於成都周葵在淮東坐視不出應援午疏論邊閫角)
(立當協心釋嫌而乃幸災樂禍無同舟共濟之心葵以為午黨京湖制司史嵩之亦憾午乃出知泉)
(州初丞相李宗勉深以葵言為疑會來自淮東者言臺官皆與葵交書獨吕御史無之宗勉始以午)
(為賢語人曰吕伯可獨立無黨者嵩之内怨所論邊事及午移浙東提刑令董復亨論罷後復歷監)
(察御史兼崇政殿說書嵩之雅不欲午在經筵午即治裝去詔趣留之午力辭不允由是再留而議)
(論愈不合遷起居郎兼史院官官至中奉大夫卒)祝穆(歙人性温行醇與弟癸同事朱子於)
(雲谷著事文類聚方輿勝覧諸書子洙第寳祐四年進士嘗注四書集註附錄宰執取其書進呈授)
(太學博士)程元鳳(徽州人紹定初進士淳祐初以宗學博士輪對極論剥復之機及人主所)
(當法天者理宗覧之曰有古遺直風歷遷右曹郎官疏言寔學寔政國本人才吏治生民財計兵威)
(八事尋拜監察御史丞相鄭清之久專國柄臺官潘凱吳璲合章論列清之不悅改遷之元鳳上疏)
(斥清之罪二人得召還拜右正言權右𥙷闕上疏論革心之學謂革士大夫之風俗當革士大夫之)
(心術至於文敝邊儲人才民心儲將帥救災異莫不盡言寳祐初遷侍御史言法李宗八事薦名士)
(二十餘人屢進參知政事尋拜右丞相兼樞密使進封新安郡公丁大全謀奪相位元鳳力辭授觀)
(文殿大學士判福州福建安撫使又辭依前職提舉洞霄宫度宗即位進少保三年拜少傅右丞相)
(兼樞密使進封吉國公以言罷卒遺表聞帝震悼輟朝特贈少師著訥齋文集若干卷)吕沆
(午之子以恩𥙷將仕郎端平初銓試第一賈似道議行公田慧星見沆請罷公田還民似道矯詔廢)
(十七界會子行關子沆力言非便似道大怒調將作監簿急令言者論寢屢召不出)汪立信
(婺源人淳祐進士歷知江陵府時襄陽圍急勸賈似道盡國中兵沿江分屯置府聯絡固守否則輸)
(歲幣以緩師期以修守備俱不用咸淳十年似道督師次江上以立信爲招討使募兵援江上諸郡)
(即日上道與似道遇蕪湖口曰某去尋一片趙家地死爾至高郵欲控引淮漢爲後圖尋聞似道師)
(潰乃置酒召賓佐與訣慟哭三日扼吭而死贈少傅子麟在建康不肯以衆降走閩死)許月
卿(婺源人淳祐間登第時徐元杰力攻史嵩之中毒暴卒月卿率三學諸生伏闕爲元杰訟冤理)
(宗嘉其忠又上書斥丁大全賈似道爲所忌出佐江西漕宋亡衰絰終身謝枋得嘗書於門曰要看)
(今日謝枋得便有當年許月卿)方岳(祁門人紹定間省試第一成進士歷知南康軍邵武軍及)
(袁州所至有聲以史嵩之丁大全賈似道諸人之阨坎壈終身詩主清新工於鏤琢著有秋崖小稿)
程若庸(休寕人從學雙峯饒氏得朱子之傳咸淳間登進士歷安定臨汝武夷書院山長學)
(者師宗之稱為勿齋先生著性理字訓講義太極洪範圖說)鮑壽孫(歙人宋末盜起父宗)
(巖避地山谷間為盜所得將殺之壽孫願代父死宗巖曰吾老矣僅一子奉先祀吾願自死盜兩釋)
(之)︹元︺胡一桂(婺源人生而穎悟好讀書尤精於易初饒州德興沈貴寳受易於董夢程)
(夢程受朱子之易於黃幹而一桂之父方平及從貴寳夢程學嘗著易學啟蒙通釋一桂之學出於)
(方平得朱子源委之正宋景定中領鄉薦試禮部不第退而講學遠近師之號雙湖先生所著書有)
(周易本義附錄纂疏本義啟蒙翼傳朱子詩傳附錄纂疏十七史纂並行於世)胡炳文(婺源)
(人以易名家作易本義通釋而於朱子所著四書用力尤深餘干饒魯之學本出於朱子而其為說)
(多與朱牴牾炳文深正其非作四書通凡辭異而理同者合而一之辭同而指異者析而辨之往往)
(發其未盡之藴東南學者困其所自號稱雲峯先生炳文嘗用薦者署明經書院山長再調蘭溪州)
(學正)陳櫟(休寕人生三歲祖母吳氏口授孝經論語輒成誦長涉獵經史通進士業鄉人皆仰)
(之宋亡科舉廢櫟慨然發憤致力於聖人之學涵濡玩索貫穿古今嘗謂有功於聖門者莫若朱氏)
(朱氏没未久而諸家之說往往亂其本真乃著四書發明書傳纂疏禮記集義等書於是朱子之說)
(大明於世延祐初詔以科舉取士櫟不欲就有司強之試舉於鄉不復赴禮部教授於家數十年性)
(孝友剛正日用之間動中禮法與人交不以勢合不以利遷臨川吳澄嘗稱櫟有功於朱氏為多凡)
(江東人來受業於澄者盡遣而歸櫟櫟所居堂曰定宇學者因以定宇先生稱之)汪澤民
(婺源人少警悟家貧力學延祐中登進士第授承事郎同知岳州路平江州事以母老上書願奪所)
(授官一二等得近地以便養不允歷遷兖州知州讞獄明斷所至有聲時衍聖公襲封爵三品澤氏)
(建議謂宜陞其品秩以示襃崇朝廷從之至正中修遼金宋史召澤民赴闕除國子司業與修史書)
(成遷集賢直學士移書告老以禮部尚書致仕後居宣州會長搶軍鎖南班等來寇城陷被執不屈)
(遇害贈資善大夫江浙行中書省左丞追封譙國郡公謚文節)吳訥(休寕人善騎射至正間蘄)
(黃賊熾訥起義兵官萬戶從元帥李克魯同復徽州明兵臨郡戰敗不屈自剄死)方回(歙人)
(授建德路總管致仕著讀易釋疑碧流集桐江集瀛奎律髓名僧詩話宋季雜傳諸書)鄭玉
(歙人幼敏悟嗜學既長覃思六經尤邃於春秋絶意仕進而勤於教學者門人受業者衆相與即其)
(地搆師山書院以處焉至正十四年朝廷除玉翰林待制奉議大夫遣使者徵之玉辭疾不起居家)
(日以著書為事所著有周易纂註十七年明兵入徽州守將欲要致之玉曰吾豈事二姓者耶因被)
(拘囚具衣冠北向再拜自縊而死)︹明︺汪克寬(祁門人祖華受業雙峯饒魯得勉齋黃氏)
(之傳克寬十歲時父授以雙峯問答之書輒有悟後問業於吳仲迂志益篤元泰定中鄉試中選會)
(試以答策直見黜葉科舉業盡力於經學所著春秋有經傳附錄纂疏易有程朱傳義音考詩有集)
(傳音義會通禮有禮經𥙷逸綱目有凡例考異四方執經門下者甚衆至正間蘄黃兵至挈家避深)
(山太祖定徽婺克寬始返故鄉洪武初聘至京師同修元史書成將授官固辭老疾賜銀幣給驛還)
趙汸(休寕人從九江黃澤遊得六經疑義千餘條及口授六十四卦大義與學春秋之要後復)
(從臨川虞集遊獲聞吳澄之學乃築東山精舍讀書著述其中由是造詣精深諸經無不通貫而尤)
(䆳於春秋初以聞於黃澤者為春秋師說三卷復廣為春秋集傳十五卷又著春秋屬辭八篇左氏)
(𥙷註十卷太祖既定天下詔修元史徵汸預其事書成辭歸學者稱東山先生)朱升(休寕人少)
(師陳櫟復往學於九江黃澤歸讀書紫陽祠中舉元鄉薦為池州學政蘄黃賊起退隱石門未嘗一)
(日廢學太祖下徽州以鄧愈薦召問時務升對曰高築牆廣積糧緩稱王太祖善之遂參密議典禮)
(章程悉預裁畫吳元年授侍講學士知制誥同修國史洪武初進翰林學士定宗廟時享之禮踰年)
(請老歸卒升自幼力學至老不倦尤邃經學作諸經旁注辭約義精學者稱楓林先生子同官禮部)
(侍郎)詹同(初名書婺源人至正中舉茂才異等除郴州學正後家黃州仕陳友諒為翰林學士)
(承旨兼御史太祖下武昌召為國子博士易名同淹貫羣籍講易春秋最善應教為文才思泉湧太)
(祖善之遷考功郎中直起居注洪武元年與御史文原吉等循行天下訪求賢才還屢進吏部尚書)
(六年為學士承旨與學士樂韶鳳定釋奠先師樂章又上言陛下渡江以來征討平定之績禮樂治)
(道之詳乞編日歷以傳後世帝從之命同與宋濓為總裁官七年致仕後復起承旨卒同以文章結)
(主知應制專對靡弗敏贍而操行特耿介故至老眷注不衰後追贈禮部左侍郎謚文憲子徽有才)
(智勤於治事累官吏部尚書兼左都御史後以太子少保坐藍玉獄誅死)程國勝(初名元佐)
(休寕人太祖兵下徽州賜今名鄧愈署為總管府先鋒首破苗軍及長槍軍取嚴州敗張士誠兵略)
(地浙西所至皆捷陳友諒入寇國勝與戰康郎山其將張定邊直犯太祖舟舟適膠淺國勝與諸將)
(駕飛舸奮擊水湧舟脫敵兵環繞國勝舟援兵不接力戰死之追封安定郡侯謚忠愍)康永
韶(祁門人洪武初舉於鄉入國學選授御史成化初巡按畿輔劾尚書馬昂抑市民地四年偕同)
(官胡深等爭慈懿太后山陵事彗星見復偕同官疏言大本未立異端太甚進退賞罰未公財賦工)
(役未省賑濟無策備禦無方凡八事帝優詔答之會京察庶寮去留不當永韶等復劾大臣行私且)
(摘刑部主事余志等十二人罪請并奪職帝不從但命不稱者考滿日奏黜志等上章自辨且訐永)
(詔等奸利事遂俱下詔獄後得釋貶永韶順昌知縣久之有薦其知天文者韶還授欽天監正歷進)
(禮部右侍郎仍掌監事坐多訛字落職歸)鄭居貞(徽州人洪武中舉明經授鞏昌通判升禮)
(部郎中文行為時所重歷進河南參政永樂初坐方黨論死初孝孺教授漢中居貞嘗作鳳雛行贈)
(之且共以忠義各相砥勉死之日從容赴布無一言及私)程通(績溪人祖平坐事戍延安通以)
(貢入太學上書乞赦還其祖詞甚哀切太祖憐而許之後以廷對稱旨授遼王府紀善從王之藩遼)
(東燕兵起從王浮海歸朝上封事數千言陳備禦策進左長史燕王即帝位從王徙荆州有言通前)
(上封事多指斥者械至京死獄中家屬戍邊本朝乾隆四十一年賜謚節愍)黃彦
清(歙人建文時國子博士以名節自勵永樂初以在駙馬都尉梅殷軍中私謚建文帝坐死并逮)
(其從子金蘭等繫獄殷言彦清實不在軍中金蘭得釋福王時贈彦清光禄少卿本朝乾隆四十)
(一年賜謚節愍)方勉(歙人永樂進士改庶吉士正統初授行在監察御史劾都御史)
(李儀巡五軍教場覈奏鎮遠侯顧興祖彈工部尚書吳中所舉非人出按江浙回力言浙江急務莫)
(切於防倭而防海都指揮張翥年老且貪不堪備禦升湖廣僉事歷右參議天順初致仕)莊觀
(歙人永樂間舉於鄉分教浙之義烏滿考優等升辰溪教諭擢國子學正造士有方正統初以大司)
(馬王驥薦擢陜西提學僉事秩滿升副使仍董學校景泰初奉表赴京乞歸)吳永清(歙人)
(宣德中進士授行在兵部武庫司主事歷升本部右侍郎同于謙盡心戎務以勞瘁成疾陳情乞歸)
(優詔許之)楊彦謐(歙人宣德進士授刑部主事機警多才能蔚有時譽正統四年與都督吳)
(亮征麓川賊款軍門約降彦謐曰兵未加而先降誘我也宜嚴兵待之不聽令督運金齒賊果大至)
(諸將獲罪彦謐擢郎中復從王驥至騰衝破賊巢督戰有功師還超拜刑部右侍郎遭母憂奪情九)
(年代侯璡參贊雲南軍務邊方定居景泰初召升禮部尚書其冬以足疾調南刑部英宗初命致仕)
程思温(婺源人正統進士授中書舍人進禮部員外郎以清慎著聞已己扈英宗北征死於)
(土木之難景泰癸酉追贈光禄少卿錄一子太學)程信(休寕人正統進士授吏科給事中景)
(帝嗣位數直言天順初錄景泰中進言者信時入賀擢太僕卿尋改左僉都御史巡撫遼東後以事)
(謫降南京太僕少卿五年召為刑部右侍郎母憂歸成化初起復兵部左侍郎四川羣蠻數叛議發)
(大軍討之進尚書提督軍務所向克捷錄功進兼大理寺卿改南京兵部參贊機務卒謚襄毅信有)
(才力識大體征南蠻時許便宜從事迄班師未嘗擅賞戮一人)許仕達(歙人正統進士擢御)
(史景泰初上疏言災沴數見請修省帝深納之未幾復請經筵之餘日延儒臣講論經史帝亦優詔)
(襃答旋巡按福建劾鎮守中官廖秀鎮守侍御薛希連執漳州知府馬嗣宗送京師遷福建左參政)
(天順中歷山東貴州左右布政使)汪進(婺源人天順進士官刑曹郎執法不阿治獄多所平)
(反升山西僉事歷陜西左布政司卒進性峭直不畏權勢事親以孝聞撫孤姪曲盡恩意官三十餘)
(年家無餘貲)程敏政(信子十歲侍父官四川巡撫羅綺以神童薦英宗召試悦之詔讀書)
(翰林院成化初進士及第歷左諭德直講東言學問該博為一時冠孝宗嗣位擢少詹直經筵敏政)
(名臣子才高負文學常俯視儕偶頗為人所疾宏治初御史王嵩等以雨災劾敏政因勒致仕五年)
(起官歷進禮部右侍郎後贈禮部尚書著有新安文獻志明文衡)汪奎(婺源人成化初進士)
(為秀水知縣擢御史以星變偕同官疏陳十事言甚切直居數月出為夔州通判宏治中屢遷右副)
(都御史巡撫貴州致仕從子舜民中進士累官南京右副都御史好學砥行嬌矯持風節大負時望)
胡富(績溪人成化進士授南京大理評事宏治初歷福建僉事以憂去起𥙷山東遷廣東副使)
(制馭猺人平儋州黎亂歷陜西布政使正德初入為奉天府尹累遷南京戶部右侍郎劉瑾勒富致)
(仕瑾敗起故官拜本部尚書南都倉儲僅支一年富在部三載有六年積上十餘事率權貴所不便)
(格不行遂引年歸卒謚康惠)洪遠(歙人成化進士歷授南京監察御史數言事不避權貴升)
(浙江僉事歷巡五道所至以鋤豪強撫孤煢為先務正德中調湖廣制使會賑飢擇官分理獨委遠)
(以全楚之半遷右副都御史巡撫雲南改南京大理寺卿晉都御史諭諸言事者務存大體切時弊)
(勿以詆訐為事轉南京工部尚書即疏乞休會江西宸濠反調兵械備禦力疾視事以勞瘁卒遠守)
(官四十餘年勤愼如一日當劉瑾用事馳驅遠方無所附麗疾革子侹問以家事不答但曰爾軰以)
(忠孝立身足矣)戴銑(婺源人宏治進士改庶吉士授兵科給事中數有建白久之以便養調南)
(京戶科武宗嗣位偕同官請勅六科檢詳宏治間諸大政備錄進覧凡裁決機務悉以為準報聞又)
(言四方歲辦多非土産勞費滋甚宜蠲其所無既與給事中李光翰等奏留劉健謝遷且劾中官高)
(鳳遂逮繫詔獄廷杖除名世宗立銑己卒贈光禄少卿)潘選(婺源人宏治進士歷山西按察)
(僉事棄官歸養母母病思食鯽不可得遂解衣入池中捕之果得其二以供母及母喪哀毁卒)潘
珍(婺源人宏治進士正德中歷官山東僉事分巡兖州劉七等掠曲阜奏徙縣治而城之遷福建)
(副使湖廣左布政嘉靖間巡撫遼東累遷兵部左侍郎諫討安南帝責珍撓成命禠職歸尋以恩詔)
(復官致仕珍廉直有行誼中外十餘慶皆報寢)潘旦(珍族子宏治進士知福建漳部二府三遷)
(浙江左布政嘉靖間巡撫鄖陽累遷刑部侍郎後以兵部左侍郎提督兩廣軍務詔起復毛伯温討)
(安南旦行過其里語曰安南非門庭寇公宜以終喪辭往來之間少緩期俟其聞命求款因撫之可)
(百全也旦抵廣適安南使至馳疏乞容觀變時彼國自定章下禮兵二部族父珍適得罪黜旦議不)
(用會伯温人都見旦疏不悅言總督重任宜擇知兵者遂改旦南京兵部以張經代之未行引疾乞)
(休帝怒勒致仕將還吏白例攴庫金為道里費旦笑曰吾以不妄取為例卒贈工部尚書)謝復
(祁門人幼聰敏長授春秋即了大義已歎曰學以謀道滯心文義以干禄吾弗為也於是潛心經史)
(以古人自期聞吳與弼講道小坡往從之凡有得於講授者必心體力行三閱寒暑勿少懈既歸益)
(修躬行日率其弟嘉侍親側饌具必躬治坐立不敢南面退與其妻葉氏相敬如賓與弟嘉敦友愛)
(親殁不御酒肉冠婚喪祭悉遵古禮為鄕人倡平居寡言笑接人和易晩居西山之麓學者稱為西)
(山先生)謝用(祁門人生母馬氏方姙用父永貞客外嫡母妒而嫁之用既冠始知所生母又)
(改適不知所在遂遍訪尋宏治十五年果得之歸告父迎生母還居别室孝養二母曲盡其誠嫡母)
(感悔令迎生母同居訖無間言鄰人失火至用舍風反火息時以為孝感)唐臯(歙人正德中進)
(士第一授修撰與修武宗實錄進侍講學士未幾卒於官臯老於場屋暮年始登上第每為文下筆)
(立就或求竄易字句伸筆直書不襲一字人咸服其才所著有心庵文集史鑑會編韻府增定諸書)
汪元錫(婺源人正德進士歷都給事中時車駕數出幸屢疏切諫帝將親征宸濠元錫復諫)
(阻宸濠就執復偕同官累伸前請封章數十上多與近倖爭執世宗即位遷太僕寺卿李福達獄起)
(忤張璁下獄奪職後起官終戶部侍郎)潘鏗(婺源人正德進士授南京大理評事歷官都察)
(院右副都御史巡撫四川改工部右侍郎督採木事竣奏言湖廣川貴諸府民疲於採辦請量議蠲)
(復從之起撫兩廣以疾卒諡襄毅鑑性坦易不為危言激論而耿介卓立不可干以私治官如家恭)
(勤潔白之操始終一致)胡松(績溪人正德進士授嘉興推官擢御史首劾臧賢錢安為宸濠)
(黨及蕭敬陸完内外為奸俱不報又論東厰宜賜裁革又疏薦謝遷韓文彭澤林俊羅玘等忤時罷)
(歸嘉靖初起復故官歷右副都御史治河漕疏言一淮不能受黃河之水必先治北岸乃為長策晉)
(工部尚書伊王欲拓府第嚴嵩受賂許之松持祖制不許仇鸞欲召衆至京師給武庫仗松言邊兵)
(不内駐武庫仗不外移鸞議遂格尋告歸及卒賜祭葬)潘潢(婺源人父鐸務學循禮動法古)
(人潢得家學舉正德進士疏請行郊禮授樂清令徵入禮部進大學衍義勸經筵御溝改吏部前後)
(累數十章皆切至署選事冢宰屬以私潢執不從累遷至戶部尚書正色立朝以議條例不合即上)
(疏自劾徙南工部再轉兵部留守南都上印綬歸潢貌不踰中人而守道守官萬夫莫抗居常恂恂)
(言不出口至矢謨慷慨必盡所懷)汪文輝(婺源人嘉靖進士授工部主事隆慶中改御史)
(時高拱權勢烜赫其門生韓楫等並居言路專務搏擊文輝亦拱門生心獨非之疏陳四事拱惡其)
(刺已出為寕夏僉事御史孫丕揚忤拱為希旨者所劾方行勘文輝抗言曰毛舉細故齮齕正人以)
(快當路之私我固不肯為諸君亦不可也於是緩其事未幾劾者先得罪去丕揚竞獲免神宗時拱)
(罷政召為尚寳卿尋告歸)殷正茂(歙人嘉靖進士由行人選兵科給事中歷遷江西按察使)
(隆慶三年擢右僉都御史巡撫廣西討平古田獞韋銀豹等進兵部侍郎提督兩廣時羣盜竊發所)
(在騷然正茂經略巡守以次盡平累功加兵部尚書萬歷三年召為南戶部尋改北請告家居後起)
(掌南刑部二載乞歸)汪一中(歙人嘉靖進士由開封推官屢遷江西副使四十年鄰境賊入)
(寇薄泰和當路以討賊屬之先是泰和巡檢劉芳力戰死一中至率諸將吏祭曰爾職抱關猶死疆)
(事吾待罪方面不滅賊何以生為遂誓師列陣鼓之俘五人斬首以徇旦日賦至軍潰一中躍馬當)
(賊鋒力不支與指揮王應鵬千戶唐鼎皆死之贈光禄卿諡忠愍)洪垣(婺源人嘉靖進士從)
(學於湛若水累官御史前後章奏疏十上劾御史曹部以下得罪者數十人出按廣東尋改温州知)
(州歲饑有閉糴者饑民殺之垣坐落職歸與同里方瓘往從若水之廣東若水為建二妙樓居之)
方瓘(婺源人厭科舉學絶意仕進從湛若水遊嘗自廣東還同行友瘴死舟中例不載屍瓘秘)
(不以告與同寢數日至韶州始發之)汪垍(休寕人嘉靖進士授戶部主事督餉昌平時調京軍)
(十萬禦角隘口垍飛芻輓粟一夕而備與修會典升福建兵備僉事分部福寕擊賊有功捷聞賜金)
(幣擢貴州參議尋忤太宰李默罷歸三十餘年足跡不入城市孫泗論漸磐俱進士)胡宗憲
(績溪人嘉靖進士歷知益都餘姚二縣擢御史巡按宣大三十三年按浙江時歙人汪直據五島煽)
(諸倭入寇而徐海陳東麻葉等巢柘林乍浦川沙窪日擾郡邑擢宗憲右僉都御史巡撫浙江尋以)
(為兵部右侍郎總督宗憲用間諭徐海縛獻麻葉陳東而激東黨攻海海投水死又令客蔣洲因汪)
(直養子滶誘致汪直累以平賊功加右都御史兵部尚書太子太保晉少保卒諡襄懋)汪道
(昆歙人嘉靖進士與王世貞同年世貞嘗稱其文簡而有法道昆由是名大起晩年官兵部左侍)
(郎世貞亦嘗貳兵部天下稱兩司馬)王寅(歙人少年俶儻為諸生棄去不顧聞少林僧扁囤習)
(兵仗甚精之少林受其術歸而盡破其産辭家遠遊海上用兵客胡宗憲幕多所匡正不能盡用竟)
(以敗寅西入陜鄰省賊起寅馳告有司屬郡從事縣簿部民兵往賊且近按兵不行寅入軍中讓之)
(兵乃乘連嶺賊果引去淛兵追及之殱焉晚自號十岳山人)方宏靜(歙人嘉靖進士歷東)
(平知州江西副使以治行聞萬歷初累擢南京戶部右侍郎督糧儲歲飢宏静月出倉粟給軍使無)
(糴民間米價為平宏静沉厚篤實居官介然有守卒贈工部尚書)程箕(績溪人以歲貢授福)
(安教諭嘉靖間倭寇陷城或謂君非守土宜避去箕曰義有死耳何避為遂遇害弟子從死者二十)
(二人監司上其狀詔襃恤之)謝廣(祁門人父忠出遊不反廣年十六讀穎考叔事感而泣出)
(往尋父歷十餘年神枯髮秃竟不得歸侍母結樓望父繪像事之母亡具父衣冠招魂窆焉)程
振(歙人生有至性幼喪母號泣甚悲事父暨繼母黃氏盡誠敬嘗有事於浙得父報病劇即兼程)
(歸行且禱願減已年以增父夀父病益劇醫者弗藥遂刲股和糜進疾果愈後十餘年父復病振躬)
(湯藥旦夕不離寢所者三年及居喪庭有紅金錢花忽變白如玉人咸以為孝誠所感云)王應
禎(祁門人好任俠善騎射嘉靖中為新安衛指揮僉事流賊千餘突犯婺源甚急應禎從府同知)
(張子瑫往救蓐食提戈直衝賊營賊衆披靡乃率衆圍之應禎殊死戰以無援死於陣事聞詔蔭其)
(子時武舉王欽被執賊欲降之不屈極口罵賊支解死)許國(歙人嘉靖進士改庶吉士授檢)
(討萬歷中歷吏部侍郎掌詹事府以禮部尚書兼東閣大學士入參機務後以雲南功進太子太傅)
(廷臣爭請冊立有旨二十年春舉行十九年秋工部郎張有德以儀仗請奪俸國與王家屏慮事中)
(變引前旨力請帝不悅國遂引去疏五上乃許歸國在閣九年廉慎自守屢遭言官攻擊不能被以)
(汙名卒贈太保諡文穆)余懋學(婺源人隆慶進士歷擢南京戶科給事中萬歷初張居正)
(當國懋學屢忤居正傳旨切責斥為民居正死起故官尋擢南京尚寳卿御史李植江東之等以言)
(事忤執政同官蔡系周孫希賢希執政旨紛然攻訐懋學上臣工十蠹疏救之累遷南京戶部右侍)
(郎總理糧儲疏白程任卿江時之冤二人遂得釋後以拾遺論罷卒追諡恭穆)江東之(歙人)
(萬歷進士由行人擢御史首發馮保徐爵奸受知於帝僉都御史王宗載承張居正指與于應昌共)
(陷劉台東之疏劾之宗載與應昌俱得罪東之出視畿輔屯政奏駙馬都尉詹拱宸豪奪民田寘於)
(理累遷右僉都御史巡撫貴州京察被劾免官歸卒東之官行人時刑部郎舒邦儒閤門病疫死遺)
(孤一歲人莫敢過其門東之經紀其喪攜其孤歸乳之舒氏卒有後)汪應蛟(婺源人萬㦄進)
(士授南京兵部主事累擢右僉都御史巡撫天津大興田利及移保定條畫墾田事宜帝亦報許後)
(卒不能行召為工部右侍郎未上予告去已進兵部左侍郎以養親不出光宗立起南京戶部尚書)
(天唘初改北部東西方用兵驟加賦數百萬應蛟因列上愛養十八事帝嘉納焉應蛟為人亮直有)
(守視國如家謹出納杜虚耗國計賴之尋乞骸骨詔加太子少保馳傳歸陛辭疏陳聖學引宋儒語)
(以宦官宫妾為戒卒於家)潘士藻(婺源人萬歷進士歷官御史巡視北城慈安宫近侍侯進)
(忠牛承忠私出禁城狎婦女邏者執之為所毆訴於士藻移牒司禮監治之帝恚曰東厰何事乃自)
(外庭發杖兩閹斃其一張鯨方掌東厰怒會火災修省士藻直言鯨乃激帝怒謫廣東布政司照磨)
(科道交章論救不聽歷遷尚寶卿卒於官)洪文衡(歙人萬歷進士授戶部主事帝將封皇長)
(子為王偕同官賈巖合疏爭尋改禮部與郎中何喬遠善喬遠坐詿誤被謫文衡己遷考功主事竟)
(引疾歸起南京工部歷郎中力按舊章杜中官横索節冗費為多進光禄少卿改太常中外競請起)
(廢帝卒報寢久之乃特起顧憲成憲成已辭疾忌者猶憚其進用御史徐兆魁首疏力攻之文衡慮)
(帝惑兆魁言抗章申雪尋進大理少卿以憂去泰昌元年起太常卿卒贈工部右侍郎)舒榮
都(黟人萬歷進士為御史侃直敢言嘗上疏論邊情辨門戶言皆剴切魏忠賢竊國柄榮都疏劾)
(之及楊左被害榮都飲鴆死崇禎初贈太常少卿)吳宗堯(歙人萬歷進士授益都知縣性)
(強項中官陳增以開礦至守令多屈節知屬吏宗堯獨具賓主禮其爪牙程守訓宗堯邑子也宗堯)
(惡其奸不與通後盡發增不法事列狀奏聞請以一身易萬人命帝得疏意動持不下會給事中包)
(見捷郝敬相繼請治增罪帝乃不悅責宗堯狂逞要名已而削宗堯籍增遂劾宗堯阻撓礦務遣使)
(逮治民大譁欲殺增宗堯行民哭聲震地既至下詔獄拷訊繫經年釋為民卒天啟時贈光禄少卿)
(賜祭錄一子)畢懋良(歙人由進士授萬載知縣擢南京吏部主事歷福建左布政以善績)
(稱歷順天府尹擢戶部右侍郎督倉場以不附魏忠賢為御史張訥所論落職間住兄弟相繼去國)
(士論以為榮崇禎時起工部右侍郎尋致仕)畢懋康(歙人萬歷進士以中書舍人簡授御)
(史視鹽長蘆天啟中累官右僉都御史撫治鄖陽魏忠賢以其為趙南星所引欲去之御史王際逵)
(劾其附麗邪黨遂削籍崇禎初起南京通政使歷南京戶部右侍郎督糧儲旋引疾歸懋康雅負器)
(局敡歷中外與族兄懋良並有清譽稱二畢)鮑應鼇(歙人萬歷進士歷禮部郎中皇太子)
(生母王氏薨詔喪禮視世廟沈貴妃應鼇以沈妃禮簡考穆宗生母孝恪太后故事上之應鼇端亮)
(有學識議事持正不阿羣小忌之謝病歸)汪泗論(垍孫萬歷中進士授漳浦令調福清以慈)
(明為治徵授山東道御史建言請杜内批又請召還楊漣李若珪巡按江西敦重持大體歷掌河南)
(京畿道升太僕寺少卿嘗識黃道周於童子試按江西首拔章世純陳際泰人皆服其精鑒)余
懋衡(婺源人萬歷進士除永新知縣徵授御史巡按陜西稅監梁永嘗輦私物於畿輔役人馬)
(甚衆懋衡奏於朝其爪牙樂綱俾膳夫毒懋衡再中毒不死收拷膳夫獲綱所予賄及餘蠱遂上疏)
(極論永罪不省天啟初累官兵部右侍郎理戎政三年八月廷推南京吏部尚書以懋衡副李三才)
(帝用懋衡懋衡以資後三才力辭引疾歸明年再授前職璫勢方張堅卧不起奸黨張訥醜詆講學)
(諸臣懋衡遂削奪崇禎初復官)江秉謙(歙人萬歷進士知鄞縣以廉能徵授御史入臺侃侃)
(言事劾尚書李汝華尸素宜亟罷力頌熊廷弼保守危疆功與給事中郭鞏不合兵部尚書張鶴鳴)
(右王化貞掣肘廷弼化貞既敗秉謙連疏攻鶴鳴乞寘於法坐奪俸半歲仍再疏數其罪復與給事)
(中惠世揚周朝瑞等劾沈㴶并詆中官劉朝及乳媪客氏内外胥怨遂出秉謙於外家居四年聞忠)
(賢益專擅憂憤卒)方國儒(歙人四歲失父奉母以孝聞天啟初舉於朝崇禎間授保康知)
(縣邑小素無備賊至城陷國儒冠服生堂上被執大罵身中七刃死本朝乾隆四十一年)
(賜諡烈愍)康正諫(祁門人起家舉人天啟中和州學正流賊犯和州正諫偕妻汪氏子婦章)
(氏赴水死十一年本朝乾隆四賜諡烈愍)程嘉燧(休寕人少不羈弃舉子業學擊)
(劍不就乃折節讀書精音律工書畫而詩尤工世推為松圓詩老僑居嘉定歸老於歙有集)吳
兆(休寕人與程嘉燧齊名稱新安二布衣著有金陵廣陵姑蘇豫章諸稿)汪偉(休寕人崇)
(禎初進士慈谿知縣政績大著十一年帝念寇氛日熾擇知推治行卓絶者入翰林偉擢檢討充東)
(宫講官十六年賊陷承天荆襄偉以留都根本可慮上江防綢繆疏帝嘉納之爲特設九江總督前)
(後所言皆切時務及賊犯都城守兵乏餉不得食偉出貲市餅餌以餽己而城陷偉語繼妻耿氏善)
(撫幼子耿曰吾獨不能從公死乎因以幼子託其弟投繯死偉欣然曰是誠吾志爰書壁曰翰林院)
(檢討講官汪偉同繼室耿氏死節貽子觀書勉以忠孝乃自經本朝賜諡文毅)金聲
(休寕人好學文名傾一時崇禎元年進士授庶吉士明年大兵逼都城聲慷慨乞面陳急務帝召)
(對平臺嘉納之改御史屢疏言國家事不用遂乞歸八年起山東僉事兩疏力辭鄉郡多盜聲團練)
(義勇爲捍禦十六年冬廷臣交薦即命召用促入都陛見未赴京師陷福王擢聲左僉都御史堅不)
(起南京城破列郡望風迎降聲紏集義勇保績溪黃山分兵扼六嶺唐王遥授聲右都御史兼兵部)
(右侍郎總督諸道軍陷旌德寕國諸縣九月大兵襲破之聲被執不屈死本朝乾隆四十一年)
(賜諡忠節其門下士江天一歙人同時殉節乾隆四十一年賜諡節愍)方士
亮(歙人崇禎進士由推官入爲給事中舉劾無所避中樞陳新甲主敘之罪自士亮發之待命數)
(日髮爲之白其論中官出鎮之弊語尤切至周延儒出督師令贊軍務延儒獲譴並下獄後釋歸)
淩駉(歙人崇禎癸未進士以兵部主事從督輔李建泰出拒闖賊至保定駉獨與賊戰被創既)
(死復甦乃走臨清建義於齊豫間勢不可支從容自盡)吳可箕(休寕人國子生明末城破)
(題詩衣衿縊死於雞鳴山關忠義祠)馬嘉(祁門人崇禎舉人十七年聞都城陷整衣賦詩北面)
(再拜投繯死十一年本朝乾隆四賜祀忠義祠)
︹本朝︺張光祁(歙人順治丁亥進士知鄧州鄧當兵亂之餘光祁招徠勸墾漸復其故會湖南)
(用兵光祁督理戰艦區畫有方有盜壘於下莊光祁單車諭之皆感泣就撫擢禮部員外以河決不)
(忍去治河七晝夜卒於鄧鄧人祠之)王自亮(歙人任山西太谷縣典史順治六年縣民田登)
(魁作亂城破被監禁而死贈主簿)王廷陞(婺源庠生順治十六年叛兵圍婺源廷陞傾家)
(募鄉勇拒守城陷被殺時同邑民人王祐光率衆殺賊數百人力竭陣亡康熙三年賜卹)
吳正治(休寕人漢陽籍順治已丑進士由侍講出補江西參政升陜西按察使所至以清廉)
(執法著内擢工部侍郎晉禮部尚書拜武英殿大學士守成法持大體以病致仕)汪宗洙
(婺源人順治初以歲貢知内邱縣縣境諸山為盜藪時出擾民流亡者衆宗洙多方捍禦撫輯民漸)
(來歸府推官閱囚至其繫獄僅二人歎其不煩有古循吏風卒於官貧至無以為殮縣民皆感悼)
趙吉士(休寕人順治初以舉人知交城縣自明季劇盜嘯聚深山吏不敢詰吉士因勸農閱)
(荒率數騎入山宿土窰訪其山川險易一日與同官飲却月湖張樂賊聞不為備夜半忽斂兵疾行)
(由間道搗賊巢擒百人撫定山民一千四百餘戶叙功陞戶部主事歷給事中著有平交山寇本末)
(及萬青閣自訂集)鄭之文(休寕人順治己丑武進士官台州遊擊屢立戰功丙申馬信反)
(率羣賊攻城之文單騎衝戰却之丁酉海寇大至之文堅守閱月食援俱絶賊斬門人百計誘降之)
(文大罵遂遇害闔門盡節死)周士選(績溪人順治中以貢授陸川知縣時寇盜嘯聚士選)
(單騎入賊壘𨳩誠撫諭俱降復墾田土招流亡境内以安)胡公著(績溪人順治戊戌進士知)
(靈壽縣有武舉為盜魁者前令不敢詰公著廉知之延與之飲密令捕役於席上擒之次日羣盜來)
(劫被殺)吳雯清(休寕人順治壬辰進士授潯州府推官峒賊逼城雯清固守有功郡有數)
(大獄久不決雯清立為剖斷擢監察御史)江起龍(歙人順治中任廣東水帥參將駐白鴿寨)
(通明港修理營署煥然一新遷副將移營海安口出海捕盜風發舟覆殞焉屢著靈異維正九年)
(封英佑驍騎將軍神)吳綺(歙人順治中以拔貢授中書歷官湖州知府工詩詞尤擅長徐)
(庾體海内珍之所著有亭臯集林蕙堂文集)黃元治(黟人康熙中副貢生歷官雲南&KR0697;江)
(知府𨳩濬水道雪理冤獄修城池興學校在滇三載囊槖蕭然民間稱為青萊太守卒祀&KR0697;江名宦)
(及卿賢祠)汪由敦(休寕人雍正元年以諸生充明史館纂修聫捷甲辰進士授編修歷官吏)
(兵刑工部尚書軍機大臣兼直南書房嘗奉勅更定樂章祭器鹵簿輿衛朝會儀制在司)
(農日永定河决固安奉寇十年讞獄詳細遘疾命相度疏濬任司特命太醫宿第中)
(動静以聞及卒高宗純皇帝親臨賜奠贈太子太師入賢良祠謚文端有詩文集各五十卷)
(兼工書法為學者楷模)江永(婺源人為諸生數十年博通古今專心十三經注疏於三禮功)
(尤深嘗至京師桐城方苞荆溪吳紱質以禮經疑義皆大折服讀書好深思長於比勘明推步鍾律)
(聲韻及經傳制度名物著禮書綱目八十八卷引據羣經釐正發明足𥙷朱子通解未竟之緒又著)
(周禮疑義舉要禮記訓義擇言深衣考誤律吕闡微律吕新論春秋地理考實鄉黨圖考羣經𥙷義)
(古韻標準四聲切韻表音學辨微河洛精藴推步法解七政衍金水二星發微冬至權度恒氣注天)
(辨歲實消長辨天學𥙷論中西合法擬草近思錄集注考訂朱子世家等書乾隆二十七年卒年八)
(十二永既卒尚書泰蕙田等奉旨修韻書詔取永四聲切韻表音學辨微送京備米)
(其後開四庫全書館收永所著書至多云)汪紱(初名烜婺源人邑諸生家貧困嘗傭於江西景)
(德鎮爲畫椀之役博極儒經以宋五子之學爲歸因陸隴其著讀禮志疑乃作參讀禮志疑二卷多)
(得經意與隴其書並傳又著周易詮義尚書詮義詩經詮義四書詮義春秋集傳禮記章句樂經律)
(吕通解理學逢源儒先晤語傳於世)戴震(休寕人其學出於婺源江永研精注疏及說文諸書)
(實事求是不主一家性特介年三十餘以諸生入都北方學者如獻縣紀昀大興朱珪南方學者如)
(嘉定錢大昕餘姚盧文弨青浦王昶皆折節與交尚書秦蕙田纂五禮通考震任其事焉乾隆二十)
(七年舉鄉試三十八年詔開四庫館徵海内淹貫之士司編校總裁薦震充纂修四十年)
(特命與會試中式者同赴殿試同進士出身改翰林院庶吉士震以文學受賜)
(知出入著作之庭館中有竒文疑義輒就咨訪震亦思勤修其職晨夕坡檢無間寒暑所校大戴)
(禮記水經注尤精覈四十二年卒於官年五十有五震之學詳審細密每立一義初若剙獲及參考)
(之果不可易漢儒宋儒經學之分一主故訓一主理義震則謂理義不可空憑胸臆必求之古經故)
(訓明則古經明古經明則聖賢之理義明其所著小學書有聲韻考聲類表方言疏證測算書有原)
(象迎日推策記勾股割圜記續天文略策算又有詩經二南𥙷注毛鄭詩考正考工記圖注原善孟)
(子字義疏證屈原賦注文集行世)曹文埴(歙人乾隆庚辰二甲一名進士授編修入直)
(懋勤殿南書房充四庫全書館總閱並閱辦一統志遼史元史充三通館四庫全書館副總裁武)
(英殿總裁經筵講官提督江西浙江學政歷官至戶部尚書加太子太保銜以乞飬歸文埴學問)
(優長居官勤慎嘗奉通州漕運妥速均蒙命鞫刑部獄得實督特旨優奬歸家侍養)
(十餘年兩次入京慶祝蕃嘉慶三年卒於籍恩逮其母錫賚駢仁宗睿皇帝親政賜)
(祭葬予諡文敏以子振鏞貴累贈武英殿大學士著有文集詩集)江瑶(休寕人任湖南)
(乾州巡檢乾隆六十年逆苗滋事陷乾州瑶及子朝棟均被戕事聞賜卹廕雲騎尉世職)
張瑍(婺源人由議叙授河南葉縣保安驛驛丞嘉慶二年楚省教匪竄入縣境瑍集鄉勇拒之)
(手持鎗傷數賊賊圍之急受刀鎗傷二十三處死子履謙力救護被賊棍擊跌入溝事聞得)
(旨裦嘉照知縣倒賜卹給雲騎尉世職)胡匡衷(績奚人歲貢生積學敦行以孝友為)
(鄉里所重於經義多所發明不苟與先儒同異所著有周易傳義疑參十二卷析程朱之異同𥙷程)
(朱之罅漏於二書深有禆益著三禮札記周禮井田圖考井田出賦考儀禮釋官皆論據精確足𥙷)
(禮經注疏所不及又有左傳翼服論語古本證異論語𥙷箋莊子集評離騷集注樸齋存稿等書年)
(七十四卒)曹城(歙人乾隆辛卯進士授編修洊升侍讀以大考翰詹超擢侍讀學士歷任禮部)
(兵部侍郎調𥙷吏部侍郎提督山東順天學政嘉慶八年卒於官)汪承霈(由敦子乾隆二)
(十五年以廕授主事洊升戶部郎中隨本部侍郎桂林前往四川軍營金川平議叙軍功加級超擢)
(南按察使山西布政使山西巡撫尋内用嘉慶十五年卒)吳定(歙人嘉慶元年舉孝廉方正敦)
(品勵學論文嚴於法著有周易集注十卷紫石泉山房文集十二卷詩集六卷集中所論冠婚喪祭)
(諸作皆有益於人心風俗)
大清一統志
徽州府三
︹流寓︺︹唐︺張志和(金華人肅宗時待詔翰林歸隱自號烟波釣徒浮家泛宅往來苕霅間後)
(寓居祁門縣十都以終老子孫世居其地名張村)︹宋︺吳木(湖州進士高宗時上書論宰執)
(送徽州編管)王自中(平陽人乾道四年議遣歸正人自中伏麗正門爭論且言今内空無)
(賢外空無兵當搜羅豪俊廣募忠力以圖中原坐斥徽州)
︹列女︺︹唐︺章氏二女(歙人母程氏與二女登山採藥母爲虎攫二女號泣搏虎虎遂棄去)
(母得免)︹宋︺葉氏女(歙人親殁鞠於叔父母叔父爲衙前吏坐逋官錢繫獄女以香寘頂)
(自灼從昏達旦獄官夢帝使審其獄果前吏所負其後叔母疾女晝夜拜叩刲股進之遂愈卒皆制)
(喪三年)程氏女(歙人年十七值方臘寇歙遇賊賊脅以刃女且唾且罵賊刃亂下潰其屍)
(而去)汪福妻王氏(歙人方臘寇歙自經媳吳氏為殮畢亦縊死朝旌雙烈)︹元︺程
趙妻鄭氏(歙人至正十五年官軍攻賊敗居民驚竄氏與程旺妻吕氏同行卒欲牽吕氏)
(去鄭氏匍匐救拒卒怒殺之吕氏曰汝為官軍不殺賊而掠我我豈從汝乎卒又殺之)羅宣
明妻蔣氏(歙人蘄黃寇至氏為賊執墜崖而死)汪炎妻潘氏(婺源人早寡誓)
(不他適以其夫從兄之子元圭為後鞠之不啻巳出元圭之孫燕山妻李氏惟德妻俞氏俱早寡守)
(節辛勤不墜家業人稱汪氏三節)許德仁妻余氏(績溪人德仁死守節撫孤里人)
(高姓者求婚不從而怒中以他事余訴不得白乃詣闕自陳下法司抵高罪)吳大振妻
汪氏(績溪人未歸而大振亡絶粒死)程某妻章氏(績溪人適程氏未成婚夫遭虎)
(亡誓不再嫁)馮永保妻王氏(績溪人永保疾刲股和粥以進且祈身代永保卒誓)
(死守節年八十餘卒)︹明︺洪氏(歙人夫死領治塋誓必同穴姑憐其少無子欲嫁之不聽乃陰)
(納富人聘至期迫之氏曰當與夫别造夫墓慟哭而歸拜姑告辭入室閉戶自經死)吳氏(歙人)
(年二十五夫殁撫幼孤殯葬四世以下諸喪後以壽卒)劉昌妾(名春香歙人昌死昌父欲)
(嫁之春香不從自縊)孫希賢妻程氏(休寕人年二十一而寡苦志撫孤卒年六十二)
(希賢姪英德妻汪氏年二十餘夫殁無子亦守節終身人稱雙節)汪道夫妻程氏
(休寕人生二子夫死二子繼卒獨奉舅姑其父逼使改適遂自縊死)劉師基妻金氏
(休寕人從夫客武昌崇禎末流寇至欲犯之罵賊而死)趙某妻戴氏(休寕人嫁歙縣)
(趙克生次子克生任福建總兵明末海寇難作克生次子遇害氏聞信自縊時年十七留葬於閩閩)
(人立祠祀之氏祖戴傳芳早卒祖母汪氏年二十餘守節事繼姑至孝邑稱節孝母戴氏之節烈蓋)
(有所自出焉)程氏(婺源人已嫁而歸里有強暴欲私其母氏大罵強暴怒毆殺之復脅其母)
(令勿泄時郡廳事前夜有聞悲號如恕訴者守孫遇疑之未幾御史按部訪知其事令遇鞫治強暴)
(伏法乃爲文以祭之)張氏(婺源人少寡或欲娶之乃嚙指書衣自剄死)江棠妻汪
氏(婺源人正德間饒寇剽掠氏爲賊執躍入水中死幼女甫十歲見母死亦赴水死)葉天
彝妻汪氏(婺源人許聘未歸而天彝死氏聞訃即易服詣夫家守節終身嘉靖申旌)胡
亨華妻方氏(婺源人嫁未幾而夫卒去容飾孝事其姑姑卒告夫墓曰吾事畢矣遂自)
(縊死)陳德星妻汪氏(績溪人年二十九寡撫孤子養舅姑遭亂離姑終如一洪武間)
(旌)唐越妻方氏(績溪人歸越甫一月有勢家謀娶夫孱弱不能救氏嚙指斷髮赴水)
(猶強奪之至其家自縊死)俞一德妻汪氏(績溪人未嫁時一德病父母欲改字氏翦)
(髮食山查根腐其齒以死白矢父母知不可奪乃止年十八歸一德期年夫殁哭幾絶家貧無子竭)
(力養姑姑死治喪維謹年九十餘猶紡績自給邑令陳嘉策義之爲傳其事)
︹本朝︺何可達妻詹氏(歙人夫亡守節同縣蕭邦永妻胡氏夫亡守節烈婦吳沛妻黃)
(氏凌嘉恪妻吳氏黃一錦妻程氏畢禴妻胡氏均夫亡殉節俱順治年間旌)江九皋妻
程氏(歙人姪媳汪氏均夫亡守節)項啟進妻張氏(歙人夫亡殉節同縣鮑銓)
(妻鄭氏汪謙吉妻吳氏汪祥麟妻洪氏吳繼初妻許氏方恂妻鄭氏黃起先妻許氏吳瑞玉妻姚氏)
(吳世進妻葉氏均夫亡殉節)朱元德妻程氏(休寕人夫亡殉節順治年間旌)
夏積滿妻余氏(休寕人夫亡守節媳汪氏同縣孫之臣妻程氏媳方氏朱朝聖妻程)
(氏弟朝紀妻胡氏戴士瑨妻程氏媳程氏吳光寅妻程氏媳程氏朱元貢妻黃氏弟元振妻黃氏黃)
(姚任妻汪氏媳李氏均夫亡守節)汪裔越妻程氏(休寕人早寡翁與父母欲強嫁)
(之氏與父母同舟歸夜半推蓬赴水死同縣洪咸慶妻金氏鄭國鏡妻汪氏黃肇基妻戴氏趙鏞妻)
(王氏吳傑妻程氏邵其星妻胡氏程玉枉妻汪氏程天受妻汪氏余時達妻金氏金重炤妻汪氏程)
(文璧妻江氏汪士仕妻程氏汪大經妻吳氏潘士敏妻汪氏范士端妻戴氏程樹德妻徐氏楊祖年)
(妻金氏程朝生妻范氏汪允英妻夏氏朱岐正妻劉氏吳可寬妻戴氏程繼棟妻王氏孫德說妻程)
(氏汪文述妻查氏金大琯妻韓氏王承芳妻吳氏楊時順妻金氏方良星妻戴氏楊可遐妻汪氏吳)
(鶴年妻汪氏汪玧昌妻黃氏金天麒妻吳氏江汝舟妻黃氏吳琯妻戴氏吳道琦妻戴氏吳逢年妻)
(陳氏汪垣年妻俞氏戴光祀妻黃氏程景夫妻黃氏方格妻范氏俱夫亡殉節)王之璘妻
程氏(休寕人早寡守節遇寇欲汙之罵不絶口賊怒支解之鄕人立祠以祀始游氏同遇賊程)
(翼蔽傷而得甦母吳氏亦遇賊不屈死同縣朱可旺妻汪氏朱文昭妻黃氏朱煟妻程氏邵元佐妻)
(黃氏吳爾城妻黃氏程某妻黃氏程堯徵妻吳氏朱正煬妻汪氏汪國楧妻程氏程鉁妻畢氏程鎰)
(妻吳氏均遇賊守正捐軀)吳道聰妻戴氏(休寕人夫亡殉節其姊適某亦青年殉節)
(有雙節傳)李自斐妻謝氏(休寕人弟自順妻汪氏其夫均客外母病篤二婦各刲股)
(進母病愈稱一門雙孝)俞照未婚妻滕氏(婺源人同縣黃昌國未婚妻何氏夫)
(亡殉烈俱順治年間旌)余鳴盛妻方氏(婺源人夫亡守節孫媳汪氏同縣崇孝妻)
(潘氏媳鄭氏汪見初妻侯氏次媳程氏吳關意妻程氏媳程氏施如董妻戴氏弟如蘇妻余氏江可)
(容妻汪氏弟可元妻吳氏戴艮進妻祝氏長媳余氏葉正華妻程氏次媳程氏均夫亡守節)吳
文光妻張氏(婺源人夫亡殉節同縣詹兆裕妻管氏江元梅妻汪氏俱夫亡殉節)曹
自強妻俞氏(婺源人遇賊殺其夫將掠氏不從遂被害同縣施時克妻胡氏程廷域妻)
(吳氏汪大有妾馮氏媳吕氏汪宜鎮妻俞氏王光範妻程氏洪邦産妻朱氏黃聲諧妻王氏汪見超)
(妻江氏汪時掄繼妻曹氏汪甲得妻程氏汪元栻妻吳氏汪端母方氏汪杼母胡氏游錫復妻江氏)
(余留卿妻洪氏均遇賊守正捐軀)胡世祿妻黃氏(祁門人與弟世福妻汪氏均夫)
(亡守節)吳鳴妻朱氏(祁門人夫亡殉節同縣馬溥妻蔣氏鮑文&KR3782;妻葉氏均夫亡殉)
(節)胡士哲妻倪氏(祁門人遇賊抽刀斫之遂遇害同縣葉永蓁妻汪氏馬攻妻謝)
(氏胡允甲妻謝氏與母及妹王文妻謝氏馬廕元妻廖氏王琦元妻徐氏汪景星妻馬氏及妹張健)
(妻汪氏吳守尚妻胡氏均遇賊守正捐軀)范顯貴妻金氏(黟人夫亡守節順治年間)
(旌)朱可賀妻胡氏(黟人遇賊逼投水死同縣史誌全妻韓氏亦遇賊守正捐軀)
程祚盛妻胡氏(績溪人夫亡殉節同縣某妻汪氏亦夫亡殉節)張法孔妻
陳氏(歙人夫亡守節同縣汪知元妻王氏洪之楷妻徐氏姚燦妻程氏姚守邦妻汪氏何大國)
(妻閔氏汪鳴玉妻陳氏吳一贊妻鄭氏方泰臻妻吳氏程宗孟妻吳氏江以鰲妻鮑氏王正宸妻程)
(氏均夫亡守節烈婦王則榮妻葉氏夫亡殉節烈女黃是未婚妻吳氏夫亡殉烈俱康熙年間旌)
孫允昆妻程氏(休寕人夫亡守節同縣程光禴妻吕氏汪朝元妻王氏均夫亡守節)
(烈女程道翼未婚妻汪氏夫亡殉烈孝女黃世亮女俱康熙年間旌)詹民先妻葉
氏(婺源人夫亡守節同縣詹養淳妻游氏滕蛟妻汪氏均夫亡殉節孝女吳𥙿鳳歐陽進女俱康)
(熙年間旌)舒之傑妻胡氏(黟人夫亡守節同縣孝女汪於賡女俱康熙年間)
(旌)邵氏二孝女(黟人邵四保女長名媚年十五次名揚年十三從父入山伐木父為)
(虎所攫揚抱父媚以斧砍虎虎負傷逸父得不死)曹明登未婚妻胡氏(績溪)
(人夫亡殉烈康熙年間旌)方駿業妻吳氏(歙人夫亡殉節同縣吳宣来妻朱氏)
(亦夫亡殉節烈女江承增未婚妻徐氏夫亡殉烈俱雍正年間旌)楊恂妻金氏(休寕)
(人夫亡殉節同縣貞女汪栖岷未婚妻洪氏夫亡守貞烈女汪居未婚妻嚴氏陳式玠未婚妻汪氏)
(均夫亡殉烈俱雍正年間旌)張為錇妻李氏(祁門人夫亡守節同縣張守爵妻黃)
(氏亦夫亡守節俱雍正年間旌)劉天元妻查氏(黟人夫亡殉節烈女盧容未婚)
(妻葉氏舒某未婚妻葉氏許永元未婚妻盧氏均夫亡殉烈俱雍正年間旌)舒子瑤妻
吳氏(績溪人夫亡守節同縣汪守勤妻胡氏胡文郁妻余氏均夫亡守節烈婦曹湖國妻胡氏)
(胡光祖妻吳氏均夫亡殉節俱雍正年間旌)程錫連妻方氏(歙人夫亡守節同縣)
(江明妻鄭氏媳宋氏方杰妻程氏孫媳馮氏吳嘉年妻鮑氏媳汪氏姪媳汪氏余廷充妻黃氏孫媳)
(方氏胡光善妻吳氏胡光裕妻吳氏江之灝妻洪氏江衍慶妾錢氏唐祚繼妻程氏莊昌家妻黃氏)
(許學清妻張氏許名家妾徐氏許效耋妻葉氏何鼎妻鄭氏江純妻紀氏方起元妻仇氏鄭獻妻唐)
(氏姚宗鼎妻徐氏畢天象妻甯氏汪庶妻殷氏江學級妻汪氏程湘妻路氏吳廷琦妻胡氏黃燉繼)
(妻江氏洪堯昭繼妻方氏洪鐘麟妻方氏鄭學曾妻曹氏汪震旭妻程氏方允輝妻洪氏汪煓妻程)
(氏鄭萱妻金氏孫之驥妾鄭氏方起菼妻洪氏王得明妻方氏汪有年妻吳氏汪啓厚妻葉氏洪于)
(祚妻潘氏程兆籙妻汪氏何之澤妻胡氏江德妻程氏胡明恕妻方氏吳士倫妻程氏吳一初繼妻)
(方氏曹增妻張氏洪夀長妻程氏鄭上達妻凌氏畢應周妻江氏徐懋賞妾趙氏鄭良徵妻鮑氏江)
(之鋌妻陳氏許成金妻劉氏鮑吉清繼妻胡氏章大鍈妻程氏江有佐妻程氏汪元旦妻吳氏汪聖)
(緒妻姚氏程玉音妻吳氏江善榮妻孫氏汪枚妻吳氏許謙和妻黃氏徐恒典妻洪氏汪京堂妻吳)
(氏洪元冲妻胡氏鄭啟槐妻汪氏黃兆熙妻汪氏許秉和妻羅氏江宜振妻畢氏徐及建妻凌氏胡)
(嘉甯妻江氏汪立文妻胡氏方炘潤妻周氏汪尚行妻黃氏方璧先妻吳氏許懋明妻劉氏許正琅)
(妻周氏項嘉珂妻吳氏洪秉城妻陳氏吳鍾縉妻方氏胡允錫妻王氏洪蘭妻吳氏莊啟澤妻王氏)
(許尚妻殷氏方正聘妻汪氏江思敬妻汪氏江承琦妻許氏羅鼎文妻蔣氏羅敬文妻許氏羅秉智)
(妻汪氏羅以燧妻謝氏羅尚年妻汪氏江廣淵妻汪氏許其瑶妻程氏江宗灝妻汪氏吳蟾崑妻李)
(氏佘開瑞妻謝氏江天吉妻潘氏葉支茂妻程氏程敏言妻汪氏許人龍妾范氏洪憲韶妻吳氏江)
(醇和妻張氏胡允鋐妻汪氏鄭文英繼妻胡氏程蘭生妻江氏程元豫妻仇氏汪榮妻程氏方士亮)
(妻洪氏徐五琦妻吳氏鄭艮弼妻潘氏黃啟昇妻鮑氏莊大中妻張氏汪光旭妻方氏程其治妻凌)
(氏程士錞繼妻徐氏饒兆孟妻葉氏饒九英妻葉氏王士俊妻胡氏洪大魁妻孫氏楊榜妻吳氏程)
(敦孝繼妻潘氏許維周妻潘氏曹景聯妻程氏程思璽妻吳氏鮑春妻汪氏方道顯妻汪氏曹廷顯)
(妻孫氏王逢智妻姚氏汪世麟妻鮑氏羅大同妻謝氏汪元聖妻范氏黃修麟妻汪氏畢鴻美妻程)
(氐吳宗鼐妻程氏曹再錫妻程氏莊其潤妻王氏章起生妻汪氏程龍錫妻洪氏程正清妻江氏曹)
(聖輿繼妻吳氏汪士瓚妻潘氏許安甯繼妻張氏吳廷殉繼妻程氏周珽妻張氏程欽元妻汪氏江)
(宜掞妻鄭氏王一誠妻曹氏胡兆瓚妻汪氏汪天麟繼妻張氏汪師楷妻江氏許奇鳳妻汪氏汪師)
(柏妻王氏章必松妻項氏蔣廷璠妻汪氏汪積軒妻馮氏程倧達妻曹氏巴鴻妻王氏吳良僖妻胡)
(氏洪靖大妻王氏汪文湛妻葉氏胡士潢妻許氏許士驥妻程氏吳萬齡繼妻鮑氏汪時辰妻凌氏)
(謝士霞妻江氏蔣學海妻謝氏黃德清妻江氏胡之鉉妻許氏凌彦芳妻程氏吳廷立妻馮氏胡廷)
(渭妻程氏方承烈妻吳氏汪人貴繼妻程氏姚懋耀妻方氏胡師哲妻吳氏凌順晟妻汪氏注鼎安)
(妻鮑氏殷自夔妻黃氏殷宜翮妻洪氏許學達妻汪氏汪作霖妻宋氏鄭日垣妻吳氏凌和義妻張)
(氏張大曾妻項氏方子愚妻鄭氏江殿桂妻方氏張大皋妻汪氏張士浦妻胡氏葉國瑄妻程氏佘)
(其銓妻葉氏汪祖暉妻吳氏鄭祥旦妻汪氏許學成妻葉氏許維文妻葉氏朱良桂妻胡氏程倩生)
(妻王氏蔣立悌妻謝氏程高名妻余氏汪人龍妻程氏江琪妻吳氏張瀾妻汪氏許學伊妻江氏朱)
(文光妾黃氏汪師權妻程氏莊光臺繼妻張氏葉多展妻汪氏徐增愷妻許氏許芳聲妻羅氏鮑日)
(升妻汪氏黃文苑妻程氏許庠蔭妻江氏吳燦妻江氏朱兆麟妻黃氏王景濂繼妻鄭氏黃時序妻)
(江氏吳重周妻汪氏吳元當妻汪氏程鼎鏞妻朱氏吳元贇妻方氏程啟光妻蔡氏黃履竣妻汪氏)
(巴熙溶妻凌氏鄭曾蔭妻黃氏吳厚力妻程氏許聯鑣妻黃氏吳恒采妻洪氏朱美增妻張氏汪上)
(選繼妻程氏葉茂英妻宋氏朱銓諫妻宋氏許奇英妾葉氏江秉健妻鮑氏汪晉績妻吳氏吳春先)
(妻張氏方維忠繼妻吳氏程必先妻畢氏汪肇源妻宋氏潘福汝妻黃氏方兆崑妻洪氏唐如琮妻)
(程氏程萬佐繼妻凌氏唐良鐸妻程氏汪光淇妻方氏汪循詠妻黃氏胡松齡妻黃氏胡汝球妻洪)
(氏方華儀妻吳氏吳爾熊妻羅氏吳文林妻汪氏汪陽遇妻吳氏鮑日翔妻江氏方世徵妻徐氏蔣)
(立翰妻余氏黃成鵬妻凌氏汪應通妻殷氏方滿芝妻鄭氏吳鋗妻汪氏程宗蕙妻方氏妾汪氏程)
(宗芳妻洪氏汪長法妻吳氏程天爵妻陳氏唐能豫妻汪氏凌汝信妻項氏王邦重繼妻汪氏黃光)
(進妻莊氏項士賢繼妻吳氏蔣煥妻佘氏方遂求妻許氏方逢坤妻謝氏許奇錦妻何氏方士柏妻)
(程氏程祥麟妻許氏程珉修妻鄭氏江嗣鉞妻潘氏汪以燕妻胡氏汪繼康妻吳氏程行謹妻唐氏)
(朱芝芳妻許氏曹元潢妻程氏汪家驍妻江氏項仲武妻吳氏汪一珽妻周氏汪存忠妻吳氏吳之)
(駪繼妻方氏吳廷樞妻汪氏唐&KR0934;妻汪氏汪繼孫妻吳氏江嘉諫妻洪氏方明驍妻程氏洪天福妻)
(江氏黃成巳妻汪氏葉熙鼎繼妻汪氏胡如嵩妻吳氏吳恒慶妻潘氏汪景昴妾洪氏黃喚龍妻巴)
(氏何之麟妻汪氏張宏道妻方氏吳永玠妻妮氏張登鍸妻楊氏汪有度妻詹氏洪承長妻葉氏張)
(宏能妾李氏曹鈍妻方氏方源明繼妻曹氏程德亨妻張氏江嘉瓉妻姚氏方爲烈妻吳氏程一槐)
(繼妻鄭氏吳育彪妻方氏吳觀裕妻潘氏汪有皋妻胡氏饒人儦妻江氏徐秉謙繼妻楊氏吳羽翮)
(妻徐氏張公甫妾金氏曹蓼瑞繼妻洪氏汪浩妻程氏吳我馨妻閔氏鮑正松妻仇氏許效毅繼妻)
(胡氏江承鈞妻程氏方秉濟妻鮑氏許祚良妻程氏汪錫琳妻許氏洪立三妻張氏方元支妻黃氏)
(胡懋信妻李氏汪廷瑞妻方氏汪章妻程氏張宏復妻呂氏汪光祿妻程氏汪定基妻許氏鄭添恕)
(妻黃氏姚廷對妻汪氏江以培妻洪氏仰際岳妻程氏胡大淳妻汪氏汪志廣妻吳氏鄭宏輝妻王)
(氏汪沅寬妻鄭氏江啟新妻許氏吳文采妻程氏吳永烶妻方氏張明龍繼妻豐氏蔣廷椿妻項氏)
(方士稜妻汪氏程如龍妻羅氏程宏祝妻洪氏黃廷瑞妻許氏江通灝妻何氏程斗楫妻許氏程士)
(灝妻汪氏鄭玉珩妻高氏吳宏述妻王氏徐士鍇妻孫氏徐友淳妻許氏徐昌繼妻饒氏程敏言妻)
(汪氏鮑文齡妻汪氏汪肇瀾妻李氏汪鉽妻米氏吳廷璋妻汪氏江紹仁妻吳氏張大佐妻吳氏方)
(嗣文繼妻吳氏項炳妻洪氏曹冀蔭妻胡氏張明韶妻豐氏汪元盛妻王氏江常棣妻余氏洪肇彩)
(妻程氏洪錫瑞妻許氏王世勲妻汪氏吳廷佐妻汪氏程桓鵬妻饒氏程可書妻楊氏程奕晟妻葉)
(氏江肇隆妻黃氏江啟曜妻吳氏洪成瑤妻江氏李明森妻王氏王嗣亮妻江氏徐士錡繼妻周氏)
(蔣立梯妻謝氏朱文在妻許氏仰偉妻程氏鮑光績妻許氏殷宜桂妻江氏項立昌妻畢氏吳國梓)
(妻方氏程立毅妻汪氏蔣立翰妻余氏曹御天妻謝氏程時章妻江氏鄭淮繼妻胡氏洪士玿妻張)
(氏洪成棟妻程氏胡也森妻王氏李九錫妻楊氏江長邁妻汪氏高天善妻潘氏曹景賢妾章氏葉)
(時賡妻許氏胡以志妻吳氏吳孝基妻汪氏王廷貴妻吳氏黃光榮妻程氏汪培鑾妻吳氏姜瑞鳳)
(繼妻江氏黃廷亨妻羅氏朱美烜妾沈氏趙艮城妻程氏章蔭燮妻徐氏畢覲光妻張氏汪淥妻程)
(氏鄭寅晃妻黃氏黃克權妾朱氏程起洸妻鄭氏江新濤妻黃氏汪堅妻程氏胡正嵩妻許氏汪本)
(樞妻巴氏江成旭妻張氏洪滋涯繼妻方氏徐銘澤妻江氏巴廷錄妻黃氏吳宏津妻方氏許大鵬)
(妻張氏汪廷聖妻曹氏吳文璣妻黃氏鄭士鏊繼妻王氏徐光明妻胡氏方炳妾汪氏汪啟溶妻張)
(氏江嘉瑀妻鮑氏許運濤妻賀氏汪覲涵妻江氏程咸豫妻黃氏程開晟妻吳氏潘從謙妻郭氏妾)
(吳氏程楚妻汪氏黃啟誌妻洪氏江亢祖妻鄭氏洪家環妻黃氏汪永泰妻楊氏洪箴輿妻注氏程)
(光焜妻汪氏程尚易妻汪氏江希祖妻凌氏胡漢芳妻黃氏洪峴繼妻曹氏鄭承滄妻洪氏楊璐妻)
(程氏汪大經妻黃氏洪元炯妻江氏賀芳華妻汪氏賀邦仰妻吳氏洪祿星妻江氏馮明佩妻凌氏)
(江長遇妻胡氏洪兆澍妻胡氏程天錫妻吳氏王原妻吳氏葉正燮妻宋氏章思煌妻江氏胡席儒)
(妻洪氏徐崙妻方氏程廷松妻巴氏黃修洛妻汪氏鮑宜瓊妻程氏鮑廷賓妻凌氏鮑裕位妻葉氏)
(鮑仁麟妻汪氏鮑光奕妻程氏汪登梓妻吳氏方嶧妻洪氏汪天慶妻吳氏程仰高妻許氏汪宗吴)
(妻方氏汪希倫妻葉氏江啟蔚妻吳氏徐元晴妻吳氏江長兆妻張氏汪元福妻李氏宋亨遐妻汪)
(氏程一鶴妻孫氏程國正妻吳氏程應銈妻梅氏吳思孝妻黃氏巴鍾潤妻程氏方敦源妾吳氏江)
(文譓妻程氏程能勖妻張氏程佳善妻汪氏胡明槐妻黃氏胡煜妻汪氏方世苑妻鮑氏曹光廷妻)
(程氏程兆儀妻葉氏江鍾崟妻殷氏葉長菁妻許氏汪仁樓妻程氏王德榜妻汪氏張明球妻曹氏)
(徐福壽妻鮑氏許良池妻江氏方其掄妻鮑氏程世組妻許氏均夫亡守節烈婦黃百夀妻鮑氏胡)
(茂枝妻鮑氏羅維祺妻葉氏項長眉妻程氏謝永緣妻蔣氏尹春妻張氏沈社松妻汪氏潘廷諫妻)
(羅氏洪枚效妻程氏程某妻吳氏吳星生妻程氏鄭廷森妻徐氏唐麟杰妻汪氏程執妻鮑氏洪兆)
(鍪妻程氏方仁芝妻畢氏胡象發妻馮氏鮑東連妻葉氏汪存忠妻吳氏周珆繼妻潘氏朱德妻程)
(氏姪重慶妻程氏吳永騰繼妻汪氏汪善科妻程氏洪啟孟妻葉氏黃全寳妻吳氏均夫亡殉節貞)
(女汪士奎未婚妻宋氏黃元桂未婚妻江氏汪光裕未婚妻方氏許承桂未婚妻王氏洪奎夀未婚)
(妻柯氏張之宣未婚妻吳氏程世埵未婚妻汪氏許登佑未婚妻謝氏楊嗣立未婚妻江氏江承基)
(未婚妻項氏程之榮未婚妻張氏余允震未婚妻許氏吳繼志子未婚妻汪氏程觀鳳未婚妻吳氏)
(均夫亡守貞烈女凌百和未婚妻胡氏潘世貴未婚妻吳氏鮑立昂未婚妻汪氏丁杰未婚妻徐氏)
(均夫亡殉烈吳兆綱未婚妻羅氏守正捐軀俱乾隆年間旌)汪儒謨妻吳氏(休寕)
(人夫亡守節同縣汪起鳳妻劉氏程麟章妻查氏程星煒妻戴氏楊經正妻吳氏吳師淮妻程氏程)
(肇昌妻吳氏黃鍾和妻吳氏陳盛慶妻程氏吳繼傑妻程氏程中恒妻陳氏汪文欽妻程氏吳德健)
(妻金氏汪延煒妻宋氏畢鳳岐妻程氏朱正元妻蘇氏葉方發妻許氏汪嘉英妻吳氏汪維桓妻蘇)
(氏汪熙璟妻黃氏程元宏妻葉氏吳文光妻汪氏程雲荷妻戴氏金調繼妻汪氏葉兆荃妻吳氏葉)
(芷妻汪氏夏尚璟妻蘇氏潘正錞妻徐氏吳鍾泰妻朱氏汪瑞光妻朱氏汪全之妻許氏邵之球妻)
(張氏汪來球妻吳氏汪光烈妻戴氏吳鉦篙妻汪氏汪應儀繼妻吳氏張邦基妻胡氏長媳汪氏次)
(媳韓氏汪之鑾妻楊氏程端德妾保氏胡承耀妻汪氏金世封妻詹氏蘇士論妻汪氏金章産妻吳)
(氏胡世魁妻汪氏朱國鑣妻楊氏鄭世迎妻陳氏朱彦澍繼妻洪氏劉芳渭妻黃氏朱文霦妻趙氏)
(朱文擁妻王氏程元鐸妻陳氏程應鶴妻汪氏汪應時妻程氏吳兆珍妻金氏葉駕山妻程氏汪啓)
(思繼妻程氏媳劉氏劉逢年妻汪氏戴喬年繼妻程氏丁行三妻吳氏戴廷琮妻程氏楊元勲妻朱)
(氏朱可意妻吳氏汪兆傑妻胡氏金士魁妻汪氏程應鳳妻昌氏金大五妻程氏邵煥文妻汪氏楊)
(挺秀妻朱氏洪有祚妻汪氏程祖興繼妻何氏詹維務妻方氏李匡世妻陳氏汪麟年妻程氏劉有)
(億妻詹氏程光褳妻趙氏查北連妻程氏朱之權妻黃氏李士毅妻吳氏咸受伯妻程氏黃振圭妻)
(方氏葉德相妻汪氏汪尚燻妻程氏黃日耀妻金氏江其亮妻楊氏孫鳳翮繼妻何氏楊德正妻顧)
(氏方有華妻蔣氏汪宏錄妻程氏金正時妻吳氏吳鎮聚妻王氏程仁發妻吳氏金廣貴妻朱氏楊)
(錫祖妻汪氏戴德禹妻程氏吳思隆妻余氏程廣夏妻戴氏胡榮錞妻吳氏戴元墉妻范氏戴皇年)
(繼妻劉氏戴元塤妻程氏胡正祚妻余氏汪聲庶妻祝氏吳之屏妻潘氏朱元煐妻汪氏黃宏洪妻)
(金氏黃志卿妻程氏黃耀斗妻金氏王文奎妻汪氏范旦照妻程氏畢世傑繼妻田氏凌士鵬妻戴)
(氏胡邦侯妻金氏戴坦麟妻黃氏程世經妻潘氏汪貢金妻戴氏楊傳繼妻汪氏程民祿妻汪氏趙)
(承寓繼妻吳氏趙繼業妻汪氏趙繼杲妻吳氏戴世調妻程氏朱雯誥妻汪氏朱國鈺妻洪氏戴家)
(袍繼妻程氏余元忠妻金氏朱星暉妻程氏吳應銶妻陳氏程家權妻項氏黃漸妻汪氏李可達妻)
(戴氏汪文俊妻劉氏陳永懽妻黃氏吳上林妻陳氏陳朝珍妻鄭氏汪成檟妻鄭氏陳正繹妻胡氏)
(金迚沆妻黃氏戴時櫆妻吳氏朱蓀妻吳氏吳桂生妻汪氏吳如賦妻程氏吳如荃妻孫氏王嘉詮)
(妻戴氏吳允錕妻朱氏吳宏琅妻王氏汪汲妻陳氏方國俊妻汪氏黃中祿妻程氏潘百玲妻汪氏)
(金懷韞妻汪氏陳啟焯妻鮑氏汪之斌妻邵氏項元譜妻葉氏葉夀年妻汪氏吳瑞妻程氏吳員振)
(妻葉氏黃煥妻金氏程宣妻蘇氏汪士良妻何氏金文光妻葉氏汪曰鋐妻朱氏汪振源妻程氏程)
(兆倫妻金氏戴綸思妻王氏孫日章妻程氏葉廷鍾妻汪氏戴奇淮妻姚氏孫日躋繼妻程氏葉兆)
(漋妻吳氏葉榕妻程氏夫亡守節烈婦姚士勲繼妻吳氏汪會懌妻金氏均夫亡殉節貞女黃嘉樹)
(未婚妻程氏黃祿未婚妻吳氏鄭啟杊未婚妻胡氏張邦祖未婚妻汪氏均夫亡守貞烈女方槐未)
(婚妻余氏金維驪未婚妻凌氏均夫亡殉烈俱乾隆年間旌)李雲騰妻戴氏(婺源)
(人夫亡守節同縣潘班生妻方氏戴順璋妻程氏陳國日妻戴氏王士俊妻董氏王元悌妻程氏王)
(光調妻程氏胡中樂妻董氏方逢妻潘氏程邦化妻王氏子大策妻潘氏孫應枝妻許氏吕維當妻)
(方氏戴順周妻張氏董昌楮妻王氏戴士儒妻吳氏張時灝妻程氏王鴻嶷妻余氏孫文偉妻胡氏)
(方彦妻程氏張顯實妻方氏方聯奎妻王氏王承佐妻汪氏張公鎮妻姚氏程世祝妻王氏潘逢)
(嵩妻方氏李盛機妻汪氏張思言妻施氏媳方氏董天成妻張氏張鐴昌妻施氏潘祖蔭妻張氏胡)
(起雷妻江氏江維梅妻俞氏潘振廷妻張氏俞觀楫妻戴氏胡細慶妻朱氏程文瓚妻胡氏詹端元)
(妻李氏董兆閤妻王氏程文𦦨妻章氏張名鐸妻朱氏程大陞妻万氏董必貞妻程氏胡廷林妻吳)
(氏俞廷徵妻汪氏汪聯盈妻朱氏江賢鏡妻潘氏王守英妻胡氏汪廷福妻潘氏姜德玉妻錢氏潘)
(大坤妻方氏胡大晟妻章氏程啟鳶妻潘氏程啟宅妻張氏潘懋鐮妻蔣氏朱致圭妻滕氏俞象坤)
(妻汪氏朱鍈妻汪氏胡德瑤妻俞氏張元坤妻齊氏黃家裴妻吳氏俞大材妻黃氏方日億妻董氏)
(張光珪妻許氏張鳴遠妻陳氏潘元柏妻程氏王尚瑚妻徐氏胡敬妻江氏黃昌修妻吳氏查學安)
(妻詹氏王天燦妻詹氏王尚敢妻詹氏汪振瑞妻吳氏詹敞妻程氏張仲範妻吳氏江元考妻俞氏)
(胡豫甲妻俞氏王輝文妻韓氏潘大泮妻胡氏王應甲妻汪氏曹兆魁妻詹氏詹良貞妻汪氏胡世)
(誾妻汪氏潘天員妻王氏余兆達妻詹氏江培基妻詹氏詹之虎妻汪氏王嘉華妻祝氏王作屏妻)
(程氏江文灴妻李氏游執昇妻汪氏葉德垣妻程氏王家清妻朱氏黃學汧妻王氏吳兆梯妻王氏)
(王天純妻李氏王文芬妻李氏王振興妻汪氏胡添夀妻王氏戴順則妻齊氏臧元坤妻汪氏王建)
(妻詹氏王尚坊妻董氏胡世慥妻程氏吳大授妻汪氏葉兆麟妻詹氏韓名階妻程氏吳兆沂妻)
(王氏李華楨妻姜氏程振儲妻何氏洪源湧妻何氏江錫爵妻胡氏王之乾妻汪氏程立貴妻祝氏)
(王承業妻祝氏張啟光妻潘氏張承璧妻汪氏齊淑霦妻張氏陳尚定妻張氏洪登澄妻施氏王家)
(治繼妻董氏汪元潛妻王氏張國瓏妻何氏吳鴻炠妻江氏汪世純妻吳氏查養得妻余氏詹文瓚)
(妻汪氏胡世祿妻黃氏李廣任妻孫氏吳兆魁妻徐氏俞大霞妻程氏季應爽妻汪氏潘祖發妻方)
(氏詹永康妻程氏均夫亡守節烈婦方書芳妻胡氏鮑辛妻徐氏王茂妻胡氏汪大椿妻余氏均夫)
(亡殉節貞女施氏女福德夫亡守貞烈女俞聰未婚妻程氏江富國未婚妻汪氏均夫亡殉烈俱乾)
(隆年間旌)倪起扶妻鄭氏(祁門人夫亡守節同縣吳必琮妻倪氏程坼妻謝氏)
(葉光輝妻周氏馬任侯妻胡氏吳光岳妻汪國熙妻吳氏倪國光妻吳氏林自甫妻饒氏氏倪許世)
(高妻汪氏許柏孫妻洪氏馬承寶妻陳氏馬宗祿妻謝氏馬任侗妻吳氏汪大玫妻陳氏妾方氏康)
(光夀妻鄭氏方樹蔚妻許氏陳元楫妻倪氏洪承楷妻馬氏方之江妻謝氏&KR4558;正㒥妻張氏詹昞妻)
(汪氏均夫亡守節烈婦吳必琮妻倪氏倪國觀妻吳氏胡乾霽妻鄭氏吳升統妻倪氏倪雲壽妻江)
(氏吳雲飛妻汪氏倪前全妻鄭氏均夫亡殉節貞女康光禮未婚妻鄭氏馬任傅未婚妻黃氏鄭華)
(家未婚妻李氏均夫亡守貞俱乾隆年問旌)舒國興妻汪氏(黟人夫亡守節同縣)
(汪起宗妻韓氏胡善同妻孫氏汪應覺妻江氏汪天眷妻程氏汪學達妻盧氏胡開福妻許氏胡兆)
(耀妻周氏江陶妻舒氏吳添熊妻項氏王鍠妻汪氏汪士偉妻舒氏程連枝妻羅氏汪其烈妻盧氏)
(胡宜新妻孫氏孫勇先妻胡氏胡嘉坼妻汪氏胡奎熺妻葉氏程嘉吉妻汪氏程世璣妻汪氏許之)
(昊妻汪氏許公植妻舒氏何邦魯妻吳氏何邦遂妻孫氏胡永興妻朱氏江尚資妻舒氏江懋忠妻)
(孫氏胡夀昌妻汪氏盧佐采妻舒氏盧雙富妻汪氏盧志和妻舒氏盧光鼎妻江氏盧正益妻韓氏)
(盧凱妻胡氏盧繼緒妻韓氏舒嘉士妻汪氏舒安石妻盧氏舒德伸妻胡氏舒士鐸妻汪氏舒永樨)
(妻王氏程瑞龍妻汪氏汪文琥妻胡氏孫曾頣妻江氏舒騰蛟妻王氏李朝祖妻吳氏周舜年妻吳)
(氏許又姜妻朱氏舒紹復妻江氏汪之滋妻俞氏汪之乾妻王氏汪華樘妻程氏余采革妻汪氏俞)
(士集妻舒氏俞日旭妻胡氏俞世德妻葉氏汪大鈺妻查氏費元照妻程氏李一龍妻宋氏韓永晙)
(妻余氏余日進妻胡氏余德旺妻胡氏余世亮妻汪氏韓景熀妻盧氏胡高兆妻汪氏王文藻妻姚)
(氏吳紹霖妻查氏舒世光妻姜氏余顯金妻嚴氏查新貴妻余氏葉聯登妻盧氏汪華悵妻程氏汪)
(士最妻韓氏汪成魁妻韓氏江志蛟妻汪氏舒成名妻胡氏舒天福妻查氏汪應運妻孫氏汪應徵)
(妻胡氏汪有濂妻朱氏舒世坤妻孫氏程宗松妻汪氏余拱北妻吳氏汪時察妻吳氏汪溶妻吳氏)
(程允通妻胡氏程邦育妻盧氏舒泰來妻胡氏汪道燧妻江氏汪培元妻盧氏汪文魁妻舒氏程元)
(萃妻胡氏程自盛妻胡氏孫殿妻汪氏朱桂顯妻舒氏朱新慶妻葉氏韓橋妻王氏汪世堅妻舒氏)
(朱文宜妻胡氏朱應學妻胡氏余應善妻韓氏吳三龍妻胡氏盧大振妻余氏胡文德妻顔氏方國)
(昌妻葉氏羅日慶妻王氏汪自勉妻吳氏胡存器妻金氏朱可象妻胡氏金德初妻胡氏舒以時妻)
(余氏吳福周妻胡氏吳長和妻姜氏葉小夀妻胡氏金兆海妻朱氏胡尚兆妻朱氏朱秉政妻胡氏)
(王夀培妻胡氏何嘉玉妻項氏撒良傑妻奚氏汪溶妻李氏舒尚盛妻黃氏余宗愈妻金氏黃世玕)
(妻汪氏江永鎬妻汪氏孫丕琅妻舒氏程福叢妻汪氏舒日昇妻吳氏吳宜元妻舒氏舒永梓妻李)
(氏舒有培妻胡氏湯允慶妻胡氏舒宫袍妻胡氏王世城妻項氏江世偉妻汪氏汪暹妻葉氏盧夀)
(益妻舒氏孫永祥妻念氏汪國孝妻孫氏汪之治妻吳氏胡如英妻舒氏程兆蛟妻吳氏王元瑞妻)
(汪氏盧福澤妻汪氏汪超孫妻胡氏胡善進妻吳氏汪兆魁妻王氏胡文最妻葉氏王學益妻韓氏)
(王世潮妻汪氏項元孫妻江氏項永庚妻李氏舒世忠妻湯氏程允益妻汪氏程時龍妻葉氏舒如)
(鯨妻王氏程廷謨妻韓氏胡其鉉妻吳氏汪嘉傑妻江氏汪興韜妻余氏侯廷蛟妻汪氏胡積遠妻)
(范氏汪連榮妻俞氏汪時敬妻江氏黃泰宇妻舒氏江世堅妻汪氏朱夀孫妻葉氏王必超妻江氏)
(胡元六妻吳氏胡日燿妻余氏黃世瑜妻王氏黃德博妻王氏丁連騰妻程氏項尚仲妻黃氏周必)
(鍈妻程氏吳春貴妻周氏余福晉妻舒氏胡元宇妻余氏丁城隍妻舒氏汪祖鈺妻王氏舒彦駿妻)
(吳氏余天祥妻侯氏汪成儀妻葉氏汪華栩妻程氏江燧妻韓氏汪益名妻吳氏楊茂衍妻江氏黃)
(世燧妻王氏黃文震妻王氏汪元臣妻盧氏孫光武妻江氏媳汪氏舒天則妻余氏胡士榮妻舒氏)
(余祖佑妻胡氏舒世光妻王氏胡與連妻王氏胡與信妻汪氏李廷位妻朱氏程樞妻汪氏程璇林)
(妻汪氏韓肇增妻徐氏汪雲龍妻程氏吳充妻王氏韓肇璧妻盧氏韓長千妻胡氏汪元鉉妻盧氏)
(盧思健妻程氏王必興妻舒氏胡良巳妻汪氏韓天順妻程氏舒士棟妻胡氏舒士拔妻王氏余益)
(泰妻胡氏范世求妻查氏胡肇鍴妻程氏林大震妻韓氏胡善純妻汪氏胡嘉勇妻范氏余宗海妻)
(范氏汪益有妻江氏舒士瑜妻汪氏舒士述妻何氏孫天産妻汪氏胡立宏妻范氏汪彝學妻盧氏)
(程遐年妻黃氏舒有碣妻吳氏韓元敬妻程氏程新憲妻邵氏江連鏞妻葉氏程振大妻韓氏王圭)
(維妻汪氏胡士達妻舒氏江振𨫼妻吳氏戴有賓妻吳氏汪煒文妻何氏范世傳妻汪氏汪開熺妻)
(孫氏江洪禧妻吳氏江洪發妻黃氏汪元時妻孫氏舒遵泗妻汪氏舒遵文妻余氏舒崇堪妻朱氏)
(吳槐妻汪氏王起章妻吳氏舒朝士妻汪氏王世銓妻余氏汪士堯妻江氏舒咏謨妻盧氏汪開琦)
(妻程氏汪士樸妻江氏姚大廣妻汪氏江洪裩妻謝氏舒咸麟妻程氏程順麟妻吳氏盧觀蓮妻韓)
(氏王光復妻余氏江邦信妻李氏王成材妻汪氏黃聖太妻舒氏朱之寶妻舒氏黃繼貴妻洪氏胡)
(緒祥妻余氏葉天佑妻李氏葉兆鵬妻孫氏均夫亡守節烈婦盧鍾奇妻汪氏汪聖謙妻胡氏均夫)
(亡殉節貞女朱家英未婚妻汪氏汪伯應未婚妻舒氏汪成魁未婚妻韓氏葉榮瑞未婚妻余氏舒)
(祖武未婚妻汪氏均夫亡守貞烈女程達未婚妻胡氏孫世洪未婚妻吳氏胡士登未婚妻汪氏均)
(夫亡殉烈俱乾隆年間旌)程芳梅妻章氏(績溪人夫亡守節撫孤同縣葛啟佑)
(妻胡氏方世儒妻葛氏汪國儀妻葉氏胡清烈妻程氏程捷妻張氏周瑞煥妻邵氏汪光昊妻胡氏)
(許樹蟠妻方氏胡洪炬妻程氏曹修獻妻胡氏曹輝妻洪氏汪大睿妻胡氏葛洪鎬妻汪氏葛尚冉)
(妻胡氏汪光燃妻章氏胡名備妻唐氏胡洪性妻馮氏程嘉玫妻葉氏程自新繼妻汪氏吳世德妻)
(章氏汪前依妻曹氏章宇昇妻洪氏程廷爵妻章氏周良楫妻程氏曹猷回妻胡氏陳志輝妻汪氏)
(均夫亡守節烈婦程庭煇妻汪氏汪立源妻葉氏程登正妻章氏章敬曉妻胡氏曹良謨妻柯氏胡)
(銘班妻吳氏汪秉和妻胡氏胡啟柏妻方氏程開美妻高氏汪期綵妻胡氏曹盛猷妻胡氏曹聖效)
(妻周氏程鵬萬妻胡氏馮承嘉妻胡氏曹聖位妻章氏均夫亡殉節曹徽珂妻胡氏守正捐軀貞女)
(程徽慎未婚妻馮氏胡應正未婚妻程氏均夫亡守貞烈女曹猷海未婚妻程氏夫亡殉烈章長輝)
(未婚妻程氏守正捐軀俱乾隆年間旌)吳文銓妻方氏(歙人夫亡守節同縣汪錫)
(祿妻江氏汪肇清妾呂氏朱志衮妻程氏洪肇燦妻胡氏洪錫慶妻江氏胡正崑妻洪氏胡在嵋妻)
(程氏王仁教妻鮑氏程秉諤妻汪氏方嘉騄妻陳氏徐光徽妾葉氏朱其備妾王氏任學桂妻汪氏)
(胡崇淇妻江氏洪永弼妻程氏閔志侃妻方氏洪樹佐妻張氏許福麟妻李氏程人繡妻黃氏方忟)
(生妻吳氏江嘉誼妻金氏張敦龍妻王氏王惟佳妻朱氏胡廷源妻吳氏徐士業妻方氏項士浚妻)
(江氏方成均妻吳氏孫世懋妻饒氏程人均妻楊氏畢煥然妻汪氏鄭澤繁妻鮑氏曹景明妻王氏)
(鄭曦賓妻程氏朱廣文妻劉氏黃世禄妻葉氏吳得柱妻汪氏吳文敦妾畢氏徐廷相妻楊氏鄭光)
(祝妻楊氏汪啟瑶妻程氏曹增妻鮑氏妾方氏汪宏鍾妻程氏蕭志仁妻張氏程世錦妻饒氏程文)
(端妻胡氏程承漢妻許氏吳士峻妻鄭氏江維桂妻程氏鮑大聲妻鄭氏吳世俊妻洪氏鮑光組妻)
(胡氏程兆銓妻胡氏汪紹愈妻江氏江廷相妻潘氏方正字妻吳氏姚國川妻黃氏江其敬妻葉氏)
(潘世洲妻王氏許習緒妻羅氏汪道庸妻畢氏程宏猷妻朱氏汪起林妻江氏鮑光定妻程氏鄭家)
(麟妻許氏江士銑妻程氏江榮鏜妻胡氏吳澤時妻胡氏宋餘期妻許氏汪世龍妻黃氏江權妾黃)
(氏胡世爵妻汪氏江繼緯妻胡氏江奕熊妻程氏孫士佐繼妻許氏妾吳氏江成伸妻程氏汪啟洪)
(妻程氏汪仁蘭妻張氏洪貽善妻張氏江華勤妻程氏江承勲妻許氏潘日烜妻黃氏許可璣妻程)
(氏吳廷柏妻汪氏何永培妻許氏江紹莊妻王氏任嘉銑妻張氏何其偁妻陳氏畢致甯妻殷氏江)
(應春妻葉氏胡學甯妻汪氏曹馨妻張氏潘奕順妻曹氏汪瓚妻程氏汪有奇妻方氏洪源折妻方)
(氏吳大亨妻方氏江啟藻妻汪氏程道鉎妻許氏胡鼎祚妻程氏吳廣居妻方氏洪詒榖妾沙氏許)
(士棠妻仇氏宋士柱妻程氏汪大濬妻黃氏張士芳妻汪氏吳五林妻葉氏吳永釗妻凌氏吳延錫)
(妻王氏方良彩妻江氏畢法聖妻程氏吳慶爵妻詹氏江順儼妻洪氏吳大奎妻姚氏吳大節妻凌)
(氏姚國榜妻洪氏徐振濱妻江氏羅福妻胡氏江嘉誠妻張氏宋有魯妻許氏江紹璜妻方氏汪)
(承謖妻方氏張大英妻吳氏江紹菘妻仲氏汪永廸妻陳氏黃開陞妻饒氏方正桂妻陳氏胡錦鼎)
(妻王氏洪奕樸妻吳氏汪永蓍妻胡氏劉士華妻汪氏程尚崑妻張氏洪性鈵妾余氏洪家憲妻胡)
(氏汪兆遴妻金氏吳光宸妻黃氏潘其本妻吳氏徐來達妻鮑氏葉汝韜妻許氏王槐康妻方氏汪)
(宗煦妻程氏汪承炳妻葉氏汪正貞妻鮑氏程名琯妻曹氏江基阜妻孫氏洪騰永妻殷氏許承祐)
(妻程氏汪德勲妻江氏方維㞾妻羅氏巴源育妻吳氏鄭徵妻程氏許光格妾王氏程文坦妻黃氏)
(洪桂棨妻孫氏程世功妻張氏江立智妾汪氏許倓業妻金氏妾賀氏莊榮鴻妻張氏羅福海妻姜)
(氏鮑兆瑾妾朱氏徐瑞淦妻吳氏汪兆海妻楊氏汪振素妻程氏汪國棟妻許氏汪楠之妻胡氏江)
(菖妾袁氏吳允珂妻汪氏汪肇銓妻胡氏妾李氏汪煇妻曹氏吳孚泰妻許氏葉汝琯妻汪氏江國)
(桐妻許氏葉光吴妻汪氏程世祖妻許氏方其掄妻鮑氏許良池妻江氏方視塘妻吳氏鄭東晃妻)
(程氏程正璜妻楊氏胡德鎬妻沈氏吳延錫妻詹氏畢法聖妻程氏江至璇妻潘氏葉光昇妻洪氏)
(劉士文妻羅氏黃聚增妻程氏謝學瓘妻蔣氏程樹妻汪氏洪鳴盛妻吳氏均夫亡守節烈婦汪百)
(幅妻凌氏洪建瑗妻曹氏朱基妻曹氏均夫亡殉節方惟宣妻宋氏汪大福妻葉氏均守正捐軀貞)
(女汪其章未婚妻吳氏項暌增未婚妻程氏王國彦未婚妻江氏均夫亡守貞烈女胡學詳未婚妻)
(許氏夫亡殉烈汪榮泰未婚妻唐氏賀氏女掌珠葉氏女祥雲均守正捐軀俱嘉慶年間旌)張
庭隆妻胡氏(休寕人夫亡守節同縣汪之相妻朱氏汪之林妾吳氏張有榕妻何氏葉)
(文燾繼妻汪氏妾程氏胡臨匡妻方氏朱琦妻汪氏吳元澐妻黃氏朱定國妻汪氏詹傳禮妻黃氏)
(查宏倫妻吳氏許文鋐妻吳氏金洛妻汪氏吳永潮妻黃氏吳尚鏞妻汪氏金國士妻汪氏吳懿勲)
(妻陳氏戴世俊妻程氏吳錫祺妻程氏俞以忠妻佘氏金忠漋妻吳氏陳啟煦妻汪氏吳奇琥妻潘)
(氏朱沛妻汪氏余國燧妻胡氏葉士瑗妻程氏葉士琬妻程氏汪承炘繼妻張氏俞英敏妾金氏吳)
(廷章妻程氏王集妻葉氏黃學政妻程氏邵永洋妻汪氏胡學寬妻程氏余永元妻陳氏戴蔣茹妻)
(王氏張廷用妻吳氏潘世銓妻汪氏黃文琦妻邵氏汪樑妻程氏楊日鍠妻陳氏程生中妾張氏吳)
(聯錡妻朱氏朱可煜妻吳氏胡新德妻方氏吳兆嗣妻游氏吳學志繼妻朱氏張鼎玉妻吳氏張明)
(璧妻程氏張明漁妻黃氏汪本昂妻吳氏李華妾馮氏汪國析妻金氏汪國楨妻程氏吳浩漋妻劉)
(氏朱彦鉁妻汪氏程大受妻范氏汪光銓妻葉氏程灝妻孫氏均夫亡守節烈婦朱仁壽妻龔氏楊)
(日鏜妻吳氏均夫亡殉節俱嘉慶年間旌)王佩芬妻鄭氏(婺源人夫亡守節同)
(縣戴德巒妻方氏程耀祖妻俞氏王行恕妻嚴氏俞大壎妻余氏程良謨妻王氏程良訓妻汪氏張)
(繼肇妻葉氏孫大鵠妻俞氏張廷濟妻戴氏汪德妻妻王氏程尚志妻王氏俞從光妻潘氏張邦受)
(妻王氏胡承熾妻汪氏汪承煇妻吳氏董明發妻程氏王大相妻程氏程允搢妻查氏徐大寵妻胡)
(氏朱光煉妻程氏俞桂瑋妻齊氏董延惠妻方氏董朝勲繼妻吳氏程兆燦妻胡氏程大根妻何氏)
(江德煌妻詹氏吳昭鐈妻張氏洪志伴妻戴氏劉文週妻侯氏潘常畫妻祝氏王元燿妻潘氏王金)
(梅妻程氏汪振南妻潘氏俞培樹繼妻王氏詹珽卿妻查氏黃慶雲妾張氏潘羽豐妻金氏齊翀妾)
(邵氏戴丕鑑妻王氏程鴻文妻王氏吳兆錦妻張氏胡兆傑妻江氏石世茂繼妻祝氏王肇銀妻單)
(氏程文祁妻王氏程廣鳳妻潘氏單光禐妻王氏黃昌位妻吳氏程立模妻董氏施道渡妻戴氏潘)
(像桂妻李氏胡元鋈妻詹氏李朝濩妻江氏潘光祖妻滕氏洪立桂妾袁氏均夫亡守節烈婦潘常)
(相妻孫氏詹增鏞妻程氏均夫亡殉節俱嘉慶年間旌)廖兆珪妻程氏(祁門人夫)
(亡守節同縣汪國棟妻洪氏黃如岡妻謝氏汪榮慶妻馮氏王曰珪妻倪氏倪前積妻吳氏汪福愷)
(妻黃氏陳永造妻王氏胡兆美妻洪氏胡其錫妻張氏胡其鈺繼妻吳氏鄭光獻妻胡氏汪士發妻)
(鄭氏許積裡妻張氏洪興起繼妻張氏妾袁氏胡上珍繼妻鄭氏汪又鼎繼妻謝氏汪福和妻葉氏)
(余德榮妻饒氏胡上理妻汪氏程從夀妻鄭氏汪兆偀妻王氏徐錕妻馬氏馬起桐繼妻仰氏馬珂)
(妻汪氏馬振權妻謝氏馬曰鋌妻謝氏汪登廷妻于氏均夫亡守節烈婦倪昭桓妻汪氏馬承軻妻)
(汪氏陳守福妻汪氏廖世源妻胡氏均夫亡殉節貞女陳光愷未婚妻倪氏吳學瑗未婚妻程氏汪)
(大翻未婚妻倪氏胡昌逵未婚妻葉氏胡芝芹未婚妻汪氏汪桂祥未婚妻章氏均夫亡守貞烈女)
(汪廷紹未婚妻倪氏夫亡殉烈俱嘉慶年間旌)江元鏞妻汪氏(黟人夫亡守節)
(同縣汪邦楷妻舒氏王培家妻朱氏程熙堂妻朱氏汪世燾妻江氏胡肇錟妻蘇氏王廷御妻盧氏)
(江應學妻吳氏舒世鏧妻胡氏孫士崐妻江氏舒朝進妻黃氏汪守圭妻王氏胡崇桔妻程氏孫瑚)
(妾沈氏葉啟祐妻劉氏舒崇淦妻胡氏程學乾妻胡氏韓兆泮妻程氏均夫亡守節烈婦汪國璽妻)
(金氏舒可添妻許氏均夫亡殉節貞女舒朝綱未婚妻汪氏姚嘉福未婚妻唐氏汪元鋐未婚妻盧)
(氏均夫亡守貞俱嘉慶年間旌)周廣連妻黃氏(績溪人夫亡守節同縣程嘉䘳)
(妻高氏程履先妻周氏胡升階妻章氏張邦來妻高氏胡文斗妻方氏程徽立妻胡氏吳宗允妻高)
(氏程徽璽妻曹氏周承祐妻石氏胡夢楚妻李氏章必炳妻張氏章自熊妻王氏高有俊妻舒氏石)
(正源妻胡氏邵國泮妻周氏胡有舜妻葛氏邵大成妻胡氏程上實妻王氏胡正方妻章氏程登臺)
(妻胡氏胡之勤妻汪氏章定德妻胡氏王家海妻江氏張時潤妻方氏陳允武妻程氏周承模妻高)
(氏劉國瑞妻汪氏程廷燡妻胡氏胡匡稷妻吳氏曹衍敏妻胡氏王汝怡妻潘氏胡世厚妻朱氏吳)
(鳳儀妻方氏張峻齡妻程氏胡尚遇妻許氏胡尚昊妻葉氏任明森妻唐氏章名銓妻胡氏吳宗岳)
(妻胡氏章必妻程氏均夫亡守節烈婦葛廷煒妻程氏章自越妻周氏戴武珂妻胡氏胡名華妻)
(張氏胡錫焞妻曹氏方裕高妻王氏唐學鏞妻方氏胡定桂妻周氏張厚冀妻胡氏王錦玉妻洪氏)
(程允旺妻王氏陳元極妻汪氏均夫亡殉節戴白琴妻許氏守正捐軀頁女許承紀未婚妻胡氏夫)
(亡守貞烈女周承榛未婚妻汪氏胡端詵未婚妻章氏周添富未婚妻程氏均夫亡殉烈俱嘉慶年)
(間旌)
︹仙釋︺︹唐︺許宣平(歙人隱城陽山絶粒不食李白見其題壁詩曰此仙人詩也訪之不獲後)
(百餘年有採樵者見之南山石上)鄭全福(浮梁人開成中遊獵入深谷暮有老人導遊新)
(安靈巖諸洞及出有鹿引上山半坡遂結茅修煉焉後年百餘歲語門人曰必葬我浮梁白水鄉及)
(卒弟子舁至夕陽嶺覺棺空發之惟杖履而巳)︹五代︺︹南唐︺聶師道(宇宗微歙人少)
(學道得服松脂法乃登績溪百丈山採芝後詣蔡真人舊隱遇老人問所從來因折草與之師道咀)
(之味甘自是輕捷每入山虎豹見之皆馴伏號問政先生一日謂其徒曰我為仙官所召言訖而逝)
(及斂棺有聲視之若蟬蛻後有自豫章來者見之於道)︹宋︺邱濬(字道源點人天聖進士因)
(讀易悟損益二卦能通數知來嘗語家人曰吾夀終九九後至池州一日起盥沐索筆為詩畢端坐)
(逝年八十一及殮衣空後數年有黃衣人持濬書抵池州家人啟封持書者忽不見)何令通
(袁州宜春人賜號紫霞南唐時為國師精堪輿以言牛頭山不利謫休寕登芙蓉峯更名慕真一坐)
(四十年天禧中一旦正席趺坐忽火從心出自焚死)雪山(歙人少時遇盛夏輒夜卧草莽中以)
(身施蚊蚋者二十年後住休寕普滿寺自號覺菴及坐滅火之頂骨不壞得舍利二十所著有池陽)
(百問)永素(祁門人紹興中居柏山院日誦華嚴經後往嚴州烏龍山仍回柏山一日沐浴升堂)
(說法作偈言訖而逝)
︹土産︺麻布(元和志開元舊貢後省)白苧(元和志元和貢有細紵布九域志土貢白苧一)
(十匹)簟(出休寕唐志土貢元和志元和貢有竹簟)紙(唐宋時土貢方與勝覽出歙州績溪界龍)
(鬚山有麥光白滑冰翼凝霜等名府志府雖貢紙然無佳者往往市於常山開化間)黃連(唐志)
(土貢元和志黃山泉水側多黃連府志出黃山之松林峯)銀鉛(唐志出績溪縣府志大鄣山出)
桃花未(南史任昉守新安卒官唯有桃花米二十石寰宇記今休寕縣尤多爲飯香軟府志)
(府境率宜籼有紅白二種此即所謂桃花米是也)柿心黑木(元和志黟縣舊歲貢杮心)
(黑木)硯(南唐置歙硯務歐陽修硯譜歙州龍尾溪石第三洪遵歙硯譜羅紋金星坑水歲坑在羅)
(紋山西北溪頭坑在金星坑之北葉九山坑在溪頭坑之西有眉子石水舷坑在眉午坑外臨溪冬)
(水涸時迺可取率多金花眉子驢坑在婺源縣北七十里石有青絲暈濟源坑在婺源縣北凡三坑)
(並列曰碧裏坑在山上色理青瑩及半里有水步石大雨點白暈次十里入裏山石青細有金紋花)
(暈)墨(方輿勝覽南唐時有李超及于廷珪自易州南遷至此後主嘗用其墨府志廷珪父子以)
(歙地多松故留造墨宋時徽州歲以大龍鳳墨千觔充貢明方於魯程大約皆稱精妙各著有墨譜)
(行世近代歙休製墨亦多佳者)茶(方輿勝覽有勝金嫩桑仙芝來泉先春運合華英之品又有不)
(及號者曰片茶府志細者名雀舌蓮心金芽出黃山榔源諸處總曰松蘿然松蘿山以多松名非以)
(茶名也)木(方輿勝覽歲聯為桴下浙水祁門人則入於鄱歲以茗漆紙木行江西仰其米自給)
(府志婺祁山多田少民多植杉木為林以供賦稅三十年可伐)漆(明統志出祁門縣)玉面
貍(見明統志府志亦曰牛尾貍蟄則不食舐掌而肥膚理至腴為歙奇品梅堯臣詩雪天牛尾貍)
(是也)榧子(見明統志)笋(府志出歙縣問政山鮮美甘香獨異他種)蜜蠟桐油(府志)
(各縣皆出而婺源祁門為多)石耳(府志出歙黃厓山者最肥美)蕙(見府志)秃竹
(府志産婺源三靈山不成枝葉六月最盛)翼魚(出紫陽山及各處深山四足狀如蝘蜓能緣木)
(以啖飛鳥)藥(白石英陶宏景曰新安所出極細長白徹者為佳白术本草歙州之术較浙术為優)
(以其白勝也菖蒲本草菖蒲之地七歙居其一石生葉細其花紫)
