大清一統志
開化府(在雲南省治東南七百一十里東西距一千一百四十五里南北距四百二十里東至交)
(趾界四百六十里西至臨安府建水縣界六百八十五里南至交趾界二百四十里北至廣南府界)
(一百八十里東南至交趾界二百三十里西南至交趾界四百一十里東北至廣南府界二百二十)
(里西北至阿迷州界一百八十里自府治至京師一萬二千五百里)
︹分野︺天文東井輿鬼分野鶉首之次
︹建置沿革︺禹貢梁州荒裔漢為句町國地唐初屬越
巂郡後没於南詔為強現牙車教化三部宋為段
氏所據元為強現三部隸臨安等處宣慰司明初
改強現三部為教化三部隸臨安府
本朝康熙六年以教化王弄安南三長官司地置開
化府隸雲南省領縣一
文山縣(附郭本朝雍正八年裁開化府通判并經歷二缺改設縣治賜名文山)
安平同知(附郭嘉慶二十四年移文山縣屬之東安逢春永平三里屬之)
︹形勢︺萬山林立帶水縈迴控交趾之上游為滇南之
屏障(府志)
︹風俗︺倚山緣箐而居支木結茆為屋言語不一文字
鮮通喜鬭輕生巫鬼是尚改土設流以後學校既
開習俗漸改(府志)
︹城池︺開化府城(周四里有竒以盤龍河為池本朝康熙六年築土城乾隆十年易以甎)
︹學校︺開化府學(在府城東本朝康熙七年建雍正十二年修乾隆二十年二十一年二)
(十三年累修入學額數二十名)文山縣學(未建入學額數附府學内)開陽書院
(在府城西門外本朝康熙三十三年建雍正十二年修乾隆十一年二十年累修)開文書
院(在府城西舊名文山書院雍正八年建並設義學乾隆四十六年改今名)
︹戶口︺(人丁無原額今滋生男婦大小共二十五萬九千二百十六名口計五萬五千九百二十三戶)
︹田賦︺(田地八百一十二頃六十八畝八分有奇額徵地丁正雜銀六百二十四兩七錢六分四釐米)
(八千四百二十一石九斗七升六合七勺)
︹山川︺東文山(在文山縣東登臨其上水光山色映帶左右)阿香山(在縣東八十餘)
(里府志每久晴不雨山上隱有雷聲如鳴鼔三日而大雨降雷女名阿香)聳翠山(在縣東百)
(五十里與交趾老君山隔河對峙南北横亘千餘里)獅子山(在縣西南危巒突起其狀崢嶸)
山車山(在縣南百里南交扼要之地)西華山(在縣西南横列三十六峯層巒曡翠)
(連絡如屏與東文山對峙拱翼郡城)龍馬山(在縣西南百四十里府志山嶺有石壁可占陰)
(晴相傳上出龍馬因以得名)天洞山(在縣西南一百五十餘里頂有石洞瀑布懸流)阿
得山(在縣西南二百里府志盤旋無際古木幽深杳無人跡惟見雲飛霧繞莫測其中所有)
波些山(在縣西四十里孤峯削出冠於羣山)秀石山(在縣西四面如削林本森蔚)
老君山(在縣西百里府志登之蕭然象外輒具出塵之思)蓑衣山(在縣西百里山)
(勢高峻一重幾三十里)化乙山(在縣西百里府志上有天池雖旱不涸)連雲山
(在縣西百五十里一名大黑山府志林木蒼翠四時猿聲不絶)六詔山(在縣西北山形旋折)
(雲烟環繞)白虎山(在縣西北府志昔有牧者見一物白質黑文行動頗馴遇牛馬不噬搏衆)
(奔避以為虎越三日復見擬共迹之忽不見有識者曰白質黑文似虎而馴不踐生草不傷畜類考)
(之圖經是為騶虞因名白虎山)霧露結山(在縣西北一百二十里蒼峯插天雲霧沈濛)
九牛山(在縣西北一百五十餘里九峯雄峙勢極險絶)八戛山(在縣西北二百餘里)
(削壁峭崖俯視諸山)鳳凰山(在縣北形如飛鳳郡鎮山也)諸葛山(在縣北迤邐五)
(十里孤峯插天羣峯横衛府志上有武侯駐兵處城栅濠塹猶存)最高峯(在縣西北一百)
(五十餘里高數百丈土人聽猿鳴以占晴雨)二臺坡(在縣東延亘百餘里)鳴舊石
洞(在縣西百八十里府志入洞一石扣之蓬蓬有聲再進石乳滴成纓絡下墜宛如蓮臺土人塑)
(大士像於上)期烏石洞(在縣西北南安里夾澗穿流即儂人河源也)猛奔河
(在縣東三百五十里來自漫江那樓下流入交趾普牢河)賭咒河(在縣南二百四十里與交)
(趾接界舊志孫蠻夷立誓各不相侵之處)濟熱河(在縣南東安里烟瘴燥熱居民浴水解毒)
(通志有綠水塘在江那里水如碧玉可鑒毛髮)魯部河(在舊教化三部長官司西南三十里)
(明統志源自禮社江經司境下流入臨安府蒙自縣之梨花江)三坌河(在縣西南中流自安)
(南東流至葛布山左自永平積流成河向西南流至葛布山下與中流會右自王弄里大山下流至)
(葛布山下與中左二流會故名)盤龍河(在縣西北源出期烏洞流府城北開化里為儂人河)
(又流經府城繞城盤曲瀠洄如龍因名盤龍河)異龍潭(在縣西府境諸流多匯於此本朝)
(康熙七年經歷李鳳昌引流灌田民被其利又府境龍潭甚多此外尚有六十五所皆資灌溉曰茶)
(庵曰水磨曰熱水寨曰紅石崖曰和尚莊曰者安曰平壩曰杜孟曰錫板曰靈秀曰牛羊曰南坵曰)
(韮菜坪曰革基曰者莊曰接鶯坡曰南抽曰召布比曰斗嘴曰山車曰阿覺曰灑戛曰泥處曰龍嶺)
(曰别革曰腰姑曰老梅曰馬灑曰以那底曰戛迭曰革乃曰白果曰革普曰腊哈曰灑得曰舍迷烏)
(曰馬歇曰阿黑曰矣坡曰革灑曰革母曰下寨曰戛達曰馬白曰壩地曰法支革曰多羅曰阿峩曰)
(矣額曰布足曰以則期曰八寨石洞曰霧露者口玀莫曰烏木曰耶革白曰紅舍卡石洞曰著租革)
(城址或即其處部夷曰馬喇曰沙人曰玀曰儂人曰野蒲曰喇記多和泥餘種北宋時狄青征儂智)
(高寓人龍海基鄉導有功始命領其地土名阿雅又名謹耳即強現部别名明洪武初土司和泥人)
(蕎乍歸附授副長官傳至張明本朝平滇張長夀仍授世職康熙四年長夀以附逆誅六年即其)
(地設開化府七年始築土垣)王弄山廢長官司(在縣境元為大小二部明洪武)
(中改長官司授阿額為副長官萬歷中屬沙氏明末屬王氏舊屬臨安府本朝廢入開化府)安
南廢長官司(在縣西一百四十里元捨資千戶後為安南道防送軍千戶明改置長官)
(司元史地理志捨資千戶在蒙自縣東阿僰蠻所居地昔名褒古又曰部嫋踵甸傳至裔孫捨資因)
(為名内附後隸蒙自千戶至元十三年改蒙自為縣其地近交趾遂以捨資為安南道防送軍千戶)
(隸臨安路通志明洪武初改為長官司正德六年省入蒙自縣天啟二年復給司印以王弄掌官司)
(沙源掌管令阻截交州明末源子定洲謀叛據會城討誅之其兵頭王朔遂撫王弄及安南之地)
(本朝平滇仍授王朔世職康熙四年朔與祿昌賢等叛官兵攻破之朔自焚今其地俱入開化府)
︹關隘︺馬白關(在文山縣南賭咒河内與交趾接壤本朝雍正六年設)洪衣關(在縣)
(境明交趾黎利叛成山侯王通帥師還黔國公沐晟以土司龍宜有勇略令設關防守其地今廢)
大窩關(在新現交岡之上明置今廢)楊柳河關(在縣境今廢)牛羊箐
(在縣南有酋長守其地府志由教化三部而南地名枯木箐亦有酋長戌守又南為斗嘴三關險固)
(可守自三關而南即抵牛羊箐與交趾接壤處也)木底河箐(在舊王弄山司境又有梭)
(羅洞銷狸城洞黑打洞王弄山箐皆設險處也)
︹津梁︺永濟橋(在文山縣南本朝康熙九年建)鎮西橋(在縣西本朝康熙十一)
(年知府劉訢建)天生橋(有二俱在縣境飛石陡崖兩山相接盤龍河流其下人艱於行本)
(朝康熙四十一年别建木橋年久傾圯乾隆二十一年知府湯大賓復開舊道以便往來)三板
橋(在縣北本朝康熙五十二年土經歷周應龍建)
︹祠廟︺昭忠祠(在文山縣本朝嘉慶八年建)
︹寺觀︺西華寺(在文山縣西)乾天觀(在縣西)吉祥庵(在縣西)
︹名宦︺
︹本朝︺李道泰(福建人康熙二十三年任知府興學育才臨民慈愛賢聲茂著)宗師祁
(直隸人康熙二十二年任府同知剛方正直果毅有為歲饑平糶全活甚多時里甲科派擾累夷民)
(難堪師祁為懲猾吏民賴以濟稱為神明)
︹人物︺︹明︺龍上登(三部長官司性嗜學穎悟警敏萬歷間至京師遍訪名宿歸至家而學問)
(益進始興學校建文廟朔望禮拜愚夷化之時沙定洲父沙源與上登聯姻覘交岡武氏兵勢)
(甚盛屢為邊患約上登附武氏上登厲聲叱之)
︹本朝︺楊守士(郡人性純孝年八歲父遘篤疾刲股療之母疾亦然人咸稱異焉)王九
人(郡人任臺灣鎮左營遊擊康熙六十年朱一貴叛九人斬擒一百三十餘人及臺灣陷躍海死)
(恩賜祭葬賞卹)楊天階(郡人任烏蒙右營守備雍正八年祿萬福叛力戰陣亡)
︹列女︺
︹本朝︺段楊氏(文山人夫失名病死殮畢自縊康熙間旌)楊天階妻聞氏
(文山人隨夫任烏蒙守備賊至天階戰死氏謂二女曰我命婦義不可辱汝姊妹宜自為脱計二女)
(泣曰父死兄不知存亡何生為氏自刎二女整衣修容對縊於䆳室中雍正間賜祭葬加贈)
(恭人乾隆十年入祠)王大周妻李氏(文山人夫亡自殉以救免撫孤守節雍正間)
(旌)李良才女(名七妹文山人守正捐軀乾隆間旌)王九人妾范氏
(文山人九人於臺灣討賊殉節時九人妻已故遺一子曰慎氏方欲自盡聞曰慎哭聲轉念曰此子)
(不生我之罪也於是扶柩歸典衣鬻釵以教曰慎承廕乾隆閒旌)張奇彩妻楊氏
(文山人夫亡自盡以救免撫孤守節與同縣董泰妻馮氏陳顯璲妻潘氏杜昶妻楊氏劉淵妻陳氏)
(均乾隆閒旌)李英妻王氏(文山人夫亡自縊)馬氏(文山人夫失名守正捐軀)
(嘉慶間旌)劉正龍妻郭氏(文山人年十五聞正龍死整容自縊)孫有富
妻張氏(文山人既受聘夫隨征至黔病殁柩歸經氏門氏心動詢得其實遂歸孫事姑以孝)
(姑殁哀毁成疾卒與同縣貞女張氏均嘉慶間旌)楊仲麟妻湯氏(文山人夫亡自)
(殉以救免撫孤守節與同縣趙成載妻朱氏趙成文繼妻何氏萬晫妻張氏汪國璸妻唐氏王銜棟)
(妻劉氏殷秀妻李氏曹士英妻趙氏盧耀宗妻郭氏吳際昌妻張氏李丕基妻喻氏趙致中妻鄭氏)
(均嘉慶間旌)
︹土産︺馬金囊(府境出味甘除熱可治瘡毒)桄榔鱗蛇膽(俱府境出)
大清一統志
東川府(在雲南省治北五百三十里東西距四百二十五里南北距四百六十里東至貴州大定)
(府威寕州界二百里西至四川寕遠府會理州界二百二十五里南至曲靖府尋甸州界二百五十)
(里北至昭通府界二百一十里東南至曲靖府宣威州界一百三十里西南至武定州祿勸縣界一)
(百七十里東北至昭通府界一百九十里西北至會理州界四百五十里自府治至京師九千七)
(百九十七里)
︹分野︺天文參井分野鶉首之次
︹建置沿革︺禹貢梁州荒裔漢置堂琅縣屬犍為郡蜀
漢分犍為地立朱提郡縣屬朱提晉宋齊因之後
入於蠻唐時入南詔宋段氏時置東川郡太都督
後烏蠻閟畔據之號閟畔部元初内附置萬戶府
至元中改閟畔軍民總管府隸烏撒烏蒙等處宣
慰司尋改東川路明洪武十四年開置東川土府
屬雲南布政使司十六年改隸四川為東川軍民
府
本朝因之為東川府雍正四年仍改隸雲南省領縣
一
會澤縣(附郭本朝雍正五年置縣治巧家汛六年移治附郭)
︹形勢︺地控金沙臨昭通之南面山高雲弄綰省治之
東門内負江山之雄外連黔蜀之勢(通志)
︹風俗︺俗尚戰爭居多板屋(明統志)氣剽悍而性猜疑服
食婚喪尚多夷習(通志)
︹城池︺東川府城(周三里門四舊築土城本朝雍正九年改築石城乾隆十一年二十五)
(年屢修)
︹學校︺東川府學(在府治南門外夲朝康熙四十二年建入學額數十五名)會澤
縣學(未建入學額數附府學内)西林書院(在府治東門外本朝雍正五年知府黃)
(士傑始設義學十年知府崔乃鏞擴為書院)
︹戶口︺(向因蠻民雜處未經編丁)
︹田賦︺(田地二千二百四十頃四十五畝七分有奇又地改田一頃五十七畝三分額徵地丁正雜銀)
(二千四百七十九兩八分有奇米四千九百五十九石七斗四升九合)
︹山川︺翠屏山(在會澤縣東南一里為縣主山層巒疊翠環峙如屏上有九峯九箐九龍靈泉)
(山嶂如璧又名靈璧山其東麓别名玉獸山府志歲豐則石現異獸狀白如玉近視則無)白婆
山(在縣東南山頂有泉四時無盈縮)南山(在縣東南六十里)福在山(在縣西南)
(一百五十里二山相連重岡絶巘高三十餘里晴朗則蒼翠欲滴四五百里皆見之)絳雲露
山(在縣西南二百里與祿勸縣接界延亘三百里盡於三江口上多積雪一名雪山又名烏龍山)
(其頂有惠嫋湖唐興元中異牟尋僭封禪以此山為東嶽)石鼔山(在縣西十里山有大石如)
(卧牛叩之有聲夷人呼為石鼓)雲弄山(在縣西三十里府志上有池澄碧如鑑弗盈弗竭山)
(半又有温泉)納雄山(在縣西五十里夜靜時聞人聲每歲五穀熟居民必先獻焉又名太)
(白山)萬額山(在縣西北三里)堂琅山(在縣北一百五十里府志山多毒草行人十里)
(外聞藥氣盛夏飛鳥過之不能去晉大寕二年寕州刺史王遜遣將軍姚岳敗成將李驤處)七
雄山(在縣東北一百二十里石崖陡峻)風魔嶺(在縣西北二百五十里高數千丈廣)
(百餘里路通四川寕遠府)巖洞(在縣西雲弄山腰闊容四五百人相傳為那姑修煉處)青
龍洞(在縣北十里青龍山府志繞山半石室行上數武巨石攢簇中開大穴梯而上敞如夏屋)
(天光微露水聲自出石乳雲飛中有石几石榻石盎諸器皆自然天成)架空石(在縣西北)
(二十里以則村徑丈餘厚三四尺府志有土四股如柱&KR0869;其下人或鑿去一股明日土長如故)應
聲石(在縣西北三十里璧谷江外隔岸為方山府志人在方山呼嘯石必隔江相應如谷響然)
飛來石(在縣東北六十里諾業村旁長丈餘寬二尺若從空降故名)車洪江(在縣)
(東一百二十里源出尋甸州車湖又受嵩明州秀嵩湖水與牛欄金沙二江合)璧谷江(在縣)
(西南一百三十里源出尋甸州之白澤河匯果馬車湖儻甸倉溪諸水合流為江陡峻深狹土人結)
(籐為橋以通往來西北流入金沙江)金沙江(在縣西一百五十里自四川會理州流入又東)
(北入昭通府界即古繩若水也水經注若水東南流鮮水注之一名州江大度水出徼外至髦牛道)
(南流入於若水又逕越巂大作縣入繩明統志金沙江一名納夷江又名黑水源自武定府下流入)
(濟慮部)牛欄江(在縣北一百二十里源出尋甸州下流合金沙江舊志牛欄江源出雲南)
(縣楊林海子自霑益州流入)矣濯河(在縣南十里受各箐溪水流入金沙江府志夷名水)
(曰矣名交曰濯河取水交之義)義通河(在縣西北十餘里源出矣濯河匯小龍澤水經府治)
(西北兩門轉舊土城東過石嘴矣式梅子箐抵華宜寨入中右兩河本朝乾隆二十一年知府義)
(凝建分水堰引以里河水注之益資灌溉)普渡河(在縣西北二百五十里源出武定州流入)
(金沙江)蔓海(在縣北廣數百頃夏秋瀦水冬春皆涸積年蔓草朽淤其中故名近歲已坌為)
(田)渭齒化溪(在縣西南一百里經絳雲露山下必枯熱甸北流入金沙江)會沙
溪(在縣北一百里流入東川甸中匯為澤又流入託梁溪舊志會沙溪源出野木山下流合麥則)
(夷溪名曰託渠溪下合金沙江又麥則夷溪源出南山下合會沙溪)靈璧潭(在縣東南翠屏)
(山下引流入城用資灌溉後涸本朝乾隆十九年知府義凝重濬)飲虹潭(在縣西十里匯)
(義通河灌溉田畝)龍泉(在縣西南源出石鼓山下有灌溉之利)温泉(在縣西南二百)
(里雲弄山下水自石竇中出熱如沸湯清澈如鑑又一泉在葛藤山下水極熱作硫黃氣土人春時)
(祭之以祈子)縮泉(在縣西三十里雲弄山腰人取之者有銅鐡器及人聲則收縮不流)
︹古蹟︺東川故城(在會澤縣境明統志地名東川甸唐時烏蠻仲牟由之裔罵彈得之改曰)
(那札那夷屬南詔蒙世隆置東川郡後烏蠻閟畔強盛自號閟畔部至元中置閟畔部軍民官後改)
(東川府府志明洪武十四年烏蠻路設姑歸附令世守其地初府治在馬鞍山後尋移治萬額山南)
堂琅廢縣(在縣境漢置華陽國志堂琅縣因山為名水經注朱提郡西南二百里得所綰)
(堂琅縣西北行上高山羊腸繩屈八十餘里或攀木而升或繩索相牽而上緣陟者若將階天南中)
(諸郡以為至險南中志朱提郡西南二百里有堂琅山晉大寕二年成將李驤等侵越巂寕州刺史)
(王遜遣將軍姚岳擊之戰於堂琅驤軍大敗姚岳追之至於瀘水)
︹關隘︺歹𥙷巡司(在會澤縣南一百一十里)則補巡司(在縣西北一百里)者
海汛(在縣東二十里)大水塘汛(在縣南二百七十里其地為黔蜀相通捷徑明歹補)
(奸目引會川野夷從此入境傾危土府旁出阿汪地方又小安氏遁藏之所最為僻隘)五龍
汛(在縣西南八十里又有弩萃汛巧家汛在縣北八十里)
︹津梁︺璧谷江橋(在會澤縣西一百五十里)左河橋(在縣北門外一名新橋)右
河橋(在縣城北五里)索橋(在縣北一流江闊水百二十里牛欄江下急邑人用木筒貫以)
(籐索繫於兩岸人過則縛於筒用遊索往來牽渡)壬申橋(在縣北一百二十里牛欄江上)
(本朝乾隆十六年知府夏昌建)金沙渡(在縣西一百五十里金沙江夷人鑿大木槽以)
(渡往來)以里河渡(在縣西一百六十里春冬架木為橋夏秋水漲撤橋用舟以濟往來)
(銅觔人馬)
︹祠廟︺東嶽廟(在會澤縣東門内)火神廟(在縣西)龍神廟(在縣北大朝)
(乾隆五十七年因辦獲銅觔山靈呈瑞封𥙿源興寶礦脉龍神五十八年賜御書扁)
(曰靈𥙿九圜)
︹名宦︺
︹本朝︺蕭星拱(南城人康熙四十一年知東川府勤於政事整飭地方以東川土地空曠難守)
(乃於東門截築土城約退三十餘丈捍衛賴之)崔乃鏞(同官人雍正九年知東川府在任築)
(城建署修隄設書院興舉廢墜尤留心教士離任後猶附書至東川諄諄訓勉諸生不倦)張其
貴(成都人雍正閒任東川守備烏蒙祿萬福之變戰功甚烈時副將魏翥國為賊所刺衆主固守)
(其貴主戰議有夷詐降禁不納次日賊果至以無内應去其貴突出重圍殲戮甚衆遂保孤城賊平)
(讓功他人絶口不言往事後擢東川參將終為忌者中傷被議去)
︹人物︺︹明︺普合(土人以蔭補知府撫字有功夷人信服)
︹本朝︺雷德溥(郡人祿逆為亂城門晝閉鎮將創為謹守之論掘塹自固内外不通德溥與弟)
(德新作猓玀裝乘夜縋出抵省報急總督鄂爾泰給德溥守備箚德新千總箚官兵後三日到圍始)
(解提督哈元生欲敘其功卒未果)者沙都(者海營長素為别部所服以諸生陳清余聯甲)
(皆傑士嘗敬禮之土官祿應龍為小安氏所殺因納陳余二生謀迎川撫使收葬之以小安氏兵強)
(力不能敵乃備歷艱險求助威寕並質其子於烏蒙卒迎應鳳承襲者沙都妻安氏素賢能小安氏)
(來爭印氏親禦於火紅用二生策大敗之沙都死應鳳被刺復令子禄秉忠敗小安氏於夸狼箐卒)
(定歸土之策)陳慕(阿歹頭目祿逆叛時逼附不從擒至魯甸復逼之終以不從遇害子祿誓)
(報父讐從游擊韓雲鵬於七里沿一帶堵禦殺賊甚多復救出沙曲廠漢人被掠者放歸)徐起
鳳(會澤人烏蒙賊圍城急慷慨領檄與楊騰霄往喻利害為賊所殺魚洞民張連旭繼往亦被殺)
(同時被脅不從死者可柯鄉約趙珣劉志仁子國泰達德鄉約韓珍李端士府椽施祖遠郡民邵邦)
(雄那姑李常雲逵擂村畢天貴等八人又腊利村馬增榮亦奮身往提督營告急遇賊被殺)祿
應爵(樹革頭目雍正八年聞族逆良珍等附賊作亂同弟小老率所部堵禦擁護居民赴軍門)
(請兵為嚮)吳聯陞(會澤人乾隆間與同縣張瑛雷謙尹元興俱以孝旌)
︹流寓︺
︹本朝︺段一臣(尋甸人寄居東川雍正元年烏蒙祿氏未順王師進剿逆目抗拒一臣請於)
(郡守單身履險而入責以大義說降之郡守欲詳請奏聞官之固辭酬以金帛弗受予以田土亦弗)
(受既復建議東川改隸雲南庶得抗制之勢具地圖呈於尋甸州知州崔乃鏞為之轉陳督撫從其)
(請)
︹列女︺
︹本朝︺祿永明妾祿氏(郡人子應龍應鳳前後襲土知府皆為安氏謀殺衆議承襲不)
(決氏繳印請改土歸流雍正間旌其墓)畢文華妻張氏(郡人祿逆叛氏奉姑匿戈)
(羅箐賊搜得強逼不從以銀誘之拒益堅逼愈甚氏奪刀自刎賊退姑與鄰婦俱免)陳英妻
潘氏(郡人賊擄至山箐逼之氏撞石死與同時李端士妻何氏李國朝妻韓氏李常雲妻朱氏)
(均以被擄不辱死雍正間旌)劉應科女(郡人祿逆叛女被擄誘之曰我家有藏銀引汝)
(去取行至黑水橋投河死)姜吉生妻木氏(郡人祿賊叛殺其夫與子氏伏於林陰識)
(之後賊投順氏覓得訴於當事手刃之)伍按妻錢氏(郡人夫亡自縊乾隆間旌)
雷開濱妻李氏(會澤人夫亡守節同縣牛沖漢妻李氏張瑜妻吳氏徐文龍妻陳氏)
(李正國妻楊氏王朝貴妻彭氏胡安妻賀氏雷元燦妻戴氏吳志孔妻王氏郄希耀妻薛氏均乾隆)
(間旌)楊有仁妻蔣氏(會澤人被人強娶自縊嘉慶閒旌)胡景妻朱
氏(郡人未婚夫卒自縊)譚長姑(會澤人未嫁守貞嘉慶間旌)
︹土産︺菊花葠(葉如菊花性同人葠)法落梅(出法戛治心痛)鷓雞
大清一統志
昭通府(在雲南省治西北一千一百六十里東西距五百八十里南北距六百三十里東至貴州)
(威寕州界九十里西至四川寕遠府界四百九十里南至東川府界一百三十里北至四川敘州府)
(馬邊廰界五百里東南至威寕州界四十里西南至威寕州界九十里東北至四川敘州府筠連縣)
(界五百里西北至四川雷波衞界四百里自府治至京師九千八百里)
︹分野︺天文東井輿鬼分野鶉首之次
︹建置沿革︺禹貢梁州荒裔周名竇地甸漢為牂牁郡
地唐為烏蒙部蠻所據元初内附至元中置烏撒
路二十四年置烏撒烏蒙宣慰司明洪武中改為
烏蒙府屬四川布政使司
本朝雍正五年改隷雲南省九年改曰昭通府今領
州一縣二
恩安縣(附郭東西距二百二十五里南北距二百三十里東至貴州大定府威寕州界六十)
(里西至永善縣界一百六十五里南至魯甸界三十里北至大關界二百里東南至威寕州界四十)
(里西南至東川府界一百四十里東北至鎮雄州界一百二十五里西北至大關界一百七十里漢)
(屬牂牁郡唐宋為烏蒙蠻地元屬烏撒路明屬烏蒙府本朝雍正六年置縣為昭通府附郭縣)
鎮雄州(在府城東三百四十里東西距六百四十里南北距三百四十里東至四川敘永廳)
(永寕縣界三百里西至恩安縣界三百四十里南至貴州大定府威寕州界三十里北至四川敘州)
(府高縣界三百一十里東南至貴州大定府畢節縣界三十里西南至威寕州界七十里東北至四)
(川敘州府珙縣界二百六十里西北至大關界五百里周為烏蒙子芒部居此漢屬牂牁郡唐宋為)
(烏蒙所據元至元中置芒部路屬烏撒烏蒙宣慰司明設芒部府尋升芒部軍民府嘉靖二年改為)
(鎮雄軍民府屬四川布政使司本朝雍正五年改隸雲南六年府降為州屬昭通府)永善
縣(在府城西北二百三十里東西距三百四十五里南北距三百二十里東至大關界六十五里)
(西至四川寕遠府界二百八十里南至恩兵縣界八十里北至四川敘州府屏山縣界二百四十里)
(東南至恩安縣界一百三十里西南至恩安縣界九十里東北至四川敘州府界七百里西北至寕)
(遠府界一百三十里舊為米貼寨土酋世據其地元屬烏撒路明屬烏蒙府本朝雍正五年改隸)
(雲南六年置縣屬昭通府)大關同知(在府城北一百八十里東西距二百里南北距五百)
(五十里東至鎮雄州界一百三十里西至永善縣界七十里南至恩安縣界九十里北至四川敘州)
(府宜賓縣界四百六十里東南至鎮雄州界六十里西南至恩安縣界一百三十里東北至永善縣)
(界二百七十里西北至永善縣界一百九十里本烏蒙府地本朝雍正六年設通判駐防九年改)
(設清軍撫彝同知屬昭通府)魯甸通判(在府城西南四十里東西距一百一十里南北)
(距二百五十里東至恩安縣界三十里西至東川府界八十里南至貴州大定府威寕州界八十里)
(北至永善縣界一百七十里東南至恩安縣界三十里西南至東川府界二百五十里東北至恩安)
(縣界三十里西北至四川雷波廳界一百八十五里本烏蒙府地本朝雍正九年移通判駐防屬)
(昭通府)
︹形勢︺前據索橋之險後倚雪山之高龍洞環於左涼
山聳於右(明統志)地稱僻險勢接川黔道路崎嶇土
田瘠薄(通志)
︹風俗︺風氣剛勁習俗兇頑夷獠出入佩刀相見去帽
為禮居多木棚擊齒乃娶(通志)
︹城池︺昭通府城(周四里有奇門四引渠為濠舊為土城本朝雍正十年改築磚城乾隆)
(二十六年修)鎮雄州城(周三里有奇舊為土城本朝雍正九年改築磚城)永善
縣城(周二里有奇本朝雍正九年築乾隆二十五年修)大關城(周一里有奇本朝)
(雍正十一年築)魯甸城(周一里有奇本朝雍正九年築乾隆九年二十三年屢修)
︹學校︺昭通府學(在府城南門内本朝雍正六年建入學額數十二名)恩安縣
學(附府學内入學額數八名)鎮雄州學(在州南門内舊為府學明嘉靖中建本朝雍)
(正六年改為州學乾隆十二年修入學額數十名)永善縣學(在縣城内本朝雍正六)
(年建入學額數十名)昭通書院(在恩安縣東南二十里本朝雍正九年建)鳳池
書院(在恩安縣境本朝乾隆四十九年知府孫思庭建)景文書院(在大關本朝)
(乾隆五十五年同知張曾敡建)
(撒途)綽紐山(在鎮雄州東南二十里蠻語青氣曰綽紐謂此山青氣欎然可愛也)芒部
山(在鎮雄州南三十里)硌砌雄峯山(在鎮雄州南二百六十里山半有大黑石狀如)
(麋鹿其上最涼蠻語石曰硌鹿曰砌涼曰雄)烏通山(在鎮雄州北五里蠻語首曰烏立曰)
(通此山巍然獨峙高入雲端如人翹首特立故名)樂安山(在鎮雄州北二百二十里山有)
(數峯路徑曲折與四川敘州府珙縣接界)太乙山(在永善縣西北二百七十里上有九皇廟)
雪山(在大關同知治東南六十里隂雲密霧積雪不消)犄角山(在大關同知治西二)
(里中多猿狖天隂聞啼聲即晴)梨山(在大關同知冶北一百五十里竹樹蔽翳鳥道﨑嶇不見)
(日色)大涼山(在魯甸通判治西北一百五十里複嶺危峯人跡罕至又境内有小涼山)虎
跳巖(在恩安縣西二十里山勢崚嶒狀如虎踞為一郡之關鎖)金沙江(在恩安縣西北)
(自東川府流入境逕永善縣城西又東北入四川敘州府酈道元水經注繩水自合卑水又東北至)
(朱提縣西為瀘江水明統志江在府西南二百六十里)白水江(在鎮雄州西北二百三十)
(里受八匡河却佐溪勿食料溪黃水河諸流入四川敘州府界)托洛河(在恩安縣東五里源)
(出烏通山麓經府治東南入苴蚪河)擦拉河(在恩安縣南二十里源出大黑山南流入府治)
(合利濟河)利濟河(在恩安縣西二里又名荔枝河源出龍峒山繞府城入擦拉河)灑魚
河(在恩安縣西四十里發源馬鞍山匯昭通諸水過大關入金沙江)納沖河(在鎮雄州)
(東南流入貴州威寕州界明統志在鎮雄州東十里源出烏通山麓經府治東南流入苴蚪河)苴
蚪河(在鎮雄州南三十里源出六丈山箐流經阿赫關合納沖河入七星關河)沱治河
(在鎮雄州西一里源出山㵎流入納沖河)八匡河(在鎮雄州西八十里明地理考鎮雄府西)
(有白水亦曰八匡河源出烏撒界流經此境内諸川俱流入焉下流至敘州府入大江舊志八匡河)
(源出却佐山箐又名却佐溪下流六十里合勿食料溪又八十里入白水江)託諾河(在鎮)
(雄州西二百五十里流入府界明統志蠻語松曰託沙石曰諾以此河畔有松樹及沙石故名)白
鳥河(在鎮雄州東北二十里源出白鳥地界又南流入七星關河)黃水河(在大關同)
(知治東北三十里入白水江)勿食料溪(在鎮雄州北一百八十里源出安樂山西流入)
(白水江)龍潭(在恩安縣西四十里澄澈淨碧瀉流不竭)鹽井(有二皆在鎮雄州北一百)
(八十里)
︹古蹟︺烏蒙土城(在恩安縣東二十里明統志古竇地甸唐時烏蠻仲井田之裔曰阿統者)
(始遷於此至十一世孫烏蒙始強號烏蒙部宋時封阿杓為王元初歸附至元中置烏蒙路明法武)
(初改為府有土城在府東二十里元初駐兵於此所築遺址尚存)小烏蒙城(在恩安縣)
(北七十里四圍皆山中有平地夷人於此耕種號曰傑紀)嗎里城(在恩安縣東五里明萬歷)
(間建遺址尚存)芒部城(在鎮雄州西南七里明統志古為屈流大雄甸昔阿蠻之裔阿統與)
(其子芒部居此因號芒部元至元中歸附置芒部路明洪武中置府使土官隴氏世守其地嘉靖三)
(年隴慰嫡子夀繼職庶子政奪據之官軍討平之因改府曰鎮雄通志明洪武中傅友德調指揮鄭)
(祥駐兵芒部築土為城師還城廢因名舊土城今遺址尚存)鼠街(在鎮雄州西南夷人每遇)
(子日相聚於此貿易)八仙海石(在恩安縣東二十里海中有島八石屹立如人土人謂之)
(八仙世傳諸葛武侯南征曾有記云)仙碑(在鎮雄州北境火頭壩篆文甚古)石刻(在鎮)
(雄州北羅漢村石上鐫芝珙古界四大字)
︹關隘︺羅佐關(在恩安縣北二百五十里)阿赫關(在鎮雄州南二十五里為芒部烏撒)
(地界明洪武二十一年建)懷德關(在鎮雄州西一百八十里為昭通威寕彝良門戶四面巉)
(巖中通一線本朝雍正十年始設關防守隘)金鎖關(在永善縣東一百四十里山勢陡峻)
(林木深茂路徑羊腸最為險要)豆沙關(在大關同知治雄魁城西南一百五十五里前臨大)
(河為下方咽喉)古寨廵司(在恩安縣西南魯甸)鹽井渡廵司(在恩安縣北大)
(關同知治南)母亨廵司(在鎮雄州西二十里)
︹津梁︺利濟橋(在恩安縣西門外)泰安橋(在鎮雄州東三十里舊名板橋)網袋
橋(在鎮雄州北一百里以籐繫板)新橋(在大關同知治内寬八尺長五丈餘)灑魚河
渡(在恩安縣西四十里通四川敘州大道)黃草坪渡(在永善縣西六十里)副官
村渡(在永善縣北七百五十里)鹽井渡(在大關同知治内去豆沙關四十里)
︹祠廟︺九皇廟(在鎮雄州西北太乙山上相傳灘中浮來香杉木上載石像九因建廟焉)石
龍廟(在永善縣馬村)昭忠祠(在恩安縣城隍廟内本朝嘉慶八年建)
︹寺觀︺夀佛寺(在恩安縣南門外)萬福寺(在鎮雄州東北一里)玉皇閣(在永)
(善縣副官村)
︹名宦︺︹元︺李京(烏蒙道宣慰副使時羣蠻不靖京按行調發周履雲南為志略四卷)
︹本朝︺劉鎮寶(彭澤人任烏蒙府通判雍正八年逆夷祿萬福叛䧟府城死之)陳天錫
(本姓龐會稽人任烏蒙司獄祿逆陷城妻張氏請先死手刃之遂自刎)劉懋美(金縣人任)
(烏蒙府知事祿逆叛遇害)賽枝大(山東青海衞人署恩安縣篆與劉鎮寶同死事)葉祚
徽(浙江人任烏蒙魯甸廵檢與劉懋美同死事)李崐(昆明人任烏蒙府教授祿逆之變死)
(於學宫)劉崐(保寕人任東烏鎮遊擊祿逆之叛力禦敗之次日賊大至衆寡不敵身被十餘)
(創腸露二三尺衆皆泣衞至署崐忽瞋目大呼出又殺賊數十人始還書詩一首於壁而卒)馬
秉倫(寕夏人任東烏鎮遊擊祿逆之變挺身擊賊没於陣)楊天階(開化人任東烏鎮右)
(營守備祿逆叛天階拒之力戰陣亡事聞贈都司)李發身(昆明武舉任東)
(烏鎮中營千總以救劉起元陣亡)邵士奇(陜西人任東烏鎮千總駐防魯甸聞祿逆之變)
(即調土兵協官兵赴郡救援土兵與逆夷通羣起圍之士奇力戰不支跳巖死)馮志英(昆明)
(人任鎮雄營把總以救劉起元陣亡)周世美(任東烏鎮右營把總隨馬秉倫殺賊殁於陣)
張必宏(威寕人東烏鎮左營把總祿逆之變護守鎮署賊攻圍勢急出署衝殺陣亡)王
國卿(威寕人魯甸外委把總隨千總邵士奇赴援力戰不支跳巖死以上十五人俱賜)
(祭葬廕卹有差)袁天麟(籍貫失傳與陳國枚同在金川陣亡入昭忠祠)
︹人物︺︹明︺可童(鎮雄人胡氏僕其主為賊所殺可童藏幼主登魁於竹笥負以逃賊追及童張)
(弩向之曰我胡家窮僕也追我何為賊舍之遂負登魁匿四川敘州府撫之成立卒報父仇)
︹列女︺
︹本朝︺陳國政妻李氏(國政任烏蒙千總祿賊圍城氏同二女自縊)楊天階
妻聞氏(夫任東烏守備祿賊叛力戰死氏聞先令二女自縊遂自刎死)陳天錫妻
張氏(天錫會稽人任烏蒙司獄祿賊之叛氏同死難)劉崐妻張氏(四川人崐任烏)
(蒙遊擊祿賊叛崐戰死氏手刃兩女同妾吳氏自刎死以上俱同旌並入節孝祠)隴慶侯
母祿氏(烏蒙土府祿天倫女雍正八年烏蒙賊叛煽惑鎮雄諸夷禄氏飛馳各寨申諭大義)
(衆咸感悟氏身率屬夷環守州署協濟軍餉城賴以全)陳光茂妻易氏(恩安人遇)
(暴自盡乾隆閒旌)卜萬吉妻余氏(鎮雄人夫隨軍染疫死氏聞舍椒自縊乾隆閒)
(旌)王啟文妻趙氏(永善人遇暴捐軀乾隆閒旌)楊元祚妻牟氏
(永善人夫亡守節與同縣劉精臣妻馮氏賀廷梅妻翟氏鄒學仁妻楊氏均乾隆閒旌)陳陸
山媳易氏(大關人夫失名守正捐軀乾隆閒旌)黃某妻常氏(鎮雄人因)
(翁逼汚不從自縊嘉慶閒旌)王攀龍妻岳氏(鎮雄人夫亡守節與同州程彩章妻)
(范氏嘉慶閒旌)李尊周妻鄧氏(永善人夫亡守節與同縣李茂妻吳氏戴廷椮)
(妻張氏馮天稷妻周氏楊光璞妻趙氏馮煥昭妻祖氏侯贊元妻倪氏阮學仁妻何氏徐夀祥妻李)
(氏周全秀妻余氏均嘉慶閒旌)王毛妹(大關人守正捐軀嘉慶閒旌)楊正發
妻吳氏(魯甸人遇暴捐軀嘉慶閒旌)
︹土産︺笻竹方竹(俱出鎮雄山中)
總纂官(臣)顧蒓恭纂并覆輯
校對官(臣)陳瑞球恭校
大清一統志
廣西直隸州(在雲南省治東南四百里東西距四百三十里南北距三百八十五里東至廣)
(南府界三百里西至臨安府寕州界一百三十里南至臨安府阿迷州界二百里北至曲靖府陸涼)
(州界一百八十五里東南至廣南開化二府界三百六十里西南至阿迷州界二百里東北至曲靖)
(府羅平州界二百六十四里西北至陸涼州界一百里本州境東西距一百五十五里南北距一百)
(二十里東至曲靖府羅平州界九十里西至彌勒縣界六十五里南至邱北界八十里北至師宗縣)
(界四十里東南至邱北界一百里西南至彌勒縣界六十里東北至師宗縣界三十里西北至澂江)
(府路南州界七十里自州治至京師八千六百里)
︹分野︺天文東井輿鬼分野鶉首之次
︹建置沿革︺禹貢梁州荒裔漢益州牂牁二郡地三國
漢屬興古郡唐時東釁烏蠻彌鹿等部居之為羈
縻州隸黔州都督府後為師宗彌勒維摩三部所
據歷蒙氏段氏皆不能制元憲宗七年内附隸落
蒙萬戶府至元十二年置廣西路隸雲南行省明
初改廣西府隸雲南布政使司
本朝初因之屬雲南省乾隆三十五年改為直隸州
領縣二
師宗縣(在州城北八十里東西距九十里南北距九十里東至曲靖府羅平州界四十里西)
(至曲靖府陸涼州界五十里南至本州界四十里北至陸涼州界五十里東南至廣西泗城府西隆)
(州界三百一十里西南至本州界五十里東北至羅平州界五十里西北至陸涼州界五十里漢牂)
(西南至開化府界一百六十里東北至本縣界一百八十里西北至彌勒縣界一百三十四里元明)
(為維摩州地本朝康熙八年省維摩州分屬廣南開化師宗彌勒四府州管轄雍正九年于師宗)
(州添設州同駐舊維摩州之邱北以歸彌勒之日者鄕及阿迷州十四寨地并屬焉乾隆三十五年)
(以師宗縣丞分駐)
︹形勢︺東瞰粤西南距交趾山谷幽阻民夷富強(通志)諸
山環峙為屏八甸縈溪為塹(郡志)
︹風俗︺其俗質野民強家富(明統志)士知嚮學民勤耕織
禮讓相尚以訐訟為恥(郡志)
︹城池︺廣西州城(周四里有竒門四明成化十四年始築土城隆慶五年易以磚本朝康)
(熙三年雍正八年乾隆三年屢修)師宗縣城(周二里有奇門四舊有土城明崇禎七年)
(易以磚本朝康熙十三年重修乾隆七年又修)彌勒縣城(周二里有奇門四明宏治)
(中始築土城崇禎七年易以磚本朝康熙五十年重修乾隆二十六年又修)邱北城(今師)
(宗縣丞駐劄之地本朝雍正九年築)
︹學校︺廣西州學(在州境東北隅鍾秀山麓舊爲府學明萬歷中遷建東門外後圯本朝)
(康熙五年遷還舊址乾隆三十五年改爲州學入學額數二十名)師宗縣學(在縣南門)
(外舊爲師宗州學明崇禎三年建於城東本朝康熙十年遷建乾隆三十五年改爲縣學入學額)
(數十二名)彌勒縣學(在縣南舊爲彌勒州學本朝康熙二十七年建雍正十一年修乾)
(隆三十五年改爲縣學入學額數十五名)凝秀書院(在州治鍾秀山麓提學道蔣泂建)
鶴山書院(在州學之右本朝康熙五十六年提學道蔣泂建)桂香書院(在彌)
(勒縣本朝乾隆元年知縣王煒建)甸溪書院(在彌勒縣本朝嘉慶五年貢生趙諭建)
︹戶口︺(原額軍舍土丁共三百七十八今滋生男婦大小共一十萬三千五十名口計一萬八千一百)
(二十五戶又屯民男婦大小共一萬九千八百九十三名口計三千八百六十五戶)
︹田賦︺(田八千一百三十頃七十一畝有奇夷田一百二十六段共額徵地丁正雜銀三千六百九十)
(九兩九錢三分三釐米四千四百二石九斗三升七合五勺)
︹山川︺鍾秀山(在州治内東北學官建於其下)還浦山(在州城東二里又里許曰廣福)
(山)吉輸山(在州城東南五里)翠屏山(在州城南二里為州案山)烟光山
(在州城南五里接紫微山環峙州治)阿盧山(在州城西二里延亘四十餘里南連彌勒北跨)
(師宗舊有阿盧部)發果山(在州城北一里培塿相接環繞州治)英武山(在師宗縣)
(東八十里奇峯峭拔)祿德山(在師宗縣東一百十里明統志孤峯秀峭高入雲表一名六德)
(山)馬者籠山(在師宗縣東二百四十里山極高峻旁有小山本在縣之阿定鄉明宏治)
(十年一夕忽移二十餘里止於此山之旁山上大樹皆不動其舊處遂爲平地)高來山(在師)
(宗縣東三百里)龜山(在師宗縣西七十里山極高大爲苗玀之藪明萬歷四十八年築督捕城)
(通判駐箚於此今廢)恩榮山(在師宗縣北五里上有三峯榮一作容)鎖北門山
(在師宗縣北十二里兩峯高聳對峙如門)陀峩山(在彌勒縣東十五里延袤一百八十里)
盤江山(在彌勒縣東南一百二十里明統志東西兩山盤江流其中東抵師宗南界阿迷中)
(有石竅深廣丈餘濁水湧出注於盤江)部籠山(在彌勒縣南五里環繞縣治舊部籠千戶)
(所置於此明統志作卜籠)烟白山(在彌勒縣西南六十里山南有法烏洞)十八寨
山(在彌勒縣西南九十里山箐連屬中多苗種)洞天山(在彌勒縣西南十八寨東五里)
(中有石龍石洞)花山(在彌勒縣西南十八寨西三里産山茶杜鵑諸花)阿欲部山
(在彌勒縣西十里盤亘七十餘里東接北傾山舊阿欲千戶所置於此舊志北傾山在州北三十里)
獅子山(在彌勒縣西二十里延袤數十餘里)錦屏山(在彌勒縣北二十里寺出林中)
(泉流山畔)曲部山(在彌勒縣東北五十里下有泉)阿母山(在彌勒縣廢維摩州東南)
(九十里高千仞又有折角山在州東南一百五十里其下爲折角谿)萬年龍山(在彌勒縣)
(廢維摩州東南一百里下有泉流入廣南府界又有寶安山亦在廢維摩州東北一百里下有泉爲)
(寶安谿)大維摩山(在彌勒縣廢維摩州東南二百里高出衆山土官世居其上其北有)
(小維摩山)龍定山(在彌勒縣廢維摩州東南三百餘里五峯屹立遠即望見之)邱北
山(即廢維摩州治)石龍山(在廢維摩州)革龍山(在廢維摩州明末沙定洲遁歸)
(屯田此山李定國圍三年乃克之今城址尚存爲通廣西驛路按自邱北以下三山皆廢維摩州)
(之歸師宗縣者今爲邱北縣丞所轄之地)莫治峯(在師宗彌勒二縣之境今爲邱北縣丞所)
(轄滇南遊記山高萬仞與安南交界終歲雲霧不開惟三月三日起至四月三日止一月皎潔遊人)
(登其巔望見安南宫室)紅石巖(在彌勒縣西南二十五里有石龍馬相傳昔有龍馬至此)
(化為石土人視其色之黑白以卜隂晴)瀘源洞(在州城西三里深䆳不可測)阿盧
洞(在州城西五里宏敞幽邃中有雕欄寶塔彩雲玉桎鐘鼓傘甑瑶牀佛龕之異)檳榔洞
(在師宗縣東南三十里檳榔村中)通元洞(在師宗縣西北洞中水繞城西南流入山箐)
觀音洞(在彌勒縣東十里石窟玲瓏)玉龍洞(在彌勒縣西南三十里又名富春洞)
歹馬坡(在今邱北治所)盤江(自臨安府阿迷州境流經彌勒縣復東北流經州境入師)
(宗縣境會山箐細流名八達河下流水曲靖府羅平州界)巴盤江(一名潘江自澂江府東南)
(流入師宗縣界又東南流經州西又西南入彌勒縣界)清水江(源出邱北山之龍潭東流)
(繞師宗縣治會諸水入八達河)混水江(在師宗縣南一百五十里即盤江下流入羅平州)
巴甸江(在彌勒縣境源出縣西北南流數里東入盤江)西瀘河(在州城西三里一名)
(西溪源出阿羅山洞中師宗縣諸水伏流於此流經城西環城南與東溪合入矣邦池)息宰
河(在彌勒縣南九十里明知府張繼孟招降普名聲於此)白馬河(在彌勒縣西南十八)
(寨東五里)山湖(在彌勒縣境中産巨魚)八甸溪(在彌勒縣北其源有三一出舊村一)
(出阿欲山一出北傾山至縣治東合流南入盤江)矣邦池(在州城東南五十三里一名龍)
(甸海亦謂之乾海周三十餘里水源有二一出瀘源洞一出江頭村龍潭或云出彌勒縣吉雙鄉者)
(誤南流入盤江中有小山明李韶言府南有乾海後有平壤可開屯田即此)龍泉(在州城西)
(源出瀘源洞有東西二泉流入矣邦池民資灌溉)河渠温泉(在師宗縣南三十里)温
泉(在彌勒縣西十里阿欲山下)龍江灣(在州城南和穆榮村西流入矣邦池)彌勒
灣(在彌勒縣境自臨安府阿迷州隴希寨東流六十里至彌勒灣)大河口(在師宗縣南盤)
(江經此廻曲為大河)
︹古蹟︺維摩故城(在州城東南明統志在府城東南三百六十里元立維摩千戶隸阿迷萬)
(戶至元中以為千戶總把領維摩屈中二千戶隸廣西路後改維摩州府志維摩州城在府東明洪)
(武間建土城於大維摩交趾叛徙於邱北城本朝康熙八年州裁城尚存又州志有三鄉土城明)
(萬歷中土舍李應輝築於石籠山後圯)龍馬跡(在州城南九溪山巔巨石上蹄跡宛然)
秀才石(在州城西二里石形如人傳有孝子廬墓化為石)元總管府(在師宗縣)
(檳榔洞村通志元立千戶總把于此基址猶存)梁王營(在師宗縣大河口及矣龍村元梁王)
(立營於此)李璜石(在師宗縣阿安鄉明李璜奏請改土設流官龍氏欲害之避居江外攜一)
(小石置道旁祝曰璜如私此石銷滅如公石當昂藏今其石巉巖特立)夷婦石(在彌勒縣)
(南昔有夷從征交趾不歸其婦至山頭望之化為石高五尺許)烈婦石(在彌勒縣西十)
(里昔有夷婦夫亡姑逼嫁不從攜子撞石而死今石上有母抱子形)煉丹竈(在彌勒縣白瀆)
(洞昔有仙合丹於此遺石釜或徙之旋復舊處)
︹關隘︺涅沼關(在彌勒縣南一百二十里通臨安路舊設巡司)革泥關(在彌勒縣西五)
(十里)十八寨(在彌勒縣西南今蠻黨分居者曰永安寨石洞寨祿慶里寨阿營里寨米車寨)
(餘或以山名本一山而羣蠻分居其中曰十八寨明嘉靖元年嘗設十八寨守禦千戶所於此)楊
屋寨(在彌勒縣自彌勒灣東踰山有竹子箐過楊屋戈勒襪舍三寨臨俺排江循西岸而進江)
(出兩山中瘴毒不可近江東又有大八百小八百二寨皆儂氏屬夷俺排江即盤江異名也)烟
光哨(在州城西五里又赤喜撒普山怒圭羅納泥阿魯平沙鎮南棕欖阿達永安邱矣永寕方)
(擺龍尅阿矣木革等諸哨舊皆有兵戌守)長坡哨(在師宗縣境又有捏龍阿古哨鴨子塘哨)
(安秃勺哨及木舌額勒龍闊矣馬矣維興隆平沙等哨)新哨(在彌勒縣西南自阿迷州之彭)
(堡達於新哨乃至縣治又北出板橋接雲南府宜良縣界又有彌東等哨)檳榔驛(在師宗縣)
(東南五十五里檳榔洞)祿德驛(在彌勒縣廢維摩州東一百里阿歹村)
︹津梁︺吉雙橋(在州城東南四里)晏清橋(在州城南一里明萬歷中建)大石
橋(在州城西一里一名環翠橋明宏治間知府朱繼祖重建)金馬橋(在州城西十五里陸)
(涼州大路)所普橋(在州城西三十里)普濟橋(在師宗縣大河口)祿生橋
(在師宗縣東門外一里)平政橋(在師宗縣南門外)螘澤橋(在師宗縣南五十里)
(檳榔村)洪濟橋(在師宗縣北三十里)玉津橋(在彌勒縣南跨八甸溪上流)石
橋(在彌勒縣屬楊泗廟河本朝乾隆三十九年建)盤江渡(在師宗縣東一百六十里)
(馬者籠鄉)巴盤渡(在彌勒縣南一百里兩山夾流為一方險要)
︹隄堰︺廣利壩(在州城東七里明萬歷間築)永惠壩(在州城西四里亦萬歷間築)
矣龍壩(在州城西三十里)
︹陵墓︺︹明︺李參政墓(在州城北山麓不知何許人以參政委勘事卒葬於此又建有廟)
楊繩武墓(在彌勒縣南玉枕山)簡如英墓(在彌勒縣搆甸壩)二勇士
墓(在彌勒縣勇士何應芳劉國良率鄉兵禦土宼死葬此)段烈婦墓(在彌勒縣東葛)
(家山)
︹祠廟︺馬伏波祠(在州治鍾秀山行署後)四公祠(在州城西關外明戴時雍蔡應)
(科陳宗宫瑩皆有築壩修城功立祠並祀之)昭忠祠(在州治城隍廟東本朝嘉慶八年)
(建)
︹寺觀︺東寺(在州城東五里)廣福寺(在州城東十里有小山寺建其上)瀘源寺
(在州城西五里瀘源洞旁與東寺皆為郡中名勝)萬夀寺(在州城西九里)禹門寺
(在師宗縣東六里有巖懸千仞河瀉平原之勝)報國寺(在彌勒縣西半里)皈依寺
(在彌勒縣有受降碑記明知府張繼孟招降普名聲於此)致和觀(在州城東)咸和觀
(在彌勒縣城西五里)
︹名宦︺︹明︺賀勛(湖廣人成化間任廣西知府時初設流官勛建城垣立學校惠政及民开雲南)
(參政仍兼府事)孫久(吉水人宏治中任彌勒知州按制土酋撫安反側民賴以安)張佐
(武昌人正德中知彌勒州事征十八寨運籌有方民不知擾)華剛(都勻䘙人正德中知彌勒)
(州事彊毅明察十八寨叛酋何勿等畏之皆輸納逋税期月間法令大行)李渾(慈谿人嘉靖初)
(任廣西府時土舍昂繼先驕悍不法渾親督民兵圍其寨縛至撲殺之取其子教之讀使繼其後)
辜用琥(南昌人嘉靖時任廣西知府攜一僕自隨革土司常例省里中夫馬靖盜息民豪猾)
(斂跡)李松(内江人嘉靖初知師宗州訓農興學滌除宿弊刻苦清介升大理同知民追送百里)
(外號泣之聲不絶於路)戴時雍(江西人隆慶中為廣西知府倡議築城身親督役善政尤)
(著遷兩淮轉運使民為立祠)錢秉元(吳縣人萬歷間任知府捐資買彌勒古城田資諸生)
(膏大多惠政)陳忠(獻縣人萬歷中任廣西知府興水利建永惠&KR0309;開東西兩河沙夷宼掠東)
(山忠率兵勦平修築三鄉城於沿江渡口設哨令戌卒於廢地墾田給以牛種耕戰之具畢修後高)
(梁楷思恩人愛民禮士安夏懷夷時有陳父高母之稱)張光宇(山西太平人萬歷中由廣)
(南調廣西知府廣勵學校教課耕織增修東西二壩量田編甲永為修葺)蕭以裕(清江人萬)
(歷間任廣西知府遷建學宫於三臺山創鶴麓書院以教士土酋普者輅侵擾江外親帥師擒之諸)
(夷畏服)張繼孟(扶風人由御史出為廣西知府攝廵道篆興文講武院司議撫普名聲委)
(員悉被害繼孟單騎至息宰河入賊營陳說利害賊遂降滇郡以安後官四川分廵道為張獻忠所)
(執不屈死妻賈氏殉難)王勵精(蒲城人崇禎中任廣西府通判仁恕善折獄歲荒閉糴毁)
(所繫銀帶易粟減價糶富人聞之爭出粟價遂平)游大勲(婺源人崇禎中任廣西府通判)
(好士恤民以才略著普名聲叛大勲督兵拒宼援絶與郡人趙定同死之)徐道興(睢州人崇)
(禎末以都司經歷署師宗州事廉潔愛民孫可望等陷曲靖道興集士民諭之曰吾死分也若輩可)
(速去出白金二錠授其僕僕請從死徐曰此俸金也爾不去誰收吾骨賊至以械擊賊首大罵被殺)
(乾隆四十一年賜諡烈愍)
︹本朝︺顧焯(蘇州人康熙年間任廣西府禮賢尚齒課士勸農愛民如子即一薪一蔬不以煩民)
︹人物︺︹明︺趙通(廣西府世襲照磨成化中昂貴爭襲府職大肆凶虐通不從逆遣子瓊赴京奏)
(聞因改土設流民賴以安)李璜(師宗人宏治中代本州土官至京襲職嘗謂無流官制土官終)
(為民害至京奏靖設流官知州詔如其請師宗人重璜之功請祀鄉賢)楊廷瑚(彌勒人慷)
(慨好義率鄉兵助知府郭集禮討沙賊阿旦力竭死之)子洗哈洒(皆大逸圃夷民)
(剛直急人之難萬歷間大旱二人赴村後拱山頂禱旬日不應解衣披髮泣烈日中人勸之歸不應)
(妻孥環泣怒逐之卒同曝死鄉人重其義收葬之每旱祭之即雨)孟啞子(廣西府人失其)
(名夫婦織履爲生日以填道路爲事小石獨荷大石共負之傾者正缺者補道路稱便後不知所終)
楊繩武(字念爾彌勒人崇禎中進士由翰林改御史出視河東鹽政繼按河南流寇突至繩)
(武潛師破賊而還時方舉鄉試闈中不驚擢順天巡撫旋晉兵部左侍郎督薊遼師卒於豐潤贈兵)
(部尚書賜祭葬諡莊介)楊令聞(彌勒諸生普名聲之亂罵賊死)簡如英(彌勒人親)
(喪廬墓三年虎不敢犯特旌)吕應乾(彌勒人年十四母爲流寇所掠應乾涕泣尋至賊巢)
(賊感其孝與金帛遣之歸)何騰龍(彌勒人普名聲之亂不顧家室負母遠奔)李章鉉
(字懷庚廣西府人事母純孝知蓬州時剔弊折獄蜀人稱以半仙後以母老致仕流寇至執其弟彦)
(章鉉挺身出救遇害)楊曰進(字樹駿廣西府人事母以孝任武昌同知流寇薄城奮勇出敵)
(力竭死之)張宏抱(廣西府人博學能文歷任思恩思南知府調辰沅兵備道皆有政績流寇)
(破城不屈死之)趙嘉鳳(字巢閣廣西府人英敏有器識以慶餘令致仕流寇至父子祖孫四)
(人皆殉難)趙嘉龍(師宗人任綦江令有賢聲流寇至力屈死之)殷仁(廣西府人崇禎)
(甲申歲慨然有勤王志赴湖南參贊軍務回滇集兵流寇突至憂㥽而卒)何天衢(字升宇維)
(摩州人有勇略普名聲謀逆招為頭目以銃手三百使駐三鄉天衢盡坑其卒反正助守維摩累遷)
(都督同知名聲死其妻萬氏復攻天衢援盡糧絶自刎死)
︹本朝︺李在恭(師宗人游大勲孫自家來省其父改姓入籍中副榜順治間土賊執其父在恭)
(傾家往贖為奸人所匿賊欲殺之在恭求以身代弗許遂以頭撞賊父子皆遇害)邢太古
(廣西州人幼失母父之楚太古為人牧豕思慕哭泣及父歸孝養三十年如一日父年八十五自言)
(不覺鰥居之苦以有太古能順適其意也公舉旌表)李佐明(廣西州人勤學好古嘗買)
(藥濟人所著有五峯詩集萃古名言及古今人物考)李根心(字所性廣西州人好善樂施英)
(德令張于宸孤孫為沙夷掠賣根心變産贖回資助遣歸人重其義)
︹列女︺︹明︺趙理妻張氏(廣西府人年二十五夫亡子幼守節五十餘年)郭尚賢
妻趙氏(廣西府人已許聘郭尚賢父母後欲改盟更許豪家氏聞而自縊以救免乃適尚賢)
(兩割股以療姑病撫按旌之名其里曰賢孝)暨希妻周氏(廣西府人年二十二夫役)
(臨安隨知府入覲卒于道氏聞訃死而復甦安貧守節撫子大器成名)羅賢英妻楊
氏(廣西府人流寇至同家人避兵石硐中夫出為賊所執&KR2119;繼出賊逼令負所掠物拷聲聞硐中)
(氏急出語賊願代翁負賊喜釋其翁氏至環翠橋伺間投河死)趙覺妻邵氏(廣西府人)
(夫卒欲以身殉慮親戚見阻居喪若無戚容衆咸異之及將葬夜傍夫柩自縊衆始嘆服遂同穴葬)
(焉又同府馮昌運妻楊氏夫死於水不得其尸氏投水殉之其家救起夫尸尋出)李章鉉
妻趙氏(廣西府人流寇至夫被賊害氏投井死)鄭氏(大寨鄉民女也許字未婚壻亡)
(父母嫁之氏藏利刃於轎中自刎)王世修妻某氏(維摩人既納采世修得瘋疾其)
(家欲退婚父母將許之氏誓不從數年後疾竟愈同邑李某母楊氏夫故斷指自誓)趙錦辰
妻楊氏(路南人夫病刲股救之不起僅生一女人勸之嫁氏曰我忠臣女誓死無他苦節終)
(身錦辰廣西府人)楊大謨妻段氏(彌勒人夫殁於陣氏撫孤守節舅姑欲奪其志)
(自縊死)
︹本朝︺趙魁淮妻袁氏(廣西府人流寇至氏曰吾家士族宜早死勿見賊先投井娌魁)
(環妻李氏媳凌霄妻李氏姪媳凌雲妻李氏小姑適楊士達者孫女承柱姐爭從投井順治閒旌)
唐名顯妻高氏(廣西府人流寇至避阿盧洞中賊出之擄至西江橋呼夫回顧投河)
(死順治間旌同府周之楨妻戴氏黃茂栗妻楊氏均被執投河死又夷婦白氏夫失姓名夫殁父)
(母遣之嫁先期投河死)楊騰龍女(彌勒人夫失名順治十四年避兵山中為潰卒所獲)
(氏指背上兒曰吾隨汝此兒為累解以付姑随至溪橋呼姑曰無相念也投河死)黃位中
妻江氏(維摩十八村人土賊破城投江死)楊氏姊妹(維摩西鄉拉龍村人流寇)
(肆掠同投河死)王某妻楊氏(彌勒人將婚夫卒氏奔喪不歸未幾死)黎民和
妻丁氏(師宗人婚未逾月民和出師永昌陣亡氏勤女紅以奉姑或勸改嫁即拔簪刺面姑)
(病篤刲股以進)連三重妻楊氏(廣西州人夫亡守節乾隆閒旌)嚴嶟妻
楊氏(彌勒人嶟殁六載議婚將成父母方使知之氏曰兒枉生久矣今日尚欲活乎父母勸慰)
(氏曰必欲兒活先姑母固未婚守貞可效也母激之曰爾姑母未獲旌奬亦無甚名女曰人各有志)
(安用名為取刀自截其耳舅姑知其志乃迎歸撫姪武為嗣守貞三十餘年乾隆間旌)楊茂
盛妻張氏(彌勒人茂盛為武定教諭吳三桂叛被害子作梅甫七歲饔飱不繼氏苦志撫)
(成作梅急欲得官慰母投營授千總職即辭歸人稱一門節孝與同縣熊相文妻李氏武珵妻嚴氏)
(王者閱妻孫氏乾隆間以苦節先後旌)吳文炳妻楊氏(廣西州人夫亡守節與同)
(州張恒妻田氏饒讓妻苗氏均嘉慶間旌)趙章女趙氏(彌勒人守正捐軀嘉慶間)
(旌)吳琳妻周氏(彌勒人守貞三十九年嘉慶間旌)楊昕妻王氏(彌勒)
(人夫亡守節與同縣張松妻趙氏徐寅妻錢氏張爾翮妻閻氏師斌妻樂氏均嘉慶閒旌)
︹土産︺雞腿竹(廣西州出每節上大下小可為杖)透明魚(出瀘源洞口其大如指額)
(有肉角色白無鱗蓄水盆中表裏瑩然)
大清一統志
武定直隸州(在雲南省治西北二百四十里東西距三百六十里南北距三百三十九里東)
(至曲靖府尋甸州界一百二十里西至楚雄府大姚縣界二百四十里南至雲南府羅次縣界三十)
(九里北至四川寕遠府會理州界三百里東南至雲南府富民縣界四十五里西南至楚雄府定遠)
(縣界八十六里東北至會理州界三百里西北至會理州界三百十里本州境東西距一百九十五)
(里南北距五十四里東至祿勸縣界十五里西至元謀縣界一百八十里南至雲南府羅次縣界三)
(十九里北至祿勸縣界十五里東南至雲南府富民縣界五十里西南至雲南府祿豐縣界一百二)
(十里東北至祿勸縣界十三里西北至楚雄府大姚縣界二百里自州治至京師八千四百四十)
(里)
︹分野︺天文東井輿鬼分野鶉首之次
︹建置沿革︺禹貢梁州南境漢屬越巂益州二郡(東北境為)
(犍為郡治)三國漢屬建寕郡晉屬晉寕郡唐屬姚州天
寶以後入於南詔宋段氏時為羅婺部(元史地理志武定路)
(唐隸姚州在滇北昔獹鹿等蠻居之至段氏使烏蠻阿&KR1902;治納洟胒共龍城於共甸又築城名曰易)
(龍其裔孫法瓦浸盛以其遠祖羅婺為部名)元憲宗四年内附七年立
萬戶府至元八年置北路總管府十二年更為武
定路隸雲南行省明初改為武定軍民府萬歷中
改為武定府隸雲南布政使司
本朝因之屬雲南省乾隆三十五年改為直隸州以
附郭之和曲州省入焉領縣二
元謀縣(在州城西一百九十里東西距六十里南北距一百五里東至本州界二十里西至)
(楚雄府大姚縣界四十里南至本州界十五里北至本州界九十里東南至本州界三十里西南至)
(楚雄府定遠縣界五十六里東北至本州界一百里西北至大姚縣界一百里本漢益州郡地唐為)
(姚州地蠻名環州又名華竹元初為治五甸至元十六年改置元謀縣屬和曲州明屬武定府本)
(朝因之乾隆三十五年屬於州)祿勸縣(在州城東北二十里東西距一百十里南北距三百)
(五里東至曲靖府尋甸州界一百里西至本州界十里南至本州界五里北至四川寕遠府會理州)
(界三百里東南至本州界三十五里西南至本州界三里東北至尋甸州界二百四十里西北至會)
(理州界三百里本漢益州郡地唐為羈縻州蠻名洪農碌劵甸雜蠻所居元至元十六年置祿勸州)
(屬武定路明屬武定府本朝初因之乾隆三十五年改為縣屬於州)
︹形勢︺四維千里削壁懸巖水甘草茂最宜畜牧(明統志)
烏蒙東峙僰陋西連壯金沙之南面控蜀道之北
門(通志)
︹風俗︺俗尚樸魯士民勤業(府志)
︹城池︺武定州城(周六里門四明隆慶四年築本朝雍正七年重修乾隆二十六年又修)
元謀縣城(周一里有奇門四明萬歷三十二年創築天啟二年改築甎城本朝康熙五)
(十二年重修乾隆二十六年又修)祿勸縣城(周二里門四明萬歷七年築本朝雍正)
(八年重建)
︹學校︺武定州學(在州治東北舊為府學明隆慶三年建本朝康熙十五年雍正元年累)
(修乾隆三十五年改為州學入學額數二十名)元謀縣學(在縣治東明天啟三年建本)
(朝康熙五十四年雍正八年累修乾隆十二年又修入學額數十二名)祿勸縣學(在縣)
(治西舊為祿勸州學明崇禎三年建本朝康熙五十一年修乾隆三十五年改為縣學入學額數)
(十四名)文峯書院(在州南明萬歷中建)武陽書院(在州城内)獅山書
院(在州城内本朝乾隆八年建)祿勸書院(在祿勸縣本朝乾隆二十五年建)
︹戶口︺(原額人丁六百三十今滋生男婦大小七萬九千四十五名口計一萬六千九百一十戶又屯)
(民男婦大小共三萬九千九百九十七名口計六千七百一十六戶)
︹田賦︺(田地四千六十頃八分有奇夷田四十一段共額徵地丁正雜銀六千四百六十三兩五錢九)
(分五釐米四千九百一十四石三斗七升五合四勺)
︹山川︺五峯山(在州東三里五峯攢列如案)天馬山(在州南二十里相近有筆架山)
(連峯聳翠為州南案山)鋪哇山(在州勢險西南二十里名勝志山隘有縣瀑千餘尺下注)
(城池蠻名鋪哇洟)三臺山(在州西五里高可千仞疊起如臺明隆慶初鳳繼祖叛置寨於)
(此爲拒守處)獅子山(在州西八里明統志頂平曠有石巖狀如獅子滇略壁立千仞其頂)
(平曠中藏深谷可容萬人有泉自山巖噴出瀦爲小池郡郭羣山錯立此爲最勝)馬鞍山
(在州西旅途志自武西歷烏龍洞躍鷹村高橋村至馬鞍山七亭村落十餘皆枕山面流川原平衍)
(廣二十餘里有徑路涉高橋水徑一亭冬春乃通)猗朵山(在州西北有泉下流爲南甸河)
(又州西北八十里有雄軸龍山形勢峭峻林麓茂密)佐邱山(在州北二十里山中平坦有澤)
(廣五畝水無盈縮名洗馬池分流東注一爲勒溪洟一爲東溪洟)馬頭山(在元謀縣南名)
(勝志山連亘四十里地勢最高東望尋甸南見楚雄北眺黎溪西瞻大理縣之鎮山也旅途志自府)
(西馬鞍山達元謀縣崇山複嶺㵎有積雪下馬頭山始平衍樹多木棉其高干雲有金剛鑽樹碧幹)
(蝟刺漿可殺人土人密種以當籬落)住雄山(在元謀縣西北十里明統志一名法靈山俗呼)
(環州山壁立萬仞西枕僰陋甸東連諸山環於縣境)竹沙雄山(在元謀縣西北二百里縣)
(志四面壁立高出羣山上多竹木人跡罕到)火焰山(在元謀縣西北旅途志自元謀北渡)
(金沙江初行谷中緣溪而上十里升火焰山其高三十里峯迴路轉陡絶之處輔以木棧)吾梁
山(在元謀縣北三十里縣志孤圖聳拔登臨最勝相近有雷應山高三十餘里頂有古刹老樹參)
(天土人傳為雷起處)盤龍山(在元謀縣北七十里連亘逶迤勢如盤龍)翠峯山(在祿)
(勸縣南二十里)法塊山(在祿勸縣北五十里明統志在廢石舊縣西三十里四面峭立惟東)
(南有一徑可容單騎其傍有裒阿龍山)蛙匿歪山(在祿勸縣北法塊山之西山嶺凹而)
(平可居萬家)幸邱山(在禄勸縣北二百里四面陡絶頂有三峯可容數萬家昔為羅婺寨)
(天生之城牢不可破)烏蒙山(在祿勸縣東北二百里一名絳雲露山一名雪龍山一名松外)
(龍山唐書南蠻傳貞觀中巂州都督劉伯英上疏松外諸蠻率暫附亟叛請擊之西洱河天竺道可)
(通也太宗以右武侯將軍梁建方發蜀十二州兵進討松外首領蒙羽皆入朝明楊慎雲南山川志)
(山北臨金沙江有十一峯聳秀為一州諸山之冠八九月間上常有雪其頂有烏龍泉下流為烏龍)
(河蒙氏封此山為東嶽圖說與東川烏蒙二府接界八九月有雪故又名雪山)撤擁山(在州)
(北撤甸之東高出羣山)紅崖峽(在州東北四十里舊府志崖如赤壁高千尺許東枕溪流)
(峻險難陟明宏治中常平治之以便往來)夀胚胎洞(在州西北四十里志勝洞深十餘丈)
(中有石筍森立石乳自巖滴筍成質如拳又有石如夀星盆盂獅象形者)武陵洞(在州北八)
(十里夾甸西山深不可測内有流泉又有三石塔洞在武陵洞西泉石幽邃)金沙江(在州)
(北三百八十里自姚州東流經元謀縣境又流入州北界又東達四川會理州界之舊黎溪州蒙氏)
(封為四瀆之一沿江多嵐瘴行人以雨中及夜渡可無虞元李京詩五月渡瀘即此地三月九月瘴)
(霧起)西溪河(即楚雄府之龍川江也一名紀寶溪自楚雄府定遠縣北流入州界又西北經)
(元謀縣西入金沙江)烏蒙河(在州治北五里源出祿勸縣之烏蒙山繞流經此溉田數百頃)
(下流入金沙江按烏蒙山之泉流為烏蒙河者非此水)普渡河(在祿勸縣之廢石舊縣東)
(南即螳螂川下流也源自雲南府富民縣流入會掌鳩河之水入金沙江)鷓鴣河(在撤甸南)
(五里南流入祿勸縣界)龍橋水(在州北流經府城南合於掌鳩水)勒洟水(在州)
(東北源自廢南甸縣與東溪洟皆分流而東北注金沙江)掌鳩水(在祿勸縣廢石舊縣元史)
(地理志掌鳩甸有溪繞其三面凡數十渡舊志水自府境北流入禄勸州東南與欵莊樂宰二水合)
(又東入普渡河以達於江其合處形如獅子名獅子口)惠嫋湖(在州西北八十里湖方五)
(里茂林掩映水深不測葉落湖中鳥輒&KR0742;去)應元溪(在元謀縣南源出本州虚仁驛流經)
(馬頭山入縣縣中田畝皆資其灌溉下流合於西溪河)香水泉(在州南二里舊志其泉春)
(時則香土人於二三月祭之然後汲取又州西十五里亦有香泉)冷泉(在州西六里其水清)
(潔寒氣徹骨)温泉(在元謀縣法納禾村其沸如湯可燖羊豕又祿勸縣温泉有二一在縣南)
(五里一在小輯麻村昔鳳氏所甓今變為寒泉)甘龍泉(在祿勸縣城内自石崖流出居人汲)
(飲所資)石泉(在祿勸縣東一百二十里灑交營坡不溢不涸)蓮花井(在州東北水頗)
(甘冽常清不涸)鹽井(井有二滇志只舊井距州一百六十里草起井距州二百里俱産鹽本)
(朝康熙十年二井俱封閉)者吉村渠(在祿勸縣有二一在縣東北一在縣前又有桃源村)
(永平村納吉村等渠俱在縣境有灌溉之利)
︹古蹟︺和曲故城(元史地理志和曲州在武定路西南蠻名叵簉甸僰&KR2225;諸種蠻所居蒙氏)
(時白蠻據其地至段氏以烏蠻阿&KR1902;併吞諸蠻聚落分兄弟子姪居之皆隸羅婺憲宗六年改叵簉)
(甸曰和曲至元二十六年升為州明統志和曲州在府西南三十里舊志州舊治在府東十五里後)
(改附府城故治遂廢按明統志和曲州在府治西南之十里今州城去舊城七里則舊和曲州或)
(當在城南而舊志作府東十五里未知何據)南甸故城(在州東元史地理志南甸武定)
(路治本縣蠻曰瀼甸又稱洟陬籠至元二十六年改為縣通志南甸縣本置於郭下明嘉靖末土酋)
(鳳繼祖作亂縣廢隆慶三年賊平移建府治于獅山之麓即今府治也東去舊府城七里四年移和)
(曲州於郭下遂不置縣)石舊故城(在祿勸縣東五里元置縣屬祿勸州元史地理志石)
(舊縣在州東有四甸曰掌鳩曰法塊曰抺捻曰曲蔽掌鳩甸訛名石舊至元二十六年立縣明統志)
(縣在州治東五里明正德中省入州)易籠故城(在祿勸縣北一百八十里元置縣屬祿勸)
(州元史地理志易籠城在州北地名培場縣境有二水蠻語謂洟為水籠為城因此為名昔羅婺部)
(大酋居之為羣酋會集之所至元二十六年立縣明史元以蠻部洪農祿券甸置祿勸州領易籠石)
(舊二縣洪武中省易籠縣)諸葛城(在州東二里相傳諸葛亮曾駐兵于此今遺址猶存)龍
隱臺(在州西八里獅山之嶺孤峯入雲兩石相抱中容數人世傳明建文帝隱此故名)凌
泉亭(在州西獅山之頂明巡撫劉維建有古松二株如虬龍形藤蘿數百尺纏之)懸女
石(在禄勸縣石舊廢縣南十里俗傳古有二女牧織山下有飛蟲來集麾之不去撲殺之俄而烈)
(風大作吹二女懸于崖下化為石)
︹關隘︺小甸關(在州南五十里有堡)龍街關(在州西北七十里明永樂五年建二關俱)
(有巡檢司今皆廢)石關(在祿勸縣境又有石門關亦在州境)撤甸同知(在州城北)
(一百九十里本撤甸土酋地本朝康熙五十七年土酋常應運叛伏誅以其地屬武定移同知駐)
(焉乾隆七年裁)金沙江廵司(在州西二百五十里金沙江南岸明永樂五年建今仍舊)
(又有羅摩耳廵司在州北八十里明宏治十九年建乾海子巡司在州西北六十里永樂五年建萬)
(歷四十一年二司俱裁)普渡河巡司(在祿勸縣北一百八十里普渡河岸明永樂五)
(年置廵司又有撤里廵司在州城南二百里明初建後俱裁)和曲驛(在州東門外又州南)
(八十里有利浪驛州西二百九十里有姜驛州西北五十里有虚仁驛二百八十里有環川驛明洪)
(武中俱置驛丞後皆裁)
︹津梁︺通會橋(在州東大路明天啟中遷於東城之左以鎮水口舊又名迎祥橋)大營
橋(在州東南一里明宏治中建又東南四十里冷村有濟溪橋亦宏治中建)惠民橋(在州)
(西北一里有澗極深又二里有便民橋俱明萬歷中建)通遠橋(在州西北路通元謀縣明)
(宏治中建)龍潭橋(在州城東北二里兩岸崖壁峭立跨以木橋下有龍潭)大板橋
(在元謀縣西一里明正統中建萬歷間重建)魯虚橋(在祿勸縣西北十里明宏治中建)
︹陵墓︺漢冡(在州境元史地理志和曲州地多漢冡或謂漢人曾居此)︹元︺安慈冡(在州)
(境龍三藏去州城三十里)烈婦墓(在州境舊和曲州名氏無考)
︹祠廟︺忠烈祠(在州東門外祀明死難僉事張澤同知袁俸知州秦健吏目劉瑀照磨張成知)
(事高心巡檢俞伯官教授當存仁生員楊忠誨)吕公祠(在和曲州西祀明廵撫吕光洵)昭
忠祠(在州治舊於忠勇祠内設牌本朝嘉慶八年建)
︹寺觀︺正續寺(在州西五里元時建明末重修寺後有藏經閣舊為明建文閣設建文遺像旁)
(列從亡臣十一人)法林寺(在元謀縣東北雷應山)西林寺(在祿勸縣南十里翠)
(華山)文殊寺(在祿勸縣北門外舊廢明萬歷中復建)五龍寺(在祿勸縣東北五十)
(里撤馬邑林木深密石隙玲瓏周圍出清泉數處故云五龍近寺田畝賴以灌溉)仙臺觀
(在祿勸縣南十里)
︹名宦︺︹元︺安慈(武德將軍與子弄積俱有功於武定)︹明︺董敏(樂平人成化中官給事中)
(以直言謫石舊知縣時土酋猖獗盜賊蜂起敏練民兵使遠近各為保護遂至萑苻絶警土酋畏服)
(以循良遷去)張敬(清江人宏治中知和曲州存心慈愛政善民安州人感戴)秦健(廣西)
(人嘉靖初知祿勸州鳳朝文叛健分地監守賊攻圍甚急力不能支遂遇害同時武定府同知袁俸)
(四川人率妻子一門盡節又教授常存仁祿勸州吏目劉瑀知事高心照磨張成巡檢俞伯官均死)
(之)鄧世彥(湖廣人隆慶間爲武定府同知值鳳繼祖倡亂世彥輓運軍糈盡心贊畫得以)
(次剿平遂創建府治城垣地方賴以保障)金守仁(武定守禦指揮萬歷中阿克之亂與千戶)
(王應爵魏守恭張斗梅應時黃桂鎮撫金榮高百戶楊應祖陳宰生員董漢英俱殉難)王應
期(湖廣人萬歷末任武定知府土酋沙大金作亂應期出竒制勝討平之)胡其慥(湖廣)
(人天啟二年任武定知府阿歹叛其慥竭力捍禦城賴以全)趙紓(山西人天啟間任武定知)
(府廉正自持修學崇文勸農息訟教民齒讓民懷其德皆呼爲趙青天去之日有送至數百里外者)
楊于陛(劍州人舉于鄉歷官武定同知建書院教士以理學崇禎六年死普名聲之亂)高
其勲(以參將守禦武定沙定洲來攻其勲固守月餘城陷服毒死)
︹人物︺︹明︺楊尭年(和曲人嘉靖以前未設郡學堯年寄學大理發憤讀書歸教里人郡人知)
(學自堯年開之)楊忠惠(和曲人寄學雲南府嘉靖中鳳繼祖之亂軍門議遣人招降無敢前)
(者忠惠奮義請行為賊所害死甚激烈)楊春震(和曲人萬歷中舉人授湖廣夷陵州知州)
(夷陵有勢宦挾官害民春震除之聞父病即歸侍湯藥守喪哀毁庶母弟二人春霖春霽相繼卒春)
(霽妻辛氏守節遺一女春震恤之倍已出事庶母盡禮杜門殺授著述甚富)楊元祐(春震)
(子以副貢任趙州學正孫可望據滇迫以官力拒不受士論稱之)陳此丹(和曲人崇禎末)
(奉母避兵山中偶相失此丹號泣追尋不獲渴甚將所負米囊置道旁覓水澗中比反母坐囊上問)
(母何以至此母言黑夜行荆棘中力疲暫息不知為已囊也人以為孝義所致)藍碧(元謀人割)
(股以愈母疾施穀以賑民飢又立義倉儲穀以佐官乏上官嘉其孝義特旌其門)武恬(和曲)
(人或稱武風子善以火炭繪竹箸作禽魚花鳥狀孫可望入滇見其箸繫之来命作箸不應以刃脅)
(之無懼色遂緃之自此佯狂市中後不知所往)
︹本朝︺徐升曜(元謀人官副將入蜀招撫王屏藩不屈遇害贈左都督)
︹流寓︺︹明︺謝秉鉉(山隂人明末守武定勇於為民不避權貴解官後貧不能歸民愛之迎居)
(和曲西村後卜居祿勸尋卒元謀令馬之鵬表其墓)
︹列女︺︹明︺張節妻李氏(和曲人年十八許聘未嫁節死誓不更字嘉靖七年兵變途遇)
(一男子執其手即以刀自斷其手而死)李含英女(名五娘和曲人矢志養母不適人嘉)
(靖七年鳳朝文叛刎頸死)成乃貞妻李氏(和曲人嘉靖七年鳳朝文之變為賊所執)
(撞地而死州守為之立墓)何天相妻高氏(和曲人萬歷中阿克鄭舉為亂天相令同)
(走避難氏知無所避乃曰今日之事吾與若有死而已抱幼女俱投井死同邑夏某妻趙氏同時自)
(縊死)楊春霽妻辛氏(和曲人性貞靜通經史春霽死氏年二十一歲守節集古今烈)
(女事作小囊佩之年八十五有疾却藥不進曰六十四年清白可隨夫於地下矣含笑而卒)魏
守恭妻胡氏(祿勸人守恭為千戶遠出萬歷中值阿克之變氏聞城陷率二子望闕叩)
(首自縊死)居之敬妻趙氏(元謀人崇禎末土賊陷城氏投井死)
︹本朝︺陳璿妻李氏(武定人年二十七夫卒子幼氏守節事舅姑以孝聞後子亦病殁又)
(撫孫成立歷六十餘年雍正間旌)楊又清妻何氏(元謀人夫亡氏號泣不巳目失)
(明守節五十餘年教四子成名雍正間旌)楊玉正妻徐氏(武定人夫亡守節與)
(同州太恂妻劉氏閻維剛妻李氏李素衛妻祿氏均乾隆間旌)康藩錫妻張氏
(元謀人夫亡守節與同縣康宏妻藍氏楊琮妻楊氏拜起龍妻安氏包景運妻趙氏均乾隆間旌)
楊多夀妻朱氏(祿勸人苦節終身乾隆間旌)
︹仙釋︺︹明︺補鍋匠(無姓名以啞稱永樂間常憩獅山往來村落間業補鍋有從學者不索謝)
(但令負擔前行數載人不識也一日於南門外獅山道上揀柴枝作三字云要南下奄然而逝)雪
舫和尚(永樂時常於極高處朗誦咏嘆人以為梵典也就探見袖中一冊不知何書見人至)
(輒貯䄂中避他處深秋薄暮每登眺盤陀石上亦取䄂中冊讀之住獅山或經年後不知所往)
︹土產︺明礬(元謀縣出)礪石(金沙江出)龍腦石(出獅子山有花紋質微脆)五色
石斛(出祿勸普渡河紺紅者佳)梭羅木(州境出)巖羊(禄勸縣出)
