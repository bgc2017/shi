大清一統志
紹興府
︹名宦︺︹漢︺任延(南陽宛人更始元年拜會稽都尉時年十九迎官驚其壯及到靜泊無為會稽)
(頗稱多士延皆聘請省諸卒今耕公田以周窮急郡中賢士大夫爭往宦焉建武初徵為九眞太守)
第五倫(京兆長陵人建武中拜會稽太守受俸栽留一月糧餘皆賤貿與民之貧羸者會稽)
(俗多淫祀郡皆莫敢禁倫移書屬縣其巫祝有詐怖愚民者皆案論之百姓以安後坐法徵老小號)
(呼相隨上書守闕者千餘人得免歸里)馬臻(茂陵人永和中為會稽太守創立鏡湖築塘蓄)
(水周迴三百一十里溉田九千餘頃從此郡無凶年)劉寵(牟平人桓帝時拜會稽太守簡除繁)
(苛禁察非法郡中大化徵為將作大匠山隂縣有五六老叟自若耶山谷間出人齎百錢以送曰自)
(明府下車狗不夜吠民不見吏今聞當見棄去故自扶奉送寵曰吾政何能及公言耶勤苦父老為)
(人選一大錢受之)度尚(湖陸人桓帝時除上虞長爲政嚴峻發摘奸非吏人謂之神明)︹三
國︺︹吳︺顧雍(吳郡吳人爲上虞長有治績孫權領會稽太守不之郡以雍爲丞行太守事討)
(除寇賊郡界安靖吏民歸服)朱桓(吳郡吳人孫權爲將軍桓給事幕府除餘姚長往遇疫癘)
(穀食荒貴桓分部良吏隱親醫藥飧粥相繼士民咸感戴之)陸凱(吳郡吳人黃武初爲永興)
(諸暨長所在有治績)︹晉︺紀瞻(秣陵人建興中除會稽内史時有詐作大將軍府符收諸暨令)
(令已受拘瞻覺其詐便破檻出之訊問使者果伏詐妄)諸葛恢(陽都人元帝時爲會稽太)
(守臨行帝謂曰今之會稽昔之關中以君有莅任之方是以相屈恢莅官三年政清人和爲諸郡首)
(詔增秩中二千石)顔含(琅邪莘人元帝時令上虞簡而有威明而能斷)何充(廬江灊人)
(成帝時除會稽内史在郡甚有德政薦徵士虞喜拔郡人謝奉魏顗等爲佐吏)王羲之(臨沂)
(人永和中爲會稽内史時東土饑荒輙開倉賑貸朝廷賦役繁重吳會尤甚每上疏爭論之事多見)
(從)王述(晉陽人穆帝時遷會稽内史莅政清肅終日無事)王彪之(臨沂人廢帝時)
(為會稽内史居郡八年豪右斂跡亡戸歸者三萬餘口桓温下鎮姑孰四方修敬皆遣上佐綱紀彪)
(之獨不遣遂去郡)王鎮之(臨沂人父隨之上虞令鎮之為剡上虞令並有能名内史謝輶)
(請為山隂令復有殊績)︹南北朝︺︹宋︺謝方明(陽夏人武帝時為會稽太守江東民)
(戶殷盛風俗峻刻強弱相陵奸吏蜂起符書一下文攝相續方明深達政體不拘文法闊略苛細務)
(存統領貴族豪士莫敢犯禁除比伍之坐判久繫之獄東土稱詠之)徐豁(姑幕人永初中為山)
(隂令精練法理為時所推)禇淡之(河南陽翟人會稽太守景平二年富陽孫法先等攻沒縣)
(邑建旗鳴鼓直攻山隂淡之身率所領出次近郊敗賊於柯亭)江秉之(考城人元嘉初為山)
(隂令民戶三萬政事繁擾訟訴殷積階庭常數百人秉之御繁以簡常得無事)羊元保(南城)
(人元嘉中歷會稽太守廉素寡欲為政雖無殊績而去後嘗見思)張𥙿(吳人元嘉中除會稽)
(太守素有吏能職事甚理)顧凱之(吳人元嘉中為山隂令山隂劇邑前後官長晝夜不得休)
(事猶不舉凱之御繁以約縣用無事晝日垂簾門階間寂)張岱(裕子孝武帝時遷山隂令職事)
(間理)︹齊︺傅炎(靈州人父僧佑宋時為山隂令有能名炎至泰始中亦為山隂令尢明察及高)
(帝輔政以山隂獄訟煩積復以炎為山隂令縣内稱神明無敢為偷後炎子&KR1304;亦為令三世官山隂)
(並著竒績世傳傅民有治縣譜)蕭子良(武帝第二子㫒明三年為會稽大守都督五郡宋孝)
(武後徵求急速以郡縣遲緩始遣臺使公役勞擾高帝踐祚子良陳之請息其弊敦義愛古郡人朱)
(百年有至行先卒賜其妻米百斛蠲一人給其薪蘇)周容(安城人宋元徽中詔為判令有恩惠)
(百姓思之建元中復為山隂令力請罷勞民雜役)沈憲(武康人建元中為山隂令政聲大著)
(孔稚圭請假東歸謂人曰沈令料事時有天才)陸慧曉(吳人武陵王守會稽以慧曉為功曺)
(復為西陽王左軍長史領會稽郡丞行郡事慧曉立身清肅僚佐以下造詣必起送之或謂長史貴)
(重不宜妄自謙屈答曰我性惡人無禮不容不以禮處人)顧憲之(凱之孫為東中郎長史行)
(會稽郡事山隂人吕文度有寵於武帝於餘姚立邸頗縱横憲之至郡即日除之時西陵戌主杜元)
(懿以吳興歲儉會稽年登商旅往來倍歲求加税格武帝以示會稽使陳得失憲之極言其實武帝)
(從之由是以方直見知)劉元明(臨淮人歷山隂令治行為天下第一及去傳&KR1304;代之問元)
(明答曰我有奇術卿家譜所不載臨別當相示既而曰作縣令惟日食一升飯而莫飲酒此第一策)
(也)︹梁︺邱仲孚(烏程人齊明帝時為山隂令居職甚有聲稱百姓謠曰二傅沈劉不如一)
(邱及武帝踐祚復為山隂令仲孚長於撥煩善適權變吏人敬服號稱神明)庾蓽(新野人武)
(帝時為會稽郡丞行郡府事時承凋弊之後所在穀貴人多流散蓽撫循甚有治理惟守公禄清節)
(逾厲至經日不舉火太守襄陽王聞而饋之蓽謝不受)江革(考城人天監中除武陵王長史)
(會稽郡丞行府州事革門生故吏家多在東聞革至並賫持緣道迎候革悉拒不受至鎮惟資公俸)
(食不兼味郡境殷廣辭訟曰數百革分判辨析曾無疑滯人安吏畏百城震恐將還贈遺一無所受)
(惟乘臺所給一舸舸艚偏欹不得安卧乃於西陵岸取石十餘片以實之後人搆亭於江岸名取石)
(亭)裴子野(聞喜人天監中為諸暨令不行鞭罰人有争者示之以理百姓稱說合境無訟)
劉杳(平原人普通中為餘姚令在縣清潔湘東王發教襃稱之)︹陳︺褚玠(陽翟人大建中)
(除山隂令縣人張次的等與諸猾吏賄賂通姦全丁大戶類多隱沒玠鏁次的等具狀啟臺宣帝遣)
(使助玠搜括所出軍人八百餘戶舍人曺義達為帝所寵縣民陳信豪富諂事義達信父顯文恃勢)
(横暴玠遣使執顯文鞭之於是吏民股栗信後因義達譖玠竟坐免官玠在任歲餘去官之曰不堪)
(自致因留縣境種蔬菜以自給)︹唐︺姚崇(硤石人中宗時為越州刺史人德其惠政)李俊
之(開元中為會稽令增修縣東北防海塘自上虞抵山隂百餘里以畜水溉田太和中令李左次)
(又增修之)郭密之(天寶中為諸暨令築湖塘溉田二千餘頃)崔協(博陵人大歷中以戶)
(曺攝上虞令歲大旱賦無所出協請蠲不許傾家貲代輸之)孟簡(平昌人元和中為浙東觀)
(察便於山隂縣北開新河又於縣西北十里開運道塘後陸亘又置新逕斗門)金堯恭(寶歷)
(二年為上虞令於縣西北置任嶼湖及黎湖溉田二百餘頃)吳鐐(乾寕初為會稽令董昌反)
(問策於鐐鐐曰王為真諸侯遺榮子孫而不為乃作偽天子自取滅亡昌斬之族其家)張遜
(乾寕初為山隂令董昌反召遜知御史臺固辭曰王自棄為天下笑遜不敢以身許也昌怒害之)
︹宋︺畢士安(雲中人太平興國中知越州以寬大稱)杜守一(景德二年以大理丞)
(出知蕭山有德政縣東五里多虎守一為政二年虎負子渡浙江去)曾公亮(晉江人天聖中)
(知會稽縣民田鑑湖旁每患湖溢公亮立斗門洩水入曺娥江民受其利)蔣堂(宜興人景祜中)
(知越州州有鑑湖溉田八千頃前守聽民自占多為豪右所侵堂奏復之)范仲淹(吳縣人寳)
(元中知越州有惠政既去越人祠祀之)謝景初(陽夏人慶歷初知餘姚始作海塘捍水患)
(禁上豪強占為田立閘及斗門啟閉規則)王存(丹陽人慶歷中擢上虞令有豪族殺人久莫敢)
(問存至按以州吏受賕豪賂他官變其獄存反罷去)張友直(隂城人仁宗時知越州州民每)
(春斂財大集僧道士女謂之祭天友直下令禁絶取所斂財以延諸生)曾鞏(南豐人嘉祜間)
(通判越州州舊取酒務錢給幕牙錢不足賦諸鄉戸鞏立罷之歲饑諭富人自實粟總十五萬石視)
(常平價稍增以予民民得從便受粟不出田里而食有餘又貸之種糧使隨秋賦以償農事不乏)
陳舜俞(烏程人熙寕三年知山隂縣靑苗法行舜俞不奉令因上疏自劾並極陳其害奏上)
(誦監南康軍鹽酒税)趙抃(西安人熙寕中知越州吳越大饑疫死者過半抃畫救荒之策療病)
(埋死而生者以全復下令修城使自食其力越人得以不饑)張詵(浦城人熙寕中通判越州)
(民苦衙前役詵科別人戶籍其當役者以差人錢為僱人充皆以為便)程師孟(吳人熙寕)
(中知越州為政簡嚴罪非死者不以屬吏發隱摘伏如神所部肅然)鄭穆(侯官人元豐三年知)
(越州先是鑑湖旱乾民因田其中延袤百里官籍而税之既而連年水溢民逋官租積萬緡穆奏免)
(之)游酢(建陽人元豐中調蕭山尉近臣薦其賢召爲太學錄)楊時(將樂人知蕭山縣有)
(惠政)劉韐(崇安人宣和初知越州鑑湖爲民侵耕官因收其租歲二萬斛政和間涸以爲田衍)
(至六倍&KR0674;中官應奉租太重而督索嚴多逃去韐請蠲之方臘陷衢婺越大震官吏悉遁或具舟請)
(行韐曰吾爲郡守當與城存亡益厲戰守備寇至擊敗之)宋旅(莆田人宣和中知剡縣方臘犯)
(越越盜起應之縣吏多遁旅遣妻子浮海歸閩獨與民據守以忠義激勸部勒隊伍爲豫備計俄而)
(盜大至躬率壯銳冒矢石雖頗殺獲終以力不敵死之贈朝散郎)綦崇禮(高密人紹興四)
(年知紹興府劉豫導金人入侵揚楚震擾高宗次吳會崇禮以浙東一道爲行都肘腋之地備豫不)
(可不謹密疏於朝得便宜從事於是繕城郭厲兵甲輸錢帛以犒王師簡舟艦以扼海道疚心夙夜)
(殆廢食寢及帝還七州晏然)王十朋(樂清人紹興中擢紹興府簽判既至或以書生易之)
(十朋裁決如神吏奸不行)張守(晉陵人紹興中知紹興府會朝廷遣三使者括諸路財賦韓球)
(在會稽所斂五十餘萬緡守既視事即求入覲爲上言之詔追還三使)葉容(仙游人紹興中)
(知上虞縣凡徭役令民自推貨力甲乙不以付吏催租各書其數與民約使自持戸租至庭親視其)
(入帥曺泳令夏税先期送什之八容請少紓其期泳怒及參大熟民輸租反爲諸邑最)熊克
(建陽人紹興中知諸暨縣越帥課賦急克曰但獲罪不忍困吾民他日府遣幕僚閱視有無時方不)
(雨克對之泣曰此豈催租時耶部使者芮煇行縣至其境謂克曰今乃見古循吏爲表薦之)趙
鼎(聞喜人紹興中以觀文殿大學士知紹興府後罷相再知府事)吳芾(仙居人隆興中知紹)
(興府會稽賦重折色尤甚芾以攢宫在奏免支移折變鑑湖久廢會歲大饑出常平米募民浚治之)
謝深甫(臨海人乾道二年調&KR0792;縣尉歲饑有死道旁者一嫗哭訴曰吾兒也傭於某家遭掠)
(而斃深甫疑焉徐廉得嫗子他所召嫗出示之嫗驚伏曰某與某有隙賂我使誣告耳越帥方滋錢)
(端禮皆薦深甫有廊廟才)楊簡(慈谿人乾道中為紹興府司理犴獄必親臨端默以聽使自吐)
(露越陪都臺府鼎立簡中立無頗一府吏觸帥怒令鞫之簡白無罪命鞫平日簡曰吏過詎能免今)
(曰實無罪必擿往事置之法某不敢奉命帥大怒簡爭愈力朱子為常平使者首薦之)王希
吕(宿州人淳熙中知紹興府時和買絹最為民病希吕奏減六萬七千疋後守洪邁至覈盡絶戶)
(四萬八千三百有奇減絹如其數越民始安)王信(麗水人紹熙初知紹興府奏免逋官錢絹)
(緜米數十萬山隂境有湖四環皆田歲苦澇信創斗門導停瀦注之海築十一壩化滙浸為上)
(腴民更其名曰王公湖築漁浦隄禁民不舉子置學田立義冡衆職修理)葛邲(吳興人慶元初)
(判紹興府簡稽期會錢榖刑獄必親或謂大臣均佚有體邲曰崇大體而簡細務吾不為也)沈
作賓(歸安人初通判紹興師守邱崈遇僚吏剛嚴作賓從容禆贊每濟以寬慶元中知紹興府)
(韓侂胄方用事族有居越者私釀公行作賓捕寘於獄而竄逐其双焉)趙彥倓(宗室子嘉)
(定中知紹興府時楮價輕彥倓權以法民便之復鹿鳴禮置興賢莊以資其費築捍海石塘亦置莊)
(以備增築會旱第民高下捐其税有差免輸湖籍田米舉緡錢四十萬以助荒政民賴以濟)汪
綱(黟縣人嘉定末知紹興府蕭山有古運河西通錢塘東達台明沙漲三十餘里舟行則膠乃開)
(浚八千餘大復創牐江口使淤不得入甃塗十里以達城闉於是舟車利沙諸暨十六鄉賴湖水灌)
(溉勢家多侵為田湖流既束雨輒汎溢為患綱奏奪侵者湖始復舊瀕海塘堤易圮歲害民田綱備)
(緡錢三萬專備修築郡臨海道軍伍單弱乃招水軍教習之寶慶初大水發粟蠲租民以不饑又奏)
(免經總制窠虚額九萬五千緡宿弊盡革)黃震(慈谿人通判紹興獲海寇僇之後又提舉浙東)
(常平鎮安饑民折盜賊萌芽)︹元︺葉恒(鄞人至元中判餘姚州事海隄決壊恒置石隄令完)
(固自是無海患)黃溍(義烏人延祜中改諸暨州判官巡海官舸例以三載一新費出於官而責)
(足於民有餘則總其事者私焉溍撙節浮蠧而以餘錢還民奸民以偽鈔結黨脅攘人財官吏聽其)
(謀株連數百家郡府下溍鞫治一問皆引伏民患乃息)張昇(平州人延祐中除紹興路總管)
(初大德至大間越大饑且疫賦税鹽課責里胥代納吏緣為奸昇白行省蠲之平江歲輸海運糧布)
(囊三萬舊今紹興製民苦之更數守置勿問昇言麻非越土所生海漕實吳郡事卒請罷之昇謹於)
(繩吏果於去民漢故人心悦服)李恭(關隴人天歴初知餘姚州邑產紅米每別市白米充税恭)
(請以土產上輸營建廟學乞增置弟子員望湖田數百畒以益其廩)宇文公諒(吳興人至)
(順中改同知餘姚州夏不雨公諒出禱輒應歲以有年民頌為別駕雨攝會稽縣申明冤滯所活者)
(甚衆)台哈布哈(至正初紹興路總管革吏弊除設官牛租令民自實田以均賦役行鄉飲)
(酒禮教民興讓越俗大化台哈布哈舊作泰不華今改正)于嗣宗(錢塘人至正初尹上)
(虞以慈惠稱築石隄捍海)默爾古思(寕夏人至正中授紹興路錄事司逹嚕噶齊尋遷行)
(臺鎮撫治紹興時盜起浙東西郡縣多殘破獨默爾古思保障紹興境内晏然氏愛之如父母後為)
(御史大夫拜珠所殺監察御史珍通糾之冤始白默爾古思舊作邁里古斯達嚕噶齊舊作達魯)
(花赤拜珠舊作拜注珍通舊作真童令俱改正)︹明︺欒鳳(高郵人太祖兵下浙東以鳳知諸暨)
(州事廉謹愛民院判謝再興謀叛以兵挾鳳鳳不屈刃加頸氣益厲妻王氏以身蔽皆死)凌漢
(原武人洪武初知會稽縣寬間仁恕愛民如子以事還繫久不決按察使陶晟入覲帝知其無罪命)
(釋之召為御史)唐鐸(虹縣人洪武初知紹興府凡徵賦非土產者悉奏罷之餘姚上虞爭夏蓋)
(湖水利經歲不決鐸斷以至公民皆悦报)李慶(順義人洪武末以國子生署右僉都卸史授刑)
(部員外知紹興府威信並濟庭無滯獄暇即躬理園蔬以供朝夕擢右都御史)王耕(單縣人水)
(樂中知山隂縣有經濟才時方事營建征調繁興耕調劑節約不廢去亦不病民)都昶(海豐)
(人永樂中知餘姚縣敬禮高士張一民治事皆得體時營建北都徵發旁午邑恃昶無擾終九年吏)
(莫敢取一錢瀕行民皆墮淚)蘇琳(蒙隂人正統問知蕭山縣時遣中官取櫻桃於縣索賂不)
(與遂中傷之逮至京琳對曰朝廷以口腹殘民内官以威勢虐命吏臣是以抗之英宗曰直臣也令)
(還職琳曰臣甘受責但求罷貢白是獲免)彭誼(東莞人天順初知紹興府歲饑輒發廩賑貸吏)
(白當俟朝命誼曰民方急安得循故事耶築白馬閘障海潮歷九載多惠政)戴琥(浮梁人成)
(化中知紹興府持身廉介馭八邑令長凛凜無犯暇則舉行鄉射每進諸生講論經史尤勤於水利)
(疏防得宜功利甚溥)李良(山東人宏治初知山隂縣時運河土塘頽圯水溢害稼良甃以石亘)
(五十餘里)臧鳳(曲阜人宏治中知嵊縣邑治臨大江水漲屢爲民患鳳壘石爲隄民至今賴之)
劉麟(安仁人正德初出知紹興府劉瑾銜麟除官不謁謝甫五月摭細故罷爲氏士民醵金贐)
(不受爲建小劉祠以配漢劉寵)毛伯温(吉水人正德中爲紹興府推官每讞獄無縰無枉諸)
(郡邑有訟冤者必求直於伯温攝理盈案能譽大起尢好敦禮士大夫學行有聞必造門咨訪)張
煥(太和人正德間知山隂縣時海溢漂廬舍煥發粟賑之比歲登今民築塘捍海復於上流建扁)
(拖閘以時蓄洩自是邑無水患)湯紹恩(安岳人嘉靖中知紹興府寬和廉信始至新學宫廣)
(設社學歲大旱徒步禱烈日中雨即降緩刑罰恤貧弱旌節孝民情大和郡境諸水滙三工口入海)
(海潮擁沙沙積水阻一遇䨙潦不能宣洩良田盡成巨浸紹恩徧行水道於三江口建大閘為洞二)
(十有八啟閉以時閘外兩涯築石隄四百餘大扼潮使不為閘患自是水田盡為沃壤民德之立廟)
(閘左)黃綰(息縣人嘉靖中由刑部郎中出知紹興府以寬大為治始綰居部時鞫給事中陳洸)
(罪後桂萼反前案逮綰詣詔獄士民哭聲震野爭致贐綰止取二錢)鄭芸(莆田人嘉靖中知上)
(虞縣縣舊無城芸始議築倭寇三至不敢犯又築沙湖蓄水濟旱禁豪民占湖以均水利同時薰山)
(令施堯臣嵊縣令吳三畏新昌令萬鵬並以築城保障有功於民)許承周(崑山人隆慶中)
(知蕭山縣廉敏明肅豪猾屏跡築北海塘以遏潮鄉民賴之)田琯(大田人萬歴初知新昌縣)
(邑多盜琯每鄉廉真盜一人立為總甲令緝捕盜頓息修築南堤砩禁勢家侵占民利之)毛夀
南(吳江人萬歷中知山隂縣邑有麻溪&KR0309;&KR0309;外為天樂鄉田三萬七千有奇為江湖衝齧乃築隄)
(於貓山鄭家山之間以捍外潮民争赴工不費一緡而事竣)史垂則(宜興人萬歷中知會)
(稽縣以教養為事鑿曺娥壖地得磽田萬𤱔春耕時緩征徭停勾攝使得盡力農事民肖像祀之)
劉光復(青陽人萬歷中知諸暨縣築麻溪壩導七堰治長圩捍水沿江起大隄開水門以時)
(蓄洩又開通浣江以防汎溢謂之新江水患遂息)董羽宸(松江人萬歷中知餘姚縣奸民)
(多與倭通羽宸廉得之按以法時鄉豪有殺族屬箝里甲勿以聞羽宸偵知親出其骸荆棘中正豪)
(之罪人皆慴服)王章(武進人崇禎初知諸暨縣有聲甫半載以才調鄞縣諸暨民與鄞民爭挽)
(章至相譁乃乘夜啟門而去)陳子龍(華亭人崇禎中紹興推官時東陽許都反聚衆數萬)
(迫郡城巡按左光先以撫標兵命子龍為監軍討之都率卒三千保南砦子龍單騎入營責數其罪)
(諭令歸降復挾都走山中散遣其衆)孫蘭(無錫人崇禎中知紹興府會歲饑蘭定賑救法凡二)
(十六則纖悉畢備浙東皆仿行之所全活者以千萬計)
︹本朝︺劉方至(山東人順治三年以貢生授紹興推官政清刑簡視上虞篆山賊王岳夀率衆)
(攻城時守禦孤弜方至力戰死之贈按察司僉事)張愫(山東貢生知紹興府順治二年海寇)
(鄭成功倡亂紹興奸民應之愫率會稽令官撫渙分設守禦援絶城陷被執脅降不屈死之撫渙罵)
(賊自剄賊支解其屍殺其家屬九人愫贈大僕寺卿撫渙蘄水人贈按察司僉事)張邦福
(蘄水人順治十八年任紹興推官精敏練達摘發如神有訟者訴牒悉置内署勾攝罪犯惟姓名而)
(已故訴者不知其訟訟者不知其訴書吏不能為奸詰訊之下情偽立辨)許宏勲(遼東人康)
(熙十三年知紹興府耿精忠叛於閩諸暨新城嵊三邑奸民嘯聚圍攻郡城宏勲乘夜率兵出斬其)
(渠魁餘悉撫諭散遣之郡境得安)高登先(鍾祥人康熙十三年知山隂縣山賊竊發攻城)
(幾陷登先率民守禦卒以安堵)李鐸(鐵嶺人康熙中知紹興府餘姚大水漂溺民人廬墓鐸與)
(太守張恢坐贓籍其家詔頒賜羣臣意得珠璣悉以委地帝問故對曰贓穢之寳臣不敢拜帝嘆曰)
(凊乎尚書之言乃更賜以庫錢意敢誎諍數封還詔書臣下過失輒救觧之出為魯相卒官)謝
夷吾(字堯卿山隂人少為郡吏太守第五倫擢為督郵舉孝廉除夀張令永平間蝗發泰山過)
(夀張飛逝不集累遷鉅鹿太守所在愛育人物有善績)王充(字仲任上虞人少孤鄉里稱孝)
(受業太學師事扶風班彪常遊洛陽布肆閱書一見輒能誦憶遂通衆流百家之言後歸屏居教授)
(仕邵為功曺以數諫諍不合去充好論說有理實著論衡二十餘萬言友人謝夷吾薦充才學肅宗)
(特詔公車徵病不行)鄭宏(字巨君山隂人西域都護吉從孫少為鄕嗇夫大守第五佮行春見)
(而奇之召署督郵舉孝廉伏闕為其師焦貺訟冤躬送貺喪歸其妻子由是顯名授騶令累遷淮隂)
(大守建初中為尚書令前後所陳有補益王政者著之南宫以為故事元和初拜太尉病篤上書言)
(竇憲之短悉還賜物敕妻子褐中布衣素棺殯殮以還鄉里)綦母俊(上虞人交阯刺史安)
(帝元初三年合浦蠻反遣御史任逴督州郡兵討之俊以蒼梧當合浦下蠻或流劫猝難回顧乃先)
(保障蒼梧後往合浦所向摧靡功當封賞上書歸功於逴自謂致寇當誅詔下美之論者稱俊能讓)
賀純(字仲真山隂人博學有重名安帝時為侍中江夏太守去官與黃瓊楊厚俱公車徵)黃
昌(字聖真餘姚人曉習文法仕郡為決曺刺史行部奇之辟從事後拜宛令發奸伏稱神明遷蜀)
(郡太守斷理莫不得所宿奸大惡皆奔走他境歷官大司農)孟嘗(字伯周上虞人少修操行)
(仕郡為戶曺史辨孝婦之冤後舉茂才遷合浦太守去珠復還人稱神明以病歸隱處窮澤身自耕)
(傭欽其德者就所止而居焉桓帝時尚書楊喬薦之卒於家)戴就(字景成上虞人仕郡倉曺)
(掾揚州刺史歐陽參奏大守成公浮贓罪遣部從事薛安按究安收就考掠酷慘備至就慷慨直辭)
(神色不變安奇其壯節表釋之浮亦得免太守劉寵舉就孝廉官至光禄主事)魏朗(字少英上)
(虞人詣太學受五經李膺之徒爭從之初辟司徒府遷彭城令會九真賊起共薦朗為九真都尉厲)
(兵破賊桓帝美其功徵拜議郎遷尚書屢陳便宜有所補益被黨議免歸)朱儁(字公偉上虞人)
(舉孝廉除蘭陵令光和初拜交阯刺史以平賊功封都亭侯黃巾起拜右中郎將討潁川汝南陳國)
(諸賊悉破平之又破黃中賊趙宏等封錢塘侯累轉河南尹董卓擅政數請徙都長安惡儁異巳然)
(貪其名重表遷太僕以自副儁不受極言西遷非計後卓入關留儁守洛陽儁乃東屯中牟移書州)
(郡請師討卓初平中為太尉李傕郭汜相攻帝詔儁等往諭觧汜不從遂留質儁等儁素剛即曰發)
(病卒)趙煜(字長君山隂人少為縣吏棄去詣杜撫受韓詩究竟其術州召補從事不就舉有道)
(卒於家煜著吳越春秋詩細歴神淵蔡邕讀詩細而嘆息以為長於論衡)韓說(子叔儒山隂人)
(博通五經尤善圖緯之學舉孝廉與議郎蔡邕友善數陳災青及奏賦頌連珠稍遷侍中終江夏太)
(守)盛憲(字孝章會稽人舉孝廉累遷吳郡太守以疾去官憲最有名孫策平定吳會深忌之)
(少府孔融與曺操書徵為騎都尉使命未至為策所害)︹三國︺︹吳︺賀齊(字公苗山隂人)
(少為郡吏守剡長擊破山越建安初孫策察齊孝廉使領南部都尉事平張雅詹彊及洪明等之亂)
(遷威武中郎將討平丹陽黟歙賊又從孫權征合肥與陸遜討破鄱陽賊封山隂侯)董襲(字无)
(代餘姚人武力過人從孫策討平山寇拜別部司馬孫權統事遷偏將軍從討黃祖襲為前部將敢)
(死百人被兩鎧乘大舸突入艨衝裏襲以刀斷兩紲大軍遂進追斬黃祖功第一曺操出濡須襲督)
(五樓船住濡口夜卒暴風左右乞襲出襲不肯船敗襲死)虞翻(字仲翔餘姚人少好學有高氣)
(孫策命為功曺出為富春長曺操辟不就孫權以為騎都尉數犯顔諫諍權積怒徙翻交州講學不)
(倦門徒常數百人權後褎其亮直令交州給船遣還翻已終歸葬舊墓所著易注及論語國語老子)
(訓注皆傳於世翻有十一子汜最知名仕至交州刺史汜弟忠宜都太守晉征吳忠堅守城潰被害)
魏滕(字周林朗孫性剛直行不苟合雖遭困偪終不回撓初為功曺忤孫策幾殆賴太妃救得)
(免歴鄱陽太守)吳範(字文則上虞人治歷數知風氣孫權起於東南範委身服事每有災祥輒)
(推數言狀其術多效權以範為騎都尉領太史範為人剛直與親故交有終始素與魏滕善會權責)
(怒滕謂敢有諫者死範髠頭自縛叩首流血言與涕並滕乃得免)闞澤(字德潤山隂人究覽)
(羣籍兼通歴數孫權以為尚書遷中書令赤烏中拜太子太傅封都鄉侯每朝廷大議經典所疑輒)
(諮訪之)鍾離牧(字子幹山隂人少居永興躬自墾田種稻臨熟縣民認之牧遂推與縣長)
(召民欲繩以法牧為請釋民慚悔春所取稻送還牧不受民輸置道旁莫有取者牧由此發名累遷)
(南海武陵太守平五溪夷封都鄉侯子徇拜偏將軍戍西陵晉平吳徇領水軍督臨陣戰死)謝
承(字偉平山隂人博學洽聞嘗所知見終身不忘仕吳拜五官郎中武陵太守撰後漢書百餘卷)
丁固(字子賤山隂人父覽清身立行推財從弟以義讓稱固少喪父獨與母居家貧守約色養)
(致敬初仕為尚書嘗夢松樹生其腹上謂人曰松字十八公也後十八歲吾其為公乎孫皓時遷司)
(徒與陸凱孟宗同心憂國)朱育(山隂人少好奇字仕郡門下書佐嘗與太守濮陽興問對條答)
(會稽古今人物及漢以來郡治遷徙甚詳敏後位至侍中推刺占射文藝多通)皮延(字叔然山)
(隂人養母至孝居喪有白鳩巢廬側)賀邵(字興伯齊孫孫皓時領太子太傅皓政事曰弊邵上)
(疏諫皓深恨之邵奉公貞正親近所憚乃共譖邵遂遇害)︹晉︺夏方(字文正永興人年十四家)
(遭疫癘父母族屬死者十三人方夜則號哭晝則負土凡十有七載葬送得畢廬於墓鳥獸馴擾其)
(旁吳時累官五官中郎將入晉除高山令在官三年州舉秀才還家卒)夏統(字仲御永興人)
(幼孤貧養親以孝聞睦於兄弟每採梠求食星行夜歸或至海邊拘螊&KR1209;以資養後以母病篤詣洛)
(中市藥遇賈充與語其應如響欲使之仕即俛而不答歸會稽竟不知所終)賀循(字彥先邵)
(子操尚高厲言行進止必以禮讓舉秀才除陽羨令徙武康政教大行建武初拜太常時宗廟始建)
(舊儀多關朝廷疑滯皆諮之為當世儒宗卒贈司空諡曰穆循博覽衆書尤精禮傳雅有知人之鑒)
(拔同郡揚方於卑陋卒成名於世)虞潭(字思奥翻孫忠之子清真有檢操州辟從事歷徙醴)
(陵令張昌作亂潭起兵斬昌又與諸軍共討陳恢平杜&KR0802;累遷宗正卿告歸會王含沈充等攻逼京)
(師潭起義軍赴國難事平徵拜尚書出守吳興蘇峻反潭與陶侃郗鑒率衆禦之以前後功封武昌)
(縣侯咸康中進衛將軍潭貌雖和柔而内堅明有膽決屢統軍旅尠有傾敗終開府侍中卒諡孝烈)
(兄子&KR1294;字思行有才望官至光禄大夫)虞喜(字仲安餘姚人少立操行博學好古累徵不就)
(郡察孝廉司徒辟公車徵拜博士皆不就咸康初何充疏薦喜高尚邈世博聞強識詔以散騎常侍)
(徵之又不就永和初有司議祧廟不能決朝廷遣使就諮之喜專心經傳又釋毛詩略注孝經為志)
(林三十篇凡所著𫐠數十萬言)孔愉(字敬康山隂人幼孤養祖母以孝聞建興中累遷侍中太)
(常蘇峻反愉朝服守宗廟峻平温嶠執愉手流涕曰持古人之節歲寒不凋者惟君一人耳轉尚書)
(左僕射出為會稽内史句章縣有漢時舊陂愉為修復溉田二百餘頃皆成良業在郡三年乃營侯)
(山下數畝地為宅草屋數間便棄官居之卒謚曰貞子汪字德澤位至侍中遷廣州刺史甚有政績)
(次子安國亦以儒素顯歴尚書左右僕射)楊方(字公回會稽人好學有異才賀循稱之司徒王)
(導辟為掾遷司徒參軍求遠郡欲閒居著𫐠補高梁太守在郡積年著五經鉤沈更撰吳越春秋行)
(於世)丁潭(字世康固孫同郡孔愉字敬康張茂字偉康潭與齊名號會稽三康初為郡功曺察)
(孝廉除郎中太興三年出為東陽太守以清潔見稱成帝時為侍中蘇峻亂帝蒙塵於石頭潭隨從)
(不離帝側峻誅賜爵永安伯卒諡曰簡)張茂(字偉康山隂人少單貧有志行元帝時為吳興)
(内史沈充反與三子並遇害弟盎為周札將軍充攻札亦死之)虞預(字叔安喜弟少好學有文)
(章庾亮諸葛恢薦其才行召為著作郎進散騎常侍著晉書四十餘卷會稽典錄二十篇)孔羣
(字敬林愉從弟有智局志尚不羈蘇峻入石頭時匡術有寵於峻賓從甚盛羣與愉同行於横塘遇)
(之愉止與語而羣初不視術術怒欲刃之愉抱術乃免仕歷中丞子沈字德度與魏覬虞球虞存謝)
(奉並為四族之儁)孔坦(字君平愉從子少方直有雅望元帝為晉王以坦為世子文學遷尚)
(書郎王敦反與虞潭起義討沈充咸和中累拜侍中時帝委政王導坦每從容勸帝宣博納朝臣諮)
(諏善道由是忤導出爲廷尉以疾去職卒諡曰簡)謝沈(字行思山隂人少孤事母至孝博學)
(多識内史何无引爲參軍以母老去職耕耘之暇研精墳籍康帝即位朝議疑七廟迭毁禮徵爲太)
(學博士以質疑滯遷著作郎撰晉書三十餘卷後漢書百卷及毛詩漢書外傳其才學在虞預右)
王徽之(字子猷羲之子家於會稽性卓犖不羈嘗雪夜泛舟剡溪訪戴逵造門不前而返人)
(問故曰乘興而來興盡而返豈必見安道耶性愛竹寄居空宅中便令種竹曰何可一日無此君仕)
(至黃門侍郎)王獻之(字子敬羲之子高邁不羈嘗與兄徽之操之俱詣謝安既出客問兄)
(弟優劣安曰小者佳客問故安曰吉人之辭寡以其少言故知之工草&KR0674;七八歲時學書羲之嘆曰)
(此兒後當復有大名太元中拜中書令卒諡曰憲)謝敷(字慶緒會稽人性澄静寡慾入太平)
(山十餘年徵召皆不就初月犯少微少微一名處士星占者以隱士當之譙國戴逵有美才人或憂)
(之俄而敷卒)︹南北朝︺︹宋︺孔靖(字李恭愉孫為會稽内史釐整浮華剪罰游惰由是)
(境内肅清武帝北伐為大尉軍諮祭酒從平關洛拜侍中辭事東歸帝餞之戲馬臺百僚咸賦詩以)
(述其美子靈符累官至丹陽尹慤實有質幹每所歷官政績修理)孔琳之(字彥琳羣曾孫)
(強正有志力桓元輔政欲廢錢用榖帛又議復肉刑皆以琳之議而止永初二年為御史中丞奏劾)
(尚書令徐羡之百僚震肅莫敢犯禁遷祠部尚書致仕不治産業家尤貧素子邈有父風官至揚州)
(中從事)孫處(字季高永興人以字行從武帝征孫恩以功封新番縣侯盧循之難季高率衆)
(泛海襲破番禺循黨潰奔廣州復擊走之卒贈南海太守侯官縣侯)賈恩(諸暨人少有志行母)
(亡未葬為隣火所逼恩及妻柏氏號哭奔救隣近赴助棺櫬得免恩及妻柏俱燒死有司奏改其里)
(為孝義里蠲租布三世追贈恩天水郡顯親左尉)郭世道(永興人年十四喪父居喪過禮)
(家貧傭力以養後母母亡負土成墳親戚共賻助微有所受葬畢傭賃倍還先直元嘉中散騎常侍)
(袁愉表其淳行詔表所居獨楓里為孝行里蠲其祖調子原平字長泰父篤疾彌年原平未嘗睡卧)
(及亡躬自營墓每歲節哀思不食墓前有田農月輒束帶垂涕以耕太守蔡興宗以俸米百斛餽之)
(不受還都表其殊行按世道舊從南史作世通今據宋書改子字長泰舊作長恭係沿南史之譌)
(今亦據宋書改正)嚴世期(山隂人性好施與贍貧乏恤老病殯葬宗親存育孩幼元嘉四)
(年有司奏榜門曰義行嚴氏之門復其身徭役蠲租税十年)虞愿(字士恭餘姚人元嘉中為)
(湘東王國常侍明帝立除通直散騎侍郎帝起湘宫寺費極侈愿正色言曰此百姓賣兒貼婦所為)
(有何功德帝大怒使人曳下殿愿無異容出為晉安太守有異政後遷廷尉領東觀祭酒著五經論)
(問撰會稽記文翰數十篇)朱百年(山隂人少有高情攜妻孔氏人會稽南山伐樵採箬為業)
(以樵箬置道旁須者隨其所堪多少留錢取去時為詩詠往往有高勝之言與同縣孔覬友善家素)
(貧母以冬月亡衣無絮自此不衣綿帛嘗寒時就覬宿覬以臥具覆之既覺引去曰緜定奇温因流)
(涕悲慟除太子舍人不就卒山中蔡興宗為會稽守餉百年妻米百斛遣婢詣郡固讓時以比梁鴻)
(妻)韓靈敏(剡人早孤與兄靈珍並有孝行母亡家貧無以營葬兄弟共種瓜朝採瓜子暮)
(已復生遂辦喪事)︹齊︺公孫僧遠(剡人居父喪至孝事母及伯父甚謹年饑省飧減食)
(以養母及伯父兄弟亡貧無以葬身販貼與隣里供送終之費躬負土種松柏兄姊未㛰嫁乃自賣)
(為之成禮高帝即位詔表門閭蠲租税)孔道徽(山隂人父祐隱於四明山太守王僧虔與)
(張緒書曰孔祐敬康曾孫行動幽祇德標松桂引為主簿遂不可屈此古之遺德也道徽少厲高行)
(能世其家風隱居南山終身不窺都邑豫章王嶷辟西曺書佐不至鄉里宗纂之道徽兄子總亦有)
(操行遇饑寒不可得衣食縣令邱仲孚薦之除竟陵王侍郎竟不至)孔逷(字世遠山隂人好典)
(故學與王儉至交宋昇明中為齊臺尚書儀曺郎屢箴闕禮多見信納帝謂王儉曰逷真所謂儀曺)
(不忝厥職也永明中為太子家今卒)虞悰(字景豫餘姚人少以孝聞仕齊累遷祠部尚書鬱林)
(廢悰竊嘆曰王徐遂縛袴廢天子天下豈有比理耶延興初領右軍明帝立悰稱疾不陪位帝欲引)
(參佐命悰曰公卿戮力詎假朽老以匡贊維新因慟不自勝朝議欲糾之僕射徐孝嗣曰此亦古之)
(遺直乃止稱疾篤還)孔稚珪(字德璋山隂人少學涉有美譽高帝為驃騎召為記室參軍與)
(江淹對掌辭筆累遷太子詹事稚珪風韻清疎好文詠不樂世務憑几獨酌門庭之内草萊不剪中)
(有蛙鳴或問之答曰我以此當兩部鼓吹)戴僧靜(永興人少有膽力便弓馬高帝即位以功)
(封建昌侯累除淮南太守永明中巴東王子響殺僚佐武帝召僧靜領軍向江陵對曰天子兒過誤)
(殺人忽遣軍西上人情惶懼臣不敢奉敕上不答而心善之徙高平大守卒諡壯侯)孔琇之
(山隂人舉孝廉為烏程令有吏能還遷通直郎𥙷吳令又以職事知名出為臨海太守在任清約隆)
(昌初遷晉熙王冠軍長史行郢州事明帝輔政欲令殺晉熙王辭不許遂不食而死)魏温仁
(上虞人僕射徐孝嗣為東昏所殺故人莫敢收視獨温仁奔赴以私財營其喪當時稱之)︹梁︺賀
瑒(字德璉循元孫祖道力善三禮有盛名仕宋為建康今父損亦傳家業瑒舉明經為太學博士)
(天建初為太常丞兼五經博士為皇太子定禮撰五經議時武帝創定禮樂瑒所建議多見施行著)
(禮易老莊講疏數百篇及賓禮儀注百四十五卷子革字文明躬耕供養通三禮仕至南郡太守)
孔休源(字慶緒山隂人舉秀才除尚書儀曺郎每逮訪前事休源隨機斷決曾無疑滯任昉)
(謂之孔獨誦歴尚書左丞兼御史中丞正色直繩無所迴避百僚咸憚之普通中授宣惠將軍監揚)
(州事休源風範彊正明練政體嘗以天下為已任武帝深委仗之累居顯職性縝密未嘗言禁中事)
(及卒帝為之流涕諡曰貞子)賀琛(字國寳瑒弟子家貧常販粟養母間則習業尤精三禮聚)
(徒教授到溉聞名相造就席問難歎曰通儒碩學復見賀生因薦為郡功曺辭以母老普通中始應)
(辟命累遷尚書左丞凡郊廟諸儀多所創定武帝與語常移晷刻省中語曰上殿不下有賀雅琛容)
(止間雅故時人呼之所撰三禮講疏五經滯義及諸儀注凡百餘篇)孔子祛(山隂人少孤貧)
(勤苦力學遂通經術尤明古文尚書為西省學士助賀琛撰錄書成累遷中書通事舍人武帝撰五)
(經講疏及孔子正言專使子祛檢閱羣書以為議證後加通直正員郎著尚書周易注及集禮論共)
(三百餘卷)孔僉(山隂人通五經尤明三禮生徒數百人三為五經博士後為海鹽山隂二縣縣)
(令)張嵊(字四山剡人鎮北將軍稷之子起家秘書郎累遷吳興大守侯景陷京城嵊起義收)
(集士卒繕築城壘邵陵王至錢塘遺板授嵊征東將軍賊將劉仁茂破義興遣使說嵊降嵊斬其使)
(仍遣軍逆擊之侯景聞遣軍助仁茂嵊拒戰敗被執以送景子弟同遇害者十餘人賊平世祖追贈)
(侍中中衛將軍開府儀同三司諡忠貞)王琳(字子珩山隂人少好武遂為將帥以功封建寕)
(縣侯從王僧辯破侯景拜湘州刺史尋移廣州元帝為魏圍逼徵琳赴援師次長沙聞帝遇害率三)
(軍縞素舉哀傳檄諸方為進取計時陳武帝推立敬帝以侍中司空徵不赴大營樓艦圖義舉敗陳)
(將侯安都周文郁於沌口及敬帝亡琳立梁王引兵東下與陳師遇琳乘風舉火忽風逆反燒遂潰)
(入齊封會稽郡公鎮夀陽會陳將吳明徹攻齊琳謂吳兵甚銳勿軗門齊將不從戰敗城陷被殺諡)
(忠武)︹陳︺孔奐(字休文琇之曾孫好學善屬文遭母憂以至孝聞武帝受禪除晉陵太守有惠)
(政天嘉初徵為御史中丞奐性剛直糾劾不避權貴朝廷敬憚又達於政體百司滯事皆付咨決大)
(建六年為吏部尚書凡所甄拔莫不悦服)虞荔(字山披餘姚人博覽墳籍善屬文梁武帝用為)
(士林館學士以文史見知文帝即位領大著作初荔母隨荔入臺卒尋城陷情禮不伸終身蔬食布)
(衣不聽音樂雖任遇隆重而居止儉素淡然無營性沈密凡所獻替莫有見其際者弟寄字次安弱)
(冠舉秀才對策高第陳寳應據閩中得寄甚喜欲引為僚屬固辭及寳應有逆謀寄每陳順逆之理)
(知不可諫稱疾不起後又因書極諫寶應既擒敕寄還朝除建安王諮議寄少篤行造次必於仁厚)
(至臨危執節詞氣凜然白刃不憚也)賀德基(字承業會稽人祖文發父淹仕梁俱為祠部郎)
(並有名當世德基少游學京邑積年不歸於禮記稱為精明位尚書祠部郎三世儒學俱為祠部時)
(論美其不墜)︹隋︺虞綽(字士𥙿餘姚人傳學有俊才大業初為秘書學士奉詔撰長洲玉鏡)
(等書綽所筆削帝嘗稱善累遷著作佐郎)︹唐︺賀德仁(山隂人與從兄德基師事周宏正以)
(文辭稱人為語曰學行可師賀德基文質彬彬賀德仁兄弟八人時比漢荀氏太守王伯山改所居)
(甘滂里為高陽云德仁在隋為齊王府屬高祖時為東宫學士從子紀敳亦博學高宗時紀為太子)
(洗馬敳率更令兼太子侍讀皆為崇賢館學士)虞世南(字伯施荔子出繼寄為後辭章贍博)
(名重當時太宗踐阼擢宏文館學士世南貌儒謹而中抗烈議論持正疏陳剴切帝嘗作宫體詩使)
(賡和世南曰聖作誠工然體非雅正恐此詩一傳天下風靡臣不敢奉詔帝深嘉之每稱其德行忠)
(直博學文詞書翰為五絶累封永興縣公卒諡文懿)孔紹安(山隂人與兄紹新俱以文詞知)
(名陳亡入隋徙居京兆閉門讀書外兄虞世南歎異之高祖受禪紹安間行來奔因侍宴應詔詠石)
(榴詩時人稱之詔撰梁史未成卒有文集五卷)孔若思(山隂人早孤其母躬訓教長以博學)
(聞擢明經歷庫部郎中嘗曰仕宦至郎中足矣座右置水一石明止足之意中宗初敬暉桓彦範當)
(國以若思多識古今凡大政事必咨質後行三遷禮部侍郎出爲衛州刺史以清白著稱諡曰惠子)
(至歷著作郎明氏族學撰百家類例)康子元(山隂人仕歷獻陵令開元初詔舉能治易老莊)
(者張說以聞累擢秘書少監帝將東之泰山張說引子元等商裁封禪儀官至宗正少卿)賀知
章(字季真永興人證聖初擢進士開元中累遷禮部侍郎兼集賢院學士明皇自爲贊賜之肅宗)
(爲太子知章遷賓客授秘書監晚節自號四明狂客每醉屬辭筆不停書咸有可觀天寳初請爲道)
(士還鄉里詔許之賜鏡湖剡川一曲既行帝賜詩太子百官餞送乾元初贈禮部尚書)秦系
(字公緒會稽人天寳末避亂剡溪留守薛兼訓奏爲右衛率府倉曺參軍不就客泉州南安九曰山)
(注老子彌年不出張建封聞系之不可致請就加校書郎系與劉長卿友善以詩相贈答其後東渡)
(秣陵年八十餘卒)徐浩(字季海越州人擢明經有文辭張說薦爲集賢校理肅宗立授中書)
(舍人四方詔令多出其手兼尚書右丞建言故事有司斷獄必刑部審覆自李林甫楊國忠當國令)
(有司就宰相府斷事尚書以下未省即署殊乖慎恤意請如故便詔可德宗時授越王傅進會稽郡)
(公始浩父嶠之善書以法授浩益工世狀其法曰怒倪抉石渴驥奔泉)羅珦(會稽人寳應初)
(詣闕上書授大常寺太祝署曺王臯幕府累遷副使臯卒軍亂珦取首惡斬以徇召為奉天尹奸吏)
(屏息擢廬州刺史再遷京兆尹並有惠政以老疾求解徙太子賓客子讓字景宣以文學早有譽舉)
(進士宏辭賢良方正皆高第為咸陽尉父喪幾毁滅不應辟者十餘年累遷江西觀察使)許伯
會(蕭山人舉孝廉上元中為衡陽博士母喪負土成墳不御絮帛嘗滋味野火將逮塋樹悲號於)
(天俄而雨火滅歲旱泉湧廬前芝生墓側又同邑俞僅著孝友一門四代老幼八十餘口並經術貞)
(廉觀察使孟簡書於圖經以勵風俗)孔述睿(山隂人篤孝嗜學大歴中擢司勲員外郎史館)
(修撰德宗時累官秘書少監𫐠睿性退讓未始忤物雖親朋宴集嚴默終日人皆畏之所次地理志)
(本末最詳子敏行宇至之元和初官諫議大夫李絳遇害事由監軍楊叔元時無敢言獨敏行上書)
(極論其罪卒贈工部侍郎)張萬和(諸暨人力學明經遭父母喪負土成墳兄弟廬於墓萬和)
(卒子孝祥亦廬墓俱二十餘年詔旌其門)吳融(字子華山隂人祖翥有高節大中時賜號文簡)
(先生融力學富辭藻龍紀初及進士第韋昭度討蜀表掌書記累遷翰林學士昭宗反正御南闕羣)
(臣稱賀融最先至帝有指授疊十許藁融跪作詔少選而成語當意詳帝咨賞良久進戶部侍郎)
︹五代︺︹吳越︺顧全武(餘姚人事錢鏐為武勇都知兵馬使董昌亂其將徐淑合淮南)
(兵共圍嘉興全武將軍往救破二寨還守西陵會蘇州告急全武請先取越後復姑蘇遂引兵攻昌)
(擒之航海至嘉興破淮南十八營乘勝取蘇州拔松江無錫常熟華亭諸郡縣)鮑君福(字慶)
(臣餘姚人以驍果稱歸武肅王功為諸軍之冠任衢州刺史一十二年後遷湖州累職太保檢校太)
(尉同平章事天福五年卒諡忠壮)︹宋︺齊廓(字公闢會稽人舉進士第累遷江淮西南轉運)
(使時奉使者競為苛刻邀聲名獨廓奉法如平時人以為長厚積官光禄卿直秘閣改秘書監卒)
杜衍(字世昌山隂人總髮厲操尤篤於學大中祥符初擢進士甲科歷知外郡不以刑威督下)
(吏民憚其清整仁宗特召為御史中丞奏大臣宣迭召見賜坐便殿以盡獻替兼判吏部流内銓吏)
(不能為奸拜樞密使與富弼韓琦范仲淹共事欲盡革衆弊修紀綱而衍勁正清約尤裁抑僥倖每)
(内降恩率寢格不行積詔旨至十數輒納帝前拜同平章事尋罷後以太子少師致仕封祁國公卒)
(諡正獻)孫沔(字元規會稽人天禧進士材猛過人所在皆著能績三知慶州邊人服其能遷)
(廣南安撫使會狄青敗儂智高沔留治後事及還召為樞密院使致仕後英宗即位又以歐陽修薦)
(起知河中府徙慶州復徙延州卒)石待舉(字寳臣新昌人天聖進士知上饒邑大治遷保)
(州通判有雲翼軍與中貴人作亂侍舉率州兵數百人討之兵潰遂遇害)齊唐(字祖之山隂人)
(少貧苦學得書皆自寫誦過一二即不忘登天聖進士兩應制科皆首選雨對策皆第一當道忌其)
(切直復排去遷著作佐郎僉判南雄會交阯進麒麟唐據史傳非之衆服其博物以職方員外致仕)
(鑑湖東北有山最竒偉唐名之曰少微而卜築焉)顧臨(字子敦會稽人通經學為館閣校勘)
(同知禮院神宗詔編武經要略陳言兵以仁義為本動靜之機安危所係不可輕也因條十事以獻)
(元祐二年擢給事中拜河北都轉運使蘇軾等言臨姿性方正學有根本封駁議論有古人風宜留)
(左右以補闕遺不報尋召還歷翰林學士紹聖初知定州徙應天河南府忌者指為黨人斥饒州居)
(住卒)裘承詢(會稽人遠祖尚於晉義熙時徙居雲門山前當趙宋初年踰六百載十九世無)
(異爨子弟習絃誦鄕里稱其敦睦大中祥符間詔旌門閭)陸佃(字農師山隂人居貧苦學夜無)
(燈映月讀書受經於王安石而不以新法為是擢熙寕甲科補國子監直講安石以佃不附己專付)
(之經術不復咨以政徽宗時為尚書右丞每欲參用元祐人才尤惡奔競又上言不宜窮治元祐黨)
(䜛者遂詆佃名在黨籍罷知亳州所著有埤雅禮象春秋後傳諸書二百餘卷)石公弼(本名)
(公輔字國佐新昌人元祐進士徽宗時擢殿中侍御史論東南軍政之弊蘇杭造作局擾民之害大)
(觀初拜御史中丞劾蔡京罪惡章數十上京始罷又言吏員猥冗宜復舊制仕途為清進兵部尚書)
(出知襄州京再相謫台州安置赦歸卒)陳過庭(本名揚庭字賓王山隂人紹聖進士歴御)
(史中丞睦寇竊發過庭言竄蔡京王黼二人則寇自平又朱勔父子竊取名器宜昭正典刑與權貴)
(忤謫黃州安置欽宗立擢尚書右丞奉使至金金人拘之軍中後卒於燕山建炎中贈開府儀同諡)
(忠肅)李光(字泰發上虞人崇寕進士師事劉安世欽宗受禪擢右司諫首陳制國用之要與大)
(原攻守之策遷侍御史言王安石學術邪辟蔡京兄弟祖𫐠其說毒流四海不宜詔榜朝堂建炎中)
(除知宣州盜戚方來攻光隨宜扼守城卒以全進參知政事極言秦檜懷奸悞國謫瓊州安置檜死)
(復官卒諡莊簡子孟傳字文授累官太府丞韓侂胄願見之不肯以朝請大夫直寳謨閣致仕所著)
(詩文九十餘卷博學多聞持身甚嚴時推能世其家)石公揆(字道任新昌人政和進士高宗)
(時拜侍御史疏論秦檜之奸章十上檜再相下公揆建昌獄久不釋而卒子晝問當父下獄時年十)
(四奉母屏居苦學及檜死叩&KR1377;訟父冤詔復職晝問補將仕郎論兩淮榷場互市營田官莊之弊皆)
(切時務官至朝請大夫)陳槖(字德應餘姚人登政和上舍第紹興初趙鼎李光薦其才除御)
(史累遷權刑部侍郎時秦檜力主和議槖疏謂和不可行檜憾之因力請去除徽猷閣待制知廣州)
(留鎮三年民夷悦服後改婺州致仕槖博學剛介不事產業既謝事歸剡中僑寓僧寺曰糴以食王)
(十朋論會稽人物曰杜祁公之後有陳德應云)傅崧卿(字子駿山隂人政和中擢甲科授考)
(功員外郎兼太子舍人以不從方士林靈素授符籙被譖出為蒲圻縣丞高宗初除直龍圖閣知越)
(州常慷慨欲以功名自見在上前議論尤感激未及大用而卒時人惜之有樵風溪堂集六十卷所)
(作夏小正傳最行於世)蔡定(字元應會稽人家世微且貧父革依郡獄吏傭書以生使定學)
(遊鄉校有稱獄吏以舞文坐罪革以詿誤年七十餘法當免胥削其年而入之罪獄具定號訢請代)
(弗許知父終不可贖乃預為志銘其墓又為狀若詣府者結置𬒮間皆敘陳致死之由冀其父之必)
(免也以建炎元年自赴河死府帥聞之驚曰真孝土命出革厚為定具斂而撫周其家)黃開
(字必先諸暨人父汝楫宣和間方臘犯境掠士女索金帛汝揖罄數萬緡贖千餘人歸開登紹興進)
(士博學好古邃於經術所著有論孟發揮周易圖說諸書官崇安令)胡沂(字周伯餘姚人父宗)
(伋號醇儒沂穎異六歲誦五經皆畢紹興初登進士陸沈州縣三十載孝宗受禪擢殿中侍御史論)
(列殿帥成閔罪狀及龍大淵曾覿市權植黨直聲震中外乾道中歷禮部尚書沂性恬退無所依附)
(數請去遂以龍圖閣學士提舉興國宫卒諡獻肅)王佐(字宣子山隂人紹興中廷對第一為)
(秘書省校書郎時秦熺提舉秘書省佐未嘗交一語熺不能平嗾言者論去之檜死起為尚書吏部)
(員外郎檜妻王氏陳乞自稱冲真先生佐駁之知建康府預發妖人朱端明不軌事知潭州討捕柳)
(州賊陳峒以忠勞備著超拜顯謨閣待制徙知臨安府進權戸部尚書)石墪(字子重新昌人)
(紹興進士授桂陽簿調尤溪尉丞相史浩薦其才召對言甚剴切上嘉納之墪天性高邁究心理學)
(與朱子講明經傳宗旨所著中庸集觧朱子嘗采之為集註一時學者多師事之及卒朱子為作墓)
(志有文集十卷集周易大學中庸觧數十卷傳於世)陸游(字務觀佃之孫年十二能詩文廕補)
(登仕郎試禮部置前列為秦檜所嫉檜死始以薦除敕令所刪定官孝宗初遷編修官召見賜進士)
(出身以忤和議出為通判王炎宣撫川陜游為炎陳進取之策又請以吳玠子拱代蜀帥吳挺以絶)
(禍患及挺子曦叛其言始驗范成大帥蜀游為參議官以文字交不拘禮法人譏其放因自號放翁)
(累陞寳章閣待制致仕游才氣超逸尢長於詩所著有劍南渭南等集行於世)黃度(字文叔新)
(昌人隆興進士監登聞鼓院言養兵為巨患具屯田府衛十六篇上之紹熙四年守監察御史乞分)
(蜀帥吳曦兵柄不從後曦果叛光宗以疾不朝重華宫度上書切諫寕宗即位改右正言韓侂胄用)
(事度具疏將論其姦侂胄假御筆除知平江府歷知福州建康兼江淮制置使罷科糴輸送之擾活)
(饑民百萬除見税二十餘萬降巨盜招歸業者九萬家度以推挽人才為巳任每曰無以報國惟有)
(此耳遷禮部尚書告歸卒諡宣獻度志在經世而以學為本著詩書周禮說史通歷代邊防諸書行)
(於世)王厚之(字順伯諸暨人乾道進士官至浙東提刑以寳謨閣致仕平生好古博物尤注)
(意金石刻文所著金石錄考異考古印章等書精鑒絶識刻畫淺深牋辨無遺識者賞其博雅)劉
漢弼(字正甫上虞人嘉定進士擢監察御史宰相史嵩之引用私人布列要地漢弼首疏劾之)
(即引去既復以左司諫召疏論立聖心正君道謹事機伸士氣收人才五事除侍御史密奏宜聽嵩)
(之終喪言皆剴切以戸部侍郎卒諡曰忠)王爚(字仲潛新昌人嘉定進士咸淳十年為左丞相)
(兼樞密使德祐初進乎章軍國重事累辭不許以言者罷平章充醴泉觀使尋卒爚為人清修剛勁)
(賈似道歸葬母過新昌爚獨不見之後以元老入相植國勢危亡之際天下屬望卒與陳宜中不合)
(而去)毛遇順(字鴻甫餘姚人嘉定進士拜侍御史首論史嵩之不當起復三學諸生皆朝廷)
(元氣不宜斥逐前後疏數十上理宗書其名於屏寳祐初進兩淮制置使後論賈似道丁大全必誤)
(國乞罷斥不報終大理卿)孫子秀(字元實餘姚人紹定進士調吳縣主簿歴知金壇縣通判)
(慶元府主管浙東鹽事皆以政績著聞累遷金部郎與丞相丁大全議不合去官開慶初為浙西提)
(舉常平徙提點刑獄擊貪舉廉風采凛然犴獄為清度宗即位進太常少卿兼知臨安府以言罷起)
(知婺州卒)陳非熊(字思齊新昌人景定中授稽山院長宋亡與吳觀奉趙宗室集義勇繕城)
(守以圖恢復元兵薄城力戰死觀字叔大景定中入太學上書言邊事與非熊同為院長城陷被執)
(不屈遇害)唐震(字景實會稽人少有介節既登第歴官所至以公廉稱擢浙西提刑忤賈似道)
(免官咸淳十年起知饒州元兵略饒堅守不下明年元兵大至城破被執不屈與其兄椿及家人皆)
(死之贈華文閣特制諡忠介)孫嶸叟(字仁則餘姚人第進士擢監察御史論賈似道罪重)
(法輕當斬以示國法德祏初乞復倚任文天祥竄陳宜中留夢炎吕師孟等以作忠義之氣居官竭)
(忠盡智排斥奸回不為身謀官至禮部侍郎卒諡忠敏)何雲(字士雲諸暨人德祐中元兵至)
(傾貲倡義築柵率鄉人禦戰不支與其子嵩並死之)朱光(字吉甫諸暨人元兵下江南遣禆將)
(至縣招撫光與同邑張軫等率鄉人抵禦被執以火然之三日始絶軫亦不屈死)唐珏(字玉)
(潛山隂人嘉木揚喇勒智發宋諸陵棄骨草莽間珏不勝憤痛行貸百餘金邀里中少年易以他骨)
(造石函六收遺骸葬蘭亭山後又移宋故宫冬青樹植其上以識嘉木揚喇勒智舊作揚連真珈)
(今改正)︹元︺潘音(字聲甫新昌人甫十歲宋亡見長老談崖山事輒涕下長從吳澄學泰定)
(間澄以見召欲行音止之不從遂築室南洲山中隱居不出)韓性(字明善會稽人博綜羣籍)
(尤深性理之學為文博逹儁偉自成一家四方受業者輻輳其門憲府舉為教官辭不就卒賜諡莊)
(節先生所著禮記說詩音釋書辨疑若干卷)王艮(字止善諸暨人尚氣節讀書務明理以致)
(用累辟為吏所至以廉能稱官至淮東道宣慰副使)石明三(餘姚人與母居山中一日自外)
(歸覓母不見見壁穿而臥内有三虎子知母為虎所害乃盡殺虎子礪巨斧立壁側伺母虎至砍其)
(腦裂而死復往倚巖石旁執斧伺候斫殺牡虎明三亦立死不仆張目如生所執斧牢不可拔)陸
思孝(山隂樵者性至孝母病痢醫禱久不效思孝方欲刲股肉為糜以進忽夢寐間恍若有神)
(人授以藥劑得而異之即以奉母疾遂愈)石永(新昌人事親至孝值亂兵掠鄉里父謙孫年八)
(十老不能行永員父匿山谷中亂兵執其父欲殺之永亟前抱父請以身代兵遂殺永而釋其父)
黃義貞(字孟廉餘姚人篤學好修事親以孝聞大德間徵授博士辭不就隱居鳳亭夀一百)
(五&KR0882;)董旭(新昌人博通羣書與默爾古思友善默爾古思欲興師討方國珍臺臣怨其不稟命)
(殺之遂歸隱山中已而國珍據台慶欲羅致幕下強之終不屈遂遇害默爾古思改正見名宦)
楊維楨(字廉夫諸暨人自號鐵崖泰定進士署天台尹會修遼金宋三史成著正統辨千餘)
(言歐陽元功讀之歎曰百年後公論定於此矣擢江西儒學提舉未上會兵亂避地富春山徙錢塘)
(辟之復固辭恒性醇篤家無儋石而臨財甚介鄉人奉為楷法)吕不用(初名必用字則行新)
(昌人年十三應元至正鄉舉未午出院主文者奇之因其不終試為之深惜不用傳孔孟之學而故)
(以文豪與陳東之宋濂劉基等為友洪武初以經明行修辟授本縣訓導時兵革初靖士不識文藝)
(不用疏六緯四籍諸史之學授生徒一時蒸然向化後引疾解官累辟不起)趙俶(字本初山)
(隂人元至正進士洪武六年徵至論經史貫串古今除國子博士請以正定十三經頒示天下屏戰)
(國策及隂陽讖卜諸書勿列學宫明年擇諸生穎拔者三十五人命俶&KR0825;領之教以古文以翰林待)
(制致仕賜内帑錢治裝宋濂率同官暨諸生千餘人送之子圭玉兵部侍郎出知萊州有聲)董
曾(字貫道旭之弟通經史善古文方國珍據台慶兄旭以不屈被害曾避居東陽太祖至金華以)
(禮招致授無為知州陳友諒攻城被執不屈死)王綱(字性常餘姚人與弟秉常敬常並以文學)
(名洪武初劉基薦之年巳七十太祖策以治道擢兵部郎除廣東參議撫定潮州亂民還遇海寇曺)
(真截舟舁之去欲以為帥綱不從遇害子彦達年十六亦罵賊求死其首曰父忠子孝殺之不祥令)
(綴羊革裹父屍而去彥達以父廕當得官痛父終身不仕)唐肅(字處敬山隂人通經史兼習隂)
(陽醫卜書數洪武初用薦召修禮樂書擢應奉翰林文字科舉行為分考官免歸子之淳字愚士潛)
(心著述建文時以方孝孺薦擢翰林侍讀領修書事卒於官)謝肅(上虞人學問該博洪武中)
(以明繼舉授福建僉事坐事死與山隂唐肅齊名時號會稽二肅)趙謙(字撝謙初名古則餘)
(姚人幼孤貧寄食山寺長遊四方與諸名人為友博究六經百氏之學尤精六書洪武中命詞臣修)
(正韻謙應聘授國子典簿後為瓊山教諭卒於番禺所著有六書本義及聲音文字通)劉謹
(字維勤山隂人洪武中父坐法戍雲南謹方六歲問家人雲南何在或以西南指之輒朝夕向之拜)
(年十四遂奮身往尋閱六月扺其地艱苦萬狀遇父於逆旅相持號慟俄父患瘋痺謹告官乞代國)
(法戍邊者惟十六以上嫡長男始許代時謹未成丁而兄謙先死乃歸家攜兄子以往悉鬻其產卑)
(兄子始獲奉其父還家貧力營甘旨以養人稱其孝)韓宜可(字伯時山隂人洪武初薦授山)
(隂教諭擢監察御史疏劾丞相胡惟庸等險惡奸佞出為江西僉事已入朝會賜諸司没官男女為)
(奴婢宜可不受且極論合門連坐之非所宜帝是其言後坐事將刑帝御謹身殿鞫之忽雷火遶殿)
(中遂獲免建文時累拜左副都御史)周觀政(山隂人洪武初薦授九江教授擢御史嘗監奉)
(天門有中使將女樂入觀政止之中使曰有命觀政執不聽中使愠而入頃之出報曰御史且休女)
(樂巳罷不用觀政又拒曰必面奉詔已而帝親出謂曰宫中音樂廢缺欲令内家肄習朕已悔之御)
(史言是也累官江西按察使)胡粹中(名由以字行山隂人博通經史尤長春秋洪武中聘)
(為儒學訓導終楚府長史著讀史筆記元史續編)葉砥(字履道上虞人洪武進士除定襄丞)
(坐事謫建文元年以薦授編修改廣西僉事有禦寇功永樂初坐書靖難事多微辭被逮籍其家惟)
(敝廬圖書數篋仍與史職遷考功郎仁宗在東宫以砥為侍講乞郡出守饒州有惠政卒官孫冕正)
(統進士歷官副都御史所至有聲)陳思道(字執中山隂人洪武中進士授刑部主事帝賞)
(其執法超拜兵部右侍郎廉介自持人莫敢于以私改禮部左侍郎三疏乞歸居家不殖生產守令)
(造門不得見時人欽其風節)劉季篪(名韶以字行餘姚人洪武進士除行人使滇蜀朝鮮)
(悉却其餽擢陜西參政奏罷逋賦碙砂建文中召為刑部侍郎吏虧官錢誣千餘人俱為辨免冤獄)
(多所平反永樂初預修大典後坐失出下獄降授兵部主事)陳性善(名復初以字行山隂)
(人洪武進士授行人司副遷翰林檢討奉敕入便殿錄秘書帝威嚴見者多震讋失措性善獨從容)
(詳慎字畫端好太祖大悦建文帝即位擢禮部侍郎問治天下要道使手書以進深見採納燕師起)
(改副都御史監軍靈壁戰敗被執北去俄縱還性善曰辱命罪也遂躍馬入河死本朝乾隆四十)
(一年賜諡愍節按當時與性善同死者有黃墀陳子方皆餘姚人又有雲門僧若耶溪樵)
(皆殉節不知姓名者並於乾隆四十一年列入祀典)蔣貴(字大富諸暨人由燕山護衛卒從成)
(以耆老乞留還任宣德初卒官)章敞(字尚文會稽人永樂進士白庶吉士授刑部主事屢辦冤)
(獄宣德五年擢禮部右侍郎兩使安南諭黎利父子得使臣體還致厚贐不受正統初晉府以護衛)
(軍田廬請英宗命敞理之至則計軍分授餘給與民又同尚書胡濙考定新舊令式吏無能為奸)
魏驥(字仲房蕭山人永樂中以進士副榜授松江訓導召修永樂大典遷太常博士擢太常卿)
(正統初進吏部侍郎時王振怙寵淩公卿獨嚴重驥累進南京吏部尚書景奉初致仕驥居官務持)
(大體家居憂國及民老而彌篤倡修邑中諸塘堰以免水患布衣糲食不營產業教子孫孝弟力田)
(倡理學勗後進雖在林野有補治化卒諡文靖)謝澤(字時用上虞人永樂進士歴廣西參政考)
(績赴闕值英宗北狩遂以澤為通政使提督居庸白洋等關時守關士卒皆散敵大入澤猶率羸卒)
(以禦勢不支遇害)楊信民(名誠以字行新昌人舉於鄉宣德時除工科給事中正統中清)
(軍江西還奏民隱五事多議行擢廣東參議景帝監國用于謙薦守備白羊口賢廣柬賊黃蕭養攻)
(廣州以信民為右僉都御史巡撫其地既至使人持檄入賊營諭以恩信蕭養曰得揚公一言死不)
(憾信民單騎往諭賊黨爭羅拜將降信民忽暴卒軍民聚哭建祠祀之成化中賜諡恭惠)黃璽
(字廷璽餘姚人兄伯震商十年不歸璽出求之經行萬里不得蹤跡至衡州禱南嶽廟夢神授以纏)
(緜盜賊際狼狽江漢行二句一書生告之曰此杜甫舂陵行詩也舂陵今道州曷往尋之璽從其言)
(既至無所遇一日入厠置傘道旁伯震適過之曰此吾鄉傘也取視之璽出問悲喜交至遂奉其兄)
(以歸)俞欽(字振恭新昌人景泰進士由庶吉士授禮部主事成化初官兵部郎中會九姓土獠)
(作亂詔本兵督師往討以欽參謀建議進兵拔二十餘寨斬獲六千餘人陞太常卿累兵部侍郎大)
(同有警悉力區畫邊境以安)毛吉(字宗吉餘姚人景泰進士除刑部主事錦衣指揮門達怙)
(勢作威吉執法不撓逹怒甚以疾失朝下錦衣獄達簡健卒挺擊幾死天順中擢廣東僉事分巡惠)
(潮討平程鄕賊楊輝進副使移巡高廉雷三府成化初餘賊攻新會縣吉屢敗之賊遁於陽江雲岫)
(山官兵乘勝深入賊並力合攻師潰力戰死之贈按察使諡忠襄)王淵(字志默山隂人天順)
(初進士除南京吏科給事中以氣節自持憲宗即位與同官王徽等疏言宦官宜遵祖制母許預政)
(典兵置産立業家人義子悉編原籍為民嚴禁官吏與之交接中官牛玉安置南京淵復同徽等疏)
(劾玉罪重罰輕乞正典刑並詆斥執政李賢逮詔獄謫茂州判官終順天府治中)丁川(字大)
(容新昌人天順進士授監察御史成化中以災異上言請修德以回天變又言會昌侯孫繼宗父子)
(權重宜加裁損萬貴妃專寵干預外政復上疏論諫遷順天府丞值旱蝗疏救荒禦災十五事陞巡)
(撫延綏進安邊十策悉允行聞母喪歸以哀毁卒)何鑑(字世光新昌人成化進士擢御史巡)
(宣府大同劾巡撫鄭安以下數十人出為河南知府賑饑有法宏治中以石副都御史巡撫江南疏)
(吳淞白茆諸渠以除水患歴刑部侍郎正德中為兵部尚書大盜劉六劉七倡亂逼近畿甸鑑處分)
(守禦悉中機宜賊以次蕩平加太子太保宸濠謀復護衛鑑力遏之為奸黨所攻遂致仕)謝遷
(上救時十要歴廣東提學副使母老乞歸嘉靖初言官交薦起太僕少卿改太常致仕屏居南山惟)
(以發宗重明經傳爲事及卒世府孝弟特詔予葬)何競(字邦植蕭山人父舜賓爲御史坐事)
(謫戍廣西慶遠衛遇赦歸與縣令鄒魯有怨魯誣以潛逃復觧慶遠又令瓜牙殺之中途競痛憤值)
(魯遷去隂令親黨伏道旁魯過競袖鐵鎚奮擊曤其兩目乃與魯連鎖赴法司被嚴刑欲令誣伏母)
(朱氏撾登聞鼔訟冤遣廷臣覆治會解人任寬首實於是當魯死罪競遣戍後赦歸競自父沒及卒)
(凡十六年服衰終其身)孫燧(字德成餘姚人宏治進士正德中累官河南布政宸濠逆謀日)
(露朝議欲有節大臣制之擢燧副都御史巡撫江西燧至與副使許逵謀密爲備七疏言宸濠必反)
(輒爲奸黨所匿不得達宸濠將反會生辰宴官屬明日燧及諸大吏入謝宸濠伏兵左右宣言奉太)
(后密旨監國燧張目大罵偕許逵奮起力爭宸濠麾兵縛之皆挺立不屈罵不絶口遂遇害世宗即)
(位贈禮部尚書諡忠烈長子堪字志健爲諸生能文有膂力聞父訃與弟墀陞挾刀赴之後以廕歷)
(都督僉事事母至孝母沒哀毀卒墀字仲泉文學通瞻官尚寳卿亦以孝聞陞字志高嘉靖進士汲)
(第授編修官至禮部尚書嚴嵩柄國不肯依附卒諡文恪)陶諧(字世和會稽人宏治進士選庶)
(吉士授工科給事中正德初劉瑾亂政諧請以瑾等誤國罪告於先帝罪之無赦瑾怒羅他事下詔)
(獄廷杖謫戍肅州嘉靖初復官累遷兵部侍郎總督兩廣剿平羣盜入爲兵部左侍郎致仕卒謚莊)
(敏孫大順字景熙嘉靖末進士諳練有裁決律身廉潔累官廣西巡撫大臨字虞臣嘉靖進士及第)
(授編修吳時來劾嚴嵩大臨爲定疏革仕終吏部侍郎)葛浩(字天宏上虞人宏治進士擢御)
(史敷陳時政闕失孝宗多採納正德初以劾劉瑾下詔獄黜爲民瑾誅起知邵武府入覲陳利弊五)
(事悉施行晉廣東參政平寇亂不妄殺一人歷大理卿致仕)王守仁(字伯安餘姚人父華)
(字德輝性至孝成化進士廷對第一累官南京吏部尚書守仁登宏治進士授刑部主事改兵部正)
(德初以論救言官戴銑等忤劉瑾杖闕下謫龍場驛丞瑾誅移廬陵知縣歷鴻臚卿擢右僉都御史)
(巡撫南贑平横水左溪桶岡浰頭諸巨賊宸濠反圍安慶守仁起兵勤王攻下南昌逆擊大破之遂)
(擒宸濠世宗立拜南京兵部尚書封新建伯思恩田州土酋盧蘇王受反命守仁總督兩廣至則定)
(議招撫蘇受乞降進破斷藤峽賊攻克仙臺花相諸峒蠻盡平八寨事竣以病乞歸至南安卒守仁)
(天姿異敏其學專主良知隆慶初追諡文成從祀孔廟曾孫先通以伯爵掌前軍都督府印甲申敕)
(命守城城陷被執罵賊觸怒斷舌取心死極慘毒先通子業泰亦於乙酉殉難)胡東皐(字汝)
(登餘姚人宏治進士歷南京刑部郎中讞大獄數十多所平反累遷茂威兵備副使討平西番耿勺)
(之亂進都御史巡撫寕夏奏築花馬池賀蘭山邊墻三百餘里改撫鄖陽未幾召還内臺陳時政十)
(二以抗直忤執政會太廟災自劾去歸里後與宋冕胡鐸號姚江三廉冕字孔瞻沈&KR1063;有識歷官副)
(都御史巡撫勛陽)胡鐸(字時振餘姚人宏治進士選庶吉士改刑科給事中忤劉瑾出為河)
(東運副瑾誅擢任福建按察使司僉事獎儒雅雪冤獄遷督學副使士風丕變人稱為胡道學鐸造)
(詣正大力排異說為南太僕卿閉門著𫐠作典學說異學辨諸書各有論正)徐愛(字曰仁餘)
(姚人正德進士知祁州值劉六之亂有保障功官至工部侍郎初王守仁被謫里居愛與山隂蔡宗)
(兖朱節從之學愛及門最先淵沖和粹守仁深器重之及卒守仁哭之慟宗兖字希淵節字守中皆)
(正德進士宗兖官至四川提學僉事節以御史巡按山東致仕)郁采(字亮之山隂人正德進士)
(由主事謫教諭遷裕州同知流賊起湖北采率裕人堅守多所斬獲城陷被執采罵賊不絶賊碎其)
(輔頰而死贈光禄少卿)蕭鳴鳳(字子雝山隂人少從王守仁學登正德進士授御史抗章)
(論救胡世安又劾王瓊江彬逞忿謫言官高公韶及江彬恃寵恣肆士論壯之巡視山海關武宗將)
(出塞捕虎鳴鳳疏諫因具陳官司掊尅兵民疾苦狀不報引疾歸起督南畿學政嘉靖初督學河南)
(廣東皆廉正無私)陳克宅(字即卿餘姚人正德進士嘉靖中官御史坐爭大禮繫獄拜杖)
(獲釋先後按貴州河南多所彈劾以忤禮部尚書廖紀出為松潘副使累遷右副都御史巡撫貴州)
(爲事)俞孜(字景修山隂人爲諸生敦行誼嘉靖初父華爲流人徐鐸所害鐸亡走孜誓以死報)
(蹤跡數十郡不可得後聞匿其甥楊氏家乃結力士十餘人往來偵伺且謁知府南太吉乞助大吉)
(義之遣數卒與俱夜半驟入楊氏家呼鐸出見縛送於官寘之法孜自是不復應舉養繼母以孝聞)
王畿(字汝中山隂人受業王守仁之門守仁征思田留畿與錢德洪主書院舉嘉靖進士歴官)
(武選郎中夏言斥爲偽學謝病歸益務講學學者稱龍谿先生)錢德洪(字洪甫餘姚人與王)
(畿同受業於王守仁舉嘉靖進士累官刑部郎中坐論郭勛死罪斥爲民遂周遊四方以講學爲事)
(學者稱緒山先生)吕光洵(字信卿新昌人嘉靖進士知溧陽縣治最擢御史論罷居守大)
(臣擅增員役又請薛瑄陳獻章從祀文廟廵按蘇松疏通水利奏免旱租六十餘萬斛破海寇大洋)
(還京與仇鸞爭馬市一日章十三上累遷右都御史巡撫雲南討平叛蠻加兵部尚書率兵進攻武)
(定馘其渠魁拓地置衛隆慶初移南京工部尚書致仕歸)葉經(字叔明上虞人嘉靖進士除常)
(州推官擢御史劾嚴嵩受諸藩賄濫予封爵嵩憾之又二年經按山東監鄉試試錄上嵩指發策語)
(為誹謗激帝怒逮繫詔獄廷杖八十斥為民創重卒隆慶初贈光禄少卿)謝瑜(字如卿上虞人)
(嘉靖進士拜御史時武定侯郭勛請復遣内侍出鎮守瑜抗章奏始寢疏劾嚴嵩欺㒺奸狀帝留疏)
(切責又以邊防大壊上言張瓚與郭勛胡守中嚴嵩為四凶陛下巳去其二何不並屏逐之疏入復)
(被譙責貶官逾三載大計嵩諷主者除名隆慶初贈太僕少卿)沈鍊(字純甫會稽人嘉靖進士)
(知溧陽忤御史調茌平入為錦衣衛經歴性剛直疾惡如讐會諳達犯京師詔廷臣博議鍊昌言敵)
(出嚴嵩父子上疏劾嵩十大罪帝大怒杖之數十謫佃保安邊人慕鍊忠義多遣子弟就學鍊惡嵩)
(父子縛草象李林甫秦檜及嵩令子弟攢射之總督楊順巡按路楷承嵩旨誣鍊與白蓮妖人閻浩)
(等謀亂遂棄市隆慶初贈光禄少卿天啟初諡忠愍諳逹舊作俺答今改正)徐學詩(字以)
(言上虞人嘉靖進士歴刑部郎中諳逹薄京師既退詔陳制敵之策諸臣多掇細事以進學詩獨疏)
(陳嚴嵩父子權奸釀成寇患帝頗感動方士陶仲文譖之下詔獄削籍歸隆慶初起南京通政司參)
(議諳達改見前)沈束(字宗安會稽人嘉靖進士歴禮科給事中以論總兵周尚文及死事董暘)
(江瀚宜予䘏典忤嚴嵩廷杖幾死錮詔獄十八年衣食屢絶惟日讀周易為疏解嵩敗束妻張氏伏)
(闕上書請代三上不報乃與妾潘氏治女工給槖饘及束得釋還隆慶初擢南京右通政以疾辭不)
(赴卒後張潘亦旋死時稱一門風節)趙錦(字元樸餘姚人嘉靖進士擢南京御史清軍雲南因)
(元旦日食錦以為權奸亂政之應馳疏劾嚴嵩罪逮下詔獄拷訊斥為民穆宗即位起故官擢太常)
(少卿尋巡撫貴州平叛苗龍得鮓等萬歴初歴南京禮吏二部尚書以忤張居正乞歸後拜左都御)
(史改兵太子太部尚書卒贈保諡端肅)孫鑨(字文仲燧之孫陞子舉嘉靖進士歴武選郎中)
(世宗齋居鑨請朝羣臣且力詆近倖方士不報引疾歸萬歴初累遷大理卿進吏部尚書大計京官)
(力杜請謁與考功郎趙南星剖別邪正凡政府私人貶黜殆盡由是執政皆不悦遂乞休疏十上乃)
(得歸卒諡清簡子如怯字世行萬歷進士官刑部主事以諫阻鄭貴妃進封貶朝陽典史如游字景)
(文亦萬歷進士累遷禮部尚書光宗詔封李選侍為貴妃選侍要太子欲得皇后立號格如游議而)
(止熹宗立加文淵閣大學士致仕卒諡文恭)吳兑(字君澤山隂人嘉靖進士為武選郎清武)
(爵之訛濫大盜曾一本久嘯聚海上閩師以殲魁捷聞朝論且行賞兑曰魁之真偽未可辨也請覈)
(實後一本果未得尺邊功覈而賞自此始累遷右僉都御史撫治宣府等處復總督薊遼先是屯糧)
(溢額軍多積逋兑疏請赦逋流人歸業者給以牛種由是耕夫雲集因大器之利造大小礟練為陣)
(法督撫九年府藏充牣邊境鞏固擢兵部尚書世襲錦衣千戸數月請告歸)張岳(字汝宗餘)
(姚人嘉靖進士擢給事中因言事語侵權要出為雲南參議萬歴初歷南京僉都御史張居正居父)
(喪謀奪情南京尚書潘晟及諸言官咸上疏請留岳獨馳疏言宜令奔喪居正怒岳遂落職後累官)
(左副都御史)陳有年(字登之克宅子嘉靖進士歴驗封郎中與張居正不合謝病歸起稽)
(勲歷考功文選謝絶請寄除目下中外皆服遷太常少卿以僉都御史廵撫江西累遷吏部尚書引)
(用僚屬極一時選别邪正斥貪頑崇退讓進遺佚朝野想望丰采執政大臣不便其所為會廷推閣)
(臣列故大學士王家屏等名不稱上意謫文選郎顧憲成等有年疏救不納累疏乞歸有年風節高)
(天下兩世膴仕無宅居其妻孥卒諡恭介)駱問禮(字纘亭諸暨人嘉靖進士歷南京刑科給)
(事中隆慶初陳皇后移别宫問禮偕同官張應治抗疏爭之不報張居正請行大閱御史詹仰庇以)
(直言禠官問禮皆力諫復條上面奏事宜十事帝不悦宦侍搆之謫楚雄府知事萬歷初官至湖廣)
(副使)徐渭(字文長山隂入天才超軼工詩古文為諸生有盛名總督胡宗憲招致幕府筦書記)
(宗憲得白鹿將獻諸朝令渭草表以進世宗大悦宗憲以是重之渭知兵好竒計宗憲平定倭寇渭)
(皆預謀及宗憲下獄遂發狂自廢後坐事繫獄得救免遂恣游名山歸鍵戶作書晝自給)孫鑛
(字文融鑨弟萬歷初會試第一有文名為考功文選郎澄清銓法名藉甚累遷兵部侍郎總督薊遼)
(軍務經略朝鮮時關白破朝鮮請封貢尚書石星主之鑛力排星議疏言倭情多詐宜嚴爲之備星)
(不聽俄倭起兵封貢議绝星下獄鑛亦罷後官南京兵部尚書)周汝登(字繼元嵊人萬歷進)
(士授南京工部主事榷税蕪湖關時當道增税額汝登不忍苛民以缺額謫兩淮璽運判官建學延)
(師場民向化累官南京尚寶卿汝登師事王畿論者謂王守仁之學再傳至汝登云)姜鏡(字永)
(明餘姚人萬歷進士授禮部主事進主客員外郎時皇儲未建鄭貴妃與司禮田義潛畜異謀鏡上)
(疏劾奏義大怒條旨杖午門外神宗以其言直改革職光宗即位贈光禄卿鏡曾祖榮以劾逆瑾貶)
(外父子羔以忤嚴嵩罷歸及子逢元以修三朝典要忤魏璫見屏姜氏世以直節聞而鏡尤卓卓云)
陶望齡(字周望會稽人父承學嘉靖進士累遷禮部尚書望齡少有文名舉萬歷會試第一)
(廷試第三授編修妖書獄起沈一貫欲殺侍郎郭正域望齡見朱𢋫正色責以大義願棄官與正域)
(同死𢋫言於一貫其獄始解歷官國子祭酒與弟奭齡皆講學有盛名卒諡文簡)朱燮元
(字𢡟和山隂人萬歷進士除大理評事歷四川布政天啓初奢崇明反變元方入覲就道還治兵擊)
(敗賊解成都圍擢右副都御史廵撫四川時安邦彦復叛貴州加燮元兵部尚書總督五省軍務合)
(兵進剿斬奢崇明降安位黔蜀蕩平崇禎中論功進少師十一年卒於官)王思任(字季重山)
(隂人萬歷進士博通文籍三爲邑令遷袁州府推官有能聲歴刑工二部主事僉事江西魯王監國)
(授詹事府詹事禮部侍郎未幾郡城失守思任屏家依祖墓於鳳林搆草亭顔之曰孤竹庵廵按御)
(史王應昌請拜新命思任復書謝之自是遂不飲食卒)錢象坤(字宏載會稽人萬歷進士)
(泰昌初官少詹事直講筵畢見中官王安與執政議事即趨出安使人延入堅不可時行立枷法慘)
(甚象坤率同列固爭熹宗惻然多所寬釋天啟中再遷禮部侍郎六年廷推南禮部尚書魏忠賢私)
(人指爲繆昌期黨落職崇禎元年復召拜禮部尚書寇警條禦敵三策奉命登陴分守祁寒不懈帝)
(覘知遂進東閣大學士後爲周延儒所嫉五疏引疾去卒贈太保)劉宗周(字起東山隂人)
(萬歷進士天啟初為禮部主事劾魏惠賢客氏歴右通政削籍歸崇禎初起順天府尹時帝方綜核)
(刑名宗周以仁義之說進又請除詔獄免新餉帝以迂闊不省謝病歸再召授工部侍郎極陳當日)
(弊政復請告出國門疏劾温體仁體仁力詆遂斥為民帝終不忘宗周復起吏部左侍郎未至擢左)
(都御史復以論救姜埰熊開元革職歸福王監國起原官痛陳時政劾馬士英劉孔昭劉澤清高傑)
(又爭阮大鋮必不可用皆不納乞骸骨歸杭州失守絶食二十三曰死宗周學以誠意為主慎獨為)
(功清修篤行不愧衾影所著劉子全書百餘卷學者稱念臺先生本朝乾隆四十一年以宗周望)
(著清標言多讜論純修無而介節獨持特賜專諡忠介)陸夢龍(字君啟會稽人萬歷)
(進士歷刑部員外郎讞問張差挺擊事侍郎張問逹從夢龍言命十三司會訊獄乃具累遷貴州右)
(參政監軍討賊屢有戰功進廣東按察使上官建魏忠賢祠列夢龍名亟遣使剷去之崇禎初分守)
(固原流賊來犯擊去之已賊陷隆德圍靜寕州夢龍率游擊賀竒勛石崇德禦之扺老虎溝兵止三)
(百餘人賊矢石如雨突圍不得出奮擊大呼手刅數賊與二將俱戰死贈太僕卿諡忠烈)黃尊
素(字真長餘姚人萬歷進士除寕國推官天啟中擢御史會災異力陳時政十失忤魏忠賢既而)
(楊漣劾忠賢被譙讓尊素復抗疏繼之語甚危悚及萬燝杖死再疏申辨愈忤忠賢意削籍歸尊素)
(謇諤敢言尤有深識遠慮忠賢黨必欲殺之遣人取織造中官李實空印疏入周起元周順昌及尊)
(素等七人名建繫詔獄搒掠死後贈太僕卿諡忠端)周洪謨(字宗稷山隂人萬歷進士授延)
(平府推官時福建推官周順昌負清名洪謨與之埒稱二周天啟二年行取補戶科即疏劾魏忠賢)
(王體乾等不報會璫意欲重賦因東浙浙撫疏上洪謨駁之議遂止順昌被逮洪謨嘆曰二周不獨)
(全矣自劾去崇禎初起吏科給事尚書王永光改亂銓法復疏劾之)施邦曜(字爾韜餘姚人)
(萬歷進士歷工部郎中魏忠賢興三殿工諸曺郎奔走其門邦曜獨不往遷漳州知府歷福建布政)
(所至有聲累官南京通政使入覲陳學術吏治用兵財賦四事帝改容納馬尋進左副都御史流賊)
(至邦曜語兵部尚書張縉急厲士卒固守檄天下兵勤王縉不爲意城陷自縊不得乃飲毒酒死福)
(王時贈太子少保左都御史諡志介本朝乾隆曰十一年賜諡忠愍)丁乾學(字天)
(行山隂人萬歷進士以檢討充經筵講官典江西試歸抗疏糾魏忠賢忠賢銜恨指其試策謗訕時)
(政既削職復差緹騎逮訊被拷掠尋斃崇禎初贈禮部尚書諡文忠所著有擁膝齋文集行於世)
顔日愉(字華陽上虞人萬歷舉人崇禎初知葉縣有惠政歷知靜寕州玀賊亂率精兵擣其)
(營賊奔潰遷開封同知陞南陽知府流賊猝至百餘人冒雨登城日愉擊殺幾盡餘賊引去城獲全)
(日愉手中一矢頭頂被兩刅遽殞於城上贈太僕卿本朝乾隆四十一年賜諡忠愍)金
應元(會稽人萬歷舉人知太湖縣崇禎中流寇犯境應元據城東大濠以守奸人導賊渡濠執)
(應元斫之未殞自經死贈太僕少卿本朝乾隆四十一年賜諡烈愍)倪元璐(字玉)
(汝上虞人天啟進士選庶吉士授編修崇禎初魏忠賢巳誅餘黨楊維垣輩護持舊局力扼東林元)
(璐再疏辨明尋進侍講奏燬三朝要典歷右庶子上制實八策制虚八策遷國子祭酒元璐雅負時)
(望帝方嚮用温體仁忌之摭以他事落職十五年起兵部右恃郎以母老固辭俄聞畿輔被兵遂冒)
(鋒鏑北上陳制敵機宜超拜戸部尚書李自成陷京師元璐整衣冠遥拜父母遺書勿以衣衾歛聊)
(志吾痛遂自縊福王時贈少保吏部尚書木朝乾隆四十一年賜諡文正)陳孔教
(字魯生會稽人萬歷舉人歷工部郎中崇禎間官四川川南道右參議張獻忠寇成都孔教奮厲堵)
(禦力竭被執罵賊死妻孔氏聞夫遇害亦殉節本朝乾隆四十一年賜諡烈愍又雲南都)
(司張名世山隂人以都司戴罪北邊立功於渾河戰死衢州總兵官中軍都督府左都督永豐伯張)
(鵬翼諸暨人衢州破被執不屈死兵部尚書兼右副都御史王翊餘姚人魯王航海翊聚衆四明山)
(兵敗被執不屈死攝監紀同知事汝州吏目顧王家會稽人城陷罵賊死龍江都司王寅山隂人調)
(守泗州陵殺賊光鋒矢盡力竭殁于陣真定游擊童維坤嵊人崇禎六年剿賊内邱戰死以上諸臣)
(俱于一年本朝乾隆四十賜諡烈愍)祁彪佳(字世塔山隂人天啟進士授興化推)
(官政績大著崇禎中擢御史疏陳賞罰之要帝亟命議行復上合籌天下全局疏有二大要四大勢)
(極陳控制駕馭之宜復陳民間十四大苦帝善之而不能用乞養歸起掌河南道事佐大計問遺莫)
(敢及門福王時擢僉都御史巡撫江南為馬士英輩所族去官南都失守絶粒端坐池中死唐王贈)
(少傅兵部尚書諡忠敏本朝乾隆四十一年以彪佳廉靜自守撫輯有方績著居官節全臨難)
(特賜專諡忠惠)余煌(字武貞會稽人天啟中進士第一授修撰崇禎中歴右庶子乞假歸)
(魯王監國紹興拜煌督師兵部尚書紹興破赴水死本朝乾隆四十一年賜諡忠節弟增)
(字若水崇禎進士明亡隱跡稽山躬耕目給時人罕見其面)王禹佐(字之益嵊人天啟元)
(年領恩薦銓考第一除判保定移鎮昌平烽大告急登陴固守督撫連檄調回關禹佐曰關有守兵)
(而昌無守備我當其易孰為其難遂嬰城不屈死子國宣同殉事聞賜祭葬諡忠襄本朝乾隆四)
(十一年賜諡節愍)周鳳翔(字儀伯山隂人崇禎進士改庶吉士授編修遷南京固子)
(司業歴諭德為東宫講官嘗召對平臺問滅寇策言論慷慨帝為悚聽京師䧟慟哭作書辭二親題)
(詩壁間自經死福王時贈禮部右侍郎諡文節本朝乾隆四十一年賜諡文忠)張焜
芳(字九山會稽人崇禎進士為南京戶科給事中疏薦黃道周惠世揚陳子壯金光辰而為舊輔)
(文震孟請䘏被旨切責會糾太僕少卿史葬侵盜事為&KR1159;所訐遂罷職後起用北上扺臨清遇大)
(兵被執死之妻妾並投井死次子翰後亦死節于家本朝乾隆四十一年賜諡忠節)嚴
起恒(字震生山隂人崇禎進士除刑部主事歴廣州知府衡永兵備副使所至民懷其德十六)
(年張獻忠躪湖南吏民悉走起恒獨堅守永州唐王時擢戶部右侍郎督湖南錢法永明王時拜文)
(淵閣大學士從王奔南寕以阻孫可望王封為其將賀九儀所殺投屍於江流十餘里泊沙渚間虎)
(負之登崖葬於山麓本朝乾隆四十一年賜諡忠節)章正宸(字羽侯會稽人崇禎)
(進士由庶吉士改禮科給事中王應熊入閣不由廷推疏劾之下詔獄廷臣交救得釋巳召還遷吏)
(科部給事中屢忤首輔周延儒又詆兵部尚書陳新甲奸邪既而會推閣臣失帝意謫戍均州福王)
(時起故官遷大理丞後棄家為僧不知所終)熊汝霖(字雨殷餘姚人崇禎進士歴戶科給)
(事中疏言用將之失又論天下督撫得失及楊嗣昌誤國罪京師戒嚴汝霖分守東直門陳援剿機)
(宜疏凡二十上忤旨謫福建按察司照磨福王時召為吏科後從魯王泛海為鄭彩所害)孫嘉
績(字碩膚餘姚人大學士如游孫登崇禎進士授南京兵部主事進職方郎中中官高起潛求世)
(蔭嘉績格之起潛乘間進讒下獄已黃道周亦下獄嘉績力為調護因從受易後刑部尚書徐石麒)
(具爰書奏乃釋魯王航海從至舟山而死本朝乾隆四十一年賜諡節愍)吳從義
(字𥙿強山隂人崇禎進士授長安知縣甫之官值比歲兵荒委曲賑䘏訓練丁壯三百人擊賊有功)
(朗大軍駐西安征求百出從義設法均輸民力稍寬城䧟從容下城釋戎服襲寇裳望闕叩頭引刀)
(自刺不死遂石擊死本投於井賊將引出之輙大罵賊怒推朝乾隆四十一年賜諡節愍)
俞志虞(字際華新昌人崇禎進士授順慶府推官擢御史甲申奉差廵聞聞闖寇逼境吏曰)
(他省可以避難志虞曰吾當以王事死豈可假王事以求生乎京城䧟不食坐露地梓宫出東華門)
(志乾虞匍匐往慟是夜遂縊死本朝隆四十一年賜諡節愍)章尚絅(字闇然會)
(稽人以國學生歴官秦蒲長史崇禎末賊李自成䧟城尚絅投印井中冠服趨秦藩端禮門再拜自)
(縊贈按察司副使本朝乾隆四十一年賜諡節愍)高岱(字魯瞻會稽人崇禎中以)
(武生舉順天鄉試魯王監國授職方生事紹興失守即絶粒祈死子諸生朗泣拜父前曰兒請先之)
(乃携巾服泛小舟紿舟子出海禱神北面再拜躍人海中舟子急入水救捽其中朗躍出水面正)
(巾而殁岱日亦卒聞之曰兒果能先我乎自是不復言數本朝乾隆四十一年賜諡節愍)
(朗亦列入祀典)葉汝(字衡生會稽人崇禎中由舉人歴兵部主事聞變與妻王氏出居桐)
(塢賜墓諡所節並赴愍又水死永平道本中朝乾隆軍守備四十程應一琦年山陰人永)
(平山破隂與人鄭崇國禎昌甲同申死妻寇陷亦殉都城節儀偽使封至知同縣陳官勸三迎益碎)
(所佩死之印禮不屈部主死事監董餉元知會縣稽吳人道舟正餘山破姚目人揚縊於州學破宫)
(兵縊部死主中事李開軍都督國府臨左山都衛督人舟義興山侯破鄭殉遵節謙死母會稽亦人)
(以鄭諸遵生儉倡衆會稽起人兵舟從山魯破王殉至節鷺門投死翰林海死通政院編修徐使復)
(儀吭上死虞光人禄浙寺東少破卿泣高奔勣蹲紹山興投空人兵谷部以職死或方司云扼郎中)
(金緬簡死山隂人禮難東鄉知部縣侍趙郎楊在德遴上餘虞姚人人流並賊從圍桂王城力入守)
(不虞支投人獻井賊死一攻銅家梁死城者陷十不七屈人死銅署梁臨知清縣州顧旦事山上東)
(布不政從使見理殺問姜妻來道氏元沈餘湖姚人死子濟廷南樑被圍從之城江陷油脅縣降典)
(史章山獨贊贊元元會坐稽廳人不崇去禎賊十六脅降年不流屈寇躍至縣水死令避登州入參)
(將馬聰會稽人崇禎間兵變守城援絶受重創被擒不屈遇害闔門並死以上諸臣俱於乾隆四十)
(一年賜諡節愍)趙嘉煒(字景恩山隂人崇禎末任郫縣主簿守都江堰賊至脅之)
(降不屈因射死而沈於江本朝乾隆四十一年列入祀典)單國祚(會稽人崇禎末為通)
(海典史城陷握印坐堂上罵賊不屈被殺印猶在握縣人葬之諸葛山下本朝乾隆四十一年列)
(入祀典又臨清州吏目陳翔龍蕭山人崇禎十五年大兵破臨清死節銅陵典史胡國瑨餘姚人)
(左兵破城與知縣胡鯤化同死金華訓導潘大成新昌人城破父子同死之商邱主簿鄒光祚山隂)
(人壬午城破罵賊死武安典史吳應科蕭山人崇禎中流寇犯境赴敵死郟縣主簿陳惟孝紹興人)
(崇禎十五年城陷被執不屈死滎陽典史周崇禮山隂人崇禎八年流賊入境被執罵賊死平江主)
(簿楊如雲紹興人賊陷城授以偽官大罵不從賊投之石壁潭死金山衛巡檢章自孝山隂人海寇)
(橫劫率鄉勇拒之不克死鎮撫趙應時山隂人奉檄擊賊蕭顯於乍浦為賊所掩被創墜馬死以上)
(職官俱於本朝乾隆四十一年列入祀典)王毓蓍(字元趾會稽諸生受業於劉宗周杭)
(州失守宗周絶粒未死毓蓍上書勸早自裁遂自投柳橋下先宗周死本朝乾降四十一年列入)
(祀典又王國宜嵊人昌平破與父馬佐同死生員潘集周卜年俱會稽人生員朱瑋山隂人生員傳)
(日炯諸暨人浙東破俱殉節死又布衣倪文徵山隂人為蒙師紹興破掘坎坐缸中自瘞死俱於)
(本朝乾隆四十一年列入祀典)
︹本朝︺沈文奎(字清遠會稽人客遊遼左太宗文皇帝選士登第一充秘書院纂修官)
(順治元年扈從入關仕畿南巡撫尋遷總督漕務時江淮初定文奎綏輯有方膠州將海時行叛率)
(先會剿以功進兵部尚書)劉汋(山隂人宗周子宗周家居講學弟子聞教未逹輒私於汋汋應)
(機開譬俱有條理宗周死明唐魯二王遣使祭誘汋官汋辭杜門絶人事考訂遺經以竟父業所臥)
(榻假之祁氏臨終強起易之曰吾安可終於祁氏之榻)陶宏才(會稽人官東安縣典史順)
(治三年土寇竊發宏才手刃數賊身中八矢被執不屈死同縣王家瓚官如皐典史徐必遇官泰興)
(主簿俱順治二年死方允珂之亂章德英官神木典史順治五年死姜瓖之亂均詔卹如例)
黃應乾(上虞人知吳川縣順治九年李定國兵薄城應乾嬰城守力盡城陷死之)吳興
祚(字伯成山陰人父執忠順治中官御史備兵漳泉諭降黃梧土寇有功興祚由貢生歷知萍鄉)
(無錫有能聲康親王征閩知其才薦授福建按察使以計擒劇賊朱統錩散其黨就擢巡撫與總督)
(姚啟聖敗鄭經將劉國軒於漳泉克定厦門晉兵部尚書終兩廣總督)王之鼎(字公調山)
(陰人順治丁亥進士知祁縣有善政姜瓖叛之鼎殫力守禦時出奇奮擊多所斬獲賊悉銳來攻援)
(絶城陷被執罵不絶口遇害贈按察司僉事同縣周茂覺吳希賢王之佐俱以山西典史並死姜瓖)
(之難王明臣知日照縣順治四年土寇攻城明臣固守賊不能下捨之去旋復聚衆來攻城陷死之)
(戴光陞龍南縣丞順治四年土寇倡亂光陞率鄉兵擊敗之賊復援粤寇夜襲營光陞死之陳炳新)
(羅定州吏目順治十年死李定國之難)吳錫綬(字紫卿會稽人順治中舉武進士爲羅定)
(都司時平樂久爲賊踞錫綬從撫蠻將軍傳宏烈集兵恢復五戰五捷直抵平樂賊吳世琮擁衆猝)
(至決潯水以截援師錫綬奮力鏖戰糧盡矢絶自剄以死從死者數百人贈昭武將軍)酈引
昌(字叔典諸暨人山東沂州同知隨征湖廣遷永州通判賊陷城昌及妻王氏子尚英皆死之贈)
(湖廣按察司僉事同縣宣德仁任湖廣都司康熙二十七年夏逢龍據武昌城脅降不從遂自經家)
(屬盡被害贈副將)王焜(字爾旭會稽人任廣西宜山知縣寇亂殉節死贈僉事)王質
(山陰人康熙十八年高陵縣典史隨王進寶入川平賊有功陞渠縣知縣以事赴會城爲餘賊所執)
(囚繫數月不屈死之贈僉事)姜圖南(字匯思山陰人順治已丑進士選庶吉士改御史巡)
(視陜西茶馬吳逆鎮撫秦州軍伍多踰制圖南劾其無人臣禮再巡兩淮鹽務鹺政肅清)姚啟
聖(字熙止會稽人由奉天籍中康熙癸卯舉人任香山知縣以詿誤去官甲寅率義兵破紫閬山)
(賊起温州同知加温處道海賊鄭錦據臺灣啟聖為福建布政使擢總督首陳平海十疏遂復金門)
(厦門賊退保澎湖啟聖晉秩太子少保兵部尚書以康熙癸亥六月進兵克澎湖七月錦子克塽降)
(臺灣平卒於官)王龍光(字幼譽會稽諸生范承謨延之課子耿逆叛執承謨龍光與無錫嵇)
(永仁並被囚賊授龍光筆札令草安民檄㗖以偽官不從後精忠害承謨龍光與永仁偕死贈國子)
(監助教)胡昇猷(字允大山陰人順治進士授行人歷官至陜西漢興道時吳逆反全陜俱)
(震昇猷誓師登陴為堅守計吳逆必欲殺昇猷賊將王屏藩與大兵搏戰昇猷墜馬被執乃囚幽)
(室掠治無完膚至六載吳逆敗乘間奔軍門聖祖嘉其抗節立擢四川按察使旋進大理卿)
(右都御史刑部尚書)薛人鳳(字仲輝會稽人康熙十九年通判夔州解餉赴榆州道經萬縣)
(值譚宏叛被縛至天成山廹令降不從遇害贈僉事)楊學泗(字魯鐸諸暨諸生年十四喪父)
(哀毁骨立三年如初喪母病刺血為疏號泣籲天病竟愈康熙甲寅山寇踞紫閬當富春諸暨要隘)
(學泗糾集鄉勇探賊虛實狀密陳制府領兵進剿殱渠魁制府欲上功以母老力辭)黃宗羲
(字太冲餘姚人父尊素明天啟時以御史死詔獄宗羲年十九懷疏訟冤後受業劉宗周研究先儒)
(之學從遊日衆康熙十八年都御史徐元文薦於朝以老病辭詔取所著書宣付史館宗羲)
(上下古今穿穴羣言自天官地志九流百氏之書無不精研所著有南雷文定及明儒學案若干卷)
(學者稱梨洲先生弟宗炎著周易象辭尋門餘論圖書辨惑等卷力闢陳搏之學謂周易未經秦火)
(不應獨禁其圖至為道家藏匿二千年至搏始出其學術大略與宗羲同而奡岸幾過之宗會亦負)
(異才宗羲子百家傳宗羲之學著勾股測矩解原二卷時有三黃之目)邵廷采(餘姚人諸)
(生祖曾可父貞顯皆傳王守仁之學至廷采初讀傳習錄無所得既讀劉宗周人譜曰吾知王氏所)
(始事矣嘗答李塨書曰致良知者主誠意陽明而後願學蕺山又念師友淵源及身而絶因作王子)
(劉子王門第子劉門弟子等傳又作宋明遺民所知傳倪文正施忠愍諸傳凡數十篇弟子刻其文)
(為思復堂集)周之麟(字石公蕭山人順治己亥進士由庶吉士授檢討官至通政使平生)
(嚴取予謹飭周密服官久田不及中人嘗語子弟曰我較諸生時服食不敢一分增氣概不敢一分)
(減時以為名言卒賜祭葬)胡拱軫(山陰人父母年並八十值夜火拱軫起救方負)
(母出火愈烈復入救父樓傾與父同盡明日出其屍拱軫以身蔽父體手障父面儼然如生巡按王)
(元曦具題建坊)厲世昌(字周鼎會稽諸生父允讓於明崇禎末客遊嶺南卒大兵下嶺南廣)
(東西道梗不通及事定世昌銳意求父遺骸至南海蹤跡茫然世昌日夜哭叩頭禱於城隍神求夢)
(及得夢凝思其意頓悟果得父棺於義塜牆下啟之骨已黝黑髏邊有髻簪舊物也嚙指血酒骨間)
(滴之滲入乃大慟欲絶負而歸葬世昌年九十二以夀終子煌成進士官翰林人謂為孝行之報)
褚百五(餘姚人康熙初耿逆黨犯嚴州百五以參將奉檄率兵往剿百五素稱驍勇屢奪險)
(隘犬破之賊復悉銳驟至百五左右衝決圍開復合歿於陣贈副將同時以都司招撫賊黨被戕者)
(有蔡佳蕭山人均詔卹如例又趙一柱亦餘姚人順治中知沔陽州西山寇發殉節死贈知)
(州)吳師貞(山陰人任興化鎮千總康熙十八年耿逆黨犯山陰師貞率兵二百挺戈奮擊)
(入賊重圍中礮死子敦仁率十餘騎衝賊陣覓父屍死之同縣錢志泗興國縣典史康熙十三年以)
(剿耿逆戰歿邱煥麟清平縣典史雍正十三年苗賊滋擾煥麟手刃數賊被磔死陳憲以黃平州幕)
(同時死難馮啟宗官彰化縣典史朱慧昌官臺灣同知並於乾隆間以剿林爽文戰歿魯楙雷州吏)
(目乾隆六年以往諭土賊被羈脅降不從賊棓殺之)成國梴(會稽人官江南遊擊康熙十三)
(年耿逆黨擾浙江土寇應之國梴奉檄往剿時賊方據險隘國梴擊敗之賊復據嵊縣國梃率兵進)
(剿斬五十餘擒十七人賊棄城遁復追斬百三十人是年賊復犯台州國梴衝破其圍賊退據水口)
(國梴從上游渡斬百餘人賊仍聚衆至國梴短兵接戰身受數刃陣歿贈參將同縣陸之蕃鄱陽縣)
(丞康熙十四年死耿逆之難蔣鈖海澄營守備康熙十六年海寇犯同安鈖迎擊追剿中火鎗猶裹)
(創力戰死之贈都司僉事章啟周漢川巡檢康熙間以招撫逆藩吳三桂殉節贈主簿魯仁圻鳳漢)
(營千總康熙十四年王輔臣叛被執脅降不屈死諸士英新昌典史康熙十三年程鳳叛被執不屈)
(死贈主簿陳天錫烏蒙司獄雍正八年烏蒙彝叛天錫憤鎮將握重兵不戰知城必陷手刃其妻自)
(刎於官署)金鑲(紹興人官大峝巡檢康熙三十六年峝猺搆逆鑲挺身奮擊手刃四賊追至岑)
(溪遇伏死章倫雲南試用州同雍正十年新昌猓彛叛罵賊死邵鮑河間典史順治三年土寇竊發)
(死難倫鮑亦紹興人縣籍俱無考)毛奇齡(字大可蕭山人康熙十七年以諸生召試博學)
(鴻詞授翰林檢討纂修明史嘗以所輯古今通韻十二卷進聖祖稱其淵洽後以病乞歸卒)
(年九十四奇齡博覽載籍於學無所不窺好議論工詩古文辭撰述之富為一時冠門人編輯遺集)
(分經集文二部凡五十種二百三十四卷四庫全書收奇齡所著書目多至四十餘部同里來蕃)
(字成夫嘗作故明二畿賦與山陰徐緘並有俊才奇齡為作二友銘又張杉字南士亦與奇齡倡和)
(有詩名)胡惟宏(字大生會稽人父患痼疾惟宏侍湯藥衣不解帶者十五年雪夜父渴思)
(食梨城門已扃遂繞城隍號泣忽見一軍士指負堞一舍引之去得梨以歸詰旦往謝堞下不復有)
(舍惟關忠義祠在焉始悟為神使父殁營葬東湖躬負土石建堤植木人稱孝子堤按山陰縣有)
(孝子高啟燮俞昌祚會稽縣有孝子徐烈謝宗岳施元龍諸暨縣有孝子周茂樞樓墨林樓永敬上)
(虞縣有孝子葛延廉王金璧王全琮錢&KR0882;張成元張宏毅陳啟麟胡元彪陳作霖俱於乾隆年間先)
(後旌表又山陰縣孝子胡書煜蕭山縣孝子汪洪海上虞縣孝子胡鍈並於嘉慶年間旌表)
周長發(字蘭坡山陰人雍正甲辰進士選庶吉士改知縣復教諭乾隆元年召試博學宏詞)
(授檢討才思敏贍入直上書房官至侍讀學士著有賜書堂文集)胡天遊(字穉威山陰人)
(副榜貢生雍正十三年舉博學宏詞入京師大學士鄂爾泰問以兩戒形臠九乾躔度八十一家文)
(墨口汨汨如傾海爾泰大驚嗣因廷試報罷延為三禮館纂修四方求詩文者麕至公卿爭欲致)
(門下天遊不屑也策文或二千言論或數十字不合格三中乙科乾隆辛未再舉經學尋遊太原病)
(卒又同邑徐廷槐字笠山雍正庚戌進士手所論著及刪定者凡七十餘種與天遊同舉制科廷槐)
(尤工制藝得其指授者咸自名家)童鈺(字二樹山陰人以詩名越中嘗月下吟詩得輒綰一)
(結記之比曉己二十四結矣畫蘭竹水石俱工尤喜畫梅有高氏九棺未葬揮十紙助之窀穸立辦)
何煟(字謙之山陰人以州同效力河工授桃源同知乾隆十三年擢河庫道轉兩淮鹽運使未)
(幾罷職二十二年復授淮揚道旋隨大學士劉統勲赴豫堵築中牟縣楊橋黃河漫口成煟誠篤恪)
(勤熟諳河務歷任開歸陳許山東運河河南河北各道河南按察市政兩司至巡撫俱兼管河務加)
(總督兵部尚書銜卒贈太子太保諡恭惠)邵晉涵(廷采族孫乾隆進士歸班銓選會開四庫)
(館充詔以編修入館編纂洊擢至侍講學士文淵閣直閣事晉涵博聞強識碩學知名尤)
(長於史因見永樂大典采舊五代史乃薈萃編次復蒐采羣書辨證條繫悉符原書一百五十卷之)
(數書成館臣請仿劉昫舊唐書之例列於二十三史刊布學宫詔從之御製七言八韻)
(詩題其首所著有爾雅正義並傳於世)梁文標(字師臣會稽人以貲為刑部司獄卹囚備)
(至尚書勵廷儀薦之擢本部主事讞獄直公所整襟達旦未嘗寢有阿達哈哈番在獄横恣搒之生)
(平勇於接物卒之日囊無餘錢嘉慶十四年入祀鄉賢祠)梁國治(字階平文標子乾隆戊辰)
(進士廷試第一人由修撰歷官東閣大學士屢典試事視學安徽所至稱得士任封疆典樞要端)
(醇謹慎不名一錢門庭索逋恒滿撫湖北時擒長江盜殆盡性孝友事寡嫂如母卒贈太子太保)
(賜祭葬諡文定著有奏御集敬思堂詩鈔會稽書錄嘉慶十三年入祀鄉賢祠)何
裕城(字福天焨子以江南淮徐道署東河總督擢撫河南調陜西江西安徽卒裕城隨父任所)
(熟悉河防其治水河南也築格堤加排水壩新河以成又濬五龍口等六渠撫江西時擒積盜四十)
(餘人去任老幼數萬人渡江送之著有江南全河指要庭訓錄嘉慶十二年入祀鄉賢祠)吳璜
(字芳甸山陰人幼有時譽胸次浩落工詩同輩推服之乾隆庚辰進士以戸部主事改知州大兵)
(征金川揀發軍前死木果木之難贈分巡道賜祭葬從祀昭忠祠)夀同春(字芝厓諸)
(暨人以監生佐淡水廳同知程峻幕乾隆五十一年林爽文反峻被害同春年逾七十糾義旅擊賊)
(奪其塹擒賊目數人尋遇伏馬蹶被執罵不絶口賊支解之事聞贈知縣蔭一子)江林(上虞)
(人嘉慶元年以縣丞隨剿楚匪賊謀夜襲我軍偵知之悉斬内應俟其至擊敗之賊復以衆來林力)
(戰圍急猶手刃數賊斬執旗賊首一人歿於陣)蔣元龍(諸暨人嘉慶十五年旌表義夫)
︹流寓︺︹漢︺梅福(字子真夀春人為南昌尉上書譏切王氏不見納一朝棄妻子去九江傳以為)
(仙其後有人見福於會稽變名姓為吳市門卒云)桓煜(字文林龍亢人初平中避地會稽主)
(山陰鍾離意家太守王朗贈以服食不受越人化其節閭里不爭)許靖(平輿人董卓秉政靖)
(與會稽太守王朗有舊往依之靖收恤親里經紀賑贍出於仁厚孫策東渡江靖身坐岸邊先載附)
(從疏親悉發乃從後去見者歎息)︹晉︺阮裕(尉氏人居會稽剡縣累辟不就或以問王羲之)
(羲之曰此公近不驚寵辱雖古之沈冥何以過之)孫綽(中都人幼與兄統過江家於會稽游)
(放山水作遂初賦以致意)謝安(陽夏人寓居會稽與王羲之許詢支遁遊處出則漁弋山水入)
(則言咏屬文棲遲東土雖放情邱壑而有公輔之望)戴逵(譙國人徙居會稽之剡縣性高潔棲)
(遲衡門與琴書為友孝武帝時屢徵不己乃逃於吳會稽内史謝元慮逵遠遁不反上疏請勿召命)
(許之逵復還剡子勃及容並隱遁有高名)︹南北朝︺︹宋︺王宏之(臨沂人家居會稽上)
(虞從兄敬宏奏為太子庶子不就性好釣上虞江有三石頭宏之垂綸於此日夕載魚入上虞郭經)
(親故之門各以一兩頭置門内而去)孔淳之(魯人居會稽剡縣性好山水每遊必窮幽峻或)
(旬日忘歸會稽太守謝方明苦要之不肯往茅室蓬戸惟床上書數帙而已元嘉初復徵為散騎侍)
(郎乃逃之上虞縣界家人莫知所在)︹齋︺褚伯玉(錢塘人少有隱操居剡之瀑布山三十餘)
(年隔絶人物高帝即位手詔吳會二郡以禮迎遣辭疾上不欲違其志敕於白石山立太平館居之)
何允(字子季灊人仕至中書令建武初拜表辭職居會稽若耶山雲門寺初允兄點隱居吳郡)
(山中至是允復隱世謂點為大山允為小山)︹唐︺吳筠(華隂人初居嵩山為道士禄山之亂)
(因東入會稽剡中)張志和(金華人居江湖自稱烟波釣叟兄鶴齡為築室越州東郭觀察)
(使陳少游表其居為元貞坊買地大其閎號回軒巷門阻水無梁為構之名曰大失橋)︹宋︺程
迥(寕陵人家於沙隨靖康之亂徙紹興之餘姚)韓肖胄(安陽人高宗時知紹興府尋奉)
(祠與其弟應胄寓居於越幾十年事母以孝聞)︹元︺貢性之(字友初師泰之子明初有薦之)
(者遂改名悦居會稽耕漁自給既卒門人私諡之曰貞晦先生)
纂修官(臣)李煌恭纂
前纂修官(臣)蔡賡颺恭纂
前總纂官(臣)黃爵滋恭覆輯
前校對官(臣)鄧遇辰恭校
