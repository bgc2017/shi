大清一統志
杭州府(四)
人物
︹本朝︺黃機(字次辰錢塘人順治進士由庶吉士歷禮戸吏三部尚書晉文華殿大學士端厚清)
(謹公忠體國兩任吏部抑奔競疏壅滯會陳時務言皆剴切立朝四十餘年廉潔自愛不名一錢卒)
(諡文僖)項景襄(字去浮錢塘人順治進士選庶吉士歷官兵部侍郎凡國家大建置輒据)
(成例以進刑部疏請改五流之應徙邊者無遠近皆戍烏喇景襄力爭之卒從其議山東濱海民多)
(捕魚為業巡撫以民舟篷桅具者議坐以通海景襄曰海濱漁船率容二百石非篷桅不可行奈何)
(以重法陷之由是皆免且著為定例)吳道煌(錢塘人順天籍順治已丑進士任武康令邑多)
(盜道煌飭保甲詰奸宄民賴以安尋擢蘇州守故事郡財賦分解諸部寺道煌建議專歸戸部法始)
(畫一在任五年嚴絶苞苴屢剖冤獄郡人德之立祠於虎邱)高咸臨(字與侯仁和人順治)
(初以選貢爲永安知縣山寇陷建寕擁衆來犯咸臨率親戚防禦從弟其翰從子顯宗中表吳之璜)
(先後捍賊死咸臨數獲賊磔之相拒五閱月而救不至城陷被執遇害贈僉事同邑錢法裕知蒲州)
(姜瓖之亂死難贈參議)吳允焞(仁和人順治三年貝勒博洛定杭州允焞與邑人潘際昌)
(胡萬鎰錢塘沈孚建並投效博洛俱挈入閩疏以允焞知夀寕際昌知永春萬鎰爲其訓導孚建知)
(政和時海寇連陷諸縣城允焞被執拷掠無完膚罵不絶口而死妻瞿氏殉焉際昌萬鎰同守永春)
(凡四閱月城破並死之孚建亦罵賊死同時死難者有漳平知縣戴真學海澄教諭周祖唐又順治)
(二年諸生王業鞏負父避寇賊殺其父業鞏憤罵賊斷其舌死四年死粤寇之亂者有長寕知縣顧)
(德濟吳川縣丞徐啟連五年死姜瓌之亂者有高家營遊擊鄭世英大寕典史徐士鶚康熙間以勦)
(捕海賊陣殁者有把總王一彪許文爵雍正間以烏蒙新平猓&KR0595;之亂死者有巡檢葉祚徽丁鈺典)
(史沈洪鈺妾吳氏亦殉焉乾隆五十四年以平安南委辦臺站被害者有經歷張誠皆浙人因縣籍)
(俱無考附記於杭州府下)王起彪(字虎子錢塘人順治進士知德興縣時饒州巨寇雖平餘)
(賊時發涖任一月賊董三等來攻起彪拒守被執不屈死雍正六年賜廟祀)鄔象鼎
(字符九仁和人順治進士備兵羅定猺獞反象鼎提師深入殲其魁諸砦底定粤寇破桂林逼羅定)
(象鼎率子元祼從子聯珠元珦力拒之擒斬二千餘人賊遁旋集攻圍累月城陷俱不屈死家屬五)
(十七人咸殉難贈象鼎光祿卿)王萬鎰(字人王錢塘人順治中以鄉貢知萬年縣有政聲康)
(熙甲寅耿逆倡叛饒廣二郡偏將俱應之萬鎰率衆力戰與家僮六人俱死贈參議)宋人望
(錢塘人以貢生知連江縣順治三年海寇攻城人望嬰城守糧盡城陷死之同邑生員汪士嵋康熙)
(十二年耿逆之亂獻策軍門以功授同知奉檄招撫賊黨被戕潼川通判汪時乾隆二十七年從征)
(緬甸被害先後詔卹如例)錢嘉倫(仁和人順冶三年知順昌縣土宼攻城嘉倫固)
(守不能下賊穴城陷之被執大罵賊斷其舌猶罵不絶聲賊支解之同邑蔡相國官定安典史順治)
(九年流賊犯瓊州死之倪霖官四川縣丞程應桂宮大足知縣俱乾隆二十七午從征緬甸死難王)
(雋官福建同知乾隆五十一年臺匪據鳳山雋解餉至石佛頭罵賊死俱先後贈卹如例)鮑之
奇(餘杭人順治五年以貢生官恩平知縣方之任城已為賊據之奇單騎往諭被戕)周文
煜(海寕人官默陽知縣順治十年土寇犯境文煜禦之於金橋被執至洪江脅降不從殺之妻施)
(氏自經妾王氏投井死幼子及賓從同殉者八十餘人)楊雍建(字自西海寕人順治進士)
(知高要縣時師行絡繹供億煩重雍建減費恤役有持軍符下縣者語不遜雍建撻之帥以愬總督)
(王國光國光曰賢吏也乃杖持軍符者而薦雍建於朝授兵科給事中數有建白歷副都御史巡撫)
(貴州綏輯有方召為兵部侍郎尋乞歸)嚴沆(字子餐錢塘人順治進士選庶吉士改給事中)
(典試山東故事聖裔無舉者四氏子不得獨售沆疏請得歲舉二人著為令累官總督倉場侍郎通)
(贏絀别侵蟊歲省金錢數萬乞養歸)趙燾(仁和人順治中由武進士歷象山右營參將康熙乙)
(卯剿賊至貓頭洋斬偽都督周貴旋因風勢失利力戰死贈副將)陸承祺陸承
祚(仁和人父夢蘭客死鬱林時方用兵踰年凶問始至承祺承祚年尚幼皆號慟辭母王氏走萬)
(里道乞食至鬱林徧求不得忽遇父故人導之入蕭寺見棺一慟而殞承祚甦而承祺竟死承祚乃)
(負父兄骸骨還家先是承祚道遇鄉人寄書歸母母見書慟哭曰夫柩已歸吾復何戀絶粒而死)
徐旭齡(字元文錢塘人順治進士授刑部主事擢御史遇事敢言視鹺兩淮會黃淮水決旭)
(齡恤流民全活甚衆擢僉都御史巡撫山東下車劾墨吏數人嚴禁倉糧河夫之最病民者豪猾斂)
(跡進工部侍郎總督漕務有籌三便釐三害等疏悉見施行卒諡清獻)柴紹炳(字虎臣仁)
(和人性孝友稍長博極羣書為諸生七試冠軍居西湖南屏山究心象緯輿地兵農禮樂諸書著古)
(韻通考古經濟類編省軒集)沈昀(仁和人從劉宗周學以誠敬為本力排佛老清苦自守嘗)
(累日絶糧采階前馬蘭草食之以喪禮久廢輯士喪禮說年六十三卒無以為殮應撝謙經紀其喪)
(涕泣曰吾不敢輕受賻禭以玷先生其生平介潔如此)應撝謙(字嗣寅仁和諸生性孝友)
(殫心理學以不自欺為本六經多所發明尤精於易殁後河陽趙士麟儀封張伯行刻其遺集行世)
(其周易彙解尤為精詣)毛先舒(字稚黃錢塘人八歲能詩與陸圻張綱孫沈謙諸人稱西)
(泠十子尤精韻學著韻學指歸及唐韻四聲表綱孫一名丹字祖望有從野堂詩集謙字去矜有東)
(江集及臨平記等書)顧豹文(字季蔚錢塘人順治進士知真陽縣以治最擢御史出按湖北)
(請捐漢安荆襄等州縣逋糧復蘆洑口舊隄建義倉一百四十餘所病歸硏究經史至老不倦)吳
任臣(字志伊仁和人耽書玩古多所論著廣郭璞山海經注及刺取五代諸霸國事為十國春)
(秋康熙中試博學鴻詞授檢討同時試博學鴻詞者錢塘則汪霦由進士官行人授編修海寕則沈)
(珩由進士官中書授編修仁和則沈筠由進士授編修邵遠平由進士官光祿寺少卿授侍讀)馮
景(錢塘人太學生性嗜讀書見聞淵博善屬文下筆纚纚千言康熙閒遊京師會有司營宫室需)
(楠木有請易國子監彛倫堂梁者景致書於尚書魏象樞極陳不可事得寢於是京師咸知有太學)
(馮名景嚴氣正性師友風義以責善為事生平著𫐠甚富多散失有幸草十二卷樊中集十卷解舂)
(集十四卷行世)徐潮(字青來錢塘人康熙進士選庶吉士授檢討歷官刑部侍郎巡撫河南潔)
(己奉公自布政司以下舊時加徵於民者皆革除之又奏除南陽辦鉛衛輝辦漕之弊開溝渠以資)
(灌溉杜發馬以安驛遞革牙行以恤商民權戶部尚書聖祖仁皇帝以高寶水患與潮面論)
(形勢指授方略命董其事百日工竣晉吏部尚書致仕卒雍正十一年特命入賢良)
(祠乾隆元年追諡文敬十六年御賜清慎可風扁額)謝廷謨(於潛人官雲和訓導)
(康熙十二年耿逆黨陷處州廷謨募鄉勇剿賊被執絶粒死又臨安諸生洪恩宣以應募招撫耿逆)
(賊黨與邑人余煜並遇害又俞峻臨安人官彰化知縣乾隆五十一年以剿臺匪林爽文戰殁俱卹)
(如例)王一麟(錢塘諸生少孤力學母邵氏哭夫失明一麟䑛目復開母亡廬墓枯柏復茂康)
(熙十二年旌表)王愚叟(錢塘人不知其名誠心待人受人欺或負其錢物終不校再求)
(輒應人以謂愚叟亦自謂愚故號愚叟閱世百年無一妄語嘗為詩云吾心如秋月為鏡不為鈎雨)
(過浮雲淨清光到處流)盧必陞(錢塘人叔無子以必陞嗣本生父病思食蟛蜞非其時莫)
(致必陞攜筐採取風潮忽至殁於海漁者救之猶手蟛蜞不釋嗣父遇流賊相失必陞躬冒鋒鏑尋)
(父以歸及卒廬墓三年事聞旌表)趙啟裕(錢塘人十歲喪父哀慟不欲生事母孝謹不離)
(左右者數十年母卒執喪盡禮廬墓三年兄患惡疾近者輒染啟裕扶侍起居與同寢食兄廖己亦)
(不染雍正四年旌表)吳修齡(錢塘人年十四父士培疾籲天求代及殁寢苫若成人事)
(祖母張極孝養有偷兒夜入其室罄取所有舉火焚其廬修齡赴烈焰負祖母出毛髮為焦母錢氏)
(孀居卧疾親奉湯藥衣不解帶者三年殁後喪葬盡禮雍正八年旌又同縣孝子莫美章施嘉榖)
(田世容仁和孝子鮑光郎汪天石鮑增孫人偉富陽孝子胡謙新城孝子淩鴻磐俱於乾隆年間)
(旌)桑天顯(字文侯錢塘人幼失恃年十三父病反胃天顯百方求醫父得延五年乃卒康)
(熙十三年耿逆反官令海壖各團練爲保天顯爲鄉長率其鄉人極力備禦賊退辭薦賞惟施醫教)
(子而已乾隆七年以孝行旌子調元字&KR0802;甫博學能文雍正癸丑特賜進士授工部額外)
(主事)王起凡(仁和人居江于販蔬養母甚孝謹一日入市屋爲鄰起火延燒起凡急歸冒煙)
(焰入負其母不得出抱母同斃里人爲立王孝子祠)陳詵(字叔大海寕人康熙舉人由中書累)
(遷左副都御史巡撫貴州地多山峒不事農桑詵教之開墾又令善𧖟者即署旁浴種治繭民始知)
(織絍調湖北時江浙歲歉廷議弛米禁濟一時商賈皆東下而省城米價騰湧詵立假藩庫銀五萬)
(兩貴糴賤賣江浙米價平而楚民亦得不病榷使請於白螺磯設關詵奏不可乃止晉工部尚書轉)
(禮部致仕卒諡清恪)許汝霖(字時庵海寕人康熙進士選庶吉士歷贊善督江南學政所取)
(士拔其尤累遷禮部尚書性篤孝友律躬謹飭致仕歸讀書課士恂恂如諸生時)湯右曾
(字西崖仁和人康熙進士選庶吉士授編修改戶科都給事中累遷吏部右侍郎兼翰林院掌院學)
(士卒官右曾少穎敏工詩晩年益歸蒼老兼工行楷尺牘華瞻人爭重之)查慎行(字夏重海)
(寕人康熙進士選庶吉士授編修入直南書房告歸慎行天資穎異五歲能詩十歲作武侯論同)
(邑范驤稱爲曠世才既長遊黃宗羲之門所學益進於經史無所不窺而尤深於詩所著有敬業堂)
(詩集及周易玩辭集解蘇詩𥙷注等書慎行弟嗣瑮字德尹康熙庚辰進士官侍講工詩與慎行齊)
(名又同里查昇字仲韋康熙戊辰進士官少詹事工詩文尤精書法片禇隻字人爭寶之)沈近
思(字位山康熙進士知臨潁縣潁與許接壤許有孔家口水勢衝激爲潁患近思出夫十之七助)
(許築隄俄水發安堵無恙遷南寕同知力行保甲山盜斂跡雍正元年爲文選郎中擢本部侍郎盡)
(職奉公門無私謁晉左都御史風紀肅清卒贈禮部尚書太子少傳諡端恪)陳元龍(字廣)
(陵詵同祖弟康熙乙丑第二人及第授編修入直南書房後由吏部侍郎巡撫廣西有惠政内升)
(工禮二部尚書雍正元年授文淵閣大學士十一年致仕加太子太傳乾隆元年特賜在家)
(食俸卒時年八十有五諡文簡)陳世倌(字秉之詵子康熙癸未進士選庶吉士授編修督學)
(順天謝絶苞苴請託雍正初由内閣學士巡撫山東興利除害多有善政未幾以被劾罷職乾隆元)
(年起副都御史歷遷左都御史工部尚書文淵閣大學士戊寅冬以衰老告休加太子少傅將就道)
(卒諡文勤)徐本(字立人潮子康熙戊戌進士選庶吉士授編修雍正初督學貴州授按察使越)
(二年巡撫安慶宿亳向多萑苻夀州更甚本廣設偵邏密計擒治盜藪一清内擢左都御史工部尚)
(書恊辦大學士乾隆元年晉東閣大學士入直南書房八年乞休加太子太傅卒贈少傳諡文穆)
商盤(錢塘人雍正進士初以知縣用特旨改庶吉士授編修尋外補同知終雲南元江)
(府知府盤幼工詩出入元白蘇陸間樂府歌行尤瑰麗縱恣才情富瞻篇什甚多刪汰之餘尚三千)
(首集三十二卷)梁詩正(字養仲錢塘人雍正戊戌第三人及第授編修入直上書房乾隆)
(二年以侍讀入直南書房歷官内閣學士刑戶吏三部侍郎戶兵吏工四部尚書東閣大學士加)
(太子少傅卒贈太保諡文莊)董邦達(字孚存富陽人雍正癸丑進士選庶吉士授編修歷)
(官至工部尚書邦達端謹老成兼工書畫入直南書房卒諡文恪)厲鶚(字太鴻錢塘人康熙)
(庚子舉人乾隆丙辰舉博學鴻詞放歸讀書不輟遺文袐牒無所不窺發為詩文以清和為聲響以)
(恬淡為神味考據故實之作寓正論於敘事中尤工長短句入南宋諸家之勝著有樊榭山房詩文)
(集行世)沈廷芳(字椒園仁和人幼穎異立志卓然乾隆丙辰舉博學宏詞授庶吉士官編)
(修改山東道監察御史奏毁智化寺明閹王振像請免各關米豆税及米船船料東南米貴兩請截)
(留漕運並蒙温旨允行授山東登萊青道擢河南山東按察使所歷剔弊除好並著善績致)
(仕終著有十三經注疏正字續經義考鑒古錄及隱拙齋詩文集)杭世駿(字大宗仁和人)
(博聞強識於學無所不貫藏書千萬卷目睇手纂詩文宏肆而奥博中雍正甲辰鄉試乾隆初年舉)
(博學宏詞授翰林落職歸杜門奉母暇則與里中耆舊結南屏詩社歌詠太平著有道古堂集行)
(世)陳兆崙(字星齊錢塘人雍正庚戌進士以縣令舉博學宏詞科授檢討官至太僕寺卿)
(直上書房十三年恪恭盡職尹順天府時適調索倫兵赴西陲短衣策馬護送出居庸關民不擾)
(又免派富民之充車戸者人德之學淹博著作甚富制藝外有紫竹山房詩文集行世)汪由
敦(錢塘人雍正進士由庶吉士授編修洊升侍讀乾隆初入直南書房擢内閣學士歷官至吏)
(部尚書軍機大臣署協辦大學士加太子少師晉太子太傅由敦學問淵純文詞雅正屢掌文衡俱)
(稱得士供奉懈數奉内廷贊襄樞禁夙夜在公勤勞匪命勘永定天津河工凡疏濬建築)
(事宜悉如所議行卒後贈太子太師諡丈端祀賢良祠上親臨奠醊御製詩悼之並)
(以由敦書法秀潤命勒石名時晴齋法帖四十四年御製懷舊詩及五詞臣由敦列)
(刑部尚書張照之次)金德瑛(字汝白仁和人乾隆丙辰第一人及第授修撰官至都察院左)
(都御史五典鄉試三任學政取士極公明立朝二十七年多所建白伹奉旨允行)孫志
祖(仁和人乾隆進士官御史著有讀書脞錄七卷考論經子雜家折衷精詳不為武斷之論家語)
(疏證六卷證王肅之偽又有文選考異文選補註及補正姚之駰輯謝承後漢書若干卷同邑吳廷)
(華康熙舉人官興化同知譔儀禮章句十七卷於喪禮尤為精審)金甡(仁和人乾隆壬戌第)
(一人及第授修撰官至禮部左侍郎性清介直上書房前後十七年竭忱啟導唱酬題詠皆寓意)
(約箴學淹貫長於論文三典鄉試兩視學所至稱得士以疾歸高宗純皇帝南巡召)
(見慰問年八十餘卒)盧文弨(仁和人父存心乾隆初年舉博學宏詞文弨乾隆十七年第三)
(人及第授編修入直上書房累官至待讀學士提督湖南學政以條陳失當部議降三綴調用乞)
(養歸文弨孝謹篤學好校書所校諸善本皆鏤板惠學者又苦鏤板難多校經史子集三十八種名)
(之曰羣書拾補所自著有抱經堂集儀禮注疏詳校鍾山札記龍城札記廣雅注等書卒年七十九)
姚成烈(錢塘人乾隆乙丑進士由吏部主事擢臺諫請於聖躬祈雨時緩決重囚引)
(證經史言甚摯外任司道巡撫在粤西時修仁令獲訟猾因病死有指爲濫刑斃命者成烈以實聞)
(嚴旨切責堅執不移命下刑部推勘事得白成烈適召見極蒙宸奬)
(官至禮部尚書)王際華(字秋瑞錢塘人乾隆乙丑第三人及第授編修入直南書房歷官)
(戶部尚書時修四庫全書際華爲總栽並兼武英殿事綜覈勤勩卒諡文莊)趙佑(字啟人仁)
(和人乾隆壬申進士由庶吉士授編修官至都察院左都御史性儉約授徒資朝夕四典鄉試五視)
(學長於論文每卷必署其得失視學所至嚴行月課訓士以孝友大本士論稱其愛人如慈父誨人)
(如嚴師試武生童取其騎射出衆者編入行伍約束之至今放行焉)胡高望(字豫堂仁和人)
(乾隆辛已第二人及第授編修官至都察院左都御史歷掌文衡有清望直上書房三十年竭誠)
錫麒(字聖徵錢塘人乾隆乙未進士授編修歷官國子監祭酒入直上書房著有有正味齋)
(集行世博采閎覽其為詩詞清峭婉雅駢體文字則濃思縟采之中風骨蒼然彌與古會尤為學者)
(推重云)項朝槐(仁和人官長安主簿嘉慶二年楚匪擾華陰朝槐身先入賊陣格殺多人)
(以馬陷水田受矛傷陣殁同縣張宁陽知東鄉縣嘉慶元年教匪犯縣境宁陽擊賊陣殁均議卹如)
(例)汪之萼(錢塘人嘉慶十五年旌表孝子)
︹流寓︺︹晉︺郭文(河内軹人洛陽陷步擔入餘杭大辟山中窮谷無人之地倚木於樹苫覆其上)
(而居焉時猛獸為暴文獨宿十餘年卒無患害區種菽麥採竹葉木實貿鹽以自供人或酬下價者)
(亦即與之有餘穀輒恤窮匱人有致遺取其粗者示不逆而已王導聞其名迎置西園七年後逃歸)
(臨安結廬山中臨安今萬寵迎至縣中及蘇峻反破餘杭而臨安獨全人以為知機)許邁(句容)
(人立精舍於餘杭縣霤山往來茅嶺之洞室放絶世務以尋仙館永和二年移入臨安西山登巖茹)
(芝眇爾自得有終焉之志)︹陳︺徐孝克(東海郯人陵第三弟也少為周易生徧通五經博覽)
(史籍性至孝值侯景之亂京邑大饑孝克養母不能給薙髮為沙門乞食充給後東遊居錢塘之隹)
(義里又陵第三子儀以周易生舉高第累官至東宫學士陳亡隱於錢塘之赭山)︹唐︺丁飛
(字翰之濟陽人讀老莊書居錢塘龍泓洞蓄妻子事耕稼知常人夜半取琴彈弄少睡寡言與人相)
(接禮簡情至嘗曰修身治心之外復有何物)︹宋︺潘閬(太谷人寓居錢塘通易詩春秋尤以)
(詩知名所交遊皆一時豪俊)徐復(建州人仁宗時居杭州十數年)周輝(海寕人紹熙閒)
(居錢塘清波門之南嗜學工文隱身不仕撰清波雜志十二卷)︹元︺貫雲石(元功臣阿爾哈)
(雅之孫生而神采秀&KR0628;膂力絶人及長折節讀書吐辭為文出人意表少因廕為萬戸府達嚕噶齊)
(讓與其弟後以文行洊至翰林院侍讀學士稱疾還江南賣藥錢塘市中詭姓名易服人無有識之)
(者自號酸齋阿爾哈雅舊作阿里海涯達嚕噶齊改見統部名宦策丹註)吾邱衍(太末)
(人寓居仁和能詩工篆隸性簡傲常自比郭忠恕居生花坊一小樓廉訪使徐炎來見衍從樓上呼)
(曰此樓何敢當貴人登耶願明日謁謝炎笑而去所著有尚書要略九歌說文續解等書)︹明︺孫
一元(字太初不知何許人或云安化王子工詩築室南屏山顧璘慕之不可得見道衣幅巾放)
(舟湖上月下見小舟泊斷橋一僧一鶴一童子煮茗笑曰此必孫也移舟就之遂往還無閒)薛
侃(字尚謙揭陽人揉行醇固嘉靖閒進士官行人司司正素慕餘姚王守仁學遂出其門精思力)
(踐以勇銳見稱徙家於杭築天真精舍祀守仁)
︹列女︺︹三國︺︹吳︺孫翊妻徐氏(富春人翊領丹陽太守為媯覽戴員所殺覽欲取徐)
(徐紿乞晦日設祭除服潛與翊舊將孫高傅嬰圖之至期覽入徐出戶大呼高嬰共出殺覽並殺員)
(徐乃衰絰奉覽員首祭翊墓前)︹晉︺虞潭母孫氏(富春人孫權族孫女適潭父忠有婦)
(德忠亡誓不改節潭自幼便訓以忠義永嘉末潭為南康太守討杜&KR0802;孫傾貲産以餽戰士遂免捷)
(及蘇峻亂潭守吳興假節征峻孫戒以舍生取義仍發家僮助戰貿環珮以為軍資拜武昌侯太夫)
(人加金章紫綬潭立養堂於家王導以下皆就拜謁)︹南北朝︺︹陳︺駱文牙母(臨安)
(人梁太清末文帝避北臨安文牙母睹帝儀表知非常人賓待甚厚及帝為吳興太守引文牙為將)
(帥帝即位母卒贈臨安國太夫人諡曰恭)︹唐︺馮孝女(居錢塘少孤不嫁以養母母病刲股)
(和藥以進母死號慟嘔血既葬結草廬墓下焚香疏食刺臂血寫經以薦母長慶初詔賜束帛)孫
媚容(錢塘人父孫戩迎濤死女媚容巡江哭自投江水抱父屍出縣司以為純孝立碑此與曹)
(娥事同而得不死更異)莫生妻何氏(於潛人夫死年尚少養姑至孝黃巢亂鄰里皆)
(走匿氏以姑病不去賊至號泣哀請願代姑死賊舍其姑掠氏將汚之詭請櫛沐更衣得閒解繻自)
(縊死)︹元︺輝和爾三女(錢塘人諸兄遠仕不歸母思之成疾三女欲慰母意乃共斷髮)
(誓終身不嫁以養母同力侍護四十餘年母竟以夀終事上並賜旌異輝和爾舊作畏吾氏今改)
(正)姚氏(餘杭人居山谷閒夫出刈麥姚居家執㸑母何氏往汲㵎水久而不至俄聞覆木聲)
(亟出視則虎銜其母以走姚倉卒往逐之即以手毆其脅鄰人競執器械以從虎乃置之而去姚負)
(母以歸求藥療之奉養二十餘年而卒)黃仲起妻朱氏(杭州人至正十六年張士)
(誠寇杭州賊驅諸婦至其家且指朱氏及其女臨安奴曰為我看守日暮我當至也朱氏聞之懼受)
(辱遂與女俱縊死妾馮氏歎曰我生何為徒受脣耳亦自縊死繼而仲起弟妻蔡氏抱幼子與乳母)
(湯氏皆自縊)︹明&KR4582;華氏女(名妙清杭州衛千戶榮女榮戍彭城累功得官臨殁語女以子)
(震幼弱後母年又少恐族人利吾官將不利於震女哭應曰請得事吾母長我弟嗣我父勲終不從)
(婚媾去榮卒從兄逼之嫁女翦髮碎面自誓竟育震襲父官)劉烈女(錢塘人少字吳嘉諫)
(鄰富兒張阿官屬窺之一夕緣梯入女呼父母共執之俟旦訟官張之從子倡言劉女誨淫縛人取)
(財女泣告父曰賊污我名不可活矣我當訴帝求直耳即自縊盛暑待驗暴日下無屍氣嘉諫初惑)
(人言不哭既知其誣伏屍大慟女目忽開流血淚數行阿官延訟師丁二執前說女傅魂於二曰若)
(以筆汚我我先殺汝二立死有司遂杖殺阿官及從子)姜縉妻胡氏(錢塘人縉殁族)
(人利其貲逼胡改嫁訟之官讞者欲試之語曰爾少二子幼盍早決胡即拔骨簪刺雙目流血盈階)
(目遂瞽)秦某妻顧氏(錢塘人夫甚貧病痿垂死謂顧曰同餓死無益孰若更適他人)
(吾亦得須臾無死顧飲泣不答一日舅姑攜酒肴來與夫相耳語顧度其將市己投井死)潘氏
女(仁和人許字孫登名登名卒女年十八歲欲奔喪父母不許遂蓬髮垢面閉戶不出富室爭求)
(聘之輒欲自殺久之登名母死女聞哀毁幾絶密於室中置飯一盂遥奠之遂裂衾自縊)許釗
妻潘氏(海寕人年十六生子淮甫期歲釗卒釗族兄欲潘改適夜率勢家僕數十人椎門入)
(潘抱子奔避至河濱忽有木浮至憑之以渡達母家遂止不歸及淮長釗族兄來潘命淮酌酒飲之)
(北向拜曰未亡之強生者以淮故耳今幸成立復何恨語畢入室自縊)沈華區妻潘
氏(海寕人明末杭破被掠語兵曰妾與若去願釋我夫兵釋華區驅潘登舟至梅溪躍起投水兵)
(驚捽其髮潘沒以入髮為斷如是者三兵怒殺之)吳正宗妻許氏(海寕人崇禎末)
(為兵所掠擁上馬投地大罵復擁以行至沙河隄於馬上奪刀拽兵墮河兵被淹幾死同伍者怒攢)
(刺殺之)黃烈婦(仁和人兵亂被掠舟出陡門投水死越五日屍出其夫扶屍而慟婦忽兩)
(目淚溢)潘之庠妻凌氏(新城人夫亡遺腹生一子翁病姑盲凌事之盡孝亂兵躪)
(郡邑凌被掠投河死同時沈登榜妻陳氏亦殉節死)翁善妻陳氏(昌化人明末為兵所)
(執脅之不從被殺時有陳錦妻翁氏陳大忠妻章氏並被執不受汚乘閒赴水死童時聘妻王氏引)
(頸受刃遂遇害)
︹本朝︺李士鈐妻蔡氏(錢塘人士鈐痛母喪嘔血死蔡晝夜悲號扼喉以殉順治中)
(旌表)仲升妻曾氏(仁和人少寡順治初奉姑避兵於鄉值姑卧病賊至鄰婦呼曾同行)
(曾曰吾義不可舍姑去惟守死以待耳蓬垢侍湯藥榻前賊至不為動賊曰孝婦也舍之去守節五)
(十餘年女適費亦少寡依母居母亡女痛母隨死)楊氏二烈婦(富陽人楊友松妻朱)
(氏生子愈奇娶宋氏順治初山寇竊發姑婦走匿叢薄閒賊搜得遂相抱躍入池中賊抽矢射之而)
(去翼日家人出之矢貫宋項面色如生雍正中旌)周甸妻陳氏(新城人早喪母遇歲)
(歉以麪食其父與弟而己㗖糠粃甸父聞其賢聘為子婦順治二年與姑避難山中寇至將刃其姑)
(氏直前救護寇豔其色曰能從我釋爾姑氏紿曰諾遂釋姑去度已遠乃抱路旁大樹號哭不肯行)
(寇拔刃逼之氏奪刀自剄死時年二十二雍正中題旌又同縣鍾時飛母羅氏遇寇被獲不從引)
(頸受刃死)袁啟元妻葉氏(新城人遇賊雙江口之墳山義不辱投水賊怒射殺之同)
(縣沈尚珍妻袁氏被執至富陽亦投水死)盧貞女(錢塘人全人聘為繼室未婚全人死盧往)
(行三年喪守志以殁康熙中旌)李士謀妻胡氏(錢塘人夫亡事舅姑孝撫幼叔)
(幼姑為之婚嫁比鄰失火胡號泣籲天風反火滅人以為孝感康熙中旌)李氏女(仁和)
(人名婃許字張仕華姑及夫先後死時年十八請視殮父不許乃辟一室中立兩主歲時祀姑及夫)
(守志四十年康熙中旌)朱安九妻徐氏(海寕農家婦美姿容性貞潔康熙四十年)
(四月採桑湖畔有漁人章四欲犯之徐厲聲大呼章怒搤其吭而死事聞旌表建坊水側後有舟)
(經其地者語涉䙝狎忽風浪湧起覆其舟往來者咸相戒弗敢犯)孫秀姑(錢塘人年十五)
(歸楊文龍未婚隨父販衢州秀姑與姑侯氏家居鄰有閻士積者素横里中伺姑卧病突入將犯之)
(秀姑嚙其指負痛逸去後再至秀姑懼不免遂飲滷死方酷暑顔色如生數日不變事聞旌表而)
(寘士積於法秀姑冡在西湖棲霞山麓有坊曰貞烈留香)楊德宏妻余氏(錢塘人適)
(德宏方一載姑亡德宏患病死氏勺水不入口晝夜哀號而死)潘周嘉妻沈氏(海寕)
(人年十歲父客死潯州哭幾殞及十五歸周嘉終身茹素淡服周嘉以羸疾殁遺孤纔一週氏大慟)
(撫孤曰我不能顧汝矣視殮畢即自絶以殉距夫死纔六日)陸禮妻徐氏(海寕人年)
(十六歸禮禮父以事陷獄母又喪明驚憂成疾氏朝夕䑛姑目數月復明御史巡方至乃匍匐赴水)
(鳴舅冤得釋夫亡事舅姑益謹舅姑殁喪葬皆經理無憾人稱孝婦)莫孝女(錢塘人年十三)
(父病侍湯藥不離左右及殁哀毁如成人聞者争欲娶之女以母傅氏無倚誓不嫁布衣操作以供)
(母食母卒遂絶粒既而曰父母未葬我何可死乃晝夜紡績銖積數年擇地葬父母而卒雍正中)
(旌)張所修妻汪氏(錢塘人年二十四所修病不起目汪曰吾死汝何如汪泣即舉)
(刀斷一指曰設有不虞以此指先殉地下吾當忍死教孤所修乃暝守節三十年而卒又同縣生員)
(姚垣妻陸氏垣殁氏年二十三撫子洙成立以夀終)邵周書妻陸氏(錢塘人周書卒)
(陸抱孤泣曰天如不絶邵氏我當作未亡人十五年及孤年十五出應試陸謂曰汝可自立我將報)
(汝父地下矣詰旦自縊死)吳錫妻戴氏(錢塘人居父喪以孝稱歸吳六年夫病殁戴巾)
(絞刀刺凡求死者七家人環伺不得死乃密懷琉璃瓶吞之嘔血數升卒)解烈女(錢塘人解)
(仲良女母亡仲良他出鄰惡少伺閒謔之遂服毒死)徐嘉謨妻金氏(錢塘人年九歲)
(母疾籲天求代及歸徐孝於舅姑姑患癱金吮膿奉藥衣不解帶者四十日姑遂瘳舅貧而好施見)
(有䰞子者心憐之而不言金典衣飾贖之嘉謨卒於京金紡績積貲以歸其喪)林邦基妻
曾氏(仁和人年二十七夫病不起曾許以身殉家人阻之不得告於官曉之曰舅在且老不當)
(代夫供子職乎曾即從之逾三年舅殁既葬曰吾今乃可踐吾言矣賦詩一章不食而死雍正中)
(旌)王端姑(仁和人父湘病危與友宋英倩榻前訂姻踰六年宋子殤端姑甫七歲聞之鳴)
(咽及長有議婚者遂絶食卒同縣嚴貞女許嫁柴際洛際洛亡女年十五聞訃陰以縞繩束其髮却)
(繡綺不御父為改婚女不食死)徐氏女(錢塘人許字施士標未婚夫殁徐歸施成服經理八)
(喪備諸荼苦雍正中旌)唐之坦妻曹氏(海寕人夫亡曹服滷吞錢投水絶食皆以)
(救勸不得死會歲除内外倥偬遂乘閒縊柩側)王敬姑(海寕人許字屠氏子納聘請期以母)
(疾侍奉乏人翦髮而辭曰俟髮長乃可加笄耳潛割臂奉母逾年病劇復剜臂而母已不能進飲食)
(矣父悲悼成疾又剜臂進不效女赴舍北止水中以死)曹氏女(餘杭人許字錢塘洪珽未)
(婚夫殁曹欲奔喪不得久之母病刲股以進不效乃泣曰昔夫亡不死者以有母在今母又死何用)
(生爲遂經於母柩側年三十一)翁學賢妻施氏(餘杭農家女夫亡守節歲歉自食糠)
(粃而養其姑姑病痿十年侍奉不稍懈人咸以孝稱之)許志獻妻章氏(昌化人年)
(十六適許未一載夫亡父命改嫁不從嘗佩刀白誓奉舅姑誠敬教子孫有義方守節六十餘年)
監生姚廷錫妻趙氏(錢塘人夫亡守節又同縣房聖章妻陳氏夏兆龍妻張氏)
(濮人玉妻王氏監生滑桂妻楊氏監生錢綸妻滑氏冷耀妻金氏監生馮宏綸妻王氏姚魯玉妻陳)
(氏考授州同孫士驥妾胡氏杜公遠妻馮氏貢生費錫駿繼妻朱氏沈服周妻蔡氏葛紹雍妻翁氏)
(倪燾妻徐氏許儒妻鄭氏生員程良棟妻趙氏邱肇昌妻方氏霍兆昌妻宋氏章士進妻沈氏俞七)
(豪妻張氏汪純繼妻沈氏監生孫勅妻魏氏陳天濤妻方氏徐昂發妻吳氏生員張九疇妻沈氏汪)
(原熹妾鄔氏王時禧妻謝氏陳輔卿妻成氏監生仲謀妻樂氏陳六吉妻朱氏邱良杞妻吳氏史子)
(傳妻郭氏生員馬浤妻顧氏唐啟周妻姚氏吕之榮妻沈氏沈育萬妻方氏沈勇天妻周氏張玘妻)
(傅氏監生朱兆定妻許氏許有聲妻楊氏妾范氏生員張卜年妻黃氏監生費錫麟妾顧氏馬榮妻)
(陳氏畢介臣妻程氏河南輝縣知縣滑彬妾許氏焦昇國妻吳氏吳又虞妻王氏陳甄侯妻方氏候)
(選訓導謝琨成妻沈氏妾錢氏傅耀公妻黃氏監生汪棠妻吳氏汪紹辰妻張氏馬元斌妻陳氏吳)
(甫臣妻王氏吳廷翰妻姚氏沈寓惟妻吳氏賴四吉妻歸氏馮宗立妻黃氏戴連登妻周氏王宣妻)
(葛氏盧廷相妻李氏程聖妻吳氏武舉吳聚庚妻余氏蔣文況妻洪氏蔣美成妻俞氏吳聖徵妻管)
(氏馬肇永妻色氏生員吳景烈妻金氏陳經綸妻張氏顧君德妾汪氏生員王太美妻屠氏楊肇開)
(妻沈氏毛友生妻夏氏潘依仁妻俞氏聞聖日妻費氏丁珮玖妻陸氏章士奇妻毛氏監生邵懋建)
(妻沈氏倪文耀妻楊氏陳敘妻邵氏徐萬鍠妻曹氏葉介燦妻趙氏吳如林妻陳氏陳鴻妻周氏施)
(正宜妻程氏候選吏目劉在宣妾徐氏監生余懋桓妻袁氏王金蘭妻汪氏俞文魁妻潘氏張駿妻)
(毛氏陳文奎妻王氏何兆麒妻駱氏錢應麒妻王氏金天祥妻張氏翁天祿妻王氏方光煩妻吳氏)
(王子倫妻蕭氏金德宣妻周氏方廷楷妻錢氏潘兆成妻徐氏吳顯祖妻胡氏徐安侯妻姚氏張文)
(生妻徐氏王源妻嚴氏劉兆儒妻陳氏張治淵妻李氏劉人文妻鍾氏劉必榮妻朱氏陳文彩妻衛)
(氏余崐妻王氏周瀛洲妻倪氏袁若愚繼妻陳氏生員陳琮妻方氏馮時發妻吳氏趙忠登妻陸氏)
(沈德臣妻何氏胡光宗妻沈氏盧潤章妻魏氏翁鼎吉妻羅氏方叔招妻江氏監生吳延熊妻陳氏)
(袁奇妻徐氏任建行妻吳氏錢士恒妻于氏張敬敷妻駱氏戴暎辰妻姜氏生員陳士修妻胡氏郭)
(璜妻黃氏江天池妻俞氏吳果繼妻高氏王惟學妻汪氏候選知縣湯在藻妾馮氏姚馭周妻胡氏)
(程世翰妻吳氏徐國英妻陳氏范上治妻俞氏何玉衡妻郭氏蔣大德妻駱氏祠生張景良妻洪氏)
(汪辛師妻許氏鄭尚公妻沈氏蔣朱啟妻秦氏孫源濂妻曹氏李小峯妻吳氏畢聯珍妻邵氏生員)
(沈鴻烈妻吳氏陳日孜妻許氏何青臣妻徐氏戴之瞻妻朱氏項左之妻劉氏馬汝常妻沈氏錢聖)
(甫妻來氏張九允妻王氏林盛懷妻王氏潘開賜妻翁氏林懋英妻楊氏張維善妻馮氏吳世模妻)
(葉氏魏繩武妻陶氏王國佐妻黃氏張維賢妻吳氏周文魁妻葛氏書吏顧啟明妻梁氏周禹誥妻)
(洪氏沈朝棟妻盛氏生員汪然妻黃氏范配章妻徐氏貢生周鑣妻張氏鍾斗南妻陸氏謝國相繼)
(妻王氏楊世榮妻馬氏馮行果妻吳氏袁瓚妻潘氏錢克上妻馬氏陳九臯妻東氏孫廷宰妻蔣氏)
(候選州同周霯妻應氏陸炎妻尹氏生員蘇彭妻施氏嵆連妻沈氏張辰妻馮氏李培妻孫氏徐昌)
(年妻張氏何㵎蒼妻鄭氏戴承綸妻孫氏生員吳嗣韓妻查氏生員葉曦繼妻沈氏生員湯泓妻鄭)
(氏費其祉妻周氏謝國治妻戴氏胡巨臣妻盛氏生員蕭元錫妻程氏汪天榮妾孫氏周灝妻沈氏)
(范江妻周氏謝學宏妻沈氏巡檢朱文煥繼妻凌氏監生吳一治妻錢氏陸曾封妻王氏汪廷枚妻)
(載氏錢子朝妻高氏生員姚世守妻王氏屠聖符妻李氏沈宫嗣妾張氏許作霖妻曹氏王金川妻)
(何氏王行其妻楊氏生員姚龍生妻朱氏監生張昌裔妻趙氏蕭元璨妻沈氏生員裘璋妻吳氏湯)
(魯臣妻祝氏張元正妻孔氏沈宫嗣妻申氏方永茂繼妻陳氏余國柱妻虞氏陳元功妻金氏姚天)
(福妻杜氏潘智妻陳氏鄭之琦妻翁氏章文光妻吳氏吳世縉繼妻徐氏陳廷相妻王氏許元望妻)
(陳氏因邦俠妾陳氏馬奇妻孫氏何士麟妻李氏黃潤章妻徐氏許宏遠妻陳氏監生方儀臣妻胡)
(氏陳惕庵繼妻徐氏張天傑妻鄔氏夏禹培妻楊氏陳文千妻潘氏謝東麓妻費氏吳兆飛妻張氏)
(葉洪妻沈氏錢子昭妻郭氏馮彦貴妻許氏龔鑰妻陳氏潘文進妻郭氏吳尚志妻程氏徐寅妻柯)
(氏酈文恒妻劉氏王國安妻郎氏生員朱潮妻葉氏把總禇大倫妻張氏梁康侯妻陳氏金世英妻)
(王氏翁政宣妻朱氏宋文遠妻陳氏汪士杰妻張氏袁文鼎妻宋氏傅存仁妻田氏金禹章妻郎氏)
(陳芝亭妻汪氏裘於順妻查氏陸子正妻夏氏張漢侯妻方氏湯聖先妻蔡氏包御臣妻趙氏沈文)
(魁妻葉氏陳翼千妻沈氏伍聖襄妻黃氏朱世斌繼妻俞氏馬仲璠妻陳氏程錫璜妻王氏張宏綸)
(繼妻尹氏蔣萬升妻黃氏姚士林妻邵氏李㫤妻王氏州同傅慎廉妻錢氏張珏妻林氏張殿臣妻)
(何氏范惟誠妻方氏周謂卜妻朱氏吳廷綱妻虞氏汪浩妻袁氏項必俊繼妻陳氏莫家棟妻沈氏)
(金廷瑜妻邵氏王恭極妻吳氏錢上九妻王氏李永錫妻曹氏汪立統繼妻吳氏孫浩妻馬氏俞廷)
(顯妻洪氏周甸梁妻張氏杜瑞卿妻耳氏朱天昇妻劉氏王惟崧妻吳氏魯彩玉妻趙氏駱亮德妻)
(蔣氏錢源妻翁氏段元章繼妻張氏梁文焜妻雷氏生員許天錫妻章氏楊倬妻徐氏何竒陽妻李)
(氏周世卿妻鍾氏吳卓雲妻朱氏梅玉彩妻葉氏張立田妻孫氏陳衷亮妻朱氏陸繼忠妻俞氏陸)
(若然妻湯氏候選州同李世秦妾王氏方南妻楊氏沈季士妻金氏陳變文妻沈氏聞君選妻林氏)
(李雲龍妻鍾氏汪廷彬妻唐氏江士玉妻程氏王載凝妻汪氏方國相妻沈氏袁兆魁妻支氏陳王)
(謨妻鄭氏潘景高妻陳氏丁寅亮妻楊氏柴飛熊妻姚氏張文魁妻吳氏葉洪中妻王氏翁霈霖妻)
(高氏范德安妻曹氏周為熾妻顧氏談兆麟妻朱氏邵御之妻陳氏監生王邵鼎妻王氏陳彩榮妻)
(潘氏生員林琯妻徐氏周殿侯妻王氏陸楚玉妻方氏許折妻汪氏沈宏章妻朱氏生員金仲良妻)
(陶氏沈夢正妻方氏虞梓奇妻吳氏潘茂干妻梁氏張德高妻孟氏張孚一妻許氏洪永成妻鮑氏)
(何受皇妻陳氏監生陳昌文妻朱氏錢宏經繼妻金氏潘廷爵妻馮氏周可貞妻沈氏張象和妻汪)
(氏王昌忠繼妻陸氏宋鳳彩妻董氏俞矣妻戴氏王廷佐妻吳氏費漢章妻倪氏徐錫蕃妻周氏蔡)
(岐妻陳氏江宗琬妻陳氏江皓妻何氏劉貞妻王氏吳繼傅妻沈氏顧邦榮妻朱氏邱學季妻張氏)
(周玉涵妻王氏姚鵬翼妻趙氏邱世瑞妻沈氏陸士傑妻莫氏曹仲文妻許氏倪九錫妻黃氏湯世)
(榮妻張氏戴理妻沈氏陳經思妻張氏李增榮妻湯氏張錦書妻戴氏生員施祝妻金氏汪曾祚妻)
(吳氏陳學武妻鄭氏張廷臣妻金氏吳天駟妻計氏許廷煌繼妻任氏生員楊玉達妻汪氏薄偉元)
(妻沈氏斆文妻張氏章景衡妻任氏王傅舟妻吳氏陸宗灝妻錢氏沈禮瞻妻范氏沈天章妻裘氏)
(沈灝妻高氏沈肇文妻馮氏吳德容妻裘氏生員程士龍妻奚氏杜萃濱妻潘氏朱厚存妻許氏金)
(文昭妻陳氏張坤載妻屠氏錢湄妻羅氏潘汝玉妻曹氏吳宗湯妻汪氏馬猶龍妾平氏孫元龍妻)
(徐氏吳惟勲妻程氏章介山妻張氏朱元驥妻王氏汪起崙妻趙氏王涵妻藍氏王映川妻陳氏陳)
(金祿妻錢氏周起乾妻何氏王家聖妻方氏李仁苑妻盛氏吳星符妻陳氏生員錢條理妻宋氏孔)
(翼清妻嚴氏陳琯妻季氏徐兆圻妻俞氏吳廣霖妻葉氏冷南枝妻胡氏沈慶倫妻傅氏舉人諸馚)
(妻范氏強懋修妻陳氏程鳴山妻阮氏生員沈嶐妻朱氏黃禹九妻陸氏温世佐妻黃氏鄭廷璽妻)
(趙氏計應通妻薛氏安大宗妻于氏陳士榮妻繆氏沈士福妻俞氏高興彩繼妻張氏金大有妻何)
(氏錢鉞臣妻丁氏姜廷燿妻沈氏汪有璣妾李氏戴景堂妻俞氏張黃甲妻方氏湯宏經妻余氏楊)
(聖文妻潘氏監生錢徵先妻王氏王建槐妻吳氏吳惟梓妻陸氏生員傅元臣妻孫氏王珏妻吳氏)
(生員周世琛妻程氏楊宏仁妻江氏沈世熛妻周氏趙沆妻吳氏徐楷妻張氏陳如松妻祝氏戴覲)
(光妻范氏沈榮妻茅氏沈如燧妻張氏姚升葵妻趙氏朱鼎元妻范氏梁九成妻周氏劉啟周妻宣)
(氏吳昌祐妻周氏吳熺妻周氏丁謙妻王氏李惟裕妻孫氏陶學松妻宋氏吳為金妻翁氏王際豐)
(妻朱氏陸宏聲妻周氏王彥鴻妻唐氏胡蘭臯妻傅氏周之鑑妻邵氏祝文達妻尤氏范相槐妻葉)
(氏馮昆泉妻聞氏沈耀祖妻周氏沈耀宗繼妻朱氏詹信遠妻施氏邱肇城妻王氏趙某妻汪氏陸)
(文熹妻倪氏楊道光妻汪氏許康臣妻陳氏沈殿扶妻朱氏陳本妻周氏倪某妻周氏章澍妻孔氏)
(章溥妻朱氏陸懷績妻顧氏穆超士妻袁氏蔣德山妻俞氏周官妻唐氏周健明妻沈氏鄭雲川妻)
(沈氏殳澤普妻葉氏殳茂章妻俞氏王御天妻蔣氏鈕松巖繼妻朱氏吳豐年繼妻陸氏鮑光漢妻)
(宋氏顧秀升妻陳氏夏綸妻陸氏莫晴苦妻黃氏朱宗然妻杭氏楊心鑑妻葉氏屠維翰妻李氏駱)
(一德妻陳氏張良樞妻潘氏曹士偉妻陸氏高諟言妻姚氏趙連妻徐氏黃紹成妻王氏謝憲亮妻)
(陳氏鎖宗潮妻鄭氏吳國錦妻陸氏李錫康妻謝氏金玉山妻曹氏龔武師妻黃氏鮑廣文妻武氏)
(陳東山妻吳氏沈麗成妻李氏舉人張文濤妻鄧氏武舉孫元璐妾王氏周青山妻馮氏陳寳田妻)
(袁氏施錦妻許氏杜廷緯妻嚴氏張佑進妻汪氏邵志隆妻方氏羅大紱妻符氏陸震妻方氏武舉)
(朱仁妻汪氏張宏人妻郭氏張宏道妻朱氏孔興光妻鄭氏徐觀湘妾許氏章肇城妻周氏薛進三)
(妻武氏金椿妻許氏林衡久妻王氏蘇隲妻查氏姚必達妻謝氏郁成典妻顧氏黃德淵妻范氏俞)
(鴻繼妻葉氏王珩妻夏氏武侃繼妻金氏黃基妻施氏朱學綵妻王氏周世球妻陳氏關之聖妻唐)
(氏葉崑林妻桂氏施元勲妻張氏湯有涵妻沈氏張彭妾黃氏張顯祖妻蔣氏方嶽妻孫氏葉靄繼)
(妻陳氏俞志禮妻談氏吳仁標妻汪氏沈德涵妻金氏趙大槐妻楊氏湯岸千妻查氏馮秀鍾妻張)
(氏周甸方妻鄭氏戴春林妻章氏顧應龍妻燕氏許嗣採妻張氏金以潢妻孫氏周鼎山繼妻莫氏)
(王方城妻謝氏葉耀妻金氏桂毓妻史氏周維璿妻程氏陳載滄妻姚氏莫正庭妻張氏袁秉綬妻)
(葛氏黃書升妻徐氏姚沈榮妻王氏顧聖占妻汪氏洪兆龍妻韓氏王雲騮繼妻洪氏凌世菁妻汪)
(氏翁士成妻周氏程焯繼妻刁氏陸士源妻方氏陳鎮西妻章氏徐爾熾妻汪氏徐維康妻藍氏胡)
(崙妻馬氏魏潮妻陳氏張國連妻王氏顧天德妻汪氏吳澂繼妻周氏邵禮存妻杜氏姚維寅妾戎)
(氏汪治妻錢氏嚴志和妻陳氏徐震明妻沈氏盧鳳麟妻武氏沙亦聯妻顧氏金以淦妻胡氏張廷)
(偉妻沈氏嚴鏞妻吳氏戴嵩年繼妻翁氏吳葉妻戴氏朱存義妻戴氏又列婦廩生曹兆說妻禇氏)
(貞女何肇魁未婚妻陸氏沈纘成未婚妻陳氏唐宏業未婚妻高氏畢濟安未婚妻傅氏湯有亮未)
(婚妻王氏方錫周未婚妻張氏監生張南宫未婚妻范氏黃南隱未婚妻顧氏徐廣志未婚妻吳氏)
(汪熛未婚妻江氏吳榖潮未婚妻汪氏張廷敬未婚妻鄭氏王志霖未婚妻章氏邵嵩年未婚妻張)
(氏于琇未婚妻蔣氏章璿未婚妻徐氏徐德嶐未婚妻傅氏陸琪未婚妻朱氏方本未婚妻李氏沈)
(備端未婚妻陳氏顧存章未婚妻夏氏孝婦莫氏蔣氏貞孝顧四姑俱於乾隆年閒旌錢之崧妻)
(汪氏陳大剛妻何氏阮敬孚妻翁氏汪南妻鍾氏郁履增繼妻江氏沈昭遠妻金氏徐宫祿妻何氏)
(任兆昌妻張氏楊成儒妾沈氏陳榕妻范氏王超妻韓氏湯大用妻吳氏朱吳珍妻徐氏諸漋妻錢)
(氏朱澄妻陸氏吳繼昌繼妻姜氏沈方城妻孔氏吴士發妾馬氏汪潮妻吳氏吳元治妻徐氏相廷)
(松繼妻陳氏張峘繼妻吳氏張明遠妻胡氏張璃瞻妻莊氏楊廷璧妻翁氏鄭紳妻吳氏包蓋臣妻)
(蔣氏方德昂繼妻王氏莫廣義妻谷氏徐極妻方氏邵玉麟妻胡氏陳世俊妻沈氏董光澐妻仇氏)
(施无枝妻范氏宣桂妻沈氏王廷極妻吳氏孫毓麟妻王氏王炳妻陳氏孟廷策妻孫氏王大成妻)
(俞氏丁兆增妻王氏任邦基妻陸氏邵文忠妻談氏蔡棨妻李氏陳沛崗妻樊氏潘光祖妻陳氏孫)
(景祉妻戴氏胡志學妻陳氏項世福妻姜氏汪駿繼妻項氏諸以淳妻邵氏黃北海妻孫氏許枚妻)
(王氏邵乾一妻王氏吳同瑛妻王氏吳同瑗妻夏氏吳同璠妻汪氏沈遷妻黃氏徐杲妻舒氏丁世)
(魁妻汪氏胡士伯繼妻鍾氏姚雲妻陳氏金世楷妻汪氏王烈妻沈氏姚濂妻黃氏莫桂森妻嚴)
(氏吳濬川妻王氏潘環中妻沈氏胡汝枚繼妻沈氏張天麟妻錢氏戴承徵妻朱氏雷汪度妾韓氏)
(胡德鎬妾沈氏方煒妻朱氏潘宗濤妻陳氏王宗俊妻汪氏徐樑妻沈氏汪邦基妻田氏劉之燦妻)
(洪氏范至剛妻沈氏汪文煜妻周氏蕭宗璜繼妻沈氏徐聲振妻林氏范大本妻朱氏姜邦彦妻曹)
(氏吳文正妻賴氏吕學謙妻張氏沈灝繼妻李氏邊聖麟妻張氏吳復心妻趙氏邵又曾妻錢氏邵)
(日永妻張氏包括妾張氏徐玉鳴妻沈氏曹肇裔妻王氏范煐妾畢氏范濬源妻裘氏沈光顯妻陳)
(氏顧潤遠妻王氏王大振繼妻倪氏滕永安妻鄭氏沈照妻劉氏潘秀珊妻章氏朱立本妻李氏張)
(晉階妻江氏費長仁妻楊氏范士杰妻周氏俞杞妻楊氏湯允功妻周氏沈濬川妻余氏丁有煜妻)
(林氏關清妻范氏高嘉樹妻葉氏項紹祖妻江氏喻光國妻沈氏吳龍甲妻唐氏周卜年妻翁氏吳)
(建封繼妻葉氏聞禹調妻方氏武倬妻唐氏張淳妻錢氏傅安遠妻張氏王煜妾邵氏沈雲瞻妻姚)
(氏姚殿文繼妻陸氏杜世昌妻沈氏沈之瀛妻魏氏吳大成妻盧氏姚世俊妻汪氏黃鎬繼妻沈氏)
(李志高妻高氏王世法妻鮑氏祝懋覲妻王氏關倫高妻陳氏沈樹山妻程氏黃彭庚妻張氏王大)
(川繼妻汪氏吳淇妻龔氏蔣毓奇妻朱氏何鳴山妻張氏李楚珩妻吳氏虞秉植妻沈氏虞景燿妾)
(錢氏朱鳳麟妻胡氏單攀龍妻應氏莫瀾妻馬氏沈茂昌妻郁氏蔡士良妻方氏朱家徽繼妻孫氏)
(張筮泰妻黃氏譚登五繼妻陳氏盧用成妻葉氏湯福淮妻馬氏傅元祐繼妻楊氏張學敏繼妻楊)
(氏謝世宏妻王氏楊坤妻周氏余餘慶妻童氏王思學妻計氏陳際華妻丁氏錢兆穎妻諸氏李書)
(紳妻方氏邵日㫤妻陳氏沈大經繼妻夏氏馬上第妻方氏夏允升妻姚氏顧天培妾周氏談鶴騰)
(妻何氏袁應佳妻朱氏姜鼇妻李氏李時萼妻汪氏滑夢麟妻左氏沈飛黃妻姚氏王世枚妻陳氏)
(許嗣蝗妻汪氏吳錦川妻成氏黃軼凡妻李氏沈世英妻顧氏朱士郴妻羅氏施位三妻費氏丁嵩)
(祝繼妻許氏汪家陶妻冀氏曹光輝妻葛氏羅學海繼妻徐氏李蓮妻汪氏高鵬飛妻劉氏殷璿妻)
(孫氏謝錦芳妻張氏沈萬采妻姚氏丁嗣宗妻吳氏錢士椿妻梅氏錢喆妻鍾氏勞以聘繼妻李氏)
(李浩然妻汪氏李一騰繼妻陳氏杭世端妾吳氏沈玉庭妻王氏章承茂繼妻沈氏沈子成妻朱氏)
(沈文林妻王氏薛廣宸妾沈氏沈瀛妻朱氏劉本乾妻黃氏江福之妻章氏沈兆元妻夏氏張文暉)
(繼妻汪氏王錦瀾妻江氏許煥妻鄭氏徐紹垣妻方氏徐友德妻梁氏余之埰妻姚氏姚靜思妻王)
(氏吳澍妻楊氏蕭光斗妻田氏馬煓繼妻陳氏陸朝綱妻章氏沈禹九妻江氏許宫南妻文氏吳一)
(驊繼妻孫氏徐堯章妻錢氏盧樹楠妻趙氏沈如川妻夏氏沈鑫妻李氏楊繼良妻孟氏許鉁妻鄭)
(氏徐兆基妻楊氏洪履吉妻沈氏徐光組妻陳氏吳一恂妻葉氏潘宗安妻陸氏顧承齋妾馬氏蘇)
(楷妻王氏雷岱松妻劉氏陳輔庭妻周氏孫維中妻蕭氏田永豐妻戴氏施顯宗妻吳氏陳廷詠妻)
(沈氏王御和妻汪氏史先渠妾林氏楊天爵妻胡氏謝翰如妻楊氏費聖高妻魯氏楊殿斌繼妻高)
(氏丁文宏妻汪氏吳邦瑞妻胡氏汪承敬妾陸氏謝士本妻王氏張正棫妻鄭氏李慶榮妻沈氏項)
(鎔妻張氏許天枏妻李氏魏兆濬妻錢氏李光典妻許氏陳尚松妻李氏范肇能妻蔡氏俞錫妾沈)
(氏邵烈妻韓氏王登選妾馮氏傅立人妻張氏姚守田妻馮氏陳蒂赤繼妻周氏馮昆來妻陳氏張)
(聚占妻王氏朱永康妻王氏黃笈妻韓氏張秉剛妻謝氏胡望雲妻許氏張德宏繼妻章氏程起巒)
(妻范氏姚璐妻陳氏許海門妻傅氏吳安妾李氏聞氏吳同珠妻王氏吳兆元妾丁氏詹氏陳氏吳)
(世諒妻金氏楊青上妻沈氏吳同璆妻程氏王賓妻朱氏徐思德妻諸氏裘玉林妻田氏范天擎妻)
(邵氏沈文顯妻劉氏沈懷德妻孟氏吳西珍妻沈氏唐容若妻潘氏俞昌圖繼妻王氏楊巨木妻金)
(氏蔣嵩年妻王氏徐耀先繼妻余氏沈樹誠妻許氏顧恒山妻陳氏戴紹賜妻施氏江聿修妻孔氏)
(嚴永芳妻王氏葉啟文妻鄭氏黃景韓妻李氏沈明遠妻姚氏孫希良妾吕氏張氏李玉麒妻孫氏)
(楊遇春妻嚴氏李乾妻許氏李騆妾王氏郎位三妻郭氏徐振妻謝氏楊輔三妻朱氏施德馨妻楊)
(氏楊郁如繼妻陳氏柴廷璋妻鄭氏馮朗初妻王氏張本恕妻嚴氏文啟周繼妻湯氏盧禹成妻宋)
(氏錢德載妻鄭氏汪樹德妻張氏黃浩妻汪氏戚佐廷妻潘氏楊心傳妻王氏葉汝純繼妻洪氏李)
(明妻羅氏陳德基繼妻柳氏又妾蔡氏項亦衛妻商氏汪玉衡妻錢氏盛履仁妻吳氏金聚華妻顧)
(氏朱善魁妻衛氏范至正妻趙氏柯宏發妻俞氏陳文湛妻方氏鄭秀鍾妻徐氏周曰庠妻李氏周)
(順繼妻湯氏又烈婦周䀶妻徐氏丁鈺妻程氏夫亡殉節貞女高華宗未婚妻蔣氏黃錫齡未婚妻)
(朱氏楊肇乾未婚妻范氏孫嗣未婚妻禇氏潘瑂未婚妻王氏又貞女潘氏沈氏孝女任四姑喬大)
(姑羅大姑俱於嘉慶年間旌)費廷樞妻陳氏(仁和人夫亡守節同縣王邦彦妻沈)
(氏俞清源繼妻吳氏陳修元妻沈氏余之連妻張氏陳為旉繼妻吳氏丁必華妻季氏李彩生妻孫)
(氏張應魁妻玉氏吳仲飛妻程氏葉肇元妻徐氏趙汝德妻朱氏柴世榮妻陳氏生員金聲遠妻沈)
(氏沈大成妻朱氏沈純祉妻胡氏方鳳起妻曹氏雲南府經歷謝有昆妾汪氏顧震榮妻弓氏監生)
(高瑛妻福氏沈士瑞妻張氏候選州同周茂松妻沈氏監生滑君浦妻徐氏生員戴從喆妻滑氏沈)
(懷德妻章氏陳志高妻汪氏祝正庭妻周氏考授州同馬宗周妻鎖氏考授州同郎凱繼妻羅氏費)
(廷銓妻龐氏曾象賢妻范氏王國臣妻孫氏李國榮妻謝氏余應魁妻張氏張國相妻陳氏監生莊)
(何妻蔡氏汪光祐妻李氏李德昭妻沈氏俞權妻沈氏顧天竹妻王氏秦舜公妻葛氏吳泰交妻陶)
(氏州同傅應曾繼妻張氏黃思津妻沈氏張邦泰妻沈氏翁惟新妻夏氏張大文妻陳氏陳王忠妻)
(俞氏周朝蕃妻邱氏周之暹妻翁氏張世雄妻鍾氏王家相妻陸氏候選州同戴瑞麟妻管氏范華)
(松妻沈氏孫子嘉妻陳氏吳禹蒼妻靳氏李君望妻施氏陳建明妻張氏錢士進妻朱氏候選衛千)
(總張時榮妻周氏丁必榮妻喻氏顧謂卜妻張氏周爽妻沈氏生員丁祖繩妻張氏梁樹珍妻陸氏)
(卓儒榮妻王氏吳開先妻楊氏陸爾昌妻何氏監生張俊彰妻程氏顧君佐妻馬氏河南陜州知州)
(陳之聖繼妻程氏曾斆妻朱氏錢國相妻楊氏鄭大本妻俞氏吳鎬妻陳氏潘德京妻羅氏柳文震)
(妻丁氏生員汪為琯妻葉氏張洙妻陶氏胡中達繼妻張氏秦松妻葉氏監生張我植妻郭氏盧士)
(彪妻韓氏陳煥妻陸氏沈士麟妻鄔氏崔軼倫妻周氏李應鳳妻陳氏張宗藝妻楊氏生員段志榮)
(繼妻王氏張錫蕃妻俞氏虞之麟妻邵氏周兆煜妻裘氏李鑑繼妻俞氏祝炳聚妻吕氏姚瑞卿妻)
(嵇氏李鴻儒妻邵氏李沆妻鮑氏生員徐實妻陳氏丁亮臣妾謝氏沈汶妻王氏張國柱妻陳氏胡)
(鼎中繼妻王氏淳安縣教諭虞黃昊繼妻陳氏監生黃倫妻王氏陳國瑞妻吳氏沈世相妻鮑氏鄭)
(瑞隆妻翟氏生員陳嗣元妻高氏李之淵妻羅氏金芝妻王氏董宗埰妻沈氏馬瑞龍妻袁氏張偀)
(瑞妻郁氏陳謂珍妻程氏郎元貞妻沈氏路一鶚妻許氏張耀生妻朱氏吳君祥妻梁氏戴廷憲妻)
(朱氏周聿修妻陳氏蔣士貞妻王氏生員汪光禔妻黃氏監生江監榮妻周氏金美生妻項氏王公)
(調妻康氏王時妻倪氏談永鈞妻蔣氏龍泉縣教諭傅文鏞妾秦氏朱維翰妻魯氏楊錫章妻裘氏)
(沈錫蕃妻許氏邵晉儒妻羅氏舉人趙鐸妻李氏楊文龍妻俞氏丁裕宗妻趙氏張御六妻馮氏胡)
(文明妻程氏馬端亭妻張氏陳宗詩妻楊氏虞光麟妻俞氏陳廣年妻楊氏俞國林妻邱氏王憲臣)
(妻鎖氏鍾美林妻沈氏錢光瑜妻畢氏楊景星妻嚴氏吳華國妻陸氏陳吉士妻潘氏候選州同沈)
(重芳繼妻潘氏曹鼐妻王氏程以誠妻鈕氏虞君知妻郭氏俞樸庵妻秦氏王承芝妻陳氏楊廷桂)
(妻計氏金子華妻單氏蔡文觀妻吕氏徐潢妻陳氏高堯文妻宋氏楊國柱繼妻沈氏徐予彩妻楊)
(氏桂得時妻孫氏陸君相妻薛氏倪國儒妻陳氏徐行豸妻戴氏孫敬川妻王氏瞿穎士妻汪氏陳)
(聖先妻沈氏許聖益妻顧氏沈國柱妻吳氏陳朝儀妻王氏金軼凡妻徐氏沈應鳳妻鄭氏于惠公)
(妻吳氏袁德聞妻田氏徐爾昌妻陳氏戴德聞妻徐氏生員沈元瑜妻卓氏朱仲昇妻沈氏滑吉徵)
(繼妻王氏潘佃妻王氏徐彦文妻魏氏孫德揚妻周氏吳邦彦妻張氏姚繼龍妻凌氏顧萃妻王氏)
(沈起昇繼妻宋氏項端士妻劉氏董殿臣繼妻俞氏王亮功妻沈氏吳元發妻王氏李允明妻趙氏)
(朱景雲妻張氏候選州同吳邦式妻倪氏白汝枚妻卜氏徐治國妻蔡氏生員虞鳴鼇妻秦氏宋元)
(鶚妻趙氏方顯廷妻張氏貢生勞廷琮妻章氏周子相妻聞氏勞以治妻葛氏孟華萃妻霍氏孫公)
(逹妻胡氏陳聖先妻梁氏莫儒曾妻盧氏陳君瑞妻姚氏俞懷民妻程氏姜應魁妻徐氏屠爾昌妻)
(楊氏曹瑞徵妻張氏李天延妻徐氏張錫綸妻王氏韓茂昌妻許氏陳有方妻林氏沈士昌妻王氏)
(徐繼龍繼妻吕氏馬汝周妻朱氏金龍翔妻鍾氏王履恒妻池氏許永槐妻沈氏郭孟武妻程氏沈)
(樂山妻陳氏孫文炳妻沈氏郎元超妻顧氏洪天馭妻章氏貢生鄭景浤妻蘇氏沈基第妻凌氏費)
(用蕃妻宣氏孫大成妻蔡氏嚴士坦妻李氏生員朱遵聖妻沈氏生員朱祖修妻俞氏卓純妻張氏)
(滑聖木妻梁氏嚴容妻吳氏程伍敘妻張氏程肇瑞妻關氏汪連妻吳氏張宗瑚妻高氏周翰修妻)
(程氏高瑞卿妻楊氏姚日藻妻邵氏陸開宗妻祝氏沈天相妻徐氏沈士貴妻徐氏金元相妻周氏)
(馮嗣芳妻段氏沈錫丁繼妻金氏陳美生妻俞氏邵文玉妻殳氏吳行瑞妻夏氏監生蔡森繼妻龔)
(氏王廷穩妻張氏吳浩妻陸氏錢起鼇妻徐氏張祉發妻王氏沈宗𡵨妻邵氏高孚青妻劉氏陳芳)
(蘭妾江氏王欽亮妻何氏俞公叔妻劉氏趙啟貞妻金氏王萬元妻黃氏任啟正妻陸氏任珍妻王)
(氏俞奕遠妻莫氏沈青臣妻顧氏方慶雲妻周氏陸蘭若妻陳氏監生謝謙妻黃氏董歧生妻張氏)
(龐以綸妻陳氏張文煥妻翁氏生員陳又遠妻劉氏汪聿雯妻吳氏張尚速妻馬氏朱燮鼎妻錢氏)
(項子麟妻張氏許德培妻鍾氏儲應魁妻俞氏儲兆吉妻梁氏徐鎔妻向氏妾濮氏王信孚妻汪氏)
(陳廷策妻馬氏方發祥妻沈氏柳應辰妻蕭氏錢增齡妻張氏虞盛伯妻黃氏俞朝相妻楊氏陳四)
(達妻許氏顧鴻達繼妻丁氏生員虞政妻江氏楊義鼇妻李氏守備洪承祥繼妻王氏姜成賢妻朱)
(氏陳弓叔妻崔氏妾鄭氏沈文選妻鈕氏裘士綖妻趙氏監生周從禮妻高氏陸敘伯妻張氏程尚)
(德妻吳氏江彩生繼妻柳氏周元龍妻姚氏陳天鏞妾范氏蔣華妻翁氏監生錢棨隆繼妻許氏聞)
(憲臣妻楊氏金德宣妾許氏方繩祖妻吳氏周必貴妻毛氏范漢臣妻施氏畢爾華妻李氏王祥生)
(妻黃氏陸次衡妻張氏沈天一妻朱氏陸相鋐妾王氏陳松樂妻楊氏朱廷梅妻高氏閬中縣知縣)
(王家駪妾吳氏葉世芳妻朱氏凌茂乾妻禇氏張沛然妻周氏莫彦昭妻楊氏程載陽妻徐氏吳尚)
(仁繼妻李氏姚子匡妻蔡氏程仲仁妻徐氏徐家駒妻孫氏楊玉殿妻蔡氏吳字鵬妻宋氏江治妻)
(王氏鄭又昇妻張氏聞鑑妻彭氏張懷珍妻沈氏范君輔妻許氏張士楷妻魯氏張煥妻湯氏沈志)
(懿妻顧氏盛緯升妻何氏程日元妻王氏沈分妻邱氏高庭植妻錢氏王起鵬妻魏氏鄭關鼎妻潘)
(氏汪世榮妻孟氏朱元楨妻姚氏李貢九妻沈氏知縣陳朝儼妾高氏魯玨妻王氏潘石公繼妻吳)
(氏監生宋之棟妻俞氏貢生鄒夢熊妾郁氏吳秉&KR0595;妻王氏徐天植妻顧氏胡中衡妻畢氏朱振侯)
(妻阮氏趙良弼妻全氏徐起元妻趙氏朱五典妻孫氏陳永亮妻周氏徐藎臣妻黃氏沈子發妻戴)
(氏王敬川妻吳氏喬友機妻張氏生員張蘭臺妻高氏妾沈氏郁履培妻陳氏朱四銘妻陸氏顧緒)
(思妻王氏張建三妻金氏陳煥然妻張氏錢履廷妻王氏錢有溶妻徐氏汪士佐妻李氏殷莘民妻)
(徐氏生員張崧妻皇甫氏韓瑞章妻華氏李宗千妻吳氏方君甫繼妻毛氏朱道臣妻李氏俞道生)
(妾陸氏殷兆隆妻莫氏候選州同崔天柱妻沈氏張從先妾李氏汪毓玫妻傅氏生員孫襄妻陳氏)
(趙大經妻徐氏徐承基妻王氏監生章荆山妻朱氏陳子宏妻吳氏朱正敏妻馮氏張廷玫妻顧氏)
(王允鏞妻張氏蔣麟石妻王氏生員葛禹繼妻周氏舒高士妻蔡氏姚殿倫妾蔡氏陳爾人妻莫氏)
(潘兆恒妻鮑氏張承烈妻郭氏虞燾繼妻胡氏歲貢生陸耀祖妻陳氏馮大成妻周氏葉璟妻柳氏)
(陳起龍妻李氏王茂生妻俞氏孫油妻阮氏陳世榮妻黃氏蔡烆妻周氏傅陳謨妻方氏周得王妻)
(吕氏賴嗣宗妻湯氏俞又嵩妻周氏沈廷煌妻孫氏周宿妻王氏姚光祚妻方氏胡煥若妻陳氏舉)
(人陳偉妾周氏潘學禮妻朱氏候選州同蔡淇英繼妻程氏監生孫陳謨妻胡氏陳世增妻趙氏孫)
(安宗妻胡氏朱克剛妻王氏楊允恭妻柴氏李城一妻沈氏任夔妻朱氏陸體乾妻吕氏翁玉書妻)
(胡氏徐斌妾林氏林必大妻錢氏陳彪妻陸氏阮爾錫妻高氏阮佩章妻沈氏生員金廷杰妻李氏)
(苻廷貴妻周氏沈淳繼妻張氏沈繼昌妻禇氏孫楚瑞妻蘇氏陳爾亮妻周氏監生沈樹德妻趙氏)
(生員李學成妻倪氏生員蔡雲龍妻吕氏鍾文祿妻葉氏宣德新妻楊氏沈舜俞妻駱氏郭必龍妻)
(錢氏鈕聖齡妻施氏沈宏道妻郎氏生員成雲妻錢氏洪德妻屠氏生員錢克妻魏氏范殿臣妻)
(景氏胡德鏻妻俞氏楊錫臣妻聶氏陸世仁妻苻氏監生徐瀚繼妻周氏葛緯芳妻朱氏監生徐廷)
(枚妻顧氏陸元珍妻徐氏杜文進妻周氏夏兆鼇妻陳氏楊淞妻沈氏計鳳彩妻邵氏張之涵妾陸)
(氏曹美玉妻范氏洪秉仁妻湯氏方履中妻季氏李鴻儒妻王氏汪路妻周氏趙子儀妻徐氏顧雲)
(卿要俞氏葉鳴鑾妻傅氏張大純妻周氏耳士超妻楊氏陳功友妻嚴氏舉人汪金城妻潘氏余開)
(明妻袁氏貢生史大節繼妻張氏楊國楨妻嚴氏監生余五經妻陳氏張學詩妻陳氏施起龍妻許)
(氏施岱妻章氏生員翁鎮妻陳氏俞瑞生妻李氏高有造妻楊氏監生金連妻楊氏錢文昭妻李氏)
(沈鈐妻居氏項應士妻陳氏趙兆鼇妻陸氏吳惟翰妻丁氏程盛妻余氏徐卿妻吳氏顧君榮妻王)
(氏汪宸妻程氏張陛升繼妻黃氏許坤妻朱氏顧汝玉妻徐氏沈方來妻楊氏沈焯妻仲氏監生鄒)
(士齡妻徐氏姜商齡妻馮氏張明鑑妻丁氏潘毓珍妻高氏徐子麟妻趙氏余汝成妻何氏孫謀宏)
(繼妻沈氏陶翰臣妻余氏鄭展邦妻章氏陸文源妻于氏陳應鳳妻田氏王穎芳繼妻陳氏陸宏先)
(妻姚氏梁子昭妻朱氏趙錫藩妻胡氏朱展成妻趙氏高文謨妻張氏高廷棟妻王氏徐璽妻馮氏)
(徐之麟妻費氏邵康賜妻陳氏生員王維樾妻汪氏龐吉生妻沈氏楊天衡妻倪氏蔡友尚妻吳氏)
(勞定正妻李氏余天安妻童氏嚴彩生妻張氏貢生吳觀慶繼妻陳氏倪長文妻馮氏戚耀生妻畢)
(氏戴枚占妻姚氏周如源妻鄭氏周定武妻沈氏馮尚卿妻徐氏周秉文妻賈氏王永齡妻黃氏方)
(爾聚妻趙氏張若安妻余氏茹昌濟妻朱氏陳明字繼妻何氏余佩九妻胡氏生員王惟本妻胡氏)
(王于輿妻汪氏謝君如妻黃氏汪正標妻胡氏生員郭維翰妻李氏沈文敬妻湯氏鄭聖祖妻楊氏)
(王景儀妻張氏錢廷鏞妻張氏王國柱妻許氏毛斗樞妻陳氏邵起賢妻陸氏方士爾妻許氏占士)
(達妻楊氏李煜妻梅氏沈堯年妻周氏金兆龍妻周氏馮載雨妻黃氏周漢公妻徐氏潘子才妻王)
(氏生員王達妻趙氏畢大章妻祝氏吳敬廷妻孫氏周二能妻曹氏趙奕文妻汪氏王家馱繼妻張)
(氏卓世雄妻金氏魏忠相妻楊氏錢雲生妻朱氏屠行生妻平氏馬君選妻李氏潘吉人妻鄒氏丁)
(從龍妻李氏沈再楊妻毛氏馬君達妻康氏平履思妻錢氏章順昌妻姚氏平漢沖妻任氏張元灝)
(妻孫氏張季芳妻章氏吳慶章妻郭氏徐天祐妻錢氏張學周妻陳氏蔣允懷妻程氏黃聲聞妻陸)
(氏胡玉璋繼妻陸氏詹夀安妻陳氏顧靳妻費氏沈榮文妻朱氏趙秉恕妻楊氏張衡瞻妻沈氏林)
(泰文妻陳氏邵舜儀妻李氏胡卓雲妻沈氏監生張增祐妻袁氏湯健行妻俞氏汪浦妾朱氏王義)
(來妻朱氏陸瑞玉妻郭氏吳佩周妻陳氏楊成九妻金氏王德成妻周氏貢生邵宗元繼妻徐氏汪)
(國瑞妻王氏監生倪宗海妻陸氏文繼妻王氏高聖書妻沈氏舉人何瑾栗妻王氏周亮彩妻施氏)
(舉人殳聞望妻王氏孫銓妻章氏江淵妻孫氏夏山樽妻姚氏朱學緒妻文氏沈聞人妻魯氏監生)
(施玲元妻趙氏生員胡之純妻陳氏劉世浩妻陳氏鄭邦華繼妻陳氏王憲章妻葛氏張維新妻趙)
(氏金士美妻洪氏費見滄妻潘氏唐又青妻陸氏朱文煜妻費氏施驦妻吳氏汪俞綱妻俞氏陳廷)
(勲妻施氏許承勲妻楊氏李天璽妻潘氏姚振公妻袁氏黃玉錡妻范氏生員王烈妻汪氏謝肇彭)
(妻俞氏孟載揚妻徐氏唐超宗妻毛氏蔣應奎妻沈氏姚聖章妻劉氏周之蒼妻龐氏王鼎榮妻馮)
(氏蔣達妻陳氏范善長妻季氏王次仁妻馮氏周仁麟妻王氏魏錦章妻朱氏沈應庚妻殷氏林尊)
(五妻沈氏王本方妻陸氏沈紹宗妻邵氏馬自康妻沈氏沈鐘甲妻陳氏馬治繼妻范氏汪有連妾)
(王氏周近震妻王氏馮東侯妻李氏戴經綸妻裘氏馮士順妻沈氏俞汝高妻邵氏監生高濚妻張)
(氏監生潘瑞芝妻趙氏徐御天妻許氏余宏祚妻許氏徐元坊妻鄒氏談端基妻張氏丁緯彬妻馬)
(氏王天爵妻李氏許聖章妻蔣氏張延福妾尹氏包松妻趙氏馮尊三妻胡氏楊日湘妻薛氏生員)
(陳潤妾薛氏馮瑞雲妻沈氏徐有庾妻袁氏王源妻方氏藩幹臣妻凌氏舒毓棟妻顧氏孔興濤妻)
(陸氏張奕采妾蔡氏陸宗楫妻賈氏沈淵妾陳氏馬鳴簫妻朱氏沈蔚文妻朱氏游洪遠妻薛氏葛)
(起蛟妻朱氏徐育臨妻傅氏張兆軒妻葉氏何鍾錫妾張氏張汝成妻湯氏楊在廷妻趙氏孫禮中)
(妻袁氏楊文斌繼妻袁氏胡廷謨妻汪氏蔣師點妻桂氏吏日陳文鎬妻柴氏單文忠妻戴氏余天)
(聚妻孫氏鮑九齡妻曹氏于志高妻周氏邵永相妻蔣氏沈長臨妻汪氏吳克繩妻秦氏王士超妻)
(孫氏高步瀛妻陳氏陸曉仁妻吕氏沈之元妻湯氏趙元度妻李氏張元灝妻余氏陸振家妻沈氏)
(潘汝能妻俞氏朱紫誥繼妻濮氏成垿妻王氏魏應魁妻夏氏劉昇妻丁氏王錫妻徐氏王乾祐妻)
(周氏顧惟翰妻劉氏李承烈妻王氏邵廷宣妻胡氏朱善權妾沈氏蔣殿揚妻楊氏高士俊妻朱氏)
(李與蒼妻陳氏顧麟裕妻汪氏黃世連妻曹氏詹佩嘉妻沈氏陳濂妻沈氏舉人吕衡齡妻鍾氏朱)
(紫樞妻温氏張廷瑞妻程氏沈珍妻吳氏金作人妻陸氏沈曾麟妻陳氏錢知嚴妻張氏宋孚占妻)
(唐氏袁大成妻孫氏沈開澧妻俞氏袁建中妻王氏陳旦華妻胡氏方有坤妻朱氏胡祈年妻陳氏)
(龔崗妻汪氏王兆槐妻姚氏孫熙昇妾姚氏葉世濬妻畢氏郭鼎妻顧氏楊肇煦妻徐氏翟樹妻王)
(氏張開遠妻余氏李元耀妻袁氏張鎮芳妻姚氏楊志遠妻陳氏錢青芝妻沈氏周世大妻盧氏王)
(敷文妻張氏張兆耋妻李氏吳潮妻錢氏胡官山妻葉氏翟文椿妻葉氏吳朝品妻錢氏張廷倫妻)
(沈氏張玉麒妻王氏金世高妻黃氏葉聲伯繼妻施氏舒毓梓妻錢氏吕恒德妻孫氏戴猶龍妻陳)
(氏邵鈞妻陳氏朱宸振妻邵氏吳家信妻金氏程鳳鳴妻魯氏吳紫滄妾姚氏吳世驥妻陳氏柴尚)
(林妻方氏俞時鴻妻沈氏王崇基妻汪氏朱紫雲妻徐氏馮維垣妻汪氏黃登蕊妻湯氏徐勛妻程)
(氏相康侯妻徐氏邵王路妻謝氏劉用章妻沈氏徐南崗繼妻王氏盧鑣妻胡氏楊廷植妻陳氏金)
(天相妻鄭氏王蔭槐妻趙氏田尊德妻裘氏姚成存妻邵氏馮永芳妻金氏項文珂妻薛氏裘元亮)
(妻陳氏周至川妻鄭氏余淇妻沈氏熊學曾妻羅氏沈廷鈺繼妻潘氏陳簡三妻沈氏葉安遠妻鮑)
(氏陳文深妻孫氏宋汝洵繼妻王氏徐鈞妻汪氏許培妻趙氏計升元妻杭氏黃棠妻馮氏阮豈希)
(繼妻丁氏湯其相妻江氏李宗烈妻胡氏又烈婦福建新化縣知縣朱瀾之媳魯氏烈女羣姑因父)
(被賊戕恐為所汚俱各投繯自盡又貞女孔衍棫未婚妻曹氏曹公成未婚妻朱氏周檉未婚妻盛)
(氏沈玖森未婚妻朱氏袁徵吉未婚妻馮氏羅德昭未婚妻鮑氏生員黃銛未婚妻范氏沈廷璧未)
(婚妻王氏監生徐景岱禾婚妻盧氏周斌未婚妻吳氏生員凌世載未婚妻俞氏夏世琨未婚妻汪)
(氏沈一宰未婚妻陶氏陶日昇未婚妻沈氏生員高永渭未婚妻程氏郁鴻緒未婚妻蔣氏王文宏)
(未婚妻吳氏周青蓮未婚妻王氏宋大椿未婚妻邵氏鍾世嚴未婚妻江氏姚士芳未婚妻吕氏趙)
(世楷未婚妻孫氏凌世安未婚妻邵氏李勝漣未婚妻張氏翁光麟未婚妻韓氏陸受趾未婚妻俞)
(氏孫大有未婚妻汪氏吳印堂未婚妻陳氏孫三曾未婚妻趙氏朱繡未婚妻汪氏孝婦孫氏汪氏)
(高氏俱於乾隆年間旌沈灝妻朱氏沈炅妻趙氏孫寶和妻方氏錢士龍妻丁氏汪尚齊繼妻鄭)
(氏邵駿妻沈氏余棟妻陳氏余彪妻楊氏王錦熙妻黃氏李廷翰妻陳氏朱城妻盧氏張宏基妻葉)
(氏張志雲妻孟氏吳在郊妻周氏葛紫梅妻陸氏王世楷妻郭氏鄭鏞文妻沈氏陳師熊妻周氏楊)
(大垣妻湯氏田嘉穗妻張氏夏配湖妻陵氏孫惟祖妻錢氏袁躍鯉妻華氏魏祥雲妻湯氏龐兆賢)
(妻王氏魏學璘妻宋氏丁世德妻顧氏沈珍五妻鍾氏劉克諧妻周氏陳文桂妻潘氏趙李望妻袁)
(氏潘本恕妻胡氏施鳳喈妻王氏吳士哲妻林氏章維綸妻洪氏戴季元妻方氏李巨川妻林氏陸)
(宗潮繼妻顧氏楊錦蒼妻蔡氏沈恩溥妾張氏高掄珏妻王氏姚清妻王氏程永齡妻章氏胡士元)
(妻金氏胡士倫妻余氏鍾有條妻王氏沈睿文妻羅氏胡引年妻章氏胡尚年繼妻王氏方得祿妻)
(陳氏孫繼賢妻潘氏木成龍繼妻鎖氏王炳繼妻沈氏金大綱妻程氏鎖三泰妻朱氏鄭基妻仲氏)
(温廷鈞妻陳氏虞元陽妻沈氏陳寅妻朱氏魏祥旟妻胡氏趙芳六繼妻陳氏趙秉銓妻胡氏黃德)
(貴妻徐氏湯霙采妻鮑氏李時端妻葉氏姚文海妻倪氏姚天基妻周氏錢掄元妻沈氏馮學海妻)
(沈氏平孔書妻唐氏張岷發妻俞氏魏承遠繼妻殷氏錢正元妻沈氏姚德聚繼妻王氏陳啟明繼)
(妻吳氏吳一恒妻陳氏馮遇春妻俞氏陳德瑲妻魏氏劉廷楷妻皇甫氏朱有浩妻吳氏邱在辰妻)
(張氏錢觀其繼妻吳氏高九錫妻徐氏余盛曾妻余氏張拱余妻潘氏黃堃妻邱氏邱德新妻程氏)
(華棟繼妻阮氏章道雍妻姜氏項上暹妻曹氏施學韓妻吳氏李覲宸繼妻戴氏章錫祺妻張氏錢)
(棡妻施氏王咸妻葉氏秦懋源妻施氏傅昌妻皇甫氏沈玉殿妻馮氏沈玉書妻龔氏周世潤繼妻)
(葉氏朱正椿妻李氏周啟昌妻沈氏金紹豐妻劉氏平鶴鳴妻任氏丁峻天妻李氏陳汝昌妻余氏)
(諸以書妻楊氏季廷相妻盧氏楊望妻莫氏馮望程妻周氏章御州妻王氏魏端士妻黃氏朱士奇)
(妻陸氏張雲上繼妻潘氏徐煜妻曹氏湯士成妻萬氏唐廷慶妻馬氏朱子佩妻吳氏徐馨谷妻朱)
(氏許公衡妻費氏葛承九妻徐氏符之楑妾黃氏胡理妻吳氏杭守仁妻鄒氏朱其相妻郭氏羅鵬)
(生妻吳氏王雲舒妻凌氏吳樹本妻洪氏戴兆公妻趙氏趙尚志妻倪氏朱鯨妻嵇氏湯曙光妻俞)
(氏程錦堂妻何氏沈佺妻朱氏羅翌門妻王氏夏尚忠妻張氏鄭震亨妻柯氏孫承元妻沈氏汪魯)
(瞻妻施氏項雲生繼妻楊氏柴茂華妻吳氏陸景輿妻王氏章美斯妻袁氏金蒼曉妻顧氏張甬妻)
(金氏周森繼妻王氏柴緝生妾周氏党氏毛雨香妻楊氏葛肇圖妻譚氏李澄齋妻鍾氏沈榮懷妻)
(王氏葉起淮妻金氏趙夢熊妻楊氏朱元成妻鍾氏施敬田妻桑氏陸成吉妻徐氏唐元英妻王氏)
(王學連妻唐氏顧武妻陳氏孫淮妻郭氏徐雅懷妻林氏朱全妻沈氏鄭德三妻王氏沈維仁妻周)
(氏計玉成妻吳氏魏之亨妻顧氏潘懋承妻薛氏何佶妻袁氏姚景芳妻錢氏黃繼龍妻孫氏王炅)
(繼妻顧氏許晉三妻王氏謝鴻元妻舒氏王省三妻戴氏林樂田妻趙氏徐受人妻茅氏汪錫嘏妻)
(吳氏胡緯昭妻錢氏許子瞻妻沈氏范禹鳳妻來氏吳錫堂妻張氏許和春妻程氏沈植本繼妻王)
(氏炭應虎妻張氏曹之盛妻丁氏金恒妻盛氏翁錡妻楊氏吳體仁繼妻湯氏吳竹友妻嚴氏姚位)
(束妻朱氏費元奎妻沈氏孫肇人妻鄭氏俞憲章妻張氏周紹衣妻汪氏姚鐄妻許氏汪在師妻何)
(氏徐利川妻金氏胡朝禎妻嚴氏高樹本妻皇甫氏金殿甲妻曹氏周載勲妻翁氏沈宏昌繼妻趙)
(氏趙家福妻黃氏馬金祺妻鄭氏戴章甫妾徐氏許以澤妾吳氏葉青藜妾吳氏周邦達妻陳氏沈)
(永英妻曹氏吳文濠妻孫氏朱載安妻陶氏魏祥鑣繼妻丁氏趙起龍妻郭氏汪明赫妻胡氏薛兆)
(麟妻嚴氏鍾大本妻朱氏沈椿妻勞氏胡應培妻吳氏金陛瞻妻馮氏高樹達妻徐氏孫匡國妻周)
(氏陳象賢繼妻葉氏趙㷽妻沈氏王士登妻高氏王肇棫繼妻楊氏郭坦齋妻施氏胡勤昌妻沈氏)
(王嘉穀妻吳氏杭禹占妻沈氏陸觀成妻徐氏孫安吉妻顧氏項昭妻吳氏吳道升妻陸氏吳一愈)
(妻許氏范元勲繼妻徐氏顧朗山妾張氏王紹槐妻施氏吳世鈞繼妻李氏李亭妻吳氏何燕朋妻)
(徐氏顧清浩妻馮氏殳熙妻項氏符秉文妻張氏邵開宗繼妻駱氏柳炳妻仇氏嚴大進妻胡氏何)
(熺妻王氏張嵎起妻馬氏王洽書妻譚氏劉國相妾郁氏張浩如妻陸氏邱燉妻顧氏施鳳池妻丁)
(氏沈念祖妻饒氏趙哲人妻徐氏蔣文良妻葉氏高松妻錢氏倪師曾妾陳氏費明甫妻施氏盧大)
(川妻孫氏黃坤五妻趙氏勞洙源妻馮氏王錦妻吴氏陳汝功妻李氏沈爾輔妻詹氏沈工文妻高)
(氏童淮妻陸氏孫厦材妻沈氏馬正治妻郎氏周鼎妻俞氏王源妻馬氏項燕五妻章氏陳日新妻)
(許氏曹大來妻余氏魏啟東繼妻郁氏張嵩高妻王氏戴陳詩妾吳氏既覲揚妻潘氏姚殿元妻周)
(氏朱大椿妻沈氏嚴鳳山妻李氏施陳英妻魏氏朱煌妻胡氏孫蘭臯妻林氏孫純妻謝氏吳縉妻)
(葉氏吳紀妻王氏裘漣妻王氏鄭筠妻潘氏馬濟川繼妻朱氏沈德輝妻楊氏程彙瞻妻陳氏何古)
(峰繼妻舒氏吳環溪妻章氏戴廣生妻孫氏余寅明妻李氏倪聚山妻吳氏關森繼妻汪氏楊聖章)
(妻陳氏葉林武繼妻馮氏張晉蕃妻陳氏全恂妻馬氏陸肇基妻錢氏邱舜田妻儲氏曹介福妻魏)
(氏凌垂祺妻湯氏張沛霖妻陳氏謝漢妻孟氏史明遠妻田氏莊作明妻王氏馬蔭桐繼妻章氏孟)
(建威妻陳氏朱懋寬妻汪氏江信純妻余氏錢倫表妻許氏沈光宿妻龐氏陳佩琳妻方氏高棠妻)
(陳氏關之溶妻吳氏陳學斌妻張氏徐東標妾張氏湯聘妾魏氏王清芳妻湯氏陳景福妻胡氏錢)
(甡妻孫氏俞廣棫妾熊氏林開第妻許氏高鳳詔繼妻許氏張桂林妻楊氏顧仁昭妻倪氏邵世桂)
(妻徐氏沈光祖妻周氏又烈婦李胡氏河南封邱縣主簿馮廉妻陳氏生員顧慶敭妻丁氏貞女朱)
(光斗未婚妻黃氏范竹書未婚妻張氏金步元未婚妻戴氏姚大鸞未婚妻鄭氏王僑未婚妻朱氏)
(孔誠未婚妻王氏錢浪之未婚妻高氏又貞女蔡氏徐氏孝女莫四姑張三姑俱於嘉慶年閒旌)
武舉郭廷妻許氏(海寕人夫亡守節同州徐子良妻張氏監生張有成妻趙氏鄔)
(震滄妻陳氏張光天妻朱氏沈夏專妻朱氏朱廷思妻郭氏平亮臣妻金氏生員朱奕昌妻王氏張)
(子宜妻朱氏陳翼亭妻張氏生員許汝夔妻陳氏朱幹庭妻顧氏邢垂龍妻湯氏程煥章妻陳氏沈)
(子賢妻朱氏許岳瞻繼妻柳氏張元輝妻王氏陳禹謨妻查氏沈錫圻妻董氏朱繼周妻范氏祝方)
(山妻許氏張彦卿妻車氏蘇文彬妾張氏朱子成妻沈氏楊守儒繼妻徐氏生員曹禧妻陳氏沈雲)
(龍妻潘氏監生董源妻朱氏生員陳肅永妾莫氏金羽儀妻張氏張朱文妻許氏董齊賢妻張氏俞)
(幹臣妻查氏張卒文繼妻周氏朱協辠妻馬氏張晟妻陳氏祝惟安妻陳氏郭元標妻朱氏吳士熊)
(妻許氏周士麟妻封氏馮培元妻張氏章漢卿妻張氏注員張毓林妻陳氏葛世燾妻孫氏生員朱)
(錫疇妻王氏監生查安之妻周氏查千峯妻周氏張兆鵬妻陳氏查莪山繼妻徐氏汪兆麟妻王氏)
(生員許勉熙妻潘氏胡子瞻妻查氏生員王機妻陳氏沈九臯妻宋氏生員管士煒妻夏氏施得仙)
(妻朱氏周大嶨妻董氏沈觀明妻吳氏監生陸僢繼妻楊氏朱爾嘉妻施氏生員許鵬妻查氏沈景)
(兹妻錢氏趙慶生妻祝氏祝聚源妻姚氏范來章妻何氏唐予宣妻史氏生員范鮑繼妻張氏沈介)
(錫妻朱氏陸介山妻蔣氏胡昌仁妻孫氏舉人王懋璠妻祝氏生員葛思妻查氏吕翰飛妻戴氏原)
(任宣平縣教諭祝秉貞繼妻陳氏妾張氏張漢侯妻許氏賈遇泰繼妻查氏生員朱濟時繼妻李氏)
(朱立禮妻沈氏查克健妻許氏金聖文妻盛氏馬靜山妻鄒氏陸文遠妻王氏朱炳妻祝氏莊茂元)
(妻嚴氏吳奇勝妻黃氏查嗣楷妻孫氏生員陸懷桂妻沈氏鄂德恒妻朱氏候選州判謝聖典妻徐)
(氏祝永叔妻胡氏沈玉瓚妻黃氏胡永祮妻查氏沈祥雲妻張氏俞錦光妻祝氏顧聖符妻孫氏許)
(丕倫妻孫氏許瑛妻吳氏許璠妻李氏唐龍生妻朱氏周大年妻錢氏吳建儀妻朱氏李憲章妻薛)
(氏水大楠妻許氏陳振妻朱氏鄔方盛妻湯氏傅祖純妻虞氏吳東侯妻許氏朱大京妻查氏毛省)
(庵妻唐氏查勤三妻朱氏姚慶安妻周氏王允公妻張氏汪聖基妻洪氏俞君玉妻陳氏孫乾一妻)
(范氏顧德正妻查氏何理問妻宋氏許良甫妻沈氏封玉連妻田氏董世模妻陳氏王士儀妻江氏)
(董光朝妻朱氏盛懋祥妻祝氏費子安妻蕭氏賀升賢妻祝氏查嗣鉉妻馬氏王士傑妻許氏張允)
(展妻王氏監生陳律永妻唐氏李道章妻吳氏監生朱樸妻金氏吳德齡妻王氏姜武思妻陳氏許)
(振妻沈氏丁傅龍妻陳氏高書升妻孫氏萬德昭妻張氏孫巨臯妻陸氏梁階升妻沈氏丁彦相妻)
(朱氏梁士遜妻孫氏陳子達妻朱氏鮑高文妻沈氏生員朱雲繼妻何氏吳子羽妻郭氏生員黃龍)
(池妻陳氏陳克瓚妻朱氏梁學聖繼妻陳氏曹佐臣妻顧氏貢生許瑛妻陳氏沈文卿妻朱氏賈子)
(嘉妻陳氏陳予三妻方氏沈念劬妻賈氏虞敬修妻馬氏徐文伯妻張氏張于六妻莊氏祝峯妻孫)
(氏陳令聞妻俞氏祝宗復妻沈氏祝崧繼妻陳氏許遴琦妻沈氏許觀妻沈氏蔣尊三妻許氏許永)
(修妻吳氏葉斗三妻沈氏倪廷鸞妻莊氏高孔如妻鄒氏朱立言妻許氏張思詮妻莊氏汪素為妻)
(張氏生員查洙妾李氏陳鶴臯妻張氏周在華妻潘氏鮑立方妻董氏沈見心妻吳氏沈明澹妻張)
(氏蔣扶青妻沈氏孫休安妻胡氏許善章妻趙氏陳升文妻查氏陳有倫妻董氏江元標妻吳氏錢)
(奕山妻徐氏徐茂生妻陸氏毛子尚妻沈氏張御天妻宋氏范聖麃妻沈氏唐書正妻周氏監生董)
(敏公妻查氏徐洪範妻祝氏朱文榮妻姚氏俞煌妻董氏吳長人妻許氏俞瑞安妻吳氏沈建芳妻)
(陳氏王見龍妻張氏顧三錫妻王氏吳士元妻陸氏范恒章妻俞氏戚志能妻馮氏周君實妻馮氏)
(張佩璜妻許氏王賓來妻楊氏范瑞儀妻朱氏貢生沈緒延繼妻姚氏查衡妻葛氏監生羊泰妻祝)
(氏鍾正先妻杜氏董鳳宇妻陳氏柏天章妻俞氏朱宏祺妻趙氏朱楚珩妻張氏陳克錇妻吳氏錢)
(介臣繼妻莊氏葉洪文妻董氏李時瞻妻朱氏黃士豐妻馮氏許遜三妻顧氏陸之閶妻朱氏董岐)
(山妻朱氏賈元霖妻查氏余維正妻張氏陳廷表妻金氏舉人盧鳳輝繼妻蔣氏藍守愿妻蔣氏金)
(殿詔妻朱氏戴大倫妻祁氏楊巨源妻張氏錢天星妻徐氏韓聖傳妻殳氏宋尊三妻鮑氏朱載周)
(妻徐氏沈啟明妻蔣氏監生陳空羣妻朱氏生員王珠妻徐氏張樹聲妻高氏張嵩臯妻周氏張炳)
(山妻陳氏趙秀欽妻錢氏監生朱協中妻湯氏封元宰妻陳氏汪北園妻董氏吳掌衡妻方氏黃靜)
(三妻羊氏周世德妻陸氏羊崗妻陸氏生員王陳林妻張氏陸志宏妻黃氏陳克蒓妻崔氏監生楊)
(守恕妻陳氏張北野妻許氏薛愈千妻王氏馮升山妻徐氏高紫瞻妻楊氏孫茂公妻姚氏張參宇)
(妻郎氏毛庚如妻王氏胡睿庵妻陳氏曹治中妻沈氏朱藎忠妻祝氏許升伯妻張氏陸子臯妻楊)
(氏朱星羅妻沈氏生員查克寅繼妻胡氏趙聖章妻陳氏舉人朱金魁妻吕氏朱敏忠妻董氏沈李)
(常妻曹氏沈應表繼妻許氏詹君祥妻談氏生員朱蓮妻湯氏朱家駿妻葛氏莫子義妻丁氏生員)
(奕滋妻孫氏沈源妻禇氏沈德銓妻鄭氏朱宸榮妻周氏禇翰如妻密氏薛湧山妻李氏祝咸澄妻)
(周氏錢韜庵妻張氏朱協貞妻談氏沈介飛妻史氏顧玢妻俞氏監生王永錫妻陸氏陸子嘉妻邢)
(氏張殿榮妻沈氏王熊飛妻張氏生員郭元凱妻張氏徐廷緒妻楊氏孫瑞隆妻黃氏陳楚揆妻朱)
(氏陳世炳妻許氏禇詩朋繼妻朱氏陸裕容妻夏氏吳漢昇妻俞氏蕭世文妻包氏沈國勝妻尤氏)
(董君瑞妻沈氏貢生許惟祿妾朱氏徐聖發妻卜氏監生張叔賓妻丁氏許天成妻張氏賀載楊妻)
(于氏沈岷山妻郭氏朱廷杰妻鮑氏州同王守之妻沈氏殳德雲妻許氏管朝妻鄒氏史建新妻崔)
(氏高見滄妻葉氏查奕止妻于氏郭煒妻蔣氏李如岡妻董氏王兆麟妻章氏監生周珠繼妻吕氏)
(倪于可妻管氏監生陳球妻查氏監生馬潮妻高氏王源妻許氏生員朱黃矢妻查氏周元瑞妻郭)
(氏武生胡永清妻沈氏監生陳濟生妻查氏張楫妻倪氏舉人張為修妻許氏生員祝維沆妻朱氏)
(生員陳梅繼妻祝氏生員俞元英妻林氏陳廷本妻沈氏譚世龍妻鈕氏金茹剛妻居氏生員沈爾)
(肩妻鮑氏曹義彰妻王氏張繼書妻楊氏徐鶴聲繼妻陳氏朱惇忠妻張氏生員張峻妻封氏錢炎)
(妻夏氏朱錫九妻張氏監生葛藩妻顧氏監生金廷楷妻凌氏俞士英妻陳氏曹文元妻嚴氏邵玉)
(衡妻錢氏生員周應期繼妻錢氏查昌禮妻張氏沈庭三妻李氏監生土春輝妻葛氏印世經妻沈)
(氏朱恭安妻張氏王蔚秀妻陳氏胡顯仁妻陳氏許國楨妻湯氏丁大忠妻王氏黃昇高妻陸氏鍾)
(啟邦妻黃氏張復安妻王氏孫鼎調妻李氏祝天順妻朱氏郭雲膽妻俞氏李廷槐妻張氏陳嗚臯)
(妻張氏金克昌妻顧氏程維坤妻于氏唐承書妻張氏朱肇榮妻管氏查用良妻殳氏查端行妻金)
(氏鄭景韓妻張氏施彦昇妻徐氏金虹樞妻查氏胡奕觀妻張氏沈芳洲妻謝氏朱德燨妻張氏徐)
(蘭臯妻陳氏潘勉妻虞氏周維新妻魏氏陳瑛妻張氏陳玿妻許氏張溶妻周氏蔡瑛妻陳氏張模)
(妻陳氏沈熺妻賈氏董珖妻張氏陳克津妻朱氏沈次才妻潘氏張世宗妻朱氏沈書傳妻王氏顧)
(岐鳴妻賈氏朱文宣妻蘇氏朱榮業妻吳氏俞彙征妻沈氏朱協琦妻蔣氏陳錦文妻徐氏孫應芳)
(妻蔣氏許薇宸繼妻張氏祝雨蒼妻沈氏陳孝感妻黃氏宋維藩妻孫氏江志誠妻畢氏徐霞妻吕)
(氏嚴銓妻程氏朱廷彬繼妻金氏汪林章妻孫氏沈東有妻張氏俞德裔妻李氏張崑源妻姚氏馬)
(啟宇妻沈氏郭萬邦妻徐氏沈諤妻楊氏查洪範妻祝氏孫永建妻錢氏王靖周妻尤氏顧之杏妻)
(沈氏嚴文德妻高氏湯倬雲妻夏氏宋兆均妻沈氏張穀可妻俞氏查陳齡妻錢氏張汝爲妻未氏)
(吳方中妻王氏陳皥妻沈氏張景韓妻陳氏周大成妻馮氏胡璜妻沈氏許安基妻祝氏朱履端妻)
(查氏李自昭妻張氏汪相紀妾朱氏李兆昌妻祝氏江介維妻王氏吳嶸繼妻沈氏邵允武妻沈氏)
(張其憲妻錢氏潘鶴臯妻金氏楊開泰妻王氏郭廷客繼妻沈氏查龍雲妻馬氏陳繼昌妻周氏谷)
(掌緯妻李氏董敬儀妻張氏陳洪祚繼妻顧氏周鼎繼妻王氏許式賢妾戴氏黃明德妻張氏谷方)
(華妻曹氏董繼曾妻朱氏羊相周妻查氏陳勉忠妻邱氏徐世承妻鍾氏范金聲妻張氏沈廷聞妻)
(顧氏曹士賢妻王氏楊聞文妻洪氏楊開仕妻徐氏黃族剛妾嚴氏沈程繼妻鍾氏錢有光妻郭氏)
(吳熾妻沈氏趙樹敏妻陳氏宋敦行妻李氏王德文妻徐氏張世楷妻池氏潘洪疇妻陳氏鄒樹椿)
(妻陳氏胡朗生妻沈氏朱孔陽妻王氏沈元郎妻徐氏唐士鋐繼妻陳氏祝懋復妻鮑氏鍾玉璿妻)
(陸氏鍾思旦妻張氏吳殿侯妻顧氏董德耀妻孫氏陳荊山妻范氏朱諒忠妻吳氏查星雲繼妻朱)
(氏沈棟妻馬氏又烈婦生員汪林妻吳氏夫亡殉節貞女查履祥未婚妻顧氏沈屏雯未婚妻周氏)
(蔣宗魯未婚妻張氏俞永成未婚妻楊氏董益之未婚妻沈氏俞師庠未婚妻薛氏俱於乾隆年間)
(旌鍾金妻盧氏梁順叔妻朱氏周德新妻施氏范時夏妻楊氏許焞妾張氏陳惠疇妻蘇氏陳宗)
(禹妻杭氏朱聲妻趙氏朱恒妻許氏朱妻郭氏曹文龍妻曾氏張沖妻朱氏朱維章妻何氏胡成)
(楨妻沈氏朱浩然妻楊氏沈占六繼妻查氏張明山妻趙氏胡文奎妻祝氏許菼妾朱氏徐世賢妻)
(郭氏馮克升妻沈氏朱世綋妻祝氏查楚範妻程氏楊柱朝繼妻唐氏楊敦仁妻張氏蔡南星妻俞)
(氏沈綸繼妻朱氏毛世璋妻李氏沈德風妻許氏楊宗禹妻朱氏陳㫤妾平氏陳應昴妻朱氏徐永)
(袵妻金氏徐西成繼妻朱氏金邦直妻馬氏范連妻朱氏何壽維妻談氏錢默妻高氏鄔道成妻程)
(氏蘇世楷妻吕氏俞天球妻查氏李永思妻蔣氏許彩文妻陳氏張錫三妾張氏沈景山妻程氏胡)
(宇昭妻沈氏徐九辠妻蘇氏潘天掞妻張氏曹國梁妻宓氏曹維周妻陳氏蘇世楷妻張氏倪天眷)
(妻沈氏都承基妻李氏吳墱妻曹氏陳繼曾妻張氏湯維良妻芮氏馮人需妻吳氏郭師輅妻王氏)
(沈豹文妻吳氏應文鶚妻馬氏都篁妻費氏張志遠妻孫氏金九臯妻曹氏鄒士元妻楊氏吳士亨)
(妻孫氏沈虞廷繼妻胡氏潘友信妻阮氏陳敬昌妻賈氏高士英妻朱氏張大銓妻張氏丁嵩高妻)
(應氏吳正績妻胡氏姚公佩妻周氏曹星旋妻朱氏陸大賓妻陳氏張載陽妻許氏梁昂庭妻沈氏)
(于治其繼妻張氏錢宗臣妻徐氏許維枚妾王氏金大倫妻沈氏張行中妻朱氏張天錫妻徐氏查)
(磐繼妻陳氏李殿英妻程氏時象坤妻吕氏馬鍾秀妻王氏馬永錫妻顧氏周法坤妻倪氏杭承宗)
(妻鄭氏郭仕𨫼妻吳氏杭光啟妻顧氏沈大邦妻張氏梁珏繼妻徐氏徐毓珍妻孫氏沈廷玉妻周)
(氏孫起鳳妻鮑氏沈魯山妻湯氏錢慕藺妻姚氏鄒弨妻楊氏胡澧妻吳氏蔡泰來妻方氏沈維基)
(妾姚氏蔣仁基妻歸氏沈永錫繼妻陳氏章繡成妻張氏孟聖源妻錢氏吳景雍妻杭氏胡承基妻)
(孫氏又妾陸氏徐世浩妻許氏湯啟周妻陳氏顧郁文妻程氏馬簬妻胡氏朱鑾妻沈氏蔡保麟妻)
(朱氏顧爲琳妻張氏梁瑜妻楊氏沈恂如妻秦氏賈瑞明妻康氏查兆星繼妻朱氏吳依宗繼妻禇)
(氏朱有九妻張氏朱維經妻蔣氏鄭占鼇妻沈氏朱鳴佩妻張氏程上珍妻李氏陳守拙妻錢氏胡)
(耕蘭妻柏氏沈紹文繼妻高氏凌世德妻吳氏朱長庚繼妻王氏陳貞元妻張氏許韶鈞妻周氏賈)
(寅妻金氏查鶴鳴妻王氏尢端妻俞氏郭士鑑妻葛氏錢純曾妻吕氏金邦佐妻沈氏高道傳妻應)
(氏孫國球妻許氏曹文相妻俞氏羊思端妻范氏陳治初妻查氏錢煥章妻王氏費德昌妻方氏何)
(錦雲妻朱氏孫朝陽妻朱氏馬憲廷妻顧氏孫德基妻馬氏李琦妻馬氏葛成龍妻章氏黃鳳翥妻)
(唐氏馬永鎮妻胡氏張廷連繼妻吕氏許士廉妻張氏許士斌妻姚氏許和鈞妻查氏馬振潮妻汪)
(氏倪維申妻李氏端木仁妻陸氏金邦峻妻沈氏俞思曾妻郭氏曹焞妻王氏馬聖侯妻歐氏夏侯)
(心容妻柏氏汪思謨妻張氏李卓然妻楊氏周思旦妻唐氏吳衷美妻崔氏唐瑞龍妻章氏張家聲)
(妻陳氏吕維椿妻許氏倪景蘇妻范氏張誠妻鍾氏祝勲元妻沈氏華國裘妻鍾氏華文彬妻俞氏)
(張言元妻王氏朱家琳妻楊氏朱家球妾吳氏沈戒浮妻李氏鄒廷楹妻李氏杭世英妻陳氏杭德)
(瞻妻陸氏杭德潛妻朱氏鄒承衡繼妻陳氏又烈婦查有伸妻朱氏夫亡殉節貞女吳銓未婚妻沈)
(氏王珍未婚妻楊氏倪綺未婚妻朱氏顧鼎明未婚妻周氏高書傳未婚妻程氏沈班史未婚妻胡)
(氏又烈婦平許氏貞女孫許氏俱於嘉慶年間旌)劉朝印妻俞氏(富陽人夫亡守)
(節同縣劉朝宗妻姜氏陳今蕃妻鍾氏屠文聖妻趙氏趙嘉祉妻陳氏何松齡妻華氏何鋆妻俞氏)
(方允正妻陸氏趙洪義妻沈氏裘洪倫妻孫氏生員周國榮妻劉氏駱師綠妻孫氏生員李憲章妻)
(高氏駱榮祚妻陸氏何王森妻華氏鄭文順妻華氏生員王邁妻葉氏孫元榜妻葉氏倪日憲妻張)
(氏王子桂妻洪氏周文先妻孫氏許汝榮妻陸氏唐毓英妻孫氏李廷宰妻臧氏朱錫奇妻金氏李)
(廷參妻童氏俞宗瑗妻許氏陳嘉美妻許氏党文宣妻陸氏孫奕孝妻陳氏周亮文妻曹氏許學顔)
(妻蔡氏唐宗慶妻胡氏楊志麟妻邵氏俞公玠妻吳氏徐安貴妻方氏姚應廉妻陳氏高日蕃妻楊)
(氏高承九妻周氏金璧垣妻陳氏生員周國鏵妻陸氏唐宗華妻王氏徐家宏妻潘氏汪元茂妻倪)
(氏孫萬耀妻趙氏孫允文妻葉氏陸志奇妻金氏徐乾源妻蔣氏生員徐拊錦妻孫氏屠秉彝妻陳)
(氏生員郁昌達繼妻張氏鄭望祖妻孫氏陳文炳妻章氏陳于陞妻華氏蔣學讓妻王氏何師鏵妻)
(包氏禓有誠妻陳氏周志能妻唐氏華際榮妻陸氏俞爾公妻華氏董濤妻裘氏趙元茂妻俞氏華)
(正恒妻俞氏何錦抱妻張氏周昌時妻鮑氏貢生周發章妻徐氏生員周福燾妻許氏王學義繼妻)
(沈氏楊志韜妻董氏何玉蘭妻薛氏訓導高鳴鶴妾穆氏朱軫妻葉氏葉本宏妻俞氏生員施之模)
(妻章氏駱朝清妻江氏何廣齡妻徐氏生員余鳳翥妻孫氏盛雲信妻倪氏生員劉師旦妻張氏許)
(灝妻裘氏葉時濟妻張氏楊承鳳妻陳氏何廣彬妻孫氏何天蘭妻聞氏孫衍勲妻華氏何大宗妻)
(吳氏杜文超妻陸氏邵匡典妻吳氏俞瑞昌妻胡氏又貞女周型未婚妻蔣氏監生徐公達未婚妻)
(周氏生員徐樹銑未婚妻董氏俱於乾隆年閒旌徐樹基妻王氏陸岳宗妻周氏華大儒繼妻周)
(氏孫茂信妻李氏曹初毓妻李氏夏文翰妻江氏胡鼎望妻裘氏朱正國妻陳氏金銘妻章氏徐鼎)
(仁妻汪氏孫士均繼妻李氏張源然妻徐氏周全祿妻吕氏周廷元妻鄭氏周之璵妻葉氏周兆雲)
(妻王氏韓廷珍妻王氏何兆掌妻李氏張湧然妻夏氏鄭光寵妻華氏鄭盛林妻汪氏俞觀海妻夏)
(氏孫大金妻徐氏夏耀雋妻朱氏夏聿佩妻陸氏又貞女馬氏裘永昌未婚妻陳氏俱於嘉慶年閒)
(旌)李完妻楊氏(餘杭人大亡守節同縣潘鍾祥妻許氏金之鼇妻俞氏魏元賓妻徐)
(氏葉廷芝妾蔡氏陳勝公妻姚氏丁玉望妻徐氏宇秀甫妻蔣氏張仲宣妻吳氏鄭啟儒妻于氏吳)
(又卿妻方氏管勝正妻金氏丁錫璵繼妻徐氏欽聖則妻翁氏周典三妻章氏吳天佐妻楊氏貢生)
(章心傳妻徐氏吳彦玉妻徐氏葉文煥妻管氏朱政遠妻皮氏孫乾若妻勞氏林嵩年妻顧氏生員)
(嚴啟蝗繼妻潘氏陳近郊妻戴氏生員沈廷勲妻楊氏方殿揚妻楊氏郟文達妻沈氏姚德宣妻賈)
(氏徐佩繼妻駱氏陳大斑妻吳氏史邦楹妻章氏金子厚繼妻錢氏生員俞宏濤妻單氏陳匡侯妻)
(孫氏吳沖妻徐氏胡君佩妻俞氏邵流芳妻苻氏許漢泓妻董氏程剡妻鮑氏生員路惟垣妻鮑氏)
(陳洪年妻沈氏董廷銓妻張氏生員章德炳妻陳氏熊殿章妻費氏謝柏椿妻莫氏陳國良妻費氏)
(楊定國妻鮑氏盛疇九妻邵氏沈棟繼妻鮑氏鮑宸錦妻李氏沈基妻俞氏又貞女董錫爵未婚妻)
(許氏生員吳淇未婚妻禇氏俱於乾隆年閒旌金遵妻王氏蔣以觀妻史氏張潮妻董氏錢樹敏)
(妻董氏王正國妻董氏何體仁妻王氏章純修妻陳氏蔣應楨妻章氏王文耀妻沈氏孫朝楨妻沈)
(氏郎棟妻李氏姚映震妻鮑氏葉廷榮妻金氏鄭步蟾繼妻阮氏又妾王氏吳崑妻宇文氏董鈞妻)
(鮑氏孫佩先妻董氏孫尚爵妻董氏沈宏道妻章氏高登五妻景氏姚映雷妻許氏張德嘉妻秦氏)
(張迅濤妻朱氏郎洽恭妻喻氏王燦妻俞氏史性天妻蔡氏姚汝齡妻夏氏孫國信妻李氏胡鈺妻)
(董氏苻兆麒妻姚氏俱於嘉慶年間旌)生員汪士俊妻水氏(臨安人夫亡守)
(節同縣鄭丹鳳妻汪氏生員許豐妻張氏俞鼎泰妻童氏高五雲妻趙氏盛尚貴妻何氏夏文瀾妻)
(阮氏生員鄭之典妻夏氏印公相妻王氏陳鳳翔妻童氏徐詢妻阮氏生員童兆鼎妻章氏監生鄭)
(丹宸妻鄒氏汪宏勲妻盛氏胡璽妻郎氏生員駱文彪妻鄒氏趙子夀妻盛氏趙孟儀妻周氏盛令)
(聞妻趙氏趙鼎亨妻沈氏盛時達妻吳氏陳宏義妻張氏沈有志妻溢氏朱大才妻楊氏徐爾調妻)
(胡氏周景錫妻錢氏印廷榮妻張氏俞啟嘉妻章氏郭萬榮妻孟氏鍾士錦妻胡氏朱煜妻高氏馮)
(九韶繼妻吳氏郎修齡妻盛氏又貞女高恒三未婚妻楊氏沈允昱未婚妻嵇氏徐錫勇未婚妻黃)
(氏孝女胡秀姐彩姑俱於乾隆年閒旌徐毓珍繼妻洪氏鄒錦山妻俞氏盛茂彩妻徐氏方曰基)
(妻俞氏高龍妻李氏胡會誌妻周氏董疏源妻汪氏潘廷貴妻吳氏姚世曇妻沈氏盛志載妻王氏)
(柯永超妻徐氏胡成棠妻陶氏胡永春妻吳氏又貞女胡氏俱於嘉慶年間旌)楊祐芳
妻許氏(於潛人夫亡守節同縣謝必連妻周氏沈元璧妻黃氏金履厚妻錢氏金題妻張氏)
(吏目陳世英繼妻王氏陳士驥妻顧氏童舜靖妻張氏顧元妻張氏尹名任妻何氏何公鼎妻任氏)
(郎起茂妻湯氏顧士魁妻潘氏成安縣典史金文魁妻王氏趙成妻駱氏章國忠妻徐氏阮鳴仁妻)
(方氏周友純妻何氏凌高岐妻王氏阮六相妻王氏沈應臣妻黃氏俞夢齡妻張氏趙廷獻妻錢氏)
(潘楚珍妻方氏生員盛俊源妻馮氏何豹占妻盛氏阮士炳妻謝氏何養靜妻袁氏生員張廷謨妻)
(謝氏何廷煌妻鍾氏傅士高妻陳氏章榮修妻謝氏伍起貞妻沈氏湯起樽妻顧氏張士毅妻方氏)
(生員方德章妻董氏何克榮妻湯氏朱錦和妻章氏何渭占妻童氏章隆昌妻姚氏駱應虬妻趙氏)
(駱繹妻何氏又貞女俞懋仁未婚妻戎氏俱於乾隆年閒旌方斐章妻胡氏羅良經妻張氏駱廷)
(元妻黃氏潘際岳妻姚氏黃瀛豪妻畢氏趙玉田妻金氏童玉賓妻趙氏陳宏濟妻何氏謝炅妻金)
(氏潘慧德妻章氏王德榮妻張氏胡士俊妻陸氏周琛妻楊氏又貞女羅氏俱於嘉慶年閒旌)
生員葉士隨妻徐氏(新城人夫亡守節同縣繆時玘妻何氏生員潘琳妻陳氏)
(高時逢妻王氏潘四一妻項氏潘文之妻袁氏汪學易妻潘氏汪學詩妻馬氏生員鍾志翰妻沈氏)
(童一翰妻魏氏監生徐鐘協妻周氏凌銘郿妻白氏凌九成妻張氏生員汪榮錫妻閔氏吳清妻唐)
(氏楊廷元妻王氏章登樞妻王氏陳昌賢妻王氏唐之玫妻徐氏徐天相妻應氏吳士美妻盧氏徐)
(尚衣妻盧氏盧錫瓚妻袁氏金潮妻黃氏施永盛妻潘氏陳元應妻鍾氏洪棱妻高氏又貞女凌士)
(隆未婚妻袁氏徐植未婚妻羅氏俱於乾隆年閒旌羅育材妻陳氏羅逄濤妻何氏洪悟妻周氏)
(沈士豪妻徐氏俱於嘉慶年閒旌)生員潘深繼妻程氏(昌化人夫亡守節同)
(縣胡學光妻張氏生員楊剛中妻姚氏徐士壁妻鄭氏童俊妻姚氏吕英繼妻章氏生員余鎮繼妻)
(王氏萬士毅妻何氏生員徐嘉祚妻孫氏陳文炳妻許氏胡誥御妻許氏金人鶴繼妻葉氏許家駿)
(妻黃氏胡有常妻鄭氏朱允鎬妻方氏胡承徵妻鄭氏徐驥妻胡氏王家迪妻潘氏童名選妻黃氏)
(余彝進妻童氏胡秉經妻方氏王子會妻姚氏胡尚新妻張氏童兆周妾何氏何維繡妻姚氏又孝)
(女倪藎姑俱於乾隆年閒旌姜士安妻徐氏徐世彪妻方氏章時澍妻童氏胡國相妻許氏潘仕)
(瓚妻凌氏潘應祖妻方氏徐鳴梧妻嚴氏孫必明妻夏氏胡光樹妻許氏童志烈妻章氏姜元暘妻)
(俞氏程廷柏妻胡氏汪鉅妻帥氏王家倬妻汪氏帥全陟妻梅氏陳遇春妻李氏梅廷桓妻帥氏方)
(和堯妻童氏胡尚休妻楊氏方召汝妻葉氏胡正昌妻程氏章鳳翽妻王氏章世家妻姚氏童涍妻)
(許氏顧维藩妻余氏徐兆和妻胡氏又烈婦汪鍾妻張氏余士森妻程氏夫亡殉節俱於嘉慶年閒)
(旌)
︹仙釋︺︹晉︺杜子恭(錢塘人通靈有道術東土豪家及京邑貴望並事之為弟于執在三之敬)
︹齊︺曇超(姓張氏清河人居錢塘靈苑山常夜講經有老人來聽詰其姓曰我龍也師曰吾此)
(地無水汝能致之乎老人撫掌泉自湧出今玉泉也嘉定三年賜號靈悟大師)︹隋︺貞觀(字聖)
(逹錢塘范氏世本顯仕師出家謁天台智者為法兄弟衆建南天竺寺靖居焉時人語曰錢塘有貞)
(觀佛法當天下一半)︹唐︺道欽(崑山人入徑山坐石床有白衣老人前拜曰我龍也自師到此)
(吾屬皆不安將挈家歸天目願舍居為師卓錫之所又指大湫謂欽曰吾去湫當漲留一穴弗堙當)
(時至衛師今此穴尚存謂之龍井代宗賜號圓一大師)︹五代︺曁齊物(一作濟物字子)
(虚杭州人師玉清觀朱君緒受法籙神符後隨入大滌山中依巖洞為室東西各置一隙采日月光)
(華忠懿王欲為賜度弟子對曰樂静已久不願有也久之忽語左右曰吾將復往羅浮石樓閒矣遂)
(不知所之)行修(號法真泉州人生而長耳垂肩七歲猶不言或問曰汝非啞乎忽應聲曰不遇)
(作家徒撞破煙樓耳後唐同光初至杭之法相院依石為室禪定其中因乏水卓錫巖際清泉迸出)
(吳越王以生日飯僧永明寺僧廷夀謂王曰長耳和尚乃定光佛應身也王趣駕參禮但云永明饒)
(舌即跏趺而逝賜號宗慧大師)延夀(餘杭人王氏子初說法雪竇後移靈隱又移居永明著宗)
(鏡錄百卷本朝雍正中加封妙圓正修智覺禪師)︹宋︺馬湘(號自然鹽官人世為小吏湘獨)
(好經史攻文學徧遊方外嘗至湖醉墮霅溪經日而出衣不沾濕指溪水能令逆流宋祥符閒卒葬)
(於其家東園明年東川奏梓潼縣有道士馬自然白日上昇杭人發其冢止存竹杖)智圓(字無)
(外自號潛夫生錢塘徐氏八歲受具後奉先源清師傳天台三觀之旨問辨凡二年而清殁遂居孤)
(山乾興元年二月十七日自作祭文挽詞越二日示寂門人斂以陶器合而瘞之後山後十五年積)
(雨山頽啟陶視之真身不壞爪髮俱長脣微開齒若珂雪諡號法慧)道潛(於潛人通内外典能)
(文章尤善爲詩居杭州智果院蘇軾與之遊號參寥子按五代時僧道潛河中人武氏子錢忠懿)
(王署慈化定慧之號周顯德初建慧日永明寺居之至宋寺改名淨慈)道濟(天台人李氏子)
(初就靈隱落髮狂嗜酒肉人稱濟顛後依淨慈火發寺燬濟行化嚴陵以袈裟籠單諸山山木盡拔)
(浮江而出報寺衆曰木在香積井中六文夫勾之而出蓋六甲神也瀕湖居民食螺巳斷尾矣濟乞)
(放水中活而無尾)︹元︺明本(號中峯杭州人幼聰悟博涉書史爲文援筆立就仁宗賜號廣)
(慧禪師)鄧牧(字牧心錢塘人與謝翺善能通莊列諸書下筆追古體後居餘杭洞霄宫之超)
(然館大德中無病而逝所著有洞霄志游山志詩文集名伯牙琴衆稱文河先主)丁野鶴
(錢塘人棄家為全真於吳山之紫陽庵一日召其妻王守素入山付書四句詩坐抱一滕而逝方外)
(謂之騎鶴化妻守素亦得道見蔣揆堯山堂外紀)︹明︺慧日(天台人嘗從柏子庭講台衡之)
(學住上下天竺洪武初召至京師以其年最高有戒行甚尊異之一夕夢青蓮花生方池中晨起說)
(偈而寂)周思得(錢塘人少穎悟從張宇初讀道書永樂中召至京嘗扈從北征屢著靈異)
(年九十二卒贈通靈真人)祩宏(號蓮池錢塘沈氏子先業儒後為僧居雲&KR1667;塢建道場定為十)
(約僧徒奉為科律晝夜梵唄不徹本朝雍正中賜號淨妙真修禪師)赤腳仙(不知何許)
(人常默然不食一食則兼十人猶未饜冬大雪呼居停主掃雪聚成小廬居其中須臾氣沸騰上聚)
(雪皆化與之言多中人隱)
︹土產︺銅(唐書地理志餘杭有銅)鹽(仁和海寕二屬出)綾(地理志杭州貢白編綾緋綾)
羅(咸淳臨安志杭之羅有花素二種染絲纖者名熟絲羅尤貴)紗(元和志杭州貢白編紋紗)
黃芽菜(臨安志冬閒取巨菜覆以草積久而去其腐葉黃白纖瑩)茶(臨安有天目茶餘杭)
(有徑山茶產自錢塘龍泓山者无為珍品)漆(昌化縣出)於术(陶穀清異錄潛山産善术以其)
(盤結醜怪有獸形因號獅子术萬歴府志白术産於潛者佳稱於术)黃精(餘杭於潛兩縣出)
石膏(通典錢塘有石膏山敷用為最)薑(仁和臨平山出)銀杏(俗名佛指甲臨安縣出)
春笋(一名圓笋錢塘餘杭兩縣出又鞭笋夏月從土中掘得之杭四時不乏笋味特甲於諸蔬)
蓴(出西湖第三橋初生無葉名雉尾蓴又名馬蹄蓴葉舒長名絲&KR1052;)藕(出西湖扃眼者著名)
芡(一名雞頭産西湖者最勝)鰣魚(出富陽江嘗充貢又有篛魚)紙(元和志杭州貢黃藤)
(紙)鉛粉(錢塘仁和兩縣出)錫箔(虎林雜記錫箔獨杭產城内造者不下萬家按舊)
(志據寰宇紀載杭州出乾地黃又據元和志載杭州貢黃連本非土產之良今並從刪而附記於此)
大清一統志
嘉興府(在浙江省治東北一百八十里東西距一百五十里南北距一百里東至江蘇松江府華)
(亭縣界六十里西至湖州府歸安縣界九十里南至杭州府海寕州界七十里北至江蘇蘇州府吳)
(江縣界三十里東南至江蘇松江府金山縣界一百五里西南至杭州府仁和縣界一百里東北至)
(松江府婁縣界六十里西北至湖州府烏程縣界八十里自府治至京師三千三百里)
︹分野︺天文斗牛分野星紀之次
︹建置沿革︺禹貢楊州之域春秋時為吳越之疆戰國
屬楚秦為會稽郡由拳海鹽二縣漢因之後漢永
建四年分屬吳郡(朱長文吳郡圖經續記漢順帝永建四年分會稽為吳郡以淛)
(江中流為界與吳興丹陽號為三吳)三國屬吳吳郡晉及宋齊以後
因之隋為吳餘杭二郡地唐屬蘇州五代梁屬杭
州晉天福五年吳越錢氏始奏置秀州(府志後唐同光二年)
(錢鏐置開元府治嘉興兼領華亭海鹽二縣長興三年府罷按唐制非京尹不得稱府鏐不敢置)
(府於杭州何由置府於嘉興開元改府之名恐誤)宋因之屬兩浙路政和
七年賜名嘉禾郡慶元元年升為嘉興府(以孝宗誕於此)
(屬浙西路)嘉定元年升為嘉興軍節度元至元十三年
曰嘉興路屬江浙行省明洪武初曰嘉興府屬南
直隸十四年改隸浙江布政司
本朝因之隸浙江省領縣七
嘉興縣(附郭治府東南偏東西距五十三里南北距八十二里東至平湖縣界五十里西至)
(興縣界十里北至江蘇蘇州府吳江縣界三十二里東南至平湖縣界三十六里西南至秀水縣界)
(三十六里東北至松江府青浦縣界三十六里西北至吳江縣界七十二里漢由拳縣地三國吳以)
(後為嘉興縣地明宣德五年析置嘉善縣屬嘉興府本朝因之)海鹽縣(在府東南八十)
(里東西距六十四里南北距八十四里東至海丰里西至杭州府海寕州界六十三里南至海寕州)
(界四十八里北至平湖縣界三十六里東南至海二里西南至海寕州界五十里東北至平湖縣治)
(四十里西北至嘉興縣界四十里漢海鹽縣地晉始徙置海鹽縣治於此屬吳郡宋齊以後因之陳)
(永定二年分屬海寕郡尋省入鹽官縣唐景雲二年復置屬蘇州先天元年廢開元五年復置五代)
(後唐初割屬杭州晉天福五年吳越改屬秀州宋屬嘉興府元元貞元年升為州屬嘉興路明洪武)
(二年復為縣屬嘉興府本朝因之)石門縣(在府西南八十里東西距四十五里南北距三)
(十里東至桐鄉縣界二十里西至湖州府德清縣界二十五里南至杭州府海寕州界十里北至桐)
(鄉縣界二十里東南至海寕州界十里西南至德清縣界二十五里東北至桐鄉縣界三十里西北)
(至湖州府歸安縣界三十里春秋時越崇德地漢由拳縣地三國吳以後為嘉興縣地五代晉天福)
(三年吳越析置崇德縣屬秀州宋屬嘉興府元元貞元年升為州明洪武二年復為縣屬嘉興府)
(本朝康熙元年改曰石門仍屬嘉興府)平湖縣(在府東南五十四里東西距三十九里南)
(北距五十六里東至江蘇松江府金山縣界三十六里西至嘉興縣界三里南至海二十七里北至)
(江蘇松江府婁縣界二十九里東南至海四十里西南至海鹽縣治四十里東北至婁縣治八十里)
(西北至嘉善縣界十五里漢置海鹽縣屬會稽郡後漢順帝時屬吳郡尋以地陷為湖故廢晉以後)
(為海鹽縣地明宣德五年析置平湖縣屬嘉興府本朝因之)桐鄉縣(在府西南五十五里)
(東西距四十三里南北距六十二里東至嘉興縣界十八里西至石門縣界二十五里南至杭州府)
(海寕州界三十里北至江蘇蘇州府吳江縣界三十二里東南至海鹽縣界四十五里西南至石門)
(縣界二十七里東北至秀水縣界三十八里西北至湖州府歸安縣界三十七里漢由拳縣地三國)
(吳以後爲嘉興縣地五代晉以後爲崇德縣地明宣德五年析置桐鄉縣屬嘉興府本朝因之)
︹形勢︺負海控江土爲上腴(會浦河記)海濱廣斥鹽田相望
(吳郡記)介二大府傍接三江擅湖海魚鹽之利號澤
國秔稻之鄉(舊志)大海環其東南震澤滙其西北(府志)
︹風俗︺土膏沃饒風俗淳秀文賢人物之盛前後相望
(方輿勝覽)罕習軍旅尤慕文儒不憂凍餒頗勤農務(古圖)
(經)餉給於國尺寸之土必耕衣被他郡機杼之聲
不絶(府志)
︹城池︺嘉興府城(周九里有奇門四濠南引鴛鴦湖水西引漕渠會於北門外廣二十丈明)
(洪武中築本朝雍正乾隆中屢修)嘉善縣城(周六里有奇門四水門五濠廣六丈明嘉)
(靖三十二年築本朝雍正乾隆中屢修)海鹽縣城(周九里有奇門四水門三東瀕海西)
(南北三面有濠廣六丈九尺明洪武十七年築本朝雍正乾隆中屢修)石門縣城(周七)
(里有奇門五水門五濠廣三丈有奇明嘉靖三十四年築本朝康熙雍正乾隆中屢修)平湖
縣城(周九里有奇門五水門五濠廣五丈明嘉靖中築本朝雍正乾隆中屢修)桐鄉
縣城(周五里有奇門四水門四濠廣六丈明嘉靖三十二年築本朝雍正乾隆中屢修)
︹學校︺嘉興府學(在府治西北宋紹興中建本朝順治康熙中屢修入學額數二十五名)
嘉興縣學(在縣治東明嘉靖十四年遷建本朝順治十三年修康熙年間屢修入學額)
(數二十五名)秀水縣學(在縣治東明宣德五年建本朝順治十四年修康熙年間屢)
(修入學額數二十五名)嘉善縣學(在縣治西明宣德五年建本朝康熙年間三次修)
(入學額數二十五名)海鹽縣學(在縣治西南元元貞中改建本朝康熙初重修入學額)
(數二十五名)石門縣學(在縣治東元至正中改建本朝順治十二年重建雍正元年)
(六年修入學額數二十名)平湖縣學(在縣治東明宣德五年建本朝雍正五年重建乾)
(隆八年修入學額數二十五名)桐鄉縣學(在縣治東北明宣德五年建本朝康熙六年)
(重建十五年三十四年修入學額數二十名)鴛湖書院(在府學東本朝康熙五十五)
(年建)魏塘書院(在嘉善縣東南隅乾隆三年建)蔚文書院(在海鹽縣)當湖
書院(在平湖縣南門坊乾隆十五年建)觀海書院(在平湖縣乍浦鎮乾隆三十七)
(年建)分水書院(在桐鄉縣東又宣公書院在府治北元至正中建觀成書院在海鹽縣西)
(關外康熙五十八年建傳貽書院在石門縣治東北宋建又桐鄉縣舊有正心書院今皆圯)
︹戶口︺(原額人丁共五十六萬七千九百五今滋生男婦二百八十萬五千一百二十名口計五十一)
(萬五千九百二十三戶)
︹田賦︺(田地山蕩等共四萬三千五百六十四頃四十二畝三分零額徵地丁銀五十六萬九千二百)
(五十五兩六錢九分零米五十五萬五千一百九十石九斗五升七合零)
︹山川︺胥山(在嘉興縣東二十七里去嘉善縣西南十三里本名張山相傳吳使子胥伐越經此)
(因名右有吳王磨劍石按酈道元水經注云子胥死於吳吳人立祠江上名胥山今杭州吳山名)
(胥山蘇州吳縣亦有胥山并此而三矣)白塔山(在海鹽縣東南二十里海中上有白塔舊)
(有港通魯浦曰白塔潭海舟多泊於此)望虞山(在海鹽縣東南二十二里以隔海可望會)
(稽上虞縣而名)茶山(在海鹽縣東南海中明嘉靖三十七年俞大猷敗倭於茶山洋即此為江)
(南兩浙官兵會哨之所又許山在縣東大海中亦哨守要地)秦駐山(在海鹽縣南十八里)
(濱海周二十里下有秦駐塢相傳秦始皇東遊登此一名秦望山又名秦逕山上有寨明嘉靖三十)
(四年官軍敗倭於此)長墻山(在海鹽縣南三十五里西去澉浦鎮三里横截海濤若堵墻然)
(下有石岩臨海名穿山洞其南有黃道山下有龍眠潭宋時番舶所聚有水軍寨造船場立烽燧於)
(山頂明初沙漲潭塞嘉靖中於山設東西諸寨以防倭寇)泊櫓山(在海鹽縣南三十五里顧)
(野王輿地志始皇東遊候潮渡海泊櫓於此)石屋山(在海鹽縣南澉浦西北五里上有石)
(壘成屋舊傳黃巢時民避兵處)大旗山(在海鹽縣南澉浦西八里相傳劉裕勝孫思於此)
豐山(在海鹽縣西南十八里上有石屋三所相傳秦始皇屯兵於此)石帆山(在海鹽縣)
(西南三十二里澉浦鎮南三里屹立海中如張帆然山之東有鷹窠頂山一名南陽山絶頂可望日)
(出)葫蘆山(在海鹽縣西南三十五里海中東北去澉浦鎮四里潮汐消長此山如葫蘆出)
(没故名下有葫蘆寨)青山(在海鹽縣西南三十五里東去澉浦鎮三里其山磅礴蒼翠隱若龜)
(形一名龜山舊有烽堠及青山寨相近有金粟山一名六里山下臨澉浦)紫雲山(在海鹽縣)
(西南三十六里舊志唐德宗時有村女出耕山下有紫雲覆之事聞詔入宫因名)茶磨山
(在海鹽縣西南三十七里有港周廻山下港外為城塹昔人避兵結寨於此)鳳凰山(在海)
(鹽縣西南三十九里澉浦鎮西南二里南臨大海最為衝要有寨又西南二里為潭山與竇家山小)
(山澤山颺山相近列峙澉浦鎮西南)馬鞍山(在海鹽縣西南田十五里西北去澉浦所五里)
(明嘉靖中參將盧鏜敗倭於此)金牛山(在海鹽縣西南五十里與金粟山相對)含山
(在石門縣西北三十六里亦名涵山上有寺寺前有塔縣境之水繞其下為嘉湖兩府分界處又有)
(陳山在縣西北二十五里昔有陳氏居此積土為之)雅山(在平湖縣東南二十七里山多怪石)
(俗呼惹山南涇塘繞其下)故邑山(在平湖縣東南二十七里以故邑城而名西南去海鹽縣)
(三十六里)觀山(在平湖縣東南二十八里一名官山南一里曰高宮山)龍尾山(在平)
(湖縣東南高宫山之西以形似名)苦竹山(在平湖縣東南二十九里去乍浦鎮二里麓有)
(磐石當潮之衝水師戰艦或泊其旁上有天妃宫宫後海口閘元時番舶由此乘潮經聖堂關至廣)
(陳鎮)蒲山(在平湖縣東南三十里有外裏二山相近者為菜薺山瀕海兩山如門中有菜薺港)
(海舟出入於此乍浦三關此其一也)獨山(在平湖縣東北三十里獨立不與諸山接上有防海)
(烽堠舊置鹽場於此下有獨山塘)湯山(在平湖縣東北三十里上有烽堠與乍浦所相接)
陳山(在平湖縣東北四十里山半有白龍湫一名龍湫山深廣頂平中多泉脈舊置烽堠於上)
殳山(在桐鄉縣東南三十五里與嘉興縣接界昔有道士殳基隱此故名山有兩峯其東峯亦)
(名史山)甑山(在桐鄉縣北十七里山形如甑爛溪遶其下)走馬岡(在石門縣東北)
(四十九里相傳為吳越分疆處下有洗馬池)海(在海鹽平湖兩縣境西南接杭州府海寕州東)
(接江蘇松江府界舊志海鹽平湖俱東臨大海延衮一百七十里舊去海鹽城東二里今不及一里)
(其南去海四十里海岸與寕波紹興二府相對有東海口南海口西海口諸處皆為海道咽喉平湖)
(東南至海三十里在縣境者乍浦尤為衝要)運河(自湖州府德清縣界流經石門縣西北穿)
(濠北出受左右諸涇之水經石門塘入桐鄉縣界東北流二十里經皂林鎮又東二十里至斗門又)
(東二十里至嘉興西水驛亦曰西漕河又東分三支西出者潴為鴛鴦湖東流者貫城東出而為市)
(河其北流者為運河正道東北出杉青閘受穆溪水為北漕渠又東北流二十三里為王江涇接江)
(蘇吳江縣界本朝康熙四十六年經撫臣王然奏請疏濬旁有土石塘石塘起杉青閘至王江涇)
(二十七里土塘起西水驛西至語兒九十里唐建歷明屢修本朝康熙十二年水溢塘圯加石培)
(土雍正五年六年撫臣李衛增築)滮湖(在嘉興縣東南二里一名馬場湖又名東湖與秀水)
(之鴛鴦湖相接其西岸有放鶴洲相傳唐裴休放鶴處按至元嘉禾志作陸宣公舊宅放鶴處)
天星湖(在嘉興縣東北二里一名天心湖舊傳秦始皇發囚所掘)相家湖(在嘉興縣)
(東北九里昔有相氏居此亦名相家蕩其下流為東郭湖)鴛鴦湖(在秀水縣南三里長水所)
(匯也一名南湖宋聞人滋南湖草堂記云檇李東南皆陂湖而南湖尤大計百二十頃曹學佺名勝)
(志湖中多鴛鴦或云東西兩湖相接如鴛鴦然故名又縣西南一里有范蠡湖中産五色螺)幽
湖(在秀水縣西四十里支流環錯匯為深淵)東郭湖(在秀水縣東北五里自相家蕩來流)
(二十五里東入嘉善縣界有長堤横亘三十里俗謂之下塘至城西會華亭塘)聞家湖(在秀)
(水縣東北三十三里周千頃為衆水蓄聚之所合於運河)麟湖(在嘉善縣西十三里有東西二)
(湖東麟湖俗名六百畝蕩西麟湖俗名千畝蕩與秀水縣接界)鶴湖(在嘉善縣西北三十里多)
(蓴菜舊嘗產鶴故名又西北十里為汾湖亦名分湖以其半入江蘇吳江縣界故名)鸕鷀湖
(在海鹽縣西南四十里周四十餘里上有黃道神廟俗名黃道湖)永安湖(在海鹽縣澉浦)
(鎮西六里一名澉湖周十二里溉田甚廣湖中之税均之於田置閘啟閉久雨瀰漫則東南洩入於)
(海)上谷湖(在海鹽縣西南六十里周五里西受硤川之流東北會鸕鷀湖又東過横塘會)
(招寶塘而入官塘河官塘在縣西二里宋淳熙九年守臣趙善重濬)當湖(在平湖縣東門外周)
(四十餘里一名鸚鵡湖俗呼東湖即後漢時海鹽縣陷處宋史河渠志當湖之水自月河南浦口澉)
(浦口以達於海括異志湖南北十二里東西二里東南通故邑西南近海鹽東則廣陳北則華亭湖)
(心有地一方立塔於上人呼之曰案山)伍子塘(在嘉興縣東二十七里北接魏塘東接漢)
(塘長四十餘里流經嘉善縣城中西北入於分湖相傳伍員駐兵時所鑿又施洪港在縣東二十六)
(里東北接伍子塘有灌溉之利明嘉靖後開濬)長水塘(在嘉興縣南三里源出海寕州硤石)
(諸山流經桐鄉縣東南又東北入嘉興縣界東接練浦塘又東北合秀水縣鴛鴦湖東派及海鹽塘)
(諸水會為滮湖稍北而東折出會龍橋水分兩派一為漢塘東入平湖縣界一為華亭塘東北入嘉)
(善縣界)海鹽塘(在嘉興縣南五里一名横塘源出海鹽縣西南澉浦諸山匯為宋陂諸湖)
(引流而北與秦溪諸水匯入嘉興縣境經縣南五里又西北合長水入滮湖又招寶塘在海鹽縣西)
(南二十五里長四十里自縣南引諸水北過嶼城入於横塘又烏坵塘在縣西三里陶涇塶在縣北)
(一里)練浦塘(在嘉興縣南二十五里西接長水塘東通横塘相傳春秋時吳王練兵處其西)
(北十里許有藁壞迴環八里廣萬畝傳爲吳越戰場)魏塘(在嘉善縣東十二里自縣西華亭塘)
(分流東北出繞縣治後又東流仍合華亭塘又縣北二十四里爲斜塘縣境塘凡二十餘處)華
亭塘(&KR0965;嘉善縣南十二里今名上官塘上流自秀水縣長水塘分流三十餘里至此又東合白)
(水大雲諸塘水入江蘇華亭縣界)章練塘(在嘉善縣東北四十五里上承三白蕩東流入)
(江蘇青浦縣界寰宇記吳主權造戰艦於此張帆以練水軍後訛張爲章舊志三白蕩縣西北五十)
(里)漢塘(在平湖縣治西二里自府城東流五十餘里經此一名平湖塘亦名市西河又東注)
(當湖又東北三十里入東泖又鹽運河在海塘内長十二里新開河在鹽運河東自新倉閘橋至舊)
(街計十二里俱明嘉靖間修復本朝康熙六十一年重濬又秦河在縣東三十里康熙十七年里)
(民秦九一倡議開鑿計十里荒蕩皆得栽禾故名秦河)秀水(在秀水縣北即南湖之下流北)
(入運河相傳水浮五色見者獲慶亦稱繡水邑名因此)雙溪(在嘉興縣東六里以其近漢塘)
(魏塘而名為舟舶必經之地又梅溪在縣南四十里溪傍村落多種梅故名藕溪在縣東三十里明)
(時植藕花名人多遊咏焉)錢家溪(在秀水縣西北二十五里水從毛家港來分二道一東北)
(流為沙村港經縣西北二十五里之雁塘又東北入運河其東流者為主城河白虎港抵江蘇吳江)
(縣界入洋溪)穆溪(在秀水縣東北四里上承海鹽縣上谷湖之水西南入運河水中多龍骨)
(俗傳龍蜕於此)秦溪(在海鹽縣西南三十六里秦駐山豐山諸水所匯也下流入横塘水一名)
(鹽塘河)語兒溪(在石門縣東南一里一名語兒中涇又名沙渚塘下入運河春秋時為吳)
(棲兵之地)車溪(在石門縣東北三十六里流經桐鄉縣北自皂林堰口抵青鎮南北二十里兩)
(旁皆腴田資以灌溉又東北流經秀水縣北三十五里合於爛溪)爛溪(自石門縣流經桐鄉)
(縣北二十里合康涇永新溪諸水流經青鎮又東經秀水縣西北四十三里又北達鶯脰湖入江蘇)
(震澤縣界)藍田浦(在海鹽縣南三里浦口有藍田寨因名宋咸平六年縣令魯宗道重開引)
(海潮入運河以灌民田因名魯公浦紹熙三年縣令李直養重濬兼通鹽運今淤)澉浦(在海)
(鹽縣南三十六里縣西南境之水由此入海水經注谷水由縣出為澉浦以通巨海舊志唐開禧初)
(置澉浦水軍今湮塞)乍浦(在平湖縣東南二十里與海鹽縣接界舊有官河匯諸水入海元至)
(正間番舶皆萃於此今為海口重地)蘆&KR0377;浦(在平湖縣東北三十六里縣北境之水悉匯於)
(此)白洋河(在海鹽縣東沿海塘南自澉浦北抵乍浦長七十里明萬歷五年巡撫徐栻重)
(開溉田甚溥本朝雍正五年又濬)東泖(在平湖縣東北三十里與江蘇華亭接界名勝志長)
(泖即谷泖在當湖東北為三泖之上流)王江涇(在秀水縣北三十里漕渠之東相傳以王)
(江二姓居此而名亦名聞川宋聞人氏家焉)秋涇(在秀水縣東北六里自嘉興縣界來流出)
(菜花涇入北運河)清風涇(在嘉善縣東二十四里舊名白牛塘相傳宋陳舜俞跨白犢往)
(來處又東達華亭之泖橋)梧桐涇(在桐鄉縣東即濮川所通處五代時鳳鳴其樹縣名因之)
天荒蕩(在秀水縣東西接毛頭菜花等蕩有菱芡之利)祥符蕩(在嘉善縣西南二十)
(里與秀水縣接界産荷芰鵁鶄又許巷蕩在縣西北三十六里旁多良田資其灌溉)查家蕩
(在嘉善縣東北三十里由分湖東出又北而東入章練塘)白龍潭(在秀水縣西南五里運河)
(所經相傳有白龍穴此風濤時起居人因作三塔鎮之亦名三塔灣)金魚池(王象之與地紀)
(勝在嘉興縣西北一里唐刺史丁延贊得金鯽於此故名今爲放生池)清池(在石門縣西二)
(里其水清冽旱澇如一)含山泉(在石門縣含山下滃然清絶)
︹古蹟︺由拳故城(在嘉興縣南秦置三國吳志黃龍三年由拳野稻自生改爲禾興縣赤烏)
(五年立子和爲太子又改禾興爲嘉興水經注吳記谷水逕由拳故城下本秦時長水縣也始皇惡)
(拳縣有柴辟故就李鄉吳越戰地杜預左傳注檇李嘉興縣南醉李城也水經注浙江自禦兒鄉又)
(東經柴辟南舊吳越戰地備候於此故謂之辟基)射襄城(在秀水縣東北三十里為吳禦)
(越之所今謂射城里又府境東有顧城西有新城南有于城北有主城皆吳越爭戰時所築)吳
禦城(今海監縣治漢置海鹽縣在今平湖縣界後䧟乃移治於此水經注谷水經鹽官縣水之)
(右有馬睪城故司鹽都尉城吳王濞煑海為鹽於此漢安帝時武原之地淪為當湖後乃移此李吉)
(甫元和郡縣志海鹽縣西北至蘇州二百二十七里開元五年刺史張廷珪奏置舊唐書地理志縣)
(治吳禦城寰宇記在秀州南九十里府志晉咸寕間自古邑徙於馬嘷塘後置於吳禦城或曰吳禦)
(即馬嘷也)何城(在石門縣西三里又萱城在縣東南三十里於海鹽縣界之管城桐鄉縣界之)
(晏城皆春秋時吳所築以禦越者)嶼城(在海鹽縣西北十八里晉將軍袁山松築以禦孫恩)
(又縣南三十五里有望海城唐開元五年築為瞭望之所)魏塘故鎮(今嘉善縣治宋置巡)
(司元為魏塘務明洪武三年改税課局宣德初改巡司四年巡撫胡㮣奏分嘉興之遷善永安麟瑞)
(思賢奉賢胥山六鄉置縣於魏塘鎮移巡司於縣東三里後裁)義和市(今石門縣治寰宇記)
(崇德縣在秀州西南八十里吳越置州之時析嘉興縣崇德等九鄉於義和市置縣以鄉為名通志)
(本朝康熙元年以縣名同太宗年號改名石門以縣有石門鎮故也)鳳鳴市(今桐)
(鄉縣治本嘉興縣地宋熙寕十年割屬崇德縣明宣德五年巡撫胡㮣以縣地大民夥奏析募化千)
(金保寕清風永新梧桐等六鄉置縣治於梧桐鄉之鳳鳴市取鄉為名)語兒鄉(在石門縣)
(東南即古禦兒也國語勾踐之地北至於禦兒越絶書女陽亭者勾踐入臣於吳夫人從道産女此)
(亭養女於就李鄉勾踐勝吳更名女陽更就李為語兒鄉史記建元以來侯年表蘌兒侯轅終古元)
(封元年以斬東越徇北將軍封漢書功臣表作蘌兒東越傳作語兒孟康曰越中地今吳南亭是水)
(經注浙江東經禦兒鄉萬善歷曰吳黃武六年由拳西鄉産兒便能語因詔為語兒鄉非也韋昭曰)
(越北鄙在嘉興張守節史記正義在嘉興縣南七十里臨官道馬貴與文獻通考有禦兒亭府志語)
(兒市在縣東南一里語溪邊近漕渠左二百步按禦兒之名見左傳國語吳越春秋等書皆然逮)
(西漢則易為語史漢又作蘌蘌字後人疑之因附會其說竊意漢人以其名言之非順類曾子回車)
(之嫌故取其音之相近者易之耳)教義里(在海鹽縣西十八里晉時里人李祥與内史袁)
(山松築壘滬漬以禦孫恩山松被殺祥冒白刃收屍葬之鄉人因以名里)生賢里(在石門縣)
(西北二十七里洲錢市宋趙汝愚生此紹興中縣令范機題榜)烟雨樓(在秀水縣滮湖洲中)
(吳越錢元璙建嗣後相繼修葺中為岑樓樓前有臺曰鼇磯明守龔勉所作後為放生池明董其昌)
(題曰魚樂國左有亭曰清暉右有亭曰來鳳亭後為凝碧閣四面臨湖浮青漾碧晨烟暮雨杳靄空)
(濛漁唱菱歌與欸乃間發為城南最勝之境本朝乾隆十六年二十二年二十七年三十年四十)
(五年四十九年帝六次臨幸俱有高宗純皇御製詩)月波樓(在府西北城上)
(下瞰金魚池宋元祐中知州令狐挺建)景龍樓(在嘉興縣東六里即東塔寺東廡鐘樓宋)
(孝宗幼時登樓墮地左石失色孝宗屹然不動寺僧先夕夢金龍挂樓角翼日有此故名)披雲
樓(在府治東北子城上宋知州方滋建後改曰風月無邊樓)春風樓(在石門縣治東北宋)
(建)弄珠樓(在平湖縣當湖中以當湖九水匯流登眺如九龍弄珠於𬈑渤間因名)凌
虛閣(在府治西南面鴛湖之勝)青瑣閣(在桐鄉縣青鎮梁太子蕭統讀書處)浩燕
堂(在府治西北宋郡守張德甫建舊名山堂李孟堅改今名取沈括詩語其詩曰太守浩燕觴九)
(牢門前過客羅百艘詩刻石於堂之東米芾書)六鶴堂(在府治後宋郡守鄧根立其後守徐)
(藏又於堂北為雪窗外臨荷池)三過堂(在秀水縣西南本覺寺中宋蘇軾三過文長老於此)
(皆有詩後人因建堂名之)天籟閣(在秀水縣項元汴號墨林有鐵琴因以名閣本朝乾隆)
(四十九年江有高宗六巡浙御製天籟閣詩)竹野書堂(在嘉興縣東門)
(外宋龍圖閣學士葉時晚號竹野愚叟居此咸淳六年郡守文及翁建)喜雨堂(在海鹽縣)
(治宋縣令李直養禱雨有應故名)思魯堂(在海鹽縣圃之西輿地紀勝以魯宗道作宰於)
(此故名)椿桂堂(在石門縣城内五桂坊宋莫元忠兄弟五人奉親力學俱登進士郡丞周)
(必正題其堂)花月亭(在府治内宋張先建先嘗作詞有雲破月來花弄影之句後人因以)
(名亭)會景亭(在府城東二里宋知州潘師旦建以南塢及漁漵凡十一處會於此故名)河
内亭(在府城西東漢張武父為郡門下掾送太守妻還河内為盜所殺武祭哭於此因名)深
樾亭(在海鹽縣治内旁依喬木下瞰清池宋李直養取韓愈詩宰縣坐深樾為名)柴辟
亭(在石門縣東南越絶書語兒鄉故越界名曰就李吳疆越界以為戰地至於柴辟亭按吳築)
(石門以拒越在今石門縣北二十里玉溪鎮是則石門之北屬吳石門之南故越地也柴辟亭當屬)
(石門縣)秦駐館(在海鹽縣南圖經古有秦駐館去縣西半里後圯長慶間縣令李諤於縣)
(南立館仍是名又秦溪館在秦駐山下古津亭也)何準故宅(在海鹽縣南三里烏夜村)
(與地紀勝晉何準居此一夕羣烏啼噪準適生女他日復啼乃穆帝立女爲后之日)徐熙故
宅(明統志在府治北熙仕晉爲尚書因夜井發光遂奏成帝捨宅爲寺賜名靈光即今精嚴寺寺)
(舊有祠祀熙)陸贄祖宅(在府治西南明統志贄祖名齊望仕唐爲秘書監大歷中因女)
(誦法華經感天花墜遂捨宅爲寺有碑刻尚存今廢爲寶花倉)顧况故宅(在海鹽縣西南)
(横山禪寂寺側唐劉長卿有過横山訪顧山人詩即此)裴休故宅(在秀水縣南四里休)
(唐宰相後捨宅爲真如寺)曹珪故宅(在府治西北明統志珪仕吳越守嘉興後爲蘇州刺)
(史光啟中捨宅爲羅漢院即今招提寺)王希吕故宅(在府治西南二里宋史本傳希)
(吕居官廉潔由紹興歸猶寓僧舍帝聞之贈錢造第)岳珂故宅(在府城内宋嘉定中珂守)
(嘉興後寓居郡城金陀坊著金陀粹編)陳與義宅(在桐鄉縣青鎮廣福院後芙蓉浦上)
(與義自稱簡齋居士扁所居曰南軒元趙子昂榜其室曰簡齋讀書處)陳舜俞别業
(在嘉善縣清風涇白牛村按嘉禾百咏考舜俞宅在嘉興縣東二里崇寕三年其孫捨基為漏澤)
(寺)伯牙臺(在海鹽縣東門外二十步臺側有聞琴村聞琴橋相傳伯牙鼓琴於此臺址猶)
(存)宋濂讀書臺(在桐鄉縣濮院鎮海花涇上)昭明讀書園(在桐鄉縣)
(北二十五里青墩鎮一名昭明館梁太子師事沈約於此後捨館為吳德寺今之密卯寺也)魯
園(在平湖縣治東宋魯宗道梅園故址今遊橋尚存)東西張氏園(在崇德石門塘)
(宋張子修嘗監石門酒税因家焉與邑人張汝昌並有園林之勝戴敏詩有東園載酒西園醉之句)
(即此)紀目坡(在石門縣東北十二里舊有斷碑云吳王夫差募兵教養於此曰紀目者立綱)
(紀而有條目也坡高十尋周三百步今置堠亭於其上西北七里曰游屯涇亦吳屯兵處)嘉禾
墩(在府城東北四里杉青閘後即吳時生嘉禾之地)讀書堆(在府城東七里俗名顧節)
(墩相傳陳顧野王讀書處宋唐詢詩平林標大道曾即野王居即此)壕股塔(在府城南門外)
(隍池中其水灣曲如股有塔七級高十餘丈制極工巧屹然獨立於烟波之中)憂歡石(在嘉)
(善縣福源宫前明永樂二年夏原吉治水時立石以測水石長七尺有奇横為七道道為一則最下)
(一則為平水之衡鄉人視水則之高下為憂歡因名)
︹關隘︺聖堂關(在平湖縣東南十五里元時市舶從乍浦海道入者此為要津又縣北七里有)
(烏橋關今俱廢)王店鎮(在嘉興縣南四十里亦名梅里縣境又有新豐鍾帶新行三鎮俱為)
(商賈湊集之所)新城鎮(在秀水縣西二十七里唐會昌初嘗壘土為城謂之新城舊有新城)
(税課局明嘉靖中廢)王江涇鎮(在秀水縣北三十里運河所經為往來衝要有巡司本)
(朝雍正三年裁移府同知駐此乾隆七年復裁同知以通判移駐)濮院鎮(在秀水縣西南)
(三十六里其南接桐鄉縣界舊為濮氏所居故名今有府照磨駐劄)斜塘鎮(在嘉善縣北二)
(十里西北諸水皆匯流於此一名西塘今有縣丞駐劄)楓涇鎮(在嘉善縣東北十八里舊)
(名白牛村市元改爲鎮置巡司并設白牛務明洪武初罷巡司改務爲税課局萬歷中廢今有管糧)
(主簿駐劄)陶莊鎮(在嘉善縣西北三十六里西南去府城五十四里本名柳溪宋紹興中因)
(陶氏居此易今名元置巡司幷置陶莊務明洪武初罷司改務爲税課局正統十三年改置於斜塘)
(仍因舊名萬歷初廢)澉浦鎮(在海鹽縣南三十六里明初置巡司後改建澉浦守禦千戸所)
(築城周八里有奇移司於秦駐山仍曰澉浦鎮巡司本朝順治十七年裁所後巡司亦裁)海
口鎮(在海鹽縣東北十八里唐時於縣東一里置寕海鎮元置海沙巡司明初在縣東門外洪)
(武十九年移於沙腰村仍曰海口巡司今裁有把總防汛)石門鎮(在石門縣北二十里春秋)
(時壘石爲門爲吳越一國之限或謂之石夷門唐上元二年劉展作亂遣其將張景超攻杭州敗李)
(藏用將李疆於石夷門宋紹興中車駕往還即驛基建行幄殿又置榷酒課務元置巡司明初裁分)
(鎮之半屬桐鄉縣今曰玉溪鎮由石門而北三十里達湖州之烏鎮北出吳江之徑道也)乍浦
鎮(在平湖縣東南三十里舊在縣西南二十七里吳越設鎮遏使南宋置水軍設統制領之元置)
(市舶司明洪武十四年自故邑城徙巡司於此改今名十九年移於東北改建千戸所築城周九里)
(有奇外有池東援金山西衛海鹽又築捍海石塘聯絡擁衛三十六年增置水寨為海道三關之一)
(隆慶三年革海口澉浦二關止留乍浦一關轄白塔港西海口許山羊山四哨本朝順治十七年)
(所廢仍設巡司及守備雍正二年增設水師營遊擊駐防七年又移杭州副都統及滿兵駐此九年)
(改遊擊設參將為海口重鎮今理事海防同知俱駐劄於此)白沙灣鎮(在平湖縣東二)
(十七里距乍浦二十里自獨山稍折而東海勢一曲為泊帆舊地明洪武十九年自廣陳墅移置巡)
(司於此並築城周一里有奇今仍設巡司)廣陳鎮(在平湖縣東北二十七里元曰廣陳鎮明)
(初置巡司於此後移白沙灣)皂林鎮(在桐鄉縣北八里本在崇德市南有寨宋建炎中徙)
(此元燬明初常遇春破張士誠兵於皂林舊設皂林巡司及皂林驛後移驛於石門縣今俱裁)青
墩鎮(在桐鄕縣北二十五里舊置鎮遏使於此今有巡司與湖州之烏鎮止隔一水)爐鎮
(在桐鄉縣西北十里居民以冶鑄爲業爲縣北通衢又陳莊鎮在爐鎮西北去縣十五里民居以竹)
(器爲業)南長營(在桐鄉縣東南二十五里其旁有千人坡范蠡塢即越之北境時蓋屯營)
(於此以備吳)梁莊寨(在平湖縣東四十里明正統五年巡按御史李魁以其地爲倭船最)
(衝奏建大寨築城周四里有奇設兵戍守)西水驛(在府城西門外明初置今有驛丞)皂
林驛(在石門縣南門外舊屬桐鄉縣明嘉靖中徙此本朝乾隆二十一年裁)鹽場(在海)
(鹽縣海濱曰鮑郎曰海沙在平湖曰蘆&KR0377;曰横浦俱設團竈有鹽大使)鮑郎市(在海鹽縣)
(西南二十里晉隆安中孫恩作亂縣令鮑陋遣其子嗣之禦之追賊被殺於此其地舊有鮑郎浦宋)
(元時置税課司於此)
︹津梁︺瑞虹橋(在府治前)宣公橋(在嘉興縣東一里相傳為唐陸贄建跨月河上)檇
李橋(在嘉興縣東五十里入平湖界)天馬橋(在府城東北通宋參政呂鳴植宅宋史淳)
(熙初秀州吕氏家冰瓦有文樓觀車馬人物芙蓉牡丹萱草藤蘿之屬經日不釋即此)五柳
橋(在嘉興縣治西又名慶豐橋)百步橋(在嘉興縣東北三里杉青堰之北)跨塘
橋(在秀水縣南跨鴛湖上望之如畫)五龍橋(在秀水縣西南二里又西麗橋在縣西一)
(里北麗橋在縣北一里皆運河所經)熙安橋(在嘉善縣治西)還珠橋(在海鹽縣東門)
(外舊名聞琴橋)萬歲橋(在石門縣東南俗呼南橋唐尉遲敬德建又有永安橋在縣東北俱)
(跨運河)漢異橋(在平湖縣西南十七都有馮異將軍廟距橋里許為大樹村多馮姓)梯
雲橋(在平湖縣治西)萬春橋(在桐鄉縣西北宋建)茅家渡(在桐鄉縣皂林東四)
(里宋置官渡)
︹隄堰︺海塘(在海鹽縣東半里平湖縣東南三十四里東與江蘇松江府金山縣西與杭州府海)
(寕州接界長一百五十餘里唐時築曰捍海塘元至正間縣尹顧泳重修改名太平塘明初易土以)
(石成化八年副使楊瑄改舊塘為陂陀形凡二千三百文宏治中縣令王璽繼修石皆縱橫相制後)
(遵其法呼為樣塘嘉靖中僉事黃光昇增築其法益備萬歷五年及十六年皆再築本朝屢加修)
(葺乾隆四十五年聖駕南巡改建石塘益昭完固)孟宗堰(在嘉興縣東南明嘉靖三)
(十三年官〇敗倭寇於此又馬塘堰在縣南七里宋王存九域志秦始皇東巡至此改長水鄉為由)
(拳遏水為堰斬馬祭之而去今稱馬塘涇)杉青堰(在秀水縣東北五里運河所經一名杉青)
(閘寰宇記朱買臣妻改嫁杉青閘吏後羞死今城北四里有死亭灣即買臣妻自溺處宋史孝宗紀)
(建炎元年生於秀州杉青閘之官舍通志舊有杉青閘巡檢今裁)石門堰(在石門縣北十)
(八里有渡)五車口堰(在桐鄉縣北運河塘右相近有永新堰按舊志海平兩縣古堰百)
(有餘處後亦漸廢兹不具載)
︹陵墓︺周徐偃王墓(明統志在府城西北復鄉今林木茂盛者即其處按韓愈偃王廟)
(碑記云偃王走彭城武源山下死民鑿石為室以祀偃王則墓當在彭城又稱或曰王之逃不之彭)
(城而之越城之隅棄玉几硯會稽水中今龍游有祠象山有廟而墓在嘉興未知何據)︹漢︺嚴
忌墓(在秀水縣西北新城鎮子助墓在天安寺東北俗名後嚴墩蓋以忌為前墩故以助為後)
(嚴云)朱買臣墓(在嘉興縣東三里東塔寺後其妻墓在縣北十八里一名羞墓按隋唐)
(嘉話洛陽平鄉路北市東南得石銘漢丞相長史朱買臣墓又鳳陽府虹縣歸德府夏邑俱有買臣)
(墓買臣為會稽太守由拳其屬縣也則墓在嘉興為是又按梁元帝時有兩朱買臣一武昌太守)
(一宣猛將軍或别有屬耳存之備考)︹三國︺︹吳︺皇象墓(在平湖縣東南三十里象江都)
(人善隷書)︹晉︺干瑩墓(在海鹽縣西南四十里按志怪錄吳散騎常侍干寶父瑩死以婢)
(殉葬經十年而母喪開墓其婢伏棺上不死舁還家經日而甦寶嘗著無鬼論至是撰搜神記)︹唐︺
陸贄墓(在嘉興縣東三十六里新豐鎮前有橋名陸墳橋按贄傳順宗時召還詔未至卒)
(今忠州有贄墓)︹周︺都官墓(明統志在府城北與月波樓相對其墓居水中旱不加高潦不)
(加没至今猶在按都官疑唐宋時人佚其名)︹五代︺︹吳越︺屠瓌智墓(在海鹽縣)
(南三十六里德政鄉瓌智海鹽人吳越時守湖州死徐綰許再思之亂以衣冠葬此)錢元弼
墓(在石門縣西北三十七里洲錢村武肅王子也文穆王初置秀州以元弼爲刺史)婁機
墓(在嘉興縣南五十里)︹宋︺輔廣墓(在石門縣西一里)陸德輿墓(在石門縣)
(西北六里)常楙墓(在海鹽縣常墳橋)顔復墓(在桐鄉縣石門鎮之北)︹元︺張
伯淳墓(在石門縣西北十七里)吳鎮墓(在嘉善縣治東梅花菴)程本立
墓(在桐鄉縣梧桐鄉)︹明︺呂原墓(在秀水縣南二十二里)項忠墓(在秀水縣)
(西南五里)張安墓(在海鹽縣西關外順安橋南)屠勲墓(在平湖縣南鄂陽山)潘
蕃墓(在石門縣北石門鎮有祠)鄭曉墓(在海鹽縣嶼城南勾塍山)陸光祖墓
(在平湖縣北十里)霍宗道墓(在桐鄉縣皂林秀溪橋東明嘉靖中宗道以禆將拒倭戰)
(殁於此)魏大中墓(在嘉善縣胥五都子學洢學濂祔)徐從治墓(在海鹽縣)
(東南大蒲山)徐世淳墓(在嘉善縣感化都)吳麟徵墓(在海鹽縣西南鷄籠)
(山)
︹本朝︺杜臻墓(在嘉興縣東馬涇)朱彝尊墓(在秀水縣百花莊)彭孫遹
墓(在海鹽縣西南六里)陸隴其墓(在平湖縣泖上餘字圩)高士竒墓(在平)
(湖縣東門外善字圩)
︹祠廟︺徐偃王廟(在府城西北二十里至元志偃王逃之會稽王之宗族有散在邑者爲立)
(廟)伍子胥廟(在嘉興縣東胥山上又有尚胥廟在海鹽縣西北十八里祀子胥及其兄)
(尚)三賢祠(在秀水縣西南半里元大德間建祀漢朱買臣唐陸贄宋陳舜俞)許侍
郎祠(在府城内祀晉黃門侍郎許安仁)范公祠(在秀水縣西南金明寺後范蠡嘗居)
(嘉興今稱陶朱公里祠南臨范蠡湖)陳司徒祠(在嘉興縣西南五里唐咸通中建祀隋司)
(徒陳杲仁唐封忠烈公)陸宣公祠(在嘉興縣治北祀唐陸贄宋呂祖謙有記又府城東)
(鴛湖上有宣公書院亦祀贄明劉基有記又有祠在嘉善縣東北十二里)曹使君祠(明統)
(志在府治西北祀吴越曹信及其子珪信當錢氏時守嘉興慈惠及人珪為嘉興都將淮人圍城珪)
(與族人師魯拒之後以功授蘇州刺史)魯公祠(在海鹽縣南思魯橋之左祀宋令魯宗道)
岳忠武廟(在海鹽縣澉浦所公廨左明嘉靖中以倭亂建)蘇公祠(在秀水縣西本)
(覺寺祀宋蘇軾明萬歷八年建)趙龍圖祠(在秀水縣南真如寺宋建炎初趙叔近以龍圖)
(待制知秀州王淵以私憾害之殯寺中後為立祠)忠勲祠(在石門縣治東祀宋趙汝愚)
程都御史祠(在桐鄉縣北門内祀明僉都御史程本立)楊副使祠(在海鹽縣)
(白洋河上祀明楊瑄旁有三公祠祀僉事陳詔郡丞黃清縣令饒廷錫俱築海塘有功者)喻楊
二公祠(在嘉善縣北斜塘鎮祀明治水參議喻良知府楊繼宗)丁清惠祠(在嘉)
(善縣治束祀明丁賓)忠孝祠(在嘉善縣治東祀明魏大中及子學洢)忠烈祠(在海)
(鹽縣西門外祀明徐從治)徐太僕祠(在府治東祀明徐世淳)旌忠祠(在海鹽縣)
(治東祀明吳麟徵)陸公祠(在府學東祀本朝御史陸隴其)莊烈女祠(在平)
(湖縣西鄉)
︹寺觀︺覺海寺(在府治西南一里舊名報忠寺宋建本朝雍正十一年重建勑賜今)
(額)楞嚴寺(在府治西北二里宋建明萬歷中重建賜藏經五千卷本朝康熙四十四年)
(賜藏海慈波寺)興聖寺(在府城内東北本嘉興縣丞廳宋孝宗誕育於此嘉定間)
(賜額興聖院理宗御書流虹聖地興聖之寺八字碑刻尚存)東塔寺(在嘉興縣東三里相)
(傳漢朱買臣故宅梁天監中建寺)精嚴寺(在秀水縣治東本晉徐熙宅因井夜發光遂請)
(捨宅為寺賜名靈光後名靈龜宋祥符中改今額)本覺寺(在秀水縣西古檇李亭地舊名)
(報本禪院宋宣和中改為玉清萬夀宮建炎初復本朝乾隆二十七年高宗南巡)
(賜改今額)真如寺(在秀水縣南四里唐建内有雪峯僧住菴及宋司馬光所作真如院法堂)
(記石刻)香嚴寺(在秀水縣北五里舊名懶石菴本朝康熙四十四年聖祖南巡)
(勅賜今額)天安萬夀寺(在秀水縣東北一里舊為施水菴唐宋以來更名不)
(一明洪武二十四年定今名按寺本漢嚴助宅内有嚴將軍井)茶禪寺(在秀水縣西南)
(四里宋時名景德寺寺有三塔亦名三塔寺本朝乾隆二十七年高宗南巡賜改)
(今額有御製詩並御書標示三乘四字扁)保安寺(在秀水縣西北五十里舊)
(爲通聖蘭若東晉時建梁時賜額保安唐陸贄有記)慈雲寺(在嘉善縣治西北唐建名保安)
(宋改今額)資聖寺(在海鹽縣西本光興寺晉右將軍戴威之宅捨爲寺見吳郡陸崧塔記宋)
(天禧二年改今額)金粟寺(在海鹽縣西南金粟山下吳赤烏中建明宋濂有記寺有藏經)
(其頁内襯紙甚佳書畫家皆珍之本朝康熙五年修雍正五年御賜聯對)法善寺
(在海鹽縣西南三十里舊名通元寺吳大帝孫權吳夫人捨宅置宋祥符元年改今額中有凖僧塔)
鹿苑寺(在海鹽縣西北三十五里輿地紀勝魯宗道初宰是邑夢胡僧來迎參政及瞻羅漢)
(像與所夢符合後果參大政)崇福寺(在石門縣西本名常樂寺梁天監二年建宋天禧二)
(年改今額又縣東有廣福寺縣西祇園寺俱梁天監中置)棲心寺(在平湖縣當湖明建名化)
(成菴本朝康熙四十一年賜今額)惠雲寺(在桐鄉縣治西北後周廣順初建本)
(名鳳嗚院宋治平中改今名有雙塔及龍眼池)崇道宮(在府治西南二里吳越武肅王建俗)
(稱南宮)
纂修官(臣)李煌恭纂
前纂修官(臣)蔡睿颺恭纂
前總纂官(臣)黃爵滋恭覆輯
校對官(臣)王積順恭校
