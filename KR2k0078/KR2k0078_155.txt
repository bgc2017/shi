行水金鑑卷一百五十五
江南按察使傅澤洪撰
運河水
吉安府在江西省城西領縣九曰廬陵(附郭)曰泰和曰
吉水曰永豐曰安福曰龍泉曰萬安曰永新運糧共
九萬八千一百四十七石零(本五大清會典百通志十萬八千三五十)
(石零)而永寧一縣無糧也府城南有贑江歴十八灘到
萬安縣東流六十里逾泰和縣達於府東禾水自泰
和西界合永新江又合安福江至府西神岡山入贑
江龍泉縣有遂水源有左右二溪左溪出自南安上
猶之大林至南江口始與右溪水合右溪出自衝之
茶陵沴陽經雙溪坑至西溪口由渡口而東歴八十
四灘乃入贑江泰和縣南有雲亭江源發興國縣界
西北流至珠林入贑江東有仙槎江源發興國縣界
小窰嶺西北流其間有大蓬江水仁善江水皆經此
入贑江又有牛吼江發源龍泉拔鐵山其間有清江
蜀水禾溪横江諸水皆經此入贑江永新縣有秀水
西南入縣分兩支遶縣舊學轉北入江若秀字安福
縣有盧水發源盧山距縣一百八十里合二小江東
流繞縣北與王江合又東會永新縣水出神岡山下
入贑江萬安縣南有早口江源出贑縣三龍經上造
下造流入贑江又南有梁口江源出西平江黃塘南
流入贑江北有城江源出蕉源經南州觀合盧溪經
兩江口流入贑江西北有韶江源自西韶會黃鵠水
東入贑江又有射州江源出龍泉經泰和牛吼江入
贑江永豐縣東南有恩江源出撫州樂安贑州寧都
興國三縣界其間合麻江諸小水流出吉水入贑江
吉水縣南有永豐水源自撫州樂安贑州寧都興國
三縣界有麻江黃竹渡摇步永寧龍門永豐白水陽
豐廬陵峽烏江諸水皆會入贑江又有吉水贑江下
流與永豐江合有洲亘江中水深曲折状若吉字故
灘曰吉陽水曰吉水又南有明德水源出永豐縣界
西北流為義倉水又西北至瀟瀧下流白沙會於大
江西北有南溪水源自中鵠鄉東流二十里為羅陂
經柘溪又五里出柘口入於贑江又西北有同江源
出分宜安福廬陵之境其間有楓子江柿陂河諸水
皆經此入贑江由府治至省城五百九十里(江西通志云贑)
(江在府城南原本章貢二水北流至贑縣始合故謂之贑三百里至萬安縣其間有八灘水性湍險惟黃)
(公灘為甚東坡南遷訛為惶恐舟過此其險始平趙抃守虔州時未置萬安縣地尚隸虔嘗疏鑿惶恐以)
(上八灘按陳史贑水舊有二十四灘多巨石陳高祖發虔州冰暴漲高數丈三百里間巨石皆沒今止有)
(十八灘云折而東六十里逾泰和東北流八十里經邑界以達郡城又東北四十五里經墨潭而下吉水)
(過臨江至南昌而滙於彭蠡)
臨江府在省城西領縣四曰清江(附郭)曰新淦曰峽江
曰新喻運糧共四萬九千二百七十三石(本典大清會通)
(志八萬七千二百八十九石零)府境有贑江由吉安府北至府南入
清江清江在府南五里袁贑合流太平江在府西三
十五里出蒙山之陽經華陽江會袁江入贑峽江縣
北二十里有&KR2224;水合新喻界頭水東流入清江南有
踏石水自吉水界巷里經員嶺黃金江入峽西有亭
頭水南有黃金水俱入峽新淦縣南一里有湄湘水
發源高嶺經會政橋入贑又十里有泥江水源出樂
安縣西北流入於清江北有金水西有藍陂水逆溪
水俱入江新喻縣有喻水一名秀水源出萍鄉之盧
溪經縣境達於贑江縣南二里有睦宦水源出鼎山
北流入喻水東北有距河水出袁州分宜之洞村有
兩源一涂塘一龍塘合距村南三十里經過濟橋合
渝水又有板陂水自分宜之崇法院東流過界首入
縣江寰宇記所謂五浪者即江口之合流處也由府
治至省城二百二十里(江西通志云清江在府南五里袁贑合流宋羅知古詩層)
(層碧嶂來無盡滚滚清江遠莫追於是有清江碧嶂之名蕭水在府城西又名小陽水源出栖梧山及烏)
(塘合流而為蕭水中有灘曰蕭灘下流至南昌府境入江沉香溪在府城北即閤山水也閤山左界水會)
(淦水至鎮入江右界水出沉香溪南流又東折至豐城界小江口入江)
瑞州府在省城西北領縣三曰高安(附郭)曰新昌曰上
高運糧共七萬二千九百十石(本六大清會典百通志萬八千四十)
(九石零)府城有錦江貫南北二城之中合上高之凌江
新昌之滕江歴府城而東注南昌府境新昌縣滕江
自西而南杭橋之水入焉上高縣凌江發源萬載縣
之八疊山於龍河渡東流分脈經縣城與滕江合流
入於章由府治至省城一百二十里(江西通志云錦江一名錦水一)
(名蜀江自袁州府之萬載縣發源至上高合新昌水入江經府城東入於贑鍾口江在府城南源發荷山)
(入錦江曲水在府南發源蒙山流出潦滸口東入贑龍口水在府西南源發蛟湖北流至花園渡入錦江)
(華陽水在府西南有小溪自新喻縣界流至華陽北入錦江隱泉水在府南均山之東北泉沸湧出於平)
(田自三十六陂流出曲水橋入清江界合於贑水)
自吉安府十里至羅紫山十里至大洲頭三十里至
三曲灘十五里至元壇觀五里至富口十里至童江
灣十里至長牌十里至新淦縣金川驛二十五里至
河埠十里至石口十五里至太陽洲十里至永泰十
五里至臨江府潚灘驛十五里至臨江河口十五里
至樟樹鎮十里至老虎口十里至揚子洲十五里至
黃土腦十五里至豐城縣劒江驛十里至曲江十五
里至小港口十里至大港口三十里至張吳渡二十
里至市汊驛左往瑞州十里至象牙潭二十里至河
泊所二十里至生米潭二十里至江西省城(通志自象牙潭)
(至省城八十里)
建昌府在省城南少東領縣五曰南城(附郭)曰新城曰
南豐曰瀘溪運糧共二萬一千一百四十七石零(本)
(大清會典十通志四萬七百四三石零)而南城廣昌二縣並無糧也府
境有盱水自廣昌南豐經府城南會新城飛鳶水流
入撫州新城縣有黎灘水源自福山之赤芾澗及巖
嶺下流四十里至孔家渡即今南津雙港合流至縣
又西北經硝石至府城下一百四十里會盱水入彭
蠡南豐縣東至許有蔓翠湖湖口會盱水瀘溪縣在
府之東北盱江在其西(江西通志云盱水源出血木嶺流六十里為盱水又二十)
(里為巴溪又十五里為小勲溪又七十里至廣昌縣前又三十里入南豐縣境東北流百里府城東南會)
(新城縣飛鳶水又東北流二百餘里入撫州府境飛鳶水在新城縣東七十里一名悲猿港東北流至郡)
(城與盱水合)
撫州府在省城南少東領縣六曰臨川(附郭)曰崇仁曰
金谿運糧共三萬五千十石(本萬大清會典八通志八三千六百石零)
餘三縣俱無糧也府境有汝水自金谿西流府城東
抱城而北下流南昌臨水自崇仁流至西津與汝水
合曹水源出崇仁界雙坑至合處四十里又東北流
入臨川界受禪和仙盖諸原之水過上頓渡數里入
於臨川諸水合流由金玉臺出烏鴉石折而北過虎
頭洲至高洲港受黨溪樟源以西櫧山以南之水至
金谿城受金谿東鄉西注之水而西北略豫章入彭
澤此郡流之大經也(江西通志云汝水源自廣昌伏村血木嶺北流二百八十里受)
(南豊之水又百二十里至建昌府治受新城赤芾飛鳶之水為盱合流二百里至梁安峽入臨川之境為)
(汝至石門受金谿清江諸水過夢港臨水源自崇仁縣流至西津與汝水合羅山水其源二一出暗坑東)
(流五十里至羅陂入寶塘一出東塔龍潭至合臨水處八十里東至鷺渡入臨川之境受沿流諸溪之水)
(又東至龔家渡合宜黃水下數里至西津合於汝水西寧水在崇仁縣西五里源出華盖山下流曲折五)
(百餘里至西津與汝水合福水在金谿縣南一十里源出於閩經南城梅峰至鼓樓岡下會石門港水苦)
(竹水在金谿縣北四十五里乃汝水之上流也金谿水在金谿縣上幕嶺東水色如金縣因以名)
自建昌府北至撫州府臨川縣九十里臨川縣至省
城二百里
廣信府在省城東南領縣七曰上饒(附郭)曰玉山曰弋
陽曰貴溪曰永豐曰興安運糧共三萬六百十石本
(大清會典十通志四萬九千八百一石零)鉛山一縣無糧也府城北有
上饒江上流會諸溪水經弋陽貴溪流入饒州櫧溪
自府西流入江玉山縣在府東永豐縣在府東南並
通上饒江盖玉山縣為上饒江之上流自上饒而興
安而弋陽而貴溪至饒州府之安仁界歴三百里又
六十里至鄱陽縣界入於湖(江西通志云破水石在府城西源出福建建陽)
(縣界北流六十里入上饒江靈山水在府東源出靈山南流百里入上饒江弋陽江在弋陽縣東二十里)
(又名弋溪源出上饒河)
南昌府為江西省會領縣七曰南昌曰新建(並附郭)曰
豐城曰進賢曰奉新曰靖安曰武寧運糧共十四萬
二百七十三石(本三大清會典百通志二十萬五千二一石零)而寧州無
糧也府城西南章江自南來歴滕王閣北抱龍沙
注鄱陽湖章江門外有鳳皇洲横阜經夕佳樓抵石
頭口如鳳翼然水次倉在焉府城北八十里有慨江
口源發寧州經建昌又東流至此與章江合俗訛為
漢口東五十里有南湖源出進賢縣羅溪嶺東北流
合三陽水出鄱陽湖西南有蜀水即筠河也亦名錦
江源出高安縣東流合象牙潭水入章江劒水源出
章貢經清江繞豐城縣折而西北為劒水一名劒
江又東流入鄱陽湖豐城縣有富水源出羅山東流
會豐水槎水入劒江豐水源自杯山西北流繞劒池
會富水小港口入章江進賢縣東南有院澤水源出
槲山會臧溪灣旋九曲入於湖(明會典萬歷十一年江西饒州等五所淺)
(船改并進賢縣水次)奉新縣西二十里有龍溪水源出越王山
南合馮水至靖安縣同入於湖武寧縣在寧州下流
有修水源出黃龍山納衆流東北行六七百里入於
湖(江西通志云章江在府城西南源出南安之聶都山東北至大庾經南康會豫水是為豫章水至贑)
(州會貢水是為贑水章水發源最遠控引衆流至此故江獨以章名統計上游自南贑吉袁臨瑞撫建而)
(下為八郡水之所會府城東隅有東湖舊通大江漢太守張躬築隄以通南路謂之南塘酈道元稱東太)
(湖十里二百二十六步北與城齊南緣迴折至南塘水通大江者是也曲江在豐城縣磯頭山之濱形如)
(半月中分三潭岸旁居民繚繞榆柳成行水波之豔如盪金碧漁舟上下宛然畫圖)
自省城南浦驛十里至石頭口二十里至八字腦二
十里至樵舍驛三十里至牛欄三望三十里至昌邑
六十里至吳城驛右往寧州三十里至珠磯十里至
鶯子口十里至左蠡東往饒州撫州十里至南康府
匡廬驛
饒州府在省城東北領縣七曰鄱陽(附郭)曰樂平曰浮
梁曰德興曰萬年運糧共六萬七千九百六十石零
(本四大清會典十通志十二萬千七百二八石零)而餘干安仁二縣並無
糧也府城南鄱江一名長港其源有二一出洎山合
婺源經德興樂平而來一出祁門婺源經浮梁而來
會於城東環城而西折北十餘里分為二支名雙港
水入鄱陽湖浮梁縣南有昌江源出縣東八十里西
流會諸溪水下入鄱江樂平縣南有樂安江源出婺
源之芙蓉嶺遶婺源縣治而下與德興衆水合入樂
平之樂安鄉故名樂安江東北之洪源諸水西南之
洎川諸水相次入焉德興縣東南有洎水出洎山西
流百餘里至縣治二十里至小港口入樂安江趨鄱
陽湖萬年縣在安仁縣錦江之北樂平縣樂安江之
南俱至鄱江入鄱陽湖鄱陽湖在府城西四十里
一名宫亭一名楊瀾闊四十里長三百里禹貢東滙
澤為彭蠡即此水連南康饒州九江三府號為巨浸
大孤山砥柱下流最稱雄勝(江西通志云府城東有東湖又名督軍湖秦鄱)
(令吳芮習水戰處納風雨薦福諸水由德新橋出鄱江康郎湖在餘干縣西七十里即鄱陽湖之南涯錦)
(江在安仁縣前每天朗氣清水雲蕩漾如錦源自廣信經安仁會白塔河流經餘于入鄱陽湖)
自府之芝山驛十里至竹雞林二十里至八字腦十
里至洪家閱十里至團砧二十里至棠隂巡司十里
至打石灣十里至周溪五里至釣臺十五里至柴棚
巡司二十里至饒河口六十里至都昌縣六十里至
南康府匡廬驛
南康府在省城北領縣四曰星子(附郭)曰都昌曰建昌
曰安義運糧共二萬一千六百七十六石(本典大清會通)
(志四萬一千五百三十四石零)星子縣無糧也府東南臨鄱陽湖西
南五十里有龍溪發源黃龍自髻山而下直至湖濱
建昌縣南百步有修水源自寧州邑人稱為西河安
義縣南里許有龍江源自靖安經縣境入於義興合
奉新河水下出吳城鎮東南四十里有兆洲水源出
兆洲山與奉新江水合流注於修江都昌縣東南濱
湖南康與饒州對岸並臨鄱陽湖湖中有鞋山上
有浮圖從鞋山北至九江府則為大江又東北經湖
口縣北又東北經彭澤縣北其對岸則為江南安慶
府之宿松望江二縣(江西通志云府城南臨大江當舟楫往來之衝風作艤泊無所)
(宋元祐中郡守吳審禮始栅木為障崇寧中孫喬年以石為隄内浚二隩可容千艘歲久浸圮紹熙間朱)
(熹為守適歲歉捐金募飢民築之又南一里為彭蠡湖即鄱陽湖也巨浸㳽漫中有雁泊小洲西接南昌)
(東抵饒州北流入於江東鄱陽在都昌縣東南彭蠡湖上跨南昌饒徽信諸郡之水滙彭蠡而入湖春夏)
(浩蕩無涯謂之東鄱陽湖冬則水縮一帶)
自府之匡廬驛五里至神靈湖五里至謝司港二十
里至青山頭十里至長嶺十里至大姑堂五里至女
兒港五里至鞋山二十里至文昌洑十里至九江府
湖口縣彭蠡驛八十里至彭澤縣龍城驛
九江府在省城之北領縣五曰德化(附郭)曰瑞昌曰德
安曰湖口曰彭澤俱無糧也府城北臨大江在九江
謂之潯陽江也湖口彭澤二縣為運道必經之地府
之潯陽驛對江小池口三十里出孔家壟至段腰十
里至老鴉磯巡司十里至它鵝洲十里至湖口縣彭
蠡驛十里至拓磯二十里至鱘魚觜二十里至胭脂
港十里至彭澤縣龍城驛其對岸則江南安慶府之
宿松縣望江縣十里至小孤山六十里至馬當山二
十里至磨磐洲十里至香口對江花楊鎮二十里至
雷港驛二十里至江南池州府之東流縣
以上係湖南北江西三省一十九府九十八州縣之
漕運(按湖廣之永州江西之贑州二府明時亦有漕糧嘉靖中漕運總兵萬表疏云查總漕王宗沐)
(奏稱漕屬有糧司府惟湖廣江西為遠而二省所屬惟永州衡州長沙贑州四府為尤遠且經過洞庭之)
(險贑石二十四灘之惡四處之到水次幾同淮安之抵京師而風波不與焉故往歲四府屬邑糧米催征)
(既難水次人遠軍船四月畢兊過淮必係尾幇與黃水相極往往淤阻邳徐白河守凍此固積玩成風亦)
(由地遠人疲勢必至耳而成陵磯裏港淺涸難入長灘上灘風帆不可逆張非壊即遲尤所當念臣查湖)
(廣衡永長沙府屬共該糧九萬一千四百八十七石江西贑州府屬贑縣寧都二縣共糧一萬三千二百)
(九十六石二省通共止該糧一十萬四千七百八十三石為數不多乞陛下每年坐准改折隨同本色解)
(納於窮遠之民既蘇其困又免其患云云當時未知准行與否今永贑二府無糧而衡州長沙仍不免於)
(遠運未知何故)
安慶府在江南省城西領縣六曰懷寧(附郭)曰桐城曰
潛山曰太湖曰宿松曰望江運糧共六萬石(本會大清典)
(一通志十萬六千百五十一石零)潛山太湖二縣並自北至府而入
江桐城自北而南入江宿松自西而南入江唯望江
在西南去江僅十五里大江在府南自同安驛十里
至桑園二十里至黃盆十里至祝家觜驛二十里至
長楓峽八里至池州府貴池縣界之攔江磯(江南通志云小)
(孤山在宿松縣南一百二十里一峰屹立江之北岸與南岸山對峙如門江流束其中湍激險迅謂之海)
(門第一關成化間水衡北岸平陸成淵遂獨立江中揚載詩乾坤上下雄孤柱吳蜀東西壯北關長江環)
(府境之東西南三面東接無為州界西南合九江彭蠡諸水樅楊河在桐城縣東南東流入於江後部河)
(在太湖縣西北納羊角銀河之水流經縣治入於江馬路河在太湖縣西東流合滆水入江桐陂水在桐)
(城縣源出龍眼山穿縣市下溉營田三十里流出湖紆迴入於江皖水在潛山縣北下流會滆水經府城)
(西入於江龍南蓮若湖在宿松縣南五十里東五里為白荆湖洿池又十里為大伯澇湖又十里為張富)
(池下流入望江出雷港入於江漳湖在望江縣東北六十里受武昌青草諸湖之水北經埭港至山口入)
(於江)
池州府在省城西南領縣六曰貴池(附郭)曰青陽曰銅
陵曰建德曰東流運糧共二萬五千石(本典)(大清會通志五)
(萬二千二百八十六石零)而石埭縣則無糧也運河建德縣自堯
城度出江青陽縣自大通鎮出江東流縣在府西南
銅陵縣在府東南府治西江中有攔江磯二里至李
陽河口十里至哪叱磯十里至樅陽口十里至烏沙
峽三十里至池口驛十里至清溪鎮五里至流波磯
二十里至麻布料五里至郭港對江黃家套十五里
至梅根對江老洲頭十五里至銅陵縣大通鎮十里
至楊山磯十里至六百丈對江窑頭十里至銅陵縣
十里至油榨港十里至丁家洲十里至錢家灣三十
里至太平府繁昌縣之荻港驛對岸則廬州府之無
為州也(江南通志云大江上接東流下抵銅陵池口河亦名杜塢河在府治西源出石埭之操山)
(為營公明溪至秀山有待月溪又至狼山有玉鏡潭過白面渡滙為秋浦又迤邐為杜塢過鎮山為池口)
(入大江白沙河去府城十里源出太樸山過東塘湖達青溪入於江梅根河在府城東四十五里源出九)
(華山會於五溪通河入於江五溪河在青陽縣西二十里源出九華山一曰漂溪二曰澗溪三曰雙溪四)
(曰曹溪五曰瀾溪合流入於江銅陵縣河在縣西七里其源一出長山一出賖北官莊一出東高村山會)
(於横海閘流入於江大通河在銅陵南四十里其源一出九華山一出天門山一出梅衝山會於車橋湖)
(至大通鎮入江荻港河在銅陵北八十里發源朱村耆郎坑邵家澗會石洞南洪鳳皇鍾鳴各渠之水合)
(流至北下社入江惠溪去銅陵縣十五里其源出銅官廟側流至樊港入江貢源溪在石埭縣西經上灣)
(下灣出大河至於秋浦入江茹蘭溪在建德縣南源出迎春朝霞二洞西流會堯城溪達於東流入江堯)
(城溪在建德縣南三里許至東流縣入江)
廬州府在省城西北領州二曰無為曰六安縣六曰
合肥(附郭)曰舒城曰廬江曰巢縣曰英山曰霍山運糧
共一萬石(本萬大清會典五通志五八百四十石零)其六安州霍山英
山二縣則自淮河行運也府東南五州縣皆有運河
大江自無為州城抵江心梟磯山一百十五里水勢
聫絡凡境内之水皆納於此巢湖周四百餘里港汊
三百六十占合肥舒城廬江巢四縣之境皆一水相
通流注於江(江南通志云金斗河源出雞鳴山東流至府城自水西關流入城中至東門外)
(歴金斗驛流入巢湖店埠河在府城東三十里水出圓疃通巢湖三河在府城東南九十里其源有三合)
(而為一入巢湖七里河在舒城縣西九十里實西山衆流之會通泉入江花林河在無為州東門外源出)
(大江上接三溪河下接一箭河運糧河在無爲州東北四十里源出焦湖入江裕溪河在無為州東北一)
(百二十里源自焦湖入江黃落河在無為州北四十里源自焦湖入江柘臯河在巢縣西北二十里出合)
(肥浮槎山流入巢湖天河在巢縣南源出巢湖東流入江肥水在府城南七十五里源出紫蓬山東北經)
(雞鳴山入金斗河一支西北流復東轉南下至東門外余公廟前二水相合故曰合肥濡須水在巢縣南)
(一名天河水俗呼為馬尾溝源出巢湖東北至江漢白河在廬江縣東北三十里周迴七十餘里跨六鄉)
(與巢湖相連流入於江南溪在舒城縣西南外發源自孤井流入巢湖桃溪在舒城縣北三十五里桃城)
(鎮發源自六安界流入巢河)
寧國府在省城西南領縣六曰宣城(附郭)曰寧國曰南
陵曰涇縣曰旌德曰太平運糧共三萬石(本典大清會通)
(志六萬二千一百五十四石零)寧國縣在府東南旌德縣在府南涇
縣太平並在府西南南陵在府西北各縣運河皆環
遶縣治四通八達而府城之北有灣沚河有鎮有渡
今為鹽埠北出楊青口合黃池下流入江黃池在府
城北一百二十里一名玉溪郡東南水聚此出江南
岸屬寧國北岸屬太平(江南通志云南湖在府城東北四十里南曰南漪北曰北)
(漪總稱曰南湖周廣四十餘里受廣德建平諸水由綏溪來宣之東境之水並瀉入焉宛溪在府城東源)
(出嶧山之陽上下兩橋上曰鳳皇下曰濟川並跨溪上句溪近府城三里溪流廻曲形如句字源出籠叢)
(天目諸山龍溪在府城北水陽鎮東南兩渡舊設浮橋宋紹定創建今廢為渡有兊倉有義倉東南水碧)
(橋與高淳接界慈溪在府城東北合高淳水至此由牛兒港泝流而進東通五堰往東壩者由此東壩五)
(堰之一也青弋江在南陵縣東三十里發源黃山會石埭太平旌德諸水至此河身漸廣故名江中港在)
(南陵縣源有二並出西南諸山由嘉樂關入城遶縣治過籍山橋下合西港及漳淮水入小淮河漳水在)
(南陵縣源自縣南水龍洞出至澄清河與淮水合淮水在南陵縣源自縣南吕山麓珠泉湧出至澄清河)
(與漳水合流徽水在旌德縣北源出績溪徽嶺之隂北流受清潭水至縣南印匣石與霞溪東溪合流麻)
(川在太平縣源出黃山之麓受旌德諸水由麻陂至旌德涇縣入江)
廣德州在省城南領縣一曰建平運改兊米八千石
(本江大清會典桐通志一萬三千七百四十四石零南通志云川水在州西北源出白石山西北)
(流入丹陽湖南碕湖在縣西南廣德建平之水皆滙於此流入丹陽湖俗呼為南湖大源溪在寧國大陶)
(山流經州界入南碕湖又由丹陽湖蕪湖達於江)
太平府在省城西領縣三曰當塗(附郭)曰蕪湖曰繁昌
運糧共一萬七千石(本萬大清會典三通志二七千一十石零)當塗西
去江十里蕪湖西去江七里繁昌西去江五十五里
繁昌蕪湖俱在府南繁昌運河出江對板子磯蕪湖
出江對蟂當塗縣北二十五里有新河即采石河牛
渚磯矻然控江流之衝大江自繁昌之荻港五里至
板子磯五里至泥汊通無為州二十里至舊縣十里
至蘆席峽二十里至教化渡十里至三山峽十里至
螃蠏磯十里至櫓港十里至蕪湖縣櫓港驛五里至
一磯十里至赤磯窑五里至四合山十里至裕溪口
通巢縣廬州府二十里至東西梁山對江和州境也
四十里至當塗縣采石鎮采石山在江中五里至望
夫磯十里至人頭磯五里至和尚港十里至烈山十
里至三山十里至江寧府之江寧鎮(江南通志云天門山在府城西)
(南三十里二山夾大江東博望西梁山對峙如門亦名峨眉山又名東梁山西梁山蟂磯山在蕪湖縣西)
(南七里大江中蟂老蛟也今磯有石穴廣一丈深不可測盖蛟所居黃池河在當塗縣南七十里分河心)
(以北屬當塗以南屬宣城唐溝河在當塗東南百里西通官溪又接新華門河長河在蕪湖縣南半里源)
(出廣德宣州過縣前西行注江丹陽河在當塗縣東南七十里湖水分三源徽州高淳寧國廣德諸溪所)
(滙通為三湖曰石臼固城丹陽而丹陽最大盖總名也南北九十里西南七十五里實太平巨浸姑孰溪)
(在當塗縣南二里一名姑浦合丹陽東南餘水及諸港會過寶積山入江櫓港在蕪湖縣南十五里源出)
(徽宣西注於江荻港在繁昌縣西南四十里與赭圻城相屬西對無為州乃江流之險處)
江寧府為江南省會領縣八曰上元曰江寧(並附郭)曰
句容曰溧陽曰江浦曰六合運糧共十二萬八千石
(本萬大清會典五通志十六三千五十石零)而溧水高淳二縣並無糧
也江寧自江寧鎮十里至三山十里至大勝關三十
里至上新河十里至中新河十里至龍江關二十里
至觀音山燕子磯在焉三十里至六合縣瓜埠巡司
而江浦六合糧艘則自江北開行也十里至&KR0552;山十
里至龍潭十五里至東溝十里至方山五里至青山
而江南之句容縣糧艘來會溧陽縣則又自宜興之
閃溪行運也自青山十里至新河口即一□港十里
至儀真縣(江南通志云大江繞城之西南經西北過鎮江東流入海中江在溧陽縣西北三十)
(五里又名永陽江下流入宜興縣界秦淮在上元縣東南始皇斷方長壟為瀆故曰秦淮有二源一出句)
(容華山一出溧水東廬山合源方山埭兩淮北流西入通濟水門南經武定鎮淮飲虹三橋又西出三山)
(水門沿石城以達於江靖安河在靖安鎮下一名古漕河新河在江東門外稍直西五里通於江曰中新)
(河稍南曰上新河以通市舶沙河在江浦縣東三十里宋范仲淹領漕時以大江風濤之險開此河引水)
(攴流下至瓜埠入江後河在江浦縣西北三十五里源出廬州舊梁縣至縣茅塘橋東出瓜埠入江滁河)
(在六合縣境上自滁和二州界三汊河口而下合為一河流至縣由瓜埠入江冶浦河在六合縣東二里)
(東北通天長東南入滁河合流大勝關港在江寧縣西南内合板橋新林浦為一流入於江胭脂湖在溧)
(水縣西十里明初命崇山侯鑿石穿流以通運道西北通於江南通兩浙丹陽湖在高淳縣南三十里中)
(流與當塗縣分界東連石臼湖固城湖其源有三一出徽州府黟縣者為舒泉一出廣德州白石山者為)
(桐水一出溧水東廬山者為吳漕水三湖滙合其流分二派一西出蕪湖一北出當塗姑熟溪俱入江石)
(臼湖在高淳縣西南三十里西連丹陽湖水注於江)
以上係江南安慶池州廬州寧國太平江寧六府廣
德一州之漕運與湖廣江西兩省同入儀真運河
浙江杭嘉湖三府江南蘇松常鎮四府糧船渡江至
瓜洲鎮十五里至八里鋪五里至紅廟五里至揚子
橋十五里至揚州府廣陵驛(揚州府志云揚子江由金陵瓜步下小帆山逕)
(儀真境東下與鎮江分界東北趨江都出泰興界入江寧鄉為如皐縣境東過天生港至通州入海禹貢)
(江漢朝宗於海通州盖朝宗處也)
江廣兩省并江南安池廬寧太江六府糧船至儀真
江岸五里至東關十里至新城二十里至朴樹灣十
里至東石人頭五里至西石人頭入江都界五里至
凍青鋪十里至揚子橋十五里至揚州府廣陵驛
揚州府在江南省城北領州三曰高郵曰泰州曰通
州縣六曰江都(附郭)曰儀真曰泰興曰興化曰寶應曰
如皐運糧共六萬七千石(本六大清會典十通志十萬千三百五一石零)
運河即古䢴溝自廣陵驛十五里至灣頭五里至高
廟十五里至東西灣十里至邵伯驛十里至三溝十
里至腰鋪十五里至露筋廟十里至南車洛五里至
北車洛十五里至高郵州盂城驛二十五里至清水
潭十里至張家溝五里至六漫閘二十里至界首驛
(高寶交界)十里至缸橋十里至汎水五里至南閘五里至
平溝十里至槐角樓巡司十五里至寶應縣安平驛
二十里至淮安府山陽縣之黃浦(揚州府志云周敬王三十四年秋吳)
(城䢴溝通江淮時夫差欲霸中國乃築城廣陵穿溝東北通射陽湖西北至末口謂之䢴溝漢吳王濞煮)
(海為利復間䢴溝自茱萸灣下抵海陵倉及如皐蟠溪以通鹽艘隋煬帝幸江都命尚書左丞皇甫議發)
(淮南諸州兵丁十餘萬間䢴溝自山陽至揚子入江渠廣四十步旁植以樹盖前此揚州西北自末口達)
(六合入江東北自射陽湖入淮至是始自楊子達六合自山陽瀆入淮矣高郵州河隄即平津堰南北長)
(九十里沿隄有閘閘外又有涵洞又五里一淺淺夫四十名以時撈濬閘有定制恒存水六尺過格即洩)
(入下河以漸而去上下俱不至於淹没即旱年上河水可以濟運運船過盡仍放洞水以救下河故郵人)
(言西河水利以撈淺建平水閘為主今設滚水壩亦即平水閘之意也寶應縣環境皆水也城西門逼臨)
(運河而西南西北縈之若玦焉弘濟河至萬歷十二年始定議成隄甚以為利但歴年清江通濟閘不閉)
(黃水隨淮而入流沙日積漕渠日壅往制邑有淺鋪九處所謂九淺也額設淺長淺夫防護隄岸宜嚴仍)
(不時撈浚毋使沙積河高庶不負昔人定議苦心縣境設閘凡十餘座皆以分瀉水勢並引水灌田後知)
(縣陳煃又新置瓦窑通湖閘一九淺通湖閘一盖因弘濟河上接淮流閘口水溜難以牽挽故建二閘洩)
(水入湖水勢賴以平緩湖水大則閉之漕水少則啓之濟運兼潤田畆焉)
淮安府在省城東北領州二曰海州曰邳州縣九曰
山陽(附郭)曰鹽城曰清河曰桃源曰沐陽曰贑榆曰宿
遷曰睢寧共糧十萬四百十五石(本志大清會典一通九萬八千)
(百四十三石零)而安東縣則無糧也運河自黃浦至涇河十
里至平河橋十里至頭鋪十里至二鋪十里至楊家
廟十里至淮安府淮隂驛十五里至板閘關十五里
至清江浦三十里至清河縣清口驛渡黃河入清口
(淮安府志云運河先受黃淮交灌河身日高增隄幾埒城埤值歲漲官民驚惶阻漕運淹田廬山鹽高寶)
(並罹災傷而山陽境内凡瀕淮河者溝浦之衆皆瀦泄引河之利今淮湖交溢歲久淤塞盈涸不常弗相)
(通濟居民胥病時加浚鑿利莫大焉流宗觀淮揚上下流說云治歸仁高堰則淮揚之上治矣然由高)
(堰視之則堰其上流也二十四湖下流也由漕隄視之則湖其上流也隄東七邑下流也治隄以西之下)
(流所以分其來之勢治隄以東之下流可以多其歸之道乎昔人慮之審矣下流洩水之大支有二曰山)
(陽之南涇河所以達海也曰邵伯之南芒稻河所以入江也又由板閘至小壩沿隄設有減水諸閘四十)
(餘座而各場之海口如之苟啓閉以時成規不易則至今可行所無事已涇河前被侵占今巳開矣然新)
(口視舊狹尺許新基視舊高數尺開猶不開也芒稻河二十四里入江之口運鹽之道也今亦開矣然必)
(河高内河下而後能東流年來挑浚不講牐基增高水不能就下甚或障之以通鹽夫障之則鹽利而漕)
(病七邑俱病何若浚之深自不待障之力而鹽漕與七邑均利之為得乎且疏浚之成規具在可按而行)
(之此二者用力至省奏功至易非若歸仁高堰之動國帑勞民力煩盈庭之議也唯不鑿智自私而力舉)
(之不越二年上下流之患永底乃績矣)
以上係江南揚州淮安二府之運道(江南運道張文端公治河書不)
(及載予特詳之而自江北以致潞河文端既詳載之予故從略)
鳳陽府在省城西北領州五曰壽州曰泗州曰宿州
曰潁州曰亳州縣十三曰懷遠曰定遠曰五河曰虹
縣曰霍丘曰蒙城曰盱眙曰天長曰靈璧曰潁上曰
太和運糧共六萬三百石(本九大清會典十通志四萬千六百九九石零)
而附郭之鳳陽臨淮二縣並無糧也糧艘皆自淮河
而來停泊河口候盤驗後渡黃北上(江寧之六合縣與天長糧艘同)
(走淮河)
廬州府見前六安州英山縣霍山縣糧艘亦自淮河
而來停泊河口侯盤驗後渡黃北上
徐州在省城西北領縣四曰蕭縣曰碭山曰豐縣曰
沛縣運糧共四萬八千石(本二大清會典十通志五萬千五百八三石零)
糧艘則自淮河而來停泊河口侯盤驗後渡黃北上
沛縣河道附見山東兖州府内
以上係江南鳳陽廬州二府及徐州一州之運道
淮安府清河縣自黃河口門十七里至桃源縣交界
三岔為安清中河自三岔一百四十里至宿遷縣張
莊運口為宿桃中河宿遷縣自張莊運口四十七里
至邳州交界窑灣口邳州自窑灣口一百二十里至
山東嶧縣交界黃林莊
以上係江南淮安府桃源宿遷二縣之運道
濟南府為山東省會領州四曰泰安曰德州曰武定
曰濱州縣二十六曰歴城(附郭)曰章丘曰鄒平曰淄川
曰長山曰新城曰齊河曰齊束曰濟陽曰禹城曰臨
邑曰長清曰肥城曰青城曰陵縣曰萊蕪曰德平曰
平原曰陽信曰樂陵曰商河曰利津曰蒲臺運糧共
十八萬八千八百石(本會大清典)而新泰海豐霑化三縣
俱無糧也德州河道附在東昌府
兖州府在省城南領州四曰曹州曰濟寧曰東平曰
沂州縣二十一曰滋陽(附郭)曰曲阜曰寧陽曰鄒縣曰
泗水曰滕縣曰嶧縣(邳州接界)曰金鄉曰魚臺曰單縣曰
城武曰曹縣曰定陶曰嘉祥曰鉅野曰鄆城曰汶上
曰東阿曰平隂曰陽穀曰壽張運糧共六萬三千二
百石(本會大清典)而沂州剡城費縣俱無糧也嶧縣運河
自黃林莊九十八里至滕縣界朱姬莊有八閘曰臺
莊曰侯遷曰頓莊曰丁廟曰萬年曰張莊曰德勝曰
韓莊滕縣自朱姬莊五十里至江南沛縣界劉昌莊
沛縣自劉昌莊四十八里至魚臺縣王家口有三閘
曰夏鎮曰楊莊曰珠梅是為泇河魚臺縣自王家口
八十五里至濟寧州四里灣交界有三閘曰邢莊曰
利建曰南陽濟寧州自四里灣交界七十五里至五
里營之東濟寧衞交界有十閘曰棗林曰魯橋曰師
家莊曰仲家淺曰新閘曰新店曰石佛曰趙村曰在
城曰天井濟寧衞自五里營交界十七里至曹井橋
迤北交界鉅野縣自曹井橋交界二十五里至大長
溝迤南交界有閘一曰通濟嘉祥縣自小長溝交界
十六里至孫村交界汶上縣自孫村交界五十里至
靳家口東平州南界有閘五曰寺前鋪曰南旺上曰
南旺下曰開河曰袁家口是為南旺南河東平所自
東平州北界十二里至安山閘接東平州南界東平
州自靳口汶上縣北界十八里至安山閘有閘一曰
靳家口又安山閘接東平所河道三十里至戴家廟
閘下三空橋有閘二曰安山曰戴家廟壽張縣自三
空橋二十里至沙灣鋪接東阿縣南界東阿縣自沙
灣鋪南界十五里至五里鋪接陽穀縣南界陽穀縣
自東阿北界六十里至官窑口鋪接東昌府聊城縣
南界有六閘曰荆門上曰荆門下曰阿城上曰阿城
下曰七級上曰七級下自沙灣鋪至荆門閘計二十
里張秋鎮在焉運道咽喉是為張秋河
東昌府在省城西領州三曰臨清曰高唐曰濮州縣
十五曰聊城(附郭)曰堂邑曰博平曰茌平曰清平曰莘
縣曰冠縣曰丘縣曰館陶曰恩縣曰夏津曰武城曰
范縣曰觀城曰朝城運糧共十二萬三千六百石(本)
(大清會典)運河聊城縣自陽穀縣界官窑口鋪六十三里
至堂邑縣界西岸梭隄博平縣界東岸吕家灣鋪有
閘四曰周家店曰李海務曰通濟橋曰永通堂邑縣
自聊城縣界西岸梭隄三十五里至清平縣界函谷
洞係西岸一邊與博平縣對岸博平縣自吕家灣鋪
三十五里至清平縣界魏家灣迤南田家口係東岸
一邊與堂邑縣對岸清平縣自田家口三十九里至
臨清州界二十里鋪是為上河臨清州自清平縣界
二十里鋪四十里至真隸清河縣界鹽店北半壁店
清河縣自半壁店二十里至夏津縣界孫家口夏津
縣自孫家口二十七里至武城縣界横河口武城縣
自横河口一百四十六里至真隸故城縣界冷家墳
故城縣自冷家墳十六里至恩縣界孟家灣恩縣自
孟家灣至濟南府德州界曹家口鋪德州自曹家口
鋪十五里至德州衞界下八里塘水次倉在焉德州
衞自下八里塘八十九里至桑園良店驛直隸景州
吳橋縣交界是為下河而府屬之莘縣冠縣觀城朝
城四縣之糧在於直隸大名府之小灘交兌
以上係山東濟南兖州東昌三府之運道
河南府在河南省城西領州一曰陜州縣十三曰洛
陽(附郭)曰偃師曰鞏縣曰孟津曰宜陽曰登封曰永寧
曰新安曰澠池曰嵩縣曰盧氏曰靈寶曰閿鄉運糧
共五萬一千石(改兊米永折典本大清會)
汝州在省城西領縣四曰魯山(附郭)曰郟縣曰寶豐曰
伊陽運糧共八千六百石(改兊米永折典本大清會)
開封府為河南省會在黃河之南領州四曰陳州曰
許州曰禹州曰鄭州縣三十曰祥符(附郭)曰陳留曰杞
縣曰通許曰太康曰尉氏曰洧川曰鄢陵曰扶溝曰
中牟曰陽武曰原武曰封邱曰蘭陽曰新鄭曰商水
曰西華曰項城曰沈邱曰臨潁曰襄城曰郾城曰長
葛曰密縣曰滎陽曰榮澤曰河隂曰汜水運糧共八
萬六千九百石(改兊米永折典本大清會)而延津儀封二縣並
無糧也
彰德府在省城北領州一曰磁州縣六曰安陽(附郭)曰
湯隂曰臨漳曰林縣曰武安曰涉縣運糧共四萬一
千五百石(改兊米永折典本大清會)府境有漳河其源有二一
出山西潞州長子縣名濁漳自林縣西北入境一出
平定州樂平縣名清漳自涉縣入境俱東至林縣合
流經安陽磁州臨漳館陶界入衞河又有安陽河一
名洹水源出林縣洹山其水屢伏屢見流經安陽縣
永和鎮合衞河又有滏陽河其源有二一出磁州鼓
山合衆泉流至滏水亭下一出神麕山黑龍洞東流
合漳水入衞河湯隂縣西有湯水舊名蕩水流經縣
東五十里過内黃縣入衞河林縣南有淇水東北流
經湯隂至淇縣北入衞河又南有淅水源出淅川縣
淅水村流經林縣南與洹水合又西北有滄溪源出
隆慮山過磻陽城合漳水入衞
懷慶府在省城之西北黃河之北領縣六曰河内(附郭)
曰濟源曰修武曰武陟曰孟縣曰温縣運糧共四萬
一千石(改兊米永折典本大清會)修武縣南五里有預河東流
至獲嘉縣入衞河
衞輝府在省城之北黃河之北領縣六曰汲縣(附郭)曰
胙城曰新鄉曰獲嘉曰淇縣曰輝縣運糧共二萬九
千石(改兊米永折典本大清會)府城北一里有衞河源出蘇門
山東入大名府濬縣界新鄉縣有小丹河源出山西
高平縣流至河内丹谷口自大丹河分流為小丹河
經河内武陟修武獲嘉至新鄉岔河尖入衞河輝縣
有斮脛河一名太和泉亦名陽河東流經淇縣界入
衞河又有三渡河在縣西四里源出百泉之南流入
衞河又有清水源出縣西南七十里山陽鎮東南流
經獲嘉縣界又東北入淇縣界合於淇水(按衞河自輝縣新鄉)
(縣汲縣淇縣湯隂縣至直隸大名府濬縣滑縣内黃縣元城縣又至山東館陶縣臨清州為汶衞合流處)
(詳見張文端公河防考而河南通省之糧先在大名府小灘水次交兊後題定在衞輝府水次交兊詳見)
(一百三十八卷中由水次至臨清隨幇北上)
以上係河南河南開封彰德懷慶衞輝五府汝州一
州之運道
直隸河間府運河自德州良店驛三十里至景州安
陵巡司二十里至黃家園河口三十里至吳橋縣連
窩驛三十里至東光縣十里至油坊兒十里至下口
二十里至泊頭鎮管河通判駐劄焉又至交河縣新
橋驛二十里至齊家堰二十里至薛家窩二十里至
馬家口十五里至滄州磚河驛十五里至掘地兒十
五里至滄州長蘆巡司四十里至廢興濟縣乾寧驛
十里至周官兒屯四十里至雙塘兒十五里至靜海
縣奉新驛二十里至瀆流二十里至新口二十里至
楊柳青二十里至曹家莊二十里至天津衞
天津衞運河自楊青驛十里至丁字沽三汊河十里
至尹兒灣十里至桃花口十里至滿溝十里至下老
米店十里至順天府武清縣
順天府運河自武清縣楊村驛三十里至南北蔡村
十里至磚厰十里至王家務十里至榮村十里至白
廟十里至河西務對岸則香河縣十五里至王家擺
渡口十里至魯家渡五里至紅廟十里至靳家莊十
里至扳罾口十里至蕭家林十里至通州和合驛二
十里至楊家莊十里至漷縣馬頭十七里至公雞店
七里至沙狐堆六里至保運觀即里二寺十里至張
家灣十五里至通州潞河驛各省漕糧俱入通倉
通州城内有通流閘過天橋永通橋十二里至普濟
閘十三里至平津下閘四里至平津上閘十一里至
慶豐閘五里至大通橋入
都城五府白糧俱入
京倉(以上鄭元慶七省漕程)
行水金鑑卷一百五十五
