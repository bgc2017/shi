行水金鑑卷八十四
江南按察使傅澤洪撰
濟水
萊蕪縣(薈蕞云萊蕪古嬴地孟子去齊止於嬴即此漢置萊蕪縣水經云齊靈公滅萊萊人播流)
(此谷邑落荒蕪故名東界蒙隂西接泰安北至章丘南隣新泰今屬濟南府)海眼泉距縣
東南六十里出黃山保土中即發寨子村為浯汶河
源也長半里水茂盛通流入汶連珠泉距縣東南
六十里水茂盛長半里通流入汶坡里泉距縣東
南五十里在碁山保長二里西北入大汶清泥溝
泉距縣東四十里長半里通流入汶湖眼泉一名
狐眼泉眼似狐故名距縣東南三十里出顔莊保土
中西南流入汶朱家灣泉距縣東南二十七里出
黃山保土中北流入汶張家灣泉距縣東南二十
六里出黃山保土中北流入汶蓮花泉距縣東南
三十里(一作二十五里)出碁山保山坡下土中西流入汶
已上八泉從縣東入汶
鵬山泉距縣東北二十一里出鵬山麓石縫中即發
响水灣牟汶上源也水茂盛長三里西南流會趙家
泉又三里入盤龍河又五里入大汶趙家泉距縣
東二十四里在鵬山保出古牟城南土中水茂盛長
一里南流至盤龍河入汶雙龍泉距縣東二十四
里水茂盛長半里至盤龍河入汶斜里泉距縣東
二十四里長半里至盤龍河入汶巳上四泉東北
來至盤龍河入汶
半璧店泉距縣西三十五里出毛埠保土中西南流
入汶西夾溝泉距縣西三十四里入半璧店泉同
入汶青陽港泉距縣西南三十里長三里北流入
汶賀家灣泉距縣西南四十五里長一里北流入
汶王家溝泉距縣西二十八里出新莊保土中西
南流二里半入汶牛王山泉距縣西南二十五里
出南宫保土中蔭泉三長二里半西北流入汶盧
家莊泉距縣西南二十五里長八十步入牛王山泉
轉流入汶韓家港泉距縣西南十五里出土中長
一里西北流入汶郭娘錦泉出石嶺下世傳郭娘
濯錦於此距縣西南十四里長二里半西北流入汶
泉如萬珠噴濺蔭泉十九仰出地中者無數入其境
可以忘世為萊蕪諸泉之最片錦泉距縣西南十
四里長三百二十步水盛北流入汶坡草泉距縣
西南五里出汶南保土中長一里半北流入汶逯
馬河泉距縣東三里長二里半南流入汶小龍灣
泉距縣東北五十五里出蒼山保小嶺下土中曲折
如龍故名長一里至嘶馬河入汶大龍灣泉距縣
東北四十里水微細長一里至嘶馬河入汶烏江
岸泉距縣北二十五里出垂楊保沙中長二里西南
會鎮里等泉至嘶馬河入汶蔭泉二北海眼泉距
縣北二十五里長半里水盛入烏江岸泉轉至嘶馬
河入汶垂楊泉距縣北二十七里長一里水盛入
烏江岸泉至嘶馬河入汶鎮里泉距縣西北二十
八里出鎮里保平地石縫中長十里上源水微下流
水盛西南流至嘶馬河轉入汶青橋泉距縣西北
二十五里水茂盛長半里入鎮里泉至嘶馬河轉入
汶西碧泉離城西北二十五里半水微細長一里
入鎮里泉至嘶馬河入汶龍興泉距縣西北十五
里出垂楊保沙中長十四里水微細至嘶馬河入汶
巳上諸泉入嘶馬河轉入汶
北夾溝泉距縣北三十三里長半里入水河泉今枯
水河泉距縣西北三十三里出垂楊保土中長十
一里水微細至泰安州會河入汶沙灣泉距縣西
北三十四里長二里半水微細至泰安州會河入汶
助沙泉距縣西北三十五里長一里水微細至泰
安州會河入汶李家灣泉距縣西北五十八里長
半里水盛至泰安州會河入汶涼坡泉距縣北六
十里出雪野保長一里入薛家莊泉至泰安州會河
入汶薛家莊泉距縣北六十里出雪野保長一里
水盛至泰安州會河入汶黑龍泉距縣西北六十
一里長半里水盛至泰安州會河入汶老龍泉距
縣西北六十二里水盛長一里至泰安州會河入汶
新興泉距縣西北三十五里出新興保長十里會
魚池等泉西流二十五里至泰安州會河入汶魚
池泉距縣西北四十五里出舊寨保長三里水盛下
流會新興至泰安州會河入汶星坡泉距縣西北
六十里長十里水微細至泰安州鯉魚溝入汶大
龍泉距縣西北五十里長一里水盛至泰安州會入
汶巳上諸泉入泰安州會河入汶
萊蕪古泉三十五眼額設泉夫一百二十名後緣枯
淤僅存二十五泉而夫亦隨減存九十名近陸續搜
復古泉十處又增新開泉十一處通共泉源四十六
而夫少疏濬竭蹷所宜按泉添夫者也
泰安州(薈蕞云春秋之博邑也隋為汶陽博城二縣地唐曰泰州宋為奉符縣金升泰安州至於)
(今不改屬濟南府山有泰岱水有汶河泉源六十餘處而州之疆域北歷城南寧陽泗水東萊蕪蒙隂新)
(泰在其東南肥城在其西北)鳳凰泉距州東四十里地名郭家莊
出土中入汶清泉距州東三十里出王莊土中入
汶鐵佛堂泉距州東三十里地名侯家店出土中
長二十里入沙河六里轉入汶周家灣泉距州東
二十五里地名栗林莊出土中入沙河六里轉入汶
皂泥溝泉距州東五十里地名喬家莊出土中西
南流入汶風雨泉距州東三十里出土中長六里
入汶巳上諸泉南入汶
范家灣泉距州東五十里出土中長八里西南流入
汶鯉魚溝泉距州東五十里出新店莊土中長一
里西南流會范家灣泉又西南轉入汶大興橋泉
距州東六十里出土中長二十里入汶板橋灣泉
距州東六十里出板橋灣土中長八里西南入汶
雲潭泉距州東五十里出沙中長二里入汶巳上
諸泉南入汶
北滚泉距州東六十里地名崅谷莊出沙土中長五
里入汶順河泉距州東六十里出石縫中長二里
小泉同會北流六里入汶會泉距州東六十里出
沙中長七里入沙河轉入汶搬到井泉距州東六
十里出沙中入沙河轉入汶坡里泉距州東北六
十里係沙泉出井中數步會前泉入沙河轉入汶
巳上諸泉由沙河北入汶
明堂泉即謝過泉距州東北十五里出沙中長二十
五里入泮河轉入汶金星泉距州西南一里出沙
中會廣生泉轉入泮河廣生泉距州西北二里出
石中入泮河轉入汶張家泉距州南八里出南村
保沙土中入泮河木頭溝泉距州南十二里係泥
泉入泮河轉入汶龍灣泉距州南二十五里係沙
泉入泮河轉入汶馬兒溝泉距州東南三十出舊
縣保土中廕泉四南流五里入泮又東南三里入汶
梁子溝泉距州南三十里係泥泉合明堂泉入泮
轉入汶梁家泉距州南三十里出高坡土中東南
流入汶巳上諸泉由泮河轉入汶
吳山溝泉距州東南四十五里出崔家莊山溝中西
流入汶滄浪溝泉距州東南五十里出潦泊店山
根下西流入汶顔謝泉訛為言謝距州南六十里
出顔謝村沙中南流入汶西顔謝泉距州南五十
里出土中入顔謝泉轉入汶白土涯泉距州南七
十里出沙中入汶巳上近山諸泉入汶
龍堂泉距州南七十里地名香城保出沙中南流五
里入小汶香城泉距州南七十里出土中入小汶
良甫泉距州東南八十里出沙中入小汶韓家
莊泉距州南一百里地名山陰保石泉出土中北流
入小汶皮狐泉距州東南九十里出沙中入小汶
水坡泉距州東南一百里出土中西北流入小汶
石縫泉即新莊石縫泉距州東南一百里出土中
入小汶西柳泉又名二柳泉距州東南一百里係
沙泉地名樓底集東西二柳俱出石縫中西北合流
數步會小柳又十二里轉入小汶東柳泉又名神
泉距州東南一百里入西柳泉小柳泉距州東南
一百里出沙中入西柳泉轉入小汶海旺泉距州
東南一百里出土中入西柳泉轉入小汶黑虎泉
距州東南一百里係沙泉入西柳泉轉入小汶力
溝泉距州東南一百里係沙泉地名力里村出土中
入小汶羊含泉距州東南一百里地名羊含村出
石縫中西南流入汶新興泉距州東南九十里出
土中入小汶水泉距州東南八十里出土中入羊
含泉下源轉入小汶巳上諸泉俱由小汶轉入大
汶
斜溝泉距州東南一百二十里地名汶西村出土中
西南流三里入小汶濁河泉距州東南一百里地
名泉河集出平地石縫中廕泉二西北流十五里入
小汶又七十里入汶真溝泉距州東南一百里出
土中入濁河泉轉入小汶鬭泉距州東南一百里
係石泉入真溝泉轉入小汶巳上諸泉俱由小汶
會東南諸泉入汶
上泉距州西南五十里出石牆村石縫中廕泉一西
南流入漕河會馬蹄等泉入濁河四十八里入汶
水磨泉距州西南六十里地名西界保出土中入濁
河轉入汶靈應泉距州西南五十里出土中入上
泉轉入會河新查出泉距州西南五十里出土中
入上泉轉入會河臭泉距州西南五十里出撒象
莊土中入上泉轉入會河馬蹄泉距州西南五十
里出土中入上泉轉入會河溯淃溝泉距州西南
五十五里出侯村土中廕泉一西南一里會上泉轉
入會河狗跑泉距州西南六十里出下張保石縫
中入會河轉入汶小泉一曰噴金西南流四十餘
步會入報恩泉報恩泉距州西南六十里出報恩
寺井中石泉長五十步入狗跑泉轉入會河西南二
十餘步會陷灣陷灣泉距州西南六十里出石寨
村土中長一里入狗跑泉轉入會河廕泉二西南流
半里會狗跑巳上諸泉俱由濁河轉入汶
龍王泉距州西南一百里出石中入沙河轉入汶
坤温泉距州西南一百里出沙中入沙河轉入汶
涼泉距州西南一百里出土中入沙河轉入汶巳
上三泉極西在渠外入沙河轉入汶
胡家溝泉距州西南六十里出南仇保土中枯涸
馬黃溝泉距州西南九十里出土中入汶
肥城縣(薈蕞云肥城於周為肥子國漢置肥城縣東隣泰安西接平陰東南為泗水西南為東平)
(北抵長清岱宗峙其左陶牛環其右枕五嶺而面汶河屬濟南府)鹹河泉距縣西南
五十里在衡魚社沙土中西南流長二里會吳家等
泉廕泉六董家泉距縣西六十里在衡魚社沙中
廕泉三西南流百步會入鹹河泉臧家泉距縣西
六十里在衡魚社沙土中廕泉三西南流百餘步會
董家泉巳上三泉會渠至吳家王家二泉長二里
五十步吳家泉距縣西六十里在衡魚社沙土中
廕泉七西南流二里會臧家泉黃家泉一名王家
泉距縣西南六十里在衡魚社沙土中廕泉七已
上五泉會渠至開河泉長二里一百五十步
開河泉距縣西南四十五里在衡魚社大劉村土中
長六里三十步下源至拖車泉會渠長八里五十步
廕泉四拖車泉距縣西南五十里在衡魚社劉家
莊土中長二里三十步下源至馬房泉渠又長十里
二十步廕泉四馬房泉距縣西南五十里出馬房
村沙溝中西南長十七里至平陰會渠界又長十二
里二十步廕泉一聖惠泉距縣西四十里出土中
接震澤泉震澤泉在聖惠東出土中接引兊泉
引兊泉在聖惠西出土中合聖惠震澤二泉俱入馬
房泉巳上諸泉入衡魚河轉流入汶
清泉距縣東南四十里出安寧村沙土中南流入汶
新開泉在六房社劉家村流入清泉河入汶又
廢泉一曰陶朱在陶山下從陶山牛山合流成河甚
沛惜下源數十里散入坡地然志言從古不能開濬
為廢泉矣
按縣志大清河在縣城西北七十里即濟水故道俗
呼鹽河以商販魚鹽舟楫不絶故名東北經平陰界
又北經齊河等縣至利津即東出海矣今泉源内另
有鹹河泉在衡魚社會諸泉西南流為衡魚河至東
平州入汶者當以水味鹹鹵為言名同而實異矣
平陰縣(薈蕞云禹貢東原底平邑在東原之陰於周為譚子國後屬齊築平陰城隋始置平陰縣)
(東至肥城西接東阿東平在其南長清在其北屬兖州府)泊頭泉距縣東五十里
地名孝直浦迤北出山溝石中東北流十里餘入衡
魚河新柳泉距縣東南二十五里地名柳溝村出
高坡沙土中三十里入衡魚河會肥城諸泉又南流
至官橋歷東平州一百四十里入汶橋口泉在縣
東南七里山下西北流至縣南河外東遶城周匝西
行又十里舖西南有泉東北行至南門外西流與此
泉會又東溝水西流亦與此泉會形如川字遇秋澄
泓一派紋錯如錦色名錦川以此皆入大清河為邑
八景之一天井泉在縣東二十里山磵石井中泉
勢如趵突飛流界道雖旱不涸北入大清河為邑八
景之一拔井泉在縣西南五十里出九峪山崖經
石峽入大清河馬跑泉在縣西南五十里赤溝山
北崖石竇間入大清河按平陰泉東北流由衡魚
河入汶者只泊頭新柳二泉其餘東南西南諸山出
泉有橋石天井拔井馬跑泉即濟源發伏俱入大清
河不濟運又縣西濟水下流南岸有山蹲龍盤石跨
礙行舟宋時别鑿新開河避之北行而大清河即西
北抵東阿縣界三空橋五空橋等處東北隣逼漕河
不遠宜慎固隄防云
東平州(薈蕞云禹貢東原底平東平之名由此春秋為須句郕鄣宿四附庸國北有危鳳諸山東)
(有汶泗諸水南接濟鄆之境西襟會通之河岱桃雄據於東北安梁角峙於西南屬兖州府)高家
泉距州東南五十里出蓆橋村土中在河南涯入蓆
河距坎河壩十四里西出口入會河坎河泉距州
東南五十里出劉家所山根沙土中在河北涯入蓆
河西出水口甚近廕泉二鐵勾觜泉去坎河泉六
里出西莊村土中在河北涯有廕泉一處迤東入蓆
河巳上三泉西出口入會河高莊泉距州東南
五十里係石泉在河北涯入蓆河雙鳴泉距州東
南五十里出土中在河東涯分東西二股入蓆河
單眼泉距州東南五十里出土中在河東涯分二股
入蓆河巳上三泉相近俱入蓆河
卷耳泉距州東五十里出土中在河東崖半畝泉
距州東五十里出土中在河南涯三眼泉距州東
五十里在河北涯安宅泉距州東五十里出土中
在河東涯勝水泉距州東五十里出土中在河北
涯安圈泉距州東五十里出蓆橋村土中廕泉二
在河南涯分東西二流餴饎泉距州東五十里出
土中在河東涯已上七泉相近皆入蓆河
口頭泉距州東五十里出土中在河東涯浮問泉
當為浮汶距州東北五十里出土中在河東涯大
成泉距州東北五十里在河東涯徐家泉距州東
北五十里出土中在河西涯張貨郎泉距州東北
五十里出夏雪村土中在河西涯蔭泉二已上五
泉相近皆入蓆河由東出口入會河
冷河泉即冷和泉距州東五十里出土中分東西二
處入蓆河蓆橋泉距州東五十里出土中共十六
處出水為諸廕泉之總領第二泉泉小出水近
第三泉泉小出水近第四泉係石泉甚寬出水頗
遠第五泉小路近第六泉不甚寬出水頗遠
第七泉不甚寬出水亦遠第八泉小路近第九
泉小路近第十泉小路近第十一泉小路近
第十二泉小路近第十三泉小路近第十四泉
小路近第十五泉身頗大出水略遠第十六泉
即為本泉下源出水甚近已上諸泉並流差分遠
近各入蓆河
二黃泉距州東北五十里有蔭泉三處為三四五黃
同入蓆河大黃泉距州東北五十里出土中王
老溝泉距州東北五十里出小雪村土中已上通
計二十二泉相近皆入蓆河會流
烈泉距州東北四十里距獨山泉數步會入蓆河
獨山泉距州東北四十里出套裏村山谷石縫中廕
泉二東南流長三里會扒頭泉扒頭泉即芭頭泉
距獨山三里夾會出山坡石縫中源泉距芭頭數
步會入蓆河郝家泉距州東北四十里出山溝土
中距源泉三里會入蓆河净泉距州東北四十里
出石縫中距郝家泉一里會入蓆河小王泉即新
泉距净泉五里自石縫中出巳上七泉俱係山泉
水微渠道或徑入或滙歸蓆河然自蓆橋泉巳下俱
西出口入會河
神瀵泉距州東北五十五里出土中湧泉距州東
北五十五里出土中孫泉距州東北五十五里出
土中遊龍泉距州東北五十五里出土中吳家
泉距州東北五十五里出蒼紅村土中泉身寬大井
廕泉五出水甚遠巳上五泉相近滙流入蓆河又
東出口入會河按出水口者自肥城衡魚河經本
州官橋蓆橋蓆河又經坎河壩戴村壩南流之會河
也
汶上縣(薈蕞云汶上故魯中都戰國屬齊為平陸金置汶陽尋改今名左接魯甸右跨梁山背枕)
(四汶面據三湖屬兖州府)龍鬭泉距縣東北五十里地名陶成出
雲尾村土中泉脈鼎沸如兩虯相擊然故名流一里
會下源雞爪泉薛家溝泉在龍鬭東出土中流一
里會下源龍鬭泉老源頭泉在龍鬭東北出土中
地名陶成流二里會下源薛家溝泉雞爪泉在龍
鬭泉東一里地名陶成出土中流一里會玲璫泉
玲璫泉即趙家橋泉左右小泉二距龍鬭南三里地
名渠村出土中流四里會入坡石橋濼澢泉距縣
東北五十里出羅山村在坡當地方土中距龍鬭三
里流三里十三步自會入坡石橋已上共六泉以
龍鬭為主而渠道則同會入坡石橋西至金龍口又
西至崔家橋入汶水大渠
汶上泉渠自崔家橋經路家橋至張顯橋共二十四
里至泊浪橋又七里至軍德橋又經畢家橋何家橋
便易橋共二十六里至金龍口此處總謂之魯溝又
經張家橋孫家橋大石橋屯橋共二十五里半乃至
濼澢泉又一里半至坡石橋諸泉之所滙入也三里
半至楊家橋又一里半至趙家橋左右玲璫泉又一
里至雞爪泉又一里至龍鬭泉自濼澢以下共八里
半至龍鬭尚餘三里為龍鬭廕泉二一里至薛家溝
泉又二里至老源頭共長九十五里有奇而汶上泉
渠止矣上源至下源共長四十一里
馬莊泉距縣東南十八里出馬莊坡土中泉眼二十
四處流十五里至城南伏地不見另出水口四里至
崔家橋則仍出城北同入前渠道
寧陽縣(薈蕞云寧陽春秋魯郕邑漢為剛蛇丘二縣後復析置寧陽南北朝元魏省蛇丘剛二縣入之)
(今縣境内有剛縣城逼近汶水即今堽城也府志云寧陽接泰山南麓城以北多山汶水經其境益以諸水為)
(運道所資屬兖州府)蛇眼泉石口以泉孔如蛇眼故名在縣北門
外迤東一里出土中東南流長半里會三里泉等入
[泳-永+羅]河日淵泉石口即李家泉在縣北門外迤北三
官廟後東南流長半里入古泉會入蛇眼泉古泉
石口距縣北門外迤北一里東流長半里會入蛇眼
廕泉一三里溝泉土口在縣東門外迤北一里餘
出土中新廕小泉四舊廕泉七南流長二里會蛇眼
井泉石口在縣東門外迤北四十步出土中西南
流長三十步會蛇眼會三里溝泉金馬莊泉距縣
東南八里出劉家村土中蔭泉二西南十二里會蛇
眼張家泉土口在城東蒲莊村迤東十二里向西
流八里會蛇眼入[泳-永+羅]河廕泉七巳上諸泉俱入[泳-永+羅]
河按[泳-永+羅]河即縣河歷蛇眼諸泉水南流至府城北
三十里入於洸即歸天井閘矣
古城泉石口在城南十二里沙莊村出土中長五里
西南流十二里會入滋陽縣漕河接濟天井閘魯
姑泉以魯姑棄子存姪得名距縣西北二十五里在
鶴山之陽出常家村土中西南流六十五里入淵璫
山泉又西會汶上縣龍鬭泉入汶濼澢泉距縣西
北三十五里距魯姑十里出蘿山村土中廕泉六西
南流三里會汶上縣濼澢入蒲灣泊又西二里入龍
鬭泉入汶龍魚泉距縣東北六十里土口出黃家
村土中廕泉二十九又王家等泉三十二西流十里
會龍港泉龍港溝泉澄泓一派萬孔沸湧浪花砂
礫宛若珠璣雖旱不涸距縣東北五十里出韓家村
土中廕泉二十七又小河等二十七西北流三里會
龍魚又三里入汶
新電泉距縣東北二十五里出劉家莊土中旱則無
水挑濬微津有二眼掘下源可入洸羅星泉在縣
東北三十五里出殷家堂土中長十五里流入洸河
去汶五里以沙阻開入洸便已上二泉久枯難濬
柳泉土口距縣西十里舊南流十五里入洸至嘉靖
初洸水久涸柳泉南入於洸者悉滲於沙不達於漕
乃於洸河兩岸東西相對各立一閘大雨時行則閉
閘門以防其溢春冬水淺則啟閘門以達其流東會
蛇眼等泉[泳-永+羅]河合流悉至天井濟運迨明季依前南
流入洸至康熙三年仍改東流經城會諸泉以入[泳-永+羅]
河
泗水縣(薈蕞云泗水於周為魯卞邑隋改今名東費南鄒西曲阜北泰安縣東有陪尾山泗水發源其)
(下泉源甚多或從地湧或從旁溢戛玉潄金滔滔不竭虎豹競形蛟龍吐沫五步成溪百步成河渀騰萬里終)
(始天地而縣屬聖朝漕運實首賴之兖州府)泉林寺諸泉若林距縣東
五十里西珍珠豹突東黑虎淘米四泉俱出石縫中
合流為泗源珍珠泉北流五步入豹突泉豹突
泉一步入黑虎泉黑虎泉一步入濤糜泉即舊誌
淘米淘米泉一步會雪花泉雪花泉出沙中
已上五泉俱在寺龍王廟西一流分支又西北半里
會繁星等泉同出水口四里至卞橋
繁星泉出石中西南流五步入白石泉白石泉出
沙中二步入蓮花泉蓮花泉出沙中五步入雙睛
泉雙睛泉出沙中巳上四泉亦在寺内龍王廟
前同出水口五里至卞橋
甘露泉出沙中西北流五步入甘露新泉甘露新
泉出沙中半步入西甘露泉西甘露泉出泥中
巳上三泉並在寺龍王廟前一流分支西流半里會
珍珠等泉又一里會潘坡等泉同出水口五里至卞
橋
淘米泉即濤糜泉以音同致訛出沙中在龍王廟西
南流二十步入三水泉三水泉出石中五步入响
水泉响水泉出石中十步入醴橋泉醴橋泉出
沙中八步半入涓涓泉涓涓泉出石中五泉一流
分支南十步入紅石泉紅石泉出石中十步入新
開泉新開泉出泥中九步入琵琶泉又一新開泉
在醴橋紅石泉之間琵琶泉出泥中三步入天井
泉天井泉出泥中十五步入奎聚泉奎聚泉出
泥中二十二步入西奎聚泉西奎聚泉出泥中二
十步入湧珠泉湧珠泉出沙中巳上諸泉俱在
龍王廟西南一流分支源頭諸水南流一里會珍珠
等泉一里併會潘坡等泉同出水口五里至卞橋
卞莊泉出泥中在泉林寺龍王廟前西北流二十步
入三台泉三台泉出泥中亦在龍王廟前西北流
一里入潘坡泉同出水口五里至卞橋卞橋泉出
泥中在龍王廟西南水西北流二里徑入卞橋河二
里至卞橋
潘坡泉即驪珠泉距縣東五十里在潘坡村南出沙
中北流十步入膏湧泉廕泉一膏湧泉出沙中十
步入瑀泉瑀泉出沙中八步入留思泉留思泉
出沙中五步入石竇泉石竇泉出石中十步入石
液泉石液泉出石中七步入雙石縫泉雙石縫
泉出石中五步入潘坡新泉潘坡新泉即石露泉
出沙中十步入石壑泉石壑泉出沙中巳上諸
泉一流分支皆在潘坡村南北流四里會湧珠等泉
同出水口五里至卞橋按卞橋金大定十年建去
縣四十五里地在泗源南社其聚有三曰石漏村曰
卞莊曰潘坡村自珍珠以下有繁星甘露淘米醴橋
卞莊卞橋潘坡等各泉頭相距不出南社三聚五里
遠近俱入卞橋會河卞橋一里入泗河也
激雪泉距縣東四十五里在石露村西北出沙中東
北流十五步入大黃陰泉大黃陰泉出沙中東北
流二十步入小黃陰泉小黃陰泉出泥中北流十
里入泗吳老泉距縣東北三十五里在小黃溝村
東出泥中西南流一里入變巧泉變巧泉出沙中
西流十步入大黃溝泉大黃溝泉出沙中在大黃
溝村正東西南流六里入小河四里入泗小黃溝
泉出泥中在大黃溝村正東西南流六里入小河四
里入泗石井泉出泥中距縣東二十里在李家坡
西北地名蔣家村北流二十步徑入泗杜家泉出
沙中距縣東十九里在李家坡西北地名漢北社西
北流半里徑入泗里家泉即李老溝泉距縣東十
八里在林泉村南出泥中西北流半里徑入泗蔣
家泉距縣東十七里在林泉村南出石中西北流一
里徑入泗曹家泉距縣東十五里在東巖店東出
石中西北流一里半徑入泗岳陵泉距縣東北十
六里在岳陵東北出泥中西南流九里入泗四勝
泉距縣東十四里在東巖店西出泥中十步入趙家
泉趙家泉水清可愛出石中十步入黃花泉黃
花泉出石中十七步入合德泉合德泉有二巨石
在旁明季鑿出與趙家清德相合故名三泉俱一流
分支距縣東十三里在東巖店西南水西北流一里
入後東巖石縫等泉下源合一股西北流八十步入
泗
泰來泉出泥中三十一步入地震泉地震泉出石
中五十一步入東巖石縫泉東巖石縫泉出高坡
石中十九步入天津泉天津泉出泥中巳上四
泉俱一流分支距縣東十四里在東巖店西南水西
北流一里半入泗
龜尾泉出泥中距縣東十一里在李家莊東北十四
步入龜陰泉龜陰泉出沙中俱東北流二里半入
泗大鮑村泉出石中地名尚舒村廕泉一北流十
步入小鮑村泉小鮑村泉出石中十一步入龍澤
泉龍澤泉出石中十步入東廕出小泉東廕出
小泉出泥中十三步入西廕出小泉西廕出小泉
出石中巳上五泉一流分支距城東八里俱在鮑
村南西北流六里入泗
城南珍珠泉出高坡沙中距縣東南五里在醴泉莊
南西北流半里入醴泉醴泉出石中距縣東南四
里半在醴前村南西北流三里入醴前泉六里半入
泗醴前泉距縣東南三里出石中在醴前村迤西
北流四里入泗七里泉出土中距縣西三里在湯
家莊北西北流七里入泗璧溝泉距縣西十五里
在李白莊南地名中册社南流十里入泗大玉溝
泉距縣西南十二里出土中又出平坡石縫中地名
玉溝村北流三十六步入小玉溝泉小玉溝泉出
土中距大玉溝數步廕泉一二十一步入西廕出小
泉西廕出小泉出沙中二十一步入龍震泉龍
震泉出沙中十五步入珠澤泉珠澤泉出沙中
巳上五泉一流分支在南玉溝村東北流八里入
泗
馬莊泉出土中距縣西北二十里在馬莊村北西南
流五里入馬跑泉會河三里入魏莊泉出水口十四
里入泗馬跑泉出沙中距縣西北二十五里在柘
溝村東西南流五里入馬莊泉會河三里入魏莊泉
十四里入泗魏莊泉出土中距縣西北二十七里
在魏莊村東南源頭水微中源底漏六里入馬莊馬
跑兩泉會河九里入泗三角灣泉出沙中距縣西
三十里在三角灣村迤南地名仁里西流二里入泗
西巖石縫泉地名西巖村出平地石縫中距縣西
南二十五里在葫蘆套迤東西流六里入蘆城泉沙
河九里入泗蘆城泉出沙中距縣西南二十三里
在蘆城村迤東西北流十里入西巖石縫泉沙河七
里入泗石河泉出土中距城北七里在城子崖地
名曲北村出平地石縫中源頭水微二里徑入泗(以)
(上俱山東全河備考)
行水金鑑卷八十四
