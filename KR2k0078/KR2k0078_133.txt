行水金鑑卷一百三十三
江南按察使傅澤洪撰
運河水
國家定鼎燕京歲漕東南四百萬石由江涉淮入黃河
進董口由徐塘口經泇河會通河衛河遡大通河以達
京師康熙七年董口淤運道改由駱馬湖十八年駱
馬湖淺挑皂河口接温家口達徐塘口遞年修築挑濬
所有執掌事宜備載於後至支河及湖泉閘壩有裨運
道者亦附載焉(大清會典)
大通河即潞河舊為通惠河其源出昌平州白浮村神
山泉過榆河會一畝馬眼諸泉匯為七里濼東貫都城
由大通橋而下至通州高麗莊入白河凡一百六十餘
里自大通橋至通州石壩四十里中設六閘蓄水以濟
輓運設閘夫一百二名康熙十九年遣官挑濬通州至
天津河道天津以南仍令總河挑濬(大清會典)
白河去通州二百里源出關外經密雲縣南流過通州
合通惠榆渾諸河至直沽會衛河入海(大清會典)
衛河舊名御河源出河南輝縣蘇門山東北會淇漳諸
水過臨漳分流為二其一北出經大名至武邑以入滹
沱其一東流經大名東北出臨清合會通河至直沽會
白河入海此水既濟北河運道兼溉輝安河内三縣民
田故於源頭建仁義禮智信五閘隨時啟閉漕運民田
均有利焉(大清會典)
會通河自臨清迤南至濟寧州元初由任城(即濟寧)開渠
至安民山(即安山)一百五十里復自安民山西南開渠由
夀張西北至東昌又西北至臨清凡二百五十里引汶
絶濟直歸漳衛明洪武間河決原武縣黑羊山由舊曹
州鄆城縣兩河口漫過安山湖而會通漸淤永樂初遣
官疏鑿元人故道乃於東平州戴村築壩遏汶水使西
流盡出南旺至分水龍王廟分為二四分南流以接徐
沛六分北流以達臨清相地勢高下增修閘座以時啟
閉國朝時加修濬運道利焉(大清會典)
明初運道經徐州吕梁二洪懸流三十丈水險害運後
開泇河自夏鎮達董口共二百六十餘里避黃河之險
三百三十里建良城臺莊侯遷頓莊丁家廟萬年莊張
家莊德勝等閘國朝於韓莊閘西岸增築石隄漕運
安行(大清會典)
淮揚運河由瓜洲儀眞迤北至清江浦天妃閘皆運道
所經明永樂間通淮河為運道於淮安府東南高家堰
上築隄以防淮水東注又自府北鑿河蓄諸湖水南接
清口凡六十里曰清江浦乃漕運由江入淮要道建清
江等閘遞相啟閉本朝康熙九年大修淮揚隄岸並
高郵州東西二隄決口十年挑濬淮揚裏河十一年大
修高家堰並歸仁隄十四年邵伯隄決次年工成而淮
楊兩岸隄潰田舍皆没遣官查勘又山東厰等處衝決
歸仁隄七堡八堡漫溢歲餘工竣十六年大修江南河
道於洪澤湖下流高家堰以西至清口一帶河身兩傍
各挑引水河一道自運河西岸歴七里墩至周橋閘北
共築隄一萬二千八百餘丈自周橋閘至翟家壩築隄
三十二里並堵高良澗決口三十四處自清口至清水
潭大加挑濬十七年增築高家堰隄又從文華寺挑濬
至七里閘以為運口並大修清江浦大小閘座十八年
大修歸仁隄塞清水潭決口更挑新河一道改名永安
又塞翟家壩決口十九年山清高寶江都漫決五十餘
處加築山陽潘家窪遙隄挑永安新河并高郵城南淺
工又加挑南岸大引河及改建運口大石閘令糧船由
七里新莊二閘出口二十一年大修工竣
命大臣科道查勘仍令河道大小各官修築二十五年
特發帑金遣大臣修濬下河海口(大清會典)
支河榆河源出昌平州南月兒灣下流為沙河會清
河經順義縣入白河(大清會典)
盧溝河源出太原之天池伏流至朔州馬邑從雷山發
為渾泉(即渾河)會桑乾河(河源出馬邑之金龍池百湖湧泉東下會盧溝河)及雲
中諸水經太行山入宛平縣界東南至看舟口分為二
派一東流至通州高麗莊入白河一南流至霸州合易
水至丁字沽入運河(大清會典)
滹沱河源出山西繁峙縣泰戲山歴代崞等州縣東流
經眞定府南至武邑縣合漳水又東北流至坌河口入
運河(大清會典)
胡良河在涿州自拒馬河分流至通州東入渾河(大)
(清會典)
琉璃河在良鄉縣自磁家務發源潛流地下至良鄉東
入渾河(大清會典)
汶河一出新泰縣宫山之下曰小汶河一出泰安州仙
臺嶺一出萊蕪縣原山一出縣寨子村俱至静封鎮合
流曰大汶河遶出徂徠山之陽而小汶來會經寧陽縣
北堽城歴汶上東平東阿又東北五百里入海元時於
堽城之左築壩遏汶入洸南流至濟寧合泗沂以達於
淮明築壩戴村遏汶水盡出南旺南北分流以濟運道
而汶之為利直與江淮黃河埒矣(大清會典)
洸河出寧陽縣堽城繞縣南流三十里會寧陽諸泉又
六十里經濟寧城東與泗合出天井閘河(大清會典)
沂河源出曲阜縣尼山西南分流為二俱與泗合由塂
里河出師家莊閘河又有出沂水縣艾山者會蒙隂沂
水諸泉與沂山之汶合流至邳州入淮(大清會典)
泗河源出泗水縣陪尾山四泉並發故名泗水西流至
兖州府城東又南流經横河與沂水合元時於兖州東
門外五里金口作壩建閘遏水南流明時增修閘洞夏
秋水漲啟閘使南流出師家莊閘冬春水微則閉閘遏
水入城出濟寧天井閘(大清會典)
濟河即沇水也發源河東垣曲縣王屋山下既見而伏
東出河南濟源縣東西分流至温縣而合歴虢公亭西
南入於河復溢而為滎東出於陶丘北又東北會於汶
一名大清河元人作金口壩傍有河曰黑風口西通濟
流並入運河沁河出山西沁源縣綿山東谷繞太行
山麓至河南原武縣黑陽山與河汴合流至徐州入運
河共長一百三十五里隄岸八十一里(大清會典)
丹河發源自白姑山由河内縣境直入衛河共長四十
里(以上諸河)
湖泉之水導引蓄洩皆以濟漕為運道所關徐沛山東
諸湖在運河東者儲泉以益河之不足曰水櫃在運河
西者分漲以洩河之有餘曰斗門而淮揚諸湖即為運
道其山東新舊各泉可引以濟漕者派分為五入汶河
為分水派入泗沂濟及天井閘漕河為天井派入白馬
河及南陽棗林魯橋閘河為魯橋派入南陽新河為新
河派即沙河派入邳州河為邳州派其間有淤涸者有
增修者詳載以備考焉(大清會典)
安山湖在東平州界運河西岸今廢為民田(大清會)
(典)
南旺湖在汶上縣周圍一百五十餘里漕渠貫其中西
岸為西湖東岸為東湖汶水自東北來界分東湖為二
二湖之下北為馬踏湖南為蜀山湖又南為馬場湖各
湖通連無間東西湖中為長隄二西隄設斗門為減水
閘十有八隨時啟閉每二年一大挑一年一小挑焉
(大清會典)
馬場湖周圍四十里舊有隄歲久沖潰與運河相通河
水稍盈即洩入湖每致淺涸明時築長隄六十里内外
植柳更置減水閘五座運河易盈湖水亦有蓄洩(大)
(清會典)
南陽湖在滕縣魚臺縣界内即獨山湖周圍七十六里
遇河水微弱自南陽北新挑河口放水濟漕(大清會)
(典)
昭陽湖周圍八十餘里在滕沛魚臺三縣界内舊設減
水閘十四座(今存四)遇河水泛漲啟閘洩水下達微山等
湖以濟韓莊閘東泇河運道(大清會典)
赤山湖微山湖吕孟湖張莊湖四湖相連長八十里在
徐州界由韓莊閘入運河(大清會典)
蛤蟃湖連汪湖周湖柳湖俱在邳州今廢(大清會典)
駱馬湖在宿遷縣界周圍一百五十餘里康熙七年董
口淤漕艘取道於湖時有風濤之險十八年黃河北決
湖漸涸乃於湖西皂河口另濬新河接温家溝行運此
湖遂廢其茅茨黃墩侍邱倉基埠子等湖並淤(大清)
(會典)
大莊湖崔鎮湖在桃源縣今淤(大清會典)
杜村湖萬家湖在清河縣今廢(大清會典)
洪澤湖在山陽縣界合泥墩諸湖為一上承鳳泗諸水
達清口會黃河入海又引入運河濟漕注於江(大清)
(會典)
管家湖在淮安府城西今淤為田舊有長隄見存隨時
修築束運河水勢以濟輸輓(大清會典)
白馬湖長三里汜光湖即寶應湖長三十里界首湖即
津湖長三里在寶應縣新開湖長三十五里在高郵州
邵伯湖長十八里在江都縣諸湖延袤高寶以抵揚州
上下相接(以上諸湖典大清會)
東平州泉三十五(舊十四新二十一)安圈泉吳家泉張貨
郎泉王老溝泉大黃泉小黃泉席橋泉淨
泉源泉冽泉杷頭泉獨山泉鐡鈎觜泉
坎河泉高嘉泉(巳下新)浮文泉大成泉半畝泉
小玉泉郝家泉安宅泉卷耳泉泠和泉高
家泉餴饎泉雙明泉徐家泉三眼泉勝水
泉單眼泉口頭泉神瀵泉遊龍泉湧泉
孫泉(已上諸泉俱匯汶出南旺分水口入漕)
汶上縣泉七(舊三新四)龍鬭泉濼澢泉雞爪泉老源
頭泉(已下新)薛家溝泉趙家泉馬莊泉(已上諸泉俱匯汶出南旺)
(分水口入漕)
平隂縣泉一(舊)柳溝泉(入汶)
滋陽縣泉十四(舊八新六)東北新泉闕黨泉古溝泉
負假泉上蔣詡泉下蔣詡泉西北新泉驛後
新泉紙房頭泉(巳下新)三義泉既濟泉惠泉照
星泉元對泉(巳上諸泉俱滙濟由濟寧入馬場湖出安居斗門閘入漕)
鄒縣泉十四(舊十一新三)鱔眼泉程家莊泉孟母泉
陳家溝泉白馬泉岡山泉黃港溝泉淵源泉
柳青泉馬山泉三角灣泉白莊泉(巳下新)屯頭泉
新泉(巳上諸泉俱匯泗出魯橋閘入漕舊有勝水泉今廢)
曲阜縣泉二十八(舊十八新十)横溝泉埠下泉新安泉
變巧泉映安泉(新)城北新泉(新金六泉俱匯泗流至口壩由濟寧入)
(馬場湖出安居斗門閘入漕)青泥泉柳青泉車輞泉逵泉
茶泉雙泉曲水詠歸泉温泉連珠泉新
泉曲溝泉濯纓泉文獻泉蜈蚣泉兩觀泉
(已下新)城南新泉洙泗河泉近温新泉黑虎泉
浴沂泉通沂泉近逵泉(已上諸泉俱由沂匯泗流至魯橋閘入漕舊有鄒村)
(泉柳莊泉今廢)
泗水縣泉七十八(舊五十三新二十五)趵突泉珍珠泉淘米
泉黑虎泉(四泉俱出陪尾山林泉寺左匯為泗源)繁星泉白石泉
蓮花泉新開泉柳音泉(即響水泉)紅石泉甘露泉
卞莊泉三台泉湧珠泉奎聚泉甘露新泉
石竇泉琵琶泉潘坡舊泉潘坡新泉黃陰泉
吳家泉杜家泉曹家泉蔣家泉里老溝泉
石井泉鮑村泉合德泉趙家泉龜陰泉
龜眼泉龜尾泉東巖石縫泉城南珍珠泉黃
溝泉岳陵泉石河泉璧溝泉大玉溝泉小
玉溝泉蘆城泉西巖石縫泉三角灣泉雪花
泉新開第二泉天井泉醴泉醴前泉七里
溝泉馬莊泉馬跑泉魏莊泉泰來泉(已下新)小
鮑村泉膏湧泉蔭出東小泉雙晶泉涓涓泉
石壑泉瑀泉留思泉石液泉雙石縫泉
小黃陰泉蔭出西小泉三水泉卞橋泉變巧
泉西奎聚泉西甘露泉黃花泉醴橋泉龍
澤泉泗勝泉小黃溝泉激雪泉珠澤泉(已上諸泉)
(俱匯泗水由金口壩北入黑風口繞濟寧入馬場湖出安居斗門閘入漕)
滕縣泉三十二(舊十八新十四)北石橋泉大烏泉涼水泉
(新)嶧莊泉(新水四泉俱入温湖濟運)三里泉七里泉(新滿二泉由家口)
(入運)絞溝泉趙溝泉荆溝泉趵突泉劉溝泉
五花泉(已下新)大沸泉小沸泉西荆溝泉(九泉俱由姚家口入)
(運)南石橋泉雙泉(新魚二泉由鮕弦入運)玉花泉魏家莊泉
黃溝泉白山泉馬蹄泉(新昌五泉俱由劉莊入運)三山泉
温水泉黃家泉三界灣泉龍灣泉蕊珠泉
(新)大勝泉(新)雙勝泉(新彭八泉俱由口入運)粲星泉(新由張阿村入運)吕
蒙泉(新入微山湖濟運)
嶧縣泉十(舊五新五)許由泉温水泉搬井泉(三泉俱由彭口入運)
龍王泉(由萬年閘入運)許池泉滄浪泉(新)石室泉(新由三泉俱大泛)
(口入運)牛山泉(新由德勝閘入運)巫山泉(新由侯遷閘入運)侯孟泉(新由張莊)
(閘入運)
寧陽縣泉十五(舊十二新三)龍魚泉龍港溝泉魯姑泉
濼澢泉(四泉匯汶出南旺分水口入漕)蛇眼泉張家泉井泉三
里溝泉古泉柳泉金馬莊泉古城泉日淵
泉(已下新)新電泉羅星泉(巳上諸泉俱匯洸河由濟寧入馬場湖出安居斗門入漕)
魚臺縣泉二十(舊十四新六)東龍泉平山泉古泉廉
家潭泉西龍泉聖母池泉何家泉(巳下新)六小泉
小龍泉有本泉聖裔泉(巳上諸泉俱匯&KR0870;山湖入利建閘濟運)黃
良泉廟前泉滕家泉河頭泉高家東泉高
家西泉陳家泉中溢泉勝水泉(新匯已上諸泉俱棗林閘南)
(新河入漕)
濟寧州泉四(舊三新一)蘆溝泉(入南陽閘河)拓基泉(入棗林閘河)馬陵
泉(入魯橋閘河)洗筆泉(新閘由在城入漕)
泰安州泉六十四(舊三十七新二十七)板橋灣泉皂泥溝泉
鯉魚溝泉清泉鐡佛堂泉范家灣泉周家灣
泉風雨泉馬兒溝泉梁子溝泉木頭溝泉
龍灣泉張家泉梁家莊泉上泉馬蹄泉臭
泉溯港溝泉水磨泉狗跑泉報恩泉陷灣
泉胡家港泉馬黃溝泉龍王泉濁河泉斜
溝泉羊舍泉北滚泉順河泉韓家莊泉力
溝泉東柳泉神泉西柳泉龍堂泉水波泉
大興橋泉(已下新)水泉小柳泉鬭泉鳳凰泉
滄浪泉坤温泉涼泉明堂泉搬到井泉惠
泉新興泉新茶出泉眞溝泉香城泉皮狐
泉雲潭泉白土涯泉靈應泉廣生泉良甫
泉金星泉黑虎泉海旺泉吳家溝泉坡里
泉石縫泉(已上諸泉俱匯汶出南旺分水口入漕舊有東西顔謝二泉今廢)
新泰縣泉三十六(舊十四新二十二)南陳泉魏家泉南師
泉名公泉張家溝泉公家莊泉孫邨泉西
周泉名灣泉和莊泉西都泉古河泉劉杜
泉靈槎泉柳溝泉(已下新)新西周泉賈周泉路
踏泉太公泉北陳泉嘯泉周家泉北流泉
北鮑泉崖頭泉劉都泉里橋泉黃水灣泉
紅河泉大峪泉金溝泉釣魚臺泉萬歲泉
構溝泉高峪泉杏山泉(巳上諸泉俱匯汶出南旺分水口入漕)
肥城縣泉十二(舊九新三)清泉拖車泉鹽河泉董家
泉臧家泉吳家泉王家泉開河泉馬房泉
聖會泉(巳下新)震澤泉引兊泉(巳上諸泉俱匯汶出南旺分水口入漕)
萊蕪縣泉四十六(舊十七新二十九)小龍灣泉湖眼泉蓮
花池泉郭娘錦泉牛王山泉鵬山泉烏江岸
泉鎮里泉趙家莊泉王家溝泉半壁店泉
海眼泉雷家莊泉水河泉魚池泉新興泉
北海眼泉片錦泉(巳下新)青陽港泉賀家灣泉逯
馬河泉坡里泉大龍灣泉盧家溝泉青泥溝
泉韓家港泉坡草泉張家灣泉西碧泉朱
家灣泉北夾溝泉星坡泉青橋泉沙灣泉
龍興泉連珠泉雙龍泉垂楊泉李家灣泉
涼坡泉黑龍泉老龍泉西夾溝泉大龍泉
助沙泉斜里泉(已上諸泉俱匯汶出南旺分水口入漕)
蒙陰縣泉四(俱新)卞莊泉官橋泉海眼泉葛溝泉
(四泉俱匯汶出南旺分水口入漕濟巳上諸泉元大清會典薈蕞云相傳山東諸泉皆水伏流故明以)
(前凡屬泉源皆入於濟兹不大清會典並注入漕道因連諸湖而悉錄之嫌與前例相左也)
宛平縣(閘六)玉泉新閘(康熙二十二年建)青龍閘白石閘廣
源閘高梁閘澄清閘
大興縣(閘四)新建閘慶豐閘平津上下二閘
通州(閘四壩一)普濟閘南浦閘滚水閘通流閘石
壩(舊普濟通流俱有上下二閘今各廢其一又有土橋廣利二閘亦廢)
臨清州(閘二)南板閘新開上閘(舊有會通臨清沙灣潘官屯觀音嘴五閘今廢)
清平縣(閘一)戴家灣閘(舊有李家口魏家口二減水閘今廢)
堂邑縣(閘五)梁家鄉閘土橋閘土橋南閘土橋北
閘新開口閘(舊有土城中閘二減水閘今廢)
博平縣(舊有減水閘五座今廢)
聊城縣(閘十)通濟橋閘李海務閘周家店閘西柳
行閘裴家口減水閘方家口閘李家口減水閘
耿家口閘永通閘吕家灣閘(舊有龍灣閘官窯口閘今廢)
陽穀縣(閘六)七級上下二閘阿城上下二閘荆門上
下二閘
寧陽縣(壩一)堽城土壩(舊有洸河東西二閘今廢)
滋陽縣(壩一)金口石壩(上建閘門五座今舊有土婁杏林二閘廢)
鄒縣(舊有港里積水閘小閘久廢)
東阿縣(閘一)通源閘
夀張縣(閘一)沙灣減水閘(舊名積水閘堰舊有師家壩野猪腦今廢)
東平州(閘四壩二)戴村閘戴家廟閘安山閘靳家口
閘戴村壩坎河口隄壩(舊有魚營減水閘安山湖東西二小閘今廢)
汶上縣(閘十三)開河閘寺前舗閘南旺上閘南旺
下閘焦欒減水閘張全減水閘劉元減水閘
彭秀減水閘邢家減水閘常家口減水閘關家
口減水閘李泰口減水閘袁家口閘(舊有孔家田家口二減水)
(閘界首石口二積水閘今廢)
嘉祥縣(閘一)利運閘(舊廢康熙十九年修復)
鉅野縣(閘一)通濟閘(舊有長溝減水閘今廢)
濟寧州(閘十二)天井閘在城閘趙村閘石佛閘
新店閘新閘仲家淺閘師家莊閘上新閘
中新閘下新閘棗林閘(舊有魯橋閘四里灣減水閘今廢)
濟寧衛(閘二)十里舖平水閘安居平水閘(舊有永通減水閘五里營)
(平水閘今廢)
魚臺縣(閘七)新河十四減水閘(今存四餘俱廢)南陽閘邢莊閘
利建閘(即宋家口閘廢舊有蘇家壩今)
滕縣(閘五壩五)朱姬莊西岸閘張阿南岸閘(巳上二閘康熙十六年建)
修永閘(康熙二十二年建)佃戶屯減水閘三洞閘東邵壩
王家口壩豸裏壩宋家壩黃甫壩
嶧縣(閘九隄一)臺莊閘湖口減水閘德勝閘張莊閘
萬年閘丁廟閘頓莊閘侯遷閘韓莊閘(西岸)
(石隄順治十六年築)
沛縣(閘三壩三)珠梅閘楊莊閘夏鎮閘薛河口石壩
沙河口壩懽城壩(舊有留城滿家馬家橋西柳莊四閘今廢)
徐州(閘一壩一)蘇家山閘(康熙二十三年建)大谷山壩(康熙十七年建舊有黃家)
(梁境内華古洪四閘徐州洪呂梁洪二石壩今廢)
碭山縣(壩一)毛城舖減水壩
邳州(壩二)馬莊集減水壩(康熙十九年築)萬家莊減水壩(康熙十九年築)
(減舊有匙頭灣水閘今廢)
宿遷縣(壩四)皂河石壩(康熙十八年築)朱家堂石壩(康熙十九年築)温家
廟石壩(康熙十九年築)歸仁隄石壩(康熙二十年築)
桃源縣(壩一)支河壩(康熙六年建季舊有馬厰坡減水閘又崔鎮徐昇太三義古城五減水)
(壩今廢)
清河縣(閘三壩四)新莊閘七里閘運口大石閘(康熙二十年建)
天妃壩張家莊減水壩(康熙十八年築)王家營減水壩(康熙十八)
(年築)西王家營減水壩(康熙十九年築廢舊有通濟閘今)
山陽縣(閘五壩七隄一)清江龍汪閘永利閘興文閘涇
河閘越河小閘武家墩壩高良澗壩周家橋
壩古溝東壩古溝西壩鳳陽厰石壩塘埂壩
(巳上七壩俱康熙十九年築)高家堰石堤(舊有板閘福興永清窯灣四閘方家新建仁義禮智)
(六壩俱廢)
安東縣(壩二)蓮花庵壩(康熙二十年築)茒良工減水壩(康熙十九年築)
寶應縣(閘十四壩一)濟河南閘弘弘濟河北閘長沙溝
減水閘朱馬灣減水閘劉家堡南減水閘永安
閘(巳下七閘即江橋北等減水閘)孫家小閘黃浦東隄雙閘子嬰
雙閘氾水小閘黃浦西隄雙閘(康熙十一年建)子嬰溝減
水壩(康熙十九年築二舊有力清閘劉家堡西隄閘今廢)
高郵州(閘十一壩六)康濟河南閘康濟河北閘琵琶閘
通湖橋閘新中隄四減水閘(内第三閘沖廢)界首減水閘
(順治六年建)通湖淺水閘(康熙十九年建)火燒閘五里閘車邏
滚水壩(舊為減水閘康熙十二年改築已上即城南河隄三減水閘)五里滚水壩(康熙)
(十二年築)八里舖減水壩(康熙十九年築)南關滚水大壩柏家墩
滚水壩永平港東隄滚水壩(已上三壩俱康熙二十年築舊有蛤蜊壩今)
(廢)
江都縣(閘十五壩二)廣惠閘通惠閘芒稻河東減水閘
芒種河西減水閘露筋鎮頭淺閘四淺大閘四
淺二減水小閘楊子橋閘馬家渡閘灣頭鎮閘
(即灣頭滚水壩康熙十六年改建)邵伯九減水閘(今存第四閘與金灣三閘餘俱廢)鰍
魚口滚水壩(康熙十九年築)金灣三閘南滚水壩(康熙二十四年築舊有)
(沙壩閘裔家閘馬家渡閘南潭閘今廢)
儀眞縣(閘四)響水閘通濟閘羅泗閘攔潮閘(舊有五壩)
(又有新壩俱廢)
泰州(壩一)徐家壩
丹徒縣(舊有大犢山閘今廢)
丹陽縣(舊有黃泥壩今廢以上諸閘壩大清會典)
行水金鑑卷一百三十三
