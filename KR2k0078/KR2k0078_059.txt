行水金鑑卷五十九
江南按察使傅澤洪撰
河水
邳睢靈三州縣黃河北岸上自徐州交界起下至宿
遷縣交界直河口止計程八十二里零係邳州境(薈蕞)
(云州在淮安北四百五十里州志云黃河舊繞半戈山北崇禎末改流羊山之南水勢散漫沙墊底高於)
(是青墩營張家灣大壩等處屢報口決而邳歲受河患本朝康熙七年河水泛溢全城盡没自此積為)
(天巨浸已已春問民疾苦允邳民前奏發帑金四萬三子南巡所在)
(千兩改建州城於艾山艾山之前為小山山下為城黃河在舊城南自彭城歴吕梁由睢寧界至五工頭)
(迤東始入邳境流四十里接皂河抵宿遷縣界清水河即舊黃河南岸属睢寧北岸属邳州順治初塘池)
(壩塞始由今河而清水河猶存其跡在舊城護城堤南董家堂北是也河防雜說云邳州南去離城五)
(里許有小山一座高不過十丈然係礓石最為堅硬名曰象山其山原在大河南岸前此河直之時離山)
(尚遠近年上流河勢逐漸南徙大溜直搗山根山堅而硬不能衝塌竟成兜水之形水原向東南而行因)
(被山阻反折而往西北以致上流南岸既生戴家樓一險而下流北岸又生塘池大壩一險上年於塘池)
(大壩之下又生羊山寺前一險費料甚多究皆象山兜水之所致也仍須於南岸使之暢流其險自然稍)
(平矣然邳州治城在黃河北岸緊臨大河向稱富庶之區地勢甚窪是以康熙七年河流泛漲全城䧟)
(於水底廬室盡漂田畝俱浸人民四散僅存一二百家棲息護城堤上隄外里許有埽工一帶通長五百)
(七十餘丈所謂董家堂險汛也自十八年以來西堵花山決口北築唐宋山并運河堤工于是州城附近)
(方四五十里約有田數千頃皆可耕種但董家堂埽臺卑矮埽臺之内又係積水深坑取土一擔往返數)
(里每夫窮日之力不過挑土十餘擔二十一年伏秋岌岌有漫潰之勢二十二年春夏兩季竭盡人力僅)
(僅加高二尺而伏秋之水亦復加長二尺又幾幾漫溢百計搶救方保無虞此亦當設法加幇以防非常)
(也岸黃河自睢寧南岸韓家莊折而向北直搗邳州北五工頭堤工遂成險汛其來已久此工長二百)
(餘丈歲歲修防與董家堂相等也)黃河南岸上自徐州交界起下至
睢寧縣(薈蕞云在淮安府西三百九十里黃河自縣西北七十里自徐州界入縣境睢水自宿州)
(靈璧東流而下入睢寧界歷孟山潼郡至子仙鎮經堽頭過廟灣繞縣治後再東抵高作耿車而盡於小)
(河口入黃河自天啓二年崇禎二年黃河衝決故道遂湮今小河自孟山東下歴縣治南界由找溝而東)
(南入祠堂湖口俗之所謂小河者即昔睢水也泗水合沂水歴睢治經小邳入於淮所傳沂泗交流是也)
(後因黃河南徙遂合為一而沂泗之名亦不存矣)交界衞工頭止計程二十
二里零係靈璧縣境(薈蕞云在鳳陽府東一百二十里有磬石山禹貢泗濱浮磬即)
(此北為黃河與睢寧縣接界河防雜說云靈璧堤工在在窪區從前每多漫缺大為歸仁堤高家堰清水)
(潭等工之害康熙二十二年大漲堤頂僅高水面一二尺有竒不等且萬頃汪洋風浪不時大為可畏亦)
(須一律加高約以六尺為度并加僉排樁庶可禦風浪而無虞矣靳文襄公治河書云自徐州界房村)
(起至睢寧界賈家灣止三十里地勢甚卑而張寒二堡尤窪下形兜灣築堤輒圮蓋地窪則水積形兜則)
(囊水也而風濤難禦因於瀕河高處築子堤一道直接峰山以暫□漫溢而於子堤之内大堤之外開小)
(河一道於清涼寺建涵洞數聯以引黃計十年之後窪地皆可淤高此後堤工既易築亦易保矣然涵洞)
(雖建必須着兵夫常川看守修其圮壞通其壅積以放黃入淤否則洞亦空建或以此地去十數里可無)
(大虞然地卑易衝民田交錯司河者能無慮乎)上自靈璧縣交界衞工頭起
下至宿遷縣交界古堤頭止計程一百里零係睢寧
縣境設有邳睢靈璧河務同知一員管理修防其汛
三曰靈璧縣汛睢寧縣汛邳州汛
靈璧縣汛自徐州交界起至睢寧縣交界衞工頭止
縷堤長三千九百四十八丈康熙二十三年修築
自徐州交界撑堤起至龍虎山止臨河子堤長二千
六百八十四丈内接徐州子堤長七百七十四丈係
民築其一千九百一十丈康熙二十四年修築徐靈
交界處縷堤與子堤不同縷堤在謝家樓之西子堤
在墨家口之西
墨家口工康熙三十年舊堤塌斷復築小堰猶恐卑
薄不足以捍禦口西有民築撑堤一道長一百一十
六丈康熙四十年令河兵加幇以防墨家口出水不
致倒灌張寒二堡張寒二堡即在謝家口地方最為
窪下向來常常漫缺者也
睢寧縣汛自衞工頭起至峰山四閘止縷堤長一千
三百四十五丈康熙十七年創築内自龍虎山至峰
山共閘四座康熙二十四年建以洩異漲之水流入
孟山等湖(河防雜說云睢寧縣黃河南岸舊有遙堤卑矮不堪而清水口一帶内係窪區而外)
(有積水如黃河風浪搏擊最為危險歲修之費每苦不資康熙十八年於峰山龍虎山上下創築縷堤數)
(千丈包清水口積水於堤内然後挖開舊遙堤撤乾積水變成膏田數百頃睢民賴之今則全河歸故新)
(築縷堤尚属卑矮亦當按水跡一律加高也)
自峰山四閘起至武官營止縷堤長三千三百一十
一丈三尺康熙十七年創築上兩堤内有遙堤長三
千二百五十丈今廢
武官營子堤長七百四丈康熙二十四年舊縷堤塌
斷復創築
武官營大月堤長三千一百三十四丈康熙二十四
年修築康熙三十年間武官營險極曾於月堤之中
又築重堰未竣而北岸沙灘開穵引河告成河流北
徙其工遂廢
自武官營起經朱家樓王家堂至余家堂止縷堤長
二千四百二十三丈康熙二十三年修築
朱家樓前格堤長五百三十五丈康熙二十四年創
築
王家堂歲修險工長三百一十一丈五尺康熙三十
八年秋漫缺七十四丈賠修新堤卑薄三十九年
題明動帑重修又撥令河兵於漫口西頭建挑水壩
一座東頭建迎水壩一座不使水衝新堤又幇築兩
壩埽臺共長五十五丈加寬二丈始足防禦
王家堂舊月堤長一千六百丈前被水衝殘康熙三
十九年撥令河兵修築
自余家堂起至戴家樓止縷堤長一千九百丈康熙
二十三年修築
戴家樓歲修險工長三百四十丈舊有月堤長五百
九十三丈康熙三十八年加幇北段二百五十五丈
又另築南段長八百四十丈自戴家樓起至韓家莊
止縷堤長二千八十二丈康熙二十二年修築韓
家莊月堤長一千一百一十丈康熙十七年創築(河防)
(雜說云戴家樓一帶大河去堤原遠乃近年逐漸南徙竟成極大險工今須用長樁大埽徹底裹護又須)
(多築壩臺迎溜抵禦始保無虞堤自董家堂折而歸南至睢寧南岸之韓家莊河離根原不過數十丈)
(上流花山決口未堵之前大河水勢緩而且少是以未遽成險及康熙十九年花山堵塞全河歸故水急)
(溜大直搗堤根彼時飛集料物儧下大埽隨機鑲套始得保固今巳成最險之工必須歲歲修防無一勞)
(永逸之策也而韓家莊月堤一千一百十丈蓋緣全河大溜頂衝來勢甚勇悍不得不築月堤以障之)
(又上自韓家莊埽工東頭起下至宿遷縣界止堤工長六千一百九十餘丈此係民工甚属卑矮必須加)
(幇以防異漲)
自韓家莊起至古堤頭宿遷縣界止縷堤長六千一
百四十一丈五尺康熙二十三年修築(靳文襄公治河書云睢寧)
(之境盡於南岸險工三一曰王家堂一曰戴家樓一曰羊山寺河自鯉魚山峰山兩崖中建瓴而下南北)
(衝突三處皆頂衝也)
邳州汛自徐州界起至廟山止縷堤長二百二十三
丈康熙十七年創築内有舊格堤
自綿山起至拐山止格堤長二百一十九丈康熙十
七年創築
馬家山格堤長一百九十五丈康熙十七年創築
自劉家寨起至劉家店止縷堤長三百四十丈康熙
十七年創築
自豐山起至青羊山止縷堤長一百八十三丈五尺
康熙十七年創築
自青羊山起至塘池舊遙堤中間止縷堤長一千八
百六十二丈康熙十七年創築自青羊山至舊遙堤
頭有堤今廢
塘池搶修險工長九十一丈柳園頭搶修險工長七
十四丈兩工相連共長一百六十五丈塘池月堤
長四百一丈康熙三十六年創築
自塘池起至羊山寺前止縷堤長四百九十二丈康
熙十七年修築羊山寺前歲修險工長二百七十
八丈
自舊遙堤中間起至羊山寺西止遙堤長五百二十
一丈康熙十七年創築羊山至半戈山有堤今廢
自羊山寺前起至董家堂頭壩止縷堤長一百一十
四丈康熙十七年修築羊山寺東有格堤格堤南頭
又有横堤今俱廢
自董家堂頭壩起至馬船幇止歲修險工長六百二
十一丈
自馬船幇起經宋家莊至五工頭止縷堤長一千一
百九十二丈五尺康熙十七年修築邳睢廳署前
有撑堤長九十八丈康熙十七年創築今居民鱗集
巳為街市又自邳睢廳署前起至五工頭西止有堤
又自前堤中間起至戚字堡月堤頭止有舊遙堤今
俱廢
宋家莊搶修險工長九十八丈
自五工頭起經戚字堡至舊遙堤頭止縷堤長八百
四十五丈康熙十七年修築
戚字堡歲修險工長一百一十九丈康熙四十年置
鐵犀一座於工上鎮水
戚字堡險工因對岸沙灘日長逼溜頂衝康熙四十
年遵
旨取直於南岸開穵引河長五百七十丈分殺水勢今
巳成河
戚字堡西撑堤長七十八丈康熙三十八年創築又
月堤長四百四十丈康熙三十八年將舊遙堤改修
戚字堡東有舊遙堤今廢
自舊遙堤頭起至沈家堂止縷堤長九百五丈康熙
十七年創築
自沈家堂起經青墩營姚家莊三官廟至直河口宿
遷縣界止縷堤長二千四百五十三丈九尺康熙十
九年創築
青墩營搶修險工長七十七丈姚家莊歲修險工長
一百三丈三官廟歲修險工長二百二十二丈三工
相連共長四百六丈青墩營姚家莊三官廟三工
埽臺康熙三十八年雖經修築長三百八十八丈頂
僅寬三丈三四尺四十年撥河兵重修新舊頂共寬
六丈有餘足資捍禦青墩營姚家莊三官廟共月
堤長六百四十丈康熙三十六年創築(靳文襄公治河書云邳州)
(之境盡於北岸險工四曰塘池大壩曰羊山寺曰董家堂州既去舊治移寓城南堤其南里許即董家堂)
(乃剥膚之虞也曰五工頭在治東南五河防雜說云邳州北岸隄工因有險汛相隔分為段第一段工)
(上自徐州界起下至鯉魚山止計長八百三十餘丈第二段工上自鯉魚山起下至塘池險工止共長三)
(千六百七十餘丈第三段工上自塘池險埽工迤東新堤頭起下歴羊山寺至董家塘埽工西頭止共長)
(五百七十餘丈第四段工上自董家塘埽工東格堤起下至五工頭埽工西頭止共長九百九十餘丈第)
(五段工上自五工頭埽工東頭起歷青墩營至宿遷工界止共長四千二百三十餘丈皆係康熙十七八)
(兩年動帑新築之工十九年以前大河去堤甚遠至二十年忽然北徙直衝堤根況其中地勢甚窪半為)
(鍾水之區乘風撞擊設或破堤而過則黃流隨躡其後為害不可勝言所以年來屢用順埽百計護堤頗)
(為費料也今須於頂衝要處多築壩臺埽工要處並簽排樁餘俱加築高厚設遇意外之漲有備無患矣)
(又於徐州界起至廟山止綿山起至拐山止各築格堤一道此兩處皆係山澗深溝設或縷堤有失則建)
(瓴之勢北瀉堪虞也又於羊山寺東至西築遙堤一道防其北流羊山寺南築格堤一道障其東注如此)
(不惟邳州民社可安而邳宿運河亦保無虞矣)
宿遷縣(薈蕞云在江南淮安府西二百四十里有馬陵山去舊治北二里其山高聳為一邑雄觀)
(水本朝總河靳輔大興河工鑿山洩七十二道山河設橋於上以通行人舊治西北一里曰靈傑山馬)
(陵之餘脉也前阻黃河濟汶沂泗諸水合流自直河入境經流小河以會黃河自古城入桃源縣界有侍)
(邱湖周圍三十餘里水由草狼溝入河有上泊水湖由武家溝入黃河)黃河南岸上自
睢寧縣交界古堤頭起下至桃源縣交界白洋河鈔
關口止計程六十三里北岸自邳州交界起至張莊
運口止又自吳家墩起至桃源縣交界止計程共七
十八里屬宿虹河務同知管轄其汛四南岸曰蔡家
樓汛陳家道口汛北岸曰攔黃壩汛大古城汛
蔡家樓汛自睢寧縣交界起至徐家灣西張王廟止
縷堤長六千三百五十丈康熙三十八年修築
蔡家樓歲修險工老堤頭歲修險工二工相連共長
三百五十丈
彭家堡歲修險工長一百四十二丈
蔡家樓墩郎廟月堤長二百九十五丈老堤頭月堤
長四百三十九丈彭家堡月堤長八百七十五丈俱
康熙十八年創築又三工總大月堤長二千一百九
十六丈五尺三十八年創築
陳家道口汛自張王廟起至桃源縣交界止縷堤長
五千一百一十七丈九尺康熙三十八年修築
徐家灣龍門搶修險工臨河堤長一千二十一丈
康熙三十八年修築
陳家道口歲修險工舊長九十一丈五尺又坍塌河
崖二十五丈共長一百一十六丈五尺
陳家道口月堤長九百五十丈康熙三十八年創築
攔黃壩汛自邳州交界起至張莊運口止縷堤長五
千九百一十六丈
自邳州交界起至皂河石磡迤西止縷堤長二千四
百八十五丈康熙三十八年修築
朱家莊舊險工今河溜南徙堤外沙淤停修
朱家莊月堤長五百二十三丈一尺康熙三十六年
修築
皂河攔黃壩西堤長二百四十九丈六尺康熙三十
八年修築攔黃壩臨河堤長三十六丈五尺三十六
年修築内歲修險工舊長八十四丈五尺新生七丈
五尺
攔黃壩東堤長二百二十九丈三尺五寸康熙三十
六年修築
攔黃壩迤裏攔運河堤一道長三十九丈康熙三十
六年創築
自攔黃壩東堤起至張莊運口止縷堤長三千四百
三十一丈康熙三十八年修築
大古城汛自宿遷縣西門吳家墩起至桃源縣交界
大古城止縷堤長八千一百五十八丈五尺康熙九
年創築
蕭家渡舊決口戧堤長八十五丈康熙三十六年幇
築
朱家堂舊減水壩基長一百一十三丈四尺康熙三
十六年拆壩創築
楊家莊舊決口戧堤長七十八丈康熙三十六年幇
築(河防雜說云黃河自宿遷以下旁洩方有入海之途而自宿遷至清河縣黃淮交會之處計程一百)
(八十里其間舊堤未嘗不高也祗因河底屢墊故河灘亦隨之墊高河灘既巳墊高則堤工每被淤没是)
(以覺其低耳然從堤外河灘而觀則覺其低而由堤内民地而觀則巍然高峻外高内窪故凡有漫決即)
(成建瓴之勢理固然矣此一百八十里堤工迤北之地在宿遷不過十分之三桃源約有十分之五清河)
(約有十分之七沭陽海州則全在其中此各州縣地畝原極卑窪非地窪也河高而祗覺其窪也故每遇)
(堤工潰決一次則民地亦漸漸淤高楊家莊未決之前止有桃源北岸之地被新莊口七里溝黃家觜等)
(各決口之水淤高其自徐昇壩迤西十里許起歷崔鎮古城楊家莊朱家堂蕭家渡以至宿遷計程一百)
(里近堤一帶全係水田不可以耕而遠堤去處亦莫不低窪停水自楊家莊潰決之後大溜經行四載有)
(餘朱家堂以下俱行墊高朱家堂以上十餘里尚属卑窪迨蕭家渡一決而宿遷附近亦俱墊高總之前)
(此水田今則皆成高亢之區其減水壩分洩之水自有河形流歸大海不致淹田且再經數年之後凡有)
(未墊之窪地亦可逐漸淤高此所以楊家莊埽工一百六十餘丈蕭家渡埽工九十餘丈不可不堵築堅)
(固也)
温州廟舊減水壩基長三百二十七丈五尺康熙三
十八年修築
河北鎮下灣搶修險工挑水壩三道其第一第二
道康熙三十六年築第三道四十年築第二第三道
俱搶修河北鎮險工戧堤長二百三十六丈八尺
康熙三十六年幇築河北鎮月堤長九百七十八
丈八尺康熙三十八年創築
自卓家莊起至大古城桃源縣交界止縷堤長一千
六百二十六丈康熙三十六年修築
大古城歲修險工長一百一十四丈
宿遷黃河北岸上自張莊運口起下至矮堤頭止計
程一十一里屬宿桃中河通判管轄
臨黃縷堤自張莊運口起至駱馬湖口西裹頭止長
一千九十一丈五尺又自駱馬湖口東裹頭起至攔
馬湖砂礓觜迤上矮堤頭止長九百八十三丈二尺
俱康熙三十八年捐工人員承修(薈蕞云府縣志駱馬湖去宿遷治西)
(北十里由董家溝陳瑤溝以入運河九河防雜說云自宿遷縣城西北起一帶連山約行百里至山東)
(歷城縣地始見平陽再西北二百里至德州城南名黃河涯乃宋朝以前老黃河故道也黃河北行則必)
(過歷城西北南行則必出宿遷東南然後有歸海之路自宋神宗十四年黃河南徙由汴河東南奪淮入)
(海歴今六百餘載矣北道壅塞多年盡成田廬久已不可復問至今日而求黃河之故道即會淮入海之)
(道也但黃河自星宿海𤼵源其派原大益以山陜河南萬山之水合流而來每至不可測量從前雖百計)
(隄防而隄高水亦高常被漫潰一經漫潰則水盡旁洩正河淤墊運道不通矣是以為今之計不得不建)
(減水壩以洩其非常之勢俾保隄工以全運道而衞民生也然上流碭山之毛城鋪徐州之大谷山邳州)
(運河之萬家莊馬莊集以及猫兒窩之各減水壩不過暫分其怒漲之勢其水仍歸黃河若徑洩入海之)
(壩則自攔馬湖始康熙二十二年伏秋異漲皆賴此壩宣洩得以保全各處堤工其所洩之水俱入宿遷)
(侍邱湖歸楊家莊決口迤下舊河形内東北入海至此壩先則清黃並洩自黃水消落河邊挂口斷流止)
(洩駱馬河清水壩係五座内兩傍高底減水之地計寬一百八十餘丈中央深河洩水之地計寬十八丈)
(蓋為蕭家渡初合龍門求其分洩故用此中央之深河也今蕭家渡合龍巳經一載下流黃河俱經漸加)
(寬深不必更留深河相度籌維將中流挑土實填另於兩旁添造高底橋壩一百丈以待他日異漲可也)
駱馬湖口竹絡石壩一座康熙四十年題准修建
駱馬湖口迤東臨黃外口險工搶修
臨黃外口迤東石閘一座康熙三十九年修建
石閘迤東攔河大壩長十六丈康熙三十七年築(靳文)
(襄公治河書云宿遷南岸險工四一曰蔡家樓一曰彭家堡一曰徐家灣一曰白洋河草壩北岸險工三)
(一曰朱家堂一曰楊家莊大壩并逼水壩一曰古城諸險之中朱家堂逼近運河尤為險要河防雜說)
(云康熙十六年以前黃河大溜緊貼宿遷南岸白洋河鎮市而行是年楊家莊潰決今河北瀉勢不可遏)
(從此歴年以來每多水患若一面改挑引河又築大磯觜埽壩臺一座逼水全歸引河而白洋河鎮自無)
(水患但此壩濱臨大河欲保無虞又須築格堤一道約長七八十丈此亦工之不可緩者)
歸仁堤在宿遷縣黃河南十六里始於明嘉靖間所
以捍睢水湖水及黃水使不得南會於淮而又遏睢
水(薈蕞云括地志睢水首受浚儀縣浪蕩渠水東經臨慮縣入泗今一統志稿曰睢水汴水之支流)
(也今自河南陳留縣東北與汴河分流經永城縣南而入徐州碭山縣界下流至邳州宿遷縣東南而會)
(於泗謂之泗口亦曰小河口以睢水亦兼小河之名也漢志睢水歴郡行四千三百六十里今經流多為)
(大河所奪按河南通志開封府下睢水在陳留縣東北四十里又名堤河合小黃河東流經杞睢寧陵達)
(於徐彰德府下睢水在夏邑縣南二里經永城縣合沙白二水達於宿州宿州志云睢河在州北二十里)
(源出河南夏邑白河東流經州之符離會泗水入淮夏邑與永城接壤然則睢水無二源也)湖水
使之并入黃河助其衝刷也歴年堤工廢棄不修致
祠堂湖一帶連決七口盡諸水而注之淮河以為高
堰害幸我
皇上審悉形勢知其緊要
詔令興修堤工既完又開引河引諸水至桃源老堤頭
出以達於黃又慮黃水消長靡常於歸仁堤建閘三
座於老堤頭建閘二座黃水大則閉老堤頭閘開歸
仁堤閘以放水入淮黃水小即閉歸仁堤閘開老堤
頭閘以引水刷黃節宣有制可以垂久遠而無弊矣
舊屬宿虹同知管轄今新開引河在桃源境者屬桃
源同知管轄
歸仁集西烏鴉嶺土堤上自虹縣(属鳳陽府)交界起下至
歸仁集石工頭止計長五百九丈康熙三十八年修
築
歸仁堤舊石工上自歸仁集起下至五堡格堤頭止
計長三千八十八丈六尺康熙三十八年修砌其内
土堤四十一年重修
五堡迤上雙金門閘三座西曰利仁東曰歸仁中曰
安仁俱康熙三十九年建五堡舊減水壩於二十三
年被水衝決四十一年堵塞
歸仁石工東舊堤上自五堡起下至桃源縣交界止
長三千七百五十七丈康熙三十九年修築内自五
堡迤下起至九龍廟止石工長一千一百丈三十九
年創砌其下自九龍廟起至桃源縣界止即作新開
引河之南岸東水堤格堤自五堡起至便民閘止
長二千七百二十五丈康熙三十八年修築便民閘
係十九年建
引河自九龍廟起至桃源縣境老堤頭黃河邊止計
長三千七百丈四尺五寸在宿遷境長三百五十七
丈七尺五寸在桃源境長三千三百四十二丈七尺
康熙三十九年挑穵
桃源境引河南岸束水堤接宿遷堤起至老堤頭黃
河邊止長一千四百六十二丈康熙三十九年創築
引河北岸束水堤自格堤三堡起至桃源縣黃河
邊止計長三千七百七十六丈七尺在宿遷境長六
百八十三丈康熙三十九年創築在桃源境長三千
九十三丈七尺内五百九十五丈係舊堤重修其二
千四百九十八丈七尺係創築
宿遷境北岸東水堤内小石閘一座通運料小河之
水康熙四十一年建
桃源境老堤頭出水閘一座曰祥符閘又月河小閘
一座曰五瑞閘俱康熙三十九年建月河長九十六
丈九尺三十九年開穵
引河口門束水横堤長四十丈内草壩一座俱康熙
三十九年建
康熙三十八年七月初十日
上諭看圖内將歸仁堤便民閘等口俱已堵塞其毛城
鋪以下各口尚未堵塞即將此處堵閉則毛城鋪等口
所出之水由何處洩去必致於散漫各處民受大害所
關甚屬緊要此處宜速籌一策三十九年九月初十
日總河張鵬翮摺奏康熙三十八年七月初十日
上諭云云到前河臣于成龍查勘於四堡穵引河由胡
家溝出黃水尚未估計臣到任後率同部員廳縣等
官相度形勢胡家溝迤東地勢頗高恐引水不暢且
地係沙土難以建閘復於八月初十二十四等日率
同道廳等官再加查勘挑穵引河之處在於涵洞口
起至老堤頭迤東出黃河地勢低窪打量水平黃河
崕地平比黃河水面高五尺五寸縷堤外地平比堤
裏地平高三尺舊河崕地平比舊河水面高一尺七
寸四分通平牽筭湖水比黃水高七寸六分自涵洞
口起至黃河邊止共長四千八百五十丈四尺内自
涵洞起至九龍廟止見有舊河一道計長一千二十
七丈九尺河身深窪不必挑浚唯有舊河起至黃河
邊止應挑引河長三千八百二十二丈五尺估挑面
寬十丈底寬四丈深八九尺一丈不等應於黃河縷
堤出水之處建造石閘又於臨河之處建築草壩隨
時啓閉以防黃河倒灌再加歸仁堤五堡建磯心石
閘若遇黃水異漲則閉黃河縷堤之閘將此五堡之
閘開放以洩湖水不致漲裂堤身於引河南北兩岸
築束水堤並補築九龍廟舊堤缺口七處加砌石工
使水不致旁溢如此引河開成則洩歸仁堤之水出
黃河可以衝刷河身可以保護民間田廬不致淹没
又使此水不盡歸洪澤湖可以減高堰水勢但事關
緊要工程約需錢糧二十九萬餘兩微臣不敢擅便
伏乞
聖裁奉
旨此事曾屢經面諭于成龍最為緊要乃于成龍性偏
未行詳看遷延時日以至於今觀張鵬翮所奏甚為合
理此事所關至要著九卿詹事科道會同速行詳議具
奏趁今年黃河水小之時興工毋誤圖并發九卿會
議具覆奉
旨依議速行(以上俱張文端治河書)
(史奭歸仁堤考曰歸仁堤控黃淮界桃宿與高堰相表裏盖高堰為淮揚之長城而歸仁堤又高堰之屏)
(障也其上流來源自徐溪口歴蕭縣靈璧等處二百餘里合永堌姬村湖水由宿遷之符離溝經邳之睢)
(河而匯於埠子白鹿等湖從白洋河東西兩溝入黃河黃之泥沙得此而汰故俗亦名汰黃堤河防一覽)
(謂本堤所以捍禦黃水睢水湖水使不得南射泗州並攻高堰而又遏睢水湖水併入黃河益助衝刷關)
(係最重大然其槖籥則又在小河口之通塞蓋小河通則睢湖諸水徑入黃河而歸仁之水減半其籓籬)
(則又在耿車時兒灘一帶之堤蓋此堤高厚堅固則睢水不得漫入埠子等湖而河常通矣故上自高原)
(下至時灘皆當接築長堤歲加修守蓋修守此堤即所以守歸仁也況小河常通則靈睢宿遷積水得洩)
(而沮洳漸成沃壤又舟行徑直免犯湖險而小民便於販易為地方利乂非淺鮮也又按貽麥堂記云堤)
(受白鹿等湖水由白洋河與黃水會其越小河口者又上流之支分也二水既合直趨高堰淮揚之民不)
(為魚鼈者幾希堤成諸水悉由小河故道復入於黃高堰得殺水勢而保無衝決水不旁流而永無奪河)
(之患河御史徐越修復歸仁集堤疏曰黃河水勢本強淮水力原弱前人借水以濟運必欲助淮力得)
(北而與黃爭先防阻淮水趨南而與湖會何也近黃河者有睢水埠子湖水其勢甚大且遇黃河一漲則)
(能與此水相連倘無堤以攩之直下而東則中阻淮水北行之道淮水半趨而南其北道者無全力則為)
(黃所阻而不能入河以濟運其南趨者且滙諸湖之水漫溢於周橋閘一帶為高寳各邑淪胥之患今議)
(者從事於周橋啓閉及堅築翟壩傾圮於水勢不可謂不審但淮水有源有委臣謂當先施力於上流之)
(歸仁堤然後議及於下流之周橋閘一帶乃獲有利無害耳夫歸仁堤上遏睢水埠子湖水使倂白洋河)
(出口以刷董口一帶之沙淤而為益於運道下則兜睢湖諸水使不得衝入淮流以阻其勢復南借周橋)
(翟壩遏淮水下湖之便安得不怒激以取路清口耶淮水全出清口而兩河治運道通矣河防雜說云)
(宿虹二縣歸仁堤一工共長六千三百二十五丈六尺内創工二千七百二十八丈幇工三千四百八十)
(八丈六尺民工一百九丈皆所以流上濉水并毛城鋪減下之水以及碭蕭徐宿靈睢宿遷等各州縣雨)
(水又因黃河之底自數十年來節次墊高後尚未得驟然刷深誠恐清水積高有傷堤岸是以又建五堡)
(減水壩一座暫洩異漲又建便民閘一座以通行旅康熙二十二年伏秋時兩最大之時五堡減水壩底)
(之上過水二尺五寸有竒三教堂便民閘底之上過水五尺七寸及用水平將此清水與黃河較之其黃)
(水面尚高於清水六尺有竒迨至隆冬黃水巳消七尺有竒清水僅有其尺許而清黃始得相平然不能)
(外洩也惟將便民閘底改深三尺閘墻亦加高三尺一經改深則上流清水由閘者多而由五堡減壩者)
(少再於黃河南岸大堤之内挑小河一萬八千餘丈引此水直至清河縣出口仍歸黃河則不特分其注)
(高堰之勢而且可為沿堤運料之資河邊多栽柳樹將來采伐亦易於轉運不誠大有益於河防耶泗)
(州志云按歸仁堤去州治幾二百里去州境亦近三十里許自歸仁集迤東至桃源之于家岡約長五十)
(七里此雖虹睢桃源等處地界而實居泗之脊背也通白洋河東流與黃水會其曰小河口者又上流之)
(支流也徐邳而下河身卑窪以故湖水隨漲隨涸間漫及泗境猶為害不甚自黃水徙蕭縣義安山合永)
(堌湖水流入宿州之符離溝歴邳州之睢河與宿虹白鹿埠子藕湖等水匯為巨浸由拖犂溝南流入泗)
(境安河會淮水為患一遇伏秋倒灌小河口白洋河由歸仁集東横闊四十里奔泓而下嗣後逐年衝決)
(經蕭碭宿睢靈虹濱河州縣田廬渰没彌甚萬㦄二十年堤東轉北新接小土隄衝漫自岳家莊入大橋)
(口由黃家堰過六師院接安河凡七八十里俱被渰蕩居民奔竄巡按舒公題改石堤三千餘丈後相繼)
(增修自是泗境無患迄康熙五年堤久傾頽水勢衝突直逼泗境與高堰平即淮揚之災益烈矣夫泗受)
(淮患三閘閉既無所疏歸仁摧復有所入彈丸尺土水上浮漚三版孤城中流一葉幾何不胥而為魚也)
(旨康熙十年奉道泗可無憂黃而為今日切膚之憂者修砌河歸故)
(蓋又專在淮矣)
行水金鑑卷五十九
