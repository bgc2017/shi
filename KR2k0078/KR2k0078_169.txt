行水金鑑卷一百六十九
江南按察使傅澤洪撰
官司
徐屬河營守備一員管轄徐屬河道工程上自河南
山東交界起下至邳睢二州縣界止戰守兵一千八
十八名(薈蕞云康熙十七年總河靳公題設江南河兵八營罷淮揚徐靈璧等州縣堤淺夫此河)
(營所自昉也淮徐道属諸營此後不知有無更改無案可稽悉依而錄之)碭山縣黃河
南岸把總一員專管汛地上自虞城縣界起下至毛
城鋪止又自小石閘起至蕭縣界止一帶工程蕭
縣黃河南岸把總一員專管汛地上自碭山縣界起
下至北城集三官廟止一帶工程徐州黃河南岸
千總一員專管汛地上自蕭縣北城集三官廟起下
至王家山止又自韓家山起至徐城郭家觜上壩頭
止又自郭家觜上壩頭起由徐城石岸至青田三山
頭止一帶工程徐州黃河南岸把總一員專管汛
地上自青田三山頭起下至靈璧縣界止一帶工程
碭山縣黃河北岸兼豐縣黃河把總一員專管汛
地上自山東單縣界起下至徐州李家樓止一帶工
程徐州黃河北岸千總一員專管汛地上自大谷
山起下至邳州界止一帶工程
邳睢靈璧河營守備一員管轄邳睢靈璧三州縣黃
運兩河工程戰守兵九百四十七名睢靈二縣黃
河南岸把總一員專管汛地上自徐州界起下至睢
寧縣余堂埽工止一帶工程睢寧縣黃河南岸千
總一員專管汛地上自余家堂起下至宿遷縣古堤
頭止一帶工程邳州黃河北岸千總一員專管汛
地上自徐州界起下至邳州馬船幇止一帶工程
邳州黃河北岸把總一員專管汛地上自邳州馬船
幇起下至宿遷縣界止一帶工程邳州運河把總
一員專管汛地上自徐塘口起下至宿遷縣止并唐
宋山一帶工程
宿虹河營守備一員管轄宿虹二縣黃運隄壩工程
戰守兵七百八十六名宿遷縣運河把總一員專
管汛地上自邳州磘灣口交界起下至石磡止一帶
工程宿遷縣黃河南岸把總一員專管汛地上自
睢寧縣界谷堆頭起下至徐家灣西張王廟前止一
帶工程宿遷縣黃河南岸井歸仁堤千總一員專
管汛地上自張王廟前起下至白洋河鈔關口桃源
縣界止又歸仁隄自烏鴉嶺起至石工頭止一帶工
程
宿遷縣黃河北岸千總一員專管汛地上自邳州直
河交界起下至皂河石磡止又新運河上自皂河口
石磡對過起下至支河口下口止一帶工程宿遷
縣黃河北岸把總一員專管汛地上自宿遷縣西門
外吳家墩起下至大古城桃源縣交界止一帶工程
桃源河營守備一員管轄黃河工程戰守兵七百一
十三名桃源縣黃河南岸把總一員專管汛地上
自宿遷白洋河鈔關口起下至煙墩厰東止一帶工
程桃源縣黃河南岸千總一員專管汛地上自煙
墩起下至清河縣界止一帶工程桃源縣黃河北
岸千總一員專管汛地上自古城宿遷縣界起下至
河北鎮止一帶工程桃源縣黃河北岸把總一員
專管汛地上自河北鎮起下至清河縣界止一帶工
程
山清外河營守備一員管轄山清二縣黃河工程戰
守兵一千三十九名(外河廳冊云山清外河營守備係康熙十七年蒙前總河靳輔)
(題請分設)清河縣外河北岸千總一員專管汛地上自
桃源縣界起下至山安營界止一帶工程清河縣
外河南岸把總一員專管汛地上自吳城接桃源縣
界起下至季家淺接山陽縣界止一帶工程山陽
縣外河南岸千總一員專管汛地上自季家淺起下
至三坌堤止一帶工程山陽縣外河上河把總一
員專管汛地上自三坌交界起下至葉家營馬頭止
又上自朱家觜起下至大茭陵廟巷止一帶工程
山陽縣外河下河把總一員專管汛地上自葉家營
起下至陳家社接山安營界止一帶工程
山安河營守備一員管轄山陽安東二縣工程戰守
兵八百七名山陽縣黃河南岸把總一員專管汛
地上自陳家社起下至陸家社止一帶工程山安
二縣外河北岸千總一員專管汛地上自泗鋪溝起
下至安東縣東門止一帶工程安東縣黃河上河
把總一員專管汛地上自安東縣東門起下至彭家
灘止一帶工程安東縣黃河下河把總一員專管
汛地上自彭家灘起下至雲梯關止一帶工程山
陽縣黃河北岸把總一員專管汛地上自雲梯關起
下至泗汾港止一帶工程
山清裏河營守備一員管轄山陽裏河工程戰守兵
三百九十八名(裏河廳冊云裏河營守備康熙十七年總河靳輔題設為山清盱眙河營)
(守備康熙三十八年總河于成龍題分設山盱高堰河營遂改為山清裏河營守備)山陽縣
裏河千總一員專管汛地上自清河縣界起下至山
陽縣界西南角樓止一帶工程清河縣裏河運口
把總一員專管汛地上自甘羅城西南角樓起下至
山陽縣界横隄頭止一帶工程山陽縣裏河把總
一員專管汛地上自府城西南角樓起下至寳應縣
界止一帶工程
山盱高堰營守備一員管轄高堰湖堰工程戰守兵
三百五十名(高堰廳冊云山盱高堰河營守備係康熙三十八年内於遵旨保題等事)
(案内前院于成龍等題請添設管轄山陽縣山清交界起至盱眙縣秦家高岡止修防湖隄工程)
山陽縣高堰千總一員專管汛地上自清河横隄起
下至石工盡頭止一帶工程山陽縣高良澗把總
一員專管汛地上自石工頭起下至周家橋止一帶
工程山盱二縣把總一員專管汛地上自周家橋
起下至翟家壩止一帶工程
揚屬河營守備一員管轄高寳江三州縣工程戰守
兵六百一十三名(揚河廳冊云揚河營守備係康熙十七年四月内奉總河靳輔題請)
(設立督率五汛千把等弁井河兵修防寳高江三州縣河道隄工)寳應縣運河把
總一員專管汛地上自寳應縣黃浦起下至劉家堡
止一帶工程寳應縣運河千總一員專管汛地上
自劉家堡起下至界首鎮止一帶工程高郵州運
河千總一員專管汛地上自界首鎮起下至永安河
尾止一帶工程高郵州運河把總一員專管汛地
上自永安河尾起下至江都縣界止一帶工程江
都縣運河把總一員專管汛地上自江都縣界起下
至江都縣灣頭閘止一帶工程
安清中河營守備一員管轄宿桃山安清五縣中河
工程戰守兵六百四名(安清中河廳冊云安清宿桃中河營守備係康熙三十八)
(年遵山清旨保題等事案内前院于成龍題請添設管轄宿桃安四汛弁目修防河道堤壩工程)
宿遷縣中河把總一員專管汛地上自張莊運口
中河頭起下至火古城桃源界止又上自張莊運口中
河頭起下至攔馬河迤上土堆止一帶工程桃源
縣中河把總一員專管汛地上自宿遷縣起下至沈
家莊迤東清河縣止一帶工程山清二縣中河把
總一員專管汛地上自趙家莊迤西接桃源縣界起
下至朱元莊接安東縣界烽墩止一帶工程安東
縣中河千總一員專管汛地上自安東縣遙隄五里
墩起下至平旺河隄尾止又上自朱元莊接外河營
界起下至平旺河隄尾止一帶工程
葦蕩河營遊擊一員管轄兵一千二百三十名督採
龍窩蕩施家出河港陸家社陳家浦惠家港東西各
官蕩每歲砍額柴一百二十萬四千一百束内運
蘆左營守備一員管理龍窩蕩施家出河港每歲砍
額柴五十七萬四千一百束内千總一員分管龍
窩蕩把總一員分管龍窩蕩把總一員分管施
家出河港運蘆右營守備一員管理陳家浦陸家
社楊柳二溝惠家港東西各官蕩每歲砍額柴六十
三萬束内千總一員分管惠家港東蕩北窪竈六
灘塢巴港陳必甫港一帶至新淤界止把總一員
分管惠家港東蕩南窪竈三灘竈五灘并新淤灘一
帶至海口止把總一員分管惠家港西蕩以亮子
港界起至闊港黃泥窪接至惠家港西界老灘鹽路
界止(以上俱河防志公薈蕞云此營産柴甚廣足供河工料物文襄設營之意至深遠矣前總河)
(趙世顯忽以葦蕩不産柴草題請裁汰將官蕩盡行給兵佃種今已成沃壤匪特葦荻叢生且禾稼遍野)
(矣當日裁營之始原以節省俸餉起見似有益於營國計殊不知河工料物最属緊要若使歸於各廳)
(員弁督率長養仍復舊觀供河工之採取所獲利益源源不窮不更多於陞科之額徵乎惜乎見不及此)
天津河協營副將一員守備三員千總六員
把總十五員(畿輔通志)
總督河道部院標下中左右城守四營順治元年
總督部院楊題設河標中營兼河標中軍並左右
兩營(以下俱山東通志)
中營定制官八員副總兵一員中軍守備一員
千總二員把總四員防漕河十六汛地南自
小長溝接城守營界碑起北至右營王仲口界碑止
計河程九十二里小長溝係鉅野縣河道大長溝堡
寺前鋪閘孫村臺堡三汛係嘉祥縣河道柳林閘南
旺堡十里閘堡開河閘堡劉老口臺袁家口閘堡王
老口臺張八老口堡靳家口閘河西堡九汛俱係汶
上縣河道靳家口河東堡花園頭臺王仲口堡三汛
係東平州河道按汛分派官兵駐防
左營定制官八員遊擊一員中軍守備一員
千總二員把總四員防漕河十四汛地南自山
東辛莊橋接江南徐州營界碑起北至濟寧城守營
韋䭾廟界碑止計河程一百五十里徐家口堡馬家
口堡邢莊利建閘堡南陽閘五汛地俱係魚臺縣河
道棗林閘魯橋堡師家莊閘仲家淺閘新閘新店閘
石佛閘趙村閘關南頭九汛地俱係濟寧州河道按
汛分派官駐防
右營定制官八員遊擊一員中軍守備一員
千總二員把總四員防漕河十二汛地南自王
仲口接中營界碑起北至夀張營張秋鎮北水門外
界碑止計河程七十八里王仲口界碑臺長張口安
山閘堡十里鋪防河臺裕國臺戴家廟閘堡八汛俱
係東平州河道壯猷臺通濟臺二汛係東平夀張二
州縣河道沙灣係東平東阿夀張三州縣河道張秋
鎮係陽穀夀張東阿三縣河道按汛分派官兵駐防
濟寧城守營定制官五員都司一員中軍守備
一員千總一員把總二員防倉庫監獄武庫
四門四鄉東關馬驛橋北關鎮武廟週圍二百餘里
八汛俱係濟寧州衛地方又防漕河南自關南頭韋
䭾廟接左營界碑起北至中營小長溝界碑止計河
程四十五里韋䭾廟三官廟濟安臺三汛係濟寧州
河道安居臺係濟寧衛河道通濟閘堡白觜臺堡小
長溝三汛俱係鉅野縣河道按汛分派官兵駐防
臨清營城守副將設左右兩營左營河汛自胡家窰
起至鄭家口南頭十二里止共計河程一百八十里
右營河汛自臨清板閘北胡家窰起南至七級郎家
灣共一百里就州縣而分河汛便於兼領因左營河
汛多於右營故右營多加一汛也
東昌城守營都司一員千總一員把總二員分
轄聊城館陶平隂三縣平山東昌二衛漕河六閘七
汛分防館陶平隂二縣每縣千把總一員輪流
駐防聊城縣漕河千把總官一員
曹州營河汛阿城等閘五汛把總一員
范縣營河汛荆門閘百總一名
沙溝營守備一員把總一員分防滕縣魚臺二縣
韓莊等閘河汛(以上俱山東通志)
揚州居江北最為衝險要口商船漕艘往來之路南
對鎮江之金山古稱長江之門戶南北之要津揚屬
上自儀真縣所轄東溝墩馬路沿江起至河家港墩
止共墩臺十六座木樓二座汛地八十里俱係竒兵
營撥兵防守下接江都縣所轄沿江汛地江都縣
所轄花園港墩馬路沿江起至朱團窩墩止共墩臺
二十座木樓三座汛地九十里俱係京口右路左營
撥兵防守下接泰興縣所轄沿江汛地萬夀司地方
黃墩港長命港沙河港小史家港大史
家港八港梁家港梁孟港孫□港徐家
壩繆家觜三江營唐家港嘶馬朱團窩
徐墩係泰興接界俱設有橋墩煙籠營房
淮安府廟灣營所轄射陽湖黃河灌口三大險汛切
近邊海射陽湖汛地係廟灣場竈地方有大新港三
板港下川子諸水路下川子距海口水路四十里海
口南岸係鹽城營所轄汛地黃河營係陸路駐防北
岸海口往西一百里至雲梯關地方派兵防守瞭望
灌口汛地接連黃河北岸其七條港陸套港湧洋河
小河口嚴家舍派有唬船兵丁防守係安東縣地方
其七條港木樓係海州地方乃海州營汛地(以上俱)
(江南通志)
漕標左右二營汛地輪防山清二縣黃淮兩河洪澤
湖面又北河大套雲梯關一汛切近海邊
漕標宿遷後營汛地南自桃源三坌起北至邳州黃
林莊止水路七汛桃源洋河宿遷隅頭并劉馬莊泇
河口千把六員每年輪流領兵更防所有水路自桃
源以及洋河宿遷邳州四汛皆屬黃河北入皂河口
内水路隅頭泇口二汛皆係運河直扺黃林莊止唯
劉馬莊一汛係通山東陸路
徐州營汛地統領徐蕭二營官兵駐劄徐州兼轄蕭
沛豐碭睢寧六州縣每遇糧運盛行親詣夏鎮催儧
重運回空漕船東接淮安府邳州宿遷後營官兵汛
界西接河南歸德營官兵汛界南接鳳陽府夀春營
官兵汛界北接山東兖州府濟寧營官兵汛界周圍
千餘里(淮安府志)
聖祖仁皇帝康熙六十年三月日淮揚道傅澤洪詳效
力人員分别等第叙用河工之重首在任用得人而
用人之法必須按照功績所以鼓舞人才慎重名器
昭勸懲示公道也往例凡遇大小員缺俱遴選諳練
河務勞效昭著人地相宜之員題補委用近因河上
缺少人多一時難滿衆望間有熱中躁妄之輩冒昧
呈凟固由功名心迫亦屬義命不安憲議嗣後補用
俱令掣籖各聽天命而效力官曾席珍等又復連名
具呈請照舊例委用本道等遵奉憲批率領在浦各
廳公同會議竊以為掣籖委用必不可行盖河工效
力人員賢愚勤惰不一其中有自備鞍馬資斧終年
在工伺候凡奉緊要差委無不竭蹶趨事櫛沐於狂
風驟雨之中奔馳於烈日嚴霜之下搶險則手足腁
胝軀命不惜催科則日夜儧運依限回銷修築工程
則争先儧竣急公捐備則不顧家資更有熟諳水勢
情形練曉修防機要在工年久羣推老成此則河員
中之備極勤勞功績之所稱上等者也至於奉委湖
河防險催儧空重糧船以及𫝊遞往來水報伺候憲
轅雜差未嘗無效力之處然較之前項勞員功績其
輕重大小不啻霄壌之隔甚有挂名河上並不到工
或乘興往來毫無實效此則有效力之名而並無效
力之實者也今若不分勤惰高下槩以掣籖為準則
凡在冊挂名之員亦將聞風而來隨班同掣一時僥
倖或得掣補不幾使效力年久功績最上之勞員反
致有時命不猶之歎乎從此人心懈散坐待倖邀不
惟河工失用人之效且恐人心不服爭論滋多夫掣
籖之舉原為杜衆議起見乃反開僥倖之門啓紛爭
之漸是殆不如按照功績分别叙用之為公平允當
也查通工人員效力大小勞績備載憲冊可考即前
憲張任内河員功績亦有底冊可查伏祈本部院按
冊稽核將功績之最大最多者列為上等其次列為
中等而防險催漕水報雜差各功績則量其久暫遠
近大小或以二三次準作中等功績一次依次分别
叙用其中有功績相等者則又以效力年分相較久
近以定後先注明憲冊並將各員名下功績等第開
列曉諭此等人員中如有後奉差委實心效力著有
功績者則又按明更定示知許其越班叙用若始終
挂名河員並不在工效力者槩不准用如此則勸懲
分明人心競奮河工收得人之效矣又五月日詳
分别拔補把總河營把總專任修防必由河兵出身
熟諳隄埽工程者委用方無貽悞近來把總員缺奉
憲示令各河營百隊并部發效力以及轅門效力人
員公同掣籖此誠矢公矢慎之至意惟是十缺之内
其真正年久諳練著有勞績之河兵所得不過三四
餘皆效力人員掣獲其得失雖由時命而法久實宜
變通查淮揚淮徐所屬黃河運河工程原有平險之
别黃河水勢變遷工程甚關險要非得深知水性在
工力作久年之河兵專汛修防鮮不貽悞現在部發
以及轅門效力人員所有功績不過催漕防險奔走
使令等𩔖其於黃河隄埽工程事宜毫不諳練一旦
掣補黃河險汛把總勢必臨事張皇悞工匪淺今本
道等謬陳管見嗣後凡徐屬邳睢宿虹桃源外河山
安六廳所屬黃河各汛把總缺出請於黃河各營汛
内選取力作年久實有勞績真正深知水性熟諳工
程之百隊河兵著令該廳於本年霜降之後預為保
詳由道察核轉送聽候驗拔補放如有從不在工力
作虛冒河兵名姓夤緣濫送者一經發覺將保送道
廳各官嚴加參處其效力人員不得槩同掣籖以滋
混冒至於邳睢宿虹宿桃安清高堰山盱裏河揚河
八廳所屬之中運兩河沿湖各汛把總缺出請將裏
河中河高堰山盱揚河著有勞績之百隊河兵與部
發效力及轅門效力人員聽候本部院一併驗拔補
放其中運兩河沿湖各汛百隊河兵亦一例著令該
廳於本年霜降之後預為保詳由道核送聽候驗放
如此分别則實在效力之河兵不敢有偏枯向隅之
泣而黃運兩河之工程均收修防得人之效矣(嚼梅)
(軒偶存)
行水金鑑卷一百六十九
