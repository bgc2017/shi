翰苑羣書目錄職官類一(官制之屬)
卷一
李肇翰林志
卷二
元稹承旨學士院記
卷三
韋處厚翰林學士記
卷四
韋執誼翰林院故事
卷五
楊鉅翰林學士院舊規
卷六
丁居晦重修承旨學士壁記
卷七
李昉禁林讌會集
卷八
蘇易簡續翰林志
卷九
蘇耆次續翰林志
卷十
學士年表
卷十一
翰苑題名
卷十二
翰苑遺事
(臣)等謹案翰苑羣書十二卷宋學士承旨洪
遵編後有乾道九年遵題記陳振孫書錄解
題曰自李肇而下十一家及年表中興後題
名共為一書此本所載為李肇翰林志元稹
承旨學士院記韋處厚翰林學士記韋執誼
翰林院故事楊鉅翰林學士院舊規丁居晦
重修承旨學士壁記李昉禁林宴會集蘇易
簡續翰林志蘇耆次續翰林志學士年表翰
苑題名翰苑遺事凡十二種其遺事為遵所
續年表題名之外所收不過九家與振孫所
記不合案文獻通考所載尚有唐張著翰林
盛事宋李宗諤翰苑襍記若合此二家正足
十一家之數殆原本有之而今佚也其書於
歷代翰林典故頗為詳贍足資考覆錄之以
備職官類之一種焉乾隆四十二年八月恭
校上
總纂官(臣)紀昀(臣)陸錫熊(臣)孫士毅
總校官(臣)陸費墀
