通志卷三十四
宋右廸功郎鄭樵漁仲撰
六書略第四
假借第六
序曰六書之難明者為假借之難明也六書無𫝊惟藉
說文然許氏惟得象形諧聲二書以成書牽於會意復
為假借所擾故所得者亦不能守焉學者之患在於識
有義之義而不識無義之義假借者無義之義也假借
者本非已有因他所授故於已為無義然就假借而言
之有有義之假借有無義之假借不可不别也曰同音
借義曰協音借義曰因義借音曰因借而借此為有義
之假借曰借同音不借義曰借協音不借義曰語辭之
借曰五音之借曰三詩之借曰十日之借曰十二辰之
借曰方言之借此為無義之假借先儒所以顛沛淪於
經籍之中如汎一葦於溟渤靡所底止皆為假借之所
&KR0008;也嗚呼六書明則六經如指諸掌假借明則六書如
指諸掌
同音借義
初裁衣之始而為凡物之始基築土之本而為凡物之
本始女子之初而為凡物之初本木之基而為凡物之
基小水之微也凡微者皆言小永水之長也凡長者皆
言永牛為牝牡而牝牡通於畜獸佳為雌雄而雌雄通
於鳥雀狀本犬之形而為凡物之状物本牛之事而為
凡事之物馬言駕凡驅乘皆曰駕牛言牧凡豢養皆曰
牧木曰落而為墮落之落雨曰零而為飄零之零英本
英華之英而為飾物之英苦本苦良之苦而為滋味之
苦蔓本藤蔓之蔓而為蔓衍之蔓爻乃交疏之爻而為
爻象之爻希乃疎巾之希而為希少之希柞本柞木之
柞而為芟柞之柞鑿本金鑿之鑿而為疏鑿之鑿旋反
旆也而為回旋之旋戲兵交也而為嬉戲之戲平气之
平也而為均平之平封爵土之封也而為封殖之封戚
斧也而為親戚之戚塵土也而為塵積之塵賢多財也
而為賢良之賢妃嘉偶也而為后妃之妃純絲也而為
純全之純茸草也而為尨茸之茸珣夷玉也而玉器亦
謂之珣蘆葦也而薺根亦謂之蘆饒食之餘也而為饒
衍之饒約絲之束也而為儉約之約凡此之類並同音
借義者也
右三十五
借同音不借義
汝水也而為爾汝之汝爾花盛也(詩彼爾維何維常之華)而為汝
爾之爾示旗也而為神示之示業大版也而為事業之
業牢牛圈也而為牢固之牢畜田畜也而為畜聚之畜
它蛇屬也而為它人之它蚤虱類也而為蚤夜之蚤為
母猴也而為作為之為率鳥畢也而為率循之率來麥
也而為來往之來易蟲屬也而為變易之易能熊類也
而為賢能之能黽鼃也而為黽勉之黽翁毛也而為翁
老之翁題頟也而為題命之題薄本林薄之薄而為凉
薄之薄茀本茀茂之茀而為茀祿之茀登豆也而為升
登之登干盾也而為干犯之干革皮也而為更革之革
鞠革囊也而為鞠養之鞠難禽也而為難易之難雍禽
也而為雍和之雍溱水也而為室家溱溱之溱棣栘也
而為威儀棣棣之棣丁當也而為㭬之丁丁之丁薨卒
也而為度之薨薨之薨胥蟹醢也而為相胥之胥方並
舟也而為方所之方節竹目也而為節操之節管竹筩
也而為主管之管韋相違也而為皮革之韋&KR0034;相易也
而為&KR0008;矇之&KR0034;(禮&KR0034;&KR0034;而來)休憩也而為休美之休財貨也
而為財成之財(易財成天地之道)齎財之齎而為齎咨之齎(易齎)
(咨涕洟)時辰之時而為時是之時晉先明也而為晉國之
晉夢寐也而為雲夢之夢風虫之風而為吹嘘之風字
養之字而為文字之字勿州里之旗也而為勿不之勿
出花英也而為出入之出久距也而為久遠之久凡此
之類並同音不借義者也
右四十五
協音借義
旁之為旁(去聲)中之為中(去聲)上之為上(時掌切)下之為下(胡嫁)
(切)分之為分(去聲)少之為少(去聲)歸之為歸(音饋)遺之為遺(惟季)
(切與也)御之為御(音迓)為御(音禦)行之為行(下孟切)為行(戶浪切子路行)
(行)數(色主切)之為數(尸故切)為數(色角切)趨之為趨(七六切)為趨
(側九切春秋傳賓將趨鄭康成讀)咽之為咽(音燕)為咽(以結切梗咽)蕃(音藩樊也)之
為蕃(音煩草之蕃蕪)蕪之為蕪(亡甫切蕪茂)徹(通也)之為徹(直列切)歛之
為斂(去聲)蔓(藤也)之為蔓(草干切蔓菁)吹之為吹(去聲)呼之為呼(去聲)
為呼(呼賀切春秋𫝊呼役夫)噍(才笑切嚼也)之為噍(音焦禮志微噍殺之音)為噍
(子流切禮燕雀啁噍之頃)否之為否(音鄙臧否)為否(部鄙切否泰)喧之為喧(上聲)
(詩赫兮喧兮)趣之為趣(平聲為趣七口切周官有趣馬)幾之為幾(音冀春秋𫝊庸可幾)
(乎)為幾(渠希切近也)樂之為樂(五教切)為樂(音洛)華(今作花)之為華
(音譁榮也)為華(去聲聚也)酇(作管切聚也)之為酇(音贊南陽縣名)為酇(在河切沛縣名)
空之為空(音孔窟也)為空(苦貢切詩不宜空我師)從之為從(才用切)為從
(七容切從容閑暇也)比(毗至切)之為比(音皮和也)為比(上聲方也)為比(蒲必切次也)
為比(音芘朋也)放之為放(上聲)敖(音遨)之為敖(音傲)背(脊也)之為背(音佩)
(違也)衡(横木)之為衡(音横)筍之為筍(私閠切筍輿也)塞之為塞(去聲塞垣)竒
之為竒(居宜切奇偶)嘉之為嘉(力嫁切春秋傳公賦嘉樂)枝之為枝(音岐)栽
之為栽(音在築也)回(古文雷字)之為回(亦作廻繞也)暴(步卜切灼也)之為暴
(虐也)粢(稷屬)之為粢(才細切禮粢醍在堂)鹽之為鹽(去聲)定之為定(丁佞切詩)
(定之方中)仰之為仰(去聲)伏之為伏(去聲禮羽者嫗伏毛者孕育)并之為并
(去聲)裨(補支切)之為裨(婢支切副也)辟(必益切君也)之為辟(蒲益切法也)厭
之為厭(去聲)覺之為覺(古孝切夢覺也)騶之為騶(仕救切)麗之為麗
(力之切詩魚麗于罶)靡之為靡(平聲)間之為間(去聲)援之為援(平聲引也)折
(之列切)之為折(士列切)女之為女(尼句切)妻之為妻(去聲)姓之為
姓(音生春秋傳蔡公孫歸姓)孫之為孫(音遜)純之為純(之尹切緣也)總之為
總(子公切詩素絲五總)織之為織(隻吏切徽也詩織文鳥章)累之為累(力偽切)土
之為土(音杜詩徹彼桑王)壞之為壞(音怪)錢之為錢(上聲詩庤乃錢鑄)鍼
(音針)之為鍼(其兼切)親之為親(去聲婚婣相謂也)賓之為賓(去聲客以禮會)
(曰賓)衣之為衣(去聲)冠之為冠(去聲)枕之為枕(去聲)飲之為飲(去聲)
食之為食(時吏切)膏之為膏(古到切詩羔裘如膏)熏之為熏(去聲)隂之
為陰(去聲)輕之為輕(去聲春秋𫝊戎輕而不整)兩之為兩(去聲詩葛屨五兩)三
之為三(去聲論語三思而後行)左(上聲)之為左(音佐)右(上聲)之為右(音佑)先
之為先(去聲)後之為後(去聲)遠之為遠(去聲)近之為近(去聲)復之
為復(扶又切)重之為重(去聲)離之為離(去聲)沈之為沈(去聲)量之
為量(去聲)度之為度(徒洛切)長之為長(去聲)廣之為廣(去聲)染之
為染(去聲)縫之為縫(去聲)别(彼列切)之為别(皮列切)斷(都管切)之為
斷(徒管)盡(即忍切)之為盡(慈忍切)解之為解(胡買切通也)相之為相
(息亮切)走之為走(去聲書矧咸奔走)奔之為奔(逋悶切)散之為散(去聲)
和之為和(去聲)凝之為凝(去聲)冰之為冰(彼凭切)彊之為彊(其亮)
(切)箸之為箸(陟略切)為箸(真略切)施之為施(式豉切)為施(以豉切)
冥之為冥(去聲)煎之為煎(去聲)炙之為炙(之夜切)收之為收(式救)
(切)當之為當(去聲)悔之為悔(去聲)應(平聲)之為應(應對之應)帥之為
帥(所類切)監之為監(去聲)使之為使(去聲)守之為守(去聲)任之為
任(平聲)勝之為勝(平聲)爭之為爭(去聲)迎之為迎(去聲)選之為選
(去聲)聽之為聽(平聲)論之為論(平聲)知之為知(音智)思之為思(去聲)
便之為便(平聲)好之為好(去聲)令之為令(平聲)教之為教(平聲)語
之為語(去聲)怨之為怨(平聲)衆之為衆(平聲)雨之為雨(去聲)種之
為種(去聲)緣之為緣(去聲)張之為張(去聲)藏之為藏(去聲)處之為
處(去聲)乘之為乘(去聲)卷之為卷(上聲)祝之為祝(之又切)傳之為
傳(去聲)聞之為聞(去聲)稱之為稱(平聲)譽之為譽(平聲)勞之為勞
(去聲)興之為興(去聲)與之為與(去聲)繫之為繫(古詣切)遲之為遲
(去聲)屬之為屬(章玉切)含之為含(去聲)遣之為遣(去聲禮有遣奠)引(以忍)
(切)之為引(余忍切)臨之為臨(去聲)假之為假(古訝切春秋傳不以禮假人)
借之為借(入聲)貸之為貸(入聲)敗之為敗(音拜)見之為見(胡甸切)
告之為告(古祿切禮出必告)養之為養(去聲)共之為共(音恭)去之為
去(上聲)喪之為喪(去聲)忘之為忘(去聲)恐之為恐(邱用切)射之為
射(食亦切)取之為取(七句切禮聞取於人)大之為大(音太)焉之為焉(於乾)
(切)會之為會(音檜)披之為披(上聲)降之為降(戶江切)覆之為覆
(甫六切)朝之為朝(直遥切)刺之為刺(入聲)奉之為奉(音棒)父(扶雨切)
之為父(音甫)子之為子(將吏切禮子庶民也)凡此之類並協音而借
義者也
右二百八
借協音不借義
荷之為荷(胡可切負也)茹(茹藘茅蒐也)之為茹(去聲度也)鮮之為鮮(上聲)
燕之為燕(平聲)薄之為薄(必各切迫也)菑(側其切田也)之為菑(音災)苴
(七余切麻也)之為苴(子餘切包苴)竟之為竟(音境)旁之為旁(補彭切詩駟介)
(旁旁)屯之為屯(徒門切聚也)莫(音暮)之為莫(模各切)為莫(音陌春秋𫝊德正應)
(和曰莫)个之為个(音介副也禮明堂有左右个)為个(音幹禮梓之為侯上兩个與其身三)
番(附袁切獸足也)之為番(音翻次也)為番(音波番番勇也)台(音怡我也)之為台(音胎)
(星名)為台(音臺春秋𫝊季孫宿救台范寗讀)句之為句(古侯切)為句(古候切詩敦弓)
(既句)調之為調(徒杳切品調)為調(陟留切詩惄如調飢)召之為召(音邵)咽之
為咽(音淵詩伐鼓咽咽)登之為登(音得春秋𫝊登來)正(音征射侯之正也)之為
正(去聲)邪(琅邪地名)之為邪(邪正之邪)追之為追(丁回切追琢也)徼(古堯切)之
為徼(古弔切邊徼)訏之為訏(音詡詩川澤訏訏)說之為說(音悦)識之為
識(音志)信之為信(音伸)樊之為樊(音盤樊纓)革之為革(紀力切急也)殺
之為殺(去聲降殺)占之為占(去聲)甫之為甫(音圃圃田)省(昔井切)之為
省(所景切)雅(今作鴉)之為雅(上聲)瞿(九遇切驚也)之為瞿(平聲戟類)鳥之
為鳥(音島)脩(脯也)之為脩(音卣中尊)肺之為肺(音沛詩其葉肺肺)脫之為
脫(音退詩舒而脱脱兮)創(音瘡傷也)之為創(去聲)削之為削(音肖刀室)箾(音簫)之
為箾(音朔象箾以舞)簿(蠶曲)之為簿(簿書)平之為平(辨年切)盛(音成)之為
盛索之為索(生革切)稽之為稽(音啓稽首)鄉之為鄉(音嚮)昭之為
昭(音韶)游之為游(音流旗游)旋之為旋(音選鍾縣)盟之為盟(音孟盟津)貫
之為貫(古患切習也)栗之為栗(堅也)齊之為齊(音咨齊衰)冒之為冒
(莫北切貪也)俾之為俾(普計切俾倪)北(音佩違也)之為北(入聲方也)屏之為
屏(上聲)兄之為兄(音况詩倉兄填兮)弁之為弁(蒲官切詩小弁)縣(平聲)之為
縣驕之為驕(許喬切詩載獫歇驕)薦之為薦(音荐詩天方薦瘥)麇(□也)之為
麇(邱隕切衆也)扃之為扃(上聲春秋我心扃扃)間之為間(音閑)耿(上迥切光也)
之為耿(古幸切耿耿憂也)拒之為拒(音矩招拒白帝)振之為振(平聲詩振振公)
(子)揖之為揖(子入切詩螽斯羽揖揖兮)蟄之為蟄(尺十切詩宜爾子孫蟄蟄兮)紀
之為紀(音起詩有紀有堂)縱之為縱(平聲)絮之為絮(勑慮切禮毋絮羹)繆
之為繆(音穆諡也)絀(音屈)之為絀(音詘)軒之為軒(音憲禮野豕爲軒)斤之
為斤(紀覲切斤斤明也)險之為險(音儉春秋傳險而易行)隊之為隊(音墜)舍
之為舍(音捨)王(于况切)之為王宿之為宿(思宥切星也)要之為要
(去聲)風之為風(音諷)夏(胡賈切中夏也)之為夏(胡嫁切冬夏也)予之為予(音與)
委之為委(於偽切委積)女之為女(音汝)卷之為卷(音衮禮三公一命卷)為
卷(音拳禮執女手之卷然)為卷(起權切冠武也)鞠(毬也)之為鞠(音麴)為鞠(音芎鞠藭)
鬻(亦作粥)之為鬻(音育賣也)為鬻(居六切詩鬻子之閔斯)殿(音奠擊聲)之為殿
(丁見切)為殿(音店詩民之方殿屎)將之為將(去聲)為將(七羊切詩將仲子兮)敦之
為敦(都隊切玉敦)為敦(都回切詩敦彼獨宿)為敦(徒夲切渾敦)肉之為肉(而救)
(切禮寬裕肉好之音)為肉(而注切禮豐肉而短)膴(凶武切大臠也)之為膴(亡古切詩則無膴仕)
為膴(音模詩民雖靡膴)從之為從(則庸切從衡)為從(匕容切從容)為從(音縱)
為從(音總禮爾無從從爾)衰(衰)之為衰(楚危切等衰)為衰(衰微)耆之為耆
(音嗜)為耆(音底)辟(必益切君也)之為辟(音避)為辟(音弭止也)為辟(音裨禮素帶終)
(辟)為辟(音僻禮負劔辟咡)厭(於鹽切)之為厭(於葉切厭浥行露)為厭(音壓禮死)
(而不弔曰厭)為厭(於驗切服也)貉之為貉(音陌狄也)為貉(音禡)率(捕鳥具)之
為率(將帥之帥亦作率)為率(音律約也)凡此之類並協音不借義者
也
右百三十三
因義借音
琢本琢玉之琢而為大圭不琢之琢(音篆)輅本車輅之輅
而為狂狡輅鄭人之輅(音迓)以有惡(入聲)也故可惡(烏路切)以
其内也故可内(音納)佚(夷質切)縱也而為佚宕之佚(音迭)伯長
也而為伯王之伯(音覇)幬帳也而為覆幬之幬(音燾春秋𫝊如天之)
(無不幬)幕帷也而為幕覆之幕(音覓)蓼本葒蓼之蓼而為蓼
彼蕭斯之蓼(力竹切)錞本金錞之錞(音淳)而為&KR2316;矛沃錞之
錞(徒對切)術邑中道也以其所行故為鄉術之術(音遂)嬴秦
姓也以其所居故為嬴水之嬴(音為)嘯呼之嘯而為指嘯
之嘯(音叱)跛躃之跛(彼我切)而為跛倚之跛(彼義切禮立無跛)副(普逼)
(切)剖也而為副貳之副承奉也而為賻承之承(音贈禮賵賻承)
(含)甄(吉然切)本甄陶之甄而為聲甄之甄(音震禮薄聲甄)封本封
土之封而為封棺之封(音窆禮縣棺而封)齊本齊一之齊而為
齊莊之齊(俱皆切)廵本廵行之廵而為相廵之廵(音緣禮始終相)
(廵)推本推與之推而為推挽之推(土回切)摶本摶攝之摶
而為搏束之搏(除轉切禮百羽為搏)獻本獻享之獻而為獻尊之
獻(素何切)衰本雨衣之衰(素何切)而為衰絰之衰(音崔)橇本音
毳以其義通於橋故又音橋凡此之類並因義借音
右二十五
因借而借
難鳥也因音借為艱難之難因艱難之難借為險難之
難(去聲)為母猴也因音借為作為之為因作為之為借為
相為之為(去聲)射本射御之射因義借為發射之射(食亦切)
因發射之音借為無射之射(音亦律名)斁本厭斁之斁(羊亦切)
因義借為斁敗之斁(答路切書彜倫攸斁)因斁敗之音借為斁墍
之斁(音徒書惟其斁塈茨)亨(音享)本饗也因義借為亨餁之亨(普庚切)
因亨餁之音借為亨嘉之亨來本麥也因音借為往來
之來因往来之義借為勞來之來(音賚)矜本矛柄也因音
借為矜憐之矜因矜憐之義借為矜寡之矜(音鰥)適往也
因音借為適責之適(音謫詩勿予禍適)因適責之音借為適匹
之適(音敵禮大夫訃於同國敵者)參(七南切)間厠也因義借為參差之
參(楚金切)因參差之音借為參伐之參(所金切)邪本琅邪之
邪因音借為語辭之邪因語辭之義借為虛邪之邪(音徐)
(詩其虚其邪)食本啖食之食因義借為飲食之食(音伺)因飲食
之音借為食其之食(音異)費本費用之費因音借為費邑
之費因費邑之義借為費氏之費(扶未切)崔本南山崔崔
之崔(子推切)因義借為崔嵬之崔(慈回切)因崔嵬之音借為
崔氏之崔(音崔)不本鄂不&KR1661;&KR1661;之不(音趺)因音借為可不之
不(音否)因可不之義借為不可之不(音弗)填本填塞之填因
義借為填壓之填(音鎮)因填壓之音借為填久之填(音塵詩倉)
(兄填兮)罷本罷置之罷因義借為罷困之罷(音疲)因罷困之
音借為罷辜之罷(鋪逼切禮以罷辜祭四方)質本質幣之質(音贄)因義
借為交質之質(音至)因交質之音借為形質之質畜本田
畜之畜(勅六切)借為畜養之畜因畜養之義借為六畜之
畜(許又切)治(平聲)水也因音借為治理之治因治理之義借
為平治之治(去聲)乞氣也因音借為與人之乞(音氣)因與人
之義借為求人之乞(入聲)能(奴來切)獸也因義借為能鼈之
能(三足鼈)因能鼈之音借為能事之能(音耐)又為三能之能
(音台)凡此之類並因借而借
右四十三
語辭之借
序曰書者象也凡有形有象者則可以為象故有其書
無形無象者則不可為象故無其書語辭是也語辭之
用雖多而主義不立並從假借之菌也者陰也於烏也
云雲也焉鳶也邪琅邪之地每原田之兒(每本音梅借為上聲)惟
思也唯應也(本上聲乃唯諾之唯借平聲)而面毛也須髭也夫(音扶)本
丈夫也害本災害也(本去聲借音曷詩害澣害否)斯析也然燎也蓋
艸覆也其箕也豈鎧也以薏苡實也矣箭鏃也員物數
也(音云詩聊樂我員)已几也旣小食也盍覆也且(子余切)薦几也
為母猴也居蹲也諸辨也(詩日居月諸)與授也(為語辭平聲)爾華
繁也(詩彼爾維何維常之華)耳人耳也哉言之間也乎气也兮气
也于气也只气也乃气也思慮也旃旆也(詩舍旃舍旃)承奉
也(音懲楚人語辭)凡語辭惟哉乎兮于只乃有義他並假借以
語辭之類虛言難象故因音而借焉
右四十
五音之借
宮本宮室之宮商本商度之商角本頭角之角徵本徵
召之徵羽本羽毛之羽
右五
三詩之借
風本風蟲之風雅本烏鵶之鵶頌本顔容之容三詩五
音皆聲也聲不可象並因音而借焉
右三
十日之借
甲本戈甲乙本魚腸丙本魚尾丁本蠆尾戊本武也已
本几也庚鬲也辛被罪也壬懷妊也癸艸木實也
右十
十二辰之借
子人之子也丑手之械也寅臏也夘牖也辰未詳本義
巳蛇屬也午未詳本義未木之滋也申持簡也酉卣也
戌與戊戚同意亥豕屬也十日十二辰惟己亥有義他
並假借以日辰之類皆虛意難象故因音而借焉
右十二
方言之借
鮦之為鮦(音胄鮦陽縣名)歜之為歜(上音觸下徂感切昌歜即昌蒲也)覃之為
覃(上如字下音剡詩以我覃耜)羹之為羹(上更字下音郎楚地名)咎之為咎(上如)
(字下音臯臯陶字亦如此)榖之為榖(奴走切楚人謂乳榖)枹之為枹(上必茅切下音稃鼓)
(枹也)敦之為敦(音燾禮每敦一几)為敦(音凋敦弓)此皆非由音義而借
蓋因方言之異故不易其字
右九
䨇音並義不為假借
陶也(陶冶之陶)陶也(臯陶之陶)鵰也(都聊切隼類)鵰也(陟交切鶻鵰鴝鵒)駣也
(徒刀切馬四歲曰駣)駣也(他彫切馬三歲曰駣)鷂也(以照切)鷂也(音遙雉也)杷也(補訝)
(切枋也)杷也(白加切收麥器)榮也(永兵切桐也)榮也(音營屋榮)枸也(音苟枳把)枸
也(音矩枳枸)椹也(知林切禮射甲革椹質)椹也(徐甚切桑實)校也(古孝切木囚也)校
也(戶教切木闌也)幅也(布帛之劑)幅也(音逼行縢也)幓也(所銜切旂幅)幓也(七消)
(切頭括髮)襢也(音但袒裼也)襢也(張彦切后六服有襢衣)被也(部委切寝衣也)被也
(普義切春秋傳翠被豹舄)衿也(居吟切領也)衿也(其鴆切結也)褏也(音袖袂也)褏也
(由救切盛服也)凡此之類並雙音並義不為假借者也
右三十
凡假借類計五百九十八
六書總計
象形類計六百八
指事類計百七
會意類計七百四十
轉注類計三百七十二
諧聲類計二萬一千八百十
假借類計五百九十八
凡六書總計二萬四千二百三十五
通志卷三十四
