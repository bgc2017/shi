御製題昭仁殿詩
芸帷木榻想貽淳
聖日常懸麗柍桭六十一年兹惕息百千萬世永昭仁
好書敢謂承
先志新德惟期澡我身檐嚮周廬列書室每聞佔畢達
楓宸
皇祖在御時常寢興於此予不敢居因以貯天禄琳琅
諸善本時一徘徊曷勝今昔之思敬成長律丁卯初
冬御筆
天禄琳琅鑒蔵舊版書籍聯句(有序)
芸編藴古香盈羣玉之蔵茗榼延韶歡洽重華之
賞溯前度籖羅縹碧聯吟美已窺全遞今番響戛
琳琅比例珍宜居上繄此傳稱善本取之而盡拔
其尤原夫刻貴初摹數焉而必從其朔蓋自石經
乍泐製創成都雕字旋繁文詳廣順範移鐵版存
中之舊話堪稽倚向書床邦彦之遺文彌艷况復
西廊東庫頒官留胄監之書兼看崇化麻沙入市
走巾箱之式攷紀年於大定翠琰曾鐫徵掌署於
興文白藤競印逮勝國技沿剞氏蘇州樣比杭州
更誰家影付鈔胥汲古妙偕述古别梓梨而選粹
寧徒邊論单雙驗楮墨而差良奚止畫分麤細嗤
耳食鈐題漫信摭名則贗鼎都刪任手披摸索非
難審體則善刀能品物克聚於所好喜四百部甲
乙都排書在佳而不多閱半千年菁華盡備歴宋
金元明而完弆護持應藉六丁依經史子集以臚
陳整娖真同二酉爰迺拈題舉典因之授簡分曹
日是初三中適春朝元旦人仍四七班兼鳳閣鸞
坡計
祈年尚及經旬招宜徵角顧侍
謙纔過疇昔樂逮臣隣詎矜中壘閣藜名沿天禄略仿
新吳府玉韻叶青陽矧兹儲以昭仁在予益凛體
仁之義亦曰喻惟求舊願爾無忘由舊之規
(御製)上正三節肇春祥茶宴重華例有常黃閣玉堂胥
就列
赤文
仙藻首成章什研麗則抽中秘箋授臣隣侍左廂四庫
舊曾賡竹素(上年茶宴以四庫全書聯句臣舒赫德)百城茲又詠琳
琅涵書味復融
詩味挹茗香頻沁墨香照以青藜卑漢閣(臣于敏中)積來玄
圃陋曹倉府區典籍西都固美埒球玕禹貢梁漫
詡鄴侯籖插架(臣李侍堯)浪吟何氏屋連床乙光偕賦
乙未讌甲觀聯披甲子裝(書自乾隆甲子重裝以來凡有所得均籖書年)
(月以誌鑒蔵先後)各按部分部系句(諸書各系以句臣福隆安)
(御製)總臚目舉目歸綱(宋版及影宋鈔全入題詠亦如四庫全書例以經史子集為次其元)
(明版則各舉其尤佳者入詠)宋金鉛槧元明繼經史精華子集襄
續後韋編王弼注(周易)
箋依毛傳鄭公鄉(監本毛詩)吕詩真鑑属元汴(吕祖謙讀詩記)
(籟項氏天閣蔵本)周禮精鋟標建陽(周禮本宋建)纂備闕官逸
教補(無名氏周禮纂圖互註臣官保)解求盲左癖奚忘(杜預春秋經傳)
(集解)腴詞音辨脣兮齒(陸德明左氏音義)墨守疵攻膏與肓
(公羊傳注疏)紅印鄂州霑紙濕(公羊解詁建即何休注徐彦疏宋本末有鄂)
(州州學官印臣程景伊)繆紋晉第帶芸香(穀梁傳注疏之首有晉府書畫印)
中書劄付胥徒掌(程公說春秋分記書末有元大德間奉江浙行中省劄付紅)
(印)小字巾箱尺寸強(五經小字本)繢匠六經貽宋殿(楊甲)
(六經圖書籍印)(有宋緝熙殿臣王際華)學童四子溯衢庠(四書州宋衢)
(庠本)詳申鄒邑推張栻(張栻孟子詳說)廣梓閩中演野王(孫彊)
(大廣益會玉篇中增顧野王原本宋閩刻)跡對聃規嘗紀數(六經之名始見)
(莊子天運篇謂吾何以規老聃哉及六經先王之陳迹云云臣蔡新)
(御製)類虚班藝匪遺亡(漢書藝文志無史類蓋是時諸史未興如楚漢春秋等書今入史類)
(者皆在春秋類非闕遺也)惟欣文景能休養(漢書)亦曰明章號治康
(後漢書)五代即隋尚如鄶(隋書)
兩家改昫竝存唐(唐書明宋祁歐陽修改劉昫舊唐書監本廿一史遂不收昫)
(作論者謂舊書自有勝處武英殿版新舊竝存)考鈔涑水聊稽異(司馬光資)
(治通鑑考異)鑑刻廬陵肇間行(朱子資治通鑑綱目綱是書初刻温陵别其)
(為提要此本乃繼刻廬陵者綱目分行間列如春秋經傳例)具本末全啓馮谷
(袁樞通鑑紀事本末紀按樞昉為此體馮琦宋元紀事本末谷應泰明事本末皆襲之臣嵇璜)
念終始典冠羲黃(范祖禹帝學)提其要取括繁冗(錢端禮諸)
(史提要)糾厥繆爰資救匡(吳縝新唐書糾繆)直筆幾家窺筆
削(吕夏卿唐書直筆新例臣英廉)確評誰某彙評量(唐宋名賢歴代確論)
(人不著彙姓氏)重儓藍本癡循顧(劉向古列女傳愷每傳有圖傳為顧之)
(遺製)半壁黃圖僻剰杭(祝穆方輿勝覽中時宋偏安餘杭書中不及原郡縣)
上下歲三千可計(歴代史雖未備然已具編年紀事兩體可得經世之全臣阿)
(思哈)寓卮說九百相望(諸子雖立意不同總不越漆園寓言卮言之旨)志皆
論也遷仍况(荀子子史記禮志即取荀禮論為之)蝶或周與紱寫
莊(南華經人有莊子像明永樂間舍王紱奉敕作贊)争逞儀秦用嬴趙(戰國)
(策若臣張溎)
(御製)特橅耕織更農桑(汪綱農桑書軒向曾題刻樓璹耕織圖於多稼兹書乃集陳旉農)
(書秦觀蠶書及樓璹耕織圖詩成之)洪懷逸少筆隨記(洪邁容齊三筆)程演仲
舒意寓良(程大昌演繁露)鐘鼎蟲魚亞爾雅(王俅嘯堂集古錄)
形聲點畫匹凡將(李錫排韻字類)虞初字漸淆羣喙(小說始自)
(虞初乃子家之流派)摯别沿徐擷衆芳(漢志但云某家若干篇集之名始摯虞流)
(别)紉佩秋蘭託湘沅(楚辭先臣曹秀)翻階春草接池塘
(謝朓集)拾遺句配黃金匱(杜工部詩史)九注函繙敗錦囊
(九家集注杜詩書是書從之武英殿庫貯殘内檢得)淮蔡仆碑壓山斗(韓昌)
(黎文集治臣梁國)溪潭遊記闢蠻荒(柳柳州文集)博誇五百狐
留腋(五百家注韓昌黎集十輯者自誇摭拾之富實祗百四八家而已)巧遇一雙
劍合鋩(五百家注柳子厚集乃校武英殿舊貯因新得五百家注韓集取之同為韓醇刊)
(本足稱雙璧)思潁手排雜琴局(歐陽修六一居士集臣周煌)和陶神
遇引壺觴(蘇軾和陶詩)箕弓裘冶兄師教(蘇轍欒城集為其曾孫)
(所刊)輪輅水冰賓客場(六臣注文選)了識佚名錄枚傅(徐陵)
(玉臺新詠傅按文選古詩十九首不著作者姓名其云枚乘毅之詩僅見於玉臺新詠臣王杰)
(御製)不收新律韻宫商(姚鉉唐文粹體此書祗收古詩而不及律自屬有見)遺蘇
文選疑難解(聖宋文選不内獨無三蘇此可解)憶杜正宗慨以慷(真德)
(秀文章正宗傳其自序以自昔集錄文章者若杜預諸家湮没弗而行世之昭明文選唐文粹二書未)
(得源流之正云云)賦擬青錢蓋小技(選青賦箋)
考憑玉枕祗專長(桑世昌蘭亭考以上宋版)金源印獨難驂
靳(吳兢貞觀政要世乃金時版祗此一種為所罕見)宋影謄佳擬頡頑(藏書)
(家競貴宋槧今有内府所儲影抄各種精好實遠過雕本者)聞擴九思通奥窔
(趙汝楳周易輯聞臣彭元瑞)說宗七日契微茫(趙彦肅復齊易說)贊爻
象彖猜圖馬(王宗𫝊童溪易𫝊數其說主義理以言象)徵夏商周愛
餼羊(聶崇義三禮圖)會讀論須淳祐蔡(蔡節論語集說臣汪廷璵)艷題
名訝狀元張(張九成孟子𫝊)頡篇約譜物從朔(夏竦古文四聲韻)
内則少儀謙弗遑(張時舉小學五書)年表自然堪綴范(熊方)
(後漢書年表臣董誥)長編焉肯遽齊光(李燾續資治通鑑長編按司馬光)
(作通鑑先排長編燾紀宋事不敢自謂續通鑑但云續長編而已)河山故汴鴈横
塞(王存九域志)風月清波雀處堂(周煇清波雜志)魯語餘猶𫝊
孔聖(家語肅臣阿)
(御製)宋儀精敢企
軒皇(新儀象法要穹宋蘇頌編當時臺郎所肄精藴皇祖學契圜會通西法欽定數理儀象)
(考成諸書實足為天下後世法)全圖庚鼎足冠冕(吕大臨考古圖銅輯繪三代秦漢)
(玉古器首載庚鼎)雜記金壺頗博詳(宋釋適之金壺記)屈子志寧在
草木(吳仁傑離騷草木疏)
劉郎詞早叶笙簧(劉賓客外集)友朋&KR1793;水言都妙(王摩詰集)
昆弟盤洲譽最揚(洪适盤州集)寫比鈎摹觀太乙(以上影宋)
(鈔本椿臣逹)栞偏鄭重牒文昌(元時書籍竝由中書省牒下諸路刊行)義
原靡盡聖經大(真德秀大學衍義)音所由生樂記彰(陳𤾉樂書)
瑣載續貂補安取(李肇國史補傳記肇續之)(劉餗作國朝臣汪永錫)壊
譚鑄象怪何妨(山海經)戈矛西蜀乃同室(李心𫝊道命錄)斧
鉞東萊空望洋(吕祖謙東萊博議)才雋左司宜柳替(韋蘇州集)
(綬臣吳詔)謀深内相為裴傷(陸宣公集)大都叢簡搜瑜瑾
(以上元版入選者共八十餘部今略舉數種以例其餘)勝國雕梨汰莠稂(内)
(府所蔵明版指不勝屈今取其最精者尚得二百五十餘部)王侍書饒瘢且垢
(明版黃伯思東觀餘論精是書内有法帖刊誤一種辯正王著之失頗稱核欽定淳化閣帖)
(釋文考異多採之臣曹文埴)
(御製)元才子直走而僵(白氏長慶集逮當時元白齊名其實微之不樂天遠甚也)輯
今弆古非同事天祿文淵故别蔵(舊蔵宋金元明版書籍彙為天禄琳)
(琅至新輯錄之四庫全書則特建文淵文源文津三閣分貯之)贗製還因重訂正(近因)
(重校天禄琳琅舊蔵凡偽充宋元槧印者俱詳加别擇改正)
兼權嚴與判低昂(有確係舊刻而時代向未詳者竝為核正歸入)二坊私
版官三舍(祝穆云建寧崇化麻沙二坊號圖書之府今所蔵有建本麻沙本蓋宋時坊書)
(其監本則官版也)諸邸外儲内兩廊(中有東宫書府晉府印又内殿緝熙殿諸)
(璽乃東西廊書庫物)樞(鮮于樞)頫(趙孟頫)璧(文)貞(王世貞)昌(董其昌)晉
(毛)振(季振宜跋皆鑑蔵諸書人各有題印記臣沈初)趙(衢守長沙趙淇)韓(臨卭韓醇)
陳(臨安鞔鼓橋南陳宅書鋪)岳(相臺岳氏家塾)廖(世綵堂)余(建安勤有堂)汪(新安)
(汪綱勤以上七家皆宋時刻書姓氏惟余氏有堂則自宋至元明世守其葉)流傳手眼
衡殊允(諸書中如漢書唐書糾繆久經鑒賞流傳確有可據)繪畫鬚眉興欲
狂(漢書前有趙孟頫王世貞像楚辭前有屈原朱子像)少益貴乎多益善(有一)
(書而自兩部以至十數部之多者臣紀昀)前思作矣後思臧(有一書而宋元)
(明各有梓本以後仿前而益工者兼為收錄)盤螭璽叠登
璚府(每部用乾隆琳琅御覽之寶及天禄兩璽)縈蚪章鮮揭寳房(間有舊用)
(文淵閣及内府圖書等章)
寵賁
天顔知有喜(内最善本如前漢書資治通鑑綱目九家注杜詩皆命寫御容於卷端)
(臣陸錫熊)
褒題
奎翰訓無疆(曾經三十御題者計二種)聚珍井井超模笵(殿武英聚珍)
(版製極精良簡備如書中明無錫華氏銅活字長慶集亦此法然致用較為不便)掃葉紛
紛對勘戕(諸舊本皆完善精確憑以校對或可少免掃葉之誤)聯詠服膺源
出水(委一御製三閣記並以水言文涵滙萬有源貫以四部為六義乃詩之淵源也臣)
(陸費墀)
(御製)蕆編拭目派歸滄(所收各種並即繕入四庫全書)舊時
寢息仰霄漢(天禄琳琅之書貯於昭仁殿乃昔時皇祖寢宫也)此日書聲逹
尚方(上書房即對此殿皇子讀書聲每逹於此向曾有詩)銘著昭仁深體驗
行斯未逮敢無蘉
欽定天祿琳琅書目目錄類一(經籍之屬)
提要
(臣)等謹按
欽定天祿琳琅書目十卷乾隆四十年奉
勅撰初乾隆九年
命内直諸臣檢閱
秘府藏書擇其善本進呈
御覽于
昭仁殿列架庋置
賜名曰天祿琳琅迄今三十餘年秘笈珍函蒐羅
益富又以
詔求遺籍充四庫之藏宛委叢編嫏嬛墜簡咸出
應昌期因掇其菁華重加整比倂
命編為目錄以垂示方來冠以丁夘
御題昭仁殿詩及乙未
重華宫茶宴用天祿琳琅聫句詩其書亦以經
史子集為類而每類之中宋金元明刊板及
影寫宋本各以時代為次或一書而兩刻皆
工緻則兩本並存尤袤遂初堂書目例也一
板而兩印皆精好亦兩本並存漢秘書有副
例也(案事見漢書叙傳)每書各有解題詳其鋟梓年
月及收藏家題識印記並一一考其時代爵
里著授受之源流按張彦遠歷代名畫記自
論十六篇其十一記鑒識收藏閱玩十二記
自古跋尾押署十三記自古跋私印記自後
賞鑒諸家遞相祖述至鐵網珊瑚所載書畫
始於是事特詳然蔵書著錄則未有辨訂及
此者即錢曾於也是園書目之外别出讀書
敏求記述所蔵舊鈔亦粗具梗概不能如是
之條析也至於每書之首多有
御製詩文題識並恭錄於舊跋之前
奎藻光華增輝簡冊旁稽舊典自古帝王惟唐太
宗有賦尚書一篇詠司馬彪續漢志一篇宋
徽宗有題南唐舊本金樓子一篇而己未有
乙覽如是之博
宸章如是之富
鑒别如是之詳明
品題如是之精確者(臣)等繕錄之下益頌
聖學高深超軼乎三古也乾隆四十六年十月恭
校上
總纂官(臣)紀昀(臣)陸錫熊(臣)孫士毅
總校官(臣)陸費墀
凡例
一
天祿琳琅彙自乾隆甲子年冊府重裝標函列架閱
今三十餘載慶惟
皇上久道化成文治覃洽
三閣美富備臻而古槧之蔵於
内殿者視舊益加廣焉爰以舊蔵續入諸種編輯書
目以合於古者秘書分中外之義
一書首冠以丁卯
御題昭仁殿詩并乙未
重華宮茶宴廷臣及内廷翰林等用天禄琳琅聯句
詩
天文煥朗縹帙生光亦以識弆蔵之由與兹觀成之盛
事焉
一宋元明板書各從其代每代各以經史子集為
次金槧僅止一種正如吉光片羽增重書林至明
影宋鈔雖非剞氏之舊然工整精確亦猶昔人論
法書以唐臨晉帖為貴均從選入
一同一書而兩槧均工同一刻而兩印各妙者俱
從竝收以重在鑒蔵不嫌博採也
一卷中於每書首舉篇目次詳考證次訂鑒蔵次
臚闕補至考證於鋟刻加詳與向來志書目者少
異則是編體例宜然爾
一諸書中有經
御製題識者尤為藝林至寳珍逾琬琰敬登鑒蔵之首
至舊人題跋亦為附錄其印記則倣清河書畫舫
之例皆用真書摹入以資考据
一書名悉依本書首行及板心標目籖題舊未畫
一者今悉更正套籖於舊蔵者添識乙未重訂續
入者則識乾隆乙未重裝用志裒集次第
一諸書每冊前後皆鈐用
御璽二曰乾隆御覽之寳曰天祿琳琅其宋金板及影
宋鈔皆函以錦元板以藍色綈明板以褐色綈用
示差等
乾隆四十年歲次乙未新正上澣(臣)于(敏中臣)王
(際華臣)梁(國治臣)王(杰臣)彭(元瑞臣)董(誥臣)曹(文)
(埴臣)沈(初臣)金(士松臣)陳(孝泳)奉
勑編校
