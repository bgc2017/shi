欽定盤山志卷十一
藝文二
恭和
御製賦得山氣日夕佳元韻(臣)梁詩正
山氣罨將夕清暉望轉佳蒼茫傳畫本丹翠點詩
牌霞采峰峰别烟光樹樹皆澹添雲跡迥静與古
心諧佇月來蕭寺彈琴坐暝齋悠然無盡意俯仰
惬秋懷
(臣)彭啓豐
翠微延爽氣向夕澹逾佳槲葉猨銜果松枝鹿挂
牌烟凝爐靄見黛染畫圖皆静寄心常寂澄觀性
自諧爱臨清澗曲時憩白雲齋靖節悠然句方秋
惬
睿懷
(臣)劉綸
盤中山獨秀秋夕氣尤佳晚㸑初安竈晨郵緩逓
牌凉雲歸岫乍暝翼入林皆深樹丹黃重幽泉琴
筑諧村帘收夜市僧磬散清齋陶句憑誰會冲融
鬯
睿懷
(臣)胡寳瑔
山静時時好山幽夕更佳微陽勻畫格晚興恊詩
牌寒為披雲近烟因補樹皆悠然深意愜能爾賞
心諧秋蕊疎籬色暝鐘遠寺齋蘇家難和處正足
寫
天懷
(臣)奉寬
日夕望山氣青蒼景倍佳流光迴石磴斜影入松
牌杳靄千林合迷離萬壑皆峰隨雲態變籟與鳥
聲諧曠覧舒仙境澄觀駐静齋天然開畫幅深契
聖人懷
(臣)國柱
落日看山好葱蘢氣最佳斜暉明石劍返照隠松
牌暮色千巗共泉聲萬壑皆晚鐘詩思遠夕梵賞
心諧嵐翠浮虚壁霞紅映小齋仙區能駐景長此
洽
天懷
恭和
御製夜雨元韻(臣)梁詩正
秋老驕陽賈餘怒暝合浮嵐蒸巗樹征人苦熱不
可支思沃流泉挹且注入夕凉絲乍解煩卧聽似
打篷窗喧爽豁不嫌濕行幕潦退猶足資山田我
皇百尺樓頭望白飛空際光摇漾應是山靈護
豫遊一為清塵紆鬱悵夜半風收雨歇蟾影澄天心乃
識頃者一點一滴皆甘霖
(臣)彭啓豐
豐隆乘雲霆擊怒冥濛忽暗前村樹野中燈火濕
霏微山下畦塍勢奔注
行殿招凉散鬱煩盤阿清景隔囂喧那知未雨先籌
切早為三農貸薄田
霓旌颭處輿人望除道成梁碧波漾
王程千里指嵩伊望
幸同時慰惆悵試看登封禱祀惬民心隂陽和會興作
霖
(臣)劉綸
吹萬于喁土嚢怒欲賦秋聲聲在樹宿頓宵來合
洗塵山靈一霎為傾注帳外聽時未憚煩菰蘆如
夢短篷喧晚凉净拭朝曦上正好長禾穫大田排
闥晴巒開四望丹崕碧沜光摇漾對景應知詩骨
清名區盡攬寧招悵此時深慮還縈
乙夜心春膏已渥防秋霖
(臣)鶴年
雨聲兼挾風聲怒勢若傾盆振林樹淙淙瀉盡秋
宵凉怳疑百川倏奔注暑退氣平襟滌煩聞聲最
喜聲豗喧溉渠曲折稻陂滿奄觀利澤膏秋田平
原更覺慰晴望明霞縷縷晨光漾築場納稼俄龡
豳閭井歡多少惆悵猗歟
聖人自朝至昃皆以民為心喜雨却復還愁霖
(臣)胡寶瑔
千峰夜暗轟聲怒半空潑墨迷巗樹風雨颯颯何
飛翻萬壑響泉互淙注秋來帶暑藉滌煩盤中上
下無囂喧方雨即晴雨亦好
宸念猶復籌春田曉憑涼館殷勤望薊門烟景饒清漾
高原下隰一時登尚恐茒簷異忻悵猗歟
天心即
聖心會看五風十雨無愁霖
(臣)奉寬
雲隂低壓風咸怒蒼茫不辨三盤樹雷聲忽挾雨
聲來萬壑千崕互奔注入耳琅琅聽不煩澗流琴
韻松濤喧頓覺炎歊清
御苑還欣渥澤資民田朝來攬袂高巗望濕烟破處晴
暉漾
几重常是切籌諮
乙夜何曾釋怊悵乃知至誠呼吸通
天心自此我疆我理有雨皆甘霖
(臣)國柱
欲雨不雨風號怒雲滃山腰動山樹震雷翻幕聲
鏗鍧驟雨移時如戟注秋來藉此滌塵煩簷懸殘
滴溪流喧烟鬟净沐真景出
聖念乃在農夫田時巡洛邑行入望嵩岳嶙峋河演漾
欣聞豫省報豐收一方歉入猶懷悵佇看四海之
内均調玉燭符
天心曉晴夜雨為甘霖
恭和
御製池上居元韻(臣)沈德潛
邱壑疑天成䟽鑿豈人智奥如復曠如水木似相
濟匹練下危峰圓鏡滙平地閒情堪鷗盟幽事兼
魚計天光倒影入雲谷雜然備翠鳥不避人颺雨
倏而至載詠靈沼詩豈徒濠濮意
恭和
御製登半天樓元韻(臣)沈德潛
岌嶪飛樓次第登遥知
睿想最超騰時巡豈以觀為美眺遠悠然興可乘北距
滄溟瞻泱漭東連碣石露鋒稜小臣敢繼賡歌作
天縱多能洵獨能
恭和
御製冷然閣元韻(臣)沈德潜
層臺田盤東岡巒屢回複傑閣據全勝雲嵐盪心
目遠揖魚山青近接泃水綠冷然御風行塵&KR1631;足
洗沐應知賈島佛願作仙人僕(島詩訾為仙者僕側執御風幢)
恭和
御製駐蹕静寄山莊元韻(乾隆壬申)(臣)錢陳羣
自昔真人數往還新規
行殿啟重關分明一幅無心畫收拾千盤有骨山吟
罷滌襟成獨賞政餘減從便幽攀朅來展謁迴
清蹕興寄青松紅杏間
連朝攬勝應教住他日
巡農會再來林鳥也能隔花語園門無不對山開松聲
落澗琮琤合樵路穿雲屈曲逥素壁古香清供外
墨光添寫幾枝梅
(臣)鄒一桂
巒勢盤紆
駕往還薊門雄鎮扼燕關巡旗一色坡前柳營帳天然
屋後山勝地不虚供嘯咏(微臣)何幸得追攀兩行
碧䍐停留處仿彿仙都島嶼間
巖居歲月如懷葛
龍馭逢春此又來屏翳洒風除道净女夷刻日報花開
柏幢松盖排成列澗筑泉琴去又逥滿眼雲山堪
静寄底須放鶴與尋梅
恭和
御製得槩軒元韻(臣)錢陳羣
肯教窟宅讓神仙得此方知勝概全怪樹半從雲
際見遠嵐多入鏡中懸嵌空石竇流清韻澄霽琳
宫發妙妍
批覽封章時捲幔巗花迎暖見初然
(臣)鄒一桂
欲識雲中雞犬仙此中邱壑得天全蟠崕古柏潛
虬色罥石新蘿綵索懸青送榻前書几净秀延窗
外墨池妍吟情直揭山靈奥捧讀
宸章意邈然
恭和
御製少林寺元韻(臣)錢陳羣
暫駐花宫寫静懷路從支徑得偏佳雲衣幡影空
中悟鈴語迦音静裏諧留詠自從停
翠盖題名誰敢汚丹崕
皇情祗為能虚佇悟得清暉處處皆
(臣)鄒一桂
筆底烟霞亦放懷何如日夕望山佳巗花綻解迎
鑾笑山鳥啼如度曲諧好訂秋蟾穿古樹定知夏瀑响
層崕
睿情愜處人同樂和煦春風萬物皆
恭和
御製春曉元韻(臣)錢陳羣
林秀尚依巗禽聲已喧谷殘月挂微暉晴窗延清
淑泉脉流清音花香散餘馥櫪馬思飛騰遊蜂自
追逐愛吟續新編出沐試春服依然問夜心農功
籌巳熟
恭和
御製天成寺元韻(臣)錢陳羣
逶迤複嶂與重泉萬壑松聲灑静便山水有緣皆
本性虚空無礙是真禪翠屏亂叠輕隂裏素練高
懸落照前俛仰此中觀化始心遊太古獨超然
(臣)鄒一桂
天遣垂虹掛作泉更留盤石坐人便平分遠岫雙
蛾翠獨立孤峰一指禪麀伏自來經座側鴿馴時
下飯鐘前是非色相誰能辨繞澗山花爛欲然
恭和
御製古中盤放歌元韻(臣)錢陳羣
乘籋雲盤之阻芝盖童童
皇之所青溝亂石不可煮
皇攬轡兮為少佇廻鸞舞鶴翺翔歸昌赤文綠檢羲軒
柏蒼雲英粲粲潤且芳檀波伊蒲瓔珞装何必空
同遊乃叩廣成道不到中盤中那識中盤好石如
插笏樹懸崕鳥語花香皆絶倒噫吁欷登古盤思
無極惟天聰明惟
聖則方行天下百神職呵護
法駕奉驅役用能丕冒千萬億惟千萬億含生負性莫
不咸若而各得
(臣)鄒一桂
憑危陟險通脩阻攝衣更上疑無所石將墜兮猶
懸雲欲飛兮仍佇豁然開昌天青壁蒼萬篸抽碧
千芝布芳狂崿搆虚而怒挺巢宇貼翠而幽装平
時虎跡來鳥道為有鸞鳴百花好奔騰之水落中
盤上盤浸影天光倒癡翁到此應取則筆筆斧皴
神丁役雨來未許作全圖略貌山形梗概得
恭和
御製題鄒一桂盤山圖元韻(臣)鄒一桂
大鈞播物開洪濛艮方斵壁差雷同三盤凸竅神
斧工中膚外骨精氣通泉縈峰繞不可窮琳宫寳
刹羅禪宗怒虎踞石龍拏松雲物變幻隂晴中此
圖繪出卷阿風矢詩賡和追前蹤
恭和
御製初自田盤西谷取道達静寄山莊元韻(乾隆癸酉)
(臣)介福
層巒高處宿雲棲路轉三盤勢更西怪石迎人為
俛仰叢枝夾道欲低迷馬從熟徑來新徑詩是初
題異舊題試上定光高處望蒼茫始覺萬峰低
(臣)觀保
靉靆雲光傍石棲巉巗磴道嶺東西人家依巘炊
烟合蓮社凌虚樹影迷到處秋容皆畫稿盈眸山
色總詩題
玉鞭遥指離宫近舉目丹霄尺五低
(臣)秦蕙田
名山
别館足幽棲
宸蹕來遊至自西嶺路微茫雲際辨巗扉杳靄樹邊迷
松枝偃盖張新徑石壁磨崕拂
舊題最是蹊間清絶處泉聲隨馬度高低
(臣)雙慶
巉巗路迥接幽棲緩轡登臨日未西山石迎人成
兀突野雲著樹轉凄迷叢林地僻留僧住
别苑秋深待
御題百尺虬松千尺瀑漫空蒼雪落簷低
(臣)國柱
危崕惟有鶴巢棲石路初開墖影西落葉滿山風
自埽流雲繞樹鳥應迷盤中迥異人間世壁上新
鐫
御筆題掛月峰頭還躡景烟霞坐攬四天低
恭和
御製登雲罩定光塔元韻(臣)介福
馬頭路入叢山裏盤屈千松萬松底聳身忽達衆
山巔所欲攀躋未止此卓立浮圖巳現前振策登
臨随步履山容帶雨改舊觀佳處在茲還在彼依
岫閒雲作片飛滃然嵐氣尤襂纚有定之山無定
雲變幻峰巒藏岌㠖空中色相匪可摹俛仰不測
𩔖爾爾
聖人遇物元無心覆盖萬象無自起揮毫即境有餘思
侍(臣)羣識
天顔喜
(臣)觀保
誰藏舍利浮圖裏絶頂時看雲在底田盤聳峙
帝京東仰之彌高疇過此紆回磴道蟠層層躡險探幽
憑杖履我
皇策馬御天風取逕雙峰始陟彼山靈望
幸呈竒觀郁郁紛紛光颯纚往來舒卷無常形為陵為
谷驚﨑㠖須臾變幻萬千端藉非神力那能爾羲
和整轡陽烏騰歸岫何須大風起突兀金輪現佛
光
宸懷静寄生歡喜
(臣)德保
摩空絶頂層霄裏太行碣石落眼底上盤惟有茲
峰峻俯視一切允推此尋常邱壑漫争竒上下峰
連如戴履崒嵂浮圖縹緲間登臨勝概無逾彼
宸遊芝盖穿雲行法界香幡隠飄纚高處天風下泬寥
迴瞰重岡失岌㠖蘿磴花宫象外懸神功締構如
斯爾真覺呼吸逼青天心空境寂鈴聲起林端微
雨散重巗山靈預識
天顔喜
(臣)雙慶
攬勝千峰萬峰裏清泉紅樹供眼底古盤絶頂矗
浮圖欲窮幽異必登此秋深崕石倍蒼翠初地先
聞
親玉履山靈龍象皆獻竒
聖皇眺賞超凡彼香風花雨散繽紛嵐氣巗光垂颯纚
妙悟由來色相無不分坦迤與﨑㠖雲罩之名信
未虚卷舒晴晦須臾爾
蹕路回看塔自如幻形依舊摩空起臨風得意發
高吟揮毫想見
天顔喜
(臣)奉寬
遥看山隠朝烟裏行盡長堤山麓底馬蹄步步踏
層巒翹首仰攀忽至此自卑登高心爽然勝境舊
游今復履四圍蒼翠咸俯視墖影崇嶐岸之彼拾
級臨觀興有餘濕雲片片殊襂纚山容乍作雨氣
蒙劃斷雲腰逶岌㠖山耶雲耶兩不測造物變幻
聊爾爾野鳥歸飛倦入林林外炊烟一絲起
天翰高題雲罩詩
皇情悅豫羣臣喜
(臣)國柱
竒峰突起烟霄裏衆山俛視沉雲底定光乃更踞
其巔秋毫神妙無踰此盤山山高不可極佳日春
秋紛杖履
聖皇攬勝足幽興拾級登峰徑造彼是日凝隂秋氣凄
石骨蒼寒風纚纚㟏岈幽茂復玲瓏峭削巃嵸更
崜嶬蒼茫萬象但一氣九點齊州真爾爾不見丹
黃變滅中惟看遠近秋雲起針鋒粟顆成幻相澄
觀聊復隨禪喜
恭和
御製駐蹕静寄山莊元韻(臣)介福
山莊高敞倚岑峨侍從
鑾輿一再過綠染松鱗紅葉出青摇石骨白雲多秋容
未减山中色佳氣偏於雨後和遥望石林精舍外
舊題
宸藻滿巗阿
(臣)觀保
天開巗館倚&KR1828;峨攬勝今邀
翠輦過瑞靄每從空外合慈雲常向
苑邊多千村皥皥歸元化萬𩔖熙熙飲太和扈從欣
逢陽月好小春協氣遍山阿
(臣)秦蕙田
中天華闕冠嵯峨曲塢雲深
翠輦過山色溪光行處足松濤水樂静中多自然巗壑
因天設宛爾幽岐覩俗和泮奐優游
聖人事梧桐萋菶愧陽阿
(臣)德保
重檐飛宇面嵯峨勝地常延
鳳輦過石牖開時松影亂雲窗近處水聲多金根駐
蹕勤民事寶幄裁詩藴太和留得山光邀
睿賞晴空佳氣遍巗阿
(臣)雙慶
層巒聳翠勢巍峨
玉蹕端宜勝地過快意林泉塵迹少宜人花鳥化機
多畫圖景接秋光迥茗鼎烟含雲氣和
臨幸年來邀
睿賞行看歌詠遍巗阿
(臣)奉寬
田盤峰影碧嵯峨天外閒雲逐鴈過
仙館停
鑾心倍豁名山侍
輦興偏多霜深澗壑楓林赤香滿田原土脉和最是山
靈邀
睿賞霏霏細雨潤巗阿
(臣)國柱
田盤秀色遠嵯峨
法駕行秋暫此過吴蜀山川應不啻荆關筆墨得無多
泉飛銀瀑吟天籟風起松濤鼓太和
碧殿朱旗映巗壑林霏斜日隠山阿
恭和
御製池上居元韻(臣)介福
一泓真擬智仁居瀟洒
天懷意自如静愛臨風迎檻碧每當過雨映窗虚月臨
止水空於鏡筌可忘懷豈在魚雲影天光歸戸牖
何須大小别方諸
(臣)觀保
瑶池元是上清居嵐影溪光畫不如松牖空明疑跨
磵螺亭高敞訝憑虚逶迤蘚徑宜眠鶴蕩漾金波
任戲魚最是遥岑新月上一泓澄澈印方諸
(臣)秦蕙田
臨池爽敞搆軒居小憩憑欄意自如泉韻諧琴奏
英濩水容如鏡湛清虚光摇畫棟浮文藻樂擬濠
梁聽躍魚静對川流觀物化忘言此際孰形諸
(臣)雙慶
軒牖臨池半畝居偶然寄興樂何如澄懷自足空
千界鑑水真能集衆虚夕景凌秋延素月天機在
沼躍潛魚分明畫裏神仙境咫尺
蓬瀛信有諸
(臣)奉寬
别從水面搆
仙居閬苑蓬萊景不如沼闢一泓含洞澈窗開四面
納清虚檐前日暖頻催鳥檻外波澄可數魚静坐
宸心覺逾静揮毫長此惜居諸
(臣)國柱
空明樓閣鏡中居秋水為神致曠如風起淪漣看
淡宕影涵花竹湛清虚緣溪翠柏如翔鶴拂澗丹
楓更隠魚
霽月襟懷堪舉似蓬壼仙境可方諸
恭和
御製雲林石室元韻(臣)介福
仙樓出翠叢小徑與雲通野樹低烟碧霜楓過雨紅
秋光看不盡詩思仰無窮為想
宸襟滌虚明静靄中
(臣)觀保
選勝入烟叢風雲一線通山高虚室白日近曉窗
紅頓覺心源濬還疑目觀窮從知幽賞地多在
御題中
(臣)秦蕙田
雲氣護林叢岩棲一徑通入門秋月白映壁晚霞
紅翠嶂來無際丹楓望不窮堅貞愜幽獨清絶萬
山中
(臣)德保
樓閣倚山叢遥瞻瑞靄通寒泉流水白晴嶼落霞
紅叠石竒無數飛雲態不窮繽紛揮
御藻佳境入詩中
(臣)雙慶
巗館築秋叢迴環雲氣通莓苔涵雨碧薜荔綴霜
紅合藉山靈巧不教游興窮欲知竒勝處題向
睿吟中
(臣)奉寬
幽舍傍林叢穿雲石徑通嵐光侵戸碧樹影落階
紅馴鶴飛無定鳴泉聽不窮侍(臣)遥矚目身在畫
圖中
(臣)國柱
石室闢巗叢雲林一徑通劍花秋水白苔石錦紋
紅選勝竒無盡尋幽意未窮倪迂有圖畫只在此
山中
恭和
御製千尺雪元韻(臣)介福
山泉掛晴雪曲折依山垠因之作廣池波縐逥清
淪閒來坐池上闌檻無&KR0655;塵臨流固快意得月尤
宜人寫照開舊卷一一如嘉賓竹罏試茶品棐几
芬芳陳觀畫更得句用以怡心神智仁樂山水恍
若遇所親
(臣)觀保
田盤勢崒嵂飛瀑瀉高垠巨石攖其怒澎湃復淵
淪鑿池欣就下瑩潔絶&KR0655;塵挹彼寒山雪佳名錫
聖人披牋作妙繪
幾暇呼龍賓熱河連西苑藻色紛前陳諸臣運意匠終
愧茲通神装潢進
黼座清景如
躬親
(臣)秦蕙田
高峰掛飛瀑萬𣲖來無垠叠石引其流瀦畜成淵
淪迴光盪雲影清泚絶點塵急雪灑千尺喻此宜
解人繪圖合侣儔到處分主賓一如不速來妙理
易象陳况乃色香味超越入至神同調有竹爐朝
夕永相親
(臣)德保
飛泉何處來雲液生天垠驚湍亂石激直下紛清
淪神龍舞玉峽濆濺空微塵入夜吐寒碧明月如
隨人瓊珠掛巗谷松石為佳賓盤泉稱名勝早向
圖中陳山亭取茗酌清冽殊怡神
聖暇暢游賞山水情相親
(臣)雙慶
高峰注靈源渺矣空涯垠半畝池可蓄天光涵漪
淪對之清心跡何由染俗塵
摛藻繪其景雅興超前人境竒各具耦墨妙乃可賓名
泉見歴歴有圖任披陳毫素託至理尺幅存全神
懸流同一色宛爾銀河親
(臣)國柱
山泉日奔注涵混無涯垠佳境與景會月照還風
淪白波所噴灑皎如碾玉塵曠懷智者樂企彼千
載人寧云耽水石枯寂同巗賓如斯歎逝者俯仰
跡豈陳趣洽無二致道合乃一神
堯心黃屋淡白鷗皆來親
恭和
御製得概軒元韻(臣)介福
高山搆虚閣縱目得竒觀石倚孤松瘦霜催萬壑
丹東西分兩澗上下俛三盤心賞無言境夕陽墖
影寒
(臣)觀保
衆妙因心得巗扉足覽觀遠山銜暮紫深谷簇霞
丹水界東西澗雲封上下盤森然涵萬象
温室久忘寒
(臣)秦蕙田
憑高斯築室曠覧得竒觀萬叠環峰翠千層絢樹
丹雪飛皆百尺徑絶有三盤勝概收佳日秋山正
未寒
(臣)德保
高軒雲樹裏隨處静澄觀秋老山容瘦霜多木葉
丹清泉分兩澗怪石斵三盤勝概當前會松風送
曉寒
(臣)雙慶
勝概當軒得凌虚足暢觀繞厓松榦翠攅壑槲林
丹來去雪舒卷高低路曲盤
憑欄山色好誰道小春寒
(臣)奉寬
高處開幽室凝眸得大觀烟收千壑静樹染萬峰
丹鳥道分高下僧廬繞屈盤小春時節近天氣尚
輕寒
(臣)國柱
小窗能聚景斗室得竒觀屏列重重翠林開葉葉
丹東西分兩澗上下識三盤坐對
皇情洽晴曦破曉寒
恭和
御製静寄山莊元韻(乾隆甲戌)(臣)蔣溥
清敞林泉不著塵
翠華隔歲往來頻丹霄碧嶂真如畫人世仙源别有
春乍試玉笙鶯語嫩未成金線柳芽新古香馥郁
時開卷
聖學心傳仰秘津
(臣)汪由敦
柳街沙路净無塵
仙館雲邊駐
輦頻巗岫静觀從太始雲嵐寄興别成春峰容雪瀑
如如寂鳥語松濤日日新勝景幾迴
題詠遍每來詩興尚津津
(臣)觀保
巗壑天開遠世塵千聲萬色往來頻每邀
鳳蹕山靈喜乍近
龍光物象春妙句驚從雲際得
璇題常並日華新(小臣)簮筆叨陪從望處蓬山已是津
(臣)董邦逹
行殿依山迥隔塵嵐光朝暮往還頻懸崕遥掛千尋
雪
清蹕欣逢二月春花萼向陽含露綻柳條得氣帶烟新
宸懷静寄留真賞未信仙源别冇津
(臣)涂逢震
東風披拂净纖塵
鑾輅周廻複道頻山繞
珠宫常捧日花開
玉帳獨先春無為治洽琴絃静大造榮敷
輦草新自是
宸遊恩澤渥百昌生意盡津津
(臣)王際華
靈境天開迥出塵
宸心獨契勝遊頻絶竒邱壑應難畫太古山林别有春
松韻泉聲還似昔雲容峰態互標新田盤萬景歸
窗牖駐
蹕重探衆妙津
(臣)奉寬
清幽
别館絶囂塵歸路紆
鑾詎厭頻高閣試憑千里目名山别具一般春浮空
塔影雲中落出谷鶯聲戸外新到此靈源應有路
乘槎何必問仙津
(臣)國柱
僊山卜築絶纖塵攬勝來過詎厭頻紅杏倚巗猶
未笑綠蘿飛翠巳先春雲嵐豈但經時異姿態翻
因久住新共說盤中似方外桃源流水豈迷津
(臣)梁國冶
雲關曉啓待清塵半嶺風和駐
輦頻澗暖漸融經歲雪山青無改四時春松當磴道
排雲上雨過苔㾗出石新天外三盤雲路接底須
花發訪前津
(臣)劉星煒
溪聲山色迥無塵罨戸濃螺入望頻好樂獨參仁
者静祥和已遍物之春香林花雨當空散曲檻星
文照夜新扈
蹕尚多三日戀欲窺
學海已迷津
(臣)錢汝誠
天闢靈區絶點塵能邀便道
屬車頻盤盤遠挹神京秀面面全蔵太古春到此
宸襟清以鬯望中雲壑暖逾新(小臣)翹首搴帷處咫尺
桃源不隔津
恭和
御製得概軒元韻蔣溥
愛茲窗牖静百物共陽春石古含斑淺松高落翠
新鳥言如贈答泉韻爽心神始信山堪樂由來仰
至仁
(臣)汪由敦
好山看不盡融景况當春勝概觀非略
清吟得每新隂晴皆愜趣泉石為傳神駘宕和風被同
欣
大造仁
(臣)觀保
華軒兼衆妙况復值晴春嵐靄隨時異雲容變態
新枕流堪悅耳潄石更怡神
茂對羣生育陽和氣轉仁
(臣)國柱
眺遠軒窗敞芳園巳仲春峰巒高下接景物去來
新石骨清如許山容淡有神花應連夜發煦育順
皇仁
(臣)梁國治
别館臨青甸鳴鸞待曉春晴窗千樹列曙野衆峰
新旦晚應殊氣風雲合有神
天行紆勝賞萬象悉歸仁
(臣)錢汝誠
勝地多幽概開軒貯好春溪流能說偈峰影欲標
新鐘磬傳天籟松䇸護谷神
聖情欣攬結仁者謂之仁
恭和
御製暖元韻(臣)蔣溥
春山澹冶春氣和春流乍綠緩且迤向陽花木生
意動連朝春暖風光多紅樓翠閣摇晴波重重嵐
勢排青螺
皇情要使萬物遂省耕行聽田家歌烟生樹雲生谷會
待桃花新漲曲
恩澤寧教一方獨
帝心合與
天心屬
(臣)汪由敦
陽春二月東風和芳郊青隴行逶迤林扉忽與塵
外遠烟景偏覺山中多石皴碧蘚泉揚波芙蓉面
面烘翠螺松舒蒼顔勢欲舞鳥變新弄嬌成歌如
登春臺迴黍谷不隔隂崕深澗曲布德無私徧幽
獨萬象熙熙惟所屬
(臣)觀保
陽春有脚東風和凌晨入望遵逶迤華盖峰前玉
屏列恊氣巳覺山中多泉流碧磵生微波峨峨高
髻堆鈿螺迎人嵐翠烘欲滴干吕應奏青雲歌乍
疑鄒律回寒谷釀紅醖綠崕之曲
别館盤紆天使獨良辰美景欣交屬
(臣)涂逢震
法駕乘春布陽和蒼茫一徑何逶迤排雲映日勢未巳
路轉谿迴趣更多中有澄淵水不波層巒倒影如
旋螺葱蘢但愛喬木古寂静時聞野鳥歌
萬乘探竒徧深谷
聖藻新成韶濩曲低峰環拱高峰獨聯緜遠近皆相屬
(臣)王際華
徐無山好風初和晴烘景物何逶迤原頭綠荑舒
日麗枝上好鳥鳴春多泉流㶁㶁暖欲波烟磴盤
盤翠聳螺繡塍一望饒生意時聽農人擊壤歌春
衣扈從白雲谷遥望
金根指山曲樂與人同豈惟獨
聖情民物常相屬
(臣)奉寬
春明二月天融和馬穿石磴行逶迤寒氣巳消凍
全解拂面惟有輕風多風入溪流剪綠波波光蕩
漾摇青螺澗邊芳草芽巳吐樵夫時唱踏青歌白
雲冉冉生幽谷掩映烟嵐高且曲潑眼韶華此間
獨偶來駐
輦
皇心屬
(臣)國柱
温暾旭日盎春和石泉風磴行逶迤蕩暄排霽衆
峰出㟏岈窽曲晴烟多遥山湧浪澹不波春雲一
展飛青螺林中時復啼幽鳥琅琅逸韻如嘯歌歌
盤泉望盤谷每看精刹藏山曲泉香石秀茲山獨
良辰遊屐相聯屬
(臣)梁國治
光風轉蕙嘘陽和曦輪紆轡行逶迤流輝入戸漾
瑶席㘣影漸耀中天多晴空浩蕩舒春波羣山浮
翠明丸螺雪消冰净土膏發千門萬戸騰歡歌登
高山俯深谷卿雲糺縵虞廷曲依光願抱傾葵獨
風風雨雨
皇心屬
(臣)劉星煒
雲旓匼匝鳴鸞和十里五里行逶迤温暾朱鳥見
景色太素雪净山容多淙淙乳脉舂迴波上浮霽靄
凝丸螺敢告庶徵曰時燠挾纊遍聽耕農歌登高
邱下深谷扶笻如歴匡廬曲名山三百茲山獨太
行之陽是焉屬
(臣)錢汝誠
槖筆隨
輦方春和鞭絲駝影紛逶迤薊門煙樹不可辨入山
但覺晴容多遥泉落澗淙微波暖風遲日烘千螺
由庚萬物各得所山中人兮康衢歌陟崇椒憩芳
谷
來游泮奐盤之曲卷阿盛事千載獨(誠)也叨列從官屬
恭和
御製婉孌草堂元韻(臣)蔣溥
庭除聚好景往往天機開
幾餘試臨眺吟賞愜勝懷一石呈一態靜與詩境諧名
畫懸雪壁點筆何竒哉即以畫名屋
聖心妙取裁營邱古匠哲草堂預儲材
(臣)汪由敦
看山如讀書佳境以漸開奥密不終祕留之待竒
懷固知仁者樂必與静侣諧香光壁間圖得此萬
一哉而俯同其名正以
示雅裁譬之大鈞槖入冶皆良材
(臣)觀保
盤陽最佳處巨壑雲莊開麗日晞層阿冲融暢
遠懷泉聲互贈答鳥語相和諧松牖納清濤臨風亦快
哉草堂據其勝位置
聖心裁天然入圖畫即景收詩材
(臣)董邦逹
泉石皆可悅佳處從天開春風掃苔逕婉孌愜静
懷合之舊圖畫真境適相諧一真一畫間兩得洵
美哉香光重毫素如詩有别裁披圖得山名生物
因其材
(臣)涂逢震
巉巗殊結搆天遣五丁開寒流綻飛雪竒觀悅
聖懷山水具清音茲理庶可諧華亭擅墨妙披圖興悠
哉借彼以名此婉孌錫
睿裁
雲翰昭來許董李詎稱材
(臣)王際華
盤中洵可樂幽懷無不開草堂最佳處雅宜山水
懷峰頭嵐翠滴泉韻琴筑諧畫禪随所寓會心不
遠哉圖名以名堂取義妙化裁即景供
睿賞應接紛詩材
(臣)奉寬
飛泉抱山石曲徑風雲開於中搆佳室瀟洒空塵
懷烟霞咫尺間鳥韻松聲諧儼然肖圖畫此景良
幽哉因以婉孌名品題仰
天裁賡和誦
宸章愧無錦囊材
(臣)國柱
名山富幽境岑搆層崕開悠然濠濮想逖矣智仁
懷推窗延白雲静者心自諧日夕對圖畫清味亦
佳哉華亭筆墨精渲染多新裁欲賡
瑶華章愧兹樗櫟材
(臣)梁國治
緣崕架山楹眼底風雲開飛泉更泠泠清響挹沖
懷豈惟耳目改悦此萬象諧烟霞一來去舒卷何
悠哉軒窗寄遐瞩圖畫規親裁幽姿誠婉孌愜賞
資天材
(臣)劉星煒
淩虚架軒楹萬古蒼崕開初疑擘巨靈結構從無
懷泠泠笙鶴音静與松濤諧卉歙乘長風俛視何
雄哉華亭留妙墨位置資
天裁山光呈婉孌拳石無凡材
(臣)錢汝誠
山莊信有美靈奥無不開草堂獨擅勝妙逹竹柏懷
上方雲窈窕下界春和諧當年畫禪室托興何佳
哉
璇題會斯旨名義善化裁圖中想經營早構廣厦材
恭和
御製半天樓元韻(臣)蔣溥
直上諸峰最上巔層樓半倚大羅天漫疑日月生
松底只覺雲霞度檻前何處水光波灔瀲不分烟
氣竹便娟卷簾一望青排闥
睿句應從碧落傳
(臣)汪由敦
傑閣高憑萬仞巔鬱蕭臺是大羅天丹梯直上重
雲表翠幌平臨衆皴前吹袂寒生風浩蕩入簾静
對月嬋娟何須謝眺驚人句四壁
奎章早共傳
(臣)觀保
層樓迥出白雲巔畫棟如隣尺五天俯視羣峰羅
戸外平窺碧漢落簷前參差松徑多清灑㶑灔溪
流總淨娟登眺移時飛峻賞繽紛
睿藻自天傳
(臣)董邦逹
千叠峰巒萬仞巔穹樓又見倚遥天迴看青靄横
窗裏平接朱霞落檻前雪壁自來雲共潔風篁還
與月同娟欣聞
麗藻層霄下太古笙鏞象外傳
(臣)涂逢震
羽仗遥迎最上巔山腰高已近青天川原歴歴晴雲
外樓閣重重夕照前嵐氣縈風春浩渺竹光團露
夜㛹娟山靈晉祝同京洛知有嵩呼盛事傳
(臣)王際華
層樓孤迥出崕巔坐倚窗櫺近碧天卷幔雲霞生
戸外隔簾珠斗掛簷前五峰競秀如屏列萬樹含
青弄影娟幾處精藍齊俯視時聞鐘磬下方傳
(臣)奉寬
直到三盤最上巔崔巍一閣起遥天舉頭明月來
簷上迴首白雲在目前石磴烟飛光淡淡疎林風
動影娟娟怡人况是陽春節鳥語花香空外傳
(臣)國柱
飛珮凌雲躡石巔峥嶸樓閣勢參天好山恰值晴
春候勝概都來曲檻前自有烟嵐增態度不須花
木助嬋娟數言品目渾難得妙處全憑
聖藻傳
(臣)梁國治
飛檐高棟接層巔芝盖蘭旌動九天鳥影乍穿羣
木下雲容欲抱衆峰前風飄静籟松篁轉氣近丹
霄月露娟十二欄干春倚徧新裁
鳳藻管絃傳
(臣)劉星煒
石梁懸度瞰層巔樓觀耽耽倚碧天九點齊州飛
鳥外七星北斗晚峰前雲連梯棧排空闊露濕松
篁結静娟駐
輦登臨遊賞遍隨風珠玉下方傳
(臣)錢汝誠
因迥為高紫翠巔飛樓翼翼接諸天盪胸合向烟
雲外結想能參造化前鸞鶴定應隨嘯咏雲嵐偏
與寄幽娟虚舟春水奚方此饒有松風萬壑傳
恭和
御製雲林石室元韻(臣)蔣溥
依林雲有棲傍石室逾迥小憩愛境閒當春欣晝
永忘機聽野禽因閏遲繁杏茂對有會心天開巗
壑景
(臣)汪由敦
雲來林更幽石室室逾迥雲石互吞吐虚白相與
永時復帷褰蘿何用梁裁杏興到輙
摛毫肯負階前景
(臣)觀保
探竒取逕幽築室延清迥披拂曉風和舒遲春晝
永窗匪網朱鳥梁不雕文杏悠然别一天静對雲
移景
(臣)涂逢震
曲折入脩林石路幽且迥雲光澹蕩來老樹鶴巢
永懸崕垂薜蘿遥村雜桃杏(微臣)叨扈從流連契
清景
(臣)王際華
盤紆千磴竒層叠三霄迥梵唄諸天聞松濤清晝
永底藉琢雲根無煩飾文杏恍遊太古初流連駐
韶景
(臣)奉寬
雲氣靄深林逕轉層巒迥窗開
御座清簾捲春風永綠重千巗松紅催萬樹杏石室暢
宸懷樂此幽人景
(臣)國柱
石室闢單椒雲林寺清迥松風一披拂佳氣相與
永寒露凋溪毛春意逗紅杏試倩倪迂來圖此山
中景
(臣)梁國治
晴暉媚重巗深林秘幽迥盤空黛壑延静睇丹岑
永積石動新翠含荑佇芳杏悠然棟牖清契此雲
松景
(臣)劉星煒
丹崕蟠空青别館祕虚迥犖确磴道紆駘宕雲光
永春風問蘭蕙閏律占桃杏山椒企
翠華鍥石願留景
(臣)錢汝誠
架巗築室幽依磴攀林迥仙源壺嶠寬樂味琴書
永鬚眉接蒼叟消息遲紅杏好鳥時一鳴窗問度
雲景
欽定盤山志卷十一
