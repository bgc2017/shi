昌國州圖志卷五
元馮福京等編
敘官
體國經野設官為重官有内外崇卑之殊然皆為民
計也一命以上可不慎哉
州官
逹嚕噶齊一員(俸錢月三十貫中職田四頃)
知州一員(同上)
同知州事一員(俸錢月十五貫職田二頃)
判官一員(俸錢月十三貫職田一頃半)
巡捕司
判官兼大德二年五月始創(弓兵三十名)
鎮守(五所)
(後始每歲一更有請正軍也)
本州岱山三姑
北界浡塗
僧司正
正副各一員
鹽司
唐有十鹽富都居其一今正監是也
宋熙寧六年析監為三曰正監曰東江曰蘆花又有三
子場曉峯則隸正監甬東則隸東江桃花則隸蘆花此
與州連陸場分也距州南潮有岱山場距岱山十五里
有高亭場歸附後置管勾每場各三員至元三十一年
朝廷議汰冗官遂以東江屬正監高亭屬岱山隸浙東
鹽使司元貞元年廢各道鹽使改場為司置司令司丞
管勾各一員鑄從七品印以重其事
正監鹽司(往宋東西監額止六千七百八十三袋每袋三百斤為一引)
歲辦鹽六千二百六十一引三百六十九斤每一引四
百斤
工本錢每引中統鈔一十貫
本監舊皆鐵盤取土於六月兩汛之間八月始起煎亭
戶雖有上半年之逸若兩汛時分隂雨稍作則歲計遂
誤大德元年管勾黃天祐始以上命巧出方略改鐵盤
舊制用篾盤隨時取土一如他所春即起煎亭民遂得
時用其力預期補辦無歲終積欠敲扑之峻實多便之
人皆稱黃天祐之有才亦典史劉子敬顔園潘厚處置
規畫之力云
蘆花鹽司(往宋額止四千袋每袋三百斤為一引)
歲辦鹽
岱山鹽司(往宋額止七千二百袋每袋三百斤為一引)
歲辦鹽
七千七百六十九引(每引四百斤)
巡檢司五處(巡檢月俸一十貫田一頃)
螺頭(在州之西隅七里弓兵三十名)
岑江(在州之金三都弓兵二十名)
三姑(在金塘鄉之烈港弓兵二十名)
岱山(在蓬萊鄉之一二都兵三十名)
北界(在蓬萊鄉之第五都弓兵三十名)
税使(司)
都監一員(省差)副使一員(本路總管府差)
醫提領所
提領二員
昌國州圖志卷五
