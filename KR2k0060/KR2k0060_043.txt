欽定四庫全書
水經注箋刊誤卷一
仁和趙一清纂
河水篇
三成為崑崙丘(卷一一頁七行)
一清按趙𤦺美據爾雅三成上校補山字
自宗周以西北至于河宗之邦(卷一一頁十七行)
一清按全祖望校衍北字
逕記綿禠(卷一二頁一行)
箋曰疑當作經記綿邈一清曰禠字不誤易訟卦疏
云三見禠脫盖禠有脱義言經記歲遠褫脱耳巨洋
水注云遺文沿褫其詞例然也
二尺六寸(卷一二頁七行)
一清按二當作三淮南子校正
望沬揚奔(卷一三頁一行)
一清按望全祖望校改作浮
爾雅曰色白(卷一三頁七行)
箋曰爾雅曰下當補河出崑崙墟五字一清按注上
文引山海經曰崑崙墟在西北河水出其東北隅故
節去爾雅之文以免重複朱氏欲補之未識古人裁
取之妙耳
施傍梯者凡渡七百渡梯已(卷一五頁五行)
一清按黃省曾本傍作倚度梯二字倒互作凡度七
百梯(句)度已(句)于文義為順
九驛所絶(卷一五頁六行)
箋曰法顯𫝊作九驛所記謝兆申云驛當作譯一清
按謝說是也温水注引林邑記曰重九譯而来舊唐
書張仲武𫝊李德裕銘云萬里昆夷九譯而通李商
隠詩云還期九譯通九譯所絶言道路險遠無人行
跡也絶字義長
二十許里方到縣渡(卷一五頁十行)
一清按漢書西域𫝊作二千餘里縣度之度不從水
有白羊小步馬(卷一五頁十三行)
一清按漢書西域𫝊作有白草出小步馬今補正
又經蒲那河(卷一五頁十八行)
箋曰蒲法顯𫝊作捕一清按那下落般字黃省曾本
校增
此水逕流逕摩頭羅國(卷一五頁十九行)
一清按下逕字衍文
新頭河經罽賓犍越摩河剌諸國(卷一六頁四行)
一清按摩河剌當作摩訶剌
有拘夷那竭國(卷一六頁十一行)
一清按竭全祖望校改喝下同
此樹名婆羅樹其樹華名婆羅法也(卷一七頁五行)
一清按婆羅樹當作娑羅樹法當作佉佉是梵音
竺枝自見之(卷一七頁九行)
一清按自孫潜本作目
其水亂流於恒(卷一七頁十一行)
一清按亂流下落注字
維邪離國去王舍城五千由旬(卷一七頁十四行)
一清按五千當作五十十六里為一由旬五千由旬
得八萬里矣相距不應如是之遠也
王小夫人生肉胎(卷一七頁十八行)
一清按王上黃省曾本有國字今校增
端正殊特(卷一七頁二十行)
一清按特黃省曾本作好
但於城東作高樓(卷一八頁四行)
一清按城東黃省曾本作城西上云城之西北三里
塔名放弓仗西字是也
兩手將乳(卷一八頁八行)
箋曰佛國記作兩手搆乳按大集月蔵經云牛㨌乳
時出醇淨乳亦讀若搆互相為用一清按孫潜云將
即捋字之訛詩詁云以指歴取也本作寽音律說文
五指捋也從爪從又從一一者物也佛國記之搆乳
義本難通朱氏又引大集月蔵經㨌乳讀若搆解之
失之愈遠將捋字形相似捋字是也
次東有申迦扇奈揭城(卷一八頁十三行)
一清按注下文引法顯𫝊曰恒水東南流逕僧迦施
國南申迦當作僧迦
佛下三寶階國也(卷一八頁十四行)
一清按三下落道字下文校增
師子為吼怖懼心伏(卷一八頁十八行)
箋曰舊作怖效心誠一清按朱氏所引舊本即黃本
也何焯曰外道怖懼乃效誠伏之心何苦改之且朱
氏又引佛國記師子乃大鳴吼見證於是外道懼怖
心伏而退之文為証與注相符復載舊文致有異同
何也
南接恒水(卷一八頁十九行)
一清按南上落城字
迸物助成(卷一九頁十四行)
一清按孫潜云迸柳僉本作送
迦維國(卷一十頁二十行)
一清按維下落衛字
三千日月萬二千天地之中央也(卷一十一頁一行)
箋曰萬一本作宫一清按萬字不誤因果經云太子
身黃金色三十二相放大光明普照三千大千世界
迦維衛國三千日月萬二千天地之中央也釋道世
法苑珠林云便有一百萬億日月四百萬億三千者
略舉其要故知華戎之判非易而詳海内經云身毒
之國是軒轅氏居之郭氏云天竺國也以此而言天
地中央未為甚濫此則朱氏誤矣
以為天竺之中也(卷一十一頁七行)
一清按天竺之中梁書天竺國𫝊作天地之中
還以錢贖塔北三四百步(卷一十二頁九行)
一清按于文當重一塔字
入谷搏山東南上十五里(卷一十二頁十八行)
一清按搏當作傅
飛来繞菩薩三匝而去(卷一十四頁九行)
一清按而黃省曾本作西
東向而坐(卷一十四頁十行)
一清按而黃省曾本作西
鉢投河中(卷一十四頁十八行)
一清按投當作没
尼連水南流恒水(卷一十五頁二行)
一清按南流下落注字
尼衢立樹下坐(卷一十五頁三行四行)
一清按尼衢立全祖望校改作尼拘律
於是西渡水於六年樹南貝多樹下坐(卷一十五頁四行)
箋曰於字疑衍一清按於字不當衍若去於字文義
不可通矣
城南有卜佉蘭池(卷一十五頁十六行)
箋曰舊本作有卜佉下蘭池一清按孫潜本校衍下
字
佛不說戒處也(卷一十五頁十七行)
一清按不孫潜本校改下
大秦一名梨帝(卷一十五頁二十行)
一清按梨帝漢書西域𫝊作梨靬史記作梨軒
釋氏論佛圖列山海經曰(卷一十六頁六行)
一清按吳琯本佛圖下有調字
麤以佛圖調𫝊也(卷一十六頁八行)
一清按麤孫潜本校改祖
不應何在敦煌南數千里(卷一十六頁十三行)
箋曰何疑作向一清按非也何乃河字之訛
後人假合多差遠意(卷一十六頁二十行)
箋曰謝兆申云遠當作違㙔謂意多差違一清按依
本文自通紛紛臆說終屬辭費
至若訪地胍川(卷一十七頁一行)
箋曰若古本作欲一清按古本即黃省曾本亦非不
如仍舊
不死樹(卷一十七頁八行)
一清按不死樹下淮南子有在其西三字今補入
傾宫旋室(卷一十七頁十一行)
箋曰舊本作傾宫掖室一清按淮南子正作旋室不
得據誤本以改古書
黃水三周復其原(卷一十七頁十三行)
一清按原黃省曾本作源
洋水出其西北陬(卷一十七頁十五行)
一清按據淮南子西北陬下脱弱水出自窮谷至於
合黎十字今補正
則以髣髴近浮圖謂之說(卷一十八頁二行)
一清按謂當作調浮圖調即佛圖調也
在西海之戍地東海之亥地(卷一十八頁五行)
一清按東海黃省曾本作北海以西與北連戍與亥
近也
西南至承淵之谷(卷一十八頁七行)
一清按至黃省曾本作近
亦元氣之所合(卷一十八頁十一行)
一清按合當作含
方丈面各五千里(卷一十八頁十八行)
箋曰十洲記作方丈方面一清按十洲記無下方字
與注所引正同不作朱氏所云
上廣(卷一十八頁二十行)
一清按沈炳巽云據本書上廣上落下狹二字今補
正
淵精之闕(卷一十九頁五行)
箋曰十洲記作流精之闕一清按道元所引猶是曼
倩原文朱氏所見則唐人避諱改易之書也
五龍治在五方為行神(卷一十九頁十九行)
一清按行神上全祖望校增五字
自不登兩龍於雲轍(卷一二十頁六行)
箋曰不疑作非一清按不字義亦通
釋氏西域𫝊(卷一二十頁十六行)
箋曰李克家云𫝊當作記一清按玉海引此注作𫝊
字盖𫝊記志之文古人通稱耳
非為二也(卷二一頁七行)
一清按為全祖望校改唯
河水又西逕罽賓國北(卷二一頁十四行)
一清按九字是注混作經
河水又西逕月氏國南(卷二一頁十九行)
一清按九字是注混經
又西逕安息南(卷二二頁五行)
一清按六字是注混作經安息下落國字
畫革旁行(卷二二頁六行)
箋曰前漢書云書革旁行一清按此誤本漢書史
記是畫字
河水與蜺羅跂禘水同注雷翥海(卷二二頁十行)
一清按十三字是注混作經
又西逕四大塔北(卷二二頁十四行)
一清按七字是注混作經
釋法顯所謂竺刹尸羅國(卷二二頁十五行)
一清按竺刹尸羅黃省曾本作糺尸羅今校正
又西逕陀衛國北(卷二二頁十八行)
一清按七字是注混作經陀衛上落犍字以法顯𫝊
校增
又有佛樓沙國(卷二二頁二十行)
一清按法顯𫝊作弗樓沙國今改正
王知鉢緣未至(卷二三頁四行)
箋曰一本無鉢字一清按於文應有鉢字
佛圖曰
一清按佛圖下落調字
湏菩提置鉢在金杌上(卷二三頁十三行)
一清按瑞應本起經云梵釋下侍四天王接菩薩身
置金机上杌當作机
佛牙袈娑頂相舍利(卷二三頁十五行)
一清按袈娑之娑並當從衣不從女廣韻袈裟胡衣
也下佛袈娑王城亦同此誤
捷陀越王城(卷二三頁十六行)
一清按捷何焯本校改揵
佛到上浣衣處(卷二三頁十八行)
一清按佛到下落淵字全祖望校補
自條支乘水西行可百餘日近日所入也(卷二四頁三行)
箋曰古本作西行可月餘日近可十日日所入也一
清按所謂古本即黃省曾本也是注原文校漢書西
域𫝊悉無舛訛無緣更引後人誤本改易古書凡遇
此等皆所不取
河水又東逕皮山國北(卷二四頁十七行)
一清按九字是注混作經
其一源出于闐國南山(至)河水又東與于闐河合(卷一四頁
二十行五頁一行)
箋曰謝兆申云疑其一源以下至與于闐河合三十
字是注㙔按玉海引水經其一源以下至蒲昌海皆
經文河水又東與于闐河合是注文一清按玉海所
引是也謝說非也朱氏既述深寧之言又存耳伯之
說請歸畫一無事兩岐
治西城(卷二五頁四行)
箋曰西城舊本作西域一清按杭世駿云西城見漢
書西域𫝊作西域者誤
上多玉石(卷二五頁四行)
一清按上當作土西域𫝊云于闐國多玉石師古曰
玉石玉之璞也一曰玉之似璞也
沙行艱難(卷二五頁六行)
箋曰沙行一本作涉行一清按沙行言行沙磧中也
涉字義非
南城一十五里(卷二五頁九行)
一清按何焯校改南城為城南
又西北流注於河(卷二五頁十二行)
一清按七字是注混作經
南河又東逕于闐北(卷二五頁十四行)
一清按八字是注混作經于闐下落國字
南河又東北逕扜彌國北(卷二五頁十七行)
一清按十字是注混作經
南河又東逕且末國北(卷二六頁頁一行)
一清按九字是注混作經
兵俗略與漢同(卷二六頁五行)
一清按孫潜云兵當作其
王自請天子曰(卷二六頁十一行)
箋曰據漢書西域𫝊脱一其字一清按西域𫝊云丞
相將軍率百官送至横門外祖而遣之王自請天子
曰不作其王也朱氏乃據黃省曾本託言漢書妄矣
王遵建節(卷二六頁十七行)
一清按漢書作王尊不從辵王遵是後漢人見隗囂
𫝊
至墨山國千三百六十五里(卷二七頁四行)
一清按三漢書西域𫝊作八
南河自于闐東於北三千里(卷二七頁九行)
一清按東於二字當倒互
禪善(卷二七頁十一行)
箋曰李克家云禪當作鄯一清按何焯云禪鄯音同
通秦胡語異而訛不必改也
北河又東北流(至)南河之北(卷二七頁十二行十三行)
一清按二十五字是注混作經
南去莎車五百六十里(卷二七頁十八行)
一清按全祖望云此下三句是引漢書南去上脱漢
書西域𫝊曰六字今補正
有市列西當大月氏大宛康居道(卷二七頁十九行)
箋曰宋本無西字一清按漢書西域𫝊有西字朱氏
妄引宋本
恭以此城側澗傍水自金蒲遷居此城(卷二八頁二行)
箋曰後漢書作澗傍有水可固一清按道元未曾徵
引范史不得據彼以規此也
北河又東逕莎車國南(卷二八頁十七行)
一清按九字是注混作經
北河之東南逕温宿國(卷二八頁二十行)
一清按九字是注混作經之當作又南字當移在温
宿國下
北河又東逕姑墨國南(卷二九頁四行)
一清按九字是注混作經接下入姑墨川水注之於
文為北河又東逕姑墨國(句)南入(句)姑墨川水注之
導姑墨西北赤沙山(卷二九頁五行)
一清按導上落水字
治南至于闐(卷二九頁六行)
一清按治下脱南城二字漢書西域𫝊校補
故郭義恭廣志(卷二九頁十一行)
一清按廣志下落曰字
右二水俱東南流注此河(卷二九頁十四行)
一清按此當作北
又東川水龜兹東北赤沙積梨南流(卷二九頁十四行十五行)
一清按東川水下落逕字東北下落歴字何焯校增
有溉田五千頃以上(卷二九頁十九行)
一清按有全祖望校改可
其水東南注東川(卷二十頁頁五行)
一清按東川下落水字
導于危須城西(卷二十頁十九行)
一清按城當作國下云國治危湏城是也
渾水斯漲(卷二十頁二十行)
一清按渾孫潜校改潭
溢流為海(卷二十一頁一行)
箋曰古本作溢海為海吳琯本作溢流諸兆申據宋
鈔本作溢而為海是也一清按流字與海字俱從水
得其偏傍以意推之流字為近
又西南流連城别注(卷二十一頁五行)
一清按西南流下落逕字别注是引注之訛
河水又東(至)而東注(卷二十一頁十四行)
一清按十九字是注混作經
盖發田土所屯(卷二十一頁十五行)
一清按全祖望云發田土當作墢田士即屯田卒也
河水又東注于泑澤(卷二十一頁十六行)
一清按八字是注混作經
蒲海溢(卷二十一頁十八行)
一清按蒲下落昌字
城基尚存而至元(卷二十一頁十九行)
一清按元孫潜改作大
澮其岸岸(卷二十一頁二十行)
一清按全祖望云岸岸當作崖岸
皆西面向海(卷二十一頁二十行)
一清按皆字衍文
類霧氣雲浮(卷二十二頁五行)
一清按氣姜宸英本作起
東至玉門陽關一千三百里(卷二十二頁八行)
一清按至黃省曾本作去
當澴流之上(卷二十二頁十一行)
一清按當下落其字太平御覽引此文校增
在右居也(卷二十三頁二行)
一清按在孫潜校改左
河水又自東河曲逕西海郡南(卷二十三頁二十行)
一清按十二字是注混作經自東二字胡渭校改東
自
河水又東(至)小榆谷北(卷二十四頁四行)
一清按十五字是注混作經
其作大船於河峽(卷二十四頁七行)
一清按其全祖望校改且
永元八年(卷二十四頁八行)
一清按沈炳巽云本𫝊是九年今改正
緣山濱水(卷二十四頁十八行)
一清按水黃省曾本作河
今黨援壞沮(卷二十四頁十九行)
一清按壞沮黃省曾本作沮壞
猶若人委干糒於地(卷二十五頁十二行)
箋曰御覽引叚國沙州記作若人委乾糒於地一清
按何焯云晉人帖中或以乾為干盖乾干古通用初
月帖淡悶干嘔是也
釋名又曰縣也(卷二十五頁十七行)
一清按又曰下落縣字縣也之縣其音為懸與懸通
用
河水又東北流(至)濟川水注之(卷二十六頁二行三行)
一清按二十七字是注混作經
河水東又逕澆河故城北(卷二十六頁六行)
一清按十字是注混作經東又二字當倒互
河水又東北(至)北谷水(卷二十六頁十行十一行)
一清按二十二字是注混作經
河水又東北逕黃河城南(卷二十六頁十四行)
一清按十字是注混作經
河水又東北(至)烏頭川水(卷二十六頁十六行)
一清按十六字是注混作經
河水又東逕邯川城南(卷二十六頁十八行)
一清按九字是注混作經
歴谷有三水(卷二十六頁十九行)
一清按全祖望云三當作二杜佑曰東西邯水各分
左右是也
河水又東臨津溪水注之(卷二十七頁一行)
一清按十字是注混作經
河水又東(至)白土城南(卷二十七頁三行)
一清按十三字是注混作經
左南津西六十里白土城(卷二十七頁四行)
一清按白土城上落有字孫潜校增
而為緣河濟渡之處北魏凉州刺史郭淮(卷二十七頁五行)
一清按黃省曾本無處字全祖望曰北字是地之誤
今以通鑑注所引校正之
河水又東左會白土川水(卷二十七頁七行)
一清按十字是注混作經
河水又東北會兩川右合二水(卷二十七頁十行)
一清按十二字是注混作經
復因名為之唐述山(卷二十七頁十八行)
一清按為之二字當互易
故秦川記曰(卷二十七頁二十行)
一清按秦川黃省曾本作秦州
下封有水(卷二十八頁二行)
箋曰下封當作崖下一清按全祖望云非也下封即
下邽也字不誤
河水又東得野亭南(卷二十八頁四行)
一清按八字是注混作經全祖望曰先贈公云得當
作逕野亭是地名於例不得曰得
河水又東歴鳳林北(卷二十八頁七行)
一清按八字是注混作經
耆諺曰(卷二十八頁八行)
一清曰諺當作彦耆彦猶云耆舊耳
河水又東與灕水合(卷二十八頁十一行)
一清曰八字是注混作經
又入灕水(卷二十八頁十五行)
一清按又下落東字
漢武帝元狩三年驃騎霍去病出隴西至皋蘭應謂是
山之關塞也漢書音義曰皋蘭應在隴西白石縣塞外
河名也孟康曰山關名也今是山去河不遠故論者疑
目河山之間矣(卷二十九頁五行至八行)
一清按兩皋蘭應之應字俱衍文漢書音義上脱應
劭二字隋書經籍志應劭漢書集解音義二十四卷
孟康漢書音義九卷今注引二家之言各加姓名以
别之後来𫝊寫脱誤行間散佚隨筆補綴今漢書武
帝紀註文具在可考而知也謂是山之關塞也一語
是道元自己解說如此盖皋蘭本山名而應劭以為
河名孟康以為山關名故又以論者疑目河山之間
釋之
水出縣西北下(卷二十九頁十行)
一清按西北下落山字山即白石山也
水又東逕白石縣故城南(卷二十九頁十一行)
一清按水上落灕字
今灕水逕東南注之(卷二十九頁十三行)
一清按逕字衍文
羅谿注之(卷二十九頁十五行)
一清按羅谿下落水字
水又東左合罕开南谿水(卷二十九頁十五行)
一清按水上落灕字
故罕羌侯邑也(卷二十九頁十九行)
一清按故罕當作枹罕今本漢書地理志註亦誤顧
景范校正
東北流逕金細嶺北(卷二二十頁二行)
一清按全祖望云隋五代史志云枹罕郡大夏縣有
金紐山細字誤也
河水又逕左南城南(卷二二十頁九行)
一清按八字是注混作經
大河又東逕赤岸北(卷二二十頁十二行)
一清按八字是注混作經
河水又東洮水注之(卷二二十頁十六行)
一清按八字是注混作經
洮水東北流吐渾谷中(卷二二十一頁二行)
一清按東北流下落逕字
洮水又東北流逕陽曾城北(卷二二十一頁五行)
一清按逕下落洮字
歴望曲在西南去龍桑二百里(卷二二十一頁十行)
箋曰在疑作右一清曰非也後漢書馬防𫝊章懷注
引酈道元水經注云望曲在臨洮西南去龍桑城二
百里今補正望曲谷名也
赤水城(卷二二十一頁十五行)
一清按赤水城上全祖望校增亦曰二字
歴求厥川(卷二二十二頁一行)
箋曰求一作東一清按厥當作歴即下歴水也
蕈川水注之(卷二二十二頁一行)
一清按蕈下落塏字下文注可證後並同
石底嶺下(卷二二十二頁四行)
箋曰宋本作右底横下一清按全祖望曰石字不誤
水源出来歴川(卷二二十二頁六行)
一清按来當作東
東北流逕藍川歴水城城北(卷二二十二頁七行)
一清按城字重文宜衍
轉擊狄道安故五谿及羌(卷二二十二頁十二行)
一清按及當作反
洮水在城西東北下(卷二二十二頁十三行)
一清按東字衍文
濫水又西北流逕注于洮水(卷二二十三頁六行)
一清按逕字衍文
洮水右合二水右會大夏川水(卷二二十三頁七行)
一清按右會黃省曾本作左會
出西南山下(卷二二十四頁十四行)
一清按出上落水字
東北流于湟(卷二二十四頁十五行)
一清按東北流下孫潜校增注字
水又出西南山下(卷二二十五頁四行)
一清按又當作右
逕晉昌川(卷二二十五頁六行)
一清按川當作城
即浩亹之西平之北山也(卷二二十五頁九行)
一清按於文當重一西字孫潜校增
西平西北四十里(卷二二十五頁十一行)
一清按西平上落去字
水出南山上(卷二二十五頁十二行)
一清按出字衍文
水出其南遠山(卷二二十五頁十五行)
一清按其孫潜校改西
亂流東出六山名也(卷二二十六頁十八行)
一清按六山名當作六谷山下云六谷水自南破羌
川自北水出此山故名
吐那孤長門兩川南流入湟水(卷二二十六頁十九行)
一清按吐那上落又東二字
又合来谷乞斤流二水(卷二二十六頁二十行)
一清按又當作右
出西北塞外(卷二二十七頁六行)
一清按出上落水字北字衍文漢書地理志校
水出縣北令居縣西北塞外(卷二二十七頁十六行)
一清按縣北二字衍文漢書地理志校
水文成蛟龍(卷二二十七頁二十行)
一清按蛟全祖望校改交
又東南逕陽非北亭(卷二二十八頁四行)
一清按北亭當作亭北
故漢賦天馬之歌曰(卷二二十八頁八行)
一清按賦當作武
河又東流注于金城河(卷二二十八頁十八行)
一清按上河字當作湟水二字漢書地理志所謂湟水至允吾入河者也
阿步于鮮卑山(卷二二十八頁十九行)
一清按全祖望云阿步干鮮卑語也慕容廆思其兄吐谷渾因作阿干之歌盖胡俗稱其兄曰阿步干阿干者阿步干之省也今蘭州阿干峪阿干河阿干城阿干堡金人置阿干縣皆以阿干之歌得名阿干水至今利民曰溥惠渠又有阿干嶺亦阿干之轉音胡三省曰阿干嶺在晉興郡大夏縣東南洮水西北又曰大干元和志文水縣有大干城本劉元海令兄延年鎮之胡語長兄為大干是也于字誤
河水又東逕石城南(卷二二十九頁二行)
一清按八字是注混作經
内為之城(卷二二十九頁七行)
一清按為之二字當倒互
出縣之南山(卷二二十九頁九行)
一清按出上落泉字名勝志引此文校增
歴此城川(卷二二十九頁二十行)
一清按城當作成
至抄此菀焉(卷二三十頁三行)
箋曰焉當作馬一清按於文是至抄苑馬朱氏箋之
未盡顔帥古曰菀古苑字
又北過武威媪圍縣東北(卷二三十頁七行)
一清按又下落東字東北之東衍文河水東注不應
據折而出北或斜趨東北則可矣例以下天水勇士
縣經文校改
河水東北流(至)故城西北(卷二三十頁十八行十九行)
一清按十五字是注混作經
河水又東北(至)與麥田泉水合(卷二三十一頁五行)
一清按十八字是注混作經
河水又東北逕麥田山西(卷二三十一頁七行)
箋曰謝兆申云宋鈔本西下有谷川二字一清按十
字是注混作經謝說谷川之川是山字之誤於文為
河水又東北逕麥田山西谷(句)山在安定西北六百
四十里經注割裂故有此誤其實皆注文也
河水又東北(至)高平川水注之(卷二三十一頁九行)
一清按十九字是注混作經
即若水也(卷二三十一頁十行)
一清按若水方輿紀要作苦水云水味苦故名下並
同
漢從高平第一城若水谷入(卷二三十一頁十一行)
一清按漢字衍文後漢書光武帝紀云建武八年閏
月帝自征囂河西太守竇融率五郡太守與車駕會
高平隗囂𫝊云八年帝率諸將西征之數道上隴王
遵持節監大司馬吳漢留屯長安又云使吳漢與征
南大將軍岑彭圍西城吳漢𫝊云八年從車駕上隴
遂圍隗囂於西城盖吳公始屯長安帝自將至高平
後乃命與岑征南同圍西城漢字為羡文無疑又黃
省曾本無岑字朱氏據續漢志增然范史俱作高平
第一正不必增也若水是苦水之誤
漢武帝元鼎三年安定郡治也(卷二三十一頁十二行)
一清按安定郡上落置字全祖望校增
在縣北一十五里(卷二三十一頁十七行)
一清按在上落城字黃省曾本校增
逕東西二太婁故城門(卷二三十一頁十八行)
箋曰太字疑衍一清按寰宇記云原州蕭關縣本隋
他樓縣地方輿紀要平原府鎮原縣有他樓城本漢
高平縣地晉太元十六年乞伏乾歸擊鮮卑部帥没
奕干没奕干奔他樓盖舊有此城隋因置縣他太聲
之轉樓婁形之近也不得云誤字
出縣西南四十里山中(卷二三十二頁二行)
一清按出上落水字
東逕西婁北(卷二三十二頁五行)
一清按西下落太字
縣之西北一百里(卷二三十二頁十四行)
一清按縣上落在字之字衍文
盡從故目(卷二三十二頁頁十七行)
一清按故孫潜校改胡
流注高平高平又北逕三水縣西(卷二三十二頁十九行)
一清按下高平二字重文誤也孫潜校改作流注高
平川川水又北逕三水縣西
東北流與若勃谿水合有二源(卷二三十三頁二行)
一清按水合二字當倒互
侍郎張奐(卷二三十三頁六行)
一清按後漢書張奐𫝊是議郎侍字誤也
高平川水又北入於河(卷二三十三頁十一行)
箋曰宋本河下有一汭字一清按黃省曾本無汭字
河水又東北逕眴卷縣故城西(卷二三十三頁十三行)
一清按十二字是注混作經
水出其間即上河峽世謂之為青山(卷三一頁七行八行)
一清按太平御覽引此文作即上河峽也寰宇記引
此文作世謂之為青山峽今校補二字
河水又北逕富平縣故城西(卷三一頁九行)
一清按十一字是注混作經
秦置北地都尉治此城(卷三一頁十行)
一清按北地漢書地理志作北部地字誤也
河水又北薄骨律鎮城(卷三一頁十四行)
一清按九字是注混作經又北下落逕字
河水又逕典農城東(卷三一頁二十行)
一清按八字是注混作經又逕下落朔方郡宏靜鎮
六字寰宇記校補釋詳本卷
河水又北逕典農城東(卷三二頁四行)
一清按九字是注混作經
以事農(卷三二頁五行)
箋曰宋本農下有毗字一清按毗字絶無意義當是
甿字
河水又東北逕廉縣故城東(卷三二頁六行)
一清按十一字是注混作經
河水又與北支津(卷三二頁八行)
箋曰宋本津下有一合字一清按七字是注混作經
與北二字當倒互胡渭校改
河水又東北逕渾懷鄣西(卷三二頁十二行)
一清按十字是注混作經鄣當作障後並同
遂有歴地之名矣(卷三二頁十四行)
一清按歴地當作歴城
南去北城三百里(卷三二頁十四行)
箋曰漢志渾懷都尉治在北平此北城誤當作北平
一清按漢書地理志北地郡富平縣下云渾懷都尉
治塞外渾懷障北城是北地之訛朱氏以為治在北
平何其繆也下同
河水又東北歴石崖山西(卷三二頁十六行)
一清按十字是注混作經
盡若戰馬之狀(卷三二頁十八行)
一清按御覽引此文作獸馬獸馬原作虎馬唐人避
諱改虎為獸鄴中三臺以金虎為金獸可證也
類似圖焉(卷三二頁十八行)
箋曰當作頗似圖畫一清按依文自通無容更易
河水又北逕臨戎縣故城西(卷三三頁三行)
一清按十字是注混作經
元朔五年立(卷三三頁四行)
一清按元朔上黃省曾本有漢字
河水又北(至)沃野故城南(卷三三頁五行)
一清按二十字是注混作經沃野下落縣字
河水又北屈(至)窳渾縣故城東(卷三三頁八行九行)
一清按二十五字是注混作經而為下落屠申澤三
字
漢武帝元朔二年開朔方郡治又有西部都尉治(卷三三頁
十行)
一清按全祖望云漢之守尉不同城窳渾亦非首縣
此必不學人見此處有脱誤而妄填之今據漢志改
正作開朔方郡以縣為西部都尉治於事方合
闞駰謂之渾澤矣(卷三三頁十三行)
一清按寰宇記引此文作窳渾澤縣即以窳渾澤得
名今陜西榆林鎮有窳渾城漢朔方郡之舊縣也
屈從縣北流(卷三三頁十四行)
一清按五字是經混作注
河水又屈而東流(至)高闕南(卷三三頁十五行)
一清按十五字是注混作經
上古迄今(卷三三頁二十行)
箋曰大事記引此作自古及今一清按依文自通無
容改易
至河目縣西(卷三四頁五行)
一清按五字是經混作注
河水自臨河縣東逕陽山南(卷三四頁七行)
一清按十一字是注混作經
南屈逕河目縣左北假(卷三四頁十行)
一清按左北假文有脱誤史記匃奴𫝊張守節正義
引括地志云五原河目縣故城在北假中是也
河水又南逕馬隂山西(卷三四頁十九行)
一清按九字是注混作經
是議誌之僻也(卷三五頁三行)
一清按議誌即上音義廣志旁加言字非
河水又東南逕朔方縣故城北(卷三五頁四行)
一清按十二字是注混作經
按地理志云今連鹽澤青鹽澤並在縣南矣(卷三五頁七行八行)
箋曰前漢地理志朔方縣有金連鹽澤青連澤皆在
南一清按二鹽字今漢書並作鹽朱氏誤引
屈南過五原西安陽縣南(卷三五頁十三行十四行)
一清按十字是經混作注
河水自朔方(至)故城北(卷三五頁十五行)
一清按十四字是注混作經
此與北對南(卷三五頁十七行)
一清按與當作舉
河水又逕西安陽故城(卷三五頁十九行)
一清按西安陽下落縣字故城下落南字
王莽更之曰鄣安矣(卷三五頁十九行)
一清按鄣漢志作漳
屈東過九原縣南(卷三五頁二十行)
一清按七字是經混作注
河水又東逕成宜縣故城南(卷三六頁一行)
一清按十一字是注混作經
河水又東逕原亭城南(卷三六頁頁三行)
一清按九字是注混作經
河南又東逕宜梁縣之故城南(卷三六頁五行)
一清按十二字是注混作經
河水又東逕稒陽城南(卷三六頁七行)
箋曰稒陽舊本作副陽一清按漢書地理志稒陽五
原郡之屬縣也稒字不誤九字是注混作經
逕河隂縣故城北(卷三六頁八行)
一清按逕上落又東二字
又命將軍大夫適子伐吏皆貂服矣(卷三六頁十三行)
一清按全祖望云伐吏當是戍吏貂服當是貉服之
誤貉服即胡服也北方豸種曰貉
及南越地(卷三六頁十八行)
一清按及下落開字
河水又東(至)石門水南注之(卷三七頁六行)
一清按十九字是注混作經
北出石門鄣(卷三七頁七行)
一清按鄣當作障漢志注校
堡光禄徐自為所築城也(卷三七頁十行)
一清按堡黃省曾本作保
河水又東逕稒陽縣故城南(卷三七頁十三行)
一清按十一字是注混作經
南北二十里(卷三七頁十七行)
一清按北全祖望校改流
河水又東逕塞泉城南而東注(卷三七頁十八行)
一清按十二字是注混作經
河水屈而流白渠水注之(卷三八頁一行)
一清按十字是注混作經
白渠水西北逕成樂北(卷三八頁四行)
一清按成樂下黃省曾本有固字方輿紀要盛樂城
在大同府西北三百餘里漢置成樂縣為定襄郡治
後漢屬雲中郡後廢鮮卑拓拔力微始居其地晉太
康五年拓拔禄官分其國為三一居定襄之盛樂故
城建興初猗盧城盛樂以為北部後為石虎所敗部
族東徙至拓䟦翳槐于咸康初復城盛樂而居之弟
什翼犍於咸康六年始都雲中之盛樂宫明年築盛
樂城于故城南八里即漢成樂縣之故地也
雲中宫在雲中故城東四十里(卷三八頁七行)
一清按故城上落縣字下同
趙侯自五原河曲築長城(卷三八頁八行)
一清按何焯云當作趙武侯
見大光在其下(卷三八頁十一行)
箋曰大一作火一清按大光言光之非常也作火非
黃省曾本是大字
又有芒于水(卷三八頁十五行)
一清按漢書地理志定襄郡武皋縣下云荒干水出
塞外西至沙陵入河芒于是荒干之譌下並同
有長城在右(卷三九頁五行)
一清按黃省曾本無長字
謂之白道南谷口有城(卷三九頁六行)
一清按太平御覽引此文作謂之白道城南谷口有
四字與上重文宜衍
沿溪亘嶺(卷三九頁十行)
一清按亘當作亙音堩說文作㮓經史通作亙從二
從舟與從二從月之亘有别亘即恒字若從二從日
作亘音宣本字從二從回回即回字大非
芒于水又南西逕雲中城北(卷三九頁十一行)
一清按芒于水當作荒干水南西二字當倒互
其水南流逕武川鎮(卷三九頁十三行)
一清按武川鎮下落城字
西南流于雲中城北于雲中城北(卷三九頁十七行)
一清按杭世駿云下五字重文宜衍
芒于又西塞水出懷朔鎮東北芒中(卷三九頁十九行)
一清按於文是荒干水西出塞外懷朔鎮東北荒中
堂宇綺栱(卷三十頁二行)
一清按栱孫潜校改井綺井出左思魏都賦
河水南入植陵縣西北(卷三十頁十三行)
一清按漢書地理志雲中郡有楨陵縣植當作楨九
字是注混作經
漢高六年置(卷三十頁二十行)
一清按漢高下落帝字
河水於二縣之間濟有君子之名(卷三十一頁二行)
一清按十三字是注混作經周嬰何焯皆疑及此
往投津長曰子封(卷三十一頁四行)
箋曰御覽引此無曰子封三字㙔疑當作田子封是
津長姓名一清按通鑑晉紀胡三省註亦引此文作
曰子封古人文義簡質書名不書姓者多矣何必改
為田字以實之乎
資費一無所損(卷三十一頁六行)
一清按資費通鑑注引此文作資貨寰宇記作資
囊從之
河水又東南左合一水(卷三十一頁十行)
一清按九字是注混作經
而北俗謂之契吳亭(卷三十一頁十一行)
一清按而字衍文
河水又南樹頽水注之(卷三十一頁十三行)
一清按九字是注混作經
水自東山(卷三十一頁十九行)
一清按自當作出
又會一水(卷三十二頁三行)
一清按又當作右
西流土壁亭南(卷三十二頁四行)
一清按西流下落逕字
謂之流水(卷三十二頁六行)
一清按流水當是沃水以下文校正
出東南六十里山下(卷三十二頁八行)
一清按通鑑注引此文作水出縣東南出字上下皆
有脱文
又會東逕參合縣南(卷三十二頁九行)
一清按通鑑注引此文又會二字作合流而三字
徑左縣之西北(卷三十二頁十行)
一清按徑左當作陘在
即燕書所謂太子寶自河還師參合(卷三十二頁十一行)
一清按濕水注引燕書建興十年慕容寶自河西還
軍敗于參合河下落西字
北俗謂之大谷此佳水亦受目焉(卷三十三頁三行)
箋曰此佳二字疑誤一清按大谷下落堆字佳字衍
文
出沃陽縣東北山下(卷三十三頁四行)
一清按出上落水字
水曰誥升袁河(卷三十三頁五行)
箋曰袁河當作緣河一清按全祖望云按晉時匃奴
右賢王劉誥升爰劉衛辰之所出也河或以此得名
爰與袁通
河水又南太羅水注之(卷三十三頁十一行)
一清按九字是注混作經
武縣在善無西百五十里(卷三十三頁十三行)
一清按武縣當是武州縣釋見本卷善無下落城字
河水又左得湳水口(卷三十三頁十七行)
一清按八字是注混作經
湳水又東流入于湳水(卷三十四頁九行)
一清按湳水何以入于湳水全祖望云入于湳水當
作謂之湳口
其巖層岫衍(卷三十四頁十一行)
箋曰古本作巖層岫行㙔疑當作岫複一清按衍字
不誤其下落山字
乃無過垣(卷三十四頁十五行)
箋曰過峘字譌當作遏岨一清按乃黃省曾本作並
至是乃為巨嶮(卷三十四頁十六行)
一清按乃為下落河之二字黃省曾本校增
可二百有餘里(卷三十四頁十七行)
一清按里下孫潜校補也字
水出縣南御山(卷三十五頁三行)
一清按縣南下落神字
水出西北桑谿東北桑谿(卷三十五頁九行)
一清按東北桑谿衍文
河水又東端水入焉(卷三十五頁十一行)
一清按八字是注混作經
河水又南諸次之水入焉(卷三十五頁十五行)
一清按十字是注混作經
是多衆蛇(卷三十五頁十八行)
一清按施廷樞云衆當作象今本山海經亦誤
悉榆林之藪矣(卷三十五頁十九行)
一清按林通鑑注引此文作柳黃省曾本原是柳字
小榆林水合焉(卷三十六頁五行)
一清按林字衍文
西出首積谿(卷三十六頁六行)
一清按西出上落水字
河水又南湯水注之(卷三十六頁九行)
一清按八字是注混作經
又南離石縣西(卷三十六頁十二行)
一清按又南下落過字
又謂之朔水矣(卷三十六頁十六行)
一清按通鑑注引此文作朔方水今校補
將作大匠梁公叱于阿梨(卷三十六頁十八行)
一清按叱干姓也于字誤梨當作利何焯據晉書載
記校正
奢延水又東黑水入焉出奢延縣黑澗(卷三十七頁六行)
箋曰㙔云當作奢延水又東與黑水合黑水出奢延
縣黑澗謝兆申云按宋本黑水入焉水出奢延縣黑
澗宋刻本無焉水二字一清按原文只出字上落水
字耳何必多其詞說乎
出龜兹交蘭谷(卷三十七頁九行)
一清按出上落水字龜兹下落縣字漢書地理志上郡
有龜兹縣
地理志曰縣有五龍山也帝原水(卷三十七頁十七行)
一清按也字衍文漢志分註校
河水又南陵水注之(卷三十八頁十一行)
一清按八字是注混作經
河水又南得離石水口(卷三十八頁十三行)
一清按九字是注混作經
離石北山(卷三十八頁十四行)
一清按離石上落水出二字
胡俗語訛尚有千城之稱(卷三十八頁十八行)
一清按千城當作干城
皆訛偽變矣(卷三十九頁五行)
一清按偽當作為與訛字倒互
縣有龍泉出城東南道左山下牧馬川上多産名駒同
滇池元河(卷三十九頁七行)
一清按九域志延安府古跡引此文作牧龍川又於
文當重一川字箋曰元下脱一馬字一清按元字亦
誤當作天河字是馬字之誤無脱文
河水又南合契水(卷三十九頁十行)
一清按七字是注混作經
河水又南得大蛇水(卷三十九頁十三行)
一清按八字是注混作經
河水又南又納辱水(卷三十九頁十五行)
箋曰舊本作河水又右納辱水一清按非也惟右納
之又當作右南字不宜衍也八字是注混作經
延水東南露跳水西出露谿(卷三十九頁二十行)
一清按延水上落秀字上延水又東會于根水同延
水下落又字西出二字當倒互此水所出名西露谿
也
水發源東露(卷三二十頁二行)
一清按東露下落谿字
西流注入河(卷三二十頁三行)
一清按入當作于
東啟荒源(卷三二十頁五行)
一清按源當作原
水又南合谿口(卷三二十頁五行)
一清按水上落河字
山海經曰次四經之首曰隂山(卷三二十頁九行)
一清按曰次當作西次
多金玉(卷三二十頁十一行)
一清按多金玉上落其陽二字據山海經校補
世謂之清水上郡(卷三二十頁十二行)
一清按上郡上落清水出三字據寰宇記校補
洧水又有谿谷水注之(卷三二十一頁五行)
一清按有當作南谿當作奚下云水西出奚川是也
河水又南蒲川石樓山南逕蒲城東(卷三二十一頁七行)
一清按十四字是注混作經又南下落逕字
東北入谷(卷三二十一頁十二行)
一清按初學記引水經注云黃櫨水出隰川縣東北
黃櫨谷又任廣書叙指南曰水經叙隰川曰紫川黃
谷黃谷即黃盧谷也此北宋現行之本宜為可據谷
上落黃盧二字
西北入紫水紫水又西北入蒲水蒲水又西南入于河
水(卷三二十一頁十四行十五行)
一清按兩紫水俱當作紫川水蒲水下寰宇記引此
文有出石樓山下五字今校補河水之水衍文
水經注箋刊誤卷一
