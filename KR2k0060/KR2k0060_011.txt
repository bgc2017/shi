欽定四庫全書
水經注釋卷十一
仁和趙一清撰
易水&KR0740;水(補)滹沱水(補)𣲖水(補)滋水
易水出涿郡故安縣閻鄉西山
易水出西山寬中谷東逕五大夫城南昔北平侯王
譚不同王莽之政子興生五子並避時亂隠居此山
故其舊居世以為五大夫城即此(一清按下有脫字)岳讃云
五王在中龐葛連續者也易水東左與子莊溪水合
水北出子莊關南流逕五公城西屈逕其城南五公
即王興之五子也光武即帝位封為五侯元才北平
侯益才安喜侯顯才蒲隂侯仲才新市侯季才為唐
侯所謂中山之五王也俗又以五公名居矣(巵林曰漢書無
北平侯惟元后弟譚字子元河平二年封平阿侯薨子仁嗣初莽幼孤平阿侯譚多稱莽久之封莽新都
侯仁素剛直莽憚之為安漢公迫仁自殺謚刺侯子述嗣按此則譚亦憐愛莽矣所不同于莽者平阿侯
仁也興豈仁之同生乎考两漢書譚諸子董賢𫝊有去疾哀帝時侍中有閎亦見張步𫝊莽東郡太守隗
囂傳有向莽安定大尹馬嚴𫝊有仁子術即譚𫝊之述也莽九江連率馬援𫝊有仁子磐馮爵土擁富貲
東觀記以為述子者凢此皆介恃同根盤跨維城彼九族之降心若四體之無骨獨興父子自竄北鄙絶
意閏朝澗泉共清林風愈引若非酈氏幾于無聞矣檢太平御覧两引河北記曰易縣有五公城王譚不
徔王莽譚子興生五子避隠于此世祖並封為侯所謂中山五侯也其西三十里有五大夫城水經注盖
引其說若此言非爽王氏再世有二五侯矣全氏曰善長可謂輕信者矣王譚封平阿不封北平其妄一
也譚以特進卒歴其弟商根枋政而莽始繼之譚之墓木拱矣安得不同其政乎其妄二也莽之凶暴其
子稍不順即殺之豈容五才遠引其妄三也且其封爵何以皆在北平䓁縣其妄四也班范荀袁並不一
及其妄五也方叔盖疑之而未敢頌言日知錄曰兄弟二名而用其一字者世謂之排行起自晉末漢人
所未有也水經注昔北平侯王譚不同王莽之政云云是後人追撰妄說東漢人二名者亦少又按寰宇
記五公城事出河北記也)二館之城(一清按此句上有脫文)澗曲泉清山高
林茂風烟披薄觸目栖情方外之士尚憑依舊居取
暢林木其水東南入于易水易水又右會女思谷水
水出西南女思澗東北流注于易謂之三會口易水
又東届關門城西南即燕之長城門也與樊石山水
合水源西出廣昌縣之樊石山東流逕覆釡山下東
流注于易水易水又東歴燕之長城又東逕漸離城
南盖太子丹館高漸離處也易水又東逕武陽城南
蓋易自寬中歴武夫關東出是兼武水之稱故燕之
下都擅武陽之名左得濡水枝津故瀆武陽大城東
南小城即故安縣之故城也漢文帝封丞相申屠嘉
為侯國(一清按史表文帝後三年封)城東西二里南北一里半高
誘云易水逕故安城外東南流即斯水也誘是涿人
事經眀證今水被城東南隅世又謂易水為故安河
武陽盖燕昭王之所城也東西二十里南北十七里
故傅逮述遊賦曰出北薊歴良鄉登金臺觀武陽两
城遼廓舊迹冥芒盖謂是處也易水東流而出於范
陽
東過范陽縣南又東過容城縣南
易水逕范陽縣故城南秦末張耳陳餘為陳勝略地
燕趙命蒯通說之范陽先下是也漢景帝中三年封
匈奴降王代為侯國(一清按史表端侯代以景帝中二年封漢表作靖侯范代范字
羡文)王莽之順隂也易水又東與濡水合水出故安縣
西北窮獨山南谷東流與源泉水合水發北溪東南
流注濡水濡水又東南逕樊於期館西是其授首於
荆軻處也濡水又東南流逕荆軻館北昔燕丹納田
生之言尊軻上卿館之於此二城並廣一里許俱在
罡阜之上上袤而下方濡水又東逕范陽城西北舊
堨濡水枝流南入城逕相冡西冡互城側即水塘也
四周塋域深廣有若城焉其水側有數陵墳高壯望
若青邱詢之古老訪之史籍並無文證以私情求之
當是燕都之前故墳也或言燕之墳塋斯不然矣其
水之故瀆南出屈而東轉又分為二瀆一水東注金
臺陂一水逕故安城西側城南注易水夾塘崇峻邃
岸高深左右百步有二釣臺參差交峙迢遞相望更
為佳觀矣其一水東出金臺陂東西六七十步南北
五十步側陂西北有釣臺高十餘丈方可四十餘步
陂北十餘步有金臺臺上東西八十許步南北加減
高十餘丈昔慕容垂(全氏曰當作慕容德酈氏誤記)之為范陽也戍
之即斯臺也北有小金臺臺北有蘭馬臺並悉高數
丈秀峙相對冀臺左右水流經通長廡廣宇周旋被
浦棟堵咸淪柱礎尚存是其基構可得而尋意欲圖
還上京阻於行旅造次不獲遂心訪諸耆舊咸言昭
王禮賓廣延方士至如郭隗樂毅之徒鄒衍劇辛之
儔宦遊歴說之民自遠而届者多矣不欲令諸侯之
客伺隟燕邦故脩建下都館之南垂言燕昭創之於
前子丹踵之於後故彫墻敗館尚𫝊鐫刻之石雖無
經紀可憑察其古跡似符宿𫝊矣(蔡氏夢弼草堂詩箋曰春秋後語燕
昭王曰安得賢士以報齊讐郭隗曰王能築臺于碣石山前尊隗為師天下賢士必自至如其言作臺以
金玉崇之號黃金臺述異記臺在幽州燕王故城中上谷圖經臺在易水東南十八里其說不同周氏密
齊東野語曰燕臺世多以為昭王而王隠以為燕丹何也後見水經注云固安縣有黃金臺舊言昭王禮
賢廣延方士故脩建下都館之南陲燕昭創于前子丹踵于後以此知王隠以為燕丹者盖如此也朱氏
彜尊日下舊聞曰按隋上谷圖經&KR1073;道元注水經金臺在易州眀矣京師故迹𫝊自後人所築然自六朝
至今垂之載記形之歌詠當並存不廢也巵林曰文選注引上谷圖經曰黃金臺在易水東南十八里燕
昭王置千金于臺上以延天下之士又王隠晉書曰叚匹磾討石勒進屯故安縣故太子丹黃金臺據此
金臺盖有两也&KR1073;氏以長廡被浦間館連都昭創于前丹踵于後然則曲榭鋪金虎臣畢擥高臺蓄寳駿
骨先來豈亦昭貽孫謀丹䋲祖武者乎一清按一統志今都城及定興安肅皆有黃金臺惟在易州者為
有據餘皆後人所為也)濡水自堰又東逕紫池堡西屈而北流
又有渾塘溝水注之水出逎縣西白馬山南溪中東
南流入濡水濡水又東至塞口古纍石堰水處也濡
水舊枝分南入城東大陂陂方四里今無水陂内有
泉淵而不流際池北側俗謂聖女泉濡水又東得白
楊水口水出逎縣西山白楊嶺下東南流入濡水時
人謂之虎眼泉也濡水東合檀山水水出逎縣西北
檀山西南流與石泉水會水出石泉固東南隅水廣
二十許步深三丈固在衆山之内平川之中四周絶
澗阻水八丈有餘石高五丈石上赤土又高一匹壁
立直上廣四十五步水之不周者路不容軌僅通人
馬謂之石泉固固上宿有白楊寺是白楊山神也寺
側林木交蔭叢柯隠景沙門釋法澄建刹于其上更
為思元之勝處也其水南流注于檀水故俗有并溝
之稱焉其水又東南流歴故安縣北而南注濡水又
東南流於容城縣西北大利亭東南合易水而注巨
馬水也故地理志曰故安縣閻鄉易水所出至范陽
入濡水闞駰亦言是矣又曰濡水合渠許慎曰濡水
入深深渠(一清按今本說文云濡水東入漆涑誤也巨馬水注云巨馬河即渠水可知善長所
見之書尚未訛舛也)二號即巨馬之異名然二易俱出一鄉同
入濡水南濡北易至涿郡范陽縣會北濡又並亂流
入淶(一統志方順河自完縣發源曰祁水即古濡水也元和志濡水在北平縣西五里舊志源出伊
祁山俗名祁水古濡水有二方順河為南濡其北濡即北易下流為定興縣之沙河一清按觀此則知道
元此注之繆南濡會蒲蘇諸水合于雹河何曾至范陽與淶水合耶方順河即曲逆水也後人醜其名故
易之)是則易水與諸水互攝通稱巨馬水又東逕容城
縣故城北渾濤東注至勃海平舒縣與易水合闞駰
曰涿郡西界代之易水而是水出代郡廣昌縣東南
郎山東北燕王仙臺東臺有三峰甚為崇峻騰雲冠
峰高霞翼嶺岫壑冲深含烟罩霧耆舊言燕昭王求
仙處其東謂之石虎罡范曄漢書云中山簡王之窆
也厚其葬採涿郡山石以樹墳塋陵隧碑獸並出此
山謂之石虎山山有所遺二石虎後人因以名罡罡
之東麓即泉源所導也經所謂閻鄉西山其水東流
有&KR2200;水南會渾波同注俗謂之為雹河司馬彪郡國
志曰雹水出故安縣世祖令耿况(全氏曰范史是况子弇)擊故
安西山賊吳耐蠡符雹上十餘營皆破之即是水者
也易水又東逕孔山北山下有鍾乳穴穴出佳乳採
者煹火尋沙入穴里許渡一水潜通流注其深可涉
於中衆穴竒分令出入者疑迷不知所趨每於疑路
必有歴記返者乃尋孔以自逹矣上又有大孔豁逹
洞開故以孔山為名也其水又東逕西故安城南即
閻鄉城也歴送荆陘北耆舊云燕丹餞荆軻於此因
而名焉世代已遠非所詳也遺名舊𫝊不容不詮庶
廣後人𫝊聞之聽易水又東流屈逕長城西又東流
南逕武隧縣南新城縣北史記曰趙將李牧伐燕取
武隧方城是也俗又謂是水為武隧津津北對長城
門謂之汾門史記趙世家云孝成王十九年趙與燕
易土以龍兌汾門與燕燕以葛城武陽與趙即此也
(一清按史記趙世家云孝成王十九年趙與燕易土以龍兌汾門臨樂與燕正義曰邢子勵趙記云龍山
有四麓各有一穴大如車輪春風出東秋風出西夏風出南冬風出北按盖謂龍兌也汾門括地志云易
州永樂縣有徐水出廣昌嶺流至北平縣東南歷石門中俗謂之龍門盖汾字誤也按括地志之言非也
龍門見&KR0740;水博陵縣注)亦曰汾水門又謂之梁門矣易水東分
為梁門陂易水又東梁門陂水注之水上承易水於
梁門東入長城東北入陂陂水北接范陽陂陂在范
陽城西十里方一十五里俗亦謂之為鹽臺陂陂水
南通梁門淀方三里淀水東南流出長城注易謂之
范水易水自下有范水通目又東逕范陽縣故城南
即應劭所謂范水之陽也易水又逕樊輿縣故城北
漢武帝元朔五年封中山靖王子劉條(一清按漢表作脩脩有條
音)為侯國王莽更名握符矣地理風俗記曰北新城
縣東二十里有樊輿亭故縣也易水東逕容城縣故
城南漢高帝六年封趙將夜(一清按漢表作將夕此從史表)於深澤
(一清按索隠曰縣名属中山此即地理志中山國深澤縣莽曰翼和者也而注文容城是涿郡之属縣王
莽更之曰深澤善長乃合二郡國之縣為一誤矣涿郡有南深澤不云是侯國寰宇記深澤縣下云南深
澤城郡國縣道記云在東南二十五里以城名言之即是涿郡之属縣以去國里數校近即此是中山之
属縣方輿紀要深澤縣下云南深澤城在縣東南五十七里十道志云漢置深澤縣属中山國今縣治是
也又于滹沱河南置南深澤縣屬涿郡此城是後漢廢深澤縣而南深澤如故二縣川土相隣趙侯之封
邑當在此搃非新莽所改名容城之深澤也漢志中山國北新城桑欽言易出西北東入&KR0740;一統志北新
城故城在安肅縣西南二十里漢置闞駰曰河間有新城故加北後魏去北字北齊仍曰北新城尋省入
清苑)景帝中三年以封匈奴降王唯徐盧(一清按史表唯徐盧是胡
名漢表作擕侯徐盧擕又是謚擕唯聲相近百官公卿表太初三年容城侯唯塗光為太常唯塗即唯徐
光乃盧之孫)於容城皆為侯國王莽更名深澤易水又東
埿水注之其水上承二陂於容城縣東南謂之大埿
澱小埿澱其水南流注易水謂之埿洞口水側有渾
埿城易水逕其南東合&KR0740;水故桑欽曰易水出北新
城西北東入&KR0740;自下&KR0740;易互受通稱矣(全氏曰按桑欽之言與漢
志大相參錯&KR0740;入易易不入&KR0740;其入&KR0740;者支流耳善長盖以互受通稱調停之一清按漢志涿郡中水縣
應劭曰在易&KR0740;二水之間故曰中水&KR1073;說本此)易水又東逕易京南漢末公
孫瓉害劉虞於薊下時童謠曰燕南垂趙北際惟有
此中可避世瓉以易地當之故自薊徙臨易水謂之
易京城在易城西四五里趙建武四年石虎自遼西
南逹易京以京鄣至固令二萬人癈壊之今者城壁
夷平其樓基尚存猶高一匹餘基上有井世名易京
樓即瓉所保也故瓉所與子書云袁氏之攻状若鬼
神衝梯舞于樓上鼓角鳴于地中即此樓也易水又
東逕易縣故城南昔燕文公徙易即此城也闞駰稱
太子丹遣荆軻刺秦王與賓客知謀者祖道于易水
上燕丹子稱荆軻入秦太子與知謀者皆素衣冠送
之於易水之上荆軻起為夀歌曰風蕭蕭兮易水寒
壯士一去兮不復還高漸離擊筑宋如意和之為壯
聲士髮皆衝冠為哀聲士皆流涕疑於此也余按遺
𫝊舊跡多在武陽似不餞此也漢景帝中三年封匈
奴降王僕䵣(師古曰䵣音怛)為侯國也
又東過安次縣南
易水逕縣南鄚縣故城北東至文安縣與虖池合史
記蘇秦曰燕長城以北易水以南正謂此水也是以
班固闞駰之徒咸以斯水謂之南易
又東過泉州縣南東入于海
經書水之所歴沿次注海也
&KR0740;水出代郡靈邱縣高氏山
即漚夷之水也出縣西北高氏山山海經曰高氏之
山&KR0740;水出焉東流注于河者也其水東南流山上有
石銘題言冀州北界故世謂之石銘陘也其水又南
逕候塘候塘川名也又東合温泉水水出西北暄谷
其水温熱若湯能愈百疾故世謂之温泉焉東南流
逕興豆亭北亭在南原上欹傾而不正故世以欹城
目之東流注于&KR0740;水又東莎泉水注之水導源莎泉
南流水側有莎泉亭東南入于&KR0740;水又東逕靈邱縣
故城南水自中原南注&KR0740;水應劭曰趙武靈王葬其
東南二十里故縣氏之縣古属代漢靈帝光和元年
中山相臧㫤上請别屬也地理志曰靈邱之號在武
靈王之前矣又按司馬遷史記趙敬侯九年敗齊于
靈邱(一清按顧氏炎武曰此别一靈邱水經注盖誤以趙靈邱為齊靈邱不知齊境不得至代也方
輿紀要靈邱城在滕縣東三十里眀水之南城周八里内有子城戰國時齊南境邑孟子謂蚔鼃曰子之
辭靈邱而請士師史記齊威王元年三晉因齊喪來伐我靈邱是也)則名不因武靈王
事如漢注&KR0740;水自縣南流入峽謂之隘門設隘於峽
以譏禁行旅歴南山高峰隠天深溪埓谷其水沿澗
西轉逕御射臺南臺在北阜上臺南有御射石碑(一清
按北史魏文成帝本紀靈邱有山高四百丈乃詔羣臣仰射山峰無能踰者帝彎弧發矢出三十餘丈過
山南二百二十步遂列石勒銘和平二年事也)南則秀嶂分霄層崖刺天積
石之峻壁立直上車駕沿溯每出所遊藝焉&KR0740;水西
流又南轉東屈逕北海王詳之石碣南御所届石柱
北而南流者也
東南過廣昌縣南
&KR0740;水東逕嘉牙川(太平寰宇記蔚州飛狐縣下引水經注云廣昌縣南有交牙城未詳
所築以地名交牙川為名一清按飛狐漢廣昌縣隋仁壽元年改今名交牙川即嘉牙川交嘉聲之轉)
川有二水南來注之水出恒山北麓滙川三合逕嘉
牙亭東而北流注于&KR0740;水水之北山行即廣昌縣界
&KR0740;水又東逕倒馬關關山險隘是為深峭勢均詩人
高岡之病良馬𫝊嶮之(一清按下有脱文全氏曰是困字)行軒故關
受其名焉關水出西南長溪下東北歴關注&KR0740;&KR0740;水
南山上起御坐於松園建祗洹於東圃東北二面岫
嶂高深霞峰隠日水望澄眀淵無潜甲行旅所逕鮮
不徘徊忘返矣
又東南過中山上曲陽縣北恒水從西來注之
&KR0740;水自倒馬關南流與大嶺水合水出山西南大嶺
下東北流出峽峽石山側有祗洹精廬飛陸陵山丹
虹盤梁長津泛瀾縈𢃄其下東北流注于&KR0740;&KR0740;水又
屈而東合兩嶺溪水水出恒山北阜(一清按漢志常山郡上曲陽縣
恒山北谷在西北有祠並州山)東北流歴兩嶺間北嶺雖層陵雲舉
猶不若南巒峭秀自水南步遠峰石磴逶迤沿途九
曲歴睇諸山咸為劣矣抑亦羊腸卭來之類者也齊
宋通和路出其間其水東北流注于&KR0740;水又東左合
懸水水出山原岫盤谷輕湍濬下分石飛懸一匹有
餘直灌山際白波奮流自成潭渚其水東南流揚湍
注于&KR0740;&KR0740;水又東流歴鴻山世謂是處為鴻頭疑即
晉書地道記所謂鴻上關者也(初學記定州引水經注云定水東流歴山
俗謂之戲頭即晉書所謂鴻上關一清按是注無定水之目而戲頭之稱又與古志全乖存之以廣異說)
關尉治北平而畫塞於望都東北去北平不遠兼縣
土所極也&KR0740;水於是左納鴻上水水出西北近溪東
南流注于&KR0740;水也
又東過唐縣南
&KR0740;水又東逕左人城南應劭曰中人城西北四十里
亦或謂之為唐水也水出中山城之西如北城内有
小山在城西側而銳上若委粟焉疑即地道記所云
望都縣有委粟關也俗以山在邑中故亦謂之中山
城以城中有山之目因復謂之為廣塘城也故中山
記以為中人城又以為鼓聚殊為乖謬矣言城中有
山故曰中山也中山郡治京相璠曰今中山望都西
北二十里有故中人城望都城東有一城名堯姑城
本無中山之𫝊璠或以為中人所未詳也中山記所
言中人者城東去望都故城一十餘里二十里則減
但苦其不東觀矣異說咸為爽矣今此城於盧奴城
北如西六十里城之西北泉源所導西逕即山北郎
唐音讀近實兼唐水之稱西流歴左人亭注&KR0740;水又
東左會一水水出中山城北狼山阜下(一清按隋書地理志唐有
郎山即此山盖郎狼音同通用與古易水所出及徐水所注之郎山有别彼郎山在今易州西南四十里
也隋書地理志永樂縣有郎山即此山)亦謂之唐水也然於城非在西
又名之為雹水又兼二名焉西南流入&KR0740;並所未詳
盖𫝊疑耳&KR0740;水又東恒水從西來注之自下&KR0740;水兼
納恒川之通稱焉即禹貢所謂恒衛既從也(漢志常山郡上
曲陽縣恒山禹貢恒水所出東入&KR0740;)&KR0740;水又東右苞馬溺水水出上曲
陽城東北馬溺水東北流逕伏亭晉書地道記曰望
都縣有馬溺關中山記曰八渡馬溺是山曲要害之
地一一關勢帶接疑斯城即是關尉宿治異目之來
非所詳矣馬溺水又東流注于&KR0740;&KR0740;水又東逕中人
亭南春秋左𫝊昭公十三年晉荀吳率師侵鮮虞及
中人大獲而歸者也&KR0740;水又東逕京邱北世謂之京
陵南對漢中山頃王陵&KR0740;水北對君子岸岸上有哀
王子憲王陵坎下有泉源積水亦曰泉上岸&KR0740;水又
東逕白土北南即靖王子康王陵三墳並列者是矣
&KR0740;水又東逕樂羊城北史記稱魏文侯使樂羊滅中
山盖其故城中山所造也故城得其名&KR0740;水又東逕
唐縣故城南北二城俱在&KR0740;水之陽故曰&KR0740;水逕其
東城西又有一水導源盧奴縣之西北是城之西北
平地泉湧而出俗亦謂之為唐水也東流至唐城西
北隅堨而為湖俗謂之唐池蓮荷被水勝遊多萃其
上信為嬉處也其水南入小溝下注&KR0740;水自上歴下
通禪唐川之兼稱焉應劭地理風俗記曰唐縣西四
十里得中人亭今扵此城取中人鄉則四十也唐水
在西北入&KR0740;與應符合又言堯山者在南則無山以
擬之為非也闞駰十三州志曰中山治盧奴唐縣故
城在國北七十五里駰所說北則非也史記曰帝嚳
氏沒帝堯氏作始封於唐望都縣在南今此城南對
盧奴故城自外無城以應之考古知今事義全違俗
名望都故城則八十許里距中山城則七十里騐途
推邑宜為唐城城北去堯山五里與七十五里之說
相符然則俗謂之都山即是堯山在唐東北望都界
(一清按漢志注此是張晏說)皇甫謐曰堯山一名豆山今山於城
北而如東嶄絶孤峙虎牙桀立山南有堯廟是即堯
所登之山者也地理志曰堯山在南(一清按漢志注此是應劭說)
今考此城之南又無山以應之是故先後論者咸以
地理志之說為失又即俗說以唐城為望都城者自
北無城以擬之假復有之途程紆遠山河之狀全乖
古證𫝊為疎罔是城西北豆山西足有一泉源東北
流逕豆山下合蘇水亂流轉注東入&KR0740;是豈唐水乎
所未詳也又於是城之南如東一十餘里有一城俗
謂之高昌縣城或望都之故城也故縣目曰望都縣
在高昌南皇甫謐曰相去五十里稽諸城地猶十五
里盖書誤耳此城之東有山孤峙世以山不連陵名
之曰孤山孤都聲相近疑即所謂都山也帝王世紀
曰堯母慶都所居張晏曰堯山在北堯母慶都山在
南登堯山見都山故望都縣以為名也唐亦中山城
也為武分之國周同姓(全氏曰按中山隗姓司馬彪曰子姓然則非周同姓也)
周之衰也國有赤狄之難齊桓霸諸侯疆理邑土遣
管仲攘夷狄築城以固之(全氏曰按國語及管子齊桓築鄴五鹿中牟未聞築
中山也盖邢衛諸國有赤狄之難道元誤以中山為中牟故以山戎為赤狄皆誤也一清按寰宇記引輿
地志云盧奴城北臨&KR0740;𣲖南面𣲖河杜預謂之管仲城盖古記相𫝊如是也)其後桓公不
恤國政周王問太史餘曰今之諸侯孰先亡乎對曰
天生民而令有别所以異禽獸也今中山滛昏康樂
逞欲無度其先亡矣後二年果滅魏文侯以封太子
擊也漢高祖立中山郡景帝三年為侯國(一清按漢書景十三
王𫝊中山靖王勝以景帝前三年封然則是王國也)王莽之常山也魏皇始二
年破中山立安州天興三年改曰定州治水南盧奴
縣之故城昔耿伯昭歸世祖于此處也&KR0740;水之右盧
水注之水上承城内盧水池地理志曰盧水出北平
疑為疎闊闞駰應劭之徒咸亦謂是矣(一清按漢志中山國北平
縣下云又有盧水亦至高陽入河此中山國之北平縣非右北平郡也應仲瑗乃加右字注于盧奴縣之
下則繆矣道元並孟堅而非之何耶中山之北平縣在今保定府完縣右北平郡治則今薊州之境也)
余按盧奴城内西北隅有水淵而不流南北一百步
東西百餘步水色正黑俗名曰黑水池或云黑水曰
盧不流曰奴故城地藉水以取名矣池水東北際水
有漢中山王故宫處臺殿觀榭皆上國之制簡王尊
貴壯䴡有加始築兩宫開四門穿城北累石竇通涿
(一清按涿字疑誤)唐水流于城中造魚池釣臺戲馬之觀歲
久頽廢遺基尚存今悉加土為利刹靈圖池之四周
民居駢比填徧穢陋而泉源不絶暨趙石建武七年
遣北中郎將始築小城興起北榭立宫造殿後燕因
其故宫建都中山小城之南更築隔城興復宫觀今
府榭猶𫝊故制自漢及燕涿(一清按涿字疑誤)&KR0740;水逕石竇
石竇既毀池道亦絶水潜流出城潭積微漲涓水東
北注于&KR0740;&KR0740;水又東逕漢哀王陵北冢有二墳故世
謂之兩女陵非也哀王是靖王之孫康王之子也(一清
按漢表靖王之子曰哀王哀王之子曰穅王師古曰穅音與康同穅惡謚也好樂怠荒而穅今注父子倒
易舛謬甚矣)&KR0740;水又東右會長星溝溝在上曲陽縣西北
長星渚渚水東流又合洛光水水出洛光溝東入長
星水亂流東逕恒山下廟北漢末喪亂山道不通此
舊有下階神殿中世以來歲書法族焉晉魏改有東
西二廟廟前有碑闕壇場相列焉(顧炎武北嶽辨云漢書云常山之祠
于上曲陽應劭風俗通云廟在中山上曲陽後漢書章帝元和三年春二月戊辰幸中山遣使者祠北嶽
于上曲陽郡國志中山國上曲陽故属常山恒山在西北則其來舊矣水經注乃謂此為恒山下廟漢末
喪亂山道不通而祭之于此則不知班氏已先言之乃孝宣之詔太常非漢末也)其水東逕
上曲陽縣故城北本岳牧朝宿之邑也古者天子廵
狩常以歲十一月至于北岳侯伯皆有湯沐邑以自
齋潔周昭王南征不還廵狩禮廢邑郭仍存秦罷井
田因以立縣縣在上曲之陽是曰曲陽有下故此為
上矣王莽之常山亭也又東南流胡泉水注之水首
受胡泉逕上曲陽縣南又東逕平樂亭北左會長星
川東南逕盧奴城南又東北川渠之左有張氏墓塚
有漢上谷太守議郎張平仲碑光和中立川渠又東
北合&KR0740;水水有窮通不常津注
又東過安憙縣南
縣故安險也其地臨嶮有井塗之難漢武帝元朔五
年封中山靖王子劉應為侯國王莽更名寧嶮漢章
帝改曰安憙中山記曰縣在唐水之西山高岸嶮故
曰安嶮邑豊民安改曰安憙秦氏建元中唐水汎漲
高岸崩頽城角之下有大積木交横如梁柱焉後燕
之初此木尚在未知所從余考記稽疑盖城地當初
山水渀盪漂淪巨栰阜積於斯沙息壌加以城地板
築既興物固能久耳&KR0740;水又東逕鄉城北古舊盧奴
之鄉也中山記曰盧奴有三鄉斯其一焉後隸安憙
城郭南有漢朝時孝子王立碑
又東過安國縣北
&KR0740;水歴縣東分為二水一水枝分東南流逕解瀆亭
南漢順帝陽嘉元年封河間孝王子淑於解瀆亭為
侯國孫宏即靈帝也又東南逕任邱城南又東南逕
安郭亭南漢武帝元朔五年封中山靖王子劉𫝊富
為侯國(沈氏曰史表作安郭侯博此從漢表索隠曰表在涿郡而善長以為即中山之安國地理
志涿郡無安郭縣疑是鄉亭之名)其水又東南流入于呼池&KR0740;水又
東北流逕解瀆亭北而東北注之矣
又東過博陵縣南(一清按博陵為桓帝更名又在王忠文所指順帝之後)
&KR0740;水東北逕蠡吾縣故城南地理風俗志曰縣故饒
陽之下鄉者也自河間分屬博陵漢安帝永初七年
封河間王開子翼為都鄉侯順帝永建五年更為侯
國也(沈氏曰永初當作元初翼由縣侯貶非封也)又逕博陵縣故城南即
古陸城漢武帝元朔二年封中山靖王子劉貞為侯
國者也(全氏曰漢表作陸城在涿郡當從史表作陘城漢書田叔𫝊亦作陘城一清按地理志涿
郡無陸城陸成中山國之屬縣也下云博陵史記蠡吾故縣蠡吾屬涿郡故表云涿也二縣川土相隣矣)
地理風俗記曰博陵縣史記蠡吾故縣矣漢質帝本
初元年繼孝冲為帝(何氏曰是桓帝繼質帝酈氏誤記)追尊父翼陵
曰博陵因以為縣又置郡焉漢末罷還安平晉太始
年復為郡今謂是城為野城&KR0740;水又東北逕侯世縣
故城南(全氏曰按侯世不知何時之縣寰宇記定遠軍東光縣有候井城引郡國縣道記云後漢
省舊地理書並失其所在以理推之盖在今弓高縣西北三十五里房將池側置縣謂之候井地理志河
間國之第二縣曰候井其即候世歟一清按非也侯世縣故城在蠡縣東北候井廢縣在東光縣西兩地
懸殊豈可混而為一乎)又東北逕陵陽亭東又北左會博水水
出望都縣東南流逕其縣故城南王莽更名曰順調
矣又東南潛入地下博水又東南循瀆重源湧發東
南逕三梁亭南疑即古勺梁也竹書紀年曰燕人伐
趙圍濁鹿趙武靈王及代人救濁鹿敗燕師于勺梁
者也今廣昌東嶺之東有山俗名之曰濁鹿羅城地
不遠土勢相隣以此推之或近是矣所未詳也博水
又東南逕榖梁亭南又東逕陽城縣散為澤渚渚水
瀦漲方廣數里匪直蒲筍是豐實亦偏饒菱藕至若
孌童丱女弱年崽子或單舟採夌或叠舸拆芰長歌
陽春愛深渌水掇拾者不言疲謠詠者自相和于時
行旅過矚亦有慰于羈望矣世謂之為陽城澱也陽
城縣故城近在西北故陂得其名焉郡國志曰蒲隂
縣有陽城者也今城在縣東南三十里其水又伏流
循瀆届清梁亭西北重源又發博水又東逕白隄亭
南又東逕廣望縣故城北漢武帝元朔二年封中山
靖王子劉忠為侯國又東合堀溝溝上承清梁陂又
北逕清源城東(一清按清源方輿記要作清凉故城在今保定府東南五十里)即將
梁也漢武帝元朔二年封中山靖王子劉朝平為侯
國其水東北入博水博水又東北左則濡水注之水
出蒲隂縣西昌安郭南中山記曰郭東有舜氏甘泉
有舜及二妃祠稽諸𫝊記無聞此處世代又遠異說
之來於是乎在矣其水自源東逕其縣故城南枉渚
廻湍率多曲復亦謂之為曲逆水也張晏曰濡水於
城北曲而西流是受此名故縣亦因水名而氏曲逆
矣春秋左𫝊哀公四年齊國夏伐晉取曲逆是也(沈氏
曰左𫝊是取逆峙豈即曲逆耶杜預曰晉地)漢高帝擊韓王信自代過曲
逆上其城望室宇甚多曰壯哉吾行天下唯雒陽與
是矣詔以封陳平為曲逆侯王莽更名順平濡水又
東與蘇水合水出縣西南近山東北流逕堯姑亭南
又東逕其縣入濡濡水又東得蒲水口水出西北蒲
陽山(漢志中山國曲逆縣蒲陽山蒲水所出)西南流積水成淵東西一
百步南北百餘步深而不測其水又東南流水側有
古神祠世謂之為百祠亦曰蒲上祠所未詳也又南
逕陽安亭東晉書地道記曰蒲隂縣有陽安關盖陽
安關都尉治世俗名斯川為陽安壙蒲水又東南歴
壙逕陽安關下名關臯為唐頭坂出關北流又東流
逕夏屋故城實中嶮絶竹書紀年曰魏殷臣趙公孫
裒伐燕還取夏屋城曲逆者也其城東側因阿仍墉
築一城世謂之寡婦城賈復從光武追銅馬五幡於
北平所作也世俗音轉故有是名矣(巵林曰考地理志太原廣武縣
有賈屋山注云即史記趙簡子登夏屋者按此則夏盖讀作賈故夏屋轉為賈屋又變為賈復而賈復更
譌為寡婦也考古證今此城盖只夏屋城耳&KR1073;謂賈復築之亦穿鑿之甚一清按周說固精審然汝水注
云桓水二源竒導于賈復城復南擊郾所築也俗語訛謬謂之寡婦城以寡婦為賈復是一佳證且賈屋
山名賈復城名固未可合而為一也漢廣武縣在今山西代州西十五里有廣武故城而賈復城在今直
隸保定府完縣西南至廣縣四十里方叔以并州之山鎮當冀域之城地可謂不思之甚)其水又
東南流逕蒲隂縣故城北地理志曰城在蒲水之隂
(一清按漢志注此是張晏語)漢章帝章和二年行廵北岳以曲逆
名不善因山水之名改曰蒲隂焉水右合魚水水出
北平縣西南魚山山石若巨魚水發其下故世俗以
物色名川又東流注于蒲水又東入濡故地理志曰
蒲水蘇水並從縣東入濡水又東北逕樂城南又東
入博水自下博水亦兼濡水通稱矣春秋昭公七年
齊與燕會于濡上杜預曰濡水出高昜縣(漢志涿郡高陽縣應
劭曰在高河之陽孔穎逹春秋左傳正義曰今案高陽無此水也水源皆出于山其出平地者皆是山中
平地燕趙之界無泉出者未知杜言何所案據盖孔氏不知此濡水之所出觀酈注自有泉源其後名曰
祁水又謂之南濡也然杜註以為出高易則非)東北至河間鄚縣入易水是
濡水與虖池&KR0740;易互舉通稱矣地理志曰博水東至
高易入河博水又東北徐水注之水西出廣昌縣東
南大嶺下世謂之廣昌嶺嶺高四十餘里二十里中
委折五迴方能逹里上頂故嶺有五廻之名(寰宇記滿城縣
下引水經注云五迴山南七里有鬪雞臺𫝊云燕太子丹鬪雞于此今本無之)下望層山盛
若蟻垤實兼孤山之稱亦峻崠也徐水三源竒發齊
瀉一澗東流北轉逕東山下水西有御射碑徐水又
北流西屈逕南巖下水隂又有一碑徐水又隨山南
轉逕東巖下水際又有一碑凡此三銘皆翼對層巒
巖鄣深高壁立霞峙石文云皇帝以太延元年十二
月車駕東廵逕五迴之嶮邃覧崇岸之竦峙乃停駕
路側援引而射之飛矢踰于巖山(一清按此下有缺文寰宇記滿城縣
五迴山引此碑云飛矢踰于巖山三百餘步後鎮軍將軍定州刺史樂良公乞文于射所立碑中山安喜
賈聰書足補此注之逸)刊石用讃元功夾碑並有層臺二所即
御射處也碑隂皆列樹碑官名徐水東北屈逕即山
又屈逕其山南衆岑競舉若竪鳥翅立石嶄巖亦如
劍杪極地險之崇峭漢武之世戾太子以巫蠱出奔
其子遠遁斯山故世有郎山之名山南有郎山君碑
事具于文(全氏曰此是謬說漢燕剌王之墓曰戾陵或是剌王之子耳)徐水又逕
郎山君中子觸鋒將軍廟南廟前有碑晉惠帝永康
元年八月十四日壬寅發詔錫君父子法祠其碑劉
曜光初七年(全氏曰中山之碑何以有劉曜紀年不可曉也)前頓邱太守即
宣北平太守陽平邑振等共脩舊碑刻石樹頌焉徐
水又逕北平縣縣界有漢熹平四年幽冀二州以戊
子詔書遣冀州從事王球幽州從事張㫰郡縣分境
立石標界具揭石文矣徐水又東南流歴石門中世
俗謂之龍門也其山上合下開開處高六丈飛水歴
其間南出乘崖傾瀾泄注七丈有餘渀盪之音竒為
壯猛觸石成井水深不測素波白激濤㐮四陸瞰之
者驚神臨之者駭魄矣東南出山逕其城中有故碑
是太白君碑即山君之元子也其水又東流漢光武
追銅馬五幡于北平破之順水北乘勝追北為其所
敗短兵相接光武自投崖下遇突騎王豐於是授馬
進保范陽順水盖徐水之别名也(後漢書光武帝紀歸保范陽不得言
進方輿紀要作退保范陽是矣此𫝊刻之誤)徐水又東逕蒲城北(一清按蒲城今
直隸之滿城縣也蒲滿字本易淆保定府志及滿城縣志皆不能識其受氏之故或以為秦邑又以為張
蒼封北平侯子孫滿邑因名皆燕說也新唐書地理志太平寰宇記並云唐天寳元年始立是邑不知元
魏時已有蒲城之號善長生于拓䟦朝其言非謬元和志云蒲城縣本漢北平縣地後魏于此置永樂縣
天寳元年改為蒲城以縣北故蒲城為名夫曰故蒲城則非自唐始矣蒲城之稱惟元和志及舊唐書同
于酈注其他紀載莫不從滿城之訛千年大惑誰復袪之章懷後漢書注云前書音義曰蒲陽山蒲水所
出在今定州北平縣西又云北平縣屬中山國今易州永樂縣也又云東觀漢記作蒲本多作滿字者誤
也北史魏陳留王虔𫝊兄顗從平中山以功賜爵蒲城侯觀此益信予言之有徵矣)又東逕清
苑城又東南與沈水合水出蒲城西俗謂之泉頭水
也地理志曰北平縣有沈水東入河即是水也(全氏曰按
班志無沈水疑是脱文寰宇記沈水在清苑縣北)東逕其城又東南左入徐
水地理志曰東至高陽入河今不能也(一清按漢志中山國北平
縣徐氏東至高陽入博又望都縣博水東至高陽入河盖徐水合博水以入河也下文引班志仍作入于
博)徐水又東左合曹水水出西北朔寧縣曹河澤東
南流左合岐山之水水出岐山東逕邢安城北又東
南入曹河曹水又東逕北新城縣故城南又逕北新
城縣故城北王莽之朔平縣也曹水又東入于徐水
徐水又東南逕一故城北俗謂之祭過城所未詳也
(一清按寰宇記引輿地志云樊輿城西南隅有聖女祠女姓薛字義姜鉅鹿人嫁為樊輿王文妻死于此
城之隅就而祭之俗名祭隅城然則是城即樊輿縣之故城也道元以祭隅為祭過而云未詳得樂氏之
書其義始眀也)徐水又東流入博水地理志曰徐水出北平
東至高陽入于博又東入滱地理志曰博水自望都
東至高陽入于滱是也
又東北入于易
滱水又東北逕依城北世謂之依城河地說無依城
之名即古葛城也郡國志曰高陽有葛城燕以與趙
者也滱水又東北逕阿陵縣故城東王莽之阿陸也
建武二年更封左將軍任光為侯國滱水東北至長
城注于易水者也
(補)滹沱水
禹貢錐指曰禹主名山川曲陽以下之&KR0740;本名恒靈
壽以下之滹沱本名衛其出高是泰戲者則恒衛之
别源自周禮以虖池嘔夷為并州之川其名著而恒
衛之名遂隠矣又曰或問恒衛&KR0740;滹沱漢志眀列為
四水子謂恒即&KR0740;衛即滹沱亦有所據乎曰有之水
經注云&KR0740;水東過上曲陽縣北恒水從西來注之自
下&KR0740;水兼納恒川之通稱即禹貢所謂恒衛既從也
此非恒即&KR0740;之眀證邪水經無滹沱之目見濁漳易
滱巨馬諸篇中僅一二語故衛水無考然酈注凡二
水合流言自下互受通稱者不可枚舉則滹沱受衛
之後亦得通稱衛水可知也又曰滹沱大川也水經
當自為一篇頃閱寰宇記鎮州真定縣蒲澤下引水
經注云滹沱河水東逕常山城北又東南為蒲澤濟
水有梁焉俗謂之蒲澤口又滋水下引水經云滋水
又東至新市縣入滹沱河又深州饒陽縣枯白馬渠
下引水經云滹沱河又東有白馬渠出焉又瀛州河
間縣大浦淀下引水經注云大浦淀下導陂溝競奔
咸注滹沱是故人因决入之處謂之百道口此四條
檢今本無之則似水經元有滹沱水篇宋初尚存而
其後散逸滹沱原委不可得詳惜哉一清按滹沱水
篇失亡猶幸有宋初原本見於載籍得以尋其川脈
第東樵所引寰宇記之文尚有未盡謹補綴之如左
忻州秀容縣下引注水經云滹沱南歴忻中口俯會
忻川水水出西管涔山東也程侯山下引注水經云
忻川東歴程侯北山山甚層銳其下舊有採金處俗
謂之金山九域志忻州古跡引水經注云程侯北山
下有採金穴樂記處字疑穴字之誤又定襄縣三會
水下引水經云三會水出九原縣西東入滹沱水逕
定襄界又代州雁門縣句注下引水經云雁門郡北
對句注東陘其南九塞之一也晉咸寧元年句注碑
曰盖北方之險有盧龍飛狐句注為之首天下之阻
所以分别外内也漢高祖欲伐匈奴不從婁敬之說
械繫于廣武遂踰句注困于平城謂此處也漢志雁
門郡下云句注在隂館北太原郡廣武縣下云河主
賈屋山在北河主是句注之誤又龍泉下引注水經
云龍泉出雁門縣平地其大三輪泉源沸湧騰波奮
發以巨石投之輙噴出亦云潛通燕京山之天池也
方輿紀要雁門下云龍躍泉水經注謂之雲龍泉相
傳與静樂縣之天池潛通較樂記所引多一雲字又
五臺縣五臺山下引水經注云五臺山五巒巍然故
謂之五臺山晉永嘉三年雁門郡葰人縣五百餘家
避亂入此山見山人為之先驅因而不返遂寧巖野
往還之士稀有望見其村居者至詣尋訪莫知所在
故俗人謂此山為仙者之都矣中臺之頂方三里近
西北陬有一泉水不流謂之太華泉盖五臺之層秀
仙經云此山名紫府常有紫氣仙人居之内經以為
清凉山御覽引此注云其北臺之上冬夏常冰雪不
可居文殊師利常鎮毒龍之所今多佛寺四方僧徒
善信之士多禮焉又聖人阜下引水經注云滹沱水
東逕聖人阜阜下有泉泉側石上有二手跡其西復
有二脚跡甚大莫窮所自在縣西四十八里又云仙
人山在五臺縣東南五十里石巖上有人坐跡山腹
石上有手跡山下石上有䨇脚迹皆西向立初學記
引注水經曰代州專池水西注五臺專池即虖池之
誤又思陽水東有獨山山上有嵓嵓上有坐跡山腹
石上有兩手迹山下石上有兩脚跡俗名之曰仙人
山也據此則樂記所稱仙人山亦是酈注原文而思
陽水一語尤足補其闕逸魏書地形志肆州永安郡
驢夷縣有思陽城盖因水以得名故魏昌城下引水
經云李克書曰魏文侯時克為中山相苦陘之吏上
計而入多其前克曰苦陘上無山原林麓之饒下無
谿谷牛馬之息而入多其前是苦吾百姓遂執而免
之漢光武時封大將軍杜茂為苦陘侯漢章帝北廵
改曰漢昌至魏文帝改漢昌為魏昌城又鎮州行唐
縣輪井水下引水經注云行唐城上西南隅有大井
若輪水深不測王山祠下引水經云行唐城内北門
東側祠後有神女廟廟前有碑其文云王山將軍故
燕薊之神童後為城神聖女者此土華族石神夫人
之元女趙武靈王初營斯邑城彌載不立聖女發歎
應與人俱遂妃神童潛刊貞石百堵皆興不日而就
故此神後之靈應不冺焉莫州任丘縣狐狸淀下引
水經注云鄚縣東南隅水有狐狸淀俗亦謂掘鯉淀
非也滹沱水篇之殘簡斷文見于寰宇記者如此為
之隨方辨證焉
(補)𣲖水
一清按水經本有𣲖水篇今失已矣寰宇記定州安
喜縣𣲖水下引水經注云𣲖水歴天井澤南流所播
為澤俗名為天井淀初學記引水經注云定州𣲖水
北流逕大核山大核山疑是大𣲖山之訛大𣲖山在
今阜平縣西北五里其東又有小𣲖山以𣲖河所經
得名說文𣲖水出雁門葰人戍夫山東北入海按山
海經郭璞註曰今滹沱水出雁門鹵城縣南武夫山
戍夫武夫皆泰戲之一名顧祖禹曰盖以滹沱為即
𣲖水也此說非是盖𣲖水與滹沱同出一山耳𣲖水
源見說文尾見本注其中所歴之道僅有定州一語
較之他篇脫失尤甚
(補)滋水
一清按方輿紀要山西蔚州靈邱縣下云山海經云
高是之山滋水出焉滋水在縣北水經注滋水逕枚
迴嶺懸流五丈湍激之聲震動山谷元和志滋水出
靈邱縣西南枚㢠廻山懸河五丈湍激之聲響動山谷
樵栰之士咸由此渡巨木淪湑久乃方出或落崖石
無不粉碎也土地記云枚迴嶺與高是山連麓接勢
(李吉甫所引疑是酈注原文)紀要又云石銘陘在縣西水經注滋
水逕枚迴嶺東南過石銘陘有石銘其上云冀州北
界石銘陘亦見滱水注滋水與&KR0740;水發源最近故其
事兩隸而班固地理志許慎說文俱謂滋水出牛飲
山白陘(今漢書作陸字誤當從說文作陘)谷在南行唐今行唐西去
靈邱四百餘里水源安得便出於此名勝志行唐縣
下引水經注云滋水至行唐縣鹿水出焉謂之木刀
溝入滹沱河寰宇記真定縣下引水經云滋水又東
至新市縣入滹沱河又鎮州鼓城縣下云雷源中山
記雷河溝水源出鼓城縣名勝志晉州下引水經注
云滹沱水流入雷河溝水過舊曲陽北據此則衛水
與滋水通波沿注隨地易稱矣今山西廣靈縣有滋
水流為壺流河亦名葫蘆河元和志寰宇記謂之瓠
&KR1383;河云上槽狹下槽闊有似瓠&KR1383;故名亦謂嘔夷河
盖與滱水道近也而其下流則北入于桑乾疑與出
行唐之滋水有别然山海經本云高是之山滋水出
焉而南流注于滹沱則當日滋水惟南入滹沱不北
入桑乾不知何時分一支北流今酈注既亡無從可
證又嵐州紇真山夏恒積雪鳥雀死者一日千數寰
宇記朔州鄯陽縣下引冀州圖云紇真山在城東北
三十里登之望桑乾代郡數百里内宛然夏恒積雪
彼人語曰紇真山頭凍殺雀何不飛去生處樂紇真
山即紇千山虜語紇真華言千里二語唐昭宗嘗稱
之盖古謠諺也又祁州無極縣故安城下引水經云
故安城即魏之安鄉城魏志云明帝太和元年封外
祖甄逸為安鄉侯嫡孫象襲爵青龍二年追謚后兄
儼為安鄉侯即此城也故新城下引水經云後魏太
武帝南廵行宫築亦曰資城(滋亦作資又作咨此城因滋水所經得名)水
經本有滋水篇今脱亡爾
水經注釋卷十一
