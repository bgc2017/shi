欽定四庫全書
水經注箋刊誤卷十一
仁和趙一清纂
滍水篇
水出北山七泉竒發(卷三十一一頁十四行)
一清案北山下落阜字寰宇記校增泉當作□
南流注滍水(卷三十一一頁十七行)
一清案流字衍文
救養者(卷三十一一頁十九行)
箋曰白氏六帖作救癢一清案癢本作□荀子榮辱
篇骨體膚理辨寒暑疾□凡从疒後人所加
有魯縣居其陽(卷三十一三頁一行)
一清案有魯下落山字漢書地理志校增
水南有漢中常侍長樂太僕吉侯苞冢(卷三十一四頁十二行)
一清案金石錄漢隸字源引此文俱作吉成侯州苞
今校補
基西枕岡(卷三十一四頁十二行)
一清案基隸釋作墓
淯水篇
攻離山(卷三十一五頁十四行)
箋曰孫按山海經云支離之山淯水出焉一清案方
輿紀要云郡志云淯水出嵩山縣雙雞嶺雙雞蓋攻
離之譌然方俗之稱字隨讀改山海經作支離字形
之近也
淯水導源(卷三十一五頁十七行)
一清案導源下落弘農二字全祖望校增
淯水又東南流雉縣之雉衡山(卷三十一五頁二十行)
一清案流下落歴字
有陽伯者(卷三十一六頁十二行)
一清案陽伯當作伯陽詳渭水篇刊誤
淯水又東南流逕博望縣西北故城東(卷三十一六頁十八行)
一清案西北二字衍文
郡東北一百二十里(卷三十一六頁十九行)
一清案郡上落在字
地理志曰南陽有望縣(卷三十一七頁一行)
一清案當作博望縣落博字
功曹栢孝長(卷三十一七頁四行)
箋曰九州春秋曰時柏季長在城中一清案魏書注
引九州春秋正作柏孝長季字誤刻也
清水又南(卷三十一七頁七行)
一清案清水當作淯水
或是余夏逕驛途(卷三十一七頁十五行)
一清案逕隸釋作景
墓樓東平林不(卷三十一八頁四行)
一清案不隸釋作下
謂之(卷三十一八頁五行)
一清案謂之下落肄水二字
東出赭陽(卷三十一八頁十二行)
一清案全祖望云漢志續志晉志皆作堵陽魏收志
始作赭陽然水經舊本仍作堵陽章懷註引水經注
云堵水南逕小堵鄉可証也世本忽堵忽赭不亦惑
乎予謂六朝後魏改堵為赭道元于沔水篇作堵于
滍淯篇改從赭各存所是正無取乎從同也
而道方城(卷三十一八頁十二行)
一清案而孫潛校改西
郡國志所謂宛有瓜里野津(卷三十一八頁十五行)
一清案野字衍文
温以升平五年與范汪衆軍北討列營淯水(卷三十一八頁十六
行)
箋曰按晉書穆帝本紀桓温遣諸將討河北在永和
五年而范汪傳云桓温北伐令汪率文武出梁國以
失期免為庶人卒于家本紀范汪之廢則在升平三
年與此互異一清案晉書穆帝紀永和五年桓温北
伐乘石遵之亂也十年伐關中討苻健也十二年又北
伐則討姚襄也海西公太和四年又北伐慕容暐蓋
不僅永和五年一役而已范汪之廢温公通鑑目錄
書于升平五年而穆帝紀升平五年又無廢汪事汪
廢在哀帝紀之冬十月即升平五年之冬十月也汪
傳以為温令汪率文武出梁國似是討姚襄事温傳
所云以譙梁水道既通請徐豫兵乘淮泗入河是也
然升平五年春正月北中郎將都督青徐兖冀幽五
州諸軍事徐兖二州刺史郄曇卒二月以范汪代之
又在伐姚襄之後豈温以汪勢既盛忌之追論前事
而廢之耶朱氏以汪廢在升平三年三豈五之誤刻
耶
故申伯之國(卷三十一八頁十九行)
一清案國黃省曾本作都
其東城城内有舊殿基(卷三十一九頁四行)
一清案城字重文宜衍
有基周一百步高五丈(卷三十一九頁六行)
一清案有下落殿字五丈當作五尺
地西三里(卷三十一九頁六行)
一清案地當作城黃省曾本校
魏書曰公征至宛(卷三十一九頁十二行)
一清案三國志註引魏書曰公南征此落南字
祠亡將士(卷三十一九頁十三行)
一清案亡上落陣字三國志註校補
紫谿又逕宛西(卷三十一九頁十五行)
一清案紫谿當作梅谿
案漢高帝七年(卷三十一十頁二行)
一清案案字衍文
遣潁陽侯祭遵西擊鄧奉弟衆(卷三十一十頁五行)
一清案衆後漢書祭遵傳作終
又謂之汝谿之流(卷三十一十頁六行)
一清案下之字當作合
苞隰衍注(卷三十一十一頁十五行)
一清案全祖望校改作隰衍苞注
割南陽伍屬陽蔡陽穣鄧山都封為(卷三十一十二頁一行)
箋曰屬下當脫一字一清案晉志義陽郡統縣十二
有棘陽落棘字為黃省曾本作焉
王莽更名曰豐穣也(卷三十一十二頁九行)
一清案漢書地理志註作農穣
赭水出棘陽縣北(卷三十一十二頁十七行)
一清案棘陽當作堵陽寰宇記云唐州方城縣本漢
堵陽縣有堵水一名柘水水經注云堵水出堵陽縣
北山落山字
世祖建武二年成安侯臧宫從上擊赭也(卷三十一十二頁十九行)
一清案赭下落鄉字後漢書臧宫傳不書擊堵鄉事
見岑彭傳云三年夏帝自將征奉至堵陽鄧奉夜逃
歸淯陽彭復與耿弇賈復及積弩將軍傅俊騎都尉
臧宫等從追鄧奉于小長安帝率諸將親戰大破之
奉迫急乃降而彭于建武二年冬十一月先率朱祐
賈復耿弇王常郭守劉宏劉嘉耿植八將軍先擊堵
鄉鄧奉來救董訢彭等攻之不尅帝故自將征之傅
俊臧宫皆從二年當作三年以光武帝紀及岑彭傳
校正也字衍文
赭水縣(卷三十一十三頁四行)
一清案赭水下落於字
古今斷岡兩舌(卷三十一十三頁五行)
箋曰當作左右斷岡兩舌一清案非也古今是右合
之誤
東為榮源(卷三十一十三頁八行)
一清案榮當作滎潕水注云滎水上承赭水是也
俱水枝分(卷三十一十三頁九行)
一清案俱當作其
謂所受焉(卷三十一十三頁十一行)
一清案謂當作唯
故謝沈漢書(卷三十一十三頁十二行)
一清案漢書上落後字隋書經籍志校增故字衍文
前營皆阻兩川(卷三十一十三頁十三行)
一清案皆當作背後漢書齊武王傳云南渡潢淳水
臨泚水阻兩川間為營絶後橋示無還心是也
二軍潰(卷三十一十三頁十四行)
一清案二當作三
縣在棘之陽(卷三十一十三頁十六行)
一清案棘下落水字漢書地理志校補
後漢兵起擊唐子鄉(卷三十一十三頁十八行)
箋曰鄉一作卿一清案唐子鄉地名光武帝本紀注
云唐子鄉有唐子山在今唐州湖陽縣西南
世以棘子木為力子之木也(卷三十一十四頁五行)
一清案之字衍文
西過鄧縣東南入于沔(卷三十一十四頁八行)
一清案西過上落又字南入于沔四字柳僉鈔本另
為一條在鄾聚注之後
清水右合濁水(卷三十一十四頁九行)
一清案清水當作淯水
濁水又東逕鄧塞者(卷三十一十四頁十三行)
一清案者當作南
㶏水篇
其南瀆東南流行(卷三十一十五頁八行)
一清案行字衍文
時人謂之㶏水(卷三十一十五頁八行)
一清案謂之下落大字孫潛校補
清陵陂水自陂東注之(卷三十一十五頁十三行)
一清案清當作青
蓋藉㶏汾注(卷三十一十五頁十四行)
一清案汾當作沿
灈水篇
灈水出汝南吳房西北興山(卷三十一十五頁十七行)
一清案興山當作奥山方輿紀要云遂平縣西七十
里有奥來山即是山也亦見山海經及瀙水注
白羊出北淵(卷三十一十六頁三行)
一清案北當作此
野母驚仆(卷三十一十六頁四行)
一清案仆當作扑楚辭天問注手拍曰扑上云俗禁
拍手是也
封吳漢孫且為侯國(卷三十一十六頁七行)
一清案且范史作旦
瀙水篇
而東與此水合(卷三十一十六頁十一行)
一清案全祖望云此當作泌以先司空本校改寰宇
記云唐州泌陽縣漢舞隂縣泌水在邑界是也
潕水篇
其水又東流入于潕潕水東北逕于東山西西流入潕
(卷三十一十七頁十六行)
一清案全祖望云上重文二潕字當作葉陂不然潕
水何以流入于潕乎以汝水注叙灃水文參校正之
水出黃城山(卷三十一十七頁十七行)
一清案水上落有谿二字全祖望校增
苦萊于東之間(卷三十一十七頁十八行)
一清案方輿紀要云黃城山在葉縣北十里一名苦
菜山一名長城山萊字誤也
若南北雖無基築(卷三十一十八頁八行)
一清案若字衍文南北御覽引此文作北面
郡國志曰葉縣有長城曰方城(卷三十一十八頁十一行)
一清案今本郡國志作葉縣有長山曰方城此注落
山字彼文落城字劉昭補註引杜預曰方城山在縣
南可證也
晉太康地理志曰(卷三十一十八頁十七行)
一清案理字衍文
以陽翟郭鎮之為尚書令(卷三十一十九頁四行)
一清案之字衍文郭鎮後漢書有傳
溳水篇
處平縣衆阜之中(卷三十一十九頁八行)
一清案縣當作原
而穴内常有風熱火無能以經久故也(卷三十一十九頁十二行十三
行)
箋曰舊本作風勢吳本改作風熱一清案當作風爇
而當作以火字以字俱衍文
水出洪山(卷三十一二十頁一行)
一清案當作大洪山落大字
山上土山(卷三十一二十頁二行)
箋曰山上二字疑脫誤一清案下云富水左合土山
水世謂之章水於文當作水出土山
東南逕隋縣西(卷三十一二十頁三行)
一清案逕當作過
隋為大者也(卷三十一二十頁四行)
箋曰孫云左傳作隨一清案隨古作隋戰國策寶珍
隋珠蓋不獨楊堅受禪始去辵為隋也
晉武太康中立(卷三十一二十頁五行)
一清案晉武下落帝字
又東南流于溠(卷三十一二十頁八行)
一清案流下落入字方輿紀要校增
溳水又南逕石巖山北(卷三十一二十一頁四行)
一清案溳水下全祖望校增會之二字
追斬於江夏(卷三十一二十一頁六行)
箋曰舊本作斬于江矣吳本改作斬于江夏一清案
春秋分記引此文作江涘說文涘水厓也音俟
蓋溳水又東南流(卷三十一二十一頁九行)
一清案蓋字下落溳水之通稱矣全祖望曰以先司
空本校增寰字記亦云清發溳水之别名可証也
又西南流逕杜城西(卷三十一二十一頁十四行)
箋曰孫按漢志江夏郡有雲杜縣杜城疑誤一清案
漢志江夏郡無新市縣續志有之蓋東京分安陸縣
立也與雲杜並列晉志宋志因之則雲杜非新市治
所矣方輿紀要云雲杜城在沔陽州景陵縣西北南
新市城在承天府京山縣東北百里水經注新市治
杜城杜佑曰在今富水縣北箋說非也
分安陸立縣(卷三十一二十一頁十六行)
一清案縣字衍文
漻水篇
亦云鄉故賴國也(卷三十二一頁十六行)
一清案亦云下落賴字
蘄水篇
水即謂巴水也(卷三十二二頁三行)
一清案水上落五字即謂下落蘄水希水四字蓋蘄
水希水巴水赤亭水西歸水合為五水也見宋書夷
蠻傳
縣從江州(卷三十二二頁七行)
一清案從當作徙
謂蘄口(卷三十二二頁十行)
一清案謂下落之字
決水篇
俗名之檀山峴(卷三十二二頁十三行)
一清案山方輿紀要引此文作公亦見梁書裴䆳傳
即注水也(卷三十二三頁八行)
箋曰孫云當作灌水一清案非也據漢志是淮水淮
即灌也非出桐柏之淮然其字相承已古要不可改
而作灌
灌水于蓼亦入決(卷三十二三頁十二行)
一清案入決下落縣西蓼邑即臯陶之封邑也十一
字寰宇記引此文校補
沘水篇
泚水出廬江灊縣西南霍山東北(卷三十二四頁六行)
一清案泚水當作沘水後漢書光武本紀云與甄阜
梁丘賜戰于沘水章懷註云沘水在今唐州沘陽縣
南廬江灊縣亦有沘水與此别也章懷所云唐州沘
陽縣之沘水是泚水之誤其云廬江灊縣亦有沘水
即是水也道元云沘字或作淠以沘與淠音同若从
此作泚相去遠矣篇中泚字俱當作沘
或作淠水又東北逕博安縣(卷三十二四頁十二行)
一清案於文當重一淠字
水出東南蹹川(卷三十二四頁十四行)
一清案當作蹹鼓川落鼓字
淠水又西北分為二水出焉(卷三十二五頁二行)
一清案二水下落芍陂二字
泄水篇
上承北水(卷三十二五頁九行)
一清案北字當作比即比水也
於麻步川西北歴山濡谿(卷三十二五頁九行)
一清案山當作出移在西北下
西與泚水合(卷三十二五頁十一行)
一清案泚當作沘
安豐縣(卷三十二五頁十二行)
一清案安豐縣上落逕字
謂之其濡口(卷三十二五頁十三行)
一清案其濡口當是濡須口之誤
肥水篇
肥水又北逕獲城東又北逕荻江東(卷三十二五頁十九行)
一清案獲城當作荻城荻江當作荻丘南北朝置戍
守于此魏書李神傳為陳留太守領荻丘戍主亦曰
荻城梁普通五年裴䆳自合肥拔荻城是也
又北逕死馬塘東(卷三十二六頁四行)
一清案死馬誤魏書王肅宋書劉勔等傳俱作死虎
通鑑宋紀明帝泰始三年殷琰將劉順柳倫皇甫道
烈龐天生等馬步八千人東據宛唐胡三省曰杜佑
通典作死虎又齊紀東昏侯永元二年蕭懿遣禆將
胡松李居士帥衆萬餘屯死虎胡三省曰通典曰死
虎地名在夀州夀春縣東四十餘里以此證之足知
宋書明帝泰始三年劉勔破劉順于宛唐即死虎之
誤也通鑑注引此文作死虖字近致訛通典作死武
則唐人避諱故也
肥水東北又合閻潤水上承施水(卷三十二六頁六行)
箋曰謝據宋本作肥水又北右合閻潤水一清案非
也東北字不誤閻潤當作閻澗上承上當重一水字
北流逕復道縣西(卷三十二六頁七行)
一清案漢志逡遒縣續志作浚遒晉志作逡道此復
道是浚道之誤
水分為澗二洛澗出焉(卷三十二六頁十四行)
一清案上澗字衍文
魏太尉王陵與吳將張休文戰于芍陂(卷三十二六頁二十行)
一清案文當作大事見吳書顧譚傳
文欽之叛吳軍北入諸葛緒拒之於黎漿(卷三十二七頁四行)
箋曰魏書諸葛誕在夀春被徵為司空遂舉兵反殺
揚州刺史樂綝遣人至吳求救吳遣全懌等與文欽
俱來吳將朱異以誕被圍再以大衆來迎誕等渡黎
漿水此云諸葛緒拒之於黎漿所未詳也一清案諸
葛緒事在鄧艾傳毌丘儉作亂文欽以後大軍破敗
于城下艾追之至丘頭欽奔吳吳大將軍孫峻等號
十萬衆將渡江鎮東將軍諸葛誕遣艾據肥陽艾以
賊勢相遠非要害之地輒移屯附亭遣泰山太守諸
葛緒等於黎漿拒戰逐走之即注所引事也
谿水引瀆北山(卷三十二七頁十一行)
一清案山當作出
肥水西逕夀春縣城北(卷三十二七頁十六行)
一清案縣下落故字
又西石橋門北(卷三十二八頁四行)
一清案又西下落逕字
倉光都水(卷三十二八頁七行)
箋曰史記倉兕倉兕總爾舟楫王充論衡作倉光一
清案非也史記齊世家蒼兕索隠曰本或作蒼雉按
馬融曰蒼兕主舟楫官名王充云蒼兕水獸九頭然
則論衡本作蒼兕不如朱氏所云
肥水又左納葛陂瀆(卷三十二九頁五行)
一清案葛當作芍
引瀆夀春北(卷三十二九頁六行)
一清案夀春下落城字
沈約宋書言大始元年(卷三十二九頁十二行)
一清案泰始是宋明帝年號作大非
故佐龐□為廟讚(卷三十二九頁十四行)
箋曰一作故吏一清案故吏猶故佐也□當从玉作
珽
西北流水北出際有曲水堂(卷三十二十頁三行)
一清案水字當移在北出下
又西北流(卷三十二十頁四行)
一清案流下落逕八公山四字全祖望校增
謝玄北禦苻堅祈八公山(卷三十二十頁四行)
箋曰謝云祈疑作於一清案祈禱也左氏所謂戰禱
也道元故以非八公之靈有助蓋苻氏將亡之惑解
之
施水篇
余案川亡派别(卷三十二十頁十二行)
箋曰川亡字誤當作川流一清案通鑑釋文辨誤作
川殊今校正
自城父東逕合肥縣(卷三十二十頁十四行)
一清案自上落施水二字孫潛校增
居四水中(卷三十二十頁十四行)
一清案居上落城字
沮水篇
沮水出漢中房陵縣淮水(卷三十二十一頁四行)
一清案淮水楊慎刊本作淮山山字是也淮字則非
矣方輿紀要湖廣大川下云沮水本作睢左傳定四
年吳人敗楚及郢楚子出涉睢又哀六年楚子所謂
江漢睢漳者也後作沮又譌為柤今襄陽以南沮水
左右皆曰沮中亦謂之柤中後漢建武二十三年南
郡蠻反劉尚討破之杜佑曰潳山蠻也潳亦作柤即
柤中蠻矣郡縣志南漳縣東北一百八里有柤山吳
朱然諸葛瑾從沮中險道北出處也吳志赤烏四年
朱然圍樊諸葛瑾取柤中漢志沮水出東山蓋異名
也沮山本因沮水得名字亦作睢後人因漢志上文
有淮山淮水所出之文而誤作淮又訛山為水今校
正
沮水又東南逕當陽縣城北縣城因岡為阻北抗沮川
(卷三十二十二頁三行)
一清案當陽縣下落故字下縣字衍文抗當作枕
傳云子胥造驢磨二城以攻麥邑(卷三十二十二頁十行)
一清案麥邑下落即諺所云東驢西磨麥城自破者
矣十四字名勝志引此文校補
漳水篇
新城沛鄉縣界(卷三十二十二頁十七行)
一清案沛鄉當作沶鄉晉書地理志校
縣舊城東北一百四十里(卷三十二十二頁十九行)
一清案舊城下落在字
又東逕于麥城東(卷三十二十三頁二行)
一清案于字衍文
鳥扶邑(卷三十二十三頁七行)
一清案鳥當作烏
東至江陵入楊水(卷三十二十三頁九行)
一清案楊水當作陽水漢書地理志校
夏水篇
夏水出江流(卷三十二十三頁十一行)
一清案注云江流豫章口東有中夏口此江流字誤
當作江津方輿紀要荆州府東南二十五里有夏水口
亦謂之豫章口二十里有江津戍或謂之津鄉荆州
記江陵縣東三十里有津鄉蓋沿江津得名漢時于
此置戍有江津長司之夏水蓋出于此江津戍亦見
江水注
江之氾也(卷三十二十三頁十二行)
一清案氾當作沱
割華容諸城為穎王都(卷三十二十三頁十八行)
一清案全祖望云晉志割南郡之華容州陵監利三
縣别立豐都合四縣置成都郡為成都王穎國今曰
穎王都文義未合王穎二字當倒互
晉太原地記(卷三十二十四頁二行)
一清案原當作康
水又東逕監利縣南(卷三十二十四頁七行)
一清案水上落夏字
謂之堵口焉(卷三十二十四頁十九行)
一清案堵口是䐗口之誤下同詳沔水篇
羌水篇
羌水出羌中參糧(卷三十二十五頁八行)
箋曰孫按漢志引水經云羌水出羌中參谷一清案
此師古注引水經非班固原文參糧當是參狼之訛
後漢書羌無弋爰劒傳云或為參狼種武都羌是也
谷因種人得名狼誤作粮轉寫作糧今本漢書注脫
狼字
水又東南逕宕昌婆州城東南(卷三十二十五頁十行十一行)
一清案水上落白字昌字衍文
從此谷將出北道(卷三十二十五頁十三行)
一清案此谷當作孔函谷三國志校
維更從此道渡橋頭(卷三十二十五頁十三行)
一清案此道當作北道三國志校
又東南葭蘆城西(卷三十二十五頁十六行)
一清案東南下落逕字
又東南逕三部城南(卷三十二十五頁十八行)
一清案三部當作五部方輿紀要云階州盤堤城後
魏太和四年置南五部郡尋改為縣寰宇記引郡國
志云武都沮水之西有角弩谷即蜀將姜維勦五部
氐羌之所
東南右妾水合(卷三十二十五頁十八行)
一清案右下落與字
涪水篇
王莽之統睦(卷三十二十六頁九行)
一清案統睦下落矣字孫潛校增
屈而東西流入于涪(卷三十二十六頁十四行)
一清案西當作南
枝出焉(卷三十二十六頁十八行)
一清案枝下落津字
梓潼水篇
其水導源(卷三十二十七頁十行)
一清案導源下全祖望校增山中二字
又西南至小廣魏縣(卷三十二十七頁十三行)
箋曰孫云小廣魏當作小廣漢衍一縣字一清案道
元多改廣漢為廣魏觀涪水篇自知之
亦言涪水至北入漢水亦謂之為内水(卷三十二十七頁十四行)
一清案北當作此内水下落也字
勢動山谷(卷三十二十七頁十七行)
箋曰勢當作聲一清案後漢書臧宫傳云右步左騎
挾船而引呼聲動山谷明與注左步右騎之文相違
酈蓋習用謝書不關范史也
左沔為三水口也(卷三十二十八頁八行)
一清案左當作合
江水篇
小大百數(卷三十三一頁九行)
一清案大當作水
亦謂之為天谷也(卷三十三一頁十一行)
一清案當作天彭谷落彭字
漢延平中(卷三十三一頁十四行)
一清案延平當作元延何焯校正
江水自天彭闕(至)氐道縣北(卷三十三一頁十七行)
一清案十六字是注混作經
自白馬嶺回行二千餘里(卷三十三一頁二十行)
一清案千胡渭校改十
至濕坂(卷三十三二頁三行)
一清案方輿紀要云茂州茂溼山在州北十二里林
木茂密常有嵐氣益州記云江至溼坂而稍大是也
濕當作溼
東北百四十里崍山(卷三十三二頁八行)
一清案崍上落曰字黃省曾本校增
又有湔水入焉(卷三十三二頁二十行)
一清案六字是注混作經
江水又東别為沱(卷三十三三頁四行)
一清案七字是注混作經
江水又歴都安縣(卷三十三三頁八行)
一清案七字是注混作經
於江作塴(卷三十三三頁九行)
一清案於當作閼
又羊摩江灌江西(卷三十三三頁十四行)
一清案又下落引字全祖望校增
盛不沒要(卷三十三三頁十五行)
一清案要當腰
光興上照(卷三十三四頁七行)
箋曰華陽國志作光映上昭一清案依文自通不必改
江水又逕江鄉縣(卷三十三四頁八行)
一清案江鄉當作江原漢志校
神歲取童女二人為婦(卷三十三四頁十五行)
一清案神上落江字
吾鬭疲極(卷三十三四頁十八行)
一清案疲黃省曾本作大
永初後學堂遇火(卷三十三五頁二十行)
箋曰舊水經作永年華陽國志作永初謝云宋本作
永平一清案當從華陽國志為是
有望穿(卷三十三六頁七行)
一清案望穿下落原字劉昭郡國志蜀郡廣都縣下
補註引任豫益州記曰縣有望川源鑿石二十里引
取郫江水灌廣都田云後漢所穿鑿者華陽國志云
廣都有漁田鹽井之饒江有漁漕梁山有鐵鑛江西
有安稻田穿山崖過水二十里即望川源矣若此神
功要非李冰不能也
城北十里曰升遷(卷三十三六頁九行)
一清案華陽國志作升僊橋今校正
江水又東絶綿洛(卷三十三六頁十九行)
一清案江水當作湔水
斯為北江水又東至南安為壁玉津(卷三十三七頁一行)
一清案於文當重一江字壁當作璧何焯云據文選
注校寰字記云玉津縣本漢南安縣地隋大業中置
以江有璧玉津故以為名
出江源縣(卷三十三七頁九行)
一清案江源字誤當作江原漢書地理志校
漢武元封四年以蜀都西部邛莋邛理旄牛道(卷三十三七頁
十八行十九行)
一清案漢武下落帝字蜀都當作蜀郡下邛字衍文
文井水又東逕江都縣(卷三十三八頁四行)
一清案江都當作江原
東南至雲南都之蜻蛉縣(卷三十三八頁九行)
箋曰都宋本作郡一清案全祖望云蜻蛉縣下落入
于僕三字
僕水又逕寧州建寧縣(卷三十三八頁十二行)
一清案晉志云建寧郡蜀置治咮縣宋志云建寧太
守漢益州郡劉氏更名建寧是郡非縣也縣字誤
故南入謂之屯下(卷三十三八頁十三行)
一清案入當作人古人字與入似
又東至來唯縣入勞水(卷三十三八頁十五行)
一清案又東上落僕水二字
僕水東至交州交阯郡麊泠縣南流入于海(卷三十三八頁十六
行)
一清案全祖望云據漢志是勞水入海非僕水也僕
水入勞不入海僕水二字衍文
亦謂之平謨水曰外水(卷三十三八頁二十行)
一清案謨當作模亦字當移在曰字上通鑑注引此
文校增
漢河平中(卷三十三九頁二行)
一清案河平當作和平
與涐水合(卷三十三九頁十三行)
一清案涐當作渽下同
又東注水北流注(卷三十三九頁十九行)
箋曰孫云注水疑誤北流注下當有之字一清案注
水是渚水之訛注渚音相近注云渚水則未聞是也
有仁道(卷三十三九頁二十行)
一清案仁當作人
其塹之迹猶存(卷三十三十頁四行)
箋曰塹舊本作鏨一清案鏨下落鑿字方輿紀要校
增
縣有蜀王兵蘭(卷三十三十頁七行)
箋曰華陽國志云江有兵欄李冰燒之後漢志云有
玉岳蘭一清案兵闌天子之門禁也漢書汲黯傳上
嘗坐武帳黯前奏事孟康曰今御武帳置兵闌五兵
于帳中也史記索隠曰天子門有兵欄曰司馬門也
庾子山作吳明徹墓誌云長沙楚鐵更入兵欄正使
此事蘭欄闌三字通用郡國志之玉岳蘭蓋誤文耳
猶有赤白玄黃五色焉赤白照水玄黃魚從焚來(卷三十三
十頁十行)
箋曰後漢志云越巂舊本有僰人崖有五色赤白映
水玄黃一清案此是華陽國志文劉昭補註郡國志
引之道元鈔變其詞以赤白玄黃并于五色之上則
下文不應又重赤白玄黃四字全祖望校衍之是也
焉字當移在照水之下魚從焚來補註作魚從楚來
當從僰來為正
符有光洛(卷三十三十頁十五行)
箋曰華陽國志云符有先絡一清案困學紀聞云孝
女叔先雄水經注以為光終符縣人符有光洛僰道
有張帛原注洛疑即終字何焯曰雄蓋雒字轉寫之
誤後漢書亦誤當從華陽國志
江水又與符里水合(卷三十三十頁十七行)
箋曰孫云漢志汾關山符黑水所出一清案八字是
注混作經
導源汾關山北水流(卷三十三十頁二十行)
一清案水字衍文
出南廣縣(卷三十三十頁二十行)
一清案出上落水字
洛水出洛縣漳山(卷三十三十一頁五行)
一清案漢志作音山蓋世本有缺畫耳
縣曰廣信也(卷三十三十一頁十二行)
一清案漢志莽改雒縣曰吾雒後人不知西京廣漢
郡治雒而以廣漢縣宜為郡治故改縣曰廣信以實
之而不悟其非也黃省曾本元作吾雒可知舊本不
誤也
後洛縣(卷三十三十一頁十四行)
一清案後下落治字方輿紀要云漢雒縣屬廣
漢郡後漢為郡治蓋廣漢本治雒縣之乘鄉安帝時移治
涪城後更治雒縣劉焉徙治綿竹也
益州舊以蜀郡廣漢犍為三蜀(卷三十三十一頁十八行)
一清案犍為下當重一為字
為一州稱望(卷三十三十一頁十九行)
一清案為字衍文
洞泉泉出(卷三十三十二頁二行)
一清案洞當作泂下泉字當作潛
又逕犍為牛鞞水(卷三十三十二頁十一行)
一清案犍為下落牛鞞縣為四字漢書地理志犍為
郡有牛鞞縣蓋因此水得名下云縣漢武帝元封二
年置可證也
又逕安漢縣(卷三十三十二頁十三行)
一清案晉書地理志江陽郡有漢安縣宋書州郡志
東江陽太守領漢安縣前漢無後漢屬犍為晉太康
地志屬江陽晉中興書曰穆帝永和二年以漢安獠
反復置漢安縣若安漢則巴郡之屬縣在今順慶府
東北三十五里注誤也二字當倒互
曰中水(卷三十三十二頁十五行)
一清案曰上落亦字
江水逕安漢縣北(卷三十三十三頁六行)
一清案七字是注混作經安漢二字當倒互
江水東逕樊石灘又逕大附灘(卷三十三十三頁九行)
一清案十二字是注混作經
漢武帝建初六年(卷三十三十三頁十三行)
一清案建初當作建元
漢武元鼎二年立(卷三十三十三頁十四行)
一清案漢武下落帝字
北逕安縣界之東(卷三十三十三頁十六行)
箋曰孫云北逕安縣疑有脫落按漢志犍為有南安
縣有符縣一清案名勝志引此文作安樂縣元和郡
縣志云合江縣晉置安樂縣梁改安樂戍寰宇記云
縣有安樂山注云縣治安樂水會蓋以山水受氏也
故屬巴(卷三十三十四頁十一行)
一清案此文有脫誤當作故屬巴渠宋書州郡志云
魏興太守領宣漢令永初郡國何徐屬晉昌本建平
流雜民又巴渠太守領宣漢令與郡新立是也
巴治江州(卷三十三十四頁十七行)
一清案巴字衍文
巴漢世郡治江州巴水北北府城是也(卷三十三十五頁一行)
一清案郡字當移在漢世之下
承三江之會(卷三十三十五頁六行)
一清案三當作二即涪内水蜀外水也
亦謂之為立水矣(卷三十三十五頁十一行)
一清案立水當作粒水
江水北岸(卷三十三十五頁十二行)
一清案水當作之
常璩仲雍並言(卷三十三十五頁十三行)
一清案當作庾仲雍落庾字
又江水東至枳縣西延江從䍧牱郡北流西屈注之(卷三
十三十五頁十五行)
一清案江水二字衍文延江下落水字䍧牱當作䍧
柯
東逕陽關巴子梁(卷三十三十五頁十六行)
一清案東逕上落江水二字
今無人居(卷三十三十五頁十八行)
一清案今名勝志作全
江之兩岸有枳縣治(卷三十三十五頁十九行)
一清案兩岸禹貢錐指作南岸方輿紀要云賈躭四
夷縣道記涪陵故城在蜀江南涪江西其涪江南自
黔中來由城之西泝蜀江十五里有雞鳴峽上有枳
城即漢枳縣
其水南道武陵郡(卷三十三十六頁三行)
箋曰宋本作逕一清案非也當作導
塞射瘡(卷三十三十六頁五行)
一清案何焯云創古字瘡俗字
而届于積石東為桐柱灘(卷三十三十六頁九行)
一清案積石當作黃石後漢書光武帝本紀岑彭破
公孫述將侯丹于黃石章懷註云即黃石灘也杜佑
曰今謂之横石灘亦謂之石梁桐柱當作銅柱寰宇
記云涪陵江中有銅柱灘昔人於此維舟見水底有
銅柱故名
又逕東望峽東歴平都(卷三十三十六頁十行)
一清案九字是注混作經
巴子雖都江平州(卷三十三十六頁十二行)
一清案平字衍文
江水又逕虎鬚灘(卷三十三十六頁十五行)
一清案七字是注混作經
江水又東逕臨江縣南(卷三十三十六頁十七行)
一清案九字是注混作經
王莽之鹽江縣也(卷三十三十六頁十八行)
一清案漢書地理志作監江
㳂注谿井水(卷三十三十六頁二十行)
箋曰孫云當作注鹽井谿水一清案非也井字衍文
江水又東得黃華水口(卷三十三十七頁一行)
一清案九字是注混作經
左逕石城南(卷三十三十七頁三行)
一清案五字是注混作經
又東至平洲(卷三十三十七頁五行)
一清案五字是注混作經
又東逕壤塗而歴和灘又東逕界壇(卷三十三十七頁七行)
一清案十四字是注混作經
又東過魚復縣南夷水出焉(卷三十三十七頁八行九行)
一清案十一字是經混作注
江水又東右得將龜谿口(卷三十三十七頁十行)
一清案十字是注混作經
江水又東南會北集渠(卷三十三十七頁十三行)
一清案九字是注混作經南會二字當倒互
二谿水涪陵縣界(卷三十三十七頁十四行)
一清案水下落出字
三口相去各數十步(卷三十三十七頁十五行)
一清案三當作二
江水又右逕池谿口(卷三十三十八頁一行)
一清案又下落東字池當作汜八字是注混作經
江水又東逕右龍(卷三十三十八頁三行)
一清案右當作石七字是注混作經
又東逕羊腸虎臂灘(卷三十三十八頁六行)
一清案八字是注混作經
江水又東彭水注之(卷三十三十八頁九行)
一清案八字是注混作經
彭谿又入逕朐忍縣西六十里南流至于江(卷三十三十八頁十
四行)
一清案彭谿下落水字入字衍文至當作注
江水又東右逕朐忍縣故城南(卷三十三十八頁十六行)
一清案十二字是注混作經
之南岸(卷三十三十八頁十八行)
一清案之上落江字
江水又東逕瞿巫灘(卷三十三十八頁二十行)
一清案八字是注混作經
江水又逕東陽灘(卷三十三十九頁十一行)
一清案七字是注混作經
山有大小石城(卷三十三十九頁十四行)
一清案石城下落勢字巴漢志校增
故地理志曰縣有橘官有民市(卷三十三十九頁十五行)
箋曰按漢志巴郡朐忍縣註云南有橘官鹽官此云
民市蓋傳寫之譌也一清案此篇多志市集有民市
三字道元所自云非引班書亦非傳寫之譌
江水又逕魚復縣之故陵(卷三十三十九頁十七行)
一清案十字是注混作經
江水又東為落牛灘逕故陵北(卷三十三二十頁一行)
一清案十二字是注混作經
江水又右逕夜清而東歴朝陽道口(卷三十三二十頁九行)
一清案十四字是注混作經又下落東字
江水又東左逕新市里南(卷三十三二十頁十一行)
一清案十字是注混作經
江水又東右合陽元水口(卷三十三二十頁十三行)
一清案十字是注混作經
水口出陽縣西南高陽山東(卷三十三二十頁十四行)
一清案口字衍文出下落高字方輿紀要云歸州興
山縣有高陽城在縣西楚舊城也劉昫曰興山縣治
高陽城晉書地理志建平郡統興山縣宋書州郡志
云今無高陽縣亦不詳建置之由
江水又東逕南鄉峽東逕永安宫南(卷三十三二十一頁一行)
一清案十四字是注混作經
左右民多墾其中(卷三十三二十一頁四行)
一清案民下落居字
江水又東逕諸葛亮圖壘南(卷三十三二十一頁五行)
一清案十一字是注混作經
有亮所造八陣圖(卷三十三二十一頁六行)
箋曰宋本云所作一清案造猶作也無異義也
江水又東南逕赤岬西(卷三十三二十一頁十一行)
一清案九字是注混作經南字衍文赤岬下落城字
鄭樵通志地理略校增寰宇記䕫州奉節縣下云赤
甲城公孫述作與舊白帝城相連即楚地江關之要
焉方輿紀要云赤甲山上有石城類要云即魚復縣
之故址也
其土悉赤(卷三十三二十一頁十四行)
一清案土黃省曾本作石
江水又東逕魚復縣故城南(卷三十三二十一頁十七行)
一清案十一字是注混作經
唯禆儵魚人逐之是也(卷三十三二十一頁十九行)
一清案儵當作鯈左傳校
東西十七丈(卷三十三二十二頁八行)
一清案寰宇記引此文作七十
猶斬為路(卷三十三二十二頁十行)
一清案斬下落山字寰宇記校增
亦有裁處矣(卷三十三二十二頁十四行)
箋曰處宋本作出一清案非也裁下落出字
江水又東逕廣谿峽(卷三十三二十二頁十八行)
一清案八字是注混作經
尋則降雨(卷三十三二十三頁二行)
一清案則當作即
蓋自昔禹鑿以通江(卷三十三二十三頁十一行)
一清案蓋上落其峽二字黃省曾本校增
夏后䟽鑿者(卷三十三二十三頁十二行)
一清案者下落也字
又東出江關入南郡界(卷三十三二十三頁十二行)
一清案九字是經混作注
江水自關東逕弱關捍關(卷三十三二十三頁十三行)
一清案十字是注混作經捍當作扞
自巫上皆其城也(卷三十三二十三頁十八行十九行)
一清案自巫下落東字城當作域
又東過巫縣南鹽水從縣東南流注之(卷三十三二十三頁十九行)
一清案十五字是經混作注此條經文是三十四卷
之首誤截于此
江水入東烏飛水注之(卷三十三二十三頁二十行)
箋曰克家云入東當作又東一清案九字是注混作
經此條是三十四卷注之首誤截于此
水出天門郡(至)烏飛口(卷三十三二十四頁一行二行三行)
一清案此條注是三十四卷之首連下卷江水又東
逕巫縣故城南誤截于此
江水又東逕巫縣故城南(卷三十四一頁六行)
一清案十字是注混作經與上卷注烏飛口接
江水又東巫溪水注之(卷三十四一頁十一行)
一清案九字是注混作經
井南有鹽井(卷三十四一頁十四行)
一清案上井字當作水
其水飛清潔石穴並高泉(卷三十四一頁十七行)
一清案潔字當移在石穴之下
江水又東逕巫峽(卷三十四一頁十九行)
一清案七字是注混作經
江水歴峽東逕新崩灘(卷三十四二頁三行)
一清案九字是注混作經
漢和帝永元十三年(卷三十四二頁四行)
一清案續漢書五行志是十二年
封于巫山之臺(卷三十四二頁十五行)
一清案臺御覽引此文作陽
高唐之姬(卷三十四二頁十六行)
一清案寰宇記引江源記云楚辭所謂巫山之陽高
丘之岨岨字與上下文叶
王命急宣(卷三十四三頁一行)
一清案王命上落或字御覽引此文校增
不以疾也(卷三十四三頁二行)
一清案以當作似寰宇記引此文作加
其間清滎峻茂(卷三十四三頁四行)
一清案滎當作榮
江水又東逕石門灘(卷三十四三頁八行)
一清案八字是注混作經
斬上䕫道(卷三十四三頁十二行)
箋曰吳志作兜道一清案何焯云䕫字是也史文誤
屈原宅于今具存(卷三十四四頁八行)
一清案屈字衍文原下落田字黃省曾本校正
江水又東逕城北(卷三十四四頁十行)
一清案七字是注混作經逕下落其字胡渭校增
其城憑嶺作固(卷三十四四頁十一行)
一清案其字衍文
地理志以為吳子之丹陽(卷三十四四頁十五行)
一清案漢書地理志丹陽郡丹陽縣下云楚之先熊
繹所封十八世文王徙郢此是班固誤記宋祁曰丹
陽當作丹楊是也晉書地道記云丹楊縣丹楊山多
赤柳在西寰宇記潤州丹陽縣下云本漢曲阿縣地
唐天寶元年復為丹楊縣以邑界楊樹生丹為名故
今字從木為稱按宋志亦从木作丹楊樂記故以復
為釋之何焯校衍子字改陽為楊
江水又東南逕䕫城南(卷三十四四頁十八行)
一清案九字是注混作經
跨據川阜(卷三十四四頁十九行)
一清案跨據上落城字
皆枕深谷(卷三十四四頁十九行)
一清案皆當作背
東帶鄉溪(卷三十四四頁二十行)
一清案鄉口溪見下此落口字
江水又東逕歸鄉縣故城北(卷三十四五頁五行)
一清案十一字是注混作經
余謂袁松此言(卷三十四五頁九行)
一清案袁松即袁山松晉書有傳謝安傳作袁崧而
是注前後亦多作袁崧蓋合二字為一終當以山松
為是
西南入縣(卷三十四五頁十一行)
一清案南黃省曾本作北
江水又東逕信陵縣南(卷三十四五頁十四行)
一清案九字是注混作經
而注大江也(卷三十四五頁十六行)
一清案而注下落于字黃省曾本校增
江水又東過夷陵縣南(卷三十四五頁十七行)
一清案江水二字衍文
盛弘之謂空冷峽(卷三十四五頁十八行)
一清案謂下落之字冷當作泠通典寰宇記俱作空
舲峽顧祖禹曰夏秋水泛必空舲乃可上然作泠字
于義亦得梁書王僧辯傳作空靈灘即湘水注之空
泠峽也
其間遠望交嶺表(卷三十四五頁十九行)
一清案望下落勢字寰宇記校增
江水歴峽東逕宜昌縣之埵竈下(卷三十四六頁三行)
箋曰埵竈洽聞記云插竈一清案十三字是注混作
經
江水又東流頭灘(卷三十四六頁九行)
一清案七字是注混作經東下落逕字
其水並浚激奔㬥(卷三十四六頁十行)
一清案浚何焯校改峻
倏忽淪沒别無期(卷三十四六頁十一行)
一清案倏當从犬作倏从火作倏非
江水又東逕宜昌縣北(卷三十四六頁十三行)
一清案九字是注混作經
便得宜昌縣(卷三十四六頁十六行)
一清案縣下落也字御覽引此文校增
江水又東逕狼尾灘而歴人灘(卷三十四六頁十七行)
一清案十二字是注混作經
江水又東逕黃牛山(卷三十四七頁一行)
一清案八字是注混作經
有色如人負刀牽牛(卷三十四七頁三行)
箋曰孫云當作有石一清案當作有石色荆州記校
增
加江湍紆迴(卷三十四七頁四行)
一清案加下落以字寰宇記校增
朝發黃牛暮宿黃牛(卷三十四七頁六行)
一清案二句下御覽引此文有三朝三暮黃牛如故
八字今校補
江水又東逕西陵峽(卷三十四七頁八行)
一清案八字是注混作經
及余來踐躋此意(卷三十四七頁十五行)
一清案躋孫?校改齎
始信之耳聞不如親見矣(卷三十四七頁十五行)
一清案之字當移在耳聞下
江水歴禹斷江(卷三十四七頁二十行)
一清案六字是注混作經
南峽北有北谷村(卷三十四八頁一行)
一清案寰宇記引郡國志曰西陵有七谷村北字誤
江水出峽東南流逕故城州(卷三十四八頁五行)
一清案十一字是注混作經
據此城降晉遣太傅羊祜接援(卷三十四八頁九行)
一清案于文當重一晉字
江水又東逕故城北(卷三十四八頁十一行)
箋曰宋本作陸抗故城北一清案非也若此有陸抗
二字則下不應又以所謂陸抗城也釋之八字是注
混作經朱氏蓋不識也
四面大險(卷三十四八頁十二行)
一清案大當作天
後復夷陵(卷三十四八頁十九行)
一清案後復下落曰字
嘗有白馬出穴食人逐之(卷三十四八頁二十行)
箋曰食字下疑有禾麥字乃成文理白帖引荆州記
正同但云昔有馬從穴出因復還入潛行乃出漢中
一清案嘗有白馬出穴(句)食(句)人逐之自足成文正
不必有禾麥字也
正可見其遠峯耳(卷三十四九頁六行)
一清案見其黃省曾本作再見
江水又東逕白鹿巖(卷三十四九頁七行)
一清案八字是注混作經
江水又東歴荆門虎牙之門(卷三十四九頁十行)
一清案十一字是注混作經下門字當作間後漢書
註校
虎牙在此(卷三十四九頁十一行)
一清案此當作北後漢書註引此文校
此三山(卷三十四九頁十二行)
一清案三當作二
劉備曰宜都(卷三十四十頁五行)
一清案劉備下落改字孫潛校增
下臨青江(卷三十四十頁九行)
一清案青當作清即佷山清江也
又東過枝江縣南沮水從北來注之(卷三十四十頁十四行)
一清案十四字是經混作注
江水又東逕上明城北(卷三十四十頁十五行)
一清案九字是注混作經
地理志曰江沲出西南東入江是也(卷三十四十頁十九行)
箋曰江沲當作江沱地理志蜀郡郫縣注禹貢江沱
在西南東入大江一清案漢志南郡枝江縣下云江
沱出西東入江師古曰沱即江别出者按此是荆州
之沱朱氏引梁州之沱以相證可謂疎鹵矣又班志
枝江之沱無南字恐是世本脫失耳
大敗於津鄉(卷三十四十一頁三行)
一清案何焯據左傳校衍鄉字杜預曰津楚地或曰
江陵縣有津鄉
此津鄉縣即其地也(卷三十四十一頁五行)
箋曰津鄉縣舊本作津鄉弘吳改作縣亦無所據漢
晉地志無津鄉縣也或是似字之譌一清案何焯曰
弘疑當作殆
中桑田甘果(卷三十四十一頁九行)
一清案中下落有字
乃漕一洲(卷三十四十一頁十一行)
一清案漕寰宇記作增
義熙初武烈王斬桓謙處(卷三十四十一頁二十行)
箋曰武烈王當是武陵王按宋書高祖討桓玄玄敗
走江陵乃奉武陵王遵為大將軍承制大赦天下玄
走至枚回洲斬首傳京師義熙元年正月劉毅等至
江津破桓謙桓振江陵平一清案何焯云武烈乃烈
武之譌宋臨川烈武王道規也事見本傳朱氏蓋未
詳桓謙復以譙縱蜀師寇江陵之事耳
其子孫世令(卷三十四十二頁十三行)
一清案世令當作至今隸釋校
江水又東會沮口(卷三十四十二頁十四行)
一清案七字是注混作經
縣江有洲(卷三十四十二頁十七行)
一清案江當作北名勝志校
王昭之(卷三十四十二頁二十頁)
一清案昭當作韶
江水又東逕鷰尾洲(卷三十四十三頁九行)
一清案八字是注混作經
合承大溪(卷三十四十三頁十行)
一清案承當作成黃省曾本校
江水東得馬牧口(卷三十四十三頁十三行)
一清案七字是注混作經
江水又東逕江陵縣故城南(卷三十四十三頁十三行)
一清案十一字是注混作經
縣曰江陵(卷三十四十四頁七行)
一清案漢書地理志註作江陸
遵善于防攻(卷三十四十四頁十二行)
箋曰孫云防攻當作方功謂以方計土功也一清案
漢書張湯傳云治方中孟康曰方中陵土作方也師
古曰古謂掘地為阬曰方今荆楚俗土功築作算程
課者猶以方計之朱氏言之不詳
江水又東逕郢城南(卷三十四十五頁四行)
一清案八字是注混作經
江水又東得豫章口(卷三十四十五頁八行)
一清案八字是注混作經
曲而極水曲之勢(卷三十五一頁八行)
一清案曲而當作屈西全祖望校改
湧水出焉(卷三十五一頁九行)
一清案湧當作涌
江水又東涌水注之(卷三十五一頁十行)
一清案八字是注混作經
南通于江(卷三十五一頁十一行)
一清案于江下落二水之間四字
春秋所謂閻敖游涌而逸於二水之間者也(卷三十五一頁十一
行十二行)
一清案春秋下通鑑註引此文有左氏𫝊三字今校
增於二水之間五字衍文
江水又逕南平郡孱陵縣之樂鄉城北(卷三十五一頁十五行)
一清案十五字是注混作經
又東右合油口(卷三十五一頁十八行)
一清案六字是注混作經
又東逕公安縣北(卷三十五一頁十九行)
一清案七字是注混作經
杜預克定江南置華容置之(卷三十五二頁一行)
一清案上置字吳琯本作罷
南郡治矣以華容之南鄉為南郡(卷三十五二頁二行)
一清案矣當作吳
北是淵也相接(卷三十五二頁五行)
箋曰孫云淵當作淪一清案非也名勝志引此文作
淵潭於文當是淵池池字與也字形相近北是誤當
作自此
江水左會江口(卷三十五二頁七行)
一清案六字是注混作經江口楊慎本作高口下云
故市口水與高水相通是也
對黃州(卷三十五二頁八行)
一清案對上落右字趙彦衛雲麓漫鈔云江水東注
凡水經左者皆北岸右者皆南岸左會高口高口在
北黃州宜在南故云右對也下云江水又東右得聶
口左對聶州是其例也
江水又東得故市口(卷三十五二頁九行)
一清案八字是注混作經
江水又右逕楊岐北山(卷三十五二頁十一行)
一清案九字是注混作經北山二字當倒互寰宇記
云楊岐山在石首縣西一百步宋鮑明遠楊岐守風
詩云洲迴風正悲江寒霧未歇即此也
大江又東左合子夏口(卷三十五二頁十三行)
一清案九字是注混作經
故曰子夏也(卷三十五二頁十四行)
箋曰當作故曰夏口也一清案非也通鑑註引此文
是子夏江有江夏中夏之名此云子夏下文子練口
是其證也
大江又東左得侯臺水口(卷三十五二頁十五行)
一清案十字是注混作經
大江右得龍穴水口(卷三十五二頁十七行)
一清案八字是注混作經
生死命也(卷三十五二頁二十行)
一清案生下落性也二字寰宇記引此文校增
江水自龍巢而東俞口(卷三十五三頁二行)
一清案九字是注混作經東下落得字
江水北岸(卷三十五三頁三行)
一清案水當作之
故監縣尉治也(卷三十五三頁四行)
一清案晉書地理志南郡統監利縣寰宇記引荆州
圖副云晉太康五年立落利字
又東得清陽土塢二口(卷三十五三頁五行)
一清案九字是注混作經
大江右逕石首山北又東逕赭要(卷三十五三頁七行)
一清案十三字是注混作經
江水左得飯筐上口(卷三十五三頁九行)
一清案八字是注混作經
江水右會飯筐上口(卷三十五三頁十七行)
一清案上當作下
江水又右得上檀浦(卷三十五三頁十八行)
一清案八字是注混作經
江水又東逕竹畦南(卷三十五三頁二十行)
箋曰宋本作竹町一清案八字是注混作經
江中有觀詳溠(卷三十五四頁一行)
一清案詳全祖望校改洋
江水又東左得二夏浦(卷三十五四頁七行)
一清案九字是注混作經
夏浦俗謂之西江口(卷三十五四頁八行)
一清案夏浦二字衍文
又東逕彭城口(卷三十五四頁十二行)
一清案六字是注混作經
江水自彭城磯東逕如山北(卷三十五四頁十五行)
一清案十一字是注混作經
江水又左逕白螺山南(卷三十五四頁十八行)
一清案九字是注混作經
江中也(卷三十五四頁十九行)
一清案江中下落山字晏公類要校增
江水左逕止烏林南(卷三十五五頁一行)
箋曰止當作上一清案八字是注混作經
又東逕烏林南(卷三十五五頁三行)
一清案此當作下烏林落下字
江水又東左得子練口(卷三十五五頁四行)
一清案九字是注混作經
江水左得中陽水口又東得白沙口(卷三十五五頁十七行)
一清案十四字是注混作經
亦謂之流口(卷三十五六頁四行)
一清案流當作港即長洋港口也
東北流之長洋港東北流逕石子岡(卷三十五六頁五行)
一清案之當作注長洋港下落又字
江水東右得聶口(卷三十五六頁十三行)
一清案七字是注混作經江水下落又字
江水左逕百人山南(卷三十五六頁十五行)
一清案八字是注混作經
昔周瑜與黃蓋詐魏武大軍所起也(卷三十五六頁十六行)
一清案所起當是處所之誤
江水東逕大軍山南(卷三十五六頁二十行)
一清案八字是注混作經
出江州武昌郡武昌縣泰山(卷三十五七頁二行)
一清案出上落水字泰山魏書宣武帝紀亦作金山
江水又東逕小軍山南(卷三十五七頁六行)
一清案九字是注混作經
江水又東逕雞翅山北(卷三十五七頁八行)
一清案九字是注混作經
沌水上承陽縣之白湖(卷三十五七頁十一行)
一清案陽縣上落沔字白湖上落太字通鑑注寰宇
記引此文並同今校補兩漢志沔陽縣屬漢中郡晉
宋因之後魏屬華陽郡去江夏絶遠寰宇記漢陽軍
下云魏初定荆州屯沔縣輿地志曰魯山下有城即
吳江夏太守所理之境晉立沔陽縣屬江夏郡歴宋
齊梁因之按魏書文䀻傳云别屯沔口非沔縣也晉
書陶侃傳亦云鎮于沌口移入沔江沔江即沔口又
不云是沔陽惟宋志荆州總序云刺史陶侃治沔陽
後治武昌祝穆方輿勝覽云魏立荆州屯沔陽為重
鎮蓋在沔水之陽亦即沔口又謂之臨嶂城魏始立
城晉乃置縣即舊江夏太守治樂史之說故為非矣
逕陽縣(卷三十五七頁十一行)
一清案宋書州郡志江夏太守領沌陽子相江左立
寰宇記云晉于林鄣立沌陽縣屬江夏郡
江水又東逕歎父山南對歎州(卷三十五七頁十六行)
一清案十二字是注混作經
亦曰歎步矣(卷三十五七頁十七行)
一清案歎步黃省曾本作炭步
江水又東逕魯山南(卷三十五七頁十九行)
一清案八字是注混作經
右翼際山也(卷三十五七頁二十行)
一清案右當作古
地理志曰夏水過郡入江夏也(卷三十五八頁二行)
一清案入江下落故曰江三字漢志校補
然亦曰偃月壘(卷三十五八頁六行)
一清案然字衍文
陸統(卷三十五八頁七行)
一清案吳書是凌統陸字誤
江水溠洄狀浦(卷三十五八頁十一行)
一清案狀當作洑
目之為鵠灣鵠山東北對夏口城(卷三十五八頁十四行)
一清案鵠灣鵠山上俱當有黃字
江水左得湖口(至)安陸鎮之延頭(卷三十五八頁十九行至九頁三行)
一清案九十八字是注混作經
水通大湖(卷三十五八頁十九行)
一清案當作太白湖
東南注于江(卷三十五八頁二十行)
一清案東南寰宇記引此文作東流
江之有武口(卷三十五九頁三行)
箋曰有宋本作右一清案右下落岸得二字
宋永嘉二年(卷三十五九頁四行)
一清案永嘉當作元嘉
江水東逕若城南(卷三十五九頁九行)
一清案七字是注混作經
東有苦菜(卷三十五九頁十二行)
一清案苦菜下落口字
二口(卷三十五九頁十八行)
一清案二口當作浦口即赤溪夏浦口也
又東逕具磯此(卷三十五九頁十八行)
箋曰宋本作貝磯一清案此當作北
江右岸(卷三十五九頁十九行)
一清案江下落之字
江水右得黎磯北(卷三十五十頁一行)
一清案七字是注混作經
得其音而忘其事(卷三十五十頁四行)
一清案事當作字
蠻田超秀為刺史(卷三十五十頁五行)
一清案梁書安成王秀傳作田超秀今從魏書孝明
帝紀作田秀超
出黃武山南(卷三十五十頁十一行)
一清案出上落水字
舉水又南東歴赤亭下(卷三十五十頁十三行)
一清案南東二字當倒互
謂之舉洲(卷三十五十頁十四行)
一清案洲當作口
夏有洰水(卷三十五十頁十六行)
一清案夏上落江字
江水又東逕邾縣故城南(卷三十五十頁十九行)
一清案十字是注混作經
漢高帝三年(卷三十五十頁二十行)
一清案三當作元
舊吳時客舍于洲上方便謂所止焉(卷三十五十一頁四行五行)
一清案時下落築字名勝志引此文校增謂當作唯
鄂縣北江水右得樊口(卷三十五十一頁六行)
一清案九字是注混作經
庾仲雍江水記云(卷三十五十一頁七行)
一清案隋書經籍志校衍水字
乃拔刀急止(卷三十五十一頁十一行)
一清案止當作上
江水又左逕赤鼻山南(卷三十五十一頁十六行)
一清案九字是注混作經
又東逕西陽郡南郡治即西陽縣也(卷三十五十一頁十八行)
一清案十四字是注混作經
江之右岸有鄂縣故城(卷三十五十一頁二十行)
一清案九字是注混作經
舊樊楚也(卷三十五十二頁一行)
一清案也當作地
孫權以魏黃初元年中(卷三十五十二頁四行)
一清案中字衍文
依夕(卷三十五十二頁十一行)
箋曰依夕字誤當作依希一清案非也鍾惺曰依夕
猶言傍晚太平御覽引武昌記正作依夕
大子鹵簿中(卷三十五十二頁十四行)
一清案大子當作天子
而其首虎以争之(卷三十五十二頁十八行)
一清案以字當移在而字下
權告天位于此(卷三十五十三頁三行)
一清案告天下落即字
又得東五丈又得次浦(卷三十五十三頁六行)
一清案得東二字當倒互五丈下落浦字又下落東
字
江水左則巴水注之(卷三十五十三頁九行)
一清案八字是注混作經
又東逕軑縣故城南(卷三十五十三頁十四行)
一清案八字是注混作經
東會希水口(至)灊縣故城(卷三十五十四頁一行)
一清案十九字是注混作經出灊縣上落水字
霖雨暴病(卷三十五十四頁六行)
箋曰孫云疑㬥(闕)一清案孫?校改疾
大江右岸有厭里口安樂浦(卷三十五十四頁七行)
一清案十一字是注混作經
江水左得赤水浦(卷三十五十四頁十行)
一清案七字是注混作經
江水又東逕南陽山南(卷三十五十四頁十二行)
一清案九字是注混作經
江水又東逕西陵縣故城南(卷三十五十四頁十五行)
一清案十一字是注混作經
江水東歴孟家㳾(至)其北(卷三十五十四頁十八行十九行)
箋曰孫云㳾疑作溠一清案十九字是注混作經
山連逕江則(卷三十五十五頁一行)
一清案則當作側
蘄水從北東注之(卷三十五十五頁四行)
箋曰克家云疑作北來一清案北東字本禹貢不誤
江水又得常口(卷三十五十五頁五行)
箋曰宋本作韋口一清案當作葦口下云浦東有葦
山可證也又當作右
此即西陽尋陽二郡界也(卷三十五十五頁十五行)
箋曰西陽一作南陽一清案宋書州郡志云西陽太
守本縣名二漢屬江夏魏立弋陽郡又屬焉惠帝又
分弋陽為西陽國屬豫州在今湖廣黃州府境東南
至九江府二百四十里
右岸有土復曰江浦也(卷三十五十五頁十六行)
一清案曰當作口
又東得苦萊水水口(卷三十五十五頁二十行)
一清案水字重文宜衍
西北流逕陽縣(卷三十五十六頁一行)
一清案當是陽新縣落新字
亦謂之飛夜遊女矣(卷三十五十六頁五行)
一清案飛夜二字當倒互朱翌猗覺寮雜記云嶺外
人家嬰兒衣暮則急收不可露夜土人云有蟲名暗
衣夜見小兒衣必飛毛著其上兒必病寒熱久則瘦
不可療其形大如蝴蝶水經謂之夜飛遊女搜神記
又謂之夜遊女以為即鬼車也
咸沃壤(卷三十五十六頁九行)
一清案咸下落成字孫?校增
江水口右東得蘭溪水口(卷三十五十六頁十行)
一清案口當作又右東二字當倒互
又東左得青林口(卷三十五六頁十一行)
一清案七字是注混作經
即水(卷三十五十六頁十二行)
一清案寰宇記蘄州廣濟縣下引此文曰江水左傍
青林湖即利水今校補八字利水世本水經注作刊
水前後經注俱校改
水經注箋刊誤卷十一
