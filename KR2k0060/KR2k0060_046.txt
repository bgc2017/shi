欽定四庫全書
水經注箋刊誤卷四
仁和趙一清纂
清水篇
南流西南屈(卷九一頁九行)
箋曰御覽引此作南流屈曲一清案今御覽作西南
流屈曲朱氏所引尚失西字
與神心妙逹(卷九一頁十三行)
一清案逹吳琯本作遠
歴澗流飛清洞觀(卷九一頁十四行)
箋曰御覽引此作清泠洞觀一清案流飛御覽作飛
流朱氏失引
亦曰朝陽矣(卷九一頁十八行)
一清案當作南陽
秦昭王越長平(卷九二頁三行)
一清案越下落趙字漢書地理志註校補
有吳溝水(卷九二頁九行)
一清案溝當作澤
東則三十里(卷九二頁十行)
一清案東則當作東西名勝志校改
西則蔡溝入焉(卷九二頁十行)
一清案蔡溝當作界溝溝下落水字
北水上承河内野王縣東北界溝為長明溝(卷九二頁十行)
一清案界溝當作光溝此文互見沁水篇
故長明溝水東入石澗(卷九三頁三行)
一清案故字衍文
為之蔡溝(卷九三頁五行)
一清案為當作謂
東入吳陂又(卷九三頁七行)
一清案又當作水
陂澤(卷九三頁十四行)
一清案陂當作際孫潛校改
而東周永豐城(卷九四頁十五行)
一清案城黃省曾本作塢
天井固石(卷九四頁十七行)
一清案石當作右
寺十有餘僧(卷九五頁二行)
一清案孫潛校本作寺有十餘僧
世謂焦泉也(卷九五頁七行)
一清案世謂下落之字
穴東(卷九五頁十四行)
一清案穴當作次
即汲水新中鄉也(卷九六頁十九行)
箋曰孫云汲水當作汲郡一清曰非也水當作之漢
書地理志註校改
太公甫生於汲(卷九七頁五行)
一清案甫隸釋載此文作本
水出西北方上山西倉谷(卷九七頁十五行)
一清案方上山名勝志引此作方山上寰宇記衛州
衛縣下引水經注云方山在衛縣是也元豐九域志
衛州汲郡防禦古跡引水經注云方山西有倉谷落
有字
謂之清河(卷九八頁九行)
一清案河黃省曾本作口
惟流逕絶餘目(卷九八頁十一行)
一清案姜宸英校本惟作滙餘目下落尚存二字
曰尚存故東川(卷九八頁十二行)
一清案六字衍文
沁水篇
沁水即洎水也(卷九八頁十四行)
一清案說文洎灌釡也不云是水名寰宇記云沁水
出沁州綿上縣覆甑嶺濁漳水注云有湼水西出覆
甑山東流與西湯谿水合水出湼縣西山湯谷又東
逕湼氏縣故城南縣氏湼水也然則沁水與湼水同
源合注洎當作湼
歴洛出左右近溪(卷九八頁十七行)
一清案歴洛孫潛校改作沿歴
又南入于澤水(卷九九頁十六行)
一清案當作濩澤水落濩字下同
出鹿臺山(卷九九頁十七行)
一清案出上落水字
即陽阿縣之故城也漢高帝七年封下訴為侯國(卷九九頁
十九行)
箋曰㙔按謝本作卞訴考史漢表並無其人惟琴操
云卞和獻玉于楚王封為陵陽侯辭不受退而作歌
一清案史記高祖功臣侯表陽河齊哀侯以中謁者
從入漢以即中騎從定諸侯侯五百戸功比高胡侯索
隠曰陽河縣名屬上黨地理志上黨郡有陽和縣續
志同魏書地形志高都郡領縣二高都陽阿二漢屬
上黨晉罷後復屬方輿紀要云陽阿城在高平縣南
六十里河字是阿字之誤齊哀侯漢表作齊侯其曰
齊又是諡而失其姓與是注下訴均為不同下訴當
作卞訢河水注云河水又東北逕陽阿縣故城西漢
高帝六年封即中萬訴為侯國雖彼文以上黨之陽
阿證平原之阿陽出于舛繆然載筆之于書可知陽
阿為訴封國與馬班可參同異(今漢書侯表多脫誤)卞萬互差
要是傳寫之訛耳朱氏不察紛紛牽引甚無謂也
水歴焦燒山東(卷九九頁二十行十頁一行)
箋曰焦宋本作燋一清案寰宇記引此文作嶕嶢東
都賦注云嶕嶢高也若以火作燋燒果何義乎
即開蹬也(卷九十頁一行)
一清案穆天子傳云西絶銒隥即禹貢之岍山馬融
本作開山隥郭璞註云阪也玉篇云或作蹬當從古
文作隥
其水東南流逕北卿亭下(卷九十頁二行)
一清案卿當作鄉孫潛校改
東南逕陽泉水(卷九十頁三行)
一清案逕黃省曾本作注
南流逕建興郡而(卷九十頁九行)
一清案而當作西孫潛校改
汾上下(卷九十頁十二行)
箋曰汾宋本作沿一清案寰宇記引此文作沿流上
下落流字
蒙籠拔密竒為翳薈也(卷九十頁十三行)
箋曰拔宋本作茂竒宋本作最一清案蒙籠當从艸
作蒙蘢竒字義通下云青青彌望竒可翫也是其詞
例也
沁水南逕石門也謂之沁口(卷九十頁十五行)
一清案也當作世
有沁水左逕沁水城西(卷九十頁十六行)
箋曰左逕舊本作逕在一清案左逕二字不誤
源出銅堤山(卷九十頁二十行)
一清案堤當作鞮
自然成者(卷九十一頁十二行)
一清案者寰宇記引此文作著
沁水又逕沁縣故城北(卷九十一頁十四行)
一清案漢書地理志河内郡有沁水縣落水字
南東入沁水(卷九十一頁十七行)
一清案南東二字當倒互
出太行之阜(卷九十二頁一行)
一清案出上落水字
蓋京氏之所謬耳(卷九十三頁五行)
一清案所字衍文
皇都遷治(卷九十三頁十一行)
一清案治當作洛魏孝文帝自代遷洛陽魏書地形
志懷州天安二年置太和十八年罷
絶水出泫氏縣西北陽谷(卷九十四頁一行)
一清案陽谷當作楊谷
今仍號曰白起臺(卷九十四頁十行)
一清案號下御覽引此文有之字
遺壁舊存焉(卷九十四頁十一行)
箋曰克家云舊疑作猶一清案舊字不誤
以封將軍衛青為侯(卷九十四頁十二行)
一清案侯下落國字
其東南流注絶水(卷九十四頁十三行)
一清案其下落水字
水導源縣西北玄谷(卷九十四頁十五行)
一清案章懷後漢書註曰泫氏縣名屬上黨西有泫
谷水故以為名玄當从水作泫後魏改泫氏縣為玄
氏然谷名當仍其舊
丹水又逕二石入北(卷九十五頁三行)
一清案入當作人古人字與入相似
蘋藻冬芹(卷九十五頁七行)
箋曰冬字疑誤一清案孫潛云冬釁冬也字不誤
一水南流于沁也(卷九十六頁十三行)
一清案南流下落注字孫潛校增
自方口東南流(卷九十七頁二行)
一清案方口當作枋口
枝渠左水焉(卷九十七頁四行)
一清案水當作出
城殷殷即是城也(卷九十七頁九行)
一清案殷字重文宜衍
然殷之為名久矣(卷九十七頁九行)
一清案然下落則字
朱溝又東南注于湖湖水又右納沙溝水(卷九十七頁十一行)
一清案朱溝下落水字湖水下又字衍文
起祠堂于平陵平之肥牛亭(卷九十七頁十六行)
一清案下平字衍文
沙溝又東逕隰城北(卷九十七頁十七行)
一清案沙溝下落水字
陂水又值(卷九十七頁二十行)
一清案值當作直又直下落武德縣南至滎陽縣北
九字全祖望校補方輿紀要懷慶府武陟縣下云沁
河在縣東一里自河内縣流入又南逹于河其入河
之處名南賈口支流復自縣東北引灌田二千餘頃
禹貢錐指曰沙溝即奉溝之下流古濟水由此入河
故謂之濟渠沙溝當在今武陟縣界也今懷慶府河
内縣東有武德城又有丹河在府東北二十五里名
曰丹口南流三十里入沁河沁水入河之處在武德
縣界而為陂水之所直也
淇水篇
活水注之(卷九十八頁八行)
一清案活水當作沾水全祖望曰漢書地理志上黨
郡壺關縣下云沾水東至朝歌入淇此即沾縣所以
得名也有沾縣因有沾城魏書地形志樂平縣有沾
城是也有沾城因有沾臺晉書誤以沾城為玷城而
是注亦譌沾臺為玷臺何超晉書音義從而實之頼
有胡梅磵不錯今改正
東北會水(卷九十八頁十行)
一清案會下落沾字
又歴之羅城西(卷九十八頁十一行)
一清案之全祖望校改三
東北與女臺水會合(卷九十八頁十二行)
一清案會合義複衍會字
會立石堰(卷九十八頁十七行)
一清案會上落水字
晉定公二十八年(卷九十八頁十九行)
一清案二字衍文竹書紀年校
魏徙九原西河出軍諸胡(卷九十九頁四行)
一清案出軍當作土軍漢書地理志西河軍有土軍
縣魏書地形志有吐京郡即土軍也
太和泉源水(卷九十九頁五行)
一清案五字中有脫文太和下是言頓丘郡廢置之
由泉源水當連下水有二源
東南(卷九十九頁八行)
一清案東南上落一出二字
論撰考讖曰(卷九十九頁十六行)
一清案論語撰考讖是緯書落語字
戰國時皆屬于趙男女淫縱有紂之遺風後乃屬晉山
嶮(卷九二十頁七行八行)
箋曰宋本作晉土嶮舊本作晉王嶮㙔謂晉字屬上
句若言土嶮不成文理或是山字乃通一清案朱氏
此條可謂亂道土嶮謂土地嶮岨耳地理志云土陿
而嶮文理未嘗不成也後魏書崔延伯傳云荆州土
險蠻左為寇正與此文土險多寇相證晉字阿誰曾
連下讀耶全祖望曰後乃屬晉四字當移在戰國皆
屬于趙之上不然三家分晉趙乃在後若云造父之
國則又不得云戰國也
東流南屈至其城東(卷九二十頁十二行)
一清案至當作逕
更出(卷九二十頁十三行)
一清案更當作東
倦後深隍(卷九二十頁十五行)
箋曰倦後二字譌誤未詳一清案廣韻淃水回旋貎
經典釋文春秋左氏傳音義曰浚深也倦後當作淃
浚
觀者若思不周賞(卷九二十頁十七行)
箋曰疑作苦思一清案若字不誤
其水更逕朝歌城北(卷九二十頁十七行)
一清案更當作東
惟王芻編草(卷九二十一頁七行)
一清案編當作萹郡國志云共縣淇水出劉昭補註
云有綠竹草唐韻篇竹草名
不異毛興(卷九二十一頁八行)
箋曰謝云宋本作不異毛注一清案詩地理攷引此
文是興字
即詩所謂源泉之水也(卷九二十一頁十行)
一清案源泉詩作泉源
舊淇水南(卷九二十一頁十二行)
一清案南當作口
至淇水口是(卷九二十一頁十四行)
一清案是下落也字
故渠歴楊城北(卷九二十一頁十八行)
一清案楊城當作枋城
東與宛口合(卷九二十二頁二行)
一清案宛口寰宇記作菀口下菀水菀城並同
得舊石沮(卷九二十二頁四行)
一清案沮當作浢與逗同榖水注云又校流入石逗
是也義與石竇通
東入白祠陂(卷九二十二頁六行)
箋曰宋本作白把舊本作白祀未詳孰是一清案方
輿紀要云同山在濬縣西南四十五里其麓綿亘四
十餘里形若遊龍高處如龍脊曰龍脊岡龍脊之左
有山曰白祀淇水所逕多溢為陂祀字是也
今更東北注(卷八二十二頁十行)
一清案今當作令
次于雍榆城者也(卷九二十二頁十四行)
一清案春秋經無城字衍文
白溝又北左合陽水(卷九二十三頁十三行)
一清案陽水當作蕩水亦曰湯水方輿紀要大名府
内黃縣下云湯水在府西南自河南湯隂縣流入縣
境合洹水入于衛河一名黃雀溝互見湯水注
縣有黃澤者(卷九二十三頁十四行)
一清案者下落也字
世謂之義陽郭(卷九二十三頁十七行)
一清案後漢書光武帝紀作羛陽章懷註云羛陽聚
名羛與義同詳本卷
白溝又北逕高城亭東又洹水從西南來注之(卷九二十三頁
十九行)
一清案東又二宇當倒互
應劭曰縣故城魏武侯之别都也(卷九二十三頁二十行)
一清案漢志註引應劭語無縣故城三字當移在應
劭曰之上縣故城上又落魏字
清河水東北逕信鄉西(卷九二十五頁十五行)
一清案信鄉下落縣故城三字以河水篇注參校
王莽之河平亭也(卷九二十五頁二十行)
一清案河平漢書地理志作平河
漢桓帝延和元年(卷九二十六頁十一行)
一清案延和當作建和
清河又東北逕東武城故縣城西(卷九二十六頁十七行)
一清案縣故城卷中恒有故縣二字當倒互
清水北逕廣川縣故城南(卷九二十七頁七行)
一清案水當作河
縣有長河為流(卷九二十七頁七行)
一清案縣下落中字以漢志校補
今亭在縣東如此水濟(卷九二十七頁十一行)
箋曰如當作而一清案如往也之也此當作北如北
言自東往北也古𫝊如而字通用然非所論于此也
王莽更名之曰治修(卷九二十七頁十六行)
一清案漢書地理志作修治
左與黃漳板津故瀆合(卷九二十七頁十七行)
箋曰板津宋本作枝津一清案黃漳當作横漳即衡
漳也朱氏失箋
地理志之臨樂縣故城也(卷九二十八頁九行)
箋曰之疑作云一清案之字不誤
又東逕于樂陵郡北(卷九二十八頁十三行)
一清案于字衍文
又東轉逕宛鄉故城南(卷九二十八頁十四行)
一清案方輿紀要順德府任縣有宛鄉城云本漢南
欒縣地後為閑廐之所謂之宛鄉志云石勒置縣于
此又改為清苑縣後魏時廢魏書地形志任縣有苑
鄉城宛鄉當作苑鄉下落縣字
溝上承無棣溝(卷九二十八頁十五行)
一清案上溝字當作瀆即上枝瀆也
河間獻王(卷九二十八頁十八行)
箋曰舊本作靖王一清案史表是獻王而漢書景十
三王傳河間嗣王亦無諡靖者
王莽之逆河亭(卷九二十九頁八行)
一清案逆河漢書地理志作迎河莽多忌諱故以逆
為迎也
漢文帝後元年中封孝文后兄子彭祖為侯國(卷九二十九頁
八行)
一清案文帝當作景帝與下竇廣國之封其誤同年
字以後文校衍
清河又北逕皮城東左會譚地别瀆謂之合(卷九二十九頁
十行十一行)
箋曰地宋本作池一清案北逕二字當倒互譚地是
滹沲之誤謂之合下落口字此文當與濁漳水篇注
參校
又東北逕浮陽縣西(卷九二十九頁十三行)
一清案逕當作過
河東北(卷九二十九頁十四行)
一清案河上落清字
東北逕高城縣之宛鄉城北(卷九二十九頁十八行)
一清案高城漢書地理志作高成宛鄉當作苑鄉
又東逕章武縣之故城(卷九二十九頁十八行)
一清案故城下落北字孫潛校增
魏氏土地記曰(卷九三十頁一行)
一清案氏字衍文
應劭曰浮縣浮水所出(卷九三十頁六行)
一清案縣當作陽
清河又北逕浮陽故城西(卷九三十頁八行)
一清案浮陽下落縣字
更封騎將軍平鄉侯劉歆為侯國(卷九三十頁九行)
一清案驍騎將軍劉歆見後漢書岑彭傳落驍字
又東北□沲别瀆注焉(卷九三十頁十行)
一清案□字誤寫當作滹後並同
又東北逕窮河邑南(卷九三十頁二十行)
一清案逕當作過
東北至泉周縣北入滹沲水經曰笥□泉周縣東南與
清河合者目下為清河下邑也(卷九三十一頁二行三行)
箋曰曰當作白□當作溝一清案曰字不誤目下之
下衍文沽水篇經云又東南至雍奴縣入笥溝又東
至泉州縣與清河合此即酈氏所稱經曰者也本文
東北至泉周縣北入滹沲水(句)經曰(句)笥溝下落至
字連下讀若依朱氏所云曰作白不知燕趙之境有
白溝亦有笥溝而無白笥溝其誤審矣
又東泉周泉出焉(卷九三十一頁四行)
箋曰泉當作縣一清案孫潛校改作水泉周水即泉
州渠魏書武帝紀鑿渠自呼沲入派水名平虜渠又
從泃河口鑿入潞河名泉州渠以通海詳見沽水注
中朱氏改泉周縣非是
蕩水篇
盧林四王起事曰(卷九三十一頁十二行)
一清案隋書經籍志晉四王起事四卷晉廷尉盧綝
撰林當作綝
廣雅稱獄犴也(卷九三十二頁三行)
一清案稱全祖望校改牖
其水道源里山北谷(卷九三十二頁十行)
一清案里山當作黑山見清水注
淇水又東(卷九三十二頁十三行)
一清案淇水當去水傍作其即長沙溝水也非出隆
慮之淇水
東北至内黃澤右入蕩水(卷九三十二頁十五行)
一清案郡國志曰内黃縣有黃澤内黃縣名非澤名
澤當作縣
水又逕内黃城南(卷九三十二頁十六行)
一清案水上落其字又下落東字
洹水篇
縣有黃水(卷九三十三頁三行)
一清案黃水御覽玉海引隋圖經並作黃華水下同
黃華谷地崖山高十七里(卷九三十三頁四行)
箋曰地宋本作北一清案山隋圖經作上
出林慮川北澤中(卷九三十三頁十行)
一清案出上落水字川當作山
又東北出山逕鄴縣南(卷九三十三頁十三行)
一清案逕當作過
連逕殷墟北(卷九三十三頁十四行)
一清案連當作東
自奄遷于此遂曰殷(卷九三十三頁十五行)
一清案此遂全祖望校改北蒙
北逕東明觀下(卷九三十三頁十七行)
一清案北下落水字下南水字可證
碧林浦側可遊意矣(卷九三十四頁五行)
一清案浦側當倒互作側浦意當作憩
其水際其西(卷九三十四頁五行)
一清案全祖望云其水當加水作淇淇水經云屈從
縣東北與洹水合是也
東北逕女亭城北(卷九三十四頁八行)
一清案東北上落又字
又東逕鸕鷀陂(卷九三十四頁九行)
一清案鸕鷀陂下名勝志引此文有黃衣水注之五
字今校增
縣南角有斥丘(卷九三十四頁十二行)
一清案漢書地理志魏郡斥丘縣應劭曰斥丘在西
南落西字
又屈逕其北城(卷九三十四頁十五行)
一清案北城當作城北
石遵自孚城北入斬張豹于安陽是也(卷九三十四頁十七行)
一清案孚城當作李城張豹當作張豺方輿紀要云
晉永和五年石虎没其下張豺擅命虎子遵時出鎮
關右至李城舉兵趨鄴晉書載記作季城誤也
左側則溝出焉(卷九三十四頁十九行)
一清案則當作白
濁漳水篇
發鳩山之漳水焉(卷十一頁六行)
一清案之漳水焉四字衍文
梁水出南梁山(卷十一頁十七行)
一清案出南二字當倒互
北流至長子縣故城南(卷十一頁十八行)
一清案至當作逕
鄭取屯留尚子沮(卷十一頁十九行)
箋曰沮一作泹疑作則一清案非也蓋是湼字之誤
屈從縣東北流注(卷十二頁一行)
一清案注字衍文
陶水南出南陶北流至長子城東(卷十二頁二行)
一清案全祖望云南陶當作陶鄉魏書地形志長子
縣羊頭山下有神農泉北有穀關即神農得嘉穀處
有泉北流至陶鄉名陶水合羊頭山水北流入濁漳
是也至當作逕
絳水西出穀遠縣東發鳩之谷謂之絳水(卷十二頁六行)
一清案之字當移在發鳩之上全祖望云謂之絳水
四字誤文宋槧本是又有一水今校正胡東樵不識
因以濫水為絳水之源大非
故留子國也(卷十二頁八行)
一清案子當作吁
故桑欽云絳水屯留西南(卷十二頁十行)
箋曰孫云水下當有逕字一清案漢書地理志注是
出字
陳水注之(卷十二頁十一行)
一清案陳當作涷說文校正
水出西發鳩山(卷十二頁十一行)
一清案出西二字當倒互
封景丹尚子為侯國(卷十二頁十二行)
一清案尚子二字當倒互後漢書景丹傳校
入關從水章聲也(卷十二頁十六行)
一清案關當作河章當作東說文校正
漳水逕壺關縣故城西(卷十二頁十七行)
一清案漳水下落又東北三字孫潛校增
與鞮水合(卷十三頁一行)
一清案當作銅鞮水落銅字
出八持山(卷十三頁二行)
箋曰八持當作八特一清案出上落水字
西北好松山(卷十三頁四行)
一清案西北下落出字
東南注于銅鞮(卷十三頁六行)
一清案銅鞮下落水字
銅鞮水又東南流逕頃城西(卷十三頁十四行)
箋曰頃一作項一清案朱氏下文既引後魏地形志
長子有頃城而此又云一作項何無定見也
銅鞮又南逕胡邑西(卷十三頁十六行)
一清案銅鞮下落水字
又東北過屯留縣潞縣北(卷十三頁十九行)
箋曰謝兆申云宋本無屯留縣三字一清案全祖望
曰謝耳伯所見是誤本非真宋本也上文注云壺關
在屯留東不得先壺關而後屯留則經文以屯留置
壺關之後明矣道元所以糾之奈何謂經無此文乎
但今本屯留縣下脫去南字耳
鄣固山泉(卷十四頁四行)
一清案鄣固上落評字全祖望校增
鬻水與軍入絹匹水二石(卷十四頁四行)
箋曰入宋本作人一清案人古字與入相似然此是
入字不是人字十六國春秋亦作入
佗大川(卷十四頁六行)
一清案佗上落無字何焯校增
縣北對故壁臺(卷十四頁八行)
一清案臺壁地名在今潞城縣北魏書地形志并州
漢晉治晉陽晉末治臺壁是也二字當倒互下並同
漳水于是左右黃須水(卷十四頁十一行)
一清案左右全祖望云當作左合
土離兵害(卷十四頁十三行)
箋曰離宋本作罹一清案方言羅謂之離易小過飛
鳥離之義自通也
有洹水西出覆甑山(卷十四頁十六行)
一清案洹當作湼
出湼縣西山湯谷(卷十四頁十七行)
一清案出上落水字
東與白雞(卷十四頁二十行)
一清案白雞下落水合二字孫潛校增
又東南與武鄉水會焉水源出武山(卷十五頁一行)
一清案與字衍文武山當作武鄉山晉書載記云石
勒居武鄉北原山下是也
西南與鞸鞈白壁二水合(卷十五頁三行)
一清案鞈當作鞳壁當作璧黃省曾本校
水流西北出隠室山(卷十五頁五行)
一清案流當作源
東南注横水(卷十五頁六行)
箋曰克家云疑作湼水一清案非也即上文黃水耳
倉石水入焉(卷十五頁八行)
一清案石當作谷下同
方乃自津山頂(卷十五頁十四行)
一清案津當作臻
即庚眩墜處也(卷十五頁十五行)
箋曰庚眩未詳或當是爰眩之譌地志所謂猨眩之
岸也一清案閻若璩云晉書庾衮傳衮字叔褒適林
慮山石勒來攻乃相與登大山頭而田于其下將收
穫命子怞與之下山中塗目眩瞀墜崖而卒殆是即
庾衮眩墜處也朱氏不知妄為附會亦由未記晉書
耳
又注於蒼溪水(卷十五頁二十行)
一清案蒼當作倉即倉谷溪水也
又東過武安縣(卷十六頁二行)
一清案武安縣下落南字以清漳水經文參校補
漳水于縣東清水自涉縣東南來注流之世謂決入之
所謂交漳口也(卷十六頁三行四行)
箋曰謝云宋本漳水下有逕字一清案漳水于縣東
自足成文不煩添補清水當作清漳水注流當倒互
作流注下謂字當作為
又東汗水注之(卷十六頁八行)
箋曰汗宋本作泝一清案史記項羽本紀羽使蒲將
軍日夜引兵渡三戶軍漳南與秦戰羽悉引兵擊秦
軍汙水上徐廣曰在鄴西索隠曰汙音于郡國志鄴
縣有汙城劉昭補註引水經注證之泝字非也
里中作十二墱(卷十七頁四行)
一清案御覽引此文里中上有二十字今校補
東出石竇下注之湟水(卷十七頁二十行八頁一行)
一清案䂖竇下落堰字地形志校補湟水當作洹水
屈柱趺瓦(卷十八頁四行)
箋曰屈柱似是屋柱之譌一清案屈柱曲柱也與趺
瓦字對趺瓦今所謂筒瓦其形半圓
今鄴西臺是也(卷十八頁九行)
一清案當作鄴西三臺落三字
其中曰銅臺(卷十八頁九行)
箋曰謝云銅下當有雀字一清案通鑑注引此文無
其字宜衍
石虎更增二犬(卷十八頁十七行)
一清案通鑑注引此文石虎上有其後二字今校補
南則金雀臺(卷十八頁二十行)
一清案金雀當作金虎事見魏書武帝紀李善文選
魏都賦注云銅雀園西有三臺中央銅雀臺高十丈
有屋一百一間亦曰中臺南有金虎臺高八丈有屋一
百九間亦曰南臺北則冰井臺亦高八丈亦曰北臺
有屋一百四十五間上有冰室室有數井藏冰及石
墨又有乘窖及鹽窖其言三臺名義制度詳晰如此
温飛卿有金虎臺詩云碧草連金虎青苔蔽石麟初
學記引陸翽鄴中記作金獸臺時避虎諱故作獸而
劉逵文選注曰南有金鳳臺則誤也劉獻廷廣陽雜
記曰方聲遠云考鄴都三臺碑記銅雀已没水中冰
井尚餘其半金鳳上有真武閣乃獨存耳按齊文宣
本紀天保九年八月改銅雀曰金鳳金武曰聖應冰
井曰崇光則金鳳銅雀一也何以碑記之訛若此唐
人避諱故以虎為武
又有粟窖及監(卷十九頁三行)
箋曰監疑作鹽一清案李善文選注作鹽窖黃省曾
本作盬窖此落窖字
呪當為河伯婦(卷十十頁五行)
箋曰呪字誤史記作云是當為河伯婦一清案廣韵
呪詛也通作祝書無逸厥口詛祝疏云以言告神謂
之祝不當引史記以相難也
溢水入焉(卷十十頁十八行)
一清案溢當作濫濫水見前壺關縣注
鄴師邯鄲師於平陽者也(卷十十一頁三行)
一清案鄴師下落敗字寰字記云臨漳縣有平陽故
城孫之騄考定竹書曰今本無之
白渠水水出魏郡武安縣欽口山(卷十十一頁十二行)
一清案水字重文宜衍
又東與拘潤水合(卷十十一頁十三行)
一清案漢書地理志云拘澗水東北至邯鄲入白渠
潤字誤
互相纏靡(卷十十二頁十六行)
一清案靡黃省曾本作縻
言覃漳水横流也(卷十十三頁三行)
一清案覃字衍文孔安國傳云漳水横流入河
漢元帝元康三年置(卷十十三頁四行)
一清案元帝當作宣帝别見淇水館陶縣注中
又考史記同(卷十十三頁十二行)
箋曰孫云史記二字疑誤一清案史記當作漢書蓋
曲周置縣與酈商封國班史志傳異文耳
在縣市補履數年(卷十十三頁十四行)
一清案列仙傳作數十年落十字
衡漳又北逕巨橋祗閣西(卷十十三頁十五行)
一清案祗當作柢柢閣即邸閣也柢邸字通
服虔曰巨橋倉名鉅鹿水之大橋也(卷十十三頁十七行)
一清曰按史記殷本紀裴駰集解引服虔曰巨橋倉
名許慎曰鉅鹿水之大橋有漕粟也則鉅鹿水之大
橋本叔重說今補此三字
今河内北共山(卷十十四頁十行)
一清案漢書地理志河内郡共縣下云北山淇水所
出清水注云共縣故城即共和故國共山在國北所
謂共北山也北共二字當倒互
降讀如城降于齊師之降蓋周時國于地者(卷十十四頁十二行)
一清案城當作郕此春秋之郕國也地上落此字
故改之共耳(卷十十四頁十三行)
一清案之當作云
又今河所從(卷十十四頁十三行)
一清案從當作徙
共縣故本共和之故國(卷十十四頁十七行)
一清案上故字衍文
不惡降而更稱(卷十十四頁十七行)
一清案不下落因字
但是水導源共出北(卷十十四頁十九行)
箋曰出宋本作山一清案當作共北山
玄因欲成降議(卷十十四頁二十行)
一清案議當作義
乃書有過降之(卷十十五頁五行)
一清案之下落文字
八牧代絶(卷十十五頁八行)
一清案牧當作枝漢書叙傳云北亡八支
猶謁斯廟為銅馬劉神寺(卷十十六頁四行)
箋曰謁當作謂一清案隸釋載此文作揭
其水與隅醴通為衡津(卷十十六頁七行)
一清案隅當作湡寰宇記邢州龍岡縣下云湡水一
名澧水說文音隅師古音耦
其一水北出逕縣故城西(卷十十七頁一行)
一清案逕縣當作經縣郡國志經屬安平國地理志
堂陽縣下云嘗分涇縣即經縣也
蓋變引葭之名也(卷十十七頁四行)
一清案引葭漢書地理志作列葭
今於故縣城南(卷十十七頁六行)
一清案故縣二字當倒互
長蘆水又東逕九門波(卷十十七頁八行)
箋曰謝云宋本作坡一作城一清案通鑑注引此文
作九門陂一統志九門故城在藁城縣西北本戰國
時趙邑漢置九門縣屬常山郡後漢至晉因之後魏
徙常山郡治此北齊縣廢陂在縣境故即縣以名之
又東逕扶都縣故城南(卷十十七頁九行)
一清案漢書地理志信都國有扶柳縣都字誤
封寇恂子楫為侯國(卷十十七頁十行)
一清案楫後漢書作損
城南有獻帝南巡碑(卷十十七頁十六行)
一清案是後魏獻文帝落文字
及北流(卷十十八頁十五行)
一清案及當作又
屈逕陳餘壘而(卷十十九頁三行)
一清案而當作西
王莽更之曰申苗者也(卷十十九頁八行)
一清案漢書地理志作暢苗申字誤
白渠水又東南逕開縣故城北(卷十十九頁十四行)
一清案漢書地理志常山郡有關縣方輿紀要以為
即春秋之欒也哀公四年齊國夏伐晉取欒蓋欒武
子之封邑矣漢以為關縣建武中以張汛為常山關
長即斯縣也開字誤
封許瘈為侯國(卷十十九頁十八行)
一清案瘈史記侯表作瘛
昔漸離擊筑傳工(卷十十九頁十八行)
一清案當作高漸離落高字傳工當作傭工史記校
正
有武亭(卷十二十頁二行)
一清案當作敬武亭落敬字
白渠又東(卷十二十頁三行)
一清案白渠下落水字
地理志曰大白渠東至曲陽入洨河者也(卷十二十頁四行)
一清案班志原文是東南至下曲陽入斯洨河今補
三字
于藁縣之烏子堰(卷十二十頁十三行)
一清案漢書地理志真定國有槀城落城字
白渠泜水又東逕曲陽城北(卷十二十一頁十一行十二行)
一清案泜當作枝曲陽上落下字此是鉅鹿之屬縣
尋求父老不得(卷十二十二頁五行)
一清案父老何焯校改老父
逶迤東北注謂之九爭(卷十二十二頁七行)
一清案九峥之名亦見濡水注此水逶迤屈曲似之
故同其稱當从作峥
引葭水注也(卷十二十二頁八行)
一清案也當作之方輿紀要校
淵之西南之側水有武強縣故治(卷十二十三頁一行)
一清案西南下之字衍文
俗名之東相(卷十二十三頁十三頁)
一清案名之下落曰字吳琯本校增
别出北(卷十二十三頁十七行)
一清案名云衡漳于縣無别出之瀆北下落瀆字
縣北者(卷十二十三頁十八行)
一清案縣上落出字
溝水自始決水也(卷十二十三頁二十行)
箋曰始宋本作此一清案溝水當作瀆水即滹沱故
瀆也下水字當作入
魚釣隠身(卷十二十四頁十五行)
一清案魚劉昭郡國志補註引決錄注作漁
舊溝又東逕修市故城北(卷十二十四頁十九行)
一清案溝當作瀆
循縣(卷十二十五頁三行)
一清案漢書地理志勃海郡有修縣應劭曰音條循
字誤下並同
分為二川北逕弓高城西(卷十二十五頁八行)
一清案分為二(句)下落一字孫潛校增
謂之陽決口(卷十二十五頁十行)
一清案決當作津
樂成縣故城南(卷十二十五頁十一行)
一清案樂成兩漢為河間國治至桓帝始加陵字此
文尚仍舊稱說見下
漢文帝别為國(卷十二十五頁十二行)
一清案漢文帝下黃省曾本有二年字考漢志良是
漢宣帝封子開於此(卷十二十五頁十五行)
一清案宣帝是章帝之誤
故加陵曰樂陵也(卷十二十五頁十七行)
一清案全祖望云此三字縣也是水經特筆以見縣
本以樂成陵三字結名與史志可參異同隂溝水篇
有樂成陵令許嬰碑
衡津又東逕建成縣故城南(卷十二十六頁一行)
一清案津當作漳
衡漳又東右會楊津溝水(卷十二十六頁五行)
一清案楊當作陽
自澤水東逕阜城南(卷十二十六頁六行)
一清案澤水吳琯本作枝水亦誤當作溝即陽津溝
也
王莽更名吾城者(卷十二十六頁七行)
一清案者下落也字
又東北入清河(卷十二十六頁十行)
一清案入胡渭校改合
東北注之(卷十二十六頁十一行)
一清案東北上落浮水二字全祖望校補
東北逕參后亭(卷十二十六頁十五行)
一清案漢書地理志勃海郡有參戶縣后字誤下同
清漳亂而東注于海(卷十二十七頁一行)
一清案清漳上落與字
清漳水篇
大黽谷(卷十二十七頁三行)
一清案黽字誤當作□漢書地理志北地郡有大□
縣師古曰□即古要字是注亦云大要谷可互證也
清漳出揭戾山(卷十二十七頁五行)
一清案揭當作謁
舊名清漳縣(卷十二十七頁八行)
一清案縣字衍
東南注南水(卷十二十七頁十四行)
一清案注下落于字方輿紀要校增
訪梁榆之虛郭(卷十二十七頁十八行)
箋曰謝云宋本作虛鄣一清案寰宇記是郭字通鑑
註引此文同
桓亦云(卷十二十七頁十九行)
箋曰桓字誤似是松字謂袁松也一清案全祖望云
非也蓋是袁豹
漳水于此有涉之稱名因地變也(卷十二十八頁六行)
一清案寰宇記引此文作有涉河之稱蓋名因地變
也增二字
水經注箋刊誤卷四
