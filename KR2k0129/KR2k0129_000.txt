嶺南風物記地理類八(雜記之屬)
提要
(臣)等謹案嶺南風物記一卷
國朝吳綺撰宋俊增補江闓刪訂綺本文士故
是書所敘述率簡雅不支與范成大桂海虞
衡志可相伯仲首二條敘氣候次十條敘石
次六十條敘草木花竹次十七條叙鳥次五
條叙獸次六條叙蟲次十七條叙鱗介次三
條叙香次二條叙酒次四條叙蔬穀次十五
條以雜事附叙於末其叙硯叙香特詳核惟
碣石衛品字石一條宜入卷末雜事中殆分
段編次偶失序耳俊所增補凡七條皆别識
之其論米芾所賞之石本出浛洭縣地秋深
水涸之時於沙坑中取之謂之脱沙後浛洭
併入英德遂以英德石當之實皆&KR0915;物亦前
人所未發惟闓所刪者今不復見其刊除當
否遂不可考矣綺有林惠集别著錄俊字長
白山陰人闓字辰六貴陽人也乾隆四十五
年七月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
