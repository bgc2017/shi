資治通鑑釋文卷第八
右宣義郎監成都府糧料院史炤
魏紀一通鑑卷六十九
(起上章困敦盡元黓攝提格即庚子至壬寅凡三年)
世祖文皇帝上(帝姓曹諱丕魏王操之子立爲魏太子襲封魏王尋授漢禪改元黃初國號魏追封操武皇帝廟號太祖)黃
初元年氣埶(古勢字後皆倣也)望施(戶智切惠也與也)芟刈(上所銜切刈也或作靳下魚廢切刈穫也)幾
平(巨希切近也)鄴(逆怯切漢魏郡也魏王操所都)騷動(蘇曹切擾也)譙沛(上昨焦切下博蓋切譙即漢沛國之邑入三國)
(屬魏)爲作(于僞切下同)長檄(刑狄切以木簡爲書長尺二寸)稟食(力錦切通作廩)鄢陵(於幰切漢穎川邑三國屬)
(魏)行列(行音杭伍也)矯(舉小切)以繫(胡計切聮屬也亦作系)華歆(華去聲姓也歆其名)璽紱(分物)
(切璽之組)詡(况羽切)臨菑(側持切水名一作淄漢齊國之邑三國屬魏)掾(掾屬也刺姦掾官名于絹切)廙(羊智切又逸職切)魚
豢(魚性也豢其名)諺(魚變切佫言也)性分(扶問切賦分也)興難(難去聲)不調(徒弔切選也)舉邪(余遮切)他
選(湏選切銓官銓擇之)灋(古法字)區別(筆別切别異也)涼州(漢改雍州曰涼州爲刺史治隴西魏分涼州置秦州治上邽)校
尉(胡教切校者營壘之稱故謂軍之一部爲一校尉候也)因釁(許慎切隙罅也與舋同)卒離(音猝忽也)徇軍(辭峻切行示也)
河西(漢置張掖酒泉燉煌武威金城於河西謂之河西五郡入三國屬魏)燉煌(徒渾切漢郡名應劭曰燉大也煌盛也入三國屬魏)掎之(居綺)
(切從後牽曰掎)北塞(先代切邊塞也)才觀(觀去聲猶神觀之觀)曄(筠輒切)晃(胡廣切)衰斬(千回切或作縗杜預)
(曰衰在胷前也斬謂裳下不緶直斬割之)而墮(翾規切亦作隳)禪(時戰切下同唐虞禪夏商周繼)愷悌(可亥切愷樂也悌易也)
圖緯(于貴切圖繢之書)繁陽(魏郡之邑在繁水之陽其界爲繁淵屬魏)燎祭(力照切燔柴祭天)正朔(正本音政)
(秦避始皇諱改從平聲)得不(俯九切)沙幕(莫各切沙士曰漠匈奴界中)嘿然(密北切通作默)蝗(胡光切螽也)
裾(斤於切衣後裾)二年羡(延面切)羇旅(居宜切羇寄也旅客也)武擔(都濫切又都覃切山名在成都西古蜀王)
(妃死使五丁就武都檐土於此葬遂爲名)阬(丘庚切亦作坑)鼎跱(文里切亦作峙言三國鼎足而立)索虜(悉各切)拓
跋(上撻各切下蒲撥切亦作拔虜復姓即元魏也自云拓天而生拔地而長遂以氏焉)朱邪(邪音耶西突厥之號至唐憲宗時有朱邪盡忠者始)
(見於中國全忠其後也見五代史論)要皆(要平聲)蕞爾(徂外切小貌)以識(職吏切誌記)鄂(五各切漢江夏邑縣)
(權徙都於此更名武昌)瑁禪(上莫報切下時連切)甄氏(側鄰切姓也俞芮切古作&KR0790;)貴嬪(毗賓切婦也周禮有)
(九嬪)不得見(胡甸切下朝上曰見後皆倣此)譖(側禁切讒毁也)譴(詰戰切謫問也)眚(所景切過也所見不明抵罪)劾
(胡得切法有罪)翊軍(逸織切飛貌故以號將軍)斃(毗祭切死也)不應(於陵切)宓(美畢切)檛(張瓜切箠也)不
悛(且緣切止也改也)江州(漢巴郡之邑即巴縣)瑾(渠遴切)遺(弋季切有所與曰遺)易於(易去聲下音亦)委
質(職日切形也猶曰委身)所間(居莧切隔也)巫(音誣漢南郡之邑應劭曰巫山在西南吴置建平郡於此)秭歸(蔣兕切漢)
(南郡之邑字或作姊按袁山松云楚大夫屈原被放怱然暫歸有賢姊曰女須亦歸喻令自寬因以名其地三國屬吴)宛(於元切漢南陽邑屬魏)
平輿(音預漢汝南邑屬魏)鄄城(工掾切漢濟隂邑後屬魏)陿弱(侯夾切隘也通作狹)憔顇(上慈消切下秦醉切憔顇)
(瘦也)慙恚(於避切怒恨也)票騎(上頻妙切勁疾貌)傅(讀曰附)俘(芳無切)彪(補休切)馮几(馮音)
(憑)皮弁(皮變切皮冠也)行馬(周禮掌舍設梐枑杜子春釋云梐枑行馬也)盧水胡(在北地名治元多又有名封賞)鸇
隂口(鸇之然切前漢志作鶉隂屬安定郡後漢志武威郡有鸇隂云故屬安定入三國屬魏)且次(漢武威邑地理志作揟次孟康曰揟)
(音苴次音咨入三國屬魏)顯美(地名在武威之張掖)勞賜(上郎到切勞慰也)見糧(胡甸切下虜見兵即音建)宼鈔
(楚交切又楚教切略取也)挑戰(上徒了切解見上)截(昨結切斷也)不別(筆列切)持著(直略切附也)外
沮(村汝切止壞也)詿誤(古賣切詿礙也)行陳(音杭下直覲切謂行伍軍陣)艘(蘇曹切船緫名)擿句(上他歷切挑也)
吴難(難如字言吴不敢輕易於魏)玳瑁(上徒戴切通作瑇下莫代切文甲也字或從甲)沈珩(上式荏切下何庚切)灑(沙下)
(切汛也)翻(孚袁切)繇(夷周切劉基之父)蹋頓(上徒盍切烏元丘力居從子鮮卑戎王名)鮮卑(相然切山名漢時東)
(胡爲匈奴冒頓所滅餘種走保此山因以爲號)三年鄯善(時戰切西域國名去于闐千五百里界迫匈奴)龜兹(前書音丘慈今)
(龜音丘物切兹音沮惟切蓋急言爾章懷說龜兹城去葱嶺七百里西域國也)于闐(徒賢切又徒莧切西域國名)夷道(南郡之邑蜀先)
(主置宜都郡)猇亭(許交切在漢夷道縣即宜都地也)當罷(蒲縻切疲勞也)佷山(漢之南郡邑舊屬武陵世或以銀爲音屬)
(吴)五谿(沅水出䍧柯自䍧柯郡界分流爲五故曰五谿見荆州記)郢州(以井切黃初三年魏文帝以江北諸郡爲郢州尋復爲荆州)
譎(古穴切詭詐也)揣之(楚委切度也)更嘗(工衡切歷試也)瓦解(音蟹判也)鐃鎧(上尼交切小鉦也周禮以金鐃)
(止鼓下可亥切甲之緫名)傳肜(以戎切)後殿(都甸切軍後曰殿)舫(甫妄切並兩船)調度(上徒釣切下徒故切約之)
(有長短曰度)輯睦(上籍入切和也下莫六切順也)駱統(盧各切姓也出東陽)柵(測革切編立木也)横受(上戶孟切)
(非理曰横)棧潛(棧姓也士限切)嬖寵(嬖卑義切賤而得幸曰嬖)乘輿(上食證切下寅諸切四馬輿車也天子以天下爲家不以)
(京師宫室爲常處則當乘輿以行天下故羣臣託乘輿以音之)浩周(浩胡老切姓也)慤(苦覺切謹也)濡須(音儒水名在九江歷)
(陽孫權築塢於此)郃(音閤)禆(頻彌切偏將)徼倖(上堅堯切求也下胡耿切倖即幸也)綆纜(上古杏切下盧瞰切所以)
(維舟)迸散(北諍切散走也)瑋(羽鬼切)創夷(初莊切皆傷也或作瘡痍)
魏紀二通鑑卷七十
(起昭陽單閼盡強圉協洽即癸卯至丁未凡五年)
世祖文皇帝下黃初四年永安(漢主爲陸遜所敗於夷陵退屯白帝改白帝爲永安)羨
溪(羡音夷江夏沙羡縣即其處去濡湏三十里三國屬吴)奄至(衣檢切忽也)襲(席入切春秋釋例掩其不備曰襲)自内
(讀曰納)槖臯(橐音托又章夜切賈昌朝羣經音辯臯音姑漢九江邑三國屬魏與吴接境)裁五千(裁與纔同)樓櫓(郎古)
(切城上守禦望樓也釋名曰櫓露也上無覆屋)伺(相吏切候也)間隙(古限切間厠之隙)淺陿(侯夾切隘也通作狹)荻
筏(上亭歷切下房越切編荻爲之箄筏也)詡(况羽切)卒謀(七忽切)省疾(息井切察也審也)曶(呼骨切)越
嶲(嶲音髓蜀地郡名本卭都漢武帝開置)若遠(于願切離也)敝蹻(史記虞卿躡蹻檐簦釋云蹻草覆也舉夭切)好合
(好去聲)牛喘(昌兖切急息也)蘄春(音祈縣名漢屬江夏入王國吳置蘄春郡)雍闓(丘哀切通作開益州郡大姓)伉(口浪)
(切)牂柯(牂柯者係船杙也楚伐夜郎至且蘭㭬船以牂符名其處其水亦名牂柯江漢武帝元鼎六年開置牂柯郡牂兹郎切柯居何切三國系)
(蜀地)繇(餘招切)希與(與去聲)宜數(所角切頻數也)狐疑(音胡獸名其性多疑每渡冰河且聽且渡故言疑者稱狐)
(疑)執偪(筆力切迫也通作逼)重險(傳容切複也)〇五年枹鼓(風無切擊鼓杖)毗(頻脂切)而旋
(旬緣切還也)蔡潁(按漢書蔡即九汪下蔡縣亦古州來國其地在淮潁之會穎水出潁川陽城東至下蔡入淮左傳楚靈王狩于州來次于潁尾)
(是也入三國屬魏潁餘頃切)衣葦(衣去聲葦羽鬼切說文大葭也)石頭(城名在吳丹陽郡秣陵即其地)艦(戶黤切戰船四方施)
(板以禦矢狀如牢)幾至(幾平聲殆也)亢衡(口浪切猶爭衡也)考核(下革切實也通作覈下覈奏同)曁豔(暨其)
(冀切姓也)彈射(彈徒干切紏射也射食亦切命中曰射)處之(敞吕切止也)棄瑕(何加切說文玉小赤也一曰過也)厮
吏(息移切役也)無幾(幾數也居倚切)步度根(鮮卑別種檀石槐因衆畏服推爲大人居高柳北其後益盛徒置烏侯秦水上步度)
(根乃三世孫也)攜貳(戶圭切攜離也貳疑也)六年謖(所六切)鮑勛(勛通作勲)黠虜(胡八切桀黠)時
當(當去聲)重思(直用切再也)庲降(庲音來南中地名諸葛亮征南中郎其地以名官曰庲降督使李恢爲之督者察也)益
州(故滇王國漢武帝所開置也蜀主改曰建寧)縱(足用切下七縱同)更戰(工衡切下更鑿同)滇池(多年切漢益州郡之)
(邑在蜀地滇池澤在縣西北)渠率(所類切通作帥)不易(以豉切輕也)渦(烏禾切水洄爲渦又古禾切說文水入淮在漢沛國)
(譙縣三國屬魏)洶涌(上詡拱切水聲下尹竦切騰也)夜要(要平聲)蹴船(子六切蹋也)土豚(徒渾切通作敦加土)
(爲堆也)遏斷(上烏葛切遮也止也下徒玩切絶也)番陽(音婆或作鄰漢豫章邑吴芮所封號番君以此至三國吳置鄱陽郡)七
年忿之(撫吻切怒也)摽垺(上卑遥切本作墂封上爲識下盧拙切說文云庳垣也亦堤也)塹(七艷切坑也)蕤(儒佳)
(切)琮(藏宗切)牛渚(掌與切通作陼在吳地丹陽蕪湖晉號牛渚城一名採石)讜(音黨)交趾(音止杜佑云南方夷人其足大)
(指開廣若並足而立其指交故名漢武帝定越地置郡入三國屬吴)徼外(吉弔切邊徼)扶南(南蠻國名西去林邑國三千餘里在海大)
(灣中其王本女子字葉柳時有外國人混潰者夢神賜之弓旦詣神祠得弓遂㲹海至扶南葉柳懼而降之於是混潰納以爲妻而據其國)林邑
(南蠻國名本漢時日南郡象林縣馬援鑯柱之處也漢末縣功曹姓區有子曰連殺令自立爲王子孫遂襲其地)烈祖明皇帝上
之上太和元年魴(符方切)禦兒(偶舉切吴郡有禦兒水在右越地越語云勾踐之地北至禦兒即此禦或作語)弋綈
(上逸職切黑色下大奚切厚繒)菲薄(敷尾切微薄也)以塞(先代切)臧否(音鄙惡也)禕(許歸切)以遺(去聲)禆(賓彌切助)
(也)行陳(上胡郎切列也陳音陣)猥(烏賄切鄙也)諮諏(諮通作咨謀事曰咨諏將侯切咨事爲諏)伷(直又切與胄同)斜谷(上以)
(遮切下于蜀切漢中谷名南谷名褒北谷名斜音尾七百里)橈(女巧切曲也)見兵(胡甸切據今所有之兵也)震懾(質涉切失)
(氣也)疆埸(上居良切界也下夷益切畔也)遂絀(勑律切通作黜)黥劓(上渠京切墨刑在面或作剠下牛例切去鼻刑戓作㓷)
髠(苦昆切去髮)&KR0898;(大計切以瑣加足)魏興(漢西城縣建安中置西城郡魏以漢中遺人在東陲者置魏興郡)
魏紀三通鑑卷七十一
(起著雍涒灘盡上章閹茂即戊申至庚戍凢三年)
烈祖明皇帝上之下太和二年㮊(莫候切)子午(子午道漢乎帝時王莾通之三)
(秦記曰子午長安正南山名秦嶺谷一名樊川屬魏)横門(孟康曰横音光在長安北)邸閣(上典禮切說文屬國舍也下又有邸閣非此)
比東(毗至切近也)郿(音眉顔師古音媚漢右扶風邑三國屬魏)箕谷(居之切或謂郿縣郿塢是)析山(翹移切漢武都上禄)
(縣有祈山三國屬魏)卒聞(卒音猝)天水(漢隴西郡地武帝分置天水郡顔師古曰秦州地記云郡前湖水冬夏無增减故名天水三國)
(屬魏爲重鎮)街亭(漢陽隴縣有街泉亭所謂秦亭即此三國屬魏)省將(所景切簡也)蹻(巨嬌切)甄壯(稽延切察)
(也)譎挑(上古穴切說文權詐也下徒了切求戰也如古之致師)詰問(去吉切詰責也)晥(胡管切古脘國漢廬江邑三國屬吳)
(爲重鎮)柴路(讀曰寨)背湖(蒲昧切背猶反也)旁江(蒲亢切依也)絓地(胡卦切通作罫礙也)萬兩
(物相偶曰兩力尚切)先人(蘇佃切下先入同)疽(千余切說文癰也)鬱築鞬(居言切小種鮮卑軻比能之壻也)未
解(胡買切曉也)塞胷(悉則切窒也)髣髴(上撫兩切下敷勿切或作彷佛)潼關(音童在漢洪農華隂縣本名衝關河自龍)
(門南流激衝華山東故以爲名入三國屬魏)賨叟(藏宗切南蠻之稅賦者)拊手(婓父切拍手)蹉跌(蹉倉何切跌徒結切)
鈍(徒困切不利也)散關(桑贊切關名在漢故道縣三國係蜀)衝車(昌容切衝城車)逆射(神夜切謂迎其雲梯而射之)遲
將軍(遲去聲待也)陽羡(延面切漢會稽邑屬吳)傳著(上符遇切著也下直略切附也)三年衜(古道字)
(疲)於邑(上汪胡切呼也通作嗚下於汲切憂也通作悒)辭觀(辭說也觀古玩切)禰衡(乃禮切姓也衡其名)翥(章庶)
(切)饋餉(上求位切或作餽下式亮切或作饟)往使(䟽士切將命者)乃解(佳買切脫也)漚口(烏侯切在漢長沙國)
魏紀四通鑑卷七十二
(起重光大淵獻盡閼逢攝提格即辛亥至甲寅凡四年)
烈祖明皇帝中之上太和五年衛旍(旍通作旌)卒不可(卒音猝)上
邽(邽音圭漢縣名屬漢陽其地有邽山入三國屬魏)雍郿(上於用切郿音媚二邑皆屬漢右扶風入三國屬魏)徼亮(徼伊消切遮也)
(通作邀)掘營(其月切穿也)栩(况羽切)䣛(與膝同脛頭卪也)以御(牙嫁切迎也又魚據切治也)椒房(兹消)
(切皇后所居以椒和泥塗壁取其温而芳也)遞上(大計切更易也)紫闥(他逹切宫中小門一曰門屏)料度(徒洛切度量也)
青紱(分勿切綬也)珥筆(乃吏切簪筆)常棣(大計切詩鹿鳴之什爾雅常棣棣也郭璞注曰子如櫻桃可食)蓼莪
(上音六下五何切詩谷風之什)否隔(否部鄙切塞也下否可復通字同音)矯枉(舉夭切正曲也)二虢(古伯切周王季之子虢叔)
(皆文王之母弟也封於虢故曰二虢左傳曰虢仲虢叔玉季之穆也)憤懣(僨滿也懣莫困切煩冤也)適子(都歷切正也本作嫡)戮力
(音六說文曰戮力并力也稽康音力幽切)阜陵(漢九江郡之邑蒨日阜隂入三國屬吳)六年入省(思井切審也下定省同)
哭臨(立禁切衆哭曰臨)金墉(餘封切在河南洛陽西北角魏所築)孟津(在魏地河内郡周武王伐紂會諸侯盟於此亦曰盟)
(津)遼東(遼音聊水名出塞外古燕國地秦立遼東郡漢末公孫度所據)抵忤(上典禮切觸也本作牴下五故切逆也亦作娪)摩
陂(上眉波切地名在古郟鄏即漢之河南縣魏青龍元年以龍見改名曰龍陂)數與(所角切頻數也)成山(音盛在東萊不夜縣斗入)
(海)焉知(於虔切何也)與聞(與音預及也)眯夢(眯音米物入月曰眯寐中神游曰夢)中大(中去聲當也)抉
擿(上一决切挑也下他歷切發也)從華(從去聲隨行也)請屬(之欲切託也亦作囑)掎(居綺切從後牽曰掎)青龍
元年龍見(形甸切顯也)土塞(悉則切牽也)蕤(如佳切)累重(上力瑞切下直用切謂妻子資産也)陘北
(戶經切井陘山名在常山郡陘圠者言在井陘之北也)句注(山名在魏地鴈門隂館縣顔師古句音章句之句或音鉤)將千(將去聲)
樓煩(故樓煩胡地在鴈門屬魏)泄歸泥(泄先列切鮮卑别種步度根兄扶羅韓之子也)幕北(莫名切沙漠之北)來降
(降平聲)樂浪(故朝鮮國漢武帝開置郡樂音洛浪音狼自漢末公孫度所據至景初二年魏平之)乘桴(芳蕪切馬融曰桴編竹木大者)
(曰栰小者曰桴)闚𨵦(上苦規切下容朱切私視也)寒埆(克角切說文山多石一說地不平)滉瀁(上胡廣切下餘亮切水溢)
(蕩貌)之難(乃旦切)賁育(上博昆切下余六切孟賁夏肓皆古之勇猛者)流腫(之隴切疾也)洿染(洿汪胡切染而)
(琰切言疾病相傳)瑁(莫報切)間隙(居莧切隔也隙鏬也下乘間同)所覺(古孝切寤也)沓渚(沓逹荅切水名漢遼)
(東郡有沓氏邑顔師古云凡言氏者皆謂因之而立名)盤玄(上蒲官切下胡故切猶根節槃錯也)舍近(舍音捨釋也)尉他
(徒何切南海尉任囂病且死召南海龍川令趙他行南海尉事漢立他爲南越王本南海尉故曰尉也)元莵(同都切故句驪胡國漢武帝開置自)
(漢末爲公孫度所據至景初二年魏平之)疽創(上七余切癰疽也下初良切通作瘡)句麗(上古侯切下音離按本傳云東夷舊語以爲夫)
(餘别種言語諸事多與夫餘同其國在遼東之東千里與朝鮮濊貊沃沮相接)紿言(蕩亥切欺也通作詒)皂衣(皂昨早切隷也所衣黑繒)
(因謂之皂衣)鶡雞(何葛切似雉)隱處(昌據切所也)六安(古國臯陶後漢武帝别爲六安國後屬廬江入三國屬吴)庲
降(見魏紀三)蠢動(蠢尺尹切蟲動也)稱職(稱去聲宜也)邸閣(與禮切在漢沮縣沮水傍邸或作阺岸傍欲落者故以閣)
(爲道)二年五丈原(在扶風郿縣域中屬魏)塹(七豔切坑也)居巢湖(巢袒了切漢廬江邑後爲居巢侯國廣志)
(曰有二大湖巢湖在縣東南入三國屬吳)沔口(彌兖切在江夏沙羡縣域中按水經云夏水冬竭憂流故曰夏水自江陵縣過華容縣又東至雲杜)
(縣入沔謂之賭口自賭口下沔水過夏口會于江所謂沔口即此)行隊(上胡剛切列也)要(伊消切遮也亦作徼)比至(比毗至切)
(近也)韓扁(𥙷典切)邏(郎佐切廵也)葑豆(方用切菰根也江東有葑田)張拓(張張吾軍之張拓音託忣拓之拓)
挑戰(上徒了切挑戰謂擿嬈敵求戰也)巾幗(巾首飾也幗古穫切婦人喪冠)噉(杜覧切亦作啖)公琰(以冉切)結
陳(直覲切與陣同)分部(分去聲)籌度(逹各切謀也)憒憒(古對切心亂也)孫謀(孫音孫順也毛詩鄭氏釋)檝
(即涉切舟櫂也)斷後(徒玩切絶也)揣(楚委切揣度也)還解(舉蟹切釋也)覘儀(敕豔切窺也)攙儀(初銜)
(切先其事之謂攙)羽檄(胡狄切魏武奏事云令邊有警輒露檄插羽)槎山(鋤加切斫木也)禦延(偶許切止也)倵(人名)
(未詳)赴難(難去聲)贏財(以成切餘也)怏怏(於亮切情不足也)汶山(文運切本冉駹國漢武帝開置汶山郡三)
(國系蜀)巴丘(漢長沙下雋縣地吳始曰巴丘魯肅嘗守此有湘山即君山)永安(漢魚復縣屬巴郡公孫述於此築城號白帝有永安)
(宫蜀主改魚復爲永安)幽邃(鄙遂切深遠也)逋亡(奔模切亡也)抵突(陁没切說文犬從冘中出爲突)猨狖(上于)
(元切或作猿下余救切鼠屬善旋)窟藏(上苦骨切窟穴也下才浪切物所畜也)蠭(敷容切說文曰螫人飛蟲也)羈(居宜切馬絡頣)
魏紀五通鑑卷七十三
(起旃蒙單閼盡強圉大荒落即乙卯至丁已凡三年)
烈祖明皇帝中之下青龍三年甄后(側鄰切姓也)狷狹(上吉掾切有所不爲)
(也下侯夾切隘狹也)從容(從七恭切從容猶休燕也)從行(從才用切隨行曰從)咤(陟駕切歎咤也)慰省(所景切視也)恨
望(下艮切怨也)落度(度徒鶴切猶落魄不得志貌)許昌宮(漢穎川長社邑獻帝都之魏文帝改曰許昌至明帝又於此建宫)
緫章觀(古玩切爾雅曰觀謂之闕於上觀望)傳舍(傳株戀切驛遽也蘇鶚演義謂馳傳者如今之過所解見上)壞(音怪毁之)
(曰壞)嬪嬙(上毗賓切周禮有九嬪下所力切女字也亦音墻)淑媛(上神六切善也下于眷切說文美女也)螽斯(音終螽斯)
(蚣蝑也)北芒(莫郎切洛陽北山名)阿房(上烏何切下或音旁阿房者言殿之四阿皆爲房也一說大陵曰阿言其殿高若於阿上爲房)
不度(徒各切度量也)著(上陟略切下莫報切說文小兒蠻夷頭衣)縹綾(上普沼切青白色)羸越(倫爲切瘦也)
舍其(舍音捨釋也)悲惡(烏路切憎也)察校(居效切檢校也)涿(竹角切郡名屬魏)讜言(多曩切善言也)
祈禳(如羊切祈求福也禳除禍也)厭之(益涉切厭勝也)巫蠱(公土切巫者執左道以亂政而惑人蠱惑也指體即藥毒害人)
(是若行符厭俗之爲魅故曰巫蠱)萐莆(上實洽切下方矩切瑞草也堯時生於庖厨扇暑而涼)蟾蜍(上時占切下常如切蝦蟇也爲)
(蟾蜍以受龍水)見作(見形甸切下龍見同音)犯蹕(壁吉切蹕所以止行人清道也出稱警入稱蹕互文耳)造䣛(造七到切)
(就也䣛通作膝)犠牛(許宜切色純曰犧)璜玦(上胡光切下古穴切半壁)孛彗(上蒲昧切彗所以除舊布新孛氣似彗)臶
(在甸切又祖閟切)四年湔(則前切水名漢蜀郡縣虎縣玉壘山湔水所出東南至江陽入江)氐王(都奚切武都氐也西戎之)
(別種)來降(胡江切服也)略齊(前西切等也)采椽(上倉宰切本作棌木也漢書唐虞採椽固非謂文采也下重綠切屋角也)
毓(余六切)乃解(舉蟹切)直詆(丁禮切毀訾也)昶(丑兩切)景初元年山茌(仕之切漢泰山郡有)
(茌縣荏山在縣東北即山莛縣也或音淄東漢爲茌侯國入三國屬魏)單于(單音蟬匈奴天子之號言廣大之貎象天單于然公孫淵方誘鮮卑)
(假以此號)禘(大計切禘祭也)祗(翹移切地祗提出萬物者也)芟刈(上師銜切刈也或作蔪下魚廢切刈穫也)降首(降胡)
(江切服也首舒救切有咎自陳)伉(苦浪切)以徇(辭峻切行示也)鍾簴(其舉切說文鍾鼓之拊也飾爲猛獸之足於下故從虎從)
(異通作虡)橐佗(上他各切下徒何切匈奴竒獸名)陬(子侯切隅也)厮(息移切役也)儋石(都濫切應劭曰齊人)
(名小罌爲儋晉灼曰石斗石也或曰儋者一人之所負儋也)儲(陳如切糧也或作䊰)將吏(將去聲)奉禄(上扶用切俸秩)參
少(上倉含切參考也)覬(音冀)貍鼠(上陵之切說文㐲獸似貙)茵蓐(上於眞切下儒欲切褥藉也)緣飾(上子絹切)
(衣純也)帑藏(上他曩切金幣所藏下才浪切物所蓄也)餐(千安切)糜費(上忙皮切下芳未切)内之(内音納)掖
庭(羊益切即宫中永巷也後改爲掖庭)妻妻(上如字下去聲)貣貰(上敵德切從人求物也下始制切貸也)横與(戶孟切不)
(順理下横生同)爲墟(丘於切丘謂之墟)棋跱(丈里切止也或作峙)畫地(胡卦切又胡麥切界也)啖(徒濫切食也)嘏
(舉下切)研覈(上倪堅切研磨也下下革切覈實也)鯀(古本切禹父)四隩(乙六切四方土可居也)中器(竹仲切當也)
魏紀六通鑑卷七十四
(起著雍敦牂盡旃蒙赤奮若即戊午至乙丑凡八年)
烈祖明皇帝下景初二年衜(古道字)以要(於霄切)不解(佳買切判也下)
(解散同)譎其(古穴切詭也)好尚(好虚到切愛也尚高尚也)郤正(綺戟切)匪懈(居隘切怠也)智調
(徒弔切才調之調)力彊(如字或音巨兩切)探(他含切義同探賾)遼隧(遼東邑本作隊音遂)圍塹(七豔切阬也)
墯(徒果切落也)幟(式志切旗屬)趣之(逡須切嚮也)淹月(衣廉切讀若厭足也)抄(楚教切略取也)雨霽
(子計切雨止也)楯櫓(上食尹切下即古切楯所以蔽身櫓大盾也)鈎衝(上居侯切鉤梯也所以鉤引上城者下昌容切䡴城車)窘
急(渠殞切急迫也)檄(胡狄切)肉袒(徒旱切袒楊而露肉也)退舍(始夜切三十里爲一舍)老耄(莫到切年九十曰耄)
送任(汝鴆切質子也)京觀(古玩切積戶封土其上謂之京觀)帶方(漢帶方城在樂浪郡其地爲公孫度所據至景初二年魏平之)
閉著(陟略切置也)囹圄(上盧經切下魚吕切獄名)巧詆(典禮切詆訶也)刀嘉(上丁聊切)謗訕(上𥙷曠切說文)
(毀也下所晏切蒼頡篇曰訕非也或作姍)是儀(是姓也儀本姓氏孔融嘲曰氏字民無上因改作是)窮詰(去吉切問也)舍之
(始野切赦宥也)謝厷(乎萌切)數言(色角切頻數也)殿最(都甸切上功曰最下功曰殿)藉草(慈夜切以茅藉地)
懷叙(懷姓也)闞澤(闞姓也苦濫切)厝(倉故切通作措)悉中(陟仲切當也)嫌難(嫌疑也難如字)分計(分去)
(聲)爲監(監本平聲如三監之監後皆轉爲去聲)便僻(上毗連切僻也下匹亦切邪也)驍騎(古堯切徤也)屬之
(之欲切付也下三年屬君同)強作(其亮切勉也)辟邪(必益切宫中常所給使者)軹關(諸氏切在河内軹孫三國屬魏)〇
三年諦(都計切審也)口吃(居乙切言蹇也)更宿(居行切更互也下更止同)謐(密畢切)斐(敷尾切)忤
(五故切逆也)銛(思廉切利也)不橈(女巧切曲也)守將(將去聲)憒憒(古對切心亂也)適莫(上都歴切)
(從也莫定也)駱驛(上盧各切下夷益切驛馬也)橫受(戶孟切非理也)悛(此緣切改也)邵陵厲公
上〇正始元年嶷(鄂力切)猾(戶八切亂也)二年札(側八切)喪誅(上息郎切下陟輸切言死)
(亡誅戮者屢見)彊羸(上巨良切健也下力爲切瘦也)掎角(居綺切偏引也)秣馬(莫葛切食馬榖也)芍陂(芍音鵲楚)
(相孫叔敖所造徑百里灌田萬頃在漢六安國蓼地)柤中(之加切楚地春秋魯襄公會吴于柤即此)卒(卒音猝急也)滋蔓(音萬)
(蔓延也左傳無使滋蔓)并力(卑政切兼也並也)涪(音浮蜀地廣漢郡涪水所出南入江)三年儋耳(丁甘切越地在)
(大海中漢武帝元鼎六年開儋耳郡儋耳者其種大耳渠率自謂王者其地屬吴)珠崖(漢武帝開置在大海中崖岸之邊出眞珠故曰珠崖其地)
(系吴)降殺(所拜切衰小之也降去聲)四年襲(席入切春秋釋例㭺其不俻曰襲)掩(衣撿切說文曰歛也)諜人
(逹恊切軍中反間者)繕(時戰切善也)毗輔(毗頻脂切輔助)監秦(居懴切誡也與鑑通)難掉(徒釣切摇也)閹
官(閹衣檢切宫中守門者)燼(徐刃切火餘也)榛藪(上側詵切木叢生曰榛)間厠(上古莧切隔也下初吏切雜也)五
年駱谷(駱音洛漢中郡興執有駱谷路南口曰儻谷北口曰駱谷)黃金(谷名在漢中郡漢陽縣南接漢川險固之極)比爾
間(比毗至切近也)旗幟(昌志切旌旗之屬)擐甲(擐胡慣切貫也)邀絶(伊消切邀遮也絶斷也)朝晡(奔謨切晡)
(日加申時)斆(戶孝切教也)六年票騎(票頻妙切勁疾貌官名)別僚(彼列切别異也僚官也謂别其官)日磾
(都黎切)宿留(上息救切下力救切停待也)廨(古隘切公舍)省奪(省所景切簡少也)解之(佳買切說也)覘
(丑豔切闚視也)竺(張六切)譛毁(譛側禁切愬也毀謗也)覬覦(上几利切幸也下容朱切欲也謂幸得其所欲)盎(烏浪)
(切)憤恚(上房吻切懣也下於避切恨也)便僻(上毗連切下普擊切邪僻)
魏紀七通鑑卷七十五
(起柔兆攝提格盡元黓涒灘即丙寅至壬申凡七年)
邵陵厲公中〇正始七年頎(渠希切)沃沮(上烏酷切下千余切東沃沮其國在高句驪蓋馬大)
(山之東東濱大海北與挹婁夫餘南與濊貊接)肅愼氏(周成王旣伐東夷肅愼來賀即此其國在不咸山北在夫餘東北干餘里濱大海南與北)
(沃沮接)蒲圻(圻音祈漢江夏郡有蒲圻湖入三國屬吴)武昌(故楚之東鄂在漢爲江夏郡之鄂縣吴改爲武昌都焉黃龍元年始遷都)
(建業)踧踖(上子六切下資昔切恭謹之貌)平康夷(冉駹諸羌別種其地在漢汶山郡)邳肜(上貧悲切下以中切)襁
(舉兩切負兒衣也以約小兒於背上)銚期(銚餘招切姓也期名)八年不與(音豫下干與同)䙝近(私列切猶昵近也)
𥙷䘺(文莧切䘺衣縫解也)洮西(他刀切洮水出隴西臨洮東北入河)九年充牣(而振切滿也)内人(上音)
(納)結刑(結吉屑切締也謂刑不解者五歲)少邪(少讀若多少之少邪餘遮切)分界(分方文切別也)失分(扶問)
(切定分也許容切又許拱切擾恐也)纔屬(屬音蜀附也言其聲氣僅相聮屬耳)愴然(楚亮切悽愴)三公不
(俯九切與否同)裒多(裒薄侯切聚也)嘉平元年伺(相吏切奄闚也)離間(居莧切間隔也)逗留(上大)
(透切下力救切逗止也留行相待也)司蕃(司姓也蕃其名)棧豆(棧仕限切馬皂也豆所以飼馬)甲夜(謂初更也)㹠犢
(上徒渾切豕子也下徒谷切牛子也)挾彈(上檄頰切持也下徒案切挾弓以行圓)將營(將去聲)敞(齒兩切)耽(都含)
(切)昵(如乙切親也)沈(持林切)委質(職日切形也)䈥(舉欣切肉之力也)鬼躁(則到切鬼躁鬼幽皆管輅術數)
(所言)槁木(枯老切)糟粕(上臧曹切酒滓也下匹各切&KR1847;糟曰粕)彧(乙六切)叶(音恊和同也)行間(胡剛)
(切行列間也)挑戰(徒弔切擿嬈敵以求戰也)闇(與暗同)彪(𥙷休切)勞精(勞姓也)狷(吉掾切有所不爲)
二年無難督(都毒切凡言督者督察也無難督官名)左遷(子賀切左手足不如右彊左遷者貶下也)故鄣
(音章漢丹陽邑)譎(古穴切詭也)并力(卑政切專也)塗塘(吴主所築塘名在堂邑屬漢臨淮郡)適庶(適讀曰嫡)釁
(許槇切鏬拆也本作舋)州泰(州姓也泰其名)竹絙(絙音亘索也)鎧(可亥切甲也)三年涂水(同都切水)
(名出漢益州郡牧廉縣南山西北至越雋入繩水出馬湖合岷江)索(昔各切繩也)自首(舒救切有咎自陳)倜儻(倜他歴切)
(倜儻卓異也)從容(七恭切猶燕休也)單固(單多寒切姓也)狠(下懇切很戾)造次(七到切急遽也)哂(矢忍)
(切笑不壞顔曰哂)漢壽(本漢廣漢郡之葭萌蜀主改曰漢)〇四年東莞(音官漢琅邪邑入三國屬吴)中惡(竹仲)
(切傷也)幾危(居依切近也)慺慺(盧侯龍珠二切恭謹貌)三思(蘇暫切參之也)更作(古衡切改也下更相同音)
羈吴(居宜切馬絡頭其字通作羈從两從馽馽馬絆也羈吳猶羈馬之義)疆場(上居良切界也下夷益切畔也)間諜(上居莧切)
(下逹恊切軍中反間也)徼功(於堯切要也)最差(初加切差猶愈也)錯置(錯通作唶)塉土(秦昔切薄土也)寇
鈔(楚教切略取也)偪(筆力切迫也)角之(角如字競也)度陳(直覲切與陣同)冠軍(古玩切以功冠諸軍故曰冠軍)帆(符咸切舟)
(上慢所以㲹風或作䑺)矛戟(上迷浮切酋矛也下訖逆切有枝兵也)兜鍪(上當侯切下莫浮切兜鍪首鎧)楯(食尹切所以捍身蔽目)倮
身(即果切露體也亦作祼)緣堨(於割切壁也說文壁間有隙)鼔譟(蘇到切群呼也)蹈藉(蹈行貌藉慈夜切字或作躤踐也)
魏紀八通鑑卷七十六
(起昭陽作噩盡旃蒙大淵獻即癸酉至乙亥凡三年)
邵陵厲公下嘉平五年越嶲(先藥切古卬都國漢武帝開置郡入三國屬魏)嶷(魚其切又)
(鄂力切)率師(率讀曰師)歙(許及切)昶(丑兩切)其喪(田浪切)恪(克各切)罷勞(罷讀疲)創
痍(上初莊切下延知切皆傷也)蟣蝨(上舉豈切蝨之子也下色櫛切齧人蟲)邯(胡甘切)熟省(息井切察也審也)可
斷(徒玩切分叚也)徼倖(古堯切倖也通作僥)狄道(亭歷切漢隴西邑其地有狄種故云狄道三國屬魏)疆埸(音亦封疆場畔)
(也)徹(直列切去也)柵(測革切編立木也)流腫(之隴切釋名曰腫鍾也)迕(五故切逆也)伺(相吏切奄闚也)流
曳(餘制切牽也引也)仆(音付一音蒲北切頓也僵也)怨黷(徒谷切痛怨也本作讟左傳民無怨讟)張設(知亮切陳設也)
裁傷(裁與纔同)更飲(工衡切改也)篾束(莫結切析竹皮也)梟市(工堯切斷首挂於木)㦧然(七感切痛)
(也宜作慘)剽急(匹妙切輕也)輯睦(音集爾雅曰和也)沾洽(上之廉切詩旣沾旣足下侯夾切和也合也)高貴
鄕公上正元元年怏怏(於兩切志不滿也)築殺(音竹擣也)毓(餘六切)其量(音諒)外
要(伊消切)關鑰(弋灼切關下壯也)妬(都故切嫉妬也)昵(尼質切親也)歔欷(上休居切下香衣切歎息也)樂
浪(音洛狼古朝鮮國漢武帝開置郡三國屬魏)褻近(私列切猶昵近也)儐者(必鄰切贊導者又必刃切儐相也)臨洮
(吐高切水名出西羌中漢爲臨洮縣在隴西入三國屬魏)〇二年瓦解(胡買切判也)目瘤(力救切赤瘤腫病也)創甚
(傷也讀若瘡)蹶然(居月切又紀劣切跳也)袤(莫候切)懦(乃卧切又乃亂切弱也)錯兵(千故切通作措)㶏
水(倚謹切水名出陽城少室山東入穎即汝南㶏強縣)留贊(力求切姓也出衛大夫留封人之後)相屬(之欲切聮也)鼔譟
(先到切群呼也五結切噬也)䧟陳(直覲切與陣同)披靡(上匹美切裂也下忙彼切偃也)鎧(可亥切甲之緫名)胄
(直祐切兜鍪也)潰(胡對切亂也)橐皐(上音託又章夜切下如字又音姑)迸(北諍切散走也)怡(與之切)廷爭
(與諍同)黷武(徒谷切黷猶慢也數也)枹罕(音膚其字從木漢金城邑入三國屬魏)蝮蛇(孚六切毒蛇也)螫(施隻)
(切蟲行毒也蝮螫手則斷)腕(烏貫切手腕也)櫟陽(音藥漢馮翊邑三國屬魏)轒輼(上符分切下烏昆切說文淮陽名車隆穹爲轒)
(應劭曰轒輼匈奴車博雅以爲柳車)拒堙(伏眞切拒捍也堙塞也)僑(渠嬌切僑寄)憤踊(上房吻切下餘隴切憤悱而踊躍也)卒至
(音猝)覆喪(上敷救切下蘇狼切覆覂也喪亡也)慰勞(並去聲安慰而勞問也)上邽(音圭邑名古邽戎地也屬漢陽魏以爲重鎮)
魏紀九通鑑卷七十七
(起柔兆困敦盡重光大荒落即丙子至辛已凡六年)
高貴鄕公下甘露元年赤舄(思積切朱履也)屬文(之欲切)將易(將去聲易改也)
(轉也音亦)若趣(逡湏切嚮也下同)黠(下八切桀黠)說吴(音稅誘也)纂(祖管切)餞(才線切餞送也)綝
(丑林切)褠(古侯切單衣也)比曉(毗至切近也)毓(餘大切)酖(直禁切毒酒也)反之(孚袁切覆也)瘁(秦醉)
(切病也)泄(先列切漏也)二年難問(乃旦切阻也)中藏(才浪切内藏也下帑藏音同)燥(先到切乾也)詰
之(去吉切問也)帑藏(帑他曩切金帛之所也藏才浪切物所蓄也)振施(上章忍切下施智切振救也施與也)輕俠(胡頰)
(切輕謂輕薄俠謂任俠)間巳(居莧切迭也下反間音同)靚(疾政切)爲質(職利切結信也)壘(魯水切軍壁)塹
(七豔切坑也)州泰(州姓也左傳晉有大夫州繹)輜重(上側其切載衣車也下直用切載物車也行者之所資緫曰輜重)長
城(方城山名左傳所謂楚國方城以爲城者在漢南陽堵陽葉縣之境山自比陽連百里號曰方城亦曰長城)數挑戰(數色角切挑徒了切)
(謂屢擿嬈敵以求戰也)搏(伯各切索持也)諺(魚變切俗言)跌(徒結切踼也)三年省食(所景切減省)突
(陀骨切突出)冒陳(直覲切與陣同)禆將(墳彌切副助也)俘馘(上芳夫切下古獲切軍所獲也)五更(古衡切鄭康成)
(云三老五更老人更知三德五事者蔡邕以更爲叟)闓(與開同)朝見(胡甸切朝者覲君之緫稱見者下於上稱見)鞬(九言切弓)
(衣)適子(讀曰嫡)歎咤(陟嫁切叱怒也)憒憒(胡對切又古外切)班告(頒布也告者宣告也)喁喁(魚容)
(切衆口向上)唯唯(以水切恭應之辭)汜(符咸切又詐里切)猜嫌(上倉才切下戶兼切猜忌嫌疑也)射鉤(古侯)
(切魯送公子紏歸齊使管仲别將兵遮莒道射中小白帶鉤)斬袪(起魚切祛衣𬒮也左傳晉侯使寺人披伐蒲重耳踰垣而走披斬其祛)
戟(棨有衣之戟以赤黑繒爲之音啓)興埶(古勢字漢城固縣地有興執山蜀主建關於此)漢樂(二城名蜀主建興五年諸葛亮出屯)
(漢中營沔北於南山下原上築漢樂二城)蔣斌(上子兩切下悲巾切)〇四年冠軍(古玩切漢南陽邑三國屬魏)陽夏
(音賈漢陳國之邑三國屬魏)龍見(胡甸切)諶(是任切)元皇帝上景元元年伷(直祐切)
枕(章鴆切卧首據物地)顗并命(必刃切或作併)璜(胡光切)奐(火貫切)廞(虚今切)䂮(力灼切磨刃也)受分
(扶問切定分也)二年沮水(千餘切沮水出武都東狼谷南至沙羡南入江)蔚(紆勿切荗也)水潦(魯皓切兩水大皃)
酈(音歷)趣銷(趣讀曰促速也)食其(音異基)比屋(毗必切比次也)珝(况羽切)拓拔力微(拓吐各切)
(拔蒲撥切鮮卑名)沙漠汗(漠莫各切汗胡安切拓拔力微之子)車惃氏(惃古渾切可汗别族)詰汾(上去吉切下符分切)
(可汗鄰之子)盛樂(盛時征切漢書作成樂音&KR0982;雲中邑入三國屬魏)
魏紀十通鑑卷七十八
(起元黓敦牂盡閼逢涒灘即壬午至甲申凡三年)
元皇帝下景元三年[雨單](吳主孫亮之子名按吴錄載休詔曰太子名[雨單][雨單]音如湖水灣澳之灣字商&KR1342;音如)
(迄今之迄)瘳化(力弔切又力救切姓也出付周文王子伯瘳之後一云出古賢者廖伯安之後)更相(上衡切互也)伶(盧經切)
綜核(上子宋切讀若錯綜之綜下夏革切讀若覈實之覈)荷&KR1257;(荷負也音下可切&KR1257;鍼也鍫也音測洽切)箕踞(音據謂伸其兩)
(脚而坐其形如箕)鍜(都玩切煆煉也)繕(時戰切治也)滅虢(古伯切國名春秋左傳晉侯假道於虞以伐虢)絆(博漫切縶)
(維之也)四年交趾(音止越地郡名屬吴)諝(私吕切)擅調(上時戰切專擅也下徒釣切調發也)趣甘松
(趣音趨嚮也甘松蜀地諸羌之地有甘松嶺以地産甘松爲名)斜谷(上余遮切下于蜀切漢中谷名解見上)徇(辭峻切行示也)愷(可亥)
(切)肜(以中切)庫藏(才浪切物所蓄也)頎(渠希切)趣截(上趨玉切下昨結切速斷也)遲鈍(徒困切謂性緩)
(而又魯鈍也)水碓(都内切輪車也杜預作連機碓)數百戶長(展兩切漢制萬戶以上爲令千戶以上爲長)皎厲(上吉)
(了切下力制切皎猶矯也厲猶戾也)不中(竹仲切當也)江油(江油本漢之廣漢剛氐道地後因置縣蜀之邊要也)畏懦(乃卧)
(切又乃亂切或作愞怯弱也)檻車(戶黤切載因車)涪(音浮蜀地廣漢邑涪水所出南入江)瀕於(必隣切際也)推轉
(通回切推墯而流轉也)列陳(直刃切)殄民(徒典切殄滅也)調度(下徒父切調賦而用度也)節傳(張戀切節者操)
(也瑞信也謂持節者必盡人臣之節操長一尺二寸秦漢以下改爲旌幢之形近世漸長數尺傳者以木爲之長尺五書符於上以爲信並見唐蘇鶚演義)
華覈(胡化切姓也覈其名)卒聞(音猝忽也)忡悵(上丑中切下丑亮切憂忡而悵惘也)煩苛(音何煩細也)髦(莫褒)
(切)閹官(衣檢切宮中守門者通作奄)黷武(徒谷切黷猶慢也數也)撲(普木切擊也)塢(烏五切車城也)轝
(羊茹切亦作輿舁車也又羊諸切)悖傲(上蒲没切下魚到切強很而倨慢也)咸熙元年會不(俯玖切與否同)距
(臼許切違也)比至(必寐切)聽内(讀曰納)紿(徒在切欺也)白棓(步項切通作棒)白幍(若洽切帽也)
雷鼓(盧對切急擊鼓也本作欙)鎧杖(苦亥切甲也杖謂器仗也)机(舉履切說文木也)拄(冡庾切袤橕也)鈔略
(初交切又楚教切略取也)狼藉(上音郎下秦昔切狼藉草而卧去則穢亂故物之散亂者謂之狼藉)辿(勑連切)掩骼(上衣檢切歛也)
(下古伯切枯骨曰骼)埋胔(上莫皆切下疾智切骨有肉曰胔)徼利(於堯切要也)憤激(上房吻切下古歷切憤懣而振激也)
擾攘(上而沼切下汝陽切謂擾亂而攘竊也)郤正(綺戟切姓也或作郄)大臨(力禁切哭而蒞喪曰臨)愴(楚亮切悽)
(愴)稚(直利切亦作穉)琇(息救切又以九切)爨谷(取亂切西夷之姓也)名聞(亡運切聲所至也)䣛(息七切脛)
(節也亦作膝)從容(七恭切猶休燕也)麤(倉胡切陳也)
資治通鑑釋文卷第八
