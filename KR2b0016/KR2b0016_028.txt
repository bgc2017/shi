資治通鑑釋文卷第二十八
右宣義郎監成都府糧料院史炤
後梁紀一通鑑卷二百六十六
(起強圉單閼盡著雍執徐即丁卯至戊辰凡二年)
太祖神武元聖孝皇帝上(帝姓朱氏初名温本從黃巢爲巢行營先鋒使背巢歸唐僖宗賜名全忠拜宣武軍)
(節度使昭宗光化三年進封梁王哀帝天祐四年受唐禪國號梁建元開平)開平元年楊渥(渥字承天廬州合淝人其父行)
(密唐乾符中江淮羣盗起行密遂據廬州盡有淮南之地昭宗封爲吴王渥嗣立亦自稱吴)綦章(綦渠之切姓也)酣飲(胡甘切洽飲也)
作樂(音洛)左右牙(牙者旗名執牙者因以名之分左右隊故稱左右牙)顥(下老切)驕横(戶孟切)牙城
(古者軍行有牙尊者所在後人因以所治爲衙曰牙城者即衙城也)思勍(渠巾切)璠(孚袁切)戍(舂遇切說文守邊也)閒
道(居莧切徑途也)數(所矩切計其一二而數之也下因數同)鐡撾(陟瓜切箠策也)魏博(唐之藩鎮也節度貝博魏相磁洛衛)
(凡七州治魏州)勞王(郎到切慰也)長子(縣名讀如長短之長屬潞州)同華(戶化切二州名)帥百官(所律切與)
(率同它皆傚此)錢鏐(鏐字具美杭州臨安人唐昭宗時拜鎮海軍節度使治錢唐尋封越王至梁封爲尚父吳越王)傳璙(力弔切吴越王)
(錢鏐之子也)傅瓘(古玩切傳璙之弟)敦煌(音屯皇郡名應劭曰敦大煌盛也)盧龍(唐之藩鎮也節度幽涿營瀛莫平薊)
(嬀檀凡九州治幽州)劉仁恭(劉仁恭深州人唐昭宗乾寧初爲幽州盧龍節度至梁初其子守光囚之遂有盧龍因號犬燕)瘞(於罽切幽)
(薶也)堇泥(渠巾切黏士也)幾至(巨依切近也)銀胡䩮(盧谷切胡䩮者箭室也以銀飾之因爲營屯之號)山後
八軍(山後八軍謂涿營瀛莫平薊嬀檀皆隷盧龍節度盧龍乃幽州范陽郡也)青澳(於到切水名)處州(昌與切)更
名晃(更工衡切晃胡廣切)鹵簿(郎古切炙轂子雜錄云輿駕行幸羽儀導從謂之鹵簿自秦漢始有其名按字書鹵大楯也字亦作櫓以)
(甲爲之所以扞敵也甲楯部伍之次皆著之簿籍凡儀衛皆具五兵獨以甲楯爲名者行道之時甲楯居外餘兵在内故但言鹵簿也其事見馮鑑所纂續事)
(始又唐蘇鴞演義云鹵者鼓也簿者部也謂鼓駕成於部伍也其說非)張禕(許歸切)投瓊(投或作骰博戲也以玉爲之故云投瓊所)
(以擲采而行棋者列子謂之明瓊)睨(五計切邪視也)碭山(徒浪切又音唐秦之碭郡右唐爲宋州)栫之(在甸切以棘圍之栫)
(之以棘見左氏傳)楚王(馬覇圖許州鄢陵人唐乾寧中拜武安軍節度使鎮潭州盡有湖南之地至梁封爲楚王)宣武(節鎮本治宋州)
(梁徙于汴州)沈深(持林切)蜀王(王建字光圖許州舞陽人唐僖宗初陳欽瑄節制西川田令孜爲監軍召建欲致麾下欽瑄疑止之)
(建怒以兵攻成都殺欽瑄令孜昭宗授以西川節度使至梁受禪遂稱帝於成都國號大蜀)歧王(李茂正深州博野人本姓宋名文通爲博野軍)
(戍卒黃巢犯京師茂正以攻𥙷扈蹕都頭僖宗賜姓名拜鳳翔隴右節度使昭宗時封爲歧王)說吴(舒銳切誘也)鄴王(音業縣名屬相)
(州)契丹(契音乞北狄之國號在秦漢爲匈奴在隋唐爲突厥居黃水之南黃龍之北得鮮卑之故地或以爲鮮卑之遺種)袍笏梅
老(契丹之臣)高頎(渠希切)習爾(契丹王唐書本傳作習爾之在咸通末其國土宇始大部落䆮疆)欽德(契丹王習爾之)
(族人繼嗣習爾位)阿保機(阿於何切契丹有八部阿保機不知其何部人爲人多智勇別自爲一部居古漢城稍以兵擊滅七部遂併爲一國)
奚(奚本匈奴之別種唐末居隂涼川在幽州之西南分爲五部一曰阿薈部二曰啜米部三曰粤質部四曰奴皆部五曰墨訖支部其王曰去諸以別部徙)
(嬀州始分爲東西奚去諸自爲西奚而東奚居琵琶川)室韋(契丹別種東胡之北邊蓋丁零苗裔也地據黃龍北傍峱越河共有七姓)逹
靼(當割切又之列切逹靼者靺鞨之遺種居奚契丹之東北後爲契丹所攻而部族分散其別部散居隂山者自號逹靼)邪律氏(余遮切阿)
(保機複姓)突厥(古匈奴北部房金山之陽臣于蠕蠕種裔繁衍至吐門遂彊大焉)繒(慈陵切帛也)劉隱(劉隱其祖安仁上蔡)
(人也後徙閩中商賈南海因家焉梁封爲南海王卒其弟陟襲位盡有嶺表之地僣號於廣州改元乾亨國號漢)王審知(王審知字信通光州)
(固始人唐末黃巢宼亂因有閩嶺五州之地昭宗就封閩王至其子延鈞乃即帝位改爲龍啓國號閩)高季昌(高季昌字賂孫陜州陜石)
(人梁初鎮荆南節度十州後爲諸道所侵季昌所有江陵一城而巳至唐莊宗時封南平王)郢王(以井切楚地名也)䲭梟(上稱脂切)
(下堅堯切鷙猛之鳥也)戰艦(戶黤切戰船四方施板以禦矢其狀如牢)瀏陽(力求切又音柳縣名屬潭州唐景龍二年析長沙置)而
陳(直刃切與陣同他倣此)鼔譟(先到切羣呼也)禆將(頻彌切徧副也)百艘(蘇刀切船之緫名)彭玕(居寒切)
蚰蜒塹(上以周切中以然切下七豔切塹名)建瑭(徒郎切)宗奭(施隻切)抄之(初交切又楚教切略取也)甬
道(尹竦切應劭曰築垣墻如街巷)屬於(朱欲切說文連也)涔陽(鋤簮切地名在郢中)泠業(泠郎丁切姓)梟鏡
(上堅堯切烏名食母鏡獸名食父黃帝欲絶其類使百物祠皆用之)爲質(職利切結信也)仔倡(仔津之切又祖似切)二年
疽(千余切癰疽也)珙(居竦切)諠譁(上况袁切亦作讙下呼瓜切囂皃)恟恟(許容切諠擾之意)怏怏(於两切意)
(不滿也)數誚(才笑切責也亦作譙)酖(直蔭切毒鳥以毛羽歷酒飲之即殺之)余吾寨(余音餘又音徐水名也在朔方即其)
(地以爲寨)兵趣(逡湏切嚮也)懾服(之涉切亦作讋失氣也)撲殺(蒲角切或作&KR2172;)汶川(眉頻切屬茂州)緘
(古咸切)瀺港(上仕緘切下古項切地名)黃碾(尼展切地名去上黨四十五里)詰旦(去吉切平旦也)器械(胡介切有)
(盛爲械無盛爲器)瑾(渠遴切)剛愎(弼力切狠也)翟虔(直格切姓也又音狄)轘(胡貫切以車裂人也)剽奪
(匹妙切刧略也)皆稱(昌孕切)渾特(戶昆切姓也)沙陀(唐何切西突厥別部處月種也居金娑山之陽蒲類海之東有大磧)
(名沙陀故號沙沱)沅江(愚袁切縣名說文冰出䍧牱故且蘭東北入江)澧州(里弟切唐武德四年平蕭銑置)向瓌(上式亮切)
(姓也下姑回切)繒纊(苦謗切說文絮也)
後梁紀二通鑑卷二百六十七
(起著雍執徐八月盡重光恊洽二月即戊辰至辛未凡四年有竒)
太祖神武元聖孝皇帝中開平二年長矟(色角切亦作槊通俗文曰矛丈)
(八者謂之矟)郪(七稽切縣名屬梓州)雍(於用切州名東崤西漢南商北居庸四山之所擁翳也因以爲名)滁(直魚切)三
年俸(房用切禄秩也)翟州(直格切本坊州鄜城縣唐未置翟州梁改爲禧州)鄜城(芳無切縣名)嬰城(於盈切繞)
(城以自守也)閩王(眉巾切閩越之地也)琰(以用切)垂絙(居登切大索也)礮(披教切機石也或從包)鏢(匹燒)
(切)鈴(郎丁切似鍾而小)爲殿(丁練切軍後曰殿)旗幟(式志切又昌志切)菰蔣(上攻乎切下資良切草名也)
駱知祥(駱盧各切姓也)邠(悲巾切)吐谷渾(谷余玉切渾胡昆切乞伏乾歸之苗裔自後魏以來名見中國居於青海之上)
(焉)薊(音計)栫(在見切以棘圍之也)藂(徂紅切聚也夲作叢)鄩(徐林切)藺如海(藺良刃切姓也其先韓獻)
(子元孫曰康食邑於藺因氏焉)聶賞(聶尼輒切姓也楚大夫食采於聶因以爲氏)並南(步浪切近也)苑玫(苑於阮切)
(姓也玫謨柸切)強起(其两切勉之也)玘(墟里切)柵(測革切編立木爲之)蹂藉(蹂人九切踐也藉或以足)歙(失涉)
(切)郴(丑林切)骨言(骨古怱切姓也)瘳(丑鳩切病愈也)鍇(口駭切)澧(音禮)紿(徒亥切欺也誑也)索
(山客切求也)風痺(必至切濕病也)涇(古靈切)鐡槍(千羊切或作)飼(祥吏切食也)四年琦(渠宜)
(切)嬖臣(必計切說文便嬖愛也)謔(迄却切戲也)𥚹急(𥙷典切性狹也)潘炕(潘普官切姓也炕苦浪切)華
温琪(華胡化切姓也)沁(七鴆切州名)自首(式救切自服其過也)沂(魚衣切)歐傷(一口切擊也)驕
撗(胡孟切不順理也)衣以(於旣切服之也)遺(弋季切)賨(藏宗切)敖駢(敖五勞切姓也駢蒲眠切)瑊(古咸)
(切)磧中(七迹切水渚有石者)沈行思(沈音審姓也周文王之子聃季食采於沈子孫因以爲氏)鍜鎚(上都切下傳追切)
婺州(亡遇切取天文婺女之分爲名)勍(渠京切)鐬(呼外切)淶水(郎才切縣名屬易州)井陘(音刑縣名屬常)
(山郡井陘山在南)邢洺(上音刑下音名二州名)廖爽(力救切姓也)贑(如淳音感縣名屬虔州)新淦(音紺又古)
(含切縣名屬吉州)芻蕘(上䆫俞切下如招切芻蕘採薪者也)挑戰(徒丁切擿嬈敵以求戰也)詬之(許候切博雅罵也)鎧
冑(上可亥切甲也下直又直兜鍪)鏤(郎豆切刻鏤)薄我(白名切迫也)褰帳(丘虔切說文絝也)蠻酋(自秋)
(切長也)溆(象吕切)儲偫(上直如切下文里切猶蓄積也)乾化元年刈(音乂芟也)剉(寸卧切斬芻也)
援槍(于元切引也)糗糧(去久切又丘救切)日昳(徒結切日側也)至晡(奔謨切日加申時)澶(時連切州)
(名)行琮(徂宗切)鄢陵(音偃縣名屬許州)淇門(渠之切地名)阪(甫遠切坡者曰阪)鐡刷(數滑切博)
(雅篇謂之刷)磁相(上墻之切下悉亮切二州名)漳水(諸良切山海經曰漳水出荆山)
後梁紀三通鑑卷二百六十八
(起重光恊洽三月盡昭陽作噩十二月即辛未至癸酉凡二年有竒)
太祖神武元聖孝皇帝下乾化元年亟(訖力切說文敏疾也又去吏切)宗
侃(空旱切)募(莫故切召也)赭袍(止也切赤色)内難(乃旦切)伺(相吏切伺候也)瞳(徒紅切)趣
(讀曰促)侵軼(弋質切)捧巵(章持切古字作觝飲酒禮器也古以角作受三升)斷袊(上徒玩切截也下居吟切衣系)斧
質(上匪父切斫也下職日切亦作鑕椹也古者斬人加於椹上而斫之)冎而(古瓦切剔肉置骨也)噉之(徒濫切食也亦作㗖)窒
(陟栗切塞也)彦琛(丑林切)猝至(蒼没切怱也)閒行(居莧切從閒道而行)斜谷(上余遮切下余玉切在長安西)
(南南曰襃北曰斜通漢中)洹水(于元切縣名初隷相州後屬魏州昔蘇秦合諸侯盟於此)忷懼(許容切又許拱切擾恐也左傳曹人懼)
躁忿(上則到切下撫吻切)易(羊益切州名因易水以名之)簡顒(魚容切)球(渠幽切)府藏(才浪切物所蓄)
(也)峭(七笑切)二年大呼(火故切呌也)勞之(郎到切慰也)玭(蒲眠切)儁(祖峻切)蓨
縣(音條漢書作脩同音屬信都國唐屬冀州董衝音他彫切)觀津(工喚切又音館地名)邏(郎佐切廵也)裂眥(疾智切又才諸)
(切目眥也或書作眦)夜縋(馳僞切繩垂也左傳夜縋而出)荷擔(上下可切博雅儋也下都泔切說文荷也)踣地(蒲墨切頓也僵)
(也)忻(許斤切)暝(莫定切夕也)斬馘(古獲切軍戰斷耳也)奮梃(待鼎切木片)覘之(癡廉切又敕豔切窺)
(也)繼岌(逆及切)徒跣(先典切足親地也)玠(音介)朝請(才性切)戩(子踐切)契苾(上音乞下)
(蒲結切其先鐵勒之部落與薛延陀等凡十五種散處磧北後至是與處月諸部皆微弱矣)奮檛(莊華切馬箠也)蕘(如招切)以徇
(徐峻切行示也)縱横(上從容切或作從下胡盲切或作衡東西曰縱南北曰横)翃(乎萌切)悰(徂宗切)漣水(陵延切縣)
(名屬泗州)哽咽(上古杏切下一結切聲塞也)撻之(他各切打也)更相(工衡切互也)訥(奴骨切)解(胡買)
(切縣名屬河中府)猗氏(乙竒切縣名屬河中府)撤(直列切去也)鼾息(侯旰切卧息也)宗汾(符分切)均
王上上乾化三年嚴犨(蚩周切)剄(吉定切斷也)珽(他鼎切)鍠(胡盲切)渦
信(渦古禾切姓也)豭喙(上居牙切牡豕也下許穢切口喙也又昌芮切)齙齒(步交切露齒)狷急(古泫切又吉掾切狷介也)
錮之(音固)幾死(巨依切近也)潘嶠(渠廟切)中流矢(竹仲切傷也飛矢曰流矢)宗黯(乙減切)匄
食(居大切乞也或作丐)比至(必寤切)姚洎(巨至切)傳瑛(於京切)潘葑(方容切又芳用切地名)浙
人(之列切江水東至會稽山隂而浙故吳會之地因以稱浙)罷倦(罷讀曰疲)文扆(隱豈切)幼懦(乃卧切又乃亂切弱也或)
(作愞)俛首(音免低頭也漢書與俯同音)
後梁紀四通鑑卷二百六十九
(起昭陽作噩十二月盡強圉赤奮若六月即癸酉至丁丑凡三年有竒)
均王上下乾化三年拊其(方武切拍也)騎殿(丁練切軍後曰殿)京觀(古亂切積戶封)
(土其上謂之京觀)滄州(七岡切)足腫(之隴切釋名曰腫鍾也寒熱氣鍾聚也)趣(逡湏切嚮也)四年械
(胡介切枷械)練[糸斥](昌者切)凱歌(苦亥切樂也)瞋目(昌真切張目)涪(音浮州名)鐡絙(居登切索也)
洙(音殊)黔(渠金切)南詔(南蠻國名本哀牢夷後烏蠻別種也夷語王爲詔其先渠帥有六自號六詔曰蒙嶲詔越析詔浪穹詔邆睒詔)
(施浪詔蒙舍詔兵埓不能相君蜀諸葛亮討定之蒙舍詔在諸部南故稱南詔居永昌之東姚州之西)潘倉嶂(之亮切地名山之高險曰嶂)
嵯政(才何切)宗鐸(徒各切)正明元年郝(黑各切姓也)㚋金堡(㚋都聊切大也多也堡博)
(抱切堤也墇也)詗導(虚政切又火迥切知處告言之也)邵贊(邵實照切姓也)彈疽(千余切癰也)張筠(于倫切)
脅之(虚業切脅迫也)磐結(蒲官切磐錯也)澶(時連切)擐甲(胡慣切貫也左傳擐甲執兵)建瑭(徒郎切)
訛言(五禾切謬也亦作譌詩云民之譌言)梟首(堅堯切斷首掛於木上)磔尸(陟格切裂也)睚眦(上牛懈切下士)
(懈切怒視皃)鄆(音運)壘(魯水切軍壁)閒使(居莧切反閒者)披靡(普披切)嗤(赤之切笑也)堞(逹恊)
(切城上垣)堇泥(居隱切草也又音芹)援蕂(上于元切引也下詩證切苣蕂胡麻也)斥候(按許慎淮南子云斥度也候視也)
斷腕(上徒玩切截也下烏貫切手腕也)詰朝(上去吉切下陟遥切平旦也)翌日(與職切明日也)甬道(尹竦切應)
(劭曰築垣墻如街巷)饋餉(上求位切通作餽下式亮切或作饟)挑戰(徒了切擿嬈敵以求戰也)擣其(都皓切築也)勍
敵(渠京切強也春秋傳勍之人)宗綰(烏板切)依勢(隱豈切)日紊(文運切亂也)煨燼(上烏回切下徐刃切)
(火餘也)二年方陳(直刃切與陣同)靳紹(居焮切姓也)遲明(文三切待也或作邌亦徐緩之意音黎)棣
(大計切)蔚州(紆勿切)珏(訖岳切)綮(遣禰切)瓘(古玩切)傳珦(許亮切)述律(複姓)党
項(音黨西羌之遺種其國在禹貢析支之地東至松州西接葉護南界舂桑北隣吐渾有地三千餘里)黃頭臭(黃頭本室韋之種也室韋分部)
(凡二十餘曰嶺西部山北部黃頭部彊部也悉處柳城東北近者三千遠者六千里)墾(音懇耕也)曏(許亮切通作嚮)三年宫
彦璋(宫如字姓也)捐(余專切棄也)傳舍(張戀切驛遽也)渝關(容朱切以渝水得名在遼西)樓櫓(郎古)
(切城上守禦望樓)哂之(矢忍切笑不壞顔曰哂)毳幕(充芮切以細毛爲幕)頡利(胡結切突厥之王也處羅可汗之弟名咄)
(苾頡利其號)輜重(上側持切下直用切輜載衣車重載物車行者所資緫曰輜重)
後梁紀五通鑑卷二百七十
(起強圉赤奮若十月盡屠維單閼即丁丑至己卯凡二年有竒)
均王中正明三年番禺(上蒲官切下魚容切又音愚縣名屬廣州)疆埸(上居良切界也下羊益切畔也)
鎧仗(可亥切甲仗也)鄕導(許亮切趨鄕而引導也)蒱博(薄胡切老子入胡作摴蒱戲)伶人(郎丁切樂工)敺(一口)
(切擊也)忤(五故切逆也)乘間(居莧切隙也)緣河(俞絹切)柵(測革切編木爲之也)葭葦(上音家下羽鬼切蘆屬葭)
(者葦之未秀者)汜水(汜舊讀作凡顔師古音祀本漢成皐縣隋改爲汜水唐因之屬孟州)四年濮(音卜州名)贑(如淳音感吉州)
(有贑石山遂興水與虔州相近)瀰(民卑切瀰漫水皃)鄜延(芳無切並州名)昏瞀(亡遇切又莫候切目不明也)偵察(丑正)
(切博雅問也)排闥(土曷切宫中小門也)炕(虚郎切又苦浪切)淑妃(神六切後宫女官)宗昱(余六切)蒼鶻
(胡骨切其義猶蒼頭之類)刀彦能(刀丁聊切姓也)瑾(巨靳切)冬貯(展吕切積也)於幬(直由切禪帳也)廡下
(罔甫切堂下周屋也)鄣面(之亮切隔也本作障)翟虔(翟直格切姓也又音狄)僅(渠遴切材能也)玢(悲巾切)顧承
郾(於建切)臨洮(吐高切兆州)納賄(呼罪切財賄)桑柘(之夜切亦桑也)雩都(雲俱切邑名屬虔州)繕
甲(時戰切治也)晃(胡廣切)周輅(魯故切)光葆(博抱切)上游(游即流也謂居水之上流)逗遛(上大透切)
(下力救切謂稽留不進也)蹉跌(上倉何切蹉跎也下徒結切跌踢也)殿後(丁練切軍後曰殿)晡(奔謨切日加申時)拉朽(落合切折)
(也)嵐州(盧含切)撓敗(火高切攪也其字從手)撒刺阿撥(撒桑葛切刺郎逹切阿於葛切契州主之弟名)五
年内宫中(内讀曰納)倜儻(上他歷切下他曩切卓異皃)艦(戶黤切戰船四方施板其狀如牢)艘(蘇刀切船緫名)迢(田聊)
(切)船舷(胡千切船邊也)僵仆(上居良切僨也下芳遇切頓也)禀其(力錦切賜榖也)竹笮(疾各切竹索也)艨艟
(上莫紅切戰船所以突敵)睥睨(上匹計切下研計切衺視也)氏延賞(氏姓也延賞其名)木甖(於耕切缶也)瀏陽
(力求切又音柳縣名屬潭州)香灣(烏還切地名)涸(曷各切竭也盡也)鈴(郎丁切似鍾而小)澈(直列切)鄱陽(蒲禾切饒)
(州)高麗(音離本扶餘之別種也其地東跨海距新羅南亦跨海距百濟西北度遼水與營州接)瓉(才贊切又在旱切)
後梁紀六通璼卷二百七十一
(起屠維單閼十月盡元黓敦䍧即已卯至壬午凡三年有竒)
均王下正明五年河壖(而緣切河之邊地也)鄩(徐林切)六年受賕(渠尢切以財物)
(枉法相謝也)簿責(步戶切以文簿而責)銓選(上且緣切下息絹切)琪(渠之切)珽(他鼎切)隂伺(相吏切伺)
(候也)顥(下老切)鼔吹(尺僞切音律管堹之樂)便佞(毗連切便僻邪佞也)壞其(古聵切毀也)搏(伯各切索持也)
下邽(音圭縣名屬華州)汧陽(輕煙切縣名屬隴州)箭筈嶺(筈苦活切山嶺名)朝請(才性切)畫舸(嘉我)
(切大船也)仰成(魚向切廣雅恃也)符籙(龍玉切符書法籙也)櫛風(側瑟切梳也)會計(上右外切緫合而計度也)
傳琇(以九切又息救切)龍德元年婕妤(上即涉切下羊諸切婕言接幸於上也好美稱也)爇(儒劣切焼)
(也)蠟炬(臼許切火炬也)九錫(九錫一曰車馬二曰衣服三曰樂則四曰朱戸五曰納陛六曰虎賁七曰斧鉞八曰弓矢九曰秬鬯)捃
(俱運切說文拾也)汛掃(思進切灑也)驕愎(弼力切狠也)忿(敷粉切怒也又敷問切)鎰(弋質切)肘腋
(上陟柳切臂節也下夷益切胳也在肘後)酖之(直蔭切毒酒)無恙(餘亮切憂也病也)舋(許愼切隙也)疽(七余切癰)
(疽也)鋋(時連切)滹沱(上荒烏切下唐何切水名)中流矢(竹仲切傷飛矢也)孽子(魚列切庶子也猶木之有孽生)
(也)妻之(七計切以女嫁人曰妻)嬰城(於盈切繞城以自守也)遺之(弋季切贈也)溆(象吕切)二
年噬(時制切噬嚙)𬒮(彌蔽切䄂也)猶豫(余救切猶獸名其性多不决故稱猶豫)心沮(在吕切喪也)氣
索(昔各切盡也)奚酋(慈秋切長也)秃餧(弩罪切奚酋名)布藁(古老切稈也)縶之(陟立切繫也)嬀
(居爲切州名)複壘(上方六切重也下魯水切軍壁也)箙(房六切盛弓矢器)掊歛(蒲侯切詩曰曾是掊克謂聚也)狼
狽(博蓋切狼屬生子欠一足二足相附而行離則蹎故猝遽謂之狼狽)翥(章庶切)磔(陟格切裂也)
後唐紀一通鑑卷二百七十二
(起昭陽恊洽即癸末凡一年)
莊宗光聖神閔孝皇帝上(按帝晉王李克用之子也其先夲號朱邪蓋出於西突厥至其後世別自號曰沙陀)
(而以朱邪爲姓懿宗賜其祖赤心姓名曰李國昌因以氏焉帝襲王于太原尋即帝位改元同光國號唐)同光元年豆盧革
(豆盧複姓)鏐(力幽切)琢(竹角切)閒之(涺莧切間迭也)爲質(職利切結信切)忸怩(上女六切下女夷切漸恧)
(也)歔欷(上林居切下許旣切歎息皃)繼岌(魚及切)鈔掠(上初交切又楚教切下離灼切刧人財物也)燕顒
(上因肩切姓也下魚容切)鄆(音運)從珂(丘何切)簹(都郎切)内靴(内讀曰納靴許茄切履也)唐突(陀骨切觸)
(也其字或从手)鞴炭(步拜切韋囊所以炊火者)更衣(工衡切改也)鏁(蘇果切銀鐺也)撤(直列切去也)栰(房越)
(切舟栰)詗知(火迥切又虚政切知處告言之)樓櫓(郎古切城上守禦望樓也)斷紲(上徒玩切下私列切系也)檥舟
(魚倚切南方人謂整船向岸曰檥)暍死(許葛切熱死也)鍋(古禾切&KR1995;温器)沮橈(上材汝切下女教切沮壞而攬撓之也)蟲
豸(丈爾切蟲無足曰豸)紹斌(悲巾切)詾詾(許容切喧擾之意)行五(胡郎切列也)在珣(湏倫切)詼
嘲(上枯回切下陟交切譏戲)謔浪(迄却切戲也詩曰謔浪笑傲)鄙俚(音里)鍇(古諧切)汶水(文運切水出兖州萊)
(蕪縣)遞坊鎮(遞特計切地名)矟(色角切矛屬或作槊)馬躓(陟利切說文跲也)禆將(賓彌切副助也)曏(許亮)
(切)舁(羊諸切共舉)懟(直類切怨也)紓(商居切解也)縊(於賜切經也)晏球(音求)齕(下没切齧也)
抉(一决切桃也)顗(語豈切)封翹(祁堯切)笴上(古旱嘉我二切箭簳也)伶官(郎丁切樂工)鏟(楚限)
(切說文鏶也)彗星(徐醉切又音歲妖星)批(普迷切擊也)頰(古恊切面旁也)搢紳(音晉搢笏而垂紳也)甚倨
(居御切傲也)紹琛(丑林切)相埒(力輟切)諳(烏含切說文悉也)從容(七從切猶休燕也)稱是(尺證)
(切等是)詆訶(上丁禮切下虎何切詆訾而訶責也)戟門(几劇切棨戟也立於門外)剄(吉定切斷也)嗇財(所力切愛)
(惜也)無厭(於廉切不足也)勍(渠京切)
後唐紀二通鑑卷二百七十三
(起閼逢涒灘盡旃蒙作噩十月即甲申至乙酉凡一年有竒)
莊宗光聖神閔孝皇帝中同光二年叶(與恊同)繼(魚檢切)昏
懦(乃卧切又乃亂切弱也)饋遺(上求位切餉也下弋季切贈也)儲積(直如切儲偫也)榷(訖岳切水上横木以度者官自榷賣)
(如設一木獨取利也)解縣(胡買切縣名屬河中府)怏怏(於兩切志不滿也)弭(母愧切止也)嬖(博計切便嬖愛也)
扼腕(上乙革切握也下烏貫切手腕也)華隂(戶化切縣名屬華州)枝派(普卦切水分流曰沠)譜諜(上博古切下逹)
(恊切藉錄也)蛟龍(居肴切說文龍之屬也)螻蟻(上落侯切下魚倚切蚍蜉也)薪蘇(息鄰切薪謂樵也蘇謂草也)茹
(人恕切菜茹也)販鬻(上方願切下余六切)浚(私閏切亦作濬)索水(昔各切索水在滎陽)酒酣(胡甘切應劭回洽也)露
髻(吉詣切束髮也)喧譁(上許元切亦作讙下戸瓜切)沈湎(上持林切下彌兖切沈於酒也)邢(乎經切)搏(伯各切索)
(持也)僅仆(芳遇切又敷救切頓也)昭穆(時饒切父爲招面南子爲穆面北)考覈(下革切覈實)號哭(胡刀切大)
(呼也)糗糧(去久切又丘救切)暴骨(薄報切又步木切)譟(先到切羣呼也)貸(他代切借貸之貸)檄(胡狄切符)
(檄)繭絲(吉典切𧖟衣也)閩(眉貧切東南越也)周匝(作荅切)羡餘(延面切延也餘也)童騃(五駭切癡)
(也)昵比(上尼質切下必寐切親也近也)紊亂(音問亦亂也)瓦解(胡介切判也散也)隍(胡光切城池也有水曰池)
(無水曰隍)鏃(作木切矢末也)吐蕃(本西羌屬蓋百有五十種散處河湟江岷間有發羌唐旄等居析支水西祖曰鶻提勃悉野徤武多智稍)
(并諸羌據其地蕃發聲相近故其子孫曰吐蕃而姓勃窣野或曰南凉秃髮利鹿孤之後)間使(居莧切間諜者)暝(莫定切夕也)磔
(陟格切裂也)婁繼英(婁洛侯切姓也)掎其(舉綺切牽其後曰掎)宗鍔(逆各切)洋(音祥)恍惚(上虎晃切)
(下呼骨切)蹂踐(人九切蹂踐亦蹈躤也)翟虔(翟直格切姓也又音狄)鐡劵(去願切劵約也釋名曰劵綣也相約速繾綣爲)
(限也)勝衣(書蒸切任也)窘之(渠殞切迫也)嵐(盧含切)豳王(悲巾切與邠同)三年遥隄
(丁奚切亦作堤)細鎧(可亥切甲也)涿(竹角切)覘(丑廉切又敕豔切窺也)䆳(息遂切深也遠也)嬪御(毗賓)
(切婦也周禮有九嬪九御)溽暑(儒欲切溼暑也)營繕(時戰切修也治也)高伉(苦浪切高極也)泥濘(乃定切)筠
(于倫切)霽(子計切止也)榜掠(上音彭下力灼切又音亮)煬帝(餘亮切)烽火(敷容切燧候表也邊有警則舉火)
薊(音計)彦禋(伊真切)奉璉(力展切)橋棧(助諫切棚也架木爲之)桔柏津(桔音結)餞(才線切送)
(去也)宗汭(儒稅切)舟絓(古賣切罥也)白芀(都聊切地名)
後唐紀三通鑑卷二百七十四
(起旃蒙作噩十一月盡柔兆閹茂三月即乙酉至丙戌不滿一年)
莊宗光聖神閔孝皇帝下同光三年回鶻(胡骨切本曰回紇其先匈奴也俗多)
(乘高輪車元魏時亦號高車部姓藥羅葛氏居薛延陀北至唐德宗時請易回紇曰回鶻言捷鷙猶鶻故稱回鶻)渝(羊朱切州名)璽綬
(是酉切印組也)承㳙(音蠲)燔(符袁切爇也)旬浹(即叶切)王鍇(口駭切)函首(胡䜛切匱也以匱盛首)
梟(堅堯切斷首掛木上)衰絰(上倉回切喪衣也或作縗下徒結切首戴也)徒跣(先典切足親地也)輿襯(初觀切空棺也)
衡麓(盧谷切山足曰麓衡謂衡山也)莵裘(兔都切魯隱公謂公子暈曰使營菟裘吾將老焉見春秋隠公十一年)樸&KR0554;(上博)
(木切下蘇谷切小木也)呫囁(上尺涉切下質涉切多言也一曰私罵)塵柄(音主麋屬以其尾爲拂也)專横(胡孟切不順理)
(也)犒軍(口到切餉也)皆數(所矩切計其一二而數之也)孟知祥(孟知祥字保裔邢州龍岡人唐莊宗伐蜀壬衍降以)
(知祥爲西川節度鎮成都明宗未請封蜀王尋即帝位建元明德國號蜀)昏耄(莫報切老耄)塗潦(音老雨水大皃)澀(色入切艱)
(澀)龕澗(苦含切地名)僵仆(上居良切僨也下芳遇切頓也)龔(九容切)驃信(皮照切南詔也)旻(武巾切)
瘠(秦昔切瘦也)紐(女九切)騬馬(食陵切犗馬犗音戒俗呼扇馬爲改馬即犗馬也)跋扈(蒲撥切跋扈猶強梁也)石
壕(胡刀切地名)輻湊(音福輪轑也湊本作輳千候切共轂也)鉛鐡(余專切青金也)機杼(丈吕切機之持緯者)沈
瑫(土刀切)明宗聖德和武欽孝皇帝上之上天成元年倔
強(渠勿切挭戾)撾(莊華切馬杖)滏陽(扶雨切縣名屬惠州)勃海(本號靺鞨高麗之別種也高麗滅率衆保挹婁之東牟山)
(地直營州東二千里)駭惋(烏貫切驚歎)謠言(餘昭切爾雅云徒歌謂之謠)仁晸(知領切)澶(時連切)南
趣(逡須切嚮也)剽掠(匹妙切刧掠人也)撲討(普木切掌也)掎角(舉綺切執其足也左傳譬如逐鹿晉人角之戎人掎)
(之言叶力共攻之)守陴(頻彌切城上垣)噍類(才笑切青州俗呼無孑遺爲無噍類)挑戰(徒了切擿嬈敵以求戰也)景
戡(口含切)紿之(徒亥切欺也誑也)行陳(上胡剛切下直刃切行五軍陳也)詭說(上過委切下音稅詭詐而說誘之也)
檻車(戶黤切載囚車)大巵(章移切飲器也亦作觝古者以角爲之受三升)更始(工衡切改也)虔釗(之遥切)蔚
(紆勿切)朘刻(荀緣切漢書日削月朘)繼璟(居永切)爲殿(丁練切軍後曰殿)殍死(平表切餓死)鷂
店(餘招切又弋笑切地名)汜水(音祀在成皐)傳瓘(古玩切)玘(墟里切)胙城(存故切縣名屬滑州周公諸子)
(所封左傳富辰曰凡蔣邢茅胙祭周公之嗣也杜預注東郡燕縣西南有胙亭今胙城即漢南燕縣也)閹(衣檢切宫中守門者)
後唐紀四通鑑卷二百七十五
(起柔兆閹茂四月盡強圉大淵献六月即丙戌至丁亥凡一年有竒)
明宗聖德和武欽孝皇帝上之下天成元年憩(去例切息也)北
邙(謨郎切又武方切洛陽北山名)全斌(悲巾切)所中(竹仲切傷也)廡(文甫切堂下周屋)渴懑(母本切又音滿)
(煩也)酪(盧各切乳漿也)内於(内讀曰納)殯(必刃切殯殮也)廵徼(吉弔切循也)淑妃(神六切後宫女官)汾
(符分切)諳(烏含切悉也)繼嵩(息中切)繼嶤(倪幺切)戰艦(戶黤切戰船)瞋目(昌眞切張目也)姦
(古姦字)苛歛(音何細也)籛(則錢切)縊(一賜切說文經也)斬衰(倉回切喪衣不緶直斬割之)縞素(古老)
(切鮮白色也)劾奏(胡得切按有罪也)洺(武并切以洺水爲名)萇從簡(萇直良切姓也)東丹國(契丹主阿)
(保機攻勃海國拔其夫餘城命曰東丹國以其長子突欲爲東丹王)沸騰(芳味切涫也)傪(倉含切)溆(象吕切)酋長
(慈秋切亦長也)蓨(音條漢書作脩亦音條縣名屬冀州董衝音他彫切)邧(苦岡切)愠(於問切怒也)邏(郎佐切廵也)間
使(居莧切間諜者)二年亶(多旱切)咭蜣(上去吉切下丘良切蛣蜣即蜣蜋也)邠(悲巾切)瘞(壹計切幽薶也)
桀黠(下八切)炕(呼郎切又苦莽切)涪(音浮)珙(居悚切)晊(之日切)幟(昌志切又式志切旗屬)溝
塍(神陵切稻中畦也)窰(餘招切燒瓦竈也)
資治通鑑釋文卷第二十八
