資治通鑑釋文卷第三
右宣義郎監成都府糧料院史炤
漢紀十一通鑑卷十九
(起彊圉大荒落盡元黓閹茂即丁巳至壬戌凡六年)
世宗孝武皇帝中之上元朔五年彍弩(滿引曰彍音郭)五兵(謂矛戟弓)
(劒戈)耰鉏(上音憂摩田器也下牀魚切立薅所用也)箠挺(上之累切馬檛也下大鼎切杖也)撻(他逹切擊也)桑弧
(音胡以桑木爲弓)蓬矢(步工切篙也以篙爲箭)詘(曲勿切詰詘也)禆(賓彌頻移二切副助也)伉(音抗又工郎切衛青)
(子)繦褓(上舉兩切下𥙷抱切負兒衣)龍頟(鄂格切平原邑)南窌(披教切通作奅地名)軹(音只河内邑)彗
星(徐醉切妖星)壅閼(上音擁下音遏塞也止也)格明詔(格音閣謂岐閣不行)從容(從千容切)輣車(蒲庚切兵)
(車也)鍜矢(都玩切治鐵)六年肺腑(漢書腑作附如肝肺之相附著)票姚(上頻妙切下羊召切勁疾之貌)行
(胡浪切次也)絶幕(末各切沙幕也匈奴之南界沙土曰幕直度曰絶)罷(音疲勞也)徼(工堯切要也)錮(音固)元
狩元年償(辰羊切還也)間(居莧切隙也)數(雙遇切)徼幸(堅堯切通作僥)羽檄(胡歷切符檄也以木)
(簡爲書長尺二寸詳見高帝十年)猶豫(夷周切又餘敕切玃屬其性多疑一說隴西人呼大子曰猶好先行却住以候其人遂曰猶豫)嬴(餘輕)
(切)月氏(音支西域胡)大宛(於先切西域胡)土著(直略切言著土地而有常居不随畜牧移徙也)汗血(汗侯旰切)
(大宛國有天馬種汗血者汗從前肩髆出如血號一日千里)于窴(徒賢切又徒見切與闐字同西域胡國治西域去拘彌國三百里)康居
(音渠西域胡)奄蔡(如字西域胡國在康居西北臨大澤無崖蓋乃北海也)賈人(音古坐販曰賈)身毒(身音乹毒音篤即天)
(竺也所謂浮屠胡)羌人(羌夷種名也水經云羌水出羌中參谷即其地)安息(悉即切西域胡國治番兜城其池臨潙水)遺(弋季)
(切贈也)朝(馳遥切覲君之緫稱)九譯(夷益切傳四夷之言者譯猶繹也如繹絲然紬其語而繹之周禮象胥之職九譯者謂所經歷凡九)
駹(音尨夷名)徙(音斯夷名)僰(蒲北切夷種名)氐(丁奚切夷種名)筰(才各切夷名)嶲(先蘂切夷種名其國有嶲水)
昆明(西夷種名有滇池方三百里武帝作昆明池習水戰以討之)滇國(音㒹史記漢書作滇越西夷國名本楚莊王弟莊蹻爲國於此)
二年票騎(頻妙切勁疾貌)焉支(於虔切山名)折蘭(折上列切匈奴中姓顔師古云鮮卑有蘭姓者即其種)渾
邪(渾下昆切邪時遮切匈奴之屬爲王者匈奴伊穉邪與斜同音)休屠(上許虯切下音儲匈奴所封王地後降漢武帝開置縣屬武威郡)圜
陳(音陣兵法有方圜陳)大黃(黃肩弩名大黃者參連弩其大者也)居延(匈奴中水名即古流沙武帝開置縣屬張掖郡使路博德築遮)
(虜障於其城)祁連(祁上夷切即天山也在張掖酒泉二郡界)酋涂(上才由切下音塗匈奴中王號)淖(女教切)祝詛
(上職救切詛也下莊助切詶也)馳傳(張戀切)漯隂(吐合切平原邑)貫(始制切貸也)日磾(丁奚切匈奴休屠王子没)
(入漢賜姓金氏)閼氏(上於連切下音支)驂乘(上七南切下石證切)三年倉廥(古外切芻藁之藏)分(扶問)
(切)渥洼(上音握下於佳切水名在敦煌界)便辟(便毗連切辟讀曰僻書曰便僻側媚解者謂便者便人所好僻者避人所惡)
四年絫(古累字)藻繢(白鹿皮幣緣以藻繢繡也會五采而爲之音戶賄切)橢(佗果切圜而長曰橢)東郭咸陽
(東郭姓也名咸陽)&KR0898;(徒計切鐡鉗也在項曰鉗在足曰&KR0898;)占(之贍切下同)軺(弋昭切小車)以風(讀曰諷)孛
(蒲没切妖星)食其(食音異其音基)數竒(上所角切下居宜切謂竒隻不耦也)愠(於問切怒也)砂礫(砂或作沙小石)
(曰礫音歷)騾(來弋切漢書作臝)冒(莫克切犯也)紛挐(女加切亂相持搏也)遲明(丈二切漢書作會明)窴顔
(窴徒賢切匈奴中山名)食(讀曰飤)幕府(幕府者以軍幕爲義軍旅無常居止故以張幕言之)猿臂(上于元切如淳曰臂如猿)
(臂通肩也漢書作爰顔師古曰爰緩意也)谷蠡(上音禄下音棃)翰海(如字北海名在沙漠北崔浩云羣鳥之所解羽故云翰海)齎(與資)
(同資裝也)蹋鞠(上徒臘切下鉅六切蹋本作躢鞠以皮爲之蹵躢而戲)令居(令音零徐廣云里名在金城)朝請(才性切)
一鄣(之向切塞上築城爲蔽鄣以扞寇)慴(之涉切與讋同)忤(音悟逆也)佯(音陽)
漢紀十二通鑑卷二十
(起昭陽大淵獻盡重光恊洽即癸亥至辛未凡九年)
世宗孝武皇帝中之下元狩五年堧地(人緣切内垣之外遊地也)得與
(音豫)莊青翟(莊姓青翟名後避明帝諱莊改作嚴)游水發根(游水姓也發根其名)畫灋(胡麥切策畫之法)卒
起(卒倉没切忽也)六年廢格(格讀曰閣上也)雍(於用切右扶風邑)腹誹(誹讀曰非謗也)元鼎元
年剽(匹妙切剽掠)二年導官(導官少府官屬或謂獄名非也)减宣(古斬切姓也)瘞(壹計切埋也)均
輸(舂朱切委輸也謂諸當所有輸於官者又均輸之)齎(側兮切持道也)倨(居御切不恭也)要領(一遥切詳見元朔三年)玉
門(縣名屬酒泉郡又有玉關在龍勒縣界)葱嶺(西域山名極高大其上悉生葱故名葱嶺)鄯善(鄯時戰切西域胡種本樓蘭王國治)
(扞泥城元鳳中與匈奴爲反間其弟尉屠耆降漢言之漢乃立爲王更其國名鄯善史因稱鄯善云)莎車(素和切西域國本莎車城因以爲號)車
師(西域國居交河城以河水分流繞城故云交河)䟽勒(歷德切西域國䟽勒其城名因以爲號)日逐(匈奴王號如渾邪休屠之稱)
焉耆(上於虔切下音支西域國名)危須(西域國治危須城因以名國與焉耆鄰界)尉黎(西域國治尉黎城因以立名與鄯善)
(旦末相接)操(千高切持也)大放(甫往切依倣也)三年函谷關(函胡䜛切武帝徙關於新安乃於故關置洪農郡)
伊穉邪(匈奴單于名穉持利切邪或作斜士嗟直牙二切穉邪胡人語也)〇四年圜丘(禮祭天於圜丘爾雅云土之高者曰)
(丘圜者所以象天體圜通作圓)汾隂(扶云切河東邑)脽上(音誰汾河之東岸持堆也顔師古曰以其形高起如人尻脽故以名云一說本)
(名鄈音葵彼鄕人呼葵如誰轉而爲脽字耳故漢舊儀云葵上)羡門(祠箭切古仙人名子高)惡敢(惡音烏)共給(共讀曰供)
搤(音乞與㧖同)魏脽(本魏地之境故云魏脽)課殿(丁練切下功曰殿)繦屬(上舉兩切下之欲切繦索也屬聮也若繩)
(索之相屬)最上(祖外切上功曰最)邯鄲(上音寒下音丹趙國邑有邯鄲山)樛(居虬切姓也)風諭(風讀曰諷)黥
(渠京切墨形在面或作剠)劓(魚器切去鼻刑或作㓷)填撫(填讀曰鎮)屣(山爾切小履)五年崆峒(漢書作空)
(同山名)亭徼(工釣切邊徼亭障也)醊食(上竹芮切下讀曰飤史記作餟漢書作腏音並同謂連續而祭)朝朝日(上音昭下)
(音晁以朝旦拜日也)郊見(胡電切)將(即亮切帥也)鏦(音䆫謂撞而刺之也)郟(音夾顔師古曰縣名屬穎川)番禺
(上蒲禾切下魚容切南海郡治也)謾(音幔又莫連切欺誑也)龍亢(音岡漢書作㰍古龍字沛郡之邑)湟(音皇水名在金城臨)
(差塞外)瀨(音頼水名在越地)䍧柯(上兹郎切下居何切解見元光五年)酎(丈救切三重釀醇酒也)不售(史記漢書)
(作不讎謂不驗也)西羌(西羌其本出自三苗姜姓之别其國近南岳金城郡河關縣之西南羌地是也南接蜀漢徼外)枹罕(上音鈇其)
(字從木下讀如字金城邑)六年尋陿(地名音挾姚氏云在始興西三百里近連口也)黎旦(力脂切黎黑色天曉時又邌明者邌)
(待也義各有主)交趾(音止本南越地杜佑通典云南方夷人其足大指開廣若並足而立其指交故名交趾武帝開置交趾郡)九眞(水名)
(武帝平南越開置郡因以爲名)日南(日南者言其在日之南開北戶以向日武帝平南越置日南郡)珠厓(宜佳切通作崖在大海中崖岸)
(之邊出真珠故曰珠厓武帝平南越置珠厓郡)儋耳(丁甘切越地在大海中其種大耳渠率自謂王武帝開之置儋耳郡)緱氏(工侯切河)
(南邑)賽(先代切報也)且蘭(子余切夷種也一名頭蘭)越嶲(先蘂切嶲水出卭都國謂越此水故名越嶲武帝開之置郡)白
馬(白馬氐夷種名居於河池一名仇池因亦呼爲仇夷)揭陽(音竭南海邑)爲解(佳買切判也說也)浮沮(子閭切一本作)
(苴匈奴中井名去九原郡二千里)令居(音零徐廣云里名在金城地)敦煌(音屯皇郡名應劭云敦大也煌盛也)封禪(禪上)
(戰切封土於山禪祭於地也)合祛(丘於切李竒曰祛開散合閉也開閉於天地見兒寬傳注)元封元年讋(之涉切失)
(氣也)轅終古(轅音袁姓也漢書作榬)禦兒(偶舉切越地有禦兒水越語云勾踐之地北至禦兒即北禦或作語)卯石(越地)
(名顔師古曰功臣表作外石疑表誤史記又作北石)繚嫈(上音遼下於耕切越地名)虚(音墟)奉邑(扶用切與俸同)宿留
(上先就切下力就切謂有所須待也)梁父(音甫山名因以爲縣屬泰山郡)阯(音止山之基足也)茅三脊(茅謨交切靈茅也杜)
(預曰江淮之間一茅三脊)藉(才夜切薦也)䄠(古禪字祭也)蛇丘(蛇音移泰山邑)邸(丁禮切諸侯之舍在京師者率名曰)
(邸)並海(步浪切依也)牟大(莫浮切取也)衣(於旣切)填星(音鎮德星)
漢紀十三通鑑卷二十一
(起元&KR1580;涒灘盡元黓敦䍧即壬申至壬午凡十一年)
世宗孝武皇帝下之上元封二年瓠子(胡悞切隄名在鄄城以南濮陽以北廣百)
(步深五丈)蜚廉(蜚古飛字本神禽名能致風氣身如鹿頭似雀有角而蛇尾文如豹文武帝象之以爲觀因取名焉)眞番(眞番國與燕相)
(接後役屬朝鮮武帝滅朝鮮盡得其地置元菟郡徐廣曰一作番汗番音普安切)朝鮮(東夷國朝音潮鮮音仙其地有汕水故名朝鮮武帝滅之)
(置樂浪郡即武王封箕子之地)浿水(普蓋切出樂浪郡)王險(古邑朝鮮王滿所都也)臨屯(徒渾切東夷國後以爲郡)辰
國(辰即辰韓之國)雍(音壅)汶水(音問出琅邪朱虚縣)風諭(風讀曰諷)滇王(音㒹西夷小邑武帝因降以爲益州郡)
勞深靡莫(西夷小國皆與滇同姓史記深作寖)三年浞野(仕角切地名)亭障(之向切漢制每塞要處别築爲)
(城置人鎮守之謂之候城此即障也顔師古說)間使(居棧切下同)相路人(相悉亮切應劭云戎狄不知官故稱相也路人其相名下)
(並同)韓隂(漢書隂作陶)參(音三)唊(音頰)相與(相讀如字)右渠子長(漢書表作長路長如字路音各)樂
浪(上音洛下音郎郡名)元菟(同都切郡名)澅清(澅清獲又胡卦切地名韋昭曰屬齊)荻苴(上音狄下千餘切地名功臣表)
(云屬勃海)涅陽(乃結切古陽邑)浮桴(桴芳無切編竹木爲之大者曰栰小者曰桴)四年穹廬(上丘中切下凌)
(如切匈奴旃帳也)爲質(音致結信也)讇(古謟字)紿(音殆欺也)五年灊(音潜廬江邑)舳艫(上音)
(軸下音盧舳船後持柂處艫船前持櫂處)樅陽(千容切廬江邑)並海(步浪切依傍也)犇踶(犇古奔字踶徒計切走也蹋也)跅
㢮(上土各切下式爾切跅者跅落無檢局㢮者放廢不遵禮度)六年岑娶(漢書娶作陬子侯切烏孫王昆莫之孫名軍湏靡岑)
(娶其官號也)昆彌(音縻烏孫之王號其先曰昆莫名獵驕靡今昆彌者顔師古謂昆取昆莫彌取驕靡)黎軒(漢書作犛靬靬與軒同又)
(音鉅連切張掖郡驪軒縣名取此)眩人(眩與幻同即吞刀吐火之術)驩潜(西域小國在大宛西)大益(西域小國與驩潜國)
(相接在大宛西)扜冞(上音烏下音彌漢書作扜彌西域國名在大宛東)蘇䪥(下戒切西域胡國)府藏(才浪切物所蓄也)
苜蓿(上莫六切下息六切草名)兒單于(烏維單于死其子詹師廬立年少號兒單于)〇太初元年虎圈
(求遠切養畜之所)漸臺(子廉切漸浸也臺在池中爲水所浸故曰漸臺)井幹樓(井幹者積木而爲樓如井上木欄之形幹或作韓)
因杅(羽俱切匈奴地名)貳師(大宛國城名其地多善馬武帝遣李廣利伐宛取馬因亦號貳師將軍)郁成(大宛支國)哆
(昌野切)二年飢罷(讀曰疲)浚稽(上音峻下音雞山名在武威郡北匈奴以爲障蔽)三年呴犂湖
(呴音吁匈奴單于名)廬朐(音劬匈奴中山名)睢陽(音雖梁國邑)輪臺(西域國名東接枝渠犁國)橐佗(徒何切或)
(作駞韋昭曰皆肉似橐也匈奴以爲竒畜)適爲(適讀曰謫)糒(音備乾糇也)煎靡(煎子延切大宛貴人名)昧蔡(上音)
(末下先曷切大宛將名)亡走(音奏疾趨也)上邽(音圭古邽戎國武帝開之置上邽縣屬隴西郡有下邽故曰上邽)〇四年
侵牟(謨侯切言如牟賊之食苗也)簿責(步戸切以文簿而一一責之)且鞮(上子余切下丁奚切匈奴單于名)天
漢元年緱王(工侯切匈奴昆邪王姊子也)左伊秩訾(訾子移切匈奴官號)煴火(於云切謂聚火無焱者)窖
(工孝切地藏也)飲食(上於禁切下讀曰飤)齧(魚結切噬也)咽(音宴吞也)羝(丁奚切壯羊也)白氂(力之切毛之強)
(曲者)二年創(初良切說文傷也下同)涿涂(上音卓下以奢切漢書作涿邪匈奴中山名)前行(胡岡切下同)戟
盾(上几劇切有技兵也下食尹切所以扞身者通作楯)葭葦(上音家說文葦之未秀者下音偉蘆也)幟(式志切旌旗之屬)趣
降(趣讀曰促降胡江切服也)鞮汘(丁奚切山名)輻(方六切輪轑也)壘石(上盧對切謂放石以投人因山隅曲而下)一片
冰(漢書片作半音泮大片也)娸糵(音欺齊人謂麴餅曰娸娸糵謂釀成其罪)蹂(人九切踐也)空弮(去權切又音眷弓弩弮也)
(與絭同)北首(式救切嚮也)雋(字兖切又辭兖切姓也)躧履(山爾切履不著跟曰躧)海瀕(音頻又音賓厓也)
成娩(音晚又音免匈奴王名)
漢紀十四通鑑卷二十二
(起昭陽恊洽盡閼逢敦䍧即癸未至甲午凡十二年)
世宗孝武皇帝下之下天漢三年榷酒酤(榷音角水上横一木以渡人者喻禁)
(民酤釀官自開置如設木爲榷獨取利也)瘞(於例切祭地曰瘞謂埋其物示歸於地)羈縻(上几宜切下美爲切繫聮之意馬絡頭曰羈牛)
(靷曰縻)愞(如掾如亂二切弱也)四年累重(上力瑞切下直用切謂妻子輜重)余吾(音餘又音徐山海經云鮮水北)
(注徐吾徐廣曰余吾水在朔方)髆(伯各切)太始元年巫蠱(公土切巫者執左道以亂政而惑人蠱惑也指體即藥毒)
(害人是若行符厭俗之爲魅故曰巫蠱)先賢撣(音纏匈奴日逐王名)二年涇水(堅靈切水出安定郡涇陽縣开頭山東南)
(入渭)櫟陽(音藥左馮翊邑)袤(音茂長也南北曰袤)三年成山(一作盛山音同在東萊不夜縣斗入海)之罘
(音浮山名在東萊腄縣)倢伃(上音接下音于倢言接幸也伃美稱也字或从女)任身(任讀曰妊)中意(竹仲切當也)
四年不其(音基山名因以爲縣屬琅邪郡)征和元年搜(疎鳩切求也)索(山客切取也)二年
涿(竹角切郡名)屈氂(上丘勿切下力之切)澎(音彭縣名在東海)脫簪(上吐活切免也下淄岑切首笄也)平反
(音翻謂錄因覆奏使從輕也)佯(音陽)恚(於避切恨也)訐(居謁切面相斥罪也)祟(音粹說文神禍也其字从出从示示者鬼)
(神所以示人)汙(烏故切染也亦作洿)鉗(其炎切鑷也)灼(職略切炙也)贛(音貢)挌殺(古陌切擊也)無
且(子閭切)迸走(北諍切散走也)櫓(籠五切楯也遠與敵戰故以車爲櫓用自敝也一說櫓望敵之樓也)楫棹(漢書楫作輯音)
(集字從木棹直教切短曰楫長曰棹以行船者)鴻臚(凌如切武帝置此名胡廣曰鴻聲也臚傳也所以傳聲贊導九賓)毆(讀曰驅)秺
(都故切濟隂邑)適嗣(適讀曰嫡)蹵(子六切迫蹵)鬲(與隔同)惓惓(逵員切忠謹之意)蹋(徒臘切踐也)邘
(音于河内郡壄王縣邘亭是也本古邘國)三年郅居(之日切水名)兜銜(當侯切山名)姑且(子余切水名)句
山(音鉤西山也)陿(轄夾切隘也)徇(徐閨切行示也)梟首(工堯切掛首於木上也)掾(俞絹切官屬)狐疑
(狐音胡狐之渡河且聽且度其性多疑故稱不决者爲狐疑)决睢(息隨切匈奴官名)燕然(燕一千切山名在匈奴速邪烏地中)壍
(七艷切阬也)城父(音甫沛郡之邑)横橋(横音光横門渭橋也)四年靁(古雷字)黳(煙奚切黑也)悖(步内)
(切亂也)墾(口很切耕也)匄(古大切乞也亦作丐)蓍龜(升脂切篙屬蓍龜筮者以爲卜策)鬴(古釡字山名)耐(乃代)
(切忍也)五伯(讀曰霸)苛(音何細也)後元元年馬何羅(漢書作莾何羅以明德馬后惡其先有反者故)
(昜姓莾)僵(居良切僨也)穉(直利切幼也亦作稚)珥(仍吏切耳飾)二年盩厔(上張流切下竹乙切右扶風邑)
五柞宫(材各切有五柞木因以名宫在扶風盩厔縣)闥(他逹切博雅云闥謂之門)隆慮(音廬河内邑)鄂(五各切江)
(夏邑)共養(上居用切下弋亮切)
漢紀十五通鎰卷二十三
(起旃蒙恊治盡柔兆敦䍧即乙未至丙午凡十二年)
孝昭皇帝上始元元年璽(相氏切王者之印)軫(止忍切)缾(步丁切琅邪邑)磾
(下奚切)綬(是酉切又承呪切韍維也)二年辟彊(上必亦切下其良切)墯殰罷極(墯落也殰音讀敗也罷音)
(疲勞也極困也言馬畜孕重者如是匈奴苦之)鄕(亦曰嚮)更之(工衡切改也)壷衍鞮(丁奚切匈奴單于號)龍城
(龍或作籠崔洁天西方胡皆事龍神故名大會處爲龍城餘見上)三年椒房(兹消切皇后所居也以椒和泥塗壁取其温而芳也)
四年姑繒(兹陵切西夷別種)葉榆(葉一作楪音同西夷種名居葉榆澤因以爲號)辟明(辟音壁)种(音沖)
五年君姁(况羽切說文嫗也)黃犢車(犢徒谷切牛子也)叱之(尺栗切訶也)蒯聵(上苦怪切下五)
(怪切衛靈公子)儋耳(丁甘切本南越地武帝元鼎六年開置郡至昭帝罷之)眞番(普安切本眞番國武帝元封二年開置郡至昭帝罷)
〇六年難(乃旦切阻也)操(千高切持也)節旄(上子結切下謨袍切節以旄爲之上下相重如竹節也)朝露
(朝陟遥切朝露見日則晞以人命短促亦如之)斧鉞(上匪父切或作鈇下王伐切大斧也)鑊(胡郭切鼎大而無足者)衿(居吟切衣)
(系也)號哭(號胡刀切大呼也又哭也詩或號或呼)歐血(一口切吐也)夕臨(力禁切)駑怯(上農都切駘也下乞)
(業切畏也)貰(時夜切貸也)曹柯(古河切春秋齊地曹翽欲劫齊威公處故稱曹柯)鉤町(上音劬下音挺西南夷國後爲縣屬)
(䍧柯鉤或作句)元鳳元年氐人(丁奚切夷種名其人分竄山谷或號青氐或號白氐見魚豢魏略)馬適建(馬適姓建)
(其名並如字)肄(羊至切習也)䟆(必吉切字或从足以止行清道也)擅調(上時戰切專也下徒釣切選也)畫室(胡卦)
(切彫畫之室也俗作畫)狼跋(上盧當切下卜末切狼獸名狼跋箋云老狼有胡進則躐其胡退則跲其尾)夸(枯瓜切通作誇)趣
鄕(上逡湏切下許亮切)讙(許元切通作諠讙譁也)麋(旻悲切鹿屬)莵(土故切與兔同獸名)懣(音悶又音滿說文煩也)
絞(古巧切縊也)刺王(七賜切謚法暴戾無親曰刺其字从束从刀)訢(與欣同)四隊(徒内切部也)甌脫王
(上一侯切下土活切土室也以其所居甌脫之處呼也)二年風漢(風讀曰諷)三年胿(息隨切姓也)番和
(番音盤張掖邑)義渠(西戎國名在𡵨梁涇&KR0238;之北)烏亘(烏亘本東胡之種爲冒頓所破餘衆散保烏亘山因以爲號)冒頓
(讀如本字或音墨特匈奴頭曼單于之子)鮮卑(山名東胡別種因保此山遂以爲號)偵(丑正切覘也)南旁(步浪切依也)㷭
(與烽同)度遼(度徒故切遼水在幽州之域擊烏亘當度遼水往擊之應劭云)〇四年轑陽(音料或音遼地名在魏郡清淵縣)
扞冞(上音烏下音彌西域國)龜兹(上音丘下音慈西域胡國在大宛之西)白龍堆(都回切樓蘭王所居之地)懲
艾(艾讀曰乂)反間(居棧切反其本而間諜也)尉屠耆(音祁樓蘭王弟漢立爲鄯善王)屏語(必郢切屏蔽而言也)匈
(許容切膺也通作胸)横門(音光在長安北)伊循城(漢書作伊修城在鄯善國漢於其中置屯田吏士)填撫(竹刃切)
漢紀十六通鑑卷二十四
(起強圉恊洽盡昭陽赤奮若即丁未至癸丑凡七年)
孝昭皇帝下元平元年敞(昌兩切)傳(張戀切車傳)方與(音房豫山陽邑)馮
式(馬讀曰憑式一作軾車前横木)撙銜(子本切挫也銜馬銜)叱咤(上尺栗切呵也下竹駕切噴也)箠(止蘂切馬策)冒
(莫克切犯也)匽(與偃同)耎脆(上而兖切柔也下此芮切易斷也)細旃(旃與氈同說文然毛也)訢訢(古欣字喜)
(也)橛(其月切車鉤心也)吸(許及切内息也)&KR1021;(息廉切細也)惰(徒卧切懈也)脯(方矩切乾肉)䣛行
(息七切脛節也通作膝)漸漬(上子廉切流入也下前智切浸潤也)浹(子牒切徹也)晡(奔謨切日加申時)闇(於今切默)
(然也)襁緥(上舉兩切下𥙷抱切負兒衣)攀援(音爰引也)屬吏(之欲切委也)湔洒(上子㒹切澣也下先禮切濯也)
捽(材兀切持也)嗌(音益咽喉)九旒(音流旌旗之旓諸侯九旒至軫)誖(布内切乖也)詭禍(過委切詭猶反也)屬
車(朱欲切連也言車之相聮屬)祅言(於喬切地反物爲祓祅言怪也)泄(先列切漏也)猶與(猶如字又餘救切與音豫)鄂
(逆各切驚也本作愕)母内(讀曰納)珠襦(汝朱切謂貫珠以爲𥜗形若今革襦也晉灼說)斬衰(七回切喪服衣之衰也斬言衰)
(服其下不緶直斬割之)俳倡(俳音排俳優諧戲也倡音昌樂土也)湛沔(湛讀曰沈又讀曰躭湛沔荒迷也)旁午(如字一從)
(一横爲旁午)淫辟(讀曰僻邪僻也)五辟(頻亦切五刑也墨劓荆宫大辟)組(則古切說文綬屬其小者以爲冕纓)戇(陟降)
(切愚也)良娣(音弟漢制太子有妃有良娣有孺子凡三等)間燥處(間讀曰閑燥先到切謂寬靜高敞之處)長楊(長仲)
(良切楊木名因以名宫)五柞(材各切亦作莋有五柞木因以名宫與長楊皆在右扶風盩厔縣)少内(掖庭主府藏之官)食
(讀曰飤)幾(居依切近也)數焉(所角切)嫗(威遇切說文母也)澓中翁(澓芳福切中讀曰仲姓澓字中翁)蓮
勺(上音輦下音灼左馮翊邑)鄠(音扈右扶風邑)軨獵車(軨音零文穎曰小車也前有曲輿不衣者近世謂之軨獵車)奭(施隻)
(切)中宗孝宣皇帝上之上本始元年朝請(才性切)二年
僦(子就切賃也)抵曰(丁禮切拒也)覆過(敷救切蓋也)乞之(音氣與也)悸(音揆心動也)偏袒(徒旱)
(切脫衣袖而偏露也)虚耗(呼到切損也)趣(讀曰促)祁連(祁上夷切匈奴中山名)蒲類(並如字匈奴中海名按傳)
(云其地有蒲類澤是也在燉煌北)三年娠(矢人切妊也漢書身多作娠)以累(力瑞切託也)去也(丘吕切除也)
烏員(音云匈奴地名)逗遛(逗音豆又持遇切謂稽留不進也)大父行(胡浪切)雨雪(于具切自上而下曰雨)
丁令(音零胡戎小國在康居北)羈屬(上音機羈縻也下音蜀繫属也)瓦解(胡買切散也)滋欲鄕(漢書滋作兹鄕)
(讀曰嚮)缿筩(上音項下音同缿若今盛錢臧瓶爲小孔可入而不可出用受書令投於中顔師古說)告訐(居謁切面相斥曰訐)僵
仆(上居良切債也下芳遇切頓也)鉤距(上古侯切下&KR0875;許切晉灼曰鉤致也距閉也)擿伏(上它歷切挑也下房六切隱也凡隱匿者)
(謂動發之)四年轝(羊茹切舁車也)質樸(匹角切素也)鉛(余專切青金也)地節二年囏(古艱)
(字)左大且渠(且子余切匈奴宫號)呼盧訾(子移切匈奴王號)南旁(步浪切依也)西嗕居(嗕奴獨切匈奴種也)
漢紀十七通鑑卷二十五
(起閼逢攝提格盡屠維恊治即甲寅至己未凡六年)
中宗孝宣皇帝上之下地節三年勞來(上盧到切下盧代切謂慰勉而招延之下)
(同)箴(只深切箴規)飭(讀與敕同整也)籞(偶舉切禁苑也)縱横(上子用切放縱也下胡孟切恣横也)貸種(上吐)
(戴切假貸也下之勇切五糓種也)繡絪馮(絪亦作茵馮讀曰憑茵蓐也謂以繡爲絪馮)輓(音晚牽引也)繕(時戰切補也)
苑(於阮切蓄獸之所)女曹(女音汝曹軰也)壹間(居莧切謂相去才間隙耳)躢(徒臘切踐也)燕見(於甸切安也息)
(也與宴同)駮(北角切)傅生(傅讀曰附)伯(讀曰霸)復屬(之欲切連也)敺(與驅同)捶楚(上之蘂切)
(擊也下創所切痛也)鍜練(上丁貫切鍜治也下郎甸切煉鑠也)鞠獄(居六切推窮也)讞(魚蹇切平議也)删定(所艱切除)
(削也)爲質(職利切)憙(許吏切)渠犁(西域胡地與輪臺相接武帝時置校尉屯田)媪(烏浩切女老之稱)四
年窶人(其羽切貧而無禮者)黠(下八切黠慧)讙言(許官切又音喧)卒卒(音猝忽遽之貌)趙衰(初爲切名)
(衰字子餘事晉文公謚曰成季)顓(與專同)直守(直讀曰值)羔(居勞切羊子也)莵(吐故切亦作兔)鼃(烏瓜切蝦蟇也)
惲(於粉切)直突(陁没切當作堗竈窗謂之堗)嘿然(密北切通作默)上行(胡郎切列也)燋(即消切傷火也)芒
刺(上武方切草耑也下七賜切草芒也字或作莿)阿衡(伊尹官也阿倚衡平言天子所倚群下取平故曰阿衡)闇(與暗同)湛
(持林切湛溺)財(與纔同)趣之(讀曰促)醖釀(上紆問切下汝亮切醖釀造酒也言宣帝不早防閑霍氏致令貫盈宗族誅夷)
(是醖釀浸漬而成其邪謀也)噍類(作笑切無復有活而噍食也青州俗呼無子遺爲無噍類)鹽賈(賈讀曰價售直也)瘐(勇主)
(切病也或作瘉音同)課殿最(課苦卧切試也殿丁見切後也課之當居後最祖外切凡要之首也課之當居先)海瀕(音頻又音賓涯)
(也岸也)潢池(音黃積水曰潢)乘傳(張戀切車傳)鉏鉤(上牀魚切薅所用也或作鋤下古侯切鐮也)元康
元年訾(讀曰貲)蠭氣(蠭與鋒同言鋒銳之氣顔師古說)愍(美隕切痛愍)小解(讀曰懈怠也)莎車
(素和切西域國)㰱(色洽切說文歠也春秋傳㰱如忌)馬象龍(象通作像馬象龍者言馬形似龍也)爲比(必寐切並也)
二年華倢伃(華戶化切姓也倢伃解見上)祈律(先的切分也謂分破律條)厨傳(張戀切厨謂飲舍傳謂傳舍)稱
過(稱尺孕切愜意也過者過度之過几來者稱其意而過去)忿兵(芳問切怒也)更治(工衡切猶經歴也)痿(人佳切風痺疾)
(也)梟(古堯切不孝烏也凡言之不祥者人謂之梟音)三年供張(上居用切下竹亮切陳設也)百兩(力漾切乘也)
共具(共讀曰供)老誖(布内切惑也)贏(音盈有餘也)郵亭(音尤行書舍)四年晻(讀曰暗)湟
(音皇水名出金城郡臨羌縣塞外東入河)義渠安國(義渠姓也)先零(音憐羌種名)旁緣(步浪切依也)抵冒
(莫北切謂記突而前)罕开(开口堅切罕羌开羌皆西羌別種漢破滅之置縣以其人處於地因以名之屬天水郡)分別(筆列切異也)
稔(如甚切歲熟曰稔)
漢紀十八通鑑卷二十六
(起上章涒灘盡元黓閹茂即庚申至壬戌凡三年)
中宗孝宣皇帝中神爵元年泰畤(音止祭處曰畤)鈍(徒困切不利也)筯(舉欣)
(切肉之力也)矻矻(口骨切勞極貌)延袤(延長行也袤音茂南北曰袤東西曰廣)溷(胡頓切亂也)吻(武粉切口角也)
齧䣛(上五結切噬也下息七切孟康曰良馬低頭口至䣛故曰齧䣛)乘旦(食證切良馬駕則旦至故曰乘旦)靶(音霸轡革也)
絺綌(上丑基切細葛也下乞逆切麄葛也)鬱燠(上紆勿切下於六切甚熱也)貂(丁聊切鼠屬出丁零國)煗(乃短切與)
(暖同)圉空(魚巨切囹圉也)庭燎(力小切庭設大燭也)悃(苦本切悃愊)鬻(弋六切賣也)冽(音列寒也)唫
(魚音切古吟字)蜉蝤(音浮由甲蟲也好叢聚而生朝生而夕死蝤通作蝣)俊艾(艾讀曰乂)遞鍾(晉灼曰遞音遞迭之遞二十四)
(鍾各有節奏擊之不常故曰遞鍾琴名也)逄門子(逄皮江切即逄蒙)烏號(胡刀切楚有柘桑烏栖其上支下著地不得飛欲墮號呼)
(故曰烏號一說黃帝乘龍上天小臣不得上挽持龍&KR0971;&KR0971;拔墮黃帝弓臣下抱弓而號故名烏號)沛(普蓋切流貌)呴嘘(上許于切下音)
(虚出氣貌)呼吸(許及切内息也)遠(于願切離也)財擇(財與裁同)驁(與傲同倨也)任子(如鴆切保也以父任)
(爲郎故曰任子)琱瑑(上丁聊切下音篆刻鏤爲文也)浩亹(上音誥下音門金城邑顔師古曰浩水名亹者水流峽山岸深若門也)銜
枚(上胡衫切下謨杯切枚狀如箸横銜之欲其無聲)陿中(音狹山陗而夾水曰陿)挑戰(徒弔切擿嬈敵求戰也)數責
(所矩切計其目而責之)徼(上堯切要也)齎(剘兮切持也)鮮水(音仙山海經云北鮮之山鮮水出焉北流注徐吾)斛
(胡谷切十斗曰斛)捐(余專切棄也)拊循(拊古撫字)和輯(輯與集同)皸瘃(上音軍拆裂也下袟玉切寒創也)敦
煌(敦音屯郡名)莫須(小種羌名)懈㢮(式爾切放也)燔(符袁切爇也)沮(才汝切沮壞)糴(亭歷切市糓也)
卒有(卒讀曰猝)茭稾(上居肴切乾芻也下古老切禾稈也)畮(古畒字)朞月(居之切復其時也)徼幸(古堯)
(切通作僥)乘間(居莧切空隙也)罷敝(罷讀曰疲)媮(託侯切苟且也)鈔(初教切略取也)二年黃羝(都黎)
(切羌人名)浩星賜(浩星姓也賜其名)留且(子閭切羌人名)猶非(先零大豪也帝紀作酋非疑誤)泄(先列切漏也)
蓋寬饒(蓋公盍切姓也)召(時照切召公奭也通作邵)詆挫(上典禮切訶也下祖卧切摧也)藜藿(上怜題切下忽郭切)
(草名)旁塞(步浪切依也)歐(一口切吐也)郝宿(呼各切匈奴王號)握衍朐鞮(朐音劬鞮丁奚切匈奴單于號)
耳孫(耳音仍昆孫之子爲耳孫)稽侯㹪(先安切又所姦切後爲呼韓單于)烏禪幕(禪音蟬西域小國)先賢
撣(音纏匈奴日逐王名)龜兹(音丘慈西域國)薄胥堂(胥先余切後爲屠耆單于)三年歙然(許及切盛也)紿
(音殆欺也)恚(於避切恨也)奥鞬(上音郁下居言切匈奴王號)
漢紀十九通鑑卷二十七
(起昭陽大淵獻盡元黓涒灘即癸亥至壬申凡十年)
中宗孝宣皇帝下神爵四年鷙(脂利切說文擊殺鳥也)比郡(頻二切連也)中
傷(竹仲切當也)饋遺(上求位切餉也下弋季切贈也)臘(力盍切建丑之月爲臘或作臘)正臘(歲之首月爲正之盈切)姑
且(子余切匈奴中水名)谷蠡(上音鹿下盧奚切匈奴王號)姑瞀樓頭(瞀莫侯切屠耆單于子名)五鳳元年
呼揭(丘例切西方匈奴後爲呼揭單于)唯犂當戶(唯弋癸切匈奴官號)五單于(屠耆單于呼韓邪單于呼揭單于車)
(犂單于烏籍單于)闟敦(上音蹋下音頓匈奴中地名)爭奏(則候切進也)酒炙(之夜切燔肉也)二年倨
慢(居御切不遜也)呼遫累(遫古速字累力追切匈奴官號也)郅支骨都侯(郅之日切呼韓兄呼屠吾斯自立爲單于)
(號也)脛脛(形定切直貌)窶數(上其羽切下山羽切戴器也)三年鶡雀(鶡音芬字本作鳻通用耳鳻雀大而色青出羌)
(中顔師古說)澆淳(堅堯切薄也酒不雜爲淳以水澆之則味漓薄)散樸(匹角切僕木質也割之則散)解怠(解讀曰懈)妖
(於喬切災也夲作袄)軼(音逸過也)明飭(飭讀與敕同誡也)奸(音干求也)四年穰(人常切豐也)賈(讀曰)
(價)糶(他弔切出糓也)娛(元俱切樂也)晻(與暗同)炰(步交切灸也)自勞(來到切)拊缶(上方武切)
(拍也下方久切瓦器也擊之以節歌)蕪穢(上微大切荒蕪下烏外切惡穢)萁(音其豆莖也)譚(徒南切)愬(蘇故切譛也)
甘露元年絮舜(絮女居人餘二切姓也)枹鼔(風無切擊鼓)眩(胡眄切亂視也)狹(胡夾切隘也)
懦(奴卧切弱也)且鞮侯(且子余切鞮丁奚切匈奴單于號)屈彊(屈其勿切通作倔梗戾也)銖婁渠堂(銖音殊婁)
(音力于切呼韓單于之子)細沉瘦(音搜烏孫狂王之子)係瑣(上胡計切繫束也下損果切銀鐺也本亦作鎻)檻車(戶黤切載)
(囚車觧見上)翖(即翕字)馮嫽(音了嫽者慧也故以爲名)竺次(張六切姓也)二年嚻(音敖)萯陽
宫(萯音倍秦文王所起在右扶風鄠縣)屬玉觀(屬之欲切晉灼曰屬土鳥鵁鶄以名觀也)𣢾(苦緩切叩也)三年盭
綬(盭古戾字草名也以戾染綬亦諸侯王之制也)棨戟(棨音啓有衣之戟也)襲(席入切一稱爲一襲猶言一副衣服也)綺(去倚)
(切細綾也)縠(胡谷切羅縠)阪(甫遠切坡者曰阪)糒(音備乾飯)驁(五到切)黃龍元年烏揭
(丘例切夷狄國名)堅昆(堅昆國去單于七千里)綜核(上子朱切讀若緫下夏革切讀若覈)器械(胡介切有盛爲器無盛爲)
(械)鮮(先踐切少也)信(讀曰伸)
漢紀二十通鑑卷二十八
(起昭陽作噩盡屠維單閼即癸酉至已卯凡七年)
孝元皇帝上初元元年厩(居又切馬舍也下同)放(甫往切效也下同)笥(先嗣切竹器也)
(圓曰簞方曰笥)以填(顔師古曰填讀與窴同)取女(取讀曰娶)臯(古罪字)二年鄕納(鄕讀曰嚮)詭
辯(古委切詭違也違道之辯)忤(五故切逆也下同)睚眦(上五懈切下仕懈切嗔怒貌)被(皮義切加也)規橅(橅音)
(模具字从木規倣也)日&KR0628;(阻力切日過中也)華龍(華胡化切姓也)壓(烏狎切壞也)佽飛(佽七四切武帝時宫名如)
(淳曰漢儀注佽飛其矰繳以射鳬鴈給祭祀也)嚴籞(偶舉切射苑也)詘辱(曲勿切詘責挫辱之也)牢獄(郎刀切一曰狴犴)
怏怏(倚兩切志不滿也)趣(讀曰促)鴆(直禁切鴆鳥黑身赤目食野葛以羽畫酒飲之立死)珠厓(宜佳切通作崖解見)
(上)洲上(之由切水中可居曰洲)賈捐之(捐余專切賈誼曾孫)東漸(將廉切入也浸也)與(讀曰豫)越
裳氏(夷狄國名王充論衡字作越嘗)九譯(夷益切解見上)悁悁(縈年切忿也魯仲連傳棄悁忿之節)擠之(子奚切又)
(子詣切墜也)蠢爾(尺尹切蟲動貌)駱越(音洛顔師古曰即西甌也)瑇瑁(上音代下音昧文甲也龜屬)暴(古暴字)
三年煬(餘亮切)五年秣馬(莫葛切食馬糓也)康居(音渠)餘財(財與纔同)敺(與驅同)
永光元年撞(丈江切擊也)亟(居力切疾也)酎(直祐切醇酒)刎(武粉切斷也)簫(先彫切參差管)
(樂象鳳之翼)韶(時昭切舜樂名)雜糅(久救切糅和也)舛午(上尺兖切舛錯也下五故切午逆也)乖刺(刺來曷切僻也)
(戾也)稠(直流切多也)否泰(皮鄙切卦名)鯀(工本切崇伯之名即檮杌也)共工(居容切少皥氏之後即窮竒也)驩
兜(火官切帝鴻氏之後即渾敦也)偕(音皆俱也)讇(古謟字䛕也)間隙(上居莧切間空也下乞逆切隙罅也)詆(丁禮切毀)
(也辱也)譁(火瓜切讙譁也)悄悄(千小切憂貌)愠(於問切怒也)更相(工衡切償也)比周(頻寐切忠信爲)
(周阿黨爲比)歙歙訿訿(歙許急切訿音紫詩潝潝訿訿毛氏云潝潝然患其上訿訿然思不稱其上)兩觀(古玩切兩觀謂)
(闕也孔子爲魯司寇七日誅少正卯於兩觀之下)放遠(于願切放逐也遠離也)詖(彼義切險言曰詖)猶豫(猶夷周餘救二)
(切)齗齗(牛斤切忿疾之意)耆老(渠脂切方言云長也)髠鉗(上苦昆切去髮也下其炎切以鐡束頸)二年
使錯(千故切置也)精祲(子鴆切精氣感祥)盪(大浪切動也)淑問(殊六切善也)蕩滌(上徒莾切下徒)
(歷切徙也除也)巫蠱(公土切蠱惑也觧見上)彡姐(上所廉切又先廉切下音紫顔師古曰今西戎尚有此姓而彡音先冉切)料
敵(料音聊量也)發調(徒弔切賦也漢書作發軵淮南子曰内郡軵車而餉軵音冗推也)並和(胡卧切應也)偏禆(頻移)
(切副助也)弋陽(與職切汝南邑)
資治通鑑释文卷第三
