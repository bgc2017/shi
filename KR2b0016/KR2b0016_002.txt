資治通鑑釋文卷第二
右宣義郎監成都府糧料院史炤
漢紀一通鑑卷九
(起旃蒙恊洽盡柔兆涒灘即乙未至丙申凡二年)
太祖高皇帝上之上(帝姓劉氏諱邦字季沛豐邑中陽里人秦二世元年陳涉起蘄沛父老立季爲沛公三年項羽更立)
(爲漢王明年稱漢元年五年即帝位)元年璽(相氏切印也解見秦紀二顔師古又云古者尊卑通用至秦漢始專爲王者印)符節
(符者契也兩相合也節者操也謂持節者必盡人臣之節操三禮義宗曰長一尺二寸秦漢以下改爲旌幢之形並見唐蘇鶚演義)軹道(軹音只字)
(書云車輪之穿爲道)屬吏(之欲切委也)招八(招音翹舉也)殽函(上何交切下胡䜛切殽山名函谷名字或作崤崡)墮
(火規切毀也)爭走(音奏謂趨向之他倣此)阨塞(上乙革切下悉則切)樊噲(音快)縞(工老切白素也)苛(音何)
(細也)灋(古法字)抵罪(丁禮切至也當也)案堵(音覩應劭曰案按次第也堵如墻堵不遷動也)繇(餘招切通作傜傜役)
(也)至戲(許宜切水名在新豐東)鴻門(地名在新豐東)項伯(史記索隱云名纏字伯陵顔師古云字伯)巵(章移切古)
(字作觝應劭曰飲酒禮器也古以角作受四升)籍(在昔切籍記於簿)戮力(力竹切并力也或作勠)玦(古穴切玉佩也)項莊
(羽之從弟)擁盾(食尹切通作楯所以扞身蔽目)撞(丈江切擊也下同)仆(芳遇切頓也)瞋目(稱人切張目也)䀝(音漬)
(或作&KR1475;)跽(其紀切長跪也)參乘(上倉含切或作驂下食證切解見秦紀二)彘肩(直例切彘即豕也)㗖(以食與人曰㗖)
(徒濫切自食亦曰㗖徒覽切)爼(壯所切爼机)驪山(音黎古驪戊國其山在新豐)間行(居莧切謂間隙處行)趣(讀如)
(趨嚮之趨)桮杓(上布回切飲器下尚灼切所以抒挹也字與勺同)唉(烏來切歎恨發聲之辭)塞(先代切下塞王音同)衣繡
(衣去聲本傳作衣錦)沐猴(音侯獼猴也)發難(乃旦切)被堅執銳(弋稅切被堅謂甲胄執銳謂利兵)暴(古暴)
(字)將相(並去聲)上游(如字文穎曰居水之上流顔師古曰游即流也)郴(丑林切桂陽邑)惡(烏故切)櫟陽
(音藥左馮翊邑)獄掾(俞絹切官名)翟王(直格切下陽翟同)嬖臣(博戾切嬖謂愛幸者)卬(五剛切)冠軍
(冠去聲)六(古國臯陶之後高帝别爲衡山國至武帝爲六安國治六)番君(蒲何切吳芮爲番令故號番君亦作鄱)百越(亦作)
(粤百者謂非一種猶言百蠻也)邾(追殊切古邾子國即邾縣屬江夏)共敖(共音龔姓也)荼(大胡切)薊(音計廣陽國邑)
環封(環音䆠繞也言繞南皮三縣以封之)鋗(火圓切)詘(曲勿切通作屈)信(古伸字)鎰(夷質切或作溢服虔曰二)
(十兩爲鎰一說二十四兩)戲下(虚爲切顔師古云此乃旌麾之麾非新豐戲水也)蝕中(音力谷名在杜南入漢中道)棧道
(仕諫切棚也架木爲之亦名閤道)說說(上音悅下式銳切)穰(如羊切南陽邑)無行(行去聲)漂母(匹妙切以水擊)
(絮曰漂)袴下(苦化切兩股間也一作胯漢書又作跨)俛(音免本作附讀)蒲伏(蒲蓬逋切亦作匍手行也伏闢墨切亦作匐伏)
(地也)麾下(吁爲切夲作戲)連敖(五高切楚官名典客者)滕公(夏侯嬰)東鄕(讀曰嚮)曰惟(漢書作唯)
(音弋季切然也)喑噁(上於金切下烏故切懷怒氣也漢書作意烏)叱咤(上昌栗切下竹駕切或作吒發怒聲漢書作猝嗟)嘔
嘔(凶于切悅言也漢書作姁姁音同)印刓(五官切訛缺)傳檄(刑狄切以木簡爲書長尺二寸)襲雍(席入切春秋釋例云)
(掩其不備曰襲)好畤(好上聲畤音止右扶風邑)薛歐(烏垢切)王吸(音翕)陽夏(音賈淮陽國邑)趣(讀曰促)
二年魏王咎(其久切)盡讙(與歡同)袒(徒旱切脫衣䄂爲袒服也)臨(力禁切衆哭曰臨)擅(時戰)
(切專也)睢水(音雖在梁國之睢陽)擠(祖稽切排也)窈冥(烏皎切亦作窅)推墮(上通回切下徒果切)審食
其(食音異其音基與酈食其趙食其同音)爲質(讀如質子之質音寘)梟將(工堯切梟言勇徤)誚(在笑切誚責)碭
(音宕又音唐梁國邑)未傅(音附顔師古曰傅著也言著名籍給公家傜役也下傅之音同)京索(京索二地名也京即京城索音山客切即)
(索水在河南之滎陽)甬道(音踊築垣墻爲巷道聮屬河也)敖倉(牛刀在河山名詩搏獸十敖是也之滎陽秦置倉於此)不中
(去聲下同)躶身(郎果切赤體也)窖(工孝切地藏也)酈(音歷)項它(徒何切與他同羽從兄之子)蒲坂(甫遠切在魏爲垣入秦爲)
(蒲阪劉伯莊說漢爲河東邑)木罌(於耕切以木柙縛罌缶以度罌山謂瓶之大腹小口者)閼與(上於曷切下音豫上黨之涅氏有閼與聚)
漢紀二通鑑卷十
(起彊圉作噩盡著雍閹茂即丁酉至戊戌凡二年)
太祖高皇帝上之下三年井陘(音刑山名在常山)樵蘇(在消切樵取薪也蘇取草)
(也一作樵薪)間路(居棧切徑途也)輜重(輜載衣車也重載物車也行者之資緫曰輜重輜音莊持切重直用切)赤幟(昌志)
(切旌旗之屬)萆山(音蔽依山自覆蔽也)禆將(頻移切助也將之副者)餐(古飡字音千安切小飯也)佯(音陽)前
行(胡郎切)走水(音奏趣也下並同)泜水(執夷切又丁計切在常山)褕衣(史記作䄖漢書作媮顔師古曰媮與偷同苟且)
(也託侯切)卒罷(讀曰㽻)情見(胡電切顯露也)北首(式䆒切所趣向於北)斧質(職日切鍖也言伏於鍖而斧之)版
築(𥙷綰切版墻版也築所以杵也)守徼(工鈞切徼謂邊境亭障以徼繞邊陲常守之也)乘塞(先代切塞垣也乘謂登其垣守之)泄
(先列切漏也)傳舍(張戀切傳舍者馳傳者之過所傳者以木爲之長尺五書符其上以爲信)龍且(龍姓也且其名子余切)踞牀
(音據謂伸其兩脚而坐)洗足(先典切濯足)橈(女教切弱也其字從木)趣刻(趣讀曰促)箸(直庶切匕箸)度
能(度大各切)哺(蒲故切食在口中者)幾(巨希切近也)昩(音抹)反間(居莧切諜也反者飜所言而間之下同)疽
(千余切癰疽)左纛(徒到切以旄牛尾爲之在左騑馬首蔡邕說)樅公(千容切史失其姓但曰樅公)輯(籍入切與集同又七)
(入切)宛葉(上於元切古申伯國下式涉切古葉公國皆屬南陽)下邳(貧悲切屬東海郡本在薛其後徙此有上邳故曰下邳)趨
降(趨讀曰促降胡江切促服之也)王逃(本作跳顔師古音徒彫切言輕身而忽出也)孛(步内切又蒲没切彗孛皆妖星)壍(七豔)
(切)積聚(上子賜切下才喻切所畜軍糧芻藁之屬)睢陽(音雖梁國邑)挑戰(徒了切擿嬈敵求戰如古之致師也)適
卒(適讀曰讁謂卒之有罪讁者)工女(漢書作紅女讀曰工)太行(胡剛切山名在河内山陽西北)蜚(古飛字)之阪
(扶板切山坡曰阪)華無傷(華戶化切姓也)說(音稅)蒯徹(丘怪切徹避武帝名史作通)伏軾(音式車前横板隆起)
(者伏憑也)掉(徒釣切搖也)四年汜水(汜舊讀作凡顔師古音祀在成臯)匈匈(許容切諠擾之意)數羽
(所具切一二而責之)射中(竹仲切下同)捫(音門摸也)創(初莊切傷也)濰水(音維出琅邪)陳(讀曰陣)贏
(音盈泰山邑)梟(堅堯切史記秦始皇本紀注垂首於木上曰梟與通說曰倒首也或謂斷首倒垂木上非也豈以字從倒首故誤歟)操
(千高切持也)盱台(音吁怡臨淮邑)數矣(數去聲)衣我(於記切)食我(讀曰飤)黶(一點切)北
貉(莫客切胡名在東北方一說貉即濊也)梟騎(古堯切梟徤也勇也)
漢紀三通鑑卷十一
(起屠維大淵獻盡重光赤奮若即巳亥至辛丑凡三年)
太祖高皇帝中五年分地(扶問切凡裂地以封諸侯其受封者各有分地)捐(弋全切棄也)城
父(音甫沛郡之邑)垓下(音該沛郡洨縣聚名)楚歌(漢軍而爲楚人之歌故言楚歌猶吴歈越吟也)忼慨(上口黨切亦作慷下)
(口溉切說文忼慨壯士不得志)騅(朱惟切馬蒼黑雜色)屬者(之欲切下屬安同)紿(蕩亥切欺也或作詒)刈(一作艾魚肺切)
(芟刈)四隊(音遂)呼(火故切叫也)披靡(普彼切)辟易(上頻亦切下夷益切謂開張而易其本處)烏江(在秦)
(東城縣屬九江郡項羽葬東城即此地)檥(音蟻整船向岸曰檥)蹂(人九切踐也)畮(古畒字)憞(徒對切惡也楊子漢屈羣)
(策宋咸注項羽有一范增而不能用其惡羣策可知)與苦(與音預)汜水(敷劒切在濟隂界)媪(烏老切婦老者稱)閩
中(音緍春秋七閩地戰國時越人所居爲閩越秦立閩中郡)徹侯(敕列切通也通者言其上通王室以避武帝諱改爲列侯)帷幄(上于)
(龜切下乙角切在旁曰帷悉周曰幄)餉餽(上式亮切通作饟下求位切通作饋)說服(音悅)㠀中(丁老切海中有山可依止曰島)
使使(上音史令也下疎吏切將命者他類此)乘傳(張戀切乘傳者依承符傳而行若使者持節爾傳者以木爲之長尺五書符其上以)
(爲信)併肩(步鼎切比肩也)更王(更平聲王去聲)窘(巨隕切迫也)髠鉗(上枯昆切&KR1678;髮下其炎切以鐡束頸)從
容(從千容切)戹(乙革切與搤同)徇(辭俊切行示也)徼(堅堯切幸也通作僥)輓輅(音路輅者一木横遮車前二人挽之一人)
(推之所謂輓輅)衣羊裘(衣於旣切下衣帛衣褐並同音)帛見(胡電切自下見上曰見下同)邰(吐材切在右扶風武功縣)絫
(古累字)中也(竹仲切)傷夷(讀曰創痍)卒然(音猝)搤(與㧖同謂捉持之也)亢(音岡喉嚨)殽澠(上河)
(交切殽山下莫踐切澠他)沃野(烏酷切)胡苑(於阮切牧馬之所外接胡地故云胡苑)委輸(委於僞切委猶委積之委輸猶)
(轉輸之輸)道引(讀曰導)閈(胡旦切里門曰閈)六年亟(欺冀切一音急)雲夢(二澤名在楚地跨江南北連亘)
(千里)械(下戒切桎梏也)執(古勢字)建瓴(建音謇瓴讀曰鈴盛水瓶也)鞅鞅(於兩切志不滿也)剖符(普口)
(切破也與其符剖而分之授其半將以合也)鄼(音贊南陽邑)發縱(縱謂解細而放之也子用切)複道(芳目切上下有道故)
(謂之複)此屬(殊玉切徒屬也下我屬同)觖望(古穴切睽觖也怨望也)單于(音蟬匈奴天子之號也漢書音義曰單于者廣)
(大之貌言其象夭單于然也)頭曼(莫安切單于王名)冒頓(劉伯莊音墨特或讀如本字頭曼之子)閼氏(上於連切下音)
(支匈奴皇后號)東胡(烏元之先後爲鮮卑在匈奴東故曰東胡)月氏(西域胡國在匈奴北安定郡有月氏道氏音支)鳴鏑(音嫡)
(髐箭也)甌脫(上一侯切下土活切境上候望之處若今之伏宿舍也)樓煩(胡名趙武靈王所伐置樓煩縣因號樓煩胡縣屬鴈門郡)
白羊(白羊王匈奴別國在朔方河之南)控弦(口弄切控引也)句注(句音章句之句山名在鴈門)綿蕞(子悅切立)
(竹及茅索營之習禮儀其中也春秋傳茅蕝與蕞同音)肄(弋二切)七年銅鞮(丁奚切上黨邑)曼丘臣(曼音萬曼)
(丘姓也臣其名顔師古曰曼丘毌丘本一姓也語有緩急耳)雨雪(雨于具切)覘(敕豔切窺也)羸瘠(力追切漢書作羸胔音漬)
(一說胔讀曰瘠)沮吾(材汝切止也壊也)厚遺(弋季切贈也)傅兩矢外鄕(傅讀曰附鄕讀曰嚮每一弩而加兩)
(矢外鄕者以禦敵也)箕倨(上音基下音據申兩足踞坐其形如箕)孱王(鋤連切謂懦弱)齧(五結切噬也)何洿(汪胡)
(切又烏故切漢書作汙謂染也)郃陽(音合詩在郃之陽屬左爲翊)
漢紀四通鑑卷十二
(起元黓攝提格盡昭陽赤奮若即壬寅至癸丑凡十二年)
太祖高皇帝下八年東垣(音轅高帝十一年更名眞定國)賈(音古商賈)綺(去猗切細綾)
絺(丑知切細葛)紵(音佇織紵爲布)罽(居例切毛布若今毼音曷)操(千高切持也)卒罷(音疲)適長(上音嫡下)
(上聲)妻之(七計切)所鮮(息善切少也)風諭(音諷)九年轞車(戶黤切通作檻轞車者車而爲檻形)
(以板四周之無所通見)搒(脯横切謂搖擊之)刺剟(丁劣切漢書作爇以鐡刺之又燒灼之)箯輿(箯音鞭編竹木以爲輿形)亢
(音岡又下郎切頸緫謂之亢喉嚨也)十年吃(音訖言之難)幾(巨依切近也)豨(音喜)邯鄲(音寒丹趙國邑有邯)
(鄲山)羽檄(胡歷切檄以木簡爲書長尺二寸有急事則加鳥羽插之示速疾也)十一年紿(音殆欺也)徼利(徼音邀)
醻(時流切通作酬)趨湯(讀曰趣)合從(子容切)趙佗(徒何切)南粤(通作越南海尉任囂病且死召南海龍川)
(令趙陀行南海尉事漢立佗爲南粤王)囂(音遨)番禺(上普安切下魚容切南越地)魋結(上音椎下音髻椎一樶之髻其形如)
(椎也)屈彊(其勿切通作倔不柔服也)蹶然(音厥驚起之貌)﨑嶇(上丘宜切下音區)遽(其庶切史記作渠音詎)橐
(音託有底曰嚢無底曰橐)佗送(託何切佗猶餘也亦作他)夫差(上音扶下楚皆切吴王名)闥(土曷切宫中小門亦曰門屏)憊
(蒲拜切力極也)賁赫(賁音肥姓也)仇怨(讀曰冤)歸重(直用切歸輜重也)麗山(吕支切本作驪)甪里
(盧谷切妙也)剽(匹妙切)十二年湯沭(如字言湯沭者謂以其邑賦稅供湯沭之具)復其(芳目切除其傜賦)
所與(音豫)洮水(音兆在淮南)番君(蒲禾切下番陽同音)濞(普懿切)蚤(古早字)啖(當作淡謂無味)
(之食也大敢切)背(音倍)陿(轄夾切隘也)槀(工老切禾桿)扁鵲(扁步典切齊渤海人)少戇(上始沼切多少之少)
(下竹巷切愚也)&KR0912;(音須高后姊女字也)永巷(宫中之長巷後曰掖庭)赭衣(止也切以赤土染衣)舂(書容切舂擣也)
孝惠皇帝元年酖飲(上音鴆下音於禁切鴆鳥食蝮以其羽畫酒中飲之立死)犂明(力追切犂明者將明)
(之時一作遲)煇耳(許云切灼也一作熏以藥熏耳令其聾)瘖(於今切不能言也)二年窋(張律切)豈少
(失照切謂年少也)朕與(音歟)較(漢書作講音校)三年䙝嫚(上私列切下古慢字)面謾(謨官切欺誑也又莫)
(半切)閩越君搖(閩武巾切越王勾踐之國搖其苗裔姓騶氏嘗帥百越之兵助高祖封東海王都東甌甌水名也在永嘉甌十侯切)湔氐
(湔蜀郡永名氐戎種丁奚切)四年數蹕(上所角切下壁吉切蹕者擗止行人也)誹謗之木(尸子云堯立誹謗之木誹)
(音非又音沸)仲虺(許鬼切奚仲之後爲湯左相)凌室(力證切藏冰之室)
漢紀五通鑑卷十三
(起閼逢攝提格盡昭陽大淵獻即甲寅至癸亥凡十年)
高皇后元年啑血(所甲切小歠也漢書作唼)廷爭(側迸切)軹(音只河内郡之邑)風(讀曰)
(諷)台(土來切)二年狄道(亭歷切其地有狄種故曰狄道隴西邑)七年邸(郡國朝宿之舍在京師者率名)
(邸邸至也言所歸至也丁禮切)穊(音冀稠也)揣(初委切度也)易吾(戈䜴切)隆慮(音廬河内邑)八年
祓(敷勿切說文除惡祭)橶(音戟史記作據)掖(夷益切本作腋)祟(雖遂切)召平(召讀曰邵廣陵人召平與東陵召平及此)
(召平三人也此召平者其子奴以平功封黎侯見功臣表)酈寄(音歷酈商之子名寄字况)兵屬(之欲切下同)數産(所具切數)
(責之也)合從(子容切齊楚連兵誅諸吕猶六國爲從以敵秦故言合從)紀通(張晏曰紀信子也晉灼曰紀信焚死不見其後功臣表云)
(紀成之子以成死事故封侯又劉攽云漢祖以善用人得天下豈當忘紀信之功疑成者即信之一名)揭(音竭)袒(徒旱切偏脫衣䄂)餔
(奔謨切申時食)見子(音晛)啑(所甲切漢書作喋顔師古曰喋當作蹀謂履涉之耳與啑血同音異義)一呼(火故切他類此)大
横(如字荀悅云大横龜兆横理也)掊(音仆說文頓也僵也)乘輿(天子以天下爲家不以京師宫室爲常處當乘輿以行天下故羣臣託乘)
(輿以言之)太宗孝文皇帝上元年收孥(孥子也秦法一人有罪并其室家今除此律帑讀與奴同)
(假借字也)重(直用切增益也)觀津(工喚切信都國邑)振貸(吐戴切振起也謂給貸之令存立也振或作賑讀)鬻(之六)
(切給米使爲糜鬻也)屬車(之欲切屬者言相連續不絶也古者諸侯貳車九乘秦滅九國兼其車服漢依秦制故大車八十一乘相屬也)沾
背(知兼切一作洽)駑下(音奴凡下之馬)隃(與踰同)駱役(音洛顔師古謂駱役爲駱越西甌即駱越也言西者以別東甌)牡
(莫後切說文父畜也)牝(婢忍切畜母也)二年繇(通作傜)財足(財與纔同)傳置(張戀切置者置郵也以其居符)
(傳之所故謂之傳置猶傳舍也)孟賁(音奔衛之勇士)潰(胡對切水旁決曰潰)訢訢(與欣同)解㢮(式爾切放也)名
聞(去聲)鄕風(音嚮)盎(一浪切)擥(魯敢切亦作攬㩜)必屈(其勿切盡也下同)將泛(孟康音方勇切覆也)
(顔師古曰字本作覂與此通用也)靡之(音靡)蹷(音厥傾竭也)阽危(丁念切欲墜之意)穰(人常切豐也)齩
(五巧切齧也)敺(亦驅字)著(直略切)辟彊(上必亦切下其良切)訞言(與妖同)
漢紀六通鑑卷十四
(起閼逢困敦盡重光協洽即甲子至辛未凡八年)
太宗孝文皇帝中三年娠(音身漢書身多作娠)恚(於避切怒恨也)扛(音江舉也)絀(敕律)
(切貶下也)調(徒釣切選也)圈(求遠切養獸之所)簿(步五切簿書也)喋喋(音牒利口也)亟(居力切又欺冀切急)
(疾也)舉錯(千故切置也下所錯同)紵(直吕切檾屬細者爲絟粗者爲紵檾口穎切)斮(側略切)錮(音固說文鑄塞也)
共承(共讀曰恭)一抔(步侯切手掬之也其字從手或讀爲坏非也)四年䆳(雖遂切深遠也)牘背(音讀木簡)
冒絮(息據切巴蜀異志謂頭上巾爲冐絮)提帝(提徒計切擲也)〇五年莢錢(音頰如榆莢也)鉛(余專切青金也)
贏(音盈有餘也)犇(古奔字)䧟阱(才性切穿地以䧟獸)平稱(尺孕切)耒耨(上盧對切手耕曲木下乃豆切薅器)
(也似鏟以刺地除草)怵(雪律切說文誘也)數(所角切)六年郵(音尤置郵也謂行書之舍)輜車(音甾衣車也)
難支(匈奴將名)樓蘭(西域國名在東垂當白龍堆)烏孫(西域國名狀類獼猴本其種治赤谷城)呼揭(丘列切西)
(域國名)稽粥(上音雞下音育匈奴冐頓子名)中行(胡郎切姓也)無仰(牛向切)湩(竹用切乳汁也)佔佔
(勑廉切衣動貌又虽贍切輕薄也)米糵(魚列切牙米)量中(竹仲切中猶滿也)蹂(人九切踐也)厝之(千故切置)
(也)虖(古乎切音衛暴曬也)墮(火規切毀也)旤(古禍字)𦵔醢(上臻魚切虀爼也下呼改切䤈醢也)輻
湊(上方六切車輪轑也下子候切本作輳輻共轂也謂衆輻之所輳)分地(扶問切下出分同)瘇(止勇切腫足曰瘇)脛(形定)
(切胻也亦作踁)&KR0979;盭(&KR0979;之石切古蹠字足下曰蹠脚掌是也盭古戾字言足蹠脚戾不可行)偪(古逼字)搏(伯各切索持也)畜
菟(土故切通作兔)皂綈(徒奚切厚繒)舛(尺兖切舛錯)出贅(之銳切贅壻)耰(音憂摩田器也)誶語(音碎)
(誚責也)哺(音步飤也)併倨(步鼎切並踞坐也)稽(工奚切猶計也相與計校也)維楫(音接維所以繫船楫所以刺船)
覆(芳目切覂也)相遠(去聲)齊肅(齊讀曰齊)見之(胡電切)習貫(工䆠切下同)劓(魚器切割鼻也)艾
(讀曰刈)草菅(音姦茅也)譯(音澤傳四夷之言者即周禮象胥官)蹵其(千六切)刖(魚厥切斷足也)傌(音罵)苴
履(子余切履中藉也)緤(先列切系也)簠簋(上音甫下音軌方曰簠圓曰簋)罷軟(罷讀曰疲軟人兖切)氂纓(力之)
(切以氂牛毛作纓)盭(古戾字盧結切)捽抑(才兀切持頭髮也仰按之也)憙(許吏切熹好也好爲志氣)七年罘
罳(上音浮下音絲顔師古曰罘罳連闕曲閣也以覆重刻墻墉之處其形罘罳然一曰屏也唐蘇鴞演義云罘者浮也罳者思也謂織絲之文輕疎虚浮之)
(皃蓋漢時宫殿門闕上有此物也崔豹注云以罘罳爲屏又云罘者復也罳者思也臣朝君至屏外復思所奏之事於其下也師古所云大誤矣)八
年剡手(弋冉切利也)靡(武皮切碎也)剸諸(亦作專左傳作鱄設諸)
漢紀七通鑑卷十五
(起元黓涒灘盡柔兆閹茂即壬申至丙戌凡十五年)
太宗孝文皇帝下十一年蕃扞(上方煩切屏也下侯旰切衛也)廑(巨靳切與僅同)著
面(直略切下同)睢陽(睢音雖梁國邑)新郪(千移切汝南邑)南揵(鉅偃切接也)鼂錯(鼂古朝字)繇(讀曰)
(由)鋋(上延切短矛也)袒裼(上音但下音錫肉袒也)鏃(千木切矢鋒也)仄(古側字)撓亂(火高切攪也其字從)
(手一說橈曲也女教切其字從木)騶(側鳩切謂矢之善者春秋左傳作菆字其音同或音驟失之驟)革笥(息嗣切以皮作如鎧)木
薦(如字以木板作如楯)俛仰(俛讀曰俯)跌(徒結切足失據也)輯(與集同)衡(讀曰横)耐(乃代切漢書作能讀)
(曰耐)賈人(音古)取其左(左臧可切秦時發讁戍之人取其居里門之左者一切發之應劭說)先倡(音唱)調立(徒釣)
(切謂筭度之)畜長(竹兩切畜長六畜也)假士(工雅切大也下同)還踵(還讀曰旋旋種回旋其踵也)創(初亮切懲)
(艾也)陗(千笑切與峭同峻也)十二年無用傳(張戀切信也古者或用棨或用繒帛棨者刻木爲合符傳以木爲之長尺)
(五書符其上以爲信)走下(音奏)半賈(讀曰價)倍稱(尺孕切舉也取一償二爲倍稱)商賈(音古行賣曰商坐販曰賈)
竒贏(居宜切謂殘餘物也或作夃)阡伯(阡謂千錢伯謂百錢顔師古音莫白切俗謂百錢爲一陌)乘堅(乘平聲堅謂車)曳
縞(上以制切牽引也下古老切繒之精白者)所渫(先列切散也下同)辟(讀曰闢開也)十三年粢盛(上音)
(咨黍稷也下音成說文黍稷在器中以祀者)緹縈(他弟切女名也)城旦舂(書容切擣也城旦者男子旦起治城舂者婦人不預外傜)
(但春作米皆刑也)斬左止(止足也與趾同)受賕(渠尤切以財物枉法相謝也)告訐(居謁切面相斥罪也)十四
年遫(古速字)固要(一笑切約也文潁曰要劫也說文以力止去曰劫)搏髀(上伯各切拊也下蒲弭切股也漢書作拊髀)
推轂(上通回切進也下古禄切輻所湊也)澹林(都甘切又音談如淳曰胡也匈奴傳晉北有澹林之胡按傳止云林胡無澹林字又按李)
(牧傳滅䄡襤降林胡此襜與林乃二胡䄡字或作澹史記索隱云澹林一作襜襤乃知如淳遂以林胡併爲澹林蓋澹林胡乃二胡當以李牧傳爲正)尺
籍伍符(籍秦昔切尺籍所以書軍令伍符軍士五五相保之符信也)幕府(師出無常處所在張幕居之以將帥得稱府故曰幕府)
釐(音僖本字作禧此借用耳釐福也賈誼傳受釐坐宣室)十五年新垣平(新垣姓也)十六年刺六
經(刺千賜切采取也)扐(音勒)酺(音蒲酺之爲言布也布德於天下而聚飲食也酺或作脯音同)後元年改正(之成)
(切)過與(音歟)醪(來高切汁滓酒也)靡(音糜散也)二年棫陽(音域宫名秦昭王所作)蹶張(音厥)
(凡弩以手張者曰擘張以足張者曰蹶張)六年式車(設職切車前横木也古者立乘凡言式車者謂俛身俯弍以禮待人)蝗(胡光)
(切螽也食苗爲災)倉庾(勇主切在邑曰倉在野曰庾凡倉無屋爲庾)七年臨(力禁切衆哭曰臨下同)無跣(先典)
(切足親地也漢書作無踐)絰(徒結切以苴麻爲之)孝景皇帝上元年歐(音驅)二年孛
(蒲没切妖星)閼(一曷切)堧垣(堧人緣切内垣之外遊地也)彗(徐醉切妖星)睢陽城(睢音雖在梁國梁孝王築)
(之鼓倡節杵而後下和之者稱睢陽曲)
漢紀八通鑑卷十六
(起彊圉大淵獻盡上章困敦即丁亥至庚子凡十四年)
孝景皇帝下前三年巵(音支飲酒圓器也)朝請(才性切下同)博(伯各切博塞)提
吴(徒計切擲也)愠(於問切怒也)踐更(更平聲漢律卒更有三踐更居更過更)平賈(讀曰價謂庸直也)公共
(史記公作訟如淳曰訟猶公也漢書作頌顔師古曰頌讀曰容頌所以形容也)狧(古&KR1851;字用舌食也音石爾切)矍然(居具切矍然無守之)
(貌)方洋(上音房下音羊猶翶翔也)函谷關(函音咸在洪農縣衡山嶺西征記曰函谷左右絶岸十丈中容車而巳詳見上)不耆
(讀曰嗜)德與(音歟)胥靡(上新於切下母彼切胥靡刑名也晉灼曰胥相也靡隨也顔師古曰聮繫使相隨而服役之故謂之靡猶合役)
(囚徒以鎻聮綴耳)雅舂(書容切爲木杵而以手舂正身舂之故云雅舂)渠率(所類切渠大也)東越(東越者都東甌故號東越)
(其君名搖南粤者都南海故號南粤其君名佗粤通作越)猶與(與讀曰豫)調(徒釣切計發也)擅適(讀曰讁)剽輕(匹妙)
(切)去走(音奏疾趨也下同)饟(古餉字)挑戰(徒弔切擿嬈敵求戰)南陬(子侯切又音鄒隅也)借人(史記)
(漢書皆作藉藉假也)候司馬(顔師古曰在行伍間或爲候或爲司馬)疽(千余切漢書作癰)利㗖(徒濫切以食餧人曰㗖謂)
(以利誘之如㗖之也)鏦(楚江切以矛戟撞之)趣(讀曰促)巳罷(音疲)何處(昌汝切)玃(俱縛切)之從
(子容切)跬(空累切半步曰跬)橈(女教切曲也)詿誤(上古賣切礙也下五故切謬也)四年用傳(張戀切信)
(符也文帝十二年除之至此復用)六年荼(音塗)蚡(扶粉切)嫖(匹昭切)嗛(苦簟切恨也當作慊)七
年郅(之日切姓)中元年雨雹(雨于具切)二年中都(竹用切)多竒邪(竒紀宜切邪音斜周)
(禮有竒袤之人鄭氏云竒袤譎詭非常也)盎(安浪切)議格(音閣止也)甬道(音踊築垣墻如街巷)軒丘豹(軒姓也)
索(山客切)適長(讀曰嫡)訹(雪律切誘也)有卑(音鼻地名零陵鼻亭是也)茅蘭(茅姓也)伏斧質
(質職日切椹也㐲斧於椹上)五年不厭(一瞻切不服也)讞(魚蹇切議罪也)六年五畤(渚市切畤者封土積)
(高之所秦有西畤鄜畤武畤好畤密畤皆在右扶風所以祭天地五帝)說(讀曰悅)餐(古飡字)箠(止蘂切策也所以擊者)臋
(徒門切)苑馬(於阮切凡養禽獸者通名爲苑故謂牧馬處爲苑)後元年大胾(側吏切大臠)五百被
(皮義切具也謂具五百甲楯也)簿責(音簿書之簿言書之於簿一一問之也)二年省繇(上所領切繇讀曰傜)畜(與蓄)
(同)攘弱(人羊切取也)三年鈞駟(漢書作醇駟)斷於(丁喚切)
漢紀九通鑑卷十七
(起重光赤奮若盡彊圉恊洽即辛丑至丁未凡七年)
世宗孝武皇帝上之上建元元年奸(音干犯也)操(千高切執持也)抵
冒(上丁禮切觸也下莫報切犯也)更(音庚改也)囹圄(上盧經切下偶許切囹者令之使聆圄者語之使悟周獄名)貪狼(盧當)
(切狼似犬銳頭白頰其性好貪故言貪者爲貪狼)錯繆(上倉各切乖也下靡幼切戾也)訾(讀曰貲)貿(莫候切互易也)䁆
(讀若暗)眊(莫報切不明也)捄(古救字)繆盭(郎計切繆戾也)道與(音歟下同)傳其(傅讀曰附)囂囂
(音嗸衆愁怨聲)朘(音宣縮也)羡溢(上弋戰切饒也下弋質切滿也)放之(甫往切依也)邪辟(上似嗟切不正也下匹歷)
(切僻也)莊助(漢書作嚴助避明帝諱改莊作嚴他倣此)易王(易音亦謚法好更改舊曰易)推轂(上通回切下古禄切言薦)
(舉人如車轂之運轉)二年益横(胡孟切恣横)嫖(匹昭切)祓(祓除也謂上巳祓禊祓音廢禊音系)謳(一侯切齊)
(歌曰謳)衛媪(烏告切媪老者之稱時衛媪未應爲媪史家追稱之耳)恚(於避切恨也)求疵(才斯切病也)三年
累欷(上力軌切重也下許旣切歔欷也)幼眇(上一笑切下音妙精微也)葭莩(上音加葭蘆也下音孚莩者其筩中白皮至薄)
(者)擯卻(上必刃切下丘略切謂退斥也)詼諧(上枯回切譏戲也下戶皆切合和也)馳騖(亡遇切亂馳曰騖)鄠杜
(上侯古切古扈國右扶風邑下徒古切古杜伯國京兆邑後宣帝更名爲杜陵)溺耳(乃釣切)嫗(威遇切說文母也)五柞(在各)
(切宫名也取柞木爲名)阿城(烏何切本秦阿房宫以其墻壁崇廣故俗呼爲阿城顔師古說)盩厔(上張流切下竹乙切右扶風邑)賈
直(賈讀曰價)霸滻(上必駕切下所簡切皆水名在京兆)卬足(牛向切與仰同)秔稻(秔音庚有芒之榖緫曰稻秔其不黏者)
䵷(即蛙字似蝦蟆而小長脚者)之虚(讀曰墟下丘虚同)無隄(丁奚切限也)阿房(上烏何切下讀爲房室之房詳見秦)
(紀始皇三十五年)烏獲(秦武王力上也)慶忌(吳王僚之子射能捷矢)賁育(賁音奔孟賁夏育皆古勇猛士)卒然
(蒼没切)屬車(之欲切車相聮屬也解見上)逢蒙(皮江切古之喜射者)橜(鉅月切車鈎心也)六年攝然
(奴恊切安也)翦(子淺切剃髮也本作鄼)不與(音預)篁(音皇竹田曰篁)酎(直救切三重醇酒也)戇(陟降切愚也)
輿轎(音橋謂隘道輿今竹輿車言以轎過領)拕舟(音它曳也)蝮(敷福切爾雅蛇也郭璞云各自一種蛇)歐泄(歐一)
(口切泄顔師古音弋制切吐也)蕳忌(蕳姓也嚴助傳作間淮南王傳作蕳間轉寫誤省耳)上滏(工含切水名在豫章新淦縣)漂
(匹遥切漂蕩)不耐(乃代切漢書作能讀曰耐)輓車(音挽引也)癉(音旦黃病)蠚(音壑毒也)疢(丑刃切病也)填
撫(填讀曰填他類此)不頓(讀曰鈍壞也)尉屠雎(屠同都切姓也雎千余切其名爲郡都尉)監禄(監郡御史也名禄)
徼(工堯切幸也通作僥)顔行(胡郎切文穎曰猶鴈行在前行故曰顔也)之間(讀曰間腵之間)屋比(頻寐切言屋相近也)倨
(居庶切傲也)或數(所具切責也)元光元年驍騎(堅堯切說文良馬也)刁斗(刁丁聊切古者軍有刁斗)
(以銅作鐎受一斗晝炊夕擊鐎音焦)省(所領切少也)斥候(上音尺下音后淮南子曰斥度也候望也)
漢紀十通鑑卷十八
(起著雍涒灘盡柔兆執徐即戊申至丙辰凡九年)
世宗孝武皇帝上之下元光二年五畤(音止見上)更(工衡切下更來同)
饋遺(弋季切饋餉也遺贈也下遺人同)竒中(竹仲切)識(職吏切記也)安期生(如字列仙傳安期生琅邪人賣)
(藥東海邊時人皆言千歲)食臣(食讀曰飤)藥齊(才計切藥之分齊)槥車(音衛小棺)墮城(火規切毀也)從行
(子容切南北曰從)衡行(衡或作横東西曰衡)梟騎(古堯切言其勇健)爲閒(居莧切諜也)輜重(上側其切下直)
(用切輜軿車也軿音蒲眠切輜或爲竹菖或爲蒲器所載觕重)逗橈(逗音豆橈女教切逗謂留止橈謂頋望)三年瓠子(胡悞)
(切隄名在東郡濮陽)汎郡(敷劒切水所汎及凡十六郡)奉邑(房用切下奉禄同)鄃(音輸清河邑)相爲引重
(爲于僞切重直用切言相引而致於尊重)忤(五故切說文逆也)横(胡孟切恣也)詆訐(上丁禮切毀辱也下居謁切面相斥過也)
四年墮車(吐火切墜也)蹇(九件切跛也)張歐(音區)五年番陽(音婆或作鄱豫章邑)風
曉(風讀曰諷)枸醬(音矩枸子如赤椹緣木而生味辛)䍧柯江(上兹郎切下古何切牂柯者係船㭖也楚伐夜郎至且蘭㭬船於岸)
(因以䍧柯名江)番禺(上普安切下魚容切南海郡治也)夜郎(夜郎者初有女子浣於遯水有三節大竹流入足間聞其中有聲剖之得)
(一兒歸養之及長有才武自立爲夜郎侯以竹爲姓見華陽國志)桐師(夷名在滇池之西才各切西夷國名其人被髮左衽言語多)
(譬類武帝開之置沈黎郡)僰道(蒲北切僰侯國在馬胡江武帝使唐蒙鑿石開道以通南中置犍爲郡)卭(卭都夷其地䧟爲汙澤因名爲)
(卭池南人呼爲卭河武帝開之以爲縣屬越嶲郡)冉駹(冉駹西南夷二族冉而琰切駹音厖其人依山居上累石爲室至十餘丈武帝開之爲汶)
(山郡)斯榆(本葉榆澤其君長因以立號其後隨畜移於徙顔師古曰徙音斯又號斯榆)沬若(沬若二水名沬音昧出蜀廣平徼外若一)
(作瀘出旄牛徼外)爲徼(工釣切謂以木石水爲界也西南之徼猶北方之塞)零關道(零一作靈關一作山武帝鑿開靈山爲鑿關道)
(屬越嶲郡)孫水(水名出臺登縣一名白沙江)厭勝(一涉切與厭當厭難之厭同)鞫(鉅六切毬也以韋爲之)辟戟
(上頻亦切開也下几劇切有枝兵也)大蜮(兩逼切又音或其狀如鼈含沙射人生南方)螟(莫經切食苗心蟲)分職(扶問切)
聲比(頻寐切和也)涸(胡各切水竭曰涸)廷爭(與諍同)緣飾(愈絹切猶衣之純緣)元朔元年
薉君(薉古穢字貉也本朝鮮之地武帝滅之置蒼海郡)擯(必刃切斥也)委積(上於僞切下子智切周禮鄭氏注委積謂牢米)
(薪芻也)調(徒聊切調和)靡敞(靡音縻散也下並同)暴(古暴字)東腄(史記作東腄音縋漢書作黃腄謂黃縣腄縣腄音)
(直瑞切並在東萊故此云東腄)紡績(上撫兩切網絲也下則歷切緝麻也)節族(族音奏節止也族准也)徼末(於堯切要求也)
燔(扶元切燒也)龍城(龍或作籠匈奴俗歲有三龍祠祭天處)棘矜(巨巾切棘戟也矜者戟之把也時秦銷兵器故但有戟之把耳)
大呼(火故切叫也)二年適嗣(適讀曰嫡)斗辟(斗本作阧峻立也辟僻也以造陽地阧僻故棄之)訾(讀曰)
(貲)軹(音只河内邑)不中(竹用切)睚眦(上音五懈切下仕懈切瞋目貌也)覬覦(上音異下音踰覬幸也覦欲也)
(謂幸得其所欲)搤腕(上音戹捉持也下烏慣切手腕也)陳豨(許豈切)蓼(音六邑名屬六安國)三年谷蠡
(上音鹿下盧奚切匈奴王號)月氏(音支西域國名解見上)敦煌(音屯皇郡名)鄕(讀曰嚮)大宛(於元切大宛國)
(在匈奴西南有城郭屋室大小七十餘城)康居(居音渠與大宛鄰國)大夏(大夏在大宛西南居嬀水南其都曰藍氏城)要領
(要衣要也領衣領也凡持衣則執要與領故有所操持者以要領爲喻要一遥切)並南(並步浪切)堂邑氏(堂邑亦地名堂邑氏姓也)
(甘父其奴名)兒寬(兒研奚切姓也)讞掾(上魚蹇切下俞絹切議獄官屬)造請(造至也請謁問也造七到切)質責
(職日切正也正責之)伉厲(上口浪切健也下力制切嚴也)
資治通鑑釋文卷第二
