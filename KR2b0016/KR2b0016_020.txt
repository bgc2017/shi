資治通鑑釋文卷第二十
右宣義郎監成都府糧料院史炤
唐紀一通鑑卷一百八十五
(起著雍攝提格即戊寅正月盡七月不滿一年)
高祖神堯大聖光孝皇帝上之上(帝諱淵字叔德姓李氏隴西成紀人也其祖虎與李弼等八人)
(佐周伐魏有功皆爲柱國號八柱國家封唐國公帝襲封唐公事隋以功進封唐王義寧二年尋授隋禪改元武德國號唐)武德元年
隋恭帝(諱侑煬帝長子元德太子昭之子封代王煬帝南征侑鎮京師義兵入長安遥尊煬帝爲太上皇奉侑即帝位改大業爲義寧元年)渠
帥(色類切書殱厥渠魁渠大也魁帥也)氐羌(丁奚切西夷出自三苗羌姓之别)酋長(慈秋切長也)入見(音現)請降
(胡江切服也)東都(周之洛邑即河南也隋唐皆都長安故以河南爲東都時隋越王侗爲留守)虎賁(官名賁讀與奔同言如猛獸之)
(奔)柵(測革切編木爲之)北趣(七俱切嚮也)侗(徒紅切煬帝孫元德太子昭之子封越王)金墉城(餘封切在洛陽)
(故城西北魏明帝所築)門堞(徒恊切城上垣)鉦鼔(諸成切鐃也)陳於(直覲切凡言軍陣皆倣此)元帥(左傳晉作)
(三軍謀元帥元帥之名始見此後周乃有行軍元帥隋因之至唐亦以河間王爲行軍元帥武德元年又以建成及秦王爲左右元帥)元璹(神六)
(切)緫管(後周武帝以王謙爲益州緫管緫管之名始見此隋唐因之或加大緫管)雍丘(於用切縣名屬汴州)射鉤(食亦切魯)
(納公子紏及齊師戰于乾時管仲射齊侯巾帶鉤)羈縻(上居宜切馬絆也下忙皮切繫也言牽制之)林慮(下音廬山名在河内本曰)
(隆慮漢避殤帝名改曰林慮)抄掠(上初交楚教二切下離灼切劫人財物也)供張(上居用切設也下竹亮切漢書注云若今言張設也)
酒巵(音支飲酒圓器也受四升古以角爲之字或作觝)顧景(於領切日景也趙孟視蔭謂顧視日景也)圖儂(奴冬切我也吴)
(語)沈后(直金切言爲沈湎之后)丹陽(在唐爲昇州屬江南東道煬帝作丹陽宫即此)從駕(從去聲)驍果(堅堯)
(切武健也)帥所部(朔律切領也與率通凡言率者並同此)符璽(斯氏切符謂諸所合符以爲契者璽王者印所以爲信也武后惡璽)
(字音近死改曰寳)愷(可亥切)備身府(千牛俻身官名也掌執御刀以宿衛府者府寺之稱)鴆(直禁切說文毒鳥也以其毛歷)
(飲食則殺人)風霾(莫皆切爾雅曰風而兩土曰霾)晡後(博孤切申時)廐(居佑切馬閑)下鍵(巨偃切門壯也周禮)
(運管鍵陳楚謂鑰曰鍵)諠囂(上許元切或作喧下虛驕切或作)衢巷(其居切四逹謂之衢)倓(徒甘切煬帝兄房陵王勇之子)
猝(倉没切倉猝暴疾也)永巷(胡降切列女傳周宣姜后脫簪珥待罪永巷永長也謂宮中之長巷也後改爲掖庭)令狐(離呈切姓也畢)
(萬之後國語晉大夫令狐文子)梟(堅堯切與通說文倒首也或者乃云梟倒縣有於木上非也豈以字從倒首故誤歟)赧然(乃板)
(切而慙赤也)杲(煬帝有三子杲其季子也封趙王)濺(子賤切)練巾(郎甸切繒也)甖(烏莖切缶也瓶之大腹小口者)
貯(丁吕切積也)撤(敕列切)&KR0788;(音簡煬帝第二子封齊王)皛(胡了切)厮役(音斯析薪養馬者)綜(子宋切機)
(縷也)戒嚴(警備也)沈光(式甚切姓也)麦(莫獲切姓也)糾合(吉酉切繩三合曰糾糾合猶締交也)比至
(毗至切)稽胡(堅奚切一曰步落稽匈奴别種劉元海五部之苗裔或去山戎赤狄之後)追躡(昵輙切蹈也)級(紇立切秦法斬)
(首一賜爵一級故因謂斬首爲級)盛(承正切姓也後漢有盛苞其先姓奭避元帝諱改姓盛)櫟陽(以灼切縣名屬京兆)突厥
(上陀没切下允勿切夏曰獯鬻商曰鬼方周曰獫狁漢曰匈奴魏曰突厥突厥者姓阿史那氏蓋右匈奴北部也高祖起太原遣劉文靜與連和)特
勒(突厥謂子弟曰特勒)可汗(河干切戎主稱猶曰單于也)咄苾(上當没切下蒲結切)咄設(突厥謂别部典兵曰設咄其别)
(部者名也)說(音稅凡請說字皆同)下牙(牙旗名也軍中所建下牙言其視事晚也)千兩(力尚切乘也)井陘(音刑縣名)
(有陘山屬鎮州)輜重(上莊持切下直用切輜軿車也謂軍糧什物雜厠載之以其累重故稱輜重)盎(烏浪切)珠崖(宜佳切郡)
(名在大海中崖岸之邊出眞珠)番禺(上鋪官切下魚容切縣名在南海漢書禺音魚)交趾(音止郡名杜佑云南方夷人其足大指開廣者)
(並足而立其趾交故名交趾)勱(莫敗切勉也)臨(良鴆也哭臨)尉佗(徒何切漢高祖時爲南海尉名佗因謂之尉佗姓趙治南)
(方漢立爲南粤王)冠軍(古亂切縣名屬鄧州霍去病征匈奴功冠諸軍漢武封於穰縣之盧陽鄕故曰冠軍後省入穰縣屬鄧州)邸(都禮)
(切郡國朝宿之舍在京師者率名邸邸至也言所歸至也)置州(高祖初定天下改郡爲州權置州郡頗多至太宗正觀十三年始定簿凡州府三百)
(五十八)良娣(娣音弟太子有妃有良娣有孺子凡三等)皇泰主(即隋越王侗即位東都改元爲皇泰遂號皇泰主)骨咄
禄(咄當没切咄苾之族咄苾郎頡利可汗)契丹(上音乞本東胡種其先爲匈奴所破遂微至元魏自號契丹)室韋(室或爲失契丹)
(别種丁零之苗裔)吐谷渾(胡昆切西域國其先本遼東鮮卑徒河涉歸之長子曰吐谷渾其孫葉延遂以其字爲吐谷渾氐)高昌
(西域小國都支河城其王麴伯雅隋妻以宇文氏女華陽公主)控弦(上苦貢切引也)餉遺(于僞切贈也)納言(即侍中也漢谷)
(求云昔龍筦納言而帝命惟允誠勑左右之臣戴金貂之飾執常伯之職帥古曰常伯侍中也)内令史(即中書令也中書令置自魏文帝隋改爲)
(内史令又曰内令至武德初復曰内史令三年始改爲中書令)黃門(郎門下省也晉志曰給事黃門侍郎與侍中俱管門下衆事因謂之門下省至)
(唐凡三改其名曰東臺曰鸞臺曰黃門省開元中復曰門下省)璡(即刃切又音津)屈突(上曲勿切虜複姓)感生帝(正觀禮正)
(月辛日祀感生帝于南郊春秋元命苞云天之五帝迭王王者之興必感其一故祀其所感生者如周爲木德以青帝爲感生)义(初加切)&KR0566;
(戶圭切東海之邑)蓋(古盍切姓也字書作&KR2375;)離間(間去聲)齎(祖稽切持也)伏伽(求迦切)鷂鶵(弋照)
(切騺鳥下崇芻切鳥子)裙襦(上渠云切下裳也下人朱切短衣也)漸染(子廉切)以掎(居綺切偏引也)皂隷(昨早)
(切左氏傳人有十等王臣公公臣大夫大夫臣士士臣皂皂臣輿輿臣隷隷臣僚僚臣僕僕臣臺)破野頭(野亦作也按新史世系表費也頭氏)
(臣屬鮮卑後從其上稱宇文氏)左掖(夷益切宫門之兩旁者若人之臂掖也)斛斯政(斛斯虜複姓也)導從(才用切)鐃
吹(上尼交切小鉦也下尺僞切鼓次也)拷掠(拷苦浩切掠也掠力樣切搒也)排&KR1483;(作管切廣雅鋌也)拔闕(西突厥曷薩那)
(之弟遣使内附賜號吐烏過拔闕可汗)達斗拔谷(谷音育西突厥地名)高墌(之石切城名)挑戰(徒弔切擿燒敵)
(求戰也古謂之致師)慕容(慕容氏其先鮮卑種莫護跋歸魏襲冠燕代步搖冠諸部因呼爲步摇其後音訛爲慕容或云慕二儀之德繼三光之容)
(遂以慕容爲氏)羅睺(音侯)京觀(古亂切積尸封土其上謂之京觀京高丘也觀謂如闕形也)庸懦(奴卧切弱也)跋
野(蒲末也虜複姓)闍(市遮切)世惲(於粉切)
唐紀二通鑑卷一百八十六
(起著雍攝提格即戊寅八月盡十二月不滿一年)
高祖神堯大聖光孝皇帝上之中武德元年騷動(蘇遭切憂動曰)
(騷)薜舉(起金城武德元年卒其子仁杲追謚舉曰武帝)折墌(城名之石切)鴻臚(力居切漢書典客秦宫武帝更名太&KR2046;臚)
(郊廟行禮讃道九賓鴻聲臚傅之也)巖州(本林慮縣武德二年置五年州廢屬相州太宗征高麗又以白崖城置巖州非此州也)臨洮
(土刀切郡名古諸羌之地)輦輅(上力展切說文輓車也从㚘在車前引之下洛故切亦車也以王飾謂之玉輅王者所乘)列瘞(於罽切幽)
(霾也)虞州(本安邑縣武德元年置正觀十七年州廢屬河中)數不(色角切)典當(典主也當平聲)文劵(去穎切契)
(也)躪踐(上良刃切轢也下才線切履也)甕盎(上烏項切麗也下烏浪切盆也)襁負(居兩切論語注負者以器曰襁)屑
越(光㓗切荀子貨財粟米者被將日月棲避薛越之中野言輕棄之也)繕治(時戰切𥙷也)器械(下介切何休注公羊云攻守之器曰)
(械一曰有盛爲械無盛爲器一曰旛之緫名)難之(如字)邴(兵永切姓也)簡練(良甸切擇也字或從手)旗幡(孚袁)
(切字或作旛旌旐之總名)傍河(步浪切)單(時戰切姓也)不啻(施智切通作翅)披靡(披上聲)重騎(上直)
(容切下渠宜切)刺槊(上七賜切直傷也又千迹切穿也下色角切矛長丈八曰槊)捩折(上力計切拗捩也下之列切斷也)重
創(上直隴切下初莊切)蓐食(儒欲切未起而牀蓐中食)遲明(漢書注天未明之頃明遲於事故曰遲明變爲去聲音丈二切)薄
密(伯各切迫也)剽勇(匹妙切輕也)譟(蘇到切羣呼也)幕府(末各切漢書注謂將軍軍旅無常居止故以帳幕言之)虎
牢(昔周穆王獵於鄭圃獲虎命畜之因名其地爲虎牢在孟州汜水縣)所噉(徒敢切噉食)高墌人(城名也舊史脫人字)爲
殿(都甸切軍在前曰啓在後曰殿)語城(牛倨切告也)大呼(火故切叫也)嬰城(伊盈切繞城以自守)始畢(突厥)
(可汗之號名咄吉高祖起太原遣劉文静往聘與連和者)戊寅曆(唐以戊寅歲甲子日登極曆元戊寅日起甲子如漢太初一也唐曆凡八改曰)
(戊寅曰大衍曰五紀曰正元曰觀象曰宣明曰崇元終始二百八十九年也)仵(阮古切姓)伺隙(伺相吏切窺伺也)鬪䦧(許歷)
(切詩兄弟䦧于牆䦧狠也)秦王浩(隋煬帝弟秦孝王俊之子也)迎勞(郎到切)比於(𥙷履切並也)台司(台宿)
(鼎司三公之位也蓋三公者上應三台三司者司分鼎足)求賄(呼浼切財也)翊衞(唐有十六衛各有左右其左右衛及左右金吾謂之)
(四衛餘謂之雜衛)倨見(居御切傲也)武陟(縣名李育德以武陟來降置陟州舊史作李厚德非也武德四年州廢遂屬懷州)綦
公順(綦渠之切據青萊初從李密武德元年密敗來降)蘭成(舊書作劉蘭革命記爲劉蘭成)見兵(音現據今所有兵數)走
郡(音奏趣嚮也)離間(古莧切諜也)芟草(所銜切刈也)安堵(音覩墻堵也言不迁動如故)以賑(止忍切)
移檄(胡歷切檄者以木簡爲書長尺二寸移行也)浙州(先歷切木漢之析縣武德二年置其後州廢爲内鄕縣屬鄧州)李軌
(居洧切起武威號涼王僣帝號改元)仁杲(薛舉子武德元年八月嗣舉位居折墌城十一月秦王敗之十二月斬於長安市)沮喪(上在)
(吕切止也壞也下去聲)渾幹(戶衮切姓也出自渾沌氏之後)直造(七到切至也)禇亮(張吕切又音楮)謩(莫胡切)
乘傳(張戀切乘傳者依承符傳而行若使者持節爾傳者以木爲之長尺五書符其上以爲信)陽翟(直格切縣名屬潁昌)以邀
(於霄切邀遮)堯君素(堯姓也出自陶唐氏之後)蒲反(府遠切唐初爲蒲州後爲河中府漢書注本名蒲秦始皇東廵見長坂故加反)
(云)撲殺(蒲角切投擲而殺之)怏怏(倚兩切志不滿也)憑藉(上皮冰切下秦夜切)狡猾(上古卯切狡獪下戶八切)
(猾亂)暹(思簾切)須拔(起鎮定自號漫天王革命記云須拔衆散奔突厥突厥以爲南面可汗今言掠幽州中流矢死從唐書也)怖
(普故切惶懼)章醮(子肖切醮祭也奏章以逹其誠)衰絰(上倉回切喪服下徒結切首戴也)曷娑那(桑何切西突厥可汗)
(娑新舊史並作薩薩音桑葛切)射之(按實錄云妻號慟而去今言應弦而倒從隋書也命中曰射食亦切)歔欷(休居切下許旣切歎息皃)
倉儲(陳如切儲偫)横生(去聲)解人(解胡懈切縣名即春秋解梁城指其地故云解人)暠(古老切)營州
(即柳城郡屬河北道後爲方鎮即盧龍節度)雍奴(於用切漢縣名唐屬幽州)旁企地(羌豪名)周氏陂(班縻切地名)
故墅(承與切田廬)始州(本普安郡武德元年曰始州先天二年改曰劒州)稠桑(直由切地名在滎陽之西)熊州
(本宜陽縣武德元年置正觀元年州廢爲福昌縣屬河南)糓州(本新安縣武德元年置正觀元年州廢屬河南)曏云(許亮切)䜟
文(楚禁切䜟符命之書)詒(蕩亥切欺也)羃䍦(上莫狄切覆也下力支切羃䍦婦人所戴也)伊州(李密置正觀八)
(年更名汝州)刀楯(食尹切楯所以捍身蔽目)洛州(開元元年更名爲河南府)李密(起鞏據洛口建號魏公武德元年爲王世)
(充所敗九月來降以密爲光禄卿十二月密反㐲誅)縞素(古老切白素也)曇晟(上徒含切下承正切)大乘(音承釋典有大小二)
(乘)邪輸(上音耶下舂朱切按釋典載釋迦佛爲太子時所授室號耶輸夫人)曳組(則古切說文綬屬其小者以爲冕纓)酖(音鴆)
(本亦作鴆毒鳥名以其羽歷酒飲之則死)乃詬(許候切罵也)以飼(祥吏切與飤通)
唐紀三通鑑卷一百八十七
(起屠維單閼即巳卯正月盡十月不滿一年)
高祖神堯大聖光孝皇帝上之下武德二年閴然(苦䦧切寂静也)
厮養(音斯厮析薪者也養養馬者也)恩施(去聲)景附(景讀曰影)間使(古莧切下䟽吏切)夜造(七到切)
東走(走讀曰奏)剽掠(匹妙切強取)瓉(才贊切)菊潭(徒含切鄧州縣名荆州記曰菊水出穰縣芳菊被涯水極甘香)
(谷中人飲此水者皆壽)顯州(本淮安郡武德四年置九年州廢屬泌州即唐州也)靳(居焮切姓也)租庸調(徒弔切此唐賦)
(役之法有田則有租有家則有調有身則有庸租出糓庸出絹調出繒纊布麻)察(初戞切)党項(多曩切漢西羌别種其地古析支也)質
子(陟利切吐谷渾伏允之子名順始質於隋至是遣歸其國)趣聊(讀曰趨)攀堞(逹恊切城上垣)鹵簿(郎古切炙轂子云輿)
(駕行幸羽儀導從謂之鹵簿字書鹵大楯也以甲爲之所以扞敵甲楯部五之次皆著之簿籍儀衞皆具五兵獨以甲楯爲名者行道之時甲楯居外餘兵在)
(内故言鹵簿也)化及(始從煬帝江都其後僣號武德二年竇建德敗之聊城轞車送襄國斬之)紇(下没切)忠欵(苦管切誠也)
殿内少監(居䧟切隋曰殿内監武德元年曰殿中省少副貳也)尚輦奉御(力展切尚主也主天子輿輦也奉御即尚輦局官名)
(尚輦等六局並屬殿中省)昭儀(唐制昭儀以下爲九嬪昭儀者謂昭顯其儀示隆重也)誚責(才笑切說文作譙引周書亦未敢譙公)
内史舍人(即中書舍人)黔安(巨金切郡名後更名黔中)孝珉(眉巾切)汜冰(音凡左傳注鄭地也漢書注云)
(此水舊讀音凡今彼人呼之曰祀)糓州(本新安縣武德元年置正觀元年州廢屬河南時有兩糓州其一在廢州龍丘縣非此也)呪誓
(職救切呪詛)巫嫗(威遇切女巫之老者)君羡(似面切)罔罟(公土切網緫名也)蹂(忍九切踐也)陟州
(見上卷武陟注)𣏌州(墟里切本雍丘縣李公逸以雍丘來降即以縣置祀州正觀二年州廢屬汴州時又有𣏌州在青州北海縣非此也)葱
嶺(倉紅切西河舊事云葱嶺其山高大上悉生葱故以爲名)句注(句音章句之句山名也在鴈門隂館)鉢苾(上北末切下簿必切又蒲)
(結切始畢可汗之子)俟利(俟渠之切突厥謂大臣曰俟利發)尼步設(突厥謂别部典兵者曰設尼部即別部者)出塞(先代)
(切邊塞)致&KR0608;(符遇切助也所以贈終布帛曰賵)角亢(苦浪居郞二切星名)王氣(于放切)詭辭(古委切詐也)
虎牢(周穆王獵鄭圃獲虎命畜之因名其地曰虎牢在鄭州汜水縣)任公(任去聲)黃鉞(王伐切以黃金飾斧)義州
(唐初義州凡有五一在懷州武德縣一在衛州汲縣一在易州容城縣一在光州商城縣一在眉州洪雅縣武德之義州乃世充境内非所寇者)榆
次(羊朱切太原縣名)遂屠(同都切謂破取城邑誅殺其人如屠六畜然)祖禰(祖祖廟也禰乃禮切父廟也二廟所以尊祖而奉親)
葦火(古有葦茭桃梗所以禳惡氣桃水葦火取此禮也)祓除(敷勿切除惡祭)郎楚(郞姓也)徹(直列切通也)蹕
(壁吉切止行者)&KR0788;(音簡古眼切)鄖公(政道齊王&KR0788;之子鄖于分切國名)義成(隋宗女號義成公主嫁突厥處羅可汗)飲
博(伯各切局戲)批其(普迷切擊也)重複(方六切)西濟州(本濟源縣王世充將丁伯德以縣降置西濟州四年州廢)
(屬孟州)肘腋(上陟柳切臂節下夷益切胳也)乘間(去聲間隙之時也)函秦(胡甘切秦地有函谷關秦人恃之以爲險固)
衣繡(於旣切項羽之語)嬰城(伊盈切嬰繞也言繞城以自守)李軌(起武威號梁王武德二年安興貴執之至長安伏誅河西)
(悉平)慼(倉歷切憂也)離石胡(即石州也昔左賢王去卑之孫劉淵嘗據此)嵐(盧含切州名)辭訣(古穴切絶也)
家貲(即移切貨財)介州(武德元年以介休縣置浩州又更名介州正觀元年州廢屬汾州)佛幡(符勿切幡音飜幟也佛者)
(漢言覺也將以覺悟羣生袁宏說)縋之(馳僞切垂䋲而下也)雀鼠谷(音浴在汾州其處險固也)十二軍(初析關中爲十)
(二道又更爲軍萬年道爲參旗軍長安道爲鼓旗軍冨平道爲元戈軍醴泉道爲井鉞軍同州道爲羽林軍華州道爲騎官軍寧州道爲折威軍𡵨州道爲平)
(道軍函州道爲招搖軍西麟道爲苑游軍涇州道爲天紀軍宜州道爲天節軍)种(持中切)西突厥(厥音九勿切西突厥其先士門伊利)
(可汗之弟室點密也其子逹頭始分國於西與東突厥抗)葉護(葉失涉切突厥謂大臣曰葉護統葉護嗣其兄射匱可汗位乃號統葉護可汗)高
昌(西域國都交河城漢車師之地麴伯雅其君長名)射匱(求位切射匱西突厥逹頭之孫)龜兹(上祛尤切下牆之切西域國一曰丘)
(兹一曰屈茲其國名)三彌山(民卑切在龜兹北統葉護建庭於此)鐡勒(歷德切匈奴苗裔種類最多自西海之北緫號鐡勤其俗大抵)
(與突厥同)烏孫(其國在西域於西域諸戎其形最異青眼赤須狀類彌猴)石國(西域國名其先康居國也其枝庶分王之千泉其地名)
吐屯(徒渾切突厥號大臣曰吐屯)浩州(本介休縣又有江州彭澤縣置浩州非此)浹旬(即恊切十日爲旬于爲日十日則一)
(周浹也)&KR0566;(奚圭切)伺(相吏切奄闚也)旗幟(式志切幟幖也旗旂之屬緫稱焉)厭勝(益涉切伏也)屬吏
(之欲切委也)觖望(古穴切怨望也)送質(陟利切物相贄)伏威(起淮南又據歷陽與陳稜季子通俱有窺江表之心後爲子通)
(所敗來降)紿(蕩亥切欺也)鄜(芳無切州名)獠(魯皓切又音瓜西南夷之屬)駱驛(上歷各切下夷益切或作絡繹)虞
泰(二州名虞州夲安邑縣武德元年置正觀十年州廢泰州本汾隂縣武德元年置尋廢開元十年汾隂獲鼎更名寳鼎並屬河中)偵(丑正切窺)
(伺也)馬槊(色角切長矛用於馬上故曰馬槊)澶淵(市連切春秋澶淵之地)譙州(即譙郡正觀八年更名亳州屬河南道)
䝁豆(郞刀切野豆)節髦(莫褒切髮也以飾節顔師古云上下相重取象竹節凡爲使者持之)
唐紀四通鑑卷一百八十八
(起屠維單閼盡重光大荒落即己卯十一月至辛巳二月)
高祖神堯大聖光孝皇帝中之上武德二年浩州(時浩州有二武周所)
(寇乃介休之浩州)偏禆(頻眉切將之副也)覘敵(敕豔切窺也)射(神夜切發矢也又神亦切指的命中也二音皆通)殪
(壹計切殺也)其父(李世勣之父名盖)狡獪(上古巧切狂狡也下古外切猾亂也)尉遲(紆勿切複姓)尋相(尋姓)
(也相其名)澮州(本翼城縣武德元年置二年昆薄州四年州廢屬絳州)汾隰(上符分切下席入切二州名)曹戴(二州名曹)
(州乃濟隂郡戴州夲成武縣武德四年置正觀十七年州廢屬曹州)三年行本(行去聲初據蒲州武德三年秦武通攻行本出降高)
(祖幸蒲州斬之)孟津(孟州河陽縣即古孟津也)中潬(音但水中沙堆曰渾亦在河陽)霍氏(李商胡之母革命記姓張氏號女將)
(軍河洛記爲霍氏自稱霍緫管)長子(長讀曰長短之長路州縣名其城乃二世所築)誚讓(才笑切責也)屬吏(之欲切委也)
處羅(突厥始畢可汗卒其子什鉢苾幼不得立以爲泥步設使居東偏立其弟俟利弗設是爲處羅可汗處羅一作叱羅)政道(隋煬帝之)
(孫齊王&KR0788;之子竇建德嘗立爲鄖公)定襄(郡名忻州也屬河東道)給事郞(是年更名給事中)闍提(闍辰遮切姓也蕭銑)
(將)顯州(本泚陽縣武德四年置九年州廢屬泚州)吕州(本霍邑縣隋爲霍山郡武德元年置正觀十七年州廢屬晉州)兵趣
(音趨)背城(蒲昧切違也)堡(傳抱切堡障小城也)喜譟(蘇到切群呼也)屈突(上九勿切下陀骨切後魏官氏志有屈突)
(氏)走突厥(走音奏下同)縣軍(縣平聲)武周(起馬邑據并州武德三年秦王敗宋金剛武周懼走入&KR0691;厥久之復)
(謀歸爲突厥所殺并州平)郁射設(突厥之臣其國謂别部典兵者曰設)西濟州(本濟源縣武德二年王世充將丁伯德以縣來降置)
(四年州廢屬孟州)熊州(本宜陽縣武德元年置正觀元年州廢屬河南)所籍(秦昔切籍記也)揭多(突厥之臣姓阿史那揭多)
(其名)互市(胡故切更相貿易也)公祏(常隻切)田瓉(才贊切)步利設(處羅可汗之弟)倫特勒(突厥)
(謂子弟爲特勒倫其子弟也)可朱渾(戶昆切虜三字姓名定遠)龍驤(左右龍驤左右游擊分騎兵步兵各有府皆隋制王世充因之)
稽胡(堅奚切一名步落稽匈奴别種劉元海五部之苗裔或云山戊赤狄之後)洧州(羽軌切本尉氏縣王世充始置尉州武德四年廢之)
(以尉氏扶溝&KR0739;陵置洧州正觀元年州廢以尉氏屬汴州)西㸑(取亂切南蠻兩㸑一曰西㸑白蠻二曰東㸑烏蠻西㸑其先晉南寧太守中國亂主)
(蠻中故曰南寧西㸑)昆州(本馬平縣隋爲昆州武德四年更名南昆州又以其地當柳星更名柳州)共州(本共城縣武德二年置四年州)
(廢屬衛州)轘轅(胡關切關名在緱氏東南)尉州(本尉氏縣王世充置武德三年時德叡以州來降秦王改爲南汴州四年復改爲洧州正)
(觀元年廢屬汴州)宣武陵(後魏宣武帝陵也)單(時戰切姓也)引槊(色角切長矛字亦作矟見下)單(音丹)數
之(所矩切計其一二而責之)蔚州(紆勿切本鴈門郡又隋上谷郡飛狐縣地唐初没突厥武德六年置)矢鏃(作木切箭鋒)在
頰(吉恊切面旁)置楔(先結切也)填塹(七豔切坑也)巾櫛(側瑟切梳篦之緫名)郇國(須倫切)滎
州(即滎陽縣屬鄭州按本志不載廢置)嵩州(本陽城縣武德四年置正觀三年州廢屬河南)要漢(據汴州從王世充爲汴州刺史武德)
(三年來降)郳國(五奚切)國大安(國姓也鄭有國僑大安其名)詗(火迥切又翾正切知處告言)舋隙(許愼切與)
(釁同隙鏬也)鄕導(許亮切爲之趨嚮而引導之)莫賀咄(處羅可汗之弟咄苾也)突利(始畢可汗子什鉢苾也號突利)
(可汗)奚霫(奚胡雞切東胡種其先爲匈奴所破保烏元山元魏時號庫眞奚居鮮卑故地魏書有逵奚薄奚統奚吐奚四氏皆其部族至隋始去庫)
(眞但曰奚霫音息即白霫蠻也其後契丹彊奚舉部役屬於習有東西奚)契丹(上音乞夲東胡種其先爲匈奴所破保鮮卑山元魏時自號契丹)
靺鞨(上音末下音曷居肅愼地凢數十部噍黑水部獨彊)奥射設(處羅可汗妻隋義成公主奥射設即公主之子也)頡
利(即莫賀咄處羅卒莫賀咄嗣其位號頡利可汗)日蹙(子六切迫也)除忿(撫吻切悁忿)醢彭越(呼改切刑法志𦵔其)
(骨肉爲醢)潰圍(胡對切逃散也)麾下(吁爲切麾下謂大將旌麾之下)暠(古老切)庱亭(丑升切又上聲在吳興孫權射)
(虎處)闞稜(闞音勘姓也)溧水(力質切昇州縣名)殊死(如字殊絶也謂决意必死)狃於(女九切)會稽
(古外切郡名禹會諸侯江南而計其功因名焉會稽者會計也)聞人(姓也後漢有聞人襲)法興(據丹陽都毗陵自稱凉王武德三年李子)
(通襲之吳郡法興棄城走卒赴江溺死子通盡收其地)盎(於浪切)肉袒(徒旱切脫䄂而露肉)四年充斥(昌石切猶)
(從横也)仚成(虛延切)舟艦(戶黤切禦敵船四方施板以禦矢其狀如牢)器械(下拜切器謂禮樂之器械謂兵戈一曰有)
(盛爲械無盛爲器義各有所主)垣塹(干元切垣墉)徼幸(堅堯切亦作撓)披靡(披上聲開也靡偃也)距躍(音巨超越)
(也)其髻(吉誼切束髮也)斥候(昌石切許愼言淮南子云斥度也候望也)右掖(掖音夷益切中門之两旁門如左右之腋腋肘)
(後也通作掖)愕眙(丑吏切直視也)寫口(地名)累足(魯水切重累其足言懼甚也)僧服(蘇增切僧釋典謂之浮屠)
(其服袈裟壞色)狼藉(慈夜切蘇諤演義云狼所卧藉之草皆穢亂狼藉者物雜亂之皃)瑀(王矩切)雜鞫(居六切窮也謂窮覈)
(其罪)&KR3275;(翾正切又翾縣切)大礮(疋孝切俗作砲)𣢾服(苦管切誠意所欲)羈屬(居宜切言羈縻而統屬之非心服也)
唐紀五通鑑卷一百八十九
(起重光大荒落三月盡十二月即辛巳不滿一年)
高祖神堯大聖光孝皇帝中之中武德四年突地稽(突陁)
(骨切黑水靺鞨渠帥名)燕州(於焉切本靈壽縣隋置在唐廢焉屬鎮州)稽胡(堅奚切匈奴别種)仚成(虛延切)湩
(多貢切說文乳汁又覩勇切)頡利(莫賀咄也一曰咄苾處羅可汗之弟處羅妻義成公主頡利又妻之隋之宗女也)啔民(隋書作啓)
(人突厥沙鉢略可汗之子名染干初號突利可汗先與其兄都藍有隙奔隋初妻義安公主卒又妻義成公主後都藍爲麾下所殺染干遂并有其衆隋拜爲)
(啔人可汗即始畢可汗之父也)政道(隋煬帝之孫齊王&KR0788;之子竇建德嘗立爲鄖公)糠覈(漢書陳平傳注覈音紇京師謂麄屑爲紇頭又)
(云覈即麦糠中不破者)管州(本管城縣武德四年置正觀元年州廢屬鄭州時河東道亦有管州乃嵐州之静樂非此也)陽翟(直格)
(切邑名屬許州)泝河(蘇故切逆流而上爲泝)成臯(姑勞切河南縣地)板渚(𥙷綰切地名在成臯汜水之間)潼關
(徒東切在華隂本名衝關河水南流衝激華山之東故以爲名潼又音通會也)武牢(郎刀切即虎牢也)合從(予容切相約爲縱親猶六)
(國合從也)扼其(於革切提也言提其要害如提其咽喉)狐疑(狐獸也性多疑渡河冰且聽且度故謂不决者爲狐疑)爲殿
(丁練切軍後爲殿)逡廵(七倫切退却不進皃)仰哺(上魚向切下蒲故切)前茅(莫交切左傳前茅慮無注云如今軍行前有斥)
(候蹹伏皆持以絳及白爲幡見騎賊舉絳幡見步賊舉白幡備慮有無也茅明也或曰時楚以茅爲旌幟也)郊勞(郎到切禮賓至逆勞於郊)平
州(本當陽縣王世充置武德六年更名玉州八年州廢屬江陵郡)處羅(即突厥俟利弗設可汗也)元璹(神六切)長孫(丁丈)
(切複姓)青特(竇建德之將)玉㗖(徒濫切以金玉㗖之猶㗖以食)滏口(扶雨切水名在鄴郡)諜者(逹恊切軍中反)
(間者)軍芻(䆫俞切禾秸所以供軍馬)西薄(蒲各切迫也)汜水(音凡又音祀縣名屬孟州)南屬(之欲切連也)鎧
仗(可亥切甲也)甚鮮(平聲)猝(倉没切)突陳(上陁没切如犬突出於穴下去聲)蝟毛(于貴切蟲似豪豬者)中
槊(中去聲)南走(音奏)朱粲(起南陽武德四年秦王討王世充朱粲萆雄信十餘人世充之黨也世充敗秦王並斬之於洛陽粲尤殘)
(忍士民疾之投瓦礫擊其尸須臾如冡礫狼狄切)誄之(魯水切誄猶壘也誄𫐠其事迹也)閶闔(上齒良切下轄葛切閶闔天門也天)
(子之闕以象天門故曰閶闔門)數之(所主切計其一二而責之)撤(直列切去也)周法明(法尚弟始據永安武德四年以蘄春)
(安陸沔陽及所據永安四郡來降以法明爲黃州緫管)蘄春(渠之切在淮之南)沔陽(莫踐切漢水别名漢之上曰沔)剽掠
(匹妙切刧也)於士澄(於如字姓也黃帝臣有於側)訶(虎何切亦作呵呵叱也)任瓌(公回切王世辯以王世充三十八州)
(詣壞請降馮士羡復推淮安王神通慰撫山東徇下三十餘州於是王世充竇建德地悉平)臧君相(臧子郎切相息亮切本海賊據海州武德)
(四年以五州降)噉鬼(徒敢切孟海公之從兄)豆盧(龍都切複姓本姓慕容燕主廆之族其後有名勝者降於後魏爲樂郡守賜豆盧氏)
(或云北人以歸義爲豆盧因氏焉見比史豆盧寧傳)狡獵(戶教切周禮校人掌王田獵之馬漢書注云校謂以木自相貫穿爲闌校以遮禽獸而獵)
(取也)矯(舉夭切揉曲爲矯)鼓吹(敕類切凡鼔吹緫八音言之)俘(芳無切說文軍所獲引春秋傳以爲俘聝軍戰斷耳曰聝)飲
至(於錦切左傳歸而飲至以數軍實注飲於廟以數車徒器械及所獲也)高句麗(句音鉤麗鄰知切東夷之國其先夫餘王也居遼東)
(之東句麗地名也以高爲氏因號高句麗麗或作驪)世充(舉東都篡越王個而自立國號鄭武德四年秦王討之竇建德越境来援秦王先擒建德)
(世充懼詣軍門降秦王先許之以不死至長安赦爲庶人將行爲獨孤脩德所殺)建德(起河間連河北國號頁武德四年秦王討王世充建德越)
(境來援爲秦王所俘斬之長安市)給復(方目切漢高祖過沛復其民顔師古注曰復謂不徭賦也)鼎函(二州名鼎州在京兆府美原縣)
(函州在河南永寧縣)虞芮(虞州在河中安邑縣武德元年置正觀十七年州廢芮州在陜州芮城縣武德二年置正觀元年州廢)伏伽
(求迦切)通寳(錢文曰開元通寳歐陽詢撰并書其文迴環可讀或讀曰開元通寳或誤曰開通元寳皆可按薜璫聖運圖云初進蠟樣文德皇后)
(搯一甲故錢上有甲痕焉又凌璠政要錄爲竇皇后時竇后巳亡文德未立其有甲痕不知何謂)重足(重平聲)屏息(屏上聲)漳
南(邑名屬貝州劉黑闥始據此)黑闥(他逹切竇建德故漢東公武德四年反于貝州)褒州(本西縣武德三年置八年州廢屬興元)
都州(如灼切本樂鄕縣初屬蕭銑正觀八年州廢屬襄州)海公(據曹州武德四年爲竇建德所執未幾建德敗海公同其黨伏誅)戴
州(本成武縣武德四年以成武及宋州之單父楚丘置正觀十七年州廢仍以成武屬曹州)鄃(音輸縣名屬德州)崞(音郭縣名屬代州)
鄢陵(音偃縣名屬許州)質子(音贄物相劕也以通交質之情)梟(堅堯切斷首置於木上)鄱陽(蒲禾切縣名屬饒州)
淳于(殊倫切複姓)登州(春秋牟子國北齊置文登縣武德四年置登州先是武德元年析嶲州臺登置登州非此州也)黟歙(上於)
(夷切下失涉切黟或作黝縣名屬歙州今言黟歙五州夲志不載黟州廢置)饒陽(如招切縣名屬深州)藁城(古老切縣名屬鎮州)褚
(田吕切姓也)典籖(千廉切說文驗也齊置典籖之官按唐六典親王府典籖二人掌宣傳教令事)蓋(古盍切姓也)瀛洲(餘輕)
(切渤海中有三神山曰蓬萊曰方丈曰瀛洲登瀛州言如登仙也)瀛州(河間郡屬河北道)觀州(去聲本九門縣武德元年置五年州)
(廢屬鎮州)荆門(山名在宜都上合下開有門象焉故曰荆門)毛州(本館陶縣武德五年置正觀元年州廢屬魏州)剽銳(匹妙)
(切勇利也)蕭銑(後梁宣帝曾孫也起羅川據荆州號梁王隋義寧二年僣帝號建元徙都江陵武德四年趙郡王孝恭下江陵克之孝恭送京師詔)
(斬都市自起至滅凡五年)布幘(側革切髮巾也古有冠無幘幘者卑賤執事不冠者所服其後貴賤皆服之稍稍作顔題有赤幘青幘素幘若素幘)
(乃喪服蕭銑來降故以布幘如喪制也)昌州(本蒲縣武德二年置正觀元年州廢隷隰州)稷州(本武功縣武德三年置正觀元年州)
(廢隷京兆)墅(承與切田廬也)好畤(音止邑名武德二年析醴泉置屬京兆畤者封土積高所以祭天地五帝之基址秦有西畤鄜畤武畤密)
(畤與好畤爲五畤)九嵕(子公切山名按漢書九嵕山在馮翊谷口而其地常隂故西京賦去九嵕甘泉涸隂沍寒)子通(起武陵號楚王)
(武德四年杜伏威遣將擊之子通窮蹙請降未幾又反伏誅)汪華(起新安據黟歙國號吳稱王凡十餘年武德四年杜伏威遣將擊之九月請降)
聞人(姓也後漢有聞人襲)林州(本華池縣武德四年置正觀元年廢屬慶州)度嶺(度去聲過也山扳曰嶺謂大庾始安臨賀)
(桂陽揭陽五嶺也見裴潜廣州記)黎州(夲黎陽縣武德二年置尋没於竇建德四年平建德復析魏州等諸縣置黎州正觀十七年州廢仍以黎)
(陽屬衛州)俟斤(渠之切突厥謂大臣曰俟斤其後因以爲姓)昆彌(民卑切㸑蠻西有昆明蠻一曰昆彌蠻漢書西南夷自相師以東北)
(至葉榆名爲嶲昆明是也)嶲(息委切越嶲郡也屬劒南道)莘州(夲莘縣武德五年置正觀元年州廢屬魏州)
唐紀六通鑑卷一百九十
(起元&KR1580;敦䍧盡昭陽恊洽五月即壬午至癸未凡二年有竒)
高祖神堯大聖光孝皇帝中之下武德五年斌(悲旻切)東
鹽州(本滄州鹽山縣武德四年置正觀元年州廢仍屬滄州時五原郡鹽川亦置鹽州此乃東鹽州也)俚帥(音里南夷之酋楊世略也)
定欒(二州名定即中山郡欒州夲廣河郡隋爲欒州唐爲趙州屬河北道)廉趙(二州名廉州本隋藁城縣武德元年置廉州正觀元年州)
(廢屬鎮州趙即趙州也)郯勇公(音談春秋郯子之國郯勇公羅士信之封號)𣏌州(本北海縣始因營丘人拒賊權置𣏌州時汴州)
(雍丘亦置𣏌州非此)苑君璋(委阮切姓也本作菀)而陳(音陣)蹂(女九切獸迹亦作厹)寧越(郡名在隋爲寧越郡武德)
(四年改曰欽州)交愛(交州漢交趾郡武德五年曰交州愛州漢九真郡武德五年曰愛州並屬嶺南道)饑饉(上音機糓不熟也下音饉)
(𬞞不熟也)睃(祖峻切)闞(苦濫切姓也)遷州(按志闕此州)高(武德六年析廣州之電白連江置舒州望江縣又置高州)
(非此)羅(本石城郡武德五年以高涼郡之石龍置)春(本陽春郡武德四年以高涼郡之陽春置)白(本南州武德四年以合浦郡之合浦)
(置)林(本冨林縣武德四年析銅陵置其後州廢仍屬勤州)振(即廷德郡本臨振郡天寳元年更名)且洛生(且子魚切姓也字當)
(作苴漢有平陵苴氏)元璹(殊六切)賀拔(蒲八切虜複姓北方謂土爲拔賀其有地土因爲賀拔氏)忻(許斤切州名)洮
(他刀切州名)崖儋(都甘切崖即朱崖郡儋即儋耳儋耳者其種大耳渠帥自謂工者耳尤緩下肩二寸因以爲名)負荷(下可切左氏傳)
(其父析薪其子弗克負荷云)顗(語豈切)跋涉(蒲末切左氏傳跋涉山林草行曰跋水行曰涉)三觀(工亂切山名)蠡
州(落戈切武德五年以蒲州博野縣置八年州廢九年復置正觀元年又廢後以縣屬深州)觀州(本九門縣隋置九門郡武德元年曰觀州五年)
(州廢屬鎮州時觀州有二其一在景州弓高縣非此)南昌州(本建昌縣武德五年置八年州廢以縣屬洪州)若干則(若人者切若干)
(虜複姓)妃嬪(毗賓切唐制貴妃淑妃德妃賢妃爲夫人昭儀以下爲九嬪)婕妤(上即涉切下羊諸切婦官唐制婕妤爲世婦之首)
歐之(於口切捶擊也)屬之(之欲切)愴然(楚亮切&KR3536;愴傷感也)拉朽(落合切折也)頍(大蘂切)宜
州(即京兆華原縣隋宜君郡武德元年曰宜州正觀十七年州廢天授二年復置大足元年又廢按志又有宜州在嶺南道非此)苑竹林(苑當)
(作菀姓也竹林其名)係虜(胡計切係猶結縳也)六年黑闥(他葛切初從竇建德爲漢東公武德四年建德敗黑闥反于具州五)
(年亡入突厥與突厥寇于山東六年其將葛德威執之伏誅)憩止(去例切息也)嶲(先蘂切州名)驪山(力支切在新豐南故)
(驪戎國也)班劒(以木爲劒而采畫之故曰班)武賁(音奔武本作虎如虎之奔獸故曰虎賁)徐圓明(初據兖州武德二年)
(降後再反六年棄城走爲人所殺其地悉平)參旗(武德三年以萬年道爲參旗軍其詳見上卷十二軍注)芳州(即疊州常芬縣武德)
(元年以縣置芳州神龍元年州廢)孫州(本南昌縣武德五年以縣置孫州八年州廢屬洪州)南州(屬劎南道羈縻州武德二年開南蠻)
(置三年更名𤏡州四年復故名)南越州(即廉州也初曰合州武德四年曰越州正觀八年更名廉按越州有二其一在江南道即會稽郡也今越)
(州乃在嶺南道故加南以别之)姜州(本封山縣武德五年置正觀十年州廢縣屬廉州)合州(即廉州也屬嶺南道又劒南道有合州非)
(此)𡵨州(翹移切元魏所置至德二載肅宗以𡵨州置鳳翔府屬關内道)奚騎(奚東胡別種奚騎者奚國騎兵也)中頓(頓置)
(也言頓兵之地)崞城(音郭代州崞縣之城)貯(展吕切積也)吐屯(徒渾切突厥子弟曰吐屯)胡琵琶(琵頻脂切琶蒲)
(巴切胡中馬上所鼓推手曰琵却手曰琶)岡州(本新會縣武德四年置以地有金岡故以名州正觀十三年州廢是年復置開元二十三年復廢属)
(廣州)士翽(呼外切)眞州(按志眞州有三武德五年析愛州日南縣置積州及前眞州正觀元年改積州爲後眞州屬嶺南道後皆廢劒)
(南道復有眞州今突厥所寇乃河東道然河東無此州志又不載疑字誤)辟糓(必益切除也辟糓謂道引不食静居行氣以學道也)鎧仗
(可亥切甲仗也)趣江(千俞切嚮也)般陁(上音撥下徒何切突厥臣名)屯田(徒昆切言屯守而又營田故曰屯田)漁
艓(待恊切漁漁獵也艓舟名)猷州(本經縣武德三年置南徐州尋更名猷州八年州廢屬宣州)白簡白狗羌(白簡白狗)
(非此)南尹州(本南定州武德四年曰南尹州正觀八年改曰貴州屬嶺南道)愠曰(於問切怒也)長林(時有左右長林門)可逹(枯我)
(切虜複姓)突騎(徒没切言其驍銳可以衝突敵人)𡭗朱(兒氏切複姓居於𡭗朱因以爲氏)謩(莫胡切)擲(直炙切投也)飼以(祥吏)
(切亦作飤)脆(此芮切小耎易斷)隊(徒内切部隊也)鹿(盧谷切姓漢有鹿旗)漠北(末各切沙土曰漠沙漠之北匈奴之南界也即突厥中磧耳)
角勝(訖岳切漢書角抵謂兩兩相當角力角技藝射御以爭勝也)喜蹶(許紀切好也下居月切僵也馬足失據)餞之(才線切以酒食送人)
(爲餞)南寧州(屬羈縻州本漢夜郞地武德元年因同樂縣置天寳末没于蠻州廢唐未復置州于清溪隷戎州都督)西洱河(刃止)
(切南詔永名德宗時異牟尋沉載書於西洱水)鄯(常演切州名漢破羌縣地)綏州(本彫隂郡地武德三年於延州僑置正觀三年歸洽上縣)
頓弊(頓讀爲鈍利之鈍)霖雨(力沈切雨三日以往爲霖)彌時(亡卑切久也)解(下懈切散也)犀利(先稽)
(切兵利曰犀)冒雨(莫報切蒙犯也)谷(俞陸切豀谷爾雅水注溪曰谷)日南(嶺南郡言其在日之南)鄠(侯古切縣名屬)
(京兆)樓觀(工亂切在鳳翔秦始皇立老子祠於觀南)八年酒肴(胡茅切非糓食曰肴)箕踞(居之切箕踞謂申兩足踞)
(坐如箕形也)葉護(失涉切)睦伽陁(去迦切)瑾(渠吝切)婪(盧含切貪也)無厭(於鹽切不足也)藺
謩(良刃切本韓獻子後食邑於藺因氏焉)大谷(上音泰下音俗太原大谷縣有大谷山)潞沁(千浸切並州名)且渠川
(子餘切地名)權量(力漾切斗斛也權秤也)藺州(按突厥寇鄯岷等州并寇蘭州皆隴右道而隴右無閵州藺字疑作蘭)彭
州(屬羈縻州本洪州正觀三年置七年更名屬隴右道按寧州彭原及劒南道復有兩彭州皆非此)鳴犢泉(徒谷切地名)九年
里閈(侯旰切里門曰閈)昆明池(古渾切越嶲昆明國有滇池方三百里漢武帝欲伐之穿池象焉以習水戰在長安西南周回四十)
(里)掩襲(習入切春秋釋例掩其不備曰襲)牙帳(牛加切突厥虜帳立纛爲牙門故曰牙帳)佛灋(灋古法字)漢譯
(夷益切說文傳譯四方之言者此言飜譯佛書也)恐愒(許葛切相恐怯也)追懴(楚鍳切自陳悔也)胡神(胡神謂佛也傅)
(毅曰西域之神其名曰佛)桑門(蘇郎切桑門即沙門也)髠髮(枯昆切&KR1678;髮)苻石(防無切苻堅也本姓蒲氏因堅背文有草)
(苻之祥改姓苻也石謂石勒皆僣號晉世堅氐種勒羌渠種也)厭魅(上烏點切下明秘切)章仇子佗(仇渠尤切複姓佗徒何切)讟
(徒谷切怨也)縶(陟立切馬絆也)嫡(丁歷切正也)戒律(劣戍切釋典有戒行律儀)[門@里]邸(直延切市[門@里]邸舍也)溷
雜(胡困切亂也)屠沽(音姑賣也)沙汰(他蓋切擇也)練行(郎甸切行下孟切謂精練其行業)占候(之廉切視)
(兆也言占候天象以知以吉凶)西會州(本會寧鎮武德二年置正觀八年更名會州)甕牖(烏貢切以瓦甕爲䆫牖也)訊(思晉)
(切問也)塞(先代切邊徼也)率更(古行切東宫官率更寺有令丞)晊(職日切)拉殺(郎葛切折也)浚井(音峻)
(深通)塗廩(力錦切倉廪也塗謂以泥杇槾之也)經天(堅丁切太白隂星也出東當伏東西當伏西過午爲經天謂晝見午上也見賢遍切)
秦分(扶問切秦之分野上應二十八宿井鬼二星)跋馬(蒲撥切回也)絓(古賣切罥也)咥(徒結切)吮(粗兖)
(切嗽也)鉅鹿(臼許切鉅鹿縣名屬邢州鹿林之大者也)屬籍(殊王切附也謂所附宗籍說文籍簿書也)其右(云九切右猶上)
(也)蹀血(大頰切殺人流血履蹀之也)瑗(于願切)懦怯(奴卧切弱也又乳兖奴亂二切)罔罟(罔與網通稱罟公土)
(切亦網也)赴薊(吉誼切縣名屬幽州)閟(兵媚切閉也)愍(眉隕切悲也)酋(慈由切長也)仚(虚延切)牝雞(婢忍)
(切母鷄喻婦人知外事雌代雄鳴)索(息各切盡也言牝雞無晨鳴之道鳴則家盡)俟斤(渠之切突厥號大臣爲俟斤)没啜(姝悅切)
執失(質入切執失虜姓)便橋(皮面切漢武帝初作便門橋長安城北面西頭門即平門也古者平便字同於此道作橋跨渡渭水以趨茂陵此便橋是也)
唐紀八通鑑卷一百九十二
(起柔兆閹茂九月盡著雍困敦七月凡二年)
高祖神堯大聖光孝皇帝下之下武德九年卑碎(蘇對切雜也卑)
(賤衆多之皃)韓州(武德元年析潞州之襄垣等縣置正觀十七年州廢仍屬潞州又同州韓城縣置西韓州非此)吞(他根切咽也)餘
燼(徐刃切火餘也)曰刺(來葛切李姬謚法暴戾無親曰刺)雷同(力回切雷之發聲物無不同時應者故曰雷同)哂之(矢刃)
(切微笑皃)粘(尼占切相著也)軀幹(古旦切左氏傳晉文公駢脅注云合幹也幹謂臂腋)并點(并與併同)逋負(奔謨切亡)
(也受貸不償曰負)給復(方目切除其賦役也)景州(夲滄州弓高等縣正元三年折置景州長慶大和中屢廢還滄州景福元年復屬河)
械(上敕九切下下拜切手足桎梏也)平反(反音幡幡奏使從輕)警蹕(壁吉切天子出稱警戒肅也入言蹕止行人也)射的
(丁歷切謂所射隼臬也)觀城(工喚切縣名屬開德府)銓(且緣切銓衡)敕勒(畜力切其先匈奴也俗多乘高車元魏時亦號)
(高車部或曰敕勒訛爲鐡勒薛延陀以下十五部緫謂鐡勒也)薛延陀(私列切鐡勒諸部姓一號咥氏)回紇(下没切匈奴居娑陵水上)
都播(補過切亦曰都波)骨利幹(處澣海北)多覽葛(亦曰多濫在薛延陁東)同羅(在多覧葛東)僕
固(亦曰僕骨在多覧葛東)拔野古(一曰拔野固或爲拔曳固直僕骨東)思結(在薛延陁故牙)渾(戸昆切在延陀諸部之南)
(建中功臣渾瑊即其後也)斛薜(胡谷切在多覧葛北)奚結(在同羅北)阿跌(徒結切亦曰訶咥或爲&KR0932;跌其後光顔光進有戰功)
(賜姓李氏)契苾(蒲結切亦曰契苾羽在焉耆西北苾北史作弊)白霫(息入切敕勒部)磧北(七迹切猶漠北也)可汗
(河干切戎酋稱)哥楞(盧登切)貪于(北史作貪汙音同)也咥(丁結切也或作野)燕末(於焉切山名)射
匱(求位切射匱西突厥逹頭之孫)鬱督軍山(並如字後或作烏德犍山唐曆云即鬱督軍山虜語兩音也)統葉護(失涉)
(切射匱之弟代爲可汗)菩薩(薄胡切回紇酋長也)馬鬣(力涉切山名)種落(之勇切種族部落)二年异
(羊吏切)廖立(力弔切姓也)暴骨(蒲卜切暴露)收瘞(於罽切幽薶)垂能(是爲切或作倕黃帝時巧人)中
(竹仲切又如字)比鄰(被知切居相次也)韶夏(市招切舜禹樂名)護武(胡故切又戶郭切湯武樂名)拳石(其員)
(切石小如拳也)掇取(都括切拾取也)三思(息暫切又如字)觖望(古穴切怨望)
唐紀九通鑑卷一百九十三
(起著維困敦九月盡重光單閼即戊子至辛卯凡三年有竒)
太宗文武大聖大廣孝皇帝上之中正觀二年掖庭(夷益切掖)
(庭宮人之官有令丞宦者爲之)灑掃(上所賣切又沙下切汛也下息報切)伉儷(口浪切敵也下力計切耦也)洹水(于元切在相州)
堡鄣(之亮切小城也)愷(可亥切)霽威(子計切漢書魏相爲霽戚嚴汪霽止也又音限齊之齊)嚴裝(側霜切裹也)佳
鷂(弋笑切鷙鳥)圜丘(于㳙切非人力所爲謂之丘自然天體圓也故於郊作壇象圜丘之形以祀昊天即泰壇是也)稱旨(尺證切稱)
(惬)常䟽(所據切條陳以據之)屏風(蒲丁切三禮圖扆從廣八尺畫斧今之屏風則遺象也)利俟(渠之切突厥種)弩失
畢(壁吉切突厥部)咥力(丁結切)康居(居音渠西域國名)閒道(居莧切間空也投隙而行不公顯也)齎策(津夷)
(切持也)鼓纛(大到切又音徒刀切虜人牙門必建纛故賜之鼔及纛也)靺鞨(上莫葛切北狄别種)俱倫(恭于切水名在大漠)
(之北)三年耕籍(秦昔切古者天子耕藉田千畒爲天下先藉謂蹈藉也)數之(色主切縷數以責其罪也)紊亂(文運)
(切亂也)信行(思晉切信姓也其先出於魏信陵君)暇給(訖立切言事繁多日日爲之猶不能足故無暇也)屬左(之欲切委)
(也)格物(捍格於物而無所容授也)稽顙(息曩切額也稽顙觸地以求哀也)茌平(仕疑切傳州縣名在茌山之平地者武德)
(四年析聊城置太宗復省入聊成)暱姦(尼質切近也)糇糧(胡鉤切乾肉)嘯聚(蘇弔切吹聲也嘯咏相聚猶言響應耳)
肅州(武德二年析甘州瓜州地置)胡缾(蒲丁切汲水器)單于(市連切匈奴天子之號漢書音義單于廣大之稱言其象天單于然)
可雪(蘇絶切除也)應州(羈縻正觀三年以東謝酋領謝元深地置屬江南道)莊州(羈縻本南壽州正觀三年以南謝酋領謝疆地)
(置四年更名莊州屬江南道)隷(郎計切附著也)詭異(古委切詐也)王會(周武王時天下太平遠國歸欵周史乃集其事爲王會篇)
(令萬國來朝)䍧柯(上兹郎切下古何切漢書音義曰䍧柯係船杙也華陽國志云楚頃襄王時遣莊蹻夜伐郎軍至且蘭㭬船於岸而步戰即滅)
(夜郞以且蘭有椓船䍧柯處乃改其名爲䍧柯)充州(羈縻州也武德三年以䍧柯蠻别部置)䍧州(羈縻武德三年以䍧柯酋領謝龍羽)
(地置四年更名柯州後復故名屬江南道)党項(多曩切西羌别種)軌州(羈縻正觀二年以党項部置軌州都督府屬隴右道)拓跋
氏(上他各切下蒲未切虜複姓)崌(巾於切羈縻正觀云年以降戶置)奉(本西仁州正觀元年置西仁州八年更名)巖(正觀五年置西金州八年)
(更名巖州)遠(正觀四年置西懷州八年更名遠州並屬羈縻州)濮(博木切州名)四年猝至(蒼没切忽至也)遣諜(逹恊)
(切軍中反間者)瓘(古翫切)驪山温湯(歷支切辛氏三秦記云驪山湯舊說以三牲祭乃得入俗云始皇與神女遊而忤其旨神女唾)
(之則生瘡始皇怖謝神女爲出温泉而洗除後人因以爲驗漢武故事驪山湯始皇砌石起宇至漢武又加修飾焉)隂山(於金切北戎之地東西千)
(餘里草茂盛多禽獸匈奴依阻其中漢武克匈奴置隂山縣)執失(如字虜姓)露布(後魏每戰尅欲天下聞知乃書帛於漆竿上名爲露)
(布)蹂我(女九切踐也)掠我(力灼切奪也)便橋(突厥入寇武德九年至渭水旣而請和太宗與盟於便橋之上)白登
(漢高祖擊匈奴至平城上白登匈奴圍之也白登平城旁之地若丘陵也)抗衡(口浪切爭衡也)首丘(手又切禮記狐死正丘首注丘首正)
(首丘也)蕃息(符袁切草茂)天覆(敷救切蓋也)林邑(乙及切南蠻國名漢日南象林之地在交州南千餘里)北寧
州(羈縻正觀四年平突厥置北寧北撫北安等州後廢隷順州並屬河北道)北撫州(見北寕州注)北安州(見北寧州注)晁
錯(馳遥切)戞摩(古黠切轢也)爲轂(古禄切車輻所湊)營繕(時戰切𥙷治也)日&KR0628;(惻色切日景昳仄也)傳
飱(蘇昆切又千安切)阿從(於何切老子唯之與阿言阿曲順從也)怏怏(倚兩切志不滿也)伊吾(於夷切在大磧外南)
(至玉門關八百里漢宜禾都尉所治)供億(上居容切下於力切左氏不能供億供給億安也)恂恂(音荀恂恂誠謹貌也)伊西
州(二州名伊州本西伊州正觀六年更名西州本高昌地正觀十四年置並屬隴右道)和糴(亭敵切市糓也)費州(正觀四年析思州之)
(涪川扶陽置屬江南道)夷州(武德中本以義寧縣置正觀元年復以黔州之都上縣置屬江南道)鍼灸(諸深切灸居佑切灼也)五
藏(才浪切臟腑也)之系(胡計切聮屬也)厭怛紇干(怛當割切紇下没切高昌國之臣)確論(克角切言其論堅不可破)
澆訛(上堅堯切薄也下五禾切謬也)璟(居永切)五年封禪(時戰切積上爲封除地爲禪)當冠(古亂切冠)
(長襃&KR0238;髻屣履而舞後更號九功舞)破陣舞(直刃切太宗爲秦王破劉武周軍中相與作秦王破陣樂曲及即位宴會必奏之以百二十八人被)
(銀甲執戟而舞凡三變每變爲四陣象擊刺往來後更名七德舞)尉遲(紆勿切複姓)拳歐(巨圓切下烏口切擊也)幾眇(迷小切)
不懌(益夷切悅也)𦵔醢(臻魚切下呼在切周禮注切之四寸爲𦵔莝肉爲醢)非分(扶問切)數得(色角切畜力)
(切切也)戢(側立切自歛藏也)羸憊(上力追切下步拜切病也)麋鹿(旻悲切鹿屬)契苾(上欺訖切下蒲結切虜姓)酋長
(上慈由切下展兩切)讜言(多曩切善言也)忤旨(五故切逆也)造次(七到切造次急遽貌)七年俛首(美辨切或)
(讀曰俯)諦觀(丁計切審也)泄(私列切漏也)禁中(居蔭切天子所居)靈臺候儀(作儀以推候天地也浮圖一行)
(曰靈臺鐵儀後魏斛蘭所作規制朴略度刻不均赤道不動乃如膠柱以考月行遅速多差)渾天(胡本切古有渾天之說曰天如鷄子地如鷄中黃天)
(包地外周旋無端其形渾渾然故曰渾天也)黃道儀(李淳風作黃道儀以王衡旋規表裏三重一曰六合儀三曰三辰儀三曰四游儀皆用銅)
内省(所景切禁省也)而訣(古穴切絶也)龔(居容切州名)叚綸(徒玩切姓也)傀儡(上苦猥切下魯猥切木偶戲)
刊江府(戶安切左氏傳吳城刊溝通江淮杜預云今廣陵韓江是廣陵武德七年曰刊州以刊溝爲名九年曰陽州大都督府有府四刊江府是)
(其也)怫(符勿切)八年楷(口駭切)悛心(且緣切止也)小瘳(丑鳩切疾愈)𧖟食(徂含切言漸吞滅之)
(如𧖟之食葉)且末(子餘切故西域國名)充華(胡瓜切婦官)高髻(吉詣切束髮後漢城中好高髻四方高一尺)訕(所諫)
(切謗也)強(巨兩切勉強)豁如(呼活切豁然開太之皃)昭穆(市招切父爲昭子爲穆昭明也穆欽也)娥(牛何切)鉢
(北未切)咥(丁結切)九年洮(吐刀切州名)饞人(鉏咸切饕也)而斃(毗祭切頓仆)攜離(奚圭切攜)
(貳也)邏(郎佐切)齕冰(下没切齧也)中槍(上竹仲切下千羊切)于闐(堂練切又徒千切西域國)蹙(子六切迫也)趉
故(渠詘切又九勿切)雖錮(古慕切鑄塞之也)有隙(迄逆切隙鏬)三仞(而振切八尺曰仞)逗遛(上音豆又音住下力)
(救切謂留止不行也)羸瘠(秦昔切瘦也)處月(突厥别部)十年西陲(時爲切邊陲)嗚咽(一結切塞也)裨
益瀰(彌切也)宫壼(苦本切宫中道)蠧國(都故切木中蟲言其蠧害於國如此蟲也)葭莩(上居牙切下音孚葭蘆也莩者其筩)
(中白皮之至薄者喻附著也)九嵕(作工切山名在馮翊谷口)器皿(眉永切飯食器)層觀(上才登切重屋下工亂切)昏眊(莫報切目少精)
(也)頓躓(陟利切跲也)縱橫(上足用切下胡孟切放縱而恣横也)俟我(牀史切)私藏(才浪切物所蓄也)十一年爲
墟(丘於切丘墟)蔭(於禁切庇蔭)愜(詰叶切)釋奠(堂練切禮上丁釋菜奠幣所以禮先聖先師也)配饗(滂佩切從祀)鉗鏁(其廉)
(切鐵有所結也)儲偫(文禮切意猶蓄積也)聊生(蓮條切頼也言無所聊頼以爲生)僦舍(即就切賃也)笄(堅奚切簪也)盥饋(古玩)
(切左氏傳奉匜沃盥下巨愧切易家人在中饋言婦人職乎中饋巽順而巳)挹損(一入切亦作抑)樽節(子本切禮記君子恭謹樽節樽猶趨也)
資治通鑑釋文卷第二十
