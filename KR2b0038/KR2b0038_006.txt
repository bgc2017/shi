御定資治通鑑綱目三編卷一
(起戊申元順帝至正二十八年明太祖洪武元年盡壬子明太祖洪武五年)凡五年
(戊元順帝至正二十八年高是歲閏七月元申帝出奔以後為明太祖皇帝洪武元年)春正月吳
相國李善長等奉吳王朱元璋為皇帝國號明
(元璋字國瑞先世家沛徙句容再徙泗洲父世珍始徙濠之鍾離生四子元璋其季也母陳氏元天歷元)
(年元璋生室中數有光比長姿貌雄傑志意廓然至正四年大饑疫時年十七父母兄繼殁無所依乃入)
(皇覺寺為僧游食諸州復還寺是時元政不綱盜四起方國珍起海上劉福通奉韓山童起潁州徐壽輝)
(起蘄水衆各數萬他盜擁兵據地寇掠甚衆十二年定遠人郭子興等起兵濠州元璋謁之子興竒其貌)
(留為親兵戰輒勝妻以所撫馬氏女明年收里中兵得七百人子興署為鎮撫既而與所部將徐達湯和)
(費聚等南略定遠降驢牌寨民兵三千襲張知院于模澗山收其卒二萬道遇李善長與語大悦留掌書)
(記遂東攻滁洲下之其年張士誠起高郵十五年子興遣張天祐等攻拔和州命元璋統諸將守其地未)
(子興卒福通立山童子林兒于亳檄子興子天叙為都元帥元璋及天祐為左右副元帥元璋不受然以)
(其勢方盛可倚藉乃用龍鳳年號以令軍中常遇春來歸遂渡江拔牛渚下太平十六年取集慶路改為)
(應天府會池州已為夀輝將所據士誠自淮東陷平江諸路轉掠浙西元璋慮壽輝士誠強江左浙右諸)
(郡遂為所併於是命將取鎮江廣德尋自稱吳國公次第略定江左浙右士誠兵不得四出勢漸蹙而夀)
(輝將陳友諒日強二十年友諒弑壽輝僭偽號盡有江西湖廣地欲東取應天元璋患友諒與士誠合設)
(計令其故人康茂才紿友諒速來敗之于龍灣明年自將舟師征友諒敗之於江州克其城友諒奔武昌)
(分徇南康建昌蘄黃廣濟皆下旋克撫州二十二年友諒偽丞相胡廷瑞以隆興降改為洪都府元帝遣)
(使授元璋江西行省平章政事不授時林兒屢為元師所敗勢大窘二十三年士誠將吕珍圍林兒于安)
(豐破之殺福通元璋馳救擊走珍以林兒歸居之滁州友諒大舉兵圍洪都元璋自將救之友諒撤圍逆)
(戰于鄱陽湖屢敗中流矢死其將張定邊以友諒子理奔武昌二十四年元璋自立為吳王建百官復自)
(將征理降之封為歸德侯又二年林兒卒遂以明年為吳元年建廟社宫室祭告山川盖至正二十六年)
(也二十七年九月徐達克平江執士誠十月命逹為大將軍常遇春副之率師二十五萬北定中原十一)
(月湯和克慶元方國珍遁入海十二月國珍降李善長率百官勸進乃以是年春正月乙亥祀天地于南)
(郊即皇帝位定國號曰明建元洪武)質實(天歷元文宗年號泰定帝致和元年九月文宗即位改為)
(天歷元年至正元順帝年號龍鳳偽宗韓林兒年號沛縣秦置元屬濟州明屬徐州今屬徐州府句容漢)
(縣元屬集慶路明屬應天府今屬江寧府泗州唐置元屬淮安路明屬鳳陽府今直隸州濠州隋置元改)
(臨濠府尋復曰濠州明太祖吳元年復曰臨濠府洪武二年升為中都六年改中立府七年改鳳陽府今)
(因之鍾離漢縣元濠州治明改臨淮縣屬鳳陽府今省皇覺寺在鳳陽府城北明曰龍興寺穎州後魏置)
(元屬汝寧府明屬鳳陽府今升府蘄水唐縣元屬黃州路明屬黃州府定遠梁縣元屬濠州明屬鳳陽府)
(今並因之横澗山在定遠縣西北七十里滁州隋置元屬揚州路明直隸州高郵漢縣宋軍元路尋改府)
(明為州屬掦州府和州北齊置元屬廬州路明直隸州今皆因之亳州後周置元屬歸德府明屬鳳陽府)
(今屬穎州府牛渚山北曰采石相去里許在當塗縣西北二十里太平宋州元路明改府今因之應天府)
(元建康路文宗改集慶明初建都今江寧府池州唐置元路明改府平江隋蘇州宋平江軍尋升府元路)
(明蘇州府鎮江宋府元路明初曰江淮府尋復曰鎮江府廣德晉縣宋置軍元路明初改府尋降直隸州)
(今皆因之龍灣在上元縣西北十五里江州隋九江郡唐為江州明改九江府武昌三國吳郡元路明改)
(府南康宋軍元路明改府建昌宋軍元路明初改肇昌府尋改建昌府蘄州後周置元路明初改府尋降)
(州屬黃州府黃州隋置元路明初改府今皆因之廣濟唐縣明屬蘄州今屬黃州府撫州唐置元路明改)
(府隆興漢豫章郡治南昌縣唐為洪州都督府南唐為南昌府宋改隆興府元路明改洪都府尋復為南)
(昌府安豐隋夀州宋夀春府乾道四年改安豐軍元路明復為壽春府尋降夀州屬鳳陽府今皆因之鄱)
(陽湖即彭蠡湖在南昌縣東北百五十里慶元唐明州宋升慶元府元路明初為明州府尋改寧波府今)
(因之南郊在上元縣東北南山之陽方國珍黃巖人劉福通穎州人韓山童欒城人徐夀輝羅田人郭子)
(興其先曹州人父郭公以日者術遊定遠遂家馬馬氏是為明孝慈高皇后宿州人徐達字天德湯和字)
(鼎臣皆濠人費聚字子英五河人李善長字百室定遠人張士誠泰州人張天祐郭子興婦弟常遇春字)
(伯仁懷遠人陳友諒沔陽人胡廷瑞沔陽人後易名美康茂才字夀卿蘄州人陳理友諒次子)
發明(是年閏七月元順帝出居北漢明始一統故通鑑輯覽用朱子綱目歷朝嬗代一歲兩繫)
(例于是年分為二卷以昭正統之公今作明紀綱目專叙明一代事蹟故于歲首即書洪武紀年仍)
(列元至正於前雙行分注至洪武二年始大書標紀兩書體例雖有不同而史法之正則一也)
追尊祖考為皇帝
(高祖考曰元皇帝廟號德祖曾祖考曰恒皇帝廟號懿祖祖考曰裕皇帝廟號熙祖考曰淳皇帝廟號仁)
(祖妣皆皇后詔製太廟祭器如事生之儀)質實(高祖伯六曾祖四九祖初一祖妣王氏太廟祭器如)
(事生之儀按明史禮志宗廟祭器用銀以金塗之尋盡易以金酒壺盂&KR0678;每事皆八朱漆盤盌二百四十)
(揮椸枕簟篋笥幃幔浴室皆具)
立妃馬氏為皇后世子標為皇太子
(后仁慈有智鑒好書史當吳漢接境戰争無虚日后手緝甲士衣履佐軍嘗言治天下以不殺人為本帝)
(善之既即位欲官后族謝曰爵禄私外家非法力辭而止乃追封后父馬公徐王修墓置廟標后長子也)
質實(馬公逸其名后母鄭媪追封王夫人)
以李善長為左丞相徐達為右丞相
(善長冇智計習法家言策事多中帝嘗問曰四方戰鬭何時定乎對曰漢高起布衣豁違大度知人善任)
(不嗜殺人五載成帝業今元綱既紊天下土崩瓦觧公濠産距沛不遠山川王氣公當受之法其所為天)
(下不足定也帝稱善諸將来歸善長察其材言之帝復為帝布欵誠使皆得自安帝深倚之自將征討皆)
(命居守轉調兵餉無乏嘗請定鹽茶法斟酌元制去其弊用益饒而民不困帝稱吳王時拜右相國吳元)
(年封宣國公十月命百官禮儀俱尚左改左相國而徐達為右至是詔以左丞相兼太子少師達年二十)
(二從帝與常遇春俱為軍鋒冠及為大將拔鎮江克常川寧國盡護諸將帝稱吳王為左相國克廬州平)
(湖湘及淮南北拜大將軍征吳達與遇春約曰師入我營其左公營其右令將士曰掠民財毀民居離營)
(二十里者死既破平江執士誠吳人安堵如故封信國公長于謀略所至不擾帝諭諸將御軍持重有紀)
(律戰勝攻取得為將之體者莫如大將軍達北定中原齊地悉平至是為右丞相兼太子少傅)質實
(鹽茶法按明史夲紀至正二十一年春二月甲申立鹽茶課食貨志初立鹽法置局設官二十取一引茶)
(百觔輸錢二百常州隋置州寧國唐置軍廬州隋置州元皆為路明改府今皆因之)
庚寅彗星見
(彗星見於昴畢)質實(元史順帝本紀明史天文志同志又云三月辛夘彗星出昴北大陵天船間長)
(八尺餘指文昌近五車四月己酉没於五車北按彗見除舊布新之象)
征南將軍湯和克福建元平章陳友定死之
(先是至正二十六年秋八月元以友定為福建平章盡有八閩之地帝命和由明州海道取福州胡美由)
(江西趨杉關而别遣使至延平招友定友定置酒會諸將殺使者&KR0377;血酒中與衆酌飲之誓以死守已聞)
(杉關破急分軍為二以一軍守福而自帥一軍守延平和舟師扺福之五虎門蟻附登城守將遁參政尹)
(克仁宣政使多爾瑪不屈死僉院拜特穆爾殺妻妾二女縱火自焚死時胡美已克建寧和遂進攻延平)
(友定欲以持久困之諸將請出戰不許數請不已友定疑之殺蕭院判軍士多出降者會軍器局灾成中)
(礟聲震地明師知有變急攻之友定呼其屬與訣退入省堂仰藥死達嚕噶齊巴哈瑪勒副樞陳英輔皆)
(自經死所部開門納明師舁友諒出水東門未絶也天大雷雨友定復甦械送京師帝詰之友定厲聲曰)
(國破家亡死爾尚何言遂併其子海殺之延平既下興化彰州皆望風附獨漳州路達嚕噶齊德爾密實)
(自殺時稱閩有三忠謂友定拜特穆爾德爾密實也)質實(明州海道自府屬定海縣沿海而南即取)
(福州之逕道福州唐置元路明府今因之杉關在邵武府光澤縣西北九十里西至江西建昌府百二十)
(里延平元路明府今因之五虎門在福州府閩縣東百里海中五虎山下建寧宋府興化宋軍泉州漳州)
(皆唐州元皆為路明改府今因之陳友定字安國福清人徙清流多爾瑪舊作朵耳麻拜特穆爾舊作)
(栢帖木耳達嚕噶齊官名首領也舊作達魯花赤巴哈瑪勒舊作白哈麻德爾密室舊作迭里彌實今並)
(改)
發明(按明史友定頗任威福有跂扈心漳州守將良責之怒竟以兵誅良而陳瑞孫孔楷詹翰)
(皆被殺威震八閩然事元未嘗失臣節歲輸粟數十萬石海道遼遠至者嘗十三四順帝嘉之卒能)
(父子死義其功罪尚不相掩若庫庫特穆爾忿其削爵見討遂據太原殺官吏致敵人得以乘釁長)
(驅其貽悮宗邦實甚雖元亡後未嘗不以興復為志﨑嶇塞外百戰不屈明祖亦歎為天下竒男子)
(不可得而臣然其始之叛跡非晚節所能盖固未可與友定相提而諭矣)
元削庫庫特穆爾爵邑命圖嚕李思齊討之
(元至正二十五年庫庫特穆爾受詔平江淮檄關中邠國公李思齊等會師思齊故與庫庫特穆爾之父)
(察罕特穆爾同起義兵齒位相埒得檄大怒曰吾與若父交若髮未燥敢檄我耶令一騎毋出關庫庫特)
(穆爾遂入關攻思齊等相持經年數百戰未能决元帝詔令罷兵專事江淮庫庫特穆爾不奉詔遣其驍)
(將摩該趨河中欲出不意𢷬鳳翔覆思齊巢穴行至衛輝軍變摩該遂不聽庫庫特穆爾節制疏列其罪)
(状上之朝初元年章博羅之亂太子阿裕實哩達喇出奔大原欲用唐肅宗靈武故事自立庫庫特穆爾)
(不可及博囉伏誅奉太子還京師元后諭今以重兵衛入城脅元帝禪位又不從由是太子深銜之而元)
(帝亦心忌其跋扈會摩該奏至元帝乃削庫庫特穆爾太傅中書左丞相今以河南王就食邑分所部兵)
(隸諸將太子開大撫軍院于京師總制天下軍馬專備庫庫特穆爾庫庫特穆爾受詔退軍駐澤州其部)
(將關保亦自拔歸于朝元帝知其勢孤詔思齊等東出關與摩該合攻之而今關保以兵戊太原庫庫特)
(穆爾憤甚引兵據太原盡殺朝廷所置官吏於是元帝下詔悉奪其爵邑令圖嚕等四面進討)質實
(河中後周蒲州唐改河中府元屬晉寧路明復曰蒲州屬平陽府本朝雍正三年升直隸州六年升府)
(鳳翔唐郡尋改府金為鳳翔路冶置總管府元至元九年更為散府明及今因之衛輝周衛國地唐)
(為衛州元置衛輝路明改府太原秦郡元冀寧路明改太原府今並因之澤州隋置元屬晉寧路明)
(為直隸州保本朝雍正六年升府庫庫特穆爾本王姓小字保平章察罕特穆爾之甥養為子圖)
(嚕陜西行省左丞相李思齊羅山人察罕特穆爾沈邱人庫庫特穆爾舊作擴廓帖木兒圖嚕舊)
(作秃魯察罕特穆爾舊作察罕帖木兒摩該舊作貊高博羅舊作孛羅阿裕實哩達剌舊作愛猷識)
(里達臘今並改)
三月修女誡
(帝謂翰林學士朱升等曰治天下修身為本正家為先正家之道始於謹夫婦后雖母儀天下然不可使)
(預政事嬪嬙之屬不過備職事侍巾櫛恩竉或過則驕恣犯分歷代政由内出鮮不為禍惟智者能察于)
(未然其纂述女誡及古賢后妃事可為法者使子孫知所持守)質實(朱升字允升休寧人)
夏四月蘄州進竹簟却之
(命四方無妄有獻)
征南將軍廖永忠取廣東
(永忠自福州以書元行省左丞何真真迎降永忠至廣州降盧左丞擒海寇邵宗愚斬之遣使揮使陸仲)
(亨略定清遠英德連州肇慶德慶馳諭海北海南諸道皆降安南聞風納欵廣東悉平)質實(廣州)
(三國吳置元路明府清遠縣梁置元明屬廣州府英德宋府元路尋復為州明屬廣州府今直隸州肇慶)
(宋府元路明府德慶宋府元路明改州屬肇慶府今並因之元海北海南道宣慰司治雷州明史六月海)
(南海北諸道降安南古交趾地明史十二月國王陳日煃遣使朝貢廖永忠巢人何真東莞人陸仲亨濠)
(人)
將軍徐達常遇春大破元兵於洛水北元梁王阿掄以
河南降
(徐逹下山東會遇春於濟寧引舟師沂河趨汴梁守將李克彛走左君弼珠占等降遂自虎牢關入元守)
(將托音特穆爾以兵五萬陳洛水北遇春單騎突陣元兵二十餘騎攅槊刺之遇春一矢殪其前鋒大呼)
(馳入元軍大潰追奔五十餘里梁王阿掄降嵩陕陳汝諸州次第略定帝如汴梁改為開封府召徐達至)
(命率師北伐諭之曰中原之民久為羣雄所苦故命將北伐拯民水火元祖宗功德在人其子孫罔恤民)
(隠天厭棄之君實有罪民則何辜前代革命之際肆行屠戮朕實不忍諸將毋肆焚掠妄殺人元之宗戚)
(咸俾安全庶幾上荅天心下慰民望達頓首受命帝尋還應天)質實(洛水在洛陽縣南十五里濟寧)
(元路明初改府洪武十八年改州屬兖州府今直隸州汴梁元改金汴京為汴梁路今仍開封府虎牢關)
(在汜水縣西二里嵩州金置元屬南陽府明改縣屬河南府今因之陕州後魏置元明屬河南府今直隸)
(州陳州周陳國後周置陳州元明屬開封府今升府汝州隋置元屬南陽府明改直隸州今因之阿掄察)
(罕特穆爾之父爾阿掄舊作阿魯温珠占舊作竹貞托音特穆舊作脱因帖木兒今並改)
都督同知馮勝克潼關
(師取河南元李思齊及參政張思道合兵駐潼關火焚思道營思齊移軍葫蘆灘勝攻潼關守將迎戰破)
(之遂奪關取華州思齊奔鳳翔思道奔鄜城尋共推思齊為總兵會于鳳翔)質實(潼關在華陰北)
(東四十里葫蘆灘在華陰縣渭水南華州後魏置元屬奉元路明屬西安府今屬同州府鄜城隋郡元鄜)
(州屬延安路明屬西安府今直隸州馮勝定遠人初名國勝又名宗異最後名勝張思道元史作張良弼)
六月平章楊璟克廣西
(璟攻永州守將鄧祖勝斂兵固守璟分營築壘造浮橋西江急攻之祖勝力盡邱藥死遂克永州以次定)
(寶慶全州道州藍山諸州縣進攻静江不下璟謂諸將曰彼所恃西濠水耳決其堤岸破之必矣乃遣將)
(殺守堤兵盡决濠水築土堤五道傳城攻兩月會廖永忠及參政朱亮租自廣東取梧州元吏部尚書布)
(延特穆爾戰死張翺赴水死定濤貴鬱林亮祖以兵来會其總制張榮約降璟與之白帽為識夜半從寳)
(賢門入執元平章額爾吉納其都事趙元龍陳瑜劉永錫廉訪司僉事特穆爾布哈元帥約尼圖們萬戶)
(董綽哈府判趙世傑皆自殺移師彬州降兩江土官黃英衍岑伯顔等永忠亦定南臨象州廣西悉平)
質實(永州隋置寳慶宋府元路為路明改府全州晉置元路明改州屬桂林府道州唐置元路明改)
(州屬永州府藍山縣唐置元屬桂陽路明屬桂陽州靜江宋府元路明改桂林府梧州唐置元路明府潯)
(州唐置元路明府貴州唐置元州明屬梧州府今府今並因之鬱林漢郡元州明屬梧州府今直隸州彬)
(州隋置元路明直隸南寧元路明府象州隋置元州明屬柳州府今皆因之楊璟合肥人朱亮祖六安人)
(額爾吉納唐古特人趙元隆字祖森興安人陳瑜雷州人劉永錫湘潭人黃英衍左江太平府土官岑伯)
(顔右江田州府土官兒布延特穆爾舊作普顔帖木兒額爾吉納舊作也吉尼特穆爾布哈舊作帖木)
(兒不花約尼圖門舊作元秃蠻董綽哈舊作董丑漢今並改)
秋閏七月元復庫庫特穆爾官爵命帥師會諸將復河
洛
(關保摩該攻晉寧庫庫特穆爾與戰擒之以閒順帝詔可依軍法處治遂皆殺之乃下詔歸罪于太子罷)
(大撫軍院誅知院事巴延特穆爾等命庫庫特穆爾仍前河南王左丞相統軍馬直抵彰德衛輝右丞相)
(伊蘇由東道同圖嚕李思齊四道進兵克復汴洛詔下而明兵已逼庫庫特穆爾自晉寧退守太原)質
實(晉寧元路明改平陽府彰德五代晉置軍元路今並因之巴延特穆爾舊作帖木兒伊蘇舊作也)
(速今並改)
發明(庫庫特穆爾不從太子靈武之謀與竒后内禪之計反以致讒順帝不悮遂疑忌之削奪)
(環攻若拒太敵及其據太原殺官吏叛罪著矣乃受詔討罪者旋被執戮帝即報可何其孱也是時)
(山東河南盡為明有詔書亟下而事已不可為矣刑賞予奪太阿倒持國之將亡又誰咎哉)
徐達克通州元帝奔上都八月師入大都元監國淮王
特穆爾布哈死之元亡
(徐達帥師發開封遣禆將分道狗河北地連下衛輝彰德廣平次臨清使參政傅友德開陸道通步騎都)
(督副顔時浚河通舟師會常遇春已克德州合兵敗長蘆拒直沽作浮橋濟師水陸並進大敗元軍于河)
(西務進克通州知樞密院事布延特穆爾力戰被執死之元帝詔淮王特穆爾布哈監國以慶通為左丞)
(相同守京師遂御清寧殿集三宫后妃皇太子議避兵北行左丞相實勒們知樞密院事赫色宦者趙巴)
(延布哈以為不可帝不聽巴延布哈慟哭曰天下者世祖之天下陛下當以死守奈何棄之臣等願率諸)
(軍民及諸集賽岱等出城拒戰願陛下固守京城卒不聽丙寅夜半開徤德門北去八月庚午達陳兵齊)
(化門將士填濠登城入淮王及左丞相慶通平章德爾畢實保賽音布哈右丞張康伯中丞中丞穆辰等)
(不降殺之餘不戮一人封府庫及圖籍寶物今指揮張勝以兵千人守宫殿門使宦者護視宫人妃主禁)
(士卒毋侵暴吏民安堵捷聞詔示天下以大都路為北平府置六衛留都督副使孫興祖守之右丞薛顯)
(及傳友德等巡古北諸隘口元亡元翰林侍制黃&KR0907;仕投井死左丞丁敬可總督郭允中皆死之翰林承)
(旨承旨危素趨報恩寺將入井寺僧大梓挽之曰公死是死國也素遂止兵廹史庫素往告鎮撫吳勉輦)
(實錄而出之)質實(通州金置元屬大都路明屬順天府今因之上都金桓州地元中統初建開平)
(府五年號為上都明初置開平衛在獨石口東北二百二十五里今多倫諾爾大都金燕京元至元九年)
(建為大都明建北京改順天府廣平漢國元路明府今皆因之臨清後魏置元縣屬濮州明屬東昌府後)
(改州今升直隸州德州隋置元治安德縣明移治陵縣以舊州地為陵縣屬濟南府今並因之長蘆北周)
(縣宋改鎮元遷滄州治此明置鹽運司在滄州西北今移駐天津直沽小直沽在今天津縣北大直沽在)
(縣東南十里河西務在今武清縣東北三十里健德門齊化元至元四年于今都東北至京城方六十里)
(分十一門北之西曰健德東之右曰齊化六衛改飛熊衛為大興縣衛淮安衛為大與右衛樂安衛為燕)
(山左衛濟寧衛為燕山右衛青州衛為永清左衛徐州五所為永清右衛古北口在密雲縣東北百二十)
(里傳友德碭山人顧時字時舉濠人孫興祖濠人薛顯蕭人危素字太樸金谿人入明授韓林侍講學士)
(年已七十餘一日帝御東閣側室素行簾外履聲槖槖然帝問誰也對曰老臣危素帝哂曰朕謂天文祥)
(耳御史王著論素亡國之臣不宜列侍從詔謫居和州守余闕廟歲餘卒特穆爾布哈舊作帖木耳不)
(花布延特穆爾舊作卜顔帖木耳慶通舊作慶童實勒們舊作失列門赫色舊作黑厮巴延布哈舊作伯)
(顔不花集賽岱舊作怯薛歹德爾畢實舊作迭兒必失保賽音布哈舊作札賽因不花穆辰舊作滿川今)
(並改)
發明(順帝出塞北去未嘗失帝號也太子嗣位改元子孫猶繼世稱汗不絶盖與明代相終始)
(考諸明史及他書所載洪武三年元祖殂于順昌太子阿裕實哩達喇嗣依王保保于和林改元宣)
(光洪武十一年夏卒國人諡曰昭宗明太祖自為文遣使弔祭次子特古斯特穆爾繼立改元天元)
(洪武二十一年藍玉破其軍于捕魚兒海特古斯特穆爾以其太子添保努遁去將之和林行抵圖)
(拉河為其下伊蘇岱爾縊弑之是後國内亂五傳至昆特穆爾皆被弑永樂初果勒齊簒立稱汗去)
(國號遂稱鞬靼爾而其屬阿嚕台以果勒齊非元種殺之迎元之後布尼雅實哩于巴實伯里立為)
(汗永樂八年成祖親征至鄂諾河布尼雅實哩戰敗僅以七騎絶河遁去越二年布尼雅實哩為衛)
(拉特瑪哈穆特所殺瑪哈穆特死于托歡嗣欲自立為汗衆不可乃求元後托克托布哈為主托歡)
(子額森嗣稱太師托克托布哈擁虚名而已正統間托克托布哈歲朝貢于明天子厚禮之稱曰達)
(勒達汗正統十四年額森謀入寇托克托布哈止之勒森不聽曰汗不為吾當自為于是有土木之)
(役及上皇歸額森疑托克托布哈與中國通遂弑之盡收其妻子殺元裔無算而自立為汗時景泰)
(二年也未幾知院阿拉攻殺額森保喇復攻破阿拉求托克托布哈子穆爾格爾立之號小王子天)
(順六年穆爾格爾卒共立其兄圖斯稱蒙古克哷濟蘇小王子成化初圖斯入貢出沒河套既而保)
(喇弑蒙古克哷濟蘇瑪拉噶殺保汗更立他汗復弑之其後穆都哩入河套稱汗穆都哩死成化末)
(犯邊者復稱小王子弘治元年小王子奉書求貢自稱大元大可汗小王子卒弟巴延蒙克代為小)
(王子正德十三年巴延蒙克卒有三子長阿囉囉次阿珠鄂囉囉前死阿珠稱小王子未幾卒阿珠)
(之長子伯竒立初保喇瑪拉噶相仇殺其餘衆立故小王子之支子為達顔汗仍服屬于小王子達)
(顔傳其次子賽音納蘭有子七人長濟農駐牧河套即鄂爾多斯次諳達駐豐州灘即西土默特嘉)
(靖濟農諳達于小王子皆從父行雄桀為邊患而小王子伯竒富強稍厭兵漸徙而東駐收察哈爾)
(之地因以名部後徙帳于遼東邊外四傳至林丹汗亦稱胡土克圖侵暴諸部我)
(太宗天聰六年丹汗聞之渡黃河西奔圖伯特八年復征親征察哈爾林)
(之蒙古諸屬部先後悉歸于我林丹汗病痘卒于西喇衛古爾部落打草灘九年其子額爾克崆鄂)
(爾額哲全部來降編旗駐義州時明崇禎八年也至是元始滅今于洪武元年秋依史例大書元亡)
(而其支系流傳則詳為附列以資讀史者考證馬特古斯特穆爾舊作帖古斯帖木兒添保努舊)
(作天保奴圖拉河舊作土剌河伊蘇岱爾舊作也速迭兒昆特穆爾舊作坤迭木兒果勒齊舊作鬼)
(力赤阿嚕台舊作阿魯台布尼雅實哩舊作本雅失哩巴實伯里舊作别失八里鄂諾河舊作斡難)
(河衛拉特舊作瓦剌瑪哈穆特舊作馬哈木托歡舊作托懽托克托布哈舊作脱脱不花額森舊作)
(也先達勒達汗舊作達達可汗阿拉舊作阿剌保剌舊作孛來穆爾格爾舊作麻兒可兒圖斯舊作)
(脱思蒙古克特濟蘇舊作馬古可兒吉思瑪拉噶舊作毛里孫穆都里舊作滿都魯巴延蒙克舊作)
(伯顔猛可鄂羅羅舊作阿爾倫阿珠舊作阿著伯竒舊作卜赤達顔汗舊作歹顔可汗賽音納蘭舊)
(作賽音那蘭濟農舊作吉囊諳達舊作俺答察哈爾舊作持漢圖伯特舊作圖白忒西喇衛古爾舊)
(作實拉衛古兒額爾克崆鄂爾額哲哲舊作額爾克孔果爾額哲並改)
以應天為南京開封為北京
(先是帝幸汴梁將營都而未果既克元都遂下詔曰朕觀中原土壤四方朝貢道里適均然立國之規模)
(固重而興王之根本不輕其以金陵為南京大梁為北京朕於春秋往來巡狩尋又命徙北平軍民于北)
(京)
建六部
(先是中書省設四部掌錢穀禮儀刑名營造之務至是置吏戶禮兵刑工六部部設尚書侍郎郎中員外)
(郎主事等官仍屬中書省)
大赦
(詔赦殊死以下恤從征將士家逋卒許首免輸賦道遠者官為轉運今歲水旱災具以實開蠲其租賦鎮)
(江旱甚悉免今年秋租及明年夏税避亂民復業者給以荒田復三年闕里常遣官致祭有司以禮聘致)
(賢士中書省量材授任興學校議刑從中典毋非時决重囚除書籍田器税免逋徵蒙古色目人有才能)
(者一體擢用鰥寡孤獨廢疾者存恤之民年七十以上復一子他利富當興革詔所不載者其以聞)質
實(闕里在曲阜縣城中背洙面泗牆南北一百二十步東西六十步四門各有石闕北門去洙水百餘)
(步)
御史中丞劉基致仕
(初帝北巡命李善長與基留守基剛嚴凡中書僚吏宦者宿衛有過必懲中書都事李彬奸事覺彬素附)
(善長善長請緩其獄基不聽馳奏報可時方祈雨善長曰禱兩可殺人乎基曰殺李彬天必雨遂斬之故)
(善長銜基及帝還與怨基者訴基專恣僇人壇壝下不敬會基有妻喪賜告歸)質實(劉基字伯温青)
(田人)
徵元故官至京師
(既至帝御奉天門召問元政得失馬翌對曰元有天下以寬得之亦以寬失之帝曰以寬得之則聞之矣)
(以寬失之未之聞也元季君臣躭于逸樂馴至淪亡其失在縦弛實非寬也聖王之道寬而有制不以廢)
(事為寬簡而有節不以慢易為簡施之失中則無弊矣)
帝如北京
放元宫人
(遣内官往諭之曰宫人皆良家子幽閉深宫誠有可憫至即放遣適人勿使失所)
九月江西行省參政陶安卒
(安傳涉經史初帝取太平安迎謁陳王道命知黃州移饒州民懷其德吳元年初置翰林院首召安為學)
(士徵諸儒議禮以為總裁官諸禮律多所裁定至是年四月授江西行省參政及卒追封姑孰郡公)質
實(饒州隋置元路明府今因之陶安字主敬當塗人)
冬十月帝還南京
十一月庚子冬至祀天于圜丘
(先是中書省臣李善長等撰進郊祀議請遵古制分祭天地于南北郊冬至則祀昊天上帝于圜丘以大)
(明夜明□辰太歲從祀夏至則祀皇地祇于方丘以五嶽五鎮四賣從祀帝如其議行建圜丘于鍾山之)
(陽方丘于鍾山之陰有司議配祀帝謙譲不許是月庚子冬至前期帝親為文告太廟及南郊竣事詣太)
(廟告禮成還御奉天殿受賀翌日宴羣臣于奉天殿)質實(此明初分祭兩郊之始也郊祀議略言王)
(者事天明事地察故冬至報天夏至報地所以順隂陽之義也祭天于南郊之圜丘祭地于北郊之方澤)
(所以順陰陽之位也周禮大司樂冬日至禮天神夏日至禮地祇此三代之正禮自秦立四畤以祀白青)
(黃赤四帝漢高祖復增北畤祀黑帝至武帝有雍五畤及渭陽五帝甘泉太乙之祠而昊天上帝之祭則)
(未嘗舉行魏晉以後宗鄭元者以為天有六名歲凡九祭宗王肅者以為天體惟一安得有六一歲二祭)
(安得有九雖因革不同大抵多參二家之說自漢武用祠官寬舒議立后土祠于汾陰脽上禮如祀天而)
(後世因于北郊外外仍祠后土又鄭元惑于緯書謂夏至于方丘之上祭昆崙之祇七月于泰折之壇祭)
(神州之祗析而為二後世又因之一歲二祭元始間王莽奏罷甘泉泰畤復長安南北郊以正月上辛若)
(丁天子親合祀天地于南郊由漢歷唐千餘年間皆因之其親祀北郊者惟魏文帝周武帝隋高祖唐元)
(宗四帝而已宋元豐中議罷合祭紹聖政和間或分或合高宗以後惟用合祭之禮元成宗始合祭天地)
(五方帝已而立南郊專祀天泰定中又合祭文宗至順以後惟祀昊天上帝今當遵古制分祭天地于南)
(北郊按唐書睿宗太極元年夏五月祭北郊是月改元延和八月元宗即位改元先天是親祭北郊者睿)
(宗非元宗也此議偶誤耳鍾山一名蔣山在江寧府城東北)
遣使訪求賢才
(遣文原吉詹同魏觀吳輔道趙夀等分行天下訪求賢才)質實(文原吉官侍御史詹同字同文婺源)
(人魏觀字杞山蒲圻人皆官起居注餘未詳)
以孔子五十六世孫希學襲封衍聖公希大世襲曲阜
縣知縣
(先是元仁宗封孔思晦秩四品至順二年改三品帝謂禮部曰孔子萬世師後世秩止三品弗稱其授希)
(學秩二品錫銀印置衍聖公官屬曰掌書典籍司樂知印奏差書寫各一人立孔顔孟三氏學教授學錄)
(學司各一人尼山洙泗二書院各山長一人復孔氏子孫及顔孟大宗子孫徭役其官屬皆衍聖公選舉)
質實(曲阜少昊都周魯國漢魯縣隋改曲阜縣明屬兗州府今因之孔希學字士行思晦孫按通鑑)
(後紀至正八年夏四月乙亥帝幸國子學賜衍聖公銀印升秩從二品豈一時特恩而非常制與)
召劉基還
(帝手詔叙基勲伐及彭蠡同舟之難曰今天下一家爾當疾至輔成治功庶不負昔者多難之相與既至)
(賜賚甚厚)質實(彭蠡同舟之難至正二十三年秋七月太祖與陳友諒大戰鄱陽湖日數十接基侍)
(側忽躍起大呼趨更舟倉卒徙别舸未定飛礟擊舊所御舟立碎)
建大本堂
(延儒臣教授太子諸王上時臨幸評論古今嘗御文樓太子侍問近與儒臣講何史對曰漢七國事問曲)
(直安在對曰曲在七國上曰此講官一偏之說景帝為太子時以博局殺吳世子及為帝又輕聽鼂錯黜)
(削諸侯七國之變實由于此若為諸子講此則當言藩王當上尊天子毋撓王室公法如此則為太子者)
(知牧睦九族隆親親之恩為諸子者知夹輔王室盡君臣之義矣)
十二月徐達克太原元庫庫特穆爾走甘肅山西平
(達既定元都進取山西常遇春先下保定中山真定真定達嚕噶齊濟農實克章聞元都破朝服登城西)
(崖墜死馮勝湯和下懷慶度太行取澤潞庫庫特穆爾遣將來禦戰于韓店楊璟大敗會元帝自開平命)
(庫庫特穆爾復大都庫庫特穆爾乃引兵出鴈門由居庸以攻北平達聞之謂諸將曰庫庫特穆爾遠出)
(太原必虚北平有孫都督足以禦之今乘敵不備直𢷬太原所謂批亢𢷬虚者也彼若還救進退失據必)
(成擒矣諸將皆曰善乃率師趨太原庫庫特穆爾至保安聞之果還救太原遇春謀于達曰我騎兵雖集)
(步卒未至驟與戰必多殺傷若夜襲之可得志達然之會庫庫特穆爾將呼必瑪勒來約降請為内應達)
(夜選精騎襲其營庫庫特穆爾方燃燭治軍書倉卒不知所出跣一足乘驏馬從十八騎遁呼必瑪降降)
(得甲士四萬遂克太原乘勢收大同分遣馮勝等徇猗氏平陽絳擒其守將榆次平遥介休以次下山西)
(悉平)質實(甘肅元路明衛今省治臯蘭保定元路明府今因之中山周國元府明定州今直隸州真)
(定漢國元路明府懷慶元路明府今俱因之惟真定作正定太行山綿亘數千里在河南懷慶府城北二)
(十里山西澤州府南三十里羊腸險道明師所度也潞州後周置元屬平陽路明初為直隸州嘉靖八年)
(升潞安府今因之韓店在潞安府長治縣南鴈門關在代州西北二十五里居庸關在昌平州北二十四)
(保保安元州明廢後復置今屬宣化府大同五代唐置軍元路明府今因之猗氏漢縣元屬河中府明屬)
(蒲州今因之州府絳周置國後周置州元屬晉寧路明屬平陽府今直隸州榆次漢縣元屬太原路明屬)
(太原府平遥縣後魏置介休縣秦置元俱屬汾州明屬汾州府今皆因之濟農實克章舊作錫彰呼必)
(瑪勒舊作舊作豁鼻馬今並改)
(己酉)明太祖高皇帝洪武二年春正月立功臣廟
(帝親定功臣位次以徐達為首次常遇春李文忠鄧愈湯和沐英胡大海馮國用趙德勝耿再成華高丁)
(德興俞通海張德勝吳良吳禎曹良臣康茂才吳復茅成孫興祖凡二十一人立廟鷄鳴山下死者像祀)
(生者虚其位又以廖永安俞通海張德勝桑世傑耿再成胡大海趙德勝七人配享太廟)質實(鷄鳴)
(山一名鷄籠山在江寧府西北七里李文忠字思本旴𣅿人明太祖姊子初賜姓朱氏及官浙江行省平)
(章政事乃復姓鄧愈初名友德虹人沐英字文英定遠人胡大海字通甫虹人馮國用勝之兄趙德勝濠)
(人耿再成字德甫五河人華高和州人丁德興定遠人俞通海字碧泉濠人徏巢張德勝字仁輔合肥人)
(吳良定遠人初名國興字名艮吳禎良之弟初名國寶賜名禎曹良臣安豐人吳復字伯起合肥人茅成)
(定遠人廖永安字彦敬永忠之兄桑世傑無為人)
免山東北平山西河南及畿内諸郡田租
(詔以海内戡定民尚未甦免山東北平燕南河東山西今年夏秋歲糧其北京河南除徐宿等州已免外)
(西抵潼關北界大河南至唐鄧光息一體蠲免又詔免應天鎮江太平宣城廣德及無為州田租)質
實(徐州晉置明初屬鳳陽府尋改直隸州今升府宿州周宿國唐置州明屬鳳陽府唐縣唐唐州明降)
(縣鄧州周鄧國隋置州明俱屬南陽府今皆因之光置梁置明屬汝寧府今改直隸州息縣同息國後周)
(置州明降縣屬光州宣城晉郡惰改縣明為寧國府治無為宋置軍元改州明屬廬州府今皆因之)
倭寇山東
(方國珍張士誠相繼誅服誅毫亡命海島糾倭入寇山東瀕海州縣帝遣行人楊載招諭其國日本王良)
(懷不奉命)質實(倭古倭奴國唐咸亨初改日本地環海東北限大山有五畿七道三島小國數十皆)
(服屬焉國主世以王為姓宋以前皆通中國元代屢招不至至是始入寇山東)
二月詔修元史
(大都既克得元十三朝實錄乃詔修元史以左丞相李善長監修前起居注宋濓漳州府通判王煒為總)
(栽徵山林隠逸之士汪克寬胡翰宋禧陶凱陳基趙壎曾魯高起趙汾張文海徐尊生黃箎傳恕王錡傅)
(著謝徽十六人為纂修開局天界寺取元經史大典諸書資參考帝諭之曰元初君臣樸厚政事簡略與)
(民休息時號小康季世嗣君荒淫權臣跋扈兵戈四起民命顚危間有賢哲之臣言不見用用不見信遂)
(至土崩其間君臣行事有賢有否賢人君子或隠或顯其言行亦多可稱者爾等務直述其事毋溢美毋)
(隠惡以垂鑒戒閱六月書成而元統以後之史未備乃分遣使者歐陽佑等十二人往北平山東採遺事)
(明年續修仍以濓禕總其事復徵趙壎及朱右貝瓊朱廉王彝張孟兼高遜志李懋李汶張宣張簡杜寅)
(殷弼俞寅十四人為纂修)質實(經世大典元文宗命奎章閣侍書學士虞集倣六典修經世大典元)
(統順帝即位年號天界寺在江寧縣城南二里宋濓字景濓金華潛溪人遷浦江王煒字子充義烏人汪)
(克寬字德一祁門人胡翰字仲申金華人宋禧字無逸餘姚人陶凱字中立臨海人陳基字敬初臨海人)
(趙壎字伯友新喻人曾魯字德之新淦人高啟字季廸長洲人趙汸字子常休寧人張文海鄞人徐尊生)
(字大年淳安人傅恕字如心鄞人傅著字則明長洲人謝徽字元懿長洲人朱右字伯賢臨海人貝瓊字)
(廷琚一名闕字廷臣崇德人朱濓字伯清義烏人王彛字常宗蜀人遷嘉定張孟兼浦江人名丁以字行)
(高遜志蕭縣人李汶字宗茂當塗人張宣字藻重江陰人張簡字仲簡吳縣人杜寅字彦正吳縣人餘未)
(詳)
元丞相伊蘇侵通州平章曹良臣擊走之
(大軍徇山西北平守備單弱曹良臣守通州兵不滿十人伊蘇將萬騎營白河良臣曰吾兵少不可與戰)
(當以計走之乃密遣指揮件勇等于瀕河舟中多立赤熾亘三十餘里鉦鼓聲相聞伊蘇驚遁良臣出精)
(騎逐北百餘里元兵自是不敢窺北平)質實(白河源出宣化府龍門縣東滴水崖東流入密雲縣)
(北境之石塘嶺過縣西入通州界)
帝耕耤田
(先是元年冬帝諭廷臣以来春舉行耤田禮禮官言漢鄭元謂王社在耤田之中先農即神農也唐祝欽)
(明云先農即社宋陳祥道謂社自社先農自先農耤田所祭乃先農非社也享先農與躬耕同日國語云)
(農正陳耤禮韋昭注云祭其神為農祈也漢以耤田之日祀先農由晉至唐宋相沿不廢政和間命有司)
(享先農止行親耕之禮南渡後復親祀元雖耕耤皇竟不親行其祀先農命有司攝事今議耕耤之日)
(帝躬祀先農禮畢躬耕耤田以中春擇日行事從之建先農壇于南郊在耤田北是月壬午帝親祭先農)
(以后稷配器物祀儀與社稷同祀畢行耕耤禮御耒耜二具韜以青絹御耕牛四被以青衣禮畢還大次)
(應天府尹及上元江寧兩縣令率庶人終畝是日宴勞百官耆老于壇所)質實(上元縣唐置在今江)
(寧府治東北江寧縣惰置在府治西南俱附郭)
三月徐達克奉天常遇春克鳳翔
(元將李思齊據鳳翔張思道孔興圖魯卜等駐鹿臺以衛奉元徐達兵入關思道遁去郭子興將輕騎直)
(搗奉元守將棄城走御史桑噶實哩與妻子俱投崖死郎中恩克仰藥死檢校阿實克布哈自經死三原)
(尹朱春謂其妻曰吾當以死報國妻曰君能盡忠妾豈不能殉節俱投繯死之遂改奉元路為西安府時)
(關中饑詔戶賑米三石民大悦遇春兵至鳳翔思齊奔臨洮)質實(奉元元初曰安西路皇慶初改)
(奉元路今改西安府鹿臺即鹿苑原在西安府高陵縣西南三十里寰宇記上有鹿臺祠禱兩輒應臨洮)
(西魏郡金改府元明因之今改狄道州郭子興一名興濠人官都督僉事與滁陽王同姓名圖魯卜舊)
(作脱列伯桑噶實哩舊作桑哥失里恩克舊作王可阿實克布哈舊作阿失不花今並改)
夏四月命博士孔克仁授諸子經
(功臣子弟並令入學)質實(孔克仁句容人)
馮勝徇臨洮李思齊降
(時張思道弟良臣守慶陽徐達會諸將議所向皆曰張思道之才不如李思齊而慶陽易于臨洮請先慶)
(陽達曰不然慶陽城險兵精猝未易拔臨洮西控羌戎北界河湟得之其人足備戰鬭物産足佐軍儲蹙)
(以大軍思齊不西走則東手就降矣臨洮既克于旁郡何有遂度隴克秦州下伏羌寧遠入鞏昌遣溤勝)
(逼臨洮思齊果束手不初思齊在鳳翔帝以書諭之且言誠能審去就當以漢待竇融之禮相報思齊得)
(書欲降其養子趙琦本狄道人紿思齊奔吐番思齊信之遂奔臨洮琦私竊實貨婦女逃匿山谷問思齊)
(窮威遂降琦尋亦來歸思齊至京帝深慰之授江西行省左丞不之官久之遣往招諭庫庫特穆爾至則)
(待以禮尋使騎士送之還至塞下辭曰主帥有命請留一物為别思齊曰吾遠來無所齊騎士曰願得公)
(一臂思齊知不能免遂斷與之還未幾卒)質實(慶陽古義渠國宋府元明及今因之隴坂在隴州西)
(北六十里秦州魏州明直隸州今因之伏羌唐縣寧遠宋砦改縣金廢元復明及今縣皆屬鞏昌府鞏昌)
(秦隴西郡元府改路明改府今因之狄遒漢縣元明縣為臨洮府治今改州屬蘭州府吐番夲西羌屬漢)
(發羌南掠秃髮烏孤之後姓勃窣野都邏些城唐貞觀八年始通中國元置吐番宣慰司于河州又于四)
(川徼外置烏斯藏明置西番烏斯藏朵甘衛指揮揮使司今西藏地趙琦世為元土官時呼為趙脱兒)
五月甲午朔日有食之
癸夘夏至祀地于方丘
(羣臣固請配祀帝曰俟慶陽平議之八月慶陽平十一月冬至羣臣復固請乃奉皇考仁祖淳皇帝配天)
(于圜丘明年祀方丘亦如之)
御史中丞章溢卒
(溢初應聘與劉基葉琛宋濓同至應天帝勞之曰我為天下屈四先生今天下紛紛何時定矣溢對曰天)
(道無常惟德是輔惟不嗜殺人者能一之耳浙東設按察使以溢為僉事督饋餉平諸寇數有功帝即位)
(與劉基並拜御史中丞時廷臣伺帝意多尚嚴苛溢獨存大體不以摶擊為能李文忠之征閩也溢子存)
(道以所部鄉兵萬五千人從閩平詔以所部從海道北征溢奏曰兵已入閩者俾還鄉里昔嘗叛逆之民)
(藉為軍使北上一舉而思威著矣帝喜曰非先生一行無能辦者溢行至處州遭母喪乞守制不許鄉兵)
(既集再乞終制許之哀毀卒帝痛惜親文文祭之)質實(處州隋州明府今因之章溢字三益龍泉)
(人葉琛字景洲麗水人)
六月常遇春克開平元帝奔和林
(遇春下鳳翔詔還備北平以李文忠副之帥步騎九萬敗元將江文清于錦州敗伊蘇于全寧進攻大興)
(州分千騎為八伏守將夜遁盡擒之遂拔開平元帝北走追奔數百里獲其宗王齊克慎平章鼎住等斬)
(之凡得將士萬人車萬輛馬三千匹牛五萬頭薊北悉平)質實(和林在今喀爾喀西部杭愛山東元)
(太祖初都此後置和寧路綿州遼州元屬大寧路明置廣寧中屯左屯二衛今錦州府治錦縣全寧元置)
(全寧路明廢故城在今喀爾沁故大寧城西北大興州即興州金末嘗寄治利民鎮俗呼為小興州故名)
(此為大興州距古北口可三日程在今熱河界内齊克慎舊作慶生今改)
封陳日煃為安南國王
(日煃遣使貢方物因請封爵詔翰林侍讀學士張以寧等使其國封日煃為安南國王賜以駝紐塗金銀)
(印心寧等以十月至安南界而日煃先以五月卒其姪日熞嗣立迎請詔印以寧不與諭日熞請命于朝)
(以寧駐安南俟命)質實(宋大宗祥符三年交趾郡王黎至忠為其臣閩人李公藴所篡八傳嗣絶)
(傳其壻陳日煚日煃日煚之元孫也張以寧字志道古田人)
秋七月副將軍鄂國公常遇春卒于軍詔李文忠領其
衆
(遇春師還次柳河川暴疾卒年四十遇春沉鷙果敢善撫士卒每戰出則當先退則殿後未嘗敗北采石)
(之役舟距磯三丈餘遇春奮戈直前敵接其戈乘勢登遂拔之鏖戰康郎山殪陳友諒克姑蘇縳張士誠)
(功最著自言能將十萬衆横行天下軍中呼常十萬長于大將軍達二崴其從征伐聽約束惟謹及其自)
(將善以少為衆一時名將稱徐常喪歸帝用宋太宗喪趙普故事臨于龍江追封開平王諡忠武)質
實(柳河川在宣化府龍門縣西康郎山在饒州府餘干縣西北八十里翻陽湖之南崖也龍江關名在)
(今江寧縣西門外)
八月元兵攻大同李文忠擊敗之
(文忠受詔會徐達攻慶陽行次太原聞大同圍急謂左丞趙庸曰閫外之事苟利于國專之可也遂出鴈)
(門敗元游兵于馬邑擒其平章劉特穆爾進至白楊門天雨雪已駐營文忠引數騎入山察視疑有伏遽)
(今移前五里阻水自固元兵果乘夜來劫營忠令堅璧不動質明敵大至以二營委之殊死戰度敵疲分)
(分軍為左右翼身當前鋒畬擊大破之擒其將國魯卜俘戮萬餘人窮追至東勝州孟克倉而還先是元)
(帝北走屯哈里泊今圖魯卜孔興以重兵攻大同欲圖恢復至是圖魯卜既被擒孔興走綏德其部將斬)
(之來降元帝知事無濟不復南向矣)質實(馬邑秦縣元明屬朔州今屬朔平府白楊門在馬邑縣北)
(東勝州遼置金元因之明初改東勝左右二衛後廢故城在今歸化城西南一百四十五里湖灘河朔渡)
(口土名托克托城孟克倉在大同府邊外綏德金州元因之明屬延安府今直隸州趙庸廬州人劉特)
(穆爾舊作劉帖木孟克倉舊作莽哥倉哈里泊舊作蓋里泊今並改)
定内侍官制
(諭吏部曰内臣但備使令無多人顧謂侍臣曰此曺善者千百中不一二以為耳目即耳目蔽以為心腹)
(即腹心病馭之之道當使畏法勿令有功畏法則檢束有功則驕恣矣)質實(明太祖實錄定置内)
(使監奉御六十人尚寳一人尚冠七人尚衣十人尚佩九人尚履八人尚藥七人紀事二人執膳四人司)
(脯二人司香四人太廟司香四人涓潔二人置尚酒尚醋尚麪尚染四局局正一人副二人置御馬御用)
(二司司正一人副二人内府庫大使一人副使二人内倉監令一人丞二人置東宫典璽典膳典翰典服)
(典藥典乘兵六局局郎一人丞一人置門官午門東華門西華門元武門奉天門左右順門左右紅門皇)
(宫門坤寧門宫左門宫右門及東宫門官東和門東宫後門宫左門宫右門各設門正一人副一人)
封王顓為高麗國王
(顓遣使朝貢且請封爵命符璽郎偰斯賫詔及金印往封之)質實(高麗漢以前曰朝鮮漢末扶餘)
(人高氏據其地改號高麗又曰高句驪居平壤即樂浪也後唐時王建代高氏徙居松岳曰東京偰斯溧)
(陽人)
徐達克慶陽擒張良臣斬之陕西平
(達自臨洮下蘭州襲走元豫王盡收其部落輜重還出蕭關克平涼張思道懼使其弟良臣守慶陽而自)
(奔寧夏與其驍將金牌張俱為庫庫特穆爾所執良臣以慶陽降達遣節顯受之良臣先出迎尋叛襲傷)
(顯良臣之降也捷聞帝戒曰曰張思道兄弟多譎勿墮其計中良臣果叛達督兵圍之良臣求援于庫庫)
(特穆爾庫庫特穆爾遣將攻原州陷涇陽為慶陽聲援達遣馮勝扼驛馬關敗其將哈扎爾等良臣撓勇)
(軍中呼小平章養子七人皆敗戰軍中語曰不怕金惟怕七條槍良臣自以慶陽城高險上有井泉可據)
(守又倚思道庫庫特穆爾為聲援賀宗哲哈哲爾為羽翼姚暉格斡為爪牙故降而復叛及被圍猶日開)
(門出汲馳聘城下達進營逼其四門良臣數出戰不利求援寧夏者又悉被穫糧乏絶至煮人汁丸泥嚥)
(之將士相繼開門降達勒兵自北門入良臣父子俱投井引出斬之時元賀宗哲攻鳳翔指揮使金興旺)
(與知府周煥嬰城守敵編荆為大箕形如半舫五人負之攻城矢石不能入投藁焚之輒颺起乃置鉤槀)
(中擲著其隙火遂熾敵棄箕走復為地道薄城攻不已會百戶王輅收臨洮降卒還入城共守敵拔營去)
(衆欲追之輅曰未敗而還誘我也偵之至五果坡伏果發還師復圍城衆欲走興旺叱曰天子以城畀我)
(豈可去耶以輅所將皆新附乃括城中貲令曰敵退當大犒新兵新兵喜協力固守持十五日宗哲聞慶)
(陽下引去尋掠蘭州達遣馮勝率騎往擊宗哲渡河遁勝乃引還)質實(蘭州隋州宋復置金元明)
(因之今升府蕭關在平凉府華亭縣西北百四十里平凉金府元明及今因之寧夏元路明改府尋改衛)
(今仍府原州後魏州元復置尋改開成府並置開成縣後又改府為州明洪武中省州入開成縣孝宗十)
(五年改固原縣屬平涼府今因之涇陽漢縣故城在平凉府西南非西安府屬之涇陽也驛馬關在慶陽)
(府安化縣西南九十里五里坡在鳳翔縣西哈扎爾舊作韓扎兒格斡舊作葛八今並改)
修禮書
(詔舉素志高潔博通古今綀達時宜之士年四十以上者禮送至京于是儒士徐一夔梁寅等與曾魯同)
(纂修明年書成名大明集禮)質實(徐一夔字大章天台人梁寅字孟敬新喻人)
九月置中都
(以臨濠為中都營城郭如京師京師制帝召諸老臣問以建都之地或言關中險固或言洛陽天下中汴)
(梁為宋舊京或又言北平故元宫室就之可省民力帝曰所言皆善惟時有不同耳長安洛陽汴梁實周)
(秦漢魏唐宋故都但平定之初民未甦息若建都于彼供給力役悉資江南重勞其民若就北平宫室亦)
(不無更作建業長江天塹龍蟠虎踞足以建國臨濠前江後淮有水可特有水可漕朕欲建為中都何如)
(羣臣皆稱善遂營之)質實(長安漢縣元屬奉元路明屬西安府洛陽周下都漢置洛陽縣元屬河南)
(路明屬河南府今皆因之建業孫吳都改秣陵曰建業今江寧府)
發明(帝王之興以德而地形亦與焉明祖起于濠泗則臨濠其豐沛南陽也建都應天以江淮)
(為根本而守江必先守淮鍾離據淮之中定為中都亦一時因地制宜之意然天下形勢居北極而)
(拱四方據高屋而建領水冀北為上關中次之是以成祖遷都燕京累世蒙業彼江左偏安之地汴)
(洛四達之衝曷足以較優劣哉)
冬十月詔天下府州縣皆立學
(府學設教授一員訓導四員生員四十人州學設學正一員訓導三員生員三十人縣學設教諭一員訓)
(導二員生員二十人)
十二月封阿答阿者為占城國王
(阿答阿者奉表貢象虎方物時安南與占城搆兵帝既遣使諭觧又命中書省管勾甘桓等賫印詔往封)
(之)質實(占城周越裳地秦林邑漢象林縣後漢末區連始稱林邑王唐時或稱占不勞或稱占婆)
(王所居曰占城至德後改國號曰環迄周宋遂號占城)
元庫庫特穆爾侵蘭州指揮于光死之
(庫庫特穆爾偵知徐達軍還率兵掩至蘭州指揮張温固守敵圍城數重鷹揚指揮于光守鞏昌將兵來)
(援至馬蘭灘猝與敵遇力戰敗被執使呼城内出降光大呼曰我不幸被執公等堅守大軍旦夕至矣敵)
(怒批其頬遂遇害城中聞光言守益固庫庫特特爾引去)質實(馬蘭灘在蘭州東大河南岸于光字)
(大用都昌人死時年四十三命配享功臣廟)
(庚戌)三年春正月命徐達李文忠分道北伐
(時元帝尚在近塞帝再致書不報而庫庫特穆爾為西北邊患帝以達為大將軍文忠及馮勝鄧愈湯和)
(副之分二道出兵達自潼關出西道𢷬定西取庫庫特穆爾文忠自居庸出東道絶大漢追元帝二月文)
(忠至興和降其守將進兵察罕諾爾擒元平章珠占五月次駱駝山走平章沙布鼎次開平降平章沙哈)
(等)質實(定西元州明改安定縣屬鞏昌府今因之興和遼金撫州元為興和路明廢故城在今張)
(家口外鑲黃旗牧厰西南察罕諾爾即白海子在大青山之北駱駝山在張家口外鑲黃旗察哈爾東南)
(作察罕諾爾舊作察罕腦兒沙布鼎舊沙不丁沙達哈舊作上都罕今並改)
吏部請謫有罪于儋崖不許
(帝曰前代謂儋崖為化外以處罪人今天下一家若有風俗未淳宜更釋良吏治之豈宜居罪人耶)質
實(儋耳漢郡唐置儋州宋元曰南寧軍明仍為儋州珠崖漢郡隨置崖州宋元曰吉陽軍明仍為崖州)
(今皆因之屬瓊州府)
振西安鳳翔饑
(先是張李搆兵西安諸府旱粟麥不登民多飢死二年冬詔有司正月二月戶給米一石至是耆民宋昇)
(等來言戶部奏請運粟濟之帝曰民旦暮待餔若待運粟死者多矣即命戶部主事李亨馳驛往西安鳳)
(翔振之戶加粟一石)
二月追封郭子興為滁陽王
(立廟滁州祀之妻張氏為王夫人以其三子從祀)質實(三子從祀按明史郭子興傳子興長子前)
(戰死次天叙天爵俱仕偽宋被殺子興後遂絶有一女小張夫人出者事太祖為惠妃生蜀谷代三王按)
(通鑑後編考異辨證曰滁陽夫人張氏次夫人亦張氏據張來儀廟碑初勸滁陽舘高帝于貳室者次夫)
(人也)
免應天等府州及河南山東北平田租
(詔曰成武功者必資民力各郡邑供給有先後豐歉有不同凋弊之餘未能蘇息其蠲應天鎮江徽州寧)
(國池州太平廬州廣信饒州金華嚴州衢州處州廣德滁和十六府州及河南山東北平今年田租又免)
(徐邳二州夏税五月又免蘇州逋糧三十萬五千八百石)質實(徽州宋置元路明改府廣信元信州)
(路明改廣信府金華元婺州路明改金華府嚴州元建德路明改嚴州府衢州唐置元路明改府今皆因)
(之邳州後周置元屬歸德府明屬淮安府今屬徐州府)
夏四月封子九人為王
(俠為秦王棡為晉王棣為燕王橚為吳王楨為楚王榑為齊王梓為潭王杞為趙王檀為魯王從孫守謙)
(為靖江王帝懲宋元孤立失古封建意于是擇名臣大都豫王諸子待其壯而遣就籓服外衛邊郵内資)
(夾輔其制禄親王歲萬石置相傳官屬護衛甲士少者三千人多者至萬九千人籍隸兵部冕服車旗邸)
(第下天子一等公侯大臣伏而拜謁禮無與鈞惟列爵而不臨民分籓而不錫土與周漢封國稍異焉)
質實(樉帝第二子封西安棡第三子封太原棣第四子即成祖封北平橚第五子有司請置護衛于)
(杭州帝以財賦地不可洪武十一年改周王封開封四王俱皇后生楨第六子胡充妃生封武昌榑第七)
(子封青州梓第八子封長沙二王俱達定妃生杞第九子明年殤檀第十子郭寧妃生封兖州守謙帝長)
(兄子文正之子封桂林)
徐達大破元庫庫特穆爾于沈兒峪
(達至安定庫庫特穆爾退屯沈兒峪達逹軍薄之隔深溝而壘日數交戰庫庫特穆爾遣精兵千餘人由)
(間道從東山下劫東南壘左丞胡德濟倉卒失措軍驚擾達親擊却之德濟大海養子也達械送京師而)
(斬其下趙指揮等數人以徇明日整兵奪溝死戰大破庫庫特穆爾兵擒郯王濟王及國公平章以下文)
(武僚屬千八百餘人士卒八萬庫庫特穆爾僅挟妻子毅人從古城北遁去至黃河流流木以渡遂奔和)
(林違自徽州南出一百八渡至略陽克沔州入連雲棧攻興元取之鄧愈亦自臨洮進克河州德濟至京)
(師帝釋之而以書諭達曰將軍效衛青不斬蘇建耳獨不見穣苴之待莊賈乎且將軍在軍中誅之則已)
(今下廷議吾且念其信州諸暨功不忍加誅繼自今將軍毋事姑息是役也都督孫興祖燕山右衛指揮)
(平定大興右衛指揮龐禋等兵次拉音布拉克川遇敵兵力戰皆沒于五郎口音甚悼惜追封興祖燕山)
(侯謚忠愍配享通州開平王廟)質實(沈兒谷在鞏昌府安府縣北之車道峴南徽州元置明因之今)
(改縣屬秦州一百八渡在略陽縣城東源出徽縣下流入嘉陵江渡凡一百八處故名略陽縣元置屬沔)
(州明改屬漢中府今因之沔州元置明改縣今屬漢中府連雲棧漢中府志褒斜谷中元時有板閣二千)
(八百九十二間統名之曰連雲棧興元唐府元路明改漢中府今因之河州前秦置元河州路明改州屬)
(臨洮府今屬蘭州府信州今廣信府見上諸暨秦縣元州明初改諸全尋復為縣屬紹興府今因之賽音)
(布拉克川在蘭州府靖遠縣北其西為五郎口胡大海克信州太祖命德濟守之漢將李明道寇信州德)
(濟力戰擒明道會大海為蔣英所害張士誠遣其將吕珍寇諸全德濟救之入城守夜半斫珍營珍遁去)
(此其功也胡德濟字世美今賽音布拉克川舊作三不拉川改)
封陳日熞為安南國王
(安南使臣杜舜欽以其王日煃卒來告哀帝御西華門素服見之遣使往奠又命吏部主事林唐臣賚詔)
(封日熞為王)質實(林唐臣名弼漳州人)
元帝殂于應昌
(詔諡之曰順帝其國人諡曰惠宗子阿裕實哩達喇嗣改元昌光立八年而殂國人謐曰昭宗)質實
(按元史明實錄元帝殂在是年四月二十八日丙戌夀五十有一應昌城距故開平衛東北三百里元置)
(應昌路領應昌縣在今克什克騰旗西北捕魚兒海旁朱彛尊書高麗史後曰庚申君遁走沙漠高麗間)
(猶通使稱為北平北元主奔應昌以洪武三年庚戍四月殂落國人追謚曰惠字其子嗣立以餘兵走和)
(林十年丁巳遣使至高麗行宣光年號國人不允後二年又遣僉院富芬告紀年天元辛遇遣永寧君王)
(彬往賀相傳立十一年而殂北元諡為昭宗者也按昭宗殂于洪武十一年戊午非立十一年也洪武十)
(年行宣光年號後二年告紀年天元則其子特古斯特穆爾之元年也彛尊考誤富芬舊作甫非今改)
五月始設科取士
(詔自今年八月為始明年春以天下初定令京府及各行省連舉三年自後三年一舉鄉試以八月會試)
(以二月著為令)
李文忠克應昌獲元密廸哩巴拉送京師
(文忠聞元帝殂督兵兼程進圍應昌克之元嗣君阿裕實哩達喇北走獲其子密迪哩巴拉及后妃諸王)
(官屬數百人並護宋元玉璽金寳玉冊鎮圭大圭玉斧等駝馬牛羊無算窮追至北慶州而還道與州)
(國公江文清等降三萬七千人至紅螺山又降楊思祖之衆萬六千餘人海寧衛指揮副使孫虎至落馬)
(河與元太尉瑪魯戰死之追封康安郡伯)質實(北慶州遼置故城在今巴林西北遼史地理志慶州)
(元寧軍有赤山黑河即此北邊紀事舊慶州在大寧北六百餘里地皆大松號曰千里松林紅螺山亦作)
(紅羅山一統志今獨石口文御馬厰西有烏蘭哈郎噶山即紅羅山也明初李忠敗元兵于此落馬河)
(一統志落馬河在喀喇沁右翼東蒙古名伯爾克源出大斧山北流入敖漢界入老金史大定府松山三)
(韓二縣有落馬河又翁牛特右翼北有落馬河出汙達該山西北東南流入老河又方輿紀要落馬河在)
(應昌東北相近固都遜地即偏將孫虎戰死處達密迪哩巴拉舊作買地里八喇瑪魯舊作買驢汗該)
(舊作海他漢固都遜舊作苦脱孫今並改)
是月旱六月朔帝親禱于山川壇越五日雨
(帝齋于西廡皇后躬執㸑為農家食太子諸王饋于齊所帝素服革屨徒步至壇席藁曝日中夜卧于地)
(凡三日詔省嶽囚命有司訪求通經術深明至道者越五日大雨)質實(按明實錄六月戊午朔壬)
(戌雨)
頒平定朔漠詔于天下封密迪哩巴拉為崇禮侯
(李文忠捷至羣臣臣稱賀帝謂治書侍御史劉炳曰爾本元臣今日之捷爾不當賀因命禮部榜示凡北)
(方捷至勿與賀者勿與賀翌日中書省草詔進帝見有侈大之詞責省臣曰元主中國將百年朕與卿等)
(父母皆頼其生養元之興亡自是氣運于朕何與而以此張之四方有識之士口雖不言心未必以為是)
(也可更草以進密迪哩巴拉至京師羣臣請獻俘帝曰武王伐殷用之乎楊憲對唐太宗嘗行之帝曰是)
(待王世充耳若遇惰之子孫恐不爾也令以本服朝見賜冠帶封崇禮侯諭省臣曰故國之妃朝于君者)
(元有此禮不必效之令母妃皆朝中宫賜第龍光山又曰前代革命之際獲其后妃往往不以禮遇欺孤)
(虐寡非盛德所為朕甚不取今元托郭斯后在此飲食居第務適其宜乃頒詔天下有天命靡常殷鑒可)
(畏語)質實(龍光山即龍舟山一統志覆舟山一名龍舟山在江寧府東北太平門内楊憲字希武陽)
(曲人怱托郭斯舊作脱思今改)
葬宋理宗頂骨于故陵
(先是元至元間西僧薩古密桂欲毀宋會稽諸陵夏人嘉木楊喇勒智為江南總攝奏請如二僧言遂發)
(諸陵取其金寳以諸帝后遺骨瘞于杭之故宫築浮圖其上名曰鎮南以厭之以截理宗頂骨為飲器嘉)
(木揚喇勒智敗籍入宣政院以賜所謂帝師者帝與侍講學士危素論宋元興替素備言始末帝歎息久)
(之即命北平守將吳勉訪索頂骨所在得之西僧汝克鼐廬中既送至命有司厝于京城之南高座寺西)
(北至是紹興府以永穆陵圖來獻遂敕葬于故陵)質實(按西僧毀宋陵事見周密癸辛雜識至元)
(二十二年乙酉事有陵使羅銑買棺置衣收斂又陶宗儀輟耕錄所載羅有開義士唐鈺瘞宋諸陵骨傳)
(及鄭元祐書義士林德陽收高孝兩朝骨事跡傳聞異辭而宋濓高啟楊維禎王逄原彭瑋諸家所紀乃)
(甲申僧格為相與嘉木揚喇勒表裏使僧薩古密桂上言明年僧格矯制報可嘉木揚喇勒智敗飲器歸)
(于宫以賜帝師會稽陳縣明為紹興府治今因之作薩古舊作嗣古密桂舊作妙高嘉木楊喇勒智舊)
(楊輦真珈汝克糴舊作汝納僧格舊作桑哥今並改)
立開中鹽法
(山西行省言大同糧儲自陵縣運至太和嶺路遠費煩請令商人于大同倉入米一石太原倉入米一石)
(三斗給淮鹽一小引商人鬻畢即以原引赴所在繳之帝從其請召商輸糧而與之鹽謂之開中其俊各)
(行省邊境帝召商中鹽以備邊儲儲計道里遠近自五石至一石差)質實(陵縣原州明初改縣永樂)
(中于縣置德州而移縣治于舊德州屬濟南府今因之太和嶺即勾注山在雁門關西馬邑縣東南六十)
(里)
徙蘇松嘉湖杭民無業者田臨濠
(以五郡地狭民衆無田以耕臨濠田多未闢令就墾為業給牛種車糧資遣之三年不征税徙者凡四千)
(餘戶其後復徙北平山後民散處諸府州縣徙沙漠遺民屯田北平又徙江南民十四萬于鳳陽又徙山)
(西民于河北又屢徙浙西及山西民于滁和北平山東河南終洪武之世徙民最多)質實(松江元府)
(明因之嘉興宋府元路明改府湖州隋置元路明改府杭州隋置元路明府府今皆因之山後石晉所割)
(新偽儒武雲應朔武八州也新今保安州媯今懷來縣儒今延慶州武今宣化府雲今大同府應今應州)
(州朔今朔州蔚今蔚州)
秋七月中書左丞楊憲有罪誅
(憲有才辨裁决明敏然意刻深有不足于己者輒中傷之為司農卿時浙西初平憲欲增賦畝為二因)
(倍征之民不堪其苦在中書欲盡易省中故事几舊吏皆罷去更用已所親信者汪廣洋為右丞以憲專)
(决依違不與較猶不能得憲意憲竟嗾侍御史劉炳刻罷之且請徙廣南帝不從且復有所論刻帝覺其)
(誣下炳獄炳吐實遂并誅之)質實(汪廣洋字朝宗高郵人)
冬十一月大封功臣
(徐達李文忠師還至龍江帝出勞于江上甲午告武成于郊廟越二日大都督府兵部上諸將功績帝自)
(定其次第遂班爵行賞封公者六人宣國公李善長進韓國公信國公徐達進魏國公常遇春子茂卿鄭)
(國公文忠曹國公溤勝宋國公鄧愈衛國公侯者二十八人湯和中山侯唐勝宗延安侯陸仲亨吉安侯)
(周德興江夏侯華雲龍淮安侯顧時濟寧侯耿炳文長興侯陳德臨江侯郭子興鞏昌侯王志六安侯鄭)
(遇春榮陽侯費聚平凉侯吳良江陰侯吳禎静海侯趙榮南雄侯廖永忠德慶侯俞通源南安侯華高廣)
(德侯楊璟營陽侯蘄國公康茂才子鐸蘄春侯朱亮祖永嘉侯傅友德潁川侯胡美豫章侯韓政東平侯)
(黃彬宜春侯曹良臣宣寧侯梅思祖汝南侯陸聚河南侯越二日大宴翌日諸臣入謝帝賜座華盖殿從)
(容諭取天下之略曰朕起鄉里本國自全及渡江以來視羣雄所為徒為民害張士誠陳友諒尤為巨蠧)
(士誠恃富友諒恃強朕獨無所恃惟不嗜殺人布信義行節儉與卿等同心共濟初與二寇相恃士誠尤)
(逼近或謂宜先擊之朕以友諒志驕士誠器小志驕則好生事器小則無遠圖故先攻友諒鄱陽之役士)
(誠卒不能出姑蘇一歨以為之援向使先攻士誠姑蘇堅守友諒必空國而來吾腹背受敵矣及北定中)
(原先山東次河洛止潼關之兵不遽取秦隴者以庫庫特穆爾李思齊張思道皆百戰之餘未肯遽下急)
(之則併力一隅猝未易定故出其不意反旆而北燕都既舉然後西征張李望絶勢窮不戰而克然庫庫)
(特穆爾猶力抗不屈向令未下燕都驟與角力勝負未可知也已又封汪廣洋忠勤伯劉基誠意伯又封)
(薛顯永城侯數其專殺之罪俾居南海)質實(隴州西魏置明屬鳳翔府今因之唐德宗濠人周德)
(興濠人華雲龍定遠人耿炳文濠人陳德字至善濠人王志臨淮人鄭遇春濠人韓政睢人陳德江夏人)
(梅思祖夏邑人陸聚史未詳其鄉里餘見前)
十二(月)遣官祭歷代帝王陵寢
(先是遣使訪先代陵寢仍命各行省其圖以進凡七十有九禮官考其功德昭著者曰伏羲神農黃帝少)
(昊顓頊唐堯虞舜夏禹商湯中宗高宗周文王武王成王康王漢高祖文帝景帝武帝宣帝光武明帝章)
(帝後魏文帝隋高祖唐高祖太宗憲宗宣宗周世宗宋太祖太宗真宗仁宗孝宗理宗凡三十有六遣秘)
(書監丞陶誼等往修祀禮令有司禁樵採歲時祭祀牲用太牢明年禮臣定議合祀帝王三十五在河南)
(者十陳祀伏羲商高宗孟津祀漢光武洛陽祀漢明帝章帝鄭祀周世宗鞏祀宋太祖太宗真宗仁宗在)
(山西者一榮河祀商湯在山東者二東平祀唐堯曲阜祀少昊在北平者三内黃祀商中宗滑祀顓項高)
(辛在湖廣者二酃祀神農寧遠祀虞舜在浙江者二會稽祀夏禹宋孝宗在陕西者十五中部祀黃帝咸)
(陽祀周文王武王成王康王宣王漢高帝景帝咸寧祀漢文帝興平祀漢武帝長安祀漢宣帝三原祀唐)
(高祖體泉祀唐太宗蒲城祀唐憲宗涇陽祀唐宣宗歲祭用仲春仲秋朔設陵戶二人守視已而去周宣)
(王漢明帝章帝增祀媧皇于趙城後魏文帝于宣平宋理宗于會稽元世祖于順天凡三十有六後又增)
(祀隋高祖于扶風而理宗仍罷祀)質實(孟津縣金置明屬河南府鄭州隋置明屬開封府鞏縣漢)
(縣明屬河南府今皆因之榮河縣宋置元屬平陽府蒲州今屬蒲州府東平漢國明初府尋降州屬濟寧)
(府後屬兖州府今屬泰安府内黃縣漢置明屬北平大名府今屬河南彰德府滑縣晉滑壹隋置州改改)
(縣屬大名府今屬河南衛輝府酃縣宋置明屬衡州府今因之寧遠縣宋置明屬永州府道州今屬永州)
(府中部縣姚秦晉明屬延安府鄜州今屬鄜州咸陽縣秦置明屬西安府興平縣唐置明屬西安府三原)
(縣秦置三原護軍以在清豐原孟侯原白鹿原問故名西魏置縣明屬西安府醴泉縣隋置明屬乾州嘉)
(靖中改屬西安府今皆因之蒲城縣西魏置明屬華州今屬同州府涇陽縣秦邑明屬西安府今因之趙)
(城縣隋置明屬平陽府今屬霍州富平縣漢置明屬耀州萬歷中改屬西安府扶風縣唐置明屬鳳翔府)
(今皆因之)
自正月至是月日中屢有黑子詔求直言
(起居注萬鑑言日者陽精而有黑子陰奸乎陽也德為陽刑為陰君子為陽小人為陰宜慎刑黜奸吏部)
(尚書郎本中言日者君象君德修則天變消河南中原民未安堵天下才俊學行之上隠于山林天之仁)
(愛人君無所不在則人君體天心而施于政者亦當無所不用其情也)
(辛亥)四年春正月李善長罷以汪廣洋為右丞相胡惟庸
為左丞相
(善長貌寬和而性忮刻比進封大國意稍驕帝頗厭之以疾致仕初帝嘗以吏事責善長劉基言善長勲)
(舊能調和諸將帝曰是數害君君乃為之地耶吾行相君矣基頓首曰是如易柱必得大木若束小木為)
(之且立仆帝又嘗欲相楊憲憲索善基基力言不可曰憲有相才無相器夫宰相者心如持水以禮義為)
(權衡而已不與焉者也帝曰汪廣洋何如曰褊殘殆甚于憲又問胡惟庸曰譬之駕懼其僨轅也帝曰然)
(無逾先生對曰基疾惡太甚又不耐繁劇為之且孤立思天下何患無才惟明主悉心求之目前諸人誠)
(未見其可及憲廣洋惟庸皆敗如基言)質實(胡惟庸定遠人洪武三年為中書省參知政事至是)
(代汪廣洋為左丞)
以湯和為征西將軍傅友德為征虜前將軍帥師伐蜀
(先是帝遣楊璟招諭明昇命奉國入覲昇牽于羣議不能决已而帝遣使假道征雲南不奉詔其將吳友)
(仁又數寇興元乃命將討之和帥副將軍同德興廖永忠等以京衛荆湘舟師由瞿塘趨重慶友德帥副)
(將軍顧時等以河南陕西步騎由秦隴趨成都鄧愈往襄陽督餉給軍)質實(明史明玉珍隨州人)
(初為徐夀輝元帥襲陷成都陳友諒弑夀輝玉珍以兵塞瞿瑭自立為隴蜀王至正二十二年僭位于重)
(慶國號夏立五年卒子昇嗣改元開熙母彭氏同聽政昇甫十歲諸大臣用事太祖遣楊璟諭使入朝不)
(聽徐達克興元以興旺守之吳友仁以兵三萬來攻决濠填塹達遣傅友德救之友仁乃引去友仁初為)
(玉珍司徒昇立自保寧移檄誅玉珠養子明昭入國國政及昇降見執帝以其寇漢中首造兵端今明氏)
(失國僇于市瞿瑭關在今夔州府治奉節縣城東八里重慶府南宋置元為路明復府成都秦城晉國元)
(路明改府襄陽三國魏置郡元路明改府今皆因之)
免浙江山西被灾田租
(浙之紹興府諸暨縣被水山西豐州東勝州太原府興縣被旱詔免其田租)質實(豐州唐置後唐)
(改天德郡元復為州明因之後為諳達地萬歷三年賜名歸化城今設歸化城同知興縣金興州明初降)
(縣屬太原府今因之)
二月免太平鎮江寧國田租
帝如中都至自中都
(先是建圜丘方丘日月社稷山川壇于太廟于臨濠帝諭中書省臣曰臨濠為朕興王之地今置中都宜)
(以傍近州縣通漕運者隸之甲戌幸中都壬午還京師)質實(明太祖實錄議以夀邳徐宿潁息光)
(六安信陽九州五河懷遠定遠中立蒙城霍邱英山宿遷睢寧碭山靈璧潁上太河固始光山豐沛蕭十)
(八縣悉隸中都)
元平章劉益以遼東降
(益為元遼陽行省平章籍所部來降詔置遼東衛指揮使司以益為指揮同知未幾元平章洪保保馬彦)
(翬等殺益右丞張良佐執彦翬殺之保保走依納克楚良佐權衛事以状聞帝授良佐盖州衛指揮僉事)
(納克楚者元穆呼哩裔孫為太平萬戶府帝拔太平獲之待之甚厚納克楚常鬱鬱不樂帝召語之曰人)
(臣各為其主况爾有父母妻子乎乃縦之北還據金山屢為邊患帝數以書諭之皆不答帝以遼陽懸絶)
(納克楚未靖八年乃設遼東都指揮使司統轄諸衛命葉旺馬雲往鎮之)質實(遼東秦郡元初置東)
(京總管府後改遼陽路明洪武四年置定遼都衛八年改遼東都指揮使司今遼陽州屬奉天府蓋州唐)
(置後改辰州金復元及明初因之洪武九年改衛今蓋平縣金山明史地里志遼東三萬衛西北有金山)
(方輿紀要山東南距衛三百五十里考明三萬衛今為奉天府開原縣地金山蓋在縣邊門外葉旺六安)
(人鎮遼陽以功與焉雲俱進都督僉事在邊十七年修城隍撫輯軍民懇田萬餘頃為永利馬雲合肥人)
(嘉靖初以二人有功于遼命立祠祀之納克楚舊作納哈出穆呼里舊作木華黎今並改)
三月策試天下貢士賜吳伯宗等進士及第出身有差
(乙酉朔策貢士于奏天殿登第者百二十人賜吳伯宗等三名進士及第二甲十七人賜進士出身三甲)
(百人賜同進士出身伯宗授禮部員外郎高麗入試者三人惟金濤登第)質實(此廷試始吳伯宗名)
(名祐以字行金谿人)
誠意伯劉基致仕
(帝嘗手書問天象基條答甚悉而焚其草大要言霜雪之後必有陽春今國威已立宜濟以寬大至是賜)
(歸老于鄉)
夏五月免江西浙江秋糧
六月湯和至重慶明昇降
(帝之遣傅友德也密諭之曰蜀人聞我師西伐必悉精銳東守瞿塘北阻金牛若出不意直𢷬階文門戶)
(既隳腹心必潰兵貴神速患不勇耳友德疾馳至陕西集諸軍聲言出金牛而潛引兵趨陳倉攀援岩石)
(晝夜行抵階州敗其將丁世珍克其城蜀人斷白龍江橋友德修橋以渡破五里關世珍復集兵據險都)
(督同知汪興祖中飛矢石友德攻拔文州龍州進破綿州龍鑲衛指揮史鑑戰死將渡漢江會水漲伐木)
(造戰艦欲以軍聲通瞿瑭乃削木為牌數千書克階文龍綿日月投漢水順流下蜀守者見之皆觧體初)
(夏人聞大軍伐蜀丞相戴夀等果率衆守瞿瑭及聞友德破階文𢷬江油始分兵援漢州以保成都未至)
(友德已破其守將向大亨于漢州城下授師至友德迎擊大敗之遂拔漢州帝聞湯和駐兵大溪口欲俟)
(水平進師詔趨之廖永忠聞命先發兵至瞿瑭阻鐵鎖橋不得進永忠密遣人百人持糗糧水筒舁小舟)
(踰山度關出其上流蜀山多草木令將士皆衣青蓑衣魚貫入崖石間度已至率精銳出墨葉渡夜五鼓)
(分兩軍攻其水陸寨水軍皆以鐵裹船頭置火器而前黎明蜀人始覺盡銳來拒永忠已破其陸寨將士)
(舁舟出江者一時並發鼓譟而下下流之師亦擁舟急擊上下夹攻大破之遂入夔州明日和始至乃分)
(道進永忠帥舟師直𢷬重慶昇大懼羣下勸奔成都昇母彭泣曰成都可到亦僅旦夕耳不如早降昇乃)
(請降永忠以湯和未至不受越五日和至昇乃面縳銜璧輿櫬率官屬降于軍門和等承制撫慰之時丁)
(世珍復陷文州指揮僉事朱顯忠千戶王均諒死之友德調兵來援世珍遁)質實(金牛峡在漢中)
(府寧羌州北三十里又自沔縣西南至四川劍州之大劍關口皆曰金牛道漢中入蜀要路也階州唐置)
(宋明因之明屬鞏昌府今甘肅直隸州文州北周置即漢陰平道也元復置州明改縣屬階州今因之陳)
(倉縣秦置唐改寶鷄縣元明及今因之屬鳳陽府白龍江橋在階州南亦曰南橋造舟為梁跨白龍江上)
(白龍江源出鞏昌府岷州經階州文縣與白水江合五里關在文縣北龍州西魏置元屬廣元路明初仍)
(為龍江嘉靖中升龍安府今因之綿州隋置元初屬成都路後屬潼川路明屬成都府今因之漢江即雒)
(水在漢州城南亦曰中水克龍文龍綿日月按明實錄四月丙戌克階州己丑克文州辛丑克龍州明復)
(克綿州江油蜀漢戍西魏置縣元併入龍州明復置江油縣屬劍江後屬龍安府今因之漢州唐置元屬)
(成都路明屬成都府今因之大溪口在夔州府鐵鎖橋明史明昇遣莫仁夀以鐵索横斷瞿瑭峡口又遣)
(戴夀吳友仁等助之北倚羊角山南倚砦城砦鑿兩崖石璧引鐵索為飛橋用板置礟以拒守夔州唐置)
(元路明改府今因之丁世珍蜀平章事後率餘黨犯秦州不克走宿梓橦廟中為帳下小校所殺汪興祖)
(巢縣人張德勝養子追封東勝侯戴夀與向大亨走保成都舁降亦降至夔峡皆鑿舟自沉死朱顯忠如)
(臯人裏創力戰為亂兵所殺王均諒先受夏主命攝禮店元帥府同知來朝授文州副千戶被執不屈磔)
(死事聞鑑與顯忠均諒贈恤有差)
秋七月傅友德下成都四川平
(友德進圍成都戴夀等以象戰友德令強弩火器衝之身中流矢不退將士殊死戰突其象陣象反走躪)
(藉死者甚衆遂降成都分兵徇州邑克保寧執吳友仁蜀地悉定)質實(保寧唐閬州後唐置保寧)
(軍元為保寧府明及今因之)
發明(太祖製平西蜀文盛稱友德功第一永忠次之師還授上賞而湯和以逼遛不進屢被責)
(諭則平蜀之功主將不得專之也故和與友德並書于綱)
以方克勤知濟寧府
(克勤以治以德化不喜近名曰近名必立威立威必殃民吾不忍也時詔民墾荒閱三歲乃税吏不俟期)
(徵民輒棄田去克勤歲如期區田為九等以等徵發吏不得為奸立杜學數百區葺孔子廟堂延名士為)
(師弟子繫籍者三千人盛夏郡將督民築城克勤曰民方耕奈何畚鍤重困之為請中書省得罷役會天)
(會遂大澍濟寧人歌曰孰罷我役使君之力孰活我黍使君之兩使君勿去我民父母)質實(方克)
(勤字去矜寕海人見明史循吏傳)
封明昇為歸義侯
(昇至京羣臣請降御殿受俘如孟昶降宋故事帝曰昇幼弱事由臣下與昶異免其伏地待罪之儀授爵)
(歸義侯賜居第)
八月免中都淮陽及泰滁無為田租
質實(淮安宋州元路明改府揚州隋置元路明改府秦州南唐置元屬揚州路明属揚州府今皆因)
(之)
振陕西饑
九月庚戌朔日有食之
設糧長
(帝以郡縣吏每額外徵收命有司料民田以田多者為糧長督其鄉賦税粮萬石長副各一人輸以時至)
(得召見語合輒蒙擢用其後官軍兑運法行糧長不復至京師在州里頗滋民害其孱弱者乃為勢豪所)
(凌躭延逋角率鬻産以償遂至隕身喪家景泰中革未幾又復)質實(官軍兑運法詳見後宣德四年)
冬十一月免陕西河南被災田租
(西安鳳朔慶陽三府開封府屬祥符等五縣及睢州以早聞詔免其田税)質實(祥符縣宋置明及今)
(因之為開封府治睢州金置明及今因之屬歸德府)
十二月逮漢中知府費震尋釋之
(震以賢良徵為吉水知州寬惠得民擢知漢中府時陕西旱饑漢中尤甚鄉民聚為盜震發倉粟十餘萬)
(石貸民盜聞皆來歸鄰境民亦争赴震令占宅自為保伍籍之得數千家秋大熟悉還前貸至是以他事)
(被逮帝曰良吏也釋之以為牧民者戒授寶鈔局提舉)質實(吉水元州明改縣屬吉安府今因之)
(費震鄱陽人洪武十一年以提舉超拜戶部侍郎尋進尚書出為湖廣布政使致仕)
(壬子)五年春正月置親王護衛指揮使司
(每王府設三護衛衛設左右前後中五所所千戶二人百戶十人)質實(明史職官志王府護衛指)
(揮使司設官如京衛掌防禦非常護衛王邸有征調則聽命于朝)
遣翰林院待制王褘使雲南被執不屈死
(元梁王巴咱爾斡爾密鎮雲南大都不守順帝北去王歲遣使自塞外達元帝行在執臣節如故蜀既平)
(天下大定帝以雲南僻難進兵而王所遣漠北使者蘇成適為北平守將所獲乃命褘齎詔偕成往招諭)
(王待褘以禮會元主遣托克托徵餉雲南知褘在王所疑王有他意脅以危語王不得已出褘見之托克)
(托欲屈褘褘叱曰天既訖汝元命爝火餘燼敢與日月爭光耶我奉使遠來豈為汝屈遂自刎梁王具衣)
(冠歛之)質實(明史職官志翰林院待制五品品雲南漢西南夷滇地唐開元二十六年冊南詔蒙)
(歸義為雲南王天寶九載遂有雲南之地僭號大蒙及元滅大理至正十三年立雲南行中書省洪武十)
(三年置雲南承宣布政使司今因之王褘死事在洪武六年十二月建文中贈翰林學士諡文節正統中)
(改諡忠文巴咱爾斡爾密元世祖第五子雲南王和克齊之裔巴咱爾斡爾密舊作把匝剌瓦爾密托)
(克托舊作脱脱和克齊舊作忽哥赤今並改)
徙陳理明昇于高麗
(或告陳理明昇有怨言帝曰童儒輩言語小過不足問也但為小人蠱惑將不能保始終宜處之遠方則)
(隙無自生乃徙高麗)
遣徐達李文忠馮勝等分道征庫庫特穆爾達軍敗績
文忠勝敗元兵而還
(帝與諸將籌邊事徐逹曰王保保出沒邊境願勦絶之帝曰徐遠處絶漠以死自衛不如姑置之會諸將)
(皆以達言為然帝乃命達為大將軍出雁門趨和林文忠為左副將軍出居庸趨應昌勝為征西將軍出)
(金蘭趨甘肅三月達先遣都督藍玉敗庫庫特穆爾于圖拉河五月庫庫特穆爾與賀宗哲拒達于)
(嶺北達軍敗死者數萬人七月湯和至斷頭山遇敵指揮同知章存道力戰死勝至蘭州遣副將軍傅友)
(德前驅敗元兵于必里克圖山取西凉至永昌下甘州又敗元兵于和囉噶口勝復敗之索琳山拔蕭州)
(下額齊納路次賓都山元岐王多爾濟巴勒遁去獲其平章昌嘉弩等二十七人友德復追至瓜沙州斬)
(獲甚衆文忠至臚朐河留輜重疾馳至鄂爾坤河馬中流矢指揮李榮以所乘馬授文忠而自奪敵馬乘)
(之文忠殊死戰遂破敵追奔至青海推牛饗士而還是役也宣寧侯曹良臣指揮使周顯張耀指揮同知)
(常榮俱戰死獨勝全師而還以私匿駝馬故賞皆不行)質實(金州金置元以龕谷縣省入明改縣)
(今因之屬蘭州府圖拉河源出喀爾喀鄂諾河西北圖埒爾吉嶺之西及嶺北小克特山斷頭山在明陽)
(和衛邊外今陽城縣西北十里必里克圖山在涼州北塞外西涼宋置府元改州明改涼州衛今涼州府)
(永昌元路明改府今永昌縣屬涼州府甘州西魏置元路州路明甘肅衛今甘州府和囉噶口在甘州西)
(北索琳山在肅州北肅州唐置元路明洪武中改衛今直隸州額齊訥路漢居延故城元立總督府在甘)
(州北一千五百里賓都山在肅州西塞外瓜州古允姓戎地唐置瓜州治晉昌元徙瓜州民于肅州明為)
(沙州衛地今安西州沙州前涼置元沙州路明改衛今安西州燉煌縣元史地里志沙州去肅州千五百)
(里臚朐河或曰即西平河也今名充魯倫河源出克特山南直河套北二千里許鄂爾坤河源出喀爾喀)
(杭愛山南流數百里與圖拉河合青海方輿紀要云在和林境元為屯田所臚朐河西為圖拉河又西為)
(鄂爾坤河又西北為青海藍玉定遠人存道章溢子平陽左衛指揮同知曹良臣追封安國公諡忠壯周)
(顯合肥人驍騎左衛指揮使張泰泰州人神策衛指揮使常榮定遠人遇春再從弟振武衛指揮同知賜)
(賜祭葬罕必里克圖山舊作别力篤山和囉噶口舊作虎剌口索琳山舊作掃林山額濟訥路舊作亦)
(集乃路賓都山舊作别篤山多爾濟巴勒舊作朵兒只班昌嘉努舊作長加奴鄂爾坤河舊作阿魯渾河)
(青海舊作稱海今並改)
以鄧愈為征南將軍討湖南廣西蠻
(先是三年四月慈利土司覃垕連搆諸洞蠻為寇楊璟討之垕遁入溪峝師還尋復出寇十月周德興討)
(之拔温陽關垕復遁至是帝以辰澧諸蠻常便化乃命愈往討以德興及吳良副之愈出澧州討散毛諸)
(洞蠻德興出南寧討婪鳳安田諸州蠻良山出靖州討會同五□潭溪古州蠻悉平之)質實(慈利)
(縣置元升州明初復縣屬澧州今因之縣西有覃今垕塞温陽關在慈利縣西辰州隋置元路改改府)
(因之澧州隋置元路明初為府尋降州屬岳州府今直隸州散毛洞元置散毛誓崖等處軍民宣慰司明)
(置宣撫司屬施州衛今施南府來鳳縣婪鳳宋羈縻州元廢地在今田州東安州元来安路明廢地在今)
(田州西田州唐置元路明為土府嘉靖七年降州今州屬思恩府靖州宋置元路明改府洪武九年降直)
(隸州今因之會同縣宋置元明及今因之屬靖州五開元上黎平長官司屬思州明洪武十八年置五開)
(衛屬湖廣永樂十一年改置黎平府屬貴州弘治十年徙府治衛南今為黎平府開泰縣地潭溪宋置長)
(官司元明因之今司屬黎平府古州元古州八萬洞長官司明古州變夷長官司屬黎平府今有同知駐)
(之按五開潭溪古州是時皆屬湖廣永樂後乃屬貴州)
二月安南陳叔明弑其主日熞自立遣使入貢却之
(叔明逼死日熞而自立懼討遣阮汝霖入貢以覘朝廷意主客部受表主事曾魯取副封白尚書詰使)
(者曰前王日熞今何驟更名汝霖不敢隠具言其實帝曰島夷乃狡獪如是却其貢叔明復遣使謝罪乃)
(命以前王印視事)質實(陳叔明日熞伯父按明史傳日熞以洪武四年冬被弑主客部禮部屬洪)
(武初設六部部各四屬亦皆稱部至二九年各部增設所屬始俱定稱清吏司)
置茶馬司
(初令賣茶之地宣課司三十取一戶部言陕西四川茶宜十取其一以易番馬從之于是諸産茶地設茶)
(課司定税額設茶馬司于秦洮河雅諸州自碉門黎雅抵朵甘烏斯藏行茶之地五千餘里西方諸部落)
(無不以馬售者)質實(茶馬司明史職官志云茶馬司大使一人正九品副使一人從九品掌市馬之)
(職宣課司職官志云税課司大使一人從九品典税事明初改在京官店為宣課司府州縣官店為通課)
(司後改通課司為税課司府曰司縣曰局陕西四川茶明太祖實錄四年十二月戶部言陕西漢中金州)
(石泉漢隂平利西鄉諸處茶園四十五頃茶八十六萬餘株宜十取其一民所收茶官給直買之無戶茶)
(園令漢中府軍士薅採官八軍二每百斤為一引五年二月又言四川産巴茶凡四百七十七處茶戶凡)
(三百十五茶二百三十八萬餘株官十徵其一無戶茶園令人薅種十取其八皆貯以易番馬明史食貨)
(志云番人嗜乳酪不得茶則病故唐宋來行以茶易馬法明制尤密有官茶冇商茶皆貯邊易馬茶課司)
(見食貨志茶法中洮州後周制元屬鞏昌路明改洮州衛今為廳屬鞏昌府雅州隋置元屬鞏昌路番等)
(處宣慰司明四川直隸州今升府黎州漢沈黎郡後周置黎州元屬土番等處宣慰司明改黎州長官司)
(萬歷時降千戶所今溪縣縣屬雅州府碉門黎雅五代置碉門黎雅安撫司元置碉門魚通黎雅長河西)
(寧遠等處宣撫司及天全招討司明初合為天全六番招討司碉門砒在雅州府榮經縣西北百五十里)
(黎即黎州雅即雅州朵甘在四川徼外烏斯藏在雲南西徼外今西藏西番諸部落明史西域傳云西番)
(族種最多自陕西四川雲南西徼外皆是散處河湟洮岷間)
三月免京役民
(應天府言運輸官物悉役京民帝曰京民自聞國以來勞費倍于外郡今兵革漸息正當休養命免其役)
(未幾又賜京民絹戶一匹)
以禮部主事魏觀知蘇州府
(前守陳寧苛刻人呼陳烙鐵觀盡改所為明教化正風俗郡中翕然課績為天下最明年擢四川行省參)
(政以部民乞留命還任初張士誠以蘇州舊治為宫遷府治于都水行司觀以其地湫溢還治舊基又濬)
(錦帆涇興水利或譖觀既滅之基帝怒命御史廉其事遂被誅帝尋悔命歸葬觀與長洲高啟善為移其)
(家郡中帝見啟所作上梁文怒腰斬于市)質實(錦帆涇在蘇州府盤門故内相傳吳王錦帆以遊)
(陳寧初名亮賜名寧茶陵人)
高麗國王請遣子弟入國子學
(高麗國王王顓遣密直同知洪師範鄭夢周等奉表賀平夏貢方物且請遣子弟入太學帝以涉海遠来)
(離其父母令中書省諭其國王與羣下熟議母勉強)
夏四月振濟南萊州饑
(山東行省言濟南萊州連年旱澇傷禾麥民食草實樹皮帝即命于淮安運粟振之)質實(濟南漢國)
(宋置府元改路明復府萊州隋置元仍為州明洪武九年升府今因之)
詔天下行鄉飲酒禮
(應天府及直隸各行省府州縣每歲孟春孟冬有司與學官率士大夫老者行之于學校民間里社以百)
(家為一會糧長或里長主之年最長者為正賓餘以齒序每季行之讀律今則以刑部所編申明戒諭書)
(兼讀之武職于每月朔日以大都督府所編戒諭書率僚佐讀之)
六月定宫官女職
(帝以漢唐宫官過多宜防女寵法將來命禮部議定設六局一司凡官七十五人女史十八人)質實
(六局尚宫尚儀尚服尚食尚寢尚功一司宫正俱正六品)
作鐵榜戒功臣
(帝以功臣不能檢下作鐵榜臚目凡九以申誡之)質實(一内外各指揮千戶等不得私受公侯金)
(帛衣物二公侯不得私役官軍三不得強占官民埸泊園冶四内外官軍不得于公侯門首侍立聽侯五)
(管莊人等不得倚勢欺歐人民六屯佃奴僕及其親屬人等不得倚勢侵奪田産財物七不得私託門下)
(影蔽差徭八公侯之私欺壓良善侵奪人者四犯與庶人同罪九不得受諸人投獻物業)
振山東饑免被灾郡縣田租
(山東高唐濮二州聊城堂邑朝城等縣饑敕吏部尚書趙莩堅往振之又命以米六萬六千餘石振萊州)
(東昌饑蠲登萊二州逋租及今年夏麥是月又命振慶陽府安化合水環三縣饑自五月至秋七月鳳翔)
(平涼雨雹二麥傷豆麥詔免其税蘇州府崇明縣水詔以所報報未盡令盡報免之八月免通州海門縣)
(被水田租)質實(高唐州元置明及今因之屬東昌府濮州隋置明屬東昌府今屬曹州府聊城秦縣)
(明為東昌府治堂邑縣隋置明屬東昌府今皆因之朝城縣唐置明屬濮州今屬曺州府東昌元路明改)
(府今因之安化縣唐置明為慶陽府治合水縣唐分隋合水縣置環縣元環州明改縣俱屬慶陽府今皆)
(因之崇明縣元州明降縣弘治中改屬太倉州今因之通州後周置明屬揚州府今直隸州海門縣後周)
(本置元明屢徙年省入通州今改設海門廳朝康熙十一)
秋八月倭寇福寧明州衛指揮僉事張億討之中流矢
卒
(倭入寇前後殺掠居民三百五十餘人焚燒廬舍千餘家劫官糧二百五十石張億率兵討之中流矢卒)
(事聞遣使致祭䘏其家)質實(福寧元升長溪縣為福寧州明初降縣後升直隸州今升府)
元兵侵雲内州同知黃里死之
質實(雲内州遼置金元因之明廢為衛拉特所據今烏喇特旗西北在歸化城西三百六十里)
冬十月免應天太平鎮江寧國廣德田租
十一月納克楚侵遼東
十二月詔百官奏事啟皇太子
御定資治通鑑綱目三編卷一
