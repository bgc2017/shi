欽定四庫全書
御定資治通鑑綱目三編卷四十
(甲五月明福王由崧立于南京申是年福王仍稱崇禎十七年)
(臣等謹按甲申三月莊烈殉國明社已墟福王偏立江寕逾歲就滅一線苟延慆淫無度前恭纂輯)
(諭旨覽時特奉例存其紀年兹輯三編于甲申五月後用分注之)
(聖訓附福王事一遵筆削謹嚴之至意云所指以冀有合)
我
大清
世祖章皇帝順治元年
五月明兵部尚書史可法等奉福王由崧監國于南京
(北都既䧟莊烈帝殉社稷四月己巳報至南京人心惶懼時参贊機務兵部尚書史可法方督師勤王渡)
(江抵浦口聞北都陷縞衣發喪南京文武大臣議立君討賊而福王由崧潞王常芳俱以避賊至淮安倫)
(序當属福王諸臣慮福王立或追怨妖書及挺擊移宫等案潞王立則無後患且可邀功隂主之者廢籍)
(禮部侍郎錢謙益力持其議者兵部侍郎吕大器而右都御史張慎言詹事妻曰廣皆然之其間往來游)
(說者前山東按察使僉事雷縯祚禮部員外郎周鑣慎言曰廣等且移牒可法曰福王倫序當立而有七)
(不可貪淫酗酒不孝虐下不讀書干預有司也潞王為神宗姪賢明當立可法亦以為然由浦口遂還南)
(京而鳳陽總督馬士英利福王昏庸欲立之潛與阮大鋮計議主立福王又密與操江誠意伯劉孔昭總)
(兵高傑劉澤清黃得功劉良佐等結而公致書于史可法可法以七不可告之意未决甲申守備南京魏)
(國公徐宏基等戶部尚書高宏圖等南京守備太監韓贊周等集議于朝大器署禮兵二部印不肻下者)
(吏科給事中李沾操士英旨厲聲言今日有異議守死之孔昭亦面斥大器而士英握重兵于外與諸將)
(送福王至儀真連營江北勢甚張諸大臣乃不敢言可法亦不得已乃定立福王時文武官俱集内官宅)
(韓贊周令各署名籍姜曰廣曰無怱遽請祭告奉先殿而後行越日至奉先殿以福王名告諸勲臣語侵)
(史可法曰廣呵之于是羣小咸目懾曰廣乙酉迎王于江浦丁亥百官迎見于龍江關王素服角帶哭五)
(月戊子朔王謁孝陵奉先殿出居於内守備府羣臣入朝王色報欲避可法曰王無避宜正受既朝議戰)
(守可法曰王宜素服郊次發師北征示天下以必報讐之義王唯唯明日再朝出議監國事張慎言曰國)
(虚無人可遂即大位可法曰太子存亾未卜倘南來若何劉孔昭曰今日既定誰敢復更可法曰徐之乃)
(退又明日王監國)質實(浦口在江浦縣東三十里由江北渡江南處龍江關在江寕縣西儀鳳門)
(外福王名由崧神宗孫福恭王常洵長子初封德昌王崇禎十六年嗣封福王潞王名常淓穆宗孫潞簡)
(王翊鏐之子翊鏐薨常淓嗣封吕大器後擁桂王監國卒于軍張慎言字金銘陽城人後乞休以山西陷)
(無家可歸流寓蕪湖宣城間國亡後疽發背死姜曰廣字居之新建人本朝乾隆四十一年追諡忠確)
(雷縯祚周鑣以異議為朱統&KR2099;所劾賜自盡劉孔昭基十二世孫徐宏基達十世孫高宏圖字研文膠州)
(人後乞歸寓會稽南京破逃野寺中絶粒死人本朝乾隆四十一年追謚忠直李沾松江華亭)
明福王以史可法高宏圖姜曰廣王鐸並為東閣大學
士入閣辦事馬士英為東閣大學士仍總督鳳陽等處
軍務
(時廷推閣臣衆舉史可法高宏圖姜曰廣而劉孔昭攘臂欲並列衆以勲臣無入閣例折之孔昭勃然曰)
(即我不可馬士英何不可乃進士英東閣大學士兼兵部尚書都察院副都御史又議起廢競舉鄭三俊)
(劉宗周徐石麒孔昭舉阮大鋮可法曰先帝欽定逆案無復言越二日拜可法禮部尚書兼東閣大學士)
(與士英宏圖並命可法仍掌兵部事士英仍督師鳳廣陽姜曰廣先以曾有異議不用及再推辭臣乃以曰)
(及王鐸等名上遂與鐸並命又以張慎言為吏部尚書慎言上中興十議曰節鎮曰親籓曰開屯曰叛逆)
(曰偽命曰褒恤曰功賞曰起廢曰懲貪曰漕税皆納之起劉宗周為左都御史徐石麒為右都御史尋改)
(吏部尚書時宗周聞京師陷方召募義旅討賊及召以大仇未報不敢受職自稱草莽孤臣疏陳時政言)
(今日大計舍討賊復讐無以表陛下渡江之心非毅然决策親征無以作天下忠義之氣一曰據形勝以)
(規進取江左非偏安之業請進圖江北鳳陽號中都東扼徐淮北控豫州西顧荆㐮而南去金陵不遠請)
(以駐親征之師大小銓除暫稱行在少存臣子負罪引慝之心從此漸進秦晉燕齊必有響應而起者一)
(曰重藩屏以資彈壓淮揚數百里設兩節鉞不能禦亂争先南下致江北一塊土拱手授于流賊督漕路)
(振飛坐守淮城久以家属浮舟遠地是倡之逃也于是鎮臣劉澤清高傑遂有家属寄江南之說軍法臨)
(陣脫逃者斬臣謂一撫二鎮皆可斬也一曰慎爵賞以肅軍情請分别各帥封賞孰當孰濫輕則收侯爵)
(重則收伯爵夫以左帥之恢復而封高劉之敗逃亦封又誰不當封者武臣既濫文臣隨之外臣既濫中)
(璫隨之恐天下聞而解體也一曰核舊官以立臣紀燕京既破有受偽官而叛者有受偽官而逃者有在)
(封守而逃者有奉便命而逃者法皆不赦亟宜分别定罪為戒將來至于偽命南下徘徊順逆之間實繁)
(有徒必且倡為曲說以惑人心尤宜誅絶又言當賊入秦流晉漸過畿南遠近洶洶獨大江南北晏然而)
(二三督撫不聞遣一騎以壯聲援流賊遂得長驅犯闕坐視君父之危亾而不救則封疆諸臣之當誅者)
(一凶問已確諸臣奮戈而起决一戰以贖前愆自當不俟朝食方且仰聲息于南中争言固圉之策却兵)
(權于閫外首圖定策之功則封疆諸臣之當誅者又一新朝既立之後謂宜不俟終日首遣北伐之師不)
(然則亟馳一介間道北進檄燕中父老起塞上名王哭九廟厝梓宫訪諸王更不然則起閏帥鄭芝龍以)
(海師下直沽九邊督鎮合謀共奮事或可為而諸臣計不出此則舉朝謀國不忠之當誅者又一罷廢諸)
(臣量從昭雪自應援先帝遺詔及之今乃槩用新恩誅閹定案前後詔書鶻突埶必彪虎之類盡從平反)
(而後已則舉朝謀國不忠之當誅者又一臣謂今日問罪當自中外諸臣不職者始詔納其言宣付史館)
(中外為悚動而石麒亦陳奏七事曰省庶官慎破格行久任重名器嚴起廢明保舉交堂廉所言皆切時)
(政又起黃道周為吏部左侍郎令兵部尚書張國維以原官回任協理京營戎政先是莊烈帝令國維赴)
(江浙督餉出都十日而城陷至是召還餘皆遷擢有差)質實(鄭三俊初為吏部尚書莊烈帝下詔)
(求賢三俊舉李邦華劉宗周自代且薦黃道周史可法馮元颺陳士竒四人姜埰熊開元言事下獄及宗)
(周獲嚴譴三俊皆懇救先後奏罷不職司官數人銓曹悉廪廪大僚缺官三俊數引薦賢士之廢斥者多)
(復用徐石麒獲罪率同官合疏乞留後以興吳昌時謀出言官事為言官所詆三俊乞休致仕國亡後家)
(居十年卒劉宗周初為左都御史以奏姜埰熊開元不當下錦衣衛獄當付法司帝怒其偏黨削職至是)
(福王立起用後南都亡杭州亦失守宗周赴水不死絶食卒本朝乾隆四十一年追諡忠介徐石麒初)
(為刑部侍郎以奏斬陳新甲失誤軍機為新甲黨所銜怒及擢本部尚書以中官王裕民坐劉元斌黨帝)
(欲殺裕民石麒祗議戍帝怒其失出及宗周救姜埰熊開元奪職石麒疏留不納下刑部定罪石麒又據)
(原詞擬開元贖徒埰謫戍不復鞫訊帝怒遂落職至是福王立起用尋又罷歸後)
(大兵定嘉興石麒自經死妻孫氏赴水死楊本朝乾隆四十一年追諡忠懿黃道周崇禎中劾嗣昌等召)
(對平臺反覆抗論坐謫戌南都亡見唐王請募兵江西得義旅九千餘人出徽州遇)
(大兵戰敗被執不屈死總本朝乾隆四十一年追諡忠端張國維巡撫應天督河道有禦患治河功南都)
(破請魯王監國紹興後江上師潰還守東陽國維知埶不支作絶命詞赴水死本朝乾隆四十一年追)
(諡忠敏)
明福王稱帝于南京以史可法督師江北召馬士英入
閣辦事
(史可法定京營制如北都故事侍衞及錦衣衛諸軍悉入伍操練錦衣東西兩司房及南北兩鎮撫司官)
(不備設以社密告安人心時馬士英旦夕冀入相及督師鳳陽命下大怒以可法所與士英七不可書奏)
(之王且令高傑劉澤清疏趣可法視師而自擁兵入覲拜表即行可法遂請督師出鎮淮揚于是加可法)
(太子太保改兵部尚書武英殿大學士命便宜行事各鎮並聽節制十五日壬寅王稱帝于南京仍稱崇)
(禎十七年以明年為弘先元年癸夘士英即入閣佐理仍掌兵部尚書事乙巳可法陛辭請以總兵劉肇)
(基于永綬李棲鳳卜從善金聲桓等隨征從之可法起行即遣使訪崇禎帝后梓宫及太子二王所在復)
(奉命祭告泗鳳二陵祭畢上疏曰陛下踐祚初祇謁孝陵哭泣盡哀道路感勲若躬謁二陵親見鳳泗蒿)
(菜滿目雞犬無聲當益悲憤願慎終如始處深宫廣厦則思東北諸陵魂魄之未安享玉食大庖則思東)
(北諸陵麥飯之無展膺圖受籙則念先帝之集木馭朽何以忽遘危亾早朝晏罷則念先帝之克儉克勤)
(何以卒隳大業戰兢惕厲無時怠荒二祖列宗將默佑中興若晏處東南不思遠略賢奸無辨威斷不靈)
(老成投簪豪傑裹足祖宗怨恫天命潛移東南一隅未可保也王嘉荅之時李自成棄京師西走青州諸)
(郡縣並殺偽官據城自保未知南都擁立之事可法請速頒監國登極二詔慰山東河北軍民心開禮賢)
(館招四方才智下僚有才被棄者亦悉舉任用之以監紀推官應廷吉領其事幕府稱得人)質實
(金聲桓字虎夫遼東衛人)
明分淮揚鳳廬為四鎮以黃得功劉良佐劉澤清高傑
領之
(時議分江北為四鎮劉澤清轄淮海駐淮北經理山東一路高傑轄徐泗駐泗水經理開歸一路劉良佐)
(轄鳳陽駐臨淮經理陳杞一路黃得功轄滁和駐盧州經理光固一路仍進得功靖南侯封傑興平伯澤)
(清東平伯良佐廣昌伯時得功澤清傑争欲駐揚州傑先至固欲入城揚州民畏傑不納傑攻城急日掠)
(村廂婦女民惡之知府馬鳴騄推官湯來賀堅守月餘進士鄭元勲家城中身詣傑營責以大義傑頗感)
(悟為斂兵五里外城西北得暫啓門以通薪而守城者負約數以矢石中傑兵傑兵復進揚人競疑元勲)
(通傑遂遇害既而傑知不可攻意稍怠而澤清亦大掠淮上臨淮不納良佐軍亦被攻王命可法往解得)
(功良佐澤清皆聽命乃詣傑傑素憚可法夜掘坎十百埋暴骸旦日謁可法帳中詞色俱變汗浹背可法)
(坦懷待之接偏禆以温語傑大喜過望然傑亦自是易可法用己甲士防衞又檄必取視而後行可法夷)
(然為具疏屯其衆瓜州傑又大喜可法乃開府揚州時職方主事萬元吉請奉詔宣慰四鎮且發萬金犒)
(傑令保江淮乃渡江詣諸將營約共奬王室諸將嫌漸解廷議以元吉能輯諸將擢太僕少卿監視江北)
(軍務時分四鎮各加封邊將多不平袁繼咸自九江鎮所入朝奏曰封爵以勸有功無功而封有功者不)
(勸䟦扈而封跋扈者愈多王曰事已行柰何繼咸曰馬士英引傑渡江宜令往輯王曰彼不欲往輔臣史)
(可法願往繼咸曰陛下嗣位固以恩澤收人心尤宜以紀綱肅衆志乞振精神申法紀冬春間淮上未必)
(無事臣雖駑願奉六龍為澶淵之舉王有難色因詣榻前密奏曰左良玉雖無異圖然所部多降將非孝)
(子順孫陛下初登大寶人心危疑意外不可不慮臣當星馳回鎮許之熊汝霖自福建召還亦上疏曰臣)
(自丹陽來知浙兵為邊兵所擊火民居十餘里邊帥有言四鎮以殺掠獲封爵我何憚不為臣意四鎮必)
(毅然北征一雪此恥今戀戀淮揚何也况一鎮之餉多至六十萬埶必不能供即倣古藩鎮法亦當在大)
(河以北開屯設府曾奥突之内而遽以藩籬視之)質實(黃得功開原衛人其先合肥人馬鳴騄褒)
(城人湯來賀南豐人鄭元勲歙縣人守本朝乾隆四十一年入祠萬元吉後為兵部尚書贛州城城陷)
(投水死春本朝乾隆四十一年追諡忠節袁繼咸字季通宜人熊汝霖後從魯王至海外投水死本)
(朝乾隆四十一年追諡忠節)
明進封左良玉為寕南侯
(先是莊烈帝詔封良玉寕南伯畀其子夢庚平賊將軍印功成世守武昌命給事中左懋第便道督戰良)
(玉乃條月日進兵狀以聞疏入未奉旨而京師䧟福王立詔至其部下有異議不欲開讀巡撫何騰蛟急)
(詣良玉所争之而良玉已從正紀盧鼎言開讀如禮諸將尚洶洶以江南自立君欲引兵東下良玉慟哭)
(不許盡出所蔵金銀綵物散之諸將曰此皆先帝賜也受國厚恩褐變至此良玉何心獨有之乎于是諸)
(將噭然皆哭副將馬士秀奮曰有不奉公令復言東下者吾擊之以巨檻置礟斷江衆乃定會王命進良)
(玉爵為侯廕一子錦衣千戶以上流之事專委良玉制書到楚而良玉賀表亦至時李自成敗于關)
(門良玉得以其間稍復楚西境之荆州德安承天而騰蛟及總督袁繼咸居江西皆與良玉善南都倚為)
(屏蔽時良玉兵八十萬號百萬前五營為親軍後五營為降軍每春秋肄兵武昌諸山一山幟一色山谷)
(為滿軍法用兩人夾馬馳曰過對馬足動地殷如雷聲聞數里諸鎮兵惟高傑最強不及良玉遠甚然良)
(玉自朱仙鎮之敗精銳略盡其後歸者多烏合軍容雖壯法令不復相攝而是時良玉亦老且病無出兵)
(意矣)質實(朱仙鎮之敗開封圍急良玉赴援次朱仙鎮見賊埶盛一夕拔營走㐮陽諸軍皆潰事見)
(莊烈帝十五年七月正紀良玉所置官名何騰蛟字雲從黎平人)
明分置應天蘇松巡撫
(以左懋第為應天安徽巡撫祁彪佳為蘇松巡撫時蘇州諸生檄討其鄉官從賊者奸民和之少詹事項)
(煜及大理寺正錢位坤通政司参議宋學顯禮部員外郎湯有慶之家皆被焚劫常熟又焚給事中時敏)
(家毁其三代四棺彪佳請議從逆諸臣罪而治焚掠之徒以加等從之時高傑駐瓜州跋扈甚彪佳尅期)
(往會至期風大作傑意彪佳未必來彪佳携數卒衝風渡傑大駭異盡撤兵衞會彪佳于大觀樓彪佳披)
(肝膈勉以忠義共奬王室傑感歎曰傑閱人多矣如公傑甘為死公一日在吳傑一日遵公約矣共飯而)
(别)質實(祁彪佳字宏吉浙江山隂人後杭州破紿家人先寢投水死本朝乾隆四十一年追諡)
(忠惠宋學顕吳縣人湯有慶長洲人)
明以忻城伯趙之龍總督京營戎政
(之龍與士英比令督京營戎政)質實(趙之龍永樂功臣彜八世孫)
明淮揚巡撫路振飛擊賊黨董學禮于宿遷走之
(振飛初授御史陳時事十大弊曰務苛細而忘政體喪廉恥而壞官方民愈窮而賊愈亟有事急而無事)
(緩知顕患而忘隐憂求治事而鮮治人責外重而責内輕嚴于小而寬于大臣日偷而主日疑有詔旨而)
(無奉行疏入詔付所司繼擢右僉都御史總督漕運巡撫淮揚賊陷山西振飛遣將金聲桓等十七人分)
(道防河由徐泗宿遷至安東沭陽且團練鄊兵犒以牛酒得兩淮間勁卒數萬福周潞崇四王避賊同日)
(抵淮大將劉澤清高傑等亦棄汛地南下振飛悉接之至是河南副使吕弼周為賊節度使進偪淮上進)
(士武愫為賊防禦使招撫徐沛而賊所遣偽制將軍董學禮等據宿遷振飛擊擒弼周愫走學禮竿弼周)
(法場命軍士人射三矢乃解磔之縳愫徇諸市鞭八十檻車送南京誅之會馬士英欲用所親田仰為淮)
(陽巡撫乃罷振飛振飛亦遭母喪無家可歸遂流寓蘇州振飛在淮安與巡按御史王燮頗號召義士同)
(心戮力自振飛既去王燮亦陞右僉都御史巡撫山東而劉澤清來居淮城威福自擅散遣義士其桀鷔)
(者籍之部下劫掠村落一空又大興土木造宅壯麗僭擬皇居與田仰日肆歡飲士民憤怨時山東郡縣)
(大已歸我亦不能往但逡巡河上而已清王燮)質實(吕弼周邹平人武愫)
(涇陽人田仰盧陵人)
六月明追上崇禎帝后諡號
(命諡崇禎帝曰烈皇帝廟號思宗周后曰孝節皇后皇又追諡其祖母鄭貴妃曰孝寕太后考福恭王曰恭)
(帝上嫡母鄒氏尊號曰恪貞仁夀皇太后時太僕少卿萬元吉請修建文實錄復其尊稱并還懿文追尊)
(故號祀之寢園以建文配而速褒建文死事諸臣以作忠義之氣從之乃追復懿文太子廟號并追諡建)
(文帝曰惠宗譲皇帝復封其弟允熥等為王並上景帝廟號曰代宗改諡孝宗張后曰孝成皇后方孝孺)
(等皆為贈諡立嗣又聞崇禎太子及永定二王皆為李自成所害乃追諡太子曰獻愍定王曰哀永王曰)
(悼以時朝廷大議多出高宏圖手趙之龍欲傾高宏帝圖思非美諡上疏糾駁尋改曰毅宗又尋改恭皇)
(為孝皇帝尊其墓曰熙陵别立專廟)
明召阮大鋮陛見
(大鋮名掛逆案失職久廢鬱鬱不得志流寇福皖大鋮避居南京頗招納遊俠為談兵說劍覬以邊才召)
(顧杲楊廷樞沈士柱黃宗義萬泰等皆復社中名士方聚講南京惡大鋮甚作留都防亂揭逐之大鋮懼)
(乃閉門謝客獨與士英深相結周延儒内召大鋮嘗要之維楊且以士英属延儒許之會鳳陽總督高斗)
(光以失城逮治禮部侍郎王錫衮薦士英才延儒從中主之遂起兵部右侍郎總督廬鳳等處軍務及福)
(王立士英秉政招權㒺利日事報復時高宏圖姜廣曰張慎言等皆以宿德在位將以次引海内人望而)
(士英必欲起大鋮因薦大鋮知兵初大鋮在南京與守備太監韓贊周暱及北都既陷中官悉南奔大鋮)
(因贊周遍結之為羣奄言東林當日所以為貴妃福王者俾備言于王以潛傾史可法等羣奄便極口稱)
(大鋮才士英亦言大鋮從山中致書與定策謀為白守其附璫贊導無實跡遂命大鉞冠帶陛見大鋮乃上)
(江策曰聯絡日控扼曰進取曰策應且自白孤忠被陷痛詆孫慎行魏大中左光斗又指大中為大逆于)
(是大學士姜曰廣疏言臣前見文武紛競既慚無術調和今見欽案掀翻又愧無能預寢遂使先帝十七)
(年之定力頓付逝波陛下數日前之明詔竟成故紙梓宫未冷增龍馭之怨恫制墨未乾駭四方之觀聽)
(惜哉維新乃有此舉臣所守者朝廷之典章所畏者千秋之公議而已侍郎吕大器疏言先帝骨肉未寒)
(爰書儼若日星而士英悍然不顧視陛下何如主士英為大鋮奏辨力攻曰廣大器益募宗室統&KR2099;建安)
(王統縷等連疏交攻而以大學士高宏圖為御史時嘗詆東林必當右已乃言宏圖素知臣者宏圖則言)
(先帝欽定逆案一書不可擅改給事中羅萬象疏言輔臣薦用大鋮或以愧世之不知兵者然大鋮實未)
(知兵伏望許其陛見以慰輔臣延攬之意禁其復用以杜邪人覬覦之端應天府丞郭維經疏言逆案先)
(帝手定今將修實錄若此案不書恐在天英靈必有遺憾若書之而今日起用大鋮與前案違異非陛下)
(所以待先帝並非輔臣所以待陛下也大理寺丞詹兆恒疏言逆案諸臣久圖翻局幸先帝神明内斷確)
(不可移陛下駐蹕龍江時痛先帝異變對羣臣哭百姓聞之莫不灑泣搥胸願雪國恥近聞山東河南士)
(紳皆白衣白冠呼籲先帝驅殺偽官各守險阻以拒闖獻餘黨此誠先帝德澤在人也今梓宫抔土未乾)
(太子二王安在國讐未報而忽召見大鋮還以冠帶豈不上傷先帝靈下短忠義氣哉懷遠侯常延齡太)
(僕寺少卿萬元吉等亦各疏諫乃命取逆案進覽兆恒即上進而士英亦以是日進三朝要典于是切責)
(萬象等宏圖復請下九卿會議亦不聽)質實(頋杲無鍚人楊廷樞吳縣人沈士柱蕪湖人黃宗義)
(餘姚人萬泰鄞縣人郭維經字六修江西龍泉人詹兆恒廣信永豐人常延齡開平王遇春十一世孫朱)
(統&KR2099;新建人)
明吏部尚書張慎言罷
(時大起廢籍慎言薦前大學士吳甡尚書鄭三俊以王命召蛀陛見一日朝罷誠意伯劉孔昭忻城伯趙)
(芝龍羣詬于廷指慎言及甡為奸邪叱咤徹殿陛給事中羅萬象言慎言平生具在甡素有清望安得指)
(為奸邪孔昭等伏地痛哭謂慎言舉用文臣不及武臣囂争不已孔昭至欲手刃慎言韓贊周呵之乃止)
(既退又疏劾慎言極詆三俊且謂慎言當迎立時阻難懷二心乞寢甡陛見命且議慎言欺蔽罪慎言疏)
(辨因乞休時兩解之萬象又言首膺封爵者四鎮也新改京營又加二鎮銜何嘗不用武年來封疆之法)
(先帝多寬武臣武臣報先帝者安在祖制以票擬歸閣臣参駁歸言官不聞委勲臣以糾劾也使勲臣得)
(兼糾劾文臣可勝逐哉史可法奏慎言疏薦無不當諸臣慟哭喧呼滅絶法紀恐驕弁悍卒益輕朝廷御)
(史王孫蕃言用人吏部職掌柰何廷辱冡宰宏圖等亦以不能輯和文武各疏請罷俱不允而吳甡亦竟)
(不復召慎言乃再疏乞休遂許其請且諭之曰晉疆未復卿亦無家可歸沿途僑寓需召慎言遂流寓蕪)
(湖宣城間至國亡後疽發于背戒勿藥卒)
明總兵劉澤清入朝于南京吏部侍郎吕大器罷
(先是諸臣議擁立時大器主錢謙益雷縯祚言欲立潞王及馬士英等推戴福王因遷大器吏部左侍郎)
(大器以異議絀自危乃上疏劾士英言其擁兵入朝靦留政地翻先皇手定逆案欲躋阮大鋮中樞其子)
(以銅臭為都督女弟夫未履行陣授總戎婣婭越其本田仰揚文驄先朝罪人盡登膴仕亂名器夫吳甡)
(鄭三後臣不謂無一事失而端方諒直終為海内正人之歸士英大鋮臣不謂無一技長而奸回邪慝終)
(為社稷無窮之禍至是澤清入朝疏糾大器縯祚懷異圖而薦逆案張捷鄒之麟張孫振等大器遂乞休)
(去以手書監國告廟文送内閣明無他士英憾未已令大常少卿李沾劾之遂削大器籍復命法司逮治)
(之尋以蜀地盡失無可蹤跡而止大器既去沾得超擢左都御史而謙益亦以附士英大鋮得為禮部尚)
(書協理詹事府事疆時武臣各占分地賊入不以上供恣其所用置封兵事一切不問與廷臣互分黨)
(援干預朝政擠排異己奏牘紛如紀綱盡裂而澤清所言尤狂悖擁立之初即援靖康故事請以五月改)
(元又請宥故輔周延儒助餉贓銀又請禁巡按不得挐訪追贓又請法司嚴緝故總督侯恂及其子方域)
(時皆曲意從之及是入朝復阿士英指力糾大器等本朝順治二年四月揚州告急命澤清等往援而)
(大澤清已潛謀輸欵矣我清頗涉文藝好吟咏嘗召客清惡其反覆磔誅之澤)
(飲酒倡和幕中蓄兩猿以名呼之即至一日宴其故人子酌酒金甌中甌可容三升許呼猿捧酒跪送客)
(猿狰獰甚客戰掉逡巡不敢取澤清笑曰君怖耶取囚撲死階下剜其腦及心肝置甌中和酒付猿捧之)
(前飲嚼顔色自若其凶忍多類此)質實(楊文驄字龍友貴陽人張捷丹陽人鄒之麟武進人張孫)
(振霍山人)
明鎮江兵亂
(時史可法部將于永綬等四人駐京口浙江入衛都司黃之奎亦部水陸兵四千戍其地之奎御軍嚴永)
(綬等四將兵恣横刃傷民浙江兵縳而投之江遂有隙已而守備李大開統浙江兵又擊傷鎮江兵馬鎮)
(江兵與相門射殺大開亂兵大焚掠死者四百人會巡撫祁彪佳至永綬等遁去彪佳劾治四將罪賙恤)
(被難家民大悦)
明馬士英乞罷慰留之
(士英當國畏東林倚左良玉為難謾語修好而隂忌之良玉不自安属承天守備太監何志孔巡按御史)
(黃澍入賀隂伺朝廷動静澍挾良玉埶當陛見面數士英奸貪不法且言嘗受張獻忠偽官周文江重賄)
(為題授參將罪當斬志孔亦論士英罔上行私諸罪司禮太監韓贊周叱志孔退士英跪乞處分澍舉笏)
(直擊其背曰願與奸臣同死士英大號呼贊周即執志孔候命時有内諭贊周欲令士英避位士英佯引)
(疾請罷而賂福邸舊奄田成張執中等泣愬曰上非馬公不得立逐馬公天下將議上負恩矣且馬公在)
(閣諸事不勞主上馬公去誰念上者明日即慰留士英士英亦畏良玉請釋志孔而命澍速還湖廣未幾)
(復以他事奪澍官尋以朱盛濃言逮澍澍與良玉謀隂諷將士大譁欲下南京索餉因保救澍袁繼咸為)
(留江漕十萬石十三萬金給之且代澍申理以良玉依仗澍為言士英不得已乃免逮澍遂匿良玉軍中)
(良玉與士英由此有隙)質實(以他事奪澍官故督都掌錦衣衛劉僑者嘗遣戍由周文江賄張獻)
(忠受偽命為錦衣指揮使及良玉復蘄黃僑削髮逃去澍持之急而士英納僑賄令訐澍遂復僑官削澍)
(職尋以朱盛濃言澍當逮遂逮澍周文江麻城人朱盛濃楚府中尉)
明封福府千戸常應俊為㐮衞伯
(應俊本革工福王值寇出亡時應俊常負行以免于難王初立即授左都督至是封㐮衞伯世襲太監韓)
(贊周盧九德及福府内臣屈尚忠田成張執中等亦以翊戴功各廕其弟姪有差)
明命魯王以海居處州
(時山東殘破以海棄藩南奔泊舟京口命暫駐處州明年南京破兵部尚書張國維等迎以海居于紹興)
(大號魯監國以本朝順治三年六月部尚書余煌侍郎兵克紹興海遁入海圖維及禮)
(陳函輝等皆死六年吏部尚書張肻堂復迎魯王居方山八年)
(大兵襲舟山以海復航海肻堂自經死兵部尚書張煌言初奉表迎魯王至紹興復從入海)
(大兵獲于舟山後執至杭州諭降不從死鄭芝龍子鄭成功奉以海居金門禮待頗恭既而懈以海不能平)
(將往南澚成功使人沉之海中時順治十一年也其時同殉節者兵部尚書李向中禮部尚書吳鍾巒吏)
(部侍郎朱永佑安洋將軍劉世勛左都督張名揚又有通政使鄭遵儉兵科給事中董志寕兵部郎中朱)
(養時戶部主事林瑛江用楫禮部主事董元兵部主事朱萬年頋珍李開國工部主事頋宗堯中書舍人)
(蘇兆人工部所正戴仲明定西侯参謀頋明楫諸生林世英錦衣衛指揮王朝相内官監太監劉朝等亦)
(不下數十人書以海監國起庶子余煌禮部右侍郎再起戶部尚皆不就明年王以武將横甚拜煌兵)
(部尚書始受命時諸臣競營高爵請乞無厭煌上言今國埶垂危朝政愈紛尺土未復戰守無資諸臣請)
(祭則當思先帝蒸嘗未備請葬則當思先帝山陵未營請封則當忠先帝宗廟未享請廕則當思先帝子孫)
(大未保請諡則當思先帝光烈未昭時以為至言及倡兵過江王航海煌赴水死陳函輝當北都陷誓衆)
(義會福王立不許草澤勤王乃已尋起職方主事監軍江北事敗歸魯王擢為禮部右侍郎從王航海已)
(而相失哭入雲峯山作絶命&KR0008;投水死張肻堂初從唐王王敗死肻堂飄泊海外後至舟山魯王用為東)
(閣大學士王航海肻堂賦詩自經死)質實(魯王以海荒王檀九世孫方山在福建福州府南七十里)
(南澳在廣東潮州府饒平縣東南海中距府一百二十里澳有三延袤三百里為閩粤門戶今設南澳鎮)
(總兵駐此張肻堂字載寕松江華亭人人本朝乾隆四十一年追諡忠穆余煌字武貞會稽陳函輝字)
(上叔臨海人李向中鍾祥人董志寕鄞縣人吳本朝乾隆四十一年俱追諡忠節張煌言鄞縣人鍾巒)
(字巒稚武進人上本朝乾隆四十一年俱追諡忠烈朱永佑字爰啓海人劉世勛上元人張名揚江寕)
(人王朝相里系無考朱本朝乾隆四十一年俱追諡烈愍鄭遵儉會稽人養時江隂人林瑛福建人江)
(用楫蘇州人董元會稽人朱萬年福建人頋珍長州人李開國臨山衞人傾宗堯長洲人蘇兆人蘇州人)
(戴仲明鄞縣人林本朝乾隆四十一年俱追諡節愍頋明楫順天人世英福建人本朝乾隆四十一)
(年俱追予入祠)
秋七月明遣兵部侍郎左懋第等求成于我
大清
(大我兵連破李自成河北郡縣亦相繼歸附時議遣使清)
(通好而難其人懋第母陳殁于燕欲因是返柩葬請行乃拜懋第兵部右侍郎兼右僉都御史與右都督)
(陳洪範太僕少卿馬紹愉偕而令懋第經理河北聯絡閣東諸軍務馬紹愉者故兵部郎官也嘗為陳新)
(甲通使新甲既誅紹愉以督戰致衂為懋第劾罷及是紹愉已起官郎中乃進為少卿副懋第懋第請罷)
(紹愉勿遣略言臣此行致祭先帝后梓宫訪東宫二王蹤跡臣既充使埶不能兼理封疆且紹愉臣所劾)
(罷不當復與臣共事必用臣經理則乞命洪範同紹愉出使而假臣一旅偕山東撫臣收拾山東以待不)
(敢復言北行如用臣與洪範北行則去臣經理但銜命北行而勿遣紹愉閣部議止紹愉改遣原任薊督)
(王永吉命仍遵前諭懋第瀕行言臣此行死生未卜請以辭閣之身效一言願陛下以先帝讐恥為心贍)
(高皇之弓劍則思成祖列聖之陵寝何存撫江上之殘黎則念河北山東之赤子誰恤更望時時整頓士)
(馬必能渡河而戰始能扼河而守必能扼河而守始能畫江而安衆韙其言時令齎白金十萬兩幣帛數)
(萬匹以兵三千人護行時永吉總督山東軍務命永吉暫駐河上料理戰守候北使回時史可法銳意進)
(兵河南以懋第等方行兵不宜繼進諭止之懋第等以十月朔至張家灣我)
(大清令以百人從行入都館之鴻臚寺懋第請祭告諸陵及崇禎帝不許乃陳太牢旅所哭而奠之旋以是)
(月二十八日遣還出都陳洪範于途次陳密啓請身往江南招諸將劉澤清等降附而留懋第等勿遣于)
(是自滄州追還懋第改館太醫院而縱洪範南歸至明年五月南京破懋第聞之慟哭其從弟懋奉先為)
(大吏部郎降賊後歸我懋第曰此非吾弟也叱出之尋清授官矣來謁懋第)
(與從行兵部司務陳用極游擊王一斌都司張良佐劉統王廷佐俱死之惟馬紹愉降)質實(王永)
(吉高郵州人左懋第本本朝乾隆四十一年追諡忠貞陳用極崑山人朝乾隆四十一年追諡忠節)
(王一斌寕國人張良佐劉統王廷佐俱上元人本朝乾隆四十一年俱追諡節愍)
李自成遁歸西安
(大初自成西走至定州我可成自成西走真定益悉衆清兵追敗之斬賊黨谷)
(大迎戰擊之賊不能走漸却自成中流矢創甚西踰故兵復)
(大關入山西會乃得鳩合潰散走平陽以讒殺其黨李兵東返自成)
(巖巖故勸自成以不殺收人心及陷京師保護懿安皇后令自盡又獨于士大夫無所拷掠牛金星等大)
(忌之定州之敗河南州縣多殺偽官自保巖請帥兵往金星隂告自成曰巖雄武有大略非能久下人者)
(河南巖故鄊假以大兵必不可制因譖其欲反自成令金星與巖飲殺之賊衆俱解體至是自成復遁歸)
(西安遣别賊陷漢中降總兵趙光遠進掠保寕張獻忠以兵拒之乃還自成既屢敗益強狠自用偽尚書)
(張第元耿始然皆以小忤死製銅鏌官民坐賕即鏌斬民盜一雞者死西人大警懼)質實(張第元汾)
(陽人耿始然猗氏人)
明以張有譽為戶部尚書
(内批特用戶部侍郎張有譽為尚書高宏圖封還力諫不聽盖有譽素有清望馬士英欲借以開轉陞倖)
(門為阮大鋮地也未幾又以張捷為吏部侍郎捷因薦逆案吕純如得罪公論士英方欲用大鋮故亦以)
(中旨起之)質實(張有譽江隂人)
明釋高牆罪宗為庶人
(前唐王聿鍵等三百餘人俱釋為庶人禮臣請復聿鍵王爵不許尋命徙居廣西平樂府明年南京破聿)
(鍵方行次杭州遇總兵鄭鴻逵戶部主事蘇觀生奉之入閩總兵鄭芝龍巡撫都御史張肻堂與禮部尚)
(書黃道周等定議奉聿鍵監國閏六月遂自立于福州號隆武改福州為天興府以天興建寕延平興化)
(四府為上游汀州邵武漳州泉州四府為下游各設撫按進芝龍鴻逵為侯鄭芝豹鄭彩為伯觀生道周)
(俱大學士肻堂為兵部尚書餘拜官有差時權在鄭氏聿鍵不能有所為芝龍議簡戰守兵二十餘萬計)
(餉不支其半請預借兩税一年令羣下捐俸勸紳士輸助徵府縣銀榖未解者官吏督迫閭里騷然聿鍵)
(屢促芝龍出兵輒以餉詘辭久之芝龍知衆論不平乃請以鴻逵出浙東彩出江西各擁兵數千號數萬)
(既行託候餉皆行百里而還先是黃道周知芝龍無意出師自請行從廣信出衢州進至婺源遇我)
(大清兵戰敗執至江寕不屈死時李自成兵敗走死其兄子李錦帥衆降于湖廣總督何騰蛟一時增兵十)
(餘萬侍郎楊廷麟起兵復吉安臨江于是廷麟等請聿鍵出江右騰蛟請出湖南原任知州金堡言騰蛟)
(可恃芝龍不可恃宜棄閩就楚聿鍵大喜授堡給事中遣觀生先行募兵先是靖江王嘉享僭稱監國不)
(奉聿鍵命為巡撫瞿式耜等所擒以捷聞而魯王以海又稱監國于紹興拒聿鍵使者故聿鍵决意出江西)
(湖廣十二月發福州駐建寕廣東布政湯來賀運餉十萬由海道至明年二月駐延平時我)
(大清遣洪承疇黃熙允招撫江南福建芝龍密遣使輸欵會都督陳謙奉魯王使命至稱皇叔父不稱陛下)
(聿鍵怒下謙于獄芝龍與謙有舊疏救不聽竟殺謙芝龍遂懷去志三月我)
(大清兵取吉安撫州圍楊廷麟于贛州尚書郭維經出閩募兵援贛是月魯王遣使來聘聿鍵報以書略言)
(吾無子王為皇太姪同心戮力共拜孝陵取浙東所用職官盡列朝籍何分彼此又遣都御史陸清原齎)
(餉銀十萬兩犒勞浙東軍士至江上方國安縱兵盡奪其餉殺清原且出檄文數聿鍵罪聿鍵益蹙)
(大六月我興魯王以海遁入海閩中大震芝龍假言海兵克紹)
(寇至撤兵回安平鎮航海去守閩將士皆隨之仙霞嶺空無一人七月我)
(大兵抵閩關守蒲城御史鄭為虹給事中黃大鵬延平知府王士和死焉進克興化副使知府事劉永祚仰)
(大藥死八月聿鍵出走數日方至汀州妃至九瀧投于兵繼至從官奔散與妃曾氏俱就執)
(水聿鍵死于福州給事中熊緯尚書曹學佺通政使馬思禮等俱死時順治三年也其前後殉節者又有)
(巡撫邱祖德推官温璜都督蔣若來總兵周之藩尚書總理軍務郭維經兵部左侍郎詹兆恒罷居大學)
(士傅冠巡撫金聲推官吳應箕都御史王瑞柟職方司主事王之栻大學士楊廷麟巡撫楊文薦提督陳)
(泰來給事中楊廷樞大學士朱大典總兵張鵬翼監軍道副使孫臨推官江天一中書夏完淳等皆捐軀)
(自盡)質實(仙霞嶺在浙江衢州府江山縣南福建福寕府浦城縣北即古泉山之巔為浙閩通衢九)
(瀧即九龍灘在清流縣南險峻為七閩最蘇觀生字宇霖東莞人金堡仁和人陳謙武進人殉節者鄭為)
(虹字天玉江都人邱祖德成都人罷官流寓寕國舉兵應金聲兵敗執之不降死温璜烏程人練徽州民)
(兵為保障計城破刃妻茅氏及女自刎死蔣若來長洲人守金華援絶巷戰經日力盡自刎死周之藩井)
(研人衛主巷戰矢集身而死郭維經里系詳前率師援贛州城破入寺自焚死詹兆恒里系詳前唐王命)
(佐黃道周守廣信尋攻開化兵敗死于陣傅冠進賢人崇禎時入閣罷職歸唐王時起用督師江西尋致)
(大仕下福建執之不降死兵)(本朝乾隆四十一年俱追)
(諡忠烈曹學佺字能始侯官人金聲南都破保徽州通表唐王為)
(大兵間道執至江寕不降死吳應箕貴池人舉兵應金聲屯師泥灣諭降不從死王璃楫永嘉人福王時極)
(陳有司虐政唐王召入閩後歸温州城破自經死陸清原平湖人唐王命犒軍江上)
(大兵渡江投江死王之栻武進人唐王命宣諭江上遇大兵執之不降死楊廷麟清江人唐王命督師贛州援)
(絶糧盡投水死楊文薦京山人守贛州城破執之送南昌絶粒死陳泰來新昌人戰撫州兵敗死楊廷樞)
(大里系詳前國亡隠山中久之為隆四十一年俱追諡兵所執殺之泗州寺本朝乾)
(忠節黃大鵬字文若建陽人熊緯字文江南昌人朱大典金華人福王命督江上軍福王就執走杭州守)
(金華城破闔門死張鵬翼諸暨人守衢州城破執之不屈死本朝乾隆四十一年俱追諡烈愍王士和)
(字萬育金谿人劉永祚字叔遠武進人馬思禮福建長樂人孫臨桐城人監楊文驄軍兵敗執之不降死)
(江天一歙縣人金聲門人與聲舉兵執之不降死夏完淳華亭人允彛字亦執送江寕不屈死本朝乾)
(隆四十一年俱追諡節愍)
明募兵雲南
(遣使往雲南募兵時廣西巡撫方振孺松江知府陳亨等各措餉募兵入衛建陽縣知縣蔣芬造火器募)
(勇士勤王䟽言倘邀天倖迅掃流氛指日奏凱社稷之福否則斷脰決腹瞑目地下以報國家三百年養)
(士之恩以無負臣三十年讀書之志識者壯之)
明起章正宸為吏科都給事中
(正宸出周延儒門不肻阿附初以救李日暄謫戍至是復召正宸痛舉朝無復讐心上疏曰兩月以來大)
(吏秉樞矣不聞獻俘武臣私門矣不聞公戰老成引遁矣不聞勸駕諸生捲堂矣不聞請纓如此而曰興)
(朝氣象臣雖愚知其未也臣以進取為第一義進取不銳則守禦必不堅比者河北山左忠義響應各結)
(營寨多殺偽官為朝廷效死力不及今電掣星馳倡義進討是劘天下之氣而坐失事機也宜急檄江北)
(四鎮分渡河淮聯絡諸路齊心協力互為聲援使兩京血脈通而後塞井陘絶孟津據武關以攻隴右陛)
(下又何不縞素親率六師駐蹕淮上豈必冒矢石履行陣哉聲靈震動人切同仇勇憤百倍矣陛下欲赫)
(然為中興令主嚴飭大臣速簡爾車徒備爾芻糗選爾將帥修爾戈矛繕爾城塹進寸則寸進尺則尺扼)
(險處要以規中原天下大矣不患無人應運而出也時起用張捷鄒之麟張孫振阮大鋮輩正宸並疏諫)
(不納尋改大理寺丞正宸請假歸後魯主監國署舊官事敗棄家為僧)質實(正宸字羽侯會稽人)
明以陳子龍為兵科給事中
(子龍上言中興之主莫不身先士卒故能光復舊物今入國門兩月矣人情泄沓無異昇平清歌漏舟之)
(中痛飲焚屋之内臣不知所終也其始皆起于姑息一二武臣以至凡百政令莫不因循臣甚為之寒心)
(也疏入不聽明年二月子龍乞終養去興同邑夏允彛皆負重名允彛死子龍念祖母年九十不忍割遁)
(為僧尋受魯王部院職銜結太湖兵欲舉事事露被獲乘間投水死)質實(夏允彛字彛仲南都失徬)
(徨山澤間聞友人侯峒魯黃淳耀徐研等皆死乃賊絶命詞自投深淵以死侯峒魯字預瞻嘉定人黃淳)
(耀字藴生嘉定人與弟淵耀同縊死徐汧長洲人投虎邱塘下死本朝乾隆四十一年追諡陳子龍忠)
(裕夏允彛侯峒曾黃淳耀淵耀徐汧俱忠節)
八月明設厰衞緝事官尋罷之
(刑科給事中袁彭年疏言高皇帝時不聞有厰文皇帝十八年始立東厰内官主之嗣後一盛于成化東)
(厰西厰之設已不得稱純治再盛于正德谷大用等皆倚逆瑾煽虐天下騷然三盛于天啓逆璫魏忠賢)
(幾危社稷厰衛之盛衰關世道之治亂故當時無不營而得之官中外有不脛而走之賄逃綱之方即在)
(密綱之地作奸之事明係發奸之人前鑒不遠所宜深戒也疏入責以狂悖沽名謫浙江按察司照磨蘇)
(州巡撫祁彪佳亦上疏極論其弊略曰洪武初官民有犯或收繫錦衣衞高皇帝見非法淩虐焚其刑具)
(送囚刑部是祖治原無詔獄也後乃以羅織為事雖曰朝廷爪牙實為權奸鷹狗舉朝盡知其枉而法司)
(無敢昭雪惨酷等來周平反無徐杜此詔獄之始也洪武十五年改儀鑾司為錦衣衞專掌直駕侍衞等)
(事未嘗令緝事也永樂間設立東厰始開密告門飛誣及于善良招承出于私拷欲絶苞苴而苞苴彌甚)
(欲清奸宄而奸宄愈多此緝事之弊也古者刑不上大夫逆瑾用事始去衣受杖本無可殺之罪乃蒙必)
(死之刑朝廷受愎諫之名天下反歸忠直之譽此廷杖之弊也大學士姜曰廣擬俞旨羣奄共撓之曰廣)
(曰緝事不除宗社且不可知何厰衛之有乃改命五城御史體訪而罷緝事官不設)質實(袁彭年公)
(安人)
發明(當時福邸舊奄漸皆用事大鋮之復召羣奄實贊之士英之慰留羣奄又贊之田成張執)
(中輩隠欲把持朝政至厰衛緝事之設是顕然大肆奸邪矣明代當全盛之日瑾與忠賢濟惡岌岌)
(乎已傾社稷况此南都殘局而復踵其故轍是不啻危夘而又累之以石也當日諸臣疏諫固不因)
(除此一事有救于將亡之埶然非法惨刑差幸免其殘毒非有力争者而煽虐又可勝道哉)
張獻忠陷成都明蜀王至澍及巡撫都御史龍文光巡
按御史劉之勃等死之
(初成都間賊急蜀王至澍謀遷于滇劉之勃持不可内江王至沂與之力争王將行而守門卒洶洶亂輜)
(重有被掠者事遂寢已而新撫龍文光總兵劉佳引率兵三千從川北來謀設守諸王大姓逸去者半華)
(陽知縣沈雲祚謁蜀王陳守禦策不應聞太平王至淥賢往說之曰成都危在旦夕而王府財貨山積不)
(及今募士殺賊疆場淪喪誰為王守至淥言于王亦不聽至是賊偪成都文光等分陴拒守佳引出戰而)
(敗賊穴城實以火藥又刳大木長數丈者合之纏以帛貯藥向城樓之勃厲衆奮擊賊却二三里皆喜以)
(為將去也初九日黎明火發北樓陷木石飛蔽天守陴者皆散賊遂入城蜀王率妃妾自沈于井之勃文)
(光等皆被執賊以之勃同鄊欲用之之勃大罵賊攅箭射殺之復盡驅文武將吏及軍民男婦于東門之)
(外將戮之怱有龍尾下垂賊以為瑞遂停刑文光佳引卒不屈文光見殺于濯錦橋佳引自投于浣花溪)
(副使張継孟陳其赤僉事劉士斗張孔教蜀府左長史鄭安民成都同知方堯相華陽知縣沈雲祚等皆)
(死之士斗被執見劉之勃與張獻忠語大呼曰此賊也公不可少屈獻忠怒命捽以上士斗返顧語如前)
(遂闔門被殺其赤投百花潭死堯相死于萬里橋下賊幽雲祚于大慈寺遣其黨饋食以刃脅降不從遇)
(害後獻忠復欲用諸人備百官繼孟等不為屈遂並見殺)質實(濯錦橋在華陽縣南浣花溪在成都)
(西郭外又名花潭萬里橋在成都府南吳般錄諸葛孔明送費禕使吳曰萬里之行始此故名蜀王蜀獻)
(王椿九世孫龍文光雒容人雲本朝乾隆四十一年追諡忠節劉之勃寶雞人沈祚字子凌太倉人)
(本朝乾隆四十一年俱追諡忠烈張繼孟字伯功扶風人陳其赤字石文崇仁人鄭安民浙江人方堯相)
(字紹虞黃岡人南本朝乾隆四十一年俱追諡節愍劉士斗字瞻甫海人張孔教字魯生會稽人本)
(朝乾隆四十一年俱追諡烈愍)
明南京修興寕宫慈禧殿
(先是洛陽之陷福王母妃與王相失居于河南人郭守義家王既立始遣總兵王之綱奉迎及是至南京)
(命于三日搜括萬金以充賞賜又諭工部以行宫湫隘亟修興寕宫慈禧殿尅期告成以居母妃尋又封)
(母妃弟邹存義為大興伯時土木並興賜予無節御用監内官請給工料銀置龍鳳几捐諸器物及宫殿)
(陳設金玉諸寶計貲數十萬工部侍郎高倬奏請裁省光祿寺辦御用器至萬五千七百有竒倬又以為)
(言皆不納)質實(高倬字枝樓忠州人)
明以前大學士王應熊為兵部尚書督師專討蜀寇起
前寕夏巡撫樊一蘅為兵部侍郎總督川陜軍務
(時張獻忠已據全蜀惟遵義保境自守應熊與一蘅避其地命應熊督師一蘅總督軍務討之又遣御史)
(米夀圖巡按四川命吏部簡堪任監司守令者從夀圖西行應熊等乃縞素誓師開幕府傳檄諸郡舊將)
(會師大舉令巡撫馬乾復重慶副將朱化龍等復龍安茂州一蘅乃起舊將甘良臣為總統合参將楊展)
(等所携潰卒得三萬人尋復叙州而副將曾英連敗賊軍聲大震亦受一蘅節制其他據城奉征調者洪)
(雅則曹勛范文光松茂則詹天顔夔萬則譚宏譚詣一蘅遂移駐納溪與應熊會瀘州檄諸路尅期並進)
(本獻忠頗懼事皆在明年至朝順治三年我)
(大清兵入蜀誅獻忠餘賊南奔至重慶曾英戰歿應熊避之畢節衛尋卒會)
(大兵北旋一蘅復駐江上為收復計時蜀中大亂諸將各據地自擅一蘅令不行順治八年)
(大清兵南征一蘅遁山中遘疾卒蜀中將士俱盡而夀圖出奔沅州至順治十一年城破亦死)質實
(樊一蘅字君帶宜賓人米夀圖宛平人馬乾昆明人曾英福建人范文光内江人曹勛黎州参軍詹天顔)
(龍巖人俱本朝乾隆四十一年追諡忠節)
明以越其杰為右僉都御史巡撫河南
(時河南諸將各結寨自固其最大者開封汝寕間則劉洪起南陽則蕭應訓洛陽則李際遇諸帥中獨洪)
(起勇而好義數殺賊有功常與巡按御史陳潛夫大破賊將陳德于柳園潛夫因請予掛印為將軍馬士)
(英不聽前僉事越其杰本坐贓遣戍赦居南京以士英姻婭特起為河南巡撫老憊不知兵潛夫所建白)
(皆不用諸鎮兵無至者會其杰以事譖潛夫于士英竟調潛夫還而以凌駉代之)質實(以事譖潛)
(夫時蕭應訓復南陽及秘陽舞陽桐柏遣子三傑獻捷潛夫授告身飲之酒鼓吹前導出三傑喜過望往)
(謁其杰其杰覬其賄故為尊嚴厲詞詰責詆為賊三傑泣而出萌異心潛夫過諸寨皆鐃吹迎送其杰間)
(過之諸寨皆閉門不出其杰恚故譖潛夫陳潛夫錢塘人後事魯王募兵江上紹興破偕妻孟氏妾孟氏)
(投水死忠本朝乾隆四十一年追諡節凌駉歙縣人)
明選淑女
(時以母妃命選淑女羣奄借端肆擾隠匿者至鄰里連坐兵科給事中陳子龍言中使四出搜巷凡有女)
(之家黃紙貼額持之而去閭井騷然明旨未經有司中使私自搜採甚非法紀御史朱國昌亦以為言乃)
(命禁訛傳誑惑者尋復使中使李國輔等分詣蘇杭採訪民間嫁娶一空)質實(朱國昌臨安衞人)
明賜北京死節諸臣贈諡
(北京文武臣殉難者並予贈諡世廕立廟于雞鳴山贈額曰旌忠其列于正祀者文武二十四人武臣七)
(人内臣一人婦人九人附祀者文臣七人武臣十五人内臣六人命有司春秋致祭然頋鋐彭琯輩特為)
(賊拷死皆濫與其列而郎中周之茂等並以不屈死頋未邀贈䘏他如御史馮垣登員外郎鄭逢蘭行人)
(謝于宣皆拷掠死郎中李逢申知縣鄒逢吉等亦皆拷掠或逼令縊死與鋐琯輩並獲贈諡時南北阻絶)
(多未能核實也又予前大學士孫承宗太常少卿鹿善繼祠祀又湖廣殉難巡按御史劉熙祚参政許文)
(岐推官蔡道憲並予贈諡禮部尚書頋錫疇又言温體仁得君行政最專且久其負先帝罪大且深乞削)
(其文忠之諡而補文震孟羅喻義姚希孟吕維祺諸臣諡庶天下有所勸懲王亦從之)質實(正祀)
(文臣二十四人范景文贈太傅諡文貞倪元璐贈少保吏部尚書諡文正李邦華贈太保吏部尚書謚忠)
(文王家彦贈太子太保兵部尚書諡忠端孟兆祥贈刑部尚書諡忠貞施邦曜贈太子少保左都御史諡)
(忠介凌義渠贈刑部尚書諡忠清吳麟徵贈兵部右侍郎諡忠節周鳳翔贈禮部右侍郎諡文節馬世竒)
(贈禮部右侍郎謚文忠劉理順贈詹事諡文正汪偉贈少詹事諡文烈申佳胤贈太僕寺少卿諡節愍吳)
(甘來贈太常寺卿謚忠節王章贈大理寺卿謚忠烈陳純德贈太僕寺卿謚恭節陳良謨贈太僕寺卿謚)
(恭愍成德贈光祿寺卿諡忠毅許直贈太僕寺卿諡忠節金鉉贈太僕寺少卿諡忠節及大同巡撫衞景)
(瑗諡忠毅宣府巡撫朱之馮謚忠莊布衣湯文瓊贈中書舍人諸生許琰贈五經博士按范景文事異前)
(許琰字五仲吳縣人聞京師破趋古廟自縊為人所解及哀詔至竞不食死武臣七人新樂侯劉文炳謚)
(忠莊惠安伯張慶臻諡忠武㐮城伯李國禎諡貞武駙馬都尉鞏永固諡貞愍左都督劉文耀諡忠果山)
(西總兵官周遇吉諡忠武遼東總兵官吳㐮諡忠莊内臣一人王承恩事具前諡忠愍婦人九人成德母)
(張氏金鉉母章氏汪偉妻耿氏劉理順妻萬氏妾李各氏馬世竒妾朱氏李氏陳良謨妾時氏吳襄妻祖氏)
(建坊旌表附祀文臣七人進士孟章明郎中徐有聲給事中頋鋐彭琯御史俞志虞總督徐標副使朱廷)
(煥按孟章明徐有聲俞志虞徐標朱廷煥事具前頋鋐成都人彭琯永昌人武臣十五人成國公朱純臣)
(鎮遠侯頋肇迹定遠侯鄧文明武定侯郭培民陽武侯薛濂永康侯徐錫登西寕侯宋裕德懷寕侯孫維)
(藩彰武伯楊崇猷宣城伯衞時春清平伯吳遵周新建伯王先通安鄊伯張光燦右都督方履泰錦衣衞)
(千戶李國祿按朱純臣頋肇迹鄧文明薛濂楊崇猷衛時春吳遵周方履奏事具前郭培民營國公英九)
(世孫徐錫登蔡國公忠十世孫宋裕德晟十世孫孫帷藩鏜八世孫王先通守仁曾孫張光燦興六世孫)
(内臣六人李鳳翔王之心高時明褚憲章方正化張國元按方正化事具前李鳳翔司禮秉筆太監高時)
(明故司禮掌印太監褚憲章張國元皆提督諸監局太監並殉難而王之心家最富降賊拷掠死凡附祠)
(者贈官賜諡各有差馮垣登新昌人謝于宣鄞縣人諡忠節鄭逢蘭李逢申俱贈太僕少卿鄒逢吉湖口)
(人贈太僕寺丞孫承宗高陽人諡文忠劉熙祚武進人諡忠毅許文岐字我西仁和人蘄州陷被執賊繫)
(之後營文岐隂與同繫舉人奚鼎鉉等數十人相結圖賊謀洩被害蔡道憲為長沙推官城陷被執賊㗖)
(以官嚼齒大罵賊磔之健卒林國俊等九人殉焉文震孟諡文肅羅喻義諡文介姚希孟諡文毅吕維祺)
(諡忠節)
發明(明福王于北都殉難諸臣槩子贈諡其意未嘗不欲表揚忠烈以激勵人心頋當擾亂荒)
(迷之際考核無憑一時為賊拷死者皆得濫厠䘏典而實能臨危授命者轉有未及即其予應諡之)
(朝定人品隲亦多不允協名實未符詎足傳信我鼎之初范景文諸人既加美諡近復奉)
(命于勝國殉節諸臣詳為蒐輯核實旌揚義烈無不闡之幽奸汚消溢膺之典夫而後尊名壹惠卓卓不)
(刊書之史册炳焉與日月争光其福王所諡掎摭既略褒貶未公時附錄于此以紀其事而于各質)
(實下皆削而不載用以昭千秋論定之公袪一時虚誣之議云爾)
明封鄭芝龍為南安伯
(尋命為總兵官鎮守福建復令其弟鴻逵帥舟師駐鎮江防守)質實(鄭芝龍泉州南安人初為海盜)
(降明為遊擊後陞参將署總兵弟鴻逵為副總兵時以海利交通朝貴寖得大顕至是封南安伯我)
(大清兵南下芝龍降)
明以阮大鋮為兵部侍郎巡閱江防
(大鋮之召大學士高宏圖以去就争馬士英意稍折遲四月餘至是復用安遠侯柳祚昌薦起大鋮兵部)
(添註右侍郎仍禁廷臣不得把持阻諫左都御史劉宗周疏言大鋮昔争吏垣不得致魏大中死詔獄殺)
(大中者魏璫大鋮其主使也即才果足用臣慮黨邪害正之才終病世道且祖宗故事九列必用廷推乃)
(者中旨頻降司農之後繼之少宰未幾而大鋮司馬又繼之其為墨敕斜封之漸有不待問者大鋮進退)
(實係江左興亡乞寢成命給事中熊汝霖亦言大鋮以知兵擢當置有用之地若止優游司馬則樞府已)
(優為之何必增置命切責宗周而格汝霖疏不聽尋命大鋮兼右僉都御史巡閱江防)質實(司農)
(之後繼之少宰謂張有譽少宰謂張捷也柳祚昌升八世孫)
明免府州縣試
(馬士英奏童生捐免府州縣考上戶納銀六兩中戶四兩下戶三兩竞赴院試從之)
九月明黃得功趨揚州高傑以兵襲儀真不克
(初史可法置得功儀真與傑隂相牽制及是登萊總兵黃蜚將之任蜚與得功同姓稱兄弟移書請兵備)
(非常得功率騎三百由揚州往高郵迎之傑素忌得功又疑圖已乃伏精卒道中邀擊之得功行至土橋)
(方作食伏起出不意上馬舉鐵鞭飛矢兩集馬踣騰他騎馳有驍騎舞槊直前得功大呼反門挾其槊而)
(抶之人馬皆麋復殺數十人跳入頽垣中哮聲如雷追者不敢進遂疾馳至其軍得免方門時傑潛師𢷬)
(儀真得功兵頗傷而所俱行三百騎皆歿遂訴于南京願與傑決死戰命太監盧九德及可法遣監軍萬)
(元吉和解之不可會得功有母喪可法往弔語之曰土橋之役無智愚皆知傑不義今將軍以國故盛)
(怒而歸曲于高是將軍收大名于天下也得功色稍和終以所殺亡多為恨可法令傑償其馬復出千金)
(為母賵得功不得已聽之)
明大學士姜曰廣罷
(曰廣興高宏圖協心輔政而馬士英挟擁戴功内結勲臣朱國弼劉孔昭趙之龍外連諸鎮劉澤清劉良)
(佐等謀擅朝權深忌二人及阻阮大鋮進用益為所疾曰廣遂抗疏乞休大略言先帝善政雖多而頻出)
(口宣職為亂階所得閣臣則貪淫巧猾之周延儒等所得部臣則隂邪貪狡之王永尤等所得勲臣則力)
(阻南遷盡撤守禦狂穉之李國禎等所得大將則紈袴支離之倪寵王樸等所得言官則貪横無賴之史)
(葬陳啓新等後效亦可覩矣今又創一秘方但求面對立談取官同登場之戲劇下殿得意同嬴勝之販)
(夫決廉恥之大防長便佞之惡習此豈可為訓哉臣待罪綸扉半壁東南有同蟆雀愧死無地終夜撫膺)
(願乞骸歸鄊里疏入慰留士英大鋮滋不悦國弼孔昭遂以誹謗先帝誣蔑忠臣李國禎為言交章攻之)
(曰廣又興士英面詆曰廣言上以親以序自應立汝何功士英厲聲曰臣無功汝輩欲立潞藩故成臣功)
(耳争辨久之宗室朱統&KR2099;素無行士英㗖以官使訐曰廣疏不由通政司為禮科所駁通政司劉士楨亦)
(劾其違制俱不問劉澤清復假諸鎮疏攻曰廣以三案舊事及迎立異議為詞請執下法司正謀危君父)
(之罪頃之銃&KR2099;復劾曰廣五大罪一引用東林死黨把持朝政二交聯江湖大俠日窺南都聲息非謀劫)
(遷則謀别戴三庇從賊諸臣四納賄五奸媳曰廣既連被誣蔑屢疏乞休至是始得請曰廣入辭諸大臣)
(咸在列曰廣言微臣觸忤權奸自分萬死上恩寬大猶許歸田但臣歸後當還以國事為重士英勃然曰)
(吾權奸汝且老而賊也因叩頭言臣從滿朝異議中擁戴陛下願以犬馬餘生歸老貴陽如陛下留臣臣)
(亦但多一死曰廣叱之曰擁戴是人臣居功地耶士英曰汝謀立潞王功安在争論久之王亦不能斷但)
(諭以叔父賢明當立二先生無傷國體也既出復于朝堂相詬詈而罷曰廣遂還江西其後故將金聲桓)
(者初在史可法麾下後隸左良玉良玉死聲桓降于我)
(大清為南昌副總兵既而復叛附桂王由榔迎曰廣以資號召聲桓敗曰廣投偰家池死)質實(偰家)
(池在新建縣西北偰家樓下朱國弼保國公永五世孫劉士楨萬安人)
明左都御史劉宗周罷
(宗周初聞召命自稱草莽孤臣即痛陳時政而馬士英高傑劉澤清等深恨之滋欲殺宗周宗周請告不)
(許遂抗疏劾士英大略言陛下龍飛淮甸天實予之乃以扈蹕微勞晏然入内閣進中樞者非士英乎于)
(是李沾劉孔昭等譁然聚訟而羣隂且翩翩起矣高傑一逃將而奉若驕子劉黃諸將各有舊汛地而置)
(若奕楳京營自祖宗以來皆勲臣為之陛下立國伊始即有内臣盧九德之命士英不得辭其責惟陛下)
(首辨隂陽消長之機出士英仍督鳳陽聯絡諸鎮史可法即不還中樞亦當自淮而北歷河以南别立幕)
(府與士英相犄角京營提督獨斷寢之書之史册為第一美政優旨荅之而促其速入士英大怒即日具)
(疏辭位且揚言曰劉公自稱草莽孤臣不書新命明示不臣天子也其私人朱統&KR2099;遂劾宗周疏請移蹕)
(鳳陽高牆所在欲以罪宗處皇上而興史可法擁立潞王其兵已伏丹陽當急備而澤清傑日夜謀所以)
(殺宗周不得乃遣客十輩往刺之宗周時在丹陽終日危坐未嘗有惰容客前後至者皆不忍加害而去)
(會京口軍亂士英以統&KR2099;言為信亦震恐于是澤清疏劾宗周隂撓恢復欲誅臣等激變士心劉良佐亦)
(言宗周力持三案為門戶主盟倡義親征圖晁錯之自為居守疏未下澤清復草一疏署傑良佐及黃得)
(功名上之言宗周勸上親征謀危君父隂結死黨迫劫乘輿如宗周入都臣等即渡江赴闕正春秋討賊)
(之義疏入舉國大駭傳諭和衷集事初澤清疏出遣人錄示傑傑曰我䡗武人乃預朝事耶得功則疏辨)
(臣不與聞士英寢不奏可法不平遣使徧詰諸鎮咸曰不知遂據以入告澤清輩由是氣阻時宗周不得)
(已以七月十八日至南京會阮大鋮方進用宗周復詣告王許其乘傳歸里將行復疏陳五事一曰修聖)
(政毋以近娛忽遠猷國家不幸遭此大變今紛紛制作似不復有中原志者土木崇矣珍竒集矣俳優雜)
(劇陳矣内豎充庭金吾滿座戚畹駢閧矣讒夫昌言路扼官常亂矣所謂狃近娛而忽遠猷也一曰振王)
(綱無以主恩傷臣紀自陛下即位中外臣工不曰從龍則曰佐命一推恩近侍則左右因而秉權再推恩)
(大臣則閣部可以兼柄三推恩勲舊則陳乞至今未已四推恩武弁則疆場視同兒戲表裏呼應動有藐)
(視朝廷之心彼此雄長即為犯上無等之習禮樂征伐漸不出自天子所謂褻主恩而傷臣紀也一曰明)
(國是無以邪鋒危正氣朋黨之說小人以加君子釀國家空虚之禍先帝末造可鑑也今更為一二元惡)
(稱冤至諸君子後先死于黨死于殉國者若有餘戮揆厥所由止以一人進用動引三朝故事排抑舊人)
(私交重君父輕身自樹黨而坐他人以黨所謂長邪鋒而危正氣也一曰端治術無以刑名先教化先帝)
(頗尚刑名而殺機先動于温體仁殺運日開怨毒滿天下近如貪吏之誅不經提問遽科罪名未科罪名)
(先追贓罰又職方戎政之奸弊道路嘖有煩言雖衞臣有不敢問者則厰衞之設何為徒令人主虧至德)
(傷治體所謂急刑名而忘教化也一曰固邦本無以外釁釀内憂前者淮揚告變未幾而高黃二鎮治兵)
(相攻四鎮額兵各三萬不以殺賊而自相屠毒又日煩朝廷講和何為者夫以十二萬不殺敵之兵索十)
(二萬不殺敵之餉必窮之術耳不稍裁抑惟加派横征蓄一二蒼鷹乳虎之有司以天下徇之已矣所謂)
(積外釁而釀内憂也疏入亦但優旨報聞而已)
明史可法遣諸將分守要地高傑移駐徐州
(初可法出巡淮安閱劉澤清士馬返揚州請餉為進取資馬士英靳不發可法疏趣之因言今日事埶更)
(非昔比必專主討賊復讐舍籌兵籌餉無議論舍治兵治餉無人才優旨褒荅而不能行至是可法議分)
(布諸將奏請以總兵李成棟鎮徐州賀大成鎮揚州王之綱鎮河南李本身胡茂楨隸高傑麾下為前鋒)
(而令劉肇基駐高家集李樓鳳駐睢寕以防河用張天祿為閣標前鋒駐瓜州高傑故跋扈可法日以君)
(臣大義曉示傑感其忠奉約束可法因與謀恢復議調黃得功劉澤清二鎮赴邳宿防河傑自提兵直趋)
(開歸且瞰宛洛荆㐮以為根本傑遂具疏上之曰得功與臣介介前事臣知報君雪恥而已安能與同列)
(較短長哉然得功終不欲為傑後勁而澤清尤狡横難任可法不得已乃移得功廬州以防桐皖調劉良)
(佐赴邳徐進復黃汝與傑相聲援傑遂帥兵移鎮徐州以左中允衞允文兼兵科給事中監其軍徐州土)
(賊程繼孔崇禎末被擒至京乘亂逃歸傑至徐州擒斬之)質實(衞允文字祥祉韓城人)
明逮前浙江巡按御史左光先下獄
(阮大鋮既得志專務報復既排去劉宗周等于是盡召逆案楊維垣虞廷陛吳孔嘉等十餘人及所善蔡)
(奕琛唐世濟張孫振袁宏勲等布列要路浙江巡按御史左光先者光斗之弟故與大鋮世讐又嘗首劾)
(士英大鋮益恨刺骨光先在浙嘗平許都亂亟按士英薦大鋮時光先爭不可大鋮得志逮光先亂道阻)
(光先間行走徽嶺緹騎索不得乃止)質實(虞廷陛嘉興人吳孔嘉歙縣人唐世濟烏程人袁宏勲慈)
(谿人)
明吏部尚書徐石麒罷
(石麒初入朝上疏陳七事褒納之時當考選石麒與都御史劉宗周矢公甄别擬莊元辰等十三人為科)
(道馬士英庇其私人更易殆半御史黃耳鼎給事中陸朗有物議石麒以年例出之朗賄奄人内傳留用)
(耳鼎尋亦復官石麒發其罪朗恚疏詆石麒耳鼎亦兩疏劾石麒並言其枉殺陳新甲石麒疏辨求去益)
(力士英擬嚴旨令馳驛歸石麒剛方清介值權奸用事鬱鬱不得志士英挟定策功將圖封石麒議格之)
(中貴田成輩請嘱石麒拒不應由是中外皆怨搆之去明年南京破)
(大軍至浙江石麒方在城外曰吾大臣也城亡與亡復入居城中朝服自縊死)質實(徐石麒本朝)
(乾隆四十一年追諡忠懿莊元辰鄞縣人黃耳鼎蘄水人陸朗上元人)
冬十月明以前兵部尚書張縉彦總督北直山西河南
軍務
(時馬士英掌中樞絶不銳厲恢復日以鋤正人引凶黨為務初舉朝以逆案攻阮大鋮大鋮憾甚及見北)
(都從逆諸臣頗多附會清流者因倡言曰彼攻逆案吾作順案相對以李自成偽號曰順也士英因疏糾)
(光時亨陳名夏周鍾項煜等以諸人皆附東林故重劾之其他大僚降賊者反不之及賄入輒復其官縉)
(彦以本兵首先開門從賊自成敗走縉彦竄歸河南至是自言集義勇擒偽官收復列城士英主之即授)
(原官總督軍務許便宜行事給事中李維樾言縉彦闇&KR1544;失機寸斬莫贖逆賊入宫青衣候點賊敗竄歸)
(安能復收河北總督何官頋畀賊臣士英等竟勿恤時北都降賊諸臣多以賊敗南還史可法言北都之)
(變臣子皆當有罪若在北者始應從死豈在南者獨非人臣即臣可法謬典南樞臣士英叨任鳳督未能)
(疾趋北援鎮臣澤清傑以兵力不支折而南走是首應重論者臣等罪也乃鈇鉞未加且恩榮叠被獨于)
(在北諸臣毛舉而槩繩之豈散秩閒曹轉重于南樞鳳督哉宜摘其罪狀顕著者重懲示儆若偽命未汚)
(當置不問其逃避後至者許戴罪討賊赴臣軍前酌用時亦不能盡從也)質實(光時亨桐城人陳名)
(夏溧陽人周鍾鑣從弟)
明大學士高宏圖罷
(初阮大鋮入見以宏圖不附東林引為証宏圖顧力言逆案不可翻大鋮及馬士英並怒一日閣中言及)
(故庶吉士張溥士英曰吾故人也死酹而哭之姜曰廣笑曰公哭東林亦東林耶士英曰我非畔東林東)
(林拒我耳宏圖因慫惥之士英意解會劉宗周劾疏上大鋮宣言曰廣實使之于是士英怒不可止力薦張)
(捷謝陛朝端益水火矣宏圖因乞休召還還史可法皆不許至是凡四疏乞休乃許之宏圖既致仕無家)
(可歸流寓會稽及南都破逃野寺中絶粒而死)質實(高宏圖年本朝乾隆四十一追諡忠直)
明鳳陽地震
(鳳陽祖陵一日三震)
明遣太監孫元德督賦浙江
(先是命太監王肇基督催浙閩金花銀以給事中羅萬象執奏而止至是復遣司禮太監孫元德往浙督)
(催内庫及戶工二部錢糧尋以高起潛請餉又于浙閩增派二十萬令元德催解軍前時戶科給事中)
(吳适疏言國恥未雪陵寢成墟豫東之收復無期楚蜀之㩁殘彌甚舊都草創一事未舉萬孔千瘡憂危)
(叢集伏惟陛下始終兢惕兼仿祖制早午晩三朝勤御經筵而咨朝政親近儒臣朝期勿更傳免而躬崇)
(儉約省工作以寬民力慎爵賞以重名器無蓺之征一槩報罷被災之地酌量蠲賑根本之計莫急于此)
(疏入不省)質實(吳适長洲人王肇基即王坤崇禎時鎮守宣府發馬士英檄取公帑罪狀者也)
明以張捷為吏部尚書楊維垣為通政使
(馬士英獨握國柄一聽阮大鋮計朝政錯亂賄賂公行時徐石麒既去士英欲用張國維掌吏部而大鋮)
(結内奄取中旨特授張捷士英&KR0787;眙良久楊維垣力謀起官禮部尚書錢謙益因上疏薦維垣及蔡奕琛)
(且頌士英功而盡雪逆案賈繼春等維垣遂得授通政使未幾進左副都御史而奕琛亦授吏部侍郎)
我
大清兵西討李自成分兵下江南
(先是我睿親王多爾衮令南來副將韓拱藢參將陳物萬春等齎書致史可法書曰予向在瀋陽即知燕京)
(望咸推司馬後入關破賊得與都人士相接識介弟于清班曾托其手泐平安拳致衷緒未審以何時得)
(達比聞道路紛紛多謂金陵有自立者夫君父之讐不共戴天春秋之義有賊不討則故君不得書葬新)
(君不得書即位所以防亂臣賊子法至嚴也闖賊李自成稱兵犯闕手毒君親中國臣民不聞加遺一矢)
(朝平西王吳三桂介在東陲獨效包胥之哭嫌爰整貔廷感其忠義念累世之宿好棄近日之小)
(貅驅除狗鼠入京之日首崇懷宗帝后諡號卜葬山陵悉如典禮親郡王將軍以下一仍故封不加改削)
(勲戚文武諸臣咸在朝列恩禮有加耕市不驚秋毫無優方擬秋高氣爽遣將西征傳檄江南聯兵河朔)
(朝陳師鞠旅戮力同心報乃君國之讐彰我事機聊慕廷之德豈意南州諸君子苟安旦夕弗審)
(國虚名頓忘實害予甚惑之闖賊非取之于明朝也賊家之撫定燕都乃得之于)
(國毁明朝之廟主辱及先人我代為雪恥孝子仁人當家不憚征繕之勞悉索敝賦)
(如何感恩圖報兹乃乘逆寇稽誅王師暫息遂欲雄據江南坐享漁人之利揆諸情理豈可謂平將以為)
(天塹不能飛渡投鞭不足斷流耶夫闖賊但為明朝崇耳未嘗得罪于我)
(國家也徒以薄海同讐特申大義今若擁號稱尊便是天有二日儼為勍敵予將簡西行之銳轉旆東征且)
(擬釋彼重誅命為前導夫以中華全力受制潢池而欲以江左一隅兼支大國勝負之數無待蓍龜矣予)
(聞君子之愛人也以德細人則以姑息諸君子果識時知命篤念故主厚愛賢王宜勸令削號歸藩永綏)
(朝福祿待以虞賓統承禮物帶礪山河位在諸王侯上廷當)
(朝庶不負討賊興滅繼絶之初心至南州羣彦翩然來廷伸義)
(儀則爾公爾侯列爵分土有平西之典例在惟執事實圖利之輓近士大夫好高樹名義而不顧國家之)
(急每有大事輒同築舍昔宋人議論未定兵已渡河可為殷鑒先生領袖名流主持至計必能深維終始)
(寕忍隨俗浮沉取舍從違應早審定兵行在即可西可東南國安危在此一舉願諸君子同以討賊為心)
(毋貪一身瞬息之榮而重故國無窮之禍為亂臣賊子所笑予實有厚望焉記有之惟善人能受盡言敬)
(布腹心佇聞明教江天在望延跂為勞書不盡意可法旋遣人荅書書曰南中向接好音法隨遣使問訊)
(吳大將軍未敢遽通左右非委隆詣于草莽也誠以真大夫無私交春秋之義今倥偬之際忽捧琬琰之章)
(不啻從天而降也循讀再三殷殷致意若以逆賊尚稽天討煩)
(貴國憂法且感且愧懼左右不察謂南中臣民偷安江左竟忘君父之怨敬為)
(貴國一詳陳之我大行皇帝敬天法祖勤政爱臣真堯舜之主也以庸臣誤國致有三月十九日之事法待)
(罪南樞救援無及師次淮上凶問遂來地坼天崩山枯海泣嗟乎人孰無君雖肆法于市朝以為泄泄者)
(之戒亦奚足謝先皇帝于地下哉爾時南中臣民哀慟如喪考妣無不撫膺切齒欲悉東南之甲立剪凶)
(讐而二三老臣謂國破君亡宗社為重相與迎立今上以繫中外之心今上非他神宗之孫光宗猶子而)
(大行皇帝之兄也名正言順天與人歸五月朔日駕臨南都萬姓夾道歡呼聲聞數里羣臣勸進今上悲)
(不自勝譲再譲三僅允監國迨臣民伏闕屢請始以十五日正位南都從前鳳集河清瑞應非一即告廟)
(之日紫雲如蓋祝文升霄萬目共瞻欣傳盛事大江湧出柟梓數十萬章助修宫殿豈非天意也哉越數)
(日遂命法視師江北刻日西征怱傳我大將軍吳三桂借兵)
(貴國破走逆成為我先皇帝后發喪成禮掃清宫闕撫輯羣黎且罷薙髮之令示不忘本朝此等舉動振古)
(鑠今凡為大明臣子無不長跽北向頂禮加額豈但如明諭所云感恩圖報已乎謹于八月薄治筐篚遣)
(使犒師兼欲請命鴻裁連兵西討是以王師既發復次江淮乃辱明誨引春秋大義來相詰責善哉乎推)
(言之然此文為列國君薨世子應立有賊未討不忍死其君者立說耳若夫天下共主身殉社稷青宫皇)
(子惨變非常而猶枸牽不即位之文坐昧大一統之義中原鼎沸倉猝出師將何以維繫人心號召忠義)
(紫陽綱目踵事春秋其間特書如莽移漢鼎先武中興丕廢山陽昭烈踐祚懷愍亡國晉元嗣基徽欽蒙)
(塵宋高纘統是皆于國讐未剪之日亟正位號綱目未嘗斥為自立卒以正統與之甚至如元宗幸蜀太)
(子即位靈武議者疵之亦未嘗不許以行權幸其光復舊物也本朝傳世十六正統相承自治冠帶之族)
(貴繼絶存亾仁恩遐被號載在盟府寕不聞乎今痛心國昔在先朝夙膺封)
(本朝之難驅除亂逆可謂大義復著于春秋矣昔契丹和宋止歲輸以金繒回紇助唐原不利其土地况)
(貴國篤念世好兵以義動萬代瞻仰在此一舉若乃乘我蒙難棄好崇讐規此幅&KR0695;為德不卒是以義始而)
(貴以利終為賊人所竊笑也池不忍盡戮𠞰撫互用貽國豈其然往先帝軫念潢)
(誤至今今上天縱英明刻刻以復讐為念廟堂之上和衷體國介胄之士飲泣枕戈忠義民兵願為國死)
(竊以為天亡逆闖當不越于斯時矣語曰樹德務滋除惡務盡今逆成未服天誅諜知捲土西秦方圖報)
(貴復此不獨本朝不共戴天之恨抑亦全始終之德合國除惡未盡之憂伏乞堅同讐之誼)
(貴師進討問罪秦中共梟逆賊之頭以洩敷天之憤則國義問炤耀千秋本朝圖報惟力是視從此兩國世)
(通盟好傳之無窮不亦休乎至于牛耳之盟則本朝廟使臣久已在道不日抵燕奉盤盂從事矣法北望陵)
(無涕可揮身蹈大戮罪應萬死所以不即從先帝者實為社稷之故傳曰竭股肱之力繼之以忠貞法處)
(今日鞠躬致命克盡臣節所以報也惟殿下實昭鑒之至是山西山東郡縣已次第撫定我)
(大清乃命英親王阿濟格為靖遠大將軍帥師西討李自成豫親王多鐸為定國大將軍帥師下江南我)
(世祖章皇帝特賜勅王朕以福王及南方文武諸臣當明不國崇禎帝遭流寇之難陵闕燉宗社覆不遣一兵)
(發一矢如鼠蔵穴其罪一也及我兵進勦流賊西奔南方諸臣不行請命擅立福王其罪二也不思滅賊)
(復讐而諸將各自擁兵擾害良民自生反側以起兵端其罪三也惟此三罪天人共憤因命王充定國大)
(將軍統師聲罪討江南王今承命一切機宜當與諸將同心協謀而行毋謂自智不聽人言毋恃兵強輕)
(視敵衆仍嚴偵探勿致疎虞如有抗拒不服者戮之傾心歸順者附之嚴禁兵將凡係歸順地方不許肆)
(行搶掠務使人知朕以仁義定天下之意其行間將領功罪察實紀明彙奏如係小過即當處分至于護)
(軍以下無論大小罪過俱興諸將商酌徑行處分王受兹重任當益殫忠猷用張撻伐立奏蕩平)
明定諸鎮兵額
(江北都撫四鎮額兵三萬楚撫額兵一萬京營額兵一萬五千時九江總督袁繼咸為馬士英等所惡因)
(汰其軍餉六萬軍中有怨言繼咸争之不聽又以江上兵寡議造戰艦檄九江僉事葉士彦于江流截買)
(材木士彦家蕪湖與諸商暱封還其檄繼咸以令不行疏劾士彦士彦同年御史黃耳鼎亦劾繼咸言繼)
(咸有心腹將校勸左良玉立他宗而良玉不從良玉聞之疑懼因疏明與繼咸無隙耳鼎受指使而言由)
(是南京籍籍益謂繼咸與良玉倡和脅制朝廷矣)質實(葉士彦巢縣人)
十一月明鳳陽陵災
(先是廟門告災至是陵災松栢皆燼)
張獻忠僭號于成都
(時王應熊督川湖軍事兵力弱不能討賊獻忠既陷全蜀遂僭號大西國王偽稱大順元年修蜀王府居)
(之名成都曰西京設丞相尚書五軍都督府等官用汪兆麟嚴錫命為左右丞相王國麟汪鼎鎮龔完敬)
(為尚書養子孫可望艾能竒劉文秀李定國等皆為將軍賜姓張氏鼎鎮完敬尋以小過刲剔死脅川中)
(士大夫受偽職前布政使尹伸給事中吳宇英皆不屈死遣諸偽將分屠各府州縣名草殺詭開科取士)
(集于青羊宫盡殺之筆墨成邱塚坑成都民于中園殺各衞集軍九十八萬偽官朝會呼獒數十下殿獒)
(齅看引出斬之名天殺又創生剥人法皮未去而先絶者刑者抵死將卒以殺人多少叙功共殺男女六)
(萬萬有竒賊將有不忍至縊死者偽都督張君用王明等數十人皆坐殺人少剥皮死并屠其家又用法)
(移錦江涸而闢之深數大埋金寶億萬計然後決隄放流名水蔵曰無為後人有也當是時諸郡義兵並)
(起獻忠憤怒誅殺益毒川中人跡殆絶列城内至雜樹成拱云後二年獻忠盡焚成都宫室鏟其城率衆)
(出川北又欲盡殺川兵偽將劉進忠率川兵一軍盡逃會我)
(大清肅親王豪格統軍追𠞰獻忠兵至漢中進忠降乞為鄊導至塩亭界大霧獻忠曉行猝遇)
(大兵中矢墜馬匍伏積薪下擒出斬之)質實(塩亭魏縣今属四川潼川府尹伸宣州人吳宇英廣元人)
(一本朝乾隆四十年俱追諡忠節)
明史可法帥師進次清江浦
(可法聞李自成敗還陜西決策北行高傑既赴徐州可法遂帥師進次清江浦遣官屯田開封為經略中)
(原計時諸將各分汛地擇使利者自王家營而北至宿遷最衝要諸鎮不敢任可法自任之令幕下文武)
(築壘緣河南岸可法以自成未滅上疏請頒討賊詔書大略言偏安者恢復之退步未有志在偏安而遽)
(能自立者也大變之初黔黎洒泣紳士悲哀猶有朝氣今則兵驕餉絀文恬武嬉頓成暮氣矣河上之防)
(百未經理人心不肅威令不行復讐之師不聞及關陜討賊之詔不聞達燕齊君父之讐置之膜外憶臣)
(等迎駕時陛下言及先帝則泣下沾襟恭謁孝陵則淚㾗滿袖皇天后土實式鑒臨曾幾何時頓忘斯志)
(先皇帝死于賊恭皇帝亦死于賊此千古未有之痛國家變出非常在北諸臣死節者無多在南諸臣討)
(賊者復少此千古未有之恥夫庶民之家父兄被殺尚思穴胸斷脛得而甘心况在朝廷顧可漠置臣恐)
(恢復無期即偏安亦未可保也今宜速發討賊之詔責臣與諸鎮悉簡精銳直指秦關庶海内忠臣義士)
(聞而感憤且陛下嗣登大寶原與先朝不同諸臣但有罪當誅曾無功足錄臣于登極詔稿特將加恩一)
(欵刪除不意後來仍復開載致貽笑天下今恩外加恩紛紛未已武臣腰玉名器濫觴自後尤宜慎重專)
(待有功庶猛將武夫有所激厲至行兵討賊最苦無糧搜括不可行勸輸亦難繼請將不急之工程可已)
(之繁費一切報罷朝夕之燕衝左右之進獻一切謝絶即事關典禮萬不容已者亦槩從節省蓋賊一日)
(未滅即有深宫曲房豈能安處錦衣玉食豈能安享必刻意在雪恥報讐振舉朝精神萃萬方物力盡併)
(于選將練兵一事庶人心可鼓天意可回疏奏不省時諸鎮位秩已崇咸逡巡無進師意可法悔之語其)
(客欲斬已及馬士英高宏圖姜曰廣四人頭為任事不忠之戒因上疏請責成諸鎮進戰可法每繕疏循)
(環諷訟聲淚俱下聞者莫不感泣士英第取優旨報之而已)質實(王家營在清河縣東北黃河北岸)
發明(當時偷安江左士英所恃者徒以冇四鎮耳乃諸鎮位秩既崇逡巡江上而可法以一人)
(枕戈泣血號召同讐即其慷慨激烈之心諸鎮或冀其聲援得助彼士英者當請餉不給當告警不)
(省飛章以優旨報聞徒令將士束手夫以當日之埶即中外同心戮力尚難救已傾之社而乃意外)
(掣肘别有肺腸其罪何可擢髮數可法縦孤忠獨抱而一木豈能支危厦哉)
我
大清兵入宿遷
(大我兵取海州遂取宿遷史可法舟次鶴鎮聞報遣總清)
(大兵劉肇基往援復其城越數日軍城南相持半月而清兵圍邳州軍城北肇基援之)
(解復分兵拔贛榆豐沛等縣皆降可法飛章報聞馬士英大笑不止坐客楊士聰問故士英曰君以為誠)
(有是事耶此史公妙用也歲將暮防河將吏應叙功耗費軍資應稽筭此特為叙功稽筭地耳時高傑亦)
(抵徐州與劉澤清書曰近日河南撫鎮接踵告警一夕數至開封上下北岸俱是兵衆問渡甚急惟恐一)
(越渡則天塹失恃長江迤北盡為戰場時事到此令人應接不暇惟有殫心竭力直前無二于萬難之中)
(求其可濟以報國恩而已澤清以聞時王鐸乃請視師江北不許)質實(楊士聰濟寕人)
明榷酒稅
(士英請𣙜酒助餉下部議從之又奏開助工等例暴斂益甚民間因有掃盡江南金填塞馬家口之謠)
明逮治前昌平巡撫何謙等
(御史沈宸荃初疏陳時事皆切利病已論羣臣醜正黨邪請王卧薪嘗瞻為雪恥報讐之計至是又言經)
(略山東河南者王永吉張縉彦也永吉失機先帝拔為總督擁兵近甸不救國危縉彦官部曹先帝驟擢)
(典中樞乃率先從賊即加二人極刑不為過陛下屈法用之而永吉觀望逗遛縉彦狼狽南竄死何以對)
(先帝生何以對陛下昌平巡撫何謙失陷諸陵罪亦當案都城既陷守土臣宜皆厲兵秣馬以報國讐乃賊)
(塵未揚輒先去以為民望如河道總督黃希憲山東巡撫邱祖德尚可容偃卧家園乎疏入永吉縉彦釋)
(勿問逮謙祖德等付法司治之例時朝政大亂宸荃獨持正要人多疾之明年以年出為蘇松兵備僉)
(事未赴南都破宸荃舉兵邑中魯王監國擢右僉都御史已而事敗宸荃棄家從王海外王次長垣連擢)
(至大學士從王于舟山又從泛海抵厦門金門後艤舟南日山遭風沒于海)質實(沈宸荃慈谿人)
(謙本朝乾隆四十一年追諡忠節何崑山人邱祖德字念修成都人)
明桂王常瀛卒于梧州
(常瀛初封衡州張獻忠陷湖南常瀛走廣西遂居梧州至是以憂悸成疾卒常瀛世子先卒次子安仁王)
(大由&KR0008;未幾亦卒次由榔初封永明王至順治三年八月兵下汀州執唐王聿鍵于是兩廣總督丁魁楚廣西)
(巡撫瞿式耜等迎由榔以十月十日監國十一月自立于肇慶以肇慶府署為行宫遂號永歷以瞿式耜)
(為東閣大學士兼吏兵兩部尚書吕大器亦至並命吕大器丁魁楚為大學士魁楚兼戎政大器兼中樞)
(大及我廣州式耜請駐軍峽口太監王坤不從奉由榔兵克)
(大西走梧州至順治四年正月我俱棄去止式耜同吳兵破肇慶攻梧州魁楚大器等)
(大炳吳貞毓等由榔乃復走桂林我拒戰初由榔就執兵又薄桂林式耜急令𠫭將焦璉)
(璉率衆攀城破械出之負王以行王德之用為参將至是戰守璉功最多式耜身立矢石中與士卒同甘)
(苦援兵索餉式耜括庫不足妻邵氏捐簪珥佐之後城幾破會陳邦彦等攻廣州)
(大兵引而東桂林獲全由榔封式耜臨林伯璉新興伯後武岡破王由靖州走柳州繼仍還桂林是年由榔)
(以嚴起恒為禮部尚書兼東閣大學士時朝政壞于五虎起恒不能匡救徒植黨相牴牾順治五年南昌)
(搃兵金聲桓等叛降于由榔由榔時駐肇慶永州衡州並復式耜以機會可乘請王再還桂林圖出處之)
(大計不納順治六年騰蛟守湘潭城遣將徐勇引軍入兵下湘潭總督何)
(勇故騰蛟部將率衆羅拜勸騰蛟降騰蛟大叱勇遂擁之去不食七日乃殺之順治七年由榔又奔梧州)
(九月全州破開國公趙印選居桂林衞國公胡一青守榕江與寕遠伯王永祚皆懼不出十月一青永祚)
(大入桂林分餉榕江無戍兵印選出不肻行再趣之則兵益深入十一月式耜檄)
(盡室逃一青等亦逃去永祚迎降城中無一兵式耜端坐府中家人亦散部將請式耜上馬速去式耜叱)
(退之俄總督張同敞至誓偕死是夕兩人秉燭危坐黎明數騎擁去諭之降不聽幽于民舍日賦詩倡和)
(後就刑與敞同死式耜死由榔大懼自梧州奔南寕時孫可望已據滇黔受封為秦王順治八年可望遣)
(兵至南寕襲殺其大學士嚴起恒等順治九年可望遷由榔于安隆所改曰安龍府日益窮促聞李定國)
(與可望有隙遣使密召定國以兵來迎可望偵知之遣人至安隆殺其大學士吳貞毓等數人順治十三)
(年定國至乃奉由榔走雲南由榔封定國晉王順治十四年孫可望自置内閣六部等官以文安之為東)
(閣大學士初安之念川中諸鎮兵尚強欲結之勤王乃自請督師加諸鎮封爵由榔許其請可望聞而惡)
(之遣兵邀安之至是以為大學士安之不為用走川東可望舉兵與定國戰大敗挈其妻子降于我)
(大清順治十六年我信郡王多尼征南將軍卓布泰同大清遣安遠大將軍)
(吳三桂議三路分兵進取雲南多尼自貴陽入三桂自遵義入卓布泰自都勻入俱會師雲南省城多尼)
(大兵至盤江由榔遣將焚鐵鎖橋遁去我七星關有兵軍作浮橋以濟進擊大敗之三桂兵至)
(屯守險乃從水西問道渡關遂直趋烏撒卓布泰至盤江渡口由榔遣屯兵扼險沉船乃從下流十里取)
(所沉船乘夜潛師乃濟屯兵倉惶逃潰大敗之時定國令師據雙河口山頂卓布泰遣兵登山奪其形勝)
(大定國以象陣來争山路兵俱入雲南省城定國乃與兵又大敗之于是三)
(大白文選擁由榔走永昌既而遁追及復迎戰隨擊敗兵遣前鋒進𠞰文選先拔營)
(大之我永昌由榔及定國等又走騰越于是渡潞江追兵克)
(之分八隊衝擊定國敗克騰越由榔走南甸遂入緬緬以四舟迎由榔隨行者六百餘人緬人于赭陘置)
(茅屋居由榔遣兵防之順治十七年定國等與緬戰索其主連敗緬兵緬終不肻出由榔時平西大將軍)
(吳三桂以由榔尚在請進兵緬甸以靖根株為一勞永逸之計我)
(大清命定西將軍愛星阿率師會之三桂遂傳檄緬甸諭以擒獻由榔順治十八年正月三桂遣二土官至)
(緬示師期三月師至猛夘會瘴發撤兵而緬酋莽猛白屢得三桂檄欲生致由榔乃蜜使人防守誘其從)
(官沐天波等渡河盟盡殺之惟存由榔與其属二十五人九月三桂及愛星阿帥師自南甸隴川猛夘進)
(别遣兵取道姚關鎮康孟定十一月會于木邦時定國與文選不睦定國先奔文選尚憑江倚險欲分兵)
(大拒我木邦晝夜行三百餘里臨江造筏將渡文選乃兵自)
(奔茶山我定西將軍爱星阿别令偏師追之自領大軍直趋緬十二月次舊挽坡去緬城六十里緬使人)
(請兵百人進蘭鳩江濱為扞衞遂執由榔及其親属送軍前偏師追及文選于猛養文選亦降明年四月)
(由榔死于雲南時先後同盡節者吏部尚書李若星總督揭重熙貴州布政使張燿巡按雲南御史羅國)
(瓛經略兵部尚書李乾德大學士楊畏知兵部尚書傅作霖僉都御史范文光詹天顔大學士郭之彦兵)
(部尚書楊鼎和總兵曹大鎬兵部侍郎余應桂監軍御史周震巡撫張孝起馬乾龍之虬耿庭籙總督洪)
(淯鰲吏部侍郎王錫衮監軍御史麥而炫戶部郎中朱寶蓮太僕少卿霍子衡兵部主事韓如璜指揮白)
(常燦湘南道副使陳象明鎮西將軍朱旻如守備孟秦吏部主事侯偉如虎賁將軍王興沅江土知府那)
(嵩雲南参將徐日舜總兵蕭曠兵科給事中劉堯珍吳霖御史張載述刑科給事中張鐫兵科給事中林)
(青陽都督鄭允元大理寺丞林鍾太僕少卿趙賡禹翰林檢討蔣乾昌李元開吏科給事中徐極御史周)
(允吉朱議㞙胡士端兵部郎中蔡演主事易士佳員外郎任斗據御史李如月晉寕知府冷陽春師宗知)
(州徐道興僉事胡恒戶部郎中譚先哲巡按御史朱奉&KR0008;戶部主事鄭廷爵永寕知州曾異撰興寕知縣)
(吳子麒天全碉門招討使楊之明大理衞指揮陳禎楚雄衞指揮王承憲大理衞守備陳海瀾滄衞指揮)
(李君植思恩知府董邦昌崑山知縣楊永言臨安通判劉之蘭其餘遷徙流離終于殉難者尚有總督林)
(佳鼎臨安教授譚三謨等而士民效死亦所在多有焉)質實(朝政壞于五虎明本朝順治四年)
(桂王拜嚴起恒禮部尚書兼東閣大學士時朝政決于李元允元允者惠國公成棟子也初為錦衣指揮)
(使進封南陽伯握大權而都御史袁彭年少詹事劉湘客給事中丁時魁金堡蒙正發五人附之攬權植)
(黨人目為五虎起恒居其間不能有所救正然遇事持平與文安侯馬吉翔司禮中官龐天夀共患難久)
(無所忤而五虎積憾起恒王在梧州尚書吳貞毓等合疏攻五虎下獄將置之死起恒頋跽王舟力救貞)
(毓等惡之乃合攻起恒起恒力求罷王留之不得竟去後手敇召還仍為首輔五虎獄不解惟彭年以反)
(正功免議堡與時魁並謫戍湘客正發贖配追贓方獄之初起也金堡嘗劾慶國公陳邦傳十可斬並及)
(馬吉翔龐天夀及邦傳統兵入衞修舊怨貞毓等主之遂合疏五虎誤國罪下錦衣衞而堡受刑尤酷有)
(吕爾琠者吉翔門下士入臺班堡劾之曰臣何人爾琠何人昌宗之寵方新仁傑之表何在言甚不倫御)
(史程源在王舟側大言兩語罪該萬死蓋為飛語以觸時忌于是都督張鳳鳴受密旨陳刑具用厰衞故)
(事嚴鞫之搒掠惨酷瞿式耜以國勢危猶起黨禍七疏救不聽論謫金齒後改清浪衞堡移居桂林桂林)
(破薙髮為僧按堡初稱五虎橫行害政後又遁跡緇流靦顔苟活垂二十年其進退無據更不足齒于人)
(兵孫可望封秦王可望初從張獻忠為盜後歸正時據滇黔乞封王起恒持不可後胡執恭矯詔封為秦)
(王可望知其偽遣使求真封起恒又持不可可望大怒乘王播遷遣其將賀九儀張勝等帥勁卒五千迎)
(王至南寕直上起恒舟怒目攘臂問王封是秦非秦起恒曰君遠迎主上功甚偉朝廷自有隆恩若專問)
(此事是挾封非迎主上也九儀怒格殺之遂投屍于江此順治八年事也衡州唐江南道宋荆湖路元衡)
(州路明為府全州漢洮陽晉全州元全寕府明為全州府後改州属桂林府今皆因之安隆所元普安路)
(明設守禦所今為貴州南籠府貴陽宋龍番元金筑明設程番府隸貴州後改名貴陽遵義宋為播州安)
(撫司明初為宣慰司後改遵義府今皆因之雙河在雲南曲靖府南寕縣北三十里姚關在永昌府保山)
(縣東南一百七十里明萬歷十一年灣甸導緬寇姚關十三年添守備駐之今省鎮康明置鎮康土州在)
(永南府南三百八十里今因之瞿式耜字起田常熟人本朝乾隆四十一年追諡忠宣吳炳宜興人奔)
(大靖州時令炳從王太子走為寺吳貞毓字元馨宜興兵所執送衡州自盡于湘山)
(人以謀召李定國為孫可望所殺府本朝乾隆四十一年俱追諡忠節焦璉字瑞亭宣人南寕練兵後)
(自刎死廣本朝乾隆四十一年追諡烈愍陳邦彦順德人復州不克入清遠及城破不降死本朝乾)
(隆四十一年追諡忠烈何騰蛟正本朝乾隆四十一年追諡忠誠張同敞江陵人居孫桂林敗執之就)
(刃顏色不變而死天本朝乾隆四十一年追諡忠烈嚴起恒山隂人沐波定遠人英十二世孫從由榔)
(入緬緬人劫之不屈受極刑死母陳氏妻焦氏先焚死至是妾夏氏亦縊死本朝乾隆四十一年俱追)
(諡忠節李若星息縣人為御史討貴州有功桂王時召為尚書武㒺破自刎死揭重熙臨川人屢率兵攻)
(大撫州邵武不克為戮張耀三原人孫可望攻貴州耀兵襲執送建寕受)
(至定番州乘城拒守城陷不屈死並家属十三人同死羅國瓛嘉定州人孫可望攻曲靖城陷自焚死)
(本朝乾隆四十一年俱追諡忠烈李乾德西充人經略川湖雲貴等處孫可望陷嘉定乾德驅家人及弟)
(赴水死楊畏知寶雞人為孫可望所執以幘擊可望為所殺傅作霖武陵人監軍至武岡城破不降同妾)
(鄭氏投水死郭之竒揭陽人孫可望殺嚴起恒集鄊勇起義不克後執至廣西不屈死楊鼎和江安人以)
(阻封議孫可望追殺之曹大鎬貴池人江西破招亾卒往來廣信邵武明事敗不屈死余應桂都昌人以)
(大事奪職家居久之起兵敗于江右遂自盡周震全州人兵至諸將謀降不從為所殺張孝起吳江人初為廣)
(大州推官舉兵謀恢復不克後居龍門島陷不屈死妻兵破島不食死龍之虬永新人柳州城)
(朱氏亦死耿廷籙臨安河西人孫可望陷河西赴水死洪淯鰲晉江人)
(大兵下荆湘不屈死沙本朝乾隆四十一年俱追諡忠節王錫衮祿豊人定州之亂起義兵兵敗不屈死)
(大麥而炫高明人不降死朱寶連南海人與麥而炫復兵克高明執之)
(大高明戰死霍子衡南海人廣州破赴井死韓如璜博兵至)
(大羅人起兵攻東莞遇人迎陳邦彦守城戰死陳象明兵戰死白常璨清遠)
(大東莞人徽餉至梧州遇堅守平樂城破自刎死孟泰兵戰死朱旻如臨桂人)
(大全州人州守將降泰仰藥死侯偉如公安人從吳文兵至全)
(大炳遇不降死王興漳州人兵至)
(大兵平粤興自焚死那嵩沅江人人為雲南参將城破大兵至登樓自焚死徐日舜西安)
(大不屈死蕭曠武昌人珍鎮雄府人吳霖歙縣人張載兵破黎平戰死劉堯)
(述涇縣人俱以阻封為孫可望所殺張鐫寕國人林青陽新寕人鄭允元歙縣人林鍾湖廣人趙賡禹袁)
(州人蔣乾昌晉江人李元開善化人徐極江西人周允吉錢塘人朱議㞙南昌人胡士端進賢人蔡縯九)
(江人易士佳廬陵人任斗墟鄞縣人俱事桂王奉命圖孫可望事洩見殺李如月東莞人劾孫可望被殺)
(冷陽春石阡人孫可望遣李定國陷晉寕拒戰死徐道興滁州人孫可望遣李定國陷曲靖被脅死胡恒)
(竟陵州人孫可望䧟卭州不屈死譚先哲平壩衞人孫可望陷安順與妻劉氏同死朱奉&KR0008;華陽人禦孫可)
(望于雅州兵敗死鄭延爵内江人拒孫可望于雅州陷陣死曾異撰榮昌人孫可望寇永寕城陷自焚死)
(吳子騏貴陽人孫可望攻貴州戰敗死楊之明里系無考拒孫可望于飛仙關兵敗死陳禎大理衛人沙)
(賊陷城巷戰死王承憲楚雄衞人沙賊之亂中流矢死陳海大理人李君植永昌人俱死于沙賊之亂董)
(邦昌楊永言俱昆明人劉之蘭平越人俱殉節于滇本朝乾隆四十一年俱追諡烈愍林佳鼎莆田人)
(迎桂王率兵戰海口不勝死又彭燿等七十餘人殉本朝乾隆四十一年俱追諡節愍譚三謨昆陽人)
(節雲南又李兆旗等四十人本朝乾隆四十一年俱入祠)
發明(明福王偏立江左使能勉支歲月猶可比宋高宗之南渡若唐王朱聿鍵桂王朱由榔遁)
(跡閩滇不復成國正如宋帝昺帝昰流離瘴海殘喘苟延景炎祥興之不得書年律以春秋之例二)
(諭旨王亦如是矣乾隆四十年特奉未經載入但二王以二王自不等于福王故輯覽)
(為明室宗支其始末雖無足道而稱尊擅號首尾十有餘年事跡多有可考與其聽不知者私相傳)
(述又何如約舉大凡俾知邊隅偷息不過若是之窮蹙無成更可正傳聞之訛異至如各為其主守)
(節不屈殉難捐軀者與宋文天祥陸秀夫相仿彿則又當嘉其忠事之義)
(諭將二王本末撮叙梗槩並將死事諸臣亦為附載仰見我)
(皇上大公至正雖勝國餘分尚與核實不遺臣等謹依隨文附見之例于二王事既以類詮次而當時殉)
(聖訓節者並得登錄亦惟仰遵冀以傳信闡幽云爾)
十二月我
大清兵克河南府
(高傑至徐州沿河築牆專力備禦且遣人通好許定國為絡聯河南計張縉彦亦奏定諸將分地王之綱)
(自永城至寕陵許定國自寕陵至蘭陽劉洪起自祥符至汜水會)
(大清兵至孟津先遣精兵渡河沿河十五寨堡俱望風歸附)
(大兵入河南府總兵李際遇迎降縉彦等並走沈邱河南撫鎮飛章告急命傑率兵進屯歸德為備已而)
(大兵别由濟寕南下至夏鎮復自洛陽圍鄧州可法傑及劉澤清等各具疏告警馬士英言北兵雖在河上)
(然闖賊尚張不無後慮豈遂投鞭問渡乎况強弱何常赤璧三萬淝水八千惟在諸將策勵之而已卒不應)
明命馬士英閱兵
(將大閱京軍適有疾不出因命士英代之時工費無度荒酒漁色奄人田成等檀寵士英輩亦因之竊權)
(固位政以賄成識者皆知其不堪旦夕阮大鋮嘗以烏絲闌寫已作燕子箋雜劇進之時歲將暮福王一)
(日居興寕宫憮然不樂韓贊周請其故王曰黎園殊少佳者贊周泣曰奴以陛下或思皇考乃作此想耶)
明重頒三朝要典追䘏逆案諸臣
(楊維垣追論三朝黨局力詆王之寀楊漣等而為劉廷元霍維華等訟冤乃命將三朝要典宣付史館尋)
(復令刪定刊行吏部尚書張捷力稱維華等忠請表章三案諸臣因盡追賜䘏典贈廕祭葬諡全者維華)
(等六人贈廕祭葬不予諡者徐大化等三人贈祭葬者徐楊先等三人復官不賜䘏者王紹徽等三人他)
(若王德完黃克纉王永光章光岳等雖名不麗于逆案而為清論所不予者亦贈䘏有差袁宏勲復請追)
(論焚要典諸臣罪左良玉力言要典治亂所關勿聽邪言致興大獄袁繼咸疏言要典已經先帝焚毁何)
(必復理其說未進宜寢之已進宜毁之不聽)質實(徐揚先江寕人章光岳臨川人)
發明(馬士英之進三朝要典也時為用阮大鋮地耳時姜曰廣吕大器高宏圖等極力疏諫不)
(啻痛哭流涕言之而福王全不知省迨馬阮弄權遂借是為報復翻十七年之定案而復興大獄其)
(追䘏諸逆臣非䘏諸臣也欲黨邪害正而逞其毒也幕巢餘景尚晏然自以為安從容為蠱惑傾讒)
(之舉以快其私諸臣固不足深責頋福王擁殘局以偷安速滅亡而㒺覺猶聽傾倒于權奸之手抑)
(又何耶)
明妖僧自稱齊王伏誅
(有狂僧大悲自稱齊王又稱潞王為趙之龍所捕下鎮撫司勘訊阮大鋮與張孫振謀欲假以誅東林及)
(素所不合者令大悲引諸臣擁潞王可一網盡也因造十八羅漢五十三參之目書史可法高宏圖等名)
(一時人望無不備列納大悲袖中錢謙益先已上疏頌士英且為大鋮訟冤修好矣大鋮憾不釋亦列焉)
(將窮治其事獄詞詭祕廷臣皆自危而士英不欲興大獄乃第當大悲妖言立斬而止)
明進練國事兵部尚書
(初國事戍廣西久之赦還福王立召為戶部左侍郎尋改兵部至是加尚書仍莅侍郎事)
(明福王由崧弘光元年是年五月我)
(大清兵下江南明福王就執于蕪湖明亡)
我
大清
世祖章皇帝順治二年
春正月明以南京宫殿成推恩諸臣有差
(加史可法太保馬士英少師王鐸少保子廕仍以士英掌文淵閣印充首輔辦事可法力辭太保許之可)
(法為督師行不張蓋食不重味夏不箑冬不裘寢不解衣年四十餘無子其妻欲置妾太息曰王事方殷)
(敢為兒女計乎在軍中絶飲除夕遣文牒至夜半倦索酒殽肉分給將士已盡乃取塩䜴下之思先帝泫)
(然淚下凭几卧比明將士集轅門外門不啓左右遥語其故知府任民淯曰相公此夕卧不易得也令鼔)
(人仍擊四鼓可法寤怒曰誰犯吾令左右述民淯意乃免)質實(任民淯字時澤濟寕人)
明定北都從逆諸臣罪削刑部尚書解學龍籍
(先是命治從賊諸臣嶽倣唐制六等定罪學龍定議為爰書分别上之其一等應磔者吏部員外郎宋企)
(郊舉人牛金星平陽知府張嶙然太僕少卿曹欽程御史李振聲喻上猷山西提學参議黎志陞陜西布)
(政使陸之祺給事中高翔漢潼關道僉事楊王休檢討劉世芳十一人也其二等應斬秋決者刑科給事)
(中光時亨河南提學僉事鞏焴庶吉士周鍾兵部主事方允昌四人也其三等應絞擬贖者翰林院修撰)
(兼戸兵二科都給事中陳名夏戶科給事中楊枝起廖國遴㐮陽知府王承曾天津兵備副使原毓宗庶)
(吉士何孕光少詹事項煜七人也其四等應戍擬贖者禮部主事王孫蕙翰林院檢討梁兆陽大理寺正)
(錢位坤總督侍郎侯恂山西副使王秉鑑御史陳羽白裴希度張懋爵禮部郎中劉大鞏吏部員外郎郭)
(萬象給事中申芝芳金汝礪舉人吳達修撰楊廷鑑及黃繼祖十五人也五等應徒擬贖者通政司参議)
(宋學顕諭德方拱乾工部主事繆沅給事中吕兆龍傅振鐸進士吳剛恩檢討方以智傅鼎銓庶吉士張)
(家玉及沈元龍十人也六等應杖擬贖者工部員外郎潘同春禮部員外郎吳泰來主事張琦行人王于)
(曜行取知縣周夀明進士徐家麟及向列星李棡八人也其留北俟候定奪者少詹事何瑞徵楊觀光太)
(僕少卿張若麒副使方大猷戶部侍郎黨崇雅吏部侍郎熊文舉太僕卿葉初春給事中龔鼎孽戴明說)
(孫承澤劉昌御史涂必泓張鳴駿司業薛所藴通政参議趙京仕編修高爾儼戶部郎中衞周祚及黃紀)
(孫襄十九人也其叧存再議者給事中翁元益郭充庶吉士魯㮚吳爾壎史可程王自超白孕謙梁清標)
(楊棲鶚張元琳吕崇烈李化麟朱積趙熲劉廷宗吏部郎中侯佐員外郎左懋泰禮部郎中吳之琦兵部)
(員外郎鄒明魁行人許作梅進士胡顕太常博士龔懋熙及王之牧王臯梅鶚姬琨朱國夀吳嵩孕二十)
(八人也其已奉旨錄用者兵部尚書張縉彦給事中時敏諭德衞孕文韓四維御史蘇京行取知縣黃國)
(琦施鳳儀兵部郎中張正聲内閣中書舍人頋大成姜荃林等十人也奏入諭以周鍾等不當緩決陳名)
(夏等未蔽厥辜宋學顕潘同春等擬罪未合令再議惟方拱乾名在五等以結納馬阮特免其罪至是學)
(龍更擬周鍾光時亨等各加一等潘同春諸臣皆候補小臣受偽無據仍執前律時馬阮急欲殺周鍾學)
(龍欲緩其死謀之王鐸乘士英注籍上之且請停刑鐸即擬俞旨褒以詳慎平允士英大怒然事已無及)
(大鋮暨張捷楊維垣等聲言欲劾學龍學龍引疾命未下保國公朱國弼御史張孫振等詆其曲庇行私)
(遂削籍傳後周鍾光時亨仍同周鑣雷縯祚並殺大鋮等即旨二等罪斬者謫雲南金齒軍三等罪絞)
(者充廣西邊衞軍四等以下俱為民永不叙用然學龍所定案亦多漏綱而所擬一等諸犯皆隨賊西行)
(實未嘗正刑辟也)質實(李振聲米脂人喻上猷石首人黎志陞華容人劉世芳膚施人方允昌浙)
(江人廖國遴長沙人原毓宗蒲城人王孫蕙無錫人梁兆陽番禺人王秉鑑扶風人陳羽白南靖人申芝)
(芳嘉定人金汝礪仁和人方拱乾桐城人繆沅錢塘人吕兆龍金壇人傅振鐸金谿人方以智桐城人傅)
(鼎銓臨川人張家玉東莞人潘同春餘姚人吳泰來新昌人張琦無錫人徐家麟鄞縣人何瑞徵信陽人)
(黨崇雅寶雞人熊文舉新建人葉初春湖口人龔鼎孳合肥人涂必泓南昌人薛所藴孟縣人衞周祚曲)
(沃人翁元益上海人魯㮚山隂人史可程順天人王自超會稽人白孕謙涇縣人朱積華亭人吳之琦晉)
(江人胡顕井研人朱國夀丹陽人時敏常熟人韓四維嵩縣人黃國琦南昌人施鳳儀嘉定人姜荃林鄱)
(陽人)
明總兵許定國誘殺高傑于睢州
(傑帥兵進次歸德定國方駐睢州定國嘗上書詆傑為賊故傑素銜定國而定國亦已遣使納欵于我)
(大清且送其二子渡河為質乞濟師往援傑微聞之招定國相會不應傑復邀巡撫越其杰巡按陳潛夫同)
(往睢州定國始郊迎毁其軍而以羸見且故為屈服狀傑心輕定國遂欲入城其杰止之不聽十一日定)
(國置酒享傑傑飲酣為定國刻行期且微及送子事定國益疑無離睢意傑固促之行定國怒夜㐲兵傳)
(礟大呼其杰等急遁走傑醉卧未起衆擁至定國所殺之先是傑以定國將去睢盡發兵戍開封所留親)
(卒數十人而已定國偽恭順多選妓侍傑而以二妓偶一卒寢卒盡醉及聞礟欲起為二妓所掣不得脱)
(皆死明日傑部將回軍攻城自東門入老弱無孑遺定國遂走降于)
(大清軍傑為人淫毒楊民聞其死皆相賀然是行也進取意甚銳故時有惜之者黃得功聞傑死復引兵襲)
(揚州將盡殺其妻子以報城中大懼史可法急命同知曲從直諭解之乃引兵去)質實(曲從直字)
(完初遼東人)
明以吏部侍郎蔡奕琛兼東閣大學士入閣辦事
(尋復以唐世濟為右都御史皆阮大鋮援之也)
明以衞允文為兵部侍郎總督開歸軍務
(高傑既死部下兵將大亂互為雄長睢州旁近二百里殺戮無遺史可法聞之流涕曰中原不可為矣遂)
(馳至徐州以總兵李本身乃傑甥請用為提督代統其衆又令傑子元爵撫定其軍黃得功劉澤清良佐)
(聞可法欲以本身將傑軍連章劾之而監軍衞允文希馬士英指亦論可法督師為贅士英喜即擢允文)
(兵部右侍郎總督興平標下兵馬經略開歸軍務以分其權可法益不得展布矣尋撤傑兵回揚州改命)
(劉良佐防歸德)質實(衞允文傑同鄊陷賊南還傑請為已監軍)
我
大清兵克西安李自成走襄陽
(大我至潼關賊將劉芳亮迎戰奮擊敗之俘斬無筭自兵)
(成親率馬步兵至復大破之遂克潼關偽伯馬世耀以七千人來降斬之進克西安自成已焚宫室由龍)
(大駒寨走武岡入㐮陽復走武昌我安武昌等處窮追兵兩道追躡蹙之于鄧州承天德)
(至賊巢連破走之當是時左良玉東下武昌虚無人自成屯五十餘日賊衆尚五十餘萬改江夏曰瑞符)
(縣尋為我兵所迫部衆多降或逃散自成走延寕蒲圻至通城竄于九宫山既而自成留李過守寨自率)
(二十騎略食山中為村民所困不能脱遂縊死或曰村民方築堡見賊少争前擊之人馬俱陷泥淖中自)
(成腦中鉏死剝其衣得龍衣金印眇一目村民乃大驚謂為自成也我兵遣識自成者驗其屍朽莫辨獲)
(自成兩從父偽趙侯偽㐮南侯及自成二妾金印一又獲偽汝侯劉宗敏偽總兵左光先偽軍師宋獻策)
(于是斬自成從父及宗敏于軍牛金星宋企郊等皆遁亡自成兄子過改名錦偕諸賊帥奉自成妻高氏)
(降于總督何騰蛟時唐王立于閩賜錦名赤心封高氏忠義夫人號其軍曰忠貞營隸騰蛟麾下永明王)
(時赤心封興國侯尋死)
二月明以阮大鋮為兵部尚書
(命大鋮以尚書協理部事仍巡閱江防大鋮雖長中樞置一切兵事不問頋時時撓六部權任劉應賓為)
(文選濁亂銓政再舉考擢其私人二十餘人為給事御史嘗欲罷撫按糾薦令納金于官糾者免薦者予)
(其謬誕如此間中書舍人林翹善星術以嘗決士英必大用半歲遂躐授左都督銜蟒服趋事總督袁)
(繼咸請以陳麟鄧林竒為總兵大鋮索賄始給勅印諸白丁隸役輸重賂立躋大帥時人為之語曰職方)
(賤如狗都督滿路走)質實(劉應賓沂水人林翹江浦人)
三月明人有自稱崇禎太子者下獄治之
(北都之變李自成劫太子慈烺西走不知所終或傳其已遇害至是有自北來稱太子者召勲臣朱國弼)
(等閣臣馬士英等翰林劉正宗等入見武英殿面諭府部九卿科道辨驗真偽日午羣臣奏係故駙馬都)
(尉王昺姪孫王之明曾侍衞東宫家破南奔鴻臚少卿高夢箕家丁穆虎教之詐稱太子乃下之明中城)
(兵馬司獄越四日復逮夢箕穆虎鞫于午門皆具服亦下刑部獄時都下士民皆以太子為真衆論籍籍)
(謂士英等朋奸導上滅絶倫理黃得功抗疏争之疏略曰東宫未必假冒先帝子即上子未有了無證明)
(混然雷同者臣恐在廷諸臣諂徇者多抗顔者少即明白識認亦不敗抗論取禍矣命三法司覆訊王之)
(明等遂令燬得功原疏以絶奸謀又傳諭穆虎若非奸人豈敢挾王之明冒認東宫主使附逆實繁有徒)
(著法司窮治蓋士英意在姜曰廣輩也左良玉亦疏請保全東宫以安臣民之心謂東宫之來實有符驗)
(滿朝諸臣但知逢君不惜大體明知窮究並無别情必欲輾轉誅求遂使陛下忘屋烏之德臣下絶委裘)
(之義普天同怨陛下獨與二三奸臣保守天下無是理也親親而仁民願陛下省之江督袁繼咸亦疏言)
(太子真偽非臣所能懸揣真則望行良玉言偽則不妨從容審處多召東宫舊臣辨識以解中外之疑湖)
(撫何騰蛟亦力奏北來太子不可殺謂太子到南何人奏聞何人物色取召至京馬士英何以獨知其偽)
(既是王昺姪孫何人舉發内官公侯多北來之人何無一人確認此事關天下萬世是非不可不慎時以)
(王之明自供甚明命法司將審明節略各諭之而已)質實(劉正宗安邱人王昺高陽人尚穆宗女延)
(慶公主高夢箕河間人)
明河南婦人有自稱王妃者下獄治之
(河南有婦人童氏自稱藩邸王妃劉良佐信之巡撫越其杰具儀從送至京以為假冒下童氏錦衣衞獄)
(以前巡撫御史陳潛夫嘗于途次稱臣朝謁亦逮治之中外譁然良佐因言王之明童氏兩案未協輿論)
(懇求曲全兩朝彛倫毋貽天下口實命將獄詞刊布以息羣疑)質實(童氏福王為郡王時娶妃黃氏)
(卒及為世子娶妃李氏以洛陽陷遇害童氏周府宫人逃難至尉氏縣依福王于旅邸生一子已六歲福)
(王南奔各不相頋太妃與童氏亦各逃散太妃自河南來陳潛夫奏妃尚在福王不召至是自越其杰所)
(詣宫弗納劉良佐言童氏非假冐馬士英亦言苟非至情所關豈敢自詣宜迎入宫密諭河南撫按護宋)
(皇子來京不聽下童氏錦衣衞獄獄中細書相遇月日及睢州情事甚悉付掌衞馮可宗呈覽棄不視可)
(宗辭審福王命屈尚忠嚴刑拷掠斃之獄中)
我
大清兵定河南
(大我既定關陜復移師下江南出虎牢關口分兵自龍門軍)
(關及南陽三路同趋歸德克偃城上蔡諸縣所過城邑皆望風欵附遂進取歸德巡按御史凌駉及其從)
(子潤生死之南陽副將李好降河南悉定)質實(虎牢關開封府汜水縣西龍門關河南府伊水北即)
(伊闕)
明左良玉舉兵反
(良玉既與馬士英有隙士英謀築板磯城為西防良諸玉嘆曰今西何所防殆防我耳而黃㴻匿其軍中與)
(將日以清君側為請良玉躊躇弗應會王之明事起良玉争不聽心甚不平㴻欲借此激衆以報己怨召)
(三十六營大將與之盟良玉亦以士英裁其餉益大憾反意遂決乃傳檄遠近以討士英為名復上疏請誅)
(之疏言竊見逆賊馬士英無日不聞其罪狀無人不恨其奸邪先帝皇太子至京道路洶傳陛下屢發矜)
(慈士英以真為假必欲置之死而後快其謀臣自此義不與奸賊共天日矣臣已提師在途將士眦目指)
(髮人人必欲快食其肉臣恐百萬之衆發而難收震驚宫闕且聲其罪狀正告陛下仰祈剛斷與天下共)
(棄之自先帝之變人人號泣士英利災擅權事事與先帝為難欽案先帝手定者士英首翻之要典先帝)
(手焚者士英復修之罪不容于死者一也國家提衡文武全恃名器自賊臣竊柄以来賣官鬻爵殆無虚)
(刻都門有職方賤如狗都督滿街走之謠如越其杰以貪罪遣戍不一年而立陞部堂張孫振以賊汚絞)
(犯不數月而夤緣僕少袁洪勲與張道濬皆詔獄論罪者也借起廢例復原官凡此之類直以千計罄竹)
(難書罪不容于死者二也閣臣司票擬政事歸六部至于兵柄尤不得兼握士英已為首輔猶復掌樞是)
(弁髦太祖法度且又引其腹心阮大鋮為添設尚書各操重柄以為呼應罪不容于死者三也陛下選立)
(中宫典禮攸關士英居為竒貨先擇其尤者以充下陳罪通于天而又私買妓女寄養阮大鋮家希圖進)
(選計亂中宫隂謀叵測罪不容于死者五也陛下即位之初恭儉神明士英百計誑惑進優童艷女損傷)
(盛德每對人言惡則歸君罪不容于死者五也國家遭此大難須寬仁慈爱以收人心士英自引用阮大)
(鋮以來睚眦殺人如雷縯祚周鑣等煆鍊周内株連蔓引尤其甚者借題三案深埋陷阱將生平不快意)
(之人一網打盡令天下士民裹足解體罪不容于死者六也九重秘密豈臣子所敢言士英遍布私人凡)
(陛下一言一動無不窺視又募死士竄伏皇城詭名禁軍以觀陛下動静曰廢立由我罪不容于死者七)
(也率士碎心號痛者先帝殉難皇子猶存授受分明臣前疏已悉士英乃與阮大鋮一手挐定不畏天道)
(神明不畏二祖列宗不畏天下公議不畏萬古綱常忍以先帝已立七年之嗣君為四海謳歌訟獄所歸)
(者付之幽囚天昏地惨神人共憤凡有血氣皆欲寸磔士英大鋮等以謝先帝此非臣之私言諸將士之)
(言也非獨臣標將士之言天下忠臣義士愚夫愚婦之公言也伏乞陛下立將士英等肆諸市朝傳首四)
(方用抒公憤臣等東兵計刻以待不禁大聲疾呼激切以聞疏上遂引兵而東自漢口達蘄州列舟三百)
(餘里士英大懼急命阮大鋮劉孔昭率兵會黃得功趋上江堵禦袁繼咸請赦太子以遏止之不聽良)
(玉之發武昌邀總督何騰蛟偕行不可則盡殺城中人劫之騰蛟解印付家人令速走將自剄良玉部將)
(擁去置之别舟乘間躍入江漂十餘里漁舟救之起則漢前將軍關侯廟前也家人懷印亦至相視大驚)
(覓漁舟忽不見人謂騰蛟忠誠得神祐云)
夏四月明周鍾光時亨伏誅遂殺前禮部郎中周鑣山
東按察司僉事雷縯祚
(先是馬士英以鑣縯祚嘗立主潞王議指為姜曰廣私黨令朱統&KR2099;劾奏逮治及周鍾光時亨降賊賊敗)
(鍾時亨竄歸南京逮下獄士英復言二人從逆罪應族誅請以鍾從兄鑣從坐阮大鋮亦與鑣有夙憾于)
(是御史羅萬爵王懩等連疏詆鑣縯祚至比縯祚為成濟請亟正西市至是左良玉稱兵人情洶洶而良)
(玉檄中復斥其搆陷鑣縯祚狀士英等益怒因謂鑣實召良玉兵遂戮鍾及時亨而賜鑣縯祚自盡)質
實(羅萬爵蕪湖人)
明微劉良佐等將兵入援
(左兵將至馬士英急調良佐等入衞劉澤清亦以勤王為名太掠而東時史可法以)
(大清兵將及淮南連疏告警福王謂上游急則赴上游北兵急則赴北兵可法以為上游不過除君側之惡)
(大原不敢為難若都不保乃移書士英懇其選將添兵清兵一至則南)
(而士英惟以左兵為急時大理寺卿姚思孝御史喬可聘成友謙亦請毋撤江北兵亟守淮揚士英厲聲)
(曰若輩東林猶藉口防江欲縱左逆入犯耶北兵至猶可議欵左逆至則若輩高官我君臣獨死耳力排)
(思孝等議淮揚備禦益弱)質實(姚思孝歙縣人喬可聘寶應人成友謙南通州人)
明左良玉死于九江
(良玉至九江邀袁繼咸入舟中語及太子下獄事大哭因袖出密諭邀諸將盟繼咸正色曰先帝舊德不)
(可㤀今上新恩亦不可負良玉色變乃改檄為疏駐軍候旨繼咸歸方謀拒守而部將郝效忠隂納良玉)
(兵入城殺掠縱火殘其城而去而良玉已疾篤望城秘中火光太息曰吾負臨侯嘔血數升遂死其子夢庚)
(不發喪諸將共推為帥留七日而東兵勢尚盛自彭澤以下皆陷黃得功方駐軍荻港進拒夢庚于銅陵)
(破之解其圍阮大鋮等日虚張捷音以邀爵賞得功尋復敗其衆于板子磯乃封得功靖國公命移家太)
(平一意防禦良玉後營總兵惠登相本降寇過天星感良玉恩有忠實心方諸將自九江東下連陷郡縣獨池)
(州不破貽書言留待後軍登相大詬曰若此則反不如我前為流賊時矣如先帥末命何撤其軍返夢庚)
(索輕舸追之相見大慟登相以夢庚不足事遂引兵絶江去諸將乃議還軍而)
(大清兵已至衆北夢庚遂執袁繼咸及安慶巡撫張亮偕黃澍率歸附亮乘間赴水死繼咸北行亦不屈)
(死)質實(袁繼咸字季通臨侯其别號也人本朝乾隆四十一年追諡忠毅張亮内江本乾)
(隆四十一年追諡忠節)
我
大清兵克泗州
(我定國大將軍豫親王多鐸等領軍自歸德府起行潁州太和悉下兵未至泗州二十里遣將先奪泗北)
(大淮河橋守將焚橋遁走我餘里不及我豫親王遣將兵遂夜渡淮翌日追五十)
(大率師至揚州城北獲船百餘艘是日城南獲舡二百兵拒揚州城二十里列營又至揚州)
(大餘艘于是州城下兵遂薄揚)
我
大清兵克揚州明督師兵部尚書兼大學士史可法等死
之
(大可法初聞將移軍泗州防護祖陵輜重已發而左良兵日南下)
(玉稱兵召之入援渡江抵燕子磯黃得功已破良玉軍可法乃趨天長檄諸將救盱眙俄聞盱眙已降)
(大清泗州援將侯方巖敗殁可法一日夜奔還揚州訛傳許定國兵將至殱高氏部曲城中人悉斬關出舟)
(楫一空可法檄各鎮兵無一至者獨總兵劉肇基自白洋河趋赴請背城一戰可法持不許先是我)
(大清兵屯斑竹園招諭可法及衞允文等降不從總兵李棲鳳監軍副使高岐鳳拔營出降城中埶益單諸)
(文武分陴拒守舊城西門險要可法自守之作書寄母妻且曰死葬我高皇帝陵側及我)
(大清兵薄城下用巨礟擊城西北隅城遂破可法自刎不殊一参將擁可法出小東門既就執可法大呼曰)
(我史督師也乃殺之劉肇基分守北門發礟傷圍者及城破率所部四百人巷戰格殺數百人後騎來益)
(衆力不支與副將乙邦才馬應魁莊子固汪思誠等皆死衞允文及在籍侍郎張伯鯨運使揚振熙知府)
(任民育同知曲從直王纉爵知縣周志畏羅伏龍吳道正縣丞王志端副總兵樓挺汪應龍李豫參將陶)
(國祚許謹馮國用陳光玉李隆徐純仁遊擊李大中孫開忠都司姚懷龍解學曾及幕客盧渭歸昭等皆)
(死之員外郎何剛庶吉士吳爾勲皆参可法軍事城破亦投井死其他諸生高孝纉王士琇王纉王績王)
(績又有武生戴之藩醫者陳天拔畫士陸愉義兵張有德市民馮應昌舟子徐某及婦女死節者不可勝)
(紀時福王命劉澤清往援揚州而澤清已潛謀輸欵我)
(大清惡其反覆磔誅之以史可法死覓其遺骸天暑蒸變不可識踰年家人袍笏招魂葬于揚州郭外之)
(梅花嶺)質實(梅花嶺在揚州府新城廣儲門外一名士山白洋河在桃源縣西白洋鎮即潼水之)
(下流也史可法為修墓葺祠)(本朝乾隆四十一年追諡忠正並)
(御題其畫像詩刻石祠中劉肇基贛榆人侯方巖里系貴無考乙邦才青州人戰敗自刎死馬應魁字守卿)
(池人巷戰死莊子固字憲伯遼東人屯徐州聞揚州城被圍馳救城破欲擁史可法出城格門死汪思誠)
(城破殉節死衞允文赴水死張伯鯨江都人與當事分守城城破自縊死揚振熙臨海人城破殉節死任)
(民育城破着緋衣安坐堂上就殺闔門赴井死曲從直興其子守東門城破不屈死王纉爵鄞縣人城破)
(殉節死周志畏城破闔門俱死羅伏龍新喻人代周志畏城破殉節死吳道正餘姚人王志端孝豊人城)
(破俱殉節死樓挺汪應龍李豫陶國祚許謹馮國用陳光玉李隆徐純仁李大中孫開忠姚懷龍解學曾)
(里系俱無考諸人從史可法守城城破巷戰死盧渭字渭生長洲人在史可法幕投水死歸昭崑山人在)
(可法幕守西門城破亦殉節死何剛字慤人上海人吳爾壎崇德人俱投井死高孝纉王士琇王纉王績)
(戴之藩俱揚州人城破殉節死陳天拔陸愉張有德馮應昌徐某俱揚州人城破殉節死本朝乾隆四)
(十一年追諡劉肇基忠烈張伯鯨任民育何剛俱忠節乙邦才馬應魁莊子固曲從直周志畏樓挺江應)
(龍李豫陶國祚許謹馮國用陳光玉李隆徐純仁李大忠孫開忠姚懷龍解學曾俱烈愍羅伏龍吳道正)
(王志端揚振熙汪思誠侯方巖王纉爵俱節愍盧渭陸愉歸昭高孝纉王士琇王纉王績王續戴之藩陳天拔)
(張有德馮應昌徐某俱入祠)
五月我
大清兵渡江
(大是月丙戍日我鄭鴻逵鄭彩以水師守瓜州副使楊清兵臨江總兵)
(文驄駐金山扼大江而守會王擢文驄常鎮巡撫兼督沿海諸軍文驄乃還駐京口合鴻逵等兵南岸與)
(大清兵隔江相持燈火夜放之中流南岸軍發礟石以大清兵編大筏置)
(大為獲勝也日奏捷己丑夜我留舟師北岸敵至則以清兵乘霧潛濟陸續引渡又)
(礟夾攻之及迫南岸明諸軍始知倉皇列陣甘露寺鐵騎蹙之悉潰蘇松巡撫霍達及文驄俱走蘇州鴻)
(逵等縦兵大掠遁還閩中)質實(霍達長安人)
明福王出奔太平
(京口敗走奔還南京大震福王猶酣宴至夜半跨馬黔自通濟門出走遂奔太平劉孔昭斬關遁馬士英以)
(兵四百人為衞挾福王母妃走浙江亂兵入獄擁王之明立之時黃得功方收兵屯蕪湖福王潛入其營)
(得功驚泣曰陛下死守京城臣等猶可盡力柰何聽奸人言倉卒至此且臣方出戰安能扈駕王曰非卿)
(無可仗者得功泣曰願效死英馬士英走浙江道廣德知州趙景和閉門拒守士攻破執景和殺之大)
(掠而去走杭州守臣以總兵府為母妃行宫未幾阮大鋮亦自上江逃至及)
(大兵平杭州士英欲謁魯王魯王諸臣力拒之士英與大鋮俱走嚴州方國安營國安士英同鄊也大鋮在)
(營掀髯指掌日談兵國安甚喜而士英則以南渡之壞半由大鋮而已居惡名頗以為恨已而我)
(大兵擊敗士英國安士英國安帥衆渡錢塘又窺杭州大兵擊敗之溺江死者無算士英擁殘兵欲入閩唐王)
(大以罪大不許明年我誅之大鋮赴江干乞降從兵𠞰湖賊獲士英即)
(大兵攻仙霞關僵仆石上死或曰士英遁至台州山寺為僧為我兵搜獲大鋮國恩先後降後得士英大鋮)
(國安請唐王出關為内應疏遂駢斬士英國安于延平城大鋮自觸石死仍戮屍云福王母妃鄒氏被士)
(英挾至浙江後有福王妃兄黃調鼎迎王母妃養于洛數年鄒乃卒調鼎葬之)質實(黃調鼎福王時)
(官左都督趙景和錢塘人愍本朝乾隆四十一年追諡節)
我
大清兵定南京
(大軍營城北明總督京營忻城伯趙之龍奉表納欵勲戚則魏國公徐州爵駙馬齊贊元靈璧侯湯國祚安)
(遠侯柳祚昌等大臣自大學士王鐸禮部尚書錢謙益等文武數百員并城内官民迎降興平伯高傑子)
(元照廣昌伯劉良佐等亦于沿途歸附得馬步兵二十三萬八千三百豫親王奏)
(聞我章皇帝以既平河朔旋定江南世祖)
(詔行祭告大赦事而中時刑部尚書高倬行人司行人陸培大兵遂入屯城)
(吏部尚書張捷副都御史楊維垣皆死之而庶寮殉難者則有儀制司主事黃端伯戶部郎中劉成治戸)
(部主事吳嘉允中書舍人龔廷祥欽天監博士陳于階青陽知縣龐昌允南昌知縣劉曙等其諸生布衣)
(死者則又有文乘吳可箕金壐馬純仁陳士達等)質實(徐州爵宏基之子齊贊元尚光宗女遂平)
(公主高倬忠州人為御史有聲福王時議裁冗員不納南都破投繯死陸培錢塘人奉使歸值南京破以)
(繩授二僕就縊死南本朝乾隆四十一年俱追諡忠節黃端伯新城人都破令降不屈死本朝乾隆)
(四十一年追諡烈愍劉成治漢陽人南都破趙之龍將降封戶部庫成治手搏之還寓自縊死吳嘉允華)
(亭人奉使出都聞城破謁方孝孺祠自縊死龔廷祥無錫人南都破衣冠步至武定橋投水死陳于階上)
(海人以史可法薦為博士南都破自縊死龐昌允西充人南都破走九華山謀舉兵事洩殉節死劉曙長)
(洲人由進士授官未行南都破殉節死孟本朝乾隆四十一年俱追諡節愍文乘吳縣人震子南都破)
(殉節死吳可箕休寕人南都破自縊雞鳴山黃金璽江寕人謀募兵守禦南都破扼吭死馬純仁六合人)
(南都既下六合歸附題橋柱抱石沈死陳士達上元人南都破殉節死本朝乾隆四十一年俱入祠)
我
大清兵至蕪湖明總兵田雄劫福王由崧以降靖國公
黃得功死之明亡
(大南京既定我軍豫親王多鐸遂遣官兵及降將劉良清定國大將)
(大佐等襲太平福王復走蕪湖我兵趋擊之福王登舟欲渡江走)
(大兵據江口截其去路黃得功以戰荻港時傷臂衣葛衣以帛絡臂佩刀坐小舟方督麾下八總兵結束前)
(迎戰而良佐大呼岸上招降得功怒叱曰汝乃降乎忽飛矢至中其喉左偏得功知不可為擲刀拾所拔)
(箭刺吭死其妻聞之自經死總兵翁之琪亦投江死田雄遂挾福王以降所属總兵及部衆俱降我)
(大兵執福王至南京改南直隸為布政司以應天府為江寕府郡縣無不歸附江南悉定我豫親王遣貝勒)
(大博洛等統兵趋浙江持檄招撫閠六月夜渡錢塘江兵至杭州敵兵分兩路拒戰擊敗之乘)
(大逃竄我江岸駐營敵兵見之以為江潮朝夕有信江兵追至)
(岸之營必皆被淹而江潮連日不至闔郡驚為神助明潞王朱常淓遂率衆開門納欵浙江悉平時闖賊)
(李自成既遁英親王阿濟格率兵追𠞰自成走死肅親王豪格𠞰擊流賊張獻忠屢經敗竄尋射殪之餘)
(賊並陸續掃蕩其福建江西湖廣四川兩廣貴州雲南各省我)
(大清以次平定海宇咸歸一統矣)質實(黃得功桓本朝乾隆四十一年追諡忠翁之琪錢塘人本)
(朝乾隆四十一年追諡忠節)
發明(明季自流賊禍熾莊烈殉社稷太子二王不知所終其正統已失矣福王擁立江左使稍)
(能奮志有為或如宋高南渡延明祚于一線乃政歸馬阮四鎮交訌不亾何待唐王擅權于芝龍桂)
(王埶敗于五虎流賊竄走旋抵蹙亡益復何足比數我)
(大清應運而興江南既下九宇蕩平一時親臣藎臣同心戮力肇立丕基溯自我)
(世祖章皇帝順治元年四月定北都以來久垂大一統之盛)
(皇上權衡百代以明福王比建炎之例于蕪湖就執始書明亡存勝國之餘分益以彰怙冒之無外)
(聖朝勲德遠邁千古矣)
御定資治通鑑綱目三編卷四十
