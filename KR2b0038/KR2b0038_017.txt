御定資治通鑑綱目三編卷十一
(起丁丑明英宗天順元年盡甲申明英宗天順八年)凡八年
(丁丑)八年(英宗睿皇帝天順元年)春正月羣臣請立太子不許
(帝不豫儲位未定中外憂擢百官問安左順門太監興安出謂曰公等皆朝廷股肱耳目不能為社稷計)
(日日徒問安何益衆嘿然都御史蕭維禎副都御史徐有貞退語諸御史曰若皆知安意否僉曰安謂早)
(請建儲耳維禎有貞曰然乃謀請復沂王為太子議于朝大學士王文曰今只請立東宫安知上意誰屬)
(學士蕭鎡曰沂王既退不可再也于是共請建元良為太子維禎舉筆曰我欲更一字乃更建為擇笑曰)
(吾帶亦欲更也疏進詔曰朕偶有寒疾十七日當早朝所請不允時羣臣見疏中有早擇元良語遂喧傳)
(文與中官王誠等謀召取襄世子云)質實(景泰八年為英宗睿皇帝天順元年按是年正月壬午英)
(宗復辟丙戌改元天順今依朱子綱日書唐中宗及分注睿宗例大書景泰八年而以天順元年分注其)
(下左順門蕪史明制午門居中向南者曰皇極門即奉天門也左曰宏政門即東角門也右曰宣治門即)
(西角門也向西曰歸極門即右順門也向東曰會極門即左順門也襄世子襄王瞻墡子祈鏞)
武清侯石亨右副都御史徐有貞等以兵迎上皇于南
宫遂復位以有貞入内閣預機務下少保兵部尚書于
謙及大學士王文于獄
(先是帝輿疾宿南郊齋宫召石亨至榻前命攝行祀事亨見帝疾甚退與都督張軓左都御史楊善及太)
(監曹吉祥謀立太子不如復上皇可邀功賞軓吉祥等然之以告太常卿許彬彬曰此不世功也彬老矣)
(無能為徐元玉善竒策盍與圖之元玉徐有貞字也亨軓遂夜至有貞家有貞大喜曰須令南城知此意)
(軓曰已隂達之矣冇貞曰必得審報乃可亨軓去十六日夜亨軓與吉祥矯太后制復會有貞所輒曰報)
(得矣計將安出有貞乃升屋步乾象亟下曰時在今夕不可失相密語人不聞計定倉皇出有貞焚香祝)
(天與家人訣曰事成社稷利不成門族祸歸人不歸鬼矣會明日帝將視朝門早啟有貞以三鼓即至朝)
(房亨軓等率羣從子弟家兵混同守禦官軍入天色晦冥軓等惶或有貞趣行軓顧曰事濟否有貞大言)
(曰必濟進薄南宫城毁垣壊門而入見上皇于燭下上皇問故衆俯伏合聲請豋位乃揮兵士進輦皆驚)
(戰莫能舉有貞率諸人助挽以行忽天色明霽星月開朗上皇顧問有貞等為誰各具職官姓名對至東)
(華門門者拒弗納上皇曰我太上皇也遂入至奉天門升座時百官咸待漏闕下忽聞南城呼譟震地咸)
(失色須臾鳴鐘鼓有貞出號于衆曰太上皇帝復位矣趣入賀百官震駭入謁上皇曰卿等以景泰皇帝)
(有疾迎朕復位其各官任事如故羣臣呼萬歲方景帝聞鐘鼓聲大驚問左右曰于謙耶既知為上皇連)
(聲曰好好上皇御文華殿命有貞以右都御史兼學士入内閣預機務召陳循等與有貞草詔諭羣臣日)
(中御奉天殿即位于謙甫聽宣諭畢即班執之與大學士王文太監王誠舒良張永王勤同下獄)質實
(南郊齋宫在正陽門外圜丘之西前正殿後寢殿傍有浴室四闈墻垣以深池環繞之東西懸太和鐘每)
(郊祀候駕起則鐘作登壇即止禮畢升駕又聲之張軓祥符人河間王玉之子定興王輔之弟陳汝言潼)
(關衛人)
以太常寺卿許彬大理寺卿薛瑄為禮部侍郎兼翰林
學士入内閣預機務
(帝自衛喇特還彬至宣府奉迎帝命草諭羣臣勅遣祭土木陣亡官軍以此受知于帝及是遂與瑄同入)
(閣帝聞瑄學行數召對于便殿所陳皆關君德帝甚重之)
改元大赦
(告即位于宗廟陵寢詔天下曰朕昔恭膺天命嗣承大統十有四年民物康阜衛喇特之變朕念宗社生)
(靈親率六師以庶弟郕王監國不意兵律失御乘輿被遮豈期監國之人遽攘當宁之位皇天悔禍寇賊)
(革心奉朕南還既無復辟之誠反為幽閉之計族廢皇儲爰立已子惟天不佑未久而亡杜絶諫諍愈益)
(執迷矧失德之良多致沉疾之難療朝政不臨人心共憤今月十七日朕為公侯駙馬伯及文武羣臣六)
(軍萬姓之所擁戴請命于聖母皇太后祗告天地社稷宗廟復即皇帝位其改景泰八年為天順元年大)
(赦天下咸與維新詔辭徐有貞所撰也)
錄奪門功
(封石亨忠國公張軓太平侯輗攵安伯楊善興濟伯進徐有貞兵部尚書予太監曹吉祥等錦衣衛世職)
(有貞意未慊數請于亨曰願得冠例注從兄後亨入言之尋封武功伯太監興安見有貞等俱邀封賞言)
(于帝曰當日若附和南遷不知置陛下于何地又安有奪門耶帝不應後給事御史皆劾安與王誠舒良)
(等為黨逆宜同罪帝宥之但罷其司禮監職時中官坐誅者衆安僅獲免云)質實(側注武弁也張)
(輗河間王玉次子軓之兄也)
殺于謙王文籍其家
(先是徐有貞石亨等既定議迎復有貞恐亨等中變乃詭辭以激亨曰于謙王文己遣人迎襄世子矣又)
(曰帝已知君謀將于十七日早朝執君亨大懼謀遂決及是謙文已下獄有貞與亨等嗾言官劾謙文謀)
(迎外藩入繼大統命鞫于廷文抗辨曰召親王須用金牌信符遣人必有馬牌内府兵部可騐也辭氣俱)
(壯謙笑曰亨等意耳辨何益都御史蕭維禎曰事出朝廷不丞亦難免遂文致其詞以意欲二字傅會成)
(坐謀逆律當寘極刑奏上帝猶豫未忍曰于謙實有功有貞曰不殺謙此舉為無名帝意遂决薛瑄力言)
(于帝乃減一等改斬棄謙等于市籍其家家屬戍邊有教諭吾豫言謙罪當族所舉文武大臣並懬誅部)
(議持之而止千戶白琦又請榜謙等罪示天下一時希旨取寵者率以謙為口實云謙性忠孝才略開敏)
(自遭寇變忘身憂國敵先後入犯卒不能逞保全社稷皆謙功也為有貞及亨輩所嫉遂及于難死之日)
(陰霾翳天朝野冤之指揮多喇者本隸曹吉祥部下以酒酹謙死所痛哭吉祥怒抶之明日復酹慟如故)
(都督同知陳逵感謙忠義收遺骸殯之踰年始歸葬杭州逵故舉將材出李時勉門下者也謙之籍也家)
(無餘貲惟正室鐍鑰甚固啟視則皆上所賜蟒衣劍器諸物也皇太后初不知謙死比聞嗟悼累日帝既)
(而悔之也)質實(吾豫開化人多喇蒙古降人陳逵六合人多喇舊作朵兒今改)
戍陳循江淵于鐵嶺衛斥蕭鎡商輅為民
(徐有貞既入閣欲盡攬事權遂佐石亨輩撼去諸閣臣循雖素有德于有貞亦弗恤也先是王文等請建)
(東宫景帝不允王直胡濙將繼奏請復立沂王為太子推輅草疏以曰暮未及上而亨已迎帝復辟疏章)
(留禮部侍郎姚夔所帝即位復召輅與高穀入便殿温旨諭之命草復位詔亨密語輅赦文不須别具條)
(欵輅曰舊制也不敢易亨不悦亨與有貞嗾言官劾循等朋奸遂并及輅下之獄輅上書自愬言復儲疏)
(在禮部可覆騐不省及是與鎡並斥為民而戍循淵于鐵嶺衛)質實(姚夔字大章桐廬人)
罷巡撫提督軍務
(石亨惡文臣節制武臣言于帝罷之時王竑巡撫江北改浙江參政石亨張軓輩追論竑擊殺馬順事除)
(名編管江夏居半歲帝于宫中得竑疏見正倫理篤思義語感悟顧左右曰竑所奏多為朕也命還河州)
(勅有司善視之)質實(江夏隋縣明為武昌府治今因之)
尚書王直胡濙致仕
(直年七十有八濙年八十有一皆以老乞休並賜金幣給傳歸直性嚴重不苟言笑及與人交恂恂如)
(也在翰林二十餘年稽古代言編纂紀注之事多出其手洊為侍郎以次當入閣楊士竒不欲也長吏部)
(凡十四年既告歸時從諸佃僕耕蒔擊鼓唱歌諸子孫更迭奉觴上夀直嘆曰曩西楊抑我令不得供事)
(我不能無望然使我在□今上復辟當不免遼陽之行安得與汝曹為樂哉後六年卒年八十有四濙節)
(儉寬厚喜怒不形于色能以身下人在禮部久表賀祥瑞以官當首署名人因謂其善承迎歷事六帝立)
(朝垂六十年及歸有三弟年皆七十餘鬚眉皓白燕樂一室遂明其堂曰夀愷又七年卒年八十有九)
殺昌平侯楊俊
(俊初守永寧懷來聞額森欲奉上皇還密戒將士毋輕納及駕還又言是將為禍本至是張軓輿俊不協)
(言于朝遂徵下獄坐誅)質實(永寧城在今延慶州東四十里明永樂中置永寧縣尋于縣置衛今)
(並廢)
二月廢景泰帝仍為郕王遷之西内
(以太后制廢之遂歸西内皇太后吴氏復號宣廟賢妃削肅孝皇后杭氏位號改稱懷獻太子為懷獻世)
(子欽天監掌監事湯序請革除景泰年號帝不從歌初正統二年京師旱街巷小兒為土龍禱雨拜而)
(曰雨帝雨帝城隍土帝雨若再來還我土地說者謂雨帝者與帝也帝弟同音城隍者郕王再來還土地)
(者當復辟也至是果騐)
罷團營
(初范廣副石亨提督團營軍馬亨所為不法其部曲多貪縱廣數以為言亨銜之譖罷廣止領毅勇一營)
高穀罷
(王文陳循等皆誅竄穀謝病帝以穀長者語廷臣曰高穀在内閣議迎駕及南内事嘗左右朕其賜金幣)
(給驛舟以歸機穀為人清直持議正王文由穀薦擠穀穀屢請解務不許及榖既去位杜門絶賓客有)
(問景泰天順間事輒不應居四年卒年七十穀位至台司敝廬瘠田僅足衣食而已)
以吏部侍郎李賢蕪翰林學士入内閣預機務
(賢入閣位許彬薛瑄上與徐有貞其事帝深眷之未幾進吏部尚書)
殺都督范廣
(景泰初張軓自貴州征苖還于謙劾其失機不可用景泰宥之乃銜謙既奪門復辟與石亨首謀殺謙謙)
(素信任范廣軏與廣不相能于是誣廣黨附謙為逆謀立外藩并論殺之籍其家廣既被軏譛死明年)
(春軓早朝還途中為拱揖狀左右怪問之曰范廣也遂驚悸得暴疾及歸家月餘而卒)
郕王薨
(謚曰戾毁所營夀陵葬金山與殀殤諸王公主墳相屬帝欲以汪妃殉李賢曰汪妃雖嘗為后即幽别宫)
(況妃無子所生兩女皆幼尤可憫帝乃已以妃唐氏等殉葬尋沂王復儲位雅知汪妃前諫易儲事請)
(于帝遷居舊王府得盡攜宫中所有而出與周太后相得甚歡歲時入宫叙家人禮性剛執一日英宗問)
(太監劉桓曰記有玉玲瓏擊腰今安在桓言當在汪妃所英宗命索之妃投諸井對使者曰無之已而告)
(人曰七年天子不堪消受此數片玉耶後有言妃出所擕鉅萬計英宗命撿取之立盡)質實(周太)
(后英宗妃憲宗生母也昌平人)
(明史贊曰景帝當倥偬之時奉命居攝旋正大位以繫人心事之權而得其正者也篤任賢能勵精)
(政治強寇深入而宗社以安再造之績良云偉矣而乃汲汲易儲南内深錮朝謁不許恩誼恝然終)
(于輿疾齋宫小人乘間竊發事起倉卒不克以令名終惜夫)
三月以袁彬為錦衣衛指揮同知
(初帝在迤北彬周旋左右一年之内帝視彬同骨月也南還後景泰帝授彬錦衣試百戸至是進指揮同)
(知賜予優渥時召入曲宴叙患難時事歡洽如故)
復立沂王見深為皇太子
(太子廢立蓋六年矣至是復立為皇太子)
封子四人為王
(見潾德王見澍秀王見澤崇王見浚吉王)質實(見潾初名見清景泰三年封榮王至是改封初國德)
(州後改濟南成化三年就籓見澍英宗苐五子母高淑妃生于南宫成化六年就藩汝寧越二年卒無子)
(封除見澤英宗第六子憲宗同母弟成化十年就藩汝寧舊秀邸也見浚英宗第七子德王同母弟生于)
(南宫成化十二年就藩長沙)
下大同巡撫年富于獄既而釋之
(時革巡撫官富亦罷歸頃之石彪以私憾劾富逮下詔獄帝問李賢賢稱富能祛弊帝曰此必彪為富抑)
(不得逞其私耳賢曰誠如聖諭宜早雪之諭問官從公鞫事果無騐乃釋之令致仕)質實(年富字大)
(有懷遠人本姓嚴訛為年景泰二年春以右副都御史巡撫大同提督軍務富一意拊循蘇困祛弊石亨)
(等令家人領官庫銀帛糶米入邊多所乾没富首請按治詔宥亨等抵家人罪亨所遣卒越關抵大同富)
(復劾亨專擅亨輸罪又劾石彪等罪以是彪銜之明年以廷臣薦復起用)
韃靼保喇寇邊
(帝復位即遣都督馬政等使迤北賜故巴延特穆爾妻金幣以帝在北時巴延特穆爾敬護尤至也保喇)
(遮政等執之而使使入賀且請獻玉璽帝敕之曰璽已非真即真亦秦不祥物獻否惟爾苐毋留我使以)
(速爾禍保喇不受命遂寇延綏都督李懋等敗殁犯寧夏參將种興戰死又遣千騎屯大同邊外窺偏頭)
(關帝命石亨為將軍討之亨至邊無功而還已而寇勢益熾邊警迭聞帝憂形于色恭順侯吴瑾侍進曰)
(使于謙在當不令敵至此帝默然復命安遠侯柳溥禦之溥戰輒敗時飾小捷以聞)質實(吴瑾蒙古)
(人允誠孫克勤子土木之變瑾為後拒被寇執逃歸嗣侯)
夏四月帝露禱于上帝
(以災異數見也復命廷臣列軍民利病以聞)
襄王瞻墡來朝
(初帝之北狩也諸王中曕墡最長且賢衆望頗屬太后命取襄國金符入宫不果召而瞻墡上書太后請)
(立太子命郕王監國急募勇敢之士務圖迎復仍乞訓諭郕王盡心輔政比書至景泰帝已立數日矣及)
(帝還京師居南内瞻墡復上書景泰帝宜朝夕省問率羣臣朝朔望毋忘恭順帝既復辟石亨等誣戮于)
(謙王文以迎立外藩帝頗疑瞻墡尋于宫中得瞻墡所上二書而金符固在太后閣中乃賜書召瞻墡比)
(二書于金縢比至宴便殿特命百官朝王于館尋請還帝親送至午門外瞻墡伏地不起帝問叔父欲何)
(言頓首曰萬方望治如饑渴望省刑薄歛帝拱謝曰謹受教諸王自谷府變後來朝久不許矣至是乃特)
(行之四年復入朝六年又召以老辭歲時存問禮遇為諸藩所未有)
發明(于謙王文之死有貞軰誣以謀立外藩英宗遂疑其屬意瞻墡及得襄王書比之金縢嫌)
(疑頓釋來朝禮遇特隆始終無間亦當悟獄詞迎立之誣而謙文之冤死矣奈何甘受奸邪之誣罔)
(而始終不為之辨雪哉)
釋河南按察使王概于獄
(概初亦以被誣下獄會襄王入朝言于帝曰臣過汴汴父老遮道言按察使王概賢以誣逮詔獄願皇上)
(加察帝立出概命為大理寺卿)質實(王概字同節廬陵人)
振北畿山東饑
(侍郎周瑄振北畿命都御史林聰振山東帝恐瑄聰巡歷不能周遍復遣侍郎黃仕儁繼往聰屢請發帑)
(帝詔徐有貞李賢議冇貞曰發帑振濟徒為里書乾没耳賢曰慮乾没而不貸坐視民用是因噎廢食也)
(帝卒從賢議)質實(周瑄字廷玉陽曲人黃仕儁四川富順人)
五月柳州千戶盧忠太監高平伏誅
(初忠為錦衣指揮誣告南宫太監阮浪傳帝命結内使王瑤圖復位微商輅解帝幾危及是遣人收忠及)
(平磔之市平實與忠合謀者也)
彗星見
(是月見于危芒長五寸指西南至八月餘芒尚存十月復見)
下御史張鵬楊瑄等于獄并逮繫都御史耿九疇羅綺
(初景帝不豫廷臣請立東宫不許瑄與同官約疏爭會奪門事起乃已及是印馬畿内至河間民遮訢曹)
(吉祥石亨奪其田瑄以聞並列二人怙寵專權狀帝語閣臣李賢徐有貞曰真御史也遂遣官按覈而令)
(吏部識瑄名將擢用吉祥聞而大懼訴于帝請罪之不許未幾石亨自延綏還會彗星見掌道御史張鵬)
(周斌等將劾亨吉祥諸違法事給事中王鉉聞之洩于亨亨乃先與吉祥泣訴于帝誣鵬為己誅内監張)
(永從子結黨排陷欲為報讐明日疏入帝大怒遂收鵬及瑄御文華殿悉召諸御史擲彈章俾自讀斌且)
(讀且對神色自若至冒功濫職帝詰之曰彼率將士迎駕朝廷論功行賞何云冒濫斌曰此輩皆貪天功)
(當時迎駕止數百人光禄賜酒饌名數具在今超遷至數千人非冐濫而何帝默然竟下瑄鵬及諸御史)
(于獄榜掠備至且詰主使者瑄等無所引乃坐九疇綺主謀并逮繫之論瑄鵬死餘遣戍亨等復譖諸言)
(官帝諭吏部給事御史年踰三十者留之餘悉調外凡三十六人)質實(給事御史調外三十六人)
(按明史楊瑄傳給事中何玘等十三人為州判官御史吴禎等二十三人為知縣尋以災變得不調皆復)
(原官張鵬字騰霄淶水入楊瑄字廷獻豐城人耿九疇字禹範盧氏人周斌字國用昌黎人王鉉臨安人)
發明(英宗復辟以後舉措皆出于已私若盧忠高平之收磔于市猶曰以誣王瑤之罪罪之固)
(忠平所自取耳至楊瑄之劾曹石且嘆其為真御史張鵬等之疏糾冐濫亦未嘗不悟其非誣而卒)
(下瑄鵬諸御史于獄且逮坐九疇等論死遣戍幾若出于不得不然者周由曹石之簧鼓噂沓而實)
(木英宗冇已之一念成之是磔忠平者為其禍已也逮鵬瑄者為曹石之有德于已也刑賞以公天)
(下而悉以私意行乎其間宜紀綱之顛倒若是哉)
六月下徐有貞李賢于獄
(有貞為曹石所引用既得志則思自異窺帝意亦微厭二人乃稍稍裁抑之且微言其貪横狀帝亦為之)
(動楊瑄奏劾曹石侵佔民田帝問有貞及李賢皆對如瑄奏有詔奬瑄亨吉祥大怨恨日夜謀搆有貞時)
(帝方眷有貞嘗屏人密語亨吉祥令小監竊聽故洩之于帝帝驚問曰安所受此語輒對曰受之有貞且)
(曰某日語某事外間無弗聞帝由是始疏有貞會張鵬獄起亨吉祥疑諸御史論劾皆有貞主之並疑賢)
(二人遂同至帝前具陳迎駕奪門功因曰今内閣專權欲先除臣等不然諸御史安敢爾相與悲哭不已)
(帝心動乃諭言官劾有貞賢圖擅威權排斥勲舊遂並下獄)質實(曹石石亨曹吉祥攬權恣肆當)
(時謂之曹石)
大風雷雨雹
(大風震雷發屋拔木雨雹大如雞卵擊毁奉天殿東吻正陽門下馬牌飛擲郊外都人震恐)
以災變釋徐有貞李賢及耿九疇等降謫有差
(風雹之變曹石二家尤甚大木盡拔雹深尺餘欽天監正湯序本亨黨亦言上天示警宜恤刑獄帝感悟)
(乃出有貞廣東參政賢福建參政綺廣西參政九疇江西布政司御史周斌等十二人為知縣楊瑄張鵬)
(戍遼東賢未行以尚書王翺薦為吏部侍郎瑄鵬就道尋遇赦還或謂二人當詣曹石謝二人不可乃復)
(戍南丹)質實(按御史十二人為周斌盛顒費廣張寬王鑑趙文博彭烈張奎李人儀邵銅鄭冕陶)
(復俱為知縣其餘當調者給事中何玘等十三人為州判御史吴禎等二十三人為知縣南丹衛名隸廣)
(西慶遠府今置南丹州屬慶遠府)
以通政司參議兼侍講吕原入閣預機務
(原内端外和石亨曹吉祥皆敬之每大議事有不可據理爭未嘗諛言媚色徇人)質實(吕原字逢)
(源秀水人)
禮部侍郎兼學士薛瑄致仕
(瑄在内閣數月見石亨等用事歎曰君子見幾而作寧俟終日遂致仕去)
以翰林院修撰岳正入内閣預機務
(薛瑄既去帝謀代者尚書王翺以正薦帝亦素知其名召對文華殿正長身美鬚髯帝遙見色喜既登陛)
(問年幾何家安在何年進士正具以對帝連稱善曰爾年正強仕畿縣人又吾所取士今用爾内閣其盡)
(力輔朕正頓首受命趨出會石亨張軓進見遇之愕然曰何自至此比入帝曰朕今日自擇一閣臣問為)
(誰帝曰岳正兩人陽賀帝曰但官小耳當為吏部左侍郎兼學士兩人曰陛下既得人俟稱職加秩未晩)
(帝默然遂命以原官入閣)質實(岳正字季方漷縣人正統十三年會試第一賜進士及第授編修進)
(左贊善天順初改修撰教小内侍書)
秋七月承天門災
(下詔罪已敕羣臣修省)
許彬罷
(彬牲坦率門不多浮蕩士及參政後欲謝客客競騰謗且為石亨所忌竟不安其位出為南京禮部侍郎)
(甫行貶陜西參政旋乞休去)
進李賢吏部尚書兼翰林學士復入内閣預機務
(石亨知帝嚮賢雖恨賢無如何乃佯與交驩賢亦深自匿非宣召不入而帝益親賢顧問無虚日時帝亦)
(厭亨吉祥驕横屏人語賢曰此輩干政四方奏事者先造其門朕今一斷以至公趨附者當自息賢曰願)
(陛下制之以漸時亨吉祥猶用事賢顧忌不敢盡言每從容論對所以裁抑之者甚至)
謫岳正為欽州同知尋下獄杖戍肅州
(正負氣敢言既為帝親拔益感激思自效或為匿名書列曹吉祥罪狀吉祥怒請出榜購之帝令撰榜格)
(正與吕原入見曰為政有體盗賊責兵部奸究責法司豈有天子自出榜購募者且事緩之則自露急之)
(則愈匿帝是其言遂不究石彪鎮大同遣使獻捷下内閣問狀使者言捕斬無算不能悉致皆梟林木間)
(正按地圖詰之曰此地皆沙漠汝梟何所其人語塞時亨吉祥恣甚正言于帝二人權太重恐久不可制)
(請以計間之帝許馬正出見吉祥曰忠國公常令杜清來此何為者吉祥曰辱石公愛致誠欵耳正曰不)
(然彼使伺公所為耳宜謝遣之因勸吉祥辭兵柄復詣亨諭令自戢且曰上使我告公如此二人揣知正)
(意因詣帝前免冠泣請死帝内愧慰諭之召正責漏言正對曰臣觀二家必以謀叛滅臣欲全上恩故令)
(早自為計耳二人聞之益怒會承天門災帝命正草罪己詔因歷數弊政無所避亨吉祥遂搆蜚語謂正)
(賣直訕上帝怒謫正欽州同知入閣僅二十八日耳既行道漷以母老留家月餘復為尚書陳汝言所劾)
(遂逮繫詔獄杖百戍肅州行至涿夜宿傳舍手拲急氣奔且死涿人楊四辭卒酒脱正拲刳其中且厚賂)
(卒乃得至戍所)質實(岳正復為尚書陳汝言所劾按明史岳正傳正嘗極言陳汝言小人今既為尚)
(書可用盧彬為侍郎二人者俱譎悍若同事必相齮齕乘其隙可並去之帝雖不納汝言怨之及正謫留)
(家月餘汝言令巡校言狀并劾正嘗奪公主田遂逮繫詔獄杖戍邊或讓正以未信而諫正曰上顧我厚)
(懼無以報稱子奈何以諫官處我後在戍所帝念之曰岳正倒好只是大膽正聞自為像贊述帝前語曰)
(岳正倒好只是大膽惟帝念哉必當有感如或赦汝再敢不敢臣嘗聞古人之言蓋將之死而靡憾也其)
(自信不回如此然意廣才疎欲以縱横之術離間權倖反為所噬人皆迂而惜之杜清時為都督出石亨)
(門下後造妖言有土木掌兵權語蓋言杜也亨誅清亦流金齒)
大赦
(以承天門灾也)
放徐有貞于金齒
(有貞既出石亨等憾未已必欲殺之令人投匿名書指斥乘輿因奏云此有貞怨望使其客馬士權者為)
(之遂追執有貞于德州并士權下詔獄時錦衣衛都指揮門達承亨等意痛加搒治瀕死者數四士權終)
(無所言會承天門灾肆赦亨等猶慮有貞見釋乃言于帝曰有貞自撰武功伯劵辭云纉禹成功又自擇)
(封邑武功禹受禪為帝武功曹操始封也有貞志圖非望帝出以示法司法司鞫于庭士權大呼曰豈有)
(自撰誥劵露其逆謀之理耶及獄具謂有貞不能感恩報德乃敢玩法欺公詐為制文竊弄國柄罪當棄)
(市為人臣欺罔戒帝以犯在赦前免死發金齒為民)質實(馬士權秦州人博學有氣節與有貞厚故)
(亨輩連逮之有貞初出獄時拊士權背曰子義士也他日一女相托有貞自齒歸士權時往候之絶不及)
(婚事士權辭去終身不言人是以薄有貞而重士權門逹豐城人)
九月以太常寺少卿彭時兼翰林學士入内閣預機務
(初景帝監國時以修撰入閣尋丁母憂力辭不允明年兵事稍息得請終制及除服景帝命供事翰林院)
(不復與閣事至是帝特召見仍命入閣閣臣為帝親擢者時與岳正二人而已然帝方嚮用李賢數召賢)
(獨對而賢雅推重時退必咨之時引義爭可否或至失色賢初小忤久之心折曰彭公真君子也)
冬十月詔為故太監王振立祠
(初土木之難言官劾振擅權誤國或有言其在衛喇特為敵用者振坐族誅帝復位振黨言之帝大怒謂)
(振為敵所殺朕乃親見追責言者過實皆貶竄帝猶念振不置復其官刻香木為振形招魂以葬建祠祀)
(之賜額曰旌忠)
釋建庶人文奎
(文奎建文帝少子永樂初幽中都號為建庶人帝憐其無罪久繫欲釋之問李賢賢頓首曰此堯舜用心)
(也天地祖宗實式憑之帝意遂決即鳳陽賜室宇奴婢月給薪米聽嫁娶出入文奎繫時方二歲至是已)
(五十七出見牛馬亦不能識未幾卒)
十二月封太監曹吉祥養子欽為昭武伯
(帝復辟後吉祥以司禮監總督大營養子欽從子鉉鐸&KR0008;皆官都督至是欽進封昭武伯)
(戊寅)二年春正月兵部尚書陳汝言有罪下獄
(汝言附曹石由郎中驟進尚書陰險貪墨邊將皆出其門得賄無筭始善徐有貞尋與曹石共儕之既而)
(又欲去曹石以自固亟于帝前陳二人過惡二人聞之大怒嗾言官劾之遂下獄籍其家贓數十百萬帝)
(召大臣入視曰于謙終始景泰朝被遇若一身死無餘貲汝言官未久何多耶因連稱好于謙者三亨等)
(俛首流汗不能對)質實(言官劾汝言按明實錄時六科十三道劾汝言受總兵官楊能石彪等賄)
(賂不貲專擅選調其弟琰理殊無功次冒升鎮撫與都指揮盧旺結為心腹僭居駙馬第宅私役工匠千)
(餘人造舍違式及諸不法事請正邦刑廷議汝言及旺當斬琰理罷職能等當究治上命固禁汝言及琰)
(理旺充軍能等姑宥之)
上皇太后尊號
(初岷王徽煣請上皇太后尊號禮部以非本朝故事乃止已而尚寶司少卿錢溥謂陳汝言曰復辟之初)
(非奉太后詔誰敢提兵入禁令論功行賞無虚日而母后徽號未加寧非闕典汝言以聞帝大悦會汝言)
(敗未及行至是問李賢曰此莫大之孝也遂上尊號曰聖烈慈夀皇太后明代宫關徽號自此始)質
實(錢溥字原博松江華亭人)
二月開雲南福建浙江銀場中官市雲南珍寶
(司禮監太監福安奏雲南福建浙江舊有銀礦悉令採辦煎銷上納京庫近年或採或止國用不足請如)
(舊制遣官開場煎辦又請内官于雲南等處出庫收買黃金珍珠寶石從之)
夏四月太子始講學于文華殿
(自後日在殿之東廂即所謂左春坊也帝退朝御文華殿閱章奏故令太子居此)質實(明史職官)
(志左春坊大學士左庶子左諭德各一人左中允左贊善左司直郎各二人左清紀郎一人左司諫二人)
(右春坊坊亦如之司經局洗馬一人校書正字各二人詹事掌統府坊局之政事以輔𨗳太子少詹事佐)
(之凡入侍太子與坊局翰林官番直進講尚書春秋資治通鑑大學衍義貞觀政要諸書前期纂輯成章)
(進御然後赴文華殿講讀講讀畢率其僚屬以朝廷所處分軍國重務及撫諭諸蕃恩義陳說于太子)
復設巡撫官
(時廷議復設廵撫官乃命戸部侍郎年富巡撫山東僉都御史程信葉盛李秉巡撫遼東兩廣大同)質
實(程信字彦實其先休寧人家河間李秉字執中曹縣人秉持法公正總兵官不樂言其專擅帝尋召)
(還以譖下獄斥為民)
五月徵江西處士吴與弼至授左諭德不拜
(石亨知衆諭不容欲引賢者為已重謀于李賢賢或稱與弼學行亨即屬賢草疏薦之帝遣行人曹隆齎)
(璽書加束帛徵與弼赴闕比至帝問賢與弼宜何官賢對曰宜以宫僚侍太子講學遂授左春坊左諭德)
(召見文華殿顧語曰聞處士義高特行徵聘對曰臣草茅賤士本無高行陛下垂聽虚聲又不幸有犬馬)
(疾束帛造門臣慙被異數匍匐京師今年且六十八矣實不堪供職帝曰宫僚優閒不必辭賜文綺酒牢)
(遣中官送館次謂賢曰此老非迂闊者務令就職時帝眷良厚而與弼再三辭疏稱學術荒陋苟冒昧徇)
(禄且必曠官詔不許乃請以白衣就邸舍假讀秘閣書帝曰欲觀秘書且勉授職令賢諭意與弼留京師)
(二月遂以疾篤請賢終叩其所以不就之故謂勅書崇重聘以伊傅禮意當大用而以宫僚無事慮不得)
(即行其志故不受賢為言于帝請曲從放還始終恩禮以光矌舉帝然之賜勅慰勞賚銀幣復遣行人送)
(還令有司月給米二石與弼歸上表謝陳崇聖志廣聖學等事)質實(吴與弼字子傳崇仁人年十九)
(見伊洛淵源錄慨然向慕遂罷舉子業讀四子五經洛閩諸錄不下樓者數年正統景泰間屢薦不起歎)
(曰宦官釋氏不除而欲天下治平難矣至是徵至闕與弼初至李賢以賓師禮事之推之上座編修尹直)
(至令坐于側直大愠出即謗與弼作瑣綴錄以譏之言與弼為石亨跋族譜自稱門下士又布衣陳真晟)
(于天順二年詣闕上程朱正學纂要不報歸聞與弼方講學欲就之過南昌張元禎止之宿與語大推服)
(曰斯道自程朱以來惟先生得其真如與弼者不可見亦不必見也石亨譜世固未有見之者後顧允成)
(論之曰此好事者為之與弼歸知府張瑰謁見不得大恚募人代其弟投諜訟與弼立遣吏攝之大加侮)
(慢始遣還與弼知非弟意友愛如初元禎不知始末遣書誚讓有上告素王正名討罪語與弼應聘之招)
(議猶宋儒楊時也成化五年與弼卒年七十九學者稱康齋先生伊直字正言太和人陳真晟字䀲德漳)
(州鎮海衛人自號漳南布衣張元禎字廷祥南昌人張瑰番禹人顧允成字季時無鍚人)
嚴自宫之禁
(初石亨等收留自宫之人至是乃自首其大名等府金吾等衛軍民人等凡自宫者亦各自投首帝俱宥)
(其罪發南海子藝蔬)質實(南海子即飛放泊在大興縣南永定門外二十里元史兵志冬春之交親)
(幸近郊縱鷹隼摶擊以為遊豫之度謂之飛放方輿勝覽下馬飛放泊在大興正南廣四十頃又北城店)
(黃埃店俱有飛放泊廣三十頃明一統志南海子舊為下馬飛放泊)
秋八月詔修一統志
(帝諭李賢彭時吕原曰朕欲覽天下輿圖之廣我文祖太宗嘗命儒臣未究厥緒景泰間雖有成書繁簡)
(失當卿等尚折衷精要繼成初志于是命賢等為總裁官書成凡九十卷)
冬十月李賢請罷錦衣官校刺事不許
(帝慮廷臣黨比欲知外事倚錦衣官校為耳目由是指揮使門遼僉事逯杲俱得幸而杲更強鷙帝尤委)
(任之杲遣校尉偵事四方所至官吏震恐多進聲伎貨賄以求免雖親藩亦然無賄者輒被逮每逮一人)
(必破數大家四方奸民詐稱校尉乘傳縱横無所忌賢請撤還帝不許于是其勢益張)質實(逯杲)
(安平人)
十一月免山東秋糧
(免濟南東昌兖州青州四府所屬被灾秋糧共五十一萬一千三百餘石)
(己邜)三年春正月保喇犯安邊營總兵官石彪楊信擊敗之
(先是彪備敵大同擊斬巴圖王搴其旗封定遠伯既而充總兵官禦寇寧夏至是保喇以二萬騎入犯安)
(邊營彪與延綏總兵官彰武伯楊信擊之連戰皆捷斬其平章郭勒齊追出塞轉戰六十餘里復大敗之)
(生擒四十餘人斬首五百餘級獲馬駝牛羊二萬餘為西北戰功第一都督僉事周賢都指揮李鑑俱殁)
(于陣捷聞進彪為侯彪既屢立戰功與亨並封公侯勢盛而驕多行不義馴至于敗)質實(安邊營在)
(榆林府定邊縣東北有新舊二營相去六十里令以新營并入舊營設都司駐守周賢滁州人中流矢死)
(贈都督同知令巴圖王舊作把秃王改正)
二月採珠廣東
(遣御史吕洪同内官往廣東雷州廉州採州從太監福安奏也)質實(廉州唐置元路明府今因之吕)
(洪平陽縣人)
幸太監曹吉祥宅
(吉祥以奪門功得帝寵遂幸其宅時有百戶李成者善謔稱沙狐狸随迤北有功擅入内府求陞職帝怒)
(命錦衣衛鞫之指揮僉事哈銘與額森特穆爾謀欲脱成罪伺帝幸吉祥宅乃報額森特穆爾先期往候)
(比至奏言成有功監禁乞宥帝問知事由哈銘命錦衣衛監之後錄奏罪囚乃降銘副千戶調發貴州衛)
(差操)質實(貴州衛在貴陽府治西隅明洪武中置今廢額森特穆爾舊作也先帖木兒今改)
發明(人君幸臣工第史策每艷稱之以為榮遇然亦不僅見也閣寺之徒豈能邀帝臨之盛典)
(吉祥與養子欽統領兵權家多蔵甲不一二年後即有逆謀英宗懵然罔覺尚欲幸其私宅觀哈銘)
(等預期伺謀則知臨幸其家者非一日矣土木之役亦以王振志在邀駕榮其鄉里致罹竒變困心)
(衡慮之餘猶尚出此耶)
夏四月南和侯方瑛大破東苖
(東苖千把豬等僭號稱王攻都勻諸衛命瑛與贊理軍務都御史白圭合川湖雲貴軍四道擊之瑛圭兵)
(進青崖總兵李貴進牛皮箐參將劉玉進穀種參將李震進鬼山所向皆捷合攻石門山賊退據六美山)
(翁受河復會兵大進生擒千把豬送京師磔之瑛前後討川湖貴州諸苖克寨二千俘斬四萬餘平苖之)
(功前此莫與比者瑛曉古兵法嘗上練兵法及陣圖老將多稱之)質實(東苖即白苖在貴陽府貴)
(筑龍里諸縣界青崖一曰青巖在貴筑縣南五十里牛皮箐形勢狹長横亘于台拱八寨古州丹江都江)
(青江六廳之間東西綿長一百四十餘里南北寬三四十里周圍統計三百六十餘里今有屯田隸貴州)
(丹江通判穀種寨在湖廣綏寧縣西境鬼山六美山皆生苖之地與貴州接境石門山在貴筑縣東六十)
(里翁受河一曰甕首河在貴定縣南大平伐司東南二十里白圭字宗玉南宫人劉玉字仲璽磁州人李)
(震南陽人)
六月復命巡撫官以八月集京師議事
(命戸部移文各巡撫以地遠近分年赴京議事)
秋八月石彪有罪下獄
(彪自陜西召還謀鎮大同與亨表裏握兵柄令千戶楊斌等奏保帝覺其詐收斌等拷訊得實大怒下彪)
(詔獄令門逹鞫之得其繡蟒龍衣及違式寢牀諸不法事罪當死遂籍彪家并逮其黨治之彪事既發言)
(官將于朝班劾之有泄于彪者帝聞之大怒乃勅文武大臣無故不得相往來給事中御史及錦衣官不)
(得與文武大臣交通違者依太祖鐡榜例治罪)質實(鐡榜明史宦官傳太祖嘗鐫鐵牌置宫門曰内)
(官不得干預政事預者斬)
冬十月石亨以罪罷
(先是亨以彪下獄大懼請罪帝慰諭之亨請盡削弟姪官放歸田里不許法司再鞫彪言初為大同遊擊)
(以代王增禄為已功王至跪謝自是數欵彪出歌妓行酒彪凌侮親王罪亦當死因交章劾亨招權納賄)
(肆行無忌私與術士講論天文妄談休咎宜置重典帝命錮彪于獄罷亨閒住絶朝參)質實(代王)
(代隠王仕壥也仕壥簡王桂之孫正統十一年桂卒其世子遜煓先卒十三年以仕壥嗣封)
詔自今章奏勿用奪門字諸冒功者黜之
(石亨既得罪帝以奪門字問李賢賢曰迎駕則可奪門豈可示後天位乃陛下固有奪即非順彼時亦幸)
(成功耳萬一事機先露亨等不足惜不審置陛下何地帝悟曰然賢曰若景泰果不起羣臣表請復位此)
(輩雖欲陞賞以何為功老臣耆舊依然在職何至有殺戮降黜事致干天象招權納賄何自而起國家太)
(平氣象豈不益盛今為此輩損削過半矣帝深然之乃詔自今章奏勿用奪門字諸冒功得官者自首更)
(正黜四千餘人朝署為清)
詔霜降後錄囚著為令
(每歲霜降後三法司會同廷臣審錄重囚謂之朝審遂為定制)
(庚辰)四年春正月石亨以罪下獄二月亨瘐死石彪伏誅
(逯杲奏亨怨望逾甚與從孫後等日造妖言且蓄養無賴專伺朝廷動靜不軌迹已著廷臣皆言不可輕)
(宥乃下亨詔獄坐謀叛律應斬没其家貲未幾亨瘐死彪及後並僇于市帝初緣亨復位德之亨無日不)
(入見即不召必假事以進一日亨引二人侍于文華殿帝問曰此何人亨曰此千戶盧旺彦敬臣有機密)
(事必與謀如迎請復位其功實多乃擢二人為指揮使自是干請無虚日弟姪家人冒功錦衣者五十餘)
(人部曲親故竄名奪門籍得官者四千餘人亨每見出必張大其言在亨門下者得亨語即揚于衆以為)
(聲勢朝臣奔走恐後以貨之多寡為授職美惡入之先後為得官遅早時有朱三千龍八百之謠謂郎中)
(朱銓龍文輩俱以賄被擢也既以宿怨殘害忠良大獄數興廷臣側目大權悉歸于亨亨預政事所請或)
(不從艴然見于辭色久之帝不能堪以語李賢賢曰惟獨斷乃可因勅左順門非宣召毋納總兵官亨燕)
(見遂稀所請亦漸有不從者亨猶不悟恣横如故初帝命所司為亨營第既成壯麗踰制帝登翔鳳樓見)
(之問誰所居吴瑾侍側謬對曰此必王府帝曰非也瑾曰誰僭踰若此帝頷之逯杲本亨所擢密受帝旨)
(往往伺亨所為以報而亨竟不知從子彪本以戰功起家不籍父兄蔭然一門二公侯所蓄材官猛士不)
(下數萬中外將帥半出其門又謀鎮大同為天下精兵處權傾人主羣疑其有異志故遂及于禍)質
實(按明紀事本末瞽人童先者出妖書曰惟有石人不動勸亨舉事亨謂其黨曰大同士馬甲天下吾)
(撫之素厚今石彪在彼可恃也異日以彪佩鎮朔將軍印專制大同北塞紫荆關東據臨清决高郵堤以)
(絶餉道京師可不戰而困及保喇寇延綏帝命亨往禦之童先又力勸亨亨曰為此不難但天下都司除)
(代未周待周為之未晚也先曰時者難得而易失亨不聽會彪敗罷亨而亨謀漸急事益露其家人上告)
(變逮治之據此則亨不軌之謀乃其家人所發而明史亨傳以為杲奏存考翔鳳樓在南内龍文泰和人)
夏四月大雨雪
(月餘乃止)
秋七月乙亥朔日有食之
徵天下逋逃工匠
(凡三萬八千四百餘名命吏部銓官二十員分往督捕之)
淮水決没軍民田廬遣使振䘏
(鳳陽府自五月連雨抵七月淮水溢決壩埂没田廬甚多事聞命加意振䘏所決城壩以漸築之)
下工部侍郎翁世資于獄貶知衡州府
(蘇抗等府織染局歲造有定數帝遣内使增造綵縀七千尺世資請減之帝怒下錦衣衛獄尋貶衡州府)
(知府)質實(翁世資字資甫莆田人)
八月韃靼分道入寇
(保喇與瑪拉噶等分三道自大同威遠西擁衆南行總兵官李文不敢出保喇直抵雁門至代朔忻諸州)
(肆掠帝遣都督顔彪率師至紫荆關馮宗至倒馬關禦之寇稍引去)質實(威遠衛名在大同府城一)
(百八十里代州秦為雁門郡隋置代州明初改代縣後仍為州屬太原府今升隸州忻州秦屬太原郡隨)
(置忻州明屬太原府今升直隸州倒馬關在易州廣昌縣南七十里東南至定州二百五十里李文西番)
(人毛瑪拉噶舊作里孩今改)
冬十二月釋徐有貞歸
(有貞在金齒三年石亨敗帝謂李賢曰有貞何大罪為石亨輩所陷耳其釋歸田里有貞既歸猶冀復召)
(時時仰觀天象謂將星在吴益自負常以鐵鞭自隨數起舞及聞韓雍平兩廣有功乃投鞭太息曰孺子)
(亦應天象耶遂放浪山水間十餘年而死)質實(韓雍字永熙長洲人)
(辛巳)五年春二月巡撫廣東都御史葉盛請罷採珠池從之
(菜盛奏廣東珠池經二次採取今珠螺稀嫩須暫停緩方得長大況雷廉等府州縣夫蜑累被廣西流賊)
(劫殺必須大兵寧靖人力寬甦之日方可採撈帝命戸部議行)
免山東被災税糧
(免山東糧二十四萬餘石)
三月免蘇松常鎮被災税糧
(免蘇松常鎮四府糧五十三萬餘石)
湖廣貴州總兵官李震會廣西軍勦猺獞悉破之
(震從方瑛平貴東苖千把豬瑛卒即以震充總兵官鎮湖廣貴州初李添保以逋賦逃八苖中偽稱唐太)
(宗後擁衆萬餘僭王號建元武烈剽掠遠近震進擊大破之添保遁入貴州鬼池諸苖中復誘苖作亂震)
(擒送京師伏誅至是進勦猺獞皆破之長驅至廣西會總兵官大克諸猺前後俘斬數千人)質實
(李天保麻城人)
夏五月免河南被災秋糧
(免河南糧二十六萬餘石)
殺弋陽王奠壏
(初逯杲聽詗事者言誣奠壏烝母帝令奠壏兄靖王奠培具實以聞遣官與杲按問奠培奏無其事杲按)
(亦無實帝怒責問杲杲懼乃執如初帝竟賜奠壏母子死焚其尸方舁尸出大雷平地水深數尺人咸以)
(為冤)質實(弋陽王奠壏寧獻王權之孫)
下南雄知府劉實于獄尋死
(實居官三十餘年廉介愛民中官過郡多邀索弗與中官折辱之郡民大呼擁實去中官慚忿誣以罪逮)
(下詔獄瘐死郡民哀而祠之)質實(南雄宋州元路明府今因之劉實字嘉秀安福人)
六月遣尚書馬昂懷寧伯孫鏜擊保喇
(保喇衆萬餘屯莊浪攻凉州諸衛副總兵仇廉禦之敗績敵渡河剽掠官軍莫敢攖其鋒關中震恐帝以)
(昂總督軍務鏜充總兵官率作軍擊之未行而曹吉祥之亂)質實(莊浪衛本唐凉州地明洪武中置衛)
(尋改守禦所永樂中復置衛今設莊浪營參將隸凉州鎮馬昂字景高滄州人)
彗星見
(戊戊夜見東方光芒長三尺餘尾指西南庚子丙午夜復見至丙寅夜始滅)
秋七月太監曹吉祥及其養子欽反懷寧伯孫鏜討之
欽敗死吉祥伏誅
(正統間吉祥屢出監軍輒選達官善騎射者隸帳下師還蓄于家故家多蔵甲石亨敗吉祥不自安漸蓄)
(異謀日犒諸達官金錢穀帛恣所取達官亦恐吉祥敗而已隨退黜也皆願盡力結為死黨千戶馮益景)
(泰間請從上皇于沂州復辟後以吉祥請得不誅因客欽所欽問曰古有宦官子弟為天子者乎益曰君)
(家魏武其人也欽大喜欽有家人百戶曹福來者得罪逃去奏行捕治欽乃别遣家人尋獲至家私掠死)
(為言官所劾帝令指揮逯杲按之且降勅徧諭羣臣毋自專干憲典欽驚曰前降勅遂捕石將軍今復爾)
(殆矣反謀遂决使其黨掌欽天監太常寺少卿湯序擇是月庚子昧爽欽擁兵入廢帝而已以禁兵應之)
(謀定欽召諸逹官夜飲時懷寧伯孫鏜奉詔西征將陛辭是夜與恭順侯吴瑾俱宿朝房達官馬亮恐事)
(敗逸出走告瑾趨告鏜從長安右門隙投疏入曰急變即達御前遲則用軍法斬鏜與瑾俱拙于書惟曰)
(曹欽反曹欽反帝得奏急縶吉祥于内而勅皇城四門京城九門閉勿啟欽以亮逸知事泄中夜馳往逯)
(杲家殺杲斫傷李賢于東朝房以杲頭示賢曰杲激我也逼草奏釋已罪亡何又執尚書王翺賢乃就翺)
(所索紙佯草疏乃獲免欽又殺都御史寇深于西朝房遂率衆攻東西長安門不得入縱火守衛者折河)
(壖甎石塞諸門賊往來呌呼門外鏜遣二子急召西征軍大呼曰有獄賊反獲者得重賞西征軍奔集至)
(二千人鏜曰不見長安門火耶曹欽反能殺賊者必賞遂擊欽欽走攻東安門瑾將五六騎覘賊猝與遇)
(力戰死欽復縱火門燬門内聚薪益之火大熾賊不得入天漸曙欽黨稍稍散鏜勒兵逐欽鏜子砍欽中)
(膞欽走突安定諸門門盡閉奔歸家拒戰會大雨如注鏜督諸軍奮呼入欽投井死其家無大小盡誅之)
(帝出吉祥與欽尸同磔于市湯序馮益及姻黨皆伏誅馬亮以告反授都督進孫鏜為侯李賢王翺進太)
(子少保封吴瑾凉國公謚武莊贈寇深少保赦謚莊愍將士陛賞有差以擒賊詔示天下大)質實(沂州)
(後魏置北徐州周改曰沂州明屬兖州府淵本朝雍正二年升直隸州十二年升府寇深字文唐縣人)
(永樂間為庠生其鄉人有謀不軌馳京師告發得為國子生正統中以右僉都御史鎮守四川松潘以功)
(陞左副都御史景泰二年召還復命提督遼東軍務英宗復辟陞左都御史初亦阿事曹欽父子已而疏)
(之故及于禍)
免南畿被災税糧
(免應天等府糧五十九萬七千七百石有竒)
求直言
(詔曰凡朝廷得失生民利病百僚貪暴奸邪近侍風憲職皆當言近多嘿嘿畏避權勢今後無諱不當者)
(亦不罪焉)
河決開封
(城中水深丈餘官舍民居漂没者過半周王及諸守土官乘舟筏避于城外軍民死者不可數計)質
實(周王周定王橚之孫懿王子埅也天順元年襲封)
罷孫鏜西征遣都督馮宗充總兵官代之
(孫鏜既不行邊報益急因命宗充總兵官禦之起副都御史王竑于家與兵部侍郎白圭參贊軍務八月)
(保喇三上書乞和帝遣指揮使唐昇齎勅諭之自是每歲入貢而寇掠如故明年白圭王竑巡邊遇敵皆)
(敗之時穆爾格爾與保喇相仇殺未幾穆爾格爾死衆共立其兄蒙古勒克埒青吉思亦號小王子自是)
(韃靼部長益各專擅)
九月京師地震有聲
(壬戌已時地震有聲起自西南方至東南方止)
冬十一月丁酉朔日有食之
(壬午)六年夏四月免河南被災税糧
(免河南開封等五府所屬四十州縣去年被災秋糧二十八萬四千餘石)
五月都督僉事顔彪擊廣西猺破之
(自元年春大藤峽猺為亂兩廣苖猺獞蠭起廣西殘燬殆偏前年帝命彪為總兵官討之彪會兩廣兵攻)
(破七百餘寨駐軍大藤峽進擊龍山直抵梧潯所向皆捷而彪多濫殺冐功勦捕不能盡賊故不久即發)
(明年賊夜薄捂州城時總兵官陳涇駐兵城中會議調兵賊三更駕梯入涇不覺賊遂入府治劫官庫放)
(罪囚殺死無筭大掠城中執副使周璹為質殺死訓𨗳任璩有致仕布政使宋欽挺身出以大義諭賊為)
(賊害賊聲言官軍莫動動則殺周副使涇擁兵自衛不敢發一矢縱賊出城而與講和賊亦尋遣璹還時)
(官軍數千賊僅七百騎事聞帝䧏旨切責而已)質實(大藤峽在廣西潯州府桂平縣西北潯州之境)
(萬山盤矗中有水曰潯冮發源抑慶東繞至潯帶象州永安修人荔浦平樂諸郡縣夾江諸山&KR1713;砑嶻嶪)
(其最險惡地為大藤峽宏石磯之下弩灘之上通羅渌三洞紫荆羅運等三十六巢峽岸有大藤横生過)
(江日沉水底夜浮水面連亘峽澗勢如徒杠賊渡而南以通龍山别寨南截潯水為府江自藤峽至府江)
(約三百餘里地惟藤峽最高登藤峽嶺數百里皆見軍旅之聚散往來可顧盻盡也諸蠻以此為與區桂)
(平大宣鄉崇姜里為前庭象州東鄉武宣北鄉為後戶藤縣五屯障其左貴縣龍山據其右而峽北巖洞)
(更以百計如仙人關諸處其極險阨者峽以南則有牛腸古岵諸村皆緣江立寨藤峽府江之間為力山)
(力山之險不下藤峽又南為府江週遭六百里峽中冥巖奥谷懸磴絶壁入者手挽足移十步九折若一)
(失足隕身萬仞中産猺人藍胡侯盤四姓為渠魁力山又産獞人善傅毒藥弩矢中人立死雖四姓猺亦)
(憚之景泰中猺渠侯大狗等倡亂嘯聚萬人羣起應之攻墮郡縣出没山谷守臣不能制輒招撫縻之天)
(順中益縱恣詔能捕大狗者予千金爵一級竟不可得久之蔓延兩廣所至殘燬為楚粤大害矣龍山在)
(潯州貴縣北五十里以為藤峽左臂陳涇泰州人泰寧侯陳珪之後宋欽蒼梧人)
秋七月淮安海溢
(溺死鹽丁一千三百餘人命免兩淮鹽課三十萬引)
九月皇太后孫氏崩
(謚孝恭皇后)
廣錦衣衛獄
(初逯杲給事門達左右達倚為腹心及杲得志達反為之用至是杲已死達欲踵其所為益布旗校于四)
(方告訐者日盛尋以囚多獄舍不能容請城西武庫隙地增置之及達敗始毁去)
冬十一月葬孝恭皇后
(合葬景陵祔太廟)
翰林院學士吕原卒
(初石亨曹吉祥用事貴倨獨敬原原朝會衣青袍亨笑曰行為先生易之原不答尋與岳正列亨吉祥罪)
(狀疏留中二人怒摘勅諭中語謂閣臣謗訕帝大怒坐便殿召對厲聲曰正大膽敢爾原素恭謹阿正何)
(也正罷去原得留至是遭母喪乃歸葬寢苫哀毁體素豐遂羸瘠甫襄事而卒原佐李賢秉政賢通達)
(遇事立斷原守正濟以持重會彭時亦入三人同心輔政庶務稱理原卒年止四十五贈禮部左侍郎謚)
(文懿)
(癸未)七年春二月以陳文為禮部侍郎兼翰林學士入内
閣預機務
(文自廣東左布政使丁母憂特召為詹事侍東宫講讀吕原卒帝問李賢誰可代者對曰柯潜可出告王)
(翶曰陳文年資皆深舉潜置文何地明日賢入見固請用文帝乃許之文既入閣每事與賢爭曰吾非若)
(所舉也)質實(陳文字安簡廬陵人柯潜字孟時莆田人)
夏四月殺巡按御史李蕃
(蕃巡按宣大錦衣衛偵事者言其擅撻軍職逮治之又遼東巡按御史楊璡山西巡撫御史韓祺並以中)
(官誣奏相次被逮蕃與祺並荷校死)質實(李蕃雲南河陽人楊璡祈縣人韓祺蕭山人)
發明(巡按許其便宜行事有明一代之紕政立法固未為善然既奉詔巡行則諮詢疾苦整勵)
(風教亦其職分所宜即偶有過舉亦當廉察其是否倚勢作威而後治之乃以一錦衣偵事者之言)
(竟成定讞繡衣特設之謂何不若罷之之為愈也況官校刺事自李賢請撤後其勢益張至是而中)
(外耳目悉寄于若輩矣豈獨冤一李蕃哉)
五月己丑朔日有食之
秋七月免陜西被災税糧
(免陜西糧九十一萬石)
閏七月追上宣宗后胡氏尊謚
(孫太后崩錢皇后為帝言胡后賢而遜位其歿也人畏孫太后殮葬不如禮因勸復其位號帝問李賢賢)
(對曰陛下此心天地鬼神實臨之臣以陵寢享殿神主俱宜如奉先殿式帝從之奉冊寶上尊謚曰恭讓)
(誠順康穆靜慈章皇后)
冬十月振陜西饑
(振陜西西安諸府饑糧一百八十萬餘石)
十一月下錦衣衛指揮同知袁彬于獄尋釋之
(彬與門達同掌錦衣衛事彬恃帝舊思不為達下達深銜之乃誣彬罪且言其嘗受曹石賄奏下彬于獄)
(有軍匠楊塤者憤然不平為彬訟冤上疏言昔者駕在北庭獨彬以一校尉保護聖躬備嘗艱苦今卒然)
(付獄乞御前錄審則死無憾并條陳達諸不法事擊登聞鼓以進詔並下達治時大學士李賢方被寵任)
(數陳達罪達憾入骨欲并去之乃榜塤究主使塤知達意即謬曰此李學士𨗳我也達大喜即奉聞請法)
(司會鞫于門外帝遣中官裴當監視達欲執賢為質當曰大臣不可辱乃止及訊塤仰曰吾小人何由見)
(李學士門錦衣實教我言之達色沮不能言彬亦歷數達納賄狀法司畏達不敢聞坐彬絞輸贖塤斬帝)
(命彬贖罪畢調南京錦衣而禁錮塤)質實(楊塤或作楊瑄為彩漆軍匠)
發明(民有訟其有司者必易他吏治之此猶閭閻細故也況大獄乎楊塤為袁彬訟冤并及門)
(達諸不法事時達方權傾朝野即下諸司訊鞫猶恐有所顧畏未能盡得其情何乃竟付達治耶迨門)
(達之納賄已確鑿可數李賢之主使又毫無可憑而法司猶論彬塤以死可知是非顛倒實由英宗)
(不能自操阿柄使然觀袁彬傳載當達誣奏彬時英宗語之曰任汝往治但以活袁彬還我此豈君)
(人者之言耶)
(甲申)八年春正月帝不豫命太子視事文華殿
(有間大子于帝者帝卧文華殿密召李賢告之賢頓首伏地曰此國本也願陛下三思帝曰然則必傳位)
(太子乎賢又頓首曰宗社幸甚帝起立召太子至賢扶太子令謝太子抱帝足泣帝亦泣讒竟不行)
帝崩遺詔罷宫妃殉葬
(初太祖崩宮人多從死者歷成祖仁宣二宗皆用殉多者至數十人景泰帝以郕王薨猶用其制至是帝)
(遣詔罷之)
太子見深即位
(以明年為成化元年)
大赦
免明年田租三之一
釋參政羅綺于獄
(綺前以張鵬楊瑄獄䧏廣東參政過磁州會州同知龍約自京還與綺言帝為王振建祠事綺嘆曰朝政)
(如此吾輩自應降黜怨家聞而告之帝捕綺下獄籍其家至是帝立赦為民還其資産)
侍讀學士錢溥以罪貶官
(溥嘗授内使書東宫内侍王綸從受學英宗疾篤綸私詣溥計事陳文與溥比舍居密覘之已而英宗崩)
(李賢當草詔文起奪其筆曰無庸己有草者因言溥綸定計欲以溥代賢而以兵部侍郎韓雍代尚書馬)
(昂賢怒發其事會大斂時綸衰服襲貂帝怒之因數綸罪執下獄詞所連者十餘人謫溥順德縣知縣降)
(雍為浙江參政)質實(順德縣景泰中析南海縣地置屬廣州府今因之王綸典璽局局丞)
二月指揮僉事門達下獄戍邊
(達先以王綸必柄用預為結納及綸敗調貴州都勻衛甫行言官交章劾之左都御史李賓疏言達恃恩)
(藐法玩弄威權文綱苛細大獄屢興假托上旨恣逞貪殘官校驛騷子弟奸比罪浮于謫遣當正國法于)
(是逮繫坐斬籍其家後貸死戍廣西南丹衛)質實(李賓字廷用順義人賓剛簡鎮默以伉直著名)
(門達廷訊時負固強辨至賓前曰公直訊我遂引服)
袁彬復掌錦衣衛事
(門達敗召還袁彬代之)
始以内批授官
(帝命中官傳旨用工人為文思院副使自後相繼不絶一傳旨姓名至百十人謂之傳奉官文武僧道濫)
(恩者以千數)質實(明史職官志工部文思院大使一人正九品副使二人從九品)
發明(授官必由閣部亦古者爵人于朝與衆共之之義所以遴選才能慎重名器即至微曹散)
(秩亦悉由銓次之常若除授徑出于内批則是斜封墨敕之濫觴矣況傳奉至于千百濫予及于工)
(人僧道尤前代所罕有厥後方外繼曉李孜省輩皆以内侍薦授致位尊顯而諸雜流加侍郎通政)
(等銜者不可悉數作福擅威朝野側目其弊至于不可救藥憲宗早位儲宫中更多故宜其慮患之)
(深而初政已如是其又謂之何哉)
三月尊皇后為慈懿皇太后貴妃周氏為皇太后
(帝命議上兩宫尊號中官夏時欲獨尊貴妃為太后李賢彭時持不可頃之中官傳貴妃旨曰子為皇帝)
(母當為皇太后豈有無子而稱太后者宣德間有故初不事彭時曰今日事與宣德異胡后上表讓位故正統)
(加尊今名分固在安得為此中官曰如是何不草讓表時曰先帝時未嘗行今誰敢草中官復厲聲怵之)
(時拱手面天曰太祖太宗神靈在上誰敢二心且錢后無子何所規利而為之爭不忍默者欲全主上聖)
(德爾若推大孝之心則兩宫並尊為宜賢亦極言之議遂定將上冊寶彭時曰兩宫同稱則無别錢皇后請)
(二字以便稱謂從之越數日中官覃包至内閣曰上意固如是但迫于太后不敢自主非二公力爭幾誤)
(大事陳文初默無一語聞包言大愧)
放宮人
(時日黯無光李賢偕同官上言日者君象君德明則日光盛惟陛下敬以修身正以御下剛以斷事明以)
(察微持之不怠則天變自弭又言天時未和由陰氣太盛自宣德至天順間選取宫人太多浣衣局没官)
(婦女愁怨尤甚宜皆放還帝從之中外大悦)
召岳正還
(詔正以原官直經筵正自謂當大用而李賢欲用為南京祭酒正不悦會有忌者偽為正劾賢疏草賢嗛)
(之未幾出為興化知府欲正至官築堤溉田數千頃節縮浮費經理預備倉有所興革鄉士大夫不利)
(其所為騰謗言正亦厭吏職後以入覲遂致仕尋卒年五十五無子正博學能文章高自期許氣屹屹不)
(能下人在内閣才二十八日勇事敢言便殿論奏至唾濺帝衣英宗亦悉其忠)
復立團營
(帝用會昌侯孫繼宗等言于五軍神機三千營選壯勇官軍一十二萬分立十二營各命侯伯都督等官)
(坐營團練命繼宗同太監劉永誠總管提督每遇操時仍遣給事中御史各一員巡察明年正月復罷去)
(又明年復立)質實(十二營曰奮武曰耀武曰練武曰顯武曰敢勇曰果勇曰鼓勇曰效勇曰立威)
(曰申威曰揚威曰振威孫繼宗字光輔孝恭章皇后之兄)
夏四月癸未朔日食不見
(下天文生賈信于獄帝以信所言失實非惟術數不精且事涉輕率故逮治之)
五月大風雨雹
(大雨雹大風飄瓦拔郊壇樹李賢上言天威可畏陛下當凜然加省無狎左右近幸崇信老成共圖國是)
(帝嘉納之)
葬裕陵
(謚曰法天立道仁明誠敬昭文憲武至德廣孝睿皇帝廟號莢宗)質實(裕陵在石門山距顯陵西)
(三里自顯陵碑亭前前分西為裕陵神路)
(明史贊曰英宗承仁宣之業朝野清宴大臣輔政綱紀未弛獨以王振擅權開釁遂至乘輿播遷乃)
(復辟而猶追念不已抑何惑也然而釋建庶人之幽繫罷宫妃之殉葬則盛德之事可法後世者矣)
秋七月立皇后吴氏八月廢之冬十月立妃王氏為皇
后
(時有司以遺詔請大㛰南京吏部侍郎章綸言山陵尚新元朔未改陛下踐祚之初當以孝治天下乞俟)
(來春徐議大禮疏至京而冊立已行矣后立甫逾月以萬貴妃已擅寵摘其過杖之帝怒廢居别宫乃冊)
(王氏為后貴妃寵冠後宫王后處之澹如也以是得安)質實(廢后吴氏順天人皇后王氏上元人)
(萬貴妃諸城人時年三十有五帝寵之顓房)
前禮部侍郎兼學士薛瑄卒
(瑄告歸凡七年及得疾危坐正寢而逝年七十有二贈禮部尚書謚文清瑄學一本程朱其修已教人以)
(復性為主充養邃密言動可法嘗言自考亭而後斯道大明無煩著作直須躬行耳有讀書錄二十卷平)
(易簡切皆自言其所得學者宗之)
始置皇莊
(以没入曹吉祥地為宫中莊田皇莊之名自此始給事中齊莊言天子以四海為家何必與民爭利弗聽)
(自是戚畹及中貴家多奪民地為莊田矣)質實(抄没曹吉祥地在順義縣安樂里板橋村)
立武舉法
(初吴元年始定武科洪武二十年用武舉令武臣子弟于各直省應試尋廢不行至是復命直省舉諸武)
(藝人兵部同總兵官考校策略弓馬分别甲乙以備錄用指揮以下子弟悉令入學)質實(考校策略)
(弓馬按明史選舉志帥府試策略教場試弓馬答策二道騎中四矢步中二矢以上者為中式騎步所中)
(半者次之成化十四年太監汪直請設武科鄉會試悉視文科例弘治六年定武舉六歲一行先策略後)
(弓矢策不中者不許騎射十七年改定三年一試出榜賜宴正德十四年定初場試馬箭二埸試步箭三)
(場試策嘉靖初定制各省應試舉者巡按御史于十月考試兩京武學于兵部選取俱送兵部次年四月)
(會試翰林二員為考試官給事中部曹四員為同考官鄉會場期俱于月之初九十二十五起送考驗監)
(試張榜大率倣文闈而減殺之)
十二月免京官雜犯罪
(敕兩京文武除犯贓外雜罪記錄者悉免之)
御定資治通鑑綱目三編卷十二
