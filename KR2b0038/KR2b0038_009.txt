御定資治通鑑綱目三編卷四
(起己卯明惠帝建文元年盡壬午明惠帝建文四年)凡四年
(己卯)恭閔惠皇帝建文元年春正月修太祖實錄
(帝受朝不舉樂詔修太祖實錄以禮部左侍郎兼翰林院學士董倫右侍郎兼翰林院學士王景彰為總)
(裁官太常寺少卿廖昇侍講學士高遜志侍講方孝孺副之修撰李貫國子監博士王紳漢中府教授胡)
(子昭教授楊士竒訓導羅恢吏目程本立等死編纂官)質實(董倫字安常恩縣人王景彰名景以)
(字行松陽人廖昇襄陽人李貫吉水人王紳字仲縉金華人禕之子胡子昭字仲常嘉定州榮縣人楊士)
(竒名寓以字行泰和人州薦徵授教授當行修撰王叔英復以史才薦遂召入翰林充編纂官羅恢崇仁)
(學訓導程本立字原道崇德人周府長史坐累謫雲南馬龍他郎甸長官司吏目遷右僉都御史)
二月追尊皇考曰孝康皇帝
(廟號興宗妣常氏為孝康皇后)
尊母吕氏為皇太后
質實(皇太子妃吕氏夀州人太常卿本之女)
立妃馬氏為皇后子文奎為皇太子
質實(皇后馬氏光禄少卿全之女文奎皇后生七歲燕師入莫知所終)
封弟三人為王
(允熥為吳王允熞衡王允熙徐王俱不之藩)
詔諸王毋得節制文武吏士
(太祖遺詔王國所在文武吏士聽朝廷節制故申是命)
更定官制
(用方孝孺等議内外品官階勲悉仿周禮更定又撰禮制頒行天下然無濟實事徒為燕王棣藉口)質
實(成祖實錄洪武三十五年吏部言建文改舊官制如六部尚書舊正二品陞正一品又增設侍中二)
(員正二品所屬諸司舊有清吏二字皆除去戶刑二部屬舊皆十二司改為四司工部增設照磨所兵部)
(舊設典牧所戶部設贓罰庫皆革罷都察院改為御史府舊設十二道改為左右兩院御史止設二十八)
(員改通政使司為通政寺舊設通政使左右通政左右參議改為卿少卿丞翰林院官舊設學士及侍讀)
(學士侍講學士其侍讀侍講五經博士典籍侍書待詔為屬官修撰編修檢討為史官孔目為首領官中)
(書舍人舊在内府别有印信于翰林非統屬建文于翰林增設正官學士承旨一員在學士之上又改侍)
(讀學士侍講學士俱為文學博士設文翰文史二館文翰館以居侍讀侍講侍書五經博士典籍待詔其)
(侍書五七品文史館以居修撰編修檢討改孔目為典簿創典簿廳條記而革中書舍人改為侍書以隸)
(翰林又增設文淵閣待詔及拾遺補闕革罷五軍斷事五軍制禄倉革罷大理寺左右寺寺正寺副增置)
(本寺首領官典簿及太常寺贊理郎二員太祝一員光禄寺少卿舊五品陞四品寺丞舊六品陞五品又)
(增設監事及司圃所改司牲司為孳牲司陞其品級太僕寺寺丞舊六品陞五品又改其首領官職名而)
(陞其品級及增設錄事及典廏典牧二署驌騻等十八羣滁陽等八牧監龍光等九十二羣官鴻臚寺少)
(卿舊從五品陞正五品寺丞舊從六品陞正六品又改其首領官職名亦陞品級革罷司儀司賓二署而)
(陞其鳴贊序班品級行人司舊别有衙門印信于鴻臚寺非統屬革罷行人司而以行人隸鴻臚寺陞國)
(子監丞為堂上官革罷學正學錄增設欽天監五官監候增設選士院及應天府知候所改五城兵馬司)
(指揮副指揮為兵馬副兵馬陞各衛經歴品級又增設知事增設旗手等四十四衛武學及置錦衣衛帶)
(管優給武學所教授增置各王府賓輔伴講伴書各布政使司布政使舊從二品陞正二品參政舊從三)
(品陞正三品參議舊從四品陞正四品改各處提刑按察司為肅政按察司並請復舊制又兵部言建文)
(中改瀋陽左衛為衡山護衛右衛為臨安護衛遂命凡天下軍衛建文所改革者悉復其舊按所載建文)
(朝更改官制最核故詳錄之)
三月命刑部尚書暴昭戶部侍郎夏原吉等充採訪使
分巡天下
(使凡二十四人敕奬廉平黜貪墨便宜行事昭至北平得燕王棣諸不法狀密奏之請預為備)質實
(暴昭潞州人夏原吉字維喆其先德興人徙湘隂)
京師地震
(詔求直言御史尹昌隆言奸臣專政隂盛陽微謫見於天是以地震謫福寧知縣尋召還官)
夏四月湘王柏自焚死齊王榑代王桂有罪廢為庶人
(柏膂力過人握刀槊弓矢馳馬若飛至是有告其反者帝遣使即訊柏懼焚其宫室彎弓躍馬投火中死)
(榑數歴塞上以武功自喜時與燕通為府中人所告會代邸亦上變乃廢二王為庶人錮榑京師幽桂大)
(同戶部侍郎郭任以朝廷不先圖燕而徒削奪諸藩乃上言天下事先本後末則易成今日儲財粟備軍)
(實果何為者乃北討周南討湘舍其本而末是圖非策也且兵貴神速苟曠日持久銳氣既竭姑息隨之)
(所謂強弩之末勢不能穿魯縞徒坐自困耳帝不能從)質實(郭任丹徒人或曰定遠人金川門陷)
(任不屈死之子經亦論死少子戍廣西本朝乾隆四十一年追諡郭任忠愍)
遣燕世子高熾及其弟高煦高燧還北平
(太祖崩時燕王棣遣三子入臨京師高煦勇悍無頼其舅徐輝祖切戒之不聽至是棣稱病乞三子歸齊)
(泰欲遂收之黃子澄曰不若遣歸使彼不疑因遣還棣喜曰吾父子復得相聚天贊我也高煦瀕行入輝)
(祖廏盜善馬徑去輝祖追之已渡江矣途中輒殺吏民至涿州又殺驛丞于是朝臣舉以責燕燕謀益急)
質實(燕世子高熾是為仁宗與高煦高燧俱燕王妃徐氏出涿州漢涿縣唐改為范陽于縣置涿州)
(明省縣入州屬順大府今因之)
發明(燕王三子在京齊奉請收之子澄不可遂遣歸事載成祖實錄夫泰欲收之固屬無名然)
(使羈留於京師未嘗不可為制燕之一法子澄本無勝算而徒曰遣歸使不疑則疎甚矣時輝祖密)
(奏高煦勇悍不忠他日必為大患及燕師起高煦勠力為多帝始悔不用輝祖之言又按遜國紀憲)
(章錄臣林外紀明史槩明紀事本末諸書載建文元年二月燕王來朝行皇道入登陛不拜御史曾)
(鳳韶劾王不敬帝曰至親勿問三月燕王還國明史皆不取考成祖實錄無入覲之事此無可諱而)
(不載則知諸書皆出於傳聞之辭也且以時勢考之燕王未必肯輕身而來朝既來朝矣齊黃諸人)
(方日夜發憤謀燕豈御史昌言之而當國者反置之不議乎又遜國臣紀載建文初藩王入覲馳皇)
(道入且不拜鳳韶侍班言殿上宜展君臣之禮宫中乃叙叔姪之倫詔勿問則或者他藩之事而傳)
(者譌以為燕也)
安置北平按察使陳瑛于廣西
(僉事湯宗告瑛受燕王金錢通密謀逮謫廣西)質實(陳瑛滁人湯宗字正傳浙江平陽人)
六月岷王楩有罪廢為庶人
(西平侯沐晟奏楩不法廢為庶人徙漳州)
秋七月燕王棣舉兵反
(棣以僧道衍為謀主護衛張玉朱能為爪牙選將校勾軍卒部署已定問道衍師期對曰未也棣始稱病)
(或佯狂赴市奪酒食或卧土壤中彌日不甦盛暑圍火爐猶搖頭顫曰寒甚宫中亦杖而行會燕山衛百)
(戶倪諒告變帝下詔讓棣遣中官逮王府僚屬北平都指揮使謝貴布政使張昺部署軍士列九門防守)
(以都指揮張信為棣舊所信任密敕之使執棣信叛附於棣以情輸之昺庫吏李友直亦以昺謀告棣棣)
(乃用道衍計令張玉朱能潛納勇士八百人入府守衛及朝使至棣偽縳官校置庭中紿貴昺入至端禮)
(門為伏兵所執皆不屈死張玉等率勇士攻九門克其八獨西直門不下都指揮彭二躍馬呼市中曰燕)
(王反從我殺賊者賞集兵千餘人將攻燕府會燕健士從府中格殺二中護衛指揮唐雲諭之兵遂散盡)
(奪九門燕府長史葛誠護衛指揮盧振初皆與貴昺謀誅棣至是並遇害夷其族伴讀余逄辰泣諫殺之)
(參政郭資副使墨麟僉事吕震並降棣棣乃上書於朝指齊泰黃子澄為奸臣併援祖訓朝無正臣内有)
(奸惡則親王訓兵待命天子密詔諸王統領鎮兵討平之書既發遂舉兵反自署官屬稱其兵曰靖難奪)
(居庸關破懷來都督宋忠戰敗與指揮余瑱彭聚孫泰俱死之尋陷薊州指揮馬宣鎮撫曾濬不屈死于)
(是通州遵化永平密雲諸守將皆以城叛衆至數萬)質實(信叛附于棣按明史張信傳信受密詔令)
(與張昺謝貴謀燕王棣信憂懼不知所為母怪問之信以告母大驚曰不可汝無妄舉滅家族棣稱病信)
(三造燕邸辭不見信固請入拜牀下密以情輸棣棣戄然起立召諸將定計德信甚呼為恩張棣偽縛官)
(校置庭中紿貴昺入按明紀事本末燕王稱疾愈御東殿先伏壯士左右及端禮門内遣人召貴昺不至)
(復遣官屬内官以所就逮名往乃至衛士甚衆門者呵止之貴昺入王曳杖坐賜宴行酒出爪數器曰與)
(卿等嘗之王自進片爪忽怒詈曰齊民足弟宗族尚相恤身為天子親屬旦夕莫必其命縣官待我如此)
(天下何事不可為乎擲瓜于地護衛軍皆怒前擒貴昺下殿王投杖起曰我何病迫于若奸臣耳遂曳貴)
(昺等斬之又按明實錄貴昺入至端禮門壯士出禽之無擲瓜之事九門元京城門十一曰麗正順承文)
(明安貞健德崇仁齊化光熙和義肅清平則明洪武九年徐達經理元都縮其城之北五里廢光熙肅清)
(二門其九門俱仍舊端禮門明初燕王建府于元之皇城舊址即今之西苑門四東曰體仁西曰尊義南)
(曰端禮北曰廣智懷來唐媯州明初置懷來所永樂中改衛今改縣屬宣化府薊州唐置明屬順天府今)
(因之遵化後唐置縣明屬薊州今升直隸州密雲後魏置縣明屬昌平州今屬順天府張玉字世美祥符)
(人朱能字士弘懷遠人倪諒燕山左護衛百戶一作千戶棣即位收諒殺之初張昺被殺喪得還燕王稱)
(帝出昺屍焚之族其家法司以其近戚程亨等五人見怒曰張昺之親與鐵同頑直湏罏冶耳引出生燒)
(之彭二逸其名為燕健卒龐來興丁勝所殺葛誠不知所由進與盧振約為内應余逄辰字彦章宣城人)
(聞異謀力諫遺書戒其子誓必死兵起泣諫死之又有北平人杜竒極諫棣立斬之郭資武安人墨麟高)
(陵人吕震字克聲臨潼人誠本朝乾隆四十一年追諡謝貴張昺忠烈彭二葛盧振宋忠余瑱彭聚孫)
(泰馬宣曾濬烈愍余逄辰節愍杜竒入祠)
谷王橞自宣府奔京師
(宣府地近北平燕兵既破懷來宣府震恐橞棄其國走還京師)
詔削棣屬籍命長興侯耿炳文帥兵討之
(棣反書聞帝告太廟削棣屬籍廢為庶人詔示天下曰邦家不造骨肉周親屢謀僣逆去年周庶人橚僣)
(為不軌辭連燕齊湘三王朕以親親故止正橚罪今年齊王榑謀逆又與隸柏同謀柏伏罪自焚榑已廢)
(為庶人朕以棣于親最近未忍窮治其事今乃稱兵搆亂圖危社稷獲罪天地祖宗義不容赦用是簡發)
(大兵往致厥罰以炳文太祖時宿將拜征虜大將軍駙馬都尉李堅都尉甯忠副之帥師討燕尋命安陸)
(侯吳傑江隂侯吳高都尉耿瓛都指揮盛庸潘忠楊松顧成徐凱李友陳暉平安分道並進設平燕布政)
(使司于真定以暴昭掌之時齊泰黃子澄益慷慨任事請聲其罪或難之泰曰名其為賊敵乃可克名正)
(言順又何疑焉一切命將興師皆二人主之)質實(耿炳文時年六十五李堅武陟人尚大名公主)
(吳傑復之子吳高良之子耿瓛炳文次子顧成字景韶其先湘潭人後徙江都平安滁人小字保兒)
八月耿炳文及棣戰於滹沱河北敗績
(炳文次真定令徐覬屯河間潘忠楊松屯鄚州使先鋒九千人駐雄縣值中秋方宴會不設備燕將張玉)
(夜半疾驅襲陷之尋陷鄚州忠松被執炳文部將張保叛降于棣時大兵號三十萬先至者十三萬分營)
(滹沱河南北棣欲與北軍戰懼南軍乘之乃縱保歸楊言燕王率兵且至誘炳文移軍盡北渡河棣率張)
(玉譚淵等循河蹴擊炳文軍不得成列大敗喪師三萬副將李堅甯忠都督顧成皆被執炳文退保真定)
(棣圍之三日以炳文老將未可克乃引去)質實(滹沱河山海經泰戲之山滹沱之水出焉在山西繁)
(峙縣東北百二十里流經直隸正定保定河間諸府至天津之静海縣名子牙河注直沽入海其别河至)
(青縣會于漳雄縣五代周雄州明改縣屬保定府今因之鄚州漢鄚縣高齊分置任邱縣唐于鄚縣置鄚)
(州開元十三年改鄚為莫宋省莫縣入任邱移州治之金州縣俱廢改置莫亭縣元于莫亭置莫州併置)
(任邱縣屬之明洪武七年省州入任邱縣屬河間府今因之莫州故城在任邱縣北三十五里譚淵清流)
(人李堅械送北平道卒甯忠亦死)
召耿炳文還以李景隆代之
(炳文敗帝商代者黃子澄薦曹國公李景隆景隆讀書通典故與方孝孺友善齊泰極言不可帝不聽賜)
(景隆通天犀帶親為推轂餞之江滸景隆至德州收集炳文將卒并調諸路兵五十萬進營河間當是時)
(帝傾國兵以畀景隆謂燕可旦夕破棣聞之顧大喜曰昔漢高止能將十萬景隆何才乃以五十萬付之)
(是自坑其衆也吾破之必矣會吳高耿瓛及都指揮楊文方圍永平棣語諸將曰景隆知我在此必不敢)
(至不若往援永平以致其師吳高怯不敢戰聞我至必走是我一舉解永平圍而破景隆也遂帥師援永)
(平吳高等盡棄輜重走退保山海關景隆知燕兵出果引兵趣北平直薄城下築壘九門燕世子高熾堅)
(守不戰夜遣勇士縋城出斫營營中驚擾驟退都督瞿能與其子帥精騎千餘攻張掖門垂克景隆忌能)
(功令止之燕人夜汲水沃城明日冰凝不得上時御史韓郁上言諸王親則太祖遺體貴則孝康皇帝手)
(足尊則陛下叔父乃䜿儒偏見病藩封太重疑慮太深于是周王廢湘王焚齊代相繼被摧為計者必曰)
(兵不加則禍必稔今燕舉兵兩月矣前後調兵不下五十萬而一矢無獲將不效謀士不效力徒使中原)
(赤子困于轉輸九重之憂方深也諺曰親者割之不斷疏者續之不堅陛下幸垂洞鑒興滅繼絶釋代王)
(之囚封湘王之墓還周王于京師迎楚蜀為周公俾各命世子持書勸燕罷兵守藩慰宗廟之靈明詔天)
(下篤厚親親宗社幸甚不聽)質實(山海關漢榆關唐曰臨渝一名臨閭明曰山海關在永平府撫)
(寧縣東百里張掖門金燕城門十三西曰彰義明北京九門方輿紀要西之北曰西直舊名彰義嘉靖中)
(增築外城門七西曰廣寧今亦呼彰義是西直廣寧俱蒙彰義舊稱也是時外城未建瞿能所攻蓋西直)
(門也張掖則彰義聲之轉耳韓郁字康郁鉛山人燕師入郁棄官遁不知所終)
冬十月棣誘執寧王權奪其衆及朵顔三衛歸北平
(權國大寧在喜峯口外東連遼左西接宣府為巨鎮所屬朵顔三衛騎兵皆驍勇善戰燕兵起朝廷慮權)
(與燕合召權及遼王植歸京師植泛海還權不至坐削護衛棣聞之喜為書貽權至是以單騎入大寧詭)
(言窮蹙求救執權手大慟求代草表謝罪而隂令吏士結三衛部長及諸戍卒乃辭去權祖之郊外伏兵)
(起擁權行三衛彍騎及諸戍卒一呼畢集守將朱鑑不能禦力戰死寧府長史石撰每以臣節諷寧王城)
(陷憤詈不屈支解死都指揮卜萬無都督劉真陳亨帥兵扼松亭關亨欲降畏萬不敢發燕行反間貽萬)
(書盛稱萬詆亨亨執萬下獄死籍其家亨降真由海道遁還京師王府妃妾世子皆隨入松亭關歸北平)
(棣以其衆分隸各軍大寧城為空)質實(朱鑑卜萬見明史馬宣傳未詳里系石撰平定人劉真合)
(肥人陳亨夀州人愍本朝乾隆四十一年追諡朱鑑烈石撰卜萬節愍)
十一月李景隆及棣戰于鄭村壩敗績奔德州
(諸軍方圍北平燕兵乘勝抵城下城中兵鼓譟出内外夾攻李景隆不能支宵遁翌日九壘猶固守燕兵)
(次第破四壘諸軍聞景隆走皆潰景隆還德州亡士卒十餘萬明年春棣兵陷蔚州攻大同使景隆疲于)
(奔命景隆自紫荆關赴援燕兵已旋居庸官軍多凍餒死者不見敵而還)質實(鄭村壩在順天府大)
(興縣東二十里蔚州漢代郡地唐置安邊縣屬蔚州天寳初自靈邱移州來治五代晉初改縣曰靈仙明)
(洪武四年省縣入州屬山西大同府西本朝雍正六年改屬直隸宣化府紫荆關在易州八十里即太)
(行蒲隂陘也地記太行第七陘為蒲隂宋時謂之金陂關金以後始名紫荆)
罷兵部尚書齊泰太常寺卿黃子澄
(棣以前所上書不報再上書請去奉子澄帝為罷二人以謝燕隂留之京師仍參密議)
發明(此仍誅鼂錯之說也黜陟王者大柄豈寇逆所能倒持此時以泰子澄為非則伐燕亦非)
(以伐燕為中罪致討所不得已則奉子澄亦不可罷二臣縦謀之不臧然帝既用其言即不宜諉以)
(謝過况燕勢已猖獗雖去齊黃又烏能止兵而消逆適示怯耳乃陽罷之又隂留之進退失措徒為)
(見讐者笑不亦孱乎)
(庚辰)二年春正月均江浙田賦
(初太祖時屢蠲蘇松嘉湖極重田賦至是帝復下詔曰國家有維正之供江浙賦獨重而蘇松官田悉凖)
(私租起税用懲一時豈可為定則今悉與減免畝不得過一斗有司違者罪之後永樂中盡革帝政浙西)
(賦復重)
發明(惠帝即位庶務紛更虚文多而實政少惟此為愛民之事成祖苟欲盡反其所為不問是)
(非并此而改之則盭矣)
夏四月李景隆敗棣于白溝河再戰敗績景隆奔德州
(景隆大誓師于德州合武定侯郭英安陸侯吳傑等軍六十萬進次白溝河列陣數十里棣先營蘇家橋)
(已由西北循河而進都督僉事平安預伏萬騎河側棣至伏發棣曰平安豎子耳往歲從出塞識我用兵)
(今當先破之安挺矛直前瞿能父子亦奮擊所向披靡戰至暝棣以三騎遁迷失道下馬伏地視河流辨)
(東西始知營壘所在是日也棣幾殆安失馬百餘匹而已明日再戰能及安𢷬燕將房寬陣敗之景隆揮)
(騎繞出棣後大戰良久景隆軍飛矢如雨棣三易馬矢盡揮劒劒折阻于堤幾為瞿能所獲力走登堤佯)
(引鞭招後繼者景隆疑有伏不敢前會高煦救至棣乃得免比日晡能復引衆搏戰大呼殺賊指揮俞通)
(淵滕聚俱以兵赴之會旋風起折景隆大將旗陣動棣以勁騎繞其後乘風縦火烟焰漲天能父子及通)
(淵聚皆死有王指揮者被重創脱胄付其僕曰以此報家人立馬植戈而死安與朱能戰亦敗官軍大亂)
(奔聲如雷郭英潰而西景隆潰而南盡棄其所賜璽書斧鉞走德州)質實(白溝河在雄縣北三十里)
(方輿紀要云燕王與李景隆大戰于白溝河即此處也源出廣昌縣涞山曰涞水一名巨馬河至容城縣)
(東白溝店以下為白溝河以宋遼分界于此亦曰界河蘇家橋在霸州東二十里文安縣北四十里當往)
(來孔道自蘇家橋以下諸水俱謂之淀泊房寬陳州人俞通淵巢縣人俞通海弟王指揮臨淮人常乘小)
(馬軍中呼小馬王淵本朝乾隆四十一年追諡瞿能忠烈俞通滕聚小馬王俱烈愍)
五月棣陷德州進攻濟南
(燕兵乘勝進攻德州未至景隆先奔燕兵入城得糧儲百餘萬石勢益張先是白溝河之潰參景隆軍事)
(高巍南走至臨邑遇參政鐵鉉相持痛哭共趨濟南直五日釃酒同盟偕入城與都督成庸等誓以死守)
(景隆往依之燕兵遂自德州攻濟南時景隆兵在城下者尚十餘萬棣乘其未陣馳擊景隆大敗南走帝)
(用齊泰黃子澄計遣尚寳司丞李得成如棣軍諭罷兵以緩之棣不聽得成附于棣棣射書城中諭降不)
(下棣堰水灌城城中人大懼鉉曰無恐計且破之乃佯令守陴者皆哭盡輟守具出居民城外伏地請降)
(預懸鐵板城門上伏壯士闉堵中候棣入下板擊之别設伏斷城外橋乃遣人請棣入撫諭棣在軍逾年)
(往來戰守僅得永平保定及北平三府諸州縣旋破旋守不肯降濟南為中原要會得濟南斷南北則江)
(淮可圖也閒濟南降大喜遂下令受降棣乘馬張蓋鼓吹徐行渡橋至城下軍上失約棣未入門板驟下)
(傷棣馬首急易從馬奔及橋伏兵起橋倉猝不可斷遂得逸棣憤甚築長聞晝夜攻之)質實(鐵板)
(詐降之事載明史鐵鉉傳本出李賢古穰雜錄及遜國紀諸書獨國史考異以為文皇善用兵不應信輕)
(率若此明舊史例義深然之按考異之辨為成祖諱耳賢在天順朝去革除未遠見聞必非無據今仍據)
(明史并採遜國紀諸書錄輯臨邑漢縣屬濟南府今因之鐵鉉鄧州人洪武中由國子生授禮科給事中)
(調都督府斷事嘗讞疑獄立白太祖喜字之曰鼎石李得成淶水人)
秋八月承天門災
(詔求直言從方孝孺議改謹身殿為正心殿午門為端門端門為應門承天門為臯門前門為路門)
都督盛庸參政鐵鉉擊敗棣兵于濟南復德州
(時平安營單家橋謀出御河奪燕餉舟又選水卒五千人渡河攻德州棣懼將解濟南圍北歸鉉與庸乘)
(夜出兵掩擊燕衆大敗鉉等乘勝復德州帝閒擢鉉山東布政使參贊軍務尋進兵部尚書封盛庸歴城)
(侯拜平燕將軍于是庸進駐德州吳傑平安守定州徐凱屯滄州相犄角以困北平)質實(單家橋在)
(河間府獻縣南為南北通途滹沱河之分流黑龍港河徑其下御河一名衛河本隋之永濟渠自山東東)
(昌府恩縣流逕直隸故城南又東北流經山東德州西南新窑口又東北流經德州之桑園鎮入直隸吳)
(橋縣界即古清河也)
九月詔錄洪武功臣罪廢者後
(洪武中武臣以過誤廢及得罪者皆徵其子孫錄之)
冬十月詔李景隆還赦不誅
(御史大夫練子寧宗人府經歴宋徵御史葉希賢並言景隆失律喪師懷二心宜誅黃子澄亦請正其罪)
(以謝天下皆不聽子澄拊膺曰大事去矣薦景隆誤國萬死不足贖罪錦衣衛鎮撫楊本從景隆討燕有)
(功景隆忌之不以聞約日出戰又不為援本劾景隆辱國遂以孤軍出被禽繫北平獄高燧殺之)質
實(宋徵里系未詳葉希賢松陽人楊本中牟人或曰處州人通禽遁術本朝乾隆四十一年追諡楊)
(本烈愍)
十二月盛庸大敗棣于東昌斬其將張玉棣遁還
(先是徐凱方屯滄州棣佯出兵攻遼東至通州循河而南渡直沽晝夜兼行襲執凱斬萬餘級降三千人)
(譚淵一夜盡殺之復縦兵掠四境獻縣知縣向朴集民兵與淵戰被執懷印死棣遂自長蘆渡河過德州)
(遣人至城下招盛庸庸堅壁不出隂令輕騎躡棣後棣擊敗之乃轉掠臨清大名越汶上至濟寧庸與鐵)
(鉉屯兵東昌以邀之棣率兵薄營庸開陣縱棣入圍之數重斬其驍將張玉已而朱能率番騎來救殊死)
(鬭翼棣潰圍出以百騎走館陶庸既勝軍勢大振自燕人犯順轉鬭兩年鋒銳甚至是失大將燕軍奪氣)
(棣乃引還北平)質實(汶上魯中都邑金置汶上縣明屬兖州府今屬濟寧州館陶漢置縣明屬東昌)
(府今因之向朴字遵博慈谿人愍本朝乾隆四十一年追諡向朴節)
(辛巳)三年春正月復齊泰黃子澄官
(以東昌捷告太廟命泰子澄任職如故)
三月盛庸敗棣于夾河斬其將譚淵復戰敗績
(棣恥東昌之敗意怠欲稍休道衍力趣之曰臣前言師行必克但費兩日耳兩日者昌字也自此全勝矣)
(棣遂復率衆南出保定盛庸營夾河棣將輕騎來覘掠陣過庸遣千騎追之都指揮莊得力戰斬其將譚)
(淵燕軍大挫而朱能張武等殊死鬭棣自以鐵騎貫陣與能合官軍稍却莊得皂旗張陷陣死驍將楚智)
(被執不屈死之日暮各斂兵棣以十餘騎逼庸營野宿及明起視已在圍中乃從容引馬鳴角穿營而去)
(庸諸將皆以帝有詔毋使朕負殺叔父名倉卒相顧愕眙不敢發一矢明日復戰棣軍東北庸軍西南自)
(辰至未勝負略相當大風東北起飛埃蔽天庸軍面迎砂礫咫尺不辨物棣縱左右翼横擊斬首數萬庸)
(大敗走德州時吳傑平安自真定引軍来會閒庸敗引還棣以計揚言散軍取糧誘之出戰傑安列陣滹)
(沱河南棣率騎循河繞出陣後安縳木為樓高數丈戰酣輒登樓望發強弩射燕軍矢集棣旗如蝟毛死)
(者甚衆怱大風拔樹聲如雷安遂敗仍走入真定)質實(夾河在冀州武邑縣南漳水分流也又東)
(入滹沱莊得一作德故隸宋忠懷来之戰一軍獨全張武瀏陽人皂旗張逸其名或曰張能官都指揮力)
(挽千斤每戰麾皂旗先軍中呼皂旗張戰死猶執旗不仆楚智官都指揮馬陷被執死莊得等三人皆未)
(詳何處人烈本朝乾隆四十一年追諡張能忠莊得烈愍楚智節愍)
貶齊泰黃子澄諭棣罷兵棣不奉詔
(帝聞庸軍敗大懼詔竄泰子澄于外密令為募兵計棣聞二人已竄上書請罷盛庸吳傑平安兵帝以問)
(方孝孺孝孺曰燕兵久頓大名天暑雨當不戰自疲急令遼東諸將入山海關攻永平真定諸將渡盧溝)
(搗北平彼必歸救我以大兵躡其後可成擒也今其奏事適至宜且與報書往返踰月使彼將士心懈我)
(謀定勢合進而蹴之不難矣帝以為然命孝孺草詔遣大理寺少卿薛嵓馳報赦燕罪令罷兵歸藩棣不)
(奉詔燕諸將請殺嵓棣不許送之出境未幾盛庸吳傑平安分兵斷燕餉道棣患之復遣其指揮使武勝)
(上書申前請帝將許之孝孺曰兵罷不可復聚彼長驅犯闕何以禦之願母為所惑帝乃下勝獄以絶燕)
質實(盧溝即桑乾河一曰濕水源出山西馬邑縣入直隸境至順天府西南曰盧溝河薛嵓閿鄉人)
夏六月棣將李遠寇沛縣焚糧艘
(官軍駐德州資糧皆道徐沛棣遣李遠以輕兵六千詐為官軍袍鎧皆插柳枝為讞由濟寧至沛焚糧艘)
(數萬河水盡熱魚鼈皆浮死盛庸遣都督袁宇帥三萬騎追之為遠伏兵所敗)質實(李遠懷遠人)
秋七月都督僉事平安攻北平不克
(燕兵掠彰德陷林縣安在真定度北平空虚帥萬騎攻之棣方軍大名遣將馳救安戰不利引還時燕高)
(煦高燧謀傾世子高熾世子與高燧守北平高煦從棣軍有竉方孝孺門人林嘉猷者嘗以事至燕邸知)
(其狀孝孺言于帝曰兵家貴間燕父子兄弟可間也帝命孝孺草書遣錦衣衛千戶張安如燕貽世子令)
(歸朝廷許以王燕世子得書不啓封並安等送之軍中官黃儼方曲事高燧使人馳報棣曰世子且反棣)
(疑之問高煦高煦曰世子固善太孫語未竟世子所遣使以書及張安至棣啓視遽曰嗟乎幾殺吾子乃)
(囚安等盛庸檄大同守將房昭引兵入紫荆關略保定據易州西水砦以窺北平吳傑遣都指揮韋諒以)
(兵萬餘轉餉昭軍棣曰昭得糧守險未易拔也引兵圍之都指揮花英等往援與棣戰于齊眉山大敗昭)
(諒走棣勒兵還北平)質實(林縣漢隆慮縣東漢改隆為林金林州明改縣屬彰德府今因之易州隋)
(置明屬保定府今升直隸州西水砦在州西南八十里郎山上四面險絶齊眉山在易州西南百里亦曰)
(峨眉山林嘉猷名昇以字行寧海人)
九月倭寇浙東
(倭登岸剽掠象山縣錢倉所千戶易紹宗密令游兵間道焚賊舟賊驚救紹宗格戰追至海岸陷淖中手)
(刃數十賊遂被害先是紹宗書壁誓死命妻子具牲酒生奠之訣而出妻攜孤奏于朝旌之)質實
(象山縣唐置明屬寧波府今因之易紹宗攸縣人)
冬十二月詔駙馬都尉梅殷鎮淮安
(殷尚寧國公主有謀略太祖十六女諸駙馬中尤愛殷太祖春秋高諸王強盛嘗受密詔輔皇太孫至是)
(命充總兵官鎮淮安)質實(殷字伯殷夏邑人汝南侯思祖從子寧國公主孝慈皇后生)
棣大舉南犯
(棣稱兵三年親戰陣冐矢石屢瀕于危所陷城邑兵去旋復為朝廷守故不敢決意南下無何有以中官)
(奉使侵暴為言者詔所在有司繫治于是中官密遣人赴燕具言京師空虚可取狀約為内應棣慨然曰)
(頻年用兵何時已乎要當臨江一決不復返顧矣遂大舉兵而南)
發明(中官之禍肇于永樂終明之世深受其毒建文稍稍戢制則又泄機事召外兵致燕決意)
(南犯議不返顧此輩實為禍媒甚哉小人之難養也春秋寺人貂始漏師於多魚古志之矣其垂戒)
(深哉)
(壬午)四年春正月命魏國公徐輝祖帥師禦棣兵于山東
(棣兵由館陶渡河連陷東阿東平諸州縣東平吏目鄭華濟陽教諭王省死之山東大震于是命輝祖帥)
(師往援而棣兵已突至沛縣知縣顔伯瑋不能禦遣縣丞胡先間行至徐州告急援不至指揮王顯開門)
(降伯瑋衣冠南向再拜自經死主簿唐子清典史黃謙被執諭子清降曰願從顔公地下遂死之遣謙往)
(徐州招降不從亦死燕别將王聰破蕭縣知縣鄭恕亦不屈死棣兵遂薄徐州)質實(東阿漢縣後漢)
(分置穀城北齊廢入東阿明移治于故穀城屬東平州今屬泰安府東平漢國治無鹽晉徙治須昌劉宋)
(為東平郡宋改府元改路明洪武初為府八年降州屬濟寧府十八年改屬兖州府今屬泰安府蕭縣秦)
(置明屬徐州今屬徐州府鄭華字思孝臨海人由行人司貶吏目燕兵至州長貳盡棄城走華率吏民憑)
(城固守城破與其妻蕭氏俱死王省字子職吉水人為燕游兵所執從容引譬詞義慷慨衆舍之歸坐明)
(倫堂伐鼔聚諸生大哭以頭觸柱死按憲章錄以省之死節繫于建文二年五月與明史恭愍帝紀異顔)
(伯瑋名瓌以字行廬陵人子有為亦自刎死鄭恕字本忠仙居人二女俱從死本朝乾隆四十一年追)
(諡顔伯瑋忠節鄭華節愍王省唐子清黃謙顔有為並入祠)
夏四月官軍連敗棣兵于淮北尋召輝祖還
(先是左都督何福及平安陳暉軍次濟寧閒棣兵自徐趨宿遂引兵南追及于淝河燕將白義王真各率)
(百騎誘安軍縛草置囊中為束帛狀安帥兵馳擊義等佯棄囊走安軍士競取之伏發兩軍鏖戰真被重)
(創自刎死棣乃身自迎戰安部將和爾和挺鎗大呼直刺棣馬怱蹶反被擒安軍遂敗宿州陷至是棣兵)
(抵小河為橋以濟福安等往争橋張左右翼並進斬其將陳文安轉戰至北阪幾獲棣番騎王騏躍入陣)
(掖棣走于是官軍駐橋南棣軍駐橋北相持數日棣潛移軍三十里夜半渡河而南繞出官軍後比旦官)
(軍始覺適輝祖来會戰于齊眉山斬其將李斌時王師再捷燕人大懼會淮土盛暑濕蒸燕諸將請旋師)
(觀釁棣不從下令曰欲渡河者左諸將皆左棣怒曰任汝曹所之乃不敢復言而帝閒訛言謂燕兵已北)
(召輝祖還福軍遂孤福欲持久老燕師移營靈壁深塹高壘自固而糧運為燕所阻安分兵往迎棣率精)
(銳横擊斷安軍為二福開壁来援與安合擊殺燕兵數千高煦伏兵自林間突出福等俱敗走諸將請移)
(駐淮河就糧夜令軍中聞三礟即發翼日燕兵猝薄壘亦發礟三福軍以為已礟也争趨門出燕兵乘之)
(遂大亂人馬墜濠塹俱滿指揮宋瑄力戰死福單騎走安暉及侍郎陳性善等三十七人皆被執性善死)
(之)質實(淝河北淝水也在宿州南九十里州南有龍山湖淝水出馬東南流入懷遠縣界注於淮)
(小河在靈壁縣北六十里即古睢水舊自河南永城縣流逕宿州靈壁至宿遷入泗後宿州以上已成平)
(陸其在睢寧宿遷者謂之小河齊眉山在靈壁縣西南三十里靈壁本虹縣靈壁鎮宋升縣明屬宿州今)
(屬鳳陽府王真咸寧人宋瑄定遠人宋晟長子陳性善名復初浙江山隂人既被執尋釋歸令說朝臣性)
(善朝服躍馬入河以死餘姚黃墀陳子方與性善友亦同死按明史性善傳性善及大理寺丞彭與明欽)
(天監監副劉伯完同被執縱還與明變姓名與伯完俱亡去不知所終明紀事本末則云與明死之與史)
(傳異黃本朝乾隆四十一年追諡宋瑄烈愍陳性善節愍墀陳子方並入祠和爾扣舊作火耳灰今改)
五月遼東兵潰於直沽
(先是帝命楊文帥遼東兵十萬赴濟南與鐵鉉合以斷棣後及是至直沽軍潰無一人至濟南者)
棣兵渡淮陷揚州
(棣兵陷泗州盛庸方軍淮上以兵數萬戰艦數千列淮南岸棣兵不得渡遣使至淮安假道於駙馬都尉)
(梅殷殷劓其使曰留汝口還為而王言君臣大義棣氣沮鳳陽知府徐安亦拆浮橋絶舟楫以遏燕棣乃)
(令邱福朱能等帥騎勇數百人潛自上流以漁舟濟猝薄庸軍鳴礟庸軍驚突擊之庸敗走盡獲其戰艦)
(遂渡淮陷盱眙守淮兵部主事樊士信死之乘勝出天長進攻揚州指揮王禮等開門降巡按御史王彬)
(指揮崇剛死之)質實(天長唐縣明屬泗州今因之徐安寧波人邱福鳳陽人樊士信應城人王彬字)
(文質東平人崇剛逸其里籍遜國臣傳云崇剛姓鄧本朝乾隆四十一年追諡樊士信烈愍王彬崇剛)
(節愍)
徵天下兵勤王
(帝遣御史練子寧右侍中黃觀修撰王叔英等分道徵兵蘇州知府姚善首以兵入衛請召還齊泰黃子)
(澄帝從之時寧波知府王璡徽州知府陳彦回樂平知縣張彦方前永清典史周縉各帥兵入援)質
實(樂平縣唐置明屬饒州府永清縣唐置明屬順天府今皆因之黃觀字伯瀾一字尚賓貴池人王叔)
(英字原采黃巖人王璡字器之日照人陳彦回字士淵莆田人張彦方江西龍泉人由給事中以便養改)
(樂平知縣周縉字伯紳武昌人)
下罪已詔遣慶成郡主詣燕軍
(時棣兵往來江上江南北郡縣俱密輸欵詔下京師内外臣民慟哭而已方孝孺進曰事急矣可遣人許)
(以割地稽延數日俟募兵漸集然後決戰江上乃遣慶成郡主往燕軍議割地罷兵郡主棣從祖女兄也)
(見棣述太后及帝意棣曰吾此來欲得奸臣不在上地郡主默然遂辭歸帝命諸將集舟師江上為禦守)
(計兵部右侍郎陳植監戰植慷慨誓師部將殺之以降棣誅部將具棺殮植瘞之)質實(慶成郡主)
(蒙城王女嫁黃琛初封慶陽郡主建文時改封慶成郡主蒙城王為熙祖之孫郡主則太祖從父兄弟之)
(女也陳植廬江人葬白石山烈本朝乾隆四十一年追諡陳植愍)
六月棣兵渡江犯京師谷王橞及李景隆迎降京師陷
帝不知所終
(盛庸徐輝祖等敗棣兵於浦子口會高煦引番騎來援殊死鬭庸軍退駐高資港都督僉事陳瑄以舟師)
(叛附于棣棣率兵自瓜洲渡江庸敗走鎮江守將童俊率衆降棣進軍龍潭帝命諸王分守都城遣景隆)
(及兵部尚書茹瑺都督王佐詣燕師講和棣曰吾無罪而削為庶人今救死何以地為景隆等不能發一)
(語遽還帝復令谷王橞安王楹往棣卒不奉詔左右或勸帝他幸以圖興復方孝孺請堅守京城以待四)
(方援師即事不濟當死社稷乙丑棣進兵屯金川門左都督徐增夀謀内應帝手劍斬之橞景隆及指揮)
(僉事劉清守金川門登城望見棣麾蓋開門迎降御史連楹叩馬欲刺棣被殺都城陷宫中火起帝不知)
(所終棣遣中使出后屍于火詭云帝屍越八日用學士王景言備禮葬之然葬地所在後無聞焉或曰帝)
(由地道出亡其後滇黔巴蜀間皆傳有帝為僧時往來跡世遂以帝為遜國云正德萬歷崇禎間諸臣請)
(大續封帝後及加廟諡皆下部議不果行清乾隆元年追諡曰恭閔惠皇帝)質實(遜國之說略云)
(金川門失守帝欲自殺編修程濟曰不如出亡即為帝祝髮從鬼門出由吳楚而滇浙黔蜀粤東西至正)
(統五年有同寓僧詭稱建文帝思恩知府岑瑛以聞按問乃鈞州人楊應祥下獄死時並繫帝因自言其)
(實老閹吳亮識之入西内以夀終云明舊史例議力辨其妄朱彛尊亦深斥其不足信但據王鏊陸樹聲)
(薛應旂朱國禎等所載諸書其官階年月事蹟固多舛訛牴牾然未必盡出無因且據明史胡濙傳稱惠)
(帝之崩於火或言遯去諸舊臣多從者帝疑之五年遣濙頒御製諸書並訪仙人張邋遢徧行天下隠察)
(建文帝所在二十一年還朝馳謁帝于宣府帝已就寢聞濙至急起召入濙悉以所聞對漏下四鼓乃出)
(先濙未至傳言建文帝蹈海去帝分遣内臣鄭和數輩浮海下西洋至是疑始釋後神宗時嘗命閣臣錄)
(建文帝在滇詩以進則遜國之說在明代君臣迄無定論傳聞各異姑從闕疑附著其略於此浦子口在)
(江寧府江浦縣東二十里為南北要津有城今設守備駐此高資港在鎮江府丹徒縣西五十里北通大)
(江接儀徵瓜洲在揚州府江都縣南四十里龍潭鎮在句容縣北八十里陳瑄字彦純合肥人茹瑺衡山)
(人徐增夀中山王達第四子成祖實錄是年九月陞宣府中護衛指揮僉事劉清為都指揮同知旌其開)
(金川門奉迎功也連楹襄垣人被殺屍植立不仆本朝乾隆四十一年追諡連楹忠烈)
棣自立為皇帝
(茹瑺先羣臣叩頭勸進文臣迎附知名者吏部右侍郎蹇義戶部右侍郎夏原吉侍中劉儁兵部右侍郎)
(古朴刑部侍郎劉季箎大理寺少卿薛嵓翰林學士董倫侍講王景修撰胡靖李貫編修吳溥楊榮楊溥)
(侍書黃淮芮善待詔解縉戶科給事中金幼孜兵科給事中胡濙兵部郎中方賓刑部員外郎宋禮國子)
(助教王達鄒緝吳府審理副楊士竒桐城知縣胡儼等棣入京楊榮迎謁馬首曰陛下先謁陵乎先即位)
(乎棣遽趨謁陵畢己巳羣臣備法駕迎詣奉天殿即皇帝位茹瑺入賀迎謂曰瑺吾今日得罪天地祖宗)
(奈何瑺曰陛下應天順人何謂得罪乃大悦大索黃子澄齊泰等榜其姓名曰奸臣時揭榜者二十九人)
(子澄泰及陳迪方孝孺練子寧黃觀胡閏鄒瑾王鈍郭任盧迥侯泰暴昭鄭賜黃福張紞毛奉亨陳繼之)
(董鏞曾鳳韶王度高翔魏冕謝昇尹昌隆宋徵卓敬王叔英巨敬既而鄭賜王鈍黃福尹昌隆皆迎附又)
(以茹瑺言並宥張紞皆復其官其後復揭榜朝堂增徐輝祖葛誠周是修鐵鉉姚善甘霖鄭公智葉惠仲)
(王璡黃希范陳彦回劉璟程通戴德彝王艮盧原質茅大芳胡子昭韓永葉希賢林嘉猷蔡運盧振牛景)
(先周璿等凡五十餘人)質實(劉儁字子士江陵人古朴字文質陳州人劉季箎名韶以字行餘姚)
(人胡靖本名廣字光大吉水人建文二年廷試對策有親藩陸梁人心搖動語帝親擢廣第一賜名靖迎)
(附後復名廣吳溥崇仁人楊榮字勉仁建安人楊溥字弘濟石首人黃淮字宗豫永嘉人芮善南城人金)
(幼孜名善以字行新淦人胡濙字源潔武進人方賓錢塘人宋禮字大本河南永寧人王達無錫人鄒緝)
(字仲熙吉水人胡儼字思若南昌人陳迪字景道宣城人官禮部尚書胡閏字松友鄱陽人官大理寺少)
(卿鄒瑾永豐人官大理寺丞王鈍字士魯太康人官戶部尚書盧迥仙居人與郭任卓敬俱官戶部侍郎)
(侯泰字順懷南和人官刑部尚書鄭賜字彦嘉建寧人官工部尚書黃福字如錫昌邑人官工部右侍郎)
(張紞字昭季富平人官吏部尚書既降附未幾成祖臨朝而嘆咎建文時之改官制者令紞及王鈍解職)
(務紞懼自經於吏部後堂妻子相率投池中死毛泰亨為吏部侍郎紞死泰亨亦死陳繼之莆田人官給)
(事中董鏞不知何許人曾鳳韶廬陵人王度字子中歸善人高翔朝邑人魏冕江西永豐人謝昇諸城人)
(鏞鳳韶度翔冕昇與尹昌隆俱官監察御史昌隆將就刑大呼曰臣嘗上疏讓位陛下奏牘可覆帝取閱)
(之嘆曰火燒頭早從所言朕亦無此勞苦也免昌隆死使往北京輔太子巨敬平凉人官戶部主事充史)
(官周是修名德以字行奉和人官衡府紀善甘霖懷寧人官御史鄭公智字叔貞寧海人官御史葉惠仲)
(臨海人官南昌府知府黃希范官徽州府知府劉璟字仲璟基次子官谷王府長史程通績溪人官遼府)
(左長史戴德彝奉化人官左拾遺王艮字敬止吉水人官修撰盧原質字希魯寧海人孝孺姑子官太常)
(少卿茅大芳名誧以字行泰興人官副都御史胡子昭時官刑部侍郎韓永西安人或曰浮山官給事中)
(蔡運南康人歴官四川參政罷歸起知賓州牛景先沅州人官御史或云所鎮撫周璿官左僉都御史)
削魏國公徐輝祖爵
(輝祖當燕師渡江猶引兵力戰京師陷諸武臣咸迎附勸進輝祖獨守父祠于是下吏命引罪不屈削爵)
(幽私第追封徐增夀為武陽侯諡忠愍明年進爵定國公永樂五年輝祖卒乃命輝祖長子欽嗣封魏國)
(公自是中山王之後有魏定二公居南北京忠神宗時錄建文忠臣以徐輝祖為首追贈太師諡貞)
殺兵部尚書齊泰太常卿黃子澄文學博士方孝孺皆
夷其族坐黨死者數百人
(初帝發北平道衍以孝孺為囑曰城下之日彼必不降幸勿殺之殺孝孺天下讀書種子絶矣帝頷之及)
(陷京師鎮撫伍雲縛孝孺至帝顧左右收之曰勿令遽死將即位召令草登極詔孝孺斬衰入悲慟聲徹)
(殿陛帝降榻勞曰先生無自苦予欲法周公輔成王耳孝孺曰成王安在帝曰彼自焚死曰何不立成王)
(之子帝曰國頼長君曰何不立成王之弟帝曰此朕家事顧左右授筆札曰詔天下非先生不可孝孺投)
(筆于地哭且罵曰死即死耳詔不可草復強之乃大書燕賊簒位四字帝大怒令以刀抉其口兩旁至兩)
(耳復繫獄泰子澄先被召還之命未至遽聞變泰走外郡乞兵有識其馬者曰此齊尚書馬也執之子澄)
(就嘉興楊任謀舉事為人告見收至是並械至京帝親詰之抗辯不屈遂命與孝孺同磔於市孝孺慷慨)
(就戮賦絶命詞而死時年四十六其門人廖鏞廖銘檢遺骸瘞聚寳門外山上尋被逮與胡子昭盧原質)
(原朴鄭公智林嘉猷鄭居貞俱坐死孝孺弟孝友亦死妻鄭氏及二子中憲中愈先自經二女投秦淮河)
(宗族親友及門下士坐誅者八百七十三人泰從兄弟敬宗等俱坐死叔時永陽彦等謫戍子甫六歲宥)
(死給配子澄族人無少長皆斬一子變姓名為田經僅得走免楊任亦磔死二子禮益俱斬大理寺丞楊)
(端刑部郎中王高坐縱孝孺息樹隂同棄官去劓鼻死孝孺主應天鄕試所得士有劉政方法政聞孝孺)
(死嘔血卒法官四川都司斷事諸司表賀登極法不肯署名投筆出被逮自沈於江)質實(遜國臣傳)
(云孝孺投筆哭罵上怒叱曰汝焉能遽死朕當滅汝十族後繫獄據其宗支及母族林彦法等妻族鄭原)
(吉等示且脅之執不從上怒甚乃使朋友門生廖鏞等為十族誅之然後詔磔於市坐死者八百七十三)
(人外親之外親族盡數抄沒發充軍坐死者復千餘人臣林外紀云成祖曰吾固能族人孝孺曰族至三)
(赤矣成祖曰吾能四乃大收其朋友門生凡刑七日紀事本末云文皇大聲曰汝獨不顧九族乎孝孺曰)
(便十族奈我何舊史例議以廖鏞等逮論在孝孺死後朱彝尊以孔安國及馬鄭解九族上至高祖下至)
(元孫不及異姓則反輕于秦法之三族謂十族之說非實按夏侯歐陽解九族者父族四母族三妻族二)
(皆據異姓有服成祖並非經生一時激怒不同議禮何暇辨九族之當從何家言乎又按彝尊明詩綜詩)
(話長陵靖難受禍者莫慘于正學先生坐方黨死者相傳八百七十三人其次黃太常坐累死者族子六)
(十五人外戚三百八十人若胡大理之死郡志稱其族棄市者二百十七人坐累死者數千人茅大芳妻)
(斃于獄有與狗喫之旨載袁褧奉天刑賞錄云云然則當日或加三為四或加九為十傳閒異詞不足辨)
(而一時門生朋友濫及無辜則亦不能為之諱也秦淮河源自溧水縣北西北流經上元縣東南入通濟)
(門横貫府城中西出江寧縣三山水門乂西北入大江廖鏞永忠之孫銘鏞之弟孝孺墓在江寧縣聚寳)
(山舊志孝孺死門人王稌輩收遺骸殯之于此與明史異案稌字叔豐金華王禕之孫革除編年云稌與)
(孝孺表姪鄭珣至聚寳門外求其遺骸歸葬不可得卒逮繫文皇念其祖禕死國功特宥死據此則稌蓋)
(嘗謀歸葬而不得非瘞孝孺于聚寳山者也遜國臣記收遺骸者都督廖鏞與明史同孝孺絶無後惟孝)
(孺父克勤之弟克家有子曰孝復洪武間上書請減寧海賦謫戍慶遠衛以軍籍獲免或曰錄孝孺家時)
(魏典史澤藏其幼子嘉靖時松江人俞斌自稱孝孺後方氏訟其偽云澤字彦恩溧水人盧原朴原質之)
(弟鄭居貞名桓歙人或曰閩人官河南左參政楊任嘉興人官袁州知府致仕劉端王高俱南昌人成祖)
(實錄永樂十一年正月大理寺左寺丞劉端右寺丞王高以縱奸惡外親棄市盖與坐縱孝孺之說不同)
(劉政字仲理長洲人方法字伯通桐城人法次望江瞻拜鄉里曰得望我先人廬舍足矣遂自沉本朝)
(乾隆四十一年追諡齊秦忠敬黃子澄忠慤方孝孺忠文楊任烈愍廖鏞胡子昭盧原質鄭公智林嘉猷)
(鄭居貞節愍盧原朴方孝友方中憲方中愈齊敬宗楊益楊禮方法並入祠)
殺御史大夫練子寧戶部侍郎卓敬皆夷其族
(縛子寧至語不遜磔死夷其族姻戚俱戍邊子寧從子大亨官嘉定知縣聞變同妻沉劉家河死敬嘗建)
(議徙燕帝責以離間骨肉敬厲聲曰惜先帝不用敬言耳帝怒猶憐其才命繫獄使人諷以管仲魏徵事)
(敬曰人臣委質有死無二先皇帝曾無過舉一旦横行簒奪恨不即死見故君地下乃更欲臣我耶姚廣)
(孝故與敬有隙進曰敬言誠見用上寧有今日乃斬之夷三族時殉難者太常少卿廖昇聞燕師渡江慟)
(哭與家人訣遂自縊最先死衛鎮撫徐讓衛健皆戰死城陷前一日修撰王艮與胡廣解縉吳溥比居俱)
(集溥舍縉陳說大義廣亦奮激慷慨艮獨流涕不言三人去溥子與弼尚幼嘆曰胡叔能死大佳溥曰不)
(然獨王叔死耳語未畢隔牆聞廣呼家人謹視豚溥顧謂弼曰一豚尚不能舍肯舍生乎須臾艮舍哭飲)
(鴆死矣于是都給事中龔泰投城下死葉福守門死衡府紀善周是修江西副使程本立自經死大理寺)
(丞鄒瑾御史魏冕同自殺秦府長史鄒樸不食死兵部郎中譚翼自焚死妻鄒子謹皆自經及帝即位禮)
(部尚書陳迪不屈與子鳳山丹山等六人磔于市妻管縊死戶部主事巨敬與迪同死夷其族禮部右侍)
(中黃觀嘗草制極詆斥燕至是索國寳不得或言已付觀出收兵矣命收其妻翁氏及二女給象奴翁攜)
(二女及家屬十人投淮清橋下死觀募兵至安慶聞京師陷或告曰宮已焚帝失所在新天子即位三日)
(矣觀命舟至羅刹磯朝服東向拜投急湍死刑部尚書暴昭侯奉及其弟敬祖子玘戶部侍郎郭任盧迥)
(及任子經禮部侍郎黃魁副都御史茅大芳及其子順童道童僉都御史周璿司中皆被殺召大理少卿)
(胡閏御史高翔至皆衰絰哭殺閏及其妻王氏子傳道四歲女郡奴入功臣家稍長日以灰汚面髮至寸)
(剪之終身不嫁族誅翔發其先冡親黨悉戍邊諸給高氏産者皆加税曰令世世罵翔也又有工部侍郎)
(張安國修撰王叔英編修陳忠左拾遺戴德彝給事陳繼之韓永御史林英謝昇甘霖丁志方董鏞姚瑄)
(宗人府經歷宋徵刑部主事徐子權晉府長史龍鐔前都督府斷事高巍浙江按察使王良蘇州知府姚)
(善徽州知府陳彦回樂平知縣張彦方漳州教授陳思賢及諸生伍性原陳應宗林珏鄒君默曾廷瑞吕)
(賢先後各以死殉而松江同知死尤烈逸其姓名或曰周繼瑜也既而給事中黃鉞赴水死御史曾鳳韶)
(自剄死王度以方黨謫戍坐語不遜族谷府長史劉璟曰殿下百世後逃不得一簒字下獄自經死武臣)
(之死者指揮使張倫都督同知陳質所鎮撫周拱元又若御史葉希賢賓州知州蔡運以奸黨被戮御史)
(牛景先走死蕭寺或又以三人為從亡云初燕師起北平所屬州縣官朱寧等棄職去者二百九十人及)
(破金川門朝臣棄位去者四十餘人世傳有程濟及河西傭補鍋匠馮翁之屬濟名尤著或曰惠帝為僧)
(出亡濟左右之莫知所終又有會稽雲門寺僧若耶溪樵及金華玉山樵者雪菴和尚皆為建文遺臣又)
(有梁田玉梁良玉梁良用梁中節何申宋和郭節何洲郭良等九人他若樂清臨海二樵夫投水死儲福)
(為燕山衛卒北平兵起逃去後勾入藉中不食死龔翊為金川門軍門開慟哭遂隠而死)質實(嘉定)
(宋嘉定十年析崑山之疁城鄉置嘉定縣元升州明復縣屬蘇州府今屬太倉州劉家河即婁江在嘉定)
(縣北二十四里淮清橋在上元縣東秦淮與青溪相接處或曰翁夫人死于賽工橋橋在江寧縣南馴象)
(門外羅刹磯在池州府東流縣西濱江方輿紀要巖石森立舟帆艱險賓州唐置明屬柳州府今屬思恩)
(府雲門山在府南三十里若耶山在府東南四十四里山下有溪玉山在東陽縣東百五十里樂清晉置)
(樂成縣五代吳越改樂清明屬溫州府臨海縣吳置唐為台州治明台州府治今皆因之徐讓衛健不知)
(何許人讓山西布政司理問健山西孝義縣丞同應募使燕議和不答是年五月還授鎮撫赴軍前差遣)
(戰殁吳與弼字子傳龔泰義烏人葉福侯官人周是修具衣冠為贊繫衣帶間入應天府學拜先師畢自)
(經于尊經閣程本立由僉都御史貶江西副使未行鄒樸永豐人或曰樸即大理寺丞鄒瑾子黃觀死弟)
(覯匿其幼子于他處或云覯妻畢氏孀居母家遺腹生子故黃氏有後于貴池觀妻投水時嘔血石上成)
(小影隂雨則見名翁夫人血影石觀同時金侍郎逸其名徵兵江西有朱進者常州人隨行俱被執戮茅)
(大芳之子一作順童道夀文生二孫添生歸生斃于獄胡傳道一作傳慶張安國與其妻棄舟入太湖鑿)
(舟自沈王叔英募兵至廣德聞變書絶命詞自經元妙觀銀杏樹下妻金氏亦自經二女赴井死陳忠字)
(思中鄞縣人林英古田人募兵廣德閒京城陷與妻宋氏俱自經死丁志方聊城人姚瑄嘉興人以姦黨)
(誅籍徐子權新淦人聞練子寧死痛哭賦詩自經死龍鐔字德剛萬載人高巍自經驛舍又冇高不危亦)
(死義或曰不危即巍字也王良字天性祥符人集諸司印九積薪自焚妻先投水死仍徙其家于邊陳思)
(賢茂名人帥六生為位哭建文帝于明倫堂皆被戮六生皆龍溪人黃鉞字叔楊常熟人建文三年丁父)
(憂孝孺弔問之鉞云童俊狡不可任姚善忠義大勢當守上游國變杜門不出以戶科召自投于水曾鳳)
(韶刺血書絶命詞于衣襟自殺妻李氏守節死劉璟嘗至燕與王奕王曰不稍讓我耶對曰不可讓者不)
(敢讓也王默然燕兵起隨谷王歸京師獻十六策不聽命參李景隆軍事軍敗歸青田帝即位召之以疾)
(辭逮入京猶稱殿下遂及于難張倫不知何許人屢戰有功帝招倫降倫笑曰張倫將自賣為丁公乎死)
(之時武臣多降附從容就義者倫一人而已陳質守大同代王欲應燕質持之不得發蔚州廣昌附于燕)
(質復取之被執不屈死周拱元沅州人牛景先改姓名徐行死杭州僧寺後籍其家妻子發教坊傳五世)
(至濱皆不肯辱身萬歷中除名復姓程濟朝邑人或曰績溪有道術官岳池教諭上書言某月日北兵起)
(逮下獄釋之改官編修從亡數十年後不知所終河西傭行乞金城傭于莊浪魯氏買羊裘覆以故葛衣)
(數年不易以死或曰趙天泰也天泰官編修三原人補鍋匠往來夔州重慶間一日遇馮翁于夔州市相)
(持哭不知所終或曰王之臣翁蓋馮㴶也之臣官欽天監正襄陽人㴶官刑部司務黃巖人雲門寺冇老)
(僧泛舟賦詩歸則焚之若耶溪樵夫畫詩于沙或從後抱持窺之則孤臣去國之詞也金華之東山有樵)
(者麻衣戴笠為王姓者題詩曰宗人故疑其王姓雪菴和尚名暨隠于重慶白龍山好讀離騷讀一篇則)
(投于水投已輒哭至成化初將死其徒曰師何許人張目曰松陽故疑其為松陽葉希賢或曰郭節也梁)
(田玉官郎中為僧良玉中書舍人鬻書海南市良用為舟師死于水中節為道士皆定海人何申中書舍)
(人奉使四川聞變嘔血發疽死宋和郭節皆中書舍人何州海州人俱走異域賣卜郭良為道士九人者)
(松陽王詔遊治平寺于轉輪藏上得書一卷載建文亡臣二十餘人可辨者九人樂清樵夫聞殺方博士)
(號哭投港橋下死臨海東湖樵夫聞新詔痛哭投湖死儲福無錫人妻范年二十有貴官聞其色欲委禽)
(焉執刀自防養姑以卒龔翊字大章崑山人宣德中巡撫兩薦之辭曰翊仕無害于義恐負往日城門一)
(慟耳陳本朝乾隆四十一年追諡練子寧忠肅卓敬忠毅迪巨敬暴昭王良姚善陳彦回忠烈廖昇王)
(艮龔泰周是修黃觀茅大芳胡閏王叔英高巍黃鉞曾鳳韶劉璟忠節侯泰郭任高翔張彦方周繼瑜陳)
(質烈愍練大亨葉福程本立鄒瑾魏冕鄒朴盧迥黃魁周璿戴德彝陳繼之韓永林英謝申甘霖丁志方)
(董鏞宋徵徐子權陳思賢王度張倫蔡運節愍陳鳳山陳丹山侯敬祖侯玘郭經茅順童茅道夀胡傳道)
(伍性原陳應宗林珏鄒君默曾廷瑞吕賢葉希賢牛景先程濟河西傭補鍋匠馮翁雲門僧若耶溪樵玉)
(山樵者梁田玉梁良玉梁良用梁中節何申宋和郭節何洲郭良樂清臨海二樵夫儲福龔翊並入祠)
發明(惠帝以柔牽之資丁強藩之逼智力兼困以至于亡然其天性仁厚親賢好學除軍衛單)
(丁減蘇松重賦澤施未久善政在民是以天命雖移人心猶結而成祖本由逆取復果于殘殺一時)
(忠義如林蹈九死而不悔何其酷也至若遯山逃海諸人流離䀜昧身之既隠焉用文為而聞風感)
(興若將親炙然疑交作所由来矣夫據左氏傳則程嬰杵臼皆為烏有然馬遷逸事人人樂道故明)
(史以為與其過而去之寧過而存之忠貞之氣屈極而伸至今四百年後易名列祀折一衷而定論)
(見他說以闕疑所以揭幽潛于日月懼亂賊于春秋豈不韙歟)
遷孝康皇帝主于陵園
(仍舊諡稱懿文太子遣安王楹祭告遷其主于陵園太后吕氏仍稱太子妃改封吳王允燧廣澤王衡王)
(允熞懷恩王徐王允熙敖惠王隨母妃吕氏居陵園尋廢允燧允熞為庶人錮鳳陽改封允熙為甌寧王)
(奉太子祀)
秋七月革建文年號
(詔以今年為洪武三十五年明年為永樂元年建文中更改諸法一復舊制山東北平河南被兵州縣復)
(徭役三年未被兵者與鳳陽淮安徐滁揚三州蠲租一年餘天下州縣蠲今年田租之半)質實(案成)
(祖不欲用惠帝年號又不欲于季夏改元故于即位之初仍以洪武三十五年為紀說者遂謂止改是年)
(不知據成祖實錄是年六月己巳即位庚午命五府六部一應建文中所改易洪武政令條格悉復舊制)
(遂仍以洪武紀年今年稱洪武三十五年秋七月壬午朔下詔改明年為永樂元年又按實錄洪武三十)
(五年十月定北平守城功賞以歲月久近為第洪武三十二年至三十五年為上洪武三十三年至三十)
(五年次之洪武三十四年至三十五年又次之則是革除之明證矣其後史官修實錄于洪武三十五年)
(六月以前但書元二三四年而無號蓋曲為遷就以掩其非所謂名不正則言不順亦不足置辨矣)
召陳瑛為左副都御史
(瑛前以受燕邸金通密謀謫廣西至是召為副都御史署院事瑛天資殘忍受寵任益務刻深言廷臣效)
(死建文者如黃觀廖昇王叔英周是修王良顔伯瑋等其心與叛逆等請追戮之帝不聽後瑛閱方孝孺)
(等獄詞遂簿錄觀叔英等家疎族外親莫不連染胡閏之獄所籍數百家號冤聲徹天兩列御史皆掩泣)
(瑛謂人曰不以叛逆處此輩則吾等為無名于是諸忠臣無遺種矣)
復官制
(吏部言建文中凡中外大小衙門有創革陞降官員額數有增減者及所更改文武散官並宜遵復舊制)
(帝曰前人創制皆有深意行之既久無弊輒改此其所以敗亡也俱速改復舊)
以房吉田慶張本為揚州知府
(滁州知州房吉首詣軍門朝見泰州知州田慶協謀效順江都縣知縣張本率全城歸附皆擢揚州知府)
(吏部言今揚州已有知府譚友德帝命同理府事)質實(江都縣漢置明為揚州府治今因之張本)
(字致中東阿人)
發明(成祖但知賞迎附之功而不以任賢安民為務一郡而太守四焉幾于治絲而棼之矣一)
(時刑賞不亦濫乎)
八月以侍讀解縉編修黃淮入直文淵閣侍讀胡廣修
撰楊榮編修楊士竒檢討金幼孜胡儼同入直預機務
(初縉入臨太祖為有司所劾謫河州衛吏建文中以董倫薦官翰林待詔帝即位擢侍讀與淮常立御榻)
(左備顧問或至夜分帝就寢猶賜坐榻前語機密至是命七人同入直預機務謂之内閣内閣之名及參)
(預機務皆自此始犯帝于宫中得建文時羣臣所上封事千餘通有干者命縉等徧閱有關軍馬錢糧)
(數日者留餘悉焚之從容問曰爾等亦有之乎衆稽首未對修撰李貫進曰臣實無之帝曰爾以獨無為)
(賢耶食其禄者任其事爾等前日事彼則忠于彼今日事朕當忠于朕耳)
執兵部尚書鐵鉉至不屈殺之
(初燕兵渡江鉉屯淮上兵亦潰至是執鉉至反背坐廷中嫚罵令其回顧終不可遂磔于市年三十七子)
(福安戍河池父仲名年八十三母薛並安置海南)質實(河池宋置縣明永樂六年升州屬慶遠府)
(今因之紀事本末鉉被執不屈割其耳鼻不肯顧爇其肉納口中問曰甘否鉉厲聲曰忠臣孝子肉有何)
(不甘遂寸磔之罵不絶舁大鑊油熬之屍不可轉令内侍以鐵棒十餘夾持之使北面笑曰爾今亦朝我)
(耶油沸蹙濺起丈餘仍反背如故乃大驚詫命葬之幼子康安充匠死或曰先死二女發教坊終不辱)
(本朝乾隆四十一年追諡鐵鉉忠定)
殺御史大夫景清夷其族
(清倜儻尚大節燕師入諸臣死者甚衆清獨委蛇班行人怪之一日早朝衣緋懷刃入先是欽天監奏異)
(星赤色犯帝座甚急帝故疑清及朝清獨著緋搜得所藏刃詰責之清奮起曰欲為故主報讐耳遂磔于)
(市族之籍其鄉轉相攀染謂之瓜蔓抄村里為墟)質實(王鏊守溪筆記文皇至金川門百官迎拜)
(江次清獨直立罵不已乃命左右抉其齒且抉且罵含血直噀上衣乃命醢之罪及九族久之上畫寢夢)
(清入殿追之上曰清猶能為厲耶乃籍其鄉轉相攀染謂之瓜蔓抄其說與明史異紀事本末有青州教)
(授劉固者依清居清遇害連及固與弟國母袁氏同受刑于聚寳門外固子超年十五有膂力臨刑仰天)
(大呼網索俱斷奪刀連殺十餘人詔磔之本朝乾隆四十一年追諡景清忠壯)
九月論邱福等三十人功封爵有差
(邱福淇國公朱能成國公張武等侯者十三人徐祥等伯者十一人又以欵附功封王寧為侯茹瑺陳瑄)
(王佐皆為伯)質實(張武封成陽侯陳珪泰州人封泰寧侯鄭亨合肥人封武安侯孟善海豐人封)
(保定侯霍親蒙古人封同安侯顧成封鎮遠侯王忠孝感人封靖安侯王聰蘄水人封武城侯徐忠合肥)
(人封永康侯張信封隆平侯李遠封安平侯鄭亮合肥人封成安侯房寬陳州人封思恩侯徐祥大冶人)
(封興安伯徐理西平人封武康伯李濬和州人封襄城伯張輔字文弼玉長子封信安伯唐雲封新昌伯)
(譚忠淵子封新寧伯孫巖鳳陽人封應城伯房勝景陵人封富昌伯趙彝虹人封忻城伯陳旭全椒人封)
(雲陽伯劉才字子才霍邱人封廣恩伯王寧封永春侯茹瑺封忠誠伯陳瑄封平江伯王佐封順昌伯又)
(追封張玉榮國公譚淵崇安侯陳亨涇國公王真金鄉侯霍親舊作火真今改)
冬十月重修太祖實錄
(以建文中所修為失實乃重修之命李景隆茹瑺監修前纂修官南昌知府葉惠仲以直書燕起兵事族)
(誅)質實(年本朝乾隆四十一追諡葉惠仲節愍)
十一月立妃徐氏為皇后
(后中山王徐達之女)
御定資治通鑑綱目三編卷四
