御定資治通鑑綱目三編卷十六
(起戊申明孝宗弘治元年盡丙辰明孝宗弘治九年)凡九年
(戊申)孝宗敬皇帝元年春正月以何喬新為刑部尚書
(喬新初為刑部侍郎以剛正為萬安劉吉所忌帝嗣位安等擬旨出喬新為南京刑部尚書僣升秩以遠)
(之中官懷恩不平詣閣正色曰新君立當用正人胡為出何公安等默然既而刑部尚書杜銘罷羣望属)
(喬新而吉代安為首輔終忌之闕久不補帝以王恕薦乃有是命)
二月帝耕耤田
(禮畢宴羣臣教坊以雜伎進馬文升厲色曰新天子當知稼穡艱難豈宜以此凟亂宸聰邪即斥去之自)
(是歲子仲春行耤禮定為制)質實(按明史禮儀志洪武二年太祖始躬行耕耤禮永樂以後惟登)
(極初一行之至是乃定有常儀前期百官致齋順天府官以為耜及穜稑種進呈内官仍捧出授之由午)
(門右出置綵輿鼔樂送至耤田所至期帝翼善冠黃袍詣壇所具服殿服兖冕祭先農畢還更翼善冠黃)
(袍太常卿導引至耕耤位南向立三公以下各就位戶部尚書北向跪進言耜順天府官北向跪進鞭帝)
(秉耒三推三反訖戶部尚書跪受耒耜順天府官跪受鞭太常卿奏請復位府尹挾青箱以種子播而覆)
(之帝御外門南向坐觀三公五推尚書九卿九推太常卿奏耕畢帝還具服殿陞坐府尹率兩縣令者老)
(行禮畢引上中下農夫各十執農器朝見令其終畆百官行慶賀禮賜酒饌三品以上丹陛上東西坐四)
(品以下臺下坐並宴勞耆老于壇旁宴畢駕還宫大樂鼓吹振作農夫人賜布一疋)
封哈密衛左都督哈商為忠順王
(前二年衛喇特掦汗擁衆數萬謀犯邊哈商知之來告邊將嚴設備掦汗不得利去憾哈密兵還掠其拉)
(木城甘肅巡撫唐瑜因請假哈商以名使益固臣節至是其國人復訴衛喇特之逼欲得中國封以威隣)
(部乃命哈商襲忠順王給金印時衛拉特已與起哈密和且約婚不復擾而土爾番兵端遂自此)質
實(拉木城方輿紀要在哈密城西自土爾番入哈密其往來未有不經拉木者又有哈喇城在其西按)
(西城圖志哈密舊有十堡今四境凡五堡得五城自哈密城西六十里曰蘇木哈喇垓亦名頭堡又西二)
(十里曰阿斯塔納亦名二堡又西北四十里曰托郭棲亦名三堡又西南二十里曰拉布楚喀亦名五堡)
(其四堡在拉布楚哈西二十里曰哈喇都伯此皆哈密西境之城為入土爾番孔道則舊稱哈喇者乃今)
(哈喇都伯舊稱拉木者乃今拉布楚喀音訊為拉木耳唐瑜字廷美上海人揚汗舊作養罕拉木城舊)
(作剌木城今並改)
罷選淑女
(中官郭鏞請豫選妃嬪以廣儲嗣庶子謝遷上言山陵之工末畢諒開之痛猶新此必宦豎巧為諛詞以)
(動陛下非本心也陛下富于春秋俟祥禫之後徐議未晚願亟寢前命從之)質實(謝遷字于喬餘)
(姚人)
三月揭文武大臣等姓名于文華殿壁
(兩京文武大臣外官知府守備以上吏兵二部並號其姓名揭于殿壁如有遷罷即以新除者易之)
帝詣國子監行釋奠禮
(帝親釋奠于光師加幣用太牢改分獻曰分奠坐彛倫堂命祭酒費閭等進講誾舉商書說命篇敷陳時)
(憲欽若之義詞旨了暢帝聳聽良久徐諭曰六經載聖人之道匪知難惟行之艱朕與爾師生勉之)質
實(費誾字廷言丹徒人)
御經筵命儒臣日講視午朝
(先是吏部侍郎楊守陳請遵祖制開大小經筵日再御朝略言大經筵及早朝但如舊儀若小經筵當擇)
(端介博雅之臣以次進講必于聖賢經旨帝王大道以及人臣賢否政事得失民情休戚講之明而無疑)
(乃行之篤而無弊凡前朝典籍祖宗謨訓百官章奏皆當貯文華後殿退朝披覽日令内閣一人講官二)
(人居前殿右廂有疑輒問一日閒居文華殿之時多處乾清宫之時少則欲寡心清臨政不惑得于内者)
(深而出治之本立矣午朝則御文華門大臣臺諫更番侍直事已具疏者用揭帖舉崖略口奏陛下詳問)
(而裁决之在外文武官來觀俾條列地方事面陳大要付諸司評議其陛辭赴任者隨所職任而戒諭之)
(有大政則御文華殿使大臣各盡其謀勿相推避不當則許言官駁正其他具疏進者召閣臣議可否以)
(行而於奏事辭朝諸臣必降詞色詳詢博訪務竭下情使賢才常接于目前視聽不徧于左右合天下之耳)
(目以為聽明則資于外者博而致治之綱舉矣如或經筵常朝祗循故事百官章奏皆付内臣調旨批荅)
(臣恐積弊未革後患滋深疏入帝深嘉納遂于月之丙子開經筵翼日丁丑命儒臣日講越六日壬午視)
(午朝皆自守陳發之時謝遷為講官務積誠開帝意每進講敷詞詳切帝數稱善)質實(楊守陳字)
(維新鄞人)
起用言事謫降諸臣
(時擢林俊強珍為按察副使命科道官關者悉增補南京吏部主事儲巏因言先朝直諫諸臣既蒙軫念)
(起改官資而前主事張吉王純中書舍人丁璣進士敖毓元尚棄嶺海蠻瘴之間臣甚惜焉又前進士李)
(文祥當陛下御極之初倡衆敢言冀益新政大臣厭其少年陽示培植而隂挫抑之天下皆知非陛下意)
(方今增補諫官乞召此五人寘之風紀論思之地言論手采必有可觀帝命部臣起用之純初以抗章留)
(王恕稱恕社稷臣忤旨貶璣毓元應星變記與張吉各陳時政疏言過切直留中謫璣普安州判官毓元)
(後謁選得横州知州中旨降雲南縣丞文詳者萬安孫弘壁同榜進士安重其才欵之家嘗以詩規安安)
(怒帝即位内閣擬登極詔書誡諫官母言事文祥上對事極論其非比之李吉甫王安石安與劉吉皆怒)
(票旨授繫劇縣丞歷練遂為陜西咸寧丞以去至是帝雖俞巏言及吏部擬擢官多為吉所紏駁頗不盡)
(起用明年文祥復以王恕薦召為兵部主事)質實(横州唐置明屬南寧府咸寧唐置明倚西安府)
(治東今皆因之儲巏字静夫泰州人丁璣字玉夫丹徒人敖毓元新喻人李文祥字天瑞麻城人)
發明(自孝宗更新庶政軫念言事謫降諸臣一時如林俊強珍軰皆得起改官資布列清要于)
(是儲巏以丁璣等五人列諸薦剡既從其請而召用之何又任劉吉之隂為阻撓俾丁璣卒滯遠州)
(而李文祥者復待王恕上章再薦始召為兵部主事及蒞任未踰一月遂假吉人之獄闌入其名竟)
(至獲罪而去雖曰吉實為之然果孝宗英察有餘吉亦安能施其隂狡哉)
夏四月釐正祀典
(禮科給事中張九功請正祀典章下禮部尚書周洪謨等條議以釋迦牟尼文佛上清太上老君不宜修建齋)
(醮遣官祭告古禮幽禜祭星今北極紫微大帝像之為人稱之為帝非典風雲雷雨南郊合祀山川壇復隆秋)
(報今徇道家言又有雷聲普化天尊之祀是凟也歲以正月十五日為真君張道陵生辰遣天祭告非制大小)
(青龍神禱雨無應不足祀梓潼帝君者傳云神姓張名亞子蜀人仕晉戰殁人為立廟唐宋屢封至英顯王元)
(加號為帝君景泰中因京師舊廟新之歲以二月三日生辰遣祭神廟食于蜀宜也與文昌六星無涉其祠在)
(天下學校者當毁永樂中以道士周思得傳王靈官法有騐乃建天將廟祀靈官謂宋徽宗時有西蜀薩堅授)
(法于林靈素者其師也因于廟立祖師殿宣德中改大德觀封靈官曰崇恩尊君祖師曰隆恩真君成化初改)
(顯靈宫歲易袍服其費不貲當革靈濟宫祀金闕上帝玉闕上帝蓋五代時徐温子知證知諤也神世系事蹟)
(非甚異其僭號亦當革於是祀典為之一正時洪謨建議并謂元武七宿不當信道家武當山修鍊之說城隍)
(非人鬼不當有五月十一日誕辰之祭東嶽泰山既專祭封内且合祭郊壇則朝陽門外東嶽廟之祭實為煩)
(凟帝以崇祀既久不盡從也)質實(大小青龍神明史禮儀志云有僧名盧寓西山有二童子来侍時久)
(畢童子入潭化二青龍遂得雨後腸盧號曰感應禪師建寺設像别設龍祠于潭上宣德中建大圓通寺)
(加二龍封號春秋祭之文昌六星史記天官書斗魁戴匡六星曰文昌宫一上將二次將三貴相四司命)
(五司中六司祿漢書天文志謂五司禄六司災晉志則謂四司禄五司命六司寇周禮大宗伯以槱燎祀)
(司中司命盖即文昌之祀也靈濟宫在西長安門稍北明永樂十五年建元武七宿石氏星經云北方黑)
(帝其精元武七宿斗牛女虚危室壁有龜蛇蟠結之像武當山在均州南一百里一曰太和山亦曰篸上)
(山又曰仙室明永樂中改名太岳太和山張九功陜州人周思得杭州人)
五月嘉興盜起命刑部侍郎彭韶討平之
(嘉興百戶陳輔以盜販鹽為邏者所發革官遂招集無頼作兵器四出剽掠郡縣吏置不問輔益恣與其)
(父端子文壻鄧夔等率衆攻府治知府徐霖踰牆走因據府庫縦獄囚劫軍器千戸所執千戸白鑑大掠)
(城中奪舟趨太湖官軍不能遏鎮守中官張慶以聞帝以浙江財賦甲天下有銀鑛鹽場之利昜以生盜)
(而官吏怠玩武備廢弛嘉興城守輳集之地尚寇賊縱横則山谿僻縣姦宄僭伏乘機竊發者更不可詰)
(乃命韶馳往巡視偕鎮巡官督諸司討捕之韶至浙官兵大集敗輔衆于吳江端等就擒餘黨多殺傷或)
(赴水輔還走秀水合兵蹙之輔自殺賊遂平是年十一月癸未也于是郡縣吏皆被劾去)質實(吳江)
(縣五代梁開平三年吳越以吳之松林鎮置元升州明仍降縣屬蘇州府秀水縣明宣德四年析嘉興縣)
(地置為嘉興府治西北偏今皆因之徐霖襄城人)
六月癸亥朔日有食之
韃靼求貢
(小王子率部落僭住大同近邊營亘三十里遣百人欵求通貢巡撫許進以便宜納之聞于朝所上書自)
(稱大元汗朝廷方務優容許遣五百人詣京師至八月與其别部巴延蒙克王使人俱入朝自是屢入貢)
(然寇抄諸邊如故且漸往來套中矣)質實(巴延蒙克舊作伯顔猛可令改)
命戶部左侍郎李嗣刑部右侍郎彭韶清理鹽法
(淮浙鹽自憲宗以來為勢家乞中者所擾雖嘗申諭禁迄莫能屏絶運司不敢與忤每事姑息以是鹽法)
(日壞商病而課不充邊儲匱乏戶部尚書李敏請簡風憲大臣整理帝以韶方在浙因即命韶理浙鹽而)
(别遣嗣于兩淮皆兼命都御史嗣至淮乃建置補餘鹽之議初洪武創制商支鹽有定場無許越場買補)
(竈戶勤者正課外有餘鹽送場司二百斤為一引給米一石其鹽召商開中不拘資次給與成化後令商)
(收買而勸借米麥以振貧竈至是嗣請令商人買餘鹽補官引而免其勸借且停各邊開中俟逋課完日)
(官為賣鹽三分價直二充邊儲而留其一以補商人未交鹽價由是以餘鹽補充正課而鹽法小變詔以)
(浙商苦抑配為定折價額蠲宿負憫竈戶煎辨徵賠折閱之困繪圖以獻條其利病奏行之)質實
(李嗣字克誠南海人李敏字公勉襄城人)
冬十一月妖僧繼曉伏誅
(初繼曉以林俊劾已獲譴知為廷臣所惡虞禍及托稱養母乞空名度牒五百道以歸及星變華國師為)
(民至是給事中林廷玉請逮治之乃令有司執送京師法司論其罪以犯在赦前免死給事中陳璚言繼)
(曉罪大不當宥命棄市)質實(林廷王侯官人陳璚字玉汝長洲人)
土爾番殺忠順王哈商復據哈密
(土爾番阿爾死其子阿哈瑪特嗣為蘇勒坦聞哈商封忠順王怒曰哈商非忠順族安得封乃偽與結婚)
(誘引殺之盡奪哈密地留六十人佐伊蘭據衛城而遣使入貢稱與哈商締姻乞賜蟒服及九龍渾金膝)
(襴諸物使至甘州哈商都指揮阿穆呼朗告變朝廷亦不罪番使但令還諭其主返侵地阿哈瑪特傲不)
(奉命明年阿穆呼朗覘知伊蘭勢單弱請授于邊臣調赤斤罕東兵夜襲破其城伊蘭遁去因命哈商弟)
(恩克保喇襲都督同知給新印而阿穆呼朗等以力薄不能守尋引還哈密城為土爾番據如故)質
實(明史西域傳阿哈瑪特嗣為蘇勒坦在成化十四年阿哈瑪特舊作阿黑麻阿穆呼朗舊作阿木)
(朗今並改)
(己酉)二年春二月振四川飢
(命發湖廣歲漕米二十萬先後遣戶部郎中江漢王宏往振之嗣發帑金二萬為飢民耕種之具及秋復)
(命鎮巡官勘狀免被災税糧暨流民復業者雜役三年先是流民逐食四出巡撫謝士元檄所部置廣室)
(十餘區作糜食之且令所在給符遣歸道經郡縣騐而廩之粟乃浙復業時朝廷雖命轉湖廣漕久不至)
(賴士元區盡民得以濟會湖廣歲赤歉轉漕竟止不發四川故多盜有野王剛者嘯聚且五年矣劫掠䕫)
(州新寧往來大寧大昌諸縣前守臣畏罪匿不以聞乘歲飢土番大小娃復煽亂士元托行邊馳詣其地)
(大小娃懼泥首迓道左立諭散之剛更入轉湖廣竹山竹谿據陜西漢中金州平利西鄉諸郡縣副都御)
(史戴珊方撫治鄖陽請集四川湖廣陜西兵討之于是士元亦遣兵會討賊間風潰珊督湖廣兵搗其巢)
(盜悉平是年七月畿内亦飢給貧民麥種遣官振河間永平免其税糧戶給米一石十一月順天飢發倉)
(粟減直糶于民)質實(新寧西魏縣明屬夔州府今属達州大寧宋監元州明洪武九年降縣屬夔州)
(府今因之金州西魏置隋改西城郡唐復置明屬漢中府神宗十一年改興安州二十三年升直隸州平)
(利唐縣明屬興安州西鄉晉縣明屬漢中府今皆因之江漢旌德人王宏文登人謝士元字仲仁閩縣人)
(戴珊字廷珍浮梁人)
下監察御史湯鼐于獄戍之
(初鼐與庶吉士鄒智中書舍人吉人進士李文祥交善並負意氣裁量人物帝即位文祥上書言新政既)
(謫戍寧丞去智復疏劾萬安劉吉尹直薦王恕王竑彭韶極言宦官權重之宮未幾安直相繼罷斥恕果)
(召更新庶政言路大開智喜謂志且得行而鼐以吉罪與安直均獨得留抗章請申黜陟語甚剴摯然鼐)
(抨擊自豪間及海内人望王恕以盛暑請輟經筵鼐三疏争語侵恕恕惟自引咎而周洪謨倪岳張悦馬)
(文升亦嘗為所吹索以故大臣多畏之吉尤恨鼐次骨使人㗖御史魏璋曰君能去鼐行僉院事矣璋欣)
(然日夜伺鼐短于是吉人之獄起時帝方命官振四川饑吉人上言宜遣四使分道振且擇才能御史為)
(巡按庶荒政有禆因薦給事中宋琮陳璚韓鼎御史曹璘郎中王沂洪鐘員外郎東思誠評事王寅理刑)
(知縣韓福及夀州知州劉槩可使而巡按則鼐足任之璋遂草疏偽署同官陳景隆等名言吉人抵抗成)
(命私立朋黨帝恕下人錦衣獄令自引其黨人以鼐璘思誠槩福對璋又嗾同官陳璧等言璘福思誠非)
(其黨其黨則鼐及李文祥鄒智知州董傑逮是也槩嘗餽送鼐白金貽之書謂夜夢一人騎牛幾墮鼐手)
(挽之得不仆又見鼐手五色石引牛就道因解之曰人騎牛國姓意者國傾將頼鼐扶之引君當道也鼐)
(槩等自相標榜詆毁時政請并文祥智傑逮治疏上吉從中主之悉下錦衣獄坐槩妖言律斬鼐受賄戍)
(肅州人欺罔削職智文祥傑皆謫官王恕以槩書詞雖妄與妖言冇間上疏申救帝意動命姑繫獄既而)
(熱審何喬新等言槩本不應妖言律且槩五歲而孤無兄弟母孫氏守節被旌槩死母必不全務恤乃臧)
(槩死戍海州方鼐之論暑月輟講也董傑謁選至京亦疏抗争之由是知名為吉所忌故璋指以為吉人)
(黨文祥自咸寧召為兵部主事未逾月而復坐累謫吉以洩舊憤也璋遂擢大理寺丞)質實(海州)
(遼海州南海軍尋置臨海縣為州治金改澄州元省明洪武中置海州衛屬遼東都司本朝順治十年)
(改海城縣屬遼陽府十四年改屬奉天府吉人長安人張悦字時敏松江華亭人魏璋鄢陵人尋坐事下)
(獄黜為九江同知悒悒死韓鼎合水人曹璘字廷睴襄陽人王沂武進人洪鍾字宣之錢塘人東思誠華)
(州人王寅容城人韓福陜西西安人劉槩濟寧人陳景隆福建長樂人陳璧高郵人董傑字萬英涇縣人)
以馬文升為兵部尚書兼提督團營
(前年夏文升以都御史督團營至是代余子俊為尚書兼督如故時兵政廢弛西北部落不時窺塞下文)
(升嚴覈諸將黜貪懦三十餘人奸人大怨夜持弓矢伺其門作謗書射入東長安門内帝聞詔錦衣衛緝)
(捕給騎士十二人衛出入文升乞休慰諭之文升以營軍久苦工役力陳其弊又請于每營選馬步銳卒)
(二千遇警徵調且遵洪永故事五日一操以二日走陣下營三日演武皆報可)
夏五月河決開封入沁河
(河決自原武由開封黃沙岡六所又決埽頭五所東北入河沁溢流為二一決南岸自于家店經蘭陽縣)
(南東至歸德由徐邳入淮一決北岸自封邱縣之荆隆口漫祥符潰儀封縣之黃陵岡東經曹濮入張秋)
(運河郡邑多被害汴梁尤甚議者請遷開封城于許州以避患布政司使徐恪持不可乃止命所司役夫)
(五萬人治之已而命戸部侍郎白昂總理河道昂舉郎中婁性協治役夫二十五萬築陽武長隄以防張)
(秋引中牟決河出榮澤濬宿州古汴河又濬歸德睢河使河流入汴汴入睢睢入泗泗入淮以達海南北)
(分治水患稍寧)質實(一統志埽頭堤在開封府城東北四十里于家店在陽武縣東接封邱縣界儀)
(封縣元因衛邑名置縣明屬開封府今因之黃陵岡在儀封縣東北五十里接山東曹縣界許州春秋時)
(許國泰漢為滸縣後周為許州明屬開封府今升直隸州古汴河在宿州城北自河南永城入界又東南)
(流入虹縣界隋時自汴開河經州境至泗長千三百里兩岸築隄今州城東南尚有故跡名曰隋隄歸德)
(睢河在府城南自陳留縣東南經睢州寕陵之南流入境又東至夏邑永城之南而入徐州汴水即禹貢)
(之灉水謂河出為灉也春秋時謂之邲水秦漢間曰鴻溝漢志謂之狼蕩渠泗水源出山東泗水縣東五)
(十里陪尾山至濟寧分流北流謂之北淸河南流謂之南淸河南清河南流至江南宿遷縣睢水入焉又)
(南至清河縣分西北三㲼河口達淮徐恪字公甫常熟人白昂字廷儀武進人)
秋七月詔求直言
(詔曰近者京師霪雨南京有大風雨之異朕當檢身飭行祗謹天戒爾文武羣臣其勉加修省政事有闕)
(失當更正者以聞于是給事中韓重等應詔陳四事一存敬畏以契天心一慎用人以奉天命一祛弊政)
(以消天變一謹號令以肅天威帝深嘉納然御史歐陽旦上言七事極詆閣臣劉吉不職乞罷歸田里帝)
(以其妄言切責之)質實(韓重降州人歐陽旦安福人)
冬十二月甲申朔日有食之
賜故少保于謙謚
(從應天府尹于冕謫也帝曰謙能安社稷以遏寇略其定國捍患之績著矣中罹權姦之害雖先帝已嘗)
(昭雪優加褒䘏而不使之廟食于後猶未足為效忠者勸乃加贈光禄大夫上柱國謚忠愍立祠墓所賜)
(額曰旌功)質實(西湖志旌功祠在三台山案明史本傳作肅愍與明實錄作忠愍者異)
(庚戌)三年春正月下南京御史姜綰等十人于獄尋貶官
宥太監蔣琮罪不問
(南京沿江薦場故隸三厰給中官採用成化初江浦縣田多沉于江而瀕江生沙洲六民請耕之以補沉)
(江田額洲與蘆場近太監黃賜為守備時受奸民獻指為蘆場收其利民失業歲額租課仍責償之民帝)
(立詔勢家悉返投獻地縣民乃相率愬于朝下綰等覆按守備太監蔣琮脅綰右已綰怒偕同官劾)
(琮奪民利因及其侵漁諸不法事刑部尚書何属新請移南京法司勘其罪琮條辨綰疏謂已嘗奏下李)
(孜省獄綰喬新其鄉人共傾已圖報復事未白而太監蔣鏞請再勘後湖田之獄後湖者洪武時置黃冊)
(庫其中令主事給事中各一人守之百司不得至且禁湖壖勿田歲久湖漸淤壖日廓太監陳祖生遂墾)
(為田御史余濬劾其違制下南京主事盧錦勘報時錦與給事中方向監後湖黃冊祖生慮錦勘實遂訐)
(錦向嘗伐湖灘華實侵官利復下其事于應天府尹尋白矣會郭鏞奉使兩廣道南京駕方舟泛湖御史)
(孫紘以擅遊禁地劾鏞鏞怒歸愬于帝言府尹楊守隨勘錦向失出御史不劾奏獨繩内臣帝乃遣太監)
(何穆大理寺少卿楊謐再勘後湖田及綰琮互訐事比報謂守隨失出如鏞言綰琮互訐皆私忿琮不當)
(受獻地屬勘官誣指綰喬新為孜省黨綰等不當逞忿凟奏乃禠錦職謫守隨向有差綰與同官孫綋劉)
(遜金章紀傑曹玉譚肅徐禮余濬給事中繆樗皆逮治給事中陳璚等言不宜以一内臣而置御史十人)
(於獄不聽至是遂宥琮而貶綰等為州判官祖生雖違制墾田亦不問是時大學士劉吉方牢籠言路建)
(議超遷科道官處以不次之擢顧兩京言官攻吉不已吉恨甚既嗾魏璋興吉人獄以斥己所惡者而綰)
(琮互訐事復起琮素恃才辯為同類所疾獨吉比之因太監鏞亦惡言官遂交譖于帝故帝特右琮而抑)
(綰等尚書李敏等屢言琮綰同罪異罰失平帝先入吉譖不納也由是中外益惡吉所為為之側目)質
實(姜綰字壬卿弋陽人余濬慈谿人盧錦長壽人方向字與義桐城人孫綋字文冕鄞人楊謐字文寧)
(儀封人劉遜安福人金章崑山人紀傑磁州人曹玉江寧人譚肅夀張人徐禮餘姚人繆樗字全之溧陽)
(人)
二月免河南南畿湖廣税糧
(時以河南當河決後民困未甦特詔蠲其秋糧越三日戶部以鳳陽淮掦鄖陽南陽諸郡水旱請免徵芻)
(糧及麥絲之税帝曰凶歲當損上益下必欲取盈如民病何部臣言甚稱朕旨亟如所請行已而潞沁二)
(衛所屯田被灾明制屯田災及三分乃免糧部臣格于例不敢請蠲帝聞之曰歲饑方將振之安可復徵)
(特免之)質實(潞州衛沁州千戶所並隸山西都司)
三月限天下預備倉積粟之數
(洪武中始設豫備倉選耆民掌之後漸廢弛于謙撫河南山西修其政周忱撫南畿别立濟農倉他人不)
(能也正統時重侵盜之罪至僉妻發戍且定納榖千五百石者敕奬為義民免本戶雜役凡振饑米一石)
(俟有年納稻穀二石五斗還官至是限州縣十里以下積榖五千石二十里積二萬石其上以是為差至)
(八百里以下限積十九萬石衛千戶所積五千石百戶所三百石考滿之日稽其多寡以為殿最不及三)
(分者奪俸六分以上謫官)
秋閏九月禁宗室勲戚奏請田土及受人投獻
(帝登極後詔勢家所受獻地悉歸之民尋有南京蘆場之訟其弊未革刑科給事中胡金復以為言乃申)
(是命已而奉御趙瑄獻雄縣地為東宫莊戶部尚書周經劾其違制下瑄詔獄敕諸王輔導官導王奏請)
(者罪之然帝性寬厚雖屢申禁不能盡執法其後奏獻不絶乞請亦愈繁徽興峻衡四王田多至七千餘)
(頃會昌建昌慶雲三侯爭田帝輒賜予卒莫之禁也)質實(按外戚恩澤表會昌侯孫繼宗子銘成化)
(十六年襲慶雲侯周夀成化十七年封建昌侯則張延齡也胡金漢陽人)
發明(明宗室勲戚之有莊田自太祖始其有乞請則自仁宣時始厥後投獻之風起侵奪之弊)
(生而莊田厲民滋甚孝宗燭知其害一旦申禁而約飭之庶乎除民所疾苦矣乃未幾而奏獻如故)
(陳乞愈繁四王三侯競取膏腴以撓法制不知孝宗何所瞻徇而竟不能使令行于貴近哉方成化)
(四年憲宗禁勲戚請民田尋又曲從慶雲伯之請其取譏于選愞固宜獨孝宗求治方殷顧亦出此)
(屢申禁而中多更變施善政而弗克有終優柔姑息之害於政事一致此耶)
冬十一月有星孛于天津詔羣臣言闕失
(大學士劉吉等言妖星見天津歷杵臼近營室考之載籍其占為兵為饑為水旱今兩畿河南山西陜西)
(旱蝗四川湖廣歲不登倘明年復然恐盗賊竊發禍亂將作願陛下節用度罷宴遊屏讒言斥異教留懷)
(經史講求治道沙河修橋江西造瓷器南海子繕垣牆皆非急務宜悉停止帝嘉納之初吉在成化時無)
(所規正及帝即位見帝仁明同列徐溥劉健皆正人而吉于閣臣居首兩人有論建吉每署名于前托正)
(論以自蓋焉)質實(晉書天文志天津九星横河中主四瀆津梁杵臼輯覽注引晉天文志杵三星)
(在箕南按史記天官書杵臼星危南注杵三星在文人星旁主軍糧占正下直臼吉與臼不相當軍糧絶)
(也臼星在南主春其占覆則歲大饑仰則大熟也又史記營室為清廟注元命苞云營室二星埏陶精類)
(始立綱紀包物為室爾雅云營室謂之定郭璞注定正也天下作宫室皆以營室中為正也一統志南沙)
(河在昌平州南即古昜荆水也源出神頭嶺山東流遷鞏華城南又東逕竇家莊入北沙河)
十二月京師地震
(是月十二日己未也日凡再震)
(辛亥)四年春二月敕法司慎刑
(敕法司曰曩因天道示譴敕天下諸司審錄重囚矜嶷放遣者數十百人朕以為寬之于終孰若慎之于)
(始嗣後兩京三法司及天下問刑官務存心仁恕持法公平詳審其情罪所當毋姑息毋苛刻毋傳致于)
(一時冀不坐于他日)
三月逮兩廣總督秦紘尋免歸
(初紘涖鎮劾總兵官安遠侯柳景貪暴不法逮下獄景亦訐紘勘無左證法司當景死景連婣周太后家)
(有奥援訐紘不已命并逮紘連鞫卒無罪詔宥景死奪爵閒住而紘亦罷歸王恕請留紘不納紘自成化)
(末被誣為尹旻黨謫官帝即位以恕薦督漕運尋督兩廣軍務在制府二年多所飭治時中官武臣鎮兩)
(廣者率縱私人擾商賈高居私家擅理公事賊殺不辜交通土官為奸利前督臣宋旻屠滽噤不敢言紘)
(至疏聞于朝且言天下鎮守官皆得擅執軍職受民訟非制請嚴禁絶總鎮府故有賞功所歲儲金錢數)
(萬費出無經宜從都御史勾稽廣潮南韶多盗當設社學編保甲以絶盜源帝悉從其請恩城知州岑欽)
(攻逐田州知州岑漙與泗城知州岑應分據其地紘督兵入田州逐走欽還漙于府留官軍戍之亂遂定)
(復遣將討平黎賊于陵水猺賊于德慶方議勦後山賊而逮治命下紘部署軍事畢從容就道儀衛騶從)
(不貶損既踰嶺囚服就繫謂官校曰兩廣蠻夷雜處總制體尊遽就拘執恐損國威既踰嶺真囚矣人服)
(其知體)質實(潮州隋州元路明府韶州隋置无路明府今皆因之恩城在田州北二百五十里唐)
(羈縻州明設土知州隸廣西布政司岑欽既為紘逐走岑應所乞兵縷鎮官即檄應捕欽欽遂殺應已而)
(應弟接佯以兵送欽就道上殺之欽孫桂佩黨亂被誅州遂廢陵水隋置明屬萬州以隸于瓇州府後山)
(在廣州境按雷禮列卿記紘令按察使孔魯討後山賊魯檄廣州知府林泮繪其地圖遣都指揮馬羲李)
(敬何清統官軍土兵分四哨以進攻破黃竹長坪等山砦十餘所斬獲一千八百有竒紘被逮時所議勦)
(者蓋此後也柳景安遠侯漙之孫)
夏六月京師地震
(月之六日辛亥也日凡三震八月乙夘南京及淮掦二府同日震)
秋八月封弟五人為王
(祐楮壽王祐椁汝王祐橓涇王祐樞榮王祐楷申王)質實(明史諸王傳壽主憲宗第九子姚安妃生)
(十一年之藩保寧正德元年以岐王世絶改就岐邸于德安汝王憲宗第十一子張德妃生十四年之藩)
(衛輝涇王憲宗第十二子與申王祐楷皆楊恭妃生十五年之藩沂州榮王憲宗第十三子潘端妃生正)
(德三年之藩常德申王憲宗第十四子未之藩卒按明孝宗實錄稱汝王為十弟涇王為十一弟榮王為)
(十二弟申王為十三弟蓋憲宗第十子未名殤不入諸子之序故所稱行次與明史異)
罷刑部尚書何喬新
(時劉吉竊威福屢興大獄喬新率據法直之吉憾甚前二年夏京城大水喬新請恤被災者家又慮刑獄)
(失平條上律文當更議者數事吉悉格不行大理丞闕御史鄒魯覬遷而喬新薦郎中魏紳會喬新外家)
(與鄉人訟魯即誣喬新受賕曲庇吉取中旨下其外家錦衣衛獄喬新乃拜疏乞歸頃之窮治無騐魯坐)
(停俸喬新亦許致仕喬新自為刑部郎時都指揮袁彬有所屬執不從彬怒使人捃摭無所得即著剛直)
(聲性尤廉介既居家播州宣慰楊愛感喬新勘訟白其誣遣使厚致贈堅却之喬新後竟不復起居十二)
(年卒)質實(鄒魯當塗人魏紳曲臯人)
九月以彭韶為刑部尚書
(前二年秋韶還自浙江尋改吏部與王恕甄人材覈功實仕路為清何喬新既致仕以韶代之時安遠候)
(柳景為秦紘所劾罷當没入贓數干徵僅十一以其母訴免韶執奏曰昔唐宣宗元舅鄭光官租不入京)
(兆尹韋澳械其莊吏宣宗欲寬之澳不奉詔景無元舅之親贓非負租之比獨蒙宥除是臣等守法愧於)
(澳也不從)
冬十月河溢
(開府懷慶及宣武睢陽諸衛皆被災命有司振其家)質實(明史兵志宣武衛睢陽衛並隸河南都司)
以禮部尚書邱濬兼文淵閣大學士預機務
(尚書入閣自濬始初内閣委寄雖重然大學士秩五品非加三孤及宫傅者仍班尚書下濬前以禮部尚)
(書掌詹事與恕皆晉太子太保恕吏部長六卿位濬上及濬入閣自以閣臣任隆當尊異而怒循舊制弗)
(讓也濬不悦既而内宴濬徑居恕上其後矣由侍郎詹事入閣者班皆列六部尚書上)質實(按王瓊雙)
(溪雜記尚書入内閣自焦芳始王世貞史乘考誤謂以大臣入閣者芳以前有王文邱濬何云芳始)
十二月土爾番獻還哈密城
(先是阿哈瑪特既據哈密十一城朝廷不加詰責但令貢使還諭其主歸侵地番人知中國昜與不奉命)
(復遣使來貢從廷臣議拘留其使臣乃稍懼既而偕賽瑪爾堪貢獅子願獻還城印帝喜召使臣入大内)
(縱觀獅子戲賚以尚食及使還命内官張芾護行閣臣因言阿哈瑪特殺我所立或不即討亦當封關絶)
(貢今優寵其使臣又邊中使伴送於恩則已過矣况聞彼方集兵秣馬謀犯肅州名雖奉貢意實叵測使)
(彼恃思無憚或更狡焉以逞則損中國之威不小帝乃止芾行却其後使時耿裕長禮部馬文升長兵部)
(咸知國體於貢使多所裁抑閣臣劉吉方自矯飾亦頗能持却貢議于是阿哈瑪特知中國有人欵關頋)
(還十一城及前阿爾所掠金印邊臣聞諸朝許之至是果以城印来歸乃厚賜其使先所拘者盡釋還之)
質實(賽瑪爾堪即漢罽賓地元太祖蕩平西域盡以諸王附馬為之君長始有賽瑪爾堪之名距嘉)
(峪關九千六百里罕賽瑪爾堪舊作撤馬兒今改)
鳳陽陵火
(時有遺火山場者遂延爇九十構里巡按官劾留守王正等罪贖杖還職)
召秦紘為南京戶部尚書
(言官論紘無羅詔起之父初紘巡撫山西劾鎮國將軍竒澗横恣不法竒澗慶成王鍾鎰為奏辨且誣)
(劾紘憲宗重違王意逮紘下法司治事皆無騐内官尚亨籍紘家以所得敝衣數事奏憲宗嘆曰紘貧一)
(至此耶賜鈔萬貫旌之於是奪竒澗爵王亦削禄三之一而改紘撫河南時成化十六年也紘自為大臣先後)
(以劾宗戚幾重得罪頼廉直受主知又所在皆著勞績為廷臣所推故得再仆再起也)質實(明史諸王)
(表慶成王濟炫晉恭王棡第四子永樂元年封别城汾州鍾鎰其孫也正統十二年襲封竒澗鍾鎰庶子)
(壬子)五年春二月減陜西織造絨毼之半
(巡按御史張文言陜西歲歉之俊民病未甦司禮監近下帖子降圖式織造絨毼數百事並宜停止以其)
(價振業貧民命減所織之半是年八月復以水災停南畿浙江額外織造召督造官還)質實(明史)
(食貨志永樂中始令陜西織造駝毼又云明制蘇杭等府各有織染局歲造有定數天順四年遣中官往)
(蘇松杭嘉湖五府於常額外增造綵縀七千疋增造望𣲖於此始張文泰州人)
三月立子厚照為皇太子大赦
(帝長子前年秋九月丁酉生張皇后所出也)
夏五月求遺書
(大學士邱濬言高皇帝當至正丙午之歲始肇帝業首求遺書既平元都得其館閣秘藏又廣購於民間)
(一時貯積不减前代太宗當多事之時猶集儒臣纂永樂大典以備攷究今承平百年中外無事烏可使)
(經籍廢墜夫民庶之家遷徙不常好尚不一既不能廣有儲藏即儲藏亦不能久遠所頼石渠邊閣積聚)
(之多收藏之密扃鐍之固類聚者有掌故之官闕略者有繕寫之吏損壞者有修補之工散佚者有購訪)
(之令然後不致廢殘闕失前代藏書之多有至三十七萬卷者近内閣書目不能什一數十年來在内未)
(聞攷校在外未聞購求及今失之恐遂放佚自古藏書不一所漢有東觀蘭臺鴻都唐有秘書監集賢書)
(院宋有崇文館祕書省國朝罷前代臺監館省之官併其任于翰林院設典籍二員掌文淵閣書籍南京)
(國子監雖設典籍僅掌累朝頒降之書及舊鋟書板而已今請敕内閣所藏書籍令學士以下督典籍官)
(彙若干冊冊若干卷檢其有副本者分貯一冊于兩京國子監若内閣所無或不備者乞敕禮部行天下)
(提學官榜示購訪俾所在有司校錄賫呈其藏書之所二在京師曰内閣曰國子監一在南京曰國子監)
(使一書而存數本一本而藏三所每歲三伏時令翰林院寮屬同赴閣監曝書畢事扃鐍廷臣有因事欲)
(稽攷者奏請詣閱以為常規則于文治有禆焉疏上帝嘉納之尋有是命)質實(前代藏書之多有至)
(三十七萬卷者北史隋西京嘉則殿有書三十七萬卷煬帝命祕書監柳顧言詮次其重複得正御本三)
(萬七千餘卷石渠漢韋元成傳注石渠閣在未央殿北東觀後漢和帝紀注陸機洛陽記曰在宫南高閣)
(十二間介于承鳳觀蘭臺漢百官表御史中丞在殿制中蘭臺掌圖籍秘書鴻都後漢靈帝紀光武元年始)
(鴻都門學注鴻都門名也祕書監唐百官志祕書省監少監丞各一人掌經籍圖書之事宋志設官同集)
(賢書院唐百官志注開元五年置乾文院寫四部書六年更號麗正十三年改麗正書院為集賢殿書院)
(按四部之分始于魏祕書監荀勖一曰甲部紀六藝及小學等書二曰乙部有古諸子家近世子家兵書)
(術數三曰丙部有史記舊事皇覽簿雜事四月丁部有詩賦圖贊汲冡書然勖所分四部以史次子後自)
(梁處士阮孝緒撰七錄改列紀傳錄于兵錄之前而隋更定四部遂以六藝經緯史之所記諸子集部為)
(序唐四部書因之又以四部各為一庫經庫鈿白牙軸黃帶紅牙籖史庫鈿青牙軸縹帶綠牙籖子庫雕)
(紫檀軸紫帶碧牙籖集庫綠牙軸朱帶白牙籖以分别之崇文館宋太宗紀太平興國三年以三館新修)
(書院為崇文院按宋書王儉傳稱明帝置東觀祭酒晉志稱魏蘭臺選二御史居殿中唐志稱龍朔二年)
(改秘書省曰蘭臺則宋亦有東觀魏唐亦有蘭臺不獨漢也通典稱漢延熹二年置祕書監唐志稱東宫)
(官崇文館學士二名唐六典注稱魏有崇文館則秘書郎掌始於唐崇文館亦非始于宋也宋志稱祕書)
(郎掌集賢院圖籍則宋亦有集賢院不獨唐也唐宋皆設祕書省其官皆稱曰監亦非唐謂之監而宋謂)
(之省也濬云然者特臨文偶舉耳)
六月下御史彭程于獄尋遣戍
(程巡視光禄寺見造皇壇祭器皇壇者憲宗齋醮之所也程疏言光禄金錢皆民膏血用之得當猶恐病)
(民况投無益之地先帝篤信李孜省繼曉軰意在求福今二人已伏事尚不能自免禍焉能福人陛下即)
(位若軰廢斥殆盡何復有皇壇置器果復有此則宜遏之將萌如無之請治所司逄迎罪時帝初無造皇)
(器之命特光禄仍故事未革置以備也帝得疏以程暴掦先帝過下之錦衣獄給事中叢蘭亦巡視光禄)
(寺繼上疏論之帝宥蘭奪光禄寺卿胡恭等俸已而刑部尚書彭韶擬程贖杖還職帝不許韶復抗章申)
(救且言光禄寺廉用無籍經費不支牲物槩賖之市肆大為賈人累及今不節恐無以善後程欲國家惜)
(經費心本無他但不應引李孜省事疏入帝令光禄寺籍歲出之數以聞而戍程及家屬于邊)質實
(彭程字萬里鄱陽人叢蘭字廷秀文登人胡恭扶風人)
秋七月振南畿浙江山東飢
(從尚書馬文升請也尋命侍郎吳原巡視浙江督有司振飢先是餘杭致仕尚書鄒幹疏言浙江水旱相)
(仍民窮且盜乞㥯行蠲恤帝曰幹家居尚憂國其賜羊酒文綺勞幹于是浙江特有督振之命時給事中)
(吳世忠請振災無俟勘覆其言尢切略云近者南畿及山東諸行省各以災告而浙江為甚致厪宸衷屢)
(飭百司經晝乃振恤之典有加而實澤未究良由府縣官吏發粟不時文書勘報動淹旬月俟既得食而)
(飢者已死而流者已遠又况書吏胥役因緣為奸更有不可勝言者今欲約之以法莫若稽註冊籍以産)
(之多寡騐民窮富凡遇給振視此為則富者不得濫支貧者獲沾實德庶弊革而惠行因條上興水利復)
(常平倉二事詔舉行之)質實(餘杭秦縣明屬杭州府今因之吳世忠字懋貞金谿人)
八月劉吉罷
(吉居内閣十八年柄政久權勢烜赫帝初頗加委任後眷亦漸衷而吉無去志及是帝欲封后弟伯爵命)
(吉撰誥劵吉言盡封二太后家子弟乃可帝不悦遣中官至其家諷令致仕給驛歸吉性機詐善附會自)
(矯飾銳於行私屢為言路所攻屢晉官至少師人目之為劉棉花以其耐彈也吉疑言出下第舉子因請)
(舉人三試不第不得復會試時適届會試期舉子已羣集都下禮部為請詔姑許入試後如令已而吉罷)
(令亦不行吉歸踰年殁)質實(按明史恩凙侯表孝宗張皇后巒弘治四年封夀寧伯五年三月進)
(侯八月卒十一月子鶴齡襲次子延齡八年封伯十六年進侯則時所欲封伯者蓋鶴齡也旋當襲父侯)
(爵故封伯之命亦寢)
冬十月更中鹽法
(洪武時於各邊開中令商人募民墾種築臺堡自相保聚邊儲以充成化中始以銀昜米然未嘗著為令)
(至是戶部尚書業淇請召商納銀運司類觧太倉分給諸邊每引輸銀三四錢有差視國初中米直加倍)
(而商無守支之苦舊制商輸粟畢書所納粟及應支鹽數齎赴各運轉提舉司如數支鹽既而塩不時給)
(有祖孫相代候支鹽不得者商人大困報中亦浸息淇新法行爭便之一時太倉銀累至數百萬然赴邊)
(開中之法廢商屯撤業菽粟翔貴邊儲日虚矣)
發明(葉淇召商納銀之議論者多咎其更開中法以致邊儲日匱而不知明代邊儲之匱自在)
(屯政不修而不盡關於鹽法其鹽法之壞又在勢家乞中而不關淇之變法也蓋産鹽有盈有絀邊)
(地不能懸知則但知召商開中而初不為支鹽計故守支之弊在永樂時已所不免遠憲宗之世勢)
(家爭先奏乞所賜鹽引動以萬計且許其越場支鹽不限年次于是商人益困守支而鹽亦壅閼不)
(行夫商人挽輸數千里外守文至數十年之久而不得鹽及既得鹽復為奏乞鹽所壅闕而不獲速)
(售然則商人之病開中亦極矣雖日下令招之其誰應哉淇見報中之怠乃為更制以利商商利則)
(報中多報中多則國課裕是亦救弊之策也如云商屯撤業邊粟翔貴獨不思塞下之地商可屯軍)
(不可屯乎明食貨志稱成化時屯田法廢戍卒多役于私家子粒不歸于公廩論者不深咎此而徒)
(責其變法亦昧于輕重之計者矣)
十一月停納粟例
(初成化末開納米例振陜西河南諸省飢及是尚書王恕言永樂宣德正統間天下亦有災傷各邊亦有)
(軍餉當時無納粟例糧不聞不足軍民不聞因弊比年來一遇災歉輒行捐例人既以財進身欲其砥厲)
(廉隅為循吏豈可得也帝即命止之)
(癸丑)六年春二月錄常遇春李文忠鄧愈湯和裔世襲指揮使
(五年春立皇太子頒恩詔中外以太廟配饗功臣追封王者六人皆佐太祖定天下有大勲而其子孫不)
(替爵者惟中山黔寧二王裔餘皆凌夷與編氓伍令吏部訪以聞乃得常遇春元孫復李文忠元孫璿鄧)
(愈五世孫炳湯和六世孫紹宗皆命入指揮使奉先祀時有滁人郭琥自言滁陽王子老舍四世孫亦命)
(予冠帶奉祀已而為宥氏所訐宥氏者故滁陽玉鄰太祖復其家令世守王基者也禮部審滁陽王碑文)
(王果無後老舍非滁陽王子奪琥冠帶)質實(功臣追封王者六人按明史功臣表為中山王徐達)
(開平王常過春岐山王李文忠寧河王鄧愈東甌王湯和黔寧王沐英)
河决張秋以劉大夏為右副都御史治之
(河决張秋戴家廟掣漕河與汶水合而北行遣工部侍郎陳政督治政尋卒命廷臣會薦才識堪任者大)
(夏方為浙江左布政使以王恕薦賜敕遣之時河流湍悍決口闊九十餘丈大夏行視之曰是下流未可)
(治當治上流于是即決口西南開月河三里許屬之舊河使通漕乃濬黃陵岡南賈魯舊河四十餘里由)
(曹出徐以殺水勢又濬孫家渡口别鑿新河七十餘里導使南行由中牟潁上東入淮又濬祥符四府營)
(淤河由陳留至歸德分為二一由宿遷小河口一由毫州渦河俱會于淮然後沿張秋兩岸築臺立表貫)
(索聫巨艦穴而窒之實以土至決口去窒沈艦壓以大埽且合且決隨決隨塞連晝夜不息功乃成帝遣行人)
(往勞張秋名安平鎮大夏又言安平決口既塞下流已治黃陵岡居安平鎮之上流河口廣九十餘丈荆)
(隆等口又居黃陵岡之上流其廣四百三十餘丈黃河至此寬漫奔放必築塞諸口導河上流使南下徐)
(淮庶可為運道久安之計廷議如其言八年正月大夏乃興工築塞黃陵岡及荆隆等口七處五旬而畢)
(于是上流河勢復歸蘭陽考城逕歸德徐州入運河會淮水東注于海南流故道以後又築長隄亘三百)
(六十里起胙城抵徐州復築荆隆口等隄凡一百六十里起于家店歷銅瓦廂抵小宋集大小二隄相翼)
(潰決之患始息水大治乃召大夏還黃河自金明昌中南北分流其後南流盛而北流漸微明正綂景泰)
(間嘗東決大清河入海雖即修治而支渠猶有存者至黃陵岡既塞于是黃河始全入于淮而北流遂絶)
質實(戴家廟水道提綱運河自安開折而西西北流有魏河自西南來會又西北為戴家廟閘又西)
(北過安平鎮蓋廟在東平州西安平鎮東南明一統志孫家渡在榮澤縣東南五十里正統十三年河嘗)
(決此四府營在開封府城北宿遷唐縣明屬邳州今屬徐州府小河口在宿遷縣東亦曰睢清口毫州渦)
(河在州西三十八里從河南鹿邑東流至城壮與馬家河合流入蒙城縣界考城東漢縣明屬睢州今屬)
(歸德府胙城隋縣明屬衛輝府今省入延津銅瓦廂初名銅牙城在蘭陽西北元嘗置縣後廢劉大夏字)
(時雍華容人陳政字以正江西新昌人)
夏四月土爾番復據哈密
(土爾番既獻還哈密城馬文升言番人素服蒙古非元裔鎮之不可乃訪求定安王沁布之族人曰善巴)
(將冊為王以主哈密沁布怒曰善巴不應嗣王爵爵應歸綽爾濟善巴者故忠順王托克托近屬從孫而)
(綽爾濟者沁布弟也先是哈密無主廷臣固嘗屬綽爾濟憚哈密多事不欲立既事定又覷得爵兵部以)
(其反覆持不許會諸番亦言善巴可立遂嗣封忠順王而以阿穆呼朗為都督僉事輔之時五年春二月)
(也已而諸番索善巴犒賞不得皆怒尋阿穆呼朗又引默克埒人掠土爾番牛馬阿哈瑪特怒潛兵夜襲)
(哈密圍之三日諸番莫肯捍禦沁布以立非己意亦不救納默克埒衞拉特二部兵來援俱敗去乃執善)
(巴禽阿穆呼朗支觧之伊蘭復據守事聞邱濬謂馬文升曰西陲事重煩公一行文升曰西域人嗜利自)
(古未能為中國患者徐當靖之濬復以為言文升請行廷臣僉言北寇方強本兵不當遠出乃命兵部侍)
(郎張海都督同知緱謙往經略二人本庸才但遣土爾番人歸諭其主令還侵地身駐甘州待之明年阿)
(哈瑪特遣使叩關求貢詭言願還善巴及哈密廷議以番人譎詐欲棄善已閑關不通貢海等聞之大喜)
(遽逐土爾番使者封嘉峪關而還言官劾其罪並下吏貶秩)質實(張海字文淵德州人沁布舊)
(作千奔善巴舊作陜巴綽爾濟舊作綽爾加今並改)
發明(土爾番復據哈密已睨然有輕中國之心海等奉命經略惟當厚集赤斤罕東諸部兵深)
(入決勝襲斬伊蘭庶可震懾番人俾不敢復萌窺伺何竟一籌罔展坐待甘州及聞敕書將棄善巴)
(乃遂閉關逐使拜疏還朝孝宗僅予降秩以示措置乖方之譴固為軼罰然與其治之事後何如慎)
(之事前使當日不為廷臣所惑決意用馬文升以任斯役亦何至若海等之所為哉)
閏五月免應天蘇松田租
(蠲祖一百八十餘萬石水災故也是年以災蠲者瀋陽諸衞屯糧六萬四千餘石順天州縣夏税萬五千)
(餘石及河間保定山西太原諸府平陽諸縣夏税河南開封諸府夏税之半祥符諸縣秋糧而蘇松與山)
(東仍皆飢從應天巡撫侶鍾請留蘇松常湖四府漕糧三十萬石畀鍾分振山東巡撫王霽先後請發帑)
(金五十餘萬米二百餘萬石選廉能吏騐口給之活飢民二百六十餘萬)質實(佀鍾字大器鄆城人)
(王霽字景明上海人)
罷吏部尚書王恕
(邱濬與恕不相能恕考察天下庶官奏罷二千人濬請未及三載者復任貪暴非顯著及素行不謹在陞)
(任前者勿斥留九十餘人恕屢爭不能得因力求罷不許太醫判劉文泰者求遷官為恕阻銜之文泰故)
(往来濬家知濬忮恕因訐恕變亂選法且言恕居禮里時屬人作傳鏤版行之歷數先帝之失無人臣)
(恕知文泰受旨于濬乃奏辨乞賜廷鞫于是下文泰錦衣衞訊狀詞果連濬濬亦疏辨帝心不悦恕乃貶)
(文泰御醫責恕沽名令焚所鏤版置濬不問恕連章辭去聽其馳驛歸恕敭歷中外五十餘年天下稱名)
(臣必首推恕濬顧尼之由是衆論大不直濬)
六月大旱蝗
(飛蝗過京師自東南而西北日為掩者三日戶部請遣順天府丞畢亨行縣督捕其直隸府衞及各布政)
(司並令正佐官行視從之)質實(畢亨山東新城人)
總督兩廣右都御史閔珪擊破古田叛獞
(初古田獞種甚繁最強者曰韋曰白曰閉既而皆并于韋賊首韋朝威據古田縣官竄會城遣典史入縣)
(撫諭烹食之前年春副總兵馬俊參議馬鉉自臨桂進討遇伏敗死詔奪閔珪等俸及是珪與總兵官毛)
(銳復進兵連破七寨他賊百餘寨皆就撫獞患漸戢于是南京戶部員外郎周琦上討獞三策謂桂林之)
(古田柳州之馬平山勢綿亘複徑岡連大軍北進則賊南走西進則賊東走師甫退則賊盤據如故以是)
(屢發兵討迄不能創賊所當厚集兵力環四面銳攻遏其奔竄之路以覆其巢撫定殘獞召還逋名編戶)
(給田薄租賜復或析村附鄰縣或因俗置土官三年安堵然後班師此為計長久之策如不能然仍止調)
(附近官軍與土兵進勦則師期不可不早往者討獞之師大扺秋徵冬集春初入山雨水即多瘴癘將發)
(勢不能久駐若于六月調發霜降進攻不致迫于撤兵則深阻可窮而功乃克集且獞之賊叛雖常數十)
(洞蝟起而倡亂特一二凶渠郡縣既聞竊發四五百里禀命制府議撫議勦輒淹旬時賊得以其間連結)
(諸獞勢乃益熾若責成分鎮軍官乘其蠢動即率所部偕郡縣吏以時撲烕則可不徵師不糜餉而事濟)
(此二者亦創賊之策也騎馬平人生長諸獞出没之地知其情勢故所陳策頗得賊要領廷議皆是之下)
(兩廣守臣議行而古田尋告捷守臣幸紓患目前遂置琦策不用)質實(古田唐置古縣明初置古)
(田屬桂林府後沒于獞隆慶四年開復五年改置永寧州仍屬桂林府今因之馬鉉永新人毛銳西海人)
(㐲羌伯忠之孫)
秋七月罷刑部尚書彭韶
(韶涖任三年昌言正色與王恕何喬新稱三大老時内官王明苗通高永殺人减戍昌國公張巒建墳踰)
(制役軍至數萬畿内民冒充陵廟戶及勇士旗校輒免徭役致見戶不支流亡日衆韶抗章極論皆格不)
(行而貴戚近習深疾之韶連疏乞休竟致仕去明年南京地震御史宗彛等言韶喬新諸臣宜召用不報)
(又明年韶卒謚惠安)質實(張巒封夀寧候贈昌國公宗彛隨州人)
八月京師大雨雹
(是月辛未雨雹大如彈丸平地壅積禮部尚書倪岳疏弭災急務勸帝勤聖學開言路止無功之賞停不)
(急之役黜奸貪進忠直帝嘉納之先是四方所報災異禮部于歲終類奏率為具文岳在部乃以日月先)
(後彙分條析末復援証經史為帝墾切言之)
九月荆王見潚有罪賜死
(初荆王祁鎬三子長見潚次都梁王見溥樊山王見澋見潚與見溥同母怨母之暱見溥也錮母奪其衣)
(食竟死出柩于竇召見溥入後園箠殺之遇滛其妃何氏從弟見潭都昌王妻茒氏美求通焉見潭母馬)
(氏防之嚴見潚髠馬氏鞭之囊土壓見潭死械繫茒氏入宫嘗集無籍子輕騎微服涉漢水掠人妻女見)
(澋懼其及也密聞于朝召至京帝御文華門命廷臣會鞫見潚引㐲廢庶人錮西内蓋前年冬十二月也)
(尋見潚從西内摭奏見澋罪誣其興楚府永安王謀不軌帝遣使往按問不實見澋更奏見潚嘗私造弓)
(弩與子祐柄有異謀騐之實賜見潚死廢祐柄而以見溥子祐橺嗣為荆王)質實(明史諸王表祁)
(鎬荆憲王瞻㟠子都梁悼惠王見漙成化二年封樊山温懿王見澋成化三年封見潭都昌惠靖王祁鑑)
(庶長子成化十六年封楚府永安王蓋靖安王榮澹也榮澹為孟烱曾孫成化八年襲封正德十五年卒)
(孟烱楚昭王第二子建文元年始封永安)
冬十二月南京大雷雨
(拔孝陵樹明年六月癸亥七月庚寅並如之)
(甲寅)七年春三月詔羣臣言闕失
(以六年冬孝陵風雨之變也尋從給事中馬子聽御史劉琬言命内外慎刑獄决輕繫)質實(馬子)
(聽廣平人劉琬宜春人)
三月巡撫貴州都御史鄧廷瓚討平都勻苖
(都勻苖也富架長脚等作亂恣掠清平諸衛前二年冬命廷瓚偕湖廣總兵官顧漙貴州總兵王通討之)
(廷瓚以副使吳倬善計畫引贊軍事倬遣熟苖詐降富架誘入寇伏兵擒之乘勢深入連破百餘寨生擒)
(長脚以歸羣苖震慴廷瓚言都勻清平舊設二衛九長官司以土人世官自用其法恣虐激變苗民亂四)
(十餘年今元兇就除非大更張不可請改為府縣設流官與土官兼治庶可久安于是設府一曰都勻州)
(二曰楣山麻哈縣一曰清平苖患自此漸息)質實(九長官司曰都勻廢司在都勻府西南元地理志所)
(謂上都勻也曰平浪曰邦水曰平州陸洞曰九名九姓曰豐寧曰樂平曰平定曰陳蒙爛土麻哈州元犵)
(狫寨長官司屬新添葛蠻安撫司明洪武五年改置麻哈長官司隸平越衛至是升州屬都勻府今因之)
(清平縣與清衛城同治屬都勻府衛本朝康熙七年省縣入麻哈州十一年復置縣以省入仍屬都勻)
(府鄧廷瓉字宗器巴陵人吳倬字克大淳安人)
命兩畿捕蝗
(民捕蝗一斗給米倍之)
夏六月康濟河成
(初曰昂治開封決河既訖工遂自山東循運河而南抵揚州議所濬治時御史孫珩郎中吴瑞方董南河)
(事皆謂高郵州運河九十里自州西北三里入新開河道于湖者五十里湖東南北為隄洪武中障以椿)
(正統中固以石屢决而復修其西北則與武安張良七里珍珠甓社諸湖相灌注縈迴數百里每風濤作)
(扶舟觸堤石輒壊多覆溺者當于湖東開複河以避其險昂是之上其議遂召工開鑿起杭家嘴歷清水)
(潭抵丁志港長竟四十里兩岸壅土為隄隄首尾置牐與湖通隄之東又置牐四涵洞一工竢賜名康濟)
(河會劉大夏治張秋河亦成于是漕河上下無大患者二十餘年)質實(康濟河在高郵州西北新)
(開河東南俱通運河長闊各五十里天長以東之水皆滙此而入淮武安湖在高郵州西南五十里張良)
(河在州北二十里七里湖在張良湖南三里珍珠湖在州西七十里甓社湖在州西二十里清水潭在州)
(北三十里丁志港在淸水潭北十里列卿記杭家嘴在高郵州北二里孫珩徐州人吳瑞崑山人)
秋七月京師地震
(月之十九日乙巳也九月戌寅夜南京地震十一月壬子京師地復震)
命工部左侍郎徐貫經理蘇湖水利
(時三吴水道堙塞給事中葉紳廵按御史劉廷瓚乞遣官濬治乃命貫往偕廵撫何鑑理之貫上言東南)
(財賦所出而水患為多永樂初命夏原吉濬治時以吳松江灧沙浮蕩未克施工逮今九十餘年港浦愈)
(塞矣臣相度地勢疏吳江長橋導太湖散入澱山陽城昆承等湖又開大石趙屯等浦洩澱山湖水由吳)
(松江入海開白魚洪鮎魚口等處洩昆承湖水由白茅港入江開斜堰七浦塩鐵等塘洩陽城湖水由七)
(了港入海下流既通于是開湖州之漊涇洩天目安吉諸山水自西南入太湖開常州之百瀆洩溧陽鎮)
(江練湖之水白西北入太湖又開諸斗門以洩運河河之水由江陰入大江上流亦通東南水患少衰初)
(貫奉命奏以主事祝萃自隨明年四月事竣凡修濬河涇港瀆湖塘平門陡岸百三十五所役夫二十餘)
(萬萃之功居多然是時進于成功疏白茅未深廣十數年後遂復壅塞)質實(陽城湖在長洲東北)
(受吳松江之水東接崑山縣界昆承湖在常熟縣東南五里大石浦在崑山縣東南三十里趨屯浦在青)
(浦縣西澱山湖之北南受湖水瀉于松江闊五十丈通江五大浦之一也鮎魚口在吳江縣北十八里自)
(太湖分流出此斜堰在崑山縣西北三十四里與常熟分境七浦在崑山縣西北三十里一名七浦塘塩)
(鐵塘在常熟縣東北五十里在嘉定縣西十五里七了港一名七鴉浦太倉州北三十六里又東三十餘)
(里曰七鴉浦入于海漊涇在島程縣西南郡有七十二漊在烏程者三十八在長興者三十四導苕霅之)
(流注于太湖舊時皆冇壩堰節宣所資後多堙廢天目山在孝豐縣西南六十里杭湖諸山其脉皆本于)
(天目安吉東漢析鄣縣地置唐麟德元年移治子舊縣東北三十里明正德二年升州屬湖州府今仍降)
(縣百瀆在直興縣西南七十五里者為上瀆縣北六十里者為下瀆昔以荆溪居數郡下流于太湖口疏)
(百派以分其勢人開横塘袤四十里以貫之導荆溪下太湖頻湖畎澮皆通焉後漸廢溧陽唐分溧水縣)
(地置元升州洪武初復為縣屬應天府今屬鎮江府練湖在丹陽縣城北一名鍊塘又號曲阿後湖江陰)
(梁太平三年置縣元升路後降州明洪武初仍改為縣屬常州府今因之徐貫字源一淳安人葉紳字廷)
(搢吳江人劉廷瓚光州人何鑑世光浙江新昌人祝萃字維貞海寧人)
八月以李東陽為禮部右侍郎兼翰林侍讀學士典誥
勅
(東陽素績學為文典雅流麗甚負時名預修憲宗實錄及成由左庶子兼侍讀學士進太常少卿至是閣)
(臣徐溥等以詔勅繁請如先朝王直故事設官專領乃推東陽入閣典之)質實(明憲宗實錄二百九)
(十三卷劉吉等奉勅修成于四年八月吉徐溥劉健為總裁邱濬汪諧副之監修者張懋也李東陽字賓)
(之茶陵人以戍籍居京師)
冬十月立僉民壯法
(初正統景泰間嘗募民壯願自效者然未立僉法至是從給事中孫儒言乃令州縣七八百里以上里僉)
(二人五百里三人三百里四人百里以下五人俱于丁衆糧多之家選年力強者以充有司以時訓練遇)
(警調發給糧以行而禁役占賄縱之弊富民不願者則上直于官官自為募)質實(孫孺鳳陽人)
免北京河南湖廣陜西山西被災税糧
(乙夘)八年春正月韃靼寇涼州甘肅總兵官劉寧擊走之
(時韃靼北部伊畢喇伊木王等入套駐牧小王子及陀羅海之子和碩居賀蘭山後與之相倚勢日強及)
(是月壬子入犯涼川寧與戰擒斬五十餘相持至暮收輜重南行寇復來襲擒其長一人明日參將顏玉)
(來援副將陶貞兵亦至寇乃遁俘其稚弱馬駝牛羊二千論功進右都督然寇尋犯宣府三入遼東明年)
(犯宣大廵綏三邊皆震動韃靼自元年通貢後出没套中數擾邊邊將率嬰城怯戰間有俘獲即以捷聞)
(未能一挫衂之由是恣抄掠無忌帝常念軍民苦寇特敕鎮廵官振恤給牛種顧御邊將寬不以玩寇罪)
(也)質實(伊畢喇伊木舊作亦卜刺因和碩舊作大篩今並改)
發明(明史稱韃靼諸部長迭出為邊患與明終始此雖由韃靼之強亦明代軍政不修有以致)
(之耳當洪武之世叛服固亦無常而戎索相維未至大為邊患厥後軍紀蕩然擒獲無幾即以為功)
(玩縱頻年而不以為罪所以九邊之士雲屯三捷之書月奏而敵鋒終未稍挫寇警日益頻仍驕兵)
(惰帥習焉成風論者謂御邊將太寬所致然豈獨一孝宗哉)
二月乙夘朔日有食之
武英殿大學士邱濬卒
(濬在内閣五年嘗以寬大啟上心忠厚變士習廉介嗜學所居邸第極湫隘四十年不昜既老右月失明)
(猶披覽不輟然議論好矯激譏范仲淹多事謂岳飛未必能恢復秦檜有冄造功聞者無不駭其言性褊)
(隘與劉健議不合至投冠于地言官建白不當意輒面折之與王恕不相得至不交一言卒令所私劉文)
(泰訐之去及是卒贈太傅謚文莊文奉往弔濬妻叱出之曰以若故使相公&KR0008;王公貢不義名何弔為)
以禮部右侍郎兼翰林侍讀學士李東陽少詹事兼翰
林侍講學士謝遷入内閣預機務
(遷方居憂力辭服除始拜命晉詹事時徐溥為首揆劉健班在二東陽遷繼入閣恊心輔政事有不可輒)
(共爭之已而溥致仕去凡論言批答裁决機宜悉健與東陽遷三人天下翕然稱賢相為之語曰李公謀)
(劉公斷謝公尤侃侃)
夏四月下山東副使楊茂元于錦衣衛獄
(初命劉大夏治張秋決河已復遣中官李興平江伯陳銳往協治之興威虐縶辱按察使且多索供億茂)
(元代攝司事上言治河之役官多而貴不專有司供億日糜百金諸臣初祭河天色陰晦帛不能燃所焚)
(之餘宛然人面具耳目口鼻觀者駭異鬼神示怪夫豈偶然乞召還興銳二人專委大夏功必可成且言)
(山東既有内臣鎮守復命李全鎮臨清徒滋民擾亦宜撤還疏入下山東憮按官勘奏言焚帛之異誠有之)
(所奏供億多過其實而興銳連章劾茂元妖言詔遣錦衣百戶胡節逮之茂元莅官有惠政父老遮道愬)
(節乞還楊副使既下錦衣獄節遍叩中官備述父老愬冤状中官多感動會言官交論救部議贖杖還職)
(特謫長沙同知)質實(楊茂元字志仁鄞人吏部右侍郎守陳之子)
發明(劉大夏奉命治河其所陳修濬之策皆可施行其才足以勝任而愉快而必遣中官李興)
(董其事是視李興過于大复也楊茂元第下按撫核勘興核茂元而即遣錦衣往逮是信茂元)
(不若信興之篤也孝宗初政可觀獨于倚任中官之弊猶踵武英憲然則焚帛所餘之異不足為國)
(家之祅而偏聽璫竪之私乃真足以召陰陽之怪也歟)
振應天浙江饑
(時應天之蘇松等府浙江之嘉湖等府並以災告因命工部侍郎徐貫協同都御史何鑑振之凡給穀水)
(五十六萬三十餘石帑金三千九百五十餘兩所活飢民百二十萬有竒尋人特蠲南畿被災秋糧是年)
(北直隸及湖廣被災税糧亦皆優免)
五月定國子監生分撥歷事期
(初洪武中國子監設六堂以課諸生行積分法歲内積八分者為及格與出身不及者仍坐堂肄業又令)
(諸生于各司分習吏事謂之歴事又謂之撥歴其期以入監者年月為先役送吏部選用具超異者奏請)
(上裁多櫂顯官具常調者為府州縣六品以下官已而進士日重監生日輕雖積歷事不改初法而監生)
(析多淹滯撥歷或致十餘年之久景奉以後乃頻減撥歷歲月以疏通每歲揀選優者輒與之撥歷坐監)
(有未及一年者及是監生在監者少而吏部聽送至萬餘人又不得官禮部尚書倪岳乃定議監生諸司)
(歷事一年舊例必日月滿後方許分撥由是諸生在監稍久而選人亦不壅塞時林瀚為祭酒以監生不)
(敷撥歷請增貢額岳亦議行之翰典國學垂十年饌銀歲以百數計悉貯之宫以次營立署舍師儒免僦)
(居自瀚始)質實(積分之法司業二員分為左右各提調三堂凡通四書未通經者居正義崇志廣業)
(一年半以上文理條暢者升修道誠心又一年半經史兼通文理俱優乃升率性升至率性乃積分其法)
(孟月試木經義一道仲月試論一道詔誥表内科一道季月試經史策一道仲月試論一道文理俱優者)
(與一分理優文劣者與半分紕繆者無分凡監生歷事吏部四十一名戶部五十三名禮部十三名大理)
(寺二十八名通政司五名行人司四名五軍都督府五十名謂之正歷三月上選滿日增减不定又有諸)
(司寫本戶部十名禮部十八名兵部二十名刑部十四名工部八名都察院十四名大理寺通政司俱四)
(名隨御史出巡四十二名謂雜歷一年滿改上選林瀚字亨大閩人王世貞盛事述云林文安瀚子廷機)
(孫燫俱為國子祭酒三代大司成近世所罕也)
秋七月以宋儒楊時從祀孔子廟廷
(正統中訓導王昌順請以時入祀孔廟下禮部議末及行至是特命從祀追封將樂伯位司馬光之次)
質實(按明史禮志孔子廟從祀先儒為左邱明公羊高穀梁赤伏勝高堂生孔安國毛萇董仲舒后)
(蒼社子春王通韓愈胡瑗周敦頤歐陽修邵雍張載司馬光程頤楊時胡安國朱熹張栻陸九淵吕祖謙)
(蔡沉真德秀許衛二十九人乃嘉靖以後更定之制弘治中荀况戴聖劉向賈逵馬融何休王肅王弼杜)
(預吳澄十人未罷祀盧植鄭衆鄭元服虔范甯五人未改祀于其鄕后蒼王通胡瑗歐陽修陸九淵五人)
(未從祀于是從祀先儒凡三十八人自楊時入祀為三十九人孝宗實錄言時位列司馬光之次而志述)
(先儒位次為程頤頤之次為時盖分列兩廡則時位次光而統左右廡序之則時又居頤之次也)
廣西參將歐磐擊破平樂叛獞
(灕江入平樂府境夾江南岸皆高山盤東遼遶七八百餘里謂之府江諸獞之所巢也由府江而西南百)
(六十里曰永安州故為立山鄕自成化中獞賊李公主降始建州而州西茶山力山諸獞憑險阻與府江)
(賊相聲援于是並起為亂總督閔珪調兵六萬分四哨往討磐自象州修仁直𢷬六峒所向摧克遂偕諸)
(軍連破山砦百八十六斬首六千有竒磐以功進都指揮使遷副總兵)質實(平樂三國吳置平樂)
(縣唐武德四年于縣置樂州貞觀八年改昭州天寶初曰平樂郡元大德中改府明及今因之灕江源出)
(興安縣海陽山流二百里至桂林府東北復繞流而南行至灕山北麓陽江流入焉又南合相思江入平)
(樂府界一名府江亦名桂江茶山在永安州西四十里力山在州西南三十里六峒永安州之古造六峒)
(與修仁山澤相連至為險阻毆磐滁人)
八月馬湖土知府安鰲有罪伏誅改設流官知府
(鰲性殘虐計口歛民財歲以銀萬計縱淫所部土婦用妖僧百足魘魅殺人怒其族長官王大慶不阿已)
(遣人殺之大慶聞而逃乃殺其弟横恣且二十年有司利鰲賄置不問及是僉事曲銳請廵按御史張鸞)
(按治按察使洪鐘贊決之捕鰲送京師寘極刑馬湖自漢時為牂柯郡地尋没于蠻唐設羈縻州四統名)
(馬湖部時安民已租税其地為所私據者盖數百年至是始設流官云)質實(馬湖元路置土官總)
(管府洪武四年改府仍命安氏世襲知府今省府地入屏山縣方輿紀要府西有廢浪川州廢馴州廢騁)
(州府南有廢滈州唐所置羈縻州也曲銳萊陽人張鸞字應祥陜西咸寧人)
冬十二月復哈密
(土爾番既襲執善巴令伊蘭據守哈密僭稱汗侵沙州迫罕東諸部附已馬文升曰此寇桀驁不大創終)
(不知畏宜用漢陳湯故事襲斬之以指揮楊翥熟番情召詢方略翥備陳哈密可取狀文升請于帝敕發)
(罕東赤斤苦峪兵令副總兵彭清將之隸巡撫許進往討進厚結土爾番世讐什哷圖使以四千騎先往)
(殺數百人什哷圖中流矢卒其子布拉噶岱憤欲報父仇進復厚結之使斷賊道無東楥伊蘭而重犒赤)
(斤罕東及哈密遺種居苦峪者令出兵助討于是清以精銳千五百出嘉峪關前行進與總兵劉寕中官)
(陸誾統兵分數道繼之至伊濟穆爾川畢會薄暮大風揚沙軍士寒凓僵卧馬下進出帳外勞軍有異烏)
(悲鳴將士多泣下霑衣進慷慨曰男兒報國死沙場幸耳何泣為將士皆感奮夜半風止大雨雪時番兵)
(集惟罕東兵未至衆欲待之進曰潛師遠襲利在捷速兵已足用無待也胃雷倍道進奄至哈密城下伊)
(蘭已遁去拔其城俘馘八百訊之則皆哈密人為伊蘭所劫者寧附進耳曰斬此八百人可侯矣進不可)
(撫定之探伊蘭所向分守要害疏請懷輯罕東諸衛散土爾番黨與以孤其勢遂班師是役也文升授方)
(略擬從罕東至哈密閻道調罕東兵三千為前鋒持數日糧兼程進而罕東兵失期進仍由故道伊蘭覺)
(之遂逸去斬獲無幾然番人素輕中國謂不能涉其地至是始知畏其鄰部以□關不得貢胥怨之阿哈)
(瑪特亦悔後二年欵關求貢以善巴來歸仍命為忠順王鎮哈密)質實(哈密行程行都司志嘉峪)
(關外有三道中道自關西二十里至大草灘灘西三十里至黑山兒七十里至回回墓墓西四十里至扇)
(馬城中有二水北流城西八十里至赤斤城城西二百里至苦峪城東有河苦峪西一百二十里至王子)
(莊莊西八十里至布隆吉河俗名川邊河西一百五十里至莽賚泉有水草泉西一百八十里至茨泉有)
(水草泉西一百五十里至那南那只令西一百里至紅柳泉有水草泉西一百二十里至哈喇郭勒無水)
(草哈喇郭勒八十里至五䇱井泉口井西一百二十里至古墩子西一百里至雅克特穆爾泉口西八十)
(里至哈密城一道由苦峪南岐而少西經瓜州西阿寺七丹六百二十里抵沙州即漢東左衛有水草逾布格)
(百里至哈密地雖坦而迂曲且無水草人罕由之一道自苦峪岐而少北至伊濟穆爾經阿赤等地皆山)
(口石路甚為險阨丐必脚靸難行三道俱達哈密按此乃明時通哈密舊道也本朝雍正二年建安西)
(鎮于布隆吉五年改築鎮城于都爾伯勒津哈密絡聫其抵哈密之路又分為兩道一由安西鎮一由沙)
(州由沙州者自州城東北庫克舒至峽口七十三里又二十五里至博囉川井六十五里至博囉托歡三)
(十里至鎖鎖林二十五里至蘆杆泉七十九里至苦水百三十里至哈什布拉克八十里至哈密水尾三)
(十五里至哈密城共六日程並汲新井有泉水惟蘆杆至哈什布拉克一程乏水必馱水行彭清字源潔)
(榆林人濟什哷圖舊作小禿列布拉噶岱舊作卜六阿歹伊穆爾川舊作羽集也川莽賚舊作莾來哈)
(喇郭勒舊作哈喇骨布格舊作鉢和都爾伯勒津舊作杜爾伯津庫克薩克蘇舊作庫庫沙克舒博囉川)
(井舊作博羅川井博囉托歡舊作博羅肯哈什布拉克舊作哈什布喇今並改)
發明(考馬文升曾授方略于彭清令取捷經調番兵襲斬伊蘭意欲假道罕東為導耳許進既)
(會師于伊濟穆爾川矣而罕東失期不至自不可以坐待師貴神速若潜兵遠襲而塞上逍遥徒足)
(啟敵人窺伺之隙進冒雪倍道而成功可謂知所權變者至不殺被俘之哈密八百人以冒功邀賞)
(尤為人所難能胡世寧跋進所撰平番始末稱其結請戎為智深入决勝為勇不殺脇從為仁雖榆)
(楊或有溢詞然其善相機宜以視張海彭澤相去不可以道里許之矣)
命内閣大學士撰三清樂章既而寢之
(帝頗崇信齋醮因有是命大學士徐溥等言天至尊無對漢祀五帝儒者猶非之况三清乃道家妄說耳)
(一天之上安得有三大帝且以周柱下史李耳當其一列人鬼于天神矯誣甚矣郊社樂章皆太祖所親)
(製今使製為時俗詞曲以享神明褻凟尤甚臣等于邪說俚曲素所不習不敢以非道事陛下近日經筵)
(早休日講久矌異端乘間而入此皆臣等無狀不足以啟聖心保初政憂愧之至無以自容奏入帝嘉納)
(之遂寢前命)
發明(此即嘉靖時所謂青詞也徐溥等正言執奏力折矯誣其視顧鼎臣袁煒之徒以贊元修)
(取容悦者相去遠矣孝宗即位之初誅李孜省竄鄧常思趙玉芝異端方士斥逐一空乃至是復信)
(道家之說崇祀三清豈遽忘孜省前事邪猶幸從諫轉圜遂寢樂章之命可謂善補過矣而中官李)
(廣顧仍以燒煉齋醮得幸何哉)
(丙辰)九年夏四月以周經為戶部尚書
(經初為吏部侍郎佐尚書王恕秉銓以公正稱通政司經歷沈禄者夀寧侯張巒妹婿也恕在告中官傳)
(旨擢禄本司參議經言非面承旨又無御批不敢奉命復與恕爭之事雖不能止時論韙焉靈夀奸民獻)
(地于中官李廣戶部持不得經倡九卿疏爭卒罪獻地者至是代棐淇為戶部尚書時帝寬仁而戶部尤)
(奸蠧所萃挾勢行私者不得勝紀少不如意讒毀隨之經悉按祖宗成憲無所顧四方告災必奏請蠲除)
(寬逋緩征裁節冗濫雍王祐橒乞衡州税課司及衡陽縣河泊所税供王府用給事中魯昂請盡括税役)
(金錢輸太倉經言不可帝嘉納之織造中官請增給兩浙鹽課引二萬經以鹽筴佐邊不宜濫給先以裁)
(倉場監督中官復增用少監莫英等三人經謂其徒滋侵擾不可遣夀寧侯張鶴齡家人奪民田毆民至)
(死且請加徵莊田租經上疏劾論皆不聽然經遇事輒諫雖言不盡用終不肯少依阿宦官貴戚咸憚而)
(疾之)質實(靈夀漢縣明屬真定府今屬正定府衡陽三國吳臨烝縣唐徙衡陽縣治于此明為衡州)
(府治今因之魯昂吴江人)
下給事中龐泮御史劉紳等六十二人于錦衣衞獄尋
釋之
(御史劉遜既與同官姜綰劾中官蔣琮得罪謫灃州判官尋遷武岡知州岷王不檢下遜裁抑之王怒王)
(支歲禄遜不以期給遂訐于朝帝遣錦衣官校逮遜于是泮紳等偕同官上言錦衣天子親軍非重事不)
(宜輕遣遜坐給祿愆期而王奏牽左證百人勢難盡逮請敕撫按官勘報帝以親王劾一州官輒交章奏)
(陘下泮紳等六十二人于錦衣衛獄六科署空吏部學尚書屠滽請命尚寶司及中書代收部院封事侍讀)
(士楊守阯貽書極詆滽失尋滽與府部諸臣申救泮等得釋貶四川行都司斷事而守阯書頗傳于世滽)
(甚憾之)質實(岷王蓋莊王梗曾孫簡王膺鉟也按明史諸王傳莊王初封岷州尋改雲南洪熙元)
(年徙武岡州三傳至簡王于成化十六年當襲封居喪飲博無度承奉劉忠制禁之遂殺忠騐實革冠帶)
(停封居四年乃嗣龐泮字元化天台人劉紳掖縣人楊守祉字維立鄞人)
發明(劉遜以岷王不檢下思欲裁抑之本未可厚非即歲禄不以期給其失亦細乃遽遣錦衣)
(伴紳等即率同官交章奏阻明代言官意氣相矜遇事輒合詞爭論大率類此實為惡習孝宗欲矯)
(其弊而創懲之意非不善苐以細故逮六十二人同時下獄科署為之一空抑復成何政體耶)
六月詔舉將才
(初宣德間定舉將才之制令天下都司歲選一人資多遣至京都督府甄别錄用自天順末立武舉法材勇)
(由科目進後雖特詔舉用將才罕有應者至是馬文升請廣選舉令府部臺省諸人别其材所堪者以聞)
(仍會官考校如武舉制帝然其言乃有是詔已而給事中蔚春又請敕天下郡縣訪有山林之士材堪將)
(帥者以禮聘之或擢總兵營或命專大鎮逮有成功賞及舉者帝亦從之然卒無以應詔也)
(蔚春合肥人)
免江西被災税糧
(時江西南昌等九府三十四縣並以災告乃命免税糧五十萬八千餘石是年順天及河南湖廣被災税)
(糧並令有司察核蠲之)
冬十二月刑部吏徐珪請革東厰黜為為民
(帝改元之歲員外郎張倫請革東厰不報時司厰中官羅祥楊鵬稱斂戢無敢横然已不勝弊滿倉兒之)
(獄法司承鵬指問擬罪失平珪憤因抗疏論之滿倉兒者千戶吴能女也先是能以女付媒者鬻于樂婦張)
(紿曰此慶雲侯家後轉鬻樂工袁璘所能殁妻聶訪得之女怨母鬻已詭言非已母聶與子劫女歸璘訟)
(于刑部郎中丁哲員外郎王爵訊得情璘語不遜哲笞璘璘歸數日而死御史陳玉主事孔琦騐瘞之鵬)
(從子嘗與女淫教璘妻訢冤于䴍而令張指女為妹引前媒者証聶女固鬻于侯家此非是奏下鎮撫司)
(坐哲爵等罪復下法司錦衣衛讞索女慶雲侯周彧家無有復命府部大臣及給事中御史廷訊張與女)
(始吐實法司坐哲因公杖人死當徒爵王琦及聶母當杖而科女罪與母同珪言聶女之獄哲斷之審矣)
(鵬拷聶使誣服鎮撫司共相蔽欺陛下令法司錦衣衛問懼東厰莫敢明至鞫之朝堂乃不能隠夫女誣)
(母僅擬杖哲反坐徒輕重倒置如此皆東厰威劫所致也臣在刑部三年見鞫問盜賊多東厰鎮撫司緝)
(獲或校尉挾私誣陷或為人報讐或受首惡贓令傍人抵罪刑官洞見其情無敢擅更一字以致枉殺多)
(人臣願陛下革去東厰以絶禍源則太平可致臣一介微軀左右前後皆東厰鎮撫司之人禍必不免顧)
(與其死于此輩孰若死于朝廷陛下斬臣首行臣言雖死無恨帝以其狂誕發原籍為民哲等亦放歸觀)
(政進士孫磐上疏曰近者言官劾人率乘勢敗而排觸奸倖反出胥吏議者羞之請定建言為四等最上)
(彈劾權貴其次補拾闕遺又其次建白時政有裨國家皆分别擢叙粉飾文具循默不言者黜之時不能)
(用後珪以薦仕為丞歴通判論平盜功擢知州)質實(徐珪應城人丁哲嵊縣人王爵安福人陳玉輝)
(縣人孔琦長安人孫磐遼陽人)
御定資治通鑑綱目三編卷十六
