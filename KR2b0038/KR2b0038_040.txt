御定資治通鑑綱目三編卷三十五
(起辛未明莊烈崇禎四年盡癸酉明莊烈崇禎六年)凡三年
(辛未)四年春正月延綏飢
(延綏連歲大䘲于是職方郎中李繼貞請發帑金糴米輸軍前且令四方贖鍰及捐納事例者輸粟于邊)
(以撫飢民又言兵法撫𠞰並用非撫賊也撫飢民之從賊者耳今斗米四錢已從賊者猶少未從賊而勢)
(必從賊者無窮請如神宗時特遣御史振濟故事齎三十萬石以往安輯飢民使不為賊以孤賊勢帝感)
(其言遣御史吳甡以十萬金往振繼貞少之帝不聽甡至延綏用西安推官史可法主振事因諭散賊黨)
(帝聞即命甡迩按陜西)質實(李繼貞字徵尹太倉州人吳甡字鹿友興化人史可法字憲之大興)
(籍祥符人)
三月楊鶴招撫流賊于寧州尋復叛
(神一元聞杜文煥軍且至遂棄寕塞陷保安延安告急巡撫練國事檄賀虎臣及副將李卑援𠞰虎臣等)
(進圍保安賊引河套數千騎挫虎臣軍會定邊副將張應昌以兵至破斬一元賊衆棄城去復推一元弟)
(一魁為渠帥轉攻慶陽分兵陷合水知縣蔣應昌被執張應昌偕杜文煥趨戰慶陽圍解時楊鶴移駐寧)
(州一魁求撫歸所執蔣應昌别賊拓先齡金翅鵬過天星田近仁獨頭虎上天龍等亦先後降鶴設御座)
(于城樓賊跪拜呼萬歲因宣聖諭令設誓或歸伍或歸農賊佯許之立赦其罪鶴以一魁最強致其壻帳)
(中同卧起一魁果至數以十罪一魁伏謝即宣詔赦之昇以官處其衆四千餘人于寧塞文煥聞之歎曰)
(寕塞之役賊畏我而逃今者賊偽降楊公信之借名城為盜資吾尚可家于此乎遂以其族行未幾鶴移)
(駐耀州别賊攻破金鎖關殺都司王廉李老柴獨行狼復攻陷中部降賊田近菴以六百人據馬欄山應)
(之而一魁之黨茹成名者尤桀驁鶴令一魁誘殺之于耀州賊黨猜惧挾一魁以叛勢復熾一魁後為張)
(應昌部將所得誅死或曰官兵攻之急其黨黃友中斬一魁獻于軍門)質實(定邊副總兵嘉靖四)
(十一年設分守安定鎮静等處提調大墻及墻口等處寕州北魏定安縣唐為寧州治元省縣入州明属)
(慶陽府保安宋保安軍金改縣尋陞州元仍降縣明属延安府今並因之耀州唐置明属西安府今陞直)
(隸州金鎖關在同官縣北三十里神水峽明嘉靖三十年築關城馬欄山亦在同官縣北三十里或謂即)
(晉隋之馬蘭山誤晉郡尉張光所戍及隋地理志所謂馬蘭山者别在今白水縣西北練國事字君豫永)
(城人李卑字待平榆林人張應昌遼東總兵官承廕之子王廉本朝乾隆四十一年追謚節愍)
皮島參將劉興治作亂
(先是毛文龍死袁崇煥分其兵二萬八千為四協命文龍子承祚副將陳繼盛參將徐敷奏遊擊劉興祚)
(主之後改為兩協繼盛領東協擢興祚弟興治為參將攝西協興治兇狡好亂與繼盛不相能會其兄興)
(祚陣亡繼盛誤聽諜報謂未死興治憤擇日為興祚治喪諸將咸往弔繼盛至伏兵執之並執理餉經歷)
(楊應鶴等十一人袖出一書宣于衆詭言此繼盛誣興祚詐死及以謀叛陷己者遂殺繼盛及應鶴等又)
(偽為島中商民奏一通請優恤興祚而今興治鎮東江舉朝大駭以海外未遑詰也興治與諸弟兄放舟)
(長山島大肆殺掠登萊巡撫孫元化請弭變乞以都督僉事黃龍為總兵官往定興治亂龍莅皮島受事)
(興治猶桀驁如故至是遂擁衆作亂突入參將沈世魁家盡戮其孥世魁走免夜率所部襲之殺興治亂)
(乃定而其黨都司耿仲裕復相繼作亂仲裕者登州遊擊仲明弟也仲明所善禆將李梅以通洋事覺龍)
(繫之獄仲裕在龍軍仲明在元化軍仲裕受仲明指激其部卒假索餉名圍龍署擁至演武場割其耳鼻)
(將殺之諸將為救免未幾捕斬仲裕疏請正仲明罪元化庇仲明劾龍尅餉致兵譁帝命龍戴罪視事而)
(飾撫按官覈仲明主使狀)質實(長山島在登州東四十里孫元化字初陽嘉定縣人黃龍耿仲明劉)
(興治皆遼東人)
夏四月旱
(敇羣臣修省極言時政得失于是給事中魏呈潤疏言驛站所裁纔六十萬未足充軍餉十一而郵傳益)
(疲埶必再編里甲是猶剜肉醫瘡瘡未瘳而肉先潰關外舊兵十八萬額餉七百餘萬今兵止十萬七千)
(合薊門援卒非溢原數加派七百九十萬外新增又百四十餘萬猶憂不足可不為稽核乎邊事日棘非)
(臣子言功之時而詭捷冐功躐加峻秩門客厮養竄名戎籍不階而升悉縻俸料臣懼其難繼也江淮旱)
(灾五湖之間海岸為谷舊榖不登新絲未熟上供織造宜且暫停銓法壞于事例正途日壅不可不疏通)
(撫按諸臣捐貲助餉大扺索之民間顧奉急公之褒上蒙而下削不可不禁飭又條陳數策請大修北方)
(水政帝皆納其言卒不果行)質實(魏呈潤字中嚴龍溪人)
副總兵曹文詔敗賊于河曲
(山西自河曲至蒲津千五百里與陜西接壤河最狹賊渡河往來無定王嘉允既擊敗王國梁于河曲遂)
(久據其城文詔圍之六月嘉允乃棄城走復自岳陽突犯澤潞轉掠至陽城南山文詔追及之其下斬以)
(降文詔以功擢臨洮總兵官會巡撫練國事副將張全昌連破點燈子于郃陽韓城敗竄入山西文詔追)
(之及于稷山諭降七百人點燈子遁去于是秦賊之流入晉者略定自秦賊初起延綏以北為逃軍為邊)
(盜延綏以南為土寇為飢民邊盜則王嘉允土寇則王左掛為羣賊魁至是左掛嘉允相繼殄滅洪承疇)
(張應昌敗不沾泥于葭州王承恩破王虎金翅鵬于宜川陜西都司曹變蛟殱寕塞遺賊于唐毛山連戰)
(皆捷混天猴等謀襲靖邊應昌邀擊之真水川承疇復追躡之甘泉楊鶴興承恩𠞰上天龍等于鄜州又)
(皆敗之賊敗則求撫既撫則旋逸去故秦中賊迄未平而嘉允餘黨復推王自用為賊渠即所稱紫金梁)
(者是也自用結羣賊老回回曹操八金剛埽地王射塌天閻正虎滿天星破甲錐邢紅狼顯道神混世王)
(黑煞神等及高迎祥張獻忠皆聚于晉過天星諸賊亦自秦來會共三十六營衆二十餘萬闖將李自成)
(乃自此起矣自成為迎祥甥世居米脂懷遠堡與張獻忠同歲生幼牧羊長充銀川驛卒善騎射鬭狠無)
(賴里中人苦之謬推為里長數犯法知縣宴子賓將寘諸死脱去為屠尋殺人偕兄子過亡命投甘督所)
(部將王國為卒會國奉調過金縣兵譁自成忽起縳縣官索餉國止之并殺國走依于迎祥迎祥擁闖將)
(八隊一眼錢兒二點燈子三李晉王四蝎子塊五老張飛六亂世王七夜不收寘自成于其末猶未有名)
質實(蒲津關在永濟縣黃河西岸一名臨晉關跨陜西地又有蒲津橋在縣西門外唐六典曰造舟)
(之梁四蒲津其一也陽城唐置明属澤州今属澤州府稷山隋置明属絳州以隸于平陽府今升絳州為)
(直隸州縣仍属焉郃陽漢縣明屬同州以隸于西安府今屬同州府唐毛山在保安縣西北近靖邊縣元)
(塞堡靖邊宋為西夏地明置靖邊營東本朝雍正九年置縣屬榆林府真水川在甘泉縣西魏置真川)
(縣于此隋大業廢入臨真縣故又謂之臨真鎮甘泉唐初置伏鹿縣天寳時改甘泉明屬延安府今因之)
(懷遠堡元為米脂縣地明天順中置懷遠堡西本朝雍正九年改縣屬榆林府銀川驛在米脂縣一百)
(步明洪武初置張全昌遼東總兵官承廕次子曹變蛟文詔兄子)
六月錢象坤罷
(象坤温體仁門生也體仁入遂讓而居其下然無所附和及是御史水佳允劾兵部尚書梁廷棟廷棟不)
(待旨即奏辨廷棟故出象坤門佳允疑象坤洩之語侵象坤周延儒惡廷棟並惡象坤象坤遂引疾歸廷)
(棟落職)質實(水佳允鄞縣人)
秋八月我
大清兵圍大凌城
(遼東巡撫邱禾嘉議築廣寕義州右屯三城孫承宗謂廣寕道遠當先據右屯築城大凌河以漸而進兵)
(部尚書梁廷棟力主之遂以七月興工命總兵官祖大夀副將何可綱以兵四千據其地發班軍萬四千)
(人築之護以石砫土兵萬人工垂成廷棟罷去廷議大凌荒遠不當城撤班軍赴薊責鎮撫矯舉令回奏)
(大禾嘉懼盡撤防兵留班軍萬人以守時我夀等興城清以方吉納等議和方欲遣使定約聞大)
(工為拒守計乃于是月丁未發兵薄大凌城掘濠樹柵四面圍合别遣一軍截錦州大道城外堠臺皆下)
(城中兵出悉敗還承宗禾嘉聞之馳至錦州禾嘉親率師與總兵官吳襄宋偉合軍赴援離松山三十里)
(大與兵遇大戰長山小凌河間禾嘉等敗收軍還錦州清)
(大我追擊至城下禾嘉軍墮濠死者甚衆太僕少卿張軍)
(春復監襄偉軍過小凌河五里築壘列車營為大凌河聲援進次長山距城十五里)
(大清兵以二萬騎逆戰火器競發聲震天地我右翼軍衝入春營春軍敗襄及參將桑噶爾寨等先遁春收)
(潰衆立營時風起黑雲見春乘風縱火火甚熾天忽雨反風春部率多焚死少頃雨霽兩軍復鏖戰偉力)
(不支亦走春及諸將張鴻謨楊華徵薛大湖等三十三人俱被執副將張吉甫滿庫王之敬戰沒部卒死)
(者無等祖大夀堅守不敢出城援自此絶至冬大凌糧盡食人馬我)
(大清屢諭招大夀大夀及諸將皆欲降何可綱不從大夀令二人掖可綱出城外殺之遂與副將張存仁等)
(大降于我言妻子在錦州請歸設計誘降守者遂縱歸清大夀)
(大夀入錦州未得間而禾嘉知其納欵狀具奏聞于朝帝于大夀欲羈縻之置不問張春既見執諭之降)
(春曰忠臣不事二君禮也我若貪生亦安用我遂不食屢)
(賜以酒饌春仍不食守者懇勸感從居古廟衣舊日中服迄太宗文皇帝恩始一食令薙髮不)
(不失臣節而死朝廷聞春守志遥遷右副都御史恤其家春妻翟聞之慟哭六日不食自縊死春未死時)
(大我有議和意春為言之于朝朝中譁然詆春誠意伯清)
(劉孔昭劾春敗降不忠請削其所授憲職朝議雖不從而有司繫其二子死于獄)質實(大凌城在)
(錦縣東四十里周三里有竒門一長山在錦縣東南十八里峰巒綿亘四山錯列因名邱禾嘉新添衞人)
(吳襄遼東中後所人張春字泰宇同州人何可綱廉勇善撫士卒被害時顔色不變亦不出一言含笑而)
(死滿本朝乾隆四十一年追諡春可綱忠節張吉甫庫王之敬烈愍劉孔昭誠意伯基十二世孫)
何如寵罷
(如寵官禮部時貧宗婚嫁格于有司者千餘人用如寵言獲婚嫁者千餘帝欲族袁崇煥以如寵言得免)
(及入閣為周延儒温體仁所扼連疏乞罷歸)
九月復遣太監王應朝等監視諸邊軍餉張彛憲總理
戶工二部
(帝初即位時鑒魏忠賢禍敗盡撤諸鎮守中官委任大臣既而廷臣競門戶兵敗餉絀不能贊一策乃思)
(復用近侍至是遂遣王應朝監軍關寕王坤劉文忠劉允中監視宣大山西軍馬又遣張國元往薊鎮東)
(協王之心中協邵希韶西協而以彛憲有心計令鈎校戶工二部如涂文輔故事為之建署名曰戶工總)
(理其權視外總督内團營提督焉給事中宋可久馮元飇等十餘人論諫不納吏部尚書閔洪學率朝臣)
(具公疏争帝曰苟羣臣殫心為國朕何事乎内臣衆莫敢對彛憲遂按行兩部踞尚書上命郎中以下謁)
(見工部侍郎高鴻圖不為下抗疏乞歸削籍去工部主事金鉉戒同官無私謁彛憲愠甚假他事誣劾之)
(落鉉職彛憲日益驕縱故勒邊鎮軍器不發管盔甲主事孫肇興恐稽滯軍事因劾其誤國帝命回奏罪)
(至遣戍南京御史李曰輔禮部主事周鑣皆先後以諫被斥彛憲遂希旨上言天下逋賦至一千七百餘)
(萬請遣官督徵給事中范淑泰疏争不聽于是催徵酷急民益起從盗時中璫勢復大振王坤至宣府甫)
(踰月即劾巡按御史胡良機帝落良機職命坤按治給事中魏呈潤争之亦謫外坤性狂躁敗言朝中大)
(吏有欲倚之相傾擠者于是抗疏劾修撰陳于泰謂其盜竊科名語侵周延儒給事中傳朝佑言坤妄干)
(彈劾之權且其文詞練達機鋒排激必有隂邪憸人主之其意指温體仁帝置不問左副都御史王志道)
(言近者内臣舉動幾于手握皇綱而輔臣終不敢一問至于身被彈擊猶忍辱不言何以副明主之知皆)
(備責延儒欲以動帝帝怒削其籍帝方一意用内臣故言者多得罪至八年八月始下詔撤還監視總理)
(然其後卒用高起潛輩典兵監鎮以迄于亡)質實(宋可久膠州人馮元飇字爾&KR0802;慈溪人高鴻圖)
(字研文膠州人金鉉字伯玉武進人李曰輔字元卿南昌人周鑣字仲馭金壇人范淑泰字通也滋陽人)
(胡良機字省之南昌人陳于泰宜興人傅朝佑字右君臨川人王志道漳浦人)
發明(莊烈手誅逆閹盡撤鎮守中官一反天啓間濁亂之政可謂舉錯得其正矣乃是時將驕)
(卒惰疆事日隳而在廷諸臣惟知門戶紛糾無復殫心國事致使若輩復得逞志諸臣之罪自無可)
(逭然使莊烈振作有方賢奸有别廷臣黨援之習豈難破除即諸臣之中亦豈無可委任顧計無所)
(出遂思復用宦官是明知覆轍之在前而甘心蹈之後車之覆不待明者而知之矣及朝臣疏争復)
(以此面加詰責豈竟以任用内堅謂足以破朝黨乎卒之奸閹肆横國是愈非自速其亡而不之悟)
(又誰之咎也夫)
楊鶴有罪下獄以洪承疇總督三邊軍務
(李老柴獨行狼既陷中部巡撫練國事總兵官王承恩攻之數月未下慶陽賊郝臨菴等復往援之總兵)
(官賀虎臣擊斬其魁劉六會文詔西旋與榆林參政張福臻合𠞰馘老柴及其黨一條龍餘黨突圍走副)
(將張鴻業遊擊李明輔戰死先是朝廷得鶴報言慶陽賊就撫散遣俱盡旋聞中部陷久不下御史謝三)
(賓因劾鶴欺罔謂中部之賊寕自天降疏下廵按御州史吳甡覆奏甡奏鶴主撫誤國帝怒逮鶴下獄戍袁)
(詔承疇代為總督承疇既奉命檄文詔與遊擊左光先崔宗允李國竒分𠞰綏德宜君清澗米脂賊先後)
(四戰皆大捷埽地王授首而延安賊趙四兒者自稷山敗遁潛竄山谷中比聞文詔還陜乘間糾合餘黨)
(勢復振都司王世虎守備姚進忠敗歿四兒遂擁衆六千餘人屯石樓山中西距河三十里綏德知州周)
(士竒守備孫守法偵其不備東渡河襲之賊四走承疇乃以陜西賊委承恩而自率兵追賊于山西賊且)
(走且掠沁水縣東北有竇莊前巡按遼東御史張銓里居也銓父五典度海内將亂築所居竇莊為堡堅)
(甚及是流賊至五典已歿銓子道濬以錦衣僉事官京師獨銓妻霍氏在衆請避之曰避賊而出家不保)
(出而遇賊身更不保等死耳盍死于家乃率童僕堅守賊環攻四晝夜不克而去副使王肇生名其堡曰)
(夫人城鄉人避賊者多賴以免承疇既入晉逐賊追及之大戰賊連敗擒斬趙四兒趙四兒者即賊中所)
(稱點燈子也承恩亦以計斬陜賊譚雄于是張獻忠羅汝才皆懼詣承疇降承疇遂還陜而擊走不沾泥)
(張存孟于安定秦晉賊少戢未幾獻忠汝才復叛入山西偕羣賊焚掠如故而陜西降賊混天猴勾賊陷)
(甘泉殺知縣郭永固參政張允登督餉至其地力禦不敵死踰月陷宜君又陷葭州僉事郭景嵩死之是)
(時總兵官孫顯祖擊賊山西數敗之萬泉河津聞喜六戰皆捷而承疇聞甘泉之變與承恩往來關中奔)
(擊日不暇給矣)質實(宜君東晉時苻秦置宜君護軍後魏置縣明屬鄜州以隸于延安府今陞鄜州)
(為直隸州縣仍屬焉沁水隋置明屬澤州今屬澤州府竇莊在沁水縣東北萬泉唐縣明屬蒲州以隸于)
(平陽府今屬蒲州府郭永固絳州人張允登漢州人本朝乾隆四十一年追諡允登及王世虎姚進忠)
(烈愍永固及張鴻業李明輔郭景嵩節愍)
冬十月辛丑日有食之
十一月罷大學士孫承宗
(長山之敗廷臣交章論承宗禾嘉築城起釁承宗連疏引病歸禾嘉先已調南京太僕卿遂還京亦引病)
(歸已而言者追論承宗喪師辱國竟奪官承宗復列上邊計十六事帝報聞而已)
閏十一月登州遊擊孔有德等反
(有德與耿仲明李九成皆毛文龍部曲文龍死走入登州登萊巡撫孫元化官遼久孫承宗袁崇煥俱辟)
(為贊畫以寕前兵備推巡撫素言遼人可用乃用有德仲明為遊擊九成為偏禆且多收遼人為牙兵大)
(凌圍急部檄元化發勁卒泛海趋耀州為聲援有德詭言風逆改從陸赴寕遠十月晦有德及九成子千)
(總應元統千餘人以行經月抵吳橋天大雨雪衆無所得食新城邑紳王象春者有莊在吳橋有德兵屯)
(其地卒或攫雞犬以食王氏子怒訴之有德有德笞卒以徇衆大譁九成先齎銀市馬塞上用盡無以償)
(適至聞衆怨遂與應元謀劫有德為亂有德從之還兵大掠陷陵縣臨邑商河殘齊東圍德平既而舍去)
(陷青城新城而新城受禍尤酷知縣秦三輔訓導王協中舉人王與䕫張儼然並死難以釁由王氏焚殺)
(甚慘巡按御史王道純聞變移書山東巡撫余大成令討捕大成不信再促之遂託疾請告不得已遣兵)
(往禦則皆敗而走大成恐遂定撫議而元化軍亦至興大成皆力主撫檄賊所過州縣無邀擊總兵官張)
(可大率兵赴𠞰元化檄止之不聽次萊州遇元化復為所阻乃偕還登州歲將晏有德暮薄城可大請擊)
(之元化持撫議不許可大陳利害甚切元化期明歲元日發兵合擊至期元化兵不發明日始發兵合可)
(大兵擊賊戰城東可大兵屢勝元化部卒皆遼人親黨多無鬭志其將張燾先走可大兵亦敗中軍管維)
(城遊擊陳良謨守備盛洛姚士良皆戰死燾兵半降賊賊遣歸為内應元化開門納之可大諫不聽時仲)
(明領元化中軍方以弟仲裕作亂皮島朝廷將治其主使罪日懷叛志夜半賊至城仲明與都司陳尤福)
(等舉火導賊自東門入城遂陷可大守水城撫膺大慟解所佩印付部卒間道走濟南上之還署辭母令)
(弟可度子鹿徵奉母航海趋天津以佩劍殺其妾陳氏遂自縊元化自刎不殊與同城僚属鄊官張瑶悉)
(被執惟參將馬驄及瑶不屈死有德乃推九成為主已次之仲明又次之用巡撫關防檄州縣取兵餉令)
(元化移書大成求撫曰畀以登州一郡即解大成聞于朝道純憤抗疏力争帝革元化大成職候勘而以)
(謝璉徐從治代即命道純監其軍元化尋為賊縱航海歸與大成俱下獄大成論戍元化論死首輔周延)
(儒謀脫其死不得則援其師徐光啟入閣共圖之卒不得與張燾同棄市)質實(吳橋金析將陵縣吳)
(川地置明屬景州以隸于河間府今徑屬河間府新城元析長山縣驛臺地置明屬濟南府今因之青城)
(元以鄒平之青平鎮置明屬濟南府今屬武定府秦三輔三原人余大成江寕人張可大字觀甫應天人)
(事聞贈特進榮祿大夫太子少傅謚莊節賜祭葬予世廕建祠曰旌忠馬驄會稽人本朝乾隆四十一)
(年追謚張瑶忠節張可大馬驄節愍管維城陳良謨盛洛姚士良烈愍王協中等並入祠)
(壬申)五年夏五月以禮部尚書鄭以偉徐光啟並兼東閣
大學士預機務
(以偉讀書過目不忘而不能票擬章疏有何况二字誤以為人名也擬旨提問帝駁改始悟自是詞臣為)
(帝所輕遂諭館員湏歷外僚而閣臣自是不專用翰林先啟雅負經濟才有志用世及入閣年已老周延)
(儒温體仁專政不能有所建白)
六月京師大雨水
(時淫雨損山陵昌平地動給事中李世祺上言日者輔理調燮無聞精神為固寵之用統軍衡才無術緩)
(急無可恃之人中樞决策掩耳盜鈴主計持籌醫瘡剜肉州縣迫功令鞭策不前六曹窘簿書救過不贍)
(簪筆執簡之臣接跡囹圄考槃薖軸之士抗聲鴻舉一人議疑及衆人一事訾疑及衆事黃衣之使頡頏)
(卿貳之堂貂蟬之座雄踞節鉞之上低眉則氣折強項則釁問各邊監視之遣已將期月初雖間有摘發)
(尋亦同歸模稜效不效可概見伏願撤回各使以明隂不干陽之分然後採公論以進退大臣酌事情以)
(衡量小臣釋疑忌之根開功名之路庶天變可回時艱可濟帝以借端凟奏切責之)質實(李世祺字)
(夀生青浦人)
秋七月以太監曹化淳提督京營戎政
(初帝遣中官張彛憲總理戶工二部即命唐文征提督京營戎政至是以化淳代之後李自成犯闕化淳)
(開廣寕門納之京師遂陷)
八月總兵官曹文詔等連敗賊于平京慶陽
(降賊混天猴既勾可天飛等連陷甘泉宜君葭州率衆夜突至鄜州兵備副使郭應響登北關集士卒守)
(禦手殺三賊力不支遂死洪承疇王承恩分道𠞰賊賊聞官軍至輒奔竄甫退旋出剽掠延安慶陽諸屬)
(邑多殘破而别賊紅軍友李都司杜三楊老柴者神一魁餘黨也屯鎮原將犯平凉巡撫練國事檄甘肅)
(總兵官楊嘉謨副將王性善扼之賊走慶陽文詔從鄜州間道至與嘉謨性善合大戰西濠斬千級生擒)
(杜三楊老柴餘黨糾他賊破華亭攻莊浪文詔嘉謨掩擊之賊走盤龍山遊擊曹變蛟馮舉劉成功平安)
(等譟而上賊潰走性善及甘肅副將李鴻嗣参將莫與京等復以兵至共擊斬五百二十餘級嘉謨變蛟)
(躡賊後夾擊又屢敗之賊餘衆數千欲奔漢南為遊擊趙光遠所遏乃由長寧驛走張家川其逸出清水)
(者副將蔣一陽遇之敗都司李宫用被執文詔計剪其渠魁則羣賊可以次撲滅乃縱反間紿其黨殺紅)
(軍友遂蹙敗之水落城追至静寕州賊奔據唐毛山變蛟先登殄其衆時混天猴可天飛郝臨菴劉道江)
(為承恩所敗亦潰而西獨行狼李都司等走與合勢復振連兵圍合水文詔往救賊匿精銳以千騎逆戰)
(誘扺南原伏大起城上人驚相告曰曹將軍歿矣而文詔持矛左右突匹馬營萬衆中諸軍望見皆出擊)
(賊大敗僵屍蔽野餘衆走銅川橋文詔率變蛟嘉謨及參將方茂功等追及之大戰陷陣賊復大敗參將)
(李卑馬科又破之延水關斬首六百二十餘級其地東限黃河賊溺死者無筭科部卒斬混天猴以獻尋)
(文詔與寕夏總兵官賀虎臣固原總兵官楊麒破賊虎兕凹麒窮追數百里所俘獲甚衆會洪承疇擊斬)
(可天飛李都司于平凉降其魁白廣恩餘賊分竄者文詔追蹙之錐子山其黨殺獨行狼郝臨菴以降承)
(疇戮四百人餘皆散遣李卑擊賊固原復斬其魁薛仁貴等關中巨寇略盡文詔在陜大小數十戰巡撫)
(范復粹論奏首功第一而洪承疇抑不叙巡按御史吳甡上疏推奬甚至兵部又抑之卒不得叙)質
實(鎮原漢高平縣地後魏置原州元改鎮原州明降縣屬平凉府今因之西濠砦在鎮原縣北華亭後)
(魏鎮隋改縣明屬平涼府今因之盤龍縣在莊浪縣南四十里長寕驛在興平縣西四十里與武功縣接)
(界張家川在秦州清水縣境清水漢縣明屬秦州以隸于鞏昌府今陞秦州為直隸州縣仍屬焉水落城)
(在静寕州西南百里亦謂之水落亭水經注水落亭在隴山之西近略陽界是也静寕州金德順州元改)
(静寕州明屬平涼府今因之銅川橋在慶陽府安化縣西延水關一名永寕關在延川縣東南七十里虎)
(兕凹在甘泉縣境錐子山耀州西北有箭幹山北為魏王樓樓東為錐子山郭應響福清人殉節後贈光)
(祿少卿諡忠烈予祭葬廕子入監讀書縣本朝乾隆四十一年追謚忠烈范復粹黃人)
九月流賊連陷山西州縣
(先是流賊紫金梁高迎祥等擁衆聚山西其黨羅汝才張獻忠降未久復叛歸與之合分道四出連陷大)
(寕隰州時邊兵宿將皆萃關中𠞰慶陽諸賊而山西備禦空虚無大帥前錦衣僉事張道濬者巡按遼東)
(御史銓子也方得罪里居巡撫宋統殷以其家多蓄壯丁善禦賊遂檄至軍前贊畫歙人吳開先寓晉以)
(驍勇聞監司王肇生亦以便宜署開先為將使共𠞰賊賊自隰犯澤州開先擊之戰城西賊敗去轉犯沁)
(水寕武守備猛忠戰死道濬遣遊擊張瓚馳援賊乃退東掠陽城開先聞之西渡沁河逆戰擊斬數百人)
(礟盡無援一軍盡歿賊乃再犯沁水鄉官張光奎與兄守備光璽千總劉自安等率衆固守八日援兵不)
(至城陷並死澤大州遽為賊破賊乘勝又陷夀陽遠近震動未幾紫金梁老回回八金剛等以三萬衆圍)
(沁水之竇莊謀執道濬以脅統殷往道濬官京師時其母霍氏嘗築城禦賊至是道濬復屢敗之賊少却)
(會關中賊渠次第殱戮其餘黨東走附山西賊于是賊勢甚熾廷議命秦將率師協𠞰賊偵知秦師且至)
(欲因道濬求撫紫金梁請見免胄前曰我王自用也誤從王佳允至此又一人跽致詞曰我宜川廩生韓)
(廷憲不幸為佳允所獲久陷于賊請誓死奉約束梁道濬勞遣之隂使人啗廷憲圖賊廷憲日惎紫金)
(就欵未決陽和兵襲之賊怒尤廷憲遂敗約分其衆南踰太行突濟源陷温縣廷憲知紫金梁疑已思劫之)
(歸並約道濬伏兵沁河以待道濬遣所部劉偉佐之是夕賊攻邑諸生蓋汝璋樓掘地深丈餘樓不毁賊)
(怒誓必拔之乃還營廷憲不得間知事且洩偕偉倉猝奔賊追之及河㐲起殺追者滚山虎等六人皆賊)
(腹心也賊臨沁河索廷憲竇莊東面河道濬潛渡上流繞賊後大噪賊駭遁去賊黨復南犯臨縣據其城)
(破修武殺知縣劉鳳翔焚掠武陟輝縣遂圍懷慶帝以藩封重地切責巡撫樊尚燝殺賊自贖命副將左)
(良玉以昌平兵往援賊既盡嚮河北統殷肇生率軍次陵川扼賊北歸賊遇官軍殊死鬭乘夜争險對營)
(兩山頂賊緣崖劫官軍營官軍亂統殷肇生皆走與諸軍相失宣大總督張宗衡率遊擊猛如虎等將兵)
(來援統殷肇生收潰卒以會擊賊于高平大破之賊還走沁水朝廷以統殷不能辦賊詔許鼎臣來代宗)
(衡乃以八千人駐平陽鼎臣以七千人駐汾州分扼要害已又合兵逐賊臨縣縣城倚黃雲山榆林河水)
(出焉入于黃河城三面峭壁西阻水賊復與土寇田福田科等相倚久不拔尋李卑賀人龍艾萬年將關)
(中兵至鼎臣檄以自從宗衡怒復檄之為己部三將莫之適從賊乘間入據磨盤山分其衆為三閻正虎)
(據交城窺太原邢紅狼上天龍據吳城窺汾州紫金梁張獻忠突沁州武鄉陷遼州遼州知州李呈章鄊)
(官楊于楷張友程舉人趙一亨侯標並死難既而紫金梁與亂世王有隙廷憲知之縱謀遣書間之亂世)
(王果疑遣其弟混世王就道濬乞降道濬知鼎臣方主𠞰權詞難之曰斬紫金梁以來乃得請混世王怏)
(怏去賊衆遂分部掠諸郡縣)質實(大寧後周置明屬隰州以隸于平陽府今升隰州為直隸州縣)
(仍屬焉寧武漢樓煩縣地唐置寧武軍眀設寕武所今升縣為寧武府治夀陽晉置眀屬太原府今屬平)
(定州濟源隋析軹縣置温縣漢置眀並屬懷慶府臨縣唐臨泉明屬汾州府修武武陟皆唐置明並屬懷)
(慶府輝縣唐輝州明降縣屬衞輝府今悉因之陵川隋置高平後魏置明並屬澤州今屬澤州府黃雲山)
(在臨縣東北三里磨盤山在臨縣東七十里又名連枝山吳城在孝義縣西南七十八里戰國時魏吳起)
(為西河守築此以拒秦因名武鄉唐置明屬沁州今因之張宗衡臨清人猛如虎榆林人許鼎臣武進人)
(李呈章信陽州人賀人龍艾萬年皆米脂人愍本朝乾隆四十一年追謚猛忠吳開先李呈章烈張光)
(奎光璽楊于楷張友程等節愍劉自安等並入祠)
(癸酉)六年春正月命曹文詔節制山西諸將討賊
(關中賊略盡悉走入山西土賊王剛王之臣通天柱復起應之勢大熾御史張宸極言文詔威名夙著今)
(秦賊滅且盡宜勅令入晉協𠞰帝從之遂有是命文詔東渡河扺霍州敗賊汾河孟縣追及于夀陽巡撫)
(許鼎臣遣謀士張宰先大軍嘗賊賊驚潰文詔追擊之斬混世王餘黨走五臺遊擊猛如虎敗之黑山覆)
(賊渠姬問鎖軍賊還走夀陽遇文詔兵于方山復敗五臺盂定襄夀陽賊盡平鼎臣令文詔軍平府備太)
(原東張應昌軍汾州備太原西文詔連敗賊太谷范村榆社太原賊盡而應昌選愞逗撓務與賊相避總)
(督張宗衡五檄之不至奏于朝乃限文詔應昌三月平賊文詔偵賊從河内上太行邀擊之澤州賊大敗)
(走潞安文詔至陽城遇賊不戰自沁水潛師還擊斬首千餘賊循陽城而北張道濬設伏隘口賊至伏盡)
(起擒賊渠滿天星等賊乃退結屯自固其他部陷平順殺知縣徐明揚文詔至賊走夜半襲破賊屯斬千)
(五百級紫金梁老回回過天星分道走文詔擊之榆社武鄉黎城屢戰皆捷應昌迄避賊不敢進殺良民)
(冒功為巡按御史所劾帝時遣中官孫茂霖等為文詔應昌内中軍時文詔所節制諸將艾萬年李卑劉)
(光祚猛如虎虎大威頗希收與其兄子變蛟皆驍敢善殺賊賊渠多先後俘馘王剛王之臣通天柱等亦)
(懼乞降軍聲大震而賊尤畏文詔次則道濬道濬自督家衆倡鄉人築堡五十四捍賊沁水沁水當賊衝)
(去來無時前後凡五犯皆却走文詔復率兵至沁水大賊之擒其魁大虎賊避文詔鋒流入河北帝命文)
(詔移師往討道濬埶乃孤賊旋陷和順鄉官樂濟衆死之復陷樂平永和遂陷沁水道濬率壯丁三百人)
(馳赴賊退徙十五里道濬收散亡捕賊黨傾家囷以餉軍副使王肇生列狀上道濬功道濬故以賄敗當)
(遣戍冀用軍功自湔祓而言者劾其離伍冒功乃更戍海寕衞文詔道濬既相繼去流賊顯道神等據岢)
(嵐四出剽掠山西盜迄不得平)質實(汾河源出寕武縣西南六十里管涔山下繞忻州静樂縣南流)
(陽曲縣界凡經太原汾州平陽三府折而西至蒲州府榮河縣北入河與孟縣相近者則陽曲之汾河盂)
(西距陽曲界計一百二十里盂縣隋置金陞州明降縣屬太原府今因之黑山關在五臺縣東南九十里)
(接直隸平山縣界方山在夀陽縣東北四十里接盂縣界壁立千仞頂方一里平定州宋平定軍金改軍)
(為州明屬太原府今直隸山西省范村寨在絳縣東十五里今築為堡榆社隋置明属遼州河内隋置明)
(為懷慶府治今並因之平順明嘉靖八年分潞城縣之青羊里及壺關黎城二縣地置属潞安府本朝)
(乾隆二十九年省入潞城縣和順隋置明属遼州今因之海寕衞陳于塩官縣置海寕郡尋廢元升塩官)
(縣為州已又改海寕州明降縣属杭州府于縣置海寕衞属浙江都司以隸于左軍都督府本朝乾隆)
(四十年升縣為州仍属杭州府衞久廢張宸極河津人徐明揚浮梁人賊來犯設策禦賊城破不屈死樂)
(濟衆官昌平副使里居遇難投井死節本朝乾隆四十一年追諡明楊烈愍濟衆愍)
二月流賊犯畿南河北
(初賊之圍懷慶也帝既命左良玉以昌平兵赴援未至圍已解其宼修武清化者亦還走平陽因今良玉)
(駐澤州扼豫晉咽喉與曹文詔同討賊有急則秦兵東豫兵西良玉從中擊為四面援兵是年正月賊陷)
(陽城舉人吳之秀賈煜張慶雲貢生張茂貞及弟茂恂死之遂乘埶趋河北良玉擊敗之涉縣西陂賊竄)
(林縣山中飢民争附之參將楊遇春往逐賊中伏死而别賊復流入趙州武舉李調興弟譲率鄉勇禦賊)
(力竭陣亡賊乃據臨城之西山縱掠順德真定間參議宼從化檄守備李定王國璽擊之大敗内邱知縣)
(王世泰與弟世寕扼賊于隘口亦敗歿畿南皆震副使盧象昇偕總兵官梁甫力卻賊從化亦以兵來會)
(戰屢捷遊擊董維坤被圍象昇馳援維坤已戰死象昇設伏石城南大破賊斬其魁十一人象昇每臨陣)
(身先士卒與賊格鬭刃及鞍弗顧失馬即步戰逐賊危崖一賊自巔射中象昇額又一矢僕夫斃馬下象)
(昇提刀戰益疾賊駭走相戒曰盧廉使遇即死不可犯遂自邢臺摩天嶺西下抵武安林縣賊走與合敗)
(良玉軍守備曹鳴鶚戰死主簿吳應科以民兵助戰亦死于是河北賊大熾尋轉入河内良玉整兵自輝)
(縣逐之賊奔修武破遊擊越效忠軍于清化鎮效忠戰歿参將陶希謙墜馬死賊復走武安良玉邀擊之)
(萬善驛連敗賊賊乃西扼于文詔又潰而南時良玉專𠞰河北賊而豫兵額止七千數被賊折亡殆盡良)
(玉將昌平兵二千餘人前後與賊戰雖勝負略相當埶孤甚不足制賊賊出沒彰德衞輝懷慶三府焚掠)
(殆徧)質實(清化鎮在河内縣東北四十里涉縣晉置明属磁州以隸于彰德府今徑属彰德府内邱)
(漢中邱後趙石虎改曰趙安隋改内邱明屬順德府邢臺宋置明為順德府治今並因之摩天嶺在武安)
(縣西北接山西遼州界萬善鎮在河内縣北二十里舊有驛今廢王世秦遼東人盧象昇字建斗宜興人)
(董維坤嵊縣人曹鳴鶚大興人吳應科蕭山人曹本朝乾隆四十一年追諡王世秦董維坤越效忠鳴)
(鶚烈愍楊遇春陶希謙節愍吳應科吳之秀等並入祠)
官軍復登州
(先是朝廷聞登州陷兵部尚書熊明遇請以副將吳安邦代張可大為總兵官屯寕海規取登州以通州)
(副將楊御蕃署總兵官盡將山東兵與保定總兵劉國柱天津總兵王洪兼程進遇賊新城洪先走御蕃)
(拒之二日不勝突圍出遂入萊城與徐從治謝璉並駐萊以圖𠞰賊賊既據登州遣人招島中諸將旅順)
(副將陳有時廣鹿副將毛承祿皆往從之賊黨益衆乘勢攻黃縣縣丞張國輔參將張竒功守備熊奮渭)
(力戰死城破知縣吳世揚典史吳兹明被執皆罵賊不屈死進攻萊州從治璉偕御蕃登陴固守賊以萊)
(城堅先分兵䧟平度知州陳所聞自經死賊還益發兵攻萊輦西洋大礟置城下日穴城城多頽從治等投)
(火灌水穴城者死無筭使死士時出掩擊之毁其礟臺斬獲多而明遇卒惑撫議命主事張國臣為贊晝)
(入賊營撫之國臣為賊致書從治等曰毋出兵壞撫局從治等知其詐遣間使三上疏言賊不可撫語極)
(切至未報時外圍日急國柱洪及山東援軍頓昌邑不敢進兩撫臣皆困城中廷議更設總督一人以兵)
(部右侍郎劉宇烈任之詔總兵官鄧玘將薊門四川宇兵副將牟文綬將密雲兵監以右布政使楊作楫從)
(烈往援萊比扺山東與巡按御史王道純副將劉澤清参將劉永昌朱延祿等並集昌邑所統馬步軍二)
(萬五千勢甚盛而宇烈無籌略諸帥巽懦進次沙河日十輩往議撫縱還所獲賊陳文才于是盡得官軍)
(虚實益以撫愚之而潛兵繞其後焚輜重殆盡宇烈惧走青州撤三將兵就食玘等夜半拔營賊乘之大)
(敗國柱洪走青濰玘走昌邑澤清接戰于萊城傷二指亦敗走平度惟作楫能軍三將既敗舉朝譁然明)
(遇見官軍不可用撫議益堅安邦尤怯鈍方自寕海率兵至登州聞耿仲明將就撫遽撤兵離城二十五)
(里而營中軍徐樹聲薄城被擒安邦走還寕海登既不能下而萊城被圍久璉從治御蕃日堅守待救不)
(至賊發西洋礟轟城從治中礟死萊人大臨守陴者皆哭山東士大夫官南京者合疏攻宇烈請益兵乃)
(調昌平兵三千以總兵陳洪範統之洪範亦遼人明遇日跂望曰往哉其可撫也天津舊將孫應龍者大)
(言于衆曰仲明兄弟與我善我能令其縳孔有德李九成來當事信之予兵三千從海道往仲明偽函他)
(死人頭紿應龍曰此有德也應龍率舟師抵水城延之入猝縳斬之無一人脱者賊得巨艦勢益張遂破)
(招遠圍萊陽知縣梁衡固守賊敗去守烈復自青州至昌邑洪範文綬等亦抵萊州推官屈宜陽請入賊)
(營議撫賊佯禮之宇烈益信賊可撫為請于朝帝手詔諭九成等令解圍賊邀宇烈讀詔宇烈惧不往營)
(將嚴正中舁龍亭及河賊擁之去賊且曰必萊州文武官出城開讀圍即解御蕃不可璉曰圍且六月既)
(已無可柰何姑從之遂偕知府朱萬年出有德等叩頭扶伏涕泣交頤璉慰諭久之而還既又請璉御蕃)
(同出御蕃曰我將家子知殺賊何知撫事璉等遂出有德執之猝攻城脅萬年呼守者降萬年呼曰吾死)
(矣爾等宜固守且呼御蕃急以礟擊賊遂遇害賊送璉至登囚之正中宜陽皆死事聞舉朝恚憤逮宇烈)
(下獄尚書明遇時亦致仕去遂絶撫議罷總督及登萊巡撫不設以朱大典代從治督主客兵數萬及關)
(中勁旅四千八百餘人專任𠞰賊總兵官金國竒副將靳國臣劉邦域参將祖大弼祖寬張韜遊擊柏永)
(福及前總兵官吳襄襄子三桂等皆屬焉而以中官高起潛監護軍餉抵德州賊復犯平度副將牟文綬)
(何維忠等敕之殺賊魁陳有時維忠亦被殺尋國奇等至昌邑分為三路國竒捋關外兵為先鋒鄧玘率)
(步兵繼之從中路進昌平總兵陳洪範劉澤清及副將方登化從南路進參將王之富王文緯等從北路)
(進檄遊擊徐元亨等率萊陽師來會以牟文綬守新河諸軍皆携三日糧盡抵新河東亂流以濟至沙河)
(有德迎戰祖寬先進稍却靳國臣繼之賊大敗諸軍乘埶追至城下賊夜半東遁圍始解守者疑賊誘礟)
(拒之起潛遣中使入諭闔城相慶既而南路兵亦至國竒等遂擊賊黃縣斬首一萬三千俘八百逃散及)
(墜死者數萬賊竄歸登州官軍築長圍以困之城三面距山一面距海墻三十里而遥東西俱抵海分番)
(戍賊不能出發大礟擊官軍多死傷者李九成遂出城搏戰官軍合擊之馘于陣賊乃曉夜哭賊渠魁五)
(九成有德有時仲明承祿也及是殺其二氣大沮有德欲棄登州走入海島帥黃龍遣副將龔正祥率舟)
(師四千拒之海口颶風破舟正祥陷賊中謀為内應事露被殺有德亦不果行會國竒卒以㐮代之攻圍)
(益急賊糧絶恃水城可走故不降及王之富祖寬奪其水門外護墻賊大懼有德先遁載子女財帛出海)
(仲明以水城委副將王秉忠已以單舸遁官軍攻水城未下遊擊劉良佐獻轟城策穴城置火藥發之城)
(崩將士湧入輒為賊擊退副將王來聘復先登中傷死官軍乘之入賊退保蓬萊閣大典招降始釋甲俘)
(千餘人護秉忠及偽將七十五人自縊及投海死者不可勝計賊盡平有德等走旅順黃龍邀擊之斬九)
(成子應元生擒承祿陳光福蘇有功等有德仲明逸去乃獻承祿等于朝磔之有德仲明俱降于我)
(大清)質實(寕海唐置金州明改衞領中左千戶所年本朝初隸海城康熙三年改隸蓋平二十設)
(城守章京雍正五年設金州迩檢属復州通判十二年置寕海縣属奉天府旅順口關在奉天府寕海縣)
(南一百二十里明時海運達金州衛者至此登廣鹿岸有南北二城俱明初建設中左千戶所今廢)
(島在奉天府海寧縣西北海中黃縣秦置唐省入蓬萊縣尋復置明属登州府今因之沙河有二一在掖)
(縣東四十里源出黃山一在即墨縣南四十里源出大勞山其下流俱入海新河自膠州東南三十里麻)
(灣海口北流合沽河又西北經平度州西南合膠水又北至掖縣海倉口入海元至元十七年從萊人姚)
(演議開鑿謂之膠萊新河水城在登州府城北本名備倭城南與府城接北即新開海口為海道要會之)
(區城周三里許門一北砌水門以抵海濤引海水入城中泊船明設立備倭指揮于此蓬萊閣在登州府)
(城北崖山下臨海岸宋治平中建熊明遇字良孺進賢人楊御蕃薊鎮西協總兵肇基之子謝璉字君實)
(監利人張竒功真定人吳世揚洛陽人陳所聞文安人張國臣遼東人劉宇烈綿竹人朱大典字延之金)
(華人明唐王時殉節祖寬遼東人劉澤清曹州人朱萬年黎平入王來聘大興人崇禎四年中武會試莊)
(烈帝銳意重武舉子運百觔大力者止來聘及徐彦琦二人而彦琦不興選遂下考官及監試御史獄悉)
(貶兵部郎二十二人遣詞臣倪元璐等覆閱取百人視文榜例分三甲傳臚錫宴以前三十卷進呈欽定)
(一甲三人來聘居首即授副總兵武榜有狀元自來聘始也來聘既拜命泫然流涕曰上重武若此不捐)
(軀赴難何以報上恩至是遂死難事聞贈從治兵部尚書璉兵部侍郎萬年太常卿世楊光祿少卿所聞)
(太僕少卿並賜祭葬建祠蔭子來聘國輔竒功亦贈䘏有差本朝乾隆四十一年追諡徐從治朱萬年)
(熊奮渭張竒功朱大典王來聘烈愍謝璉吳世揚屈宜陽嚴正中何維忠陳所聞節愍張國輔吳兹明入)
(祠按浙江通志有署登州都司徐應泰者浙江西安人與諸帥合攻有德敗死海中今亦諡節愍山東通)
(志有百戶劉師古者福山人率鄊勇拒有德于萊州戰死今入祠)
夏五月套寇犯寧夏總兵官賀虎臣死之
(察哈爾合套寇五萬騎自清水横城分道入守備姚之䕫等不能禦副將史開先參將張問政守備趙訪)
(皆潰逃寇遂進薄靈州虎臣急領千騎入守旋盡勒城中兵出擊宼突至虎臣兵不及布陣且衆寡不敵)
(戰歿指揮韓加爵被執支解死虎臣子讃侠五十騎突重圍出察哈爾聞)
(大清兵將往征之亦遂解去盡驅其部衆渡河遠遁時蒙古諸部先後歸附于我)
(大清明年大會諸部頒軍律焉大清兵遂)質實(虎臣死事後贈都督僉事賜祭葬世)
(蔭指揮僉事韓加爵寕夏人加本朝乾隆四十一年追謚虎臣忠烈爵烈愍)
六月周延儒罷
(延儒為首輔温體仁欲奪其位務為柔佞取悦于帝帝漸向之復曲謹以媚延儒而隂伺其隙延儒不知)
(也體仁與王永光欲起逆案王之臣吕純如帝以之臣問延儒對曰用之臣亦可雪崔呈秀矣帝悟而止)
(體仁益大恨會延儒子弟家人暴邑中邑中民爇其廬所薦巡撫孫元化復陷登州于是言路交章劾延)
(儒並謂其受巨盜神一魁賄帝意頗動體仁復嗾給事中陳贊化劾延儒昵武弁李元功招搖㒺利且謂)
(延儒至稱陛下為羲皇上人語悖逆帝大怒下元功詔獄窮治延儒覬體仁為援體仁不應延儒大窘引)
(疾歸體仁遂為首輔廷臣惡體仁當國勸帝復詔何如寵如寵固辭而給事中黃紹傑言君子小人不並)
(立如寵贍顧不前體仁宜思自處帝怒紹傑幾獲譴而如寵卒辭不入)質實(陳贊化朝城人黃紹傑萬安人)
秋七月我
大清兵取旅順總兵官黃龍死之
(孔有德耿仲明怒龍邀擊必欲報之會鴨綠江有警龍遣水師往援有德等偵知旅順空虚遂導)
(大清兵襲其城龍數戰皆敗火藥矢石俱盡遂自刎遊擊李惟鸞知事不支自焚其家属力戰死部將項祚)
(臨樊化龍張大祿尚可義俱死焉廣鹿島副將尚可喜故與龍相犄角龍既死亦降于)
(大清)質實(龍死事後贈左都督予世廕建祠曰顯忠惟鸞等附祀本朝乾隆四十一年追諡龍忠)
(烈惟鸞烈愍項祚臨等並入祠)
改總兵官曹文詔鎮大同山西巡撫許鼎臣請留文詔
𠞰賊不許
(文詔既奉命討河北賊比移師至賊已敗鄧玘于林縣時玘新立功萊州廷議以左良玉軍孤命玘將川)
(兵益以石砫土司馬鳳儀兵與良玉共角賊玘至濟源射殺賊首紫金梁屢却賊賊走林縣玘部將楊遇)
(春邀賊中伏死賊用其旗並誘殺他將玘軍遂大敗文詔帥五營軍馳救乘夜襲破賊而潞王聞玘軍敗)
(上書告急乞濟師帝命倪寵王樸為總兵官將京營兵六千赴援以中官楊應朝盧九德䓁監其軍而别)
(遣中官監良玉玘軍未幾復命延綏副將李卑昌平副將湯九州援𠞰諸軍盡壁河北戰數有功然羣帥)
(勢相軋且中官監軍意弗善也彼此觀望託山深道岐以自解莫利先入故賊無所憚獨憚文詔而文詔)
(竟為御史劉令譽誣劾以去初文詔在洪洞時令譽方家居夙與忤及是令譽按河南而馬鳳儀軍覆賴)
(文詔擊退賊甫解甲與令譽相見語復相失文詔拂衣起面叱之令譽怒遂以鳳儀之敗為文詔罪部議)
(文詔恬勝而驕調之大同以李卑代署其事鼎臣上章留之不許文詔方出師逐賊敗老回回于濟源又)
(大敗之懷慶馘其魁滚地龍誓必欲殄賊既聞命以軍事付卑遂與兄子變蛟俱西)質實(潞王名常)
(淓簡王翊鏐子王樸榆林衞人湯九州石埭人馬鳳儀忠州人本朝乾隆四十一年馬鳳儀與楊遇春)
(並追諡節愍)
九月以錢士升為禮部尚書兼東閣大學士預機務
(士升故出錢龍錫門下龍錫出獄周延儒詣之極言上怒甚挽救殊艱龍錫深德延儒未幾温體仁至龍)
(錫述延儒語且謝曰非公等安得生體仁佯曰上固不甚怒也聞者直體仁而惡延儒士升以座主故因)
(歸心體仁體仁亦以士升鄉人遂引與共政)質實(錢士升字抑之嘉善人)
冬十一月以王應熊何吾騶並為禮部尚書兼東閣大
學士預機務
(應熊熟諳典故而性谿刻強狠官吏部時以貪汚為給事中馮元飇所發帝不省及是廷推閣臣以望輕)
(不與温體仁力援之遂與吾騶同入閣命下朝野胥駭給事中章正宸劾之曰應熊狠愎自張縱横為習)
(小才足覆短小辯足濟貪今大用必且芟除異己報復恩讐混淆毀譽况狼籍封靡淪于市行願收還成)
(命别選忠良疏入帝大怒下正宸詔獄削籍歸應熊益得志日與體仁及尚書張捷比力引逆黨吕純如)
(等屢為言官所攻帝皆不問)質實(王應熊字非熊巴縣人何吾騶香山人章正宸字羽侯會稽人)
賊渡河陷澠池諸縣分掠南陽汝寕遂犯湖廣
(賊盡集河北高迎祥李自成張獻忠羅汝才等俱至左良玉湯九州等扼其前京營兵蹙其後賊連戰皆)
(敗欲逸阻于河大困乃詭詞乞降監軍内臣楊進朝信之為入奏諸將俟朝命不出戰會天寒河冰合賊)
(從毛家塞徑渡河南軍無扼之者遂陷澠池教諭羅世濟督民兵力戰被執不屈死之賊乘勢攻破伊陽)
(復犯盧氏中州承平久不誤備驟聞賊至吏民惶駭知縣金會嘉棄城遁賊入城鄉官李中正勒家衆及)
(里中壯士奮擊衆寡不敵力戰歿賊縱掠城中執舉人靳謙書使跪不屈大罵而死賊既入河南自是屢)
(陷名城殺將士無筭紳士亦多被難其尤著者盧氏則生員常省身常嘉元孫孕秀閿鄊則在籍濟南教)
(授高第貢生閻思聰偃師則生員裴君合又宜陽馬足輕靈寶許煇新安劉君培馬山李登英陜州張我)
(正張我德嵩縣傅世濟李佩玉孟津孫挺生上蔡劉時寵輩則先後以布衣抗節時巡撫元默聞賊南犯)
(率良玉九州及李卑鄧玘兵禦之境上賊乃竄盧氏山中由間道入内鄊大掠南陽汝寕直走湖廣所在)
(告急賊始起陜西高迎祥最強李自成属焉及渡河自成始别為一軍)質實(澠池漢縣明属河南)
(府今因之毛家寨在澠池縣西北閿鄉隋置明属陜州以隸于河南府今升陜州為直隸州縣仍属焉偃)
(師漢縣新安亦漢置明並属河南府今因之羅世濟平利人子得鴻練兵守平利殺賊甚多城破妻子俱)
(死事在明年李忠正官兵部車駕司主事崇禎初謝病歸里常省身據險與賊戰兩晝夜力不支令妻子)
(縊死拔劍自刎常嘉元孫孕秀俱罵賊死高第投崖死閻思聰率衆攻賊營不克死裴君合事寡母至孝)
(賊至招鄊人保沙岸塞十晝夜說之降大罵不從寨破磔死馬足輕性孝友聞賊渡河挈家避之石龍崖)
(三女皆殊色慮賊汚悉投崖死足輕被執厲聲大罵賊怒並三子殺之家衆皆遇害惟存次子駿一人後)
(登鄊薦許煇為縣隂陽官為賊所執大罵見殺劉君培有義行㩗子及從孫避難道遇賊欲殺其從孫君)
(培曰我尚有男此子乃遺孤幸舍之而殺我賊如其言三子獲免馬山性剛直土寇于大中乘賊亂陷新)
(安獲山使負米叱曰我天朝百姓肻為賊負米耶大罵而死李登英亦以罵賊死張我正率衆禦賊賊愛)
(其勇欲生致之我正殺賊力竭大詈自刎張我德一門一十七人皆登樓自焚傅世濟興兄世舟俱被執)
(將殺之世濟争死奪賊刀自殺賊釋其兄李佩玉結壯丁捍鄊井往往奪賊輜重後隣村被圍佩玉往救)
(力戰死孫挺生避賊居河渚為賊所得與妻梁氏俱詈賊死本朝乾隆四十一年追謚李中正烈愍羅)
(世濟等並入祠元默字中象静海人)
御定資治通鑑綱目三編卷三十五
