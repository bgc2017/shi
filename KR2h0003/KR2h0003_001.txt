欽定四庫全書
南史識小錄卷一錢塘沈名蓀
秀水朱昆田同輯
宋本紀
神光照室(武帝生時丨丨丨丨盡明)甘露降於墓樹(帝生時)卧講堂(帝嘗
遊竹林寺獨丨丨丨前上有五色龍章)妙善占墓(時有孔恭者丨丨丨丨)龍形更大
(帝行止時見二小龍附翼樵漁山澤同侶或亦覩焉及貴丨丨丨丨)負社錢(帝嘗丨刁進丨丨三萬)
青衣擣藥(帝伐荻新洲見大蛇長數丈射之傷明日復至洲裏聞有杵臼聲徑覘見童子數人皆丨
丨丨丨問其故答曰我王為劉寄奴所射合散傅之帝曰王神何不殺之答曰劉寄奴王者不死不可殺帝叱
之皆散仍收藥而反)黃藥(帝患手創積年不愈經下邳逆旅會一沙門留丨丨與帝既而忽亡其創一傅
而愈)摴蒱一擲百萬(桓玄曰劉毅乃家無擔石之儲丨丨丨丨丨丨)酷似其舅(又曰
何無忌劉牢之之外甥丨丨丨丨)油帔冠樹(帝義軍進至覆舟山張疑兵以丨丨丨諸丨布滿山
谷)草間求活(帝禦盧循戰士纔數千賊衆十餘萬孟昶諸葛長民欲擁天子過江帝曰今軍士雖
少猶足一戰若其克濟臣主同休如其不然不復能丨丨丨丨)幡鼓(賊方江而下帝躬提丨丨命衆軍齊
力擊之)麾竿(軍次左里將戰帝麾之丨丨折幡沉於水)勿跋扈付丁旿(丁旿驍勇有力
時人語曰丨丨丨丨丨丨)薪採漁釣(百姓丨丨丨丨皆責稅直)四廢日(帝平江陵拜南蠻校
尉遇丨丨丨佐史白遷日不許)獲六鐘(廬江霍山崩丨丨丨)泯夏(帝九錫文滔天丨丨)衝櫓
(同上丨丨四臨萬雉俱潰)龍漠(同上申威丨丨)鳥散魚潰(同上左里之捷丨丨丨丨)陵波
憑湍(同上丨丨丨丨致届井絡)連旂(同上丨丨稱亂)擅華(同上四夷丨丨)銅鐘十二
(漢中成固縣漢水崖際有異聲如雷俄頃岸崩有丨丨丨丨出自潛壤)嘉禾九穗同莖(鞏縣
人宗曜於其田獲丨丨丨丨丨丨)沖讓(帝以獻晉帝以歸於我帝丨丨乃止)出古銅禮器
十餘枚(江濱自開丨丨丨丨丨丨丨丨)五虹(丨丨見於東方占曰丨丨見聖人出)璧三十
二鎮金一餅(冀州道人法稱告其弟子曰嵩神言江東劉將軍漢家苖裔當受天命吾以丨丨丨
丨丨丨丨丨與之劉氏卜世之數也)斷金銀塗(二年丨丨丨丨)日不暇給且所不
解(初朝廷未偹音樂長史殷仲文以為言帝曰丨丨丨丨丨丨丨丨仲文曰屢聽自然解之帝曰政以解則
好之故不習耳)虎魄枕(寧州嘗獻丨丨丨光色甚麗價盈百金時將北伐以丨丨療金創上大悅命碎
之分賜諸將)局脚牀(有司奏東西堂施丨丨丨金塗釘上不許使用直脚床釘用鐵)入筒細
布(廣州獻丨丨丨丨一端八丈帝惡其精麗勞人即付有司彈太守以布還之)連齒木屐(嘗着
丨丨丨丨)葛燈籠麻繩拂(孝武大明中壞上所居隂室於其處起玉燭殿與羣臣觀之牀頭有
土障壁上掛丨丨丨丨丨丨侍中袁顗盛稱上儉素之德孝武不答獨曰田舍公得此以為過矣以上武帝
紀)親自酤賣(少帝於華林園為列肆丨丨丨丨又開瀆聚土以象破岡埭與左右引船唱呼以為
歡樂以上少帝紀)釁末(道子開其禍端元顯成其丨丨)嶮縱(丨丨非學而能以上論)黑龍
負舟(文帝車駕在道有丨丨躍丨上所乘丨左右莫不失色上謂王曇首曰此乃夏禹所以受天命吾何
德以堪之)禁斷夏至日五絲命縷(帝採富陽令諸葛闡議丨丨丨丨丨丨丨丨丨之屬)
鑄四銖錢(七年冬)沖邈(詔或履道廣深執德丨丨)立玄素學(上好儒雅命丹陽尹
何尚之丨丨丨丨著作佐郎何承天立史學司徒參軍謝元立文學各聚門徒多就業者江左風俗於斯為美)
栽松栢六百株(詔奉聖胤速議承襲及令修廟四時饗祀并命蠲近墓五家供洒掃丨丨丨丨
丨丨)修東耕(命刺史郡守丨丨丨)元嘉新歷(元嘉二十二年改用何承天丨丨丨丨)今
使爾識有饑苦(宴於武張堂上將行勅諸子且勿食至會所賜饌日旰食不至有饑色上誡之
曰汝曹少長豐佚不見百姓艱難丨丨丨丨丨丨丨知以節儉期物也)河濟俱清(二十四年夏四
月)制大錢一當兩(以貨貴丨丨丨丨丨丨次年罷)地鏡(二十五年冬青州城南遠望見
地中如水有影謂之丨丨)僑舊(二十六年復丹徒縣丨丨今歲租布之半)咸荷擔而立(魏太
武率大衆至瓜步聲欲渡江都下震懼丨丨丨丨丨)猛獸入郭(二十八年丨丨丨丨内為災)輦䇨
(帝性存儉約不好奢侈車府令以丨丨故又輦席舊以烏皮緣欲易紫皮上以竹䇨未至於壞紫色貴並不聽
改其率素如此以上文帝紀)讀書七行俱下(孝武)張侯側有人風骨瞻
視非常士也(魏太武大舉至淮南時帝鎮彭城魏遣尚書李孝伯至帝遣長史張暢與語而帝改
服觀之孝伯出語人曰云云)紫雲蔭牙(孝武建牙軍門其日景色開霽有丨丨二丨于丨上)禁
人車及酒肆器用銅(孝建三年)樵米(大明元年都下雨水遣使檢明賜以丨丨)雙
橘連理(芳草琴堂東西有丨丨丨丨改為連理堂)梁拱間有紫氣(景陽樓上層西南丨
丨丨丨丨丨改為慶雲樓)鴟尾中央生嘉禾(清暑殿西甍丨丨丨丨丨丨丨一株五莖改為
嘉禾殿)田農要月(大明二年三月以丨丨丨丨命大官停殺牛)華雪(大明五年正月朔丨
丨降散為六出)旌延國胄(詔以來歲修葺庠序丨丨丨丨)上林苑内士庶丘墓
還合葬(詔丨丨丨丨丨丨丨丨欲丨丨丨者勿禁)賜女子百尸牛酒(七年)白雀
集華蓋(上大閱水師於中江有丨丨二丨丨丨有司奏改元為神雀詔不許)俄頃數斗(帝末
年為長夜之飲每旦寢興盥潄畢仍復命飲丨丨丨丨凴几惛睡若大醉者或外有奏事便肅然整容無復酒
色以上孝武帝紀)鑄二銖錢(前廢帝景和元年)□奴(帝在東宮不為孝武所愛及即位欲
掘景寧陵太史言於帝不利而止乃縱糞於陵肆罵孝武為丨丨)改姓謝氏(以文帝第十女新蔡
公主為貴嬪夫人丨丨丨丨矯言公主薨空設喪事焉)原蕩(大赦贓汚淫盜悉皆丨丨)隨羣巫
捕鬼(帝好遊華林園竹林堂使婦人倮身相逐有一婦不從斬之少時夢游後堂有女子罵曰帝悖虐不
道明年不及熟矣帝怒於宫中求得似所夢者一人戮之其夕復夢所戮女罵曰汝枉殺我已訴上帝帝與山
隂公主及六宮綵女數百人丨丨丨丨丨屏除侍衛親自射之)大呼寂寂(夀寂之懷刀直入帝丨丨
丨丨如此者三乃崩)書不長進(孝武西廵帝啟參承起居書迹不謹上詰讓之曰丨丨丨丨此是一
條耳)頑固(孝武讓帝曰何以頑固乃爾)病人間多鬼可畏(太后疾篤呼帝帝曰丨丨
丨丨丨丨丨那可往)將刀來剖我腹那得生寧馨兒(太后怒語侍者云云)面
首(山隂公主淫恣過度謂帝曰妾與陛下雖男女有殊俱託體先帝陛下後宮數百妾惟駙馬一人事不均
平一何至此帝乃為立丨丨左右三十人以上前廢帝紀)白紗帽(明帝升西堂登御座事出倉卒
失履跣猶著烏紗帽建安王休仁呼主衣以丨丨丨代之)入米七百石者除郡(泰始二年
令人丨丨丨丨丨丨丨丨減此各有差)用古錢(二年斷新錢用古錢)雜衣千領金釵
千枚賜北伐將士(三年九月以皇后六宫以下丨丨丨丨丨丨丨丨丨丨丨丨丨)雨草
(四年正月朔丨丨於宮)巨人跡(泰豫元年正月丨丨丨見西池冰上)騧字(帝末年多忌諱改騧
馬字為馬邊瓜以丨丨似禍故也)且給三百年(嘗以南苑借張永云丨丨丨丨丨期盡更請)
白汝家門(宣陽門謂之白門不祥諱之尚書左丞江謐嘗誤犯上變色曰丨丨丨丨)先祭土
神(移床修壁丨丨丨丨使文士為祝策如大祭饗)言為詔勅(阮佃夫楊運長王道隆皆擅威權丨
丨丨丨)一缺十除(郡守令長丨丨丨丨内外混然官以賄命)大張槖(胡母顥專權奏無不
可時人語曰禾絹開眼諾胡母丨丨丨禾絹謂上也)夢反(帝夜丨豫章太守劉愔丨遣就郡殺之)殿
内埋錢(明帝令小黃門於丨丨丨丨以為私藏)蜜漬鱁鮧(帝以丨丨丨丨一食數升)噉
腊肉常至二百臠(帝丨丨丨丨丨丨丨丨以上明帝紀)自稱李將軍(後廢
帝母陳氏李道兒妾明帝納之故呼帝為李氏子帝亦丨丨丨丨丨)人能緣漆帳竿(帝五六歲
丨丨丨丨丨去地丈餘如此者半食)嘗著小褲(丨丨丨丨不服衣冠)白棓數十各有
名號(有丨丨丨丨丨丨丨丨)見有嚬眉者帝令其正立以矛刺之
(為擊腦槌隂剖心之誅日有數十常見卧屍流血然後為樂左右人丨丨丨丨丨丨丨丨丨丨丨丨丨丨)殿
上養驢(躍靈丨丨丨丨數十頭所自乘馬養於御床側)酒肉之費(帝與右衛翼輦營女子私
每從之游持數千錢為丨丨丨丨)與挽車小兒羣聚飲酒(帝出逢婚姻葬送輙丨丨
丨丨丨丨丨丨丨以為歡適)蒜氣(帝察孫超有丨丨剖腹視之)鍛銀裁衣作帽(凡諸
鄙事過目則能丨丨丨丨丨丨莫不精絶)執管便韻(未嘗吹篪丨丨丨丨)賭跳(帝與左右作羌
胡伎為樂又於蠻岡丨丨)偷狗(帝往青園尼寺新安寺丨丨就曇度道人煑之飲酒)伺織女度
(七夕令楊玉夫丨丨丨丨報已)東阿氊幄(因與内人穿針訖大醉卧於仁夀殿丨丨丨丨中遇弑
以上後廢帝紀)端華(順帝姿貎丨丨眉目如盡)佛盖(王敬則以兵陳於殿庭逼帝遜位於齊帝逃於
丨丨下以上順帝紀)開端樹隙(丨丨丨丨垂之後人)翦落洪枝(丨丨丨丨飲不待慮)
魚服忘反(方復藏璽懷紱丨丨丨丨)危冠短制(丨丨丨丨匹馬孤征以上論)
齊本紀
鱗文徧體(高帝姿表英異龍顙鐘聲長七尺五寸丨丨丨丨)桑似華蓋(宅南有一丨樹
擢本三丈横生四枝狀丨丨丨帝年數歲好戲其下從兄敬宗曰此樹為汝生也)編㯶皮為馬
具裝(帝奉命討張淹軍容寡闕丨丨丨丨丨丨丨折竹為寄生夜舉火進軍)單車白服(帝拒
桂陽王休範丨丨丨丨出新亭)畫腹為射的(蒼梧王欲害帝嘗率數十人直入鎮軍府時暑熱帝
晝卧裸袒蒼梧立帝於室内丨丨丨丨丨自引滿將射之帝神色不變歛板曰老臣無罪)佳射堋(蒼梧
左右王天恩諫曰領軍腹大是佳射堋而一箭便死後無復射不如一雹箭射之乃取雹箭一發即中帝臍蒼
梧投弓於地大笑曰此手何如又刻木為帝形畫腹為射堋自射之又命左右射中者加賞皆莫能中)龍
驤赤(蒼梧既弑帝乘常所騎赤馬入殿中因號此馬為丨丨丨)鬚髯盡張眼光如電
(召袁粲褚彦回劉彦節計議帝以事讓彦節彦節未答帝丨丨丨丨丨丨丨丨)事須及熱(王敬則手
自取白紗帽加帝首令帝即位曰今日誰敢復動丨丨丨丨)精手(袁粲等起兵據石頭帝遣諸將攻之
王藴將數百丨丨帶甲赴粲城門已閉官軍又至乃散)九縣(帝策文威侮五行虔劉丨丨即九州也)
海水羣飛(同上神厭靈斁丨丨丨丨)寅車(同上登丨丨而戒路執金板而先驅)角城高
壘(同上丨丨丨丨指日淪陷)應路(同上據有石頭志犯丨丨謂應門路門也)秋雲竸爽(同上
正情與皎日同亮明略與丨丨丨丨)雲布霧散光被六幽(同上)秬草景星(同上
是以丨丨騰芳於郊園丨丨垂暉於清漢)鳳舉四維龍騰八表(同上)管穴(兼太史令
文建陳符瑞云偹陳丨丨)天井湖出綿(建元元年荆州丨丨丨丨丨人用與常綿不異)師子
皮袴褶(蠕蠕國遣使欲俱攻魏獻丨丨丨丨丨)玉戒導(主衣中有丨丨丨以長奢侈之源命
打破之)黃紗帳紫皮履(帝内殿施丨丨丨宮人著丨丨丨華蓋除金華瓜用鐵回釘)當
使黃金與土同價(帝每曰使我臨天下十年丨丨丨丨丨丨丨丨)不許易行(帝性
寬嘗與直閣將軍周覆給事中禇思莊共棋累局不倦覆乃抑上手丨丨丨丨其宏厚如此)夢乘青
龍上天西行逐日(始帝年十七時嘗丨丨丨丨丨丨丨丨丨丨)華表龍鳴(帝舊
塋在武進所樹丨丨石柱忽然丨丨響振山谷)第十九子(參軍崔靈建夢天謂己曰蕭道成是我丨
丨丨丨)浪井(昇明二年冬延陵縣季子廟沸井之北忽聞金石聲疑其異鑿深三尺得沸井奔湧若浪
其地又响復鑿之復得一井涌沸亦然井中得一木簡長一尺廣二分上有𨼆起字曰廬山道人張陵再拜詣
闕起居簡文堅白字色乃黃瑞應圖云丨丨不鑿自成王者清静則仙人主之)刻石山(會稽剡縣
有山名丨丨父老相傳云山雖名刻石而不知文字所在昇明末縣人兒襲祖行獵忽見石上有文字凡三處
苔生其上字不可識乃去苔視之其大石文曰此齊者黃石公之化氣也立石文曰黃天星姓蕭字道成得賢
師天下太平小石文曰刻石者誰會稽南山李斯刻秦望之風也)草肅肅(王子年歌曰欲知其姓丨
丨丨榖中最細低頭熟鱗身甲體永興福)天雨石(帝即位之月滎陽郡人尹千於嵩山東南隅見丨丨
丨墜地開有玉璽在其中方三寸文曰戊丁之人與道俱肅然入草應天符掃平河洛清魏都千奉璽赴雍州
刺史蕭赤斧赤斧以獻以上高帝紀)著孔雀羽衣裳(武帝年十三夢人以筆畫身左右為
两翅又丨丨丨丨丨丨空中飛舉體生毛髮長至足)雙刀雙貝(帝少時得異錢文為北斗星丨丨丨
丨及有人形帶劍焉)清聲傳漏響(上避難揭陽山有白雀來集聞山中有丨丨丨丨丨)佛圖
(又於山累石為丨丨其側忽生一樹狀若華蓋青翠扶疎有殊羣木)雲垂蔭(上將討戴凱之大饗士卒
是日大熱上各令折荆枝自蔽言未終而有丨丨丨正當會所會罷乃散)無雨而川流暴起(
及為廣興相嶺南積旱遭水阻涸商旅不通上部伍既至丨丨丨丨丨丨丨遂得利涉)樹葉皆赤
(永明四年二月丙寅大風吳興偏甚丨丨丨丨)九日臺(立商颷館於孫陵岡世呼為丨丨丨)黃光
竟天(八年六月大雷雨丨丨丨丨照地狀如金)金簟(九年林邑獻丨丨)赤火南流(魏地
謠言丨丨丨丨喪南國有沙門自北賫此火而至色赤於常火而微以療疾有驗咸云聖火禁之不止火灸至
七炷而疾愈吳興丘國賓密以還鄉邑人楊道慶虚疾二十年依法灸即差)惟設茶餅(遺詔勿以
牲為祭祭丨丨丨丨飲于飯酒脯而已未山陵前朔望設菜食)雕綺(帝頗喜游宴丨丨之事言常恨之未
能頓遣以上武帝紀)擲鏡鑷(高帝為相王鎮東府時廢帝年五歲戲牀前高帝方令左右拔白髮
問之曰兒言我誰耶答曰太翁高帝笑謂左右曰豈有為人作曾祖而拔白髮者乎即丨丨丨)三望車
(帝為南郡王給皂輪丨丨丨)皇孫手書不得妄出(欝林善隸書武帝特所鍾愛勅丨丨
丨丨丨丨丨丨以貴之)籥鈎(欝林别作丨丨兼善效人書每私出還輒扁籥封題如故)今見作
天王便是大罪(欝林為皇孫時文惠太子每禁其起居節其用度欝林謂豫章王妃庾氏曰阿
婆佛言有福生帝王家丨丨丨丨丨丨丨丨丨)截壁為閣(欝林居文惠太子喪問訊太妃丨丨丨丨
於太妃房内往何氏間每入輙彌時不出)楊婆(欝林在西州令女巫楊氏禱祀速求天位及文惠薨謂由
楊氏之力倍加敬信呼丨丨宋氏以來人間有丨丨兒謌蓋此徵也)喜字(武帝有疾又令楊婆日夜祈禱
令宮車早宴駕時何妃在西州武帝未崩數日疾稍危與何氏書紙中央作一大丨丨而作三十六小丨丨繞
之)名鷹快犬(多聚丨丨丨丨以粱肉奉之)便如此不當匆匆耶(武帝梓宮
下渚欝林於端門奉辭輼輬車未出端門便稱疾還裁入閣即於内奏胡伎鞞鐸之聲響震内外時司空王敬
則問新除射聲校尉蕭坦之曰丨丨丨丨丨丨丨丨坦之曰此政是内人哭響徹耳)擲塗(欝林多往文帝
崇安陵隧中與羣小共作諸鄙䙝丨丨賭跳放鷹走狗雜狡獪)我昔思汝一個不得(欝林
每見錢曰丨丨丨丨丨丨丨丨今日得用汝未)紅縠褌(欝林在宫内嘗裸袒著紅紫錦繡新衣錦帽丨
丨丨雜采衵服)甘草杖(武帝御物丨丨丨宮人寸斷用之)三失履(西昌侯鸞率兵入雲龍門
戎服加朱衣於上比入門丨丨丨)皇犬子(武帝時有小史姓皇名太子武帝曰皇太子非名之謂於
是移點於外名為丨丨丨)破後帽(永明中百姓忽著丨丨丨帽自蕭諶之家其流遂遠以上廢帝欝
林王紀)思食蒸魚菜(海陵立宣城王鸞輔政帝起居皆諮而後行丨丨丨丨丨太官令竟不與)
鬭鑿(永明中市里小兒以鐵相擊於地謂之丨丨)以燕支為朱衣(武帝時丨丨丨丨丨
丨朝士皆服之)倚勸(時又以生紗為帽半其裠而析之號曰丨丨以上廢帝海陵王紀)纏帷車
(明帝以西昌侯為侍中領驍騎將軍王子侯舊乘丨丨丨帝獨乘下帷儀從如素士)誤燒牛鼻(帝乘
下帷公事混撓販食人擔火丨丨丨丨)雕文篆刻(帝即位詔自今丨丨丨丨歲時光新可悉停省)
煑土為粥(永泰元年沔北諸郡為魏所攻相繼亡敗新野太守劉忌隨宜應接食盡丨丨丨丨)皂
筴餘濼(帝用丨丨訖授丨丨與左右曰此猶堪明日用)裹蒸十字畫之(大官進丨丨帝
丨丨丨丨曰可四片破之餘充晚食)將南則詭言之北(帝性猜忌亟行誅戮信道術用計數
每出行幸先占利害簡於出入丨丨丨丨丨丨丨皆不以實)白魚為藥(帝初有疾無輟聽覽羣臣
莫知及疾篤勅臺省府署之簿求丨丨以丨丨外始知之以上明帝紀)連卺(尚書令徐孝嗣議王侯貴
人昏丨丨以真銀杯盖出近俗宜停之)牢燭(又以丨丨侈縷亦虧曩制請與連卺真銀杯並停)淮
水變赤(東昏永元元年丨丨丨丨如血)捕鼠達旦(東昏在東宮嘗夜丨丨丨丨以為笑樂)
喉痛(明帝崩東昏每當哭輙云丨丨)禿秋啼(羊闡入臨無髮號慟俯仰幘遂脱地帝輟哭大笑謂
宦者王寳孫曰此謂秃秋啼來乎)黃案包裹魚肉(閹豎以紙包裹魚肉還家悉是五省黃案)
七寳縛矟(拜潘氏為貴妃乘卧輿帝騎馬從後著錦織成袴褶金薄帽執丨丨丨丨又有金銀校具
錦繡諸帽數十種各有名字)戎服急裝縛袴(東昏丨丨丨丨丨丨上著絳衫以為常服不變
寒暑)蠡器(東昏馳騁渴乏輙下馬觧取腰邊丨丨酌水飲之復上馳去)雕巧(馬乘具用錦繡處患
為雨所濕織雜采珠為覆蒙偹諸丨丨)射雉場(置丨丨丨二百十六處)瑇瑁帖箭(翳中
帷帳及步障皆袷以綠紅錦金銀鏤弩牙丨丨丨丨)鷹犬隊主媒翳隊主(每出輙與丨丨
丨丨徐令孫丨丨丨丨俞靈韻齊馬而走)擔幢(東昏能丨丨初學丨丨每傾倒在幢杪者必致踠傷其後
白虎幢七丈五尺齒上擔之折齒不倦)金華玉鏡(擔幢諸校具服餙皆自製之綴以丨丨丨丨衆
寳)木馬(東昏始欲騎馬未習其事俞靈韻為作丨丨人在其中行動進退隨意所適其後遂善騎)屏
除(一月二十餘出不欲令人見驅斥百姓數十里皆空家盡室巷陌縣幔為高障置人防守謂之丨丨高障
之内設部伍羽儀復有數部皆奏鼓吹羌胡伎鼓角横吹)移産寄室(至於乳婦婚姻之家丨丨丨丨
或輿病棄屍不得殯葬)鼠食两眼(魏興太守王敬賓新死未歛家人被驅不得留視及家人還丨
丨丨丨都盡)藏朱雀航南酒罏中(丹陽尹王志被驅急狼狽步走惟將二門生自隨丨
丨丨丨丨丨丨丨夜方得羽儀而歸)汝見麞鹿亦不射耶(喜游獵不避危險至蔣山定林
寺一沙門病不能去藏於草間為軍人所得欲射殺之左右韓暉光曰老道人可念帝曰丨丨丨丨丨丨丨丨
仍百箭俱發)長圍(貴人富室皆數處立宅以為避圍之舍每還宮常至三更百姓然後得反禁斷又不
即通處處屯咽或泥塗灌注或冰凍嚴結老幼啼號不可聞見時人以其所圍處號為丨丨)趙鬼(宫内
火諸殿蕩盡左右丨丨能讀西京賦云柏梁既災建章是營於是大起諸殿)飛仙帳(又别為潘妃起
神仙永夀玉夀三殿皆帀餙以金璧其玉夀巾作丨丨丨四面繡綺窗間盡畫神仙又作七賢皆以美女侍側
鑿金銀為書字靈獸神禽風雲華炬為之玩飾榱桷之端悉垂玲佩)鈿笛(江左舊物有古玉律數枚悉裁
以丨丨)玉九子鈴(莊嚴寺有丨丨丨丨外國寺佛面有光相禪靈寺塔諸寳珥皆剥取以施潘妃
殿飾)酷不别畫(東昏性急暴所作便欲速成造殿未施梁桷便於地畫之唯須宏麗不知精密丨丨
丨丨但取絢曜而已)步步生蓮華(又鑿金為蓮華以帖地令潘妃行其上曰此丨丨丨丨丨也)
麝香塗壁(塗壁皆以麝香錦幔珠簾窮極其麗)純用琉璃(武帝興光樓上施青漆世人謂
之青樓帝曰武帝不巧何不丨丨丨丨)虎珀釧(潘妃服御極選珍寳主衣庫舊物不復周用貴市人
間金銀寳物價皆數倍丨丨丨一隻直百七十萬)白鷺縗(又訂出雄雉頭鶴氅丨丨丨百品千條無
復窮已)插葉繫華(又以閱武堂為芳樂苑窮竒極麗當暑種樹朝種夕死而復種率無一生於是
徵求人家望樹便取毁徹墻屋以移置之大樹合抱亦皆移掘丨丨丨丨取玩俄頃剗取細草來植階庭烈日
之中至便焦燥紛紜往還無復已極)金以為泥(明帝時多聚金寳至是丨丨丨丨不足周用令富室
買金不問多少限以賤價又不還直)解菜(潘妃生女百日而亡制斬縗絰杖衣悉麄布羣小來弔盤旋地
坐舉手受執蔬膳積旬左右直長閹䜿王寳孫諸人共營肴羞云為天子丨丨)稗販(於苑中立店肆模大市日
游市中雜所貨物與宫人閹䜿共為丨丨)市令(以潘妃為丨丨自為市吏錄事)實中荻(帝小有得失潘
則與杖乃勅虎賁威儀不得進大荆子閤内不得進丨丨丨)綠絲屩(潘妃乘小輿宫人皆露褌著丨丨丨)
潘妃酤酒(又開渠立埭躬自引船埭上設店坐而屠肉于時百姓歌云閱武堂種楊柳至尊屠肉丨丨丨
丨)魔媪(又曲信小祠日有十數師巫丨丨迎送紛紜)縛菰(入樂游人馬忽驚問朱光尚光尚曰向見
先帝大瞋不許數出帝大怒丨丨為明帝形北向斬之懸首苑門上)紙鎧(尚書舊事悉充丨丨)張弓拔
白(蕭衍師至大桁帝著烏帽袴褶偹羽儀登南掖門臨望又虚設鎧馬齋仗千人皆丨丨丨丨出東掖門稱蔣王出
盪)以金玉為鎧仗(於華光殿立軍壘丨丨丨丨丨丨親自臨陣詐被創勢以□掆將去以此厭勝)
銀蓮葉具裝鎧(每夜嚴警帝於殿内騎馬於鳳莊門入徽明門馬被丨丨丨丨丨丨雜羽孔翠寄生)
賊來獨取我耶(蕭衍長圍既立塹栅嚴固然後出盪屢戰不捷帝猶惜金錢不肯賞賜茹法珍叩頭
請之帝曰丨丨丨丨丨丨何為就我求物)精仗(催御府細作三百人丨丨須圍解以擬屏除)吹笙歌作
女兒子(帝在含德殿丨丨丨丨丨丨丨卧未熟王珍國張稷等兵入直後張齊弑之以上廢帝東昏侯紀)
我死不須金(梁武帝欲以南海郡為巴陵國而遷和帝以問范雲雲俛首未對沈約曰今古殊事魏
武所云不可慕虚名而受實禍梁武頷之於是遣鄭伯禽進以生金帝曰丨丨丨丨丨醇酒足矣乃引飲一升伯禽就
加摺焉)下屋白紗帽(齊末百姓皆著丨丨丨丨丨而反裙覆頂東昏曰裙應在下今更在上不祥命
斷之於是百姓皆反裙向下此服祅也)逐鹿帽(東昏又令左右作丨丨丨形甚狹窄後來果有逐鹿之事)
鳳度三橋(東昏又與羣小别立帽騫其口而舒兩翅名曰丨丨丨丨)反縛黃麗(裠向後總而結
之名曰丨丨丨丨梁武帝舊宅在三橋而鳳度之名鳳翔之騐也黃麗為日而反縛之東昏戮死之應也以上齊和帝紀)
梁本紀
枯骨縱横(齊高與蕭順之共登金牛山路側有丨丨丨丨齊高曰周文王以來幾年當復有掩此枯
骨者乎)朱雀橋南一長者(袁粲據石頭黃回與之通謀蕭順之聞難作率家兵據朱雀橋
回覘人還告曰丨丨丨丨丨丨丨英威毅然坐胡床南向回曰蕭順之也遂不敢出)夢抱日(武帝母張
氏丨丨丨已而有娠遂産帝)舌文八字(武帝丨丨丨丨)映日無影(項有浮光身丨丨丨
丨)有文在右手曰武(武帝)蹈空而行(帝為兒時能丨丨丨丨)室中常
有雲氣(所居丨丨丨丨丨丨)蕭郎三十内當作侍中(初為王儉東閣祭酒儉一見
深相器異謂廬江何憲曰此丨丨丨丨丨丨丨丨丨出此貴不可言)八友(帝與沈約謝朓王融蕭琛范雲
任昉陸倕等並為竟陵王子良招游西邸號曰丨丨)我曹武將譬如韝上鷹(崔慧景既
齊武舊臣齊明憂之乃起帝鎮夀陽慧景白服來迎帝橅而宥之將軍房伯玉徐元慶曰慧景反跡既彰實是
見賊丨丨丨丨丨丨丨丨丨將軍一言見命便即制之帝曰其如掌中嬰兒殺之不武於是曲意和釋之)容
貌衣冠皓然皆白(武帝赴救蕭誕行次熨斗洲有人長八尺丨丨丨丨丨丨丨丨緣江呼曰
蕭王大貴)流血絳野(魏軍表裡受敵斬獲千軍丨丨丨丨)項有伏龍(有沙門自稱僧惲謂
帝曰君丨丨丨丨非人臣也)答書縛馬首(嘗有人餉馬帝不受餉者密以馬繫齋柱而去帝出
見馬丨丨殷勤丨之丨丨令人驅出城外馬自還都)折角小牛車(齊明性猜忌帝避時嫌解遣部
曲嘗乘丨丨丨丨丨齊明每稱帝清儉勖勵朝臣)六貴(齊始安王遥光尚書令徐孝嗣右僕射江祐右
將軍蕭坦之侍中江祀衛尉劉暄更直内省分日帖勑世所謂丨丨)八要(齊御刀茹法珍梅蟲兒豐勇之
等號為丨丨)小引日月耳(帝謂張宏策曰傳檄江南風之靡草不足比政丨丨丨丨丨)馳
兩空函定一州(帝令王天武齎書與荆州蕭穎胄兄弟云後謂張宏策曰丨丨丨丨丨丨丨矣)
蘭艾同焚(帝謂張宏策曰若前途大事不捷故自丨丨丨丨)毛人踰堞(郢城有數百丨
丨丨丨且泣因投黃鵠磯蓋城之精也)兩龍導引(自發雍州帝所乘艦恒有丨丨丨丨左右莫不
見者)和欺(青州刺史桓和紿東昏出戰因降先是俗語謂密相欺變者為丨丨蟲兒法珍等曰今日敗於
桓和可謂丨丨矣)黃油裹首(張稷王珍國斬東昏其夜以丨丨丨丨送軍)除蕩(帝下令凡
昏制謬賦滛刑濫役可詳檢前源悉皆丨丨)排危(帝九錫文丨丨冒險)焚廬毁帳(同上)迥
弱(同上漢南丨丨)乘山置壘縈川自固(同上)烏集(同上公御此丨丨陵兹地險)
桴旝(同上丨丨一臨應時逓潰)風激電駭(同上)清猷映世(同上)驅率貔貅
抑掦霆電(同上)將魚(同上拯其丨丨)變風以雅(同上公鎔鈞所被丨丨丨丨)椎
髻髽首夷歌請吏(同上)累繭救宋重胝存楚(府僚請受相國梁公牋)
玉馬駿奔金板出地(同上丨丨丨丨表微子之去丨丨丨丨告龍逢之冤)海若登
祗(同上故能使丨丨丨丨罄圖效祉)玉鏤騏驎金鏤玉璧水精環(南兖州隊
主陳文興於宣武城内鑿井得丨丨丨丨丨丨丨丨丨丨各二)後門(帝請立選簿表甲族以二十登仕丨
丨以過立試吏豈所以宏奬風流希向後進)刊革(同上此實巨蠧尤宜丨丨)毁紊天綱彫
絶地紐(禪策)谷滿川枯山飛鬼哭(同上)卿雲叢天(同上)蓄響藏
真(詔丨丨丨丨不求聞達)騰奏(同上各依名丨丨罔或遺𨼆)謗木函(詔若肉食莫言山阿
欲有横議投丨丨丨)可犀兕徒弊龍蛇方縣(同上)擯壓(同上身才高妙丨丨莫通)
能歌鸚鵡(天監元年交州獻丨丨丨丨詔不納)盤龍火爐翔鳳硯蓋(有司奏吳
令唐傭鑄丨丨丨丨丨丨丨丨詔禁錮終身)鳳皇銜書伎(四年省丨丨丨丨丨)三象入
建鄴(六年春)搜薦(七年詔于州郡縣置州望郡宗鄉豪各一人專掌)山車(十年丨丨見臨
城縣)金席(十年婆利國貢丨丨)棖棖(十三年六月都下訛言有丨丨取人肝肺及血以飴天狗百姓
大懼二旬而止)太醫不得以生𩔖為藥(十六年勑)官紋錦飾(公家織丨丨丨
丨並斷仙人鳥獸之形以為䙝衣裁剪有乖仁恕)郊廟牲牷皆代以麪(十六年)薦
羞始用蔬果(冬十月宗廟丨丨丨丨丨丨)無碍殿(十八年帝於丨丨丨受佛戒)孤
獨園(普通二年詔置丨丨丨以恤孤幼)鑄鐵錢(普通四年用給事中王子雲議始丨丨丨)奉
贖皇帝菩薩(幸同泰寺設四部無遮大會上釋御服披法衣行清淨大捨以便省為房素牀瓦器
乘小車私人執役羣臣以錢一億萬丨丨丨丨丨丨大捨僧衆默許)救苦齋(中大通元年都下疫甚帝
於重雲殿為百姓設丨丨丨以身為禱)稱頓首(百辟詣寺東門奉表請還臨宸極三請乃許帝三答
書並丨丨丨)野稻(中大通三年秋吳興生丨丨饑者賴焉)異香三隨風至(中大通五
年正月南郊南郊令解滌之等到郊所履行忽聞丨丨丨丨丨丨)神光圓滿壇上(及將行事
奏樂迎神畢有丨丨丨丨丨丨朱紫黃白雜色食頃乃滅)鑄十方銀像(大同元年幸同泰寺丨丨
丨丨丨并設無碍會)雨灰(大同三年正月丨丨黃色)象牙如來真形(大同四年詔以東冶
徒李胤之降丨丨丨丨丨丨大赦)素輦(大同五年賀琛請三郊俱用丨丨又改丨丨為大同輦)獻
生犀(大同五年秋南國丨丨)百濟國求湼盤經疏及醫工畫師毛
詩博士(大同七年丨丨丨丨丨丨丨丨丨丨丨丨丨丨丨丨丨並許之)望陵流涕(大同十年
幸蘭陵謁建陵有紫雲蔭陵上食頃乃散帝丨丨丨丨所沾草皆變色)流水香潔(陵旁有枯泉至
是而丨丨丨丨)賦還舊鄉詩(帝因丨丨丨丨丨)石辟邪起舞(中大同元年正月建
陵隧口丨丨丨丨丨)青蟲食陵葉樹(曲阿建陵丨丨丨丨丨丨略盡)九伯錢(詔外間多
用丨丨丨自今可通用足伯錢)羯磨(太清元年幸同泰寺行清淨大捨名曰丨丨)坐師子講
金字三慧經(帝升光嚴殿講堂丨丨丨丨丨丨丨丨丨)寳馬頌(神馬出太子獻丨丨丨)
两月相承如鈎(太清二年正月朔丨丨丨丨丨丨見於西方)憤風(帝在荆鎮聞文帝病
便投劾星馳不復寢食倍道就路丨丨驚浪不暫停止)麥二溢(帝居文帝喪日惟食丨丨丨)涕
淚所洒松草變色(帝拜掃山陵丨丨丨丨丨丨丨丨)淨饌(又立七廟堂月中再設丨丨)
燃燭側光(雖萬機多務猶卷不輟手丨丨丨丨嘗至戊夜)六藝備閑(帝丨丨丨丨棋登逸
品隂陽緯候卜筮占決草隸尺牘騎射莫不稱妙)豆羹糲飯(晚乃溺信佛道日止一食膳無鮮腴
惟丨丨丨丨而已)木棉皂帳(帝身衣布衣丨丨丨丨)一冠三載(帝丨丨丨丨被二年)
旁無錦綺(六宫褘褕三翟之外皆衣不曳地丨丨丨丨)皴裂(帝勤於政務孜孜無怠每冬月
四更竟即勑把燭看事執筆觸寒手為丨丨)天地圖(初齊高夢屐而豋殿顧見武明二帝後一人手
張丨丨丨而不識問之答曰順子)六龍守柱(臺内有宿衛士為覡常見太極殿有丨丨各丨一丨
末忽失其二後見在宣武王宅時宣武為益州覡乃往蜀伏事及宣武在郢此覡還都乃見六龍俱在帝所寢
齋遂去郢之雍中途遇疾且死謂同侶曰蕭雍州必作天子具以前事語之)荷荷(帝疾久口苦索蜜不
得再曰丨丨遂崩)刺血書經穿心燃燈(帝為法事人人讚善莫不從風或刺血洒地或
丨丨丨丨丨丨丨丨坐禪不食)游仙化生皆動(帝捨身光嚴重雲殿丨丨丨丨丨震丨三日乃
止當時謂之祥瑞識者以非動而動在洪範為妖以比石季龍之敗殿壁畫人頸皆縮入頭之𩔖)紅席
(海中浮鵠山去餘姚岸可千餘里上有女人年三百歲有女官道士四五百人年並出百俱在山學道遣使獻
丨丨帝方捨身時其使適至云此草常有紅鳥居下故以為名觀其圖狀則鸞鳥也)鐵鈎掛體(沙門
智泉丨丨丨丨以燃於燈一日一夜端坐不動)三足烏(開講日有丨丨丨集殿之東戶自戸適於西南
縣楣三飛三集以上武帝紀)城寺荒蕪(百濟國遣使朝貢見丨丨丨丨哭於闕下)雙眉翠
色(簡文帝方頥豐下須髩如畫直髮委地丨丨丨丨項毛左旋連錢入背)手執玉如意(帝丨
丨丨丨丨不相分辨)十行俱下(帝讀書丨丨丨丨)坐席盡爛(居穆貴嬪憂哀毁骨立所
丨丨霑濕丨丨)詩癖(自序云七歲有丨丨)宮體(帝文傷於輕靡時號丨丨)夢吞土(帝謂殷不
害曰吾昨丨丨丨試思之不害以重耳餽塊卒反晉國為言後賊卒以土囊弑帝以上簡文帝紀)鳥伏
獸窮(勸進表)犀函鐵盾(同上)七步三重(同上止紂丨丨圍項丨丨)咀痛茹
哀(同上)罍篚(同上郊祀配天丨丨禮曠)錢龍(元帝與宮人幸元洲苑見大蛇盤屈於前羣小蛇遶
之並黑色帝惡之宮人曰此非怪也恐是丨丨帝勑所司即日取數千萬錢鎮於蛇處)百僚戎服
以聽(帝於龍光殿述老子義魏軍至停講丙子續講丨丨丨丨丨丨)吾忍死待公(帝裂帛為
書催王僧辯曰丨丨丨丨丨可以至矣)枇杷門(魏軍大攻帝出丨丨丨親臨陣督戰)三絶(帝工
書善盡自圖宣尼像為之贊而書之時人謂之三絶)刻檀(武帝崩逾年方發凶問丨丨為像置於百福殿
内事之甚謹)偷卷度紙(性好書籍既患目多不自執卷置讀書左右番次上直晝夜為常略無休
已雖睡卷猶不釋五人各伺一更恒至達曉常眠熟大鼾左右有睡讀失次第或丨丨丨丨帝必驚覺更令追
讀加以夏楚)點毫便就(帝文章丨丨丨丨殆不游手)背生黑子(帝背生黑子巫媪見
曰此大貴不可言)原陵五樹杏(帝在幽逼求酒飲之製詩四絶有今日還蒿里終非封禪時寂
寥千載後誰畏軒轅臺丨丨丨丨丨空得動耕人諸句)布帊(梁王詧遣尚書傅凖監刑帝以前詩謂之
曰卿幸為我宣行凖捧詩流淚不能禁進土囊而殞之梁王詧使以丨丨纏屍斂以蒲席束以白茅)慎護
(帝時多禁忌墻壁崩倒屋宇傾頽年月不便終不修改庭草蕪沒令鞭去之其丨丨如此)九十九洲
(江陵有丨丨丨丨古老相承云洲滿百當出天子桓玄之為荆州刺史内懷簒逆之心乃遣鑿破一洲以應百
數隨而崩散竟無所成宋文帝為宜都王在藩一洲自立俄而文帝纂統後遇元兇之禍此洲還没太清末枝
江陽之閤浦復生一洲羣公上疏稱慶明年而帝即位承聖末其洲與大岸相通惟九十九云以上元帝紀)
鑄四柱錢(敬帝太平二年丨丨丨丨一當二十)細錢(内申復用丨丨以上敬帝紀)抑揚
孔墨流連釋老(慕名好事崇尚浮華丨丨丨丨丨丨丨丨)淫麗(文艷用寡華而不實體窮
丨丨義罕疎通哀思之音遂移風俗)口誦六經心通百氏(丨丨丨丨丨丨丨丨有仲尼之
學有公旦之才適足以益其驕矜增其禍患以上論)
陳本紀
朱衣捧日(陳武帝夢天開數丈有四人丨丨丨丨而至納之帝口及覺腹内猶熱)巨石皆
沒(灨石舊有二十四灘多巨石行旅以為難帝之發南康水暴起數丈三百里間丨丨丨丨)雷池君
(進次大雷軍人杜稜夢丨丨丨周何神自稱征討大將軍乘朱航陳甲仗稱下征侯景須臾便還云已殺景竟)
一把子人何足可打(帝與諸軍進剋姑熟仍次蔡州侯景豋石頭城望官軍之盛不悅曰
丨丨丨丨丨丨丨丨密謂左右曰此軍上有紫色不可當乃以般䑰貯石沈塞淮口)水一合貿米
一升一升米貿絹一疋(帝拒柳達摩于石頭絶其汲道又堙塞東門故城諸井齊城中
無水丨丨丨丨丨丨丨丨丨丨丨丨丨丨)炒米(或丨丨食之)𢷬青𢷬黃(柳達摩謂其衆曰頃
在北童謠云石頭𢷬两襠丨丨復丨丨侯景衣青已倒於此今吾徒衣黃豈謠言驗耶)懸鬲以爨
(齊軍至元武湖將據北郊壇衆軍自覆舟束移頓郊壇北與齊人相對其夜大雨震電暴風拔木平地水丈餘
齊軍晝夜坐立泥中丨丨丨丨足指皆爛)麥屑為飯(是時食盡調市人餽軍皆是丨丨丨丨以荷葉
裹而分給間以麥䬳兵士皆困)炊米煑鴨(會文帝遣送米三千石鴨千頭帝即丨丨丨丨誓申一戰
士及防身計粮數臠人人裹飯混以鴨肉)城南酒家(童謠云虜萬夫入五湖丨丨丨丨使虜奴自晉
宋以來經絓在魏境江淮以北南人皆謂之虜)賞俘貿酒(是時以丨丨丨丨一人裁得一醉)别
榻(梁主勑帝自今問訊可施丨丨以近扆坐)榮河(帝九錫文是以文武之佐磻溪藴其玉璜堯舜之臣
丨丨鏤其金板)鴻姿(同上體得一之丨丨)方趾圓顱(同上丨丨丨丨萬不遺一)粉潰(同上
赤旂所指祅壘洞開白羽纔撝凶徒丨丨)雅筭(同上公英謩丨丨)三山獠洞八角蠻
陬(同上)水寓之鄉火山之國(同上逖矣丨丨丨丨悠哉丨丨丨丨)歸琛天府
獻狀鴻臚(同上)雷奔電擊谷静山空(同上)沙潰(同上丨丨土崩)靈銔
(同上裁舉丨丨亦抽金僕)箕張翼舒(同上左甄右落丨丨丨丨)祅酋震懾遽請灰
釘(同上)如烹小鮮(同上戮此大憝丨丨丨丨)瓜剖豆分(同上自八紘九野丨丨丨丨)
竊帝偷王(同上丨丨丨丨連州比縣)仄食(同上公求衣昧旦丨丨高舂)郊庠宗稷
(同上丨丨丨丨之典)葳蕤史牒(同上既景煥於圖書方丨丨於丨丨)慚悸(同上朕所以垂拱當
宁載懷丨丨者也)三鉉(同上秩踰丨丨任總百司)燮諧風雅(同上)鎔範(同上嶷然廊廟
為世丨丨)嵩滇(同上以公英猷遠量跨厲丨丨)捨帝讓王(禪策裁遇許由便能丨丨暫逢善卷
即以丨丨)鴟尾有紫烟(永定元年重雲殿丨丨丨丨丨屬天)樟木流泊(太極殿被焚承
聖中議欲營之獨闕一柱永定二年秋七月有丨丨大十八圍長四丈五尺丨丨陶家後渚監軍鄒子度以聞)
仙人見於羅浮山寺小石樓(三年廣州言丨丨丨丨丨丨丨丨丨丨丨)瓦器
蜯盤(帝尚儉素私饗曲宴皆丨丨丨丨以上武帝紀)投籖階石上(文帝令鷄人伺漏傳
籖於殿中者丨丨於丨丨丨鎗然有聲云吾雖得眠亦令驚覺以上文帝紀)殊淹弦望(太后令嶺
表紛紜丨丨丨丨以上廢帝紀)此人虎頭(魏將楊忠門客張子煦見宣帝而竒之曰此人虎頭
當大貴也)馬生角(大建元年西衡州獻丨丨丨)獻青牛(七年監豫州陳桃根丨丨丨詔以還
百姓)羅紋錦被(桃根又上織成丨丨丨丨表各二詔於雲龍門外焚之)瑞鐘六六(七年
郢州獻丨丨丨丨)採甘露(九月甘露頻降樂游苑輿駕幸苑丨丨丨宴羣臣詔於苑龍舟山立甘露
亭)大貨六銖錢(十一年初用丨丨丨丨丨)二百年後當有癡人修破
我城者(帝修飾都城為扞禦之偹獲銘云云以上宣帝紀)黃奴(後主小字)江水色赤
(後主初立自建業至荆州丨丨丨丨如血)無隔輿皂(至德四年詔各薦所知丨丨丨丨)水黑
如墨(禎明二年郢州南浦丨丨丨丨)鐵飛(東冶鑄鐵有物赤色大如數升自天墜鎔所有聲隆隆如
雷丨丨出墻外燒人家)吾不欲見此人(副使袁彦聘隋竊圖隋文帝狀以歸後主見之大駭
曰丨丨丨丨丨丨)麗服巧態(後主荒於酒色不恤政事左右嬖佞珥貂者五十人婦人美貎丨丨
丨丨以從者千餘人)狎客(常使張貴妃孔貴人等八人夾坐江總孔範等十人預宴號曰丨丨)襞彩
箋(令張貴妃孔貴人等八婦人丨丨丨製五言詩江總等十客一時繼和遲則罸酒)稅江(丨丨稅市
徵取百端)采醴(覆舟山蔣山柏林冬月常多丨丨後主以為甘露之瑞)有神自稱老子
(時災異甚多丨丨丨丨丨丨游於都下與人對語而不見形言吉凶多驗得酒輙釂之經三四年乃去)船
下有聲(丨丨丨丨云明年亂視之得嬰兒長三尺而無頭)奈何帝(蔣山衆鳥鼓两翼以拊膺
曰丨丨丨)湖草舊塞忽然自通(臨平丨丨丨丨丨丨丨丨)夢黃衣圍城(後主
又丨丨丨丨丨乃盡去繞城橘樹)自賣佛寺為奴(後主見大蛇中分首尾各走夜中索飲忽
變為血有血沾階至於坐床頭而火起有狐入其床下捕之不見以為妖乃丨丨於丨丨丨丨以禳之)栰
浮海上(後主採木湘州擬造正寢栰至牛渚磯盡沒水中既而漁人見丨丨於丨丨)齊雲觀
(起丨丨丨國人歌曰丨丨丨寇來無際畔)一衣帶水(隋文帝謂高熲曰我為百姓父母豈可限丨丨
丨丨不拯之乎)投柹於江(隋文命大作戰船人請密之帝曰吾將顯行天誅何密之有使丨丨丨丨
彼若能改我又何求)詔書三十萬紙(又散寫丨丨丨丨丨丨徧喻江外諸軍)受叛蕭
(初蕭巖蕭瓛之至也德教學士沈君道夢殿前長人朱衣武冠頭出欄上攘臂怒曰那忽丨丨丨誤人事)江
中無一鬭船(後主召南平王永嘉王赴期明年元會命緣江諸防船艦悉從二王還都為威勢以
示梁人之來者由是丨丨丨丨丨丨)吾自有計(韓擒虎自南掖門入城内文武百司皆遁出唯尚書
僕射袁憲後閣舍人夏侯公韻侍側憲勸端坐殿上正色以待之後主曰鋒刃之下未可交當丨丨丨丨)以
身蔽井(乃逃於井二人苦諫不從丨丨丨丨後主與争久之方得入)三人同乘而上
(既入井軍人窺井而呼之後主不應欲下石乃聞呌聲以繩引之驚其太重及出乃與張貴妃孔貴人丨丨丨
丨丨丨)我自迎接汝(先是江東謠多唱王獻之桃葉辭云桃葉復桃葉渡江不用楫但渡無所
苦丨丨丨丨丨及晉王廣軍六合其山名桃葉果乘陳船而渡)畢國主(後主在東宮時有婦人突入唱
曰丨丨丨)鳥一足(有鳥一足集殿庭以嘴畫地成文曰獨足上高臺盛草變為灰欲知我家處朱門當
水開)不奏吳音(隋文帝每引叔寳預宴恐致傷心為丨丨丨丨)叔寳全無心肝(監守
者奏言叔寳云既無秩位每預朝集願得一官號隋文帝曰丨丨丨丨丨丨)不爾何以過日(
監者又言叔寳嘗耽醉罕有醒時隋文使節其酒既而曰任其性丨丨丨丨丨丨)嗜驢肉(隋文問監
者叔寳所嗜對曰丨丨丨)日飲一石(問飲酒多少對曰與其子弟丨丨丨丨)此敗豈不
由酒(叔寳常侍宴及出隋文目送之曰丨丨丨丨丨丨將作詩功夫何如思安時事)啟在牀下
未開封(當賀若弼度京口彼人密啓告急叔寳為飲酒遂不省之高熲至日猶見丨丨丨丨丨丨丨
以上後主紀)江東謂羖羊角為皂莢(梁末童謠云可憐巴馬子一日行千里不見馬
上郎但見黃塵起黃塵汚人衣皂莢相料理謂王僧辯乘巴馬以擊侯景馬上郎王字也塵陳也而不解皂莢
之謂說者以為丨丨丨丨丨丨丨丨丨隋氏姓楊楊羊也以上論)
南史識小錄卷一
