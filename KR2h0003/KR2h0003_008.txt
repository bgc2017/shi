欽定四庫全書
南史識小錄卷八錢塘沈名蓀
秀水朱昆田同輯
陳宗室諸王列傳
以五條鐵鎻横江(南康太守吕肅將兵據巫峽丨丨丨丨丨丨丨以拒隋將楊素以上宜
黃侯慧紀傳)說人間細事(叔陵嘗夜不卧執燭逹曉呼召賓客丨丨丨丨丨)高聲長
誦(叔陵修飾虚名每入朝嘗於車中馬上執卷讀書丨丨丨丨洋洋自若以上始興王叔陵傳)鎔金
琢玉並究其妙(叔堅好術數卜筮風角丨丨丨丨丨丨丨丨以上長沙王叔堅傳)
陳列傳
春草已生瘴厲方起(臺遣盧子雄討李賁時丨丨丨丨丨丨丨丨子雄請待秋討之以
上杜僧明傳)能反覆游水中數里(周文育本姓項名猛奴年十一丨丨丨丨丨丨丨丨
跳高六尺)取富貴但有大槊耳(周弘讓教文育書計寫蔡邕勸學及古詩以貽之文育不
之省謂弘讓曰誰能學此丨丨丨丨丨丨丨丨)足錢便可誰望公侯(文育至大庾嶺詣卜
者卜者曰君北下不過作令長南入則為公侯文育曰丨丨丨丨丨丨丨丨以上周文育傳)靡衣媮
食(周寳安以貴公子驕蹇逸游好狗馬樂驅馳丨丨丨丨以上周寳安傳)抛車步艦豎拍
(黃法氍北侵為丨丨及丨丨丨丨以廹之以上黃法氍傳)苗已更生(吴明徹幼孤性至孝年十
四歲墳塋未修家貧無以取給乃勤力耕種時天下亢旱苗稼焦枯明徹哀憤每去田中號哭仰天自訴居數
日丨丨丨丨秋而大穫足充葬用)必有乘白馬逐鹿者(時有伊氏者善占墓謂其兄曰
君葬日丨丨丨丨丨丨丨丨經墳此是最小孝子大貴之徵明徹其父之小子也以上吳明徹傳)傖重
(周鐵武語音丨丨以上周鐵武傳)身經事蕭家來(武帝受禪時令沈恪勒兵衛敬帝如别宫
恪叩頭謝曰恪丨丨丨丨丨丨今日不忍見此事分受死耳決不奉命以上沈恪傳)合十餘船
為大舫(孫瑒出鎮郢州丨丨丨丨丨丨丨於中立停池植荷芰每良辰美景賓僚並集泛長江而置酒)
題銘後四十字(瑒卒江總為之誌銘後主復自丨丨丨丨丨丨其詞曰秋風動竹煙水驚波幾
人樵徑何處山阿今時日月宿昔綺羅天長路遠地久靈多功臣未勒此意如何以上孫瑒傳)樓船
拍艦火舫水車(徐世譜從陸法和與侯景戰于赤亭湖造丨丨丨丨丨丨丨丨以益軍勢以
上徐世譜傳)簿閥(周迪素無丨丨以上周敷傳)命筆題其棺頭(魯廣逹被執入隋追
愴本朝淪覆遘疾不療卒江總撫柩慟哭乃丨丨丨丨丨丨為詩曰黃泉雖抱恨白日自留名悲君感義死不
作負恩生以上魯廣逹傳)有蒼頭犀角大力之號(齊遣大將尉破胡率衆十萬援
秦郡其前隊丨丨丨丨丨丨丨丨丨)樺皮裝弓兩端骨弭(又有西城胡妙于弓矢衆軍尤
憚之吳明徹謂蕭摩訶曰若殪此胡則彼軍奪氣君有關張之勇可斬顔良矣摩訶曰願得識其形狀明徹乃
召降人有識胡者云胡絳衣丨丨丨丨丨丨丨丨)遥擲銑鋧(明徹遣人覘知胡在陣仍自酌酒飲
摩訶摩訶飲訖馳馬衝齊軍胡挺身出陣前十餘步彀弓未發摩訶丨丨丨丨正中其額應手而仆以上蕭
摩訶傳)終身不執刀斧(蕭世廉以父摩訶凶終丨丨丨丨丨丨以上蕭世廉傳)金翅
三百艘(隋兵濟江任忠曰宜固守臺城給臣精兵一萬丨丨丨丨丨下江徑掩六合後主不能從)喚
蕭郎作一打(明日歘然曰腹煩殺人丨丨丨丨丨丨忠叩頭苦請勿戰不聽以上任忠傳)以
蠟為秘器(武帝崩外有強寇内無重臣宣后用蔡景歴計秘不發喪時既暑熱須營梓宫恐斤斧之
聲聞外乃丨丨丨丨丨以上蔡景歴傳)就渚歛魚(合州刺史陳襃贓汚狼藉使丨丨丨丨以上
宗元饒傳)經漢武通天臺為表奏之(沈炯於魏剋荆州被虜以母在東恒思歸國嘗
獨行丨丨丨丨丨丨丨丨丨丨陳已思鄉之意其夜夢有宫禁之所兵衛甚嚴聞有人言甚不惜放卿還幾時
可至少日便獲東歸)甲帳珠簾茂陵玉盌(炯表丨丨丨丨一朝零落丨丨丨丨遂出人間)
嚴助東歸長卿西反(同上昔承明見厭丨丨丨丨駟馬可乘丨丨丨丨以上沈炯傳)
瑞雨頌(大同中嘗驟雨殿前往往有雜色珠寳虞寄因上丨丨丨帝謂其兄茘曰此頌典裁清拔卿之
士龍也)天綱再張地維重紐(虞寄諫陳寳應書丨丨丨丨丨丨丨丨)析珪判
野(同上丨丨丨丨南面稱孤以上虞寄傳)惡蛇屈尾來上靈床(傅縡強直有才而毒
惡慠慢及死有丨丨丨丨丨丨丨丨當前受祭酹以上傅縡傳)麻布蒲綀(姚蔡居顯要一不交
通有門生餉南布一匹花綀一匹察謂曰吾所著止丨丨丨丨此物于我無用以上姚察傳)栖託藝
文(顧姚丨丨丨丨謂野王姚察也以上論)
循吏傳
有市之邑(凡百戶之鄉丨丨丨丨歌謠舞蹈觸處成羣)傾資掃蓄(丨丨丨丨猶有未供)
深賦(丨丨厚歛天下騷動)封刃行誅(永明繼運垂心政術長史犯法丨丨丨丨)士女昌
逸(都邑之盛丨丨丨丨歌聲舞節袨服華妝桃花綠水之間楊柳春風之下)寬書(梁武在田知人疾苦
及定亂之始仍下丨丨)圓案(丨丨所陳不過三盞以上序)傖荒(杜驥入南朝嘗以丨丨遇之
以上杜驥傳)理縣譜(傅琰父子居官並著竒績時云諸傅有丨丨丨子孫相傳不以示人)當以
人肝代米(丹徒令沈㠝清廉不事左右浸潤日至遂鎻繫尚方後知其無罪重除丹徒謂吏人曰我
今重來丨丨丨丨丨丨不然清名不立)唯日食一升飯而莫飲酒(傅翽代劉元明
為山隂令問元明舊政元明曰我有竒術卿家譜所不載臨别當相示既而曰作縣令丨丨丨丨丨丨丨丨丨
丨此第一策也以上傅琰傳)司風令史(明帝體肥憎風夏月曾著小皮衣拜左右二人為丨丨丨
丨風起方面輒先啟聞)賣兒貼婦(巢尚之罷新安郡還見帝帝曰卿至湘宫寺未我起此寺是大
功德虞愿在側曰陛下起此寺皆是百姓丨丨丨丨佛若有知當悲哭哀愍罪高浮圖有何功德)飛碁
(明帝好圍碁甚拙去格七八道物議共欺為第三品與第一品王抗圍碁依品賭戲抗饒借帝曰皇帝丨丨臣
抗不能斷帝終不覺以為信然)好鱁鮧(帝尤丨丨丨以銀鉢盛蜜漬之一食數鉢謂揚州刺史王景文
曰此是竒味卿頗足不答曰臣夙好此物貧素致之甚難帝甚悦食鱁鮧積多胸腹痞脹將絶左右啟飲數升
酢酒乃消)越王石(虞愿為晉安太守海邊有丨丨丨嘗隠雲霧相傳云清廉太守乃見愿往就觀清徹
無所隠蔽)掃地拂床(禇彦回嘗詣愿愿不在見其眠床上積塵埃有書數帙彦回嘆曰虞君之清至
於此令人丨丨丨丨而去以上虞愿傳)一丁種十五株桑四株柿(沈瑀為建德令
教人丨丨丨丨丨丨丨丨丨丨及棃栗女子丁半之以上沈瑀傳)唯得白桐木火籠朴
十餘枚(范述曾自永嘉太守徵為遊擊將軍郡送故舊錢二十餘萬一無所受丨丨丨丨丨丨丨丨丨
丨丨而已)二十籠簿書(丘師施罷臨安縣還唯有丨丨丨丨丨並是庫倉劵帖以上范述曾傳)
夏日無幬帳而夜卧未嘗有蚊蚋(孫謙歴二縣五郡冬則布被莞席丨丨丨
丨丨丨丨丨丨丨丨丨丨以上孫謙傳)屐謎(廣陵高爽有險薄才客於孫廉嘗有求不遂乃為丨丨以
喻廉曰刺鼻不知啑蹋面不知瞋嚙齒作數步持此得勝人譏其不知恥辱以取名位也以上孫廉傳)每
以錢買人井寒水(何遠為武昌太守折節為吏武昌俗皆汲江水盛夏遠患水温丨丨丨丨
丨丨丨丨不取錢者則摙水還之)乾魚數片(武昌水族甚賤遠每食止丨丨丨丨而已)獨設
糗水(遠為武昌令太守王彬巡屬縣諸皆盛供帳遠丨丨丨丨而已)斗酒隻鵝(遠送彬至境進
丨丨丨丨而别彬戲曰卿禮有過陸納將不為古人所笑乎)視貧細如子弟(遠處職疾強富
如讐仇丨丨丨丨丨丨)卿得我一妄語當謝卿以一縑(遠每戲語人曰丨丨
丨丨丨丨丨丨丨丨丨丨衆伺之不能記也以上何遠傳)直弦曲鈎(郭祖深上梁武封事丨丨
者淪溺溝壑丨丨者升進重沓)早青瓜(祖深為南津校尉有姥餉一丨丨丨祖深報以疋帛以上郭
祖深傳)
儒林傳
畫嵇叔夜像以賜之(伏曼容素美風采明帝恒以方嵇叔夜使吴人陸探微丨丨丨丨丨丨丨丨)無以為繩(伏暅為新安太守郡多麻苧家人乃至丨丨丨丨以上伏曼容傳)結草為絰屈手巾為冠(何佟之為諸王講喪禮丨丨丨丨丨丨丨丨丨)水淫(佟之性好潔一日之中洗滌者十餘遍時人稱為丨丨)路無横草水翦蟲穢(劉澄為遂安令為性彌潔在縣掃拂郭邑丨丨丨丨丨丨丨丨百姓不堪命以上何佟之傳)睡則以杖自擊(沈峻晝夜自課丨丨丨丨丨丨以上沈峻傳)日限誦孝經二十遍(皇侃性孝嘗丨丨丨丨丨丨丨丨以擬觀世音經以上皇侃傳)鄭郎開口(鄭灼夢與皇侃遇於途侃謂曰丨丨丨丨侃因唾灼口中自後義理益進)筆毫盡每削用之(灼家貧手抄義疏丨丨丨丨丨丨丨)以瓜鎮心(灼講授多苦心熱若瓜時輒偃卧丨丨丨丨起便誦讀)脱白綸巾以贈之(賀德基游學都下衣資罄乏盛冬止衣□襦袴嘗於白馬寺前逢一婦人容服甚盛呼德基入寺門丨丨丨丨丨丨丨以上鄭灼傳)錯綵經帕(張譏幼喪母有丨丨丨丨母之遺制每歲時輒對帕哽噎不能勝)玉柄麈尾(後主在東宫集官僚置宴時造丨丨丨丨新成後主親執之曰當今雖復多士如林至於堪捉此者獨張譏耳即手授譏)松枝可代麈尾(後主嘗幸鍾山開善寺召從臣坐於寺西南松林山勅譏豎義時索麈尾未至後主手取丨丨以屬譏曰丨丨丨丨以上張譏傳)世有鄉校(顧越居新坂黃岡丨丨丨丨由是顧氏多儒學焉)發越(會稽賀文發學兼經史與越名相埒都下謂之丨丨以上顧越傳)
文學傳
使我終身為祭酒不恨也(丘靈鞠領東觀祭酒曰人居官願數遷丨丨丨丨丨丨丨丨丨丨)應還東掘顧榮冢(靈鞠領驍騎將軍不樂武位謂人曰我丨丨丨丨丨丨丨江南數千里士子風流皆出其中顧榮忽引諸傖輩度妨我軰塗轍)何如我未進時(靈鞠在沈深坐見王儉詩深曰王令文章大進靈鞠曰丨丨丨丨丨丨以上丘靈鞠傳)流風迴雪落花依草(鍾嶸詩評云范雲婉轉清便如丨丨丨丨丘遲點綴映媚如丨丨丨丨以上丘遲傳)不如一丘(丘仲孚為山隂令居職甚有聲稱百姓謠曰二傅沈劉丨丨丨丨以上丘仲孚傳)何足以一爵高人(檀超放誕任氣解褐州西曹蕭惠開為别駕超便抗禮惠開自以地位居前稍有陵辱超張目謂曰丨丨丨丨丨丨丨)高平有二超(超嗜酒好談詠自比郗超言丨丨丨丨丨更覺我為優也)連絶之外無所復有(吳邁遠好為篇章宋明帝聞而召之及見曰此人丨丨丨丨丨丨丨丨)作詩得稱意語輒擲地呼(邁遠好自誇而鄙人丨丨丨丨丨丨丨丨丨丨曰曹子建何足數哉檀超聞而笑曰昔劉季緒才不逮於作者而好詆訶人文章季緒𤨏𤨏焉足道哉至於邁遠何為者乎以上檀超傳)政為此幘耳(卞彬為上虞令太守孟顗裁之積不能容脱幘投地下曰我所以屈卿者丨丨丨丨丨今已投之卿矣卿以一世勲門而傲天下國士拂衣而去)枯魚賦(彬擯廢數年不得仕進乃擬趙壹窮鳥為丨丨丨以喻意)嬾事皮膚(彬作蚤蝨賦其序曰余居貧布衣十年不製一袍之緼有生所託為人多病起居甚疎縈寢敗絮不能自釋兼攝性疎惰丨丨丨丨澡刷不謹浣沐
失時四體㲰㲰加以臭穢故葦席蓬纓之間蚤虱猥流滛癢渭濩無時恕肉探揣擭撮日不替手)羊滛
狠䐗卑率鵝頑慠狗險出(彬又為禽獸决錄目禽獸云羊性滛而狠䐗性卑而率鵝
性頑而慠狗性險而出皆指斥貴勢丨丨丨謂吕文顯丨丨丨謂朱隆之丨丨丨謂潘敞丨丨丨謂文度)蛤
魚(彬又為蝦蟇賦云紆青拖紫名為丨丨世謂比令僕也又云蝌斗唯唯羣浮闇水比令史諮事也)以瓠
壺瓢勺杬皮為肴(彬性飲酒丨丨丨丨丨丨丨丨丨)以大瓠為火籠(彬丨
丨丨丨丨丨什物多諸詭異)傅蠶室(自稱卞田居婦為丨丨丨)十擲輒鞬(或謂彬曰卿都
不持操名器何由得升彬曰擲五木子丨丨丨丨豈復是擲子之拙吾好擲政極此耳)我詩應須
大材迮之不爾飛去(袁嘏自重其文謂人曰丨丨丨丨丨丨丨丨丨丨丨丨)取筆
書鼓(孫抱為延陵縣高爽詣之抱了無故人之懷爽出從縣閣下過丨丨丨丨云徒有八尺圍腹無一寸
腸面皮如許厚受打未渠央抱體肥壯故以此譏之以上卞彬傳)舒被覆書(虞龢少好學居貧屋
漏恐濕墳典乃丨丨丨丨書獲全而被大濕以上丘巨源傳)掘莞根食之(王智深免官家居貧
無人事嘗餓五日乃丨丨丨丨丨以上王智深傳)不因風水施機自運(祖冲之以諸葛
亮有木牛流馬乃造一器丨丨丨丨丨丨丨丨不勞人力)千里船(又造丨丨丨於新亭江試之日行百
餘里以上祖冲之傳)詣微之時雷霆不能入(祖暅之有巧思入神之妙般倕無以
過當其丨丨丨丨丨丨丨丨丨以上祖暅之傳)家傳譜學(賈希鏡丨丨丨丨)青州世
子東海女郎(青州人發古冢銘云丨丨丨丨丨丨丨丨帝問學士鮑昭等並不能悉希鏡對曰此
是司馬越女嫁苟晞兒檢訪果然)見客譜(竟陵王子良使希鏡撰丨丨丨以上賈希鏡傳)騎
都塞市郎將填街(鍾嶸上言永元肇亂坐弄天爵勲非即戎官以賄就揮一金而取九列寄
片札以招六校丨丨丨丨丨丨丨丨)謝朓未遒江淹才盡(嶸評沈約詩于時丨丨丨丨丨
丨丨丨范雲名級又微故稱獨步以上鍾嶸傳)吳均體(吳均文體清拔有古氣好事者或斆之謂
為丨丨丨以上吴均傳)先燔鬚髮(劉勰求出家丨丨丨丨敕許之以上劉勰傳)榜門受
餉(何敬叔為長城令不受禮遺夏節至忽丨丨丨丨數日中得米數千餘斛他物稱是悉以代貧人輸租)
每宿昔作名一束(何思澄被舉同入華林撰遍略思澄重交結分書與諸賓朋校定而終日
造謁丨丨丨丨丨丨丨曉便命駕朝賢無不悉狎狎處即命食投晚還家所齎名必盡)東海三何
(思澄與宗人遜及子朗俱擅文名時人稱丨丨丨丨子朗最多思澄聞之曰此言誤耳如其不然故當歸遜思
澄意謂宜在已也)敗塜賦(何子朗嘗為丨丨丨擬莊周馬棰其文甚工)人中爽爽(時人
語曰丨丨丨丨有子朗以上何思澄傳)八體六文方寸千言(謝善勛能為丨丨丨丨丨
丨丨丨)謝方眼(善勛善飲酒至數斗醉後輒張眼大罵雖復貴賤親疎無所擇也時謂之丨丨丨
以上顔協傳)以一束青鏤管筆授之(紀少瑜夢陸倕丨丨丨丨丨丨丨丨丨曰我以
此筆猶可用卿自擇其善者其文由此遒進)有大才而無貴仕(到溉嘗目紀少瑜曰此人
丨丨丨丨丨丨丨以上紀少瑜傳)旁無戚援(顔晃家世單門丨丨丨丨以上顔晃傳)性情
風標神明律吕(文章者蓋丨丨之丨丨丨丨之丨丨也)藴思含毫遊心内
運(丨丨丨丨丨丨丨丨放言落紙氣韻天成)出言異句下筆殊形(發五聲之音響而丨
丨丨丨寫萬物之情狀而丨丨丨丨以上論)
孝義傳
風離化薄(至于丨丨丨丨禮違道喪忠不樹國孝亦愆家)搜綴湮落(今丨丨丨丨以備闕
文云以上序)外無異門内無異煙(西陽縣人董陽三世同居丨丨丨丨丨丨丨丨詔榜
門曰篤行董氏之閭復一門租布以上劉瑜傳)義不獨飽(郭原平若家或無食則虚中竟日丨
丨丨丨)不解作墓(原平以營壙凶功不欲假人本雖巧而丨丨丨丨乃訪邑中有營墓者助人運
力久乃閑練)採筍置籬外(原平宅上種竹夜有盗其筍者遇見之盗者奔走墜溝原平乃於所
植竹處溝上立小橋令通又丨丨丨丨丨鄰里慚愧無復取者以上郭原平傳)伐木燒磚(吴逵
遇疾疫父母兄嫂及羣從小功死者十三人逵晝則傭賃夜則丨丨丨丨朞年中成七墓葬十三棺以上吳
逵傳)鍋底飯(陳遺少為郡吏母好食丨丨丨遺在役恒帶一囊每煑食輒取其焦以貽母)鄉人
為作茅菴(河南孝廉秦綿遭母喪送葬不忍復還丨丨丨丨丨丨仍止其中若遇有米則食粥無米
則食菜也以上潘綜傳)靈床前有三丸藥(丘傑十四遭喪以熟菜有味不嘗于口歲餘忽
夢見母曰死止是分别耳何事乃爾荼苦汝噉生菜遇蝦蟇毒丨丨丨丨丨丨丨可取服之驚起果得甌甌中
有藥服之下科斗子數升邱氏世保此甌以上邱傑傳)塼竈前忽生泉水(王彭連喪父母
無以營葬兄弟二人晝則傭力夜則號感鄉里哀之乃各出夫力助作塼塼須水而天旱穿井數十丈不得水
彭仰天自訴如此積日一旦大霧丨丨丨丨丨丨以上王彭傳)刻肉灌血(孫法宗父隨孫恩入
海澨被害入海尋求聞世間論是至親以血瀝骨當悉浸漬乃操刀沿海見枯骸則丨丨丨丨如此十餘年臂
脛無完皮以上孫法宗傳)何心獨饗白粲(何子平為揚州從事史月俸得白米輒貨市菽
麥人曰所利無幾何足為煩子平曰尊老在東不辦得来丨丨丨丨丨丨以上何子平傳)庭中楊
梅樹隆冬三實墓上橘樹一冬再實(王虛之十三喪母三十三喪父二十
五年鹽酢不入口丨丨丨丨丨丨丨丨丨丨丨丨丨丨丨丨丨以上王虚之傳)畜魚於樹栖
鳥於泉(吴慶之為江夏王義恭西曹書佐義恭誅慶之自傷為吏無狀不復肯仕王琨為吳興太守欲
召為功曹答曰某素無人世情若欲見吏則是丨丨丨丨丨丨丨丨耳以上吳慶之傳)下淚為冰
如筯(蕭叡明母病風叡明晝夜祈禱時寒叡明丨丨丨之丨丨丨額上叩頭血亦冰不溜)有三寸
絹丹書日月字(忽有一人以小石函授叡明曰此療夫人病函中唯丨丨丨丨丨丨丨丨丨母
服之即平復以上蕭叡明傳)年至七十不婚冠(華寳父豪晉義熙末戌長安寳年八歲臨
别謂寳曰須我還當為汝上頭長安陷寳丨丨丨丨丨丨丨以上華寳傳)丁公藤(解叔謙母有疾
叔謙夜於庭中稽顙聞空中語云此病得丨丨丨為酒便差即訪醫及本草注皆無識者乃求訪之宜都遥見
山中一老公伐木問其所用答曰此丨丨丨也療風尤騐叔謙拜伏流涕具言来意此公愴然以四段與之并
示以漬酒法叔謙受之顧視不見其人依法為酒母病遂差)大病則大痛小病則小
痛(宗元卿早孤為祖母所養祖母病元卿在遠輒心痛丨丨丨丨丨丨丨丨丨丨)至手掌穿(庾震
喪父母居貧無以葬賃書以營事丨丨丨丨然後葬事獲濟)鵠二旬不食(謝昌㝢嘗養一鵠昌
㝢病二旬而丨丨丨丨丨昌㝢亾鵠遂飛去以上解叔謙傳)忍病不言嚙被至碎(樂頤
之遇病與母隔壁丨丨丨丨丨丨丨丨恐母之哀已也)我不能食此(庾杲之嘗往候頤之為設
食唯枯魚菜葅杲之曰丨丨丨丨丨母聞之自出嘗膳魚羹數種杲之曰卿過於茅季偉我非郭林宗以上
樂頤之傳)人笑禇公至今齒冷(隆昌末樂預謂丹陽尹徐孝嗣曰外問藉藉似有伊周之
事君不得同人此事丨丨丨丨丨丨丨丨以上樂預傳)夜讀書隨月光(江泌少貧晝日斫屧
為業丨丨丨丨丨丨光斜則握卷升屋睡極堕地則更登)菜不食心(泌母亡以生闕供養遇鮭不忍
食丨丨丨丨以其有生意唯食老丨而已以上江泌傳)思食寒瓜(滕曇恭年五歲母楊氏患熱丨
丨丨丨土俗所不産曇恭訪不得銜悲哀切遇一桑門問其故曇恭具以告桑門曰我有兩瓜分一相遺以
上滕曇恭傳)以縷繫脚(衛敬瑜妻王氏年十六而敬瑜亡誓不嫁為亡婿種樹數百株墓前栢樹
忽成連理所住屋有䴏巢常雙飛来去後忽孤飛女感其偏栖乃丨丨丨丨為誌後歲此燕果復更来猶帶前
縷以上張景仁傳)營&KR1052;不得(陶子鏘母嗜&KR1052;母没後恒以供奠梁武義師初至此年冬丨丨丨丨
子鏘痛恨遂長斷&KR1052;味以上陶子鏘傳)身自結網捕魚(張昭父熯常患消渴嗜鮮魚昭乃丨
丨丨丨丨丨以供朝夕以上張昭傳)變里旌閭(丨丨丨丨義存奬勸)衣簪(若使孝立閨庭
忠被史策多發溝畎之中非出丨丨之下以上論)
隱逸傳
藏景窮巖蔽名愚谷(若道義内足希微兩忘丨丨丨丨丨丨丨丨)名教之外
别有風猷(以上序)聊欲弦歌以為三徑之資(陶潛謂親朋曰丨丨丨丨
丨丨丨丨丨丨可乎執事者聞之以為彭澤令)此亦人子也(潛送一力給其子曰汝旦夕之費自
給為難今遣此力助汝薪水之勞丨丨丨丨丨可善遇之)種秫種粳(縣有公田潛悉令吏丨丨稻妻
子固請丨丨乃使一頃五十畆丨丨五十畆丨丨)我不能為五斗米折腰向鄉
里小人(郡遣督郵至縣吏白應束帶見潛曰丨丨丨丨丨丨丨丨丨丨丨丨丨丨)一門生二
兒舉籃轝(江州刺史王弘欲識之不能致也潛常往廬山弘令潛故人龐通之齎酒具於半道栗里
邀之潛有脚疾使丨丨丨丨丨丨丨丨及至欣然便共飲酌)二萬錢悉送酒家(顔延之為
始安郡經過潛每往為酣飲致醉臨去留丨丨丨與潛潛丨丨丨丨稍就取酒)出宅邊菊叢中
坐(潛嘗九月九日無酒丨丨丨丨丨丨丨久之逢弘送酒至即便取酌醉而復歸)素琹一張(潛不
解音律而蓄丨丨丨丨每有酒適輒撫弄以寄其意)我醉欲眠卿可去(貴賤造之者有酒輒
設潛若先醉使語客丨丨丨丨丨丨丨其真率如此)取頭上葛巾漉酒(郡將候潛逢其酒熟
丨丨丨丨丨丨丨畢還復著之)自謂是羲皇上人(潛與子書少来好書偶愛閒靜開卷有得
便欣然忘食見樹木交蔭時鳥變聲亦復歡爾有喜嘗言五六月北忩下卧遇涼風暫至丨丨丨丨丨丨丨)
柴水之勞(同上丨丨丨丨何時可免)夫耕于前妻鋤于後(潛妻翟氏志趨亦同
能安苦節丨丨丨丨丨丨丨丨以上陶潛傳)栖丘飲谷(武帝辟宗少文為主簿不起問其故答曰
丨丨丨丨三十餘年)卧以游之(少文結宇衡山欲懷尚平之志有疾還江陵嘆曰老疾俱至名山恐
難遍惟澄懷觀道丨丨丨丨凡所游履皆圖之於室謂之撫琹動操欲令衆山皆響)金石弄(古有丨丨
丨為諸桓所重桓氏亡其聲遂絶唯少文傳焉文帝遣樂師楊歡就受之以上宗少文傳)潛感地
金冥致江鯉(宗測少靜退不樂人間嘆曰家貧親老不擇官而仕先哲以為美談余竊有惑誠不
能丨丨丨丨丨丨丨丨但當用天之道分地之利孰能食人厚祿憂人重事乎)謬傷海鳥横斤
山木(豫章王嶷徵測為參軍不起測答府云何為丨丨丨丨丨丨丨丨)眷戀松雲(嶷復遣書
辟之測答曰性同鱗羽愛止山壑丨丨丨丨輕迷人路縱宕岩流有若狂者)量腹而進松术
度形而衣蘿薜(魚復侯子響為江州厚遣贈遺測曰少有狂疾尋山採藥遠来至此丨丨丨丨
丨丨丨丨丨丨丨丨淡然已足豈容當此横施)昔人有圖畫僑札輕以自方(侍中
王秀之彌所欽慕乃令陸探微畫其形與已相對又貽書曰丨丨丨丨丨丨丨丨丨丨丨耳)蒲褥(王儉
亦雅重之贈以丨丨筍席以上宗測傳)惜此筍欲令成林(沈道虔有人拔其屋後筍令人
止之曰丨丨丨丨丨丨丨更有佳者相與乃令人買大筍送與之以上沈道虔傳)人外之游(孔淳
之與戴顒王弘之王敬弘等共為丨丨丨丨)烏羊繫所乘車轅提壺為禮(敬弘
以女適淳之子尚遂以丨丨丨丨丨丨丨丨丨丨丨或怪其如此答曰固亦農夫田父之禮也)飛沉所
至何問其主(會稽太守謝方明苦要之不能致使謂曰苟不入吾郡何為入吾郭淳之笑曰潛游
者不識其水巢栖者非辯其林丨丨丨丨丨丨丨以上孔淳之傳)夫妻共乘蒲笨車(劉凝
之慕老莱子嚴子陵為人妻郭氏亦能不慕榮華與凝之共居儉苦丨丨丨丨丨丨丨出市貿易周用之外輒
以施人以上劉凝之傳)伐&KR2082;採若(朱百年少有高情携妻孔氏入會稽南山丨丨丨丨為業以&KR2082;
若置道頭輒為行人所取明旦已復如此人稍怪之積久方知是朱隱士所賣須者隨其所多少留錢取&KR2082;
若而去以上朱百年傳)散髮被黃布帊席松葉枕一塊白石而卧
(顔延之與當時名士十許人入山候關康之見其丨丨丨丨丨丨丨丨丨丨丨丨丨丨丨丨了不相盼延之等
嗟賞而退不敢干也)豈可利亡者餘贈邪(辛普明僑居會稽士子高其行嘗葬兄皆送金
為贈後至者不復受人問其故答曰本以兄墓不周故不逆親友之意今實已足丨丨丨丨丨丨丨丨以上
關康之傳)滅景雲棲抗高木食(禇伯玉隠剡瀑布山性耐寒暑時人比之王仲都在山三
十餘年隔絶人物王僧逹為吳郡苦禮致之邱僧珍與僧逹書曰禇先生出居貴舘此子丨丨丨丨不事王侯
丨丨丨丨有年載矣自非折節好賢何以致之)從白雲游(僧逹答僧珍書禇先生丨丨丨丨舊矣)
談討芝桂借訪茘蘿(同上故要其来此冀慰日夜比丨丨丨丨丨丨丨丨若已窺烟液臨
滄洲矣以上禇伯玉傳)黃雀賦(顧歡年六七歲知推六甲家貧父使田中驅雀歡作丨丨丨而歸雀
食稻過半)然糠自照(鄊中有學舍歡貧無以受業於舍壁後倚聽無遺忘者夕則然松節讀書或丨
丨丨丨)受學者廢蓼莪篇(歡早孤讀詩至哀哀父母輒執書慟哭由是丨丨丨丨丨丨丨
不復講焉)山鳥集其掌取食(歡隠剡天台山不與人通每歡出戶丨丨丨丨丨丨丨)狐
蹲狗踞(歡夷夏論擎跽磬折侯甸之恭丨丨丨丨荒流之肅)鳥王獸長(同上丨丨丨丨往往
是佛)刻船沙門守株道士(同上屢見丨丨丨丨丨丨丨丨交諍大小互相彈射)蟲躍
鳥䀨(同上夫蹲夷之儀婁羅之辨各出彼俗自相聆解猶丨丨丨丨何足效述)吕尚盗陳恒
之齊劉季竊王莽之漢(歡答袁粲駁論案道經之作著自西周佛教之来始乎東漢若
謂黃老雖久而濫在釋前是丨丨丨丨丨丨丨丨丨丨丨丨丨丨也)藥盡則枯(同上若夀盡則死丨
丨丨丨此修考之士非神仙之流也)屋前有池養魚皆名呼之(盧度隠居廬陵丨丨
丨丨丨丨丨丨丨以上顧歡傳)德標松桂(王僧虔稱孔祐曰行動幽祗丨丨丨丨)養鼠
數千頭呼來即來遣去即去(會稽中山有人姓蔡不知名丨丨丨丨丨丨丨丨丨
丨丨丨丨言語狂易時謂謫仙)五斗米道(杜京産世傳丨丨丨丨以上杜京産傳)著拜五
經序論(臧榮緒惇愛五經謂人曰昔吕尚奉丹書武王致齊降位季釋教誡並有禮敬之儀因甄明至
道丨丨丨丨丨丨常以宣尼庚子日生其日陳五經拜之以上臧榮緒傳)黃葛巾竹麈尾
(吴苞聚徒教學冠丨丨丨丨丨丨)常以一壺自隨(趙僧巖寥廊無常人不能測後忽為沙門
栖遲山谷丨丨丨丨丨丨一日謂弟子曰吾今夕當死壺中大錢一千以通九泉之路蠟燭一挺以照七尺之
尸至夜而亡)夷白(蔡薈清抗不與俗人交李撝謂江斆曰古人稱安貧清白曰夷湼而不淄曰白至如
蔡休明者可不謂之丨丨乎以上吳苞傳)常以竹箭箬葉甘蕉及地上學
書(徐伯珍少孤貧學書無紙丨丨丨丨丨丨丨丨丨丨丨丨丨)門前生梓樹一年便
合抱(伯珍宅南有高山班固謂之九巖山後漢龍邱萇隠處也山多龍須檉栢望之五采世呼為婦人巖
伯修移居之階戶之間木生連理丨丨丨丨丨丨丨丨丨丨以上徐伯珍傳)織簾先生(沈麟士居
貧織簾誦書口手不息鄉人謂之丨丨丨丨)黑蝶(麟士無所營求以篤學為務恒&KR1088;素几鼓素琴不為
新聲負薪汲水并日而食製丨丨賦以寄意以上沈麟士傳)玉羊金獸(阮孝緒出繼從伯胤之胤
之母周氏卒遺財百萬應歸孝緒孝緒一無所受盡以歸胤之姊王晏之母乳人憐其傳重辛苦輒竊丨丨丨
丨等物與之孝緒見而駭愕送還王氏)聞其笳管穿籬逃匿(孝緒外兄王晏貴顯屡至
其門孝緒度其必敗丨丨丨丨丨丨丨丨)吐餐覆醬(孝緒曾食醬美問之云是王家所得便丨丨丨
丨)以一鹿床為精舍(孝緒丨丨丨丨丨丨丨以樹環繞)生人葠(孝緒母病須得
丨丨丨合藥舊傳鍾山所出遂躬歴幽險累日不逢忽見一鹿前行孝緒感而隨後至一所遂滅就視果獲此
草)若使麏麚可驂何以異夫驥騄(南平王聞其名致書要之孝緒不赴曰非
志驕富貴但性畏廟堂丨丨丨丨丨丨丨丨丨丨丨丨以上阮孝緒傳)色豔桃李質勝瓊
瑶(南嶽鄧先生隠居衡山極峻之嶺立板屋兩間足不下山斷穀三十餘載惟以澗水服雲母屑白日神仙
魏夫人忽来降臨乘雲而至從少嫗三十並著絳紫羅繡袿䙱年皆可十七八許丨丨丨丨丨丨丨丨以上
鄧郁傳)仰青雲覩白日不覺為遠矣(陶弘景年十歲得葛洪神仙傳晝夜研尋
便有養生之志謂人曰丨丨丨丨丨丨丨丨丨丨丨)月給茯苓五斤白蜜二升(勅所
在丨丨丨丨丨丨丨丨丨丨以供弘景服食)築三層樓(永元初更丨丨丨丨弘景處其上弟子居
其中賓客至其下與物遂絶唯一家僮得至其所)唯聽吹笙(弘景本便馬善射晩皆不為丨丨丨
丨而已特愛松風庭院皆植松每聞其響欣然為樂)畫作兩牛(梁武手勅招之錫以鹿皮巾屢加禮
聘並不出唯丨丨丨丨一牛散放水草之間一牛著金籠頭有人執繩以杖驅之帝笑曰此人無所不作欲效
曳尾之龜豈有可致之理)一眼有時而方(仙書云眼方者夀千歲弘景末年丨丨丨丨丨丨
以上陶弘景傳)十畆之宅山池居半(庾詵性託夷簡特愛林泉丨丨丨丨丨丨丨丨以
上庾詵傳)服寒食散盛冬卧於石上(張孝秀常冠糓皮巾躡蒲履手執并閭皮麈尾
丨丨丨丨丨丨丨丨丨丨以上張孝秀傳)芻芥(馬樞嘗嘆曰吾聞貴爵位者以巢由為桎梏愛山林
者以伊吕為管庫束名實則丨丨柱下之言翫清虚則糠粃席上之說)目睛洞黃(樞丨丨丨丨能
視闇中物)白燕一隻巢庭前樹(有丨丨丨丨丨丨丨丨馴狎櫩廡時至几案春来秋去幾
三十年以上馬樞傳)水石清華(且巖壑閒遠丨丨丨丨)蓄壤開泉(雖復崇閣八襲
高城萬雉莫不丨丨丨丨髣髴林澤故知松山桂渚非止素翫碧澗清潭翻成麗曯以上論)
恩倖傳
了了令史(彭城王義康於尚書覓丨丨丨丨得戴法興以為記室令史)贋天子(帝嘗使華
願兒察聽風謠而道路之言謂法興為真天子帝為丨丨丨丨)勿反顧付奚度(孝武嘗使奚度
主領人功苛虐無道動加捶撲暑雨寒雪不聽暫休人不堪命時人謂曰丨丨丨丨丨丨以上戴法興傳)
捉車傍馬(阮佃夫僕從附隸皆受不次之位丨丨人武賁中郎將丨丨者員外郎)惜指失
掌(廬江何恢有妓張耀華美而有寵為廣州刺史將發邀佃夫飲樂見張氏悦之頻求恢曰恢可得此人不
可得也佃夫拂衣出戶曰丨丨丨丨邪以上阮佃夫傳)黃綸帽(徐龍駒常住含章殿著丨丨丨被貂
裘南面向按代帝畫勅以上茹法亮傳)政得一州如斗大(宗慤為豫州刺史吴喜公為典
籖慤刑政所施喜公每多違執慤大怒曰宗慤年將六十為國竭命丨丨丨丨丨丨丨不能復與典籖共臨之
以上吕文顯傳)躬自汲水助厨人作膳(東昏呼潘妃父寳慶為阿丈蟲兒俞靈韻
為阿兄帝詣寳慶丨丨丨丨丨丨丨丨丨為市中雜語以為諧謔)鴨㔅(東昏時宫中訛云趙鬼食丨丨
諸鬼盡著調蓋當時左右刀勅之徒悉號為鬼梁武平建鄴羣小一時誅滅故號為鬼也俗間以細剉肉糅以
薑桂曰㔅意者以凶黨皆當細剉而烹之也以上茹法珍傳)生犀(陸驗與朱异同邑言于武帝拔之本
無藝業而容貌特醜先是外國送丨丨其形甚陋故閭里咸謂驗為丨丨以上陸驗傳)烏啄其口
(司馬申嘗晝卧於尚書省下有丨丨丨丨流血及地時論以為譖賢之效也以上司馬申傳)遷蘭變
鮑(丨丨丨丨久而彌信)抑符緩詔(丨丨丨丨奸偽非一)左臂揮金右手刊字
紙為銅落墨由利染(丨丨丨丨丨丨丨丨丨丨丨丨丨丨丨丨故門同玉署家號金穴)
璇池碧梁(嬙媛侍女燕趙蔡鄭之聲丨丨丨丨魚龍雀馬之戲莫不充牣錦室照徹青雲以上論)
夷貊傳
金夜則出飛狀如螢火(林邑國有金山石皆赤色其中生金丨丨丨丨丨丨丨丨丨)
古貝(又出丨丨古貝者樹名也其華成時如鵝毳抽其緒紡之以作布與紵布不殊亦染成五色織為斑
布)棧香(沉水香置水中則沉次浮者丨丨)得鱧魚二化而為鐵(文本范幼家奴
嘗牧羊於山澗丨丨丨丨丨丨丨丨因以鑄刀)斫石如斷芻藁(刀成文白石呪曰若斫石破者
文當王此國因丨丨丨丨丨丨)有人以金席藉之(陽邁初在孕其母夢生兒丨丨丨丨丨丨
丨其色光麗夷人謂金之精者為陽邁若中國云紫磨者因以為名)千闌(其國俗居處為閣名曰丨丨門
戶皆北向)都漫(男女皆以横幅古貝繞腰以下謂之千漫亦曰丨丨)乘象吹螺擊鼓(其王
者法服加瓔絡如佛像之飾出則丨丨丨丨丨丨)古貝繖(罩丨丨丨以古貝為幡旗以上林邑國
傳)五色鸚鵡(出扶南國)酒樹(扶南有丨丨似安石榴採其花汁渟甕中數日成酒)長頸
王(毗騫國王身長丈二頭長三尺自古不死莫知其年號曰丨丨丨)金露生石上(有山出金
丨丨丨丨丨無央限也)多羅(嘗遺扶南王純金五十人食器形如圓盤又如瓦塸名為丨丨受五升又
如椀者受一升)有樹生火中(扶南東界有大漲海海中有大洲有諸薄國國東有馬五洲復東行
漲海千餘里至自然大洲其上丨丨丨丨丨洲左近人剝其皮紡績作布以為手巾與蕉麻無異而色微青黑
若小垢洿則投火中便復精潔或作燈炷用之不知盡)以女人為王號曰柳葉(扶南
丨丨丨丨丨丨丨丨丨)夢神賜之弓(混填丨丨丨丨丨乘賈人舶入海混填晨起即詣廟於神
樹下得弓便依夢乘舶入海遂至扶南柳葉欲劫之混填即張弓射其舶穿度一面矢及侍者柳葉懼降混填
填乃君其國以柳葉為妻)燒斧(國法無牢獄有訟者先齋三日乃丨丨極赤令訟者捧行七步)金環
雞卵投沸湯中(又以丨丨丨丨丨丨丨丨令探取之若無實者手即爛有理者則否)佛髮
(丨丨青紺色以手伸之隨手長短放之則旋屈為螺形按僧加經云佛髮青而細如藕莖絲以上扶南國傳)
靈潤(闍婆逹國於元嘉二年奉表曰我雖在遠亦霑丨丨以上闍婆逹國傳)以角載物至
二十斛(扶桑國有牛角甚長丨丨丨丨丨丨丨以上扶桑國傳)百子帳(河南王所居有屋宇
雜以丨丨丨即穹廬也以上河南王傳)兩脚駱駝(滑國有丨丨丨丨野廬有角以上滑國傳)
優鉢曇花(波斯國中有丨丨丨丨以上波斯國傳)
賊臣傳
何當離此反故紙(高歡用景為吏部尚書非其好也常獨曰丨丨丨丨丨丨丨耶)縳取蕭
衍老公作太平寺主(景言于歡曰湏淆江丨丨丨丨丨丨以丨丨丨丨丨)青絲白馬
壽陽來(先是大同中童謠曰丨丨丨丨丨丨丨景壽陽之敗求錦朝廷所給青布及是皆用為袍采色尚青
景乘白馬青絲為轡以為應)此人復焚香(賊兵登東宫牆射城内至夜蔄文募人出燒東宫臺殿遂盡所聚圖
籍數百厨一皆灰燼先是簡文夢有人畫作秦始皇云丨丨丨丨丨至是而驗)端門外號泣(百濟使至見城邑邱墟于
丨丨丨丨丨行路見者莫不洒泣)宇宙大將軍(景又矯詔自加丨丨丨丨丨都督六合諸軍事以詔文呈
簡文簡文大驚曰將軍乃有宇宙之號乎以上侯景傳)湘東一目(元帝視王偉代景作檄云項羽重瞳尚有烏江
之敗丨丨丨丨寧為四海所歸乃誅之以上王偉傳)
南史識小錄卷八
