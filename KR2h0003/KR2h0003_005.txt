欽定四庫全書
南史識小錄卷五錢塘沈名蓀
秀水朱昆田同輯
宋列傳
珍新(何叔度奉姨若所生姨亡朔望必往致哀并設祭奠食並丨丨)此是送吏部郎耳
(何尚之遷吏部郎告休定省傾朝送别於冶渚及至郡其父叔度謂曰聞汝來此傾朝相送可有幾客答曰殆
數百人叔度笑曰丨丨丨丨丨丨丨非關何彦德也)南學(尚之為丹陽尹立宅南郭外立學聚生徒諸名
士慕道來游謂之丨丨)小人常日曝背(文帝造華林園盛暑役人尚之諫上不許曰丨丨丨
丨丨丨此不足為勞)剪鑿(文帝患貨少鑄四銖錢人間多盜鑄多丨丨古錢以取銅)真隠𫝊(尚之
致仕於方山不能固志袁淑乃錄古來隠士有迹無名者為丨丨丨以嗤焉)鹿皮帽(尚之在家常著
丨丨丨)君乃真猴(尚之與顔延之並短小尚之常謂延之為猨延之目尚之為猴同游太子西池
延之問路人曰吾二人誰似猴路人指尚之為似延之喜笑路人曰彼似猴耳丨丨丨丨)官當圖人
(有人求為吏部郎尚之歎曰丨丨丨丨人安得圖官以上何尚之𫝊)蟬雀扇(宋孝武賜何戢丨丨
丨善畫者顧景秀所畫時吳郡陸探微顧彦先皆能畫歎其妙絶以上何戢𫝊)不簪不帶(何點
遨遊人間丨丨丨丨以人地並高無所與屈)乘柴車躡草屫(或丨丨丨丨丨丨恣心所適致
醉而歸世以點為大隠士弟胤為小隠士)游俠處士(士大夫多慕從之時人重其通號曰丨丨丨丨)
腰𢃄減半(點兄求亦隠虎丘山求卒點菜食不飲酒訖於二年丨丨丨丨)植花於冢側
(從弟遁以東籬門園居之園有卞忠貞墓點丨丨丨丨丨每飯必舉酒酹之)望塵不及望岫
息心(豫章王嶷命駕造點點從後門遁去竟陵王子良聞之曰豫章王尚丨丨丨丨吾當丨丨丨丨)嵇
叔夜酒杯徐景山酒鎗(後點在法輪寺子良就見之點角巾登席子良欣悅無已遺點
丨丨丨丨丨丨丨丨丨丨)授丸一掬夢中服之(點少時常患渴利後在吳中石佛寺建講
於講所晝寢夢一道人形貌非常丨丨丨丨丨丨丨丨自此而差)此哭者之懷豈可思
耶(點哀樂過人嘗行逢葬者歎曰丨丨丨丨丨丨丨丨丨于是悲慟不能禁)乃欲臣老子(梁武
與點有舊及踐阼手詔論舊賜以鹿皮巾并召之點以巾褐引入華林園仍下詔拜為侍中捋帝鬚曰丨丨丨
丨丨辭病不起以上何點𫝊)縱情誕節(何胤丨丨丨丨時人未之知也惟劉瓛周顒深器之)祭
酒朱服(胤单作祭酒疑所服陸澄博古多該亦不能據遂以玄服臨試爾後詳議乃用朱服丨丨丨丨
自此始也)何氏三高(求點並栖遁胤又隠世號點為大山胤為小山亦曰東山世謂丨丨丨丨)月
食四斗米不盡(梁武遣王杲之徵胤胤曰吾年已五十七丨丨丨丨丨丨丨何容復有宦情)
檀弓兩卷皆言物始(胤反謂王杲之曰卿何不遣𫝊詔還朝留與吾游耶杲之愕然曰古
今不聞此例胤曰丨丨丨丨丨丨丨丨自卿而始何必有例)即林成援因巖為堵(胤於
秦望山起學舍丨丨丨丨丨丨丨丨)瑞室頌(初將築室忽見二人著玄冠容貌甚偉問胤曰君欲居此
耶乃指一處云此中殊吉忽不復見尋而山發洪水樹石皆倒拔唯胤室巋然獨存太守衡陽王元簡乃命記
室鍾嶸作丨丨丨刻石以旌之)紅鶴(胤至吳居武丘山西寺講經論學有異鳥如鶴紅色集講堂馴狎如
家禽)明珠柱(又於寺内立丨丨丨乃七日七夜放光)眉目内闕獷殼外緘(胤侈
於味食必方丈後稍欲去其甚者猶食白魚䱇脯糖蠏以為非見生物疑食蚶蠣使門人議之學生鍾岏曰䱇
之就脯驟于屈申蠏之將糖&KR0997;擾彌甚仁人用意深懷如怛至於車螯蚶蠣丨丨丨丨慙混沌之竒丨丨丨丨
非金人之慎不悴不榮曾草木之不若無馨無臭與瓦礫其何算故宜長充庖厨永為口實)晨鳬夜
鯉(周顒與胤勸令食菜書至於丨丨丨丨不能不取備屠門)騶虞雖飢非自死之草
不食(同上以上何胤𫝊)復見衛杜在目(何炯美容貌從兄求點每曰叔寳神清杜乂膚
清今觀此子丨丨丨丨丨丨)猪蹄湯(炯父卒號慟不絶聲藉地腰脚虚腫醫云須服丨丨丨炯以有
肉味不服以上何炯𫝊)遥遥華胄(何昌㝢為吏部尚書有一客姓閔求官昌㝢謂曰君是誰後答
曰子騫後昌㝢團扇掩口而笑謂坐客曰丨丨丨丨以上何昌㝢𫝊)衣帶如䋲(梁武雖衣浣衣
而左右衣必須潔常有侍臣衣帶卷摺帝怒曰卿丨丨丨丨欲何所縳)膠清刷髩(何敬容常以丨
丨丨丨衣裳不整伏床熨之或暑月背為之焦)苟既竒大父亦不小(何敬容拙於草隸其
署名敬字則大作苟小為文容字大為口陸倕戲之曰公家丨丨丨丨丨丨丨丨)輕薄才(蕭琛子巡
有輕薄才)樊籠之糧(會稽謝郁與敬容書曝鰓之魚不念杯酌之水雲霄之翼不顧丨丨丨丨以
上何敬容𫝊)洗閤取譏皮冠獲誚(尚之行已之迹動不踰閑及乎丨丨丨丨丨丨丨丨)
貞粹之地(同上丨丨丨丨高人未之全許以上論)張氏五龍(張裕子演鏡永辯岱俱知
名時人謂之丨丨丨以上張裕𫝊)棋坐齊割(張永與士卒同甘苦朝廷給賜脯餼必丨丨丨
丨手自頒賜以上張永𫝊)大至(張岱為東遷令吳興太守殷沖謂人曰張東遷親貧須養栖遲下邑然名
器方顯終當丨丨)美錦不宜濫裁(齊高帝欲用張恕為晉陵郡岱曰丨丨丨丨丨丨以上
張岱𫝊)一生不解作諾(張緒遷侍中私謂客曰丨丨丨丨丨丨)吐納風流(緒丨
丨丨丨聽者皆忘飢疲)此楊柳風流可愛(劉□之為益州獻蜀柳數株枝條甚長狀若絲
縷時舊宫芳林苑始成武帝以植于太昌靈和殿前嘗賞玩咨嗟曰丨丨丨丨丨丨丨似張緒當年)風流
頓盡(從弟融齎酒於緒靈前酌飲慟哭曰阿兄丨丨丨丨以上張緒𫝊)放紲脫韝(張充少好
逸遊父緒嘗告歸至吳始入西郭逢充獵右臂鷹左牽狗遇緒船至便丨丨丨丨拜于水次緒曰一身兩役毋
乃勞乎)縠巾葛帔(王儉方聚親賓充丨丨丨丨至便求酒言論放逸一坐盡傾)霖霞韜
晦(充與王儉書頃日路長丨丨丨丨涼暑未平想無虧攝)鎌採(同上充幸以漁釣之閒丨丨之暇)
引軸(同上時復丨丨以自娱逍遥乎前史)峭聳霜崖峰横海岸(同上介然之志丨丨
丨丨確乎之情丨丨丨丨)彯纓綴組(同上至如丨丨天閣既謝廊廟之資丨丨雲臺終愧衣冠之秀)
氣岸情塗(同上實由丨丨疎凝丨丨狷隔)長羣魚鳥畢景松阿(同上)玉沒
桂掩(同上雖復丨丨於訪珪之辰丨丨於搜芳之日)驚巖吐海(同上若夫丨丨罩日丨丨逢天)
桂蘭綺靡(同上丨丨丨丨叢雜于山幽松柏隂森相繚於澗側)飛竿釣渚(同上至於丨丨
丨丨濯足滄洲)獨浪煙霞(同上丨丨丨丨高卧風月)每至西風何嘗不歎(同上
欝然千里路隔江川丨丨丨丨丨丨丨丨)孤松獨秀(同上可謂德盛當時丨丨丨丨者也)披聞
見掃心胸(同上是以丨丨丨丨丨丨述生平論語默)通夢交魂推襟送抱(同上
所可丨丨丨丨丨丨丨丨者唯丈人而已以上張充傳)出手得盧(劉彦節有異圖弟遐為吳郡高
帝密遣卞白龍令張瓌取遐諸張世有豪氣遐召瓌委以軍事瓌偽受命與叔恕領兵十八人入郡斬之事捷
高帝以告左軍張沖沖曰瓌以百口一擲丨丨丨丨矣)未能遣此(瓌居室豪富伎妾盈房或有&KR1018;
其衰暮畜伎瓌曰吾少好音律老而方解平生嗜慾無復一存唯丨丨丨丨耳以上張瓌傳)句句嗟
稱無字不善(張率年十六作詩已二千餘首有虞訥者見而詆之率乃一旦焚毁更為詩示焉託
云沈約訥便丨丨丨丨丨丨丨丨)相如工而不敏枚臯速而不工(率為待詔
賦奏之手勅答曰丨丨丨丨丨丨丨丨丨丨丨丨卿可謂兼二子於金馬矣)以禮律為意(武帝
引見率於玉衡殿謂曰卿東南物望朕宿昔所聞卿言宰相是何人不從天下不由地出卿名家竒才若復
丨丨丨丨丨便是其人)赤龍駒(禊飲華光殿其日河南獻赤龍駒能拜伏善舞詔率與到溉周興嗣為賦
武帝以率及興嗣為工)事在牒中(率居職務未常留心簿領及為揚州别駕奏事武帝覽牌問之
並無對但答云丨丨丨丨)雀鼠耗(率嗜酒不事於家務尤忘懷在新安遣家僮載米三千石還宅及至
遂耗大半率問其故答曰丨丨丨率笑而言曰壯哉雀鼠竟不研問以上張率傳)袖提帝首衣
染天血(武帝嘗於夀樂殿内宴張稷醉後多怨詞帝時亦醉謂曰卿兄殺郡守弟殺其君丨丨丨丨丨
丨丨丨如卿兄弟有何名稱以上張稷傳)斑衣受杖(張嵊敦孝行年三十餘猶斑衣受稷杖動
至數百收泪歡然以上張嵊𫝊)性不耐雜(張敷遷江夏王義恭參軍義恭就文帝求一學義沙
門會敷假還江陵入辭文帝令以後車載沙門往謂曰道中可得言晤敷不奉詔曰臣丨丨丨丨)棃是
百果之宗(張敷小名樝父邵小名棃文帝戲之曰樝何如棃答曰丨丨丨丨丨丨樝何敢比也以
上張敷𫝊)祭必以鄉土所産(張沖父邵遺命丨我丨丨丨丨丨丨無用牲物沖在鎮四時還
吳國取果菜每至烝嘗輙流涕薦焉)塵效(東昏使沖拒西師竟陵太守房僧寄謂沖曰下官未荷朝廷深
恩實荷先帝厚澤樹其蔭者不折其枝實欲微立丨丨沖深相許諾以上張沖𫝊)高讃(魏太武南征江
夏王義恭鎮彭城軍食不足或欲趨歴城或欲奔欝洲張暢曰若歴城欝洲可至下官敢不丨丨)求甘
蔗及酒(魏太武遣蒯應丨丨丨丨丨孝武遣人送酒一器甘蔗百挺求駱駝)致螺杯雜粽
(魏太武又求酒及甘橘暢宣孝武旨又丨丨丨丨丨南土所珍)借博具(太武復令李孝伯𫝊語曰魏主
有詔丨丨丨)九種鹽(太武又送氊及丨丨丨并胡䜴云此諸鹽各有所宜白鹽是魏主所食黑者療
腹脹氣滿細刮取六銖以酒服之胡鹽療目痛柔鹽不用食療馬脊創赤鹽駮鹽臭鹽馬齒鹽四種並不中食
胡䜴亦中噉)求黃甘安石榴(太武又丨丨丨丨丨丨暢答曰黃甘誠非所吝但會不足周彼
一軍向給魏主未應便乏石榴出自鄴下亦當非彼所乏)何為着屩(孝伯謂暢曰君南土膏梁丨丨
丨丨)緩服(暢答孝伯曰膏梁之言誠為多愧但以不武受命戎陣之間不容丨丨)音韵詳雅
風儀華潤(孝伯辭辯亦北土之美暢隨宜應答吐屬如流丨丨丨丨丨丨丨丨)洗黃閣(何尚
之為元凶司空義師至新林門生皆逃尚之父子與婢妾共丨丨丨)燒臂照佛(張淹為東陽太守逼
郡吏丨丨丨丨百姓有罪使禮佛贖愆以上張暢𫝊)白鷺羽麈尾扇(張融弱冠有名同郡
道士陸修靜以丨丨丨丨丨丨遺之曰此既異物以奉異人)注儭百錢(新安王子鸞母殷淑儀薨
四月八日建齋灌佛僚佐儭者多至一萬少不減五千融獨丨丨丨丨)乾魚肉脯(融浮海至交州
於海中遇風終無懼色方詠曰丨丨自可還其本鄉丨丨復何為者哉)但恨不道鹽耳(融為
海賦以示顧覬之覬之曰卿此賦實超玄虚丨丨丨丨丨丨融即求筆注曰漉沙搆白熬波出素積雪中春飛
霜暑路)求丞求郡求郡求丞(融家貧欲禄與叔永書曰榛栗棗脩女贄既長束帛禽鳥
男禮又大昔求三吳一丞雖屬舛錯今聞南康缺守願得為之融不知階級階級亦可不知政以丨丨不得所
以丨丨丨丨不得亦可復丨丨)風止詭越(融丨丨丨丨坐常危膝行則曳步翹身仰首意制甚多見
者驚異聚觀成市而融了無怍色随例同行常稽遲不進)不可無一不可有二(高帝素愛
融常笑曰此人丨丨丨丨丨丨丨丨)自地升天理不得速(高帝出太極殿西室融入問訊
彌時方登階及就席上曰何乃遲為融曰丨丨丨丨丨丨丨丨)亦恨二王無臣法(融善草書
常自美其能帝曰卿書殊有骨力但恨無二王法答曰非恨臣無二王法丨丨丨丨丨丨丨)所恨古
人又不見我(融常嘆云不恨我不見古人丨丨丨丨丨丨丨丨)都自非是(融與吏部
尚書何戢善往詣戢誤通尚書劉澄下車入門乃曰非是至戶望澄又曰非是既造席視澄曰丨丨丨丨乃去
其為異如此)革𢃄至髀(王敬則見融丨丨寬殆將丨丨謂曰革帶太急融曰既非步吏急𢃄何為)
陸處無屋舟居無水(武帝問融住在何處答曰臣丨丨丨丨丨丨丨丨)權牽小
船於岸上住(上問其從兄緒緒曰融近東出未有居止丨丨丨丨丨丨丨丨上大笑)方搖
食指半曰乃息(豫章王大會賓僚融食炙始行畢行炙人便去融欲求鹽蒜口終不言丨丨丨
丨丨丨丨丨)牛被(融父暢臨終謂諸子曰昔丞相事難吾以不同將見殺緣司馬竺超人得活爾等必
報其子後超人孫微冬月遭母喪居貧融吊之悉脱衣以為賻披丨丨而返)自當凌雲一笑(
融卒遺令人捉麈尾登屋復魂曰吾生平所善丨丨丨丨丨丨三千買棺毋製新衾左手執孝經老子右手執
小品法華經)何至因循寄人籬下(融問律自序丈夫當刪詩書制禮樂丨丨丨丨丨丨
丨丨)前有敷演鏡暢後有充融卷稷(張氏丨丨丨丨丨丨丨丨丨丨丨丨)鬼
請為芻人按穴鍼之(徐秋夫工醫術嘗夜有鬼呻聲甚悽慘秋夫問何須答言某患腰痛
死雖為鬼痛尤難忍請療之秋夫曰云何厝法丨丨丨丨丨丨丨丨丨秋夫如言為炙針設祭埋之明日見一
人來謝俄不見)五絶皆出錢唐(宋文帝云天下有丨丨而丨丨丨丨謂杜道鞠彈棋范悦詩禇
欣遠摹書禇胤圍碁徐道度療疾也)徙癰(薛伯宗善丨丨公孫泰患背伯宗為氣封之徙置齋前柳樹上
明旦癰消樹便起一瘤如拳長二十餘日瘤大膿爛出黃汁斗餘樹為痿損以上張融𫝊)和鵲(雖古
之丨丨何以加兹以上論)如厠産之(范曄母丨丨丨丨額為磚所傷故以磚為小字)上歌
既畢曅亦止弦(曅善彈琵琶能為新聲上欲聞之屢諷以微旨曅偽若不曉上嘗宴飲歡適謂
曅曰我欲歌卿可彈曅乃奉旨丨丨丨丨丨丨丨丨)故為拙行(孔熙先密奉義康謀逆欲引曅無因
結謝綜以通曄乃傾身事綜始與綜諸弟共博丨丨丨丨以物輸之)去白日之昭昭襲長
夜之悠悠(曄入獄後上有白團扇甚佳送曄令書出詩賦美句曄受旨援筆書曰丨丨丨丨丨丨丨
丨丨丨丨丨上循覽悽然)乾笑(曄詣市妻撫其子回罵曄曰君不為百歲阿家不感天子恩遇身死固不
足塞罪奈何枉殺子孫曄丨丨云罪至而已)取地土及果皮以擲(子藹丨丨丨丨丨丨
丨丨曄呼為别駕數十聲曄問曰汝瞋我耶藹曰今日何緣復瞋但父子同死不能不悲耳)麝本多
烈(曄撰和香方以比𩔖朝士丨丨丨丨比庾仲文)零藿虚慘(同上丨丨丨丨比何尚之)詹唐
黏濕(同上丨丨丨丨比沈演之)棗膏昏鈍(同上丨丨丨丨比羊玄保)甲煎淺俗(同上
丨丨丨丨比徐湛之)抽其芬芳振其金石(曄與諸生侄書情志所託故當以意為主以文
𫝊意以意為主則其旨必見以文𫝊意則其辭不流然後丨丨丨丨丨丨丨丨耳)筆勢縱放實
天下之竒作(同上吾雜𫝊論皆有精意深旨至於循吏以不及六夷諸序丨丨丨丨丨丨丨丨丨
丨)體大思精(同上自古丨丨而丨丨未有此也)何患不出雲霞之上(初何
尚之處銓衡自謂天下無滯才及熙先就拘帝詰尚之曰使孔熙先年三十猶作散騎侍郎那得不作賊尚之
曰君子之有智能猶鵷鳳之有文采候時而振羽翼丨丨丨丨丨丨丨丨若熙先不藴文采自棄于汚泥終無
論矣以上范曄𫝊)雜語(荀伯子性通率好為丨丨遨遊閭里故以此失清途)貧道奴皆能
為(荀昶子萬秋用才學自顯昶謂釋慧林曰昨萬秋對策欲以相示答曰此不須看若非先見而答貧道不
能為若先見而答丨丨丨丨丨丨以上荀伯子𫝊)歲讀五經一遍(徐廣年過八十猶丨丨丨
丨丨丨)賴有著述流聲於後(高平郗紹作晉中興書數以示何法盛法盛有意圖之謂
紹曰卿名位貴逹不復俟此延譽我寒士無聞於時如袁宏干寳之徒丨丨丨丨丨丨丨丨宜以為惠紹不與)
竊書(至書成在齋内厨中法盛詣紹紹不在直入丨丨紹還失之無復兼本於是遂行何書以上徐廣
𫝊)繞床大呌聲聲相續(劉毅鎮江陵武帝會於江寧朝士畢集毅素好摴蒱于是會戲
帝與毅歛局各得其半積錢隠人毅呼帝併之先擲得雉帝甚不悅良久乃答之四坐傾屬既擲得盧毅意大
惡謂帝曰知公不以大坐席與人毅舅鄭鮮之大喜徒跣丨丨丨丨丨丨丨丨毅甚不平謂之曰此鄭君何為
者無復甥舅之敬以上鄭鮮之𫝊)其形雖弱其文甚壯(武帝勅裴子野為移魏文目曰
丨丨丨丨丨丨丨丨)借官地二畆起茅屋數間(子野在禁省十餘年無宅丨丨丨丨
丨丨丨丨丨丨)飯麥食𬞞(子野信佛教終身丨丨丨丨)羨道列誌(子野卒湘東王為之
墓誌銘陣於藏内邵陵王又立墓誌堙于羨道丨丨丨丨自此始焉以上裴子野傳)銀裝筝(何承
天素好奕棋頗用廢事又善彈筝文帝賜以局子及丨丨丨承天奉表陣謝上曰局子之賜何必非張武之金
耶以上何承天𫝊)一日三復猶不能已(沈約嘗謂何遜曰吾每讀卿詩丨丨丨丨丨丨
丨丨)吳均不均何遜不遜(遜與吳均俱進倖後稍失意帝曰丨丨丨丨丨丨丨丨以上
何遜𫝊)人惡俊異世疵文雅(徐羨之等疑顔延之為同異少帝時出為始安太守謝晦
謂曰昔荀勖忌阮咸斥為始平郡今卿又為始安可謂二始殷景仁亦謂之曰所謂丨丨丨丨丨丨丨丨)振
其罄匱(王球以名公子遺務事外與延之雅相愛好每丨丨丨丨)酒店祼袒挽歌(文帝
常召延之𫝊詔頻不見常日但丨丨丨丨丨丨了不應對)其狂不可及(帝嘗問延之諸子才能延
之曰竣得臣筆測得臣文&KR4073;得臣義躍得臣酒何尚之嘲曰誰得卿狂答曰丨丨丨丨丨)此人醉甚
可畏(尚之為侍中在直延之以醉詣焉尚之望見便佯眠延之發簾&KR0836;視曰朽木難雕尚之謂左右曰丨
丨丨丨丨丨)謂之顔彪(延之性既𥚹急兼有酒過肆意直言曾無回隠故論者多不與之丨丨丨
丨)獨酌郊野(延之丨丨丨丨當其自適旁若無人)羸牛車(竣既貴重權傾一時凡所資供
延之一無所受器服不改宅宇如舊嘗乘丨丨丨逢竣鹵簿即屏住道側)據鞍索酒(延之好騎馬遨
游里巷遇知舊輙丨丨丨丨得必傾盡欣然自得)平生不喜見要人(延之嘗謂竣曰丨丨
丨丨丨丨丨今不幸見汝)遲速懸絶(延之謝靈運齊名而丨丨丨丨文帝嘗各勅擬樂府北上篇延
之受詔便成靈運久之乃就)初發芙蓉(延之嘗問鮑照已與靈運優劣照曰謝五言如丨丨丨丨
自然可愛君詩若鋪錦列綉亦雕繢滿眼)委巷中歌謠耳(延之每薄渴惠休詩謂人曰惠休制
作丨丨丨丨丨丨方當誤後事以上顔延之𫝊)顔竣瞋而與人官謝莊笑而
不與人官(顔竣容貌嚴毅謝莊風姿甚美賓客喧訴常歡笑答之相繼領選事人言丨丨丨丨丨丨
丨丨丨丨丨丨丨丨丨)來子錢(前廢帝即位鑄二銖錢形式轉細官錢每出人間即摹效之無輪郭
不磨鑢謂之丨丨丨)鵝眼綎環(景和元年沈慶之啟通私鑄由是錢貨亂敗一千錢長不盈三寸大
小稱此謂之丨丨錢劣于此者謂之丨丨錢貫之以縷入水不沉隨手破碎市井不復料數十萬錢不盈一掬
斗米一萬商貨不行)禁餳(時歲飢竣上言丨丨一月息米近萬斛)街談道說(庾徽之彈顔竣
文丨丨丨丨非復風聲以上顔竣𫝊)幾作盧(孝武嘗與顔師伯摴蒱帝擲得雉大悅謂心勝師伯
後得盧帝失色師伯遽歛子曰丨丨丨爾日師伯一輸百萬以上顔師伯𫝊)膏雨迎夜清景
麗朝(孝武有事圓丘未至期而雨晦竟夜明旦風霽雲色甚美帝升壇悅懷文稱慶曰昔漢后郊祀太乙
白日重輪神光四燭今陛下有事兹禮而丨丨丨丨丨丨斯實聖明幽感所致臣願與侍臣賦之)恨
不得鞭其面(時游幸無度太后六宫常乘副車在後懷文與王景文每諫不宜亟出後因從坐松
樹下風雨驟至王景文曰卿可以言矣俄而召入雉場懷文曰風雨如此非聖躬所宜上怒曰卿欲效顔竣耶
顔竣小子丨丨丨丨丨丨)每與人異亦何可久(上每宴集在坐者咸令沈醉懷文素不飲
酒又不好戲上謂故欲異已謝莊嘗誡懷文曰卿丨丨丨丨丨丨丨丨懷文曰吾少來如此豈可一朝而變非
欲異物性之所不能耳以上沈懷文𫝊)情哀貌苦(懷文得罪被繋沖兄弟行謝丨丨丨丨)腰
鼓兄弟(沖與兄淡深名譽有優劣世謂之丨丨丨丨)肌分骨散(沖母孔氏居東鄰家失火
疑為人所焚大呼曰吾三兒皆作御史中丞與人豈有善者方恐丨丨丨丨何但焚如以上沈沖𫝊)赤
米白鹽綠葵紫蓼(王儉謂周顒曰卿山中何所食顒曰丨丨丨丨丨丨丨丨)春初早
韮秋末晚菘(文惠太子問顒菜食何味最勝顒曰丨丨丨丨丨丨丨丨)周妻何肉(何胤
亦精信佛法無妻文惠太子問顒卿精進何如胤顒曰三塗八難共所未免然各有累太子曰累伊何顒曰丨
丨丨丨)華辯(顒轉國子博士太學諸生慕其風争事丨丨以上周顒𫝊)不嘗食薑(裴子
野言從来丨丨丨丨周捨應聲曰孔稱不徹裴乃不嘗)以荻為障(捨性儉素雖華堂廣厦閨閣重
邃捨居之則塵埃積滿丨丨丨丨壊亦不修以上周捨𫝊)醜而不陋吃而能談(周弘
正丨誹諧似優剛腸似直)著紅禈錦絞髻(藏法師於開善寺講說門徒數
百弘正年少未知名丨丨丨丨丨丨踞門而聽衆人蔑之弗譴也既而乘間進難舉坐盡傾)折標取
帛(劉顯將之尋陽朝賢畢祖道顯懸帛十疋約曰險衣來者以賞之衆人競改常服不過長短之間顯曰
將有甚于此矣既而弘正綠絲布袴繡假種軒昂而至丨丨丨丨)有才無相(弘正嘗自稱丨丨丨
丨)公可坐吾膝上(王僧辯東討元帝曰王師近次朝士孰當先來僧辯曰其周弘正乎弘正
果先至僧辯歡甚曰我固知王僧辯非後機者丨丨丨丨丨丨)著犢鼻衣朱衣(弘正遷左戸尚
書加散騎常侍夏月丨丨丨丨丨丨為有司所彈其作達如此)彫荒(元帝諸臣皆楚人並欲即都江陵云
建康盖是舊都丨丨已極兼王氣巳盡以上周弘正𫝊)若蜂腰矣(周弘正弘讓弘直並知名弘直
氣調高于次昆或問三周孰賢人曰丨丨丨丨)棺内唯安白布手巾麄香爐而
巳(弘直遺命氣絶之後便買市中現棺但下見先人必須帉&KR0868;或逢善友又須香煙丨丨丨丨丨丨丨丨丨
丨丨丨丨以上周弘直𫝊)炙車螯(義真居武帝憂使帳下偹膳湛禁之義真乃使帳下人買魚肉
珍羞於齋内别立厨帳會湛入因命臑酒丨丨丨湛正色曰公不當有此設義真曰旦甚寒杯酒亦何傷長史
事同一家望不為異酒至湛起曰既不能以禮自處又不能以禮處人)同管喉脣(湛與王華王曇
首殷景仁俱為侍中文帝於舍殿與四人宴飲甚悦及出帝目送良久歎曰此四賢一時之秀丨丨丨丨恐後
世難繼)看日蚤晩(湛初入朝委任甚重每入雲龍門御者便解駕左右及羽儀隨意分散不夕不
出及晩節驅煽義康陸轢朝廷上意雖内離而接遇不改上謂所親曰劉斑初自西還吾與語常看日蚤晚慮
其當去比入亦丨丨丨丨慮其不去湛小字斑獸故云劉斑也以上劉湛傳)如意人無處不
可為適(劉毅家京口酷貧嘗與鄕曲士大夫往東堂共射時庾悅為司徒右長史要府州僚佐出東堂
毅已先至遣與悅相聞曰身並貧躓營一游甚難君丨丨丨丨丨丨丨丨丨豈不能以此堂見讓悦素豪徑前
不答毅)子鵝殘炙(悅厨饌甚盛毅既不去悦甚不歡毅又相聞曰身今年未得丨丨豈能以丨丨
見惠悅又不答以上庾悅𫝊)拭席洗床(庾仲文性好潔士大夫造之者未出戸輙令人丨丨丨丨)
白檀牽車(仲文頗通賄用少府卿劉道錫為廣州刺史道錫至鎮餉仲文丨丨丨丨常自乘焉或以
白文帝帝見問曰道錫餉卿小車裝餙甚麗有之乎)不癡不聾不成姑公(仲文令史諮事
因留停宿為有司所奏孔萬祀居左局言仲文貴要異他尚書令又云丨丨丨丨丨丨丨丨)閒卧紫
闥(何尚之請黜仲文曰若赫然發憤顯明憲法陛下便可丨丨丨丨無復一事也)塵累日月(又曰
仲文恒丨丨丨丨未見一毫增輝)政有佳驢耳(荀萬秋嘗詣仲文逢一客姓夏侯主人問有好
牛不言無問有好馬不又言無丨丨丨丨丨仲文便答甚是所欲)嫁女銅爐(仲文就劉道錫索嫁
女具得丨丨丨丨四人舉乃勝)細葛斗帳(又丨丨丨丨等物不可勝數)令奴酤酃酒
(仲文在尚書中丨丨丨丨丨利其百十以上庾仲文𫝊)有十萬人仗(文帝遣到彦之經略河南
大敗委棄兵甲武庫為之空虛文帝宴會有歸化人在坐上問顧琛庫中仗猶有幾許琛詭辭答丨丨丨丨丨)
以孔氏為司馬(顧琛母孔氏年百餘歲晉隆安初王□于吳中作亂以女為貞烈將軍悉以女
人為官屬丨丨丨丨丨丨以上顧琛傳)常於床上行脚(殷劉隙著顧覬之不欲與殷景仁久
接乃辭脚疾免歸每夜丨丨丨丨丨丨)晝日垂簾(覬之為山隂令山隂劇邑前後官長晝夜不得
休事猶不理覬之御繁以約縣無事丨丨丨丨門階閒寂)卿乃復以忠義笑人(嘗於文帝
坐論江東人物言及顧榮袁淑謂覬之曰卿南人恇怯豈辦作賊覬之正色曰丨丨丨丨丨丨丨丨)未嘗
低意(戴法興權傾人主而覬之丨丨丨丨以上顧覬之𫝊)顧建康(顧憲之為建康令甚得人
和故都下飲酒者醇旨輙號為丨丨丨謂其清且美焉)除祟(憲之為衡陽内史土俗山人有病輙云先
亡為禍皆開冢剖棺水洗枯骨名為丨丨憲之曉喻風俗遂改)藏疾納洿(憲之駁增埭稅議丨丨丨丨
務詳寬簡)略其毛目(同上舉其綱領丨丨丨丨)會稽打鼔送恤吳興步擔
令史(同上諺云丨丨丨丨丨丨丨丨丨丨丨丨會稽舊稱沃壤今猶若此吳興本是塉土事在可知)列
植嘉樹(憲之祖覬之嘗為吏部於庭丨丨丨丨謂人曰吾為憲之植耳至是憲之果為此職以上顧
憲之𫝊)書裠(羊欣父不疑為烏程令欣年十二時王獻之為吳興太守甚知愛之欣嘗夏月着新絹裠
晝寢獻之見之丨丨數幅而去欣書本工因此彌善以上羊欣𫝊)賭郡(羊玄保善奕棋品第三文帝亦
好奕與丨丨玄保戲勝以補宣城太守)仕宦非唯須才(文帝嘗曰人丨丨丨丨丨丨亦須運
命每有好官缺未嘗不先憶羊玄保)當得劇棋(文帝好與玄保棋常中使至玄保曰今上何召我耶
其子戎曰此銅池搖颺既佳光景丨丨丨丨玄保常嫌其輕脱)年七歲便入高品(吳郡禇胤
丨丨丨丨丨丨丨)熂山封水(揚州刺史西陽王子尚言山湖之禁雖有舊科人俗相因替而不奉
丨丨丨丨保為家利以上羊玄保𫝊)採蓴荇羔供食(沈顗逢齊末兵荒與家人并日而食
或有饋其粱肉者閉門不受唯丨丨丨丨丨丨以樵采自資怡怡然恒不改其樂以上沈顗𫝊)遇澣
衣稱疾(江湛不營財利餉饋盈門一無所受無兼衣餘食嘗為上所召丨丨丨丨丨經日衣成然後起)
可與飲(牛饑御人求草湛曰丨丨丨以上江湛𫝊)風流不墜(袁粲見江斆歎曰丨丨丨
丨正在江郎)士大夫固非天子所命(紀僧真幸于武帝歴軍校謂帝曰臣小人出自
本縣武吏邀逢聖時階榮至此為兒婚得荀昭光女即時無所復須唯就陛下乞作士大夫帝曰由江斆謝瀹
我不得措此意可自詣之僧真承旨詣斆登榻坐定斆便命左右曰移我床讓客僧真喪氣而退告武帝曰丨
丨丨丨丨丨丨丨丨以上江斆𫝊)積錢于壁壁為之倒迮銅物皆鳴(江禄
為武寧郡頗有資産丨丨丨丨丨丨丨丨丨丨丨丨丨人戲之曰所謂銅山西傾洛鐘東應者也以上江禄
𫝊)慧眼水(江紑有孝性父蒨患眼紑侍疾期月夜夢一僧云患眼飲丨丨丨必差後同夏縣界牛屯
里舍為寺乞名勑以慧眼為名及就創造泄故井井水清列異于恒泉依夢取水洗眼及煮藥稍覺有瘳因此
遂差以上江紑𫝊)癡人自相惜(孝武每酣宴使羣臣自相嘲訐以為歡笑嘗使王僧朗戲其子
景文江智深正色曰恐不宜有此戲上怒曰江僧安癡人丨丨丨丨丨僧安智深父少無名問以上江智深
𫝊)華儕(勑江謐寒士誠不得競等丨丨然甚有才幹可選吏部)金椀玉杯(謐出為南東海
太守未發憂甚乃以奕棋占卦云有客南來丨丨丨丨上果以金甖盛藥鴆之以上江謐𫝊)蒼頭公
(沈慶之患頭風好著狐皮帽羣蠻畏之號曰丨丨丨)不如下官耳學(慶之副王玄謨進圍滑臺
魏太武大軍南下玄謨退還蕭斌將斬之慶之諫止又制使至不許諸將退斌復問計于慶之慶之曰閫外之
事將所得專制從遠來事勢已異節下有一范增而不能用空議何施斌及坐者並笑曰沈公乃更學問慶之
厲聲曰衆人雖見古今丨丨丨丨丨丨也)黃頭小兒(元凶弑逆慶之奉孝武即勒内外處分顔竣請
待諸鎮唇齒慶之叱顔竣曰今方舉大事而丨丨丨丨皆參預此禍至矣)餉以玉環刀(竟陵王誕
據廣陵反以慶之為車騎大將軍率衆討之誕遣客沈道愍齎書說慶之丨丨丨丨丨慶之遣道愍反數以罪
惡)白首之年何為來此(慶之至城下誕登樓謂曰沈公丨丨丨丨丨丨丨丨慶之曰朝
廷以君狂愚不足勞少壯故使僕來耳)門施行馬(慶之平誕給䘏吏五十人丨丨丨丨)後帝
(初慶之常夢引鹵簿入厠中甚惡入厠之鄙時有善占夢者解之曰君必大富貴然未在旦夕問其故答云鹵
簿固是富貴容厠中所謂丨丨也知君富貴不在今主)金鏤匕筯(太子妃上孝武丨丨丨丨及杅
杓上以賜慶之曰觴酌之賜宜以大夫為先也)猪鼻無幰車(慶之每朝賀常乘丨丨丨丨丨左右
從者不過三五騎)有人時與馬成三無人則與馬成二(慶之好履行田
園每農桑劇月無人從行遇之者不知三公也及加三望車謂人曰我每游履田園丨丨丨丨丨丨丨丨丨丨
丨丨丨丨今乘此車安所之乎)插杖而耘(柳元景顔師伯嘗詣慶之會其游田元景等鳴笳列卒慶
之獨與一人在田丨丨丨丨不為之顧元景等徹侍褰裳乃與相對為歡以上沈慶之𫝊)何乃瘦
而狂(沈昭略性狂儁不事公卿使酒仗氣嘗醉晩日負杖携家賓子弟至婁湖苑逢王景文子約張目視
之曰汝是王約耶何乃肥而癡約曰汝沈昭略耶丨丨丨丨丨昭略撫掌大笑曰瘦已勝肥狂又勝癡奈何王
約奈汝癡何)破面鬼(永元中與叔文季俱被召入華林省茹法珍等進藥酒昭略怒罵徐孝嗣曰廢
昏立明古今令典宰相無才致有今日以甌投其面曰使為丨丨丨)下官見龍逢比干欣
然相對(死時言笑自若了無懼色孝嗣謂曰見卿令人想夏侯泰初答曰明府猶憶夏侯便是方寸不
能都豁丨丨丨丨丨丨丨丨丨丨丨霍光脱問明府今日之事何辭答之耶以上沈昭略𫝊)我能死
爾能報(慶之遇害諸子見收文叔謂弟文季曰丨丨丨丨丨丨遂自殺文季揮刀馳馬去收者不敢追)
紏不醉者(明帝宴會朝臣以南臺御史賀咸為柱下史丨丨丨丨文季不肯飲被驅下殿)對飲
竟日(文季飲酒至五斗妻王氏飲亦三斗嘗丨丨丨丨而視事不廢)親黨無炊火焉(初慶
之之死也攸之求行至是文季收攸之弟登之誅其宗族以復舊仇丨丨丨丨丨丨君子以文季能報先恥)
風采稜岸(文季丨丨丨丨)不識枌榆(於玄圃宴文季數舉酒勸禇彦回彦回謂經為其郡
依然猶有故情文季曰豈如明府亡國失土丨丨丨丨以上沈文季𫝊)白丁隊主(沈攸之詣領軍
將軍劉遵考求補丨丨丨丨遵考以為形陋不堪攸之歎曰昔孟嘗君身長六尺為齊相今求士取肥大者哉)
以囊盛米繫流槎(薛常保等在赭圻食盡南賊大帥劉胡屯濃湖丨丨丨丨丨丨丨及船腹
陽覆船順風流下以餉赭圻攸之疑其有異遣人取船及流查大得囊米)不犯毫芥(赭圻濃湖之平
也賊軍委棄資財珍貨山積諸軍各競收斂唯攸之張興世約勒所部丨丨丨丨)形陋之人今
如何(攸之進平尋陽遷中領軍封貞陽縣公時劉遵考為光禄大夫攸之在御坐謂遵考曰丨丨丨丨丨
丨丨)有素書十數行常韜在兩襠角(攸之丨丨丨丨丨丨丨丨丨丨丨丨云是
宋明帝與已誓約)心有五竅(攸之兵破與第三子文和至華容之鱨頭林投州吏家此吏嘗為攸
之所鞭待攸之甚厚不以徑罰為怨殺㹠荐食既而村人欲取之遂自經村人剖之丨丨丨丨)恨不十
年讀書(攸之晩好讀書手不釋卷常嘆曰早知窮逹有命丨丨丨丨丨丨)殊廢絲竹之
聽(沈法朗少事天師道士常以甲子及甲午日夜著黃巾衣褐醮於私室自云為太山錄事中年為山隂縣
梁武陵王紀為會稽太守宴坐池亭蛙鳴聒耳王曰丨丨丨丨丨丨法朗呪厭十許口便息及日晩王又曰欲
其復鳴昭曰王歡已闌今恣汝鳴即便喧聒以上沈攸之𫝊)願乘長風破萬里浪(宗慤
年少叔父少文問其志慤云丨丨丨丨丨丨丨丨)唯有被梳枕刷(宗慤破林邑收其珍異皆
是未名之寳慤一毫不取丨丨丨丨丨丨此外蕭然)串噉麄食(庾業家富豪侈侯服王食與賓客相
對膳必方丈而為慤設粟飯菜葅謂客曰宗軍人丨丨丨丨慤致飽而退初無異辭後業為慤長史慤待之甚
厚不以昔事為嫌以上宗慤𫝊)唯著絳衲兩當衫(魏兵大合薛安都瞋目横矛單騎突
陣四向奮擊魏多縱突騎安都大怒乃脱兜鍪解所帶鎧丨丨丨丨丨丨丨馬亦去其裝馳入陣)咆勃
(猛氣丨丨所向無前)流血凝肘(殺傷甚多丨丨丨丨)鼓繁呌數(柳元景曰丨丨氣易衰丨
丨力易竭但各銜枚疾戰)人生免饑寒幸甚(元景少時貧苦嘗入都至大雷日暮寒甚頗有
羈旅之歎岸側一父老謂元景曰君當大富貴至三公元景曰丨丨丨丨丨丨丨豈望富貴)種菜以
供家中啖耳(元景有數十畆菜園守園人賣菜得錢三萬送還宅元景怒曰我立此園丨丨丨丨
丨丨丨丨乃復賣以取錢奪百姓利耶以錢乞守園人以上柳元景𫝊)門勢子弟(柳世隆雖丨丨
丨丨獨修布衣之業)惟當大慟以滅之(世隆起兵應宋明帝為孔道存所敗道存購之甚急
軍人有貌相似者斬送之時世隆母郭妻閻並見繋襄陽獄道存以所送首示之母見首悲情小歇而妻閻號
呌方甚竊謂郭曰今見不悲為人所覺丨丨丨丨丨丨丨)三層艦(平西將軍王回乘丨丨丨作羌胡伎
泝流而進以討攸之)借秘閣書(世隆性愛涉獵啟高帝丨丨丨丨上給二千卷)高齒屐(世隆
善卜别龜甲價至一萬永明初世隆曰吾永明九年亡亡後三年黃山崩齊亦於此季矣屏人命典籖李黨取
筆及丨丨丨題簾箔旌曰永明十一年)弘眷(衛軍王儉修下官敬甚謹世隆止之儉曰將軍雖存丨丨
如王典何)將為争府(世隆性清廉唯盛事墳典張緒問曰觀君舉措當以清名遺子孫答曰一身之
外亦復何須子孫不才丨丨丨丨如其才也不如一經)柳公雙瑣(世隆少立功名晚以譚義自業
善彈琴世稱丨丨丨丨為士品第一)馬矟第一清談第二琴第三(世隆嘗自云丨
丨丨丨丨丨丨丨丨丨丨)垂簾鼓琴(世隆在朝不干世務丨丨丨丨風韻清遠)柳氏二龍(
柳淡與兄悅齊名王儉謂人曰丨丨丨丨可謂一日千里)恐年少窺人(王儉嘗造世隆宅世隆謂
為詣已徘徊久之及至門唯求悅及惔遣謂世隆曰賢子並有盛才一日見傾今故報禮若仍相造似非本意
丨丨丨丨丨)解茅土玉環贈之(梁武之鎮襄陽惔祖道帝丨丨丨丨丨丨丨天監二年元
會帝謂曰卿所佩玉環是新亭所贈耶對曰既而瑞感神衷臣謹服之無斁)甚重其婦頗成
畏憚(惔丨丨丨丨丨丨丨丨性愛音樂女伎精麗略不敢視僕射張稷與惔狎密而為惔妻所敬惔欲見
伎恒因稷請奏其妻隔幔坐伎然後出惔因留目以上柳世隆𫝊)宅南柳郎可為儀表
(柳惲與謝瀹鄰居深見友愛瀹曰丨丨丨丨丨丨丨丨)巧越嵇心妙臻羊體(宋時有嵇
元榮羊盖者並善琴云𫝊戴安道法惲從之學特窮其妙竟陵王子良引為參軍雅被賞狎子良嘗置酒後園
有晉太傅謝安鳴琹在側援以授惲惲彈為雅弄子良曰卿丨丨丨丨丨丨丨丨良質美手信在今夜豈止當
今稱竒亦可追蹤古烈)書齋壁及所執白團扇(惲工篇什為詩云亭臯木葉下隴首
秋雲飛王融見而嗟賞因丨丨丨丨丨丨丨丨丨)擊琹(惲嘗賦詩未就以筆捶琹坐客過以筯扣之
惲驚其哀韻乃製為雅音後𫝊丨丨自於此)投壺梟不絶(竟陵王嘗宿晏明旦將朝見惲丨丨
丨丨丨停轝久之進見遂晩齊武帝遲之王以實對武帝復使為之賜絹百疋)摘梅貼烏珠之
上(惲嘗與琅琊王贍博射嫌其皮闊乃丨丨丨丨丨丨丨發必命中)分其才藝足了十
人(帝謂周捨曰吾聞君子不可求備至如柳惲可謂具美丨丨丨丨丨丨丨丨以上柳惲𫝊)安用
此鬼名耶(柳津性強直人或勸之聚書津曰吾嘗請道士上章驅鬼丨丨丨丨丨丨)投箸被
練(韋粲見攻柳仲禮方食丨丨丨丨馳之)沈米於江(湘東王遣王琳送米二十萬斛以饋軍至
姑熟聞臺城陷乃丨丨丨丨而退以上柳津𫝊)柳四郎歌(柳敬禮麤暴無行檢恒略賣人為百
姓所苦故襄陽有丨丨丨丨以上柳敬禮𫝊)筒袖鎧鐵帽(御仗有諸葛亮丨丨丨丨丨二十五
石弩射之不能入上悉以賜殷孝祖)死將(孝祖每戰常以鼓盖自隨軍中人相謂曰殷統軍可謂丨丨矣
今與賊交鋒而以羽儀自標顯若射者十手攅射欲不斃得乎以上殷孝祖𫝊)大蝦蟇車(劉勔
西討殷琰作丨丨丨丨載土牛皮蒙之三百人推以塞塹以上殷琰𫝊)珊瑚連理樹(劉勔為欝
林太守致名馬獻丨丨丨丨丨上甚悅)聚石蓄水彷彿丘中(勔以世路紏紛有懷止足
經始鍾嶺之南以為栖息丨丨丨丨丨丨丨丨朝士雅素者多往游之以上劉勔𫝊)金澡罐(武帝
嘗至劉悛宅晝卧覺悛自捧丨丨丨受四升水以沃盥因以與帝)六世同爨(漢夀人邵榮興丨丨
丨丨悛表其門閭)閒言至夕(武帝在東官每幸悛坊丨丨丨丨)兔皮衾(車駕數幸悛宅
宅盛修山池造甕牗武帝著鹿皮冠披悛丨丨丨於牗中宴樂)關奥(孔顗鑄錢均貨議三吳國之丨丨)
蒙山銅一片(悛勸上入蜀鑄錢獻丨丨丨丨丨)銅石(又獻丨丨一片)金浴盆(悛在
蜀作丨丨丨餘金物稱是以上劉悛𫝊)在御坐為李賦(劉孺丨丨丨丨丨丨受詔便成文不
加點以上劉孺𫝊)食麥粥而已(劉覽丁所生母憂再朞不嘗鹽酪丨丨丨丨丨)竊置炭
於床下(隆冬止著單衣家人慮不勝喪丨丨丨丨丨丨覽因暖得寐及覺知之號慟嘔血)噬家
人(從兄弟綽為吏部郎頗通賍貨覽劾奏免官孝綽怨之常謂人曰犬噬行路覽丨丨丨以上劉覽𫝊)
内含玉潤外表瀾清(劉遵為中庶子卒官皇太子悼惜之與其從兄弟孝儀令曰賢從弟
丨丨丨丨丨丨丨丨)琬琰為心玄黃成采(同上文史該富丨丨丨丨辭章博贍丨丨丨丨)
鷁舟乍動朱鷺徐鳴(同上吾昔在漢南連翩書記及忝朱方從容坐首丨丨丨丨丨丨丨
丨未嘗一日而不追隨一時而不會遇益者三友此實其人)野多馴翟(同上而能使人結去思丨
丨丨丨)威鳳一羽(同上丨丨丨丨足以騐其五德以上劉遵𫝊)扇席温枕(劉苞奉君
母朱夫人及所生陳氏並丨丨丨丨)面折其非退稱其美(苞性和直與人交丨丨丨丨丨
丨丨丨以上劉苞𫝊)穢里(劉繪為南康相郡人有姓賴所居名丨丨刺謁繪繪嘲之曰君有何穢而
居丨丨此人應聲曰未審孔子何闕而居闕里繪嘆其辯速)張南周北劉中央(永明末都
人士盛為文章談義皆凑竟陵西邸繪為後進領袖時張融以言辭清辯周顒彌為清綺而繪音采不贍雅麗
有風則時人為之語曰三人共宅夾清漳丨丨丨丨丨丨丨言其處二人間也以上劉繪𫝊)天下文
章若無我當歸阿士(劉孝綽七歲能屬文其舅王融深賞異之號曰神童融每曰丨丨丨
丨丨丨丨丨丨丨丨阿士孝綽小字也)嗤鄙其文(孝綽自以才優于到洽每於宴坐丨丨丨丨)
冷癖(孝綽居母憂冬月飲冷水因得丨丨)反呼騶卒訪道途間事(孝綽於朝集會
同處公卿間無所與語丨丨丨丨丨丨丨丨丨由此多忤於物)每作一篇朝成暮徧(孝綽
辭藻為後進所宗丨丨丨丨丨丨丨丨好事者咸誦𫝊寫流聞河朔亭苑柱壁莫不題之)七十人並
能屬文(孝綽兄弟及羣從子姪當時有丨丨丨丨丨丨丨近古未之有也)三妹並有才
學(孝綽丨丨一適王叔英一適張嵊一適徐悱丨丨丨丨)劉三娘(悱妻文尤清拔所謂丨丨丨者
也悱卒為文祭之辭甚悽愴悱父勉本欲哀辭及見此文乃閣筆以上劉孝綽𫝊)為皮裏晉書
(劉諒尤悉晉代故事時人號為丨丨丨丨)歎秋望之美(諒為湘東王所善王嘗游江濱丨丨丨丨
丨諒曰今日可謂帝子降于北渚王有目疾以為刺已應曰卿言目眇眇以愁余耶以上劉諒𫝊)三筆
六詩(劉孝儀工屬文孝綽嘗云丨丨丨丨三即孝儀六謂孝威也以上劉孝儀𫝊)故宜其早
死(劉瑱妹為鄱陽王妃伉儷甚篤王為齊明帝所誅妃追傷成痼疾有陳郡殷蒨善寫人面與真不别瑱令
蒨畫王形像并圖王平生所寵姬共照鏡狀如欲偶寢瑱乃密使妳媪示妃妃視畫仍唾之因罵云丨丨丨丨
丨於是恩情即歇病亦差以上劉瑱𫝊)麤中使酒(魯爽丨丨丨丨數有過失以上魯爽𫝊)宗
豪(薛安都世為河東強族族姓有三千家父廣為丨丨以上薛安都𫝊)
