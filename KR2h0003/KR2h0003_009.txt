欽定四庫全書
北史識小錄卷一錢塘沈名蓀
秀水朱昆田同輯
魏本紀
逐女鬼(黃帝裔始均仕堯丨丨丨於弱水北人賴其勲舜命為田祖子孫為拓拔)九難八阻
(獻帝年老乃以位授子聖武命南移山谷高深丨丨丨丨)有神獸似馬其聲類牛(丨丨
丨丨丨丨丨丨丨導引歴年乃出)推寅(其遷徙謀略多出宣獻二帝故時人並號曰丨丨蓋俗云鑽研
之義)歘見輜軿自天而下(聖武田於山澤丨丨丨丨丨丨丨丨既至見美婦人自稱天女
受命相偶旦日請還期年周時復會於此言終而别及期帝至先田處果見天女以所生男授帝曰此君之子
也當世為帝王語訖而去即神元也)詰汾皇帝無婦家力微皇帝無舅家
(故時人諺曰丨丨丨丨丨丨丨丨丨丨丨丨丨丨以上聖武帝紀)引空弓而落飛鳥(文帝
自晉遣歸仰視飛鳥飛丸落之時國俗無弹衆大驚謂曰太子丨丨丨丨丨丨丨以上神元帝紀)牛角
容一石(桓帝英傑魁岸馬不能勝常乘安車駕大牛丨丨丨丨丨)嘔吐之地仍生榆
(桓帝中蠱丨丨丨丨丨丨丨參合陂上舊無榆故時人異之以上思帝紀)冰草相結若浮
橋(昭成征衛辰河水未成帝乃以葦絙約斯俄然冰合乃散葦于上丨丨丨丨丨丨丨)為財辱士
非也(許謙盜絹二疋帝匿之謂燕鳳曰卿勿洩之謙或慚而自殺丨丨丨丨丨丨以上昭成帝紀)有
榆生於藏胞之坎(道武帝生之明年丨丨丨丨丨丨丨丨後遂成林)軍所行不
得傷桑棗(詔東平公攻鄴王建李栗等攻信都丨丨丨丨丨丨丨丨)鹿苑鴻雁池(帝起
丨丨又穿丨丨丨)衆文經(集博士儒生比衆文經字義𩔖相從凡四萬餘字號丨丨丨)九十九
泉(西登武要北原觀丨丨丨丨)若傍有鬼物對揚者(帝終日竟夜獨語不止丨丨丨
丨丨丨丨丨)幸過災年(朝野人情各懷危懼有司廢怠莫相督攝百工偷劫盜賊公行帝亦聞之
曰朕故縱之使然丨丨丨丨更當清整之耳以上道武帝紀)獲獸十萬(明元帝校獵于骨羅山丨
丨丨丨)蜯臺(次于濡源立丨丨)射白熊(丨丨丨於頽牛山獲之以上明元帝紀)驅鹿
獸數百萬詣行在所(北部勅勒莫弗庫若干率其部數萬騎丨丨丨丨丨丨丨丨丨丨帝
因而大狩)旱疫平(詔有鄙婦人持方寸玉印詣潞縣既而亡去印有三字為龍鳥之形要妙竒巧不𩔖
人迹文曰丨丨丨)嘉瓜合蒂野木連理(同上丨丨丨丨生于山中丨丨丨丨殖于魏郡)
白燕集(同上丨丨丨于盛樂舊都元鳥隨之蓋有千數)合秀(同上嘉禾頻歲丨丨於恒農白兔並
見于渤海白雉三隻又集于平陽太祖之廟)野馬苑(驅野馬于雲中置丨丨丨)坑沙門(詔諸
州丨丨丨毁諸佛像)於泥像中得玉璽二(毁鄴城五層佛圖丨丨丨丨丨丨丨丨其文皆
曰受命于天既壽永昌其一刻其傍曰魏所受漢傳國璽)崔司徒可惜李宣城可哀
(崔浩誅後宣城公李孝伯卒帝曰李宣城可惜又曰朕向失言丨丨丨丨丨丨丨丨丨丨褒貶雅意皆此𩔖也
以上太武帝紀)文曰子孫長壽(苑内獲方寸玉印其丨丨丨丨丨丨)馬有一角
狀如麟(庫莫奚國獻名丨丨丨丨丨丨丨)逋懸(詔所在州縣咸有丨丨)攣弧發矢
出三十餘丈過山南二百二十步(靈丘南有山高四百餘丈詔羣臣仰射山
峯無能踰者帝丨丨丨丨丨丨丨丨丨丨丨丨丨丨丨丨丨遂刊石勒銘)有飛龍騰蛇魚麗
之變(制戰陣之法十有餘條因大儺曜兵丨丨丨丨丨丨丨丨丨以示威武)賜京師人年
七十以上太官厨食(丨丨丨丨丨丨丨丨丨丨丨丨丨以終其年以上文成帝紀)雅
薄時務(帝丨丨丨丨嘗有遺世之志以上獻文帝紀)求舜後(詔丨丨丨獲東萊人媯苟之復
其家畢世)門盡州郡之高才極鄉閭之選(詔)自稱堯後(懷州人伊
祁荀丨丨丨丨應王聚衆于重山)古風遺樸(禁同姓婚娶詔皇運初基日不暇給丨丨丨丨未遑
釐改)孔子閉房記(詔禁圖䜟秘緯及名丨丨丨丨丨)良口(詔自太和六年以後買定冀幽
相四州飢人丨丨者盡還所親)出宫人不執機杼者(詔罷無益之作丨丨丨丨丨丨丨丨)
歲隙(詔孟冬十月人閒丨丨)寒氣勁切(詔丨丨丨丨杖箠難任)不得以北俗
之語言於朝廷(詔丨丨丨丨丨丨丨丨丨丨丨違者免所居官)介山之邑聽為
寒食(詔丨丨丨丨丨丨丨丨自餘禁斷)華郡荒郡華縣荒縣(庚寅詔雍州士人百
年以上假丨丨太守九十以上假丨丨八十以上假丨丨七十以上假丨丨)熱羹覆帝手(進食
者曾以丨丨丨丨丨又曾於食中得蟲穢物並笑而恕之)馬上口授(帝有大文筆丨丨丨丨及其成
也不改一字)能以指弹碎羊□骨(帝年十餘歲丨丨丨丨丨丨丨丨以上孝文帝紀)
射遠及一里五十步(宣武帝躬御弧矢丨丨丨丨丨丨丨丨羣臣勒銘於射所)獻辟
支佛牙(南天竺國丨丨丨丨丨)七寳床(郢州獻丨丨丨不納)銅龍(遷代京丨丨置天泉
池西)理訴殿申訟車(詔立丨丨丨丨丨丨以盡冤窮之理)唯取骨如意(孝文欲觀
諸子志尚大陳寳物任其所取帝丨丨丨丨丨而已以上宣武帝紀)託稱瘖病絶言垂
一紀(帝以元乂擅權丨丨丨丨丨丨丨丨丨以上節閔帝紀)遍體有鱗文(孝武帝性沈厚
博涉好武事丨丨丨丨丨)掩目捕雀(詔間者凶權誕恣法令變常遂立夷貊輕賦冀收天下之意隨
以箕斂之重終納十倍之征丨丨丨丨何以過此今歲租調且兩收一丐)此水東流而朕西
上(高歡入洛宇文泰遣趙貴梁禦來赴乃奉帝過河謂禦曰丨丨丨丨丨丨丨丨若得重謁洛陽廟是卿等
功也帝及左右皆流涕)願逐明月入君懷(帝從妹不嫁者三一曰平原公主明月常内宴
令諸婦人詠詩或詠鮑照樂府曰朱門九重門九閨丨丨丨丨丨丨丨)時或彎弓時或推
案(帝以明月入關宇文泰使元氏諸王取明月殺之帝不悦丨丨丨丨丨丨丨丨君臣由此不安平)使
人聊增悽怨(帝在逍遥園宴阿至羅顧侍臣曰此處彷彿華林園丨丨丨丨丨丨)焦梨狗
子嚙斷索(始宣武孝武間謠曰狐非狐貉非貉丨丨丨丨丨丨丨識者以為索謂魏本索髮丨丨丨
丨指宇文泰俗謂之黑獺也以上孝武帝紀)御香澤(有司詔煎丨丨丨須錢萬貫帝以軍旅在外停
之)懸鼓置紙筆(於陽武門外丨丨丨丨丨以求得失)望此令人有脱屣之
意(嘗登逍遥觀望嵯峨山因謂左右曰丨丨丨丨丨丨丨丨丨若使朕年五十便當委政儲宫尋山餌藥不
能一日萬機也以上文帝紀)務衫(詔百司悉依舊章從容雅服不得以丨丨從事)澆人(夏五月大
旱勒城門殿門及省府寺署坊門丨丨不簡王公無限日得雨乃止)板假(遣使者丨丨老人官百歲以下
各有差)蝦蟆鳴于樹上(山東大水丨丨丨丨丨丨)賜綾帽(以新宫成大赦改元八十
以上丨丨丨及杖)挾石獅子以踰墻(帝好文美容儀力能丨丨丨丨丨丨丨)癡人復
何似(高澄以崔季舒為中書黃門侍郎令監察帝動静澄與季舒書曰丨丨丨丨丨痴勢小差未)天
子莫走馬(帝嘗獵於鄴東馳逐如飛監衛從後呼帝曰丨丨丨丨丨大將軍怒)狗脚朕(高澄
嘗侍帝飲大舉觴曰臣澄勸陛下帝不悦曰自古無不亡之國朕亦何用此活澄怒曰朕朕丨丨丨使季舒敺
帝三拳奮衣而出)欲與六宫别可乎(禪位訖所司請發帝曰古人念遺簮敝履丨丨丨丨
丨丨丨)何物奴敢逼人(直長趙德以故犢車一乘候于東上閣帝上車德超上車持帝帝肘
之曰朕畏天順人授位相國丨丨丨丨丨丨以上東魏孝静帝紀)
齊本紀
往來無風塵之色(神武帝每行道路丨丨丨丨丨丨丨)夢履衆星而行(又嘗
丨丨丨丨丨丨覺而内喜)性不立食(每至洛陽給令史麻祥使祥嘗以肉㗖神武神武丨丨丨丨坐
而進之祥以為慢已笞神武四十)為奔走之友(與司馬子如劉貴賈顯智丨丨丨丨丨)白
鷹赤兔(劉貴得丨丨與神武等獵于沃野見一丨丨每搏輒逸)善暗相(遂至迥澤澤中有茅
屋將奔入有狗自屋中出噬之鷹兔俱死神武怒鳴鏑射之狗斃屋中有二人出持神武甚急其母目肓曳杖
呵其二子曰何故觸大家出甕中酒烹羊以待客自言丨丨丨遍捫諸人言皆貴而俱由神武飲竟出行數里
還更訪之則本無人居乃知向非人也)御惡人如此馬矣(劉貴事尒朱榮盛言神武美至是始
見以憔悴故未之竒也貴乃為神武更衣復求見焉因隨榮之廏廏有惡馬榮命剪之神武乃不加羈絆而剪
竟不蹄嚙已而起曰丨丨丨丨丨丨丨)霸業可舉鞭而成(神武謂尒朱榮曰以明公雄武
乘時奮發丨丨丨丨丨丨丨)團焦(神武抵揚州邑人龐蒼鷹止丨丨中蒼鷹母數見丨丨上赤氣赫然
屬天)鑄像卜之(榮將簒位神武諫不聽請丨丨丨丨鑄不成乃止)終當為其子穿
鼻(尒朱榮指神武戒兆曰爾非其匹丨丨丨丨丨丨丨)梗陽驛子(神武建牙陽曲川陳部分有欵
軍門者絳巾袍自稱丨丨丨丨願厠左右訪之則以力聞嘗于并州市搤殺人者乃署為親信)戶掘黃
鼠而食之(使劉貴請兆以并肆頻歲霜早降丨丨丨丨丨丨丨皆面無穀色)何論香火
(請令就食山東兆從其議慕容紹宗諫兆曰香火重誓何所慮邪紹曰親兄弟尚難信丨丨丨丨)與爾
皆失鄉客(神武許為并州符徵兵討步落稽發萬人將遣之雪涕執别喻之曰丨丨丨丨丨丨義同
一家不意在上乃爾徵召)整疾無聲(神武與尒朱兆未戰之先章武人張紹夜中忽被數騎將踰城
至一大將軍前敕紹為軍導向鄴官佐受命者除殘賊紹回視之兵不測丨丨丨丨將至鄴乃放焉及戰尒朱
氏軍人見陣外士馬四合蓋神助也)兩拔相擊(初孝明之時洛下以丨丨丨丨謠言銅拔打鉄拔元
家世將末好事者以二拔謂拓拔賀拔言俱將衰敗之兆)浮屠飛入東海(永寕寺九層浮屠災
既而人有從東萊至云及海上人咸見丨丨丨丨丨丨俄而霧起乃滅)元家兒拳(元子幹攘臂擊
舍人梁續乃謂孫騰曰語爾高王丨丨丨丨正如此)貴我者高王(孝武與神武敕生我者父母丨
丨丨丨丨)猶欲奮空拳而爭死(同上王脱信邪棄義舉旂南指雖無匹馬隻輪丨丨丨丨
丨丨丨丨)可憐青雀子(童謠曰丨丨丨丨丨飛來鄴城裡羽翮垂欲成化作鸚鵡子青雀謂清河
王鸚鵡謂神武也)縛矟為梯(神武帥庫狄干等襲西魏夏州身不火食四日而至丨丨丨丨夜入
其城)獲瑞石(神武如天池丨丨丨隠起成文曰六王三川)椒掖(神武請丨丨之内進御以序)
腰邊百箭足殺百人(西師盡銳來攻衆潰神武失馬赫連陽順下馬以授神武追騎至親
信都督尉興慶曰王去矣興慶丨丨丨丨丨丨丨丨)打蔟(尒朱文暢等謀賊神武因正月十五日夜丨丨
懷刃而入)每先有黃黑蟻陣鬭(自東西魏搆兵鄴下丨丨丨丨丨丨丨丨占者謂黃者東
魏衣色黑者西魏衣色人間以此定勝負是時黃蟻盡死)鐵面(韋孝寬守玉壁城中出丨丨神武使元盜
射之每中其目)移汾(玉壁城中無水汲於汾神武使丨丨一夜而畢)敕勒歌(西魏言神武中弩神
武聞之乃勉坐見諸貴使斛律金丨丨丨神武自和之哀感流涕)吾不能與鮮卑小兒
共事(侯景素輕世子嘗謂司馬子如曰王在吾不敢有異王無丨丨丨丨丨丨丨丨丨丨)書背微
點(景與神武約得書丨丨丨丨乃來至是世子為神武書召景書至無點景不至)鮮卑老公勅
勒老公(神武謂世子曰庫狄干丨丨丨丨斛律金丨丨丨丨並性遒直終不負汝)日蝕其為
我邪(正月朔日蝕神武曰丨丨丨丨丨丨死亦何恨)深密高岸(神武性丨丨丨丨終日儼然人
不能測)指事論心不尚綺靡(每有文教常殷勤欵悉丨丨丨丨丨丨丨)不過
三爵(少能劇飲自當大任丨丨丨丨以上神武帝紀)執射賦詩(文襄門下賓客每山園遊宴必
見招攜丨丨丨丨各盡其所長以為娛適以上文襄帝紀)歘然曰得活(時神武家徒壁立后與親姻相對共憂寒餒文宣帝始生數月尚未能言丨丨丨丨丨)鱗身重踝(及長黑色大頰兊下
丨丨丨丨瞻視審定)阿禿師(晉陽有沙門乍愚乍智時人不測呼為丨丨丨太后見諸子焉歴問禄位
至帝再三舉手指天而已)此人亦得富貴相法亦何由可解(帝内雖明敏貌
若不足文襄每嗤之曰丨丨丨丨丨丨丨丨丨丨丨丨丨)各使理亂絲(神武嘗令諸子丨丨丨丨
丨帝獨抽刀斬之曰亂者當斬神武以為然)丘郊禘祫時祭皆市取少牢(詔丨
丨丨丨丨丨丨丨丨丨丨不得刲割農社先蠶酒肉而已雩禖風雨司人司禄靈星諸祀果餅酒脯)毁西
門豹祠(帝以祈雨不降丨丨丨丨丨掘其冡)螽澇(詔去年丨丨損田)所寢至夜曾有
光(帝丨丨丨丨丨丨丨巨細可察)此人似不能見容(帝將赴晉陽辭謁魏帝于昭陽殿從
者千人持劍者十餘輩帝在殿下數十步立令主者傳奏須詣晉陽言訖再拜而出魏帝失色目送帝曰丨丨
丨丨丨丨丨吾不知死在何日)河邊羖䍽飛上天(先是童謠曰一束藁兩頭然丨丨丨丨丨
丨丨藁兩頭然于文為高河邊羖䍽為水邊羊指帝姓名也)一寫而成(帝乃鑄像以卜之丨丨丨
丨)獰直(議受禪于太后前太后謂諸貴曰我兒丨丨必自無此意直高德正樂福教之耳)禾生
於銅研(四月夜丨丨丨魏帝丨丨旦長數寸有穗)塗傅粉黛(帝或袒形露體丨丨丨丨散髮
胡服雜衣錦綵)時乘鹿車白象駱駝牛驢(丨丨丨丨丨丨丨丨丨丨並不施鞍勒)
街坐巷宿(丨丨丨丨處處游行多使劉桃枝崔季舒負之而行或擔胡鼓而拍之)聚棘為
馬(徵集滛嫗悉去衣裳分付從官朝夕臨視或丨丨丨丨紐草為索逼遣乘騎牽引來去流血洒地以為娛
樂)顛顛癡癡何成天子(遊行市㕓問婦人云天子何如婦曰丨丨丨丨丨丨丨丨帝乃
殺之)笞脚五十(太后坐一小榻帝醉手自舉牀后便墜落頗有傷損醒悟之後令平秦王高歸彦執
杖口自責疏脱背就罰太后涕泣前自抱之方捨背杖丨丨丨丨莫不至到)登脊疾走時復
雅儛(三臺搆木高二十七丈兩棟相距二百餘尺工匠危怯皆繫繩自防帝丨丨丨丨都無怖畏丨丨丨
丨折旋中節)以席為翅(又召死囚丨丨丨丨從臺飛下免其罪戮)楊大肚(雖以楊愔為宰
輔使進厠籌以其體肥呼為丨丨丨)老小公子惡戲(以刀子𠢐楊愔腹崔季舒託俳言曰丨丨
丨丨丨丨因掣刀子而去之)辱我母婿(至彭城王浟宅謂其母尒朱曰憶汝丨丨丨丨時向何由
可耐手自刅殺)自往看也(至故僕射崔暹第謂暹妻李曰頗憶暹否李曰結髮義深實懷追憶帝曰
若憶時丨丨丨丨親自斬之)弄其髀為琵琶(所幸薛嬪甚被寵愛忽憶其經與高嶽私通無
故斬首藏之于懷於東山宴勸酬始合忽探出頭投於柈上支解其體丨丨丨丨丨丨一座喪胆帝方收取對
之流涕曰佳人難再得甚可惜也披髮步哭送之)供御囚(鄴下繫徒罪至大辟簡取隨駕號曰丨丨
丨手自刃殺持以為戲)方知龍逢比干非是俊物(典御丞李集諫帝有甚桀紂帝
令縛置中流沈沒久之復令引出曰吾何如桀紂集曰回來彌不及矣帝又令沈之如此數四集對如初帝大
笑曰天下有如此癡漢丨丨丨丨丨丨丨丨丨丨)一大人只十(帝登阼改年為天保有識者曰
天保之字為丨丨丨丨丨帝其不過十乎)得珠襦玉匣(先是霍州發楚夷王女冡尸如生丨丨丨
丨丨帝珍之及崩遂以斂焉以上文宣帝紀)顔子縮屋稱貞(太子稱國子助教許散愁曰丨
丨丨丨丨丨柳下嫗而不亂未若此翁白首不娶者也以上廢帝紀)黃帽鳩杖(郡國老人各授板職賜丨丨丨丨)研機測化體道居宗(徵長廣王湛入繼詔丨丨丨丨丨丨丨丨)天
子乃更似吏(帝使庫狄顯安直言對曰陛下太細丨丨丨丨丨丨)以爪搯手心血
流滿袖(太后嘗心痛不自堪忍帝立侍帷前丨丨丨丨丨丨丨丨丨)騎棟上歌呼自
若(帝在晉陽宫見文宣及楊愔燕子獻等遂漸危篤備厭禳之事或煑油四洒或持炬燒逐諸厲方出殿梁
山丨丨丨丨丨丨丨了無懼容以上孝昭帝紀)汎級(内外百官普加丨丨)八龍升天(齊州
上言濟河水口見丨丨丨丨)霜晝下(河清二年丨丨丨)如赤漆鼓帶小鈴(有物
隕于殿庭丨丨丨丨丨丨丨)殿上石自起(丨丨丨丨丨兩兩相對)有神見於後
園萬壽堂前山穴中(丨丨丨丨丨丨丨丨丨丨丨丨丨其體壯大不辨其面兩齒絶白長
出於唇以上武成帝紀)日入裙下(帝母胡皇后夢於海上坐玉盆丨丨丨丨遂有娠)死魃(
夏五月大旱晉陽得丨丨長二尺面頂各二目使刻木為其形以獻)雉集于御座(八月行幸晉陽
丨丨丨丨丨獲之)不復記所受言遂大笑(帝為周師所敗入鄴斛律孝卿請帝親勞
將士為帝撰詞且曰宜慷慨流涕感激人心帝既出臨衆將令之丨丨丨丨丨丨丨丨丨左右亦羣咍)無
上皇(幼主禪位于任城王湝尊太上皇為丨丨丨)置金囊於鞍後(帝與淑妃韓長鸞等
十數騎將遜于陳丨丨丨丨丨丨)言語澁訥(帝丨丨丨丨無志度不喜見朝士非昵狎未嘗交語)
性愞(丨丨不堪人視者即有忿責)無愁天子(盛為無愁之曲帝自彈胡琵琶而唱之侍和之
者以百數人間謂之丨丨丨丨)見鬼人(諸官奴婢閹人商人胡戶雜戶歌舞人丨丨丨濫得富貴者以
萬數)各作依字(庶姓封王者百數開府千餘儀同無數領軍一時三十連判文書丨丨丨丨不具姓
名莫知誰也)一裙直萬疋鏡臺直千金(宫女寳衣玉食者五百餘人丨丨丨丨丨
丨丨丨丨丨)鏡殿(其嬪嬙諸院中起丨丨寳殿瑇瑁殿丹青雕刻妙極當時)夜則以火照
作寒則以湯為泥(又於晉陽起十二院壮麗逾于鄴下所愛不恒數毁而又復丨丨丨丨丨丨丨
丨丨丨丨丨)一夜燃油萬盆(鑿晉陽西山為大佛像丨丨丨丨丨丨光照宫内)設青
廬具牢饌(御馬則藉以氈罽食物有十餘種將合牝牡則丨丨丨丨丨丨而親觀之)赤彪儀
同逍遥郡君凌霄郡君(馬及鷹犬乃有儀同郡君之號故有丨丨丨丨丨丨丨丨丨丨
丨丨)鬭雞亦號開府(犬於馬上設褥抱之丨丨丨丨丨丨犬馬鷄鷹多食縣幹)貧窮村
舍(於華林園立丨丨丨丨帝自弊衣為乞食兒又為窮兒之市躬自交易)衣解髮散而歸
(自晉陽東巡單馬馳騖丨丨丨丨丨丨)索蝎(會一夜丨丨及旦得三升)賜諸佞幸賣官
(丨丨丨丨丨丨或得郡兩三或得縣六七各分州郡)蝟膏(初河清末武成夢大蝟攻破鄴城故索境内丨
丨以絶之識者以後主名聲與蝟協亡齊徵也)剪剔以著假髻(又婦人皆丨丨丨丨丨丨而危
邪之狀如飛鳥至於南面則髻心正西始自宫内為之被于四遠)盡勢(又為刀子刅皆狹細名曰丨丨)
高末(遊童戱者好以兩手持繩拂地而却上跳且唱曰丨丨以上後主紀)韝紲之娛(縱丨丨丨
丨恣朋淫之好)持瓢者非止百人搖樹者不惟一手(以上論)
周本紀
得玉璽三紐(普回因狩丨丨丨丨丨文曰皇帝璽)背有黑子宛轉如盤龍
(文帝美鬚髯垂手過膝丨丨丨丨丨丨丨丨丨之形)我猶箭耳隨人所射者也(齊神
武遣侯景招引賀拔之衆帝謂曰賀拔公雖死宇文泰尚存卿何為也景失色曰丨丨丨丨丨丨丨丨丨丨景
於此還)因翼生羽(討高歡檄乘釁之徒丨丨丨丨)窫窳生靈(同上皆行貪虐丨丨丨丨)
緝搆南箕(同上丨丨丨丨指鹿為馬)電繞蛇擊霧合星羅(同上)栽柳七
千根以旌武功(帝大破高歡乃於戰所凖當時兵人種樹一株丨丨丨丨丨丨丨丨丨以上
文帝紀)以宫人執兵自守(孝閔與宫伯乙鳳等將誅晉公護護詐呼鳳等論事並誅之仍
罷禁兵帝無左右獨在内殿丨丨丨丨丨丨丨護遣大司馬賀蘭祥逼帝遜位)白虎噬驂蒼鷹
擊殿(追諡詔禍生肘腋釁起蕭牆丨丨丨丨丨丨丨丨以上孝閔帝紀)獻三足烏(二年順陽
縣丨丨丨丨)糖䊚(帝因食丨丨遇毒以上明帝紀)英謀電發神旆風馳(以
上論)神光照室(武帝生于同州有丨丨丨丨)布泉(七月更鑄錢文曰丨丨以一當十)有
牛足生于背(保定三年丨丨丨丨丨丨)隂在背後如尾(十二月有人生子男而丨
丨丨丨丨丨)犬兩尾六足(有犬生子腰以後分為二身丨丨丨丨)日中見烏(天和
元年二月日鬭光遂微丨丨丨丨)山雲儛(初造丨丨丨以備六代樂)鳳凰集楓樹(二年
梁州上言丨丨丨丨丨羣鳥列侍以萬數)逋租懸調(以皇女生降宥罪人并免丨丨丨丨)五行
大布錢(三年更鑄丨丨丨丨丨以一當十)三墨八儒朱紫交競九流七
略異說相騰(岐路既分源流逾遠淳離朴散形器斯乖遂使丨丨丨丨丨丨丨丨丨丨丨丨丨丨
丨丨)魚潰鳥離(平并州詔王威既震丨丨丨丨)椒房丹地有衆如雲(詔丨丨丨
丨丨丨丨丨本由嗜慾之情非關風化之義)澆季(同上朕運當丨丨思復古始)刑書要制(
初行丨丨丨丨用法嚴重以上武帝紀)皆以三拜成禮(詔諸應拜者丨丨丨丨丨丨)冕
二十有四旒(帝自稱天元皇帝所居稱天臺丨丨丨丨丨丨車服旂鼓皆以二十四為節)刑
經聖制(初以刑書要制嚴重恐物情未附除之至是為丨丨丨丨其法深刻)帝與二象俱
南坐(復佛象及天尊象丨丨丨丨丨丨丨大陳雜戱令京城士庶縱觀)永通萬國錢(初鑄
丨丨丨丨丨以一當千)乞寒(縱胡人丨丨用水澆沃以為戱樂)四后方駕齊驅(行幸
洛陽帝親御驛馬日行三百里令丨丨丨丨丨丨或有先後便加譴責人馬頓仆相屬於道)二扆畫
日月象(造丨丨丨丨丨丨置左右)税入市者人一錢(大象二年初丨丨丨丨丨丨丨)
增候正前驅式道為三百六十重(幸同州丨丨丨丨丨丨丨丨丨丨丨丨丨
自應門至赤岸澤數十里間幡旂相蔽鼓樂俱作)品色衣(詔天臺侍衛皆着五色及紅紫綠衣以雜
色緣名曰丨丨丨)内外命婦皆執笏(詔丨丨丨丨丨丨丨其拜宗廟及天臺皆俛伏)自
稱為天(帝每對臣下丨丨丨丨)五色土塗殿(以丨丨丨丨所御天德丨各隨方色)列
坐用宗廟禮器(於後宫與皇后等丨丨丨丨丨丨丨罇彝圭瓚之屬以次食焉)長祖(不聽
人有高者大者之稱姓高者改為姜九族稱高祖者為丨丨曾為次丨丨)車皆渾成為輪(令天
下丨丨丨丨丨丨唯宫人得乘有輻車)禁天下婦人皆不得施粉黛(丨丨丨丨
丨丨丨丨丨丨丨唯宫人得加粉黛焉)少年為婦人服飾(散樂雜戲常在目前又好令京
城丨丨丨丨丨丨丨入殿歌舞)天杖(每捶人以百二十為度名曰丨丨宫人内職亦如之后妃嬪御雖被
寵嬖亦多被杖背以上宣帝紀)
隋本紀
左挾其腰右拔其舌(周文狩于龍門皇考忠獨當一猛獸丨丨丨丨丨丨丨丨)揜于
(周文壯之北臺謂猛獸為丨丨因以□之)束刅於象鼻(粱人丨丨丨丨丨以戰皇考射之二象反
走)自言是天下健兒(皇考與達奚武援司馬消難以三千騎殿徐引而還達奚武歎曰達
奚武丨丨丨丨丨丨丨今日服矣)頭上出角遍體起鱗(皇妣抱帝忽見丨丨丨丨丨丨
丨丨墜帝于地尼自外來曰已驚我兒致令晚得天下)玉柱入頂(丨丨丨丨目光外射有文在手
曰王)堯得太尉已作運衡之篇舜遇司空便叙菁華之竭
(禪詔)天歷逐獄訟之歸神鼎隨謳歌之去(同上)蛇行烏攫(同上
丨丨丨丨投足無所)八極九野萬方四裔圓首方足莫不樂推(同上)
鐘石變音蛟魚出穴(同上近者赤雀玄祉玄龜效靈丨丨丨丨丨丨丨丨)發官牛
(開皇元年丨丨丨五千頭分賜貧人)槐樹連理衆枝内附(三月宣仁門丨丨丨丨丨丨丨
丨)移盩厔連理樹植于宫庭(己丑丨丨丨丨丨丨丨丨丨丨)流星如墜
牆(有丨丨丨丨丨光照于地)謀筮從龜瞻星揆日(造新都詔今之宫室近代權宜又非
丨丨丨丨丨丨丨丨)一角同蹄(渝州獲獸似麋丨丨丨丨)雨毛如馬尾(六年京師丨丨
丨丨丨長者二尺餘短者有六七寸)青龍符(頒丨丨丨于東方搃𬋩刺史西方以白虎南方以朱雀北
方以玄武)毁所得秦漢三大鐘越二大鼓(平陳後丨丨丨丨丨丨丨丨丨丨丨
丨)此聲似啼(設亡陳女樂謂公卿等曰丨丨丨丨朕聞之甚不喜故與公等一聽亡國之音俱為
永鑒焉)木魚符(頒丨丨丨於總𬋩刺史雌一雄三)用虛言而干上帝邪(群臣
請封禪詔不許曰豈可命一將軍除一小國以薄德而封名山丨丨丨丨丨丨丨丨)銅魚符(制京官五
品以上佩丨丨丨)綾文布(相州刺史豆盧通貢丨丨丨命焚之于朝堂)羣鹿馴擾侍
衛之内(閏月己卯丨丨入殿門丨丨丨丨丨丨)斯則哀樂同日心事相違
(享廟日不用鼔吹殿庭不設樂懸而禮畢升路鼔吹發音還入宫門金石振響丨丨丨丨丨丨丨丨丨丨)有
船長三丈以上悉括入官(詔吳越之人往承弊俗私造大船因相聚結自今江南諸
州人□丨丨丨丨丨丨丨丨丨丨丨)日漸長(有司言元年已來丨丨丨)天有聲如瀉水
(二十年丨丨丨丨丨丨自南而北)豆屑雜糠(關中飢遣左右視百姓所食有得丨丨丨丨而奏之
者上流涕以示羣臣深自咎責為之損膳)神燭聖杖(帝好為小數言丨丨丨丨堪能療病)鸚鵡麖
皮(常令左右送西域朝貢使出關其人受牧宰小物饋丨丨丨丨馬鞭之屬帝聞而大怒以上文帝紀)
樂器絃多斷絶(高祖幸上所居第見丨丨丨丨丨丨又有塵埃若不用者以為不好聲妓之玩)
感哽(營建東京詔興言丨丨)殷大(同上南服遐遠東夏丨丨)龍舟鳳䑽(往江南采木造
丨丨丨丨黃龍赤艦樓船等數萬艘)坑焚之餘(採訪學行詔漢採丨丨丨丨不絶如線)十步
之内必有芳草(同上丨丨丨丨丨丨丨丨四海之中豈乏孝秀)黃篾(上御龍舟幸江都文
武官五品以上給樓船九品以上給丨丨舳艫相接二百餘里)犢車通幰(制文官五品已上給丨丨
丨丨)瓟槊(三品已上給丨丨)課州縣送羽毛(何稠雲定興盛修儀衛於是丨丨丨丨丨
丨百姓求捕之網羅被水陸禽獸有堪&KR0769;㲘之用者殆無遺𩔖)彙茅寂寞(令五品以上十科舉人詔
丨丨丨丨投竿罕至)駕毳乘風(别建文帝廟詔丨丨丨丨歴代所弗至)譯靡絶時書
無虚月(同上莫不厥角關塞頓顙闕庭丨丨丨丨丨丨丨丨)氊牆毳幕(為啓民可汗置城造
屋詔屢有陳請以丨丨丨丨事窮荒陋上棟下宇願同比屋)鷹師(徵天下丨丨悉集東京至者萬餘人)
觀風行殿(上御丨丨丨丨盛陳文物奏九部樂設魚龍曼延)陪列者三十餘國
(宴高昌王吐屯設于殿上以寵異之其蠻夷丨丨丨丨丨丨丨)求龍種(置馬牧于青海渚中以丨丨丨
無效而止)自稱彌勒佛(有盜數十人皆素冠練衣焚香持花丨丨丨丨丨入建國門奪衛士仗為
亂)細柳蟠桃之外紫舌黃枝之域(征高麗詔提封所漸丨丨丨丨丨丨聲教
爰暨丨丨丨丨丨丨)青丘碧海(同上丨丨之表咸修職貢丨丨之濱同享正朔)二大鳥(進圍
遼東見丨丨丨高丈餘皜身朱足游泳自若上異之命工圖寫並立銘頌)屠販可以登朝(勲官
不得授文武職事詔時當撥亂丨丨丨丨丨丨世屬隆平經術然後升仕)阿舅賊(平原李德逸聚衆數
萬稱丨丨丨)歴山飛(賊師魏刁兒自稱丨丨丨)流星如斛(有大丨丨丨丨墜賊帥盧明月
營破其衝車)大鳥似鵰飛入大業殿(甲子夜有二丨丨丨丨丨丨丨丨丨止于御幄
至明而去)徵求螢火(上于景華宫丨丨丨丨得數斛夜出遊山而放之光遍巖谷)聲如壊
牆(壬子有大流星如斗出王良閣道丨丨丨丨)撤床簀為棺(上見弑蕭后令宫人丨丨丨丨
丨埋之後陳稜葬之吳公臺下及唐改葬雷塘)玉門柳城(盛興屯田于丨丨丨丨之外)加以
丹頸之戮(惡其直道忌其正議求其無形之罪丨丨丨丨丨丨以上煬帝紀)赤仄之泉
紅腐之粟(丨丨丨丨流溢于都内丨丨丨丨充積于塞下)土崩魚爛(丨丨丨丨貫盈惡稔)
笙鐘變響(謳歌有屬丨丨丨丨以上論)
北史識小錄卷一
