欽定四庫全書
北史識小錄卷六錢塘沈名蓀
秀水朱昆田同輯
周宗室諸王列傳
大者屬鼠第二屬兔汝身屬蛇(宇文護母閻在齊與護書昔在武川鎮生汝兄
弟丨丨丨丨丨丨丨丨丨丨丨丨)各捉其兒打之(同上元寳菩提及汝姑兒賀蘭盛洛并汝
身四人同學博士姓成為人嚴惡汝等四人謀欲加害吾共汝叔母聞之丨丨丨丨丨丨唯盛洛無母獨不被
打)阿摩敦(同上汝叔遣奴來富迎汝及盛洛等汝時著緋綾袍銀裝帶盛洛著紫織成纈通身黃綾
裏並乘騾同去盛洛小于汝三人並喚我作丨丨丨)草木有心禽魚感澤(護報母書齊朝
愛敬之至施及旁人丨丨丨丨丨丨丨丨况在人倫而不銘戴)出懷中酒誥(武帝以護暴慢密與
衛王直圖之護入朝皇太后帝謂曰太后春□既尊頗好酒比諫未蒙垂納兄今願更啓請因丨丨丨丨丨授
護曰以此諫太后護入如帝所誡讀似示太后未訖帝以玉珽擊之踣地衛王直乃出斬之以上晉公護傳)
宇文三郎(宇文皛隋廣平公主之子養於宫中煬帝甚親昵之出入卧内往來不限門禁號丨丨丨
丨與宫人淫亂至於妃嬪公主亦有醜聲以上宇文慶傳)獨取駿者(文帝嘗賜諸子良馬惟其
所擇憲丨丨丨丨帝問之對曰此馬色𩔖既殊或多駿逸若從軍征伐牧圉易分)才用殊不關
大小(平蜀之後文帝以形勝之地不欲宿將居之諸子中欲有推擇而憲先請帝曰非爾所及以年授者
當歸爾兄憲曰丨丨丨丨丨丨丨試而無效甘受面欺)豈有三十歲天子可為人
所制乎(武帝謂裴文舉日昔魏末不綱太祖匡輔元氏有周受命晉公復執威權積習生常便謂法須
應爾丨丨丨丨丨丨丨丨丨丨丨丨丨)伐柏為菴(大舉東討憲密謂永昌公椿曰兵者詭道汝今
為營不須張幕可丨丨丨丨示有處所令兵去之)讀此一經足為立身之本(憲子
貴始讀孝經便謂人曰丨丨丨丨丨丨丨丨丨丨以上齊王憲傳)
周列傳
籠東軍士(芒山之戰周文馬中流矢驚逸墜地敵人追及左右皆散李穆以策擊周文背大罵曰丨
丨丨丨爾曹主何在爾獨住此融人見其輕侮不疑是貴人遂捨而過穆以馬授周文遂俱逸)一門執
象笏者百餘人(穆子孫雖在襁褓悉拜儀同其丨丨丨丨丨丨丨丨丨貴盛當時無比以上
李穆傳)奉熨斗(尉遲迥反于鄴時穆在并州隋文帝甚慮迥遣穆子渾乘驛詣穆穆遽令渾入京丨
丨丨曰願執柄以熨天下也文帝大悦)親家公(宇文述搆李渾與李敏謀反狀于獄中口自傳授逼
敏妻宇文氏寫密表述持入奏煬帝覽之泣曰吾宗社幾傾賴丨丨丨而獲全耳以上李渾傳)避此
小兒(李&KR0910;跨馬運矛衝堅陷陣隠身鞍甲之中敵人見之皆丨丨丨丨不知&KR0910;之形貌正是如此長不盈
五尺也以上李弼傳)稱劉智遠(李密為楊玄感謀主玄感敗密迯詣淮陽舍於村中變姓名丨
丨丨丨聚徒教授)何須作書傳雅語(密共宇文化及隔水語密數之曰卿本匈奴皂隸破
野頭耳父與兄弟皆受隋恩豈容躬行殺虐今若速來歸義尚可全後嗣化及默然俯仰良久乃瞋目大言曰
共你論相殺事丨丨丨丨丨丨丨以上李密傳)以金巵置侯上(魏文帝在天游園丨丨丨
丨丨丨令公卿射中者即賜之宇文貴一發而中以上宇文貴傳)轉相騰藉聲如雷霆
(宇文忻與尉遲迥大戰官軍不利時鄴城士庶觀戰者數萬人忻曰事急矣當以權道破之于是射觀者走之
丨丨丨丨丨丨丨丨忻傳呼曰賊敗矣衆復振以上宇文忻傳)明堂圖樣(焬帝北巡宇文愷為
大帳其下坐數千人又造觀風行殿上容衛者數百人離合為之下施輪軸推移倏忽若有神功戎狄見之莫
不驚駭是時將復明堂愷為丨丨丨丨奏之其樣以木為之以一分為一尺下為方堂堂有五室上為圓觀觀
有四門)桑間俗儒(愷明堂議此乃丨丨丨丨信情加減以上宇文愷傳)金鏤玉梁
帶(侯莫陳順於渭橋破賊趙青雀魏文帝還解所服丨丨丨丨丨賜之以上侯莫陳順傳)八柱國
家(稱門閥者咸推丨丨丨丨李元欣李弼獨孤信趙貴于謹侯莫陳崇與周文帝皆為柱國大將軍以上
論)鬼言怪語(隋文詔王誼性懷險薄巫覡盈門丨丨丨丨稱神道聖以上王誼傳)獨孤
郎(獨孤信既少年自修飾章服軍中號為丨丨丨)側帽(信在秦州嘗因獵日暮馳馬入城其帽微側詰
旦而吏人有戴帽者咸慕信而丨丨焉以上獨孤信傳)猫鬼(獨孤佗好左道婢徐阿尼常事丨丨每以
子日夜祀之子者鼠也其丨丨每殺人所死家財物潜移于畜丨丨家後入宫中致皇后疾皆云丨丨疾上使
雜案之大理丞楊遠乃於門下外省遣阿尼呼丨丨阿尼于是夜中置香粥一盆以匙扣而呼曰猫女可來無
住宫中久之阿尼色正青若被牽拽者云丨丨至矣以上獨孤陀傳)天子姊乃作田舍
兒妻(竇榮定妻隋文帝長姊安成長公主也坐事除名公主曰丨丨丨丨丨丨丨丨丨以上竇榮定傳)
竹屏風(賀蘭祥為荆州刺史公私贈遺一無所受梁岳陽王蕭詧欽其風素乃以丨丨丨絺綌之屬及
經史贈之以上賀蘭祥傳)香蹬(史寧隨賀拔勝奔梁梁武引寧至丨丨前謂之日觀卿風表終是富
貴當使卿衣錦還鄉以上史寧傳)藩條(入參朝政則嘉謀屢陳出總丨丨則惠政斯洽以上論)老
羆當道卧(王羆為華州刺史嘗修州城未畢梯在城外神武遣韓軌司馬子如從河東宵濟襲羆羆
不覺比曉軌衆已乘梯入城羆尚卧未起聞閤外洶洶有聲便袒身露髻徒跣持一白棒大呼而出謂曰丨丨
丨丨丨貉子那得過敵見驚退逐至東門左右稍集合戰破之軌遂投城遁走)周家小兒恇怯
(蠕蠕南寇候騎已至豳州朝廷慮其深入乃徵發士馬屯守京城塹諸街巷以偹侵軼右僕射周惠達召羆議
之羆不應命卧而不起謂其使曰若蠕蠕至渭北者王羆自破之不煩國家兵何為天子城中遂作如此驚動
良由丨丨丨丨丨丨致此)爾之選擇當是未饑(羆性儉率嘗有臺使至為設食使乃裂去
薄餅緣羆曰耕種收穫其功已深舂爨造成用力不少丨丨丨丨丨丨丨丨命左右撤去之使者大慚)瓜
皮落地就地取而食之(又客與羆食瓜客削瓜皮侵肉稍厚羆意嫌之及丨丨丨丨乃
引手丨丨丨丨丨丨)秤量酒肉(羆每至享會自丨丨丨丨分給將士時人尚其均平嗤其鄙碎以
上王羆傳)便當殺身以謝所奉(王思政自以非相府之舊心不自安周文曾在同州與群
公宴集出錦罽及雜綾絹數千段令諸將摴蒱取之物盡周文又解所佩金帶令諸人遍擲莫有得者思政乃
歛容跪而誓曰王思政羈旅歸朝蒙宰相國士之遇方願盡心效力上報知己若此誠有實令宰相賜知願擲
即成盧若内懷不盡神靈亦當明之使不作也丨丨丨丨丨丨丨丨辭氣慷慨一座盡驚即拔所佩刀横于膝
上攬摴蒱拊髀擲之比周文止之已擲為盧矣)鐵龍雜獸用厭水神(思政守穎川東魏太
尉高嶽等步騎十萬來攻不克堰洧水以灌城時有怪獸每衝壊其堰更作丨丨丨丨丨丨丨丨堰遂成以
上王思政傳)綠巾錦襖(尉遲迥舉兵衆數十萬别統萬人皆丨丨丨丨號曰黃龍兵以上尉遲
迥傳)可愛好老公(宣帝言太子多涼德王軌因内宴上夀捋武帝鬚曰丨丨丨丨丨但恨後嗣弱
耳以上王軌傳)惟供魚龍爛漫(樂運陳周宣帝八失奏朝夕徵求丨丨丨丨丨丨士庶從
役祗為俳優角抵以上樂運傳)心如清水形如白玉(蘇綽六條詔書故為人君者必
丨丨丨丨丨丨丨丨)猶逆坂走丸(仝上飢寒切體而欲使人興行禮樂者此丨丨丨丨丨勢不可
得也)絹鄉麻土(仝上必須勸課使預營理丨丨先事織紝丨丨早修紡績)惟載以布車
一乘(綽卒周文欲從儉約全其素志及歸葬武功丨丨丨丨丨丨丨)不覺巵墜於手(周文
親于車後酹酒而言曰尚書平生為事妻子兄弟不知者吾皆知之惟爾知我心吾知爾意方欲共定天下不
幸捨我去奈何因舉聲慟哭丨丨丨丨丨丨以上蘇綽𫝊)銀幔鈎(蘇威見宫中以丨為丨丨因盛
陳節儉之美諭帝帝為改容雕飾舊物悉命除毁)安繁戀劇(治書侍御史梁毗劾威丨丨丨丨兼
領五職無舉賢自代心)更使儂誦五教耶(平陳之後令無長幼悉使誦五教威加以煩鄙
之辭百姓嗟怨後舊陳率土皆反執長吏抽其腸而殺之曰丨丨丨丨丨丨丨)昨暮兒(時議樂威子䕫
與國子博士何妥各有所持朝廷多附威同䕫者十八九妥恚曰吾席間函□四十餘年反為丨丨丨之所屈
也)但患其漸近(煬帝問盗賊事宇文述曰盗賊洵少威不能詭對以身隠殿柱帝呼問之對曰
臣非職司不知多少丨丨丨丨丨)獻尚書一部(五月五日百寮上饋多以珍玩威丨丨丨丨丨
微以諷帝以上蘇威傳)楊素無兒蘇䕫無父(楊素見蘇䕫而竒之每戲威曰丨丨丨丨
丨丨丨丨以上蘇䕫傳)僉曰才至不怪其速也(蘇亮自大統以來無歲不轉官一年
或至三遷丨丨丨丨丨丨丨丨丨以上蘇亮傳)皮排(齊神武攻玉璧令軍士鑿地道韋孝寬掘長塹
要之又於塹外積柴貯火敵人有在地道内者便下柴火以丨丨吹之火氣一衝咸即灼爛)關西男
子(神武遣參軍祖孝徵謂曰未聞救兵何不降也孝寬報云攻者自勞守者常逸豈有旬朔之間已須救援
孝寬丨丨丨丨必不為降將軍也)一里種一樹十里種三樹百里種五
樹(孝寬為雍州刺史先是路側一里置一土堠經雨頽毁每須修之自孝寬臨州仍勒部内當堠處植槐樹
代之既免修復行旅又得蔭庇周文見之曰豈得一州獨爾於是令諸州夾道丨丨丨丨丨丨丨丨丨丨丨丨
丨丨丨焉以上韋孝寬傳)日給河東酒一升(韋夐澹于榮利養高不仕數加禮命竟不
能屈周明帝即位禮敬愈厚乃為詩以貽之有香動秋蘭佩風飄蓬葉衣之句勅有司丨丨丨丨丨丨丨號之
曰逍遙公以上韋夐傳)霜早梧楸風先蒲柳(韋世康與子弟書今耄雖未及壯年已謝
丨丨丨丨丨丨丨丨)禄豈須多防滿則退年不待暮有疾便辭(仝上
眼闇更劇不見細書足疾彌增非可趨走丨丨丨丨丨丨丨丨丨丨丨丨丨丨丨丨以上韋世康傳)獨
坐滿一榻(韋藝為營州總𬋩容貌瓌瑋每夷狄參謁必整儀衛盛服以見之丨丨丨丨丨番人畏懼
莫敢仰視以上韋藝傳)名教之極其在兹乎(韋師初就學始讀孝經捨書而歎曰丨丨
丨丨丨丨丨丨以上韋師傳)枳橘猶自可移况才子也(柳慶除尚書都兵郎中并
領記室時雍北州獻白鹿群臣欲賀尚書蘇綽謂慶曰近代以來文章華靡逮于江左彌復輕薄洛陽後進祖
述不已相公炳人軌物君職典文房宜製此表以革前弊慶操筆立成辭兼文質綽讀而歎曰丨丨丨丨丨丨丨
丨丨丨以上柳慶傳)孤楊獨聳(柳機與族人子昂俱歴顯要及機昂並為外職楊素時為納言
用事因上賜宴素戲曰二柳俱摧丨丨丨丨以上柳機傳)脩竹夾池長楊映沼(楊素
誄柳弘丨丨丨丨永絶梁園之賦丨丨丨丨無復洛川之文以上柳弘傳)恒晝掩一扉(達奚
武微時奢侈好華飾及居重位不持威儀行常单馬左右從一二人而已門外不施戟丨丨丨丨丨)於嶽
上藉草而宿(武在同州遇旱武帝勅武祀華嶽嶽廟舊在山下常所祈禱武謂僚屬曰吾備位三
公不能燮理隂陽不可同於衆人在常祀所必須登峯展誠尋其聖奥嶽既高峻人跡罕通武年逾六十唯將
數人攀藤而上晩不得還即丨丨丨丨丨丨丨夢一白衣來執武手曰良辛苦甚相嘉尚至旦澍雨沾洽以
上達奚武傳)羊入我厨物出官庫是欺上也(赫連達性廉儉邊境胡人或饋
羊達欲招異𩔖報以繒帛主司請用官物達曰丨丨丨丨丨丨丨丨丨丨丨丨命取私帛與之以上赫連達
傳)著翅人(稽胡憚韓□勁勇□捷號為丨丨丨以上韓果傳)吾曹性命在此一
矢(蔡祐從戰河橋下馬步鬭殺傷甚多敵以其無繼圍之千餘重祐乃彎弓持滿四面拒之東魏人乃募厚
甲長刀者直進取祐去祐可三十步左右勸射之祐曰丨丨丨丨丨丨丨丨豈虛發哉敵人可十步祐乃射之
應弦而倒)明光鐵鎧(周文與齊神武遇于芒山祐時着丨丨丨丨所向無敵齊人咸曰此鐵猛獸也)
列炬鳴笳(群臣朝宴每被别留或至昏夜丨丨丨丨送祐還宅以上蔡祐傳)不過識千
餘字(梁臺丨丨丨丨丨丨口占書啟詞意可觀以上梁臺傳)身被一百餘箭(田弘每臨
陣摧鋒直前丨丨丨丨丨丨破骨者九以上田弘傳)血染甲裳盡赤(沙苑之戰耿豪殺傷
甚多丨丨丨丨丨丨)須右手拔刀左手把矟(從周文戰芒山豪謂所部曰大丈夫除賊
丨丨丨丨丨丨丨丨丨直斫直刺慎莫畏死遂大呼獨入)何異逐坐人(豪戰數合當豪前者死傷
相繼謂左右曰吾豈樂殺人但壯士除賊不得不爾若不能殺賊又不為人所傷丨丨丨丨丨也)髆髀
咽項(豪謂周文曰人間物議謂豪勝李穆蔡祐周文曰何以言之豪曰人言李穆蔡祐是丞相丨丨耿豪
王勇是丞相丨丨以在上故為勝也以上耿豪傳)浮磬之精(高琳母袚褉泗濱見一石光彩朗潤
遂持以歸是夜夢人衣冠有若仙者謂曰夫人向所將來石是丨丨丨丨若能寳持必生令子母驚寤舉身流
汗俄有娠及生因名琳字季珉)未見如此健兒(齊將東方老來寇琳擊之老中數創乃退謂其
左右曰吾經陣多矣丨丨丨丨丨丨以上高琳傳)子孫參見或忘其年名者披
簿以審之(李遷哲妾媵百數男女六十九人緣漢十餘里第宅相次姬媵之有子者分處其中各有
僮僕侍婢閽人守護每鳴笳導從往來其間縱酒歡宴盡生平之樂丨丨丨丨丨丨丨丨丨丨丨丨丨丨丨
以上李遷哲傳)著帛展襦(唐永臨陣常丨丨丨丨把角如意以指麾處分)唐壘(永在北地四年
與賊數十戰未嘗敗北所營處至今猶稱丨丨也以上唐永傳)六俊(唐瑾為吏部尚書時六尚書皆
一時之秀周文自謂得人號曰丨丨以上唐瑾傳)懸莎草以射之(豆盧寧與梁仙定遇於平
凉川相與肄射乃相去百步丨丨丨丨丨七發五中仙定服其能以上豆盧寧傳)玉漿泉(豆盧
勣拜渭州刺史甚有惠政大致祥瑞鳥鼠山其下渭水所出絶壁千尋由來乏水諸羌苦之勣馬足所踐忽飛
泉涌出有白烏翔止廳前乳子而後去人為之謠曰我有丹陽山出玉漿濟我人夷神鳥來翔百姓因號其泉
曰丨丨丨以上豆盧勣傳)相思之甚寸隂若歲(隋文平陳與韓擒虎賀若弼詔班師凱入誠知非遠丨丨丨丨丨丨丨丨)黃斑青驥馬(先是江東謠曰丨丨丨丨丨發自夀陽涘來時
冬氣末去日春風始黃斑虎也平陳之際又乘青驄馬往返時節與歌相應)此是執得陳國
天子者(突厥來朝上謂曰汝聞江南有陳國天子乎對曰聞之上命左右引突厥詣擒前曰丨丨丨丨
丨丨丨丨丨擒勵然顧之突厥惶恐不敢仰視)死作閻羅王(擒之隣母見擒門下儀衛甚盛有如
王者母異而問之其中人曰我來迎王忽不見又有人疾篤忽驚走至擒家曰我欲謁王左右問何王曰閻羅
王擒子弟欲撻之擒止之曰生為上柱國丨丨丨丨丨亦足矣因寢疾卒以上韓擒虎傳)畏船馬
(賀若敦與侯瑱持於湘州敦軍數有叛人乘馬投瑱瑱輙納之敦别取馬牽以趨船令船中逆以鞭鞭之如是
者再三馬便畏船不上後伏兵於江岸使人乘丨丨丨以招瑱軍詐為投附瑱遣軍來接竟牽馬馬既畏船不
上伏兵發盡殺之)引錐刺舌(敦恃功負氣每出怨言晉公護逼令自殺臨刑謂其子弼曰吾必欲
平江南然心不果汝當成吾志吾以舌死汝不可不思因丨丨丨弼丨出血誡以慎口以上賀若敦傳)騾
車(弼恚恨不獲叔寳于是與擒相詢令蔡徵為叔寳作降牋命乘丨丨歸己)塗戰船以黃與
枯荻同色(弼平陳七策其五丨丨丨丨丨丨丨丨丨丨故陳人不預覺之)惟堪噉飯耳
(弼以怨望下獄上謂曰我以高熲楊素為宰相汝每昌言此二人丨丨丨丨丨是何意也弼曰熲
臣之故人素臣之舅子臣並知其為人誠有此語)三太猛(上數之曰公之為惡有丨丨丨嫉妬心
太猛自是非人心太猛無上心太猛)出口入耳無所不盡(上謂侍臣曰弼語高熲皇太子於己丨丨丨丨
丨丨丨丨公終久何必不得弼力何脉脉耶以上賀若弼傳)畫楊震像(申徽為襄州刺史性廉慎
乃丨丨丨丨于寢室以自戒)賦詩題于清水亭(徽代還人吏送者數十里徽自以無德于
人慨然懷愧因丨丨丨丨丨丨丨長幼聞之皆競來就讀逓相謂曰此是申使君手迹並寫誦之以上申徽
傳)孝魚泉(陸政性至孝其母吳人好食魚北土魚少政求之常苦難後宅側忽有泉出而有魚遂得
以供饍時人以為孝感所致因謂其泉為丨丨丨以上陸通傳)東隣有桑葚落其家
(趙軌為齊州别駕其丨丨丨丨丨丨丨丨軌遣人悉拾還其主)請酌一杯水奉餞(軌入朝父
老送者揮涕曰别駕在官水火不與百姓交是以不敢以杯酒相送公清如水丨丨丨丨丨丨丨軌受飲之
以上趙軌傳)人情西望以日為年(周文使張軌于洛陽見斛斯椿椿曰高歡逆謀已傳
行路丨丨丨丨丨丨丨丨未知宇文何如賀拔也以上張軌傳)不能無北風之戀亦
當有南枝之思(杜杲使于陳宣帝謂曰長湖公軍人等恐丨丨丨丨丨丨丨王褒庾信之徒羈
旅關中丨丨丨丨丨丨丨耳以上杜杲傳)燭燼夜有數升(吕思禮晝理政事夜即讀書令
蒼頭執燭丨丨丨丨丨丨以上呂思禮傳)素木盤盛蕪菁葅(孟信為趙平太守山中老
人以㹠酒饋之信和顔接引乃自出酒以銕鐺温之丨丨丨丨丨丨丨惟此而已又以一鐺借老人但執一杯
各自斟酌申酧酢之意)受一㹠髆(謂老人曰吾至郡來無人以一物見遺今卿獨有此餉且食菜
已久欲為卿丨丨丨丨耳酒既自有不能相費老人大悦再拜擘㹠進之酒盡方别以上孟信傳)小兒
學士(宗懔少聰敏好讀書晝夜不倦語輙引古事鄉里呼為丨丨丨丨)為舉一有意少
年(梁元帝鎮荆州謂長史劉之遴曰貴鄉多士丨丨丨丨丨丨丨之遴以懍應命)今日便是忠
孝並無(懔父高之先為南臺書侍御史犯憲懔願父釋罪當終身菜食高之理雪故懔菜食鄉里稱之
在梁元帝府府中多言其矯遂大進魚肉國子祭酒劉榖讓之曰本知卿不忠猶謂卿孝丨丨丨丨丨丨丨丨
以上宗懔傳)鄧禹文學葛洪書生(梁元帝賜劉璠書丨丨丨丨尚或執戈丨丨丨丨且
云破賊前修無遠屬望良深)陳平渡河歸漢圖(武陵王紀稱制于蜀遣召璠以為中書侍
郎使工畫丨丨丨丨丨丨丨以遺之璠苦求還以上劉璠傳)筆不可得(周代故事天子臨軒掌朝
典筆硯持至御座則承御大夫取進之及劉行本為掌朝將進筆于帝承御復欲取之行本抗聲曰丨丨丨丨
帝驚視問之行本曰設官分職各有司存臣既不得佩承御刀承御亦焉得取臣筆以上劉行本傳)
隋宗室諸王列傳
四根鬱茂(文帝初居武元之憂率諸弟負土為墳人植一柏丨丨丨丨西北一根整所栽者獨黃後
因大風雨并根失之果終不吉)角嗔(整娶尉遲綱女生智積開皇中有司奏智積將葬尉太妃帝曰昔幾
殺我我有同生二弟皆倚婦家勢常憎疾我我向之笑云爾既憎我不可與爾丨丨)阿兄止倚頭
額(並云丨丨丨丨丨丨)如見獄門(父母亡後二弟及婦又讒我于晉公于時每還欲入門常不喜
丨丨丨丨)貧家兄弟多相愛達官兄弟多相憎(當時實不可耐羡人無兄
弟世間丨丨丨丨丨丨丨由相假藉丨丨丨丨丨丨丨爭名利故也)酒纔三酌(智積在同州未嘗嬉
戲游獵聽政之暇端坐讀書門無私謁有侍讀公孫尚義山東儒士府佐楊君英蕭德言並有文學時延于座
所設惟餅果丨丨丨丨以上蔡王整傳)楊三郎(瓉貴公子又尚公主美姿容好書愛士甚有當時譽
時人號曰丨丨丨以上滕王瓉傳)非厭家鄉願為羈旅(帝以山東人多流冗遣使案檢
勇上書諫曰人不堪命致有逃亡丨丨丨丨丨丨丨丨)刀子一枚并葅醫一合(勇嘗
文飾蜀鎧帝見而不悦曰吾昔衣服各留一物時復看以自警戒故令高熲賜汝我舊所帶丨丨丨丨丨丨丨
丨丨汝昔作上士時所常食如此若存憶前事應知我心)我兒大孝順新婦亦大可
憐(楊素侍宴微稱晉王用揣皇后意后泣曰子言是也丨丨丨丨丨每聞至尊及我遣内使到必迎于境首
又其丨丨丨丨丨丨我使婢去長與同寢共食豈如睍地伐共阿雲相對而坐終日酣宴)庶人村(勇知
有廢立之意憂懼計無所出聞新豐人王輔賢能占候召而問之輔賢曰白虹貫東宫門太白襲月皇太子廢
退象也以銅鐡五兵造諸厭勝又于後園内作丨丨丨屋宇卑陋勇時于中寢息布衣草褥冀以當之)乃
向西北奮頭喃喃細語(楊素陳東宫事狀曰太子云竟乃令我不如弟一事已上不得
自由因長嘆回視云我大覺身妨又云諸王皆得奴獨不與我丨丨丨丨丨丨丨丨丨丨)阿孃不與
我一好婦女(帝曰此兒不堪承嗣久矣勇昔從南兖州來語衛王曰丨丨丨丨丨丨丨丨丨亦是
可恨因指皇后侍兒曰皆我物此言幾許異事)火燧數千枚艾數斛(先是勇嘗于仁夀宫
參起居還塗中見一枯槐樹根幹盤錯大且五六圍于時衛士皆佩丨丨勇因令匠者造丨丨丨欲以分賜左
右至是獲于庫又藏藥局貯丨丨丨亦搜得之大將為怪)領巾為矟幡(素又發泄東宫服玩似加
琱飾者悉陳于庭帝曰前簿王世積得婦女領巾狀似矟幡當時徧示百官欲以為戒今我兒乃自為之丨丨
丨丨丨此是服妖)泣下流襟既而舞蹈而去(引勇及諸子列于殿庭宣詔廢勇勇
再拜曰臣合尸之都市為將來鑒誡幸蒙哀憐得全性命言畢丨丨丨丨丨丨丨丨丨丨)癲鬼所著
(勇自以廢非其罪頻請面申冤屈皇太子遏不得聞于是升樹號呌聞于帝冀得引見楊素因奏言勇情志昏
惑又丨丨丨丨不可復收)天生龍種所以因雲而出(初勇雲昭訓生長寧王儼帝聞
之曰此乃皇太孫何乃生不得地雲氏父定興奏曰丨丨丨丨丨丨丨丨丨丨以上房陵王勇傳)七寳
羃䍦(秦王俊有巧思為妃作丨丨丨丨重不可戴以馬負之而行)香塗粉壁玉砌金
階(俊又為水殿丨丨丨丨丨丨丨丨梁柱楣棟之間周以明鏡間以寳珠極瑩飾之美每與賓客伎女絃歌
于上)於瓜中進毒(俊頗好内妃崔氏性妬甚不平之遂丨丨丨丨丨由是遇疾)何不别
制天子兒律(俊奢縱免官以王就第楊素諫以秦王過不應至此帝曰若如公意丨丨丨丨丨丨
丨丨)心已許之不可虧信(信薨于邸帝哭之數聲而已曰晉王前送一鹿我令作脯擬賜
秦王今亡可置靈坐之前丨丨丨丨丨丨丨丨)大蜘蛛大蛷螋(帝及后往視見丨丨丨丨丨丨
從枕頭出求之不見窮之知妃所為也)徒與人作鎮石耳(俊葬王府僚佐請立碑帝曰欲
求名一卷史書足矣何用碑為若子孫不能保家丨丨丨丨丨丨丨以上秦王俊傳)反為毛間
蟲所損食(帝謂群臣曰壊我法者必在子孫譬如猛獸物不能害丨丨丨丨丨丨丨耳)陛下
兒子無多何至如是(帝以秀蠧害生靈乃下以法開府慶整諫曰庶人勇既廢秦王已薨
丨丨丨丨丨丨丨丨丨丨)縛手釘心(太子隂作偶人書帝及漢王姓字丨丨丨丨令人埋之華山下
令楊素發之)西嶽華山慈父聖母(數秀罪詔漢王于汝親則弟也乃畫其形像枷頸杻
械仍云請丨丨丨丨丨丨丨丨神兵九億萬騎收楊諒魂神我之於汝親則父也復云請丨丨丨丨丨丨丨丨
賜為開化楊堅夫妻回心歡喜又畫我形像縛手撮頭仍云請西嶽神兵收楊堅魂神我不知楊諒楊堅是汝
何親也以上蜀王秀傳)一張紙兩張紙(并州謠言丨丨丨丨丨丨客量小兒作天子漢王諒
反偽署官告身皆一紙别授則二紙又諒幼字阿客量與諒同音於皇家最小以為應之以上漢王諒傳)
大曹主(元德太子昭幼生養於宫中號丨丨丨)但云大不是(昭言色恂恂未嘗忿怒其
有深可嫌責者丨丨丨丨丨以上元德太子昭傳)西憶鄉家南思邦邑(越王侗討宇文化及
詔况賊擁此人徒皆有離德京都侍衛丨丨丨丨江左淳人丨丨丨丨)冰消葉散(仝上自應解甲
倒戈丨丨丨丨)布席焚香禮佛(侗既為王世充等所立尋鴆之請與母相見不許遂丨丨丨丨
丨丨□曰從今已去願不生帝王尊貴家以上越王侗傳)脱帽以為歡(齊王&KR0788;與妃姊通生
一女隂引喬令則于第内酣宴令則稱慶丨&KR0788;丨丨丨丨)詔使且緩(&KR0788;為煬帝疎忌宇文化及弑帝
復令人捕&KR0788;時尚卧未起賊進&KR0788;猶謂帝令捕之曰丨丨丨丨兒不負國家賊曳至街斬之及其二子亦遇害
&KR0788;竟不知殺者為誰以上齊王&KR0788;傳)嘗炷(蕭后嘗灸趙王杲時年甚幼先請試炷后不許杲泣曰后
所服藥皆蒙嘗之今炙願聽丨丨以上趙王杲傳)
隋列傳
柳樹高百許尺(高熲孩孺時家有丨丨丨丨丨丨亭亭如盖里中父老曰此家當出貴人)受
命便發遣人辭母(熲請征尉遲迥丨丨丨丨丨丨丨丨云忠孝不得兩兼欷歔就路)土
狗(至軍為橋于沁水賊于上流縱火栰熲預為丨丨以禦之)獨孤公猶鏡也(熲平陳後右衛將軍龐晃及
將軍盧賁等前後短熲于帝帝怒皆被疎黜因謂熲曰丨丨丨丨丨丨每被磨瑩皎然益明熲先
賜姓獨孤氏故稱之云)臣文吏耳焉敢與猛將論功(帝嘗從容命熲與賀若弼
言及平陳事熲曰賀若弼先獻十策於後蔣山苦戰破賊丨丨丨丨丨丨丨丨丨丨丨)自其解落
暝然忘之(熲被讒坐免以公就第未幾帝幸秦王俊宅召熲侍宴熲歔欷悲不自勝帝謂曰朕不負
公公自負朕也因謂侍臣曰我于高熲勝兒子時或不見常在目前丨丨丨丨丨丨丨丨如本無高熲)但
有斫頭耳(初熲為僕射其母誡之曰汝富貴已極丨丨丨丨丨爾其慎之以上高熲傳)赤軸
青紙(牛弘請開獻書之路表劉裕平姚收其圖籍五經子史纔四千卷皆丨丨丨丨文字古拙)叔射
殺牛(弘弟弼好酒而&KR1196;常醉射殺弘駕車牛弘還宅其妻迎謂弘曰丨丨丨丨弘聞無所怪問直答云作
脯坐定其妻又曰叔忽射殺牛大是異事弘日已知顔色自若讀書不輟以上牛弘傳)我正謂其
是天上人(周武平齊李德林從至長安謂群臣曰我常日唯聞李德林為齊朝作書檄丨丨丨丨丨
丨丨丨豈言今日得其驅使復為我作文書神武公紇豆陵毅答曰臣聞明王聖主得麒麟鳳凰為瑞德林來
受驅策勝於麒麟鳳凰遠矣帝大笑曰誠如公言)昨宵恨夜長不得早見公面
(隋文勅令德林撰錄作相時文翰謂之霸朝雜集帝省讀訖明旦謂德林曰丨丨丨丨丨丨丨丨丨丨丨以
上李德林傳)持帝鬚泣(梁士彦除晉州刺史齊後主親攻圍之樓堞皆盡乃令妻妾及軍人子女
晝夜修城三日而就武帝軍至齊師圍解士彦丨丨丨丨帝亦為之流涕)作猛獸須成斑(士彦
恃功懷怨遂謀反詰之不伏捕薛摩兒對之摩兒具論始末云第二子剛垂泣苦諫第三子叔諧曰丨丨丨丨
丨丨以上梁士彦傳)譬如水間一堵牆(元諧謂隋文曰公無黨丨丨丨丨丨丨丨大危
矣公其勉之及受禪顧諧笑曰水間牆竟何如也)請突厥可汗為候正陳叔寳
為令史(平陳百寮大宴諧進曰陛下威德遠被臣前丨丨丨丨丨丨丨丨丨丨丨丨丨丨今可用臣言
帝曰突厥不知山川何能警候叔寳昏醉寧堪驅使)殿上者賊也(諧與從父弟滂嘗同謁帝私謂
滂曰我是主人丨丨丨丨丨)福德雲(因令滂望氣滂曰彼雲似蹲狗走鹿不如我輩有丨丨丨以
上元諧傳)以駱駞負函盛水養魚(虞孝仁從伐遼為都水丞充使監運頗有功然性奢
華丨丨丨丨丨丨丨丨丨以上虞慶則傳)彈指出血(周趙王招謀害帝不之知乃將酒肴詣其
宅趙王引帝入寢室將為不利元胄逓請曰相府事殷公何得如此因扶帝下床趨而去趙王恨不時發丨丨
丨丨)正月十五日登高(嘗丨丨丨丨丨帝與近臣丨丨時胄下直馳詔召之謂曰公與外人
登高未若就朕也)若是公者不徒然矣(時上官政坐事徙嶺南胄酒酣曰上官政誠壯
士也令徙嶺表得無大事乎因自拊腹曰丨丨丨丨丨丨丨丨為丘和奏之坐死以上元胄傳)以拳
毆之手皆骨見(突厥寇掠西南達奚長儒擊之衆寡不敵轉鬭三日五兵咸盡士卒丨丨
丨丨丨丨丨丨殺傷萬計虜遂解還以上達奚長儒傳)置書竹筒中浮之水(高智慧等
作亂江南史萬歲以行軍總管從楊素擊之自東陽别道而進踰嶺越海攻陷溪洞不可勝數前後七百餘戰
轉鬭千里寂無聲問者十旬遠近皆以萬歲為沒萬歲乃丨丨丨丨丨丨丨丨汲者得之以言于素)萬歲
後勝我者過此(萬歲討南寧夷入蜻蛉川經弄凍次小勃弄大勃弄至於南中見諸葛亮紀功
碑銘其背曰丨丨丨丨丨丨丨丨萬歲令左右倒其碑而進)得非燉煌戌卒乎(萬歲曾坐
事除名配燉煌為戍卒每與戍卒入突厥數百里又突厥遣壯士一騎挑戰馳斬其首而還後以行軍總管出
塞遇虜問隋將為誰丨丨丨丨丨丨丨候騎曰是也虜聞而引去以上史萬歲傳)西河公簺(乞伏
慧封西河郡公為荆州總管曾見人以簺捕魚者出絹買而放之其仁心如此百姓美之號其處曰丨丨丨丨
以上乞伏慧傳)鬻蘆菔根(張威為青州總管頗事産業遣家奴於人間丨丨丨丨其奴緣此侵
擾百姓以上張威傳)每卧帳中遣婦人傳教命(尉遲迥亂以韋孝寬為元帥擊之隂
夀監軍時孝寬有疾不能親總戎事丨丨丨丨丨丨丨丨丨丨綱紀皆决于夀以上隂夀傳)人皆上
高樹(郭衍為瀛州刺史遇秋霖大水其屬縣多致漂沒丨丨丨丨丨依大冡衍親偹船栰并齎糧食拯救
之)副君酒客(晉王有奪宗之謀託衍心腹遣宇文述以情告之衍大喜曰若所謀事果自可為皇
太子如其不諧亦須據淮海復梁陳之舊丨丨丨丨其如我何以上郭衍傳)露髻輿櫬(周武居太
后憂與左右出獵張衡丨丨丨丨扣馬切諫以上張衡傳)當以良田相報也(帝謂諫議
大夫王達曰為我覓一好左丞達遂私於楊汪曰我當薦君為左丞若事果丨丨丨丨丨丨丨以上楊汪傳)
樂人至三萬餘(裴藴奏括天下周齊梁陳樂家子弟皆為樂戶其六品以下至於凢庶有善音
樂及倡優百戲者皆值太常異技淫聲咸萃樂府置博士逓相傳教丨丨丨丨丨丨)益知天下人
不欲多(楊玄感反帝遣藴推其黨與謂藴曰玄感一呼從者十萬丨丨丨丨丨丨丨丨多即相聚為盗
耳)謀及播郎竟誤人事(司馬德戡將為亂也張惠紹夜馳告之藴欲矯詔發兵扣門援
帝謀已定遣報虞世基基疑不實抑其計須臾難作藴嘆曰丨丨丨丨丨丨丨丨以上裴藴傳)冬初
尚衣葛衫(袁充年十餘歲其父黨至門見充時丨丨丨丨丨丨客戲充曰袁郎子綌兮絺兮凄其以
風充應聲答曰惟絺與綌服之無斁以是大見嗟賞)日景漸長(充表奏隋興以來丨丨丨丨振古未
之有也)清九夷於東&KR1070;沉五狄于北溟(充陳嘉瑞表方丨丨丨丨丨丨丨丨
丨丨丨丨告成岱嶽無出汾水以上袁充傳)銅斗鐡尺(趙煚為冀州刺史市多姦詐煚為丨丨丨
丨置于肆百姓便之)載蒿一車賜盗者(嘗有人盗煚田中蒿為吏所執煚曰此乃刺史不能
宣風化彼何罪也慰諭遣之令人丨丨丨丨丨丨丨盗愧過於重刑以上趙煚傳)三驥軺車(趙芬
上表乞骸骨徵還京師賜以丨丨丨丨以上趙芬傳)往者何用宅為但以表我
心耳(王韶卒帝甚傷惜之使有司為立宅曰丨丨丨丨丨丨丨丨丨丨丨丨以上王韶傳)平昌
公與罪吾何怨焉(元巖以平昌郡公佐蜀王鎮益州獄訟裁斷莫不悦服有得罪者謂曰丨
丨丨丨丨丨丨丨丨以上元巖傳)卿可聚衆唾面(伊婁謙使齊其參軍高遵以情輸齊留謙
不遣帝既克并州召謙勞之乃執遵付謙任令報復謙頓首請赦之帝曰丨丨丨丨丨丨令知愧也謙跪曰遵
罪又非唾面之責帝善其言而止以上伊婁謙傳)監厨(帝少時每宴客恒令李圓通丨丨左右婢僕咸
所畏憚惟世子乳母恃寵輕之賓客未供每有干請圓通不許或輙持去圓通大怒叱厨人撾之數十呌聲聞
于閣内左右為之失色賓去後帝知之召圓通命坐賜食以為堪大任以上李圓通傳)十羊九牧
(楊尚希請并郡表人少官多丨丨丨丨)蒲州出美酒(尚希有足疾帝謂曰丨丨丨丨丨足堪養
病屈公卧臨之拜蒲州刺州以上楊尚希傳)榮公第六郎(來護兒封榮國公第六子整尤驍勇
善撫馭擊討群盗所向皆捷諸賊歌曰長白山頭百戰場十十五五把長鎗不畏官軍千萬衆只怕丨丨丨丨
丨以上來護兒傳)獻青木香以禦霧露(車駕西廵將入吐谷渾樊子盖以彼多瘴氣丨
丨丨丨丨丨丨丨)玉麟符(帝謂樊子盖曰朕遣越王留守東郡示以皇枝盤石社稷大事終以委公
今為公别造丨丨丨以代銅獸)見斷頭鬼前後重沓(子盖嚴酷少恩果于殺戮臨終丨丨
丨丨丨丨丨丨為之厲云以上樊子蓋傳)執筆製詩還如上馬入陣(周羅睺除太子
左衛率時參宴席陳主曰周左率武將詩每前成文士何為後也都官尚書孔範曰周羅睺丨丨丨丨丨丨丨
丨丨丨丨不在人後)弓箭刀劍無故自動(漢王諒餘黨據絳晉等州詔羅睺進兵圍之中
流矢卒柩還京子仲隠夢羅睺曰我明日當戰其靈座丨丨丨丨丨丨丨丨若人帶持之狀絳州城陷是其日
也以上周羅睺傳)坐卧恒宜自牢也(衛玄破楊玄感還鎮京師帝謂曰關右之任一委于
公公安社稷乃安出入宜有兵衛丨丨丨丨丨丨丨以上衛玄傳)井中甃上生花如蓮
(李景檢校代州總管漢王諒作亂景拒之府内丨丨丨丨丨丨丨丨)來食血耳(又有神人長數丈見
城下跡長四尺五寸景問巫者巫者曰此不祥之物丨丨丨丨旬日而朔州總管楊義臣援兵至合擊大破之
死者數萬)師子□(帝令景營遼東戰具于北平賜御馬一匹名丨丨丨以上李景傳)遽褫衰
絰強傅鉛華(李諤請禁公卿薨亡子孫嫁賣其妾婢書豈容丨丨丨丨丨丨丨丨泣辭靈几之前
送付他人之室)不出月露之形唯是風雲之狀(諤請正文體書連篇累牘丨丨
丨丨丨丨積案盈箱丨丨丨丨丨丨)華偽(同上屏黜浮詞遏止丨丨以上李諤傳)亦知卿此
言不遜(榮建緒拜息州刺史將之官時帝隂有禪代之計謂曰且躊躇當共取富貴耳建緒自以周之
大夫義形於色曰明公此旨非僕所聞遂行開皇初來朝上謂之曰卿亦悔否建緒稽首曰臣位非徐廣情𩔖
楊彪上笑曰朕雖不解書語丨丨丨丨丨丨丨丨以上榮毗傳)人戴獸面男為女服
(柳彧請禁正月十五作角抵戲奏鳴鼔聒天燎炬照地丨丨丨丨丨丨丨丨以上柳彧傳)以草塞
創而戰(張定和從李克征突厥先登陷陣虜刺之中頸定和丨丨丨丨丨丨以上張定和傳)綠
沉甲(文帝賜張奫丨丨丨獸文具裝綺羅千匹以上張奫傳)執御繖(麥鐡杖日行五百里走及
奔馬為羣盗廣州刺史歐陽頠俘之以獻配丨丨丨每罷朝後行百餘里夜至南徐州踰城而入行光火劫盗
旦還及牙時仍又執繖)頭戴草束夜浮渡江(遇江東反楊素遣鐡杖丨丨丨丨丨丨丨
丨覘賊中消息)麥豆不殊何忽相怪(後因朝集考功郎竇威嘲之曰麥是何姓鐡杖應聲
曰丨丨丨丨丨丨丨丨時人以為敏捷)豈能艾炷灸額瓜蒂歕鼻(遼東之役鐡杖
為前鋒顧謂醫者吳景賢曰大丈夫性命自有所在丨丨丨丨丨丨丨丨丨丨療黃不差而卧死兒女子手中
乎)當備淺色黃衫(將度遼鐡杖呼其二子曰阿奴丨丨丨丨丨丨吾荷國恩今是死日及濟
橋未成去東岸尚數丈賊大至鐡杖跳上岸與賊戰死時武賁郎將孟金义亦死之)肉飛仙(初建禪定
寺其中幡竿高十餘丈適值繩絶非人力所及沈光謂僧曰當相為上繩諸僧驚喜光因取索口銜拍竿而上
直至龍頭擊繩畢手足皆放透空而下以掌拓地倒行十餘步觀者駭悅莫不嗟異時人號為丨丨丨以上
麥鐡杖傳)重瞳(魚俱羅相表異人目有丨丨隂為帝所忌梁敬真希旨奏俱羅逐賊敗衂斬東都市以
上魚俱羅傳)止可一度作(宇文化及弑逆之後趙才嘗對化及宴請勸其同謀逆者十八人楊
士覽等酒化及許之才執杯曰十八人丨丨丨丨丨勿復餘處更為諸人默然以上趙才傳)許公袹
勢(遇天寒雲定興為宇文述製袂頭巾令深袹耳人學之名為丨丨丨丨)輕薄公子(化及性凶
險不循法度好乘肥挾彈馳騖道中由是長安謂之丨丨丨丨)罪過(江都之變詳賊既執帝至旦孟景以
甲騎迎化及化及未知事果戰慄不能言人有謁之但低頭據案荅曰丨丨以上宇文述傳)言夢見
周公(李密破化及還士卒皆倦王世充欲乘其弊而擊之恐人心不一乃假托鬼神丨丨丨丨丨乃立祠
于洛水之上遣巫宣言周公欲令僕射急討李密當有大功不則兵皆疫死世充兵多楚人信妖妄皆請戰)
畫作丈夫持一竿以驅羊(道士桓法嗣者自言解圖䜟世充昵之乃上孔子閉房記
丨丨丨丨丨丨丨丨丨丨法嗣云楊隋姓也干一者王字也王居楊後明代隋為帝也)莊子二篇
(又取丨丨人間世德充符丨丨上之法嗣釋曰上篇言世下篇言充此則相國名矣當德被人間而應符命為
天子也以上王世充傳)段姥(平原郝孝德清河張金稱等並起為盗帝令叚達擊之數為金稱等所挫
諸賊輕之號為丨丨以上叚達傳)
北史識小錄卷六
