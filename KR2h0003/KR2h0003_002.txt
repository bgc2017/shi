欽定四庫全書
南史識小錄卷二錢塘沈名蓀
秀水朱昆田同輯
后妃列傳
佩于闐玉(永明元年有司奏貴妃淑妃並加金章紫綬丨丨丨丨)椒閫(不建丨丨以上叙)
每就上求錢帛(文元袁后母家貧薄丨丨丨丨丨丨以贍之上性儉所得不過五三萬五三十
匹後潘妃有寵咸言所求無不得后聞之未知信否乃因潘求三十萬錢與家以觀上意宿昔便得因此恚恨
稱疾不復見上)引被覆面(袁后疾篤上執手流涕問所欲言后視上良久乃丨丨丨丨崩於顯陽殿)
撫存悼亡感今懷昔(顔延之為袁后哀策文甚麗及奏上自益丨丨丨丨丨丨丨丨八字
以致意焉)此兒形貎異常(袁后初生劭自詳視之使馳白帝丨丨丨丨丨丨必破國亡家不可
舉便欲殺之)掇幔(文帝狼狽至后殿戸外手丨丨禁之乃止)小小靈應(袁后亡後常有丨丨
丨丨)殿戸應聲豁然開(沈美人嘗以非罪見責應賜死從袁后所住徽音殿前度流涕大言
曰先后有靈當知今日無罪就死丨丨丨丨丨丨丨美人乃得釋以上宋文袁后傳)醎水灑地
(文帝好乘羊車經諸房潘淑妃每裝飾褰帷以候并密令左右以丨丨丨丨羊輙䑛地不去)羊乃為
汝徘佪(帝謂潘淑妃曰丨丨丨丨丨丨况於人乎於是愛傾後宮以上宋文潘淑妃傳)以其
巵上夀(宋明帝少失所生為路太后所養供奉禮儀不異舊日及義嘉難作太后心幸之延上飲酒置
毒以進侍者引上衣上寤起丨丨丨丨丨是日太后崩)油殿(有司奏請路太后修寧陵元宮補葺毁壞
權施丨丨暫出梓宫以上宋孝武路太后傳)通替棺(殷淑儀南郡王義宣女也麗色巧笑義宣敗孝
武密取之假姓殷氏及薨帝常思見之遂為丨丨丨欲見輒引替覩屍如此積日形色不變)哽恨(孝武
痛愛不已時有巫者能見鬼言淑妃可致帝令召之果於帷中見形如生平帝欲與之言默然不對將執手奄
然便歇帝尤丨丨於是擬李夫人賦以寄意焉)不謂當今復有此才(謝莊作哀策文奏之
帝卧覽讀起坐流涕曰丨丨丨丨丨丨丨丨都下傳寫紙墨為之貴以上宋孝武殷貴妃傳)輿馬相
尚(前廢帝何后父瑀尚武帝少女豫康公主豪競於時與平章孟靈休東海何勖並以丨丨丨丨)求進
無已(何衍性躁動位黃門郎拜竟求司徒司馬得司馬復求太子右率拜一二日復求侍中旬日之間求
進無已以上宋前廢帝何后傳)外舍家寒乞(明帝宮内大集而裸婦人觀之以為歡笑王皇
后以扇障面獨無所言帝怒曰丨丨丨丨丨今共作笑樂何獨不視)為樂之事其方自多
(后曰丨丨丨丨丨丨丨丨豈有姑姊妹集聚而裸婦人形體以此為樂外舍為歡適與此不同)儜弱婦
人(后兄景文以此事語從舅謝綽曰后在家為丨丨丨丨不知今段遂能剛正如此)玉柄毛扇
(后賜後廢帝丨丨丨丨帝嫌毛扇不華因此欲加酖害)豈得出入狡獪(令太醫煑藥將酖后
左右止之曰若行此事官便作孝子丨丨丨丨丨丨帝曰汝語大有理乃止以上宋明王后傳)御道
那得此草屋(後廢帝陳太妃建康屠家女家在建康縣居有草屋两三間孝武出行問尉曰丨丨
丨丨丨丨丨當由家貧賜錢三萬令起瓦屋尉送錢見其美白孝武迎之)不男(孝武以陳氏賜明帝一年
寵歇以賜李道兒尋又迎還生廢帝人言明帝丨丨故皆呼廢帝為李氏子以上宋後廢帝陳太妃傳)止
獻琴書(明帝為太子納妃江氏諷朝士州郡皆令獻物多者將值百金始興太守孫奉伯止獻琴書上
大怒封藥賜死既而原之以上宋後廢帝江后傳)两甌麻粥(齊宣孝陳后生高帝乳人乏乳后夢
人以丨丨丨丨與之覺而乳驚因此豐足)冬月猶無縑纊(齊高家本貧為建康令時明帝等丨
丨丨丨丨丨而奉膳甚厚后每輟去兼肉曰於我過足矣)起麪餅鴨&KR0796;(永明中詔太廟四時祭宣
皇帝薦丨丨丨丨丨)笋鴨卵脯醬炙白肉(祭宣皇后薦丨丨丨丨丨丨丨丨)肉膾
葅羹(祭高皇帝薦丨丨丨丨)茗粣(祭昭皇后薦丨丨炙魚並生平所嗜也以上齊宣陳后傳)
吞玉勝(高昭劉后母桓氏夢丨丨丨生后)雖女亦足興家矣(生時有紫光滿室父
夀之曰恨非是男桓笑曰丨丨丨丨丨丨丨)助炒胡麻(劉后嘗歸寧遇家奉祠爾日隂晦失曉舉
家狼狽共營祭食后丨丨丨丨始復内薪未及索火火便自然)白兔跳起(劉后葬泰安陵墓工始下
插有丨丨丨丨尋之不得及墳成兔還栖其上以上齊高劉后傳)雞鳴埭(齊武游幸諸苑圃載
宮人從後車宫内隱深不聞端門鼓漏聲置鐘於景陽樓上應五鼓及三鼓宫人聞鐘聲早起莊飾車駕數幸
瑯琊城宮人嘗從早發至湖北埭雞始鳴故呼為丨丨丨)獻中興賦(婦人吳郡韓蘭英有文詞宋孝
武時丨丨丨丨被賞入宮及齊武以為博士教六宮書學以其年老多識呼為韓公云以上齊武裴后傳)
男左右(文惠太子妃王氏欝林即位尊為皇太后稱宣德宫置丨丨丨三十人前代所未有也以上
齊欝林王太后傳)蔭華族弱(欝林妃何氏戢女也文惠太子嫌戢無男門孤不欲與婚王儉以南
郡王妃便為將來外戚唯須高胄不須強門今何氏丨丨丨丨實允外戚之義)鬭腕(侍書人馬澄年少色
美甚為何妃所悅常與丨丨較力欝林以為歡笑)鏡在牀無因墮地(何妃將拜為后丨丨
丨丨丨丨丨)好年少(女巫子楊珉之美貎何后與同寢處如伉儷珉之亦為帝所幸常居中及明帝
輔政與王晏等面請不聽又令蕭諶坦之固請皇后與帝同席坐流涕覆面謂坦之曰楊郎丨丨丨無罪過何
可枉殺以上齊欝林何后傳)菖蒲花(文獻張后生武帝方孕忽見庭前丨丨丨光采非常驚報侍者
皆云不見后曰常聞見丨丨丨者當富貴因取吞之是月生武帝以上梁文張后傳)此女光高
將有所妨(武德郗后生時有赤光照室器物盡明家人怪之巫言丨丨丨丨丨丨丨丨乃於水濱祓
除之)化為龍(郗后酷妬忌及終丨丨丨入於後宮通夢於帝或見形光采照灼帝體將不安龍輒激水
騰涌)銀鹿盧(帝於露井上為殿衣服委積常置丨丨丨金瓶灌百味以祀之以上梁武郗后傳)五
女村(武丁貴嬪居沔北丨丨丨)月下紡續(丁貴嬪少時與鄰女丨丨丨丨諸女並患蚊蚋而貴
嬪勿之覺也)擘絖(武帝鎮樊城嘗登樓以望見漢濱五采如龍下有女子丨丨則貴嬪也)贈以
金環(又丁氏以相者言聞於武帝帝丨丨丨丨納之)赤誌(丁貴嬪生而有丨丨在左臂療之不滅又
體多疣子至武帝納之並失所在)日舂五斛(郗后酷忌遇貴嬪無道使丨丨丨丨舂每中程若有
助者)莫道猪狗子(丁貴嬪生廬陵威王武帝謂其父道遷曰賢女復生一男答曰丨丨丨丨丨世
人以為笑以上梁武丁貴嬪傳)吾家女師(簡文王后幼而柔明叔父暕見之曰丨丨丨丨也
以上梁簡文王后傳)半面妝(元帝徐妃名昭佩無容質不見禮帝二三年一入房妃以帝眇一目每知
帝將至為丨丨丨以俟帝見則大怒而出)洪醉(妃性嗜酒多丨丨帝還房必吐衣中)交杯接坐
(妃酷妬忌見無寵之妾便丨丨丨丨纔見有娠即手加刀刃)徐娘雖老猶尚多情(元帝
左右暨季江有姿容妃與滛通季江每嘆曰栢直狗雖老猶能獵蕭漂陽馬雖老猶駿捷丨丨丨丨丨丨丨丨)
書白角枕(時有賀徽者美色徐妃要之於普賢尼寺丨丨丨丨為詩相贈答)金樓子(元帝
制丨丨丨述徐妃滛行)帷簾皆白(初妃嫁夕車至西州而疾風大起發屋折木無何雪霰交下丨
丨丨丨以上梁元徐妃傳)一爪先折(武宣章后少聰慧美儀容手爪長五寸色並紅白每有朞
功之喪則丨丨丨丨以上陳武章后傳)富家公(劉師知忌宣帝矯勅令還東府宣帝將出毛喜止帝
曰今若出外便受制於人如曹爽願作丨丨丨不可得也以上陳文沈后傳)酸切(後主沈后與後主俱
入長安及後主薨后自為哀辭文甚丨丨以上陳後主沈后傳)微風暫至香聞數里
朝日初照光映後庭(後主起臨春結綺望仙三閣高數十丈並數十間其窗牖壁帶懸楣
欄檻之屬皆以沉檀香為之又飾以金玉間以珠翠外施珠簾内有寳牀寳帳其服玩之屬瑰麗皆近古未有
每云云)女學士(後主以宮人袁大捨等為丨丨丨每引賓客對貴妃等遊宴則使諸貴人及丨丨丨
與狎客共賦新詩互相贈答)玉樹後庭花(采其尤艷麗者以為曲其曲有丨丨丨丨丨臨春樂
其略云璧月夜夜滿瓊樹朝朝新大抵皆美張孔容色)飄若神仙(張麗華髮長七尺鬒黑如漆其
光可鑑特聰慧有神采進止閒華容色端麗每瞻視盼睞光彩溢日照映左右嘗於閣上靚粧臨於軒檻宮中
遥望丨丨丨丨)隱囊(後主怠於政事百司啟奏並因宦者蔡臨兒李善度進請後主倚丨丨置張貴妃於
膝上共決之以上陳後主張貴妃傳)肴漿(戚屬餼賚歲時不過丨丨)禎符顯瑞(丨丨丨丨
徒萃徽名)衣不紋繡色無紅彩(宮禁貶約丨丨丨丨丨丨丨丨)永巷貧空(丨丨
丨丨有同素室)香栢文檉花梁繡柱(夀昌前興鳳華晚搆丨丨丨丨丨丨丨丨)雕金
鏤寳照燭房帷趙瑟吳趨承閒奏曲(以上論)
宋宗室諸王列傳
言音甚楚(道憐素無才能丨丨丨丨舉止諸多鄙拙)揚州根本所寄(先是廬陵王義
真為揚州刺史太后謂上曰道憐汝布衣兄弟宜用為揚州上曰寄奴於道憐豈有所惜丨丨丨丨丨丨事務
至重非道憐所了)於聽望不足(太后曰道憐年五十豈不如十歲子耶上曰車士雖為刺史事
無大小皆由寄奴道憐年長不親其事丨丨丨丨丨)政是我(韞人才凡鄙特為明帝所寵在湘州雍州
使善畫者圖其出行鹵簿羽儀常自披翫嘗以圖示蔡興宗興宗戲之陽若不解畫者指韞形問之曰此何人
而在輿韞曰丨丨丨其庸鄙𩔖如此)令左右取酒肉進之(韞弟述亦甚庸劣從子俁疾危
篤父彦節母蕭氏對之泣述嘗候之便丨丨丨丨丨丨令俁丨丨皆莫知其意或問焉答曰禮云有疾飲酒食
肉)父子聚麀(述嘗新有緦慘或詣之問其母安否述曰唯有愁惛次訪其子對曰所謂丨丨丨丨
蓋謂麀為憂也)露褌上廳事(襲性庸鄙為郢州刺史暑月丨丨丨丨丨)放横(義宗坐門生杜
德靈丨丨打人入義宗第𨼆蔽免官)行路之人尚不應爾(彦節弟遐通嫡母殷氏養女雲
敷殷每禁之及殷亡口血出衆疑遐行毒害孝武使彦節証其事彦節曰丨丨丨丨丨丨丨丨今日乃可一門
同盡無容奉勅衆以此稱之)兄肉中豈有血耶(廢帝為蒼梧王彦節出集議於路逢從弟
韞韞問曰今日之事固當從兄耶彦節曰吾等已讓領軍矣韞搥胷曰丨丨丨丨丨丨丨今年族矣齊高帝聞
而惡之)城上草(彦節子俁嘗賦詩云丨丨丨植根非不高所恨風霜早時咸云此為袄句後與弟陔
皆被殺)非三署不得上方榻(彦節既貴士子自丨丨丨丨丨丨丨丨時人以此少之)
故應為兒作計(彦節妻蕭思話女也嘗懼禍敗每謂曰君富貴已足丨丨丨丨丨丨彦節不從
故及禍)頑騃(彦節弟遐為嫡母暴亡有司糾之遐人才甚凡自諱名有同主諱嘗對客曰孝武無道見
枉殺母其丨丨如此)下官初不識士衡何忽見苦(義綦封營道侯凡鄙無識始興
王濬常謂曰陸士衡詩營道無烈心其何意苦阿父如此義綦曰丨丨丨丨丨丨丨丨丨丨丨以上長沙王
道憐傳)三吏餉家(義慶留心撫物州統内官長親老不隨在官舍者一年聽丨丨丨丨)足為
宗室之表(義慶性簡素寡嗜欲愛好文義文辭雖不多丨丨丨丨丨丨)不復跨馬(義慶
少善騎乘及長丨丨丨丨)加意斟酌(文帝每與義慶書常丨丨丨丨)遒麗(鮑明遠文辭贍逸嘗
為古樂府文甚丨丨)河清頌(元嘉中河濟俱清當時以為美瑞照為丨丨丨其序甚工)貢詩言
志(鮑照始嘗謁義慶未見知欲丨丨丨丨人止之曰郎位尚卑不可輕忤大王照勃然曰千載上有英才異
士沉沒而不聞者安可數哉大丈夫豈可遂藴智能使蘭艾不辨終日碌碌與燕雀相隨乎)多鄙言
累句(文帝以鮑照為中書舍人上好文章自謂人莫能及照悟其旨為文章丨丨丨丨丨咸謂照才盡實
不然也)野麕入府(義慶在廣陵有疾而白虹貫城丨丨丨心甚惡之以上臨川王道規傳)
左右犯其徽(竟陵王誕有寳琴丨丨丨丨丨誕罰焉)未聞以琴瑟為寳(琨之
時為竟陵王司空主簿琨之諫誕曰此余寳也琨之曰前哲以善人為寳不以珠玉為寳故王孫圉以觀父為
楚國之寳丨丨丨丨丨丨丨)五彩裹青石(巴西人趙續伯反奉其鄉人李宏為聖主宏乘佛輿
丨丨丨丨丨誰百姓云天與已玉印當王蜀)何須苦惜(梁武以鄧元起代季連為益州刺史元起
典籖朱道琛請先檢校緣路奉迎遂歴造府州人士見器物輙奪之曰會屬人丨丨丨丨)退不失作
劉備(季連召兵筭之精甲十萬臨軍歎曰據天險之地握此盛兵進可以匡社稷丨丨丨丨丨丨欲以此
安歸乎)數步一稽首(後季連降詣闕謝罪自東掖門入丨丨丨丨丨以至帝前帝笑謂曰卿欲
慕劉備而不及公孫述豈無卧龍之臣乎以上營浦侯遵考傳)長安十陵是公家墳
墓咸陽宮殿是公家屋宅(武帝平關中將還三秦父老泣訴曰殘生不霑王化於今
百年始覩衣冠方仰聖澤云云捨此何之)使家公望絶(武帝遣朱齡石代義眞鎮關中使義真疾
歸諸將競歛財物方軌徐行建威將軍傅宏之曰虜騎若至何以待之賊追兵果至至青泥大敗義真獨逃草
中中兵參軍段宏單騎追尋義真識其聲曰君非段中兵耶身在此行矣必不两全可刎身頭以南丨丨丨丨
丨宏泣曰死生共之下官不忍乃束義真於背單馬而歸義真謂宏曰丈夫不經此何以知艱難)性情
所得未能忘言於悟賞(義真聰敏愛文義而輕動無德業與謝靈運顔延之慧林道人
並周旋異常故吏范宴戒之義真曰靈運空疎延之隘薄魏文云鮮能以名節自立者但丨丨丨丨丨丨丨丨
丨丨丨故與游耳)不可使負荷非才(少帝之居東宮多狎羣小謝晦嘗言於武帝曰陛下
春秋既高宜思存萬代神器至重丨丨丨丨丨丨丨)德輕於才(謝晦造義真義真盛欲與談晦不甚
答還曰丨丨丨丨非人主也)輕訬(徐羨之等謀廢立次應在義真以義真丨丨不任主社稷以上廬
陵王義真傳)嘗所暫遇終身不忘(義康聰識過人一聞必記丨丨丨丨丨丨丨丨稠人
廣坐每標題所憶以示聰明)身不讀書君無為作才語見向(袁淑嘗詣義康
義康問其年答曰鄧仲華拜衮之歲義康曰身不識也又曰陸機入洛之年義康曰丨丨丨丨丨丨丨丨丨丨
丨丨)今年柑殊有佳者(四方餽獻皆以上品薦義康而以其次者供御上嘗冬月噉柑歎其
形味並劣義康在坐曰丨丨丨丨丨丨丨遣還東府取柑大供御者三寸)意好晚乖(僕射殷景仁為
帝所寵與劉湛素善而丨丨丨丨)有俗才用(南陽劉斌湛之宗吔丨丨丨丨為義康所知)虚
造同異(斌等每采殷景仁短長或丨丨丨丨以告湛自是主相之勢分矣)恨公不讀數
百卷書(義康出鎮豫章上遣沙門慧林視之義康曰弟子有還理不琳公曰丨丨丨丨丨丨丨丨)野
雉江鷗並入所住齋前(義康未敗時東府聽事前井水忽涌丨丨丨丨丨丨丨丨丨丨)
佛教自殺不復人身(遣中書舍人嚴麝持藥賜死義康不肯服藥曰丨丨丨丨丨丨丨丨
乃以被掩殺之以上彭城王義康傳)不過五醆盤(武帝性儉諸子飲食丨丨丨丨丨義恭求
須果食日中無筭得未嘗噉悉以與旁人諸王未嘗敢求求亦不得)孔子廟栢樹(魯郡丨丨丨舊
有丨丨二十四株歴漢晉其大連抱有二株先倒折土人崇敬莫之敢犯義恭悉遣伐取父老莫不歎息)蒼
蠻船(義恭還朝上以御所乘丨丨丨迎之)玉環大綬(義恭勸孝武即位上以在藩所服丨丨丨
丨賜之)重掆(義恭與竟陵王誕奏陳貶損之格九條有司增為二十四條車不得丨丨)鄣扇(丨丨
不得雉尾)鹿盧形(劍不得丨丨丨)槊眊(丨丨不得孔雀白氅)絳襖(夾轂隊不得丨丨)莊
面(舞伎正冬著袿衣不得丨丨)著緄帶信蟠(諸妃主不得丨丨丨丨丨)六隊(車前不得
過丨丨)船皆下兩頭(丨丨丨丨丨作露平形不得擬象龍舟)三眷茅(大明元年有丨丨丨
生石頭西岸)遊欵(義恭性耆不恒與人丨丨意好亦多不終)輒題後作原字(義恭奢侈
無度不愛財寳左右親近一日乞與或至一二百萬小有忤意輒追奪之大明時資供豐厚而用常不足賖市
百姓物無錢可還民有通辭求錢者丨丨丨丨丨丨)鬼目粽(廢帝狂悖無道義恭元景謀欲廢立廢帝
率羽林兵於第害之并四子斷析義恭支體分裂腹胃挑取眼睛以蜜漬之以為丨丨丨以上江夏王義恭
傳)舌澀(義宣生而丨丨)封送所餘(義宣常獻孝武酒先自酌飲丨丨丨丨其不識大體如此)
狂酒(義宣於孝建元年秋冬舉兵報豫州刺史魯爽爽丨丨失旨其年正月便反)補天子(魯爽
遣府戶曹送版以義宣丨丨丨)乃與癡人共作賊(魯秀初至江陵見義宣既出拊膺曰阿兄
誤人事丨丨丨丨丨丨丨今年敗矣)却月城(義宣舉兵上先遣豫州刺史王元謨舟師頓梁山洲内東
西兩岸為丨丨丨營柵甚固)緣道求告(義宣軍潰步向江陵衆散且盡左右惟有十許人脚痛不
能復行就民僦露車自載無復食丨丨丨丨)誤云項羽千敗(義宣既入江陵仍出聽事見客
左右翟靈寳誡使撫慰衆賓以臧質違指授之宜用致失利今治兵繕甲更為後圖昔漢高百敗終成大業而
義宣丨丨丨丨丨丨衆咸掩口而笑)無復神守(魯秀竺超人猶為之爪牙欲收合餘燼更圖一決而
義宣惛墊丨丨丨丨)今日分别始自苦(義宣始與五妾俱入獄五妾尋被遣出義宣號泣語
獄吏曰常日非苦丨丨丨丨丨丨丨以上南郡王義宣傳)無鄙近之累(衡陽王義季幼而夷
簡丨丨丨丨丨)遂不食肉(隊主續豐母老家貧無以充養丨丨丨丨義季哀其志給豐母月米二斛
錢一千并制豐噉肉)拙書(義季素丨丨上聽使人書啟事唯自署名而已)帶苫而耕(義季嘗大
蒐於郢有野老丨丨丨丨)略少醒日(義季素嗜酒自義康廢後遂為長夜飲丨丨丨丨)一門
無此酣法(文帝詰責義季曰此非唯傷事業亦自損性皆汝所諳近長沙兄弟皆緣此致故將軍蘇
徵躭酒成疾旦夕待盡丨丨丨丨丨丨汝於何得之以上衡陽王義季傳)簪帽盛堅無風
而墜(劭生三日帝往視之丨丨丨丨丨丨丨丨於劭側上不悅)應閤婢(東陽公主丨丨丨王鸚鵡)
流光化為雙珠(女巫嚴道育通靈主白上求召入道育云所奉天神當賜符應時主夕卧見丨
丨相隨狀若螢火遂入巾箱丨丨丨丨圓青可愛)自生寒熱(劭與始興王濬事道育為巫蠱鸚鵡
當嫁慮言泄嫁與府佐沈懷遠為妾不啟上因臨賀公主微言之上讓劭劭懼書告濬濬答書曰計臨賀不應
翻覆言語丨丨丨丨也此姥由來挾两端難可孤保)邪佞之心故宜邪也(劭弑上又使人
入殺潘淑妃剖其心觀其邪正使者阿旨答曰心邪劭曰丨丨丨丨丨丨丨丨)打退鼓(義軍至新亭劭
登朱雀門躬自督戰將士懷劭重賞皆為之力戰將剋而魯秀丨丨丨軍乃止)下情由來所願
(濬入劭謂之曰潘淑妃遂為亂兵所害濬曰此是丨丨丨丨丨丨)汝輩何煩復爾(縛劭送軍
門江湛妻庾氏乘車罵之龐秀之亦加誚讓劭厲聲曰丨丨丨丨丨丨以上元凶劭傳)蝦蟇車(魏太
武圍汝南懸瓠城行汝南太守陳憲保城自固魏人以丨丨丨填塹内攻城)語多謬僻(鑠歸義最
晚常懷憂懼每於眠中蹶坐與人丨亦丨丨丨語家人曰我自覺無復魂守以上南平王鑠傳)奈何
持此座與人(義宣反上欲奉乘輿法物迎之誕固執不可曰丨丨丨丨丨丨丨)風晨雨
夜(誕反伏誅城内死者數千人每丨丨丨丨有號哭之聲)城門鹿牀倒覆(初誕為南徐州
刺史大風飛落屋瓦丨丨丨丨丨丨)失髻(誕左右侍直眠中夢人告之曰官須髮為矟眊既覺已丨丨矣
如此者數十人以上竟陵王誕傳)閑素(宏少而丨丨篤好文籍)塵於笥篋(景素性儉两宮
所遺珍玩丨丨丨丨)名父之子(齊武詔曰宋建平王劉景素丨丨丨丨雖末路失圖而原心有本
以上建平王宏傳)西方公(文帝諸子禕尤凡劣明帝與建安王休仁詔曰人既不比數丨丨丨汝便
為諸王之長時禕住西故謂之丨丨丨以上廬陵王禕傳)作丈夫服(昶奔魏唯携妾一人丨丨
丨丨騎馬自隨)斷句(昶在道慷慨為丨丨曰白雲滿障來黃塵半天起關山四面絶故鄉幾千里因把姬
手南望慟哭以上晉熙王昶傳)籠盛稱之(休仁及明帝山陽王休祐形體並肥壯廢帝乃以丨
丨丨丨以明帝尤肥號為豬王)驢王(東海王禕凡劣號之為丨丨)以口就槽(廢帝嘗以木槽
盛飯内諸雜食攪令和合掘地為坑穽實之以泥水祼明帝内坑中以槽食置前令丨丨丨丨中食之用為歡
笑)擔付大官(明帝嘗忤旨帝怒乃祼之縛其手脚以杖貫手脚内使丨丨丨丨即日屠豬)與
蘇侯神結為兄弟(明帝初丨丨丨丨丨丨丨丨以祈福助)蘇兄(及事平與休仁書曰
此段殊得丨丨神力以上建安王休仁傳)評米責錢(休祐在荆州多營財貨以短錢一百賦人
田登就求白米一斛米粒皆令徹白若碎折者悉不受人問糴此米一斗一百至時又不受米丨丨丨丨)有
一雉不肯入場(車駕於巖山射雉丨丨丨丨丨丨丨日暮將反留休祐射之)蹴令墜
馬(上遣夀寂之諸壯士追之日已欲闇與休祐相及丨丨丨丨)引隂(休祐素勇壯奮拳左右排擊莫
得近有一人自後丨丨因頓地)落馬殊不易(夀寂之等拉殺休祐遣人馳白上行唱驃騎墜馬上
聞驚曰驃騎體大丨丨丨丨丨以上晉平王休祐傳)齒遇(休範素凡訥少知解不為諸兄丨丨以
上桂陽王休範傳)不異吉人(陳郡謝沈以諂側事休若沈居母喪被起聲樂酣飲丨丨丨丨)唅
唅有聲(休若聽事上有二大白蛇長丈餘丨丨丨丨)猜駭(上以休若能諧緝物情慮將傾幼主
欲遣使殺之慮不奉詔徵入朝又恐丨丨以上巴陵王休若傳)願後身不復生王家
(子鸞臨死謂左右曰丨丨丨丨丨丨丨丨以上始平王子鸞傳)
南史識小錄卷二
