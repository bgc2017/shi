國朝宫史卷七
典禮三
禮儀下
慈寧宫筵宴儀
恭遇
皇太后聖夀及元旦諸慶典
慈寧宫筵宴前期禮部疏請得
旨徧布諸司供備内務府奏請
欽命進爵命婦尚膳内管領具
御饌宴席諸王進饌筵牲酒屆日黎明内鑾儀衛設
皇太后儀駕鹵簿内監設樂懸均如朝賀儀公主福晉
夫人命婦咸朝服集永康右門外祗竢武備
院張黃幕於
慈寧門外階下正中内管領設反坫於幕下尊爵金巵
壺勺具尚膳女宫等入殿布席
皇太后御筵於
寳座前加黃幕東為
皇后御筵西南向稍後為
皇貴妃
貴妃
妃嬪宴席東西向再後為公主福晉以下鄉君
及入八分公夫人以上宴席殿外丹陛左右為
公侯伯子男滿洲一二品大臣命婦宴席並重
行北上東西向加羃所司具樂舞雜技祗竢屆
時内監引公主以下自永康右門進
慈寧門序立於東西丹墀已刻禮部尚書侍郎轉傳
内監奏請
皇后詣
皇太后筵宴
皇后率
皇貴妃以下具禮服陞輿以次出啓祥門前引
命婦恭導由慈祥門至徽音左門外降輿入
皇后進至殿内東向立
皇貴妃以下隨入稍後東西序立公主福晉夫人
命婦按翼升丹陛序立引禮女官轉傳内監奏
請
皇太后御慈寧宫
皇太后禮服出宫中和韶樂作奏豫平之章(樂章見儀册尊)
(下倣此)
陞座樂止引禮女官引
皇后以下就宴位引公主以下各趨宴次咸於本座
行一拜禮坐進茶丹陛清樂作奏海宇昇平日
之章(曰海宇昇平日景物雍熙徧乾坤草木樂清時河清海晏麥雙岐麟遊鳳集枝連理)
(風澹澹日依依正蓬壺乍啓奉天顔有喜金門嶰竹傳仙吹金猊篆裊香烟細合殿歡聲殷地)
(一統山河萬年天子嶂佳氣佳瑞滿皇畿天門詄蕩御筵披千峯叠排晴翠動龍蛇日暖旌)
(旗菁葱玉樹萬年枝宴温温玉戺金墀功天工四序平分歲皇心惟念小民依一自農始祁)
(寒暑雨遍疇咨崇墉櫛比豐樂成民瑞真民瑞茅檐外簫鼓樂豳詩溯當年深仁厚澤到於)
(今累洽重熙皇心繼述踵前徽勤宵旰勅惟時惟幾孝享吉蠲修祀事捧明粢于豆于豋祝)
(繁禧為民祈聖心無逸天休至天心錫福聖無為聖無為太平恭已垂裳治得賢臣襄上理)
(□干旌連茹彙征至蟬有緌鷺在墀九苞颺彩映朝曦來集上林枝民俗恬熙盈寧婦子康)
(衢黃髮偕兒齒食舊德服新菑想中天堯舜重世鼔腹共遊嬉亦越於茲戴堯天遵舜軌)
(譯來時梯航萬里冠裳玉帛圖王會於萬載太平基想中天堯舜世鼓腹共遊嬉亦越於茲戴)
(堯天遵舜軌海皇心和豫陽春似自萬類光輝盛美四共傾葵五雲齊獻瑞)尚茶
女官率尚茶婦舉茶案由中道進至殿檐下跪
皇后以下咸就本位跪進茶女官奉茶入殿中門由
中陛陞跪進
皇太后茶興立於右
皇后以下行一拜禮女官跪受茶甌由右陛降出中
門
皇后以下咸坐侍衛妻進
皇后茶次分
賜
皇貴妃以下暨命婦茶各於坐行一拜禮飲訖復
拜如初坐尚茶女官等徹茶案退樂止尚膳女
官等入殿展羃以次展各席羃退廼進酒司爵
女官自黃羃内奉壺爵金巵以次進至殿中門
閾外之左西面立丹陛清樂作奏玉殿雲開之
章(曰玉殿雲開金門春在蓬壺界日月昭回景福齊天大乾坤清泰五雲深處是三台看)
(勾陳北指更閣道南迴明朗朗左樞兼上相爛熒熒龍角枕河魁際中天珠聯璧合仰紫)
(極麕至鳬來一人有慶萬國春臺栽府事修和籲俊才扇仁風徧九垓萬方樂育仰培一人宵旰)
(符真宰幾康劼毖天工代民生亦快哉饔飱厪聖懷勵憂勤保大持盈泰歌帝力望堯階香)
(馥馥葡萄潑醅天漿泛玉桮光灧灧露從仙掌開北斗傾萬夀觴南山獻延夀杯慶玉食萬方)
(來入看蓬瀛春暖林巒間早梅喜風和日麗年華睿才况山巔水隈玲瓏萬卉開綠芊芊蘚)
(似茵紅灼灼花如海雨過也隠隠輕雷紅到清和暑風來茂對乘時長景恢台敞水殿紛綠)
(駭曳暄颸楊柳毰毸舒金飈至商序回清秋皓月揚光彩芙蓉初日蓓蕾平疇䆉稏黃雲靄)
(歲登大有萬民歡皇仁優渥敷天戴公寒雲沍四序該一陽來復天心泰兕觥釃酒堂介豐)
(年蜡饗吹豳賽乾資美利本無言帝恩廣運真無外天呈瑞愜睿懷金鏡光輝玉燭和諧鳴)
(鳳雝喈堯棟上雲影徘徊舜琴中愠為吾民解奏南薰還阜民財冠裳玉帛圖王會皇風蕩蕩)
(聖德巍巍築淵思往代茅茨土階不圖不繪黃幄心齊不崔嵬不重玫瑰不貴腥羶菹醢却)
(猩蜃減豹胎惟寳賢才亦有鹽梅和舟楫九棘三槐念民依饑渴殷懷願時和不汙萊神倉御)
(廩藏精粺五風十雨無僣無差上日晶熒雲靉靆蓂葉芳生玉階紺露丹霞接台帝居深在)
(蓬萊泛瑤觴玉斝雲罍宫漏銅壺緩緩催頌元首明哉喜君賡臣拜太平時節萬年杯)
皇后以下皆興進爵命婦興離席趨殿中北面跪
皇后以下俱跪女官舉壺實酒於爵由中門入西面
跪授進爵命婦興退進爵命婦奉爵興自中
陛陞當右北面跪恭進
皇太后酒興由右陛降復原處跪行一拜禮
皇太后進酒
皇后以下咸行一拜禮進爵命婦興由右陛陞跪受
虚爵仍由中陛降復原處跪女官入跪接受虛
爵退
皇后以下先興女官廼以金巵酌酒承
懿旨賜進爵命婦立授巵進爵命婦恭受行一拜禮飲
畢女官立受巵退進爵命婦拜如初興退還席
坐
皇后以下各就坐執事女官承
懿旨分賜果食於各席
皇后以下行一拜禮坐樂止廼進饌尚膳女官等以
饌入恭進於
皇太后前中和清樂作奏萬象清寧之章(曰萬象清寧海宇承平瑞)
(日麗彤廷乾主大生坤職資生四序不言而成宸居端拱敷皇極帝道無為法健行五緯明百)
(度貞萬邦額手歡慶谷軒圖麗日懸金鏡堯階蓂莢舒長景陽回黍開春令帝居運轉杓攜)
(柄天道本無言主德惟居敬萬邦咸頌吾皇聖歡幸累洽重熙際太平萬國獻葵誠簮紱盈)
(庭筐篚充庭圖王會奏咸英微颸不動珠簾捲露漙溥仙掌高擎酒初馨薦瑤觥共祝一人有)
(慶鵲彤墀上花磚布影瑤階上爐烟細生鳳凰鳷敞雲屏宫漏悄玉壺清泰階久平大有)
(屢登上林草木瑞光凝卿雲景星梯航萬國冠裳整香烟盎盎排蓮井宫殿風微仙樂盈九成)
(韶箾來儀鳳肅穆天容睟以清道庭燎初炳仰垂裳一人有慶明離午正又千彩霞籠瑞景)
(西山峩峩分翠黛共南山獻夀北斗天漿溟涬天長地久永茲九野盈寕萬方緩定念世德)
(承天命况復寳籙鴻圖嘉祥歲歲呈五風十雨九穗雙岐紫芝朱草榮木華連理更兼之屈軼)
(階前指佞食欣慶際昌期觀聖政億萬載培周鼎宵衣旰日邁月征殫厥心為民求瘼菖葉)
(抽時花綻杏寫豳風又思省春省秋省佳玉振金聲皇朝功德慶成從此年年獻兕觥節良)
(辰喜交併傾堯酒堯棟雲生夀籙綿綿天共永)執事女官承
懿旨分賜餚饌於各席
皇后以下行一拜禮坐樂止尚茶女官等舉反坫案
進至殿門前侍衛妻進
皇后酒次分
賜
皇貴妃以下暨命婦酒
皇后以下各就本位行一拜禮飲畢復拜如初坐樂
止内監下簾禮部滿尚書侍郎引慶隆舞進至
丹陛以次隊舞(樂章曰於鑠皇清受命於天光延鴻祚億萬斯年天開令節)
(瑞啓階蓂共球萬國聖夀千齡綿粤自我先肇基俄朵長白之山鵲銜朱果綿瓜瓞長發)
(其祥篤生烈祖積慶重光表聖聖相承永世克紹)(式廓舊疆東訖海赫赫神功龍飛崛)
(起戎甲十三奮迹伊始九復讐靖難首克圖倫天戈一指震懾強鄰姓潛侵滅跡如掃蒙)
(古五部來奉大號陣明師四路五日而殱定鼎遼瀋都城巖巖雲五色江水夜凝天助有)
(德應運而興歸誕敷文德)(四天亶聰明覆幬下國遠服邇方來附雲集景從建長命官)
(庶職是綜爰爰創國書頡文羲畫聲恊元音萬古不易定軍制綵旐央央或純或間永奠)
(八方葉)(締造鴻謨創成大業錫福無疆慶鍾千佑啟哲嗣光闡前猷昭崇駿德誕迓)
(天庥三攜貮綏懷朝鮮歸疑世奉東藩釐爾圭瓚十五部厥角稱臣西被佛土重譯來賓)
(略濯征有明耀師齊魯電掃郊圻有而弗取地松杏屢殪敵軍百戰百克用集大勲)
(帝德廣運昭受鴻名建國紀元永定大清三敦睦九族彛倫式叙尚德親賢股肱心膂館)
(是闢鑑古崇儒郊社禘嘗式賁皇圖威爵秩以班六曹承政百工允釐萬邦表正鑠函夏)
(德配蒼穹敬承無斁駿烈豐功統一寰瀛剪滅巨寇乾坤載清)(一帝授神器著戎衣若)
(雨甘雨大功告成作神人主納躬親大政飭紀整綱制禮作樂昭示典常諫任賢慎微慮)
(遠定律省刑萬世垂憲景命維新兢業自持)(克勤克儉忠厚開基聖神建極道冠百王)
(六十一年福祚久長三天縱聰明冲齡御宇孝奉兩宫德隆千古蘖蠢動一舉蕩平海氛)
(永靖浪息長鯨禹親御六師三征沙漠威肅惠懷鋤頑撫弱功底績虞典時廵敷天率土)
(莫不尊親作君作師)(無維天行健神聖則之典學勤政逸為箴宵衣旰食一人憂勞綏)
(此萬國億文經武緯地平天成中和立極玉振金聲萬斯年覲光揚烈敬天勤民體元作)
(哲)(天鍳孔彰翼翼後王儀型皇祖帝祚遐昌瑤圖炳煥六合雍熙星輝雲爛風雨以時)
(東翕受嘉祥調和玉燭治藹皇風道光帝籙日漸西被北燮南諧梯航琛賮畢致堯階)
(升月恒萬邦蒙福擊壤歌衢嵩呼華祝秩盛儀洋洋頌聲紹庥烈祖永慶昇平)(秩)舞
畢笳吹進(樂章曰人君之樂恃此紀綱兆民之樂恃我君王室家孔宜夫君之力朋)
(友有成和輯之德鎖與八種成壞兮實人世之常墮迷網中兮慾情韁愚人無識兮樂茲)
(殊未央執空為有兮謬語其奚當乘不澡心於羣經具本性而無明不服膺於佛說妙行而)
(聽熒百花一人首出萬國尊親湛恩汪濊普被生民敷榮一日悅目灌頂寳光萬衆所伏)
(胡良胡畏哉襄以至誠良胡過哉竭己所能良偽哉語無文飾良胡怠哉罔敢休息有)
(君聖明逾戴天有臣靖共勝後嗣健婦持家過丈夫如意寳珠惟孝子滅除已罪仗佛真)
(言如欲療病惟良藥存菩提燈兮出衆生於黑暗智慧梳兮櫛六慾之糾纏大海之水不)
(可量天府寳藏奚渠央良朋和睦益無方聖有謨訓垂無疆人君能仁蒸黎之父君子和)
(平羣相肺腑懿厥哲人實惟師𫝊匿智懷私乃民之蠧惟安惟和心意所欲無貮無虞朋)
(友式穀不踰旃)(分人以財惠莫大焉施人以慧寧日將出兮明星煌煌夀斯徵兮秀)
(眉其龐三十維壮五十遲暮莫親祖母莫尊祖父我馬蹀躞行如流水雋英滿座交親悅)
(喜族䣊姻婭咸富且貴酌酒為歡既多且旨最詞十五歡娛八十衰壮容華茂遲暮悲祖妣)
(親祖尊哉夫奚疑)(遵王之路兮愆尤希素位而行兮罔有敗事兮遵道而行長無離析)
(兮順親之情母焜燿萬邦)(瞻彼日月虚空發光聖君聖日月之明兮容光必照聖君)
(之明兮蒸黎咸造被恩澤良我禄只)(際聖明時良我福只横倏忽變遷順其自然如)
(彼蜃樓余生渺焉妄行用墮三塗)(諸惡莫作菩提薩多暝曚經何本本於宗身何本媪)
(與翁罪何本嗔爞爞福何本和雍雍道之靡言不適於道兮水萬𣲖而朝宗夫惟外妄語)
(兮井自畫而不通兢庶士思庇後昆)(惴惴原獸思全其身兢維彼愚人惟知己身維)
(此哲人心同萬民駒光如夢如電)(六欲相牽微生是戀嘆彼慈悲方便永斷疑情極樂)
(净土不滅不生之儔知之而作兮明哲所由不知而作兮庸愚慮而後動兮卓彼先覺率)
(而妄動兮是乃下流馬騰馬蹀躞兮身不獲康念此身兮本自無常驤兮生不獲寧念此)
(生兮本自無生之行相交乃明)(固良馬之德於田可徵良朋良馬云何乘者所思良馬云)
(何久而敬之驟惟帝力兮勞來父母力兮免懷乘騏驥以馳仗巨擘兮弓開貢高專美)
(曰惟不仁擁貲自厚不久四分惟不惺惺乃不戒懼凶心常盟誰與共處嗟棄捐於岩穴)
(兮盍遠播夫芳聲嗟終老於草莽兮盍永垂夫令名悲哉北邙令聞宜揚北邙悲歟青史)
(不渝萬類瞻彼中林芃芃萬木旃旜有香生是使獨咸若攘攘芸芸民之父母首出一人)
(射之載飛載翔惟翮是凴為聲為律惟心是經能中惟指是凴交之能善惟和斯恒鷇)
(之成雛兮孚化之功羽用為儀兮賦命之隆廸彼羣蒙兮惟聖之功明厥本性兮實在已躬)
(維勤斯哲安不可懷溺茲小樂至樂難期乾照無私聖教無類謨訓洋洋鍳斯不昧)
(騏驥不羣蹇驢鴻鵠不偕斥鷃騶虞不邇狐狸聖哲不昵愚賤疇知幻軀秘此佛性疇不)
(退轉佛恩來證上德墮落疇其知病下士頓超疇其知競福慧天亶誠哉難覯通人達士)
(豈奚易逅首有妙鬘)(葱兮舊兮山有芳蘭僮兮祁兮元首明哉首出股肱良哉罕匹)
(賢夾輔兮王室莫執左道兮蟊賊止下民堪憐宜泛愛衆毋逆忠言)(騏景行行驥適我)
(體櫜鞬衛我身嘉言資我道經史沃我心堂升彼高阜兮思我故鄉有懷二人兮莫出戶陟)
(彼崔巍兮思我故鄉有懷二人兮莫出垣牆帝王無逸天地和寧辟公膚敏兆民阜成)
(盈日之升天為經民之行君為程水之流隨坎牝之游駒之情非冒於貨賄也感兄弟)
(之敬心非貪於飲食也感父老之誠忱保千云何致太平睪然望皇衢人生夫何常善金)
(軀民之不能忘令名照神區子孫振䋲䋲百千萬億餘敬遵佛勅如滋甘雨莫行邪惡種)
(此罪苦蜜身無常花到秋名無常雷不留財無常蜂釀業無常海發漚賢者斯賢賢不賢)
(不賢賢蜜蜂見花駐蜻蜓去翩翩母千金寳馬不如先人之敝遺嘗盡諸果不如乳之甘兮)
(禍可電可畏兮時屆朱明霜可畏兮五穀將登畏兮歡樂所成罔不可畏兮憶神魂之初)
(降生浮難火宅無清凉苦途無安樂鳥路誰能攜閻駐脚閻浮提界如彼高山越之)
(維艱盡却今時大海漫漫欲渡良難飛導瞻彼隄岸水則不溫有君牧民當無畔散鳥雖疲)
(寧甘墮地君子固窮之死不二之荏嗟余生之歡樂兮似黃離之盈昃感韶光苒兮似葉)
(上之青色及芳華之當齒兮且喜樂以永日離時乎時乎時外無時時其逝矣奚與樂為黃)
(既昃定少温暾天光既暮曀曀其隂熙皇矣聖世藹如仁君懷哉懷哉日遠日分亦有良朋如)
(兄如弟日遠日離能不遙跂和樂投誠歸命即安旦夕如佛塔廟云胡遠别且躭手足提)
(攜如姊如娣云胡遠離祖沙必成邱母將成嫗)(酪必成醐父將成試觀三界漚起漚)
(滅如彼秋雲乍興乍没人誰流水何湯湯吾生如是遊雖有賢聖能少滯留)番部
合奏(樂章曰元縡是依明神是祗一心至誠昭事勤只巍巍大君永底蒸民中心愛戴稽)
(首來臣念人生之無常兮合勤修夫善行信百行之咸善兮終和平而神聽大君至聖教)
(敷率土敉寧萬邦拜跪奉主率土丕顯元后惠懷萬方國彦棐恭恊贊邦常之濱誠意溥)
(將咸拜稽首依戴聖皇化皇皇明聖無遠弗燭林林衆庶無思不服元惠心為善去惡聖人)
(之邦長生永樂紀庶承乾體元惟我聖君光開草昧惟我聖君綱政惟我聖君父母萬國惟)
(我聖君惟我聖君兮覆幬如天惟我聖君兮自新新民惟我聖君兮中外乂安惟我聖君兮羣)
(慝消淪拜手稽首兮頌溢兆民自古大地茫茫大海滄滄豈伊無寳求之奚方在昔為君)
(為王膺圖御宇命不于常實心實政惠此萬邦聖御大寳繄惟我皇翳惟我皇兮疇可與之頡)
(頏)(驛)朝鮮國俳及回部樂進百技並作畢各
退内監啓簾内監領妻進徹
御筵退
皇后以下皆興離席就殿内拜位立公主以下出殿
左右門於丹陛上拜位立丹陛大樂作奏益平
之章
皇后率
皇貴妃以下謝
恩行二肅一跪一拜禮畢樂止引禮女官奏宴畢轉傳
内監奏請
皇太后還便殿中和韶樂作奏履平之章
皇太后還宫引禮女官恭引
皇后以下降階仍由徽音左門出陞輿還宫公主
以下各退
皇帝躬侍
皇太后家宴儀
皇帝侍奉
皇太后常日問
安進甘旨獻時新佳辰令序恭侍
宴賞歲新正擇吉恭迎
皇太后進宫
皇帝親侍於金昭玉粹進早膳寧夀宫進茶果
晩膳戲重華宫進酒膳並如儀元夕陳火戲
端陽競渡夏日觀荷俱於瀛臺恭迎
宴賞(如駐即於)(御蹕圓明園苑舉行)歲季冬臘八日
親侍
皇太后幸瀛臺於慶霄樓進早膳澄懷堂進茶果遐矚
樓陳閱冰嬉歲以為常恭遇
皇太后大慶
皇帝稱觴於
夀安宫宫殿監承
旨供辦
親定每日食品各具饍單進
呈至日陳樂於宫門承應大戲人等畢集祗俟
皇帝御吉服乘輿詣
夀安宫恭俟
皇太后駕臨樂作
皇帝親奉
安輿至殿簷下降輿入殿
陞座樂止
皇帝跪問
起居隨進茶侍早膳(飯麫二品十湯一品糗高頭五品膳菜二品餌四品)承
應宴戲演九九大慶已刻進小膳(餑餑五品果實十品)未
正刻進晩膳(飯麫二品十湯一品糗高頭五品膳菜二品餌四品)繼
進酒膳(酒二品實八品)(膳菜七品四果垂手果䂺品)
皇后率
皇貴妃以下
皇子皇孫咸侍
欽𣲖王公滿漢大臣侍衛外藩回部於東配殿王妃
公主命婦於西配殿各以次列坐觀戲
恩賜酒肴果實申刻宴畢王公以下先出
皇太后起座乘輿樂作如初
皇帝恭迎至宫門
皇太后還宫樂止
皇帝乘輿還宫
謹按乾隆二十六年十一月恭遇
皇太后七旬大慶先於二十一日
皇上詣
夀康宫恭侍筵宴敬起舞
皇子皇孫額駙以次隊舞(舞辭曰彌增皇太后萬夀皇)
(帝至孝以承洪福同山海歡聲率土騰日歲當辛巳建夀屆七旬隆怡愉太平舞蹈)
(遍寰中百世澤長太后宏溥慈仁宫闈式化維均綿延此樂長春盛際集禎祥祈)
(年日正長臣民敬申輿頌慶覃恩敷八方共聖節開嘉宴雍容舞迭獻允茲祺夀綏神人虞)
(忭位金鑰曈曨曉開成行綵伏先排臣工大小陪會朝稱慶無涯皇帝仁孝兼至)
(盛焉聖母福夀同綿載考古史所紀罕得於斯皥皥熙熙盛世氤氤氲氲元氣)
(皇太后聖夀無疆之升如月之恒)(皇帝孝思不匱山如日慈夀綿綿如南是徵)
(懌)(皇帝聖治臻隆庶彙被澤胥濃以茲悦聖母允宜福夀攸崇大孝章矣茀)
(禄長矣敷天啿啿樂時康矣寧並聖時文教昌萬彙欣解阜多福永受茲清悠久異)
(域輸忱稱臣奉琛屬國以萬數雲集合歡心章殊方一以平德威既遐布長治而久安)
(戴慈懷同增豫善承回部偕來賀德化漸以深恩永無極送皇心廼陟金陛)
(兮慶筵載陳迺展舞綵兮至德洽於無垠會式鐘鼓既宿懸和聲娱愷樂九重進版圖王)
(增廓既阜曰雨曰暘時若省歲實惟屢豐泰宇既安嬉遊何幸同風浹兮淪兮沐湛)
(恩兮九州萬國戴逾殷兮遺願集多祜聖母延洪康且頥行慶施惠人無綏維祺)
(勿替引之億萬斯)餘如
慈寧宫筵宴之儀
乾清宫
家宴儀
恭遇
皇帝萬夀元旦除夕及諸令節乾清宫
家宴宫殿監先期奏
聞既承
旨飭所司供備屆日尚膳具饌尚茶具茶司樂陳樂
懸如儀承應宴戲人等畢集祗俟宫殿監率所
司設
御筵於寳座前設
皇后寳座宴席於
御座東西南向稍後左右設
皇貴妃
貴妃
妃嬪筵席東西向俱北上屆時宫殿監奏請
皇后率
皇貴妃以下具吉服齊詣宴次各就本位立俟廼
奏請
皇帝陞座中和韶樂作(見三萬夀元旦冬至樂章並大節慶賀儀餘各按時)
(與常朝同此還宫倣)樂止
皇后以下各就位次行一拜禮丹陛大樂作奏雝平
之章(樂章見三大節慶賀儀下倣此)禮畢樂止
皇后以下各入座進饌丹陛清樂作奏海宇昇平日
之章(樂章見儀下倣慈寕宫筵宴此)樂止承應宴戲進果
簷下清樂作奏萬象清寧之章樂止進酒丹陛
清樂作奏玉殿雲開之章
皇帝進酒時
皇后以下各出座跪行一拜禮樂止仍各入座承應
宴戲畢
皇后以下出座謝宴行二肅一跪一拜禮丹陛大樂
作奏雝平之章禮畢樂止宫殿監奏宴畢
皇帝起座還便殿中和韶樂作樂止宫殿監奏請
皇后以下各還本宫
皇后千秋内宴儀
恭遇
皇后千秋於本宫筵宴宫殿監先期奏
聞既承
旨飭所司備辦屆日尚膳具饌尚茶具茶司樂陳樂
懸如儀承應宴戲人等畢集祗俟宫殿監率所
司設
皇后御宴於寳座前設
皇貴妃
貴妃
妃嬪宴席於左右東西向俱北上屆時宫殿監
啓請
皇貴妃
貴妃
妃嬪具吉服齊詣宴次各就本位立俟廼奏
請
皇后吉服陞座中和韶樂作奏淑平之章(樂章見行千秋)
(禮儀下倣此)樂止
皇貴妃以下各就位次行一拜禮丹陛大樂作奏
正平之章禮畢樂止各入座進饌丹陛清樂作
奏海宇昇平日之章(樂章見儀下倣慈寕宫筵宴此)樂止
承應宴戲進果簷下清樂作奏萬象清寧之章
樂止進酒丹陛清樂作奏玉殿雲開之章
皇貴妃進酒
皇后進酒時
貴妃以下各出座跪行一拜禮樂止仍各入座承
應宴戲畢
皇貴妃以下出座謝宴行二肅一跪一拜禮丹陛
大樂作奏正平之章禮畢樂止宫殿監奏宴畢
皇后起座還後宫中和韶樂作奏順平之章樂止宫
殿監啓請
皇貴妃以下各還本宫
皇貴妃
貴妃千秋宴儀
皇貴妃千秋
皇貴妃與
貴妃
妃嬪同宴於本宫宫殿監先期承
旨飭所司供備屆日所司祇具宫殿監啓請
貴妃
妃嬪具吉服齊詣宴次廼啓請
皇貴妃吉服陞座
貴妃以下各依次入座進饌承應宴戲進果進酒
貴妃以下各於本座行一拜禮承應宴戲宴畢
貴妃以下行禮如初宫殿監啓宴畢
皇貴妃起座還後宫宫殿監啓請
貴妃以下各還本宫
貴妃千秋
貴妃與
妃嬪宴於本宫儀同
乾清宫曲宴廷臣儀
恭遇
皇帝萬夀及元旦上元端陽中秋重陽冬至除夕等
節乾清宫曲宴王公大臣宫殿監先期承
旨飭所司供備奏事太監具王公大臣名簽奏請
欽𣲖並請進爵大臣既得
旨交奏事官員下内閣通傳宫殿監恭請
恩賜宴次諸物排列呈
覽屆日尚膳具饌尚茶具茶司樂陳樂懸如儀承應
宴戲人等畢集祗俟宫殿監率所司設
御筵於寳座前設王公大臣宴席於左右並重行北
上東西向王公高桌椅坐大臣低桌各設坐褥
黎明入宴之王公大臣俱蟒袍補服齊集乾
清門外屆時奏事官員引入宴次各依班位祗
俟宫殿監奏請
皇帝陞座中和韶樂作奏隆平之章(樂章各按時與常朝同下倣此)
樂止宫殿監引入宴之王公大臣北面排立行
一跪三叩禮丹陛大樂作奏慶平之章禮畢樂
止各就宴位一叩坐進饌丹陛清樂作奏海宇
昇平日之章(樂章見儀下倣慈寧宫筵宴此)樂止承應宴
戲進果簷下清樂作奏萬象清寧之章樂止進
酒丹陛清樂作奏玉殿雲開之章進爵大臣恭
進
皇帝酒
皇帝進酒時王公大臣各起座跪行一叩禮樂止仍
各入座承應宴戲畢頒
恩賜諸物王公大臣出座謝宴行一跪三叩禮丹陛
大樂作奏慶平之章禮畢樂止宫殿監奏宴畢
皇帝起座還便殿中和韶樂作奏顯平之章樂止宫
殿監引王公大臣各退(謹按元旦歲有例宴餘不常行)
恭遇每歲新正
特召内廷大學士翰林於重華宫茶宴聯句奏事
太監預進名籖既承
旨按名交奏事官員宣召入宫祇俟屆時引入宫殿
監預飭所司具茶果承應宴戲懋勤殿首領
太監等具筆墨紙研諸臣俱以次一叩列坐
御製詩下授簡聯賡宴畢頒
賞諸臣跪領趨退其
恩賜之物宫殿監臨期恭候
欽定排列呈
覽
瀛臺錫宴儀
謹按乾隆十一年八月二十七日
賜王公宗室筵宴於瀛臺豐澤園
欽命皇子及王公宗室等一百三人入宴宫殿監既
承
旨飭所司供備先期宫殿監率所司於崇雅殿(自)
(名錫宴後易惇叙殿)安設大地平恭設
御宴寳座於正中設履親王莊親王慎郡王諴親王
康親王宴席於地平上左右用高桌椅坐(較御)
(座稍低)設
皇子及王公等三十六人宴席於殿内左右設宗
室大臣侍衛官員閑散六十二人宴席於東西
兩廂並高桌椅坐庭中張演劇行臺屆日尚膳
具饌尚茶具茶司樂陳樂懸如儀宴戲人等畢
集祇俟宫殿監設
恩賞諸物於豐澤園宫門黎明
皇子及王公宗室俱蟒袍補服祇俟於瀛臺勤
政殿宫門外恭候
駕至跪迎隨行至宴次(其入宴進酒作樂行禮諸儀節俱如常宴之儀)王公
宗室等遵
旨長幼列坐俱行家人禮
欽命和親王果親王
皇長子
皇三子
皇四子於殿内列坐之王公行酒
命和親王率永璧阿哥永璸阿哥於兩廂列坐之宗
室行酒宴畢
駕還宫
皇子及王公宗室等跪送如儀宫殿監承
旨帶引王公宗室至淑清院流杯亭等處觀覽午刻
仍至豐澤園宫門内頒
賜蟒縀文綺茶果等物有差王公宗室跪領叩興各
退
乾隆十一年八月二十八日
賜滿漢大臣翰林筵宴於瀛臺豐澤園
欽命大學士九卿翰詹官員等一百七十六人入宴
先期宫殿監承
旨於瀛臺涵元殿設
御宴寳座於正中設大臣翰林等四十三人宴席於
左右用低桌於豐澤園崇雅殿
御座兩旁設大臣官員一百三十三人宴席於殿内
左右及兩廂並低桌屆日諸司供備如前黎明
入宴之大臣官員俱蟒袍補服於勤政殿宫
門外恭候
聖駕
駕至跪迎
欽命於涵元殿筵宴之大臣翰林等四十三人隨
行入宴餘俱詣崇雅殿入宴以次列坐(其入宴進酒作)
(樂行禮並如常儀)筵宴畢
駕幸淑清院曲水流觴設
寳座賦詩並
命從宴諸臣聯句既畢
駕還宫宫殿監承
旨帶引大臣官員等至瀛臺淑清院等處觀覽
賜酒果於流杯亭未刻仍詣勤政殿宫門内頒
賜文綺絹箋茶果等物有差大臣官員等跪領叩興
各退
豐澤園凱宴儀
謹按乾隆十四年平定金川乾隆二十五年平
定回部凱旋禮成
皇帝幸豐澤園錫宴内務府承
旨徧布諸司供備前期武備院設帳殿於豐澤園之
北厥明張黃幕於帳殿南正中掌儀司陳反坫
於幕内尊爵金巵壺勺具司樂以次陳樂懸如
儀尚膳總領等設
御筵於寳座前加黃羃設王公宴席於帳殿内之左
設凱旋大臣及
欽命入宴大臣宴席於帳殿内之右及帳殿外幕下
兩旁設入班侍衛凱旋侍衛護軍宴席於左右
青幕下皆有羃樂舞善撲(平定回部並陳回部伎樂)雜技百
戲人等畢集入宴之王公大臣侍衛等俱蟒袍
補服齊集祇俟已刻
皇帝吉服乘輿出宫設鹵簿涖宴次鴻臚寺卿引王
公大臣等分列左右跪迎
皇帝降輿中和韶樂作(平定金川奏隆平之章曰慶溢朝端靄祥雲河山清晏鈴)
(旗迢遞送歸鞍赫元戎繄良翰靖獻寸誠丹載干戈和佩鸞功名萬里勒銘還遐邇共騰歡)
(平定回部奏遂平之章曰陽回玉琯春華闕晴暉紫宸聲教訖無垠烽燧長清玉塞塵絶域盡)
(王臣安作息荷陶甄奉贄獻靈珍超千古懋經綸)
陞座樂止鴻臚寺分引王公以下各就宴次行一叩
禮坐進茶丹陛清樂作(平定金川奏景運乾坤泰之章曰景運乾坤泰)
(八表歸懷迅除戎玉壘陣雲開一封箋表達堯階天顔大霽宣寮寀抒壯略運竒才建膚功奏)
(凱永敉寧邊界錦江春色消烟靄人工健羡天工代方叔師干應賽績著旂常榮褒圭玠指)
(授指授特宣差何殊吉甫頌平淮運籌帷幄成功快賀澄清宴啓蓬萊祥光爚煜襲罘罳暖融)
(融瑞氣南來章歸而飲至垂方策平安火報樂無涯五服施彩萬方寧謐陟春臺車書玉帛)
(丕冒如天大同天大慶酬庸列爵耀三台略緬嚴冬旗麾色展喜今春笳鼓聲諧都緣廟聖)
(親裁移時節掃浮雲浮埃貢我武惟揚羣虎拜咏良哉來享來王亘紘垓金苔洗兵何必臨)
(魚海作舟端藉濟川材濟川材還資燮理調仙鼐望前途戈倒載荷包蒙赦宥加寬貸驅獸)
(散叶鳳喈用逷蠻方福孔皆琛賮喜盈階頰花雨輕篩香雲結靄鴻鈞氣轉陽和屆拖杏暈)
(桃腮睠盈筐嘉實来玉案早安排春並□長暢宸襟符帝賚三殿歡諧千官樂愷堯樽舜樂)
(欣重再知有喜永無猜睠盈筐嘉實采玉案早安排春並恩長暢宸襟符帝賚明良遭際光)
(千載喜振振歡騰中外駿烈恊賡歌鴻猷標史册平定回部進聖武光昭世之章曰聖武)
(光昭世品彙咸熙看平戎玉塞捲雲霓開疆已軼漢關西顯承謨烈追前紀朝受鉞暮鳴鼙正)
(三軍鼔吹便武成誌喜論功青史應無比天心眷顧君心慰吉甫平淮遜美績著鷹揚榮分龍)
(衛盡堪羡堪羡亞夫儀睛開細柳拂前麾英風掃樓蘭壘擴車書萬里丕基仙韶一𣲖繞彤)
(墀御爐烟瑞靄霏霏慈投戈解甲風雲會伾伾士女樂和綏嘉樂承惠九重咫尺凛天威鴛)
(班鷺隊羣至如星綴如星綴堯階上干羽舞龍墀想前兹伊犁大定喜今朝回部全歸鐃歌)
(齊唱耀旌旗回頭望過東漸西被壯廟算都緣天錫智相機宜乙夜勤勤檄親披邊陲月弓)
(星劒皆精銳邪氛綏靖斬鯨鯢斬鯨鯢從教斧鉞驅民癘聽風聲同鶴唳倒前途草木皆兵)
(騎迎簞食實繒綈前歌後舞盡傾葵回向仰光輝笳鼓聲催平安火遞春臺普徧祥光起纉)
(偉績誌豐碑際昇平揚盛美仙宴錫蓬池億萬斯年集皇圖符帝軌運應昌期師師濟濟御)
(筵載啓瞻雲日威赫赫德巍巍際昇平揚盛美仙宴錫蓬池億萬斯年集皇圖符帝軌賡歌)
(環慶唐虞際看矯矯師臣拜稽駿烈兆鴻禧祥和開夀域)尚茶舉茶案由
中道進至帳殿檐下跪王公以下咸就本位跪
進茶大臣奉茶入帳殿由中陛陞跪進
皇帝茶興立於右王公以下行一叩禮進茶大臣跪
受茶甌由右陛降趨中路出王公以下咸坐侍
衛分
賜王公以下茶各於坐行一叩禮飲訖復叩如初坐
尚茶徹茶案退樂止尚膳總領等進帳殿展羃
以次展各席羃退廼進酒掌儀司官自黃羃内
奉壺爵金巵以次進至帳殿外中左西面立丹
陛清樂作(平定金川奏聖德誕敷之章曰聖德誕敷皇威遠布資元輔受鉞前驅蕩)
(定昭神武羽豨張巴蜀臨軒推轂掌兵符便霜戈西指更騎南趨威凛凛先聲馳遠徼顫巍)
(巍撻伐審孤虚仰台垣權操左相寄專閫星耀中樞濯征咫尺尅捷須臾奮武揆文秉聖謨)
(甫臨衝奏捷書耿光揚烈志何如申明紀律嚴軍伍指揮决勝天威助風雲八陣圖機宜式範)
(模勵公忠德教忙宣諭恢覆載宥頑愚出承睿算天兵勦除何愁蜀道紓卜遄征鷹揚上都)
(凍日寒棧入雲嚴風勁雪載途乘橇走殚勤劬乍營開細柳温同挾纊餘凛自天成命聲靈)
(震八區把宵人剪除握要似摧枯息氛祲淬戈鋋修文德陳干羽振士氣忠信交孚競輸誠)
(悔負嵎面縛來降釡底游魚開湯網遄宣露布慰堯心不事征誅班師慶報捷初鳴笳叠鼓)
(催前部不驚雞犬咸安堵威名綽著追強弩太平一統萬年歡潛消兵氣成霖雨和風扇淑)
(景攄承恩既醉趨鵷鷺端資啓沃聯心膂儲胥常見風雲護堂廉一德慶昇平春光怎及恩光)
(溥厨沾優渥賜大酺三爵言言拜賜宫壺饜飫天波㶑灔湛露涵濡競稱觥介夀綏多祜好)
(韶華春盎雲衢垂裳有道開昌宇光浮玉盞麗映金鋪龐洪異數羣歌樂胥威馳六合位重)
(三孤進獻嘉謀出靖邊隅允作中朝砥柱企都俞佐唐虞百辟嚴趨殿陛山呼師濟濟颺拜歡)
(娱戛鏘鏘依永笙竽萬斯年玉燭安舒河清海晏金甌鹵榮生虎竹喜溢簮裙日舒長時和)
(煦萬彙從兹昭蘇寳篆氤氲裊御爐玉缸香泛酴酥想當年在藻依蒲鎬宴何曾今昔殊慶槐)
(鼎雲需賡君臣相遇曈曨旭日照宸居周疆平定回部奏禹甸遐通之章曰禹甸遐通遠)
(控資良棟撻伐成功庭引來儀鳳朔吾皇端拱軍書方略授元戎把凖夷擴定更漠來同奉)
(玉帛大宛分左右貢瑶琛布露盡西東沛殊恩豺狼解網思負義梟獍逞兇雉盟既背螳臂稱)
(雄與師律嚴明主將忠颺征麾拂綵虹衝開朔雪嚴風温温挾纊咸歡哄先聲士氣矜餘勇)
(貔貅百萬雄風雲指顧通笑么麽小醜懷恇悚驚魑魅竄豜豵揚我武王師肅雍凴將䟦扈)
(窮諒鳥覆危巢豈待風釡底魚跡漫逃負嵎虎勢莫容騎甲馬掃狂童待風清三窟天山月)
(掛弓更撫懷百雉旌旗漫蔽空任浪奔匿叢妖氛莫避蹤渡西洱似摧枯臨拔達如泉湧逢義)
(旆雙殄元兇元競歸懷望先顒願隸王臣争效球共瞻舜陛黃納貢達堯庭箋表連封班)
(師至露布工西維部落咸風動非關矜武窮荒壠鴻謨自是承先統聖朝大命一時新勲華千)
(禩膺天寵成皇心悦式宴崇追陪三殿趨鸞鳳涵濡湛露歌頌卷阿再續周詩詠明良此日)
(慶都俞天河洗甲知無用融葭灰起律應宫銀雪繽紛苑樹雕瓊杕杜歌聲窈窕叶羽諧鐘)
(競承恩拜爵玻璃捧喜時清光曈曈曨金甌永固山河重春生瑞草慶溢祥松需雲乍擁晴)
(霞晝烘百寮鵠立瑤珮丁東仙仗峥嶸芝盖玲瓏洵是珠輝玉瑩奏師矇間笙鏞偉烈豐功述)
(祖歌宗光奕奕安石來紅響蕭蕭宛馬從東拜氍毺簮黻雍容油油三爵威儀重鶴聞倡和鳳)
(叶萋菶賜醉仙厨花漏永放牛歸馬功成帝德醍醐拜榮玉階蓂莢葱蘢想當年宴鎬營豐)
(樂愷興歌今昔同喜瑞靄璇宫更辰居星拱一庭瑞拜進瑤觥)王公大臣皆
興進爵凱旋大臣興出帳殿釋補服趨殿中北
面跪王公以下俱跪掌儀司官舉壺實酒於爵
由中路進帳殿西面跪授進爵大臣興退進爵
大臣奉爵興自中陛陞當右北面跪恭進
皇帝酒興由右陛降復原處跪行一叩禮
皇帝進酒王公以下咸行一叩禮進爵大臣興由右
陛陞跪受虛爵仍由中陛降復原處跪掌儀司
官入跪接受虚爵退王公以下先興掌儀司官
廼以金巵酌酒承
旨賜進爵大臣立授巵進爵大臣恭受行一叩禮飲
畢掌儀司官立受巵退進爵大臣叩如初興由
帳殿右趨出加補服還入坐王公以下各就坐
執事官承
旨分賜果食於各席王公以下行一叩禮坐樂止進
饌尚膳以膳入恭進於
皇帝前中和清樂作(平定金川奏日耀中天之章曰日耀中天慶祝堯年淑氣正暄)
(妍嫩柳芊眠豔李飄翩遐方永息烽烟雲峯四起迎宸幄霞綺千重映御筵韜略宣羽書傳臣)
(隣雀躍歡忭醴和風麗日祥雲現九天閶闔開宫殿笙簧酒昇平宴勲標麟閣王猷顯寅亮)
(載周官風動徵堯典干戈載戢民遷善專堪羡衛霍功勞相後先樓可上籌邊征伐斯步伐)
(寧愆申軍實督戎旃布昭聖武彰天罸既來庭底用攻堅福如川酒如泉共沐恩波不淺貔)
(貅統山苞禹甸欃槍掃風調舞絃來威補入雅詩篇車嘽嘽鼔淵淵王師載旋揚厲無前温)
(綸鐘鼎姓名鐫安邊定邊天涯盡處消争戰蠺叢烏道竒功建高捧霞觴北斗連旌旗柳拂春)
(風煖一點葵心傍日暄月仙人六膳藉鹽梅分嘗禁臠玉階舞忭懸日雙開明雉扇共歡天)
(意同人意賞九重春色飽德流鶯百囀風光滿美從看香噴金猊花明上苑晝漏迥晴霞絢)
(嗣此作楫為霖台鼎合韋弦雲韶燦設彩杖森排徵歡物更妍一人有慶定衅藏戈甲文修武)
(偃理宛孌醉仙桃催曉箭見花外高旍轉治登上海宇宴然億萬載兵消刑措惕勵精勤資)
(拜獻喜今朝最難忘皇眷天眷臨贊化調元方蹤周召名賢哀對敷天景福全照恩光應普)
(徧奚止是甲士三千鰲極高擎欣永奠牒紀平定回部奏聖治遐昌之章曰聖治遐昌嘉)
(祥六幕仰重光化日舒長瑞啓金閶照臨亶被殊方星雲爛漫膺天慶風雨和調佐帝觴廓版)
(章静欃槍皇威遠域宣暢外金莖玉露融仙掌堯天晴日輝金牓將軍閫寒威敞櫜戈進爵)
(春雲盎凌閣紀勲名㶑灔恩波廣桓桓在泮王猷壯遐想大業神功邁漢唐殊策靖疆場兵)
(氣恢揚士馬騰驤申天討逷蠻荒廟謨布算風雷捲握韜鈐指授戎行慶綏康載旂常奏凱師)
(旋舞唱子榆關外蜺旌虎帳邊城望蜂窠蟻房人皆赤盡來王清沙漠殪天狼歸而解装)
(人盡軒昂葱山蒲海百花香神揚氣揚論勲飲至先名將金樽次第邀前賞西域葡萄美且芳)
(共欽王道無偏黨向日葵心率土將穆和光駘宕酌瓊巵珍&KR3988;百釀蓼蕭露瀼瞻肅天容真)
(爽朗大官六膳調金鼎向御筵供奉雉扇明開雨雨雲霞萬状盼茲瑞氣輝煌三山蓬閬承)
(燕喜皇風鬯從茲斥堠無驚甲胄衅而藏珍符紛郁瑞應駢羅天心降福穰誕敷文德更阜財)
(解愠薰琴接響宴瞻望沐皇仁抒衆仰似花柳春前放仙桃錫恩普德洋解戰袍歡勝貔虎)
(還擬圖形麟閣上靖烽烟願長迓天錫神貺偃酒醴笙簧恩膏欣遍巖廊來享來王曰是常)
(武修文覘治象何異咏洛水泱泱食德飲和聲教廣)尚膳總領承
旨分賜餚饌於各席王公以下行一叩禮坐樂止掌
儀司舉反坫案進至帳殿前侍衛等實酒於巵
捧置
御案
皇帝親賜凱旋大臣等酒各離席以次至
御前跪
皇帝手授巵捧受一叩飲畢以巵授侍衛復叩興還
坐侍衛等分
賜王公以下酒各就本位行一叩禮飲畢復叩如初
坐樂止所司引慶隆舞進至帳殿内以次隊舞
(平定金川德盛舞辭曰乾隆聖世瀛㝢乂康元首惟明股肱惟良景運鴻昌休德茂著統馭八)
(埏惠液遐布金川小醜蠢爾冥頑惟時弗率跳梁窮邊用申天討聲罪執言長驅驛駕油雲斯)
(屯聖謨廣運决機萬里聿簡賢臣良弼是倚曰忠曰勇經略戎功心堅金石誠格蒼穹身先烝)
(徒跋涉巖阻晨夕盡瘁均勞共苦奸宄是殛逆諜是攘國憲孔昭我武孔揚窟穴犁止岩巢圯)
(止堅卡隳止峻碉毁止爰禠其魄爰喪其膽震懾股栗潜伏於坎如鼠竄穴如鱗遊釡號呼哀)
(籲再三求撫元臣執義憤欲蕩除帝德好生曰免駢誅六條攸約虔慓遵循恩綸祇奉解網施)
(仁丕革厥心匍匐奔赴除道築壇香雲擁路帝仁覃敷六合滂洋蘇其枯朽錫以再生展也滿)
(兵彌月功成云胡其速皇猷是凴神功炳焯乾坤軒豁九重勝算明並日月勒諸琬琰昭諸汗)
(青禮成鉅典樂奏昇平膚功克奏慶筵是侑太和氤氲翔洽宇宙卿雲糺縵景緯珠聫梯航琛)
(賮億萬斯年籌平定回部慶隆舞辭曰祖志繼成翦滅遠叛畫從容疆闢二萬川原式廓乃)
(經土田廟算宏深天心契焉車楞内訌丐恩臣服爵錫王公周䘏其屬鬼蜮阿酋匍匐帝庭寵)
(以藩服秉鉞專征俘達瓦齊再生曲宥念彼軍勞崇封晉授阿酋狡獪將伏天誅妄冀非分叛)
(於中途反覆二心棄厥妻子役屬離散巨惡宜爾汲水萬里欲息燎原似彼狂酋徒然自燔竄)
(俄羅斯疫戕其命遐方尊王獻屍於境滿洲索倫凌波飛渡奮勇莫當峻嶺爰度俘厥逋逃收)
(彼牲畜取彼子女如摧朽木弓矢所加賊壘莫禦急思兔脱震駭無措蠢爾賊衆作亂變更帝)
(德涵濡惸獨遂生豈曰窮兵豈曰黷武乘時遘會忍弗遠撫回首在囚解其禁錮甫還庫車流)
(言煽布惟彼兇渠負君莫比罔念聖恩能勿切齒伊犁既輯諸部賓服預策久長悉收回族二)
(賊潰逸命將追遏踰其穴巢直扺巴達爰遣侍衛乃得其情回長摶顙獻䤋輸誠䆳古莫稽列)
(史俱在殱寇如斯未有儗類欃槍淨掃寰宇昇平師出以正中外永清睿謨惟誠宵旰無逸宏)
(奏膚功聖心斯懌順我者昌逆我者亡旌别恐遺天語孔彰酬庸封爵表勇錫名昭茲懋賞章)
(采聿明誅鋤元惡大功告成如春育物德合清寧)舞畢笳吹進(樂章曰閶闔煌)
(煌鐘鏞鏘鏘鳴鞭祇肅帝用宴康荷天純嘏祖德凝庥從容底定允升大猶聖德宏敷光被遐)
(邇如拱北宸諸部歸止慈恩覆幬滄海無量争先效順奔走來王憲章斯備勝算克成跳梁羣)
(醜魚貫輸誠天威震叠小腆惕厲大君惟仁莫不臣隸聖教宏敷額手格心月竁同風越邁古)
(今遠謨是協絶徼安康撫綏之德遍於遐荒乾元功懋滂洽垓埏巍巍盛德億萬斯年)是
時善撲百技並作承應宴戲畢各退所司進徹
御筵退王公以下皆興各就本位行一跪三叩禮畢
離席鴻臚寺卿分引趨出帳殿左右序立
皇帝起座中和韶樂作(平定金川奏顯平之章曰雉扇徐迴遍堯封齊銷烽燧依)
(依楊柳六師歸逮春耕修農耒論賞策勲隨九重深五弦揮敷天率土裒時對日月耀明威)
(平定回部奏允平之章曰淑氣轉瑤閭緹幕葭飛起百昌恩威亘八荒雲嶺天山道里長納欵)
(向明堂三足烏暨鳳凰乾珍普降祥彌顧諟勅幾康)
皇帝乘輿還宫設鹵簿如來儀王公以下跪送樂止
各退
紫光閣錫宴儀
謹按乾隆二十六年正月初二日紫光閣武
成殿落成
錫宴於閣下
欽命大學士忠勇公傅恒尚書武毅謀勇公兆惠暨
滿漢文武大臣蒙古王公台吉回部等一百七
人入宴内務府承
旨以大學士公傅恒獻爵乃徧布諸司供備屆日武
備院張黃幕於丹陛上正中掌儀司陳反坫於
幕内尊爵金巵壺勺具司樂以次陳樂懸如儀
尚膳總領等設
御筵於寳座前加黃羃設入宴大臣等宴席於閣下
左右及丹陛上左右皆有羃樂舞善撲回部樂
舞雜技百戲人等畢集内務府張青羃於丹陛
下兩旁陳列
恩賜入宴諸臣文綺等物入宴諸臣俱蟒袍補服各
於本宴次安設坐褥鴻臚寺卿理藩院尚書等
引大學士以下至丹陛下左右分翼序立
皇帝吉服乘輿出宫設鹵簿涖宴次大學士以下跪
迎
皇帝至丹陛上降輿入閣門中和韶樂作奏降平之
章(樂章與常朝同下倣此)
陞座樂止鴻臚寺理藩院分引大學士以下各就宴
次行一叩禮坐進茶丹陛清樂作奏海宇昇平
日之章(樂章見儀下倣慈寧宫筵宴此)尚茶舉茶案由中
道進至閣檐下跪大學士以下咸就本位跪進
茶大臣奉茶進閣由中陛陞跪進
皇帝茶興立於右大學士以下行一叩禮進茶大臣
跪受茶甌由右陛降出中門大學士以下咸坐
侍衛等分
賜大學士暨入宴諸臣茶各於坐行一叩禮飲訖復
叩如初坐尚茶徹茶案退樂止尚膳總領等進
閣展羃以次展各席羃退廼進酒掌儀司官自
黃羃内奉壺爵金巵以次進至閣中門閾外之左
西面立丹陛清樂作奏玉殿雲開之章諸臣皆
興進爵大學士興出閣右門釋補服進閣中門
北面跪諸臣俱跪掌儀司官舉壺實酒於爵
由中門入西面跪授進爵大學士興退進爵大
學士奉爵興自中陛陞當右北面跪恭進
皇帝酒興由右陛降復原處跪行一叩禮
皇帝進酒諸臣皆行一叩禮進爵大學士興由右陛
陞跪受虚爵仍由中陛降復原處跪掌儀司官
入跪接受虚爵退諸臣先興掌儀司官乃以金
巵酌酒承
旨賜進爵大學士立授巵進爵大學士恭受行一叩
禮飲畢掌儀司官立受巵退進爵大學士叩如
初興由閣右門趨出加補服還入坐諸臣皆坐
執事官分
賜果食於各席大學士以下行一叩禮坐樂止進饌
尚膳以饌入恭進於
皇帝前中和清樂作奏萬象清寧之章尚饌總領承
旨分賜餚饌於各席大學士以下行一叩禮坐掌儀
司舉反坫案進至閣前侍衛分
賜大學士以下酒各就本位行一叩禮飲畢復叩如
初坐
皇帝復親賜諸臣酒
御前侍衛等以玉巵貯酒捧置
御案諸臣聞
命興離席以次至
御前跪
皇帝手授巵捧受一叩飲畢以巵授侍衛復叩還坐
樂止是時樂舞善撲回部樂舞百技並作承應
宴戲畢各退所司進徹
御筵退大學士以下皆興各就本位行一跪三叩禮
畢離席鴻臚寺卿理藩院尚書分引趨出至丹
陛下左右序立
皇帝起座中和韶樂作奏顯平之章
皇帝至丹陛上乘輿還宫設鹵簿如來儀大學士以
下跪送樂止總管内務府大臣分絡入宴諸臣
恩賜縀疋等物有差諸臣跪領叩興各退
國朝宫史卷七
