國朝宫史卷九
典禮五
冠服
皇太后
薰貂朝冠
青絨朝冠
並綴紅纓正中頂一座三層貫三等東珠各
一皆承以金鳳飾二等東珠各三三等珍珠
各一小珍珠各十六上銜三等大東珠一紅
纓上週綴金鳳七飾二等東珠各九小珍珠
各二十一貓睛石各一後金翟一飾小珍珠
十六貓睛石一翟尾垂珠五行二就共四等
珍珠三百有二每行二等珍珠一中間金桃
花一銜青金石兩面飾二等珍珠六三等東
珠六末綴珊瑚冠後護領垂明黃縧二末綴
寳石青緞為帶
金約
週圍金雲十三銜二等東珠各一間以青金
石紅片金為裏後繋金銜松石結珠下垂五
行三就共四等珍珠三百二十四每行二等
珍珠一中間青金石方勝二兩面銜二等東
珠各八三等東珠各八末綴珊瑚
珥
左右各三以金為龍形末銳下曲各銜頭等
東珠二
領約
週圍金雲十一銜二等東珠各一間以珊瑚
及三等東珠二等珍珠各四垂明黃縧二中
貫珊瑚背雲各一末綴松石各二
朝珠
中左右共三盤中以三等東珠左右以珊瑚
佛頭記念背雲大小墜珠寳雜飾惟其宜縧
俱明黃色
綵帨
以月白綢為之不繡花紋佩箴管縏袠之屬
縧俱明黃色
綿緞有褶朝掛
石青色片金緣上繡立龍四下通襞積為行
龍及萬福萬夀四層相間領後垂明黃縧
綿緞朝掛
紗朝掛
並用石青色片金緣前繡行龍四後正龍一
行龍二下幅八寶平水領後垂明黃縧
黃貂皮緣緞朝袍
海龍皮緣緞朝袍
綿緞朝袍
紗朝袍
並用明黃色披領及袖俱石青色片金緣以
黃貂海龍緣者加於外前後繡正龍各一兩
肩行龍各二下幅行龍五間以五色雲週圍
八寳平水披領行龍二袖端正龍一袖相接
處行龍各二領後垂明黃縧
海龍皮緣灰鼠皮裏緞朝裙
綿緞朝裙
紗朝裙
並用紅色織金夀字下鑲石青行龍粧緞紗
亦如之片金緣以海龍皮緣者加於外皆正
幅有襞積
薰貂吉服冠
青絨吉服冠
並綴紅纓頂銜三等東珠一
吉服掛
用石青色繡八團金龍下幅五色八寳平水
袖端行龍各二春秋以緞綢夏以紗冬以裘
隨時所宜
吉服袍
用明黃色領袖俱石青色繡金龍九間以五
色雲福夀文下幅八寳平水領前後正龍各
一左右及交襟處行龍各一袖如朝袍左右
開襟以襲吉服掛緞綢紗裘隨時所宜
皇后
薰貂朝冠
青絨朝冠
並綴紅纓正中頂一座三層貫四等東珠各
一皆承以金鳳飾二等東珠各三四等珍珠
各一小珍珠各十六上銜三等大東珠一紅
纓上週綴金鳳七飾二等東珠各九小珍珠
各二十一貓睛石各一後金翟一飾小珍珠
十六貓睛石一翟尾垂珠五行二就共四等
珍珠三百有二每行二等珍珠一中間金桃
花一銜青金石兩面飾二等東珠六三等珍
珠六末綴珊瑚冠後護領垂明黃縧二末綴
寳石青緞為帶
金約
週圍金雲十三銜二等東珠各一間以青金
石紅片金為裏後繋金銜松石結珠下垂五
行三就共四等珍珠三百二十四每行二等
珍珠一中間青金石方勝二兩面銜二等東
珠各八三等珍珠各八末綴珊瑚
珥
左右各三以金為龍形末銳下曲各銜頭等
東珠二
領約
週圍金雲十一銜二等東珠各一間以珊瑚
及三等東珠二等珍珠各四垂明黃縧二中
貫珊瑚背雲各一末綴松石各二
朝珠
中左右共三盤中以三等東珠左右以珊瑚
佛頭記念背雲大小墜珠寳雜飾惟其宜
縧俱明黃色
綵帨
以綠色綢為之繡五榖豐登佩箴管縏袠之
屬縧俱明黃色
綿緞有褶朝掛
石青色片金緣上繡立龍四下通襞積為行
龍及萬福萬夀四層相間領後垂明黃縧
綿緞朝掛
紗朝掛
並用石青色片金緣前繡行龍四後正龍一
行龍二下幅八寳平水領後垂明黃縧
黃貂皮緣緞朝袍
海龍皮緣緞朝袍
綿緞朝袍
紗朝袍
並用明黃色披領及袖俱石青色片金緣以
黃貂海龍緣者加於外前後繡正龍各一兩
肩行龍各二下幅行龍五間以五色雲週圍
八寳平水披領行龍二袖端正龍一袖相接
處行龍各二領後垂明黃縧
海龍皮緣灰鼠皮裏緞朝裙
綿緞朝裙
紗朝裙
並用紅色織金夀字下鑲石青行龍粧緞紗
亦如之片金緣以海龍皮緣者加於外皆正
幅有襞積
薰貂吉服冠
青絨吉服冠
並綴紅纓頂銜三等東珠一
吉服掛
用石青色繡八團金龍下幅五色八寳平水
袖端行龍各二春秋以緞綢夏以紗冬以裘
隨時所宜
吉服袍
用明黃色領袖俱石青色繡金龍九間以五
色雲福夀文下幅八寳平水領前後正龍各
一左右及交襟處行龍各一袖如朝袍左右
開襟以襲吉服掛緞綢紗裘隨時所宜
皇貴妃
薰貂朝冠
青絨朝冠
並綴紅纓正中頂一座三層貫三等東珠各
一皆承以金鳳飾二等東珠各三四等珍珠
各一小珍珠各十六上銜三等大珍珠一紅
纓上週綴金鳳七共飾二等東珠十九三等
東珠四十四小珍珠各二十一後金翟一飾
小珍珠十六貓睛石一翟尾垂珠三行二就
共四等珍珠二百五十五中間金桃花一銜
青金石兩面飾二等東珠四二等珍珠四末
綴珊瑚冠後護領垂明黃縧二末綴寳石青
緞為帶
金約
週圍金雲十二銜二等東珠各一間以珊瑚
紅片金為裏後繫金銜松石結珠下垂三行
三就共四等珍珠二百四十九中間青金石
方勝二兩面銜二等東珠各六二等珍珠各
六末綴珊瑚
珥
左右各三以金為龍形末銳下曲各銜二等
東珠二
領約
週圍金雲七銜二等東珠各一間以珊瑚垂
明黃縧二中貫珊瑚背雲各一末綴珊瑚各
二
朝珠
中左右共三盤中以三等珍珠左右以青金
石佛頭記念背雲大小墜珠寳雜飾惟其宜
縧俱明黃色
綵帨
以綠色綢為之繡五榖豐登佩箴管縏袠之
屬縧俱明黃色
綿緞有褶朝掛
石青色片金緣上繡立龍四下通襞積為行
龍及萬福萬夀四層相間領後垂明黃縧
綿緞朝掛
紗朝掛
並用石青色片金緣前繡行龍四後正龍一
行龍二下幅八寳平水領後垂明黃縧
黃貂皮緣緞朝袍
海龍皮緣緞朝袍
綿緞朝袍
紗朝袍
並用明黃色披領及袖俱石青色片金緣以
黃貂海龍緣者加於外前後繡正龍各一兩
肩行龍各二下幅行龍五間以五色雲週圍
八寳平水披領行龍二袖端正龍一袖相接
處行龍各二領後垂明黃縧
海龍皮緣灰鼠皮裏緞朝裙
綿緞朝裙
紗朝裙
並用紅色織金夀字下鑲石青行龍粧緞紗
亦如之片金緣以海龍皮緣者加於外皆正
幅有襞積
薰貂吉服冠
青絨吉服冠
並綴紅纓頂銜三等東珠一
吉服掛
用石青色繡八團金龍下幅五色八寳平水
袖端行龍各二春秋以緞綢夏以紗冬以裘
隨時所宜
吉服袍
用明黃色領袖俱石青色繡金龍九間以五
色雲福夀文下幅八寳平水領前後正龍各
一左右及交襟處行龍各一袖如朝袍左右
開襟以襲吉服褂緞綢紗裘隨時所宜
貴妃
薰貂朝冠
青絨朝冠
並綴紅纓正中頂一座三層貫三等東珠各
一皆承以金鳳飾二等東珠各三四等珍珠
各一小珍珠各十六上銜三等大珍珠一紅
纓上週綴金鳳七共飾二等東珠十九三等
東珠四十四小珍珠各二十一後金翟一飾
小珍珠十六貓睛石一翟尾垂珠三行二就
共四等珍珠二百五十五中間金桃花一銜
青金石兩面飾二等東珠四二等珍珠四末
綴珊瑚冠後護領垂金黃縧二末綴寳石青
緞為帶
金約
週圍金雲十二銜二等東珠各一間以珊瑚
紅片金為裏後繫金銜松石結珠下垂三行
三就共四等珍珠二百四十九中間青金石
方勝二兩面銜二等東珠各六二等珍珠各
六末綴珊瑚
珥
左右各三以金為龍形末銳下曲各銜二等
東珠二
領約
週圍金雲七銜二等東珠各一間以珊瑚垂
金黃縧二中間珊瑚背雲各一末垂珊瑚各
二
朝珠
中左右共三盤中以三等珍珠左右以青金
石佛頭記念背雲大小墜珠寶雜飾惟其
宜縧俱金黃色
綵帨
以綠色綢為之繡五榖豐登佩箴管縏袠之
屬縧皆金黃色
綿緞有褶朝掛
石青色片金緣上繡立龍四下通襞積為行
龍及萬福萬夀四層相間領後垂金黃縧
綿緞朝掛
紗朝掛
並用石青色片金緣前繡行龍四後正龍一
行龍二下幅八寳平水領後垂金黃縧
黃貂皮緣緞朝袍
海龍皮緣緞朝袍
綿緞朝袍
紗朝袍
並用金黃色披領及袖俱石青色片金緣以
黃貂海龍緣者加於外前後繡正龍各一兩
肩行龍各二下幅行龍五間以五色雲週圍
八寳平水披領行龍二袖端正龍一袖相接
處行龍各二領後垂金黃縧
海龍皮緣灰鼠皮裏緞朝裙
綿緞朝裙
紗朝裙
並用紅色織金夀字下鑲石青行龍粧緞紗
亦如之片金緣以海龍皮緣者加於外皆正
幅有襞積
薰貂吉服冠
青絨吉服冠
並綴紅纓頂銜三等東珠一
吉服掛
用石青色繡八團金龍下幅五色八寳平水
袖端行龍各二春秋以緞綢夏以紗冬以裘
隨時所宜
吉服袍
用金黃色領袖俱石青色繡金龍九間以五
色雲福夀文下幅八寳平水領前後正龍各
一左右及交襟處行龍各一袖如朝袍左右
開襟以襲吉服掛緞綢紗裘隨時所宜
妃
薰貂朝冠
青絨朝冠
並綴紅纓正中頂一座二層貫五等東珠各
一皆承以金鳳飾三等東珠各三四等珍珠
各一小珍珠各十六上銜貓睛石一紅纓上
週綴金鳳五飾三等東珠各七小珍珠各二
十一後金翟一飾小珍珠十六貓睛石一翟
尾垂珠三行二就共四等珍珠一百八十八
中間金桃花一銜青金石兩面飾三等東珠
四二等珍珠四末綴珊瑚冠後護領垂金黃
縧二末綴寳石青緞為帶
金約
週圍金雲十二銜三等東珠各一間以青金
石紅片金為裏後繋金銜松石結珠下垂三
行三就共四等珍珠一百九十七中間青金
石方勝二兩面銜三等東珠各六二等珍珠
各六末綴珊瑚
珥
左右各三以金為龍形末銳下曲各銜三等
東珠二
領約
週圍金雲七銜三等東珠各一間以珊瑚垂
金黃縧二中貫珊瑚背雲各一末綴珊瑚各
二
朝珠
中左右共三盤中以珊瑚左右以琥珀佛頭
記念背雲大小墜珠寳雜飾惟其宜縧俱金
黃色
綵帨
以綠色綢為之繡雲芝瑞草佩箴管縏袠之
屬縧皆金黃色
綿緞有褶朝掛
石青色片金緣上繡立龍四下通襞積為行
龍及萬福萬夀四層相間領後垂金黃縧
綿緞朝掛
紗朝掛
並用石青色片金緣前繡行龍四後正龍一
行龍二下幅八寳平水領後垂金黃縧
黃貂皮緣緞朝袍
海龍皮緣緞朝袍
綿緞朝袍
紗朝袍
並用金黃色披領及袖俱石青色片金緣以
黃貂海龍緣者加於外前後繡正龍各一兩
肩行龍各二下幅行龍五間以五色雲週圍
八寳平水披領行龍二袖端正龍一袖相接
處行龍各二領後垂金黃縧
海龍皮緣灰鼠皮裏緞朝裙
綿緞朝裙
紗朝裙
並用紅色織金夀字下鑲石青行龍粧緞紗
亦如之片金緣以海龍皮緣者加於外皆正
幅有襞積
薰貂吉服冠
青絨吉服冠
並綴紅纓頂銜碧䃁㺨
吉服褂
用石青色繡八團金龍下幅五色八寳平水
袖端行龍各二春秋以緞裯夏以紗冬以裘
隨時所宜
吉服袍
用金黃色領袖俱石青色繡金龍九間以五
色雲福夀文下幅八寳平水領前後正龍各
一左右及交襟處行龍各一袖如朝袍左右
開襟以襲吉服掛緞綢紗裘隨時所宜
嬪
薰貂朝冠
青絨朝冠
並綴紅纓正中頂一座二層貫無光東珠各
一皆承以金翟飾無光東珠各三四等珍珠
各一小珍珠各十六上銜䂺子一紅纓上綴
金翟五飾無光東珠各五小珍珠各十九後
金翟一飾小珍珠十六翟尾垂珠三行二就
共四等珍珠一百七十二中間金桃花一銜
青金石兩面飾無光東珠三二等珍珠三末
綴珊瑚冠後護領垂金黃縧二末綴寳石青
緞為帶
金約
週圍金雲八銜無光東珠八間以青金石紅
片金為裏後繫金銜松石結珠下垂三行三
就共珍珠一百七十七中間青金石方勝二
兩面銜無光東珠各四次等珍珠各四末綴
珊瑚
珥
左右各三以金為龍形末銳下曲各銜四等
東珠二
領約
週圍金雲七銜無光東珠各一間以珊瑚垂
金黃縧二中貫珊瑚背雲各一末綴珊瑚各
二
朝珠
中左右共三盤中以珊瑚左右以琥珀佛頭
記念背雲大小墜珠寳雜飾惟其宜縧俱
金黃色
綿緞有褶朝掛
石青色片金緣上繡立龍四下通襞積為行
龍及萬福萬夀四層相間領後垂金黃縧
綿緞朝掛
紗朝掛
並用石青色片金緣前繡行龍四後正龍一
行龍二下幅八寳平水領後垂金黃縧
黃貂皮緣緞朝袍
海龍皮緣緞朝袍
綿緞朝袍
紗朝袍
並用香色披領及袖俱石青色片金緣以黃
貂海龍緣者加於外前後繡正龍各一兩肩
行龍各二下幅行龍五間以五色雲週圍八
寳平水披領行龍二袖端正龍一袖相接處
行龍各二領後垂金黃縧
海龍皮緣灰鼠皮裏緞朝裙
綿緞朝裙
紗朝裙
並用紅色織金夀字下鑲石青行龍粧緞紗
亦如之片金緣以海龍皮緣者加於外皆正
幅有襞積
薰貂吉服冠
青絨吉服冠
並綴紅纓頂銜碧䃁㺨
吉服褂
用石青色上繡金龍四團下繡䕫龍四團春
秋以緞綢夏以紗冬以裘隨時所宜
吉服袍
用香色領袖俱石青色繡金龍九間以五色
雲福夀文下幅八寳平水領前後正龍各一
左右及交襟處行龍各一袖如朝袍左右開
襟以襲吉服掛緞綢紗裘隨時所宜
貴人
吉服掛
用石青色繡八團䕫龍春秋以緞綢夏以紗
冬以裘隨時所宜
吉服袍
用香色領袖俱石青色繡金龍九間以五色
雲福夀文下幅八寳平水領前後正龍各一
左右及交襟處行龍各一袖如朝袍左右
開襟以襲吉服褂緞綢紗裘隨時所宜
皇子福晉
薰貂朝冠
青絨朝冠
並綴紅纓正中金龍頂一座二層飾五等東
珠十上銜紅寳石紅纓上週綴金孔雀五飾
五等東珠各七小珍珠共三十九後金翟一
翟尾垂小珍珠三行二就(不計粒數共重一兩六錢)中間
金桃花一銜青金石末綴珊瑚冠後護領垂金
黃縧二末亦如之青緞為帶
金約
週圍金雲九銜五等東珠各一間以青金石
紅片金為裏後繋金銜青金石結珠下垂三
行三就(用小珍珠不計粒數共重一兩六錢)中間青金石方勝
二末綴珊瑚
珥
左右各三用金銜五等東珠各二
領約
週圍金雲七銜五等東珠各一間以珊瑚垂
金黃縧二中貫珊瑚背雲各一末綴珊瑚各
二
朝珠
中左右共三盤中以珊瑚左右以琥珀佛頭
記念背雲大小墜珠寳雜飾惟其宜縧俱金
黃色
綵帨
以月白綢為之不繡花文結佩惟宜縧俱金
黃色
綿緞有褶朝掛
石青色片金緣上繡立龍四下通襞積為行
龍及萬福萬夀四層相間領後垂金黃縧
綿緞朝掛
紗朝掛
並用石青色片金緣前繡行龍四後正龍一
行龍二下幅八寳平水領後垂金黃縧
黃貂皮緣緞朝袍
海龍皮緣緞朝袍
綿緞朝袍
紗朝袍
並用香色披領及袖俱石青色片金緣以黃
貂海龍緣者加於外前後繡正龍各一兩肩
行龍各二下幅行龍五間以五色雲週圍八
寳平水披領行龍二袖端正龍一袖相接處
行龍各二領後垂金黃縧
海龍皮緣灰鼠皮裏緞朝裙
綿緞朝裙
紗朝裙
並用紅色織金夀字下鑲石青行龍粧緞紗
亦如之片金緣以海龍皮緣者加於外皆正
幅有襞積
薰貂吉服冠
青絨吉服冠
並綴紅纓頂銜碧䃁㺨
吉服掛
用石青色繡四團龍春秋以緞綢夏以紗冬
以裘隨時所宜
吉服袍
用香色領袖俱石青色繡金龍九間以五色
雲福夀文下幅八寳平水領前後正龍各一
左右及交襟處行龍各一袖如朝袍左右開
襟以襲吉服掛緞綢紗裘隨時所宜
皇子側室福晉
薰貂朝冠
青絨朝冠
並綴紅纓正中金龍頂一座二層飾五等東
珠九上銜紅寳石紅纓上週綴金孔雀五飾
五等東珠各五小珍珠共三十九後金翟一
翟尾垂小珍珠三行二就(不計粒數共重一兩六錢)中間
金桃花一銜青金石末綴珊瑚冠後護領垂
金黃縧末亦如之青緞為帶
金約
週圍金雲八銜五等東珠各一間以青金石
紅片金為裏後繋金銜青金石結珠下垂三
行三就(用小珍珠不計粒數約重一兩六錢)中間青金石方勝
二末綴珊瑚
珥
左右各三用金銜五等東珠各二
領約
週圍金雲七銜五等東珠各一間以珊瑚垂金
黃縧二中貫珊瑚背雲各一末綴珊瑚各二
朝珠
中左右共三盤中以珊瑚左右以琥珀佛頭
記念背雲大小墜珠寳雜飾惟其宜縧俱金
黃色
綿緞有褶朝掛
石青色片金緣上繡立龍四下通襞積為行
龍及萬福萬夀四層相間領後垂金黃縧
綿緞朝掛
紗朝掛
並用石青色片金緣前繡行龍四後正龍一
行龍二下幅八寳平水領後垂金黃縧
黃貂皮緣緞朝袍
海龍皮緣緞朝袍
綿緞朝袍
紗朝袍
並用香色披領及袖俱石青色片金緣以黃
貂海龍緣者加於外前後繡正龍各一兩肩
行龍各二下幅行龍五間以五色雲週圍八
寳平水披領行龍二袖端正龍一袖相接處
行龍各二領後垂金黃縧
海龍皮緣灰鼠皮裏緞朝裙
綿緞朝裙
紗朝裙
並用紅色織金夀字下鑲石青行龍粧緞紗
亦如之片金緣以海龍皮緣者加於外皆正
幅有襞積
薰貂吉服冠
青絨吉服冠
並綴紅纓頂銜碧䃁㺨
吉服掛
用石青色繡四團龍春秋以緞綢夏以紗冬
以裘隨時所宜
吉服袍
用香色領袖俱石青色繡金龍九間以五色
雲福夀文下幅八寳平水領前後正龍各一
右及交襟處行龍各一袖如朝袍左右開
以襲吉服掛緞綢紗裘隨時所宜
國朝宫史卷九
