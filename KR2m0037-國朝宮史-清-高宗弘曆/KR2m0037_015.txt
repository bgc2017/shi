國朝宫史卷十五
宫殿五
西苑中
由仁曜門折而東沿堤過崑崙石渡橋橋上
有亭曰垂虹又沿堤東南一亭臨水曰俯清泚
稍北為
淑清院院建池中漣漪倒影棟宇浮碧
御書扁曰水流雲在
御製淑清院見桃花始開泛杯有作(壬戌)琤琮韻
裏繁枝斜纔苞錦纈遲蒸霞如是色聲堪静悟不
必能聽倩綠芭峭寒尚切披香殿青韶却釀淑清
院天公濯垢認三生今朝却見春風面
御製淑清院詩(庚午)石徑度流泉竒探小有天樹
垂冰作雨砌暖玉生煙屈膝紅墻繞蜵蜎紫閣連
不如深翠處精舍足幽偏
御製冬日淑清院詩(丙子)小陽節氣喜暄姸深峭
通幽曲徑穿凍水落崕皆玉立假山閱歲似天然
底須桃李芳争艷獨愛松筠秀且娟又是年來冬
矣冰牀早候柳堤邊
御製淑清院詩(戊寅)地是勝朝地名傳昭代名假
山如太古活水似横庚愛聽禽音淑閒看花氣清
玩辭知取義仰見
聖人情
御製新春淑清院詩(庚辰)西苑筵䦕惠遠人需傳
外辦且逡廵石泉益峭緣經雪竹柏雖蒼解媚春
趁暇仙壺聊悦目䦕韶翰席越怡神土膏香潤向
陽草念到農田慰是真
御製淑清院詩(辛巳)積素在喬松融落如細雨得
徑詰曲叢攬景神仙所飛泉不計寒帶冰濺石嶼
春物雖未昌春意實已鼓散步淑清閒日月緬上
古
御製淑清院詩(辛巳)金碧樓臺瓊島望淑清山水
瀑簾聞一般都是勝朝蹟奢儉之間異所欣
御製淑清院詩(辛巳)朝罷乘凉御苑歸淑清咫尺
換朝衣假山古即真仙境松籟生寒翠十圍石
罅淙泉聲益壯竹梢滴露翠猶深卅年前此徜徉
者廻憶原無此日心院東北隔水有室南向
聖祖仁皇帝御筆扁曰葆光
御製葆光室詩(戊寅)假山閱世如太古穿幽乃造
十笏所上有詭石聳雲根下有渫泉淙神乳注焉
不竭酌不窮兩字葆光威鳳舞羹墻宛憶
神堯年艾蓬誰究蒙莊語院左渡小橋有堂三楹舊
為蓬瀛在望乾隆己卯平定回部捷音甫至適
江右大吏以臨江新獲周鎛鐘十一枚上於
朝
功成作樂瑞器斯出
天人孚應之理有如此者
上考定為鎛鐘貯之堂内易名韻古為文以記之
御製韻古堂記韻古堂因何而作也曰用舊堂而
昜以新名是易也非作也然則因何而昜也曰以
獲古鎛鐘貯之斯堂昜其名亦可云作也鐘之出
以臨江牧者物色坡陀間掘地而得古鐘十一地
方大吏以聞傳至闕下辨其名知為周時所鑄是
宜羶薌其事而為之記也堂在淑清院南臨液池
可望瀛臺故舊名曰蓬瀛在望而今易之為韻古
也蓋自黃帝命伶倫與榮將鑄十二鐘以和五音
是鐘之於樂為最古黃鍾而下三分損益上下遞
生黃鍾定而八音六律無不定以立均出度紀之
以三平之以六成於十二以為萬事根本故帝王
制禮作樂莫不以是為棘或曰鎛鐘大小殊編鐘
大小同其說如何律鐘之說又如何曰八音無非
律磬亦律磬琴亦律琴其他諸樂無不皆然獨鐘
云乎哉然金聲而玉振之金為始故曰律鐘非編
鎛之外别有所為律鐘也云有律鐘者篤古泥而
不知音者也鎛鐘大小殊而厚薄同編鐘大小同
而厚薄殊其不同者正所為同也且如排簫長短
殊而一孔長簫一器而六孔長簫編鐘之說也排
簫鎛鐘之說也故鎛鐘排簫先出而編鐘長簫後
出此首剏質朴椎輪大輅之義也律應十二鐘缺
其一為補成之以全厥初也聆其聲頗不合於今
律則以古器經久而移其本音古人論之詳也我
聖祖心天之心政古之政親考律吕正齊量無不大當
而獨未及鎛鐘者豈以時將有待故引而未發耶
今既得古鎛鐘於西師奏凱之時則闡
前䦕後備八音之正撰垂一代之鴻規在此時乎在此
時乎故因記韻古堂而申其義如此也左側垣
門石刻曲澗浮花四字為
聖祖仁皇帝御筆門東巖壑窈窕林樹深幽有飛泉瀑
布下注池中流繞細渠屈曲穿石間中為流杯
亭牓曰流水音聮曰積素墜枝全作雨懸流落
澗半成冰皆
御筆
御製過曲澗花香遊流杯亭日知閣諸勝詩(樂善堂集)
西苑曠且奥肇自明代作瓊華萬玉堆太液千夫
鑿平地起蓬瀛城市而林壑松篁幾百年參天秀
崖㟧秋深鴻鴈鳴春暖桃李灼肅廟求神僊林亭
更開拓方士朝扶鸞虚皇夜飛鶴丞相冠蓮花將
軍赤符縛鷄犬倏已昇殿宇還如昨盛朝建邦畿
舊制因城郭何獨廢西苑姑亦存其略高居非昔
比偶幸行宫若雍正二年夏承
恩䦕講幕避暑供遊息勝迹頻探索湛湛芳草青潑潑
遊魚躍葱葱梧桐枝爛爛蓮花萼或宴水雲榭佳
景䦕芳酌或賦迎薰亭妙句隨興落師友得從容
昆弟善笑謔是秋獵塞北竒峰峭天削回思此間
山宛似日出爝因緣不復至撫景懷佳約時過玉
蝀橋波光合漠漠煙際辨樓臺松竹紛竽籥彈指
十年間何異風鳴鐸前日重來遊未能窮其樂遥
矚淑清院凍岸不可泊今朝好風景遲日中天爚
步自瀛臺橋踏冰行蹻蹻乾蘆尋曲徑虚殿䦕金
鑰穿雲洞戶深步石川梁迮乃知洞裏天自與尋
常各冬深景寂寞翠剩琅玕籜閒坐流杯亭更登
日知閣會心濠濮間呼朋嗒然噱其北乃假山巉
巖何磊硌攀緣徑絶處深澗戲騰踔時我徑過之
我童猶畏却其上挂瀑布結構儼廬霍飛沬雜冰
流玉牙排齗㗁其池乃不凍疑有馮夷託當年觀
魚亭塵土生珠箔歸鞍適然返聊爾何住著我聞
山水緣好者不為惡何必買山錢底須蠟芒屩前
居水中萍茲遊林裏雀異日得清暇還教度略彴
御製題瀛臺流杯亭詩(甲子)憑欄俯碧流佳景喜
相酬素色因心净清音與耳謀仙人捧醇酎春鳥
弄箜篌惡旨思前戒盈科悟進修
御製燕九日遊瀛臺淑清院流杯亭諸勝詩(丙寅)
青陽過月望谷風習以暄林鳥有佳音勝地無俗
緣初正多清暇禁囿滋韶妍淑清巒谷幽一徑引
壺天其潭冬不冰飛泉墜潨然泉石相激越齒齒
玉在懸入池原即水誰信履霜堅覩茲變幻竒使
我心神蠲修褉事尚遥漫學永和年虚亭但少憩
坐望孤松巔短墻接曲隄米牀猶可前渡彼琉璃
浦來此蓬萊山樓閣五雲中鸞鶴三珠間獨愛書
室清補桐我所顔几席無塵氛琴書與静便花櫺
蕩晴暉坐久覺旋遷閒聽九市中爆竹餘聲喧歲
華惜者誰皇州景物繁百年被熙和因思保泰難
此日燕九日白雲盛事傳邈彼鳳城外車馬紛溢
填松月忽入懷十笏儼大千物物皆通密與我相
周旋
御製題瀛臺流杯亭瀑布水詩(壬戌)戛玉復摐金
飛流下十尋迴波能送酒緩溜似調琴信可蘭亭
樂依然濠濮心何須覓蓬閬城市有山林
御製淑清院流杯亭作(乙丑)跳波下懸崖入池徐
涎瀠轇轕蔭虬枝泉石含淑清四柱架牝壑流杯
學蘭亭是處萬景全結構如天成朱明鏡無暑玄
冥澗不冰偶來對清泚翠蹕輙為停匪騁浮觴歡
聊結樂水情由亭北水中步石而渡為素尚
齋
御製素尚齋詩(丙子)瀛臺金碧輝淑清泉石䆳泉
石大家四金碧將軍二畫品有定評奚煩重致議
所以臨西苑淑清必一至倚巖架樸斵古樹圍蓊
萃迸水流不冰詭峯飛欲墜齋名取山莊敬識
聖人意崇情返樸真澆習防浮偽兩言契葛亮六策懷
賈誼用當座右銘浴德期純粹
御製素尚齋詩(己夘)樸斵冠峥嶸雲忩幽且明琴
書無不備几研有餘清春夏秋冬景飛潛動植情
於斯設絜矩吾獨取匡衡
御製素尚齋詩(己卯)樸梲曾非藻幽齋雅欲仙松
間覓雲徑石罅盼壺天雨足花噴麝風過鳥遞絃
愁中久抛置今得稍周旋
御製戲題素尚齋詩(庚辰)密雲拖雨興剛罷視朝
曾可以換端冕聊因攀蔓籐丹梯耐幽賞白屋合
芳稱屢著山龍入顧言底是能
御製素尚齋小憩詩(庚辰)臚傳蕆鴻儀夏凊詢
慈履於焉返御園更衣取便邇黼芾入山林笑未能免
矣雨後峭蒨佳石激聲更美書堂樓嶔﨑素尚宗
堯旨西苑及仙莊何必分彼此怡神及遠塵得句亦戒
綺士習與文風斯之繫深企齋西步石級而下
有室
御筆扁曰得静便聮曰境詣幽惟却藻繢水澄波處
養天真齋東堆疊竒石雜植疎篁為茂林脩竹
清流激湍之觀石上鐫
御筆曰紫雲曰奪造化功向南有室
聖祖仁皇帝御筆扁曰賞脩竹左右曲廊駕水環繞而
下
御筆扁廊間曰響雪聮曰庭竹張真畫階泉滴暗琴
御製響雪廊詩(戊寅)曲廊曼接千尺雪淅淅常聞
響碎霙體物既堪方淨色㤀懷雅合晤清聲其
東南層巒磊砢飛瀑下注滙而為池彷彿吳中
寒山千尺雪作室其上南向扁曰千尺雪室内
左右有門扁曰凝華曰流靄聮曰書遇會心皆
可讀泉能蠲慮劇堪聽
御製千尺雪詩(癸酉)吳下寒山愛佳名熱河田盤
率仿作松濤泉籟或仿彿路遥豈得常憑託咫尺
西苑傳春明結構頗具林澗樂四百餘年樹石古
峭蒨信佳究穿鑿我書三字題簷端亦有雪花拂
簷落揣稱終疑未恰當雪後今來一斟酌人之稱
也徒彼哉天之然兮誰此若
御製題瀛臺千尺雪詩(癸酉)雨後瀑聲鼓舞石春
深波影湧沉花竹爐茗椀渾堪試内苑吳山本一
家
御製千尺雪詩(丙子)新年行樂小蓬瀛泉石天然
愛淑清水閣向稱千尺雪春朝喜值六花霙迷離
上下噴珠玉應答琤琮奏管笙遲却寒山素梅約
長官防誤恤民情
御製千尺雪詩(甲戌)借問真佳處端惟心暢時瀑
聲新雨壯夏日小年遲茗椀原堪瀹縑圖偶慢披
神遊三即一區别亦奚為
御製題千尺雪詩(乙亥)假山皴石黛迸水噴冰花
小擬吳中雪兼陳惠上茶畫情饒是秀春物盎惟
嘉研淨甌香處心田沃道芽
御製千尺雪作(戊寅)懸流無定態千尺假名諸趁
便來春曉偏宜是雪餘隔松看凍鶴躍藻出飛魚
亦識綺言戒其如景起予
御製千尺雪詩(戊寅)飛流不計尺計尺謾名千聲
是無聲界色非有色天淙篁五音和潄石六花濺
客歲寒山畔牽情屬偶然
御製千尺雪詩(己夘)寒山自昔曾題句臨瀑三間
教仿為清暇偶來參耳觀原同聽雪閣聽時
御製千尺雪詩(庚辰)信有仙家縮地方松泉呼欲
出宦光楣間底藉題千尺倚檻常欣滿意凉
御製千尺雪詩(辛巳)引流亦藉天然勢雨後峥嶸
落激湍底識不辜盛名處坐來六月却生寒又
東為魚樂亭中横石刻
御書曰箇中自有玉壺冰
御製魚樂亭詩(己卯)禽去絶駭驚漲生任潛躍豈
必藉濠梁今來識魚樂循池岸折而南為日
知閣閣建石梁上下為水閘太液池水從此出
達於織女橋者也榜為
聖祖仁皇帝御書閣内
御筆扁曰潄玉飛珠聮曰秋月春風常得句山容水
態自成圖
御製日知閣詩(己夘)閣據飛淙表
璇題號日知機參賢者語情見
聖人辭既凛無㤀義又如默識時曩予成薈說自審每
慙斯閣後左門穿石洞而東南為春及軒
御製春及軒詩(己夘)山複水之涯苔蘇柳已絲熙
春及節句觸目會心時念彼西疇事厪吾東作思
英英常薈蔚膏雨願如期軒左為交蘆館
御製交蘆館詩(戊寅)蜃忩恰對玲瓏壁遊目通明
俯碧湖鷗鷺菰蒲都自在便因相見悟交蘆
御製交蘆館詩(庚辰)蒼蒼中若有人伊偶值憑忩
亦玩之春去秋來一何似此蘆纔倒彼蘆搘又
左為芸齋
御製芸齋詩(己夘)古芸馡馥小忩明研淨鷗閒道
趣生曾是少年績學處祗慙兩字曰躬行由芸
齋折而稍南為賓竹室室内聮曰自是林泉
多藴藉依然書史得周旋
御製賓竹室詩(丙子)月下檀欒影風前淅颯聲籜
兮吹汝和夷也聖之清等度真瀟灑安排豈墄平
便應延入幕底鎮傲南榮
御製賓竹室詩(己夘)風颯與煙凝相看總絶勝高
低均致遠疎密自分層翰墨延嘉客松梅結古朋
琅玕成實後惟待下金鵬室南為蕉雨軒聮
曰春泉石罅淙聲細新竹風前弄影娑
御製蕉雨軒詩(戊寅)十笏幽居益灑然軸蕉簪石
小庭前臨忩恰稱聽春雨萬琲驪珠摐綠天又
南有樓三層北向臨水曰雲繪樓聮曰道堪
因契真佳矣畫豈能工有是夫又曰衆皴峰如
能變化太空雲與作沉浮
御製雲繪樓詩(庚辰)棣通景物鬭韶妍又見魚鱗
皴遠天水墨丹青争獻技東皇寧許一家專樓
西有室扁曰韻磬
御製韻磬居詩(辛巳)風水相吞吐磬聲出碧粼自
成宫與角底辨主和賓似矣彭蠡口居然泗水濱
東坡笑李渤盖是特欺人又折而西南為清
音閣聮曰宫商之外有神解律吕以來無是過
閣與雲繪樓上下俱相通有門曰印月門外東
南則船塢也
由清音閣沿堤而南土山隆起山巔有門三
北向入門崇基二層上為
同豫軒軒廣五楹西與寳月樓相望其東室聮
曰魚躍鳶飛參物理耕田鑿井樂民和内一室
扁曰大圓鏡曰小方壺聮曰夏屋暢清吟風篁
半嶺春城通曉望煙樹萬家西室聮曰麗日和
風春澹蕩花香鳥語物昭蘇
御製同豫軒得句(丁丑)因迥為高得軒榭蜃忩俯
處見閭閻對時育物恒關切士習民風藉騐覘春
色滿皇州入詠後樂以天下同忺心殷保泰戒鳴
豫周易分明注福謙
御製同豫軒得句(丁丑)太和詰旦御臚傳西苑更
衣取静便雨後峯姿都沃若風前竹韻特悠然忩
臨闤闠民藏富治協剛柔志體乾同豫端知在時
若敢因怡肆益因虔
御製題同豫軒詩(庚辰)在卦坤遇震德為順以動
利建侯行師其說備周孔此軒雖舊構此義實常
竦作樂崇顯承清刑服林總鳴凶有必吝介吉無
虚恐盱視遲則悔大得朋接踵貞疾蒙業安成渝
致戒重六爻旁通情大易寧鑿空於焉觀玩辭如
弗勝洞洞傳詎藉田丁策如讀晁董庭前植碧梧
吾將企萋菶
御製上巳日同豫軒作詩(庚辰)西苑將凱宴南軒
先憩駕正逢袚除節韶光藹相迓紅紫入花徑葱
蒨籠巖榭同豫信同豫耆定籌邊罷然予敢肆志
敬怠不少借高謝晉永和寧云關治化軒後左
右複道歴級而上為鑑古堂西室聮曰心觸
清機親翰墨目遊潤景足精神
御製鑑古堂詩(戊寅)壁號圖書聚筵惟翰墨攤常
懷三鑑對寧棘一身安無逸凛明訓與稽惬古歡
顧名思義處所愧是貞觀軒左右各有别室左
曰香遠聮曰鳶飛魚躍天機錦秋月春風大塊
章
御製香遠室詩(庚辰)可遠觀猶不可親色香一例
净無塵山隂鏡裏如相訪仿彿其人是賀循右
曰静柯聮曰會心多野趣契理謝言詮
御製静柯室詩(己夘)書室蕭然號静柯喬枝忩外
自婆娑驀思庾信方點筆興寄東陽得幾多
御製静柯室詩(庚辰)古樹扶疎戶月羅春風秋月
鎮婆娑漆園未悟知魚者祗道無端静在柯香
遠室之西有静室榜曰自在觀山下有室榜曰
鷺濤皆
御筆也
由仁曜門而西有屋數楹為
聖祖仁皇帝養蠶之所又西有橋建亭其上榜為結秀
亭
御製結秀亭詩(戊寅)亭臨七月驗豳風鋤雨犁雲
凭覽中環秀當年定遠近劭農今古意還同亭
西為
豐澤園向南門五楹門外一水横帶前有稻畦數
畆
聖祖仁皇帝每親臨勸相
世宗憲皇帝歲耕耤田先期演耕於此我
皇上勤民務本舉行舊典歲以為常
御製豐澤園記西苑宫室皆因元明舊制惟豐澤
園為康熙間新建之所自勤政殿西行過小屋數
間盖
皇祖養蠶處也復西行歴稻畦數畆折而北則為豐澤
園園中殿宇制度惟樸不尚華麗園後種桑數十
株聞之老監云
皇祖萬幾餘暇則於此勸課農桑或
親御耒耜逮我
皇父纘承丕業敬
天法
祖世德作求數年以來屢行親耕之禮皆預演禮於此
乃知
聖聖同規敦本重農用躋天下於熙皥之盛若瀛臺之
建於有明飛閣丹樓輝煌金碧較之此園故為美
觀而極土木之功無益於國計民生識者鄙之行
一事而合於天心建一園而洽於民情身率先而
天下丕變吾於是乎知
皇祖
皇父之為首出之聖也
御製辛亥仲春
上幸豐澤園演耕耤禮
上躬四推
命臣御名等終畆恭擬應制十韻詩(樂善堂集)大地陽和
淑景韶潛蘇土脈應風條洪鈞普扇百昌序大造
均舒萬物調
翠輦臨耕旗閃爍
金輿載駕玉鎪雕行行西苑停鑾輅泛泛天池盪畫橈
帝耒四推膏壤沃
皇躬一墢甫田遥先期已見寅恭懋終畆還思
教澤饒種布期生連理穗壠開願長九歧苗追思
聖祖觀耕地却值吾
皇演禮朝豐稔歲功九有遍太和景象萬方昭放勲久
頌
堯功茂協帝重瞻
舜德超
御製豐澤園演耕耤禮詩(甲子)千畆將臨耤三推
預習耕脈膏方起動節序過清明禮以勤農重詩
因觸念成猶思終畆教望歲倍關情
御製豐澤園演耕耤禮詩(乙丑)撫時維盎鬯覛土
已滋融舉趾良辰合習儀舊制同嘉生分稌黍公
畆正南東祗盼盈疇綠何心夾岸紅率先循
聖教懷永切微衷念彼服田者艱哉一歲中溺饑常在
抱勤勩敢辭躬寤寐無他願祈
天綏我豐
御製豐澤園演耕詩(丁夘)霽靄光煙向遠低演耕
豐澤趯臺西今年却先春三月前日欣霑雨一犁
緬想
芳型農重也仰承渥澤志欽兮上林太液增新景黛耜
青箱凑好題
御製豐澤園嘉榖既穫命大學士九卿觀之兼成近
體八韻詩(丁夘)我
皇祖以農桑為重於瀛臺之西别建一園黍高稻下左
右區分蠶屋桑疇後先相望驗田功而重本訃貽
訓良深
皇考年舉耤田之禮每先期演耕於此予小子仰
聖蹤之同揆其敢弗蘉兹當萬寳告成之際王畿遍覽
而旋越我弄田亦登嘉榖對時有喜點筆成章
較晴量雨一年中家法厪農
聖聖同倬彼公田經
舜步欽兹本務對豳風三春於是青箱播九夏曾看玉
穟芃實好實堅欣始遇維穈維芑類皆充莖莖尺
穗真希見顆顆圓璣允化工快目稍酬祈國志因
心敢懈凛淵衷勤耕時溉兼逢歲山左江南可遍
豐鷺序傳觀休進頌先憂後樂事何窮
御製豐澤園演耕詩(己巳)帝耤耕將舉苑卿甸早
治多因重稼穡詎止習威儀沃壤南東矣新犁往
復之鳥鳴春欲半蠖屈土全滋農父荷鋤立親藩
布種隨淰雲欣有渰膏澤被無私每以試耕日頻
思觀禮時豳郊宛在目不必詠周詩
御製經略大學士忠勇公傅恒奏凱金川率領諸將
士還朝錫宴豐澤園用昭飲至之典即席得長律
一首(己巳)卡撒功成振旅歸昇平凱宴䴡晴暉
兩階干羽欽虞典六律宫商奏采薇湛露應教頒
幕殿甘膏更慶遍春畿持盈保泰咨同德偃武修
文凛勅幾
御製豐澤園宴凖噶爾夷使詩(庚午)光春嘉宴液
池頭席幕高張愷澤流小部魚龍陳角觝遠方玉
帛逮渠搜薄來厚往遵經訓戢武安邊表大猷瑞
雪應時晴更好午暾意似為人留
御製豐澤園賜外藩小宴詩(辛未)高張黃幕矞雲
垂珀色流霞泛紫巵我謂嘉賓漫矜式羣稱屬國
奉威儀零陵琯玉調雙鳳少海驪珠燦九枝行慶
發祥同宴衎一家中外保雍熙
御製豐澤園演耕詩(壬申)春暮西園屆演耕土膏
動處物勾萌勤農知稼承
家法謾擬惟循典故行夜雨雖微足浥塵潤含煙柳
綠絲新西山又見英英吐優澤惟期近遠勻太
液東風送畫船到來京兆奉絲鞭盛儀略較
農壇殺漢典由來有弄田農夫農具錯綜陳意在
毋㤀農苦辛瞥眼廻思成隔歲昨年江國為觀民
御製豐澤園演耕詩(癸酉)耕耤前辰例演耕無非
民事厪躬行仗排上苑春風麗土潤新犁時雨晴
種布從教付林監耒陳不必命農卿
憲皇家法過周制肯播伊予敢懈誠
御製豐澤園詩(丙子)轣轆冰牀度因臨豐澤園試
耕還有待問景略堪存竹重琅玕節麥培餅餌根
閭閻增富庶未可禁人喧
御製豐澤園演耕詩(戊寅)豐澤春犁習良規
聖考留那㤀隨種日忽作教耕秋無逸聰聽
訓知艱慎率猷隴頭偶迴顧殊似服先疇
御製豐澤園演耕詩(己夘)歲舉何須習由來為重
農
聖人家法示吉亥祭期逢雖弄田惟敬不衡畆自從所
希膏澤溥寰宇兆崇墉
御製新春豐澤園詩(庚辰)今春豐澤真豐澤珠有
光輝玉有煙潤蔚千塍物勾甲融調太蔟氣規圜
柳絲積素消垂雨簷筯條冰化滴泉亟待西來新
使到蓼蕭好與答韶年
御製豐澤園詩(庚辰)黍高稻下總登場豐澤今秋
實倍常九穗雙歧何足獻四方普熟是真祥
御製豐澤園小憩詩(辛巳)樸斵
先朝制祈年今日同若時真是澤未穫敢言豐惟此勤
民計無他厪我衷曉凉復餘暇暫憩瑞雲叢
御製豐澤園得句(辛巳)曲宴諸藩候已牌晨間問
景液池涯最欣積素喬松頂已有青迴嫩草荄菜
町竹籬堪學圃忩明几净擬蕭齋迎眸潤意䦕韶
月豐澤今年兆實佳入園門為惇叙殿殿舊
名崇雅乾隆壬戌仲秋宴王公宗室於此聮句
賦詩賞錫歡宴因移崇雅額於别殿昜名惇
叙殿内扁曰睦親九族聮曰彛訓念貽謀本支
百世仙源長篤慶華萼一堂又曰玉水含波遠
瓊枝浥露榮皆
御筆也
御製惇叙殿栢梁體聮句詩序乾隆丙寅秋八月
式燕王公宗室於瀛臺之惇叙殿法
皇祖也惟時朕諸叔父列王爵者四人皇弟封王者二
人皇子三人宗室王公有爵者三十二人念我羣
從子姪孫姪之同出自
皇祖者或俟封或爵不至與宴之列十年以來未舉和
會之典親親之誼疎焉則亦命入今日之座凡六
十有二人其以事故是日未至者復五十餘人於
戲自黃虞以來有大德者之得其位得其禄得其
名夀如我
皇祖者其誰耶即子孫之繁衍雖文王不得尚之使目
前之振振揖揖我
皇祖
皇考式臨式憑予與諸弟兄子姪孫姪稱觴獻夀於其
間其愉悦鼓舞又當何如歡極而戚固情之所必
至也然今日之宴會我
皇祖
皇考實式臨之實式憑之諸伯叔父自當以予言為不
謬也則又洒然以怡焉昔漢武帝柏梁之宴同姓
者惟梁王武及宗正安國而已其餘皆羣臣然尚
以此留詩唐明皇改集仙殿為集賢籲俊之義尚
矣而周親未與亦闕典也朕今昜崇雅為惇叙以
紀今日之事復倡為首句以俟衆作之成凡今兹
之掞藻得句者皆我
皇祖
皇考遺教之所垂也又何必舉金谷之例乎
御製惇叙堂詩(丙子)惇叙名堂始自予每來欲去
且徐徐齊家治國從來重木本水源未可疎瓊璧
聮吟七字在錦筵回首十年餘會當歲美還幾暇
行葦和歡更繼初其東為菊香書屋殿後曰
澄懷堂榜為
聖祖仁皇帝御筆康熙初年詞臣常於此進講堂内扁
曰觀衆妙聮曰心田喜色良勝玉鼻觀真香不
數蘭東室聮曰偶在參天一閒憑味道腴
御製澄懷堂詩(壬戌)細草輕莎綠滿堂荷風槐雨
滿新涼池塘澂澈鷗朋集簾幕蕭閒燕子翔四壁
圖書鑑今古一庭花木驗農桑金㹸篆裊澄懷永
民事艱難子細商
御製秋日澄懷堂詩(甲子)忩納寥天此暫凭曉煙
烘翠遠峯凝時尋六義因心净懷到三秋共景澄
鱗集蓼磯欣得地松依菊圃作佳朋底須逸志託
泉石延爽軒墀總絶勝
御製澄懷堂詩(己夘)書堂構豐澤七十有餘年佳
景春光駐
聖人寳額懸席珍常接引義府足周旋詎止羹墻慕紹
聞勵勉㫋又北有樓榜曰遐矚樓聮曰體物
豈緣誇麗藻撫時端藉勵雄心又曰千叠雲峯
空外迥三農雨露望中深樓下聮曰忩通碧水
蒼山外人在光風霽月間東室聮曰擬景真無
盡會心迥不同西室扁曰圖史自娛聮曰點綴
雲峯留玉宇參差水榭引朱船
御製遐矚樓詩(辛酉)宇空千里近樓迥一忩虚坐
久塵氛遠矌懷寄太初溪田圍綠野樂事在桑
麻一幅豳風景凭高玩歲華涵元朔氣通松檜
鏡光中南望仙壺景蓬瀛不在東雕甍煥蚪龍
飛閣連雲漢芸編散古香樂此不知倦林空帷
乍捲冰合鏡逾明登覽非娛目憑觀萬物情
御製遐矚樓詩(丙子)高樓延遠稱遐矚詎為憑忩
萬景全欲效重瞳思廣視還虞一指蔽當前由
豐澤園而西有亭曰荷風蕙露與亭相對有
門南面石刻扁曰静谷聮曰勝賞寄雲岩萬象
總輸竒秀青隂留竹柏四時不改蘢葱北面石
刻扁曰雲竇聮曰月地雲階别向華林開静境
屏山鏡水時從芳徑探幽蹤入門即為崇雅
殿殿内東室聮曰乍雨乍晴春事好宜詩宜畫
物華殊西室聮曰翠合三山連閬苑波涵一鏡
儼蓬瀛又曰金猊靄入瑶編潤玉樹花均蔀屋
香殿後東為静憩軒西為懷遠齋又後有臺
北向臨水榜曰歌舞昇平聮曰水中樓閣浮青
島天上笙歌繞碧城其南隔水相對為純一
齋扁為
聖祖仁皇帝御筆齋内聮曰煙景滿前供妙墨芳洲隨
處引清遊
御製純一齋詩(己夘)過雨乘晨爽遊園憩舊齋即
今對景日仍
昔重農懷綈几披芸簡松簷仰
古釵兩言賅衆義未易涉津涯庭中引水為池左右
有廊相通齋後脩竹萬竿其西即春耦齋也
由德昌門折而西有門東向入門循山徑紆
曲而南為
春耦齋北向東室聮曰即事既多美託好有常因
又曰曉露蘭陔外香風麥隴間又曰心澹水木
秀興幽魚鳥同西室聮曰林薄濃隂藏别院汀
洲新水漲前津閣上聮曰縈洄水抱中和氣平
遠山如藴藉人又曰潤浥雲霞氣真參泉石靈
御製春耦齋記語云周過其歷秦不及期班固美
其親親賢賢固本衆建至鄙秦以子弟為匹夫骨
月失籓衛其然豈其然哉夫秦之失賈誼論之詳
矣闢封建之議則莫過於柳宗元而周之所以過
其歷後世鮮有發厥旨者盖自后稷公劉世以重
農為務惟土物愛知稼穡艱至於文武成康猶是
道也立我烝民祈天永命詩書所歎略同一軌
國家龍興東海較之周家藝荏菽廼埸疆者固有
不同而天下初定禮樂未遑即舉
祈榖之祭下力田之詔我
皇祖建此豐澤園於西苑以劭樹藝而較晴雨至於
皇考歲舉耕耤之典必先演耕於園北弄田以視周家
世業肯穫者有過無弗及予小子聰聽
祖
考之彝訓亦惟是無逸作所民本食天之念拳拳毋懈
不敢以已之貴而忽萬姓之窮不敢以四方之豐
而㤀一隅之歉二十一年以來此物此志也園之
内有齋兹以春耦名之而闡其說如右石渠寳笈
中舊藏唐韓滉五牛圖農部尚書蔣溥因進其父
故大學士蔣廷錫倣項聖謨摹本繼又得項聖謨
卷古今名蹟一時會合良稱藝苑勝事夫服疇力
穡牛之資用最鉅竝貯齋中每一展觀如見洪縻
縹軛馴擾膏壤間然予知依務本之意所為在此
不在彼耳
御製春耦齋詩(丁丑)行春得餘暇小憩臨春耦舉
趾彼尚遲于耜吾何有不可無此意以身先黔首
華鐙懸綺綴麗景羅菱牖所樂詎在兹康年冀施
厚
御製春耦齋詩(丁丑)春耦鄰豐澤田犁歲演公代
耕因展義即目每祈豐𤾉雨今年若黍禾夏日芃
五牛致十五考牧可因通
御製泛舟過御河橋至春耦齋詩(戊寅)盪槳輕舟
漾鏡空石橋新葺飲長虹芟除蘆葦滋荷芰去惡
興賢意寓中豐澤園西池上屋新名春耦每臨
之習耕罷固無多子較雨量晴到此時
御製春耦齋詩(己夘)綠竹叢中詰徑幽綺忩玉砌
俯澄流每因耕禮于時憩試問農人得此不寳穡
綏豐真勝賞墨林契要亦優游齋雖老屋額新署
妙蹟緣收十五牛
御製春耦齋漫題詩(己夘)習耕罷偶憩閒齋釦砌
紗疏清且佳念到茆簷力作者多慙愧那更紓懷
齋之後楹
御筆榜曰雲木含秀庭際為方池隔池相對有延樓
數十楹榜曰聽鴻樓聮曰遠翠靄晴嵐四山圖
畫清風生爽籟萬竹笙竽東室聮曰煙霞表裏
因心静天水空明觸目新又曰每因物表延遥
寄似與天遊得静陶又曰風前竹韻金輕戛石
罅泉聲玉細潺西室扁曰神觀蕭爽聮曰境自
遠塵皆入詠物含妙理總堪尋
御製聽鴻樓詩(丁丑)太液輕冰未解池候惟兆矣
到來遲高樓試可如斯聽春色何妨許共知
御製聽鴻樓詩(丁丑)不必拘春不必秋長天目送
響悠悠若於沈約詩中會擬合更名八詠樓樓
南山石峭蒨多巖洞環以竹林中涵小池數泓
逕路盤紆亭榭間出西北有小竹亭由徑南折
而東面北為植秀軒聮曰幾羣鸞鶴隨吟管
四面芙蓉入綠紗
御製植秀軒詩(丁丑)伏中移竹罷雨後到軒初清
聽入忩牖疏觀暎砌除寧惟將俗遠兼可學心虚
設以菁莪擬育才亦起予
御製植秀軒詩(辛巳)不栽楊柳不栽槐但植篔簹
繞閣齋萬玉晴煙敲秀色肩吾句裏識真佳又
折而西為石池由池中步石而過穿石洞出為
虚白室東向北室聮曰景向淡中真藻繢山
從老處見精神南室聮曰連林新綠間舊綠入
戸泉音復鳥音
御製虛白室詩(丁丑)石縫五丁開假山具真理夤
緣步仄逕虚室壺天裏誰謂既狹間曠望莫可揣
讀我西銘篇顔彼南華子底須辨異同吉祥受止
止
御製虛白室詩(戊寅)石縫夤緣峭蒨煙虚堂小坐
宛壺天參差縱目琳瑯宇瀟灑怡情翰墨筵北戸
真宜夏六月南華恰是第三篇箇中應處㤀懷者
我却先憂每惄然
御製虚白室詩(辛巳)石縫若無路松巢别有天虛
原白之母夏以日為年風度座抛扇雨過樹噪蟬
吟安每移步藉悟不留連又南有亭曰竹汀亭
南為愛翠樓
御製愛翠樓詩(丁丑)種竹猗猗已作林高樓出竹
翠雲侵虚忩不礙疎還密詰逕何妨静以深豈止
座來滿清聽每宜望去愜幽襟河陽寄傲非吾事
耐可薰風一撫琴由竹汀過小池穿曲徑有石
洞折而西為棕亭又由樓南下穿石巖而出有
佛宇一所北向臨池扁曰大圓鏡中殿内扁曰
智珠慧照聮曰天花不礙一林落仙草真成四
季芳其東稍北有石門門外横刻薈蔚適於幽
處合其内横刻㟏岈每與望中深又外石刻聮
曰悟物思遥託悟心非外緣内石刻聮曰芝徑
繚而曲雲林秀以重石門以外即荷風蕙露亭
也由荷風蕙露亭循池西岸而南為
茂對齋齋建山上東與寳月樓相望聮曰舒卷
天真任嵐靄飛沉自得樂禽魚
御製茂對齋詩(戊寅)因迥得高齋俯臨見闤闠羲
經可觀象顔之曰茂對玩辭既呈外保泰亦殷内
先王貴因性夫何勞智慧
御製茂對齋詩(辛巳)御殿更衣此憩遲宣毫江硏
雅相宜可知茂對熙恬處正是南薰長養時其
右有室曰涵春
御製涵春室詩(戊寅)東皇弗偏黨物物付以春此
室名曰涵其意何所云譬如天地間人乃一粒存
心則粒之粒量與天地均以此例吾室含春寧有
垠享帚不為私與物常同仁室内扁凡四曰花
港曰渌净曰魚樂曰晚春齋西有亭曰延賞
御製延賞亭詩(戊寅)役情書史亦糟粕契理鳶魚
總道機試問亭中延賞者究於何處獲心依由
春耦齋循池西岸而北樹隂池影葱翠萬狀
有高閣南向為紫光閣
聖祖仁皇帝時每於仲秋集三旗侍衛大臣校射於此
後於閣前殿試武進士至今循以為例
皇上聖武遠揚五年之間平定伊犁回部拓地二萬
餘里實為矌古未有之功乾隆二十五年
上嘉在事諸臣之績因葺紫光閣而新之圖功臣
自大學士忠勇公傅恒定邊將軍戸部尚書武
毅謀勇公兆惠以下五十人於閣上
親為之贊竝弆藏得勝靈纛及俘獲軍器以誌武成
閣扁為
御書聮曰干羽兩階崇禮樂車書萬里集冠裳正中
面南石刻
上諭一道(已恭載宫殿一)其隂鐫刻乾隆二十四年四月二
十五日
上諭朕今日恭閱
皇祖實錄
諭議政大臣等曰
太祖
太宗時滿洲兵凡遇征戰馬匹口糧自備行走所向立
功竝無遲悞今官兵行走處馬匹口糧器械等俱給
帑置辦且以為不足而怨咨生焉此皆由該管官不
行嚴飭之故也朕辦理軍務閱歴甚多向時攻取岳
州征討雲南時亦由决於進戰乃得成功也後中路
出兵時令大臣官員等會議進兵之處衆皆謂不可
獨朕與費揚古以兵為可進决意進兵噶爾丹聞我
兵威甚是驚懼鼠竄而去朕將中路初次運到之米
遣明珠速送至費揚古軍前二次米亦即令續送三
次米内朕但留十八日口糧餘俱送西路軍前是以
兩路兵丁未至饑饉得保全而回彼時若輕信大臣
等言中道撤兵則兩路兵丁安得立功奏凱耶今觀
領兵大臣官員等祗為保身之計不以國事為重内
存私意彼此争論不和又向兵丁等沽名市恩多取
口糧及不能䭾載至於抛棄全無珍惜之意如此居
心行事可乎朕之滿洲兵俱極精練全在領兵者將
國家之事專心辦理不圖安逸賞罰嚴明則斷無錯
悞進兵西藏時色楞不候衆人獨自前往額倫特亦
隨後追至為國家奮不顧身雖至失機豈可論伊等
進兵太速乎策旺諾爾布係差往策應之兵而遲延
不前雖伊所統兵善全而歸伊屬下之兵固然感念
於國家事有何禆益朕年少時每於講武練兵等事
違命者必懲以法内外大小悉知儆惕由此觀之訓
練之事不可疎忽也兹衆喀爾喀及青海等俱服朕
之風化而策旺阿剌布坦之人覇占藏地毁其寺廟
散其番僧朕思伊等兵步行一年有餘忍饑帶餒尚
能到藏我兵顧不能至乎今滿漢大臣咸謂不必進
兵朕謂此時不進兵安藏賊寇無所忌憚或煽惑沿
邊諸番部將作何處置耶故特諭爾等安藏大兵决
宜前進欽此可見大臣官員等在彼時已有為已求
安之習蒙
皇祖洞鑒一切軍行悉由
乾斷是以天兵所向無不奏功朕臨御以來屢頒訓諭
力懲積習近歲籌辦軍務大臣内因循不願者甚
多朕臨機獨斷指授將軍大臣等始獲殱除醜類
平定準夷即葉爾竒木哈什哈爾以次刻期戡定
而前此策楞永常等不能遵朕諭旨奮勇進勦惟
以口糧馬匹為辭心生退縮遂至事不能集而伊
等亦罹罪殞身匪直此也如雅爾哈善身任專閫
率官兵力戰臨陣邀擊逆賊已困危城乃不奮力
遮擒坐視潛遁在國法斷難寬貸不得不明正典
刑此皆中懷私念不以國事為事者之炯鑒也可
不用為儆戒乎夫兵行固藉口糧亦當酌量輕齎
便於裹帶若必拘泥成例務令人擕三四月口糧
雖有足食之名卒致艱於䭾載中途抛棄究於兵
丁毫無實濟是以朕前降旨謂兵行糧隨真前代
之陋習凡為將軍大臣者於兵行應給口糧令其
酌量裹帶撙節日用何至匱乏况官兵應得數目
凱旋後仍有補給之例論此補給之項事屬已往
於理固可不必而必按數給予者特朕優恤兵丁
之至意耳兵丁等不惟行走道路輕便至回時又
得補領此項於生計豈不大有禆益數年來將軍
大臣中如兆惠富德統率戎行諸事就理亦因遵
朕訓諭實能奮勇身先士卒雖間有一二未協之
處不至貽悞軍國重務可望蕆成大功也至滿洲
兵丁原屬精銳凡遇行陣惟知勇往直前竝無退
縮乃該管大臣官員等既不勤加訓練於平日又
不能身先倡率於臨時是朕之精兵皆為若輩大
臣官員等所悞深為可惜凡有管兵之責者平日
果能實心訓練臨時又復身先倡率則師出功成
理所必至適據富德等奏此次健銳營滿洲兵丁
陣前施放鳥鎗無不精練且人各奮勉争先健銳
營兵係朕特設營制簡派大臣勤加操練朕又不
時親臨按閱始能技勇嫻熟用克摧堅奏捷八旗
大臣官員均有統轄兵丁之責誠能加意教導振
作則兵丁材藝竝歸精練亦豈必在另設營制乎
於此益信肄武訓兵誠為要務我
皇祖訓諭諄諄誠億萬年宜欽遵勿替者也將此通諭
八旗大臣官員等嗣後慎勿僅務身謀力袪苟且
偷安之習於所轄兵丁平居勤加督率練習技藝
不㤀滿洲素風則兵丁武備既底精純而滿洲俗
尚益增淳厚於國家事務深為有益將此通行八
旗各於本旗操閱處勒石永遠遵行毋怠欽此又
乾隆二十四年九月二十五日
上諭朕恭閱
世宗憲皇帝實錄内載辦理船厰事務給事中趙殿最
條奏船厰地方設立學校令滿漢子弟讀書考試
奉
皇考諭旨本朝龍興混一區宇惟恃實行與武略耳竝
未嘗恃虚文以粉飾而凡厥正務悉脗合於古來聖
帝明王之徽猷竝無稍有不及之處觀此可知實行
之勝於虚文矣我滿洲人等純一篤實忠孝廉節之
行豈不勝於漢人之文藝蒙古之經典歟今若崇尚
文藝一概令其學習勢必至一二十年始有端緒恐
武事既廢文藝又未能通徒成兩無所用之人耳欽
此仰見我
皇考期望八旗崇尚朴誠勤脩武備之至意實當永遠
欽遵為億萬世不易之凖而凡滿洲人等所以是
訓是行務為屛虚崇實者無不備於此矣去歲文
童應試伊等私行傳遞繼復肆行喧閧經朕治罪
竝降旨令三品以上大臣子弟嗣後有願就試者
必國語騎射兼優方准奏聞應試盖恐滿洲人等
惟務虚文不敦實行以致舊日淳朴素風漸至廢
棄耳乃蒙我
皇考早鑒及此諄諄戒諭以滿洲惟務讀書倘不能精
詣優通恐武事既廢文藝又不能通徒成一無用
之人是朕不得已如此辦理亦惟兢兢仰體
皇考明訓竝非有意裁抑一概不凖考試也今歲鄉試
届期伊等又不遵旨具奏竟潛任伊等子弟悉行
應試朕復降旨將伊父兄等内惟身在軍行及職
居外任不知情者加恩寬免所有在京隠諱不行
具奏者俱行治罪此非以其已奉明旨尚爾朦朧
僥倖之所致乎觀此則滿洲人等之崇尚虚文不
思遵守舊俗所關綦重實不可不急為挽回整頓
者嗣後各宜痛懲陋習益盡力於滿洲應行勤習
之武略以仰副
皇考再三垂訓之至意及朕祗奉闡明多方䦕導之苦
心著通行曉諭八旗將此竝勒於各旗操閱兵丁
處碑隂永遠遵行欽此左右向南壁間張
御製平定伊犁及平定回部告成太學碑文左壁為
平定伊犁圖右為平定回部圖樓上聮曰天衢
翊運風雲會紫府銘勲日月光其後為新建
武成殿聮曰兩階干羽欽虞典六律宫商奏采薇
左右壁間張
御製西師詩䦕惑論左右兩廡間石刻
御製自乙亥軍興以來訖己卯成功詩二百二十四
首凡
神謨睿斷午夜籌勞備見於此俱詳載
御製詩二集中兹特敬錄紫光閣武成殿詩於
右
聖祖仁皇帝御製秋日紫光閣射詩碧漢層雲斂金
風别館䦕騶虞賓射禮士馬羽林材隊引花間入鑣
分柳外催桓桓心膂寄堪許屬車陪
御製紫光閣閱武舉射詩(己未)掄才臨别苑射策
對明廷養士百年久干城九塞寧琱弓懸滿月羽
箭迅流星為問赳桓軰能通黃石經
御製紫光閣武試詩(壬戌)承平詎止僅修文武備
兼掄桓赳羣宿霧漸䦕凝紫翠凌煙初試會風雲
畫正命中皆雙羽觪角能彎率百斤正是需材喻
設燎棄繻何必學終軍
御製紫光閣寫功臣像及諸戰圖畢集讌落成爰賦
六韻仍疊四章(辛巳)勲標偃伯煙銷濛汜之氛
蹟炳圖形雲擁趯陂之勝時則掄偉績而系贊先
教褒鄂𫝊神逮一善亦臚名乃屬鄒枚紀實匪詡
天經地緯恰符五數之重真逾漢史唐書能覯百
賢之萃且聚米狀山川扼塞壁間八陣常存而列
星占旌纛飛揚磧裏參斿盡掃試按昇平王會詎
惟萬里而遥為思宵旰軍書何幸五年式集昨者
歸而飲至行觴趁上已良辰兹焉落以慶成展席
繼先庚嘉宴凡在股肱心膂藉國家翊運多才應
知竹帛旂常承
天
祖垂庥永靖維億載綏遐有象已被丹青予一人持滿
彌殷長鐫金石閣就勝朝址圖標昭代勲格慚
虞帝羽數過漢時雲
大造無私佑諸臣實盡勤五年勞突將此日幸休軍有
覺上林表斯干液水濆落成緣戢武錫宴重摛文
建置惟旌績運籌匪詡勲永期紀勞勩寧為賞煙雲
保大
天垂貺䦕遐子敢勤帑原出内庫督未命將軍掄武駐
冬日慶成臨沼濆詰戎求
世德
寳訓揭鴻文伊犁征不戰五月已成勲將謂業安石
誰知事幻雲驅馳常厪遠擘畫不辭勤最恨庫車
轍深虞黑水軍轉旋叨
昊宰仍執竟淮濆始末親籌筆其觀勒壁文衛拉勞
前烈
重華與
放勲敢云成不日惟凛望
如雲載先𫝊柑宴允嘉荷戟勤歸春舞干旅洗雨伏波
軍風嫩中和樂冰酥太液濆賡歌鴛鷺侣可以共
論文
御製紫光閣落成錫宴即席得句(辛巳)落成勲閣
液池濱廣宴都陪宣力人幸際時休頌照燭宜聮
句亦引垂紳嬉文恬武由來戒保泰持盈一再申
旭日春雲欣協象祥花滋麥冀霑頻
御製尊藏得勝
靈纛於紫光閣詩以紀事(辛巳)亭鄣靖金牙威宣
載旆燧烽銷洱海德表結旌爰䦕高閣以圖形竝
弆
靈斿為守器原夫一麾臨閫外彌文不侈
禡禨七宿炳
壇中壯志初傳鐃鼓方過祁連而壓陣千山風鶴騰聲
更驅疏屬以揮車百部沙蟲掃跡昔也緬李程刁
斗遜是森羅今焉輝褒鄂弓刀逾其英特彼龍堆
邈矣詎惟銅柱齊標而虎鈕纍然合與金符同譜
從此電霜生色匪徒充武庫之儲還將日月承華
庶永隸奉常之掌麟閣圖形例紫光大師
靈纛竝尊藏招摇伊古資
神佑功績從今紀太常信是元戎篤忠悃肯㤀羣力
效疆場持盈知足懷
乾貺敢復佳兵恃盛彊
御製弆藏西師俘獲軍器於紫光閣詩以誌事竝序
(辛巳)幕庭收絶域運翊風雲臺閣應中台圖兼
將相軍儲森列旂常已炳上方陣獲便蕃仗械胥
登武庫甲函青璅得自前驅脱胄之時鎗委綠沉
出諸後隊伏&KR0802;之會貫矢詎來肅慎應知貳負先
僵佩刀疑壓赫連早識温禺久釁掃蚩尤之長彗
還帶氂纓轟尸逐之鋒車曾資鉛彈凡此勲銘百
戰無須漂杵矜竒方當蹟著九功用藉包戈紀實
云爾高閣巍巍表藎忠弆藏俘獲類從同戢干
櫜矢肆時夏奪鎧搴旗藉衆功信可傳神留百世
寧稱屈指數三雄器書名例太常紀一善吾惟憶
莫窮
御製紫光閣曲宴外藩紀事詩(辛巳)柷聲三作翕
如隨琴上春温動檿絲中外一家宜愷樂耕桑九
服正熙怡紫光佳話從今紀豐澤恩筵合此移戢
武毋㤀詰戎戒皇清奕葉奉
天禧
御製武成殿作詩(辛巳)紫光閣後殿因額武成名
千載丹青貌五年宵旰情被
天恩獨厚資衆力斯誠那更生餘望迴思幸以驚紫
光閣之北為時應宫榜為
世宗憲皇帝御筆正殿祀龍神扁曰瑞澤霑和亦
世宗憲皇帝御筆也
御製時應宫記夫天一生水坎精發祥凝靈聚液
流為江海江海乃天地間物之最鉅者也江海之
有神自三代漢唐以來莫不祠祀惟謹有宋大觀
四年詔天下五龍神竝封王爵龍神之尊自此始
厥後春秋犧牲之祀代有常典
皇清受
天命禋
上帝
后土懷柔百神江淮河濟五岳四瀆之祀載在太常犧
帛之數俎豆之器既豐既隆神歆以格雍正二年
天子以為龍神之位既尊宜特脩宫觀以致虔禱乃於
西苑内豐澤園北建時應宫所以致誠明神俾雨
暘時若稼穡以成者也夏六月霖雨彌句幾至於
澇
皇父步行往禱其日即晴又明年黃河清百餘里此非
神人效靈河海清晏之明騐乎夫以
天子精誠通於神明以之事
天饗
帝罔不昭格而况於龍神乎信哉誠之能感物也是為
記時應宫之東向北有門曰福華門其外即
金鰲玉蝀街也
由西苑門循池東岸而北蒲葦盈水榆柳被堤
古木秀石參錯其間為蕉園舊趾向北為蕉園
門
聖祖仁皇帝御製中元日蕉園詩中元來太液秋爽
下林端水檻臨流入風忩捲幔看魚遊迷藻荇鷗戲
悦沙灘宇宙無塵翳凉生月一團
御製遊蕉園詩(樂善堂集)冰牀聲裏過長湖遠岸人行
似畫圖雪覆蕉園松突兀雲生古殿路虚無南臨
太液風鈴語北望瓊華塔影孤屐齒幾番遊歴處
寒林已聽噪歸烏門之南稍折而西面南為
萬善門門内即
萬善殿也正中佛龕前
世祖章皇帝御筆扁曰敬佛殿内
御筆聮曰萬象證圓通金輪妙轉三乘皈定慧華海
長涵又曰了悟徹聲聞花拈妙諦净因空色相
月印明心殿後
聖祖仁皇帝御筆扁曰敬佛殿兩旁各有迴廊曲室後
殿圓盖穹窿為千聖殿其東為迎祥館西為
集瑞館萬善殿之東室
聖祖仁皇帝御筆扁曰惠廸吉其西室
御筆扁曰敬佛
聖祖仁皇帝御製上元幸萬善殿戲作詩雪霽寒輕
景物鮮上元臨幸遇參禪方丈無人般若静天花虚
落古松前
御製中秋日恭侍
皇太后萬善殿瞻禮隨遊瀛臺諸勝敬成一律(庚申)
金風玉露共徘徊為奉
慈遊特地來璧月圓時曕月相壺天深處是天台香飄
桂子堆金粟酒獻南山作夀杯無限歡欣隨輦道
人間端的有蓬萊由萬善門西行抵水埠有
亭出水中
御筆扁曰水雲榭中有石碣刻
御筆太液秋風四字臨流彌望晃漾無際所謂中海
也
聖祖仁皇帝御製水雲榭聞梵聲詩水榭周遮集翠
苔薰風拂處午雲開忽聽梵誦驚殘梦疑是金䋲覺
路來
御製水雲榭詩(樂善堂集)雲無心出岫水不舍長流雲
水相連處蒼茫數點鷗坐席生煙雲石欄俯秋
水空明是我心何如漆園吏
御製太液秋風詩(樂善堂集)秋到宸居爽籟生玉湖澄
碧畫橋横荷風晚送殘香氣竹露凉敲綠玉聲翠
合三山連閬苑波涵一鏡儼蓬瀛由來禁籞林泉
好行樂還同萬物情
御製賦得太液秋風詩(丙寅)秋容入液池水面得
新詩始向蓮根漾徐從蘋末吹過橋低玉練度浦
閃金漪魚躍疑迎爽舟行忽忘遲來兮更何自逝
者乃如斯恍憶洞庭上微風葉脱時
御製賦得太液秋風詩(丁夘)蘭舟泛太液葭岸起
秋風蹙得波紋細分來日影融偃蘆惟益白經蓼
已辭紅幾度濯清處吟懷迥不同
御製太液秋風叠前韻詩(辛未)微見商颸蘋末生
鏡瀾玉蝀影中横非關細雨頻傳響何事平流忽
有聲爽入金行閶闔表波連瑶渚趯臺瀛高秋文
宴傳佳話已覺犁然今昔情
御製賦得太液秋風詩(癸酉)太液漾華舟金&KR1195;爽
氣流風來閭闔表景助鳳麟洲縠影明漪日蘋颸
颯度秋蓼花剛爛爛蘆穗早浮浮隔岸聽銅雀乘
波玩玉鷗心緣劭農慰題任觸懷投
御製賦得太液秋風詩(丙子)呈漪如應律拂沼似
行空三架水雲榭千秋閶闔風依然閱今古誰與
辨雌雄似妬鏡光白偏拖縠影紅波瀠驚睡鴨岸
響送吟蟲佳景春明紀由來賞莫窮
水雲榭之北有白石長橋如虹偃水面以通行
人來往東西樹枋楔二東曰玉蝀西曰金鰲橋
下洞七中洞南向石刻扁曰銀潢作界聮曰玉
宇瓊樓天上下方壺圓嶠水中央北向石刻扁
曰紫海迴瀾聮曰繡縠紋開環月珥錦瀾漪皺
煥霞標橋西紅墻夾道有門相對南即福華
門其北為陽澤門可達於闡福寺也
御製過玉蝀橋詩(甲戌)明當啟蹕謁
橋山此日清宫夙駕還迤邐蝀橋過玉馬漣漪春水漾
銀灣迴翔鳬鴈心含喜新茁蘋蒲意總閒韶景方
欣徧融冶輕雲又見羃孱顔
金鰲玉蝀橋之東有崇臺即臺址為圓城周數
百步設以睥睨兩掖有門東為昭景西為衍祥
門各有樓入門由磴道左右分上中搆金殿為
承光殿即元時儀天殿之舊也俗名圓殿殿内
御筆扁曰懸圃風清聮曰何處五雲多大羅天上飛
來三嶠秀太液池邊殿前有古栝槎枒拏攫傳
為金時遺植
御製承光殿詩三首(丙寅)三嶠飛來秀所鍾崇基
朵殿抗疏龍虯枝夭矯扶珠綴欝作當時翠影濃
曾聞一月日邊明尚覺歌聲繞綉甍此際倚欄
飛逸興却殊雲樹吊華清遺蹟金元一慨然踞
盤形勝攬全燕空澄何似瀛池水玉蝀秋風五百
年
御製秋日承光殿詩(丙寅)雲忩號閬風璧殿學蟾
宫擬向姮娥問輪匡是異同古風披夀栝秋實
進仙桃玫階思載厚黻扆惕居高
御製承光殿古栝行(丙寅)五鍼為松三鍼栝名雖
稍異皆其儕牙槎數株倚睥睨歲古不識何人栽
夭矯落落吟萬籟盤拏欝欝排千釵徒聞金元飾
棟宇兩人竝坐傳齊諧甕城久閉殿閣寂綺榱落
色風争摧珊瑚反掛珠簾斷喬柯雪夜烏鳴哀嗟
嗟偃蹇凌雲姿難辭根榦纏蒿萊往來或有尋題
者弔古感慨多徘徊瓊華遺跡惜就圯况近紫禁
城西隈爰葺爰築命匠人事殊經始攻靈臺時向
重基駐行蹕金鼇蜿蜒空明皆盤桓嘉蔭撫夀客
真堪弟視竹與梅春朝綠雲參天青秋夕碧月流
隂皚靈和之柳非倫比滄桑閱盡依然佳滄桑閱
盡依然佳嗚呼種樹之人安在哉
御製秋日承光殿詩(丁夘)月宇鳳城西金鰲雉堞
低荷殷紅錦繡水静綠玻璃氣爽天原近基高漢
與齊秋風俯太液素節已堪題
御製承光殿詩(己已)詰旦還清禁明晨將視朝路
歧臨傑構座裏眄重霄雲散天容暢雨霑暑氣消
到兹憂慰屢松檜自森喬
御製夏孟承光殿詩(庚午)圓殿號承光金源松檜
蒼蹟陳宜賦咏路便每徜徉琴瑟含清徵璣衡協
正陽前朝甘雨足與物樂時昌
御製承光殿即景詩(庚午)金源喬木蔭松槐簇就
團圞七寳臺太液秋風忩裏挹西山顥氣座間來
墨壺琴薦俱堪撫閣漏階籖且漫催馥郁天香飄
桂子此花雅合月中栽
御製承光殿詩(辛未)似月琉璃界中規迭蕩闉蝀
鰲横飲練鳷鵲密鋪銀乘暇境尋勝含韶景凑新
時行饒樂意嘉與物皆春
御製仲夏承光殿詩(辛未)掄魁三歲屆返蹕九重
臨憩息登崇址㣶徊撫古林澄懷寄雲水生意暢
魚禽北會餘金殿南薰騐舜琴雨時山早翠日永
樹移隂敢懈新年志憂勤與日深
御製承光殿詩(壬申)朵殿中間睥睨高光春臨眺
興因豪庭前檜匝隂千步隄外船添水一篙機暢
鳶飛與魚躍景明玉蝀復金鰲低雲又隠西山色
好及耕時潤土膏
御製承光殿詩(壬申)碧殿金鰲據左陲來乘路便
每神移喬松四面皆宜畫詭石一拳都入詩瓊島
春隂霏濕翠液池新水漲輕漪書堂小憩聞天籟
謀耳清泠意與遲
御製承光殿詩(癸酉)三推耕耤回塗順臨崇殿松
枝輕靄低花色明霞絢儀天名久消太液波猶見
飛潛禽魚適暄凉節候變鑒古惕有赫自強勵無
倦
御製承光殿詩(甲戌)祭屆春祈轉法宫崇基路便
御橋東冰消太液呈溶漾景入芳辰漸冶融石秀
松蕤清賞外新題舊詠静評中明當遷坐遊觀戒
咫尺軒墀得憩躬
御製承光殿詩(乙亥)朵殿年芳入綺錢崔巍疑陟
閬風巔琪花瑶草神仙地細雨柔風上已天隂凝
瓊華遮半塔渡含太液漾輕船登臨底識予心慰
四野春膏沃甫田
御製承光殿詩(乙亥)祈春逥法駕路便一登臨雪
積西山遠波涵太液深盆梅新歲色庭檜古時隂
韶景融芳潤因之暢素心
御製承光殿作(丙子)曾城十二匪崑崙每凭朱闌
興欲軒白帝素娥留古栝秋風太液自金源暇當
綈几身聊憩景入紗疏意與存重構輿梁利行旅
新看虹影飲波翻
御製承光殿詩(庚辰)每還宫禁無非事亟往園亭
切問
安暫憩常欣於便道俯吟實暢此遐觀節臨首夏清隂
佈水是今年太液寬人意
天心胥順適越因兢業敢因歡
御製承光殿得句(辛巳)高閣綺筵慶落成蓼蕭燕
譽會公卿瑟絲琯竹欣儀具玉蝀金鰲取暇行廣
殿春明最古蹟團城太液即仙瀛撫兹粥粥懷殷
鑒敢曰方今際治平
御製承光殿詩(辛巳)池臨北渚崇臺據名取西京
勝國貽玉蝀亨衢接閨闥瓊華翠色暎罘罳金源
景概指琪樹明代波瀾在液池鑒夏撫兹常致凛
覲文繄我更勤思
御製首夏承光殿詩(辛巳)
太室修禋罷仙園問
寢迴更衣因路便憩駕陟崇臺雨裏多清况風前無點
埃研甌芳潤潄可以託吟裁
御製首夏承光殿詩(辛巳)掄彦迴清禁怡情登迥
臺蹟陳傳日下境美是雲來炎避因蒼栝雨佳致
綠苔披薰惟覺愧敢曰阜民財殿南有石亭以
置元代玉甕鐫
御製玉甕歌於上竝列詞臣四十人應
制詠玉甕詩於柱間
御製玉甕歌(乙丑)玉有白章隨其形刻為魚獸出
没於波濤之狀大可貯酒三十餘石盖金元舊物
也曾置萬歲山廣寒殿内後在西華門外真武廟
中道人作菜甕見輟耕錄及金鰲退食筆記命以
千金昜之仍置承光殿中而繫以詩昔夏有德
聲教訖九牧貢金來魏闕鑄鼎象物備神姦山澤
遍逮遺海物化工為鑒敷土心藍田日暖露山骨
工倕縮手不敢斵乃借剛斧來月窟含形内虚象
海德葆苞元氣洞芒芴駭波涾湤迴迆涎驚瀾灙
漭涌瀄汨習坎有孚坤厚載魄淵朝夕輪出没浮
黍幾粒見三山泰華安能詡昂屹何竒不有怪不
儲湯湯漻㵧欝呵歘駕山之鼇横海鯨天吳蝄象
紛怳歘元螭紫貝朱鼈鼉肥遺蟕蠵蟛蜞蚏赤龍
焚藴修黿浮蒼虬揵螧海馬突鱅鮨&KR2913;魜鯤鮞鮷
䱎䲛魼鰨鱨魦鱖珊瑚瑇瑁鮫人珠孕珍產瑰宏
泱欝用協上下承天休重逾九鼎光朝黻千秋法
物昭靈竒歊雲吐景鎮𬈑渤匪同器寳乃待人方
周大訓楚檮杌瓊斝繡簋吁竒淫商彝晉鐸埋蓬
蔚瓊島春隂萬景全廣寒高殿青雲拂倒茄下垂
紅狎獵沉香横泥氣蓬勃從臣敬獻南山頌樽擬
白獸頒章韍存亡蜃市閱荆凡谷陵秦項分遺仡
金露秋風憶桂香悽傍山人煨榾柮五陵年少重
金刀誰從蘭若尋荒碣惜乎古器就湮滅有如獻
璧連遭刖刮苔滌垢露光晶天然豈用施劘劂波
臣水族羣躨跜夏奡秦丁難撓抇承光相望接堆
雲人有懷歸物豈不信哉安得如汝夀漢京銅仙
應愧艴
御製玉甕詩(己巳)玉甕為金元舊物嗣淪没古刹
中以貯菜韲後購得仍於承光殿前為起一小亭
置之竝命内廷翰林等各賦一詩即刻於楹柱偶
幸承光殿復成是篇幾年蕭寺伴寒虀仍置承
光煥彩霓夢覺金源成故蹟聲騰玉署豔新題若
為巧合延津畔竟得天全露掌西松杪照來千載
月夜涼依舊影淒淒殿後為敬躋堂堂十五
楹南抱承光殿其北環城臨積翠堆雲橋東
為古籟堂堂内扁曰昭一聮曰蒼官夀客結
好友岸芷汀蘭入畫圖
御製古籟堂詩(庚辰)謖謖拂虚牖泠泠來廣筵有
聲祗金石何物更蹄筌圓盖一十丈少言五百年
今朝幾務簡略得久周旋
御製古籟堂率述詩(辛巳)太古此天地太古此風
月斯堂籟稱古名因古栝發栝雖老他樹生自金
源勃以視嵩陽植籟古千載越偓佺遺堯物古更
嵩陽突展轉溯厥初古固不可竭惟其不可竭謂
斯古亦達喬枝落落鳴那管閒批抹又東為
朵雲亭堂西為餘清齋齋西室扁曰環秀曰
涵虚聮曰座挹山光兼水態忩延秋月與春風
由齋内曲廊而西為沁香亭
御製沁香亭詩(辛巳)臺亭百步接迴廊液沼平陵
號沁香甲煎罷燒雲錦纈果然六月有春光其
後累石為小山山上有亭榜曰鏡瀾亭圓城外
東西界以紅墻東為承光左門西為承光
右門北駕石梁制如金鰲玉蝀南北有牌坊二
座其南曰積翠北曰堆雲過橋即永安寺也
國朝宫史卷十五
