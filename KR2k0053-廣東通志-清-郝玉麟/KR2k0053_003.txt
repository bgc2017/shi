廣東通志卷三
輿圖志
地志有圖昉於周禮由來逖矣蕭何收秦圖籍具
知天下幅&KR0695;爾時東南一尉南海桂林象郡亦在
循覽考索中耶馬援聚米為山勲標銅柱南紀方
輿不瞭如指掌歟夫九邱難讀章步缺稽儒者不
出戸庭左圖右史經綸廣袤綺分繡錯崧岑童岵
經川浩澤歴歴印於目而犁於心固亦卷軸之内
形象具耳矧逢
聖天子御宇日月所照赫燨光昌五嶺拱天樞南海通
王會是圖也間不盈尺而太平有象矣曷可少哉
廣東通志卷三
