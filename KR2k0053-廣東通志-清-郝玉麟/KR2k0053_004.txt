廣東通志卷四
疆域志(形勝關隘編戶彙編)
三里之城必有分界十室之邑必有異壖而况數
千里之邦域乎古之聖人上觀天時而隂陽風雨
别其候下察地理而險易津要殊其形中驗人事
而剛柔緩急異其禀所以畫井分疆自軒轅以來
尚巳廣東僻處邊陲為百粤一大都會北連衡贑
嶺畫之東接閩甌海畫之西錯梧桂牂牁江畫之
南直越裳交阯亦海畫之雖然畫者形勢之便也
而不畫者德化之洽也惟我
聖朝車書一統幅&KR0695;廣大光天之下至於海隅日出如
身之使臂臂之使指血脈貫注焉有此疆彼界之
限哉因其山川綏其都里物其土宜正其風俗有
分土無分民是在良有司之責矣志疆域
禹貢云淮海惟揚州粤東其南陲也周武王以南
海在揚州之裔土定為藩服顯王時楚敗越越遂
散處江南海上謂之百粤秦有五嶺之役監祿鑿
靈渠通灕水以臨西江(即肇慶水古牂牁江)任囂城樂昌以
扼中江(即南雄水古正江)而龍川處東江上游以屬尉陀
(即惠州水古龍川江)遂&KR0972;然舉横浦湟谿陽山三關(皆在中江)丸
泥而封之漢武帝略定其地置交阯部刺史領諸
郡治蒼梧之廣信縣因改南海為廣州置刺史分
合浦以北屬之而交阯以南為交州治龍編今安
南地嗣是而張津士燮表立交州移治南海吳始
即其地以廣州為專部梁析置桂州而唐宋之東
西分道既權輿於此矣唐置嶺南道仍合為一咸
通三年分嶺南東西道遂畫廣東之界而肇廣東
之名元置廣東道宣慰廉訪二司皆隸江西行中
書省明代改置廣東等處承宣布政使司分道五
曰嶺南(治廣南韶三府)曰嶺西(治肇高二府)曰嶺東(治惠潮二府)曰
海北(治雷廉二府)曰海南(治瓊州一府)曰羅定(治羅定州後設)
本朝定鼎以來官司互有分併康熙二十五年廣州建
設花縣雍正七年連州改為直隸八年分廣南韶
連道(治嶺南)肇羅道(治嶺西)惠潮道(治嶺東)高雷廉道(治海)
(北)海南道(治瓊又惠州海豐議析縣疏奏現候部議)皆以重控扼慎
封疆而水犀之甲三路駐防(廣南韶連為中路惠潮為東路肇高雷廉)
(羅定為西路)嶺通佳氣海不揚波奠安磐石洵萬世太
平之基也
全省
疆域
全粤疆界東接甌閩西極蒼梧北抵大庾南至天池
延袤四千餘里東至福建詔安縣界一千四百三
十里西至廣西蒼梧縣界六百五十里南至廣
州府香山縣前山寨海岸三百四十里北至江西
大庾縣界一千一百五十里東北至江西信豐縣
界一千二百六十里西南至交阯界一千九百一
十里又至瓊州府崖州海岸二千六百九十里西
北至湖廣江華縣界八百八十里東南至惠州府
海豐縣海岸六百八十里又至潮州府澄海縣海岸
一千三百六十五里
形勝
粤東封域東南環海也東自閩之詔安縣界轉而南
踰瓊州至西南為安南界則四千里而盈西北皆山
也西南自安南銅柱界繞而西為西粤界繞而北為
楚界以抵東北為豫章界則四千里而縮諸山水脈
絡凡二支西北一支近起粤西之始安越城嶠(即五嶺之)
(一)陂陀相屬歴湘灕二水漸益雄峻西峙芒渚(永明賀縣)
(界)北走都龐騎田(在郴桂境)翕合而趨大庾循而南綿衍
千里特起者為羅浮垂而東包絡揭嶺聯屬海堧復
旋而西至海豐新安而盡錯壤六府一州廣南韶連
居奥區肇慶居上游惠潮居東偏其水則溟海最鉅
西江最長西江源滇黔入粤西三江道封川經肇慶
鎮城而東注正水武溪由南韶貫湟川而南流抵三
水合奔五羊東望惠陽龍川之江暨波羅滙扶胥出
虎門其潮州諸水另入海西南一支遠起交阯徼外
自廣源州入粤西思明上思之境鬱起為分茅嶺折
而南入靈山岡阜綿亘與西粤州邑相附迸出東西
二山轉高凉迤於海至恩平新會而盡縈繚四府一
州高雷廉居曲膊瓊州居特壤羅定居咽喉瀧水出
羅定當封川下流西江受之雷水廉江鑑江羅竇諸
溪皆歸於海而瓊環海中若蜃結焉總攬形勝大庾
聳其巔漲海浸其趾羅浮左鎮靈山右矗諸山羅列
若兒孫焉諸水環繞若襟帶焉洋洋乎南天巨鎮哉
廣州府
疆域
廣郡地方廣四百二十里袤六百四十五里東至
惠州府博羅縣界二百二十里西至肇慶府高要
縣界二百里南至香山縣前山寨三百四十里
北至韶州府英德縣界三百零五里東北至英德
縣界三百五十里西南至肇慶府陽江縣界五百
四十里西北至連州連山縣界七百八十里東
南至海四百里上至
京師八千一百八十五里
南海縣附郭西境其地廣一百七十二里袤一百五
十二里東至番禺縣界二里西至三水縣界一
百十里肇慶府高明縣界一百七十里南至順德
縣界五十里又至海一百里北至花縣界五十二
里東北至番禺縣界三里西南至新會縣界一
百五十里西北至清遠縣界二百里東南至番
禺縣界二里
番禺縣附郭東境其地廣一百零四里袤一百五十
八里東至增城縣界一百零二里西至南海縣
界二里南至香山縣界一百里北至花縣界五
十八里東北至從化縣界一百四十里西南至
南海縣界二十里順德縣界八十里西北至南海
縣界五十里東南至東莞縣界八十里
順德縣在府城西南一百里其地廣九十五里袤一
百五十里東至番禺縣界四十五里西至新會
縣界五十里南至香山縣界五十里北至南海
縣界一百里東北至番禺縣界七十里西南至
香山縣界七十里西北至南海縣界一百里東
南至香山縣界九十里
東莞縣在府城東南一百八十里其地廣二百五十
里袤三百五十里東至惠州府歸善縣界一百五
十里西至香山縣界一百里南至新安縣界六
十里又至大洋龍穴洲二百九十里北至增城縣
界六十里東北至惠州府博羅縣界六十里西
南至虎門寨五十里西北至番禺縣界一百里
東南至新安縣界一百二十里
從化縣在府城北一百三十里其地廣一百二十里
袤二百六十里東至增城縣界六十里西至清
遠縣界六十里南至番禺縣界六十里北至韶
州府英德縣界二百里東北至龍門縣界一百里
西南至番禺縣界六十里西北至清遠縣界八
十里東南至增城縣界六十里
龍門縣在府城東北二百一十里其地廣二百里袤
二百里東至惠州府河源縣界九十里西至從
化縣界一百一十里南至增城縣界一百里北
至惠州府長寧縣界一百里東北至河源縣界八
十里西南至增城縣界一百里西北至從化縣
界九十里東南至惠州府博羅縣界六十里
新寧縣在府城西南三百六十里其地廣一百三十
里袤一百三十里東至新會縣界四十里西至
肇慶府陽江縣界九十里南至廣海衞界九十里
北至肇慶府開平縣界四十里東北至新會縣
界八十里西南至舊海朗所城界三百里西北
至開平縣界六十里東南至海
增城縣在府城東一百六十二里其地廣一百二十
里袤一百六十里東至惠州府博羅縣界六十里
西至番禺縣界六十里南至番禺縣界一百里
北至龍門縣界六十里東北至博羅縣界六十
里西南至番禺縣界一百三十里西北至從化
縣界七十里東南至東莞縣界四十里
香山縣在府城南二百二十里其地廣二百里袤二
百一十二里東至新安縣界一百里西至新會
縣界一百里南至大海九十二里北至番禺縣
界一百二十里東北至東莞縣界一百一十里
西南至廣海衞三百里西北至順德縣界三十五
里東南至前山寨及濠鏡澳一百六十里
新會縣在府城西南二百三十里其地廣一百三十
里袤一百九十里東至順德縣界八十里西至
肇慶府開平縣界五十里南至香山縣界一百一
十里北至南海縣界八十里東北至順德縣界
一百五十里西南至新寧縣界一百二十五里
西北至肇慶府高明縣界八十里東南至香山縣
界一百五十里
三水縣在府城西北一百七十里其地廣九十里袤
一百六十里東至南海縣界六十里西至肇慶
府高要縣界三十里南至南海縣界七十里北
至清遠縣界九十里東北至清遠縣界六十里
西南至肇慶府高明縣界五十里西北至肇慶府
四會縣界五十里東南至南海縣界五十里
清遠縣在府城北三百四十里由從化陸路二百五
十里其地廣二百二十五里袤三百一十里東至
從化縣界一百五十里西至肇慶府四會縣界七
十五里南至三水縣界一百一十里北至陽山
縣界二百里東北至韶州府英德縣界六十五里
西南至肇慶府廣寧縣界一百二十里西北至
陽山縣界一百五十里東南至南海縣界一百十
七里又至番禺縣一百里
新安縣在府城東南二百六十里其地廣九十里袤
一百里東至惠州府歸善縣界八十里西至海
十里通香山縣界南至海四十里北至東莞縣
界六十里東北至東莞縣界九十里西南至海
西北至東莞縣界六十里東南至歸善縣界一
百五十里
花縣在府城北九十里其地廣一百三十九里袤一
百有一里東至從化縣界六十六里西至南海
三水二縣界七十三里南至番禺縣界三十二里
北至清遠縣界六十九里東北至從化縣界七
十里西南至南海縣界五十里西北至清遠縣
界八十里東南至番禺縣界四十里
形勝
廣地負山阻水濱際海隅郭璞謂南海盛衣冠之氣
而地理志稱番禺一都會順德平衍河流若帶東莞
疆畛綿跨山海香山外接百蠻中藏萬井新會圭峰
高峙文溪縈曲三水控扼二廣容納三江增城則龜
峰矗聳增江曲流清遠踞中宿之峽塹正湟之水地
處上游龍門七星聳列一水縈纏從化鳳山秀拔流
溪下溉花縣初開草萊峝名盤古峰稱瑞雲新安層
巒叠巘屏衞環列新寧三台迭擁於北玉峰聳峙於
南此十四屬邑臂指相聯大小相維設險固圉雄長
東粤
關隘(有地所無者與非極衝者俱不載下倣此)
南海縣
太平橋北關西廟(原把截所)
第二橋(原把截所)戙船澳(原把截所)
石門(原把截所)長橋(原把截所)
番禺縣
清水濠日關雙橋(原把截所)
流水(原把截所)相對岡(原把截所)
官渡頭(原把截所)波羅廟(原把截所)
東莞縣
城北關城西關
南岡頭(原把截所)沙潭(原把截所)
蘆荻角(原把截所)
香山縣
石岐(原把截所)東洲門(原把截所)
乾務(原把截所)大人嶺(原把截所)
新會縣
東關西關
北關白虎頭關
官來逕關長沙(原把截所)
企官(原把截所)雙烟鎮(原把截所)
花縣
水西港頭
黃竹湖李婆峝
編戶
南海縣編戶二百九十五里
番禺縣編戶一百三十二里
順德縣編戶一百六十五里
東莞縣編戶一百二十七里
從化縣編戶十八里
龍門縣編戶十六里
新寧縣編戶六十里
增城縣編戶九十里
香山縣編戶三十六里
新會縣編戶一百三十八里
三水縣編戶五十三里
清遠縣編戶十七里
新安縣編戶五十六里
花縣編戶二十六里
韶州府
疆域
韶州府至省城一千里其地廣六百里袤五百九十
里東至南雄府始興縣界一百五十里西至連
州陽山縣界四百五十里南至廣州府清遠縣界
三百七十里北至湖廣郴州桂陽縣界二百二十
里東北至始興縣界一百六十里西南至清遠
縣界四百五十里西北至郴州界二百五十里
東南至惠州府連平州界二百八十里上至
京師七千三百三十五里
曲江縣附郭首邑其地廣二百一十里袤一百九十
里東至南雄府始興縣界一百五十里西至乳
源縣界六十里南至英德縣界一百一十里北
至仁化縣界八十里東北至始興縣界一百六十
里西南至英德縣界一百二十里西北至樂昌
縣界四十里東南至翁源縣界七十里
樂昌縣在府城西北八十里其地廣一百八十五里
袤一百九十里東至仁化縣界六十里西至乳
源縣界一百二十五里南至乳源縣界六十里
北至湖廣桂陽縣界一百三十里東北至仁化縣
界七十里西南至乳源縣界四十里西北至湖
廣宜章縣界一百五十里東南至曲江縣界四十
里
仁化縣在府城東北一百里其地廣一百一十里袤
一百四十里東至南雄府保昌縣界五十里西
至樂昌縣界六十里南至曲江縣界二十里北
至湖廣桂陽縣界一百二十里東北至江西大庾
縣界一百三十里西南至曲江縣界六十里西
北至樂昌縣界七十里東南至翁源縣界一百二
十里
乳源縣在府城西九十里其地廣一百七十里袤一
百五十里東至曲江縣界三十里西至連州陽
山縣界一百四十里南至英德縣界一百二十五
里北至樂昌縣界二十五里東北至樂昌縣界
一百二十里西南至陽山縣界二百九十里西
北至湖廣宜章縣界二百八十里東南至曲江縣
界五十里
翁源縣在府城東南一百八十里其地廣一百五十
三里袤一百八十里東至惠州府連平州界一百
五十里西至英德縣界三里南至英德縣界三
十里北至始興縣界一百五十里東北至江西
龍南縣界二百五十里西南至英德縣界五里
西北至曲江縣界一百一十里東南至惠州府長
寧縣界一百五十里
英德縣在府城西南二百二十里其地廣三百八十
五里袤二百二十五里東至翁源縣界一百三十
五里西至連州陽山縣界二百五十里南至廣
州府清遠縣界一百一十五里北至曲江縣界一
百一十里東北至翁源縣界一百二十里西南
至清遠縣界一百一十五里西北至乳源縣界一
百八十里東南至惠州府長寧縣界一百三十五
里
形勝
韶郡襟帶五邑交廣咽喉東則翁山蜿蜒西則桂嶺
巉巖英岡列於南韶石矗於北正武二水滙而南下
樂瀧正峽不減瞿塘蓋樂乳翁英接壤於楚而仁化
之山兼通南安又為韶之門戶籌度形勝固宜因地
以設險也
關隘
樂昌縣
黃土嶺龍口山
九牛嶺企岡嶺
銅鑼坪象牙山
塘口把水
仁化縣
風門凹七里逕
赤口逕長江
城口夫溪
乳源縣
風門關小梅關
平頭黃金峒
月坪杉木角水源貢
翁源縣
分水凹高車嶺
桂丫山南北嶺
東桃嶺銀場逕
冬瓜嶺畫眉
九曲太平
佛子凹道姑嚴
甲子磜將軍逕
猿膝逕麻沙
梅花
英德縣
長灘欖坑
西關洸口
編戶
曲江縣編戶三十六里
樂昌縣編戶一十五里
仁化縣編戶五里
乳源縣編戶五里
翁源縣編戶五里
英德縣編戶九里
南雄府
疆域
南雄府至省城一千三百里其地廣三百四十里袤
三百四十里東至江西信豐縣界一百四十里
西至韶州府仁化縣界二百里南至韶州府翁源
縣界二百五十里北至江西大庾縣界九十里
東北至信豐縣界二百里西南至翁源縣界二百
二十里西北至大庾縣界二百里東南至信豐
縣界二百里上至
京師七千零三十五里
保昌縣附郭首邑其地廣一百六十里袤一百八十
里東至江西信豐縣界一百四十里西至始興
縣界二十里南至始興縣界九十里北至江西
大庾縣界九十里東北至信豐縣界二百里西
南至始興縣界四十里西北至大庾縣界二百里
東南至信豐縣界二百里
始興縣在府城西一百里其地廣一百五十里袤二
百一十里東至保昌縣界八十里西至韶州府
曲江縣界七十里南至韶州府翁源縣界一百六
十里北至保昌縣界五十里東北至保昌縣界
八十里西南至翁源縣界一百一十里西北至
曲江縣界六十里東南至江西龍南縣界一百四
十里
形勝
郡治保昌北控庾嶺蜿蜒環護南屏金馬如浮印然
五雲九牛滙而為潭其深叵測至天峰馬鞍高峻插
天而洪崖龜湖相互峙險要為嶺表北藩始興以丹
鳳為主山泉源鳳井而桂山陵谷深邃實産英賢張
曲江故宅存焉論名勝者莫不羨山川之竒特也
關隘
保昌縣
横浦(在大庾嶺絶頂秦曰横浦宋曰梅關兩岸壁立關隘險峻設巡司盤詰)
太平關(在太平橋南明天順戊寅巡撫都御史葉盛奏請設關𣙜鹽稅以措軍餉)
(國朝設立監督康熙九年移于韶州城外)
平田凹不勞石
南畝葉田等六口子
紅梅北坑村口子
百步羊頭嶺
趙坑口子百順
始興縣
沙田猪仔峽
花腰石凉口
編戶
保昌縣編戶四十四里
始興縣編戶七里
惠州府
疆域
惠州府至省城三百里其地廣六百九十三里袤六
百七十里東至潮州府揭陽縣界五百九十三里
西至廣州府東莞縣界一百里南至歸善縣墪
頭海岸一百二十里北至江西贑州府龍南縣界
五百五十里東北至江西長寧縣界六百七十里
西南至廣州府新安縣界一百七十里西北至
韶州府翁源縣界四百八十里東南至甲子海港
五百五十里上至
京師八千四百八十五里
歸善縣近郭首邑西至府城隔江二里其地廣二百
七十里袤一百四十里東至海豐縣界一百七十
里西至廣州府東莞縣界一百里南至海港一
百二十里北至博羅縣界二十里東北至永安
縣界二百里西南至廣州府新安縣界一百七十
里西北至東莞縣界八十里東南至平海所界
二百里
博羅縣在府城西北三十里其地廣二百六十里袤
一百零二里東至河源縣界一百六十里西至
廣州府增城縣界一百里南至歸善縣界二里
北至廣州府龍門縣界一百里東北至河源縣界
一百里西南至廣州府東莞縣界一百里西北
至增城縣界一百里東南至歸善縣界十里
長寧縣在府城北四百里其地廣一百七十里袤一
百六十里東抵連平州界五十里西至韶州府
英德縣界一百二十里南至河源縣界九十里
北至韶州府翁源縣界七十里東北至連平州界
三十里西南至廣州府龍門縣界四十里西北
至英德縣界一百五十里東南至河源縣界一百
三十里
永安縣在府城東二百里其地廣二百二十里袤一
百三十里東至長樂縣界一百里西至博羅縣
界一百二十里南至歸善縣界一百里北至河
源縣界三十里東北至長樂縣界九十里西南
至歸善縣界一百二十里西北至河源縣界一百
一十里東南至海豐縣界一百二十里
海豐縣在府城東三百里其地廣三百五十里袤二
百二十里東至潮州府惠來縣界二百二十里
西至歸善縣界一百三十里南至海岸八十里
北至永安縣界一百四十里東北至潮州府揭陽
縣界一百六十里西南至海岸六十里西北至
歸善縣界八十里東南至碣石衞一百二十里
龍川縣在府城東北四百二十里其地廣一百二十
里袤一百七十里東至長樂縣界一百里西至
河源縣界二十里南至長樂縣界五十里北至
和平縣界一百二十里東北至江西定南縣界一
百四十里西南至河源縣界四十里西北至河
源縣界四十里東南至興寧縣界九十里
長樂縣在府城東北四百八十里其地廣一百二十
里袤二百四十里東至興寧縣界六十里西至
龍川縣界六十里南至海豐縣界二百里北至
興寧縣界四十里東北至興寧縣界十五里西
南至永安縣界一百里西北至龍川縣界六十里
東南至潮州府揭陽縣界一百里
興寧縣在府城東北五百五十里其地廣一百里袤
二百里東至潮州府程鄉縣界七十里西至長
樂縣界三十里南至長樂縣界九十里北至江
西安遠縣界一百一十里東北至程鄉縣界七十
里西南至長樂縣界二十里西北至龍川縣界
四十五里東南至程鄉縣界七十里
連平州在府城東北四百里其地廣一百四十里袤
一百三十里東至和平縣界六十里西至翁源
縣界八十里南至長寧縣界七十里北至江西
龍南縣界六十里東北至和平縣界七十里西
南至長寧縣界一百里西北至翁源縣界一百里
東南至河源縣界一百三十里
河源縣在府城北一百五十里其地廣二百六十里
袤一百四十里東至龍川縣界一百三十里西
至廣州府龍門縣界一百三十里南至永安縣界
一十里北至和平縣界一百三十里東北至龍
川縣界一百三十里西南至博羅縣界六十里
西北至長寧縣界一百六十里東南至永安縣界
三十里
和平縣在府城東北四百二十里其地廣一百九十
里袤二百一十里東至龍川縣界一百里西至
連平州界九十里南至龍川縣界一百三十里
北至江西龍南縣界八十里東北至江西定南縣
界一百二十里西南至河源縣界四十里西北
至江西龍南縣界一百二十里東南至龍川縣界
一百五十里
形勝
惠居嶺表東南依山阻海鼓角導其前羅浮擁其後
雙江抱城兩湖環郭歸善晉名欣樂飛鵝獻竒白鶴
挺秀衝會之勝地也博羅則象山騰雲浮碇殿之龍
江迴旋東南而羅浮仙嶽靈氣萃焉海豐厥土底平
重岡複巘銀瓶金籠南北對峙龍津液水江溪合流
允推名疆巨邑東海滘寨圭山䇄立面臨巨浸尤得
唇齒相依之勢河源桂山西鎮龍江東繞土原衍博
屬郡上游龍川拱楫海珠嶅峰襟帶浰水東江而藍
關一隘鎻鑰賴之長樂據七都之上流當羣山之輻
輳連接潮惠洵通衢重地興寧巒嶠迴環中開沃壤
前神光後鐵嶂左仰雞峰右俯西河形勝有足稱矣
和平東山倚郭花嶂凌霄聯絡閩廣控引龍安要害
之衝長寧倚玉女瞰石溪左灘為池右嶺為郭信溪
山之雄永安紫金作枕琴江如練羣山之紐聯絡歸
長河海四邑之要區也連平北屏鳳嶂南案仙嶺千
峰簇擁萬壑環流屹然一巨鎮已
關隘
歸善縣
東關西關
南關
博羅縣
大蓬瀝大屏
馬鼻嶺公庄峝
大羅陂洪溪洞
逕心大水坑
虞周逕東瓜坑
蕉林峝
長寧縣
錫場合江
鐵爐耳板嶺
鍋底山
永安縣
逃軍嶂中溪嶂
大逕下逕
青草湖公坑
横排
海豐縣
硃砂門羊蹄嶺
捷勝舊所墪下寨
五雲洞萬輋
河田北坑
新田南塘
三合嶺西甘澳
東甘澳甲子港
湖東港湖西臺
﨑石港淺澳
小情汛烏&KR2063;港
大德港大灣
鎮海口羅溪
平營鵝埠
葵潭
長樂縣
丹竹桔洞
中溪銀坑
古樓坪榕樹
平塘解紗逕
芙蓉逕象鼻逕
董源車塘大莂
秋溪火載逕
興寧縣
四都大坪
逕心羅岡
筠竹嶺水口
龍歸洞
連平州
黃茅輋(營兵分戍)桐子園(營兵分戌)
古塘鋪(營兵分戌)野鴨潭(九連南口巢田兵耕守)
獐坑(九連北口巢田兵耕守)茶山(巢田兵駐守)
巖坡路猴子嶺
中村逕長楓逕
大嵩逕田源逕
五牙逕東桃逕
河源縣
塔下南湖陡
佛跡潭迴龍鎮
三王石石城堡
和平縣
東水馬虎鎮
驢子嶺黃竹坑
陽波三浙水
古鎮高車水
黎頭鎮筠竹嶂
曾田梅林
黃沙隘頭嶺
赤竹逕滑石逕
七輋逕分水凹
鵝鼠嶂赤溪嶂
編戶
歸善縣編戶四十五里
博羅縣編戶五十五里
長寧縣編戶五十里
永安縣編戶三十里
海豐縣編戶四十里
龍川縣編戶八里
長樂縣編戶十里
興寧縣編戶十一里
連平州編戶四十里
河源縣編戶四十里
和平縣編戶四里
(雍正八年海豐請析縣現候部議另分疆域關隘編戶)
潮州府
疆域
潮州府至省城八百七十八里其地廣五百里袤三
百三十里東至福建詔安縣界一百五十里西
至惠州府東海滘界三百五十里南至澄海縣海
岸九十里北至福建上杭縣界二百四十里東
北至福建詔安縣界四百里西南至惠州府東海
滘界七十八里西北至江西長寧縣界四百五十
里東南至海門二百四十里上至
京師九千零六十三里
海陽縣附郭首邑其地廣八十里袤二百里東至
饒平縣界五十里西至揭陽縣界三十里南至
澄海縣界五十里北至大埔縣界一百五十里
東北至饒平縣界五十里大埔縣界一百二十里
西南至揭陽縣界五十里西北至程鄉縣界一百
五十里東南至澄海縣界四十里
潮陽縣在府城西一百四十里其地廣一百五十里
袤一百三十五里東至海五十里西至普寧縣
界一百里南至惠來縣界五十里北至揭陽縣
界八十五里東北至海三十里西南至惠來縣
界一百二十里西北至揭陽縣界一百里東南
至海二十里
揭陽縣在府城南八十里其地廣二百七十里袤九
十里東至澄海縣界七十里西至惠州府長樂
縣界二百里南至普寧縣界二十里潮陽縣界三
十里北至海陽縣界六十界東北至海陽縣界
七十里西南至惠州府長樂海豐二縣界一百二
十里西北至惠州府長樂縣界九十里東南至
澄海縣界七十里
程鄉縣在府城西北三百里其地廣一百九十五里
袤一百五十五里東至大埔縣界一百四十五里
西至惠州府興寧縣界五十里南至海陽縣界
一百一十五里北至鎮平縣界四十里東北至
鎮平縣界五十五里西南至惠州府興寧縣界一
百二十里西北至平遠興寧二縣界六十里東
南至海陽大埔二縣界八十里
饒平縣在府城東一百五十里其地廣二百三十里
袤二百一十里東至福建詔安縣界一百六十里
西至海陽縣界七十里南至黃岡海岸一百五
十里北至福建平和縣界六十里東北至福建
平和縣界六十里西南至海陽縣界一百里西
北至大埔縣界六十里東南至澄海縣界一百里
惠來縣在府城西南二百七十里其地廣一百七十
里袤五十五里東至潮陽縣界八十里普寧縣界
七十里西至惠州府東海滘界九十里南至神
泉司城十五里外係大海北至潮陽縣界四十里
東北至海門一百里西南至東海滘界六十里
西北至東海滘界八十里東南至靖海六十里
大埔縣在府城東北一百六十里其地廣二百一十
里袤二百四十里東至福建永定縣界五十里
西至海陽縣界一百六十里南至饒平縣界一百
五十里北至程鄉縣界九十里東北至福建上
杭縣界六十里西南至饒平縣界一百二十里
西北至程鄉縣界八十里東南至福建平和縣界
一百零二里
澄海縣在府城東南六十里其地廣六十里袤五十
五里東至海岸二十里西至揭陽縣界四十里
南至海一十五里北至饒平縣界四十里東
北至饒平縣界四十里西南至揭陽縣界三十里
西北至海陽縣界八十里東南至海二十五里
普寧縣在府城西南一百二十里其地廣六十里袤
四十五里東至揭陽縣界二十里西至揭陽惠
來二縣界四十里南至潮陽縣界十五里北至
揭陽縣界三十里東北至揭陽縣界二十里西
南至惠來縣界三十里西北至揭陽縣界十五里
東南至潮陽縣界二十里
平遠縣在府城西北三百八十里其地廣一百里袤
一百二十里東至鎮平縣界五十里西至江西
長寧縣界五十里南至程鄉縣界九十里北至
江西長寧縣界三十里東北至福建武平縣界四
十里西南至程鄉縣界八十里西北至江西長
寧縣界三十里東南至程鄉縣界七十里
鎮平縣在府城西北三百六十里其地廣一百一十
里袤八十里東至程鄉縣界六十里西至平遠
縣界五十里南至程鄉縣界四十五里北至福
建武平縣界三十五里東北至福建上杭縣界七
十五里西南至平遠縣界五十里西北至福建
武平縣界五十里東南至程鄉縣界八十里
形勝
潮郡封域為粤之東偏東北接汀贑西南連循惠首
邑曰海陽韓山韓水融結如畫東湖西湖光景常新
潮陽龍首北昂神山南伏達濠有營堡之汛磊石為
洋海之門揭陽北溪南溪依水為池桑浦跨三縣境
屹然與揭嶺並峙程鄉銅鼓隂那屏捍東南梅溪蓬
辣源遠而流長饒平山名尊君待詔水皆朝宗河海
二門四澳稱全郡之雄鎮惠來馬耳成闕珠簾為幕
衆溪夾抱會神泉港入海大埔玉屏天造南棟地設
大小溪澗注三河而達重洋普寧洪山鐵山突立崖
懸衣帶瓜嶼通於揭陽平遠頂分江楚筆卓峰巒城
之東南有温泉焉澄海仰瞻三髻嵳峩遠眺萊蕪縹
緲南北洲港源同派異鎮平萬山層叠勢如重樓複
閣程鄉長潭綠水仙人橋跡存焉諸縣形勝皆阻山帶海
嶺峒深邃海濤浩淼實為邊要之邦惟在守土干城
和衷撫禦斯山陬海澨萬年寧謐矣
關隘
海陽縣
新田萬里橋
湯田楓洋
海門東隴
闢望
潮陽縣
北關河溪
門辟河渡門
揭陽縣
桃山官溪
藍田石馬
霖田
程鄉縣
上井松源
馬頭都司
圓子山徑
饒平縣
漁村小榕
黃岡黃山坑
平溪嶺脚
牛皮石九村
黃坭大徑
鳳凰小村
青竹徑
惠來縣
武寧大陂
大埔縣
虎頭砂平砂
長窖箭竹凹
大麻隂那口
龍滑窩鴉鵲坪
莒村天門嶺
楓朗白堠
普寧縣
北關南關
平遠縣
石鎮村腰古
崆頭嶂俞田徑
鎮平縣
冠隴鮑浦
南洋烏汀背
胡椒徑大麥逕
梅子畬天門凹
大峯障油坑
峽口羅經圈
新浦石峯逕
編戶
海陽縣編戶六十七里
潮陽縣編戶一百一十五里
揭陽縣編戶七十八里
程鄉縣編戶一十五里
饒平縣編戶二十六里
惠來縣編戶三十里
大埔縣編戶二十里
澄海縣編戶三十七里
普寧縣編戶一十四里
平遠縣編戶六里
鎮平縣編戶十里
肇慶府
疆域
肇慶府至省城二百九十里其地廣四百九十里袤
一千零四十里東至廣州府三水縣界九十里
西至廣西蒼梧縣界四百里南至高州府電白縣
界七百九十里北至廣州府清遠縣界二百五十
里東北至廣州府三水縣界二百五十里西南
至電白縣界五百二十里西北至廣西賀縣界三
百五十里東南至廣州府新會縣界二百八十里
上至
京師七千九百八十五里
高要縣附郭首邑其地廣一百七十里袤一百七十
里東至廣州府三水縣界九十里西至德慶州
界八十里南至東安縣界六十里北至四會縣
界一百一十里東北至四會縣界九十里西南
至東安縣界一百里西北至廣寧縣界一百四十
里東南至高明縣界五十里
四會縣在府城東北一百三十里其地廣一百二十
里袤一百三十三里東至廣州府三水縣界六十
里西至廣寧縣界六十里南至高要縣界一十
三里北至廣寧縣界一百二十里東北至廣州
府清遠縣界九十里西南至高要縣界二百里
西北至廣寧縣界一百六十里東南至三水縣界
七十里
新興縣在府城南一百三十里其地廣一百二十里
袤一百五十里東至恩平縣界七十里西至羅
定州東安縣界五十里南至陽春縣界一百里
北至東安縣界五十里東北至高明縣界五十里
西南至陽春縣界一百二十里西北至東安縣
界五十里東南至開平縣界七十里
陽春縣在府城西南三百二十里其地廣九十五里
袤二百六十里東至恩平縣界四十里西至羅
定州東安縣界五十五里南至陽江縣界一百六
十里北至新興縣界一百里東北至新興縣界
九十里西南至高州府茂名縣界一百五十里
西北至東安縣界一百三十里東南至陽江縣界
八十里
陽江縣在府城南四百四十里其地廣二百五十里
袤九十里東至恩平縣界九十里西至高州府
電白縣界一百六十里南至海濱三十里北至
陽春縣界六十里東北至恩平縣界九十里西
南至高州府電白縣界一百四十里西北至陽春
縣界六十里東南至廣州府新寧縣界九十里
高明縣在府城東南七十里其地廣一百二十里袤
六十里東至廣州府南海縣界五十里西至新
興縣界七十里南至開平縣界四十里北至高
要縣界二十里東北至高要縣界四十里西南
至新興縣界五十里西北至高要縣界五十里
東南至廣州府新會縣界四十里
恩平縣在府城東南二百七十里其地廣一百五十
里袤一百六十里東至開平縣界五十里西至
陽春縣界一百里南至陽江縣界六十里北至
新興縣界一百里東北至新興縣界一百二十里
西南至陽江縣界七十里西北至新興縣界八
十里東南至灣雷海八十里
廣寧縣在府城西北二百九十里其地廣二百六十
里袤二百五十里東至廣州府清遠縣界一百六
十里西至廣西懷集縣界一百里南至四會縣
界一百二十里北至清遠縣界一百三十里東
北至清遠縣界一百九十里西南至高要縣界一
百四十里西北至廣西懷集縣界一百五十里
東南至四會縣界一百六十里
開平縣在府城東南二百六十里其地廣九十里袤
九十里東至廣州府新會縣界六十里西至恩
平縣界三十里南至廣州府新寧縣界四十五里
北至高明縣界四十五里東北至新會縣界八
十里西南至恩平縣界五十里西北至恩平縣
界四十里東南至新寧縣界五十五里
德慶州在府治西二百一十里其地廣一百九十里
袤一百六十一里東至高要縣界一百三十里
西至封川縣界六十里南至大江一里北至廣
西懷集縣界一百六十里東北至廣寧縣界二百
二十里西南至大江一百里西北至封川縣界
九十里東南至大江一百八十里
封川縣在府城西三百三十里其地廣九十里袤二
百五十里東至德慶州界六十里西至廣西蒼
梧縣界三十里南至羅定州西寧縣界三十里
北至開建縣界二百二十里東北至德慶州界一
百五十里西南至廣西蒼梧縣界五十里西北
至開建縣界一百九十里東南至德慶州界七十
五里
開建縣在府城西北四百一十里其地廣九十四里
袤八十五里東至廣西懷集縣界五十里西至
廣西蒼梧縣界四十四里南至封川縣界二十五
里北至廣西賀縣界六十里東北至廣西懷集
縣界一百里西南至蒼梧縣界八十里西北至
賀縣界五十里東南至封川縣界六十里
形勝
肇郡地據上游右控蒼梧會三江之口制五州之要
首治高要牂牁為帶羚羊作峽新興萬山環峙洞口
迴瀾陽江二廣之交瀕海設防屹為重地陽春一江
中貫羣溪交流山谷深奥向為逋逃藪今坦易而通
衢矣恩平則龍鼉鼓角實冠南服開平雖蕞爾一邑
雲宿之峰獨鶴之流勝槩稱雄迤北為四會縣金雞
騰翥石燕迴翔綏江龍江合焉又北為廣寧縣兩粤
關隘三面阻山又東南邑曰高明香山倉水風氣渟
蓄迤西為州曰德慶立廣右門戶北連五嶺南控三
江名勝之區又州西為開建控臨賀接桂連是為端
州右臂全郡形勝惟陽江面巨溟餘或枕江或倚嶺
星羅碁布望之交錯
關隘
高要縣
羚羊峽大路峽
四會縣
青草逕太平逕
雙岡逕
新興縣
茅田逕腰古逕
東利逕迴龍逕
陽春縣
北寨逕蕉林逕
曹洞逕白水逕
上下魚跳砦蟠龍逕
陽江縣
三鄧逕雨霖山
珠環嶺北寨嶺
上下瀧麻瀝逕
雲霄逕桐油圍
褟村逕
高明縣
太下逕風凹逕
石船逕錢窟逕
官逕
恩平縣
籬子逕十二逕
白石逕瓦巷逕
黃沙逕雙穴逕
青油逕黃竹逕
老鴉灘擒頸
倉步塞喉逕
羊逕火燈逕
竹子坪簕牢
金雞頭巢
編戶
高要縣編戶九十七里
四會縣編戶三十里
新興縣編戶二十五里
陽春縣編戶五里
陽江縣編戶三十五里
高明縣編戶三十五里
恩平縣編戶二十四里
廣寧縣編戶十一里
開平縣編戶九里
德慶州編戶九里
封川縣編戶九里
開建縣編戶十四里
高州府
疆域
高州府至省城一千零一十里其地廣五百一十里
袤三百一十五里東至肇慶府陽江縣界一百九
十里西至廉州府合浦縣界三百二十里南至
吳川縣限門海一百十五里北至廣西容縣界二
百里東北至羅定州界一百二十里西南至雷
州府遂溪縣界二百里西北至廣西博白縣界一
百二十里東南至肇慶府陽江縣界一百九十里
上至
京師八千六百四十七里
茂名縣附郭首邑其地廣一百一十五里袤一百七
十里東至電白縣界五十里西至化州界六十
五里南至吳川縣界一百里北至信宜縣界七
十里東北至羅定州界一百二十里西南至化
州界五十里西北至信宜縣界九十五里東南
至電白縣界一百二十里
電白縣在府城東南一百六十里其地廣一百四十
里袤一百一十六里東至肇慶府陽江縣界三十
里西至茂名縣界一百一十里南至海濱六里
北至陽春縣界一百一十里東北至陽江縣七
十里西南至吳川縣界一百一十里西北至茂
名縣界一百里東南至陽江縣界三十里
信宜縣在府城東北八十里其地廣七十里袤一百
二十五里東至茂名縣界二十里西至茂名縣
界五十里南至茂名縣界五里北至廣西容縣
界一百二十里東北至羅定州西寧縣界一百里
西南至茂名縣界二里西北至廣西北流縣界
一百里東南至茂名縣界三里
化州在府城西南九十里其地廣九十五里袤二百
里東至茂名縣界二十五里西至石城縣界七
十里南至吳川縣界四十里北至廣西北流縣
界一百六十里東北至茂名縣界四十里西南
至吳川縣界六十里西北至廣西陸川縣界一百
六十里東南至吳川縣界六十里
吳川縣在府城南一百二十里其地廣六十五里袤
五十里東至海岸五里西至化州界六十里
南至限門海二十五里北至茂名縣界二十五里
東北至茂名縣界二十里西南至雷州府遂溪
縣界八十里西北至化州界五十里東南至海
岸七里
石城縣在府城西南一百九十里其地廣一百六十
里袤一百五十里東至化州界三十里西至廉
州府合浦縣界一百三十里南至雷州府遂溪縣
界三十里北至廣西博白縣界一百二十里東
北至廣西陸川縣界一百二十里西南至遂溪縣
界七十里西北至廣西博白縣界一百五十里
東南至吳川縣界六十里
形勝
高郡襟巨海而帶三江接雷廉而引郴桂附郭之邑
為茂名茂嶺聳於前鑑江擁於後信宜在郡東北雲
岫崔嵬而蔽日竇水淼浩而浮空化州在郡西南麗
山龍山競秀陵水羅水交流而來安一逕尤稱斗峻
又西為石城望恩謝建峙南北之峰零祿九洲接東
西之海南曰吳川東南曰電白兩邑臨海巨浸重洋
限門之險實為天池闔郡形勢當羣山羅列之間畫
千里封疆之界重兵設鎮扼險防要蓋屹然金湯之
固也
關隘
茂名縣
桃洞
電白縣
獅子堡立石
蕉林陀涌
三叉
化州
石灘
石城縣
錢石龍頭沙
和尚嶺青隂橋
雞籠山白藤山
仙人嶂佛子港
凌祿港
編戶
茂名縣編戶二十八里
電白縣編戶十四里
信宜縣編戶七里
化州編戶二十三里
吳川縣編戶十六里
石城縣編戶十一里
廉州府
疆域
廉州府至省城一千四百九十里其地廣五百四十
里袤三百零五里東至高州府石城縣界一百六
十里西至廣西上思州界三百八十里南至冠
頭嶺海岸界八十里北至廣西南寧府横州界二
百二十五里東北至廣西博白縣界一百八十里
西南至交趾界四百二十里西北至廣西横州
界二百二十里東南至高州府石城縣界一百一
十八里上至
京師九千零六十五里
合浦縣附郭首邑其地廣二百一十里袤二百四十
里東至高州府石城縣界一百六十里西至靈
山縣界五十里南至海界八十里北至廣西興
業縣界一百六十里東北至廣西博白縣界一百
八十里西南至靈山縣界九十里西北至靈山
縣界一百一十里東南至高州府石城縣界一百
八十里
欽州在府城西一百八十里其地廣三百三十里袤
一百八十五里東至靈山縣界三十里西至交
趾分茅嶺界三百里南至龍門海岸六十五里
北至廣西宣化縣界一百二十里東北至靈山縣
界一百里西南至交趾界二百四十里西北至
廣西上思州界二百里東南至合浦縣界九十里
靈山縣在府城西北一百八十里其地廣三百一十
五里袤二百零五里東至合浦縣界五十五里
西至廣西宣化縣界二百六十里南至合浦縣界
一百六十里北至廣西横州界四十五里東北
至廣西興業縣界七十里西南至欽州界一百三
十里西北至廣西横州界四十里東南至合浦
縣界七十里
形勝
廉為嶺表遐郡山勢逶迤川流瀠曲附郭邑曰合浦
南拱冠頭北擁五黃大廉鎮於東北巨浸湧於西南
西轄欽州瀕海而治諸山合抱結為龍門鎻鑰襟喉
欽江漁洪二水夾流會龍門以入海中州之地至此
而盡西北之邑曰靈山居萬山之中羅陽東蟠石六
西聳洵為扼要此廉郡形勢之大略也
關隘
合浦縣
東關新寮
欽州
天板關(州西)漁洪關(州西)
茶陵(州東)三不要地
北崙白雞村
那蘇那隆
稔均分茅嶺
龍門江七十二徑
烏雷嶺招遠山
十萬山三口浪
靈山縣
勒竹墟馬槽江
編戶
合浦縣編戶二十里
欽州編戶七里
靈山縣編戶二十二里
雷州府
疆域
雷州府至省城一千四百二十二里其地廣一百六
十里袤三百九十五里東至東海岸二十里接高
州府吳川縣界西至西海岸一百四十里接廉州府
合浦縣界南至踏磊海岸一百八十里北至高
州府石城縣界二百一十五里東北至高州府吳
川縣界一百六十里西南至徐聞縣海岸二百里
西北至遂溪縣海岸二百里東南至徐聞縣海
岸二百里上至
京師九千五百零五里
海康縣附郭首邑其地廣一百六十里袤一百零五
里東至東海岸二十里西至遂溪縣界七十里
又至西海洪排港一百四十里南至徐聞縣界八
十里北至遂溪縣界二十五里東北至遂溪縣
界一十五里西南至舊海康所一百六十里西
北至遂溪縣界六十里東南至徐聞縣舊錦囊所
一百八十里
遂溪縣在府城北一百八十五里其地廣九十里袤
一百九十里東至高州府吳川縣界三十里西
至高州府石城縣界六十里南至海康縣界一百
六十里北至石城縣界三十里東北至吳川縣
界七十里西南至西海岸二百里西北至石城
縣界六十里東南至東海岸一百四十里
徐聞縣在府城南一百六十里其地廣一百六十里
袤一百里東至黃塘海岸九十里西至流沙港
海岸七十里南至踏磊海岸二十里北至海康
縣界八十里東北至舊錦囊所一百里西南至
鵝豆港海岸六十里西北至海康縣界八十里
東南至舊海安所二十里
形勝
雷當粤南境三面環海止一隅通瓊州高廉列其北
瓊峙其南實巖疆也附郭為海康縣而北為遂溪南
為徐聞北通石城無津梁之阻南抵瓊臺惟帆檣可
通兼天港門各隘汛臺星列聯絡鞏固海隅蒼生莫
不淪浹於
聖化之洋溢也
關隘
海康縣
流沙汛北門港
調嶺臺雙溪港
横排港淡水港
吳家臺
遂溪縣
調建灣通明港
舊縣港東海島
蔴斜港草潭灣
海頭汛羊脚臺
横山堡
徐聞縣
博漲墩三墩港
踏磊墩青灣墩
英利汛
編戶
海康縣編戶一百五十里
遂溪縣編戶四十里
徐聞縣編戶九十里
瓊州府
疆域
瓊州府至省城一千七百里地居海中廣九百七十
里袤九百七十五里自雷渡海一日可至瓊為都會
居島之北儋居西郵崖居南郵萬居東郵内包黎峒
萬山峻拔外匝大海遠接外島諸國(瓊筦古志云外匝大海接烏里)
(蘇密吉浪之州南則占城西則真臘交趾東則千里長沙萬里石塘北至雷州府徐聞縣)東至萬
州海岸四百九十里西至儋州海岸四百八十里
南至崖州海岸九百六十五里北至環海鋪十
里東北至文昌縣海岸一百六十里西南至感
恩縣海岸八百一十里西北至臨高縣海岸二百
八十里東南至陵水縣海岸五百四十里上至
京師九千七百一十五里(外路由裏海順風五六日達廣州大海放洋者三四日可)
(至東至福建則七八日浙江十三日西至廉州四日自儋州西行二日可達交趾萬寧縣三日可抵斷山)
(雲屯縣崖州南行二日接占城國)
瓊山縣附郭首邑其地廣一百五十里袤九十里
東至文昌縣界一百里西至澄邁縣界五十里
南至定安縣界八十里北至大海十里東北至
文昌縣界五十里西南至黎界一百六十里西
北至海岸五十里東南至文昌縣界一百里
澄邁縣在府城西六十里其地廣七十里袤一百二
十三里東至瓊山縣界十里西至臨高縣界六
十里南至黎峒一百二十里北至大海三里
東北至大海十里西南至黎都一百二十里西
北至大海六十里東南至瓊山縣界七十里
定安縣在府城東南八十里其地廣八十七里袤二
百四十里東至文昌縣界四十七里西至本縣
博曲生黎界四十里南至本縣思河都生黎界二
百三十八里北至大江瓊山縣界二里東北至
瓊山縣界十三里西南至儋州界一百一十里
西北至澄邁縣界六十五里東南至會同縣界六
十五里
文昌縣在府城東南一百六十里其地廣一百二十
里袤二百一十里東至海岸六十里西至瓊山
縣界六十里南至會同縣界六十里北至海岸
一百五十里東北至海岸一百二十里西南至
定安縣界一百二十里西北至海岸一百五十里
東南至海岸九十里
會同縣在府城東南二百九十里其地廣五十五里
袤七十五里東至海岸三十里西至定安縣界
二十五里南至樂會縣界二十五里北至定安
縣界五十里東北至文昌縣界七十里西南至
樂會縣界十五里西北至定安縣界五十五里
東南至海港三十里
樂會縣在府城東南三百三十里其地廣二百六十
里袤四十里東至海岸一十五里西至横嶺黎
峝二百四十五里過西俱生黎南至萬州界二十
五里北至會同縣界一十五里東北至會同縣
界三十里西南至萬州界七十里西北至定安
縣界四十二里東南至海岸二十里
臨高縣在府城西南一百八十里其地廣一百一十
里袤一百二十里東至澄邁縣界六十里西至
儋州界五十里南至生黎山界九十里北至大
海三十里東北至澄邁縣界六十里西南至儋
州界七十里西北至大海八十五里東南至定
安縣界八十里
儋州在府城西南三百里其地廣一百三十五里袤
一百四十五里東至透暮山黎界一百里西至
洋浦海岸三十五里南至筆架山黎界一百里
北至海岸四十五里東北至臨高縣界七十里
西南至昌化縣界一百一十里西北至大海五十
里東南至黎界五十里
昌化縣在府城西南五百零五里其地廣一百一十
里袤一百四十里東至黎峝一百里西至海岸
一十里南至感恩縣界四十五里北至儋州界
九十五里東北至儋州界五十里西南至感恩
縣界四十五里西北至海岸三十里東南至黎
界六十里
萬州在府城東南四百五十里其地廣二百零五里
袤一百二十里東至海岸二十五里西至鷓鴣
啼山一百八十里外係生黎南至海岸二十五里
北至樂會縣界九十五里東北至蓮岐嶺七十
里西南至陵水縣界一百里西北至横嶺黎峒
界一百六十里東南至海岸三十里
陵水縣在府城東南五百七十里其地廣九十里袤
一百五十里東至海岸三十里西至黎峒六十
里南至崖州界六十里北至萬州界九十里
東北至萬州界九十里西南至崖州界六十里
西北至黎峒一百三十里東南至海岸三十里
崖州在府城南由東路八百七十里西路九百六十
五里其地廣二百五十里袤一百二十里東至三
亞港海岸一百六十里西至望樓港海岸九十里
南至海岸二十里北至黎峒一百里東北至
陵水縣界二百四十里西南至海岸一百二十里
西北至感恩縣界二百一十里東南至海岸三
十里
感恩縣在府城西南六百四十五里其地廣九十五
里袤一百二十五里東至崖州界八十五里西
至海岸十里南至海岸三十里北至昌化縣界
九十五里東北至昌化縣界九十里西南至海
岸四十里西北至海岸三十里東南至崖州界
一百一十里
形勝
瓊以海為界地饒食貨黎峒介峙郡邑環之瓊山都
會之區土壤平衍前瞰清流後連碧海澄邁則大勝
可以屯兵雲谷可以棲止表裏澄江渺漫滄海臨高
面長江負大海那盤挹其左毘耶接其右定安則據
長坡限南白羣山環繞建水紆迴文昌則紫貝恍祥雲
之現分洋疑海若之神會同則東限巨海西抵黎山
川原奥衍沃饒之鄉樂會枕海壓黎層巒起伏萬泉
瀠抱稱樂土焉儋州新川之水遶於南龍門之山峙
于北昌化控黎山而臨大海九峰峻削棋灣清澄萬
州三曲水環泮宫六連山障州治千里長沙萬里石
塘煙波隱見陵水週錄為禱雨之嶺雙女成迴瀾之
嶼海波洶湧響答聲山崖州多高峰深林左據迴風
右揖龍樓重溟五指望洋而仰止矣感恩則青山拱
立碧水交流總括瓊郡别開絶島亘千里之神州引
百川之脈絡水面星辰南極原通北極天邊潮汐東
流又復西流
朝廷德洋恩普海晏波恬外千百國重譯來王司牧圉
者夙夜曷敢懈焉
關隘(沿海衝要詳海防志)
瓊山縣
望樓臺白沙港
文昌縣
銅鼓角白峙嶼
急水門抱虎灣
樂會縣
挾勢坡沙牛壩
萬州
風門嶺
崖州
迴風門迴風嶺
三亞巷
編戶
瓊山縣編戶一百有三里
澄邁縣編戶五十四里
定安縣編戶三十四里
文昌縣編戶三十八里
會同縣編戶七里
樂會縣編戶一十三里
臨高縣編戶六十七里
儋州編戶四十六里
昌化縣編戶九里
萬州編戶三十里
崖州編戶十五里
陵水縣編戶九里
感恩縣編戶九里
羅定州
疆域
羅定州至省城六百五十里其地廣三百里袤三百
三十里東至肇慶府高要縣界一百八十里西
至廣西岑溪縣界一百二十里南至高州府茂名
縣界一百八十里北至肇慶府封川縣界一百五
十里東北至肇慶府德慶州界一百四十里西
南至高州府信宜縣界一百八十里西北至廣西
蒼梧縣界二百里東南至肇慶府新興縣界一百
六十五里上至
京師七千八百六十里
羅定州自轄一州其地廣八十五里袤九十一里
東至東安縣界三十五里西至西寧縣界五十里
南至西寧縣界九十里北至西寧縣界州城後
隔河一里東北至東安縣界五十里西南至西
寧縣界一百二十里西北至西寧縣界隔河二里
東南至東安縣界六十里
東安縣在州城東一百二十里其地廣一百四十五
里袤二百四十里東至肇慶府高要縣界六十里
西至羅定州界八十五里南至肇慶府新興縣
界一百二十里北至肇慶府德慶州界一百二十
里東北至德慶州界六十里西南至肇慶府陽
春縣界一百一十里西北至西寧縣界一百三十
里東南至新興縣界九十五里
西寧縣在州城西北一百二十里其地廣一百二十
里袤三百三十里東至東安縣界六十里西至
廣西岑溪縣界六十里南至高州府茂名縣界三
百里北至肇慶府封川縣界三十里東北至封
川縣界十五里西南至高州府信宜縣界一百九
十里西北至廣西蒼梧縣界八十里東南至東
安縣界一百里
形勝
州境面控高凉背負端州枕長江擁菁嶺西扼岑溪
之衝東連陽春之險崖谷深峻灘高水激東安虎巖
砥柱書山神應絳水黃灣並納西江西寧玉枕後屏
筆架前案文昌武倉二水合羅旁入江而趨海一州
兩邑界西粤肇高之間猺獠錯處舊稱巖險今皆馴
服向化邊隅寧靖所賴吏兹土者毋恃樂土而忽保
障爾
關隘
羅定州
李陂關古城關
金山逕牛路逕
水逕
東安縣
白鳩山龍眼逕
南鄉富霖
西寧縣
函口封門
編戶
羅定州編戶四十八里
東安縣編戶十五里
西寧縣編戶十五里
連州
疆域
連州至省城七百六十里其地廣三百八十里袤二
百里東至韶州府英德縣界二百三十里西至
廣西賀縣界一百五十里南至廣西懷集縣界一
百里北至湖廣臨武縣界一百里東北至湖廣
宜章縣界一百一十里西南至賀縣界二百二十
里西北至湖廣江華縣界九十里東南至廣州
府清遠縣界三百里上至
京師七千四百二十五里
連州自轄一州其地廣一百九十里袤一百二十五
里東至陽山縣界一百四十里西至連山縣界
五十里南至陽山縣界二十五里北至湖廣臨
武縣界一百里東北至湖廣宜章縣界一百一十
里西南至連山縣界一百二十里西北至湖廣
江華縣界九十里東南至陽山縣界四十里
陽山縣在州城東南二百里其地廣二百四十五里
袤二百一十里東至韶州府英德縣界七十五里
西至湖廣臨武縣界一百七十里南至廣西懷
集縣界一百三十里北至韶州府乳源縣界八十
里東北至乳源縣界一百三十里西南至懷集
縣界一百八十里西北至連山縣界二百五十五
里東南至廣州府清遠縣界一百二十里
連山縣在州城西七十里其地廣一百六十里袤二
百四十里東至連州界七十里西至廣西賀縣
界九十里南至廣西懷集縣界一百九十里北
至湖廣江華縣界五十里東北至連州界八十里
西南至懷集縣界二百里西北至江華縣界一
百里東南至陽山縣界六十五里
形勝
連陽地接九疑勢連衡嶽盧溪西來湟川東注靜福
楞伽之山多靈氣焉連山萬峰層叠曲澗盤迴陽山
壤土崎嶇襟帶交流一州二邑扼要據險所稱當關
之重地也四界楚粤中雜猺排時或疥癬蠢動康熙
四十一年師出撫順弭耳馴伏舞干羽而格有苗千
古為烈矣
關隘
連州
雞籠關(連州連山分界)
連山縣
火夾關鵝鷹關
臺子關
陽山縣
湟溪關(在縣北當騎田嶺路秦以此立關)
旱塘佛子逕
黃栢逕沙涌
石盤大青藍
小青藍高橋
長塘
編戶
連州編戶二十里
陽山縣編戶八里
連山縣編尸二里
廣東通志卷四
