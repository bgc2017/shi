廣東通志卷五十四
壇祠志(寺觀附)
凡祭有其舉之莫敢廢也沿於古者先民是式增
於今者廟貌維新非此族也不在祀典粤東山幽
谷邃民好淫祀淫祀無福于此思敬遠之義歟志
壇祠而以寺觀附焉
廣州府
壇壝府社稷壇(在府城西北)
風雲雷雨山川壇(舊在府城南門外清水濠街雍正八年番禺知縣龐嶼改建大東門外教)
(場左圍以垣牆開設各門東門外為廚庫為牲房西門外為齋宿所南為正門)
先農壇(在東門外教場普濟院後雍正五年建築壇後為堂凡二層壇畔公田四畝九分祭用仲春亥)
(日其耕耤儀式詳禮樂志)
厲壇(在城東二里每歲清明日七月十五日十月初一日致祭)
祠廟南海神廟(在府東南八十里扶胥之口黃水之灣創自隋世唐天寳中封廣利王宋康定)
(二年加號洪聖王皇祐二年以儂寇遁賴神功加號昭順紹興七年復加威顯兀至元二年加號廣利靈孚王)
(明洪武三年始封南海之神春秋二仲月壬日遣官致祭六年復賜黃金香盒重一十六兩以答神貺)
(國朝康熙四十四年重修屢遣致祭雍正三年封為南海昭明龍王之神并修殿宇中為神祠東為廚庫牲房)
(西為齋宿所南為儀門少南立石華表為望洋之所殿内藏古銅鼓二門臨波羅江故俗曰波羅廟門左立達)
(奚司空像祀之各州縣鄉村多立祠以祀稱為洪聖王云)
龍王廟(在巡撫衙署東轅門雍正三年建)
關帝廟(在粤秀山之麓後殿增祀三代)
天后宫(在歸德門外五羊驛之東莆田林氏女顯靈海上人稱天妃明洪武初加昭孝純正靈應孚濟)
(聖妃春秋二仲癸日有司致祭國朝尊為后)
城隍廟(在府城東舊分守海北道右古未載祀典始明洪武三年詔封天下省府州縣城隍之神前用)
(木主後塑神像守令新任齋宿於此祭禮同風雲雷雨山川壇其制北為神宇南為拜亭亭之左右為齋宿所)
(儀門之西南為省牲所)
南粤三君祠(在北城鎮海樓東廊祀秦南海尉任囂南越武王趙佗漢大中大夫陸賈今圯)
秉正廟(在城東祀漢臣張買今圯)
名德祠(在粤秀山北以古閣改建祀歴代名德高固楊孚董正羅威唐頌陳源陳臨王範黃恭凡九人)
(後圯改為觀音閣)
二獻祠(在朝天街宋寳祐中安撫使方大琮建祀唐相張九齡宋相崔與之張諡文獻崔諡清獻也今)
(圯)
周元公祠(在粤秀山下祀宋儒周惇頤舊在濓溪書院明嘉靖四年提學魏校遷建春秋致祭)
忠簡祠(在備倭府故址明萬歴二十九年建祀宋臣李昴英春秋致祭)
大忠祠(在舊山川壇左今文明門外東南隅明嘉靖間御史吳麟建祀宋忠臣丞相文天祥樞密使陸)
(秀夫樞密副使張世傑有司春秋二仲上旬致祭後圮國朝康熙十年番禺知縣彭勷重建顔曰正氣堂右為)
(臣範堂左為遠風堂前池後濠輝映儼翼)
汪公祠(在舊布政司儀門外祀明左丞汪廣洋今圮)
遺愛祠(在城隍廟東祀明臣巡撫楊信民後增入僉事毛吉布政陳選陶魯配以知縣高瑤初啟土獲)
(孤忠大節四字石刻於地中人咸異之有司於三月十二日致祭祠今圮)
忠襄祠(在忠賢街右祀明僉事毛吉)
白沙祠(在粤秀山下祀明翰林陳獻章今圮)
陽明祠(在朝天街舊北隅祀明兩廣總制新建伯王守仁春秋致祭今圯)
文康祠(在城東仁壽里祀明少師梁儲今圯)
文簡祠(一在天關一在小嵎洞祀明尚書湛若水今圯)
文敏祠(在越秀山麓祀明臣霍韜今圯)
文襄祠(在西門外彩虹橋下祀明内閣方獻夫今圯)
迂岡祠(在粤秀山麓祀明状元倫文叙今圯)
報德祠(在府學右祀明巡按潘季馴今圯)
文裕祠(在粤秀書院後祀明少詹黃佐)
東所祠(一在南城外一在西城外祀明臣通政張詡今皆圯)
中大夫祠(在城内蘭湖里祀明贈湖廣參政郭大始今圯)
吳公祠(在城南祀明總督吳桂芳今圯)
穆侯祠(在仁壽里祀明番禺縣知縣穆天顔今圯)
永賴祠(在舊番禺縣前祀明都察院副都御史龐尚鵬)
青蘿祠(在粤秀山下祀明主事王漸逵今圯)
一山祠(在粤秀山東南祀明御史黎貫今圯)
玉笥祠(在舊番禺縣左祀明番禺縣知縣張國維今圯)
忠義孝弟祠(雍正二年建在南海學内)
節孝祠(雍正二年建在石馬槽)
壇壝南海縣(附郭西邑俱從府祭其社稷壇雍正八年知縣劉庶築牆)
祠廟關帝廟(在縣治北)
靈應祠(在佛山堡祀真武之神黃蕭養亂神示靈有司歲祀之)
文昌祠(一在佛山堡一在郡城惠愛坊雍正七年署巡撫傅泰布政使王士俊重修人於祠右買地建)
(揚化樓)
趙都運祠(在吉利山臺祀宋轉運使趙師楷)
韓都憲祠(在雲路峯西祀明臣右都御史韓雍)
白沙祠甘泉祠(俱在雲谷祀明翰林陳獻章湛若水)
忠義孝弟祠(在學内)
節孝祠(在石馬槽)
壇壝番禺縣(附郭東邑俱從府祭)
祠廟關帝廟(在郡城東雍正七年布政使王士俊重修廟後殿增奉三代復購民居於殿傍建屋)
(三楹用供盥沐有碑記)
菊坡祠(在鹿步都蒲澗祀宋臣崔與之)
毛蔡二公祠(在縣仰忠街嘉靖初建祀明臣毛伯溫蔡經國朝順治間總兵張國勛重建)
忠義孝弟祠(在學内)
節孝祠(在亞婆塘)
壇壝順德縣社稷壇(在城西里許)
風雲雷雨山川壇(在城南里許)
先農壇(在東南郊外四里)
厲壇(在東北一里)
祠廟關帝廟(在城中)
城隍廟(在縣治左)
梁百揆祠(在桂林祀宋大夫梁百揆)
貞女祠(在龍江祀宋貞女吳妙淨)
贈兵馬指揮關敏廟(在黃連堡祀明忠烈闕敏)
四賢祠(在鳳山祀明布政劉大夏知縣吳廷舉吏目鄒智舉人李承箕)
忠勇祠(在寧都堡祀明臣劉英)
崇義祠(在寳林寺東祀明義士蘇劉義梁奎區瑞)
貞節祠(在桂圖里祀明劉元妻周氏)
胡友信祠(祀明知縣胡友信)
忠義孝弟祠(在學後)
節孝祠(在尊經閣左)
壇壝東莞縣社稷壇(在城西)
風雲雷雨山川壇(在城南)
先農壇(在城東)
厲壇(在城東)
祠廟關帝廟(在城中)
城隍廟(在縣治西)
義士祠(在學右元林邑人黎友龍捐地為學五世孫瓊復捐魚塘供祭明嘉靖中提學歐陽鐸令立祠)
(祀之)
節婦祠(在城隍廟左明嘉靖十年建祀宋李昌期妻等十八人)
忠義孝弟祠
節孝祠(俱在故南海街前)
壇壝從化縣社稷壇(在城北里許)
風雲雷雨山川壇(在城東里許)
先農壇(在城東)
厲壇(在城北社稷壇右)
祠廟關帝廟(在城隍廟左)
城隍廟(在關帝廟右)
忠義孝弟祠
節孝祠(俱在城中)
壇壝龍門縣社稷壇(在城西)
風雲雷雨山川壇(在城東)
先農壇(在城東)
厲壇(在城西)
祠廟關帝廟(在城中)
城隍廟(在城北)
忠義孝弟祠
節孝祠(俱在城中)
壇壝新寧縣社稷壇(在城西一里)
風雲雷雨山川壇(在城南一里)
先農壇(在城東)
厲壇(在城西)
祠廟關帝廟(在千戶所西)
城隍廟(在城西)
忠義孝弟祠
節孝祠(俱在城中)
壇壝增城縣社稷壇(在城北)
風雲雷雨山川壇(在城南)
先農壇(在城東)
厲壇(在社稷壇北)
祠廟關帝廟(在城中)
城隍廟(在縣治東)
崔清獻祠(在鳳凰山)
古公祠(在城東祀宋臣古成之)
白沙祠(在鳳凰山)
張尚書祠(在城南祀明臣張度)
遺愛祠(在城北祀明臣王大用)
忠孝祠(在城南相江舖祀明臣王綱孝子王彦達)
湛義士祠(在沙貝鄉祀明義士湛懷德巡按洪垣有記後廢巡按顧龍正李時華重修)
忠義孝弟祠
節孝祠(俱在學宫側)
壇壝香山縣社稷壇(在城西石岐山下)
風雲雷雨山川壇(在城南東林山下)
先農壇(在城東)
厲壇(在城南)
祠廟關帝廟(在城西門内)
城隍廟(在城東門内)
蕭列女祠(在㰖村祀明蕭思敬女)
忠義孝弟祠
節孝祠(俱在學西)
壇壝新會縣社稷壇(在城北)
風雲雷雨山川壇(在城西)
先農壇(在城東)
厲壇(在社稷壇南)
祈雨壇(在圭峰山下)
祠廟關帝廟(在城中)
城隍廟(在城西門街)
全節廟(在崖山祀宋楊太后明宏治二年徐僉事建)
忠義祠(在全節廟左明嘉靖二十二年知縣何廷仁建祀宋朝死義將士)
大忠祠(在崖山全節廟前祀宋丞相文天祥樞密使陸秀夫樞密副使張世傑明成化十年兵備僉事)
(陶魯建知縣丁積割廢寺田三頃餘供全節廟及大忠祠祀事以趙樵伍隆起子孫守之弘治辛亥右布政劉)
(大夏僉事徐鋐奏入祀典嘉靖二十六年重修羅倫有記)
丁公祠(在白沙村明成化十二年建祀循吏丁積陳獻章有記)
忠義孝弟祠
節孝祠(俱在城中)
壇壝三水縣社稷壇(在城西)
風雲雷雨山川壇(在城南)
先農壇(在城東)
厲壇(在城北)
祠廟關帝廟(在城南通衢)
城隍廟(在按察分司西)
忠義孝弟祠
節孝祠(俱在城中)
壇壝清遠縣社稷壇(在城西二里)
風雲雷雨山川壇(在城南二里)
先農壇(在城東)
厲壇(在城北一里)
祠廟關帝廟(在城中)
真武廟(在兵備道右)
天后宫(在通津門外)
城隍廟(在城西南鳳凰臺即縣治基)
太子廟(在廣濟倉左祀黃帝二庶子)
二聖祠(在飛來寺祀黃帝二庶子)
著靈祠(在縣東北神姓張名某後岡人死示靈異旱疫祈之輒驗宋封為著靈將軍久廢明萬歴十一)
(年重修)
忠義孝弟祠
節孝祠(俱在城中)
壇壝新安縣社稷壇(在城外西南隅)
風雲雷雨山川壇(在城南崇鎖舖)
先農壇(在城東)
厲壇(在城北門養濟院右)
祠廟關帝廟(在城中)
天后廟(在南山赤灣)
城隍廟(在城中)
武安王廟(在縣治東北隅)
旗纛廟(在東莞所左)
汪劉祠(在南門外明萬歴元年知縣吳大訓建祀明副使汪鋐劉稳)
黃孝子祠(在三都大鍾山下萬歴元年建祀明孝子黃讓)
忠義孝弟祠
節孝祠(俱在城中)
壇壝花縣社稷壇(在城南半里)
風雲雷雨山川壇(在城南半里)
先農壇(在城東)
厲壇(在城北一里)
祠廟關帝廟(在城中)
城隍廟(在縣治東)
忠義孝弟祠
節孝祠(俱在城中)
韶州府
壇壝府社稷壇(在筆峰山下宋建於城内祈報坊元延祐七年遷南門外明洪武七年徙今所)
風雲雷雨山川壇(在城東宋為二壇一風伯壇一雷師壇元至正八年立風師壇於東北郊)
(立春後五日祭立雨師雷師壇於西南郊立春後申日祭明洪武七年徙今所)
先農壇(在城東)
厲壇(在新館驛後)
祠廟虞帝廟(舊在皇岡嶺相傳舜南巡作樂於曲江盤石上宋嘉定三年提刑廖德明創祀配以)
(臯陶稷契益明正統二年知府湛禮重修嘉靖二十三年知府彭大治始遷於城東每歲春秋二祭)
關帝廟(在城中)
城隍廟(在城西南)
伏波將軍廟(在武水西祀西漢伏波將軍路博德明洪武二年遷於官灘二十年知府王世安遷)
(今所併祀東漢伏波將軍馬援嘉靖四年知府唐昇重修今圯)
侯司空廟(在桂山下祀陳臣侯安都即其故居)
張文獻公祠(在府學右唐元宗遣使致祭立祠鑄鐵像祀之舊在武水西宋天禧二年郡守許申)
(始遷於此明洪武二十年郡守王世安重建嘉靖十五年參政詹瀚拓祠後地建寢堂置祭田)
忠惠廟(在館驛北祀唐刺史盧光稠宋開寳二年賜額)
秦義士祠(在河南光孝寺前祀宋義士秦綱)
余襄公祠(在城通衢即公故宅宋治平二年郡守吕柟建紹興七年郡守陳麟奏入祀典明嘉靖十)
(五年知府鄭騮重修尚書霍韜有記)
濓溪祠(在張文獻祠之東宋淳熙二年建後遷於學宫)
壇壝曲江縣(附郭首邑俱從府祭)
祠廟城隍廟(在豐積下街明崇禎十年知縣潘復敏建)
新文獻公祠(在風度樓北康熙二十四年知府唐宗堯建)
忠義孝弟祠(在學宫東)
節孝祠(在學宫西)
壇壝樂昌縣社稷壇(在城西一里)
風雲雷雨山川壇(在城南二里)
先農壇(在城東)
厲壇(在城北一里)
祠廟關帝廟(在城中)
城隍廟(明洪武二年知縣索彦勝建於北門内正德十三年知縣李增徙於縣治西南嘉靖十八年知)
(縣張堅徙建於北門外二十六年府同知胡瑞復遷北門内故地)
周府君廟(在城西北一百二十里祀漢臣周昕明成化四年重建)
張文獻祠(舊在城南二里宋宣和二年知縣張植建明嘉靖丙午都御史張岳改建南灣)
鄧忠襄廟(在城西一里祀唐臣鄧文進)
鄧忠毅祠(舊在學東祀明臣鄧顒正統十四年知府王圯重修學士黃諫有記嘉靖十二年知府鄧)
(騮復改建於學宫之西)
王憲副祠(在城西北一百四十里祀明兵備副使王大用右都御史方豪有記)
忠義孝弟祠(在學宫内)
節孝祠(在城中)
壇壝仁化縣社稷壇(在城東北)
風雲雷雨山川壇(在城南)
先農壇(在西郊里許)
厲壇(在城東北)
祠廟關帝廟(在縣治西)
城隍廟(在縣治東明洪武二年知縣何廷初建)
忠義孝弟祠(在學宫東)
節孝祠(在學宫外)
壇壝乳源縣社稷壇(舊在城北十里明萬歴十二年知縣趙祐卿遷於西嶺上)
風雲雷雨山川壇(舊在城南明萬歴十二年知縣趙祐卿遷於東嶺上)
先農壇(在城東)
厲壇(在城北一里)
祠廟關帝廟(在城東一里明萬歴十二年知縣林文豐建)
城隍廟(在城東門外明洪武六年知縣張安仁建)
義勇祠(在城西二里祀元義士鄧可賢明嘉靖三年通判苻錫建)
忠義孝弟祠(在學宫内)
節孝祠(在學宫西)
壇壝翁源縣社稷壇(在城西一里)
風雲雷雨山川壇(在城南一里許)
先農壇(在城東二里)
厲壇(在社稷壇後)
祠廟關帝廟(一在演武亭後一在三華鎮中)
城隍廟(在縣治南明天順八年知縣陶鼎建)
詹公祠(在城東二十里舊志云神詹姓名失考元人)
李都憲祠(在三華鎮祀明都御史李崇有)
舊忠義祠(在城西衢明天順六年知縣陶鼎祀義士吳洪進)
忠義祠(在翁山寺右明嘉靖十一年知縣傳雲祀明知縣何仕仁)
忠義孝弟祠
節孝祠(俱在學宫傍)
壇壝英德縣社稷壇(在城西一里)
風雲雷雨山川壇(在城西南一里)
先農壇(在城東一里)
厲壇(在城北二里)
祠廟關帝廟(在城中)
真武廟(在龍山春秋致祭)
城隍廟(在城中)
冥助祠(在城西二十里寨將村祀唐寨將夫人虞氏宋嘉定三年賜額封顯祐夫人敕曰惟神生能抗)
(巢賊之鋒沒能制峒寇之暴有嘉一婦之節殆過百夫之強况雨暘之致祈復利澤之隨著可無美號以答隂)
(功用正小君之名大彰顯祐之實林子升有記)
邵柱國祠(在洸口巡司右宋開寳三年建祀南漢將邵廷琄)
節義名臣祠(在龍山書院後祀宋臣唐介洪皓)
義勇祠(在城十里西六鄉祀明義士劉廷龍周應乾)
姜兵憲祠(在大慶山東祀明僉事姜忻)
張令公祠(在南山書院後祀明知縣張慎)
忠義孝弟祠(在學宫内)
節孝祠(在文昌書院後)
南雄府
壇壝府社稷壇(宋在城南州案山側紹興三年遷南市慶元三年知州宋价取其地為陵江館)
(移河南聞韶亭下教諭朱仲河有記明洪武二年知府李庭貴建于城西北四里嘉靖十三年知縣劉嶅遷於)
(關外曉真寺故址)
風雲雷雨山川壇(在州案山麓)
先農壇(在城東)
厲壇(在城北)
祠廟關帝廟(在城中)
文昌閣(在文明門内)
城隍廟(舊在南門内明洪武三年知府葉景龍遷縣西隆慶元年知府周思九重修國朝康熙九年)
(知縣馬文繡捐貲重修二門)
旗纛廟(在千戶所西明洪武元年指揮王璵建今圯)
張文獻祠(在儒學講堂東宋嘉熙二年教授翁甫建明正統二年訓𨗳黃綬修成化十二年知府江)
(樸遷大中書院西弘治元年知府林符遷七林堂嘉靖缺年知府黃偉遷關帝廟五年伍箕遷率性社學即舊)
(東嶽廟一在梅嶺雲封寺元至正二年建明嘉靖七年御史張岳知府張嵿繼修國朝康熙二年知府陸世)
(楷建天峰書院配以明兩廣總制新建伯王守仁春秋致祭)
四先生祠(在府學東明隆慶二年教授陳應龍建祀宋儒周敦頤程灝程頤朱熹)
蕭使君祠(在斗城北隅宋皇祐二年建祀知州蕭渤今圯)
潘太守祠(在儒學右宋紹聖三年建祀知州潘遘今圯)
凌陂祠(在陂頭村祀宋保昌令凌皓今圯)
黃太守祠(在雲封寺西宋端平三年建祀知州黃&KR0882;今圮)
梁侯廟(在城東一百二十里宋嘉定二年建祀戍將梁滿今圮)
忠孝祠(在縣後宋嘉定二年建祀知州趙善偰及其子汝振)
景德祠(在府學舊名忠義祀明知府劉實歲久圯嘉靖十年知府胡永成即大中書院隙地重建今圯)
忠節祠(舊在東關外祀宋僉判邱必明歲久廢為社學明嘉靖二十一年重修四十年再修歲免二丁)
(差徭置田贍祭)
德星祠(在南門祀明知府周南今圯)
壇壝保昌縣(附郭首邑俱從府祭)
祠廟關帝廟(在賓暘門外明萬歴十六年府同知王應麟建)
城隍廟(在縣治西明洪武十年知府葉景龍建)
忠義孝弟祠
節孝祠(俱在梅魁街)
壇壝始興縣社稷壇(在城西二里)
風雲雷雨山川壇(在城東一里)
先農壇(在學宫右)
厲壇(在城北二里)
祠廟關帝廟(在城中)
城隍廟(在縣治東)
唐張文獻祠(在儒學講堂東)
宋十大夫祠(在儒學講堂西宋嘉定四年知縣趙彦偃建十大夫者據郡縣志及宋張庚記云許)
(致許牧許彦博鄧戒鄧闢鄧酢譚煥逸其數人無考明嘉靖三年知縣高輔即張文獻書堂改建置祭田)
忠義孝弟祠
節孝祠(俱在義學右)
惠州府
壇壝府社稷壇(明洪武二年立壇於城北三里)
風雲雷雨山川壇(明洪武二年立壇於城南二里中為風雲雷雨神左為山川神右為城隍)
(神)
先農壇(在城東)
厲壇(明洪武二年立壇於城外二里奉城隍神主之設無祀鬼神牌)
祠廟關帝廟(在府治南)
文昌祠(在府治右明萬歴十三年知府黃時雨建祀)
城隍廟(在府治西)
東坡祠(在白鶴峰祀宋臣蘇軾即故居以唐庚蘇過配焉明嘉靖五年知府顧遂重修增以蘇轍三十)
(五年通判吳普重修楊載鳴有記)
野吏祠(在府治東北隅城上祀宋臣陳堯佐明成化十年徙建玄妙觀左弘治六年同知雷復復之歲)
(以三月三日九月九日致祭)
景賢祠(在城西豐湖上明嘉靖四年提學魏校毁東嶽祠五年知府顧遂以其地建宋儒周敦頤名元)
(公祠十三年知府史立模以宋儒羅從彦配改名崇道祠何元述有記萬歴四年知府宋堯武以唐臣張錫宋)
(臣唐庚楊萬里陳鵬飛陳次升吳潛文天祥明臣王守仁合祀更今名歲以春秋二仲望日祭)
表忠祠(在崇道祠後明嘉靖五年知府顧遂建祀明監察御史王度十三年知府史立模以諒江判官)
(劉簡合祀萬歴四年改建超然臺下)
彭令公祠(在白鶴峰祀明知縣彭長臣)
殷都憲祠(在玄妙觀左祀明都御史殷正茂以參議顧養謙配)
顧公祠(在南隅社學祀明臣知府顧言參議顧養謙葉夢熊有記)
壇壝歸善縣(近郭首邑俱從府祭)
祠廟關帝廟(在城中)
城隍廟(在輔陽門右知縣林民止建)
忠義孝弟祠(在學宫右)
節孝祠(在東平坊)
壇壝博羅縣社稷壇(在城北二里)
風雲雷雨山川壇(在城西一里)
先農壇(在城東)
厲壇(在城北三里)
祠廟關帝廟(在城中)
城隍廟(在縣治西二十步明洪武二年知縣閻義重建)
孝女祠(在縣西五十里梁大同二年廣州刺史蕭譽建祀梁沙河民陳志女南漢封昌福夫人禱雨有)
(應明嘉靖四年提學魏校易名曰孝女祠翟宗魯增廨宇葉春及復祀田俱有記)
鄭令公祠(在縣儒學之東宋治平二年祀邑令鄭勲今圮)
豫章祠(在縣西北五十步明嘉靖四年提學魏校改華光廟為豫章書院祀宋儒羅從彦歲以春秋二)
(仲月祭)
忠義孝弟祠
節孝祠(俱在學宫左)
壇壝長寧縣社稷壇(在城西一里)
風雲雷雨山川壇(在城東一里)
先農壇(在城東)
厲壇(在城西二里)
祠廟關帝廟(在城中)
城隍廟(在縣治東明萬歴元年知縣陳仲建)
報恩祠(在清貴都雪洞建祀明臣李棠劉稳)
忠義孝弟祠(在學宫左)
節孝祠(在城東)
壇壝永安縣社稷壇(在城北一里)
風雲雷雨山川壇(在城南渡河二里)
先農壇(在城東)
厲壇(在城北一里)
祠廟關帝廟(在城中)
城隍廟(在分司東)
文信國祠(在南嶺)
忠義孝弟祠
節孝祠(俱在學宫側)
壇壝海豐縣社稷壇(在城西北二里)
風雲雷雨山川壇(在城西南二里)
先農壇(在城東)
厲壇(在城東北二里)
祠廟關帝廟(在城中)
城隍廟(在縣治西明洪武四年縣丞缺)
表忠祠(在五坡嶺明正德十一年提學張拯建祀宋臣文天祥鄒鳳陳龍復劉子俊杜滸蕭明哲張唐)
(熊桂林竒吳希奭陳子全徐榛蕭資大學士方獻夫記國朝康熙四年知縣阮士鵬修後圮知縣范逢春重修)
忠正祠(在縣東馬街後康熙三十九年知縣白章建祀歸化縣知縣贈僉事黃易)
雙仁祠(一在碣石西門外一在甲子所城内康熙七年鄉民建祀總督周有德巡撫王來任)
忠義孝弟祠
節孝祠(俱在學宫旁)
壇壝龍川縣社稷壇(在城西一里)
風雲雷雨山川壇(在城三里)
先農壇(在城東)
厲壇(在城北一里)
祠廟關帝廟(在城中)
城隍廟(在縣治西明洪武八年典史黃九成建永樂十年知縣費思銘修)
二賢祠(在城東五里祀宋臣蘇轍陳次升)
洪令公祠(在縣治儀門左祀明知縣洪祉)
忠義孝弟祠
節孝祠(俱在城中)
壇壝長樂縣社稷壇(在城西一里)
風雲雷雨山川壇(在城西一里)
先農壇(在城東)
厲壇(在城西北一里)
祠廟關帝廟(在城中)
城隍廟(在縣治西明洪武四年主簿李仁建永樂九年典史黃必貴重修)
忠義孝弟祠(在學宫側)
節孝祠(在城西門)
壇壝興寧縣社稷壇(在城西半里)
風雲雷雨山川壇(在城一里)
先農壇(在城東)
厲壇(在城北一里)
祠廟關帝廟(在城中)
城隍廟(在縣治東南明洪武四年知縣周士貴建正德十三年知縣祝允明重修)
羅學士祠(又名探花祠在縣墨池上明洪武初廢於兵今遺址猶存)
忠義孝弟祠
節孝祠(俱在城中)
壇壝連平州社稷壇(在城北)
風雲雷雨山川壇(在城西二里許)
先農壇(在城東)
厲壇(在城西)
祠廟關帝廟(舊在城東門明崇禎八年知州牟應受建遭火燬十六年知州姜賜履遷建西街在)
(城隍廟右)
天后宫(在城内東南分司之左)
城隍廟(在城内西街)
牟侯祠(在城北康熙二年州人建祀知州牟應受)
忠義孝弟祠(在學宫明倫堂左)
節孝祠(在州署東)
壇壝河源縣社稷壇(在城西北一里)
風雲雷雨山川壇(在城西二里)
先農壇(在城東)
厲壇(在城西北一里)
祠廟關帝廟(在城中)
城隍廟(在縣治左明洪武八年知縣馬士彪建)
忠義孝弟祠
節孝祠(俱在學宫側)
壇壝和平縣社稷壇(在城西二里)
風雲雷雨山川壇(在城東一里)
先農壇(在城東)
厲壇(在城西北一里)
祠廟關帝廟(在城中)
城隍廟(在城西南一里明嘉靖二年知縣劉珙建二十四年知縣周隆盛重修)
王新建伯祠(在縣治北明嘉靖五年知縣劉琰建祀明臣王守仁)
保惠祠(在縣學内左明嘉靖四年邑人建祀知縣劉琰後以琰入祀名宦祠廢)
盤古廟(在城東一里)
天后廟(在小南門外)
五福廟(在馬塘)
盧洞廟(在古鎮)
九公廟(在浰頭)
糧溪廟(在糧溪)
三官廟(在大魚潭)
三角廟(在大湖)
南逕廟(在南逕)
雙頭廟(在古鎮)
水口廟(在小西)
五將廟
忠義孝弟祠
節孝祠(俱在城中)
潮州府
壇壝府社稷壇(在城西)
風雲雷雨山川壇(在城西南)
先農壇(在城東)
厲壇(在城北一里)
祠廟關帝廟(在府治内)
城隍廟(在府治北)
韓公祠(在河東韓山上宋咸平二年建祀唐臣韓愈)
元公祠(在郡學右宋淳祐三年建祀宋儒周惇頤)
陸公祠(在韓山左明弘治二年建祀宋臣陸秀夫)
馬公祠(在金山上祀宋將馬發)
壇壝海陽縣(附郭首邑俱從府祭)
祠廟忠義孝弟祠(在文廟後)
節孝祠(在郡城北)
壇壝潮陽縣社稷壇(在城北)
風雲雷雨山川壇(在城南)
先農壇(在城東)
厲壇(在城北)
祠廟關帝廟(在城中)
城隍廟(在城東)
雙忠祠(一名靈威廟在縣治東祀唐臣張巡許遠)
韓公祠(在靈威廟右祀唐臣韓愈)
大忠祠(在靈威廟左祀宋臣文天祥)
惠福廟(在太湖)
忠義孝弟祠
節孝祠(俱在城中)
壇壝揭陽縣社稷壇(在城西)
風雲雷雨山川壇(在城南)
先農壇(在城東)
厲壇(在城北)
祠廟關帝廟(在縣治内)
城隍廟(在縣治東)
忠義孝弟祠
節孝祠(俱在城中)
壇壝程鄉縣社稷壇(在城西北)
風雲雷雨山川壇(在城西)
先農壇(在城東)
厲壇(在城西北)
祠廟關帝廟(在縣治内)
城隍廟(在縣治東北)
忠孝公祠(在西城外)
忠義孝弟祠
節孝祠(俱在城中)
壇壝饒平縣社稷壇(在東門河口)
風雲雷雨山川壇(在教場左)
先農壇(在城東)
厲壇(在良田溪邊)
祠廟關帝廟(在城中)
城隍廟(在城中)
忠義孝弟祠
節孝祠(俱在城中)
壇壝惠來縣社稷壇(在城西)
風雲雷雨山川壇(任城南)
先農壇(在城東)
厲壇(在城北)
祠廟關帝廟(在縣治内)
城隍廟(在縣治北)
忠義孝弟祠
節孝祠(俱在城中)
壇壝大埔縣社稷壇(在城北)
風雲雷雨山川壇(在城南)
先農壇(在城東)
厲壇(在城東)
祠廟關帝廟(在城中)
城隍廟(在啟聖公祠左)
忠義孝弟祠
節孝祠(俱在城中)
壇壝澄海縣社稷壇(在城北)
風雲雷雨山川壇(在城南)
先農壇(在城東)
厲壇(在城東北)
祠廟關帝廟(在縣治中)
城隍廟(在縣治右)
忠義孝弟祠
節孝祠(俱在城中)
壇壝普寧縣社稷壇(在城北)
風雲雷雨山川壇(在城南)
先農壇(在城東)
厲壇(在北門外)
祠廟關帝廟(在城中)
城隍廟(在縣治東北)
忠義孝弟祠
節孝祠(俱在城中)
壇壝平遠縣社稷壇(在烏石岡)
風雲雷雨山川壇(在城東南)
先農壇(在城東)
厲壇(在城北)
祠廟關帝廟(在縣治東)
城隍廟(在縣治北)
忠義孝弟祠
節孝祠(俱在城中)
壇壝鎮平縣社稷壇(在城北二里)
風雲雷雨山川壇(在社稷壇後)
先農壇(在城東)
厲壇(在城北一里)
祠廟關帝廟(在城中)
城隍廟(在縣治後康熙元年知縣徐履吉修)
邑侯書院(祀明知縣胡會賓今圯)
忠義孝弟祠
節孝祠(俱在城中)
肇慶府
壇壝府社稷壇(在城西三里)
風雲雷雨山川壇(在社稷壇西)
先農壇(在城東)
厲壇(在城北一里)
祠廟關帝廟(在城中)
城隍廟(在府治西里許)
忠節祠(在城北祀唐臣張柬之李紳宋臣劉摯鄒浩胡寅胡銓留正張世傑八人)
包公祠(在西門内祀宋臣包拯)
濓溪祠(在城東三里明嘉靖四年知府曾直建祀宋儒周敦頤)
陳大尹廟(在府城東河畔祀明高要縣知縣陳忠衛)
惠愛祠(在府城東七十里祀明同知張吉)
吳公祠(在崧臺書院右祀明都御史吳桂芳)
總督吳公祠(在府學左祀明都御史吳文華)
壇壝高要縣(附郭首邑俱從府祭)
祠廟忠義孝弟祠
節孝祠(俱在城中)
壇壝四會縣社稷壇(在城東社山都)
風雲雷雨山川壇(在城外正山都)
先農壇(在城東)
厲壇(在城北)
祠廟關帝廟(在縣治中)
城隍廟(在縣治西)
包公祠(在城東祀宋臣包拯)
濓溪祠(在城東二里明嘉靖二年知縣蕭樟以龍母廟改建)
懷德祠(在城南大州上祀明都御史談愷王鈁配以參政王國正同知吕天恩)
忠義孝弟祠
節孝祠(俱在城中)
壇壝新興縣社稷壇(在城西北二里)
風雲雷雨山川壇(在城南)
先農壇(在城東)
厲壇(在城北一里)
祠廟關帝廟(在城中)
城隍廟(在縣治東)
忠義孝弟祠
節孝祠(俱在城中)
壇壝陽春縣社稷壇(在城北一里)
風雲雷雨山川壇(在城南一里)
先農壇(在城東)
厲壇(在城北一里)
祠廟關帝廟(在城中)
城隍廟(在縣治西)
忠義孝弟祠
節孝祠(俱在城中)
壇壝陽江縣社稷壇(在城北一里)
風雲雷雨山川壇(在城東南一里)
先農壇(南郊外較場前)
厲壇(在城北二里)
祠廟關帝廟(在縣治東)
城隍廟(在縣西南元天歴元年知州張允明建明洪武三年知縣張翼重建)
澹菴祠(在學後東祀宋臣胡銓)
太傅祠(在城西祀宋樞密副使張世傑)
忠義孝弟祠(在學左)
節孝祠(在尊經閣後俱在城中)
壇壝高明縣社稷壇(在城東南一里)
風雲雷雨山川壇(在城北)
先農壇(在北門外教場東)
厲壇(在城北一里)
祠廟關帝廟(在縣治中)
城隍廟(在縣治西)
忠義孝弟祠
節孝祠(俱在城中)
壇壝恩平縣社稷壇(在城北石神山下)
風雲雷雨山川壇(在城東南一里)
先農壇(在城東)
厲壇(在城北石神山下)
祠廟關帝廟(在城中)
城隍廟(在儒學右)
二忠祠(在縣南祀明副使毛吉布政兼副使陶魯)
忠義孝弟祠
節孝祠(俱在城中)
壇壝廣寧縣社稷壇(在城東南一里)
風雲雷雨山川壇(在城西南二里)
先農壇(在城東)
厲壇(在城東北二里)
祠廟關帝廟(在南門城外)
城隍廟(在城内東南)
忠義孝弟祠
節孝祠(俱在南門)
壇壝開平縣社稷壇(在東門外石坦岡)
風雲雷雨山川壇(在縣南門外)
先農壇(在城東門外)
厲壇(在城北郊外)
祠廟城隍廟(在縣治西)
壇壝德慶州社稷壇(在城西四里)
風雲雷雨山川壇(在城西四里)
先農壇(在城東)
厲壇(在城北)
祠廟關帝廟(在州治東)
城隍廟(明洪武初建於州治東二百步嘉靖間遷於元妙觀後以觀地為文廟遂以舊文廟為城隍廟)
大忠祠(在香山岳廟後祀漢臣陸賈)
忠景祠(在東瀕江祀宋臣趙師目)
興化祠(在金林鄉祀明州人陳頵)
楊都御史祠(在州治東北祀明都御史楊信民)
惠德祠(在香山東嶽廟前祀明御史張岳)
忠義孝弟祠
節孝祠(俱在城中)
壇壝封川縣社稷壇(在城西北三里)
風雲雷雨山川壇(在社稷壇少南)
先農壇(在城東)
厲壇(在社稷壇北)
祠廟關帝廟(在縣治東)
城隍廟(在縣東)
忠義孝弟祠
節孝祠(俱在城中)
壇壝開建縣社稷壇(在城北一里)
風雲雷雨山川壇(在城北一里)
先農壇(在城東)
厲壇(在城北一里)
祠廟關帝廟(在縣治中)
城隍廟(在縣治東)
忠義孝弟祠
節孝祠(俱在城中)
高州府
壇壝府社稷壇(在城西門外)
風雲雷雨山川壇(在城南門外)
先農壇(在城東)
厲壇(在城北門外)
祠廟關帝廟(在城中明萬歴十八年知府張邦建)
火神祠(在城西門外)
城隍廟(在城中)
靈湫廟(在舊電白縣東二十里一名龍湫中有龍井世傳龍伏焉遇旱禱雨輒應明洪武四年入祀典)
冼夫人廟(一在舊電白縣寳山下一在今府治東門外)
表忠祠(在府治東明萬歴四十三年知府曹志遇建祀明臣陳思賢)
孔公祠(在山川壇左祀明知府孔鏞)
義壯祠(附孔公祠之東祀明將林雄符瓊)
吳公祠(祀明知府吳國倫)
歐陽公祠(在新南門外祀明知府歐陽烈)
三賢祠(在郡治南橋邊祀明知府楊逢時俞嘉言署府事同知林春澤明萬歴四十三年知府曹志遇)
(重修今圯)
江公祠(在城南營兵建祀明同知江龍)
仰德祠(在河西岸祀明參議徐大任知府李熙張邦伊)
伍張二公祠(在五里亭祀明知縣伍成大張揆)
曹公祠(在城西祀明知府曹志遇)
蘇公祠(在城南十里祀明參政蘇宇庶)
陳公祠(在太平關内祀明推官陳立本)
張公祠(祀明參政張茂頤)
崇德祠(在梅綠鄉約所前祀明同知廖彀)
報德祠(在城東冼夫人廟左祀明知府申用嘉)
懷陸祠(在甘雨亭魁星閣右祀明通判陸啟蒙)
汪公祠(在南宫嶺祀明茂名知縣汪道洋)
黃公祠(在南宫嶺祀明茂名知縣黃櫆)
胥公祠(一在黌宫右一在郡治南十里祀明茂名知縣胥學韶)
去思祠(在茂名縣學門左祀明訓𨗳黃槐)
南洲雙美祠(在城南五十里南盛墟旁祀明推官萬尚烈知縣胥學韶)
張公祠(在府治南祀明知縣張復善)
壇壝茂名縣(附郭首邑俱從府祭)
祠廟忠義孝弟祠
節孝祠(俱在城中)
壇壝電白縣社稷壇(在城西)
風雲雷雨山川壇(在城南)
農壇(在城東)
厲壇(在城北)
祠廟關帝廟(在衛東)
真武廟(在縣治北)
文昌閣(在城南鼓樓)
天后廟(在縣南)
城隍廟(在縣治西)
旗纛廟(在縣北)
夫人廟(在城北長樂街一在山兜廟夫人所生之地)
忠烈黃侯祠(在縣治北據舊志神名十九戰死贈忠烈侯)
遺愛祠(在縣治東南邑人祀明知縣王許之張希臯)
王公祠(在望海樓北祀明參政王民順)
盛公祠(在城迎恩街祀明參政盛萬年)
林公祠(在西郊浴龍河東祀明知縣林夢琦)
張公祠(在按察司南祀明參將張旁)
張公祠(在城東祀明參將張可大)
張公祠(在城中祀明參政張茂頤)
忠義孝弟祠
節孝祠(俱在城中)
壇壝信宜縣社稷壇(在城西北一里)
風雲雷雨山川壇(在城西南一里)
先農壇(在城東)
厲壇(在城北)
祠廟關帝廟(在千戶所左)
天后廟(在城南)
城隍廟(在縣治東北)
旗纛廟(在千戶所左)
沈公祠(在城西祀明知縣沈弘遇)
廖公祠(在城東北祀明知縣廖彀)
顧公祠(在城北祀明知縣顧斌)
忠義孝弟祠
節孝祠(俱在城中)
壇壝化州社稷壇(在城東)
風雲雷雨山川壇(在城南)
先農壇(在城東)
厲壇(在城南)
祠廟關帝廟(在州治東明末圮知州邱崇文城守吕承祉重建)
真武廟(在隔江)
天后廟(在龍母山)
城隍廟(在州治東明末圮知州邱崇文重建)
康王廟(在東城外三里)
華光廟(在龍母山)
冼夫人廟(在州治左)
四賢祠(在寳山下祀宋臣范祖禹梁壽龔夬莫伋)
忠義孝弟祠
節孝祠(俱在城中)
壇壝吳川縣社稷壇(在城北)
風雲雷雨山川壇(在城南)
先農壇(在城東)
厲壇(在城東)
祠廟關帝廟(在城隍廟左)
天后廟(在白沙渡頭)
城隍廟(在寧川所東)
冼夫人廟(在縣治右)
去思祠(在城東祀明知縣李友蘭)
忠義孝弟祠
節孝祠(俱在城中)
壇壝石城縣社稷壇(在城西)
風雲雷雨山川壇(在城東)
先農壇(在城東)
厲壇(在城西)
祠廟關帝廟(在東嶺上)
城隍廟(在南門)
冼夫人廟(在城東)
忠義孝弟祠
節孝祠(俱在城中)
廉州府
壇壝府社稷壇(在城北半里)
風雲雷雨山川壇(在城南)
先農壇(在城東二里)
厲壇(在社稷壇西)
祠廟關帝廟(在府治中)
城隍廟(在府治東)
大魁閣(在城南串樓康熙六十一年知府徐成棟建雍正六年知府蔣杲遷學宫左)
伏波祠(在城北祀漢臣馬援今圯)
三賢祠(在縣學左祀漢臣母將隆宋臣陳瓘蘇軾今圯)
太守祠(在城東北祀漢臣孟嘗今圯)
陳王祠(在府東北三十里祀宋臣陳紹今圯)
忠孝祠(在故石康縣南祀明石康知縣羅紳其子羅鎰)
孝子祠(在海岸鄉祀明孝子鄭韺今圯)
壇壝合浦縣(附郭首邑俱從府祭)
祠廟忠義孝弟祠(在縣學文廟左)
節孝祠(忠義祠右)
壇壝欽州社稷壇(在城西北半里)
風雲雷雨山川壇(在城西南半里)
先農壇(在城東)
厲壇(在城東北)
祠廟觀音廟(在遊魚洲上)
關帝廟(在州治西)
真武廟(在州治東二里)
天后廟(在城南振民坊)
城隍廟(在州治東)
旗纛廟(在千戶所後今圯)
二賢祠(在玄妙觀後祀唐臣張說宋處士吕祖泰今圯)
諫議祠(在城東二十里中和坊祀唐臣甯原悌今圯)
林公祠(在玄妙觀後祀明副使林錦後配以知州林希元今圮)
忠義孝弟祠
節孝祠(俱在城中)
壇壝靈山縣社稷壇(在永安里西北)
風雲雷雨山川壇(在城南)
先農壇(在城東)
厲壇(在城北半里)
祠廟關帝廟(在城中)
城隍廟(在城西北)
林公祠(在六峰門内祀明副使林錦今圯)
蔣公祠(在縣治西祀明訓𨗳蔣蒙)
忠義孝弟祠
節孝祠(俱在城中)
雷州府
壇壝府社稷壇(在城西北元天歴二年廉訪使賈煥建舊在府治西三里明遷天寧寺復遷今)
(址嘉靖二十五年知府林恕重建)
風雲雷雨山川壇(在城南)
先農壇(在城東)
厲壇(在城北舊在演武亭下明嘉靖二十五年知府林恕遷於迎恩亭)
颶風壇(在城北明嘉靖十七年知府洪富設壇東洋海岸祭風繼之者知府林恕遷於南渡頭繼之者)
(知府羅一鸞又遷於城北郊五里設壇望祭)
祠廟雷廟(在府城南英榜山祀雷神陳文玉宋熙寧九年封威德王乾道三年增封昭顯王慶元三)
(年增封廣佑王淳祐十一年增封普濟王德祐元年改封威德英靈昭順廣佑普濟王元泰定二年封神威剛)
(應光化昭德王明洪武三年改雷司之神每歲上元日守臣致祭國朝順治十年海北道陳嘉善建神座康)
(熙四年知府陳允恭建門樓)
關帝廟(在府治中)
城隍廟(在府治東鎮寧坊宋延祐三年建于元帥廟元因之明洪武二年建於文廟西嘉靖元年提學)
(魏校毁玄妙觀知府易蓁改建之)
伏波廟(在南橋祀西漢伏波將軍路博德東漢伏波將軍馬援)
旌忠祠(在西湖東宋乾興二年建祀寇準後圯咸淳二年知府虞應復重建增祀蘇轍趙鼎李綱王巖)
(叟胡銓秦觀李光任伯雨今圮)
穎濱先生祠(祀宋臣蘇轍今圮)
秦公祠(祀明知府秦時中)
舊忠義祠(祀明海康知縣王麟禦寇而沒贈通判賜額忠義)
壇壝海康縣(附郭首邑俱從府祭)
祠廟忠義孝弟祠(在府治東)
節孝祠(在南門内大街)
壇壝遂溪縣社稷壇(在城北一里)
風雲雷雨山川壇(在城南半里)
先農壇(在城東門外)
厲壇(在城北)
祠廟關帝廟(在縣治南觀民坊)
城隍廟(在縣治西北)
忠義孝弟祠
節孝祠(俱在學宫内)
壇壝徐聞縣社稷壇(在城西)
風雲雷雨山川壇(在城南)
先農壇(在城東)
厲壇(在城北)
祠廟關帝廟(在縣治中)
城隍廟(在縣治西)
英佑將軍江公祠(在海安所祀及國朝副將江起龍詳見本傳下瓊州江公祠)
忠義孝弟祠(在學宫東)
節孝祠(在學宫西)
瓊州府
壇壝府社稷壇(在城西北半里)
風雲雷雨山川壇(在城南二里)
先農壇(在城東門外)
厲壇(在城東北一里)
祠廟關帝廟(在衞右)
天后廟(在海口)
城隍廟(在城正中)
旗纛廟(在衞左)
颶風祠(在迎春館後)
景賢祠(在北門外即竒甸書院明正德十年建祀宋臣蘇轍明臣丘濬)
四賢祠(在東門内正德十六年祀明臣王泰徐鑑游璉張子弘)
靈山廟(在城南七里年久圯雍正五年知府宗思聖重修)
伏波祠(在龍岐村祀漢兩伏波將軍)
柔惠祠(在郡城西南祀誠敬夫人冼氏)
聚和亭(在城北祀明學士邱濬尚書海瑞)
孝古祠(在文廟後祀明教諭趙謙)
江公祠(在海口祀康熙五年海安所副將江起龍勤官水死歴顯靈異今封英佑驍騎將軍又以康熙)
(十九年虎頭門副將張瑜義士謝謙倉大使崔祥同時戰死祔祀之)
壇壝瓊山縣(附郭首邑俱從府祭)
祠廟忠義孝弟祠
節孝祠(俱在學左)
壇壝澄邁縣社稷壇(在城西一里)
風雲雷雨山川壇(在城南一里)
先農壇(在城東)
厲壇(在城北一里)
祠廟關帝廟(在縣治中)
天后廟(在通潮門)
城隍廟(在縣治東)
伏波廟(在東門外天池書院)
忠義孝弟祠
節孝祠(俱在縣治西門内)
壇壝定安縣社稷壇(在北郊)
風雲雷雨山川壇(在縣南)
先農壇(在城東門外)
厲壇(在城北二里)
祠廟關帝廟(在縣北門)
城隍廟(在城東南)
忠義孝弟祠
節孝祠(俱在南門坊)
壇壝文昌縣社稷壇(在城東北)
風雲雷雨山川壇(在城南)
先農壇(在城東)
厲壇(在城西北)
祠廟關帝廟(在城中)
城隍廟(在城西)
旗纛廟(在清瀾所)
七星嶺神壇(在邁犢都祀明知縣周觀)
柔惠祠(新安橋右)
忠義孝弟祠(在學右)
節孝祠(在北門外)
壇壝會同縣社稷壇(在城北)
風雲雷雨山川壇(在城南)
先農壇(在城東)
厲壇(在城北)
祠廟關帝廟(在城中)
城隍廟(在城西)
忠義孝弟祠
節孝祠(俱在縣治東)
壇壝樂會縣社稷壇(在城北)
風雲雷雨山川壇(在城南)
先農壇(在城東)
厲壇(在城北)
祠廟關帝廟(在縣東南朝陽市)
城隍廟(舊在縣治西明萬歴十一年改建東分司左)
三江廟(在博放都)
侯王廟(在三江廟側)
忠義孝弟祠
節孝祠(俱在舊布政分司前)
壇壝臨高縣社稷壇(在城西北)
風雲雷雨山川壇(在城西南)
先農壇(在城東)
厲壇(在城北)
祠廟關帝廟(在縣東門)
天后廟(在縣治東)
城隍廟(在縣治東)
高山昆邪神壇(在昆耶山元至元二年封顯應侯明洪武三年賜今封入祀典歲以八月十六)
(日白牲致祭)
澹庵祠(在縣西)
湛公祠(在城東太平橋祀明都指揮湛鉞禦賊符南蛇戰死人仰祀之)
龍潭廟(在縣西龍潭側)
忠義孝弟祠
節孝祠(俱在學左)
壇壝儋州社稷壇(在城北)
風雲雷雨山川壇(在城南)
先農壇(在城東)
厲壇(在城北)
祠廟關帝廟(在州治中)
城隍廟(在州治左)
旗纛廟(在州治南祀譙國夫人)
東坡廟(在城南桄榔庵祀宋臣蘇軾)
周公祠(在所前祀明指揮周遠)
忠義孝弟祠
節孝祠(俱在城中)
壇壝昌化縣社稷壇(在縣西北)
風雲雷雨山川壇(在城西南)
先農壇(在城東)
厲壇(在城北)
祠廟關帝廟(在城中)
城隍廟(在縣治北)
旗纛廟(在所北)
神山峻靈王廟(在北岸都烏坭港)
忠義孝弟祠
節孝祠(俱在東門内)
壇壝萬州社稷壇(在城西北)
風雲雷雨山川壇(在城南)
先農壇(在城東)
厲壇(在城北)
祠廟關帝廟(在州治中)
城隍廟(在城東州學舊基)
旗纛廟(在所後)
昭應祠(在會通都新澤港據舊志神號舶主明洪武三年賜封海港之神入祀典)
忠義孝弟祠
節孝祠(俱在城中)
壇壝陵水縣社稷壇(在城北)
風雲雷雨山川壇(在城西)
先農壇(在城東門外)
厲壇(在城北)
祠廟關帝廟(在城中)
城隍廟(在城北)
旗纛廟(在所中)
忠義孝弟祠
節孝祠(俱在縣南)
壇壝崖州社稷壇(在城西南)
風雲雷雨山川壇(在城東南)
先農壇(在城東)
厲壇(在城北)
祠廟關帝廟(在城中)
城隍廟(在州治左)
旗纛廟(在所中)
三賢祠(祀唐臣李德裕宋臣趙鼎胡銓雍正七年知州程哲建)
毛知軍祠(在南山舖山中祀宋臣毛奎)
王公祠(在州治西祀明副使王倬)
忠義孝弟祠
節孝祠(俱在城中)
壇壝感恩縣社稷壇(在城)
風雲雷雨山川壇(在城南)
先農壇(在城東門外)
厲壇(在城北)
祠廟關帝廟(在縣治中)
城隍廟(在縣治北)
忠義孝弟祠
節孝祠(俱在縣治東)
羅定州
壇壝州社稷壇(在城西南)
風雲雷雨山川壇(在城東南)
先農壇(在東郊)
厲壇(在城西二里)
祠廟關帝廟(在城内西北一在南門城内)
真武廟(在東門内)
天后廟(在南征墟)
城隍廟(在儒學後)
神灘廟(在城南河旁明封護國神灘侯王)
亭子廟(在建水鄉祀南海神)
福濟廟(在譚舍埠俗呼大人廟祀明巡撫楊信民)
忠義孝弟祠(在學宫内)
節孝祠(在城内南街)
壇壝東安縣社稷壇(在城西二里)
風雲雷雨山川壇(在城南二里)
先農壇(在東郊)
厲壇(在城北二里)
祠廟玉皇廟(在城東北)
關帝廟(在縣治東)
真武廟(在縣治北)
天后廟(在六都河岸)
城隍廟(在縣治西)
忠義孝弟祠(在學宫内)
節孝祠(在學宫旁)
壇壝西寧縣社稷壇(在城西)
風雲雷雨山川壇(在城東)
先農壇(在城東)
厲壇(在城北)
祠廟盤古廟(在城南一里)
關帝廟(一在東門内一在教場左)
真武廟(一在南門外一在北城上)
天后廟(在東門内)
城隍廟(在城西門内)
龍母廟(在城南)
遺愛祠(在城東五里明萬歴十年建祀知縣蘇至卿)
忠義孝弟祠(在學明倫堂側)
節孝祠(在城東郊)
連州
壇壝州社稷壇(在劉相祠左)
風雲雷雨山川壇(在後街北)
先農壇(在北山寺前)
厲壇(在城西)
祠廟關帝廟(千戶所西)
城隍廟(舊在化俗門外明洪武二年知府王彦銘改遷今地)
伏波將軍廟(在朝天門外祀漢將路博德宋賜額忠勇加封忠烈王)
郭將軍廟(在山川壇右祀漢將郭孚)
太守廟(二在育德泉南祀漢桂陽太守茨充一在津頭村祀明太守鄧阿魯)
廣利廟(在高良龍口里祀明鄉人袁氏兄弟三人肇創龍腹陂灌田五千餘畝祀之)
五龍廟(在州西龍潭上每歲遇旱禱輒應)
南津廟(在南津山下鎮州水口遠行者祖餞於此)
四賢祠(在北山寺祀唐臣韓愈劉禹錫宋臣樞密使張浚張栻)
劉丞相祠(在翠峰寺祀唐臣劉瞻)
張南軒祠(舊在州儒學内明知州林應昌改北山寺)
忠義孝弟祠
節孝祠(俱在學左)
壇壝陽山縣社稷壇(在城外西北隅)
風雲雷雨山川壇(在東門外)
先農壇(在城東)
厲壇(在城北門外)
祠廟關帝廟(在城中)
城隍廟(在儒學東)
韓公祠(在縣治西)
靈濟祠(在芙蓉山下據舊志神姓張唐時人宋寳慶二年封為顯佑侯今稱靈濟張侯之神)
忠義孝弟祠
節孝祠(俱在城中)
壇壝連山縣社稷壇(在城東北)
風雲雷雨山川壇(在城西南)
先農壇(在城東)
厲壇(在城西)
祠廟關帝廟(在縣治中)
城隍廟(在東門高第街)
鄧太守廟(在古縣祀明太守鄧阿魯)
忠義孝弟祠
節孝祠(俱在西關城外大塘上)
按關帝廟後殿增祀三代俱在雍正三年建先農壇
俱在雍正五年建忠義孝弟祠節孝祠俱在雍正二
年建各府州縣俱不贅述年月
寺觀(附)
廣州府
南海番禺兩縣(附郭)
寺光孝寺(在府城内西北一里本漢南粤王弟建德故宅三國吳虞翻居此為圃多植蘋婆訶子樹名)
(曰虞苑晉隆和中僧罽賓始創為王園寺劉宋永初間缺羅三藏飛錫至此指訶子樹曰此西番訶梨勒果之)
(林宜曰訶林遂創戒壇預䜟曰後當有肉身菩薩於此受戒梁天監元年智藥三藏自西竺國持菩提一株航)
(海而來植於壇前曰吾過後一百七十年有肉身菩薩於此樹下開演上乘唐儀鳳元年僧慧能祝髮樹下因)
(論風幡建風幡堂神龍元年三藏於此譯楞嚴經相國房融筆授宋經略蔣之竒建軒曰筆授軒太祖改為乾)
(明禪院高宗紹興二十年改為報恩廣孝寺後易為光孝咸淳五年重修元至元十二年重修兜率閣大定延)
(祐間修鐵塔鑄飯僧大釡明洪武十五年設僧綱司頒印置正副僧官二員凡遇慶賀先期有司於此習儀成)
(化二年御定光孝寺名弘治七年僧定俊建四廊萬歴十九年修敕經樓天啟六年僧通岸建禪堂伽藍五祖)
(等堂崇正九年給事盧兆龍增石欄杆十四年李象蒙建亭於殿左國朝順治六年僧今盌修睡佛閣十二)
(年因兵燹頽廢東莞人蔡元真請平靖兩藩重建有僧今釋碑記)
淨慧寺(在府西北半里梁大同三年僧曇裕建舍利塔曰寳莊嚴寺五代為長壽寺宋端拱中改名淨)
(慧元祐間林修建千佛塔紹聖間蘇軾至顔曰六榕明洪武六年毁其半以建永豐倉惟存塔及觀音殿八年)
(僧堅愈於塔東重創佛殿啟門東向仍曰六榕二十四年併入西禪寺永樂九年復為本寺)
懷聖寺(在府城内西二里唐時番人所創内建番塔輪囷直上一十六丈五尺明成化四年都御史韓)
(雍建留達官阿都剌十七家居之塔巔有金雞隨風南北每歲五六月番人率以五鼓登絶頂呼號以祈風信)
(不設佛像惟書金字為號以禮拜焉洪武二十年七月金雞為颶風所墜送京貯庫以銅易之亦為颶風所墮)
(萬歴庚子修復易以葫蘆颶國朝康熙八年其葫蘆復墮於風)
景泰寺(在泰霞洞梁景泰禪師卓錫得泉於此故名景泰宋更為龍果寺明嘉靖中黃佐改為泰泉書)
(院)
華林寺(在城西南一里梁普通七年西天達摩從本國來泛重溟凡三周寒暑至此始建國朝順治)
(十一年宗符禪師重修環植樹木成叢林)
海珠慈度寺(舊在州東南五代始創歲久傾圯宋寳祐中郡人李昴英讀書於此登第捐貲與僧)
(鑒儀徙創江心海珠石上仍以慈度寺顔之侍郎王埜書額寺前有文溪祠)
大通古寺(在大通滘五代劉晟時名寳光寺達岸禪師住此化去有肉身祈禱輒應宋政和六年經)
(略使覺民題賜大通慈應禪院明萬歴六年大旱衆僧迎至訶林禱雨隨降復欲迎回本寺輿重舉之不動日)
(久寺廢其地為豪右所據復國朝康熙六年郡人蕭子竒禱師發願罄家贖地建鳩工庀材修築仍另買田)
(地基塘五十五畝週圍植樹千株遂重興焉)
蒲澗寺(在府城北白雲山麓宋淳化元年建相傳安期生以七月二十五日於此上昇粤人是日悉往)
(澗中沐浴以期霞舉明學士何吾騶書額曰古蒲澗寺)
寳陀寺(在靈峰山寺有寳陀佛因名焉宋蘇軾謫惠州舟泊於此感夢遂為詩云靈峰山上寳陀寺白)
(髮東坡又到來前世得雲今我是依稀猶記妙高臺粤人呼為小金山明太監韋眷修)
白雲寺(在白雲山上有九龍泉今圯惟安期祠存)
東山寺(在城東明太監韋眷建成化間賜額永泰嘉靖十四年祀真武於前殿國朝順治七年總鎮)
(班某重修知府王庭為記)
西華寺(在南海石門明成化八年都御史韓雍建内有刺史吳隱之祠龐尚鵬扁清風萬古郡人袁昌)
(祚記)
西禪龜峰寺(在城西四里殿後石形如龜故名明提學魏校改建大學士方獻夫祠國朝平靖)
(兩藩入粤復修顔曰西禪總督李棲鳳有文紀之)
海鼇寺(在番禺□潖洲明萬歴中勲卿郭棐光祿丞王學曾建)
長壽菴(在城西南五里舊順母橋故址明萬歴三十四年巡按沈正隆建慈度閣奉觀音大士餘為妙)
(證堂左右禪房悉備顔曰長壽地可八畝知縣劉廷元益以白雲廢寺田四十三畝一分俾世香燈有御史碑)
(記)
護國寺(在東門教場左明萬歴四十八年巡撫孟宗文建)
海光寺(在波羅廟側)
慶雲寺(在城北四十里明崇禎九年僧棲壑建峰頂有湖又名鼎湖寺國朝順治十年修雍正四年)
(署總督阿克敦建亭于九龍潭顔曰觀瀑)
濓泉寺(在蒲澗左明崇禎間山人蘇秩建)
月溪寺(在白雲山左前有文昌菴下有月池)
大佛寺(在南門右舊龍藏寺遺址後改為巡按公署康熙三年平藩建有碑記)
海幢寺(在河南始為郭家園僧池月建佛殿僧今無改創大殿經閣方丈康熙十一年平藩建天王殿)
(巡撫劉秉權建山門後有鷹爪蘭乃郭園舊植也地改而蘭仍茂以亭蓋之)
海雲寺(在雷峰山建國朝平藩鑄銅佛高丈餘僧今湛創大殿彌陀閣齋堂方丈)
塔坡寺(在南海佛山堡)
觀玄妙觀(在城西隅舊縣南唐名開元宋大中祥符間改天寳後改今名宋季燬元大德間宣撫使)
(塔剌海重修復燬明洪武元年平章廖永忠新之十五年設道紀司萬歴三十年太監李鳳重修國朝康熙)
(五年平藩重建有碑記)
五仙觀(舊在番禺縣十賢坊後徙他所宋政和三年經略張勵仍復於舊址明洪武元年平章廖永忠)
(寓觀中誤烈薪火燬焉遂重建十年布政使趙孠堅以觀地為廣豐庫乃改創于郡西坡山禁鐘樓後建通明)
(閣塑五仙像于中歲久圯成化五年布政使張瑄重修)
碧虛觀(在蒲澗滴水巖上上有安期飛昇臺煉丹井今圯)
慈濟官(在番禺市近海明萬歴間謝葵吾林肖川黃廉所創建)
順德縣
寺寳林寺(在縣南鳳凰山之麓創始五代宋開禧間鄉民嚴宗易新之明嘉靖間僧懷樹文照文覺)
(重修為祝釐習儀之所林國朝康熙十一年僧元亮開叢演法)
隆福寺(在西岸宋咸淳元年僧慧徹建明洪武二十四年僧宣綠重修嘉靖三十五年僧可禪復修)
化樂寺(在平步堡宋嘉熙四年周挺建明天順間民何淮劉永平重修)
國壽寺(在白藤堡)
地藏寺(在古樓堡金斗村)
福田寺(在桂林堡北滘村)
觀玄真觀(在縣南鳳山宋真人羅務光修煉於此中有紫霄圃煉丹井洗硯池觀後廢為察院行臺)
(改建於寳林寺之東)
東莞縣
寺資福寺(在縣治西南五代邵廷瑁建週圍四井為界有羅漢閣舍利塔蘇軾作羅漢閣記有再生)
(栢蘇軾為之銘元季燬明永樂十一年重修)
弘化寺(在縣東榴花村邑人袁應文建今圯)
觀上清觀(在縣西南道家山之上宋政和二年知縣楊䙡徙創山下歲久圯明洪熙元年道士章貢)
(與邑人陳似愚重建陳璉碑記)
從化縣
寺北山寺(在縣城北門外)
太平寺(在楓園鄉)
新寧縣
寺西巖寺(在西門城外)
增城縣
寺萬壽寺(在縣南鳳凰山之東舊名法空寺宋嘉熙元年僧鑑圓創為祝釐之所因名焉元燬明洪)
(武二十八年僧祖榮重建設僧會司於此)
證果寺(在縣南瑞山)
觀會仙觀(在縣南鳳凰臺唐大歴二年道人蔡乙改創於觀左立何仙姑祠)
翔鳳觀(在縣南山塔側)
香山縣
寺無量寺(在縣東宋紹興二年劉中行宅掘地得鐵佛遂捨宅修建蕭惠叔又捨銅佛一軀元季燬)
(明洪武十一年僧本廉於已燬寳慶寺舊址起創仍舊額嘉靖二年魏校燬銅佛鑄籩豆二十四以祀文廟七)
(年遊僧重建)
鳳山古寺(在小欖村前為鄉約亭)
寳蓮寺(在大欖)
普覺寺(在小欖王官營明經何源道記)
新會縣
寺月華寺(在縣西古博都吳村慧龍山之南唐刺史孔戣奏賜月華寺後燬宋景祐間重修安撫張)
(浚書表宋季復燬元至正間僧慧濟重修)
雙湧寺(在瀧水唐咸通間有梵僧自西來駐錫於此始建明成化中僧真賢重修)
天臺興寺(在龍王井側進士余玉成重建)
九源寺(在遵名上臺山之南宋政和二年僧知璋建元末燬明洪武二十年僧廣夀重建嘉靖四十年)
(重修)
龍興寺(在西關内有文昌宫北帝殿六祖堂觀音堂天后宫泰山祠地藏等祠)
雲峰寺(在江門天后廟後邑人蘇泰初捐地僧上雪建寺)
觀龍興觀(在縣西宣化坊宋時有李道人祠内有壇名朝斗後改今額元季燬明永樂元年麥圓中)
(倡建)
三水縣
寺華山寺(在城東内有金沙井鬭龍鐘)
花果寺(在城西北宋末鄉人建)
笑天巖寺(在城東高山上巖口有水流名為龍涎水鄉人建菴其上)
清遠縣
寺廣慶寺(即清遠峽飛來寺梁普通二年真俊禪師建賜額至德宋康定二年改今額相傳真俊師)
(原駐舒州夜夢山神謁語曰中宿名勝也不可無寺鎮之師諾焉是夜風雨大作黎明啟戶寺已飛至本山)
東林寺(在縣東唐顯德二年僧寳智創元燬明洪武十八年千戶劉俊重建宣德十年僧為霖募修為)
(祝聖道場)
新安縣
寺海光寺(舊在縣西後徙於南門外五代時有鐵佛在海中夜有光因祀之於寺又有石魚亦南漢)
(時物今圯矣)
雲溪寺(在縣西四十里山之麓今改為萬壽寺)
雲渡寺(在縣西二十里靈渡山)
東山寺(在大鵬所東門外東山嶺中為觀音堂左為上帝殿右為文昌閣前為三寳殿)
花縣
寺隆興古寺(在瑞雲山下唐開創元重興)
竺峰庵(在水口村)
韶州府
曲江縣(附郭)
寺南華寺(在城南六十里梁天監元年西僧智藥三藏謂此山宛然西天寳林後二百年當有法寳)
(來此演法唐儀鳳元年惠能傳黃梅衣鉢居此為南宗六祖今衣鉢與真身俱存元和十年賜諡大鑒禪師塔)
(曰靈照塔宋開寳三年賜名南華禪寺塔燬明成化六年重建國朝康熙五年平藩重建寺有降龍塔伏虎)
(亭卓錫泉避難石曹溪水十二景)
仁壽光運寺(在府城西隋名仁壽臺唐天寳二年有道廣和尚坐脱於此因建廣界寺五代改曰)
(仁壽宋寳元元年重建余靖撰塔銘相傳為晉始興内史王𨗳故宅孫時敏有碑記國朝康熙十一年知府)
(馬元昌修有記)
報恩光孝寺(在河西本唐大梵寺開元二年僧宗錫建名開元寺刺史韋宙請六祖說壇經處宋)
(崇寧三年詔諸州建崇寧寺致和中改天寧寺紹興三年耑奉徽宗香火賜額曰報恩光孝寺前堂有秦綱義)
(士像李騤明曹時中碑記)
月華寺(在城南一百里天竺僧智藥開創唐招提朗法師演法之地宋紹聖初重建蘇軾題其梁曰上)
(祝天子萬年永作神主歛時五福敷錫庶民地獄天宫皆為淨土有性無性齊成佛道)
西峰寺(在夏瀧都宋乾道五年建明洪武六年重修)
九峰寺(在賢相都宋乾道五年建明洪武三年重修)
石門寺(在賢相都宋乾道五年建明洪武六年重修)
南善寺(在上車都宋嘉定四年建明洪武十五年重修)
雲石寺(在龍塘都宋嘉定六年建明洪武四年重修)
象山寺(在甘竹都)
白佛寺(在玉田都)
佛陀寺(在玉田都)
大峒寺(在仁務都)
建峰寺(在上禮都)
普濟寺(在瀧夏都)
延壽寺(在太平都)
平山寺(在親賢二都)
會覺寺(在親賢一都)
聖福寺(一在藤村一在厂頭村)
新興寺(在綿普都宋元祐六年建明洪武三年重修)
山泉寺(在濛裏對河十里宋崇寧三年建明洪武三年重修)
資福寺(在九成坊宋嘉泰間建)
延祥寺(初在湘江門内宋時廨宇壯麗經樓有五百羅漢像極精巧朱翼舍人常寓此後以寺基增建)
(王府遷寺縣治西即舍人園亭故址明景泰三年重建嘉靖十八年都綱何應珍重修)
大鑒寺(在府治南興賢坊宋紹定二年運使石不矜建明洪武八年修嘉靖十八年知府符錫重修)
(國朝康熙十二年知府馬元重修)
圓通寺(在武鎮上街明嘉靖十年建國朝順治四年修)
舜峰寺(在府西北五里皇舜祠之下祭舜帝於此宿齋山水幽迴祠今移城中寺仍不廢)
芙蓉菴(在府城西五里芙蓉山有石室玉井泉煉丹池為漢道士康容之所)
觀玄妙觀(舊在府治東宋祥符間知府王為寳遣人於南山太平宫圖其制度而創名曰天慶觀元)
(樞密院海剌修因改今名明永樂十五年道紀鄧昶然重修宣德十年布政使以其地改營淮王府遷于南門)
(外葛仙臺舊址今觀是也宏治六年知府錢鏞重修有碑記)
樂昌縣
寺臨瀧寺(在羅家渡有韓愈詩)
寳林寺(在新田都宋嘉祐三年僧圓祐建明成化十五年重修宋余靖記)
衆善寺(在城北宋紹聖四年鄭敬贇因臨瀧寺故址建明洪武三十一年重修内設僧會司)
鳳林寺(在河南都宋元符三年僧紹銘建)
興寧寺(在安口都宋隆興間建明永樂間重修)
興門寺(在縣北上叢鄉宋嘉定三年僧如林建明永樂十一年重修寺有紫簫洞)
西石巖寺(在城東即仙人石室也宋時建)
龜峰寺(在縣南環抱縣治為一邑關鍵)
竹院寺(在武水上)
觀明福觀(原道會司)
仁化縣
寺臨江寺(在縣北八十里梁大通間創建宋余靖有詩)
大雲寺(在縣西五十里唐咸通間惠懿禪師駐錫始創明知府符錫有詩)
西蔭寺(在縣東宋紹聖間建明正德間重修)
厚山寺(在縣北七十里宋淳祐間建僧廣信修)
西峰寺(在城南二十里宋時建)
金鳳寺(在城東明洪武初建設僧會司于此正統八年僧會吳昇修嘉靖十年重修)
錦石巖寺(在縣錦石巖前)
皈依寺(在縣西二十里明洪武初建)
丹霞别傳寺(在縣南十七里明虔撫鄧州李永茂隱居於此其弟祠部克茂以施武林僧國朝)
(康熙元年闢為叢林中有長老峰海螺巖龍王閣紫玉臺雪巖舵盤巖片鱗巖龍尾石諸勝境)
乳源縣
寺雲門寺(在雲門山五代時文偃大師創名大覺禪寺宋建中靖國中僧紹資重修明洪武初僧了)
(偈重修)
雙峰寺(在雙峰山五代時竞欽禪師建宋賜額曰雙峰寺元祐二年僧果誠明洪武二年僧了偈成化)
(五年僧祖峴俱重修僉事顧應祥有詩)
合龍寺(宋時建明洪武初修)
金船寺(在遼水與水浮沈人咸異之)
觀玄妙觀(舊名崇寧觀明成化十一年道士彭希鳳修)
東嶽觀(在縣東北嶺上明萬歴十一年知縣趙佑卿建)
翁源縣
寺寳慶寺(在縣十里長安鄉宋寳歴間永禪師開創寳慶間重修因名焉明洪武間復修)
秀峰寺(在縣北三十里宋時創明正德間修)
迴龍寺(舊在縣東八里為馬岡菴元延祐間閩越王之子白馬王修煉於此明弘治間僧泰廣徙建於)
(迴龍岡因名焉)
太平寺(在縣西北二十里新塘舖巖石嵯峨宫宇華煥元元統間創明弘治中僧真廣重修)
安龍寺(在縣東八十里有龍池)
水月寺(在縣北三十里元創明嘉靖年間修)
九仙寺(在縣八十里明天順間僧惠善建)
翁山寺(在縣治北明初僧會司嘉靖九年住持真淨重修)
雲巖寺(在崑山舖青雲巖畔下有澄潭)
耽石院(在長安鄉高山絶頂巨石如屏泉自石中湧出唐大中三年有僧名耽玩建寺於此因名耽石)
(院宋余靖讀書於此有記明洪武初燬成化間重建)
英德縣
寺聖壽寺(在城西一名南山寺梁大通五年建宋元豐七年修元末兵燬明洪武元年重建嘉靖十)
(九年知府符錫重修併建鐘樓山門因刻唐元傑銘于寺中)
明化寺(在縣西賓賢坊有僧會司即唐果業寺明洪武二十四年僧會袁嗣淵重建南山下)
雲山寺(在縣南十里竹逕都元至元二年僧繼嵩創明洪武間重修頗幽勝)
南雄府
保昌縣(附郭)
寺雲封寺(在梅關上唐時創名梅山院宋大中祥符三年賜今額元大德元年嶺北參政鐵柱建觀)
(音閣明洪武二十五年立為叢林)
報本寺(在城東三里唐咸通中創舊名金相寺宋大中祥符三年賜今名)
真覺寺(在世顯坊宋太平興國二年創後為兵所居嘉定二年知州黃庶禱雨符夢應感重建明正統)
(三年修兩花堂景泰二年重修)
延祥寺(在城東二里宋大中祥符二年建西有寳塔九層世傳異人所造前有三影堂明洪武二十五)
(年立為叢林正統五年重修翰林編修邱濬記内為僧綱司署)
梵雲寺(在縣北宋大中祥符二年建)
洪山寺(在縣治右宋端平三年建明萬歴十年燬李濬重建今圯基址仍存)
花林寺(在府城八十里)
龍泉寺(在靈潭都麒園村中有龍泉井)
觀玄妙觀(在府城東三里德政街唐正觀間建宋祥符間重修内有道紀司)
鶴鳴觀(在府城東九十里宋元豐中有白鶴翔集故名)
明淨觀(在楊律一都鄧方村)
始興縣
寺上封寺(在縣渡江初名官石寺宋景德四年傅修崖建元末廢於兵明洪武三年僧元寵重建二)
(十五年改為叢林寺即僧會司署事所)
吉祥寺(在縣東一百里明成化八年僧明珍重修)
崇惠寺(在城東初名龍江寺久廢明嘉靖十四年知縣汪慶舟重建改今名)
觀玄妙觀(在縣城東宋治平初建元季廢于兵明嘉靖十三年知縣汪慶舟重修)
惠州府
歸善縣(首縣)
寺永福寺(在西湖神霄宫故址明洪武中以棲禪光孝併入)
觀玄妙觀(在府治西宋天慶觀進士梅夫子之宅)
博羅縣
寺延慶寺(舊在浮碇岡下五代時建明嘉靖初徙于登高鎮)
獨醒菴(在冲虛觀右俗名西坑明葉春及建)
觀冲虛觀(在城東即都虛觀故址晉咸和中葛洪至此煉丹從觀者衆乃於此置庵山南曰都虚又)
(曰元虚又改名冲虚唐天寳初置葛洪守祠十家仍度道士賜額内有葛洪祠葛洪丹䆴蘇軾書額明永樂中)
(賜以玉簡作玉簡亭覆之)
海豐縣
寺萬壽寺(在縣東)
燈光寺(在邑西法留山巔)
寺玄武山寺(在碣石北門外一里)
龍川縣
寺光孝寺(在縣治西)
長樂縣
寺禪定寺(在縣北明永樂元年重建)
興寧縣
寺神光寺(在縣西南三里舊為壽慶寺宋嘉祐間建久廢明成化十五年知縣陳孔明重建正德四)
(年督學魏校毁之改探花書院嘉靖十年邑民王天叙重建萬歴十二年知縣陳應薦復修中為學士祠後為)
(佛殿門外有大觀亭邑人李元鳳建)
福慶寺(在縣西十里竹山口宋紹興四年曾氏建古名西林寺明成化十五年戴林重修嘉靖十五年)
(廢三十四年張天賦重修萬歴三十二年陳王獻重修)
寳成寺(在縣城内舊為宣化寺明景泰三年典史盧高建日久頽圯至嘉靖九年知縣吳悌重修左右)
(有廊左為上帝殿南為六祖堂右為慚愧殿稍南有花公堂萬歴十三年邑人李元鳳重修)
石鼔寺(在縣東明萬歴三年邑民羅應瑞建)
寳山寺(在縣東四十里明萬歴十八年何有學建崇正九年重修置田入寺)
連平州
寺九峰菴(在城東北十里唐儀鳳三年建)
西禪寺(在惠化圖上坪明宣德元年建)
東林寺(在長吉圖溪東明嘉靖元年建)
白雲寺(在城西五里明萬歴年間建)
觀音堂(在城東北隅)
祝聖寺(在城西北隅)
龍馴庵(在忠信圖黃竹坑明萬歴二十八年建)
河源縣
寺崇報寺(在縣治西)
種智菴(在城東門内)
西林菴(在城西門外)
龜峰菴(在塔下)
眉峰菴(在桂山)
和平縣
寺赤山寺(在縣南)
潮州府
海陽縣(附郭)
寺開元寺(在府城甘露坊唐開元間建)
三山寳慶寺(在歸仁都宋紹興二十七年建)
光孝寺(在北門外即報恩寺元至元二十三年建)
寳積寺(在南廂一里即古靜樂寺元至元二十三年建)
東林寺(在秋溪元時建)
南山寺(在南廂一里明洪武間建)
寧波寺(在廣濟橋明正統間建)
觀玄妙觀(在城内即天慶觀宋政和元年建)
威靈觀(在遷樂寨宋時建)
潮陽縣
寺靈山寺(在城西四十里唐正元七年建)
治平寺(在縣南二里宋治平元年建)
資福寺(在縣南五十里宋大觀三年建)
石塔寺(在城西宋紹興間建)
觀超真觀(在東山唐咸通中道士陳假菴建宋末吳丙修)
揭陽縣
寺雙峰寺(在縣東一里盤溪都之雙山宋紹興間建今移縣治東更名叢林)
觀完元觀(在縣西一里宋紹興中建)
程鄉縣
寺大覺寺(在縣西三里普通三年建)
隂那寺(在縣東唐咸通二年僧了拳建)
西巖寺(在縣西七里五代時建明嘉靖中督學魏校燬)
觀招仙觀(在縣東四十五里明山中禱雨多應)
饒平縣
寺隆福寺(在信寧都黃芒山晉時建宋末廢明末有人掘地得銅像三尊)
林姜寺(一名寳壽寺在信寧都明成化十五年建)
太平寺(在鳳山中鎮國朝順治十三年饒吳六竒建)
惠來縣
寺赤山寺(在新市元至正間建)
大埔縣
寺清泉菴(在東門外慚愧師至此卓錫湧泉清冽行人便之)
澄海縣
寺龍潭寺(在縣南宋紹興十七年建)
董山寺(在蘇灣宋時建)
普寧縣
寺華巖寺(在縣北五里洪山巔宋時建明嘉靖間廢於兵基址猶存)
平遠縣
寺石林寺(在五子山僧如愚建)
鎮平縣
寺仁壽寺(在城内北嶺明崇正間建)
肇慶府
高要縣(附郭)
寺天寧寺(在府城東一里宋時建中有菩提樹二枝葉糾結隂覆梵宇)
梅菴(在府城西北宋乾道二年僧智遠建元末廢明永樂元年復興有六祖井泉水可飲)
觀玄妙觀(在府城西一里宋紹興間建)
白鶴觀(在府城東南五十里宋時建有白鶴巢於庭樹因名)
新興縣
寺秀羅寺(在縣東唐武德四年僧廣深建明永樂九年重修)
岱山寺(在縣城南天露山唐正觀元年僧定慧建明永樂元年重修)
龍興寺(在縣東北唐時建)
六真院(在縣東南宋蔡確貶新州寓此)
陽春縣
寺萬壽禪寺(在城北元至元元年建)
陽江縣
寺報恩光孝寺(在縣治南唐武德二年僧覺海民何悌創宋崇寧二年敕賜天寧萬壽額紹興)
(三年敕改報恩光孝禪寺七年再改為光孝寺)
壽寧寺(在縣東南一里唐武德四年僧妙明建宋至道二年賜額崇寧三年改為祝釐所)
寧國寺(在縣東北半里北山之陽唐武德五年僧覺起民徐玉鑑建有銅佛像遇旱禱雨則浴之輒應)
(元至正十六年燬於兵明洪武十四年重修)
高明縣
寺延壽寺(在縣治東宋至道二年建原名福祐院明洪武中歸併叢林嘉靖七年提學魏校燬淫祠)
(知縣陳坡遂改為習儀之所名曰祝聖道場十八年知縣劉富春創亭三間三十七年圯知縣徐純大重修萬)
(歴三十七年知縣熊德陽遷寺於東郭外賓曦社學之左復扁曰延壽寺後座為觀音堂知縣陳京璧建閣曰)
(祝釐閣坐大士於其上)
延祥寺(在塘華都宋至道二年建舊名尚安寺久廢明嘉靖三十九年知縣徐純重修)
山臺寺(在文儲宋景定二年建明嘉靖二十一年遷太平巡檢司于此萬歴間復遷司于古竒村)
(國朝康熙六年立山臺營城守兵汛于此)
東洲寺(在縣治東郭外以鐍水口明嘉靖三十九年知縣徐純教諭管維乾訓𨗳黃淳典史黃崑各捐)
(建)
德慶州
寺光孝寺(在州治西)
香山乾明寺(在州城西北二里香山之上李質有詩)
封川縣
寺光孝寺(在縣治西五里)
開建縣
寺光福院(在縣南一十里元時建)
高州府
茂名縣(附郭)
寺高昇寺(在城北五十里仙山上有宋太宗御書藏焉)
觀山寺(在府治西門外鑑江之左觀山之巔)
白蓮寺(在城東三十里)
發祥寺(在城外西南)
佛祖菴(在河西十里)
電白縣
寺安定菴(在望海樓前)
化成菴(在茶亭後)
水月觀音菴(在三橋)
尖山寺(在得善鄉)
化州
寺光孝寺(在州城南宋紹興中建)
昌化寺(在下郭河邊)
觀玄妙觀(在州治南宋時建明洪武二十年重修)
石城縣
寺鎮龍寺(在西關迴龍嶺下)
廉州府
合浦縣(附郭)
寺東山寺(在府治東一里舊名靈覺寺日久圯明萬歴二十九年同知凃巍重修)
淨竹院(在興廉村今圯宋蘇軾南謫宿此)
觀玄妙觀(在府治南城内宋元祐四年建明嘉靖十七年知府張岳以觀地易為府學移觀於海角)
(亭左後改復故處孟公祠前大學士彭時為記)
欽州
寺崇寧寺(在州東門外阜通坊舊儒學之右明正統五年守備程暘建嘉靖二年提學魏校以其地)
(為社學)
觀玄妙觀(在州東門外明正統十三年都指揮于羽建)
靈山縣
寺泗州寺(在縣治東宋泰鄉白沙村)
大雲寺(在城西北明正統十二年僧興寧募建久廢成化九年僉事林錦建以為祝釐所)
觀六峰觀(在縣西一里石六峰上明嘉靖二十一年劉元清建教諭吳道子刻觀音像于前巖)
雷州府
海康縣(附郭)
寺廣濟寺(在雷廟之東府城西南八里五代梁開山僧了容建初名廣教明洪武間僧隆壽改今名)
(嘉靖元年廢)
開元寺(在城南調會坊唐開元中建上有石塔高五丈餘宋末寺廢元天歴間重修今復圯惟塔屹立)
天寧萬壽禪寺(在府城西關外唐大歴五年建舊名報恩寺宋蘇軾渡瓊寓此題萬山第一四)
(大字於門宋南渡李綱亦寓此宋末燬於兵元住持僧石心重建明洪武十五年重修明末圯國朝順治十)
(五年知府陸彪改建尋壞康熙十年知府吳盛藻重修)
遂溪縣
寺湖光菴(在縣城外宋僧禪練建元至大間孫裕塑佛像三尊孫圭等捨田為供明洪武間知縣張)
(昭重建)
通濟菴(在縣南八十里莊家渡本莊氏地宋咸淳間僧宗成建後燬於火明洪武五年僧無量重修正)
(統間鄉人重修正德間劉佐重修)
徐聞縣
寺圓通寺(在縣東澄清坊宋紹定間建歲久圯明洪武一十年主簿彭用乾為多火災伐石砌塔七)
(層於寺以鎮之永樂間梁傳教重修)
廣德寺(在縣東二十八都元至正二年僧德瑽重建平章闕里吉思扁曰廣德寺)
觀崇真觀(在縣西登雲坊宋景定間建明洪武二十三年知縣蔣生雄重修正德九年知縣汪澤重)
(修)
瓊州府
瓊山縣(附郭)
寺舊天寧寺(在府城外北一里宋時建初為天南寺元更今名明洪武十年詔僧錄司以無名菴)
(堂歸併一寺因移天寧堂殿宇于今基建兩廊為普菴六祖等堂永樂間知府王修顔其門曰海南第一禪林)
(正統六年韓真祐捐貲重建正殿八年知府程瑩闢地為觀音閣及大雄寳殿暨諸樓閣法藏僧舍齋堂成化)
(四年僧普明重修二堂及外門正德八年僧善慧重修萬歴十年唐守可建亭於正殿十三年知府翁汝遇重)
(建萬壽亭僧普宥修正殿尚書王弘誨有記設僧綱司在本寺内)
普明寺(在城北元至治元年文宗潛邸于城南創觀音閣及還即位賜名大興龍普明禪寺置規運提)
(點所設官六員命翰林院撰記)
金粟菴(在金粟泉上明萬歴四十三年知府謝繼科創建)
西竺菴(在北關外)
真如菴(在郡治小西門外)
海口觀音菴(在海口所南門内明萬歴間鄉人創建)
觀三清觀(在城外北天寧寺左宋名天慶觀元改今名明永樂九年照磨廖均錫重修知府王修扁)
(曰瓊臺仙境中設道紀司光國朝康熙二十年道士石靜一同孫宗重修)
澄邁縣
寺永慶寺(在縣治東宋時建明洪武初重修)
輯瑞菴(在縣南四十里)
文昌縣
寺紫雲菴(在城南紫貝山上)
象山菴(在城四十里邑人林有鶚建)
樂籟菴(與象山菴溪相對僧體空建)
會同縣
寺覺林禪院(在馬嶺十國朝康熙二年建)
臨高縣
寺永興寺(在縣西宋時建明洪武中重修)
觀玄妙觀
儋州
寺凌霄菴(在城西三十里宋時建明重修)
開元寺(在城東)
觀三清觀(在州東南)
昌化縣
寺寧壽寺(在縣東)
萬州
寺天寧寺(在州城西)
海雲菴(在州城東)
觀玄妙觀(在州城東宋建舊名天慶觀元改今名明修)
陵水縣
寺雙容寺(在城北)
觀音堂(在城隍廟右)
三昧寺(在城東五里)
崖州
寺天寧寺(舊在州城西俗呼為銅佛寺明洪武間千戶朱旺移建於此)
觀玄妙觀(在州西宋時建明洪武間千戶洪徵重修)
羅定州
寺開元寺(舊在瀧水所東北明萬歴十三年知州薛瀚建天啟五年遷于雄鎮墟國朝康熙二年)
(因火重修)
一雨菴(在大灣明天啟五年兵備道蔡善繼建)
東安縣
寺長春寺(在縣城東)
歸一菴(在縣治東順治十五年參將劉君榮建)
西寧縣
寺華嚴寺(在懷鄉城外)
西竺菴(在城西四里)
連州
寺大雲寺(在城東宋開寳二年知州董樞建明嘉靖二十八年重修知州龔雲從記)
光孝寺(在城内城隍廟西宋泰始七年建嘉祐六年僧法辨重修初名嘉祐後改名天寧萬壽後又改)
(今名明嘉靖二十二年僧普化重修知州龔雲從作碑記)
翠峰寺(在朝天門外明弘治九年知州曹鎬重建嘉靖二年寺改為祠祀唐宰相劉瞻萬歴七年復建)
(觀音閣於祠後知州曹鎬有記)
觀清虛觀(在本州遷善鄉靜福山梁大通中廖清虛居此山修煉至陳光大二年上昇邦人即其居)
(為觀宋隆興元年屢降天書凡百二十餘軸孝宗賜號曰靈禧真君觀亭之東西有御書閣洪音樓歲久圯端)
(平二年知州留長元禱雨有應遂重新之)
天慶觀(在興賢門内明隆慶三年建)
東坡觀(在塘頭坪)
延真觀(在白鶴山唐武后永昌元年建前後各有石級)
青霞觀(在雙鳬水口)
龍津觀(在獨角龍)
玄真觀(在瓦窰岡)
真祺觀(舊為遊仙觀在錦青山北有石如劍南有山如旗相傳觀自唐時飛來不可考)
陽山縣
寺證因寺(在縣北八十里青村宋元祐二年建)
香積寺(在縣北二百里甫下鄉宋紹興元年建)
嘉祐寺(在蒲下鄉元至元二年建去縣三百里)
嘉興寺(在蒲下鄉八十里)
寳觀寺(在縣北三百里浦下遶塘村元至正元年建)
北山寺(在縣治北賢令山之東循石磴層折而上中為上帝殿左為文昌祠右為觀音堂建觀音閣于)
(後明崇正四年邑人歐陽熙改建)
超化寺(在縣北三百里浦下旱瀧村)
觀玄真觀(在縣東三百步元至順二年建)
連山縣
寺香界寺(在永福鄉)
福壽寺(在永福鄉駝村)
廣東通志卷五十四
