廣東通志卷五十七
嶺蠻志
古云漲海之北五嶺以南多蠻種焉所見異辭所
聞異辭所傳聞又異辭矣雖然將異之以性情乎
則仁義禮智信其理未嘗異也將異之以體貌乎
則口鼻耳目四肢百體其形未嘗異也將異之以
倫𩔖乎則君臣父子兄弟夫婦朋友其人未嘗異
也孔子曰性相近也習相遠也蓋其所同者天也
其不同者人也今
聖人首出配天敷治計地則大一統論治則無分民凡
有血氣者莫不尊親猺獞則恪守官法黎戶則樂
輸丁銀蛋戶則遷居陸地熙熙乎蕩蕩乎蠻也而
進于齊民矣良民矣秀民矣故曰此之謂大同志
嶺蠻
猺獞
南蠻下要服一等曰荒服以荒憬不可與語故遠
之夏商之時漸為邊患暨于周世黨衆彌盛故詩
曰蠢爾蠻荆大邦為讐至桓王時蠻與羅子共敗
楚師殺其將屈瑕楚師復振始臣服焉及吳起相
悼王南并蠻越遂有洞庭蒼梧之地於是蠻越之
衆踰嶺而居溪峒其𩔖有猺有獞猺乃蠻荆獞則
舊越人也
猺本盤瓠之種産於湖廣溪峒間即古長沙黔中
五溪蠻也其後生息蕃衍南接二廣右引巴蜀緜
亘數千里椎髻跣足衣斑襴布褐刀耕火種喜讐
殺猜忍輕死又能忍饑行鬭左懸長刀右負大弩
手持長鎗上下山險若飛戰則一弩一鎗相將而
前執鎗者前却不常以衛弩執弩者銜刀而射敵
或冒刃逼之鎗無所施釋弩取刀奮擊以救度險
則整其行列遁去必有伏弩兒始能行燒鐵石烙
其跟蹠使頑木不仁故能履棘茨而不傷
獞性質粗悍露頂跣足花衣短裙鳥言鵠面自耕
而食又謂之山人出湖南溪洞後稍入廣西古田
等縣佃耕荒田聚種稍多因逼脅田主占據鄉落
遂蔓延入東省其初來尚以聽招為名佃田納租
種𩔖與猺人不同時相讐殺故有司及管田之家
頗賴其力以捍猺人厥後衆聚勢強猶猺人矣肇
高廉三府與廣州雷州亦數縣有之
元至元十六年德慶瀧水猺亂旋平之
明洪武十二年瀧水縣猺人劉第三自元末為害已
非一日至是復聚衆寇掠指揮劉備討平之十五
年南雄侯趙庸討平陽山歸善等縣猺寇十六年
廣東猺亂命申國公鄧鎮討之二十八年命將討
平廣東譚源諸峒三十一年西山猺人盤窮腸為
暴官兵擣其巢穴設立猺首統領撫猺甲總自是
每歲來朝
永樂四年春三月高州信宜六毫峒下水三山猺
首盤貴等朝貢方物成祖嘉其慕義賜賚遣還仍
敕有司免其賦役自後猺首猺總來朝貢者皆如
之六月高州肇慶二府猺首趙第二盤貴來朝六
年夏四月甲申德慶州猺首盤永用來朝八年春
二月德慶州新落山猺首駱第二來朝十年春二
月信宜縣根竹峒猺首陸仲八等來朝十一年春
二月庚午新興縣猺首梁福壽等來朝十三年秋
八月丙辰德慶州猺首周八十來朝十四年冬十
一月高要縣猺首周四哥來朝十五年夏四月信
宜縣猺首盤龍福等來朝冬十月化州猺首黃應
廣等來朝十七年五月電白縣佛子等山猺首黃
滿山等六十人來朝
宣德二年賜諸猺敕諭數十年來稍得休息
正統三年内臣阮能因諸猺朝貢受方物知其所
畏惟狼兵乃與兵部尚書陳汝言交通凡土官統
領狼兵者百端剥削襲廕必須厚賂又奏諸狼官
盡數取回既而科道諸臣議以煩擾不便乃止於
是寇賊四起
景泰二年粤設總兵參將分捕民猺寇賊三年左
都御史王翺總督兩廣軍務威望素著猺賊聞其
至大懼聽撫奏用招撫猺老獞老人等令其歸峒
生理而整兵以防之於是嶺海清肅七年瀧水猺
賊趙音旺與德慶猺鳳廣山作亂廣山尋聽撫音
旺合諸山叛猺大肆殺掠都御史馬昂討平之
天順元年夏四月瀧水猺鳳弟吉亂攻掠縣治巡
撫葉盛討平之秋七月河源縣猺首梁志山等來
朝九月清遠等縣撫猺把總袁珍等來朝二年夏
五月陽江縣南河都官峒等山猺首彭震等來朝
秋七月龍川縣猺首陳萬通等陽江縣猺首黃勝
富等高要縣猺首鄧鉞等俱來朝三年夏四月雞
籠嶺獞賊合廣西流賊攻破開建縣殺縣官刦庫
而去命副總兵歐信等𠞰之六月瀧水縣猺賊鳳
光山等七人偽稱總管焚毁衙門刦掠鄉村被擒
械送京師秋七月英德縣猺首夏永安來朝九月
翁源縣撫猺總全善清等來朝四年秋九月翁源
縣撫猺頭目盧振成來朝
成化二年猺犯雷州官失禦會僉都御史韓雍至
立秋調法用狼兵進剿肇慶自羅旁綠水至懷集
高州自西山茂名石城至鬱林欽廉等州以及廣
西山賊皆豫先探其巢穴及出刦道路遂移檄嚴
督守巡及參將守備等官練兵守要害賊或出沒
即時剿捕或搗其巢穴或截其歸路於是出無所
得入無所歸賊遂屏息雍去賊復猖獗
正德五年猺賊寇新興七年分巡嶺西道汪鋐督
兵進討以石綠獞子為向導獞潛與猺通引入深
險被傷甚衆十年白飯坑耽坂嶺等猺截路殺人
劫財知縣黃寬率鄉夫討滅之十六年封川開建
猺亂提督蕭翀總兵朱麒討平之
嘉靖八年封川縣山猺亂總督林富總兵仇鸞討
平之九年德慶西山石硯蠻作亂總督林富討平
之十年陽春新興賊首趙林花黎廣雄等陷高州
十二年都御史陶諧總兵仇鸞討平之二十四年
封川猺亂都御史張岳總兵陳圭討平之三十年
提督周延撫定嶺南等猺三十八年稅德慶猺山
楠漆等物以補虛糧民以為便
萬歷四年羅旁猺平置東安西寧縣改瀧水縣為
羅定州統之(羅旁東界新興南連陽春西抵鬱林岑溪北盡長江與肇慶德慶封川梧)
(州僅限一水延袤千里萬山聯絡皆猺人盤據其中多聚亡命攻城掠鄉奪舟越貨洪武初屢征弗)
(克嘉靖四十四年督府吳桂芳深入其地遂闢地立營設兵嚴防猺亦潛避久而懈弛猺乘夜分刦)
(之殺兵焚寨猖獗如故萬歷三年督府凌雲翼集兵進剿搜誅殆盡遂留兵二萬分布要害榜召商)
(民即其地立東安西寧二縣陞瀧水縣為羅定州統焉)八年東安西寧猺浪
逋賊復亂提督劉堯誨討平之
國朝順治四年春二月獨岡賊黃蠻長糾黨刦掠總兵
張月郝等擊之賊奔潰秋七月賊首莫黎成糾合
各猺蠻犯城遊擊商之盤領兵討之斬獲無算秋
八月賊黨杜姓復聚猺蠻出掠遊擊商之盤𠞰平
之五年冬十二月猺賊黃萬勝犯乳源縣知縣郭
弘纘率衆禦之多設疑兵張旗幟賊驚走遂鼓衆
追至臘嶺斬其渠魁餘逃匿死亡殆盡八年冬十
一月副將王成義遊擊李尚桂𠞰平羅陽諸巢九
年冬十二月連州八排猺賊刦掠東安白石等鄉
守備田某討平之十五年秋七月德慶州猺賊李
瑛劉明漢等作亂知州饒崇秩討平之十六年春
二月繡花針劇盜王興據那虔峝聚黨流刦秋八
月官兵進剿興窘迫自焚死餘黨悉平十八年春
三月總督李棲鳳調陽山廣寧四會清遠四路官
兵進剿池水峝賊擒斬賊首馮天保等餘黨悉平
冬十月曲英賊王化中譚三鳳踞陽山流刦督撫
令四縣會剿乳源知縣裘秉鈁密令里長王忠賢
等計斬賊首數人餘悉降
康熙元年夏四月德慶知州饒崇秩平太平羅陽
等巢三年夏六月山賊黎國祚刦掠大廟雞坑横
石地方總督盧崇峻調韶州總兵林本直進剿擒
斬殆盡四年春正月各峝賊黨時出劫掠夏四月
龍門知縣楊熚同守備王著名把總范定邦等攻
破九屯賊巢擒賊首羅獻忠等斬之五月移兵進
剿路溪茅岡陳禾寺等峝斬賊首王裔餘悉就撫
夏六月西水羊屎坑賊湯舜等復糾各峝流劫總
督盧崇峻遣副將趙昇雲知縣楊熚征捕熚陣斬
湯舜等數十人秋七月進逼賊巢賊窘急突圍走
擒斬之餘黨平十四年冬十一月九連山賊流刦
乳源縣知縣尹惟日入諭賊衆感泣撫平之二十
九年冬十月遊擊潘某進剿雙峝賊擒獲賊首陸
于道何一等誅之三十七年春二月山賊廖聯品
祝元甲等刦掠陳錦墟官兵捕獲伏誅餘黨悉平
三十八年春三月征連陽八排猺平之四十年冬
十一月八排猺賊李貴鄧二等剽掠連陽州縣右
翼鎮總兵劉虎進𠞰先遣韶州副將林芳入諭芳
被傷墮崖死又傷把總陳溥并官兵十餘人總督
石琳請兵剿捕從之四十一年春正月
聖祖仁皇帝命都統松柱等討之授以方略猺峝地界三
省隨調廣西湖廣二省兵及本省官兵水陸並進
春二月軍次三江口猺賊潛匿春三月遣官入撫
宣諭
朝廷威德猺衆感悦縛賊首李貴鄧二等正法并誅倡
亂沈立王等六人餘俱歸順夏四月罷各路兵都
統松柱等班師四十二年春二月都統松柱等疏
請建城池設兵防守秋八月總督石琳建三江城
撥營兵駐守調海防同知為理猺同知駐劄連州
其排猺戶籍仍隸連州猺峝悉平
廣州府清遠縣猺山一百有六(自東南至從化縣白水坑猺山三十)
(三曰瓢湖曰三坑曰觥竹坪曰低逕曰鷄公坑曰西坑曰風門曰香爐坪曰楊梅坑曰大茅坪曰由)
(秨田曰小水曰滴水巖曰車頭逕曰忠岡曰走馬畉曰黃華岡曰狗犬坑曰逕日曰乾坑曰老人松)
(曰黃坭坎曰大塘艮曰扛板嶺曰水逕曰青龍岡曰大塘尾曰梅坑曰三畉田曰良峒曰朱溪曰□)
(下曰蕉坑坑自北至連州界猺山三十八曰宿沙坪曰飛橋曰上坑曰打鼓坑曰下逕曰黎頭嘴)
(曰石□曰長流水曰龍潭曰西坑曰蔡坑曰樟峒曰文峒山曰黃藤峽曰黃坑曰雙坑曰白樓曰蒲)
(溪曰羊橋曰蘇榔曰黃皮曰斗村獞曰黃岐塘曰黃坭塘曰隴下曰新峒曰西坑曰羅地坪曰鐵坑)
(山曰横水山曰新村獞曰黃田曰古磉坑曰張坑曰坎頭嶺曰響水曰&KR3469;湖曰麋石坑自西北至)
(四會縣界猺山三十五曰南田曰丙水曰黃湴榔曰大姨坑曰小姨坑曰減竹坪曰豺狗坑曰白水)
(□曰龍脛曰大□曰大荒曰小荒曰大小荒曰白茫逕曰葫蘆坑曰天塘逕曰上下板峒曰鵝叫山)
(曰均坑山曰石川坑曰白茫山曰篱梗坪曰芋荚塘曰蛇坑曰白藤坑曰南涌曰新峒曰黃竹水曰)
(梅子坑曰大容山曰小鷂山曰大鷂山曰羊子寨曰封坑山曰大山)從化縣猺山三
十五(曰烏石山曰牛屎分曰苦襖伯曰仙羊溪曰東桃山曰東峒曰永安峒曰北坑曰咄溪曰)
(苦竹脚曰麋石坑曰斗潭曰膳溪曰硃沙坑曰玉溪曰黃竹田曰風竹樃曰聖堂前曰相公峒曰&KR2567;)
(碓坑曰鶴門□曰沙羅窩曰大姨巢曰小姨巢曰東圃曰惡源水曰蘇峒曰車頭曰車頭□曰白沙)
(田曰大圃曰開口石曰官塘歴曰大水邊曰鍾峝)新會縣猺山一(曰皂幕山)
韶州府曲江縣猺山四(曰幽溪曰烈溪曰葵溪曰西山)英德縣猺
山二(曰杉木角曰黃茶山)
惠州府龍川縣山猺(猺人俱别境來者居深山中)
潮州府畬猺(種有二曰平鬃曰﨑鬃姓有三曰盤曰藍曰雷依山而居採獵而食不冠)
(不履三姓自為婚有病沒則并焚其室廬而徙居焉)
肇慶府高要縣猺山九(曰林田曰大乪曰陸湖曰花頂曰石狗曰牛領曰大)
(臺曰㰖坑曰老香)四會縣猺山五十有八(自北至清遠縣界猺山一十五)
(曰深坑曰黃竹塘曰冷水曰黃崗曰葵峒曰蒙坑曰青峝曰三連曰小逕曰銀坑曰大□曰石羊曰)
(白□曰東漏曰茶峝宿自西北至懷集縣界猺山一十二曰峽頭曰三曰清水曰桂木曰茶寮曰)
(高望曰水源曰源坑曰大朝曰白花曰黃牛嶺曰大貝自東至舊石康縣界猺山三十一曰蘆荻)
(坑曰那禾曰平坡曰水袁曰木蔴曰張公曰白沙曰□蒲曰新莊曰到勾曰横塘曰雲巢曰木頭曰)
(統平曰旱峝曰奈向曰竹蒙曰石預□曰西林曰蘇村曰□弼曰楓木曰李村曰六才曰六難曰賈)
(村曰大菓曰那□曰土地塘曰夾口曰木村)新興縣猺山五十有四(自西)
(路連德慶州界二十有八曰雲齊山曰舊村曰石碧曰雲無曰歐峝曰思雲曰葫蘆曰鐵場上圍曰)
(鐵場山曰鐵場中圍曰鐵嶺曰鐵場下圍曰黃三坑曰下欖曰叮嚀曰大洞曰馬頭岡曰黃沙曰小)
(那曰欖埇曰小洞曰雲扶曰馬頭曰沙木塘曰石人背曰到掛坪曰下欖曰西坑自西北連德慶)
(州界猺山七曰下洞岐曰降底曰長烏岡曰冷水曰上洞岐曰烏蛇曰竹逕路自北至横茶橋界)
(猺山三曰龍骨曰三洒曰白石燈掛頭自東至倉步水界猺山四曰大胡曰大帝曰窩曰雲簡)
(自東南至獨鶴驛界猺山七曰東坑曰西坑曰賢嶺曰曹田曰閂門曰肇慶田曰蔡坑自南至陽)
(春縣界猺山四曰筆架曰侣洞曰雲敏曰雲魁自南西至冬瓜嶺猺山一曰下禮)陽春縣
猺山九十有四(自西北連瀧水界猺山九曰黎澇曰北河曰雙王白鶴峝曰通根曰)
(木槎嶺曰雲廉鷄六峝曰十二鷄頭嶺曰參峝曰那性自西連瀧水賀山界猺山六十有二曰栗)
(子曰横石曰豺村曰林列曰北合曰車田曰漆水曰大田曰瓦寨曰那刁曰雙峝曰高峝曰都面曰)
(雙敢曰那到曰那位曰那驢曰淡蕩曰吉峝曰高嶺曰湖峝曰雲霧曰坐雲曰相思曰錢鑿嶺曰大)
(河曰麻僕曰南埇曰横嶺曰百踏坑曰雙牌嶺曰&KR1190;砂曰大埇曰古弼埇曰文埇曰塘埇曰坐邏曰)
(硤石曰山龐峝曰合水曰寧水曰蒙村曰廟廊曰鐵峝曰石川曰那陳曰國埇曰黃沙曰東戈曰峽)
(頭曰雙牌曰上欖曰下欖曰下雙山曰古牛山日十二峝日中寮曰那□曰弔澗曰高田曰大龐峝)
(坡自西南連電白縣界猺山二十三曰陳村曰石曰饅頭逕曰岡觜峝曰那象曰角塘尾曰大蓢)
(曰三村曰茶場西岸曰上雙蠻婆峝曰卜水曰雲峝大湴曰那寧曰白坭曰石忠曰青湖黎坑曰謝)
(腮曰塘逕曰許容丹峝曰旱田寨脚曰千歲曰榕木曰黃麋)陽江縣猺山十有
二(曰隋峝曰翼峝曰馬□曰合溝曰秀石曰合門曰那湖曰香爐曰蘇峝曰南坑曰三龍曰杏峝)
(曰濕逕)恩平縣猺山七(曰君子曰大人曰茶山曰良車田曰白鶴水曰天路曰鳳)
(凰)德慶州猺山四十九(曰大雅曰師姑曰白沙曰跂嶺曰和埇曰薄竹曰天)
(堂曰井埇曰金斗曰西演曰青容曰雲浪曰平地曰岡底曰大域曰大柱曰□馬曰周埇曰大降曰)
(埇袍曰飯匙曰斗子曰龍教曰大塘曰蘭金曰高嶺曰石脚曰蔞埇曰埇坎曰三禮曰藍弔曰芙蓉)
(曰界頭曰藜嶺曰茶嶺曰石羊曰□猺曰崗腦曰大水曰柑石曰雲峒車峒曰清水車牛曰金坑曰)
(蘆荻曰高山曰小峒曰□帷曰□翁)封川縣猺山二(曰石硯曰歸仁)開建縣
猺山三十有五(曰似龍曰招埇曰圓珠曰小王曰大王曰大王歸源曰蓮塘曰圓塘)
(曰九源曰圍塘曰梅塘曰黎水曰大王黃坭曰黃坭曰大玉曰勒塘曰廟水曰廟塘曰入步曰觀沖)
(曰私木曰野埇曰大水曰箕水曰羊梯曰聖埇曰譚白蓮曰象源曰羅山曰羅西曰鳥禄曰南令曰)
(大埇曰金石曰□塘)
高州府茂名縣猺山四十四(曰端黎曰雲盧曰南淯曰楊坑曰涼峒曰)
(譚坑曰藤水曰陶井曰黃坑曰週逕曰張坑曰東埇曰單張曰蕉林曰木梨曰白飯曰羅平曰火煙)
(曰郭埇曰高嶺曰馮岸曰車田曰彭峒曰大峒曰石碑口曰碗窰大峝曰北昊曰里道曰調馬曰蒙)
(村曰雙覩曰寧坑曰蘇坑曰石脚曰張村曰石栗曰那蓬曰曹連曰龍灣曰馬例曰大凌曰馬匱曰)
(周坑湴峒曰元石峒三角灣)電白縣猺山二十一(曰望夫曰蛟潭曰甘坑曰)
(大水曰花山曰黃淡曰河村曰石窟曰大石曰埇原曰石洒曰水頭曰花山曰大籬曰浮山曰蕨菜)
(曰大水曰茶山曰高簡曰浮山曰東隨)信宜縣猺山八十五(曰鹽田曰六蒙)
(西村曰高陂曰黎沙曰石平曰沙灣曰觀山曰黎峒曰狂峒曰木坑曰六猫蓬甕曰盛垌曰沙底曰)
(竹瓦曰十三峒曰木格曰白石曰大塘曰桄榔曰石峒曰北峒曰錢牌曰掘峒曰校峒曰雲黎曰甘)
(依曰坡峽曰函口曰鹽田曰林水曰雲雷曰合水曰坡脚曰貴子曰甘坑曰莆&KR2472;曰南&KR2472;曰東&KR2472;曰)
(莆合曰牌埠曰隂&KR2472;曰容垌曰勃垌曰雲卓曰竹峒曰蛇灘曰牛垌曰大謝曰羅林曰佛水曰在頭)
(曰文子曰兜勾曰羅湖曰雲誓曰□灘曰龍化曰常川曰埠頭曰青翠曰背嶺曰六回曰古同曰雞)
(卵曰黃沙曰石根曰良鼐曰黃垌曰欖頭曰扶龍曰六義曰山心曰番稿曰風垌曰古了曰東埇曰)
(洪官曰坡頭曰平田曰小健曰付曹曰燕古曰候峒)化州猺山五十一(曰門村曰)
(北涌曰水車曰牛埠曰高棖曰排村曰水口曰山底曰南頭曰麻子曰白石曰含牛曰揖良曰羅霧)
(曰金埇曰謝凌曰北峒曰平陽曰清水曰謝半曰木脚曰山扶曰風村曰謝護曰關塘曰山田曰黎)
(山曰六龍曰香山曰塘蓬曰平斜曰多荔曰大鷄曰黃那曰那僕曰文黎曰天井大嶺曰大嶺那僕)
(曰六王曰羅霧曰竹子曰文弄璋埇曰那平曰北南曰南埇曰六王曰清水曰運塘曰尖岡曰大塘)
(曰甘村)
廉州府猺人二種(曰白花曰六隆)靈山縣猺村二十六(曰盧)
(庄曰那和水曰平波曰水表曰水麻曰張家曰白沙曰□蒲曰黑坭曰新庄曰到勾曰横塘曰黃巢)
(曰茶山曰統平曰旱塘曰柰子曰六財曰六難曰價村曰大菓曰那圍曰土地曰白石曰大員曰□)
(落)
羅定州東安縣猺峝二十二西寧縣猺峝二十八
連州排猺三(曰行祥曰横坑曰油嶺)連山縣排猺五(曰火燒坪曰馬)
(箭曰軍寮曰大掌嶺曰李八峒)
俚戶
昔伊尹正南方獻令有俚焉蠻之别落也後漢謂
之俚人俗呼山嶺為黎而俚居其間於是訛俚為
黎而黎之稱始此其歴代不化者為岐即隋所謂
㐌也俗訛為岐云(安定楊理嘗入婺嶺始知黎與岐分其習俗皆同亦有生熟二)
(種岐尤為黎所懼云)民皆服布如單被穿中為貫頭男子種
禾稻紵麻女子蠶織地無馬與虎有五畜山多麈
麖隝中有黎母山(舊名俚婺)黎人環居其傍内為生黎
外為熟黎(范成大虞衡志黎母山最高常在雲霧中山水分流四郡熟黎所居已深阻生)
(黎之巢外人不復可跡黎母之巔雖生黎亦不能至舊傳其上有人壽考逸樂不與世接虎豹守險)
(無路可攀但覺水泉香美絶異耳)各以所邇分隸四郡時出與郡
人互市(虞衡志熟黎能漢語蠻服入州縣墟市曰晩鳴角結隊以歸)熟黎之外
始為州縣四郡各占隝之一陲
生黎囂頑無知不識姓名性直而悍不能受欺觸
雖不服政化亦不出為人患其有時刦掠則熟黎
導之也木弓竹弦鐵鏃無羽出入未嘗釋手其戈
標刀其甲獸角其器用土釜瓠瓢飲椒酒以擊鼓
為樂以射獵為生刻箭為信割鷄為卜重報讐有
殺其父祖及鄉人者易世必復(虞衡志黎地産沈水蓬萊諸香漫山)
(多梹榔椰子小馬翠羽黃蠟之屬結茅為屋如覆盆上以居人下畜牛豕吉貝為衣兩幅前後其裙)
(闊不盈尺常露其膝椎髻跣足插銀銅釵花幔纏頭腰戴藤六角帽婦人高髻釵上加銅環耳墜垂)
(肩衣裙皆五色吉貝無袴襦多繫裙四圍合縫從足而上至腰而繫之名曰黎&KR3664;戴花篛笠文領露)
(胸將及笄置酒會親屬女伴自施針筆涅為極細蟲蛾花卉而以淡粟紋綴其餘地謂之繡面女婢)
(獲則喜得中國綵帛拆取色絲和吉貝織花稱為黎錦黎單及鞍搭之類其工多精親死不哭惟啖)
(生牛肉則以為哀痛之極鑿圓木為棺葬則舁櫬而行以鷄子擲其前鷄子不破處為吉穴商人欲)
(入其地必藉熟黎始通其與商人貿易甚有信商人不欺則相與如至親借貸不吝歲必望其一來)
(不來則數數念之或負約見其鄉人則擒之以為質枷以横木必負者來償始釋或負錢一緡次年)
(責兩緡倍至十年乃止以故人不敢負其一錢)
熟黎其先本南恩藤高梧化人多王符二姓言語
猶仍其舊因從征至此利其山水迫掠土黎深入
荒僻占據其地長子孫焉人多從之以故閩楚之
亡命視為逋逃藪開險阻置村峒以先入者為峒
首同入共力者為頭目外連居民慕化服役因名
熟黎今其人家猶藏昔時文誥歲久人衆父死子
繼夫亡婦繼峒之大小不同大者千餘家小者百
餘家地多水田與居民相依性凶横動輒讐殺不
問親疏平居一語不合則弓刃相加
唐貞元間珠崖黎氏保險不賓嶺南節度使杜佑討
平之咸通五年擒峒黎蔣璘等於瓊山南境置
忠州(即今定安西南黎峒中)
宋至和間黎人符護以所掠崖州巡檢慕容允則及
軍士五十六人來歸乾道六年黎人王用休為
亂權萬安軍事孫滋等招降之九年樂會黎叛黎
人王日存王承福陳顔招降之淳熙元年詔承
節郎王日存等許子孫承襲是年五指山生黎峒
首王仲期率其傍十洞丁口歸化仲期與諸洞首
王仲文等八十一人詣瓊管司受之犒賜遣歸瓊
守圖其形狀衣製上經略司二年萬安黎王集結
三峒作亂知軍趙絳請師平之八年瓊管司請王
氏女承襲宜人詔從之又以王氏之姪黃間補官
守寨彈壓黎峒淳熙末崖守周□招撫黎人五
十餘峒每遇寅酉日出城市貿易慶元初通判
劉漢脩郡學激勸生徒創建社學延師訓導捐帑
廩給黎獠遣子就學者十餘人嘉定九年詔許
宜人王氏吳氏承襲(虞衡志王二娘者瓊州熟黎之首有夫而名不聞二娘饒)
(於財善用衆能制服群黎朝廷封宜人瓊管有號令必下王宜人無不帖然二娘死女能繼之)十
二年正月樂會黎人王邦佐等率衆為寇殺掠官
軍保義郎陳升之撫降其衆紹定間昌化軍參
軍劉椿督兵討平澄邁臨高昌化三邑叛黎咸
淳三年兇盜陳公發陳明甫據崖州臨川鎮潮惠
廣欽廉雷化歲被刦掠瓊黎乘亂出峒為盜六年
犯邊迫城欽州守馬成旺與其子撫機大小數十
戰破賊拓地八年詔以成旺為安撫撫機諸將戍
邊諜黎情偽截其出沒諸峒惕息不敢肆
元設黎兵萬戶府統十三翼兼管民兵黎峒千百戶
俱以土人為之終元世黎寇不息至元十六年
朱國寶為海南四州宣慰使更弊政訓兵息民黎
戶降者三千蠻洞降者三十十八年招降居亥番
毫銅鼓博吐桐油等十九洞二十八年黎平置屯
田府定安會同二縣及萬家寨天歷初瓊山黎
叛主簿譚汝楫討平之二年生黎王高等二十餘
峒皆願輸貢至順元年黎賊王官福寇乾寧界
二年總兵譚汝楫與子惠力戰惠死之三年賊寇
乾寧西山界譚汝楫與别將拜珠擊敗之四年賊
王六具遣其徒王吾數千人掠北關軍判羅伯龍
集兵誅之官福賊五萬復入寇譚汝楫渡江出救
大敗之元統元年南寧軍招降江花落基諸峒
首符富等一百九十名歸附是年詔行參知政事
旺扎勒會諸道兵進討瓊州叛黎二年十月置黎兵
萬戶府
明洪武六年指揮張仁討平儋州黎寇十年討平會
同等縣及感恩抱來等峒十七年討平崖州多簡
等村二十五年討平會同麻白等處偽千戶蔡斌
并古鎮州等黎二十七年澄邁多簡等村儋州新
洋等峒復亂指揮牛銘曹源等討平之二十八年
崖州千家村定安光螺樵木文昌白延等處黎亂
都指揮花茂衛指揮石堅牛銘千戶崇實等討平
之二十九年昌化浮鵝峒黎符公魂等亂指揮石
堅千戶徐真平之萬州鷓鴣峒王得隆等同時作
亂以次收捕永樂二年崖州監生潘隆建言願
請招黎授隆以知縣職名齎敕撫諭瓊州府黎峒
生黎三年潘隆引本土人邢萬勝等赴京復同領
敕招撫四年瓊州屬縣生黎峒首陳忠羅顯許志
廣等三十人來朝初以生黎多未向化遣通判劉
銘齎詔招撫至是向化者萬餘戶遂授銘瓊州府
知府專職撫黎仍授忠等知縣縣丞巡檢等官賜
冠帶鈔幣遣還仍敕陳忠等歸諭村峝人民免其
供應差發是年瓊山臨高諸縣生黎峝首王罰鍾
異王琳等來朝六年春二月瓊州撫黎知府劉銘
率生黎峒首王賢祐王惠王存禮等來朝貢馬命
賢祐為儋州同知惠存禮為萬寧縣主簿賜冠帶
幣鈔俾專撫黎人七年萬州萬寧縣土官主簿王
惠等率其峒首來朝十一年瓊山縣言東洋都民
周孔珠招諭包黎等村黎人王觀巧等二百三十
餘戶願附籍為民從之黎首王聚符喜等來朝十
三年瓊州府生黎峒首羅廣壽等來朝十四年儋
州土官同知王賢祐率生黎峒首王撒黎佛金等
來朝十五年感恩縣土官知縣樓吉福等率生黎
峒首來朝十九年寧遠縣土官縣丞邢京率生黎
峒首羅彬等來朝二十一年瓊州府土官縣丞符
添慶等率諸峒黎首來貢方物洪熙元年定安
黎王觀苟等作亂燒燬縣治都指揮程昶督軍討
平之移兵征樂會縣上郎等村王莫等寇俱平
宣德四年以峝黎多侵擾革去撫黎流官正統
五年瓊州知府程瑩奏革撫黎土官自是悉領于
郡縣民黎相慶十年瑩與指揮陳英撫諭崖州黎
首符危歸化招復逃民羅討等四十八名成化
五年儋州七方峒黎符那南叛都指揮王璲討平
之八年都指揮王璲令指揮李泰督萬州樂會招
撫鷓鴣啼太平等六十七峒生黎巴旺巴島等五
百八十七名歸化十一年儋州落窑峝黎那推作
亂副使涂棐都指揮李祐討平之十二年副使涂
棐都指揮李祐招撫十家村古鎮州黎賊符那王
等歸化二十二年瓊州府通判邱端指揮李泰招
撫加凌等村黎那允等一百四十四村歸化弘
治三年凌水縣黎亭等峒黎陳那洋等作亂兵備
副使陳英參將姚英討平之十四年儋州黎符南
蛇作亂都指揮湛鉞破之後官軍敗績參議劉信
被殺十五年總兵毛銳討平之正德二年崖州
千家村峒黎恣横為害副使王倬進討賊倉皇奔
竄遂焚巢穴而歸敕旁峒無得匿逋次日纍送軍
門者無數倬盡釋之州境大安民為之立祠七年
兵備副使詹璽征萬州黎賊嘉靖元年進剿羅
活峒群黎皆望風屏竄有禆將某欲專功緝賊所
在躬督部下窮搜賊憤怒襲殺之並殺數十人甲
胄器械滿野為賊所得自是賊知軍弱始無忌憚
二年符南蛇從子崇仁文龍爭立起兵讐殺因而
扇動諸黎隂助作逆兵備副使胡訓計執二人繋
獄命儋州同知顧玠撫之十一年儋州知州蕭弘
魯招高眼等村千六百家立順化都十三年瓊山
縣沙灣居林等峒黎佛二叛十八年萬州鷓鴣啼
峒大抵村黎那紅那黃叛二十年提督張經總兵
柳珣平之二十八年崖州黎那燕符門欽等亂提
督歐陽必進總兵陳圭平之隆慶六年澄邁黎
王佛陳王希賢王枝等作亂知縣顧孟卿進兵剿
之萬歷元年希賢佛陳等伏誅破其巢穴得所
遺荒田五十七頃十五年萬州長田等黎刦長沙
營殺官軍副使易可久遣兵剿平之十六年臨高
黎符黑三燒南定民居可久復擒誅之十九年瓊
山居碌等峒黎叛通判劉世懋招撫悉平詔賜撫
黎印得便宜經略二十七年瓊山黎復叛總督都
御史戴燿遣參政林如楚參將鄧鍾莊渭揚黎國
耀等討平之四十一年復叛把總曾國棟等進剿
失利南嶺副總兵張萬紀等進剿復失利賊勢益
熾乃命總兵王鳴鶴督諸路官兵并廣西狼兵分
七路會𠞰平之崇禎八年侵宇黎王亞錦等作
亂州守朱弘集兵攻之亞錦懼出降弘諭以禍福
遣還仍猖獗如故焚刦鄉村弘請兵剿之兵備道
蘇寅賓遣參將王道濟統兵入乃降十三年縱横
峝熟黎勾引生黎作亂海防同知馬光協知縣趙
我馮招撫解散十七年臨高賊首黃德華因知縣
翁吉鼎殘虐勾引黎賊作亂攻城焚燬衙宇屠戮
吉鼎家屬三十七口
國朝順治二年春三月黎賊符元豪犯臨高知縣陳震
祥擊之殱其渠魁餘黨奔散秋七月土舍符順道
奪取募村黎榔園黎首蘇九容遂聚衆焚藤橋營
作亂事聞順道坐激變論死三年春二月九容就
撫藤橋平十六年春三月侵宇黎賊王亞錦等糾
合羅葵諸黎出掠遊擊馬可任引兵奮擊斬十餘
人次日賊首王亞錦等出降可任數其罪撫平之
十八年夏六月生黎賊首王忠吳卿等糾黨刦掠
加運摩耶等村臨高知縣蔡嘉正會同參將岳某
進剿擒斬無數餘黨奔潰
康熙五年冬十月昌化掃蠻黎首王廷魁刦掠大
小幄諸隣峒遊擊易知擒斬之八年冬十二月崖
州東西黎作亂知州張擢士遊擊張德遠集兵征
剿先遣人入諭禍福賊衆感泣歸順黎民大安二
十八年春三月陵水陶加墜黎賊王國臣梁聖竒
焚刦大潛多艾等村總兵吳啟爵進剿斬賊首國
臣等三十二人餘黨就縛併攻喃嘮峝斬賊首王
乾雄王文成等三十五人擒獲無算秋八月黎峝
母葵母贊等村聚黨三百餘人出犯營汛總兵吳
啟爵領兵剿捕黎首那唱那濕等出降撫平之三
十八年冬十二月指馬峝黎首王振邦為亂各峝
黎首王盆東王思義等應之總兵唐光堯進剿擒
伏振邦黎衆帖服
雍正七年十月恭屆
萬壽聖節衆官祝釐陵水縣生黎數百人焚香叩首連
呼萬歲八年春正月崖州黎峝三十九村生黎王
那誠向榮等定安縣潮村等處十四村生黎王天
貴等瓊山縣番否等處十八村生黎符天福等陵
水縣生黎那萃等共二千九百四十六人輸誠嚮
化願入版圖每丁歲納銀二分二釐以供賦役春
三月總督郝玉麟等奏
聞奉
旨生黎誠心向化願附版圖朕念其無田可耕本不忍
收其賦税但既傾心依嚮若將丁銀全行豁免恐無
以達其輸誠納貢之悃忱將逓年每名輸納丁銀二
分二釐之數減去一分二釐止收一分以作徭賦地
方文武大臣時時訓飭所屬有司弁員等加意撫綏
休息生養務令安居樂業各得其所以副朕胞與地
方之至意
恩詔既頒黎民感泣自是瓊屬諸黎悉化為良民矣
瓊山縣諸黎村峝凡一百二十有五(曰居碌曰居林曰居碌南)
(廩村曰牛皮三家曰家品曰新&KR1760;曰加卯曰新寨曰加西抵灰下曰死蛇曰南吉平兆曰南蛇曰籬)
(竹曰南記曰黃緣曰林雷曰燒鹿周敦曰灣頭曰三家曰岑&KR1760;曰水尾曰加地曰加莫典曰平丢曰)
(嶺倍曰上下沿岡曰南細曰加林曰黃昏曰三家曰孫喝曰始社大社曰番陀曰包沒曰低灰曰長)
(秀曰多雷曰黎東曰勘寨曰黑灣曰鹿壯曰南盈曰南犀曰南岐曰盤荅曰南壚居敦曰居敦居丁)
(曰下水坡曰大嶺曰南般曰盧迪田頭曰黎瓊曰藤寨曰南坤峒曰南蛇曰白頭迦遶曰塘心曰居)
(完曰頭平峒曰嶺平峒曰荔枝曰陶良曰黃坭曰莫村曰茅坡曰白嶺曰木綿根曰番錯曰尋村曰)
(大塘曰木械根曰埇嶺曰羅村曰山田曰猫舌曰北岸曰苦藤曰沙件曰湴鐵曰荔枝榔扶南曰鴨)
(塘曰篤牛曰瓦屋曰石井曰藤村曰沙坡曰檻埇曰龍教曰獨田曰曹村曰東衡曰坡薕曰塘田曰)
(邁葛曰南椰曰尖嶺曰張村曰龍天曰石化曰鴨塘曰嶺上曰水泡白石曰山口曰張村曰大木根)
(曰加凱曰宋寨曰胡換曰黑&KR1760;曰江邊加般曰深梵曰番欠曰居癸曰田邊新曰山口曰山深曰坡)
(尾曰黃竹曰岑村曰六窩曰馮家丁寨曰周村曰多剿曰李瓜曰南敲多加曰黃家大峒)
澄邁縣諸黎村峒凡一百三十有七(曰探都曰湳吕曰新村曰)
(陶弄曰大小白石曰居透曰瓊鎖曰上田曰居出曰居坎曰田尾曰山坡曰求地裏曰黑臉曰相思)
(根曰白水母曰東青嶺曰甘諂曰加忽曰毨村曰舊村曰湳涷曰大嶺曰落峒曰窮詣曰石榴曰居)
(白曰落阻曰忝魯石嶺曰大田曰檀木曰湳[泳-永+羅]曰居潤曰求執曰泉眼曰居眼曰下水曰坡養曰牛)
(窩曰内絞曰茅波曰岸村曰落血曰潘徑曰居鳳曰居鶴曰求他曰觀遠曰八温曰南絞曰大塘曰)
(脚猫曰十五寨一曰湳初曰毛巴曰透龍曰湳坑曰宋翫曰宋翫新曰大江曰竹根裏曰北乖曰居)
(岸曰窮蘭曰北絞中廩曰大小居壘曰黎獻曰下水曰居洪曰湳堀曰南茂曰淺石曰嶺下曰大小)
(嶺曰判甕曰大小居蔽曰荔枝根曰莊罕曰山吕曰山尾曰花嶺岸曰玭□曰石嶺上曰湳濫上水)
(曰細嶺曰耀迓曰黎村曰道眼曰上賈曰南藝曰加俸曰嶺邊曰南突曰溪口曰擎酒小曰太鵠坡)
(曰及崖曰和句曰提湳曰充遥曰番縵曰從初曰重薄曰傑和曰麻戀其曰妻存曰那郎曰沖潮曰)
(枕罰曰番大曰催村曰番乍曰番那曰番奴曰雅崖曰番多羅曰雅包曰雅□曰譚漢曰雅近曰譚)
(湳上下曰又縣舊曰屯後曰反陣曰波路曰黎祭曰番寨曰番縵乍田曰番佛曰從記曰番定曰大)
(那永曰績縵江曰居湳曰甘痛曰高領曰居潤祚)
臨高縣村峒凡二百三十有九(曰南逢大曰南逢小曰姑提曰南逢)
(曰墳敗大曰婆貝曰墳敗小曰石若曰譚章曰羅便江頭曰提把曰南順曰提南曰番任曰番奠曰)
(從遶曰捕投曰重加曰傑和曰番縵曰麻戀其曰番奴曰慢提曰羅隨曰番凱曰牙眼曰牙眼上曰)
(牙眼下曰牙眼小曰羅軒騫曰僕盛曰居締曰叫梗曰多坦曰頓也曰長隨曰居軟曰譚欖曰羅傑)
(上曰羅傑下曰瓦閏曰略高曰武黃曰公姑曰武順曰羅軒曰湳莊村曰帶馬曰買凑曰討憐曰武)
(湳曰武龐曰頭全曰羅軒下曰東田曰甘黎曰居樽曰郎歛曰武籠曰林蛇曰湳濁曰湳經曰皮白)
(曰羅憺曰羅遶曰郎墨郎逐酷曰番縵羅曰南暴大曰南暴小曰姑提奴曰居巖大曰居巖小曰番)
(郎麻床大曰番郎床中曰番郎床小曰番郎床上曰番郎床下曰番佳曰僕頭東曰僕頭西曰那軒)
(龍古曰加效曰背腰曰白若曰南暴小曰羅穴日擅白曰番盎曰滔爹大曰滔爹小曰番枺曰僕頭)
(縵曰蟲窰曰孛弱曰那活曰墳臺曰襁賴曰那崖上曰那崖下曰那崖大曰那崖中曰那崖小曰番)
(奥曰湳雜曰番亂曰那附律曰江高曰買愁曰婆傑曰湳又曰略閃曰遷栲曰番濁曰那丢曰潘又)
(湳曰番忍曰番吾曰番油亞曰那拗曰符效曰羅勇曰白膽曰南甫曰推峰曰茶談大曰茶談小曰)
(推方大曰推方小曰潛藏曰低流曰高地曰羅畔曰墳峒曰即秋曰南暴曰郎忌曰郎墨曰道貪墳)
(郎遊曰番京曰武打曰敦木曰郎來曰坎首曰初呼曰武戴即武頓曰武小武左曰郎藍曰多舍曰)
(羅屯曰討央遠史曰周白曰武丁曰打浛曰郎巖曰郎怜曰墳誕曰重羅曰提桑曰羅便曰南恨曰)
(張又曰符具曰重曰曰羅編墳臺曰那打苻圖曰那打重而曰那打甲衣曰武陳曰武述曰那打道)
(羅曰我然縵曰墳曹縵曰那否曰曹縵小曰番衙陳曰縵那賴曰墳曹縵小曰茶藍曰番佛曰武曹)
(曰插胡曰湳渾曰番滿曰那邑曰那鋪曰番又曰番縵紅邊曰南謀曰白華曰郎管曰神白曰番縵)
(曰買傑曰屯建曰番縵打蛇曰略屯曰道探曰低樓曰道圖曰墳曹曰道壽曰羅也曰亥迦頓墨曰)
(番縵王周小曰大安曰南善曰居著曰神白小曰武頑小曰郎管小曰羅盆曰武銀曰郎貫曰其沙)
(曰道搜曰大江坎曰居門嶺低曰恒南曰郎巖番閃曰番佐橋良環曰居投番在曰番打崇曰陳受)
(曰從賀路奏曰波沒曰夾具曰番迍曰番軸曰那客曰白麻曰白牛曰妻簪曰夏炎曰番移嶺背曰)
(番抱陳曰夏江爐曰番元大曰番元小曰居&KR1760;)
安定縣諸黎村峒凡一百一十有二(曰胡換曰茅夾曰山村曰)
(沙灣曰山廖曰麻根曰南墩曰大木曰南峯曰新掃曰對岸曰居匪曰窮欄曰金救曰居倫曰新廖)
(曰下泥曰驚界曰外匪曰沙田曰高臺曰沙坡曰坡村曰嶺掘曰箇奏曰石嶺曰閭浪曰容木曰下)
(水曰下容木曰萬延曰那凑曰坎村曰婆村曰奴計曰坡村曰蘇量曰李寨曰居谷曰竹根曰居啟)
(曰居烈曰李鷄曰客木曰居蓼曰離竹曰長塘曰居階曰山林曰林遍曰居墮曰麻根曰嶺村曰列)
(口曰石麻曰紛雲曰王奴曰蛇寨曰今抱曰郎戍村曰黃茅曰黃口曰蓼頭曰墨揆曰水表曰羅旦)
(曰南號曰山村曰嶺脚曰居章曰丹臘曰大火曰透冷曰南迍曰居鄧曰樵木斬彩曰高嶺曰潘透)
(曰山心曰上塘曰郎戍曰長灣曰黃綠曰黃泥曰嶺背曰大郎曰北滕曰叫降曰歛萬曰黑石曰中)
(心曰南吞曰坤骨曰黎秋曰曹掘曰夢細曰保加曰崖蛇曰南汶曰南川曰長安曰居座曰馬透曰)
(大坡曰大付曰大水曰黎計曰平山曰山村曰水平曰居馬)
文昌縣諸黎村峝凡三十有五(曰坡底曰雷珠曰白壇曰荔枝曰黃)
(草除玖曰麻陂曰爽寨曰斬脚曰拐根爽曰山烏曰斬脚尾曰沙埇曹家爽曰多習曰多容戽曰多)
(餘曰楊村曰郭村曰苦竹曰白沙曰大埇曰湴陂長田曰買車曰水西大陂曰杵村曰何嚴曰黃家)
(埇曰榆狗曰唐來曰大寨曰李村曰荔枝莫寨曰馬嶺寨脚曰墳楟曰買陂曰下寨苦滕)
樂會縣諸黎村峝凡五十有三(曰縱横上曰羅雲前曰羅雲後曰葵)
(根上曰葵根下曰石橋曰上坡曰下坡曰加略上曰加略下曰三令曰賀賴南曰賀賴北曰小郎曰)
(坡尾日坡頭曰黎新曰石盤東曰石盤南曰秤溪曰油海曰新寨東曰新寨西曰露懷曰南杯曰官)
(梅曰竹根小曰大郎曰縱横大曰黑石曰竹根大曰皮沙曰清安曰皮英曰羅環曰嶺抵曰羅梅曰)
(上搖曰下搖曰新寨大曰新寨小曰爐雲曰上石朴曰下石朴曰南茅曰大水曰小水曰加歴曰蒼)
(呆曰斬對東曰斬對西曰加石上曰加石下曰黎磨曰水口)
儋州諸黎村峒凡二百有九(曰煙峩曰途何曰峩郎曰過甘曰遇吟曰)
(大羅曰牛頭曰水尾曰峩好曰過洋曰那江曰坤雄曰和橋曰甘根曰兒栲曰落禍曰苗村曰那瓦)
(曰峩郎曰峩娘曰峩樓曰過茫曰差泮曰婆包曰羅不曰考確曰打金曰可卜曰系抱曰婆媒曰峩)
(邦曰峩南曰峩加曰峩爹曰可妙曰可那曰上過譚曰下過譚曰途邦曰蓬萊曰同横曰山口曰過)
(邦曰大底曰新洋曰過譚大剌曰大落窰曰富盈曰差番曰落隸曰徒板曰落勿曰落閉曰英豪曰)
(桃華曰徒雜曰大小落蔓曰墟坊曰逢邦曰富雙曰落臺曰喃村曰那羅曰和奉曰遇陀曰徒邦曰)
(徒欽曰南丹曰浮峩曰落苗曰落探曰大落賀曰小落窰曰差横曰甘將曰墳碍曰南華曰那版曰)
(潺白曰那横曰雲渠曰那擔曰鞋皮那邊曰那喃曰番真曰羅條曰那横窰曰那順曰墳横曰那父)
(爹曰南新曰小墳旦曰陀横大曰陀横小曰懷窠曰催誌曰副濯曰澤催曰曹奴那紐曰曹奴那勸)
(曰曹奴那累曰曹奴那分曰曹奴那續曰催風上曰催風中曰催風下曰曹縵上曰曹縵中曰曹縵)
(下曰那勞大曰那勞曰南絹州曰催勿曰富濁上曰富濁中曰富濁下曰富賢大曰富賢小曰富寧)
(曰甘弓曰那茶曰富孚曰波孚曰從加重伯那針曰從加重伯那六曰從加重伯那□曰從加重伯)
(那論曰從加重伯那白吾曰從加重伯那機曰從加重伯那賞曰禽讚曰富居曰路忍曰白吾大曰)
(白吾小曰番查大曰番登小曰墳該曰銀村曰抱嵩曰落條曰條貧曰那忻曰那朋曰南統曰南勞)
(曰茅密曰喉白曰峩勾曰峩律曰小頭小尾曰婆眉曰磨凌曰過仰曰峩那夏曰峩雅曰車同曰過)
(邦曰峩横曰浮榮曰峩玉曰□沽曰浩不吼曰那當曰蓬峩曰保平曰富催曰横村曰布曹曰那訥)
(白沙曰投逢打曰多坤曰白姑曰番輕曰貪瑶曰那吉曰那洒曰牙西曰牙番曰牙歴曰晩吉曰石)
(村曰惟圖曰白勿曰牙成曰白平曰坎陶曰白風曰湳鹿曰逢陀曰絶湳曰弟茶曰牙秋曰牙麻曰)
(墳不勾曰通三曰婆骨曰南勞曰正顔落乍曰番洋曰妻抱催查曰落横曰落便曰落閑曰烏鴉村)
(曰妻玉曰墳臻曰癡歇曰那便)
昌化縣諸村黎峒凡三十有三(曰峩高曰峩掠曰居炭曰陀外曰磨)
(庵曰居律奪曰那邊曰陀蠻曰峩淡曰居喝曰包汨曰盤嫌曰那倫曰包橋曰峩吟曰峩娘曰陀查)
(曰哥炭曰徒藥曰無飄曰南保曰峩義曰初血曰郡白曰峩表曰餘雍曰峩俺曰廣香曰峩旺曰峩)
(哥曰上下協曰峩爹曰峩玉)
萬州諸黎村峒凡九十有三(曰龍灣曰居勞曰黃籬曰仙家曰坡頭曰)
(四馬曰番根曰芭芒曰催臻曰爹寨曰妻蠻曰白包上曰白包中曰白包下曰孚陀曰孚陀小曰墳)
(旦曰牙密曰牙巴曰墳盡曰番郎白曰那根曰白包曰番花曰那打調機曰那堅曰浮徒曰白包曰)
(符花曰番賁曰千敲曰那爹曰番奴曰番陳曰富孝曰牙南曰甫貪番閏曰那甫白曰麻江壞曰墳)
(餘曰小曹慢曰落乍曰那班曰番仴曰那班白曰從化曰磨思印曰貪貝曰番蓉曰峩沙曰番文曰)
(番論曰牙殺曰閏儂曰牙坊曰那隨曰遐貪閉曰剛華曰千斬曰那甫曰富群曰小富群曰符番曰)
(那喃曰卑孕曰平石曰窮頭曰居引曰南頭曰加小曰卑休曰郭村曰陳婆&KR1760;曰青塘曰居秋曰加)
(村曰橋頭曰大北水曰菩提曰高石寨曰北嶺脚曰番鳳曰加扶曰南對曰排捕曰水尾曰西大水)
(曰買猛曰大翁曰新村曰石水曰西嶺曰晉禮曰鷓鴣啼)
陵水縣諸黎村峒凡三十(曰多龍曰港蔞曰多艾曰港莫曰羅渺曰湳侯)
(曰艾村曰多旺曰加錢曰多賢曰湳油曰正站曰多麗曰草宇曰低富曰多漠曰加除曰加皂曰多)
(昧曰七帶曰到奏曰五指曰保坎曰保白曰羅信曰沙鍋曰典隨曰北羅曰低岐曰湳鼎曰黎亭)
崖州諸黎村峝凡九十有二(曰羅沽曰龍灣曰鷓鴣啼曰大蔞曰下蔞)
(曰長沙曰南邱曰黎看曰唐村曰木綿被曰太平曰捉底曰大蟲曰羅村曰胡南曰水表曰良薑曰)
(鹽服曰羅圍曰加拜曰正站曰多累曰羅宇曰黑梅曰多梅曰加問曰加訓曰提托曰婆信曰頂對)
(曰抱班曰石松曰抱勸曰抱好曰多併曰金契曰多間曰湳淫曰抱井曰抱霸曰抱懷曰枕横曰抱)
(毫曰盈鄰曰抱也曰抱貧曰大擁糠曰黃侯曰節落刀曰抱耶曰小擁糠曰多爺曰抱祚曰佛棲曰)
(候到曰返歆曰抱到曰大抱侯曰小龍曰多傑曰多於曰多鑿曰抱改曰抱繼曰多港一曰遷家一)
(曰湳略布打曰龍村曰浮村曰嶺村曰日村曰透村曰税村曰躭村曰砍村曰講紺曰翁俸曰布那)
(上曰多頭曰講學曰而盈曰布那下曰瑟體曰羅縵曰蔞正曰猪母曰多近曰那打曰足親曰多來)
(曰嶺頭曰碍吾)
感恩縣諸黎村峝凡四十有一(曰峩茶曰拂顯曰峩顯曰那邊曰峩)
(陸村曰陀皓曰雅也曰陀寧曰抱道曰也皓曰皓白曰抱白曰大定曰抱透曰陀牙曰羅横曰峩詐)
(曰峩動曰抱蔓曰陀横曰抱陀曰比鮓曰比言曰也逆曰陀累曰北道曰抱萬曰抱匪曰大道解曰)
(陀賴曰符若曰陀逵曰湳漲曰陀淺曰曹咬曰陀烈曰也道曰小抱解曰峩傾曰抱道曰峩淺一)
峒獠
峒獠者嶺表溪峒之民古稱山越唐宋以來開拓
寢繁自邕以東廣以西皆推其雄長為首領籍其
民為壯丁其不可羈縻者則依山林而居無隊長
版籍年甲姓名群業射生凡蠕動之物皆取食謂
之山獠虞衡志所謂蠻之荒忽無常者也有隊版
籍者頗知婚姻攻剽山獠所得生口男女相配給
田令耕教以武伎世世隸屬謂之家丁以漸役於
馬前牌總謂之洞丁蓋亦荒忽無常云
秦并天下略定揚越開南海以謫徙民故粤人遂西
與巴渝南與駱越相合
漢建武十六年交趾女子徵側徵貳反合浦峒獠應
之
晉咸寧間會兵合浦以擊交趾自是兵集則民多擾
害而各峒亦遂為盜
隋大業間南平獠密猛力梗化後以其地附蕭銑
唐武德間授南平蠻猛長真為欽州都督甯純為廉
州刺史甯道明為南越州刺史六年道明與高州
首領馮暄據南越州反攻姜州八年猛長真反攻
陷封川縣昌州刺史龐孝恭擊走之貞觀間遣
員外散騎常侍韋叔諧等持節宣諭馮暄等皆降
南方遂定貞元十年黃洞首領黃少卿反陷欽
州自是叛服不常
宋太平興國間欽廉二州迭為獠賊所陷紹興間
招降大奚山獠選其少壯者為水軍老弱者放歸
立寨設官彈壓并寬魚鹽之禁謂之醃造鹽慶
元三年鹽司峻禁遂嘯聚為亂遣兵剿捕遂墟其
地經略錢之望請撥摧鋒水軍三百戍之周季一
更然兵戍孤遠久亦生亂六年復請減戍卒之半
屯于官富場後悉罷之
元至正十二年兩江獠賊黃聖許反寇欽州二十五
年盜賊並起海北海南宣慰司僉都元帥張成擒
其賊首餘黨奔潰
明洪武間湛菜峝獠蘇友輕反攻刦增城官軍屢為
所敗久乃克之四年剿平高州叛獠羅子然由是
海北以寧十八年南雄侯趙庸討平潭洞諸寨二
十九年南雄峝獠李仲可嘯聚為亂郡民多徙避
副千戶葉榮剿擒之府知事歐文通于龍南等縣
招回二邑流民六百餘戶是年仁化縣賊首鍾均
道糾合諸峝獠作亂韶湘多被侵掠既降復叛
永樂六年潮州百家畲獠賊搔擾屬邑命監察御
史謝孚與都指揮趙德剿捕畲賊遂平宣德二
年棄交趾布政司欽州澌凜等四峝民丁叛附安
南正統七年新會盜起剽掠鄉村遣指揮朱端
知縣陶啟招撫不能息復遣指揮王英領兵進剿
擒賊首周義長等繫獄後竟以賄釋由是諸盜益
熾九年增城峝獠多稱苗兵作逆經赦乃散十四
年新會文章都大嶺村賊首黃汝通作亂衆至三
千餘剽掠船頭石灑上沖等十二村官軍剿之遇
赦引還賊益猖獗景泰二年新會各賊復起僉
事蔣敬出兵剿捕賊黨遁去五年諸賊復出剽掠
都御史馬昂命將大征七年破黃泥□等寨奏捷
而還縣丞陶魯立鄉老以約束之新會乃平天
順四年廣西流賊攻破連山縣又刦陽山縣及連
州諸村寨五年賊據連山縣都御史韓雍遣偏師
會湖南兵平之知縣孔鏞撫輯流移修復縣治民
以安業六年賊破清遠縣擄守備等官右布政司
張瑄督軍自惠潮還聞之徑往四會邀賊歸路奪
回所擄七年遣錦衣千戶金璋右布政司張瑄偕
都督歐信進兵四會復擊敗之七年右布政司張
瑄會廣西官軍土兵進剿斬賊千餘成化元年
流賊及峝獠寇高肇雷廉等府都御史韓雍遣副
總兵范信右布政司張瑄剿之二年廣西流賊破
高州以連山知縣孔鏞為試知府討平之招諭峝
獠相率來歸五年廣西流賊攻破陽春縣兵備僉
事陶魯率兵來援殺賊甚衆餘黨遁去弘治初
南海峝獠譚觀福作亂官兵討平之遂立從化縣
于上游四年瀧水後山賊亂總督秦紘總兵毛銳
討平之正德三年廉州八寨賊黃師苟作亂僉
事鄧概討平之五年連山賊首李公旺以獠兵攻
州城知州張書鯉禦之乃退七年提督周南會江
閩及各道兵攻大帽山諸賊平之是年賊首廖公
廣寇靈山合浦僉事李志剛誘擒之十年大帽山
賊寇海豐等縣官兵剿平之十二年峝賊龔福全
等流刦連州連山樂昌等處據險負固驅官刦縣
巡撫陳金調兩廣官軍進剿斬獲四千餘級餘黨
遁去十三年連州峝獠羅富喜作亂參政蔣曙等
討平之是年南贛都御史王守仁執浰頭峝獠池
仲容遂立和平縣十四年恩平賊蘇萬里等亂總
督楊旦總兵朱麟討平之十五年羊公逕上下平
山諸賊為患兵備副使王大用討斬之十六年連
山賊首吳萬山抄掠鄉村兵備副使王大用進剿
賊遁去嘉靖二年陽江賊首嚴阮侵掠副使王
大用追於龐峝擒之三年連山賊首蘇政等寇掠
知州徐相撫剿乃散是年新會諸峝積寇益熾官
兵剿之斬獲無算四年流賊江文生等作亂提督
姚鏌討平之十四年連州賊莫廷舉等聚衆作亂
提督陶諧討平之十九年莫登庸來降歸欽州四
峝侵地二十六年連山賊首李金等作亂提督張
岳參議朱憲章等討之遁去三十三年獠賊麥長
裙攻劫陽春縣知縣謝復生討擒之三十五年新
恩賊亂提督談愷討平之又征新寧賊譚進等斬
獲萬餘級悉出降復命撫之三十六年提督談愷
發兵討扶溪大羅山諸賊大敗其衆都御史王鈁
繼至遂平之四十三年興寧歸善諸盜平隆慶
五年總督李遷討英德賊首廖廷璧等誅之六年
河源諸賊平萬歷元年惠州賊首藍一清等作
亂提督殷正茂剿平之八年提督劉堯誨討龍川
河源界猴嶺巢賊平之
蛋戶
蛋戶者其種不可考以舟楫為家捕魚為業晉時
不賓服者五萬餘戶自唐以來計丁輸糧明洪武
初編戶立里長屬河泊所歲收魚課東莞增城新
會香山以至惠潮尤多雷瓊則少愚蠢不諳文字
不記年歲土人目為蛋家不與通婚亦不許陸居
朝夕惟跼蹐舟中所得魚僅充一飽男女衣不蓋
膚(蛋家有男未聘則置盆草於梢女未受聘則置盆花於梢以致媒妁婚時以蠻歌相迎其女大)
(者曰魚姊小曰蜆妹以魚大而蜆小也婦女皆嗜生魚能泅汓昔時稱為龍戶者以其入水輒繡面)
(文身如蛟龍狀行水中三四十里不遭物害其戶有大罾小罾手罾罾門竹箔簍箔攤箔大箔小箔)
(大河箔小河箔背風箔方網輳網旋網竹□布□魚籃蟹籃大罟竹筻等一十九名色)
國朝雍正七年夏六月
世宗憲皇帝惻憫廣東蛋戶不敢與齊民抗
特命聽其居陸力田務本以示一視同仁至意
上諭恭載典謨志
雜蠻
海獠凡浮海自東西二洋來者皆是南有八蠻曰
天竺曰咳首曰僬僥曰跛踵曰穿胸曰儋耳曰狗
軹曰旁舂凡此八者自有荒服以來名號不知其
幾變矣周官設象胥掌之其語言固可譯而知也
然其名號之變史不能詳昔漢元帝棄朱崖故
儋耳為島蠻今則已屬瓊州聲名文物盡化其俗
無復緩肩鏤頰之狀(山海經儋耳之國在大荒北任姓號禺子食穀北海渚中)
(郭璞注云其人耳大下儋垂在肩上)
日南徼外占城以至西域默德那國其教專以事
天為本而無像設其地雖接天竺而與佛異俗重
殺非同類殺者不食不食豕肉謂之回回教門今
懷聖寺有番塔創自唐時輪囷直上凡十六丈五
尺每日禮拜者是也然亦有占城諸國人雜其間
多蒲及海姓岳珂程史謂為番禺海獠云(番禺有海獠雜)
(居其最豪者蒲姓號曰番人本占城之土人也因浮海遇風憚於反復乃請于其主願留南方以通)
(往來之貨主許焉歲久定居城中屋室侈靡踰禁富盛甲一時其俗尚鬼而好潔終日膜拜祈福有)
(堂焉以記名如西方之佛而無像設稱謂聱牙人莫能曉堂中有碑高袤數丈上皆刻異書如篆籕)
(是為像主拜者皆嚮之旦輒會食不置匕箸用金銀為巨槽合鮭炙粱米為一灑以薔露散以冰腦)
(坐皆置右手于褥下不用羣以左手攫取飽而滌之)
番商者諸番市舶交易綱首所領也自唐設結好
使于廣州自是商人立戶迄宋不絶詭服殊音多
留寓海濱灣泊之地築室聯城為長久計宋時
商戶鉅富服飾皆金珠羅綺器用皆金銀器皿有
凌虐土著者經略使輒嚴懲之土人有投充番戶
者必誅無赦淳化五年南海商人獻吉貝布畫海
外蠻國及猩猩圖玉帶帝於北苑召近臣觀之迨
天聖後留寓益夥其首住廣州者謂之番長因立
番長司大食國舶主蒲希密屢貢詔賜黃金凖其
所貢之直熙寧中番使辛押陀羅授懷化將軍乞
統察番長司公事詔廣州裁處其後戶絶遂立番
坊番人有居瓊管者立番民所至明洪武初令番
商止集舶所不許入城通番者有厲禁正德中始
有番人私築室於灣澳者以便交易每房一間價
至數百金嘉靖三十五年海道副使汪栢乃立客
綱客紀以廣人及徽泉等商為之三十八年海寇
犯潮始禁番商毋得入廣州城
俚人在廣州之南蒼梧鬱林合浦寧浦高涼五郡
中央地方數千里盤踞山險時或便化俗最蠢愚
惟知貪利不愛骨肉見賈人有財物及水牛者即
以其子易之有負其債不還其子弟愚者謂曰我
為汝取錢汝善殯葬我即折野葛根數寸徑到債
家食之死於門下債家懼因以牛犢財物數十倍
償之其父兄便自收屍去不以為恨刻木為符契
言誓則至死不改最貴銅鼓鑄初成懸於庭中置
酒招同類來者以金銀為大釵執以扣鼓因遺主
人名為納鼓釵風俗好殺相攻擊輒鳴此鼓集衆
有是鼓者極為豪強號為都老所異於瓊峒者以
雜於諸蠻故也自嶺以西俚人漸貧至或鬻髮於
市(投荒錄南海新州俚人男婦皆美鬚髮每沐以灰投流水中就水以沐以豕膏滋其髮至五六)
(月稻未熟民盡髠鬻于市復取豕膏塗之至來歲又可鬻也)自蜆岡以南瀕海
種蔬水上為圃(海之淺水中有荇藻之屬風沙積焉其根厚三五尺因墾為圃以植)
(蔬)
輋戶居山中男女皆椎髻跣足而行其俗畏疾病
易遷徙常挾弩矢以射獵為生矢塗以毒藥猛獸
中之無不立斃舊設官以治名曰輋官
莫猺者自荆南五溪而來居嶺海間號曰山民蓋
盤瓠之遺種本猺獞之類而無峒長隨溪谷羣處
斫山為業有採捕而無賦役自為生理不屬於官
亦不屬於峒首故名莫猺也嶺西海北人呼為白
衣山子
盧亭亦曰盧餘在廣州城東南百里以採藤蠣為
業男女皆椎結于頂婦女許人及嫁始結胸帶相
傳為盧循遺種故名能伏水中數月(月山叢談晉賊盧循兵敗)
(入廣其黨泛舟以逃居海島上久之無所得衣食生子孫皆赤身謂之盧亭嘗下海捕魚充食其人)
(能于水中伏三四月不死蓋化為魚類也其捕魚使人張罾則數人下水引羣魚入罾内既入引繩)
(示之則舉罾并其人以上亦有被大魚吞者)
馬人本林邑蠻隨漢馬援流寓銅柱後隨衆來附
者也始十戶後孳衍至三百皆姓馬其人深目猳
喙散居峒落中獻歲時至軍府聽令猺獞不與同
羣自為一種今亦不可復辨矣(唐韓愈詩衙時龍戶集上日馬人來)
(謂元旦也)
鬼奴者番國黑小厮也廣中富人多畜之絶有力
可負數百斤言語嗜慾不通性淳不逃徙亦謂之
野人其色黑如墨唇紅齒白髮鬈而黃有牝牡生
海外諸山食生物採得時與火食飼之累日洞泄
謂之換腸此或病死若不死即可久畜能曉人言
而自不能言有一種近海入水眼不眨謂之崑崙
奴唐時貴家大族多畜之
畲蠻嶺海隨在皆有之以刀耕火種為名者也衣
服言語漸同齊民然性甚狡黠每田熟報税與里
胥為奸里胥亦憑依之近海則通番入峒則通猺
凡田墠礦場有利者皆糾合為慝以欺官府今亦
不敢逞奸矣
廣東通志卷五十七
