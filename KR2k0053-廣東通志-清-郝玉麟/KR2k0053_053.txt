廣東通志卷五十三
古蹟志
古以蹟傳乎抑蹟以古傳乎自開闢以來高山大
川幽巖邃壑豈不稱古而非蹟也磧也者前人所
畱之軌所履之轍而蹟遺焉故曰蹟也顧蹟亦何
時蔑有名臣鉅卿之所登覽騷人詞客之所畱題
臺榭碑銘非不林立然而當時豔之没卽已焉則
又磧也而非古也惟夫九成之臺伏波之柱投硯
沉香之浦溪記鱷魚峰名白鶴千百世下見者猶
低回畱之不能去至於梵跡僊蹤若浮丘丈人朱
明抱朴曹谿大鑒其蹟雖殊而古則一也咸摭拾
之以資考据志古蹟
廣州府(其各州縣缺者不載下倣此)
南海縣(附郭)
五羊城(寰宇記云周時南海有五僊人騎五色羊各持榖穗一莖六出衣與羊色各如五方遺穗)
(與州人騰空而去羊化爲石城呼五羊以此漢趙佗始築之)
趙佗城(在縣治東秦任囂所築佗益廣之)
陸賈城(在城西一十里漢陸賈使南越佗未卽前賈築城以待之)
越華館(在府治西十里戙船澳廣州記漢南越王佗卽江滸構此以送陸賈因邇朝漢臺稱朝漢)
(亭唐改曰津亭明成化中都御史韓雍匾曰華亭)
南粤王廟(在縣治北一里上有尉佗樓後併入侯王廟)
陸賈祠(在乾明寺側卽今光孝寺後併入侯王廟今改祠於鎮海樓)
二孝子祠(在城西二里祀漢孝子羅威唐頌)
建德故宅(三國吳虞翻園今爲光孝寺)
虞翻廟(在城西北三里)
餘莫亭(在朝漢臺唐刺史李毗建凡使客舟楫避風雨者泊此)
光塔(在城内西二里唐時番人建明成化四年都御史韓雍重建)
昌華苑(卽顯德園亦五代南漢故址在荔枝灣廣袤數十里今盡爲民居)
朝漢臺(在城西硬步五代南漢郊天於此亦名郊臺舊志謂在郡北蓆帽山者非)
花田(在城西十里三角市平田彌望悉種素馨五代南漢時美人皆葬此至今花香於他處)
劉王花塢(在城西六里半塘名華林園其芳華園芳春園俱在城北望春園在城南二里獨花)
(塢故址宋末猶存芳華苑在千佛寺側桃花夾水可通舟楫今俱為民居)
鐵柱(十有二周七尺五寸高一丈二尺五代南漢鑄建乾和殿宋柯述取其四植於帥府正廳今藩)
(署鐵柱是也一没於城東濠一没於直司泥淖中餘莫知所在)
世德堂(在城西一百里綠潭堡亭子岡爲宋司務羅寵建)
石屏堂(在城西宋知廣州蒋之竒建其下有池列石嶙峋卽南漢所爲明月峽玉液池舊有含珠)
(亭紫雲閣每端午令宫人競渡其間)
瀟灑軒(在光孝寺宋知廣州蒋之竒建)
廣安宅(在崇報寺東宋淳熙中運使管鑑兼提舉常平請於朝買没官田三十頃七十六畝復以)
(廣州没官田以給民戶租佃者歲爲米七百餘石錢九百餘貫貯常平庫以給仕宦子孫之流落南土者)
(宋末毁田入官故址卽今南海縣)
安樂廬(宋嘉定四年經略廖德明建以待旅人無歸者淳祐二年經略方大琮重修在城西繡衣)
(坊景定二年經略趙汝曁移六祖寺北)
鑑空閣(一在城上一在郡五十里金利都崇福寺前俯江流)
天字鎮(在西樵北削壁千仞世傳元末盧實善倡亂土人築鎮以守遺址尚存)
嶺南第一樓(在坡山五仙祠前卽禁鐘樓明洪武七年行省參知政事汪廣洋建十年改鑄)
(禁鐘體制洪大擊之聲聞十里)
見日臺(在西樵山大科峯巔雞鳴見日舊有古臺明嘉靖中湛若水廓新之)
花塔(在城内朝天街六榕寺中)
番禺縣(附郭)
任囂城(在城東二百步宋時爲鹽倉卽舊番禺縣治)
舊番禺縣(在城南五十里秦舊縣漢交州三國吳廣州皆治於此後遷於城東卽鹽倉唐復修)
(建)
甘溪陸公亭(在城東北五里北山下三國吳刺史陸印自西北百餘里築堤瀦水以便民汲)
(民因建亭以誌去思唐會昌中節度使盧鈞復加疏鑿以濟舟楫更飾廣厦爲踏青遊覽之所五代南漢)
(廣爲甘泉苑中有泛杯池避暑亭卽今韸韸水也)
盧循城(在城南十里南岸上至五代南漢時爲倉廩土人呼爲劉王廩故址隱然南粤志云河南)
(之洲狀如方壺相傳劉宋沈田子破循焚其巢穴卽此地)
拱北樓(在藩司前其下爲雙門卽唐清海樓宋咸淳初經略司馬伋重建元季燬明洪武七年重)
(建年國朝康熙二十二巡撫李士正修)
廣恩館(在城北一里後爲開善寺今圯唐節度使孔戣建)
銅鼔(在南海廟二大者徑五尺小減五之一唐高州守林靄得於蠻冢節度使鄭絪以獻廟中小者)
(傳出潯州銅鼔灘亦郡守取納於廟歲二月十三為祝融誕鄉人擊以樂神聲聞十里)
貞節坊(在城北門内宋刺史陸徽爲戍士陳南妻戴氏建)
海山樓(在城南門外山川拱揖百粤偉觀宋嘉祐中經略魏琰建)
魏公遺愛祠(宋熙寧中廣人爲知廣州魏瓘建)
斗南樓(在郡治後城上東瞰扶胥西望靈洲南瞻珠海北倚越臺宋建中靖國中經略朱師復建)
遠華樓(舊名粤樓在大市中高五丈餘背倚諸峯面臨鉅海氣象雄偉爲南州冠宋紹興中漕使)
(王正言重建改扁曰共樂元大德中元帥羅璧撤而新之易名遠華後燬惟存花橋明成化三年都御史)
(韓雍重疏淤塞樓不復建)
番山亭(在府學尊經閣後番山上宋乾道三年經略使周自強建匾曰九思明景泰中重建國)
(朝雍正八年布政使王士俊按察使黃文煒修)
菊坡生祠(在蒲澗宋端平二年廣州士民建祀崔與之)
鎮海樓(在城北明洪武初永嘉侯朱亮祖建樓五層高八丈許矗立雲漢俯極四陲嶺南竒觀此)
(爲最焉撫國朝康熙二十二年巡李士正重建)
浴日亭(在南海神廟西小峯山巔前瞰大海雞鳴見日故名明洪武二年平章廖永忠易曰出日)
南園(在城南一里許中有抗風軒明孫蕡黃哲王佐李德趙介輩結詩社於此後廢爲總鎮府花園)
(嘉靖中改大忠祠)
海鰲塔(在城東南四十里琵琶洲上明萬歷間縉紳郭棐屈群言等建)
獅子塔(在石礪山上明萬歷間舉人李惟鳳劉如性等建)
赤岡塔(在城東南二十里明天啟間尚書李待問建)
順德縣
龍潭土城(在北水龍潭村元末盧實善據此稱盧左丞與何真角立明廖永忠駐師廣州覘實)
(善實善旬日築土城環海延袤千餘丈永忠疑之關敏爲道始克獲)
謫僊亭(在古樓明知縣吳廷舉爲鄒智建陳獻章蒋昇有詩)
東莞縣
東官郡城(在縣治南二百里東莞場晉咸和間爲郡隋開皇間改縣唐至德二年徙置倒涌卽)
(今縣治址)
東莞故縣(一在東莞場北一在大蓢村東)
鎮象塔(在資福寺前有群象害稼官殺之五代南漢邵廷琄聚象建石塔以鎮焉)
舊東莞城(宋時置明洪武十四年置南海衛十六年指揮李勝以舊城狹隘改砌石城)
廉泉亭(在黃嶺宋紹興中知縣張勲建)
舊思賢堂(在儒學内宋淳熙中建祀邑令陳謨司戶翟傑陳慥)
雁塔(在道家山宋淳祐中建邑有舉進士者題名其上明崇禎十年邑人郭九鼎等修)
竹隱精舍(在縣南獺步村宋開慶元年御史周梅叟爲邑儒學李用建御書竹隱精舍四字賜)
(之故址猶存)
宋行朝(在梅蔚山宋景炎元年帝昺舟次於此即其地建二殿故址尚存)
六君子堂(在儒學寳書閣後祀周敦頤程顥程頤張載朱熹張栻以張九齡余靖崔與之配之)
(後堂廢六君子以升從祀遂不復建仍像張余崔於寳書閣下歲丁日舉祀以邑名賢梁文奎通判梁該錢益配)
僊履亭(在紫霞壇上道士崔羽羽化之所)
覽秀亭(在道家山尉廨後元大德三年縣尉劉進程刲肝療母疾於此今圯)
鳳凰臺(在道家山相傳昔有鳳凰翔集於此因名鳳凰岡臺址猶存)
增城縣
增城舊縣(後漢建安六年置一在開元鄉金牛都一在九岡村今為民居)
何僊姑井(在僊姑祠前即僊姑遺履處)
南山釣臺(在城南山秀而麗有石如臺)
香山縣
金斗嶺(在濠潭即宋金斗鹽場紹興中改為香山場)
香山故城(在城南宋紹興中香山鎮始置縣元末移縣治古寨山明洪武初遷復始築土城二)
(十六年置香山守禦千戶所改築為軍營)
孝義坊(在赤坎村宋孝子阮與子宅)
儒學故址(在水關街宋淳祐中宋之望建)
馬南寳宅(在沙涌宋端宗駐蹕之所後崩碙洲復殯此自閩入廣行宫三十餘處此其一云)
花塔(一在龍眼都一在石岐鳳山)
光塔(在縣城東南)
新會縣
廢岡州(在縣北黃雲寺前)
廢義寧縣(一在縣治東一在縣西南三十里天臺村舊志宋開寶四年以義寧并入新會其地)
(今有義寧坊明洪武十七年開築城池改爲軍營其天臺村故址今爲民居)
坡亭(在縣北八十里石瀑岡下枕南海九江海宋紹聖中蘇軾謫官儋州過此值江漲畱數日居人)
(慕之築亭於上遺址尚存)
睨海亭(在縣西龍興寺後宋慶元中番禺尉方信孺攝縣時建元末廢)
宋行宫(在厓山宋祥興初帝昺南遷時建宫凡三十環以軍舍千餘)
慈元殿(在行宫後宋帝昺建以奉皇太后楊氏後燬於兵遺址今建全節廟)
古岡書院(在縣西南元至元中知縣沈壽爲羅蒙正建明洪武十七年以築城廢)
廬阜精舍(在縣南小廬山上距江門二里明陳獻章建)
楚雲臺(明陳獻章建知縣曹學參修額其堂曰景賢)
嘉會樓(在白沙村東北有司爲明陳獻章建兵巡道何子明修)
三水縣
雲谷泉(在清塘山上晉葛洪洗藥於此亦名葛僊井)
古三水鎮(在昆都山宋置戍於此遺址尚存)
金沙井(在華山寺古僧復菴洗鉢泉)
鴨埠水(水自萬山出夏冷冬温鴨鶩樂聚宋狄青西討經此)
僊跡石(在華山上寬平如掌有巨跡俗傳李僊飛昇處)
樂塘江(近何木岡明永樂高安潛溟爲廣東副使朝覲經此洗硯失水中次年還舟泊江側見硯)
(隱隱在沙拾之作詩以記)
僊果園(在大潭山上相傳有僊果奇花遊者摘啖之竊懷則迷歸路)
石屋(在龍池山上)
麒麟石(在南岸陳埇峯數丈前臨大江上有僊蹤石中有巖深廣數尺相傳祈嗣多驗)
清遠縣
峽山書堂(相傳軒轅二庶子長太禺次仲陽降居南海與其臣曰初曰武者隱此太禺居峽南)
(仲陽居峽北故山名曰二禺上有二帝子祠下有讀書臺右為山暉堂祀二禺臣皆邑人朱叔子建)
尉佗萬人城(在清遠縣峽中宿北隕山基址尚存)
中宿廢縣(在何峝村距縣十里)
中宿舊城(在今城東北基址尚存)
楞伽臺(在清峽唐李群玉將遊羅浮登此有畱别羽士詩)
花縣
僊人壙(在筋竹岡山巔相傳爲僊人遺蛻所藏禱旱輙應)
鐘潭(在瑞雲山下隆興寺旁相傳古有廢寺佛像委潭内其鐘飛入覆之土人善水者往往見其鐘)
(紐每欲决水取之輙遇風雨而止)
韶州府
曲江縣(附郭)
任囂城(在縣南五里)
古府城(漢城在正水東蓮花嶺下隋城在武水西宋初於此置錢監又有古城在城南晉末盧循)
(以徐道覆爲始興守城於此劉宋遣沈田子討之旁亦築一城今呼沈將軍壘)
拱極亭(在芙蓉山漢康容煉丹處今圯)
三楓亭(在縣界圖經云曲江有修仁水水北有三楓亭梁范雲有詩唐刺史韋迢重修)
逍遙臺(在城南五里武水東隋刺史薛道衡建唐張九齡有序并詩)
侯司空宅(在桂山下今爲司空廟)
韶陽樓(在南門外臨江唐初建元末廢有許渾詩)
張曲江宅(在城南十里或云城東六十里平圃驛畔)
風度樓(在府治南唐張九齡爲相玄宗重之每用人必曰風度得如張九齡否邑人因以名樓)
朝陽樓(在武水西城堞上唐皇甫湜記)
張丞相園(在城南南山下有張九齡詩)
舊曲江縣治(一在南門外寶林堂後梁乾化間建一在南門内路東宋紹興初建卽今學愛)
(坊一在府譙樓東元祐元年建一在八角亭忠祐侯廟明宣德三年建)
湞水館(在郡城南宋景祐五年太守狄咸建尚書余靖記)
韶亭(在韶石山宋潘伯恭建余靖記)
余尚書西園(宋祖無擇訪余靖西園有詩)
善化院(在城北宋余靖記)
望京樓(在武山西宋寶元二年尚書余靖記)
湧水亭(宋慶歷七年建余靖記)
永通監(在武水西古城中宋余靖記)
余襄公宅(在城中通衢今爲祠)
舊九成臺(在城北上舊名聞韶臺宋建中靖國元年郡守狄咸更名九成蘇軾有銘)
九成臺(舊名聞韶臺在北城上宋建中靖國元年蘇軾兄弟謂舜南巡奏樂於此因更名曰九成)
(刻銘石上後以元祐黨事廢遂以西城上武溪亭爲臺)
蛻僊臺(在碧落洞石壁險絶中有人蛻宋崇寧間廣帥王渙之作蛻僊臺好事者因鑿石函貯之)
湘江亭(在東門外一里宋時餞别處)
盡善亭(在城東百里宋蘇軾有詩)
思古堂(在古府堂西宋郡守狄咸建蘇軾書匾左右有燕譽魚樂二亭)
政寶堂(在郡治西宋蘇軾黃庭堅石刻尚存)
清淑堂(在舊九成臺下宋王安石侍其父益守韶時讀書於此)
望韶亭(在城東八十里甘竹都望韶菴宋郡守范端臣記)
整冠亭(在帽子峯上取唐韓愈詩上賓虞舜整冠裾而名左瞰正水右俯武溪宋守梁安世記)
燕譽堂(在城東北下瞰湘江後廢)
金鑑堂(在郡治西宋末建取唐張九齡所上金鑑錄故名)
通天塔(在城南洲中正武二水合流處明嘉靖間知府陳大綸建)
臨水源石(在□溪都盤石上)
樂昌縣
古城二(一在縣西二里傳爲趙佗所築上抵瀧口隋時以其地爲縣治一在縣南五里任囂所築)
(蓋樂昌於湟溪關最近故築此)
僊人石室(在縣西五里高三十餘丈遊者攀緣而入有石床石印卽泇溪福地唐陸羽題名尚)
(存)
仁化縣
古城二(一在縣北一百三十里康溪都傳爲趙佗所築其境通郴州桂陽今曰城口村一在縣北)
(一百一十里唐垂拱初置縣所築)
乳源縣
古城(在虞塘距縣治十里遺跡尚存)
講書堂(在縣東二十里毬岡宋進士胡賓王讀書於此有濯纓亭几案石跡尚存)
西京古道南關(在洲頭上)
翁源縣
古縣治五(一在安陽里羅江距今縣東北六十里一在下窖距縣東五十里一在濛&KR2712;距縣西)
(五十里卽今曲江之巡檢司一在岑水東距縣西北四十里一在細草岡距縣東南四十里)
邵謁書堂(在縣東七十里三華鎮羅岡水中唐邵謁隱居時讀書於此今圮)
廢建福縣(在今縣治東五十里)
舊儒學(在高嶺下)
英德縣
萬人城(在正山漢趙佗所築)
梅鋗宅(在苲嶺麓)
洭浦關(在洭水口今圮)
陽山郡城(在縣西梁天監中置隋平陳廢郡遂圮)
衡州城(卽浛光縣基今爲洸口巡檢司梁天監中置衡州於浛光縣領始興等十二郡隋平陳改)
(曰洭州)
英州城(五代南漢置英州治於大慶山明改爲英德縣卽正陽舊城今譙樓磚石皆有正陽縣字)
坡翁堂(在縣治西宋蘇軾謫惠州憩此故名)
晞陽亭(有蘇軾題名)
寒翠亭(在南山石壁有蘇軾題)
烟雨樓(在縣治東宋時建米芾有題)
衆樂亭(在函暉谷外下臨澄江宋郡守方信孺建連希覺記)
峽山廟(一名大廟在縣下流五十里前臨大江昔有怪石爲舟楫患過者神而祀之明正德十六)
(年尚書霍韜毁廟雷隨驅其石遂為安流土人因其故處立天后廟)
南雄府
保昌縣(附郭)
孔林書院(在平林村唐孔戣為嶺南節度使子孫遂家焉宋建隆七年裔孫孔閠建陳叔秀記)
廢貢院(在延祥寺西兵燬後試士於僧舍宋紹興元年知州趙伯珒即城東教場地改建尚書謝)
(諤記端平元年知州張友修韶州軍事判官曾刺元記元初廢)
寄梅驛(在城南宋紹興間知州李岐修)
放生池(宋初在城北易涸淳熙間在平政門外五里江水通焉禁民網罟)
入使行館(在城南隅宋淳熙間知州韋能建)
懷德驛(在懷北鄉宋嘉定四年知州鄒孟卿建)
沙水驛(在沙水鎮宋嘉定四年知州鄒孟卿即漢節亭改建十三年知州孫崈修保昌令傅烈記)
大寳場(在三角嶺下)
舊保昌學(在光孝寺東宋淳祐中遷縣東)
種玉亭(在府治内宋章得象建)
三松臺(在光孝寺後宋張□發記址存)
庾嶺嫗家(宋盧多遜南遷度庾嶺憩一小家其嫗頗能言因問之則曰我中州仕族子亦顯位)
(為宰相多遜挾私竄以死多遜常懷毒螫當犯法禁且留此俟其過嫗固不識多遜而多遜窘甚即倉卒)
(避去)
聞韶亭(在河南社稷壇後)
叱馭樓(在庾嶺上)
來雁亭(宋余靖有詩)
通越亭(宋余靖有詩)
二僊壇(在梅嶺下)
舊保昌縣治(在清平坊縣學西元遷刺史坊卽今治)
蒙古學(在南門内元設官生習蒙古字進奏表箋儒學撰文蒙古學校勘書之)
珠璣巷(在沙水寺前相傳廣州梁儲霍韜諸望族俱發源於此)
畦桑園(在舊縣學西明洪武初知府左孟誠建)
作賢樓(在大中書院後明知府江璞記)
懷遠樓(在陵江驛後)
六祖塔(在大庾嶺上)
始興縣
梁太子書院(在縣治南世傳梁昭明太子受經於傅大士寓此)
文獻公書堂(在清化鄉)
階口驛(在縣西南十五里)
舊儒學(在縣東一里許)
惠州府
歸善縣(近郭)
晉欣樂縣故基(在縣南一百五里晉太和元年建陳正明二年廢今猶呼故縣潭)
梁化郡故基(在縣東南八十里梁天監中置隋開皇十年廢今爲梁化屯)
舍人巷(在府治南五十餘步五代時張超遠爲起居舍人因名)
鵝城(郡志惠郡稱鵝城相傳昔浮木鵝至此)
野吏亭(在府治東北宋咸平初郡守陳堯佐建皇祐中黃仲通修紹聖初方子容重修蘇軾記其)
(壁曰故相陳文惠公建立此亭榜曰野吏)
徐處士宅(在水東街)
梅夫子宅(今元妙觀)
唐子西故居(在沙子步宋政和中博士唐庚謫惠寓焉自爲記)
畱丞相宅(在郡城北下郭三里宋相畱正故第吳高詩曰喬木尚存丞相宅今圯)
文惠堂(在府治旁宋陳堯佐守郡故名有堯佐手植荔枝樹蘇軾詩曰丞相祠堂下將軍大樹旁)
(炎雲駢火實瑞露酌天漿淳祐初趙汝馭改爲延相堂)
合江樓(在府東門外東江西江合流之所宋蘇軾嘗寓此有詩)
松風亭(在縣學東北宋蘇軾有詩今圯)
東坡故居(在白鶴峯宋蘇軾謫惠卜居於此)
李氏山園(在郡城南龍塘宋瓊州安撫使李思純别墅)
萬石坊(在郡治南以宋黎獻臣李思純李思義陳周翰陳開五太守所居因名)
陳侍講故居(在舍人巷宋紹興間陳鵬飛謫惠居此)
翟夫子舍(在白鶴峯側宋翟逄亨藏修處)
陳使君堂(宋陳儞知惠州有德及民民生祠之榜曰陳使君堂久廢)
船澳(在歸善上下淮都海濱宋丞相文天祥嘗駐師於此)
王御史宅(在東平坊明王度死事之後没爲侯邑博宅今爲民居)
博羅縣
廢羅陽城(在縣西四十里羅溪之南)
姚孃廟(郡志漢和平間居民姚氏女正淑爲鄉族所稱卒後立廟於博羅縣東盤陀灣祀之號曰)
(姚孃宋咸平中陳堯佐以潮倅守惠州攜潮士許申偕行晚艤舟於岸舟子方擊柝俄有騎數輩卒百餘)
(指呼甚嚴云今夕丞相漕使會宿於此慎勿疎虞明日行訪其地有姚孃廟及登相位遣人祭告申亦任)
(本路轉運使一如其言)
梅花村(在羅浮路側有隋趙師雄醉憩事)
軒轅故居(在羅浮山東唐軒轅集隱居之室)
七曜洞(唐玄宗時嘗獲古樂器於此王維有賀表)
賭婦石(郡志博羅蘇村昔有一媪偕女採薪因衆憩石上媼見石壁峭立下臨深淵漫謂衆曰若)
(等有能從此下者吾當以女妻之俄一少年騰身躍下浮水而上如涉平灘媼驚且喜明日造廬迎女女)
(翁怒不許論辯久之不決翁乃令少年截竹長尺許剖爲二從石上先後投之矢曰若二竹合流爲一以)
(婦汝不然勿復言頃之風起水湧流泊中洲合爲完竹翁曰此天也相與爲㛰後人名其洲曰合竹洲石)
(曰賭婦石)
長寧縣
竹子壩(在沭河弘弘治中欲於此建縣未成而罷隆慶三年知縣趙越丁用中在此治事後徙今)
(治舊址尚存)
海豐縣
齊安陸縣(在縣北三十里坊廓都今爲大安屯)
宋師嶺(宋師伐南漢聚此累土爲階級故跡尚存)
御宴潭(在縣南一百里卽麗江浦下流宋端宗舟次此錫宴故名有梁安詩)
桂林石(在縣東五十里石高二丈五尺面方二丈宋大中祥符間大中大夫陳讜宦遊此大書桂)
(林二字)
大顛巖(在縣西六十里法留山宋寳祐三年邑人林雷煥建書院刻石志大顛事今圯)
登瀛坊(在縣東一百里甲子港涯下列十八石宋范良臣家此開禧三年刻登瀛二字)
宋帝亭(在甲子所待渡山下宋承奉郎范良臣建)
六十甲子(在甲子港有石六十應甲子之數潮退歴歴可指)
佛穴(在縣東五十里五峯山之麓石洞中一穴水深無底壁立二石佛求嗣虔禱探穴隨獲銅錫瓦)
(礫為男女之兆不許竟日探無所得旁有寺曰環田)
海豐故城(在縣城外元至正二年廢)
擎天石(在甲子所北門内嶐然聳峙高雉堞丈餘中開一線俗謂雷打石)
玄武廟(在城内康熙三年賊蘇利圍寨見城上兵戈森列中有披髮而督戰者賊懼不敢進城中)
(困無水神附人持劒畫地掘果獲泉民感安全之功祠祀以報今重修井在廟前)
龍川縣
白鹿石(郡志唐開元二十五年冬有二白鹿出縣東逐之不見掘地得石故名時雷鄉令杜楚賓)
(刻白鹿石三字立縣治)
米穴(舊志龍川霍山青華觀即太乙巖也巖内一穴唐會昌中有米從穴出可供十餘人後有僧將)
(穴鑿大欲其多出乃止巖後有醴泉昔時出酒味極清異日滿數斗今泉孔出水猶帶酒味)
蘇陳堂(在白雲橋舊名台隱堂宋蘇轍陳次升謫惠居此隆興初循守彭億更曰蘇陳像而祠之)
(後廢嘉泰三年州守趙善譩改建於縣東五里曰二賢祠元至正間復廢於兵燹有宋王邁記)
趙佗故宅(在縣治西宋改爲光孝寺今仍之)
默化堂(宋周彦質守循於公署西爲堂五間蘇軾題其榜曰默化今圯榜懸公署)
就日堂(宋端平中郡守宋詡建)
觀德圃(宋詡建)
邵春園(宋詡建今圯)
進賢鄉(在縣九十里宋嘉熙中詔舉賢良明經之士邑人陳大綱與選因名)
介壽亭(在雷鄉驛左宋郡守韓京因母疾禱於天后而愈乃創於天后宫前今圯)
僊臺(郡志鄧昌齡龍川僊德人爲親入山採藥至啓蒙介石僊臺之境遇一老翁綸巾野服展書石)
(上枕手而卧昌齡竊視之皆古篆不能識再拜懇曰爲母病採藥至此乞示一藥翁遂授以天文易數指)
(石上草曰此名五加不特療病可以延年昌齡受教取藥拜謝而歸遂以愈母昌齡後苦志向學能觀星)
(緯窮易占明洪武二十年以明經爲鎮江推官母子俱享期頤云)
王尚書故宅(在嶅湖明黃縉居場縉墾闢得宋所佩之璫及古硯刻有礪字)
正相塔(塔敧斜欲仆忽於順治初挺然矗立羣驚爲神異焉)
長樂縣
宋長樂舊址(在縣東南五十里九龍岡)
忠臣嶺(在縣南四百里卽前南嶺宋文天祥屯兵嶺下時軍中無燭令卒採竹燃之火光照人地)
(多蛙鳴軍士不寐公祝而絶之嶺北有泉卽前毒水井軍士或飲而死公禱而止之土人以爲忠誠所感)
(遂呼爲忠臣嶺)
古塔(在縣南二里宋建塔於岡遺址尚存)
興寧縣
古塔(在縣城北五代南漢時建今存其半)
齊昌府(在縣北五里洪塘坪五代南漢劉鋹置使其子鎮之宋開寶中廢)
武婆故城(在縣西二里五代時縣嫗武姓者糾合村落築城自衛)
畱湖田(在縣東南一里東海橋邊䜟云水打畱湖田興寧出狀元宋初河水急旋流於此羅孟郊)
(應之)
翰林堂(宋學士羅孟郊故居)
洗硯池(在神光山羅孟郊洗硯因名)
曾子湖(羅孟郊冬月解衣下湖取魚供母鄉人因名)
連平州
黃牛仙石(在城北五十餘里高峯插雲傳爲漢曾衮修煉處石頂餘址猶存)
石人嶂奕跡(在城北十里石立半山如人狀其上端平可坐有對奕仙跡)
撑腰石沙洲(在城南十五里石高數丈臨涯如柱水深無底中一沙洲清澄可鑑科年遇浮)
(水面入闈多雋諺曰水出沙洲鹿鳴呦呦)
聖跡巖(在康仁内管相傳平地湧出虚巖有石像在峭壁如觀音冠服纓珞悉具其上有石如華)
(蓋者一其傍如垂旛者七又有白石出地上極其壯麗)
河源縣
秦龍川故城(在舊縣東北七十五里趙佗令龍川所築)
正州故城(在縣西南一里五代南漢劉鋹所築)
廢石城縣(在舊縣一百里舊清湖都地名縣口)
象宿樓(在舊縣北宋端拱初古成之登進士第同科二十八人時稱二十八宿鄉人爲建樓今圯)
潮州府
海陽縣(附郭)
越王走馬埒(在縣北十里五代南漢劉鋹祖安仁爲潮長史時築遺址尚存)
揭陽樓(在韓山唐韓愈建後改名思韓)
拙窩(舊名遙碧宋廖德明改今名朱熹書扁并刻周敦頤賦於巖石今猶存)
熙春園(在西湖山北宋紹興間知州謝尋建)
鳳山樓(下有古瀛洞天繪列僊景又有欵凉延光二亭)
思韓堂(宋知州孫叔瑾建堂東亭曰疊翠陳堯佐書北曰獨遊)
文惠堂(宋州判程應斗建)
南珠亭(宋守鄭厚建)
潮陽縣
鄉學(唐韓愈所置鄕校在縣西今公館巷)
遠遊菴(在麻田山中宋吳復古隱居蘇軾銘)
仰高亭(在縣東二百里有石門在其東題曰張許二公祠)
揭陽縣
勸農所(今漁湖南安堂址久廢)
廢吳西窖(在縣西南今塞)
程鄉縣
曾井(在縣治西一里五代時程鄉令曾芳所鑿泉清冽可愈病宋皇祐間樞密使狄青征儂智高軍)
(士疾癘禱於井水溢出飲之立愈凱旋奏於朝御賜飛白書曾氏忠孝泉五大字今井尚存)
州治故址(今縣治)
縣治故址(在城西門外今爲民居)
貢院故址(在縣治右宋嘉泰元年知州劉煥建試士於此)
鐵漢樓(宋時建以表劉元成之節知州楊應已慕其人仍建鐵菴銘之今址廢)
七賢堂(在縣南百花洲宋開禧元年知州劉煥建祀韓愈等後兵燹)
周溪書院(地名周溪明知縣劉彬建内有雲谷亭濓溪文公祠)
元城書院(今圯)
饒平縣
宋太子樓(在南澳山旁有行宫)
百丈埔(卽浮山宋丞相張世傑會師于此)
宋謝大夫宅(在宣化長坑村遺址尚存)
惠來縣
登瀛石(在縣西南宋蘇軾謫惠遊此大書登瀛二字)
千秋鎮(在縣西北宋景炎二年鄒&KR1590;從文天祥領兵過此爲之銘)
大埔縣
古萬川縣(今清遠湖寮城裏隋時建唐興旋廢)
神泉(在廢修福寺後泉湧清冽因名今遺址存)
澄海縣
甘泉(在蓬洲都漁洲村)
水寨城(在蘇灣白塔寺右明洪武三年指揮俞良輔建此以泊戰船今圯)
普寧縣
雨堂菴鄉(在縣東錢湖橋北相傳爲唐僧大顛道場堂鄉人於遺址築室祀焉禱雨隨應故名雨)
平遠縣
程&KR0776;故宅(在義化都)
鎮平縣
思亭(在石窟都相傳宋知州劉安雅瀕行父老送之餽以贐不受乃建思亭云今圯)
巡檢司故址(在石窟塔子側今圮)
將軍地(在縣東四十里磜頭地方有土墓高大數丈相傳爲將軍地)
綠水湖(在廣福寺平原一湖淵深莫測通長潭潭水清濁與湖水相應世傳宋南巖定光佛得道)
(建寺運木於此出云)
琉璃井(在招福寺前每歲湧水灌田五百畝相傳爲定光卓錫泉)
清泉(在東城内小澗之濱泉出味冽有翰墨香)
相國卦竹(梅子番有竹數十根葉上紅點如血相傳文天祥過此嚼血於竹葉上點卦云)
肇慶府
高要縣(附郭)
鵠犇亭(在縣南七里新江水口搜神記漢九江何敞爲交趾刺史行部至高要宿於此夜有女子)
(呼曰妾本廣信縣蘇氏女名娥嫁為同縣施氏妻夫死有雜繒與婢致富鬻之旁縣日暮俱為亭長龔壽)
(刺死合埋樓下敞掘屍捕壽具伏初發屍時有雙鵠奔其亭故名)
宋崇郡故基(在縣東南三十里桂平都劉宋元嘉十八年立後更名宋隆俗稱宋崇隋開皇)
(間廢今宋崇水口即其故址)
舊府學(在城東門内今爲督府)
舊縣治(在郡治左今為海防公署及遊擊府)
舊縣學(在舊縣左今為民居)
桄榔亭(在縣西南五里白沙岡唐李翺過此宋政和間郡守鄭敦義修元末燬於兵)
崧臺(在城外六里廣六十餘丈高三百餘仞俗傳上帝觴百神之所古名岡臺唐天寳中易此名)
雲秀臺(在城西北八里相傳宋大中祥符間有五色雲見其上郡守范雍建)
南薰亭(在南門外俯瞰長江宋守鄭敦義建遺址尚存)
鑒止堂(在郡治西舊名枕書堂宋守包拯建)
中和堂(在郡治東舊名清心又名靜治宋守包拯建後改今名舊志拯所名堂尚有相魁敬簡雙)
(瑞節秋霜宅今俱為廨舍)
包公堂(在中和堂後宋包拯守端州有廉聲後人因築臺改名孝肅)
菊圃(在郡廳西宋守包拯建前有軒累土為山砥石為碁榜曰爛柯洞天今改為廨舍)
洗硯池(在郡治西北宋守包拯鑿明成化元年知府黃顒於池中立亭匾曰硯池清趣)
星巖書院(在寶月臺宋守包拯建舊址尚存)
披雲樓(在府治後又名飛雲宋時建)
金粟菴(在郡西南五十里宋僧祖泰歸眞處)
放生池(舊志在郡治西南隅池上有亭宋咸淳二年郡守趙崇□建後廢嘉泰間商侯復之)
劬塘寨(在高村都元建明洪武間廢)
浴沂池(在舊縣學内旁植以柏上有浴沂亭明正統間建今為民居)
慶新寨(在羚羊峽後瀝水口)
四會縣
舊儒學(在城北金岡山下)
相堂(明統志在舊簿尉廳之東宋紹興中宰相梁克家嘗館於此故名舊郡志在廣寧縣橄欖都黎)
(峝村)
舊濓溪書院(在舊儒學旁宋景定五年縣令宋有萬以周敦頤提點嶺南刑獄行部所經故)
(創書院咸淳八年縣令趙時昉新之春秋行釋菜禮朔望拜謁講書宋末廢遺址尚存)
新興縣
古新州治(卽今縣治)
舊索盧縣(在縣南三十里仁豐都隋廢入新興唐武德復置乾元復併入新興舊址今存)
舊新昌縣(在縣東四十餘步唐武德四年析新興縣置後省今新昌驛卽其舊址)
舊單牒縣(在縣東二十五里照會都唐武德四年析新興縣置後省基址今存)
十僊園(在縣西南二百步相傳唐宋間來官新州者訟簡優閒故名其園為十僊内有薰風堂延)
(景亭明水軒藏僊亭宋王長孺李西美李彝各有詩記宋末俱廢)
舊儒學(在縣東南八十步夏院寺西宋天聖中建淳熙三年州守趙師孟徙舊學址今為軍儲倉)
舊信安鎮(在縣東南八十里先為信安縣隸廣州宋熙寧中省為鎮入新興縣元祐復為縣紹)
(聖復省為鎮後復為縣)
宣詔亭(在縣治東南宋熙寧三年州守梁立則建後改頒春之所復廢舊志在古新州治内)
竻竹亭(州城狹隘宋紹興中知州黃濟植竻竹繞之羔豚不能入至今被其利)
熙熙園(在縣南百步儒學之西宋紹興間張䕫知新州作超然臺其中後廢知州張養正闢為射)
(圃)
仰忠亭(在縣南百步宋紹興中胡銓謫官新州寓此淳熙中王揆來守州卽其舊址立祠又作亭)
(名曰仰忠闢池引泉窮冬不竭宋末遺址猶存今為民居)
錦阜亭(在縣西南一里臘岡上宋守黃義卿建)
瑞蓮臺(在縣北舊名雪花宋乾道五年濠生蓮故名古新州治内亦有瑞蓮臺)
舊貢院(在縣南一里宋淳熙六年僉判馮宙來攝州事因廣使華館為之時監司按部及士大夫)
(往來者於是館焉嘉定後廢今為民居)
乾闥婆城(出鵕䴊鳥)
湖天亭(在縣東南五十步宋嘉定中郡守楊承祖建宋末廢)
芙荷亭(在縣東五十步有池植荷宋主簿譚宗作亭其上改曰再香今為民居)
源清亭(在縣南二十餘步宋紹定四年同知李漢傑建元廢)
雙清閣(在縣治西宋時建)
瀟爽樓(在縣城西南舊志謂二樓俱在古新州治内)
景和樓(在縣城東南)
陽春縣
舊銅陵縣(在縣北八十里思良都本劉宋龍潭縣隋改銅陵唐或屬春屬勤宋熙寧六年併入)
(陽春縣)
舊流南縣(在縣西北三十五里順陽都隋開皇中置宋開寶六年廢併入陽春縣今為民居)
舊西城縣(在縣西南七十里太平都隋開皇中置大業初廢入銅陵)
舊勤州(在縣北八十里順陽都唐武德間置隨廢開元間賊保銅陵北山復置治富林洞因以為)
(縣乾元中徙治銅陵宋開寶五年廢今為民居舊勤州當有三處在順陽者其一也)
舊羅水縣(在縣西南九十里太平都唐天寶末置宋開寶五年廢併入陽春縣)
舊陽春縣(在今縣北八十里思良都峝石山南宋景德中以州水土惡弱徙此未幾復還舊處)
招商院(在南門外宋景祐二年知州薛利和建)
勸農亭(在縣北三里北亭岡頂宋皇祐二年知州薛利和建明景泰間知縣李福海修今圯)
梅花塢(在城南一里舊學前明正統二年因遷學遂廢今為民居)
白蓮池(在城南舊學後今為民居)
陽江縣
古西平縣(在縣西三十里虔儒都基址荒没舊志晉屬高興郡唐武德中改隸高涼郡貞觀中)
(隸恩州宋開寶中入陽江按晉地理志始有西平屬高興郡自劉宋齊以迄宋高涼南恩等州郡沿革建)
(省縣名俱無西平盖立後尋廢獨明統志謂唐改西平曰陽江屬恩州云)
舊南恩州(在縣西二十五步高阜上唐徙於恩平縣左為恩州宋開寶中復徙故地後加南字)
(明初州廢卽其址立千戶所)
古杜陵縣(在縣西一百二十里白石都)
舊南恩州學(宋慶歷中建於城南二里紹聖四年知州丁璉徙於城内東南擢桂坊今為演)
(武亭)
熙春臺(在東山頂西南巨石旁宋元祐元年知州徐輔建)
使華館(在東門外百餘步宋紹聖四年知州丁璉建元天歷間知州張允明修明洪武元年改西)
(平驛後徙於縣東舊址今為民居)
西園(在舊州治西周二里喬木怪石蕭然出塵亦名盤玉壑宋政和間知州游經作和理堂鑿濠植)
(蓮有橋從菡萏花邊過人在琉璃鏡裏行之句慶元間攝州事黃公度作隆蔭堂知州張登作靜明菴乾)
(道中知州李綸磨堂旁大石刻西園勝槩寶祐中知州黃必昌搆講武堂又州東有東園今俱圯)
濓溪書院(宋建於南恩州北火燬元大德間復建於縣西二十步天歷二年知州張允明徙於)
(州學之東有光霽堂元末廢)
海口海陵博臘遂訓四寨(見宋史地理志)
梅口場(宋採鉛地興廢未詳)
金冶(宋食貨志今失其處)
王守祠(州人祀宋守王冶今改其址莫詳)
西樓(舊南恩州西城上宋淳熙間知州王亘建)
畱相祠(在縣尉廳左宋守畱正初筮仕為陽江尉嘉定三年季子碩知南恩立祠祀之)
朝宗閣(明統志在舊郡治宋建)
萬象樓(在舊南恩州城上宋嘉定五年知州畱碩建)
瑞禾亭(在縣東一里東山之陽宋咸淳中嘉禾三穗郡守塗久大建亭鐫嘉禾二字石刻尚存亭)
(廢)
相梅亭(在縣尉廳左宋畱碩為其父畱正建)
舊陽江學(在縣西南三十步元末廢今為民居)
大墟站(在縣西七十里虔儒都明洪武元年改太平驛十二年徙丹城墟今舊址廢)
稅課局(在今儒學前明景泰三年廢以其地三之一為總舖二為督備指揮館)
高明縣
白鹿堂(在縣南五里上倉步都相傳趙佗田獵獲白鹿於此故名)
舊平興縣(在縣西五十里黃村都劉宋置宋開寳五年省入高要今為民居)
舊清泰縣(在縣東二十里清泰都梁析平興為梁泰縣隋改清泰唐復省入平興今為民居)
種學堂(在文儲山下宋寶慶間鄉人麥夢協讀書之所)
福真堂(舊習儀之所明嘉靖間知縣陳坡遷於延壽寺今圯)
文昌塔(在城東一里明萬歷十五年知府王泮建)
龜峯塔(在都合海口外明萬歷間副使陳濓建侍御區大倫銘)
恩平縣
古新安郡(舊志縣北一百里靜德都卽新興城舊治考晉書太和中置新安郡卽高凉合浦二)
(郡地臨允屬合浦新興亦臨允所分者故郡在此)
古恩平郡(唐天寶間為郡後改恩州在水東都大順二年自陽江縣東二十五步徙此宋開寶)
(中仍徙於陽江縣故處慶歷八年改南恩州郡址尚存)
古海安縣(在水東都卽古恩平郡)
古清海軍(在縣北二十五里水東都潭流渡旁唐至德間置戍兵三千人宋開寶間廢今存遺)
(址)
古恩平縣(舊志及府縣志皆言在今縣東北二十里今為恩平舖俗呼木綿舖是也又言卽今)
(恩平縣治明成化十五年以前為恩平堡未知孰是)
雲岫營(在縣北八十餘里明副使毛言遇害處遺址尚存)
廣寧縣
舊新招縣(在橄欖都新招村劉宋時置後省故址尚存)
舊化蒙縣(在太平都東鄉水口劉宋時置後廢遺址尚存)
舊化穆縣(在縣東南五十里大圃都康谷村後省故址今為民居)
舊化注縣(在縣西四十里橄欖都綠水村化注為縣見南齊書亦劉宋所置也後省遺址尚存)
舊南綏州(明統志廢南綏州在郡城西六十里唐初置領四會化州二縣貞觀初廢舊郡志則)
(書南綏州於四會而廣寧又書綏州在橄欖都石澗村劉宋時置宋熙寧六年廢併入四會今為民居舊)
(志亦兩書之而移南綏州於高要蓋悞執明統志郡城西六十里之文也考劉宋所置乃綏建郡領縣則)
(首新招疑治於此與石澗相近皆橄欖都也)
相堂(在橄欖都黎峝村宋時鄉人有郭姓者富而好士梁克家嘗館其家後入相因名館曰相堂舊)
(址尚存明統志在四會簿尉廳東)
得一亭(在圓領山九十九坑古䜟云九十九坑還少一若還得一是名邦明知縣羅彦霄建亭其)
(上)
都巷塔(在都巷坪明天啟六年知縣黃夢瑞建)
德慶州
廢端溪縣(在州治東八十步儒學之左漢置元為德慶路附郭明洪武九年改郡為州省端溪)
(令為軍營)
廢悅城縣(在州東八十里晉置樂成悅城二縣劉宋改成為城隋以悅城省入樂城屬端州唐)
(改樂城曰悅城屬康州宋省入端溪)
廢冗溪縣(在州東悅城鄉晉置隋廢入端溪今舊縣里是也考晉及宋齊書皆有元溪而無冗)
(溪恐悞)
濓溪書院(在州東七十里三洲巖畔宋熙寧中周敦頣經此淳祐七年縣令許鑒因創書院今)
(址尚存)
舊貢院(在州北二里侍郎岡之南宋元豐間運使李熙載建元初廢其址猶存)
永慶軍雙門(宋以康王潛邸升康州為永慶軍)
古城(卽今州治四圍垣基是也宋建炎三年郡守陳熙修置)
豁然亭(在香山宋慶元間州守趙師璱建)
五先生祠(宋淳祐十一年郡守陳夢龍創祠於明倫堂東以祀周敦頣程顥程頣元至正四年)
(郡守孫振武增祀朱熹張栻為五先生祠明洪武九年崇祀兩廡祠遂廢)
沈香亭松關亭潄玉橋(俱在香山宋時建)
横翠亭(在舊郡門之南宋時建今圮)
葛僊園(在州東一百三十里社山頂有花園相傳葛洪煉丹之所今在東安縣)
舊社稷壇(在州東四里明洪武二年通判孫文顯徙於城西二里其址今為民居)
舊壽康驛(在州西四十步明洪武七年知州趙鼎改創於光孝寺其址今爲軍營)
廢端溪縣學(在州東城隍廟左明洪武九年省端溪學廢)
三元塔(在州東五十里白沙山上明萬歷二十七年知州沈有嚴建)
封川縣
廢封州(梁置成州隋改封州明洪武初以州治為縣治諸志謂在縣北六里者據隋時封州言也)
莫宣卿讀書堂(在麒麟山下)
致爽樓(在縣西宋皇祐間知州曹覲建)
望雲臺(在登高山宋州守曹覲築以寄思親之意)
五友堂(在縣西四十步宋嘉祐末知州沈清臣建取江山風月與已為五而名今為民居)
拱翠樓(在縣東宋時建)
舊賀江巡檢司(在賀江口今為市㕓)
舊河泊所(在西廂)
二星堂(在縣西十里舊名天遠堂宋州守曹覲建後以兩部使者交承於此因易今名)
浣花亭(在城外西園宋封州守沈清臣建又有桂巖知津二亭)
舊三舍學(在東山宋大觀元年編三舍陞貢次第宣和三年詔罷)
金墉亭愛山亭吸江亭(俱在舊封州治東宋時建)
孔訓堂(在縣西宋州守孔延之建以教其子文仲武仲平仲)
宅生堂(在縣北宋知州李元建)
大誥巡司(在文德鄉大誥村元末同僉行樞密院事李質保障封川遣土人楊正立寨守之明)
(洪武十五年裁今址尚存)
舊封川縣(在縣西一里明洪武二年廢封州入封川縣知縣郝清卽州署為縣署古柏八株尚)
(存其五而舊縣今為民居)
開建縣
讀書堂片玉亭(在錦衣鄉金縷村唐状元莫宣卿讀書之地)
舊縣治(宋元以前在開江鄉遷徙歲月無考)
舊儒學(宋元以前在縣東三里今一都大岡是也前有田一片俗名學門田明洪武八年遷於縣)
(北里許宣德八年又遷於縣東南百餘步成化二十二年又遷於城東隅守備舊署)
舊城隍廟(在縣東百餘步明洪武初建)
高州府
茂名縣(附郭)
石船(在潘山上晉潘茂名煉丹於此有潘仙亭今圮)
廢南巴縣(在鑑江西一里本梁南巴郡隋廢為縣後省入連江縣唐復置宋廢)
廢潘州(在本縣境唐初置南岩州治南巴縣貞觀中改潘州徙治茂名宋開寶中廢入茂名)
廢潘水縣(在本縣境唐武德中置屬潘州宋開寶中廢)
高力士宅(在縣西唐高力士縣人馮盎之孫故有宅嘗手植桄榔子二株高百尺宋時尚存)
馮家村(在電白界以唐馮盎居此得名)
寶光塔(在西河岸)
電白縣
廢良德縣(在懷德鄉陳置務德縣更名良德隋屬隴州唐貞觀中高州徙治於此宋初廢入電)
(白)
廢保寧縣(在下保寧鄉本梁連江郡隋廢為縣開元中改保寧屬高州宋廢入電白)
信宜縣
廢竇州(在本縣唐初置南伏州貞觀初改竇州宋熙寧中廢入高州)
廢特亮縣(在縣西北一百二十里唐初置屬竇州宋開寶中廢)
廢潭峩縣(在信宜西南二十里唐置尋省入信義縣屬竇州)
銅鼓(宋靖康初民得之地中高尺餘其制精巧聲逾洪鐘)
化州
廢陵羅縣(在州北唐置屬羅州後屬辯州宋開寶中廢入石龍縣)
廢羅辨縣(在州境本羅辨峒唐置陸川縣屬辯州後更名羅辯屬禺州宋廢)
廢龍化縣(在州境唐初析高凉縣屬辨州宋廢入石龍縣)
清風樓(在州治北城上唐曰清風堂宋改為樓)
吳川縣
廢羅州(在縣西北一百二十里劉宋元嘉初鎮南將軍檀道濟於陵羅江口築此城因置羅州隋)
(廢唐復置治廉江縣宋太平興國中又廢)
廢幹水縣(在廢羅州西七十三里劉宋置招義縣唐改曰幹水宋廢)
廢零綠縣(在廢羅州西南一百二十里唐置屬羅州宋廢入吳川)
廢翔龍縣(在□川東宋益王遷廣為元兵所追駐此是日黃龍見乃升其地為翔龍縣)
碙州塔(在縣南一百三十里)
石城縣
舊州湖(距縣一百二十里卽唐羅州陷處舊傳有白牛出州人剥而食之其地遂陷今稱為龍窟)
(禱雨取水於此)
和尚嶺(卽望恩山宋天寧僧遇父於此故名)
廉州府
合浦縣(附郭)
漢唐故城(在城東北七十五里蓬萊鄉舊州村漢合浦唐廉州俱治此)
媚川都(在縣境東五代南漢劉鋹置宋開寶五年廢)
常樂縣(卽石康縣治東漢置宋建隆間廢以其地置石康縣)
越州城(在府治東北八十里蓬萊鄉劉宋置又名青牛城諸志謂在郡東十里者據漢唐故城言)
(也)
封山縣(在舊廉州南一百二十里南齊置封山郡隋罷郡為縣唐武德中以縣置姜州後州廢以)
(縣屬廉州宋開寶五年廢)
蔡龍縣(在舊廉州北一百五十里唐初置屬姜州貞觀中改屬廉州後廢卽今蔡龍洞)
東羅縣(唐初置屬姜州貞觀中州廢屬廉州後省)
珠池縣(在合浦縣境唐貞觀中置後廢入合浦)
大廉縣(在舊廉州東一百里唐初置後廢入石康)
高城縣(在舊廉州境唐貞觀中省入蔡龍縣)
宋故城(在石康縣東北瀕江宋開寶五年徙合浦郡治於長沙場即其地)
太平軍(卽今郡治宋太平興國中於海門鎮置太平軍咸平初廢)
石康縣(在郡治東北三十里明成化八年併入合浦)
僊人橋(在郡治東五十里新寮堡前溪中巨石如舟長四丈許闊半之南岸斗石穹嶐北岸長石)
(亘之上有巨人跡過東又一橋名石溪橋)
欽州
銅柱(漢伏波將軍馬援旣平交趾立銅柱以表漢界在州治西貼浪都古森峝上有銘云銅柱折交)
(阯滅交人懼常以土培之)
安遠縣(在州境内梁置安京郡隋廢郡為縣唐改曰保京宋改曰安遠元因之俱屬欽州明洪武)
(八年省入州)
欽州故城(在州治東北五十里地名高沙土城隋開皇時遷舊州後廢)
安京縣(在州治東北一百三十里羅浮山下隋置後廢)
安海縣(卽廢玉山州屬縣)
南亭州(在州六屋村北唐初置貞觀後廢)
玉山州(在州境内唐廢)
舊州(在城東北一百五十里宋天聖元年遷州治於近海白沙之東故址尚存)
三石(曰釣石曰醉石曰吟石在欽江水中宋守陶弼嘗遊憩於此)
銅鼓井(在永樂鄉團光村或言掘地得銅鼔遂成井故名)
靈山縣
欽江縣(在縣治西南秋風鄉為欽州城東廂地)
遵化縣(在縣治南三十里上武鄉新兒村遺址尚存)
内亭縣(在縣治西九十里下甲鄉陸屋村遺址尚存)
南賓縣(在縣西北五里峯子嶺下唐貞觀中改為靈山縣)
石室(在縣西唐寗悌原讀書之所洞如深室門外一石橋有兩石人夾侍)
雷州府
海康縣(附郭)
古合州(漢元鼎時始名徐聞不知在州治何地至梁大通間改為南合州在特侣塘邊唐天寶二)
(年遷麻歴村貞元初復遷特侣塘舊址後梁開平四年遷於平樂白院村五代南漢仍遷回特侣塘舊址)
(後又遷今衛治元至元間遷今郡治)
海康縣故址(隋置在今雷州衛治五代南漢遷縣治於澄清坊元至元十八年又以縣治設)
(雷州路縣遷改不定泰定元年在城南隅愷悌坊面城而立明洪武二年遷郡治後其舊縣遺址為軍營)
雷州縣故址(在海康縣境隋志云大業初廢模落羅阿雷州三縣入海康縣)
貢士莊(宋郡守薛植夫建郡人樂助者買田百餘畝為貢士莊凡遇舉子會試盡所積以送行元)
(延祐以後雷士合試於湖廣省亦資給是莊)
觀稼亭(在縣東門外宋郡守薛植夫建元郭思誠改建城上歲久傾圮明弘治間指揮宋賢建於)
(城外東北園中)
蘇公樓(在城南卽宋吳國鑑館蘇轍之所時蘇軾亦謫儋耳同處月餘靖康間邑令余淳禮建亭)
(設二蘇像嘉熙間郡守毛當時即其地建樓以表之咸淳間郡守陳大震遷樓於西湖與寇準祠並元末)
(廢明正德間郡守王秉良又即舊址建樓刻二蘇詩詞於上今併圮)
王國才池亭(宋蘇轍詩馬上初驚香入衣臨風騷首駐金羈幽亭深在荷花裡道在王家小)
(墨池)
三賢堂(宋郡守陳大震建在平湖書院内祠寇準并二蘇)
夢歸堂(宋陸升之寓居胡銓隸三大字榜楹門)
曹氏園亭(宋寇準詩野靜長原迥亭開夕吹清登臨時一望海樹與雲平)
英靈陳司馬宅(宋寇準詩公餘策馬到英靈幸有官僚伴使星人物熙熙風景盛好將佳)
(會入丹青)
薛公生祠(在城内守廉坊宋嘉熙間郡守薛植夫鑿渠興水利有功於民去日郡人立祠於蘇)
(祠之東以誌不忘祠廢今遷附名賢祠)
西館(在平湖書院西宋寇準所居)
蓬萊館(在郡治東蓬萊坊一名光華館宋守戴之邵建)
思亭(在雷州衛治宋郡守張紘建自為記)
十賢亭(在西湖上宋咸淳九年郡守虞應龍建以祀寇凖蘇軾蘇轍趙鼎李綱王巖叟胡銓秦觀)
(李光任伯雨)
横舟亭(在郡治西宋郡守陳大震建取寇準孤舟盡日横之句而名又有流水孤村等亭今惟放)
(生狎鷗二亭存餘俱廢)
瑞芝堂(在郡舊治宋建名無訟因瑞芝産於堂易今名)
百花堂嘉惠亭(俱在郡治宋時建)
陸公泉亭(在城北十五里明嘉靖間郡守陸瓚覲行士民送之道遇流泉湧出衆因建亭碑勒)
(陸公泉三字今圯)
遂溪縣
廢椹川縣(舊有椹縣隋改曰椹川大業初廢入扇沙縣)
文明書院(在縣西南樂民所城内宋蘇轍南遷由儋徙廉道經興廉村宿淨行院謂鄉士陳夢)
(英曰此地勝境當有文明之祥卽其地建文明書院後圯今為軍營)
萊公井(在英靈里祭海亭前宋寇準經遊斯地飲而甘之因名郡守薛直夫立亭其上)
廢遂溪縣(即古之鐵把縣宋紹興二十年遷縣西南乾道四年再遷今縣遺址尚存)
龍爬石(在舊縣東五里崑崙阜宋嘉定九年天大雷雨龍盤石上爪痕如鑿泉湧為潭鄉人遇旱)
(於此求雨)
崇猶堂(在文墨鄉宋咸淳五年尚志建元末廢)
祭海亭(在縣南英靈村每歲春夏季月十二日郡官遙祭海神於此)
徐聞縣
舊徐聞縣(唐貞觀間立在麻鞋村元至元中遷於賓朴村)
貞女臺(在縣黑石門山之巔相傳昔有女子父母没於此守志不嫁鄉人為立臺焉)
瓊州府
瓊山縣(附郭)
漢珠崖郡城(在縣東南東譚都石陵村基址尚存)
梁崖州城(在郡城東南三十里)
廢舍城縣(在郡城東北二百六十里隋大業中置唐於此置崖州宋省入瓊山縣)
廢顔盧縣(在廢舍城縣境隋置唐改顔城屬崖州後廢)
廢武德縣(在陶公山下隋置)
趙汝珞營(在白沙口)
瓊臺(在瓊治西瓊州自唐以來置都督府宋置瓊管安撫都監瓊臺蓋當時所名)
望闕亭(在縣張吳都唐崖州址南李德裕貶時建并有詩)
永日軒(唐李德裕建因公有消此永日所以解憂句後人取以名其軒誌去思焉)
東坡臺(在郡城南舊開元寺東宋蘇軾嘗寓此故名)
麗澤亭(宋建在郡學門外江中飛橋徑度環植芙蓉最為勝槩後廢)
廣蔭亭(在城東一里宋隱士唐文嚴建初名松軒翰林學士陳士徽更名廣蔭元萬戶解珣遷於)
(通衢之上)
海雲樓(在郡治宋建)
鑑空閣(在城西宋建)
靖端臺(在郡治又有虛白緩帶退思平理燕喜等堂在通判廳者有風月臺節愛超然二堂皆宋)
(時所建後廢)
世德堂(在城西宋戶部侍郎沈翥孫悌建)
放生池(在城南内譙樓下宋郡守韓璧開並建知樂亭後展城湮其半今鐘樓南街微存遺址池)
(北有六瑞堂郡守王光祖建時常開雙蓮者三堂以此名)
番民所(在海口浦今為海田元籍南番兵立其長麻林為總管今圯子孫俱為蛋人)
瑞蓮亭(在郡城南有雙池植蓮元至正間開雙萼文宗時遊亭上扁為瑞蓮)
考古臺(明洪武中教諭趙謙讀書處今為築臺)
留耕亭(在城東一里明景泰間隱士唐寅建)
澄邁縣
曾口縣(在縣南七十里曾家東隅都唐貞觀間置五代南漢省今為博羅村址)
通潮閣(一名通明在縣西宋澄邁驛閣蘇軾嘗憩此有詩李光書扁)
文昌縣
廢紫貝縣(在紫貝山下漢置後與玳瑁縣俱省)
廢平昌縣(在縣北何恭都譚步村隋名武德唐武德五年改名平昌後改文昌)
廢忠州(在定安縣西南黎峝中唐咸通間擒黎賊蒋璘等於其地置州兵還遂廢)
會同縣
舊縣(一在嘉會一在太平)
永豐舊邑(在縣治北門)
樂會縣
廢容瓊縣(唐貞觀置貞元中省入瓊山)
臨高縣
故臨機縣(在縣西二十里唐置今那虞都海邊亦有臨機村)
買愁村(在縣南宋胡銓有詩)
儋州
儋耳城(在州西三十里高麻都南灘浦溪漢樓船將軍楊僕建遺址尚存)
宜倫縣(方輿志在州西門内隋為義倫縣宋太平興國初更名宜倫紹興間郡守王齊遷於城北)
(以其地為倫江驛後附城西門内元因之明正統間廢)
富羅縣(在州境本隋毗善縣唐初更名富羅五代南漢廢)
吉安縣(在州境唐貞觀初分昌化置乾元後省置洛陽)
涔陽縣(在州涔陽鎮唐天寶初置)
洛陽縣(在州境黎峝中唐乾元後省吉安縣乃置後移儋州城下宋省入宜倫縣)
得月樓(在州城北宋知軍孫尚建明成化間改為迎恩館)
尊賢堂(在州治東二里宋蘇軾所居後郡守譚景先建堂於其址以祀軾故名)
桄榔菴(在州城南宋蘇軾謫居時為偃息之所傍有桄榔林故名)
繼美堂(在州治東宋知軍陳適建以其父中孚亦嘗為守故名)
堅白堂(在州治東宋陳適建)
問漢亭(在州大江橋北宋人許康民建胡銓題匾)
雲錦亭(在城東南宋周自永建)
籌邊亭(在城東宋知軍黃嗣建)
湧月亭(在城北本宋郡人陳氏家塾下臨大江李光取杜詩月湧大江流句名之)
熙春堂(在州治東宋建)
湛然菴(在州大江橋北宋人許廷惠建)
吏隱堂(在州北隅宋知軍陳仲平建)
昌化縣
興賢堂(宋時為符確建)
萬州
萬安州城(在通化都唐置址尚存今名舊州)
富雲縣博遼縣(俱在州境唐貞觀中置龍朔初屬萬安州五代南漢省)
萬寧縣(宋置在州城西北明初遷於州治東)
愛民堂(在州治後宋建元侍御史丘世傑重建)
黎順亭(在城東山嶺下宋端平中知軍劉椿有德政民為立亭刻石紀功今碑尚存)
魯亭(在城北僊河溪側元丘世傑建)
崖州
樂羅縣(在州西百里今有樂羅村按隋後縣無此名恐為漢時十六縣)
臨川縣(在州東南一百三十里鹽場西南山中唐置五代省)
落屯縣(在州東五十里唐置五代省卽今落屯村熟黎居之)
吉陽縣(在州城東後廢為寧遠軍)
寧遠縣(宋在城内州治西北明洪武間遷於州南二里水南村正統間廢後為布政分司署)
延德縣(在州西一百五十里今白沙舖西南黎白港宋大觀初改為軍又置附郭縣曰通遠政和)
(初省入感恩)
玳瑁欄(在州治東南五十里卽鳳嶺下海邊有巨石如屋宋時圡豪陳明甫作亂聚石為欄養玳)
(瑁今石椿尚存)
懷寧亭(在城東南三里南廂亭左右有二臺)
相公亭(在州南南山舖之東地名兢田宋丁謂貶崖州續有旨拘荒僻處郡乃建數椽居之後名)
(相公田)
洗兵亭(在州西南二里宋胡銓與郡人陳迪功遊得勝地有池數畝乃建亭其上匾曰洗兵蓋謂)
(迪功能彈壓諸黎也)
盛德堂(在水南村宋儋守裴聞義宅趙鼎南謫居此後胡銓亦居之)
逸賢峝(在州西南洗兵亭東有修竹茂林宋胡銓愛之因闢為竹峝暇日遊玩初有六客已而一)
(客後至遂用六逸七賢而名)
感恩縣
九龍縣(漢置在縣東九龍山後廢)
楊文廣壩(近古鎮州石城遺址有馬跡碑題楊成軍馬到此)
鎮州(在縣東北七十里宋大觀初知桂州王祖道請於黎母山立鎮寧縣尋廢之)
羅定州
開陽縣(在州南五十里卽今一都舊縣鄉城址尚存有舊儒學碑記石龜并舊倉厫地今名倉地)
(秦時置唐天寶元年改縣為郡後設復瀧州遂廢郡為縣)
龍鄉縣(卽今州治晉升平五年分端溪地置龍鄉縣)
瀧州(在州南一百里順仁鄉梁天監五年設卽今二都蔡村之前城址尚存居民誤呼為竇州城按)
(瀧水源出雲卓流經於二都會平竇之水又合新榕之水東下經於州城之北至東水口復會上烏水以)
(達於江至端水州名瀧以此)
瀧水縣(卽今州治以瀧水故名)
懷德縣(卽舊開陽縣唐武德四年置)
龍龕道場(在龍龕山有石峝唐武德四年里人陳普光於此建道場祀佛石刻佛像猶存嗣聖)
(中陳集原撰序有云巖巖石室鬱鬱禪枝五門清淨八解漣漪雲起山窗花開蓮井蕭蕭閒曠悠悠虚靜)
(後張柬之遊此賦詩人因增祀柬之及陳集原於此)
開陽郡(卽舊開陽縣唐天寶元年置)
雙龍勝槩亭(在州南十五里□竹鄉之前今圯明成化十年僉事陶魯建南鑿一池中有小)
(丘作亭曰澄心思忠亭)
南征書院(明萬歷二十三年同知張嘉正建中為麗澤堂上有文昌閣今圯)
揆文館(明天啟四年兵憲蔡善繼遷學於河東以舊學地建焉今圮)
僊人跡(一在鵝抱石一在大蟲跳石面俱有僊人脚跡)
東安縣
永順舊縣(在芙蓉都唐武德中置宋開寶五年廢遺址尚存)
西寧縣
華表石(在羅旁水口對岸距縣二十里俗呼和尚石漢陸賈使南粤泛舟至此默禱曰我說粤而)
(粤從當以錦裹石為山靈報使還募人植花卉以代錦改名曰錦石舊有陸賈祠猺熾輒祀石以祈福及)
(大征平服削其頂刻華表字於其上)
連州
虞帝行宫(在丹臺觀之左)
八臣堂(在丹臺觀西以祀虞帝八臣)
飛泳亭(在龍津門外唐為祝聖放生之所刺史蒋防有磨崖銘)
湖上十亭(在海陽湖唐刺史劉禹錫建曰吏隱曰切雲曰英雲潭曰真覽曰裴溪曰飛煉瀑曰)
(濛池曰棼絲瀑曰月窟曰雙溪元和間裴佋以御史貶連州嘗與禹錫倡和其間謂之海陽十詠)
燕喜亭(在城北唐貞元間吏部侍郎王弘中謫居連州建是亭以為燕遊之所韓愈記之五代時)
(毁明成化中重建)
天衢書院(在靜福山五代時郡人黃損肄業之處)
紹興十二亭(曰燕居曰月窟曰真覽曰振鷺瀑曰飛煉曰君子曰天澤曰卧龍曰鍾美曰十)
(韻曰聚秀曰勿幕自天澤以上仍唐人遺跡卧龍以下乃後人所刱宋紹興間知州陳曄重刱有張瑄詩)
元豐十二亭(曰燕喜曰四望曰八顧曰百花曰擷芳曰蓮照曰清暉閣曰清懷閣曰都景樓)
(曰海陽樓曰岐山洞曰大雲洞宋治平以前亭名已廢元豐初知州杜杆乃刻石紀之)
望雲樓(在州北城上宋郡守林槩建有望雲賦)
觀稼樓(在州北城上宋郡守徐常建)
雙溪閣(在雙溪上宋紹興間郡守王大寶建張浚銘)
列秀亭(在州學東南羣巒拱秀衆流環繞宋張浚常登臨焉)
丞相書院(在州城後街東嘉魚坊為宋張浚立)
濯纓堂(宋建在舊湟川驛舊志云卽泗州張浚記)
養源堂(宋建在龍津門東陳宗諤肄業之所傍有資深齋)
致一堂(在陽春門外宋歐陽獻可讀書之所張浚記)
壽椿堂(在楞伽峽上舊為通濟堂宋改清涼寺司法李華有治水功郡守畱元長從州民之請易)
(寺為堂刻木肖像於中以致思云)
仰韓堂(在州治内宋紹熙中郡守陳曄建左有君子堂右有清淑堂後有景山堂)
五賢堂(在州學内宋端平中郡守留元長祀韓愈劉禹錫張浚朱熹張栻)
廢桂陽州(卽桂陽元陞為州在新街北明洪武初廢後卽其地建嶺南道署今民居)
陽山縣
讀書臺(在縣治西北二里金山之麓唐韓愈為令日讀書於此有韓愈詩)
釣魚臺(在縣東半里三門灘下唐韓愈釣魚於此下有釣磯石)
連山縣
舊連山城(在程山下)
廣州府(又舊志古蹟有混入亭館者今併入如左各府同)
南海縣
彙亨亭(在朝天街宋進士陳宜建八世孫刑部主事陳祐修)
粤會堂(在石門明成化六年建)
敬亭(在西樵山聚仙堂上明嘉靖初霍韜建萬歷間從孫尚守修)
小西湖亭(在西樵山吉水峯下明嘉靖間方獻夫建萬歷間子知府蕖修)
看竹亭(在郡城詩書街)
寄思亭(在南海佛山堡明主事梁焯建)
拄笏臺(在西樵山上)
紫烟樓(在浮丘山明萬歷間趙志臯建左有吹笙亭大雅亭)
鴈泉草堂(在沙貝村明戶部郎中陳鏊建)
布始堂(在平地村)
棲霞閣(在靈州明副使徐文溥改名控海樓)
天游精舍(在城西門一里浮丘山之南明府尹陳錫建)
番禺縣
齊雲亭(在白雲山上宋建明嘉靖中重建)
臨清軒(元趙介建)
凝紫亭(在五羊驛前)
恩光亭(在聚龍岡上)
釣魚臺(在白雲山上)
奎翰樓(在明梁儲祠内其子孫搆樓藏四朝所賜敇書)
粤洲草堂(在粤秀山下明黃畿讀書處)
海印閣(在城東南沙洲明萬歷中建)
清泉精舍(在郡城儒林坊明御史黎貫建)
順德縣
勸農亭(在阜南門外明知縣吳廷舉建書農事要語於壁間)
沙洲草堂(在赤花村明區世元隱居)
貽馨堂(在冲鶴明潘光統建)
讀書堂(在平步明孫蕡建)
百歲堂(在阜南門外明知縣方攸躋為壽氏羅宸建)
光大堂(在龍頭堡)
二白堂(在龍頭堡)
東莞縣
遺愛亭(在儒學泮池右明知縣吳中建正德初知縣陳墀遷於縣左)
去思亭(在縣門右明嘉靖初知縣陳墀建)
萬卷亭(在新橋明右侍郎陳璉建)
從化縣
濟川亭(在古樓潭石鼔山麓明嘉靖初知縣邢推高建)
翠峯草堂(在韶峝)
龍門縣
清風亭(在縣治後)
阜成樓(在公署後明知縣吳宗元建)
增城縣
菊坡亭(在城内鳳凰山上明萬歷初知縣王良心重建)
席光亭(在鳳凰山西白沙祠後明湛若水建)
香山縣
迎恩亭(在縣西)
麗澤亭(明正統間建)
友琴堂(在香山縣前明鄉賢黃瑜故居)
凌霄閣(在學宫後)
新會縣
哀歌亭(在厓山)
壮哉亭(在勇敢祠後)
思德亭(在南門左為明陶魯建)
致虚亭(在東山學宫左)
大觀亭(在象山上明萬歷中建)
觀風亭(在兵備道署後)
江門釣臺(明陳獻章建)
向陽樓(在東城上後改為天梯閣)
卻陰樓(在西城上)
碧玉樓(在江門明陳獻章宅)
三水縣
迎春亭(在東郊)
魁岡塔(在城外東南二里許明侍御李希孔建)
清遠縣
靖遠樓(在縣治南卽縣譙樓明正德初僉事吳廷舉建)
韶州府
曲江縣
風采樓(在府學左為宋余靖建與風度樓相對明陳獻章有記)
文英樓(在後街今圮)
薰風樓(在城南明弘治間知府曾煥建劉在業記後圯知府符錫重建)
燕譽樓(在西河舊有西郊亭明郡守符錫建)
翠華亭(在皇岡山舜廟今圯)
西郊亭(在河南)
纘武亭(在城西南隅真武觀右明知府錢鏞建今圮)
曲江亭(在通津門外)
鳳來亭
觀風亭
半山亭(俱在郡後筆峯山)
更上亭(在芙蓉山明知縣潘復敏建學道魏浣初題額)
東郊亭(在郡東河堤上明嘉靖間知府符錫建為迎春之所)
敬一亭(明知縣潘復敏建有記)
清平亭(在城北明嘉靖間郡守陳大綸建侍御何維柏有記後圮國朝康熙十一年郡守馬元)
(重建)
文奎樓(在通街中列科第題名明嘉靖間知府鄭騮建國朝順治十八年知府趙霖吉修)
文溪樓(在鹽羅街臨河明嘉靖十七年建今圯)
堤岸碑亭(在東郊亭後明知府符錫建)
五里亭(在南門下河明崇禎九年知縣潘復敏重建)
中流砥柱堂(明崇禎間知縣潘復敏重建有記)
景行堂(在濂溪祠)
迎僊館(在芙蓉驛今圯)
清輝館(在臨武水今圯)
皇華館(在臨正江今圮)
樂昌縣
洗心亭(卽萃秀亭在縣南一里龜峯書院前明知縣張堅建)
息肩亭(在北嶺明嘉靖五年知縣龍章建)
貴尊亭(在縣南五里塔頭祠今圯)
接官亭(在縣東南臨江明嘉靖三年知縣龍章建萬歷九年知縣張祖炳重建)
憩勞亭(在九峯風門回明嘉靖五年知縣龍章建)
希賢亭(在舊學櫺星門前今圯)
望瀧樓(在瀧口廟前明戶科給事中白端素建)
仁化縣
望江樓(在南門外臨河明萬歷二十年知縣司馬暐建題曰朝宗覽勝譚際可記今圯)
水南塔(在縣城南)
斯溪塔
丹霞山舍利塔(在海螺巖頂)
乳源縣
擬沂亭(在温泉上明嘉靖間通判符錫建後遷溫泉東南峯上)
三美亭(在縣東北山川壇後明知縣趙佑卿建)
止渴亭(在灘頭渡)
翁源縣
迎春亭(在東門外明嘉靖六十年知縣曾極建後圮崇禎十二年知縣朱景運重建)
雪溪亭(在西門外三里今建為橋)
去思亭(一在講武堂一在梅村為明知縣萬應奎建有記)
六里亭(在六里墟卽鄉約所明知縣朱景運題曰省風)
英德縣
薰風亭(在南山宋郡守李修有記明天順二年知縣杜宥建嘉靖元年知縣張慎名重建)
讀易亭(在南山宋石汝礪解易於此明嘉靖元年知縣張慎名重建)
三灣亭(在清遠驛東宋廣帥蒋之竒建明弘治間巡檢彭驥正德間布政吳廷舉各重建今圮)
所茇亭(在縣南二十里峽山舖左為明知府符錫開鑿峽路立亭刻石以志之)
觀泉亭(在潮水嶺明嘉靖十九年建尚書湛若水題額)
超然亭(在潮水嶺明嘉靖十九年建尚書湛若水書額)
觀州亭(在縣後山巔)
步月臺(在桃溪書院旁有白石如半月故名)
臯石平臺(在東華古刹中有僊人奕跡)
蛻僊臺(在碧落洞)
龍門樓(在龍門口明正德十四年通判鄒級建嘉靖二十年教諭鄭泮修)
塔(在綠水橋旁明天啟年間建)
南雄府
保昌縣
三楓亭(在修仁水北齊太守范雲建)
聚遠亭(在城内)
飲仁亭(在太平橋南)
媚漣亭(在城内)
至喜亭(卽七松堂故址)
文獻鄉邦亭(在迎春亭右明弘治間嶺南兵備道袁慶祥重立張九齡開鑿嶺道碑於此大)
(學士丘濬撰碑)
麗譙樓(卽斗城鐘樓後燬)
鐵杖樓(明成化間知府江璞建嘉靖間伍箕修)
屏翰樓(在鐵杖樓下今改名保定)
南薰樓(在斗城南門上)
賓暘樓(在新城正東門上)
玉虹樓(在太平橋南今圯)
收春樓(在弘道書院前明知府周思久建)
朝陽樓(在小東門上明知府金廷璧建)
樂育堂(在正學書院東義倉前今圯)
德威堂(在玄妙觀儀從庫右)
觀頤堂(在府學尊圮經閣左今)
七松堂(在五里山長春菴内明成化間知府江璞建)
金霓閣(在太平橋北今圮)
尊經閣(在府學)
濯纓臺(在太平橋左明嘉靖間知府丘道隆建今圮)
聽雨軒(在城内)
始興縣
鎮江樓(在縣東南明知縣李自白建)
水雲樓(在縣西今圮)
惠州府
歸善縣
印山亭(在郡城内百官池上宋州守謝璩建明正德間郡守方良節修嘉靖間郡守李玘重建)
森巖亭(在縣治東有宋進士梅蟠記)
逍遙堂(在豐湖芳華洲之上宋趙汝馭題額)
敬簡堂(在府署後元至正初真特穆爾修祀達嚕噶齊中大夫唆南巴有自記略并碑銘)
第一江山亭(在縣治後圃明天順中知府李叔玉建旁有二小亭東曰方舟西曰方壺參政)
(吳高記)
南薰亭(在縣治前)
挹秀亭(在東坡故居旁)
湖山勝覽亭(在永福寺明正德中郡守陳祥闢淫祠改建知縣祝允明記)
古榕亭(在西湖堧横槎精舍左明嘉靖二十五年知府吳至建後圮通判吳晉重建)
澄心亭(在玄妙觀東園面湖明嘉靖間通判吳晉建今改為崇報祠)
勸農亭(在縣東郊明郡守林國相建)
遺愛亭(在皇華亭左明嘉靖間同知莫相左遷士民建亭立碑以記遺愛後亭圮遷碑於城隍廟内)
皇華亭(在府城北朝京門外為迎送之所明知府李玘建)
湖光亭(在西湖上)
超然臺(在西湖下)
熙然臺(在西湖明嘉靖間郡太學生潘維藩等建)
鐘樓(卽湖平樓在府治萬石坊明正統七年建萬歷四十四年守道沈麟祥重建改名湖平)
思無邪齋(明知縣連國柱修)
文星塔(在三台石明萬歷二十三年建)
泗洲塔(在西湖超然亭舊址明萬歷四十七年重建有李燾碑記)
博羅縣
登高亭(在縣北登高鎮宋建今圮)
雲閣(在縣西宋紹興間秘書郎張宋興建今圮)
到卯亭(在東門磯上)
襟江亭(在榕溪水口明知縣經彦宷建)
朝東亭(在東門外今圮)
望驪亭(在浮碇岡上明嘉靖二十四年知縣經彦宷建)
環翠亭(在長壽觀明萬歷二年知縣吳日強建)
御簡亭(在冲虛觀)
文昌閣(在儒學右明知縣吳日強建)
永安縣
雄鎮樓
海豐縣
觀稼亭(在龍山明知縣陳一善建今圯)
方飯亭(在五坡祠後有文天祥甘公亮記明知縣張濟時建)
息肩亭(在羊蹄嶺上明知府林國相知縣胡天霞建)
文昌閣(在尊經閣上)
望海樓(在碣石衛今圯)
龍川縣
飛躍亭(在邑北一里水心閣之北宋韓京勸農於此)
丹桂亭(在儒學後宋嘉泰間知州梁克俊建明成化十年秦宣重建)
御書閣(宋郡守宋煜建端平三年州守宋翊重建)
放生亭(宋守彭彦班有惠政民德之建亭尸祝)
愛梅亭(在迎衢驛側明正德十四年刑部主事李中謫於驛見署中多梅因搆有記)
湖光亭(在嶅湖畔明嘉靖間僉事施儒築湖因建有記知縣林廷植移於新築南壆)
最高亭(在事)(羊丫明嘉靖間僉儒建萬歷六年修)
迎風亭(在南門外明萬歷二年知縣趙真才建)
迎春亭(在邑東五里明萬歷七年知縣林廷植建是夏大旱禱雨有應更名喜雨)
辰告亭(在雷鄉驛左)
皇華亭(在邑東獅石上)
息勞亭(在嶺西明萬歷六年建)
水心閣(在廣福寺)
新塔(在邑西十里明天啟二年知縣唐希孔建崇禎十一年知縣龍相竣工)
浴日亭(在東山書院之左康熙六年知縣彭峻齡偕紳士講學於此因搆亭焉)
長樂縣
且止亭(在董園)
最高亭(在縣西十里天羊丫明僉事施儒建僉事翁瀾有詩)
興寧縣
迎恩亭(在縣西南五里明成化十六年知縣侯爵建後毁正德十三年知縣祝允明重建邑民黃)
(文祖修)
迎春亭(在縣東二里明嘉靖四十三年知縣陳其箴建今圯)
壯觀亭(在縣東北十里)
顯忠亭(在縣東北半里)
乾坤一覽亭(在縣南六里明嘉靖二十四年知縣羅衣建)
大觀亭(在縣南六里)
豐濟亭(在縣南三里明蕭瓚建為行人待渡之所)
暑雨亭(在縣西南十五里黃土嶺明成化十七年知縣侯爵建嘉靖四年知縣應鵬衝修)
一鑑亭(在西河橋外明嘉靖三十一年知縣黃國奎建)
中道亭(在縣西十五里明隆慶二年副使張承弘建)
興濟亭(在橋南明萬歷二十一年知縣李希說建)
攬轡亭(在縣西)
勸稼亭(在縣東五里)
省農亭(在縣南三里)
勸農亭(在縣西五里)
閔農亭(在縣北七里俱明萬歷二十一年建)
敇書閣(在東南四十里明義民薛玉建以藏敇書)
隆興塔(在邑北一里明萬歷四年建)
連平州
連峴亭(在城南里許仙塔嶺下今名印石亭)
貞烈亭(在連峴亭右表明州守蒋某妻劉氏墓)
河源縣
燕石亭(在縣城内)
和平縣
省觀亭(在南門河邊明嘉靖十三年知縣陳光明建今圯)
迎春亭(在東壩街明嘉靖二十三年知縣陳賓建今圮)
阜陽臺(在北城明通判洪陽建後圮隆慶六年知縣陳文彬重建匾曰江山勝覽)
新塔(在南門對江明萬歷元年知縣陳文彬建)
潮州府
海陽縣
觀蘭亭(在金山上舊名望海明嘉靖間知府丘其仁建)
三利亭(在郡城南門外三利溪上)
利涉亭(在廣濟橋東明嘉靖間知府丘其仁建)
高節亭(在廣濟橋東明嘉靖初海陽教諭陳察建)
潮陽縣
水簾亭(在東山)
程鄉縣
去思亭(在縣西大覺寺左明嘉靖間士民為嶺東兵備道施儒建)
饒平縣
九仙亭(在繡衣嶺上明正德間楊維甫修)
棲雲亭(在黃岡石壁山)
娘娘廟(在百丈埔宋張世傑妻許氏統兵扈蹕與元人戰没邑人祀之明督學魏校悞以為淫祠)
(而毁)
大埔縣
駐節亭(在左拔村明嘉靖間知縣蔡科修路建御史姚虞記)
鳳凰臺(在韓江上有文昌閣)
憑虛閣(在金山)
神泉候館(在北門外神泉街修福寺地明嘉靖間知縣吳思立改建)
平遠縣
五子山書屋(明萬歷四十五年建一名蘭臺居)
横岡塔(在城外東江上明萬歷三十九年紳士羅文奎建)
肇慶府
高要縣
寶月臺(在縣北百步平地突起一臺宋守包拯建星巖書院其上明萬歷間郡守張一棟新之前)
(為觀音殿後建太和閣崇禎四年郡守陸鏊修)
端明樓(在東門外濱江宋嘉定間建今圯)
皇華亭(在南門外濱江)
迎恩亭(在城東二里)
臨壑亭(在七星巖明嘉靖間參政吳桂芳建)
星聚亭(在七星巖)
棲雲亭(在七星巖明萬歷元年副使李材建)
樹德亭(在七星巖明副使李材建)
景星亭(在七星巖明副使王泮建)
登雲臺(在城西一里高二丈周一里寬平如砥因以臺名)
寶蓮臺(在城外三十里蓮塘都高三丈周一里其阜若臺)
斗魁臺(在石室内)
醉花臺(在寶月臺西北忠節祠後明舉人譚勝祖建)
嚴慎樓(在西門外明嘉靖間知府袁載建今圮)
景星樓(在西門外今圯)
斗輝樓(在衛署後明萬歷三十一年總督戴燿副使陳濓為護縣學建給事梁有年記)
鄰天閣(在七星巖明萬歷元年副使李材建)
崇文閣(在松臺書院)
閱江樓(在東門外石頭菴舊址明崇禎十四年總督熊文燦建國朝順治間總督李率泰重建)
(康熙八年總督周有德知府史樹駿同知諸葛鼎修状元史大成記康熙四十八年總督趙弘燦重修)
四會縣
登金亭(在金岡山上明萬歷間知縣鄒絢建後改為金岡亭)
清風亭(在南門外明萬歷間知縣黃應元建)
時雨亭(在黃岡舖)
駐節亭(在黃岡舖)
迎候亭(在南門外河畔)
聚奎閣(在儒學前東南隅明萬歷十四年知縣鄒絢建)
奎星閣(在縣東大洲上)
新興縣
覺軒(在龍山寺宋王安中遊此建)
相遊亭(在縣東二十里秀羅寺後宋相蔡確謫新州作亭以遊因名)
一鶴亭(在縣治内明萬歷十六年知縣張一棟建)
五里亭(明萬歷十九年兵巡道黃時雨以東北二路為肇高孔道每五里建一亭北路凡四東路)
(凡五)
作新樓(在縣治後)
阜民樓(在縣治前)
回瀾塔(在洞口明萬歷三十二年知府張一棟知縣楊成喬建)
陽春縣
河亭(在縣治一里)
慶春亭(在東門外岡上明知縣黃憲清修)
陽江縣
挹翠軒(宋邑人何氏建)
翠巖亭(在縣北山南)
迎恩亭(一東關外一北闢外)
閱江亭(在西門外明萬歷間同知蔡懋昭建)
望海亭(在北津明萬歷間同知方應時建)
高明縣
南津亭(在南門外明知縣徐純建)
文昌臺(在文昌塔旁)
拱北樓(在縣北門外)
恩平縣
温泉亭(明知縣毛鳳彩建)
拱北樓(在北門外)
鎮遠樓(在蓮塘墟)
文塔(在城東二里明分守嶺西道張茂頤知縣孫光緒建)
廣寧縣
化成寺塔(相傳唐時僊女建此一夕而成聞雞而去但未合尖)
德慶州
萬壽亭(在州東一里萬壽橋上宋進士李熙載建)
錦波亭(在州南濱江宋進士陳序建)
迎恩亭(在州東四里濱江宋進士石慶道建)
登雲亭(在州東五里宋進士陳序建)
仁壽亭(在通津港)
百歲亭(在州治東二百里)
得月亭(在州西廂得月橋上後改名步蟾)
九曲亭(在州東一里濠側)
太平亭(在城東六里獨樹廟巷口)
覽秀樓(在香山明永樂間知州秦鉉建)
振遠樓(在州譙樓東明正德間知州王璽建)
永寧樓(在城東門内)
壽康樓(在驛前瞰江)
皆春樓(在太平橋西)
冰玉堂(在州治後)
三元塔(在州東五十里白沙山上明萬歷二十七年知州沈有嚴建)
封川縣
江山一覽亭(在縣西南麟山驛前)
開建縣
禦戎臺(在開江門外)
平林臺(在縣治東五里開江鄉)
嚴陵臺(在嚴陵東一里)
環秀樓(在縣開江門)
高州府
茂名縣
靖遠亭(在城北一里許明僉事陶魯建)
海國遐觀亭(在太平橋南宫嶺巔下瞰鑑江明知府鄭絅建嘉靖間知府歐陽烈于亭前建小醉亭)
溪山清趣亭(在鑑江之滸明郡守孔鏞建今圯)
洗心亭(在鑑江西岸觀山寺前明知府陳嘉表建)
甘雨亭(在城南郡人為明知府張邦伊建)
五里亭(明隆慶間知府吳國倫統兵抵里麻等處剪平倭寇立碑於此)
日新亭(在熱水舖)
小函谷亭(在城東北三里明知府俞嘉言建)
釣魚臺(在城東北二里)
觀善閣(在城外西北隅明正統間燬於寇成化間潘春林瓊修正德間邑人李健重修王納言記)
電白縣
觀海樓(在城南上)
信宜縣
翔鳳臺(在城外西北登高山頂明編修程從谿建)
化州
觀瀾亭(在城外半里今圯)
平準亭(在南門外興賢坊明知州傅彦恭建)
驪珠堂(在城東南龍母山下明知州沈水建以鎮羅江水口高二丈周環七十丈)
陵水臺(在州治内)
吳川縣
極浦亭(在城南河畔宋邑人李凌雲建此隱居丞相陳宜中經過有詩)
雙峯塔(在界内三里)
石城縣
知稼亭(在縣北中峯明僉事黃澄建)
啟春亭(在縣一里明知縣鄒伯正建以迎春)
平倭亭(在東門内為明分守道李材臨縣平倭建)
遺愛亭(在縣門左為明知縣謝璿建)
廉州府
合浦縣
海角亭(舊在城西南半里明成化間僉事林錦移城西嘉靖間僉事翁溥移府治西南隆慶間僉)
(事張士純遷廉江西)
瑞芝亭(在舊學泮池旁明正德六年産紫芝因建今圮)
愛民亭(在城西門橋側為明知府沈綸建今圮)
惠民亭(在石康舊城為明知府張岳立)
憩亭(在城西門外明知府陳健建今圯)
仰止亭(在西江張公祠内明僉事紀國讚建)
還珠亭(舊在府治東明成化間副使林錦遷南門外)
鳴陽樓(在城内卽鐘鼓樓)
澄波樓(在城南七里)
欽州
天涯亭(在州東門月城上宋建明洪武五年同知郭雋修)
三山亭(在州南三山嶺上)
鴻飛亭(在東門外游魚洲上明知州林希元建取蘇軾鴻飛那復計東西之句名亭)
靈山縣
足音亭(在三海巖前)
去思亭(在朝陽門外為明知縣馮盛宗李逢春建)
環秀亭(在六石峯下今圮)
釣魚亭(在響水灘側)
圓通亭(在城中十字街明僉事林錦建)
虛通堂(在六石峯下)
雷州府
海康縣
譙樓(在衛治前宋守虞應龍建文天祥記明洪武二十七年指揮張秉彛重建知府黃瑜記弘治間)
(僉事方良永知府李敷指揮馮欽重建砌石環門上築層樓十二間高二丈四尺教授吳朝陽記後毁)
鐘樓(在衛治東明指揮張秉彛建正統七年指揮張鼎嘉靖八年僉事劉道各重建)
迎恩亭(在城北門外明嘉靖間知府林恕建)
去思亭(在城北門外為明同知萬煜知縣陳錦建今圮)
海北首郡亭(在縣治東明嘉靖間知縣楊澄建今圮)
一覽亭(在天寧寺後)
東海碑亭(在城南龍應宫前明萬歷間守道王民順捐俸置田鑿渠建橋士民立碑頌德)
土龍碑亭(在府治左明嘉靖中都御史蔡經培築高一丈闊二丈長一千三百丈萬歷間知府)
(伍士望修)
萬金溪碑亭(在龍應宫前明萬歷間同知萬煜濬溪士民德之尚書王弘誨記改名萬金溪)
湖心亭(在西湖中明嘉靖十八年同知孟雷建參議張岳改名信芳僉事翁溥書張岳有記)
仰止亭(在官路五里明嘉靖間建都御史蔡經提兵過雷誓師瓊崖德惠在人作亭以志)
紀功碑亭(在郡治北參府右明萬歷間副總兵楊應春征交趾克捷立石紀功因搆亭焉)
葉司理亭(在郡城北門外明萬歷間潿州士民為推官葉際英建)
邵司理定稅碑亭(在新城外明萬歷間署府事邵推官建)
新革榔稅牙行碑亭(在新城外明萬歷間推官歐陽保建)
放生亭(在西湖南岸明知府王秉良建)
狎鷗亭(在西湖東岸明知府王秉良建)
望雲亭(在城外南亭坊明郡守何庾鑿西湖水以灌田故名)
視遠樓(在北郊外明嘉靖間同知蕭文清建)
文塔(明萬歷間參議蒋光彦等建修撰黃士俊記)
在兹閣(在塔旁前後三座明崇禎十年知縣吳國斗建今圮)
遂溪縣
清政亭(在縣南惠民坊橋上明洪武初建)
勸農亭(在特侣塘西明正德間知府王秉良建)
接官亭(有三一在東門墟一在傍塘頭一在北門外二里)
去思亭(在縣西明嘉靖間士民為知縣班佩建今圮)
清咏亭(在縣治西南明嘉靖間建)
横山公館(在縣西六十里)
徐聞縣
登雲塔(在縣東門外明萬歷四十三年知縣趙一鶴定基天啟三年知縣應世虞竣工復於旁建)
(登雲館會課文士)
瓊州府
瓊山縣
知樂亭(在城南放生池上宋郡守韓璧朱熹有記)
鴈塔亭(在城南外鴈塔峯上元建明萬歷間知府唐可封移郡學後)
表賢亭(在大城西明成化間副使凃裴建以表尚書薛遠都御史邢宥學士丘濬僉事林傑及諸)
(縉紳之賢者今圮)
泂酌亭(在城北隅東坡雙泉上)
魁星亭(在縣學右今圯)
柔遠亭(在城北五里官道明天順間開暹羅使臣黃坤普建)
清惠亭(在郡北五里官道西明萬歷間知府倪棟建今名五里亭)
南溟竒甸亭(在郡北五里官道明弘治間建)
濱淪亭(在子城西明建)
老農亭(在城南今圯)
懷沙亭(在小英村社學内明弘治間提舉司汪廷正作亭以覆陳獻章社學記)
瞻雲亭(在郡後堂)
鎖鑰樓(在小北門)
海天一眺樓(在倉後城側今圮)
海山樓(在舊道前今圯)
錦衣堂(在東坡書院中邑人以蘇轍續蘇軾詩有錦衣他日千人看之句就坡院築錦衣堂刻進)
(士題名)
夢宸堂(在兵備道後堂明凃裴建張元正記)
期范堂(在兵備道署前明凃裴建張元正記)
正明閣(在崇文書院後)
霜筠軒(在城南明洪武末儒士王惠建)
隱所(在城東六十里蘇尋都境内)
學士莊(在縣西三里)
朝天塔(在海口都今圯)
文昌塔(在下窰村明萬歷間知府凃文奎給事許子偉建旁有文昌閣今圮)
澄邁縣
登高亭(在大勝嶺上明知縣韋裘建)
西門塔(在裏橋左)
學前塔
美椰二塔(在輯瑞菴前)
鍾村前塔(在縣西十三里明舉人鍾秀建)
那驛塔(在縣南十五里)
龍光塔(在倘驛都明萬歷間建)
干利塔(在縣東明天啟間建)
定安縣
解愠軒(在縣治後明知縣吳實建)
文昌縣
湄邱草亭(在東門外五十里明都御史邢宥建有記)
會同縣
聚奎塔(在縣西南半里許明知縣盧童建王弘誨有銘)
臨高縣
茉莉軒(在縣治東宋邑尹謝渥建胡銓書額)
儋州
寶燕亭(在城南宋蘇軾舊居)
載酒堂(在州東南二里元泰定間建)
昌化縣
觀海亭(在縣西半里山上明建今圯)
觀河亭(明嘉靖間建)
卻金亭(明士民為知縣潘世元建)
崖州
大洞天亭(宋建有記)
江亭(在州西一里元王仕熙謫崖時建)
永思亭(明成化初學正許端惠任滿去弟子思之故建)
羅定州
靖邊亭(在瀧水所後堂)
勸農亭(在南門外)
望雲臺(在州治後)
麗澤堂(上有文昌閣今圮)
文塔(在州治東明萬歷三十九年兵備道喻安性知州商之相建)
西寧縣
八角亭(在分司署左明萬歷十八年知縣林致禮建今圯)
鐘鼓樓(在縣前十字街明萬歷十九年知縣林致禮建今圯)
太公閣(在鐘鼔樓後)
文昌閣(在文昌橋邊)
典學書院(在東門外明崇禎九年知縣謝天申建知縣李翼鵬修)
連州
福泉亭(在靜福山石砌流杯池為福字)
壽泉亭(在北山寺右石砌流杯池為壽字)
海陽亭(在州城北)
陽山縣
觀瀾亭(在釣魚臺之右)
連山縣
陽春樓(在東關明知縣林裕陽建)
廣東通志卷五十三
