廣東通志卷十二
山川志(三)
肇慶府
高要縣
山寶月臺在城北平地突起望之如臺宋守包拯建
星巖書院其上久圯(事詳古蹟)
石頭岡在城東一里突起十餘丈巨石嶙峋府城第
一重下關也閱江樓在其上
登雲臺在城西一里高二丈其頂寬平因以臺名相
連爲龍頂岡爲三台岡
石頂岡在城東五里(舊志二里誤)縱横巨石浮出水際府
城第二重下關也崇禧塔建其上又東五里渡頭有元
魁塔
進唐岡在城東南五里(舊志三里誤)爲學宫南山上有文
明塔稍東爲高榕岡其上有㢲峰塔
定山在城北六里一名定山一名石室山一名員屋
山一名高星山廣六十餘丈高二百餘丈謂之崧臺其
下有石室南北二門狀若人工其中室櫳高約五丈餘
寬廣可坐百餘人東壁有景福二大字唐李邕書也直
北梯石而上有斗魁臺
白沙岡在城西七里秀拔高聳爲郡之來脈
王侯峯在城東南七里高百餘丈
北嶺在城北十里(舊志七里誤)高千丈盤亘百餘里爲府
治後山峯巒連屬宛若屛障其中一峰屹立雄傑名將
軍嶺
雙源洞在北嶺前洞口石如堵崖高丈許深暗不可
入
七星巖連屬崧臺七巖列峙如北斗狀中爲石室巖
東爲屛風巖閬風巖西爲天柱巖蟾蜍巖仙掌巖西北
爲阿坡巖諸峯皆壁削離竒嵌空秀峙瀝湖環之亦端
州一竒觀也
石洞在城北十五里穹窿弘敞洞門高十餘丈洞中
石森立如戟獅子岡與石洞相接
河鼓巖在城北二十里狀如石室有兩門皆南向中
積水如叠鼓諸巖皆水環石獨此巖石環水
小湘峽在城西二十里(舊志三十里誤)高五十丈羣峰矗峙
大江西連爲大湘峽
雲從山在城南二十里高百餘丈層巒叠巘秀出天
表雲見則雨故名稍南爲寳蓮臺高三丈其阜若臺
九洲岡在城東南二十里高三十丈(舊志未載今查出)
羚羊峽在城東三十里高百餘丈延袤二十里夾束
江流爲郡之鎻鑰相傳山有羊化石因名又名靈羊一
名高峽山古有峽山寺今名靈山寺峽東對岸山有石
硯坑即唐宋采硯坑也
銅鼓山在城西南三十里高千丈山色冥黑則雨鮮
潔則晴郡人以爲隂晴之驗又十里爲苟徑山
頂湖山在城東北四十里高千餘丈山頂有湖四時
不竭山半有白雲古刹繞寺産佳茗東北四里有飛泉
洞瀑布飛流如萬斛珠上有方石容二十人
新婦嶺在城南四十里頂上平闊内有池水深數尺
旁一石若新婦洗粧故名
紫荆山在城東南五十里高百丈接界高明西連有
南蓬嶺官棠山(舊志未載今查出)
神符巖在城南五十里土山戴石峭立如壁巖口有
井歲旱取水禱雨謂之龍井
爛柯山在城東南五十里高百餘丈峯如卓筆俗傳
樵子觀碁處後人於石上鐫爛柯處三大字徑尺餘叠
石爲蓮聖庵
白豬岡在城西南五十里高百丈有石如豬歲旱鄉
人禱雨以白泥塗石
九坑山在城東北五十里高五百餘丈出泉九派舊
有茶園四十四所
望夫山在城西八十里(舊志九十里誤)高三百丈盤亘數十
里屹然際天内有猺人
金洲岡在城東稍南九十里巨石嶙峋高數十丈屹
立水濱旁爲大頂岡上有金洲塔
勞山在城東北一百里高五百餘丈山徑險狹樵者
勞焉故名
騰豺山在城西北一百里山勢險峻
水西江在城南經廣西數千里東流而來出高峽滙
北江南入於海亦名大江即端溪也
瀝湖又名瀝水在城北五里(舊志東北三十里誤)源出北嶺諸
澗環繞石室諸峯有躍龍橋
新江口在城南五里即新興縣之新江水北流一百
餘里至此會入西江
宋崇水在城東南二十里源出良村都諸山西北流
入於江以經宋崇舊郡址得名
新宅水在城南二十里源出苟逕山東流經蓮塘都
注於新江
東洲沙即中心洲在城東四十里(舊志二十里誤)羚羊峽口
外江中居千餘家
古婪水在城東七十里源出四會界南流經横查都
入西江今名横查水
博峒水在城西南七十里源出東安縣書山東流經
博峒村入西江(各舊志源出古鑿岡誤)
貝水在城東八十里一名鴉雀水源出四會縣高沙
陂南流四十里經寳查都入西江一名安南水亦名飛
水
典水在城東南八十里一名蒼梧水在典水都源出
爛柯山初成瀑布東流屈曲二十里入於西江
清岐水在城東九十里即四會縣綏江自陶冶山分
支南流二十里與西江合舊名古武水
四會縣
山金岡山在城北一里(各舊志十里誤)高十餘丈縣治之主
山也一名金山一名金雞山上有登金亭又有濓溪書
院俱廢
鳳翔山在城東三里高十丈有鳳翔之勢又俗名社
山
倉岡山在城西三里高三十餘丈山勢圓平昔南漢
劉氏嘗建倉於上其故址猶存西南一面樹木森翳俯
瞰大江下有龍華寺
牛眠嶺在城南五里形勢平坦亦名塞水山又南五
里爲千歲嶺形勢峻拔縣之案山也
鳳頭岡在城東北十里高十餘丈
相對岡在城東南十里兩山屹峙河濱各高十餘丈
周里許縣治之襟喉也稍南爲尖峯嶺
正山在城西南十里(舊志一百里誤)又名烈女山相傳文氏
女許嫁而夫厄於虎女歸夫家父母欲奪其志乃潛居
此山親黨求之莫知所在各舊志名廣正山本一山而
異名也山有新婦石
陶冶山在城東南十五里綏江水至此分流(舊志五十里誤)
歲嶺岡在城西北十五里土人呼爲豸嶺岡又西二
十里爲白華山高三百丈綿延數十里(舊志未載今查出)
醉翁岡在城東南十七里形如醉翁又有小岡在前
名壺瓶岡
思子山在城東二十五里高三十餘丈又東五里爲
六士山六峯聳列若六士然
龍子嶺在城東稍北三十里高百餘丈(舊志城東四十里誤)
扶盧山在城東四十里高百餘丈周四十里上有池
水四時澄澈花木繁茂昔六祖嘗隱此山六祖姓盧故
名上有六祖庵稍南爲仙嶺爲將軍嶺
塌岡在城北四十里又名塌山岡
百僚山在城北五十里高五百餘丈四面崇岡叠嶂
若百僚拱峙
三貴山在城北五十里三峰峻拔迴出重霄高千餘
丈周三十餘里爲綏邑群山之祖
獅子岡在城北五十里高百餘丈稍東爲大甫山高
四百餘丈
白馬山在城北六十里(舊志六里誤)高百餘丈如萬馬奔
馳故名
石燕山在城東北八十里(舊志城東誤)高五十餘丈巉巖
窟穴秋燕多入其中向傳穴中有石鐘石佛
水綏江在城南一里一名滑水又名綏建水發源廣
西可通舟楫流經廣寧縣屈曲而來東南至縣前江面
空闊環繞而東十五里至陶冶山下分爲二派一派西
南流出高要縣清岐水入西江一派東南流出南津口
入北江是謂三江之會
龍江水在城東二里源自三貴大甫獅子岡諸山逶
迤而下南出金岡山後繞縣東經龍橋滙綏江水
新興縣
山峽岡在城北一里高二十丈爲縣後障舊有梓潼
廟
蟠龍岡在城西南二里高三十餘丈相傳越王佗登
高于此又名歌舞岡自縣南一里又突起一岡曰接龍
岡
巨福山在城北二里高十餘丈與峽岡對峙下有眞
武廟又北六里曰端峯山端正不欹八里曰延長山二
十里曰雲塢山俱高百餘丈
望州嶺在城東五里高七十餘丈登之闔邑皆見
佐隍山在城西七里高三十餘丈繞縣之右因名相
連有寳蓋山
十里峯在城東十里高百餘丈峯巒嵯峨草木葱鬱
相連爲秀羅山
相思山在城南十里高百餘丈又南二十里爲霍山
四十里爲筆架山
羅傘山在城東南十五里高百餘丈(舊志未載)又東十里
爲羅陳山
雲斛山在城北稍東十五里高百餘丈遇旱禱之石
中泉出即雨
桐山在城西十五里高百丈山頂有寺名小西天(舊志)
(未載)又西連碧岡山雲幹山
思防山在城東二十里高七十餘丈山勢峭拔難登
相連爲嵐岡山爲大羅山
新寧山在城西南二十里高二百餘丈長二十餘里
山徑紆曲土人名二十四山
宜路山在城西北二十里平岡陂陁行人宜之稍北
爲小溫峯高三百餘丈
通利山在城東三十里形勢平坦産竹木利民文獻
通考載新州有利山即此相連爲碧雲山爲慈雲山
錦山在城南三十里(舊志二十里誤)高百餘丈有水出此名
錦山水
龍山在城南三十里高二百餘丈周五十餘里蜒蜿
如龍蟠上有天寧國恩寺即龍山寺爲曹溪第六祖盧
能托生地各舊志載六祖故居其址即寺前地也寺中
有覺軒
索山在城西稍南三十里高百餘丈
天露山在城東南三十五里高峻插天頂有巨石泉
出其旁注爲龍潭鄉人立廟祀龍神歲旱以石投之有
聲如雷即雨
崖樓山在城西北三十里聳峻壁立上有飛崖勢若
樓臺又名崖牢山(此山已割附東安南境猶屬新興界)
熙隆山在城東四十里高七十餘丈相連爲雲秀山
爲雲石山
布辰嶺在城東四十里高百餘丈(舊志未載今查出)
大塘拗山在城東南四十里高五十餘丈路通恩平
(舊志未載今查出)
賢嶺在城東南四十里高百餘丈相傳是山之秀多
鍾賢士以此得名土人呼爲圓嶺東南十里爲大面嶺
雙官山在城東南五十里高百餘丈數峯相聯兩峯
秀出
老香山在城東北五十里高三百餘丈周五十餘里
峻嶒叢木與高要高明接界
風門㘭山在城西五十里高五十餘丈(舊志未載今查出)
猫爪嶺在城南五十里高百餘丈(舊志未載今查出)
王高尖山在城南五十里高百餘丈南屬陽春北屬
新興爲兩邑險要(舊志未載今查出)
鳳華山在城東六十里高四十餘丈翩然如鳳翔故
名下有真覺寺
獨鶴山在城東南七十里高二百餘丈俗呼爲獨鶴
尖相傳峯頂常有一鶴棲鳴故名乃恩平開平新興三
縣之交界也
儀峝山在城西南八十里西連贅峝山千崖萬壑深
杳莫測猺人居之
羅漢山在城東南一百里高百餘丈山北草木蒼翠
山南獨無草木白石磥砢相連爲府君嶺
冬瓜嶺在城西南一百二十里高二百餘丈路通陽
春羅定東安
水文脈水在縣城内即學宫前水渠也
洞口在城北十里納錦水盧溪水滙流而北洞口有
迴瀾塔明萬歷時建
新江諸水合于洞口謂之新江北流五十里至東安
縣地方又九十里經新橋出新江口入肇慶府西江
井干湖在城北二十里其深莫測多魚歲旱土人擊
水面則有雨
錦山水發源錦水西流數十里至東安界又北流繞
縣西至洞口與盧溪水合
通利水發源通利山西北流合盧溪
天露水發源天露山北流四十里合盧溪水
允河水發源布辰嶺西流與通利水合
客朗水在城西北四十里發源芙蓉都東安縣界東
流入盧溪
盧溪水發源風門拗山上爲思龍水自龍山寺以下
名盧溪北流繞縣城東至洞口與錦水合北流
陽春縣
山磁石山在城東南三里高十餘丈一峯特起四面
平坡
凉繖岡在城北十里高五十丈盤旋宛曲爲縣治主
山稍西有翹石巖魚王石
黃坭岡在城西十五里平坦多石稍南爲白豬石岡
上有石如豬
射木山在城東南十五里高百餘丈巍峩蓊鬱縣治
之案山也一名雲靈山雲羃其上必雨開則霽上有射
木神祠
崆峒巖在城西南十五里深廣數十丈中有石乳石
鐘又有暗洞炬行十餘丈
鐡坑山在城東二十里高七十餘丈山勢盤旋古木
森翳
鵝抱嶺在城南二十里巔上一石如鵝抱狀又南十
里爲天馬山高百餘丈縣治面之
潭西石巖在城北二十里(舊志三十里誤)巖深廣十餘丈相
傳中有石乳若人物鳥獸之狀稍北有龍蛻巖又有赤
豹巖相傳童眞人騎赤豹出入處又相連有那虹石有
大瑯石皆有洞穴
潭來嶺在城東北二十里高百餘丈(舊志未載今查出)
石綠山在城西三十里高數十丈上有亂石其色澹
碧每雨過山下常有綠石又西十里爲旗鼓山
石壁在城北四十里石攢簇水次凡數十峯東爲那
烏石西爲潭葛石石峯數十相倚
鸚鵡山在城西南四十里高三十餘丈明萬歴辛
巳大雨山裂下成深潭
石窟巖在城西南五十里高朗軒豁石壁多鳥獸之
狀相連爲鑼湖山高五十丈上有湖
白水嶺在城東北五十里高八十餘丈(舊志未載今查出)
鳳凰岡在城西南六十里高五十丈山形宛如鳳
石角巖在城西北六十里高二十餘丈穴廣五十丈
高丈餘中有石泉舊志謂之石脚巖(舊志城北八十里誤)
銅石巖在城北八十里高二十餘丈相傳内有古佛
宋咸平初以太宗御書賜藏石室前有德慧禪寺(舊志)
(作峝石山)
珠環山在城東南八十里(舊志四十里誤)高六十餘丈諸峯
如珠纍纍爲陽江界稍東爲馬鞍山高百餘丈
將軍岡在城東北八十里高三十餘丈岡壠起伏宛
如波浪按舊志唐姜晦貶春州司馬提兵陟此因名
雲霖巖在城北九十里(舊志八十里誤)巖穴深邃前明後暗
有水流爲雲霖渡
牛枙嶺在城北一百里(舊志一百一十里誤)高五十丈與新興
分界西有鉛坑岡出鉛砂
石人山在城西南一百二十里山平坦上有巨石如
人又西十里爲丫髻山高百餘丈秀麗若簪花然
響石巖在城西北一百二十里山多石無草木有穴
三四圓敞如屋又西北十里爲寶帶巖高朗軒豁四壁
垂乳多竒觀
雲浮山在城西北一百二十里(各舊志城北七十里誤)高百餘
丈雲浮水出其下
木欄山在城西南一百三十里高三十餘丈林密若
欄杆然故名
羅黃山在城西南一百四十里高百餘丈有瀑布落
而成川名羅水山下多羅黃二姓
水舊學水在城南二里源出射木山繞縣南門西流
入漠陽江(舊志不載俗指爲博麻水誤)
博麻水在城東北二十里源出潭來嶺西南流至城
北十里曰北瀧水入漠陽江(各舊志載源出射木山又云在西南一百五十里俱)
(誤)
羅鳳水在城北五十里源出白水嶺其流曲折西入
漠陽江
雲霖水在城北八十里自雲霖巖流入雲浮水名雲
霖渡
雲浮水在城北一百里源出雲浮山至黃坭灣始可
用舟楫經陽春縣直抵陽江縣入海是爲漠陽江
羅水在城西南一百四十里源出羅黃山東流入于
漠陽江
麻陳水在城西南一百五十里(舊志二百五十里誤)源出電白
縣東諸山下流合羅水入於漠陽江
陽江縣
山鼉山在城内脈由東山突起平陂延迤半里許其
形如鼉
金雞石在城北小洲上相傳宋時有金雞飛立石
側故名北一里曰北山高三十丈頂有石可容十餘人
名仙人石北五里曰千金山北二十里曰北甘山高三
百餘丈四十里曰麒麟岡曰渴村山五十里曰東岸山
六十里曰高嶺石洞可容千人泉出其下俗名鐡城
東山在城東一里高六十餘丈舊有熙春臺瑞禾亭
彌陀院俱廢山頂有石塔東三里曰王母岡五十里曰
琨山高三百丈峯如卓珪九十里曰斜嶺
箕岡在城南二里又南四里爲望海岡高百餘丈上
有望海臺今圯又南十五里爲尖山高六十餘丈峯小
而銳
頓鉢山在城西南二里臨瞰江水形如覆鉢縣之水
口山也對岸有石覺寺案山如鉢故云明萬歴建塔
於上
大坑山在城東南十里高二十餘丈東南二十里曰
峽岡高二百餘丈兩岡對峙又東爲石鶴山那湖山香
爐山蘇峒山南坑山皆有猺居
茶托岡在城西二十里形如茶托西三十里爲厮打
岡
鳳凰山在城東北二十里亦名北甘山高千丈相傳
有鳳凰巢其上北派爲石龍山南派爲隨峝山又南派
爲官山俱高百餘丈
鴈山在城西南二十五里高一百丈旱有雲覆必雨
農家以爲占候西南六十里曰丞相嶺高百丈相傳宋
相畱正任陽江尉遊此故名
北津山在城南三十里高百餘丈對峙爲南津山二
山之間爲獨石南津山側爲銀坑山稍西爲馬母山皆
在海中
朝官山在城西北三十里高百餘丈西北六十里曰
石坑山其東派爲羅嶺爲珠環山爲蟠龍山爲雨霖山
爲烏石山綿亘相接
羅琴山在城西五十里(舊志二十五里誤)高三百餘丈相傳
晉尚書郎羅含常攜琴遊其上故名上有猺西六十
里曰退前嶺山路險峻行者難前
馬銜山在城東北五十里高二百丈相連爲合溝山
爲秀石山有猺居之
海朗山在城東南五十里臨海高百餘丈亦名鎮海
山
合門山在城東北六十里高類馬銜山夾蓮塘水對
峙如門東北九十里曰三龍山曰那龍山俱有猺居
海陵山在大海中去城南約七十餘里極高峻周三
百里一名羅洲舊名螺洲又名螺島其中峯名草黃山
東峯爲平章山即張世傑葬處下有平章港即世傑覆
舟處西北爲鶴洲山又西爲麻龍渡山四面皆大海又
東南爲三汲山屹然海中此外皆大洋稍東約百餘里
爲小鑊山又東爲中鑊山又東爲大鑊山皆在大海中
望之俱如覆釜已非陽江境以海防所及故查載之
紫蘿山在城東南九十里(各舊志名瑞靈山又名烟蘿山)高四百丈
唐時有瑞光燭天郡守上其事勅置禪院開山叢棘
中發石龕得古經一函曰大佛名經有碑存
郎官山在城西一百里(舊志六十里誤)高四百餘丈上有龍
潭又西爲箭幹山爲鹿圍山爲虎頭山
王公嶺在城西一百三十里懸崖最險明萬歴間
參將王揚德開路便之故名
望夫山在城西一百六十里高四百丈綿亘數十里
界連電白上有石如人引領狀故名旁有丫髻石稍南
爲鐡帽頂山
梅峝山在望夫山之北高二百餘丈以産梅故名
雙魚石角在奉裁雙魚所左側臨大海頗險又西南
五里曰筶杯石雙屹大海中雙魚所舟航所從出入亦
一險要也稍東爲馬鞍山又東爲糞箕山皆屹立大海
中
水鼉江水即恩江又即漠陽江在城西百步發源陽
春縣雲浮山經陽春縣流至陽江縣西又名龍濤水南
流直通北津港
大海在城南三十里北津港之外
蓮塘河在城東六十里發源恩平白馬山一名琨水
經蓮塘驛西南流入鼉江
沙河水在城西北六十里(各舊志城北二十里誤)發源烏石山
經南河都民資灌漑流四十餘里合龍濤水由北津港
入海港在城南三十里
丹陽水在城北八十里即大墟河發源梅峝山歴程
村河口南由豐頭港入海港在城西南四十里
三丫河在城東南九十里源出紫蘿山西南流至三
丫港入海港在城東南六十里
丹城河在城西一百二十里又名織籠水源出梅峝
山東南流入丹陽水
儒峝水在城西一百六十里源出望夫山又名望夫
河南流由北額港入海港在城西南一百六十里
白石港在奉裁雙魚所前
高明縣
山碧玉山在城内儒學扆之又東北隅爲蒼玉山亦
在城内
青玉山在城内縣治扆之
春富山在城北一里壁立崚嶒上有石巖花草方春
尤盛西爲慶林山
文峯在城南二里儒學之面山也峯如卓筆故名又
南三里爲鳳山形似飛鳳
白鸛岡在城東南五里又十里爲豸岡又十五里爲
水蕉山
朋峯在城北十里高三百餘丈兩山並峙形如朋字
稍東北爲官徑山脉自老香山來東西連綿數十里中
通徑二十里高明至郡必經之路也
五龍山在城東北十里五山奔伏中有圓阜俗呼五
龍爭珠山
龍虎山在城西南十里(舊志二十里誤)兩山對峙左一石蹲
如虎右一石蟠如龍
鶴山在城東北十五里高五百餘丈世傳有仙鶴止
其巔故名
平頭逕在城西北十五里又名鸕鷀峽高二十餘丈
鹿峝山在城西南十五里高二百餘丈拱向縣治羅
列如屛亦名鹿洞尖
表山在城西二十里高百餘丈高出衆山之表故名
馬鬃岡在城東北二十五里又東五里爲靈雲山舊
名師姑山高百餘丈連接有三台山三峯聯峙
歌樂山在城西二十五里高百餘丈峯巒聳秀四時
風聲如奏音樂
龍岡在城南三十里一名龍峝一石方二丈餘曰聚
仙臺又有三生石(舊志龍岡在城西三十里三生石載三山石俱誤)
千歲山在城西南三十五里高百餘丈形勢突兀與
文儲山相接
仙跡岡在城東四十里高四十丈石上一跡宛若人
足世傳仙人跡稍北爲龜峯山高十餘丈上有靈龜塔
粟砦山在城西南四十里高二百餘丈其形嶻然中
有石壁飛瀑下流成潭名武陵溪(按各舊志云奢山南有粟砦山今查粟砦)
(山在奢山西北各舊志南字誤)
皂幕山在城東南四十里即奢山高千餘丈延袤百
餘里郡國志云山有丹砂俗音訛砂爲奢(查舊志載新興縣有曹幕)
(山爲新興高明新會三縣接界即此山也今攷新興縣已將新橋都五圖割入開平而此山係在新會地方界)
(連高明開平二縣其載在新興縣誤仍舊志)
雲峋嶺在城東南四十里接新會界其東麓與南海
大楂嶺相連
文儲山在城西五十里羣峰崚嶒上有飛泉下流成
淵名曰聖潭鄉人祈雨輒應
雲宿山在城西南五十里高百餘丈
老香山在城西北五十里高三百餘丈延袤五十餘
里
水倉步水在城南門外一名滄溪亦名倉江源出老
香山即各舊志所云鈎源水東南流繞縣而東又名三
洲水流至南海鎮涌堡界入西江
鹿峝水在城東南五里源出鹿峝山東北流入倉步
水
清泰水在城東南十五里(舊志十里誤)源出皂幕山東北
流入倉步水
步州竇水在城東二十里(舊志相沿訛稱古覇水今攷源出古覇都鶴山馬鬃)
(岡諸山南流入倉步水非名古覇)
峽口暗竇水在城東南二十五里自石竇中洩出灌
田
范州水在城東三十里源出靈雲山南流入倉步水
雲宿水在城西南五十里源出雲宿山東流入倉步
水
恩平縣
山石神山在城北二里高百丈又名鰲山爲邑後障
那西尖山在新城後八里高百餘丈(舊志未載今查出)
獅子山在城東八里由石神山斷而復起有巨石如
獅狀
龍鼉山在城西十里高三百餘丈即鼉山又名大人
山有龍口泉小水流入縣西名半亭水入于南門河旁
有紫霞洞石壁竒絶林木盤鬱山下有廟爲禱雨之所
(各舊志入陽江縣誤)
鳳凰山在城南十里高百餘丈縣治案山也又南十
里爲白馬山高二百餘丈
石圍口山在城西北二十里高二十餘丈西北三十
里曰溫泉山其形峻峭下有溫泉一名馬蹄岡
金婆山在城南稍東三十里高百餘丈
藍坑山在城東南三十里高二百餘丈綿延三十里
材木産焉
印岡在城西南三十里高十餘丈又西二十里爲雙
羅山稍南爲那吉岡
石徑山在城東南四十里高二十餘丈(舊志城西三十里誤)
雲立山在城西北四十五里(舊志九十里誤)高二百餘丈連
綿三十里下有泉甚熱上蒸滃然如雲
羅漢山在城東六十里已析入開平界連本縣
金雞山在城東南六十里高五十餘丈(舊志城西四十里誤)
鼔角樓山在城東北七十里高二百餘丈其後爲鴻
嘴山高三百餘丈上有雙石頂
觀音山在城西八十里高二百餘丈連綿陽春界(舊志)
(未載)稍南爲雙穴徑爲茶山爲君子山又南爲上水竹峝
馬頭岡在城北八十里高二十丈稍東爲雲岫山
清油山在城西北八十里高百餘丈(舊志未載今查出)
金臺岡在灣雷海中形如覆船初號覆船山即灣雷
山(各舊志入新興縣誤)
天露山在城北一百里(舊志八十里誤)俗呼鐡鑪山高三百
餘丈北爲新興境南爲恩平境西爲陽春境下爲仙壇
山稍東爲獨鶴山
水南門河在城南一里源有二一出雙穴逕一出上
水竹峝流至縣西繞縣南迤東達于開平蜆岡(各舊志所謂恩)
(平江即此載入陽江縣誤)東南八十里爲灣雷海
半亭水在城西十里源出龍鼉山流入南門河交會
處極深俗名相公潭
横槎水在城南十里源自藍坑山北流入南門河
潭流水在城北二十五里其源自雲岫山南流入于
南門河
牛岡渡水在城北六十里源出天露山東南流入南
門河
廣寧縣
山福星山在城北圓秀如覆釜城跨其上
龍異山在城北二里又北四十里曰先鋒嶺高五十
餘丈(舊志未載今查出)
樂安山在城西三里(舊志作落鞍山在城西一百里誤)高八十餘丈
又西三十里曰烏石山高五十餘丈
獅子山在城南三里高五十丈上有巖登望竒絶南
十里曰三台山三峯鼎峙高百餘丈爲邑案山
黃蠟坑山在城東二十里高百餘丈又東十里曰犀
牛山高百餘丈(舊志未載今查出)
黃盤山在城東北三十里高二十餘丈(舊志未載今查出)又
北三十里曰銀坑坪山高五十餘丈
破鐡嶺在城西北三十里高三十餘丈(舊志未載今查出)
石澗山在城南三十里高百餘丈泉自竇出旱則聲
聞數里雨則止相傳竇穴中有巨鯉游泳必雨人以爲
驗
峽山在城西北四十里兩山夾峙懷集水從中出旁
山綿延多竹木
高望山在城西南五十里高千丈林木蒼秀澗泉澄
澈登巔一望諸山皆在其下
圓嶺山在城北五十里高三百餘丈横亘十五里爲
縣治發脈之處有九十九坑
潭圃山在城東南六十里高二十餘丈山勢坦平
春水山在城東南六十里上多林木
三宿山在城西七十里高百餘丈上有三峯如列宿
一名三足山
烏泥坑山在城東北八十里高五十餘丈又東二十
里曰梅峝山曰葵峝山
花山在城西北八十里高五百餘丈又西二十里曰
赤坑山路通廣西懷集縣
水槽嶺在城東南九十里唐羅隠南遊過此渴甚鑿
石得水書清凉池三字于石上
森峝山在城西一百里高百餘丈山森秀多林木北
連膺峝山延亘百餘里向爲猺藪
石燕山在城東一百二十里高百餘丈稍南爲五馬
山又名石馬山亦高百餘丈上有泉常不竭名曰天池
龍岡在城東一百二十里高五十餘丈蜒蜿數十里
又南爲潭口山又南爲小涇口
水石澗水在城南三十里發源石澗山東流五里入
綏江
東鄉口源有三一出破鐡嶺南流繞城西一出黃盤
山繞城東一出黃蠟坑繞城南總歸于東鄉口入綏江
烏龍潭在城西四十里
綏江在城西四十里源自廣西懷集縣流入縣界受
諸溪澗水東南流注于四會
新招水在城西南五十里發源高望山流數十里經
舊新招縣址入綏江
顧水在城北四十里源出清遠縣流至縣界顧溪舖
名爲顧水入于綏江
春水在城東南六十里發源春水山西流三十餘里
入綏江
開平縣
山北獵山在城南稍西二里高百餘丈形如旗幟綿
亘三十里
叠書山在城東七里高三十餘丈又東八里爲游魚
山二十里爲馬鞍山
雙飛蝴蝶山在城東南十里高二十餘丈
金山巖在城西北十里一名西巖上有飛瀑如練盤
石可坐數十人九日登高于此
馬頭岡在城西十五里高十餘丈又西十五里爲羅
漢山西界恩平
羊額嘴馬山在城東南十五里與游魚山對峙爲縣
之捍門水口
獅子山在城東北二十里以形象得名
北顧嶺在城北二十里高五十餘丈(舊志未載今查出)
薛公巖在城東北二十五里一名寶光巖又名寂感
巖石室天成深一丈餘
梁金山在城東三十里高百餘丈相傳道人梁金修
煉於此
百足山在城西南三十里高百餘丈下有三山如龜
雲宿山在城西北三十五里高百餘丈常有雲氣幕
之又雲獨山雲益山綿連皆爲雲宿山東派也(查舊志載新興)
(開平二縣各有雲宿山今攷此山係在雙橋都已析入開平縣其載新興縣誤仍舊志又府志載高明縣亦有)
(雲宿山係一山而界岐開平高明二縣耳)
護冲山在城南四十里高五十餘丈又南十里爲石
井山
獨鶴山在城西稍北四十里高二百餘丈相傳峯頂
昔有一鶴棲鳴故名
紙山在城東南五十里高百餘丈(舊志載東北誤)
水合水嘴在城東南半里雙橋長静二水至此會合
東南流十里爲長潭十三里爲川海(廣東凡河道寬者俱稱爲海)十
四里爲大灣三十里爲交羅海三十五里爲長沙海沿
流而東水勢益壯四十里爲梁邊海六十里爲潭江直
達新會厓門入大海
清水塘在城東五里
八丫塘在城西二十五里
獨鶴水在城西四十里源出獨鶴山東南流爲長静
二水至縣西入大河
水坪海在城東北四十里發源新會縣之皂幕山西
南流爲雙橋水流至縣東門入大河(舊志載城北誤)
蜆岡水在城南四十五里自恩平南河流至長沙會
合東流
水口在城東南四十五里發源皂幕山南流與長沙
合
黃泥潭在城南七十里
德慶州
山香山在城北稍西二里(舊志二百里誤)高二百餘丈周十
餘里爲州之主山昔多香草故名又名利人山上有潄
玉泉潄玉橋乾明寺浮香亭豁然亭松關亭環翠庵覽
秀樓俱廢止有乾明寺今更名香山寺
登高岡在香山稍東即侍郎岡州人九日於此登高
(舊志城北二百里誤)又稍東爲青雲岡
峻嶺在城西五里又西十五里曰杉嶺俱高百餘丈
(舊志未載今查出)
藿山在城東北五里高百餘丈峯巒鬱秀有草如藿
香故名稍東爲櫨山高五十餘丈(舊志城東五十里誤)
茗山在城東十五里高百餘丈産茶
峽山在城西二十里(舊志城東誤)高百餘丈南北岸對峙
甚隘江水中流春夏多雨水迅急舟行最險
端山在城北二十里(舊志城東五十里誤)高三百餘丈其形端
正北三十里曰佛子嶺山勢嵯峨路通封川縣界
藜山在城西北四十里高百餘丈又名禮嶺産藜竹
又西北三十里曰障山山形似障
錦石山在城西五十里(舊志城東誤)高百餘丈上有石柱
直插雲漢方輿勝覽云漢大中大夫陸賈說南越時
設錦步帳而登俗呼爲錦裹石又呼爲和尚石(舊志載封川有)
(濯錦石今攷即此山也其載在封川縣誤)山下有陸賈祠
都計山在城東北五十里高五十餘丈相傳昔有仙
人騎鹿遺跡
西源山在城東六十里高六百丈周三十里一峯高
出雲表頂有池四時不竭又東爲樵雲山高二百餘丈
下有瓊響泉
大廣山在城北六十里高五百餘丈山半有龍浮寺
有紫竹庵金蓮庵俱廢有瀑布泉飛流如練東爲高良
山
三洲巖在城東七十里相傳昔有皓叟修眞于此宋
李綱書玉乳巖三大字舊有濂溪書院今圯又東爲瑞
洞巖
文筆山在城東北八十里(舊志城東二十五里誤)高二百餘丈
又名象牙山稍北爲竇嶺
勞山在城東北八十五里高百餘丈
靛湖山在城北一百里高五百餘丈山頂石上有巨
人跡稍西相連爲金釵山亦高五百餘丈(舊志未載今查出)
香爐山在城東一百里其形如爐
焦石山在城東北一百三十里高三百餘丈相傳葛
仙煉丹其上又名社山有葛仙園今無攷
查各舊志有思耆山平定山今查境内無此二山又
載德慶州界凡五十四山猺人雜處古蓬山其一也
查州内諸山除入志外金林鄉有猺山三十七悅誠
鄉有猺山十二晉康鄉有猺山八豈止五十四山耶
特以山爲猺山向無正名故不入記載即古蓬山今
遍查境内並無此山惟西寧縣境永安都有古蓬村
在叢山中或即是耳
水大江在城南五十步即西江也一名錦水(各舊志云德慶)
(有鼎石之神在江中隨波出没查鼎石在羅旁口此地已析入羅定又名浮沉石又名羅經石又名錦被石至)
(於隨波出没之言則出之傳聞也)
端溪水在城東十里其源出於端山南流入於大江
口有三元塔
晉康水在城東南十五里即羅定州之南江口
麻墟水在城東二十里源出封川縣經金釵山東南
流入大江舊志作馬墟水又東二十里爲書堂水源出
猺山南流入江乃宋進士石處道讀書處
陸溪水在城西四十里源出佛子嶺東流三十里南
入大江
思夫水在城東六十里源出西源思夫村南流入江
靈陵水在城東一百里一名溫水即悅城水口源自
車牛界山流百餘里入于大江可通舟楫水口有孝通
廟即龍母廟也大江對岸東安界有青旗山林木蓊茂
人不敢伐
封川縣
山登高山在城北半里高三十餘丈九日於此登高
上有景星寺又有望雲臺(事詳古蹟)今俱圯北三里曰牛頭
嶺斜與登高山並峙六里曰白石岡上多白石九里曰
劉王岡相傳有劉謙劉隱墓今不可攷二十里曰續嶺
斷續錯落巖巘蔥菁
東山在城東一里一名掛㮄山高五十丈形如列屛
相連爲紗帽山四里曰先鋒山十里曰仙鳳山二十里
曰仙人山三十里曰圓珠山四十里曰鳳凰山産鶴膝
竹
大圍山在城西北一里平岡前有光孝寺
白沙嶺在城東南三里高八十餘丈一名天馬山拱
抱縣治西江滙其下建太乙文塔其上稍東相連爲綠
衣嶺
會龍山在城南隔江高五十餘丈層峯叠秀縣之案
山也
西山在城西南十里隔江即錦錢山高五十餘丈峯
巒峭拔㫄石高丈餘有巨人跡歲旱以水濯之則雨名
聖石(舊志載二處誤)
封門山在城東北二十里高八十餘丈峯巒秀蔚兩
厓如門縣取封山錦川合以爲名下有靈鼠石相傳仙
鼠所依鄉人祀之歲不害稼東北二十五里曰相思山
曰石門嶺四十里曰嵐岡山上有古佛寺廢址祈雨輒
應
雞籠山在城西南三十里高百餘丈接連廣西
猿嶺在城北三十里高三十餘丈平岡漫坡或起或
伏北五十里曰萬家石三石周迴五里故名六十里曰
南龍岡七十里曰鑼鼓岡相傳夜有鑼鼓聲
豐壽山在城東北五十里(各舊志城東四十里及城北四十里俱誤)高百
餘丈又名霹靂山上有石池泉湧其中遇旱汲其水禱
即雨東北七十里曰龍石山有斑石五色雜錯
麒麟山在城北八十里(舊志東北誤)高百餘丈秀出天表
縣之鎮山也下有唐狀元莫宣卿祠今圯九十里曰荔
枝巖内可容三百人㫄有雲巖寺
白馬山在城東北一百里高百餘丈與麒麟山對峙
有泉注如練明正德間改名白鶴山東爲老鴉逕
三峯山在城北偏西一百三十里高百餘丈稍南爲
螺髻巖可容數百人(舊志作羅計巖)
留連山在城北一百三十里高百餘丈叠巘重巒茂
林修竹(舊志作連山誤)
水西江在城南五十步又名錦水自蒼梧至靈洲合
賀水環城西十餘里稍南復東經德慶高要三水而南
入于海
蟠龍水在城南十里隔大江源出廣西蒼梧縣曲折
東流數里入於江其水宛轉如蟠龍有新婦磧形如笄
因名又㫄有鴉頭石磧
賀江在城西十里一名封溪源自廣西經賀縣由廣
東開建縣會金縷諸水南流名爲賀江口至靈洲入於
西江
靈洲在賀江水口廣一里長五里水環匝之上多蘆
葦鳬鷖所棲春夏泛溢洲常不没相傳與水浮沉因以
靈名
谷墟水在城東十三里源出麒麟山南流至小口村
入西江(舊志名豐溪又名風溪源出豐壽山非是)
東安水在城西北二十里源出蒼梧縣東安鄉東流
入賀江
廣信河在城北一百里源出老鴉逕西流入于扶靈
水至賀江
扶靈水在城北一百里源自留連山西流入賀江
靈潭在城北一百里相傳有龍出焉
開建縣
山狼嶺在城東南十里高七十餘丈群峯蹲踞若狼
(舊志城西三十五里誤)
鴈山在城北十里形勢頗平有如鴈行
似龍山在城東十五里高六十餘丈其形蜿蜒如龍
山下有醴泉今無
昭□山在城東二十里高七十丈下有鼠石㫄有三
穴能容人
黎水山在城東南二十里高五十餘丈兩山對峙流
水中出
野□山在城東二十五里高一百餘丈相連爲水石
巖峯巒森立水環其下中有巖穴曲折竒怪穴中流水
莫知其源
大水山在城東三十里高百丈稍南爲羊梯山有猺
居之
潭霜山在城北三十里高百餘丈
大玉山在城西三十五里高七十餘丈青碧如玉稍
北爲小玉山高八十餘丈其勢突兀以發脈自大玉故
名
水瀉山在城北四十里高五十餘丈又北爲白蓮峝
山
忠讜山在城東北五十里高三百餘丈與廣西懷集
縣交界舊志産人讜直因名
古今山在城西北五十里高百餘丈㫄爲黃沙嶺
圓珠山在城西北五十里(各舊志三十里誤)高二百餘丈其
形如珠縣内各山惟圓珠忠讜二山爲衆山之望
石壁山在城東北六十里群峯削峻四時常有雲氣
石室山在城東北六十里高一百餘丈萬山巍峩石
有如奥房者又有如庭軒者故又名萬石嶺附近叢山
多爲猺人所居
水開江在城西五十步源自廣西經賀縣入開建合
金裝金縷諸水流入封川界即賀江
似龍水在城東十里源出似龍山西流合金縷水
昭□水在城東二十里源出昭□山西流合金縷水
黎水在城東南二十里源出黎水山西流入開江因
流經狼嶺又名狼嶺水
金縷水源出野□山以經金縷村得名水聲清響人
呼爲龍吟水西入開江
金裝水在城東北二十七里其源自大水山西流三
十里入開江以其流經潭霜山故又名潭霜水
羊梯水在城東三十里源出羊梯山北流入金裝水
大玉水在城西三十里源出大玉山南流入開江
小玉水在城西二十五里源出小玉山南流入開江
忠讜水在城東北五十里(舊志六十里誤)源出忠讜山南流
入金裝水
蓮塘水在城西北五十里源出圓珠山東南流四十
里經蓮塘村入開江
高州府
茂名縣
山觀山在城西半里又名仙山又名昇眞岡晉永
嘉間潘茂名昇仙處上有昇眞觀㫄有鑑江亭又名會
心亭俱廢又有觀山觀今爲觀山寺
潘山在城東一里高五十餘丈一名東山前有潘
仙坡有石如船相傳晉永嘉中羽士潘茂名嘗
於此煉丹有潘仙祠又有洗夫人廟東二十里曰射
牛山今名石牛山三十里曰雲爐山
南宫嶺在城南一里高十五丈爲郡南水口砥
柱南二里曰茂嶺高四十丈昔潘茂名煉丹其上草木
鬱茂四時不凋下有南州相傳唐天寶中大風
雷雨忽作河中湧出一洲因建亭於上名小瀛洲
今亭廢
馬鞍山在城西二里高十五丈西爲觀仙嶺又西十
里曰佛子山高四十餘丈有佛祖庵故名
小華山在城北二里高二十餘丈
仙井嶺在城西北二里高二十餘丈山傍有井世傳
潘茂名煉丹仙坡烟從井出故名
筆架山在城東南十里三峯高聳形如筆架又名文
筆山
石龜山在城東北十里高三十丈其下有溪澄清如
鏡
百祿山在城東南十五里高二十餘丈
黃花石嶺在城南二十里高二十餘丈
尖岡在城南稍東二十里一名文峯
那石山在城西南三十五里高八十餘丈左爲蠶山
以形似名今呼爲商王山
銅魚山在城東四十里(舊志六十里誤)形如遊魚山下有井
曰石井相傳井内生花其年士子必有登科第者(各舊志屬)
(電白縣誤)
謝賴山在城東四十里(舊志載謝賴嶺在城東二里誤)高一百餘丈
相連爲雲間山
石鼓嶺在城西南四十里上有大石圓如鼔
鼓樓嶺在城西北四十里高三十餘丈(舊志未載今查出)
寶山在城東北四十里(舊志郡城北二里誤)形如圓珠下有送
龍岡西去二里即舊電白縣城今圯(各舊志屬電白縣蓋指舊電白而言)
(查誤)
鑑山在城東北四十里高六十餘丈下有清溪如鏡
名爲鑑水(舊志載鑑山在城北三里指舊電白縣而計之查誤)
射狼山在城東北四十里高四十餘丈(各舊志入電白縣又云城)
(東北十里俱誤)相連爲石狗山以形似名
靈湫山在城東五十里(舊志八十里誤)高六十餘丈上有巖
洞下有泉曰龍湫禱雨輒應設祠祀之(各舊志屬電白縣蓋指舊電白)
(而言查誤)相連爲雲曇山
淋水山在城北五十里高五十餘丈界連信宜縣(舊志)
(未載今查出)
公茄嶺在城西北五十里高三十餘丈(舊志未載今查出)
高凉山在城東北五十里高百餘丈本名高梁以羣
峯高聳盛暑如秋故名(各舊志載入電白又云九十里俱誤)
大應山在城東北五十里高八十餘丈延袤接連信
宜縣(舊志未載今查出)
商王山在城西北七十五里高九十餘丈綿延接化
州界
白水嶺在城東北八十里高百餘丈飛泉直瀉白石
分明
大帽山在城東北八十里(舊志五十里誤)高百餘丈延綿數
十里
王嶺在城南一百里(舊志一百二十里誤)高三十餘丈
赤嶺在城東南一百二十里高三十餘丈(舊志未載今查出)
白藤嶺在城東北一百二十里高廣綿亘界連西寧
縣(舊志未載今查出)
西河山在城東南一百四十里高二十餘丈(舊志未載今查)
(出)
水新河在城東南一里發源射牛山繞城西流合鑑
江又名東河
上宫灣在城北二里淵深莫測水與府治後石井相
通灣上崖石高峻爲郡北路咽喉明建小函谷關以
扼其要
下宫灣在城西門自上宫灣流二里至此名下宫灣
鑑江源出鑑山西流合竇江瀠繞郡後西南流至城
西支分一渚西岸有寶江塔其水至化州合羅江出吳
川限門入海(查鑑江發源處有支流小水曰蒲牌水舊志載在城南東流七十里誤)
海在城東南一百一十五里
電白縣
山莊山亦名莊峝山在城北二里高五十餘丈爲邑
主山又北八里爲馬鞍山高二十餘丈
白蕉嶺在城西南三里高四十餘丈又西南七里爲
烟樓山高三十餘丈(舊志未載今查出)
輔弼山在城東北五里高五十餘丈(舊志未載)又東北十
里爲綠嶺高二十餘丈
莊峝山在城東十里高一百餘丈又東十五里爲鸚
鵡山高五十餘丈
員嶺岡在城西十里高二十餘丈相連爲烏石山其
石皆黑因名
蓮頭山在城南十里海濱高八十餘丈三峰並峙形
如並頭蓮邑之案山也
雞籠山在城西南十里海濱高二十餘丈(舊志未載)又西
十里爲登高嶺又南二十里爲横山
帽澇山在城北十里高六十丈遇旱山有雲如帽即
雨以山有虎穴故又名虎牢山
龍陣山即龍潭山在城北十五里(舊志十里誤)高五十丈
山麓有石巖中湧清泉爲潭
赤山在城東南十五里高五十餘丈又東爲綠荳山
(舊志未載今查出)
雙木山在城西二十里高一百餘丈相連爲文字嶺
流桴山在城東南二十里高百餘丈(舊志城東十里誤)
小汾洲即小放雞山在城西南二十里海中又西爲
大汾洲即大放雞山上有神廟相傳昔有人牧雞於此
久之不見人以爲神凡過此皆祀以雞
小青峙山在城東南海中約二十餘里又東南爲大
青峙山二山挺拔波中爲邑捍衛
熱水山在城西三十里高二百餘丈山下有泉如鼎
沸秦始皇置溫水郡後廢又西十里爲龍門山
題字嶺在城北三十里高百餘丈上有巨石卓立如
碑字跡隱然成列石有馬蹄痕相傳仙人乘馬題詩於
此東連鹹水山(舊志未載今查出)
山厚山在城東南三十里聳立海㫄圓正而秀
千歲山在城北四十里高二百餘丈横亘連綿雲霧
常罩其上俗呼爲簕笱山又北十里爲佛子山上有石
如樓
清湖山在城東北四十里高一百二十餘丈清湖在
其下(舊志止載清湖在城西三十里誤)
花山一名雙甑山在城北五十里高二百餘丈又北
爲要龍山
石壁山即碧山在城西五十五里(舊志城西三十里誤)高百餘
丈危如削壁不可以登相連有竒壁山綿亘二十餘里
樂山又名安樂山在城西六十里高百餘丈雄峙一
方(各舊志屬信宜縣誤)
尖山在城西北六十里(舊志城西五十里誤)高五十餘丈其形
尖秀山下有泉亦名鼻岡又北爲鵝掌閘山高百餘丈
望夫山在城東北七十里界連陽江(舊志二十里誤)雄峙東
北㫄有兩峯峭拔雲外翠若雙環名丫髻石
浮山在城西北七十里亦名湖山又名瑚山高三百
餘丈周圍三十里寰宇記載堯時洪水此山高出若浮
民居其上得免昏墊
晏鏡山在城西南九十里高八十餘丈又南五里臨
海爲晏鏡嶺又西南十里海中爲石狗山(舊志未載今查出)
蕉林閘山在城西北九十里高一百餘丈又西爲陀
埇閘山石龜山又北爲綠段山那霍閘山東瓜閘山相
連綿亘數十里(舊志未載今查出)
羅浮山在城西北一百里高一百餘丈白石嶙峋相
傳爲仙人牧羊所化
水泉水小河在城東二里源發莊山之東俗呼東河
又城西二里名浴龍河源發莊山之西二水俱南流由
蓮頭港入海
崩河即大橋河在城西五里自石壁山發源南流由
蓮頭港入海
大海繞縣東南海岸離城六里一望汪洋邑之巨浸
也
麻西河在城東十里自帽澇山發源上爲齷齪河即
射合水南流由山厚港入海(各舊志載在電白縣東三十九里及流入茂名界俱)
(誤)
蓮頭港在城南十里(舊志城西四十里誤)納泉水浴龍諸水入
海
五村河在城東三十里自鹹水湖發源滙陽江儒峝
河由五藍渡南流入海(各舊志載大河在電白縣東七十里查縣東界止三十里而陽)
(江儒峝河發源望夫山俗名望夫河則在縣東北七十里必以二水合流誤載入電白而錯寫夫爲大併遺脫)
(望字)
熱水河在城西三十里自熱水山溫泉發源通潮水
入海又西十五里爲寨頭河自安樂山發源亦通潮水
入海
鹹水湖在城北三十五里(舊志城西三十里誤)又東五里爲清
湖(舊志城西七十里誤)其水清映雲漢撓之不濁
山厚港在城東南四十五里納麻西水入海
石塔河在城西六十里自田頭泉發源由赤水港入
海
三橋河在城西七十里自蕉林閘發源西南流由吳
川縣界入海
龍珠河在城西北九十里自羅浮山發源西南流由
吳川縣入海
赤水港在城西南一百里納石塔河水入海
信宜縣
山東山在城東半里高二十餘丈上有木身生竹葉
俗呼神仙竹又東爲宜山
登高山在城北半里土阜蔚起上有翔鳳臺喜雨亭
今圯九日士庶登高於此今名太平山
鳳凰山在城西南一里(舊志二里誤)高十餘丈形如飛鳳
投飲于江
龍山在城東二十里高三百餘丈山南有石孔約深
五丈謂之風筶北有石孔其深莫測謂之雨筶相傳有
龍伏於此綿亘數十里接茂名西寧二邑界
大間山在城西北二十里高千丈間於茂名信宜之
間故名其左爲皓鸞山
龐瀑山在城北二十五里高三十丈頂上有石室可
坐數十人洪崖陡起飛泉下注今名東坑山
雲岫□在城西三十里高百餘丈雲霞常蓋其土
趙山在城北三十里高二十餘丈頂有巨石雨後每
出翠雲舊有趙姓居此故名
六豪山在城東北五十里即六毫山高百餘丈通羅
定州界猺人所居
馬鞍山又名營屯山在城東北五十里高三十餘丈
上有兩峰高聳如鞍
古樓山在城東北七十里高二百餘丈上有三峰重
叠如樓
宋山在城西北七十里高十餘丈
白馬山在城北一百里高四十餘丈有石如馬麗水
出其下與廣西北流縣接界
雷公嶺在城東北一百里高二百餘丈又名招義山
硃砂嶺在城東北一百里高三百餘丈上有三峯石
多赤色古名胭脂山(舊志未載今查出)
歐嶺在城西北一百里一峯特起高十餘丈元末
有歐姓居此界接北流縣
水東川水源出雷公嶺西南流繞縣城南又西川水
源出歐嶺東南流繞城南二水俱入竇江
譚峩江源出大間山東流合西川水入竇江
特亮江源出宋山東南流入西川水歸竇江
麗水江源出白馬山下南流合東川水繞城東至竇
江
竇江即東川西川諸水流會城南曰竇江水口有巨
石屹起鎻東西二水曰三丫水又㫄有石曰羅竇洞亦
在水中石筍聳起形如小舸明嘉靖時改曰小瀛洲
竇江水流至茂名曰鑑江
化州
山寶嶺在城西南隅城垣跨其巔州堂面之舊有覽
勝亭今圯
南關嶺在城外西南隅係平岡舊城基跨其上(舊志未載)
(今查出)
龍母山在城外東南隅舊城基跨其上一名南山
石牛嶺在城西半里高十丈下有宋學士范祖禹
墓又西半里爲三里坡(舊志未載今查出)
登高嶺在城北半里高二十餘丈上有亭
東勝山在城東隔羅江半里(舊志城東二里誤)高二十餘丈
與帽子嶺相對而兹山尤佳故名
千秋山在城東隔羅江二里高三十餘丈今名東山
多穀嶺在城南五里高十丈四畔皆田登山環望秋
成多穀故名
潘照山在城西北五里高二十餘丈
帽子嶺在城西十里高二十餘丈(舊志西南五里誤)
那陽山在城南十里高二十餘丈(舊志二十里誤)
銅岡山在城東北十里高二十餘丈相連有金蓋山
有望仙嶺㫄有龍泓泉泉孔尺許湧出不竭
略嶺在城南十五里一名樂嶺高二十餘丈(舊志未載今查)
(出)
香積山在城西二十里平岡土阜上有香積庵(舊志未載)
(今查出)
鸎歌嶺在城南二十里高十餘丈
石龜山在城西南二十里高八丈上有大石形如龜
扣之聲響若鐘
大石山在城西二十五里高十丈山有大石故名下
有大石庵(舊志未載今查出)
龍山在城南三十里高五十餘丈形屈曲如龍故名
麗山一名尖岡在城北三十里(舊志二十里誤)高六十丈山
色秀麗爲州之鎮山其右有高材山浮梁山脈絡相連
綿亘於此
豸山在城西四十里一名謝獲山高一百餘丈形如
豸故名
黃姜嶺在城西南四十里高十餘丈又二十里爲塘
㙍嶺(舊志未載今查出)
琉璃山在城西四十五里高一十五丈有泉名琉璃
泉建庵其上名琉璃庵(舊志未載今查出)
冷水山在城北五十里(舊志西北二十里誤)高一百丈下有水
常冷故名路通西粤最險
石城山在城西北五十里一名古城山高一百餘丈
山後峻前舒登巔遠望四山羅繞如城故名
謝畔山在城西五十五里高一百餘丈(舊志未載今查出)
官山在城西北六十里山勢高聳諸山環拱若揖
龍王山一名來安山在城北八十里高二百餘丈周
圍六十里上有天池相傳仙人羅辯騎白牛化爲龍舊
設龍化縣及辯州本於此山有三十三峯著名者三其
第一峯高插霄漢惟一徑可登昔人避兵於此名來安
其二名玉盆峰其三名響泉峰
烟霞洞在龍王山之東多巨石有巖焉下臨深澗有
板浮水面入數百步至巖下有試劍石裂爲三有將軍
石一大一小
鹿踏山在城西北九十里高五十丈山勢陡峻上有
鹿踏仙跡
石碓山在城西北一百里高十丈上有石如碓者五
六相傳仙羅辯煉丹遺跡也
馬瀑嶺在城西北一百二十里高四十丈有瀑從石
噴出
畬禾嶺在城西北一百五十里平岡坦阜周圍十餘
里猺人耕種於上
雞籠山在城西北一百六十里高一百餘丈綿亘十
餘里接廣西陸川界(舊志未載今查出)
水羅江即茂名水自鑑江流至州城東滙羅陵二水
合流爲羅江南流十餘里爲平源江至吳川入海江中
有沙洲名驪珠臺俗傳州爲龍而此其珠也下有蟠鼉
石
平樂水源出畬禾嶺東南流合陵羅二水
羅水源出廣西北流縣莪石山下流至州北與陵水
合水中有横石立石流至州城之東北爲羅江南流至
吳川入海
陵水源出廣西北流縣扶來山即浮來水合羅水至
州城東北入羅江
高源水源出廣西北流縣流合陵水
吳川縣
山蓬高山在城内之北小阜高四丈儒學扆之(舊志未載)
(今查出)
學案山在城南一里平岡小阜故舊志不載
雙嶺在城東二里高二十五丈與文翁山竝峙(舊志未載)
又南爲白象山高十五丈皆細沙堆結
文翁嶺在城東三里高三十丈稍北爲水辰山高十
餘丈
招義山在城西北四里高十餘丈(舊志二里誤)
飛雪嶺在城南海中高數十餘丈下有沙爲麻練沙
(舊志未載今查出)
近信山在城西二十里(舊志三十里誤)相傳昔有碁仙遊此
又西二十里爲麗山高三十餘丈
高山在城北二十五里高二十餘丈(舊志城西八十里誤)
南巢山在城西北四十里高二十餘丈西界化州昔
有樹鶴巢其上
特思山在城西五十里(舊志西南七十里誤)高百餘丈一名文
筆峯其山雲起則雨每遇旱邑人思而望之故稱特思
三台山在城西南五十里高二十餘丈三峯連峙望
之如寶蓋三台(舊志未載今查出)
特呈山在城西南約八十餘里海中形圓而秀遠拱
縣治上有溫通閣
馬鞍山在城西南約百餘里海中突起二峰形如馬
鞍故名
水吳水在城西一里上接化州平源江納羅江鑑江
竇江及電白三橋河諸水流至縣名吳水繞縣南至限
門入海
海在城南上由陽電下抵雷瓊望之無際惟一線通
入限門潮汐日至最稱洋溢
洞雷水在城東五里無水源隨潮上下
芷䒓沙在城西南十里又西南爲南二都地方東南
爲南三都地方
麻練沙在城南十五里下流爲新場海
限門港在城南二十里納竇江鑑江羅江諸水入于
海兩岸砂磧堅銳逾鐡水道曲折而出舟極難行洵爲
天塹(舊志三十里誤)
博桌水又名東岸水在城西四十里源發麗山下板
阜地方東流會於吳水至限門入海(舊志載城東誤)
平城江在城西六十里源發化州那陽山又爲平澤
水東南流至平定橋爲平城江至林公渡爲陵洞水合
吳水至限門入海(各舊志載零洞水出零洞山又云二十一里俱誤)
石門港在城西南八十里即石城縣石門入海之水
到此爲海濱大港水闊二十餘里
碙州在城南一百四十里大海之中一島可居數千
家即舊翔龍縣宋帝昺即位於此舊設有翔龍書院
久廢(碙夲㟠字之訛宋史作碙俗又从□&KR1681;□不一俱屬相沿互異之字)
石城縣
山三台山在城中縣治後三峯高九丈北城跨其上
東連城外白霧嶺高九丈西連城外迴龍嶺高八丈五
峯聯絡如屏爲縣之主山(舊志未載今查出)
硃砂嶺在城東半里又東一里爲馬鞍山東八里爲
那良山皆高十餘丈東十五里爲白藤山高六十丈
﨑嶺在城西一里高十五丈(舊志未載今查出)
紅頭嶺在城西五里高八十丈與﨑嶺拱交爲縣水
口稍北有仙人竈石相傳爲仙人煉丹處(舊志未載今查出)
謝建山在城北五里(舊志十里誤)高一百餘丈層巒叠巘
烟晴萬狀
音舖山在城南六里高十餘丈(舊志未載今查出)
峽山在城南七里高二十餘丈(舊志未載今查出)
望恩山在城南十里(舊志五十里誤)今名和尚嶺高三十餘
丈(事詳古蹟)
東勝山在城西十里(舊志二十里誤)高五十餘丈
高峯山在城北十里高百餘丈遠望如城又名石城
岡縣以此名(舊志未載今查出)
謝鞋山在城東南十里高六十餘丈(舊志城南誤)又東南
四十里爲雞籠山在港水邊其形如籠四面如削高十
餘丈
三峰山在城北十二里高三十餘丈(舊志未載今查出)
那樓山在城北三十里高百餘丈險而難登其狀如
樓(舊志未載今查出)
石屋山在城北四十里(舊志十里誤)高二十餘丈頂上有
二石疊如屋可容五六人東爲謝善山
牛槐嶺在城東北四十里高十餘丈(舊志未載今查出)
石門在雞籠山之前兩崖峭立其形如門潮來舟通
潮退門限露出舟不得前
石籬山在城北四十里高百餘丈通博白縣地其山
西南北三面峻壁東面稍平石狀如籬
仙人嶂在城北五十里高二十餘丈(舊志未載今查出)
尖山在城西北五十里高百丈最尖秀(舊志未載今查出)
横山在城西稍南六十里高二十餘丈(舊志未載今查出)
文鳳嶺在城西北六十里(舊志城北誤)高百餘丈其山中
峯高聳兩腋連峙數峯如鳳又名文峯
丹兜洞在城北八十里今名仙人洞僅容人或寬或
狹曲折難窮(舊志未載今查出)
石洞山在城東北八十里高三十餘丈(舊志未載今查出)
深田山在城西北八十里高二百餘丈連綿百餘里
古木參天千峯萬壑人跡罕到(舊志未載)又西十里爲長臂
山高百餘丈
横石山在城東北九十里高二十餘丈(舊志未載今查出)
六吉山在城東北一百一十里高三十餘丈(舊志未載今查)
(出)
天堂山在城東北一百二十里高百餘丈有水泉不
涸元末民避難於此
水賀江源出尖山向南流合九洲江入西海
羅江一名清溶水又名幹水源出白藤山西流繞過
縣城至九洲江入西海
南廉江源出廣西容縣東北向西南流可行小舟
至九洲江入西海
九洲江在城西北二十里(舊志東北誤)諸水皆滙于此入
西海冬淺沙渚露出有九
龍灣在城西三十里相傳昔有二龍起於此即各舊
志所云龍化水今則淤没矣
龍湖在城東北三十二里今名舊州湖即舊羅州地
禱雨多應(事詳古蹟)
清湖在城東北三十五里通南廉江周圍三里
兩家灘在城南五十里源出雷州府遂溪縣東流會
東橋南橋水入東海
東海在城東南六十里
急水港在城西七十里納九洲諸水入西海
溫泉在城東北八十里石洞山之北冬夏如沸
佛子港在城西一百里(舊志城南十五里誤)
西海在城西南一百二十里
零禄港在城西一百二十里又名零烈水
官寨港在城西一百三十里(舊志一百二十里誤)與合浦縣交
界又名英羅港
東橋水源出化州謝獲山又南橋水源出化州謝畔
山俱南流由石門入東海
合江源出廣西陸川縣南流合九洲江入西海
渡子江今名沙鏟河源出廣西博白縣南流合賀江
九洲江入西海
廣東通志卷十二
