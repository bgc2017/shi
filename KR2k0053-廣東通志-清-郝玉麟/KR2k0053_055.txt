廣東通志卷五十五
塋墓志
周禮冡人墓大夫隸之宗伯陵墓詎不重哉注云
親疎如戚稽遠如近孝敬以存人心以萃禮亦云
墟墓之間未施哀于民而民哀蓋葬以類從而教
在其中矣故曰葬者藏也墓者慕也志塋墓
廣州府
宋端宗永福陵(在廣州新會縣崖山祥興元年九月葬端宗于崖山陵曰永福載在行朝)
(錄)
楊太后陵(在崖山海濱太后赴海張世傑營葬倉卒莫辨其地又有宋后疑陵一在香山梅花)
(水坡上一在饒平南澳墳頭岡)
舊志載羅定州東安縣有陳高祖陵按陳高祖為始
興太守後受梁禪葬于江左名萬安陵在今江寧城
東三十五里石獸尚存何由訛此或疑高祖傳位兄
子臨川王其父初封始興葬此追尊後世遂悞為高
祖陵然亦無考據不敢摭入
南海番禺兩縣
秦南海尉任囂墓(在南海縣城内西北二里舊墓上有廟今為民居舊志云在法性寺)
(即今光孝寺前官道東十餘里逮宋廟墓已失)
南越武王趙佗墓(在番禺縣自雞籠岡以北至天井連岡接嶺皆稱佗墓舊志佗葬時)
(輀車四出莫知眞墓所在)
南越文王趙胡墓(在番禺境)
南越明王趙嬰齊墓(在番禺境今失其處初孫權聞佗多寶殉葬遣交州從事吳琦)
(訪佗墓莫知所在獲嬰濟墓掘之得玉璽金印銅劍之屬後二劍經贑飛躍江中)
漢太守鄧宓墓(在番禺城北馬鞍山馬援南征駐兵岡上每風兩晦暝若有兵馬蹤之得)
(宓墓)
徵士董正墓(在番禺東)
孝子羅威墓(在番禺東北黃波堡羅山上有石十餘丈中有巖可坐三五十人)
布山令唐頌墓(在番禺莫詳所在南齊刺史范雲嘗祭之)
晉建國大將軍陳元德墓(在番禺茭塘鴻鵠嶺)
唐孝子王博武墓(武許州人會昌中侍母主廣州値暴風母溺死博武自投於水嶺南)
(節度使盧眞俾人沉水獲二屍焉乃為葬之表其墓曰孝子墓詔為刻石)
五代南漢劉王墓(在番禺縣城東二十餘里曰北亭明崇禎十五年田間有雷出奮而)
(成穴耕者梁父過而見因投以巨石空空有聲乃内一雄雞其中自伺守至夜盡聞雞鳴無恙於是率子)
(弟入將大發之見有金人如翁仲之屬者凢數舉之各重十五六斤其正處二金像冕而坐若王者與后)
(之儀各五六十斤地皆金蠶珠貝築之有鏡一自發光燭照暗中如日月寳硯一硯中池有玉魚能遊動)
(其他異物尚多不可指識但先携鏡歸家光動隣舍亟碎之鄰人覺而競往遂趨白官邑有司并拘繫之)
(亟親其地視搜發一旦公私藉沒無餘其中一棺卽為掘者所縻骨齒稍有存者所發隧道如城鞏高五)
(尺二座深三丈中有碑文始知為南漢王冡也文曰維大有十五年歲次壬寅四月甲寅朔念四日丁丑)
(高祖天皇大缺神于缺十四日丙申遷于缺)(越光天元年五月癸未朔禮也文多破闕不盡載翰)
(林學士知制誥正議大夫尚書右丞上紫金袋臣盧應敇撰并書以上各王陵墓有在南海宣風鄉有在)
(新會西古博都上玉臺環丫髻諸山)
清海軍副使陳息卿墓(在番禺陳家村)
宋贈翰林學士馮邴墓(在南海河村馮元之父)
太守孔粹墓(在南海鼎安都其子元凱得商人遺金還之商擇地以葬粹俗呼隂隲墓)
丞相業顒墓(在南海文圃街)
尚書陳顯墓(在南海梯雲堡)
朝奉吳必夀合葬墓(在南海大團岸門嶺)
懷遠將軍李士諒墓(在番禺金鼎萬竹山)
安撫使蒙甄墓(在番禺賜葬於繫龍峝)
太尉蘇紹箕墓(紹箕建月溪寺卒葬番禺月溪寺後)
提刑譚惟寅墓(在番禺粤臺東廣果寺後)
承奉大夫李仙墓(葬番禺猛涌多石峝)
學士李祐卿墓(在番禺白雲鄉)
朝議大夫陳有諒墓(在番禺茭塘龍窟頭)
朝奉大夫陳震墓(在番禺陳家村)
奉議大夫梁百揆墓(在番禺葛麻山明學士黃諫銘墓)
贈朝奉大夫蘇世矩墓(在番禺㰖山堡金盆形山)
奉議大夫王朝相墓(在番禺慕德里)
勅封恭人李氏墓(在番禺係何世忠妻開寳間出粟餉軍勅封恭人賜山田以葬陳獻)
(章以詩弔之)
李忠簡夫人墓(在番禺河南沙頭獨孤社傍)
李仙人墓(在番禺河南小港村口今已毁石亭故址猶有舊斷石柱存道傍)
元廣州總管方道隆墓(在南海丹桂里)
提領陳德甫墓(在番禺東門外麥子岡)
明贈少師大學士梁祖順墓(弘治中賜葬于南海縣鬱州)
尚書張泰墓(賜葬于南海石門山)
府尹陳諤墓(在番禺白雲櫟木坑都御史朱與言銘墓)
贈少師大學士梁楚才梁直清墓(在番禺一林坑一龍眼洞)
副使陳政墓(在番禺柏子林)
侍郎李嗣墓(在番禺龍眼洞御贈祭葬祖遠父樸並贈侍郎墓在雞爬井)
贈太子少保尚書霍厚一墓(在南海石頭坑石腦岡前有龜蛇水旗鼓山後)
(有石人石笋形勝異常正綂中黃蕭養作亂鄉豪多受偽官惟厚一力拒之世稱義士尚書霍韜之祖也)
贈太子少保尚書霍華墓(賜葬于南海西樵山雷壇峯尚書湛若水稱其五善)
(見懿德裕後碑)
府尹陳錫墓(賜葬南海潯岡父贈太常鄉珙墓在虎脈岡學士黃佐譔神道碑)
少師大學士梁儲墓(賜葬番禺大觀山少師楊一清譔神道碑)
諭德倫文叙墓(在南海涌頭)
祭酒倫以訓墓(在南海銀坑嶺)
少保大學士方獻夫墓(賜葬于南海金甌大同岡)
侍郎黃衷墓(在番禺梅花庄祖銘福墓在鴻鵠嶺父璉墓在虎嶺俱贈侍郎)
尚書陳紹儒墓(賜葬于南海潯岡父鏊贈太常卿墓在山左)
尚書潘濬墓(賜葬南海大戙旗山)
員外郎梁焯墓(在南海金利都大象山)
左副都御史龐尚鵬墓(在南海沙坑清水岡尚書劉堯誨侍郎何洛文撰墓碑其)
(祖弼墓在弼唐村水井岡父憲墓在省坑尾並贈副都御史)
贈少保大學士方用中墓(在番禺火羅嶺父贈少保世宏墓同)
高士李孔修墓(在南海西樵雲路峯)
贈少保大學士方遂墓(在番禺駟馬岡)
布政使陶魯墓(在番禺龍眼岡)
孝子阮珩墓(在南海西樵燕坑)
烈女彭氏墓(在番禺城北大道左參議張詡表墓)
孝子黃觀英墓(在番禺遊魚岡)
尚書郭尚賓墓(賜葬南海大瀾灘)
贈尚書李壯墓(在南海清水岡以孫尚書待問贈葬太夫人合葬陪始祖廣成右穴)
贈尚書李暢墓(在南海沙堤鼈頭岡以子戶部尚書待問贈陳夫人合葬有誥敇碑列孫)
(國學象震妻陳氏歲貢象孚妻蘇氏陪葬左穴)
鄉賢李孝問墓(在南海鼈頭岡妻陳孺人合葬父贈尚書李暢左穴胞弟待問誌銘都御)
(史蕭奕輔篆額京鄕葉廷祚書丹監碑)
員外郎李陞問墓(在南海葫蘆岡)
光祿寺少卿陳堂墓(在番禺槓橋舖)
都御史蒙詔墓(在南海花屋岡)
御史陳則墓(在番禺白雲麓梅岡)
知府李韡墓(在番沙灣)
知縣劉拱辰墓(在南海北丫頭)
翰林凃瑞墓(在番禺西坑)
司綵女陳氏墓(在番禺河南鴨墩敕葬陳家林)
錦衣衛同知陶鳳儀墓(賜葬番禺蚺蛇坑)
右僉都御史李壯義墓(在番禺鹿步都胭脂塘)
錦衣衛同知陶荆民淑人鄭氏合葬墓(賜葬番禺蚺蛇坑)
知縣黃瑜墓(在番禺聚龍岡)
贈主事龐儒墓(在南海龍埤岡)
御史劉景辰墓(在番禺黃沙岡)
封御史劉應鵬墓(在番禺淘金坑)
主事龐景忠墓(在南海北門外)
通判劉啓學墓(在番禺留什岡)
黃女官墓(在番禺沙頭村)
知府張瑰墓(在番禺蘇坑)
通政參議張詡墓(在番禺蘇坑)
孝子黎天性墓(在番禺板橋村大南岡)
黎氏義姑墓(在番禺板橋村後底岡)
按察司副使江源墓(在番禺河村)
主事黃漸逵墓(在番禺雙魚岡)
都御史黎貫墓(在番禺鴻鵠嶺學士黃佐譔碑)
通判黎瞻墓(在番禺茭塘河村中心岡)
都御史吳章墓(在番禺石牌鄉)
贈參政郭正郭大治墓(俱在番禺城外)
郎中馮元墓(在番禺三台山)
主事李時行墓(在番禺鳳凰山)
翰林編修黃畿墓(在番禺聚龍岡)
少詹黃佐墓(賜葬番禺棲霞山書院之下)
贈參政曾達墓(在番禺玉屛山)
給事余經墓(在番禺黃婆洞)
封參政曾紹臯墓(在番禺象牙峯)
侍郎曾道唯墓(在番禺鳳凰岡)
贈僉都御史蒙宗遠墓(在番禺龍眼峝)
給諫蘇應旻墓(在番禺汀溪蓮湖金盤山)
御史潘幬墓(在番禺西竺山)
縣丞何子海墓(在番禺沙灣)
主簿岑徽墓(在南海涌頭)
義塜(在南海大墓岡李簡錫買地凡無歸者皆埋之)
順德縣
宋御史鍾善經墓(在順德大福山)
御史鍾曉墓(在順德龍江堡)
參軍吳璉墓(在順德水藤堡)
進士吳達墓(在順德水藤堡)
學士何連墓(在順德新生岡)
貞女吳妙靜墓(在龍江堡進士南金女督學副使蔡克廉表其墓)
貞女吳氏墓(在龍江女橋下尚書湛若水表誌)
明錦衣衛百戶劉莫墓(在都寧廵司之右)
東莞縣
宋麥將軍墓(在縣歸城里黃峝山墓今已蕪没)
尉遲將軍墓(在東莞靖康村路傍)
鎮國將軍陳譽墓(在城外橋山)
將軍夏侯諒墓(在東莞温塘銀瓶嶺邑人祁文友誌其墓)
將軍熊飛墓(在東莞銅嶺下)
李春叟墓(在東莞蔴地嶺)
李用墓(在東莞楊梅嶺)
明禮部侍郎陳璉墓(在縣南三十里竹溪賜祭少師王直銘墓)
左副都御史羅亨信墓(賜葬于蔴地嶺主事袁衷誌銘)
僉都御史盧祥墓(在東莞境賜祭葬)
左副都御史彭誼墓(在東莞御賜祭葬)
布政使祁順墓(在金釵嶺子郎中敏知府敇皆祔葬)
尚書王縝墓(在東莞御賜祭葬)
光祿寺卿鍾卿墓(在東莞境)
長史林光墓(在東莞温塘銀瓶嶺)
孝廉陳絢墓(在東莞城外)
陳建墓(在縣境)
少保陳榮墓(在長嶺坡)
尚寳卿袁崇友墓(在大嶺寳坡)
從化縣
宋侍郎周一濂墓(在沙灣嵊山)
右正言郭閶墓(在馬村勝龍岡)
安撫使張書言墓(在馬村峩嶺)
提刑吳純臣墓(在馬村沙溪里)
翰林權直劉裒然墓(在汾乳嶺)
明尚書張度墓(賜葬縣下庄)
新寧縣
宋義士伍隆起墓(在新寧城西四里黃牛推車山俗謂香頭墳)
元主事張廣俊墓(在黃蛇山)
明知縣張英墓(在勒馬潭山)
增城縣
宋右丞相崔與之墓(在縣西歸仁鄉雲母都華之麓)
侍郎李昴英墓(在綏富都豐湖山)
通判贈太子太師李天棐墓(在綏富都尚鄉嶺)
朝請李肖龍墓(在南綏都鳳凰岡)
寧國伯何昌期墓(在通儒鄉七拱橋)
孝子韓經墓(在縣南孝順坊)
明贈侍郎張復禮墓(在縣西章山宋濂銘墓)
贈尚書湛江墓(在赤泥山)
贈尚書湛英墓(在荷塘村)
尚書霍韜墓(賜葬南鄉嶺子僉事霍與瑕墓在其右)
尚書湛若水墓(賜葬天蠶嶺)
贈光祿寺少卿何天球墓(在本縣雲母都帽嶺)
香山縣
宋太傅樞密使張世傑墓(在香山西南一百五十里黃良都赤坎村)
明副使黃鑰祖墓(在本縣蛤婆嶺)
黃温德墓(在縣大北丫坑)
大學士何吾騶墓(在縣北七十里小攬鳳山曾祖贈大學士何純在縣南五十里黎村)
(祖贈大學士何世睿在縣北七十里大㰖飛駝山父贈大學士何述鉉在縣南六十里鹿鳴嶺)
尚書李孫宸墓(御賜祭葬在縣黎村)
新會縣
宋參政余元鏗墓(在新會華萼都龍護岡)
馬持國墓(在西城外道姑井)
馬晞墓(在歸德井根)
黃大有墓(在瀧水凹頭)
侍郎趙某墓(在趙村)
明處士黎正墓(在圭峯左麓)
左副都御史魯能墓(賜葬于新會懷仁里象山)
吳拳墓(在黃雲山)
翰林檢討陳獻章墓(在皂帽峯湛若水撰墓碑)
蕭烈女墓(在雷電山成化間知縣丁積修其墓割廢田六十餘畆命邑人歲守祭祀之)
莊節婦墓(在雷電山成化間知縣丁積割廢寺田六十畆祀之)
節婦林氏墓(在白沙村)
區越墓(在黃雲村)
節婦馮氏劉氏墓(在蓬萊館山)
節婦黃道娘墓(在都會村路傍)
烈女利氏墓(在雙節墓傍)
尚書何熊祥墓(在都會村)
同知湯毓墓(在城西貴竒坑)
廉使林枝橋墓(在城西十里蓮塘村)
三水縣
明南京尚書何維栢墓(在鎮岡山御賜祭葬)
新安縣
宋駙馬都尉鄧自明墓(在石井山下宋趙王女配邑人鄧自明光宗賜祭田十頃)
(今田尚存子孫繁盛)
金夫人墓(在官富山相傳慈元后女溺死鑄金身以葬)
耿榮祿墓(在金夫人墓側有碑刻耿榮禄墓四字)
朝奉鄭某墓(在席帽嶺)
講書吳某墓(在南山槁子樹下)
朝奉吳某墓(在楓木寨)
明雙烈墓(在涌頭石鼓墩)
何正母墓(在碑榜山)
孝子鄧某墓(在大步墟)
花縣
宋機宜文字陳璽墓(在巴由山)
元樞密副使陳大謨墓(在巴由山即璽子)
韶州府
曲江縣
陳司空侯安都墓(在城外桂山東北五里)
隋宿國公麥鐡杖墓(在韶石之北)
唐丞相張九齡墓(在城西二十里武臨源御史大夫徐浩撰神道碑)
殿中丞張九臯墓(在洪義里武臨源左補闕蕭昕撰神道碑)
五代南漢主劉鋹墓(在獅子岡即今白虎寺越王山今無存)
屯田郎中黃正墓(在縣豐樂鄉鄧林山尚書余靖撰墓碑)
大理寺丞王式墓(在縣興文鄉折桂里尚書余靖銘墓)
宋尚書余靖墓(在城西四十里成家山歐陽修撰墓碑明嘉靖間廵按御史陳大用參政)
(詹瀚奉詔重建享堂編夫看守)
樂昌縣
隋刺史鄧文進墓(在縣東長逕即其故居四世孫牢州刺史鄧僖墓亦在會稽勞說撰)
(墓碑)
譚必墓(在縣南拐殿坪)
明布政使白思謙墓(在縣北周山大學士金幼孜撰墓志)
少卿鄧忠毅顒墓(在戴上坪又名飛鳳岐大學士丘濬撰墓志)
乳源縣
宋翰林學士胡賓王墓(在大塘毬岡)
殿中丞鄧戡墓(在縣雲門鄉子知州堂孫知縣弼亮墓同祔焉)
翰林學士胡夢正墓(在九仙山火燒堆)
元義士鄧可賢墓(在本縣井頭天德寨下)
乳源知縣劉信墓(在縣大甸距城東一里士民葬之其母董氏墓在信之上)
英德縣
盧家墓(不傳何代在縣西二十里相公堆其山高峻前有兜鍪鞋山舊傳盧夫人家墳在上墳前)
(有竹人謂之掃墳竹)
南雄府
保昌縣(按舊志有隋宿國公麥鐡杖墓在百順都但已見曲江縣不贅叙)
唐御史張徹墓(在保昌境死難韓愈銘其墓)
宋忠節韶州僉判邱必墓(在蓮溪二都園圃村)
朝散許致墓(在許塘村)
贈奉直大夫鄧酢墓(在大走村胡銓銘墓)
明都御史陳德文墓(在滿湖塘翰林學士王景銘墓)
知府禢明德墓(在大禾坑)
行人朱子福墓(在喚爺嶺)
知府蕭守中墓(在五里山)
僉事蔡愈濟墓(在城南百里插禾塘)
贈侍郎譚昇墓(在五里山)
贈侍郎譚驥墓(在世顯坊吏部李默表墓)
始興縣
尚書譚大初墓(在楊陂逕戶部尚書馬森銘墓)
惠州府
歸善縣
宋丞相吳潛墓(在嘉祐寺南嶺)
承務郎朱誥墓(在平逕屏山之下從事郎主管文字徐士龍誌)
元府尹劉應霆墓(在内外管天井湖上)
明東莞伯何眞墓(在筆架山下)
中允陳灝墓(在馬庄山)
進士翟彦榮墓(在響地舖)
參政吳高墓(在黃塘)
知府蕭清墓(在黃塘)
參議葉頤墓(在馬庄)
僉事郭觀墓(在黃塘新村)
進士鍾雅墓(在響地舖)
知府葉應墓(在響地舖)
按察使姚祥墓(在下郭河塘通政南海張翊撰墓誌銘)
參議楊天祥墓(原在書齋今遷神壇障)
御史唐勳墓(在承平赤江)
封翰林編修楊傳芳墓(在良村大斗嶺禮部尚書陳經邦銘其墓)
義士湛懷德墓(增城人葬永平火岡山國子監祭酒楊起元銘墓)
參議鄭維新墓(在周逕)
大理寺丞曾守約墓(在浮碧岡大學士吕調陽銘墓)
參議利賓墓(在西湖萬夀塔山)
長史李鵬舉墓(在博羅大蓼塘禮部尚書王錫爵誌銘)
苑馬寺卿李學一墓(在吕村)
侍郎楊起元墓(在西湖官田山賜祭葬其門人大學士吳道南誌墓)
宫保尚書葉夢熊墓(在西湖游龍山賜祭葬吏部侍郎楊起元表墓學士王弘誨銘)
封知縣陳九成墓(在西湖榜山侍郎陳子壯表其墓歸善縣傅汝爲誌銘)
指揮李尚武墓(在蟠龍山禮部尚書韓日纘撰墓誌銘)
指揮雷鳴震墓(在龍山岡禮部尚書韓日纉撰墓誌銘)
博羅縣
晉葛洪衣冠塜(在羅浮山冲虛觀左)
唐處士王體靚墓(在羅浮山佛寺南岡唐李翔改葬于此誌曰王處士墓)
宋朝奉大夫盧邵義墓(在縣北七里黃嶺南麓)
秘書張宋卿墓(在羅浮白蓮池)
仙官墳(節度使吕鑑號吕仙官墓)
元同知韓繼志墓(在蜆逕山)
明知府楊頤墓(在羅仙曲湴)
侍郎李顒墓(在縣西五里筆架山西南麓)
給事潘本愚墓(在窑嶺)
參政何歆墓(在黎村小鬱)
御史車邦祐墓(在湴陽)
知縣翟宗魯墓(在龍華寺東)
副使曾一經墓(在烏泥塘大學士王錫爵誌其墓)
知縣韓檠墓(在金龜嶺刑剖尚書顧璘銘其墓)
副使曾祿墓(在香積寺)
孝子何宇新墓(在黎村)
烈女姚氏墓(在縣東螺湖側)
侍郎張津墓(在縣西五里許龍岡)
贈侍郎韓儔墓(在金龜嶺廣東按察使李文奎銘其墓)
贈主事張政熙墓(在善政大學士趙志臯銘墓)
贈同知黃需墓(在大屏山大學士朱國祚銘墓)
鮑靚女墓(在羅浮山)
贈侍郎韓鳴鳳墓(在黎村御賜祭葬大學士施鳳來銘墓)
參政黃流芳墓(在鹿遊岡)
參政韓擢墓(在黃岡尾)
知縣韓鳴金墓(在楊村坑)
副使曾舜漁墓(在黃岡尾)
尚書韓日纉墓(在松柏岡御祭葬尚書林欲楫表墓學士黃士俊誌銘)
長寧縣
宋校書郎古城墓(在君子峯下古碑尚存)
永安縣
將軍墓(在古名都下陳田不詳姓氏年代嘗有光氣燭天相傳為古將軍墓)
明黃孝子讓墓(在縣北牛塘)
黃孝子啓愚啓魯墓(在縣西林田譲子父子三孝皆稱孝子墓)
海豐縣
宋州守郭安仁墓(在陽安都地名蜈蚣口)
承務郎盧功墓(在赤岸舖西)
明孝女彭氏墓(在縣西楊安都佛子嶺正德二年提學副使張極表之女名掌珠)
封給事中葉珠墓(在平政驛右)
都給事中葉高標墓(在西湖黃塘鳳山大學士黃士俊表墓翰林院檢討梁兆陽銘)
(其墓)
孝子林子韶墓(在小液橋有墓道碑)
御史李實墓(在碣石衛)
主事黃守謙墓(在西坑)
知縣林殷墓(在黃沙峝)
知縣章美墓(在烏布)
知縣鄭桂茂墓(在大沎)
同知葉逄春墓(在長圳)
知縣吳志高墓(在後塘)
封知縣黃敬義墓(在雷公田)
知縣黃易墓(在官塘隴蟠螺岡)
長樂縣
明御史連以和墓(在城北二里)
御史古彦輝墓(在城北)
給事危正墓(未詳所在)
州判張慎墓(在大田)
舉人曾瓊墓(未詳所在)
封員外郎顔珙墓(在東山)
廵撫都御史顔容端墓(在東城五里)
郎中鍾道墓(在縣東二里)
大理寺評事顔福墓(在城西五里)
孝子劉衮墓(在清化都筲箕洞)
孝子劉琛墓(在城東七里)
興寧縣
宋學士羅孟郊墓(在縣南六里長陂塘尾年久蓁蕪嘉靖間知縣吳悌尋訪得之重加)
(封樹為文以記之)
翰林宣教陳南一墓(在縣北五十里郭里塘)
明知縣王天與墓(在縣東北半里湖背有顯忠亭教諭盛繼記)
員外郎王璉墓(在城東五里新陂)
連平州
宋文丞相二女墓(在城東南八十里忠信圖蘇坑仙女橋邊二女名夀娘定娘明副使)
(黃昭有紀俗譌仙女墓)
烈婦劉氏墓(知州蔣世珍妻在城南連峴亭右)
孝子王某墓(長吉司巡檢王國仕子在百口塘墟)
河源縣
元省元曹德秀墓(在江口楊梅逕)
明知府馬昇墓(在縣隔江二十里馬牯嶺)
贈轉運使李洸墓(在曾田黃沙郎中葉春銘其墓)
進士李燾墓(在曾田)
貢士封大中大夫李學顔墓(在東埔)
知縣謝廉墓(在黃竹瀝)
知縣江輔墓(在徐峝)
潮州府
海陽縣
唐進士趙德墓
宋郎中許申墓(在楓洋)
殿直許珏墓(在城東洗馬橋傍)
直講盧侗墓(在歸仁都登塘孫順之墓附)
尚書王大寳墓(在城東北四十里胡銓銘)
尚書度支員外郎林從周墓(有余靖撰碣銘并序)
金紫光祿大夫劉允墓子龍圖閣學士劉昉墓(在東廂桃)
(坑塘内)
丞相陸秀夫墓(在府城南八十里海中嶼上石碑尚存一傳在饒平縣南澳青徑口)
元戴希文墓(在登嬴都畬嶺邑人楊俊買地葬父得一碣乃知希文墓訪其後而歸之)
樞密同知陳肅墓(在東廂黃金塘)
明參議林興祖墓(在韓山南大學士楊士竒銘之)
尚書盛端明墓(在鳳山)
修撰林大欽墓(在東莆山後)
侍郎林熙春墓(在東莆諭祭葬)
忠僮陳天桂墓(在畸溝田)
潮陽縣
唐進士洪奮虬墓(在王嶼山)
僧大顛墓(在靈山寺東有發視之者骨皮盡化唯舌根尚存復瘞之名瘞舌塜宋至道中鄉人)
(又發之唯古鏡一員而已乃叠石藏之如故)
宋吳復古墓(在直浦麻田山下先卜居山中因葬焉)
鄭南升墓(在南山庶子潭)
進士趙嗣助墓(在北山)
元張奐墓(在蓮花峯今亡失其處)
明寺丞李齡墓(在境内)
修撰蕭與成墓(在貴山都西林山)
副使林大春墓(在竹山都新寮)
大理寺卿周光鎬墓(在揭陽舖前諭祭葬)
揭陽縣
宋知府彭廷年墓(在官溪浮邱山)
鄉賢郭叔雲墓(在樵湖塘口村)
明寺丞王昂墓(在李坑山編修蘇葵銘)
太僕寺卿吳裕墓(在黃陂山賜祭葬學士吳寬撰神道碑)
長史莊典墓(在韓山東白瓷窕山)
御史鄭一初墓(在遷橋山新建伯王守仁有文祭之嘉靖丙戍御史謫簿季本表之曰名)
(賢之墓弟編修鄭一統墓在紫陌山)
司正贈御史薛侃墓(在地美都鳳鳴山兄薛進墓在東廂九郎山姪給事中薛宗鎧)
(墓在楓洋)
知縣吳繼喬墓(在海岡都知縣馮元颷撰墓碑)
程鄉縣
南齊程旼墓(在縣北八十里義化都)
宋古宗悦墓(在縣東南十里龜澤)
饒平縣
唐鄒牛客墓(在留嶺)
宋丞相陸秀夫母趙氏子九郎墓(傳在南澳)
知州張䕫墓(在隆眼城都新□獅山)
知州陳耆翁墓(在東山)
知府張某墓(在上底陳坑)
駙馬都尉吳某墓(在大港南山咸淳論葬)
學士陳東園墓(在大埕西園頭)
元鍾進士墓(在北山榕樹下)
明林夀官墓(在西陂山)
僉事周用墓(在宣化都鳳髻山)
教諭陳懋墓(在宣化都碑子口)
舉人楊驥楊鸞墓(一在饒平浮山一在海陽竹篙山)
薛亹墓(在韓山左麓)
尚書黃錦墓(在梅岡都)
節婦葉氏墓(在黃岡白石嶺)
節婦鄒氏墓(在柘林北山)
貞女陳悦孃墓(在秋溪獅林)
澄海縣
明陳明德墓(在觀音山)
尚書翁萬達墓(在三河賜祭葬大學士王錫爵銘)
郎中唐伯元墓(在豐政都)
普寧縣
宋扶駕將軍畱某墓(在本都黃舉林山所)
平遠縣
明程處士墓(在壩頭舊名程源村)
肇慶府
高要縣
宋知府王泊墓(在新江都元豐間王泊為端州守卒于官因葬此)
通判嚴挺臣墓(在雲秀臺)
贈郎中李英墓(在横石都祿村與妻南恩陳氏皆以死難招魂合葬于此)
光祿寺丞梁頵墓(在歸仁鄉)
提刑毛某墓(在大湘山相傳為廣西毛提刑有人於山麓見石人馬)
明春坊贊善梁敏墓(在水坑都)
大理寺丞鍾英墓(在冠蓋鄉官井山)
郎中程文墓(在都幕都金鈿嶺)
參議李魁墓治中何經墓(俱在寳查都)
光禄寺少卿吳赴墓(在鳥石都鄧坑山)
布政使梁廷振墓(在黃岡都峽山廷振南海人)
同知贈大理寺少卿區益墓(在古耶甲横岡)
郎中譚大寧墓(在劉村都黃麖湖)
四會縣
宋十九君墓(學士李積中之祖十一世孫李宗霖重修)
翰林學士李積中墓(俱在清塘村)
駙馬都尉江某墓公主趙氏墓(俱在社山下社稷壇之左)
陽山徐烈士墓(在隆湖都)
明御史林賁墓(在鳳翔岡)
知府林世遠墓(在陶塘)
運使李津墓(在清塘)
布政盧宅仁墓(在龍頭山)
御史李檗墓(在清塘)
新興縣
唐盧某墓(在龍山六祖之父唐神龍間賜題)
明侍郎陳鼎墓(在延夀都索水村)
陽春縣
宋知州王亘墓(在縣西北漏澤院傍)
陽江縣
唐越國公馮盎墓(在東山之陽按寰宇記電白縣界馮家村乃盎家此地又得碑有姓)
(名)
五代南漢劉王女墓(在縣東王女名素馨葬于此其塜上生那悉名花因名素馨)
宋尚書李喬木墓(在城東二十里官山)
太傅張世傑墓(在夀文都平章山按宋史謂世傑死平章山下元史謂死海陵港口平章)
(即海陵之東也相傳世傑死時諸將焚其屍函骨葬于潮居里之赤坎村於是遂謂陽江世傑葬處為赤)
(坎村矣明弘治間知縣柯昌始大封其墓陳獻章以潮詩吊之云大封赤坎墓昭昭惟衆聞是也王佐則謂)
(居里赤坎村乃在香山陽江無之又以此爲疑墓)
元尚書李梅國墓(在澗水梅花洞花洞村)
知府徐季墓(在牧賚村朝霧山)
郎中李天培墓(闕)
主事陳衡墓(在河南都渴山村)
知府劉芳墓(在鳳凰山)
明知府劉源墓(在那貢里朝屏山)
高明縣
宋侍郎麥夢協墓(在新會界)
進士提刑譚惟寅墓(在阮涌一圖新村)
駙馬都尉楊鎮墓(在官逕交椅山)
元都監劉清墓(在良村都萼塘山)
明廣西參議葉正墓(在小峝大朗山)
開平縣
五代南漢劉王墓(在縣東白柱坪)
德慶州
秦蒲媪墓(晉康志昔有温氏媪者端溪人於水滸得一卵大如斗持歸置噐中經數日忽有一)
(物如守宫長尺餘穿卵而出能入水捕魚媪一日治魚誤斷其尾遂去數年乃還始知其為龍也媪死瘞)
(于江隂龍子嘗為大波至墓側縈浪轉沙以成墳蒲誤作温舊志墓在州東一百里悦城之南一夕五龍)
(移于北岸凡洪水淹没週圍皆濁而近墓數尺獨清云按蒲媪龍母也本蒲姓秦始皇時人見孝通廟注)
(及萬歷雜志以為晉時人悞也)
隋授黎陽郡夫人潘氏墓(在州東七十里三洲巖之東隋開皇十年嶺南行軍)
(總管王續南征夫人至軍貢米七千斗馬五十匹杖四十具十六年敕授黎陽郡夫人唐貞觀四年終卜)
(葬于此今湮没)
明靖江府右相李質墓(在清秀里布山)
高州府
茂名縣
宋趙王墓(在玉嶺山宋有趙王卒葬于此)
都諫李學曾墓(在赤嶺去縣一百二十里)
電白縣
隋高凉郡夫人洗氏墓(在舊縣境)
唐越國公馮盎墓(在舊良德鄉去縣二百里有石碑曰馮府君墓)
宋承務郎楊廷裕墓(在縣東保寧鄉)
明御史黃子平墓(在縣西南下保寧鄉)
廉訪使楊應宸墓(在縣東下保寧鄉)
進士崔浩墓(在縣西下博霞峒山中)
都指揮張演墓(在縣西馬場坰下賜葬)
教諭鄭勉墓(在西熱岡)
教授林有松墓(左烏石嶺)
教諭吳綸墓(在縣西熱水舘西山中)
教諭張濬墓(在縣西榕樹山中)
知縣任紀墓(在縣西白石凹山中)
贈昭勇將軍范旻墓(在北莊山)
知縣黃廷圭墓(在東莊坰)
知縣黎磐墓(在縣西麻洋山)
主事吳思齊墓(在仙人題字領)
參將董正墓(在雙木山中)
指揮李讓墓(在東莊山)
參將董氏墓(在西熱岡)
指揮李儲芳墓(在東教場)
參議吳守正墓(在牛眠坡)
烈婦李氏墓(在西山中)
參將范德榮墓(在牛眠坡)
參將董廷玉烈婦某氏合葬墓(在蛟潭山中)
知縣張文耀墓(在水東安樂山中)
贈知縣張文燦墓(在白花嶺)
信宜縣
宋徐氏墓(在鳳凰山麓徐氏閩人林芝妻也隨芝司訓信陽卒葬此山時子廷玉尚幼後登進)
(士提學廣東祭墓有詩)
明副使梁成墓(在高山村)
御史陳佐墓(在鳳坑獅子岡)
署正周瑜墓(在歐村)
知縣李京墓(在歐村)
知州張文資墓(在南臻山)
化州
宋學士范祖禹墓(在城南二里石牛嶺墓傍有祠明永樂中建)
明義士楊暢陳時墓(在養濟院左偏)
内使黎某墓(在黃姜山)
吳川縣
唐刺史馮士翽墓(在縣西南特思山妻吳川郡夫人合葬此)
廉州府
合浦縣
宋交州刺史陳伯紹妻墓(在夫人山城東一百二十里)
欽州
宋諫議大夫寗悌原墓(在城東三十里大墓山下)
國子監丞梁里許墓(在欽州楊士竒撰銘)
倪正女墓(在大東望州嶺大路傍)
知府楊冠墓(在城西北三里橋下)
王母墳(在武安鄉石龜寺旁)
御史沈福墓(在永安海岸鄉大人灣)
靈山縣
宋奉諫大夫鄧大周墓(在縣東五十里東山嶺)
明藩朱統鎠墓(在縣東五十里士民四時祈禱其應如響)
參政韓珠墓(在廢石康縣界黃姜嶺下)
參議裴衷墓(在縣南三里長塘嶺)
進士黃華墓(在縣西三里藤籬嶺)
孝子施敦墓(在永安東城二里)
雷州府
海康縣
明知府馮彬墓(在縣北山)
國朝福建巡撫陳璸墓(在府城東五里東洋之五龍坡恩贈禮部尚書賜祭葬立碑)
遂溪縣
宋蕭莞帥墓(在縣南傍塘館舖之側)
徐聞縣
宋某公主墓(在縣東三十里邁稔村傳云公主偕駙馬陳以進俱卒葬此墓前有公主井尚)
(存)
駙馬都尉陳以進墓(駙馬陳以進十六都人葬縣東六十里都教村墩尾)
明知縣平鋼墓(在邁亭村)
瓊州府
瓊山縣
唐尚書吳賢秀墓(在縣三十里牛欄坡)
馮公墓(在瓊山明宣德間鄉人耕陶公山下掘得古塜磚甓皆非常所見者中有石碣刻云大唐)
(賜紫金魚袋馮公之墓翰林學士李吉甫撰文餘字湮没)
明教諭趙謙墓(在縣舊學東北隅)
文學王惠墓(在蒼驛都多閃地)
進士王克義墓(在陶公山馮公墓前)
御史唐舟墓(在蒼驛都雲亭山)
大學士邱濬墓(在五原都五龍池水頭村南夫人吳氏合葬有諭祭葬碑)
解元唐濂伯墓(在蒼屹山)
太常寺卿夏昇墓(在博蒼山諭祭)
侍郎唐胄墓(在陶公山下有諭祭碑)
御史俞宗梁墓(在蒼驛都南正之原)
御史陳實墓(在陶公山)
侍郎鍾芳墓(在蒼原山賜祭葬)
御史馮顒墓(在蘇尋蒙山賜祭葬)
知府陳天然墓(在南橋之原)
知府鍾允謙墓(在官廳之原)
員外唐穆墓(在香根)
知縣王儼墓(在白水塘)
參政黃弘宇墓(在元墩嶺)
副使黃顯墓(在定安金雞嶺)
右都御史海瑞墓(在濱崖賜祭葬)
按察使林震墓(在大塘之原)
副都御史梁雲龍墓(在龍坡賜諭祭)
工部郎中吳會期墓(在雪亭山西)
參政王廷鵠墓(在蒼驛)
澄邁縣
宋劉上舍墓
劉縣尉墓
劉巡檢墓(俱在王家都淳祐間建造石工精巧碑刻官名後裔未詳)
元苟夫人墓(在豐盈麻練地文昌雲從龍之母)
定安縣
明尚書王弘誨墓(在博曲古祈之原)
布政胡濂墓(在黃竹)
文昌縣
元總管雲海墓(在楊添補衙地雲從龍之父)
明翰林何測墓(在溪西之原)
御史邢宥墓(在縣東銅斗山諭祭)
參政王懋德墓(在倉前)
主事林密墓(在石壁)
主事林華墓(在御墩之原)
主事韓俊墓(在黃竹)
參政邢祚昌墓(在湖尾)
中書陳是集墓(在略地)
烈女林五娘墓(在橋北之原)
樂會縣
周泰墓(在蓮花墩未詳何代)
臨高縣
明桐鄉王佐墓(在博文都茂窰山)
曾東園墓(在秋陽馬鞍嶺曾約菴父)
鍾起墓(在縣北十里賓來山)
曾約菴墓(在縣西北毘耶嶺下)
進士劉大霖墓(知州珍之子)
無遮塜(在縣東三里弘治六年知縣張文煜收葬枯骨)
骷髏佳城(在縣西一里嘉靖十八年西山黃若錦收葬枯骨)
儋州
明薛綜墓(在德義山下陳村前)
叢塜(在保吉營弘治間符南蛇亂死者甚衆官收而窆名曰叢塜)
唐朝印墓(在松林嶺石巖之北)
梁成墓(在州治北天堂書屋右側百步許)
昌化縣
宋丞相趙鼎墓(胡銓懷趙鼎詩云一堆孤塜存瓊島千古高名屹泰山又趙村有老叟自)
(稱宋宰相趙鼎孫嘗指屋傍山曰此即祖墳雖與宋史異姑存之)
承議郎符確墓(在縣南黎都)
萬州
元荆王太子墓(元撤墪王之子至元中謫萬州數年卒葬于州東北八里東山嶺下今塜)
(尚存)
陵水縣
淑人楊氏墓(在縣五十里後落嶺未詳何代)
崖州
宋知軍裴聞義墓(在州東三十里南滿村)
明知州王鐸墓(鐸雲南人鄉試發解任崖有惠德卒于官葬于州治高山路口南田之南)
羅定州
隋都督陳某墓(在州南八十里)
東安縣
明太保陳璘墓(在六都蓮塘地璘韶州翁源人卒後葬此)
連州
宋司徒鄧魯墓(在韶坡村騰空山)
宰相劉瞻墓(在翠峯東郡守曹鎬誌)
五代水部孟賓于墓(在静福山虎頭峯)
湖南副使石文德墓(在東村南岸塘)
僕射黃損墓(在東良梅花嶺)
宋諫議大夫邵曄墓(在龍口村諫議灣)
大理寺評事唐靜墓(在新塘村)
提刑唐顒墓(在保安虎形山父新州太守玖墓在椽山)
明太常少卿李邦義墓(在□湄村父贈府丞潮墓在蟠龍岡有御祭)
主事戴雲墓(在瓦窰岡桐水嶺)
員外唐元墓(在大塘岡)
贊善大夫唐炎墓(在黃村山後)
朝散大夫嚴武墓(在高凉陳屋巷沙涌松角)
給事中譚清墓(在本州沈小洞)
御史王文彦墓(在本州北葫蘆)
御史巖誠墓(在瓦窰岡村東南)
知府何清墓(在本州瓦窰村大座嶺)
知府雷硠墓(在朝天門飯籮溷)
僉都御史曾象乾墓(在中峯山下)
進士莫與齊墓(在飛來廟下)
陽山縣
唐將軍李玉珪墓(在縣西分手嶺)
宋尚書李延拱墓(在白水城)
連山縣
明尚書麥志德墓(在黃田村貌官山)
廣東通志卷五十五
