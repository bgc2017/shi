欽定四庫全書
明史卷三百十八考證
太平府傳土官黃英衍等遣使齎印詣平章楊璟降
(臣)章宗瀛按是時田州府土官岑伯顔與黃英衍同
齎印降見蠻司合誌及田州傳謹附考
茗盈州傳土官李鐡釘歸附(臣)章宗瀛按李鐡釘統
志作李正英與此互異謹附考
思同州傳元隸太平路(臣)章宗瀛按思同州宋史屬
左江道不屬太平寨元時則屬太平路傳以為宋隸
太平寨者誤也謹據統志改其二十八年省入永康
統志作二十七年與此互異謹附識
養利州傳宣德三年其裔趙文安侵掠隣境七年討平
之(臣)章宗瀛按一統志宣德三年日泰裔趙文安
侵掠隣境伏辠七年置流官傳誤謹據改
全茗州傳土官李添慶歸附(臣)章宗瀛按李添慶統
志作許添慶與此互異謹識
結安州傳舊名營州(臣)章宗瀛按舊名營州此誤州
為周謹據統志及土夷考改
龍英州傳土官李世賢歸附(臣)章宗瀛按李世賢統
志作趙世賢與此互異謹識
結倫州傳舊名那兜(臣)章宗瀛按舊名那兜此誤那
為邦謹據統志及土夷考改
結倫州傳宋屬結安峒(臣)章宗瀛按方輿紀要云結
倫州宋為結安峒地傳中脱去結字置字亦誤謹據
改並節去下文一字以符勻刻
都結州傳元屬太平路(臣)章宗瀛按都結州古名渠
望洪武初土官農威烈歸附見土夷考統志謹附考
思城州傳土官趙雄傑歸附(臣)章宗瀛按趙雄傑統
志作趙斗清與此互異謹識
永康州傳土官楊姓(臣)章宗瀛按土官楊姓楊榮賢
也見土夷考謹識
思明府傳黃&KR0939;遣千戸袁洪奏永固國本事請易儲
(臣)章宗瀛按&KR0939;先遣人入京賄用事者請易儲景帝
大悅命廷臣會議大學士陳循力主之遂易見濟為
皇太子&KR0939;遂蒙大赦原免復職并進都督賜誥命見
蠻司合志謹附考
上石西州傳宋屬太平(臣)章宗瀛按宋建五寨于左
右二江一名永平傳誤永為承謹據宋史改
憑祥州傳成化八年升為州(臣)章宗瀛按地理志作
成化十八年與此互異謹識
鎮安府傳帝命兩廣總督陶諧治之(臣)章宗瀛按王
守仁卒於嘉靖八年此係十四年事何以命守仁治
之是時陶諧總督兩廣謹據諧傳明實錄紀事本末
改
田州府傳唐置田州(臣)章宗灜按新唐書田州開元
中開蠻洞置則唐始置田州也此言宋始置誤謹據改
并於下文節去數字以憑勻刻
田州府傳總督秦紘(臣)章宗灜按秦紘本傳紘時為
右都御史總督兩廣此云巡撫誤謹據改
田州府傳猇亦自殺(臣)章宗瀛按通鑑紀事言土目
黃驥李蠻發兵殺猇此云猇亦自殺與彼互異謹附
考
田州府傳斬猛長子於工堯隘(臣)章宗瀛按工堯隘
統志云在州東一百二十里為州險隘此誤作隧謹
據一統志及唐荆川集改
田州府傳巡按御史曾守約以聞帝命守仁亟為勘處
(臣)章宗瀛按盧蘇作亂時守仁已卒時陶諧總督兩
廣前鎮安傅中已改此處亦照前謹改
都康州傳建文元年復置(臣)章宗瀛按洪武止三十
一年其三十二年乃建文元年也永樂時革除建文
年號故統稱洪武今本紀既列建文年號而傳中不
宜仍循明時紀載之文謹據改
明史卷三百十八考證
