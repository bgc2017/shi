欽定四庫全書
明史卷一百五十八考證
顧佐傳上章致仕去(臣)嚴福按是時陜西布政使
周景奸贓無度佐累置之法帝累釋之佐遂以風疾
乞歸見雷禮列卿記謹附識
章厰傳章厰會稽人(臣)嚴福按太學題名碑敞為永
樂二年進士謹附考
魏驥傳王振怙寵凌公卿獨嚴重驥呼先生(臣)嚴福
按驥初為吏部侍郎途遇王振不為避振譛之一日
於帝前言其故且言臣不足惜如名器何温旨慰之
見雷禮列卿記謹附識
耿九疇傳條奏便宜五事(臣)嚴福按九疇所奏五事
曰復竈戶均歲𣲖出賑濟節樣塩立刑官見獻徵錄
謹附考
亨等謂九疇實使之(臣)嚴福按是時邊境多事九疇
謂罪由石亨將率諸御史廷劾之事洩反為所誣帝
察其冤僅謫外見雷禮列卿記謹附識
明史卷一百五十八考證
