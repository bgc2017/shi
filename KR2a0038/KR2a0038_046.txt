欽定四庫全書
明史卷四十六
大學士張廷玉等奉敕修
志第二十二
地理七
雲南貴州
雲南禹貢梁州徼外元置雲南等處行中書省(治中慶路)洪
武十五年二月癸丑平雲南置雲南都指揮使司乙卯
置雲南等處承宣布政使司(同治雲南府)領府五十八州七
十五縣五十五蠻部六後領府十九禦夷府二州四十
禦夷州三縣三十宣慰司八宣撫司四安撫司五長官
司三十三禦夷長官司二北至永寧(與四川界)東至富州(與廣
西界)西至干崖(與西番界)南至木邦(與交阯界)距南京七千二百里
京師一萬六百四十五里洪武二十六年編戸五萬九
千五百七十六口二十五萬九千二百七十弘治四年
戸一萬五千九百五十口一十二萬五千九百五十五
萬歷六年戸一十三萬五千五百六十口一百四十七
萬六千六百九十二
雲南府(元中慶路)洪武十五年正月改為雲南府領州四縣
九昆明(倚洪武二十六年岷王府自陜西岷州遷於此永樂二十二年遷岷王府於湖廣武岡州
建滕王府於此宣德元年除東有金馬山與西南碧雞山相對俱有關山下即滇池池在城南周五百里其西
南為海口至武定府北注於金沙江又東有盤龍江西注滇池東有赤水鵬清水江二巡檢司)富民(府西
北東有螳蜋川源自滇池下流入金沙江東南有安寧河)宜良(府東少南東有大池江一名大河亦曰巴
盤江西有湯池巡檢司)羅次(府西北舊属安寕州弘治十三年八月改属府西有星宿河自武定府流
入又有沙摩溪即安寕河南有鋉象關巡檢司)晉寧州(西有大堡河下流入滇池)北距府
百里領縣二歸化(東北有交七浦滇池下流)呈貢(州北西有滇池北有落龍河南
流入焉)安寧州(西有呀嵕山有煎鹽水設鹽課提舉司轄鹽井四天啟三年改設於琅井此司
遂廢又南有螳蜋川西有安寕河又有禄脿貼琉二巡檢司)東距府八百里領縣一
禄豐(州西西有南平山上有關東有大溪即安寕河西有星宿河河東有老稚關巡檢司又西有蘭
谷關)昆陽州(東南有渠濫川東北入於滇池)北距府百五十里領縣二
三泊(州西北西有三泊溪流入滇池)易門(州西南有易門守禦千戸所洪武二十四年置舊縣
治在焉萬歷三年復還縣治於此又南有黎崖山産異馬一名馬頭山西有九渡河即禄豐縣大溪下流入元
江府界)嵩明州洪武十五年三月改曰嵩盟成化十八
年復故(東北有羅錦山東有禿高山西北有東葛勒山東南有烏納山牧漾水出焉西南入滇池又東
南有嘉利澤亦曰楊林澤又西有卲甸河滙九十九泉至昆明為盤龍江西有邵甸縣洪武十五年三月属州
尋廢東南有楊林縣成化十七年十月廢又東有楊林守禦千戸所洪武二十五年置又西有兔兒關巡檢司)
西南距府百二十里
曲靖府(元曲靖路)洪武十五年三月為府二十七年四月升
為軍民府領州四縣二西距布政司二百九十里南
寧(倚東南有石堡山山西有元越州治洪武二十八年正月廢北有白石江流合城南之瀟湘江又東南合
左小江亦謂之南盤江下流環雲南澂江廣西三府之境至羅平州入貴州界東北有白水關巡檢司)亦
佐(府東元属羅雄州永樂初改属府西南有塊澤江)霑益州(東南有堆湧山北有北盤江其
上流即貴州畢節衛之可渡河流入州境又東南入貴州安南衛其西南又有南盤江即南寕縣之東山河南
有交水縣東南有羅山縣東北有石梁縣元皆属州洪武十五年皆廢南有平夷衛本平夷千戸所洪武二十
一年十一月置二十三年四月改為衛後廢永樂元年復置衛衛當貴州西入之衝東有巒岡西有定南嶺北
有豫順關宣威關州東南又有越州衛洪武二十三年七月置二十四年十二月徙於陸凉州二十八年與州
同廢永樂元年九月復置又州南有松韶舖阿幢橋二巡檢司又南有炎方城西南有松株城俱天啟五年築)
西南距府二百十三里陸凉州(東有邱雄山下有中涎澤即南盤江所滙
也西北有木容山有關又西有部封山又西有芳華縣南有河納縣元皆属州永樂初皆廢西南有陸凉衛洪
武二十三年三月以古魯昌地置西南有喬甸萬歷二年立營置戍於此四十八年復設法古甸龍峝等營協
守其地)北距府百二十里馬龍州(東南有木容箐山洪武二十四年十二月
置寕越堡於此山下有木容溪下流即瀟湘江又西有揚磨山一名關索嶺上有關西南有通泉縣元属州永
樂初廢北有馬隆守禦千戸所本馬隆衛洪武二十三年七月置二十八年十月改為所南有魯婆伽嶺巡檢
司又有馬龍縣元属州洪武十五年廢西南有分水嶺關東有三义口關)東距府七十里
羅平州(元羅雄州)萬歷十五年四月更名(北有祿布山東南有盤江下流入貴
州慕役長官司界南有定雄守禦千戸所萬歷十四年九月置)西北距府二百七十里
尋甸府(元仁德府)洪武十六年十月辛未升為仁德軍民府
丁丑改尋甸軍民府成化十二年改為尋甸府(舊治在東今治
在鳳梧山下嘉靖七年十月徙西南有落隴雄山又有畦山西有果馬山其泉流為龍巨江下流入滇池又西
南有三稜山上有九十九泉即盤龍江之上源又東有阿交合溪又北有為美縣西有歸厚縣元属府洪武十
五年三月因之尋廢東南有木密關一名易龍堡洪武二十三年四月置木密關守禦千戸所於此)西南
距布政司二百六十里
臨安府(元臨安路)洪武十五年正月為府領州六縣四長官
司九北距布政司四百二十里建水州(倚元時府在州北洪武中
移府治此西南有寳山西北右有火燄山東有石巖山瀘江水自石屏州流經此伏流入巖洞中東出為樂蒙
河又東北有曲江東入於盤江有曲江巡檢司又西有禮社江源出趙州流經此又有寕遠州萬歷十四年析
建水州置四十八年廢東南有納更山土巡檢司)石屏州(元曰石坪)洪武十五年
三月改曰石平後改今名(南有鍾秀山東有采玉山産石似玉有曲江又有異龍湖
周百五十里中有大小中三島其大島中島上皆有城其水引流為瀘江西有寳秀關巡檢司)東距府
七十里阿迷州(元阿寗萬戸)洪武十五年三月置州(東南有買
吾山萬歷初改名雷公山又南有盤江東有樂蒙河流入焉又東有火井有東山口土巡檢司又有部舊村巡
檢司後廢又有阿迷守禦城萬歷二年築)西距府百二十里寧州(東南有登樓山
東有水角甸山産蘆甘石又東有婆兮江源出澂江府撫仙湖下流入盤江又西南有沅江流合焉又東有西
沙縣元属州後省洪武十五年三月復置仍属州尋復省西北有甸直巡檢司)西南距府百八
十里通海(府西北元属寕州洪武十五年三月改属府南有秀山北有通海湖東有守禦通海
前前右右二千戸所本元臨安路治洪武初徙府治建水州十五年置守禦千戸所於此)河西(府西北東
有曲江又西有祿卑江自新興州流入合於曲江又東北有緣溪河其下流即通海湖又北有曲陀關巡檢司
後廢)嶍峨(府西北元属寕州洪武十五年二月改属府東有曲江自新興州流入又南有合流江西北有
丁癸江俱流合焉又西南有伽羅關西有興衣鄉二巡檢司)蒙自(府東南西有目則山東有雲龍山又
有羨裒山又東南有黎花江即禮社江也東南注於交阯清水江有黎花舊市柵宣德五年五月置臨安衛右
千戸所於此又西南有西溪二出銀礦又南有蓮花灘即瀾滄江下流交阯洮江上流西南有箐口關巡檢司
又有大窩關楊柳河關東南有廢果寨又有賀謎寨俱道通交阯)新平(府西北萬歷十九年置東南有
魯奎山東有平甸河司南有南峝巡檢司)新化州本馬龍他郎甸長官司
洪武十七年四月置直隸布政司弘治八年改為新化
州萬歷十九年來属(北有徹崇山西有馬籠山蠻酋結寨處元置馬籠部千戸於此属元
江路洪武十五年廢又北有法龍山亦蠻酋結寨處又東南有馬籠江即禮社江亦曰摩沙勒江有摩沙勒巡
檢司東北有阿怒甸)東南距府五百三十里寧遠州(元至治三年二月置
直隸雲南行省)洪武十五年來属宣德元年與安南納樓茶
甸長官司(府西南本納樓千戸所洪武十五年置属和況府十七年四月改置北有羚羊洞産銀礦
又有禄豐江即禮社江下流又東有倘甸)教化三部長官司(府東南元強現三部洪武中改
置西南有魯部河源出禮社江下流合蒙自縣黎花江)王弄山長官司(府東南元王弄山大
小二部洪武中改置)虧容甸長官司(府西南元鐵容甸属元江路洪武中改置來属西有虧容
江源出沅江府東經車人寨出寕遠州境)溪處甸長官司(府西南元溪處甸軍民副萬戸属元
江路洪武中改置來属)思佗甸長官司(府西南元和泥路洪武十五年三月為府領納樓千
戸所伴溪七溪阿撒三蠻部十七年廢後改置)左能寨長官司(府西南本思佗甸寨洪武中改
置)落恐甸長官司(府西南元伴溪落恐部軍民萬戸洪武中改置)安南長官司
(府東南元捨資千戶後改安南道防送軍千戶洪武十五年三月仍曰捨資千戶所尋改置長官司正德六年
省入蒙自縣天啟二年復置)
澂江府(元澂江路)洪武十五年三月為府領州二縣三西北
距布政司八十里河陽(倚舊治在西洪武中遷繡毬山上弘治中又遷縣東金蓮
山正德十三年又遷縣東𤾉溥山麓嘉靖二十年又遷金蓮山南隆慶四年又遷舞鳳山下即今治北有羅藏
山南有撫仙湖一名羅伽湖下流東會於盤江又東有鐵池河源出陸凉州流至此會撫仙湖復引流為鐵赤
河入於盤江)江川(府西南南有故城崇禎七年圯於水遷於舊江川驛即今治又南有星雲湖東南入
撫仙湖北有關索嶺巡檢司)陽宗(府東北北有明湖一名陽宗湖源出羅藏山流入於盤江)新
興州(東北有羅麽山一名石崖山西北有大棋山又有蒙習山山與晉寕州交界又有大溪下流至嶍峨
縣入於曲江有羅麽溪源出羅麽山入於大溪又北有普舍縣南有研和縣元俱属州洪武十五年三月因之
尋廢又北有鐵爐關巡檢司)東距府二百里路南州(西南有竹子山東有劄龍
山石可煉銅西有巴盤江源自陸凉州又有鐵赤河合焉東南有邑市縣元属州弘治三年九月廢東北有革
泥巡檢司)西距府百三十里
廣西府(元廣西路)洪武十五年三月為府(西有阿盧山西北有巴盤江又西有
南盤江又南有矣邦池一名龍甸海跨彌勒州界南入盤江)領州三西北距布政司
三百十里師宗州(西有龜山萬歷四十八年築督捕城於此東有英武山西有盤江又
西北有巴盤江合焉東北入羅平州界)西南距府八十里彌勒州(南有卜龍
山西有阿欲山東南有盤江山南盤江經其下又東有八甸溪南合南盤江又西有十八寨山嘉靖元年二月
置十八寨守禦千戶所於此直隸雲南都司又南有捏招巡檢司)東北距府九十里
維摩州(元天德四年二月置東北有小維摩山東南有大維摩山又有阿母山又東北有寶寕溪下流
經廣南府界合西洋江西有三鄉城萬歷二十二年□)西北距府二百二十里
廣南府(元廣南西路宣撫司)洪武十五年十一月改置廣南府(西北
有牌頭山土人築砦其上南有西洋江東南至廣西田州府入於左江)領州一西北距布
政司七百九十里富州(元至元十三年置属廣南西路)洪武十五年
改属府(東南有者鷂山東北有西寕山又東有楠木溪至州南與南汪溪合伏流十五里東出於西洋
江西南有安寕州東北有羅佐州俱元至元十三年置属廣南西路洪武十五年因之後俱廢)西距府
二百里
元江軍民府(元元江路)洪武十五年三月為府永樂初升軍
民府領州二東北距布政司七百九十里奉化州(倚本
因□羅必甸長官司洪武十八年四月置嘉靖中改州東有羅槃山亦名玉臺山又有路通山東南有元江亦
曰禮社江東南入納樓茶甸長官司界西南有瀾滄江與車里宣慰司分界又西有步日部洪武中廢又東有
禾摩村巡檢司)恭順州(本他郎寨長官司嘉靖中改州)
楚雄府(元威楚開南路)洪武十五年三月改為楚雄府領州二
縣五東距布政司六百里楚雄(倚元曰威楚洪武十五年二月更名西有
薇溪山又有龍川江經城北青峰下曰峨□江下流入武定府合金沙江西有波羅澗其麓有滷水元設鹽課
司於此明廢西北有吕合巡檢司)廣通(府東元属南安州洪武十五年因之後改属府東北有盤龍山
亦曰九盤山西有羅苴甸山東有鹽倉山舊産鹽又有卧象山東南有卧獅山俱産銀礦又東北有阿陋雄山
有阿陋井猴井俱産鹽又東有捨資河自武定府流入下流入於元江又北有大河西北入定遠縣之龍川江
東有捨資巡檢司東北有沙矣舊西有回蹬關二土巡檢司)定遠(府西北西有赤石山東有龍川江又
有黑鹽井設提舉於此又有琅井提舉司本置於安寕州天啟三年移此有黑井琅井二巡檢司又西南有羅
平關南有會基關二巡檢司)定邊(府西元至元十二年置属鎮南州洪武中改属北有累盤山上有自
普關又有無量山南有定邊河又有陽江自蒙化府流合焉)&KR1095;嘉(府南元置西有黑初山東北有卜門
河在卜門山下又東北合馬龍江流入新化州又西有上江河接南安州界)南安州(東有健林
蒼山又西南有表羅山産銀北有捨資河)西此距府五十里鎮南州(東北有石
吠山東有五樓山西南有馬龍江其上流為定邊河又東南入&KR1095;嘉縣界又西有平夷川龍川江之上流又有
沙橋巡檢司又有鎮南關英武關阿雄關三土巡檢司)東南距府五十里
姚安軍民府(元姚安路)洪武十五年三月為府二十七年四
月升軍民府領州一縣一東南距布政司七百里姚
州(倚元属大理路洪武十五年三月來属東有東山一名飽烟蘿山東北有金沙江南有青蛉河源出三菓
山下流合大姚河北有守禦姚安千戶所洪武二十八年置東有箭場西有普昌南有三窠西南有普溯四巡
檢司)大姚(府北元属姚州洪武十五年三月因之後改属府西北有赤石崖北有大姚河源出書案山西
北有龍蛟江源出䥫索箐一名苴泡江産金俱東北流入金沙江南有白鹽井提舉司轄鹽井九又有白鹽井
巡檢司東有姚安中屯十戸所洪武二十八年置)
武定府(元武定路)洪武十五年三月為府尋升軍民府隆慶
三年閏六月徙治獅子山萬歷中罷稱軍民領州二縣
一東南距布政司百五十里和曲州(倚舊城在南元州治於此隆慶
三年十二月徙州為府附郭令吏目領兵守焉西北有三臺山北有金沙江源出吐蕃共龍川犂牛石下流經
麗江鶴慶二府至本府北界東流入黎溪州又東入四川會川衛界有金沙江土巡檢司又有烏龍河流入金
沙江又西北有西溪河即楚雄府龍川江下流又有只舊草起二鹽井東有南甸縣元路治洪武十五年三月
改属州成化二十年仍属府正德元年七月省西北有乾海子又有羅摩洱又南有小甸關三巡檢司西北有
龍街關土巡檢司)元謀(府西北西北有住雄山又有竹沙雄山北有金沙江西有西溪河流入焉)
祿勸州(北有法塊山又有哇匿歪山東北有幸邱山又有烏蒙山一名絳雲山北有金沙江江與四川
東川府界又東有普渡河即螳蜋川下流會掌鳩河水又於金沙江北有易籠縣元属州洪武十七年省東有
石舊縣元属州天啟元年十月省又北有普渡河巡檢司南有撒墨巡檢司後廢)西距府二十
里
景東府(元至順二年二月置)洪武十五年閏二月因之三月降為
州属楚雄府十七年正月仍升為府(西有景董山洪武中築景東衛城於
其上又築小城於山顛謂之月城北有蒙落山一名無量山西南有瀾滄江源出金齒流經府西南二百餘里
南注車里為九龍江下流入交阯東南有大河即定邊河之下流又東入鎮南州為馬龍江又南有土井産鹽
北有開南州元属威楚開南路洪武十五年三月属楚雄府尋省又有三汊河西北有保甸二土巡檢司又北
有安定關南有母瓜關東南有景蘭關西南有蘭津橋鐵索為之)東北距布政司千一
百八十里
鎮沅府(本鎮沅州)洪武三十五年十二月置永樂四年四月
升為府(西有波弄山山上下有鹽井六南有杉木江源出者樂甸下流合□遠州之谷寶江)領長
官司一北距布政司千五十里祿谷寨長官司(府東北永
樂十年四月以禄平寨置北有馬容山南有南浪江西南流合杉木江)
大理府(元大理路)洪武十五年三月為府領州四縣三長官
司一東南距布政司八百九十里太和(倚西有點蒼山東有西洱
河一名洱海自浪穹縣流入經天橋下又東合點蒼山之十八川滙於此中有三島四洲九曲西有樣備江一
曰漾鼻水自劍川州流入經點蒼山後合於西洱河又西南流入瀾滄江南有太和土巡檢司又北有龍首關
亦曰上關南有龍尾關亦曰下關)趙州洪武十五年三月改名趙喜
州尋復(南有九龍頂山又有定西嶺大江之源出焉一名波羅江西北入西洱河又西南有樣備江南
入蒙化府界東南有白厓&KR1714;江源出定西嶺下流為禮社江有舊白厓城嘉靖四十三年修築更名彩雲城又
東有乾海子南有迷度市二巡檢司又有定西嶺上巡檢司)西北距府三十里領縣
一雲南(州東元雲南州洪武十五年三月改為縣属府十七年改属州西北有寶泉山有一泡江
東北有周官些子海西有品甸洪武十九年四月置洱海衛於此又東北有□場又有楚甸南有安南坡三巡
檢司)鄧川州(北有鍾山又有普陀江一名蒲萄江又名彌苴佉江南入西洱河又東有豪豬洞一
名銀坑又有青索鼻土巡檢司)南距府七十里領縣一浪穹(州東東北有佛
光山山半有洞可容萬人山後險仄名一女關又有蓮花山有蒙次和山皆險峻西南有鳳羽山北有罷谷山
洱水所出西有樣備江西凡有寕湖亦曰明河即普陀江上源又有五鹽井提舉司洪武十六年置萬歷四十
二年廢西南有鳳羽縣洪武十五年三月置属鄧川州尋省有鳳羽鄉巡檢司又東南有普陀崆巡檢司後廢
西有上江嘴西南有下江嘴二土巡檢司)賓川州弘治六年四月析趙州
及太和雲南二縣地置(西有鷄足山一名九曲巖東北有金沙江東入姚安府界西有
金龍湫流入西洱河又東有大羅衛在鍾英山下弘治六年四月與州同置又東北有赤石崖西南有賓居二
巡檢司西有神摩洞又南有蔓神寨北有白羊市二巡檢司後廢又北有金沙江土巡檢司)西距府
百里雲龍州(元雲龍甸軍民府至元末置)洪武十七年改為州來
屬正統間屬蒙化府後仍來屬(西有三峰山東有瀾滄江又西北有諾鄧等鹽
井東南有大井等鹽井舊俱轄於五井提舉司後改属州東有雲龍甸巡檢司後廢東北有順盪井又有上五
井東有師井北有箭捍場四巡檢司又東有十二關土巡檢司舊俱属浪穹縣後改属)東南距府
六十里十二關長官司(府東元十二關防送千戸所洪武中改置嘉靖元年五月
徙於一泡江之西)
鶴慶軍民府(元鶴慶路)洪武十五年三月為府三十年十一
月升軍民府(南有方丈山又有半子山産礦東有金沙江東南有漾共江即鶴川其下流入金沙
江有木按州又有副州元俱属府洪武十五年俱廢東北有宣化關西南有觀音山又有清水江三巡檢司)
領州二東南距布政司千一百六十里劍川州(元劍川縣)
洪武十五年三月因之十七年正月升為州(西南有石寶山南有
劍川湖俗呼海子樣備江之下流又西南有彌沙井鹽課司又有彌沙井巡檢司)東距府九十
里順州(元属麗江路)洪武十五年三月屬北勝府尋來属
(西有金沙江東有浴海浦與北勝州分界)西距府百二十里
麗江軍民府(元麗江路宣撫司)洪武十五年三月為府三十年
十一月升軍民府領州四東南距布政司千二百四十
里通安州(倚西北有玉龍山一名雪嶺又有金沙江古名麗水源出吐蕃界犂牛石下名犂水
犂訛麗流經巨津寳山二州至武定府北流入四川大江西有石門關巡檢司)寳山州(西南有阿
那山南有金沙江)西距府二百四十里蘭州(元属麗江路)洪武十
五年三月屬麗江府尋屬鶴慶府後仍來屬(北有福源山西北有
瀾滄江源出吐蕃嵯和歌甸流入境南入雲龍州界)東北距府三百六十里巨
津州(南有華馬山北有金沙江流入州界有鐵橋跨其上西北有臨江縣元属州洪武十五年三月因之
弘治後廢又東北有雪山關)東南距府三百里
永寧府(元属麗江永寕州路)洪武十五年三月属北勝府十七年
屬鶴慶府二十九年改屬瀾滄衛永樂四年四月升為
府(金沙江在西又東有瀘沽湖周三百里中有三島又東南有魯窟海子在干木山下下流入四川鹽井衛
之打冲河又北有勒汲河自吐蕃流入亦東流入打冲河又南有維易江自蒗蕖州流入注於瀘沽湖)領
長官司四東南距布政司千四百五十里剌次和長官司(府東北)革甸長
官司(府西北)香羅甸長官司(府西)瓦魯之
長官司(府北四司俱永樂四年四月置)
北勝州(元北勝府属麗江路)洪武十五年三月属布政司尋降為
州属鶴慶府二十九年改属瀾滄衛正統七年九月直
隸布政司弘治九年徙治瀾滄衛城(瀾滄衛舊在州南本瀾滄衛軍民指
揮使司洪武二十八年九月置属都司弘治九年徙州來同治尋罷軍民司止為衛西南有瀾滄山南有九龍
山西有金沙江環饒州治亦曰麗江又南有陳海又有呈湖東南有浪峨海下流俱入金沙江東有羅易江下
流入永寕府界北有蒗蕖州元属麗江路洪武十五年三月属北勝府尋属鶴慶軍民府二十九年改属瀾滄
衛天啟中廢東有寕番土巡檢司)南距布政司千二十五里
永昌軍民府(元永昌府属大理路)洪武十五年三月屬布政司十
八年二月兼置金齒衛屬都司二十三年十二月省府
升衛為金齒軍民指揮使司嘉靖元年十月罷軍民司
止為衛復置永昌軍民府領州一縣二安撫司四長官
司三東距布政司千二百里保山(倚本金齒千戸所洪武中置永樂元
年九月又置永昌府守禦千戸所俱属金齒軍民司嘉靖三年三月改二所為保山縣東有哀牢山本名安樂
夷語哀牢西有九隆山又東北有羅岷山瀾滄江經其麓又南有潞江舊名怒江一名喳里江自潞江司流入
又北有清水河經縣東南峽口山下伏流東出入瀾滄江又有潞江州宣德八年六月置直隸布政司正統二
年五月廢又東北有沙木和西北有清水關二巡檢司又北有甸頭南有水眼二土巡檢司)永平(府東
北元属永昌府洪武二十四年属金齒軍民司嘉靖元年仍属府西南有博南山一名金浪巔山俗訛為丁當
丁山上有關又有花橋山産鐵鑛又東北有横嶺山驛道所經東有銀龍江下流入瀾滄江又東北有勝備江
下流入蒙化府樣備江又西南有花橋河源出博南山流入銀龍江上有花橋關亦曰玉龍關又東北有上甸
定夷關巡檢司東有打牛坪土巡檢司)騰越州(元騰衝府属大理路)洪武十五年
三月屬布政司尋廢永樂元年九月置騰衝守禦千戸
所屬金齒軍民司宣德六年八月直隸都司正統十年
三月升所為騰衝軍民指揮使司嘉靖三年十月置騰
越州屬府十年十二月罷司為騰衝衛(東有球牟山東南有羅生山南
有羅佐衝山上有鎮夷關有巡檢司又東北有高黎其山一名崑崙岡西北有明光山有銀礦銅礦西有大盈
江亦曰大車湖自徼外流入下流至比蘇蠻界注於金沙江又東北有龍川江源出徼外蛾昌蠻地之七藏甸
下流合於大盈江有藤橋在其上有龍川江關巡檢司又西南有壘水河即大盈江之支流又有騰衝土州宣
德五年六月置属金齒軍民司後直隸布政司正統三年五月仍属金齒軍民司尋廢又西有古勇關)東
北距府二百七十五里潞江安撫司(元柔遠路)洪武十五
年三月為府後廢屬麓川平緬司永樂元年正月析置
潞江長官司直隸都司十六年六月升安撫司宣德元
年六月改隸布政司正統三年六月属金齒軍民司嘉
靖元年十月属府(北有潞江一名怒江源出吐蕃雍望甸南流經此折而東南入府界東岸
有潞江關北岸有細甸又西有鎮姚守禦千戸所萬歷十三年置治老姚關鳳山之阿又西有全勝關)東
北距府三百五十里鎮道安撫司楊塘安撫司(二司
地舊属西番與麗江府接界)俱永樂四年正月置属金齒軍民司嘉
靖元年属府瓦甸安撫司本瓦甸長官司宣德二年
置属金齒軍民司九年二月直隸都司正統三年五月
仍属金齒軍民司五年十一月升為安撫司嘉靖元年
属府鳳溪長官司(府東洪武二十三年十一月置属金齒軍民司嘉靖元年改属府)
施甸長官司(府南元石甸長官司洪武十七年五月更名属府二十三年属金齒軍民司嘉靖元
年仍属府西有坪市河下流入於怒江東南有猛淋寨萬歷十三年置鎮安守禦千戸所於此南有金齒巡檢
司治浦關又南有石甸巡檢司)茶山長官司(永樂五年析孟養地置属金齒軍民司嘉靖元年属
府東有高黎共山)
蒙化府(元蒙化州属大理路)洪武十五年三月因之正統十三年
六月升為府(北有龍宇圖山又有甸頭山一名天耳山南有甸尾山西有陽江源出甸頭澗下流
至定邊縣入定邊河又西有樣備江一名神莊江與永平縣分界南入順寕府境為黑惠江西南有瀾滄江有
甸頭甸尾樣備瀾滄江四巡檢司又西南有備溪江土巡檢司又東有迷渡市嘉靖初築)東距布政
司八百六十里
順寧府(元泰定四年十一月置)洪武十五年三月庚戌因之己未
降為州属大理府十七年正月仍升為府(西北有樂平山南有把邊
山中有把邊關東北有瀾滄江又有黑惠江即樣備江也又名墨會江南流至府東泮山下合於瀾滄江又城
東有順寕河源出甸頭村山箐流入雲州之孟祐河南有寳通州又有慶甸縣元俱與府同置洪武十五年省
又西南有矣堵寨萬歷三十年置右甸守禦土千戸所於此北有錫鉛寨又有牛街又有猛麻又有錫蠟寨董
甕寨蟒水寨亦壁嶺七廵檢司)領州一東距布政司千五百五十里
雲州本大侯長官司永樂元年正月析麓川平緬地置
直隸都司宣德三年五月升為大侯禦夷州直隸布政
司萬歷二十五年更名來属(舊治在南萬歷三十年移於今治南有瀾滄江東有
孟祐河流入焉有臘丁鄉巡檢司後廢)西距府百五十里領長官司一
孟緬長官司(州西南宣德五年六月以景東府之孟緬孟梳地置属景東府後直隸布政司萬歷
二十五年來属有大猛麻又有猛撒二土巡檢司與猛緬稱為三猛)
車里軍民宣慰使司(元車里路泰定二年七月置即大徹里)洪武十五年
閏二月為軍民府十九年十一月改軍民宣慰使司永
樂中廢宣德六年復置(東北有瀾滄江與九龍江會達於交阯為富良江而入於海又
有沙木江東有小徹里部永樂十九年正月置車里靖安宣慰使司宣德九年十月省入車里又有元耿凍路
至正七年正月置又有耿當孟弄二州亦元末置洪武十五年俱省入車里)西北距布政司
三十四程
緬甸軍民宣慰使司本緬中宣慰司洪武二十七年六
月置尋廢永樂元年十月復置更名(北有大金沙江其上流即大盈江也
源出青石山自孟養境内流經司北江頭城下下流注於南海東有阿瓦河自孟養流入境下流入大金沙江
又北有江頭城太公城馬來城安正國城蒲甘緬王城謂之緬中五城元後至元四年十二月置邦牙宣慰司
於蒲甘緬王城至正二年六月廢至元二十六年置太公路於太公城洪武十五年三月為府後廢)領長
官司一東北距布政司三十八程東倘長官司(宣德八年
九月置)
木邦軍民宣慰使司(元木邦路至順元年三月置)洪武十五年三月
為府後廢三十五年十二月復置永樂二年六月改軍
民宣慰使司(北有慕義山西有喳里江即潞江自芒市流入境又西南入緬甸界又北有蒙憐路
蒙來路俱元置洪武十五年三月俱為府後俱廢又西北有孟炎甸有天馬關)東北距布政司
三十五程
八百大甸軍民宣慰使司(元八百等處宣慰使司)洪武二十四年
六月改置(東北有南格剌山下有河與車里分界有八百者乃軍民宣慰使司永樂二年四月分八
百大甸地置後廢又有蒙慶宣慰司元泰定四年閏月置至正二年四月罷洪武十五年三月復置府後廢又
有孟絹路元元統元年置属八百宣慰司洪武十五年三月為府後廢又有木按孟傑二路俱元置洪武十五
年三月俱為府後俱廢)北距布政司三十八程
孟養軍民宣慰使司(元雲遠路)洪武十五年三月為府十七
年改為孟養府後廢三十五年十二月復置永樂二年
六月改軍民宣慰使司正統十三年廢萬歷十三年改
置長官司(東有鬼窟山又有茫崖山又有大金沙江其上流即大盈江南流入於緬甸又南有密堵
城有速送城又南有戛撒寨西有猛倫西南有孟拱戛里猛别盞西諸却)東北距布政司三
十七程
老撾軍民宣慰使司永樂二年四月置(東南有三關與安南界)西
北距布政司六十八程
南甸宣撫司(元至元二十六年置南甸路)洪武十五年三月為府後
廢属騰衝守禦千戸所永樂十二年正月置州直隸布
政司正統三年五月改属金齒軍民指揮使司九年六
月升宣撫司仍直隸布政司(東有丙弄山又有蠻千山南有沙木籠山上有沙木
籠關西有大盈江東北有小梁河西南經南牙山下曰南牙江入干崖境内又東南有孟乃河即騰越州之龍
川江又南有黃連坡關東北有小隴川關)東北距布政司二十二程
干崖宣撫司(元鎮西路)洪武十五年三月為府後廢属麓川
平緬司永樂元年正月析置干崖長官司直隸都司後
属金齒軍民指揮使司宣德五年六月復属都司正統
三年五月復属金齒軍民指揮使司九年六月升宣撫
司直隸布政司(東有雲籠山西有大盈江又南有檳榔江自吐蕃界流合焉東有安樂河即小
梁溪下流經雲籠山下曰雲籠江經司治北折而西合於檳榔江又西北有南賧元置洪武中廢又西有雷弄
盞達等部)東北距布政司二十三程
隴川宣撫司本麓川平緬軍民宣慰使司正統六年廢
九年九月改置治隴把(元平緬路在隴把東北洪武十五年閏三月置平緬宣慰使司
三月又改路為府未幾府廢十七年八月丙子升司為平緬軍民宣慰使司甲午改麓川平緬軍民宣慰使司
省麓川路入焉元麓川路在隴把南洪武十五年三月為府未幾府廢十七年八月為麓川平緬軍民宣慰司
治所正統中司廢曰平麓城亦曰孟卯城萬歷十二年置宣撫同知於此又西南有通西軍民總管府元至元
二十六年置洪武十五年三月為府後廢又東南有遮放城萬歷十二年置宣撫副使於此北有馬鞍山西北
有大金沙江又有麓川江即龍川江自南甸流入與茫市分界西南入於大金沙江)東北距布政
司六十六程
孟定禦夷府(元孟定路至元三十一年四月置)洪武十五年三月為府
(東北有無量山又有喳哩江與麓川江合東南有謀粘路元泰定三年七月置有木連路元至正二十六年置
洪武十五年三月俱因之後俱廢)領安撫司一東北距布政司十八程
耿馬安撫司萬歷十三年析孟定地置(西有三尖山南有喳哩山
與孟定分界)北距府百里
孟艮禦夷府永樂三年七月置直隸都司後直隸布政
司(東有木朵路又有孟隆路俱元泰定三年九月置東北有孟愛等甸軍民府元至元二十六年置洪武十
五年三月俱為府後俱廢)北距布政司三十八程
威遠禦夷州(元威遠州属威楚路後改威遠蠻棚府)洪武十五年三月仍
為威遠州属楚雄府十七年升為府後廢三十五年十
二月復置州直隸布政司(北有蒙樂山接景東府界西北有威遠江一名谷寶江下
流合瀾滄江)東北距布政司十九程
灣甸禦夷州本灣甸長官司永樂元年正月析麓川平
緬地置直隸都司三年四月升為州直隸布政司(西北有高
黎共山北有姚關與順寕府界)東北距布政司二十程
鎮康禦夷州(元鎮康路)洪武十五年三月為府十七年降為
州後廢以其地属灣甸州永樂七年七月復置直隸布
政司(西有喳哩江接潞江安撫司界南有昔剌寨西南有控尾寨)東北距布政司二
十三程
孟密宣撫司本孟密安撫司成化二十年六月析木邦
地置萬歷十三年升為宣撫司(東北有南牙山與南甸分界西南有摩勒江有
大金沙江俱與緬甸分界又有寶井北有猛乃猛哈東北有孟廣等部)東北距布政司三
十三程
蠻莫安撫司萬歷十三年析孟密地置(東北有等練山西南有那莫江
下流入大金沙江又西有孟木寨)東北距布政司三十一程
者樂甸長官司永樂元年正月析麓川平緬地置直隸
都司後改直隸布政司(南有瀾滄江又東有景來河自景東府流入下流入焉龍江)
東北距布政司千一百七十里
鈕兀禦夷長官司宣德八年十月以和泥之鈕兀五隆
二寨置北距布政司十六程
芒市禦夷長官司(元芒施路)洪武十五年三月為府後廢正
統八年四月改置属金齒軍民指揮司後直隸布政司
(西南有永昌幹山又有孟契山又有大盈江西南經青石山下又西有麓川江來合焉)東北距布
政司二十三程
孟璉長官司(舊為麓川平緬司地後為孟定府)永樂四年四月置直隸
都司(東南有木來府元置洪武十五年三月因之後廢)東北距布政司二十三
程
大古剌軍民宣慰使司(在孟養西南亦曰擺古濱南海與暹羅鄰)底馬撒軍
民宣慰使司(在太古剌東南)小古剌長官司茶山長官司
底板長官司孟倫長官司八家塔長官司(皆在西南極邊)
俱永樂四年六月置
剌和莊長官司永樂四年十月置直隸都司
促瓦長官司散金長官司(舊俱為麓川平緬司地)永樂六年四
月置
麻里長官司永樂六年七月析孟養地置直隸都司
八寨長官司永樂十二年九月置直隸都司
底兀剌宣慰使司永樂二十二年三月置(地舊為大古剌所據上諭
還之故置司)
廣邑州本金齒軍民司之廣邑寨宣德五年五月升為
州八年十一月直隸布政司正統元年三月徙於順寧
府之右甸
貴州禹貢荆梁二州徼外元為湖廣四川雲南三行中
書省地洪武十五年正月置貴州都指揮使司(治貴州宣慰司)
其民職有司則仍属湖廣四川雲南三布政司永樂十
一年置貴州等處承宣布政使司(與都指揮司同治)領府八州
一縣一宣慰司一長官司三十九後領府十州九縣十
四宣慰司一長官司七十六北至銅仁(與湖廣四川界)南至鎮
寧(與廣西雲南界)東至黎平(與湖廣廣西界)西至普安(與雲南四川界)距南京
四千二百五十里京師七千六百七十里弘治四年編
戸四萬三千三百六十七口二十五萬八千六百九十
三萬歷六年戸四萬三千四百五口二十九萬九百七
十二
貴陽軍民府本程番府成化十二年七月分貴州宣慰
司地置治程番長官司隆慶二年六月移入布政司城
與宣慰司同治三年三月改府名貴陽萬歷二十九年
四月升為軍民府領州三縣二長官司十六新貴(倚本
貴竹長官司洪武五年正月置属宣慰司萬歷十四年二月改置縣來属西有獅子山西北有木閣箐山在水
西境内北有貴人峰又西有白龍洞北有烏江源出水西與四川遵義府分界北流至四川彭水縣入涪陵江
西北有陸廣河下流入於烏江有陸廣河巡檢司又西有宅溪又西北有蔡家關一名響水關又有闊水關)
貴定(倚萬歷三十六年析新貴縣及定番州地置東有銅鼓山有石門山南有高連山有南門河又東有
龍洞河下流俱入陸廣河)開州崇禎四年十一月以副宣慰洪邊
舊地置西南距府一百二十里廣順州本金筑長官
司洪武五年三月置属四川行省十年正月改安撫司
十九年十二月属廣西二十七年仍属四川二十九年
属貴州衛正統三年八月直隸貴州布政司成化十二
年七月属程番府隆慶二年六月属貴陽府萬歷四十
年置州(東南有天臺山北有天生橋)南距府一百一十里定番州
(元程番武勝軍安撫司)洪武五年罷成化十二年七月置程番府
領金筑安撫司上馬橋大龍番小龍番程番方番韋番
卧龍番洪番小程番盧番羅番金石番盧山木瓜大華
麻响十六長官司隆慶二年六月移府入布政司城萬
歷十四年三月置州距府八十五里領長官司十六
程番長官司(倚洪武五年三月置属貴州衛正統三年八月属貴州宣慰司成化十二年七月属
程番府萬歷十四年三月属州北有青巖南有都泥江源出州西北亂山中曰濛潭經司南州境之水皆流合
焉入廣西南丹州界下十二司所属倣此)小程番長官司(州西北元小程番安撫司洪武六年
正月改置)上馬橋長官司(州西北洪武十五年六月置)盧番長官司(州北元盧
番静海□安撫司洪武六年正月改置省元盧番蠻夷軍民長官司入焉)韋番長官司(州南元韋
番蠻夷長官司洪武十五年六月改置)方番長官司(州南元方番河中府安撫司洪武五年改
置)洪番長官司(州西元洪番永盛軍安撫司洪武六年正月改置)卧龍番長官
司(州南元卧龍番南寧州安撫司洪武五年改置)小龍番長官司(州東南元小龍番静蠻軍
安撫司洪武六年正月改置)大龍番長官司(州東南元大龍番應天府安撫司洪武五年改
置)金石番長官司(州東元金石番太平軍安撫司洪武五年改置)羅番長官司
(州南元羅番大龍遏蠻軍安撫司洪武五年改置)盧山長官司(州南元盧山等處蠻夷軍安撫
司洪武六年正月改置)木瓜長官司(元木瓜等處蠻夷軍民長官司洪武五年改置属貴州衛
正統三年八月属金筑安撫司成化十二年七月属程番府萬歷十四年三月属州下二司倣此)麻响
長官司(洪武七年六月置)大華長官司(洪武七年六月置)
貴州宣慰使司(元改順元路軍民安撫司置属湖廣行省)洪武五年正月属
四川行省九年六月属四川布政司永樂十一年二月
來属(有沙溪的澄河二巡檢司又有黃沙渡龍谷二土巡檢司)領長官司七水東
長官司(宣慰司北元水東寨長官司洪武五年改置後廢永樂元年六月置属都司後來属)中曹
蠻夷長官司(宣慰司東南元中曹百納等處長官司属管番民總管洪武五年改置來属)龍
里長官司(宣慰司東元龍里等寨長官司属管番民總管洪武五年改置來属)白納長官
司(宣慰司東南元茶山白納等處長官司洪武五年并入中曹司永樂四年五月置來属)底寨長
官司(宣慰司北元㡳寨等處長官司洪武五年改置)乖西蠻夷長官司(宣慰司東北元
乖西軍民府属管番民總管洪武五年改置後廢永樂元年六月復置属都司後來属)養龍坑長
官司(宣慰司北元養龍坑宿徵等處長官司洪武五年改置)
安順軍民府(元安順州属普定路)洪武十五年三月属普定府十
八年直隸雲南布政司二十五年八月属四川普定衛
正統三年八月直隸貴州布政司成化中徙州治普定
衛城萬歷三十年九月升安順軍民府(普定衛舊在州西北洪武十五
年正月置属四川都司三月升軍民指揮使司正統三年改属貴州都司成化中州自衛東南來同治西北有
舊坡山兩峰相對中有石關東有巖孔山北有歡喜嶺又有思臘河接水西界西南有北盤江自雲南霑益州
流入東南有九溪河又東有元普定路属雲南行省洪武十五年三月為府属雲南布政司尋并軍民府改属
四川布政司十八年七月廢)領州三長官司六東距布政司百五十
里寧谷寨長官司(府西南洪武十九年置属安順州二十五年八月属普定衛正統三
年八月仍來属下倣此東南有乾海子)西堡長官司(府西北建置所属同上北有浪伏山元置
習安州於山下属普定路洪武十五年三月属普定府後廢又北有白石巖東南有楚油洞山北有谷龍河下
流合烏江)鎮寧州(元至正十一年四月以火烘夷地置属普定路)洪武十五年三
月属普定府二十五年八月属普定衛後僑治衛城正
統三年八月直隸貴州布政司嘉靖十一年六月徙州
治安莊衛城萬歷三十年九月属府(安莊衛舊在州西洪武二十三年五
月置属貴州都司萬歷三十五年九月州自衛東來同治南有白水河又有烏泥江即都泥江源出山箐中東
南流入金筑安撫司境)東距府五十五里領長官司二十二營
長官司(州北洪武十九年置属安順州二十五年八月属普定衛正統三年八月來属下倣此東北有
天生橋又有公具河北有阿破河)康佐長官司(州東建置所属同上)永寧州(元以
打罕夷地置属普定路)洪武十五年三月属普定府二十五年八
月属普定衛後僑治衛城正統三年八月直隸貴州布
政司嘉靖十一年三月徙州治關索嶺守禦千戸所城
萬歷三十年九月属府(關索所舊在州西南洪武二十五年置属安莊衛萬歷三十年
九月州自所東北來同治西北有紅崖山西有北盤江自普安州流入有盤江河巡檢司)東北距府
一百二十里領長官司二慕役長官司(州西洪武十九年置属安
順州二十五年八月属普定衛正統三年八月來属下倣此北有安□箐山西北有象鼻嶺東有北盤江與永
寕州分界東南流南盤江自雲南羅平州來合焉又南入廣西泗城州界)頂營長官司(州北洪武
四年置所属同上東有關索嶺西有盤江)普安州本貢寧安撫司建文中
置屬普安軍民府永樂元年正月改普安安撫司属四
川布政司十三年十二月改為州直隸貴州布政司萬
歷十四年二月徙治普安衛城三十年九月属府(普安衛舊
在州南洪武十五年正月置属雲南都司後改属貴州都司二十二年三月升軍民指揮使司萬歷十四年二
月州自衛北來同治東有八部山元普安路治山下属雲南行省洪武十五年三月為府属雲南布政司尋升
軍民府二十七年四月改属四川永樂後廢東北有格孤山又西北有番納牟山一名雲南坡又東南有得都
山一名自崖産雄黃水銀又東有盤江東南有者卜河下流入於盤江東有芭蕉關西有分水嶺關東南有安
籠箐關又西南有樂民守禦千戸所西有平夷守禦千戸所俱洪武二十二年置又東南有安南守禦千戸所
又有安籠守禦千戸所俱洪武二十三年置皆属普安衛正統十年四月徙安南所於羅渭江)東北距
府三百三十五里
都勻府本都勻安撫司洪武十九年十二月置二十三
年十月改都勻衛属貴州都司二十九年四月升軍民
指揮使司属四川布政司永樂十七年仍属貴州都司
弘治七年五月置都勻府於衛城(西有龍山南有獨山鎮巡檢司北有平定
關西有威鎮關俱洪武二十四年置)領州二縣一長官司八西北距布政
司二百六十里都勻長官司(府南元上都勻等處軍民長官司洪武十六年
更名南有都勻河亦名馬尾河)邦水長官司(府西元中都雲板水等處軍民長官司属管番民總
管洪武十六年更名邦水河在東南本名扳河即都勻河上源)平浪長官司(府西洪武十六
年置西南有凱陽山上有滅苗鎮即故凱口囤東南有麥冲河)平洲六洞長官司(府西
南洪武十六年置西南有六洞山南有平洲河中有沙洲)麻哈州本麻哈長官司
洪武十六年置属平越衛弘治七年五月升為州來属
(南有麻哈江即邦水河之上源)南距府六十里領長官司二樂平
長官司(州西北洪武二十四年五月置属雲南後属平越衛弘治七年五月來属東北有馬場山南有
樂平溪)平定長官司(州西北洪武二十二年置属平越衛三十年属清平衛弘治七年五月來
属東有山江河)獨山州本九名九姓獨山州長官司洪武十
六年置属都勻衛弘治七年五月升為獨山州属府(南有
獨山有獨山江即都勻河下流南入廣西天河縣界為龍江)北距府百五十里領縣
一長官司二清平(府北本清平長官司洪武二十二年置属平越衛三十年属清平衛
弘治七年五月改為縣属麻哈州後來属東有香爐山嘉靖十二年四月徙清平衛中左所於此北有雲溪洞
南有木級坡又東有山江河源出香爐山有舟溪江流合焉亦都勻河上源又南有雞場關北有羅冲關俱洪
武二十五年置又東北有黎樹等寨)合江洲陳蒙爛土長官司(州東洪武十六年置
属都勻衞弘治七年五月属州東南有梅花洞)豐寧長官司(州西南洪武二十三年置属都勻衛
弘治七年五月属州西南有行郎山)
平越軍民府(元平月長官司)洪武十四年置平越守禦千戸所
十五年閏二月改為平越衛十七年二月升軍民指揮
使司領長官司五属四川布政司尋属貴州都司萬歷
二十九年四月置平越軍民府於衛城以播州地益之
属貴州布政司(東有峨黎山又有七盤坡東南有麻哈江其上源即黃平州之兩岔江南有馬
場江又有羊場河俱東入扵麻哈江南有武勝關西南有通津關東南有羊場關)領衛二州一
縣三長官司二西距布政司百八十里清平衛洪武
二十三年六月置属貴州都司萬歷二十九年來属(衛治
在清平縣北一里)西南距府六十里興隆衛洪武二十二年
六月置属貴州都司萬歷二十九年來属(北有龍岩山亦名龍洞山
又有截洞甚深險東有飛雲岩)西南距府百二十里黃平州本黃平
安撫司洪武七年十一月置属播州宣慰司萬歷二十
九年四月改為州來属(東有七里谷西南有兩岔江以兩源合流而名又東有冷水河
西北有黃平守禦千戸所洪武十一年正月置十五年正月改為衛閏二月仍為千戸所)南距府三
十里餘慶(州西本餘慶長官司洪武十七年置属播州宣慰司萬歷二十九年六月改為縣來
属東有白泥長官司亦洪武十七年置属播州宣慰司萬歷二十九年四月省入餘慶縣南有小烏江下流入
於烏江東南有白泥河下流合於思南河又有走馬坪寨嘉靖三十四年置)甕安(州西北本甕水安撫
司洪武初置萬歷二十九年四月改為縣來属東有草塘安撫司洪武十七年六月置又有重安長官司永樂
四年九月置俱属播州宣慰司萬歷二十九年四月俱省入甕□縣東南有萬丈山西有烏江縣境諸山溪之
水皆流合焉又有黃灘關東北有飛練堡有天邦□西有西坪等寨)湄潭(州北萬歷二十九年四月以播
州湄潭地置西有容山長官司洪武中置属播州宣慰司萬歷二十九年省入湄潭縣南有湄潭水又西有三
江水下流俱入於烏江)凱里長官司(府東北本凱里安撫司嘉靖八年二月分播州宣慰司地
置属清平衛萬歷二十九年來属三十五年六月改為長官司)楊義長官司(府東南洪武初置属
平越衛萬歷二十九年属府西有杉木箐山又有清水江上流自新添衛流入經城西又名皮隴江北經乖西
巴香諸苗界而入烏江)
黎平府本思州宣慰司地洪武十八年正月置五開衛
属湖廣都司後廢三十五年十一月復置永樂十一年
二月置黎平府於衛城属貴州布政司弘治十年徙府
治衛南萬歷二十九年十一月改府属湖廣三十一年
四月還属貴州(南有寶帶山東有摩天嶺東北有銅鼓巖西有新化江又有福禄江其上源為
古州江下流入廣西懷遠縣境西南有黎平守禦千戶所洪武二十一年九月置属五開衛)領縣一
長官司十三西距布政司六百三十里永從(府南本元福祿
永從軍民長官司洪武中改置福祿永從蠻夷長官司後廢永南元年正月復置属貴州衛十三年三月來属
正統六年九月改為縣南有福祿江有彩江流合焉又有永從溪)潭溪蠻夷長官司(府東
南元潭溪長官司洪武三年正月改置属湖廣辰州衛三月改属湖廣靖州衛後廢永樂元年正月復置属貴
州衛十二年三月來属西南有銅關鐵寨山南有潭溪)八舟蠻夷長官司(府北元八舟軍
民長官司洪武五年改置後廢永樂元年正月復置属貴州衛十二年三月來属西南有八舟江源自府城西
為三十里江北流經此又東北為新化江)洪舟泊里蠻夷長官司(府東南元洪舟泊里
軍民長官司洪武初改置後廢永樂元年正月復置属貴州衛十三年三月來属北有洪舟江下流合於湖廣
靖州之渠河西南有中潮守禦千戶所洪武二十一年九月置属五開衛)曹滴洞蠻夷長官
司(府西北元曹滴等洞軍民長官司洪武初改置後廢永樂元年正月復置属貴州衛十二年三月來属西
南有容江源出苗地北流入福禄江)古州蠻夷長官司(府西北元古州八萬洞軍民長官司
洪武三年正月改置属湖廣辰州衛三月改属湖廣靖州衛後廢永樂元年正月復置属貴州衛十二年三月
來属有古州衛洪武二十六年置尋廢東北有古州江)西山陽洞蠻夷長官司(府西
南洪武初置後廢永樂元年正月復置属貴州衛十二年三月來属西北有大巖山大巖江出焉東南入於福
禄江)新化蠻夷長官司(府東北元新化長官司洪武三年正月改置属湖廣辰州衛三月改
属湖廣靖州衛後廢永樂元年正月復置属貴州衛十一年二月置新化府於此領湖耳亮寨歐陽新化中林
驗洞龍里六蠻夷長官司赤溪湳洞長官司宣德九年十一月府廢以所領俱属黎平府西有六疊山東南有
新化江又西北合於清水江又東有新化亮寨守禦千戸所洪武二十一年九月置西南有新化屯千戸所洪
武二十五年置俱属五開衛)湖耳蠻夷長官司(府東北元湖耳洞長官司洪武三年正月
改置属湖廣辰州衛三月改属湖廣靖州衛後廢永樂元年正月復置属貴州衛十二年三月属新化府府廢
來属西有銅鼓衛本銅鼓守禦千戸所洪武二十一年九月置属五開衛三十年改所為衛属湖廣都司後二
年廢三十五年十一月復置属湖廣都司)亮寨蠻夷長官司(府東北本八萬亮寨蠻夷長官
司洪武三年正月置属湖廣辰州衛三月属湖廣靖州衛後廢永樂元年正月復置改名属貴州衛十二年三
月属新化府府廢來属)歐陽蠻夷長官司(府東北元歐陽寨長官司洪武三年正月改置属湖廣辰州衛三月改
属湖廣靖州衛後廢永樂元年正月復置属貴州衛十二□三月属新化府府廢來属)
中林驗洞蠻夷長官司(府北洪武初置後廢永樂元年正月復置十二年三月属新化
府府廢來属下二司倣此)赤溪湳洞蠻夷長官司(府東北)龍里蠻夷長
官司(府北南有龍里守禦千戸所洪武二十五年置属五開衛)
思南府(元思南宣慰司属湖廣行省)洪武四年改属四川六年十二
月升為思南道宣慰使司仍属湖廣永樂十一年二月
改為府属貴州布政司隆慶四年三月徙治平溪衛尋
復故(有都儒五堡二坑等處巡檢司又有覃韓偏力水土巡檢司又有板橋巡檢司舊属石阡府後來属)
領縣三長官司三西南距布政司六百二十里安化
(倚本水特姜長官司元属思州安撫司洪武初改日水德江属思南宣慰司永樂十二年三月属府萬歷三十
三年改置安化縣西南有崖門山南有萬勝山又有烏江自石阡府流入經城西鮎魚峽北入四川彭水縣界
合涪陵江東南有水德江即烏江之分流又有思印江流合焉下流亦入於涪陵江舊有洪安化濟二長官司
属思南宣慰司洪武二十六年五月省東有水勝關南有武勝關北有太平關)蠻夷長官司(倚洪
武十年十月置属思南宣慰司永樂十二年三月属府)婺川(府北元属思州安撫司洪武五年属鎮遠
州十七年後仍属思州永樂十二年三月來属東有河只水又有羅多水下流俱注於水德江)印江(府東
本思印江長官司元属思南宣慰司永樂十二年三月属府弘治七年六月改為印江縣)&KR1842;河祐溪
長官司(府東北洪武七年十月置属思南宣慰司永樂十二年三月属府)朗溪蠻夷長
官司(府東洪武七年十月置属思南宣慰司永樂十二年三月属烏羅府正統三年五月府廢來属有厥
溪蠻夷長官司亦洪武七年十月置尋廢)
思州府(元思州宣慰司)永樂十一年二月改為府属貴州布政
司領長官司四西距布政司七百五十里都坪峩異
溪蠻夷長官司(倚洪武六年置二十五年省永樂十二年三月復置南有峩山西北有江頭山
東有異溪東北有平溪上有關洪武二十二年三月置平溪衛於此属湖廣都司萬歷二十九年十一月改属
貴州三十一年四月還属湖廣又有鮎魚關南有黃土關又東北有晃州驛路出湖廣沅州)都素蠻
夷長官司(府西永樂十二年三月置属府)施溪長官司(府北元施溪樣頭長官司洪武
五年改名属湖廣沅州衛永樂十二年三月來属東有施溪)黃道溪長官司(府東北元属思
州宣慰司永樂十二年三月属府西南有黃道溪)
鎮遠府(元鎮遠府属思州安撫司)洪武四年降為鎮遠州属思南宣
慰司五年六月直隸湖廣永樂十一年二月置鎮遠府
於州治属貴州布政司正統三年五月省州入焉領縣
二長官司三西距布政司五百三十里鎮遠(倚本鎮遠溪洞金容
金逹蠻夷長官司洪武二年二月置属思南宣慰司永樂十二年三月属州正統三年五月改属府弘治
七年十月改為鎮遠縣北有石崖山東有中河山以兩水夾流而名東北有鐵山又東有觀音山有馬場坡東
南有巴邦山西有平冒山南有鎮陽江一名鎮南江亦曰㵲水上受興隆黃平諸水東流三百里入於沅江又
東北有鐵溪出鐵山下流入鎮陽江又西有油榨關有焦溪關梅溪關又有清浪關清浪衛治於此又西有偏
橋偏橋衛在焉俱洪武二十三年四月置西南有鎮遠衛洪武二十二年七月置俱属湖廣都司萬歷二十九
年十一月俱改属貴州三十一年四月還属湖廣)施秉(府西南本施秉蠻夷長官司洪武五年置属思
南宣慰司永樂十二年三月属州正統九年七月改為縣天啓元年四月省崇禎四年十一月復置南有洪江
即鎮陽江)偏橋長官司(府西元偏橋中寨蠻夷軍民長官司洪武五年改置属思南宣慰司永樂
十二年三月來属)卭水十五洞蠻夷長官司(府東元卭水縣洪武五年改置團羅
得民曉隘陂帶卭水五長官司属思州宣慰司二十九年以四司并入卭水司属思南宣慰司永樂十二年三
月属府)臻剖六洞横坡等處長官司(府西本臻剖六洞横坡三長官司洪武二
十二年置属鎮遠衛後并為一司)
銅仁府本思州宣慰司地永樂十一年二月置銅仁府
領縣一長官司五西南距布政司七百七十里銅仁
(倚元銅人大小等處蠻夷軍民長官司思州安撫司洪武初改置銅仁長官司属思南宣慰司永樂十二年三
月置府治於此萬歷二十六年四月改為縣南有銅崖山又有新坑山産硃砂水銀西南有銅仁大江西北有
小江流合焉下流入沅州界注於沅江)省溪長官司(府西元省溪壩場等處蠻夷長官司属思
州安撫司洪武初改名属思南宣慰司永樂十二年三月來属西有迪邏江即省溪産金)提溪長官
司(府西元提溪等處軍民長官司属思州安撫司洪武初改名属思南宣慰司永樂十二年三月來属東有
印江西有提溪産砂金)大萬山長官司(府南元大萬山蘇葛辦等處軍民長官司属思州安
撫司洪武初改名属思南宣慰司永樂十二年三月來属)烏羅長官司(府西元烏羅龍千等處長官司
属思州安撫司洪武初更名属思南宣慰司永樂十一年二月置烏羅府領朗溪蠻夷長官司烏羅荅意治古
平頭著可四長官司治於此正統三年五月府廢來属西有九龍山銅仁大江源於此又西南有觀音囤亦曰
烏羅洞南有九江又有木耳溪亦曰九十九溪下流亦入沅江)平頭著可長官司(府西北元
平頭著可通達等處長官司属思州安撫司洪武七年十月改置属思南宣慰司永樂十二年三月属烏羅府
府廢來属又有荅意長官司治古寨長官司俱永樂三年七月置属貴州宣慰司十二年三月改属烏羅府正
統三年五月俱與府同廢)
石阡府本思州宣慰司地永樂十一年二月置石阡府
領縣一長官司三西南距布政司六百三十里石阡
長官司(倚元石阡等處軍民長官司属思州安撫司洪武初改置属思州宣慰司永樂十二年三月為
石阡府治西有崖門山南有秋滿洞西有烏江自四川遵義府流入東北入思南府界有石阡江下流入於烏
江)龍泉(府西本龍泉坪長官司元為思州安撫司治洪武七年七月復置属思州宣慰司永樂十二年
三月來属萬歷二十九年四月改為縣北有騰雲洞南有鄧坎等寨)苗民長官司(府西南洪武七
年十月置属思州宣慰司永樂十二年三月來属)葛彰葛商長官司(府南元属思州安撫
司洪武中属思州宣慰司永樂十二年三月來属)
龍里衛軍民指揮使司洪武二十三年四月置衛二十
九年四月升軍民指揮使司(西有蓮花涇又有加牙河下流入甕首河東南有平
伐長官司本元平伐等處長官司洪武十五年改置属貴州衛二十八年属龍里衛萬歷十四年二月省入新
貴縣又西有長衝關東有巃聳關)領長官司一西距布政司五十里
大平伐長官司(衛南洪武十九年置属貴州衛二十八年來属東北有谷峽山東南有甕首河
下流合清水江)
新添衛軍民指揮使司(元新添葛蠻安撫司後廢)洪武二十二年置
新添千戸所属貴州衛二十三年二月改為新添衛属
貴州都司二十九年四月升軍民指揮使司領長官司
五西距布政司百十里新添長官司(倚洪武四年置東有憑虚洞一
名猪母洞西北有清水江西南有甕城河有甕城河土巡檢司又東有谷忙關)小平伐長官司
(衛西南洪武十五年六月置属貴州衛尋属龍里衛二十九年來属)把平寨長官司(衛南洪武
十五年六月置属貴州衛尋属龍里衛二十九年來属)丹平長官司(衛西南洪武三十年置尋
省永樂二年復置)丹行長官司(衛西南洪武三十年置尋省永樂二年復置)
安南衛洪武十五年正月置尾灑衛於此尋廢二十三
年十二月復置更名属貴州都司(南有尾灑山東有盤江山有清源洞又有
北盤江自雲南霑益州流入又南入安順府界東南有者卜河自普安州流入注於盤江西有江西陂初置柵
屯守於此尋徙於尾灑築城為衛南有烏鳴關亦洪武中置)東北距布政司三百四
十里
威清衛洪武二十三年六月置属貴州都司(北有羊耳山西有的
澄河即陸廣河上流西北有鴨池河即烏江)西距布政司六十里
平壩衛洪武二十三年閏四月置属貴州都司(東南有南仙洞
有馬頭山東有東溪)西南距布政司八十里
畢節衛洪武十七年二月置属貴州都司(東有木稀山有關又有響
水河南有善欲關西有老鴉關俱洪武中置東北有層臺衛洪武二十一年九月置二十七年六月廢)領
守禦所一東南距布政司四百五十里守禦七星關
後千戸所(衛西洪武二十一年置属烏撒衛永樂中來属有七星關河亦曰可渡河源出四川烏撒
府即北盤江上流七星關在其上下流入雲南霑益州界)
赤水衛洪武二十一年十月置(北有雲山上有關東有赤水河有赤水關)領
所四距布政司六百二十里摩尼千戸所(衛北)曰撒千
戸所(衛東南二所俱洪武二十二年九月置)阿落密千戸所(衛南)前千戸所
(衛南二所俱洪武二十七年置)
普市守禦千戸所洪武二十三年三月析永寧宣撫司
地置直隸貴州都司(東有木案山西南有水腦洞又東南有龍泉澗)距布政司
七百二十里
敷勇衛本劄佐長官司洪武五年改元落邦札佐等處
長官司置属貴州宣慰司崇禎三年改置属貴州都司
(東有陽明洞西有三湘水北有烏江有陸廣河)領所四南距布政司五十里
於襄守禦千戸所(衛西本青山長官司洪武五年改元青山遠地等處長官司置属貴州宣
慰司崇禎三年改置)息烽守禦千戸所(衛東北崇禎三年以貴州前衛故絶六屯并割底寨
司地置西有西望山南有石天洞北有烏江)濯靈守禦千戸所(衛北西有陸廣河北流合
烏江)修文守禦千戸所(衛東北二司俱宣慰司水西地崇禎三年同置)
鎮西衛崇禎三年以宣慰司水西地置(北有天柱洞又有鴨池河即烏
江異名)領所四西南距布政司六十里威武守禦千戸所(衛東)赫聲守禦千戸
所(衞北有鴨池河)柔遠守禦千戸所定
遠守禦千戸所(衛以上俱水西地崇禎三年與衛同置)
明史卷四十六
