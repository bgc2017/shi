欽定四庫全書
明史卷一百六十七考證
曹鼐傳事繼母以孝聞(臣)黃夀齡按獻徵錄定制母
止封一人正統十二年鼐陳情乞將前母孟氏一體
追贈詔允之不為後例蓋特恩也史未詳載謹附識
贊末固英宗自貽伊戚而諸臣當倉皇奔潰之時相率
捐軀雖不能禦患而於主辱臣死之義亦庶幾無愧
矣(臣)黃夀齡按原本贊未喻失當於褒貶之義義
未合今擬酌加改正
明史卷一百六十七考證
