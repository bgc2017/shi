欽定四庫全書
明史卷一百七十六考證
李賢傳卒年五十九帝震悼贈太師諡文達(臣)黃夀
齡按識大錄賢卒輟朝一日賜鈔一萬緡史未之載
謹附識
吕原傳貧不能歸葬厝於景原時至殯所慟哭(臣)黃
夀齡按既云厝於景則下文即不當云墓矣今擬將
至墓句酌改為時至殯所慟哭計字數多原版一字
擬刪本行南字勻刻以符字數
彭時傳正統十三年進士第一授修撰(臣)黃夀齡按
識大錄時授修撰時初謝恩以誤入朝被劾上唯命
錦衣衛尋索而已謹附識
明史卷一百七十六考證
