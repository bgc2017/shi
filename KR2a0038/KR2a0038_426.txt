欽定四庫全書
明史卷二百七十一考證
賀世賢傳巡撫薛國用亦奏三可慮(臣)黃夀齡按三
可慮傳未詳載考薛國用傳亦未及他書皆無可考
謹識
賀世賢傳天啟元年三月我
大清以重兵薄瀋陽(臣)黃夀齡恭按
太祖高皇帝實錄大軍取瀋陽明偵卒知我師夜至聲砲舉
烽火漏二鼓馳告瀋陽城總兵賀世賢尤世功大驚
我軍至營於城東七里令軍士樹雲梯楯車攻其東
面謹識
賀世賢傳(尤世功附)世功引兵援亦戰死(臣)黃夀齡
按賀世賢及尤世功戰死事恭按
太祖高皇帝實錄時我軍奮勇衝入明兵七萬人俱潰我軍
繞城縦擊並斬殺參將夏國卿張綱段展陳栢等遂
拔城盡殱其衆謹識
童仲揆傳副將朱萬良姜弼不救及圍急始前一戰即
敗走(臣)黃夀齡恭按
太祖高皇帝實錄天命六年二月我軍至黃山明副將朱萬
良駐大營於其地見我軍勢盛大驚而遁未及姜弼
同時敗走謹識
羅一貫傳遂自剄(臣)黃夀齡恭按
太祖高皇帝實錄克西平堡即斬羅一貫傳謂一貫自剄與
當日情事不合謹識
羅一貫傳渠戰死秉忠被二刀三矢家衆扶上馬奪圍
出創重卒於途副將劉徵擊殺十餘人乃死(臣)黃夀齡恭按
太祖高皇帝寔錄我軍乘勝追擊五十里斬殺無算至平陽
橋堡明總兵劉渠祁秉忠及副將劉徵參將黑雲鶴
遊擊李茂春張明先死焉傳未及茂春明先謹識
滿桂傳桂與崇煥死守(臣)黃夀齡恭按
太祖高皇帝實錄軍士奮勇攻擊間明總兵滿桂寧遠道袁
崇煥參將祖大夀嬰城固守傳未及祖大夀謹識
滿桂傳桂遣兵救被圍笊籬山(臣)黃夀齡恭按
太宗文皇帝實錄時兵駐錦洲馬步卒凡三萬人直趨大凌
河明守城兵遁走傳獨言遣兵救被圍謹識
趙率教傳已劾罷(臣)黃夀齡按率教被劾傳未詳何
事他書亦無可考謹識
趙率教傳率教督兵(臣)黃夀齡恭按
太宗文皇帝實錄率教督兵時大貝勒阿敏貝勒濟爾哈朗
阿濟格杜度岳託碩託並統軍往征謹識
官維賢傳為甘肅斐家營守備(臣)黃夀齡按官維賢
傳未詳籍貫他書亦無可考謹識
明史卷二百七十一考證
附明史卷二百七十一考證後
乾隆四十一年
賜諡諸臣
賀世賢羅一貫滿桂孫祖夀趙率教
黃龍張承蔭杜松馬林楊宗業
劉之綸
以上通諡忠烈
尤世功童仲揆陳策周遇吉張神武
梁仲善劉渠祁秉忠官維賢張竒化
李維鸞金日觀王宣趙夢麟袁見龍
鄧起龍秦邦屏戚金胡文傑雷安民
張名世朱萬良姜弼楚繼功
以上通諡烈愍
朱國彦通諡節愍
何可綱通諡忠節
劉綎專諡忠壯
