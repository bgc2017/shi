欽定四庫全書
明史卷二百七十七考證
袁繼咸傳彛憲大恚與繼咸互訐奏(臣)嚴福按彛憲
奏辯謂覲官參謁乃尊朝廷繼咸復言尊朝廷莫大
於典例知府見藩臬行屬禮典例也見内臣行屬禮
亦典例乎諸司至京投冊吏部典例也先謁内臣亦
典例乎事本典例雖坐受猶以為安事創彛憲即長
揖祇增其辱高皇帝立法内臣不得與外事若必以
内臣繩外臣會典所不載上仍切責之見通鑑紀事
謹附考
邱祖德傳行取入都為陳啟新所訐謫福建按察司檢
校(臣)嚴福按十二年陳啟新疏論考選又進吏部
訪冊禮部尚書姜逄元兵部尚書王業浩獨圈多上
嫌其濫俱罷官啟新遂參知縣尹民興等俱降調見
通鑑紀事謹附考
陳潛夫傳陸培字庭鯤舉進士(臣)嚴福按培仁和人
崇禎十三年進士見題名錄謹附考
林汝翥傳廷杖汝翥(臣)嚴福按汝翥與大學士葉向
高同鄉魏忠賢欲借之以傾向高會汝翥以廷杖逸
去羣奄疑向高匿之索其寓辱及婦女向高奏之置
不問見通鑑紀事謹附考
明史卷二百七十七考證
附明史卷二百七十七考証後
乾隆四十一年
賜諡諸臣
袁繼咸專諡忠毅
陳子龍專諡忠裕
邱祖德温璜沈猶龍侯承祖閻應元
鄭為虹
以上通諡忠烈
張亮金聲吳應箕李待問夏允彛
侯峒曾陳潛夫陸培沈廷揚林汝翥
以上通諡忠節
申甫陳明遇孫志尹戚勲王佐才
林垐黃大鵬熊緯
以上通諡烈愍
江天一龐昌允酆某魯之璵章簡
馮厚敦周室瑜孫臨吳易王士和
胡上琛
以上通諡節愍
