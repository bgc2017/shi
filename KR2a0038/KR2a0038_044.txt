欽定四庫全書
明史卷四十四
大學士張廷玉等奉敇修
志第二十
地理五
湖廣浙江
湖廣禹貢荆揚梁豫四州之域元置湖廣等處行中書
省(治武昌路)又分置湖南道宣慰司(治天臨路)屬焉又以襄陽等
三路屬河南江北等處行中書省又分置荆湖北道宣
慰司(治中興路)并屬焉太祖甲辰年二月平陳理置湖廣等
處行中書省洪武三年十二月置武昌都衛(與行中書省同治)
八年十月改都衛為湖廣都指揮使司九年六月改行
中書省為承宣布政使司領府十五直隸州二屬州十
七縣一百有八宣慰司二宣撫司四安撫司五長官司
二十一蠻夷長官司五(為里三千四百八十有奇)北至均州(與河南陜西界)
南至九疑(與廣東廣西界)東至蘄州(與江南江西界)西至施州(與四川貴州界)
距南京一千七百一十五里京師五千一百七十里洪
武二十六年編戶七十七萬五千八百五十一口四百
七十萬二千六百六十弘治四年戶五十萬四千八百
七十口三百七十八萬一千七百一十四萬歷六年戶
五十四萬一千三百一十口四百三十九萬八千七百
八十五
武昌府(元武昌路属湖廣行省)太祖甲辰年二月為府領州一縣
九江夏(倚洪武三年四月建楚王府於城内黃龍山東有黃鵠山下為黃鵠磯臨大江又南有金
水一名塗水西流至金口入江有金口鎮巡檢司又北有滸黃洲西南有鮎魚口鎮二巡檢司)武昌(府東
西有樊山一名西山産銀銅鐵及紫石英南有神人山其下為白鹿磯西有西塞山與大治縣界北濱大江有
蘆洲一曰羅洲又西南有樊港一名樊溪又名表溪滙縣南湖澤凡九十九北入大江曰樊口又東有南湖一
名五文湖通大江東有金于磯鎮又有赤土磯鎮西南有白湖鎮三巡檢司南有金牛鎮西有三江口鎮二巡
檢司後廢)嘉魚(府西南西有赤壁山與江夏縣界北岸對烏林西北濱大江有陸水流入焉曰陸曰蒲圻
口東北有簰洲鎮西南有石頭口鎮二巡檢司)蒲圻(府西南西有蒲首山南有蒲圻河即陸水也又西有
蒲圻湖西南有新店等湖下流至嘉魚縣之石頭口注於大江西南有羊樓巡檢司)咸寧(府東南陳友諒
時徙治河北洪武中復還故城即今治也西有淦水即淦水之别名)崇陽(府南西有岩頭山西南有龍泉
山東北有壺頭山下有壺頭港亦曰崇陽港滙羣川西合陸水又名雋水)通城(府西南南有錫山舊産銀
錫北有陸水自巴陵縣流入)興國州(元興國路屬湖廣行省)太祖甲辰年二
月為府洪武九年四月降為州以州治永興縣省入來
屬(北有銀山西有黃姑山舊俱産銀南有太平山與九宫山接東有大坡山産苶東北有大江東有湖亦曰
富水北流注於江有富池鎮巡檢司又東北有黃顙口鎮巡檢司)西北距府三百八十
里領縣二大冶(州西北北有鐵山又冇白雉山出銅礦又東冇圍爐山出鐵又西南有銅
綠山舊産銅大江在北有道士洑巡檢司)通山(州西少南東南有九宫山寶石河出焉下流合於富水東
有黃泥壠巡檢司)
漢陽府(元属湖廣行省)洪武九年四月降為州屬武昌府十三
年五月復為府屬湖廣布政司尋屬河南二十四年六
月還湖廣領縣二西北距布政司隔江僅七里漢陽
(倚洪武四年四月省十三年五月復置大别山在城東北一名翼際山又名魯山漢水自漢川縣流入舊逕山
南襄河口入江成化初於縣西郭師口之上决而束從山北注於大江即今之漢口也有漢口巡檢司大江自
巴陵縣西北接洞庭之水流入府境至此與漢水合又西南有沔水即漢水支流也仍合漢入江又有沌水大
江支流也自沔陽州流入仍入大江謂之沔口有沌口巡檢司又有弇水在大江南岸至沔口入江又北有灄
水亦漢水支流也有淪水流合焉下流注于大江又西有太白湖江北諸水多滙焉西有蔡店鎮西南有新灘
鎮二巡檢司又西南有百人磯鎮巡檢司後遷於東江□)漢川(府西少北元属漢陽路洪武九年四月改
属武昌府十三年五月還属南有小别山一名甑山又有陽臺山西南有漢水東有溳水自雲夢縣來南入漢
渭之溳口北有劉家塥巡檢司)
黃州府(元黃州路属河南江北行省)太祖甲辰年為府屬湖廣行省
九年屬湖廣布政司尋改屬河南四十二年六月還屬
湖廣領州一縣八西南距布政司百八十里黃岡(倚南
有故城洪武初徙於今治南濱大江西北岸有赤鼻磯非嘉魚之赤壁西有三江口其上流水分三沠至此合
流中有新生洲又有峥嶸洲東有巴州西有舉水俱入於江江濱西有陽邏鎮北有□風鎮又西北有中和鎮
三巡檢司又有鹿城關有大活關又東北有陰山關)麻城(府北東有龜峰山舉水出焉流入黃岡縣東南
有長河又南有縣前河流入焉下流注於江西有雙城鎮鵝籠鎮東北有虎頭關三巡檢司又西北有木陵關
在木陵山上東北有隂山關在隂山上又北有黃土關與木陵虎頭白沙大城為五關又西有岐亭鎮嘉靖五
年築城)黃陂(府西東南濱大江有武湖自西來入於江曰武口又曰沙武口亦曰沙洑口又西有灄水
自漢陽流入江曰灄口北有大城潭鎮巡檢司又北有白沙關即麻城五關之一也)黃安(府西北嘉靖四
十二年以麻城縣之姜家岐置析黃岡黃陵二縣地益之東有三角山接蘄水羅田蘄州界又有東流河下流
出□風口入江西有西河又有雙河合流出灄口入漢又北有雙山關巡檢司西北有金扃關亦曰金山關與
河南羅山縣界)蘄水(府東少南元属蘄州路洪武九年四月属蘄州十一年十月改属府西南濱大江南
有浠水源出英山縣流經縣境西南入江又東有蘭□東南流入浠水又北有巴水源出縣之板石山流入黃
岡縣界有蘭溪鎮巴河鎮二巡檢司)羅田(府東北元属蘄州路洪武九年四月属蘄州十一年十月改属
府東南有浠水西北有平湖水南有官渡河亦名縣前河平湖水流入焉下流合黃岡縣之巴河入大江東北
有多雲鎮巡檢司又有栗子關又有上岐嶺中岐嶺下岐嶺等關西北又有平湖關)蘄州(元蘄州路
属河南江北行省)太祖甲辰年為府九年四月降為州以州治
蘄春縣省入來屬(正統十年荆王府自江西建昌遷此東北有百家冶山産蘄竹南濱江東
北有□水出大浮山經州北滙為赤東湖西南流接蘄水縣界注於大江西有茅山鎮北有大同鎮二巡檢司)
西距府二百十里領縣二廣濟(州東北南濱江江中有中洲崇禎末遷治
於此尋復故又有武山湖□口湖皆流通大江南有武家穴鎮西南有馬口鎮二巡檢司)黃梅(州東北東
南有礦山舊産鐵大江在南江濱有太子洑又南有縣前河由小池口入江西南有新開口鎮巡檢司屢圯於
江内徙又南有靖江觜鎮巡檢司)
承天府(元安陸府属荆湖北道宣慰司)太祖乙巳年屬湖廣行省洪武
九年四月降為州直隸湖廣布政司二十四年六月改
屬河南未幾還屬弘治四年興王府自德安府遷此嘉
靖十年升州為承天府十八年建興都留守司於此領
州二縣五東南距布政司五百七十里鍾祥(倚洪武二十四
年建□王府永樂十二年除□十二年建梁王府正統六年除元曰長壽縣元末廢洪武三年復置九年四月
省入州嘉靖十年八月復置更名東有樠木山一名青泥山北有松林山興獻王陵寢在焉嘉靖十年賜名純
德山置顯陵縣於此明末縣廢西濱漢水北有直河自隨州流入有滶水流合焉又有豐樂水又東有臼水俱
注於漢水)京山(府東有有縣河下流至景陵縣入漢江又東北有撞流自隨州流入至漢川縣入漢江或
謂之寓水)潛江(府東南元属中興路洪武十年八月來属北有漢水西北有潛水即漢水分流經縣東南
入於漢又東南有深江又南有思江皆漢水支分也西南有沱水為江水之分流經縣南有重湖環繞又東滙
於漢水)荆門州(元治長林縣属荆湖北道宣慰司)洪武九年四月改為
縣省長林縣入焉屬荆州府十三年五月復為州仍屬
荆州府嘉靖十年八月來屬(東南有章山即内方山也漢水逕其東亦曰沔水又
西有權水東南有直江一名直河又有陽水一名建水皆流入焉南有荆門守禦千戶所北有宜陽守禦千戶
所東南有建陽鎮新城鎮西北有仙居口北有樂仙橋四巡檢司)東北距府九十里領
縣一當陽(州西元属荆門州洪武九年改属荆州府十年五月省入荆門縣十三年五月復置
仍属州東南有方城洪武初移治於此十三年□故南有玉泉山玉泉水出焉北有沮水源出房陵縣經縣東
南合榕渡與章水會下流至枝江縣入於大江北有漳河口巡檢司)沔陽州(元沔陽府属荆湖北
道宣慰司)洪武九年四月降為州以州治玉沙縣省入直隸
湖廣布政司尋直隸河南二十四年六月還直隸湖廣
嘉靖十年十二月來屬(東南有黃蓬山其下為黃蓬湖南有大江北有漢水東有太白
湖州西十四湖之水悉滙焉由漢陽縣之沌口入於大江又南有長夏河江水支流也亦曰夏水西北有襄水
漢水支流也至州東北豬口合流東入於沔水東有沙鎮西南有茅鎮二巡檢司)西北距府三
百二十五里領縣一景陵(州西北南有沔水西南有楊水北注沔謂之楊口亦
曰中夏口又曰楊林口又有中水流合楊水曰中口東有乾鎮巡檢司)
德安府(元属荆湖北道宣慰司)洪武元年十月屬湖廣行省九年
四月降為州屬黃州府十一月屬武昌府十三年五月
復為府屬湖廣布政司二十四年六月改屬河南未幾
還屬領州一縣五東南距布政司四百里安陸(倚成化二
十三年建興王府弘治四年遷於安陸州八年建岐王府十四年除正德元年壽王府自四川保寧府遷此嘉
靖二十四年除四十年建景王府自十四年除洪武初縣省十三年五月復置東有章山即豫章山溳水在城
西裕稱府河亦曰石漳河又西有漳水入焉謂之漳口南有高履鎮巡檢司後移於隨州之合河店)雲夢
(府東南西南有溳水東有興安鎮巡檢司後廢)應城(府西南洪武九年四月属黃州府十年五月省入雲
夢縣十三年五月復置西北有西河下流入漢水又峙山鎮巡檢司亦在西北)孝感(府東南洪武九年四
月属黃州府十年五月省入德安州十三年五月復置北有澴水下流入於漢水南有淪河自溳河分流至漢
陽合灄水入江北有小河溪東南有馬溪河二巡檢司)隨州洪武二年正月以
州治隨縣省入九年四月降為縣屬黃州府十年五月
省入應山縣十三年五月復升為州(西有大溪山溳水出焉下流至漢川
縣入漢水又西有大洪山漳水所出西北有溠水源出栲栳山又有㵐水流入焉又南有浪水源出大猿山下
流俱注於溳水又西北有合河店東北有出山鎮二廵檢司)東南距府百八十里領
縣一應山(州東洪武初省十三年五月復置西有鷄頭山澴水出焉西南有溳水東有白泉河
與澴水合入孝感縣界西北有杏遮關巡檢司即平靖關義陽三關之一又西南有平里市巡檢司又東北有
武陽關一名武勝關又名禮山關亦義陽三關之一)
岳州府(元岳州路属湖廣行省)太祖甲辰年為府洪武九年四月
降為州直隸布政司十四年正月復為府領州一縣七
東北距布政司五百里巴陵(倚洪武九年四月省十四年復置西南有巴邱
山又有君山在洞庭湖中大江在西北洞庭湖上納湘灃二水自西南來合謂之三江口湖之南有青草湖又
西曰赤沙湖謂之三湖沅漸元辰叙酉灃澬湘九水皆滙於此故亦名九江東南有㴩湖亦名翁湖南有鹿角
巡檢司)臨湘(府東北東南有龍窖山跨臨湘通城當陽蒲圻四縣界西南有城陵□又有道人磯皆濱
大江有城陵磯巡檢司又南有土門鎮東北有鴨欄磯二巡檢司)華容(府西北東有東山又有石門山
大江在北又有華容河自大江分流南達洞庭湖南有灃水東流入洞庭湖西南有赤沙湖與洞庭湖接南有
明山古樓巡檢司又東北有黃家穴廵檢司後移於塔市北有北河渡巡檢司復廢)平江(府東南元平江
州洪武三年降為縣北有永寧山東北有幕阜山東有汨水西南流昌水北流入焉東北有長壽巡檢司)
灃州(元灃州路属湖廣行省)太祖甲辰年為府九年四月降為州
以州治灃陽縣省入屬常德府三十年三月來屬(元元貞末
徙治新城洪武五年復舊治東有關山西南有大浮山跨石門武陵桃源三縣界南有澧水一名蘭江亦曰繡
水其東有澹水北有涔水俱流入焉東有嘉山鎮巡檢司)東距府二百七十里領縣
三安鄉(州東南西有澧水一名長河北有涔水)石門(州西南有澧水西北有渫水亦名添
平河自添平所南流入焉)慈利(州西少南元慈利州洪武二年降為縣西南有天門山有□榔洞與□分
界又西有崇山又有歷山澧水出焉下流至華容縣入於洞庭湖又西有漊水源出四川巫山縣東流合諸溪
澗之水至縣西滙於澧水亦曰後江西南有冰定衛洪武中置二十三年八月徙於永順宣慰司之芋岸埤西
北有龍伏關東南有後平關黑崇關謂之永定三關所属曰大庸守禦千戶所本大庸衛在衛西洪武九年四
月置三十一年改為所曰茅岡長官司在衛東北正統中冰定衛置北有九溪衛洪武二十三年六月置有九
淵野牛三江口閘口四關所属曰守禦添平千戶所在衛北洪武二年置曰守禦安福千戶所在衛西北洪武
二十三年九月置曰守禦麻寮千戶所在衛北洪武四年置曰柔槙安撫司本桑植荒溪等處宣慰司在衛西
北太祖丙午年二月置後廢永樂四年十一月改置)
荆州府(元中興路属荆湖北道)太祖甲辰年九月改為荆州府屬
湖廣行省吳元年十月置湖廣分省於此尋罷九年屬
湖廣布政司尋改屬河南二十四年還屬領州二縣十
一東距布政司千二百一十里江陵(府洪武十一年正月建湘王府
建文元年四月除永樂元年遼王府自遼東廣寧遷於此隆慶二年十月除萬歷二十九年十月建惠王府南
濱江東南有夏水至沔陽州合於沔水故沔水亦兼夏水之名又有陽水東北至景陵縣入沔水又東北有三
海沮漳水滙流處北有柞澞又東冇靈溪亦曰零水南入江謂之零口東北有龍灣市東南有沙頭市南有郝
穴口西南有虎渡口四巡檢司)公安(府東南東北冇舊城今治崇禎元年所遷北濱江西北有油河流入
馬謂之油口有油口巡檢司東北有夏水)石首(府東南元末治楚望山北洪武中徙繡林山左本宋時舊
治也北濱江江中有石首山又東有焦山下有港通洞庭湖有調弦口巡檢司)監利(府東少南南濱江東
南冇魯伏江亦曰夏水自大江分流下至沔陽州入沔又西有涌水南入江謂之涌口又東有瓦子灣西有窰
所南有白螺磯北有毛家口又有分塩所五巡檢司)松滋(府西南西南有巴山北濱大江南有紅崖子巡
檢司又有西坪塞巡檢司後廢)枝江(府西洪武十年五月省入松滋縣十三年五月復置北濱大江江中
有百里洲江水經此而分故曰枝江北有沮水南入江謂之沮口)夷陵州(元峽州路属荆湖北
道宣慰司)太祖甲辰年為府九月降為州直隸湖廣行省九
年四月改州名夷陵以州治夷陵縣省入來屬(大江在南西北
有關曰下牢關夾江為險又有西陵明月黃牛三峽峽中有使君虎頭狼尾鹿角等灘皆江流至險處也西北
有赤谿東合大江南有南津口廵檢司又東有金竹坪巡檢司後廢又西有西津關東北有白虎關)東距
府三百四十里領縣三長陽(州西南東南有清江西有舊關堡西南有蹇家
□南有漁洋關三巡檢司南有古捍關西有梅子八關)宜都(州東南西北有荆門山下臨大江其對岸
即虎牙山也又西有清江東流合大江有清江口巡檢司又西北有古江關東北有普通鎮二巡檢司)遠
安(州東北舊治亭子山下成化四年遷於東莊坪崇禎十三年又遷鳳凰山麓即令治也東北有沮水)
歸州(元治秭歸縣直隸湖廣行省)洪武九年四月廢州入秭歸縣屬
夷陵州十年二月改縣名長寧十三年五月復改縣為
歸州(舊治江北後治白沙南浦洪武初徙治丹陽四年徙長寕在江南楚王臺下嘉靖四十年復還江北
舊治東有馬肝白狗空舲等峽大江在州北經峽中入夷陵界其西有叱灘蓮花灘新灘皆濱江西北有牛口
巡檢司後遷於巴東縣利洲東南有南邏口巡檢司後遷於新灘)東距府五百二十里
領縣二興山(州西北洪武九年改属夷陵州後還属正統九年三月省入州弘治三年五月
復置南有香溪亦曰縣前河南流入江東北高雞塞巡檢司又東有桑林坪巡檢司後廢又北有猫兒關達鄖
襄)巴東(州西元属歸州洪武九年改属夷陵州隆慶四年還属北濱大江自四川巫山縣流入東經門
扇東奔破石謂之巴東三夾下流至黃梅縣入南直宿松縣界又南有清江一名夷水自四州建始縣
流入下流入於大江又北有塩井西南有連天關巡檢司南有野山關巡檢司本治石砫隆慶四年更名)
襄陽府(元裏陽路属河南江北行省)大祖甲辰年為府屬湖廣行省
九年屬湖廣布政司二十四年六月改屬河南未幾還
屬湖廣領州一縣六東南距布政司六百八十里襄
陽(倚正統元年襄王府自長沙遷此南有虎頭山又有峴山東南有鹿門山又西有隆中山漢水在城北亦
曰襄江白河在城東北與唐河合南入漢謂之白河口亦曰三州口又西北有青泥河南有浮河西南有檀溪
下流皆入於漢北有樊城有樊城關巡檢司後移於縣東北之柳樹頭又東北有雙溝口巡檢司又西有油坊
灘巡檢司嘉靖十九年移於縣西北之北寨山廟鎮)宜城(府東南東有漢水西有蠻水亦曰夷水源出房
縣流至縣界入漢水其支流曰長渠又有沶水自漢中流入合於蠻水謂之沶口又有疎水在縣東北自南漳
縣流入於漢謂之疎口)南漳(府西南西北有荆山南有蠻水又有沮水又有漳河流入當陽縣合於沮
水東有方家堰西南有金廂平二巡檢司又西有七里頭巡檢司後移於保康縣之常平堡)棗陽(府東
北洪武十年五月省入宜城縣後復置東南有白水南有濜水流合焉西注於沔水此縣内之白水也又西南
有流河流入襄陽之白河東北有鹿頭店巡檢司)榖城(府西少北東北有漢水又有均水流入焉謂之
均口又有筑水經縣治東南注於漢水曰筑口西有石花街巡檢司)光化(府西北洪武十年省入穀城縣
十三年五月復置舊治在西隆慶末改建於阜城衛即今治也東有馬窟山北有漢水東有白河即清水自河
南新野縣流入有泌河流合焉西北有左旗營巡檢司萬歷中徙於縣舊城)均州洪武二
年七月以州治武當縣省入(南有武當山永樂中尊為太嶽太和山山有二十七
峰三十六巖二十四澗北有漢江一名滄浪水東北有均水自河南浙川縣流入又東南有黑虎廟巡檢司)
東南距府三百九十里
鄖陽府成化十二年十二月置領縣七又置湖廣行都
指揮使司於此(衞所俱無實土)東南距布政司千二百里鄖
(倚元属均州成化十二年置鄖陽府治此漢水在南東南有龍門山龍門河出焉下流入於漢水西北有青桐
關東北有雷峰埡鎮二巡檢司)房(府南少西元房州属襄陽路洪武十年五月以州治房陵縣省入又降州
為縣仍属襄陽府成化十二年十二月來属西南有景山一名雁山江水出焉流入遠安縣界又南有粉水亦
曰彭水又有筑水俱流入穀城縣注漢四南有板橋山巡檢司復移於縣東南之博磨坪)竹山(府西南元
属房州洪武十年五月省入房縣十三年五月復置属襄陽府成化十二年十二月來属東有方城山西有筑
山筑水出焉流入房縣界又有上庸山上庸水所出南合孔陽水下流入漢又南有堵水源出陜西平利縣界
東流入漢西北有黃茅關吉陽關二巡檢司)竹谿(府西南本竹山縣之尹店巡檢司成化十二年十二
月改置縣而移巡檢司於縣東之縣河鎮尋又遷巡檢司於白土關南有竹谿河)上津(府西北洪武初
置属襄陽府十年五月省入鄖陽十三年五月復置仍属襄陽府成化十二年十二月來属西有十八盤山又
有吉水西南流入漢俗謂之夾河南有江口鎮巡檢司)鄖西(府西北成化十二年十二月以鄖縣之南
門保置南有漢江自陕西白河縣流入下流至漢陽縣入於江)保康(府東南弘治十年十一月以房縣之
潭頭坪之北有粉水東南有常坪堡嘉靖十九年移南漳縣之七里頭巡檢司於此)
長沙府(元天臨路属湖南道宣慰司)太祖甲辰年為潭州府洪武五
年六月更名長沙領州一縣十一東北距布政司八百
八十里長沙(倚治西北洪武三年四月建潭王府二十三年除永樂元年谷王府自北直宣
府遷於此十五年除二十二年建襄王府正統元年遷於襄陽天順元年三月建吉王府縣舊治城外洪武初
徙城中十八年復徙北門外萬歷二十四年徙朝宗門内西有湘水源出廣西典安縣流入境合瀟水烝水北
流環府城東北出至湘隂縣達青草湖注洞庭湖行二千五百條里北有瀏陽水西流入湘謂之瀏口又有麻
溪流入湘水曰麻溪口又西北有喬口巡檢司喬江與澬江合流處)善化(倚治東南舊治在城外洪武四
年徙於城中十年五月省入長沙縣十三年五月復置治在南門外成化十八年仍徙城中西南有嶽麓山湘
江繞其東麓又有靳江流入湘江西有橘州在湘江中南有暮雲市巡檢司)湘陰(府北元湘隂州洪武
初降為縣北有黃陵山西有湘水北達青草湖謂之湘口湖在縣北與洞庭連亦曰重湖南有哀江又北有汨
羅江汨水自平江縣流入分流為羅水會於屈潭西流注湘謂之汨羅口西北有營田巡檢司)湘潭(府西
南元湘潭州洪武三年三月降為縣東有昭山下有昭潭西有湘水西南有涓水流入焉南有下灄市巡檢司)
瀏陽(府東元瀏陽州洪武二年降為縣北有道吾山東北有大光山又有大圍山瀏水出焉經縣南入長
沙縣界曰瀏陽水東南有渠城界梅子圍二巡檢司又有翟家寨巡檢司後廢)醴陵(府東南元醴陵州洪
武二年降為縣南有渌水亦曰漉水西北注於湘水有渌口巡檢司)寧鄉(府西西有大潙山北有澬江源
出綏寧縣經此入沅江縣界注洞庭)益陽(府西北元益陽州洪武初降為縣西南有澬江亦曰益水東有
喬江澬江之分流也下流復合於澬江)湘鄉(府西南元湘鄉州太祖甲辰年降為縣西有龍山漣水出
焉經縣東南下流入於湘水又西有湄水南有豐溪水俱入於漣水西南有武漳市巡檢司又有永豐市虞磨
市二巡檢司後廢)攸(府南少東元攸州洪武三年三月降為縣南有司空山東有攸水自江西安福縣流
入東南有洣水流合焉下流至衡山縣入於湘水南有鳳嶺巡檢司復廢)安化(府西東有浮泥山有大峯
山西北有辰山西有澬江又南有善溪自武陵縣流注於澬江)茶陵州(元直隸湖南道)太祖
甲辰年降為縣成化十八年十月復為州(西有雲陽山西北有洣水
自&KR0789;縣流入又東南有茶水源出江西永新縣之景陽山西流來合焉北入攸縣之攸水東有視渡口巡檢司)
北距府四百五十里
常德府(元常德路屬湖廣行省)太祖甲辰年為府領縣四東北距
布政司一千零五十里武陵(倚弘治四年八月建榮王府東南有善德山南
有沅水又有朗水流入焉謂之朗口又東北有漸水即鼎水也自九溪衛流入)桃源(府西元桃源州洪武
二年降為縣西有壺頭山接武陵沅陵界南有源水界有朗溪西南有泥溪俱流入焉又西南有高都巡檢司
又南有白馬巡檢司本名蘇溪治縣東後春村尋徙更名復廢)龍陽(府東少南元龍陽州洪武三年三月
降為縣舊治在東今治景泰元年十二月所徙東有軍山北有沅水東北有鼎水流入焉謂之鼎口有鼎港口
巡檢司又東南有赤沙湖一名蠡口又西北有小江口巡檢司)沅江(府東南元属龍陽州洪武三年三月
來属十年五月省入龍陽縣十三年五月復置西南有沅水又有□水澧水竝流入縣境至縣東北入洞庭湖)
衡州府(元衡州路属湖南道宣慰司)太祖甲辰年為府領州一縣九
東北距布政司一千三百里衡陽(倚弘治十二年雍王府自四川保寧
府遷此正德二年除萬歷二十九年十月建柱王府南有回雁峰北有峋嶁峰衡山之峰七十二在縣者凡七
而二峰最著東有湘水又有烝水自西南流入焉謂之蒸口又東北有耒水注湘謂之耒口又東有&KR0789;湖又東
有新城縣元末置洪武十年五月省為新城市江東巡檢司治此西南有松樎市巡檢司)衡山(府東北元
属天臨路洪武間改属西有衡山有七十二峯十洞十五巖三十八泉二十五溪九池九潭九井而峰之最大
者曰祝融紫蓋雲密石廩天柱惟祝融為最高東有湘江東南有茶陵江即沫水也自攸縣合攸水流入境注
於湘曰茶陵口東有革市東南有雷家埠二巡檢司)耒陽(府東南元耒陽州直隸湖南道洪武三年三月
降為縣耒水在北東有候計山肥水出焉西南入東水又西南有羅渡巡檢司)常寧(府南元常寧州直隸
湖南道洪武三年三月降為縣西北有湘水東有春陵水合焉)安仁(府東少北西有楊梅峰南有小江水
自郱州流入西北流至衡山縣合於沫水南有安平北有潭湖二巡檢司)&KR0789;(府東洣水在縣東源出洣泉西
有雲秋水流合焉)桂陽州(元柱陽路治平陽縣属湖南道宣慰司)洪武元年為
府九年四月降為縣省平陽縣入焉十三年五月升為
州(西有大凑山南有晉嶺山北有潭流嶺舊皆産銀鉛砂礦西有藍山西北有春陵水又西有巋水流合焉
北有泗州寨南有牛橋鎮二巡檢司)西北距府三百里領縣三臨武(州南
西北有舜峰山西有西山武水出焉經章縣合於章水東北有兩路口巡檢司又東有赤土巡檢司後廢)藍
山(州西南舊治在縣北洪武元年徙於此属郴州二年來属南有黃檗山東南有華隂山西南有九疑山山
有杞林峰巋水出焉一名舜水北流合春陵水又西有守禦寧溪千戶所洪武二十九年三月置東有毛俊鎮
北有乾溪鎮西北有大橋鎮三巡檢司又西有小山堡張家陂二巡檢司後廢)嘉禾(州西南崇禎十二年
以桂揚州之倉禾堡置析臨武縣地益之東南有巋水自藍山縣流入北經石門山又東北入州界)
永州府(元永州路属湖南道宣慰司)洪武元年為府領州一縣七東
北距布政司千八百二十里零陵(倚北有湘水經城西瀟水自南來合
焉謂之湘水有湘口關又南有永水源出縣西南之永山北流入於湘水北有黃楊堡巡檢司木商溪市隆慶
元年徙治更名)祁陽(府東北舊治在縣西景泰元年十二月徙於今治北有祁山上有黃羆鎮西北冇四
望山西有湘水又城北有祁水源出卲陽縣東北流入焉南冇浯溪下流亦入湘水又東有歸陽市東南有白
水市西北有水隆太平市三巡檢司又東北有湘江市巡檢司後移於縣東北之排山)東安(府西北八
十四渡山在縣東又東南有湘水自廣西全州流入又有盧洪江源出縣北九龍巖經城東下流入湘水有盧
洪市巡檢司又有結陂市巡檢司後廢)道州(元道州路属湖南宣慰司)洪武元年為
府九年四月復降為州以州治營道縣省入來屬(西有營山
營水出焉至泥江與江華縣之沲水合東有瀟江至青口合於沲水又西有濓溪源出州西安定山下東北合
宜水謂之龍灘下流俱入湘水)北距府百五十里領縣四寧遠(州東少北
南有九疑山介衡永郴道之間山有朱明峰瀟水出焉又南有舜源水北流與江華縣沲瀟二水合為三江口
南有九疑魯觀巡檢司在九疑魯觀二峒口)江華(州南東南有故城今治本寧速衛右千戶所洪武二
十八年置天順六年徙縣來同治西有白芒嶺即萌渚嶺五嶺之第四嶺也東有沲水源出九疑山之石城娥
皇二峰下流合於潚水又東南有砅水源出九疑山之女英峰流合沲水又東有守禦錦田千戶所洪武二十
九年置又有錦田廵檢司又西南有綿岡巡檢司又有濤墟市巡檢司後移於寧□縣之九疑魯觀)永明
(州西少南北有永明嶺即都龐嶺五嶺之第三嶺也南有遨水自廣西富川縣流入下流注於瀟水東南有枇
杷守禦千戶所西南有桃川守禦千戶所俱武武二十九年置又有桃川市巡檢司又西南有白面墟巡檢司)
新田(州東北崇禎十三年以寧遠縣之新田堡置西北有春陵山與寧遠縣界春寧水出焉下流至常寧
縣合於湘水東南有白面寨巡檢司)
寶慶府(元寶慶路属湖南道宣慰司)洪武元年為府領州一縣四東
北距布政司千二百五十里卲陽(倚南有高霞山東有蒸水又北有澬
水卲水自東流合焉有五十三灘又有四十八灘皆澬水所經西北有龍回巡檢司又北有巨口關東北有白
馬關)新化(府北東有上梅山其下梅山在安化縣境東南有澬水西南有長鄄巡檢司尋廢又北有蘇溪
廵檢司)城步(府西南本武岡州之城步巡檢司弘治十七年改置縣折綏寧縣地益之而遷巡檢司於
縣東北之茅坪舖尋又遷山口後廢東南有羅漢山又有巫水下流入於澬水)武岡州(元武岡路
属湖南道宣慰司)洪武元年為府九年四月降為州以州治武
岡縣省入來屬(永樂二十二年岷王府自雲南遷於此北有武岡山南有雲山又有澬水西南
有都梁水東北流入焉北有蓼溪隘峽口鎮南有石門隘東有紫陽關四巡檢司東有石陽關)東距府
二百八十里領縣一新寧(州東南舊治在縣東景泰二年移於沙洲原南有夫
夷水北流合都梁水東南有靖位西有新寨二巡檢司)
辰州府(元辰州路属湖廣行省)太祖甲辰年為府領州一縣六東
北距布政司千七百里沅陵(倚西北有大酉山小酉山東有壺頭山西南有
沅水辰水自東北流入焉又東有百曳高湧九溪清浪等灘又酉水在西北東南入沅水東有大剌西北有明
溪又有會溪東北有池蓬四巡檢司又有商□巡檢司後廢)盧溪(府西少南南有沅水西有武溪即潕
溪也下流合於沅水又西有鎮溪軍民千戶所洪武三十年二月置又南有溪洞巡檢司又西有河溪西南有
院場坪二巡檢司後廢)長溪(府西南東南有丑城山西北冇沅水西冇辰水又東冇渡口鎮南有晉市
鎮二巡檢司後廢)溆浦(府東南東有紅旗洞西有溆水下流入沅水南有龍潭東北有鎮寧二巡檢司)
沅州(元沅州路直隸湖廣行省)太祖甲辰年為府九年四月降為
州以州治盧陽縣省入來屬(北有明山南有沅江其源出四川遵義縣下流至沅
江縣入洞庭湖西有舞水即无水也流入於沅水西有晃州巡檢司又西南有西關渡口巡檢司後廢)東
北距府二百七十里領縣二黔陽(州東南東南冇羅公山南有雙石崖
一名屏風崖景泰中築寨置戊於此名安江雙崖城北有沅水又東有洪江西有郎江南有黔江俱流入焉東
有安江廵檢司又西有托口寨東有洪江寨)麻陽(州北少西東有包茅山西有蠟爾山與保靖司及四
川貴州界諸苗蠻在山下者凡七十四寨南有辰水自貴州銅仁府流入西有錦水下流入於辰州東北有巖
門巡檢司)
郴州(元郴州路属湖南道宣慰司)洪武元年為府九年四月降為州
以州治郴陽縣省入直隸布政司(南有黃岑山與宜章縣界亦曰騎田嶺五
嶺之第二嶺也其支嶺曰□嶺又東北有雲秋山與&KR0789;縣界雲秋水出焉東有郴水發源黃岑山流合桂陽縣
之耒水下流入於湘水又西南有柱水下流合於来水西南有石陂巡檢司)領縣五北距布
政司千八百八十里永興(州北少西東南有土富山舊有銀井西有高亭山東
有郴水又有白豹水自西南流入焉謂之森口西有高亭北有安福二巡檢司)宜章(州南西南有莽山東
有漏天山北有章水支流曰小章水源俱出黃岑山有武水自西來合焉下流入江西崇義縣界東有赤石南
有白沙二巡檢司)興寧(州東北南有耒水東南有資興水流合焉東有州門巡檢司東南有滌口巡檢
司後移於西南之黃家涃)桂陽(州西南南有耒山耒水所出西北會於郴水又東有孤山水流入江西崇
義縣達於韥水東有守禦廣安千戶所洪武二十九年三月置後廢宣德八年六月復置東有益將西有鎮安
南有長安山口北有濠村四巡檢司)桂東(州東西北有小桂山桂水所出南有漚江來合焉又南有高分
嶺巡檢司)
靖州(元靖州路直隸湖廣行省)太祖乙巳年七月為靖州軍民安撫
司元年降為州三年升為府四月復降為州以州永平
縣省入直隸布政司(南有侍郎山與廣西融縣分界東有渠水下流合會同縣之郎江而
入沅水西有零溪巡檢司)領縣四東北距布政司千八百五十里
會同(州東北西有沅水又西南有郎溪自貴州黎平府流入又東有雄溪一名洪江下流俱入於沅水南
有若水巡檢司)通道(州南洪武十年五月省入州十三年五月復置北有福湖山西有渠水西北有播揚
河自貴州黎平府流合焉有播揚巡檢司又西南有收溪寨巡檢司)綏寧(州東元属武岡路洪武元年属
武岡府三年來属東有雙溪即城步縣巫水之下流也東北有青坡巡檢司後移於武陽西南有臨口巡檢司)
天柱(州西北本天柱守禦千戶所洪武二十五年五月置萬歷二十五年改為縣析綏寧會同二縣地益
之崇禎十年東遷龍塘名龍塘縣後東遷雷寨後遷舊治復故名東有沅水西北有屯鎮汶溪後千戶所洪武
二十三年置東有鎮遠巡檢司後移上新市又有江東巡檢司)
施州衛軍民指揮使司(元施州属四川行省䕫州路)洪武初省十四
年五月復置屬夔州府六月兼置施州衛軍民指揮使
司屬四川都司十二月屬湖廣都司後州廢存衛(北有都亭
山東有連珠山五峰關在山下有東南有東門山東北有清江自四川黔江縣流入一名夷水亦曰黔江衛境
諸水皆入焉下流至宜都縣入於大江)領所一宣撫司四安撫司九長官
司十三蠻夷官司五東北距布政司千七百里大田
軍民千戶所洪武二十三年閏四月以散毛宣撫司之
大水田置(東有小關山西南有萬頃湖與酉陽界又南有深溪關北有硝場産硝)東北距
衛二百二十里施南宣撫司(元施南道宣慰司)洪武四年十
二月因之後廢十六年十二月復置屬施州衛二十七
年後復廢永樂二年五月改置長官司屬大田軍民千
戶所四年三月升宣撫司仍屬衛(東有舊治後遷夾壁龍孔即今治也西有
前江發源七藥山西南流與後江合入四川彭水縣界)北距衛一百里領安撫司
五東鄉五路安撫司(元東鄉五路軍民府洪武四年十二月改置長官司復升安撫
司領長官司三蠻夷官司二)搖把峒長官司(元又把峒安撫司後廢宣德三年五月改置)
上愛茶峒長官司下愛茶峒長官司(二長官司俱元容美洞地至大
二年置懷德府属四川南道宣慰司至順二年正月升宣撫司至正中升軍民宣慰司太祖甲辰年六月改軍
民宣撫司後廢宣德三年五月改置)鎮遠蠻夷官司(宣德三年五月置)隆奉蠻夷
官司(元隆奉宣撫司洪武四年十二月改長官司後廢宣德三年五月改置官司)忠路安
撫司(明玉珍忠路宣撫司洪武四年改安撫司二十三年廢永樂五年復置領長官司一)劍南長
官司(宣德三年五月置)忠孝安撫司(元置洪武四年十二月改置長官司尋復故二
十三年廢永樂五年復置)金峒安撫司(元置洪武四年十二月改長官司永樂五年復故宣
德三年五月領蠻夷官司一隆慶五年正月降為峒長)西坪蠻夷官司(宣德三年五月置)
中峒安撫司(嘉靖初置)散毛宣撫司(元至元三十年四月置散毛洞蠻夷
官三十一年五月升為府属四川行省至正六年七月改散毛誓厓等處軍民宣慰司明玉珍改散毛宣慰使
司都元帥)洪武七年五月改散毛沿邊宣慰司屬四川重慶
衛二十三年廢永樂二年五月置散毛長官司屬大田
軍民千戶所四年三月升宣撫司屬施州衛(南有白水河一名酉
溪自忠建宣撫司流入又東南入永順司界)東北距衛二百五十里領安撫
司二龍潭安撫司(元龍潭宣撫司明玉珍改長官司洪武八年十二月改龍潭安撫司
属四川重慶衞二十三年廢永樂四年三月復置來属南有清江)大旺安撫司(明玉珍大旺宣
撫司洪武八年十二月因之属四川永樂五年改置領蠻夷官司二)東流蠻夷官司(洪武八年
十二月置東流安撫司属四川後廢宣德三年五月改置來属)臘壁峒蠻夷官司(宣德三年
五月置)忠建宣撫司(元忠建軍民都元帥府明玉珍因之)洪武五年正月
改長官司六年升宣撫司二十七年四月改安撫司尋
廢永樂四年復置宣撫司屬施州衛(南有白水源源出將軍山西南流□
東河自容美司來合焉)北距衛二百五十里領安撫司二忠峒
安撫司(元湖南鎮邊宣慰司明玉珍改沿邊溪洞宣撫司洪武五年正月改沿邊溪峒長官司後廢永
樂四年改置西南有西溪)高羅安撫司(元高羅宣撫司明玉珍改安撫司洪武六年廢永樂四年
三月復置領長官司一)思南長官司(成化後置)容美宣撫司(元容美等處宣
撫司属四川行省)太祖丙午年二月因之吳元年正月改黃沙
靖安麻寮等處軍民宣撫司洪武五年二月改置長宮
司七年十一月升宣慰司後廢永樂四年復置宣撫司
施州衛(西南有山河即澬水之上源東入九溪衛界)西北距衛二百十里
領長官司五盤順長官司(元元統二年正月置盤順府至正十五年四月升軍
民安撫司洪武五年三月改為長官司)椒山瑪瑙長官司五峰石寳長
官司石梁下峒長官司水盡源通塔平長官司(四長
官司俱洪武七年十一月置十四年廢永樂五年復置)木冊長官司(元木冊安撫司明玉
珍改長官司)洪武四年廢永樂四年三月復置屬高羅安撫
司宣德九年六月直隸施州衛鎮南長官司(元宣化鎮南五
路軍民府尋改湘南鎮邊毛嶺峒宣慰司明玉珍改鎮南宣撫司)太祖丙午年二月因
之尋廢洪武八年二月復置屬施州衛二十三年復廢
永樂五年改置直隸施州衛(有酉溪)唐崖長官司(元唐崖軍
民千戶所明玉珍改安撫司)洪武七年四月改長官司後廢永樂四
年三月復置直隸施州衛(南有黔水即清江之上源)
永順軍民宣慰使司(元至元中置永順路後改永順保靖南渭安撫司至大三年四月改
永順等處軍民安撫司至正十一年四月升宣撫司属四川行省)洪武二年為州十二
月置永順軍民安撫司六年十二月升軍民宣慰使司
屬湖廣行省尋改屬都司(西南有水溪即西水也下流入沅陵縣界)領州三
長官司六東北距布政司二千里南渭州(司西元属新添葛蠻
安撫司後廢洪武二年復置改属)施溶州(司東南元會溪施溶等處長官司屬思州軍民安撫司後
廢洪武二年改置來属)上溪州(司西洪武二年置)臘惹洞長官司麥著
黃洞長官司驢遲洞長官司施溶溪長官司(四長官司
元俱属思州軍民安撫司洪武三年改属)白崖洞長官司(元属新添葛蠻安撫司洪武三年改
属)田家洞長官司(洪武三年置)
保靖州軍民宣慰使司(元保靖州属新添葛蠻安撫司)太祖丙午年二
月置保靖州軍民安撫司洪武元年九月改宣慰司六
年十二月升軍民宣慰使司直隸湖廣行省尋改屬都
司(北有北河自西陽司流入東入永順司界又有峒河下流與盧溪縣之武溪合)領長官司二
東北距布政司千九百七十里五寨長官司(司南元置洪武
七年六月因之)筸子坪長官司(司南太祖甲辰年六月置簳子坪洞元帥府後廢永樂三年七
月改置)
浙江禹貢揚州之域元置江浙等處行中書省(治杭州路)又
分置浙東道宣慰使司(治慶元路)屬焉太祖戊戍年十二月
置中書分省(治寧越府癸夘年二月移治嚴州府)丙午年十二月罷分省
置浙江等處行中書省(治杭州府)洪武三年十二月置杭州
都衛(與行中書省同治)八年十月改都衛為浙江都指揮使司
九年六月改行中書省為承宣布政使司領府十一屬
州一縣七十五(為里一萬零八百九十九)西至開化(與江南界)南至平陽
(與福建界)北至太湖(與江南界)東至海距南京九百里京師三千
二百里洪武二十六年編戶一百一十三萬八千二百
二十五口一千四十八萬七千五百六十七弘治四年
戶一百五十萬三千一百二十四口五百三十萬五千
八百四十三萬歷六年戶一百五十四萬二千四百八
口五百一十五萬三千五
杭州府(元杭州路属江浙行省)太祖丙午年十一月為府領縣九
錢塘(倚洪武三年四月建吴王府十一年正月改封周王遷河南開封府南有鳳凰山有秦望山西
南有靈隠山南有錢塘江亦曰浙江有三源曰新安江出南直歙縣曰信安江出開化縣曰東陽江出東陽縣
&KR1672;而東為錢塘江至會稽縣三江海口入海西有西湖源出武陵泉又北有運河至秀水縣北而接南直運河
又有安溪即苕溪也自餘杭縣流入下流至烏程縣東北注於太湖)仁和(倚東北有臯亭山有臨平山下
有臨平湖後塞北有北新關成化中設戶部分司於此又有塘棲鎮)海寧(府東少北元海寧州洪武二年
降為縣南濱海有擇海塘西南有赭山與蕭山縣龕山相對浙江經其中東接大海謂之海門東南有右鼓鎮
巡檢司木置縣東北硤石鎮後遷於此更名西南有赭山鎮巡檢司本置縣西陳橋北尋遷赭山更名又遷文
堂山上仍故名又西北有長安鎮)富陽(府西東有觀山西南有湖洑山東南臨富春江即錢塘江也西
南冇東梓巡檢司後廢)餘杭(府西北西南有大滌山西北有徑山南有苕溪源出於潛縣天目山東北
有石賴巡檢司後廢)臨安(府西舊治在縣西西墅鎮洪武初徙於今所本吳越衣錦軍也西冇天目山亦
曰東天目其在於潛境者為西天目西北有南溪即東苕溪也源出天目山經縣南亦曰新溪)於潛(府西
北有天目山浮溪出焉縣南為紫溪下流至桐廬縣入浙江)新城(府西南西有葛溪又東北有松溪合
焉至峴口入於浙江)昌化(府西東南有柳相山又有銅坑山西北有千頃山西有昱嶺上有關又西北有
黃花嶺上亦有關東南有柳溪東流合於於潛之紫溪又有雙溪自縣治南流入柳溪西有手□嶺巡檢司遷
縣西南株柳村又遷縣西湛村又遷楊家塘仍故名)
嚴州府(元建德路属江浙行省)太祖戊戍年三月為建安府尋曰
建德府壬寅年二月改曰嚴州府領縣六東北距布政
司二百七十里建德(倚北有烏龍山西有銅官山又新安江自淳安縣流入經城南
東陽江自西南來合焉又東北有胥溪來入江謂之胥口亦曰建德江東有管界巡檢司)桐廬(府東北西
有富春山一名嚴陵山桐江在南即浙江也亦曰睦江自建德縣流入經富春山之釣臺下曰七里瀨又東經
桐君山下曰桐江有桐溪自縣東北流入焉謂之桐江口其上源即分水縣之天目溪也有桐江巡檢司後遷
桐君山又遷窄溪埠)淳安(府西南有雲濛山西有都督山又有威平洞亦曰青溪洞又名幫源洞南有新
安江自南直歙縣流入亦曰青溪西有街口又有永平南有港口三廵檢司復廢東有錦溪關嘉靖中置)遂
安(府西少南西有武強溪有雙溪流合焉曰三渡口經城南東北注於淳安之青溪南有鳳林巡檢司後廢)
壽昌(府西南東南有巖峒山西有夀昌溪東北流至建德縣入新安江南有常樂溪東南流至蘭溪縣入
東陽江西有社田西南有上梅二巡檢司)分水(府東北東有天目溪上源即於潛縣之紫溪及昌化縣柳
溪也下流為桐廬縣之桐溪又東南有前溪自淳安縣流入東注於天目溪東有吳村巡檢司後廢)
嘉興府(元嘉興路属江浙行省)太祖丙午年十一月為府直隸京
師十四年十一月改隸浙江領縣七西南距布政司百
九十五里嘉興(府南有南湖亦曰鴛鴦湖流合運河又有長水塘西南接海寧東北接海
鹽縣界又東有雙溪東出為華亭塘南直松江府之漕舟由此入運河)秀水(倚宣德五年三月析嘉興
縣地置西有運河北經□家湖逹南直吳江縣之運河東北有杉青閘又有王江涇二巡檢司)嘉善(府東
本嘉興縣魏塘鎮廵檢司宣德五年三月改為縣南有華亭塘河東有魏塘河東北有清風涇皆流合焉西北
有分湖與南直吳江縣分界又北有章練塘水亦流合華亭塘河達華亭縣之泖湖東北有風涇西北有陶莊
二巡檢司廢)崇德(府西南元崇德州洪武二年降為縣西北有運河自德清縣流入東南有語溪一名
語兒中涇又名沙渚塘又東北有石門塘水東南接運河北達歸安之烏鎮)桐鄉(府西少南宣德五年
三月以崇德縣之鳳鳴鄉置北有運河與崇德縣接界又有爛溪北達吳江縣之鶯脰湖西達湖州府潯溪北
有阜林鎮巡檢司)平湖(府東宣德五年三月以海塩縣之當堡鎮置東南有故邑山南有雅山俗曰瓦
山又當湖在縣治東下流山海塩澉浦口入海其西為市西河自嘉興縣流入入於當湖其分流南出者則由
縣東南乍浦入海北出者則由縣東北瀘瀝浦入海浦傍有蘆瀝塩場又北有東泖即華亭三泖之上汛東有
臼沙灣廵檢司治廣陳除後遷縣東南獨山又東南冇乍浦鎮巡檢司後遷梁莊仍故名)海鹽(府東南元
海塩州洪武二年降為縣南冇秦駝山又冇長墻山西南有鳳凰山東北有湯山又有獨山舊置鹽場於此東
臨海有防備塘洪武初以石為之南北計四千八百丈又有東西南三海口而西海口在縣東北尤衝要
東北有吕港港口有塩場西南有鮑郎市有塩課司東北有守禦乍浦千戶所東南有澉浦守禦千戶所俱洪武十
九年十月置城東有海口巡檢司後徙砂腰村南有澉浦巡檢司後遷秦駐山俱仍故名)
湖州府(元湖州路属江浙行省)太祖丙午年十一月為府直隸京
師十四年十一月改隸浙江領州一縣六南距布政司
百九十里烏城(倚北有卞山亦曰弁山西南有石城山南有峴山本名顯山西南有銅山
一名銅峴山北有太湖接南直蘇常二府界東北有大錢湖小梅湖二口府境羣水皆於此入太湖又西有苕
溪源自孝豐天目之隂流經昆山下出大錢湖口又南有餘不溪即杭州境内之苕溪自德清縣流經府南滙
為王湖復東北出而滙於苕水亦曰霅溪東有後潘村巡檢司後遷南潯鎮仍故名東北有大錢湖口巡檢司)
歸安(倚南有金蓋山亦名何山又有衡山東有昇山亦曰烏山一名歐餘山又運河在城東源自苕溪餘
不溪二水分流為運河東北經南潯鎮入吳江縣界合嘉興之運河又南出烏鎮亦曰获港東北接建河其支
流東南出烏鎮合桐鄉之瀾溪又東冇潯溪即餘不溪支流也流經南潯東南有璉市巡檢司又西南有上沃
埠巡檢司後廢)長興(府西北元長興州太祖丁酉年三月改名長安州壬寅年復曰長興洪武二年降為
縣西北有顧渚山産茶一名西顧山一名吳望山東北冇太湖與南直宜興縣分中流為界西有箬溪下流入
太湖西南有荆溪東南入於苕溪東北有臯塘西南有四安二巡檢司又西有合溪南有和平二巡檢司廢)
德清(府南少東東北有敢三山東南有運河有餘不溪亦曰霅溪即苕溪别名東北有新市鎮巡檢司又
東有下塘巡檢司後遷五柳港口又東有荷葉浦巡檢司廢)武康(府西南東有封山一名防風山又有
禺山西南有覆舟山南有前溪東北有後溪流入焉下流入德清餘不溪)安吉州(元安吉縣)正
德元年十一月升為州(西南有故城洪武徙於今治東南有白陽山舊産錫西有苕溪
又有龍溪即苕溪支流東南有獨松關巡檢司又有遞浦巡檢司廢)東北距府二十里領
縣一孝豐(州西南成化二十三年析安吉縣地置属府正德二年改属州南有天目山有天目
山巡檢司又西南為金石山即天目最高處又南有苕溪出天目山此為苕溪之别源又西有松杭巡檢司)
紹興府(元紹興路属浙東道宣慰司)太祖丙午年十二月為府領縣
八西北距布政司百三十八里山陰(倚南有會稽山其支山為雲門
山又有法華山西南有蘭亭山西北有塗山北濱海有三江口三江者一曰浙江一曰錢清江即浦陽江下流
其上源自浦江縣流入至縣西錢清鎮曰錢清江一曰曹娥江即郯溪下流其上源自嵊縣流入東折而北經
府東曹娥廟為曹娥江又西折而北會錢清江浙江而入海又西有運河自蕭山縣流入又東南逕會稽縣又
東入上虞縣界又南有鑑湖長十四五里俗曰白塔洋有若耶溪合焉又北有白水湖旁通運河北有三江守
禦千戶所在浮山之陽洪武二十年二月置又有三江巡檢司在浮山桃松莊又西北有白洋巡檢司)會
稽(倚東南為會稽山其東接宛委秦望天柱諸山又東有銀山錫山舊産銀砂及錫東南有若耶山東有曹
娥江東南有平水溪南合剡溪東北有瀝海守禦千戶所洪武二十年二月置又有黃家堰巡檢司尋遷瀝海
所西復遷上虞縣界纂風鎮仍故名)蕭山(府西北西南有虎爪山東南有龕俱下臨浙江龕山山傍有小
山曰鼈子山浙江自縣西東北流出於中東接大海亦曰海門東南有峽山錢清江經其中復北折而東入山
隂縣界城西有運河東接錢清江又有湘湖西南有漁浦廵檢司又西有西興亦曰西陵往錢塘者由此渡江)
諸暨(府西南元諸暨州太祖己亥年正月改諸全州丙午年十二月降為諸塈縣西南有新城在五指山
下太祖癸夘年李文忠所築西有長山又有五泄山南有句乘山又有浣江即浦陽江亦曰青弋江又西南有
長清關西有陽塘關二巡檢司廢)餘姚(府東北元餘姚州洪武初降為縣南有新城與縣城隔江對峙
姚江經其中南有四明山北瀕海姚江源自縣西南太平山一名愛山西北流至上虞縣乃東北出經縣南又
東為慈溪之前江東北有燭溪湖引流為東横河西有牟山湖引流為西横河俱注於姚江又西北有臨山衛
洪武二十年二月置東北有三山守禦千戶所一名滸山亦洪武二十年二月置又東北有三山巡檢司治金
家山上尋遷破山北有眉山廵檢司治眉山寨尋遷縣西北湖海頭又有廟山廵檢司治廟山寨尋遷上虞縣
界中源堰仍故名)上虞(府東西北有夏蓋山北枕海南臨夏蓋湖西南有東山東有覆巵山接嵊縣界
又東有通明江即姚江上流又有運河在縣治前又西北有白馬湖北接夏蓋湖其相連者有上妃湖亦曰上
陂湖引流為五夫湖東北逹於餘姚之西横河又西有梁湖巡檢司本治梁湖尋遷百官市仍故名)嵊(府東
南東有丹池山東北有嵊山北有嶀山又有清風嶺西有太白山南有剡溪源出天台諸山下流為曹娥江西
有長樂鎮西北有管解寨二巡檢司廢)新昌(府東南東有沃州山東南有天姥山又東有東溪源出天
台山西北流入嵊縣界南有彩霞鎮又有豐□又有善政三巡檢司後廢)
寧波府(元慶元路属浙東道宣慰司)太祖吳元年十二月為明州府
洪武十四年二月改寧波領縣五西北距布政司三百
六十里鄞(倚東有鄒山西南有四明山周八百餘里東有灌頂山舊産鐵東南有阿育王山有
太白天童諸山東北濱海有鄞江一名甬江東南有奉化江西北有慈溪皆流合焉西南有小江湖又西有廣
德湖東有東錢湖皆引流入鄞江北有龍山守禦千戶所洪武十九年十一月置東有甬東巡檢司治甬東隅
復遷定海縣東南竹山海口仍故名又有岱山又有螺峰二巡檢司後廢)慈谿(府西北元曰慈溪永樂十
六年改溪為谿西南有車廐山東北濱海南有慈谿一曰前江即姚江下流也藍溪文溪諸水皆流合焉西北
有鳴鶴塩課司又□海衛亦在西北洪武十九年十一月置又有松浦巡檢司治浦東尋遷浦西又有向頭巡
檢司治向頭寨尋遷洋浦廢復復)奉化(府南元奉化州洪武二年降為縣南有蓬雋山又有天門山西
北有雪竇山北有奉化江亦曰北渡江又謂之剡溪東有市河東北有越河皆南流入焉東有塔山東南有鮚
埼二巡檢司又有公棠連山柵㠊東宿四巡檢司廢)定海(府東北東有候濤山一名招寶山一名威逮城
山麓有靖海城俱嘉靖三十九年置東北皆濱海海中有舟山有金塘山有蛟門山又有普陀落伽山有大謝
小謝山南有大浹江其上流即鄞江分流為小浹江竝入海南有清泉等塩場又東北有定海衛本定海守禦
千戶所洪武十四年四月置二十年二月升為衛東南有穿山後千戸所洪武二十七年九月置又有霩衢守
禦千戸所大嵩守禦千戶所俱洪武十九年十一月置又有舟山中右千戶所舟山中左千戶所本元昌國州
洪武二年降為縣二十年六月縣廢改置南有上岸太平嶴西有管界寨二巡檢司又西北有施公山南有長
山二巡檢司後廢又南有霞嶼巡檢司本名峙頭統間更名後廢又舟山東南有寶陀西北有岑港又舟山
東有岱山西南有螺峰四巡檢司後廢)象山(府東南南有石壇山亦曰壇頭山東南北三面皆濱海其
南有三萼山一名三仙島俱在海中南有玉泉塩場又西南有昌國衛本昌國守禦千戶所洪武十二年十月
置於舟山十七年九月改為衛二十年來徙縣南天門山二十七年遷縣西南後門山又山西南有石浦守禦
前後二千戶所俱洪武二十年置西北有錢倉守禦千戶所洪武十九年十一月置西有爵溪守禦千戶所洪
武三十年十二月置北有陳山巡檢司治陳山尋遷縣東南西有爵溪巡檢司遷治姜嶼渡南有石浦巡檢司
遷治青山頭又東有趙□巡檢司自寧海縣遷此俱仍故名)
台州府(元台州路属浙東道宣慰司)洪武初為府領縣六西北距布
政司四百四十里臨海(倚西南有括蒼山一名真隠山又東南有海門山有金鰲
山皆濱海南有澄江一名靈江流合天台仙居諸山之水至黃巖縣入海又大海在東中有芙蓉山高麗頭山
又有杜瀆塩場又海門衛亦在縣東洪武二十年二月置其北為前千戶所洪武二十八年置東北有桃渚前
千戶所洪武二十年九月置東有蛟湖巡檢司遷治海口陶嶼又有連盤巡檢司遷治海口長沙俱仍故名)
黃巖(府東南元黃巖州洪武三年三月降為縣南有委羽山東有大海西北有永寧江即澄江下流東南
有塩場又有長浦巡檢司)天台(府西南西有天台山北有赤城山又有石橋山皆天台支阜也其絶頂曰
華頂峰又西南有始豐溪即澄江上源又東有栖溪産鐵其東為甬溪又西有胡竇巡檢司廢)仙居(府西
南西北有蒼嶺即括蒼山又有永安溪下流亦會於澄江又西南有曹溪東有彭溪俱流合於永安溪西有田
寺巡檢司後廢)寧海(府東北北有天門山西北有龍鬚山舊産銅鐵東濱海東北有鄞江與象山縣界南
有海游溪有寕和溪又有東溪東有鐵砂治之成鐵其導流入海又有梅嶴鎮舊有鐵場又南有健跳千戸所
洪武二十年九月置東有越溪又有長亭北有鐵場南有曼嶴東南有寶嶴五巡檢司)太平(府東南成
化五年十二月以黃巖縣之太平鄉置析樂清地益之南有大雷山西北有玉成山西南有靈山與玉環山接
東南濱海曰大閭洋中有松門石塘大陳等山又東南遷江一名新建河至縣北曰官塘河北抵黃巖縣東入
海東有松門衞本松門千戶所洪武十九年十二月置二十年六月升為衛東北有新河千戶所洪武十九年
十二月置南有隘頑千戶所西南有楚門千戶所俱洪武二十年二月置又東有盤馬西有二山又有蒲岐三
巡檢司南有沙角巡檢司本治支頭山下後遷今治西南有小鹿巡檢司遷治楚門所之横山後西有温嶺巡
檢司廢)
金華府(元婺州路属浙東宣慰司)太祖戊戍年十二月為寧越府庚
子年正月曰金華府領縣八東北距布政司四百五十
里金華(倚北有金華山南有銅山舊産銅城南有東陽江亦曰婺港自東陽縣流經此又有南溪
自縉雲縣來合焉謂之雙溪亦曰穀溪合流至蘭谿而會於信安江)蘭谿(府西元蘭谿州洪武三年三月
降為縣東有銅山舊産銅西南有蘭溪即縠溪也亦曰大溪一自衢州之衢港一自金華之婺港會於西南蘭
陰山下北入嚴州界西北有平渡巡檢司北有靈泉鄉龍巖二巡檢司後廢)東陽(府東東南有大盆山
東陽江出焉經縣北謂之北溪亦曰東溪西南有畫溪下流至義烏縣入焉東有永寧巡檢司又東南有瑞山
玉山南有興賢仁壽二巡檢司廢)義烏(府東少北南有烏傷溪即東陽江西有智者同義鄉南有□林
明義鄉北有龍□鎮三巡檢司廢)永康(府東南東南有銅山舊産銅南有南溪亦曰永康溪又東有孝
義寨南有義豐鄕東南有合德鄉三巡檢司後廢)武義(府南少東東北有永康溪又有茭道市西有苦
竹市又北有白溪口市)浦江(府東北西有深裊山浦陽江出焉東流入諸暨縣界東有楊家埠巡檢司
後廢)湯溪(府西南成化七年正月析蘭谿金華龍游遂昌四縣地置南有銀嶺西北有穀江即信安江)
衢州府(元衢州路属浙東道宣慰司)太祖己亥年九月為龍游府丙
午年為衢州府領縣五東北距布政司五百六十里
西安(倚永樂二十二年建越王府宣德二年除西有巖山南有爛柯山又有爵豆山舊出銀又西北有銅
山舊出銅錫鉛城西南有衢江其上源曰大溪自江山縣流入又有西溪亦曰信安溪自開化縣發源流至此
與大溪合焉曰雙港口又東有定陽溪一名東溪自遂昌縣流入合於衢江西南有嚴利東南有板固二巡檢
司)龍游(府東東有龍邱山北有梅嶺又有穀溪即衢江也一名盈川溪又南有靈溪自遂昌縣流經縣
南靈山下又東北入焉東有湖頭鎮巡檢司又北有水北南有靈山二巡檢司廢)常山(府西有三衢山
東有常山即信安嶺也北有金州一名馬金溪自開化縣流入東有文溪自江山縣流入合於金川為信安溪
上源北有下坑東南有鎮平二巡檢司廢)江山(府西東南有江郎山有仙霞嶺仙霞關在其上城東有大
溪仙霞嶺水所滙也又西有文溪南有東山巡檢司本治仙霞嶺下後□嶺上又有小竿嶺巡檢司廢)開
化(府西北金溪在城東其源一出馬金嶺一出百際嶺至城北合流而南即金川上源也北有金竹嶺巡檢
司又西有雲臺北冇低坂又有馬全南有華埠四巡檢司廢)
處州府(元處州路属浙東道宣慰司)太祖己亥年十一月為安南府
尋曰處州府領縣十北距布政司七百三十里麗水
(倚大溪在城南一名洄溪自龍泉縣流經此下流至永嘉縣入於海又東有好溪本名惡溪東南達於大溪)
青田(府東南西有大小速雲山南有南田山又有南溪即大溪也亦曰青溪自麗水縣流入西南有小溪
流合焉南有淡洋巡檢司又北有黃壇巡檢司廢)縉雲(府北東有仙都山亦名縉雲山又有管溪官山
西南有馮公嶺一名木合嶺一名桃花隘又東有好溪源出縣東北之大盆山有管溪自東流合焉又北有南
源溪亦曰南溪下流為永康溪入於東陽江)松陽(府西北有竹喀嶺西有松溪南有竹溪流入焉下流
至麗水縣入於大溪又西南有淨居巡檢司廢)遂昌(府西南有雙溪有二源至縣南合流又東經西明山
南分為二其一入龍泉縣之大溪其一為東溪入松陽縣為松溪北有馬步巡檢司)龍泉(府西南南有匡
山建溪之水出焉南有大溪源出臺湖山又有靈溪自縣北流合焉東入雲和縣界南有慶元巡檢司治查田
市)慶元(府西南洪武三年三月省十三年十一月復置西南有松源水南流入福建為松溪縣之松溪)
雲和(府西南景泰二年析麗水縣地置南有大溪西有黃溪流入焉東入麗水縣界又西有七赤渡東有
石塘隘)宣平(府北本麗水縣之鮑村巡檢司景奉三年改為縣而徙巡檢司於縣之後陶仍故名尋廢
西北有礱坑山舊産銀南有玉岩山又有會高山産礦又南有虎蹐溪會流於麗水縣之大溪)景寧(府南
景泰五年析青田縣置南有敕木山東有礦坑嶺西有彪溪東北有大滙灘下流皆注於青田縣之大溪北有
沐溪巡檢司遷縣南大漈仍故名又西有盧山巡檢司復廢東有龍首關又有龍滙關白鹿關俱嘉靖中置)
温州府(元温州路属浙東道宣慰司)洪武初為府領縣五西北距布
政司八百九十里永嘉(倚西有㞴岡山又有鐵場嶺南有大羅山東濱海又永寧
江在城北一名甌江一名永嘉江自蒼括諸溪&KR1672;流入府界又東注於海江中有孤嶼山與北岸羅浮相望又
西北有安溪東北有楠溪俱注於□江城西南又有會昌湖東有寧村守禦千戶所洪武二十年二月置東南
有中界山巡檢司後遷縣東永昌堡)瑞安(府南元瑞安州洪武二年降為縣正德六年五月徙縣城於故
城西去海三丈五尺以避湖患西有陶山北有帆游山城南有安陽江源出福建政和縣及青田縣界合流至
此曰瑞安江亦曰飛雲江渡處有飛雲關東接海口又縣東海岸中有鳳凰諸山又縣東北有海安守禦千戶
所縣東南有沙園守禦千戶所俱洪武二十年二月置東有東山巡檢司本名梅頭治梅頭塞後遷更名)樂
清(府東北東有北雁蕩山南濱海有玉環山在海中又西北有制溪又縣治傍有東西二溪西南有舘頭江
西有象浦河東北有石馬港下流皆達海有長林塩場又西有盤石衛洪武二十年二月置東有盤石守禦後
千戶所成化五年置東北有蒲岐守禦千戶所亦洪武二十年二月置西有舘頭巡檢司遷治縣西南岐頭寨
復復東南有北監巡檢司治玉環山下尋遷縣東北蔡嶴又遷縣東白沙嶺又遷鶚頭又遷窑嶴山下仍故名)
平陽(府西南元平陽州洪武三年降為縣西南有南雁蕩山有玉蒼山又東南海中有大巖頭山有南麂
山又西有前倉江亦曰横陽江東南經江口關注於海南有天富南塩場又南有金鄉衛有蒲門守禦千戶所
東北有壮士守禦千戶所皆洪武二十年二月置東南有舥艚又有斗門二巡檢司南有江口巡檢司治下埠
後遷渡頭又東有仙口巡檢司遷縣南麥城山仍故名又東南有□峰巡檢司廢)泰順(府西南景泰三
年以瑞安縣羅陽鎮置析平陽縣地益之南有分水山上有關為浙關分界處又西有白溪下流至福建寧德
縣入海又東有仙居溪流入瑞安境入海北有池村巡檢司南有三冠巡檢司本洋望後更名東南有鴉陽巡
檢司後廢又羅陽第一關在縣東)
明史卷四十四
