欽定四庫全書
明史卷二百五十九考證
楊鎬傳頼沈惟敬就禽鄉𨗳乃絶(臣)章宗瀛按沈惟
敬以奉使封倭與平秀吉相結至是總督邢玠發其
奸執送麻貴營詳見朝鮮傳此處所云鄉𨗳絶蓋指
此謹附考
楊鎬傳總兵官張承蔭(臣)章宗瀛按張承蔭刻本誤
作承允謹改後仿此
楊鎬傳總兵出寬甸由晾馬甸搗後(臣)章宗瀛按方
輿紀要晾馬甸亦曰晾馬臺在松子嶺東北傳作凉
馬誤謹據改
熊廷弼傳中書汪文言哀廷弼冤奔走公卿間為營救
忠賢聞之大恨舊本本作廷弼令汪文言賄内廷
四萬金祈緩既而背之魏忠賢大恨(臣)章宗瀛按
汪文言納賄事乃梁夢環藉是以興大獄欲并害楊
漣左光斗等閹黨傳所載甚明其實廷弼性剛負氣
既非屑於行賄之人文言雖非正人然名隸點將錄
亦與忠賢素不相習傳直云廷弼令汪文言賄内廷
四萬金不知何据且以忠賢之力若果有此說亦何
難并免其逮治而求緩湏臾耶觀後韓爌等稱廷弼
不愛一錢不通一饋諸語更可證此事之誣蓋當時
汪文言力為援救因觸怒忠賢而速之死則有之耳
謹擬改
袁崇煥傳十三山難民十餘萬久困不得出(臣)章宗
瀛按十三山在廣寕衛西南七十里乃驛名又堡名
也其西八十里達錦州之小凌河見方輿紀要其時
化貞失事難民之未盡入關者皆屯於此故崇煥籌
及之謹附考
袁崇煥傳遣使議和欲緩師以待救(臣)章宗瀛按緩
師刻本作援師考是時
大兵圍錦州急故率教等議和以緩攻援字當係誤刊
謹改
袁崇煥傳上聞末言文龍大將非臣得擅誅謹席藁待
罪時崇禎二年五月也(臣)章宗瀛按袁崇煥之誅
毛文龍明本紀作崇禎二年六月傳作五月互異謹
識
明史卷二百五十九考證
附明史卷二百五十九考證後
乾隆四十一年
賜諡諸臣
張承蔭趙率教羅一貫
以上通諡忠烈
頗廷相鄒儲賢賀世賢尢世功陳策
童仲揆李秉誠梁仲善姜弼朱萬良
劉渠祁秉忠
以上通諡烈愍
王命印王元雅朱國彦吳阿衡
以上通諡節愍
袁應泰通諡忠節
