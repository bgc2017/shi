欽定四庫全書
明史卷三百三十一考證
按卷内繙繹各名過多難以增刪勻刻擬將全卷另刊
謹識
烏斯藏大寶法王𫝊烏斯藏在雲南西徼外(臣)方煒
按識大錄及廣輿記皇輿考烏斯藏其屬百餘種散
處河湟江岷間唐初為吐番所并謹識
烏斯藏大寶法王𫝊元世祖尊帕克斯巴為大寶法王
賜玉印(臣)方煒按續通鑑綱目賜玉印時並令總
天下釋教謹識
烏斯大寶法王𫝊冬元帝師之後索諾木戬巴藏布元
國公格埓克斯戬藏巴勒藏布並遣使乞玉印(臣)
方煒按識大錄洪武六年並以元國公等為都指揮
同知宣慰司招討使等官謹識
烏斯藏大寶法王𫝊永樂元年命司禮少監侯顯僧智
光齎書幣往徵(臣)方煒按永樂三年往徵四年將
至而識大錄又云往返五年乃至與𫝊互異謹識
烏斯藏大寶法王𫝊帝延見於奉天殿(臣)方煒按明
成祖躬自行香時聞梵唄空樂自天而下學士胡廣
等獻聖孝瑞應歌詳識大錄謹識
烏斯藏大寶法王𫝊命建普度大齋於靈谷寺(臣)方
煒按建普度大齋於靈谷寺時並建大法壇詳識大
錄謹識
烏斯藏大寶法王𫝊帝惑近習言(臣)方煒按帝惑近
習言考識大錄係烏斯藏使綽爾吉鄂則爾之言也
謹識
大慈法王𫝊其徒争欲見天子邀恩寵(臣)方煒按識
大錄云其徒有曰司空曰司徒曰國公皆佩金印謹
識
大慈法王𫝊既而武宗蠱惑佞倖(臣)方煒按識大錄
明武宗信佛給番僧度牒至三萬之多謹識
闡化王𫝊成祖嗣位遣僧智光往賜(臣)方煒按識大
錄明成祖嘗欲建壇雞鳴山之陽超度妖厲迎取烏
斯藏有道僧登壇作法有天雨寶花之異𫝊未之載
謹識
護教王𫝊正德十三年遣番僧琳沁札克巴等(臣)方
煒按識大錄正德時明武宗習僧門自號大慶法王
被服如番僧建僧寺於西華門内悉封諸國師予誥
合於是法王佛子禪國師之號充滿京師謹識
尼巴勒國𫝊在諸藏之西去國中絶遠其王皆番僧為之
(臣)方煒按識大錄明時自岷以南至松潘威茂各
建僧寺番族叛亂仇殺遣沙門諭之即頂經說誓而
散諸番來貢多至千餘亦惟僧人是遣謹識
朵甘𫝊乃改朵甘烏斯藏二衛為行都指揮使司(臣)
方煒按行都指揮使司係洪武七年所改詳明實錄
謹識
朵甘𫝊命僧置朵甘思宣慰司及招討等司(臣)方煒
按招討司朵思部落也初附本司進貢而襲職成化
後使專達詳識大錄謹識
長河西魚通寧遠宣慰司𫝊今魚通九枝疆土及巖州
雜道二長官司(臣)方煒按識大錄云雜道長官司
河西部落也初附本司進貢每貢僧徒百人成化十
六年始專達隆慶三年定三年一貢謹識
董卜韓胡宣慰司𫝊俄饋四川巡撫李匡銀甖金珀求
御製大誥周易尚書毛詩小學方輿勝覽成都記諸
書乃聞之於朝(臣)方煒按唐時吐番求毛詩春秋
云云考識大錄係余子俊上疏之語與𫝊互異考子
俊𫝊又未載是事謹識
董卜韓胡宣慰司𫝊遣國師貢珊瑚樹氆氌甲胄諸物
(臣)方煒按識大錄廣輿記其地重兵死以累世戰
殁者為甲門敗懦者垂狐尾於首以示辱謹識
董卜韓胡宣慰司𫝊隆慶三年董卜及伯薩爾寨貢使
多至千七百餘人(臣)方煒按識大錄云隆慶三年
定每貢千二百七十四人孝宗時又有新招撫士草
坡克州等寨附屬本司謹識
明史卷三百三十一考證
