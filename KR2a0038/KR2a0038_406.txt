欽定四庫全書
明史卷二百六十一考證
盧象昇傳京師戒嚴(臣)黃夀齡按是年十月
大兵分三道入大安口參將周填戰沒入龍井口參將
張安德等敗走入馬蘭口參將張萬春降遂圍薊州
見明寔錄傳所云戒嚴蓋指此謹附考
盧象昇傳命象昇以右僉都御史代蔣允儀撫治鄖陽
(臣)黃夀齡按蔣允儀於七年四月以賊陷鄖西竹
山等縣逮問故以象昇代之見明寔錄謹附考
盧象昇傳於是迎祥圍廬州不克(臣)黃夀齡按是時
高迎祥與李自成合兵攻廬州不克象昇大敗之滁
州朱龍橋見流賊傳此處但稱迎祥省文也謹附考
盧象昇傳京師戒嚴有詔入衛(臣)黃夀齡按是年六
月
大兵入喜峯口七月破昌平寶坻文安永清等縣至九
月旋師時莊烈徵山東西關寕諸鎮兵救援故象昇
入衛謹附考
盧象昇傳進師至鉅鹿賈莊(臣)黃夀齡按賈莊之戰
盧象昇傳十一年十二月見明寔錄謹識
劉之綸傳十一月四日
大清兵破遵化(臣)黃夀齡按明本紀是年十一月壬
午朔
大兵破遵化則在乙酉是十一月四日也傳作三日誤
謹改又考滿桂孫祖夀之敗沒在十二月丁夘是月
辛亥朔以干支計之為十七日傳亦未叙明謹附考
劉之綸傳時永平已陷(臣)黃夀齡按
大兵破永平在崇禎三年正月甲申以干支考之為正
月四日傳類叙於二年十二月之後謹附識
明史卷二百六十一考證
附明史卷二百六十一考證後
乾隆四十一年
賜諡諸臣
曹文詔專諡忠剛
盧象昇專諡忠肅
劉之綸通諡忠烈
盧象觀金聲邱民仰
以上通諡忠節
