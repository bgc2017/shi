欽定四庫全書
明史卷二百二十五考證
張瀚傳入為大理卿(臣)章宗瀛按瀚由右副都御史
改大理卿在嘉靖四十四年見雷禮列卿表謹附考
梁夢龍傳隆慶四年秋朝議通海運以属夢龍(臣)章
宗瀛按夢龍議行海運在隆慶五年發其端者為給
事中宋良佐見明實錄及河渠志謹附考
李戴傳廣東以軍興故增民間税(臣)章宗瀛按明實
錄廣東賊曾一本自嘉靖末寇擾南韶餘黨毒流潮
惠歷隆慶至萬歷十餘年始定傳云軍興當指此謹
附考
趙煥傳尋召為刑部尚書議日本貢事(臣)章宗瀛按
日本通貢始自沈惟敬維時為萬歷二十年明年李
如松敗績於碧蹄館貢議遂寢至二十四年始成詳
見明實錄謹附考
明史卷二百二十五考證
