欽定四庫全書
明史卷二百六十三考證
馮師孔傳賊果破秦悉為賊有焉(臣)嚴福按綏寇紀
略賊逼西安川兵五千人助防兵無冬裝或勸秦王
人給一拂衣弗應謹附識
蔡德懋傳懋德攝兩司及三道印(臣)嚴福按毛竒齡
所撰懋德傳懋德在山東有泰安知州餽以金帶懋
德提所束帶示之曰吾十餘年一銅帶耳且此何地
而得此州大慙解綬去謹附考
蔡懋德傳懋德連章告急(臣)嚴福按毛竒齡所撰懋
德傳懋德疏曰賊聚而攻我散而守是以一往無堅
城也自今以往請分發禁旅并調真定大營諸兵合
之晉衆背關一戰尚可有為疏入不報謹附考
衛景瑗傳徵授御史(臣)嚴福按汪琬類稿景瑗任御
史時楊嗣昌議加餉景瑗抗疏力争謂天下安危視
百姓利病邇者兵燹旁午旱蝗洊臻奈何加征以促
之傳未載謹附識
衛景瑗傳自縊於僧寺(臣)嚴福按明紀事本末是時
大同總兵朱三樂亦自刎死三樂
賜諡並附載謹識
明史卷二百六十三考證
附明史卷二百六十三考證後
乾隆四十一年
賜諡諸臣
蔡懋德專諡忠恪
蕭漢林日瑞郭天吉馬爌應時盛
陳士竒王行儉王錫龍文光劉之勃
以上通諡忠烈
馮師孔衛景瑗朱之馮
以上通諡忠節
宋一鶴沈夀崇哈維新姚世儒趙建極
畢拱辰孫康周楊家龍劉必達王孕懋
徐有聲顧景劉佳引劉士斗
以上通諡烈愍
黃絅章尚絅吳從義崔爾達藍臺
羅俊傑趙宦毛文炳藺剛中范志泰
房之屏閻夢䕫侯君昭朱三樂朱家仕
李倬朱敏泰寗龍董用文劉九卿
申以孝陳纁劉鎮藩
以上通諡節愍
