欽定四庫全書
明史卷一百九十七考證
席書傳入為工部主事(臣)方煒按書為工部時督漕
于清江厰綜理有方著漕船志見雷禮列卿記謹附
識
席書傳尋以右副都御史巡撫湖廣(臣)方煒按書巡
撫湖廣時都指揮甘玉海等大肆貪虐軍民苦之皆
置之法見雷禮列卿記謹附識
席書傳是時廷臣排異議益力書進又不由廷推因交
章詆書(臣)方煒按是時給事中李學曾御史胡瓊
等各疏言秩宗重任非書所能堪不聽見明實錄謹
附識
席書傳乃條新政十二事以獻帝優旨報焉(臣)方煒
按書所條十二事倣姚宗要說之意御史藍田劾書
自居姚崇比上元宗大不道上怒削田籍見明實錄
謹附識
席書傳乃力薦楊一清王守仁入閣(臣)方煒按書巡
撫湖廣時曾于元年三月薦致仕大學士楊一清經
略西北得旨待缺起用不必煩以邊事見明實錄謹
附考
席書傳五年秋章聖將謁世廟禮官議不合書以目眚
在告上言母后謁府事出剏聞(臣)方煒按嘉靖五
年會試書知貢舉舊例廷試内閣所讀卷多入一甲
二甲九卿分讀者以爵為次書疏革其弊見雷禮列
卿記謹附識
席書傳乃命逮鑑入京再訊(臣)方煒按是時御史蘇
恩大理評事杜鸞訊其事各疏陳鑑罪状并劾書動
援大禮壓制羣僚壊亂政體見明實錄謹附考
霍韜傳除職方主事(臣)方煒按韜在兵部時極言清
軍武選之弊上可其議今京衛軍冊如武驤等四衛
例五年一次備造并查武選清黃事宜見明實錄謹
附識
霍韜傳因言錦衣不當典刑獄東厰不當預朝議撫按
兵備官不當以軍功授秩廕興府護衛軍不當盡取
入京概授官職御史謝源伍希儒赴難有功不當罷
黜平逆藩功自安慶南昌外不宜濫叙帝嘉納之
(臣)方煒按韜疏又陳去冗官清仕路正仕風略虚文
明教化久職任諸事見明實錄謹附識
霍韜傳且請令六部長貳翰林給事御史俱調外任練
政體監司守令政績卓異即擢卿丞有文學者擢翰
林舉貢入仕皆得擢翰林陞部院不宜困資格(臣)
方煒按是時給事中沈漢劾韜欲變官制之謬見明
實錄謹附識
霍韜傳嘗因災異陳時弊十餘事(臣)方煒按嘉靖八
年星變韜陳召災六事曰宗室失所邊軍困苦冗官
擾民賍吏害民酷吏肆虐内官貪暴帝嘉納之見識
大錄謹附識
霍韜傳帝從夏言議將分祀天地建二郊韜極言其非
(臣)方煒按韜疏言親蠶為亂成法分郊為紊朝政
遺言書謂祖宗定制不可改周禮為王莽偽書宋儒
為夢語見雷禮列卿記謹附識
霍韜傳久之出韜為南京禮部尚書(臣)方煒按嘉靖
十四年莊肅皇后崩議諡希旨者以四字請韜援舊
制力争之見識大錄謹附識
霍韜傳給事中李充濁曹邁等交章言近侍之臣不當
避道(臣)方煒按是時李充濁同疏抗者為給事中
謝廷&KR0581;見明實錄謹附識
霍韜傳韜疑充濁倚言為内主訐充濁為奸黨復摭言
他事(臣)方煒按是時韜并劾言受費完賄排劉淑
相見雷禮列卿記謹附識
霍韜傳命韜以太子少保禮部尚書協掌詹事府事
(臣)方煒按是時吏部尚書許讃有薦韜一疏遂有宫
僚之擢見識大錄謹附識
霍韜傳韜學博才高量褊隘所至與人競(臣)方煒按
韜為兵部主事時論科道䙝服授受詣旨大不敬給
事中安磐等因劾其先議大禮得罪名教恐言官發
其奸意在傾排時俱置不問見明實錄謹附識
熊浹傳由右給事中出為河南參政(臣)方煒按浹為
參政時會部境寇作浹曰安得以職守分彼此耶即
勒兵捕之見獻徵錄謹附識
熊浹傳乃出為南京禮部尚書改兵部參贊機務(臣)
方煒按浹為南京兵部時奏減龍江淺船餘丁帮甲
以甦困卒又禁和買罷諸苛法見獻徵錄謹附識
熊浹傳隆慶初復官(臣)方煒按隆慶元年並追贈浹
少保見明實錄傳未載謹附考
黃宗明傳正德九年進士(臣)方煒按宗明祖瑛廬陵
教諭襲薛姓弗克復宗明登第首疏復黃姓見雷禮
列卿記謹附識
黃宗明傳尋請告歸(臣)方煒按正德十六年陞宗明
工部屯田司郎中不起見明實錄謹識
黃宗明傳徵拜光禄卿(臣)方煒按宗明為光禄卿時
輯光禄湏知為疏以進乞為中制使一切有常式著
為令見雷禮列卿記謹附識
黃宗明傳宗明雖由是驟顯持論頗平(臣)方煒按宗
明嘗應詔陳四事一求才二勵志三定計四責任見
雷禮列卿記謹附識
黃綰傳嘉靖初為南京都察院經歷(臣)方煒按嘉靖
初詔徵遺逸綰以御史朱節薦起為南都察院經歷
見獻徵錄謹附識
黃綰傳召擢光禄少卿(臣)方煒按是時席書胡世寕
皆交疏薦綰乃有光禄少卿之摺見明實錄謹附考
黃綰傳出為南京禮部右侍郎徧攝諸部印(臣)方煒
按是時綰帶管操江嚴防禦謹盤詰一時江盜屏迹
見獻徵錄謹附識
明史卷一百九十七考證
