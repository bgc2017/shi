欽定四庫全書
明史卷二百十七考證
王家屏傳家屏柄國止半載又強半杜門以戇直去國
朝野惜焉(臣)嚴福按二十二年王錫爵謝政命廷
推閣臣吏部首列家屏帝以爭國本之嫌嚴旨責尚
書陳有年見明實錄謹附考
沈鯉傳鯉字仲化歸德人(臣)嚴福按鯉以歸德衛籍
第進士明初降歸德為州至嘉靖二十四年復升歸德
為府而設商邱縣鯉應為商邱人以隸衛籍仍係歸
德見題名錄及地理志謹附考
沈鯉傳進世廟諸妃葬金山者配食永陵(臣)嚴福按
穆宗生母杜皇后初葬金山隆慶初遷祔永陵世宗
二十六嬪惟五妃葬㠗兒峪餘俱在金山見明典彙
謹附考
沈鯉傳鄭貴妃父承憲(臣)嚴福按承憲外戚傳作成
憲與此異謹識
沈鯉傳孝陵明樓災(臣)嚴福按本紀三十二年五月
火長陵明樓五行志無三十二年事傳作孝陵與紀
互異謹識
沈鯉傳給事中曹于汴(臣)嚴福按給事中曹于汴楊
時喬傳作曾于汴于汴自有傳從曹為是楊傳乃誤
也謹識
明史卷二百十七考證
