欽定四庫全書
明史卷二百三十五考證
王汝訓𫝊應參為民(臣)嚴福按是時刑部尚書趙焕
以議應參罪輕遂失帝意引疾放歸見明實錄謹附
考
張養蒙傳冬官一曹亞卿專署已為異事乃冡宰何官
數月虛位(臣)嚴福按七卿表是時工部尚書李戴
憂去以侍郎徐作署事冡宰孫丕揚於二十四年八
月病免至二十五年二月始召蔡國珍代之謹附考
何士晉𫝊瑞王將婚詔典禮視福王費當十九萬(臣)
嚴福按福王𫝊婚費至三十萬瑞王𫝊作十八萬與
此互異謹識
明史卷二百三十五考證
