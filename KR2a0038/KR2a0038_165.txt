欽定四庫全書
明史卷一百四十考證
魏觀傳五年廷臣薦觀才出知蘇州(臣)章宗瀛按明
書云洪武四年廷試進士觀為讀卷官得吴伯宗開
科之始得人最盛史略其事謹附識
陶垕仲傳布政使薛大方貪暴垕仲刻奏之大方辭相
連并逮至京訊實坐大方罪詔垕仲還官(臣)章宗
瀛按䦕國臣傳垕仲還官閩人迎拜為之語曰陶使
再來天有眼薛公不去地無皮獻徵錄同即閩人爱
戴可徵垕仲治行矣史略其事謹附識
陶垕仲傳(王佑附)坐事免官(臣)章宗瀛按王佑免官
史不詳坐事原委獻徵錄同他書别無可考謹識闕
疑
劉仕貆傳十五年應賢良舉對策旨稱授廣東按察僉
事(臣)章宗瀛按開國臣傳獻徵錄作上是仕貆言
欲置諸近侍會增設風憲分察郡邑授廣東僉事隸
以瓊崖諸州縣史略此文於前則後之朝議省僉事
官無根矣謹識
劉仕貆傳渡河遇風殁於水(臣)章宗瀛按開國臣傳
仕貆殁於水在洪武二十三年年五十八有悠然集
十卷史略之謹識
劉仕貆傳(王溥附)洪武末為廣東參政(臣)章宗瀛按
王漙以進士歴官見於開國臣傳獻徵錄史略之又
考開國臣傳獻徵錄俱作洪武二十六年為廣東參
議史作參政不知何據謹識
劉仕貆傳(王溥附)以誣逮下詔獄(臣)章宗瀛按王溥
被逮下獄史不詳所誣之事考開國臣傳獻徵錄俱
云為胥吏龐庸誣還詔獄亦不詳所誣之事謹識
王宗顯傳王(興宗附)興宗故隸人也(臣)章宗瀛按王
興宗史不著其籍考明書蓋江浦人也謹識
王宗顯傳(王興宗附)後坐累得白(臣)章宗瀛按興宗
坐累史不詳原委明書載興宗事無坐累語開國臣
傳獻徵錄别無所載謹識闕疑
王宗顯傳(吕文燧附)太祖定婺置永康翼(臣)章宗瀛
按永康翼兵志不載謹識
王宗顯傳(吕文燧附)尋召為營田司經歴(臣)章宗瀛
按營田經歴司職官志不載或係初起權設之官故
志略之耶謹識
王宗顯傳(王興福附)左遷西安知府(臣)章宗瀛按興
福左遷史不詳坐事原委開國臣傳同他書别無所
載七卿年表亦不列其人事在洪武十三年以前故
也謹識闕疑
王觀傳(楊卓附)楊卓號自立泰和人(臣)章宗瀛按楊
書楊卓作南昌人羅性作泰和人史均以為泰和人
考泰和屬吉安府觀同邑之稱史文非誤也謹識
王觀傳(楊卓附)謫田鳳陽(臣)章宗瀛按陽卓謫田鳳
陽史不詳坐事原委開國臣傳明書俱同他書别無
所載無憑考核謹識闕疑
王觀傳(羅性附)有大盗久不獲(臣)章宗瀛按明書開
國臣傳俱云大盗號糟李曾以衆入府治殺郡守劫
庫藏史略之謹識
王觀傳(羅性附)性博學(臣)章宗瀛按明書開國臣傳
載羅性事末云楊士竒少孤依以居受其教育考士
竒為一代名臣出於性之成就此事似不應從略謹
識
多通傳富民羅氏納女於亮祖其兄弟因怙勢并為奸
(臣)章宗瀛按明書云富民羅氏於亮祖之兄弟善
怙勢凌人史則謂羅氏納女於亮祖羅氏之兄弟怙
勢納奸豈傳聞異辭耶謹識
多通傳亮祖先劾多通無禮状帝不知其由遂使使誅
多通(臣)章宗瀛按道同之死考明書云上知之悔
亮祖竟用是得罪至杖死見太祖能悔過而徵奸邪
史於亮祖傳詳之此傳未叙入謹附識
盧熙傳(郎敏附)公武為兗州知府時兵革甫定會營魯
王府又濬河大役竝興熊竭心調度民以不擾復坐
累死(臣)章宗瀛按盧熊之死考明書以薄錄刑人
家屬事坐累死先是熊嘗上疏言印文譌謬忤旨竟
因此得罪史略之謹識
盧熙傳(郎敏附)又樂平奸民亦詣關訴大姓五十餘家
謀殺饒州知府郎敏力為奏辨詔誅奸民而被誣者
得盡釋(臣)章宗瀛按開國臣傳明書俱云樂平縣
民詣闕誹邑大姓五十餘家謀逆詔指揮潘謀率兵
往捕兵至饒敏驚曰民素淳朴未必有此吾為郡守
不可使民死無辜往察之既至見氏耕牧如常時廉
得告者乃無頼子系以借貸不得怨諸大姓故重誣
冀𫉬賞敏初不知信自往察視一如其言於是各以
家長至京辨其誣史叙述未晰豈史以與王士弘倪
孟賢事相類故略耶謹識
盧熙傳(郎敏附)饒州知府郎敏(臣)章宗瀛按郎敏史
不詳其籍里明書䦕國臣傳俱作濟源人洪武九年
陞饒州知府史作知州但地里志無饒州有饒州府
考府無設知州之理知州州字當作府謹據改
青文勝傳䕫州人(臣)章宗瀛按䕫州係郡名史不詳
其邑考開國傳作䕫州大寧人謹識
明史卷一百四十考證
