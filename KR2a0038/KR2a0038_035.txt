欽定四庫全書
明史卷三十五
大學士張廷玉等奉勅修
志第十一
歷五
大統歷法三上(推步)
大統推步悉本授時惟去消長而已然通軌諸捷法實
為布算所須其間次序亦有與歷經微别者如氣朔發
斂授時原分二章今合為一授時盈縮差在日躔遲疾
差在月離定朔經朔離為二處今則經朔後即求定朔
於用殊便其目七曰氣朔曰日躔曰月離曰中星曰交
食曰五星曰四餘
步氣朔(發斂附)
洪武十七年甲子歲為元(上距至元辛巳一百四算)
歲周三百六十五萬二千四百二十五分(實測無消長)半之
為歲周四分之為氣象限二十四分之為氣策
日周一萬(即一百刻刻有百分分有百秒以下微纖皆以百遞析)
氣應五十五萬三百七十五分
置距算一百四求得中積三億七千六百一十九
萬九千七百七十五分加辛巳氣應五十五萬六
百分得通積三億七千六百七十五萬三百七十
五分滿紀法六十去之餘為大統氣應
閏應一十八萬二千百七十分一十八秒
置中積加辛巳閏應二十萬二千五十分得閏
積三億七千六百四十萬一千八百二十五分滿
朔實去之餘為大統閏應
轉應二十萬九千六百九十分
置中積加辛巳轉應一十三萬二百五分共得
三億七千六百三十二萬九千九百八十分滿轉終
去之餘為大統轉應
交應一十一萬五千一百五分八秒
置中積加辛巳交應二十六萬三百八十八分共
得三億七千六百四十六萬一百六十三分滿交
終去之餘為大統交應
按授時歷既成之後閏轉交三應數旋有改定故元
志歷經閏應二十萬一千八百五十分而通軌載
閏應二十萬二千五十分實加二百分是當時
經朔改早二刻也歷經轉應一十三萬一千九百
四分通軌載轉應一十三萬二百五分實減一
千六百九十九分是入轉改遲一十七刻弱也歷經
交應二十六萬一百八十七分八十六秒通軌交
應二十六萬三百八十八分實加二百分一十四
秒是正交改早二刻強也或以通軌辛巳三應與元
志互異目為元統所定非也夫改憲必由測驗即當
具詳始末何反追改授時歷自没其勤乎是故通軌
所述者乃授時續定之數而歷經所存則其未定之
初藁也
通餘五萬二千四百二十五分
朔策二十九萬五千三百五分九十三秒(一名朔實)半之
為望策(一名交望)又半之為弦策
通閏一十萬八千七百五十三分八十四秒
月閏九千百六十二分八十二秒
閏限一十八萬六千五百五十二分九秒(一名閏准)
盈初縮末限八十八萬九千百九十二分二十五秒
縮初盈末限九十三萬七千一百二十分二十五秒
轉終二十七萬五千五百四十六分半之為轉中
朔轉差一萬九千七百五十九分九十三秒
日轉限一十二限二十
轉中限一百六十八限八三六(以日轉限乘轉中一名限總)
朔轉限二十四限一七一一四六(以日轉限乘朔轉差)
弦轉限九十限六八三八六五(以日轉限乘弦策一名限策)
交終二十七萬二千一百二十二分二十四秒
朔交差二萬三千一百八十四分六十九秒
氣盈二千一百八十三分三十七秒五十微
朔虚四千六百九十四分七秒
没限七千八百一十五分六十二秒五十微
盈策九萬六千六百九十五分二十八秒
虚策二萬九千一百四分二十二秒
土王策三萬四百三十六分八十七秒五十微
宿策一萬五千三百五分九十三秒
紀法六十萬(即旬周六十日)
推天正冬至置距洪武甲子積年減一以歲周乘之
為中積加氣應為通積滿紀法去之至不滿之數為天
正冬至以萬為日命甲子算外為冬至日辰累加通
餘即得次年天正冬至
推天正閏餘置中積加閏應滿朔策去之至不滿之
數為天正閏餘累加通閏即得次年天正閏餘
推天正經朔置冬至減閏餘遇不及減加紀法減之
為天正經朔無閏加五十四萬三六七一一六(十二朔策
去紀法)有閏加二十八萬八九七七九(十三朔實去紀法)滿紀
法仍去之即得次年天正經朔視天正閏餘在閏限
已上其年有閏月
推天正盈縮置半歲周内減其年閏餘全分餘為所
求天正縮歷如逕求次年者於天正縮歷内減通閏
即得減後視在一百五十三日九已下者復加朔實
為次年天正縮歷
推天正遲疾置中積加轉應減去其年閏餘全分餘
滿轉終去之即天正入轉視在轉中已下為疾歷已上
去之為遲歷如逕求次年者加二十三萬七一一九
一六(十二轉差之積)經閏再加轉差皆滿轉終去之遲疾各仍
其舊若滿轉中去之為遲疾相代
推天正入交置中積減閏餘加交應滿交終去之即
天正入交汎日如逕求次年者加六千八十二分
四秒(十二交差内去交終)經閏加二萬九千二百六十五分七
十三秒(十三交差内去交終)皆滿交終仍去之即得
推各月經朔及弦望置天正經朔加二朔策滿紀法
去之即得正月經朔以弦策累加之去紀法即得弦望
及次朔
推冬恒氣置天正冬至加三氣策滿紀法去之即得
立春恒日以氣策累加之去紀法即得二十四氣恒日
推閏在何月置朔策以有閏之年閏餘減之餘為實
以月閏為法而一得數命起天正次月算外即得所閏
之月閏有進退仍以定朔無中氣為定(如減餘不及月閏或僅及一月
閏者為閏在年前)
推各月盈縮歷置天正縮歷加二朔策去半歲周即
得正月經縮下盈歷累加弦策各得弦望及次朔如滿
半歲周去之交縮滿半歲周又去之即復交盈
推初末限視盈歷在盈初縮末限已下縮歷在縮初
盈末限已下各為初已上用減半歲周為末
推盈縮差置初末歷小餘以立成内所有盈縮加分
乘之為實日周一萬為法除之得數以加其下盈縮積
即盈縮差
推各月遲疾歷置天正經朔遲疾歷加二轉差得正
月經朔下遲疾歷累加弦策得弦望及次朔皆滿轉中
去之為遲疾相代
推遲疾限各置遲疾歴以日轉限乘之即得限數
以弦轉限累加之滿轉中限去之即各弦望及次朔限
如逕求次月以朔轉限加之亦滿轉中去之即得(又法)
(視立成中日率有與遲疾歷較小而相近者以減之餘在八百二十已下即所用限)
求遲疾差置遲疾歷以立成日率減之(如不及減則退一位)餘
以其下損益分乘之為實八百二十分為法除之得數
以加其下遲疾積即遲疾差
推加減差視經朔弦望下所得盈縮差遲疾差以盈
遇遲縮遇疾為同相併盈遇疾縮遇遲為異相較各以
八百二十分乘之為實再以遲疾限行度内減去八百
二十分為定限度為法法除實為加減差盈遲為加
縮疾為減異名相較者盈多於疾為加疾多於盈為減
縮多於遲減遲多於縮加
推定朔弦望各置經朔弦望以加減差加減之即為
定日視定朔干名與後朔同者月大不同者月小内無
中氣者為閏月其弦望在立成相同日日出分已下
者則退一日命之
推各月入交置天正經朔入交汎日加二交差得正
月經朔下入交汎日累加交朔滿交終去之即得各月
下入交汎日逕求次月加交差即得
推土王用事置穀雨大暑霜降大寒恒氣日減土王
策如不及減加紀法減之即各得土王用事日
推𤼵斂加時各置所推定朔弦望及恒氣之小餘以
十二乘之滿萬為時命起子正滿五千又進一時命起
子初算外得時不滿者以一千二百除之為刻命起初
刻初正時之刻皆以初一二三四為序於算外命之(其苐
四刻為畸零得刻法三之一凡三時成一刻以足十二時百刻之數)
按古歷及授時皆以發斂為一章發斂云者日道發
南斂北之細數也而加時附焉則又所以紀發斂之
辰刻故曰發斂加時也大統取其便算故合發斂與
氣朔共為一章或以乘除疏發斂非其質矣
推盈日視恒氣小餘在没限巳上為有盈之氣置
策餘一萬一四五六二五(以十五日除氣策)以有盈之氣小
餘減之餘以六十八分六六(以氣盈除十五日)乘之得數以加
恒氣大餘滿紀法去之命甲子算外得盈日求次盈
置盈日及分秒以盈策加之又去紀法即得
推虚日視經朔小餘在朔虛以下為有虚之朔置
有虚之朔小餘以六十三分九一(以朔虚除三十日)乘之得數
以加經朔大餘滿紀法去之命甲子算外為虚日求
次虚置虚日及分秒以虚策加之又去紀法即得
推直宿置通積(以氣應加中積)減閏應以宿會二十八萬累
去之餘命起翼宿算外得天正經朔直宿置天正經宿
直宿加兩宿策為正月經朔直宿以宿策累加得各月
經朔直宿再以各月朔下加減差加減之為定朔直宿
步日躔
周天三百六十五度二十五分七十五秒半之為半周
天又半之為𧰼限
歲差一分五十秒
周應三百一十五度一十分七十五秒
按此係至元辛已之周應乃自虚七度至箕十度之
數也洪武甲子相距一百四年歲差巳退天一度五
十四分五十秒而周應仍用舊數殆𫝊習之誤耳
推天正冬至日躔赤道宿次置中積加周應(應減距歷元甲
子以來歲差)滿周天去之不盡起虚七度依各宿次去之即
冬至加時赤道日度如求次年累減歲差即得
赤道度
推天正冬至日躔黃道宿次置冬至加時赤道日度
以至後赤道積度減之餘以黃道率乘之如赤道率而
一得數以加黃道積度即冬至加時黃道日度(黃赤道積度及
度率俱見法原)
黃道度
推定象限度以冬至加時赤道日度與冬至加時黃
道日度相減為黃赤道差以黃赤黃赤道差與次年黃
赤道差相減餘以四而一加入氣𧰼限内為定𧰼限度
推四正定氣日置所推冬至分即為冬正定氣加盈
初縮未限滿紀法去之餘為春正定氣加縮初盈末限
去紀法餘為夏正定氣加縮初盈末限去紀法餘為秋
正定氣加盈初縮末限去紀法餘為次年冬正定氣
推四正相距日以前正定氣大餘減次正定氣大餘
加六十日得相距日如次正氣不及減者加六十日減
之再加六十日為相距日
推四正加時黃道積度置冬至加時黃道日度累加
定象限度各得四正加時黃道積度
推四正加時減分置四正定氣小餘以其初日行度
乘之如日周而一為各正加時減分
冬正行一度五一八五春正距夏正九十三日
者行度九九九七三距九十四日者行一度夏
正行度九五一五一六秋正距冬正八十八日者
行一度五五距八十九日者行一度
推四正夜半積度置四正加時黃道積度減去其加
時減分即得
推四正夜半黃道宿次置四正夜半黃道積度滿黃
道宿度去之即得
推四正夜半相距度置次正夜半黃道積度以前正
夜半黃道積度減之餘為兩正相距度遇不及減者加
周天減之
推四正行度加減日差以相距度與相距日下行積
度相減餘如相距日而一為日差從相距度内減去行
積度者為加從行積度内減去相距度者為減
秋正距冬至冬至距春正八十八日行積度九十度四
九八十九日行積度九十一度四一四春正
距夏至夏至距秋正九十三日行積度九十度五九九
九十四日行積度九十一度五九八七
推每日夜半日度置四正後每日行度(在立成)以日差
加減之為每日行定度置四正夜半日度以行定度
每日加之滿黃道宿度去之即每日夜半日度
黃道十二次宿度
危十二度六四九一入娵訾辰在亥
奎一度七三六二入降婁辰在戌
胃三度七四五六入大梁辰在酉
畢六度八八五入實沈辰在申
井八度三四九四入鶉首辰在未
柳三度八六八入鶉火辰在午
張十五度二六六入鶉尾辰在巳
軫十度七九七入夀星辰在辰
氐一度一四五二入大火辰在卯
尾三度一一五入析木辰在寅
斗三度七六八五入星紀辰在丑
女二度六三八入元枵辰在子
推日纏黃道入十二次時刻置入次宿度以入次日
夜半日度減之餘以日周乘之(一分作百分)為實以入次日
夜半日度與明日夜半日度相減餘為法實如法而一
得數以發斂加時求之即入次時刻
步月離
月平行度一十三度三十六分八十七秒半
周限三百三十六半之為中限又半之為初限
限平行度一度九分六十二秒
太陽限行八分二十秒
上弦九十一度三十一分四十三秒太
望一百八十二度六十二分八十七秒半
下弦二百七十三度九十四分三十一秒少
交終度三百六十三度七十九分三十四秒一九六
朔平行度三百九十四度七八九一一五一六八七五
推朔後平交日置交終分(見氣朔歷)減天正經朔交汎分
為朔後平交日如推次月累減交差二日三一八三六
九得次月朔後平交日不及減交差者加交終減之其
交又在本月為重交月朔後平交日(每歲必有重交之月)
推平交入轉遲疾歷置經朔遲疾歷加入朔後平交
日為平交入轉在轉中已下其遲疾與經朔同已上減
去轉中疾交遲遲交疾如推次月累減交轉差三千四
百二十三分七六(交差内減轉差數)即得如不及減加轉中減
之亦遲疾相代
推平交入限遲疾差置平交入轉遲疾歷依步氣朔
内推遲疾限及遲疾差即得
推平交加減定差置平交入限遲疾差以日率八百
二十分乘之以所入遲疾限下行度而一即得在遲為
加在疾為減
推經朔加時中積置經朔盈縮歷(見步氣朔内)在盈歷即
為加時中積在縮歷加半歲周如推次月累加朔策滿
歲周去之即各朔加時中積命日為度(若月内有二交後交即注前交
經朔加時中積)
推正交距冬至加時黃道積度及宿次置朔後平交
日以月平行乘之為距後度以加經朔加時中積為各
月正交距冬至加時黃道積度加冬至加時黃道日度
(見日躔)以黃道積度鈐減之至不滿宿次即正交月離如
推次月累減月平交朔差一度四六三一二(以交終度減天
周其數宜為一度四六四八)遇重交月同次朔(後倣此)
黃道積度鈴
箕九度五九斗三十三度六牛三十九度九六女五十一度八
推正交日辰時刻置朔後平交日加經朔去紀法以
平交定差加減之其日命甲子算外小餘依𤼵斂加時
求之即得正交日辰時刻如推次月累加交終滿紀法
去之如遇重交再加交終
推四正赤道宿次置冬至赤道日度以氣𧰼限累加
之滿赤道積度去之為四正加時赤道日度
赤道積度鈐
推正交黃道在二至後初末限置正交距冬至加時
黃道積度在半歲周巳下為冬至後巳上減去半歲周
餘為夏至後又視二至後度分在氣𧰼限巳下為初限
巳上用減半歲周餘為末限推次月者若本月初限則
累減月平交朔差餘為次月初限不及減者反減月平
交朔差餘為次月末限若本月末限則累加月平交朔
差為次月末限至滿氣𧰼限以減半歲周餘為次月初
限
推定差度置初末限以𧰼極總差一分六五五
八乘之即為定差度(象極總差是以象限除極差其數宜為一十六分五四四二)如
推次月初限則累減末限則累加俱以極平差二十三
分四九二加減之(極平差是以月平交朔差乘象極總差其數宜為二十三分五四
九)
推距差度置極差十四度六六減去定差度即得求
次月以極平差加減之(初限加末限減)
推定限度置定差度以定極總差一分六三七一
七乘之(定極總差是以極差除二十四度其數宜為一度六三七一七)所得視正交
在冬至得為減夏至後為加皆置九十八度加減之即
得
推月道與赤道正交宿度正交在冬至後置春正赤
道積度以距差度初限加末限減之在夏至後置秋正
赤道積度以距差初限減末限加之得數滿赤道積度
鈐去之即得
推月道與赤道正交後積度并入初末限視月道與
赤道正交所入某宿次即置本宿赤道全度減去月道
與赤道正交宿度餘為正交後積度以赤道各宿全度
累加之滿氣象限去之為半交後又滿去之為中交後
再滿去之為半交後視各交積度在半象限以下為初
限以上覆減象限餘為末限
推定差置每交定限度與初末限相減相乘得數千
約之為度即得(中交正交後為加半交後為減)
推月道定積度及宿次置月道與赤道各交後每宿
積度以定差加減之為各交月道積度加月道與赤道
正交定宿度共為正交後宿度以前宿定積度減之即
得各交月道宿次
活象限例
置正交後宿次加前交後半交末宿定積度為活象限
如正交後宿次度少加前交不及數却置正交後宿次
加氣象限即是如遇換交之月置正交後宿次以前交
前半交未宿定積度加之為換交活象限假如前交正
交是軫後交正交是角其前交欠一軫求活象限者置
正交後宿次不從翼下取定積度加之仍於軫下取定
積度也又如前交正交是軫後交正交是翼其前交多
一翼求活象限者置正交後宿次不從翼下取定積度
加之仍與張下取定積度也
推相距日置定上弦大餘減去定朔大餘即得上弦
至望望至下弦下弦至朔倣此不及減者加紀法減之
推定朔弦望入盈縮歷及盈縮定差置各月朔弦望
入盈縮歷以朔弦望加減差加減之(並在步氣朔内)為定盈縮
歷視盈歷在盈初限已下為盈初限已上用減半歲周
餘為盈末限縮歷在縮初限已下為縮初限已上用減
半歲周餘為縮末限依步氣朔内求盈縮差為盈縮定
差
推定朔弦望加時中積置定盈縮歷如是盈歷在朔
便為加時中積在上弦加氣象限在望加半歲周在下
弦加三象限如是縮歷在朔加半歲周在上弦加三象
限在望便為加時中積在下弦加氣象限加後滿周天
去之
推黃道加時定積度置定朔弦望加時中積以其下
盈縮定差盈加縮減之即得
推赤道加時定積度及宿次置黃道加時定積度在
周天象限已下為至後已上去之為分後滿兩象限去
之為至後滿三象限去之為分後置分至後黃道積度
以立成内分至後積度減之餘以其下赤道度率乘之
如黃道度率而一得數加入分至後積度次以所去象
限合之為赤道加時定積度置赤道加時定積度加入
天正冬至加時赤道日度滿赤道積度鈐去之得定朔
弦望赤道加時宿次
推正半中交後積度置定朔弦望加時赤道宿次視
朔弦望在何交後(正半中半)即以交後積度在朔望加時赤
道宿前一宿者加之即為正半中交後積度滿氣象限
去之為正半中換交
推初末限視正半中交後積度在半象限已下為初
限已上覆減氣象限餘為末限
推月道與赤道定差置其交定限度與初末限相減
相乘所得千約之為度即定差在正交中交為加在半
交為減
推正半中交加時月道定積度置正半中交後積度
以定差加減之為朔弦望加時月道定積度
推定朔弦望加時月道宿次置定朔弦望加時月道
定積度取交後月道定積度在所置宿前一宿者減之
即得遇轉交則前積度多所置積度少為不及減從半
轉正加其交活𧰼限減之從正轉半從半轉正從中轉
半皆加氣𧰼限減之
推夜半入轉日置經朔弦望遲疾歷以定朔弦望加
減差加減之在疾歷便為定朔弦望加時入轉日在遲
歷用加轉中置定朔弦望加時入轉日以定朔弦望小
餘減之為夜半入轉日遇入轉日少不及減者加轉終
減之
推加時入轉度置定朔弦望小餘去秒取夜半入轉
日下轉定度乘之萬約之為分即得
遲疾轉定度鈐
推定朔弦望夜半入轉積度及宿次置定朔弦望加
時月道定積度減去加時入轉度為夜半積度如朔弦
望加時定積度初換交則不及減半正相接用活𧰼限
正半中半相接用氣𧰼限加之然後減加時入轉度則
正者為後半後半為中中為前半前半為正置朔弦
望夜半月道定積度依推定朔弦望加時月道宿次法
減之為夜半宿次
推晨昏入轉日及轉度置夜半入轉日以定盈縮歷
檢立成日下晨分加之為晨入轉日(滿轉終去之)置其日晨
分取夜半入轉日下轉定度乘之萬約為分為晨轉度
如求昏轉日轉度依法檢日下昏分即得
推晨昏轉積度及宿次置朔弦望夜半月道定積度
加晨轉度為晨轉積度如求昏轉積度則加昏轉度滿
氣象限去之則換交(若推夜半積度之時因朔弦望加時定積不及減轉度以半正相接
而加活象限減之者今復換正交則以活象限減之)置晨轉積度依前法減之為
晨分宿次置轉轉積度依法減之為昏分宿次
推相距度朔與上弦相距上弦與望相距用昏轉度
度望與下弦相距下弦與朔相距用晨轉積度置後段
晨昏轉積度視與前段同交者竟以前段晨昏轉積度
減之餘為相距度若後段與前段接兩交者從正入半
從半入中從中入半加氣象限從半入正加活象限然
後以前段晨昏轉積度減之若後段與前段接三交者
其内無從半入正則加二氣象限其内有從半入正則
加一活象限一氣象限以前段晨昏轉積度減之
推轉定積度置晨昏入轉日(朔至弦弦至望用昏望至弦弦至朔用晨)以
前段減後段不及減者加二十八日減之為晨昏相距
日從前段下於鈐内驗晨昏相距日同者取其轉定積
度若朔弦望相距日少晨昏相距日一日者則於晨昏
相距日同者取其轉積度減去轉定極差一十四度七
一五四餘為前段至後段轉定積度
轉定積度鈐
晨昏日距後六日距後七日距後八日
初日八十五度五六四四九十九度九一百十二度二四四三
一日八十四度三三二六九十七度五六七九一百一十度五一五四
二日八十三度一六九十五度九五八一一百八度六五二九
三日八十一度五五五二九十四度二五一百六度七二七七
四日八十度三七九十二度五一四七一百四度八一七
五日七十八度五二七九十度八二三一百二度九七二六
六日七十七度九五九八十九度二四五五一百一度二九一七
七日七十五度八九八十七度八四七一九十九度九三二三
八日七十四度六一一八八十六度六九七九十八度九九二
九日七十三度七四九五八十五度九六一七九十八度九九二
十日七十三度二六六九八十五度六四二一九十八度二一五一
十一日七十三度一六四四八十五度七三七四九十八度五四三七
十二日七十三度四四一四八十六度二四七七九十九度三二三
十三日七十四度九八一八十七度一七三四一百度五一一一
十四日七十五度一二七二八十八度四六四九一百二度三六一
十五日七十六度三九九七八十九度九五九一百三度八二
十六日七十七度七三八七九十一度五八九八一百五度六八五三
十七日七十九度二一四六九十三度三一一一百七度六一七
十八日八十度七三七一九十五度四一七一百九度五一九九
十九日八十二度二三五四九十六度七一三六一百十一度三二九九
二十日八十三度六三八三九十八度二五四六一百十二度九七
二十一日八十四度九一六八九十九度六三二三一百十四度三七八
二十二日八十六度六一一一百度七三七五一百十五度二九四八
二十三日八十六度八八六四一百一度四四三七一百十五度八四六六
二十四日八十四度三四八二一百一度七五一一一百十五度九六四一
二十五日八十七度四四六五一百一度六五九五一百十五度六四七二
二十六日八十七度一八一三一百一度一六九一百十四度八九六一
二十七日八十六度五五二七一百度二七九八一百十三度七二四四
推加減差以相距度與轉定積度相減為實以其朔
弦望相距日為法除之所得視相距度多為加差少為
減差
推每日太隂行定度置朔弦望晨昏入轉日視遲疾
轉定度鈐日下轉定度累日以加減差加減之至所距
日而止即得
推每日月離晨昏宿次置朔弦望晨昏宿次以每日
太隂行度加之滿月道宿次減之即得
赤道十二宫界宿次
亥危十二度二六一五戌奎一度五九九六酉胃三度六三七八
申畢七度一五七九未井九度六四午柳四度二一
已張十四度八四三辰軫九度二七八四卯氐一度一一六五
寅尾三度一五四六丑斗四度五二八子女二度一三九
推月與赤道正交後宫界積度視月道與赤道正交
後各宿積度宫界某宿次在後即以加之便為某宫下
正交後宫界積度求次宫者累加宫率三十度四三八
一滿氣象限去之各得某宫下半交中交後宫界積度
推宫界定積度視宫界積度在半象限已下為初限
已上覆減氣象限餘為末限置其交定限度與初末
限相減相乘所得千約之為度在正交中交為加差在
半交為減差置宫界正半中交後積度以定差加減
之為宫界定積度
推宫界宿次置宫界定積度於月道内取其在所置
前一宿者減之不及減者加氣象限減之
推每月每日下交宫時刻置每月宫界宿次減入交
宫日下月離晨昏宿次如不及減者加宫減宿次前宿
度減之餘以日周乘之以其日太隂行定度而一得數
又視定盈縮歷取立成日下晨昏分加之(晨加晨分昏加昏分)如
滿日周交宫在次日不滿在本日依發歛推之即交宫
時刻
步中星
推每日夜半赤道置推到每日夜半黃道(見日躔)依法
以黃道積度減之餘如黃道率而一以加赤道積度又
以天正冬至赤道加之如在春正後再加一象限夏至
後加半周天秋正後加三象限為每日夜半赤道積度
推夜半赤道宿度置夜半赤道積度以赤道宿度挨
次減之為本日夜半赤道宿度
推晨距度及更差度置立成内每日晨分以三百六
十六度二十五分七十五秒乘之為實如日周而一為
晨距度倍晨距度以五除之為更差度
推每日夜半中星置推到每日夜半赤道宿度加半
周天即夜半中星積度以赤道宿度挨次減之為夜半
中星宿度
推昏旦中星置夜半中星積度減晨距度為昏中星
積度以更差度累加之為逐更及旦中星積度俱滿赤
道宿度去之即得以晨分五之一加倍為更率更率
五而一為點率凡昏分即一更一點累加更率為各更
凡交更即為一點累加點率為各點
明史卷三十五
