欽定四庫全書
明史卷四十三
大學士張廷玉等奉敇修
志第十九
地理四
四川江西
四川禹貢梁荆二州之域元置四川等處中書省(治成都路)
又置羅羅蒙慶等處宣慰司(治建昌路)屬雲南行中書省洪
武四年六月平明昇七月置四川等處行中書省九月
置成都都衛(與行中夀省同治)八年十月改都衛為四川都指
揮使司領招討司一宣慰司二安撫司五長官司二十
二及諸衛所九年六月改行中書省為承宣布政使司
領府十三直隸州六宣撫司一安撫司一屬州十五縣
百十一長官司十六(為里千一百五十有竒)北至廣元(與陜西界)東至
巫山(與湖廣界)南至烏撒東川(與貴州雲南界)西至威茂(與西番界)距南
京七千二百六十里京師一萬七百一十里洪武二十
六年編戶二十一萬五千七百一十九口一百四十六
萬六千七百七十八弘治四年戶二十五萬三千八百
三口二百五十九萬八千四百六十萬歷六年戶二十
六萬二千六百九十四口三百一十萬二千七十三
成都府(元成都路)洪武四年為府領州六縣二十五成都
(倚洪武十一年建蜀玉府)華陽(倚北有武檐山又有外江自灌縣分流經城北遶城而南一名清遠江又
有内江亦自灌縣分流經城南遶城而東亦名石犀渠合流南注於大江此府城之内外江也東有寧州衞洪
武十一年四月置東南有馬軍寨巡檢司)雙流(府西南洪武十年五月省入華陽縣十三年十一月後置
東南有牧馬川即府地内外江下流也)郫(府西有内江一名郫江即府城内江之上流也)温江(府西
少南西南有皂江亦曰内江)新繁(府西北洪武十年五月省入成都縣十三年十一月復置西北有沱
江又西有湔㳛口)新都(府北東有雒水自什邡縣流經此下流至瀘州入大江亦曰中水北有湔水即
大江别流自灌縣東北出流經此至漢州入雒水東北有綿水自漢州流至此入雒江三水同流亦曰郫江也)
彭(府北元彭州洪武十年五月降為縣北有九隴山有葛瑰山又有大隋山中隋山南有沱江又北有濛水
流合焉又東有濛陽縣元属彭州洪武十年五月省又北有白石溝巡檢巡)崇寧(府西北元属彭州洪
武四年属府十年五月省入灌縣十三年十一月復置南有沱江)灌(府西少北元灌州洪武中降為縣西
北有灌口山又有玉壘山下有玉壘關一名七盤關又西南有青城山又西有湔江亦曰都江亦曰湔㻚江古
離堆也岷江經此正流引而南支流分三道繞成都境有石渠水口又有白沙水下流入都江又南有沱江即
郫江上源也又西有蠶崖關巡檢司西南有獠澤關)金堂(府東洪武十年五月省入新都縣十三年十一
月復置東北有三學山南有雲頂山有金堂峽雒水經此曰金堂河東南又有懷口巡檢司)仁夀(府南
少東東有麗甘山下有塩井東有三嵎山又有蟠溪下流入資江又南冇陵井産塩亦曰仙井)井研(府南
少東洪武六年十二月置十年五月省入仁壽縣十三年十一月復置東北有鐵山舊産鐵南有塩井)資
(府東明玉珍置資州洪武初降為縣南有珠江即雒江也東流為資江東有銀山鎮巡檢司)内江(府東
南洪武中置西有中江即雒之異名南有椑木鎮巡檢司)安(府北少東元安州治在西北洪武中降為縣移
於今治南有浮山黑水出焉南流入羅江縣界北有曲山關東有小東壩關又東南有雌水關關西有綿堰堡
綿水發源處也)簡州洪武六年降為縣正德八年又升為州
(舊治在絳河北正德八年徙治河南東北有石鼓山西有分棟山東有雁水即雒水也絳水自北來合焉一名
赤水亦曰牛鞞水又城内有牛皮井産塩西有龍泉鎮巡檢司西南有陽安關)西北距府百五
十里領縣一資陽(州東洪武六年十二月置属府十年五月省入簡縣成化元年七月
復置仍属府正德中改属州西有資溪流入雁水東有資陽鎮巡檢司復移治濛溪河)崇慶州
(元治□原縣)洪武中省縣入州(西有鶴鳴山西北有鄩江東流入新津界又北有味江東
北有白□江皆岷江南出之别名也西北有永康縣東南有江源縣明玉珍復置洪武初省西有清溪口巡檢
司)東北距府百十里領縣一新津(州東南有天柱山南枕大江一名皂
江東有北江亦曰新穿水自府城南流經此合大江)漢州(明玉珍復置雒縣為州治)洪武四
年省縣入州(東有雒水有綿水又西南有湔水流入雒又北有雁水亦流入雒故雒水亦兼雁水
之名又東北有石亭水流合綿水東南有三水關巡檢司)西南距府百十里領縣三
什邡(州西洪武十年五月省入綿竹縣十三年十一月復置西北有章山雒水出此亦名雒通山南
有高鏡關雒水經其南又西有大逢山)綿竹(州西北有紫巖山綿水出焉又有紫溪河一名射水
河又北有睢水關)德陽(州東北洪武十年五月省入漢州十三年十一月復置北有鹿頭上上有鹿頭
關東有綿水西南有石亭水南有白馬關巡檢司)綿州(元属潼川府)洪武三年來
屬十年五月降為縣十三年十一月復為州(東有富樂山西有涪
水源出松潘衛流經此亦曰綿江下流至合川合於嘉陵江又西北有安昌水亦名龍安水東南流合涪水又
東有潺水亦曰於涪水東有魏城巡檢司)西南距府三百六十里領縣二
羅江(川南洪武六年十二月省入綿州十三年十一月復置東北有羅江涪水與安昌水會流處也又西
有黑水自安縣流入界又西南有白馬關巡檢司關與德陽縣鹿頭關相對)彰明(州北洪武十年五月
省入綿縣十三年十一月復置東北有太華山西有涪江北有廉水西有讓水俱流入焉)茂州(元治
汶山縣属陜西行省吐番宣慰司)洪武中省縣入州十六年復置縣後
復省(南有岷山即隴山之南首也汶江自松潘衛流入經山下又東經州城西東南流迴環於四川湖廣
江西三布政司及南直隸之地入於海幾七千餘里南有鷄宗關東有積水關北有魏磨關三巡檢司又南有
七星關又有雁門關東有桃坪關北有實大關西北有黃崖關有汶山長官司又南有静川長官司東南有隴
木頭長官司西南有岳希蓮長官司俱洪武七年五月置属重慶衛又北有長寧堡本長官司撫司宣德中平
歷口諸蠻置屬松潘衛正統元年二月改属壘溪所八年六月改属茂州衛後廢為堡)東南距府
五百五十里領縣一汶川(州西南北有七盤山西有玉輪江即汶江也有汶川
長官司洪武七年五月置西有寒水關巡檢司又南有徹底關)威州(元以州治保寧縣省入明玉珍
復置縣)洪武二十年五月復省縣入州(舊治在西北鳳坪里宣德三年六月
遷於保子岡河西十年六月又遷於保子岡河東千戶所城内東南有定廣山塩溪出焉又西南有雪山亦曰
西山北有汶江西北有赤水北有平谷水俱流入焉東有通化縣洪武三年省西北有保子關徹底關西南有
鎮夷關)東南距府四百五十里領縣一保(州西北洪武六年分保寧
縣地置東有汶江西北有鎮安關)
保寧府(元属廣元路)洪武四年直隸行省領州二縣八西南
距布政司七百里閬中(倚成化二十三年建雍王府弘治三年遷於湖廣衡州府
四年八月建夀王府正德中年遷於湖廣德安府舊治在縣東明玉珍徙於此東有蟠龍山其北有鉅山關又
有靈山其麓為梁山關南有嘉陵江即西漢水自陜西寧羌州流入至巴縣合大江亦曰閬水又曰巴水其下
流曰渝水有南津關在城南臨嘉陵江又有滴水關在城北玉臺山下又東南有和溪關)蒼溪(府西北洪
武十年五月省入閬中縣十三年十一月復置大獲山在東宋江環其下東南有雲臺山西南有嘉陵江宋江
自西流入焉北有八字堡巡檢司)南部(府南少東洪武十年五月省入閬中縣十三年十一月復置南
有南山一名跨鰲山東南有離堆山東北有嘉陵江)廣元(府北少西元廣元路治綿谷縣洪武四年改為
府九年四月降為州來屬以綿谷縣省入十三年十一月復置綿谷縣二十二年六月降州為縣復省綿谷縣
入焉北有潭毒山上有潭毒關下臨大江又有朝天嶺上有朝天關又有七盤嶺上有七盤關為陜西四川分
界處又東北有大漫天嶺其北有小漫天嶺西有嘉陵江北有渡口在大小二漫間東有百丈關北有望雲關
有龍門關北達陜西寧羌州)昭化(府西北元属廣元路洪武十年五月省入廣元州十三年十一月復
置属府西南有長寧山有白衛嶺又西有九曲山東有嘉陵江其津口曰桔柏津渡口關在焉北有白水自陜
西文縣流入亦曰葭萌水合於嘉陵江又北有馬鳴閣又有石櫃閣)劔州(元属廣元路)洪武
六年以州治普安縣省入來屬九年省十三年十一月
復置(北有大劔山亦曰梁山西北接小劔山飛閣通衢謂之劒閣有大小劒門關在其上又有漢陽山東
有嘉陵江西南有涪江北有大劒溪小劒溪又有泥溪)東南距府三百二十里領
縣一梓潼(州西南西有梓潼水亦曰潼江水下流入於涪江又北有揚帆水流合潼江水又東
有小潼水下流入嘉陵江)巴州(元屬廣元路)洪武九年四月以州治化
城縣省入又改州為縣来屬正德九年復為州(東北有小巴山
與漢中大巴山接巴江水出焉經州東南分為三下流至合州入嘉陵江南有清水江流合巴江東有曾口縣
元屬州後廢又北有米倉關廵檢司本治小巴山之巔尋徙大巴山下後廢)東北距府三百
五十里領縣二通江(州東少北元至正四年置屬府正德九年改屬州舊治在趙口
坪洪武中徙於今治東有得漢山南有巴江又有宕水在縣西璧山下亦曰諾水流入巴江東北有濛壩北有
羊圈山二廵檢司又東北有桐柏關相對樗林關)南江(州北正德十一年置北有兩角山南有難江源
出南鄭縣米倉山下流水巴江西北有大壩廵檢司)
順慶府(元順慶路)洪武中為府領州二縣八西南距布政司
六百里南充(倚北有北津渡縣舊治也洪武中徙今治南有清居山西有大小方山東有嘉
陵江西有曲水又有流溪水東有清水溪又有大斗溪俱流注於嘉陵江又西有昆井産鹽府境州縣多鹽井
北有北津渡廵檢司)西充(府西北洪武十年五月省入南充縣十三年十月月復置南有南岷山上有九
井十三峯西有西井即流溪也)蓬州(元屬順慶路)洪武中以州治相如縣
省入(東南有雲山西有嘉陵江東北有巴江)西南距府百四十里領縣二
營山(州東少北洪武十年五月省入蓬州十三年十一月復置東北有大小蓬山東有巴江)儀
隴(州北少東洪武十年五月省入蓬州十三年十一月復置西有伏虞山北有金城山一名金粟山東有巴
江北有鼇水流入嘉陵江)廣安州(元廣安府屬順慶路)洪武四年降為州來
屬十年五月以州治渠江縣省入(東北有篆江即巴江合渠江之下流也江
中有三十六灘亦名洄水又北有濃水南流合於環水至州南合洄水並注合州之嘉陵江)西北距
府二百十里領縣四岳池(州西北東有岳池水)渠(州東北元渠州屬順慶路
至元二十六年五月省州治流江縣入焉洪武九年四月降為縣東北有八濛山東有宕渠山冇渠江下流合
巴江又北有衛渠關正德中置)鄰水(州東少南成化元年七月置東南有鄰山産鐵有鄰水下流入大江
縣以此名)大竹(州東少北元属渠州洪武九年七月西有九盤山東有東流溪下流合於渠江)
夔州府(元䕫州路屬四川南道宣慰司)洪武四年為府九年四月降為
州屬重慶府十年五月直隸布政司十三年十一月復
為府領州一縣十二西距布政司千九百里奉節(倚洪
武九年四月省十三年十一月復置東北有赤甲山東有白帝山又有白鹽山南濱江東出為瞿唐峽峽口曰
灧㴿堆又西有南鄉峽虎鬚灘東有龍脊灘皆江流至險處又東有大瀼水東瀼水俱流入江南有尖山又有
金子山二廵檢司又東有瞿唐關東南有江關南有八陣磧磧旁有鹽泉)巫山(府東東有巫山亦曰巫峽
大江經其中東入湖廣巴東縣界東有天寧河又有萬流溪皆流入大江)大昌(府東洪武十
三年十一月
置西有千頃池又有當陽鎮巡檢司)大寧(府東北元大寧州洪武九年降為縣北有寶源山有石穴鹽泉
出焉又有馬連溪亦曰昌溪東北有袁溪巡檢司北有清崖關)雲陽(府西元雲陽州洪武六年十二月降
為縣南濱江東有湯溪源自湖廣竹山流經此至奉節湯口入江西有檀溪上承巴渠水入於湯水北有鹽井
又西北有五溪北有鐡檠二廵檢司)萬(府西少南元萬州洪武六年十二月降為縣南濱江西有苧溪東有
彭溪又西有武寧縣洪武四年省有武寧廵檢司又西南有銅羅關廵檢司又西北有西柳關)開(府西少北
元開州洪武六年八月置九月降為縣南有開江彭溪之上流有清江自縣東流合焉亦曰疊江又南有墊江
一名濁水亦合流於開江)梁山(府西元梁山州治梁山縣洪武六年十二月省州存縣十年五月改属忠
州後來属北有高梁山又有高都山西南有桂溪南有蟠龍溪下流俱入於江)新寧(元属達州洪武十年
改属重慶府十年五月省入梁山縣十三年十一月復置來属東有霧山開江出焉又東有豆山關)建始
(府東南元属施州洪武中來属西有石乳山産麩金上有石乳關與湖廣施州衛界南有清江白施州衛流入
又東入湖廣巴東縣界)達州(元始通川縣)洪武九年四月降為縣省
通川縣入焉正德九年復升為州(西有石城山東冇渠江通川江之下流西
南入渠縣界合於巴江中有南昌灘有上副巡檢司又西有鐵山關東北有深溪關)東南距府八
百里領縣二東鄉(州東少北成化元年七月置通川江在城東)太平(州東北正
德十年析東鄕縣地置東北有萬頃池渠江通川江出焉下流為渠江北有北江又北入陜西紫陽縣界名任
河入於漢江東北有明通巡檢司)
重慶府(元重慶路属四川南道宣慰司)洪武中為府領州三縣十七西
北距布政司五百五十里巴(倚東有塗山大江經城南又東經明月峽至城
東與涪江合西北有魚鹿峽涪江所經東南有丹溪東北有交龍溪俱流入大江東有大紅江巡檢司西有佛
圖閣西南有二即關東有銅□關又南有南坪關)江津(府西南北濱大江東南有僰溪口僰溪入江處
有青平巡檢司)壁山(成化十九年三月把巴縣地置大江在南涪江在北又北有壁山巡檢司)永川
(府西少南洪武六年十二月置)榮昌(府西少南洪武六年十二月置西有雒江即中水西北有昌寧縣明
玉珍置洪武七年省)大足(明玉珍置属合州洪武四年改属府東冇米糧關北有化龍關)安居(成化
十七年九月析銅梁遂寧二縣地置東有安居溪一名瓊江下流入涪江)綦江(府南少東元綦江長官司
属播州明玉珍改為縣洪武中來属南有綦江即僰溪之上流一名東溪有東溪廵檢司後徙縣南之趕水鎮
又南有三溪渡有綦市關)南川(府東南洪武十年五月省入綦江縣十三年十一月復州南有南江北流
為綦江中有龍牀灘在縣北又東有四十八渡水流入南江又南有馬頭關雀子崗關北有冷水關)長夀
(府東少北洪武六年九月置屬涪州辱改属府北濱大江南有樂温山下有樂溫灘大江所經又東有桃花溪)
黔江(府東元属紹慶府洪武五年十二月省入彭水縣十一年九月置黔江守禦千戶所十四年九月復
置縣來属南有默江源出貴州恩州府界正流自涪江合大江支流經此下流為湖廣施州衛之清江又東有
石勝關又有石矛關西有白巖關東南有老鷹關與湖廣施州界)合州(府北元治石照縣明玉珍
省縣入焉東有釣魚山嘉陵江經其北涪江經其南又東北有嘉渠口嘉陵江與渠江合流處經城東南涪江
自西流合焉亦曰三江口並流而南入於大江)南距府百五十里領縣二鋼
梁(州南北有涪江)定遠(州北有舊城今城本廟兒壩嘉靖三十年徙此東有武勝山西南有涪江東有
嘉陵江)忠州(府東元治臨江縣)洪武中以縣省入(南濱大江江中有倒鬚灘
西北有鳴玉溪流入江西有臨江巡檢司)西距府八百里領縣二酆都(州西
南元曰豐都洪武十年五月省入涪州十三年十一月復置曰酆都南濱大江有葫蘆溪自西南流入焉東南
有南賓縣洪武中省又有沙子關巡檢司)墊江(州西少北明玉珍置属州南有高灘溪西南入長夀界為
桃花溪)涪州(大江自長夀縣流又東入黃草峽又東逕鐵櫃山又東逕州城北遶城而東又南冇
涪陵江流合焉江口有銅柱灘又東南有清溪關西南有白雲關又西有陽關)西距府四百三
十里領縣二武隆(州南元曰武龍洪武十年五月省入彭水縣十三年十一月復置曰
武隆西南有涪陵江亦曰黔江亦曰巴江)彭水(州南元紹慶府治此属四川南道宣慰司洪武四年府廢
改厲重慶府洪武十年五月來屬東有伏牛山山左右有塩井城西有涪陵江又東南冇水德江源自貴州恩
南流入涪陵江東南有天池關東北有亭子關)
遵義軍民府(元播州宣慰司属湖廣行省)洪武五年正月改屬四川
十五年二月改屬貴州都司二十七年四月改屬四川
布政司萬歷二十九年四月改置遵義軍民府領州一
縣四西北距布政司千七百里遵義(倚元播州總管洪武五年正月
改為播州長官司萬歷二十九年四月改縣與府同徙治白田壩在故司城之西北有龍岩山其東為定軍山
又有大樓山上有太平關亦曰樓山關又東有烏江源自貴州水西即涪陵江上源中有九接灘其南有烏江
關又東南有仁江東有湘江洪江皆流合於烏江又西南有落閩水東有樂安水亦俱流入焉又東南有河度
關西南有老君關又東有三度關西有落濛關西北有崖門關黑水關北有海龍囤有白石口隘)桐梓
(府東萬歷二十九年四月以舊夜郎縣望草地置北有僰溪源出山箐綦江之上流)真安州(元珍
州思寧長官司明玉珍改真州)洪武十七年置真州長官司萬歷二十
九年四月改置(南有芙蓉江自烏江分流東北入於黔江又有三江東南流合於虎溪亦注於黔江)西南距府二百里領縣二綏陽(府東北萬歷二十九年四月以舊綏
陽縣地置東有水德江亦曰涪江亦曰小烏江流入彭水縣界)仁懷(州西萬歷二十九年四月以舊懷陽
縣地置東南有芙蓉江西南有仁水其下流俱注於烏江)
敘州府(元敘州路属敘南等處蠻夷宣撫司至元二十三年正月降為縣)洪武六年六
月置府領州一縣九北距布政司千二百里宜賓(倚弘
治四年八月建申王府末之國除西有朱提山舊産銀西南有石城山又西北有朝陽崖大江經其下又東經
城東南馬湖江來合焉又西南有石門江俗呼横江北入馬湖江又東南有黑水一名南廣溪北入江又西北
有宣化縣洪武中省有宣化巡檢司又西南有横江鎮巡檢司又南有摸索關)南溪(府東東濱大江中有
石笋灘在縣西又有銅鼓灘在縣東又南有青衣水流入大江)慶符(府南洪武十年五月省入宜賓縣十
三年十一月復置南有石門山石門江經其下又西北有馬鳴溪流入馬湖江)富順(府東北元富順州洪
武中降為縣西南有虎頭山東有金川亦曰中水即雒江也又西有榮溪東有鰲溪俱流合焉又西有塩井東
有趙化鎮巡檢司)長寧(府東南元長寧軍屬馬湖路泰定二年十月改為州洪武五年降為縣治東西
有二溪竝冷水溪三溪合流入大江曰三江口又東出虞公峽曰淯溪亦曰武寧溪其下流入於大江又治北
有淯井産塩東有梅洞堡巡檢司)興文(府東南元戌州屬馬湖路洪武四年降為縣來屬萬歷二年二
月改曰興文南有南夀山又有思早江又東有水車河俱流入淯溪西有武寧城萬歷二年二月築置建武守
禦千戶所於此所南有九絲城所東南有李子關縣東北有板橋巡檢司後遷兩河口仍故名)隆昌(府東
北本富順縣隆橋馬驛隆慶元年置縣折榮昌富順二縣及瀘州地属之西南有雒江)高州(元屬
叙南宣撫司)洪武五年降為縣屬府正德十三年四月復為
州(舊治懷遠寨正德十三年邊歪中壩東有復寧溪即黑水之上流南有江口巡檢司)北距府百
五十里領縣二筠連(州□元筠連州治騰川縣屬永寧路尋廢縣存州洪武四年降
州為縣属敘州府六年十二月改屬綿州尋仍屬敘州府十年五月省入高縣十三年十一月復置仍屬敘州
府正德十三年四月來屬西有定川溪下流與淯溪合東南有三岔巡檢司)珙(州東元下羅計長宫司屬
敘南宣撫司明玉珍改為珙州洪武四年降為縣十年五月省入高縣十三年十一月復置屬府正德十三年
四月來屬西南有珙溪下入入淯溪南有塩水壩巡檢司後遷歇馬堡仍故名)
龍安府(九龍州屬廣元路明玉珍置龍州宣慰司)洪武六年十二月復置龍
州十四年正月改松潘等處安撫司二十年正月仍改
為龍州二十二年九月改龍州軍民千戶所二十八年
十月升龍州軍民指揮使司後復曰龍州宣德七年改
龍州宣撫司直隸布政司嘉靖四十五年十二月改曰
龍安府領縣三南距布政司四百八十里平武(倚本名寧
武萬歷十八年四月置後更明州舊治在江油縣界之雍村洪武六年徙於青州所二十二年又徙於盤龍壩
箭樓山之麓即今治也東南有馬盤山又有石門山東有涪江有青川溪下流合白水入嘉陵江西北有湖空
關又有黃陽關東有鐡蛇關西有大魚關羊昌關和平關俱永樂中置又東有棧閣道出陜西文縣又西有永
濟橋鐡索為之建松潘衛又東有青川守禦千戶所洪武四年十月以舊青川縣置屬四川都司嘉靖四十五
年十二月來屬所東有白水江東北有明月關巡檢司南有呆陽關北有北雄關接陜西文縣界又有控夷關
萬歷中置)江油(府東南元省明玉珍復置洪武十年五月省入梓潼縣十三年十一月復置属劔州嘉靖
四十五年十二月來属西有大匡山與彰明縣界東北有竇圌山北有涪水水上有涪水關)石泉(府西
南元属安州洪武中州廢改属成都府嘉靖四十五年十二月來属北有三面山龍安水出焉又東有湔水東
里江陽入江有馬坪口巡檢司北有松嶺關西有石极關東有奠邊關東北有大方關西北有上雄關)
馬湖府(元馬湖路属叙南宣撫司)洪武四年十二月為府領縣一長
官司四東北距布政司千一百里屏山(倚本泥溪長官司洪武四
年十二月置萬歷十七年三月改縣西有雷番山南有馬湖江其上源自黎州西儌外流入界至此合金沙江
經府城東入宜賓縣界中有結髮灘鐡鎖灘雞肝石灘俱在府西又有馬湖湖在山頂亦曰龍湖東有悔泥溪
巡檢司又東有龍關西有鳳關又北有新卿縣鎮萬歷十七年三月建城置戍焉)平夷長官司
(府西洪武四年十二月置舊治在司東萬歷中移於今治南有馬湖江又南有大汶溪東有小汶溪俱流合焉)
蠻夷長官司(府西少南洪武四年十二月置南濱馬湖江西有什葛溪東有大鹿溪俱流合焉南
有戎寧巡檢司)沐川長官司(府西少北元置洪武四年十二月改為州尋復北有沐川下流入大
江東有芭蕉溪下流入馬湖江)雷坡長官司(府西南洪武四年十二月置二十六年省)
鎮雄府(元芒部路属雲南行省)洪武十五年正月為府十六年正
月改屬四川布政司十七年五月升為軍民府嘉靖五
年四月改府名萬歷三十七年五月罷稱軍民府(北有樂安
山與叙州府界又西有白水亦曰八匡河源出烏撒界流經此境内諸川俱流入焉下流至叙州府入大江又
南有苴牛河下流入烏撒之七星關河又北有鹹采二俱産塩有益良州強州元俱属芒部路洪武十七年後
廢又有阿□易溪易娘三蠻部元属烏撒路洪武十五年三月属芒部府十七年又改阿頭部為阿都府属四
川布政司後俱廢南有阿赫關與烏撒界)領長官司五北距布政司千五百
八十里白水江簸酬長官司(正德十六年十一月置)懷德長官
司(府西本却佐寨)威信安官司(府南本母響寨)歸化長官司(府西南本夷良寨)
安静長官司(府西北本落角寨四司俱嘉靖五年四月改置)
烏蒙軍民府(元烏蒙路後至元元年九月属四川行省)洪武十五年正月為
府屬雲南布政司十六年正月改屬四川布政司十七
年五月升為軍民府(西有凉山北有界堆山與叙州府界西南有金沙江下流合於馬湖
江南有索橋金沙江渡處北有羅左關有歸化州洪武十五年三月置属府尋廢)東北距布政司千三百里
烏撒軍民府(元烏蒙路後至元元年九月屬四川行省)洪武十五年正月為
府屬雲南布政司十六年正月改屬四川布政司十七
年五月升為軍民府(西有盤江出府西亂山中經西南為可渡河入貴州畢節衛界有可
渡河巡檢司又西有趙班巡檢司又有阿赫關鄔撒二巡檢司東南有七星關東冇老雅關又有善欲關皆與
貴州畢節衛界又南有倘唐驛路出雲南霑益州)東北距布政司千八百五十
里
東川軍民府(元東川路属雲南行省)洪武十五年正月為府十七
年五月升為軍民府改屬四川布政司二十一年六月
廢二十六年五月復置(西南有馬鞍山府舊冶在焉尋移治萬額山之南又西南有絳
雲弄山接雲南禄勸州界下臨金沙江又東南有牛欄江自雲南尋甸府流入至府北合金沙江有藤索橋在
東北牛欄江上)東北距布政司千四百里
潼川州(元潼川府直隸四川行省)洪武九年四月降為州以州治棲
縣省入直隸布政司(北有涪江南有中江流合焉又西南有郪江有塩井)西南距
布政司三百里領縣七射洪(州南洪武十年六月省入塩亭縣十三年十一
月復置東有涪江又東南有射江亦曰彌江亦曰梓潼水自塩亭縣流入經縣東南之獨坐山合於涪江又東
南有沈水亦入涪江有塩井)中江(州西洪武十年五月省入州十三年十一月復置西南有可蒙山銅
官山南有賴㦄山私鎔山俱産銅東南有中江南有郪江有塩井)鹽亭(州東少北北有紫金山南有梓
潼水東有塩亭水自劔州南境流入亦謂之瀰江城東有塩井)遂寧(州東南元遂寧州明玉珍省州治小
溪縣入焉洪武九年四月降州為縣東有銅盤山又有涪江北有郪江流入焉謂之郪口西有倒流溪有塩井)
蓬溪(州東南元屬遂寧州洪武十年五月省入遂寧縣十三年十一月復置徙治故城之西南西有明月
山下為明月池又有伏龍山下有火井北有蓬溪下流合於涪江有塩井)安岳(州南洪武四年於縣置普
州九年州廢西有岳陽溪下流合於涪江有塩井)樂至(州南少西成化元年七月置属州正德九年改
属簡州嘉靖元年四月還属有塩井)
眉州(元属嘉定府路)洪武九年四月降為縣仍屬嘉定州十三
年十一月復為州直隸布政司(東有蟇頣山西面臨江下為蟇頥泮南有峨嵋
山東有玻瓈江即大江也南有思濛江西南有金流江一名難江下流俱入大江東南有魚耶鎮巡檢司)北
距布政司百八十里領縣三彭山(州北洪武十年五月省入眉縣十三
年十一月復置東有彭亡山亦曰平無山俗呼為平模山北有天社山南有打鼻山東北濱大江内江自雙流
縣流入焉即牧馬川也合流而南亦曰武陽江江中有鼔樓灘又有赤水亦自東北流入大江)丹陵(州西
洪武六年十二月置属嘉定府十年五月省入眉縣十三年十一月復置來属東南有青衣水源出盧山縣流
經此下流至嘉定州入大江)青神(州南洪武十年五月省入嘉定州十三年十一月復還属西有熊耳
山青衣水經其下又東有大江東南有松柏灘東有犂頭灣巡檢司)
卭州(元属嘉定府路)洪武九年四月降為縣仍屬嘉定州成化
十九年二月復為州直隸布政司(西有古城山産鐡又東南有銅官山産銅
西有相臺山下有火井又有塩井南有卭水自雅州流入至新津縣入大江南有夾門關巡檢司西有火井壩
巡檢司後移於州南二十五里)東北距布政司三百里領縣二大邑
(州北少東洪武十年五月省入卭縣十三年十一月復置属嘉定州成化十九年二月還属西北有鶴鳴山與
榮慶川界東有牙江下流入卭水)蒲江(州東南元省入州洪武六年十二月復置属嘉定府成化十九
年二月還属南有蒲水源出名山縣流經此東入卭州界西有雙路巡檢司)
嘉定州(元嘉定府路)洪武四年為府九年四月降為州以州
治龍遊縣省入直隸布政司(東有三龜山又有九頂山大江在城東亦曰通江又
西有陽江即大渡河自峨嵋縣流入經城東烏尤山下合於大江又西南有青衣水至城西雙湖與陽江合東
南有金石井廵檢司後廢)北距布政司二百六十里領縣六峩眉
(州西西南有峩眉山有大峩中峩小峩羅目江出焉陽江在縣南自黎州所夷界流入與羅目江合又西南有
中鎮巡檢司後徙治大圍山又有土地關接蠻界)夾江(州西北西有青衣水又有洪雅川合焉)洪
雅(州西北元省入夾江成化十八年五月復置西北有青衣水西有洪雅川又有竹箐山巡檢司)犍為
(州東南舊治玉津鎮今治懲非鎮洪武中徙此東有大江東北有四望溪流入焉有四望溪口巡檢司又北有
石馬關巡檢司)榮(州東本榮州洪武六年十二月置九年四月降為縣東有榮川水有甕溪關飛水關俱洪
武間置又有大坪隘口成化十二年八月置)威遠(州東洪武六年十二月置属嘉定府十年五月省入
榮縣十三年十一月復置)
瀘州(元属重慶路)洪武六年直隸四川行省九年直隸布政
司(舊治在州東茜草壩洪武中徙此城西有寶山西南有方山大江在東一名瀘江又名汶江資水自州北
來合焉亦曰中江又有瀘州衛洪武二十一年十月置於州城成化四年四月徙於州西南之渡船舖南有石
棚鎮北有李市鎮二巡檢司又有江門水流崖洞掃等關堡俱成化四年四月置又南有龍透關崇禎間修築)
西北距布政司千五百五十里領縣三納溪(州西南北濱大
江城西有納溪水自蕃部西南流合焉有納溪口巡檢司南有倒馬關石虎關俱通雲南交趾路)江安
(州西少南北濱大江有綿水西南流入之謂之綿水口又南有淯溪又有涇灘俱流合於綿水有板橋巡檢司)
合江(州東少北舊治在神臂山南洪武初徙安樂山之麓即今治也又南有榕山俗名容子山北濱大江
西有之溪北溪入焉因謂之合江又南有安樂溪西北流入江安縣)
雅州(元属陜西行省吐蕃宣慰司)洪武四年以州治嚴道縣省入直
隸布政司(東有蔡山一名周公山其下有經水一名周公水又東南有榮水一名長濆河又有小溪
一名百丈河至州界俱合流於青衣江北有金雞關東北有金沙關)東北距布政司四百
五十里領縣三名山(州東北洪武十年省入州十三年十一月復置東北有百丈山
旁有百丈縣元属州洪武中省西有蒙山南有青衣江)榮經(州西南明玉珍省入嚴道縣洪武中復置
東北有銅山東有卭崍山與黎州所界上有九折坂西有大關山卭崍關在焉北有長濆河南有周公水竝流
入州界西北有紫眼關地接西蕃又有碉門砦亦曰和川鎮元置碉門安撫司洪武五年設碉門百戶所於此
其地與天全界)蘆山(州西北元曰瀘山復省洪武六年十二月復置改為蘆山東有盧山青衣水出焉南
有三江渡其水經多功峽下流入平羌江西北有臨關舊曰靈關正統初更名有臨關巡檢司又南有飛仙關)
永寧宣撫司(元永寧路)洪武七年為永寧長官司八年正月
升宣撫司天啟三年廢地屬敘州府(故城在西洪武十五年遷於今治東
南有獅子山西北有青山南有永寧河東北流經瀘州境入於大江又東南有赤水河東有魚浮關洪武四年
置)領長官司二距布政司千八百里九姓長官司(司城
西南元九姓羅氏黨蠻夷長官千戶洪武六年十二月改置天啟六年改属瀘州南有通江溪東北會於納溪
之江門峽西南有金鵝池)太平長官司(元大壩軍民府洪武中廢成化四年四月改置)
天全六番招討司(元六番招討司)洪武六年十二月改置直隸
四川布政司二十二年二月改隸都司(東有多功山南有和水一名始
陽河亦名多功河流入雅州青衣江又西番境内有可䟦海其下流合雲南樣備水流入交趾又禁門關砦石
關亦俱在司西又東有善所張所泥山天全思經樂萬始陽樂屋在城靈關凡十百戶所)東距布政
司五百五十里
松潘衛(元松州属雲南行省)洪武初因之十二年四月兼置松州
衛十三年八月罷衛未幾復置衛二十年正月罷州改
衛為松潘等處軍民指揮使司屬四川都司嘉靖四十
二年罷軍民司止為衛(東有雪欄山上有關南有紅花山西北有甘松嶺又北有大小
分水嶺西有岷江自陜西洮州衛流經此亦曰潘州河又東有涪江出小分水嶺東南流入小河所界北有潘
州衛洪武中以故潘州置二十八年入又西有鎮夷關永樂四年七月置又西北有流沙關又東有望山雪欄
風洞黑松林三舍小關子關南有西寧歸化安化新塘北定浦江六關又有平夷關萬歷十四年置又南為鎮
平關又西北冇漳臘堡洪武十一年置)領千戶所一長官司十六安撫司
五東南距布政司七百六十里小河守禦千戶所(宣德
四年正月置北有師家山一名文山山麓有文山關南有小河即涪水也東流入龍安府界有鐡索橋跨其上)
占藏先結簇長官司蠟匝簇長官司白馬路簇長
官司山洞簇長官司阿昔洞簇長官司北定簇
長官司麥匝簇長官司者多簇長官司牟力結
簇長官司班班簇長官司祈命簇長官司勒都
簇長官司包藏先結簇長官司(以上十三司俱洪武十四年正月置)阿
用簇長官司(宣德十年五月置)潘斡寨長官司(正統五年七月置)别思
寨長官司(宣德十年五月置)八郎安撫司(永樂十五年二月置)麻兒匝安
撫司(宣德二年三月以阿樂地置)阿角寨安撫司芒兒者安撫司
(二司俱正統五年七月置)思曩日安撫司(正統十一年七月置)
疊溪守禦軍民千戶所本疊溪右千戶所洪武十一年
以古翼州置屬茂州衛二十五年改置直隸都司(南有排柵
山西有汶江南有黑水流合焉謂之翼水又南有南橋中橋徹底三□北有永鎮橋關鎮平關西有疊溪橋關
東有小關俱洪武十一年置)領長官司二東南距布政司五百八十
里疊溪長官司(所城北)鬱即長官司(所城西俱永樂九年正月置)
黎州守禦軍民千戶所本黎州長官司洪武九年七月
置十一年六月升安撫司直隸布政司萬歷二十四年
降為千戶所直隸都司(東北有聖鍾山下有黎州元属陜西行省吐番宣慰司洪武五
年省州治漢源縣入州永樂後廢西北有飛越山兩面皆接生羌界西南有大田山東麓為大田壩萬歷二十
四年立黎州土千戶所於此又東有冲天山南有避瘴山北有笋筤山南有大渡河即古若水舊治洪武十五
年六月置大渡河守禦千戶所後徙司城西北隅又西南有漢水源出飛越山之仙人洞亦曰流沙河下流至
試劔山入大渡河河南即清溪關與建昌行都司界西有黑崖關洪武十六年置又有椒子關路通長河西等
處)東北距布政司六百九十里
平茶洞長官司(元溶江芝子平茶等處長官司)洪武八年正月置屬酉
陽宣撫司十七年直隸布政司(西有百歲山哨溪出於其東滿溪出於其西合
流入買賽河)北距布政司千六百七十里
溶溪芝蔴子坪長官司(元溶江芝子坪茶等處長官司)洪武八年改置
屬湖廣思南宣慰司十七年五月直隸四川布政司
安寧宣撫司成化十三年二月置領長官司二懷遠
長官司宣化長官司(俱成化十三年二月與宣撫司同置)
酉陽宣慰司(元酉陽州属懷德府明玉珍改沿邊溪洞軍民宣慰司)洪武五年四
月仍置酉陽州兼置酉陽宣慰司州尋廢八年正月改
宣慰司為宣撫司屬四川都司永樂十六年改屬重慶
衛天啟元年升為宣慰司(東南有酉水流合平茶水至湖廣辰州府合流於江有寧
俊江巡檢司)西北距重慶府四百九十里領長官司三石
耶洞長官司(司東南元石耶軍民府洪武八年正月改為長官司)邑梅洞長官司
(司南元佛鄉洞長官司明玉珍改邑梅沿邊溪洞軍民府洪武八年正月改置北有凱歌河一名買賽河自貴
州半頭著可司流入東入酉陽司界)麻兔洞長官司(洪武八年正月置)
石柱宣慰司(元石砫軍民宣撫司明玉珍改安撫司)洪武八年正月為宣
撫司屬重慶衛嘉靖四十二年改屬䕫州衛天啟元年
升為宣慰司(東有石砫山又有三江溪即葫蘆溪之上流也)西南距䕫州府七
百五十里
四川行都指揮使司(元羅羅蒙慶等處宣慰司治建昌路属雲南行省)洪武十
五年罷宣慰司二十七年九月置四川行都指揮使司
(治建昌衛)領衛五所八長官司四東北距布政司千四百八
十五里
建昌衛軍民指揮使司(元建昌路属羅羅蒙慶宣慰司)洪武十五年正
月為府屬雲南布政司兼置衛屬雲南都司十月衛府
俱改屬四川二十五年六月府廢升衛為軍民指揮
司二十七年九月來屬領守禦千戶所四長官司三(南有
瀘水流入金沙江又北有長河南有懷遠河西南有寧遠河下流俱合於瀘水又東有建安州永寧州又東有
里州東南有潤州西南有瀘州隆州俱俱属建昌路洪武十五年三月俱属建昌府東有北社縣元属永寧州
洪武十五年三月因之尋改為碧舍縣又西有德州元属德昌路洪武十五年三月属德昌府二十七年後府
州縣俱廢又有建昌前衛指揮使司洪武二十七年六月置與建昌軍民衛同城九月属四川行都司萬歷三
年省又東有建昌土衛洪武十五年置萬歷後廢北有瀘沽巡檢司即故瀘沽縣也又南有麻剌巡檢司又西
南有打冲河東南有白水東有龍溪三巡檢司復廢又東北有老君闕有太平關東南有旬沙關又有金川堡)
守禦禮州後千戶所守禦禮州中中千戶所(衛北元禮州属
建昌路洪武十五年三月属建昌府兼置二守禦所属衛二十七年後州廢北有瀘沽縣元属禮州洪武十五
年三月因之亦二十七年後廢)守禦打冲河中前千戶所(衛西洪武二十七年二月
置西有打冲河蠻名黑惠江一名納夷江源出吐蕃下流入金沙江東北有水砦關南有天星砦)守禦
德昌千戶所(衛南洪武十五年置南有德昌路元屬羅羅蒙慶宣慰司洪武十五年三月為府属
雲南布政司十月改属四川布政司二十七年後廢)昌州長官司(衛南元属德昌路洪武十五年
三月属德昌府永樂二年七月改置)威龍長官司(衛東南元威龍州属德昌路洪武十五年三月
以龍為隆属德昌府永樂二年七月改属)普濟長官司(衛西南元普濟州属德昌路洪武十五年
三月属德昌府永樂二年七月改置)
寧番衛軍民指揮使司(元蘇州属建昌路)洪武十五年三月屬
建昌府二十一年十月兼置蘇州衛屬四川都司二十
五年六月州廢升衛為軍民指揮使司二十六年三月
更名屬四川都司二十七年九月來屬(南有南山産銅東有長河亦名
白沙江南流會於瀘水又有中縣元属建昌路洪武十五年三月改属永寧州十七年改属蘇州後廢又有沙
陀關羅羅關九盤關南有烏角關北有北山關又西有定番堡萬歷十五年置)南距行都司百
九十里領千戸所一守禦冕山橋後千戸所(衛東正統七年
以冕山堡置東有東河與瀘沽河合下流入金沙江北有冕山關)
越嶲衛軍民指揮使司洪武二十五年七月置屬四川
都司二十七年九月來屬(西有阿路山亦曰大雪山北有大渡河與黎州界又有魚
洞河南有羅羅河合流入大渡河又北有青岡關有海棠關有曬經關南有小相公嶺關西北有剌伯關)南
距行都司百九十里領千戶所一長官司一鎮西後
千戶所(衛北弘治中置)卭部長官司(衛東元卭部州属建昌路洪武十五年三月属建昌
府二十七年四月升軍民府復仍為州属越嶲衛永樂元年五月改為長官司東有平夷歸化二堡萬歷十五
年開部夷地增置)
鹽井衛軍民指揮使司(元栢興府治閏䀋縣属羅羅蒙慶宣慰司)洪武十
五年三月屬雲南布政司二十四年二月降為州省閏鹽
縣入焉二十六年六月州廢置衛屬四川都司二十七
年九月來屬(南有栢林山西有斛僰和山産金又西有鐡石山出砮石東北有打冲河上有索橋
西有雙橋河東有越溪河俱流入打冲河又治東有塩井北有金縣元属柏興府洪武十五年三月因之十七
年後廢又東有雙橋關西有古德關)東南距行都司三百里領千戶所一
長官司一打冲河守禦中左千戶所(衛東北洪武二十五年置)馬
刺長官司(衛南永樂初置)
會川衛軍民指揮使司本會川守禦千戶所洪武十五
年置屬建昌衛二十五年六月升軍民千戶所十一月
升會川衛軍民指揮使司屬四川都司二十七年九月
來屬(東南有土田山産石碌有葛砧山産石青東有密勒山産銀礦西南有金沙江自雲南武定府流入
界又西有瀘水南入焉南有瀘沽河亦流入焉又南有搭甲渡廵檢司東南有瀘津關南有迷郎關又有松坪
關西有永昌關有大龍關北有甸沙關接建昌衛界有會川路元属羅羅蒙慶宣慰司洪武十五年三月為府
属雲南布政司十月改属四川布政司二十六年四月府廢墮其城二十七年四月復置府後復廢又西有永
昌州南有武安州又有黎漢州元俱属會川路洪武十五年三月俱屬會川府十月俱改為縣二十四年二月
復俱為州東南有姜州元屬建昌路又有會理州元属會川路洪武十五年三月俱改属東川府北有麻龍州
元属會川路洪武十五年三月改属東川府又有麻龍縣洪武十七年改屬麻龍州二十七年後府州縣俱廢)
西北距行都司五百里領千戶所一守禦𫐠易千戶
所(衛西北洪武二十五年閏十二月置)
江西禹貢揚州之域元置江西等處行中書省(治龍興路)太
祖壬寅年正月因之(正月治吉安府二月還治洪都)洪武三年十二月
置江西都衛(與行中書省同治)八年十月改都衛為都指揮使
司九年六月改行中書省為承宣布政使司領府十三
州一縣七十七(為里九千九百五十六有奇)北至九江(與江南湖廣界)東至
玉山(與浙江界)南至安遠(與福建廣東界)西至永寧(與湖廣界)距南京一
千五百二十里京師四千一百七十五里洪武二十六
年編戶一百五十五萬三千九百二十三口八百九十
八萬二千四百八十二弘治四年戶一百三十六萬三
千六百二十九口六百五十四萬九千八百萬歷六年
戶一百三十四萬一千五百口五百八十五萬千二十
六
南昌府(元龍興路属江西行省)太祖壬寅年正月為洪都府癸夘
年八月改南昌府領州一縣七南昌(倚洪武十一年建豫王府二十
五年改為代王遷山西大同永樂初寧王府自大寧衛選此正德十四年除故城在東今城明太祖壬寅年改
築東湖在城東南隅西有贛江自豐城縣流入東北入鄱陽湖出湖口縣入大江亦田章江又東南有武陽水
上源自南豐縣旴江北流經此又東北入宮亭湖南有市汉廵檢司)新建(倚西有西山跨南昌新建奉新
建昌四縣之境北有吳城山臨贛江東有鄱陽湖即彭蠡也俗謂之東鄱湖其西與宮亭湖相接謂之西鄱湖
西南有鈞水一名蜀江自高□縣流入合於章江東北有趙家圍西有烏山北有吴城西北有昌邑四巡檢司)
豐城(府南少西元富州洪武九年十二月改為豐城縣南有羅山富水所出又有柸山豐水所出西南有
章江豐水自南富水自東南俱流入焉又東有雲韶水自撫州流入亦入於章江南有沛源西南有江滸口二
巡檢司又有河湖巡檢司廢又北有港口巡檢司治大江口後遷縣東北小江口廢)進賢(府東南西南有
金山産金北有三揚水又有軍山湖又北有日月湖下流俱入於鄱陽湖東有潤陂東北有鄔子寨北有龍山
東南有花園四巡檢司)奉新(府西西有百丈山馮水所出下流入於章江又西有華林山華林水出焉
又西北有藥王山龍溪水出焉二水合流注於馮水西有羅坊巡檢司又有白沙巡檢司廢)靖安(府西
北西有毛竹山接寧州界雙溪水出焉下流入於馮水北有桃源山桃源水所出流與雙溪水合又西北有長
溪源出名山下流入於修水)武寧(府西北西有太平山西北有九宫山南有修水)寧州(府西
元分寧縣為寧州治)洪武初改縣為寧縣省州入焉弘治十六年
升縣為州(西有幕阜山修水發源於此下流入鄱陽湖又東有鶴源水源發九宮山下流合修水西
有杉市巡檢司後遷於崇鄉北村南有定江又有八叠嶺二巡檢司廢)東南距府三百六
十里
瑞州府(元瑞州路属江西行省)洪武二年為府領縣三東北距布
政司二百里高安(倚北有米山西北有華林山又北有蜀江自上高縣流入東流滙於
南昌之象牙潭而入章江一名錦水此别一蜀江非出岷山之大江也又東有曲水亦東入章江南有陰岡嶺
又有洪城二巡檢司廢)上高(府西南南有蒙山舊産銀鉛西有天嶺又西有蜀江自萬載縣流入至縣
西北凌江口合新昌縣之塩溪水又有斜口水源出蒙山至縣西亦流入焉西有離婁橋又有麻塘二巡檢司)
新昌(府西元新昌州洪武初降為縣西有盬溪水一名若耶溪南流至上高縣入於蜀江又北有蕂江下
流與塩溪水合西有黃岡河北有大姑嶺二廵檢司)
九江府(元江州路属江西行省)太祖辛丑年為九江府領縣五南
距布政司三百里德化(倚南有廬山亦曰匡廬東南有鄱陽湖湖中有大孤山縣
北濱大江亦曰潯陽江北岸為湖廣黃梅縣南岸經湖口彭澤二縣而入南直東流縣境江中有桑落洲與南
直宿松縣界又西有湓浦自瑞昌縣流入經城西注於大江所謂湓口也又東南有女兒浦源出廬山東北入
鄱陽湖西有城子鎮巡檢司又東有南湖□西有龍開河二巡檢司後廢)德安(府西南南有博易山古文
以為敷淺原博易水出焉東南流入於鄱陽湖東北有谷簾水源出廬山下流亦入鄱陽湖)瑞昌(府西
西有沾湓山湓水出焉北有大江北岸與湖廣廣濟縣分界)湖口(府東北濱大江南有上石鍾山北有
下石鍾山又南有青山在鄱陽湖中西南即鄱陽湖滙章貢羣川之水由此入江南有湖口鎮巡檢司後遷上
石鍾山西北有茭石磯鎮巡檢司後遷於黃茅潭)彭澤(府東少北濱大江北有小孤山在江中江濱有
彭浪磯與小孤對東北有馬當山横枕大江有馬當鎮巡檢司西南有峯山磯鎮二巡檢司)
南康府(元南康路属江西行省)太祖辛丑年八月為西寧府壬寅
年四月改曰南康府領縣四南距布政司三百里星
子(倚西北有廬山北有鞋山在鄱陽湖中湖東為宫亭湖西北為落星湖又西有谷簾水下流入鄱陽湖東
有長嶺巡檢司後邊縣南渚溪鎮又遷縣東北青山鎮仍故名)都昌(府東西南有石壁山臨章江東南為
鄱陽湖北有後港河合諸水入焉西北有左蠡巡檢司濱湖東南有柴棚巡檢司在湖中)建昌(府西南元
建昌州洪武初降為縣西南有長山南有修水自寧州流入亦謂之西河東有蘆潭巡檢司)安義(府西
南正德十三年二月析建昌縣安義等五鄉置東有東陽新逕水南有龍江水俱流合於修水)
饒州府(元饒州路属江浙行省)太祖辛丑年八月為鄱陽府隸江
南行省尋曰饒州府來隸領縣七西南距布政司二百
四十里鄱陽(倚正統元年淮王府自廣東韶州府遷此西北有鄱陽山在鄱陽湖中湖長三
百里闊四十里亘南康饒州南昌九江四府之境南有鄱江源出南直婺源縣及祁門縣下流會於城東又南
則廣信上饒江來合焉環城西北出復分為二俱入鄱陽湖亦名雙港水又東有東湖一名督軍湖流入鄱江
西北有棠陰巡檢司遷於雙港口北有石門鎮巡檢司又東北有大陽埠西有八字腦)餘干(府南元饒
干州洪武初降為縣西北有康即山濱鄱陽湖南涯因名其水曰康即湖又西有族亭湖又南有餘水亦曰三
餘水又南有龍窟河合於餘水下入鄱江有康山巡檢司舊在康郎山上後遷黃埠西有瑞虹鎮在鄱陽湖濱)
樂平(府東元樂平州洪武初降為縣東北有鳳遊山南有樂安江即鄱江之上流也北有八澗鎮巡檢司
南有仙鶴山巡檢司後遷萬年縣之荷溪鎮)浮梁(府東元浮梁州洪武初降為縣南有昌江南直祁門
縣之水俱流滙焉鄱江之别源也西北有桃𣗳鎮巡檢司後遷縣東北勒上市西南有景德鎮宣德初置御器
厰於此)德興(府東東有銀山舊産銀北有銅山山麓有膽泉浸鐵可以成銅西南有建節水自弋陽縣
流入北有大溪自南直婺源縣流入下流俱合於樂安江東有白沙巡檢司西南有永泰廵檢司廢)安仁
(府南少東南有錦江亦名安仁港自貴溪縣流入西北入餘干境為龍窟河又東有白塔河流合於錦江南有
白塔來府田南二巡檢司後廢)萬年(府東南正統七年以餘干縣之萬春鄉置析鄱陽樂平溪貴溪三縣
地益之北有萬年山東有桃源洞桃源水出焉經縣西南下流為餘水東北有荷溪鎮北有石頭街二巡檢司
後俱廢)
廣信府(元信州路属江浙行省)太祖庚子年五月為廣信府領縣
七西北距布政司六百三十里上饒(倚西北有靈山舊産水晶南有
丁溪山産鐡又南有銅山北有上饒江自玉山縣流入經城北下流至潘陽縣合於鄱江又西有櫧溪源出靈
山亦曰靈溪流入上饒江南有八坊埸東北有鄭家坊二廵檢司)玉山(府東有三清山又有懷玉山玉
溪出焉分二流東入浙西為上饒江東南有柳都寨巡檢司)弋陽(府西南有軍陽山舊産銀東有弋陽
江即上饒江下流也又有弋溪流合焉又有葛溪源出上饒縣靈山下流入鄱江又有信義港□福建卲武流
入合於葛溪)貴溪(府西西南有象山又有龍虎山上清宫在焉其南為仙巖又南有薌溪亦名貴溪上
流即上饒江也又有□溪自福建光澤縣流入來合焉南有管界寨巡檢司西有神前街巡檢司本神峯寨在
縣北後遷潭溪更名)鉛山(府西元鉛山州直隸江浙行省治在八樹嶺之南洪武初降為縣遷於今治西
南有銅寶山湧泉浸鐡可以為銅又有鉛山産鉛銅及青緣北有鵝湖山南有分水嶺與福建崇安縣界上有
分水關巡檢司又有紫溪嶺水出焉出焉北有上饒江至汭口與紫溪桐木黃蘖諸水合流入弋陽縣界謂之
鉛山河口又東北有石溪亦流合上饒江西南有石佛寨巡檢司後遷善政鄉湖坊街又西有駐泊巡檢司治
汭口鎮廢)永豐(府南東南有平陽山舊産銀礦南有永豐溪源出福建浦城縣界下流至上饒縣界合玉
溪又東有永平溪西會杉溪及諸溪谷之水注於永豐溪東有柘陽寨廵檢司又有杉溪寨廵檢司廢)興
安(府西嘉靖三十九年八月以弋陽縣之横峯寨置析上饒貴溪二縣地益之縣南有宋溪源并出靈山下
流入上饒江東有了巖寨巡檢司後廢)
建昌府(元建昌路属江西行省)太祖壬寅年正月為肇慶府尋曰
建昌府領縣五西北距布政司四百里南城(倚永樂二十二
年建荆王府正統十年遷於湖廣蘄州成化二十三年建益王府西南有麻姑山東有旴江一名建昌江自南
豐縣流入下流入金谿縣東有藍田北有伏牛二巡檢司又南有曾潭北有岳口二巡檢司廢又東南有杉關
接福建光澤縣界)南豐(府南少西元南豐州直隸江西行省洪武初降為縣南有軍山又東南有百丈
嶺與福建建寧縣分界又有旴水東南有龍池廵檢司本黃沙源坪在縣西南後遷縣南雙港口又遷縣東南
百丈嶺又遷䢴都尋又遷於此更名又南有太平北有仙君二廵檢司廢)新城(府東南西有福山黎水出
焉經縣西下流會於旴江又有五飛猿嶺飛猿水出焉下流至南城縣入於旴江又有五福港源出杉關流與
飛猿水合東南有極高巡檢司遷水口村後遷縣南德勝關又遷縣東洵口仍故名西南有同安巡檢司後遷
縣西樟村尋復)廣昌(府西南西北有金嶂山西南有梅嶺又南有血木嶺旴水出焉經城南流入南豐縣
西南有秀嶺南有泉鎮二巡檢司)瀘溪(府東南本南城縣瀘溪巡檢司萬歷六年十二月改為縣東有
瀘源溪出福建崇安縣之五鳳山流至縣又北入於安仁港)
撫州府(元撫州路属江西行省)太祖壬寅年正月為臨川府尋曰
撫州府領縣六北距布政司二百四十里臨川(倚南有靈
谷山西有銅山舊産銅城東有汝水上源接旴江自金谿縣流入東合於章江又西有臨水源出崇仁縣流合
汝水北有温家圳南有青泥西有清遠三巡檢司又有白竿巡檢司後廢)崇仁(府西南有巴山一名臨川
山臨水出焉亦曰巴水又南有華蓋山西寧水出焉下流俱合於汝水又西南有寶唐山寶唐水出其下北合
縣境諸溪入於臨水東有周坊巡檢司又西北有丁坊南有河亭二巡檢司廢)金谿(府東南東入金窟山
舊産金又有雲林山跨撫信建昌三府境又有崖山接貴溪縣界南有福水即旴水下流也自南城縣流入北
合清江水又北合石門港水又北流為苦竹水又西流為臨川縣之汝水)宜黃(府西南東有宜黃水下流
入汝南有止馬寺巡檢司又有上勝巡檢司廢)樂安(府西南西北有大盤山與新淦永豐二縣界寶唐水
出焉下流合於臨水東有芙蓉山鰲溪水出焉下流合於贛水北有龍義又有望仙二巡檢司又西北有南平
巡檢司後廢)東鄉(府東正德七年八月以臨川縣之孝岡置析金谿進賢餘干安仁四縣地益之西南
有汝水東北有横山西北有古熂二巡檢司後廢)
吉安府(元吉安路属江西行省)太祖壬寅年為府領縣九東北距
布政司五百九十里廬陵(倚北有螺山南有神岡山兩山相望贛江經其下又
北經城東又北經虎口石流入峽江縣為清江南有富田西有井岡西南有敖城三巡檢司)泰和(府南
少西元太和州洪武二年正月改為泰和縣東有王山亦名匡山贛江在城南自萬安縣流入經縣西之牛吼
石而東北入廬陵縣界又南有雲亭江一名繒水源出興國縣北流至珠林口&KR3336;於贛江西有旱禾市東北有
花石潭東南有三顧山三巡檢司)吉水(府東北元吉水州洪武二年正月降為縣東有東山北有王嶺
又東北有吉文水贑水之支流北有白沙巡檢司遷縣西北三曲灘上仍故名)永豐(府東東有郭山南有
石空嶺又有恩江下流入於贛江東南有層山南有沙溪又有表湖三巡檢司又東北有視田巡檢司後廢)
安福(府西少北元安福州洪武二年正月改為縣西有盧蕭山盧水出焉經城北東流與王江合又東合
禾水至廬陵縣神岡山下入於贛江南有黃茒巡檢司治黃陂寨後遷縣西時礱鎮西有羅塘巡檢司治洋澤
後遷江背俱仍故名)龍泉(府西南東南有錢塘山西有石含山南有遂水東流入於贛江西北有北鄉巡
檢司西南有禾源巡檢司後遷縣西左安司仍故名西有秀洲巡檢司本金田在縣北後遷治更名)萬安
(府南東有蕉源山産鐵城西有贛江江之灘三百里在縣境者十八灘皇恐為最險又南有皂口江自贛縣北
注於贛江有進口巡檢司在縣西南又東北有灘頭廵檢司又東南有西平山巡檢司廢)永新(府西南元
永新州洪武二年正月降為縣東南有義山西有秋山一名禾山禾水出焉一名永新江東流至泰和縣入於
贛江東南有上坪寨西北有栗傳寨又有禾山寨又有新安寨四巡檢司)永寧(府西南北有七溪嶺西有
漿山水源自湖廣茶陵州接流經縣南合於永新縣之禾江西有升鄉寨巡檢司西南有襲頭寨巡檢司尋廢)
臨江府(元臨江路属江西行省)太祖癸夘年為府領縣四東北距
布政司二百七十里清江(倚東有閤皂山亘二百餘里南有贛江一名江江有
清江鎮廵檢司又有袁江自新喻縣流入至縣南合焉西有蕭水南有淦水至縣東清江鎮亦俱合於贛江西
南有太平市巡檢司廢)新淦(府南元新淦州洪武初降為縣西北有離嶺淦水出焉又西有清江又南
有象江有泥江俱流入於清江東有枉山巡檢司後遷藍橋尋復)新喻(府西元新喻州洪武初降為縣
西有銅山舊産銅北有蒙山南有渝水即袁江潁江水北流入焉北有水北墟巡檢司)峽江(府南本新
淦縣之峽江巡檢司嘉靖五年四月改為縣析新淦縣六鄉地益之南有玉笥山又有贛江亦名峽江有黃金
水流合焉)
袁州府(元袁州路属江西行省)太祖庚子年為府領縣四東北距
布政司三百九十里宜春(倚南有蟠龍山又有仰山又秀江在城北源出平鄉
縣流經府西亦曰稠江即袁江之上源也西有黃圃南有澗富嶺二巡檢司)分宜(府東東有鍾山峽西
有昌山峽秀江經兩峽中入新喻縣境為喻水)萍鄉(府西元萍鄉州洪武初降為縣東有羅霄山羅霄水
出焉分二𣲖東流者為盧溪水下流為秀江入宜春縣界西流者入湖廣醴陵縣界合湪水又西有萍川水亦
曰陽岐水西流經縣南下流合湪水北有安樂鎮東南有大安里二巡檢司又西有草市巡檢司後遷於插嶺
關仍故名又西有湘東市東有盧溪鎮)萬載(府北北有龍江下流即㙐州府之蜀江東北有康樂水入
焉西有鐵山界巡檢司又有高村鎮巡檢司尋廢)
贛州府(元贛州路属江西行省)太祖乙巳年為府領縣十二西北
距布政司一千一百八十里贛(倚南有崆峒山章貢二水夾山左右經城
之東西貢水一名東江自福建長汀縣流入府界章水一名西江自湖廣宜章縣流入府界至城北合流為贛
江北有桂源巡檢司後遷修鎮東北有磨刀寨巡檢司後遷石院舖南有長洛巡檢司後遷縣西黃金鎮俱仍
故名)雩都(府東東北有高沙寶山又北有雩山雩水出焉合寧都會昌諸水繞城而西至贛縣合於貢水
東北有平頭寨巡檢司又有印山又有青塘二巡檢司復廢)信豐(府東南東有桃江自龍南縣流入經
縣北為信豐江下流入於貢水東南有龍田巡檢司西有支枝墟又有黃田覃塘又東有新設四巡檢司後廢)
興國(府東北北有覆笥山東北有瀲江西南流合雩水入貢江東有衣錦鄉東北有迴龍寨二巡檢司)
會昌(府東少南元會昌州洪武初降為縣南有四望山下有羊角水隘北有湘洪水即貢水西北流會雩
水南有湘鄉寨北冇承鄉二巡檢檢司又西有河口巡檢司後廢)安遠(府南元属寧都州洪武初改属
府西有安遠水亦曰廉水流入會昌縣之貢水又南有三百坑水下流入廣東龍川縣西北有板口巡檢司)
寧都(府東北元寧都州洪武初降為縣西北有全精山北有梅寧南有寧都水興散水篔簹曲陽黃沙長
樂五水合又東北有虔化水下流俱入於雩水又有梅川水出梅嶺下流亦經雩都縣入貢水東南有下河寨
巡檢司)瑞金(府東元属會昌州洪武初改属府東北有陳石山綿江出焉流至縣南入貢水又西入會
昌縣為湘洪水西北有瑞林東北有湖陂巡檢司東南有古城鎮路出福建長汀縣)龍南(府南元属
寧都州洪武初改属府西南有冬桃山桃水出焉東北流會諸水至縣北宮山下與渥濂二水合為三江口又
北流為信豐縣之桃江有冬桃隘崇禎初移定南縣下歷巡檢司駐焉)石城(府東北元元貞元年十一
月属寧都州洪武初改属府北有牙梳山東有霸水西南合虔化水入貢江北有捉殺寨巡檢司後遷縣西赤
江市仍故名)定南(府東南隆慶三年三月以龍南縣之蓮□鎮置析安遠信豐二縣地益之西北有程
嶺又南有神仙嶺東有指揮峯東北有九洲河下流會於信豐縣之桃江東北有下歷巡檢司復遷高砂蓮塘
又遷龍南縣冬桃隘)長寧(府東南萬歷四年三月以□遠縣之馬蹄岡置析會昌縣地益之東南有頂山
又南有大帽山俱接閩廣坑又東有尋鄔水流入廣東龍川縣界西北有黃鄉巡檢司南有新坪巡檢司本大
墩後更名北有雙橋南有丹竹樓二巡檢司後廢)
南安府(元南安路属江西行省)太祖乙巳年為府領縣四東北距
布政司一千五百二十里大庾(倚西南有庾嶺五嶺之一亦名梅嶺上有
關曰梅關又有章江亦曰南江亦曰横江下流與貢水合西有鬱林鎮巡檢司治晶都村後遷浮江隘又遷黃
泥港東北有赤石嶺巡檢司治峯山里後遷小溪城又遷峯山新城後遷峯山水西村俱仍故名又縣南有水
南城與府城隔江對峙嘉靖四十年築西北有新田城又北有鳳凰城又西有楊梅城俱嘉靖四十四年築又
東有九所城亦嘉靖四十四年築)南康(府東北西南有禽山禽水出焉東流至南壄口入於章江北有
羊嶺山南有芙蓉江即章江東北有潭口鎮北有相安鎮二巡檢司)上猶(府東北元永清縣洪武初更名
□有書山一名太𫝊山東有大猶山猶水出焉下流至南康縣入於章江西有浮龍巡檢司後遷太𫝊村仍故
名)崇義(府正正德十四年三月以上猶縣之崇義里置析大庾南康二縣地益之西南有聶都山西有
□岡又有章江自湖廣宜章縣流入又有横水經縣南又西南有左溪下流俱合章江西北有上保巡檢司本
過步後遷治更名西南有鉛厰巡檢司本在鉛山後遷聶都東南有長龍巡檢司本治隆平里後遷縣東北尚
德里江頭俱仍故名)
明史卷四十三
