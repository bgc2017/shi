欽定四庫全書
明史卷二百四十七考證
劉鋌傳参將鄧子龍擊斬罕虔於姚關(臣)方煒按鄧
子龍傳子龍斬罕虔於姚關時並生禽招罕招色罕
老及其黨百三十餘人斬首五百餘級謹識
劉綎傳兵還至騰衝甲而譟焚民居(臣)方煒按明神
宗實錄兵還至騰衝焚城中民居一百七十餘家謹
識
劉綎傳詔革綎任以遊擊候調(臣)方煒按綎革任緣
撫按官奏綎受思順金寳牙錦諸物又縱把總謝世
祿夏世勲陳其正等淫虐使其情甚不堪倉皇出奔
宜治綎罪事詳明神宗實綠謹識
劉綎傳詔綎革任永不收錄(臣)方煒按綎革任傳言
緣化龍景雲奏使使齎玉帶黃金事考明神宗實錄
景雲恭綎驕恣侮慢未及使使齎金玉帶事紀載互
異謹識
劉綎傳立祠曰表忠(臣)方煒按劉綎於乾隆四十一
年
賜謚忠壯謹識
李應祥傳時分兵八道(臣)方煒按八道謂烏江興隆
及綦江南川合江永寧沙溪偏橋龍泉詳李化龍傳
謹識
陳璘傳(吴廣附)坐事罷歸(臣)方煒按坐事罷歸史未
詳何事他書亦無可考謹識
鄧子龍傳詔移子龍永昌(臣)方煒按移子龍永昌傳
未詳其原委考明神宗實錄時緬賊莾酋犯永昌騰
越先是永昌參將已裁革永騰獨守偹一人撫臣劉
世會請以湖廣參將鄧子龍為永昌恭將報可謹識
鄧子龍傳既而綎罷劉天俸代天俸逮遂以子龍兼統
之(臣)方煒按綎罷事已詳綎傳至下文劉天俸逮
及後文子龍下吏並被劾史俱未詳何事他書亦無
可考謹識
