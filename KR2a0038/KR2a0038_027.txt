欽定四庫全書
明史卷二十七
大學士張廷玉等奉敕修
志第三
天文三
星晝見客星彗孛
天變日變月變暈適
星變流隕雲氣
星晝見恒星洪武十九年七月癸亥二十年五月丁丑
七月壬寅二十一年十二月丁夘俱三辰晝見弘治十
八年九月甲午申刻河鼓北斗見庚子星晝見正德元
年二月癸酉星斗晝見天啟二年五月壬寅有星隨日
晝見崇禎十六年十二月辛酉朔星晝見歲星景泰二
年九月甲辰晝見三年六月壬戌四年五月丁丑六月
甲辰五年七月庚戌壬子癸亥六年七月丁酉天順元
年五月丙子五年七月乙夘六年八月庚午七年三月
cq=6乙巳成化十四年六月庚子八月丁酉十六年七月丙
申十八年九月癸亥二十年八月壬申弘治元年六月
甲寅二年五月癸亥六月甲午五年十月己酉六年九
月癸夘七年十一月癸夘九年二月辛亥至甲寅四月
壬午十年正月甲寅至丙辰十一年八月甲申十三年
四月庚子至乙巳十四年六月壬辰至乙未竝如之十
五年六月連日晝見十六年七月辛夘十七年七月壬
子十八年五月乙未八月辛巳至九月癸未正德元年
十一月乙酉二年十一月辛酉至丁夘六年三月壬寅
至四月壬申九年八月乙巳至甲寅十二年十月甲子
至乙巳竝如之嘉靖二年三月辛未二十九年八月戊
寅晝見守井崇禎十一年四月壬子晝見熒惑景泰三
年八月甲子晝見於未位太白洪武四年二月戊戌晝
見四月戊申六月壬午朔五年六月甲申至丁亥十二
月甲寅八年八月丁巳九年二月丁巳至己酉三月壬
申十二年閏五月戊戌十三年七月甲午十五年四月
丁亥七月戊申辛酉九月丁未朔十六年十月壬辰至
乙未十八年四月己亥至辛丑六月丙申至辛丑辛亥
竝如之九月戊寅經天與熒惑同度乙酉晝見丁亥又
見犯熒惑十月癸巳至丙申晝見戊戌至辛丑十九年
十月甲申朔至庚寅竝如之二十年六月戊戌經天七
月壬寅至甲辰晝見二十一年四月己巳七月丙申二
十三年三月丁亥二十四年八月辛巳二十五年二月
辛酉二十六年四月甲辰竝如之八月庚子與太隂同
晝見建文四年七月庚子經天永樂元年五月癸未癸
夘俱與太隂同晝見六月壬申與太隂晝見四年七月
壬寅晝見五年八月丙申六年二月甲辰八年十月庚
戌十二年九月癸未十五年七月己酉八月庚戌洪熙
元年六月戊戌七月乙巳八月癸巳宣德六年十月乙
巳八年九月戊戌至甲寅九年十二月甲子十年七月
丁亥正統四年七月壬子十月丙申六年五月庚戌竝
如之十一年七月甲申經天十三年二月辛酉晝見十
四年正月辛亥八月丙子景泰元年十月乙酉二年五
月庚子辛亥竝如之壬子經天三年五月丁巳晝見十
一月壬戌五年正月甲戌二月丙戌六月癸夘七年正
月戊戌天順元年四月甲午八月壬子二年十月己未
三年四月癸亥癸酉四年十一月庚寅十二月丙戌五
年正月丁未十二月癸巳六年六月己丑八月庚午七
年閏七月辛酉癸未八年正月庚申成化元年二月癸
未三年四月癸丑四年六月丙申六年六月丙戌七年
八月癸夘竝如之八年正月乙夘經天與日爭明十一
年五月己未晝見十二年十月丙戌十三年十二月甲
午竝如之十四年六月庚子與歲星俱晝見八月甲午
晝見十五年十二月丙子十七年三月癸未八月癸亥
十八年九月庚戌十九年四月癸亥朔竝如之二十年
八月壬申與歲星俱晝見二十一年十一月丙辰晝見
二十二年六月己丑二十三年九月丙午弘治元年五
月庚午二年正月壬戌三月庚申五月丙戌八月癸巳
庚子四年四月辛未五年五月乙亥十月辛酉六年十
二月乙丑七年五月庚戌八年七月戊子九年二月己
酉朔十年正月甲子至丁夘竝如之六月丙子未刻經
天八年癸未及十一年十月辛巳晝見十二年三月戊
辰至壬申八月庚寅竝如之十三年四月庚子至乙巳
與歲星同晝見十月丁未巳酉十四年十二月庚戌十
五年五月庚寅至癸巳十六年七月壬辰十七年二月
戊戌及六月癸亥十八年二月壬戌竝晝見五月辛亥
經天八月癸亥至戊辰晝見正德元年十月己未如之
二年正月庚辰經天三月戊辰晝見三年五月乙巳至
丁未十月己夘庚辰四年十月戊戌至乙巳五年五月
丙子六年七月壬申至八月癸未八年正月丙戌至己
丑四月壬戌癸亥八月庚戌至乙夘九年十一月甲申
至十二月壬辰十一年六月甲寅至己未十四年八月
丙寅至庚辰十五年正月己未至二月辛酉十六年八
月丁亥嘉靖元年九月辛未竝如之二年三月辛未與
歲星俱晝見三年四月庚戌晝見五年五月庚子十一
年四月癸巳十月辛巳戊子十一月甲寅十三年閏二
月庚申竝如之五月癸巳與月同晝見十七年九月辛
夘晝見十八年四月癸亥十一月壬寅二十年十一月
乙巳至丁未二十二年七月丙午二十三年二月辛巳
二十四年閏正月戊寅二十五年十月辛夘二十六年
四月丙申二十七年四月丁巳十一月丙戌至乙未二
十八年十一月乙酉至己丑二十九年六月戊申甲寅
三十年六月丙子至辛巳三十一年正月丙戌至丙申
三十二年二月辛未至甲戌七月戊辰至辛未三十五
年五月壬午十月癸夘至丙午三十六年十二月庚辰
朔三十八年七月癸酉三十九年正月庚寅至壬辰竝
如之四十年三月丙子晝見歷二十四日八月辛未晝
見四十一年九月乙未四十二年四月己巳至壬申四
十三年五月甲寅竝如之十月戊子晝見歷二十二日
四十五年正月己亥晝見隆慶元年七月辛酉二年正
月甲寅竝如之三年三月甲子晝見歷二十二日四年
十一月乙丑至丁夘晝見萬歷十一年七月辛丑十二
年七月癸巳十六年九月丁丑二十一年八月甲午二
十四年十月丙寅竝如之二十七年九月辛夘經天三
十七年三月辛丑晝見三十八年十月辛巳四十年五
月壬寅天啟二年二月丙戌三年三月丁巳十二月乙
丑五年四月癸巳竝如之七月癸酉經天崇禎元年七
月壬戌晝見三年四月己夘十二月丙辰竝如之
客星史記天官書有客星之名而不詳其形状敘國皇
昭明諸異星甚悉而無瑞星妖星之名然則客星者言
其非常有之星殆諸異星之總名而非有專屬也李淳
風志晉隋天文始分景星含譽之屬為瑞星彗孛國皇
之類為妖星又以周伯老子等為客星自謂本之漢末
劉叡荆州占夫含譽所謂瑞星也而光芒則似彗國皇
所謂妖星也而形色又類南極老人瑞與妖果有定哉
且周伯一星也既屬之瑞星而云其國大昌又屬之客
星而云其國兵起有喪其說如此果可為法乎馬遷不
復區别良有以也今按實錄彗孛變見特甚皆别書老
人星則江以南常見而燕京必無見理故不書餘悉屬
客星而編次之洪武三年七月太史奏文星見九年六
月戊子有星大如彈丸白色止天倉經外屏卷舌入紫
微垣掃文昌指内厨入於張七月乙亥滅十一年九月
甲戌有星見於五車東北發芒丈餘掃内階入紫微宫
掃北極五星犯東垣少宰入天市垣犯天市至十月己
未陰雲不見十八年九月戊寅有星見太微垣犯右執
法出端門乙酉入翼彗長丈餘至十月庚寅犯軍門彗
掃天廟二十一年二月丙寅有星出東壁占曰文士效
用帝大喜以為將策進士兆也永樂二年十月庚辰輦
道東南有星如盞黃色光潤而不行二十二年九月戊
戌有星見斗宿大如椀色黃白光燭地有聲如撒沙石
宣德五年八月庚寅有星見南河旁如彈丸大色青黑
凡二十六日滅十月丙申蓬星見外屏南東南行經天
倉天庾八日而滅十二月丁亥有星如彈丸見九斿旁
黃白光潤旬有五日而隠六年三月壬午又見八年閏
八月戊午景星三見西北方天門青赤黃各一大如椀
明朗清潤良久聚半月形丁丑有黃赤色見東南方如
星非星如雲非雲盖歸邪星也景泰三年十一月癸未
有星見鬼宿積尸氣旁徐徐西行天順二年十一月癸
夘有星見於星宿色白西行至丙午其體微狀如粉絮
在軒轅旁庚戌生芒五寸犯爟位西北星至十二月壬
戌没於東井五年六月壬辰天市垣宗正旁有星粉白
至乙未化為白氣而消六年六月丙寅有星見策星旁
色蒼白入紫微垣犯天牢至癸未居中台下形漸微弘
治三年十二月丁巳有星見天市垣東南行戊辰見天
倉下漸向壁七年十二月丙寅有星見天江旁徐行近
斗至八年正月庚戌入危十二年七月戊辰有星見天
市垣宗星旁入紫微垣東藩經少宰尚書抵太子后宫
出西藩少輔旁至八月己丑滅十五年十月戊辰有星
見天廟旁自張扺翼復退至張戊寅滅正德十六年正
月甲寅朔東南有星如火變白長可六七尺横亘東西
復變勾屈状良久乃散嘉靖八年正月立春日長星亘
天七月又如之十一年二月壬午有星見東南色蒼白
有芒積十九日滅十三年五月丁夘朔有星見螣蛇歷
天廐入閣道二十四日滅十五年三月戊午有星見天
梧旁東行歷天厨西入天漢至四月壬辰沒二十四年
十一月壬午有星出天棓入箕轉東北行逾月没萬歷
六年正月戊辰有大星如日出自西方衆星皆西環十
二年六月己酉有星出房三十二年九月乙丑尾分有
星如彈丸色赤黃見西南方至十月而隠十二月辛酉
轉出東南方仍尾分明年二月漸暗八月丁夘始滅三
十七年有大星見西南芒刺四射四十六年九月乙夘
東南有白氣一道闊尺餘長二丈餘東至軫西入翼十
九日而滅十一月丙寅旦有花白星見東方天啟元年
四月癸酉赤星見於東方崇禎九年冬天狗見豫分
彗孛彗之光芒傅日而生故夕見者必東指晨見者必
西指孛亦彗類其芒氣四出天文家言其災更甚於彗
洪武元年正月庚寅彗星見於昴畢三月辛夘彗星出
昴北大陵天船間長八尺餘指文昌近五車四月己酉
没於五車北六年四月彗星三入紫微垣二十四年四
月丙子彗星二一入紫微垣閶闔門犯天牀一犯六甲
掃五帝内座永樂五年十一月丙寅彗星見宣德六年
四月戊戌有星孛於東井長五尺餘七年正月壬戌彗
星出東方長丈餘尾掃天津東南行十月始滅是月戊
子又出西方十有七日而滅八年閏八月壬子彗星出
天倉旁長丈許己巳入貫索掃七公己夘復入天市垣
掃晉星二十有四日而滅正統四年閏二月己丑彗星
見張宿旁大如彈丁酉長五丈餘西行掃酒旗迤北犯
鬼宿六月戊寅彗星見畢宿旁長丈餘指西南計五十
有五日乃滅九年七月庚午彗星見太微東垣長丈許
累日漸長至閏七月己夘入角没十四年十二月壬子
彗星見天市垣市樓旁歷尾度長二尺餘至乙亥没景
泰元年正月壬午彗星出天市垣外掃天紀星三年三
月甲午朔有星孛於畢七年四月壬戌彗星見於東北
胃長二尺指西南五月癸酉漸長丈餘戊子西北見於
柳長九尺餘掃犯軒轅星甲午見於張長七尺餘掃太
微北西南行六月壬寅入太微垣長尺餘十二月甲寅
彗星復見於畢長五寸東南行漸長至癸亥而没天順
元年五月丙戌彗星見於危若動搖者東行一度芒長
五寸指西南六月癸巳朔見室長丈餘由尾至東壁犯
天大將軍卷舌第三星井宿水位南第二星十月己亥
彗星見於角長五寸餘指北犯角北星及平道東星五
年六月戊戌彗見東方指西南入井度七月丙寅始滅
成化元年二月彗星見三月又見西北長三丈餘三閱
月而没四年九月己未有星見星五度東北行越五日
芒長三丈餘尾指西南變為彗星其後晨見東方昏見
室南犯三公北斗瑶光七公轉入天市垣出垣漸小犯
天屏西第一星十一月庚辰始滅七年十二月甲戌彗
星見天田西指尋北行犯右攝提掃太微垣上將及幸
臣太子從官尾指正西横掃太微垣郎位己夘光芒長
大東西竟天北行二十八度餘犯天槍掃北斗三公太
陽入紫微垣内正晝猶見自帝星北斗魁庶子后宫勾
陳天樞三師天牢中台天皇大帝上衛閣道文昌上台
無所不犯乙酉南行犯婁天河天隂外屏天囷八年正
月丙午行奎宿外屏漸微久之始滅弘治三年十一月
戊戌彗星見天津南尾指東北犯人星歷杵臼十二月
戊申朔入營室庚申犯天倉十三年四月甲午彗星見
壘壁陣上入室壁間漸長三尺餘指離宫掃造父過太
微垣漸微入紫微垣近女史犯尚書六月丁酉没正德
元年七月己丑有星見紫微西藩外如彈丸色蒼白越
數日有微芒見參井間漸長二尺如帚西北至文昌庚
子彗星見有光流東南長三尺越三日長五尺許掃下
台上星入太微垣十五年正月彗星見嘉靖二年六月
有星孛於天市十年閏六月乙巳彗星見於東井長尺
餘掃軒轅第一星芒漸長至翼長七尺餘東北掃天罇
入太微垣掃郎位行角度東南掃亢北第二星漸斂積
三十四日而没十一年八月己夘彗星見東井長尺許
後東北行歷天津漸至丈餘掃太微垣諸星及角宿天
門至十二月甲戌凡一百十五日而滅十二年六月辛
巳彗星見於五車長五尺餘掃大陵及天大將軍漸長
丈餘掃閣道犯螣蛇至八月戊戌而滅十八年四月庚
戌彗星見長三尺許光指東南掃軒轅入第八星旬日
始滅三十三年五月癸亥彗星見天權旁犯文昌行入
近濁積二十七日而没三十五年正月庚辰彗星見進
賢旁長尺許西南指漸至三尺餘掃太微垣次相東北
入紫微垣犯天牀四月二日滅三十六年九月戊戌彗
星見天市垣列肆旁東北指至十月二十三日滅隆慶
三年十月辛丑朔彗星見天市垣東北指至庚申滅萬
歷五年十月戊子彗星見西南蒼白色長數丈氣成白
虹由尾箕越斗牛逼女經月而滅八年八月庚申彗星
見東南方每夜漸長縱横河漢凡七十日有竒十年四
月丙辰彗星見西北形如匹練尾指五車歷二十餘日
滅十三年九月戊子彗星出羽林旁長尺許每夕東行
漸小至十月癸酉滅十九年三月丙辰西北有星如彗
長尺餘歷胃室壁長二尺閏三月丙寅朔入婁二十一
年七月乙夘彗星見東井乙亥逆行入紫微垣犯華盖
二十四年七月丁丑彗星見西北如彈丸入翼長尺餘
西北行三十五年八月辛酉朔彗星見東井指西南漸
往西北壬午自房歷心滅四十六年十月乙丑彗星出
於氐長丈餘指東南漸指西北掃犯太陽守星入亢度
西北掃北斗璿璣文昌五車逼紫微垣右至十一月甲
辰滅四十七年正月杪彗見東南長數百尺光芒下射
末曲而銳未幾見於東北又未幾見於西崇禎十二年
秋彗星見參分十三年十月丙戌彗星見
天變洪武二十一年八月壬戌至甲子天鼓鳴晝夜不
止二十八年三月戊午昏刻天鳴如風水相搏至一鼓
止九月戊戌初天鼓鳴如瀉水自東北而南至二鼓止
宣德元年八月戊辰昏刻天鳴如雨陣迭至自東南而
西南良久乃息辛未東南天鳴聲如萬鼓正統十年三
月庚寅西北天鳴如鳥羣飛正德元年二月壬子夜東
北天鳴如風水相搏者五七次隆慶二年八月甲辰綘
州西北天裂自丑至寅乃合萬歷十六年九月乙丑甘
肅石灰溝天鳴雲中如犬状亂吠有聲崇禎元年三月
辛巳昧爽天赤如血射窗牖皆紅十年九月每晨夕天
色赤黃
日變月變洪武二年十二月甲子日中有黑子三年九
月戊戌十月丁巳十一月甲辰四年三月戊戌五月壬
子至辛巳九月戊寅五年正月庚戌二月丁未五月甲
子七月辛未六年十一月戊戌朔七年二月庚戌至甲
寅八年二月辛亥九月癸未十二月癸丑十四年二月
壬午至乙酉十五年閏二月丙戌十二月辛巳竝如之
正統元年八月癸酉至己夘月出入時皆有游氣色赤
無光十四年八月辛未月晝見與日爭明十月壬申日
上黑氣如煙尋發紅光散焰如火景泰二年四月己夘
月色如赭七年九月丙子日色變赤天順二年閏二月
己巳日無光旋赤如赭三年八月丁夘日色如赭六年
十月丙子日赤如血七年四月癸未如之乙酉日色變
白八年二月己亥日無光成化五年閏二月己夘日色
變白十一年二月己亥日色如赭四月辛夘如之十三
年三月壬申日白無光十月辛夘十四年三月庚午十
六年三月丙戌竝如之十七年三月丁酉日赤如赭十
八年四月壬寅日赤無光十二月癸酉日赤如赭二十
年二月癸酉如之弘治元年十一月己夘月生芒如齒
長三尺餘色蒼白十八年八月癸酉至九月甲午日無
光嘉靖元年正月丁夘日慘白變青無光二十八年三
月丙申至庚子日色慘白三十四年十二月庚申晦日
忽暗有青黑紫日影如盤數十相摩久之千百飛蕩滿
天向西北而散萬歷二十五年三月癸丑黑日二三十
餘迴繞日旁移時雲隠不見五月辛夘朔日光轉蕩旋
為黑餅三十年三月甲申日光照地黃赤三十五年十
一月丙午日赤無光燭地如血四十二年三月庚辰日
赤黃如赭如血者累日四十四年八月戊辰日中有黑
光四十六年閏六月丙戌至戊子黑氣出入日中摩蕩
天啟四年正月癸未日赤無光有黑子二三蕩於旁漸
至百許凡四日二月壬子日淡黃無光癸丑黑日摩蕩
日旁四月癸酉日中黑氣摩蕩十二月辛巳午刻非煙
非霧覆壓日上摩蕩如盖如吞通天皆赤崇禎四年正
月戊戌日色如血照人物皆赤二月乙巳朔日赤如血
無光十月丙午月晝見十一年十一月癸亥日中有黑
子及黑青白氣日入時日光摩蕩如兩日十二年正月
己未朔日白無光辛酉日光摩蕩竟日有氣從日中出
如鏡黛噴花二月庚子日旁有紅白丸又白芒黑氣交
掩日光摩蕩十三年九月己巳兩日竝日辰刻乃合為
一入時又分為二十四年正月壬寅日青無光後三年
正月癸丑有星入月三月壬寅日色無光者兩旬
暈適洪武六年三月戊辰日交暈十年正月己巳白虹
貫日十二月甲子白虹貫月十二年四月庚申日交暈
十四年正月壬子日有珥白虹貫之九月甲辰白虹貫
日十五年正月丁未十九年三月己巳二十二年十二
月戊午竝如之二十三年正月壬辰日暈白虹貫珥二
十八年十一月乙亥日上赤氣長五丈餘須臾又生直
氣背氣皆青赤色又生半暈兩白虹貫珥已而彌天貫
日三十年二月辛亥白虹亘天貫日永樂十八年閏正
月癸未日生重半暈上有青赤背氣左右有珥白虹貫
之隨生黃氣璚氣洪熙元年正月乙末日生兩珥白虹
貫之四月丁未如之復生交暈宣德元年正月庚戌日
生青赤璚氣隨生交暈色黃赤二月己夘日兩珥又生
交暈左右有珥上重半暈及背氣昏刻月生兩珥白虹
貫之二年十二月甲戌月生交暈左右珥白虹貫之三
年三月庚寅日生交暈色黃赤兩珥及背氣戟氣各一
色皆青赤丁酉日暈又交暈及戟氣二道十二月己夘
日生交暈五年正月癸亥日暈隨生交暈二月甲午日
交暈隨生戟氣四月庚辰日生兩珥白虹貫之六年二
月甲寅日暈隨生交暈及重半暈璚氣八年九月戊戌
辰刻日暈兩珥背氣申刻諸氣復生十年十二月辛亥
日暈白虹貫兩珥有璚氣隨生重半暈及背氣正統元
年二月己酉白虹貫月九月丁未如之十二月丙戌月
生背氣左右珥白虹貫之三年四月庚辰日生兩珥白
虹貫之隨暈十二月癸酉月生兩珥白虹貫之隨生背
氣七年十二月辛丑月暈白虹貫之十一年正月乙未
日生背氣白虹彌天十四年八月戊申日暈旁有戟氣
隨生左右珥及戴氣東北虹霓如杵景泰元年二月壬
午酉刻日上黑氣四道約長三丈離地丈許兩頭銳而
貫日其状如魚十二月甲午日交暈上下背氣各一道
兩旁戟氣各一道二年正月癸夘日生左右珥白虹貫
之隨生背氣二月丙戌日生暈三年正月丙辰日生左
右珥及背氣白虹五年十一月壬戌月暈左右珥及背
氣又生白虹貫右珥七年六月丁丑日暈隨生重半暈
及左右珥天順元年二月庚戌辰刻日交暈左右珥旋
生抱氣及左右戟氣白虹貫日未刻諸氣復生辛亥日
交暈左右珥及戟氣白虹貫日彌天者竟日二年二月
乙夘日交暈上有背氣白虹貫日七年正月戊戌月生
連環暈成化二年四月壬寅日交暈右有珥十一年六
月己酉日重暈左右珥及背氣十二年正月甲子日交
暈二十年二月己未日生白虹東北亘天二十一年十
月癸己巳刻日暈左右珥未刻復生又生抱氣背氣二
十三年十二月癸巳日暈左右珥又生背氣及半暈弘
治二年正月甲戌午刻日暈白虹彌天丙戌日交暈左
右珥白虹彌天二月壬寅日生左右珥及背氣又生交
暈半暈及抱格二氣十一月戊辰月暈連環貫左右珥
四年二月庚戌午刻日交暈左右珥下生戟氣白虹彌
天六年十一月乙巳月暈左右珥連環貫之十八年二
月己巳月暈左右珥白虹彌天正德元年正月乙酉日
暈上有背氣左右有珥白虹彌天十二月辛酉月暈白
虹彌天甲子如之嘉靖元年四月癸未月生連環暈二
年正月己酉月暈連環左右珥七年正月乙亥日重暈
兩珥及戟氣白虹彌天十三年二月壬辰白虹亘天日
暈左右珥及戟氣十八年十二月壬午立春日暈右珥
白虹亘天二十一年十一月甲子月暈連環四十一年
十一月辛丑日暈左右珥上抱下戟白虹彌天隆慶五
年三月辛巳日暈有珥白虹亘天萬歷三十五年正月
庚午日暈黑氣蔽天四十八年二月癸丑日連環暈下
有背氣左右戟氣白虹彌天天啟元年二月甲午日交
暈左右有珥白虹彌天三年十月辛巳日生重半暈左
右珥崇禎八年二月丙午白虹貫日
星變洪武二十八年閏九月辛巳壘壁陣疎拆復聚二
十九年八月戊子欽天監言井宿東北第二星近歲漸
暗小促聚不端列三十一年五月癸亥壘壁陣疎者就
聚正統元年九月丁巳狼星動搖十四年十月辛亥如
之成化六年丁巳熒惑無光十三年九月乙丑朔歲星
光芒炫燿而有玉色正德八年八月大角及心中星動
搖北斗中璿璣權三星不明萬歷四十四年權星暗小
輔星沉没四十六年九月太白光芒四映如月影天啓
五年七月壬申熒惑色赤體大有芒崇禎九年十二月
熒惑如炬在太微垣東南十二年十月甲午填星昏暈
十三年六月泰階拆九月五車中三柱隠十月參足突
出玉井後四年二月熒惑怒角三月壬辰欽天監正戈
承科奏帝星下移已又軒轅星絶續不常大小失次文
昌星拆天津拆瑶光拆芒角黑青
星流星隕靈臺候簿飛流之記無夜無有其小而尋常
者無關休咎擇其異常者書之洪武三年十月庚辰有
赤星如桃起天桴至壘壁陣扺羽林軍爆散有聲五小
星隨之至土司空旁發光燭天忽大如椀曳赤尾至天
倉没須臾東南有聲二十一年八月乙巳赤星如杯自
北斗杓東南行三丈餘分為二又五丈餘分為三經昴
宿復為二經天廩合為一没於天苑永樂元年閏十一
月丁夘有星色蒼大如斗光燭地出中天雲中西南行
隆隆有聲入雲中二年五月丙午有赤星大如斗光燭
地出中天西北行入雲中十六年有星大如斗色青赤
光燭地自柳東行至近濁二十二年五月己亥有星如
盞色青白光燭地起東南雲中西北行入雲中有聲如
砲七月庚寅有星如椀色赤有光自奎入參炸散衆星
搖動宣德元年十二月己巳有星大如椀光赤出卷舌
東行過東井墜地有聲如雷正統元年八月乙酉昏刻
至曉大小流星百餘四年八月癸夘大小流星數百十
四年十月癸丑有星大如杯赤光燭地自三師西北抵
少弼尾跡化蒼白氣長五尺餘曲曲西行十二月戊申
有星大如杯色青白有聲光燭地自太乙旁東南行丈
餘發光大如斗至天市西垣没四小星隨之景泰二年
六月丙申大小流星八十餘八月壬午有赤星二一如
桃一如斗光燭地一出紫微西藩北行至陰德三小星
隨之一出天津東南行至河南十餘小星隨之尾跡炸
散聲如雷天順三年四月癸丑有星大如椀赤光燭地
自左旗東南行扺女宿尾跡炸散八年二月壬子有星
如椀光燭地自天市至天津尾化蒼白氣如蛇形長丈
餘良久散成化十二年十一月乙丑延綏波羅堡有星
二形如轆軸一墜樊家溝一墜本堡紅光燭天二十年
五月丙申有大星墜番禺縣東南聲如雷散為小星十
餘既而天地皆晦良久乃復二十一年正月甲申朔申
刻有火光自中天少西下墜化白氣復曲折上騰有聲
踰時西方有赤星大如椀自中天西行近濁尾跡化白
氣曲曲如蛇行良久正西轟轟如雷震弘治元年八月
戊申已刻南方流星如盞自南行丈餘大如椀西南至
近濁尾化白雲屈曲蛇行而散四年十月丁巳有星赤
光如電自西南往東北聲如鼓隕光山縣化為石如斗
光州商城亦見大星飛空如光山所見十一月甲戌星
隕真定西北紅光燭天西南天鳴如鼔又若奔車七年
五月宣府山西河南有星晝隕八年四月辛未有星如
輪流至西北隕於鉛山縣其聲如雷九年閏三月戊午
平涼東南有流星如月紅光燭地至西北止既而天鼓
鳴十年正月壬子有星大如斗色黃白光長三十餘丈
一小星隨之隕於寧夏西北隅天鳴如雷者數聲九月
乙巳有星如斗光掩月流自西北隕於永平有聲十一
年正月癸亥有流星隕於肅州大如房響如雷良久滅
十月壬申曉東方赤星如椀行丈餘光燭地東南行小
星數十随之十四年閏七月辛巳山東有星大如車輪
赤光燭天自東南往西北隕於夀光天鼓鳴十六年正
月己酉南京有星晝流正德元年十二月庚午有星如
椀隕寧夏中衛空中有紅光大二畆二年八月己亥寧
夏有大星自正南流西南而墜後有赤光一道闊三尺
長五丈五年四月丁亥雷州有大星如月自東南流西
北分為二尾如彗随没聲如雷六年八月癸卯有星形
如箕尾長四五丈紅光燭天自西北轉東南三首一尾
墜四川崇寧衛色化為白復起綠燄高二丈餘聲如雷
震十五年正月丁未酉刻有星隕於山西龍舟谷巡檢
司廳事四月丙戌陜西鞏昌府有星如日色赤自東方
流西南而隕天鼔鳴嘉靖十二年九月丙子流星如盞
光照地自中台東北行近濁尾跡化為白氣四更至五
更四方大小流星縦横交行不計其數至明乃息十四
年九月戊子開封白晝天鼓鳴有星如盌東南流衆小
星從之如珠十九年五月辛丑星隕棗強為石四萬歷
三年五月癸亥晝景州天鼓鳴隕星二化為黑石四年
十一月甲午有四星隕費縣火光照地質明落赤點於
城西北色如硃砂長二里闊一二尺是月臨漳有星長
尺許白晝北飛十三年七月辛巳有星如盌隕於沈邱
蓮花集天鼓鳴十五年六月丙寅平陽晝隕星丁夘辰
刻有星如斗隕於平隂震響如雷十七年正月庚申有
星隕西寧衛大如月天鼓鳴二十年二月丙辰有三星
隕閩縣東南二十二年正月戊戌保定青山口有大飛
星餘光若彗長二十餘丈二十七年三月庚子盖州衛
天鼓鳴連隕大星三三十年九月己未朔有大星見東
南赤如血大如椀忽化為五中星更明久之會為一大
如簏辛巳有大小星數百交錯行十月壬辰五更流星
起中天光散七道有聲如雷三十三年九月戊子有星
如椀墜於南京龍江後營光如火至地遊走如螢移時
滅明日復有星如月從西北流至閱兵臺分為三墜地
有聲十一月有星隕南京教場入地無跡三十五年十
一月癸巳有星隕於涇陽淳化諸縣大如車輪赤色尾
長丈餘聲如轟雷三十八年二月癸酉有星大如斗墜
陽曲西北碎星不絶天鼓齊鳴四十一年正月庚子真
定天鼓鳴流星晝隕有光四十三年三月戊申晝星墜
清豐東流邨聲如雷四十六年十月辛酉有星如斗隕
於南京安德門外聲如霹靂化為石重二十一觔天啓
三年九月甲寅固原州星隕如雨崇禎十五年夏星流
如織後二年三月己丑朔有星隕於御河
雲氣洪武四年四月辛丑五色雲見戊申乙酉十一月
壬戌五年正月庚午丙子六月辛巳七月己酉壬子八
月己亥六年六月丁丑七月癸夘七年四月丙午五月
丙戌癸巳甲午六月乙未乙夘七月己夘八月辛酉八
年正月壬申四月丁未五月庚午癸未六月壬辰己亥
十月庚戌九年八月癸巳十四年九月甲申十五年正
月甲申五月庚申九月乙夘丙寅十一月辛酉十八年
四月癸巳乙未五月辛未甲申六月癸丑十九年九月
壬午二十年十一月丁亥五月乙酉二十七年六月乙
卯竝如之永樂元年六月甲寅日下五色雲見八月壬
申日珥隨五色雲見八年二月庚戌車駕次永安甸日
下五色雲見十一年六月戊申朔武當山頂五色雲見
十七年九月丙辰十二月癸未慶雲見二十二年十一
月丙戌月下五色雲見洪熙元年二月癸酉庚辰三月
乙未俱五色雲見宣德元年八月庚辰白雲起東南狀
如羣羊驚走十一月丙辰北方有蒼白雲東西竟天二
年十二月乙未日下五色雲見四年六月戊子夜五色
雲見六年二月壬子昏西方有蒼白雲南北竟天十年
三月丁亥月生五色雲正統二年七月庚子月生五色
雲十月己丑日生五色雲十二月癸亥如之三年七月
己亥夜中天有蒼白雲南北竟天貫南北斗八年十一
月戊辰夜東南方有蒼白雲東西亘天九年十一月甲
午月生五色雲十年九月丁酉日生五色雲十一月甲
午月生五色雲十四年十月庚申晝生蒼白雲復化為
三東西南北竟天景泰元年六月乙酉赤雲四道兩頭
銳如耕壠状徐徐東北行而散八月甲戌黑雲如山化
作龍虎麋鹿狀九月丙寅有蒼白雲氣南北亘天二年
六月戊寅日上五色雲九月辛酉夜蒼白雲三東西竟
天三年正月癸亥東南有黑雲如人戴笠而揖四年十
一月丁夘月生五色雲天順二年十月壬申四年十月
戊午亦如之成化二年三月辛未白雲起南方東西竟
天十一年正月丙寅月生五色雲十八年十月庚午五
色雲見於泰陵二十一年閏四月壬辰開濮二州清豐
金鄊未申時黑雲起西北化為五色須臾晦如夜弘治
二年正月辛巳日生五色雲十四年三月己酉朔嘉靖
十七年九月戊子竝如之十八年二月庚子朔當午日
下有五色雲見長徑二寸餘形如龍鳳萬歷五年六月
庚辰祥雲繞月天啓四年六月癸巳午刻南方五色雲
見
明史卷二十七
