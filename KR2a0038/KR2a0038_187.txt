欽定四庫全書
明史卷一百五十一考證
嚴震直傳又增高中江石堤建陡閘三十有六鑿去灘
石之礙舟者漕運悉通(臣)嚴福按河渠志興安有
江原出海陽山江中横築石埭分南北渠溉民田甚
溥埭上壘石如鱗以防衡溢震宜撤石增埭水迫無
所洩衝塘岸盡趨北渠淺澀民遂失利因於永
樂二年仍復舊制則震直所修亦未必盡善也
郭資傳資主給軍餉(臣)嚴福按楊榮所撰郭資神道
碑成祖在藩邸時資有所言無不聽納及兵起資撫
輯兵民供給糧餉百費所需未嘗乏誤帝嘗以蕭何
擬之
吕震傳主事張鶴(臣)嚴福按蹇義傳作張鵬與此互
異
吳中傳以官木石遺中官楊慶作宅(臣)嚴福按明實
錄中由刑邢下獄仁宗即位以八月復中刑部十一
月改工部故有以木石遺中官之事
明史卷一百五十一考證
