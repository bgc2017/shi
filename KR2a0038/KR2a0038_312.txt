欽定四庫全書
明史卷二百十四考證
楊博傳博發仇鸞貪罔三十事(臣)章宗瀛按明徐階
所撰楊博碑記稱博與曾銑論仇鸞時銑方議逐套
寇脩東勝及受降城並河為塞鸞議其生事卒殺銑
鸞亦數毁博互詳曾銑傳謹識
楊博傳子俊民字伯章(臣)章宗瀛按明徐階子俊民
其長子也次俊士三俊彦四俊卿五俊臣見識大錄
謹附考
劉體乾傳奏太和山香税毋屬内臣忤旨奪俸(臣)章
宗瀛按先是御史詹仰庇諫市珠寳不報已而仰庇
巡視十庫疏請嚴覈内官監出納歲數内官激帝怒
杖百斥為民後給事中陳五德李巳復上疏帝震怒
杖巳百斥五德為民時體乾亦以力爭忤上意見明
實錄傳中未詳謹識
劉體乾傳神宗即位起南京兵部尚書條上防守四事
(臣)章宗瀛按體乾所陳防守四事大旨謂廣儲積
清屯田申飭戎政見明實錄謹附識
葛守禮傳父喪服闋補禮部(臣)章宗瀛按于慎行撰
守禮碑記時當事知其才將改銓曹力辭乃改禮部
後由儀制郎中外擢謹識
靳學顔傳見高拱專恣遂謝病歸卒(臣)章宗瀛按明
實錄學顔於隆慶五年六月卒賜祭一壇給半葬謹
附考
明史卷二百十四考證
