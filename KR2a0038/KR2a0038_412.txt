欽定四庫全書
明史卷二百六十四考證
賀逢聖傳同鄉官將揭白廷弼之冤(臣)嚴福按同鄉
官謂梅之煥滿朝薦等見通鑑紀事謹附考
賀逢聖傳十一年致政十四年再入閣明年再致政
(臣)嚴福按逢聖之初致政也以申救詹事黃道周
與首輔張至發議多忤其再致政也以與蔡國用不
合見崇禎長編謹附考
王家禎傳言者謂家禎奉命討安慶賊未嘗一出中州
(臣)嚴福又按明實錄言者謂給事中羅志儒謹附考
李夢辰傳有持金嘱中書舍人某賄大學士求為副都
御史者(臣)嚴福按明紀事本末中書舍人係王彦
陞大學士係薛國觀謹附考
明史卷二百六十四考證
附明史卷二百六十四考證後
乾隆四十一年
賜諡諸臣
賀逢聖專諡忠慤
吕維祺專諡忠敬
傅冠南居益焦源溥
以上通諡忠烈
南企仲周士樸王家禎焦源清李夢辰
宋師襄麻僖王道純田時震
以上通諡忠節
南居業通諡烈愍
吕維祮朱崇德
以上通諡節愍
