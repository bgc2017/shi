欽定四庫全書
明史卷一百十七考證
自椿以下四世七王幾百五十年皆檢飭守禮法好學
能文(臣)嚴福按獻王椿有獻園集定王友垓有集
十卷惠王申鑿有惠園集成王讓栩有長春競辰集
端王宣圻有端園集一時諸王文學以蜀為冠見朱
彝尊靜志居詩話謹附考
孫𨼆王仕壥(臣)嚴福按𨼆王仕壥有叔八人並封郡
王天順五年以代隘徙封懷仁王於霍山陰襄陽二
王於蒲靈邱王於絳宣寧隰川二王於隰并徙仕壥
子定安王於忻見明實錄謹附考
乘宏讀廷試卷取中旨行之(臣)嚴福按完初為江西
按察使為宸濠所重完亦心附之自完入内與王問
遺不絶王欲復護衛輦金分饋權要完知費宏不可
遂因其讀卷入疏下制許之并𫝊旨令宏致仕見谷
應泰明紀事本末謹附考
檄諸郡兵先後至(臣)嚴福按知府伍文定等至衆議
所向守仁曰兵家之道急衝其鋒攻其有備皆非計
之得吾固示以自守不出之形彼必他出然後尾而
圖之先復省城以搗其巢穴俟彼還兵來援然後邀
而擊之此全勝之策也見王守仁陽明集及谷應泰
明史紀事本末謹附考
明史卷一百十七考證
