欽定四庫全書
明史卷二百九十一考證
張銓𫝊天啓元年三月瀋陽破遼陽受圍軍大潰應泰
令銓退保河西以圖再舉不從守三日城破(臣)章
宗瀛按是時蒙古諸部大飢多入塞應泰乃下令招
降歸者日衆處之遼瀋二城天啓元年
大清兵攻之總兵官賀世賢等力戰敗還明日降人内應
城遂破見應泰𫝊謹識
就執欲生之慰諭再四不可奪乃令自盡銓衣冠向闕
拜又遥拜父母就縊舊本作被執不屈欲殺之引
頸待刃乃送歸署銓衣冠向闕拜又遥拜父母遂自
經(臣)章宗瀛恭讀
太祖高皇帝實錄天命六年張銓被執不降
太祖命賜死以遂其志
太祖惜銓欲生之婉諭再四終不可奪不得已縊而葬之
此𫝊所載小誤謹据改
崇禎四年流賊至(臣)章宗瀛按是時賊趙四兒六千
餘人入山西即點橙子也總督洪承疇等擒斬之見
通鑑紀事謹附攷
高邦佐𫝊裁抑税使高淮不敢大横(臣)章宗瀛按遼
東税監高淮恃寵恣横吏民小拂意係累相屬於道
二十六年欲變錦州倉卒逃入關吏部侍郎楊時喬
等力言遼東重困危在旦夕皆淮授民激變乃召還
見通鑑紀事謹附攷
顧頤以右参政分守遼海道(臣)章宗瀛按顧頤博興
人萬歷中進士見山東通志謹附攷
張春𫝊復以酒饌賜之舊本此下有春仍不食守者
懇勸二語臣章宗瀛恭讀
太宗文皇帝實錄載
上賜以珍饌張春曰我死志已决不食
上之所賜我盡忠求死殺之以成我志
上益有令名矣日後
上之諸臣必有為
上盡忠而死者不食餓三日
上復賜食乃受而食之並無春仍不食守者懇勸二語𫝊
所載誤謹擬刪
王肇坤𫝊遊擊治國器(臣)章宗瀛按畿輔通志治國
器作冶國器萬姓通譜有冶姓而無治姓治字係冶
字之誤謹据改
定興破安肅破(臣)章宗瀛按此處既夹叙閒文即與
上段文氣不相貫注舊本破定興破安肅應作定興
破安肅破辭意方順謹改
故城王九鼎(臣)章宗瀛按明統志河間府有故城而
無固城固字誤謹据改
承宗未詳何許人(臣)章宗瀛按黃承宗威海衛人城
破興子朝鍹力戰中流矢死妻劉氏自縊死見山東
通志謹附攷
九鼎亦未詳何許人(臣)章宗瀛按王九鼎潛山人見
江南通志謹附攷
虞孕未詳(臣)章宗瀛按陳虞孕雲南昆明籍上元人
見江南通志謹附攷
明史卷二百九十一考證
附明史卷二百九十一考證後
乾隆四十一年
賜諡諸臣
王肇坤王一桂李禎宁喬若雯宋學朱
顔紹孕吳良能
以上通諡忠烈
張秉文吉孔嘉鄧藩錫張焜芳
以上通諡忠節
鄭國昌陳輔堯張鳳竒党還醇楊燫
孫士美劉廷訓鄧謙趙珽陳三接
高維岱李其紀文昌時陳與言王維新
丁文明樊吉人賀秉鉞
以上通諡烈愍
竇永澄江萬春董爾礪徐國全顧頤
崔儒秀段展程應琦盧成功焦延慶
張國翰廖汝欽任光裕李獻明王元雅
何天球徐澤武起潛張春閻生斗
蔣秉采于世竒趙悦王禹佐咸貞吉
上官藎冶國器蘇時雨趙國鼎鄭延任
白慧元黃承宗馮登鼇王鑰王采
崔賢陳誌王九鼎張文煥錢珍
陳緘李崇德魏克家周之訓翁鴻業
唐世熊苟好善陳虞孕熊列獻韓承宣
陸燦劉大年宋希堯張列宿黃建極
李承芳高重光姚汝明周而淳趙煇
丁師義李時茪孟魯鉢張鳳鳴王端冕
唐鉉李鶴舉杜斗愚賈太初申為憲
𫝊梅邢國璽馮守禮張予卿朱迥添
任萬民李耿吳汝宗周啟元劉光先
劉士璟張振秀劉源清邢泰吉尹任
楚烟劉宏緒譚絲曾文蔚閻鼎
李昌期郝芳聲俞起蛟
以上通諡節愍
