欽定四庫全書
明史卷二百三十一考證
顧憲成傳都御史辛自脩掌計事工部尚書何起鳴在
拾遺中(臣)方煒按是時起鳴有疏訐自脩見明實
錄謹附識
顧憲成傳二十一年京察(臣)方煒按二十一年三月
給事中劉道隆論吏部員外郎虞淳熙兵部郎中楊
于庭臺省交謫而吏部曲為觧僅議一職方主事袁
黃非體上貢吏部回奏鑨疏争遂奪其俸并鐫南星
三秩調外見明實錄謹附識
顧憲成傳尋遷文選郎中(臣)方煒按是時鄒元標左
遷南刑部求去上允之憲成力勸錫爵疏留錫爵勉
從之見明紀事本末謹附識
顧憲成傳忤帝意削籍歸(臣)方煒按憲成削籍禮部
郎中何喬遠疏救謫廣西布政司經歷見明實錄謹
附識
顧憲成傳憲成舉故大學士王家屏(臣)方煒按是時
與憲成同舉王家屏者為吏部主事章嘉禛謫羅定
州判見明紀事本末謹附識
顧憲成傳既而淮撫李三才被論憲成貽書葉向高孫
丕揚為延譽(臣)方煒按丕揚時為吏部尚書先是
二十三年丕揚掌外察黜督學馬猶龍及參政丁此
吕侍郎沈思孝力争不聽疏逮此吕論戍死以是并
怨思孝至是廷臣力攻三才憲成為移書向高及丕
揚救之并言思孝猶龍之賢見明紀事本末謹附識
顧憲成傳兆魁騰疏攻憲成恣意誣詆(臣)方煒按兆
魁與給事中朱一柱疏攻憲成事在三十九年五月
見明實錄謹附識
顧憲成傳歐陽東鳳附屢遷南京刑部郎中(臣)方煒
按東鳳由知縣稍遷南京刑部主事劾祭酒馮夢楨
兩廣總督侍郎陳大科不檢兩人遂罷去見明實錄
謹附識
顧憲成傳憲成軰講學東林為建書院(臣)方煒按東
林書院記東鳳所撰也後魏忠賢毁書院見其碑遂
被削奪崇禎初乃復見明紀事本末謹附識
顧允成傳寰復詆瑞及思孝其言絶狂誕(臣)方煒按
寰疏言臣為善二十年曲謹木彊無不如瑞獨崇詭
飾虚則不屑為見明實錄傳所謂其言絶狂誕者指
此謹附識
顧允成傳時與允成等同以部曹爭三王並又争拾遺
事者戶部主事滁人賈巖(臣)方煒按是時同争拾
遺者尚有右僉都御史王汝訓大理少卿曾乾亨禮
部郎中何喬遠主事洪啟睿等見明紀事本末謹附
識
于孔兼傳謫孔兼安吉判官泰來饒平典史(臣)方煒
按是時左都御史李世逹有請宥泰來等一疏不聽
見明紀事本末謹附識
于孔兼傳家居二十年杜門讀書(臣)方煒按魏忠賢
亂政時以孔兼曾救南星惡之遂削籍崇禎初乃復
見明紀事本末謹附識
史孟麟傳且救御史劉光復(臣)方煒按光復初指斥
東林又排擊李三才及梃擊事起光復廷諍下獄上
怒叵測孟麟至是疏救光復得減死見明實錄謹附
識
薛敷教傳敷教上言時來壅遏言路(臣)方煒按是時
敷教方觀政在部因有是疏見明實錄謹附識
劉元珍傳盡黜政府私人錢夢臯等(臣)方煒按是時
詔留被黜給事中錢夢臯御史錢一綡等見明紀事
本末謹附識
劉元珍傳近見夢臯有疏每以黨加人(臣)方煒按三
十一年九月夢臯承一貫指與給事中楊應文以楚
假王事疏劾侍郎郭正域并及次輔沈鯉于是正域
罷會妖書事起夢臯遂直指正域并及鯉至是年四
月夢臯復論楚事請削正域籍并誣純黨庇元珍遂
抗疏劾之見明紀事本末謹附識
劉元珍傳給事御史侯慶遠葉永盛等亦争之不從
(臣)方煒按是年四月元珍疏未上之先大理少卿徐
宗濬給事中侯慶遠御史孔貞一等皆疏劾夢臯不
報見明紀事本末謹附識
劉元珍傳時員外郎賀燦然南京御史朱吾弼相繼論
察典(臣)方煒按是時燦然言被察科道與温純皆
當去吾弼與南給事中陳良訓御史蕭如松各論拾
遺尚書王基給事錢夢臯鍾兆斗必不可留并論沈
一貫交結近侍之罪見明紀事本末謹附識
明史卷二百三十一考證
