欽定四庫全書
明史卷二百七十八考證
萬元吉傳楊嗣昌薦其才(臣)嚴福按十三年十二月
嗣昌在重慶府期進兵討賊而賀人龍左良玉皆於
嗣昌有怨望元吉知之進曰軍心不一未可以戰盍
令前軍躡賊後軍為繼中軍從間道出梓潼扼歸路
以濟師此萬全策也嗣昌不聽既而追賊及於開縣
人龍兵先大譟歸良玉兵亦攜阻不前賊還戰諸軍
大潰嗣昌曰吾悔不用萬元吉之言見綏寇紀略謹
附考
陳子壯傳累遷禮部右侍郎(臣)嚴福按子壯在禮部
時常謁温體仁體仁言主上神聖臣下不宜異問子
壯曰世宗皇帝最英明然祔廟之議勲戚之獄當日
臣工猶執持不已皇上威嚴有類世宗公之恩遇孰
與張桂但以將順而廢匡救恐非善則歸君之義也
温意沮遂成嫌隙見通鑑紀事謹附考
附明史卷二百七十八考證後
乾隆四十一年
賜諡諸臣
陳子壯專諡忠簡
郭維經詹兆恒揭重熙陳邦彦
以上通諡忠烈
楊廷麟萬元吉楊文薦陳泰來
以上通諡忠節
周瑚王明汲萬發祥林琦王其宖
黎遂球柳昂霄魯嗣宗錢謙亨袁從鶚
劉孟鍧劉應試吳國球郭寧登胡縝
林逄春陳烈王養正夏萬亨王域
劉允浩史夏隆曾亨應麥而炫朱實蓮
霍子衡韓如璜陳象明白常燦
以上通諡烈愍
徐必達彭期生壟&KR0034;盧觀象梁于涘
姚竒泰胡夢泰周定仍萬文英胡竒偉
胡甲桂李翔徐伯昌李時興高飛聲
廖翰標梁萬爵梁朝鍾
以上通諡節愍
