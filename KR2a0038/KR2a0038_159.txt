欽定四庫全書
明史卷一百三十七考證
汪叡傳元末與弟同集衆保鄉邑助復饒州(臣)章宗
瀛按元史順帝紀至正十二年三月徐夀輝䧟饒州
次年五月江西行省復之傳所謂復饒州當指此蓋
自十八年以後江西地即盡為陳友諒所據也謹附
考
安然傳祥符人徙居潁州(臣)章宗瀛按䦕國臣傳稱
安然徙居穎川非穎州也王鴻緒明史稿亦同考穎
川即今許州唐時已改與元穎州係兩地舊本作穎
川誤謹據改
安然傳李幹何顯周幹出為知府(臣)章宗瀛按李幹
由四輔官出為蘇州知府後改國子博士兩聘為考
試官見開國臣傳非終於知府也謹附考
吴伯宗傳名祏(臣)章宗瀛按雷禮列卿記載吴伯宗
名祏䦕國臣傳亦同謹附改
吴伯宗傳洪武三年初科舉取士召為同考官(臣)章
宗瀛按明太祖本紀洪武三年五月始命設科取士
舊本作四年誤謹改
任亨泰傳明年議秦王喪禮(臣)章宗瀛按亨泰以洪
武二十七年由少詹事擢尚書定旌表孝行例生二
十八年議泰王喪禮故傳稱明年但前此未經記年
尚欠明晰謹識
吴沉傳日令二人進講經史(臣)章宗瀛按明太祖實
錄載是年下婺州先辟儒士范祖幹葉儀繼乃今吴
沉等十三人日進講經史每日二人舊本作三人誤
謹據改
吴沉傳以事降編修(臣)章宗瀛按開國臣傳沉為待
制時以奏對錯誤降編修謹附考
吴沉傳居一年降翰林侍書(臣)章宗瀛按雷禮列卿
記洪武十六年八月庚子沉以進講後期降翰林侍
書謹附改
桂彦良傳授左春坊左贊善(臣)章宗瀛按明百官志
左右春坊各置贊善二員舊本作右贊善乃左字之
訛謹據明實錄改
宋納傳助教金文徵等疾納搆之吏部尚書余熂牒令
致仕(臣)章宗瀛按金文徵等䦕國臣傳載誣納授
贜扣剋諸主廪膳故余熂牒令致仕謹附考
許存仁傳金華許謙子也(臣)章宗瀛按金華府志許
謙為存仁之大父傳稱為謙子互異謹識
許存仁傳僉事程孔昭劾其隐事遂逮死獄中(臣)章
宗瀛按孔程昭劾存仁寓杭娶妾以象牙餙床失師
臣禮見王鴻緒明史稿即此所謂隐事也又云招安
置韶州遇赦歸忌者劾存仁不應赦條逮死獄中謹
附識
趙攸傳於是以翰林院待詔致仕(臣)章宗瀛按明史
職官志待制從五品待詔從九品國子博士從八品
俶以博士請告退秩以寵其歸不應轉降其級王鴻
緒明史稿作待制較合謹附考
羅復仁傳已復使庫庫(臣)章宗瀛按明太祖實錄甲
辰十二月復遣使以書與庫庫特穆爾以䘏鄰通好
為辭考甲辰為元至正二十四年明兵平陳理即在
是年二月復仁之奉使當在此時謹附考
明史卷一百三十七考證
