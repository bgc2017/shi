欽定四庫全書
明史卷一百六十一考證
况鍾傳(臣)章宗瀛按獻徵錄載况鍾本姓黃其官禮
部時曾奉命往迎明宣宗以七晝夜馳至江寧由是
以忠勤為宣忠所知傳未之及謹附考
陳本深傳奏新先賢歐陽修周必大楊邦乂胡銓楊萬
里文天祥祠廟(臣)章宗瀛按諸賢皆有大節與僅
通一經者不同傳稱先儒未合謹改
彭最傳時初設提學官(臣)章宗瀛按明實錄提督學
校官之設在正統元年六月從尚書黃福之請也謹
附考
明史卷一百六十一考證
