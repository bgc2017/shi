欽定四庫全書
明史卷二百六十八考證
曺文詔傳李老柴獨行狼陷中部巡撫練國事延綏總
兵王承恩圍之(臣)黃夀齡按王承恩圍之謂敗賊
於鄜州也考本紀係四年七月事此云四月紀載互
異謹識
曺文詔傳追至隴安(臣)黃夀齡按追至隴安及後文
追至静寧考本紀係五年四月事傳内敘事俱詳年
月此略之謹識
曺文詔傳蹂躪汾州太原平陽(臣)黃夀齡按賊蹂躪
汾州太原平陽考本紀謂陷大寧澤州夀陽紀載互
異謹識
曺文詔傳斬混世王於碧霞村餘黨為猛如虎逐走
(臣)黃夀齡按文詔斬混世王於碧霞村時猛如虎亦
與有功不僅追逐餘黨也事詳猛如虎傳謹識
曺文詔傳即令擊賊隨州文詔追斬賊三百八十有竒
(臣)黃夀齡按莊烈帝本紀云文詔斬賊於隨州係
八年二月事此云三月紀載互異謹識
周遇吉傳山西總兵官許定國有罪論死(臣)
黃夀齡按許定國有罪傳未詳何事他書亦無可考謹識
黃得功傳得功破夢庚於銅陵(臣)黃夀齡按史可法
傳得功於四月朔敗良玉軍此云四月良玉死得功
趨上江禦夢庚軍紀載互異謹識
明史卷二百六十八考證
附明史卷二百六十八考證後
乾隆四十一年
賜諡諸臣
曺文詔專諡忠果
李全專諡節愍
周遇吉專諡忠武
黃得功專諡忠桓
