欽定四庫全書
明史卷一百三十六考證
陶安傳移知饒州信州賊兵攻城安召吏民諭以順逆
嬰城固守援兵至敗去諸將欲盡戮民之從寇者安
不可舊本信州城作陳友諒(臣)章宗瀛按陳友定
攻饒州明實錄及本紀皆不載考是時友定據有八
閩僅一遣兵攻明處州為胡深所敗即閉境自守豈
能越淅攻饒核之開國臣傳則攻饒者乃信州賊蕭
明也據此方與下文民之從寇者相合謹改
陶安𫝊草上時務十二事(臣)章宗瀛按明洪武實錄
作條上時務三十事與此互異至其所言何事則未
之載謹附考
陶安傳廣德錢用壬亦多所論建用壬字成夫元南榜
進士第一(臣)章宗瀛按元史選舉志皇慶二年定
制蒙古色目人作一榜漢人南人作一榜故此别稱
南榜進士謹附
詹同傳乃分四十類凡五卷名曰皇明寳訓(臣)章宗
瀛按明太祖寳訓藝文志作十五卷蓋其後史官續
輯增多耳謹附考
朱升傳子同官禮部侍郎坐事死(臣)章宗瀛按雷禮
列卿記王世貞卿貳表皆云同於洪武十六年坐事
廢不言其死所坐何事亦未之載謹附考
崔亮傳字宗明(臣)章宗瀛按雷禮列卿記載亮字執
夫䦕國臣傳又稱亮字義夫俱與此互異謹附考
崔亮傳帝以日中有黑子疑祭天不慎所致(臣)章宗
瀛按不慎舊本作不順係誤刊謹改
達魯特與權傳達魯特舊本作答䘵(臣)章宗瀛按
與權柰曼部人先世有為兵者以勇稱元納延為之
賦射虎詩叙云即與權之曾祖人稱與權為至正初
進士由秘書堅管勾仕至河南北道廉訪使僉事見
元詩選王鴻緒明史稿所載略同但云蠻部人又云
先世有别號答䘵者因以為氏則未解音譯而訛耳
今改正而附識之
張籌傳無錫人(臣)章宗瀛按淅江通志籌於元年末
淅江鄉試第一蓋元時平江路隸常州行省也謹附
考
劉仲質傳十五年拜禮部尚書是年冬改華蓋殿大學
士(臣)章宗瀛按洪武實錄是年十一月始倣宋殿
閣之制置大學士官同拜命者宋納吴伯宗吴沉與
質共四人謹附考
曾魯傳洪武初修元史召魯為修纂官(臣)章宗瀛按
明太祖實錄洪武二年二月命修元史八月史成考
是時為總裁官者宋濓王褘魯與汪克寬胡瀚宋禧
陶凱陳基趙壎皆在分科修纂之例舊本作緫裁官
謹當作修纂謹改
任昂傳文奏毁天下淫祠正祀典稱號(臣)章宗瀛按
禮儀志所載祀典太祖時應天祀陳喬楊邦又姚興
王洪成都祀李冰文翁張詠均州祀黃覇密縣祀卓
茂松江祀陸遜陸抗陸凱龍州祀李龍建寧祀謝夷
甫彭澤祀狄仁傑九江祀李黼安慶祀余闕韓建之
李宗可較此傳多陳喬楊邦又姚興王鉷韓建之五
人謹附考
樂韶鳳傳尋病免未幾後起為祭酒(臣)章宗瀛按雷
禮列卿記韶鳳以洪武九年起國子監司業十年三
月陞祭酒謹附考
明史卷一百三十六考證
