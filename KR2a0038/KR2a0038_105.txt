欽定四庫全書
明史卷一百五
大學士張廷玉等奉敕修
表第六
功臣世表一
自昔帝王受命驅策羣力以有天下迨區宇既寧疇庸
論功列爵崇報一時攀鱗附翼之士奮起兜牟之中剖
符柝珪爰及苖裔德意厚矣唐宋以來稍異曩制房喬
遠勢首讓世封是以英衛子孫齒於甿隸而宋代勲階祇
崇虚號祖孫父子各擬名邦初無世及之文非復承家之
舊至明祖開基乃曠然復古凡熊羆之宿將帷幄之謀臣
生著號而殁襲封茅土之頒殆逾百數馴及季年黨獄蔓
延剗削芟殊存者不及三四然觀鐵榜所列訓誡之辭則
河山之誓白馬之盟初意固不其然高危滿溢亦其自取
焉耳乃若文皇差靖難之勞英宗懋奪門之賞跡參佐
命籍次元功以視開國諸臣亦曷可同年而語乎世宗中
葉開冊府之舊藏修繼絶之墜典於是鄂曹衛信之裔復
列徹侯延其世緒天下翕然歸厚雖宋穎韓淇終於𠞰絶
而自餘推誠宣力名載丹書者奕葉貂蟬保守禄位典宿
衛領京營鎮陪京督漕運寄隆方岳階晉公孤家分典瑞之
榮朝無酎金之罰較諸西京世胄殆將過之今考其襲替
歲月見實錄者作功臣表以與紀傳相表裏或牴牾散軼
時世無可考稽則略而不書固史氏闕文之義云爾
右建文朝
明史卷一百五
