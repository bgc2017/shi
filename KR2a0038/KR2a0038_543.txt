欽定四庫全書
明史卷三百三十考證
按卷内改譯各名過多難以增刪勻刻擬將全卷另刊
謹識
西番諸衛𫝊萬歷二年冬許必圖市於甘肅賓圖市於
莊浪(臣)方煒按馮時可諳逹志及谷應泰通鑑紀
事云市於甘州為大市市扵莊浪為小市謹識
西番諸𫝊中李自成遣將䧟甘州獨西北不下(臣)方
煒按通鑑紀事云賊殺甘民四萬七千餘人西寧衛
尚堅守謹識
安定衛𫝊而分其地為阿敦阿珍儒新塔爾四部各錫
以印(臣)方煒按識大錄錫四部印時並賜布延特
穆爾銀印𫝊未之載謹識
安定衛𫝊生禽七十餘人(臣)方煒按七十餘人考獻
徵錄作七百餘人謹識
安定衛𫝊安定遂殘破部衆散亡(臣)方煒按獻徵錄
及識大錄云部衆散亡内徙嘉靖間復令部酋嗣為
指揮領其衆然安定王後無𫝊而阿敦久沒莫知其
處矣𫝊未之載謹識
庫森𫝊即令桑濟為指揮使掌衛事桑結斯副之(臣)
方煒按獻徵錄及識大錄掌衛時並給印章𫝊未之
載謹識
赤斤蒙古衛𫝊漢燉煌郡地(臣)方煒按廣輿記皇輿
考及獻徵錄識大錄俱云漢酒泉燉煌二郡地𫝊僅
言燉煌謹識
赤斤蒙古衛𫝊督理濮英西討次白城(臣)方煒按廣
輿記及獻徵錄云其地有白山最大多草木禽獸謹
識
赤斤蒙古衛𫝊用侍講楊榮言止兵勿進(臣)方煒按
止兵之計時豐城侯李彬亦與焉事詳獻徵錄謹識
赤斤蒙古衛𫝊天子諭以土地不可棄令奬率頭目圖
自強(臣)方煒按諭曰額森求婚朕向許爾父自擇
便計不中阻顧受聘非宜往而見詐悔將何及赤斤
爾世守地奈何棄之爾第保險綏衆善自備朕且命
邊將綏急爾矣語具獻徵錄較𫝊特詳謹識
赤斤蒙古衛𫝊敕責阿蘇令縳獻犯者(臣)方煒按景
泰元年阿蘇以擒叛寇功晉都督同知諸部下陞賞
有差事詳獻徵錄及識大錄𫝊未之載謹識
赤斤蒙古衛𫝊五年額森益圖兼并遣使齎印授阿蘇
脅令臣服(臣)方煒按獻徵錄云額森遣使並以書
誘赤斤諸衛阿蘇白其書上命守臣遣人諭阿蘇毋
與衛拉特通𫝊略之謹識
沙州衛𫝊七年又奏旱災敕於肅州授糧五百石(臣)
方煒按七年奏旱災考獻徵錄明宣宗語部臣曰救
災恤患朕固不吝然勞内以事外非計其命肅州具
糧五百石使琨濟楞自取較𫝊特詳謹識
沙州衛𫝊九年琨濟楞卒(臣)方煒按獻徵錄琨濟楞
卒朝廷以琨濟楞受職四十餘年朝貢頗恭官為祭
賻𫝊略之謹識
沙州衛𫝊帝念其父兄恭順免死徙東昌(臣)方煒按
徙東昌考獻徵錄云時能格率部屬二百餘戶一千
二百三十餘人來歸命居之山東平山東昌二衛較
𫝊特詳謹識
罕東衛𫝊永樂元年偕其兄塔爾實入朝(臣)方煒謹按
入朝共十六人緣貢馬而來事詳獻徵錄及識大錄
謹識
罕東衛𫝊哈密都督李文西征罕東以兵來助(臣)方
煒按罕東以兵來助緣李文奉命調罕東兵故來助
也事詳獻徵錄謹識
明史卷三百三十考證
