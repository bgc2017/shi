欽定四庫全書
明史卷一百八十考證
王徽傳其秋帝入萬妃譖廢吳后(臣)黃夀齡按明憲
宗實錄吳后於七月立八月廢傳云其冬未合擬改
秋字謹識
魏元傳孝宗時官四川參議卒(臣)黃夀齡按董旻於
孝宗時因劉大夏等言起官四川參議傳先書其卒
而後及其官文義未順謹移改
葉紳傳為太子立寄壇而興煖疏之說(臣)黃夀齡按
寄壇煖疏四字文義費解考明實錄載紳原疏亦與
傳同而廣本傳及他書皆未記此事或當時建壇設
醮廣等别為太子立壇因創此名并倣道流建齋拜
疏之例立為煖疏之稱以覬賞耳謹附識
明史卷一百八十考證
