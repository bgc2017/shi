欽定四庫全書
眀史卷三百二十八考證
衛拉特𫝊瑪哈穆特等遣諾衮達實等随額埒蘇来朝
貢馬(臣)黃夀齡按来朝貢馬並貢貂裘珍異事詳
王世貞所撰衛拉特志謹識
衛拉特𫝊帝既自將擊破布尼雅錫哩及阿嚕台兵
(臣)黃夀齡按通鑑紀事及獻徵錄識大錄云永樂七
年遣給事中郭驥使布尼雅錫哩見殺上大怒勅淇
國公邱福等討之而布尼雅錫哩已為衛拉特所襲
破較𫝊特詳謹識
衛拉特𫝊三部埽境来戰(臣)黃夀齡按三部埽境来
戰時寧陽侯陳懋豐城侯李彬領左右哨成山侯王
通都督譚清領左右掖都督劉江朱榮為前鋒事詳
通鑑紀事謹識
衛拉特𫝊瑪哈穆特等脱身遁(臣)黃夀齡按通鑑紀
事云瑪哈穆特乘夜北遁時衛拉特雖大創去而殺
傷亦略相當夜二鼓上還帳中𫝊未之載謹識
衛拉特𫝊衛拉特與阿嚕台戰敗走(臣)黃夀齡按通
鑑紀事十四年阿嚕台遣使奏戰敗衛拉特獻所俘
人馬特賜宴勞綵幣𫝊未之載謹識
衛拉特𫝊自是衛拉特復奉貢(臣)黃壽齡按自是衛
拉特復奉貢𫝊未詳其原委考衛拉特志及通鑑紀
事識大錄初阿嚕台為衛拉特攻敗窮蹙遣使奉表
稱臣貢駝馬上言瑪哈穆特滅布尼雅錫哩之罪請
討之明成祖以阿嚕台來歸非其本心然嘉其義封
為和寧王衛拉特怨朝貢不至已久至是復奉貢謹
識
衛拉特𫝊復致書宣府守將楊洪(臣)黃壽齡按識大
錄洪守宣府有威名額森敬服之歲私餽額森鐵簇
額森喜故致書欲見𫝊未之載謹識
衛拉特𫝊衛拉特使來更增至三千人(臣)黃壽齡按
識大錄云十三年衛拉特遣使貢馬為聘𫝊只言使
來未詳何事並未詳年分下文僅得五之一識大錄
作不及五之一亦微異謹識
衛拉特𫝊上皇行額森與部衆皆送約半日程(臣)黃
夀齡按識大錄云額森與部众皆送約半日程惟巴
延獨遠與𫝊互異謹識
朵顔福餘泰寧𫝊遂盡割大寧地界三衛以償前勞
(臣)黃夀齡按世貞三衛志及識大錄既割地與之復
歲給牛具酒食布帛良厚自是其部落益蕃謹識
朵顔福餘泰寧𫝊宣宗初三衛掠永平山海間帝將親
討之(臣)黃夀齡按三衛志及識大錄宣德三年宣
宗出廵邊駐蹕遵化適其衆萬餘入寇宣宗以鐡騎
三千分兩翼擊之手射其前鋒三人斬其酋渠謹識
朵顔福餘泰寧𫝊命成國公朱勇偕恭順侯吳克忠出
喜峰興安伯徐亨出界嶺都督馬亮出劉家口都督
陳懷出古北各將精兵萬人分勦之(臣)黃夀齡按
三衛志命朱勇分勦時詔發兵二十萬分四軍謹識
朵顔福餘泰寧𫝊興安伯徐亨出界嶺都督馬亮出劉
家口(臣)黃壽齡按三衛志云馬亮出界嶺口徐亨
出劉家口與𫝊互異謹識
朵顔福餘泰寧𫝊都督陳懷出古北(臣)黃壽齡按獻
徵錄陳懷出古北口踰灤江渡柳河經大小興州破
福餘于全寧破泰寧朵顔于虎頭山擄男婦以千計
馬牛羊以萬計較𫝊特詳
朵顔福餘泰寧𫝊其頭目巴爾達噶率衆寇大清堡總
兵馬永擊斬之(臣)黃夀齡按三衛志云按馬永為
薊帥有威信三衛畏而親之謹識
朵顔福餘泰寧𫝊薊遼總督何棟(臣)黃夀齡按獻徵
錄仇鸞知三衛弱欲發兵𢷬其地以為功督臣何棟
以不可宛轉解乃止𫝊未之載謹識
明史卷三百二十八考證
