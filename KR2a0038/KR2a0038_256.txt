欽定四庫全書
明史卷一百八十六考證
韓文傳中官督太和山乾沒公費文力遏之以其羡易
粟萬石備振貸(臣)黃夀齡按中官原刻作中貴非
史體今改
韓文傳文條鹽政夙弊七事論殘鹽尤切孝宗嘉納
(臣)黃夀齡按七事史未詳載考名臣實錄及識大錄
云一開中引鹽二興販私鹽三賤賣官鹽四買補殘
鹽五夾帶殘鹽六越境市鹽七轉運乏人謹附識
楊守隨傳近例軍官犯罪未結正者遇赦即原致此曹
遷延以希倖免自今衆誣明白者即據律定案毋使
逃罪雖遇赦亦不得免(臣)黃夀齡按亦不得免原
刻作免亦不得文義不甚順今改
許進傳弘治元年擢右僉都御史巡撫大同(臣)黃夀
齡按今獻備遺進巡撫大同時上備邊四事曰定策
應備戰具修墪墻築屯堡史未之載謹附識
許進傳應詔陳時政八事(臣)黃夀齡按八事史未詳
載考今獻備遺作恤邊軍寬邊民專主守平輸納復
軍糧便接逓去無益革冗官謹識
張泰傳尋遷右副都御史督儲南京奏釐革十二事多
報可(臣)黃夀齡按十二事考獻徵錄作專委任清
兊支均俸糧委監收廣儲蓄修常平清軍數總部運
限積派重查糧稽住俸省守支謹識
卷末贊語(臣)黃夀齡按原贊以外攻内云云至末理
不正而亦不當所引韓琦任守忠事比擬亦未合今
改
明史卷一百八十六考證
