欽定四庫全書
明史卷一百九十四考證
喬宇𫝊條上道中所見軍民困苦六事(臣)方煒按宇
所條六事曰恤邊民厚邊軍廣儲蓄慎守令省科𣲖
重祀典見陳璘所撰行状謹附識
喬宇𫝊久之改兵部參贊機務(臣)方煒按宇改兵部
時常條宿弊六事曰嚴操練禁役占汰沉員買戰馬
定船差修船隻見獻徵錄謹附識
喬宇𫝊寧王宸濠反揚言旦夕下南京宇嚴為之警備
(臣)方煒按南京御史林有年以言事被逮宇在兵部
論救之得釋見陳璘所撰行状謹附識
喬宇𫝊世宗即位召為吏部尚書(臣)方煒按世宗即
位宇有請早視朝以隆聖政一疏見明實錄謹附識
孫交𫝊命經略黃花鎮諸邊(臣)方煒按交是時并請
銓衛學教授以訓武官子弟見顧璘所撰傳謹附識
孫交𫝊進戶部右侍郎提督倉場(臣)方煒按是時内
外倉紛置宦竪漕卒大困交上疏極論得裁其半見
識大錄謹附識
孫交𫝊中旨與禮部尚書傅珪並致仕言官多請留不
報(臣)方煒按是時請留交及珪者為給事中李陽
春御史原軒等見獻徵錄謹附識
孫交𫝊守珠池中官詔毋得預守土事(臣)方煒按交
嘗論安陸皇莊租課宜付有司不報見獻徵錄謹附
識
孫交𫝊卒年八十諡榮僖(臣)方煒按明倫太典成上
念交無所阻報進光禄大夫柱國見明實錄謹附識
林俊𫝊俊得謫姚州判官(臣)方煒按俊被謫時王恕
有乞還俊一疏見雷禮列卿記謹附識
林俊𫝊用薦擢雲南副使(臣)方煒按俊為副使時南
京御史姜綰等為守偹太監蔣琮劾奏多左遷者俊
上疏論救見雷禮列卿記謹附識
林俊𫝊正德四年起撫四川(臣)方煒按俊在蜀時疏
請上還宫并預養宗室之賢召還劉健謝遷林瀚王
鏊韓文以復舊政見雷禮列卿記謹附識
林俊𫝊于是俊前後被切責(臣)方煒按五年劉瑾伏
誅俊在川疏賀並言嘗草疏劾瑾欲俟賊平上之今
幸假手張永瑾雖死大權猶在内臣因極陳其害詔
責其奏成不進懷奸畏罪第賊未平置勿問見明實
錄所謂前後被切責者指此謹附識
秦金𫝊授戸部主事(臣)方煒按金為戶部時宦戚奏
乞鹽引每從中下金輒奏格之見獻徵錄謹附識
秦金𫝊守開封破趙燧于陳橋(臣)方煒按是時燧等
將薄封丘金會參將宋振率兵邀之禽其魁開封民
為立主祠祀之見雷禮列卿記謹附識
趙璜𫝊改兵部歷員外郎(臣)方煒按璜為兵部員外
時尚書馬文升薦其才堪大用見雷禮列卿記謹附
識
趙璜𫝊尋調山東(臣)方煒按是時錢寕以錢鬻于山
東為璜所禁弗得售見雷禮列卿記謹附識
趙璜𫝊擢工部右侍郎總理河道(臣)方煒按正德十
年黃陵岡河變運道幾梗乃擢璜總理之見明貫錄
謹附識
趙璜𫝊命振順天諸府饑還佐部事(臣)方煒按趙璜
佐工部時疏濬京城九門城河尚書彭澤總兵郭勛
議用民夫璜奏請悉用營軍上允之見雷禮列卿記
謹附識
鄒文盛𫝊歷戶科都給事中(臣)方煒按文盛為給事
時有崇儉約省科税裁撫治及請設憲臣以督捕處
番舶以通貨等疏見明實錄謹附識
梁材𫝊正德初遷刑部主事改御史(臣)方煒按材為
御史時劉瑾既誅榜諭天下材所屬草也李東陽見
而愛之及作紀事稿付史館東陽皆以屬材見雷禮
列卿記謹附識
梁材傳尋改戶部又遂代鄒文盛為尚書(臣)方煒按
材擢戶部尚書時特勅監吏部都察院考察人以為
異典見琬琰錄謹附識
梁材𫝊勛益怒劾材變亂舊章(臣)方煒按材是時復
按勛不法十事草疏未上僚友泄其語遂為勛所中
落職歸見獻徵綠謹附識
劉麟𫝊起大理卿拜工部尚書(臣)方煒按麟起大理
卿尋遷刑部侍郎拜工部尚書見獻徵錄𫝊未詳載
謹附考
劉麟𫝊已上節財十四事(臣)方煒按麟所上節財十
四事獻徵錄識大錄及他書皆無可考謹識
蔣瑶𫝊調揚州(臣)方煒按瑤初&KR0681;揚時值歲飢瑤請
漕萬石賑之見識大錄謹附識
王廷相𫝊歷兵部左右侍郎(臣)方煒按廷相為兵部
侍郎時騰驤四衛軍隸在中官多竄市人名幾三萬
廷相盡裁其濫僅存五千人見識大錄謹附識
明史卷一百九十四考證
