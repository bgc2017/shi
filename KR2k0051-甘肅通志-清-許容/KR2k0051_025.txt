甘肅通志卷二十五
陵墓
甘處邊陲原非都會郡邑舊乘羲黃二陵實屬傳疑
不敢附會若夫名臣碩輔志士賢人冠劍所藏寢園
可問豐碑古碣憑弔遺蹤起敬思哀表章崇護禁樵
置守司牧之責志陵墓
夏周祖不窋陵在安化縣城東三里許碑刻剥落有
石大書周祖不窋氏陵
商彭祖墓在真寧縣城東六十里一云在宜君縣北
三十里彭村
伯夷叔齊墓在隴西縣西南九十里首陽山前有
清聖祠祭田碑記史記注首陽山在河東蒲坂華
山之北河曲之中山西通志云首陽山在蒲州南
四十五里一名雷首伯夷叔齊隠此殁葬山麓墓
祠俱存今名二賢祠明楊恩有首陽山辨以隴西
者為是
周老王墓在安化縣西南二十里龍泉坡東嶺莫可
考為周何王居民號天子塜
秦文公墓在秦州東南麥積山下
左丘明墓在靈臺縣東北三十里寰宇記縣有左
丘明廟縣志謂廟側有墓
密康公墓在靈臺縣西五十里
丘將軍墓在靈臺縣東郭外里許靈臺觀内
秦太子扶蘇墓在寧州西十五里舊有碑
將軍蒙恬墓在慶陽府真寧縣北二十里
漢紀信墓在秦州北門外墓傍有廟今廢
前將軍李廣墓在秦州南二里石馬坪墓傍有故
宅今廢
營平壯侯趙充國墓在清水縣北二里白土崖有
墓表
秦嘉墓在通渭縣城川舖
宗室墓在涇州南五里相傳漢宗室葬此
平襄侯姜維墓在伏羌縣西南五十里地名魏家
溝不數武又有姜氏墓維先塋也又傳明萬歷間
静寧州南水洛城西南三十里山出一碑上題漢
驃騎將軍姜維墓維天水人遇難蜀中墓何以在
静寧殊不可信
王符墓在鎮原縣北二里
劉表墓在固原州西寰宇記按從征記云劉表冡
在高平郡表子琮擣四方珍香數十石著棺中晉
永嘉中郡人衛熙發其墓見表貌如生香聞數十
里懼不敢犯
丞相塜舊志在安化縣北二十里西川相傳公孫
昆邪之墓
義陽侯傅介子墓在安化縣西七里明正德間郎
中都穆立碑表墓
丞相公孫賀墓舊志在安化縣東南二十里林秋
原碑存
三國魏壯侯龐德墓在隴西縣碧岩里
姜叙母楊氏墓在伏羌縣
趙昂妻趙異墓在伏羌縣
晉皇甫謐墓在靈臺縣東北十里張敖家堡原上
權翼墓在秦安縣權家衙苻秦時封翼安丘公
南北朝後周刺史石靖墓在河州北原上
魏隴西公李虎墓在伏羌縣西北八十里
後周唐公李昞墓在伏羌縣西北八十里
後周苗光義墓在寧州南四十里
南涼秃髮鹿孤墓在西寧縣南十六國春秋葬於
西平之東南
楊難當墓在成縣城西四十里有祠在栗亭西一
名楊將軍廟
西涼武昭王李暠墓在肅州西十六國春秋王葬
建世陵元和志在酒泉西十五里
隋薛舉墓在蘭州古峯山後
尚書牛弘墓在靈臺縣南五里
烈婦王氏墓在清水縣東三十里車道溝渭州刺
史張崇妻盜逼守節而死
唐西平忠武王李晟墓在狄道縣西二十里地名西
平莊蘭家灣按西安府高陵縣亦有李晟墓
協律郎李賀墓在隴西縣城南仁壽山袁家灣
文公李翺墓在隴西縣南仁壽山郡志誤以為李
白
文公權德輿墓在秦安縣權家衙
秦州刺史姜謩墓在清水縣北十里
祝英臺墓在清水縣東五里
太尉節度使和文墓在文縣西大渡&KR0309;
西平王李晟先塋在洮州衛西六十里
吳侍御墓在兩當縣嘉陵江上侍御名郁杜甫有
詩
牛仙客祖墓寰宇記在靈臺縣南一里蒲川水西
石闕前有碑存
宰相牛僧孺墓在靈臺縣南三十里
汾陽王郭子儀墓明一統志在合水縣東南一百
二十里有碑子儀十一世孫訥刻
田總管墓舊志在合水縣西南九十里漢城原
張果老墓在真寧縣東七十里
武安府校尉楊文才墓在武威縣城北三十里永
豐鄉之原
五代學士王仁裕墓在禮縣東北古長道鎮境
宋忠烈侯劉滬墓在静寧州西北山麓春秋致祭鄉
人報賽有勅誥碑碣
大將軍劉錡墓在静寧州東郊北山麓有路碑存
涪國武安王吳玠墓在静寧州南一百二十里水
洛城北原
信國武順王吳璘墓亦在州南水洛城北原四代
坵壠俱存
忠州防禦使姚兕墓在隆德縣西北三十里有碑
弟姚貴墓附焉
隴西郡侯王德墓在隴西縣西四十里有神道碑
存
太尉張嚞墓在漳縣西三十里
太尉衛國公吳挺墓在成縣北一十里
太尉楊政墓在成縣東政原州人佐璘玠兄弟保
隴蜀
柱國王公儀墓在西和縣西北白石口趙家町東
里許有神道碑
西和守諡襄節陳寅墓在西和縣崆峒山北半里
許同時殉難二十八人墓在旁
殉節通判賈子坤墓在西和縣
安撫使王韶墓在岷州南半里金童山下
都元帥堪卜底節墓在岷州城東七十里小石門
山下
將軍張吉墓舊志在合水縣西四十里有宋張將
軍碑
遊擊將軍董默墓在真寧縣東三里銘碑俱存
西夏李氏墓在寧朔縣賀蘭山下數塜皆繼遷等
墓
金總管圖們呼圖克台墓在狄道縣北元兵攻臨洮力
戰而死
會州守將郭斌墓在會寧縣東山麓
學士虞仲文墓在寧遠縣西二十里焦家峽
元帥忠烈侯郭哈瑪爾墓在靖遠縣西南二里小坪
山頂有石碑
元臨洮府尹祁安墓在狄道縣北葉家坪
平章趙琦墓在狄道縣城西
太師鞏昌安懿王旺扎勒墓在隴西縣東四十里沙
灣有神道碑
隴右王汪世顯墓在漳縣南三里汪古山下
南安王汪惟正墓在隴右王墓旁
學士趙世延墓在禮縣西一里
丞相實吉爾墓在禮縣西一里
元帥石麟墓在禮縣東三十里
梁國公趙國瑶墓在禮縣
孟元帥墓在合水縣西十里定祥原有碑
追封西寧王實都墓在武威縣西北平章事沃稜
之父以子貴封有碑記
西臺中丞雲丹巴勒墓在武威縣北三十里洪武
時其孫納木喀歸附賜姓汪
高昌王墓在永昌縣北十五里聖容寺之次有勅
賜世勲碑記
永昌王庫騰墓在永昌縣東南一百二十里鄂爾
多城其西又有妃墓
明禮部員外許允德墓在狄道縣東五里允德長安
人洪武初安撫西寧諸處番民殁後葬此
少卿劉杰墓在狄道縣北四十里董家坪
會川伯趙安墓在狄道縣東五十里閻家嶺
布政使石執中墓在蘭州西十里土門
都督劉昭墓在河州南一十五里
尚書王竑墓在河州東萬頃原下
布政使朱紳墓在河州東二里
按察使馬應麟墓在河州西三里
肅王墓莊王康王簡王恭王静王定王昭王懷王
懿王九代俱在蘭州城東五十里平頂峯
安王墓在蘭州古峯山後
指揮汪壽墓在隴西縣南一里
郎中韓縉墓在隴西縣南一里
太僕卿宋琮墓在隴西縣南一里勅葬
巡撫范鏞墓在隴西縣南一里
參政楊仕敏墓在隴西縣東三里
副使道忠烈關永傑墓在隴西縣南二里
忠烈通判李茂實墓在隴西縣西
都督种勲墓在隴西縣南一里
平羌將軍雷龍墓在隴西縣西北三里
員外王廷瑶墓在安定縣好地掌
副使道張嘉孚墓在安定縣南安山
郎中張勵墓在安定縣王端毅為作碑
忠節同知劉躍龍墓在安定縣
都御史曹銘墓在會寧縣東十五里
布政使栗在庭墓在會寧縣古堆坪
參政張勛墓在會寧縣
孝子漆金墓在伏羌縣
烈女何武英墓在伏羌縣有祠墓在祠後
御史王慤墓在寧遠縣西五里
御史趙克欽墓在寧遠縣西五里石嶺舖
安慶道王璠墓在寧遠縣東十里
三烈墓西和縣令耿桂芳長男婦王氏次男婦嚴
氏女耿五姐同時殉難有碑在今縣治南街西
靖節庠生薛國貞墓在西和縣王旗寨
都督同知李光啟墓在靖遠縣東南八里烟洞溝
内
中書平章李思齊墓在岷州西北明洪武七年賜
祭葬
刑部侍郎張錦墓賜祭葬在岷州西
參政王鐸墓在岷州北
巡撫都御史於敖墓在岷州西北
韓王墓懷王靖王惠王悼王康王昭王莊王敬王
墓俱在平涼縣東南
韓藩諸王墓襄陵王在平涼縣西北樂平王在縣
東北褒城王通渭王俱在縣東漢隂王平利懷簡
王俱在縣南
慶藩安惠王墓在平涼縣西北
都御史趙時春墓在平涼縣南四里
都御史周鑑墓在平涼縣西南五里
崇信知縣龐瑜墓瑜明末殉難贈固原州知州遺
塜在武康王廟前
韓恭王墓在涇州西北十五里
張御史墓在靈臺縣境相傳為人才御史在右集
原
楊可教墓在靈臺縣西啟祥堡北二里鳳翅原
楊可立墓亦在鳳趐原兄弟俱以理學名世
張聚賢父墓在靈臺縣西三十里天啟末賢父亡
葬之日雷雨賢痛哭遂廬墓旁每晨於百步外膝
行取土號泣覆塜上三年高闊積數丈
烈女墓在靈臺縣西五十里吉白堡之北藍菊崖
萬歷末女被賊掠投崖而死土人葬之墓生藍菊
一叢因名其崖而女逸姓氏
中丞楊綸墓在安化縣南十里子參議朝鳳從葬
勅修諭祭有碑
兵部侍郎陳震墓在安化縣北三里子兵備大綱
從葬
戶部侍郎韓鼎墓在安化縣南十里子僉事守愚
從葬
甘肅總兵劉文墓在安化縣南十里有諭祭碑
參議張鵬翰墓在安化縣北田家城
御史張理墓在環縣北七十里
征西將軍魏鎮墓舊志在環縣北十里
彰德通判魏璉墓在環縣北七十里
戶部主事胡獻金墓在環縣南十里
遵義道殉節趙邦清墓在真寧縣東于家莊
按察使張清墓在寧州城東二里
知府馮時墓在寧州北三十里
巡撫吕經墓在寧州南二里
戶部員外周達墓在寧州西三里
贈光禄寺少卿忠節王信墓在寧州南三里勅修
崇信伯費瓛墓在張掖縣南二十里
副總兵劉廣墓在張掖縣西三里
都督李文墓在張掖縣東南十里
獻縣明經劉碩墓在張掖縣城西附郭
忠剛公張達墓在武威縣城東五里事見忠節
懷遠將軍張玉墓在鎮番縣城西有正統諭祭文
勅葬
武德將軍王剛墓在鎮番縣城北三里其諭祭賜
葬與張玉同時
伏羌侯毛忠墓在古浪縣城西四十里成化間賜
葬今黃羊川北山下
都督魯鑑墓在平番縣城西一百二十里石城山
勅葬
總兵官張顯謨墓在平番縣城西勅葬
慶王墓靖王康王懷王莊王恭王定王惠王端王
憲王九王端和世子並慶藩分封之真寧安化弘
農豐林壽陽延川華隂諸王墓俱在靈州之韋州
堡蠡山上
安塞王墓在寧朔縣賀蘭山乾溝口安塞亦慶藩
分封者
總兵張泰墓在寧夏縣東十里
參政張銳墓在秦州崦嵫山
副都御史夏景和墓在秦州
副使胡來縉墓在秦州西天靖山
布政使楊名顯墓在秦州
將軍馬世榮墓在清水縣筆架山下
巡撫胡纘宗墓在秦安縣青龍山
郎中侯一元墓在秦安縣七星山
禮部尚書門克新墓在禮縣西二里賜祭葬
給諫馮均臣墓在兩當縣
松潘副使王存禮墓在階州舊城内
蘇州知府汪滸墓在成縣北二里
都督汪興祖墓在文縣北五里關
按察使王繼禮墓在文縣
忠義墓張文貴文富兄弟同死王事在文縣
國朝奮威將軍王進寳墓在靖遠縣北打喇赤十里北
山下
勇略將軍雲貴總督趙良棟墓在寧夏城東張鎮
堡渠東之原
甘肅通志卷二十五
