唐書卷四十二
宋翰林學士歐陽修撰
志第三十二
地理志
劒南道盖古梁州之域漢蜀郡廣漢犍為越嶲益州牂
柯巴郡之地總為鶉首分為府一都護府一州二十八
縣百八十九其名山岷峨青城鶴鳴其大川江涪雒西
漢厥賦絹綿葛紵厥貢金布絲葛羅綾綿紬羚角犛尾
成都府蜀郡赤至德二載曰南京為府上元元年罷京
土貢錦單絲羅高杼布麻蔗糖梅煎生春酒戸十六萬
九百五十口九十二萬八千一百九十九縣十(有府三曰威遠)
(歸德二江有天征軍本天威乾元二年置元和三年更名)成都(次赤有江瀆祠北十八里有萬歲池天寳)
(中長史章仇兼瓊築隄積水溉田南百步有官源渠隄百餘里天寳二載令獨孤戒盈築)華陽(次赤本蜀)
(貞觀十七年析成都置乾元元年更名)新都(次畿武德二年置有繁陽山)犀浦(次畿垂拱二年)
(析成都置)新繁(次畿)雙流(次畿)廣都(次畿龍朔二年析雙流置)郫(次畿)温江(次畿本萬)
(春武德三年置貞觀元年更名有新源水開元二十三年長史章仇兼瓊因蜀王秀故渠開通漕西山竹木)
靈池(次畿本東陽久視元年置天寳元年更名)
彭州濛陽郡緊垂拱二年析益州置土貢叚羅交梭戸
五萬五千九百二十二口三十五萬七千三百八十七
縣四(有府二曰天水唐興有威戎軍有羊灌田朋笮䋲橋三守捉城有七盤安遠龍溪三城有當風戍有)
(静塞關)九隴(望武德三年以九隴緜竹導江置蒙州貞觀二年州廢縣皆来屬武后時長史劉易從決)
(唐昌沲江鑿川派流合堋口埌岐水溉九隴唐昌田民為立祠有葛瑰山漓沅山陽平山)導江(望本盤龍)
(武德元年以故汶山置尋更名貞觀中曰灌寕開元中復為導江有侍郎堰其東百丈堰引江水以溉彭益田)
(龍朔中築又有小堰長安初築西有蠶崖關有岷山五壘山有鎮静軍開元中置有白沙守捉城有木瓜戍三)
(竒戍)唐昌(望儀鳳二年析九隴導江郫置長夀二年曰周昌神龍元年復故名)濛陽(緊儀鳳二年析)
(九隴什邡雒置)
蜀州唐安郡緊垂拱二年析益州置土貢錦單絲羅花
紗紅藍馬策戸五萬六千五百七十七口三十九萬六
百九十四縣四(有府三日金堰廣逄灌口有鎮静軍乾符二年節度使高駢置)晉原(望有)
(天倉山)青城(望青故作清開元十八年更有青城山)唐安(望本唐隆武德元年置長夀二年曰)
(武隆神龍元年復為唐隆先天元年更名)新津(望西南二里有遠濟堰分四筒穿渠溉眉州通義彭山之)
(田開元二十八年採訪使章仇兼瓊開有稠稉山本竹山天社山主簿山有鐡)
漢州德陽郡上垂拱二年析益州置土貢交梭雙紃彌
牟紵布衫叚綾紅藍蜀馬戶六萬九千五口三十萬八
千二百三縣五(有府一曰玉津有威勝軍)雒(望貞元末刺史盧士珵立隄堰溉田四百餘頃)
德陽(緊武德三年析雒置有鹿頭關)什邡(望武德二年析雒置有李冰祠山)緜竹(緊有庚除)
(山萬安山鹿堂山)金堂(上咸亨二年析雒新都置有昌利山)
嘉州犍為郡中本眉山郡天寳元年更名土貢麩金紫
葛麝香戸三萬四千二百八十九口九萬九千五百九
十一縣八(有犍為沐源寺莊牛徑銅山曲灘陁和平戎依名利雲溶川羅護柘林大池雞心龍溪頼)
(泥可陽婆籠馬鞍始犁峨眉等二十二鎮兵)龍遊(緊)平羌(中下有鐡有關)峨眉(上有金有)
(鐡)夾江(上有鐡)玉津(中)綏山(中久視元年析置樂都縣尋省冇綏山)羅目(中麟)
(德二年開生獠置以縣置沐州高宗上元三年州廢縣亦省儀鳳二年復置来屬有峨眉山)犍為(中本)
(隷戎州高宗上元元年来屬)
眉州通義郡上武德二年析嘉州置土貢麩金柑石蜜
葛粉戸四萬三千五百二十九口十七萬五千二百五
十六縣五通義(緊)彭山(緊本隆山隷陵州貞觀元年省入通義二年復置來屬先天元)
(年更名有通濟大堰一小堰十自新津中江口外渠南下百二十里至州西南入江溉田千六百頃開元中益)
(州長史章仇兼瓊□有鹽有彭女山)丹稜(上有龍鵠山)洪雅(上武德元年以縣置犍州五年省南)
(安入焉貞觀元年州廢来屬開元七年置義州并以獠戶置南安平鄉二縣八年州廢省二縣以洪雅來屬)
青神(上太和中榮夷人張武等百餘家請田于青神鑿山渠溉田二百餘頃)
卭州臨卭郡上武德元年析雅州置顯慶二年徙治臨
卭土貢葛絲布酒杓戸四萬二千一百七口十九萬三
百二十七縣七(有府一曰興化有鎮南軍寳應元年置)臨卭(緊有銅有鐡)依政
(上)安仁(上武德三年析臨卭依政置貞觀十七年省咸亨元年復置)大邑(上咸亨二年析益州)
(之晉原置有鳴鶴山)蒲江(中下有鹽太和四年以蒲江臨溪隷嶲州後皆復来屬)臨溪(中下有鐡)
火井(中下有鎮兵有鹽)
簡州陽安郡下武德三年析益州置土貢麩金葛緜紬
柑戶二萬三千六十六口十四萬三千一百九縣三陽
安(上有銅有鹽有栢廟山玉女靈山)金水(上本金淵武德元年更名有銅)平泉(中)
資州資陽郡上本治盤石咸通六年徙治内江七年復
治盤石土貢麩金柑戸二萬九千六百三十五口十萬
四千七百七十五縣八(有安定軍)盤石(中有平岡山崇靈山有鹽北七十里有百)
(枝池周六十里貞觀六年將軍薛萬徹決東使流)資陽(上有鹽)清溪(下夲牛鞞天寳元年更名)
内江(中冇鹽)月山(下義寧二年置)龍水(中義寧二年置有鹽)銀山(下義寧二年置)丹
山(中貞觀四年置六年省入内江七年復置)
嶲州越嶲郡中都督府本治越嶲至德二載沒吐蕃貞
元十三年收復太和五年為蠻寇所破六年徙治臺登
土貢蜀馬絲布花布麩金麝香刀靶戸四萬七百二十
一口十七萬五千二百八十縣九(有清溪關太和中節度使李德裕徒于中)
(城西南有昆明軍其西冇寧遠軍有新安三阜沙野蘇鄘保塞羅山西瀘蛇勇遏戎九城自清溪關南經大定)
(城百一十里至逹仕城西南經菁口百二十里至永安城城當滇笮要衝又南經水口西南度木瓜嶺二百二)
(十里至臺登城又九十里至蘇祁縣又南八十里至嶲州又經沙野二百六十里至羌浪驛又經陽蓬嶺百餘)
(里至俄凖添舘陽蓬嶺北嶲州境其南南詔境又經菁口會川四百三十里至河子鎮城又三十里渡瀘水又)
(五百四十里至姚州又南九十里至外沴蕩館又百里至佉龍驛與戎州往羊苴咩城路合貞元十四年内侍)
(劉希昂使南詔由此)臺登(中武德元年隷登州貞觀二年来屬有九子山)越嶲(中)卭部(中)
蘇祁(中)西瀘(中本可天寳元年更名)昆明(中武德二年置有鹽有鐵)和集(中貞觀八)
(年置)昌明(中貞觀二十二年開松外蠻置牢川及松外尋聲林開三縣永徽三年州廢省三縣入昌明)
會川(中本卭都高宗上元二年徙于會川因更名有瀘津關)
雅州盧山郡下都督府本臨卭郡天寳元年更名土貢
麩金茶石菖蒲落鴈木戸萬八百九十二口五萬四千
一十九縣五(有和川始陽靈關安國四鎮兵又有晏山邊臨統塞集重伐謀制勝龍游尼陽八城)
嚴道(中唐初以州境析置濛陽長松靈關陽啓嘉良火利六縣武德六年皆省)盧山(中儀鳳二年置)
(大渡縣長安二年省有靈關有鹽有銅)名山(中下有雞棟關)百丈(中貞觀八年置)榮經(中下)
(武德三年置有卭崍山有關有銅有金湯軍乾符二年置并置静寇軍故延貢地也)
黎州洪源郡下都督府大足元年以雅州之漢源飛越
嶲州之陽山置神龍三年州廢縣還故屬開元四年復
置土貢升麻椒麝香牛黃戸千七百三十一口七千六
百七十縣三(有洪源軍有定蕃飛越和孤三鎮兵又有武侯廓清銅山肅寧大定要衝潘倉三碉)
(杖義瑠璃和孤十一城)漢源(中武德元年以漢源陽山二縣置登州九年州廢二縣来属貞觀三年隷)
(嶲州永徽三年復故)飛越(中儀鳳二年析漢源置并置大渡縣隷雅州長安二年省神龍中隷雅州開元)
(二年還屬)通望(中下本陽山隷登州武德元年析臺登置州廢隷雅州貞觀二年来屬天寳元年更名)
茂州通化郡下都督府本汶山郡武德元年曰會州四
年曰南會州貞觀八年更州名天寳元年更郡名土貢
麩金丹砂麝香狐尾羌活當歸乾酪戸二千五百一十
口萬五千二百四十二縣四(有威戎軍)汶山(中有龍泉山岷山)汶川
(中下有古桃關)石泉(中下貞觀八年置永徽二年省北川縣入焉有石紐山)通化(中下)
翼州臨翼郡下武德元年析會州之左封翼針置咸亨
三年僑治悉州之悉唐上元二年還治翼針土貢犛牛
尾麝香白蜜戸七百一十一口三千六百一十八縣三
(有峨和白岸都護祚鼎四城有合江穀塠三谷三守捉城有隴東益登清溪禦藩吉超五鎮兵)衛山(中下)
(本翼針天實元年更名)翼水(下)峨和(下)
維州維川郡下武德七年以白狗羌戶於姜維故城置
並置金川定廉二縣貞觀元年以羌叛州廢縣亦省二
年復置麟德二年自羈縻州為正州儀鳳二年以羌叛
復降為羈縻州垂拱三年復為正州廣德元年沒吐蕃
太和五年收復尋棄其地大中三年首領以州内附土
貢麝香犛牛尾羌活當歸戸二千一百四十二口三千
一百九十八縣三(有通化軍有乾溪白望暗桶赤鼓溪石梯逹節鵶口質臺駱它九守捉城)
(西山南路有通耳瓜平乾溪侏儒箭上谷口六守捉城又有符堅城有寧塞姜維二鎮兵)薛城(中下貞觀)
(二年置又析置鹽溪縣永徽元年省入定廉有鹽)通化(中下本小封咸亨二年以生羌戶於故金川縣)
(地置後更名)歸化(下)
戎州南溪郡中都督府本犍為郡治南溪貞觀中徙治
僰道天寳元年更名長慶中復治南溪土貢葛纖荔枝
煎戶四千三百五十九口萬六千三百七十五縣五(有石)
(門龍騰和戎馬湖移風伊禄義賓可封泥溪開邊平寇十一鎮兵有奮戎城乾符二年置)南溪(中有平盖)
(山)僰道(中)義賓(中下本&KR1791;鄢武德二年省三年復置天寳元年更名又省撫夷縣入焉)開
邊(中下貞觀四年以石門開邊朱提三縣置南通州五年析置鹽泉縣以隷之八年曰賢州是年州廢以石)
(門朱提鹽泉置撫夷縣及開邊隷戎州自縣南七十里至曲州又四百八十里至石門鎮隋開皇五年率益漢)
(二州兵所開又經鄧枕山馬鞍渡二百二十五里至阿傍部落又經蒙夔山百九十里至阿夔部落又百八十)
(里至諭官川又經薄川百五十里至界江山下又經荆溪谷□渘池三百二十里至陽麻頓又二百五十里)
(至柘束城又經安寧井三百九十里至曲水又經石鼓二百二十里渡石門至佉龍驛又六十里至雲南城又)
(八十里至白崖城又八十里至龍尾城又四十里至羊苴咩城貞元十年詔祠部郎中袁滋與内給事劉貞諒)
(使南詔由此)歸順(中下聖歴二年析&KR1791;鄢縣地以生獠戸置)
姚州雲南郡下武德四年以漢雲南縣地置土貢麩金
麝香戸三千七百縣三(有澄川南江二守捉城自嶲州南至西瀘經陽蓬鹿谷菁口會)
(川四百五十里至瀘州乃南渡瀘水經褒州微州三百五十里至姚州州西距羊苴咩城三百里東南距安南)
(水陸二千里)姚城(下故漢弄楝縣地)瀘南(下本長城垂拱七年置天寳初更名有葱山)長
眀(下)
松州交川郡下都督府武德元年以扶州之嘉誠會川
之交川置以地産甘松名廣德元年沒吐蕃其後松當
悉静柘恭保真霸乾維翼等為行州以部落首領世為
刺史司馬土貢蠟朴硝麝香狐尾當歸羌活戸千七十
六口五千七百四十二縣四(有松當軍武后時置)嘉城(下)交川(下)
平康(下本隷當州垂拱元年析交川及當州之通軌翼針置天寳元年隷松州)鹽泉(下)
當州江源郡下貞觀二十一年以羌首領董和那蓬固
守松州功析松州之通軌縣置以地産當歸名土貢麩
金酥麝香當歸羌活戸二千一百四十六口六千七百
一十三縣三通軌(中下貞觀三年置)利和(下顯慶二年析通軌置)谷和(下文)
(明元年開生羌置并置平唐縣後省有常舊山)
悉州歸誠郡下顯慶元年以當州之左封置并置悉唐
識臼二縣治悉唐咸亨元年徙治左封儀鳳二年羌叛
僑治當州俄徙治左封土貢麩金麝香犛牛尾當歸柑
戸八百一十六口三千九百一十四縣二左封(中本隷會州武)
(德元年隷翼州三年省貞觀四年復置二十一年隷當州)歸誠(下垂拱三年析左封置)
静州静川郡下本南和州儀鳳元年以悉州之悉唐置
天授二年更名土貢麝香犛牛尾當歸羌活戸千五百
七十七口六千六百六十九縣三悉唐(中)静居(中)清道
(下)
柘州蓬山郡下顯慶三年開置土貢麝香當歸羌活戸
四百九十五口二千二百二十縣二柘(下)喬珠(下)
恭州恭化郡下開元二十四年以静州之廣平置土貢
麝香當歸升麻羌活戶千一百八十九口六千二百二
十三縣三(西南有平戎軍)和集(下本廣平天寳元年更名)博恭(下開元二十四年析廣平)
(置)烈山(下開元二十四年析廣平置)
保州天保郡下夲奉州雲山郡開元二十八年以維州
之定廉置天寳八年徙治天保軍更郡名廣德元年沒
吐蕃乾元元年嗣歸誠王董嘉俊以郡来歸更州名後
又更名古州其後復為保州土貢麩金麝香犛牛尾戶
千二百四十五口四千五百三十六縣四(有天保軍)定廉(下武)
(德七年置永徽元年省維州之鹽溪縣入焉)歸順(下天寳八載析定廉置)雲山(下天寳八載析)
(定廉置)安居(下)
真州昭德郡下天寳五載析臨翼郡置土貢麝香大黃
戸六百七十六口三千一百四十七縣四真符(中下天寳五載)
(析雞川昭德置)雞川(中下先天元年析翼水縣地開生獠置本隷悉州天寳元年隷翼州)昭德(下本)
(識臼顯慶元年開生獠置隷悉州天寳元年隷翼州)昭遠(中下)
霸州静戎郡下天寳元年招附生羌置戸五百七十一
口千八百六十一縣四安信(下)牙利(中)保寧(中)歸化(中)
乾州下大歷三年開西山置縣二招武(下)寧遠(下)
梓州梓潼郡下夲新城郡天寳元年更名土貢紅綾絲
布柑蔗糖橘皮戸六萬一千八百二十四口二十四萬
六千六百五十二縣九郪(望有鹽)射洪(上)通泉(緊大歴二年隷遂州)
(後復来屬有鹽有鐡)玄武(上夲隷益州武德三年来屬有鹽)鹽亭(上有鹽有負戴山)飛烏
(上有鹽)永泰(中武德四年析鹽亭及劒州之黃安閬州之西水置有鹽有女徒山)銅山(中南可象)
(山西北私鎔山皆有銅貞觀二十三年置鑄錢官調露元年罷析郪飛烏置縣有會軍堂山)涪城(緊本)
(隷緜州大歴十三年来屬有鹽)
遂州遂寧郡中都督府土貢樗蒲綾絲布天門冬戸三
萬五千六百三十二口十萬七千七百一十六縣五(有静)
(戎軍)方義(望有鹽)長江(中有鹽有廣山)蓬溪(中夲唐興永淳元年析方義置長夀二年曰武)
(豐神龍元年復故名景龍二年析置唐安縣先天二年省天寳元年更唐興曰蓬溪有化鹽池)青石(中)
遂寧(中景龍元年以故廣溪縣地置)
緜州巴西郡上夲金山郡天寳元年更名土貢鏤金銀
器麩金輕容雙紃綾錦白藕蔗有橘官戸六萬五千六
十六口二十六萬三千三百五十二縣八巴西(望南六里有廣)
(濟陂引渠溉田百餘頃垂拱四年長史樊思孝令夏侯奭因故渠開有富樂山有金有銀有鐡有鹽)昌眀
(緊夲昌隆武德三年析置顯武文義二縣貞觀元年省文義神龍元年更顯武曰興聖先天元年更昌隆曰昌)
(明開元二年省興聖入焉尋又析巴西涪城萬安地復置興聖二十七年省地還故屬有北芒山有鹽有鐡)
魏城(上北五里有洛水堰貞觀六年引安西水入縣民甚利之有鐡有鹽)羅江(中夲萬安天寳元年)
(更名北五里有茫江堰引射水溉田入城水徽五年令白大信置北十四里有楊村堰引折脚堰水溉田貞元)
(二十一年令韋德築有白馬關有鹽)神泉(上北二十里有折脚堰引水溉田貞觀元年開有鹽)鹽泉
(中武德三年析魏城置有鹽)龍安(上本金山武德三年更名有松嶺關開元十八年廢東南二十三里)
(有雲門堰決茶川水溉田貞元元年築)西(中永淳元年以隋益昌縣地置有鐡)
劒州普安郡上夲始州先天二年更名土貢麩金絲布
蘇薰席葛粉戸二萬三千五百一十口十萬四百五十
縣八普安(上)普城(緊夲黃安唐末更名)永歸(中下有停船山)梓潼(上有亮山神山)
隂平(中西北二里有利人渠引馬閣水入縣溉田龍朔三年令劉鳳儀關寳應中廢後復關景福二年又)
(廢有浮滄山)臨津(中上)武連(中)劒門(中下聖歴二年析普安永歸隂平置)
合州巴川郡中夲涪陵郡天寳元年更名土貢麩金葛
桃竹箸雙陸子書筒橙牡丹藥實戸六萬六千八百一
十四口七萬七千二百二十縣六石鏡(上有鐡有銅梁山)新明
(中武德三年析石鏡置)漢初(中)赤水(中)巴川(中開元二十三年析石鏡銅梁置有鐡)
銅梁(中長安三年置)
龍州應靈郡中都督府夲平武郡西龍州義寧二年曰
龍門郡又曰西龍門郡貞觀元年曰龍門州初為羈縻
屬茂州垂拱中為正州天寳元年曰江油郡至德二載
更郡名乾元元年更州名土貢麩金酥羚羊角葛粉厚
朴附子天䧺側子烏頭戸二千九百九十二口四千二
百二十八縣二江油(望貞觀八年省平武縣入焉有涪水關)清川(中下夲烏盤天)
(寳元年更名)
普州安岳郡中武德二年析資州置土貢雙紃葛布柑
天門冬煎戸二萬五千六百九十三口七萬四千六百
九十二縣六安岳(上有鹽)安居(中下大歴二年隷遂州後復来屬有鹽)普慈
(中)樂至(中武德三年置有鹽)普康(中下夲隆康先天元年更名有鹽)崇龕(中夲龍龕武德)
(三年置先天元年更名)
渝州南平郡下夲巴郡天寳元年更名土貢葛藥實戸
六千九百九十五口二萬七千六百八十五縣五巴(中下)
(有鹽)江津(中下)萬夀(中下夲萬春武德三年析江津置五年更名)南平(中下貞觀四年析巴)
(縣置南平州并置南平清谷周泉昆川和山白溪瀛山七縣八年曰霸州十三年州廢省清谷周泉昆川和山)
(白溪瀛山以南平来屬)壁山(中下至德二載析巴江津萬夀置有鹽)
陵州仁夀郡夲隆山郡天寳元年更名土貢麩金鵝溪
絹細葛續髓苦藥戸三萬四千七百二十八口十萬一
百二十八縣五仁夀(望有鹽有高城山)貴平(中有鹽)井研(中有井鑊山)
始建(中下有鹽)籍(上永徽四年析貴平置東五里有漢陽堰武德初引溪水溉田二百頃後廢文明元)
(年令陳充復置後又廢有鹽)
榮州和義郡中武德元年析資州置治公井六年徙治
大牢永徽二年徙治旭川土貢紬班布葛利鐡柑戸五
千六百三十丸口萬八千二十四縣六(有威遠軍)旭川(中下貞觀)
(元年析大牢置)應靈(中下本大牢景龍二年省雲州及羅水雲川湖連三縣入焉天寳元年更名有鹽)
公井(中下武德元年置有鹽)資官(中下夲隷嘉州武德六年来屬有鹽有鐡)威遠(中下貞觀)
(元年析置婆日至如二縣二年以瀘州之隆越来屬八年省婆日至如隆越入焉有鹽)和義(中下本隷)
(瀘州貞觀八年来屬)
昌州下都督府乾元二年析資瀘普合四州之地置治
昌元大歴六年州縣廢其地各還故屬十年復置光啟
元年徙治大足土貢麩金麝香縣四大足(下夲合州巴川地)静
南(中)昌元(上)永川(下本渝州壁山縣地有鐡)
瀘州瀘川郡下都督府土貢麩金利鐡葛布斑布戸萬
六千五百九十四口六萬五千七百一十一縣五瀘川
(中貞觀八年析置涇南縣後省)富義(中夲富世武德九年省来鳳縣入焉貞觀二十三年更名)江安
(中貞觀元年以夷獠戸置思隷思逄施陽三縣八年省施陽十三年省思隷思逄入焉有鹽)合江(中)
緜水(中)
保寧都護府天寳八載以劒南之索磨川置領牂柯吐
蕃
右劒南採訪使治益州
唐書卷四十二
唐書卷四十二考證
地理志六劒南道黎州漢源注武德元年以漢源陽山
二縣置登州九年州廢二縣来屬沈炳震曰按武
德時無黎州不當云来屬
通望注貞觀二年来屬沈炳震曰按貞觀時無黎州
不當云来屬
翼州峨和舊書無峨和又維州之歸化静州之清道
舊書俱無
保州安居舊書無安居又真州之昭遠霸州之牙利
保寧歸化舊書俱無
乾州舊書無
渝州南平郡舊書屬山南西道
壁山舊書無
昌州舊書無
唐書卷四十二考證
