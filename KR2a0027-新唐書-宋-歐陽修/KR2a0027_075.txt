唐書卷七十五上
宋翰林學士歐陽修撰
表第十五上
宰相世系表
敬氏出自嬀姓陳厲公子完適齊諡曰敬仲子孫以諡
為氏敬仲之後至秦有敬丕丕生教為河東太守子孫
因官家焉裔孫韶漢末為揚州刺史生昌封猗氏侯昌
生歸
敬氏宰相一人(暉)
桓氏出自姜姓齊桓公之後以諡為氏又云出自子姓
宋桓公之後向魋亦號桓氏後漢有太子少傅桓榮世
居譙國龍亢榮八世孫彝晉宣城内史五子雲温豁祕
冲冲荆州刺史豐城公生嗣謙修修晉護軍將軍長社
侯過江居丹陽生尹尹生崇之崇之七世孫法嗣
桓氏宰相一人(彦範)
祝氏出自姬姓周武王克商封黃帝之後扵祝後為齊
所并其封域至齊之間祝阿祝丘是也後漢有司徒恬
孫羲生廣廣為始平太守子孫留家焉生魏太中大夫
仍仍生諶晉驃騎府司馬諶生偃散騎常侍以平關中
兵寇封始平縣伯生瑜瑜生熙熙生寶三世襲封二子
老歸老後魏輔國將軍中外都督二子猷俟
祝氏宰相一人(欽明)
紀氏出自姜姓炎帝之後封扵紀侯爵為齊所滅因以
國為氏隋有司農少卿和整世居天水上邽生士騰
紀氏宰相一人(處訥)
鄭氏出自姬姓周厲王少子友封扵鄭是為桓公其地
華州鄭縣是也生武公與晉文侯夾輔平王東遷扵洛
徙溱洧之間謂之新鄭其地河南新鄭是也十三世孫
幽公為韓所滅子孫播遷陳宋之間以國為氏幽公生
公子魯魯六世君生當時漢大司農居滎陽
開封生韜韜生江都守仲仲生房房生趙相季季生議
郎竒竒生穉漢末自陳居河南開封晉置滎陽郡遂為
郡人穉生御史中丞賓賓生興字贛蓮勺令興生衆字
仲師大司農衆生城門校尉安世安世生騎都尉綝綝
生上計掾熙熙二子泰渾渾魏少府大匠渾生崇晉荆
州刺史崇生遹遹生随扶風太守随生趙侍中略略六
子翳豁淵靜悦楚豁字君明燕太子少傅濟南公生温
温四子濤曄簡恬濤居隴西曄後魏建威將軍南陽公
為北祖簡為南祖恬為中祖曄生中書博士茂一名小
白七子白麟胤伯叔夜洞林歸藏連山幼麟因號七房
鄭氏大房白麟後絶第三房叔夜後無聞
南祖鄭氏
滎陽鄭氏又有鄭少隣
鄭氏定著二房一曰北祖二曰南祖宰相九人
(北祖有珣瑜覃朗餘慶從讜延昌南祖冇絪滎陽鄭氏冇畋滄州鄭氏有愔)
鍾氏出自子姓與宗氏皆晉伯宗之後也伯宗子州犂
仕楚食采扵鍾離因以為姓楚漢時有鍾離昧為項羽
將有二子長曰發居九江仍故姓次曰接居潁川長社
為鍾氏漢有西曹掾皓字季明二子迪敷迪郡主簿生
繇演繇字元常魏太傅定陵侯生毓會毓字稚叔侍中
廷尉生駿駿字伯道晉黃門侍郎生曅字叔光公府掾
生雅字彦胄過江仕晉侍中生誕字世長中軍參軍生
靖字道寂潁川太守生源字循本後魏永安太守生挺
字法秀襄城太守潁川郡公生蹈字之義南齊中軍二
子嶼嶸嶼字秀望梁永嘉縣丞生寵字元輔為臨海令
避侯景之難徙居南康贛縣生寳慎
鍾氏宰相一人(紹京)
宋氏出自子姓殷王帝乙長子啓周武王封之扵宋三
十六世至君偃為楚所滅子孫以國為氏楚有上將軍
義義生昌漢中尉始居西河介休十二世孫晃晃三子
恭畿洽徙廣平利人
又有廣平宋氏
宋氏宰相二人(璟申錫)
源氏出自後魏聖武帝詰汾長子疋孤七世孫秃髮傉
檀據南凉子賀降後魏太武見之曰與卿同源可改為
源氏位太尉隴西宣王生侍中馮翊惠公懷懷二子子
邕子恭子恭字靈順中書監臨汝文獻公周隋之際居
鄴郡安陽生彪字文宗隋莒州刺史臨潁縣公生師民
源氏宰相一人(乾曜)
