唐書卷八
宋翰林學士歐陽修撰
本紀第八
穆宗睿聖文惠孝皇帝諱恒憲宗第三子也母曰懿安
皇太后郭氏始封建安郡王進封遂王遥領彰義軍節
度使元和七年惠昭太子薨左神策軍中尉吐突承璀
欲立澧王惲而惲母賤不當立乃立遂王為皇太子十
五年正月庚子憲宗崩陳弘志殺吐突承璀及澧王辛
丑遺詔皇太子即皇帝位于柩前司空兼中書令韓弘
攝冢宰閏月丙午皇太子即皇帝位于太極殿丁未貶
皇甫鎛為崖州司戸參軍戊申始聽政辛亥御史中丞
蕭俛中書舍人翰林學士段文昌為中書侍郎同中書
門下平章事乙卯尊母為皇太后戊辰京師地震二月
丁丑大赦賜文武官階爵高年粟帛二王後三恪文宣
公嗣王公主縣主武德配饗及第一等功臣家予一子
官放沒掖庭者幸丹鳳門觀俳優丁亥幸左神策軍觀
角觝倡戲乙未吐蕃寇靈州丙申丹王逾薨三月乙巳
杜叔良及吐蕃戰敗之戊辰大風雨雹辛未楊清伏誅
五月庚申葬聖神章武孝皇帝于景陵六月丁丑韓弘
罷七月丁卯令狐楚罷八月乙酉容管經略留後嚴公
素及黃洞蠻戰于神步敗之戊戌御史中丞崔植為中
書侍郎同中書門下平章事九月辛丑觀競渡角觝于
魚藻宮用樂十月庚辰王承宗卒辛巳成德軍觀察支
使王承元以鎮趙深冀四州歸于有司癸未吐蕃寇涇
州右神策軍中尉梁守謙為左右神策京西京北行營
都監以禦之丙戌吐蕃遁十一月癸卯赦鎮趙深冀四
州死罪以下賜成德軍將士錢十二月庚辰獵于城南
壬午擊鞠于右神策軍遂獵于城西甲申獵于苑北
長慶元年正月己亥朝獻于太清宮庚子朝享于太廟
辛丑有事于南郊大赦改元賜文武官階勳爵己未有
星孛于翼壬戌蕭俛罷丁卯有星孛于太微二月乙亥
觀樂于麟德殿丙子觀神策諸軍雜伎己卯劉總以盧
龍軍八州歸于有司壬午段文昌罷翰林學士戸部侍
郎杜元潁同中書門下平章事辛卯擊鞠于麟德殿三
月庚戌太白晝見丁巳赦幽涿檀順瀛莫管平八州死
罪以下給復一年賜盧龍軍士錢戊午封弟憬為鄜王
悅瓊王恂沔王懌婺王愔茂王怡光王協淄王憺衢王
㤝澶王子湛為鄂王涵江王湊漳王溶安王瀍潁王是
月徙封湛為景王五月丙辰建王審薨六月有彗星出
于昴辛未吐蕃寇青塞烽鹽州刺史李文悅敗之七月
甲辰幽州盧龍軍都知兵馬使朱克融囚其節度使張
弘靖以反壬子羣臣上尊號曰文武孝德皇帝大赦賜
文武官階勳爵壬戌成德軍大將王廷湊殺其節度使
田弘正以反八月壬申朱克融陷莫州癸酉王廷湊陷
冀州刺史王進岌死之丙子瀛州軍亂執其觀察使盧
士玫叛附于朱克融王廷湊寇深州丁丑魏博横海昭
義河東義武兵討王廷湊己丑裴度為幽鎮招撫使九
月乙巳相州軍亂殺其刺史邢濋十月丙寅諸道鹽鐵
轉運使刑部尚書王播為中書侍郎同中書門下平章
事裴度為鎮州西面行營都招討使左領軍衛大將軍
杜叔良為深州諸道行營節度使戊寅王廷湊陷貝州
己卯易州刺史柳公濟及朱克融戰于白石敗之庚辰
横海軍節度使烏重胤及王廷湊戰于饒陽敗之辛卯
靈武節度使李進誠及吐蕃戰于大石山敗之十一月
甲午裴度及王廷湊戰于會星敗之丙申朱克融寇定
州義武軍節度使陳楚敗之十二月庚午杜叔良及王
廷湊戰于博野敗績丁丑陳楚及朱克融戰于望都敗
之乙酉赦朱克融己丑陳楚及克融戰于清源敗之
二年正月庚子魏博軍潰于南宮癸卯魏博節度使田
布自殺兵馬使史憲誠自稱留後海州海冰二月甲子
赦王廷湊辛巳崔植罷工部侍郎元稹同中書門下平
章事戊子昭義軍節度使劉悟囚其監軍使劉承偕二
月乙巳武寧軍節度副使王智興逐其節度使崔羣戊
午守司徒淮南節度使裴度同中書門下平章事王播
罷四月辛酉朔日有食之壬戌成德軍節度使牛元翼
奔于京師王廷湊陷深州五月壬寅邕州刺史李元宗
叛奔于黃洞蠻六月癸亥宣武軍宿直將李臣則逐其
節度使李愿衙門都將李㝏反甲子裴度元稹罷兵部
尚書李逢吉為門下侍郎同中書門下平章事乙丑大
風落太廟鴟尾癸酉吐蕃寇靈州鹽州刺史趙旰敗之
七月丙申宋王結薨戊申李㝏陷宋州丙辰兖鄆節度
使曹華及李㝏戰于宋州敗之丁巳忠武軍節度使李
光顔又敗之于尉氏八月壬申宣武軍節度使韓充又
敗之于郭橋丙子李㝏伏誅癸未詔瘞汴宋鄭三州戰
亡者稟其家三歲九月戊子鎮海軍將王國清謀反伏
誅丙申德州軍亂殺其刺史王稷十月己卯獵于咸陽
十一月庚午皇太后幸華清宮癸酉迎皇太后遂獵于
驪山丙子集王湘薨十二月丁亥不豫放五坊鷹隼及
供獵狐兔癸巳立景王湛為皇太子癸丑降死罪以下
賜文武常參及州府長官子為父後者勳兩轉宗子諸
親一轉是冬無冰草木萌
三年三月壬戌御史中丞牛僧孺為戸部侍郎同中書
門下平章事癸亥淮南浙東西江西宣歙旱遣使宣撫
理繫囚察官吏四月甲午陸州獠反五月壬申京師雨
雹七月丙寅黃洞蠻陷欽州九月壬子朔日有食之十
月己丑杜元穎罷辛卯黃洞蠻寇安南
四年正月辛亥降死罪以下減流人一歲賜文武官及
宗子賀正使階勳爵詔百官言事辛未以皇太子權句
當軍國政事壬申皇帝崩于清思殿年三十
敬宗睿武昭愍孝皇帝諱湛穆宗長子也母曰恭僖皇
太后王氏始封鄂王徙封景王長慶二年十二月穆宗
因擊毬暴得疾不見羣臣者三日左僕射裴度三上疏
請立皇太子而翰林學士兩省官相次皆以為言居數
日穆宗疾少間宰相李逢吉請立景王為皇太子四年
正月穆宗崩癸酉門下侍郎平章事李逢吉攝冢宰丙
子皇太子即皇帝位于太極殿二月辛巳始聽政癸未
尊母為皇太后皇太后為太皇太后辛卯放掖庭内園
沒入者丁未擊鞠于中和殿戊申擊鞠于飛龍院黃洞
蠻降己酉擊鞠用樂三月壬子大赦免京畿河南青苖
稅減宮禁經費乘輿服膳罷貢鷹犬元和以來兩河藩
鎮歸地者予一子官庚午太白經天四月丙申擊鞠于
清思殿染坊匠張韶反幸左神策軍韶伏誅丁酉還宮
五月乙卯吏部侍郎李程戸部侍郎判度支竇易直同
中書門下平章事六月庚辰大風壞延喜景風門是夏
漢水溢八月丁亥太白晝見丁酉中官李文德謀反伏
誅黃洞蠻寇安南十一月戊午環王反黃洞蠻陷陸州
刺史葛維死之庚申葬睿聖文惠孝皇帝于光陵
寳歴元年正月己酉朝獻于太清宮庚戌朝享于太廟
辛亥有事于南郊大赦改元乙卯牛僧孺罷四月癸巳
羣臣上尊號曰文武大聖廣孝皇帝大赦賜文武官階
爵五月庚戌觀競渡于魚藻宮九月壬午昭義軍節度
使劉悟卒其子從諫自稱留後十一月丙申封子普為
晉王
二年正月甲戌發神策六軍穿池于禁中二月丁未山
南西道節度使裴度守司空同中書門下平章事三月
戊寅觀競渡于魚藻宮四月戊戌横海軍節度使李全
略卒其子同捷反五月戊寅觀競渡于魚藻宮庚辰幽
州盧龍軍亂殺其節度使朱克融其子延嗣自稱節度
使六月辛酉觀漁于臨碧池甲子觀驢鞠角觝于三殿
七月癸未衡王絢薨以渼陂隸尚食禁民漁八月丙午
觀競渡于新池九月甲戌觀百戲于宣和殿三日而罷
戊寅幽州盧龍軍兵馬使李載義殺朱延嗣自稱留後
壬午李程罷十一月甲申李逢吉罷己丑禁朝官方鎮
置私白身十二月中官劉克明反辛丑皇帝崩年十八
文宗元聖昭獻孝皇帝諱昂穆宗第二子也母曰貞獻
皇太后蕭氏始封江王寳歴二年十二月敬宗崩劉克
明等矯詔以絳王悟句當軍國事壬寅内樞密使王守
澄楊承和神策護軍中尉魏從簡梁守謙奉江王而立
之率神策六軍飛龍兵誅克明殺絳王乙巳江王即皇
帝位于宣政殿戊申始聽政尊母為皇太后庚戌兵部
侍郎翰林學士韋處厚為中書侍郎同中書門下平章
事庚申出宮人三千省教坊樂工翰林伎術冗員千二
百七十人縱五坊鷹犬停貢纂組雕鏤金筐寳飾牀榻
太和元年二月乙巳大赦改元免京兆今歲夏稅半賜
九廟陪位者子孫二階立功將士階爵始封諸王後予
一子出身五月戊辰罷宰臣奏事監搜丙子横海軍節
度使烏重胤討李同捷六月癸巳淮南節度副大使王
播為尚書左僕射同中書門下平章事乙卯以旱降京
畿死罪以下七月癸酉葬睿武昭愍孝皇帝于莊陵十
一月庚辰横海軍節度使李寰討李同捷十二月庚戌
王智興為滄州行營招撫使
二年正月壬申地震六月乙卯晉王普薨己巳大風拔
木乙亥峰州刺史王昇朝反伏誅是夏河溢壞棣州城
越州海溢七月辛丑魏博節度使史憲誠及同捷戰于
平原敗之甲辰有彗星出于右攝提八月己巳王廷湊
反壬申義武軍節度使柳公濟及廷湊戰于新樂敗之
己卯劉從諫又敗之于臨城辛巳史憲誠及李同捷戰
于平原敗之癸未劉從諫及王廷湊戰于昭慶敗之九
月癸卯柳公濟又敗之于博野丁未岳王緄薨庚戌安
南軍亂逐其都護韓約十月庚申史憲誠及李同捷戰
于平原敗之丁卯洋王忻薨癸酉竇易直罷戊寅史憲
誠及李同捷戰于平原敗之壬午幽州盧龍軍節度使
李載義又敗之于長蘆十一月壬辰給復棣州一年稟
戰士創廢者終身甲辰昭德寺火十二月乙丑魏博行
營兵馬使丌志沼反壬申韋處厚薨戌寅兵部侍郎翰
林學士路隋為中書侍郎同中書門下平章事
三年正月丁亥宣武河陽兵討丌志沼庚子志沼奔于
鎮州三月乙酉罷教坊日直樂工乙巳以太原兵馬使
傅毅為義武軍節度使義武軍不受命都知兵馬使張
璠自稱節度使戊申以璠為義武軍節度使四月戊辰
滄景節度使李祐克德州李同捷降乙亥滄德宣慰使
栢耆以同捷歸于京師殺之于將陵五月辛卯給復滄
景德棣四州一年六月甲戌魏博軍亂殺其節度使史
憲誠都知兵馬使何進滔自稱留後八月辛亥以相衛
澶三州隸相衞節度使進滔不受命辛酉以旱免京畿
九縣今歲租壬申赦王廷湊甲戌吏部侍郎李宗閔同
中書門下平章事十月癸丑仗内火十一月壬辰朝獻
于太清宮癸巳朝享于太廟甲午有事于南郊大赦詔
毋獻難成非常之物焚絲布撩綾機杼是月雲南蠻陷
巂卭二州十二月丁未鄂岳襄鄧忠武軍伐雲南蠻庚
戌雲南蠻寇成都右領軍衛大將軍董重質為左右神
策及諸道行營西川都知兵馬使以伐之己未雲南蠻
寇梓州壬戌寇蜀州
四年正月戊子封子永為魯王辛卯武昌軍節度使牛
僧孺為兵部尚書同中書門下平章事甲午王播薨二
月乙卯興元軍亂殺其節度使李絳三月癸卯禁京畿
弋獵四月丁未奚寇邊李載義敗之六月丁未裴度平
章軍國重事是夏舒州江溢十月癸未尚書右丞宋申
錫同中書門下平章事九月壬午裴度罷
五年正月庚申幽州盧龍軍亂逐其節度使李載義殺
莫州刺史張慶初兵馬使楊志誠自稱留後三月庚子
貶宋申錫為太子右庶子癸卯降封漳王湊為巢縣公
六月甲午梓州玄武江溢
六年正月壬子降死罪以下二月蘇州地震生白毛五
月庚申給民疫死者棺十歲以下不能自存者二月糧
七月戊申原王逵薨十一月甲子立魯王永為皇太子
十二月乙丑牛僧孺罷己巳珍王諴薨
七年正月壬辰罷吳蜀冬貢茶二月丙戌兵部尚書李
德裕同中書門下平章事三月辛卯幽州盧龍軍節度
使楊志誠執春衣使邊奉鸞送奚契丹使尹士恭辛丑
和王綺薨六月甲戌地震乙亥李宗閔罷七月壬寅尚
書右僕射諸道鹽鐵轉運使王涯同中書門下平章事
閏月乙卯以旱避正殿減膳徹樂出宮女千人縱五坊
鷹犬八月庚寅降死罪以下賜文武及州府長官子為
父後者勳兩轉十二月庚子不豫
八年二月壬午朔日有食之庚寅以疾愈降死罪以下
四月丙戌詔笞罪毋鞭背五月己巳飛龍神駒中廐火
六月丙戌莒王紓薨七月辛酉震定陵寝宮癸亥鄆王
經薨九月辛亥有彗星出于太微十月辛巳幽州盧龍
軍大將史元忠逐其節度使楊志誠自稱權句當節度
兵馬庚寅山南西道節度使李宗閔為中書侍郎同中
書門下平章事甲午李德裕罷十一月癸丑成德軍節
度使王廷湊卒其子元逵自稱權句當節度事丙子莫
州軍亂逐其刺史張惟汎十二月己卯降京畿死罪以
下
九年正月癸亥巢縣公湊薨三月辛亥冀王絿薨乙卯
京師地震四月丙申路隋罷戊戌浙江東道觀察使賈
餗為中書侍郎同中書門下平章事辛丑大風拔木落
含元殿鴟尾壞門觀五月辛未王涯為司空六月壬寅
貶李宗閔為眀州刺史七月辛亥御史大夫李固言為
門下侍郎同中書門下平章事九月癸亥殺陳弘志丁
卯李固言罷己巳御史中丞舒元輿為刑部侍郎翰林
學士兵部郎中李訓為禮部侍郎同中書門下平章事
十月辛巳殺觀軍容使王守澄十一月乙巳殺武寧軍
監軍使王守涓壬戌李訓及河東節度使王璠邠寧節
度使郭行餘御史中丞李孝本京兆少尹羅立言謀誅
中官不克訓奔于鳳翔甲子尚書右僕射鄭覃同中書
門下平章事乙丑權知戶部侍郎李石同中書門下平
章事左神策軍中尉仇士良殺王涯賈餗舒元輿李孝
本羅立言王璠郭行餘鳳翔少尹魏逢戊辰晝晦鳳翔
監軍使張仲清殺其節度使鄭注己巳仇士良殺右金
吾衛大將軍韓約十二月壬申殺左金吾衞將軍李貞
素翰林學士顧師邕丁亥降京師死罪以下
開成元年正月辛丑朔日有食之大赦改元免太和五
年以前逋負京畿今歲稅賜文武官階爵二月乙亥停
獻鷙鳥畋犬三月京師地震四月辛卯淄王協薨甲午
山南西道節度使李固言為門下侍郎同中書門下平
章事七月滹沱溢乙亥雨土十二月己未溆王縱薨
二年二月丙午有彗星出于東方己未均王緯薨三月
丙寅以彗見減膳壬申素服避正殿徹樂降死罪流以
下原之縱五坊鷹隼禁京畿採捕四月戊戌工部侍郎
陳夷行同中書門下平章事乙卯以旱避正殿六月丙
午河陽軍亂逐其節度使李泳己未綿州獠反七月癸
亥党項羌寇振武八月庚戌封兄子休復為梁王執中
襄王言揚杞王成美陳王癸丑封子宗儉為蔣王十月
戊申李固言罷十一月乙丑京師地震丁丑有星隕于
興元
三年正月甲子盜傷李石戊申大風拔木諸道鹽鐵轉
運使戸部尚書楊嗣復戸部侍郎李珏同中書門下平
章事丙子李石罷夏漢水溢八月己亥嘉王運薨十月
乙酉義武軍節度使張璠卒其子元益自稱留後庚子
皇太子薨乙巳有彗星出于軫十一月壬戌降死罪以
下
四年正月癸酉有彗星出于羽林閏月丙午出于卷舌
五月丙申鄭覃陳夷行罷七月甲辰太常卿崔鄲同中
書門下平章事八月辛亥鄜王憬薨十月丙寅立陳王
成美為皇太子甲戌地震十一月己亥降京畿死罪以
下十二月乙卯乾陵寢宮火
五年正月戊寅不豫己卯左右神策軍護軍中尉魚弘
志仇士良立潁王瀍為皇太弟權句當軍國事廢皇太
子成美為陳王庚辰仇士良殺仙韶院副使尉遲璋辛
巳皇帝崩于太和殿年三十三
武宗至道昭肅孝皇帝諱炎穆宗第五子也母曰宣懿
皇太后章氏始封潁王累加開府儀同三司檢校吏部
尚書開成五年正月文宗疾大漸神策軍護軍中尉仇
士良魚弘志矯詔廢皇太子成美復為陳王立潁王為
皇太弟辛巳即皇帝位于柩前辛卯殺陳王成美及安
王溶賢妃楊氏甲午始聽政追尊母為皇太后二月乙
卯大赦庚申有彗星出于室壁四月甲子大風拔木五
月己卯楊嗣復罷諸道鹽鐵轉運使刑部尚書崔珙同
中書門下平章事壬寅大風拔木六月丙寅以旱避正
殿理囚河北河南淮南浙東福建蝗疫州除其徭七月
戊寅大風拔木八月甲寅雨壬戌葬元聖昭獻孝皇帝
于章陵内樞密使劉弘逸薛季稜以兵殺仇士良不克
伏誅庚午李珏罷九月丁丑淮南節度副大使李德裕
為門下侍郎同中書門下平章事十月癸卯回鶻寇天
德軍十一月戊寅有彗星出于東方魏博節度使何進
滔卒其子重霸自稱留後十二月封子峻為杞王
會昌元年正月己卯朝獻于太清宮庚辰朝享于太廟
辛巳有事于南郊大赦改元三月御史大夫陳夷行為
門下侍郎同中書門下平章事七月有彗星出于羽林
士良魚弘志矯詔廢皇太子成美復為陳王立潁王為
皇太弟辛巳即皇帝位于柩前辛卯殺陳王成美及安
王溶賢妃楊氏甲午始聽政追尊母為皇太后二月乙
卯大赦庚申有彗星出于室壁四月甲子大風拔木五
月己卯楊嗣復罷諸道鹽鐵轉運使刑部尚書崔珙同
中書門下平章事壬寅大風拔木六月丙寅以旱避正
殿理囚河北河南淮南浙東福建蝗疫州除其徭七月
戊寅大風拔木八月甲寅雨壬戌葬元聖昭獻孝皇帝
于章陵内樞密使劉弘逸薛季稜以兵殺仇士良不克
伏誅庚午李珏罷九月丁丑淮南節度副大使李德裕
為門下侍郎同中書門下平章事十月癸卯回鶻寇天
德軍十一月戊寅有彗星出于東方魏博節度使何進
滔卒其子重霸自稱留後十二月封子峻為杞王
會昌元年正月己卯朝獻于太清宮庚辰朝享于太廟
辛巳有事于南郊大赦改元三月御史大夫陳夷行為
門下侍郎同中書門下平章事七月有彗星出于羽林
封子峴為益王岐兖王十一月獵于白鹿原十二月封
子嶧為德王嵯昌王癸未京師地震
三年正月庚子天德軍行營副使石雄及回鶻戰于殺
胡山敗之二月庚申朔日有食之辛未崔珙罷是春大
雨雪四月乙丑昭義軍節度使劉從諫卒其子稹自稱
留後五月甲午震東都廣運樓災辛丑成德軍節度使
王元逵為北面招討澤潞使魏博節度使何弘敬為東
面招討澤潞使及河中節度使陳夷行河陽節度使王
茂元劉沔以討劉稹戊申翰林學士承旨中書舍人崔
鉉為中書侍郎同中書門下平章事武寧軍節度使李
彦佐為晉絳行營諸軍節度招討使六月西内神龍寺
火辛酉李德裕為司徒是夏作望仙觀于禁中七月庚
子免河東今歲秋稅九月辛卯忠武軍節度使王宰兼
河陽行營攻討使丁未以雨霖理囚免京兆府秋稅十
月己巳晉絳行營節度使石雄及劉稹戰于烏嶺敗之
壬午日中月食太白是月党項羌寇鹽州十一月寇邠
寧兖王岐為靈夏六道元帥安撫党項大使御史中丞
李回副之安南軍亂逐其經略使武渾十二月丁巳王
宰克天井關
四年正月乙酉河東將楊弁逐其節度使李石二月甲
寅朔日有食之辛酉楊弁伏誅三月石雄兼冀氏行營
攻討使晉州刺史李丕副之六月己未中書門下御史
臺慮囚閏七月壬戌李紳罷淮南節度副大使杜悰為
尚書右僕射兼中書侍郎同中書門下平章事丙子昭
義軍將裴問及邢州刺史崔嘏以城降是月洺州刺史
王釗磁州刺史安玉以城降八月乙未昭義軍將郭誼
殺劉稹以降戊戌給復澤潞邢洺磁五州一歲免太原
河陽及懷陜晉絳四州秋稅戊申李德裕為太尉十月
獵于鄠縣十二月獵于雲陽
五年正月己酉羣臣上尊號曰仁聖文武章天成功神
德明道大孝皇帝是日朝獻于太清宮庚戌朝享于太
廟辛亥有事于南郊大赦賜文武官階勳爵文宣公二
王三恪予一子出身作仙臺于南郊庚申皇太后崩三
月旱五月壬子葬恭僖皇太后于光陵壬戌杜悰崔鉉
罷乙丑戸部侍郎李回為中書侍郎同中書門下平章
事六月甲申作望仙樓于神策軍七月丙午朔日有食
之是月山南東道節度使鄭肅檢校尚書右僕射同中
書門下平章事八月壬午大毁佛寺復僧尼為民十月
作昭武廟于虎牢關
六年二月癸酉以旱降死罪以下免今歲夏稅庚辰夏
綏銀節度使米暨為東北道招討党項使三月壬戌不
豫左神策軍護軍中尉馬元贄立光王怡為皇太叔權
句當軍國政事甲子皇帝崩于大眀宮年三十三
宣宗元聖至明成武獻文睿智章仁神聰懿道大孝皇
帝諱忱憲宗第十三子也母曰孝眀皇太后鄭氏始封
光王性嚴重寡言宮中或以為不惠會昌六年武宗疾
大漸左神策軍護軍中尉馬元贄立光王為皇太叔三
月甲子即皇帝位于柩前四月乙亥始聽政尊母為皇
太后丙子李德裕罷辛卯李讓夷為司空五月乙巳大
赦翰林學士承旨兵部侍郎白敏中同中書門下平章
事辛酉封子温為鄆王渼雍王涇雅王滋夔王沂慶王
七月李讓夷罷八月辛未大行宮火壬申葬至道昭肅
孝皇帝于端陵九月鄭肅罷兵部侍郎判度支盧商為
中書侍郎同中書門下平章事雲南蠻寇安南經略使
裴元裕敗之十二月戊辰朔日有食之
大中元年正月壬子朝獻于太清宮癸丑朝享于太廟
甲寅有事于南郊大赦改元復左降官死者官爵賜文
武官階勳父老帛文宣王後及二王後三恪予一子官
二月癸未以旱避正殿減膳理京師囚罷太常教坊習
樂損百官食出宮女五百人放五坊鷹犬停飛龍馬粟
三月盧商罷刑部尚書判度支崔元式為門下侍郎翰
林學士承旨戸部侍郎韋琮為中書侍郎同中書門下
平章事閏月大復佛寺四月己酉皇太后崩五月張仲
武及奚北部落戰敗之吐蕃回鶻寇河西河東節度使
王宰伐之八月丙申李回罷庚子葬貞獻皇太后于光
陵十二月戊午貶太子少保李德裕為潮州司馬
二年正月甲子羣臣上尊號曰聖敬文思和武光孝皇
帝大赦宗子房未仕者予一人出身賜文武官階勳爵
三月封子澤為濮王五月己未朔日有食之崔元式罷
兵部侍郎判度支周墀刑部侍郎諸道鹽鐵轉運使馬
植同中書門下平章事己卯太皇太后崩七月己巳續
圖功臣于凌煙閣十一月壬午葬懿安太皇太后于景
陵貶韋琮為太子賓客分司東都
三年二月吐蕃以秦原安樂三州石門驛藏木峽制勝
六盤石峽蕭七關歸于有司三月詔待制官與刑法官
諫官次對馬植罷是春隕霜殺桑四月乙酉周墀罷御
史大夫崔鉉為中書侍郎兵部侍郎判戸部事魏扶同
中書門下平章事癸巳幽州盧龍軍節度使張仲武卒
其子直方自稱留後五月武寧軍亂逐其節度使李廓
十月辛巳京師地震是月振武及天德靈武鹽夏二州
地震吐蕃以維州歸于有司十一月己卯封弟惕為彭
王十二月吐蕃以扶州歸于有司
四年正月庚辰大赦四月壬申以雨霖詔京師關輔理
囚蠲度支鹽鐵戸部逋負六月戊申魏扶薨戸部尚書
判度支崔龜從同中書門下平章事八月幽州盧龍軍
亂逐其節度使張直方衙將張允伸自稱留後十月辛
未翰林學士承旨兵部侍郎令狐綯同中書門下平章
事十一月党項羌寇邠寧十二月鳳翔節度使李安業
河東節度使李拭為招討党項使
五年三月白敏中為司空招討南山平夏党項行營兵
馬都統四月赦平夏党項羌辛未給復靈鹽夏三州邠
寧鄜坊等道三歲六月封子潤為鄂王八月乙巳赦南
山党項羌十月沙州人張義潮以瓜沙伊肅鄯甘河西
蘭岷廓十一州歸于有司白敏中罷戊辰戸部侍郎判
戸部魏謩同中書門下平章事十一月崔龜從罷十二
月盜斫景陵門戟是歲湖南饑
六年三月有彗星出于觜參七月雍王渼薨八月禮部
尚書諸道鹽鐡轉運使裴休同中書門下平章事九月
獠寇昌資二州十一月封弟惴為棣王是歲淮南饑
七年正月丙午朝獻于太清宮丁未朝享于太廟戊申
有事于南郊大赦
八年正月丙戌朔日有食之三月以旱理囚九月封子
洽為懷王汭昭王汶康王
九年正月甲申成德軍節度使王元逵卒其子紹鼎自
稱留後閏四月辛丑禁嶺外民鬻男女者七月以旱遣
使巡撫淮南減上供饋運蠲逋租發粟賑民丙辰崔鉉
罷庚申罷淮南宣歙浙西冬至元日常貢以代下戸租
稅是月浙西東道軍亂逐其觀察使李訥
十年正月丁巳御史大夫鄭朗為工部尚書同中書門
下平章事九月封子灌為衞王十月戊子裴休罷十二
月壬辰戸部侍郎判戸部崔慎由為工部尚書同中書
門下平章事
十一年二月辛巳魏謩罷五月容管軍亂逐其經略使
王球七月庚子兵部侍郎判度支蕭鄴同中書門下平
章事成德軍節度副大使王紹鼎卒其弟紹懿自稱留
後八月封子澭為廣王九月乙未有彗星出于房十月
壬申鄭朗罷
十二年正月戊戌戸部侍郎判度支劉瑑同中書門下
平章事二月廢穆宗忌日停光陵朝拜及守陵宮人壬
申崔慎由罷閏月自十月不雨至于是月雨三月鹽州
監軍使楊玄价殺其刺史劉臯四月庚子嶺南軍亂逐
其節度使楊發戊申兵部侍郎諸道鹽鐵轉運使夏侯
孜同中書門下平章事五月丙寅劉瑑薨庚辰湖南軍
亂逐其觀察使韓琮六月丙申江西都將毛鶴逐其觀
察使鄭憲辛亥南蠻寇邊七月容州將來正反伏誅八
月宣歙將康全泰逐其觀察使鄭薰淮南節度使崔鉉
兼宣歙池觀察處置使以討之丁巳太原地震十月康
全泰伏誅十二月毛鶴伏誅甲寅兵部侍郎判戸部蔣
伸同中書門下平章事
十三年正月戊午大赦蠲度支戸部逋負放宮人八月
壬辰左神策軍護軍中尉王宗實立鄆王温為皇太子
權句當軍國政事癸巳皇帝崩于咸寧殿年五十諡曰
聖武獻文孝皇帝咸通十三年加諡元聖至眀成武獻
文睿智章仁神聰懿道大孝皇帝
贊曰春君弑而賊不討則深責其國以為無臣
子也憲宗之弑歴三世而賊猶在至於文宗不能眀弘
志等罪惡以正國之典刑僅能殺之而已是可歎也穆
敬昏童失德以其在位不久故天下未至於敗亂而敬
宗卒及其身是豈有討賊之志哉文宗恭儉儒雅出於
天性嘗讀太宗政要慨然慕之及即位銳意於治每延
英對宰臣率漏下十一刻唐制天子以隻日視朝乃命
輟朝放朝皆用雙日凡除吏必召見訪問親察其能否
故太和之初政事脩飭號為清眀然其仁而少斷承父
兄之弊宦官撓權制之不得其術故其終困以此甘露
之事禍及忠良不勝冤憤飲恨而已由是言之其能殺
弘志亦足伸其志也昔武丁得一傅說為商高宗武宗
用一李德裕遂成其功烈然其奮然除去浮圖之法甚
銳而躬受道家之籙服藥以求長年以此見其非明智
之不惑者持好惡有不同爾宣宗精於聽斷而以察為
明無復仁恩之意嗚呼自是而後唐衰矣
唐書卷八
唐書卷八考證
宣宗紀大中九年七月浙西東道軍亂逐觀察使李訥
(臣)按舊書十年正月始書李訥為浙東觀察使
未詳孰是
唐書卷八考證
