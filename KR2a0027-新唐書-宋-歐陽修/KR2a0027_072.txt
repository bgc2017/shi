唐書卷七十二上
宋翰林學士歐陽脩撰
表第十二上
宰相世系表
長孫氏出自拓拔鬱律生二子長曰沙莫雄次曰什翼
犍什翼犍即後魏道武皇帝祖也後魏法七分其國人
以兄弟分統之沙莫雄為南部大人後改名仁號為拓
拔氏生嵩太尉柱國大將軍北平宣王道武以嵩宗室
之長改為長孫氏至孝文以獻帝長兄為紇骨氏次兄
普氏為周氏又次兄為達奚氏又次兄為伊婁氏改為
婁氏又次兄敦丘氏為丘氏又次兄俟氏為万俟氏叔
父之後乙旃氏為叔孫氏疏屬車焜氏改為車氏是為
十姓太和中詔自代北而徙者皆為河南洛陽人嵩三
子泰同敦泰征南將軍都督中外諸軍事生黃門侍郎
大將軍延年延年生陜州刺史鄫國公儉儉生相州刺
史昌寧公平二子道生道開道生太尉上黨靖王三子
旃太一德一旃司空上黨康王生觀觀司徒上黨定王
生稚澄稚字幼卿西魏尚書令太師上黨文宣王二子
子裕子彦子裕右武衛將軍平原公二子紹遠兕
長孫氏宰相一人(旡忌)
杜氏出自祁姓帝堯裔孫劉累之後在周為唐杜氏成
王滅唐以封弟叔虞改封唐氏子孫於杜城京兆杜陵
縣是也杜伯入為宣王大夫無罪被殺子孫分適諸侯
之國居杜城者為杜氏在魯有杜洩避季平子之難奔
於楚生大夫綽綽生段段生赫赫為秦大將軍食采於
南陽衍邑世稱為杜衍赫少子秉上黨太守生南陽太
守札札生周御史大夫以豪族徙茂陵三子延夀延考
延年延年字幼公御史大夫建平敬侯六子緩繼他紹
緒熊熊字少卿荆州刺史生後漢諫議大夫穰字子饒
二子敦篤敦字仲信西河太守生邦字召伯中散大夫
三子賓宏繁賓字叔達舉有道不就二子翕崇崇字伯
括司空掾生畿畿為伯侯魏河東太守豐樂戴侯三子
恕理寬恕字伯務弘農太守幽州刺史生預字元凱晉
荆州刺史征南大將軍當陽侯四子錫躋耽尹錫字世
嘏為尚書左丞曾孫悊二子楚秀秀二子果皎皎生徽
徽字曄隋懷州長史豐鄉侯生吒淹
京兆杜氏漢建平侯延年二十世孫文瑶與義興公同
房
襄陽杜氏出自當陽侯預少子尹字世甫晉弘農太守
二子綝弼綝字弘固奉朝請生襲字祖嗣上洛太守襲
生摽摽字文湛中書侍郎池陽侯生沖字方進中書侍
郎襲池陽侯生洪泰字道廓南徐州刺史襲池陽侯二
子祖悅顒
洹水杜氏出自戴侯恕少子寬字務叔孝廉郎中曾孫
曼仕石趙從事中郎河東太守初居鄴葬父洹水後亦
徙居洹水五世孫君賜君賜生景宣眀景生子裕
濮陽杜氏出自赫子威世居濮陽裔孫模後魏濮陽太
守因家焉模中生亮
杜氏宰相十一人(如晦淹元穎審權譲能黃裳佑悰正倫鴻漸暹)
李氏武陽房出自興聖皇帝第七子豫其後為武陽房
姑臧大房出自興聖皇帝第八子飜字士舉東晉祁連
酒泉晉昌太守三子寳懷達抗抗東萊太守生思穆字
叔仁後魏營州刺史樂平宣惠伯生奬字道休北齊魏
尹廣平侯生瓌黃門郎生斌散騎侍郎襲樂平伯寳七
手承茂輔佐公業冲仁宗承號姑臧房
丹陽李氏晉東筦太守雍長子曰倫五世孫文度西凉
安定太守與族人寳入後魏因居京兆山北
漢騎都尉陵䧏匈奴裔孫歸魏見於丙殿賜氏曰丙後
周有信州總管龍居縣公眀眀生粲唐左監門大將軍
應國公高祖與之有舊以避世祖名賜姓李氏
隴西李氏定著四房其一曰武陽二曰姑臧三
曰燉煌四曰丹陽宰相十人(武陽房有迥秀姑臧大房有義琰蔚)
(揆逢吉丹陽房有靖昭德又有道廣元紘晟)
趙郡李氏出自秦司徒曇次子璣字伯衡秦太傅三子
雲牧齊牧為趙相封武安君始居趙郡趙納頓弱之間
殺牧齊為中山相亦家焉即中山始祖也牧三子汨弘
鮮汨秦中大夫詹事生諒左車仲車左車趙廣武君生
常伯遐遐字伯友漢涿郡守生岳德文班岳字長卿諫
議大夫生秉義秉字世範潁川太守因徙家焉生翼協
敏敏五大夫將軍生謨道朗謨字道謀臨淮太守生哆
華旭哆字子讓上黨太守生護元護字鴻默酒泉太守
生武昭奮武字昭先東郡太守太常卿生讚脩奕就脩
字伯游後漢太尉生諒叔訓季諒字世益趙國相生膺
字元禮河南尹生瓌瓚瑾瑾字叔瑜東平相避難復居
趙生志恢宣恢字叔興生定臺奬碩定字文義魏水衡
都尉漁陽太守生伯括機叔括季括機字仲括太學博
士臨江樂安二郡太守生羣瓌密楷越楷字雄方晉司
農丞治書侍御史避趙王倫之難徙居常山五子輯晃
芬勁叡叡子勖兄弟居巷東勁子盛兄弟居巷西故叡
為東祖芬與弟勁共稱西祖輯與弟晃共稱南祖自楷
徙居平棘南通號平棘李氏輯字護宗高密太守子慎
敦居柏仁子孫甚微與晃南徙故壘故輯晃皆稱南祖
晃字仲黃鎮南府長史生義字敬仲燕司空長史生吉
字彦同東宫舍人生聰字小時尚書郎二子真融
南祖之後有善權後魏譙郡太守徙居譙生延觀徐梁
二州刺史生續
東祖叡字幼黃高平太守江陵寧公生勖字景賢頓丘
太守太中正生頤字彦祖高陽太守武安公四子勰系
奉曾
遼東李氏璣少子齊趙相初居中山十三世孫寳字君
長後漢玄菟都尉徙襄平生雄車騎長史生亮字威眀
原武令生敏河内太守生信生&KR1015;字宣伯晉司徒廣陸
成侯生固字萬基散騎侍郎生志字彦道陽平太守嗣
廣陸侯弟沉沉孫根
江夏李氏漢酒泉太守護次子昭昭少子就後漢會稽
太守高陽侯徙居江夏平春六世孫式字景則東晉侍
中生嶷嶷生尚字茂仲生矩字茂約江州刺史生充字
弘度中書侍郎生顒郡舉孝廉七世孫元哲
漢中李氏漢東郡太守太常卿武孫頡後漢博士始居
漢中南鄭生郃字孟節司徒生固字子堅太尉生三子
基字憲公慈字季公爕字德公安平相十二世孫德林
趙郡李氏定著六房其一曰南祖二曰東祖三
曰西祖四曰遼東五曰江夏六曰漢中宰相十
七人(南祖有游道藩固言日知敬玄紳元素東祖有綘嶠班西祖有懷遠吉甫德裕遼東)
(有泌江夏有鄘磎漢中有安期)
唐書卷七十二上
唐書卷七十二上考證
宰相世系表二上長孫氏嵩三子泰同敦泰生延年延
年生儉沈炳震曰據表則嵩儉之曾祖按周書長
孫儉傳五世祖嵩北史長孫嵩傳儉曾祖地汾祖酌
父戫則嵩非曾祖而儉之祖父非泰與延年矣
儉生平二子道生道開沈炳震曰魏書長孫道生傳
道生嵩從子不詳父祖與嵩同事道武帝據表則儉
為道生之祖豈祖仕于周而其孫先魏兩朝十五帝
百七十年與八世祖同事魏開國之帝乎
杜氏秀二子果皎(臣酉)按杜如晦傳祖果曾祖皎則
皎乃果之父而表以皎為果之弟誤矣又舊書果作
杲未詳孰是
元潁(臣酉)按本傳元潁如晦五世孫非淹之後也表
列于淹下誤
唐書卷七十二上考證
唐書卷七十二中
宋翰林學士歐陽修撰
表第十二中
宰相世系表
王氏出自姬姓周靈王太子晉以直諫廢為庶人其子
宗敬為司徒時人號曰王家因以為氏八世孫錯為魏
將軍生賁為中大夫賁生渝為上將軍渝生息為司寇
息生恢封伊陽君生元元生頤皆以中大夫召不就生
翦秦大將軍生賁字典武陵侯生離字明武城侯二子
元威元避秦亂遷於琅邪後徙臨沂四世孫吉字子陽
漢諫大夫始家臯虞後徙臨沂都鄉南仁里生駿字偉
山御史大夫二子崇游崇字德禮大司空扶平侯生遵
字伯業後漢中大夫義鄉侯生二子旹音音字少玄大
將軍掾四子誼㪫典融融字巨偉二子祥覽覽字玄通
晉宗正卿即丘貞子六子栽基會正彦琛栽字士初撫
軍長史襲即丘子三子導穎敞導字茂弘丞相始興文
獻公六子悦恬劭洽協薈洽字敬和散騎侍郎二子珣
珉珣字元琳尚書令前將軍諡曰獻穆五子弘虞柳孺
曇首曇首宋侍中太子詹事豫寧文侯二子僧綽僧虔
僧綽中書侍郎襲豫寧愍侯生儉字仲寳齊侍中尚書
令南昌文憲公生騫字思寂梁給事中南昌安侯生規
字威明左戶尚書南昌章侯生襃襃字子淵後周光禄
大夫石泉康侯生&KR1364;字玉鉉隋安都通守石泉明威侯
子弘讓弘直
正字士則晉尚書郎三子廙曠彬彬字世儒尚書右僕
射肅侯二子彭之彪之彪之字叔武尚書令諡曰簡二
子越之臨之臨之生納之皆御史中丞納之生准之字
元魯宋丹陽尹生輿之征虜將軍生進之梁左衛將軍
建寧公生清安南將軍中盧公生猛
太原王氏出自離次子威漢揚州刺史九世孫霸字儒
仲居太原晉陽後漢連聘不至霸生咸咸十九世孫澤
字季道鴈門太守生昶字文舒魏司空京陵穆侯二子
渾濟渾字玄沖晉錄尚書事京陵元侯生湛字處沖汝
南内史生承字安期鎮東府從事中郎藍田縣侯生述
字懷祖尚書令藍田簡侯生坦之字文度左衛將軍藍
田獻侯生愉字茂和江州刺史生緝散騎侍郎生慧龍
後魏寧南將軍長社穆侯生寳興龍驤將軍生瓊字世
珍鎮東將軍四子遵業廣業延業季和號四房王氏
大房王氏
南内史生承字安期鎮東府從事中郎藍田縣侯生述
字懷祖尚書令藍田簡侯生坦之字文度左衛將軍藍
田獻侯生愉字茂和江州刺史生緝散騎侍郎生慧龍
後魏寧南將軍長社穆侯生寳興龍驤將軍生瓊字世
珍鎮東將軍四子遵業廣業延業季和號四房王氏
大房王氏
烏丸王氏霸長子殷後漢中山太守食邑祁縣四世孫
實三子允隗懋懋後漢侍中幽州刺史六世孫光後魏
并州刺史生冏度支尚書護烏丸校尉廣陽侯因號烏
丸王氏生神念北齊亡徙家萬年
中山王氏亦出晉陽永嘉之亂涼州參軍王軌子孫因
居武威姑臧五世孫橋字法生侍御史贈武威定王生
叡封中山王號中山王氏後徙樂陵
華隂王氏後徙京兆新豐
京兆王氏出自姬姓周文王少子畢公高之後封魏至
昭王彤生公子無忌封信陵君無忌生間憂襲信陵君
秦滅魏間憂子卑子逃難於太山漢高祖召為中涓封
蘭陵侯時人以其故王族也謂之王家卑子生悼悼生
賢濟南太守宣帝徙豪傑居霸陵遂為京兆人賢七世
孫黨上郡太守卑子九世孫遵字子春後漢河南尹上
樂莊侯遵生魴魴孫康康生諶諶生鵠魴别孫景生均
忠均八世孫羆至易從徙居汲郡
王氏定著三房一曰琅邪王氏二曰太原王氏
三曰京兆王氏宰相十三人(琅邪有方慶璵搏璿太原有溥縉珪)
(涯晙播鐸京兆有嶶德真)
魏氏出自姬姓周文王第十五子畢公高受封於畢其
後國絶裔孫萬為晉獻公大夫封於魏河中河西縣是
也因為魏氏萬生芒季季生武子犫犫生悼子悼子生
昭子絳絳生嬴嬴生獻子舒舒生襄子曼多曼多生文
子湏湏生桓子桓子孫文侯都都生武侯擊擊生惠王
罃罃生襄王嗣嗣生哀王哀王生昭王昭王生公子無
忌孫無知漢高梁侯生均均生恢恢二子伯倫彦彦字
叔綸張掖大守生歆字子胡鉅鹿太守初居下曲陽二
子愉悦愉字彦長侍中生宙字惠開平原郡守生紹曾
孫宣北海公孫紞二子儔植儔為東祖植為西祖儔孫
藪三子儵意暨意裔孫生士廓
館陶魏氏本出漢兖州刺史衡會孫珉始居館陶珉孫
彦
宋城魏氏
鹿城魏氏
又有魏盈之族
魏氏宰相六人(玄同徵謩元忠知古扶)
温氏出自姬姓唐叔虞之後以公族封於河内温因以
命氏又郄至食采於温亦號温季漢有温疥封栒侯諡
曰順生仁仁子何始居太原祁縣何六代孫序字次房
後漢護羌校尉二子夀益夀鄒平侯相益字伯起兗州
刺史生恕孫恢魏揚州刺史生濟南太守恭恭二子羡
憺憺晉河東太守生嶠字太真江州刺史始安忠武公
從子楷隨桓謐奔于後魏兄孫竒馮翊太守會孫裕太
中大夫生君攸
温氏宰相一人(彦博)
戴氏出自子姓宋戴公之孫以祖父諡為氏至漢信都
大傳戴德世居魏郡斥丘裔孫景珍
戴氏宰相二人(冑至德)
侯氏出自姒姓夏后氏之裔封於侯子孫因以為氏一
云本出姬姓晉侯緡為曲沃武公所滅子孫適於他國
以侯為氏鄭有侯宣多生晉漢末徙上谷裔孫恕為北
地太守因家於北地三水四世孫植從魏孝武西遷賜
姓侯伏氏又賜姓賀吐氏其後復舊
侯氏宰相一人(君集)
岑氏出自姬姓周文王異母弟耀子渠武王封為岺子
其地梁國北岺亭是也子孫因以為氏世居南陽棘陽
後漢有征南大將軍舞陽壮侯岺彭字君然生屯騎校
尉細陽侯遵遵會孫像南郡太守生晊字公孝黨錮難
起逃於江夏山中徙居吳郡生亮伯亮伯生軻吳會稽
鄱陽太守六子寵昏安頌廣晏後徙鹽官十世孫善方
唐書卷七十二中
唐書卷七十二中考證
宰相世系表二中王氏遵生二子旹音音四子誼叡典
融融二子祥覽沈炳震曰晉書王祥傳祥祖仁非
音也
瓚(臣酉)按瓚與璆當為兄弟表以瓚為璆弟昌禹子
恐誤
璵相肅宗(臣酉)按表璵為方慶六世孫方慶於萬歲
通天元年入相璵肅宗乾元元年入相相去僅六十
三年恐别一王璵非方慶之六世孫也又按璵高祖
光輔開元中官璐州刺史而璵開元末為太常博士
則是璵與高祖同時而仕亦無此理
岺氏羲沈炳震曰舊書岑文本傳以羲作長倩子(臣)
(酉)按傳韋嗣立薦義曰恨其從兄長倩從逆為累則
羲固非長倩子亦非文本孫矣當是文本之子
唐書卷七十二中考證
唐書卷七十二下
宋翰林學士歐陽修撰
表第十二下
宰相世系表
張氏出自姬姓黃帝子少昊青陽氏第五子揮為弓正
始制弓矢子孫賜姓張氏周宣王時有卿士張仲其後
裔事晉為大夫張侯生老老生趯趯生骼至三卿分晉
張氏仕韓韓相張開地生平凡相五君平生良字子房
漢留文成侯良生不疑不疑生典典生默默生大司馬
金金生陽陵公乘千秋字萬雅千秋生嵩嵩五子壯讚
彭睦述壯生胤胤生皓字叔明後漢司空世居武陽犍
為皓生宇北平范陽太守避地居方城宇孫肥如侯孟
成孟成生平魏漁陽郡守平生華字茂先晉司空壯武
公二子褘韙褘字彦仲散騎侍郎生輿字公安太子舍
人襲壯武公生次惠宋濮陽太守二子穆之安之安之
河東張氏本出晉司空華裔孫吒子隋河東郡丞自范
陽徙居河東猗氏生長度
始興張氏亦出自晉司空華之後隨晉南遷至君政因
馮翊張氏本出後漢司空皓少子綱字文紀後漢廣陵
太守會孫翼字伯恭蜀冀州刺史子孫自犍為徙下邽
吳郡張氏本出嵩第四子睦字選公後漢蜀郡太守始
居吳郡裔孫顯齊廬江太守生紹
清河東武城張氏本出漢留侯良裔孫司徒歆歆弟協
字季期衛尉生魏太山太守岱自河内徙清河曾孫幸
後魏青州刺史平陸侯生凖東青州刺史襲侯生靈真
生彛隋末徙魏州昌樂
河間張氏漢常山景王耳之後世居鄭縣後周有司成
中大夫虞鄉定公張羡賜姓叱羅氏生照照字士鴻隋
冀州刺史復為張氏三子惠寳惠瑶惠珍
魏郡張氏世居繁水
汲郡張氏世居平原
鄭州張氏
張氏宰相十七人(柬之說嘉貞延賞弘靖九齡仁愿鎰文瓘錫文蔚濬行成)
(大安鎬亮光輔)
馬氏出自嬴姓伯益之後趙王子趙奢為惠文王將封
馬服君生牧亦為趙將子孫因以為氏世居邯鄲秦滅
趙牧子興徙咸陽秦封武安侯三子珪琛嵩嵩生述字
貞惠漢太子大夫平通侯生權為寧東將軍三子何羅
通倫通字達黃門郎侍中重合侯坐何羅反徙扶風茂
陵成懽里生賓議郎繡衣使者三子慶昌襄昌生仲玄
武司馬四子混余員援余字聖卿中壘校尉揚州牧二
子嚴敷嚴字聖卿後漢將作大匠七子固伉歆鱄融留
續歆十一世孫默十二世孫岫
馬氏宰相三人(燧植周)
褚氏出自子姓宋共公子段字子石食采於褚其德可
師號曰褚師生公孫肥子孫因為褚氏漢梁相褚大元
成間有褚先生少孫裔孫重始居河南陽翟裔孫招安
東將軍揚州都督關内侯孫䂮字武良晉安東將軍始
徙丹陽五子頠說洽裕祥洽武昌太守生征討大都督
都鄉元穆侯裒字季野二子歆熙歆字幼安祕書監生
爽字義弘會稽王諮議参軍爽五子秀之粹之陟之裕
之淡之秀之字長倩宋太常四子儁之湛之貞之法顯
褚氏宰相一人(遂良)
崔氏出自姜姓齊丁公伋嫡子季子讓國叔乙食采於
崔遂為崔氏濟南東朝陽縣西北有崔氏城是也季子
生穆伯穆伯生沃沃生野八世孫天生抒為齊正卿生
子成子明子彊皆為慶封所殺子明奔魯生良十五世
孫意如為秦大夫封東萊侯二子業仲牟業字伯基漢
東萊侯居清河東武城生太常信侯昱昱生襄國太守
穆侯紹紹生光禄勲嗣侯雅雅生揚州刺史忠忠生散
騎常侍泰泰字世榮始居歈縣二子恪景恪丞相司直
生郡功曹殷七子雙邯㝢金虎蕃固雙為東祖邯為西
祖㝢為南祖亦號中祖㝢四世孫林字德儒魏司空安
陽孝侯曾孫悦前趙司徒左長史關内侯三子渾潛湛
湛生顗後魏平東府諮議参軍生蔚自宋奔後魏居滎
南祖崔氏泰少子景字子成淮陽太守生挺字子建挺
生破虜將軍權權生諫議大夫濟字元先亦稱南祖濟
生湫字道初湫生安定侯融字子長融生中書令温字
道和温生魏常山太守就字伯玄就生上谷太守公安
公安生晉大司徒關内侯岳字元嵩岳生後趙尚書右
僕射牧字伯蘭牧生後趙征東大將軍蔭字道崇蔭生
聊城令怡字少業怡生宋樂陵太守曠隨慕容德渡河
居齊郡烏水號烏水房生清河太守二子靈延靈茂靈
茂宋庫部郎中居全節生稚寳稚寳後魏祠部郎中生
逵字景通北齊三公郎中生周司徒長史德仁德仁生
君實
琰字季珪魏尚書生諒字士文生遇遇生瑜瑜生逞字
叔祖逞生褘褘四世孫溉
清河大房逞少子諲宋青冀二州刺史生靈和宋員外
散騎常侍生後魏贈清河太守宗伯生休寅休號大房
清河小房寅子敬禮後魏太子舍人樂安郡守生長謙
給事中青州刺史生子令公華
清河青州房琰生欽欽生京京孫瓊慕容垂車騎屬生
輯宋泰山太守徙居青州號青州房輯生修之目連
博陵安平崔氏仲牟生融融生石石生廓字少通生寂
寂生欽欽生朝漢侍御史生舒漢四郡太守二子發篆
篆郡文學生毅毅生駰字亭伯長岺長二子盤實盤生
烈後漢太尉城門校尉生均字州平西河太守十世孫
昂
大房崔氏駰少子實字子真後漢尚書生皓皓生質質
生讚讚生洪字良夫晉大司農生廓廓生遄遄生懿字
世茂五子連琨格邈殊又三子怡豹偘為一房號六房
連字景遇鉅鹿令號大房生郡功曹綽二子標鑒標字
洛祖行博陵太守生後魏鎮南長史廣字仲慶生元猷
鑒子神具後魏東徐州刺史安平康侯三子含秉德習
秉德驃騎大將軍諡曰靖穆子忻君哲仲哲
第二房崔氏琨字景龍饒陽令行本郡太守二子經鬱
經生辯字神通後魏武邑太守饒陽侯謚曰恭二子逸
楷
第三房崔氏格二子蕃潁蕃生天護潁八世孫不疑左
補闕
崔氏定著十房一曰鄭州二曰鄢陵三曰南祖
四曰清河大房五曰清河小房六曰清河青州
房七曰博陵安平房八曰博陵大房九曰博陵
第二房十曰博陵第三房宰相三十二人(鄭州崔氏)
(有元綜鄢陵有知温南祖有昭緯慎由胤詧神基清河大房有龜從小房有彦昭羣鄲青州房)
(有圓安平房有仁師湜博陵大房有玄暐損鉉元式第二房有珙遠祐甫植第三房有日用)
于氏出自姬姓周武王第二子邘叔子孫以國為氏其
後去邑為于氏其後自東海郯縣隨拓拔隣徙代改為
萬紐于氏後魏孝文時復為于氏外都大官新安公栗
磾生侍中尚書令洛拔洛拔六子烈敦果勁洎天恩天
恩内行長遼西太守生太中大夫仁仁生高平郡都將
子安子安生隴西郡守建平郡公子提子提生謹字思
敬從西魏孝武帝入關遂為京兆長安人仕後周太師
燕文公九子實翼義智紹弼簡禮廣
于氏宰相三人(頤志寧琮)
唐書卷七十二下
唐書卷七十二下考證
宰相世系表二下張氏宰相十七人(臣酉)按柬之說
嘉貞仁愿文瓘行成六人本傳俱不詳其祖父不知
表何所據
崔氏昌遐字貽休允字垂休沈炳震曰舊書崔慎由
傳允字昌遐則昌遐乃允之字非别為一人也表誤
于氏隨拓拔鄰徙代改為萬紐于氏後魏孝文時復為
于氏沈炳震曰按拓拔鄰者魏之獻皇帝也為始
祖神元皇帝之祖神元即位在庚子當曹魏黃初元
年則其祖拓拔鄰當在東漢桓靈時何自而至中國
而于氏隨之徙代乎且是時尚居漠北並未居代也
表誤
唐書卷七十二下考證
