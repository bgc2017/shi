唐書卷四十
宋翰林學士歐陽修撰
志第三十
地理志
山南道盖古荆梁二州之域漢南郡武陵巴郡漢中南
陽及江夏弘農廣漢武都郡地江陵峽歸夔澧朗復郢
襄房為鶉尾分鄧隋沁均為鶉火分興元金洋鳳興成
文扶利集壁巴蓬通開忠萬涪閬果渠為鶉首分為府
二州三十三縣百六十一其名山嶓冡熊耳銅梁巫荆
峴其大川巴漢沮淯厥賦絹布綿紬厥貢金絲紵漆
江陵府江陵郡本荆州南郡天寳元年更郡名肅宗上
元元年號南都為府二年罷都是年又號南都尋罷都
土貢方紋綾貲布柑橙橘椑白魚糖蟹梔子貝母覆盆
烏梅石龍芮戶三萬三百九十二口十四萬八千一百
四十九縣八(有府一曰羅含有永安軍乾元二年置)江陵(次赤貞觀十七年省安興縣入)
(焉貞元八年節度使嗣曺王臯塞占堤廣良田五千頃畝收一鍾又規江南廢州為廬舍架江為二橋荆俗飲)
(陂澤乃教人鑿井人以為便)枝江(次畿上元元年析江陵置長寧縣二年省枝江入長寧大歴六年復)
(置枝江省長寧)當陽(次畿武德四年置平州并析置臨沮縣六年曰玉州八年州廢省臨沮以當陽來屬)
(有南紫盖山北紫盖山)長林(次畿武德四年於東境置基州并置章山縣七年州廢以章山隷郢州郢)
(州廢來屬八年省章山入長林)石首(次畿武德四年置)松滋(次畿)公安(次畿)荆門(次畿)
(貞元二十一年析長林置)
峽州夷陵郡中本治下牢戍貞觀九年徙治步闡壘土
貢紵葛箭竹柑茶蠟芒硝五加杜若鬼臼戶八千九十
八口四萬五千六百六縣四夷陵(上西北二十八里有下牢鎮有黃牛山)
宜都(中下夲宜昌隷南郡武德二年更名以宜都及峽州之夷道置江州六年曰東松州貞觀八年州廢)
(省入宜都來屬)長陽(中下本隷南郡武德四年以縣置睦州并置巴山鹽水二縣八年州廢省鹽水以長)
(陽巴山隷東松州州廢來屬天寳八載省巴山入長陽)遠安(中下有神馬山本白馬山天寳元年更名)
歸州巴東郡下武德二年析夔州之秭歸巴東置土貢
紵葛茶蜜蠟戶四千六百四十五口二萬三千四百一
十七縣三秭歸(中有鹽東南八十五里冇太清鎮城)巴東(中下有鹽有鐵)興山(中下)
(武德三年析秭歸置)
夔州雲安郡下都督府本信州巴東郡武德二年更州
名天寳元年更郡名土貢紵錫布熊羆山雞茶柑橘蜜
蠟戶萬五千六百二十口七萬五千縣四(有府一曰東陽)奉節
(上夲人復貞觀二十三年更名有鐵有永安井鹽官)雲安(上有鹽官)巫山(中有巫山)大昌(下有)
(鹽官)
澧州澧陽郡上土貢紋綾紵綀縳巾犀角竹簟光粉柑
橘恆山蜀漆戶萬九千六百二十口九萬三千三百四
十九縣四澧陽(望有關山)安鄉(中貞觀元年省孱陵縣入焉)石門(中有鐡)慈
利(中下武德中置崇義縣麟德元年省入焉本故崇川)
朗州武陵郡下土貢葛紵綀簟柑犀角戶九千三百六
口四萬三千七百六十縣一武陵(上北有永泰渠光宅中刺史胡處立開通)
(漕且為火備西北二十七里有北塔堰開元二十七年刺史李璡增修接古專陂由黃土堰注白馬湖分入城)
(隍及故永泰渠溉田千餘頃東北八十九里有考功堰長慶元年刺史李翺因故漢樊陂開溉田千一百頃又)
(有右史堰二年刺史温造增修開後鄉渠經九十七里溉田二千頃又北百一十九里有津石陂夲聖歴初令)
(崔嗣業開翺造亦從而增之溉田九百頃翺以尚書考功員外郎造以起居舍人出為刺史故以官名東北八)
(十里有崔陂東北三十五里有槎陂亦嗣業所修以溉田後廢大歴五年刺史韋夏卿復治槎陂溉田千餘頃)
(十三年以堰壊遂廢有枉山)龍陽(中上)
忠州南賓郡下夲臨州義寧二年析巴東郡之臨江置
貞觀八年更名土貢生金綿紬蘇薰席文刀戶六千七
百二十二口四萬三千二十六縣五臨江(中下有鹽)豐都(中下)
(義寧二年析臨江置)南賓(中下武德二年析浦州之武寧置有鐡)墊江(中下)桂溪(中下夲清)
(水武德二年析臨江置天寳元年更名)
涪州涪陵郡下武德元年以渝州之涪陵鎮置土貢麩
金文刀獠布蠟戶九千四百口四萬四千七百二十二
縣五涪陵(中下武德二年置并置武龍縣又析涪陵巴縣地置永安縣開元二十二年省永安入樂)
(温)賓化(下夲隆化貞觀十一年置先天元年更名)武龍(中下)樂温(中下武德二年析巴縣地)
(置隷南潾州九年來屬)温山(下夲隷南潾州後來屬)
萬州南浦郡下本南浦州武德二年析信州置八年州
廢以南浦梁山隷夔州武寧隷臨州九年復置曰浦州
貞觀八年更名土貢麩金藥子戶五千一百七十九口
二萬五千七百四十六縣三南浦(中有塗監漁陽監鹽官二)武寧
(中下)梁山(中下)
襄州襄陽郡望土貢綸巾漆器庫路真二品十乘花文
五乘碎石文柑蔗芋薑戸四萬七千七百八十口二十
五萬二千一縣七(有府一曰漢津)襄陽(望貞觀八年省常平縣入焉有峴山)鄧城
(緊夲安養天寳元年曰臨漢貞元二十一年更名)穀城(上武德四年以榖城隂城置酇州五年州廢二)
(縣來屬貞觀八年省隂城入焉有薤山)義清(中貞觀八年省南漳入焉南漳夲臨沮)南漳(中下)
(夲荆山武德二年析南漳置以縣置重州并置重陽平陽渠陽土門歸義五縣七年省渠陽入荆山省平陽入)
(重陽省土門歸義入房州之永清貞觀元年州廢以荆山來屬徙重陽于故重州隷遷州八年省重陽入荆山)
(開元十八年徙于故南漳因更名有荆山)樂鄉(中下夲隷竟陵郡武德四年以樂鄉及襄州之率道上洪)
(置鄀州貞觀元年又領長夀省上洪八年州廢以長夀隷温州樂鄕率道來屬)宜城(上本率道貞觀八年)
(省漢南縣入焉天寳七載改名有石梁山隂山)
泌州淮安郡上本昌州舂陵郡治棗陽武德五年以唐
城山更名唐州九年徙治比陽天寳元年更郡名天祐
三年朱全忠徙治泌陽表更名土貢絹布戶四萬二千
六百四十三口十八萬二千三百六十四縣七泌陽(中本)
(上馬貞觀元年省入湖陽開元十三年復置天寳元年更名)比陽(上本淮安郡治武德四年曰顯州領)
(比陽慈丘平氏顯岡桐柏五縣二年省顯岡九年州廢縣皆來屬)慈丘(上)桐柏(中武德初置純)
(州貞觀元年州廢來屬有桐柏山有淮瀆祠)平氏(中有析中山)湖陽(中武德四年以縣置湖州)
(貞觀元年州廢來屬有蓼山)方城(上本淯陽郡治武德二年曰北澧州領方城真昌二縣貞觀元年省)
(真昌八年曰魯州九年州廢以方城來屬)
隋州漢東郡上土貢合羅綾葛覆盆戶二萬三千九百
一十七口十萬五千七百二十二縣四隋(上武德四年省安貴縣入)
(焉五年省平林順義縣入焉)光化(上)棗陽(上本隷唐州武德五年省唐州之清漳縣入焉貞觀)
(元年又省唐州之舂陵縣入焉十年以棗陽來屬有光武山)唐城(上開元二十六年以客戶析棗陽地)
(置)
鄧州南陽郡上土貢絲布茅菊戶四萬三千五十五口
十六萬五千二百五十七縣六穰(望武德四年析置平晉縣以新野置新州)
(尋廢新州以新野來屬六年省平晉州又領深陽縣貞觀元年省乾元元年省新野皆入焉)南陽(緊武)
(德三年以南陽及舂陵郡之上馬置宛州并置雲陽上宛安固三縣八年州廢以上馬隷唐州省雲陽上宛以)
(安固入南陽來屬聖歷元年曰武臺神龍初復故名有銅)向城(上武德三年以縣置淯州八年州廢隷北)
(澧州州廢來屬聖歴元年曰武清神龍初復故名北八十里有魯陽關)臨湍(上夲新城武德二年以縣)
(置酈州八年州廢來屬貞觀元年省冠軍縣入焉天寳元年更名又有順陽縣武德二年析冠軍置六年省)
内鄉(上夲淅陽郡治武德二年曰淅州并置默水縣貞觀二年州廢省默水入内鄉來屬有岵山)菊
潭(中開元二十四年析新城置)
均州武當郡下義寧二年析淅陽郡之武當均陽置貞
觀元年州廢二縣隷淅州八年以武當鄖鄉復置土貢
山雞尾麝香戶九千六百九十八口五萬八百九縣三
(有府一曰至誠)武當(上義寧二年析置平陵縣武德七年省八年省均陽入焉東南百里有鹽池有武當)
(山)鄖鄉(上夲隷淅陽郡武德元年以鄖鄉安福置南豐州并置堵陽黃沙白沙固城四縣八年省黃沙)
(白沙固城是年州廢以鄖鄉安福堵陽隷淅州貞觀元年省安福堵陽入焉有精舍山本獨山天寳中更名)
豐利(上有伏龍山有錫義山一名天心山)
房州房陵郡上武德元年析遷州之竹山上庸置貞觀
十年徙治房陵土貢蠟蒼礬麝香鍾乳雷丸石膏竹䶉
戶萬四千四百二十二口七萬一千七百八縣四房陵
(上本光遷房陵郡治武德元年曰遷州并析置受陽淅川房陵三縣五年省淅川七年省房陵受陽貞觀十年)
(州廢來屬更光遷曰房陵)永清(中下夲隷遷州州廢來屬有房山)竹山(中下武德元年析置武陵)
(縣貞觀十年省)上庸(上)
復州竟陵郡上本沔陽郡治竟陵貞觀七年徙治沔陽
天寳元年更名寳應二年復故治土貢白紵白蜜戶八
千二百一十口四萬四千八百八十五縣三沔陽(上)竟
陵(上有五花山有石堰渠咸通中刺史董元素開)監利(中下)
郢州富水郡上本竟陵郡治長夀貞觀元年州廢以長
夀隷鄀州十七年復置治京山後還治長夀土貢紵布
葛蕉春酒麴棗節米戶萬二千四十六口五萬七千三
百七十五縣三長夀(上貞觀元年省藍水縣入焉)京山(上本隷安州武德四年以)
(京山富水二縣置温州貞觀十七年州廢縣皆來屬)富水(上有白沙山)
金州漢隂郡上本西城郡天寳元年曰安康郡至德二
載更名土貢麩金茶牙椒乾漆實白膠香麝香杜仲雷
丸枳殼枳實黃蘗有橘官戶萬四千九十一口五萬七
千九百二十九縣六(有府一曰洪義)西城(上本金川義寧二年更名有牛山漢水有)
(金)洵陽(中下武德元年以縣置洵州并置洵城驢川二縣七年州廢縣皆來屬貞觀二年省驢川八年)
(省洵城東有申口鎮城)淯陽(上本黃土天寳元年更名大歷六年省入洵陽長慶初復置)石泉
(中下聖歴元年曰武安神龍元年復故名大歷六年省入漢隂永貞元年復置)漢隂(中下夲安康武德元)
(年以縣置西安州并置寧郁廣德二縣二年曰宣州貞觀元年州廢省寧郁以廣德入安康來屬至德二載更)
(名西有方山關貞觀十二年置月川水有金)平利(中下武德元年以故吉安置大歴六年省入西城長)
(慶初復置有女媧山)
右東道採訪使治襄州
興元府漢中郡赤本梁州漢川郡開元十三年以梁凉
聲相近更名襃州二十年復曰梁州天寳元年更郡名
興元元年為府土貢縠蠟紅藍燕脂夏蒜冬筍糟瓜柑
枇杷茶戶三萬七千四百七十口十五萬三千七百一
十七縣五(有府一曰麗水)南鄭(次赤有旱山玉女山中梁山)襃城(次畿義寧二年更名)
(襃中貞觀三年復故名有牛頭山北有甘寧關)城固(次畿武德二年更名唐固三年析置白雲縣九年省)
(貞觀二年復故名)西(次畿武德三年以縣置襃州析利州之綿谷置金牛縣八年州廢二縣來屬寳歷元)
(年省金牛縣入焉西南有百牢關有錫有鐵)三泉(次畿武德四年析利州之綿谷置以縣置南安州并)
(置嘉牟縣八年州廢省嘉牟以三泉隷利州天寳元年來屬)
洋州洋川郡䧺武德元年析梁州之西鄉黃金興勢置
天寳十五載徙治興道土貢白交梭火麻布野苧麻蠟
白膠香麝香戶二萬三千八百四十九口八萬八千三
百二十七縣四興道(緊夲興勢貞觀二十三年更名有駱谷路南口曰儻谷北口曰駱谷)
西鄉(上武德四年析置洋源縣寳歴元年省有雲亭山)黃金(中有子午谷路)真符(中夲華陽)
(開元十八年析興道置天寳三載省八載開清水谷路復置因鑿山得玉冊更名隷京兆府十一載來屬有太)
(白山金星洞)
利州益昌郡下都督府本義城郡天寳元年更名土貢
金絲布粱米蠟燭鯄魚天門冬芎藭麝香戶萬三千九
百一十口四萬四千六百縣六綿谷(上有鐡)葭萌(上)益昌
(中下)嘉川(中下)胤山(中下本義城義寧二年曰義清武德七年以義清岐坪隆州之奉國置西平州)
(貞觀二年州廢以義清來屬岐坪奉國隷閬州天寳元年更名)景谷(中下武德四年以景谷及龍州之方)
(維置沙州貞觀元年州廢省方維為鎮以景谷來屬寳歴元年省尋復置西有石門關西北有白垻魚老二鎮)
(城)
鳳州河池郡下土貢布蠟燭麝香戶五千九百一十八
口二萬七千八百七十七縣三(有府一曰歸昌)梁泉(中下武德元年析置)
(黃花縣寳歴元年省有銀有鐵)兩當(中下有銀)河池(中下)
興州順政郡下土貢蠟漆丹沙蜜筍戶二千二百二十
四口萬一千四十六縣二順政(中有鐵南有興城關)長舉(中下元和中節)
(度使嚴礪自縣而西䟽嘉陵江三百里焚巨石沃醯以碎之通漕以饋成州戍兵州又領鳴水縣長慶元年省)
(入焉有鐵)
成州同谷郡下本漢陽郡治上禄天寳元年更名寳應
元年沒吐蕃貞元五年於同谷之西境泥公山權置行
州咸通七年復置徙治寳井堡後徙治同谷土貢蠟燭
麝香鹿茸防葵狼毒戶四千七百二十七口二萬一千
五百八縣三(有府一曰平隂有静戎軍寳應元年徙馬邑州于鹽井城置)同谷(中下武德)
(元年以縣置西康州貞觀元年州廢來屬咸通十三年復置)上禄(中沒蕃後廢有仇池山有鹽)漢
源(中下沒蕃後廢)
文州隂平郡下義寧二年析武都郡之曲水正西長松
置土貢麩金紬綿麝香白蜜蠟燭柑戶千九百八口九
千二百五縣一曲水(中下貞觀元年省正西縣貞元六年省長松縣皆來屬)
扶州同昌郡下乾元後沒吐蕃大中二年節度使鄭涯
收復土貢麝香當歸芎藭戶二千四百一十八口萬四
千二百八十五縣四(有府二曰安川會川)同昌(中下)帖夷(中下萬歲通天二年)
(曰武進神龍元年復故名)萬全(中下夲尚安至德二年更名)鉗川(中下)
集州符陽郡下武德元年析梁州之難江巴州之符陽
長池白石置土貢蠟燭藥子戶四千三百五十三口二
萬五千七百二十六縣三難江(上武德九年析置平桑縣貞觀元年省二年復)
(置六年省又省長池縣入焉)大牟(下武德二年徙静州治狄平更狄平曰地平十七年廢静州以大牟)
(清化隷巴州地平來屬永泰元年以大牟隷集州更地平曰通平寳歴元年省)嘉川(下夲隷利州貞觀二)
(年隷静州州廢還隷利州永泰元年來屬)
壁州始寧郡下武德八年析巴州之始寧縣地置土貢
紬綿馬策戶萬三千三百六十八口五萬四千七百五
十七縣五通江(上本諾水隷萬州武德中省八年又析巴州之始寧復置天寳元年更名)廣
納(中武德三年析始寧歸仁置寳歴元年省大中初復置)符陽(中夲隷清化郡武德元年隷集州八)
(年來屬貞觀八年復隷集州長安三年來屬景雲二年又隷集州永泰元年來屬)白石(中夲隷清化郡)
(武德元年隷集州八年來屬)東巴(中夲太平開元二十三年置天寳元年更名)
巴州清化郡中土貢麩金綿紬貲布花油橙石蜜戶三
萬二百一十口九萬一千五十七縣九化城(上)盤道(中下)
(寳歴元年省入恩陽長慶中復置)清化(上武德元年置静州又析置大牟狄平二縣)曾口(中)
歸仁(中)始寧(中)其章(中寳歴元年省大中元年復置)恩陽(中貞觀十七年省萬歲通)
(天元年復置)七盤(上久視元年置)
蓬州蓬山郡下本咸安郡武德元年以巴州之安固伏
虞隆州之儀隴大寅渠州之宕渠咸安置開元二十九
年徙治大寅至德二載更郡名土貢綿紬戶萬五千五
百七十六口五萬三千三百五十三縣七蓬池(中夲大寅廣德)
(元年更名後省開成元年復置)良山(中夲安固天寳元年更名寳歴元年省入蓬池大中中復置)儀
隴(中武德二年以縣置方州八年州廢還隷蓬州)伏虞(中)宕渠(中下寳歴元年省入蓬山大中)
(中復置)蓬山(上夲咸安至德二載更名)朗池(中武德四年析果州之相如縣置隷果州寳應元年)
(來屬寳歴元年省開成二年復置)
通州通川郡上土貢紬綿蜜蠟麝香楓香白藥實戶四
萬七百四十三口十一萬八百四縣九通川(上武德二年置思來)
(縣貞觀元年省入焉)永穆(上夲隷巴州武德二年以永穆及歸仁置萬州又置諾水廣納太平恆豐四縣)
(七年省諾水貞觀元年州廢以歸仁還隷巴州廣納隷壁州省太平恆豐入永穆來屬)三岡(中寳歴元)
(年省大中五年復置)石鼓(中寳歴元年省大中元年復置)東鄉(中武德三年置南石州又置下蒲昌)
(樂二縣八年州廢省昌樂入石鼓下蒲入東鄉來屬)宣漢(中下武德元年置南并州并析置東關縣貞觀)
(元年州廢省東關以宣漢來屬有鹽有金)新寧(中下武德二年析通川置太和三年隷開州四年來屬)
巴渠(中永泰元年析石鼓置太和三年隷開州四年來屬)閬英(中天寳九載置)
開州盛山郡下夲萬世郡義寧二年析巴東郡之盛山
新浦通川郡之萬世西流置天寳元年更名土貢白紵
布柑芣苢實戶五千六百六十口三萬四百二十一縣
三開江(上夲盛山貞觀元年省西流縣入焉廣德元年更名)新浦(中下)萬歲(中下本萬世貞)
(觀二十三年更名寳歴元年省尋復置有鹽東南五里有靈洞貞元九年雷雨震開)
閬州閬中郡上本隆州巴西郡先天二年避玄宗名更
州名天寳元年更郡名土貢蓮綾綿絹紬縠戶二萬九
千五百八十八口十三萬二千一百九十二縣九閬中
(緊本閬中武德四年更名是年析置思恭縣七年省有靈山有鹽)晉安(中本晉城武德中避隠太子名)
(更)南部(上有鹽)蒼溪(中下有雲臺山紫陽山)西水(中下)奉國(上武德七年隷西平)
(州貞觀元年州廢還隷隆州)新井(中武德元年析南部晉安置有鹽)新政(中本新城武德四年)
(析南部相如置避隠太子名更有鹽)岐坪(中夲隷利州開元二十三年來屬寳歴元年省入奉國蒼溪天)
(復中王建表置)
果州南充郡中武德四年析隆州之南充相如置大歴
六年更名充州十年復故名土貢絹絲布戸三萬三千
六百四口八萬九千二百二十五縣五南充(上有鹽)相如
(中有鹽)流溪(中開耀元年析南充置)西充(上武德四年析南充置有鹽)岳池(中萬歲通)
(天二年析南充相如置有龍扶速山)
渠州潾山郡下本宕渠郡天寳元年更名土貢紬綿藥
實買子本實戶九千九百五十七口二萬六千五百二
十四縣三流江(上武德元年析置義興縣别置賨城縣八年皆省)渠江(中本賨城武德)
(元年曰始安又析置豐樂縣八年省天寳元年更名)潾山(中下武德元年析潾水置以縣置潾州并置鹽)
(泉縣及渠州之潾水墊江以隷之三年以潾水來屬八年州廢以墊江隷忠州潾山來屬久視元年分蓬州之)
(宕渠置大竹縣隷蓬州至德二載來屬寳歴元年省潾水大竹入潾山有鐵)
右西道採訪使治梁州
隴右道盖古雍梁二州之境漢天水武都隴西金城武
威張掖酒泉燉煌等郡總為鶉首分為州十九都護府
二縣六十其名山秦嶺隴坻鳥鼠同穴朱圉西傾積石
合黎崆峒三危其大川河洮弱羌休屠之澤厥賦布麻
厥貢金屑礪石鳥獸革角自禄山之亂河右暨西平武
都合川懷道等郡皆沒于吐蕃寳應元年又陷秦渭洮
臨廣德元年復陷河蘭岷廓貞元三年陷安西北廷隴
右州縣盡矣大中後吐蕃微弱秦武二州漸復故地置
官守五年張義潮以瓜沙伊肅鄯甘河西蘭岷廓十一
州來歸而宣懿德微不暇疆理惟名存有司而已
秦州天水郡中都督府本治上邽開元二十二年以地
震徙治成紀之敬親川天寳元年還治上邽大中三年
復徙治成紀土貢龍鬚席芎藭戸二萬四千八百二十
七口十萬九千七百四十縣六(有府六曰成紀修德清德清水三度長川)成
紀(上有銀有銅有鐡)上邽(上有嶓冢山)伏羌(中本冀城武德二年更名是年以伏羌及渭州)
(之隴西置伏州八年州廢縣還故屬九年析置鹽泉縣貞觀元年更名夷賓三年省有石臼山朱圉山)隴
城(下武德二年以縣置文州八年州廢來屬貞觀三年置長川縣六年省入焉有銀)清水(下武德四)
(年以縣置邽州六年州廢來屬又有秦嶺縣貞觀十七年省大中二年先收復權隷鳳翔府三年來屬東五十)
(里有大震關有銀)長道(中下本隷成州天寳末廢咸通十三年復置來屬有鹽)
河州安昌郡下本枹罕郡天寳元年更名土貢麝香戶
五千七百八十二口三萬六千八十六縣三(西百八十里有鎮西)
(軍開元二十六年置西八十里索恭川有天成軍西百餘里鵰窠城有振威軍皆天寳十三載置西南四十里)
(有平夷守捉城)枹罕(中下有可藍關)大夏(中下貞觀元年省入枹罕三年復置)鳳林(中下本烏)
(州貞觀七年置十一年州廢更置安昌縣來屬天寳元年更名北有鳳林關有積石山)
渭州隴西郡中都督府土貢龍鬚席麝香秦艽戶六千
四百二十五口二萬四千五百二十縣四(有府四曰渭源平樂臨源)
(萬年)襄武(上)隴西(上)鄣(下天授二年曰武陽神龍元年復故名南二里有鹽井)渭源
(上高宗上元二年更名首陽於渭源故縣别置渭源縣儀鳳三年省首陽入渭源有鳥鼠同穴山一名青雀山)
鄯州西平郡下都督府土貢牸犀角戸五千三百八十
九口二萬七千一十九縣三(星宿川西有安人軍西北三百五十里有威戎軍西)
(南二百五十里有綏和守捉城南百八十里有合川守捉城)湟水(中)龍支(中肅宗上元二年州)
(沒吐蕃以龍支鄯城隷河州)鄯城(中儀鳳三年置有土樓山有河源軍西六十里有臨蕃城又西六十)
(里有白水軍綏戎城又西南六十里有定戎城又南隔澗七里有天威軍軍故石堡城開元十七年置初曰振)
(武軍二十九年沒吐蕃天寳八載克之更名又西二十里至赤嶺其西吐蕃有開元中分界碑自振武經尉遲)
(川苦拔海王孝傑米柵九十里至莫離驛又經公主佛堂大非川二百八十里至那錄驛吐渾界也又經暖泉)
(烈謨海四百四十里渡黃河又四百七十里至衆龍驛又渡西月河二百一十里至多彌國西界又經犛牛河)
(度藤橋百里至列驛又經食堂吐蕃村截支橋兩石南北相當又經截支川四百四十里至婆驛乃度大月河)
(羅橋經潭池魚池五百三十里至悉諾羅驛又經乞量寧水橋又經大速水橋三百二十里至鶻莽驛唐使入)
(蕃公主每使人迎勞于此又經鶻莽峽十餘里兩山相崟上有小橋三瀑水注如瀉缶其下如煙霧百里至野)
(馬驛經吐蕃墾田又經樂橋湯四百里至閤川驛又經恕諶海百三十里至蛤不爛驛旁有三羅骨山積雪不)
(消又六十里至突錄濟驛唐使至贊普每遣使慰勞于此又經柳谷莽布支莊有温湯涌高二丈氣如煙雲可)
(以熟米又經湯羅葉遺山及贊普祭神所二百五十里至農歌驛邏些在東南鉅農歌二百里唐使至吐蕃宰)
(相每遣使迎候于此又經鹽池暖泉江布靈河百一十里渡姜濟河經吐蕃墾田二百六十里至卒歌驛乃渡)
(臧河經佛堂百八十里至勃令驛鴻臚館至贊普牙帳其西南拔布海)
蘭州金城郡下以臯蘭山名州土貢麩金麝香鼥鼠
戶二千八百八十九口萬四千二百二十六縣二(有府二曰)
(金城廣武又有榆林軍)五泉(下咸亨二年更名金城天寳元年復故名北有金城關)金城(下夲)
(廣武縣乾元二年更名)
臨州狄道郡下都督府天寳三載析金城郡之狄道縣
置縣二(有臨洮軍久視元年置寳應元年沒吐蕃)狄道(下)長樂(下夲安樂天寳後置乾元)
(後更名)
階州武都郡下本武州因沒吐蕃廢大歴二年復置為
行州咸通中始得故地龍紀初遣使招葺之景福元年
更名治臯蘭鎮土貢麝香蜜蠟燭山鷄尾羚羊角戶二
千九百二十三口萬五千三百一十三縣三將利(中下州又)
(領建威縣貞觀元年省入焉)福津(中下夲覆津景福元年更名)盤隄(中下沒蕃後不復置)
洮州臨洮郡下本治美相貞觀八年徙治臨潭開元十
七年州廢以縣隷岷州二十年復置更名臨州二十七
年復故名土貢甘草麝香戸二千七百口萬五千六十
縣一(有府一曰安西有莫門軍儀鳳二年置西八十里磨禪川有神策軍天寳十三載置)臨潭(中夲)
(美相貞觀四年徙治洪和城以故地置旭州五年又置臨潭縣八年州廢以臨潭來屬徙州來治遷于洮陽城)
(十二年省博陵縣天寳中省美相縣皆入臨潭西百六十里有廣恩鎮有西傾山)
岷州和政郡下義寧二年析臨洮郡之臨洮和政置土
貢龍鬚席甘草戶四千三百二十五口二萬三千四百
四十一縣三(有府三曰祐川臨洮和政)溢樂(中下夲臨洮義寧二年更名貞觀二年析置當)
(夷縣神龍元年省有岷山西有崆峒山)祐川(中下夲基城義寧二年置先天元年更名)和政(中有)
(闊博山)
廓州寧塞郡下本澆河郡天寳元年更名土貢麩金酥
大黃戎鹽麝香戶四千二百六十一口二萬四千四百
縣三(西有寧邊軍本寧塞軍西八十里宛秀城有威勝軍西南百四十里洪濟橋有金天軍其東南八十)
(里百合城有武寧軍南二百里黑峽川有耀武軍皆天寳十三載置)廣威(下本化隆先天元年曰化成天)
(寳元年又更名)達化(下西有積石軍本静邊鎮儀鳳二年為軍東有黃沙戌)米川(下貞觀五年置)
(又以縣置米州十年州廢隷河州永徽六年來屬)
疉州合川郡下武德二年析洮州之合川樂川疉川置
土貢麝香戶千二百七十五口七千六百七十四縣二
(有府一曰長利)合川(下武德五年以党項戶置安化和同二縣尋省貞觀二年省樂川疉川入焉有渭礱)
(山)常芬(下武德元年以縣置芳州并置丹嶺縣四年以丹嶺隷洮州貞觀二年置恆香縣僑治恆香戍)
(復以丹嶺隷芳州高宗上元二年陷吐蕃神龍元年州廢省丹嶺恆香以常芬來屬)
宕州懷道郡下本宕昌郡天寳元年更名土貢麩金散
金麝香戶千一百九十口七千一百九十九縣二(有府二曰)
(同歸常吉)懷道(下貞觀三年省和戎縣入焉西百八十三里有蘇董戊有同均山)良恭(下貞觀元)
(年以成州之潭水來屬後省入焉)
涼州武威郡中都督府土貢白綾龍鬚席毯野馬革芎
藭戶二萬二千四百六十二口十一萬二百八十一縣
五(有府六曰明威洪池番禾武安麗水姑臧又有赤水軍本赤烏鎮有赤青泉因名之幅員五千一百八十)
(里軍之最大也西二百里有大斗軍本赤水守捉開元十六年為軍因大斗拔谷為名東南二百里有烏城守)
(捉南二百里有張掖守捉西二百里有交城守捉西北五百里有白亭軍本白亭守捉天寳十四載為軍)姑
臧(中下北百八十里有明威戍西北百六十里有武安戍冇武興鹽池黛眉鹽池)神烏(下武德三年置)
(貞觀元年省總章元年復置曰武威神龍元年復故名)昌松(中東北百五十里有白山戍)天寳
(中下夲番禾咸亨元年以縣置䧺州調露元年州廢來屬天寳三載以山出醴泉更名有通化鎮有焉支山)
嘉麟(神龍二年於故漢鸞鳥縣城置景龍元年省先天二年復置)
沙州燉煌郡下都督府本瓜州武德五年曰西沙州貞
觀七年曰沙州土貢碁子黃礬石膏戶四千二百六十
五口萬六千二百五十縣二(有府三曰龍勒效榖縣泉有豆盧軍神龍元年置)
燉煌(下東四十七里有鹽池有三危山)夀昌(下武德二年析燉煌置永徽元年省乾封二年復置)
(開元二十六年又省後復置治漢龍勒城西有陽關西北有玉門關有雲雨山)
瓜州晉昌郡下都督府武德五年析沙州之常樂置土
貢野馬革緊鞓草豉黃礬絳礬胡桐律戶四百七十七
口四千九百八十七縣二(有府一曰大黃西北千里有墨離軍)晉昌(中下夲常)
(樂武德四年更名東北有合河鎮又百二十里有百帳守捉又東百五十里有豹文山守捉又七里至寧寇軍)
(與甘州路合)常樂(中下武德五年别置有拔河帝山)
甘州張掖郡下土貢麝香野馬革冬柰苟𣏌實葉戸六
千二百八十四口二萬二千九十二縣二(西北百九十里祁連山北)
(有建康軍證聖元年王孝傑以甘肅二州相距廻遠置軍西百二十里有蓼泉守捉城)張掖(上有祁連)
(山合黎山北九百里有鹽池西有鞏笔驛)刪丹(中下北渡張掖河西北行出合黎山峽口傍河東壖屈曲)
(東北行千里有寧寇軍故同城守捉也天寳二載為軍軍東北有居延海又北三百里有花門山堡又東北千)
(里至回鶻衙帳)
肅州酒泉郡下武德二年析甘州之福祿瓜州之玉門
置土貢麩金野馬革蓯蓉柏脉根戶二千二百三十口
八千四百七十六縣三(有酒泉威遠二守捉城)酒泉(中下本福禄唐初更名西)
(十五里有興聖皇帝陵七十里有洞庭山出金有崑崙山)福祿(下武德二年别置東南百二十里有祁連)
(戍東北八十里有鹽池)玉門(中下貞觀元年省後復置開元中沒吐蕃因其地置玉門軍天寳十四載)
(廢軍為縣北有獨登山出鹽以充貢有神雨山)
伊州伊吾郡下本西伊州貞觀六年更名土貢香棗隂
牙角胡桐律戶二千四百六十七口萬一百五十七縣
三(西北三百里甘露川有伊吾軍景龍四年置)伊吾(下貞觀四年置并置柔遠縣神功元年省入焉)
(在大磧外南去玉門關八百里東去陽關二千七百三十里有折羅漫山亦曰天山南二里有鹽池海)納
職(下貞觀四年以鄯善故城置開元六年省十五年復置南六十里有陸鹽池自縣西經獨泉東華西華駝)
(泉渡茨萁水過神泉三百九十里有羅護守捉又西南經逹匪草堆百九十里至赤亭守捉與伊西路合别自)
(羅護守捉西北上乏驢嶺百二十里至赤谷又出谷口經長泉龍泉百八十里有獨山守捉又經蒲類百六十)
(里至北庭都護府)柔遠(下)
西州交河郡中都督府貞觀十四年平高昌以其地置
開元中曰金山都督府天寳元年為郡土貢絲布氊
刺蜜蒲萄五物酒漿煎皺乾戶萬九千一十六口四萬
九千四百七十六縣五(有天山軍開元二年置自州西南有南平安昌兩城百二十里)
(至天山西南入谷經礌石磧二百二十里至銀山磧又四十里至焉耆界呂光館又經盤石百里有張三城守)
(捉又西南百四十五里經新城館渡淡河至焉耆鎮城)前庭(下本高昌寳應元年更名)柳中(下)
交河(中下自縣北八十里有龍泉館又北入谷百三十里經柳谷渡金沙嶺百六十里經石會漢戍至北)
(庭都府城)護蒲昌(中本隷庭州後來屬西有七屯城弩支城有石城鎮播仙鎮)天山(下有天山)
北庭大都護府本庭州貞觀十四年平高昌以西突厥
泥伏沙鉢羅葉護阿史那賀魯部落置并置蒲昌縣尋
廢顯慶三年復置長安二年為北庭都護府土貢隂牙
角速霍角阿魏截根戸二千二百二十六口九千九百
六十四縣四(有瀚海軍本燭龍軍長安二年置三年更名開元中盖嘉運增築西七百里有清海)
(軍本清海鎮天寳中為軍南有神山鎮自庭州西延城西六十里有沙鉢城守捉又有馮洛守捉又八十里有)
(耶勒城守捉又八十里有俱六城守捉又百里至輪臺縣又百五十里有張堡城守捉又渡里移得建河七十)
(里有烏宰守捉又渡白楊河七十里有清鎮軍城又渡葉葉河七十里有葉河守捉又渡黑水七十里有黑水)
(守捉又七十里有東林守捉又七十里有西林守捉又經黃草泊大漠小磧渡石漆河踰車嶺至弓月城過思)
(渾川蟄失蜜城渡伊麗河一名帝帝河至碎葉界又西行千里至碎葉城水皆北流入磧及入夷播海)金
滿(下)輪臺(下有静塞軍大歴六年置)後庭(下本蒲類隷西州後來屬寳應元年更名有蒲類郝)
(遮鹹泉三鎮特羅堡)西海(下寳應元年置)
安西大都護府初治西州顯慶二年平賀魯析其地置
濛池崑陵二都護府分種落列置州縣西盡波斯國皆
隷安西又徙治高昌故地三年徙治龜兹都督府而故
府復為西州咸亨元年吐蕃陷都護府長夀二年收復
安西四鎮至德元載更名鎮西後復為安西土貢碙砂
緋氊偏桃人吐蕃既侵河隴惟李元忠守北庭郭昕守
安西與沙陀廻紇相依吐蕃攻之久不下建中二年元
忠昕遣使間道入奏詔各以為大都護並為節度貞元
三年吐蕃攻沙陀廻紇北庭安西無援遂陷(有保大軍屯碎葉城)
(于闐東界有蘭城坎城二守捉城西有葱嶺守捉城有胡弩固城吉良三鎮東有且末鎮西南有皮山鎮焉耆)
(西有于術榆林龍泉東夷僻西夷僻赤岸六守捉城)
右隴右採訪使治鄯州
唐書卷四十
唐書卷四十考證
地理志四山南東道邲州比陽注武德四年曰顯州領
比陽慈丘平氏顯岡桐柏五縣二年省顯岡九年州
廢縣皆來屬(臣酉)按舊書無桐柏只領四縣又廢
唐州不廢顯州
金州漢隂郡舊書屬山南西道
唐書卷四十考證
