唐書卷四十一
宋翰林學士歐陽修撰
志第三十一
地理志
淮南道盖古揚州之域漢九江廬江江夏等郡廣陵六
安國及南陽汝南臨淮之境揚楚滁和廬夀舒為星紀
分安黃申光蘄爲鶉尾分爲州十二縣五十三其名山
灊天柱羅塗八公其大川滁肥巣湖厥賦絁絹綿布厥
貢絲布紵葛
揚州廣陵郡大都督府本南兖州江都郡武德四年曰
䢴州以䢴溝爲名九年更置揚州天寳元年更郡名土
貢金銀銅器青銅鏡綿蕃客袍錦被錦半臂錦獨窠綾
殿額莞席水兕甲黃稑米烏節米魚臍魚鮬糖蟹蜜薑
藕鐵精空青白芒兔絲蛇粟括蔞粉有丹陽監廣陵監
錢官二戶七萬七千一百五口四十六萬七千八百五
十七縣七(有府四曰江平新林方山卭江)江都(望東十一里有雷塘貞觀十八年長史李襲譽)
(引渠又築勾城塘以溉田八百頃有愛敬陂水門貞元四年節度使杜亞自江都西循蜀岡之右引陂趨城隅)
(以通漕溉夾陂田寳歴二年漕渠淺輸不及期鹽鐵使王播自七里港引渠東注官河以便漕運有銅)江
陽(望貞觀十八年析江都置有康令祠咸通中大旱令以身禱雨赴水死天即大雨民為立祠)六合
(緊武德七年析置石梁縣以石梁六合二縣置方州貞觀元年州廢省石梁以六合來屬有銅有鐵)海陵
(望武德三年更名吳陵以縣置吳州七年州廢復故名來屬景龍二年析置海安縣開元十年省有鹽官)高
郵(上有隄塘溉田數千頃元和中節度使李吉甫築)揚子(望永淳元年析江都置)天長(望本)
(千秋天寳元年析江都六合高郵置七載更名有銅)
楚州淮隂郡緊本江都郡之山陽安宜縣地臧君相據
之號東楚州武德四年君相降因之八年更名土貢貲
布紵布戸二萬六千六十二口十五萬三千縣四山陽
(上有常豐堰大歴中黜陟使李承置以溉田)鹽城(上夲故漢鹽瀆縣地隋末盗韋徹據其地置射州及)
(射陽安樂新安三縣武德四年來歸因之七年州廢省射陽安樂新安置鹽城縣有鹽亭百二十三有鹽)寳
應(望夲安宜武德四年以縣置倉州七年州廢來屬上元三年以獲定國寳更名西南八十里有白水塘羡)
(塘證聖中開置屯田西南四十里有徐州涇青州涇西南五十里有大府涇長慶中興白水塘屯田發青徐揚)
(州之民以鑿之大府即揚州北四里有竹子涇亦長慶中開)淮隂(中武德七年省乾封二年析山陽復)
(置南九十五里有棠棃涇長慶二年開)
滁州永陽郡上武德三年析揚州置土貢貲布絲布紵
練麻有銅坑二戶二萬六千四百八十六口十五萬二
千三百七十四縣三清流(上)全椒(緊)永陽(上景龍三年析清流置)
和州歴陽郡上土貢紵布戸二萬四千七百九十四口
十二萬二千一十三縣三(有府一曰新川)歴陽(上有禱應山夲白石山有棲隠)
(山本梅山皆天寳六載更名)烏江(上東南二里有韋游溝引江至郭十五里溉田五百頃開元中丞韋)
(尹開貞元十六年令游重彦又治之民享其利以姓名溝)含山(上武德六年析歷陽之故龍亢縣地置八)
(年省長安四年復置更名武夀神龍元年復故名)
壽州壽春郡中都督府本淮南郡天寳元年更名土貢
絲布絁茶生石斛戸三萬五千五百八十一口十八萬
七千五百八十七縣五夀春(上有八公山)安豐(緊武德七年省小黃肥陵)
(二縣入焉東北十里有永樂渠溉高原田廣德二年宰相元載置大歷十三年廢)盛唐(上夲霍山武德)
(四年以霍山應城灊城三縣置霍州貞觀元年州廢省應城灊城以霍山來屬神功元年曰武昌神龍元年復)
(故名開元二十七年更名有開化縣武德四年置有灊縣五年置貞觀中皆省)霍丘(緊武德四年以松滋)
(霍丘二縣置蓼州七年州廢省松滋以霍丘來屬神功元年曰武昌景雲元年復故名)霍山(上天寳初)
(析盛唐别置有大别山霍山)
廬州廬江郡上土貢花紗交梭絲布茶蠟酥鹿脯生石
斛戸四萬三千三百二十三口二十萬五千三百九十
六縣五合肥(緊)慎(緊)巢(上夲襄安武德三年置巢州并析置開成扶陽二縣七年州廢)
(省開成扶陽以巢來屬東南四十里有故東關)廬江(緊有擩山白茅山有銅)舒城(上開元二十三)
(年析合肥廬江置)
舒州同安郡上至德二載更名盛唐郡後復故名土貢
紵布酒器鐵器石斛蠟戸三萬五千三百五十三口十
八萬六千三百九十八縣五懷寧(上武德五年析置皖城安樂梅城皖陽四)
(縣是年省安樂七年省皖城梅城皖陽有皖山)宿松(上武德四年以縣置嚴州七年以望江隷之八年州)
(廢縣皆來屬有嚴恭山)望江(中武德四年以縣置高州尋更名智州七年州廢以望江隷嚴州)太
湖(上武德四年析置青城荆陽二縣七年省青城入荆陽八年省荆陽入太湖)桐城(緊夲同安至德)
(二載更名自開元中徙治山城地多猛虎毒虺元和八年令韓震焚薙草木其害遂除)
光州弋陽郡上本治光山太極元年徙治定城土貢葛
布石斛戸三萬一千四百七十三口十九萬八千五百
八十縣五定城(上武德三年置弦州貞觀元年州廢來屬)光山(上南有木陵故關西南八)
(里有雨施陂永徽四年刺史裴大覺積水以漑田百餘頃)仙居(上夲安樂武德三年析置宋安縣以宋安)
(置谷州貞觀元年州廢省宋安天寳元年更名)殷城(中武德元年置義州貞觀元年州廢來屬西有定城)
(故關)固始(上)
蘄州蘄春郡上土貢白紵簟鹿毛筆茶白花蛇烏蛇脯
戸二萬六千八百九口十八萬六千八百四十九縣四
蘄春(上武德四年省蘄水縣入焉有鼓吹山)黃梅(上武德四年置以縣置南晉州析置義豐長吉)
(塘陽新蔡四縣八年州廢省義豐長吉塘陽新蔡以黃梅來屬)廣濟(中夲永寧武德四年析蘄春置天寳)
(元年更名有鐵)蘄水(上夲浠水武德四年更名蘭溪省羅田縣入焉天寳元年又更名有鐵)
安州安陸郡中都督府土貢青紵布糟筍瓜戸二萬二
千二百二十一口十七萬一千二百二縣六(有府一曰義安)安
陸(上)雲夢(中有神山)孝昌(中武德四年以縣置澴州并置澴陽縣八年州廢省澴陽以孝昌來)
(屬寳應二年隷沔州後復來屬元和三年省入雲夢咸通中復置)應城(中夲應陽武德四年更名元和)
(二年省入雲夢大和二年復置天祐二年復曰應陽)吉陽(中元和三年省入應山後復置有白兆山)應
山(中武德四年以縣置應州并析置禮山縣八年州廢省禮山以應山來屬有故黃峴武陽百鴈平靖四關)
黃州齊安郡下本永安郡天寳元年更名土貢白紵布
貲布連翹松蘿蝱蟲戸萬五千五百一十二口九萬六
千三百六十八縣三黃岡(上武德三年省木蘭縣入焉又析置堡城縣七年省有木)
(蘭山)黃陂(中武德三年以縣置南司州七年州廢來屬北有大后關有白沙關)麻城(中武德三年以)
(縣置亭州又析置陽城縣八年州廢省陽城以麻城來屬元和三年省入黃岡建中三年復置西北有木陵關)
(在木陵山上東北有隂山關)
申州義陽郡中土貢緋葛紵布貲布茶蝱蟲戸二萬五
千八百六十四口十四萬七千七百五十六縣三義陽
(上南有故平靖關)鍾山(上)羅山(上武德四年以縣置南羅州八年州廢來屬)
右淮南採訪使治揚州
江南道蓋古揚州南境漢丹陽會稽豫章廬江零陵桂
陽等郡長沙國及牂柯江夏南郡地潤昇常蘇湖杭睦
越明衢處婺温台宣歙池洪江饒虔吉袁信撫福建泉
汀漳爲星紀分岳鄂潭衡永道郴邵黔辰錦施叙奬夷
播思費南溪溱爲鶉尾分爲州五十一縣二百四十七
其名山衡廬茅蔣天目天台會稽四明括蒼縉雲金華
大庾武夷其大川湘灨沅澧浙江洞庭彭蠡太湖厥賦
麻紵厥貢金銀紗綾蕉葛綿綀鮫革藤紙丹沙
潤州丹陽郡望武德三年以江都郡之延陵縣地置取
潤浦為州名土貢衫羅水紋方紋魚口繡葉花紋等綾
火麻布竹根黃粟伏牛山銅器鱘鮓戸十萬二千二十
三口六十六萬二千七百六縣四(有丹陽軍乾元二年置元和二年廢)丹
徒(望夲延陵縣地武德三年置開元二十二年刺史齊澣以州北隔江舟行繞瓜步回遠六十里多風濤乃)
(於京口埭下直趨渡江二十里開伊婁河二十五里渡揚子立埭歲利百億舟不漂溺有勾驪山)丹陽
(望夲曲阿武德二年以縣置雲州五年曰簡州以縣南有簡瀆取名八年州廢來屬天寳元年更名有練塘周)
(八十里永泰中刺史韋損因廢塘復置以溉丹陽金壇延陵之田民刻石頌之)金壇(緊夲曲阿縣地隋末)
(土人保聚因為金山縣隋亡沈法興又置瑯琊縣李子通以琅琊置茅州以金山隷之賊平因之後隷蔣州武)
(德八年省入延陵垂拱四年復置來屬更名東南三十里有南北謝塘武德二年刺史謝元超因故塘復置以)
(溉田)延陵(緊故治丹徒武德三年别置隷茅州後隷蔣州九年來屬有茅山)
昇州江寧郡至德二載以潤州之江寧縣置上元二年
廢光啟三年復以上元句容溧水溧陽四縣置土貢筆
甘棠縣四(有江寧軍乾元二年置有石頭鎮兵有下蜀淮安二戍)上元(望夲江寧隷潤州武)
(德三年以江寧溧水二縣置揚州析置丹陽溧陽安業三縣更江寧曰歸化七年平輔公祏更名蔣州八年復)
(爲揚州又以延陵句容隷之省安業入歸化更歸化曰金陵九年州廢都督徙治江都更名金陵曰白下以白)
(下延陵句容隷潤州丹陽溧水溧陽隷宣州貞觀九年更白下曰江寧肅宗上元二年又更名有銅有鐵有蔣)
(山)句容(望武德三年以句容延陵二縣置茅州七年州廢隷蔣州九年隷潤州乾元元年來屬西南三)
(十里有絳巖湖麟德中令楊延嘉因梁故隄置後廢大歴十二年令王昕復置周百里為塘立二斗門以節旱)
(暵開田萬頃絳巖故赤山天寳中更名有銅有礬)溧水(上乾元元年隷昇州州廢還隷宣州有銅)溧
陽(緊上元元年隷昇州州廢還隷宣州有湖山有銅有鐵)
常州晉陵郡望夲毘陵郡天寳元年更名土貢紬絹布
紵紅紫綿巾緊紗免褐皂布大小香秔龍鳳席紫筍茶
署預戸十萬二千六百三十三口六十九萬六百七十
三縣五晉陵(望)武進(望武德三年以故蘭陵縣地置貞觀八年省入晉陵垂拱二年復置)
(西四十里有孟瀆引江水南注通漕溉田四千頃元和八年刺史孟簡因故渠開)江隂(望武德三年以)
(縣置暨州并析置暨陽利城二縣九年州廢省暨陽利城以江隂來屬)義興(緊武德七年以縣置南興)
(州并析置臨津陽羡二縣八年州廢省陽羡臨津以義興來屬有張公山)無錫(望南五里有泰伯瀆東連)
(蠡湖亦元和八年孟簡所開)
蘇州吳郡雄土貢絲葛絲綿八蠶絲緋綾布白角簟草
席鞵大小香秔柑橘藕鯔皮魬䱜鴨胞肚魚魚子白石
脂蛇粟戸七萬六千四百二十一口六十三萬二千六
百五十縣七(有長洲軍乾元二年置大歴十二年廢)吳(望有包山有銅)長洲(望萬歲通)
(天元年析吳置)嘉興(望武德七年置八年省入吳貞觀八年復置有鹽官)崑山(望)常熟(緊)
海鹽(緊貞觀元年省景雲二年復置有古涇三百長慶中令李諤開以禦水旱又西北六十里有漢塘太)
(和七年開有故縣山)華亭(上天寳十載析嘉興置)
湖州吳興郡上武德四年以吳郡之烏程縣置土貢御
服烏眼綾折皂布綿紬布紵糯米黃紫筍茶木瓜杭
子乳柑蜜金沙泉戸七萬三千三百六口四十七萬七
千六百九十八縣五烏程(望東北二十三里有官池元和中刺史范傳正開東南三)
(十五里有陵波塘寳歴中刺史崔玄亮開北二里有蒲帆塘刺史楊漢公開開而得蒲帆因名有卞山有太湖)
(占湖宣常蘇四州境)武康(上李子通置安州又曰武州武德四年平子通因之七年州廢縣隷湖州有封)
(山有銅)長城(望大業末沈法興置長州武德四年更置綏州因古綏安縣名之又更名雉州并置原鄉)
(縣七年州廢省原鄉以長城來屬有西湖漑田二千頃其後堙廢貞元十二年刺史于頔復之人頼其利顧山)
(有茶以供貢有銅)安吉(緊義寧二年沈法興置武德四年賊平因之以縣隷桃州七年省入長城麟德)
(元年復置北三十里有邸閣池北十七里有石鼓堰引天目山水溉田百頃皆聖歴初令鉗耳知命置有銅有)
(錫)德清(上夲武源天授二年析武康置景雲二年曰臨溪天寳元年更名)
杭州餘杭郡上土貢白編綾緋綾藤紙木瓜橘蜜薑乾
薑芑牛膝有臨平監新亭監鹽官二戶八萬六千二百
五十八口五十八萬五千九百六十三縣八(有餘杭軍乾元二年)
(置有鎮海軍建中二年置于潤州元和六年廢太和九年復置景福二年徙屯又有烏山戍)錢塘(望南)
(五里有沙河塘咸通二年刺史崔彦曾開有臯亭山)鹽官(緊武德四年隷東武州七年省入錢塘貞觀四)
(年復置有鹽官有捍海塘隄長百二十四里開元元年重築)餘杭(望南五里有上湖西二里有下湖寳)
(歴中令歸珧因漢令陳渾故迹置北三里有北湖亦珧所開溉田千餘頃珧又築甬道通西北大路高廣徑直)
(百餘里行旅無山水之患有銅)富陽(緊北十四里有陽陂湖貞觀十二年令郝某開南七十步有堤登封)
(元年令李濬時築東自海西至于莧浦以捍水患貞元七年令鄭早又增修之王洲有橘以供貢)於潛
(緊武德七年以縣置潛州并置臨水縣八年州廢省臨水以於潛來屬南三十里有紫溪水溉田貞元十八年)
(令杜泳開又鑿渠三十里以通舟檝有天目山)臨安(緊垂拱四年析餘杭於潛地以故臨水城置有石鏡)
(山)新城(上武德七年省入富陽永淳元年復置北五里有官塘堰水溉田有九澳永淳元年開)唐
山(中垂拱二年析於潛置紫溪縣萬歲通天元年曰武隆其年復爲紫溪又析紫溪别置武隆縣聖歷三年)
(省武隆入紫溪長安四年復置神龍元年更武隆爲唐山大歴三年皆省長慶初復置唐山)
睦州新定郡上本遂安郡治雉山武德七年曰東睦州
八年復舊名萬歲通天二年徙治建德天寳元年更郡
名土貢文綾簟白石英銀花細茶有銅坑二戶五萬四
千九百六十一口三十八萬二千五百六十三縣六(有三)
(河戍)建德(上武德四年置七年省入桐廬雉山永淳二年復置有銅)青溪(上夲雉山文明元年曰新)
(安開元二十年曰還淳永貞元年更名)夀昌(上永昌元年析雉山置載初元年省神龍元年復置)桐
廬(緊武德四年以桐廬分水建德置嚴州七年州廢以桐廬來屬)分水(上武德七年省入桐廬如意元)
(元復置更名武盛神龍元年復故名寳應二年析置昭德縣大歷六年省)遂安(上石英山有白石英以供)
(貢有銅)
越州會稽郡中都督府土貢寳花花紋等羅白編交梭
十樣花紋等綾輕容生縠花紗吳絹丹沙石蜜橘葛粉
瓷器紙筆有蘭亭監鹽官戶九萬二百七十九口五十
二萬九千五百八十九縣七(有府一曰浦陽有義勝軍静海軍寳應元年置大歴)
(二年廢静海軍元和六年廢義勝軍中和二年復置義勝軍乾寧三年曰鎮東)會稽(望有南鎮會稽山有)
(祠東北四十里有防海塘自上虞江抵山隂百餘里以畜水溉田開元十年令李俊之增修大歷十年觀察使)
(皇甫温太和六年令李左次又增修之有錫)山隂(緊武德七年析會稽置八年省垂拱二年復置大歴)
(二年省七年復置元和七年省十年復置北三十里有越王山堰貞元元年觀察使皇甫政鑿山以畜洩水利)
(又東北二十里作朱儲斗門北五里有新河西北十里有運道塘皆元和十年觀察使孟簡開西北四十六里)
(有新逕斗門太和七年觀察使陸亘置有鐵)諸暨(望有銀冶東二里有湖塘天寳中令郭密之築溉田)
(二十餘頃)餘姚(緊武德四年析故章句縣置以縣置姚州七年州廢來屬有風山四明山)剡(望武德四)
(年以縣置嵊州并析置剡城縣八年州廢省剡城以剡來屬)蕭山(緊夲永興儀鳳二年置天寳元年更)
(名)上虞(上貞元中析會稽置西北二十七里有任湖寳歴二年令金堯恭置漑田二百頃北二十里)
(有黎湖亦堯恭所置)
明州餘姚郡上開元二十六年採訪使齊澣奏以越州
之鄮縣置以境有四明山為名土貢吳綾交梭綾海味
署預附子戸四萬二千二百七口二十萬七千三十二
縣四(有上亭戍)鄮(上武德四年析故句章縣置鄞州八年州廢更置鄮縣隷越州開元二十六年析置)
(翁山縣大歴六年省有鹽南二里有小江湖漑田八百頃開元中令王元緯置民立祠祀之東二十五里有西)
(湖漑田五百頃天寳二年令陸南金開廣之西十二里有廣德湖溉田四百頃貞元九年刺史任侗因故迹增)
(修西南四十里有仲夏堰溉田數千頃太和六年刺史于季友築)奉化(上開元二十六年析鄮置有銅)
慈溪(上開元二十六年析鄮置)象山(中夲隷台州神龍元年析寧海及鄮置廣德二年來屬)
衢州信安郡上武德四年析婺州之信安縣置六年没
輔公祏因廢州垂拱二年析婺州之信安龍丘常山復
置土貢綿紙竹扇戶六萬八千四百七十二口四十四
萬四百一十一縣四西安(望夲信安武德四年析置定陽縣六年省咸通中更信安)
(曰西安東五十五里有神塘開元五年因風雷摧山偃澗成塘溉田二百頃有銀)龍丘(緊夲太末武德)
(四年置以縣置榖州并直白石縣八年州廢省太末白石入信安貞觀八年析信安金華復置更名龍丘隷婺)
(州如意元年析置盈川縣證聖二年置武安縣後省武安元和七年省盈川入信安有岑山)須江(上武)
(德四年析信安置八年省永昌元年復置)常山(上咸亨五年析信安隷隷婺州垂拱二年來屬乾元元年)
(隷信州後復故)
處州縉雲郡上本括州永嘉郡天寳元年更郡名大歴
十四年更州名土貢綿蠟黃連戸四萬二千九百三十
六口二十五萬八千二百四十八縣六麗水(上夲括蒼武德八年)
(省麗水縣入焉大歴十四年更名有銅出豫章孝義二山東十里有惡溪多水怪宣宗時刺史叚成式有善政)
(水怪潛去民謂之好溪有括蒼山)松陽(上武德中以縣置松州八年州廢來屬有銀出馬鞍山)縉
雲(上聖歴元年析括蒼及婺州之永康置有縉雲山)青田(中景雲二年析括蒼置)遂昌(上武)
(德八年省入松陽景雲二年復置)龍泉(中乾元二年析遂昌松陽置)
婺州東陽郡上土貢綿葛紵布藤紙漆赤松澗米香秔
葛粉黃連戶十四萬四千八十六口七十萬七千一百
五十二縣七金華(望武德八年省長山縣入焉垂拱四年曰金山神龍元年復故名有百沙)
(山金華山有銅)義烏(緊夲烏傷武德四年以縣置綢州因綢巖為名并析置華川縣七年州廢省華川入)
(烏傷更名來屬)永康(望夲缙雲武德四年置麗州八年州廢更名來屬)東陽(望垂拱二年析義烏)
(置有歌山)蘭溪(緊咸亨五年析金華置有望雲山大家山)武成(上夲武義天授二年析永康置更名)
(天祐中復曰武義)浦陽(上天寳十三載析義烏蘭溪及杭州之富陽置)
温州永嘉郡上高宗上元元年析括州之永嘉安固置
土貢布柑橘蔗蛟革有永嘉監鹽官戶四萬二千八百
一十四口一十四萬一千六百九十縣四永嘉(上武德五年以)
(縣置東嘉州并析置永寧安固横陽樂成四縣貞觀元年州廢省横陽永寕以永嘉安固隷括州)安固
(上有銅)横陽(上大定元年析安固復置)樂成(上武德七年省入永嘉載初元年復置)
台州臨海郡上本海州武德四年以永嘉郡之臨海置
土貢金漆乳柑乾薑甲香蛟革飛生鳥戶八萬三千八
百六十八口四十八萬九千一十五縣五臨海(望武德四年析)
(置章安縣八年省有鐵)唐興(上夲始豐武德四年析臨海置八年省貞觀八年復置高宗上元二年更)
(名有土墻山鼻山天台山)黃巖(上夲永寧高宗上元二年析臨海置天授元年更名有鐵有鹽)樂安
(上武德四年析臨海置八年省高宗上元二年復置)寧海(上武德四年析臨海置七年省入章安永昌元)
(年復置有鐵有鹽)
福州長樂郡中都督府本泉州建安郡治武德六年别
置景雲二年曰閩州開元十三年更州名天寳元年更
郡名土貢蕉布海蛤文扇茶橄欖戶三萬四千八十四
口七萬五千八百七十六縣十(有經略軍有寧海軍至德二載置元和六年廢)
閩(望東五里有海隄太和三年令李茸築先是每六月潮水鹹鹵禾苗多死隄成瀦溪水殖稻其地三百戸)
(皆良田)候官(緊武德六年置八年省長安二年析閩復置元和三年省五年復置有鹽官西南七里有)
(洪塘浦自石㞯江而東經甓瀆至柳槁以通舟楫貞元十一年觀察使王翃開)長樂(上夲新寧武德六年)
(析閩置尋更名元和三年省入福唐五年復置有鹽東十里有海隄太和七年令李茸築立十斗門以禦潮旱)
(則瀦水雨則洩水遂成良田)福唐(上夲萬安聖歴二年析長樂置天寳元年更名有鐵)連江(上本)
(温麻武德六年析閩置尋更名有鹽東北十八里有材塘貞觀元年築)長溪(中下武德六年置尋省入)
(連江長安二年復置有鹽)古田(中下永泰二年析候官尤溪置)梅溪(中貞元元年析候官置)永
泰(中咸通二年析連江及閩置)尤溪(中下開元二十九年開山洞置有銀有銅有鐵)
建州建安郡上武德四年置土貢蕉花練竹綀戶二萬
二千七百七十口十四萬二千七百七十四縣五建安
(上有銀有銅)邵武(中下夲隷撫州武德四年析置綏城縣隷建州七年以邵武來屬貞觀三年置省綏)
(城入焉有銅有鐵)浦城(緊夲吴興武德四年更名唐興後廢入建安載初元年復置天授二年曰武寧)
(神龍元年復曰唐興天寳元年更名)建陽(上武德四年置八年省入建安垂拱四年復置有武夷山)將
樂(中下武德五年析邵武置隷撫州七年省垂拱四年析邵武及故綏城縣地復置元和三年省五年復置)
(金泉有金又有銀有鐡)
泉州清源郡上夲武榮州聖歴二年析泉州之南安莆
田龍溪置治南安後治晉江三年州廢縣還隷泉州久
視元年復置景雲二年更名土貢綿絲蕉葛戶二萬三
千八百六口十六萬二百九十五縣四(自州正東海行二日至高華嶼)
(又二日至&KR1314;鼊嶼又一日至流求國)晉江(上開元八年析南安置北一里有晉江開元二十九年别駕趙)
(頥貞鑿溝通舟檝至城下東一里有尚書塘溉田三百餘頃貞元五年刺史趙昌置名常稔塘後昌爲尚書民)
(思之因更名西南一里有天水塘灌田百八十頃太和二年刺史趙棨開有鹽)南安(緊武德五年以縣置)
(豐州并析置莆田縣貞觀元年州廢二縣來屬有鹽有鐡)莆田(上武德五年析南安置西一里有諸泉塘)
(南五里有瀝&KR2675;塘西南二里有永豐塘南二十里有横塘東北四十里有頡洋塘東南二十里有國清塘溉田)
(總千二百頃並貞觀中置北七里有延夀陂溉田四百餘頃建中年置)仙遊(中夲清源聖歴二年析莆)
(田置天寳元年更名)
汀州臨汀郡下開元二十四年開福撫二州山洞置治
新羅大歴四年徙治白石皆長汀縣地土貢蠟燭戸四
千六百八十口萬三千七百二縣三長汀(中下有銅有鐡)寧化
(中下夲黃連天寳元年更名有銀有鐡)沙(中下夲隷建州武德四年置後省入建安永徽六年復置大歴)
(十二年來屬有銅有鐡)
漳州漳浦郡下垂拱二年析福州西南境置以南有漳
水爲名并置漳浦懷恩二縣初治漳浦開元四年徙治
李澳川乾元二年徙治龍溪土貢甲香鮫革戶五千八
百四十六口萬七千九百四十縣三龍溪(中下夲隷泉州後隷武榮)
(州開元二十九年來屬)龍巖(中下開元二十四年置隷汀州大歴十二年來屬)漳浦(中下開元)
(二十九年省懷恩縣入焉有梁山)
右東道採訪使治蘇州
宣州宣城郡望土貢銀銅器綺白紵絲頭紅毯兔褐簟
紙筆署預黃連碌青有鉛坑一戶十二萬一千二百四
口八十八萬四千九百八十五縣八(有采石軍乾元二年置元和六年廢)
宣城(望武德三年折置懷安縣六年省東十六里有德政陂引渠溉田二百頃大歴二年觀察使陳少遊)
(置有敬亭山)當塗(緊武德三年以縣置南豫州八年州廢來屬貞觀元年省丹陽縣入焉乾元元年隷)
(昇州上元二年復來屬有神武山有采石戍有銅有鐡)涇(緊武德三年以縣置南徐州尋更名猷州并置)
(南陽安吳二縣八年州廢省南陽安吳以涇來屬)廣德(緊夲綏安武德三年以縣置桃州并置桐陳懷)
(德二縣七年州廢省桐陳懷德以綏安來屬至德二載更名有横山)南陵(望武德四年隷池州州廢來屬)
(後析置義安縣又廢義安爲銅官冶利國山有銅有鐡鳳凰山有銀有大農陂溉田千頃元和四年寧國令范)
(某因廢陂置爲石堰二百步水所及者六十里有永豐陂在青弋江中咸通五年置有鵲頭鎮兵有梅根宛陵)
(二監錢官)太平(上天寳十一載析當塗涇置大歴中省永泰中復置)寧國(緊武德三年析宣城置六)
(年省天寳三載析宣城當塗復置有銀)旌德(上寳應二年析太平置)
歙州新安郡上土貢白紵簟紙黃連戶三萬八千三百
二十口二十四萬九千一百九縣六歙(緊東南十二里有吕公灘夲車)
(輪灘湍悍善覆舟刺史吕季重以俸募工鑿之遂成安流有主簿山)休寧(上永泰元年盜方清䧟州州民)
(拒賊保于山險二年賊平因析置歸德縣大歴四年省)黟(上)績溪(中下夲北野永徽五年析歙置)
(後更名有銀有鉛)婺源(上開元二十八年析休寧置)祈門(中下永泰二年平方清因其壘析黟)
(及皢州之浮梁置西四十里有武陵嶺元和中令路旻鑿石爲盤道西南十三里有閶門灘善覆舟旻開斗門)
(以平其隘號路公溪後斗門廢咸通三年令陳甘節以俸募民穴石積木爲横梁因山沠渠餘波入于乾溪舟)
(行乃安)
池州上武德四年以宣州之秋浦南陵二縣置貞觀元
年州廢縣還隷宣州永泰元年復析宣州之秋浦青陽
饒州之至德置土貢紙鐡有鉛坑一縣四秋浦(緊有烏石山廣)
(德初盜陳莊方清所據有銀有銅)青陽(上天寳元年析涇南陵秋浦置有銅有鐡)至德(中至德二)
(載析鄱陽秋浦置隷潯陽郡乾元元年隷饒州)石埭(中永泰三年析青陽秋浦置)
洪州豫章郡上都督府土貢葛絲布梅煎乳柑有銅坑
一戶五萬五千五百三十口三十五萬三千二百三十
一縣七(有南昌軍乾元二年置元和六年廢)南昌(望夲豫章武德五年析置鍾陵縣又置南昌縣)
(以南昌置孫州八年州廢又省南昌鍾陵寳應元年更豫章曰鍾陵貞元中又更名縣南有東湖元和三年刺)
(史韋丹開南塘斗門以節江水開陂塘以溉田)豐城(上天祐中曰吳皋)高安(望夲建城武德五年)
(更名以縣置靖州又置望蔡華陽宜豐陽樂四縣七年曰米州又更名筠州八年州廢省華陽望蔡宜豐陽樂)
(以高安來屬有米山)建昌(緊武德五年置南昌州又析置龍安永脩新吳三縣八年州廢省永脩龍安新)
(吳以建昌來屬南一里有捍水隄會昌六年攝令何易于築西二里又有隄咸通二年令孫永築)新吳
(上永淳二年析建昌復置)武寧(上長安四年析建昌置景雲元年曰豫寧寳應元年復故名)分寧
(上貞元十五年析武寧置)
江州潯陽郡上夲九江郡天寳元年更名土貢葛紙碌
生石斛戶萬九千二十五口十萬五千七百四十四縣
三(有湖口湓城二戍)潯陽(緊夲湓城武德四年更名又别析置湓城縣五年析湓城置楚城縣八年)
(省湓城貞觀八年省楚城南有甘棠湖長慶二年刺史李渤築立斗門以蓄洩水勢東有秋水隄太和三年刺)
(史韋珩築西有斷洪隄會昌二年刺史張又新築以窒水害有銀有銅有廬山有彭蠡湖一名宫亭湖)彭
澤(上武德五年置浩州又析置都昌樂城二縣八年州廢省樂城以彭澤都昌隷江州有銅)都昌(上南)
(一里有陳令塘咸通元年令陳可夫築以阻潦水)
鄂州江夏郡緊土貢銀碌貲布有鳳山監錢官戶萬九
千一百九十口八萬四千五百六十三縣七(有武昌軍元和元年)
(置)江夏(望有鐡)永興(緊有銅有鐡北有長樂堰貞元十三年築)武昌(緊有樊山有銀有銅)
(有鐡)蒲圻(上)唐年(上天寳二年開山洞置)漢陽(中夲沔州漢陽郡武德四年以沔陽郡之)
(漢陽汊川二縣置寳應二年以安州之孝昌隷之建中二年州廢四年復置元和三年省孝昌寳歴三年州又)
(廢二縣來屬)汊川(中武德四年析漢陽置)
岳州巴陵郡中夲巴州武德六年更名土貢紵布鼈甲
戶萬一千七百四十口五萬二百九十八縣五巴陵(上有)
(鐡有洞庭山在洞庭湖中)華容(上垂拱二年更名容城神龍元年復故名)橋江(中夲沅江乾寧中更)
(名)湘隂(中下武德八年省羅縣入焉)昌江(中下神龍三年析湘隂置)
饒州鄱陽郡上土貢麩金銀簟茶有永平監錢官有銅
坑三戶四萬八百九十九口二十四萬四千三百五十
縣四鄱陽(上武德四年析置廣晉縣隷浩州八年州廢省縣入焉縣東有邵父隄東北三里有李公)
(隄建中元年刺史李復築以捍江水東北四里有馬塘北六里有土湖皆刺史馬植築)餘干(上武德四)
(年置玉亭長城二縣七年省玉亭入長城八年省長城入餘干有神山)樂平(上武德四年置九年省後)
(復置有金有銀有銅有鐡)浮梁(上本新平武德四年析鄱陽置八年省開元四年復置曰新昌天寳元年)
(更名)
虔州南康郡上土貢絲布紵布竹綀石密梅桂子斑竹
戶三萬七千六百四十七口二十七萬五千四百一十
縣七(有猶口鎮兵有百丈戍)灨(上)虔化(上有梅嶺山)南康(上有錫有大庾山)雩
都(上有金天祐元年置瑞金監有君山有般固山)信豐(上本南安永淳元年析南康置天寳元年更名)
大庾(中神龍元年析南康置有鉛錫有横浦關)安遠(中貞元四年析雩都置有鐵有錫)
吉州廬陵郡上土貢絲葛紵布陟釐斑竹戶三萬七千
七百五十二口三十三萬七千三十二縣五廬陵(緊)太
和(上武德五年置南平州并置永新廣興東昌三縣八年州廢省永新廣興東昌入太和來屬有玉山)安
福(上武德五年以縣置穎州七年州廢來屬)新淦(上)永新(上顯慶二年析太和置)
袁州宜春郡上土貢白紵有銅坑一戶二萬七千九十
三口十四萬四千九十六縣三宜春(上有宜春泉醖酒入貢西南十里有)
(李渠引仰山水入城刺史李將順鑿有鐡)革鄉(上)新喻(上夲作渝天寳後相承作喻)
信州上乾元元年析饒州之弋陽衢州之常山玉山及
建撫之地置土貢葛粉有玉山監錢官有銅坑一鉛坑
一縣四上饒(緊武德四年置隷饒州七年省入弋陽乾元元年復置并置永豐縣元和七年省永)
(豐入焉有金有銅有鐡有鉛)弋陽(上有銀)貴溪(中永泰元年析弋陽置)玉山(上證聖二)
(年析常山須江及弋陽置有銀)
撫州臨川郡上土貢金絲布葛竹箭朱橘戸三萬六百
一口十七萬六千三百九十四縣四臨川(上有金有銀)南城
(上武德五年析置永城東興二縣七年省)崇仁(上武德五年析置宜黃縣八年省)南豐(上景雲二)
(年析南城置先天二年省開元八年復置)
潭州長沙郡中都督府土貢絲葛絲布木瓜戶三萬二
千二百七十二口十九萬二千六百五十七縣六(有府一曰)
(長沙有渌口花石二戍有橋口鎮兵)長沙(望有金)湘潭(緊夲隷衡州元和後來屬有衡山)湘
鄉(緊武德四年析衡山置)益陽(上武德四年析置新康縣七年省永泰元年都督翟灌自望浮驛開)
(新道經浮丘至湘鄉)醴陵(中武德四年析長沙置有王喬山)瀏陽(中景龍二年析長沙置)
衡州衡陽郡上本衡山郡天寳元年更名土貢麩金綿
紙戶三萬三千六百八十八口十九萬九千二百二十
八縣六(有戎分洞口平陽三戍)衡陽(緊夲臨烝武德四年置七年省重安新城二縣入焉開元)
(二十年更名有西母山)衡山(上夲隷潭州神龍三年來屬有南岳衡山祠)常寧(中下夲新寧天)
(寳元年更名)攸(中武德四年置南雲州又析置茶陵安樂隂山新興建寧五縣貞觀元年州廢省茶陵安)
(樂隂山新興建寧以攸來屬)茶陵(中聖歷元年析攸因故縣復置)耒陽(上夲耒隂武德四年更名)
永州零陵郡中土貢葛笴零陵香石密石鷰戶二萬七
千四百九十四口十七萬六千一百六十八縣四(有麻田鎮)
(兵有雷石盧洪二戍)零陵(上)祁陽(上武德四年析零陵置貞觀元年省四年復置有鐡)湘源
(上有金有鐡)灌陽(中蕭銑析湘源置武德十年省上元二年復置)
道州江華郡中夲營州武德四年以零陵郡之營道永
陽二縣置五年曰南營州貞觀八年更名十七年州廢
入永州上元二年復置土貢白紵零陵香犀角戶二萬
二千五百五十一口十三萬九千六十三縣五弘道(上夲)
(營道天寳元年更名)延唐(上夲梁興蕭銑析營道置銑平更名唐興長夀二年曰武盛神龍元年復曰唐)
(興天寳元年又更名有鐡)江華(中武德四年析賀州之馮乘縣置文明元年曰雲漢神龍元年更名有錫)
永明(中夲永陽貞觀八年省入營道天授二年復置天寳元年更名有銀有鐡)大歴(中大歴二年析)
(延唐置)
郴州桂陽郡上土貢赤錢紵布絲布有桂陽監錢官戶
三萬三千一百七十五縣八郴(上有馬嶺山)義章(中下蕭銑析郴置武)
(德七年省八年復置有銀有銅有鉛)平陽(上)資興(上夲晉興貞觀八年省咸亨三年復置更名)
高亭(中下夲安陵開元十三年析郴置天寳元年更名)義昌(中下)臨武(中下如意元年曰隆)
(武神龍元年復故名)藍山(上夲南平咸亨二年置天寳元年更名)
邵州邵陽郡下夲南梁州武德四年析潭州之邵陽置
并置邵陵建興二縣貞觀十年更名土貢銀犀角戶萬
七千七十三口七萬一千六百四十四縣二邵陽(上武德七)
(年省邵陵縣入焉有文斤山)武岡(中夲武攸武德四年更名七年省建興縣入焉)
右西道採訪使治洪州
黔州黔中郡下都督府夲黔安郡天寳元年更名土貢
犀角光明丹沙蠟戶四千二百七十口二萬四千二百
四縣六彭水(上武德元年析置都上石城二縣二年又析置盈隆洪杜相永萬資四縣貞觀四年)
(以相永萬資置費州都上置夷州十年以夷州之高富來屬十一年以高富隷夷州有鹽)黔江(中下夲石)
(城天寳元年更名)洪杜(中下)洋水(中下夲盈隆先天元年曰盈川天寳元年更名)信寧(中下)
(夲信安武德二年更名隷義州貞觀十一年州廢來屬)都濡(中下貞觀二十年析盈隆置)
辰州盧溪郡中都督府本沅陵郡天寳元年更名土貢
光明丹沙犀角黃連黃牙戶四千二百四十一口二萬
八千五百五十四縣五沅陵(上)盧溪(中下武德三年析沅陵置有武山)
溆浦(上武德五年析辰溪置)麻陽(中下武德三年析沅陵辰溪置垂拱四年析置龍門縣尋省有)
(丹穴)長溪(中)
錦州盧陽郡下垂拱二年以辰州麻陽縣地及開山洞
置土貢光明丹沙犀角戶二千八百七十二口萬四千
三百七十四縣五盧陽(中下)招諭(中下)渭陽(中下)常豐(中下夲萬安天)
(寳元年更名)洛浦(中下夲隷溪州天授二年析辰州之大鄉置長安四年來屬)
施州清化郡下夲清江郡天寳元年更名土貢麩金犀
角黃連蠟藥實戶三千七百二口萬六千四百四十四
縣二清江(中下義寧元年置開夷縣武德元年省入焉)建始(中下義寧二年置葉州貞觀八)
(年州廢來屬)
叙州潭陽郡下夲巫州貞觀八年以辰州之龍標縣置
天授二年曰沅州開元十三年以沅原聲相近復爲巫
州大歴五年更名土貢麩金犀角戸五千三百六十八
口二萬二千七百三十八縣三龍標(上武德七年置貞觀八年析置夜郎)
(郎溪思徽三縣九年省思微)郎溪(中下)潭陽(中下先天二年析龍標置)
奬州龍溪郡下本舞州長安四年以沅州之夜郎渭溪
二縣置開元十三年以舞武聲相近更名鶴州二十年
曰業州大歷五年又更名土貢麩金犀角蠟戶千六百
七十二口七千二百八十四縣三峩山(中下夲夜郎天寳元年更名)
渭溪(中下天授二年析夜郎置)梓薑(中下夲隷䆓州天寳三載廢爲羈縻州以縣來屬)
夷州義泉郡下本隋明陽郡地武德四年以思州之寧
夷縣置貞觀元年州廢四年復以黔州之都上縣開南
蠻置十一年徙治綏陽土貢犀角蠟燭戶千二百八十
四口七千一十三縣五綏陽(中下有綏陽山)都上(中下)義泉(中下本隷)
(明陽郡武德二年以信安義泉綏陽三縣置義州并置都牢洋川二縣五年曰智州貞觀四年省都牢五年以)
(廢&KR2293;州之樂安宜林芙蓉瑘川四縣隷之後又領廢夷州之綏養十一年曰牢州徙治義泉十六年州廢省綏)
(養樂安宜林以綏陽義泉洋川來屬芙蓉瑘川隷播州)洋川(中下)寧夷(中下武德四年析置夜郎)
(神泉豐樂綏養雞翁伏遠門陽高富思義丹川宣慈慈岳十二縣六年省雞翁及州廢省夜郎神泉豐樂以寧)
(夷伏遠明陽高富思義丹川隷務州宣慈慈岳隷涪州綏養隷智州貞觀六年復置雞翁縣來屬十一年又以)
(高富來屬永徽後省雞翁高富開元二十五年復以寧夷來屬)
播州播川郡下本郎州貞觀九年以隋牂柯郡之牂柯
縣置十一年廢十三年復置更名土貢斑竹戶四百九
十口二千一百六十八縣三遵義(中下本恭水貞觀元年以牂柯地置并置)
(高山貢山柯盈邪施釋鷰五縣及郎州廢縣亦省十三年復置州亦復置縣十四年更恭水曰羅蒙高山曰舍)
(月貢山曰湖江柯盈曰帶水邪施曰羅為釋鷰曰湖刀十六年更羅蒙曰遵義顯慶五年省舍月湖江羅爲)
芙蓉(中下貞觀五年置隷邘州十一年并瑘川隷牢州開元二十六年省瑘川胡刀入焉)帶水(中下)
思州寧夷郡下本務州武德四年以隋巴東郡之務川
扶陽置貞觀四年更名土貢蠟戶千五百九十九口萬
二千二十一縣三務川(中下武德元年置貞觀元年以廢夷州之寧夷伏遠思義明陽)
(高富丹川及廢思州之丹陽城樂感化思王多田隷務州尋省思義明陽丹川二年省丹陽八年省感化十年)
(以高富隷黔州十一年省伏遠)思王(中下武德三年置)思卭(中下開元四年開生獠置)
費州涪川郡下貞觀四年析思州之涪川扶陽開南蠻
置土貢蠟戸四百二十九口二千六百九縣四涪川(中下)
(武德四年析務川置貞觀四年以黔州之相永萬資隷費州十一年省)扶陽(中下)多田(中下武德)
(四年置隷思州貞觀元年隷務州八年來屬)城樂(中下武德四年招慰生獠置隷思州貞觀元年隷務)
(州八年來屬)
南州南川郡下武德二年開南蠻置三年更名僰州四
年復故名土貢斑布戶四百四十三口二千四十三縣
二南川(中下夲隆陽武德二年置并置扶化隆巫丹溪靈水四縣貞觀十一年省扶化隆巫靈水先天)
(元年更龍陽曰南川)三溪(中下貞觀五年置七年又置當山嵐山歸德汶溪四縣八年皆省)
溪州靈溪郡下天授二年析辰州置土貢丹沙犀角茶
芽戸二千一百八十四口萬五千二百八十二縣二大
鄉(上)三亭(中下貞觀九年析大鄉置有大酉山)
溱州溱溪郡下貞觀十六年開山洞置土貢文龜斑布
丹沙戶八百七十九口五千四十五縣五榮懿(中下貞觀十六)
(年置并置扶歡樂來二縣咸亨元年省樂來)扶歡(中下)夜郎(中下貞觀十六年開山洞置珍州并)
(置夜郎麗皋樂元三縣後爲夜郎郡元和二年州廢縣皆來屬)麗皋(中下)樂源(中下)
右黔中採訪使治黔州
唐書卷四十一
唐書卷四十一考證
地理志五江南東道蘇州華亭舊書無華亭縣
江南西道歙州舊書屬江南東道
唐書卷四十一考證
