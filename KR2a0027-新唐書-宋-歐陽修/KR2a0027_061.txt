唐書卷六十一
宋翰林學士歐陽修撰
表第一
宰相表上
唐因隋舊以三省長官為宰相已而又以他官參議而
稱號不一出於臨時最後乃有同品平章之名然其為
職業則一也作宰相表
唐書卷六十一
唐書卷六十一考證
宰相表上武德元年八月戊申文静除名(臣酉)按舊
書本紀作壬申八月無戊申表誤
四年四月癸酉寂為左僕射(臣酉)按通鑑六年四月
癸酉寂左轉盖六年蕭瑀拜右故寂轉左也四年四
月無癸酉表誤
貞觀九年七月辛巳恭仁罷為雍州牧沈炳震曰恭
仁武德九年七月辛夘巳罷矣此盖因九年之文而
誤也
龍朔二年十一月辛未圉師貶為虔州刺史舊書本
紀十一月下獄三年三月貶表誤
長壽元年九月辛丑璹罷本紀作二年九月辛丑沈
炳震曰按是年九月無辛丑且據傳當從紀
神功元年八月庚子三思檢校(臣酉)按舊書此即下
聖歴元年八月庚子之拜重出
欽望自太子宮尹為文昌右相(臣酉)按舊書此即下
聖歴二年八月庚子之拜重出
聖歴元年二月乙未欽望罷(臣酉)按舊書本紀此即
下久視元年二月乙未之免重出
三月甲戌師德罷為納言(臣酉)按罷字衍文盖師德
以神功元年九月守納言至是而正拜為納言也又
按舊書本紀此即下二年三月甲戌之拜重出
臘月沈炳震曰按自載初建子之後以十二月為臘
月在春一月之前為次年文表屬聖歴元年誤
唐書卷六十一考證
