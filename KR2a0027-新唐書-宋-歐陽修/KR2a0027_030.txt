唐書卷三十上
宋翰林學士歐陽修撰
志第二十
歴志
憲宗即位司天徐昂上新歴名曰觀象起元和二年用
之然無蔀章之數至於察歛啓閉之候循用舊法測驗
不合至穆宗立以為累世纘緒必更歴紀乃詔日官改
撰歴術名曰宣明上元七曜起赤道虚九度其氣朔發
歛日躔月離皆因大衍舊術晷漏交會則稍增損之更
立新數以步五星其大略謂通法曰統法策實曰章歲
揲法曰章月掛限曰閏限三元之策曰中節四象之策
曰合策一象之策曰象準策餘曰通餘爻數曰紀法通
紀法為分曰旬周章歲乘年曰通積分地中之策曰候
策天中之策曰卦策以貞悔之策減中節曰辰數以加
季月之節即土用事日以小餘滿辰法為辰數滿刻法
為刻乾實曰象數秒法三百以乘統法曰分統凡步七
曜入宿度皆以刻法為度母凡刻法乘盈縮分如定氣
而一曰氣中率與後氣中率相減為合差以定氣乘合
差併後定氣以除為中差加減氣率為初末率倍中差
百乘之以定氣除為日差半之以加減初末各為定率
以日差累加減之為每日盈縮分凡百乘氣下先後數
先減後加常氣為定氣限數乘歲差千四百四十為秒
分以加中節因冬至黃道日度累而裁之得每定氣初
日度入轉日歷凡入歴如歴中已下為進已下去之為
退凡定朔小餘秋分後四分之三已上進一日春分後
昏明小餘差春分初日者五而一以減四分之三定朔
小餘如此數已上者進一日或有交應見虧初則否定
弦望小餘不滿昏明小餘者退一日或有交應見虧初
者亦如之凡正交以平交入歴朓朒定數朓減朒加平
交入定氣餘滿若不足進退日算為正交入定氣不復
以交率乘交數除及不加減平交入氣脁朒也凡推月
度以歴分乘夜半定全漏如刻法而一為晨分以減歴
分為昏分又以定朔弦望小餘乘歴分統法除之以減
晨分除為前不足反相減餘為後乃前加後減加時月
度為晨昏月度以所入加時日度減後歴加時日度餘
加上弦之度及餘以所入日前減後加又以後歴前加
後減各為定程乃累計距後歴每日歴度及分以減定
程為盈不足反相減為縮以距後歴日數均其差盈減
縮加每日歴分為歴定分累以加朔弦望晨昏月度為
每日晨昏月度不復加減屈伸也爻統曰中統象積曰
刻法消息曰屈伸以屈伸準盈縮分求每日所入曰定
衰五乘之二十四除之曰漏差屈加伸減氣初夜半漏
得每日夜半定漏刻法通為分曰昏明小餘二十一乘
屈伸定數二十五而一為黃道屈伸差乃屈減伸加氣
初去極度分得每日去極度分以萬二千三百八十六
乘黃道屈伸差萬六千二百七十七而一為每日度差
屈減伸加氣初距中度分得每日距中度數凡屈伸準
消息於中晷曰定數於漏刻曰漏差於去極曰屈伸差
於距中度曰度差交終曰終率朔差曰交朔望數曰交
望交限曰前準望差曰後凖凡月行入四象隂陽度有
分者十乘之七而一為度分不盡十五乘之七除為大
分不盡又除為小分乃以一象之度九十除之兼除度
差分百一十三大分七小分一少然後以次象除之凡
日蝕以定朔日出入辰刻距午正刻數約百四十七為
時差視定朔小餘如半法已下以減半法為初率已上
減去半法餘為末率以乘時差如刻法而一初率以減
末率倍之以加定朔小餘為蝕定餘月蝕以定望小餘
為蝕定餘凡日蝕有氣差有刻差有加差二至之初氣
差二千三百五十距二至前後每日損二十六至二分
而空以日出沒辰刻距午正刻數約其朔日氣差以乘
食甚距午正刻數所得以減氣差為定數春分後隂歴
加之陽歴減之秋分後隂歴減之陽歴加之二至初日
無刻差自後每日益差分二小分十起立春至立夏起
立秋至立冬皆以四十九分有半為刻差自後日損差
分二小分十至二至之初損盡以朔日刻差乘食甚距
午正刻數為刻差定數冬至後食甚在午正前夏至後
食甚在午正後隂歴以減陽歴以加冬至後食甚在午
正後夏至後食甚在午正前隂歴以加陽歴以減又立
冬初日後每氣增差十七至冬至初日得五十一自後
每氣損十七終于大寒損盡若蝕甚在午正後則每刻
累益其差隂歴以減陽歴以加應加減差同名相從異
名相銷各為蝕差以加減去交分為定分月在隂歴不
足減反減蝕差交前減之餘為陽歴交後定分交後減
之餘為陽歴交前定分皆不蝕陽歴不足減亦反減蝕
差交前減之餘為隂歴交後定分交後減之餘為隂歴
交前定分皆蝕凡去交定分如陽歴蝕限已下為陽歴
蝕以陽歴定法約為蝕分已上者以陽歴蝕限減之餘
為隂歴蝕以隂歴定法約之以減十五餘為蝕分凡月
蝕去交分二千一百四十七已下皆既已上者以減後
準餘如定法五百六約為蝕分凡月蝕既汎用刻二十
如去交分千四百三十五已下因增半刻七百一十二
已下又增半刻凡日月帶蝕出沒各以定法通蝕分半
定用刻約之以乘見刻多於半定用刻出為進沒為退
少於半定用刻出為退沒為進各如定法而一為見蝕
之大分朔晝望夜皆為見刻其九服蝕差則不復考詳
五星終率曰周率因平合加中伏得平見金水加夕得
晨加晨得夕又以變差乘年滿象數去之不盡為變交
三百約為分統法而一以減平見(三十六乘平見秒十二乘變交秒同以三)
(千六百為母)餘如交率已下星在陽歴已上去之為入隂歴
各以變策除為變數命初變算外不盡為入其變度數
及餘自此百約餘分母同刻法以所入變下數加減平
見為常見金星晨見先計自夕見盡夕退應加減先後
差同名相從異名相銷與晨常見加減差異名相銷同
名相從依加減晨平見為常見凡常見計入定氣求先
後定數各以差率乘之差數而一為定差晨見先減後
加夕見先加後減常見為定見以常見與定見加減數
加減平見入變度數及餘秒為定見初變所入以所行
度順加退減之即次變所入各以所入變下差數加減
日度變率(其水星常見與定見加減數同名相從異名相銷反其加減夕見差加疾行日率者倍其)
(差加度率又分其差以加遲留日率晨見亦分其差以加遲留日率以所差之數加疾行日率亦倍其差加疾)
(行度率夕見差減疾行日率者倍其差減度率又以其差減留日不足減侵減遲日晨見差減留日不足減者)
(侵減遲日亦以其差減疾行日率倍其差以減度率)前變初日與後變末日先後
數同名相銷異名相從為先後定數各以差率乘之差
數而一為日差金星(後變差率)數以先後定數減之為度差
(金星夕伏以日差減先後定數為度差晨伏以先後定數加日差為度差水星夕伏以先後定數為日差倍之)
(為度差)乃以日度差積盈者以減積縮者以加末變日度
率(金水晨伏反用其差)又倍退行差差率乘之差數而一為日差
以退差減之為度差(金星夕伏以日差減退差為度差晨伏以退差加日差為度差)以
退行日度差應加者減末變日度率(晨伏反用其差)各加減變
訖為日度定率佗亦皆準大衍歴法其分秒不同則各
據本歴母法云起長慶二年用宣明歴自敬宗至于僖
宗皆遵用之雖朝廷多故不暇討論然大衍歴後法制
簡易合望密近無能出其右者訖景福元年觀象歴今
有司無傳者長慶宣明歴演紀上元甲子至長慶二年
壬寅積七百七萬一百三十八算外
宣明統法八千四百章歲三百六萬八千五十五
章月二十四萬八千五十七通餘四萬四千五十五
章閏九萬一千三百七十一閏限二十四萬四百
四十三秒六中節十五餘千八百三十五秒五合
策二十九餘四千四百五十七象準七餘三千二百
一十四少中盈分三千六百七十一秒二朔虚分三
千九百四十三旬周五十萬四千紀法六十秒
法八候數五餘六百一十一秒七卦位六餘七百
三十四秒二辰數十二餘千四百六十八秒四刻
法八十四象數九億二千四十四萬六千一百九十
九周天三百六十五度虚分二千一百五十三秒
二百九十九歲差二萬九千六百九十九分統二
百五十二萬秒母三百
二十四定氣皆百乘其氣盈縮分盈減縮加中節為守
氣所有日及餘秒
六虚之差五十三秒二百九十九歴周二十三萬一
千四百五十八秒十九歴周日二十七餘四千六百
五十八秒十九歴中日十三餘六千五百二十九秒
九半周差日一餘八千一百九十八秒八十一秒
母一百
七日初數七千四百六十五末數九百三十五十四
日初數六千五百二十九末數千八百七十一上弦
九十一度餘二千六百三十八秒百四十九太望百
八十二度餘五千二百七十六秒二百九十九半下
弦二百七十三度餘七千九百一十五秒百四十九半
秒母三百(以刻法約歴分為度積之為積度)
中統四千二百辰刻八刻分二十八昏明刻各二
刻分四十二刻法八十四(度母同刻法)
距極度五十六餘八十二分半北極出地三十四度
餘四十七分半
終率二十二萬八千五百八十二秒六千五百一十二
終日二十七餘千七百八十二秒六千五百一十二
中日十三餘五千九十一秒三千二百五十六交
朔日二餘二千六百七十四秒三千四百八十八交
望日十四餘六千四百二十八秒五千前準日十二
餘三千七百五十四秒千五百一十二後準日一餘
千三百三十七秒千七百四十四隂歴蝕限六千六
十陽歴蝕限二千六百四十隂歴定法四百四
陽歴定法百七十六交率二百二交數二千五百
七十三秒法一萬
去交度乘數十一除數七千三百三
歲星周率三百三十五萬五百四十秒八十三周策
二百九十八餘七千三百四十秒八十三中伏日十
六餘七千八百七十秒四十一半變差九十八秒三
十二交率百八十二餘五十二秒二十七變策十
五餘十八秒三十五差率五差數四
熒惑周率六百五十五萬一千三百九十五秒二十六
周策七百七十九餘七千七百九十五秒二十六
中伏日七十餘八千九十七秒六十二變差三千五
秒一交率百八十二餘五十二秒三十二變策十
五餘十八秒三十六差率三十九差數十
鎮星周率三百一十七萬五千八百七十九秒七十九
周策三百七十八餘六百七十九秒七十九中伏
日十八餘四千五百三十九秒八十九半變差二百
七十七秒九十二交率百八十二餘五十二秒二十
七變策十五餘十八秒三十五差率十差數九
太白周率四百九十萬四千八百四十五秒八十五
周策五百八十三餘七千六百四十五秒八十五夕
見伏日二百五十六夕見伏行二百四十四度晨
見伏日三百二十七餘七千六百四十五秒八十五
晨見伏行三百四十九餘七千六百四十五秒八十五
中伏日四十一餘八千二十二秒九十二半變差
千二百三十六秒十二交率百八十二餘五十二秒
二十九變策十五餘十八秒三十五夕見差率三
十一差數十晨見差率二差數三
辰星周率九十七萬三千三百九十秒二十五周策
百一十五餘七千三百九十秒二十五夕見伏日五
十二夕見伏行十八度晨見伏日六十三餘七千
三百九十秒二十五晨見伏行九十七度餘七千三
百九十秒二十五中伏日十八餘七千八百九十五
秒十二半變差三千二百一餘十秒六十七交率
百八十二餘五十二秒三十二變策十五餘十八秒
三十六差率差數空秒法百小分法三千六百
五星平見加減歴
唐書卷三十上
唐書卷三十下
宋翰林學士歐陽修撰
志第二十
歷志
昭宗時宣明歴施行已久數亦漸差詔太子少詹事邊
岡與司天少監胡秀林均州司馬王墀改治新歴然術
一出於岡岡用算巧能馳騁反覆于乘除間由是簡捷
超徑等接之術興而經制遠大衰序之法廢矣雖籌策
便易然皆冥於本原其上元七曜起赤道虚四度景福
元年歴成賜名崇玄氣朔發斂盈縮脁朒定朔弦望九
道月度交會入蝕限去交前後皆大衍之舊餘雖不同
亦殊塗而至者大略謂策實曰歲實揲法曰朔實三元
之策曰氣策四象之策曰平會一象之策曰弦策掛限
曰閏限爻數曰紀法策餘曰歲餘天中之策曰候策地
中之策曰卦策貞悔之策曰土王策辰法半辰法也乾
實曰周天分盈縮脁朒皆用常氣盈縮分曰升降先後
曰盈縮凡升降損益皆進一等倍象統乘之除法而一
為平行率與後率相減為差半之以加減平行率為初
末率倍差進一等以象統乘之除法而一為日差以加
減初末為定以日差累加減為每日分凡小餘皆萬乘
之通法除為約餘則以萬為法又以百約之為大分則
以百為法凡冬至赤道日度及約餘以減其宿全度乃
累加次宿皆為距後積度滿限九十一度三十一分三
十七小分去之餘半已下為初已上以減限為末皆百
四十四乘之退一等以減千三百一十五所得以乘初
末度分為差又通初末度分與四千五百六十六先相
減後相乘千六百九十除之以減差為定差再退為分
至後以減分後以加距後積度為黃道積度宿次相減
即其度也以冬至赤道日度及約餘依前求定差以減
之為黃道日度凡歲差十一乘之又以所求氣數乘之
三千八百八十八而一以加前氣中積又以盈縮分盈
加縮減之命以冬至宿度即其氣初加時宿度其定朔
小餘如日法四十分之二十九已上以定朔小餘減日
法餘如晨初餘數已下進一日岡又作徑術求黃道月
度以蔀率去積年為蔀周不盡為蔀餘以歲餘乘蔀餘
副之二因蔀周三十七除之以減副百一十九約蔀餘
以加副滿周天去之餘四因之為分度母而一為度即
冬至加時平行月又以冬至約餘距午前後分二百五
十四乘之萬約為分度母為度午前以加午後以減加
時月為午中月自此計日平行十三度十九分度之七
自冬至距定朔累以平行減之為定朔午中月求次朔
及弦望各計日以平行加之其分以度母除為約分又
四十七除蔀餘為率差不盡以乘七日三分半副之九
因率差退一等為分以減副又百約冬至加時距午分
午前加之午後減之滿轉周去之即冬至午中入轉以
冬至距朔日減之即定朔午中入轉求次朔及弦望計
日加之各以所入日下損益率乘轉餘百而一以損益
盈縮積為定差以盈加縮減午中月為定月以月行定
分乘其日晨昏距午分萬約為分滿百為度以減午中
定月為晨月加之為昏月以朔昏月減上弦昏月以上
弦昏月減望昏月以望晨月減下弦晨月以下弦晨月
減後朔晨月各為定程以相距日均為平行度分與次
程相減為差以加減平行為初末日定行(後少加為初減為末後多)
(減為初加為末)減相距日一均差為日差累損益初日為每日
定行(後多累益之後少累減之)因朔弦望晨昏月累加之得每日晨
昏月晷漏各計其日中入二至加時已來日數及餘如
初限已下為後已上以減二至限餘為前副之各以乘
數乘之用減初末差所得再乘其副滿百萬為尺不滿
為寸為分夏至後則退一等皆命曰晷差冬至前後以
減冬至中晷夏至前後以加夏至中晷為每日陽城中
晷與次日相減後多曰息後少曰消以冬夏至午前後
約分乘之萬而一午前息減消加午後息加消減中晷
為定數也凡冬至初日有減無加夏至初日有加無減
又計二至加時已來至其日昏後夜半日數及餘冬至
後為息夏至後為消如一象已下為初已上反減二至
限餘為末令自相乘進二位以消息法除為分副之與
五百分先相減後相乘千八百而一以加副為消息數
以象積乘之百約為分再退為度春分後以加六十七
度四十分秋分後以減百一十五度二十分即各其日
黃道去極與一象相減則赤道内外也以消息數春分
後加千七百五十二秋分後以減二千七百四十八即
各其日晷漏母也以減五千為晨昏距子分置晷漏母
千四百六十一乘而再半之百約為距午度以減半周
天餘為距中度百三十五乘晷漏母百約為分得晨初
餘數凡晷漏百為刻不滿以象積乘之百約為分得夜
半定漏九服中晷各於其地立表候之在陽城北冬至
前候晷景與陽城冬至同者為差日之始在陽城南夏
至前候晷景與陽城夏至同者為差日之始自差日之
始至二至日為距差日數也在至前者計距前已來日
數至後者計入至後已來日數反減距差日餘為距後
日準求初末限晷差各冬至前後以加夏至前後以減
冬夏至陽城中晷得其地其日中晷若不足減減去夏
至陽城中晷即其日南倒中晷也自餘之日各計冬夏
至後所求日數減去距冬夏至差日餘準初末限入之
又九服所在各於其地置水漏以定二至夜刻為漏率
以漏率乘每日晷漏母各以陽城二至晷漏母除之得
其地每日晷漏母交會以四百一乘朔望加時入交常
日及約餘三十除為度不滿退除為分得定朔望入交
定積度分以減周天命起朔望加時黃道日躔即交所
在宿次凡入交定積度如半交已上為在陽歴已上減
去半交餘為入隂歴以定朔望約餘乘轉分萬約為分
滿百為度以減入隂陽歴積度為定朔望夜半所入如
一象已下為在少象已上者反減半交餘為入老象皆
七十三乘之退一等用減千三百二十四餘以乘老少
象度及餘再退為分副之在少象三十度已下老象六
十一度已上皆與九十一度先相減後相乘五十六除
為差若少象三十度已上反減九十一度及老象六十
度已下皆自相乘百五除為差皆以減副百約為度即
朔望夜半月去黃道度分凡定朔約餘距午前後分與
五千先相減後相乘三萬除之午前以減午後倍之以
加約餘為日蝕定餘定望約餘即為月蝕定餘晨初餘
數已下者皆四百乘之以晨初餘數除之所得以加定
望約餘為或蝕小餘各以象統乘之萬約為半辰之數
餘滿二千四百為刻不盡退除為刻分即其辰刻日蝕
有差置其朔距天正中氣積度以減三百六十五度半
餘以千乘滿三百六十五度半除為分日限心加二百
五十分為限首減二百五十分為限尾滿若不足加減
一千退蝕定餘一等與限首尾相近者相減餘為限内
外分其蝕定餘多於限首少於限尾者為外少於限首
多於限尾者為内在限内者令限内分自乘百七十九
而一以減六百三十餘為隂歴蝕差限外者置限外分
與五百先相減後相乘四百四十六而一為隂歴蝕差
又限内分亦與五百先相減後相乘三百一十三半而
一為陽歴蝕差在限内者以陽歴蝕差加隂歴蝕差為
既前法以減千四百八十餘為既後法在限外者以六
百一十分為既前法八百八十分為既後法其去交度
分在限外隂歴者以隂歴差減之不足減者不蝕又限
外無陽歴交在限内隂歴者以陽歴蝕差加之若在限
内陽歴者以去交度分反減陽歴蝕差若不足反減者
不蝕皆為去交定分如既前法已下者為既前分已上
者以減千四百八十餘為既後分皆進一位各以既前
後法除為蝕分在既後者其虧復隂歴也既前者陽歴
也凡朔望月行定分日以九百乘月以千乘如千三百
三十七而一日以減千八百月以減二千餘為汎用刻
分凡月蝕汎用刻在陽歴以三十四乘在隂歴以四十
一乘百約為月蝕既前以減千四百八十餘為月蝕定
法其去交度分如既限已下者既已上者以減千四百
八十餘進一位以定法約為蝕分其蝕五分已下者為
或食已上為的蝕凡日月食分汎用刻乘之千而一為
定用刻不盡退除以刻分既者以汎為定各以減蝕甚
約餘為虧初加之為復滿凡蝕甚與晨昏分相近如定
用刻已下者因相減餘以乘蝕分滿定用刻而一所得
以減蝕分得帶蝕分五星變差曰歲差隂陽進退差曰
盈縮爻算曰畫度畫有十二亦爻數也推冬至後加時
平合日算曰平合中積副之曰平合中星歲差減中星
曰入歴有餘者皆約之因平合以諸變常積日加中積
常積度加中星入歴各其變中積中星入歴也凡入歴
盈限已下為盈已上去之為縮各如畫度分而一命畫
數算外不滿以畫下損益乘之畫度分除之以損益盈
縮積為定差盈加縮減中積為定積準求所入氣及月
日加冬至大餘及約餘為其變大小餘以命日辰則變
行所在也亦以盈加縮減中星應用躔差親定積如半
交已下為在盈已上去之為在縮所得令半交度先相
減後相乘三千四百三十五除為度不盡退除為分者
亦盈加縮減之其變異術者從其術各為定星命起冬
至黃道日躔得其變行加時所在宿度也凡辰星依歴
變置算乃視晨見晨順在冬至後夕見夕順在夏至後
計中積去二至九十一日半已下令自乘已上以減百
八十二日半亦自乘五百而一為日以加晨夕見中積
中星減晨夕順中積中星各為應見不見中積中星也
凡盈縮定差熒惑晨見變六十一乘之五十四除之乃
為定差太白辰星再合則半其差其在夕見晨疾二變
則盈減縮加凡歲鎮熒惑留退皆用前遲入歴定差又
各視前遲定星以變下減度減之餘半交已下為盈已
上去之為縮又視之七十三已下三因之已上減半交
餘二因之為差歲鎮二星退一等熒惑全用之在後退
又倍其差後留三之皆滿百為度以盈加縮減中積又
以前遲定差盈加縮減乃為留退定積其前後退中星
則以差縮加盈減又以前遲定差盈加縮減乃為退行
定星凡諸變定星迭相減為日度率熒惑遲日盈六十
度盈二十四者所盈日度加疾變日度為定率太白退
日率百乘之二百一十二除之為留日以減退日率為
定率辰星退順日率一等為留日以減順日率為定率
以日均度為平行又與後變平行相減為差半之視後
多少以加減平行為初末日行分以初日行分乘其變
小餘萬而一順減退加其變加時宿度為夜半宿度又
減日率一均差為日差視後多少累損益初日為每日
行分因夜半宿度累加減之得每日所至五星差行衰
殺不倫皆以諸變類會消息署之起二年頒用至唐終
景福崇玄歴演紀上元甲子距景福元年壬子歲積五
千三百九十四萬七千三百八算外
崇玄通法萬三千五百歲實四百九十三萬八百一
氣策十五餘二千九百五十秒一朔實三十九萬八
千六百六十三平會二十九餘七千一百六十三
望策十四餘萬三百三十一半弦策七餘五千一百
六十五太朔虚分六千三百三十七中盈分五千
九百秒二歲餘七萬八百一閏限三十八萬六千
四百二十五秒二十三象位六象統二十四候策
五餘九百八十三秒二十五秒母七十二卦策六餘
千一百八十秒一秒母六十土王策三餘五百九十
秒一秒母百二十辰數五百六十二半刻法百三
十五周天分四百九十三萬九百六十一秒二十四
歲差百六十秒二十四周天三百六十五度虚分
三千四百六十一秒二十四約虚分二千五百六十
三秒八十八除法七千三百五秒母一百
二十四氣中積自冬至每氣以氣策及約餘累之
轉周分三十七萬一千九百八十六秒九十七轉終
日二十七餘七千四百八十六秒九十七朔差日一
餘萬三千一百七十六秒三度母一百(每日累轉分為轉積度)
秒母一百
七日初數萬一千九百九十六太末數千五百三十
四日初數萬四百九十三半末數三千六半二十一
日初數八千九百九十少末數四千五百九太二十
八日初數七千四百八十七蔀率九千三十六歲
餘六百三十九周天分千七百三十五周天三百
六十五度五分度母十九月行定分同轉分平
行積度日累十三度七分
轉周二十七日五十五分半七日初八十八分小分
八十七半末十一分小分十二半十四日初七十七
分太末二十二分少二十一日初六十六分小分六
十二半末三十三分小分三十七半二十八日初五
十五分半入轉日母一百
二至限百八十二日六十二分小分二十二分半消
息法千六百六十七半一象九十一度三千一百三
十一分辰法八刻百六十分昏明二刻二百四十
分象積四百八十冬至前後限五十九日差二千
一百九十五分乘數十五夏至前後限百二十三日
六十二分小分二十二半差四千八百八十分乘數四
陽城冬至晷丈二尺七寸一分半夏至晷尺四寸
七分小分八十交終分三十六萬七千三百六十四
秒九千六百七十三交終日二十七餘二千八百六
十四秒九千六百七十三約餘二千一百二十二交
中日十三餘八千一百八十二秒四千八百三十六半
約餘六千六百十一朔差日二餘四千二百九十八
秒三百二十七約餘三千一百八十四望策日十四
餘萬二百三十一秒五千約餘七千六百五十三交
限日十二餘六千三十三秒四千六百七十三約餘四
千四百六十九望差日一餘二千一百四十九秒百
六十三半約餘千五百九十二交率二百六十二
交數三千三百五十交終三百六十三度七十三分
小分六十四轉終三百七十四度二十八分半交
百八十一度八十六分小分八十二一象九十度九
十三分小分四十一去交度乘數十一除數八千六
百三十二秒母一萬
歲星終率五百三十八萬四千九百六十二秒十一
平合日三百九十八餘萬一千九百六十二秒十一約
餘八千八百六十一
盈限二百五度盈畫十七度八分秒三十三
縮限百六十度二十五分秒六十三太縮畫十三度
二十五分秒四十七
歲差百三十三秒九十二半
焚惑終率千五十二萬八千九百一十六秒九十一
平合日七百七十九餘萬二千四百一十六秒九十一
約餘九千一百九十八
盈限百九十六度八十分盈畫十六度四十分
縮限百六十八度四十五分秒六十三太縮畫十四
度三分秒八十
歲差百三十三秒四十六
鎮星終率五百一十萬四千八十四秒五十四
平合日三百七十八餘千八十四秒五十四約餘八百
三
盈限百八十二度六十二分秒六十三太盈畫十五
度二十二分
縮限百八十二度六十三分縮畫十五度二十二分
歲差百三十二秒九十四
太白終率七百八十八萬二千六百四十八秒七十六
平合日五百八十三餘萬二千一百四十八秒七十六
約餘八千九百九十九再合日二百九十一餘萬二
千八百二十四秒三十八約餘九千五百
盈限百九十七度十六分盈畫十六度四十三分
縮限百六十八度九分秒六十三太縮畫十四度秒
八十
歲差百三十四秒三十六
辰星終率百五十六萬四千三百七十八秒九十七
平合日百一十五餘萬一千八百七十八秒九十七約
餘八千八百再合日五十七餘萬二千六百八十九
秒四十八半約餘九千四百
盈限百八十二度六十三分盈畫十五度二十二分
縮限百八十二度六十二分秒六十三太縮畫十五
度二十一分秒八十九
歲差百三十三秒六十四
唐書卷三十下
