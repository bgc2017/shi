雲南通志卷二十七
物產
地載神氣庶物露生聖人利𨗳之以盡其性難得
之物非所貴也昔唐蒙以蒟醬開夜郎張騫因笻
竹通大夏豈所謂惟德繄物者耶眀代取點蒼石
於大理千夫邪許踣仆道路賴巡撫蔣宗魯奏而
罷之我
國家務德勤民不貴遠物滇南闔境自正供常稅外
别無採辦凡前史所謂光珠翡翠一切珍竒玩好
之屬雖省會通衢亦不數覯也於是即其日用所
需與耳目所及者備著於篇使辨方物而察土宜
者得以覽焉志物産
通省(舊志云物產多同土俗略異概書虞贅摘舉慮遺今以通省同產者總列於前各郡縣特產者分列)
(於後庶無繁雜迭見之失云)
榖屬
稻(凡百餘種約以紅稻白稻糯稻概之)麥(有小麥大麥燕麥玉麥西方麥數種)黍(有黃黍白黍紅)
(黍長芒蘆粟灰條數種)稷(有黃稷紅稷黑稷數種)豆(有黃豆白豆紅豆菉豆飯豆豌豆羊眼茶)
(褐青皮大黑小黑蠶豆數種益部方物略記佛豆秋種春斂即蠶豆也)粱(有飯糯二種)荍(有甜)
(荍苦荍二種)麻(有脂麻青麻火麻胡麻數種)稗(有山稗糯稗二種)蜀黍(即高粱産呈貢)
(雲南縣者佳)草子(米似稷而微細郡縣夷玀廣種多食)
食貨
鹽(詳載鹽法)油(有菜油蘇子麻子脂麻胡麻桐油蘆花子油數種)酒(有燒酒白酒黃酒數種)
花椒蔫葉小粉蜂蜜蠟(有黃蠟白蠟栗蠟三種)布
氊(姚安者佳)金銀銅鐵錫鉛水銀(滇產五金其来)
(舊矣苐時出時竭亦難專指定在茲附於食貨之後)
蔬屬
薑(宜良者佳)芥葱(昆眀者佳)韭蒜薤茴香青菜
白菜(種来自安肅者佳)蘆菔(俗呼蘿白有紅黃白三種又一種胡蘿蔔)菠菜
萵苣莧(有紅白二種又一種馬齒莧)芹菜苦蕒麥蘭蔓
菁蓴(大理浪穹者甚香美)蕻(建水者佳)蓳(旱芹也)胡荽(一名香菜)茼蒿
莙薘樹頭菜(石屏者佳)茄瓠(雲南縣者佳)葫蘆芋
蕨竹筍(永北者佳)茭筍蒲筍冬瓜絲瓜王
瓜南瓜金瓜苦瓜土瓜(山產土人掘以濟食)菜瓜
稍瓜倭瓜(俗名八稜瓜)銀瓜稨豆豇豆金豆
(俗名紅豆又百日豆)薯蕷(俗名山藥)紅薯雲板薯甘露子秦
椒(俗名辣子)蒟蒻(俗名鬼廟)香蕈(出廣西者佳)木耳白森鷄葼
(舊志云鷄以形言葼者飛而歛足之貌說本楊慎或作蟻㙡以其產處下皆蟻穴通雅又作鷄堫以六七)
(月大雨後生沙土中或松間林下鮮者香味甚美土人鹹而脯之經年可食若熬液為油以代醬豉其味)
(尤美出臨安蒙自者佳)菌(有青頭羊肝胭脂羊奶鷄冠松毛一窩蜂黃羅傘紅羅傘术莪等十數種)
果屬
梅(有山梅鹽梅二種)杏李(有荆山麥熟苦李數種)桃(舊志以富民為最今滇池海口)
(者甚佳)梨(省城晉寧者佳)棗(賓川者佳)栗石榴(黑鹽井者佳阿迷州又一種白石榴)
胡桃(大理漾濞者佳)松子瓜子(大理彌渡者佳)榛子木瓜西
瓜郁李香櫞橘(賓川者佳)柑(又一種佛手柑)橙柰柿
葡萄(麗江者佳)林檎花紅銀杏枇杷(元江者佳)甘蔗
梧實落花生(臨安者佳)羊棗橄欖(元江者佳)櫻桃山
樝(通海者佳)餘甘錐栗楊梅鎻梅多榹(俗訛榹為衣)
救軍糧(山野彌望綠葉白花紅子極繁五六月熟酸甘可食)荸薺茨菰菱
角蓮子藕(臨安者佳)芡實
花屬(附草)
牡丹(有紅黃紫香粉紅數種)茶花(竒甲天下眀晉安謝肇淛謂其品七十有二豫章鄧渼紀)
(其十德為詩百咏趙璧作譜近百種以深紅軟枝分心卷瓣者為上)優曇花(葉如婆羅而有九絲)
(花如芙蓉而開十二瓣遇閏則多一瓣)天女花(花似玉蘭而白過之暮春始開香甚清遠)蝴
蝶花(色黃綠相閒形如蝴蝶春夏盛開大理上關一株樹大花繁更為滇省之冠其花首尾相䘖垂)
(下如串下有蝶泉)梅花(有紅梅白梅硃砂玉剪綠萼照水數種又大理上關唐梅寺有唐梅一株)
桂花(有丹桂金桂銀桂三種又有月桂四季開花夏秋結子)杏花桃花(有綘桃碧)
(桃芙蓉桃夾竹桃數種)李花梨花海棠丁香(有紅白二種)杜
鵑(有五色雙瓣者永昌蒙化多至二十餘種)梔子扶桑(有五色)芙蓉(有深紅淺)
(紅二種)茉莉(產元江者花較茂盛)蠟梅(有磬口雀舌二種)石榴(有四季開者)海
石榴(有紅黃二種)櫻桃(有紅白二種紅為苦櫻白子甘可食)繡毬(有紅白紫色三種)
紫薇薔薇(有五色者)玉蘭茄蘭荼䕷唐棣(即郁李)
地棠木槿海紅(即淺紅山茶自十二月開至二月與梅同時故一名茶梅)金
梅(花開黃色與梅同時故名又以垂條似柳一名迎春柳)山丹(俗名映山紅)辛夷
刺桐(一名蒼梧樹高數丈花開丹紅形如鸚嘴俗又名鸚哥花元江産者尤多)小桃紅
木香(有黃白二種)粉團(有紅黃白三種)佛手花夜合七里香
瑞香仙人掌(葉肥厚如掌多刺相接成枝花名玉英色紅黃實似小瓜可食)金
剛纂(花黃而細土人植以為籬又一種形類鷄冠以上俱木本)蘭(有七十餘種雪蘭為勝)
蓮(有紅白錦邊三種又二色蓮紅白中分)芍藥(有紅紫白數種)菊(有九十餘種)水仙
素馨(山野蔓生家園廣植蘂紅花白質秀香清亦有四季開者舊志即南方草木狀所謂耶悉)
(茗也稱其種来西域又滇略云南詔段素興好之故名通雅云南漢劉鋹之姬曰素馨葬處生此人以名)
(之)鳳仙(俗名金鳳)玫瑰地湧金蓮(開花者勝)鳳尾龍爪
鷄冠(有高足矮足百鳥朝王數種)玉簪秋海棠剪紅羅魚
子蘭十樣錦萱迎春報春凌霄石竹
(五色錯雜凡十餘種)金錢鷺鷀毛罌粟(有五色)虞美人扁
竹(類萱花一名菉葱花)十姊妹西番菊西番蓮西番錦
水丁香(一名紫茉莉)金盞銀臺長春佛手向日葵
(又有蜀葵冬葵)旋葍百合石斛山礬燈籠花燈
盞花仙鶴花(宛如飛鶴)鷺鷀花蝴蝶戲珍珠花(白色花開)
(如蝴蝶狀中有圓珠數點故名以上俱草本)芭蕉(有鳳尾象牙美人數種元江又産緬芭蕉公芭)
(蕉二種)吉祥草通草蒲草(用以織蓆又一種虎鬚蒲)象鼻草
虎鬚草鳳尾草魚眼草薜荔(即香草)菖蒲蘋
藻荇葦蘆茅燈心草鐵線草火
草紫草夏枯草蓼草虎掌草馬鞭草
青蒿
木屬(附竹)
椿松(有油松杉松細松數種)柏(有側柏團柏合掌茨柏四種)梧桐楊柳
白楊槐(有黃白二種)栗(有板栗毛栗黃栗白麻青剛數種)花栗
棠梨楸楠黃楊(俗名萬年青)水冬瓜楮柞
樟梓冬青樗柘紫榆桑檀檜
椶櫚檆觀音柳(樹高數丈葉如茴香花開茄色)羅漢松綿木
皂角樹無花果樹紫竹攢竹水竹苦
竹觀音竹鳳尾竹慈竹䈽竹猫頭竹
實心竹東坡竹龍竹筋竹
藥屬
茯苓(姚安者為上尋甸武定楚䧺者次之)何首烏香附(賓川者佳)沙薓
土人薓(蒙化者佳)川芎苦薓當歸(臨安者佳)地黃天門
冬(富民者佳)麥門冬防風桔梗白芷柴胡前
胡(安寧者佳)半夏(呈貢者佳)南星黃連(麗江開化者佳)黃芩乾葛
升麻貝母白芍赤芍白豆蔲遠志
石菖蒲威靈仙天花粉(富民者佳)牛膝蓁艽黃
精猪苓澤蘭重樓常山薑黃大黃(大理)
(者佳)細辛麻黃香薷木通紫蘇荆芥薄
荷(大理者佳)蒲公英骨碎補草決明益母草豨
簽草榖精草龍膽草木賊草菊花金銀
花(臨安者佳)紅花旋覆花兔絲子車前子史君
子金櫻子五味子青箱子枸杞子補骨
脂薏苡(臨安者佳)萆麻子覆盆子蒼耳子石楠
藤瓜蔞仁牽牛葶藶(大理者佳)楮實枳實枳
殼陳皮青皮(賓川者佳)地骨皮桑椹桑白皮
桑寄生厚朴石膏滑石麝香
羽屬
鷄鵝鴨鴿雀鷹鳩烏鴉燕
鵲鵪鶉鷓鴣鷺倉庚(一名黃鸝)雉鸚鵡鸚鵒
(俗名八哥)畫眉白鷴灰鶴錦鷄鸛鸕鷀(俗名水老)
(鴉)鷗鳬(俗名野鴨)拖白練黑頭公秧鷄啄木冠
鴛鴦鵁鶄子規(一名杜鵑)隼鷂鶺鴒十樣
錦巧婦天白了哈唎鷄
毛屬
馬牛羊犬豕貓驘驢獐麂
兔鹿麋猿猴虎豹熊豺狼
獺狐狸麢羊野猪蝟鼠(有飛鼠黃鼠竹鼠鼫鼠鼷)
(鼠諸種)
鱗屬(附介屬)
鯉鯽鰷白魚黑魚金魚油魚鮎
鰌鱔蟹龜鱗鯉(俗名穿山甲)
蟲屬
蠶(熱地多產繭織土紬)蠭蝶蟬螢蟋蟀蠅蜘蛛
蝙蝠螽斯蚊蝱蚱蜢蜉蝣蜻蜒螳
螂蛇蜥蜴鼃蝦蟆蝌蚪蠐螬蝸牛
蟻蚯蚓
雲南府
香糯(出富民)太華茶(出太華山色味俱似松蘿而性較寒)塘頭布(出晉寧塘頭極)
(細密)烏帕鉛粉銀硃黃丹(俱出昆明)石綠(出易門有無不時)
五色花石(出嵩明彌䧺山大如豆五色錯雜取漬盆中作玩舊志可為器皿誤)焰硝(出易)
(門今無)拐棗(形曲如拐)琪花(產晉寧天王廟冬花開三色落不沾塵)巨竹(出易門蕎)
(甸山節高數尺)芸香草(出昆明有二種一名五葉芸香能治瘡毒入夷方者攜之如嚼此草無味)
(便知中毒急服其汁吐之自解又一種名韭葉芸香能治瘴瘧)鏡面草(和敝簔煎酒服能治月閉)
金線魚(出滇池金線洞金色細鱗長不盈尺味極鮮美)
曲靖府
茶子(叢生單葉子可作油)棉花石燕(出響水類燕有文䧺大雌小遇風雨則飛能療目疾)
馬蹄香木瓜梨圓松油蝦(出陸凉)
臨安府
藕粉(出建水)沙糖(出建水寧州)淡豆豉(出阿迷能治傷風)紋布(出通海)
莎羅布(出建水)石青(出寧州阿迷㠄峩新平)膽礬紫石(出石屏可作硯)
花石(出通海)勝沉香(出河西)柚扶桑花&KR1860;鷄(出通海杞麓湖)
(鷄身鴨掌上巳前來重陽前去)花魚
澂江府
土青青皮香(出河陽)靛(出新興)蔓胡桃(出江川形如扁螺味似胡桃)
椶皮仙茅(出河陽)蘆甘石䆲䆡魚(一名鮊鮮出河陽撫仙湖凡山)
(麓水涯之石洞曰䆲䆡魚出水涯石穴土人挾巨笱汨水承洞口而取之鱗細味美長五六寸腹多腴乾)
(亦不空舊志訛康郎楊慎以為漮䆡謂其乾而中空未確)青魚(出舊陽宗眀湖味極佳膽可療目)
碌魚(出江川星雲湖似鯉而首巨極肥美俗呼為大頭魚)紫蠏(出舊陽宗)
武定府
眀礬(出元謀)礪石(出金沙江)龍腦石(出獅子山有花紋質微脆)酸角(形似牙皂)
(味甘酸)梭羅木五色石斛(出祿勸普渡河石壁紺紅者佳)巖羊(出祿勸州)
鯖魚
廣西府
鷄腿竹(產山谷間每節上大下小可為杖)透眀魚(出瀘源洞口其大如指額有肉角色)
(白無鱗蓄水盆中臟腑俱見)
廣南府
雲竹千張紙(木實也形似稨豆其中片片如蟬翼焚為灰可治心氣痛)草果
元江府
㯽榔(一名仁頻樹高數丈旁無附枝正月作房四月開花一房百餘實大如核桃剖乾合蘆子石灰)
(嚼之味香美且寬中消脹)蘆子(產山谷中蔓延叢生夏花秋實土人採之日乾收貨)蔞業(家園)
(遍植葉大如掌纍藤於樹無花無果冬夏常青採葉合㯽榔食之味香美)降真香荔枝
(僅數本味酸肉薄)密多羅(樹高數丈實從幹生大如冬瓜色似楊梅香甘迥異)抹猛果
(形如木瓜熟於夏月味酸)酸角蘇木麒麟竭(舊志木高數丈葉類櫻桃脂流)
(樹中凝紅如血為木血竭又有白竭今俱無)鱗蛇膽(舊志有黃黑二種長丈餘具四足能食鹿)
(春夏在山秋冬在水土人取食之其膽治牙痛解諸毒黃為上黑次之今俱難得)孔雀白
鷴泥滑滑(即竹鷄能辟壁蝨)矮鷄(俗名□夷鷄足短而鳴長)黃魚(肉金色味)
(甘肥)
開化府
馬金囊(即紫檳榔嚼之飲水味甘除熱可治瘡毒)薑黃攀枝花蘇木
桄榔(可為麵濟食一名董棕粉)椶竹鱗蛇膽(出安南長官司與元江產者同)
鎮沅府
南棗娑羅布白鷴
東川府
木棉漆降真香菊花薓(出巧家葉似菊花性同人薓)法落
海(出法戛治心痛)鷓鷄
昭通府
笻竹(一名羅漢竹)方竹(二竹皆出鎮䧺山中)
普洱府
茶(產攸樂革登倚邦莽枝蠻耑慢撒六茶山而倚邦蠻耑者味較勝)蘆子甜筍
石青(出白龍厰)盧薈神黃豆(稀痘藥中用之)
大理府
感通茶(出太和感通寺)蘆子(出雲龍州)紙(有青紙粉紙二色)墨靛(俱出太和)
胭脂(出雲南縣)紅布(出雲南縣)點蒼石(出蒼山麓白質黑紋有山水草木之狀可制為)
(屏玩)紅花乳扇酥油高河菜(出蒼山高河泉莖紅葉綠味辛香五)
(六月採之不可多得)龍女花(太和感通寺一株樹高數丈花類白菜相傳為龍女所種)黑竹
(出浪穹色黑可為簫管)工魚(一作公魚出洱海如鰷而鱗細長不盈尺楊慎稱為魚魁)螺蛋
(出趙州)
楚䧺府
響石(出文殊山聲清越可為磬)越瓜霍香班竹青魚(出黑井味)
(佳)
姚安府
木槵(一名菩提子圓淨可為念珠)木羅布(即橦布也橦木皮可為布)錦鷄白
鷴
永昌府
縹㲲布(堅厚縝密類綿紬)碁(質堅色潤)琥珀水晶菜玉墨
玉硃砂寳砂海金砂寳石(俱出猛緬若水晶墨玉諸品尤)
(貴且遠者舊志載於永昌物產内盖因其由永昌而来實未考其所自出姑存其名)雲母石
催生石(作杯飲酒可治產難)紫英石白茄飛松子波羅
蜜(實大如梨味甘微酸)董椶麻竹(其質綿軟可絞䋲織屨)花斑藤(出高黎貢)
(山外色斑中實可為杖)排風藤蔞葉(產與元江同)硫黃黑藥
阿魏沒藥乳香兒茶冰片哈芙容(即鴉片)
神黃豆青花豆(可治瘡)象時魚(出瀾滄江雷鳴始出味鮮美)竹䶉
(出騰越)
鶴慶府
石耳(形如木耳生感極清之氣久食延年)數珠菜(生江中形類念珠)海棠果(出劒)
(川類花紅而小味酸)榧子(出劒川能烏鬚)山驢青銅魚(出漾工江細鱗長不盈尺)
(夏月始出)蝦米(出劒川較他產者尤細膩)
順寧府
蘆子(出雲州)漆猩猩果(色紅味酸子即酸棗仁)班竹(出雲州)濮竹
(即南中志所謂節相去一丈可受一斛者今產不過去二三尺受升合而已)藤竹杖鷄
血藤(出雲州熬膏治血症)蛤蚧綠鳩長鳴鷄矮犬(毛深足短)
(即竹書所載短狗)脆蛇(見人則斷人去復續取而乾之可治腫毒)
永北府
石花菜鹿茸
麗江府
無芒麥(出寳山穗無芒而實圓)和尚蒜氆氌(出江外)自然銅(產無)
(定在亦不常有)花馬石青石漆葡萄(出江外)荆花紫
金錠(以雪山水和藥為之故敷腫毒竒效)旄牛(舊志作氂牛尾可作纓)琵琶猪
蒙化府
石黃(出石母山)自然銅(有無不常)白鹻(出舊定邊縣能去垢)乳扇酥油
棉花紅花人面竹(節如人面)錦鷄沙溝魚(大僅如指美同)
(滇之金線)水蜈蚣(冬月出漾江中味肥美)
景東府
娑羅布羊肚布(織文如羊肚)青紙石風丹(生石上能療瘡毒)
仙茅苦子淨瓶蕉(布子而生本大末銳形如淨瓶)孔雀竹䶉
雲南通志卷二十七
