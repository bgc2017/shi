雲南通志卷五
疆域(附形勢)
滇巖疆也北蒙蕃南交阯西緬甸皆與外域接壤
惟東北與黔蜀粤西鄰中間夷猓交錯喜則人怒
則獸控制撫御厥惟艱哉官斯土者嚴内外之限
斯伏莽無虞慎郊圻之守斯民志有定凡勸農敬
教戢暴詰戎諸政一一經理於平時周防於無事
將西南萬里而遙莫非德澤之所涵濡風聲之所
鼓動茫茫疆索永奠於坤維矣至其與封畛相繫
屬者則詳覽形勢具知四封阨塞彊弱之處亦經
國之遠圖也志疆域形勢附焉
雲南通省
滇在西南邊徼其地東至廣西泗城府界七百五十
里西至神護關接野人界一千七百六十里南至交
阯界七百五十里北至四川會理州界四百里東南
至廣西鎮安府界一千一百四十里西南至天馬關
接緬甸界二千三百一十里東北至貴州普安州界
四百三十里西北至吐蕃界二千里東西廣二千五
百一十里南北袤一千一百五十里自省達京師
八千二百里
雲南府
即會城其地東至澂江府路南州界一百二十五里
西至楚雄府廣通縣界二百四十五里南至澂江府
新興州界一百五十五里北至曲靖府尋甸州界一
百四十三里東南至澂江府河陽縣界八十四里西
南至楚雄府南安州界四百二十二里東北至尋甸
州界二百三十里西北至武定府和曲州界一百六
十里東西廣三百七十里南北袤二百九十八里附
郭為昆明縣(東至嵩明州界六十里西至安寧州界四十里南至呈貢縣界三十里北至嵩)
(明州界五十里東南至宜良縣界一百一十里西南水路至昆陽州界七十里東北至嵩明州界五十里)
(西北至富民縣界四十里)府西北七十里為富民縣(東至嵩明州界三十里西)
(至羅次縣界三十里南至昆明縣界三十里北至武定府和曲州界四十里東南至昆明縣界五十里西)
(南至安寧州界三十五里東北至曲靖府尋甸州界四十里西北至羅次縣界三十里)府東一
百二十里為宜良縣(東至澂江府路南州界二十里西至呈貢縣界四十里南至澂)
(江府河陽縣界三十里北至嵩明州界三十里東南至路南州界三十里西南至河陽縣界三十里東北)
(至曲靖府陸凉州界三十里西北至昆明縣界五十里)府西北一百三十里為
羅次縣(東至富民縣界三十里西至禄豐縣界三十里南至安寧州界六十里北至武定府和曲)
(州界三十里東南至富民縣界三十里西南至禄豐縣界一百二十里東北至富民縣界二十里西北至)
(和曲州界三十五里)府南九十里為晉寧州(東至澂江府河陽縣界五里西至昆)
(陽州界三十里南至河陽縣界十里北至呈貢縣界五十里東南至河陽縣界十里西南至澂江府江川)
(縣界五十里東北至呈貢縣界八里西北水路至昆明縣界八十里)府南四十里為呈
貢縣(東至宜良縣界五十里西至昆明縣界十里南至晉寧州界五十里北至昆明縣界十里東南)
(至澂江府河陽縣界四十里西南至晉寧州界五十里東北至昆明縣界四十里西北水路至昆明縣界)
(四十里)府西七十里為安寧州(東至昆明縣界二十里西至祿豐縣界六十里)
(南至昆陽州界十五里北至羅次縣界六十里東南至昆陽州界二十里西南至易門縣界九十里東北)
(至富民縣界六十里西北至羅次縣界七十里)府西北二百一十里為禄豐
縣(東至羅次縣界三十里西至楚雄府廣通縣界三十五里南至易門縣界一百二十里北至廣通縣)
(界三十五里東南至安寧州界九十里西南至楚雄府南安州界七十五里東北至武定府和曲州界四)
(十里西北至廣通縣界二十五里)府南一百二十里為昆陽州(東至晉寧)
(州界二十里西至易門縣界九十里南至澂江府新興州界三十里北至昆明縣界四十里東南至澂江)
(府江川縣界五十里西南至楚雄府南安州界三百二里東北水路至昆明縣界五十里西北至安寧州)
(界八十里)府西南二百五十里為易門縣(東至昆陽州界三十里西至楚)
(雄府南安州界一百里南至臨安府㠄峩縣界六十里北至祿豐縣界三十里東南至昆陽州界三十五)
(里西南至㠄峩縣界六十里東北至安寧州界三十五里西北至南安州界一百里)府東北一
百三十里為嵩明州(東至曲靖府尋甸州界五十里西至昆明縣界七十里南至昆)
(明縣界六十里北至尋甸州界十五里東南至宜良縣界三十里西南至昆明縣界七十里東北至東川)
(府界二百里西北至富民縣界六十里)
曲靖府
在省東其地東至貴州普安州界一百七十里西至
雲南府嵩明州界二百二十里南至廣西府界一百
七十里北至貴州威寧州界四百五十里東南至貴
州普安州界二百五十八里西南至澂江府路南州
界一百三十一里東北至貴州威寧州界二百七十
里西北至武定府禄勸州界四百六十七里由府至
省三百里東西廣三百九十里南北袤六百二十里
附郭為南寧縣(東至平彛縣界七十五里西至馬龍州界二十里南至陸凉州界一百里)
(北至霑益州界二十五里東南至羅平州界三十里西南至馬龍州界十八里東北至平彝縣界二十八)
(里西北至馬龍州界二十五里)府北三十里為霑益州(東至平彜縣界八十里西)
(至東川府界一百八十里南至南寧縣界五里北至宣威州界一百二十里東南至陸凉州界九十里西)
(南至馬龍州界十五里東北至貴州普安州界九十里西北至東川府界九十里)府南一百
二十里為陸凉州(東至羅平州界八十里西至馬龍州界五十里南至澂江府路南州)
(界七十里北至南寧縣界五十里東南至廣西府師宗州界六十里西南至雲南府宜良縣界九十五里)
(東北至南寧縣界五十里西北至南寧縣界五十里)府西南五十里為馬龍州
(東至南寧縣界二十五里西至尋甸州界七十里南至陸凉州界六十里北至霑益州界三十里東南至)
(陸凉州界六十里西南至澂江府路南州界八十里東北至霑益州界五十五里西北至尋甸州界五十)
(里)府東南二百七十里為羅平州(東至貴州普安州界九十里西至廣)
(西府師宗州界五十里南至廣南府界一百一十里北至南寧縣界九十里東南至普安州界一百里西)
(南至師宗州界八十里東北至平彝縣界七十五里西北至陸凉州界八十里)府西一百三
十里為尋甸州(東至馬龍州界七十五里西至武定府禄勸州界三百里南至雲南府嵩)
(明州界六十里北至東川府界七十里東南至馬龍州界五十里西南至嵩明州界六十里東北至東川)
(府界一百一十五里西北至東川府界一百八十里)府東北九十里為平彝縣
(東至貴州普安州界四十里西至南寧縣界四十里南至羅平州界二百二十里北至霑益州界十五里)
(東南至羅平州界四十里西南至南寧縣界一百一十里東北至霑益州界六十七里西北至馬龍州界)
(一百七十里)府東北二百三十里為宣威州(東至貴州普安州界七十)
(里西至東川府界一百里南至霑益州界四十五里北至貴州威寧州界一百三十里東南至普安州界)
(一百六十里西南至尋甸州界九十五里東北至威寧州界一百五十里西北至東川府界一百二十五)
(里)
臨安府
在省東南其地東至開化府界三百二十里西至元
江府界二百五十里南至交阯界二百五十里北至
澂江府江川縣界二百三十里東南至開化府界二
百七十五里西南至元江府界二百九十里東北至
廣西府彌勒州界三百四十里西北至元江府新平
縣界三百六十里由府至省四百三十里東西廣五
百七十里南北袤四百八十里附郭為建水州(東至阿迷)
(州界三十里西至石屏州界四十里南至蒙自縣界五十里北至通海縣界一百六十里東南至蒙自縣)
(界二百八十里西南至納樓司界六十里東北至寧州界一百三十里西北至石屏州界三十里)府
西八十里為石屏州(東至建水州界四十里西至元江府界一百五十里南至納樓)
(司界二百里北至通海縣界一百五十五里東南至建水州界九十八里西南至元江府界一百七十里)
(東北至建水州界六十里西北至㠄峩縣界一百里)府東一百二十里為阿迷
州(東至開化府界二百里西至建水州界九十里南至蒙自縣界五里北至廣西府彌勒州界三十里)
(東南至蒙自縣界三十六里西南至納樓司界一百五十里東北至彌勒州界二十里西北至建水州界)
(六十里)府東北二百五十里為寧州(東至廣西府彌勒州界九十里西至)
(通海縣界三十里南至建水州界九十五里北至澂江府江川縣界五十里東南至蒙自縣界八十里西)
(南至建水州界七十里東北至澂江府河陽縣界七十里西北至江川縣界四十里)府東北一
百五十里為通海縣(東至寧州界十里西至河西縣界二十里南至建水州界二十)
(里北至寧州界五十里東南至建水州界五十一里西南至石屏州界六十里東北至寧州界二十里西)
(北至河西縣界十五里)府西北一百八十里為河西縣(東至寧州界三)
(十里西至㠄峩縣界四十里南至通海縣界五里北至澂江府江川縣界四十五里東南至通海縣界十)
(五里西南至石屏州界五十里東北至寧州界五十里西北至澂江府新興州界三十里)府西二
百六十里為㠄峩縣(東至河西縣界一里西至元江府新平縣界一百里南至石屏)
(州界六十里北至雲南府易門縣界一百里東南至河西縣界二里西南至石屏州界六十里東北至澂)
(江府新興州界二十五里西北至易門縣界一百里)府東南一百五十里為蒙
自縣(東至開化府界三十里西至建水州界八十里南至開化府界四十里北至阿迷州界八十里)
(東南至開化府界六十五里西南至建水州界三十里東北至阿迷州界五十里西北至建水州界六十)
(里)府西南一百四十里為虧容甸長官司(東至阿迷州界二十)
(里西至元江府界二十五里南至溪處司界十里北至石屏州界十里)府西南一百八
十里為納樓茶甸長官司(東至納更土巡檢司界七十里西至元江府界一百)
(三十里南至元江府界一百五十里北至建水州界九十五里)府西南二百里為落
恐甸長官司(東至溪處司界七十里西至元江府界一百三十里南至建水州界九十五里)
(北至思陀司界十五里)府西南二百三十里為左能寨長官司
(東至落恐司界三十里西至思阿司界十五里南至溪處司界十五里北至思阿司界二十里)府西
南二百五十里為思陀甸長官司(東至元江府界七十里西至落恐司)
(界三十里南至左能司界十五里北至元江府界四十五里)
澂江府
在省東南其地東至廣西府彌勒州界二百里西至
雲南府晉寧州界三十六里南至臨安府寧州界一
百二十里北至雲南府呈貢縣界五十五里東南至
彌勒州界二百五十三里西南至臨安府㠄峩縣界
二百一十五里東北至雲南府宜良縣界七十里西
北至呈貢縣界一百三十里由府至省一百二十里
東西廣二百三十六里南北袤一百七十五里附郭
為河陽縣(東至路南州界九十里西至雲南府晉寧州界十里南至臨安府寧州界一百三十)
(里北至雲南府呈貢縣界五十五里東南至寧州界三十三里西南至江川縣界三十五里東北至雲南)
(府宜良縣界七十里西北至呈貢縣界二十九里)府西南九十里為江川縣
(東至臨安府寧州界五十里西至新興州界四十里南水路至寧州界七十五里北至河陽縣界二十五)
(里東南至寧州界二十里西南至臨安府河西縣界三十里東北至河陽縣界二十五里西北至雲南府)
(晉寧州界三十里)府西南一百二十里為新興州(東至江川縣界二十)
(里西至雲南府昆陽州界五十里南至臨安府㠄峩縣界五十里北至昆陽州界五十里東南至臨安府)
(河西縣界四十四里西南至㠄峩縣界四十七里東北至雲南府晉寧州界五十里西北至昆陽州界四)
(十里)府東一百三十里為路南州(東至廣西府界八十里西至雲南府宜良)
(縣界四十里南至臨安府寧州界九十里北至宜良縣界二十五里東南至廣西府彌勒州界八十里西)
(南至河陽縣界七十八里東北至曲靖府陸凉州界六十里西北至曲靖府馬龍州界一百八十里)
武定府
在省西北其地東至曲靖府尋甸州界一百二十里
西至姚安府大姚縣界二百四十里南至雲南府羅
次縣界三十九里北至四川會理州界三百里東南
至雲南府富民縣界四十五里西南至楚雄府定遠
縣界八十六里東北至會理州界三百里西北至會
理州界三百一十里由府至省二百四十里東西廣
三百六十里南北袤三百三十九里附郭為和曲州
(東至禄勸州界十五里西至元謀縣界一百八十里南至雲南府羅次縣界三十九里北至禄勸州界十)
(五里東南至雲南府富民縣界五十里西南至雲南府禄豐縣界一百二十里東北至祿勸州界十三里)
(西北至姚安府大姚縣界二百里)府西一百九十里為元謀縣(東至和曲)
(州界二十里西至姚安府大姚縣界四十里南至和曲州界十五里北至和曲州界九十里東南至和曲)
(州界三十里西南至楚雄府定遠縣界五十六里東北至和曲州界一百里西北至大姚縣界一百里)
府東北二十里為禄勸州(東至曲靖府尋甸州界一百里西至和曲州界十里)
(南至和曲州界五里北至四川會理州界三百里東南至和曲州界三十五里西南至和曲州界三里東)
(北至尋甸州界二百四十里西北至會理州界三百里)府北一百九十里為撒
甸(東至東川府界一百里西至禄勸州界一百四十里南至禄勸州界一百八里北至四川會理州界)
(一百八十里東南至禄勸州界一百里西南至和曲州界八十里東北至東川府界一百二十里西北至)
(會理州界一百三十里)
廣西府
在省東南其地東至廣南府界三百里西至臨安府
寧州界一百三十里南至臨安府阿迷州界二百里
北至曲靖府陸凉州界一百八十五里東南至廣南
開化二府界三百六十里西南至阿迷州界二百里
東北至曲靖府羅平州界二百六十四里西北至陸
凉州界一百里由府至省四百里東西廣四百三十
里南北袤三百八十五里府北八十里為師宗州(東至)
(曲靖府羅平州界四十里西至曲靖府陸凉州界五十里南至本府界四十里北至陸凉州界五十里東)
(南至廣西西隆州界三百一十里西南至本府界五十里東北至羅平州界五十里西北至陸凉州界五)
(十里)府西九十里為彌勒州(東至本府界二十五里西至臨安府寧州界八十里)
(南至臨安府阿迷州界一百四十里北至本府界二十里東南至廣南府界二百六十里西南至寧州界)
(八十里東北至本府界三十里西北至澂江府路南州界五十里)府東南二百九十
里為邱北(東至師宗州界二百里西至臨安府阿迷州界一百二十里南至廣南府界四十五)
(里北至本府界八十里東南至廣西西林縣界二百五十里西南至開化府界一百六十里東北至師宗)
(州界一百八十里西北至彌勒州界一百三十四里)
廣南府
在省東南其地東至廣西土田州界四百二十里西
至開化廣西二府界三百里南至交阯界二百九十
里北至廣西西林縣界一百四十里東南至廣西鎮
安府界二百九十里西南至臨安府阿迷州界四百
里東北至廣西西隆州界二百一十里西北至廣西
府彌勒州界三百里由府至省八百五十里東西廣
七百二十里南北袤四百三十里府東二百六十五
里為土富州(東至廣西土田州界一百里西至本府界一百里南至廣西土鎮安州界三十)
(里北至廣西泗城府界一百里)
元江府
在省南其地東至臨安府石屏州界一百里西至鎮
沅府界二百里南至車里宣慰司界一千六百里北
至楚雄府南安州界五百里東南至交阯老撾界一
千三百四十里西南至普洱府界四百七十里東北
至臨安府㠄峩縣界五百里西北至鎮沅府界四百
里由府至省七百九十里東西廣三百里南北袤二
千一百里府東二百里為新平縣(東至臨安府㠄峩縣界三十里西至)
(鎮沅府恩樂縣界三百七十里南至本府界二百里北至楚雄府南安州界三百里東南至臨安府石屏)
(州界一百五十里西南至鎮沅府界九十六里東北至㠄峩縣界五十里西北至恩樂縣界五百里)府
西南一百六十里為他郎(東至本府界十五里西至鎮沅府界一百六十里南)
(至普洱府界一百二十里北至新平縣界一百一十里東南至本府界六百三十里西南至鎮沅府界二)
(百五十里東北至本府界二十五里西北至新平縣界一百五十里)
開化府
在省東南其地東至交阯界四百六十里西至臨安
府建水州界六百八十五里南至交阯界二百四十
里北至廣南府界一百八十里東南至交阯界二百
三十里西南至交阯界四百一十里東北至廣南府
界二百二十里西北至臨安府阿迷州界一百八十
五里由府至省七百一十里東西廣一千一百四十
五里南北袤四百二十里附郭為文山縣(四至同府雍正六年)
(欽差侍郎杭奕禄學士任蘭枝以白馬小賭咒河為界賜交阯鉛厰河内地四十里遂)
鎮沅府
在省南其地東至元江府界一百里西至順寧府雲
州界二百四十里南至車里宣慰司界六百三十里
北至景東府界六十里東南至普洱府界八十里西
南至景東府界三百里東北至元江府新平縣界二
百九十里西北至蒙化府舊定邊縣界三百里由府
至省一千二百里東西廣三百四十里南北袤六百
九十里府北六十里為恩樂縣(東至元江府新平縣界二百四十里西至)
(本府界五十里南至本府界五十里北至景東府界三十里東南至新平縣界八十里西南至本府界三)
(十五里東北至景東府界一百二十里西北至景東府界二十五里)
威遠府
在省南其地東至普洱府界二百三十里西至順寧
府界三百五十里南至思茅界二百四十里北至鎮
沅府界一百四十里東南至元江普洱二府界二百
五十里西南至孟璉界四百里東北至鎮沅府界一
百六十里西北至景東府界一百四十里由治至省
一千五百九十里東西廣五百八十里南北袤三百
八十里
東川府
在省北其地東至貴州威寧州界二百里西至四川
寧遠府界三百里南至曲靖府尋甸州界二百六十
里北至昭通府界一百六十里東南至曲靖府宣威
州界一百三十里西南至武定府禄勸州界二百五
十里東北至威寧州界一百七十里西北至四川會
理州界四百五十里由府至省五百三十里東西廣
五百里南北袤四百二十里附郭為會澤縣(四至同府)
昭通府
在省東北其地東至貴州威寧州界九十里西至四
川寧遠府界四百九十里南至東川府界一百三十
里北至四川馬湖府界五百里東南至威寧州界四
十里西南至威寧州界九十里東北至四川筠連縣
界五百里西北至四川雷波衛界四百里由府至省
一千一百六十里東西廣五百五十里南北袤六百
三十里附郭為恩安縣(東至貴州威寧州界六十里西至永善縣界一百六十五)
(里南至魯甸界三十里北至大關界二百里東南至威寧州界四十里西南至東川府界一百四十里東)
(北至鎮雄州界一百二十五里西北至大關界一百七十里)府東三百四十里為
鎮雄州(東至四川永寧縣界三百里西至恩安縣界三百四十里南至貴州威寧州界三十里北)
(至四川高縣界三百一十里東南至貴州畢節縣界四十里西南至威寧州界七十里東北至四川珙縣)
(界二百六十里西北至大關界五百里)府西北二百三十里為永善縣
(東至大關界六十五里西至四川寧遠府界二百八十里南至恩安縣界八十里北至四川屏山縣界二)
(百四十里東南至恩安縣界一百三十里西南至恩安縣界九十里東北水路至四川敘州府界七百里)
(西北至寧遠府界一百三十里)府北一百八十里為大關(東至鎮雄州界一百)
(三十里西至永善縣界七十里南至恩安縣界九十里北至四川宜賓縣界四百六十里東南至鎮雄州)
(界六十里西南至恩安縣界一百三十里東北至永善縣界二百七十里西北至永善縣界一百九十里)
府西南四十里為魯甸(東至恩安縣界三十里西至東川府界八十里南至貴州)
(威寧州界八十里北至永善縣界一百七十五里東南至恩安縣界三十里西南至東川府界二百五十)
(里東北至恩安縣界三十里西北至四川雷波衛界一百八十五里)
普洱府
在省南其地東至元江府界二百五十里西至威遠
界一百八十里南至阿瓦界一千五十里北至鎮沅
府界一百九十里東南至老撾南掌界一千四百一
十里西南至莽緬界一千三百里東北至元江府界
二百二十五里西北至威遠界一百三十里由府至
省一千二百三十里東西廣四百三十里南北袤一
千二百四十里府南一百二十里為思茅(東至猛旺界一百二)
(十里西至孟璉界三百七十里南至本府界三十里北至本府界四十里東南至攸樂界二百二十五里)
(西南至江外猛阿界三百六十里東北至本府界一百四十里西北至本府界一百七十里)府南
六百五十里為攸樂(東至南掌界七百五十五里西至孟璉界六百里南至車里界)
(九十里北至思茅界四百四十里)
大理府
在省西其地東至姚安府姚州界二百八十里西至
永昌府保山縣界六百八十里南至蒙化府界七十
里北至鶴慶府界一百五十里東南至蒙化府舊定
邊縣界一百三十里西南至蒙化永昌二府界一百
五十里東北至永北府界四百一十里西北至麗江
府界六百二十八里由府至省八百九十里東西廣
九百六十里南北袤二百二十里附郭為太和縣(東至)
(賓川州界二十里西至蒙化府界六十三里南至趙州界三十里北至鄧川州界七十里東南至賓川州)
(界三十里西南至瀾滄江界三百八十里東北至金沙江界三百五十里西北至麗江府舊蘭州界五百)
(里)府南六十里為趙州(東至雲南縣界六十五里西至蒙化府界三十里南至楚)
(雄府鎮南州界二百三十里北至太和縣界二十里東南至雲南縣界六十五里西南至鎮南州界二百)
(三十里東北至賓川州界三十里西北至蒙化永昌二府界一百里)府東南一百四十
里為雲南縣(東至姚安府白鹽井界二百里西至趙州界二十五里南至趙州界一百里北)
(至賓川州界四十里東南至姚安府姚州界九十五里西南至趙州界四十五里東北至白鹽井界二百)
(里西北至賓川州界四十里)府北九十里為鄧川州(東至賓川州界四十里西)
(至浪穹縣界二十五里南至永昌府永平縣界八十里北至永北府界一百四十里東南至太和縣界二)
(十五里西南至雲龍州界三十里東北至永北府界一百里西北至浪穹縣界九十里)府北一
百一十里為浪穹縣(東至鶴慶府界二十里西至雲龍州界一百二十里南至鄧川)
(州界八里北至鶴慶府界一百二十里東南至鄧川州界十五里西南至永昌府永平縣界一百里東北)
(至鶴慶府界五十五里西北至劎川州界一百二十里)府東一百二十里為賓
川州(東至雲南縣界四十里西至太和縣界一百二十里南至雲南縣界五十里北至雲龍州界三)
(十五里東南至姚安府姚州界四十里西南至趙州界五十里東北至永北府界一百二十里西北至雲)
(龍州界六十里)府西五百里為雲龍州(東至浪穹縣界九十里西至永昌府保山)
(縣界一百八十里南至永昌府永平縣界八十里北至麗江府界一百一十里東南至浪穹縣界二百四)
(十里西南至保山縣界一百九十里東北至麗江府舊蘭州界一百三十里西北至野人界二百二十六)
(里)府南三百里為十二關長官司(東至姚安府白鹽井界一百二十里)
(西至雲南縣界一百五十里南至姚安府界三百里北至賓川州界一百七十里)
楚雄府
在省西其地東至雲南府禄豐縣界一百五十五里
西至大理蒙化二府界二百二十五里南至元江府
界三百里北至姚安府大姚縣界二百二十五里東
南至雲南府昆陽州界二百三十里西南至景東府
界二百五十里東北至禄豐縣界一百五十八里西
北至姚安府姚州界二百四十二里由府至省四百
二十里東西廣三百八十里南北袤五百二十五里
附郭為楚雄縣(東至廣通縣界四十里西至鎮南州界五十里南至南安州界四十五里)
(北至定遠縣界四十五里東南至南安州界四十里西南至鎮南州界一百三十里東北至廣通縣界四)
(十里西北至姚安府姚州界九十里)府西北七十里為鎮南州(東至楚雄縣界)
(二十里西至姚安府姚州界九十里南至楚雄縣界二十里北至姚州界五十里東南至景東府界一百)
(八十里西南至大理府趙州界二百二十四里東北至定遠縣界二十里西北至姚安府大姚縣界七十)
(里)府東南五十里為南安州(東至雲南府易門縣界一百四十里西至楚雄)
(縣界十里南至景東府界二百五十里北至楚雄縣界五里東南至雲南府昆陽州界一百八十里西南)
(至易門縣界一百里東北至廣通縣界一百五十里西北至廣通縣界七十里)府北一百二
十里為定遠縣(東至廣通縣界四十五里西至鎮南州界二十五里南至楚雄縣界五十)
(里北至姚安府大姚縣界一百三十里東南至廣通縣界四十里西南至鎮南州界二十五里東北至武)
(定府元謀縣界九十里西北至姚安府姚州界三十里)府東七十里為廣通縣
(東至雲南府禄豐縣界八十里西至楚雄縣界三十里南至南安州界九十里北至定遠縣界四十里東)
(南至雲南府易門縣界六十里西南至南安州界九十里東北至武定府元謀縣界九十里西北至定遠)
(縣界十里)府南一百七十里為&KR1095;嘉(東至南安州界六十里西至景東府)
(界四十里南至元江府新平縣界七十里北至楚雄縣界五十里)府西北一百五十
里為直隸黑鹽井(東至武定府治二百里西至定遠縣治七十里南至廣通縣治八十)
(里北至武定府元謀縣治一百五十里東南至雲南府禄豐縣治一百五十里西南至琅井治三十里東)
(北至定遠縣治二里西北至姚安府姚州治二百里)府東北一百二十里為直
隸琅鹽井(四界俱屬定遠縣)
姚安府
在省西北其地東至楚雄府定遠縣界七十里西至
大理府雲南縣界一百四十里南至楚雄府鎮南州
界七十里北至四川鹽源縣金沙江渡口界二百八
十里東南至武定府元謀縣界一百六十五里西南
至鎮南州界八十里東北至四川會理州界四百二
十里西北至永北府界五百八里由府至省七百里
東西廣二百一十里南北袤三百五十里附郭為姚
州(東西南與府同北至大姚縣界二十五里東南至楚雄府定遠縣界九十里西南至大理府雲南縣)
(界二百七十里東北至大姚縣界二十五里西北至雲南縣界二百四十里)府北六十里
為大姚縣(東至武定府元謀縣界一百四十里西至姚州界三十里南至姚州界四十五里北)
(至四川鹽源縣界二百一十里東南至楚雄府定遠縣界一百三十里西南至姚州界三十里東北至四)
(川會理州界三百六十五里西北至姚州界四十里)府北一百二十里為直隸
白鹽井(東至金沙江三百里西至大理府賓川州治二百里南至本府治一百二十里北至鐵鎖)
(橋一百二十里東南至大姚縣治九十里西南至大理府雲南縣治二百四十里東北至阿拜河十里西)
(北至天乙山五十里)
永昌府
在省西其地東至順寧府界一百四十里西至神護
關界五百五十里南至孟定土府界八百七十里北
至大理府雲龍州界二百五十里東南至順寧府界
一百一十七里西南至天馬關界一千一百一十里
東北至雲龍州界三百五十二里西北至馬面關界
三百里由府至省一千二百里東西廣六百九十里
南北袤一千一百二十里附郭為保山縣(東西北同府南至潞)
(江界一百六十里東南至順寧府界一百一十七里西南至騰越州界一百四十里東北至永平縣界一)
(百六十七里西北至野人界一百四十七里)府西三百六十里為騰越州
(東至保山縣界一百二十里西至野人界一百八十里南至南甸界二十里北至保山縣界一百八十里)
(東南至隴川界一百二十里西南至野人界一百二十里東北至保山縣界一百一十里西北至野人界)
(二百七十里)府東北一百七十里為永平縣(東至蒙化府界一百八十)
(里西至保山縣界五十五里南至順寧府界二十五里北至大理府雲龍州界八十里東南至蒙化府界)
(六十里西南至順寧府界三十五里東北至雲龍州界一百三十里西北至保山縣界五十里)府西
北八百七十里為孟定土府(東至順寧府雲州界西至舊木邦界南至孟璉)
(界北至鎮康界)府南二百二十里為灣甸土州(東至順寧府界二十里西)
(至猛波羅界三十里南至鎮康界二十里北至保山縣界七十里)府南三百八十里
為鎮康土州(東至順寧府界四十里西至潞江界七十里南至耿馬界六十里北至灣甸界)
(五十里)府西南五百里為隴川宣撫司(東至芒市界一百八十里西至)
(干崖界八十里南至舊木邦界一百八十里北至南甸界六十里)府西南四百里為
遮放副宣撫司(東至芒市界一百里西至隴川界四十里南至阿瓦界八十里北至南甸)
(界五十里)府西南三百九十里為南甸宣撫司(東至潞江界一百二)
(十里西至干崖界七十里南至隴川界一百二十里北至騰越州界七十里)府西南四百
八十里為干崖宣撫司(東至南甸界四十里西至盞達界五十里南至隴川界八)
(十里北至南甸界五十里)府西南五百里為盞達副宣撫司(東至干崖)
(界二十里西至巨石關一百里南至銅壁關一百里北至猛曲八十里)府南三百二十
里為芒市安撫司(東至鎮康界三里西至隴川界五里南至遮放界十里北至潞江界)
(十里)府西南一百三十里為潞江安撫司(東至保山縣界十五里西)
(至騰越州界六十里南至芒市界一百五里北至保山縣界一百五十里)府西南六百里
為猛卯安撫司(東至遮放界六十里西至緬甸界八十里南至舊木邦界五里北至隴川)
(界四十里)府東南一千五百六十里為孟璉長官司(東至車里)
(界西至舊木邦界南至孟良界北至威遠界)府南七百二十里為直隸耿
馬宣撫司(東至威遠界一百五十里西至舊木邦界一百二十里南至孟璉界一百里北至鎮)
(康界一百五十里)
鶴慶府
在省西北其地東至永北府界一百二十里西至麗
江府界一百五十里南至大理府賓川州界一百二
十里北至麗江府界五十里東南至永北府界一百
二十里西南至大理府浪穹縣界一百八十里東北
至永北府界四百八十里西北至麗江府界二百里
由府至省一千一百六十里東西廣二百七十里南
北袤一百七十里府西九十里為劎川州(東至本府界四十里)
(西至麗江府界一百五十里南至大理府浪穹縣界一百九十里北至麗江府界五十里東南至本府界)
(四十里西南至大理府雲龍州界一百六十里東北至麗江府界二十里西北至麗江府界五十五里)
府西北四百四十里為維西(東至麗江府界七十里西至川藏擦瓦岡界一)
(千八十里南至麗江府界二十五里北至中甸界三百一十里東南至麗江府界七十里西南至麗江府)
(界七十里東北至中甸界三百二十里西北至中甸界七百二十里)府北四百里為中
甸(東至麗江府界二百三十里西至維西界一百三十里南至麗江府界二百八十四里北至四川裏)
(塘界二百八十里東南至麗江府界一百五十里西南至維西界二百一十里東北至裏塘界一百二十)
(里西北至維西界一百四十里)
順寧府
在省西其地東至景東府界二百二十里西至永昌
府灣甸土州界一百二十里南至猛緬長官司界三
百二十里北至永昌府永平縣界三百七十里東南
至鎮沅府界一百五十里西南至耿馬土司界二百
五十三里東北至蒙化府界一百三十六里西北至
永昌府保山縣界二百三十六里由府至省一千一
百五十里東西廣三百四十里南北袤六百九十里
府東三十里為雲州(東至景東府界一百二十里西至本府界十里南至猛緬土司)
(界三百里北至蒙化府界一百二十里東南至景東府界二百五十里西南至猛緬界一百二十里東北)
(至蒙化府界一百四十四里西北至蒙化府界二十四里)府南三百里為猛緬長
官司(東至戞里江二百里西至邦忽九十里南至猛凖一百里北至習項邦伍一百四十里)
永北府
在省西其地東至四川鹽源縣界三百四十八里西
至鶴慶府界二十五里南至大理府賓川州界一百
一十三里北至外域黃喇嘛界四百六十八里東南
至姚安府大姚縣界一百一十七里西南至大理府
鄧川州界八十里東北至四川三馬喇界二百四十
里西北至麗江府界一百一十里由府至省一千三
百五十里東西廣三百七十三里南北袤五百八十
里府北三百九十八里為永寧土府(東至四川鹽源縣界六十里西)
(至麗江府界八十里南至本府界一百四十里北至劉卜蒙古黃喇嘛界一百六十里)
麗江府
在省西北其地東至永北府界四百里西至怒夷界
六百七十里南至鶴慶府劎川州界九十五里北至
鶴慶府中甸界四十五里東南至鶴慶府界八十八
里西南至大理府雲龍州界六百一十九里東北至
永北府界三百七十里西北至鶴慶府維西界四百
五十里由府至省一千二百四十里東西廣六百七
十里南北袤一百四十里
蒙化府
在省西其地東至大理府趙州界五十里西至順寧
府界一百五十里南至順寧府雲州界一百九十五
里北至趙州界一百里東南至景東府界一百三十
里西南至雲州界一百五十里東北至趙州界五十
里西北至永昌府永平縣界一百七十里由府至省
八百二十里東西廣二百里南北袤二百九十五里
景東府
在省西南其地東至楚雄府南安州界一百二十里
西至順寧府雲州界二百二十里南至鎮沅府界二
百九十里北至蒙化府舊定邊縣界一百三十七里
東南至鎮沅府恩樂縣界一百三十五里西南至順
寧府界三百里東北至楚雄府鎮南州界一百三十
里西北至蒙化府界三百里由府至省一千一百八
十里東西廣三百四十里南北袤四百三十里
形勢(附)
雲南通省
中國地勢起西北匯東南獨滇居西南凡大江以南
之山多由滇𣲖分論形勢有登高而呼之概焉夫左
繞金沙右界瀾潞重關複嶺鳥道羊腸此滇之大勢
也雲南一府山盤水曲較諸郡稍平衍用建省治馭
控兩迤東以曲靖為門戶西以楚雄為屏翰澂江衛
其南武定障其北大理居迤西之中設提督標與省
會相策應焉至元江開化臨安接壤交阯永昌順寧
威遠外臨緬甸永北鶴慶麗江近連吐蕃此數郡者
實資鎖鑰與黔蜀粤西境相屬壤相錯也夫謀國者
必相隂陽以居民籌邊者必圖險要以御遠其於形
勢俱當有考故附志之
雲南府
左環金馬右擁碧雞列昆海以為池枕螺峯而帶郭
山明水秀南土要區(前志)千峯環列一水中開為龍盤
鳳翥之區有襟江帶湖之概形勝甲於滇中壯麗雄
乎列郡
昆明縣(附郭)富民縣(九峯聳拔三卧蜿蜒山産蘭芝水流農納省會之藩蔽武定之咽喉)
宜良縣(龍山東峙象嶺西横盤河瀠洄湯池環繞會城鎖鑰澂曲籓籬)羅次縣(東擁玉龍)
(西翔金鳳河流星宿溪瀉沙摩羅部三城昔稱巖邑)晉寧州(負山帶河腴田沃壤左盤龍而右望)
(鶴前玉案而後昆池山川之秀郡屬稱首)呈貢縣(背倚三臺面臨昆海梁山拱秀於南寶象迴環)
(於北平原廣野郡南輔車)安寧州(玉帶瀠迴碧繞螳螂之水石寶屹立青垂筆架之雲省城肘腋)
(西迤門庭)祿豐縣(崇山䆳谷曲水重關地屬東西之衝險居玉龍之脊)昆陽州(蒙果秀列)
(三峯渠濫流經五甸扼滇池之津要據螳川之上游)易門縣(西界綠汁北臨九渡黎崖入雲險僻)
(稱最)嵩明州(前横利澤後擁嵩山川原衍沃東北雄封)
曲靖府
帶水環山平疇廣野為全滇之鎖鑰作兩迤之門庭
壤接東烏西南重鎮(前志)石龍表天柱於前木密疉重
關於後勝嶺為四封之雄白石當一面之阻地介極
衝險資防守
南寧縣(附郭)霑益州(層山繞其西北二水交於東南地當黔蜀之衝山接烏蒙之險)陸
涼州(雄山東峙石戶西扄為澂廣之通衢實興古之要鎮)馬龍州(崇山如墉通道若綫省東)
(要害之區興古薄瘠之地)羅平州(鐘山羅列遠臨大渡之河白臘高嶷更接八部之嶺郡東關鎖)
(捍衛邊陲)尋甸州(地連中慶壤接曲州山列玉屏海涵清水密邇東川獨當一面)平彝縣
(白馬崚嶒青溪䆳密定南高插雲霄三臺突起廣野入滇門戶孔道衝煩)宣威州(左峙龍山後距)
(可渡前達交水右遶車滃扼黔蜀之咽喉為曲尋之重蔽)
臨安府
高山大澤宅其中長江巨河繞其外延袤千里迴環
四塞八屬星陳内雄遠甸五司碁布外鎖重關(舊志)迷
蒙寧嶍扼控邊陲異水杞湖互環府治山水明秀之
區人文會萃之地
建水州(附郭)石屏州(諸峯聳翠三島洄瀾異湖九曲之勝頗稱靈秀)阿迷州(烏充)
(東峙安邊西連盤江瀘水瀠繞交流形勢最為竒勝)寧州(扄以樓山環以瓜水蘭蕙香生文筆清流)
(飛瀉巔崖郡北簡僻之區滇南平衍之土)通海縣(秀山出羣峯之表杞湖匯衆水之流三郡大道)
(邑壤頗衝)河西縣(琉璃堆青螺髻擁翠踞溪山之勝極曠渺之觀)嶍峨縣(峙以峨山襟以)
(曲水巉削萬峯臨元要害)蒙自縣(城據目山江通梨水壤接交岡諸蠻雜處)
澂江府
三隅負山一面臨水州邑四城環衛郡治原非用武
之地稍稱饒沃之區(舊志)金蓮玉筍突兀東西撫仙星
雲瀠繞内外挾湖山之勝名魚稻之鄉(前志)北通省會
南接鉤町東據龜山赤水之雄西連嶍峨新化之險
地勢無多界東迤而中處山川獨秀為滇省之名疆
河陽縣(附郭)江川縣(北枕關嶺南撫星湖海門橋一線中通為臨澂孔道)新興州
(竒黎西阻靈照東嵌為會城之南屏實鉤町之北障)路南州(竹山壁立赤水迴環東界廣曲西輔)
(郡城)
武定府
左翼筆架右輔天馬支雲一塔高峙如峯南北兩河
瀠洄似帶(舊志)僰陋西連蒙山東峙獅峯崒嵂雄虎視
於江關鳩水蜿蜒儼龍盤於石舊壯金沙之南面控
蜀道之北門
和曲州(附郭)元謀縣(馬頭聳峙於前長山綿亘於後金沙北繞西溪南瀠)禄勸州
(寨雄羅婺峽峻紅崖絳雲封擬岱宗掌鳩波連滇海)撒甸(地僻山深川原遼闊壤接東川最為險阻)
廣西府
諸山環峙為屏八甸瀠流為塹比鄰西粤密邇南交
(舊志)大小維摩土酋恃其營窟十八山寨夷盜依作藪
淵當分邊腹内外之防宜審獠蠻彈壓之要(前志)披帶
河山界限滇粤南走鉤町北通省會漢夷錯雜之區
水陸交接之路
師宗州(崇山峭拔盤水瀠紆密箐深林壤連西粤)彌勒州(龍嶺環城盤江遶甸阿盧舊部)
(廣西咽喉)邱北(維摩五里水下三鄉地廣人稀夷多漢少)
廣南府
崇崖巨壑峻坂深林南限以西洋之水北表以牌頭
之山一夫當關千人莫入(舊志)兩粤衝途交夷要障南
木伏流遠匯右江之水者鷂高峙遙連古器之墟旅
途之斥堠當嚴蠻獠之出沒宜備(前志)東抵粤西南臨
交阯西通阿迷北走彌勒地當水陸之衝川原最為
險固
元江府
清河禮社險據江關棲霞玉臺雄稱地鎮外有車里
作蔽内以新嶍為藩(舊志)三江合繞諸緬遙牽峩崀為
河險矣天開巨壑馬籠列嶂壯哉地闢重藩(前志)北距
哀牢東通鉤町為五司之上游實普沅之門戶
新平縣(深谷崇山地勢險阻伏戎於莽防守宜嚴)他郎(紅蓮近聯遮碧峭壁凌空阿墨遠匯)
(谷麻長江似帶作元江之蔽扼鎮普之衝)
開化府
鉤町舊疆強現分地臨廣接壤交阯為鄰深山叢箐
僻地險區(舊志)二臺綿亘足衛金湯八戛重圍堪為垣
牖崇岡瀠澗作臨郡之屏藩重鎮雄封實邊夷之控
制
文山縣(附郭)
鎮沅府
地處夷粤山漸平衍緬猛交撾之通衢臨元景楚之
接壤人皆猓濮屬近羈縻(前志)樂版崚嶒紆迴鳥道烏
連峻峙邃密雲門四圍阻險中闢平原亦邊徼奥區
也
恩樂縣(東據碧松南迎文筆遠控普洱近接哀牢控制夷賊最為切要)
威遠
泉水蘊涵不竭寶谷潤澤無窮財賦要區邊陲僻壤
東川府
地控金沙臨昭通之南面山高雲弄綰省治之北門
東接威寧西通會理内負江山之雄外連黔蜀之勢
會澤縣(附郭)
昭通府
地稱僻險勢接川黔八仙海近作湯池二龍山遠為
藩衛道路﨑嶇土田瘠薄
恩安縣(附郭)鎮雄州(綽紐左峙硌砌右蟠苴斗河横於南白水江繞其北山川險扼地勢)
(阻深)永善縣(昭通為滇省東北之極邊永善又為昭通東北之極邊山如蓮瓣直接雲霄江連敘)
(州可通舟楫)大關(鼠&KR0749;林深牛欄江遠白水遶其外涼山環其中洵足屹當一面)魯甸(龍山)
(西峙黑水南流扼塞諸蠻地稍平衍)
普洱府
南接老撾西連車里表以鳳凰天筆之山帶以把邊
九龍之水肇造雄封邊陲重地
攸樂(地衍平川天開曠野芟除荆棘可比成賦中邦)思茅(玉屏峻削南澗縈紆為郡治之輔車)
(作南陲之屏蔽)
大理府
地稱若水山號昆彌瀾滄金沙繞其東西鐵柱石橋
雄其上下(舊志)蒼山為險榆河為池阻以迴嶺崇岡緣
以漾濞巨浸洵南服之都會據全省之上游(前志)倚鶴
麗為北藩藉楚姚作門戶西障永昌南倚蒙順上下
重關溪山秀美
太和縣(附郭)趙州(左瀕西洱右障昆彌藉鐵柱作巖城為葉榆之庭戶)雲南縣(川原)
(平衍岡巒四塞形勝完固西迤神臯)鄧川州(南扼龍關西倚象嶺蒼洱上游此為要地)浪穹
縣(扼塞兩江灌輸寧水南詔奥區西迤勝地)賓川州(鍾英東峙雞足西盤内擁赤崖鐵索之巖)
(區外繞金沙洱水之天塹)雲龍州(後阻瀾江前帶沘水崇山複嶺號稱巖疆)
楚雄府
山川清淑峻嶺重關北距金沙南瀠禮社東接昆明
西連大理最為大部(舊志)岡巒盤鬱林麓迴環東峙響
水雄關直扼諸夷之領南控&KR1095;嘉要害實通九郡之
衢(前志)四達皆通有隘可守會城屏蔽西道咽喉
楚雄縣(附郭)鎮南州(阿雄英武關塞當衝苴水盤山險要足據一方重地九府通衢)南
安州(妥甸雨竜地皆扼要安郎法戛山盡嵯峨不無伏莽之虞當為綢繆之計)定遠縣(四圍)
(險峻中衍平川背拊姚安吭扼武定)廣通縣(陡澗高岡迴環綿亘外以響水回蹬為鎖鑰内以羅)
(苴和茶為奥區)&KR1095;嘉(山峙卜門水流黑石哀牢逼近防守宜嚴)黑鹽井(兩崖蔽天中通一線)
(烟氣成雲井脈涓涓洪流奔駛財賦不竭)琅鹽井(鰲峯鎖水寶應開源水秀山明鍾靈井脈)
姚安府
崇山修谷平疇廣川(明一統志)北枕金沙南襟威楚制烏
蠻之悍障邛莋之衝相如諭蜀擬以後園丞相征南
駐兹籌筆乃六詔之中分而三川之門戶也(前志)蜻蛉
舊地龍馬高峯金沙逶迤伏莽無憂玉屏重開金湯
足恃扼要西北足當藩籬
姚州(附郭)大姚縣(烟蘿森列龍馬奔騰儲書案山之英納蜻蛉河之澤蕞爾彈邑明秀可稱)
白鹽井(寶關毓瑞象嶺連雲井應神羊源流弗涸)
永昌府
西極南隅界華夷於一綫豹關虎旅咸控引於重門
(舊志)滄江怒水為襟帶於東西九隆三崇作屏藩於左
右據八關二堡之形勝扼三宣六慰之咽喉(前志)寶蓋
高臨玉壺環拱勢壓邊疆獨當一面滇西鎖鑰邊徼名區
保山縣(附郭)騰越州(孤懸天末接壤殊方控制麓木諸司為出緬之門戶)永平縣
(深巖絶澗峻嶺重巒為金齒之垣墉實雲龍之犄角)
鶴慶府
四山壁立勢若梯雲一水伏流形如環帶枕雪山以為
障雄開義督之都控石門以當關險扼吐蕃之部(前志)天
塹則金沙漾水地利則鐡橋石門形據上游勢雄邊徼
劒川州(西枕老君南屏石寳華山紫氣劒水川形越析要區石門重地)維西(山巒萬疊雪嶺)
(千重扼西藏之咽喉據極邊之要地)中甸(雪巘千尋欄杆十二﨑嶇險仄鳥道羊腸有形勝之足恃)
(自防禦之宜嚴)
順寧府
衆山環繞於西南兩江襟帶於東北雲州彈丸有建
瓴之勢三甸鼎足分犄角之形(舊志)水與吐蕃交阯同
其源山從崑崙蜀岷疏其脈兩崖夾峙一路中通神
舟渡天塹之雄永鎮關地軸之險
雲州(近接景順之交僻在僰濮之徼深山盤水地氣炎蒸)
永北府
枕石峽抱金沙列岫自畫圖而出長江儼束帶而來
控扼土番屹為要地土狹而饒兵強而勁(明一統志)西北
籓籬山川險阻波環三島瀘沽高水寨之雄地擁諸
司革甸控野番之域(前志)孤懸江外三面皆山實巖疆
鎖鑰之區有扼拊吭背之勢
麗江府
雪消春水遙連西蜀之偏鱗次碉房直接吐蕃之宇
重關壁立四塞星羅為南滇之保障作益部之屏藩
(舊志)東寧永而南鶴劎西怒夷而北吐蕃雪嶺崔嵬金
沙蜿蜒番夷扼塞南服巖疆
蒙化府
面威楚背點蒼昆彌在其左瀾滄在其右控制南澗
諸蠻形勢最為險固(舊志)兩江天限重嶺墉崇東枕文
華南倚巍寶堪稱僻郡亦屬要區(前志)鳳凰天耳羣峯
如帶以迴環漾濞陽瓜一川若掌而平衍崑崙扼要
虎視諸蠻蒙舍恢疆雄先六詔
景東府
邦泰孟沼突兀於東南景董鶴籠逶迤於西北大河
源夙名水寨沿江路長抱山根(舊志)蒙樂為屏屹矣崆
峒之勢蘭津若帶儼然江漢之長徼外之極邊緬僰
之扼塞(前志)把邊縈繞於東郊瀾滄瀑流於西界鶴籠
北翔錦屏南列壯威普之聲勢作蒙楚之屏藩
雲南通志卷五
