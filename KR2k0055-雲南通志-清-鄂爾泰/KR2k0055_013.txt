欽定四庫全書
雲南通志卷十四
積貯
為治之本在於重農足食之方莫先積穀古者耕
九餘三有備無患雖遇歉歲民無饑色若臨時而
圖補救則往往無及矣故積貯者天下之大命也
矧滇中山多田少舟楫不通不能望轉輸於他路
未雨綢繆之計尤宜急焉
國家稽古定制郡縣貯穀常平每年存七糶三責成
於有司行之久矣復厪
世宗憲皇帝睿慮酌行古社倉法春貸秋斂社立長副以
主其事官無私焉可不謂法良意美矣乎惟良司
牧實力奉行擇里社之誠信而廉幹者任之官不
得藉稽察之名以恣侵漁豪右不得規收發之柄
以滋蠧弊庶幾有贏無耗民食永資所謂有治法
尤賴有治人也至歲徵本色任土作貢者已具田
賦兹不載志積貯
元世祖至元六年始立常平倉於路府豐年米賤官為
增價糴之歉年米貴官為減價糶之立義倉於鄉
社社置一倉以社長主之豐年每親丁納米五斗
驅丁二斗無粟聽納雜色歉年就給社民八年
詔以和糴倉糧貯常平倉二十三年詔以鐵課
糴糧充常平倉
武宗至大二年詔府州縣設立常平倉以權穀價
泰定帝泰定二年勅有司治義倉以救荒書頒州縣
文宗天歷二年命所在置常平倉備荒
明洪武十八年令天下有司凡遇歲饑先發倉穀賑貸
然後具奏
正統五年令各處預備倉凡民人自願納米麥細糧
一千石之上雜糧二千石之上請勅奬諭六年
詔預備倉民有饑窘即時驗實賑濟七年令布
政司凡預備倉糧給借饑民每米一石候有收之
年折納稻穀二石五斗還官又令各府州縣變賣
贓罰入官之物糴糧備賑
成化九年定吏典納米預備倉給賞格
弘治十年令以無礙官錢糴米貯預備倉十八年
令各府州縣贓罰贖罪等物折糴稻穀入預備倉
正德二年令雲南撫按同三司掌印等官查勘各庫
藏所積除軍前支用銀物外其餘堪以變賣及官
地湖池等項可以召人佃種收租者儘數設法糴
買米穀上倉專備賑濟又議准凡問刑衙門有例
該納米者每石折穀一石五斗收貯各預備倉
七年令人犯贖罪紙劄許折穀米上倉
嘉靖三年令各處撫按官督該司處置預備倉以積
穀多少為考績殿最四年令撫按官翻刊積穀
備荒過事宜發所屬檢閱收過穀石實數并令於
春季奏報六年令撫按官督有司倣常平法積
穀救荒八年令各府州縣積穀備荒行義倉法
令本土人民各二三十家約為一會每會共推家
道殷實素有德行一人為社首處事公平一人為
社正會書算一人為社副每朔望一會分别等第
上等之家出米四斗中等二斗下等一斗每斗加
耗五合入倉上等者主之但遇荒年上戶量貸豐
年照數還倉下戶酌量賑給不復還倉府州縣造
册送撫按每年查算一次若虚即罰社首出一年
之米二十四年令罪人有力者納米入預備倉
萬歷五年令撫按酌定地方難易為積穀等差年終
分别多寡定有司賞罰八年令撫按奏報積穀
實數并勅有司不許妄行苛罰
本朝順治十七年議准常平倉穀春夏出糶秋冬糴還
平價生息務期便民如遇凶荒即按數給散災戶
貧民有司實力奉行十八年議准捐輸賑荒見
任官員鄉紳願納米一千石或銀一千兩以上者
加級納米一千石銀一千兩以下至米一百石銀
一百兩以上者分别紀錄商民納米五十石銀五
十兩者給匾旌奬納米一百石銀一百兩者給九
品頂帶納數多者遞加職銜生員俊秀准納米入
監讀書
康熙十八年令地方官整理常平倉每歲秋收勸諭
官紳士民捐輸米穀照例議叙鄉村立社倉鎮店
立義倉捐輸積貯公舉本鄉敦重善良之人管理
出陳入新春月借貸秋收償還每石取息一斗年
終州縣將數目呈詳上司報部管倉人儲穀繁多
題明給頂帶榮身有官吏掊克者照侵欺正糧例
處分有強派抑勒借端擾民者該督撫題參治罪
十九年令直省常平倉穀畱本地備賑義社倉
穀畱本村備賑永停協解外郡二十一年令雲
貴總督蔡毓榮於滇南酌定各款捐輸米十餘萬
石分貯兩迤郡縣每歲出陳易新遇有征調本省
額糧未敷則酌動以濟兵年饑則平糶以濟民更
將事例定為銀米兼輸米以備積貯之需銀以供
修城之用二十五年巡撫王繼文奏准雲南孤
貧口糧歲發常平倉捐穀賑恤二十九年
上諭常平等倉積穀關係緊要見今某省實心奉行某
省奉行不力着再行各該督撫確查具奏嗣後直
省總督巡撫及司道府廳州縣官員務宜確遵屢
次諭旨切實奉行如有仍前玩愒苟圖塞責漫無
積貯者將該管官員總督巡撫一并從重治罪
三十年定土司延誤公事者照流官罰俸例罰米
備賑三十一年
詔各該地方官勸諭百姓比戶量力共相樂輸州縣官
將捐助者姓名與米數註册其春夏乏食者貸與
之至秋照數收入四十五年覆准總督貝和諾
以滇省舟楫不通常平倉積貯較之别省尤為緊
要自康熙二十九年春季起至四十二年春季止
通共捐過監生并各官捐納紀錄穀三十二萬七
千三百二十石自四十二年四月暫行停止令往
陜西甘屬地方捐納迄今三年滇省赴甘屬捐納
監生者止有六名彼此無益令雲南常平倉仍照
例本省捐納
雍正二年
詔行便民社倉將常平倉捐輸穀石自雍正二年為始
改為社倉仍令糧道專管彙造總册每於年終詳
報
題達一次三年
上以南北各省秋成大熟因
諭督撫轉飭所屬有司宜乘豐年力行社倉之法十
一年
上諭各省州縣設立社倉原以便民濟用若遇應行借
給之處該州縣官一面申詳上司一面即速舉行
雲南糧儲道
實貯各府州縣鹽井歴年社倉穀麥荍稗青稞共六
萬九千九百九石四斗六升二合零
實貯各府州縣鹽井歴年捐納捐輸罰俸降罰學租
捐買米穀麥荍稗豆共四十二萬八千六百三十
八石二斗一合零
雲南府
實貯捐納穀一萬石又存道款捐買米一千五百
五十石
昆明縣
實貯歴年社倉穀六千二十石九斗八升六合捐
納捐輸米穀一萬六千四百八十六石五斗七合
又存道款捐買米三千四百五十石
富民縣
實貯歴年社倉穀六百九十一石四斗六合捐納
捐輸穀四千三百二十八石八斗四升
宜良縣
實貯歴年社倉穀一千九百四十七石四斗八升
捐納捐輸穀二千八百一十八石二升五合
羅次縣
實貯歴年社倉穀四百六十三石七斗四升五合
捐納捐輸穀五千一百九十四石九斗二升
晉寧州
實貯歴年社倉穀二千五百三十三石五斗捐納
捐輸穀六千二百石二斗四升
呈貢縣
實貯歴年社倉穀七百八十七石四斗九升捐納
捐輸穀三千三百三十四石二斗八升
安寧州
實貯歴年社倉穀七百二十七石三斗七升捐納
捐輸穀三千七百四十一石一斗九合
禄豐縣
實貯歴年社倉穀一千二百九十五石六斗八升三
合零捐納捐輸穀四千四百六十八石一斗二
升
昆陽縣
實貯歴年社倉穀一千七石九斗三升捐納捐輸
穀四千四百二十石二斗九升
易門縣
實貯歴年社倉穀七百二十七石四斗八升捐納
捐輸穀四千五百九十一石六斗三升三合零
嵩明州
實貯歴年社倉穀一千三百七十八石六斗捐納
捐輸穀五千八百三十八石一斗二升
曲靖府
實貯捐納捐輸穀荍六千九百一十九石五斗八升
南寧縣
實貯歴年社倉穀五百七十四石九斗七升捐納
捐輸穀五百五十七石七斗三升
霑益州
實貯歴年社倉穀二百二十石四斗捐納捐輸穀
二千六百四十一石一斗一升五合
陸凉州
實貯歴年社倉穀二千三百四十四石五斗九升八
合捐納捐輸穀麥荍四千六十一石三斗一升
馬龍州
實貯歴年社倉穀一百八十七石二斗捐納捐輸
穀三千九百一十石四斗六升二合
羅平州
實貯歴年社倉穀五百二十七石九斗五升五合零
捐納捐輸穀米五千一百五十石七斗九升
尋甸州
實貯歴年社倉穀一千一百一十五石一斗二升
捐納捐輸穀四千一百七十九石九斗九升六合
平彝縣
實貯歴年社倉穀六百九石三斗八升捐輸穀五
十二石一斗一升
宣威州
實貯歴年社倉穀二百四十石二斗四升一合零
捐納穀二千七百五十石四斗五升五合
臨安府
實貯捐納捐輸穀五千一百七十九石七斗
建水州
實貯歴年社倉穀七百三十石五斗捐納捐輸穀
一千一十石一斗四升
石屏州
實貯歴年社倉穀四百六十三石五升五合捐納
捐輸穀四千六百三十五石九斗六升
阿迷州
實貯歴年社倉穀二千一百九十六石二斗四升
捐納捐輸穀麥七千三百八石六斗一升三合
寧州
實貯歴年社倉穀三百七十一石六斗七升五合
捐納捐輸穀四千一百一十一石三斗九升
通海縣
實貯歴年社倉穀五百一十五石捐納捐輸穀四
千七十八石一斗三升
河西縣
實貯歴年社倉穀四百七十三石七斗三合零捐
納捐輸穀四千九十二石二斗九升
㠄峩縣
實貯歴年社倉穀三百六十五石七斗八升捐納
捐輸穀四千二百二十四石八斗八升
蒙自縣
實貯歴年社倉穀六百九十一石六斗四升九合四
勺捐納捐輸穀四千六百九十二石二斗
澂江府
河陽縣
實貯歴年社倉穀一千一百七十三石八斗九升
捐納捐輸穀三千五百二十七石五升五合
江川縣
實貯歴年社倉穀四百五十五石四斗九升二合
捐納捐輸穀豆四千七十六石三斗九升
新興州
實貯歴年社倉穀荍一千九百八十九石八斗五升
九合捐納捐輸穀六千三百六十四石四斗
路南州
實貯歴年社倉穀一千二十四石捐納捐輸穀四
千二百七十九石八斗六升
武定府
實貯捐納捐輸穀三千六百九十石三斗
和曲州
實貯歴年社倉穀三百九十石九斗五升捐納捐
輸穀稗四千三百七十一石一斗三升九合
元謀縣
實貯歴年社倉穀一千二百三十三石一斗二升
捐納捐輸穀六千一百七十一石二斗二升
禄勸州
實貯歴年社倉穀三百八十三石六升八合零捐
納捐輸穀四千九百一十一石三斗三升
廣西府
實貯歴年社倉穀荍九百四石九斗六升捐納捐
輸米穀七千八百八十二石
師宗州
實貯歴年社倉穀荍五百七石七斗捐納捐輸穀
荍四千八百三十四石五斗九升
彌勒州
實貯歴年社倉穀八百四十九石六斗七升捐納
捐輸穀五千二十六石五斗六升五合
廣南府
實貯歴年社倉穀九百六十三石六升零捐納捐
輸穀八千一百八十二石六斗
廣南營
實貯歴年社倉穀四百三十五石四斗
元江府
實貯歴年社倉穀一千九百五十七石九斗六升
捐納捐輸穀六千一百九十二石五斗二升五合
新平縣
實貯歴年社倉穀二百四十四石九斗捐納捐輸
穀一千五百四石五斗九升
開化府
文山縣
實貯歴年社倉穀一千六百石五斗九升捐納捐
輸穀一萬二千一百六十五石六斗四升
鎮沅府
實貯歴年社倉穀二百五石四斗五升捐輸穀荍
二百六十五石
恩樂縣
實貯歴年社倉穀一百二十八石八斗捐輸穀荍
稗二百四十二石
威遠
實貯歴年社倉穀一百五十四石三斗九升
東川府
會澤縣
實貯捐納穀七千二百四十七石
普洱府
實貯歴年社倉穀九百七十六石四斗三升九合零
捐輸罰俸米穀一千一百一十六石八斗五升
大理府
實貯捐納捐輸穀六千二百一十三石九斗
太和縣
實貯歴年社倉穀九百三十五石九斗一升三合
捐納捐輸穀六千四百二十石六斗二升
趙州
實貯歴年社倉穀九百七十二石四斗捐納捐輸
穀六千七百五十石五斗六升
雲南縣
實貯歴年社倉穀一千六百五十四石一斗三升
捐納捐輸穀六千九百一十四石三斗七升
鄧川州
實貯歴年社倉穀三百八十四石捐納捐輸穀三
千三百三十九石五斗四升
浪穹縣
實貯歴年社倉穀四百三十五石三斗五升捐納
捐輸穀二千九百四十二石七斗二升
賓川州
實貯歴年社倉穀三百七十九石一斗五升捐納
捐輸穀六千八百五十五石五斗一升
雲龍州
實貯歴年社倉穀五百一十三石九斗八升捐納
捐輸穀四千三百七十五石八斗
楚雄府
實貯捐納穀七千四百四十石
楚雄縣
實貯歴年社倉穀一千六十石捐納捐輸穀四千
一百五十七石八斗五升
鎮南州
實貯歴年社倉穀六百一十五石捐納捐輸義田
租穀八千六十七石六斗四升二合零
南安州
實貯歴年社倉穀八百一石三斗六升六合捐輸
穀三百五十二石七斗九升二合零
定遠縣
實貯歴年社倉穀九百石捐納捐輸義田租穀一
萬一千七百七十九石三升二合
廣通縣
實貯歴年社倉穀三百七十三石九斗六升二合
捐納捐輸穀六千一百六十九石九斗七升
黑鹽井
實貯歴年社倉穀一百四十二石三斗五升捐輸
穀一百六十四石
琅鹽井
實貯歴年社倉穀一百七十石九斗五升捐輸穀
一百二十四石六斗
姚安府
實貯捐納捐輸穀七千一百二十石
姚州
實貯歴年社倉穀二千一百二十九石九升七合零
捐納捐輸穀三千七百九十四石五斗二升
大姚縣
實貯歴年社倉穀一千三百九十五石八斗七升
捐納捐輸穀四千八百五十八石五斗四升
白鹽井
實貯歴年社倉穀二百四十八石捐輸穀三百二
十三石
阿陋井
實貯歴年社倉穀六十八石捐輸穀一百五十一
石九斗
永昌府
實貯捐納穀二千二百四十石
保山縣
實貯歴年社倉穀二千四百六十五石二斗九升八
合捐納捐輸穀一萬一千四百八十二石一斗
九升
騰越州
實貯歴年社倉穀八百五十五石捐納捐輸穀租
二萬三千五百六石二斗九升
永平縣
實貯歴年社倉穀六百八十八石二斗九升捐納
捐輸穀五千一十七石五斗四升
鶴慶府
實貯歴年社倉穀四百六十四石一斗六升三合
捐納捐輸穀麥豆六千六百二十一石二斗八升
劒川州
實貯歴年社倉穀稗二百六十八石捐納捐輸穀
稗三千三百七十七石二斗九升
維西
實貯歴年社倉穀一十一石七斗
中甸
實貯歴年社倉青稞四十一石五斗
維西營
實貯歴年社倉穀三石八斗
順寧府
實貯歴年社倉穀一千七百四十二石八斗八升四
合零捐納捐輸穀六千八十二石三斗六升
雲州
實貯歴年社倉穀一千二十八石八斗捐納捐輸
穀四千二百五十五石三斗一升
永北府
實貯歴年社倉穀五百七十一石九斗捐納捐輸
穀九千四百八十一石九斗九升五合
十二關
實貯存倉罰俸京斗米九石一斗一升二合零
麗江府
實貯歴年社倉大小麥四百九十六石二斗捐納
罰俸米穀二千四百五十二石五斗
蒙化府
實貯歴年社倉穀一千三百五十石五斗二升捐
納捐輸米穀九千九百一十六石四斗九升六合
景東府
實貯歴年社倉穀一千八百六十五石五斗九升一
合零捐納捐輸義田租穀七千七百一十三石
一斗四升
雲南通志卷十四
