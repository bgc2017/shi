雲南通志卷四
建置
粤稽封建易為郡邑勢分今古而制與時宜自彩
雲南見漢開不賓博南蘭津已頌德廣矣然唐仍
羈縻葆就宋竟畫斧分疆即元明廣設府路徧置
官司半猶土酋世守我
國家聲教覃敷湛恩汪濊雕題鑿齒納土輸誠與侯
甸采衞共登版籍何其盛也於是邑小則裁倂以
省冗員地大則添設以重守土因革損益之閒布
置周詳規模宏遠豈非
聖人首出庶物斯萬國咸寧哉志建置
雲南通省建置
唐虞為南交昧谷之交夏商為梁州之域周合梁於
雍又為雍州邊裔戰國時楚頃襄王使將軍壯蹻略
地伐夜郎西至滇池遂自王其地號滇國(見後漢書按史記作)
(楚威王時文獻通考云若莊蹻自威王時將兵略地屬秦陷巫黔中郡道塞不通凡經五十二年豈得如)
(此淹久史記謬誤范書為正)秦時通道置吏莊氏猶世王滇(史記秦使)
(常頞略通五尺道諸國頗置吏焉)漢武帝建元中始通西南夷置犍
為郡尋罷西夷獨置南夷元狩元年始通滇國元鼎
六年置牂牁越巂諸郡元封二年以兵臨滇滇王降
置益州郡昭帝始元元年立鉤町侯亡波為王新莽
時改犍為郡為西順牂牁郡為同亭越巂郡為集巂
益州郡為就新貶鉤町王為侯蠻夷盡反越巂夷任
貴自立為卭穀王會莽敗漢興誅貴後漢先武建武
二十七年哀牢夷内附封為君長明帝永平十二年
分益州郡置永昌郡三國漢先主章武元年分犍為
屬國置朱提郡後主建興三年諸葛亮南征平四郡
改益州郡為建寧郡分建寧永昌郡為雲南郡分建
寧牂牁為興古郡俱領於益州刺史(見蜀志後主傳)晉武帝
泰始二年分益州置梁州七年又分益州之建寧永
昌雲南興古四郡為寧州統縣四十五太康三年復
廢寧州入益州立南夷校尉以護之監五十八部蠻
族惠帝太安二年復置寧州(晉書永昌從事孫辨請復置寧州從之即以南)
(夷校尉李毅領刺史竝轄牂牁越巂朱提三郡按宋書載太安二年)又分建寧以西之
七縣别立為益州郡懷帝永嘉二年改益州郡為晉
寧郡分牂牁立平夷夜郎二郡五年分興古之東立
西平郡分永昌雲南立東河陽郡分牂牁朱提建寧
為平夷夜郎二郡(本永嘉二年置當是再分朱提建寧以益之耳)又分朱提
為南廣郡成帝時(失年)分興古為梁水郡(按晉書王遜傳遜以地勢)
(形便上分牂牁為平夷郡分朱提為南廣郡分建寧為夜郎郡分永昌為梁水郡又改益州郡為晉寧郡)
(事皆施行蓋總遜為刺史時其前後建置如此非諸所改置俱在永嘉二年也)又分雲南為
興寧郡分東河陽為西河郡成帝咸康四年分牂牁
夜郎朱提越巂四郡為安州八年又罷并寧州以越
巂還屬益州省永昌先是惠帝太安元年李特起兵
於蜀尋僭號漢益州郡縣皆沒於特其後李雄又分
漢嘉蜀二郡立沉黎漢原二郡李壽又分寧州之興
古永昌雲南朱提越巂河陽六郡為漢州郡縣沒於
李氏者四十六年而江左仍遥置之穆帝永和二年
桓温滅蜀復有其地改平夷為平蠻郡簡文帝咸安
二年益州復沒於苻氏孝武帝太元中復為晉有宋
時為寧州領郡十五(宋志州領建寧晉寧牂牁平蠻夜郎朱提南廣建都西平西河)
(東河陽雲南興寧興古梁水凡十五郡内按建都郡志載晉成帝分建寧立晉志缺載)齊時為
寧州鎮領郡三十(其南廣梁水建寧晉寧雲南西平夜郎東河陽平蠻興古興寧凡十)
(一郡名與宋同其建平南牂牁西河陽西阿平樂南朱提北朱提宋昌永昌九郡廢置無考又齊武帝永)
(明二年置南犍為郡五年置益寧郡鬱林王隆昌元年置西益江陽犍為永興永寧安寧六郡海陵王延)
(興元年置東朱提郡明帝建武三年置安上郡共十郡註云皆無民戸)梁武帝大同中
置南寧州太清二年爨瓚竊據牂牁興古等郡(事詳雜紀)
(及封建)陳時地没於爨蠻隋高祖開皇中瓚子震翫遣
使朝貢命韋世冲以兵戍之置恭州協州昆州又置
牂州六年改越巂郡為西寧州十八年又改為巂州
煬帝大業初廢恭州協州隋末謝趙諸蠻分據其地
(俱詳見雜紀)唐高祖武德初遣使至南中招降其部落復
置南寧州(漢夜郎地元年開南中因故同樂縣置治味)又置昆州恭州協
州復析協州為靖州隸戎州都督府三年以牂牁首
領謝蠻地置牂州以牂牁蠻别部置充州隸黔州都
督府四年以漢雲南縣地置姚州雲南郡又置姚州
都督府領州十三(唐書地理志註以古滇王國民多姚姓因置姚州都督并置州十三)
又置西濮州尹州曾州西平州隸戎州都督府置矩
州隸黔州都督府復置總管府於南寧州五年僑治
益州七年復以南寧州為都督府又分置西寧州南
雲州南龍州西宗州西利州西豫州以弄棟地置裒
州八年改南寧州為郎州復治味改恭州為曲州太
宗貞觀元年罷郎州都督府三年改西豫州為縻州
以爨弘達之子歸王為南寧州都督以東謝蠻地置
應州以南謝蠻地置壽南州四年又置琰州改壽南
州為莊州皆隸黔州都督府八年改西寧州為黎州
南雲州為匡州西平州為盤州十一年改西濮州為
髳州南龍州為鉤州西宗州為宗州西利州為微州
以莊州為都督府尋又以西趙酋地置明州隸黔州
都督府二十二年分郎州地置麻州二十三年徒莫
祗蠻儉望蠻皆内屬以其地置傍望求邱覽五州隸
戎州都督府高宗麟德元年移姚州都督府於弄棟
川咸亨三年昆明蠻十四姓率戶内附以其地分置
殷州總州敦州隸黔州都督府調露元年復廢姚州
武后垂拱四年復置萬歲通天二年昆明夷内附以
其地置寳州隸黔州都督府中宗景龍二年罷莊州
都督府元宗開元五年復以郎州為南寧州十五年
復置殷州(本咸亨三年置尋廢至十五年復置)又有哀牢别種其先自
號六詔(蒙巂越析浪穹鄧睒施浪蒙舍)開元之末蒙舍詔漸強并吞
五詔尋以功策授雲南王天寶元年置姚州邆州守
捉使九載蒙舍僭國號曰大蒙德宗興元初蒙舍改
國號曰大理貞元二年復置殷州(按殷州屢置屢廢貞元二年節度使)
(韋臯表請復置)十年蒙舍歸附改國號仍曰南詔十三年置
浪川州隸戎州都督府(節度使韋臯表置)宣宗大中十三年
復叛改稱大禮昭宗天復二年鄭買嗣簒立僭號大
長和國後唐明宗天成三年趙善政立改國號曰大
天興尋楊干貞廢善政自立改國號曰大義寧後晉
高祖天福二年段思平立國號大理宋初仍為大理
國(太祖乾德三年王全斌平蜀欲以兵威取滇進滇地圖太祖鑒唐之禍以玉斧畫大渡河曰此外非)
(吾有也由是雲南不通中國為段氏竊據)哲宗紹聖元年高昇泰立號大
中國三年段正淳立號後理國元憲宗三年命太弟
與兀良合台征雲南五年諸部悉平得五城八府四
郡三十七部立萬戶府十有九設大理都元帥府仍
錄段氏子孫世守其土世祖至元四年立大理等處
行六部七年改善闡萬戶府為路又倂大理上下二
萬戶府為路立軍民總管府領錄事司一縣一(太和)府
二(永昌騰衝)府領縣一(永昌領永平)州五(鄧川蒙化趙州姚州雲南)州領縣
二(鄧川領浪穹姚州領大姚)八年分大理國三十七部為南北中
三路改威楚萬戶府為路立總管府領縣二(威楚定遠)州
四(鎮南南安開南威遠)州領縣一(南安領廣通)十年立雲南行中書
省(見元紀按地理志置雲南行省在十三年)十一年改北路為武定路軍
民府領州二(和曲禄勸)州領縣四(和曲領南甸元謀禄勸領易籠石舊)十二
年籍師宗彌勒二部為軍立廣西路十三年改善闡
為中慶路領錄事司一縣三(昆明富民宜良)州四(嵩明晉寧昆陽安寧)
州領縣八(嵩明領楊林邵甸晉寧領晟貢歸化昆陽領三泊易門安寧領禄豐羅次)改南
路為臨安路領二縣(河西蒙自)千戶一(捨資)州三(建水石屏寧州)州
領縣二(寧州領通海嶍峨)改中路為曲靖路總管府又改茶
罕章宣慰司為麗江路立軍民總管府改仁地萬戶
府為仁德府領縣二(為美歸厚)又立巴的甸為烏撒路十
四年立廣南西路宣撫司十五年以烏撒路為軍民
總管府十六年升中路為澂江路領縣三(河陽江川陽宗)州
二(新興路南)州領縣三(新興領普舍硏和路南領邑市)十八年復廣西路
軍為民領州二(師宗彌勒)二十一年改烏撒總管府為宣
撫司二十二年罷麗江路總管府立宣撫司領府一
(北勝)州七(順州浪蕖永寧通安蘭州巨津寶山)州領縣一(巨津領臨西)省合剌
章金齒二宣撫司為一(治永昌)立臨安廣西道宣撫司
二十三年立鶴慶路軍民府領縣一(劎川)二十五年立
元江路領二部(步日馬籠)升曲靖總管府為宣撫司領縣
一(南寧)州五(陸凉越州羅雄馬龍霑益)州領縣六(陸凉領芳華河納羅雄領通泉霑益)
(領交水石梁羅山)改烏撒宣撫為宣慰兼管軍萬戶府(見元紀按)
(地理志升烏撒宣撫為烏撒烏蒙宣慰司在二十四年)以金沙江西通安等五
城隸察罕章廢金沙江東永寧等五城以北勝施州
為北勝府二十六年省雲南大理中慶等路州縣二
十八年立金齒等處宣慰司都元帥府又立東川路
改立曲靖等處宣慰司管軍萬戶府(雲南曲靖路宣撫司所轄地廣)
(民心未安改立以鎮之)成宗元貞二年乞藍蠻平以其地為雲
遠路軍民總管府大德二年立雲南諸路道肅政廉
訪司四年立烏撒烏蒙等郡縣置維摩州英宗至治
二年置寧遠州泰定帝泰定二年蒲戀來附置順寧
府文宗至順元年置順元宣撫司麓川路軍民總管
府順帝至正三年立永昌等處宣慰司(自憲宗時至此累朝建置)
(互見元史帝紀及地理志按至元十三年賽典赤以改定雲南諸路名號來上凡為路三十七府二屬府)
(三屬州五十四屬縣四十七其餘甸塞軍民等府不在此數三十一年雲南行省復上所定路府州縣上)
(路二下路十一下州四十九中縣一下縣五十前後不合蓋數十年之内更置非一也兹惟據年代可考)
(及現在雲南者具列於編此外附見卷末歴代州縣闕疑之後)明洪武十四年遣將
平滇十五年改諸路為府以中慶路為雲南府改行
省為布政使司正統十一年改麓川為隴川設宣撫
司於隴把(名勝志明分為四道其迤西者曰金滄道曰洱海道領大理永昌鶴慶蒙化楚雄武)
(定永寧姚安鎮沅順寧麗江景東等府迤東者曰安普道曰臨元道領雲南臨安澂江尋甸廣西廣南曲)
(靖元江等府其土官之有分地者長官司一曰者樂甸禦夷府二曰孟定孟艮軍民宣慰司六曰孟養車)
(里木邦老撾緬甸八百大甸宣撫司三曰干崖南甸隴川禦夷州四曰鎮康灣甸大侯威遠禦夷長官司)
(二曰芒市鈕兀軍民指揮使二曰瀾滄騰衝又其餘長官廵檢之分地小而雜處中邊者不可勝記)成
化十二年更置臨元瀾滄金騰曲靖四道十五年改
木邦宣慰司為孟密安撫司隸灣甸嘉靖元年復永
昌府治(洪武十五年置府二十三年省府入金齒衛設指揮使司景泰中設鎮至是以廵撫何孟)
(春言仍罷鎮置府)改金齒指揮使司為騰越州仍置騰衝衛
萬歷十九年設新平縣改直隸新化州隸臨安府二
十五年改順寧為流府二十六年改大侯為雲州屬
之終明之世為府二十領州三十六縣三十二又分
置各衛所附焉
本朝順治十六年收雲南入版圖分邑置州各如舊尋
裁通安寶山蘭州巨津四州臨西一縣歸麗江府康
熙四年裁新化州歸新平縣五年以北勝州隸大理
府六年以臨安府屬教化王弄安南三長官司地置
開化府八年改尋甸府為州隸曲靖府廢維摩州以
其地分隸附近府州裁順州歸鶴慶府歸化縣歸呈
貢縣三泊縣歸昆陽州又裁陽宗縣歸河陽縣亦佐
縣歸羅平州&KR1095;嘉縣歸南安州三十四年設平彝縣
於舊平夷衛三十七年改北勝州置永北府雍正二
年改威遠土州設直隸同知四年改隸四川之東川
府歸雲南設會澤縣隸焉五年分霑益州地置宣威
州改者樂甸長官司為恩樂縣隸鎮沅府又改隸四
川之烏蒙鎮雄二府歸雲南六年降鎮雄為州以米
貼地置永善縣俱隸烏蒙府七年設普洱府裁定邊
縣歸蒙化府八年設文山縣於開化府九年設恩安
縣於烏蒙改烏蒙為昭通府十年改新平縣隸元江
府共置府二十三直隸同知一領州三十一縣三十
雲南府
禹貢為梁州域周合梁於雍又為雍南土莊蹻王滇
號曰滇國歴秦及漢遂世有之漢元封二年置益州
郡新莽改為就新郡後漢復故三國漢改為建寧郡
晉泰始七年置寧州太康三年仍廢寧州入益州太
安二年復置寧州又分建寧以西之七縣别立為益
州郡永嘉二年改為晉寧郡六朝宋仍為寧州齊為
寧州鎮梁為南寧州陳没於蠻隋置昆州尋廢唐武
德元年復置昆州隸姚州總管府貞觀四年改屬戎
州都督府天寶末没於南詔閣羅鳳命其子鳳迦異
增築之曰柘東城為六節度之一改稱善闡府五代
及宋為鄭趙楊段四僭國相繼竊據段氏以高智昇
為善闡牧世守其地元世祖征大理國收府凡八善
闡其一也憲宗五年置善闡萬戶府至元七年改為
路十三年立雲南行中書省初置郡縣遂改善闡為
中慶路領州四縣十一洪武十五年平滇改設雲南
府為雲南布政司治尋裁楊林邵甸二縣領州四縣
九
本朝因之康熙八年裁歸化縣歸呈貢縣裁三泊縣歸
昆陽州雍正三年又以三泊縣地改歸安寧州領州
四縣七
雲南府建置表
雲南府屬州縣建置
昆明縣(附郭)
漢(益州郡穀昌縣地西為秦臧縣西北為建伶縣)晉(屬建寧郡)隋(昆州地)唐(晉寧縣地)宋
(段氏據)元(初立二千戸隸善闡萬戶府至元十二年改善州領昆明官渡二縣後又廢州尋省官渡)
(入昆明縣)明(昆明縣)
本朝因之康熙二十六年裁左右中前後及廣南衞分
境屯賦併縣
富民縣
漢(屬益州郡)唐(初為西寧州地貞觀中改黎州號黎灢甸)宋(段氏據)元(至元四年立黎灢千)
(戸十二年改富民縣)明(富民縣)
本朝因之康熙二十六年裁右衞分境屯賦倂縣
宜良縣
漢(屬益州郡)隋(昆州地)唐(本屬昆州蠻酋羅氏分據築城於此號羅裒龍)宋(段氏據)元
(憲宗六年立大池千戶隸嵩明萬戶府至元十三年升宜良州領大池大赤二縣後改州為縣省二縣入)
(焉)明(宜良縣)
本朝因之康熙五年裁宜良所入縣二十六年又裁左
前中後四衞分境屯賦倂縣
羅次縣
漢(屬益州郡)晉(屬建寧郡)隋(昆州地)唐(烏蠻所居名羅部)宋(段氏據以大理高白連慶)
(治其地)元(至元十三年置羅次州隸中慶路二十四年改為縣屬安寧州)明(羅次縣弘治十二年)
(改屬雲南府)
本朝因之康熙二十六年裁右後二衞分境屯賦倂縣
晉寧州
漢(益州郡滇池縣地)晉(寧州治)唐(武德初置晉寧縣屬昆州後蒙氏改為陽城堡部)宋
(段氏據)元(初立陽城堡萬戶府至元中復置晉寧州以歸化晟貢二縣屬焉)明(晉寧州仍領歸)
(化呈貢二縣)
本朝因之康熙八年裁歸化縣入呈貢縣二十六年裁
左右中前後廣六衞分境屯賦倂州雍正五年改呈
貢縣隸本府
呈貢縣
漢(益州郡建伶縣地有故城曰晟貢世為烏白些門些莫徒阿荼僰等五種蠻所居)唐(晉寧縣地)
宋(段氏據)元(初立晟貢千戶至元中改為晟貢縣)明(改為呈貢縣隸晉寧州)
本朝因之康熙八年裁歸化縣入焉二十六年裁左前
廣中四衞分境屯賦倂縣雍正五年改隸本府
安寧州
戰國(楚滇國螳螂川地)漢(連然縣屬益州郡)晉(屬晉寧郡)隋(屬昆州)唐(武德初置)
(安寧縣屬昆州)宋(段氏以高氏守之)元(初隸陽城堡萬戶府至元中立安寧千戶後改為安寧州)
明(安寧州領禄豐一縣)
本朝因之康熙五年裁安寧所入州二十六年裁左前
右三衞分境屯賦倂州三十三年又撥安寧所九伍
屯賦歸易門縣雍正三年又以原裁入昆陽之三泊
縣歸安寧州雍正九年改禄豐縣隸本府
禄豐縣
漢(古碌琫甸烏蠻雜居後易為禄豐)唐(安寧縣地)宋(大理高智昇子義勝治其地)元(初隸)
(安寧千戶至元中置禄豐縣隸安寧州)明(禄豐縣隸安寧州)
本朝因之康熙二十六年裁右後二衛分境屯賦倂縣
雍正九年改隸本府
昆陽州
漢(益州郡昆澤縣地)晉(屬建寧郡)梁(爨瓚據)隋(爨翫降以其地為昆州)唐(武德元年)
(開南中置昆州治西南為鉤州望水縣地後没於南詔)宋(段氏以高氏守之名巨橋城)元(立巨)
(橋萬戶府至元中改為昆陽州)明(昆陽州)
本朝因之康熙八年裁三泊縣入州二十六年裁前廣
右中後五衛分境屯賦倂州雍正三年又撥三泊縣
歸安寧州
易門縣
漢(舊為洛市坪村烏蠻所居)宋(大理高智昇治善闡府使高福守其地)元(至元四年立洟門千)
(戶隸巨橋萬戶府十二年改為易門縣)明(易門縣)
本朝因之康熙五年裁易門所入縣三十三年又以安
寧所九伍屯賦倂縣
嵩明州
戰國(楚滇國地治沙扎臥城烏蠻車氏所築昔漢人居之後烏白蠻強盛漢人徙去)唐(漢人嘗立)
(長州建金城阿葛二城因築臺與蠻盟故曰嵩盟後蒙氏改為嵩盟部)宋(段氏仍嵩盟部)元(初立)
(嵩盟萬戶府至元十二年仍改為長州十五年升嵩盟府尋降為州領邵甸楊林二縣更盟為明)明
(嵩明州洪武中省邵甸縣成化中省楊林縣倂入州)
本朝因之康熙二十六年裁左右中前後廣六衛楊林
木密鳳梧三所分境屯賦倂州
曲靖府
禹貢梁州南境戰國為滇國地漢為益州牂牁二郡
地三國漢建興三年改益州郡為建寧郡分建寧牂
牁立興古郡屬益州晉屬寧州東境分置平夷郡尋
改為平蠻齊置建平郡梁屬南寧州後為西爨白蠻
爨瓚所據隋開皇中爨子震翫來貢置恭州協州大
業初廢入犍為郡置開邊縣唐武德初以爨弘達為
昆州刺史復立南寧州改恭州為曲州析協州置靖
州隸戎州都督府四年置南寧州總管府又置西平
州隸戎州都督府七年復以南寧州為都督府八年
改名郎州貞觀元年罷郎州都督三年爨弘達死以
其子歸王為南寧州都督居石城八年改西平州為
盤州二十二年析郎州置麻州開元五年改郎州仍
為南寧州天寶末没於南詔蒙氏立石城郡唐末復
置南寧州領七縣隸戎州都督府宋時為段氏據後
又為摩彌部據元憲宗六年取其地立摩彌萬戶府
領普摩千戶至元八年改萬戶府為中路十三年又
改為曲靖路總管府二十五年升為宣撫司又仁地
部元憲宗五年内附明年立為仁地萬戸府至元十
三年改萬戶為仁德府俱隸雲南行中書省曲靖路
領州五縣七仁德府領縣二明洪武十五年改曲靖
路為曲靖軍民府省交水石梁羅山三縣及越州入
霑益州省芳華河納二縣入陸凉州省通泉縣入馬
龍州領州四縣二改仁德府為尋甸軍民府省為美
歸厚二縣入焉
本朝因之康熙八年裁亦佐縣入羅平州降尋甸府為
州隸本府三十四年於舊平夷衛置平彝縣雍正五
年以霑益州舊治設宣威州皆隸府屬領州六縣二
曲靖府建置表
曲靖府屬州縣建置
南寧縣(附郭)
漢(益州郡味縣地又律高縣地)三國漢(屬建寧興古二郡)晉(因之)齊(屬建平興古二)
(郡)隋(恭州地後廢入開邊縣)唐(初為曲州天寶末没於蠻蒙氏改石城郡)宋(段氏據後又為)
(烏蠻摩彌部酋所據)元(置千戶隸摩彌萬戶府至元中升南寧州後改為縣)明(南寧縣洪武末省越)
(州石堡山之地入焉)
本朝因之康熙六年裁曲靖衛入縣二十三年又裁平
夷衛分境屯賦倂縣三十五年改平夷廢衛倂徵屯
賦歸平彝縣
霑益州
漢(牂牁郡宛温縣地)三國漢(屬興古郡)晉(宛暖縣地)唐(初置西平州貞觀中改為盤州)
(天寶末没於蠻後僰刺二種居之又為摩彌部所奪)元(初内附憲宗七年以本部隸摩彌萬戶府至元)
(中改置霑益州領交水石梁羅山三縣)明(霑益州倂交水石梁羅山三縣及越州入州)
本朝因之康熙二十六年裁平夷衛分境屯賦倂州三
十五年改平夷廢衛倂徵屯賦歸平彝縣雍正五年
分置宣威州
陸凉州
漢(牂牁郡平夷縣地)三國漢(屬興古郡)晉(置同樂縣屬建寧郡)唐(初置平夷縣後改屬)
(盤州天寶末没於蠻南詔時號落温部)元(初内附置落温千戶屬落蒙萬戶府至元中改置陸凉州)
(領芳華河納二縣)明(陸凉州裁芳華河納二縣入州)
本朝因之康熙六年裁陸凉衛屯賦倂州
馬龍州
漢(益州郡律高縣地)三國漢(屬興古郡)晉(律高縣又析置西安縣)齊(為西中縣)唐
(為麻州後没於蠻夷名曰撒匡昔白刺居此後盤瓠裔納垢部逐而有其地)元(初内附置納垢千戶)
(至元中改為馬龍州領通泉縣)明(馬龍州倂通泉縣入州)
本朝因之康熙二十六年裁左前平夷馬龍四衛所分
境屯賦倂州三十五年改平夷廢衛倂徵屯賦歸平
彝縣
羅平州
漢(牂牁郡漏臥宛温二縣地)三國漢(屬興古郡)晉(因之)唐(没於蠻名塔敝納夷甸相傳盤)
(瓠後裔羅雄居此因名部為羅雄)元(初内附隸普摩千戶至元十三年割夜苴部倂入改為羅雄州)
(隸曲靖路)明(萬歷中改土設流為羅平州)
本朝因之康熙五年裁定雄所屯賦倂州又裁亦佐縣
入焉三十五年改亦佐縣地歸平彝縣
尋甸州
漢(本滇國後僰刺蠻居此號為仲扎溢源部)晉(為烏蠻之裔新丁奪之號新丁部譌為仁地)唐
(蒙氏為仁地部烏蠻居之)宋(段氏仍仁地部烏蠻居之)元(初置仁地萬戶府後改仁德府領為美歸)
(厚二縣)明(改尋甸軍民府省為美歸厚二縣入焉成化中改流官)
本朝因之康熙八年降為州隸曲靖府二十六年裁平
夷木密鳳梧三所屯賦倂州三十五年改平夷廢衛
分境屯賦歸平彝縣
平彝縣
漢(平夷縣屬牂牁郡)晉(平夷縣後改為平蠻縣屬平蠻郡)唐(武德七年復置平夷縣屬盤州)
(後没於蠻)元(為普安路地)明(洪武十四年設千戶所後升為平夷衞)
本朝因之康熙二十六年省入霑益州三十五年改為
平彝縣屬曲靖府撥歸羅平之亦佐縣附焉
宣威州
漢(屬牂牁郡)三國漢(屬興古郡)晉(因之)唐(屬盤州後没於蠻)元(至元中置霑益州)
明(初設烏撒衞後三所後改霑益州)
本朝因之順治十六年移州治於交水以廢治為遊擊
駐防城雍正五年割霑益州新化里至高坡頂設宣
威州裁威寧後三所屯賦倂州
臨安府
禹貢梁州南裔三代時為句町國漢武帝開南夷置
句町縣屬牂牁郡賁古縣屬益州郡後漢仍之三國
漢屬興古郡晉屬興古梁水二郡唐為牂州地屬黔
州都督府武德四年更名牁州尋復故七年置西寧
州西宗州貞觀八年改西寧州為黎州十一年改西
宗州為宗州皆隸戎州都督府天寶末没於蠻南詔
置通海郡都督府後又置節度使後晉時段思平改
通海郡為秀山郡尋復故宋時阿僰部蠻居之元憲
宗六年内阿置阿僰部萬戶府又置阿甯萬戶府至
元八年改阿僰部置南路總管府十三年改臨安路
屬臨元廣等處宣慰司領州三縣四千戶一明洪武
十五年改路為府改阿甯萬戶府為阿迷州弘治十
五年改馬龍他郎甸長官司置直隸新化州萬歷十
九年討平平甸鄉夷賊置新平縣二十年改新化州
屬府領州五縣五長官司九
本朝因之康熙二年倂納更土廵檢司錢糧入府徵收
五年裁新化州歸新平縣以教化王弄安南三長官
司地設開化府溪處司叛誅歸府雍正九年改所屬
之新平縣屬元江府領州四縣四長官司五
臨安府建置表
臨安府屬州縣司建置
建水州(附郭)
漢(益州郡賁古縣地)三國漢(屬興古郡)晉(屬梁水郡)唐(烏蒙蠻地接壤交阯為雲南極)
(邊古稱步頭亦云巴甸元和閒蒙氏始城之每夏秋溪水漲溢如海遂謂建水歴鄭趙楊段數姓皆仍建)
(水名)宋(段氏時為麽些徒蠻苴&KR1902;所據)元(初内附置建水千戶隸阿僰萬戶府至元十三年改建水)
(州屬臨安路)明(建水州)
本朝因之康熙六年裁臨安衛入州二十六年又裁新
安所分境屯賦倂州雍正八年猛弄寨長白氏内附
以所屬錢糧附州徵收
石屏州
漢(蠻曰舊忻漢語林麓)唐(烏麽蠻居其地)宋(阿僰蠻奪據之闢地得石坪聚為居邑因名石坪後)
(譌為屏)元(改為石坪州隸臨安路)明(改石屏州)
本朝因之康熙三十年裁臨安衛石寶二屯屯賦倂州
阿迷州
漢(蠻名阿甯轉音為阿迷)唐(阿甯蠻據號屈中部)宋(阿甯蠻據)元(初立阿甯萬戶府至元間)
(隸南路總管府大德閒改隸臨安廣西元江等處宣慰司)明(阿迷州)
本朝因之雍正九年撥十四寨歸廣西府邱北州同管
轄
寧州
漢(屬益州郡)三國漢(屬興古郡)晉(梁水縣屬梁水郡)唐(析置西寧州貞觀中改黎州天)
(寶末没於蠻號浪曠夷語謂旱龍也步雄部麽些徒蠻據之後屬爨蠻酋阿幾以浪曠割與寧酋豆圭改)
(寧部)宋(爨蠻據)元(初内附置寧部後改寧海府至元中改寧州隸臨安路領通海嶍峨西沙三縣)
(後省西沙入州)明(仍寧州改通海嶍峨二縣屬府)
本朝因之康熙二十六年裁左前廣後四衛分境屯賦
倂州
通海縣
漢(牂牁郡句町縣地)三國漢(屬興古郡)唐(蒙氏為通海郡)後晉(段思平改秀山郡後)
(復為通海郡)宋(段氏因之)元(初置通海千戶隸善闡萬戶府至元中改為縣隸寧海府府廢改屬)
(臨安路為附郭縣後又隸寧州)明(徙府治於建水州仍為通海縣改屬府)
本朝因之康熙五年裁通海禦屯賦倂州
河西縣
漢(南蠻地)唐(初為宗州之河西縣天寶末没於蠻為步雄部後阿僰蠻奪而居之名休臘部)宋
(阿僰蠻據)元(初内附即阿僰部立萬戶府休臘隸之至元間改為河西州屬臨安路後改為縣)明
(河西縣)
本朝因之
嶍峨縣
漢(屬牂牁郡)三國漢(屬興古郡)晉(屬南寧郡)唐(為嶍猊蠻所據名嶍峨部後阿僰蠻逐嶍)
(猊據其地)宋(阿僰蠻據)元(初内附立千戶隸阿僰萬戶府至元中改為州領卭川平甸二縣尋降為)
(縣倂二縣為鄉屬臨安路尋隸寧州)明(嶍峨縣改屬府)
本朝因之
蒙自縣
漢(屬牂牁郡)三國漢(屬興古郡)唐(南詔置通海都督府其地屬焉以趙氏守之有山名目則)
(轉音為蒙自)宋(段氏時阿僰蠻據之)元(初置蒙自千戶隸阿僰萬戶府至元十三年改為蒙自縣)
明(蒙自縣)
本朝因之康熙二十六年裁新安所分境屯賦倂縣
納樓茶甸長官司
唐(蒙氏為茶甸)元(初置千戶隸阿甯萬戶府至元中改隸善闡宣慰司後分為二千戶隸雲南行)
(省尋改隸臨安宣慰司後又改納樓茶甸)明(置長官司隸臨安府)
本朝因之
虧容甸長官司
唐(鐡容甸部)元(至元中歸附撥隸元江路)明(置長官司隸臨安府)
本朝因之
左能寨長官司
唐(思陀甸寨後改為左能寨)明(置長官司隸臨安府)
本朝因之
思陀甸長官司
唐(官桂思陀部管落恐溪處甸二部後分為三)元(置和泥路隸雲南行中書省後屬元江路)明
(置長官司隸臨安府)
本朝因之
落恐甸長官司
唐(舊為伴溪落恐部屬思陀甸後改為酋長)元(置軍民萬戶府隸雲南行中書省後屬元江路)明
(置長官司隸臨安府)
本朝因之
澂江府
禹貢梁州東南荒裔戰國時為滇國地漢武帝開南
夷置俞元縣屬益州郡後漢仍之三國漢屬建寧郡
晉增置新興縣宋因之齊屬建平晉寧二郡梁屬南
寧州隋屬昆州大業初廢昆州唐武德元年復置隸
戎州都督府三年置牂州四年更名牁州尋復故隸
黔州都督府七年置西寧州貞觀八年更名黎州二
十三年諸蠻末徒莫袛儉望二種落内附置求州俱
隸戎州都督府天寶末沒於麽些蠻號羅伽甸後為
僰蠻所奪南詔蒙氏取其地為河陽郡段氏時析麽
些蠻為強宗休制步雄三部後步雄分居伽甸者號
羅伽部又黑爨蠻之裔居路甸號落蒙部元憲宗四
年俱内附六年以羅伽部為萬戶府至元三年改萬
戶為中路十六年改為澂江路隸雲南行中書省領
州二縣六明洪武十五年改為澂江府尋省普舍研
和邑市三縣領州二縣三
本朝因之康熙八年裁陽宗縣入河陽縣領州二縣二
澂江府建置表
澂江府屬州縣建置
河陽縣(附郭)
漢(俞元縣屬益州郡)三國漢(屬建寧郡)晉(因之)隋(屬南寧州)唐(初屬昆州後没於麽)
(些蠻復為僰蠻所奪南詔改河陽郡強宗部居之)宋(強宗部)元(初置羅伽千戶至元中改為河)
(陽州尋降為縣)明(河陽縣)
本朝因之康熙八年裁陽宗縣入焉二十六年裁右前
廣後四衛分境屯賦倂縣
江川縣
漢(屬益州郡名碌雲異城蠻名易籠)唐(初置絳縣後蒙氏叛徙曲旺蠻居此以白蠻守治之後麽)
(些徙蠻之裔居此)宋(段氏時麽些蠻仍居其地號步雄部又分為羅伽部)元(初置千戶至元中改)
(江川州尋降為縣隸澂江路)明(江川縣)
本朝因之康熙二十六年裁左前廣右後五衛分境屯
賦倂縣
新興州
漢(屬益州郡)晉(置新興縣)宋(屬建寧郡)齊(屬建平郡)梁(爨瓚據之分為西爨)唐(初隸牂州)
(復置新興縣後置求州屬戎州都督府天寶末没於南詔蒙氏改為温富州後麽些蠻居之)宋(麽些)
(蠻居其地號休制部)元(内附立為千戶至元十三年改為新興州隸澂江路)明(新興州洪武十五年)
(省硏和普舍二縣入焉)
本朝因之康熙二十六年裁左前廣中右五衛分境屯
賦倂州
路南州
漢(屬益州郡)三國漢(屬建寧郡)唐(屬昆州夷名路甸天寶末為黑爨蠻之裔落蒙所據築城)
(曰撒吕號落蒙部)元(憲宗時内附即本部立萬戶府至元七年倂落蒙羅伽末迷三萬戶為中路十)
(二年改羅伽為澂江路落蒙為路南州領邑市縣隸澂江路)明(路南州弘治四年省邑市縣入州)
本朝因之康熙二十六年裁左前廣中右五衛分境屯
賦倂州
武定府
禹貢梁州南境戰國為滇國地漢為越巂益州二郡
地其東北境又為犍為郡地三國漢屬建寧郡晉屬
晉寧郡隋為昆州地唐隸戎州昔獹鹿等蠻居之天
寶末没於南詔設於矢弘農碌券二部宋時段氏使
烏蠻阿&KR1902;治納洟胒共龍城於共甸又築城曰易籠
其裔孫法瓦浸盛以其遠祖羅婺為部名元憲宗四
年内附七年立為萬戶府隸威楚路至元八年倂仁
德于矢二部入羅婺部為北路總管府十一年以本
部為武定路軍民府領州二縣四明初改為武定軍
民府省南甸入和曲州省易籠石舊二縣入禄勸州
隆慶閒改土設流萬歷間改為武定府領州二縣一
本朝因之康熙五十七年撒甸土酋常應運叛誅其田
賦戶口編入武定里甲五十八年移本府同知駐劄
其地領州二縣一
武定府建置表
武定府屬州縣建置
和曲州(附郭)
漢(叵簉甸僰&KR2225;諸種蠻所居地多漢種或謂漢人曾居此)唐(宗居縣隸宗州蒙氏時白蠻居之)
宋(段氏時烏戀阿&KR1902;倂吞諸蠻聚落分其子弟治之其地名羅婺部)元(憲宗時改叵簉甸曰和曲)
(至元二十六年升為州領元謀南甸二縣)明(隆慶初移州附郭省南甸入州)
本朝因之改元謀縣隸本府康熙五年裁武定所二十
六年又裁右後二衛分境屯賦倂州
元謀縣
漢(僰&KR2225;蠻地)唐(屬戎州後没於蒙氏白蠻居之名華竹部)宋(段氏據白蠻居之)元(至元十六)
(年改為元謀縣隸和曲州)明(元謀縣隆慶三年改土設流隸和曲州)
本朝仍為縣改隸本府
禄勸州
漢(雜蠻地)唐(屬戎州後没於蒙氏雜蠻居之名弘農碌券部)宋(段氏據雜蠻居之)元(至元)
(二十六年置禄勸州領易籠石舊二縣屬武定路)明(禄勸州洪武中以易籠縣省入正德間又以石)
(舊縣省入)
本朝因之
撒甸
本朝康熙五十七年土酋常應運叛誅移同知駐其地
廣西府
禹貢梁州荒裔漢為牂牁郡地屬益州後漢因之三
國漢屬興古郡晉屬寧州唐時東爨烏蠻彌鹿等部
居之為羈縻州隸黔州都督府天寶末沒於蒙氏仍
為師宗彌勒維摩三部所據歴唐末五代及宋蒙氏
段氏皆莫能制元憲宗七年内附隸落蒙萬戶府至
元十二年立廣西路籍師宗彌勒二部為軍尋復為
民後改為州又改維摩千戶為維摩州屬臨安元江
廣西等處宣慰司明初改為廣西府成化十一年改
土設流領州三
本朝因之康熙八年裁維摩州分歸彌勒廣南開化三
府州設三鄉縣九年省入師宗州雍正二年移通判
駐五嶆八年師宗州添設州同駐舊三鄉縣之邱北
領州二
廣西府建置表
廣西府屬州建置
師宗州
漢(屬牂牁郡)唐(夷人師宗據部弄甸號師宗)宋(部)元(初隸落蒙萬戶府至元十二年)
(以本部為千戶總把領阿寧豆勿阿盈豆吳四千戶屬廣西路二十七年改為州)明(師宗州弘治中)
(始改流官)
本朝因之康熙九年裁三鄉縣入焉
彌勒州
漢(屬牂牁郡)唐(昔些莫徒蠻之裔彌勒居之故名其部曰彌勒)宋(彌勒部)元(初隸落蒙萬戶)
(府至元中改千戶總把領古輸裒惡部籠阿育四千戶屬廣西路二十七年改為州)明(彌勒州弘治中)
(始改流官)
本朝因之康熙七年裁十八寨所屯賦倂州八年裁維
摩州之曰者鄉入焉雍正九年仍撥入邱北
五嶆
本朝雍正二年移通判駐其地
邱北
元(維摩州地)明(維摩州治州轄維摩曰者馬者竜阿寧邱北五鄉者旦宐常六桂補羅四嶆)
本朝因之康熙八年裁維摩州以曰者歸彌勒維摩分
歸廣南開化府以三鄉四嶆地設三鄉縣九年裁歸
師宗雍正九年設州同駐其地以歸彌勒之曰者鄉
及阿迷州十四寨地倂屬焉隸師宗州
廣南府
古徼外荒服地宋皇祐間儂智高作亂命狄青討之
追至科巖智高敗死其裔居此曰特磨道元至元間
立廣南西路宣撫司領路城等五州後倂路城上林
羅佐三州為來安路惟領安寧富州二州明洪武十
六年歸附改授廣南土知府裁安寧州入府領州一
本朝順治十六年開滇儂鵬投誠仍授土知府十八年
添設流官儂氏授土同知職富州仍為土知州康熙
八年裁廣西府之維摩州以維摩鄉之地分入焉
廣南府建置表
廣南府屬建置
土富州
元(至元中置)明(仍為富州)
本朝因之
元江府
古西南裔土蠻名惠籠甸漢以前不通聲教唐蒙氏
時屬銀生節度徙白蠻蘇張周段等十姓戍之開威
遠等處置威遠瞼其後為和泥蠻據有其地名因遠
部宋征儂智高其黨竄此旋為麽些徒蠻阿僰諸部
所有元憲宗四年内附七年復叛率諸部築城以拒
命至元十三年遙立元江府以羈縻之二十五年命
雲南王討平之割羅槃馬籠步日等十二部於威遠
立元江路屬臨安廣西元江等處宣慰司明洪武十
五年改為元江府永樂四年改為元江軍民府領因
遠羅必甸長官司後改因遠為奉化州又置恭順州
本朝平滇那嵩負固討平之順治十六年改土設流為
元江府省奉化恭順入焉領車里宣慰司雍正七年
分元江府所屬普洱等處地方置普洱府竝車里宣
慰司附之十年又改臨安府所屬之新平縣歸元江
府設通判駐舊恭順州之他郎寨領縣一
元江府建置表
元江府屬縣建置
新平縣
漢(嶍猊蠻所居)唐(阿僰蠻所居)元(初内附立千戶至元中設平甸縣屬嶍峨州)明(改為)
(平甸鄉隸嶍峨縣後為丁苴白蠻夷賊所據萬歷十九年討平之改為縣其所屬地係元江石屏河西新)
(化四處分割凑編成額隸臨安府)
本朝因之雍正十年改隸本府
他郎寨
明(恭順州)
本朝順治十六年改土設流省州入府雍正十年添設
通判駐其地
開化府
古紅夷國在西南徼外漢為句町國邊地接壤交州
唐屬越巂郡都督置府東爨通安南後没於南詔蒙
氏據為強現牙車教化三部宋為段氏據皇祐五年
狄青征儂智高寓人龍海基鄉導有功始命領其地
元為強現三部隸臨安宣慰司明洪武初改強現三
部為教化三部與王弄部安南部竝為長官司隸臨
安府
本朝因之康熙四年土賊王朔等叛誅六年以教化王
弄安南三長官司地置開化府隸雲南布政司八年
裁廣西府之維摩州以維摩鄉之地分入焉雍正八
年置文山縣附郭領縣一
開化府建置表
開化府屬縣建置
文山縣(附郭)
鎮沅府
滇西南極邊地名按板濮洛雜蠻所居原為元江羅
必甸唐蒙氏屬銀生府後為金齒僰蠻奪之宋段氏
莫能服元憲宗時内附立威遠州屬威楚路後改置
按板寨屬元江路總管府明洪武三十三年改置鎮
沅州永樂四年升為府
本朝因之雍正五年始改流官竝改者樂甸長官司為
恩樂縣隸府其威遠州土知州明洪武三十三年開
設至是亦改為流官直隸同知駐威遠
鎮沅府建置表
鎮沅府屬縣建置
恩樂縣
漢(濮洛蠻地)唐(南詔據屬馬龍他郎二甸地曰猛摩夷名者島以銀生府轄之)宋(段氏據後為阿)
(僰諸蠻部奪之)元(至元間為蒙統蒙魯軍民長官司屬他郎甸管民官隸元江路)明(洪武末刀氏内)
(附授者樂甸長官司隸雲南布政司)
本朝因之雍正五年改者樂甸為恩樂縣設流官隸本
府
附威遠建置
唐(蒙氏屬銀生節度又置威遠瞼後為和泥蠻據有其地)宋(段氏僭國為金齒白夷蠻酋阿只步)
(等奪其地)元(中統三年討平白夷蠻隸威楚路)明(洪武三十四年開設威遠土州)
本朝因之雍正二年土州刀光煥有罪革職三年改設
直隸威遠撫夷清餉同知
東川府
禹貢梁州南裔荒服地三代不通聲教漢置堂琅縣
屬犍為郡後漢屬犍為屬國都尉三國漢分犍為立
朱提郡又為堂狼縣晉宋齊因之後陷於蠻唐烏蠻
仲由牟之裔罵彈得之改曰那折那夷南詔蒙世隆
置東川郡宋段氏時置東川大都督後烏蠻閟畔強
盛自號閟畔部元初内附置萬戶府至元十五年改
閟畔軍民總管府隸烏撒烏蒙等處宣慰司二十八
年立東川路明洪武十四年開滇土酋禄魯祖歸附
授東川土知府隸雲南布政司十六年叛討平之改
東川軍民府隸四川川南道
本朝因之康熙三十八年始設流官雍正四年改隸雲
南布政司五年置會澤縣附郭領縣一
東川府建置表
東川府屬縣建置
會澤縣(雍正五年初置於巧家營以徵糧不便尋改附郭)
昭通府
禹貢為梁州域周名竇地甸漢為牂牁郡地唐烏蠻
仲由牟之裔阿統遷此傳至十一世孫烏蒙強盛號
烏蒙部宋時封阿杓為烏蒙王元初歸附至元間置
烏撒路十五年為軍民總管府二十一年改宣撫司
二十四年升烏撒烏蒙宣慰司明洪武十四年歸附
尋叛討平之十五年改為烏蒙府又芒部路古名屈
流大雄甸元至元中置路隸烏撒烏蒙宣慰司明初
改芒部府尋升芒部軍民府嘉靖二年改為鎮雄軍
民府始俱隸雲南尋改歸四川
本朝因之雍正五年復改隸雲南布政司六年設通判
駐大關降鎮雄為州設州同駐彝良設州判駐威信
又於米貼地設永善縣俱屬府九年土酋叛收捕伏
誅改為昭通府置恩安縣附郭設府同知駐大關移
通判駐魯甸領州一縣二
昭通府建置表
昭通府屬州縣建置
恩安縣(附郭)
漢(屬牂牁郡)唐(烏蒙部)宋(封阿杓為烏蒙王)元(至元間置烏撒路)明(烏蒙府隸四川)
本朝因之雍正五年改隸雲南九年改為昭通府置恩
安縣附郭
鎮雄州
周(烏蒙子芒部居此因號芒部)漢(屬牂牁郡)唐(烏蠻據)宋(置西南番部都大廵檢使)元
(置芒部路)明(設芒部府尋升芒部軍民府後改為鎮雄軍民府領懷德威信歸化安靖四長官司隸四)
(川)
本朝雍正五年改隸雲南六年降為州隸昭通府
永善縣
元(烏撒路地)明(屬四川烏蒙府)
本朝雍正五年改隸雲南六年置永善縣隸昭通府
大關
本朝雍正六年添設通判駐其地九年改設清軍撫彝
同知
魯甸
本朝雍正九年移通判駐其地
彝良
本朝雍正六年設州同駐其地隸鎮雄州
威信
本朝雍正六年設州判駐其地隸鎮雄州
普洱府
古西南夷極邊地歴代未經内附明洪武十四年開
滇土酋那直率屬來歸屬元江府明末為那崑所據
本朝順治十六年平雲南那酋歸附旋叛伏誅編隸元
江府康熙三年調元江府通判分防普洱其車里十
二版納仍屬宣慰司雍正七年裁元江通判以所屬
普洱等處六大茶山及橄㰖壩江内六版納地設普
洱府又設同知分駐攸樂通判分駐思茅其江外六
版納地仍屬宣慰司歲納糧銀於攸樂
普洱府屬建置
攸樂
本朝雍正七年添設同知駐其地
思茅
本朝雍正七年移通判駐其地
大理府
三代梁雍之域漢武帝開西南夷為益州越巂二郡
地後漢永平十二年分益州置永昌郡三國漢分建
寧永昌置雲南郡晉太始七年合建寧興古雲南永
昌四郡為寧州太康三年廢寧州入益州太安二年
復置寧州永嘉五年分永昌雲南立東河陽郡成帝
時又分東河陽立西河郡宋齊因之梁末没於羣蠻
唐武德四年置曾州隸戎州都督府置姚州雲南郡
於漢雲南縣地復設姚州都督府七年置南雲州貞
觀八年改為匡州隸戎州都督府浪穹施浪鄧睒三
詔分據其地開元末蒙舍倂吞五詔徙居太和城大
歷初更築羊苴□城於太和城北興元初始改國號
曰大理五代及宋鄭趙楊氏相繼竊據國號屢更至
段思平復號大理國元憲宗三年平大理六年立上
下二萬戶府至元七年倂二萬戶為大理路領府二
州五縣四明改為大理府屬雲南布政司分所屬之
永昌為直隸府降騰衝府為州幷永平縣隸焉分置
姚安府以姚州大姚縣屬之又升蒙化州為府降雲
南州為縣置賓川州倂改雲龍甸為州隸本府領州
四縣三
本朝因之康熙五年改北勝州隸大理府三十一年北
勝州仍為直隸州雍正六年移通判駐彌渡領州四
縣三
大理府建置表
大理府屬州縣建置
太和縣(附郭)
漢(益州郡葉榆縣地)後漢(屬永昌郡)三國漢(屬雲南郡)晉(初屬雲南郡後屬東河陽)
(郡)宋(因之)齊(分屬東河陽西阿二郡)唐(開元末皮羅閣逐河蠻取太和城)宋(段氏據)
元(初立上中下三千戶後即中千戶立錄事司復升為理州尋罷州復立錄事司即上下二千戶立太)
(和縣屬大理路)明(太和縣)
本朝因之康熙二十六年裁大理衛分境屯賦倂縣
趙州
漢(靡莫地)後漢(屬永昌郡)唐(姚州地蒙氏為趙川瞼後置趙郡復置趙州)宋(段氏改天)
(水郡)元(初立趙瞼千戶隸大理下萬戶府至元間改為州又於白崖瞼立建寧縣尋省入州)明(趙州)
(領雲南縣)
本朝因之康熙二十六年裁大理景東二衛分境屯賦
倂州三十八年改雲南縣隸本府
雲南縣
漢(雲南縣屬益州郡)後漢(屬永昌郡)三國漢(屬雲南郡)晉(因之)唐(初置南雲州貞)
(觀中改匡州領勃弄匡川二縣又於州東南置鏡州蒙氏為雲南瞼改品甸縣)宋(段氏雲南州)元
(立品甸千戶至元中復為雲南州隸大理路)明(改為雲南縣隸趙州)
本朝因之康熙五年裁洱海衛屯賦倂縣三十八年改
隸本府
鄧川州
漢(益州郡葉榆縣地)唐(邆備州隸姚州都督府東為曾州地治曾縣後為邆睒詔所據南詔併之)
(置鄧川瞼後改德源城)宋(段氏德源城)元(初立德源千戶至元中改為鄧川州)明(鄧川州領)
(浪穹縣)
本朝因之康熙二十六年裁大理衛分境屯賦倂州後
改浪穹縣隸本府
浪穹縣
漢(益州郡葉榆縣地)唐(初浪穹詔居之後為南詔所倂立浪穹州)宋(段氏據)元(初内附立)
(浪穹千戶隸大理上萬戶至元中改為浪穹縣屬鄧川州)明(浪穹縣隸鄧川州)
本朝因之康熙二十六年裁大理衛分境屯賦倂縣後
改隸本府
賓川州
漢(越巂郡遂久縣地)三國漢(屬雲南郡)唐(姚州地後蒙氏據為太和楚場地)宋(段氏)
(據)元(為太和趙州雲南縣之境)明(弘治七年割太和九里趙州一里雲南縣二里置賓川州隸大)
(理府)
本朝因之康熙五年裁大羅衛二十六年又裁大理衛
分境屯賦倂州
雲龍州
漢(益州郡巂唐比蘇二縣地)後漢(屬永昌郡)晉(比蘇縣為西河郡治)唐(蒙氏據)宋(段氏)
(據)元(立雲龍甸軍民總管府竝防送千戶隸金齒宣慰司)明(置雲龍州隸大理府萬歷間改土設)
(流)
本朝因之
彌渡
本朝雍正九年移通判駐其地
十二關長官司
元(本雲南楚場地至元間因僻險始置十二關防送千戶)明(改置長官司隸大理府)
本朝因之
楚雄府
禹貢梁州徼外地周百濮居之戰國時為滇國地漢
屬益州越巂二郡晉屬寧州咸康中置安州尋罷入
寧州後為雜蠻所據蠻名俄碌代無郡邑後爨酋威
楚築城俄碌睒居之因名威楚城唐武德四年置尹
州西濮州七年置西宗州貞觀十一年改西宗州為
宗州西濮州為髳州二十三年諸蠻徒莫祗儉望二
種落内附置傍望邱覽四州俱隸戎州都督府天寳
末没於南詔閣羅鳳於本境立郡縣諸蠻盡附之屬
銀生節度尋改置銀生府又分置俗富郡宋為段氏
據銀生隸姚州又名當筯瞼後改白鹿部又改威楚
部高昇泰執大理國柄封高明量於威楚築外城曰
德江城傳至其裔長壽元憲宗三年征大理平之六
年置威楚萬戶府至元八年改威楚路置總管府隸
雲南行中書省領州四縣三明洪武十五年改置楚
雄府隸雲南布政司尋以開南州分設景東府威遠
州分設鎮沅府改威楚縣為楚雄縣别置定邊&KR1095;嘉
二縣領州二縣五提舉司二
本朝因之康熙八年裁&KR1095;嘉縣歸南安州四十五年改
二提舉司為直隸雍正七年裁定邊縣歸蒙化府十
年添設南安州州判一員駐廢&KR1095;嘉縣領州二縣三
楚雄府建置表
楚雄府屬州縣建置
楚雄縣(附郭)
晉(屬寧州)唐(為傍望諸州地蒙氏置安州及威楚縣後爨蠻據之)宋(段氏據為當筯瞼後改白)
(鹿部又改威楚部)元(初置千戶至元十五年改置威州仍立富民淨樂二縣尋降為威楚縣省二縣)
(入焉)明(改為楚雄縣附府郭)
本朝因之康熙六年裁楚雄衛屯賦倂縣
鎮南州
漢(濮洛蠻所居川名欠舍中有城曰雞和)唐(始為西宗州後改為宗州蒙氏置石鼓縣又於沙却)
(地置俗富郡即今州治)宋(段氏據)元(初置欠舍千戶石鼓百戶至元二十一年改欠舍千戶為)
(鎮南州置石鼓定邊二縣後省二縣入州)明(鎮南州)
本朝因之
南安州
漢(屬益州郡)唐(黑爨蠻據寨名摩芻)宋(段氏時高氏守之)元(初置摩芻千戶屬威楚萬戶府)
(至元中改南安州領廣通縣)明(南安州改廣通縣隸本府)
本朝因之康熙八年裁&KR1095;嘉縣入州
定遠縣
漢(屬越巂郡雜蠻居之名目直瞼)三國漢(諸葛亮征南中經此號為牟州)唐(置西濮州貞觀)
(中更名髳州後沒於蒙氏遣爨蠻酋按萼鎮之築城曰耐籠)宋(段氏時高氏專國政其按萼故城隸)
(高氏)元(憲宗四年置牟州千戶至元十二年改為定遠州領南寧縣尋降為縣省南寧縣入焉隸威楚)
(路)明(定遠縣)
本朝因之康熙五年裁定遠所屯賦倂縣
廣通縣
漢(屬益州郡)唐(武德間置尹州雜蠻居之名路瞼後沒於蠻南詔立為路瞼縣)宋(段氏時高氏守)
(之至高長壽遂處於路瞼)元(憲宗七年長夀内附置路瞼千戶至元十二年改為廣通縣隸南安州)
明(廣通縣改屬府)
本朝因之
&KR1095;嘉
唐(夷獠所居)宋(段氏據)元(至元初立&KR1095;嘉千戶尋改為縣)明(&KR1095;嘉縣)
本朝因之康熙八年裁入南安州雍正十年設州判駐
其地隸南安州
附黑鹽井提舉司建置
漢(屬越巂郡)唐(初為西濮州地貞觀中更名髳州後沒於爨蠻)宋(段氏據)元(為牟州地始設)
(官提舉)明(就定遠縣之寶泉鄉設黑井提舉司轄鹽課司二屬楚雄府)
本朝因之康熙四十五年改直隸
附琅鹽井提舉司建置
漢(屬越巂郡)晉(屬安州)唐(初為西濮州地貞觀中為髳州後沒於爨蠻)宋(段氏據)元
(為牟州地始名琅井設官提舉)明(就定遠縣之寶泉鄉設琅井鹽課司分屬安寧黑井二提舉天啓三)
(年裁鹽課司移安寧州提舉於琅井改為琅井提舉司屬楚雄府)
本朝因之康熙四十五年改直隸
姚安府
古百濮地戰國時為滇國地漢置梇棟縣屬益州郡
置青蛉縣屬越巂郡後漢因之三國漢屬雲南郡晉
初因之東晉析置興寧郡宋齊因之梁末沒於羣蠻
唐武德四年置西濮州七年置裒州西利州西豫州
貞觀三年改西豫州為縻州十一年改西濮州為髳
州西利州為微州麟德元年移武德四年所置雲南
縣之姚州都督府於梇棟川調露元年永昌蠻入寇
乃廢姚州垂拱四年復置天寶間蒙氏據其地置梇
棟府為六節度之一宋時段氏改為綂矢邏又改姚
州亦曰姚府為段氏八府之一段正嚴封高泰明子
為演習官世守其地元憲宗三年内附七年置統矢
大姚堡二千戶至元十二年罷統矢千戸置姚州隸
大理路罷大姚千戶置大姚縣隸姚州明洪武十五
年改為姚安軍民府領州一縣一提舉司一
本朝因之康熙四十五年改提舉司為直隸雍正十年
添設姚州州判一員駐普淜領州一縣一
姚安府建置表
姚安府屬州縣建置
姚州(附郭)
漢(梇棟縣屬益州郡)三國漢(屬雲南郡)晉(初因之後分屬興寧郡)唐(為姚州治置都)
(督府北為裒州地東北為瀘南縣地後沒於蠻蒙氏為弄棟府治)宋(段氏改統矢邏仍置姚州)元
(初内附置統矢千戶屬大理萬戶府至元十二年改為姚州)明(姚州隸姚安軍民府)
本朝因之康熙二十六年裁姚安所屯賦倂州
大姚縣
漢(青蛉縣屬越巂郡)三國漢(屬雲南郡)晉(初因之後分屬興寧郡)唐(置西濮州後改)
(髳州其北境為縻州地其南境為微州地後沒於蠻)宋(段氏屬姚州名大姚堡)元(初置大姚堡千)
(戶至元中改大姚縣屬姚州)明(大姚縣屬姚安軍民府)
本朝因之康熙五年裁中屯所屯賦倂縣
普淜
本朝雍正十年設州判駐其地隸姚州
附白鹽井提舉司建置
漢(青蛉縣地屬越巂郡)三國漢(屬雲南郡)晉(初因之後分屬興寧郡)唐(為西濮州地又)
(名髳州後沒於蠻)宋(段氏時屬姚安大姚堡地)元(為大姚縣地屬姚州始設官提舉)明(置提)
(舉司屬姚安軍民府)
本朝因之康熙四十五年改直隸
永昌府
古梁州西南徼外地舊為九隆氏所居號哀牢國漢
武帝置不韋縣屬益州郡後漢永平中哀牢王率衆
内附置哀牢博南二縣又割益州郡西部都尉所領
之六縣置永昌郡三國漢因之晉始屬交州泰始七
年分益州之建寧興古雲南交州之永昌置寧州太
康三年省立南夷校尉太安二年復置寧州咸康四
年省永昌郡宋因之齊復置永昌郡隋屬益州總管
府地唐初屬姚州都督府後為蒙氏所據歴鄭趙楊
至段氏置永昌府元憲宗七年金齒驃國内附於永
昌立三千戶隸大理萬戶府至元十一年置永昌州
十五年升為府仍隸大理路二十三年置金齒等處
宣撫司明洪武十五年仍置永昌府又置金齒衛二
十三年省府改衛為軍民指揮司景泰中設鎮嘉靖
元年罷鎮復置軍民府隸雲南布政司設保山縣附
郭又越睒地蒙氏時為輭化府後白蠻居之改騰衝
府元憲宗三年内附明初為千戶所後升軍民指揮
司嘉靖元年改設騰越州仍置騰衝衛幷永平縣俱
隸永昌府領州一縣二長官司二
本朝因之順治十六年裁二長官司領州一縣二
永昌府建置表
永昌府屬州縣建置
保山縣(附郭)
漢(不韋縣屬益州郡)後漢(西南為哀牢縣地東北為不韋縣地)三國漢(仍為哀牢不韋)
(二縣地)晉(屬寧州)唐(蒙氏據)宋(段氏據)元(初為永昌州後升為府隸大理路)明
(置保山縣附府郭)
本朝因之康熙二十六年裁永昌衛屯賦倂縣
騰越州
周(哀牢國境即越睒地)後漢(永昌郡西地)晉(屬寕州)唐(開元中蒙氏異牟尋逐諸蠻取)
(越睒為輭化府其後白蠻徙居之改騰衝府)宋(白蠻據)元(憲宗三年内附至元中改藤越州又)
(立藤越縣十四年改騰衝府二十五年州縣廢府如故)明(洪武三十三年改騰衝守禦千戶所隸金)
(齒司正統九年升騰衝軍民指揮使司嘉靖元年改置騰越州隸永昌府仍置騰衝衛)
本朝因之康熙二十六年裁騰衝衛屯賦倂州
永平縣
後漢(博南縣)晉(因之)唐(蒙氏置勝鄉郡)宋(段氏據)元(立永平千戶後改永平縣)明
(永平縣洪武中改屬金齒衛立永平禦二千戶所嘉靖初改隸永昌府)
本朝因之康熙五年裁永平禦屯賦倂縣
鶴慶府
古為哀牢國地漢武帝時為益州郡後漢改屬永昌
郡三國漢屬建寧郡唐初為越析詔地夷名漾共又
名鶴川開元末南詔倂六詔為一徙居羊苴哶城近
龍尾鶴拓即其地也太和中蒙氏於漾共立謀統郡
又設劍川節度宋段氏時置謀統郡以劍川為義督
瞼元憲宗三年置鶴州七年立三千戶仍稱謀統隸
大理上萬戶府置義督千戶至元十一年罷謀統千
戶復為鶴州改義督千戶為劍川縣二十三年升為
鶴慶路軍民府明洪武十五年置鶴慶土府十八年
平劍川升為州府領州六尋改蘭州屬麗江府改北
勝蒗蕖屬瀾滄衛升永寧為府正統八年改土設流
為鶴慶軍民府領州二
本朝因之康熙五年裁鶴慶禦屯賦倂府八年裁順州
歸府三十八年復以其地改屬永北府雍正五年設
府通判一員駐維西設劍川州判一員駐中甸領州
一
鶴慶府建置表
鶴慶府屬州建置
劍川州
漢(屬益州郡)唐(名羅魯城又名劍川蒙氏未合六詔時浪穹詔與南詔戰敗走保劍川改稱劍浪詔)
(後為南詔所倂置劍川節度)宋(段氏改為義督瞼)元(置義督千戶至元中改劍川縣屬鶴慶府)
明(升為州)
本朝因之
維西
唐(吐蕃地)明(内附屬麗江府)
本朝康熙十三年為達賴喇嘛所竊據雍正五年移通
判駐其地
中甸
唐(吐蕃地)明(内附屬麗江府)
本朝康熙八年為達賴喇嘛所竊據自立營官徵其籽
粒而以皮革等物資青海雍正五年添設州判駐其
地隸劍川州
順寧府
古百濮地後譌濮為蒲居多蒲蠻地名慶甸自宋以
前不通聲教元泰定間始内附天歷元年置順寧土
府隸金滄雲遠路領通寶州慶甸縣大侯長官司屬
雲南行中書省明洪武十五年仍置府省州縣入焉
正統七年改大侯長官司為大侯州萬歷二十五年
設流官知府改大侯州為雲州屬府
本朝因之康熙四年移通判駐右甸領州一長官司一
順寧府建置表
順寧府屬州建置
雲州
宋(孟佑地又名大侯寨白蠻所居)元(中統初内附授大侯長官司隸麗川路)明(初仍為長官司)
(正統中升大侯禦夷州後改流官名雲州領猛緬長官司一猛撒廵檢司一隸雲南布政司萬歷中改隸)
(順寧府)
本朝因之
右甸
本朝康熙四年移通判駐其地
猛緬長官司
元(蒲蠻地)明(萬歷十六年設猛緬長官司隸雲州)
本朝改隸本府
永北府
古為白國地唐南詔時鐵橋西北施蠻據之貞元十
一年異牟尋奪其地置北方睒徙洱河七種蠻以實
之號劍羌又名為成偈睒後改為善巨郡宋段氏時
高智昇使其孫高大惠鎮之名成紀郡後隸大理元
憲宗三年其裔高俊内附至元十五年立為施州十
七年改為北勝州二十四年升為府屬麗江路明洪
武十五年改為州屬鶴慶府二十九年置瀾滄衛以
州隸之尋改隸雲南布政司與衛同治又以浪蕖州
屬衛隸雲南都指揮使司
本朝因之康熙五年改隸大理府二十六年裁瀾滄衛
倂州三十一年仍為直隸州三十七年升為永北府
以永寧土府隸之三十八年又以鶴慶府所隸之順
州入焉
永北府建置表
永北府屬土府建置
永寧府
漢(古樓頭瞼地接吐蕃又名荅藍漢時麽些蠻祖長泥月烏逐吐蕃遂居其地)唐(屬蒙氏後為麽)
(些蠻所據)宋(屬段氏)元(世祖駐日月和即此地憲宗三年内附至元十四年置荅藍管民官十六)
(年改置永寧州隸北勝府)明(洪武十四年置永寧州後升為府領長官司四)
本朝因之為永寧軍民府裁四長官司歸永北府綂轄
麗江府
古荒服極邊地白狼王所居接壤吐蕃漢兼屬越巂
益州二郡後漢兼屬永昌郡隋屬巂州唐初為越析
詔地貞元中蒙氏據之置麗水節度宋時為麽些蠻
醋醋所據段氏不能制元憲宗三年濟金沙江征大
理麽些負固四年討平之立茶罕章管民官至元八
年改為宣慰司十三年改置麗江路立軍民總管府
二十二年罷府置宣撫司於通安巨津之間領府一
州七縣一明洪武十五年改麗江府尋改麗江軍民
府分順州北勝永寧浪蕖四州屬鶴慶府仍領州四
通安寶山蘭州巨津縣一臨西
本朝仍為府裁四州一縣入焉雍正元年改土設流隸
雲南布政司
麗江府建置表
蒙化府
古西夷極邊地楚屬滇國漢為益州郡地後漢屬永
昌郡三國漢為建寧郡地唐屬姚州都督府蒙氏嘗
築城居之因號為蒙舍詔六詔中惟蒙舍詔居諸詔
之南亦稱南詔開元二十六年皮羅閣兼倂五詔遷
治大和城改其城為陽瓜州天寶七年以鳳迦異為
州刺史九年南詔反遂沒於蒙氏宋時為段氏據置
開南縣元憲宗七年置蒙舍千戶隸大理上萬戶府
至元十一年改蒙化府十四年升為路二十年降為
州復隸大理路明洪武初仍為州屬大理府正綂間
復升為府
本朝因之康熙六年裁蒙化衛入府雍正七年裁楚雄
府屬之定邊縣入焉
景東府
古徼外荒服地蠻名景董後易為東一名柘南又名
猛谷後為昔樸和泥二蠻所居莊蹻王滇漢武開西
南夷諸葛亮定益州皆未涉其境唐蒙氏立銀生府
後為金齒白蠻所奪移府治於威楚歴鄭趙楊段之
世俱莫能制元中統三年平之以所部隸威楚萬戶
府至元十二年置開南州仍隸威楚路明洪武中改
為景東土府設景東衛嘉靖中設流官
本朝因之康熙二十六年裁景東衛屯賦倂府
景東府建置表
滇自秦漢以來歴朝建置各殊按地以稽多不相
合大抵黔蜀邊疆與滇錯壤如牂牁越巂二郡普
安建昌諸路所屬半在黔蜀自有明分滇黔為兩
省而前代之建置於滇者已多不在畫疆之内矣
今惟取確有定在者列之於表至名存而地莫可
考者附載於左庶不至久而竝失其名爾
漢置益州郡領縣二十四闕疑凡七
(雙柏毌掇)(同勞勝休)(同瀨來唯)(牧靡)
牂牁郡領縣十七闕疑凡十一
(鐔封江鄨西同竝都談柏談毌斂漏隨夢槀)(進桑)(毌單)
越巂郡領縣十五在滇者四闕疑一
(姑復)
犍為郡領縣十二在滇者二闕疑一
(朱提)
後漢分益州郡置永昌郡共領縣二十五闕疑凡七皆
仍前漢舊名
三國漢分建寧永昌置雲南郡分建寧牂牁置興古郡
其領縣與後漢同
晉分益州置寧州領郡四共領縣四十五闕疑凡二十
二
(存䣖南新定永修雲漢泠邱其雲平等永壽縣雍鄉涪寧興同瀨十二俱)
(仍前漢舊名)
六朝宋仍為寧州領郡十五建寧晉寧興古雲南西平
梁水牂牁平蠻西河東河陽興寧夜郎朱提南廣
建都共領縣八十一闕疑凡六十
(萬安二萬壽古晉樂西丹南安有東復古復)(新寧西安)(成昌南興)(建新)
(豐常談樂新廣談經臨利永漢陽臨南秦麻晉昌遷安雲豐江應)
(遂安縣温江漢都陽名晉綏三十俱仍晉舊)(義成)(其存䣖等)
南齊為寧州鎮領郡三十建平西益江陽永興永寧西
河陽南犍為西阿平樂東朱提南朱提北朱提南
牂牁宋昌益寧安寧安上永昌犍為其建寧等十
一郡仍宋舊名共領縣九十五闕疑凡六十五
(綏寧遂驃封寧綏雲安麻雅城安永永)(暖江不建)(西寧犍□)(新西)
(城南穀邑其安上等江陽四武陽仍綿水宋益寧廣同瀨四十縣俱漢晉舊名)
梁陳隋仍為寧州隋復置昆州其郡縣不能盡考
唐置戎州姚州瀘州三都督府屬南寧等羈縻州九十
二闕疑凡六十八
(謻湯羅望)(英德聲奏勤武龍)(咸悅)(瀘慈武鎮)(歸武南唐)(嚴連)
(南德德播為扶朗)(洛信)(移居)(筠炎)(志馴)(盈騁)(武昌浪川)
(連播陵衛鉗于哥靈碾異)(滈陵切騎五袖)(品往從舍牱和利)
(納范鄧薩)(野共鞏洪郎晏奉)(日南順眉鄧峩洛諾浙思淯)
(能)(高)(宋)(長寧)(定)
又置黔州都督府屬牂州等羈縻州五十一闕疑凡
四十九
(琰峩蒍蠻勞□羲鴻殷濡福琳犍鸞邦令清充莊)
(那普暉寧)(都功)(總敦)(候亮)(晃龍樊延稜訓應明添茂)
(卿勳雙城襲)(整寶)(懸姜)(撫水)(思源)(逸)(南平)
自唐迄宋為蒙段所竊據其所改立已附見於表
外此皆不可考
元置雲南諸路行中書省凡路三十七其在今境者已
分别於表其在黔蜀蕃緬者雖不屬滇存以備考
孟傑路普安路建昌路普定路德昌路
會川路蒙憐路蒙萊路平緬路木連
路蒙光路謀黏路六難路孟隆路木
朵路蒙兀路
又府州縣今不在滇境者凡二十六亦存以備考
柏興府孟愛等甸軍民府通西軍民總管府
木來軍民府建安州永寧州瀘州禮
州理州闊州卭部州隆州姜州昌
州德州威龍州普濟州武安州黎溪
州永昌州會理州麻龍州中縣瀘沽
縣閏鹽縣金縣
雲南通志卷四
