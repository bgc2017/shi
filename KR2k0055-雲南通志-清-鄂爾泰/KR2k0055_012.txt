雲南通志卷十三
水利
水曰潤下自然之性畎澮隄防則聖人因而節宣
之以利用厚民生者也滇中自元薩達克齊築陂
池以備水旱張立道求泉原得壤地萬頃始興水
利矣然萬山奔流而下衝擊沙石時多填淤而又
地高勢迅涸可立待講水利者較他省地形為難
而其經營為尤急又安得竟視為山農之區而不
與遂溝洫澮同其利耶於是或分濬以殺其洶涌
或約束以制其汗漫或相其壅障而排刷之或時
其盈縮而蓄洩之鎮斯土者率属勵翼無遠弗周
庶推廣
聖天子講求水利粒我蒸民至意後之人按籍而考興
廢之由因時而妙通塞之用斯萬世永賴而大庇
民乎志水利
雲南府
昆明縣(附郭)滇池(在城南周圍三百餘里受盤龍江黃龍潭海源寳象河諸水會為巨)
(津土人呼之為海環海田畝資以灌溉者數十萬頃)海口大河(在城西南八十里洩滇池之水)
(自龍王廟螺殼亂石雞心青魚諸灘至石龍壩而達安寧兩岸皆山各有子河流入濱海州縣即其流入)
(之界各司一河以專責成故有昆陽呈貢晉寧昆明歸化子河等名北則白塔臘龍二箐水於昆陽之洱)
(宗閘入南則瓦泥箐邢家園水於呈貢之普安閘入又羅武箐水於晉寧之清水閘入天自芭蕉二箐水)
(於昆明之新村大閘入雲龍箐水於歸化之平定哨閘入諸水皆横入大河沙石填壅每雨水暴漲宣洩)
(不及沿海田禾半遭淹沒明弘治時巡撫陳金自螺殼灘至青魚灘修濬二十餘里通暢河流定有大修)
(歲修之例然海口外尚有老埂一道横阻河身埂外龍王廟前又有牛舌灘牛舌洲各長五十餘丈三重)
(埂塞萬歴初布政使方良曙於牛舌洲左豹子山下竭力疏濬本朝康熙四十八年總督貝和諾巡撫)
(郭瑮委員重加開挖修濬雍正三年總督高其倬相繼大修未幾復壅雍正八九年總督鄂爾泰會同巡)
(撫張允随專委水利道副使黃士傑諮度形勢通濬河流剷平老埂牛舌洲灘復以晉寧河水徒急横阻)
(新河每至倒流並建逼水壩使新河得以暢入大河又於石龍壩下另開引河一道諸水暢流涸出腴田)
(甚廣責成監司丞尉不時查勘疏通題定歲修銀二百兩)松華壩(在城東北三十里松華山)
(下元平章賽典赤贍思丁經畫水利乃於此築壩分盤龍江水為金稜河并建盤龍金稜銀稜寳象海源)
(馬料六河諸閘溉田萬頃歴加修濬李本朝康熙五年以來水泛堤決先後巡撫袁懋功天浴疏請歲)
(支鹽課葺之二十年大兵平滇壩已傾毁二十二年巡撫王繼文會同總督蔡毓榮題請捐修歴年相)
(繼疏濬未幾復壅雍正八年總督鄂爾泰會同巡撫張允随委員分修六河並明通等河及諸壩閘題)
(定歲修銀八百兩)盤龍江(在城東源出嵩明州牧羊水南流六十餘里至甸南滙舊邵甸縣龍)
(潭河蜿蜒二十餘里至松華山盤繞於城之東南西三面南入滇池故曰盤龍其支流則自松華壩初分)
(為金稜河至城南分水龍王廟一分為採蓮河再分為永昌河過馬蹄閘折而北行半里東分一渠逆入)
(城濠西分為板壩河半里又分為西壩河至小西門又分為倉後河魚池河其正流南至密灣納金鈴閘)
(瀉水至望城橋又分為揚太金三河以上俱西入草海正流歴南壩晏公廟滙於滇池其蓄洩之閘七)
王公閘(在城南門外小澤口)永昌河閘(在城南三里土橋外水本朝康熙二十三年)
(利道孔興詔置)堕苴閘(在城南四里土橋外)四道壩閘(在城南五里土橋外明弘治間)
(置)南壩閘(在城南十里元薩達克齊建明總兵沐璘巡撫&KR2860;顒甃石為閘添設巡守)西壩
閘(在城西南五里擺渡村河中)小西閘(在城小西門外本以上諸閘多有淤圮朝雍正)
(八年疏導深通砌石岸壩閘增開子河新築堤埂)金稜河(在城東十里俗稱□汁河自松華壩)
(分水經金馬山麓繞春登里東鄉至海約六十里兩岸俱石堤盤亙高大許束水於中分砌涵洞以均引)
(灌其蓄洩之閘八)桑園閘(在城東八里白龍寺導白龍潭水入河)小壩閘(在城東十)
(里導楊媽河水由過洞灌小壩村田再本朝康熙二十七年總督范承勲於小壩閘下建一閘)三
元石閘(在城東十里分水為明通河)金稜閘(在城東南五里佴家灣水盛洩入盤龍江)
(以防堤潰)燕尾閘(在城南八里南村界分水為西岔河)戴金箔閘(在城北二十五里桃)
(園村)大韓冕閘小韓冕閘(俱在城東北十五里任旗營相距百步以上閘岸)
(多有淤圮並本朝雍正八年疏濬添修石岸新開洩水石閘二處)銀稜河(在城北俗稱銀汁河)
(源出龍泉山黑龍潭由落鎻坡至童子橋蜿蜒二十餘里流過沙浪里南入盤龍江達滇池其蓄洩之閘)
(七)文殊寺閘(在城西北八里小馬村)小營閘(在城北八里小營村)白龍潭
閘(在城北十里上莊)王俊閘(在城北十里馬村後)王公堰閘(在城北十二里涌泉)
(寺下)猓玀閘(在城北二十里左衛營)大閘(在城北二十五里蒜村以上閘堤多有淤圮)
(古本朝雍正八年疏濬子河引水入江并於堆童子橋增高石路堵禦江水不使漫溢)寳象河
(在城南二十里源有二一自□□山小龍潭至板橋驛東一自黃龍潭至板橋驛西於明隂寺前合流而)
(西經老崔橋至小板橋又分為三一名官渡河西流十五里入海北分一河名□玀西流十五里又北分)
(一河名舊門溪西流三十里俱入海東南田畝咸資分溉其蓄洩之閘六)楊柳壩閘(在城東十)
(里和甸營)矣龍村閘(在城東二十里)牛舌尖閘(在城東二十里小板橋)響水
閘(在城東二十四里過路村下)石壩閘(在城東二十五里三碗村)土橋閘(在城東南)
(八里石虎崗年以上閘堤本朝雍正八重經修築)海源河(在城西二十里一名鴛鴦池源出聚)
(仙山下黃龍潭流經海源寺里許建中左右三閘分受沙河水合流二十里入草海中閘淤塞水從右閘)
(奔注淹損班莊上下田禾清本朝雍正八年疏通中閘水入正流造十字橋騎水上駕渡漲流河尾另)
(立暗洞分渾水出青草湖清水灌田加築沙河堤埂循流建閘導至雞舌尖歸於本河水無旁溢其蓄洩)
(之閘四)雞舌尖閘(在城西十五里海源寺下)左閘中閘右閘(俱在)
(城西二十里梁家河左右中三閘)馬料河(在城東南源出城東六十里白土村黃龍潭西入滇)
(池七十里其蓄洩之閘四)光村閘(在城東南三十里光村)新村閘(在城東南三十里左)
(衛營)豬圈壩三閘(在城東南三十五里寳山衝下)秧草壩閘(在城南三十里昆池)
(邊并以上堤閘盤本朝雍正八年疏濬增築建橋梁自龍江至此名曰六河)明通河(即金)
(稜河之支流一由三元石閘引注至焦三橋為明通河一由北瀉水閘引注為白沙河繞先農壇後與明)
(通河合流出太平橋過塘子巷入蒲草塘自白沙橋至海尾約三十里本朝雍正九年修濬河身增高)
(堤埂並劵石橋二過洞二通流利溉)白沙河(在城東北源出放馬橋經桃源村響水橋銀錠橋小)
(村七星橋西入草海昔人於響水橋連建三閘相距各里許頭閘分為馬溺河二閘三閘俱引流南入舊)
(門溪三閘行至小東村又分小閘經阿角村至七星橋仍入正河)馬溺河(從白沙河頭閘分流)
(北經河甸營香條村西折過苜蔬廠入草海舊多淤狹本朝雍正九年增築堤岸疏導寬深)横山
水洞(在城西三十里龍院村西明隆慶間布政使陳善令民鑿横山為隂洞引白崖水灌田四萬餘)
(畝)富民縣倉前河(在城南三里源自太平村大洞山流灌倉前一帶田畝河高田)
(低可省壩閘)清水河(在城北八里源出羅次九岳坪繞山開九渠曰新溝曰杜家溝曰段家溝)
(曰廖家溝曰張金溝曰南渠曰北渠曰羅院溝曰老葉溝灌田甚廣)夷扎郎水(在城東南五里)
(一名大營河築壩分渠引灌東郊田畝)農納水(在城北五十里源出和曲州界流入縣境灌田)
(歸於大河)崖泉(在城西南七里水出崖下四時皆清團山西山田畝咸資灌溉)燕子渦(在城)
(西十里水從巖洞中出内有龍池禱雨輒應引灌西郊田畝名潘家溝)大河石壩(在城西十)
(里滇池之水自安寧流入縣境昔人於上流建立石壩疏為東西二渠均灌南北田畝歸於大河歲久壅)
(塞年本朝順治十八官民捐濬)□夷溝(在城西渠上引灌民屯田畝堙塞已久本朝康熙)
(四十三年知縣梁國達重濬)宜良縣大城江(在城北十里源出舊陽宗縣明湖自)
(湯池流入縣境明初開渠引導日久堙塞嘉靖間臨元道文衡檄知縣伍多慶指揮江璽築堤濬導鑿涵)
(洞七十二由江頭村至栗者村東抵樂道村入大池江繞溉五十餘里民德之又名文公堤)黑泥
河(在城南五十里竹山下舊道淤塞田本朝康熙二十三年知縣李煜復加開濬疇利賴)滉橋
河(在城西五里源出土潦衝會九龍池水分南北直瀉土橋河灌溉田畝東注大池江)白龍潭
(在城西七里黃保村山下潭僅尺餘水涌如沸灌溉一方田畝)大龍洞(在城東南十五里水出山)
(腰石孔中其下半里為小龍洞較大龍洞稍狹玉龍一帶田畝咸賴之)大閘(在城東二里障九龍)
(池水以資灌溉)小閘(在大閘南障白龍潭水南流灌溉)唐家閘(在城東三里龍王廟右總)
(束大小二閘之水南流灌田萬頃)湯池渠(在城西南三十五里明洪武中黔國公沐英於雲南)
(廣開屯田湯池舊為溝塍廣不盈尺英令指揮同知王俊因山障隄鑿石刊木别疏大渠導明湖水洩於)
(大池江其袤三十六里闊丈有二深稱之灌溉農田大旱不竭)冉公渠(在城北十五里從野雞箐)
(引龍泉入靖安哨灌田)新渠(縣本朝雍正七年總督鄂爾泰以轄高田缺水窪田受淹檄知縣)
(邢恭先審度形勢新開子渠高下皆利一在城東北五里五百戶營之南長五里一在城東三里龍王廟)
(北長四里以瀉積水一在廟南長十里宣洩北來諸水使無漫溢均下入大池江一在城南二十里乾墩)
(子決大池江之水以灌高田一在城北二十里自江頭村至前所開浚深通)九龍池(在城西五)
(里巖泉寺山後溉城西田畝甚廣然水勢剽急夏秋每有衝決隄防為要)清水塘(在城東十五里)
(其水常清尖山一帶田畝資之)潢水塘(在城東十五里龍山後田高塘低用水車輓水灌注)羅
次縣北城河(源出城東穹盪山箐中行數里分為三溝城内外汲溉咸資之曲折繞城)
(入金水河)金水河(在城西五里源出上甸分水嶺自南流北合碧城之水分溉千頃復折而南滙)
(梅子箐水西入禄豐星宿河)梅子箐龍潭(在城西北四十里潭周一畝東流成河經乍烏)
(南折灌溉革里果子園古城白沙金木邑田入金水河)小禄豐壩(在城西南五里本朝康)
(熙九年知縣馬尤築石堤秋冬蓄水春夏灌田)舊縣壩(在城南二十五里壩周一里蓄洩以時為)
(阡陌之利)晉寧州盤龍河(在城東南一里源出山澗中灌海溪山一帶田入大壩河)
(有盤龍壩)大壩河(在城東南二里源出城南關嶺之東經河澗舖灌溉石碑村一帶田入大堡河)
(有大壩石碑壩)大堡河(在城南五十里源出江川縣之屈顙巔山山畔泉流三派東者入撫仙湖)
(南者入星雲湖西者流灌州轄永寧鄉田入大河)大河(在城西二里總滙盤龍大壩大堡三河之)
(水歴東南繞西北逶迤入於昆池旁開于河東西各五建閘蓄洩分灌金沙下河等田闔州水利莫巨於)
(此)龍泉(在城東曲折繞城北入昆池灌近郭田)觀音泉(在城西南十里觀音山麓北流)
(灌田西入大堡河)達摩壩(在城東三里大幕上下)山冲壩(在城東南十里大場村)
官莊壩(在城南十里舖)羅藏壩(在城西南三里龜山下)分水石壩(在城西四)
(通橋下灌溉西北田畝日久淤圯本朝康熙十年修濬完固)白臼壩(在城西二里小寨村下子)
(河之一引灌金沙十五村田舊分河水十之三其七則歸下河七十五村日久淤廢村農失利爭訟連年)
(壩本朝雍正五年勘定金沙等村於大河内築一小僅高閘口一尺留龍口八尺冬春水微許於五日)
(内啟閘放水一晝夜滋潤豆麥餘四日則閉之使水盡入下河夏秋水漲則盡啟閘板交官不許私閉使)
(各子河分瀉洪流以免旁溢)楊慶壩(在白臼壩下二里)新江壩(在揚慶壩東北二里)
(一名王家壩水過州城北至迎恩舖入草海)殺蠱壩(在城西三里河西村大營)紫溪壩
(在城西五里團山下)三尖壩(在城西十里三尖塘)堰塘(在城東三里印山之左一名海溪)
(本朝康熙十一年知州張慎行修築山田資以灌溉)呈貢縣南衝河(在城東南四十)
(二里之舊歸化縣北十里自姚平壩經白雲村與清水河合雨漲多浸沒村田明知縣游一清興工浚治)
(田始可耕)洛龍河(在城東十里源出黑白黃三龍潭合流成河分為二一引入城南曲折環抱至)
(斗南村入海一繞城南而西至江尾村入海附郭田全資灌溉之利)馬料河(在城北五里源從板)
(橋流入昆池縣北田畝資其灌溉)月角泉(在城南十五里即蓮花洞泉為雨花月角闕漁太平)
(四村灌溉所資)黃龍潭(在城東八里與白龍潭合)白龍潭(在城東十二里石崖下)金
鯉潭(在舊歸化縣南六里舊為平原恒苦亢旱明隆慶六年田中忽水涌成深潭有金鯉游泳其中)
(遂為一方灌溉之利)黑龍潭(在城東北八里新冊村石崖下源深流廣闔邑田畝大半資其灌溉)
(與白龍潭合)大壩(在城東五里引黑白龍潭之水溉田千頃本朝康熙十一年署縣何清重修)
(五十五年署縣吳寳林續修)達摩壩(在城南四十里富有村旁)交七浦(在舊歸化縣東)
(北二十里廣二百餘畝入滇池)安寧州沙河(在城東南二里源出清水關經龍馬山亘)
(百餘里入螳螂川州東田畝資其灌溉)洛陽山龍泉(在城東十里峯巒峭立下有龍泉上)
(有禹碑泉流經東橋灌田三千餘畝)興尼龍潭(在城西四十里)水跌龍潭青
龍潭(俱在城西北十里葱山之南)斑鳩村龍潭(在城東北十五里)大淜(在城)
(東南九里俗名馬鬃海土人呼陂堰為淜)小淜(在城南六里俗名洛陽池)石珠淜(在城南十)
(里)石壩(在城東南七里)中前二所壩(在城南十五里之舊三泊縣東三十里)筒
車壩(在舊三泊縣南六里)好義村壩(在舊三泊縣西一里)月子莊壩(在舊三泊)
(縣西二里)郭家壩(在城西二里)潢水塘(在城東五里俗名天眼淜)禄豐縣
星宿江(在城西門外受羅次和曲之水及東南溪澗滙為巨河流入易門明正德間知縣艾龍築)
(堤障水分建黑龍潭等六壩引流灌溉水利始興)北河(在城北源出和曲州河底厰南流十五里)
(至阿勒又十五里至法尼又三十里滙東河為星宿江沿流引灌甚溥)右所龍泉(在城東水)
(出石崖中昔有劉令鑿山穿孔引流縣之東南功尚未就啟明橋民自備工力開渠沿山而下灌田八九)
(百畝)下壩趙里長壩(俱在城東二十里)南壩(在城南七里)土橋(在城)
(南七十里老鴉關)前所壩(在城北十里)中壩(在城北十五里)上壩(在城北二十里)
麽些壩(在城北三十五里十本朝康熙三十七年知縣王毓竒重築六年邑人唐瑜等改砌石)
(基障水高丈許灌溉有加)大村壩(在城北六十里沐鄉水衝久廢隴畝全荒本朝康熙三十五)
(年知縣王毓竒重築招墾其利漸復)賽寳壩(在城東北縣城西臨大河三面無池本朝康熙四)
(十九年知縣劉自唐築壩引水環城作濠亦饒灌溉之利)黑龍潭壩(在城東北五里初築於潭)
(之下流後改築上流其利始溥)東渠(源出羅次山澗中曲折七十餘里至縣東南水流山腰下灌甚)
(易且有天然石壩不須修砌惟開通無力灌溉未廣本朝雍正二年總督高其倬巡撫楊名時借給帑)
(金檄知縣安鼎和開渠造橋引灌東南一帶高田悉成沃壤民受其利)護城堤(在西門外星宿)
(江之水夏秋泛漲逼近城根衝刷為害善本朝雍正十一年布政使陳宏謀詳請總督尹繼巡撫張允)
(随委員勘估發給帑金檄知縣姚恪建築石隄長五十丈以禦水患保護城垣)昆陽州渠
濫江(在城東南五里受清水河小河口羅武河老王壩河烏龍河諸水東北流入滇池灌溉甚廣)
三洞泉(在城北平定鄉小山下石洞凡三水可資灌溉)白塔龍潭(在城北四十里泉水)
(渟泓分注三溝引灌九村田畝)翻水洞(在城西三十里石頭山下泉水沸涌而出深不可測灌溉)
(甚廣)老王壩(在城西天馬山下)石龍壩(在城北五十里海口下流自子母山南至甸基)
(五里中有石埂一道南北横截可百餘步水至此奔湍三疊而後安流下入螳螂川)清水壩(在城)
(北十里)郎中溝(在城南一里)清水溝(在城西南一里源出靈光寺山箐流經演武場)
(入小河)官塘(在城東門内闊三十餘畝與東湖通)摩些塘(在城南五里)白蓮塘
(在城北十里仙鶴村)阿金塘(在城北核桃村)卧龍隄(在城北三里周三十餘畝蓄洩以資)
(灌溉)易門縣九渡河(在城西北一百二十里即禄豐縣之大溪也流入縣境分溉田)
(疇下注元江府界)大龍泉(在城西五里水出石洞中分南北中三溝資灌)黑龍潭(有二)
(一在城東水入易江一在城西六十里潭水深黝可以引溉)普濟龍潭(在城南十里龍洞幽)
(窈水自洞劈為三股流灌均溥不假人力)沙壩(在城東二里)劉官壩(在城西四里南溝)
楊惠壩(在城西五里分水閘下)西門壩(在中溝)曾所壩(在北溝)葉家
壩(在北溝)大壩(在城北二里)石壩(在城北三里)舊縣官壩(在城北三十里)
分水閘(在大龍泉建閘分水為三以均灌溉為萬家樂利之源)江渠(在城東五里有上下)
(江口流繞飛虹橋南歸綠汁江全境皆資灌溉)蘆塘(在城東五里)嵩明州楊梅
河(在城東十里源出州属馬厰灌日足里田由汪官村入嘉利澤)邑市屯河(在城東南四十)
(里河有五俱出宜良其經嵩明者六七村資其灌溉)寬郎河(在城南三十里自尋甸之三岔發源)
(流至吉矣龍分為二東灌效古里田西灌日足里田俱流入嘉利澤但日足地低水直易行潦則受淹效)
(古地高得水甚微暵則受涸知本朝雍正八年總督鄂爾泰檄知州蘇暻同尋甸州崔乃鏞相度地勢)
(於吉矣龍分水上流里許水勢均平處另開子河引流入效古分水舊道與日足均其水利)遙岔
河(在城南三十里一名老賈河流入嘉利澤灌金馬里田)楊林河(在城南楊林驛一名玉龍)
(河源出屼□山一朵雲下經櫺口村渣子溝過天尘橋直至南冲村分流為三南冲舊有總閘歲久傾圮)
(兼一帶河身淺窄隄埂低薄每夏秋水漲道路田疇多被衝沒本朝雍正十二年布政使陳宏謀檄議)
(興修知州張浩捐貲重建總閘分水均流三河不致偏注又自南冲至河尾二十五里將東西兩河開濬)
(寬深增築河隄栽植樹木并於河尾窑岔河老賈河疏濬砂礫俾暢流歸入嘉利澤水無潰溢之虞)彌
良河(在城西五里源出梁王山流至金鷄山白馬廟經萬歴橋入嘉利澤灌崇正彌良資善三里田)
(各有壩蓄洩)天生橋河(在城西二十里源出梁王山由黑倚牌伏入山洞至覆苓洞復出過)
(天生橋入嘉利澤灌中和依順資善三里田各有壩蓄洩)福佑河(在城北三里源出梁王山白草)
(龍至常汪冲兩水交合由丹鳳橋入龍濟河灌崇正月豐兩里田有壩蓄洩内有大理村河勢灣曲衝刷)
(民居改本朝雍正八年知州蘇暻直河身引循故道)嘉利澤(在城東南二十五里一名楊林)
(海周百餘里納龍巨南冲二河並四面山溪潭泉瀦而成淀自楊高橋流出歴車翁牛欄以達金沙江而)
(出口迂曲水流微緩沙石易停咽喉壅塞濱海四十八村田畝每患淹沒本朝雍正六年總督鄂爾泰)
(檄令知州安鼎和棄迂從直由丁家屯龍喜村另開子河二里許直通河口使新舊兩河並瀉水勢暢流)
(田畝涸出)龍濟溪(在城東十里一名龍巨河源出尋甸州西南果馬山由羅錦村經龍濟橋至王)
(四壩入嘉利澤長流不竭可以行舟灌月豐資善兩里田有堤蓄洩)牧羊水(在城西五十里源出)
(阿打龍南至高倉灌邵甸内六甲田由夾岸過洞流入盤龍江)對龍泉(在城西南四十里源出梁)
(王山由五山分水嶺兩泉對出百餘步始合流入嘉利澤灌中和依順金馬三里田俱有石壩)冷水
洞(在城西舊邵甸縣龍泉百泓引灌外四甲田由甸尾而出合牧羊水皆盤龍江之源也)煉登
村壩(在城南八里鳳谿山下)清水塘(在城東十五里)
曲靖府
南寧縣(附郭)瀟湘江(在城南源出馬龍州木容箐繞勝峯山後經府城妙高山由天)
(生大壩會霑益北來諸水趨東南逕亮子口越州下橋曲折達於陸凉遠近田畝咸資灌溉)東山
龍潭河(在城南五十里溝本朝雍正八年知府佟世廕修築壩閘開引灌吳官冲十餘村田)
雙河(在城北三十里源出崖口流入阿幢河引灌多利)東海子(在城東五里山泉流注瀦)
(為巨澤田畝資溉)龍泉(在城南十里泉分兩派一清一濁引灌資之)黑龍潭(在城東二)
(十里潭水渟泓饒灌溉之利)滚水壩(在城東八里矣卜村旱蓄潦洩田畝利之)恭家大
壩(在城東南二十里郡中諸水俱會於此分灌朗坦十五圩田)恭家小壩(在大壩下舊係)
(石閘引灌瓦子四村田日久衝塌後易土埂歲修歲圮本朝雍正八年知府佟世廕仍甃以石)東
山壩(在城東南二十里廕本朝雍正八年知府佟世新築)蔣家壩(在城南三里本朝)
(雍正八年知府佟世廕新築蓄水資灌)興隆壩(在城南十五里西山下係石壩蓄山箐之水灌)
(卧龍寺五村田)瓦廟石壩(在城南十五里築本朝雍正八年知府佟世廕新蓄山箐之水引)
(溉何旗鄉五村田畝)觀音三壩(在城西南二十里舊建石壩三上下相連蓄水分灌南城等村)
(田)大壩(在城西南五里明洪武初指揮劉璧築壩釃渠為三閘引瀟湘河水分灌東南三鄉四堡)
(之田年久湮廢水本朝康熙四十二年知縣胡麟徵重修雍正八年衝堤潰知府佟世廕知縣梁廷彦)
(捐買民地開溝築堤)左所壩(在大壩左引灌施家莊等八村田山勢逼隘沙石易淤本朝雍正)
(八年知府佟世廕知縣梁廷彦捐買民地另築石壩以防衝決)天生石壩(在大壩下天然石塹)
(增培木石即堪資蓄洩引灌官厰院七村田)解家壩(在大壩下南北二溝灌史家閘六村田)
(本朝雍正二年總督高其倬捐金重修)尹煤冲石壩(在城西五里知本朝雍正八年府)
(佟世廕新築蓄白石江水資灌)三岔壩(在城西十五里)上壩(在三岔上)馮尹冲壩
(在城西北十里引白石江水灌馮尹二冲田)土壩(在城東北一里引北沼水灌田)西湖壩
(在城東北十里明洪武間置)畢家溝古閘(在城東十里紅花海下本朝康熙二十八年)
(署知府李燦重築)沙河新閘(在城南二十里為本朝康熙二十六年知縣張煥創修石閘)
(民利賴之)暗洞隄(在城東十里暗渡阿幢河水)三圩新隄(在城東鄉郡中瀟湘口白)
(石江新橋河黑水河諸水滙流入套子圩總為一河復南歴白夷圩恭家圩等處向因河身窄狹每遇水)
(發泛濫無歸田疇多被衝沒濬本朝雍正十二年知府佟世廕勘議詳請發帑開寬闊另築内隄三道)
(套子圩築長一百四十五丈五尺白夷圩築長二十九大五尺恭家圩築長八十三丈五尺河流不致旁)
(溢田畝始保無虞)北沼隄(在城北門外)霑益州沙河(在城東五里饒灌溉)
(之利但河高田下堤堘易圮歲資修濬)交河(在城東十五里源出花山洞由白浪三川經松林境)
(北田畝咸資灌溉至天生壩分為東西二渠東流微弱至大覺寺而竭西流則蜿蜒二十餘里北經黑橋)
(南趨太平橋納玉光村溪水又納沙河水環抱城郭至梅家閘與臘溪合城南北三鄉入伍二舖田畝咸)
(資灌溉闔州水利莫廣於此閘下五里許即南寧縣界會白石瀟湘二水趨橋頭過陸凉入大池江)雙
河(在城西南二十里即臘溪上流一出半箇箐一出烟子冲會於新橋)臘溪(在城西源出鳳凰山)
(流二十餘里随流引灌為二壩至城南梅家閘與交河合流入南寧縣)扯補龍潭(在城東十)
(五里東山後水出山腹引灌十里)角家鄉龍潭(在城東二十五里引灌三鄉田)海家
龍潭(在城東南二十里海家地二源並出大雨時一清一濁東西資灌)大龍潭(在城東北)
(五里旁有小潭水出較盛分灌東北田畝)天生壩(在交河上流瀑布三疊明天啟間總兵楊禄開)
(東西二渠)羊場七壩(在城東南三十里灌羊場一帶田)西閘壩(在城南十里引新橋)
(水灌溉十三屯田後本朝康熙二十六年州民張仲等建州民韓繼正增修)黑蛇壩(在城南十)
(五里交河下流)擦耳石壩(在城西南十里引灌州西田流入新橋閘)交水壩(在城北平)
(蠻鄉)銅車壩(在城北三十里松林驛南引塊步溪水灌田)來遠壩(在城北八十五里灌)
(來遠舖田)沙河三閘(在城東五里灌東郊田)梅家閘(在城東南十里塊步臘溪二水)
(至此合流入南寧明宣德間千戶梅用建閘以時啟閉)新橋閘(在城南十里雙河水會此)陸
凉州東湖(在城東地勢窪下夏秋水泛一望汪洋可資灌溉)中涎澤(在城東南)
(邱雄山下府境瀟湘諸水悉滙於此州境十八泉與南澗諸水亦注之為闔州引灌之巨澤流遶南郭西)
(入宜良為大池江)楊福村壩(在城東三里明知州陳文著築引灌多利)撤河壩(在城)
(東十里)龍洞壩(在城北五里洞名涌珠水資引灌)郭家圩壩(在城東北二十里明)
(崇正間築蓄水分灌歲時加修)冷水塘閘(在城東北六里)馬龍州東河(在城)
(東南二里舊名瀟湘源有二一出城東松溪坡山澗灌西河流等村一出城東小龍井灌陸家莊等村各)
(紆迴數十里於此合流入繆家河)龍潭河(在城西八里上二里許為繆家河東西河水總滙於)
(此中有龍潭故名下經龍洞資灌土官寨等村田)西河(在城西北源出高坡經伯刻山下紆曲西)
(流與東河滙)畏雷泉(在城西四十里麻衣村後土名犀牛洞水從巖側地穴中涌出漸流漸盛)
(可灌田千畝或初出聞雷水即涸經雷數番而出其流更久泉欲出時居人先聞穴中有聲如雷若歲旱)
(不出則於後洞中羣相呼吼擊以石泉亦出但不能久其出每以初夏為期居民於是時祀之)九股
龍潭(在城西五十里香爐山後即舊通泉縣地潭周二百餘步泉水雜出約有九股流成大澗出中)
(和屯引灌多利)扯堵龍潭(在城西北三十里周百餘步多林木水自樹根涌出流至土官寨滙)
(東河水又滙濫泥坪龍潭澗水資以分溉)龍洞(在城東南四十里山後有大栗樹湯郎二澗水伏流)
(入洞砅轉如雷中成巨潭洶涌而出以資浸灌)楊柳壩(在城東七里灌西河流田)天生壩
(在城東南四十里灌本村田)官壩(在城南五十里大營村)宗家壩(在城西十五里灌本)
(村田)彎子壩(在城西三十五里灌車章田)石橋壩(在城北十五里)上壩(在城北二)
(十里灌本村田)莊郎塘(在城西二十五里灌本村田)羅平州響水壩(在城)
(西五十里石本朝順治間邑紳李猶龍鑿築壩引灌資之)太液湖壩(在城北一里明萬歴)
(間知州黃宇以舊多火災築堤聚水制之近壩田畝亦資引灌)魯沂隄(在城南一里水低田高築)
(堤分水東西灌溉)土白勒隄(在城西二十里水出山巖分三道流出本朝康熙三十九年)
(知州張含章築堤引灌康虐村一帶田畝)歹魯村隄(在城西五十里即三峽江水居民甃石築)
(堤蓄灌千畝)尋甸州尋川河(在城東十里即牛欄江又名阿交合溪源出嘉利澤)
(南繞州境七十餘里滙新橋洗馬二河及山溪諸水東北入車翁江每夏秋積雨一望汪洋加以馬龍州)
(白蟒河水又會於七星橋下衝激尋川之水逆流汎濫附近熟田歲被淹沒本朝雍正七年總督鄂爾)
(泰審度形勢檄知州崔乃鏞於木龍村後海泛漲停積處另開子河七百四十餘大引之别流不與馬龍)
(爭道下至橋頭始合繼委迤東道遲維璽另濬沙河一十五里)螳螂河(在城北五里俗名兔兒河)
(源出白龍洞會摩浪水東流納蝦蟆塘水經州東南三十里入阿交合溪為三岔河資灌甚溥)車湖
(在城西三十里納四面山溪之水瀦而為池周廣四里水深碧故又名清水海出功山入金沙江沿流引)
(灌)矣部烏泉(在城東五里即洗馬河源也一名冷水塘源出鳳梧山入七星橋至沙林分二)
(派下車翁江沿流分溉)三龍泉(在城西十里周迴有石如砌其泉穿山而出可資灌溉)冷
水塘壩(在城東北四里舊有石壩二上下相連一灌矣卜村張家村田一灌下魯伯村道院村馬)
(石窩木龍村田明萬歴間楊董二生倡修又名楊福壩)龍潭閘(在城北四里馬街距白龍洞半)
(里障水灌新莊下村矣卜村田)歸龍隄(在城南二里明萬歴間知府李遇春築石堤三十餘丈溉)
(田數百頃民德之又名李公堤)平彝縣響水河(在城西三十五里源出白水有深潭)
(天生石壩)大壩(在城東六里引灌黃土坡田百餘畝)木梘槽(在城西北三里於西河架梘由)
(張家灣入望門分溉民田數百畝)宣威州龍津(在城南二十里廣數丈深邃莫測灌)
(田數百頃入盤龍河)雙壩(在城南二十五里)山橋壩(在城西南二里)天生壩(在城)
(西南二里天然石閘左右開溝引水灌溉)寗家壩(在城西南三里)盤龍壩(在城西一里)
繆家壩(在城西三里)官壩(在城西五里)梁家壩(在城西五里)小壩(在城)
(西五里)阿龍溝(在城南三里灌河東田)清水塘(在城東五十里)温水塘(在城)
(南六里)犀牛塘(在城南四十里)
臨安府
建水縣(附郭)瀘江(在城南源出石屏異龍湖由西莊南折而東至三河口滙塌冲象冲)
(二河及六河九洫以趨巖洞伏流十餘里出阿迷州南為落蒙河入於盤江先是洞口洞底石埂十三重)
(阻水每夏秋雨漲奔湍四潰淹沒田盧土人伐石者輒為風霾沙石所傷稱有神物憑據不敢疏鑿本)
(朝雍正七年總督鄂爾泰檄知府張無咎鑿石疏河椎鑿不能入強入寸許風沙礮礫從空而下斷折工)
(人一指爾泰謂神以庇民豈以虐民為文以祭祭畢復鑿應手而碎十三重立盡水勢暢流遠近獲利)
李浩寨過泉(在城北自南莊十六營以下暨獅子口郭衣村八處田畝苦無活水本朝雍)
(正七年知州祝宏於附近南莊之李浩寨察山腹中有過泉一股水聲潺湲不息而山石嶙峋疏鑿難通)
(總督鄂爾泰令填入榖糠約三十里始流出於州属之老鼠窄石空地勢卑窪水無所用於上里許穿鑿)
(而入水流涌出開導成渠酌定規條挨次引灌)楊公泉(在城北四十里知本朝康熙三十年州)
(楊緒爵開鑿溉田四千畝居民祠祀之)冷水溝(在城東北四十里流為南莊河會青雲橋水北)
(出賽公橋經中所馬軍營入巖洞引灌資之)大水塘(在城東一里)馮家山塘(在城)
(東小寨後坡項寬二里許闊半里旱澇賴以蓄洩)清泑塘(在城東十五里有龍泉溉三寨田)
清水塘(在城東五十里廣闊三里居民引灌田畝)王家塘(在城南六里)滚沙塘
(在城南十里溉回回村一帶田)蒲草塘(在城南十五里水源洪沛聚若小湖灌田甚廣)瀘江
隄(沿江築堤溉田幾七十里江中沙石停壅年須浚治明萬歴四年兵備道副使許宗鑑躬親疏濬置)
(椿柞田以備歲修民感之名許公隄嗣後相繼修築難免潰決本朝雍正八年總督鄂爾泰發帑募工)
(分員料理自謝家灣至巖洞亙八百一十丈迴環幾九十里浚治寬深隄岸堅固題定歲修三河額銀)
(三百兩)象冲河隄(在城南源出黑龍潭歴拖泥壩會白水河合塌冲河至三江口)塌冲
河隄(在城西南源出松子園由鷓鴣村合象冲河至三江口滙瀘江以入巖洞以上二河俱築堤)
(捍衛歴任修築旋復潰決千本朝雍正八年總督鄂爾泰發帑重修完固互四三百七十五丈歲修額)
(銀與瀘江合)白沙河隄(在城北二里源出青山歴碗窰繞城而東入瀘江同資灌溉俗呼窰)
(溝)石屏州異龍湖(在城東五里源出寳秀湖有九曲五島周百五十里會蘆子溝)
(之曠野河下入瀘江沿湖田畝咸資灌溉)新湖(在城南二十五里白家寨後闊四里許築堤蓄灌)
老湖(在城南三十里大寨山後廣闊五里許築堤蓄溉)寳秀湖(在城西三十里源出湖心)
(夏秋雨漲滙為巨津東入異龍湖資灌甚廣)九天觀閘(在城西三里受寳秀高家冲諸水明)
(萬歴間知州曾所能移舊堤於百步之上就其岡陵之隘而扼塞之瀦水以資灌溉中為石閘以時啟閉)
(至今民賴其利)後所塘(在城南火龍山下廣七里居民築蓄資灌)僰東塘(在城南三里鍾)
(秀山下廣二里灌溉資之)螞蝗塘(在城西三里廣闊二里許築堤蓄灌屯田)酸水塘(在城)
(西符家營闊三里許軍民利賴)化龍橋隄(在異龍湖邊維本朝康熙七年知州劉世甃石增)
(築農田行旅兩受其益)西隄(在城西一里黑龍坡旁即楊柳壩本朝康熙八年知州劉維世鑿)
(堰長八十餘丈作三閘聚彌勒溝一帶流水因時啟閉分水為十二分遠近均沾灌軍民田萬餘畝)阿
迷州清水河(在城南源出南洞山環抱州城以灌郭田)小河(在城外舊不通舟)
(本朝雍正七年總督鄂爾泰檄署州漆扶助疏濬寬深自冰泉下繞州城由禄豐鄉直達盤江水路三十)
(二里灘平水緩可以行舟亦資引灌)西山龍潭(在城西灌樂雲莊田餘入城利及花木)部
沼龍潭(在城北三十里土人傳有九十九泉坂田寬廣水充滿無旱憂)水頭洞(在城南四)
(十里水從洞出灌溉大莊田畝)東堰(在城東水出南洞經東山莊至義來村郡人王廷表率衆人為)
(石壩)石堰(在城南有小河明嘉靖間巡撫鄒應龍建)西堰(在城西水出冰泉川民趙儒築堰通)
(之經桃川莊至甸尾)高家莊溝(在城西九十里源出沙札哨旁長三里土舍李思敬開濬)寧
州浣江(在城南三里水從州北青龍潭流下繞灌州南會於婆兮江)龍井河(在城)
(東九十里蛇街落梅村左引灌甚廣)恩永河(在城西水出山麓流為三一灌西郭田一灌南郭田)
(中流則曲折環城會為爪水)龍川(在城東北五十里路居鄉源發甸頭山澗中灌溉甚溥北流注)
(撫仙湖)巔巖溪(在城東北十里茶部衝村泉自山巔下垂如瀑布引以資溉)海眼泉
(在城南六里恩永山麓水自石洞中涌出其源甚深灌溉田疇四時不竭或謂自通海縣海門關瀉注於)
(此)七犀潭(在城東七十里婆兮鄉即大龍潭周圍約八十丈冬春水澄如鏡夏秋渾水出焉俗)
(傳中潛七犀明正德初土人築堤引水輒為犀敗遇術士取其雄者患乃息)必旦龍潭(在城)
(南九十里灌六寨田)雙龍潭(在城西四十五里灌馬塔田)羊塘(在城東三里甸尾長二里)
(寬四丈蓄葫蘆竜水灌田)山塘(在城西北四十里甸苴壩廣闊二里蓄水資灌)通海縣
通海湖(在城北三里秀山下一名杞麓湖源出河西縣之碌溪東流至縣納各溪澗之水瀦而為)
(湖周一百五十里如環而缺其東南有落水洞田畝灌溉視其通塞以為利害)東華溪(在城東十)
(五里源出東華山烏龍潭受冷水洞諸水經沈家橋流入杞湖東鄉田畝資其灌溉)白馬溪(在城)
(東源出白馬山下經迎恩橋流入杞湖城東屯田咸資灌溉若暴漲入田遂為酸泥又不免損稼之虞)
九龍溪(在城西慶豐屯源出九龍池流入杞湖西屯資溉)新生泉(在城東十里可溉田)
(百畝)大龍潭(在小新莊)中龍潭(在金家灣)小龍潭(在姚家灣以上三潭俱在城東)
(滙沈家橋溝達於湖引灌甚溥但金姚兩潭水性寒冽近潭之田必火種而後有收)窰溝(在城東窰)
(山下夏初雨集民資其利)大橋溝(在城東注東山白馬泉水分灌入湖明末山水泛溢民田千畝)
(盡被淤沒改種豆麥又為暴漲衝埋溝路堙塞多年弗葺其下流入湖處久成平陸居民俱已侵墾成田)
(六本朝雍正七年知縣李至倡濬古溝自大橋至湖百六十五丈疏導寬深較舊制洩水更捷并多置)
(水車遇旱則輓湖水而上三層轉注可達大橋上游浸灌田畝)秀山溝(在城西北滙秀谿温水塘)
(冷水塘二潭之水流入杞湖水甘宜稼故西疇稱為沃壤)洗鉢池(在城南秀山下自水磨村流灌)
(縣境入湖)東湖池(在城東三里白馬山谷内長四里寬二十餘丈久廢)西湖池(在城西一)
(里廣闊一里蓄温泉水灌田久廢)新村塘(在城東十里東華山下廣二里新村城匡楊廣三村)
(居民築蓄以資灌溉)河西縣大河(在城南十里發源九街子山下東北流灌三里村入)
(杞湖)碌碌河(在城西六十里源出大溪自新興流經㠄峩城下東南入碌碑鄉歸通海東北入曲)
(江沿流資灌)舍郎河(在城西六十里由舍郎村東流經木加沙入碌碌河)長河(在城北三)
(十里發源曲陀關下灌溉東渠諸村出碌溪三渡入杞麓湖淤積日久雨漲為害本朝康熙五十一年)
(知縣周天任疏其下流水歸故道)山後川(在城西李家莊延二百步袤一百步春月官民祭禱)
普應溪(在城北關外發源螺髻山下北行東折及於縣境每暴漲山岸當之輒潰本朝康熙五)
(十年知縣周天任鑿琉璃山麓引水北行復自普應山下築長堤捍之入湖民利之)白龍潭(在城)
(西五里螺髻山下灌近城田地)東渠鄉龍潭(在城西九街子山麓灌溉甸心沙羅車城等村)
(田)水磨村龍潭(在城北二十里水源洪大復有長河流出故邑北常受水害)白石
玉龍潭(在城東北十五里碧山下水頗温溉田甚美)大溝(在城西五十里自木加沙引碌)
(碌河水灌永城倉文沙冲小白邑等田本朝康熙三十九年知縣蔡醻開)碌碌塘(在城北勝)
(郎村上延八百步袤五十步明時築灌交羅布等村田)東湖池隄(舊志在城南二十里延四)
(百步袤三百步蓄水濟塘下一帶田明成化間知縣朱光正立二石柱於塘左右刻四至按城南無堤疑)
(為城北戴文營隄今長河水淤或失其舊爾)西隄(在城西明萬歴三十二年知縣周邦舉築石閘)
西湖池隄(在城北二里戴家屯上延百步明弘治十年知縣蕭濟築即今碌溪渡隄)嶍峨
縣合流江(在城東北一里源有二一曰猊江自新興流至縣北一曰練江自石屏流經新)
(平至城南二水滙於東南隅下入曲江故曰合流引灌甚溥)臘猛河(在城西南怕念鄉流入新)
(平之大開門河瀠洄曲折灌溉多資)龍潭(在城西一百二十里興衣鄉南十里其水趵突歸入元江)
(灌溉資之)大石壩(在城西北二里明署縣張□築又名張公堤)猊家冲堰(在城南一)
(里香柏村之左)角池堰(在城南四里)新龍堰(在城西南五里)大羅河堰(在城)
(西四里)普龍堰(在城北十二里)董家堰(在城東北二里)砥柱堰(在城東北十里)
松子園石渠(在城西北十里明萬歴二十年修築互十里灌溉利焉)蒙自縣
雞街河(在城西源出建水灌溉雞街一帶田畝下入阿迷州)倘甸河(在城西北七十里源)
(出白廣寨洞中並木馬冲合流成河田畝賴其溥灌經縣東南七里流入梨花江)南湖(在城南門)
(外即學海盈涸不時久經淤塞明嘉靖中知府錢邦稱通判胡文顯疏鑿為池縱廣里許日久復淤本)
(朝雍正七年知縣王延諍以城南地勢寬衍因乏水荒棄而學海據其上流於莊區寨分引竜古之水聚)
(為巨塘濬深數尺築堤瀦水開渠引溉)矣波草海(在城西北三十里)落龍泉(在城)
(東八里秋冬不竭土人引以灌溉)法果泉(在城南十五里明嘉靖時濬水為渠随山窮源始得)
(灑雞泉又得生三岊泉俱導入法果滙落龍注泮池沿流引灌)鸚哥塘(有二俱在鸚鵡山下可以)
(引灌)
澂江府
河陽縣(附郭)永濟河(在城東北四十里之舊陽宗縣東三十里炒甸鄉黃泥村旁日)
(久淤塞府本朝康熙五十七年知柳正芳修濬)大衝河(在舊縣南五里羅藏山麓明隆慶二)
(年暴漲決堤知縣文嘉謨濬導十餘里深八尺寬大餘民受其利)隴邱衝河(在舊縣西北十)
(二里源出隴邱衝山間經通衢橋入明湖屯田悉資其利)撫仙湖(在城南十里河陽江川寧州三)
(州縣環之周三百餘里北納諸溪西南受星雲湖東南流入鐵池河濱河田畝惟視海口河通塞以為利)
(害)明湖(在舊縣北一里源出羅藏山下滙境内溪河泉澗諸水瀦而為湖周七十餘里北洩湯池)
(東繞宜良入大池江水色深黝兩岸陡絶尾閭狹隘夏秋霖潦暴漲淹沒湖田明知縣文嘉謨疏濬建橋)
(民德之)海口(在城東南三十里撫仙湖水由此瀉入鐵池河每雨多水泛宣洩不及又有南北山)
(溪暴漲横衝推沙滚石每將海口堙塞障水逆流三州縣濱海田畝咸被淹沒明巡按姜思睿於南岸建)
(牛舌石壩北岸建梅子箐石壩逼遏兩溪之水循軌順行不使沙石激壅海口年設濬夫三百三十四名)
(日久壩圯旋修旋壅夫本朝雍正八年總督鄂爾泰發帑檄知府王鐸募挑濬首尾寬深重建二壩甃)
(石一百七十六丈於壩身灣曲衝汕處增築逼水六墩以固石壩)東谷溪(在城東六里源出東)
(谷之麓縈繞舊治旁灌畦陌注玗札溪)立馬溪(在城南三十里發源玉印山之南經東關至兀)
(峪嶺與劒嶺溪水合流遶竹園坡西南入西礐大溪明知府徐可久築堤以防龍青河一帶衝決之患)
石澗溪(在城西南十里出虎山兩峽間灌溉平阜北入西礐)羅藏溪(在城西十里源出羅)
(藏山峽經梁王冲東滙太平橋下經本朝康熙三十五年暴雨横流遂由椶樹村南瀉高樓房舊街子)
(前所團樹營高七營入湖灌溉衝沒利害相半歴年以時浚治)白鶴冲溪(在城西十五里出山)
(峽中阜田資溉)玗札溪(在城東北二十里源出寳鼎山經玗札山下每水澇衝決為患明隆慶三)
(年知府蔣宏德開渠築堤三百七十餘丈萬歴間知府程子侃重築東畔田疇咸資灌溉南至舊治青雲)
(橋受東谷莊鏡北坡諸水入撫仙湖明季河道淤塞水徙而西從大人莊右南經右所入湖再徙而西流)
(經梨花村魯溪營楊老營入湖所經田地久變沙礫)九村溪(在城東北二十里自本村發源流入)
(七江村會於鐵池河資灌甚廣)七江溪(在城東北四十里水自九村流灌)彌勒石溪
(在城東北四十里舊縣西源出羅藏山西麓合澗流出彌勒石口會錦溪水入於明湖灌溉甚溥)日
角溪(在舊縣西北八里一名芭蕉河源出覺卜山下伏流至天生橋復出成溪利資灌溉入明湖)
東浦泉(在城東五里華藏寺下自石竅中出清甘無比明成化間知府張順築堤閘水嘉靖間郡)
(人席大賓增築一堤滙以為沼下注鏡光池府治昔在東山沼距治北三里因名為北沼)玉冽泉
(在城東五里華藏寺金雞巖下味甘色瑩流灌阜田注於鏡光池)漱玉泉(在城東五里源出重)
(珠山麓石竇間一名倚鐸塘明嘉靖間郡人李坤築石堤以時蓄洩)芭蕉箐泉(在城東七里有)
(泉涌出可灌田)西礐泉(在城西七里蟠龍岡石巖下左右雙湫夾出滙為巨塘左湫一名燕窠塘)
(水常清右則流濁明隆慶五年知府徐可久開三河引泉南入於湖又鑿上中下三龍溝引泉東流灌溉)
(郭西南田達於城内可以行舟閘壩蓄洩有法萬歴間知府程子侃重築闔邑水利此泉居其大半)七
古泉(在城東北舊陽宗縣西北七里源出麥田過北斗村入明湖民資灌溉)漣漪泉(在城)
(東北七里碌碕山峽一名莊鏡泉四時清澈流灌阜田合玗札溪明知府王良臣築石堤)清溪壩
(在城西十五里關嶺下石壩二分水溝六溉田甚廣)太平閘(在城西二里太平橋下明知府徐可)
(久建疏梁王冲一帶溪水入新河)高澗渠(在城東一里自納古勺開渠引玗札溪水流經蓬萊)
(庵捕魚村大樹村渡高澗橋至東郭一帶田畝咸資分溉)鏡光池(在城東五里受東浦泉水築石)
(圍堤引灌東畔田畝明崇正間知府張同居建石閘於池口以時蓄洩閘上豎石坊額曰潤澤生民)堰
塘(在舊縣炒甸鄉土官村明正德四年知縣郭翰築嘉靖四十五年知縣文嘉謨重修本朝康熙年)
(間知縣沈晉初翟枚吉相繼修築壅溢不常近村之水利關之)立馬隄(在城西七里西街之北明)
(知府徐可久建以防龍青廟一帶山水衝決之患)江川縣下河(在城西十里分中河)
(之流經舊城南入湖)中河(在城西十里源出阿花冲抵烏鴉村南入湖)上河(在城北十五里)
(源出關嶺分流灌左廣二衛南入星雲湖)星雲湖(在城南十里周八十餘里受屈顙巔山龍泉及)
(三河諸溪瀦而為池由海門橋東入撫仙湖沿湖田畝資以引溉)阿件溪(在城西北二十里源)
(出屈顙巔山之南流入湖溉田甚多)阿化泉(在城北十里源出綠籠山分三流灌田)黑龍
潭(在城西十里西山田畝資灌其流為冷泉)西山龍洞(在城西南三十里雙龍鄉地無活水)
(止有大小塘各一區歲久淤淺人本朝雍正十二年知府來謙鳴知縣羅彌素親督夫穵深塘底加高)
(堤埂又以田土廣闊灌溉不敷復捐資於本鄉西山半箐鑿開龍洞水流不竭引溉上下二鄉田地數千)
(畝皆成沃壤)甸頭閘(在城北五里甸頭鄉地無活水惟大村之左舊有水塘一區三面皆山獨)
(缺西面因無隄閘不能積水隄本朝雍正十二年知府來謙鳴知縣羅彌素捐築壩自北而南長一百)
(一十二丈兩旁植柳並建石閘因時啟閉灌田數千畝)立昌堰(在城東五十里本朝康熙九)
(年知縣張方起自躱得巖導泉築堰灌田數十頃)普濟堰(在城南四里舊城西南館驛左明隆)
(慶四年知縣杜鳴陽築)廣濟塘(在城西南三十里雙龍鄉)新興州窰溝河
(在城東南二里源出平頂山後逕州城南至金官屯灌田西北入大溪)撒喇河(在城東南八里)
(源出乾海子北經靈照山下至竈君坡會哨河入大溪)密羅河(在城西南三十里北行經密羅)
(村過禄匡城及大營屯會牟溪水西入大溪有三壩灌麻栗樹等田)甸苴河(在城西二十里源出)
(尖山受甸苴山谷水北入大溪)清水河(在城西三十里榿木嶺下源出光山水清而駛南入大溪)
大溪河(一名玉溪在城西北五里源有二一出江川獸頭山西經河西夾雄山北入江川普妙鄉)
(出小矣資一由香柏河行山谷中經大矣資西至小矣資兩水合流西行過王鳴喜撒喇哨河水注之至)
(下戴家屯白龍潭水注之又南至康阜橋下羅木箐水注之至通年橋竒梨西河二水注之至金官屯窰)
(河水注之至大營屯牟溪密羅二水注之西下甸尾村入山際黑龍潭水注之又南行甸苴河水注之又)
(南下良江清水二河注之綿互幾百里始入㠄峩以達曲江闔州灌溉賴之)良江河(在城西北)
(三十五里良江村東受兩山潦水南入大溪)西河(在城北五十里源出昆陽州酸水塘西入鐵爐)
(關河會母豬箐龍潭水南出刺桐關經陳家屯合竒梨溪入大溪有六壩灌高橋等村田)羅木箐
河(在城東北二十里源出響水行蒙習山隂南流過北山白雲寺西經龍門村南至康阜橋入大溪有)
(三壩均分溝水灌北山等村田)香柏河(在城東北七十里源出蒙習山晉寧分界經安花芋苗村)
(至小矣資合大溪河)牟溪(在城南十五里源出和尚灣山左西流經牟溪冲西北過梁王壩經高倉)
(又西流至大營屯合密羅水入大溪灌高倉等田)黑龍潭(在城西十五里龍吟寺窈深莫測遇)
(旱吐渾水即雨)白龍潭(在城東北二十五里歴有四壩灌北古城等田)金汁溝壩(有四)
(俱在城東灌馬家冲等田)研和壩(在城南三十七里潢水塘灌南厰等村田)桅杆營壩
(在城西南十三里灌本村田)龍井壩(有三俱在城東北灌中衛屯龍井巷西關等村田)紅
廟堰(在城東三里塘周二里)九龍池(在城西北二十里一名竒梨溪水出巖石間清可鑑)
(髮南至陳家屯會西河水東入安流橋出通年橋合大溪有壩十三灌王旗等村田日久堙塞本朝雍)
(正九年知州許廷佐疏濬深通)路南州興寧溪(在城東二里繞州西南會鐵池河達)
(盤江有壩蓄灌)白龍潭(在城東北十五里行十里與黑龍潭合流)雙龍壩(在城東二里)
(本朝康熙四十六年知州金廷獻建壩築渠亙二十里溉田三千餘畝)黑龍潭壩(在城東五)
(里地名落臺明嘉靖間知州鄒國璽築堰開渠引龍潭水濟田千頃民德之稱鄒公堤天啟間知州唐登)
(第再濬知州倪垣修梘引灌修本朝雍正九年知州王臣重)些卜所壩(在城北十五里阿怒)
(山後山半舊有塘名綠隂山民築堤蓄水澆灌本村田地而附近路母矣北山屯兩村隔在山南流溉不)
(足南本朝雍正十二年知府來謙鳴知州于訥於塘之隅築土隄十餘丈瀦蓄更寬又於山北些卜所)
(龍潭下捐建石壩一座并開溝長五里引水至山南遍灌三村田畝均得霑足)魚池堰(在城東八)
(里明嘉靖間知州鄒國璽修築)昌樂堰(在城東北五里羅本朝康熙四十一年知州之熊築堰)
(開渠引白龍潭水灌州西北田三千餘畝後圮知州金廷獻重築增梘雍正九年知州王臣續修)護
城隄(在城外土本朝雍正十二年知府來謙鳴知州于訥因城單薄每遇夏秋雨潦濠水驟漲衝)
(塌可虞捐資倡率士民於貼城土垣外加築護隄長三百四十餘丈)大河隄(在城西北民和鄉河)
(水自曲靖陸凉流至州境下入宜良舊有土隄歲久傾廢每遇水泛田畝被淹本朝雍正十一年知府)
(來謙鳴親往查勘與宜良令朱千會商各勸鄉民協力重築計長二千五百三十丈并開水溝随隄旋繞)
(隄内路南陸凉宜良三州縣田四千餘畝均免衝沒之虞又因原開涵洞湮塞成河復捐資倡建小石壩)
(四座涵洞六口引灌高田民利賴之其隄壩議定一有捐塌三州縣分界不時修補)
武定府
和曲州(附郭)鳩水河(在城東門外源出羅次縣白花山經九厰六十里至府東會西)
(境東注之水入禄勸大河達金沙江沿河資溉但多行山箐中不如西境諸河之利)冷村小河
(在城東南源出石版橋羅家莊小龍潭會各箐水至冷村成河東歴舖西大緝麻合禄勸大河入金沙江)
(沿流資灌)鷂鷹河(在城西源出乾河會鷂鷹古柏一帶箐水成河至紅土田東繞府城合鳩水入)
(禄勸大河分溝引灌)高橋大河(在城西北源出州属之勒品甸經只苴阿河諸處凢百五十里)
(至湯郎會大麥地各箐水抵高橋成河過拖木格落木河東北漸下歴河冲白馬口入金沙江沿河田畝)
(随流分溉)烏龍河(在城北五里源出禄勸州之烏蒙山溉田數百頃下流入金沙江)插甸
河(在城北源出老母壩東北會各箐之水成小河經插甸諸處至拖木格合高橋河水入白馬口達金)
(沙江引灌資之)香水壩(在城東溉東南一隅)宛家壩(在城西北下怒革烏龍二水合流随)
(其高下修砌石壩)上溝(在城西自和尚莊岔河分乾河水引灌爛梘槽保山溪北郭田由火把村)
(入城供汲歸舊泮池)下溝(在城西自紅土田分大河水至爛梘槽村架木接渡東繞府城折而南紆)
(迴十餘里至小營遠近資之先是分溝處以亂石堆砌河水稍淺即難引灌本朝雍正九年知州徐修)
(仁於紅土田上流建攔水石壩一使水半流河半入溝築堤疏淤另砌渡梘馬頭溝水常盈分灌甚溥)
西村溝(自西村橋下引河流分灌本村田畝)烏龍溝(在城北十里源出烏龍引灌水碓房)
(田畝)大緝麻屯渠(在城東南由冷村河築堤引至屯中)元謀縣多克河
(在城西六十里源出白鹽井由大姚流入縣境合西溪河引灌資之)元馬河(在北門外清流漪漾)
(繞城分灌下達馬街有堤)應元溪(在城東五十里源出和曲州虛仁驛流經馬頭山灌溉甚溥下)
(流合西溪河)西溪(在城西五十里源出定遠之苴寧山北入縣境合於應元溪灌溉郭田下流注)
(金沙江)九龍潭(在城西阿郎村龍王廟前遇旱潦禱之)流水洞(在城南二十里苴那)
(村山後許本朝康熙三十二年縣民余得才鑿洞三里直達山前旱地俱為水田人德之)鹽水
井壩(在城東十里)法納禾壩(在城西十五里)車良居壩(在城西二十五里)
漢禄壩(在城西北二十里接翠壁河流引西溪水灌溉田禾)能海閘壩(在城西北四十)
(里)阿納勒壩(在城西北四十五里)苴寧壩(在城西北七十里)朱補壩(在城)
(北七十五里)五茂壩(在城北八十里)大壩塘(在多克河岸西)溪河隄(在北門外)
(河源出和曲之虚仁驛及五罵村兼各山溝水滙於城下勢甚奔騰四面皆山不能分洩衝沒可虞又地)
(多頑石難施堤樁舊用亂石堆砌成堤歲修費帑篾本朝雍正十二年知府朱源淳知縣金言詳請用)
(筐盛石裏外牽連以捍水患田舍城垣胥賴保護)禄勸州掌鳩河(在城東五里廢)
(石舊縣源出州北撒甸流經易竜名鷓鴣河納溪澗諸水又滙盤龍河水東南合款莊樂宰二水流出獅)
(子口東入普渡河以達於江從末竜築堤引水名普濟溝溉江頭村者聲田從鐫字崖下築堤引水名通)
(濟溝灌拖梯一帶田)盤龍河(在城西南水從府東流繞州境合掌鳩河流入普渡河從虎跳灘築)
(堤引水名廣濟溝經木國甸溉州郭及鶯子竜一帶田又開盤龍溝引溉馬家莊並永平納吉諸田)拖
梯水道(在城西北十五里引玉峯山泉水鑿溝溉鏇匠村一帶軍田)龍潭(一在城東十五)
(里納吉村一在城東十五里六塊一在城東二十里老悟村一在城東南六十里大彌陀田畝悉資灌溉)
桃源村渠永平村渠納吉村渠(俱在城東田資分灌)馬家
莊渠(在城東南明鳳氏古溝年久圮塞渠本朝雍正四年知州賈秉臣從山腰鑿石成滙復舊溝)
(疏濬深通分十二節挨次引灌馬家莊等村田畝)者吉村渠(在城東北陀的掌鳩河)
廣西府
江頭村河(在城東北五里龍湫數處滙為河西流於神鳧島合西溪入矣邦池引溉多利)西
瀘河(在城西三里一名西溪源出阿盧山洞流灌城西環抱城南與東溪合下流入矣邦池)竜
甸海(在城東南一名矣邦池周三十餘里受郡治諸水滙為巨澤有尾閭從石竅洩出南入盤江然)
(易□塞一失疏導則東郭平原便受水患)龍泉(在城西三里瀘源洞有東西二泉流入矣邦池民資)
(灌溉)廣利壩(在城東七里明萬歴間知府張光宇築)永惠壩(在城西三里明萬歴二十)
(一年知府陳忠築開東西兩河建閘蓄洩灌田千頃天啟間知府高梁楷易石增修後山水衝斷西河梁)
(楷復砌石架木以渡其利不廢東河日久塌圯本朝康熙三年知府萬裕祚重修)雨竜壩(在城)
(西三十里明知府辜用琥築)矣厦壩(在城西六十里)興集壩(在城西六十里)寧黑
勒壩(在城西北三十里)擺勒壩(在城西北三十里)魚勒黑壩(在城北四十里)
(以上俱均本朝康熙初築利灌溉)師宗州大河口(在城東十里滙通元落竜水流)
(入羅平州引溉資之)通元洞泉(在城西北一里紆遶城南灌溉東入大河)落竜洞(在城)
(南流入大河)大河口壩(在城東十里)白霧沙壩(在城東十五里)洋舊壩
(在城南三十五里)額勒哨壩(在城南四十里)西壩(在城西一里)小阿堵壩
(在城北十五里)柳隄(在南門外修本朝康熙間知州陳憻韓維一相繼築障通元洞水使東流)
彌勒州白馬河(在城東五里納彌東西溪水合流南灌)息宰河(在城南九)
(十里構甸壩龍泉水自石罅中涌出流漾平川數十里上中五村田畝胥潤澤焉)阿當河(在城)
(西十里源出阿當哨龍潭從山麓噴薄而出東經大樹村流灌近郭西北田畝百餘頃至彌西滙白馬河)
(溉被之廣兹河為最)山金河(在城北二十里由蛇花口至彌東滙白馬河)山湖(在城西南)
(四十里紅石崖流灌西郭田畝)八甸溪(在城北其源有三一出阿欲山一出舊村一出北傾山至)
(州東合入盤江沿流分溉)竹園村溝甸壩(在城東南六十里明萬歴四十三年知府蕭以)
(裕通判吳稼竳開渠置壩溉田五十餘里)朱公壩(在城南六十里甸頭界明州同朱召南築)李
公壩(在城西二十里阿當村明萬歴間知州李啟築資灌田畝引入泮池)丁家壩(在城西南)
(七十里十八寨東南鄉明萬歴間知府陳忠築今圯)邱北清水江(在治西築堤滙流民)
(資灌溉)盤龍寺龍潭(在治西潭水渟泓引灌甚溥東入清水江)
廣南府
土黃河(在城東二百六十里土富州界内其源出府境分水嶺合師宗州及粤西西隆州諸山之)
(水滙聚成川自土黃起經西隆西林土富州土田州諸境過剝隘而至白色計七百餘里可以直達兩粤)
(旁通黔楚舊因灘多水險舟楫難行内本朝雍正九年總督鄂爾泰於彙陳全滇水利疏並請勘修十)
(一年總督尹繼善巡撫張允随委原任貴州糧驛道王廷琬勘估董理分檄滇粤兩省委員領帑興修疏)
(濬沙磧開鑿石灘全河水勢寬平舟行無阻通商便民而解運錢文等事俱資其利)楠木溪(在土)
(州東三十里源出花架山迤邐東流其水冬夏常温近地田畝可資灌溉)引流塘(在城南關旁闊)
(數畝蓄水灌溉民資其利)清渠塘(在城北一里蓄水以資汲灌)龍湫(有二一出城西者馬)
(一出城南冷水溝引以灌溉旱則禱雨)
元江府
南淇河(在城北十五里源出無量山及南北中寨諸山流入禮社江灌溉資之)東溝(在城)
(東有五曰漫林曰呼遮曰河灣曰三家曰大茶庵)南溝(在城南有十四曰萬喇曰都峩曰萬鍾曰)
(們島曰小燕曰都郎曰上乾磨曰下乾磨曰納整曰者戞曰龍潭曰阿薩曰南灑曰深溝)西溝(在城)
(西有八曰新溝曰龍洞曰們湧曰達摩曰漫漾曰你疊曰們線曰們果)北溝(在城北有二曰安樂)
(曰拔樂)西北溝(在城西北有五曰漫費曰紅土坡曰達探曰琳瑯曰麻沙樹以上諸溝随地引)
(灌)雙溝渠(在城東二十里源出馬籠山一清一濁土人築堰江東田畝賴之)仲夷渠
(在城西四十里分溉田畝東入禮社江明永樂年間開)新平縣煉莊河(在城東九)
(十里源出勝郎山後經羅吕鄉山麓灌溉煉莊田地原属河西後以道遠割歸縣轄)洪本泉(在城)
(西一里流灌郊郭田為利甚漙)登龍渠(在城西北舊新化州禄庫鄉)六婻塘渺
剌塘(俱在舊州岏㟽鄉)阿謝隄(在城南三里大石壩壅水灌田東南利賴)龍王廟
隄(在舊州歸召鄉明隆慶六年知州麥天惠築)青龍坎(在城北五里築大壩灌溉納起一帶)
邦那圩(在舊州禄庫鄉)
開化府
文山縣(附郭)溝交河(在城南十五里發源府西南大教化過小天生橋繞府治右流)
(至大溝交滙盤龍河沿流引灌)儂人河(在城北四十餘里源出期烏洞並王弄湯壩諸水滙流成)
(河環抱府城三面以資灌溉)盤龍河(即儂人河下流以其遶城盤曲如龍故名下入天生橋)
期烏洞泉(在城西安南里石峯獨立下有洞水淜湃而出夾澗穿流為儂河之源郊郭灌溉首)
(資於此)白魚洞泉(在城西北一百里石洞中清泉徐流内産白魚水可灌田)異龍潭
(在城南引本朝康熙七年經歴李鳳昌流灌田民被其利)岐渠(在城西年本朝康熙十知府)
(劉訢開以灌田)孔公隄(在城西門外新街以本朝康熙四十二年知府孔毓珣地多火災築隄)
(蓄水預防其患)
鎮沅府
蠻況河(在城東五十里發源樹根坡與蠻貴由里二河環遶府治滋灌田疇歸於府東殷春橋深)
(水臺合流出威遠)新撫河(在城東南一百二十里發源蒙化經定邊景東恩樂流入新撫里灌)
(溉新撫向化安連明德四里田畝復由那戞村東出普洱)南祝河(在城北五十里發源分水嶺滙)
(黑龍潭茂慶河之水流入殷春橋過府治南山脚圍繞而西咸資灌溉)石花溪(在城東一百八)
(十里源出石花山麓流而成溪四時不涸可資灌溉)小龍池(在城西三十里諸流會聚之所)恩
樂縣魯馬河(在城東七十里源出景東府哈&KR3597;嚕流入縣灌樂禮樂智等鄉田)托
寫河(在城南源自府属分水嶺流入縣灌樂附鄉田)浦麻河(在城西北源自府境大弄河流)
(入縣灌樂仁鄉田)景東河(在城北一名景來河源出景東經縣西北入鎮沅杉木江兩岸田畝)
(皆資灌溉)南堆小河(在城東北源出者島山灌近郊田)
威遠
青莊河(在治南二十里源自抱母茂蠟兩水流入引灌田畝)景谷河(在治東南九十里源)
(出景東)
東川府
會澤縣(附郭)壁谷江(在城西南源出尋甸之果馬里車湖滙倘甸蒼溪之水合為一)
(江流入金沙沿流資溉)梅子樹河(在城東南十里彦本朝雍正七年知府羅得開引箐水)
(從瓦窰至革舍門首會於中河約七里)以濯河(在城南夷語謂水交也源自待補會沙溪流至)
(矣里頗資灌溉過納雄山峽前入金沙江)矣里河(在城西十里源出以濯山腹)馬鞍山
河(在城西十里竜本朝雍正七年知府羅得彦開從馬鞍山至五募約三里引矣里河水注龍潭合)
(流出魯機村滙左河建閘蓄聚灌以扯田地九年知府崔乃鏞知縣祖承祐加濬寬深)左河(在城)
(北一里源出馬五寨山溪由北門外以捨流入魚洞長二十里寬二三丈不等)中河(在城北五里源)
(出襪膩山下流至水城長二十里寬二三丈不等)右河(在城北八里源出拖落村由馬厰流入魚)
(洞長二十里寬三丈)蔓海(在城北舊名濯纓湖綿亙二十餘里不通河道夏秋雨水漲溢一望汪洋)
(土人因呼為海春末盡涸僅作牧地士本朝雍正四年總督鄂爾泰巡視審度檄知府黃傑新開左中)
(右三河建築壩閘滙矣里河魚洞入金沙江墾作漸興)東山泉(在城東僧本朝康熙間真一)
(開東山水道引澗水入城資其灌溉)龍潭(在城西五里水自山腹中噴湧而出引灌左河)石閘
(有二一在城西演武廳前春夏水少引龍潭水約二里入左河啟閘灌溉以扯一帶田地一在城北水城)
(北夏秋暴漲閉閘阻水不令旁溢以免小圍一帶淹沒之患)木閘(有四左右河各二蓄水備旱)
城東溝城南溝五龍募新溝(在城南以上三溝皆資灌溉)
昭通府
恩安縣(附郭)擦拉河(在城南二十里源出魯甸之黑山箐至城西擦拉橋受淄泥利)
(濟二水達高魯舊浦溪小烏蒙五那舖共八十餘里中多巨石横阻本朝雍正十二年總督尹繼善巡)
(撫張允随委迤東道黃士傑勘估給發帑金檄知府徐德裕開鑿興修田疇滋溉舟楫通行均有利益)
利濟河(在城西二里源出龍洞山自北繞城西南入擦拉河舊無閘壩難於積水兩岸田畝灌溉)
(不敷東本朝雍正十二年總督尹繼善巡撫張允随委迤道黃士傑勘估給發帑金檄知府徐德裕建)
(造石閘四座以資蓄洩)八仙海(在城東二十里源出龍洞山後遶鳳凰山隂入擦拉河先是荒)
(煙蔓草夏秋積雨沮洳難耕其本朝雍正五年疏渠開墾漸有利)龍潭(在城西四十里波羅曲山)
(之麓澄澈不竭頗為民利)西南濠(在城外裕本朝雍正十一年知府徐德於城工竣後詳請發)
(帑開修自西門起至南門達淄泥溝滙入鳳凰山前順流而下灌溉西南二門及戞補寨下元村一帶新)
(墾田畝又從利濟河引水入城於西門二涵洞出水民田咸資蓄洩之利)水塘壩(在城東十里源)
(出龍洞山灌水塘田三百餘畝南入淄泥溝)新澤壩(在城西二里引利濟河水入城瀦而為池)
(亦名利濟又析為二溝分灌西南郭田城内外咸資其利)豐樂壩(在城西四十里源出豐樂村即)
(鐵鍋寨灌本村田三百餘畝)團山壩(在城西四十里源出小龍潭引灌波羅曲團山田)白
坡壩(在城西北三里分利濟河水灌白坡田)淄泥溝(在城東五里源出龍洞山東流折南)
(繞鳳凰山前入擦拉河沿流引溉但中多淺窄漫流之處本朝雍正十二年總督尹繼善巡撫張允随)
(委迤東道黃士傑勘估給發帑金檄知府徐德裕修濬寬深民資其利)分濟溝(在城西二里引)
(利濟河水灌西南田千餘畝)天梯溝(在城西五里分利濟河水灌鳳凰門前田)天梯二
道溝(在城西六里分利濟河水灌天梯田)天梯三道溝(在城西八里分利濟河水導入)
(小天梯五六里分灌田地俱入擦拉河)利濟池(在城内西北隅)鎮雄州托洛
河(在城東五里)苴蚪河(在城南三十里)沱治河(在城西一里)黃水河(在城)
(北九十里以上諸河疏渠建壩因地蓄洩分灌十里田地其在上東致和里者有七曰樂利溪曰木冲溝)
(曰革斗溝曰紙槽溝曰響水溝曰長流堰曰陶壩在中東永豐里者有四曰天池渠曰小洛渠曰花浪溝)
(曰法溪溝在下東向化里者有八曰龍舞溪曰叢樹渠曰廣濟溝曰崖桑溝曰雷陽溝曰花龍溝曰通泉)
(堰曰蕃民堰在上南樂善里者有五曰花魚洞曰戞烏溝曰晉慮溝曰拖泥壩曰覩勒坪在下南靖遠里)
(者有五曰龍灘渠曰果哈渠曰木黑溝曰魯布溝曰斑鳩溝在上西同風里者有三曰過花溪曰法着渠)
(曰高橋溝在中西歸仁里者有五曰法溪曰搆拖溪曰多戞渠曰達溪渠曰枝比溝在下西昇平里者有)
(五曰小米溪曰蘇路渠曰法乃卧渠曰普得渠曰法革溝在上北迎恩里者有八曰法烏溪曰雄闊渠曰)
(白哈渠曰古芒部溝曰阿木故溝曰鹽井溝曰胄甲溝曰柳溪溝在下北長慶里者有三曰迴龍溪曰麻)
(柳溪曰花果溝)
普洱府
東河(在城東源出五里坡流經城北海南莊遶東而南入三岔河溥灌郭田)南藴河(在城)
(東十里源出南藴箐由土鍋寨龍潭入三岔河資灌田畝)三岔河(在城南三里源出天筆山龍潭)
(滙東西南藴金龍等河水南注追栗河合威遠小江猛撒河歸九龍江)西河(在城西源出慢令村)
(龍潭蜿蜒奔瀉至城南入三岔河溉田百頃)金龍河(在城西三里又名水碓河源出天筆山之)
(龍洞南入三岔河沿流汲灌)掌乃龍潭(在城南五里雙星山麓上有古木二不辨其名每年)
(六月土人祀以白豕潭近河居民築堤蓄水渡以木梘溉田二百餘畝)坤戞龍潭(在城南十)
(里土鍋寨石山下闊二丈深丈餘溉田百餘畝)崑池龍潭(在城東北五里潭廣一里本朝康)
(熙初年通判張館築堤瀦水溉田二百餘畝)豐樂龍潭(在城東北五里蕨蒟壩之左廣畝餘)
(四時不竭引灌多利)蕨蒟壩(在城北五里)小河村溝(在城西南七里)西城溝
(在城西門外)龍潭溝(在城西一里)接官亭溝(在城東北十里)怕董溝(在城)
(東北十里)攔虎壩溝(在城東北二十里)惠遠渠(在城北十五里)普濟渠(在城)
(北三十里與各溝塘同其灌溉)三家塘(在城西十五里)昆安塘(在城西六十里)攸樂
平湖(在治南滙納衆流灌溉郊郭)龍潭(在治東北五里)思茅南澗(在治)
(南灌溉郭田)平塘(在治南衆水所歸引灌田畝)蓮花塘(在治西北可資灌溉)
大理府
太和縣(附郭)西洱河(在城東五里源出罷谷山至浪穹瀦為巨壑接寧湖合彌茨鳳)
(羽二水出蒲陀崆又一源出鶴慶府觀音山河會蒲陀崆及鄧川之彌苴佉江俱南注上洱池至府東名)
(西洱河納點蒼十八溪水周圍三百餘里由天生橋石穴中洩為合江舖河遶蒼山後歴蒙化府界滙漾)
(濞水以達蘭滄環河田畝繫於天生橋之通塞故水利莫急於斯)合江舖河(在城南三十里)
(下關河尾洱河水由此洩出兩岸高巖削壁非人力能開鑿幸地低流急不能停滯昔人於清風橋外復)
(開龍關橋子河二道分洩大河之流定有三年五年大修之議明正德間通判喻河疏濬有法至今德之)
(子本朝順治八年康熙二十五年兩次興修先是開河分流不過二百餘丈仍歸大河尾日久易淤又)
(有白雲橋葉家橋蒙趙河水横截海尾總滙於打魚村百餘丈内沙石衝激尤易壅塞每遇雨水泛溢宣)
(洩不及濱海之太和賓趙田畝多被淹沒而鄧川距其上流水壅逆灌其患尤倍雍正四年同知佟世蔭)
(詳請修濬自海尾波羅甸至天生橋一千五百八十八丈龍關子河二百八十六丈小子河一百四十七)
(丈悉已深通築壩修橋改白雲葉家二橋水尾駛入大河沙無停積)麻黃澗(在城西舊由教場北)
(入大馬渠今古道闉塞雨漲輒防横流)三板閘(在城東北中和峯馬蝗澗之水南注西城濠過)
(獅子橋至干家村後分五分之一灌溉干家車邑諸村餘至城東北角建閘蓄水又分為二一北灌柴村)
(正甸一南灌夜夢得及柴村之南瓦村之北諸甸餘則接濟大馬渠之不足旱澇均獲其利本朝康熙)
(三十年知縣張泰交重修)十里溝鶴橋溝(俱在城南二水最大歲宜加濬)四里
溝塔橋溝上陽溝灣橋溝喜洲溝峩崀
溝周城溝(自北門至周城凡六十餘里之田盡賴七溝灌溉然暴漲横流所經易淤而峩)
(崀周城為甚當時加浚治)穿城三渠(北曰大馬中曰衛前南曰白塔三渠皆引蒼山溪水穿城)
(東出灌溉郭田兼禦火災)禦患隄(即城西濠明弘治時大水入城壊廬舍因築此堤禦之歲加修)
(治)水缺(在城西天臺寺前明弘治間玉溪水漲直射大紙房排西門而入正德間大紙房復被淹)
(沒後於缺處塞以大石患始止歲宜隄防)趙州大河(在城南一名波羅江源出定西嶺三)
(子龍水至赤佛山後黑龍潭環州治流入洱河灌溉通州軍民田地其利甚溥歲久堤圯本朝雍正六)
(年知州徐樹閎修濬)西河(在城南彌渡之西即毘雌江源有五合而成河分灌平定里蒙洱景三衛)
(及本州軍民田)下比齊河(在城南一百五十里源出天目山南北兩澗北有龍泉行十里許交)
(流三岔河東入赤水江南流十五里灌溉三里田地北流八里灌溉兩里田地其利甚溥但暴漲難防堤)
(埂易決樹本朝雍正六年知州徐閎分界修築)定西嶺箐水(在城南四十里由箐底南)
(流橋頭哨分灌白崖川前所營柳邑村紅土倉觀音村曾家營羅家營軍民田)城西冲水(在城)
(西即高五水塘也灌溉本冲田地一從西城角流入南濠一流入西城循至州左灌溉舖田又自天階橋)
(下流入雙水洞灌溉大定里一帶田園)三天橋水(在城北上天橋水自東門壩流入鎻水閣)
(外中天橋水亦自東門壩流入老邵園一帶下天橋水自梁王壩流入新村一帶灌溉甚溥)甘泉
(有二俱在城南六十里距白崖五里二泉相去一里一在仙女莊之東本朝雍正七年閏七月忽從平)
(地迸出一泉圍圓尺許甘冽異常西流而下至仙女莊上村分為三一北入仙女莊上村約二里一南入)
(仙女莊下村約十餘里一西流分繞森家莊宋家營亦十餘里同歸大河村民拓為巨塘開溝分灌趙州)
(田五六百畝雲南縣田四百餘畝一在蝦蟆山脚下舊有泉穴涸已百年雍正七年閏七月離古穴五六)
(丈許從地迸出一泉湧沸如珠村民開掘圍圓丈許九月泉左十數步又迸出泉眼二滙入珠泉其味清)
(冽分為二夾大路西行約半里路左一道又分而為二一南流入小東村計二里至高地一西南流入沙)
(溝村約三里餘由白馬廟河入大河路右一道西流入大東村計一里許至深箐共灌趙州属沙溝村大)
(東村田三百餘畝雲南縣属小東村田六百餘畝趙州知州徐樹閎雲南縣知縣王璐修築塘壩總督鄂)
(爾泰巡撫沈廷正會題建祠立碑)東晉湖閘(在城東北十里環龍山下水出九股明洪武初)
(知州潘大武建閘蓄聚成湖灌溉上下草甸紅山千戶營犁頭灣石鼻頭華營斑莊七村田地定議立石)
(於湖中榖盡閉閘湖外麥盡啟閘)牧棕村溝(在城南灌溉本村及敬天甘陀富樂東山等村)
(田地明萬歴年間民以爭水互訟水利道斷定放水次序俾民世守均享其利)天池(在城東龍伯山)
(上四時不涸下有石穴出水灌田)雙塘(在城東十八里明洪武初民以磚甃堤利甚溥歲久崩潰)
(嘉靖間分巡副使安如山歲令瀕海人家量畝出力修築其利遂永)甘陶水塘(在城東南舊有)
(隄防其利為豪右所專明知州潘大武議夾石為渠穿孔分水其利始均)城西隄(在城西三耳山)
巧邑水倉(在城南百二十里灌溉本里田四山環抱水聚塘心)雲南縣香果
城海(在城東下壩原係雷鳴旱田畝本朝雍正八年知縣王璐率民買田三十一五分開為巨塘)
(由東中溝引龍泉水蓄灌二村田畝歸於青海)青龍海(在城南十五里納寳泉壩水三分之一灌)
(東南十五村田歲久淤塞流本朝雍正八年知縣王璐浚治通)寳泉山泉(在城西北二十)
(里水從石穴中噴出有二口會各澗溪及馬蝗箐三眼井五福山諸水南流至九峯山下茨平村前築壩)
(建閘旱則蓄灌田畝澇則洩入溪溝)水磨坪龍潭芭蕉衝龍潭(俱在城西)
(南流經趙州蒙化境舊設三壩分灌上中壩属雲南縣趙州下壩属蒙化本朝康熙三十五年趙州民)
(與蒙化民爭控水利同知蔣旭詳議按日分定有碑記)龍洞(在城東五十里疊嶂層巒中涵巨津)
(饒灌溉之利)段家壩(在城東南二十五里白塔村東接鏡湖石晉時段思平所築青龍品甸之)
(水合流而南出板橋至此築壩渟蓄以出煉厰自西而南而北以灌雲南驛前平陸田明成化間黔國公)
(沐琮檄都指揮馬鍄重修)新興壩(在城南山下明嘉靖間知縣宋希文築周八里)寳泉壩
(在城北五里即團山壩石閘三道三分寳泉之水一入溪溝同九子龍水下溉彌渡一繞城南分數渠灌)
(近城西南諸田入青龍海一繞城北瀦貯於品甸灣明景泰間分巡副使周鑑參政趙雍崇禎間兵備道)
(何閎中相繼重修久復淤圯修本朝雍正八年知縣王璐加)蓮花曲堰(在城東四十里即蓮)
(花渠灌溉亦多)周官些陂(在城東北十五里周十五里亦名海受山箐之水蓄灌雷鳴田畝歲)
(久堙塞縣本朝雍正八年知王璐修濬)溪溝(在城西三里通接寳泉壩之水)荒田陂渠
(在雲南驛前平衍千頃久缺水利明嘉靖間右參政石簡劉伯耀相繼修舉今廢)鄧川州
羅陋河(在城東羊塘里界發於温水達金沙江)西湖(在城北瀲灧瀠洄田疇環繞流入羅)
(時江)龍馬泉(在城南龍首關北麓水湧灌多)豐泉(在城西一名熊澗相傳水多則年豐故名)
大澗場泉(在城北灌一方田)南詔潭(在城西二十里闊十餘畝三山環峙萬木隂森)
(旱禱輒應)芭蕉龍潭(在城西大樓橋界旱禱最靈州人頌為濟旱龍潭)羅甸渠(在城)
(東源出東山引溉近渠田畝)綠玉池(在城北鍾山之下水色瑩碧引入羅時江)彌苴佉
江隄(在州前平川受鶴慶劍川浪穹鳳羽諸水自下山口以迄江尾綿亙四十五里流入洱河兩岸)
(築隄高二丈寬四丈堤東開涵洞十二西開涵洞十六閘水入溝各灌二十餘村誠為兩川大利但河高)
(田低夏秋暴漲横流潰決為患舊例於春初按糧募夫挑淤培埂本朝雍正八年知州施震博諮詳審)
(於下山口東子河内開一閘口由大凹出東川歴青索會於洱河以分水勢於大樓橋西子河内開一閘)
(口由楊柳村綠玉池出鷄鳴村城西至西湖歴三道橋龍橋兆邑以入洱河又於青索子河内開下閘一)
(口以殺大河之流每年仍於春初濬築設役巡查啟閉)大水長隄(在城南舊以水磨在堤南)
(致秋潦為害明嘉靖間兵備副使姜龍令移水磨隄北又修築舊隄二百餘丈水因南趨不復為害)羅
時江隄(在城西三道橋界唐時羅時兄弟導綠玉池西湖之水以歸洱河明天啟間知州周之相)
(另開河尾一道導水南行過玉案山注彌苴以入洱河東南田畝賴之)横江隄(在州後大邑新)
(生上登三里州西之田賴之明永樂間同知李福築正德間署州祁倫修)廟後隄(在城北二十里)
(舊州城隍廟後二澗合流時有水患明嘉靖間副使姜龍築堤百丈歲宜加修)上下登隄(在舊)
(州西北一里灌溉上下登村每秋漲多没田廬明正德間郡人楊南金倡築石堤其患始息)圓井
隄(在舊州北麓副使姜龍築堤百丈引泉水以溉)浪穹縣寧河(在城東源出罷谷山)
(為洱河之源并山溪水瀦而為河周數十里中隔九氣臺一堤由三江口出蒲陀崆)彌茨河(在城)
(東北源出觀音山流三十里至縣引灌三營新村高田尾出三江口)羅鳳溪(在城北八里源出凝)
(雲山下流廣灌多入寧河)九龍泉(在城東二十里佛光山下泉有九俱自石竅中湧出引以資溉)
三水陂(在城東八里曰通濟橋在城東南三里曰通寧橋在城南四里曰南江橋水漫溢淤沒軍)
(民田地三百餘畝明嘉靖壬寅年濬導)東原溝(在城東十里自大營河分而西流南經大營江)
(幹二村灌平原一帶田地)安民溝(在城南山水皮向無溝洫明正德間知縣杜翺自南橋開溝引)
(水四達灌溉)山關溝(在城南明嘉靖間知縣陳儒開引鳳羽河水自山關核桃澗灌溉城南萬)
(歴間邑人楊峩修同知李先芬重修)大波渠(在城東大波堅村向無水明萬歴間知縣王鍈作渠)
(引大營河水灌之自此霑足)三江口渠(在城東南九里寧河鳳羽三營之水由此洩入鄧川)
(先是鳳羽水勢駛疾沙石横衝以致寧水逆灌又黑白二澗水沙石随流堵塞蒲陀崆口率多水患但崆)
(口下至鄧川低十餘丈上流疏通自可暢行明嘉靖初西澗泛溢淹沒民田竟成大湖其糧攤入里甲議)
(者謂宜導三營鳳羽二水盡入寧河合出一口高築堤岸俾無左右衝激之患萬歴間署篆永昌同知李)
(先芬廣諮審度先於橋下村開子河一道出煉城以殺鳳羽之勢於周里營開子河一道入郭家湖又開)
(大堂神前子河一道接湖水遶山麓而下以分三營水勢復於黑漢澗砌堤障水循山而流挑濬蒲陀拖)
(木江心沙石田始無患久復淤塞一本朝雍正四年知縣張坦於煉城村南另開子河道建閘禦漲以)
(殺鳳羽之水鑿去抱木厰阻水巨石河水得以順流雍正八年總督鄂爾泰復檄知縣吴士信加工修濬)
(自鄭家莊至鄧川界十里增築長堤四十餘丈加高三江小堤數尺置木櫃五十盛石截沙水流無壅湖)
(田多利)白漢新渠(在城東南十五里水舊沿山直下蒲陀崆沙石随流淤塞江口本朝康)
(熙三十一年通判黃元治另開一渠導白漢厰之水逆折而北至平川中開一口并引煉城村之積水入)
(新渠歸蒲陀然後煉城之田得耕繼而白漢澗後山崩塌砂塞水尾知縣張坦建立水閘遞年加增使沙)
(土過閘即止河無堙淤之患)山根渠(在城南七里久淤)溪登渠(在城西十里源出溪)
(登村下水源頗盛向係&KR1902;頭村開引灌濟明嘉靖間知縣李南橋另作新溝引溪登下長澗之水灌溉城)
(北一帶田園又引猢猻澗之水亦注城北明萬歴間邑民爭水知縣王鍈定議將猢猻澗水分而為三城)
(北一分城南二分)紅山渠(在城東北十二里名三營川)賓川州納六河
(在城北五里北行九十里合竹泉横溪諸水入金沙江以其納六溪之水故名又界為三區上區水微下)
(區地卑流不及遠惟中區水大東南灌水沽堤等七村東北灌周官營等十三村水口建閘有水利碑按)
(糧定時以次輪溉冬春水涸至三月播種之初官為致祭水從麓出頃刻盈科最為靈異)六溪(在城)
(東五里曰鍾良源出鍾英谷之青龍湫在城西二十五里曰通洱即洱海伏流出賓居大王廟下曰赤龍)
(即賓居三家村黑樹龍潭在城西三十里曰銀溪源出官坡自山磵中奔放而行其地多石水勢衝激甚)
(駛在城西四十餘里曰石寳源出炎凉嶺在城西北五十里曰寒玉源出崆峒山下)豐樂溪(在城)
(西北一百里源出雞足山麓南流經煉洞甸頭甸尾明嘉靖間知州朱官作諸渠荒土皆為耕地東流經)
(牛井川亦入納六河東北注金沙江故合六溪而名七溪)三潭(一曰乾龍在乾海子一曰紅雀在龜)
(山一曰火龍在雞足山石鍾寺側均資灌溉)烏龍壩(在城西五十里源出烏龍山頂其流不大)
(居民作壩瀦灌近田)萂村壩(在城西七十里源出冷水箐及山磵中居民瀦之以資灌溉)梁
王壩(在城北團山下明天啟間知州楊雲起重修)上滄渠(在城西六十里周十里瀕河之)
(田為清明洞白蕩坪用水車輓水逆灌下注為下滄三家村干古之田皆資以為利)新渠(在城北十)
(里龜山之東)石爸山龍泉(在城北四十里周能村之義交川水從深箐中出源遠流長資)
(灌甚廣)大場曲隄(在城西百一十里舊有陂池瀦之備旱往者豪右利陂底土肥可田斷水)
(别流陂外之田半為廢壤明嘉靖間知州朱官改水築堤而復之歲乃收故又名濟民堤)金龍湫
(在城西百餘里洱海東岸潭水深靚禱雨輒應)雲龍州沘江(在城東源出老君山經順)
(盪井名順江納諸溪澗環繞雒馬歴州境三百餘里入瀾滄江兩岸之田資以灌溉)雒馬河(在城)
(東二里從十八寨下注沘江灌箐門口田)帶河(在城東七十里自蘭州來經十二關里羅甲村過箭)
(桿場入永平縣界灌箭桿里田)清朗河(在城北源出清朗山灌師井里田)崇山溪(在城)
(西十三里舊州南灌梭羅甸田)膏魚溪(在舊州南灌湯溝田)骨巒溪(在舊州南灌古吉田)
蛾眉溪(在舊州南灌湯鄧田)丹戞溪(在舊州北灌下塢田地千畝)北岡溪(在舊)
(州北灌上下北岡田)松牧溪(在舊州北灌松牧村田)崇麓溪(仕舊州北灌北寨田)青
龍潭(在城東八十五里箭桿場)龍潭(在城西一里德龍山巔潭闊二十餘丈歴冬夏不溢不涸)
(禱而有應)天池(在城西北山頂一名高海子渟泓十里灌白漢登暑場田茭蒲茂密居人資以為利)
楚雄府
楚雄縣(附郭)席草湖(在城東十里周五里引灌資之)曲甸湖(在城東北三十)
(里川原平闊漁者利之兼資灌溉)𢷬練溪(在城西三里流泉三疊清冷如鏡引灌郊原)鳳
泉(在城東慈烏山麓四時不竭)龍泉(在城南雁塔山下水澄潔應月而潮)東清壩(在東)
(門外引鳳泉水)梁王壩(在城東三十五里元梁王所築明弘治十三年重修)跨苴壩(在城)
(南四十里)大琶壩(在城南五十里)五排壩(在城西四十五里)曲甸壩(在城北三)
(十里知本朝康熙十年同吳閭應重修)小壩(在城東南北各九西十堵積河水以時蓄洩)城
南堰(在城南三里灌田千餘畝)鎮南州清水河(在城東十五里源出茤蕨厰龍)
(潭南入白龍河)白龍河(在城南即苴水也一名虹江源出州西北苴力舖流灌州境東南滙於府)
(治大河)龍潭(有四一在城南三十五里力戈村水出高山溉田甚廣一在城南二百里阿雄鄉之)
(七村潭深不可測南流一里入七村河僅溉山田一在城西北十五里水出見性山隈溉田千畝每歲二)
(月官民祠祭一在城西北三十里雙甸村)天城河壩(在城東三十里溉民堡田)河洞壩
(有二在城南十五里溉軍民田)索厰壩(在城西二十里溉上下二村田千餘畝)兩旗壩
(在城北五里溉金珠河麥地坪古城壩一帶田地)千家壩(在城北源出北山龍王廟及岔河茤)
(蕨厰等泉兩崖壁立泉源不竭會流箐口山勢逼合儼如門闕基址天成蓄水成堰可灌田數十里明嘉)
(靖二十七年知州張定泉建有石壩日久頹圯閘本朝雍正八年總督鄂爾泰檄知州金鑑重建壩疏)
(通渠路)小壩(十曰官莊曰大醫曰古矣達曰白土城曰姚冲曰大谷堆曰木瓜村曰五莊梅曰苗)
(村曰雙甸灌溉同之)南堰(在城南)西堰(在城西)東堡塘(在城東三里溉張合屯土)
(城一帶軍民田)南安州妥稍河(在城西四十里流經府境東滙沙甸河達易門縣界)
(入元江兩岸田畝沿流引溉)白沙泉(在城東三里泉水湧溢灌溉多利每歲首祀之)黑龍
潭(在城東七里)白沙泉壩(在城東一里)福興寺壩(在城東二里)烏竜
寺壩(在城東五里)草打喇河壩(在城東八里)紫石冲壩(在城東南十里)
上邑村壩(在城南二里)力摩村壩(在城南十里)下邑村壩(在城西南)
(三里)西門外壩(在城西一里)回子村壩(在城西一里)橋邊壩(在城西二)
(里)溪木崩壩(在城西二里)紅土坡壩(在城西二里)回子路壩(在城)
(西二里)阿力村壩(在城西三里)羊舊村壩(在城北三里)蘇家屯大
小壩(在城北四里)密康郎箐壩(在城東北十里)定遠縣清水河
(在城東二十里又東六十里有苴苗河又東七十里有青場河南二十里有木土竜河西十五里有紫甸)
(河東北三十里有大基河凢六河皆支流灌溉通縣田畝北出會於龍川江)清風壩(在城東南)
(十里)冷家壩(在城南三里)烏鴉壩(在城北五里)梁王壩(在城北七里)龍
馬池(在城西南二里)黃蓮塘(在城東三里)飲馬塘(在城南二里)萬斛塘
(在城南四里)金鷄塘(在城西七里)賈溪塘(在城北五里)廣通縣羅
苴甸河(在城南五十里四山周環一水東注引灌利之入龍川江)立龍河(在城西一里源)
(出馬鞍山流至孤山繞溉西郭入元江)雕龍河(在城東北十里源出阿納香山先年土主薄段)
(時可開渠引水至縣前灌田入龍川江)蒙七塔溪(在城東二十里流繞縣治會於大河)福
山泉(在城北八十里舊名乾海資四圍皆山苦無水道本朝雍正十二年知縣楊登捐資鑿通山)
(腹七十丈引五里外福德山腰之水入硐暢流沿途皆開溝塹直達乾海資灌田二千餘畝詳請勒石易)
(今名巡撫張允随有記)馬家壩(在城東四里灌溉李家屯田畝)捨資官壩(在城東五)
(十里灌溉捨資田畝)李家壩(在城南一里灌溉李家屯田畝)土官壩(在城南二里灌溉西)
(門外一帶田畝)甸心壩(在城南三里灌溉白土凹一帶田畝)山旗壩(在城南四里灌溉山)
(旗屯田畝)蘇公壩(在城南五里灌溉三場舊田畝)梅家壩(在城南六里灌溉雀哺田畝)
董家壩(在城南七里灌溉范旗屯甸心田畝)趙家壩(在城南八里灌溉范旗屯一帶田畝)
郭家壩(在城南九里灌溉雀哺屯一帶田畝)羅家壩(在城南十里灌溉瓦窰冲一帶田畝)
石頭壩(在城西二里灌溉張家灣田畝)金家壩(在城西三里灌溉南屯田畝)西屯
壩(在城西五里灌溉西堡屯田畝)&KR1095;嘉果羅泉(在治西四里分灌田畝)黑鹽
井龍門溪(在治北深闊為一方巨浸昔多水患建塔鎮焉)琅鹽井龍潭
(有二俱在治南筆架山麓流巨者名曰大龍水澄泓皎潔禱雨輒應因名靈泉小龍潭在大龍東出水稍)
(遜相距里許皆利潤田疇四時不涸)
姚安府
姚州(附郭)香水河(在城北源出黎武村觀音塘頗資引既流注大姚河)連水(在城)
(西二十里源出鎮南州之木盤山經府西之連場西七十里灌溉郊原入大姚河)白馬泉(在城)
(東白馬山谷兩泉湧沸東山曰黃龍白塔山曰大康郎溉田甚廣)烏魯淜(在城東十里廣五十)
(六畝)蜻蛉河淜(在城西南四十里源出三窠山流至府南瀦為大石淜廣四百餘畝分為東洶)
(溪西洶溪引溉郊郭田地繞府而北趨大姚河入金沙江明萬歴間知府周希尹浚治築堤甃東西二閘)
陽派河淜(在城西十五里源出金秀山下廣二百三十三畝築壩蓄洩過西洶溪會於蜻蛉河)
當波院淜(在城西十五里廣十二畝)長夀淜(在城西北五里廣六十三畝)地角
淜(在城北十里廣一百一十畝)香索嶺淜(在城北十里廣三十四畝)赤額坪淜
(在城北十里廣四十五畝)摩苴邑淜(在城北十里廣五十四畝)黑壩淜(在城北十五里)
(廣十畝)搭鏡淜(在城北二十里廣一百一十二畝)小邑淜(在城北二十五里廣二百)
(一十四畝)地摩淜(在城東北廣一百九十三畝)伍舍邑淜(在城東北三里明知府周)
(希尹開)黃連箐壩(在城東南九里)石峽口壩(在城南二十五里)右所衝
壩(在城西南六里廣二十七畝以上淜壩均資灌溉)大姚縣大姚河(在城南一)
(里土橋河與姚州蜻蛉河之水合流經縣東書案山下又東合龍蛟江之水東入金沙江沿河資灌甚廣)
土橋河(在城南十五里源自姚州香水河流入縣境灌溉東合大姚河入金沙江)三窠泉
(在城北十里可引溉)麽些泉(在城北二十里四時不竭可以備旱)新壩閘(在城東二里)
上閘(在城東二里明弘治間築)下閘(在城東三里明弘治間築)趙家閘(在城東南三里)
晏公閘土橋閘(俱在城東南五里)金家閘(在城南一里)冷水閘
(在城西門外)白塔閘(在城西三里)葉家閘(在城北十里)楊家閘(在城北二)
(十五里)白鹽井觀音山箐水(在治東南合姚州之香水河流入金沙江)
永昌府
保山縣(附郭)上水河下水河(俱在城内西南源出九隆山及寳蓋山合)
(流入城穿委巷出昇陽門達東河)坪市河(在城南源有二一出甸頭一出石甸寨合流經施甸)
(司西又南合蒲縹寨澗水經新柵山口陡崖飛下入潞江沿流引溉)沙河(在城南七里九隆法寳二)
(山崖間源發北衝交椅山及大雪山初二水合流循山而下入諸葛堰達於東河水勢盈涸無常郡人未)
(知所自明嘉靖二十九年兵備副使郭春震募土人溯流始得其源)施甸河(在城南一百里源出)
(姚關由大石橋至老鄧橋引灌田畝入潞江)蒲縹河(在城西南源出岡崖由雙橋永寨石木河)
(象鼻山分溉田畝入潞江)西河(在城西四十里源出北衝山箐流經老營達於板橋河沿河皆設水)
(車輓以灌田)清水河(在城北源有二一出北二十里阿隆村一出北十七里甘松坡二水合流)
(東滙鳳溪南滙郎義河分流灌溉至城東南沙河諸水入峽口洞㐲流數里出為枯柯河入灣甸州界)
東河(在城東北二十里源出易羅池流經郎義村又名郎義河合清水河南入峽口洞溉城東田萬)
(餘畝内有打魚村田艱於遠溉又東西兩堰雨漲易於漫溢本朝康熙五十四年知府費金吾由打魚)
(村另開子河七百八十丈循田流入大河始無涸溢之患雍正八年知縣田榕重濬)青華海(在城)
(東滙山澗諸流為池廣二十餘里涸則週遭皆田漲則成海)甸尾海(在城南三十里源出海子)
(溝黑龍井青龍洞諸水滙焉堤周八百餘丈溉田數千畝)噴珠泉(在城西廣五丈可引溉)仁
夀泉(在城西北保山象山兩崖間泉出山麓分三溝一由仁夀門入城汲灌防火東注荷池一由門)
(外繞城東注青華海一由紙房北東注青華海溉田二千餘畝)龍泉(有二一在城北郎義村一在上)
(叢村皆有灌溉之利)青石泉(在城北三里泉出青石山小坡俗呼為蒲蠻箐導經五福村教場屯)
(紙房村山脚村分為四溝灌田數千畝)金雞泉(在城東北三十里金雞村泉出二池一温一凉)
(灌田數百畝)蓮花壩(在城東安樂山西即玉泉也明正德間副使汪標築)紀廣壩(在城)
(南十里周三百五十丈灌田數千畝)平安壩(在城南四十里明正德間兵備副使汪標築嘉靖間)
(僉事安如山副使郭春震先後重修堤周一百六十丈厚八尺高一丈灌田二千餘畝)黃泥壩
(在城南石花堰南二里)連三壩(在城南石花堰北二里)丁楊壩(在城西南六十里源)
(出水眼龍口堤周二百五十丈灌田數百畝)阿鳳壩(在城東北四十里源出天井山深谷中西)
(流北繞達達營光尊寺入於西河灌田千頃)沙河大堰(在城南源出北衝由沙河流至衆安)
(橋引溉田畝)諸葛堰(有三武侯所築俱在城南十里法寳山下曰大堰甃石為堤厚一丈二尺)
(高一丈周九百八十餘丈明成化間御史朱暟加築分水口為三灌田數千畝其東曰中堰源出九龍池)
(三十六號水并沙河水蓄積為堰周三百三十七丈分水口為三灌田數千畝又東曰下堰周二百八十)
(丈分水口為二灌田千餘畝)石花堰(在城南二十里源出山後響石洞堤周百一十五丈中為)
(一纂灌田數千畝土人呼涵洞曰纂)官市堰(在城南四十五里源出青松山下滙龍井水為池經)
(落龍村灌田千餘畝)卧獅池(在城南十五里卧獅山麓一名小龍井泉流不竭灌田數百畝)易
羅池(在城西南九隆山下即龍王泉自地湧出凡九竇滙為大池可三十畝池口築石隄十餘里析)
(為三溝分溉郊郭又名九龍渠明洪武間度田分水為四十一號上溝由龍潭流經郎義村滙於中溝壩)
(嘉靖七年龍潭堤決知府董雍重修三十一年復決兵備副使郭春震甃以磚石中溝流經瓦礶村歲久)
(堙圯縣本朝康熙初年知府王家相重修雍正八年知田榕繼修二溝溉田一萬二千六十畝)龍
井箐(在城西北一里許泉出山麓經紙房屯社稷壇東流教場分為三溝溉田數千畝)駱駝
箐(在城西北二里泉出山崖穴中一名石頭溝導分三溝灌田數千畝)棲賢箐(在城西北十里)
(棲賢山之南泉自山箐中湧出北析西流灌田千餘畝)石頭箐(在城西北十里泉自石崖中出)
(分二流一北一南溉田千餘畝)銀鑛箐(在城西北三十里水出山崖灌田數百畝)騰越州
瓦甸河(在城北七藏甸源出界頭馬鹿塘經混沌河與白石江合入龍川江沿流引溉)大
車湖(在城南團坡下沿湖資以引灌)龍泉(在城西三十里源出打鷹山流於古矛山下溉州西)
(田)玉泉(在城西玉泉寺下從平地石罅湧出味冽而可引灌)侍郎壩(在城西北五里明侍)
(郎楊寧征麓川寓此築之民食其利故名)半月池(在城北七里周五十丈流入大盈江灌溉資之)
澄鏡池(在城北二十五里源出干峩山一名清河周五百丈資以引灌)龍王塘(有三一在)
(觀音寺一在大寬邑一在侍郎壩俱利灌溉)永平縣勝備江(在城東百里源出大)
(羅山流灌縣境東南田畝合九渡雙橋二河達於蒙化入碧溪江)銀龍江(在城北一名太平河)
(有二源一出阿荒山一出羅木山合流而南受桃源花橋二水穿城以出灌溉郊郭經順寧入瀾滄江)
雙橋河(在城東八十里源出上西里流經黃連堡東二里許滙諸澗水分溉田疇下流入勝備江)
曲洞河(在城西南十里源出城西和邱山麓暗流入銀龍江)花橋河(在城西南三十里源)
(出博南山下流入銀龍江)桃源河(在城西四里源出和邱山東流入銀龍江)木里場河
(在城北三里源出大卓盤山流至通津橋入銀龍江)九渡河(在城東北五十里源出横嶺山流入)
(勝備江沿山繞流遠近資溉)寳峯泉(在城東四十里可引灌)
鶴慶府
漾工江(在城東五里又名漾弓河詳見山川闊十餘丈兩岸有隄居民於播種時作壩引溉本)
(朝雍正十一年知府姚應鶴因岸土浮鬆河身淤淺一遇水發田畝被淹詳請發帑修浚加深并培築舊)
(隄疏通涵洞)長康河(在城南十里源出城西黑龍潭府南民田多資灌溉入漾工江)落鍾
河(在城西南五里源出府朝霞山之龍湫截官道而東分灌郭田入漾工江)石洱河(在城西北)
(十里源出石寨山滙白龍潭水為河入漾工江)羅牧社海(在城西南一百三十里觀音山西周)
(迴八里引灌多利)大水漾泉(在城東九里一名大水潭水出東山麓周二百餘丈溉田甚漙)
(入漾工江)諸葛泉(在城南一百四十里羅陋村泉分二流民利賴之)白石漾泉(在城)
(東北十里)龍潭(凡有十五其流入漾工江者東曰水渼南曰黑龍西南曰龍寳曰吸鍾曰宣化西曰)
(青龍曰西龍西北曰石墩曰香米曰北渼東北曰柳樹曰小柳場曰赤土和流入金沙江者曰龍公又渟)
(蓄極深者曰大龍亦名仙女井水自半子山下随地衍注民田資之)小柳場閘(在城東北十五)
(里引小柳場泉明知府馬卿築三閘以分流又嘉靖間知府周集增築百尺)靈濟渠(在城東五)
(里自麗江引流而下沿山開渠深七尺闊如之甃石為壩名曰新城高丈許溉三閑和西登二村田畝明)
(知府馬卿開)温水河渠(在城南十五里源出宣化山麓溉鶴&KR2181;孝廉前蒿三村田合三莊河)
(入漾工江)南供河渠(在城南二十里一名銀河源出山神哨灌南甸諸田東入漾工江)桃
樹河渠(在城南二十五里源出豸角山流入南山巖穴中引流資灌入漾工江)青龍潭
四渠(在城西南隅東曰縈碧闊八尺南曰南利闊三尺五寸西曰北新闊三尺北曰采芹闊五尺盤)
(石為閘計畝分流俱明知府馬卿築)龍寳隄(在城西七里龍寳潭下明知府馬卿築周四百餘丈)
(并建石閘計畝分流)西登泉隄(在城東北三十五里泉出泓沛明同知張廷俊築堤束水灌西)
(登四村田改本朝康熙五十年河汎閘圯土通判高宏溝築堤三閘十八村皆資其利)劍川州
易隄坪江(在城南三十里灌溉南郭流入東湖)大橋頭河(在城東二里即合惠)
(江尾灌溉州廂東北田畝南入劒湖西南滙漾濞江)桃江河(在城西南二十五里源出老君山南)
(灌溉栗坪上中下羊層流入湖尾河)劍湖(在城東南五里一名東湖古名羅魯周四十餘里源出麗)
(江老君潭納闔境溪潭之水會西湖水南流為沙溪河分資灌溉又南合彌沙浪河流入浪穹縣界)西
湖(在城南二里金華山麓夏秋水漲與東湖相連水涸民始播種)劍湖尾(在城南十五里本)
(朝康熙五十一年知州王世貴副將鄭繼寬合力疏濬自湖口下至上小甸五十六年重濬)崖場
水(在城西五里源出老君山流入劍湖灌溉郭田有壩蓄洩)龍潭(凡九曰老君曰易堤坪曰仙女)
(煉曰隔□曰建和曰白難陀俱流入劍湖曰花叢曰白龍曰青龍俱流會湖尾河大為阡陌之利)温
水潭(有三一在河頭一在湖尾村一在沙溪甸頭其水微温灌溉沙溪中甸田)海堰(在城南濱)
(湖豬圈場西莊漢登等村田畝每被淹沒始本朝康熙二十九年知州張國卿沿湖築堤建閘不為患)
小馬溝(在城東自合惠江分流灌莊登下登城東北甸田)龍淜溝(在城北城廂之水由)
(此而洩資灌東南甸田)城北溝(在城北自甸頭石菜江分流北甸)石菜渠(在城南源)
(出老君山灌溉甚漙又有連漢墩甸和頭二塘蓄水分溉)裕豐渠(在城南引湖尾河水灌溉溪田)
(河低渠高艱於遠引郡人段詔倡於上流挑濬始得其利)沙登渠(在城西南引蕨市坪水灌沙登)
(下橋二村田中為山阻十本朝雍正元年居民於山脊鑿石洞二餘丈疏通資溉)百節梘槽
(在城南小甸江場渡下登三村舊無水源田畝多涸郡人金吾段暄買地開溝遠引易堤坪潭水作木梘)
(三十四丈横跨大河渡灌三村為利甚溥)
順寧府
順寧河(在城東一里亦名東總河源出甸頭村山箐納桃源董永衢亨諸水利頼郊原流入雲州)
(界為孟佑河)甕桑河(在城南一里源出南山與順寧河合流東注灌溉南郭)洛甸河
(在城南三十五里源出中阿山入順寧河同其引灌)西添河(在城西北五十里源出喻甸都甕村)
(灌本里田入瀾滄江)龍潭(有二一在城東三十里山上五峯交峙水分二流一入甕沙小河一)
(入阿度吾之黃草壩一在城西北一百五十里右甸達丙里又名滄江眼宋時有段百戶築堤積水田資)
(其利久廢)天澤塘(在城西北樂平山椒明天啟間土官猛寅開鑿注水周半里許)龍湫(在城)
(南舊城之龍泉寺方一畝澄碧不竭可以引溉)雲州東橋河(在城東五里源自順甸下)
(合猛郎小猛麻二河水至州之小水村入瀾滄江)孟佑河(在城東由順寧河分流遶州之左西)
(有南謬河合流於此入瀾滄江)小猛麻河(在城東六十里自大猛麻發源至煙撒村歸東橋河)
小龍河(在城南一里出府南瓊岳山下與順甸合)順甸河(在城南三里又名南橋河河水)
(迴環繞州沿流引溉下注東橋河歸瀾滄)猛郎河(在城北五十里自挨籮箐發源會温崩馬四河)
(水至小蠻着村歸於東橋河)龍馬潭(在城東南一百里廣數畝漾濞江水清潭亦清江濁亦濁)
丙票壩(在城南十五里南橋外)玉池(在城南一里周百畝聚府河水分灌田畝)洪塘
(在城西五里鎮夷山下)
永北府
清水河(在城西五十里資灌甚廣)板山河(在城西北四十里資灌溉然多泛溢)靈水
河(在城西北四十里雙靈寺下由習甸流入山孔穿出近屯馬軍等村灌溉田地)沙河(在城北五)
(里一名大港子河饒灌溉)大河(在城東北三里灌溉四郊田畝)程河(在城南五十里資灌千餘)
(畝下入金沙江)程海(在城南四十里周八十里中饒水族引溉多利)草海(在城西十五里之舊)
(順州水有時漲涸漲則自山孔暗洩不知所出)龍潭(有三一在城内北隅一在城南一百二十里滿)
(官山下一在城南一百四十里陶營山下均資灌溉)黑龍潭(在城東三里觀音箐水清而黝引溉)
(資之)大龍潭(在城南一百四十里有泉百眼賴以灌田)潢水潭(在城西三刀山下)九
龍潭(在城西北十五里近屯東山之下泉出九竅築堤障水為長溝分灌甚廣)觀音箐壩
(在城東三里灌溉四郊及近屯田畝)包家壩(在城南八里又名馬家壩)河草壩(在城西三)
(里金水蒼山下)盟莊壩(在城西三十五里)長溝壩(在城北三十里)羊坪閘(在城)
(東二十里知本朝康熙間永寧府同知陳謨建府朱光宗重修今圯)海河閘(明萬歴間建郡)
(南有古河一道發源程海由清水驛三折而入金江灌溉田畝七十餘里後壅塞閘亦久圯本朝康熙)
(二十八年北勝州申竒猷重修年久復圮雍正十三年署府江嶠孫捐俸濬河建閘且詳定歲修以垂永)
(久)麽些溝(在城東五里自觀音箐分溝灌北山馬房田)
麗江府
玉河(源出城西北象山之麓數泉湧出滙流成河至雙石橋分為二一入八河一由白馬里刺縹里)
(至東圓橋合清溪流入鶴慶為漾工江附郭高田咸資灌溉)中海(在城西北十里瀦山谿之水以)
(資灌溉周四里)清溪(在城東源有二一出城西北雪山一出城東東山至東圓里合流而南遶府治)
(滙玉河滋灌附郭高田流入鶴慶府)龍潭(有三一在城西南十里木保廣數十畝一在東和里北山)
(之隈廣二十餘畝一在黃山東南麓廣四畝均資灌溉)清源渠(在城東源出東山流經府治以)
(灌田畝)
蒙化府
陽江(在城西二里源出甸頭花判山諸澗納境内東西箐水南流至蒙舍城名陽江經永春橋又名)
(羅邱厰河滙錦溪水東瀉定邊與迷川禮社繞鎮南合捨資禄豐諸水下入元江沿流雖可引溉但河低)
(為利不溥)定邊河(在城東南一百里舊定邊縣南源出府境羅求場流入縣境會環川窩接白崖)
(之水自東北歴西南綿亘七十里合東湧河入趙州沿流資溉)窩接河(在舊縣南十里源出麻栗)
(樹可資灌)牟苴河(在舊縣西十里名零川西南合定邊河灌溉資之)菜園河(在城南一)
(里源出城東𢷬衣山之坳一泓噴湧神物憑焉流出成溪滙大小黃草壩之水至龍王廟經石龍山採花)
(村蓮花村入於陽江岸多桃李又名錦溪亦資灌溉)五道河(在城南三里受巍寳鷄鳴玉屛三山)
(之水合流至含春洞下為鳴珂水經梅雪嶺下為白塔河府南田疇咸資其利)南澗右所河
(在城南源出羅邱厰會念六瓦車阿注等河至蒲蠻村引灌)兩龍潭下壩(詳見雲南縣)
東溪渠(凡十六曰龍王廟曰五道河曰白塔曰教場曰繫馬樁灌溉附郭田畝曰馮廣曰南莊曰)
(橋頭曰盟石曰舖邊曰雙橋灌溉甸中田畝曰甸中曰捉馬郎曰白地場曰甸頭曰土主廟灌溉甸中及)
(甸頭田畝)西溪渠(凡十二曰三古盤曰穵鐘衝曰小衝曰大衝曰烏保郎曰貝忙曰賴郎曰西葵)
(曰天摩牙曰天耳山曰龍護寺曰麻姑衝灌溉西山麓附近田畝外有甸頭大圩巄&KR2839;大塘郭家塘淑人)
(塘南莊塘團山塘舊志雖載其名今已久廢)
景東府
大河(在城東一名中川河源自蒙化之南澗流經府境納清水通華河溥灌郊原南東入鎮沅)筧
泉(在城北舊衛城内舊無井泉明指揮袁賢始治竹筧引蒙樂山泉水入城鑿池瀦之上覆以亭民資)
(其利)龍潭(在城北九十里歲早禱雨有應)水寨渠(在城東十五里)者孟渠(在城南五)
(十五里)者干渠(在城南七十五里以上三渠俱資灌溉)
雲南通志卷十三
