七
天降大常，
以理人倫。
制為君臣之義，
著為父子之親，
分
為夫婦之辨。
是故小人亂天常以逆大道，
君子治人倫以順
天德。
大禹曰：
「余茲才宅天心」何？
此言也，
言余之此而宅於天心也。
是故
唯君子，
道可近求，
而不可遠措也。
昔者君子有言曰「聖人天德」何？
言慎求之於己，
而可以至順天常矣。
康誥曰：
「不還大戛，
文王作罰，
刑茲亡赦」何？
此言也，
言不敦大常者，
文王之刑莫厚焉。
是
故君子慎六位以祀天常。
