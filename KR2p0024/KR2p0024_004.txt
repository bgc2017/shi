四
是以知而求之不疾，
其去人弗遠矣。
勇而行之不果，
其疑也弗往矣。
是故凡物在疾之。
君奭曰「惟冒丕單稱德」何？
言疾也。
君子曰：
疾之，
行之不疾，
未有能深之者也。
勉之遂也，
強之工也，
申之揜也，
詞之工也。
民孰弗從。
形於中，
發於色，
其誠也固矣，
民孰弗信。
是以上之恒
務，
在信於眾。
冏命曰：
「允師濟德。」
何？
此言也，
言信於眾之可以濟德也。
