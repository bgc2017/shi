史記正義卷十九
唐張守節撰
惠景間侯者年表第七史記十九
太史公讀列封至便侯曰有以也夫長沙王者著令甲
稱其忠焉昔高祖定天下功臣非同姓疆土而王者八
國至孝惠時唯獨長沙全禪五世以無嗣絶竟無過為
藩守職信矣故其澤流枝庶母功而侯者數人及孝惠
訖孝景間五十載追修高祖時遺功臣及從代來吴楚
之勞諸侯子弟若肺腑外國歸義封者九十有餘咸表
始終當世仁義成功之著者也
史記正義卷十九
