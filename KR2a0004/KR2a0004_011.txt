史記正義卷十一
唐張守節撰
孝景本紀第十一史記十一
孝景皇帝者(謚法曰繇義而濟曰景)孝文之中子也母竇太后孝
文在代時前后有三男及竇太后得幸前后死及三子
更死故孝景得立
元年四月乙夘赦天下乙巳賜民爵一級五月除田半
租為孝文立太宗廟令羣臣無朝賀匈奴入代與約和
親
二年春封故相國蕭何孫係為武陵侯男子二十而得
傅四月壬午孝文太后崩廣川長沙王皆之國丞相申
屠嘉卒八月㠯御史大夫開封侯陶青為丞相彗星出
東北秋衡山雨雹(兩于付反)大者五寸深者二尺熒惑逆行
守北辰月出北辰間歲星逆行天廷中置南陵及内史
祋祤為縣
三年正月乙巳赦天下長星出西方天火燔雒陽東宫
大殿城室吳王濞(音披備反高祖兄仲子故漢高祖十二年封三十三年反年表云都無其)
(實在江都也)楚王戊(高祖弟楚王交孫嗣二十一年都彭城)趙王遂(高祖孫幽王友子嗣)
(二十六年及都邯鄲)膠西王卬(卭五郎反高祖孫齊悼惠王悼惠王子故昌侯十年反都密州高密)
(縣)濟南王辟光(辟音壁高祖孫齊悼惠王子故初侯立十一年反括地志云濟南故城在淄州)
(長山縣西北三十里)菑川王賢(高祖孫齊悼惠王子故武城侯立十一年反都劇括地志云菑州縣)
(也故劇城在青州夀光縣南三十一里故紀國)膠東王雄渠(高祖孫齊悼惠王子故自石侯五十)
(一年反都即墨括地志云即墨故城在密州膠水縣東南六十里即膠東國)反發兵西鄕天
子為誅晁錯遣袁盎諭告不止遂西圍梁(梁孝王都睢陽今宋州)
上乃遣大將軍竇嬰大尉周亞夫將兵誅之六月乙亥
赦亡軍及楚元王子蓻等(藝魚曳反字亦作藝音同)與謀反者封大
將軍竇嬰為魏其侯(地理志云魏其屬琅耶)立楚元王子平陸侯
(應劭云平陸西河縣)劉禮為楚王立皇子端為膠西王子勝為中
山王徙濟北王志(齊子禮反濟北國今濟州盧縣即濟北王所都)為菑川王淮
陽王餘(淮陽國今陳州)為魯王(今兖州曲阜縣)汝南王非(汝南國今豫州)為江
都王(江都國今揚州也吳王濞所都反誅景帝改為江都國封皇子非也)齊王將盧(齊國)
(青州臨淄也將廬齊悼惠王之孫襄王之子年表云)燕王嘉皆薨
四年夏立太子立皇子徹為膠東王六月甲戍赦天下
後九月更以戈陽為陽陵(括地志云漢景帝陵也在雍州咸陽縣東三十里按杜作)
(夀陵也)復置津關用𫝊出入冬以趙國為邯鄲郡
五年三月作陽陵渭橋五月募徙陽陵予錢二十萬江
都大暴風從西方來壊城十二丈丁夘封長公主子蟜
為隆慮侯徙廣川王為趙王
六年春封中尉趙綰為建陵侯(括地志云建陵故縣在沂州承縣界)江都
丞相嘉為建平侯隴西太守渾邪為平曲侯(括地志云平曲縣故)
(城在瀛州文安縣北七十里)趙丞相嘉為江陵侯故將軍布為鄃侯
梁楚二王皆薨後九月伐馳道樹殖蘭池(按馳道天子道秦始皇作)
(之丈两樹)
七年冬廢栗太子為臨江王(臨江志州縣雖王臨江而都沅陵)十二月
晦日有食之春免徒隸作陽陵者丞相青免二月乙已
以太尉條侯(條田彫反字亦作蓧音同)周亞夫為丞相四月乙已立
膠東王太后為皇后丁已立膠東王為太子名徹
中元年封故御史大夫周苛孫平為繩侯故御史大夫
周昌子左車為安陽侯四月乙已赦天下賜爵一級除
禁錮地動衡山原都雨雹大者尺八寸
中二年二月匈奴入燕遂不和親三月召臨江王來即
死中尉府中夏立皇子越為廣川王子寄為膠東王封
四侯九月甲戌日食
中三年冬罷諸侯御史中丞春匈奴王二人率其徒來
降皆封為列侯(漢書表云中三年安陵侯子軍桓侯賜道侯陸彊容城侯徐慮易侯僕日范陽)
(侯代翕侯邯鄲七人以匈奴王降皆封為列侯按紀言二人者是匈奴二王為首降)立皇子方乘
為清河王三月彗星出西北丞相周亞夫死以御史大夫桃侯
劉舍為丞相四月地動九月戊戍晦日食軍東都門外
中四年三月置德陽宫大蝗秋赦徒作陽陵者
中五年夏立皇子舜為常山王封十侯(惠景問年表云亞王侯盧他之)
(龍盧侯陳留矯乘氏侯劉買桓邑侯劉明蓋侯王信按其五人是中元五年封餘檢不獲中元三年匈奴王二)
(人降封為列侯惠景間表云匈奴王降為侯者有七人三其五人是十侯之數)六月丁巳赦天
下賜爵一級天下大潦更命諸侯丞相曰相秋地動
中六年二月己夘行幸雍郊見五帝三月雨雹四月梁孝王(都睢)
(陽今宋州)城陽共王(城陽今僕州雷縣古城陽也共音恭謚法嚴敬故事曰恭)汝南王皆薨立梁
孝王子明為濟川王(表云分梁置也)子彭離為濟東王(表云分梁置也)子定
為山陽王(地理志云景帝中六年别為山陽國屬兖州)子不識為濟隂王(地理志云景帝中六年别為濟隂國)
(屬兖州案今曹州是也)梁分為五封四侯更命廷尉為大理將作
少府為將作大匠主爵中尉為都尉長信詹事為長信
少府將行為大長秋大行為行人奉常為太常典客為
大行治粟内史為大農以大内為二千石置左右内官
屬大内七月辛亥日食八月匈奴入上郡
後元年冬更命中大夫為衛尉(漢書百官表云衛尉秦官掌宫闈門衛屯兵景)
(帝初更名中大夫分復元年復為衛尉)三月丁酉赦天下賜爵一級中二
千石諸侯相爵右庶長四月大酺五月丙戌地動其蚤
食時復動上庸地動二十二日壊城垣七月乙巳日食
丞相劉舍免八月壬辰以御史大夫綰為丞相封為建
陵侯
後二年正月地一日三動郅將軍(郅真栗反郅都傳云匈奴刻木為郅都而)
(射不中)擊匈奴酺五日令内史郡不得食馬粟没入縣官
令徒隸衣七緵布(衣於既反緵祖工反緵八十縷也與布相似七升布用五百六十縫)止
馬舂為歲不登禁天下食不造歲省列侯遣之國三月
匈奴入鴈門十月租長陵田大旱衡山國河東雲中郡
(衡山國今衡州河東今蒲州雲中郡今勝州)民疫
後三年十月日月皆食赤五日十二月晦䨓日如紫五
星逆行守太微月貫天庭中正月甲寅皇太子冠甲子
孝景皇帝崩遺詔賜諸侯王以下至民為父後爵一級
天下戶百錢出宫人歸其家復無所與太子即位是為
孝武皇帝三月封皇太后弟蚡為武安侯弟勝為周陽
侯置陽陵
太史公曰漢興孝文施大德天下懷安至孝景不復憂
異姓而晁錯刻削諸侯遂使七國俱起合從而西鄕以
諸侯大盛而錯為之不以漸也及主父偃言之而諸侯
以弱卒以安安危之機豈不以哉
史記正義卷十一
