大清律例卷四十一
杖六十
吏律
主司考試藝業技能而不以實一人者(貢舉非其人律)
上書及奏事錯誤當言原免而言不免當言千石
而言十石之類有害於事者(上書奏事犯諱律)
奉
制勅出使回還三日後不繳納
聖旨者杖六十每二日加一等罪止杖一百(出使不復命律)
增減官文書者杖六十若有規避杖罪以上各加
本罪二等罪止杖一百流三千里(增減官文書律)
各衙門行移出外文書漏使印信者倒用印信
者(漏使印信律)
戸律
將另居親屬隱蔽在戸不報及相冐合戶附籍無
賦役者及所隱之人隱漏自己及他人成丁
人口不附籍及增減年狀妄作老幼廢疾以免
差役者一口至三口家長杖六十每三口加一
等罪止杖一百所隱之人同罪里長官吏
知情者(脫漏戸口律)
乞養異姓義子以亂宗族者若以子與異姓人
爲嗣者立嗣雖係同宗而尊卑失序者(立嫡子違)
(法律)
合設耆老不許罷閒吏卒及有過之人充應違而
充應者(禁革主保里長律)
民戸逃住鄰境州縣里長知而不逐遣及原管官
司不移文起取並所在官司占恡不發者(逃避差役)
(律)
監工官私役使夫匠一名出百里之外及久占在
家使喚者(私役部民夫匠律)
鰥寡孤獨及篤廢之人貧窮無親屬依倚所在官
司不收養者(收養孤老律)
功臣之家除撥賜公田外但有田土入籍納糧當
差違者一畝至三畝杖六十每三畝加一等罪
止杖一百徒三年若里長及有司官吏檢踏
不實及知而不舉者同罪(功臣田土律)
強種官田一畝以下者杖六十每五畝加一等罪
止杖六十徒一年(盜耕種官民田律)
受財典雇女者知而典雇者(典雇妻女律)
祖父母父母犯死罪囚禁而子孫自嫁娶爲妾者
(父母囚禁嫁娶律)
同姓爲婚者(同姓為婚律)
有服親妾被出及已改嫁而娶爲妾者(娶親屬妻妾律)
官吏娶樂人爲妻妾者官員子孫娶者(娶樂人爲妻妾)
(律)
奴自娶良人女爲妻家長知情者(良賤爲婚姻律)
妻雖犯七出有三不去而出之者妾因夫逃亡
三年之内不告官司而逃去者窩主知情者
(出妻律)
錢法阻滯不即行使者(錢法律)
稅糧違限不足者官吏及人戸各以十分爲率一
分杖六十每一分加一等罪止杖一百(收糧違限律)
各倉收受稅糧倉官斗級不令納戸行槩踢斛淋
尖多收者提調官吏知而不舉者(多收稅糧斛面律)
攬納他人稅糧者(攬納稅糧律)
出征鎮守軍馬經過去處行糧草料明立文案即
時應付違者(那移出納律)
官物有印封記主典不請原封官司而擅開者(守支)
(錢糧及擅開官封律)
關津把截官及所委巡鹽人員巡禁私鹽若有透
漏三犯者
將有引官鹽轉於别境犯界貨賣知而買食者(鹽法)
(律)
城市鄉村諸色牙行及船埠頭私充者(私充牙行埠頭律)
私造斛斗秤尺不平在市行使及將官降斛斗秤
尺作弊增減者工匠同罪官降不如法提
調官失於較勘者(私造斛斗秤尺律)
禮律
合和
御藥料理揀選誤不精者造
御膳飲食之物揀選誤不精者飲食誤不潔淨之監
臨提調官(合和御藥律)
乘輿服御物收藏修整不如法者
御幸舟船不整頓修飭及篙棹之屬缺少者(乘輿服御物律)
公差人員在外欺陵守禦官及府州縣官者(公差人員)
(欺陵長官律)
天文垂象欽天監官失於占候奏
聞者(失占天象律)
期親尊長喪制未終釋服從吉者(匿父母夫喪律)
兵律
擅入
太社門及至
太廟
山陵兆域門未過門限守衛官失覺察者(太廟門擅入律)
擅入及冐入
紫禁城等門及
禁苑未過門限門官宿衛官失覺察者擅入及冒
入
紫禁城等門及
禁苑已過門限并至
宫殿門未過門限門軍宿衞軍人失覺察者(宫殿門擅入律)
宫禁及
紫禁城
皇城門應宿衞守衞人并京城門應宿衞守衞官私
自代替及替之者親管頭目知而故縱者
京城門不係宿衞守衞人并各處城門不係宿
衞守衞官冒名代替親管頭目失覺察者(宿衞守衞)
(人私自代替律)
宿衞人輒離職掌處所别處宿者宿衞官輒離
職掌處所者親管頭目知而不舉者(宿衞人兵仗律)
私開官司文書印封看視者(漏泄軍情大事律)
冒名代替守禦軍人者(軍人替役律)
軍人私出外境擄掠本管頭目鈐束不嚴者(縱軍擄掠)
(律)
將領關撥一應軍器征守事訖不回納還官者十
日杖六十每十日加一等罪止杖一百(毁棄軍器律)
軍還因而在逃及各處守禦軍人在逃初犯里長
知而不首者軍人限外自首者(從征守禦官軍逃律)
關不由門津不由渡而越度守把之官失於盤詰
者馬驘私度冐度關津者(私越冐度關津律)
民遞送逃軍妻女出京城守門軍人失於盤詰者
(遞送逃軍妻女出城律)
將馬牛軍需鐵貨銅錢縀疋紬絹絲綿私出外境
下海守把軍兵失覺察者(私出外境及違禁下海律)
管領騍馬每年三羣應孳生駒一百匹若止七十
匹者牧長(孳生馬匹律)
公使人等索借有司官馬匹騎坐者(公使人等索借馬匹律)
鋪兵遞送公文若沉匿及拆動原封一角者杖六
十每一角加一等罪止杖一百鋪司不告舉
者各縣鋪長失於檢舉者若事干軍情機
密文書提調府官失檢舉者(遞送公文律)
出使人員應乘驢而乘馬及應乘中下等馬而勒
要上等馬驛官容情應付者枉道馳驛及經
驛不換船馬者(多乘驛馬律)
出使人員乘驛馬齎帶私物至十斤者杖六十每
十斤加一等罪止杖一百(乘驛馬齎私物律)
官吏及出使人員役使人民擡轎者富豪民人
役使佃客擡轎者(私役民夫擡轎律)
軍民官病故家屬無力還鄉所在官司應付遞送
違者(病故官家屬還鄉律)
承差起解官物囚徒畜産雇寄人代領送者(承□轉雇)
(寄人律)
刑律
常人盜倉庫錢糧等物不得財爲首者(常人盜倉庫錢糧律)
竊盜棄財逃走事主追逐因而拒捕爲從者(強盜律)
竊盜及掏摸得財一兩以下爲首者一兩至一
十兩爲從者(竊盜律)
和賣子孫爲奴婢未賣者窩主及買主知情者
(略人略賣人律)
盜賊曾經刺字若有起除原刺字樣者補刺(起除刺字)
(律)
常人私和人命者(尊長爲人殺私和律)
殿内忿爭者(宫内忿爭律)
流外官及軍民吏卒以他物毆傷九品以上官并
公使人毆九品有司官成傷者(毆制使及本管長官律)
流内九品以上官以他物毆非本管五品以上官
及五品以上毆非本管三品以上官成傷者(九品)
(以上官毆長官律)
以他物毆受業師成傷者(毆受業師律)
奴婢毆良人拔髮方寸以上者毆大功親奴婢
折一齒一指眇一目抉毁耳鼻破骨及用湯火
銅鐵汁傷者(良賤相毆律)
夫毆妾折一齒一指眇一目抉毁耳鼻破骨及用
湯火銅鐵汁傷者(妻妾毆夫律)
同姓卑幼毆服盡尊長拔髮方寸以上者(同姓親屬相毆)
(律)
祖父母父母非理毆子孫之妾致令廢疾者(毆祖父母)
(父母律)
期親以下尊長毆卑幼之妾血從耳目中出及内
損吐血者妻之子毆父妾拔髮方寸以上者
妾之子以手足毆父妾成傷及以他物毆不
成傷者(妻妾與夫親屬相毆律)
祖父母父母爲人所殺而子孫擅殺行兇人者(父祖)
(被毆律)
吏卒罵六品以下佐貳官者(罵制使及本管長官律)
佐貳官罵五品以上長官者(佐職統屬罵長官律)
奴婢罵家長緦麻親者雇工人罵家長大功親
者(奴婢罵家長律)
罵小功兄姊及緦麻尊屬者(罵尊長律)
妻妾罵夫小功兄姊及緦麻尊屬者夫罵妻之
父母者(妻妾罵夫期親尊長律)
誣告人罪笞四十加所誣罪二等者(誣告律)
雇工人告家長緦麻親得實者(干名犯義律)
官吏受財有禄人之不枉法贓一兩以下者無
禄人之枉法贓一兩以下者不枉法贓一兩
至一十兩者(官吏受財律)
官吏人等非因事受財至四十兩者與者至一
百兩者(坐贓致罪律)
有司官吏人等非奉上司明丈因公擅自科歛所
屬財物及管軍官吏科歛軍人錢糧賞賜雖不
入已者若餽送人雖不入己者(因公科歛律)
私和和姦者(犯姦律)
官吏宿娼者官員子孫宿娼者(官吏宿㛎律)
自囑託已事者(囑託公事律)
徒流遷徙充軍囚人配所主守及途中押解人不
覺失囚者一名杖六十每一名加一等罪止杖
一百(徒流人逃律)
鞫獄官於獄囚應禁而不禁應鎖杻而不鎖杻及
本有鎖杻而爲脫去囚該死罪者若囚自脫
去鎖杻及司獄官典獄卒私與囚脫去鎖杻囚
該死罪者提牢官知而不舉者鞫獄官於
囚不應禁而禁及不應鎖杻而鎖杻者(囚應禁而不禁)
(律)
獄囚情犯已完審錄無冤别無追勘未盡事理若
限外不斷決囚而淹禁致死囚該死罪者(淹禁律)
獄卒失於檢點防範致囚自盡原非縱與可殺之
具者(與囚金刃解脫律)
司獄官典獄卒於獄囚應請給衣糧醫藥而不請
給應脫鎖杻而不請脫應保出外而不請保應
聽家人入視而不聽因而致死死罪囚者提
牢官知而不舉者己申禀上司不即施行因
而致死死罪囚者(獄囚衣糧律)
功臣及五品以上官犯罪應禁者許令親人入視
徒流者並聽親人隨行若在禁及配所或中途
病死官司開具緣由差領親人奏請發放違者
(功臣應禁親人入視律)
獄囚死罪奏
聞回報故延不決者(有司決囚等第律)
屍傷不即檢驗及檢驗不親臨監視若初復檢官
吏相見扶同屍狀致移易輕重增減屍傷不實
者正官(檢驗屍傷不以實律)
獄囚死罪各喚囚及其家屬取服辯文狀若不服
者更爲詳審違者(獄囚取服辯律)
孕婦犯死罪産訖過限不決者(婦人犯罪律)
死罪囚覆奏回報應決者聽三日乃行刑若限未
滿而刑及過限不行刑者(死囚覆奏待報律)
死囚應絞而斬應斬而絞者(斷罪不當律)
工律
監臨主守官吏將自己物料輒於官局帶造縀疋
者局官知而不舉者(帶造縀疋律)
不修河防及修而失時毁害人家漂失財物者(失時)
(不修提防律)
侵占街道起蓋房屋及爲園圃者(侵占街道律)
吏例
一奏銷册錢糧總數遺漏印信及有洗補添註字
樣繕書册吏(漏使印信例)
戸例
一八旗無嗣之人實有同宗可繼捏稱並無族人
朦混繼立異姓者(立嫡子違法例)
一民間私頂軍田匿不首報至十五畝者(典買田宅例)
一貢監生員應納錢糧以十分爲率欠至四分以
下者(收糧違限例)
一空重漕船隨幫百總旗頭違限二次者(轉解官物例)
一各處關口地方土棍人等遇有重載恃強代攬
雇覓小船起剝勒索使用擾累客商者(私充牙行埠頭)
(例)
一牙行侵欠審係分散客店不完一千兩以下者
(把持行市例)
禮例
一尋常
朝會日厮役肆行喊叫衝突擁擠者(失儀例)
兵例
一提塘及衙役人等將密封事件私開竊視以致
漏泄者
一平常非密封事件提塘與各衙門書辦彼此勾
通本章一到即抄寫刊刻圖利者(漏泄軍情大事例)
一
上駟院太僕寺所管遊牧馬羣合算正額内少孳生
一百匹以上者牧副(孳生馬匹例)
一起解人犯𣲖押兵役足數前途查點有缺少代
解等弊其缺少頂替之兵役(承差轉寄雇人例)
刑例
一竊盜再犯計贓罪應杖六十者加枷號二十日
(竊盜例)
一
盛京各處山場商人領票砍伐木植如有夾帶偷砍
果松數至百根者(盜田野穀麥例)
一實係本人遠祖之墳被人發掘盜葬因將盜葬
之棺發掘抛棄者在田地場園内盜葬者其
盜葬人(發塜例)
一牌頭知爲盜窩盜之人舉報保正而保正不行
轉報者(盜賊窩主例)
一押解人犯中途脫逃一名者短解及護送營兵
(主守不覺失囚例)
杖七十
吏律
失錯
旨意者(制書有違律)
誤毁及遺失官文書者(棄毁制書印信律)
各衙門出使干預他事係常事者(出使不復命律)
戸律
盜賣換易及冐認若虛錢實契典買及侵占官田
一畝屋一間以下者(盜賣田宅律)
許嫁女已報婚書及有私約再許他人及後定娶
男家知情俱未成婚者男家悔而再聘者(男女)
(婚姻律)
家長與奴娶良人女爲妻女家主婚人知情者(良賤)
(爲婚姻律)
客商中買鹽引勘合不親支鹽中途增價轉賣之
牙保(阻壊鹽法律)
斛斗秤尺官降不如法者提調官知情者倉
庫官吏私自增減官降斛斗秤尺監臨官失於
覺察者(私造斛斗秤尺律)
禮律
受見任官遣請於上爲之立碑建祠者(見任官輒自立碑律)
校尉在外欺陵守禦官及府州縣官者(公差人員欺陵長官)
(律)
兵律
擅入
太廟門及
山陵兆域門守衞官失覺察者(太廟門擅入律)
擅入及冐入
紫禁城等門及
禁苑已過門限并至
宫殿門未過門限門官及宿衞官失覺察者擅入
及冒入
宫殿門門軍及宿衞軍人失覺察者(宫殿門擅入律)
宫禁及
紫禁城
皇城門應宿衞守衞官私自代替及替之者親管
頭目知而故縱者
宫禁及
紫禁城
皇城門不係宿衞守衞人并京城門不係宿衞守衞
官冒名代替親管頭目失覺察者(宿衞守衞人私自代替律)
宫殿中文武百官軍民人等無故直行
御道守衞官失覺察者(直行御道律)
宿衞官輒離職掌處所别處宿者親管頭目知
而不舉者(宿衞人兵仗律)
車駕行處文武百官非奉宣喚無故輒入儀仗内典仗
護衞官軍不覺者(衝突儀仗律)
越官府公廨墻垣未過者(越城律)
官軍征討已有日期稽留不進者一日杖七十每
三日加一等罪止杖一百(從征違期律)
軍人關撥一應軍器征守事訖輒棄毁一件者(毁棄)
(軍器律)
在京軍人逃初犯里長知而不首者軍人限外
自首者(從征守禦官軍逃律)
無引馬驘越度關津者(私越冐度關津律)
民遞送逃軍妻女出京城守門官失於盤詰者(遞送)
(逃軍妻女出城律)
將馬牛軍需鐵貨銅錢段疋紬絹絲綿私出外境
下海該拘束官司失覺察者(私出外境及違禁下海律)
故殺緦麻以上親駝驘驢爲從者緦麻親馬牛
若他人并官駝驘因毁食物而殺者(宰殺馬牛律)
提調州官府吏失於檢舉沉匿拆動公文事干軍
情者(遞送公文律)
出使人員應乘驢而乘馬及應乘中下等馬而勒
要上等馬者應乘船馬數外多乘一船一馬
驛官容情應付者應乘上等馬而驛官却與
中下等馬者枉道馳驛及經驛不換因而走
死驛馬者(多乘驛馬律)
驛官將驛驢私自借用或借與人及借之者(私借驛馬)
(律)
刑律
盜他人墳塋内樹木爲從者(盜園陵樹木律)
常人盜出倉庫錢糧等物一兩以下者(常人盜倉庫錢糧律)
竊盜棄財逃走事主追逐因而拒捕爲首者(強盜律)
竊盜及掏摸得財一兩至一十兩爲首者二十
兩爲從者(竊盜律)
和賣子孫爲奴婢者略賣子孫爲奴婢未賣者
窩主及買主知情者(略人略賣人律)
有主墳地内盜葬爲從者(發塜律)
流外官及軍民吏卒毆九品以上官并公使人毆
九品有司官拔髮方寸以上者(毆制使及本管長官律)
流内九品以上官毆非本管五品以上官及五品
以上毆非本管三品以上官拔髮方寸以上者
(九品以上官毆長官律)
毆受業師拔髮方寸以上者(毆受業師律)
威力主使制縛人及於私家拷打監禁下手爲從
者(威力制縛人律)
良人毆他人奴婢血從耳目中出及内損吐血者
毆緦麻小功親奴婢折一齒一指眇一目抉
毁耳鼻破骨及用湯火銅鐵汁傷者毆大功
親奴婢折二齒二指以上及髠髮者(良賤相毆律)
家長及家長之期親外祖父母毆雇工人折一齒
一指眇一目抉毁耳鼻破骨及用湯火銅鐵汁
傷者(奴婢毆家長律)
夫毆妾折二齒二指以上及髠髮者(妻妾毆夫律)
尊長毆服盡卑幼血從耳目中出及内損吐血者
(同姓親屬相毆律)
本宗及外姻尊長毆大功卑幼折一齒一指眇一
目抉毁耳鼻破骨及用湯火銅鐵汁傷者(毆大功以)
(下尊長律)
祖父母父母非理毆子孫之妾致令篤疾者(毆祖父母)
(父母律)
妻毆夫大功卑幼折一齒一指眇一目抉毁耳鼻
破骨及用湯火銅鐵汁傷者期親以下尊長
毆卑幼之婦血從耳目中出及内損吐血者
妾之子以他物毆父妾成傷者(妻妾與夫親屬相毆律)
祖父母父母爲人毆子孫即時救護還毆至折人
一齒一指眇一目抉毁耳鼻破骨及用湯火銅
鐵汁傷者(父祖被毆律)
吏卒罵六品以下長官者(罵制使及本管長官律)
奴婢罵家長小功親者(奴婢罵家長律)
罵大功兄姊及小功尊屬者(罵尊長律)
妻妾罵夫大功兄姊及小功尊屬者(妻妾罵夫期親尊長律)
誣告人罪笞五十加所誣罪二等者(誣告律)
卑幼告緦麻尊長及奴婢告家長緦麻親雇工人
告家長小功親得實者(干名犯義律)
官吏受財有禄人之枉法贓一兩以下者不枉
法贓一兩以上至一十兩者無禄人枉法贓
一兩至五兩者不枉法贓至二十兩者(官吏受財)
(律)
官吏人等非因事受財至五十兩者與者至二
百兩者(坐贓致罪律)
詐傳五品以下衙門官言語爲從者當該官吏
知而聽行者(詐傳詔旨律)
媒合容止和姦者私和和姦有夫者(犯姦律)
良人和姦他人婢者(良賤相姦律)
屍傷不即檢驗及轉委吏卒檢驗致移易輕重增
減屍傷不實之首領官(檢驗屍傷不以實律)
孕婦犯死罪産訖限未滿而决者未産拷決因
而墮胎者(婦人犯罪律)
吏例
一大小衙門將奉行條例遺漏交盤造册之典吏
(棄毁制書印信例)
戸例
一子孫盜賣歴久宗祠一間以下杖七十每三間
加一等罪止杖一百徒三年知情謀買之人
(盜賣田宅例)
一民間私頂軍田匿不首報至二十畝者(典買田宅例)
一漕船隨幫百總旗頭違限三次者(轉解官物例)
禮例
一軍民人等縱令婦女於寺觀神廟行走者枷號
一個月(䙝凟神明例)
兵例
一兵丁不親出征及行間放撥瞭哨等處以奴僕
代替者(軍人替役例)
一收當軍人軍官關給衣甲旗幟應禁軍器者杖
七十每一件加一等罪止杖一百徒三年(私賣軍器)
(例)
一看守城池倉庫街道兵丁遺失本身器械者(毁棄)
(軍器例)
一民人私入臺灣番境及近番處所抽籐弔鹿伐
木採棕之鄉保社長(私出外境及違禁下海例)
刑例
一竊盜再犯計贓罪應杖七十者加枷號二十五
日(竊盜例)
一牌頭知爲盜窩盜之人舉報甲長而甲長不行
轉報者(盜賊窩主例)
杖八十
吏律
罷間官吏在外干預官事蠧政害民者(濫設官吏律)
貢舉非其人及應貢舉而不貢舉者一人杖八十
每二人加一等罪止杖一百所舉之人知情
者(貢舉非其人律)
主守官物遺失簿書以致錢糧數目錯亂者各
衙門吏典役滿明立案驗將原管文卷交付接
管之人違者首領官吏不候交割扶同給照
者(棄毁制書印信律)
上書奏事誤犯
御名及
廟諱者(上書奏事犯諱律)
軍務錢糧等事應奏不奏者已奏不待回報而
輒施行者五品以下上司官處將不合行事
務妄作禀准及朦朧禀說施行者(事應奏不奏律)
各衙門遇所屬申禀公事當該官吏不與果決致
誤公事者所屬將可行事件作疑申禀者(官文)
(書稽程律)
磨勘各衙門文卷若有隱漏不報事干錢糧者一
宗杖八十每一宗加一等罪止杖一百(磨勘卷宗律)
應行官文書而同僚官代判署者(同僚代判署文案律)
官文書洗改干礙調撥軍馬及軍需錢糧數目者
首領官吏典(增減官文書律)
各衙門行移出外文書全不用印者(漏使印信律)
戸律
一戸全不附籍無賦役者將他人隱蔽在戸不
報及相冒合戸附籍無賦役者將另居親屬
隱蔽在戸不報及相冐合戸附籍有賦役者
所隱之人同罪里長官吏知情者(脫漏戶口律)
軍民驛竈諸色人戸並以籍爲定若詐冐脫免者
官司妄准脫免及變亂版籍者(人戶以籍爲定律)
僧道不給度牒私自簮剃者寺觀住持及受業
師私度者(私剙庵院及私度僧道律)
立嫡子違法者嫡妻年五十以上無子不立庶
長子者(立嫡子違法律)
將迷失及在逃子女奴婢隱藏在家者(收留迷失子女律)
有司科徵稅糧及雜泛差役若放富差貧那移作
弊被害貧民赴控該上司不爲受理者(賦役不均律)
居父母喪而兄弟别立戸籍分異財産者(别籍異財律)
水旱災傷有司官吏應准告而不受理申報檢踏
及本管上司不委官復踏者(檢踏災傷田糧律)
毁人墳塋内碑碣石獸者(棄毁器物稼穡等律)
許嫁女已報婚書及有私約再許他人及後定娶
男家知情俱已成婚者男家悔而再娶者
若爲婚而女家妄冒成婚者卑幼在外尊長
後爲定婚而卑幼自娶妻未成婚者從尊長所
定違者(男女婚姻律)
將妻妾受財典雇與人爲妻妾者將妻妾妄作
姊妹嫁人者妻妾知而典雇者(典雇妻女律)
男子居父母喪而娶妾妻居夫喪女居父母喪而
嫁人爲妾者命婦夫亡再嫁人爲妾者居
祖父母伯叔父母姑兄姊喪而嫁娶者居父
母舅姑及夫喪而與應嫁娶人主婚者夫喪
服滿妻妾果願守志而女家及夫家之祖父母
父母強嫁之者(居喪嫁娶律)
祖父母父母犯死罪囚禁而子孫自嫁娶者(父母囚禁)
(嫁娶律)
有服親妻被出及已改嫁而娶爲妻妾者娶同
宗無服親之妾者(娶親屬妻妾律)
府州縣官任内娶部民婦女爲妻妾者女家主
婚人同罪爲子孫弟姪家人娶者(娶部民妻女爲妻妾)
(律)
僧道娶妻妾者女家主婚人同罪寺觀住持
知情者(僧道娶妻律)
家長與奴娶良人女爲妻者其奴自娶者(良賤爲婚)
(姻律)
妻無應出及義絶之狀而出之者犯義絶應離
而不離者妻因夫逃亡三年之内不告官司
而逃去者妾背夫在逃者妾因夫逃亡三
年之内不告官司而擅改嫁者婢背家長在
逃者窩主及娶者知情者期親以上尊長
主婚改嫁者(出妻律)
監臨主守攬納稅糧者(攬納稅糧律)
各處徵收錢帛買辦軍需成造軍器等物所在州
縣解府若本府勒令州縣人戸就解布政司者
布政司不即交收勒令各府就解部者(轉解官物)
(律)
客商將官鹽插和沙土貨賣者(鹽法律)
客商中買鹽引勘合不親支鹽中途增價轉賣阻
壞鹽法者(阻壞鹽法律)
監臨官吏於部内舉放錢債典當財物者豪勢
之人以私債強奪人孳畜産業者(違禁取利律)
地内掘得埋藏古器鐘鼎符印異常之物限三十
日内送官違者(得遺失物律)
把持行市取利及賣物以賤爲貴買物以貴爲賤
者(把持行市律)
工匠增減倉庫官降斛斗秤尺者(私造斛斗秤尺律)
禮律
大祀牲牢玉帛黍稷之屬一事缺少者中祀有犯者
罪同(祭享律)
所在有司不當奉祀之神而致祭者(致祭祀典神祗律)
歴代帝王陵寢及先聖先賢忠臣烈士墳墓不許
樵採耕種及牧放牛羊等畜違者(歴代帝王陵寢律)
私家告
天拜斗䙝瀆神明者若僧道拜奏青詞表文及祈禳火
災者(褻瀆神明律)
造
御膳飲食之物不潔淨者合和
御藥誤不依本方及封題錯誤并造
御膳誤犯食禁之監臨提調官(合和御藥律)
進
御車馬之屬不調習駕馭之具不堅完者
御幸舟船誤不堅固之監臨提調官(乘輿服御物律)
内外大小官員但有本衙門不便事件知而不言
者(上書陳言律)
見任官遣人妄稱已善申請於上而爲之立碑建
祠者(見任官輒自立碑律)
祗候禁子在外欺陵守禦官及府州縣官者(公差人員)
(欺陵長官律)
父母及夫喪制未終釋服從吉忘哀作樂及參豫
筵宴者聞期親尊長喪匿不舉哀者喪制
未終從仕者當該官司知而聽行者(匿父母夫喪律)
祖父母父母年八十以上及篤疾别無以次侍丁
而棄親之任及妄稱祖父母父母老疾求歸入
侍者若祖父母父母及夫犯死罪囚禁而筵
宴作樂者(棄親之任律)
有喪之家停柩經年暴露不葬者從卑幼遺言
將屍燒化及棄置水中者居喪之家修齋設
醮若男女混雜飲酒食肉者家長僧道同罪
(喪葬律)
兵律
擅入
太社門未過門限者守衞官故縱者(太廟門擅入律)
擅入及冒入
宫殿門門官及宿衞官失覺察者(宫殿門擅入律)
各處城門不係宿衞守衞人冒名代替及替之者
親管頭目知而故縱者
宫禁及
紫禁城
皇城門不係宿衛守衞官冒名代替親管頭目失覺
察者(宿衞守衞人私自代替律)
午門外
御道至
御橋文武百官軍民人等無故於上直行及輒度
御橋者守衞官故縱者(直行御道律)
宫殿門雖有籍若至夜出者(輒出入宫殿門律)
守衞不偹牲畜囚而衝突儀仗者軍民縱放牲
畜衝入
紫禁城門内者(衝突儀仗律)
越官府公廨墻垣者(越城律)
各處城門應閉而誤不下鎖者(門禁鎖鑰律)
官軍臨當征討故自傷殘及詐爲疾患之類以避
征役稽留一日者(從征違期律)
冒名代替軍人出征者守禦軍人雇人冐名代
替者醫工隨軍征進轉雇庸醫代替者(軍人替役)
(律)
軍人於已附地面擄掠本管頭目鈐束不嚴者(縱軍)
(擄掠律)
守禦官不守紀律不操練軍士及城池不完衣甲
器仗不整初犯者(不操練軍士律)
私賣應禁軍器一件者杖八十每一件加一等罪
止杖一百流三千里(私賣軍器律)
將領關撥一應軍器征守事訖輒棄毁一件者(毁棄)
(軍器律)
民間私有應禁軍器一件者杖八十每一件加一
等罪止杖一百流三千里(私藏應禁軍器律)
管軍千把總及管隊軍吏縱放軍人出百里之外
買賣或種田土或隱占使喚空歇軍役者一名
杖八十每三名加一等罪止杖一百所隱軍
人同罪管隊千把總縱放軍人其本營專管
官吏知情故縱或容隱不行舉問及本營專管
官故縱軍人千把總管隊知而不首告者(縱放軍人)
(歇役律)
軍還因而在逃者各處守禦軍人逃初犯者
知情窩藏者軍人在逃再犯三犯里長知而
不首者軍還在逃及各處守禦軍人在逃初
犯本管頭目知情故縱者從征在逃官軍初
犯限外自首者各處守禦城池軍人轉投别
營當軍初犯者(從征守禦官軍逃律)
無文引私度關津者守把之人知而故縱者
若有文引冒名度關津者守把之人知情者
(私越冐度關津律)
不應給路引而給引及詐冒告給引并以所給引
轉與他人者當該官吏聽從及知情給與者
巡檢司越分給引者(詐冐給路引律)
撑駕渡船梢水不顧風浪行至中流勒要船錢者
(關津留難律)
民遞送逃軍妻女出城者逃軍買求者守門
之人知情故縱者遞送非逃軍罪犯取發之
妻女出城者(遞送逃軍妻女出城律)
私宰自己駝驘驢者故殺緦麻以上親駝驘驢
者(宰殺馬牛律)
沉匿拆動公文事干軍情鋪司告舉而官司不即
受理者提調縣官吏失於檢舉沉匿公文及
拆動原封事干軍情者(遞送公文律)
邀取部院公文鋪司鋪兵容隱不告舉者若已
告舉而官司不即受理施行者(邀取實封公文律)
出使人員應乘驛船驛馬數外多乘一船一馬者
應乘驢而乘馬及應乘中下等馬而勒要上
等馬因而毆傷驛官者(多乘驛馬律)
進賀
表箋及賑救濟荒申報災異取索軍需重事故不遣
使給驛者(文書應給驛而不給律)
驛官將驛馬私用借用或借與人及借之者(私借驛馬)
(律)
刑律
盜民間應禁軍器一件(盜軍器律)
盜他人墳塋内樹木爲首者(盜園陵樹木律)
監守自盜倉庫錢糧等物至一兩以下者(監守自盜倉庫)
(錢糧律)
常人盜倉庫錢糧等物一兩以上至五兩者(常人盜倉)
(庫錢糧律)
竊盜及掏摸得財至二十兩爲首者三十兩爲
從者(竊盜律)
略賣子孫爲奴婢者窩主及買主知情者(略人略賣)
(人律)
棄屍賣墳買地人牙保知情者祖父母父母發
子孫墳塜開棺見屍者毁棄子孫死屍者
穿地得屍不即掩埋者有主墳地内盜葬爲
首者將尊長墳塜平治作地賣人買主知情
者地界内有死人里長地隣不申報官司檢
驗輒移他處及埋藏者(發塚律)
夜無故入人家者(夜無故入人家律)
強盜窩主不知盜情只暫時停歇者(盜賊窩主律)
妻妾與人通姦本夫於姦所親獲止殺死姦夫者
姦婦(殺死姦夫律)
以他物置入耳鼻及孔竅中若故屏去人服食傷
人者(屏去人服食律)
尊長將已死卑幼及他人身屍圖賴人者(殺子孫及奴婢)
(圖賴人律)
妻妾子孫及子孫婦奴婢雇工人被殺而祖父母
父母夫家長私和者(尊長爲人殺私和律)
毆人血從耳目中出及内損吐血者以穢物汚
人頭面者(鬭毆律)
毆折人一齒一指眇一目抉毁耳鼻破骨及用湯
火銅鐵汁傷人辜内平復者(保辜限期律)
本衙門佐貳官毆六品以下長官者(佐職統屬毆長官律)
官司差人追徵錢糧勾攝公事而抗拒不服及毆
所差人者(拒毆追攝人律)
威力制縛人及於私家拷打監禁者(威力制縛人律)
毆緦麻小功親之奴婢折二齒二指以上及髠髮
者毆大功親之雇工人折一齒一指眇一目
抉毁耳鼻破骨及用湯火銅鐵汁傷者(良賤相毆律)
雇工人毆家長之緦麻親者家長及家長之期
親外祖父母毆雇工人折二齒二指以上及髠
髮者(奴婢毆家長律)
夫毆妻及妻毆妾折一齒一指眇一目抉毁耳鼻
破骨及用湯火銅鐵汁傷者(妻妾毆夫律)
本宗及外姻尊長毆小功卑幼折一齒一指眇一
目抉毁耳鼻破骨及用湯火銅鐵汁傷者毆
大功卑幼折二齒二指以上及髠髮者(毆大功以下尊)
(長律)
祖父母父母非理毆子孫之婦及乞養異姓子孫
致令廢疾者(毆祖父母父母律)
妻毆夫小功卑幼及期親以下尊長毆卑幼之妾
折一齒一指眇一目抉毁耳鼻破骨及用湯火
銅鐵汁傷者妻毆夫大功卑幼折二齒二指
以上及髠髮者妾之子毆父妾拔髮方寸以
上者(妻妾與夫親屬相毆律)
毆已故子孫改嫁妻妾至廢疾者(妻妾毆故夫父母律)
祖父母父母爲人所毆子孫即時救護還毆至折
二齒二指以上及髠髮者(父祖被毆律)
軍民吏卒罵本屬本管本部首領官者(罵制使及本管長官)
(律)
首領官及統屬官罵五品以上長官者(佐職統屬罵長官律)
奴婢罵家長大功親者(奴婢罵家長律)
罵内外大功尊屬者(罵尊長律)
妻妾罵夫大功尊屬者妾罵夫並正妻者(妻妾罵夫)
(期親尊長律)
投匿名文書見者若不燒毁送入官司者(投匿名文書告)
(人罪律)
告殺人及強盜官司不受理者原告就被論官
司告理命盜推故不受理者部院督撫等官
巡歴去處應有詞訟發當該官司追問若有遲
錯部院等官不即舉行改正事情重者吏典(告狀)
(不受埋律)
卑幼告小功尊長及奴婢告家長小功親雇工人
告家長大功親得實者(干名犯義律)
官吏受財有禄人枉法贓一兩至五兩者不枉
法贓二十兩者無禄人枉法贓一十兩者
不枉法贓三十兩者(官吏受財律)
官吏人等非因事受財至六十兩者與者至三
百兩者(坐贓致罪律)
詐傳五品以下衙門官言語爲首者當該官司
知而聽行者(詐傳詔旨律)
官吏人等詐稱疾病臨事避難事重者若無避
故自傷殘者受雇倩爲人傷殘者當該官
司知避難而聽行者(詐病死傷避事律)
和姦者姦夫姦婦若嫁賣姦婦與姦夫者姦夫
本夫媒合容止和姦有夫者私和刁姦者
(犯姦律)
抑勒妻妾及乞養女與人通姦者姦夫抑勒親
女及子孫之婦妾與人通姦者姦夫用財買
休賣休和娶人妾者媒合人(縱容妻妾犯姦律)
良人和姦他人婢有夫者姦夫姦婦(良賤相姦律)
軍士在鎮守之處丁夫雜匠在工役之所而有疾
病當該官司不爲請給醫藥救療因而致死者
若已行移所司不差撥良醫及不給對症藥
餌因而致死者(夫匠軍士病給醫藥律)
賭博財物者開張賭坊者(賭博律)
庫藏及倉厫内燃火者(失火律)
不應得爲而爲之事理重者(不應爲律)
官吏懷挾私讐故禁平人者提牢官及司獄官
典獄卒知而不舉首者因公事干連平人在
官無招誤禁致死者故勘平人者(故禁故勘平人律)
獄囚情犯已完限外不斷決起發因而致死囚該
流罪者(淹禁律)
司獄官典獄卒於獄囚應請給衣糧醫藥而不請
給應脫鎖杻而不脫應保出外而不保出應聽
家人入視而不聽因而致死流罪囚者提牢
官知而不舉者己申禀上司不即施行因而
致死流罪囚者(獄囚衣糧律)
屍傷不即檢驗及檢驗不親臨監視若初復檢官
吏相見扶同屍狀移易輕重增減屍傷者吏典
及仵作行人檢驗不實扶同屍狀者(檢驗屍傷不以實律)
孕婦犯死罪未産而決者(婦人犯罪律)
死罪囚若不待覆奏回報而輒處決者(死囚覆奏待報律)
工律
各府州縣有司官吏不住公廨而住民房者(有司官吏)
(不住公廨律)
盜決圩岸陂塘者(盜決河防律)
不修河防及修而失時因而渰没致傷人命者(失時)
(不修隄防律)
名例例
一斬絞之犯負罪潛逃其知情之隣保甲長(犯罪事發)
(在逃例)
吏例
一州縣交代案件並歴任遞交之案胥吏不行查
明交代者(棄毁制書印信律)
戸例
一應試童生如詭捏數名或頂名入場希圖倖進
者保結之稟生知情者
一順天府考試審音究出冒籍情弊本生及稟保
(人戸以籍爲定例)
一僧道爲匪不法僧綱道紀失於覺察者(私剙庵院及私)
(度僧道例)
一賣産立有絶賣文契並未註有找貼字樣復行
告找告贖及執産動歸原先儘親隣之說借端
掯勒希圖短價者
一賣産契内註明永不回贖字樣如有混行爭告
者
一田房稅契業戸混交匪人代投致被假印誆騙
者
一民間私頂軍田匿不首報至二十五畝者(典買田宅)
(例)
一孀婦自願守志其娶主知情同搶者
一孀婦自願改嫁翁姑人等主婚受財而母家強
搶者(居喪嫁娶例)
一強奪良家妻女中途奪回尚未姦汚被逼誘隨
行幫同扛擡者(強占民家妻女例)
一紳衿庶民之家將婢女不行婚配致令孤寡者
一福建臺灣地方民人與番人從前結親已娶生
有子嗣者即安置爲民不許往來番社違者(嫁娶)
(違律主婚媒人罪例)
一應納錢糧以十分爲率欠至七分以下者舉人
進士及有頂帶人員並問革爲民(收糧違限例)
一虧空人員將平日債負或幫助親友同官私借
並無印領混請開抵有司聽從開抵妄拿追比
者(私借錢糧例)
一州縣起解銀兩解役潛行小路不請撥護者(轉解)
(官物例)
一鹽商雇募巡役私帶鳥鎗者
一商厮稽察不到被運鹽船戸乘機盜賣者
一埠頭明知船戸不良朦混攬裝尅扣水脚致船
戸乏用盗賣商鹽者枷號一個月保雇不實
者(鹽法例)
一大小衙門公私所需貨物毋許借端需索違者
其衙役枷號一個月(把持行市例)
禮例
一上司之子姪親戚經過屬員境内拜候往來無
官職者(禁止迎送例)
一凡官員有臨時先謀出繼歸宗預爲匿喪戀職
地步其扶同具結之隣族(匿父母夫喪例)
一民間喪葬之事不許聚集演戲以及扮演雜劇
等類違者(喪葬例)
兵例
一守邊將帥被賊入境將爪探夜不收及飛報聲
息等項公差官軍人等一時殺傷捉去事出不
測者(主將不固守例)
一調臺兵丁及臺灣催餉社丁借端需索擾害番
社無贓者(縱軍擄掠例)
一箭上不書姓名及書他人姓名者(毁棄軍器例)
一民間私藏竹銃者杖八十每一件加一等
一内地興販硝磺及窩藏囤販知情賣與私販並
囤積未曾興販之隣保不知情者
一苗猓蠻戸帶刀出入及私藏違禁等物杖八十
每一件加一等(私藏應禁軍器例)
一八旗兵丁無故在城外夜宿者(夜禁例)
一土人私出外省者(私越冒度關津例)
一民人私入臺灣番境及近番處所偷越深山抽
藤弔鹿伐木採棕本管頭目鈐束不嚴者
一閩省不法棍徒在沿海地方引誘偷渡包攬過
臺其偷渡之人
一奉天錦復雄蓋四城拿獲有票商船私帶票内
無名之人者(私出外境及違禁下海例)
一
車駕行幸所需馬匹車輛及校尉等所乘馬匹若校尉
當差人役趕車步軍私自濫行馳驟躦病損傷
者(乘官畜脊破領穿例)
一殺自己牛者枷號一個月(宰殺馬牛例)
刑例
一因事造言捏成歌曲及以䙝嫚之詞傳播者(造妖)
(書妖言例)
一漕白二糧漕船頭舵明知旗丁盜賣不首者(監守)
(自盜倉庫錢糧例)
一承緝盜案汛兵查緝不力者
一竊盜等事地保汛兵首報遲延者
一竊賊事主冒開贓物者
一強盜行劫隣佑知而不協拏者(強盜例)
一搶奪不得財及所搶之物即還事主者探知
強盜贓而於中途搶去者
一聚衆夥謀搶奪路行婦女該管領催總甲(白晝搶奪)
(例)
一賊犯交保管束之後不加禁約致該犯復出爲
匪賊人罪至徒罪以上者原保人
一竊盜再犯計贓罪應杖八十者加枷號三十日
(竊盜例)
一盜牛一隻及窩家知情分贓者俱枷號一個月
(盜馬牛畜産例)
一山海等關巡查人參珠子不力以致私帶過關
者
一違禁携帶米石什物賣與刨參之人易換人參
巡綽兵丁失察者
一偷刨人參之家奴伊主知情故縱者(盜田野穀麥例)
一學臣考試有積慣隨棚代筆之鎗手雇倩包攬
之人窩留之家不知情者(詐欺官私取財例)
一盜葬者無發掘等情止在切近墳旁而本家輒
行發掘者
一以他骨暗埋預立封堆僞說蔭基私自偷埋者
一在家夤夜格捕致死姦盜之犯或在曠野道途
格殺拒捕盜賊罪本不應擬抵將屍毁棄掩埋
移投坑井者(發塚例)
一保正甲長牌頭知爲盜窩盜之人瞻徇隱匿者
一本處隣佑地保失於稽查老瓜賊者(盜賊窩主例)
一諸色舖戸人等貨賣砒礵信石不究明來歴貪
利混賣致成人命者(造畜蠱毒殺人例)
一本夫登時姦所獲姦殺死姦婦姦夫脫逃後被
獲到官審明姦情是實者本夫
一姦婦自殺其夫姦夫果不知情者
一姦夫已離姦所本夫登時逐至門外殺之者(殺死)
(姦夫例)
一瘋病之人親屬隣佑人等容隱不報不行看守
以致瘋病之人自殺者(戲殺誤殺過失殺傷人例)
一妻與夫角口被毆有重傷縊死者其夫(夫毆死有罪妻)
(妾例)
一夫將妻屍圖賴人者
一兇棍遇有自盡之案冒認屍親吵閙毆打或將
棺材攔阻打壊擡去屍首勒掯行詐該管地方
兵役知而不拏者(殺子孫及奴婢圖賴人例)
一閒散及護軍披甲人將該管官殺死之領催族
長(毆制使及本管長官例)
一地方衿監私置板棍擅責佃戸者奸頑佃戸
拖欠租課欺慢田主者(威力制縛人例)
一典當雇工人限内逃匿者(奴婢毆家長例)
一控告人命或誤聽人言情急妄告於未經驗屍
之先盡吐實情遞詞求息别無賄和等情者(誣告)
(例)
一八旗有將家人爲養子分戸開戸之人值原主
之子孫庸懦或至絶嗣自稱原爲養子或謊稱
爲近族兄反行欺壓希圖占産者係官革職枷
號一個月(干名犯義例)
一直省書役年滿缺出暗行頂買者出結人等
書吏定稿高下其手駁詰不已無贓者(官吏受財例)
一所犯本輕或本無罪但許財營求者(官吏聽許財物例)
一船戸夾帶私錢同船之人知情不舉首者
一夥衆開爐私鑄鉛錢至十千以上房主隣佑總
甲十家長失於查察者(私鑄銅錢例)
一演弄拳棒射利惑民容留不報之坊店寺院及
不行查拏之地保人等(詐教誘人犯法例)
一調姦未成本家投明鄉保本婦懷忿自盡不即
禀官之鄉保(犯姦例)
一流娼土妓隣保知情容隱者(買良爲娼例)
一拏獲賭博人犯不將造賣之人供出即將案内
出具牌骰之人
一賭飲食者
一經旬累月開場窩賭之左右隣通同徇隱不即
舉首者(賭博例)
一城市鄉村當街搭臺懸燈唱演夜戲地方保甲
不行查拏者(搬做雜劇例)
一各省發配充徒限滿回籍若係強竊盜及光棍
案内之犯私自出境者總甲人役并知情容
留之房主如有旗人容留居住將知情容留
之房主若係另戸并族長若係家人并伊主及
領催
一軍流脫逃看守之保甲逾限不獲一名者原
籍容留之親屬
一在京問擬枷責遞回原籍人犯復逃來京三次
以上雖無犯案者(徒流人逃例)
一西山開採煤窰各項工人有犯竊賭人命該窰
戸知情不報者(知情藏匿罪人例)
一隣縣關提人犯地保差役捏稱並無其人者(盜賊)
(捕限例)
一在刑部衙門外左近探聽之徒枷號一個月(主守)
(教囚反異例)
杖九十
吏律
遺失文案而同僚代爲判署以補卷宗者(同僚代判署文)
(案律)
官文書若有規避故改補干礙調撥軍馬及供給
邊方軍需錢糧數目未施行者首領官吏典(增減)
(官文書律)
戶律
毁人神主者(棄毁器物稼穡等律)
爲婚而男家妄冒成婚者(男女婚姻律)
妻在以妾爲妻者若有妻更娶妻者(妻妾失序律)
夫喪服滿妻妾果願守志而女家及夫家之期親
強嫁之者(居喪嫁娶律)
娶緦麻親及舅甥之妾者(娶親屬妻妾律)
妄以奴婢爲良人而與良人爲夫妻者(良賤爲婚姻律)
客鹽越過批驗所不經掣摯關防者(鹽法律)
禮律
上司官及使客經過各衙門官吏出郭迎送者
容令迎送不舉問者(禁止迎送律)
兵律
擅入
太社門者至
太廟及
山陵兆域門未過門限者守衞官故縱者(太廟門擅入律)
擅入及冒入
紫禁城等門并
禁苑未過門限者門官及宿衞官軍故縱者擅
入及冒入
御膳所
御在所若不係宿衞應直合帶兵仗之人但持寸刃入
宫殿門與
紫禁城門内及未過門限宿衞軍人失覺察者(宫殿門擅)
(入律)
京城不係宿衞守衞人各處城門不係宿衞守衞
官冒名代替及替之者親管頭目知而故縱
者(宿衞守衞人私自替代律)
越各府州縣鎮城未過者(越城律)
京城門應閉而誤不下鎖者(門禁鎖鑰律)
民間私造應禁軍器一件者(私藏應禁軍器律)
在京軍人逃初犯者知情窩藏者本管頭目
知情故縱者在京各營軍人轉投别營當軍
初犯者(從征守禦官軍逃律)
關不由門津不由渡而私越度者守把之人知
而故縱者越度緣邊關塞及潛出外境守把
軍兵失於盤詰者(私越冐度關津律)
在京及各處官軍遞送逃軍妻女出城守門軍人
失於盤詰者(遞送逃軍妻女出城律)
境内姦細走透消息於外人及境外姦細入境内
探聽事情守把軍人失於盤詰者(盤詰姦細律)
將馬牛軍需鐵貨銅錢縀疋紬絹絲綿私出外境
貨賣及下海者受雇挑擔䭾載之人將人口
軍器出境及下海因而走泄事情守把軍人失
覺察者(私出外境及違禁下海律)
故殺他人駝驘驢及緦麻以上親馬牛爲從者
他人及官馬牛因毁食物而殺者(宰殺馬牛律)
提調縣吏失於檢舉沉匿公文及拆動原封事干
軍情者(遞送公文律)
出使人員應乘驛船驛馬數外多乘因而毆傷驛
官者(多乘驛馬律)
刑律
監守自盜倉庫錢糧等物一兩以上至二兩五錢
者(監守自盜倉庫錢糧律)
常人盜倉庫錢糧等物至一十兩者(常人盜倉庫錢糧律)
竊盜及掏摸得財三十兩為首者四十兩爲從
者(竊盜律)
和賣子孫之妾未賣者窩主及買主知情者(略人)
(略賣人律)
尊長於期親卑幼墳墓熏狐狸因而燒棺槨者
子孫於祖父母父母及奴婢雇工人於家長墳
墓熏狐狸爲從者平治他人墳墓爲田園爲
從者地界内有死人里長地隣輒移他處及
埋藏以致失屍爲從者(發塚律)
謀殺人已行未傷人爲從不行者(謀殺人律)
緦麻卑幼被殺而尊長私和者(尊長爲人殺私和律)
毆折人二齒二指以上及髠髮辜内平復者(保辜限期)
(律)
威力主使人毆打至内損吐血下手爲從者(威力制縛)
(人律)
奴婢毆良人血從耳目中出及内損吐血者良
人毆他人奴婢及毆緦麻小功親雇工人折一
齒一指眇一目抉毁耳鼻破骨及用湯火銅鐵
汁傷者毆大功親奴婢折肋眇兩目墮胎及
刃傷并毆雇工人折二齒二指以上及髠髮者
(良賤相毆律)
雇工人毆家長之小功親者毆緦麻小功親至
内損吐血者(奴婢毆家長律)
夫毆妻及妻毆妾折二齒二指以上及髠髮者
夫毆妾折肋眇兩目墮胎及刃傷者(妻妾毆夫律)
尊長毆服盡卑幼折一齒一指眇一目抉毁耳鼻
破骨及用湯火銅鐵汁傷者卑幼毆服盡尊
長血從耳目中出及内損吐血者(同姓親屬相毆律)
本宗及外姻尊長毆緦麻卑幼折一齒一指眇一
目抉毁耳鼻破骨及用湯火銅鐵汁傷者毆
小功卑幼折二齒二指以上及髠髮者(毆大功以下尊)
(長律)
祖父母父母非理毆子孫之婦及乞養異姓子孫
致令篤疾者(毆祖父母父母律)
妻毆夫緦麻卑幼及期親以下尊長毆卑幼之婦
折一齒一指眇一目抉毁耳鼻破骨及用湯火
銅鐵汁傷者妻毆夫小功卑幼及期親以下
尊長毆卑幼之妾折二齒二指以上及髠髮者
妻之子毆父妾血從耳目中出及内損吐血
者(妻妾與夫親屬相毆律)
毆已故子孫之改嫁妻妾至篤疾者(妻妾毆故夫父母律)
軍民吏卒罵本屬本管本部佐貳官者(罵制使及本管長官)
(律)
誣告人罪杖六十加所誣罪三等者(誣告律)
卑幼告大功尊長及奴婢告家長大功親雇工人
告家長期親外祖父母得實者(干名犯義律)
官吏受財有禄人枉法贓至一十兩者不枉法
贓至三十兩者無禄人枉法贓至一十五兩
者不枉法贓至四十兩者(官吏受財律)
官吏人等非因事受財至七十兩者與者至四
百兩者(坐贓致罪律)
制書傳寫失錯爲從者(詐爲制書律)
詐傳三四品衙門官言語有所規避爲從者當
該官吏知而聽行者(詐傳詔旨律)
詐稱見任官子孫弟姪家人於按臨部内有所求
爲爲從者(詐假官律)
和姦有夫者姦夫姦婦媒合容止人在家刁姦
者(犯姦律)
縱容妻妾與人通姦者本夫姦夫姦婦縱容親
女及子孫之婦妾與人通姦者父母舅姑姦夫
姦婦用財買休賣休和娶人妾者本夫本婦
及買休人用財買休賣休和娶人妻及用計
逼勒本夫休棄其妾者抑勒妻妾及乞養女
通姦與用財買休賣休和娶人妻者媒合人(縱容)
(妻妾犯姦律)
姦同宗無服親之妾者姦夫姦婦(親屬相姦律)
奴和姦良人婦女及良人刁姦他人婢者姦夫姦
婦(良賤相姦律)
娼優樂人買良人子女為娼優及爲妻妾或乞養
爲子女者媒合人(買良爲娼律)
職官賭博者(賭博律)
常人以金刃及他物與囚及子孫與在獄之祖父
母父母奴婢雇工人與在獄之家長者司獄
官典及提牢官知而不舉者(與囚金刃解脫律)
行杖人決人不如法因而致死者(決罰不如法律)
戸例
一民間私頂軍田匿不首報至三十畝者(典買田宅例)
一福建臺灣地方民人與番人結親其土官通事
(嫁娶違律主婚媒人罪例)
一牙行侵欠審係分散客店不完至一千兩以上
者(把持行市例)
禮例
一書役迎接新官約結多人執批遠迎者(禁止迎送例)
兵例
一沿邊近蒙古地方有發遣人犯脫逃汛渡軍兵
漫無覺察者(盤詰姦細例)
一姦徒將米偷運出口圖利不及十石之爲從及
知情不首之船戸
一絲斤出洋不及十斤爲從者船戸知情不首
者(私出外境及違禁下海例)
刑例
一異姓人無歃血盟誓焚表事情止結拜弟兄爲
從者(謀叛例)
一事主呈報盜情謊稱被劫及以竊爲強以姦爲
盜以人命鬭毆等事報盜甲長隣佑扶同者(強盜)
(例)
一竊盜再犯計贓罪應杖九十者加枷號三十五
日(竊盗例)
一盜牛二隻及窩家知情分贓者俱枷號三十五
日(盜馬牛畜産例)
一内外大小衙門蠧役恐嚇索詐貧民計贓一兩
以下爲從者(恐嚇取財例)
一燬化小制錢房主隣佑不知情者(私鑄銅錢例)
一流犯脫逃看守之保甲逾限不獲二名者(徒流人逃)
(例)
杖一百
吏律
在朝官員奉差及改除託故不行者(大臣專擅選官律)
内外各衙門官多添設一人者(濫設官吏律)
府州縣官遇有催辦事務不行依律發遣信牌輒
下所屬守併者(信牌律)
官吏曾經斷罪罷職役不叙用者不許朦朧保舉
違者舉官及匿過之人(舉用有過官吏律)
官吏避難因而在逃者(擅離職役律)
奉
制書有所施行而違者違
令旨者(制書有違律)
棄毁官文書者官吏知而不舉者(棄毁制書印信律)
御名
廟諱若名字觸犯者(上書奏事犯諱律)
文武職官有犯應奏請而不奏請者已奏不待
回報而輒施行者三四品上司官處將不合
行事務妄作稟准及朦朧稟說施行者(事應奏不奏律)
奉
制敕出使干預他事者各衙門出使干預他事係軍
情重事者(出使不復命律)
官文書若有規避故改補干礙調撥軍馬及軍需
錢糧數目者首領官吏典(增減官文書律)
内外各衙門印信長官收掌同僚佐貳官封記若
同僚佐貳官有公差事故許首領官封印違者
(封掌印信律)
文書漏印及全不用印干礙調撥軍馬軍需錢糧
者(漏使印信律)
統兵將軍及提督總兵官擅用印信批帖照送貨
物以圖免稅首領官吏(擅用調兵印信律)
戸律
一戶全不附籍有賦役者將他人隠蔽在戸不
報及相冒合戶附籍有賦役者所隠之人同
罪里長官吏知情者(脫漏戸口律)
養同宗人為子所養父母無子而捨去者庶民
存養良家男女為奴婢者(立嫡子違法律)
冒認他人奴婢者(收留迷子女律)
有司科徵稅糧及雜泛差役若放富差貧那移作
弊者(賦役不均律)
豪民令子孫弟姪跟隨官員隠蔽差役者官員
容隠者(隱蔽差役律)
民戶逃住鄰境州縣躱避差役者親管里長提
調官吏故縱及鄰境人戶隠蔽在已者(逃避差役律)
祖父母父母在子孫别立戸籍分異財産者(别籍異財)
(律)
水旱災傷初覆檢踏官吏止憑里長甲首朦朧供
報分數通同作弊者里長甲首同罪(檢踏災傷田糧)
(律)
將妻妾妄作姊妹嫁人者知而娶者(典雇妻女律)以
妻為妾者(妻妾失序律)
逐壻嫁女或再招壻者男家知而娶贅者如
招贅之女通同父母逐壻改嫁者(逐壻嫁女律)
男女居父母及妻妾居夫喪而身自嫁娶者命婦
夫亡再嫁人為妻者夫喪服滿妻妾果願守
志而女家及夫家大功以下親強嫁之者(居喪嫁娶)
(律)
父母之姑舅兩姨姊妹及姨若堂姨母之姑堂姑
已之堂姨及再從姨已之堂外甥女若女壻及
子孫婦之姊妹並不得為婚姻違者(尊卑為婚律)
娶同宗無服之親及無服親之妻者(娶親屬妻妾律)
監臨官娶為事人妻妾及女為妻妾者女家主
婚人同罪府州縣官任内強娶部民婦女為妻
妾及為子孫弟姪家人強娶者監臨官為子
孫弟姪家人娶者(娶部民婦女為妻妾律)
僧道假託親屬或僮僕為名求娶而自占者(僧道娶妻)
(律)
家長與奴娶良人女為妻因而入籍為婢者(良賤為婚)
(姻律)
妻背夫在逃者因夫逃亡三年之内不告官司
而擅改嫁者婢背家長在逃因而改嫁者
窩主及知情娶者期親以上尊長主婚改嫁
者(出妻律)
稅糧違限一年之上不足者里長欠糧人戸(收糧違限)
(律)
内庫收受金帛交割未完解戶朦朧擅將出外守
門官失於盤獲摉檢者(附餘錢糧私下補數律)
倉庫官攢斗級庫子役滿得代有交割之物聽提
調官吏監臨盤點違者(守支錢糧及擅開官封律)
買食私鹽者
將有引官鹽轉於别境犯界貨賣者(鹽法律)
泛海客商舶船到岸貨物若不報者供報不實
及停藏之人同罪(舶商匿貨律)
豪勢之人以私債準折人妻妾子女者(違禁取利律)
倉庫官吏增減官降斛斗秤尺收支官物不平者
監臨官知而不舉者(私造斛斗秤尺律)
禮律
天地
社稷大祀及
廟享所司不將祭祀日期預先告示諸衙門因而失誤
行事者已承告示而失誤者
大祀牲牢玉帛黍稷之屬一座全缺者中祀有犯者
罪同(祭享律)
社稷
山川風雲雷雨等神及聖帝明王忠臣烈士應合致祭
神祇所在有司至期失誤祭祀者(致祭祀典神祗律)
軍民裝扮神像鳴鑼擊鼔迎神賽會為首者(禁止師巫)
(邪術律)
合和
御藥誤不依本方及封題錯誤者造
御膳誤犯食禁者監臨提調官及廚子人等誤將雜
藥帶至造
御膳處所者廚子人等有犯監臨提調官知而不奏
及門官守衞官失於摉撿者(合和御藥律)
工匠造作
御幸舟船誤不堅固者(乘輿服御物律)
私家收藏禁書及歴代帝王圖像金玉符璽等物
者(收藏禁書律)
御賜百官衣物使臣不行親送轉附他人給與者(御賜衣物)
(律)
陳言事理若假以上書巧言令色希求進用者(上書)
(陳言律)
見任官實無政蹟輒自立碑建祠者(見任官輒自立碑律)
職官房舍車服器物之類違式僭用者工匠造
作違禁龍鳳文者(服舍違式律)
僧尼道士女冠併令拜父母祭祀祖先喪服等第
皆與常人同違者(僧道拜父母律)
隂陽術士不許於大小官員之家妄言禍福違者
(術士妄言禍福律)
官吏父母死詐稱祖父母伯叔姑兄姊喪不丁憂
者無喪詐稱有喪或舊喪詐稱新喪者當
該官司知而聽行者(匿父母夫喪律)
從尊長遺言將屍燒化及棄置水中者(喪葬律)
兵律
擅入
太廟及
山陵兆域門者守衞官故縱者(太廟門擅入律)
擅入及冒入
紫禁城等門及
禁苑已過門限者擅入及冒入
宫殿門未過門限者門官及宿衛官軍故縱者
擅入及冒入
御膳所
御在所若不係宿衞應直合帶兵仗之人但持寸刃入
宫殿門内與
紫禁城門内及未過門限門官及宿衞官失覺察者
(宫殿門擅入律)
宫禁及
紫禁城
皇城門不係宿衞守衞人併京城門不係宿衞守衞
官冒名代替及替之者親管頭目知而故縱
者(宿衞守衞人私自代替律)
從
車駕行而逃親管頭目失覺察者(從駕稽違律)
宫殿中文武百官軍民人等無故直行
御道者守衞官故縱者(直行御道律)
内府内庫諸色工匠行人若雇人冒名代替及替之
者(内府工作人匠替役律)
宫殿内造作監工及提調内監門官守衞官軍點視
工匠如原入名數短少失覺察者(宫殿造作罷不出律)
應出
宫殿而門籍已除輒留不出及被告劾已有公文禁
止籍雖未除輒入
宫殿者宿衞人已被奏劾本司先收其兵仗違
者
宫殿門雖有籍若至夜入者(輒出入宫殿門律)
車駕行處隨行文武百官非奉宣喚無故輒入儀仗内
者典仗護衞官軍故縱者若守衞不備牲
畜因而衝入
紫禁城門内者(衝突儀仗律)
擅入
行宫營門者(行宫營門律)
越各府州縣鎮城者(越城律)
各處城門非時擅開閉者(門禁鎖鑰律)
飛報軍情隠匿不速奏
聞者(飛報軍情律)
近侍官員漏泄常事於人者(漏泄軍情大事律)
邊將取索軍器錢糧等物不即奏
聞及各處不依式申報者(邊境申索軍需律)
臨軍征討應給軍器糧草違期不完者(失誤軍事律)
軍臨敵境託故違期一日不至者(從征違期律)
軍人不親出征雇倩人冒名代替者(軍人替役律)
守禦官不守紀律不操練軍士及城池不完衣甲
器仗不整再犯者(不操練軍士律)
軍人出征獲到馬匹私下貨賣與常人者軍官
私賣者(私賣戰馬律)
官軍征討私逃初犯者里長知而不首者(從征守禦)
(官軍逃律)
犯夜拒捕及打奪者(夜禁律)
越度緣邊關塞及潛出外境守把之官失於盤詰
者(私越冒度關津律)
經過官司倒給路引及官豪勢要囑託軍民衙門
擅給批帖影射出入者當該官吏聽從及知
情給與者巡檢司越分給引者(詐冒給路引律)
官豪勢要之人乘船經過關津不服盤騐者(關津留難)
(律)
在京民人遞送逃軍妻女出京城者逃軍買求
者守門之人知情故縱者在京及各處官
軍遞送逃軍妻女出城守門官失於盤詰者(遞送)
(逃軍妻女出城律)
境内姦細走透消息於外人及境外姦細入境内
探聽事情守把官失於盤詰者(盤詰姦細律)
將馬牛軍需鐵貨銅錢縀疋紬絹絲綿私出外境
貨賣及下海者該拘束官司及守把之人通
同夾帶或知而故縱者將人口軍器出境下
海因而走泄事情該拘束官司失覺察者(私出外境)
(及違禁下海律)
私宰自己馬牛者故殺他人及官駝驘驢者
故殺緦麻以上親馬牛者(宰殺馬牛律)
鋪兵沉匿公文及拆動原封事干軍情機密文書
者鋪司不告舉者各縣鋪長失於檢舉者
(遞送公文律)
實封公文中途邀截取回鋪司鋪兵容隱不告舉
者若已告舉而官司不即受理施行者(邀取實封)
(公文律)
調遣軍馬緊急軍務及飛報軍情文書故不遣使
給驛者(文書應給驛而不給律)
刑律
盜各衙門官文書者(盗制書律)
盜關防印記者(盜印信律)
盜倉庫等門鑰者(盜城門鑰律)
監守自盜倉庫錢糧等物至五兩者(監守自盜倉庫錢糧律)
常人盜倉庫錢糧等物一十五兩者(常人盜倉庫錢糧律)
竊盜及掏摸得財四十兩為首者五十兩為從
者(竊盜律)
和賣子孫之妾者略賣子孫之妾未賣者窩
主及買主知情者(略人略賣人律)
尊長於大功卑幼墳墓熏狐狸因而燒棺槨者
子孫於祖父母父母及奴婢雇工人於家長墳
墓熏狐狸為首者平治他人墳墓作田園為
首者將尊長墳塚為首平治作地賣與人得
贓輕者地界内有死人里長地鄰輒移他處
及埋藏以致失屍為首者以致殘毁及棄屍
水中為從者棄而不失及髠髮若傷者(發塜律)
強盜窩主其謀不行又不分贓者(盜賊窩主律)
謀殺人已行未傷人為從者(謀殺人律)
採生折割人里長知而不舉者(採生折割人律)
造畜蠱毒殺人及教令人里長知而不舉者(造畜蠱毒)
(殺人律)
同謀共毆人因而致死者餘人(鬭毆及故殺人)
妻妾因毆罵夫之祖父母父母而夫擅殺死者(夫毆)
(死有罪妻妾律)
子孫將已死緦麻尊長身屍圖賴人者(殺子孫及奴婢圖賴)
(人律)
無故於鄉村曠野馳驟車馬因而傷人致死者(車馬)
(殺人律)
因事威逼人致死者官吏公使人等非因公務
而威逼平民致死者(威逼人致死律)
緦麻尊長被殺而卑幼私和者小功卑幼被殺
而尊長私和者(尊長為人殺私和律)
知同伴欲謀害他人不即阻當救護及被害後不
首告者(同行知有謀害律)
毆人折一齒及一指眇一目抉毁人耳鼻破骨及
用湯火銅鐵汁傷人者以穢物灌入人口鼻
内者(鬭毆律)
宫内忿爭聲徹於
御在所及相毆者(宫内忿爭律)
軍民吏卒毆六品以下首領官者流外官及軍
民吏卒毆九品以上官并公使人毆打有司官
血從耳目中出及内損吐血者(毆制使及本管長官律)
本衙門首領官及統屬官毆六品以下長官者(佐職)
(統屬毆長官律)
流内九品以上官毆非本管五品以上若五品以
上毆非本管三品以上官血從耳目中出及内
損吐血者(九品以上官毆長官律)
毆受業師血從耳目中出及内損吐血者(毆受業師律)
威力拷打人至内損吐血者(威力制縛人律)
良人毆他人奴婢及毆緦麻小功親雇工人折二
齒二指以上及髠髮者毆緦麻小功親奴婢
折肋眇兩目墮胎及刃傷者(良賤相毆律)
雇工人毆家長之大功親者傷重至内損吐血
者奴婢有罪家長及家長之期親外祖父母
不告官司而毆殺者家長及家長之期親外
祖父母毆雇工人折肋眇兩目墮胎及刃傷者
(奴婢毆家長律)
妻毆夫者(妻妾毆夫律)
尊長毆服盡卑幼折二齒二指以上及髠髮者(同姓)
(親屬相毆律)
卑幼毆本宗及外姻緦麻兄姊者本宗及外姻
尊長毆緦麻卑幼折二齒二指以上及髠髮者
毆大功卑幼折肋眇兩目墮胎及刃傷者(毆大)
(功以下尊長律)
子孫違犯教令而祖父母父母非理毆殺者(毆祖父母)
(父母律)
妻妾毆夫緦麻兄姊者妾毆妻之父母者妻毆
夫緦麻卑幼及期親以下尊長毆卑幼之婦折
二齒二指以上及髠髮者妻毆夫大功卑幼
折肋眇兩目墮胎及刃傷者(妻妾與夫親屬相毆律)
祖父母父母爲人所毆子孫即時救護還毆至折
人肋眇人兩目墮胎及刃傷者(父祖被毆律)
奉
制命出使而官吏罵之及部民罵本屬府州縣軍士罵
本管官吏卒罵本部五品以上長官者(罵制使及本管)
(長官律)
雇工人罵家長期親及外祖父母者(奴婢罵家長律)
罵期親兄姊者(罵尊長律)
妻妾罵夫期親兄姊者(妻妾罵夫期親尊長律)
迎
車駕及擊登聞鼓申訴不實者(越訴律)
投匿名文書官司受而爲理者(投匿名文書告人罪律)
告惡逆官司不受理者原告就被論官司告理
惡逆推故不受理者(告狀不受理律)
誣告人罪杖七十加所誣罪三等者(誣告律)
告期親尊長外祖父母及妾告妻得實者奴婢
告家長期親外祖父母者雇工人誣告家長
期親外祖父母者(干名犯義律)
子孫違犯祖父母父母教令及奉養有缺(子孫違犯教令)
(律)
官吏受財有禄人枉法贓至一十五兩者不枉
法贓至四十兩者無禄人枉法贓至二十兩
者不枉法贓至五十兩者(官吏受財律)
官吏人等非因事受財至八十兩者與者至五
百兩者(坐贓致罪律)
制書傳寫失錯爲首者(詐爲制書律)
詐傳三四品衙門官言語有所規避為首者當
該官司知而聽行者(詐傳詔旨律)
私鑄銅錢里長知而不首者將銅錢剪錯薄小
取銅求利者(私鑄銅錢律)
詐稱見任官子孫弟姪家人於部内有所求爲爲
首者當該官司知而聽行者(詐假官律)
犯罪待對故自傷殘者受雇倩爲人傷殘者
當該官司知而聽行者(詐病死傷避事律)
刁姦者姦夫姦婦(犯姦律)
抑勒妻妾及乞養女與人通姦者本夫義父抑
勒親女及子孫之婦妾與人通姦者父母舅姑
用財買休賣休和娶人妻者本夫本婦及買
休人與妾用計逼勒本夫休棄者買休人及
妾買休之媒合人因姦不陳告而嫁賣與
姦夫者(縱容妻妾犯姦律)
姦同宗無服之親及無服親之妻者姦夫姦婦(親屬)
(相姦律)
官吏和姦所部無夫妻女者(姦部民妻女律)
居父母夫喪及僧尼道士女冠犯和姦者(居喪及僧道犯)
(姦律)
奴姦良人婦女和姦者姦夫姦婦(良賤相姦律)
娼優樂人買良人子女爲娼優及爲妻妾或乞養
爲子女者知情嫁賣者(買良爲娼律)
官吏人等曲法囑託公事當該官吏聽從已施行
者監臨勢要曲法爲人囑託者(囑託公事律)
失火因而致傷人命者在外失火延燒
山陵兆域者在外失火延燒官府公廨及倉庫者守
衞
宫殿及倉庫若掌囚者但見火起皆不得離所守違
者(失火律)
放火故燒自己房屋者(放火故燒人房屋律)
樂人搬做雜劇戲文不許粧扮歴代帝王后妃及
先聖先賢忠臣烈士神像違者官民之家容
令粧扮者(搬做雜劇律)
罪人本犯應死逃走已就拘執及不拒捕而擅殺
者(罪人拒拒律)
獄囚情犯已完限外不斷决起發因而致死囚該
徒罪者(淹禁律)
獄卒以金刃及他物可以自殺并解脫鎖杻之具
與囚者因而致囚在逃能自捕得及他人捕
得若囚已死及自首者常人以金刃及他物
與囚及子孫與在獄之祖父母父母奴婢雇工
人與在獄之家長因而在逃及自傷或傷人者
司獄官典及提牢官知而不舉者(與囚金刃解脫律)
司獄官典獄卒於徒囚應請給衣糧醫藥而不請
給應脫鎖杻而不請脫應保出外而不請保應
請聽家人入視而不聽因而致死者提牢官
知而不舉者己申禀上司不即施行因而致
死徒罪囚者(獄囚衣糧律)
官司决人不如法因而致死者(决罰不如法律)
婦人懷孕犯罪未産拷决因而墮胎者(婦人犯罪律)
工律
民間織造違禁龍鳳文紵絲紗羅貨賣者機戸
挑花挽花工匠(織造違禁龍鳳文叚匹律)
盜决河防者(盜決河防律)
名例例
一僉遣之犯若隣族捏結伊妻老疾不能隨行及
患病留養後成篤廢不能補解者(流囚家屬例)
一内外免死流犯如有祖父母父母老疾家無以
次成丁者枷號兩箇月其鄰保族長等有假
捏出結者
一鬭毆殺人之犯有祖父母父母老疾應侍准其
存留養親者枷號兩個月
一夫毆妻致死並無故殺别情家無承祀之人准
其存留者枷號兩個月(犯罪存留養親例)
一養象軍奴犯該雜犯死罪及徒流罪者(天文生有犯例)
一在監重囚因變逸出投歸者除不准自首之犯
外餘俱免死(犯罪自首例)
一免死發遣人犯脫逃後並無行兇爲匪者遞回
發遣處枷號三個月其平常發遣人犯逃走
後復行兇爲匪犯該徒罪者遞回發遣處枷號
三個月罪止笞杖者遞回發遣處枷號兩個月
並無行兇爲匪者遞回發遣處枷號一個月(犯罪)
(事發在逃例)
一免死減等發遣盜犯在配犯該笞杖者枷號三
個月(徒流人又犯罪例)
吏例
一鑾儀衛校尉養象校尉有朦朧冐替者(官員襲廕例)
一應試舉監生儒及官吏人等但有懷挾文字銀
兩並越舍與人換寫文字者枷號一個月(貢舉非其)
(人例)
一部院衙門書辦退役之後更名重役者
一在外各衙門書役有年滿不退者
一各部院衙門役滿書吏潛留京城者
一書吏所雇貼寫驅逐辭去後如有捏報詭名經
承扶同保結者
一部院各衙門書吏從前犯事遞回原籍又私自
來京雖未犯案者枷號一個月
一斥革監生易名復捐者(舉用有過官吏例)
一外任旗員子弟歸旗後有因事告假借端逗遛
者(擅離職役例)
一陞除出外文職已領
勅憑無故遷延半年之上不辭
朝出城者
一外任漢軍官員陞轉來京及年老有病降革歸
旗無故不速起程及中途逗遛或别處居住或
本身進京令家口别處居住者(官員赴任過限例)
一凡將
誥命舊軸售賣及轉賣者(棄毁制書印信例)
一文武官員有以官印用於私書者(擅用調兵印信例)
戸例
一發遣賞給各省駐防兵丁爲奴人犯有應賣事
故如賣與民人並别境旗人爲奴者
一八旗從前投充及乾隆元年以前契買家奴查
明果係竈戶准其放出歸竈仍將賣身之人枷
號三個月引進保人枷號兩個月其並非
竈丁指稱抗違家主者(人戸以籍爲定例)
一民間創造寺觀神祠不俟題請擅行興造者
一僧道已將原領牒照追繳毋許改名更替如有
暗行隱匿及私相授受者(私剙庵院及私度僧道例)
一乞養異姓義子希圖貲財冐認歸宗者(立嫡子違法例)
一審編均徭於丁糧有力之家止編本等差役不
許分外加增餘剰銀兩貧難下戸并逃亡之數
不許徵銀及額外濫設聽差等項名色擾累違
者有司官并容情不舉之上司
一紳衿優免本身丁銀外倘濫以子孫族戶冐入
者申革(賦役不均例)
一兵荒逃避之民招撫復業當差如不自首雖首
而不盡或展轉逃移及窩家不舉首者(逃避差役例)
一祖父母父母在而子孫分財異居者(别籍異財例)
一遇有
恩詔豁免錢糧其漕項蘆課學租雜稅各項俱入豁免
之内地方官違者
一免稅米船偷運别省並未到被災地方先行糶
賣者(檢踏災傷田糧例)
一各省丈量田畝抑勒首報墾田者(盜賣田宅例)
一民間私頂軍田匿不首報至三十五畝者(典買田宅)
例
一廣收麥石肆行躧麯大開燒鍋者枷號兩個月
(棄毁器物稼穡等律)
一福建臺灣地方民人與番人結親者(嫁娶違律主婚媒人)
(罪例)
一夥衆越境採取銅鉛聚至三十名以上爲從者
枷號三個月不及三十名爲首者枷號三個
月不及三十名爲從者(錢法例)
一應納錢糧以十分爲率貢監生員欠至七分以
下者黜革枷號一個月欠至十分以下者舉
人進士及有頂帶人員並問革爲民若貢生監
生生員枷號兩個月
一運弁旗丁掛欠糧米不及一分不完者欠至
四分追完者欠至五分者(收糧違限例)
一社倉捐榖聽民自便不得繩以官法違者(多收稅糧)
(斛面例)
一牙行蠧役將家人佃戸姓名影射零星領借倉
榖入已積至二三十石者(私借錢糧例)
一徇隱州縣侵欺革職代賠之知府未完之數在
五分以内者杖一百每一分加一等(那移出納例)
一進倉漕糧用褲襖細袋偷盜等小賊拏獲即於
倉門首枷號四十日(倉庫不覺被盜例)
一薊運回空刨取白土裝帶及舖戶賣與糧船尚
未攙和之舖戶丁舵枷號一個月(轉觧官物例)
一查估之員本無不實追變之員本無徇縱不得
向查估追變之人勒令代賠違者
一承追贓罸有律應身死勿徵者照例免徵至年
遠贓私不得於本犯之外混追賠補違者(擬斷贓罰)
(不當例)
一欠帑人員巧借認幫名目輾轉株連勒令賠補
者承審承追各官(隱瞞入官財産例)
一回空糧船夾帶私鹽兵役縱放未受賄者(鹽法例)
一商欠鹽課錢糧至五分者(人戶虧兌課程例)
一佐領驍騎校領催在本旗佐領或兄弟佐領下
指扣兵丁錢糧放印子銀係佐領驍騎校枷號
六十日係領催枷號七十五日夥同放印
子銀者枷號四十日
一八旗領催代屬下兵丁指扣錢糧保借者枷號
四十日其指米借債之人(違禁取利例)
一京城無帖舖戶私分地界不令旁人附近開張
及議價若干方許承頂至發賣酒觔等項貨物
車戶獨自攬運違禁把持者枷號兩個月
一旗民喪葬仵作霸占扛擡不容本家雇人者枷
號兩個月
一各衙門胥役更名捏姓兼充牙行者(私充牙行埠頭例)
一内府人員家人及王大臣官員家人指名倚勢
網收市利挾制有司干預詞訟該主遣去者枷
號三個月
一糧船雇覓短縴如有棍徒勒價聚衆攅毆等事
餘犯枷號兩個月(把持行市例)
禮例
一
天地等壇内縱放牲畜作踐及私種耤田外餘地併奪取
耤田禾把者枷號一個月
一
天壇内有放鷹打鎗成羣飲酒遊戲者照違
制律(毁大祀邱壇例)
一僧道軍民人等於各寺觀神廟刁姦婦女因而
引誘逃走或誆騙財物者姦婦(䙝凟神明例)
一私刻地畝經及占驗推測妄誕不經之書售賣
圖利及舊有書板藏匿不毁者(禁止師巫邪術例)
一
壇廟祭祀及
聖駕出入並陞
殿之日厮役肆行喊叫衝突擁擠者(失儀例)
一内外大小官員但有不公不法等事須要指實
具奏惟生員不許一言建白違者革黜(上書陳言例)
一官員應用東珠重過三分以上者
一軍民人等濫用黃色秋香色五爪龍緞立龍緞
團補服及四爪暗蟒之四團補八團補緞紗者
枷號一個月
一三品以下官員僣用紅色雨衣雨帽者
一在籍候選吏員僣穿補服干謁地方官者(服舍違式)
(例)
一内外官員例應守制開明呈報如有詐稱者
一凡舉監生童遇本生父母之喪有隱匿不報朦
混干進者
一凡官員有臨時先謀出繼歸宗預為匿喪戀職
地步者(匿父母夫喪例)
一八旗蒙古喪葬概不許火化有犯者
一民間喪祭之事有用絲竹管絃演唱佛戲者(喪葬)
(例)
一鄉飲坐叙其有曾犯法之人列於外坐不許紊
越正席違者(鄉飲酒禮例)
兵例
一各衙門鄉親并書吏人等游船演戲夜半歸叫
禁門者(越城例)
一官兵從征無故起程違期者在外違期者
出征兵丁干犯號令違法亂行為從者枷號三
個月(從征違期例)
一兵丁打圍放馬及看守京城以奴僕代替者(軍人)
(替役例)
一護軍領催兵丁私自焚掠者及厮役焚掠其主
知情者(縱軍擄掠例)
一直省刁惡之輩假地方公事約會抗糧歛錢搆
訟抗官塞署或有冤抑聚衆至四五十人其逼
勒同行者
一福建地方借事聚衆罷市罷考打官等事其逼
勒同行者
一刁民因事鬨堂塞署被脅同行者(激變良民例)
一各處鄉村及商民應用鳥鎗如有不報官私造
者
一内地興販硝黃及窩藏囤販知情賣與私販並
囤積未曾興販之鄰保知情不首者
一苗猓蠻戶帶刀出入及私藏違禁等物該管頭
目人等知而不報者(私藏應禁軍器例)
一隨征逃回之奴僕不曾偷盜馬匹器械凱旋之
日伊主情願領回者隨征兵丁之雇工不曾
偷盜馬匹器械逃回者係旗下家奴枷號三個
月
一旗丁不拘重運回空無故潛逃棄船中途不顧
者
一京外在伍兵丁脫逃枷號一個月
一派往伊犂等處換防種地之滿漢各項兵丁中
途及在原派地方逃避如有自行投回者枷號
兩個月(從征守禦官軍逃例)
一緣邊關口引領私越審係僅圖微私並無别情
引送之人枷號一個月(私越冐度關津例)
一民人私入臺灣番境者私入臺灣番境及近
番處所抽籐弔鹿伐木採棕巡查不力之值日
兵役
一不由各汛偷越外洋船戶舵工人等並富民謀
利自造商船租與他人及租之者各枷號三個
月
一附近苗疆五百里内民人煎穵窩囤興販硝黃
十觔以下者
一姦徒將米穀出口圖利不及十石者枷號一個
月
一沿邊沿海地方將黃金販賣出洋者
一奉天錦復雄盖四城拿獲有票商船私帶票内
無名人之船戶
一絲斤出洋不及十斤為首者
一租賃船隻出洋為匪之案犯該徒罪以下船主
不知情者枷號三個月(私出外境及違禁下海例)
一
車駕行幸所需馬匹車輛及校尉等所乘馬匹若校尉
當差人役趕車步軍私自馳驟倒斃走失者(乘官)
(畜脊破領穿例)
一屠戶將堪用牲畜買去宰殺者
一宰殺耕牛并私開圈店及販賣與宰殺之人初
犯者俱枷號兩個月(宰殺馬牛例)
一屯莊居住旗人畜養馬匹無該旗印烙者(隱匿孳生)
(官畜産例)
一驛站提調吏典沈匿軍情機密文書者(遞送公文例)
一驛遞運所夫役巡檢弓兵用強包攬多取工錢
害人攪擾衙門官吏通同縱容者(驛使稽程例)
一差役不照所定程途枉道擾驛者(多乘驛馬例)
一各處舖行人等私與外國人交通買賣不係違
禁貨物者枷號一個月(多支廩給例)
一夫役工匠人等遇緊要差使不遵官長約束為
匪不法逞刁挾制率衆颺散誤差為從者枷號
一個月(公事應行稽程例)
一起觧人犯管押兵役派不足數及雇人代解兵
役知而不舉將兵役及承派之書吏弓兵(承差轉雇)
(寄人例)
一漕船旗丁例外多帶土宜者
一漕運船隻附搭客商勢要人等貨物無贓之運
軍運官并附載人員(乘官畜產車船附私物例)
刑例
一異姓人無歃血盟誓焚表事情止結拜弟兄為
首者
一閩省民人結會樹黨隂作記認魚肉鄉民凌弱
暴寡被誘入夥者枷號兩個月(謀叛例)
一滛詞小說買看者(造妖書妖言例)
一車馬過
陵及守
陵官民入
陵百步外下馬違者
一子孫將祖父墳塋樹木私自砍賣一株至十株
者枷號三個月看墳人等及奴僕盗賣者
盗他人墳樹者枷號一個月知情盗賣者
一奸徒私買他人墳樹初犯枷號一個月再犯
枷號三個月(盗園陵樹木例)
一將行月糧米一人盗買及一幫盗賣數至百石
以上為首者枷號兩個月(監守自盗倉庫錢糧例)
一呈報盗情並無被劫謊稱者及以竊為強以姦
為盗者以人命鬭毆等事報盜其本身無罪
者
一官員恐嚇事主抑勒諱盜或改強為竊者承行
書辦
一竊盜等事地保汛兵通同隱匿及地保已報文
職而汛兵不報武弁或汛兵已報武弁而地保
不報文職者
一強盜重案不許番捕等役私拷取供違者枷號
一個月
一父兄不能禁約子弟為盜者
一夥盜不行又不分贓者
一與老瓜賊往來熟識者(強盜例)
一總甲快手應捕人等以廵捕勾攝為由毆打平
人搶奪財物里老鄰佑知而不舉者
一苗人搶奪若至百人以上者百戸寨長
一出哨兵弁見船覆溺阻撓不救以致淹斃人命
為從者
一江南通州崇明昭文沙民夥衆爭地執持器械
及聚衆四五十人有抗官重情逼勒同行之人
(白晝搶奪例)
一凡
行在拿獲竊盜罪應杖笞者不分旗民俱枷號一個
月
一外使報竊賊犯無獲巡查之兵役
一竊盜再犯計贓罪應杖一百者加枷號四十日
(竊盜例)
一盜牛三隻及窩家知情分贓者俱枷號四十日
知情不分贓者
一民人在蒙古地方偷竊四項牲畜為從者
一呼倫貝爾旗分另戸在札薩克蒙古遊牧居住
偷竊四項牲畜為從者
一打牲索偷在蒙古地方偷竊四項牲畜為從者
一蒙古偷竊四項牲畜為從人犯所罰三九牲畜
完交一半以上者(盜馬牛畜産例)
一産礦山場山主違禁勾引礦徒偷穵及約練勾
引接濟夥同分利保甲地鄰知情容隱不報者
一山海等關有將人參珠子私帶過關巡查人等
明知故縱者枷號一個月
一山海等關巡查領催披甲人等失察偷出邊關
刨參至二百名者至五百名以上者枷號一
個月
一領票刨參人夫私帶鳥鎗者
一拿獲圍場内賊犯如係偷採菜蔬及割草之人
初犯枷號一個月再犯枷號兩個月三犯
枷號三個月(盜田野榖麥例)
一苗人伏草捉人横加枷肘勒銀取贖該管官知
情故縱者
一内外大小衙門蠧役恐嚇索詐貧民計贓一兩
以下為首者一兩至五兩為首者枷號一個
月一兩至五兩為從者(恐嚇取財例)
一學臣考試有積慣隨棚代筆之鎗手其知情保
結之廪生(詐欺官私取財例)
一窩隱川販鄰佑知而不首者
一知情故買貴州苗人者(略人略賣人例)
一將父母及五服内尊長骸骨發掘檢視占驗吉
凶扶同隱匿之地保
一在家夤夜格捕致死姦盜之犯或在曠野道途
格殺拒捕盜賊將屍毁棄掩埋移投坑井因而
遺失者(發塜例)
一父兄不能禁約子弟窩盜者各照強盜父兄論
(盜賊窩主例)
一竊盜等犯自行用藥銷毁面膊上所刺之字者
枷號三個月代毁之人枷號兩個月(起除刺字例)
一謀殺人已行其人知覺奔逃雖未受傷因謀殺
奔脱死於他所為從者(謀殺人例)
一兇棍遇有自盡之案冒認屍親吵閙毆打或將
棺材攔阻打壞擡去屍首勒掯行詐者枷號兩
個月(殺子孫及奴婢圖頼人例)
一瘋病之人親屬鄰佑人等容隱不報不行看守
致殺他人者(戲殺誤殺過失殺傷人例)
一兇徒雖執兇器而未傷人者執兇器自傷者
一沿江濱海持鎗執棍行兇鬭毆附和未傷人者
枷號一個月(鬭毆例)
一八旗兵丁因管教將本管官戮死之領催族長
(毆制使及本管長官例)
一旗下家人莊頭在外倚勢害民把持衙門覇占
子女無故綑縛拷打良民致死其主係平人
一地方鄉紳私置板棍擅責佃戸者(威力制縛人例)
一官員將奴婢刃殺者若將族中家僕刃殺者
一平人將奴婢責打身死者枷號二十日故殺者
枷號一個月刃殺者枷號兩個月毆雇工人
致死者枷號四十日毆族中家僕致死者枷號
兩個月將族中家僕故殺者枷號三個月
一監生生員故殺刃殺奴婢者
一民人奴僕背主投營審無挾制勒索者枷號四
十日
一漢人奴僕背主逃匿者(奴婢毆家長例)
一毁罵公侯駙馬伯及京省文職三品以上武職
二品以上者
一在
長安門外妄叫冤枉辱罵原問官者用一百觔枷枷
號一個月(罵制使及本管長官例)
一
車駕行幸瀛臺等處申訴者枷號一個月
一擅入
午門長安門内叫訴冤枉勘問得實者枷號一個
月
一姦徒違禁入
堂子跪告者
一生員越關赴京在各衙門捏告或跪牌并奏瀆
者(越訴例)
一布散匿名揭帖及投遞部院衙門不行拏送之
步軍營兵及司坊衙役並枷號三個月(投匿名文書告)
(人罪例)
一八旗有將伊祖父時或養子或分戶年久之人
子孫復行混告者係平人枷號兩個月(誣告例)
一八旗有將家人為養子分戸開戸之人值原主
之子孫庸懦或至絶嗣自稱原為養子或謊稱
為近族兄反行欺壓希圖占産者係平人枷號
三個月(干名犯義例)
一藏匿及買訟師秘本如驚天雷相角法家新書
刑臺秦鏡一切搆訟之書者(教唆詞訟例)
一正身衙役違禁私帶白役者
一各省書役年滿考職時若有冒籍冒名等弊者
(官吏受財例)
一長隨鑽營上司引薦别無情弊但盤踞屬員衙
門者枷號一個月(在官求索借貸人財物例)
一描摸印信行使不得財者(偽造印信時憲書等例)
一私鑄銅錢其父兄不能禁約者
一將前代廢錢攙使者枷號一個月
一經紀鋪戸人等收買剪邊錢攙和貨賣錢不及
十千者枷號一個月
一私鑄銅錢房主人等並不知情失於查察者
一銷毁制錢房主隣佑總甲人等並不知情失察
察(私鑄銅錢例)
一假冒生監者(詐假官例)
一棍徒假冒差役名色搜查客船犯該杖罪以下
者枷號一個月(詐稱内使等官例)
一游手好閒之流演弄拳棒教人及投師學習月
又舞棍遍遊街市射利惑民者枷號一個月(詐教)
(誘人犯法例)
一職官姦軍民妻者革職姦婦枷號一個月軍
民相姦者姦夫姦婦枷號號一個月奴婢相
姦及軍民與官員軍民之妾婢相姦者姦夫姦
婦
一和同雞姦者枷號一個月(犯姦例)
一姦同宗無服之親及無服親之妻者枷號四十
日(親屬相姦例)
一僧道官僧人道士有挾妓飲酒者
一僧道尼僧女冠有犯和姦者於本寺觀庵院門
首枷號兩個月(居喪及僧道犯姦例)
一人牙私將領賣婦人久養在家逾限不賣希圖
重利者
一窩頓土娼如係偶然存留為日無幾者枷號三
個月(買良為娼例)
一賭博不分兵民枷號兩個月偶然會聚開場
窩賭及存留之人抽頭無多者枷號三個月
官員有犯革職枷號兩個月
一官員賭錢賭飲食有打馬吊鬭混江者革職枷
號兩個月上司與屬員鬭牌擲骰者均革職枷
號三個月
一地方保甲知造賣賭具之人不首報者
一奸民私造賭具左右緊鄰通同徇隱不舉首者
一在京轎夫有借名依附潛匿别處開場誘賭經
旬累月同賭之人俱枷號三個月(賭博例)
一民人附合結黨妄預官府之事者(囑託公事例)
一出征行獵處失火者(失火例)
一謀財放火尚未延燒之誘脅同行者枷號兩個
月挾讐放火當被救息尚未延燒之為從者
枷號三個月(放火故燒人房屋例)
一城市鄉村當街搭臺懸燈唱演夜戲者為首之
人枷號一個月(搬做雜劇例)
一賊犯業已拿獲捕人多於賊犯倚衆共毆致斃
之餘人(罪人拒捕例)
一越獄人犯其代為剃頭並銷燬刺字之人俱枷
號兩個月
一在監斬絞人犯如有強横不法及賭博等事者
(獄囚脫監及反獄在逃例)
一軍流脱逃看守之保甲逾限不獲三名及三名
以上者原籍之房主保鄰雖不客留但明知
不首者
一在川流民犯罪遞回原籍復逃至川者如無為
匪者
一點省游匪犯該杖徒遞回原籍之後復敢潛入
黔境訊無為匪者(徒流人逃例)
一
正陽崇文宣武三門關廂内失事專汛千把總及馬
步兵丁(盜賊捕限例)
一承審官吏遇一切命盜案件將干連人犯不應
拷訊誤執已見刑訊致弊者(故禁故勘平人例)
一問刑衙門不許獄内用㭱牀違者禁卒
一徒罪以下人犯無病而串通獄官醫生捏稱有
病者病已痊愈而該佐領驍騎校地方官不
即送監審結者
一番役將盜犯及死罪人犯私拷取供者枷號一
個月(陵虐罪囚例)
一盜犯妻子家口不許放入監門探視違者妻子
家口枷號兩個月(獄囚衣糧例)
一書辦皂隸及官員家僕人等有擅自出入監所
者書隸革役家人枷號一個月(主守教囚反異例)
一遇告人命不先究致死根因明確概行檢驗者
(檢驗屍傷不以實例)
一遇雜犯等案將婦女提審者(婦人犯罪例)
工例
一工程核減本身無力完交請豁如未完之數在
五分以内者(擅造作例)
一在河工浮議動衆以致衆力懈弛之附和傳播
者枷號一個月指稱夫頭包攬代雇勒掯良
民一名者枷號一個月(失時不修隄防例)
大清律例卷四十一
