大清律例卷十七
禮律
儀制
合和御藥
凡合和御藥誤不依(對症)本方及封題錯誤(經手)醫人
杖一百料理揀擇(誤)不精者杖六十若造御膳
誤犯食禁厨子杖一百若飲食之物不潔淨者
杖八十揀擇(誤)不精者杖六十(御藥御膳)不品嘗者
笞五十監臨提調官各減醫人厨子罪二等
若監臨提調官及厨子人等誤將雜藥至造御
膳處所者杖一百所將雜藥就令自喫(御膳所)厨子
人等有犯監臨提調官知而不奏者門官及守
衛官失於摉檢者與犯人同罪並臨時奏聞區
處
條例
一醫官就
内局修製藥餌本院官診視調服
御藥參看校同會近臣就
内局合藥將藥貼連名封記具本開寫本方藥性治
症之法於日月之下醫官近臣書名以進置簿
書進藥奏本既具隨即附簿年月下書名近臣
收掌以憑稽考煎調
御藥本院官與近臣監視二服合為一服俟熟分為二
器其一器御醫先嘗次院判次近臣其一器進
御
乘輿服御物
凡乘輿服御物(主守之人)收藏修整不如法者杖六十
進御差失者(進所不當進)笞四十其車馬之屬不調
習駕馭之具不堅完者杖八十若主守之人
將乘輿服御物私自借用或轉借與人及借之
者各杖一百徒三年若棄毁者罪亦如之(平時怠玩)
(不行看守)遺失及誤毁者各減三等若御幸舟船
誤不堅固者工匠杖一百若不整頓修飾及在
篙棹之屬缺少者杖六十並罪坐所由(經手造作之人)
(並土守之人)監臨提調官各減工匠罪二等並臨時
奏聞區處
收藏禁書
凡私家收藏天象器物(如璇璣玉衡渾天儀之類)圖讖(圖象讖緯之書)
(推治亂)應禁之書及(繪畫)歴代帝王圖像金玉符璽
等物(不首官)者杖一百並於犯人名下追銀一十
兩給付告人充賞(器物等項並追入官)
御賜衣物
凡御賜百官衣物使臣不行親送轉附他人給與
者杖一百罷職不敘
失誤朝賀
凡朝賀及迎接詔書所司不豫先告示者笞四
十其已承告示而失誤者罪亦如之
失儀
凡(陪助)祭祀及謁拜園陵若朝會行禮差錯及失儀
者罰俸一月其糾儀官應糾舉而不糾者罪同
條例
一
朝參近侍病𠻳者許即退班或一時眩暈及感疾不
能侍立者許同列官掖出
一凡
壇廟祭祀及
聖駕出入並陞殿之日派委司員及步軍校嚴加巡察
有厮役肆行喊呌衝突擁擠者拏送該部杖一
百其主笞五十尋常
朝會日犯者杖六十其主笞三十係官俱交該部議
處若在内執事人並大臣侍衛跟役犯者交與
該管大臣衙門治罪
奏對失序
凡在朝侍從官員特承顧問官高者先行回奏卑
者以次進對若先後失序者各罰俸一月
朝見留難
凡司儀禮官將應朝見官員人等託故留難阻當
不即引見者(審實留難之故得情方)斬(監候)大臣知而不問
與同罪不知者不坐
上書陳言
凡國家政令得失軍民利病一切興利除害之事
並從六部官面奏區處及科道督撫各陳所見
直言無隱若内外大小官員但有本衙門不
便事件許令明白條陳合題奏之本管官實封
進呈取自上裁若知而不言苟延歲月者在内
從科道在外從督撫糾察(犯者以事應奏不奏論)其陳
言事理並要直言簡易每事各開前件不許虚
飾繁文若縱横之徒假以上書巧言令色希
求進用者杖一百若稱訴冤枉於軍民官司
借用印信封皮入遞者及借與者皆斬(雜犯)
條例
一内外大小衙門官員但有不公不法等事在内
從臺省在外從督撫糾舉須要明著年月指陳
實跡明白具奏若係機密重事實封
御前開拆並不許虛文泛言若挾私摉求細事及糾言
不實者抵罪惟生員不許一言建白違者革黜
以違
制論
見任官輒自立碑
凡見任官實無政蹟(於所部内)輒自立碑建祠者杖一
百若遣人妄稱已善申請於上(而為之立碑建祠)者杖
八十受遣之人各減一等(碑祠拆毁)
禁止迎送
凡上司官及(奉朝命)使客經過而所在各衙門官吏
出郭迎送者杖九十其客令迎送不舉問者罪
亦如之
條例
一上司入城凡文武屬員止許出城三里迎送如
不入城在境内經過處所迎送倘迎送必至交
界或因事營求或乘便賄賂將屬員革職拏問
如止出界迎送無營求賄賂等情照擅離職役
律議處若上司有必欲迎送致屬員畏其威勢
至交界迎送者倘有勒索情弊將上司革職提
問如止令迎送無勒索情弊照例議處地方官
俱免議
一凡提鎮赴任所屬將弁於是日迎接除跟役外
其司事兵丁不得過十名出城不得過五里其
副參遊擊等官赴任本標員弁於是日迎接除
跟役外司事兵丁不得過五名出城不得過三
里從境内經過者止許在本營汛地經過處所
迎送如屬員多帶兵丁越境遠迎及上司容令
遠迎并不行揭報者俱交部照律議處
一文武官員出入應合開道而不開道致令應避
官員不曾迴避者不問若因而生事者止問上
官
一軍民人等於街市遇見官員引導經過即須下
馬躱避不許衝突違者笞五十
一書役迎接新官在交界處所等候呈送須知册
籍其餘書役概令隨印交代併將頭接二接三
接陋習嚴行禁止如有約結多人執批遠迎者
照律治罪
一屬員與上司親戚子姪有乘便夤緣因事賄囑
者按律分别革職治罪上司之子姪親戚有官
職者經過屬員境内拜候往來屬員供應餽送
均照不應重律降三級調用無官職者照不應
重律杖八十該上司自行查出參處者免議漫
無覺察者照約束不嚴例降一級調用知而不
舉照徇庇例降三級調用如有夤緣賄囑等事
通同徇縱者一併分别革職治罪
公差人員欺陵長官
凡公差人員在外不循禮法(言語傲慢)欺陵守禦官及
知府知州知縣者杖六十若校尉有犯杖七十
衹候禁子有犯杖八十
條例
一公堂乃係民人瞻仰之所如奴僕皂隸人等入
正門馳當道坐公座者杖七十徒一年半吏員
承差人等加一等若六部都察院在京各衙門
人役接奉批差敢有似前越禮犯分者許所在
官長實封參奏照例治罪
服舍違式
凡官民房舍車服器物之類各有等第若違式僣
用有官者杖一百罷職不敘無官者笞五十罪
坐家長工匠並笞五十(違式之物責令改正工匠自首免罪不給賞)
若僣用違禁龍鳳紋者官民各杖一百徒三
年(官罷職不敘)工匠杖一百違禁之物並入官首
告者官給賞銀五十兩若工匠能自首者免
罪一體給賞
條例
一公侯文武各官應用帽頂束帶及生儒衣帽照
品級次第不許僣越官員越品僣用及民間違
禁擅用者照律治罪凡應用東珠重不得過三
分如用三分以上即同違式公侯伯起花金帽
頂上銜紅寶石一大顆公中嵌東珠四顆侯中
嵌東珠三顆伯中嵌東珠二顆帶俱用圓玉版
四塊四圍金鑲公中嵌猫睛一顆侯中嵌緣松
子石一顆伯中嵌紅寶石一顆俱四爪蟒補服
一品起花金帽頂上銜紅寶石一大顆中嵌東
珠一顆帶用方玉版四塊四圍金鑲中嵌紅寶
石一顆文職仙鶴補服武職麒麟補服二品起
花金帽頂上銜起花珊瑚一大顆中嵌小紅寶
石一顆帶用起花圓版四塊中嵌紅寶石一顆
文職錦雞補服武職獅子補服三品起花金帽
頂上銜藍寶石一大顆中嵌小紅寶石一顆帶
用起花金圓版四塊文職孔雀補服武職豹補
服四品起花金帽頂上銜青金石一大顆中嵌
小藍寶石一顆帶用起花金圓版四塊銀鑲邊
文職雲雁補服武職虎補服五品起花金帽頂
上銜水晶一大顆中嵌小藍寶石一顆帶用素
金圓版四塊銀鑲邊文職白鷴補服武職熊補
服六品起花金帽頂上銜硨磲一大顆中嵌小
藍寶石一顆帶用玳瑁圓版四塊銀鑲邊文職
鷺鷥補服武職彪補服七品上銜素金頂中嵌
小水晶一顆帶用素銀圓版四塊文職鸂鶒補
服武職補服與六品同八品起花金帽頂帶用
明羊角圓版四塊銀鑲邊文職鵪鶉補服武職
犀牛補服九品及雜職起花銀帽頂帶用烏角
圓版四塊銀鑲邊文職練雀補服武職海馬補
服在京都察院在外按察使等官俱獬豸補服
其朝服披肩接袖俱用粧緞蟒緞都察院都事
經歴筆帖式按察司經歴照磨等官補服各照
本身品級不得濫用獬豸舉人官生貢監生金
雀頂高二寸帶同八品青袍藍邊披領同生員
銀雀頂高二寸帶同九品藍袍青邊披領同外
郎錫葫蘆頂衣及披領皆純青耆老用錫頂不
用披領餘與外郎同
一房舍車馬衣服等物貴賤各有等第上可以兼
下下不可以僣上其父祖有官身殁曾經斷罪
者除房舍仍許子孫居住其餘車馬衣服等物
父祖既與無罪者有别則子孫概不得用
一房舍並不得施用重拱重簷樓房不在重簷之
限職官一品二品廳房七間九架屋脊許用花
樣獸吻梁棟斗拱簷桷彩色繪飾正門三間五
架門用緣油獸面銅鐶三品至五品廳房五間
七架許用獸吻梁棟斗拱簷桷青碧繪飾正門
三間三架門用黑油獸面擺錫鐶六品至九品
廳房三間七架梁棟止用土黃刷飾正門一間
三架門用黑油鐵鐶庶民所居堂舍不過三間
五架不用斗拱彩色雕飾
一庶民男女衣服並不得僣用金繡許用紵絲綾
羅紬絹素紗婦人金首飾一件金耳鐶一對餘
止用銀翠不得製造花樣金線粧飾
一帳幔並不許用赭黃龍鳳紋職官一品至三品
許用金花刺繡紗羅四品五品刺繡紗羅六品
以下許用素紗羅庶民用紗絹
一傘蓋職官一品二品銀葫蘆杏黃羅表紅裏三
品四品紅葫蘆杏黃羅表紅裏以上皆三簷(僉事)
(道亦同)五品紅葫蘆藍羅表紅裏六品以下八品
以上惟用藍絹皆重簷雨傘通油絹庶民不得
用羅絹涼傘許用油紙雨傘
一鞍轡並不許雕飾龍鳳紋
一器皿不許造龍鳳紋
一墳瑩石獸職官一品塋地九十步墳高一丈八
尺二品塋地八十步墳高一丈四尺三品塋地
七十步墳高一丈二尺以上石獸並六四品塋
地六十步五品塋地五十步墳高八尺以上石
獸並四六品塋地四十步七品以下二十步墳
高六尺以上發步皆從塋心各數至邊五品以上
許用碑龜趺螭首六品以下許用碣方趺圓首
庶人塋地九步穿心一十八步止用礦誌
一品官服色鞍轡等物除官府應用之家許令織
造外其私下與不應用之家製造者工匠依律
治罪
一軍民僧道人等服飾器用俱有定制若常服(言常)
(服則大服不禁)僭用錦綺紵絲綾羅彩繡器物用戧金
描金酒器純用(言純用若止用一件不禁)金銀及將大紅銷
金製為帳幔被褥之類婦女僭用金繡色衣服
金寶首飾鐲釧(言金寶則止用金飾無珠寶不禁)及用珍珠緣
綴衣履并結成補子蓋額纓絡等件事發俱照
律治罪服飾器用等物並追入官(婦女罪坐家長)奴僕
准用紡絲絹紬綿紬繭紬毛褐屯絹葛苧梭布
狢皮羊皮其緞紗及各樣細皮俱不許用長隨
亦照奴僕服飾違者照律治罪
一官吏軍民人等但有服飾僭用黃紫二色及蟒
龍飛魚斗牛器皿僭用硃紅黃顔色及親王法
物者俱比照僭用龍鳳紋律擬斷服飾器皿追
收入官
一凡官民人等用線纓者笞五十
一黃色秋香色五爪龍緞團補服及四爪暗蟒之
四團補八團補緞紗官民不許穿用其大臣官
員有
特賜五爪龍衣服及緞疋無論色樣俱許穿用若頒賜
五爪龍緞立龍緞挑去一爪穿用若官員軍民
人等違例濫用者係官革職平人枷號一箇月
杖一百失察官交部議處衣服入官
一凡平時所戴煖帽涼帽親王世子郡王長子貝
勒貝子入八分公俱用紅寶石頂未入八分公
固倫額駙和碩公主額駙民公侯伯鎮國將軍
和碩額駙及一品大臣俱用珊瑚頂輔國將軍
及二品官俱用起花珊瑚頂奉國將軍及三品
官俱用藍寶石頂及藍色明玻瓈奉恩將軍及
四品官俱用青金石頂及藍色湼玻瓈五品官
用水晶頂及白色明玻瓈六品官用硨磲頂及
白色湼玻瓈七品官素金頂八品官用起花金
頂九品官用起花銀頂未入流與九品同候補
候選與現任同凡九品之讀祝贊禮鳴贊序班
俱用八品起花金頂進士舉人貢生俱用金頂
生員監生俱用銀頂
一文武官員應用雨帽雨衣除二品以上仍照舊
例戴用大紅三品亦准用大紅雨帽四品五品
六品用紅頂黑鑲邊雨帽七品八品九品及有
頂帶人員俱用黑頂紅鑲邊雨帽其
内廷行走之員仍照舊例不論品級雨帽俱戴大紅
無論油帽氊帽一色服用僣用者照違
制論
一在籍候選吏員有僣穿補服干謁地方官者照
違
制律治罪
僧道拜父母
凡僧尼道士女冠并令拜父母祭祀祖先(本宗親屬在内)
喪服等第(謂斬裒期功緦麻之類)皆與常人同違者杖一
百還俗若僧道衣服止許用紬絹布疋不得
用紵絲綾羅違者笞五十還俗衣服入官其袈
裟道服不在禁限
失占天象
凡天文(如日月五緯二十八宿之屬)垂象(如日重輪及日月珥蝕景星彗孛之類)
欽天監官失於占候奏聞者杖六十
條例
一占候天象欽天監設觀星臺令天文生分班晝
夜觀望或有變異開具揭帖呈堂上官當奏
聞者隨即具奏
術士妄言禍福
凡隂陽術士不許於大小文武官員之家妄言(國家)
禍福違者杖一百其依經推算星命卜課不在
禁限
匿父母夫喪
凡聞父母(若嫡孫承重與父母同)及夫之喪匿不舉哀者杖
六十徒一年若喪制未終釋服從吉忘哀作樂
及參預筵晏者杖八十若聞期親尊長喪匿不
舉哀者亦杖八十若喪制未終釋服從吉者杖
六十若官吏父母死應丁憂詐稱祖父母伯
叔姑兄姊之喪不丁憂者杖一百罷職役不敘
(若父母見在)無喪詐稱有喪或(父母已殞)舊喪詐稱新喪
者(與不丁憂)罪同有規避者從(其)重(者)論若喪制
未終冒哀從仕者杖八十(亦罷職)其當該官司
知而聽行各與同罪不知者不坐其仕宦遠
方丁憂者以聞喪月日為始奪情起復者不拘
此律
條例
一内外官員例合守制者在内經由該部具題關
給執照在外經由該撫照例題咨回籍守制京
官取具同鄉官印結外官取具原籍地方官印
甘各結將承重祖父母及嫡親父母與為所後
父母例應守制開明呈報如有詐冒照律例治
罪俱以聞喪月日為始不計閏二十七箇月服
滿起復若服滿果無事故在家遷延者交該部
照例議處
一官吏丁憂除公罪不問外其犯贓罪及係官錢
糧依例勾問
一凡文武生員及舉貢監生過本生父母之喪期
年内不許應歲科雨考及鄉會二試其童生亦
不許應府州縣及院試有隱匿不報朦混干進
者事發照匿喪例治罪
一凡官員出繼為人後者於起文赴部選補之時
即將本生三代姓氏存殁一并開列選補之後
即行知照該省如有出仕之後始行出繼歸宗
者即著該員取具本旂原籍印結詳報咨部改
正三代倘有臨時先謀出繼歸宗預為匿喪戀
職地步者一經發覺將本官照匿喪例革職不
准原赦扶同出結之旂籍各官俱交該部照例
議處其扶同具結之隣族照不應重律杖八十
棄親之任
凡祖父母父母年八十以上及篤疾别無以次侍
丁而棄親之任及妄稱祖父母父母老疾求歸
入侍者並杖八十(棄親者令歸養候親終服闋降用求歸者照舊供職)若
祖父母父母及夫犯罪見被囚禁而筵晏作樂
者罪亦如之(筵晏不必本家併他家在内)
條例
一凡應補應選人員有親老情願終養者於本省
起文時即具呈該地方官轉詳咨部在籍終養
若現任官員祖父母父母年七十以上家無次
丁者或有兄弟而篤疾不能侍養及母老雖有
兄弟而同父異母者其父母年至八十以上雖
家有次丁願請終養者或出仕後兄弟忽遭事
故無人奉事者均不拘歴俸三年之限該督撫
查明該員倉穀錢糧並無虧空任内並無罣誤
取具印結具題俱准其回籍終養俟親終服滿
之日該督撫給咨赴部銓補如有捏報借名詭
避者發覺之日將呈請終養之員按律究擬並
將出結各官一併參處
喪葬(職官庶民三月而葬)
凡有(尊卑)喪之家必須依禮(定限)安葬若惑於風水及
托故停柩在家經年暴露不葬者杖八十(若棄毁死)
(屍又有本律)其從尊長遺言將屍燒化及棄置水中
者杖一百從卑幼並減二等若亡殁遠方子孫
不能歸葬而燒化者聽從其便其居喪之家
修齋設醮若男女混雜(所重在此)飲酒食肉者家長
杖八十僧道同罪還俗
條例
一旂民喪葬概不許火化除遠鄉貧人不能扶柩
歸里不得已擕骨歸葬者姑聽不禁外其餘有
犯照違
制律治罪族長及佐領等隱匿不報照不應輕律分别
鞭責議處
一民間遇有喪葬之事不許聚集演戲以及扮演
雜劇等類違者按律究處
一民間喪祭之事凡有用絲竹管絃演唱佛戲之
處該地方官嚴行禁止違者照違
制律治罪
鄉飲酒禮
凡鄉黨敘齒及鄉飲酒禮已有定式違者笞五十
(鄉黨敘齒自平時行坐而言鄉飲酒禮自會飲禮儀而言)
條例
一鄉黨敘齒士農工商人等平居相見及歲時晏會
揖拜之禮幼者先施坐次之列長者居上如佃
戸見田主不論敘齒並行以少事長之禮若親
屬不拘主佃止行親屬禮
一鄉飲坐敘高年有德者居於上高年淳篤者並
之以次序齒而列其有曾違條犯法之人列
於外坐不許紊越正席違者照違
制論主席者若不分别致使良莠溷淆或察知或坐中
人發覺依律科罪
大清律例卷十七
