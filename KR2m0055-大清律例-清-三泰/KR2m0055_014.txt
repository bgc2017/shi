(臣)劉統勲等謹
奏為奏
聞事竊(臣)部纂修全部律例前經奏明分為三次進
呈所有名例吏律戶律禮律兵律並刑律賊盜人命
鬭毆共十二卷已於本年五月初六日及六月初
九日具摺進呈
御覽均蒙
欽定今將第三次纂修刑律訴訟受贓詐偽犯姦雜犯
捕亡斷獄工律共八卷督捕則例一卷併毋庸纂
輯條例一卷謹繕
黃冊進呈
御覽恭候
欽定俟
命下之日(臣)館將此次及前兩次纂修條例另繕清漢
樣冊進
呈照例送交
武英殿刊刻(臣)館一面先行刊刻草本通行各省督
撫將軍一體遵行為此謹
奏請
旨乾隆三十二年七月初六日奏初七日奉
旨知道了欽此
