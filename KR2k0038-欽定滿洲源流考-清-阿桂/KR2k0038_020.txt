欽定滿洲源流考卷十六
國俗(一)
謹案自肅慎氏楛矢石砮著于周初徵于孔子厥
後夫餘挹婁靺鞨女真諸部國名雖殊而弧矢之
利以威天下者莫能或先焉良由稟質厚而習俗
醇騎射之外他無所慕故閱數千百年異史同辭
信乎扶輿剛粹之氣鍾聚於兹所以啓
王師無敵之先聲而緜
國家億萬年克詰方行之盛有由然也至於崇禮讓
重祭祀以及官制語言之屬史文所載均有可稽
所謂東方多君子之國而尊君親上先公後私尤
習尚之固然無庸勉強者也臣等謹立國俗一門
首列騎射冠服次政教文字次祭祀典禮次官制
語言而以物産雜綴終焉自肅慎以下比𩔖相從
仍冠滿洲於簡端以著舊俗之相符合云
滿洲
我
國家肇造大東敦龐之俗弧矢之威自古已然恭考
實錄我
太祖高皇帝以十三甲始申天討義問宏昭乙酉年哲陳
之役
太祖率近侍三人敗諸部八百人丙午年裴優之役我兵
二百敗烏拉兵萬人至天命四年薩爾滸之戰以
我衆數千殱明兵四十萬明之宿將銳師一舉而盡
我
太宗文皇帝服朝鮮降蒙古松山杏山之捷破明兵十三
萬咸用少擊衆一以當千固由
神武之姿出于
天授賢臣猛將恊力同心亦我貙虎熊羆之士有勇知方
騎射之精自其夙習而争先敵愾氣倍奮焉故也
若夫禀性篤敬立念肫誠祀
天祀
神典禮綦重較古人執豕酌匏之風尤為謹凜至于冠服
語言一遵舊制
訏謨諄戒永切
紹聞且自葉赫輝發烏拉哈達同一語音之國既先入
版圖我
太祖創製國書因心作則備極軌範
太宗命巴克什達海等繙譯書籍庫爾禅等記注政事天
聰六年
諭達海增加圈點七年
命記載諸臣詳加訂正同文之盛實肇于兹我
皇上繼志述事勖循舊章
諄諭八旗臣僕敦本率初罔弗
躬先而申訓之凡夫
崇勲偉績祭祀冠服語言文字之詳具載於
欽定開國方略滿洲祭
神祭
天典禮
皇朝禮器圖式大清通禮清文鑑諸書所以嚴萬世之
法守而鞏無疆丕丕基者燦然大備矣
騎射
御製恭瞻
太祖高皇帝所貽甲胄
武庫三曾器龍樓十襲緹千年過合甲七屬鄙函犀
仰
烈誠天授思難敢志擕雄關為近戶安恃一丸泥
御製恭瞻
太宗文皇帝所御弧矢
青莖如古直解角到今堅不禁秋霜感遐思寶月懸
比和經
手御似訓作心傳撻伐前猷在居歆總賴
天
御製再題實勝寺
故老今何在祗園此尚存藉尋禽敵烈總為戴
天恩臨汝心毋貳蠢兹氣已吞戎衣寰海定武噐再三捫
(是寺恭藏弗能勝)(太太祖高皇帝所御甲胄數人舉之而祖文皇帝所貽弓壯士弗能開矢長)
(四尺餘亦曾皇祖聖祖仁皇帝留寶劍云)繼序思
皇祖貽庥逮耳孫綿綿瓜有瓞億載永蟠根
御製全韻詩
尼堪外蘭者奸詭趁塊尨介於諸部間讒言恣紛哤
嗾明害我
祖罪魁李成梁(叶引先是尼堪外蘭隂搆明寕遠伯李成梁兵攻古哷城主阿太章京及沙濟城)
(主阿亥章京成梁授尼堪外蘭兵符率遼陽廣寕兵二路進成梁與遼陽副將分攻兩城尋克沙濟城殺)
(阿亥復合兵攻古哷城阿太章京妻䧟偕景祖女孫也景祖聞古哷兵警恐女孫被顯祖)
(往救既至見成梁兵方接戰令獨入城欲擕女孫歸阿太不從)(顯祖俟于城外顯祖俟良久亦)
(入城探之古哷守禦甚堅成梁攻之不能克因責尼堪外蘭起釁敗軍之罪尼堪外蘭懼至城大呼紿城)
(中士卒殺阿太降成梁盡誘城中人出而屠之尼堪外蘭復搆明兵害景祖顯祖焉)因報不
共天興師征其邦特標七大恨告
天天眷蒙(叶震怒二祖為明所害我然往詰明邊吏曰)(太祖聞之大慟勃祖父何故被害)
(汝等乃不共戴天之讐也明遣使謝曰非有意也誤耳乃歸二祖喪太祖謂使臣曰害我)
(祖父者尼堪外蘭所搆也必執以與我乃已明使不從且欲助之太祖益恨乃于天命三年以七大)
(恨告明無天其略曰我寸土端起釁害我)(祖父未嘗損明邊一草祖父恨一也明雖起釁)
(我尚欲修好設碑勒誓彼此毋越疆圉越者見即誅之明復渝誓言逞兵越界衛助葉赫恨二也明人每)
(歲踰疆攘奪我遵誓行誅明負前盟責我擅殺拘我廣寕使臣挾取十人殺之邊境恨三也明越境以兵)
(助葉赫俾我已聘之女改適蒙古恨四也柴河三坌撫安三路我累世分守疆土之衆耕田藝穀明不容)
(刈穫遣兵驅逐恨五也邊外葉赫獲罪于也昔天明偏信其言遣使遺書詬詈肆行凌侮恨六哈達)
(助葉赫二次來侵我自報之已而天既授我哈達之人矣明又黨之脅我還其國哈達數被葉赫侵)
(掠初呼倫諸國合兵侵我故葉赫天厭呼倫啓釁惟我是眷今明助天譴之抗天意倒置)
(是非妄為剖斷恨七也遂中人親統師征明撫順招降守城游擊李永芳徙城口以歸將駐營謝哩)
(甸明兵一萬来追還擊敗之斬總兵張承廕副將頗廷相參將蒲世芳遊擊梁汝貴等尋復攻克清河城)
(守城副將鄒儲賢及兵萬人盡殱焉)
制書代結繩
文教誨愚憃(滿州初無字字改太祖命巴克什額爾德尼噶蓋以蒙古制國書二臣以難辭)
(太祖曰無難也以蒙古字合我國語音聫綴成句即可因文見義遂裁定國書頒行傳布)
定旗以八色
武功赫駿厖(先是我國出兵校獵各隨族黨屯寨而行每人各出一矢十矢領以一長稱為牛录辛丑)
(年以徠服人衆編三百人為一牛录其長稱牛录額真乙夘年設甲喇額真轄五牛录又設固山額真轄)
(五甲喇左右設兩梅勒額真初設黃白紅藍四旗後參用其色鑲之共為八旗)以次平諸部
遂逮松花江(松阿哩烏拉國語謂天漢江即漢文所謂松花江是烏拉貝勒布占泰所據地)
(也於癸巳年被擒至癸丑年滅其部)肘腋患既除疆場漸拓張(叶年己亥滅)
(哈達丙午滅輝發巳未滅葉赫於是境壌日益恢廓矣)遼陽駐明軍望之心已
降
右
太祖興師征明
二十萬衆明興師號稱世萬威臨之兵分四路各出
竒並趨興京力不遺(己未二月明帝命經略楊鎬等統兵二十萬號四十萬來攻左)
(翼中路以杜松王宣趙夢麟張銓督兵六萬由渾河出撫順關右翼中路以李如栢賀世賢閻鳴泰督兵)
(六萬由清河出鴉鶻關左翼北路以馬林麻岩潘宗賢督兵四萬由開源合葉赫兵出三岔口右翼南路)
(以劉綎康應乾督兵四萬合朝鮮兵出寬甸口期並趨我興京)
太祖聞報初弗疑應之以暇安其危堂堂陣復正正旗藎
臣志同
太宗辭(三月朔我西南兩路偵卒以明兵逼境告南也太祖曰明使我先見南路有兵者誘我兵而其)
(由撫順西來者必大兵急宜拒戰乃率大貝勒代善及衆貝勒大臣統城中兵出大貝勒前行偵卒又以)
(明兵出清河路來告大貝勒曰清河路仄兵未能驟至宜先往撫順以逆敵兵遂與達爾漢侍衛扈爾漢)
(集兵以待事後太祖時貝勒太宗文皇帝稱在界四貝勒以祀至謂大曰我築城夫役藩)
(山倘明兵奮力攻之柰何宜急進以安其心于是令軍士擐甲趨至太蘭岡大貝勒與扈爾漢欲駐兵僻)
(地以伺以僻太宗曰正宜耀兵示敵壯我士卒夫役之膽何為巴勒魯額亦都曰四貝勒之言)
(是也我兵當堂堂正正以向敵遂督兵赴界藩對明兵營列陣而待)
父子兄弟同努力(叶)子弟之兵左右隨人自為戰如熊羆
快馬斫陣殱厥魁(呌)殭尸流若雁鶩靡(叶衛先是我防築城之)
(兵見杜松等兵過將半尾追之與夫役合據界藩之吉林崖杜松引兵來攻我兵下擊一戰而斬百人我)
(衆貝勒甫至見明兵攻吉林崖者約二萬人又一軍列薩爾滸山巔遥為聲勢大貝勒與諸將議遣兵千)
(人往助防衛兵馳下壓擊而以右翼四旗夾攻之别以左翼四旗當薩爾滸山之兵太祖至復令右)
(二旗兵遥望界藩明兵俟我兵馳下時并力以戰乃合六旗兵進攻薩爾滸山明兵列陣發鎗礮我兵仰)
(射之奮力衝擊不移時破其營壘死者相枕籍而夾攻界藩之兵縱横馳突無不一當百遂大破其衆明)
(總兵杜松王宣趙夢麟皆歿於陣横屍亘山野血流成渠士卒死者蔽渾河而下如流凘時馬林兵四萬)
(夜營於尚間崖翼旦大貝勒以三百騎馳往馬林濬壕三匝外列火器繼列騎兵又開原道潘宗顔一軍)
(約萬人營斐芬山游擊龔念遂李希泌亦率兵萬餘營於幹琿鄂謨環車楯列火器太祖與太)
(宗所率兵不滿千分其半下馬步戰明兵發火器以拒太宗引騎士衛入我步兵所其車楯明兵又)
(大敗龔念遂李希泌皆陣殁五人至尚間崖明兵方布陣)(太祖急引侍從四太祖趣我軍先據)
(山巔下擊衆方欲登山而馬林營内及壕外兵合其太祖今我軍下馬步戰大貝勒怒馬迎敵直入)
(陣二貝勒阿敏三貝勒莾古爾泰與衆台吉各鼓勇奮進遂敗明兵斬捕無算我六旗兵亦人自為戰飛)
(矢利刃所向無前明兵不能支大敗而遁我兵乘勝追擊明副將麻岩及大小將士皆陣歿總兵馬林僅)
(以身免葉赫太祖復集軍士馳攻斐芬山潘宗顔全軍盡歿貝勒錦台什布楊古聞明兵敗大驚遁)
(去時劉綎李如栢兩路之兵已近逼興京禦劉太祖至命大貝勒三貝勒及我太宗統軍綎而)
(留兵四千於都城待李如栢等率精太宗同兩貝勒兵甫出瓦岡喀什窩集劉綎所銳二萬已分其)
(半前掠將登阿布達哩岡前督太宗告大貝勒曰兄統大兵留此相機為援吾兵登岡自上下擊之)
(大貝勒亦與出衆太宗約左右夾擊戰甚太宗遂引精騎三十超前自山馳下擊之酣後軍遂)
(衝突而入大貝勒又率兵夾攻明兵大潰綎戰太宗乘勝追擊與劉綎遇殱其兩營兵萬人劉死是)
(時明海蓋□康應乾與朝鮮兵營於富察之野甲仗堅銳太宗同衆貝勒至督兵進攻明兵朝鮮兵)
(競發火器忽大風驟作揚沙走石烟塵反撲敵營我軍乘之飛矢如雨又大破其衆殱二萬人康應乾遁)
(去游擊喬一𤦺奔朝鮮我兵逐之朝鮮元帥姜功烈詣營降一琦自縊死楊鎬聞三路兵敗急檄總兵李)
(如柏副將賀世賢等還軍如柏等自呼蘭路遁歸我哨兵二十人見而鳴螺呼噪下擊殺四十人明兵奪)
(路而走相蹂踐死者復千餘)破廿萬兵弗踰時其詳則見書事詞(是役)
(也明兵二十萬四路來侵我兵以少擊衆所向克捷五日之間悉為我軍誅滅其宿將猛士暴骸骨於外)
(士卒死者不啻十餘萬而我士卒僅損二百人此誠上天佑助神武昭宣我國家億萬載丕基)
(實肇乎此詳見向所作薩爾滸之戰書事篇)恨不行間供驅馳薩爾滸戰
王業基用示百世綿本支
右
太祖破明四路兵
射獵習軍旅國俗舊弗違以此善攻戰諸部讋
武威我
祖常冬狩雪霽餘濘泥
徒步過岡原因之行擷衣侍衛相竊語何用愛此為
聞而笑諭曰寧之慳斯微要當崇節儉物力惜應思設解
賜爾輩完潔豈弗宜衆乃服
盛德躬行化在兹(霑濡太祖嘗出獵雪初霽恐草上浮雪擷衣而行侍衛等私語曰上)
(何所不有而惜一衣耶衣賜太祖聞之笑曰吾豈為無衣而惜之吾常以汝等與其被雪霑濡)
(何如鮮潔為愈躬行節儉微物必惜汝等正當效法耳)敝袴待有功韓侯誠小
哉(叶)允合
示家法奕葉恒遵依
右
太祖擷衣行獵
春蒐復秋獮豈不戒虞箴惟切
覲揚志
寧辭歲月侵(必克皇祖以我朝素嫻騎射故能戰必勝攻且深念祖宗創業艱難而開)
(國諸臣亦皆勇果無敵由於所習之精勤也恐承平日久人或貪安逸而忘本務是以常舉行圍之)
(典自康熙壬戌以迄壬寅或近在獵於邊墻或或三田於塞外幾無虚歲而南苑城南尺五歲)
(四莅焉凡以長治講武習勞景深遠前徽而敦舊俗為國家久安計者至也)
多能固天縱(二把皇祖神勇天錫及者力能挽強並用十長箭臣下罕有曾見聖諭且)
(矢無虚發圍中射鹿率多貫脇洞胸即猛如虎健如熊捷如兔亦往往壹發殪之)
久道仰君臨避暑山莊闢受
恩予最深(戊子始構避暑山莊於熱河自是歲以四五月駐蹕秋則蒐狩木蘭孫臣十二歲時)
(蒙見)(恩眷養育宫中扈從山莊日侍習射左右親皇祖披閱奏章引見官吏宫門諸事敬)
(識之不敢忘及至木蘭中承念及恩慈愛護而期許者尤出諸孫之右至今每一輒為淚下曾於)
(事賜居之萬壑松風榜曰紀晏寧恩堂作記以誌其所以凜遵無逸不敢駐山莊而勤政敕)
(幾幸木蘭而先勞肄武以至優撫藩部柔懷遠人無一非追憶見聞率循成憲承祖志即期以)
(報恩耳祖)
右
聖祖行圍講武
謹案我
朝騎射精嫻所向無敵
列祖
列宗神勇天錫尤亘古所未聞猶恐臣民日久稍忘故
風復時時
諄諭及之我
皇上紹聞繩
武是
闡是
行備見於
御製詩中蓋
大訓所存非僅陳土風已也(臣)等謹錄冠肅慎諸條之
前以著萬世
家法所自云
周
國語有隼集於陳侯之庭楛矢貫之石砮其長
尺有咫仲尼曰隼之來也遠矣此肅慎民之矢
也
漢
後漢書夫餘國善射其人彊勇而謹厚以弓矢
刀矛為兵
後漢書挹婁國衆雖少而多勇力又善射發能
入人目弓長四尺力如弩矢用楛長一尺八寸
青石為鏃(案國語所稱長尺有咫者指石鏃而言而後漢書以下乃皆云矢長尺八)
(寸夫以四尺之弓而矢僅尺餘恐無是理)
後漢書馬韓其人壯勇
後漢書東沃沮人性質直彊勇便持矛步戰
後漢書濊能步戰作矛長三丈或數人共持之
三國
三國志夫餘其人強勇謹厚以刀矛弓矢為兵
家家自有鎧仗
三國志挹婁人多勇力其弓長四尺力如弩矢
用楛長尺八寸青石為鏃善射射人皆入目其
人衆雖少隣國畏其弓矢卒不能服
三國志馬韓其人性強勇弁韓便步戰兵仗與
馬韓同
晉
晉書肅慎氏一名挹婁有石弩皮骨之甲檀弓
三尺五寸楛矢長尺有咫
晉書夫餘國其人強勇
晉書馬韓性勇善用弓楯矛櫓雖有攻戰而貴
相屈服弁韓其風俗類馬韓兵器亦與之同
通考挹婁處山險善射中人即死隣國畏其弓
矢
南北朝
魏書勿吉其人勁悍善射弓長三尺箭長尺二
寸以石為鏃(案此云箭長尺二寸蓋沿後漢書之誤)
周書百濟兵有弓箭刀矟俗重騎射
北史夫餘王子朱蒙善射王狩于田以朱蒙善
射給一矢殪獸甚多
北史新羅甲兵同於中國選人壯健者悉入軍
烽戍邏俱有屯管部伍風俗刑政與百濟同每
八月十五日設樂令官人射賞以馬布
北史勿吉勝兵數千多驍武黑水部尤勁矢皆
石鏃人皆善射以射獵為業
通考新羅八月望日大宴官吏射其庭畜牧海
中山須食乃射
隋
隋書百濟俗尚騎射
隋書新羅風俗與百濟同
括地志靺鞨人多勇力善射弓長四尺如弩矢
用楛青石為鏃
通考勿吉國其人勁悍常輕豆莫婁諸國其粟
末部勝兵數千多驍武伯咄部勝兵七千安車
骨拂涅號室黑水白山五部勝兵並不過三千
而黑水部尤為勁健自拂湼以東矢皆石鏃最
為強國人皆善射常以七八月造藥傳矢以射
禽獸中者立死隋開皇初文帝詔其使曰朕聞
彼土人勇今來實副朕懷厚勞之令宴飲於前
使者與其徒起舞曲折多戰鬭容
唐
舊唐書黑水靺鞨處北方最稱勁健兵器有角
弓及楛矢渤海靺鞨勝兵數萬人渤海王大祚
榮驍勇善用兵
新唐書黑水靺鞨人勁健善步戰射獵其矢石
鏃長二尺蓋楛砮遺法
册府元龜唐龍朔三年百濟西部人黑齒常之
來歸常之長七尺餘驍勇有謀略
五代
五代史黑水靺鞨其兵角弓楛矢
五代會要黑水靺鞨處北方尤稱勁健兵器有
角弓楛矢
遼
通考契丹主嘗攻女真女真衆裁萬人而弓矢
精勁契丹引去大為山林之兵掩襲殺戮
契丹國志女真其人朴勇每出戰皆被重扎精
於騎射從古以來無盗賊詞訟之事
契丹國志渤海國男子多智勇有三人渤海當
一虎之語
松漠紀聞渤海男子多智謀驍勇出他國右契丹
太祖徙其名帳千餘戶于燕有戰則用為前驅
金
金史女真舊無鐡鄰國有以甲胄來鬻者景祖
傾貲厚價以與貿易亦令昆弟族人皆售之得
鐡既多因之以修弓矢備器械兵勢稍振
金史遼主命穆宗討蕭哈里(滿洲語有水寬甸處也舊作海里今)
(改正)募軍得甲千餘女真甲兵之數始見於此蓋
未嘗滿千也至是太祖勇氣自倍曰有此甲兵
何事不可圖渤海留守以甲贈太祖太祖不受
曰被彼甲而勝則是因彼成功也是時遼追哈
里兵數千人攻之不能克穆宗謂遼將曰退爾
軍我獨當取哈里太祖策馬突戰流矢中哈里
首墮馬執而殺之大破其軍金人自此知遼兵
之易與也
金史太祖十歲好弓矢甫成童即善射嘗南望
高阜一發過之度所至諭三百二十步天德三
年立射碑以識焉
金史太祖始伐遼徵諸路兵得二千五百人遼
將耶律色實(滿洲語麺條餑餑也舊作謝十今改政)墮馬遼人前
救太祖射救者斃併射色實飲矢之半有突騎
前又射之徹札洞胸太祖免胄而戰或自傍射
之矢拂於顙太祖顧見射者一矢而斃謂將士
曰盡敵而止衆從之勇氣自倍敵大奔蹂踐死
者十七人遼蕭嘉哩等將步騎十萬會鴨子河
太祖自將擊之甲士三千七百至者纔三之一
俄與敵遇會大風起乘風擊之遼兵潰遼人嘗
言女真兵若滿萬則不可敵至是始滿萬云
金史遼帝自將七十萬自圖們西還太祖兵止
二萬追及之使右翼先戰兵數交左翼合而攻
之遼兵大潰我師馳之横出其中遼師敗績
金史世宗善騎射國人推為第一每出獵耆老
隨而觀之
金史世宗謂宰臣曰會寧乃國家興王之地自
海陵遷都女真人寖忘舊風非長久之計甚欲
一至會寧使子孫見舊俗庶幾效習之二十二
年勅西北路招討司勒明安穆昆官督部人習
武備又謂右丞相原王曰爾嘗讀太祖實錄乎
太祖征瑪展(滿洲語大披箭也舊作麻産今改正)襲之至泥淖馬
不能進太祖捨馬而步罕都(滿洲語稻也舊作歡都今改正)射
中瑪展遂擒之創業之難如此可不思乎又謂
宰臣曰西南西北兩路招討司地隘明安人戸
無處圍獵不能嫻習騎射委各明安穆昆官依
時教練
金史兵志金興用兵如神戰勝攻取無敵當世
俗本鷙勁人多沈雄兄弟子姪才皆良將部落
保伍技皆銳兵無事耕可給衣食有事戰可致
俘獲勞其筋骨以能寒暑徵發調遣事同一家
是故將勇而志一兵精而力齊
通考女真俗勇善射能為鹿鳴以呼羣鹿而射
之(按今哨鹿之制以本為哨具又象鹿之首戴之使鹿不疑惟精於獵者能之詳見御)
(製哨鹿賦)
大金國志女真人善騎射耐饑渴苦辛騎上下
崖壁如飛濟江河不用舟楫浮馬而渡
大金國志金都會寧四時皆獵燕都城外皆民
田三時無地可獵候冬月則出出必踰月每獵
則以隨駕軍密布四圍名曰圍場
大金國志金國凡用師征伐上自大元帥中自
萬戶下至百戶飲酒會食略不間别與父子兄
弟等所以上下情通無閉塞之患國有大事適
野環坐畫灰而議自卑者始議畢即漫滅之不
聞人聲軍將行大會而飲使人獻策主帥聽而
擇焉其合者即為特將任其事暨師還戰勝又
大會問有功者隨功高下支賞舉以示衆衆以
為薄則增之
北盟錄女真用兵以戈為前行號曰硬軍人馬
皆全甲刀棓自副弓矢在後設而不發非五十
步不射弓力七斗箭鏃至六七寸形如鑿入輒
不可出隊伍之法五長擊柝十長執旗百長挾
鼓千人長則旗幟金鼓悉備將自執旗人視所
向而趨自主帥至步卒皆自控馬每五十人為
一隊前二十人全裝重甲持棍槍後三十人輕
甲操弓矢遇敵必有一二人躍馬而出先觀敵
陣之虚實或向其左右前後結隊而馳擊之百
步之内弓矢齊發中者常多其分合出入應變
若神
北盟錄女真善騎上下崖壁如飛精射獵每見
巧獸之蹤能躡而推之淂其潛伏之所以樺皮
為角吹作呦呦之聲呼鹿射之
馬擴茆齋自叙擴隨金主打圍自拉林河東行
每旦金主於積雪中以一虎皮背風而坐諸將
各取所佩箭一枝擲占遠近各隨所占左右上
馬軍馬皆單行每騎相去五七步接續不絶兩
頭相望常及一二十里候放圍盡金主上馬去
後隊一二里立認旗以行兩翼騎兵視旗進趨
凡野獸自内赴外者四圍得迎射外赴内者湏
主將先射凡圍如箕掌徐進約三四十里近可
宿之處即兩梢合圍漸促湏臾作二三十匝野
獸迸走或射或擊盡斃之取火炙㗖騎散之宿
處金主言我國中最樂無如打圍其行軍布陣
大概出此
冠服
御製長寧寺恭瞻
太宗所貽冠服二首
羹牆有志難為覩
冠服重瞻仰
聖靈應現吉祥雲作盖千秋萬載護長寧
戎衣汗馬
躬勞苦繼述常懷
烈祖靈儉樸心欽發篋始微言那藉李邦寧(按元史大安閣中有故篋)
(李邦寕對云此世祖所遺裘帶有聖訓曰藏此使見吾樸儉云云)
御製全韻詩
觀史知治亂匪詡文藻彬
常稱金世宗不愧賢君真熙宗廢舊制海陵荒樂頻大定
奮法祖勤求治理臻衣服及語言一惟舊制遵雖垂
訓如此後世忘其諄乃知耽酒色無不致亡淪又如
達海輩屢勸易衣冠(叶)不從謂拒諫比喻
曉諸臣寬衣大袖坐勞薩忽挺身其孰能禦之何異尚左
人
在朕豈變更所以示子孫(叶)煌煌
祖訓昭世守應無悛(叶)卧碑勒箭亭乾隆壬申春(崇德元年十一)
(月命内太宗御翔鳳樓集諸王貝勒八旗大臣等曰弘文院大臣讀大金世宗本紀諭衆)
(爾等審聽之世宗者蒙古漢人諸國聲名顯著之賢君也故當時後世咸稱為小堯舜朕披覧此書悉其)
(梗㮣殊覺心往神馳耳目倍加明快不勝歎賞朕思金太祖太宗法度詳明可垂久遠至熙宗合喇及完)
(顔亮之世盡廢之耽于酒色盤樂無度效漢人之陋習世宗即位奮圖法祖勤求治理惟恐子孫仍效漢)
(俗預為禁約屢以無忘祖宗為訓衣服語言悉遵舊制時時練習騎射以備武功雖垂訓如此後世之君)
(漸至懈廢忘其騎射至于哀宗社稷傾危國遂滅亡乃知凡為君者耽于酒色未有不亡者也先時儒臣)
(巴克什達海庫爾禪屢勸朕改滿洲衣服效漢人服飾制度朕不從輒以為朕不納諫朕試設為比喻如)
(我等于此聚集寬衣大袖左佩矢右挾弓忽遇碩翁科羅巴圖魯勞薩挺身突入我等能禦之乎若廢騎)
(射寬衣大袖待他人割肉而後食與尚左手之人何以異耶朕發此言實為子孫萬世之計也在朕身豈有)
(變更之理恐日後子孫忘舊制廢騎射以效漢俗故常切此慮耳我國士卒初有幾何因嫻于騎射所以)
(野戰則克攻城則取天下人稱我兵曰立則不動京摇進則不回顧威名震懾莫與争鋒此番往征燕)
(出邊我之軍威竟為爾八大臣所累矣故諭及爾等其謹識朕言乾隆十七年春因恭讀太宗實錄)
(敬述此遵聽諭立卧碑子箭亭鎸示子孫臣庶使皆毋忘以綿我國家億載丕緒)
右
太宗訓守冠服騎射舊制
謹按我
朝冠服制度法守攸關尤與騎射舊俗為便
太宗文皇帝睿慮深遠反覆
申諭迥非當時達海諸臣所能仰窺萬一
皇上述
訓垂謨昭示億載洵乎
先
後聖之揆一也臣等恭錄
聖製用鋕遵循仍以各史所載條繫於後以備考核
焉
漢
後漢書馬韓布袍革履弁辰衣服潔清
三國
三國志夫餘在國衣尚白白布大袂袍袴履革
鞜出國則尚繒繡綿罽大人加狐哩狖白黑貂
之裘以金銀餙冒
三國志馬韓其俗好衣幘下戶朝謁皆假衣幘
自服印綬衣幘千有餘人以瓔珠為財寶或以
綴衣為飾衣布袍足履革蹻蹋弁辰衣服潔清
晉
晉書夫餘國出使乃衣錦罽
晉書馬韓貴瓔珠用以綴衣衣布袍履革蹻
南北朝
魏書勿吉男子皮裘婦人布裙
周書百濟六品以上冠飾銀華七品紫帶八品
皂帶九品赤帶十品青帶十一品十二品皆黃
帶十三品至十六品皆白帶若朝拜祭天其冠
兩廂加翅戎事則否婦人衣似袍而袖微大
南史百濟衣服潔淨
北史新羅服色尚畫素
唐
舊唐書百濟國其王服大袖紫袍青錦袴烏羅
冠金花為飾素皮帶烏革履官人盡緋為衣銀
花飾冠庶人不得衣緋紫
新唐書新羅男子褐袴冒以黑巾婦人長襦
新唐書渤海以品為秩三秩以上服紫牙笏金
魚五秩以上服緋牙笏銀魚六秩七秩淺緋衣
八秩綠衣皆木笏
五代
五代會要新羅朝服尚白
契丹國志新羅國服色尚素
金
金史世宗謂大臣曰國初風俗淳儉居家帷布
衣非大會賓客未嘗輒烹羊豕二十七年禁女
真人不得改稱漢姓及學南人衣裝犯者抵罪
金史輿服志金人之常服四帶巾盤領衣烏皮
靴其束帶曰陶罕(滿洲語帶餙也舊作吐鶻今改止)巾之制以
皂羅若紗為之其衣色多白三品以皂窄袖盤領
縫腋下為襞積而不缺袴其胷臆肩袖或餙以
金繡其從春水之服則多鶻捕鵝雜花卉之餙
其從秋水之服則以熊鹿山林為文其長中骭
取便於騎也陶罕玉為上金次之犀象骨角又
次之銙周□小者間置於前大者施於後左右
有雙䤩尾納方束中其刻琢多如春水秋山之
餙左佩牌右佩刀刀貴鑌尚雞舌木黃黑相半
有黑雙距者為上或三事五事寳飾以醬瓣樺
&KR1873;口飾以鮫或屑金鍮和漆塗鮫隙而礲平之
醬瓣樺皮斑文色殷紫如醬中豆瓣也産其國
故尚之女真人不得學南人裝束
北盟錄女真地極寒衣黑裘細布貂鼠青鼠狐
貉之衣
大金國志金俗好衣白自滅遼臣宋漸有文飾至
於衣服尚如舊俗貴賤以布之粗細為别富人
春夏多以紵絲綿紬為衫裳亦間用細布冬以
貂鼠青鼠狐貉皮或羔皮為裘或作紵絲紬絹
秋冬亦衣羊皮或獐鹿皮為衫袴襪皆以皮
謹案白山黑水風氣質純騎射之精嫻士卒之
勇果自肅慎以下史傳所載皆同至於用兵若
神人自為戰如金史所稱兄弟子姪才皆良將
部落保伍技皆銳兵徵發調遣事同一家者尤
與我
朝俗尚相近故能風馳電掃所向無前所謂子弟
之衛父兄手足之捍頭目猶未足盡其形容矣
至冠服與騎射相需為用肅慎夫餘制度簡質
新羅渤海漸事文飾金興而返質還淳務從其
朔金世宗申禁國人不得學南人装束誠以故
俗不可忘而於習武誠為利便我
朝冠服之制不必盡與金同而便於騎射視金史
所載尤為過之洵億萬世所當遵守也
欽定滿洲源流考卷十六
