太常續考卷八
泰享殿
殿在圜丘後嘉靖十七年上欲宗祀皇考以配上帝詔
舉大享禮于玄極寶殿二十四年乃撤大祀殿即於舊
址建泰享殿其上臺三成殿制周圍為十二方殿後為
皇乾殿東為神庫宰牲亭神厨玄極寶殿殿建于宫右
乾隅即舊欽安殿也嘉靖中行大享祈榖禮其中改名
玄極寶殿隆慶元年大享祈榖禮罷仍名欽安殿祈榖
嘉靖九年既建圜丘方澤分祀天地復以歲孟春上辛
日祀上帝於大祀殿行祈榖禮言官夏言議請南北二
郊奉太祖配祈榖奉文皇帝配下廷議羣臣以為不可
疏留中言又疏請上怒羣臣違君叛禮令祈榖二祖並
配二郊專奉太祖配十年又改以啓蟄日行祈榖禮于
圜丘仍止奉太祖配十八年春又改行祈榖禮于玄極
寳殿不奉配二十四年撤大祀殿改建泰享殿復擬行
祈榖禮于泰享殿後殿成止行于玄極寶殿隆慶元年
祈榖禮罷
一驚蟄日行祈榖禮于泰享殿
一前期一月本寺擇吉日詣犧牲所洗滌牲隻後每日
差屬官一員看滌務期潔淨以備供祀本日委協律
郎提調樂舞生執事于太和殿朝夕演習禮樂
一前期十五日本寺具題請看牲次題請命大臣四員
看牲
一行手本知會看牲大臣
一前期七日行揭帖知會司禮監接看牲官本奏祭祀
一行手本知會鴻臚寺請陞殿奏祭祀行揭帖知會司
禮監奏祭祀
一前期六日本寺官早詣景神殿候上致辭拜告
一告辭孝玄孫嗣皇帝御名明日恭視祈榖牲儀謹詣
祖宗列聖帝后神位前恭預告知
一前期五日上御奉天門本寺官跪奏看牲官員題本
進司禮監官接本去訖奏云請聖駕看牲承旨叩三
頭速出詣犧牲所候上至導上至犧牲所香案太常
卿同冬至奏牛犢北羊鹿兔豕大祀改祈榖上視畢
回至景神殿致辭參拜畢上回宫
一參辭孝玄孫嗣皇帝御名恭視祈榖牲儀回還恭詣
祖宗列聖帝后神位前謹用參拜
一告參合用香燭俱與(大報同)
一前期四日本寺官具公服奏祭祀進銅人齋牌于文
華殿東安設北向
一齋牌嘉靖幾年幾月幾日啓蟄行祈榖禮于泰享殿
某日午後沐浴更衣某日為始致齋三日
一東西長安門告示太常寺為祭祀事嘉靖幾年幾月
幾日啓蟄行祈榖禮于泰享殿文武百官自本月某
日午後沐浴更衣於本衙門宿歇某日為始致齋三
日其陪祀官員除年老殘疾軆氣瘡疥刑餘喪過之
人不與外文官五品以上武官四品以上至日各具
祭服陪祀合行知會
一前期三日本寺官詣太和殿演習禮樂畢詣犧牲所
看牲樂舞生早詣泰享殿各門燒香前期二日本寺
卿同光禄卿面奏省牲行揭帖知會司禮監填祝版
一前期一日本寺卿同光禄卿省牲復命博士捧祝版
于文華殿上填御名訖博士捧出安于香帛亭内厨
役擡至泰享殿神庫供奉本寺官詣景神殿候致辭
一告辭孝玄孫嗣皇帝御名明日祇詣南郊行祈榖禮
謹詣祖宗列聖帝后神位前恭預告知是日午後本
寺官率鋪排厨役陳設天座供器等項樂舞生陳設
樂器是夜三更時分本寺官請神位奉安陳設籩豆
一陳設
一儀注
正祭日昧爽免朝錦衣衞備法駕設板輿于奉天門下
正中上常服乘輿至内西天門外神樂觀二知觀叩頭
起執提爐導至神路錦衣衞官跪奏落輦上降輿導引
官導上至大次具祭服出導引官導上由左門入至陛
上典儀(唱)樂舞生就位執事官各司其事内贊對引官
導上至拜位内贊奏就位典儀(唱)迎帝神奏樂内贊
奏陞壇導上至香案前奏跪奏搢圭奏上香訖奏出圭
復位樂止奏四拜(傳贊百官同)典儀(唱)奠玉帛奏樂内贊奏
陞壇導上至御案前奏搢圭上受玉帛奏獻玉帛訖奏
出圭復位樂止典儀(唱)進爼奏樂内贊奏陞壇導上至
爼匣前奏搢圭奏進爼奏出圭復位樂止典儀(唱)行初
獻禮奏樂内贊奏陞壇導上至御案前奏搢圭上受爵
奏獻爵訖奏出圭奏詣讀祝位奏跪(傳贊衆官皆跪)樂暫止贊
讀祝訖樂復作奏俯伏興平身(傳贊百官同)奏復位樂止典
儀(唱)行亞獻禮行終獻禮奏樂(儀同初獻惟不讀祝)樂止太常卿
于殿西東向立(唱)賜福胙内贊奏詣飲福位導上至飲
福位光禄卿捧福酒胙跪進于上右内贊奏跪奏搢圭
奏飲福酒訖奏受胙訖奏出圭俯伏興平身復位奏四
拜(傳贊百官同)典儀(唱)徹饌奏樂樂止典儀(唱)送帝神奏樂
奏四拜(傳贊百官同)樂止典儀(唱)讀祝官捧祝進帛官捧帛
掌祭官捧饌各恭詣泰壇上退拜位之東典儀(唱)望燎
奏樂捧祝帛饌官出殿門内贊奏詣望燎位内贊對引
導上至燎所燎半奏禮畢導引官導上至大次易祭服出
樂止上回至景神殿參拜本寺官詣景神殿候上至參拜
一參辭孝玄孫嗣皇帝御名祗詣南郊祈榖禮成參詣
祖宗列聖帝后神位前謹用參拜
一正祭祝文維嗣天子臣御名祗奏于皇天上帝曰候
維啓蟄農事將舉爰以兹辰敬祈洪造謹率臣僚以
玉帛犧齊粢盛庶品備斯明潔恭祀上帝于泰享殿
仰希垂鑒錫福蒸民俾五榖以皆登普萬方之咸賴
尚享
一樂章
迎神中和
臣惟穹昊兮民物之初為民請命兮祀禮昭諸
合四上四尺四合工尺六工尺一尺一合四合
備筵率職兮祈洪庥臣衷微𦕈兮悃懇誠攄
四合四一尺工六尺工尺一合尺一合四合
遥瞻駕降兮霽色輝歡迎鼓舞兮迓龍輿
合四一四尺工六工合四一四尺一四合
臣愧菲才兮后斯民願福斯民兮聖恩渠
工尺一尺工六工尺六工尺一尺合四合
奠玉帛肅和
烝民勤職兮農事顓蠶工亦慎兮固桑阡
合四上四尺四合尺六工尺一尺合四合
玉帛祗奏兮暨豆籩仰祈大化兮錫以豐年
合四工四尺工六尺工六尺四尺一合四合
進爼咸和
鼎烹兮氣馨香羞兮旨醽帝垂享兮以歆
合四上四尺六工尺一尺工尺合四一四
烝民蒙福兮以寕
六工尺一合四合
初獻壽和
禮嚴兮初獻行百職趨蹌兮珮琤鳴
合四上四合四工六尺一尺六工尺
臣謹進兮玉觥帝心歆鑒兮歲豐亨
工尺一尺六工六工尺一尺合四合
亞獻景和
二觴舉兮致虔清醴載斟兮奉前
合四一尺六尺六工一尺合四合
仰帝容兮忻穆臣感聖恩兮實拳拳
工六工一工尺合四上四尺一四合
終獻永和
三獻兮一誠微禋禮告成兮帝鑒是依
合四上四工尺六工一尺工六尺工尺
烝民沐德兮歲豐禨臣拜首兮竭誠祈
合四一四尺工六工六工一尺合四合
徹饌凝和
三獻週兮肅乃儀爼豆敬徹兮弗敢遲
四尺上四六上尺工尺上四上四合四
願留福兮丕而曰雨曰晹兮若時
合四一尺六尺工尺上四工上四
送帝神清和
祀禮告備兮帝鑒彰臣情上達兮感昊蒼
合四上四尺六工尺六工尺一尺合四合
雲程肅駕兮返帝卿臣荷恩眷兮何以忘
上尺一尺工尺六工合四一四尺一四合
祥風瑞藹兮彌壇壝烝民率土兮悉獲豐康
六工尺一尺工六工合四一四尺一合四合
望燎太和
遥覩兮天衢長邈彼寥廓兮去上方
合四上四合尺工六尺一尺合四合
束帛薦火兮希昇聞悃愊已通兮沛澤長
四合四一尺工六尺一尺合四尺一四合
樂終九奏兮神人以和臣同率土兮咸荷恩光
六工尺一尺六工尺工合四一四尺一合四合
一合用豋簠簋籩豆碟俱青磁
一登壇請神牌掌祭卿一員贊禮官一員讀祝官一員
對引官一員司香官一員進爼官二員舉麾官二員
導引官六員典儀二人通贊二人𫝊贊二人捧帛二
人執爵一人司尊一人樂生七十二人武舞生六十
六人文舞生六十六人
一樂器旌節干戚籥羽全
一執事青羅祭服全
一樂舞生紅羅袍全淨衣共二百一十四套鋪排厨役
二百五十名
一本寺庫内出制帛香燭果品等物告祀帛一段青色
青版一片降香一炷塊香一斤散降香二百斤薰輦
速香一斤提爐速香一斤二斤燭四枝照道四兩燭
十八枝八兩燭八枝四兩燭十枝簽版進銅人二兩
燭十八枝雜照二兩燭五百枝檀香五錢紅棗五斤
栗子五斤榛仁三斤菱米三斤芡實三斤砂糖一斤
香油三斤蜜六兩白鹽三斤笋六兩鰝魚二尾鮓魚
二斤花椒蒔蘿茴香各四兩梔子八兩煮牲木柴三
千斤木炭二十斤酒四瓶(光禄寺支)黍稷稻粱各三升粳
糯米各二升蕎白麫各五斤醋一瓶韭菜八兩青菜
二把芹菜二綑葱四把神祗壇恒裕倉司菜局領
一合用犧牲共六隻牛用騂犧牲所送牛二隻北羊一
隻豕一口鹿一隻兔一隻
大享
嘉靖十七年秋九月上欲宗祀皇考以配上帝詔舉大
享禮乃享上帝于大内之玄極寶殿奏皇考睿宗知天
守道洪德淵仁寬穆純聖恭儉敬文獻皇帝西向侑享
二十四年撤大祀殿改建泰享殿命禮部歲以季秋奏
請卜吉行大享禮後泰享殿成命仍于玄極寶殿行之
隆慶元年大享禮罷季秋行大享禮于泰享殿事宜
一前期一月本寺擇吉日詣犧牲所洗滌牲隻後逐日
差官一員詣所看洗務期潔淨以備供祀
一前期十五日委協律郎提調樂舞生執事于太和殿
朝夕演習禮樂
一本寺具題請駕看牲次日具題請命大臣四員看牲
行手本知會看牲大臣
一前期十日行手本知會鴻臚寺請駕看牲
一前期六日本寺官早詣景神殿候上致辭拜告
一告辭孝玄孫嗣皇帝御名明日恭視大享牲儀謹詣
祖宗列聖帝后神位前恭預告知告參合用香燭(與大)
(報同)
一行揭帖知會司禮監接看牲官本奏祭祀知會鴻臚
寺請陞殿奏祭祀
一前期五日上御奉天門本寺卿跪奏看牲官員題本
進司禮監官接本去訖奏請聖駕看牲承旨畢叩三
頭起速出詣犧牲所候上至犧牲所視牲太常卿同
冬至奏牛犢北羊鹿兔豕大祀改大享上視牲畢回
詣景神殿參拜本寺官詣景神殿候致辭
一參辭孝玄孫嗣皇帝御名恭視大享牲儀回還恭詣
祖宗列聖帝后神位前謹用參拜
一行揭帖知會司禮監填祝版
一前期四日本寺官具公服奏祭祀齋戒進銅人齋牌
于文華殿東安設北向
一齋牌嘉靖幾年幾月幾日行大享禮于泰享殿某日
午後沐浴更衣某日為始致齋三日
一東西長安門告示太常寺為祭祀事嘉靖幾年某月
某日行大享禮于泰享殿文武百官云云
一前期三日本寺官具祭服早詣睿宗廟寢候上請皇
考配帝是日上至睿宗寢請主于前殿行再拜一獻
禮
一祝文孝子皇帝御名敢昭告于皇考睿宗獻皇帝曰
兹以今月某日恭行大享禮于泰享殿謹請皇考配
帝侑神伏惟鑒知謹告
一儀注陳設脯醢果酒合用香燭(俱與大報同無二十斤燭)
一樂舞生早詣泰享殿各門燒香是日本寺官請太和
殿演禮樂畢詣犧牲所看牲
一前期二日本寺卿同光禄卿面奏省牲次日復命博
士捧祝版于文華殿上填御名訖博士捧出安于香
帛亭内厨役擡至泰享殿神庫供奉本寺官率鋪排
洗祭器本寺官早詣景神殿候上致辭拜告
一告辭孝玄孫嗣皇帝御名明日祗詣南郊行大享禮
謹詣祖宗列聖帝后神位前恭預告知是日午後本
寺官率鋪排厨役陳設天座供器樂舞生陳設樂器
是夜陳設籩豆請安神位
一陳設
皇考西向配陳設同(無玉)
一儀注
正祭日昩爽免朝錦衣衞備法駕設板輿于奉天門下
正中上常服乘輦至内西天門外神樂觀二知觀叩頭
起執爐導至神路錦衣衞官跪奏落輦上降輿導引官
導上至大次具祭服出導引官導上由左門入至陛上
典儀(唱)樂舞生就位執事官各司其事内贊對引官導
上至拜位内贊奏就位典儀(唱)迎帝神奏樂樂止奏四
拜(傳贊百官同)典儀(唱)奠玉帛奏樂奏陞壇内贊導上至上
帝香案前奏跪奏搢圭奏上香訖上受玉帛奏獻玉帛
訖奏出圭内贊導上至配位香案前(儀同前)奏復位樂止
典儀(唱)進爼奏樂齋郎舁爼安訖奏陞壇内贊導上至
上帝前奏搢圭奏進爼奏出圭内贊導上至配位前(儀同)
(前)奏復位樂止典儀(唱)行初獻禮奏樂奏陞壇内贊導
上至上帝前奏搢圭上受爵奏獻爵訖奏出圭奏詣讀
祝位樂暫止奏跪(傳贊衆官皆跪)贊讀祝訖樂復作奏俯伏興
平身(傳贊百官同)内贊導上至配位前(同前)獻爵訖奏復位樂
止典儀(唱)行亞獻禮行終獻禮(儀同初獻惟不讀祝)樂止太常卿
立于殿西東向(唱)賜福胙内贊奏詣飲福位内贊導上
至飲福位光禄卿捧福酒胙跪進于上左奏跪奏搢圭
奏飲福酒訖奏受胙訖奏出圭奏俯伏興平身奏復位
奏四拜(傳贊百官同)典儀(唱)徹饌奏樂樂止典儀(唱)送帝神
奏樂奏四拜(傳贊百官同)樂止典儀(唱)讀祝官捧祝進帛官
捧帛掌祭官捧饌各恭詣泰壇上退拜位之東立典儀
(唱)望燎奏樂捧祝帛饌官出殿中門奏詣望燎位内贊
對引官導上至望燎位燎半奏禮畢導引官導上至大
次易祭服出樂止上回至景神殿參拜本寺官詣景神
殿候上至參拜
一參辭孝玄孫嗣皇帝御名祗詣南郊大享禮成恭詣
祖宗列聖帝后神位前謹用參拜
一祝文維嗣天子臣御名恭奏享于皇天上帝曰時當
季秋咸成農事羣生蒙利黎兆允安邦家是賴帝德
敷天臣統臣工宜為酬享謹用玉幣犧牷祗謝生成
大福備此禋燎奉皇考睿宗知天守道洪德淵仁寬
穆純聖恭儉敬文獻皇帝配帝侑歆尚享
一樂章
迎神中和
於皇穆清兮弘覆維仁既成萬寶兮惠此烝民
合四一四尺四合工尺六工尺一尺一合四合
祗受厥明兮欲報無因爰稽古昔兮式展明禋
四合四一尺六尺工尺合四一四尺一合四合
肅肅廣庭兮遥遥紫旻笙鏞始奏兮祥風導雲
四合四一尺一四工合工尺一尺工六尺工尺
臣拜稽首兮中心孔懃爰瞻寶輦兮森羅萬神
六工尺一尺一四工合一尺工尺工六尺工尺
庶幾昭格兮眷命其申徘徊顧歆兮鑒我恭寅
合四一四尺一尺六尺六工尺一尺一合四合
奠玉帛肅和
捧珪幣兮瑶堂穆將愉兮聖皇
合四一四工尺六工一尺四合
秉予心兮純壹荷帝德兮溥將
一尺工尺六工合四一四工合
進爼凝和
歲功阜兮庶類成黍稷馝兮臑鼎馨
合四一四一尺工工六尺一四工合
敬薦之兮慙菲輕大禮不煩兮惟一誠
合四一四尺合四六尺一尺一四工合
初獻壽和
金風動兮玉宇澄初獻觴兮交聖靈
合四一四尺一工工六尺一四工合
瞻玄造兮懷鴻禎曷以酬之兮心怦怦
四合四一尺六尺合四工四尺一四合
亞獻豫和
帝眷我兮居歆紛繁會兮五音
合四一四工尺六工尺四工合
再奉觴兮莫殫臣心惟帝欣懌兮生民是任
一尺工尺一六工尺合四一四尺一四工合
終獻熙和
綏萬方兮屢豐年𦕈𦕈予躬兮實荷旻天
合四一四尺六尺六尺工尺一尺合四上
酒三獻兮心益虔帝命參輿兮勿遽旋
一尺工尺六工尺六工尺一尺四工合
徹饌雍和
祀禮既洽兮人神肅雍饗帝饗親兮勉竭臣衷
合四上四尺六尺一尺工尺上四上四合上
惟洪恩兮罔極儼連蜷兮聖容
四合上尺工尺工尺四上合四
送神清和
九韶既成兮金玉鏗鏘百辟森立兮戚羽斯藏
合四一尺工六尺工尺工六尺一尺一合四尺
皇天在上兮昭考在傍嚴父配天兮祗修厥常
四合四一尺六尺工尺合四一四尺一合四合
殷薦既終兮神去無方玄雲上升兮鸞鵠參翔
一尺工尺工一尺六工六工尺一尺一合四合
靈光回照兮郁乎芬芳載慕載瞻兮願錫亨昌
四合四一尺六尺工尺六尺工尺一尺合四尺
子孫黎民兮維帝是將於昭明德兮永懷不忘
合四一四尺工六尺工六工尺一尺一四工合
望燎時和
龍輿杳杳兮歸上方金風應律兮燎斯揚
合四一四尺四合四一工尺一尺合四合
達精誠兮合靈光帝庭納兮玉幣將
一尺工尺一六工六工尺一尺四合
顧下土兮眷不忘願錫吾民兮長阜康
上尺一尺工六尺合四一四尺四工合
一合用犧牲共八隻牛三隻羊一隻豕一口鹿一隻兔
二隻
一登壇官員執事樂舞生厨役合用制帛香燭果酒祭
器等項俱與祈榖同
正旦萬壽聖節拜天
嘉靖中每正旦萬壽聖節日上用酒脯果帛拜天于玄
極寶殿隆慶元年正旦節本寺題奉聖旨拜天朕自於
内行禮你每執事員役俱不用(自是祭品亦不由本寺)是年正月
萬壽聖節拜天禮禮部題奉欽依罷免正月初一日正
旦皇上于玄極寶殿拜天
一前期十日本寺具題本開門進祭品放供祀官員執
事厨役人等
一前期三日行揭帖知會司禮監填祝版
一前期一日早博士捧祝版于文華殿候上親填御名
或臨時于精一堂或于玄極門内填本寺辦祭品午
後官員執事厨役人等進祭品由午門右順思善精
一會極順德咸和右門通玄凌霄集真門入至玄極
寶殿内西側安設演禮畢由長庚門出于闕右支待
房守宿二更時分由右掖右順思善長庚二南四德
陟虛集真門入本寺卿奉安神御位本寺官鋪排陳
設祭品祭器等項
一陳設
一儀注
是夜三更時分上具服乘輿至凌霄門外降輿入門内
本寺卿跪奏神御位奉安訖復命叩三頭作揖退導引
官導上至玄極門内填祝版訖司禮監官捧版出北門
卿接捧安于殿内祝案上導引官導上繇集真門入至
左陛内贊對引導上繇左門入典儀(唱)執事官各司其
事内贊奏就位典儀(唱)迎帝神内贊奏陞壇導上繇中
陛登臺至香案前奏跪奏搢圭上香訖奏出圭復位上
復位奏四拜典儀(唱)奠帛行初獻禮内贊奏陞壇導上
至御案前奏搢圭上受帛奏獻帛上受爵奏獻爵訖奏
出圭奏詣讀祝位奏跪贊讀祝訖奏俯伏興平身復位
典儀(唱)行亞獻禮内贊奏陞壇導上至御案前奏搢圭
上受爵奏獻爵訖奏出圭復位典儀(唱)行終獻禮(儀同亞獻)
典儀(唱)送帝神奏四拜典儀(唱)讀祝官捧祝進帛官捧
帛各恭詣泰壇上退拜位之東典儀(唱)望燎捧祝帛官
出殿中門奏詣望燎位内贊對引導上至燎所燎半奏
禮畢上回宫卿奏安神御位入龕訖退回陟虛二南長
庚思善右順右掖門出
一祝文維嗣天子臣御名敢昭奏于皇天上帝曰適維
斯辰節當元旦歲時所重爰奉典常祗對皇穹仰瞻
拜神祈垂洪造大賜亨豐臣無任瞻奉之至謹奏
一掌祭奉安神御位卿一員奏禮對引讀祝司香掌燎
導引堂官十員執事樂舞生五人鋪排厨役二十名
一本寺庫内出制帛果品等物青版一片青色告祀帛
一段奉先帛一段盥手檀香五錢香燭内備紅棗一
斤八兩栗子二斤榛仁一斤八兩蓮肉二斤菱米一
斤八兩葡萄二斤胡桃仁一斤白麫三斤蕎麥麫三
斤酒六瓶鹿一隻兔一隻但有事拜天陳設祭品祝帛
儀注等項同前祝文隨事用
萬壽聖節拜天事宜
一前期四日本寺行揭帖知會司禮監填拜天祝版具
題本開門進祭品并官員執事厨役
一前期一日候上祭内殿畢博士捧拜天祝版于精一
堂或玄極門内上親填御名是日夜本寺官率執事
詣玄極寶殿候上至行禮
一陳設
一祝文維嗣天子臣御名謹昭奏于皇天上帝曰臣以
昩愚微資上叨帝心簡在報稱無由稔諸愆戾今日
臣生之辰祗伸叩拜仰祈天慈俯垂賜鑒伏望降歆
益大生生之仁均囿民物于康和福壽之域臣下情
不勝瞻對之至謹奏
一儀注并進祭品演禮陳設執事人員俱與正旦同
奉慈殿
在奉先殿右為奉孝宗生母孝穆紀太后也成化二十
三年建孝宗既追尊孝穆皇太后以不得祔太廟奉先
殿別作奉慈殿祀太后已而憲宗生母孝肅周太皇太
后睿宗生母孝惠邵太皇太后皆祀殿中孝肅中室孝
穆孝惠左右室孝肅孝惠主書太皇太后孝穆主書皇
太后每歲五享四時薦新上食如太廟奉先殿嘉靖十
五年上諭禮官曰廟祀陵祀本不同奉慈三后主既不
得祔廟又不得祔陵殿似黜之非親之也禮官請祔孝
肅於裕陵殿孝穆孝惠於茂陵殿上又曰皇太后太皇
太后本子孫尊稱睿皇后純皇后又嫌於適改主題皇
后不得書帝諡罷奉慈享薦禮崇先殿嘉靖初年尊皇
考為獻皇帝外未祔太廟内亦未祔奉先殿也別立崇
先殿十七年睿宗既祔享太廟崇先殿之主亦遷奉先
殿罷崇先殿時食之薦弘孝殿在乾清宫之東神霄殿
在弘孝殿之東隆慶元年奉安孝烈皇后神主于弘孝
殿孝裕皇太后孝懿皇后神主于神霄殿三后忌祭及
冊封等項各告祭于内孝烈世宗皇帝繼后也孝恪穆
宗皇帝生母也孝懿穆宗皇帝正后也隆慶六年孝懿
皇后隨穆宗祔享太廟神霄殿神主奉安于奉先殿萬
歷三年上諭禮官曰朕思弘孝神霄皇祖妣孝烈皇后
及孝恪皇太后神位宜奉安于奉先殿祔享其神主當
奉遷何處查議來行禮部議奉遷神主查有嘉靖十五
年孝肅三后神主遷于陵殿之例神位祔享奉先殿未
敢擅擬奉聖旨三后神主奉遷陵殿既有我皇祖舊典
今宜遵行奉先殿今見有三后神位俱係我皇祖欽定
亦宜遵照祔安不必另擬乃改題孝恪皇太后神主為
孝恪皇后同孝烈皇后俱祔於永陵殿罷弘孝神霄祭
金海祠祠建于大内西苑湧泉亭後祭司海水府司舟
三神嘉靖十四年上諭禮官歲端午朕奉兩宫遊西海
子時望祀諸神宜建祠祀焉祠成每歲仲春秋上壬日
遣本寺卿行禮隆慶元年罷
一每歲仲春仲秋之上壬日祭司海等神前期十日本
寺題本遣本寺正卿行三獻禮如常儀
一辦祭官一員供祀執事五人鋪排厨役二十名
一陳設
一祝文維皇帝遣太常寺卿某致祭于司海之神水府
之神司舟之神曰粤稽瓊源其來舊矣自彼玉泉之
委發兹液之流潤澤禁垣功亦彰矣兹惟仲春秋敬
修時祀用報靈貺神其流福以惠我生民尚享
一合用制帛香燭果品等物禮神帛七段白三黑四降
香一炷散香一斤八兩燭二枝四兩燭四枝二兩燭
十枝一兩燭五枝紅棗一斤八兩栗子二斤榛仁一
斤八兩菱米一斤半芡實一斤半香油三斤白鹽二
斤鰝魚二尾花椒蒔蘿茴香各四兩大笋二兩木柴
三百斤炭三斤酒三瓶黍稷稻粱各二升醬三斤葱
五把菁芹菜各四兩
一合用犧牲牛一隻羊一隻豕一口鹿一隻兔一隻
帝社壇
壇在大内西苑豳風亭西壝陛主如太社稷嘉靖十年
上命墾西苑空地藝五榖建恒裕倉儲以供粢盛遂建
帝社稷壇于豳風亭西以祀每歲仲春秋上戊之明日
行祈報禮東帝社西帝稷皆北向隆慶元年罷
一仲春上戊日于西苑祭帝社稷
一前期十五日本寺委協律郎提調樂舞生執事于太
和殿朝夕演習禮樂
一本寺具題欽遣大臣陪祀
一前期五日行揭帖知會司禮監并鴻臚寺
一前期三日本寺官具公服奏祭祀齋戒
一行揭帖知會司禮監填祝版本寺官詣太和殿演禮
樂畢詣犧牲所看牲
一前期二日本寺卿面奏省牲次日復命博士捧祝版
于文華殿上填御名訖博士捧出安于香帛亭内厨
役擡至帝社壇供奉樂舞生詣壇燒香午後陳設樂
器夜至五更奉安神牌陳設籩豆牲隻祭祀如在太
社稷後已日齋戒同奏行奏省牲并復命題本
一陳設
一儀注
正祭日辰刻上具皮弁服乘輿至豳風亭之東上降輿
導引官導上至壇門外内贊對引導上行典儀(唱)樂舞
生就位執事官各司其事上至御拜位奏就位典儀(唱)
迎神奏樂奏陞壇内贊導上陞壇至帝社香案前奏跪
奏搢圭奏上香奏出圭内贊導上至帝稷香案前(儀同前)
奏復位樂止奏兩拜(通贊陪祀官同)典儀(唱)奠帛行初獻禮奏
樂執事官捧帛爵詣各神位前跪獻訖樂暫止奏跪(通贊)
(衆官皆跪)贊讀祝訖樂復作奏俯伏興平身(通贊陪祀官同)樂止典
儀(唱)亞獻禮終獻禮奏樂執事捧爵詣各神位前跪獻
訖樂止典儀(唱)徹饌奏樂樂止典儀(唱)送神奏樂奏兩
拜(通贊陪祀官同)樂止典儀(唱)讀祝官捧祝掌祭官捧帛饌各
詣瘞位奏樂捧祝帛饌執事官過訖奏禮畢内贊對引
導上出導引官接導上至豳風亭易皮弁服出上回宫
一祝文嗣天子御名致告祭于帝社之神帝稷之神時
當(務農之期萬寶告成)庸修恒祀特兹(告祈報謝)惟神歆鑒(俾五榖皆登萬)
(方咸頼世永富予民萬攸頼)尚享
一樂章
迎神時和
(東金)風兮(地脉萬寶)以(融充)(首務忻成)兮稼穡之工
合四上四六尺工工六尺一尺四合
祀神于此兮苑中願來格兮慰予衷
四合四一尺合四六工一尺合四合
初獻壽和
神兮臨止禮薦清醇菲幣在笥初獻式遵
四工尺上四上尺上工尺上四尺上合四
神其鑒兹享斯藻蘋我祀伊何祈報是因
合四上尺工尺四上四工六尺工尺上四
神兮錫祉則阜吾民
六工尺上合四上四
亞獻雍和
二觴再舉伸此慇懃神悦兮以納祥藹兮氤氲
合四上四六尺工尺工尺一合四一尺合四合
終獻寧和
禮終兮酒三行喜茂實兮稷黍粱
合四上合上四工六尺一合四合
農事待兮豐康予稽首兮以望
合四一四六尺六工一尺四合
徹饌保和
祀事告終三獻既周徹之罔遲惠注田疇
合四上四六尺工尺工尺合四尺合四合
迓以休貺庇兹有秋
六工尺一尺一四合
送神廣和
耕耨(伊首告就)力事豆籩粢盛賴之于此天田
合四上四六尺工尺工尺上四合四上四
予將以祀神其少延願留嘉祉副我潔虔
六工尺上工尺合四四上尺上工尺上四
肅駕兮云旋普予兮有年
合四上工尺工尺上四合
一合用祭器白磁爵六箇籩豆盤三十二箇簠簋四箇
小饌盤二箇酒罇三箇錫杓一把酒壺一把錫水盂
二箇盥盆二箇錫水礶二箇湯壺二把香盒二箇木
香盒二箇篚箱二箇屏息十箇祝座一座小銅香爐
二箇燭臺二對大銅爐四箇香案二張案卓二張祝
卓一張饌卓二張平頭卓二張孔卓二張小卓十張
條卓二張帳房三間大紗燈八座小紗燈五對路燈
二十四對
一登壇掌祭卿讀祝奏禮對引掌瘞舉麾司香陳設導
引官共十六員典儀執事共七人樂生七十二人武
舞生六十六人文舞生六十六人燒香樂舞生六人
一樂器干戚籥羽旌節全執事青羅服三生紅羅袍全
一供祀鋪排厨役五十名
一本寺庫内出制帛香燭果品等物仲(春告祀秋禮神)帛二段
玄色祝版一片方降香二炷方塊香二斤散降香十
斤二十斤燭四枝八兩燭十二枝四兩燭二十四枝
二兩燭六十四枝薰輦速香一斤檀香五錢紅棗三
斤春栗子四斤秋胡桃仁三斤榛仁三斤菱米三斤
芡實二斤半鹽五斤鰝魚鮓魚四尾香油二斤笋四
兩花椒蒔蘿茴香各四兩木柴一千斤酒四瓶(光禄寺支)
黍稷稻粱各三升醬五斤醋一瓶(恒裕倉領)葱五把韮菁
芹菜各八兩(司菜局辦)
一合用犧牲牛用黝牛二隻(内羹牛一)羊一隻豕二口(内醓醢一)
鹿一隻兔二隻
仲秋上戊明日祭帝社稷(一應事宜俱同仲春)
同日祭聖師
嘉靖初年每歲春秋開講前一日奠告先聖於文華殿
奉皇師伏羲氏神農氏軒轅氏帝師陶唐氏有虞氏王
師夏禹王商湯王周文王武王皆南向左先聖周公右
先師孔子東西相向尋罷
一仲春開講
一前期三日進僉版揭帖前一日本寺博士捧祝版于
文華殿上親填御名訖博士捧出安于本寺香帛亭
内供奉
一陳設
皇帝王師九案同
先聖先師二案盞各三和羹栗子圓眼各三碟
一儀注
正祭日昩爽本寺官早進設酒盞籩豆祝帛訖候上具
皮弁服繇文華殿出内贊對引導上至拜位奏就位上
就御拜位内贊導上至伏羲氏前奏搢圭奏上香訖詣
各神位前俱奏上香訖奏出圭奏復位上復位奏再拜
訖讀祝官啓祝跪内贊奏跪上跪贊讀祝訖奏俯伏興
平身讀祝官安祝退訖奏再拜訖贊焚祝帛上退拜位
之東立捧祝帛官出門奏禮畢内贊對引導上出上回
宫
一祝文皇帝御名謹告于先聖諸師暨周公孔子曰予
惟後學之資必賴先聖遺集以為進修兹於明日春
秋開講學伏惟默運神機覺我後學俾誠正之功不
替庶治平之效可臻而聖道永有佑民之惠矣特用
奠告惟聖師鑒焉謹告
一合用祭器小白磁酒盞三十三箇羹碗十一箇小白
磁碟四十箇供卓十一張帛卓一張祝卓一張帛匣
三箇
一供祀讀祝奏禮對引掌燎捧帛導引官共十三員
一本寺備帛燭果品牲醴等物禮神帛十一段白色八
兩燭二枝四兩燭二枝二兩燭八枝香内備圓眼十
一斤栗子十一斤鹽醬各三斤香油五斤葱二斤花
椒蒔蘿茴香各四兩柴五百斤黃白咨紙十五張酒
三瓶(光禄寺支)牛一隻豕一口鹿一隻(造羹醢用)仲秋開講前
一日奠告聖師(一應事宜俱同仲春)
崇雩壇
壇建于圜丘壇泰元門之東為制一成壇東為神庫大
雩嘉靖中上欲於奉天殿行秋報禮丹陛上行大雩禮
後用學士夏言議建崇雩壇于圜丘東每歲以孟夏後
祭天禱雨祈榖後自二月至四月雨暘時若則大雩之
祭遣官代如雨澤愆期上親禱焉壇成未經行禮而罷
(按後開儀注雖經擬定實未用也)崇雩壇告天禱雨
一前期十五日本寺委協律郎提調樂舞生執事于太
和殿朝夕演習禮樂
一前期六日行手本知會司禮監鴻臚寺請陞殿奏祭
祀
一前期四日本寺官具公服奏祭祀齋戒進銅人齋牌
于文華殿東安設北向
一齋牌嘉靖幾年某月某日于崇雩壇禱雨某日午後
沐浴更衣某日為始致齋三日
一東西長安門告示太常寺為祭祀事嘉靖幾年某月
某日于崇雩壇禱雨文武百官自某日午後沐浴更
衣某日為始致齋三日云云
一前期二日樂舞生早詣崇雩壇并南門燒香本寺卿
光禄卿面奏省牲畢本寺官詣太和殿演樂畢詣犧
牲所看牲
一前期一日本寺卿同光禄卿省牲復本寺官詣景神
殿候上致辭本寺博士捧祝版于文華殿上親填御
名訖博士捧出安于香帛亭内供奉
一本寺官率鋪排詣神庫視洗祭器午後陳設天座樂
舞生陳設祭器
一陳設籩豆與祈榖同
一是夜二更時分本寺卿奉安神御位陳設籩豆三更
時分上乘輿至昭亨門西降輿過門東乘輿至崇雩壇
門西降輿導引官導上至帷幕内具祭服出導引官導
至壇門内内贊對引官導上行典儀(唱)樂舞生就位執
事官各司其事内贊對引官導上至拜位内贊奏就位
典儀(唱)迎帝神奏樂内贊奏陞壇道上至香案前奏跪
奏搢圭奏上香訖出圭復位樂止奏四拜(傳贊百官同)典儀
(唱)奠帛奏樂内贊奏陞壇導上至御案前奏搢圭上受
帛奏獻帛訖奏出圭復位樂止典儀(唱)進爼奏樂内贊
奏陞壇導上至爼匣前奏搢圭奏進爼奏出圭復位樂
止典儀(唱)行初獻禮奏樂内贊奏陞壇導上至御案前
奏搢圭上受爵奏獻爵訖奏出圭奏詣讀祝位奏跪(傳贊)
(衆官皆跪)贊讀祝訖奏俯伏興平身(傳贊百官)奏復位樂止典儀
(唱)行亞獻禮行終獻禮(儀同初獻禮惟不讀祝)樂止太常卿西向
立(唱)賜福胙内贊奏詣飲福位導上至飲福位光禄官
捧福酒胙跪于右内贊奏跪奏搢圭奏飲福酒訖奏受
胙訖奏出圭俯伏興平身復位奏四拜(傳贊百官同)典儀(唱)
徹饌奏樂樂止典儀(唱)送帝神奏樂奏四拜(傳贊百官同)樂
止典儀(唱)讀祝官捧祝進帛官捧帛掌祭官捧饌各恭
詣泰壇上退拜位之東典儀(唱)望燎奏樂捧祝帛饌官
下壇内贊奏詣望燎位内贊對引官導上至燎所燎半
奏禮畢導引官導上至帷幕内易服出上回詣景神殿
致辭參拜
一祝文嗣天子臣御名祗奏于皇天上帝曰云云
一樂章
迎帝神中和
於穆上帝爰處瑶宫咨爾黎庶覆憫曷窮
合尺一合上尺工尺工尺一四尺合四合
旗幢戾止委蛇雲龍霖澤斯溥萬寶有終
六工尺一六尺工尺工尺一四尺合四合
奠帛肅和
神之格思奠兹文纁盛樂斯舉香氣氤氲
合四上尺六工上尺工尺一四尺合四一
精禋孔熯徹于紫冥&KR0548;祈膏澤渥我嘉生
六工尺一六工一尺一尺一四一尺一合
進爼咸和
百川委潤名山出雲愆暘孔熾膏澤斯屯
四尺一合六尺工尺工尺一四一尺一合
祈年於天載牲于爼神之格思報以甘雨
六尺工尺上尺四合尺合四尺尺工尺四
初獻壽和
有嚴榮祀日吉辰良酌彼罍洗椒馨苾香
一合四一一尺工尺工尺一四工尺一合
玄功溥濟時雨時暘惟神是聽綏以多穰
六工尺一六尺工尺工尺一四工六工一
亞獻景和
皇皇煙祀孔惠孔明曕仰來歆拜首欽承
尺工一合一尺工尺工尺一四尺合四合
有醴維醹有酒維清雲韶侑獻肅雝和鳴
一尺工尺一尺四合六工尺一一尺工尺
聖靈有赫鑒享精誠
工尺一四合四上尺
終獻永和
靈承無斁駿奔有容嘉玉以陳酌鬯以供
合四一合六尺工尺工尺合四一尺一合
禮三再稱誠一以從備物致志申薦彌恭
一尺工尺工尺一合六工尺一六尺工尺
神昭景貺佑我耕農
工尺合四上尺四合
徹饌凝和
有赫旱暵民勞瘁斯于牲于醴載舞載詩
合四上尺六尺工尺工尺一四尺合四合
禮成三獻敬徹不遲神之聽之雨我公私
工尺工一一尺工尺工尺一四工尺一四
送帝神清和
爰迪寅清昭事顥穹仰祈甘雨惠我三農
合尺一合六尺工尺合四一四尺合四合
既歆既格言歸太空式霑下土萬方其同
六工尺一一尺工尺合四一四工尺一合
望燎太和
赤龍旋馭禮洽樂成燔燎既舉昭假精禋
合四上尺工六一尺工尺一四工尺一合
維帝降康雨施雲行登我黍稌溥受厥明
一尺工尺一尺一合六工尺一尺合四合
雲門之曲
景龍精兮時見測鶉緯兮宵懸肆廣樂兮鏗鏘
合四上四合尺工六工一工尺合四一四六工
列皇舞兮蹁躚祈方社兮不莫薦圭璧兮孔虔
工六一尺四合合四上四上尺工尺四上合四
需密雲兮六漠霈甘澍兮九玄慰我農兮既渥
合四上四工尺工尺四上合四四合上四六工
錫明昭兮有年
六工一尺四合
一合用祭器登壇官員執事樂舞生厨役俱與祈榖同
一本寺庫内出制帛香燭果酒等物俱與祈榖同不用
玉
一合用犧牲共六隻牛二隻羊一隻豕一口鹿一隻兔
一隻
先蠶壇
嘉靖九年建先蠶壇于北郊皇后親祀公主及内外命
婦陪祀畢詣採桑臺行採桑禮十年改築壇于内苑以
仲春上巳日行事二十七年罷
一親蠶擇吉日致祭先蠶氏
一前期三日内尚儀奏祭祀齋戒皇后致齋三日内執
事致齋一日
一前期一日蠶宫令具祝版陳設籩豆牲隻樂器
一陳設
一儀注
正祭日未明司設監備儀仗及重翟車蠶宫令備鈎筐
一副俱候于西華門外將明皇后出宫門乘肩輿侍衞
警蹕如常公主及内外命婦應入壇者各著具服以從
至西華門升重翟車兵衛儀仗前導女官捧鈎筐行于
車前至具服殿皇后易禮服至壇内贊(唱)樂女生就位
執事官各司其事導引女官導皇后至祭拜位司贊奏
就位公主内外命婦各以次就拜位内贊(唱)瘞毛血迎
神樂作樂止司贊奏四拜(公主内外命婦同)内贊(唱)奠帛行初
獻禮作樂執事官捧帛爵于神位前各奠訖樂暫止司
贊奏跪皇后跪公主以下同跪内贊(唱)讀祝訖樂復作
司贊奏興皇后興公主以下同興樂止内贊(唱)亞獻禮
終獻禮樂作執事捧爵于神位前奠跪訖樂止執事女
官進立壇東西向(唱)賜福胙司贊奏跪皇后跪執事女
官捧福酒胙跪進于皇后右奏飲福酒訖奏受胙訖奏
興皇后興奏兩拜公主以下同内贊(唱)徹饌樂作樂止
内贊(唱)送神樂作奏四拜公主以下同樂止内贊(唱)讀
祝官捧祝執事官捧帛饌各詣瘞位樂止皇后退拜位
之東立捧祝帛饌官過訖司贊奏禮畢還具服殿更常
服詣採桑臺行採桑儀
一祝文維皇后某氏致祭于先蠶氏之神曰惟神肇興
蠶織衣我烝民萬世永賴仰冀默垂庇佑相兹蠶事
率土大同惟神之休敬以牲帛醴齊之儀用伸祭告
尚享
一樂章
迎神貞和
於穆惟神肇啓蠶桑衣我萬民保有家邦
合尺一合六尺工尺工尺一四尺合四合
兹舉曠儀春日載陽恭迎霞馭靈氣洋洋
尺一六尺一四工合工尺一四工尺一合
初獻壽和
神其臨只有苾其芬乃獻玉齍乃奠文纁
合尺一合一尺工尺合四一四一尺四合
仰祈昭鑒淑景氤氲顧兹蠶婦祁祁如雲
一尺工尺六尺工尺工尺一四工尺一合
亞獻順和
載舉清觴蠶祀孔明以格以饗鼓瑟吹笙
尺工一合六工一尺一尺一四一尺一合
隂教用彰坤儀允貞神之聽之鑒此禋誠
六尺工尺一四工合工尺一四尺一六尺
終獻寧和
神之格思桑土是宜三繅七就惟此繭絲
合四一尺六尺工尺尺一工尺一四工合
獻禮有終神不我遺錫我純服藻繪皇儀
六工一尺尺四工合尺合一四一尺四合
徹饌安和
爼豆具徹式禮莫愆既匡既敕我祀孔虔
合四一尺六尺工尺工尺一四合四工合
我思古人葛覃惟賢明靈歆只永顧桑阡
合四一尺六尺工尺工尺一四一尺四合
送神恒和
神之升矣日霽霞烝相此女紅杼柚其興
合尺一合六尺工尺尺一合四一尺四合
兹返玄宫鸞鳳翔騰瞻望弗及永錫嘉徵
尺一上尺六尺工尺工尺一四一尺四合
一合用祭器簠簋籩豆碟二十箇豋一爵四箇(福酒一箇)酒
罇三箇酒盞三十箇大紅紗燈四座紅綿紙方燈共
六十盞
一本寺庫内出祝帛香燭果品等物于前期二日送赴
蠶壇蠶宫令收告祀帛一段黑色祝版一片降香二
十斤二十斤燭四枝八兩燭十枝四兩燭三十枝二
兩燭二百枝一兩燭二十枝紅棗二斤栗子二斤八
兩榛子一斤八兩菱米二斤芡實一斤八兩鹽二斤
香油三斤笋花椒蒔蘿茴香各四兩木柴一千斤木
炭十斤黍稷稻粱各一升五合恒裕倉領韮菜八兩
菁菜芹菜各一把
一合用牲隻北羊二隻(内胙一)豕二口鹿一隻兔一隻
神祗壇
二壇相向建于先農壇之南國初建山川壇於天地壇
西(俗呼為地壇)正殿七壇曰太歲曰風雲雷雨曰五嶽曰五
鎮曰四海曰四瀆曰鍾山兩廡從祀六壇左京畿山川
夏季月將冬季月將右春季月將秋季月將都城隍二
年封京都及天下城隍神三年正嶽鎮海瀆城隍諸神號
合祀太歲四季月將風雲雷雨嶽鎮海瀆山川城隍諸
神又令驚蟄春分後三日遣官祭山川壇諸神七年令
仲春秋上旬擇日祭未幾以諸神從祀天地壇省春祭
十年上親祀山川諸神於殿中命功臣分獻兩廡永樂中
京師山川壇成位置如南京進祀天壽山於鍾山下嘉靖
十一年改山川壇為天神地祇二壇以雲師雨師風伯雷
師為天神南向五嶽五鎮基運翊聖神烈天壽純德五山
四海四瀆為地祇北向又以京畿山川西向天下山川東
向從祀地祇每歲仲秋中旬致祭丑辰未戌年上親行禮
餘年遣官代而太歲月將城隍則别祀之隆慶元年罷祭
秋祭神祇壇事宜
嘉靖十一年四月二十一日該禮部具題二十四日奉聖
旨神祇壇每三歲一親祭以丑辰未戌年行事著為令典
一前期十五日本寺委協律郎提調樂舞生執事于太
和殿朝夕演習禮樂
一前期四日行手本知會鴻臚寺請陞殿奏祭祀行揭
帖知會司禮監該遣官之年行揭帖知會中書填祝
版知會遣官侍班
一前期一日本寺官具公服奏祭祀齋戒本寺卿同光
禄卿面奏省牲進銅人齋牌于文華殿東安設北向
一齋牌嘉靖幾年八月某日致祭雲雨風雷嶽鎮海瀆
山川等神某日午後沐浴更衣某日為始致齋二日
一東西長安門告示太常寺為祭祀事某年八月某日
致祭雲雨風雷嶽鎮海瀆山川等神文武百官云云
一行揭帖知會司禮監填祝版樂舞生早詣神祗二壇
齋宫并各門燒香本寺堂官詣太和殿演禮樂畢詣
犧牲所看牲
一前期一日本寺卿同光禄卿省牲復命博士捧祝版
于文華殿上親填御名訖博士捧出安于香帛亭厨
役擡至神祗壇神庫供奉本寺官率鋪排洗滌祭器
一本寺官早詣景神殿候上致辭拜告
一告辭孝玄孫嗣皇帝御名明日出往神祗壇行秋祭
禮謹詣祖宗列聖帝后神位前恭預告知是日午後
樂舞生陳設樂器夜至三更本寺官請各神牌奉安
訖陳設籩豆牲隻
一陳設
一儀注
正祭日昩爽上繇大明門出至先農壇齋宫上具祭服
出導引官導上繇天神壇中門入典儀(唱)樂舞生就位
執事官各司其事内贊奏就位典儀(唱)迎神奏樂奏陞
壇内贊對引官導上至香案前奏搢圭奏上香訖奏出
圭奏復位樂止奏再拜𫝊贊百官同典儀(唱)奠帛行初
獻禮奏樂執事官捧帛爵詣各神位前獻訖樂暫止奏
跪𫝊贊衆官皆跪典儀(唱)讀祝訖樂復作奏俯伏興平
身(傳贊百官同)樂止典儀(唱)亞獻禮終獻禮執事官捧爵詣
各神位前獻訖樂止太常卿立于壇東西向(唱)答福胙
光禄卿捧福酒胙跪進于上右内贊奏跪奏搢圭奏飲福
酒訖奏受胙訖奏出圭奏俯伏興平身奏再拜(傳贊百官同)
典儀(唱)徹饌奏樂樂止典儀(唱)送神奏樂奏再拜(傳贊百官)
(同)樂止典儀(唱)讀祝官捧祝掌祭官捧帛饌各詣燎位
奏樂上退拜位之東立捧祝帛饌官過訖奏禮畢内贊
對引導上出中門樂止導引官導上至地祇壇繇中門
入典儀(唱)樂舞生就位執事官各司其事内贊奏就位
典儀(唱)迎神奏樂奏陞壇内贊對引導上至五嶽香案
前奏搢圭奏上香訖奏出圭奏復位五鎮以下俱大臣上
香訖樂止奏再拜典儀(唱)奠帛行初獻禮亞終獻徹饌
飲福胙送神奏樂儀同天神樂止典儀(唱)讀祝官捧祝
掌祭官捧帛饌各詣瘞位奏樂上退拜位之東立捧祝
帛饌官過訖奏禮畢内贊對引導上出中門導引官導
上至齋宫易祭服出樂止上回至景神殿致辭參拜畢
上回宫
一參辭孝玄孫嗣皇帝御名祭雲雨風雷嶽鎮海瀆等
神回還恭詣祖宗列聖帝后神位前謹用參拜
地祇壇上香大臣儀注
典儀(唱)迎神執事官導引各官繇東西級上詣各神香
案前内贊奏搢笏齊搢笏奏上香齊上香奏出笏齊出
笏奏復位齊復位仍照前序立
一祝文維某年歲次月日皇帝遣致祭雲雨風雷之神五
嶽之神五鎮之神基運山之神翊聖山之神神烈山
之神天壽山之神純德山之神四海之神四瀆之神
京畿天下山川之神惟神鍾靈毓秀主鎮一方參贊
大化功被於民今農事既成以牲帛醴齊之儀用修
報祭神其歆哉尚享
一樂章
天神迎神保和
吉日良辰祀典式陳景雲甘雨風雷之神
合四一四工尺上四上尺工尺工尺上四
赫赫其靈功著生民參贊元化宣布蒼仁
六工尺上合四上四四工六尺上四尺上
爰兹報祀鑒斯藻蘋
六工尺上尺上四合
奠帛
靈其蒞止有赫其威一念潛通幽明弗違
尺合四一一尺工尺工尺一四尺四工合
有帛在篚物薄而微神兮安留尚其享之
工六工一一尺工尺工尺一四合四一尺
初獻安和
神兮我留有薦必受享祀之初奠兹醴酒
一合四一尺工尺四四尺工尺四尺一合
晨光初昇祥徵應候何以有觴樂陳雅奏
四合工尺六工一尺一合四一工六工一
亞獻中和
我祀維何奉兹犧牲爰酌醴齊二觴冄昇
合尺一合一尺工尺工尺合四尺四工合
洋洋如在式燕以寧庶表微衷交于神明
六工尺一六工一尺合四一四工尺一合
終獻肅和
執事有嚴品物斯祭黍稷非馨式將其意
四合四一尺工尺四上尺工尺四尺一合
薦兹酒醴成我常祀神其顧歆永言樂只
四合四一六工尺四尺合四尺尺工尺四
徹饌雍和
春祈秋報率為我民我民之生賴於爾神
合尺一合六工一尺合四一四尺四工合
惟神佑之康寧是臻祭祀云畢神其樂歆
六工一尺尺四工合一尺工合工尺一合
送神寧和
三獻禮終九成樂作神人以和既燕且樂
尺合四一尺工尺四六工合一尺四工合
雲車風馭靈光昭灼瞻望以思邈被寥廓
六工尺一六尺工尺尺一合四一尺六尺
望燎
爼豆既徹禮樂已終神之云還倏將焉從
合四一尺尺工合四六工尺一一尺一合
以望以燎庶幾感通時和歲豐惟神之功
六工合四尺四工合尺一合四工尺一合
地祇樂章
迎神保和
吉日良辰祀典式陳靈嶽方鎮海瀆之神
合尺一合工尺工尺六工尺一合四一四
京畿四方山澤羣真毓靈分隅福我生民
六尺工尺工尺一合合四一尺六尺工尺
薦斯享報鑒我恭寅
工尺合四工尺一合
奠帛初獻亞獻終獻徹饌送神
望瘞(同前)
神祇共十一壇合用祭器白磁爵三十五箇白磁鐘三
百九十箇登十三鉶二十六箇簠簋籩豆碟二百六
十四箇毛血盤三十七箇酒罇九箇杓三把錫壺三
把羹瓶三箇香爐八箇(神一祇七)燭臺八對香盒八箇錫
盆四箇屛息二十一箇篚箱十一箇案卓十三張饌
卓十一張帛桌十一張祝座二座卓二張香卓八張
孔卓三張胙卓二張籩豆牲匣各十二副
一合用犧牲共五十四隻牛用黝天神壇用牛六隻羊
四隻豕五口地祇壇用牛八隻羊九隻豕十口鹿共
一隻兔共十一隻
一本寺庫内出制帛香燭果品等物天神用禮神帛四
段(青黃玄白色)祝版一片圓降香一炷塊香一斤降炷散
香五十斤薰輦速香八兩檀香五錢地祇用禮神帛
二十七段(青三紅二黃二玄七白十二)祝版一片方降香七炷塊
香三斤降炷散香五十斤進銅人僉版二兩燭十二
枝二十斤燭各四枝八兩燭(神八枝祇十四枝)四兩燭各十
八枝二兩燭各一百枝一兩燭各三十枝共用紅棗
子十一斤栗子十七斤榛仁十七斤菱米十五斤蓮
肉十六斤白鹽十三斤鰝魚鮓魚二十四尾香油十
一斤砂糖五斤蜜十二兩笋花椒蒔蘿茴香各八兩
木柴一萬一千斤炭四十斤酒三十五瓶(光禄寺支)黍稷
稻粱各九升蕎麥白麫各二十斤醬十三斤醋二瓶
葱十九把韮菜二斤十二兩菁菜十三把芹菜三綑
(司菜局辦)
一登壇掌祭卿讀祝奏禮對引官七員司香官十一員
舉麾官二員陳設官十一員鋪排褥官二員導引官
六員視燎官六員典儀通贊𫝊贊十二人捧帛十一
人執爵十一人司尊四人樂生各七十二人武舞生
各六十六人文舞生各六十六人燒香點燭樂舞生
二十八人
一樂器干戚籥羽旌節俱全
一執事青羅祭服三生紅羅袍服俱全
一厨役鋪排共三百名
太常續考卷八
