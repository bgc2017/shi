蠻書卷五唐樊綽撰
六&KR1714;第五(&KR1714;者州之名號也韋齊休雲南行記有十&KR1714;字作此&KR1714;字案&KR1714;字原本誤作)
(臉今從一統志改正又韋齊休雲南行記七字原本誤作大書今亦改正)
太和陽苴哶謂之陽&KR1714;大釐謂之史&KR1714;邆川謂之賧&KR1714;
蒙舍謂之蒙舍&KR1714;白崖謂之勃弄&KR1714;(案標題稱六&KR1714;第十卷亦有六&KR1714;之)
(文此所列乃止五&KR1714;疑後龍口一城當亦為一&KR1714;係傳寫誤脫一句也)雲南柘東永昌寧
北鎮西及開南銀生等七城則有大軍將領之亦稱節
度貞元十年掠吐蕃鐵橋城今稱鐵橋節度其餘鎮皆
分隸焉(案自雲南柘東至皆分隸焉五十二字與六&KR1714;文不相屬疑為第六篇雲南城鎮條下之文錯)
(簡於此)
太和城大釐城陽苴哶城本皆河蠻所居之地也開元
二十五年蒙歸義逐河蠻奪據太和城後數月又襲破
苴哶盛羅皮取大釐城仍築龍口城為保障閣羅鳳多
由太和大釐邆川來往蒙歸義男等初立太和城以為
不安遂改剏陽苴哶城
太和城北去陽苴哶城一十五里巷陌皆壘石為之高
丈餘連延數里不斷城中有大碑閣羅鳳清平官王蠻
利之文(案舊唐書閣羅鳳得西瀘令鄭回甚愛重之更名蠻利後為清平官此云王蠻利者疑即其人)
(也)論阻絶皇化之由受制西戎之意
龍口城閣羅鳳所築縈抱玷蒼南麓數里城門臨洱水
下河上橋長百餘步過橋分三路直南蒙舍路向西永
昌路向東白崖城路
大釐城南去陽苴哶城四十里北去龍口城二十五里
邑居人戶尤衆盛羅皮多在此城并陽苴哶并邆川今
並南詔往來所居也家室共守五處如一東南十餘里
有舍利水城在洱河中流島上四面臨水夏月最清凉
南詔常於此城避暑
陽苴哶城南詔大衙門上重樓左右又有階道高二丈
餘甃以青石為磴樓前方二三里南北城門相對太和
來往通衢也從樓下門行三百步至第二重門門屋五
間兩行門樓相對各有牓并清平官大軍將六曹長宅
也入第二重門行二百餘步至第三重門門列戟上有
重樓入門是屏墻又行一百餘步至大廳階高丈餘重
屋製如蛛網架空無柱兩邊皆有門樓下臨清池大廳
後小廳小廳後即南詔宅也客館在門樓外東南二里
館前有亭亭臨方池周㢠廻七里水深數丈魚鼈悉有
邆川城舊邆川也南去龍口城十五里初望父部落居
之後浪穹詔豐哶襲而奪之豐哶孫鐸望與南詔戰敗
退保劍川南遂有城城依山足東距瀘水北有泥沙自
閣羅鳳及異牟尋皆填固增修最為名邑東北有史郎
川又東祿諾品川又北俄坤
蒙舍川羅盛已上之地舊為蒙舍州去龍口城一日程
當五詔俱存而蒙舍北有蒙嶲詔即楊瓜州也同在一
川地氣有瘴肥沃宜禾稻又有大池周廻數十里多魚
及菱芡之屬川中水東南與勃弄川合流南有籠磨些
川凡邆川河蒙舍謂之川賧然邑落人衆蔬果水蔆之
味則蒙舍為尤殷
渠歛趙本河東州也西巖有石和城烏蠻謂之土山坡
陀者謂此州城及太和城俱在陂陀山上故也州中列
樹夾道為交流村邑連甍溝塍彌望大族有王楊李趙
四姓皆白蠻也云是沮蒲州人遷涉至此因以名州焉
東北至毛郎川又東北至賓居湯又北至越析川磨些
詔故地也
白崖城在勃弄川天寳中附于忠城楊等五州之城也
依山為城高十丈四面皆引水環流惟開南北兩門南
隅是舊城周廻二里東北隅新城大歷七年閣羅鳳新
築也周㢠廻四里城北門外有慈竹藂大如人脛高百尺
餘城内有閣羅鳳所造大廳修廊曲廡&KR0550;後院橙枳青
翠俯臨北墉舊城内有池方三百餘步池中有樓舍云
貯甲仗川東西二十餘里南北百餘里清平官已下官
給分田悉在南詔親屬亦住此城傍其南二十里有蠻
子城閣羅鳳庶弟誠節母子舊居也正南去開南城十
一日程
蠻書卷五
