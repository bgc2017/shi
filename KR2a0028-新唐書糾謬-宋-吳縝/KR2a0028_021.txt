柳宗元傳貞符内云後之祅淫囂昏好怪之徒
今案此囂字疑是嚚字
又云琢斮屠剔膏流節離之禍不作
今案此琢字疑是㭬字
盧懷慎及吐蕃等傳
盧懷慎傳疆埸有警
吐蕃傳疆埸不定又疆場不明
今案此皆合作場
李晟贊
李晟傳贊云捉孤軍抗群賊身佩安危而氣不少衰
今案郭子儀傳贊曰子儀自朔方提孤軍轉戰逐北誼不還
顧又五王贊曰五王提衛兵誅嬖臣中興唐室蓋提之爲言
緫勒統御之謂若乃命之爲捉於文殊爲不典今李晟贊所
謂捉孤軍者即提字之悮歟
韓愈傳
韓愈傳所要光決於心
今案乃是先決於心
又贊云無柢捂聖人者
今案當作抵
又云以荀況楊雄爲未淳
今案當作醇
劉武周傳
劉武周傳云破之於美食川
今案獨孤懷恩及秦瓊傳皆爲美良川蓋良悮爲食也
蘇定方傳
蘇定方傳云縛賀魯以還又云遂面縛降
今案其字皆當作縛
