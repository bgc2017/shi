太常續考卷三
春秋社稷事宜
社稷壇建于午門之右為制二成四面石階各三級上
成用五色土中黃東青南赤西白北驪壇西砌瘞位
四面開櫺星門西門外西南建神庫庫南為神厨北
門外為拜殿外門亦四座西門外南為宰牲亭
一成上東為太社西為太稷皆北向以后土勾龍氏西
向后稷氏東向配歲仲春秋上戊日上親行禮凡國有
大事則祭告吳元年太社太稷異壇同壝建于宫城之
右北向以勾龍后稷配社石主半埋土中稷不設主命
協律郎冷謙考正雅樂音律及鐘磬等器并定樂舞之
制令社稷正配位俱用祝文每獻禮先獻太社及配位
次獻太稷洪武元年令風雨齋宫望祭三年建祭殿於
壇北又北為拜殿以備風雨四年定祭太社太稷正位
用祝文配位不用六年八月奉旨凡祭祀受胙不要神
前祭肉上旋割取便從明日祭社稷為始別用一犢先
割一胙安在酒尊左右候賜胙時捧上來與受胙者十
年上曰古人以社為五土之神稷為五榖之神土主𤼵
生五榖用之以生而乃一圍之中各壇而祭是土榖不
合於生生之意也行禮之時先社固宜而又先奠社配
乃行稷神之禮此果合人情乎乃更祀社稷于闕右同
壇同壝埋石主於壇中更為社稷神牌而丹漆之臨祭
并設自奠帛至終獻皆同時行禮是年以禮官張籌議
罷勾龍后稷配仁祖西向三十二年以後撤仁祖配太
祖永樂中京師壇成位置如故仁宗又奉成祖配嘉靖
九年世宗皇帝諭禮官奉太祖成祖配位藏太寢仍以
勾龍后稷配洪武元年太祖命省臣議於社稷上創屋
以備風雨翰林學士陶安奏禮天子太社必受風雨霜
露以達天地之氣若亡國之社則屋之不受天陽也今
於壇創屋非宜若祭而遇風雨則於齋宫望祭從之
二月上戊日祭太社稷
一前期十日本寺題請聖駕詣社稷壇致祭并題前一
日夜開長安等門放樂舞生并陪祀官員
一本寺委協律郎提調樂舞生執事于太和殿朝夕演
習禮樂
一前期八日行手本知會鴻臚寺于前期三日請陞殿
奏祭祀
一前期四日行揭帖知會司禮監奏祭祀
一前期三日本寺官具公服于皇極殿候鳴鞭訖跪奏
云太常寺卿臣某等謹奏本年二月某日祭至聖先
師孔子某日傳制遣某官行禮某日祭太社太稷本
日子時恭候聖駕致祭文武百官自某日為始致齋
三日請旨承旨叩三頭一揖一躬退(如其日免朝則具本題知)同
日屬官率鋪排執御仗紗燈進齋戒牌銅人于文華
殿東九五齋北向仍出示長安門
一齋牌年二月某日祭至聖先師孔子某日祭
太社太稷自某日午後沐浴更衣某日為始致齋三
日
一東西長安門告示太常寺為祭祀事照得某年
二月某日祭先師孔子某日祭社稷百官自某日午
後沐浴更衣於本衙門宿歇某日為始致齋三日其
祭先師孔子文官六品以下先期赴廟瞻拜應該陪
祀官員除年老殘疾瘡疥體氣刑餘喪過之人不與
外文官五品以上六科都給事中祭社稷文官五品
以上六科都給事中武官四品以上皇親指揮千百
戶等官各具祭服伺候陪祀合行告示知會
是日早樂舞生詣社稷壇并拜殿各門燒香本寺官詣
太和殿演禮樂畢詣犧牲所看牲
一行揭帖知會司禮監奏省牲(如次日不朝則不具揭帖)
一前期二日本寺卿同光禄寺卿具朝服于中極殿跪
奏云太常寺等衙門卿臣某等謹奏本月某日臣等
恭詣社稷壇省牲請旨承旨不叩頭一躬退(如其日不朝則)
(具本題知)
一行揭帖知會司禮監填祝版
一前期一日本寺卿同光禄寺卿省牲畢同具本復命
同日早博士恭捧祝版于東平臺候上填御名訖捧
安于社稷神庫同日本寺官率厨役洗玉爵祭器竪
庭燎午後率樂舞生陳設樂器夜二鼓奉安神牌陳
設籩豆牲隻太社之神居東北向太稷之神居西北
向勾龍氏居東西向后稷氏居西東向配
勾龍氏后稷氏二案陳設俱同惟無玉三爵皆用磁
一儀注
祭日子時上乘輿繇西闕門入至壇門東降輿導引官
導上至具服繇拜殿右門出内贊對引官導上行典
儀(唱)樂舞生就位執事官各司其事内贊奏就位(位設)
(于北櫺星門外)典儀(唱)瘞毛血(唱)迎神奏樂内贊奏陞壇導
上陞至太社香案前奏跪奏搢圭奏上香奏出圭導
上至太稷香案前儀同太社奏復位近年多臨時遇
風雨請(旨本寺卿代上香)本寺少卿跪上勾龍氏后稷氏二
爐香樂止奏四拜(傳贊百官同)典儀(唱)奠玉帛行初獻禮
奏樂執事官捧玉帛爵于神位前跪奠訖樂暫止内
贊奏跪(傳贊百官皆跪)典儀(唱)讀祝讀訖樂復作内贊奏俯
伏興平身(傳贊百官同)樂止典儀(唱)亞獻禮奏樂執事官
捧爵詣各神位前跪奠訖樂止典儀(唱)終獻禮奏樂儀
同亞獻樂止本寺卿立祝卓前東向(唱)賜福胙光禄
寺官捧福酒胙下至御拜位跪進于上右内贊奏跪
奏搢圭奏飲福酒飲訖奏受胙受訖奏出圭奏俯伏
興平身奏四拜(傳贊百官同)典儀(唱)徹饌奏樂樂止典儀
(唱)送神奏樂内贊奏四拜(傳贊百官同)樂止典儀(唱)讀祝
官捧祝掌祭官捧帛饌各詣瘞位(唱)望瘞奏樂捧祝
帛饌官下級奏禮畢導引官導上回具服殿易祭服
回宫(如遇風雨上于拜殿行禮)
一祝文維年歲次二月朔日嗣天子御名
敢昭告于太社之神太稷之神惟神贊輔皇祇發生
嘉榖粒我烝民萬世永賴時當仲春禮嚴告祀謹以
玉帛牲齊粢盛庶品備兹瘞祭以后土勾龍氏后稷
氏配神尚享高皇御製樂章樂七奏舞八佾
迎神廣和
予惟土榖兮造化功為民立命兮當報崇
合四一四尺四合尺六工尺一尺四合尺
民歌且舞兮朝雍雍備筵率職兮侯迓迎
一尺一尺工六工尺合四一四尺四合四
想聖來兮祥風生欽當稽首兮告年豐
一尺工尺六工尺工尺合四尺一四合
奠玉帛初獻夀和武功之舞
氤氲氣合兮物遂蒙民之立命兮荷隂功
合四一四尺四合尺六工尺一尺一四合
予將玉帛兮獻微衷初斟醴薦兮民福洪
工尺一尺工尺六工合四一四尺一四合
亞獻豫和文德之舞
予令樂舞兮再捧觴願神昭格兮軍民康
合四一四尺工尺工工六尺一尺一四合
思必穆穆兮靈洋洋感厚恩兮拜祥光
四合四一尺六工尺工六工尺合四合
終獻宣和文德之舞
干羽飛旋兮酒三行香烟繚繞兮雲旌幢
合四一四尺工六尺工尺一合四尺四合
予今稽首兮欣且惶神顔悦兮霞彩彰
六工尺一尺六尺工工尺一尺四工合
徹饌雍和
粗陳微禮兮神喜將琅然絲竹兮樂舞揚
四合上四尺六上尺工尺上四上四合上
願祥普降兮遐邇方烝民率土兮盡安康
合四上四尺六上尺工尺上四上合上四
送神安和
氤氲氤氲兮祥光張龍車鳳輦兮駕飛揚
合四一四尺六工尺工尺一合四一尺四
遥瞻稽首兮去何方民福留兮時雨𤾉
六工尺一尺工六工合四尺一四工合
望瘞時和
捧餚饈兮詣瘞方鳴鸞率舞兮聲鏗鏘
合四尺一四合尺六工尺一尺六尺工
思神納兮民福昂予今稽百兮謝恩光
合四一四尺合四六工尺一尺合四合
一本寺庫出祝帛香燭果品牲醴等物祝版一片禮神
帛四段(玄色)降香一百斤(又一炷)方香四炷細塊香二斤
盥手檀香五錢薰輦速香一斤二十斤燭六枝八兩
燭八枝四兩燭二十八枝二兩燭三百二十枝一兩
燭五十枝進銅人二兩燭十六枝監禮監宰二兩燭
十六枝掌樂教師四兩燭二枝三生管事二兩燭十
二枝照道四兩燭十八枝芡實四斤八兩栗子八斤
紅棗五斤二兩榛仁五斤四兩菱米五斤十兩香油
四斤砂糖一斤蜂蜜二兩白鹽二斤鹽磚一斤大笋
五兩花椒四兩&KR1708;香四兩蒔蘿二兩梔子四兩醢魚
四斤鰝魚四尾木炭三十斤告示白榜紙三張祝版
本紙二張包版黃白榜紙各一張齋牌表黃紙一張
包香帛黃咨紙二十張白咨紙四張稻米四升造粉
糍粳米六升造&KR2047;餌糯米六升黍米稷米粱米各四
升白麫蕎麥麫各八斤葱八兩菁菜三斤八兩芹菜
一斤十二兩韭菜一斤四兩醬一礶酒九瓶木柴三
千斤火杆十根葦把八十四束(每束重五十斤)竹杆四根木
炭二十五斤犢六隻用黝猪五口北羊四隻鹿一隻
兔三隻
合用祭器(以下各器俱神宫監收貯)
玉二面爵二箇磁爵十一箇(内福酒一箇)酒罇三箇銀
杓二把豋鉶十二箇簠簋籩豆盤共一百一十二箇
毛血盤十二箇饌盤四箇篚箱四箇錫拆盂二箇湯
壺四把錫盆四箇三牲匣四副籩豆亭四座屛息六
箇銅爐四箇燭臺四對神座四座案卓四張帛卓四
張祝座一座卓一張孔卓一張馬卓四張朝燈六座
銅燈并紙方燈四十四座銅鼎四箇銅鍋七口銅缸
四口漂牲桶四隻扛湯桶四隻
一樂器
琴十張笙拾攢簫十枝笛十枝箎六枝瑟四張塤二
箇排簫二架搏拊二座柷一座敔一座鐘一架(計十六口)
磬一架(計十六塊)鼓一座節二對干戚六十四副籥羽六
十四副麾一首(并架)
一登壇掌祭卿一員上配位香少卿二員讀祝奏禮寺
丞二員對引官一員掌瘞官二員舉麾官二員陳設
官四員導引官六員收支官二員領淨衣官一員
一執事樂舞生典儀一人通贊一人捧帛四人執爵四
人司尊二人樂生七十二人武舞生六十六人文舞
生六十六人燒香樂舞生十人以上執事樂舞生淨
衣共二百二十六套
一執事十二人俱用青羅祭服
一樂生文舞生燒香生共用袍服一百四十八套每套
俱與朝日壇同
一武舞生袍服六十六套每套天丁冠一頂金帶一條
紅羅袍一件銷金紅絹襯衫一件紅羅裙一件(銷金花邊)
紅羅結子一件銷金紅羅汗跨一件(銷金花邊)青線縧一
根紅絹褡包一條抹綠皂靴一雙白布襪一雙紅錦
護臁一雙
一供祀厨役共一百四十三名
八月上戊日祭太社太稷一應合行事宜俱同
二月惟祝文改仲春為仲秋告祀為報謝迎神樂章
告年豐告字改拜字
大明春分事宜
朝日壇建于朝陽門外東南二里許西向為制一成壇
面紅磂&KR3226;東西南北階九級俱白石内櫺星門四座
西門外為燎爐西南為具服殿東北為神庫神厨宰
牲亭燈庫鐘樓北為遣官房西北外門二座北門外
西北為禮神街牌坊西門外迤南為百官齋宿房五
十四間護壇地一百畝每歲春分日祭大明之神于
壇甲丙戊庚壬年上親行事餘年遣大臣攝之(按本寺總)
(覽云其應遣官之年本寺題請欽遣文職大臣一員行禮後改遣勲戚武臣)朝日壇祠祭
署建于壇北門内之西中為公座左右為官舍前為
署門嘉靖九年從言官夏言議建朝日壇遂建今署
署官奉祀一員祀丞一員壇戶二十名國初有朝日
之祭洪武二十一年始增大明壇于大祀殿之丹墀
從祀天地罷朝日祭嘉靖九年建南北郊分祀天地
以大明從祀圜丘復建壇于東郊專祭二月春分日
祭大明于朝日壇嘉靖十一年禮部具本題奉聖旨
朝日壇間歲一親祭以甲丙戊庚壬年行事著為令
典
一前期一月禮部題請聖駕親祭如奉旨是則本寺前
期十日題請聖駕親祭本如奉旨遣官代則本寺題
欽定大臣行禮本乙丁巳辛癸年前期十日本寺徑
題欽定大臣一員行禮候遣官旨下行手本知會
一本寺委協律郎提調樂舞生執事于太和殿朝夕演
習禮樂前期八日行手本知會鴻臚寺于前期三日
請陞殿奏祭
一前期四日行揭帖知會司禮監奏祭祀
一前期三日本寺官具公服于皇極殿候鳴鞭訖跪奏
云太常寺卿臣某等謹奏本月某日春分祭大明于
朝日壇是日卯時恭候聖駕致祭(如遣官則不奏此二句)文武
百官自某日為始致齋二日請旨承旨叩三頭一揖
一躬退(如其日不朝則具本題知)
是日屬官率鋪排執御仗紗燈進齋戒牌銅人于文華
殿東九五齋北向仍出示于長安門
一齋牌年二月日春分卯時祭大明于朝
日壇自某日午後沐浴更衣某日為始致齋二日
一東西長安門告示太常寺為祭祀事照得年
二月某日春分祭大明于朝日壇文武百官自本月
某日午後沐浴更衣於本衙門宿歇某日為始致齋
二日其陪祀官員(以下與圜丘同)
是日本寺官詣太和殿演禮樂畢詣犧牲所看牲
一行揭帖知會司禮監奏省牲(如次日不朝則不具揭帖)
一前期二日本寺卿同光禄寺卿具吉服候上御門傳
𠻳畢跪奏云太常寺等衙門卿臣某等謹奏本月某
日臣等恭詣朝日壇省牲請旨承旨不叩頭一躬退
(如其日不朝則具本題知)
一行揭帖知會司禮監填祝版請駕如遣官則不請駕
一前期一日本寺卿同光禄寺卿省牲畢具本復命
是日早博士捧祝版于東平臺候上親填御名捧出午
門外安于祝版亭内厨役舁至朝日壇神庫奉安
是日早樂舞生詣朝日壇並具服殿各門燒香
是日本寺官率鋪排厨役詣朝日壇神庫洗玉爵祭器
午後樂舞生設樂器夜本寺卿回候請聖駕少卿寺
丞奉安神牌陳設籩豆牲隻
祭日五鼓上以出祭朝日告内殿畢本寺卿具吉服候
上至皇極門跪奏云太常寺卿臣某恭請聖駕詣朝
日壇致祭不承旨叩三頭一揖一躬先出
一儀注
祭日免朝錦衣衞備隨朝駕上具常服乘輿繇東長安
門出至朝日壇北門内具服殿具祭服出導引官導
上由左門入典儀(唱)樂舞生就位執事官各司其事
内贊奏就位(世宗皇帝時位設于壇下穆宗皇帝時位設于壇上)典儀(唱)迎神
奏樂樂止内贊奏四拜(傳贊百官同)典儀(唱)奠玉帛奏樂
内贊奏陞壇導上至香案前奏跪奏搢圭奏上香奏
獻玉帛奏出圭奏復位樂止典儀(唱)行初獻禮奏樂
内贊奏陞壇導上至神位前奏搢圭奏獻爵奏出圭
奏復位樂暫止奏跪(傳贊百官皆跪)贊讀祝讀訖樂復作奏
俯伏興平身(傳贊百官同)樂止典儀(唱)行亞獻禮奏樂(儀同)
(初獻惟不讀祝)樂止典儀(唱)行終獻禮奏樂(儀同亞獻)樂止本寺
卿立于壇左(唱)賜福胙光禄寺官捧福酒胙跪進于
上右内贊奏跪奏搢圭奏飲福酒飲訖奏受胙受訖
奏出圭奏俯伏興平身奏再拜(傳贊百官同)典儀(唱)徹饌
奏樂樂止典儀(唱)送神奏樂内贊奏四拜(傳贊百官同)樂
止典儀(唱)讀祝官捧祝進帛官捧帛掌祭官捧饌各
詣燎位奏樂上退立于拜位南捧祝帛饌官下階内
贊奏禮畢導上出左門至具服殿易服還宫(如遣官位設于)
(壇下繇北級陞降不飲福受胙餘儀同世宗皇帝時設壇下初獻奏出圭後内贊奏詣讀祝位讀畢奏俯)
(伏興平身後方奏復位本寺卿唱賜福胙後内贊奏詣飲福位飲福受胙畢奏俯伏興平身奏復位方奏)
(再拜餘儀同)
一祝文維年歲次月日嗣天子御名謹昭
告于大明之神惟神陽精之宗列神之首神光下照
四極無遺功垂今昔率土仰賴兹當仲春式遵古典
以玉帛牲醴之儀恭祀于神伏惟鑒歆錫福黎庶尚
享
一樂章樂七奏舞八佾
迎神熙和
仰瞻兮大明位尊兮王宫時當仲春兮氣融
合四上四尺工尺合四合四合四一尺六工
爰遵祀禮兮報功微誠兮祈神昭鑒
六工尺一尺四合四合四一工六工
願來享兮迓神聰
六工一尺合四合
奠玉帛凝和
神臨壇兮肅其恭有帛在篚兮赤琮
合四上四六尺工工六尺一尺四合
奉神兮祈享以納予躬奠兮忻以顒
四合四一六尺工六工一尺合四合
初獻夀和武功之舞
玉帛方奠兮神歆酒行初獻兮舞呈
合四上四尺六尺工六尺一尺四合
齊芳馨兮犧色騂神容悦兮鑒予情
四合四一六尺工六工尺一合四合
亞獻時和文德之舞
二齊升兮氣芬芳神顔怡和兮喜將
合四上四合工尺六工尺一尺四合
予令樂舞兮具張願垂普照兮民康
四合四一尺六工六工尺一合四合
終獻保和文德之舞
慇懃三獻兮告成羣職在列兮周盈
合四上四尺六尺六工一尺合四合
神錫休兮福民生萬世永賴兮神功明
四合四一尺六工合四一四尺合四合
徹饌安和
一誠盡兮予心懌五福降兮民獲禧
四合尺上四合上工六尺上四合四
仰九光兮誠已伸終三獻兮徹敢遲
合四上尺六上尺工尺四上四合四
送神昭和
祀禮既周兮樂舞揚神享以納兮還清鄉
合四上四尺四合尺六工尺一尺合四合
予當拜首兮奉送願恩光兮普萬方
工尺一尺工六工工六尺一合四合
永耀熹明兮攸賴蒸民咸仰兮恩光
四合四一工六工六工尺一尺四合
覩六龍兮御駕神變化兮鳳翥鸞翔
合四一四六工工六尺一尺合四合
束帛餚饈兮詣燎方佑我皇明兮基緒隆長
四合四一尺工六尺六工尺一尺一合四合
一本寺出祝帛香燭果品牲醴等物祝版一片禮神帛
一段(紅色)降香五十斤(又一炷)細塊降香半斤(又圓降香一炷)二
斤燭八枝八兩燭四枝四兩燭三十枝二兩燭三百
枝一兩燭五十枝進銅人二兩燭十六枝監禮監宰
二兩燭十六枝掌樂教師四兩燭二枝三生管事二
兩燭十二枝芡實一斤四兩栗子二斤紅棗一斤六
兩榛仁一斤六兩菱米一斤八兩砂糖八兩白鹽八
兩鹽磚四兩大笋一兩花椒一兩&KR1708;香一兩蒔蘿五
錢醢魚一斤鰝魚一尾香油一斤八兩木炭十斤祝
版宛紅紙一張包版紅榜紙二張齋牌表黃紙一張
告示白榜紙三張包香帛黃咨紙二十張白咨紙一
張燒燎紅咨紙二百張稻米黍米稷米粱米各一升
白麫蕎麥麫各二斤葱二兩菁菜十四兩芹菜七兩
韭菜五兩醬一礶酒四瓶木柴二千斤葦把四束(每束)
(重二十五斤)木炭五十斤犢三隻用騂猪二口北羊一隻
鹿一隻兔一隻
一合用供器祭器
玉器
赤璋一面玉爵三尊(俱本寺庫貯遇祭領交)
銀器
銀杓一把銅龍爐一箇并香架(本寺庫貯遇祭領交)
磁器
大羹碗一箇和羹碗二箇毛血盤三箇籩豆盤二十
八箇酒尊三箇酒盞三十三箇福酒爵一箇
銅器
銅香爐一箇在寺庫銅花瓶一對銅燭臺貳對匙筯
全大銅爐四箇并蓋燒香銅爐六箇大銅缸二口大
銅鍋二口小銅鍋一口洗玉銅盆一箇銅手照二把
大銅簽盤八箇小銅簽盤一百六十箇銅鼓十二箇
錫器
水礶六箇錫廂盒四箇錫壺六把錫鑲圓盤五箇錫
鑲方盤六箇錫鑲三牲匣一副錫鑲大桶二箇錫鑲
小桶四箇
鐵器
燎爐二座拖爐一座
木器
神案一座并地平神牌亭一座香輿亭一座香帛亭
一座大案卓一張孔卓二張接卓四張籩豆匣一副
酒尊架二座帛匣四箇香几二箇大香盒四箇紅卓
二十張𫝊贊架二座大朝燈八座座燈四十盞路燈
一百二十盞晾牲卓二張帳房木架十三間黃布帳
房八間藍布帳房三間魫燈一對紅紗燈一對導神
燈一對
服飾
大案卓紅段套衣一件饌卓紅段套衣一件祝卓紅
段套衣一件福酒卓紅段套衣一件香帛亭紅段套
衣一件孔卓紅段圍衣一件神牌亭圍衣一件香輿
亭圍衣一件大小紅段袱二箇拜褥六條寶座靠褥
五件
樂器
琴十張笙十攢笛十枝簫十枝箎六枝瑟四張塤二
箇排蕭二架搏拊二座柷一座敔一座鐘一架(計十六口)
磬一架(計十六口)鼓一座(流蘇全)麾一首并架節二對干戚
六十四副籥羽六十四副
一登壇官員掌祭卿讀祝奏禮寺丞二員導駕官六員
舉麾官二員對引官一員陳設官二員司香官一員
收支官二員收牲官二員掌燎官二員鋪拜位官二
員領淨衣官一員
一執事樂舞生典儀二人傳贊二人通贊二人捧帛一
人執爵一人司尊一人樂生七十二人武舞生六十
六人文舞生六十六人燒香點燭樂舞生一十九人
以上樂舞生淨衣共二百三十二套
一執事祭服俱用青羅服
一樂生文生燒香樂舞生袍服共用一百五十七套每
套蟾冠一頂角帶一條紅羅袍一件(葵花補)紅絹襯衫
一件錦領白布襪一雙青段履鞋一雙
一武生袍服共用六十六套每套天丁冠金帶一條紅
羅袍一件銷金紅絹襯衫一件紅羅裙一條(銷金花邊)
紅羅結子一件銷金紅羅銷金汗跨一件紅線縧一
根紅絹褡包一條抹綠皂靴一雙紅繡白布襪一雙
紅錦護漆一雙供祀厨役二百名淨衣二百套
上還參内殿
夜明秋分事宜
夕月壇建于阜城門外西南二里許為制一成壇面白
磂&KR3226;東西南北階六級俱白石内櫺星門四座東門
外為瘞池東北為具服殿南門外為神庫西南為宰
牲亭神厨祭器庫北門外為鐘樓遣官房東北外門
二座東門外迤北為禮神街牌坊護壇地三十六畝
七分每歲秋分日祭夜明之神于壇夜明之神居中
東向木火土金水星二十八宿周天星辰從祀共一
壇北設南向丑辰未戌年上親行事餘年遣大臣攝
之(按吾學編本寺志總覽皆云遣武大臣今每歲雖遣勲戚大臣而本寺題内止請遣大臣一員不徑)
(擬武大臣)國初有夕月禜星之祭洪武二十一年增夜明
一壇星辰二壇于大祀殿丹墀從祀天地罷夕月禜
星之祭嘉靖九年既建南北郊分祀天地乃以夜明
星辰從祀圜丘復建壇于西郊祭月而以諸星辰附
焉夕月壇祠祭署署建于壇東門内之南制如地壇
祠祭署嘉靖九年從言官夏言議建夕月壇遂建今
署署官奉祀一員祀丞一員壇戸二十名八月秋分
日祭夜明于夕月壇嘉靖十一年禮部具本題奉聖
旨夕月壇每三歲一親祭以丑辰未戌年行事著為
令典
一前期一月禮部題請聖駕親祭本如奉旨是則本寺
前期十日題請聖駕親祭本(如奉旨遣官代則本寺題欽定大臣一員行禮)
(本)子午卯酉寅申己亥年本寺徑題欽定大臣一員
行禮本其分獻大臣一員同正壇題請候遣官旨下
各行手本知會
一本寺委協律郎提調樂舞生執事于太和殿朝夕演
習禮樂
一前期七日行手本知會鴻臚寺于前期三日請陞殿
奏祭祀
一前期三日行揭帖知會司禮監奏祭祀
一前期二日本寺官具公服于皇極殿候鳴鞭訖跪奏
云太常寺卿臣某等謹奏本月某日秋分祭夜明于
夕月壇是日酉時恭候聖駕致祭如遣官則不奏此
二句文武百官自某日為始致齋二日請旨承旨叩
三頭一揖一躬退(如其日不朝則具本題知)
是日屬官率鋪排執御仗紗燈進齋戒牌銅人于文華
殿東九五齋北向仍出示長安門
一齋牌年八月某日秋分酉時祭夜明于夕月
壇自某日午後沐浴更衣某日為始致齋二日
一東西長安門告示太常寺為祭祀事照得年
八月某日秋分祭夜明于夕月壇文武百官(以下與朝日壇)
(同)
一本寺堂上官詣太和殿演禮樂畢詣犧牲所看牲
一行揭帖知會司禮監填祝牌并奏省牲(如次日不朝則不具省牲)
(揭帖)
一前期二日本寺卿同光禄寺卿具吉服候上御皇極
門傳𠻳畢跪奏云太常寺等衙門卿臣某等謹奏本
月某日臣等恭詣夕月壇省牲請旨承旨不叩頭一
躬退(如其日不朝則具本題知)
是日早博士捧祝版于東平臺候上親填御名捧出午
門外安于祝版亭内厨役舁至夕月壇神庫内奉安
一行揭帖知會司禮監請駕如(遣官則不請)祭日早上以出
祭夜明告内殿同日本寺卿同光禄寺卿省牲畢具
本復命
是日早樂舞生詣夕月壇并具服殿各門燒香本寺官
率鋪排厨役詣夕月壇神庫洗玉并金爵祭器午後
樂舞生陳設樂器本寺卿回候請聖駕少卿寺丞奉
安神牌陳設籩豆牲隻
一陳設
一儀注
申刻本寺卿具吉服候上至皇極門跪奏云太常寺卿
臣某恭請聖駕詣夕月壇致祭不承旨叩三頭一揖
一躬先出上具常服繇西長安門出至壇北門内具
服殿具皮弁服出導引官導上繇中門入典儀(唱)樂
舞生就位執事官各司其事内贊奏就位(世宗皇帝時位設于)
(壇下穆宗皇帝時位設于壇上)典儀(唱)迎神奏樂樂止内贊奏再拜
(傳贊百官同)典儀(唱)奠玉帛行初獻禮奏樂内贊奏陞壇
導上至香案前奏跪奏搢圭奏上香奏獻玉帛奏獻
爵奏出圭奏復位樂暫止奏跪(傳贊百官皆跪)贊讀祝讀訖
樂復作奏俯伏興平身(傳贊百官同)樂止典儀(唱)行亞獻
禮奏樂儀同初獻(惟不上香)獻玉帛讀祝樂止典儀(唱)行
終獻禮奏樂儀同亞獻樂止本寺卿立于壇右(唱)賜
福胙光禄寺官捧福酒胙跪進于上左内贊奏跪奏
搢圭奏飲福酒飲訖奏受胙受訖奏出圭奏俯伏興
平身奏再拜(傳贊百官同)典儀(唱)徹饌奏樂樂止典儀(唱)
送神奏樂内贊奏再拜(傳贊百官同)樂止典儀(唱)讀祝官
捧祝掌祭官捧帛饌各詣瘞位奏樂上退立于拜位
北捧祝帛饌官下級内贊奏禮畢導上繇中門出導
引官導至具服殿易服其分獻官于讀祝畢贊引引
繇北級上至神位前贊跪贊搢笏贊上香贊獻帛贊
獻爵贊出笏贊復位其亞終獻俱候上復位贊引引
分獻官至神位前贊搢笏贊獻爵贊出笏贊復位至
望瘞分獻官詣瘞所(遣官位設于壇下繇南級陞降不答福胙餘儀同分獻官與遣)
(祭官一時陞降世宗皇帝時位設于壇下初獻奏出圭後内贊奏詣讀祝位讀畢奏俯伏興平身後方奏)
(復位本寺卿唱答福胙後内贊奏詣飲福位飲福受胙畢奏俯伏興平身奏復位方奏再拜餘儀同)
一祝文維年歲次八月朔日嗣天子御
名昭告于夜明之神惟神鍾隂之精配陽之德繼明
于夕有生共賴既惟五星列宿咸司下土各有攸分
𦕈予之資仰承帝命君此生民兹者時維秋分爰遵
興禮以玉帛牲醴之儀用修常祭于神惟神歆鑒福
我邦民尚享
一樂章樂六奏舞八佾
迎神凝和
隂曰配合兮承陽宗式循古典兮齋以恭
尺合四一尺工六尺六工尺一尺合四合
覩太隂來格兮星辰羅從予拜首兮迓神容
工六工尺一尺六尺工尺合四上四尺六尺
奠玉帛初獻夀和武功之舞
神其來止有嚴其誠玉帛在篚清酤方盈
合四一四上尺工尺六工尺一六尺工尺
奉而奠之願鑒微情夫祀兮云何祈佑兮羣氓
合四一四尺合四合工六尺工尺工尺合四合
亞獻豫和文德之舞
二觴載斟樂舞雍雍神歆且樂百職惟供
合四上尺六尺工尺工尺合四一尺一合
願順軌兮五行祈民福兮惟神必從
六工合四一尺合四一四尺一四合
終獻康和文德之舞
一誠以伸三舉金觥鐘鼓鍧鍧環珮琤琤
合四上尺六尺工尺工尺一四尺一四合
鑒予之情願永保我民生
一尺工尺六工尺合四合
徹饌安和
禮樂肅具精意用伸位坎居歆納兹藻蘋
合四上尺六尺工尺工尺一四尺合四合
徹之弗遲儀典肅陳神其鑒之佑我生民
尺一六尺一尺四合合四一四尺一四合
送神保和
禮備告終兮神喜旋穹碧澄輝兮素華鮮
尺合四一尺六尺工工六尺一尺合四合
星辰從兮返神鄉露氣清兮霓裳蹁躚
合四上四工六尺合四一四尺一四合
餚饈兮束帛薦之于瘞兮岡敢愆
四合四一尺六工尺一尺合四合
予拜首兮奉送願永貺兮民樂豐年
尺工合四一四合四一四尺一六尺
一本寺出祝帛香燭果品牲醴等物祝版一片禮神白
色帛七段禮神玄黃紅青色帛各一段降香四十斤
又一炷塊香八兩又二炷二斤燭八枝八兩燭四枝
四兩燭十枝二兩燭一百一十枝一兩燭三十枝進
銅人二兩燭十六枝監禮監宰二兩燭十六枝芡實
三斤栗子四斤紅棗二斤十二兩榛仁二斤十二兩
菱米三斤香油二斤砂糖八兩白鹽一斤鹽磚八兩
大笋花椒&KR1708;香各二兩蒔蘿八錢醢魚二斤鰝魚二
尾木炭五斤祝版本紙二張包版黃白榜紙各一張
告示白榜紙三張齋牌表黃紙一張包香帛黃咨紙
二十五張白咨紙十一張毛血帖表黃紙二張燒燎
黃咨紙二百張稻米二升黍米稷米粱米各二升白
麫蕎麥麫各四斤葱六兩菁菜二斤芹菜二斤韮菜
十二兩醬二兩酒七瓶木柴四千斤葦把六束(每束重二)
(十五斤)木炭五十斤犢四隻用騂北羊二隻猪三口鹿
一隻兔二隻
一合用供器祭器
正位壇
玉一面金爵三尊銀杓二把(以上俱本寺庫貯遇祭領交)祝版架
一座(以下各器俱本壇庫貯)金龍方香爐一箇(并香靠)大圓爐六
箇大方爐四箇并蓋小方爐四箇蓋三方小爐四箇
蓋三方燭臺三對方花瓶一對匙筯瓶一箇(并匙筯)洗
玉方盆二箇大簽盤八箇小簽盤一百二十箇手照
二把魫燈三對大香靠四箇大缸三口大鍋三口
錫器
托裏三牲匣二副并蓋托裏桶一箇托裏方圓盤三
箇香盒一箇湯壺二把水礶四箇
磁器
大羹碗二個白磁酒尊六箇(少一蓋)白爵三箇白酒盞
三十六箇白毛血盤六箇白籩豆盤四十八箇流金
磁爵四隻和羹碗四箇
鐵器
提爐二箇燎爐二座
木器
神座一座神牌孔卓一張神案二張帛案四張供案
二張香亭一座帛亭一座戧金硃紅香几二座戧金
硃紅龍圓香盒一箇硃紅香几二座帛匣三箇爵墊
七箇香盒十箇御拜位牌三面品官牌二面條卓二
張羹案一張爵案一張神牌竪櫃二座祭器大竪櫃
二座小紅櫃五箇饌卓二張御杖一對祝卓一張燒
香卓大小三十張晾牲馬案三張走牲晾牲帳架共
十一間扛牲匣二副宰牲案二張宰鹿案一張座燈
六十盞路燈五十六盞插燈櫈六條品官櫈十條正
配二壇頂架二間小次頂架一間正壇内外朝燈八
座傳贊架二座
服飾
玉色綾座褥靠背四件脚蹅褥一件玉色綾卓衣五
件新案衣二件帛案衣二件銷金綾袱一箇頂架衣
二件銷金綾亭衣一件正配二壇駕霧衣二件拜褥
三條小次駕霧衣一件屏息八箇紅紗燈一對黃布
帳房六間藍布帳房五間
一合用樂器干戚籥羽(與朝日相同)
一登壇掌祭卿一員讀祝奏禮寺丞二員對引官一員
掌瘞官二員司香官二員舉麾官二員陳設官二員
導引官六員收支官二員領淨衣官一員設御拜位
官二員收牲官二員
一執事樂舞生典儀二人傳贊二人通贊二人分獻贊
引一人捧帛二人執爵二人司尊二人樂生七十二
人武舞生六十六人文舞生六十六人燒香點燭生
二十人以上淨衣共二百三十七套
一執事十三人俱用青羅祭服
一樂舞生文舞生燒香生袍服共用一百五十八套每
套用蟾冠一頂角帶一條玉色羅袍一件(葵花補)玉色
襯衫一件錦領白布襪一雙青段履鞋一雙
一武舞生袍服六十六套每套天丁冠一頂金帶一條
玉色羅袍一件銷金玉色襯衫一件玉色羅裙一條
(銷金花邊)玉色結子一件銷金玉色汗跨一件(銷金藍邊)玉色
線縧一根玉色褡包一條抹綠皂靴一雙白布襪一
雙紅錦護臁一雙
一鋪排厨役二百名淨衣二百套每套三件
上還參内殿
一合用樂器銅鐘十六口石磬十六塊麾旛一首琴十
張并几瑟四張并几鼓一面并蓋柷敔各一座摶拊
二座樂器櫃十五座籥羽干戚各六十四副節四首
并杆笙簫塤箎排簫笛(貯樂器庫不具載)
崇禎四年八月二十六日恭遇聖駕親郊夕月壇新儀
禮部儀注上至壇北門内具服殿具皮弁服出導引
官導上繇中門入典儀(唱)樂舞生就位執事官各司
其事内贊奏就位上拜位設于壇下典儀(唱)迎神奏
樂樂止内贊奏再拜(傳贊百官同)典儀(唱)奠玉帛協律郎
舉麾起柷奏樂執事捧玉帛至正位壇内贊奏陞壇
導上至香案前奏跪奏搢圭奏上香奏獻玉帛奏出
圭奏復位樂三句止落麾不刷敔典儀(唱)行初獻禮
執事捧爵跪進于上右舉麾杆不起柷作樂内贊奏
陞壇導上至正位壇奏搢圭奏獻爵奏出圭奏詣讀
祝位樂止奏跪奏讀祝讀訖奏俯伏興平身奏復位
作樂後二句樂章復重分獻官上配位香獻帛獻爵
樂止刷敔亞獻終獻如常儀
先農壇耕耤事宜
先農壇建于太歲壇之西南為制一成四面石階九級
西為瘞位東為齋宫鑾駕庫東北為神倉東南為具
服殿殿前為觀耕臺臺南為耕田歲仲春本寺題請
遣順天府堂上官行禮致祭上行耕耤禮則親祭之
護壇地六百畝供黍稷及薦新品物又地九十四畝
有竒每年額梲四石七斗有竒本寺會同禮部收貯
神倉以備旱潦又壇官種一百九十畝壇戶二百六
十六畝七分先農壇祠祭署署建于本壇齋宫之北
中為公座後為官舍前為署門署官奉祀一員祀丞
一員國初置山川壇祠祭署奉祀祀丞各一員永樂
中建今署稱山川壇耤田祠祭署嘉靖十一年改神
祇壇祠祭署隆慶元年罷神祇壇祭萬歷四年卿劉
題奉欽依改神祇壇祠祭署為先農壇祠祭署壇戸
二十名洪武元年御史尋适請耕耤田享先農以勸
天下上從之二年建壇于山川壇西南為耕耤北為
神倉上親祭先農以后稷配禮三獻樂八奏百官陪
祀隨行耕耤禮已而又奉仁祖配八年奉聖旨我想
先農只是古一箇種田的人今後祭先農時百官都
致齋那當祭日子教應天府官率耆老并種田的老
人去祭祭畢我率百官到那田所依前親耕欽此遂
遣應天府尹祭不設配上親耕如故永樂年建壇京
師制如之耕耤上親祭每歲仲春則遣順天府尹禮
樂仍舊嘉靖二年令耕耤用樂舞遣官止教坊奏樂
元年又建圓廩方倉貯粢盛十六年春祭遣戸部尚
書復用樂舞四十一年後仍遣順天府尹免樂舞二
月某日祭先農之神前期十日本寺題本遣順天府
堂上官行禮
一陳設先農之神居中南向
一儀注
祭日子時贊引導遣官行教坊司作樂贊引贊詣盥洗
所贊搢笏盥訖贊出笏典儀(唱)執事官各司其事贊
引贊就位(位設于壇下)典儀(唱)瘞毛血迎神贊引贊陞壇
導遣官由西級上贊搢笏贊上香贊出笏贊復位贊
四拜典儀(唱)奠帛行初獻禮執事捧帛爵跪獻于神
位前贊引贊跪典儀(唱)讀祝讀訖贊引贊俯伏興平
身典儀(唱)亞獻禮終獻禮(儀俱同初獻惟不獻帛讀祝)典儀(唱)徹
饌(唱)送神贊引贊四拜典儀(唱)讀祝官捧祝掌祭官
捧帛饌各詣瘞位捧祝帛饌官下級贊禮畢
一祝文維皇帝謹遣致祭于先農之神曰惟神初興農
事乃種嘉榖為民立命萬世永賴今將東作謹以牲
醴庶品用修常祀尚享
一本寺出祝帛果品等物祝版一片禮神帛一段青色
降香二十斤(又一炷)塊香一斤(又一炷)八兩燭二枝四兩
燭四枝二兩燭三十枝一兩燭三十枝芡實一斤四
兩栗子二斤紅棗一斤六兩榛仁一斤六兩菱米一
斤八兩香油一斤砂糖八兩白鹽八兩鹽磚四兩大
笋花椒&KR1708;香各一兩蒔蘿五錢醢魚一斤鰝魚一尾
木炭五斤祝版本紙二張包版黃白榜紙各一張包
香帛黃咨紙五張白咨紙一張稻米黍米稷米粱米
各一升白麫蕎麥麫各二斤葱二兩菁菜十四兩芹
菜七兩韭菜五兩醬一礶酒三瓶木柴一千斤葦把
四束犢二隻用黝猪二口北羊一隻鹿一隻兔一隻
一祭器供器(以下各器俱本壇庫貯)
大銅鼎二座銅儀爐四箇小圓爐一箇圓燭臺一對
大簽盤四箇小簽盤二十一箇香靠一枝銅壺滴漏
一副(共八件)墜鐘磬銅鼓十二箇新製錫牲匣一箇錫
牲桶一箇錫酒壺二把錫水礶二箇錫香盒二副錫
湯壺一把錫鈎一把錫水盆一箇白磁爵四箇白磁
酒尊三箇白磁籩豆盤二十八箇白磁羹碗三箇白
磁毛血盤三箇白磁酒鍾四十箇供案一張條卓一
張司尊卓一張祝卓一張上香卓一張饌卓一張接
卓一張祝版架一座帛匣一副香盒一副饌盤一箇
三牲匣一副籩豆匣一副扛牲匣一副條盤一箇朝
燈四座座燈十座路燈二十盞宰牲案二塊造籩豆
條卓二張鐘十六口并架磬十六塊并架琴十張(并卓)
(囊)瑟四張(并几囊)摶拊二座柷敔各一座大鼓一面(并蓋)
(全)麾一首(竿座全)鼓裙一條流蘇十二掛(笙簫塤箎排簫笛貯樂器)
(庫不具載)
一登壇官員導引官二員贊引官一員對引官一員讀
祝官一員陳設官一員收支官一員收牲官一員掌
瘞官一員
一執事樂舞生典儀一人執爵一人捧帛一人司尊一
人俱祭服行禮燒香生一十四人
一供祀厨役二十八名二月某日聖駕致祭先農之神
行耕耤禮前期禮部題請不繇本寺
一前期十五日本寺委協律郎提調樂舞生執事于太
和殿朝夕演習禮樂
一前期八日行手本知會鴻臚寺于前期三日請陞殿
奏祭祀
一前期四日行揭帖知會司禮監奏祭祀
一前期三日本寺官具公服于皇極殿候鳴鞭訖跪奏
云太常寺卿臣某等謹奏本月某日午時恭候聖駕
致祭先農之神并行耕耤禮文武百官自某日為始
致齋二日請旨承旨叩三頭一揖一躬退(如其日免朝則具本)
(題知)
是日屬官率鋪排執御仗紗燈進齋戒牌銅人于文華
殿東九五齋北向仍出示長安門
一齋牌年二月某日致祭先農行耕耤禮自某
日午後沐浴更衣某日為始致齋二日
一東西長安門告示太常寺為祭祀事年二月
某日致祭先農文武百官自本月某日午後沐浴更
衣於本衙門宿歇某日為始致齋二日其陪祀官員
以下(與大祀同)
一行揭帖知會司禮監奏省牲(如次日不朝則具揭帖)
一前期二日本寺卿同光禄寺卿具吉服候上御門傳
𠻳畢跪奏云太常寺卿等衙門卿臣某等謹奏本月
某日臣等恭詣先農壇省牲請旨承旨不叩頭一躬
退(如其日免朝則具本題知)
是日本寺官詣太和殿演禮樂畢詣犧牲所看牲
一行揭帖知會司禮監填祝版
一前期一日上告辭内殿同日早本寺卿同光禄寺卿
省牲畢具本復命同日早博士捧祝版于東平臺候
上親填御名捧出午門外安于祝版亭厨役舁至先
農壇神庫内奉安
一行揭帖知會司禮監請駕
是日樂舞生詣先農壇具服殿并各門燒香午後本寺
官率樂舞生陳設樂器厨役洗祭器奉安神牌陳設
籩豆牲隻
一陳設(與常年春祭同)
一儀注
祭日昩爽本寺卿候上至皇極門具吉服跪奏云太常
寺卿臣某恭請聖駕詣先農壇致祭叩三頭一揖一
躬先出上繇正陽門至先農壇導引官導至具服殿
具皮弁服出導至先農壇典儀(唱)樂舞生就位執事
官各司其事内贊對引導上至御拜位(位設于壇上)奏就
位典儀(唱)瘞毛血迎神奏樂内贊奏陞壇導上至香
案前奏搢圭奏上香奏出圭奏復位樂止奏四拜(傳贊)
(百官同)典儀(唱)奠帛行初獻禮奏樂執事官捧帛爵跪
獻于神位前樂暫止内贊奏跪(傳贊百官皆跪)典儀(唱)讀祝
讀訖樂復作内贊奏俯伏興平身(傳贊百官同)樂止典儀
(唱)亞獻禮奏樂執事官捧爵跪獻于神位前樂止典
儀(唱)終獻禮奏樂(儀同亞獻)樂止本寺卿立于壇東西向
(唱)答福胙光禄寺卿跪進福酒胙于上右内贊奏跪
奏搢圭奏飲福酒飲訖奏受胙受訖奏出圭奏俯伏
興平身奏再拜(傳贊百官同)典儀(唱)徹饌奏樂樂止典儀
(唱)送神奏樂内贊奏四拜(傳贊百官同)樂止典儀(唱)讀祝
官捧祝掌祭官捧帛饌各詣瘞位奏樂捧祝帛饌官
下級奏禮畢導引官導上至具服殿更翼善冠黃袍
本寺卿入跪奏請詣耕耤位導駕官同本寺卿導上
至觀耕臺前耕耤位南向立三公以下從耕者各就
從耕位戸部尚書北向跪進耒耜順天府官北向跪
進鞭導駕官同本寺卿導上秉耒耜三推三返畢戸
部尚書跪受耒耜順天府官跪受鞭本寺卿跪奏請
復位上復位順天府官捧青箱隨以種子播而覆之
上御觀耕臺上南向坐觀三公五推尚書九卿九推
畢本寺卿跪奏耕畢從耕官各就位教坊司承應畢
本寺卿跪奏禮畢同導駕官導上還至齋宫宴從耕
官
一祝文維年歲次二月朔日嗣皇帝御
名致祭于先農之神曰文同常年春祭惟今將東作
下增親耕耤田四字高皇御製樂章樂八奏舞八佾
迎神永和
東風起蟄地脉奮然蒼龍掛角煜煜天田
合四一尺尺四工合六工一尺一尺四合
民命惟食創物有先圜鐘既奏有降斯筵
六尺工尺一四工合尺一合四一尺四合
奠帛永和
帝出乎震天𤼵農祥神降于筵靄靄洋洋
合尺一合六尺工尺工尺一四一尺一合
禮神有帛其色惟蒼豈伊具物誠敬之將
工六一尺六尺工尺一尺一四工尺一合
初獻夀和武功之舞
九榖未分庶草攸同表為嘉種實在先農
尺工合四尺工尺四工六工一六尺工尺
黍稌斯豐酒醴是供獻奠之初以祈感通
合四一四一尺一合四尺工尺合四一尺
亞獻寧和文德之舞
□彼甫田其隰其原耒耜云載驂御之間
合四一尺六尺工尺工尺一四尺合四合
報本斯享亞獻惟虔神其歆之自古有年
工六尺一一尺工尺工尺一四尺四工合
終獻雍和文德之舞
帝耤之典享祀是資潔豐嘉栗咸仰于斯
合尺一合六工一尺工尺一四尺合一合
特維親耕享我農師禮成于三以訖陳詞
六尺工尺一尺六尺合四一四一尺四合
徹饌景和
於赫先農歆此潔修于篚于爵于饌于饈
合尺一合六尺工尺工尺一四尺合四合
禮成告徹神惠敢留餕及終畝豐年是求
工六一尺一四工合一尺工尺一四工合
送神泰和
神無不在於昭于天曰迎曰送于享之筵
尺工一合六尺工尺工尺一四尺合四合
冠裳在列金石在懸往無不之其珮翩翩
六工一尺一四工合一尺一四尺一六尺
望瘞泰和
祝帛牲醴先農既歆不留不䙝瘞之厚深
合尺一合六工一尺工尺一四尺四工合
有幽其瘞有赫其臨曰禮之常匪今斯今
工六工一一尺工尺尺合一四一尺一合
一本寺出祝帛果品等物祝版一片禮神帛一段青色
降香二十斤(又一炷)塊香一斤(又一炷)盥手檀香五錢薰
輦速香一斤二十斤燭十枝八兩燭八枝四兩燭二
十枝二兩燭三百枝一兩燭五十枝果品以下(與常年春)
(祭同惟加胙牛一隻)
一祭器(與常年春祭同)
一樂器(與太歲壇同)
一登壇官員掌祭卿司香少卿讀祝奏禮寺丞二員對
引官一員掌瘞官一員舉麾官二員陳設官一員鋪
拜褥官二員導駕官六員收支官二員
一執事樂舞生典儀二人通贊捧帛執爵司尊共四人
(俱用青絹祭服)樂生七十二人武舞生六十六人文舞生六
十六人燒香生一十八人
一樂生文舞生燒香生共用袍服一百五十六套
一武舞生袍服六十六套(俱與太歲壇同)
一供祀厨役五十名上還參内殿國初肇祀太歲禮官
雜議因及隂陽家說十二月將十二時所值之神名
目謂非經見唐宋不載祀典惟元每有大典作祭太
歲月將日直時直於太史院太祖乃定祭太歲于山
川壇之正殿而以春夏秋冬四月將分祀兩廡二月
某日聖駕親祭先農之神行耕耤禮前期禮部題請
不繇本寺禮部儀注
計開
一欽天監擇到萬歷八年二月十八日卯時聖駕親祭
先農行躬耕耤田禮
一十五日上御皇極殿太常寺奏祭祀如常儀自次日
為始致齋二日
一十六日太常寺進祝版上御文華殿親填御名訖太
常寺博士捧出安于香帛亭内擡至先農壇暫安于
神庫上繇會極門出御皇極門順天府官以耒耜及
穜稑種于午門外伺候早朝畢捧至皇極門前内官
接上進呈訖仍捧下授順天府官捧繇午門左門出
置綵輿鼓樂送至耤田所
一十七日上常服以親祭先農并行耕耤禮預告于奉
先殿内贊奏就位上就拜位内贊官導上至太祖及
列聖各香案前奏上香上訖奏復位奏跪贊讀告詞
讀訖奏四拜禮畢
一正祭日免朝上御皇極門太常寺堂上官奏請聖駕
詣先農壇致祭并行耕耤禮錦衣衞備法駕設輦于
皇極門正中上常服乘輦鹵簿導從繇大明門出詣
壇所導駕官導上至具服殿候報時具皮弁服出導
駕官導上至先農壇行祭先農禮如常儀祭畢導駕
官導上回至具服殿更翼善冠黃袍陪祀等官更吉
服訖太常寺卿入奏請詣耕耤位導駕官同太常卿
導引上至耕耤位南向立三公以下從耕者各就從
耕位戶部尚書北向跪進耜順天府尹北向跪進鞭
導駕官同太常卿導引上秉耒三推三返畢戶部尚
書跪受耒耜順天府尹跪受鞭太常卿奏請復位順
天府尹捧青箱隨以種子播而覆之上御觀耕臺南
向坐觀三公五推九卿九推訖太常卿奏耕畢從耕
官各就位教坊司承應畢太常寺奏禮畢導駕官同
太常卿導上詣齋宫同上陞座鴻臚寺官奏陪祀等
官行禮贊一拜叩頭各分班侍立鴻臚寺官又奏順
天府官率兩縣官耆老人等行禮贊五拜三叩頭禮
畢率庶人終畝鴻臚寺官贊入班候各官列定致詞
慶賀贊五拜三叩頭禮鴻臚寺官拱聽聖旨賜酒飯
承旨訖贊入班一拜叩頭禮畢上暫御後殿少憩侍
安膳卓及設宴畢該監官奏請上出陞座傳旨官人
每坐鴻臚寺奏贊各官一拜叩頭方就坐其三品以
上官於丹陛上序坐四品以下官臺并宴勞耆宿于
壇傍宴畢鴻臚寺贊入班一拜叩頭奏禮畢各官即
出至齋宫外候送駕輿還宫鹵簿導從如來儀大鼓
樂吹振作上還仍詣奉先殿參謁如前儀
一是日早文武百官例該陪祀者先期入壇伺候行禮
其餘百官各具吉服于承天門外橋南東西序立候
駕出大明門百官退于本衙門辦事駕還之時仍照
前序立迎接候駕入午門百官退
本寺應行事宜
計開
一前期十五日委協律郎提調樂舞生執事于太和殿
朝夕演習禮樂
一前期八日行手本知會鴻臚寺於前期三日請陞殿
奏祭祀
一行司禮監職名手本
一行禮部祠祭司職名手本
一前期五日送知會尚膳監收祭設紅手本
一前期四日行揭帖知會司禮監奏祭祀
一前期三日本寺堂官具公服于皇極殿候鳴鞭訖跪
奏云太常寺卿臣某等謹奏本月某日某時恭候聖
駕致祭先農之神并行耕耤禮文武百官自某日為
始致齋二日請旨承旨叩四頭一揖一躬退(如其日免朝則)
(具本題知)
一屬官率鋪排執御仗紗燈進齋戒牌銅人于文華殿
東九五齋北向仍出示長安門
一齋牌某年二月某日某時祭先農之神并行耕
耤禮自本月某日午後沐浴更衣某日為始致齋二
日
一東西長安門告示太常寺為祭祀事照得某年二月
某日恭遇聖駕親祭先農行躬耕耤田禮文武百官
自本月某日午後沐浴更衣於本衙門宿歇某日為
始致齋二日其陪祀官員(以下與大祀同)
一行揭帖知會司禮監奏省牲(如次日不朝則不具揭帖)
一内閣司禮監同九卿并各執事官本寺俱吉服赴先
農壇演禮
一行揭帖知會司禮監填祝版
一前期二日博士捧祝版于東平臺候上填御名捧出
午門外安于祝版亭厨役舁至先農壇神庫内奉安
一本寺卿同光禄寺卿具吉服候上御門傳𠻳畢跪奏
云太常寺等衙門卿臣某等謹奏本月某日祭先農
之神并行耕耤禮臣等於某日早恭詣先農壇省牲
請旨承旨不叩頭一躬退(如其日免朝則具本題知)
一本寺官詣太和殿演禮樂畢詣犧牲所看牲
一前期一日上告辭内殿
一本寺卿同光禄寺卿省牲畢同具本復命
一行揭帖知會司禮監請駕致祭
一行揭帖知會司禮監請詣耕耤位
一樂舞生詣先農壇具服殿并各門燒香
一午後本寺官率樂舞生陳設樂器厨役洗祭器奉安
神牌陳設籩豆牲隻
一陳設與常年春祭同
祭日五鼓本寺卿具吉服午門中門入繇皇極門西級
上至于西山墻邊候駕御門内金殿坐畢門外正中
跪奏云太常寺臣某恭請聖駕詣先農壇致祭并行
耕耤禮承旨叩四頭一揖一躬仍繇西級下中門先
出候駕至壇所導駕官導上至具服殿候報時具皮
弁服出導至先農壇行祭禮本寺先易祭服立于壇
上西向至三獻完敔止稍上(唱)答福胙仍退立原處
候上行祭禮畢駕回具服殿更翼善冠黃袍本寺具
吉服繇西級上至殿門外正中跪奏請詣耕耤位不
承旨一躬退稍西同導駕從中路挨邊下導上至耕
耤位戶部北向跪進耒耜順天府北向跪進鞭導駕
官同本寺導上秉耒耜三推三返畢戶部跪受耒耜
順天府跪受鞭本寺北向正中跪奏請復位候上御
觀耕臺觀三公九卿并耆老人等耕畢本寺北向正
中跪奏耕畢從耕官各就位教坊司作樂直至致語
四時順序五教宣明一人有慶永享太平承應畢本
寺北向正中跪奏禮畢亦同導上至齋宫
太歲壇旗纛事宜
太歲壇建于正陽門外之西與天壇對中為太歲殿東
廡為春秋月將二壇西廡為夏冬月將二壇前為拜
殿拜殿東南為燎爐西為神庫神厨宰牲亭亭南為
川井(即山川壇舊井也)外為四天門東為壇門每歲於孟春
享太廟歲暮祫祭太廟日本寺題請遣官行禮(每年遣本)
(寺卿但題内不徑擬)洪武三年建山川壇於天地壇西(俗呼為地壇)
正殿七間凡七壇曰太歲曰風雲雷雨曰五嶽曰五
鎮曰四海曰四瀆曰鍾山兩廡各十五間東廡從祀
三壇京畿山川夏季月將冬季月將西廡從祀三壇
春季月將秋季月將都城隍二十一年增設太歲風
雲雷雨五嶽五鎮四海四瀆山川壇于大祀殿環墠
之外以孟春從祀天地每歲山川壇但舉秋祭永樂
中京師建壇制同祭亦如之惟於鍾山之右增祭天
夀山一壇嘉靖八年始建太歲壇時祭太歲月將九
年罷太歲從祀天地壇以風雲雷雨從祀圜丘以嶽
鎮海瀆鍾山(改封神烈山)天夀山從祀方澤又建天神地
祇二壇于太歲壇南以雲師雨師風伯雷師為天神
南向五嶽五鎮四海四瀆基運翊聖神烈天夀純德
五山為地祇北向又以京畿山川西向天下山川東
向從祀地祇而都城隍秋祭則於本廟行之十年定
太歲月將祭期如今禮歲暮祫祭太廟日祭太歲月
將之神前期十日本寺題遣官行禮本(每年遣本寺堂上官但題)
(内不徑請)
一本寺委協律郎提調樂舞生執事于太和殿朝夕演
習禮樂
一前期二日本寺官詣太和殿演禮樂犧牲所看牲俱
如太廟行
一前期一日樂舞生詣太歲壇兩廡各門燒香同日本
寺官率鋪排厨役人等詣壇宰牲畢樂舞生設樂器
厨役洗祭器至夜陳設籩豆牲隻
一陳設某甲太歲之神居中南向東廡為正月二月三
月月將共一壇七月八月九月月將共一壇俱西向
西廡為四月五月六月月將共一壇十月十一月十
二月月將共一壇俱東向
東廡秋季月將西廡夏冬二季月將共三案(每案陳設俱同)
(春季月將)
一儀注
其日旦導引官導遣官繇拜殿右門入典儀(唱)樂舞生
就位執事官各司其事贊引贊就位(位設于丹墀)典儀(唱)
迎神奏樂樂止贊兩拜典儀(唱)奠帛行初獻禮奏樂
執事捧帛爵詣各神位前跪奠訖樂暫止贊引贊跪
典儀(唱)讀祝讀訖樂復作贊引贊俯伏興平身樂止
典儀(唱)亞獻禮奏樂(儀同初獻惟不獻帛讀祝)樂止典儀(唱)終獻
禮奏樂(儀同亞獻)樂止典儀(唱)飲福受胙執事捧福酒胙
于遣官右贊引贊跪贊搢笏贊飲福酒飲訖贊受胙
受訖贊出笏贊俯伏興平身贊兩拜典儀(唱)徹饌奏
樂樂止典儀(唱)送神奏樂贊兩拜樂止典儀(唱)讀祝
官捧祝掌祭官捧帛饌各詣燎位奏樂捧祝帛饌官
下陛贊禮畢樂止
一祝文皇帝遣致祭于某甲太歲之神四季月將之神
時維歲暮將届新春特用遣祭以牲帛庶品之儀神
其歆此報誠敷佑康吉尚享
一樂章樂八奏舞八佾
迎神保和
吉日良辰祀典式陳輔國佑民太歲尊神
合四上尺六尺工尺合四一四尺工四合
四時月將功曹司辰濯濯厥靈昭鑒我心
六工尺一一尺工尺合四一四六工一尺
以候以迎來格來歆
合四一四尺一四合
奠帛
靈其蒞止有赫其威一念潛通幽冥弗違
尺合四一一尺工尺工尺一四尺四工合
有帛在篚物薄而微神兮安留尚其享之
工六工一一尺工尺工尺一四合四一尺
初獻安和武功之舞
神兮我留有薦必受享祀之初奠兹醴酒
一合四一尺工尺四四尺工尺四尺一合
晨光初昇祥徵應候何以侑觴樂陳雅奏
四合工尺六工一尺一合四一工六工一
亞獻中和文德之舞
我祀維何奉兹犧牲爰酌醴齊二觴再昇
合尺一合一尺工尺工尺合四尺四工合
洋洋如在式燕以寧庶表微衷交于神明
六工尺一六工一尺合四一四工尺一合
終獻肅和文德之舞
執事有嚴品物斯祭黍稷非馨式將其意
四合四一尺工尺四上尺工尺四尺一合
薦兹酒醴成我常祀神其顧歆永言樂止
四合四一六工尺四尺合四尺尺工尺四
徹饌雍和
春祈秋報率為我民我民之生賴于爾神
合尺一合六工尺一合四一四尺四工合
惟神佑之康寧是臻祭祀云畢神其樂歆
六工一尺尺四工合一尺工尺工尺一合
送神寧和
三獻禮終九成樂作神人以和既燕且樂
尺合四一尺工尺四六工合一尺四工合
雲車風馭靈光昭灼瞻望以思邈彼廖廓
六工尺一六尺工尺尺一合四一尺六尺
望燎
爼豆既徹禮樂己終神之云旋倏行焉從
合四一尺尺工合四六工尺一一尺一合
以望以燎庶畿感通時和歲豐惟神之功
六工合一尺四工合尺一合四工尺一合
一本寺庫出祝帛香燭果品牲醴等物祝版一片禮神
帛十三段降香三十斤(又一炷)二斤燭四枝八兩燭十
枝二兩燭四十枝一兩燭三十枝芡實五斤栗子十
斤紅棗五斤六兩榛仁五斤十四兩菱米六斤四兩
香油三斤砂糖一斤八兩白鹽三斤鹽磚一斤四兩
大笋七兩花椒&KR1708;香各三兩蒔蘿一兩五錢醢魚五
斤鰝魚五尾木炭十斤祝版本紙二張包版黃白榜
紙各一張包香帛黃咨紙十七張白咨紙十三張稻
黍稷粱米各五升白麫十斤蕎麥麫十斤葱十兩菁
菜四斤六兩芹菜二斤三兩韮菜一斤十兩醬十兩
酒十七瓶木柴四千斤葦把二十四束(每束重二十五斤)木
炭五十斤犢六隻用&KR0627;猪六口北羊五隻鹿一隻兔
五隻
一合用供器祭器(俱先農壇祠祭署收貯)
太歲壇
大鼎八座大簽盤八箇小簽盤二十四箇香靠四箇
銅鍋七口銅缸六口小鐵鍋一口錫酒壺四把錫水
礶一箇錫香盒三副錫湯壺二把錫杓二把錫水盆
一箇白磁爵十六箇白磁籩豆盤一百四十箇毛血
盤十五箇白磁酒鍾二百箇白磁羹碗十五箇神座
卓共三張饌卓五張條卓三張供卓八張孔卓三張
燒香卓四張朝燈四座座燈六盞三牲匣二副
天神壇
銅儀爐四箇小圓爐一箇圓燭臺一對大簽盤四箇
小簽盤十二箇香靠三箇大圓爐二箇并蓋流金爐
一箇并靠流金圓燭臺一對流金圓香盒一箇銅鐘
十六口墜鐘磬銅鼓十二箇各門燒香圓爐三箇錫
酒壺一把錫湯壺一把錫杓一把錫冰盆一箇大小
錫裏匣四箇錫裏桶六箇白磁爵十二箇白磁酒尊
四箇白磁籩豆盤一百一十箇白磁羹碗四箇白磁
毛血盤十二箇白磁酒鍾一百六十箇木燭臺四對
帛匣四副條盤四箇香盒四副籩豆匣四副祝版架
一座神位座卓四張祝卓一張司尊卓二張供案四
張正壇燒香卓二張扛牲匣一副座燈十盞倒環桶
棳桶各二箇
地祇壇
小方爐八箇并蓋銅儀爐四箇方燭臺八對大簽盤
十三箇小簽盤二十四箇大方爐二箇并蓋流金方
香爐七箇并靠流金方燭臺七對銅鐘十六口墜鐘
磬銅鼓十三箇流金香盒五箇錫酒壺二把錫湯壺
二把錫杓二把大小錫裡牲匣十一箇錫裡桶八箇
白磁酒尊二十箇白磁爵二十一箇白磁籩豆
盤一百一十三箇白磁毛血盤二十一箇帛匣七箇
條盤七箇香盒七副籩豆匣二副扛牲匣一副祝版
架一座神座卓七張祝卓一張供案七張上香卓七
張司尊卓二張正壇燒香卓二張路燈六盞各門燒
香卓八張
一樂器
琴瑟笙簫笛箎塤排蕭鼓鐘磬柷敔搏拊麾節干戚
籥羽
一登壇掌祭官一員讀贊對舉麾官共四員陳設收支
官共一員導引官二員視燎官一員一執事典儀一
人捧帛五人執爵五人司尊三人進接福酒胙四人
(俱用青羅祭服)樂生七十二人武舞生六十六人文舞生六
十六人燒香生十八人
一樂生文舞生燒香生袍服共用一百五十六套每套
蟾冠一頂角帶一條紅絹袍一件(葵花補)紅生絹襯衫
一件錦領白布襪一雙青段履鞋一雙
一武舞生袍服六十六套每套天丁冠一頂金帶一條
紅絹袍一件銷金紅生絹襯衫一件紅絹裙一條(銷金)
(花邊)紅絹結子一條銷金紅絹汗跨一件(銷金藍邊)青線絛
一根紅絹褡包一條抹綠皂靴一雙白布襪一雙紅
錦護臁一雙
一供祀厨役六十五名祭畢本寺行禮官具本復孟春
時享太廟日祭太歲月將之神(一應合行事宜俱同歲暮)
一祝文皇帝遣致祭于某甲太歲之神四季月將之神
時維孟春聿新歲序特用遣祭以牲帛庶品之儀神
其歆此祭誠敷佑康吉尚饗
旗纛壇
壇建于太歲殿之東壇東為燎爐南為門永樂年建規
制悉如南京旗頭大將六纛大神五方旗神主宰戰
舡正神金鼓角銃鉋之神弓弩飛鎗飛石之神陣前
陣後神祇五猖等衆皆南向歲仲秋本寺題請遣旗
手衞官致祭歲暮則本寺題請遣旗手衞官祭旗纛
之神于承天門外每月朔望有神旗之祭專祭火雷
之神神機營提督官請祭于教埸國有大征討皇帝
武弁服禡祭祭軍牙之神六纛之神皆南向建牙旗
六纛於神位後祭之日皇帝省牲視滌牛一羊一豕
一禮三獻奏樂皇帝飲福受胙望燎刺五雄鷄血於
五酒碗酹神焉國家旗纛藏之内府每歲仲秋遣旗
手衞指揮祭于旗纛廟霜降日祭于教埸歲暮享太
廟日祭于承天門外永樂後別有神旗之祭專祭火
雷之神每月朔望京營提督官請祭於教埸内今仍
之(按霜降之祭本寺舊志云後罷未詳何年)每月朔望日神機營祭神旗
本寺出金錢紙一百張執事樂舞生四人(餘本營自辦不繇本)
(寺一歲二十四次俱同)歲暮祫祭太廟日承天門外祭旗纛之
神前期十日本寺題本遣旗手衞官行禮前期一日
陳設于承天門外
一儀注
其日贊引導遣官行教坊司作樂贊引贊就位贊詣前
贊上香贊復位贊四拜贊奠帛行初獻禮贊詣神位
前贊獻帛贊獻爵贊復位贊跪贊讀祝讀訖贊俯伏
興平身贊亞獻禮終獻禮(儀俱同初獻惟不獻帛讀祝)贊四拜贊
焚祝帛執事捧祝帛過拜位贊詣焚祝帛所焚半贊
禮畢
一祝文皇帝遣旗手衞指揮某致祭于旗纛之神惟神
之靈實壯威武適當歲暮禮宜時祀敬陳牲醴神其
鑒知尚享
一本寺出祝帛果品牲醴等物祝文一道禮神帛一段
(白色)降香一斤(又一炷)八兩燭二枝四兩燭二枝一兩燭
五枝胡桃四斤栗子六斤紅棗五斤荔枝圓眼各三
斤祝文本紙二張包香帛黃咨紙二張白咨紙一張
酒二瓶山羊一隻猪一口一辦祭官一員一執事樂
舞生贊引讀祝捧帛執爵司尊共五人
一供祀厨役見太廟下八月某日祭旗纛等神
一前期十日本寺題本遣旗手衞官行禮
一前期一日典簿視宰牲午後陳設籩豆牲隻
一陳設
一儀注
祭日子時贊引導遣官行教坊司作樂贊引贊詣盥洗
所盥訖典儀(唱)執事官各司其事贊引贊就位(位設于殿)
(外)典儀(唱)迎神作樂樂止贊引贊四拜典儀(唱)奠帛
行初獻禮作樂贊引贊陞壇引遣官繇殿左門入贊
詣神位前捧帛官跪進帛于遣官奠訖執爵官跪進
爵于遣官獻訖贊詣讀祝位樂暫止贊跪贊讀祝讀
訖樂復作贊俯伏興平身贊復位樂止典儀(唱)亞獻
禮作樂執事官捧爵詣神位前跪獻訖樂止典儀(唱)
終獻禮作樂(儀同亞獻)樂止典儀(唱)飲福受胙贊引贊詣
飲福位引遣官繇左門入至飲福位贊跪贊飲福酒
飲訖贊受胙受訖贊俯伏興平身贊復位贊再拜典
儀(唱)徹饌作樂樂止典儀(唱)送神作樂贊引贊四拜
樂止典儀(唱)讀祝官捧祝掌祭官捧帛饌各詣燎位
作樂捧祝帛饌官詣燎所贊詣望燎位導遣官至燎
所鳴金鼓放花炮焚祝帛訖贊禮畢樂止
一祝文皇帝遣致祭于旗頭大將六纛大神五方旗神
主宰戰舡正神金鼓角□砲之神弓弩飛鎗飛石之
神陣前陣後神祇五猖等衆惟神欽天命而無私助
掦威武有功國家兹當仲秋謹遵常典特以牲醴遣
官致祭神其鑒知尚享
一本寺出祝帛等物祝版一片禮神白色帛五段玄色
帛二段降香二斤(又一炷)八兩燭二枝四兩燭四枝二
兩燭八枝一兩燭八枝(其與都城隍共者另開于後)
一合用供器祭器(各器俱先農壇祠祭署收貯)
大銅鼎二箇銅鍋一口銅缸二口插燈旗架大小二
十三箇牲匣三副比原紀多二副供卓大小三張孔
卓一張竪櫃三張籩豆匣六副條卓二張比原紀少
四張小卓四張大切案一塊帛匣六副條盤六箇饌
盤十箇比原紀多舊七箇香盒五箇御仗九根座燈
六盞插燈五十一盞祝版架二座接卓一張司尊卓
一張燒香卓四張木案五塊木櫈一條插燈櫈十條
先農壇齋宫
銅缸二口小簽盤三箇大鐵鍋七口朝燈四座條卓
四張木案二塊白磁爵四十五箇酒鍾一百一十一
箇毛血盤八十四箇五壇白酒鍾共二百七十二箇
一辦祭官一員
一執事樂舞生十三人燒香生二人供祀厨役三十五
名旗纛城隍二壇共用芡實二斤八兩栗子四斤紅
棗二斤十二兩榛仁二斤十二兩菱米三斤香油二
斤砂糖八兩白鹽一斤八兩鹽磚八兩大笋花椒&KR1708;
香各二兩蒔蘿八錢醢魚二斤鰝魚二尾木炭十斤
祝版本紙四張包版黃白榜紙各二張包香帛黃咨
紙十張白咨紙八張稻米二升黍米稷米粱米各二
升白麫蕎麥麫各四斤葱六兩菁菜二斤芹菜二斤
韭菜十二兩醬二兩酒七瓶木柴八百斤葦把五束
(每束重二十五斤)犢三隻用&KR0627;北羊二隻猪三口(二壇各猪一口共用)
(豚□猪一口)鹿一隻兔二隻
太常續考卷三
