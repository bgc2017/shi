太常續考卷六
五祀之禮洪武二年禮部尚書崔亮奏周官天子五祀
曰門曰戸人之所出曰中霤人之所居曰竈曰井人
之所養故杜佑曰天子諸侯必立五祀所以報德也
今擬依周官五祀止於歲終臘享通祭於廟門外上
用其議歲暮享太廟時五祀並列廟西廡下東向太
常寺官行禮自永樂以來五祀於四孟及季夏始又
各有分祭戸用孟春宫内祭竈孟夏光祿寺祭中霤
季夏土旺後戊日奉天門外文樓前西向祭門孟秋
午門前祭井孟冬宫内祭皆内官行禮洪武二年九
月乙巳詔以司中司命司民司禄及夀星五神為中
祀命翰林院撰祝文以祭盖夀星舊曾有祀餘四司
肇祀於此尋廢五祀今定孟春時享日祭司戸於宫
門外道左西向孟夏時享日祭司竈於大庖前中道
南向季夏土王用事日祭中霤於文昭閣前西向孟
秋時享日祭司門于午門外西角樓東向孟冬時享
日祭司井於大庖井前南向戸竈門井各於奏太廟
四孟時享日面奏遣内官行禮中霤之神則專具本
題請遣内官行禮歲暮祫祭日合祭五祀於太廟丹
墀西東向本寺題遣本寺少卿行禮洪武二年尚書
崔亮請歲終祭五祀於廟門外從之後又令立春祭
司戸立夏祭司竈季夏土王用事日祭中霤立秋祭
司門立冬祭司井歲暮合祀九年定太廟時享孟春
用上旬吉日夏秋冬三孟用朔日自是分祭戸竈門
井隨時享太廟日行中霤用季夏土王日合祀用歲
暮如故太廟祫祭日祭五祀之神前期十日本寺題
本遣本寺堂上官行禮前期一日陳設於太廟丹墀
西東向中霤之神司戸之神司竈之神司門之神司
井之神
司戸司竈司門司井之神四案陳設俱同
一儀注至日獻官於司尊卓東北隅向北立候太廟内
奏迎神樂將止贊引引獻官至中霤神前贊四拜贊
復位太廟内行初獻禮贊引贊諸神位前贊搢笏贊
獻帛贊獻爵四壇執事各獻帛爵訖贊出笏贊詣讀
祝位贊跪贊讀祝讀訖贊俯伏興平身贊復位典儀
唱行亞獻禮行終獻禮(儀俱冋初獻惟不獻帛讀祝)太廟内還宫
樂作贊引引獻官至中霤神前贊四拜贊復位太廟
内唱詣燎位執事官詣各神前捧祝帛詣燎所贊禮
畢
一祝文維皇帝遣太常寺某致祭於中霤之神司戸之
神司竈之神司門之神司井之神惟神安養衛護各
著厥功兹當歲暮特以牲醴報祭神其鑒知尚享
一本寺出祝帛等物祝文一道禮神帛五段降香五斤
(又五炷)四兩燭四枝一兩燭十枝胡桃二十斤栗子三
十斤紅棗二十五斤荔枝圓眼各十五斤祝文本紙
二張牌位表黃紙五張包香帛黃咨紙八張白咨紙
五張酒十瓶山羊五隻猪五口
一合用祭器神牌五座(黃紙書)磁爵十五個紅木果盤二
十五個篚箱五個二牲匣五副酒尊三個錫壺一把
盥盆一個香爐五個燭臺五對紅卓十七張方燈六
座拜褥一條
一辦祭官一員
一執事樂舞生贊引一人讀祝一人捧帛五人執爵五
人司尊一人
一供祀厨役見太廟下
孟春時享太廟日祭司戸之神遣内官行禮(本寺於奏孟春時享)
(太廟日面請)前期一日陳設於宫門外道左西向司戸之
神一案陳設與歲暮同
一儀注祭日贊引導遣官行教坊司作樂贊引贊詣盥
洗所贊搢笏洗訖贊出笏贊就位贊詣前贊搢笏贊
上香贊出笏贊復位贊四拜贊奠帛行初獻禮贊詣
神位前贊搢笏贊獻帛贊獻爵贊出笏贊復位贊跪
贊讀祝讀訖贊俯伏興平身贊行亞獻禮行終獻禮
(儀俱同初獻惟不獻帛讀祝)贊四拜贊焚祝帛執事捧祝帛行贊
詣焚祝帛所導遣官至燎所焚半贊禮畢
一祝文維皇帝遣致祭於司戸之神曰職司於戶謹出
入之行藏晝開暮闔衛護無私時維孟春謹以牲醴
致祭神其鑒知尚享
一本寺出祝帛果品牲醴等物祝文一道禮神帛一段
降香一斤(又一炷)八兩燭二枝四兩燭二枝一兩燭五
枝胡桃四斤栗子六斤紅棗五斤荔枝圓眼各三斤
祝文本紙二張包香帛黃咨紙三張白咨紙一張神
牌表黃紙一張酒二瓶猪一口山羊一隻
一執事人員辦祭官一員執事樂舞生五人(前三日於司禮監演)
供祀厨役見太廟下四月初一日祭司竈之神位設
於内府大庖厨前中道南向(一應合行事宜並同司戸)
一祝文維皇帝遣致祭於司竈之神曰日用飲食必資
於竈爨有常所神實司之時維孟夏謹以牲醴致祭
神其鑒知尚享六月土王用事日祭中霤之神前期
十日本寺題本遣内官行禮并題前一日夜開長安
等門放品物并官員厨役人等本位設於文昭閣前
西向(陳設與歲暮本案同儀注同戸竈)
一祝文維皇帝遣致祭於中霤之神曰室之中霤神司
其職居中向明照察無私時維季夏謹以牲醴致祭
神其鑒知尚享
一本寺出品物(與司戸同)惟加四兩燭二枝二兩燭二枝代
栗子以菱米
一辦祭官一員典簿一員
一執事樂舞生五人厨役二十五名七月初一日祭司
門之神位設於午門外西角樓東向一應合行事宜
(俱同戸竈)
一祝文維皇帝遣致祭於司門之神曰職司於門謹出
入之行藏晝開暮闔衛護無私時維孟秋謹以牲醴
致祭神其鑒知尚享品物代栗子以菱米十月初一
日祭司井之神(位設於大庖井南向一應合行事宜俱同司戸)
一祝文維皇帝遣致祭於司井之神曰實司兹井源泉
潔清其用日新以供飲食時維孟冬謹以牲醴致祭
神其鑒知尚享
三皇廟
建於太醫院之北名景惠殿前為景咸門門東為神庫
西為神厨殿中奉安伏羲神農黃帝皆南向勾芒祝
融風后力牧(東西相向配)東廡僦貸季鬼臾區天師岐伯
俞跗伯高少俞少師桐君大乙雷公馬師皇伊尹神
應王扁鵲倉公淳于意張機西廡王叔和華陀皇甫
謐巢元方抱朴子葛洪真人孫思邈藥王韋慈藏啟
玄子王冰錢乙朱肱劉完素張元素李杲朱彦修從
祀每歲仲春仲冬上甲日本寺題請遣禮部堂上官
一員行禮太醫院堂上官二員分獻三皇之祭自世
宗皇帝始嘉靖二十一年建今廟(按本寺志云三皇之祭永樂初仍元)
(之舊至嘉靖二十一年以廟制湫隘弗稱始命展拓從祀僦貸季二十八人時禮官所議增也然查會典)
(總覽並無祭三皇之文豈二十一年以前太醫院原有廟祭而不係祀典所載邪)隆慶四年
春禮部侍郎王希烈以三皇既祭於帝王廟請罷太
醫院廟祭而專遣太醫院官祭先醫上不允嘉靖初
年創建聖濟殿祭先醫之神殿在文華殿後每歲仲
春冬上甲日本寺題請遣太醫院堂上官行禮十一
月上甲日祭三皇之神前期十日本寺題本遣禮部
堂上官行禮太醫院堂上官二員分獻(甲屬東方木取生氣也)
前期一日陳設
炎帝神農氏黃帝軒轅氏籩豆二案陳設俱同三案
共牛一羊一豕一
少俞至馬師皇五位共一壇伊尹至張機四位共一
壇陳設俱同東廡三壇共設素帛一段西廡王叔和
抱朴子五位孫思邈至朱肱五位劉元素至朱彦修
四位共三壇陳設與東廡同
一儀注祭日子時贊引導遣官行教坊司作樂贊詣盥
洗所贊搢笏盥訖贊出笏典儀唱執事官各司其事
贊引贊就位典儀唱迎神贊四拜典儀唱奠帛行初
獻禮贊引贊陞壇引至中案贊跪贊搢笏贊上香引
至左爐右爐俱贊跪贊上香復引至中案贊獻帛贊
獻爵贊出笏贊詣讀祝位贊跪贊讀祝讀訖贊俯伏
興平身贊復位典儀唱行亞獻禮贊陞壇引至中案
贊搢笏贊獻爵又贊出笏贊復位典儀唱行終獻禮
(儀同亞獻)唱徹饌唱送神贊引贊四拜典儀唱讀祝官捧
祝掌祭官捧帛饌各詣燎位捧祝帛饌出贊禮畢(分獻)
(官儀)
一祝文維皇帝遣致祭於太昊伏羲氏炎帝神農氏黃
帝軒轅氏曰仰惟聖帝繼天立極開物成務夀世福
民尤重於醫所以贊帝生德立法配品惠我天民功
其博矣時維仲冬特修常祀尚冀默施冥化大著神
功深資妙劑保和朕躬期與一世之生民咸蠲疾疚
躋於仁夀之域以永上帝之恩不亦丕顯矣哉以勾
芒氏之神祝融氏之神風后力牧氏之神配尚享
一本寺庫出制帛香燭果品等物祝版一片禮神帛三
段素帛四段細香二斤降香六斤(又八炷)八兩燭十枝
四兩燭十三枝二兩燭三十二枝一兩燭五枝芡實
五斤十二兩栗子十五斤八兩紅棗十二斤八兩榛
仁十三斤六兩菱米十四斤四兩香油五斤砂糖一
斤八兩白鹽三斤鹽磚一斤四兩大笋七兩花椒四
兩茴香四兩蒔蘿二兩醢魚五斤鰝魚五尾祝版本
紙二張包版黃白榜紙各一張包香帛黃咨紙十張
白咨紙七張木炭五斤酒二十三瓶葦把四束(每束重二)
(十五斤)燒香木炭五十斤
一執事官員樂舞生導引官二員贊引官一員對引官
一員讀祝官一員司香官二員典儀一人分獻贊引
二人捧帛七人執爵九人司尊四人省牲二人俱祭
服供事厨役八十一名十一月上甲日祭先醫之神
前期十日本寺題本遣太醫院堂上官行禮
一儀注贊引導遣官行教坊司作樂贊詣盥洗所贊搢
笏盥訖贊出笏贊就位贊詣前贊搢笏贊上香贊出
笏贊復位贊四拜贊奠帛行初獻禮贊詣神位前贊
搢笏贊獻帛贊獻爵贊出笏贊復位贊跪贊讀祝讀
訖贊俯伏興平身贊行亞獻禮行終獻禮(儀俱同初獻惟不獻)
(帛讀祝)贊四拜贊焚祝帛執事捧祝帛出贊詣焚祝帛
所導遣官至燎所燎半贊禮畢
一祝文維皇帝遣致祭於先醫之神曰生人之德莫重
於醫神能立法配品藥此羣生功其博矣時維仲冬
特修常祀尚冀默施冥化大著神功期盡世之生咸
蠲疾疢以永上帝之仁於神之靈不亦丕顯矣哉尚
享
一本寺庫出制帛香燭果品等物祝文一道禮神帛四
段(青一白三)降香一斤(又一炷)八兩燭二枝四兩燭四枝二
兩燭十枝一兩燭五枝芡實一斤四兩栗子二斤紅
棗一斤六兩榛仁一斤六兩菱米一斤八兩香油一
斤白鹽八兩鹽磚四兩大笋一斤花椒一兩茴香一
兩蒔蘿五錢醢魚一斤鰝魚一尾木炭二斤祝文本
紙二張包香帛黃咨紙五張白咨紙四張酒三瓶
一執事人員辦祭官一員執事樂舞生五人厨役十三
名三皇先醫共用稻米六升黍米一斗二升粱米六
升稷米一斗二升白麫蕎麥麫各十斤葱菁菜芹菜
韮菜各一綑醬一礶木柴一千五百斤犢二隻(用騂)猪
七口北羊四隻鹿一隻兔十二隻
二月上甲日祭三皇先醫之神(一應合行事宜俱與十一月同)
一祝文俱改時維仲冬為時維仲春
火神廟
廟建於後門之北橋西大門向東曰勅建火神廟門前
大牌坊一座曰離德昭明左右鐘鼓樓二座門内小
牌坊一座正殿向南曰熒&KR2376;寳殿内供火德之神對
殿内供靈官東西配殿内供火祖火師之神西殿伏
魔殿四角四小殿二門内萬夀景命閣上供玉皇上
帝下供萬夀雷壇三霄老子三十六天將後斗母閣
週圍羣樓上下供奉一切神祗西為道房一所住持
夥居東至御路西至海河每歲六月二十三日遣本
一儀注(與先醫同)
一祝文維皇帝遣致祭於司火之神曰惟神令司赤帝
德炳離明恭届良辰肇脩專祀鑒兹特典綏我蒸民
尚享
一本寺庫内出香燭帛果品等項祝版一片禮神帛一
段降香一包(又一炷)四兩燭二枝二兩燭二枝一兩燭
二枝五錢燭三枝酒二瓶胡桃四斤栗子六斤紅棗
五斤枝圓各三斤包版包香黃白咨紙共七張木柴
一百斤羊一隻豕一口
一辦祭官一員贊禮官一員讀祝官一員對引官一員
一執事樂舞生八人厨役八名樂用教坊司祭畢本寺
行禮官復命(奏式見前惟換月日官銜所祭神號如其日免朝則具本)
靈明顯佑宫
宫建於海子橋之東中塑北極佑聖真君神像東西為
配殿前為敕建靈明顯佑宫門門左為四神祠前為
大門門外有牌坊每萬夀聖節及三月三日九月九
日本寺並題請遣本寺堂上官行禮每月朔望皆
有祭亦本寺堂上官行禮但不題遣國初以天兵
所向神多隂佑建廟于雞鳴山以祀永樂十三年
京師建真武祠弘治二年改祠為廟正德二年又
改為靈明顯佑宫本宫住持正德以前亦於樂舞
生内選戒行端方者充之以奉香火嘉靖四年禮
部覆奉欽依真武廟著神樂觀道錄司各用一人
住持二十三年文昌宫道士陶宗祥奏奉聖旨張
紹賢等各著回本觀應本等樂舞此後皆用道錄司道士
十一月十五日北極佑聖真君本寺堂上官行禮不題請
一儀注本寺官冠帶行禮祭日子時贊引導遣官行教
坊司作樂贊引贊詣盥洗所盥訖贊就位贊詣前贊
上香贊復位贊四拜贊奠帛行初獻禮執事捧帛爵
至神位前贊詣神位前贊獻帛贊獻茶贊復位贊跪
贊讀祝讀訖贊俯伏興平身贊行亞獻禮行終獻禮
(儀俱同初獻惟不獻帛讀祝)贊四拜贊焚祝帛執事捧祝帛出中
門贊詣焚祝帛所導遣官至燎所焚半贊禮畢
一祝文維年歲次月朔日皇帝
謹遣祭告於北極佑聖真君曰兹惟望日祇陳恒薦
恭叩玄靈隆佑我國家祖宗蒙福聖母夀安爰及𦕈
躬永承康泰民安物阜國祚延長謹告
一本寺庫内出制帛香燭果品等物祝文一道禮神帛
一段降香一斤(又一炷)八兩燭二枝四兩燭十二枝二
兩燭二十枝一兩燭十六枝胡桃四斤栗子六斤紅
棗五斤荔枝圓眼各三斤香油三斤八兩砂糖二斤
八兩紅豆七升土堿一斤八兩白鹽二兩細茶二兩
木炭五斤祝文本紙二張蓋條黃咨紙十張包帛白
咨紙一張木柴一百斤白麫五十二斤
一執事人員辦祭官一員執事樂舞生五人厨役十名
以後朔望日事宜並同惟朔日祝文改望日為朔旦
正月初一日文望日為正旦正月初一日七月十五
日二次俱用白麫八十斤六月十五七月初一十五
八月初一共四次品物(代栗子以菱米)三月初三日祭北極
佑聖真君前期十日本寺題本遣本寺堂上官行禮
一陳設
一儀注遣官祭服行禮祭日贊引導遣官行教坊司作
樂贊詣盥洗所贊搢笏盥訖贊出笏贊就位贊詣前
贊搢笏贊上香贊出笏贊復位贊四拜贊奠帛行初
獻禮贊詣神位前贊搢笏贊獻帛贊獻茶贊出笏贊
復位贊跪贊讀祝讀訖贊俯伏興平身贊行亞獻禮
行終獻禮(儀俱同初獻惟不獻帛讀祝)贊四拜贊焚祝帛執事捧
祝帛出贊詣焚祝帛所導遣官至燎所焚半贊禮畢
一祝文維皇帝謹遣致祭於北極佑聖真君曰惟神福
善禍淫禦灾捍患威靈昭著歴代崇之朕主司百神
之祭爰舉舊章用修特祀神其有靈來格來享
一本寺出祝帛香燭等物祝版一片禮神帛一段降香
一斤(又一炷)八兩燭二枝四兩燭十二枝二兩燭二十
枝一兩燭十六枝胡桃四斤栗子六斤紅棗五斤荔
枝圓眼各三斤香油十五斤八兩砂糖七斤紅豆一
斗三升豆粉一斤土堿二斤白鹽十兩木耳二兩花
椒二兩細茶二兩頂花一朵木炭五斤祝版本紙二
張包版黃白榜紙各一張盖條色香帛黃咨紙一張
白咨紙一張木柴三百斤白麫一百二十六斤
一執事人員辦祭官一員執事樂舞生八人供祀厨役
十名祭畢本寺行禮官復命萬夀聖節日祭北極佑
聖真君前期十日本寺同靈濟宫東嶽廟都城隍廟
共題本各遣本寺堂上官行禮祭畢共具本復命一
應合行事宜與三月初三日同惟品物香油為三斤
八兩
一祝文維皇帝謹遣致祭於北極佑聖真君曰兹予初
度之辰仰荷神恩永垂護佑謹用素饈致祭尚享九
月初九日祭北極佑聖真君一應合行事宜俱同三
月初三日
靈濟宫
宫建於皇城西安門之南中殿塑(金闕玉闕)真君神像東無
極殿塑神父母像西通靈殿塑二仙妃像左右翼以
兩廡殿前為闡威門又前為天樞總門又前為洪恩
靈濟宫門東蓬萊西閬苑二牌坊每歲萬夀聖節元
旦冬至皆遣本寺堂上官通祭二真君神父母二仙
妃其正月十三日金闕仙妃生辰七月十五日玉闕
真君生辰十七日玉闕仙妃生辰九月十七日金闕
真君生辰四次亦遣本寺堂上官通祭祝文止稱本
神每月朔望皆有祭本宫住持道士行禮舊例每六
年本寺屬官一員齎袍服詣閩縣靈濟宫掛焉萬歷
三年禮部題請福建布政使司造袍服自掛停本寺
官不遣二真君乃五代時徐知証知諤也永樂十五
年上疾藥罔效或有言神靈應者禱之即瘳於是立
廟祀之封(金闕玉闕)真人十六年改封真君成化二十二年
加封上帝弘治年仍稱真君先是二真君誕辰遣禮
部官萬夀聖節元旦冬至遣内閣大學士嘉靖中止
令本寺官祭之隆慶初本寺卿鄒應龍言祭不欲數
請量裁靈濟宫祀上不允冬至日祭金闕玉闕真君
神父神母二仙妃前期十日本寺題請遣本寺堂上
官行禮前期一日陳設
一儀注祭日子時贊引導遣官行教坊司作樂贊詣盥
洗所贊搢笏盥訖贊出笏典儀唱執事官各司其事
(傳贊同)贊引贊就位典儀唱獻香(傳贊同)執事捧香盒至
香案前作樂贊引贊詣前贊搢笏贊上香贊出笏贊
復位贊四拜樂止典儀唱獻供(傳贊同)作樂執事捧供
至供案前贊引贊詣前贊搢笏贊獻供贊出笏贊復
位樂止典儀唱奠帛(傳贊同)作樂執事捧帛至供案前
贊引贊詣前贊搢笏贊獻帛贊出笏贊復位樂止典
儀唱行初獻禮(傳贊同)作樂執事捧爵至各神位前贊
引贊詣神位前贊搢笏贊獻茶贊出笏贊復位樂暫
止贊跪贊讀祝讀訖樂復作贊俯伏興平身樂止典
儀唱行亞獻禮行終獻禮(儀俱同初獻惟不讀祝)樂止典儀唱
徹供(傳贊同)作樂贊引贊四拜樂止典儀唱讀祝官捧
祝進帛官捧帛各詣燎位(傳贊同)捧祝帛官出中門贊
詣焚祝帛所導遣官至燎所燎半贊禮畢
一祝文維皇帝遣致祭於九天金闕明道達德大仙顯
靈溥濟清微洞玄冲虚妙感慈惠護國庇民孚應悟
法崇福洪恩真君九天玉闕宣化扶教上仙昭靈溥
濟高明洪静冲湛妙應仁惠輔國佑民崇德上玄隆
福洪恩真君惟神受職九天耀靈下土敷佑黎庶翼
輔國家道妙德玄功崇行著兹遇冬至特以素饈致
祭尚享
一本寺庫内出祝帛香燭果品等物祝版一片禮神帛
六段四兩燭二枝一兩燭五枝胡桃十二斤栗子十
二斤紅棗十二斤荔枝圓眼各六斤香油十九斤砂
糖十七斤紅豆三斗八升土堿四斤八兩白鹽一斤
細茶四兩頂花六朵木炭五斤祝版本紙二張包版
黃白榜紙各一張盖條黃咨紙十四張白咨紙一張
木柴五百斤白麫三百一十斤執事人員辦祭官一
員執事樂舞生一十九人厨役十名祭畢本寺行禮
官具本復命每月朔望日事宜並同惟正月初一日
大祭七月十五日玉闕真君生辰大祭與此不同惟
六七八月品物栗子以菱米代之正月初一日祭金
闕玉闕真君神父母二仙妃(一應合行事宜俱與冬至同祝文冬至改正旦)
萬夀聖節日祭金闕玉闕二真君神父母二仙妃前
期十日本寺同北極佑聖真君東嶽都城隍共題本
各遣本寺堂上官行禮祭畢(共具本復命)一應合行事宜
(俱與冬至同)
一祝文維年皇帝遣致祭於九天金闕(全銜)九天
玉闕(全銜)曰兹予初度之辰仰荷神恩永垂護祐謹用
素饈致祭尚享正月十三日金闕仙妃生辰前期十
日本寺題請遣本寺堂上官行禮前期一日陳設金
闕玉闕二真君神父母二仙妃三處(並同冬至惟金闕仙妃用帛一)
(段餘無帛)
一儀注(與冬至同)
一祝文維皇帝遣致祭於涇國夫人順助仁惠貞應仙
妃曰惟神毓秀坤靈功參造化位躋仙品職受天封
庇育羣生式彰靈應兹者恭遇誕生之日特以素饈
致祭神其鑒知尚享
一本寺出品物(與冬至同惟少帛五段)辦祭官執事樂舞生供祀
厨役(俱與冬至同)祭畢本寺行禮官復命是日候上御門
鳴鞭訖遣官常服跪奏云太常寺某官臣某伏蒙遣
祭金闕仙妃行禮畢復命奏知不承旨叩三頭一揖
一躬退入班(以後復命式並同止換官銜姓名及所祭神號如遇面復命先一日具揭帖知)
(會司禮監以後並同如其日不朝止具復命本先一日不行司禮監揭帖)七月十五日玉
闕真君生辰(一應合行事宜俱與正月十三日金闕仙妃生辰同惟以望口止具本復命)
一祝文維皇帝遣致祭於九天玉闕真君(全銜)惟神受職
九天耀靈下土敷佑黎庶翼輔國家道妙德玄功崇
行著兹遇誕生之日特以素饈致祭尚享品物代栗
子以菱米七月十七日玉闕仙妃生辰本寺同玉闕
真君題遣本寺官行禮一應合行事宜(俱與正月十三日金闕仙)
(妃生辰同)
一祝文維皇帝遣致祭於衛國夫人善助慈懿恭靖仙
妃曰(文同)金闕仙妃生辰品物代栗子以菱米九月十
七日金闕真君生辰一應合行事宜(俱同正月十三日)
一祝文維皇帝遣致祭於九天金闕(全銜)曰(文同玉闕真君生辰)
東嶽廟
廟建於朝陽門外中塑東嶽泰山神像兩廡設七十二
司左右為鐘鼓樓後為寢殿前為門東西為道房又
前為東嶽廟門每歲萬夀聖節及三月二十八日皆
本寺題請遣本寺堂上官致祭住持焚修正德間於
樂舞生内選戒行端方者充之以奉香火今俱用本
廟道士住持領禮部劄付焚修領本寺下帖國初建
東嶽廟洪武三年春秋合祀東嶽於山川壇二十一
年後春增東嶽一壇於天祀殿環墠之外從祀天地
秋仍祭於山川壇萬夀聖節及三月二十八日俱本
廟祭之永樂中建壇廟京師制如南京祭亦如之嘉
靖九年分祀天地罷大祀殿從祀以夏至從祀於方
澤更山川壇為(天神地祗)二壇仲秋合祭東嶽於地祗壇
隆慶元年罷地祗祭廟祭仍舊三月二十八日祭東
嶽泰山之神前期十日本寺題本遣本寺堂上官行
禮
一陳設
一儀注(與先醫同)
一祝文維皇帝遣致祭於東嶽泰山之神曰惟神五嶽
之宗實司生育降福垂澤萬類咸資都城之東祠貌
肅肅祗嚴歲祀用答神休尚其歆兹永佑黎庶尚享
一本寺出祝帛香燭等物祝版一片禮神帛一段(白色)降
香五斤炷香十三炷八兩燭六枝四兩燭四枝一兩
燭一百六十枝胡桃四斤栗子六斤紅棗五斤荔枝
圓眼各三斤祝版本紙二張包版黃白榜紙各一張
包香帛黃咨紙五張白咨紙一張酒二瓶木柴三百
斤犢一隻(用&KR0627;)北羊一隻猪一口
一執事人員辦祭官一員執事樂舞生八人厨役六名
樂用教坊司祭畢本寺行禮官復命(奏式見前惟換月日及行禮官)
(官銜姓名所祭神號如是日不朝止具本)萬夀聖節日祭東嶽泰山之神
前期十日本寺同北極佑聖真君靈濟宫都城隍共
題本各遣本寺堂上官行禮祭畢共具本復命一應
合行事宜(俱同三月二十八日)
一祝文維皇帝遣致祭於東嶽泰山之神曰兹予初度
之辰仰荷神恩永垂護佑謹用牲醴致祭尚享
都城隍廟
廟建於都城之西中為大威靈祠塑都城隍神像後為
寢祠左右為掌善惡二司兩廡十八司前為闡威門
門外左右為鐘鼔樓東西為道房又前為順德門又
前為都城隍門(每歲仲秋祭旗纛日并祭都城隍之神)萬夀聖節及五
月十一日神誕皆有祭三祭皆本寺題請遣本寺堂
上官行禮凡國有大灾則告住持一名焚修九名俱
於樂舞生内選戒行端方者充之以奉香火廟戸四
名洪武二年以周禮有司民之祭封京都城隍祀之
三年正城隍神號去封爵又命春秋從祀於山川壇
二十年改建廟詔劉三吾曰朕設京都城隍碑統若
府州縣之神以監察民之善惡而禍福之俾幽明舉
不得僥倖而免其筆所繇於石凡萬夀聖節及五月
十一日俱於本廟祭之二十一年後罷山川壇春祭
永樂中建壇廟京師祭如舊嘉靖九年罷山川壇從
祀每歲秋祭於本廟五月十一日祭都城隍之神前
期十日本寺同漢夀亭侯共題請各遣本寺堂上官
一祝文維年歲次月朔日皇帝遣
致祭於都城隍之神曰惟神正直實贊靈化捍禦之
功都邑所賴祗嚴歲祀用答神庥尚其歆兹永保黎
庶尚享
一本寺出祝帛等物祝版一片禮神帛一段降香五斤
(又一炷)一兩燭五十枝八兩燭六枝四兩燭二枝二兩
燭二十枝胡桃四斤栗子六斤紅棗五斤荔枝圓眼
各三斤祝版本紙二張包版黃白榜紙各一張包香
帛黃咨紙五張白咨紙一張酒二瓶木柴三百斤犢
一隻(用&KR0627;)北羊一隻猪一口
一辦祭官一員
一執事樂舞生八人厨役八名樂用教坊司祭畢本寺
行禮官復命(奏式見前惟換月日及行禮官官銜姓名所祭神號如其日不朝止具本)八
月祭旗纛日並祭都城隍之神前期十日本寺題本
遣本寺堂上官行禮前期一日同旗纛壇宰牲午後
陳設籩豆牲隻
一儀注(與先醫同)
一祝文(秋祭用)維皇帝遣致祭於都城隍之神曰惟神正
直實贊靈化都邑所賴福被於民兹當仲秋以牲帛
醴齊之儀用伸報祭神其鑒歆尚享
一本寺出祝帛等物祝版一片禮神帛一段降香五斤
(又一炷)八兩燭六枝四兩燭四枝二兩燭二十枝一兩
燭五十枝其與旗纛壇共者已見秋季旗纛下
一合用祭器饌盤一個白磁羹碗三個籩豆盤二十四
個毛血盤三個其餘祭供器俱在本廟收放
一辦祭官一員
一執事樂舞生八人供祀厨役八名祭畢本寺行禮官
復命(奏式見前惟換月日及行禮官官銜姓名所祭神號如其日不朝止具本)萬夀聖節
日祭都城隍之神前期十日本寺同北極佑聖真君
靈濟宫東嶽共題本各遣本寺堂上官行禮祭畢共
具本復命一應合行事宜(俱同五月十一日)
一祝文維皇帝遣致祭於都城隍之神曰兹予初度之
辰仰荷神恩永垂護佑謹用牲醴致祭尚享
漢夀亭侯廟
廟建於宛平縣之東中塑關聖神像前為馬殿外為勅
建關王廟門每歲五月十三日本寺題請遣本寺堂
上官致祭凡國有大灾則告洪武二十八年建廟於
雞鳴山南祭漢夀亭侯關聖永樂年廟祭於京師成
化十三年奉勅脩建嘉靖十年南京太常少卿黃芳
以漢夀者封邑而亭侯者爵也今止稱夀亭侯誤矣
乃改稱漢前將軍漢夀亭侯五月十三日祭漢前將
軍漢夀亭侯之神前期十二日本寺同都城隍題遣
本寺堂上官行禮
一陳設
一儀注(與先醫同)
一祝文維皇帝遣致祭於漢前將軍漢夀亭侯之神曰
惟神生稟忠義死後神靈禦灾捍患歴代昭著兹當
生辰謹以牲醴致祭尚享
一本寺出祝帛等物祝版一片禮神帛一段降香一斤
(又一炷)八兩燭二枝四兩燭四枝二兩燭二枝一兩燭
十枝胡桃四斤栗子六斤紅棗五斤荔枝圓眼各三
斤祝版本紙二張包版黃白榜紙各一張包香帛黃
咨紙五張白咨紙一張酒二瓶木柴一百斤山羊一
隻猪一口
一辦祭官一員執事樂舞生八人厨役八名祭畢本寺
行禮官復命(奏式見前惟換月日及行禮官官銜姓名所祭神號如其日不朝止具本)
京倉廟
廟建於太倉内塑京都太倉神像前為門門外為牌坊
一座歲仲春秋本寺題請遣戸部堂上官行禮京倉
之祭自洪武中始永樂後建廟京師祭如之二月某
日祭京都太倉之神前期十日本寺題本遣戸部堂
上官行禮
一陳設京都太倉之神居中南向
一儀注(與先醫同)
一祝文皇帝遣致祭於京都太倉之神曰惟神職司公
庾足國裕民儲備豐盈恒底康阜兹惟仲春特用致
祭神其鑒歆永垂庇佑尚享
一本寺出祝帛果品等物祝文一道禮神帛一段降香
一斤(又一炷)四兩燭二枝二兩燭二枝一兩燭五枝胡
桃四斤栗子六斤紅棗五斤荔枝圓眼各三斤香油
十三斤八兩砂糖二斤四兩紅豆五升土堿一斤白
鹽四兩頂花一朵木炭五斤祝文本紙二張包香帛
黃咨紙二張白咨紙一張酒二瓶木柴三百斤北羊
一隻猪一口白麫六十二斤
一辦祭官一員執事樂舞生五人供祀厨役十四名八
月某日祭京倉之神(一應合行事宜俱同二月)祝文仲春改仲秋
宋丞相文公祠
祠建於順天府學之西中塑丞相神像前為門又前為
大門每歲仲春秋本寺題請遣順天府堂上官致祭
洪武九年北平有祠在今郡學西永樂六年太常寺
博士劉履節奉命正祀典謂天祥忠於宋室而燕京
乃其死節之所請祠祀從之二月某日祭宋文丞相
前期十日本寺題本遣順天府官行禮
一儀注(與先醫同)
一祝文皇帝遣致祭於宋丞相信國文公曰卿昔宋臣
以身徇國忠義大節炳若日星時維仲春庸伸常祀
卿其有知尚克享之
一本寺出祝帛果品等物祝文一道禮神帛一段降香
一斤(又一炷)四兩燭二枝二兩燭二枝一兩燭五枝胡
桃四斤栗子六斤紅棗五斤荔枝圓眼各三斤祝文
本紙二張包香帛黃咨紙二張白咨紙一張酒二瓶
木柴一百斤山羊一隻猪一口
一辦祭官一員執事樂舞生五人供祀厨役十二名八
月某日祭宋文丞相(一應合行事宜俱同二月)祝文仲春改仲秋
姚少師
洪熙元年以姚廣孝有靖難功命從祀於太廟嘉靖九
年從中允廖道南之請謂廣孝髠徒不宜與廟祀移
護國寺祀之寺在皇城西北隅每歲春秋二仲本寺
題請遣本寺堂上官行禮
一陳設姚恭靖公之神居中南向
一祝文皇帝遣致祭賜祭於榮國恭靖公贈少師姚廣
孝曰當朕成祖文皇帝靖難之時爾克贊佐成祖以
平多難朕成祖不爾棄與諸功臣並行封贈又後擬
配食廟庭朕已勅禮曹還爾位於兹寺中今特遣祭
春期爾其歆承之
一本寺出祝帛果品等物祝文一道報功帛一段牙香
四兩(又速香一炷)四兩燭二枝二兩燭二枝一兩燭五枝
胡桃四斤栗子六斤紅棗五斤荔枝圓眼各三斤祝
文本紙二張包香帛黃咨紙二張白咨紙一張酒二
瓶木柴四百斤葦把一束重二十五斤山羊一隻猪
一口
一辦祭官一員
一執事樂舞生五人供祀厨役十二名祭畢復命(復命式見)
(前惟換月日及行禮官官銜姓名所祭神號如其日不朝止具本)八月某日祭姚少
師(一應合行事宜俱同二月)祝文春期改秋期
于太傅忠節祠
祠建於崇文門内城之西中塑太傅神像前為門左右
廂房六楹東為碑亭又前為大門每歲仲春秋本寺
題請遣本寺堂上官致祭萬歷二十三年本寺少卿
鍾化民題為敬循職掌例查應祀忠臣懇乞聖明恩
賜祭典以慰忠耿以勵世風事奉聖旨禮部看議來
說從部覆題前事奉聖旨是祠名與做忠節二月某
日祭于太傅前期十日本寺題本遣本寺堂上官行
禮
一陳設于太傅之神居中南向
一儀注(與文丞相同)
一祝文皇帝遣太常寺諭祭於太傅兵部尚書于謙惟
卿扶輿間氣社稷孤忠當己巳之遇氛屬家邦之多
難矢精誠而徇國竭心力以回天持危定傾皇輿再
返排遷主戰神鼎不搖惜大功之未酬憾羣奸之肆
害沉冤雖白特典當稽魂遊武穆之西湖血灑文山
之柴市䘏恩寵被旌未冺之忠勲勅賜專崇勵將來
之風教爰頒諭祭庶慰英靈時維仲(春秋)庸伸常祀卿
其有知尚克享之
一本寺出祝帛果品等物祝文一道禮神帛一段降香
一斤(又一炷)四兩燭二枝二兩燭二枝一兩燭五枝胡
桃四斤栗子六斤紅棗五斤荔枝圓眼各三斤祝文
本紙二張包香帛黃咨紙二張白咨紙一張酒二瓶
木柴一百斤山羊一隻猪一口
一辦祭官一員執事樂舞生四人供祀厨役十二名
太常續考卷六
