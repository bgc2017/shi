太常續考卷四
長陵等陵事宜
十二陵俱在昌平州天壽山(山初名黃土山永樂年改為今名)成祖文
皇帝陵曰長陵仁孝文皇后合葬仁宗昭皇帝陵曰
獻陵(在長陵西)誠孝昭皇后合葬宣宗章皇帝陵曰景陵
(在長陵東)孝恭章皇后合葬英宗睿皇帝陵曰裕陵(在獻陵西)
孝莊睿皇后孝肅皇后合葬憲宗純皇帝陵曰茂陵
(在裕陵西)孝貞純皇后孝穆皇后孝惠皇后合葬孝宗敬
皇帝陵曰泰陵(在茂陵西)孝康敬皇后合葬武宗毅皇帝
陵曰康陵(在泰陵西南)孝靜毅皇后合葬世宗肅皇帝陵
曰永陵(在景陵東南)孝潔肅皇后孝烈皇后孝恪皇后合
葬穆宗莊皇帝陵曰昭陵(在長陵西南)孝懿莊皇后孝安
皇后孝定皇后合葬神宗顯皇帝陵曰定陵(在昭陵之北)
孝端顯皇后孝靜皇后合葬光宗貞皇帝陵曰慶陵
(在裕陵東南)孝元貞皇后孝和皇后孝純皇后合葬熹宗
悊皇帝陵曰德陵(在永陵之東)各陵寳城上正前為明樓
樓前為石几筵又前為祾恩殿為祾恩門(各陵殿舊名享殿嘉)
(靖十七年上躬祀天夀山諸陵始名殿曰祾恩殿門曰祾恩門祾者祭而受福之名也恩者罔極之恩也)
門外為聖績碑亭為神庫神厨宰牲亭長陵迤南為
總神路又為門門外列石文武大臣象獸石柱及牌
樓南為紅門門内為拂塵殿門外為石牌坊永陵東
南有感恩殿殿東為神馬厰十二陵各置衛設神宫
監祠祭署長陵祠署建于本陵神宫監南中為公座
左右為官舍前為署門永樂七年建獻陵祠祭署建
于本陵宰牲亭左制如長陵祠祭署洪武元年建景
陵祠祭署建于本陵宰牲亭右中為公座後為官舍
前為署門宣德十年建裕陵祠祭署建於本陵宰牲
亭左制如長陵祠祭署天順八年建茂陵祠祭署建
于本陵宰牲亭左制如長陵祠祭署成化二十三年
建泰陵祠祭署建于本陵宰牲亭左制如長陵祠祭
署弘治十八年建康祠祭署建于本陵宰牲亭左制
如景陵祠祭署正德十六年建永陵祠祭署建于本
陵宰牲亭左制如景陵祠祭署嘉靖十五年建昭陵
祠祭署建于本陵宰牲亭左制如景陵祠祭署隆慶
六年建定陵祠祭署建于本陵宰牲亭左制如昭陵
祠祭署萬歷十一年建慶陵祠祭署建于本陵橋南向
東制如定陵祠祭署天啓元年建德陵祠祭署建于
本陵宰牲亭左制如永陵祠祭署崇禎元年建以上
十二署署官各奉祀一員祀丞一員陵戶各四十名
惟昭陵為四十五名長陵十六妃止以數目為次並
無諡號姓氏俱從葬獻陵七妃恭靜賢妃李氏恭懿
惠妃趙氏貞靜敬妃張氏四妃五妃六妃七妃(俱無諡號)
(姓氏)四位從葬三葬金山景陵八妃榮思賢妃吴氏二
妃三妃四妃五妃六妃七妃八妃俱無諡號姓氏七
位從葬一葬金山裕陵十八妃無從葬靖莊安穆宸
妃萬氏恭莊端惠德妃魏氏昭肅靖端賢妃王氏端
靖安和惠妃王氏莊和安靖順妃樊氏莊僖端肅安
妃楊氏端莊昭妃武氏恭安和妃宫氏端和懿妃黃
氏莊靖安榮淑妃高氏安和榮靖麗妃劉氏(以下八妃俱用)
(素饈)恭僖成妃張氏昭靖恭妃劉氏僖恪充妃余氏惠
和麗妃陳氏榮靖貞妃王氏恭靖莊妃趙氏(以上各妃俱葬)
(金山)貞順懿恭惠妃劉氏(葬綿山)茂陵廢后吴氏(墳在金山)後
十四妃無從葬端榮昭妃王氏端順賢妃栢氏端僖
安妃姚氏康順端妃潘氏靜僖榮妃唐氏和惠靜妃
樂氏恭惠和妃梁氏莊懿德妃張氏恭懿敬妃王氏
靖順惠妃郭氏莊靜順妃王氏榮惠恭妃楊氏昭順
麗妃章氏(以上俱葬金山口十三位共一墓)恭肅端順榮靖皇貴妃
萬氏(葬大陵山九龍池南在茂陵西南)康陵二妃無從葬榮淑賢妃
沈氏淑惠德妃吳氏(俱葬金山)永陵繼后并三十三妃二
十六嬪(無從葬)繼后張氏悼隠恭妃文氏(葬金山)榮安惠
順端僖皇貴妃閻氏莊順安榮貞靖皇貴妃沈氏恭
僖貞靖貴妃文氏恭順端和温靖皇貴妃王氏懷榮
賢妃鄭氏榮安貞妃馬氏恭淑安僖榮妃楊氏(葬墺兒塔)
宜妃包氏靜妃陳氏睦妃何氏麗妃王氏晏妃禇氏
常妃張氏莊妃王氏和妃高氏安妃彭氏(以上九妃共一墓)
平妃耿氏定妃吳氏順妃李氏懷嬪王氏御嬪黃氏
宛嬪趙氏懷妃王氏常嬪馬氏安妃張氏(以上九妃嬪共一墓)
常嬪劉氏常嬪楊氏常嬪張氏宜妃于氏康嬪劉氏
常嬪傅氏常嬪張氏常嬪楊氏常嬪劉氏(以上九妃嬪共一墓)
昭嬪張氏常嬪武氏宜妃宋氏靜妃朱氏和妃張氏
寧嬪郭氏靜嬪田氏安妃高氏安嬪孟氏(以上九妃嬪共一墓)
麗嬪宋氏莊妃杜氏和嬪任氏康妃王氏常嬪高氏
常嬪王氏温靖懿妃趙氏(以上七妃嬪共一墓)德妃張氏徽妃
王氏莊嬪王氏惠嬪韋氏常妃陳氏常嬪李氏裕嬪
王氏(以上七妃嬪各為一墓)俱葬金山昭陵十三妃昭順英妃
魏氏安妃楊氏恭妃李氏莊僖榮妃王氏敬妃莊氏
和妃趙氏莊妃劉氏端妃董氏懿妃于氏榮恪德妃
李氏康靖容妃韓氏貞惠賢妃姜氏昭懿竒妃葉氏
(俱葬金山)定陵九妃六嬪恭順榮莊端靖皇貴妃李氏靖
惠順妃李氏恭恪榮和靖皇貴妃鄭氏(俱葬昌平州銀錢山)温
靜順妃常氏莊靖德妃許氏榮惠宜妃楊氏端靖淑
妃秦氏端靜榮妃王氏僖妃王氏順嬪張氏悼嬪耿
氏德嬪李氏榮嬪李氏敬嬪邵氏慎嬪魏氏(俱葬金山)慶
陵恭懿惠順莊妃李氏德陵悼順裕妃張氏恭惠純
妃段氏諸陵殿初止設一帝一后神主嘉靖十五年
世宗皇帝欲以憲宗生母孝肅太皇太后周氏孝宗
生母孝穆皇太后紀氏睿宗生母孝惠太皇太后邵
氏神主祔裕陵茂陵殿諭禮官曰廟祀陵祀本不同
奉慈三后主(二后主初享扵奉慈殿)既不得祔陵殿似黜之非
親之也禮官請祔孝肅主於裕陵殿孝穆孝惠主於
茂陵殿合享罷三后奉慈殿之祭世宗又曰皇太后
太皇太后本子孫尊稱稱睿皇后純皇后又嫌扵適
改三后主皆題皇后不得書帝諡萬歷三年上諭禮
官曰朕思弘孝殿皇祖妣孝烈皇后(世宗繼后方氏也)神霄
殿皇祖妣孝恪皇太后(穆宗生母杜氏也)神主當奉遷何處
禮部查有嘉靖十五年孝肅三后神主遷于陵殿之
例奉聖旨三后神主奉遷陵殿既有我皇祖舊典今
宜遵行乃改題孝恪皇太后主為孝恪皇后同孝烈
皇后俱祔於永陵殿罷弘孝神霄二殿祭長陵等十
二陵諸妃舊祔陵葬者配享陵殿葬金山諸處者祭
于本墳嘉靖十七年秋六陵妃俱配享各陵殿罷本
墳祭而各陵諸妃嬪定慶德諸妃今尚祭于金山各
墳所每歲清明霜降中元冬至正旦萬壽聖節共六
次本寺共題請分遣勲戚大臣五員行禮長景二陵
一員獻裕二陵一員茂泰康三陵一員永陵一員昭
陵一員原考九陵止遣官五員分祭今增續定陵慶
陵德陵各陵俱有分遣每陵各一員惟萬壽聖節不
祭從位諸妃清明霜降二次各衙門官陪拜中元冬
至正旦聖節各衙門官不陪拜諸帝后忌辰本寺各
題請遣官行禮帝忌辰則並祭本陵諸后后忌辰則
並祭本陵帝及祔后
一謁陵禮上間率后妃一行凡親王來京則有謁陵之
祭之國則有辭陵之祭香帛亭亭建于昌平州署之
西城隍廟之東為殿六楹前門中門各四楹左右廂
各八楹後廂六楹東西有屋數區為官僚庖役齋息
之所亭夫二名(昌平州僉充守亭)洪熙初長陵香帛至昌平
寄宿舘舍宣德間設長陵衛乃暫安于衛之廳事弘
治十三年寺卿崔志端於州署之西購隙地數畆疏
請建亭命工部董其役嗣是香帛至州官及守備以
下皆迎送如儀嘉靖三十四年九月霜降知州衛鈿
不行遵奉本寺題奉聖旨這厮且姑寬處著實打五
十棍發邊衛充軍但逃殺了着該衙門行文有司再
這等的依律定罪欽此自是益嚴肅無有不如人者
矣每陵祭額用牛犢猪羊本寺委犧牲所千戶一員
領旗軍九名先期二日送至昌平州香帛亭後舊有
牲房用避雨雪年久圯壞萬歷十八年寺卿張汝濟
准典簿廳呈復建牲房七間勒碑以紀其事貲取諸
寺公費是以不關將作仍僉旗軍二名輪守之且時
葺之也
一儀注祭日子時贊引對引導遣官至祾恩殿右門外
典儀(唱)執事官各司其事贊引贊就位(位設于殿内)執事
捧香盒至香案贊詣前贊引導遣官至香案前贊上
香遣官二上香跪訖贊復位贊四拜典儀(唱)奠帛行
初獻禮執事捧帛爵各獻于御案跪訖贊跪贊讀祝
訖贊俯伏興平身典儀(唱)亞獻禮執事捧爵獻于御
案跪訖典儀(唱)終獻禮(儀同亞獻)贊四拜典儀(唱)讀祝官
捧祝進帛官捧帛各詣燎位捧祝帛官出殿中門贊
禮畢
一祝文長陵維年歲次十一月朔日孝玄孫嗣皇帝御
名謹遣昭告于成祖啓天弘道高明肇運聖武神功
純仁至孝文皇帝仁孝慈懿誠明莊獻配天齊聖文
皇后曰氣序流邁時維冬至追念深恩伏增哀感謹
用祭告伏惟尚享獻陵維孝玄孫嗣皇帝御名謹遣
昭告于仁宗敬天體道純誠至德弘文欽武章聖達
孝昭皇帝誠孝恭肅明德弘仁順天啓聖昭皇后曰
(文同前)景陵維孝玄孫嗣皇帝御名謹遣昭告于宣宗
憲天崇道英明神聖欽文昭武寬仁純孝章皇帝孝
恭懿憲慈仁莊烈齊天配聖章皇后曰日月不居聖
容益遠兹遇冬至追念大恩不勝哀感謹用祭告伏
惟尚享裕陵維孝玄孫嗣皇帝御名謹遣昭告于英
宗法天立道仁明誠敬昭文憲武至德廣孝睿皇帝
孝莊獻穆弘惠顯仁恭天欽聖睿皇后孝肅貞順康
懿光烈輔天成聖皇后曰氣序流邁時維冬至追慕
深恩伏增哀感謹用祭告伏惟尚享茂陵維孝玄孫
嗣皇帝御名謹遣昭告于憲宗繼天凝道誠明仁敬
崇文肅武宏德聖孝純皇帝孝貞莊懿恭靖仁慈欽
天輔聖純皇后孝穆慈慧恭恪莊僖崇天承聖皇后
孝惠康肅温仁懿順恊天佑聖皇后曰(文同裕陵)泰陵維
孝玄姪孫嗣皇帝御名謹遣昭告于孝宗建天明道
誠純中正聖文神武至仁大德敬皇帝孝康靖肅莊
慈哲懿翊天贊聖敬皇后曰氣序流邁時維冬至追
念深恩益增哀感謹用祭告伏惟尚享康陵維孝玄
姪孫嗣皇帝御名謹遣昭告于皇高伯祖考武宗承
天達道英肅睿哲昭德顯功宏文思孝毅皇帝皇高
伯祖妣孝靜莊惠安肅温誠順天偕聖毅皇后曰(文同)
(泰陵)永陵維孝玄孫嗣皇帝御名謹遣昭告于皇高祖
考世宗欽天履道英毅聖神宣文廣武洪仁大孝肅
皇帝皇高祖妣孝潔恭懿慈睿安莊相天翊聖肅皇
后皇高祖妣孝烈端順敏惠恭誠祗天衛聖皇后皇
高祖妣孝恪淵純慈懿恭順贊天開聖皇后曰歲序
流邁時維冬至追慕深恩益增哀感謹用祭告伏惟
鑒歆昭陵維孝曾孫嗣皇帝御名謹遣昭告于皇曾
祖考穆宗契天隆道淵懿寬仁顯文光武純德弘孝
莊皇帝皇曾祖妣孝懿貞惠順哲恭仁儷天襄聖莊
皇后皇曾祖妣孝安貞懿恭純温惠佐天弘聖皇后
皇曾祖妣孝定貞純欽仁端肅弼天祚聖皇后曰(文同)
(永陵)定陵維孝孫嗣皇帝御名謹遣昭告于皇祖考神
宗範天合道哲肅敦簡光文章武安仁止孝顯皇帝
皇祖妣孝端貞恪莊惠仁明嫓天毓聖顯皇后皇祖
妣孝靖温懿敬讓貞慈參天胤聖皇后曰(文同前)慶陵
維孝子嗣皇帝御名謹遣昭告于皇考光宗崇天契
道英睿恭純憲文景武渊仁懿孝貞皇帝皇妣孝元
昭懿哲惠莊仁合天弼聖貞皇后皇妣孝和恭獻温
穆徽慈諧天鞠聖皇后皇妣孝純淵静慈順肅恭毗
天鍾聖皇后曰(文同前)德陵維孝弟嗣皇帝御名謹遣
昭告于皇兄熹宗達天闡道敦孝篤友章文襄武靖
穆莊勤悊皇帝曰時序遷流某節屇仰念宏德追感
倍增謹用祭告伏惟鑒歆
一前期五日本寺委恊律郎提調樂舞生于太和殿演
各陵墳所禮儀十二陵前期三日本寺發香祝牲帛
至昌平州本州官吏鼓樂迎于南門外行一拜三叩
頭禮奉安于香帛亭各官行五拜三叩頭禮前期二
日發昌平各官送于西門外如迎儀前期一日陳設
西山陵園事宜
恭讓章皇后陵在西山陵前為享殿殿外為神庫神厨
宰牲亭内官房每歲清明霜降中元冬至正旦萬壽
聖節后忌辰共七次本寺題請遣内官行禮恭仁康
定景皇帝陵在西山貞惠安和景皇后合葬陵前為
享殿殿外為神庫神厨宰牲亭内官房成化年建碑
亭于門左嘉靖二十一年以共碑偏置門左乃改建
于陵門之外每歲清明霜降中元冬至正旦萬壽聖
節及帝后忌辰共八次本寺題請遣官行禮越靖王
(貞忠妃吳氏)衛恭王(貞烈妃楊氏俱葬綿山)蘄獻王滕懷王(俱葬金山)以
上四王皆仁宗皇帝子也許悼王秀懷王(妃黃氏)忻穆
王以上三王(俱葬金山)皆英宗皇帝子也懷獻世子(墳在金山)
即景皇帝子也悼恭太子岐惠王(妃王氏)雍靖王(妃吳氏)
壽定王(妃徐氏繼妃吳氏)汝安王(嫡妃李氏次妃晉氏)涇簡王(妃曹氏)申
懿王(妃項氏)皇子以上一太子六王一皇子(俱葬金山)皆憲
宗皇帝子也蔚悼王(墳在金山)即孝宗皇帝子也哀冲太
子莊敬太子(二太子墳在墺皃峪)穎傷王戚懷王薊哀王均思
王景恭王(墳俱在金山)以上二太子五王皆世宗皇帝子
也憲懷太子靖悼王以上俱葬金山皆穆宗皇帝子
也邠哀王沅懷王永思王以上三王俱葬金山皆神
宗皇帝子也簡懷王齊思王惠懷王以上三王俱葬
翠微山皆光宗皇帝子也懷冲太子悼懷太子獻懷
太子以上三太子俱葬玉泉山皆熹宗皇帝子也懷
隠王(葬翠微山)即今上子也永清公主(葬金山)即宣宗皇帝
女也長泰公主仙遊公主太康公主以上三公主葬
金山皆憲宗皇帝女也歸善公主常安公主思柔公
主(俱葬金山)以上三公主皆世宗皇帝女也蓬莱公主太
和公主棲霞公主(俱葬金山)以上三公主皆穆宗皇帝女
也仙居公主靜樂公主雲夢公主靈丘公主雲和公
主泰順公主(俱葬金山)香山公主天臺公主(葬洪達山)以上八
公主皆神宗皇帝女也悼懿公主悼寧公主悼康公
主悼恭公主(俱葬金山)悼順公主悼淑公主(俱葬楊家頂山)以上
六公主皆光宗皇帝女也永寧公主懷寧公主(葬楊家頂)
(山)以上二公主皆熹宗皇帝女也憲廟廢后吳氏(墳在)
(金山)睿宗温靜淑妃王氏世廟繼后張氏(墳俱在金山)悼隠
恭妃文氏(葬金山)榮安惠順端僖皇貴妃閻氏貞靖皇
貴妃沈氏恭僖貞靖貴妃文氏恭順温僖皇貴妃王
氏懷榮賢妃鄭氏榮安貞妃馬氏恭淑安僖榮妃楊
氏(墳俱在墺兒峪)宜妃包氏靜妃陳氏恭僖麗妃王氏晏妃
禇氏常妃張氏莊妃王氏和妃高氏安妃彭氏睦妃
何氏(以上九妃共一墓葬金山)平妃耿氏定妃吴氏懷嬪王氏順
妃李氏懷妃王氏安妃張氏御嬪黃氏宛嬪趙氏常
嬪馬氏(以上九妃嬪共一墓葬金山)宜妃于氏常嬪劉氏常嬪楊
氏常嬪張氏康嬪劉氏常嬪傅氏常嬪張氏常嬪楊
氏常嬪劉氏(以上九妃嬪共一墓葬金山)宜妃宋氏靜妃諸氏和
妃張氏安妃高氏昭嬪張氏常嬪武氏寧嬪郭氏靜
嬪田氏安嬪孟氏(以上九妃嬪共一墓葬金山)莊妃杜氏康妃王
氏懿妃趙氏麗嬪宋氏和嬪任氏常嬪高氏常嬪王
氏(以上七妃嬪共一墓葬金山)德妃張氏徽妃王氏莊嬪王氏惠
嬪韋氏常嬪陳氏常嬪李氏裕嬪王氏(以上七妃嬪各為一墓葬)
(金山)以上三十三妃二十六嬪皆世宗皇帝妃嬪也(以上)
(各妃俱隨陵祭嬪隨小山)昭順英妃魏氏安妃楊氏恭妃李氏莊
僖榮妃王氏敬妃莊氏和妃趙氏莊妃劉氏端妃董
氏懿妃于氏榮恪德妃李氏康靖容妃韓氏貞惠賢
妃姜氏昭懿竒妃葉氏(以上十三妃)皆穆宗皇帝妃也皇
貴妃李氏順妃李氏皇貴妃鄭氏(俱葬昌平州銀錢山)順妃常
氏德妃許氏榮惠宜妃楊氏淑妃秦氏榮妃王氏僖
妃王氏順嬪張氏悼嬪耿氏德嬪李氏榮嬪李氏敬
嬪邵氏慎嬪魏氏(以上十五妃嬪)皆神宗皇帝妃也(葬金山)恭
懿惠順莊妃李氏光宗皇帝妃也悼順裕妃張氏
恭惠純妃段氏皆熹宗皇帝妃也(俱葬金山)每墳各置享
殿厨庫及内官房累朝妃嬪不從葬者各為一墓惟
憲廟十三妃共一墓嘉靜三十年靜妃陳氏卒上以
憲廟諸妃嘗同墳諭禮工二部曰祖宗成法當守王
制亦當法古世婦御妻皆用九數宜九妃同一墓一
享殿遂為定制每歲清明霜降中元冬至正旦五節
及萬壽聖節祭各陵墳長陵等十二陵用牲醴前期
十日本寺題本遣官行禮每陵各遣官一員候旨下
各行手本知會(惟聖節用素祭不用牲醴)恭讓皇后陵寢用牲醴
前期十日本寺題本遣内官行禮(行揭帖知會司禮監)恭仁康
定景皇帝陵寢用牲醴前期十日本寺題本遣官行
禮行禮官候旨下行手本知會每歲清明霜降中元
冬至正旦五節祭憲廟廢后吴氏墳所用素饈前期
十日本寺題本遣内官行禮(行揭帖知會司禮監)哀冲莊敬二
太子墳所用牲醴前期十日本寺各題本遣官行禮
共遣一員候旨下行手本知會越靖王並妃秀懷王
并妃蘄獻王滕懷王衛恭王並妃申懿王并妃許悼
王忻穆王雍靖王並妃涇簡王并妃蔚悼王穎傷王
岐惠王並妃戚懷王薊哀王均思王景恭王並妃靖
悼王邠哀王沅懷王懷隠王永思王簡懷王齊思王
慧懷王壽定王并妃汝安王並妃永清公主長太公
主仙遊公主太康公主常安公主思柔公主歸善公
主蓬莱公主太和公主棲霞公主僊居公主靜樂公
主雲夢公主靈丘公主雲和公主恭順公主香山公
主天台公主悼懿公主永寧公主懷寧公主悼寧公
主悼康公主悼恭公主悼順公主悼淑公主憲廟皇
子懷獻世子憲懷太子懷冲太子悼懷太子獻懷太
子悼恭太子繼后張氏皇貴妃李氏皇貴妃鄭氏榮
惠宜妃楊氏昭順英妃魏氏榮恪德妃李氏康靖容
妃韓氏惠順莊妃李氏榮妃王氏和妃趙氏敬妃莊
氏莊妃劉氏安妃楊氏端妃董氏恭妃李氏懿妃于
氏順妃常氏德妃許氏榮妃王氏淑妃秦氏賢妃姜
氏淑妃王氏僖妃王氏竒妃葉氏順妃李氏純妃段
氏裕妃張氏敬嬪邵氏莊嬪王氏惠嬪韋氏常嬪陳
氏常嬪李氏裕嬪王氏懷嬪王氏御嬪黃氏宛嬪趙
氏常嬪馬氏常嬪劉氏常嬪張氏康嬪劉氏常嬪傅
氏常嬪張氏常嬪楊氏昭嬪張氏常嬪武氏寧嬪郭
氏靜嬪田氏安嬪孟氏順嬪張氏悼嬪耿氏麗嬪宋
氏和嬪任氏常嬪高氏常嬪王氏常嬪劉氏常嬪楊
氏榮嬪李氏德嬪李氏慎嬪魏氏以上一百二十二
位惟廢后皇子悼恭太子長太公主仙遊公主太康
公主常安公主思柔公主歸善公主共九位用素饈
餘俱用牲醴前期十日本寺共題本各遣内官行禮
(共行揭帖知會司禮監)
一清明霜降二節添祭保聖夫人馮氏衛聖夫人尹氏
佑聖夫人張氏佐聖夫人李氏敬侍夫人郝氏輔聖
夫人藺氏佐聖夫人張氏輔聖夫人魏氏翊聖夫人
劉氏恭慎夫人韓氏衛聖夫人楊氏榮順夫人孟氏
崇奉夫人申氏敬順夫人邵氏寅奉夫人梁氏恭勤
夫人李氏安和夫人周氏崇善夫人胡氏崇敬夫人
胡氏勤敬夫人饒氏榮善夫人項氏勤奉夫人張氏
保聖夫人孫氏恭奉夫人高氏奉聖夫人劉氏肅奉
夫人顧氏莊奉夫人邢氏勤慎夫人曾氏恭慎夫人
安氏敬慎夫人閻氏肅侍夫人侯氏慎侍夫人韋氏
禮慎夫人馬氏誠侍夫人王氏忠慎夫人陳氏忠奉
夫人客氏戴聖夫人金氏順侍夫人楊氏端敬敏侍
夫人柴氏佑聖夫人徐氏翊聖夫人金氏安懿夫人
彭氏女冠孫氏等前期十日本寺題請同
一儀注(恭讓恭仁)二陵(儀注俱同拾二陵惟無陪祀官)
一祝文維孝玄孫嗣皇帝御名謹遣昭告于恭讓誠順
康穆靜慈章皇后曰日月不居仙遊益遠兹遇冬至
不勝追慕謹用祭告伏惟尚享維孝玄姪孫嗣皇帝
御名謹遣昭告于恭仁康定景皇帝貞惠安和景皇
后曰節序流邁時維冬至追慕親親良增傷感以牲
醴用修時祭伏惟尚享
蘄獻王至懷隠王一百一十二壇陳設同内越靖衛
恭秀懷岐惠雍靖涇簡申懿七王有一妃者各帛二
段爵六壽定王有二妃者帛三段爵九汝安王有三
妃帛四段爵十二其餘各壇各帛一段爵三永清公
主加一食卓(清明霜降)添祭夫人陳設並同
一儀注祭日子時贊引導遣官行教坊司作樂贊詣盥
洗所洗訖贊就位執事捧香盒至香案贊詣前導遣
官至香案前贊上香遣官三上香跪訖贊復位贊四
拜贊奠帛行初獻禮執事捧帛爵各獻于案上跪訖
贊跪贊讀祝讀訖贊俯伏興平身贊亞獻禮執事捧
爵獻于案上跪訖贊終獻禮(儀同)贊四拜贊焚祝帛執
事捧祝帛出贊詣焚祝帛所贊禮畢
一祝文維某年歲次某甲某月某朔某日皇帝遣致祭
子廢后吴氏之靈曰惟靈仙逝音容日遠兹遇某節
良增感悼特修常祀靈其鑒歆尚享維某年皇帝遣
致祭于世廟繼后張氏之靈曰節序流易時維某節
謹以牲醴用申常祭尚惟鑒歆維某年皇帝遣致祭
于恭順榮莊端靜皇貴妃李氏之靈曰惟靈仙逝日
月不居兹遇某節特修常祀尚其歆格維某年皇帝
遣致祭于榮惠宜妃楊氏之靈曰兹惟某節之辰特
修常祀明靈如在尚其鑒歆穆廟昭順英妃魏氏穆
廟榮恪德妃李氏穆廟康靖容妃韓氏神廟恭恪惠
榮和靖皇貴妃鄭氏光廟恭懿惠順莊妃李氏莊惠
榮妃王氏恭靖和妃趙氏昭靖敬妃莊氏恭惠莊妃
劉氏榮悼安妃楊氏昭惠端妃董氏昭榮恭妃李氏
端惠懿妃于氏温靜順妃常氏莊靖德妃許氏端靖
榮妃王氏端靜淑妃秦氏貞惠賢妃姜氏温靖淑妃
王氏僖妃王氏竒妃葉氏靖惠順妃李氏熹廟恭惠
純妃段氏熹廟裕妃張氏以上二十四妃祝文俱同
宜妃楊氏維某年皇帝遣致祭于敬嬪邵氏之靈曰
兹惟某節之辰特修常祀明靈如在庶其鑒歆世廟
莊嬪王氏慎嬪魏氏惠嬪韋氏常嬪陳氏常嬪李氏
裕嬪王氏懷嬪王氏御嬪黃氏宛嬪趙氏常嬪馬氏
常嬪劉氏常嬪張氏康嬪劉氏常嬪傅氏常嬪張氏
常嬪楊氏昭嬪張氏常嬪武氏寧嬪郭氏靜嬪田氏
安嬪孟氏順嬪張氏悼嬪耿氏麗嬪宋氏和嬪任氏
常嬪高氏常嬪王氏常嬪劉氏神廟德嬪李氏常嬪
楊氏榮嬪李氏以上三十一嬪祝文與敬嬪邵氏相
同維某年皇帝遣致祭于憲廟皇子之靈曰兹惟某
節之辰特修常祀明靈如在尚其鑒歆懷獻世子悼
恭太子莊敬太子哀冲太子憲懷太子悼冲太子悼
懷太子獻懷太子以上八位與皇子祝文同永清公
主長太公主仙遊公主太康公主常安公主思柔公
主歸善公主蓬莱公主太和公主棲霞公主僊居公
主靜樂公主雲夢公主靈丘公主雲和公主泰順公
主香山公主天台公主悼懿公主永寧公主懷寧公
主悼寧公主悼康公主悼恭公主悼順公主悼淑公
主以上二十六公主祝文與皇子相同惟某年歲次
皇帝遣致祭于越靖王之靈貞惠妃吴氏之靈曰兹
惟某節之辰特修常祀靈如不昧尚其鑒歆蘄獻王
滕懷王衛恭王(並貞烈妃楊氏)許悼王忻穆王秀懷王(並妃黃氏)
岐惠王(妃王氏)雍靖王(妃吴氏)涇簡王(妃曹氏)申懿王(妃項氏)
蔚悼王壽定王(妃徐氏繼妃吴氏)汝定王(嫡妃李氏繼妃李氏次妃晉氏)景
恭王(妃王氏)穎傷王戚懷王薊哀王均思王靖悼王永
思王邠哀王沅懷王簡懷王齊思王慧懷王懷隠王
以上二十六王祝文與越靖(俱同)歲遇清明霜降添祭
保聖賢順夫人馮氏等共四十二位祝文相同維某
皇帝遣致祭于某夫人之靈曰時維(清明霜降)特用遣祭
爾靈如在庶其承之女冠孫氏等曰時維(清明霜降)特用
遣祭爾等其歆承之
一本寺庫内出各陵墳所合用制帛香燭果品牲醴等
物長陵祝版一片奉先帛二段素帛十六段速香三
斤(又一炷)八兩燭十六枝四兩燭五十二枝二兩燭六
十枝一兩燭三十枝胡桃栗子紅棗各十八斤荔枝
圓眼各十一斤四兩香油豆粉各九斤土堿六斤白
鹽四斤八兩大笋木耳各六兩花椒細茶梔子紅麯
各四兩銅青黃丹各二錢祝版本紙二張包版黃白
榜紙各一張包香帛黃咨紙二十五張白咨紙十八
張酒二十瓶犢一隻(用&KR0627;)猪五口北羊四隻白麫一百
四十斤獻陵祝版一片奉先帛二段素帛七段速香
三斤(又一炷)八兩燭八枝四兩燭四十六枝二兩燭六
十枝一兩燭三十枝胡桃栗子紅棗各九斤荔枝圓
眼各五斤十兩香油豆粉各四斤八兩土堿白鹽各
三斤大笋木耳花椒細茶各三兩梔子紅麯各二兩
銅青黃丹各一錢祝版本紙二張包版黃白榜紙各
一張包香帛黃咨紙十五張白咨紙九張酒十一瓶
犢一隻(用&KR0627;)猪五口北羊三隻白麫八十斤景陵祝版
一片奉先帛二段素帛八段速香三斤(又炷)八兩燭
八枝四兩燭三十八枝二兩燭六十枝一兩燭三十
枝胡桃栗子紅棗各十斤荔枝圓眼各六斤四兩香
油豆粉各五斤土堿白鹽各三斤大笋木耳花椒細
茶各三兩梔子紅麯各二兩銅青黃丹各一錢祝版
本紙二張包版黃白榜紙各一張包香帛黃咨紙二
十張白咨紙十張酒十二瓶犢一隻(用&KR0627;)猪五口北羊
四隻白麫九十斤裕陵祝版一片奉先帛三段素帛
十八段速香三斤(又一炷)八兩燭十二枝四兩燭三十
二枝二兩燭九十枝一兩燭三十枝胡桃栗子紅棗
各二十一斤荔枝圓眼各十三斤二兩香油豆粉各
十斤八兩砂糖七斤紅豆一斗四升土堿七斤白鹽
五斤大笋木耳花椒細茶各七兩梔子紅麯各四兩
銅青黃丹各二錢祝版本紙二張包版黃白榜紙各
一張包香帛黃咨紙三十張白咨紙二十一張酒二
十四瓶犢一隻(用黝)猪五口北羊四隻白麫二百六十
六斤茂陵祝版一片奉先帛四段素帛十四段速香
三斤(又一炷)八兩燭十六枝四兩燭六十六枝二兩燭
六十枝一兩燭三十枝胡桃栗子紅棗各一十八斤
荔枝圓眼各十一斤四兩香油豆粉各九斤土堿六
斤白鹽四斤八兩大笋木耳各六兩花椒細茶梔子
紅麯各四兩銅青黃丹各二錢祝版本紙二張包版
黃白榜紙各一張包香帛黃咨紙二十五張白咨紙
十八張酒二十二瓶犢一隻(用黝)猪五口北羊五隻白
麫一百八十八斤泰陵祝版一片奉先帛二段速香
二斤(又一炷)八兩燭八枝四兩燭二十六枝二兩燭五
十枝一兩燭三十枝胡桃栗子紅棗各二斤荔枝圓
眼各一斤四兩香油豆粉土堿白鹽各一斤大笋木
耳花椒細茶梔子紅麯各一兩銅青黃丹各五分祝
版本紙二張包版黃白榜紙各一張包香帛黃咨紙
五張白咨紙二張酒四瓶犢一隻(用黝)猪三口北羊三
隻白麫二十四斤康陵祝版一片奉先帛二段素帛
二段速香二斤(又一炷)八兩燭八枝四兩燭二十六枝
二兩燭五十枝一兩燭三十枝胡桃栗子紅棗各四
斤荔枝圓眼各二斤八兩香油豆粉土堿白鹽各二
斤大笋木耳各二兩花椒細茶梔子紅麯各一兩銅
青黃丹各五分祝版本紙二張包版黃白榜紙各一
張包香帛黃咨紙八張白咨紙四張酒六瓶犢一隻
(用黝)猪三口北羊四隻白麫四十八斤永陵祝版一片
奉先帛四段素帛三十六段速香四斤(又一炷)八兩燭
十六枝四兩燭一百二十六枝二兩燭七十枝一兩
燭三十枝胡桃栗子紅棗各四十斤荔枝圓眼各二
十五斤香油豆粉各十九斤半土堿十二斤白鹽九
斤大笋木耳花椒細茶各十二兩梔子紅曲各八兩
銅青黃丹各五錢祝版本紙二張包版黃白榜紙各
一張包香帛黃咨紙八張白咨紙四張酒四十五瓶
犢一隻(用黝)猪十口北羊九隻白麫二百五十二斤昭
陵祝版一片奉先帛四段速香二斤(又一炷)八兩燭十
六枝四兩燭四十六枝二兩燭七十枝一兩燭三十
枝胡桃栗子紅棗各四斤荔枝圓眼各二斤八兩香
油豆粉土鹻白鹽各二斤大笋木耳花椒細茶梔子
紅麯各二兩銅青黃丹各五分祝版本紙二張包版
黃白榜紙各一張包香帛黃咨紙五張白咨紙二張
酒八瓶犢一隻(用黝)猪五口北羊五隻白麫四十八斤
定陵祝版一片奉先帛三段速香二斤(又一炷)八兩燭
十二枝四兩燭三十六枝二兩燭四十枝一兩燭三
十枝胡桃栗子紅棗各三斤荔枝圓眼各二斤四兩
香油豆粉土鹻白鹽各一斤八兩大笋木耳花椒細
茶各二兩梔子紅麯各六錢銅青黃丹各五分祝版
本紙二張包版黃白榜紙各一張包香帛黃咨紙五
張白咨紙二張酒六瓶犢一隻(用黝)猪四口北羊四隻
白麫三十六斤慶陵祝版一片奉先帛四段速香二
斤(又一炷)八兩燭十六枝四兩燭四十八枝二兩燭五
十二枝一兩燭三十枝胡桃栗子紅棗各四斤荔枝
圓眼各二斤八兩香油豆粉土鹻白鹽各二斤大笋
木耳花椒細茶各二兩梔子紅麯各六錢銅青黃丹
各五分祝版本紙二張包版黃白榜紙各一張包香
帛黃咨紙五張白咨紙二張酒八瓶犢一隻(用黝)猪五
口北羊五隻白麫四十八斤德陵祝版一片奉先帛
一段速香一斤(又一炷)八兩燭四枝四兩燭十二枝二
兩燭十二枝一兩燭三十枝胡桃栗子紅棗各一斤
荔枝圓眼各十兩香油豆粉土堿白鹽各八兩大笋
木耳花椒細茶各二錢梔子紅麯各二錢銅青黃丹
各二分祝版本紙二張包版黃白榜紙各一張包香帛
黃咨紙五張白咨紙二張酒二瓶犢一隻(用黝)猪二口
北羊二隻白麫十二斤各陵省牲降香共十二斤昌
平州香帛亭二兩燭六枝降香一炷恭讓章皇后祝
版一片奉先帛一段速香一斤(又一炷)八兩燭四枝四
兩燭四枝一兩燭十枝胡桃栗子紅棗各一斤荔枝
圓眼各十兩香油一斤豆粉八兩土堿白鹽各一斤
大笋木耳各一兩花椒細茶梔子紅麯各五錢銅青
各五分并黃丹祝版本紙二張包版黃白榜紙各一
張包香帛黃咨紙三張白咨紙一張酒二瓶犢一隻
(用黝)猪二口北羊一隻白麫十二斤恭仁康定景皇帝
祝版一片奉先帛二段速香二斤(又一炷)八兩燭八枝
四兩燭八枝一兩燭十枝胡桃栗子紅棗各二斤荔
枝圓眼各一斤四兩香油豆粉土堿白鹽各一斤大
笋木耳花椒細茶梔子紅麯各一兩銅青黃丹各五
分祝版本紙二張包版黃白榜紙各一張包香帛黃
咨紙五張白咨紙二張酒四瓶犢一隻(用黝)猪二口北
羊二隻白麫二十四斤
一各陵案數長陵(二正案十六從案)獻陵(二正案七從案)景陵(二正案八從案)
裕陵(三正案十八從案)茂陵(四正案十四從案)泰陵(二正案)康陵(二正案二)
(從案)永陵(四正案三十六從案)昭陵(四正案)定陵(三正案)慶陵(四正案)德
陵(一正案)恭讓陵(一正案)恭仁陵(二正案)以上一百三十七
案陳設俱同憲廟廢后吴氏等共一百二十二位每
位祝文一道素帛一段牙香四兩四兩燭四枝一兩
燭十枝胡桃四斤栗子六斤紅棗五斤荔枝圓眼各
三斤祝文本紙二張酒二瓶外清明霜降添祭保聖
夫人等四十三位(香燭果品同)内越靖衛恭秀懷岐惠雍
靖涇簡申懿七王每位一妃壽定二妃汝王三妃共
十二妃每妃加素帛一段酒二瓶永清公主加胡桃
栗子紅棗各一斤荔枝圓眼各十兩土堿八兩白麫
十二斤一兩燭十枝廢后吳氏悼恭太子皇子長泰
公主仙遊公主太康公主常安公主思柔公主歸善
公主素祭九壇共用香油二十四斤豆粉四斤八兩
砂糖十八斤紅豆四斗五升土堿六斤白鹽一斤十
三兩頂花九朵木炭九十斤白麫四百八十六斤(每位)
(五十四斤)木柴一千二百斤
一清明霜降二祭外加翊聖夫人一壇增紅豆五升白
麫五十四斤
一清明霜降已上各王妃夫人墳所共一百六十五位
内除素祭十壇共用北羊一百五十五隻猪一百五
十五口
一中元冬至不祭夫人共一百二十二位内除素祭九
壇合用北羊一百一十三隻猪一百一十三口
一正旦素祭不用牲隻長陵等十二陵金山等處共合
用飯米一石七斗二升葱共十七斤四兩菁菜三十
三斤四兩大胡蘿蔔三十三斤四兩大旱蘿蔔三十
三斤四兩醬十斤清明霜降外加米三升長陵等陵
清明霜降本寺堂廳謁陵俱屬官辦祭中元冬至正
旦俱本陵官辦祭長陵等陵供祀執事樂舞生共用
一百二十八名供祀厨役共用一百三十七名恭讓
恭仁并各墳所辦祭官六十七員供祀執事樂舞生
三百三十四名厨役一百五十三名
一正月初一日正旦節祭長陵等十二陵恭讓恭仁廢
后吳氏及各王妃墳所共一百二十二位前期題本
演禮俱與冬至相同長陵等十二陵恭讓章皇后陵
恭仁景皇帝陵各王妃墳所俱前期一日陳設長陵
等十二陵恭讓恭仁二陵共一百三十七案陳設俱
同(各爵三果五無牲帛祝文)
一儀注祭日子時贊引對引導遣官繇殿右門入贊就
位執事捧香至爐前贊詣前贊上香贊復位贊四拜
贊初獻禮執事捧爵跪獻于御案贊亞獻禮終獻禮
(俱同初獻)贊四拜贊禮畢導遣官繇右門出
一本寺出香燭果品等物長陵速香三斤(又一炷)八兩燭
十六枝四兩燭四十六枝二兩燭六十枝一兩燭十
枝胡桃七十二斤栗子一百八斤紅棗九十斤荔枝
圓眼各五十斤酒二十瓶獻陵速香三斤(又一炷)八兩
燭八枝四兩燭四十六枝二兩燭六十枝一兩燭十
枝胡桃三十六斤栗子五十四斤紅棗四十五斤荔
枝圓眼各二十七斤酒十一瓶景陵速香三斤(又一炷)
八兩燭八枝四兩燭三十八枝二兩燭六十枝一兩
燭十枝胡桃四十斤栗子六十斤紅棗五十斤荔枝
圓眼各三十斤酒十二瓶裕陵速香三斤(又一炷)八兩
燭十二枝四兩燭三十二枝二兩燭九十枝一兩燭
十枝胡桃八十四斤栗子一百二十六斤紅棗一百
零五斤荔枝圓眼各六十三斤酒二十四瓶茂陵速
香三斤(又一炷)八兩燭十六枝四兩燭六十六枝二兩
燭六十枝一兩燭十枝胡桃七十二斤栗子一百零
八斤紅棗九十斤荔枝圓眼各五十四斤酒二十二
瓶泰陵速香二斤(又一炷)八兩燭八枝四兩燭二十六
枝二兩燭五十枝一兩燭十枝胡桃八斤栗子十二
斤紅棗十斤荔枝圓眼各六斤酒四瓶康陵速香二
斤(又一炷)八兩燭八枝四兩燭二十八枝二兩燭五十
枝一兩燭十枝胡桃十六斤栗子二十四斤紅棗二
十斤荔枝圓眼各十二斤酒六瓶永陵速香三斤(又一)
(炷)八兩燭十六枝四兩燭一百二十六枝二兩燭七
十枝一兩燭十枝胡桃一百六十斤栗子二百四十
斤紅棗二百斤荔枝圓眼各一百二十斤酒八十瓶
昭陵速香二斤(又一炷)八兩燭十六枝四兩燭四十六
枝二兩燭七十枝一兩燭十枝胡桃十六斤栗子二
十四斤紅棗二十斤荔枝圓眼各十二斤酒八瓶定
陵速香二斤(又一炷)八兩燭十二枝四兩燭二十六枝
二兩燭四十枝一兩燭十枝胡桃十二斤栗子十八
斤紅棗十五斤荔枝圓眼各九斤酒六瓶慶陵速香
二斤(又一炷)八兩燭十六枝四兩燭三十八枝二兩燭
五十二枝一兩燭十枝胡桃十六斤栗子二十四斤
紅棗二十斤荔枝圓眼各十二斤酒八瓶德陵速香
一斤(又一炷)八兩燭四枝四兩燭十枝二兩燭十四枝
一兩燭十枝胡桃四斤栗子六斤紅棗五斤荔枝圓
眼各三斤酒六瓶恭讓速香一斤(又一炷)八兩燭四枝
四兩燭四枝一兩燭十枝胡桃四斤栗子六斤紅棗
五斤荔枝圓眼各三斤酒二瓶恭仁速香二斤(又一炷)
八兩燭八枝四兩燭八枝一兩燭十枝胡桃八斤栗
子十二斤紅棗十斤荔枝圓眼各六斤酒四瓶憲廟
廢后吳氏等墳所共一百二十二處一應合行事宜
俱與冬至同素祭九壇共用飰粳米一斗二升長陵
等十二陵俱本陵官辦祭恭讓恭仁二陵及各墳所
共辦祭官四十三員陵墳執事樂舞生共三百六十
二名長陵等十二陵祭品陵官自領恭讓恭仁二陵
及諸墳所共用厨役一百三十二名
一十二月二十四日萬壽聖節祭長陵等十二陵恭讓
章皇后陵恭仁景皇帝陵前期題本演禮與五節相
同
一陳設長陵帝后(二正案)獻陵帝后(二正案)景陵帝后(二正案)
裕陵帝后(三正案)茂陵帝后(四正案)泰陵帝后(二正案)康陵
帝后(二正案)永陵帝后(四正案)昭陵帝后(四正案)定陵帝后
(三正案)慶陵帝后(四正案)德陵皇帝(一正案)恭讓皇后(一正案)
景皇帝后(二正案)以上三十六案陳設俱同(每案各爵三果五與)
(正旦同惟不祭皇妃)
一儀注(與正旦同)
一本寺出香燭等物每陵速香二斤(又一炷)八兩燭八枝
四兩燭二十六枝二兩燭五十枝一兩燭十枝恭讓
用速香一斤(又一炷)八兩燭四枝四兩燭四枝一兩燭
十枝以上三十六案每案本寺出胡桃四斤栗子六
斤紅棗五斤荔枝三斤圓眼三斤酒二瓶十二陵俱
本陵官辦祭供祀執事樂舞生共用八十一名供祀
厨役六十一名恭讓恭仁二陵辦祭官共一員供祀
執事樂舞生五名厨役二名
帝后忌辰事宜
一凡帝后忌辰前期十日本寺題某陵遣官行禮本前
期二日本寺堂上官常服候上御門鳴鞭訖跪奏云
太常寺卿臣某等謹奏本月某日恭遇某(帝后)忌辰奉
先殿有祭祀奏知一躬退(如其日不朝則具本題知)凡面奏奉先
殿祭祀如其日遇朝先一日行揭帖知會司禮監不
遇朝不行揭帖凡奉先殿諸帝后忌辰祭祀祭品執
事人員皆不繇本寺
一儀注其日子時贊引對引導遣官從殿右門入贊就
位執事捧香盒至爐前贊詣前贊上香贊復位贊四
拜贊初獻禮執事捧爵跪獻于御案贊亞獻禮終獻
禮(儀同初獻)贊四拜贊禮畢導遣官從右門出無陪祀無
祝帛牲醴凡遇忌辰並同正月初三日宣宗章皇帝
忌辰前期十日本寺題景陵遣官本不奉祭祀二案
本寺出香燭果品等物速香一斤(又一炷)八兩燭八枝
四兩燭八枝二兩燭八枝一兩燭十枝胡桃八斤栗
子十二斤紅棗十斤荔枝圓眼各六斤手本黃表紙
半張包香黃咨紙五張酒四瓶用執事樂舞生六人
厨役四名正月十一日孝恪皇后忌辰前期十日本
寺題永陵遣官本不奏祭祀共四案本寺出香燭果
品等物速香一斤(又一炷)八兩燭十六枝四兩燭十六
枝二兩燭十六枝一兩燭十枝胡桃十六斤栗子二
十四斤紅棗二十斤荔枝圓眼各十二斤手本表黃
紙半張包香黃咨紙五張酒八瓶用執事樂舞生八
人厨役八名正月十七日英宗睿皇帝忌辰前期十
日本寺題裕陵遣官不奏祭祀共三案本寺出香燭
果品等物速香一斤(又一炷)八兩燭十二枝四兩燭十
二枝二兩燭十二枝一兩燭十枝胡桃十二斤栗子
十八斤紅棗十五斤荔枝圓眼各九斤手本表黃紙
半張包香黃咨紙五張酒六瓶用執事樂舞生七人
厨役六名正月二十五日孝靜毅皇后忌辰前期十
日本寺題康陵遣官本前期二日本奏奉先殿祭祀
共二案本寺出香燭果品等物(與前正月初三日同)二月初九
日孝定皇后忌辰前期十日題昭陵遣官本不奏祭
祀四案香燭果品等物(與前正月十一日同)二月初十日孝貞
純皇后忌辰前期十日本寺題茂陵遣官本不奏祭
祀四案香燭果品等物(與正月十一日同)二月十九日恭仁
康定景皇帝忌辰前期十日本寺題金山遣官本不
奏祭祀二案香燭果品等物(與前正月初三日同)三月初一日
孝肅皇后忌辰前期十日本寺題裕陵遣官本不奏
祭祀三案香燭果品等物(與正月十七日同)三月十四日武
宗毅皇帝忌辰前期十日本寺題康陵遣官本前二
日面奏奉先殿祭祀二案香燭果品等物(與前正月初三日同)
三月二十三日孝和皇后忌辰前期十日本寺題慶
陵遣官本不奏祭祀四案香燭果品等物(與前正月十一日同)
四月初六日孝端顯皇后忌辰前期十日本寺題定
陵遣官本前期二日面奏奉先殿祭祀三案香燭果
品等物(與前正月十七日同)四月十三日孝懿莊皇后忌辰前
期十日本寺題昭陵遣官本前二日面奏奉先殿祭
祀四案香燭果品等物與(前正月十一日同)五月初七日孝
宗敬皇帝忌辰前期十日本寺題泰陵遣官本不奏
祭祀二案香燭果品等物(與前正月初三日同)五月初十日太
祖高皇帝忌辰孝陵在南京不題遣官本前二日面
奏奉先殿祭祀五月十二日仁宗昭皇帝忌辰前期
十日本寺題獻陵遣官本不奏祭祀二案香燭果品
等物(與前正月初三日同)五月二十六日穆宗莊皇帝忌辰前
期十日本寺題昭陵遣官本前二日面奏奉先殿祭
祀四案香燭果品等物(與前正月十一日同)六月十七日睿宗
獻皇帝忌辰顯陵在承天府不題遣官本前二日面
奏奉先殿祭祀六月二十六日孝莊睿皇后忌辰前
期十日本寺題裕陵遣官本不奏祭祀三案香燭果
品等物(與正月十七日同惟栗子菱米代之)六月二十八日孝穆皇后
忌辰前期十日本寺題茂陵遣官本不奏祭祀四案
香燭果品等物(與正月十一日同惟栗子菱米代之)七月初四日仁孝
文皇后忌辰前期十日本寺題長陵遣官本前二日
面奏奉先殿祭祀二案香燭果品等物(與正月初三日同惟栗子)
(以菱米代之)七月十三日孝安皇后忌辰前期十日本寺
題昭陵遣官本不奏祭祀四案香燭果品等(與正月十一日)
(同)七月十八日成祖文皇帝忌辰前期十日本寺題
長陵遣官本前二日面奏奉先殿祭祀二案香燭果
品等物(與正月初三日同)七月十九日孝純皇后忌辰前期
十日本寺題慶陵遣官本不奏祭祀四案香燭果品
等物(與正月十一日同惟栗子菱米代之)七月二十一日神宗顯皇帝
忌辰前期十日本寺題定陵遣官本前二日面奏奉
先殿祭祀三案香燭果品等物(與正月十七日同惟栗子菱米代之)八
月初八日孝康敬皇后忌辰前期十日本寺題泰陵
遣官本不奏祭祀二案香燭果品等物(與正月初三日同惟栗子)
(菱米代之)八月初十日孝慈高皇后忌辰本寺不題遣官
本前二日面奏奉先殿祭祀八月二十二日憲宗純
皇帝忌辰前期十日本寺題茂陵遣官本不奏祭祀
四案香燭果品等物(與正月十一日同)同日熹宗悊皇帝忌
辰前期十日本寺題德陵遣官本前二日面奏奉先
殿祭祀本寺出香燭果品速香一斤(一炷)八兩燭四枝
四兩燭四枝二兩燭四枝一兩燭十枝胡桃四斤栗
子六斤紅棗五斤枝圓各三斤手本表黃紙半張包
香黃咨紙五張酒二瓶九月初一日光宗貞皇帝忌
辰前期十日本寺題慶陵遣官本前二日面奏奉先
殿祭祀四案香燭果品等物(與正月十一日同)九月初四日
孝恭章皇后忌辰前期十日本寺題景陵遣官本不
奏祭祀二案香燭果品等物(與正月初三日同)九月十三日
孝靖皇后忌辰前期十日本寺題定陵遣官本不奏
祭祀三案香燭果品等物(與正月十七日同)十月初二日孝
潔肅皇后忌辰前期十日本寺題永陵遣官本前二
日面奏奉先殿祭祀四案香燭果品等物(與正月十一日同)
十月十八日誠孝昭皇后忌辰前期十日本寺題獻
陵遣官本不奏祭祀二案香燭果品等物(與正月初三日同)
十一月初五日恭讓章皇后忌辰前期十日本寺題
金山遣内官本不奏祭祀
一本寺出香燭果品等物速香一斤八兩燭四枝四兩燭
四枝一兩燭十枝胡桃四斤栗子六斤紅棗五斤枝
圓各三斤手本表黃紙半張包香黃咨紙五張酒二
瓶
一執事樂舞生四人厨役二名十一月十八日孝惠皇
后忌辰前期十日本寺題茂陵遣官本不奏祭祀四
案香燭果品等物(與正月十一日同)同日孝烈皇后忌辰前
期十日本寺題永陵遣官本不奏祭祀四案香燭果
品等物(與正月十一日同)十二月初四日慈孝獻皇后忌辰
本寺不題遣官本前二日面奏奉先殿祭祀十二月
十四日世宗肅皇帝忌辰前期十日本寺題永陵遣
官本前二日面奏奉先殿祭祀四案香燭果品等物
(與正月十一日同)十二月十五日貞惠安和景皇后忌辰前
期十日本寺題金山遣内官本不奏祭祀二案香燭
果品等物(與二月十九日同)十二月二十四日孝元貞皇后
忌辰前期十日本寺題慶陵遣官本前二日面奏奉
先殿祭祀四案香燭果品等物(與正月十一日同)
一附考忌辰舊禮正月初三日宣宗章皇帝忌辰景陵
果酒供養前期十日本寺題本遣官行禮
一前期三日題陪拜官本進僉殿揭帖
一前期二日本寺卿面奏永孝殿有祭祀行手本知會
光禄寺辦祭品
一前期一日設神座正祭日昧爽供祀官九員執事樂
舞生七名服淺色衣黑角帶迎神再拜三獻禮畢請
還宫再拜禮畢
一祝文維孝玄孫嗣皇帝御名敢昭告于皇高祖考宣
宗章皇帝曰惟我皇高祖考諱日之辰仰慕恩德哀
感不勝謹以牲醴庶品用伸追奠以皇高祖妣孝恭
章皇后配尚享
祖陵等處事宜
熙祖陵在今鳳陽府泗洲蠙城之北洪武初尊號祖陵
又望祭德祖懿祖于此設祠祭署置奉祀一員朱氏
世官陵戶三百一十四戶供洒掃每歲正旦冬至清
明中元孟冬朔望皆有祭本署官行禮嘉靖中封陵
山為基運山(祖陵祭祀備載南京太常寺志非本寺職掌惟每歲七月内本署差香首二名)
(赴本寺關領奉先制帛一十二段正旦冬至二祭用)皇陵仁祖陵在中都鳳陽
府太平鄉洪武初稱英陵後又尊號曰皇陵設皇陵
衛并祠祭署署官奉祠二員劉氏汪氏祀丞二員汪
氏趙氏俱世官陵戶三千三百四十二戶供直宿洒
掃(今南京太常寺志云陵戶二十二里)每歲正旦清明中元孟冬冬至
俱署官行禮朔望中都留守司官行禮弘治元年以
来差内官一員奉𠡠監護凡官員以公事經過者俱
謁陵嘉靖中封陵山為翌聖山南昌王妃王氏盱眙
王妃唐氏臨淮王妃劉氏山陽王昭信王俱國初追
封附葬皇陵有司歲時祭祀皆與享(皇陵祭祀備載南京太常寺志)
(非本寺職掌惟每歲七月内本署差禮生赴本寺關領奉先制帛四段展親制帛四段)皇陵舊
儀每歲元旦清明七月望十月朔冬至日俱用太牢
遣官致祭洪武八年用翰林學士樂韶鳳等奏每歲
元旦清明七月望十月朔冬夏至日用太牢其伏臘
社每月朔望日則用特羊祠祭署官行禮如節與朔
望伏臘社同日則用節禮洪武二年禮部尚書崔亮請
定仁祖陵號既得又請下太常行祭告禮太常博士
孫吾與以為廟號與陵號不同廟號是易大行之號
不祭告不可故必上冊諡以告之神明若陵之有號
則後之嗣王所以識别先陵而已故歴代皆不以告
今英陵加號亮欲行祭告臣竊以為非宜亮曰加上
陵號尊歸先世考之典禮如漢光武加上先陵曰昌
宋太祖加上高祖陵曰欽曾祖陵曰康祖陵曰定考
陵曰安盖創業之君尊其祖考則亦尊崇其陵既尊
其陵亦必以告禮緣人情加先帝陵號而不以告先帝
者非人情也臣以為告之是扵是廷議是亮遂命俟
陵碑石成遣太常行祭告禮睿宗獻皇帝陵曰顯陵
在承天府陵山舊名松林正德十五年世宗皇帝奉
獻皇帝梓宫卜兆其地世宗豋極之三年既加上尊
諡乃薦陵名曰顯陵祭如天壽山七陵之儀後有建
議遷陵子天壽者世宗奉慈孝獻皇后慈訓不欲遷
議遂寝嘉靖七年命更顯陵制如七陵十年封陵山
為純德山十八年將奉獻皇后梓宫南祔遂廵狩承
天相度吉兆周閱山原立表於獻皇帝寝宫之北親
定新玄宫式勑臣工營之五月上遣使南送慈宫以
閏七月至啟嚴宫合葬扵新玄宫設顯陵衞并神宫
監祠祭署署官奉祀祀承各一員每歲正旦萬壽聖
節中元孟冬冬至都督僉事蒋某行禮帝后忌辰清
明霜降則湖廣鎮守勲臣行禮湖廣撫按三司到任
去任俱赴陵謁辭官員以公事經過地方者謁陵(顯陵)
(祭祀備載承天大誌非本寺職掌惟奉祀祀丞官員缺則從本寺選樂舞生名次相應者起送禮部送吏)
(部除授)
附考慈孝獻皇后梓宫南祔顯陵引發事宜
嘉靖十八年五月十一日預告太祖列聖廟神祇壇用
脯醢果酒行三獻禮如常儀
一祝文維孝玄孫嗣皇帝御名敢昭告于太祖高皇帝
孝慈高皇后曰玄孫以今年三月南廵扺承天府恭
就純德山皇考顯陵歸復相大峪嶺新壤彼此擬度
爰定大事為奕世永圖謹擇是月十七日吉辰恭奉
皇妣慈孝貞順仁敬誠一安天誕聖獻皇后梓宫南
祔謹用祭告伏惟鑒祐俾道塗平順恊于吉蠲安妥
一親神靈永垂子孫大慶玄孫無任&KR0548;祈之至謹告
七廟文同但改稱呼告睿廟文維孝子皇帝御名敢
昭告于皇考睿宗獻皇帝曰子往履相度新舊吉壤
惟我皇考顯陵山靈地秀莫之與京已命所司更造
玄寝擇於十七日仍恭奉皇妣慈孝貞順仁敬誠一
安天誕聖獻皇后梓宫南祔聖居謹此申告伏惟我
考原鑒特祐長途安利恊于吉蠲以慰愚孝永遺孫
子萬年無窮之慶子不勝&KR0548;祈凟擾罪恐之至謹告
告天神壇文維嗣天子御名昭告于雲師之神雨師
之神風伯之神雷師之神曰兹擇是月十七日恭奉
皇妣慈孝貞順仁敬誠一安天誕聖獻皇后梓宫南
祔顯陵舟行水程自通州直抵承天府凡晝夜隂晴
行止淹速之節咸軫予衷兹秉齋誠用徼大惠于明
神俾臻安利尚垂鑒佑謹告告地祇壇文維嗣天子
御名昭告于五嶽之神五鎮之神基運等五山之神
四海之神四凟之神京畿名山大川之神天下名山
大川之神曰兹擇是月十七日恭奉皇妣慈孝貞順
仁敬誠一安天誕聖獻皇后梓宫南祔顯陵道經南
北直隸山東江西湖廣從潞衛諸河渡淮入江以達
于漢凡遡洄徂流行止淹速之節咸軫予衷兹秉齋
誠用徼大惠于明神俾臻安利尚垂鑒佑謹告祭告
玉河橋朝陽門朝陽橋文維皇帝遣太常寺掌寺事
禮部左侍郎金贇仁致祭于玉河橋之神曰兹者恭
奉皇妣慈孝貞順仁敬誠一安天誕聖獻皇后祔葬
于顯陵以明日發引道路所經惟神相佑謹告祭告
顯靈宫靈濟宫真武廟東嶽廟城隍廟關王廟文維
皇帝遣太常寺某官致祭于某神曰兹者恭奉皇妣
慈孝貞順仁敬誠一安天誕聖獻皇后梓宫祔葬于
純德山顯陵以明日發引惟神相祐以保安吉謹告
十五日上率皇后妃嬪預告几筵
一祝文維孝子皇帝御名敢昭告于皇妣慈孝貞順仁
敬誠一安天誕聖獻皇后曰子昨自還已具聞二地
奉親于膝下矣兹返復視度永思昔訓有必奉我南
祔之諄謹用恪遵擬卜十七日發引慈宫進發往詣
皇考顯陵並安至閠七月之二十日良旦虔闔新寢
瀆我尊慈豈勝罪畏子躬守郊社肅奉宗祊敬命親
臣之長者代送親輿舟發有期哀慕何已惟望慈聖
安鑒孝愚嗚呼痛切五心拜辭永訣哀哉
一十六日晩上行啟奠禮
一十七日于午門内上率皇后妃嬪行祖奠禮承天門
内上率皇后妃嬪行辭奠禮
一祝文維孝子皇帝御名敢昭告于皇妣慈孝貞順仁
敬誠一安天誕聖獻皇后曰兹者謹奉梓宫詣承天
府考御同祔式陳祖奠攀慕曷勝惟我慈親安即遠
道慰子孝情謹告
一前期太常寺備脯醢酒果奠設于宗廟各案十七日
丑刻捧主官各服青服捧各廟帝后主安訖候桑主
至行禮梓宫至端門外少駐上具青服至桑主前跪
太常卿跪奏云請慈孝獻皇后朝祖上請桑主導引
官導從廟街門入至太廟陛上立典儀唱迎神各捧
主大臣齊詣各廟香案前跪上香訖退典儀唱行朝
辭禮太常卿于殿中之祝位朝上立内贊奏跪主喪捧
桑主跪奉桑主于位内贊贊讀辭太常卿跪奏曰孝
玄孫嗣皇帝御名謹奉慈孝獻皇后謁辭内贊奏興
四拜興平身主喪跪捧桑主起立太常卿跪奏禮畢
請還宫捧官捧各廟主還各寢主喪捧桑主退于陛
東向西立竢列聖主出後隨出導引官導安桑主于
亭内上至帷幕内易衰服詣梓宫前典儀唱執事官
各司其事内贊奏就位詣前上香訖復位奏再拜六
臣陪拜典儀唱奠帛行奠帛禮内贊導上至香案前
奏獻帛訖上跪奏初奠酒贊讀祝訖奏亞奠酒奏終
奠酒奏再拜舉哀畢典儀唱讀祝官捧祝進帛官捧
帛各詣燎位奏禮畢皇后妃嬪詣梓宮前舉哀畢退
奠獻使跪太常卿跪奏云請靈駕進發梓宫行上率
皇后妃嬪回宫
一陳設(同前祖奠)
一祝文維孝子皇帝御名敢昭告于皇妣慈孝貞順仁
敬誠一安天誕聖獻皇后曰朝謁于祖辭禮既成靈
&KR1221;進發母子永訣此時也已子瞻望南天五内摧裂
伏維慈鑒尚饗梓宫行至朝陽門外奠獻使行遣奠
禮百官陪拜
一祝文維孝子皇帝御名謹遣敢昭告于皇妣慈孝貞
順仁敬誠一安天誕聖獻皇后尊靈曰靈&KR1221;既駕歸
祔顯陵攀送無從哀痛罔極伏惟昭鑒永妥萬年謹
告
一文武官于朝陽門外五里之地行路祭禮
一祝文維公侯伯五軍都督府六部都察院等衙門太
師兼太子太師翊國公等官臣郭勛等并生員耆老
人等謹昭告于慈孝貞順仁敬誠一安天誕聖獻皇
后尊靈曰仰惟聖靈恩德深厚凡在臣庶霑被德均
宜壽萬年胡遽遐陟兹者龍輴既駕永祔顯陵瞻望
無從不勝哀慟敬用祭告伏惟鑒歆尚享
一皇親路祭文維皇親及駙馬定國公等官臣徐延德
等謹昭告于慈孝貞順仁敬誠一安天誕聖獻皇后
尊靈曰仰惟聖靈恩德深厚凡居戚里廕庇惟均宜
壽萬年胡遽遐陟兹者聖駕南祔顯陵瞻望無從不
勝哀慟敬用祭告伏惟鑒歆尚享
一僧道路祭文維僧錄司道錄司左善世等官臣某等
謹昭告于慈孝貞順仁敬誠一安天誕聖獻皇后尊
靈曰仰惟聖德品彙均霑宜壽萬年胡遽仙逝靈轝
在望哀慟曷勝祭告有虔伏惟昭鑒尚享
一各衙門奉送官祭文維後軍都督府等衙門太子太
保英國公等官臣張溶等敢昭告于慈孝貞順仁敬
誠一安天誕聖獻皇后尊靈曰兹者恭奉梓宫陞舟
川途方永伏惟聖靈安御以往特陳辭奠無任哀攀
尚享
一十七日梓宫行至通州奠獻使行上食禮訖退題主
畢命官行降神禮
一祝文維孝子皇帝御名謹遣敢昭告于皇妣慈孝貞
順仁敬誠一安天誕聖獻皇后曰梓宫南祔歸體山
陵廟主告成妥神永在伏惟尊靈是降是憑用臨享
于萬世尚享
一十八日神主回京道中行饗神禮
一祝文孝子皇帝御名謹遣敢昭告于皇妣慈孝貞順
仁敬誠一安天誕聖獻皇后曰兹者神返宫闕適半
歸途伏惟慈聖永永憑依道薦惟虔我親賜饗哉
一梓宫登舟文孝子皇帝御名謹遣敢昭告于皇妣慈
孝貞順仁敬誠一安天誕聖獻皇后曰兹者恭奉梓
宫登舟南邁川途方永舉止在念伏惟尊靈安御朝
夕以即于山陵臨流祗奠仰冀鑒歆謹告
一沿途祭水府之神文皇帝遣致祭于潞河之神海口
之神龍王之神徐州洪之神吕梁洪之神淮瀆之神
大江之神小孤山之神九江之神漢江之神曰兹者
恭奉皇妣慈孝貞順仁敬誠一安天誕聖獻皇后梓宫
合葬顯陵繇舟而南發程神治特用祭告惟神顯靈
默加護佑永保安吉惟神之庥謹告(以上文同但改發程為道經)
一梓宫至承天府升岸文孝子皇帝御名謹遣昭告于
皇妣慈孝貞順仁敬誠一安天誕聖獻皇后曰兹辰
舟抵承天府謹奉梓宫昇岸就轝往即山陵舊鄉官
僚士庶祗候慈駕追慕恩德迎望攀號伏惟尊靈鑒
知謹告
一遣官預告顯陵文孝子皇帝御名謹遣昭告于皇考
睿宗知天守道洪德淵仁寬穆純聖恭儉敬文獻皇
帝曰子比者躬視純德山秀出天作仰惟聖靈久安
子孫逢吉謹建玄寝升躋北岡之勝兹敢恭奉皇妣
梓宫南詣陵下卜以閠七月二十五日上吉先期奉
啓皇考梓宫至日同歸新室以永奠于萬世子以奉
守宗祧莫繇恭視不任摧裂特伸祭告伏惟鑒俞謹
告
一奉遷皇考梓宫奉安于祾恩殿文孝子皇帝御名謹
遣敢昭告于皇考睿宗知天守道洪德淵仁寬穆純
聖恭儉敬文獻皇帝曰兹辰恭啓皇考梓宫奉護重
函請暫御祾恩殿少竢皇妣梓宫入見特用祭告伏
惟鑒知謹告
一祾恩殿安神文孝子皇帝御名謹遣敢昭告于皇考
睿宗知天守道洪德淵仁寬穆純聖恭儉敬文獻皇
帝皇妣慈孝貞順仁敬誠一安天誕聖獻皇后曰兹
者祗奉二聖梓宫安御于祾恩殿恭竢吉旦奉歸顯
陵玄宫謹用祭告伏惟鑒知謹告
一告后土并純德山之神文皇帝謹遣致祭于后土之
神曰兹者恭奉皇考睿宗知天守道洪德淵仁寬穆
純聖恭儉敬文獻皇帝皇妣慈孝貞順仁敬誠一安
天誕聖獻皇后二聖梓宫以今月二十五日上吉合
葬于顯陵新室謹用祭告惟神鑒佑永綏萬年謹告
純德山之神文同
一遷奠文孝子皇帝御名謹遣敢昭告于皇考睿宗知
天守道洪德淵仁寬穆純聖恭儉敬文獻皇帝皇妣
慈孝貞順仁敬誠一安天誕聖獻皇后曰兹者祗奉
二聖梓宫合葬顯陵新室特申虔告伏惟聖靈永妥
萬祀無疆謹告
一贈禮畢行享禮文孝子皇帝御名謹遣敢昭告于皇
考睿宗知天守道洪德淵仁寬穆純聖恭儉敬文獻
皇帝皇妣慈孝貞順仁敬誠一安天誕聖獻皇后曰
玄堂幽邃二聖永安謹以玉璧玄纁恭伸薦享之禮
終天永訣哀慕曷窮嗚呼痛哉謹告
一謝后土并純德山之神文皇帝遣致祭于后土之神
曰兹奉皇考睿宗知天守道洪德淵仁寬穆純聖恭
儉敬文獻皇帝皇妣慈孝貞順仁敬誠一安天誕聖
獻皇后梓宫合葬顯陵玄堂已掩惟神祐護永保安
吉于萬斯年特用告謝尚享
一純德山之神文同
一初忌文維孝子皇帝御名謹遣敢昭告于皇考睿宗
知天守道洪德淵仁寬穆純聖恭儉敬文獻皇帝皇
妣慈孝貞順仁敬誠一安天誕聖獻皇后曰兹維我
皇妣初忌之辰追念二聖音容遠隔哀慕曷勝謹遣
勲臣恭詣顯陵代祭伏惟聖靈鑒此哀悃尚饗
一楊王墳在鳳陽府盱眙縣津里鎮王高皇帝外祖也
洪武初設盱眙祠祭署署官奉祀員陳氏墳戸二百
一十名(按楊王墳祭祀係南京太常寺職掌惟每歲本署差人赴本寺領素帛一十二段)
一徐王墳在鳳陽府宿州新豐里高皇帝外父也洪武
初設宿州祠祭署署官奉祀一員祀丞一員皆武氏
墳戶九十三名(按徐王墳祭祀係南京太常寺職掌惟每歲本署差人赴本寺領素帛一)
(十四段)
一上謁陵儀注其日卯時上具青常服乘輿至祾恩門
外降輿導引官導繇殿左門入典儀唱執事官各司
其事内贊奏就位(位設于殿内)上就拜位執事捧香盒至
香案前内贊奏詣前奏上香跪訖内贊奏復位奏四
拜(傳贊百官同)典儀唱奠帛行初獻禮内贊導上至御案
前奏獻帛獻訖導至帝座前奏獻爵獻訖導至后座
前奏獻爵獻訖奏復位奏跪(傳贊百官皆跪)贊讀祝讀訖奏
俯伏興平身(傳贊百官同)典儀唱亞獻禮執事捧爵跪獻
于御案訖典儀唱終獻禮(儀同亞獻)内贊奏四拜(傳贊百官同)
典儀唱讀祝官捧祝進帛官捧帛各詣燎位上退拜
位之東捧祝帛官出殿中門内贊奏禮畢長陵上自
行禮諸陵率遣官代上至行宫百官朝參
一某月某日聖駕親詣山陵行春祭禮前期禮部題請
不繇本寺
一禮部儀注
計開
一欽天監擇到萬歷八年三月十二日午時聖駕發京
一前期一日上奉兩宫皇太后率后妃以將詣山陵行
春祭禮告奉先殿用祝文祭品如常儀
一太常寺備辦各祭品香帛
一翰林院撰各祭文
一錦衣衛設大駕鹵簿儀衛扈行
一兵部奏請簡命文武大臣居守京師請𠡠行事及奏
請直守皇城四門京城九門分調京營參遊等官把
守各山口關隘戎政衙門選點扈駕軍馬及奏差科
道官點閘
一戶部照例關給扈從官軍行糧
一工部已奉聖諭沿途搭盖席殿其橋梁道路逐一差
官修理
一光禄寺隨處預備皇上兩宫皇太后后妃御膳及酒
飯供具
一扈從官五府六部都察院通政司大理寺堂上掌印
官各一員司属官各一員詹事府翰林院國子監太
僕寺掌印官各一員六科十三道官各一員日講官
起居注官禮部太常寺光禄寺尚寳司制𠡠房中書
科鴻臚寺順天府應該執事人員太醫院欽天監各
掌印官一員
一扈從官在途供事朝參皆以便衣謝恩見辭官員用
常服
一聖駕初謁陵寝例該先期一日祭告天壽山之神合
遣大臣一員行禮
一十二日免朝聖駕發京從長安左門出兩宫皇太后
后妃從東華門東安門出隨便設幄次暫停候聖駕
至上奉兩宫皇太后陞輦上駕前導后妃輦轎後隨
一扈從官前行居守大臣同文武百官俱吉服趨赴德
勝門外恭候送駕是日駕次鞏華城行宫昌平州官
吏師生耆老人等跪迎道傍駕至行宫上奉兩宫皇
太后降輦侍膳畢上出陞座從官行叩頭禮如常儀
鴻臚寺官引昌平州官吏師生見及謝恩見辭官員
行五拜三叩頭禮是日駐蹕鞏華城行宫
一十三日早上出陞座從官行叩頭禮畢先詣天壽山
感恩殿候駕
一是日上奉兩宫皇太后啟行后妃隨後至天壽山紅
門上奉兩宫皇太后降輦從左門入兩宫皇太后陞
輿上駕前導后妃隨後至感恩殿侍膳畢上出陞座
從官行叩頭禮本日駐蹕感恩殿
一十四日免朝質明行春祭禮上具青袍奉兩宫皇太
后率后妃乘輿至長陵門外東降與兩宫皇太后后
妃於陵殿左右設障屏少待導駕官導上至殿左門
外典儀唱執事官各司其事内贊對引官導上至拜
位奏就位奏詣前内贊導上至香案前奏上香上三
上香跪訖奏復位奏四拜(傳贊百官同)典儀唱奠帛行初
獻禮内贊導上至御案前奏獻帛訖導上至成祖文
皇帝御座前奏獻爵訖導至仁孝文皇后御座前奏
獻爵訖奏復位奏跪(傳贊衆官皆跪)贊讀祝訖奏俯伏興平
身(傳贊百官同)典儀唱亞獻禮終獻禮執爵者代獻訖内
贊奏四拜(傳贊百官同)典儀唱讀祝官捧祝進帛官捧帛
各詣燎位上退拜位之東捧祝帛官出殿門内贊奏
禮畢(傳贊百官同)祭畢百官先詣永陵候駕執事官徹牲
設酒果脯醢上奉兩宫皇太后率后妃入女官奏就
位行四拜禮奏上香女官捧香皇太后三上香訖奏
復位跪皇太后跪后妃皆跪上跪于皇太后之左讀
辭官跪于上後讀訖奏興四拜禮畢出次詣永陵昭
陵行禮俱如長陵儀皇太后率后妃行禮亦如長陵
儀
一部祀及遣官俱青衣角帶
一是日遣官八員遵照欽命分詣獻陵景陵裕陵茂陵
泰陵康陵恭讓章皇后景皇帝陵行禮
一從官恭詣長陵永陵昭陵陪祀畢先行趨赴感恩殿
門外候駕至感恩殿侍膳上出陞座從官行叩頭禮本
日駐蹕感恩殿
一十五日早上出陞座從官行叩頭禮畢先行至鞏華
城行宫候駕上奉兩宫皇太后啓行后妃後隨至行
宫侍膳畢上出陞座從官行叩頭禮本日駐蹕鞏華
城行宫
一十六日駕發回京是日早上出陞座從官行叩頭禮
畢鴻臚寺官引昌平州官吏師生辭行禮如前儀朝
畢從官先行至功德寺行宫候駕上奉兩宫皇太后
啟行后妃後隨至功德寺行宫從官行叩頭禮先行
至德勝門候駕駕至文武百官及軍民耆老人等俱
扵門外候迎居守文武大臣伏謁駕前致詞行叩頭
禮教坊司大樂鼓吹振作駕從長安右門入兩宫皇
太后東安門入惟復别候聖裁上還奉兩宫皇太后
率后妃謁奉先殿行禮俱如初儀
一本寺應行事宜
計開
一長永昭三陵俱聖駕親祭其獻景裕茂泰康六陵并
恭讓恭仁及告祭天壽山俱禮部題請各遣官一員
行禮(候旨下各行手本知會)前期十日
一題憲廟廢后吳氏墳所遣内官行禮本(行揭帖知會司禮監)
一題哀冲太子墳所遣官行禮本
一題莊敬太子墳所遣官行禮本二太子共遣官一員
(候旨下行手本知會)
一題越靖王并妃至女冠孫氏等各遣内官行禮本(共行)
(揭帖知會司禮監)
一行禮部祠祭司關領文字牙牌手本
一行錦衣衛關領駕牌手本
一行禮部祠祭司職名手本
一行司禮監職名手本隨駕五員各執事官三十四員
三陵奉祀祀丞并送牲千百戸共十員執事樂舞生
九十二名當該吏并鋪排厨役共二百九十七名送
牲軍人七十一名
一行兵部車駕司手本撥馬三十六匹知會收告祭三
陵脯醢果酒八卓前期八日本寺委恊律郎提調樂
舞生于太和殿演各陵墳所禮儀前期六日行知會
司禮監填祝版揭帖前期五日博士典簿三員捧祝
版于東平臺候上親填御名(祝文俱係内閣新撰親祭三陵版為一包餘六)
(陵版為一包恭讓恭仁版為一包)
一本寺發香燭牲帛香除正祭外偹大山降香八斤八
炷速香八斤八炷小山降香二斤二炷速香二斤二
炷燭除正祭外偹大山八兩燭十六枝四兩燭三十
四枝一兩燭五十枝小山偹八兩燭八枝四兩燭十
枝二兩燭二十枝一兩燭帛除正祭外偹大山奉先
帛十六段禮神帛八段素帛十段小山奉先帛四段
禮神帛二段素帛四段牲除正祭外偹大山牛三隻
猪五口北羊五隻鹿二隻兔六隻小山偹牛二隻猪
五口北羊二隻鹿一隻兔二隻果除正祭外偹大山
粗果八壇細果四壇小山偹粗果二壇細果三壇酒
除正祭外偹大山八瓶小山偹六瓶
一各陵祝文長陵文曰維崇禎幾年歲次月日孝玄孫
嗣皇帝御名謹昭告于成祖啓天弘道高明肇運聖
武神功純仁至孝文皇帝仁孝慈懿誠明莊獻配天
齊聖文皇后曰玄孫仰荷天眷祖德承嗣丕基兹屇
清明謹以牲帛醴齊躬叩陵下用伸追感之誠伏惟
聖慈俯垂昭鑒尚享永昭陵同昭陵止換祖德為親
德獻陵文曰仰荷天眷祖德承嗣丕基兹屇清明謹
具牲帛醴齊恭伸追感之誠伏惟聖慈俯垂昭鑒尚
享裕茂泰康陵文同每陵各遣官員行禮景陵文曰
仰荷天眷祖德承嗣丕基兹屇清明謹以牲帛醴齊
恭伸追感之誠伏惟聖慈俯垂昭鑒尚享景皇帝陵
文曰兹躬詣天壽山祖宗列聖陵寝行春祭禮謹用
遣官恭伸祭告伏惟鑒歆遣官一員行禮章皇后陵
文曰兹躬詣天壽山祖宗列聖陵寝行春祭禮謹用
遣官恭伸祭告伏惟鑒歆遣官一員行禮
一天壽山文維萬歷八年月日皇帝謹遣致祭于天壽
山之神曰惟神保護山陵厥功茂著兹朕躬詣祖宗
列聖陵寝祗行春祭禮謹以牲醴用伸祭告伏惟鑒
歆
太常續考卷四
