春秋戰國異辭目錄别史類
卷首上
目錄
凡例
通表上
卷首下
通表下
卷一
周
卷二
周
卷三
魯
卷四
魯
卷五
魯
卷六
魯
卷七
魯
卷八
晉
卷九
晉
卷十
晉
卷十一
晉
卷十二
衞
卷十三
鄭
卷十四
齊
卷十五
齊
卷十六
齊
卷十七
齊
卷十八
齊
卷十九
齊
卷二十
齊
卷二十一
齊
卷二十二
秦
卷二十三
秦
卷二十四
秦
卷二十五
秦
卷二十六
宋
卷二十七
楚
卷二十八
楚
卷二十九
楚
卷三十
楚
卷三十一
楚
卷三十二
燕
卷三十三
陳
卷三十四
蔡
卷三十五
吳
卷三十六
吳
卷三十七
吳
卷三十八
田齊
卷三十九
田齊
卷四十
田齊
卷四十一
田齊
卷四十二
魏
卷四十三
魏
卷四十四
魏
卷四十五
魏
卷四十六
魏
卷四十七
韓
卷四十八
趙
卷四十九
趙
卷五十
趙
卷五十一
趙
卷五十二
越
卷五十三
越
卷五十四
諸小國(曹莒虢許邾鄒郭中山巴蜀)
卷五十五
摭遺
(臣)等謹案春秋戰國異辭五十五卷通表二
卷
國朝陳厚耀撰厚耀字泗源泰州人康熙丙戌
進士官蘇州教授以通算術入直
内廷改授檢討官至右諭德是編採羣書所載
與春秋三傳國語戰國策異同者分國編次
以備考證又取史記十二諸侯表六國年表
合而聯之為通表二卷其諧談瑣記神仙藝
術無關體要難以年次者别為摭遺一卷以
附于後其年表排比詳明頗有條理異詞以
切實可據者為正文而百家小說悠謬荒唐
之論皆降一格附于下亦頗有體例雖其間
真贋雜糅如莊列之寓言亢倉子之偽書皆
見采錄未免稍失裁斷而采摭浩繁用力可
稱勤至又所引諸書多著某篇某卷盖仿程
大昌演繁露王應麟韓詩考之例令觀者易
于檢核亦無明人杜撰炫博之弊盖馬驌繹
史用袁樞紀事本末體厚耀是書則用齊履
謙諸國統記體而驌書兼采三傳國語國策
厚耀則皆摭于五書之外尤為其難者雖涉
蕪雜未可斥也厚耀又有春秋長歷家語廣
輯二書皆與是編相表裏而自言平生精力
用于是書者為多云乾隆四十四年正月
恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
春秋戰國異辭凡例
一學非博則不能約春秋戰國學者童而習之然諸
子百家言人人殊矣公羊子曰所見異辭所聞異
辭所傳聞又異辭不輯其異無以証其同也周秦
作者叙述己事指陳當代固不可誣即西京諸儒
傳聞有緒非盡鑿空臆說也謹廣輯之以附孔門
多聞多見之義為通表兩卷異辭五十四卷摭遺
一卷
一史記世家列傳仿左氏編年之法而變通之於分
載之中仍寓編年之意故能詳而不紊兹遵其體
制首周次魯次晉次衞次鄭次齊次秦次宋次楚
次燕次陳次蔡次吳次田齊次魏次韓次趙次越
次諸小國終焉
一談春秋者主三傳國語談戰國者主國策自漢已
然錄春秋異辭錄其異於三傳國語者也錄戰國
異辭錄其異於國策者也三傳國語國策可無錄
焉爾經則戴記史則史記子則老莊以下至新書
說苑新序旁及類書說部以及諸家註疏有足資
異聞者備錄之近馬氏繹史考據詳審時採其確
論附載篇末間有鄙見亦附誌之
一史記十二諸侯年表及六國年表斷續未清中多
未貫故合而聯之爲通表又表前國名止標首一
行某王某公某侯止標元年其餘槩填年數首尾
横絶殊苦檢查兹於每頁之首必書國名每年之
上必書某王某公某侯(此年無事乃不書)則展卷瞭然不
須覆檢
一史表年經國緯横填事實其所書不過一二句而
空白實多且有同一事而各國互見者不免重複
兹稍變其例每年為表表與事實相間無空白之
患無重複之病而横行視之通爲一線與年經國
緯之法初不相悖也
一是表止附於春秋戰國異辭之前異辭已全載大
段矣其單句隻行及提綱撮要語見於年表及本
紀世家中者悉收入表中以備闕略
一是表諸侯王名及世系年次史與左多不盡合然
而從史不從左者異辭故也異同相參不妨並存
故悉注明於本句之下其已載春秋而史記未收
者亦不贅
一戰國策所載多無年月又無經傳可考故事多訛
錯以致鮑吳兩註紛紛聚訟訖無定論兹表一以
史記爲主而參以資治通鑑撮其大概載入表中
有異同處略爲辨析
一表中所書止取詳明不用書法於褒貶之義無涉
一從史公原表而已其一事而互異者亦注明之
一竹書紀年多史所未載可備異聞兹亦採入而以竹
書二字别之其與史不合者注之亦異辭之緒餘
也
一(厚耀)性顓魯書卷之外無他嗜好幼而專心歷算
寢食俱廢丙戌成進士教授吳門吳中士大夫家
多藏書得借而讀之樂甚既蒙
召入直
内廷得讀
中秘書益私自幸歲己亥蒙
天恩予告歸田里雖目昏手戰然一日不事鉛槧輒惘
惘如有所失結習難忘還自笑也所著春秋長歷
家語廣輯皆次第錄副而平生精力用之異辭者
尤多所憾私家書少加以癃老疎漏舛複莫能詳
校惟博學君子賜之是正則幸甚矣海陵後學陳
厚耀識
