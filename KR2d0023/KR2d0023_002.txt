春秋戰國異辭卷首下
右春坊右諭德陳厚耀撰
春秋戰國通表下
通鑑以三家分晉為戰國之始今從之其次秦於周
從六國年表也
周秦晉齊楚燕魏韓趙魯鄭衛宋越
九鼎震王命韓虔趙籍魏斯列為諸侯趙追尊父
獻子為獻侯燕湣公卒釐公立(釐一作僖)
趙以牛畜為師荀欣為中尉徐越為内史賜相國公仲
連衣二襲威烈王崩子安王驕立盗殺楚聲王子
悼王類立(類世家作熊疑)
秦伐魏至陽狐
三晉伐楚至乘丘而還(乘丘年表作桑丘)鄭圍韓陽翟魏
太子擊生子罃秦簡公卒子惠公立韓景侯卒子
列侯取立(世本作武侯)趙烈侯卒弟武公立(公當作侯)
王子定奔晉虢山崩壅河楚歸榆關于鄭
楚伐鄭圍之鄭殺其相駟子陽
日蝕三月聶政殺韓相俠累(戰國策作殺韓傀高誘云即俠累也)
宋悼公卒子休公田立鄭相子陽之黨共弑其君繻
公而立幽公弟乙是為康公
秦伐諸繇
齊伐魯取最韓救魯鄭負黍反復歸韓
魏伐鄭城酸棗魏敗秦於注楚伐韓取負黍晉
烈公卒子孝公傾立(竹書孝公作桓公作世家傾作頎世本傾欣)
秦伐韓宜陽取六邑三晉伐楚敗之于大梁榆關(楚厚)
(賂秦與之平)
秦晉戰于武城秦縣陜齊伐魏取襄陵魯敗齊
于平陸
秦太子生(即出子也一載下年)齊與晉戰秦侵魏隂晉齊
田和會魏文侯于濁澤求為諸侯魏侯為之請于王王
許之(一載安王十五年據世家也)
秦伐蜀取南鄭(年表作蜀取我南鄭誤)秦惠公卒子出子立(年表)
(作出公)魏伐秦敗我武下(我當作之)得其將識魏文侯卒
(或云在位五十年)子擊立是為武侯韓列侯卒子文侯立(竹書)
(無文侯世本無列侯)趙武公卒復立烈侯太子章是為敬侯
大風晝昏(竹書)晉太子喜出奔(竹書)魏吳起奔楚(楚以為相)
周秦晉齊楚燕魏韓趙&KR0034;魯鄭衞宋越
齊田常曾孫田和始列為諸侯(和先代立已二十四年)紀元年是
為太公遷其君康公于海上食一城(康公淫于酒婦人不聽政和廢之)
以奉其先祀(一載安王十一年)趙始都邯鄲趙公子朝作
亂(朝武公子也魏世家作朔)不克出奔魏與魏襲邯鄲魏敗而還
魏封其公子緩(竹書)
秦庶長改(改名)迎靈公之子于河西而立之是為獻公(名師)
(隰)遂殺出子及其母沈之淵旁晉復奪秦河西地(奪前)
(所上八城乖秦以往者數易君君臣亂故晉復強)齊伐魯破之齊太公卒
子桓公午立(竹書云齊田午弑其君郯及孺子喜而為公是為桓侯)魏城安邑
王垣韓伐鄭取陽城伐宋到彭城執宋君(宋世家無被執之事)
趙敗齊于靈丘
秦止從死趙救魏于廩丘大敗齊人
秦城櫟陽徙都之魏敗趙于兔臺趙築剛平以侵
衞
日蝕晝晦齊魏為衞伐趙取剛平
正月庚寅秦太子生(即孝公也)楚悼王卒子肅王臧立
楚人殺吳起趙借兵于楚以伐魏取棘蒲
秦魏攻韓韓求救于齊(齊隂許韓使韓自以為得齊之救因與秦魏戰楚趙起兵救之)
齊因襲燕取桑丘魏與韓趙伐齊(救燕也)至桑丘鄭
敗晉(韓世家云鄭反晉)
齊康公卒無子田氏遂有齊國太公望之後絶祀秦
初縣蒲藍田善明氏趙襲衞不克齊救衞齊桓公
卒子因齊立是為威王趙拔魏黃城於越遷于吳
(竹書)
周秦晉楚燕魏韓趙齊魯鄭衞宋越
晉孝公卒子静公俱酒立(静一竹靖世本云静公俱)翟敗魏于澮
三晉伐齊至靈丘(因齊喪也齊魏世家云使吳起伐至靈丘)齊伐燕
趙救燕秦初為市
蜀伐楚取兹方(楚為扞關以拒之)趙與中山戰于房子韓
文侯卒子哀侯立魯穆公卒子共公奮立
魏韓趙滅晉後而分其地遷静公為家人晉絶不祀
趙伐中山戰于中人安王崩子烈王喜立越王翳
卒子王之侯立(竹書云三十六年越太子諸咎弑其君翳十月越殺諸咎越滑吳人立孚錯枝為君)
周秦楚燕魏韓趙齊魯鄭衛宋越
日蝕韓哀侯滅鄭(竹書載于安王二十一年)因自陽翟徙都于鄭
趙敬侯卒子成侯種立魏公子緩如邯鄲以作難
(竹書地邯鄲趙)於越大夫寺區定越亂立初無余是為莾安
(竹書)周太史儋入秦見獻公(宜載下年)
周秦楚燕魏韓趙齊魯衞宋越
秦初縣櫟陽趙公子勝與成侯爭立為亂秦胡蘇
帥師伐韓韓將韓襄敗胡蘇于酸水(竹書)魏觴諸侯于
范臺(竹書)晉桓公邑哀侯於鄭(竹書)韓山堅殺其君哀
侯(竹書五史哀侯之弑在烈王年今宜從史)
燕敗齊于林營(世家作燕伐齊敗狐于林營營一作)燕釐公卒桓公立
魯伐齊入陽關魏伐齊至博陵(年表作鱄陵)夏六月趙
雨雪衞慎公卒子聲公訓立(世本作聖公馳)宋休公卒子
辟公辟兵立(一作辟公兵諡索隠曰竹書紀年作桓侯璧兵則璧兵桓也又莊子云桓侯行未)
(出城門其前驅呼辟蒙人止之後為狂也司馬彪云呼辟使人避道蒙人以桓侯名辟而前驅呼之故為狂也)
衞伐齊取薛陵魏敗趙于北藺趙以大戊午為相
(戊一作成)趙伐衞取鄉邑七十二(鄉邑年表作都鄙)
魏伐楚取魯陽韓嚴弑其君哀侯(戰國策以刺俠累弑哀侯為一事而)
(史以為兩事也)子懿侯立趙與秦戰于高安敗之魏武侯
卒子罃立是為惠王楚伐齊齊使淳于髠請救于趙
趙大發兵救之楚聞之引去(據滑稽傳)
魏侯罃與公中緩争立(武侯未立太子故也)韓趙合兵以伐魏大
敗魏于濁澤遂圍安邑既而解去(一載下年)罃殺緩而立
趙伐齊取甄(一作鄄)魏敗趙于懷趙攻鄭(鄭已滅矣此疑即韓)
(之地名也)敗之以與韓韓與之長子齊威王朝周齊封
即墨大夫烹阿大夫(遂起兵西擊趙衞敗魏于濁澤圍魏侯魏侯請獻觀以和趙人歸我)
(長城)楚肅王卒(無子)立其弟熊良夫是為宣王宋辟公
卒子剔成立韓侯趙侯遷晉桓公于屯留(竹書無以後更晉)
(事)韓趙伐魏于葵(竹書)
魏敗韓于馬陵魏敗趙于懷(按史記此事一見趙成侯五年一見魏惠王二)
(年疑一事而年次不同耳今姑兩存之)中山築長城趙伐魏敗之涿
澤圍魏侯日蝕烈王崩弟扁立是為顯王秦大
疫桃冬花魏師伐趙圍蜀陽(竹書)魏大夫王錯出奔
韓(竹書)
秦櫟陽雨金四月至八月齊伐魏取觀津(魏世家作齊敗我觀)
(師竹書云齊田壽帥伐我圍觀觀降)趙侵齊取長城趙與韓攻周
鄭城邢丘(竹書鄭韓改稱)秦子向命為藍君(竹書)
西周惠公(初考王封弟于王城為西周桓公桓公卒子威公立威公卒子惠公立)封少子
班于鞏以奉王(鞏地近王是為東周仍襲父號曰惠公)韓趙分周為兩(于是)
(有東西二周今史記係于考王十五年蓋因西周桓公事連書之耳兩存之以備參考通鑑大事記俱載考)
(王末年未詳)河水赤於龍門三日(竹書)
秦敗韓魏于洛陽魏與韓會宅陽魏城武都(都世家作)
(堵)趙與齊戰阿下魏公子景賈帥師伐鄭韓明戰
于韓魏師敗逋(竹書)
魏伐宋取儀臺趙攻衞取甄夏四月甲寅魏徙邦
于大梁(竹書)王發逢忌之藪以賜民(竹書)於越寺區弟
思弑其君莾安次無顓立(竹書)
秦攻魏趙救之石阿秦章蟜敗三晉之師于石門斬
首六萬天下賀以黼黻秦始稱覇雨碧于郢地忽長
十丈有餘高尺半(竹書)
秦攻魏少梁趙救之魏師伐邯鄲取列人及肥(竹書)
雨黍于齊(竹書)
魏敗韓趙之師于澮秦使庶長國伐魏少梁虜其將
公孫痤(年表云虜其太子)取龐韓大雨三月趙侯韓侯遇
于上黨(史作韓昭侯然昭侯此時尚未立也)秦獻公卒子孝公渠梁立
(年已二十一歲)燕桓公卒文公立衞聲公卒子成侯速立
(世本名不逝)魏與趙榆次陽邑(竹書)魏王會鄭釐侯于巫
沙(竹書)
彗星見西方衞公孫鞅入秦魏伐趙取虎牢趙
與韓攻秦魏入河水于圃田又為大溝引圃水瑕陽
人自秦導岷山青衣水來歸(竹書)
周致文武胙于秦東周惠公傑卒(見年表徐廣注一作惠公班卒子傑)
(嗣)趙助魏攻齊秦師伐鄭次于懷(竹書)魏城殷(竹書)
魏有星晝墜有聲秦以衞鞅為左庶長定變法之令
韓懿侯卒子昭侯立趙與韓魏分晉封晉君以端
氏(晉已滅矣而趙世家復載此豈其裔尚存耶後十年肅侯徙之屯留)魏龍賈帥師築
長城于西邊(竹書)楚師出河水以水長垣之外(竹書)鄭
取屯留長子(竹書)
秦敗韓于西山趙成侯與魏惠王遇于葛孽鄒忌
以鼓琴見齊威王鄭釐侯使許息來致地平丘戶牖
首垣諸邑及鄭馳地魏取枳道與鄭鹿王及鄭釐侯盟
于巫沙以釋宅陽之圍歸釐于鄭(竹書)
趙魏會于鄗宋取韓黃池魏取韓朱(韓世家作魏取宋)
楚君尹黑迎女于秦(君當作令)趙孟如齊(趙孟未詳何人疑即成侯)
於越子無顓卒是為菼蠋卯次無彊立(竹書王史越世家云之侯卒)
(子王無彊立但未載其年)齊封鄒忌以下邳號曰成侯
齊趙宋會于平陸魯衞宋鄭君朝于魏(索隠曰竹書紀年云魯恭)
(侯宋桓侯衞成侯鄭釐侯來朝皆在魏惠十四年宋桓侯者即宋剔成也鄭釐侯者韓昭侯也韓哀侯滅鄭而)
(徙都之遂改號曰鄭)趙與燕會于阿(竹書云邯鄲成侯會燕成侯于安邑疑即此)
秦孝公與魏惠王會于杜平(杜平魏世家作社平)秦以衞鞅為
左庶長齊威王與魏惠王會田于郊魏侵宋黃池
宋復取之魏獻榮椽于趙(榮椽屋材也)趙以為檀臺秦
公孫壯伐鄭圍焦城不克帥師城上枳安陵山民(竹書)
邯鄲伐衞取漆富兵城之(竹書)齊師及燕戰于洵水齊
師遁(竹書)
秦與魏戰于元里斬首七千取魏少梁魏圍趙邯鄲
楚使景舍救之齊田期伐魏東鄙戰于桂陽魏師敗
逋(竹書)東周與鄭高都(竹書)鄭釐侯朝魏中陽(竹書)宋
景鼓衞公孫倉會師圍魏襄陵(竹書)
韓伐東周取陵觀廪丘(世家作邢丘)楚以昭奚恤為相
魯共公卒子康公屯立十月魏拔邯鄲齊使田忌孫
臏救趙大敗魏于桂陵(于是齊最強自稱為王以令天下)王以韓師
諸侯帥縣于襄陵(竹書魏王蓋指王)齊侯使楚景舍來求成
(竹書)
秦以衞鞅為大良造伐魏安邑降之諸侯圍魏襄陵
魏築長城塞固陽燕伐趙圍濁鹿趙靈王及代人
救濁鹿敗燕師于勺晉取玄武濩澤(即雷澤舜漁處竹書)
秦城商塞秦衞鞅圍魏固陽降之魏歸趙邯鄲與
盟漳水上韓以申不害為相(修術行道國内以治諸侯不敢來侵伐)
秦攻趙藺齊築房以為長城(竹書)
秦作咸陽築闕徙都之秦並小邑為四十一縣(縣置一令)
(三年表作十一縣)秦廢井田開阡陌東地度洛(皆衞鞅之謀也)秦
魏會于彤趙成侯卒公子緤與太子語争立緤敗亡
奔韓語立是為肅侯魏王如衞命公子南為侯(竹書)
秦初為縣置秩史韓姬弑其君悼公(姬音怡韓之大夫姓名韓無悼)
(公不知悼公何君也)趙奪晉君端氏徙處屯留
秦衞鞅初定賦法韓昭侯如秦趙肅侯與魏惠王
遇于隂晉魏殷臣趙公孫裒伐燕還取夏屋城曲逆
(竹書)
趙公子范襲邯鄲不勝而死楚伐徐州(竹書)
衞更貶號曰侯服屬三晉(是時子思仕于衞公衞本侯爵春秋時率僭號至是自)
(貶以求容于三晉耳)齊殺其大夫牟辛(大夫一作夫人)趙肅侯朝于
王魏章帥師及鄭師伐楚取上蔡孫何取㶏陽(竹書)
秦孝公會諸侯于逢澤(竹書)綘中地坼西絶于汾(竹書)
魏敗韓馬陵(竹書)
秦會諸侯于周(會而不朝)齊田忌襲臨淄不勝而奔(田忌與成)
(侯鄒忌有郤故襲臨淄求之陵此據史記也國策田忌之奔在戰馬後為是)趙攻齊拔高
唐魯康公卒子景公匽立(匽年表作偃)丹封名會丹魏
大臣(年表魏有此八字未知何解而魏世家惠王二十一年與秦會彤趙成侯卒之下徐廣注又引此語)
(亦未詳何說也)
周致伯于秦秦城武城(年表武城下有從東方牡丘來歸七字未詳)齊
威王卒子宣王辟彊立趙公子刻攻魏首垣魏穰
庇帥師及鄭孔夜戰于梁赫鄭師敗逋(竹書)魏與齊田
肹戰于馬陵(竹書八史載二十年)
諸侯賀秦秦使公子少官率師會諸侯于逢澤朝天子
中山君相魏(魏文侯滅中山使子擊守之後尋復國至是始令相魏其後又為趙所滅)
五月齊田肹及宋人伐魏東鄙圍平陽(竹書)邯鄲伐我
北鄙(竹書)
魏伐韓趙與韓共擊之(趙戰于南梁不利韓請救于齊)齊以田忌田嬰
田肹為將孫臏為帥伐魏以救韓大敗之于馬陵殺其
將軍龐涓虜太子申秦有馬生人魏城濟陽(竹書)
齊田忌奔楚(鄒忌譖之也)
秦使衞鞅擊魏虜魏公子卬魏獻河西地于秦秦封鞅
為列侯號商君(竹書云秦封衞鞅于鄔改名曰尚)秦侵楚楚宣王
卒子威王熊商立齊趙會伐魏魏去安邑徙都大
梁邳遷于薛(竹書)三月魏為大溝于北郛以行圃田
之水(竹書)
秦與晉戰于岸門(本紀作雁門書韓趙魏猶稱三晉故史秦與晉戰)虜其將魏
錯魏以太子赫為太子趙伐魏
秦大荔圍合陽秦孝公卒子惠文王駟立(生十九年而立秦紀)
(作惠文君)衞鞅奔魏魏人不納反之秦秦車裂以徇滅其家
楚韓趙蜀人皆朝秦韓申不害卒(相韓十五年諸侯不侵)
周賀秦秦初行錢宋大丘社亡齊宣王魏惠王
會于平阿南(年表阿作河)孟軻至魏(史作軻先至齊而後至魏今以孟子為定)
鄭威侯與邯鄲圍魏襄陵(竹書)
秦王冠秦拔韓宜陽齊魏復會于甄趙起壽陵
魏惠王卒子襄王立(竹書紀年云惠王三十六年改元稱一年後十六年卒杜預和)
(嶠皆以為史誤分惠王後十六年為襄王之年而增哀王二十三年也世本惠王生襄王而無哀王)
於越子無彊伐楚(竹書)
田嬰相齊周致文武胙於秦魏夫人如秦齊魏
初稱王齊魏會于徐州(竹書載上年)以相王也魏追尊
其父為惠王旱韓作高門秦以其女為燕太子(即易)
(王)婦趙侯游大陵出于鹿門(大戊午叩馬而諫)楚滅越殺
王無彊(據綱目彊竹書載下年之史越世家云王之侯卒子無立當楚威王時越興師伐楚楚大)
(敗之殺王無彊盡取吳故地越以此散諸族子争立或為王或為君濱于江南海上服朝于楚)蘇秦
說燕(文公予車馬金帛以至趙趙肅侯用之因約六國為從長)楚吾得帥師及秦
伐鄭圍綸氏(竹書)
周秦楚燕魏韓趙齊魯衞宋
秦以隂晉人犀首(即公孫衍)為大良造齊田嬰欺楚楚伐
齊敗之于徐州秦惠王以其女為燕太子婦燕文
公卒子易王立韓高門成昭侯卒子宣惠王立趙
圍魏黃不克趙築長城秦敗魏于雕隂燕趙韓
魏齊楚合從以擯秦以蘇秦為約從長并相六國燕
易王初立齊宣王因燕喪伐之取十城蘇秦說齊使復
歸於燕衞成侯卒子平侯立
秦使公孫衍欺齊魏以伐趙趙決河水灌之齊魏兵罷
蘇秦去趙適燕從約皆解魏納隂晉以和于秦秦更
名寧秦(今華隂)
義渠内亂秦庶長操將兵定之秦公子卬與魏戰虜
其將龍賈斬首八萬(史記魏五年秦敗我龍賈軍四萬五千于雕隂疑即此一事而年次)
(軍數偶誤也竹書亦同)魏王會鄭威侯于巫沙(竹書)
秦圍魏焦曲沃魏入少梁河西地于秦
秦與魏會應秦渡河取魏汾隂皮氏圍焦降之(竹書載上)
(年)楚威王卒子懷王熊槐立魏伐楚(因楚喪也)取陘山
宋公剔成弟偃攻襲剔成剔成奔齊偃自立(戰國策吕氏春)
(秋皆云偃諡康王一作元公)
秦以張儀為相秦公子桑圍魏蒲陽降之魏盡入上
郡十五縣于秦秦敗趙疵于河西殺之取趙藺離石
秦陳軫奔楚
秦縣義渠義渠君為臣秦歸魏焦曲沃秦更少梁
曰夏陽韓舉與齊魏戰死于桑丘(史係此于趙世家則韓舉乃趙將也)
(而徐廣以為韓將考之韓世家宣惠王八年魏敗我將韓舉在後二年則韓舉未死也死桑丘者趙將耳)
九鼎淪泗没于淵(竹書)
秦初臘會龍門趙肅侯卒秦楚燕齊魏帥師各萬人
來會葬子武靈王雍立趙置博聞師及左右司過各
三人加先臣肥義之秩
趙以陽文君趙豹為相梁襄王與太子嗣韓宣惠王與
太子倉來朝信宫秦初稱王(綱目)四月戊午魏君為
王韓亦為王(秦本紀于惠文王四年書齊魏為王矣又于十三年書魏君為王未知何說)
衞平侯卒子嗣君立魏敗韓將韓舉魏敗趙將趙
護
秦初更稱元年秦相張儀將兵伐魏取陜出其人與
魏齊宣王卒子湣王地立(通鑑增宣王為二十九年卒以合于孟子伐燕之事)
(今仍從史記)趙城鄗楚敗魏于襄陵(竹書)宋王偃滅滕
伐薛取淮(淮姬姓國一載上年)
秦使其相張儀與齊楚魏大臣會盟于齧桑楚使柱
國昭陽將兵攻魏破之于襄陵得八邑又攻齊齊使陳
軫說罷之燕初稱王蘇秦自燕奔齊(一載上年)
韓魏太子朝于秦秦使張儀相魏魏有女子化為
丈夫秦伐魏取曲沃平周韓初稱王(年表載上年而秦紀于宣)
(惠王八年已載韓亦稱王今兩存之)韓趙會于區鼠
顯王崩子慎靚王定立趙取韓女為夫人齊封田
嬰于薛(綱目是年書齊號薛公田文為孟嘗君未詳何據又紀事年表齊田嬰卒文嗣立號孟嘗君與)
(此大異)燕易王卒子噲立
秦王北游戎地至河上衞更貶號曰君獨有濮陽
齊迎婦于秦秦取魏曲沃平周(竹書)
楚城廣陵魏襄王卒子哀王立(竹書于此年云魏惠成王薨明年稱今王)
(元年通鑑以此年為魏惠王卒子襄王立而無哀王)張儀復歸秦秦伐韓
取鄢孟軻去魏適齊孟子在梁十八年而去(據綱目)
樂池相秦楚韓趙魏燕五國帥匈奴共伐秦以楚懷
王為從長蘇秦為從約長攻函谷關秦使庶長疾出兵
擊之皆敗走(疾即樗里疾)宋公偃自稱為王趙令國人
謂已曰君(是時五國皆王而趙獨否)宋敗齊師取五城又敗魏師
又敗楚師取地三百里(紀事年表)
齊與宋攻魏趙韓魏共伐秦秦庶長疾敗韓于脩魚
虜其將䱸申差(二將名)又敗趙公子渴韓太子奐斬首八
萬二千齊敗趙魏于觀澤(齊趙世家皆作觀澤而魏世家及年表俱作觀津未)
(知孰是)齊秦爭長魏請成于秦張儀復歸相秦齊
人殺蘇秦齊王復用其弟蘇代
秦取趙中都西陽安邑(趙世家作秦取西都及中陽無安邑二字)齊破燕
燕王噲讓國于其相子之(噲老不聽政願為之臣)秦司馬錯
伐蜀滅之
趙召燕公子職于韓立以為燕王使樂池送之(燕世家無趙送)
(公子職之事當是趙聞燕亂遥立職為王雖使樂池送之竟未能入)秦取韓石章秦
敗趙將軍英(秦紀作伐敗趙將泥)慎靚王崩子赧王延立(竹書赧王)
(作隠王)是時六國皆稱王魯景公卒子平公叔立(世本叔作)
(旅)鄭侯使韓辰歸魏陽及向二月城陽向更名陽為
河雍向為高平(竹書)
王自成周徙都王城(從西周武公居焉)西周公共太子卒立
公子咎為太子秦侵義渠得二十五城魏復背秦
為從秦使樗里疾伐魏取曲沃攻焦降之又敗韓于
岸門斬首萬走其將犀首韓質太子倉于秦以和齊
使章子伐燕取之醢子之殺燕王噲(竹書云子之殺太子平不克齊殺子)
(之醢其身)秦封公子通于蜀(年表載下年通作繇通)以陳莊為相
孟軻去齊鄭宣王朝于梁(竹書)
秦使魏立公子政為太子(魏復事秦也)秦王與魏王會于
臨晉秦使庶長疾攻趙拔藺虜其將趙莊(樗里子傳云虜趙將)
(軍莊豹)秦使張儀相楚楚使使絶交于齊張儀歸秦
楚使屈匄攻秦秦使庶長章發兵擊之楚魏王來
過趙邯鄲齊地景長二丈餘高一尺(竹書)
楚圍韓雍氏秦助韓攻楚圍景痤秦使樗里疾助庶
長章擊楚于丹陽虜其大將屈匄及禆將逢侯丑等七
十餘人斬首八萬攻漢中取地六百里置漢中郡楚復
襲秦又大敗于藍田韓魏襲楚至于鄧楚割兩城以和
于秦韓宣惠王卒子襄王倉立秦封樗里疾為嚴
君齊攻魏魏擊齊虜聲子于濮(聲一作贅)秦使庶長
疾助韓攻齊到滿助魏攻燕燕人共立太子平為王
是為昭王趙何攻魏韓明帥師伐襄丘(竹書)秦王
來見于蒲坂關(竹書)四月越王使公師隅來獻舟三百
箭五百萬及犀角象齒(竹書)
秦伐楚取召陵丹犁臣于蜀(丹犁二戎號也)蜀相陳壯(一作)
(莊)殺蜀侯降秦魏伐衞拔列城二(竹書云翟章伐衞)楚懷
王囚張儀既而釋之張儀說楚韓連衡以事秦儀歸
報秦封儀為武信君復使說齊趙燕皆下之秦惠文
王卒子武王蕩立(一作悼武王生十九年而立)諸侯復合從(張儀歸報未至)
(咸陽而武王已立武王自為太子時不悦張儀群臣多譖之諸侯聞之皆畔衡)魏敗趙將韓
舉(竹書)
秦武王與魏哀王會于臨晉秦使甘茂定蜀誅蜀相
壯秦張儀魏章出之魏(年表于是年書張儀魏章皆死于魏)魏相田
需卒以太子為相趙吳廣内其女娃嬴于趙王(孟姚也是)
(為惠后有寵生子曰何)秦伐義渠丹犁洛入成周山水大出
(竹書)齊迎婦于秦
秦初置丞相以樗里疾甘茂為左右丞相張儀死于
魏(竹書載赧王三年)趙王出九門為野臺以望齊中山之境
十月大霖雨疾風河冰酸棗(竹書)楚庶章帥師來會
魏次于襄丘(竹書)
秦武王與韓襄王會臨晉外秦魏會于應樗里疾
相韓秋秦使甘茂庶長封伐韓宜陽(秦武王欲容車通三川窺周室)
秦南公揭卒翟章救鄭次于南屈(竹書)
秦甘茂拔宜陽斬首六萬涉河城武遂韓王使公仲侈
入謝與秦平魏太子朝于秦八月秦武王卒立其
異母弟稷(一名則)是為昭襄王(年表作昭王)母芈氏治國事以
舅魏冉為將軍趙始胡服招騎射秦公孫爰帥師
伐魏皮氏翟章帥師救皮氏圍疾西風(竹書)齊與宋攻
魏敗之觀澤(紀事年表)
秦以嚴君疾為相(樗里疾封嚴君)秦使向壽平宜陽使樗里疾
甘茂伐魏秦復以武遂歸韓(甘茂言之也)甘茂出奔齊
(向壽公孫奭譖之也)秦樗里疾擊魏皮氏未拔而解與魏講罷
兵(樗里傳云樗里攻衞蒲阪觧而去還擊皮氏甘茂傳云樗里子甘茂伐魏皮氏)楚與齊韓
復合從趙君略中山地至寧葭西略胡地至榆中遣
使約秦韓楚魏齊并致胡兵城皮氏(竹書)
彗星見趙伐中山取數邑中山復獻四邑以和楚
復倍齊合秦秦厚賂楚楚往迎婦(年表楚懷二十四年秦來迎婦)秦
庶長壯與大臣諸侯公子作亂魏冉誅之及惠文后皆
不得良死出悼武后歸于魏(武王后也)冉遂為政秦桑君
為亂誅(本紀桑君作庶長壯)
秦王冠秦王楚王會于黃棘秦復與楚上庸(漢中有上庸縣)
(故屬楚)
彗星見秦取魏蒲坂晉陽封陵(晉陽一作陽晉封陵一作封谷)齊
韓魏共伐楚(以楚負約合秦也)楚以太子横質于秦請救秦遣
客卿通將兵救楚三國引兵去秦復與韓武遂趙
攻中山
魏王朝秦于應亭(魏世家作與秦會臨晉)秦復與魏蒲坂楚太
子横亡歸(秦大夫有私與楚太子鬭者太子殺之而亡歸)韓太子嬰與秦王
會臨晉因至咸陽而歸(朝秦也)邯鄲命吏大夫奴遷于
九原將軍大夫適子代史皆貂服(竹書)
日食晝晦秦伐韓取穰蜀侯煇叛秦(年表作蜀守煇)秦使
司馬錯定蜀誅煇(華陽國志曰秦封王子煇為蜀侯歸胙于王後母加毒以進王大怒使司)
(馬錯賜煇劍)秦與齊韓魏共伐楚殺楚將唐昧取重丘(秦紀)
(云庶長奐伐楚斬首二萬年表云齊與秦擊楚公子將大有功俱此事也)趙惠后卒(即吳娃孟)
(姚也)使周祒胡服傅王子何趙伐中山
秦使涇陽君(公子悝)質于齊(求見孟嘗君孟嘗將入秦以客諫而止後卒入秦)
秦樗里疾卒秦魏冉為相楚圍韓雍氏秦使將
軍芈戎攻楚取新市秦復伐楚大破楚軍斬首三萬
殺其將軍景缺拔新城(年表作襄城)楚使太子横質于齊以
求平韓太子嬰卒齊章子魏公孫喜韓暴鳶共攻
楚方城取唐昧趙破中山中山君亡死于齊攘地北
至燕代西至雲中九原魏封公子勁韓封公子長為
諸侯薛侯來會魏王于釡丘(竹書)楚入魏雍氏敗之
(竹書)
齊歸涇陽君于秦五月趙君廢其太子章而傳國于
少子何是為惠文王自號主父秦庶長奐伐楚取八
城殺其將景快秦誘楚懷王于武關執之以歸楚請
太子横于齊而立之是為頃襄王齊魏會于韓韓
立公子咎為太子齊孟嘗君田文入秦秦以為相
楚大夫屈原自投于汨羅以死
秦田文免相自秦逃歸于齊秦以樓緩為丞相秦
攻楚大敗楚軍斬首五萬取十六城田文相齊與韓
魏共攻秦敗秦軍于函谷關河渭絶一日秦使公子池
割河東三城以和趙以公子勝為相封平原君
楚懷王自秦走趙不納秦追執之趙主父行新地遂
出代西遇樓煩于西河而致其兵
彗星見齊韓魏趙宋中山五國共攻秦(至鹽氏而還)秦與
韓武遂與魏封陵以和楚懷王卒于秦歸葬魯平
公卒子文公賈立(世本文公作湣公而年表又作文侯)魏哀王卒子昭
王遫立韓襄王卒子釐王咎立
秦樓緩免以穰侯魏冉為丞相秦與楚粟五萬石
秦尉錯擊魏拔襄城趙主父與齊燕共滅中山(趙世家在)
(惠文三年)遷其君于虜施歸大赦酺五日趙故太子章作
亂公子成李兌誅之遂弑主父于沙丘(圍之沙丘三月餘餓死)
秦敗魏師于解秦向壽伐韓取武始秦左更白起
攻韓新城秦五傳齊大夫吕禮出奔魏(穰侯傳作奔齊)秦以任
鄙為漢中守齊田甲劫其王(王疑孟嘗君故甲為之劫王)相田文
走既而王復召文文歸老于薛趙與燕鄚昜(鄚音莫)
韓魏攻秦秦左更白起敗之于伊闕斬首二十四萬虜
韓將公孫喜(穰侯傳作魏將)拔五城白起遷為國尉涉河取韓
安邑以東到乾河
秦大良造白起攻魏取垣復予之又攻楚取宛葉楚
頃襄王迎婦于秦秦楚復平秦魏冉免相(秦紀在下年)以
客卿壽燭代之(壽燭一作燭壽)
秦伐韓拔宛陵秦左更錯取軹及鄧秦相燭免魏
冉復相封冉於陶(初封穰益封陶)公子市于宛公子悝于鄧為
諸侯(市為高陵君悝為涇陽君索隠曰悝號高陵君昭襄王弟也)趙城南行唐
城陽君入朝于秦東周君朝秦秦魏冉伐魏魏入
河東地四百里韓入武遂地二百里以和秦王之宜
陽秦以垣易蒲坂皮氏芒卯以詐見重于魏王
趙以趙梁為將與齊合軍攻韓至魯關下
春正月孟軻卒于鄒(年八十四)秦將錯攻垣河雍决橋取
之秦將錯(綱目作大良造白起)伐魏至軹取城大小六十一
秦吕禮來自魏秦任鄙卒趙董叔與魏伐宋得河
陽于魏秦拔趙梗陽(年表作桂陽)十月秦自稱西帝遣
使立齊為東帝十二月復去之皆為王
秦拔魏新垣曲陽秦昭王之漢中又之上郡北河
趙趙梁將攻齊
秦將錯攻魏河内魏獻安邑以和秦出其人徙河東賜
爵赦罪人遷之秦涇陽君封于宛(即公子市)齊與魏楚
共伐宋殺王偃(或云偃走死温)遂滅宋而三分其地秦敗韓
師于夏山趙韓徐為將攻齊趙公主死(吳娃之女惠文王之)
(妹也)齊田文奔魏魏以為相(一載下年)
秦蒙武伐齊取河東為九縣(齊世家云拔列城九)秦昭王與楚
頃襄王會宛結和親秦與趙惠文王會中陽趙秦
韓魏燕攻齊取靈丘齊殺狐咺陳舉燕使樂毅如
趙(約攻齊也)
秦命尉斯離與三晉燕伐齊燕以樂毅為上將軍合
秦楚魏趙韓之師以伐齊敗之于濟西毅獨入臨淄齊
湣王出走莒其相淖齒殺之燕封毅為昌國君下齊七
十餘城楚取齊淮北秦昭王與魏昭王會宜陽與
韓釐王會新城(年表云與秦王會西周)
周秦楚燕魏韓趙齊魯衞
秦王與楚王會于鄢(秋又會穰)燕王與趙王遇秦取魏
安城兵至大梁燕趙救之乃還齊人討殺淖齒而立
湣王之子法章保莒城是為襄王趙廉頗攻齊昔陽
取之(年表在上年晉廉頗傳昔陽作陽)秦魏冉免相衞嗣君卒子
懷君立趙使藺相如獻璧于秦
魏大水秦王與韓王會新城(年表韓與秦會西周間)與魏王會
新明邑樂毅將趙師攻魏伯陽秦伐趙拔兩城(怨趙)
(不與已擊齊也)
秦魏冉復為相楚遣使于諸侯復為從(感弋人之言也)楚
謀入周王使西周武公喻止之(綱目作東周公未詳何據)秦拔趙
石城趙王再之衞東陽决河水伐魏大潦漳水出
秦魏冉相趙(此據趙世家而冉傳無之)
地動壞城秦將錯攻楚赦罪人遷之南陽秦白起
攻趙取代光狼城(年表云秦擊趙斬首三萬)又使司馬錯發隴西因
蜀攻楚黔中拔之楚割上庸漢北地予秦趙與魏伯
陽趙將趙奢攻齊麥丘取之
秦大良造白起攻楚拔西陵取鄢鄧五城赦罪人遷之
趙廉頗攻齊破其一軍秦趙會于澠池(趙藺相如從澠池)
(趙世家作西河外)燕昭王卒子惠王立以騎劫代樂毅攻齊
毅亡走趙齊田單襲破燕軍殺騎劫盡復齊地迎齊襄
王于莒入臨淄齊封單為安平君趙封樂毅為望諸
君薛公田文卒齊魏共滅薛(初田文相魏與諸侯共破齊襄王復位而文中)
(立為諸侯無所屬襄王畏之與連和至是卒諸子争立齊魏共滅之)
秦大良造白起攻楚拔郢燒夷陵(楚先王墓)東至竟陵置南
郡楚王去郢東北徙都陳秦封白起為武安君(年表在下)
(年)周君入秦趙徙漳水武平西秦王與楚王會
于襄陵
秦使蜀守若(一作白起)伐楚復取巫郡及江南置黔中郡
趙大疫趙立公子丹為太子魏昭王卒子安釐王
圍立
秦白起攻魏取兩城(年表兩作南)楚王收東地兵得十餘
萬復取秦所拔江旁十五邑以為郡距秦(黔中郡反歸楚江旁一)
(作江南)趙樓昌攻魏幾不克十二月趙廉頗攻幾取
之魏封其弟公子無忌為信陵君
秦穰侯攻魏拔二城軍大梁下韓使暴鳶救魏秦破之
鳶走開封斬首四萬魏入三縣以和(魏世家云予秦温以和)趙
廉頗攻魏房子拔之因城而還又攻安陽取之
秦客卿胡傷攻魏卷蔡陽長社取之秦魏冉伐魏拔
四城斬首四萬(穰侯傳云秦使穰侯伐魏走魏將暴鳶得魏三縣穰侯益封)趙將
燕周攻昌城高唐取之趙與魏共擊秦秦將白起破
之華陽得一將軍魏復與齊合從(據綱目)
趙魏攻韓華陽秦使白起救之破魏將芒卯得趙一將
軍斬首十五萬魏入南陽于秦以和秦白起與趙將
賈偃戰沉其卒二萬人于河秦以魏韓上庸地為一
郡南陽免臣遷居之趙取東胡歐代地韓釐王卒
子桓惠王立魯文公卒子頃公讎立
楚及秦平使黃歇侍太子完質于秦(黃歇楚世家作左徒歇官名也)
燕惠王卒(趙世家惠文二十八年燕將成安君公孫操弑其王樂資云即惠王也)子武成
王立秦楚佐韓魏共伐燕趙徙漳水武平南趙封
趙豹為平陽君趙河水出大潦秦初置南陽郡
趙藺相如伐齊至平邑趙罷城北九門大城趙平
原君薦其部吏趙奢于王
秦圍趙閼與(音曷余攻趙世家云秦韓相而圍閼與)趙使趙奢將擊之大
破秦軍閼與下趙封奢為馬服君周君之秦(周君西周君也)
秦魏冉使客卿竈攻齊取剛壽以廣其陶邑(一載上年)
秦太后詐殺義渠王于甘泉遂起兵滅義渠魏人范
睢入秦秦以為客卿
秦中更胡傷攻趙閼與不拔
秦使五大夫綰攻魏拔懷(用范睢之謀也)
秦悼太子死于魏(質于魏者)歸葬芷陽
夏秦攻魏取邢丘懷(邢丘魏世家作郪丘年表作廪丘)秦廢其母宣
太后不治事逐穰侯魏冉華陽君芉戎高陵君市涇陽
君悝于關外以范睢為丞相封應侯趙惠文王卒子
孝成王丹立齊楚攻魏魏使唐睢求救于秦秦救却
之
秦以次子安國君柱為太子秦攻韓少曲高平拔之
秦伐趙拔三城趙以長安君出質于齊齊救却之齊
安平君田單遂以趙師攻燕拔中陽又攻韓拔注人
趙以平原君勝為相九月秦穰侯魏冉出之陶十
月秦宣太后(芉氏)以憂卒葬芷陽酈山齊襄王卒子建
立國事皆決于母太史氏
秦武安君白起攻韓拔九城斬首五萬秦白起攻韓
陘城拔汾旁五城斬首五萬因城河上廣武趙惠文
后卒田單相趙
秦攻韓取南陽(一作南郡)絶太行道楚王疾太子完自秦
逃歸秋楚項襄王卒子考烈王完立(世家作太子熊元)以左徒
黃歇為令尹號春申君(賜淮北地十二縣)
秦五大夫賁攻韓取十城秦公子悝(葉陽君)出之國未
至而死楚納州于秦以平(是時楚益弱)楚以春申君黃
歇為相秦伐韓拔野王上黨路絶韓上黨守馮亭以
其城降趙趙使平原君往受之
趙使廉頗軍長平以拒秦秦王之南鄭秦攻韓緱
氏藺拔之
秦使左庶長王齕攻上黨拔之(上黨民走趙)遂攻廉頗軍
趙以趙括代廉頗將秦使白起大破趙軍于長平殺趙
括坑降卒四十萬人(一作四十五萬人)
正月旦秦太子之子異人生子政于邯鄲(時異人質于趙吕不韋進)
(其所幸姬生子政即始皇帝也)秦軍分為二秦武安君罷歸王齕
將伐趙拔武安虎牢秦司馬梗北定太原盡有韓上
黨韓割垣雍趙割六城以和趙武垣令傅豹王容蘇
射率衆反燕地趙以靈丘封楚相春申君魏以孔
斌為相(斌字子順)尋以病免秦誘執趙公子勝既而歸之
十月秦復使五大夫王陵攻趙邯鄲不克
正月秦復發兵佐陵陵戰不克使王齕代將圍邯鄲
趙平原君如楚請救還楚使黃歇帥師救趙(年表在下年楚世)
(家云楚遣將軍景陽救趙)十月秦將軍張唐攻魏魏使晉鄙帥
師救趙止于鄴(魯仲連傳作止于蕩隂)燕武成王卒子孝王立
秦武安君白起有罪免為士伍遷隂密秦益發卒軍
汾城旁秦武安君白起有罪賜死于杜郵益遣鄭安
平擊趙魏公子無忌矯殺晉鄙奪其軍以救趙大破
秦軍于邯鄲秦王齕觧圍走鄭安平以二萬人降趙無
忌因留趙不敢歸秦王齕還奔汾軍二月餘攻晉軍
斬首六千晉走流死河二萬人攻汾城即從唐拔寧新
中(寧新中更名安陽)秦張唐攻鄭拔之三晉距秦秦初
作河橋(一載上年)秦太子之子異人自趙逃歸更名曰楚
韓魏楚救趙新中秦兵罷(楚世家云考烈六年秦圍邯鄲楚使將軍景陽救之七年)
(至新中秦兵罷)秦將軍樛攻韓取陽城負黍斬首四萬攻趙
取二十餘城斬首九萬秦使將軍樛攻西周西周君
入秦獻地秦歸其君于周未幾卒燕攻趙昌壯(壯當作城)
五月拔之趙將樂乘慶舍攻秦信梁軍破之(信梁盖王齕號)
趙太子死(史失名)秦攻西州拔之徒父祺出(州當作周徒父)
(趙大夫趙見秦拔西周故令徒父祺將兵出境也)赧王崩
秦楚燕魏韓趙齊魯衞
周民東亡秦取其九鼎寳器而遷西周公于&KR1222;狐聚(西周)
(公蓋武公之子)秦河東守王稽有罪誅丞相范睢免以蔡澤
為丞相(數月亦免)秦使樛伐魏取吳城韓王入朝于秦
魏委國聽令于秦(以上三條一載下年)楚黃歇以荀卿為蘭
陵令楚使黃歇北取魯遷魯君于莒(魯世家云頃公十九年楚伐我)
(取徐州相去一年蓋即此也)趙城元氏縣上原趙武陽君鄭安
平死(故秦降將)收其地燕孝王卒子喜立
趙邯鄲廥燒(廥庫廐之名)
秦王郊見上帝于雍楚徙于鉅陽(陽年表誤作錫)衞懷君
朝魏魏囚殺之而立嗣君之弟是為元君(元君為魏壻故魏立之徐)
(廣曰班氏云元君者懷君之弟一載下年)
燕使栗腹攻趙趙使廉頗擊殺之(擒樂乘)遂圍燕(燕割五城以將)
(渠為相而請和趙師乃解)趙以尉文封廉頗為信平君為假相國
秋秦昭襄王卒(一作昭王)子孝文王柱立尊母唐八子為
唐太后合葬于先王以華陽夫人為后子楚為太子
韓王衰絰入秦弔祠(楚使春申君弔祠于秦諸侯皆使其將相來弔祠視喪事)趙
平原君趙勝卒(一載上年)楚柱國景伯卒
秦赦罪人脩先王功臣褒厚親戚弛苑囿十月辛丑
秦孝文王卒(孝文王除喪十月己亥即位三日辛丑卒)葬壽陵子莊襄王楚
立(年三十二)尊華陽夫人為華陽太后(孝文王后也)夏姬為夏太
后(莊襄王生母也)趙以樂乘為武襄君燕伐齊拔聊城齊
田單攻取之(據綱日)
秦大赦罪人脩先王功臣施德厚骨肉而布惠于民
秦以吕不韋為相國封文信侯東周君與諸侯謀秦
秦使相國吕不韋滅之以陽城地賜周君奉其祭祀(周比)
(亡凡有七邑陽一云遷東周君于人聚)秦使蒙驁伐韓(驁齊人蒙恬之祖)韓獻
成臯鞏(年表作拔我成臯滎陽)置三川郡秦界至大梁齊君王
后卒楚滅魯頃公亡遷于卞邑為家人(魯絶祀頃公卒于柯魯)
(自周公至頃公凡三十四世)趙假相大將武襄君樂乘攻燕圍其
國(毅傳云樂乘廉頗為趙圍燕燕重禮以和乃解)
秦使蒙驁攻趙拔榆次新城狼孟取三十七城四月
日蝕趙延陵鈞率師從相國信平君廉頗助魏攻燕
楚春申君黃歇徙封于吳
秦使王齕悉拔上黨諸城置太原郡秦蒙騖攻魏取
高都汲魏公子無忌歸魏率五國之師敗秦軍于河外
蒙驁解而去(追至函谷而還)五月丙午秦莊襄王卒葬陽陵
(一作芷陽)子政立是為始皇帝(年十三)趙以龍兌汾門臨樂
與燕燕以葛武陽平舒易之晉陽叛秦
秦楚燕魏韓趙齊衞
秦王委國于吕不韋號仲父(年少故也)秦蒙驁擊定晉陽
秦鑿涇水為渠(號鄭國渠)
秦麃公將卒攻卷斬首三萬趙使廉頗攻魏繁陽拔
之趙孝成王卒子悼襄王偃立趙使樂乘代廉頗
頗攻樂乘乘走頗亡入魏
秦蒙驁攻韓取十二城(一作十三城)秦王齕卒十月秦
蒙驁攻魏暢有詭(二邑名)趙大備魏欲通平邑中牟之
道不成(二邑皆屬魏欲渡黃河作道相通遂不成也)秦大饑
秦蒙驁拔暢有詭三月軍罷秦質子歸自趙趙太
子春平君從質秦歸七月天下大疫蝗從東來蔽天
秦令民内粟千石拜爵一級趙使李牧伐燕取武遂
方城魏公子無忌卒魏安釐王卒子景湣王增立
趙城韓臯
秦將軍蒙驁攻魏定酸棗燕虛長平雍丘山陽城皆拔
之取二十城置東郡趙相魏相會魯柯盟燕使劇
辛擊趙趙龐煖破殺之冬雷
楚趙魏韓衞共伐秦取壽陵秦兵出五國皆敗走秦
拔魏朝歌並衞濮陽置東郡徙魏元君居野王(阻山以保魏之)
(河内)楚東徙都壽春命曰郢趙龐煖將趙楚魏燕之
銳師攻秦蕞不拔移攻齊取饒安
彗星見出東方見北方五月見西方秦蒙驁死秦
攻魏取汲彗星復見西方十六日秦夏太后卒(莊襄)
(王所生母)趙使傅抵將居平邑慶舍將東陽河外師守河
梁
秦王弟長安君成蟜擊趙反死屯留軍吏皆斬遷其民
于臨洮河魚大上(水溢也)民東就食秦封嫪毐為長
信侯予之山陽地令毐居之(宫室車馬衣服苑囿馳獵恣毐事無大小皆决于毐)
又以河西太原郡為毐國韓桓惠王卒子王安立
趙封長安君以饒魏與趙鄴
彗星見或竟天秦攻魏取垣蒲陽四月秦大寒民
有凍死者秦王宿雍己酉王冠帶劒九月秦長信
侯毐作亂(矯王御璽及太后璽以發縣卒及衞卒官騎戎翟君公舍人將欲攻蘄年宫為亂王知之)
(令相國昌平君昌文君發卒攻毐斬首數百皆拜爵及宦者皆在戰中亦拜爵一級毐等敗走即令國中有生)
(得毐賜錢百萬殺之五十萬盡得毒等衞尉竭内史肆佐戈竭中大夫令齊等二十人皆梟首)車裂之
以徇滅其家(及其舍人輕者為鬼薪及奪爵遷蜀四千餘家家房陵)秦王遷其
太后于雍秦楊端和伐魏取衍氏彗星復見西方
又見北方從斗以南八十日楚考烈王卒子幽王悍
立李園殺春申君黃歇
冬十月秦相國吕不韋坐嫪毐免秦以桓齮為將軍
齊趙入朝秦置酒咸陽宫秦王復迎太后于雍入居
甘泉宫秦大索逐客李斯上書召復故官遂除其令
大梁人尉繚說秦秦以為國尉
秦相國吕不韋之河南秦以李斯為丞相秦王翦
桓齮楊端和攻趙鄴取九城秦王翦攻拔趙閼與橑
陽皆並為一軍趙攻燕取貍陽城兵未罷秦攻鄴拔
之趙悼襄王卒子幽繆(一作湣)王遷立(遷母娼也嬖于王王廢適子嘉)
(而立遷遷素無行)
秦文信侯吕不韋徙蜀自殺其舍人臨葬者奪爵遷逐
之天下大旱自六月不雨至于八月秋秦復嫪毐
舍人遷蜀者秦發關東四郡兵助魏擊楚趙城柏
人
正月彗星見東方秦桓齮攻趙武城及平陽殺其將
軍扈輒斬首十萬趙以李牧為大將軍擊秦軍于宜
安大破之走桓齮秦王之河南
秦桓齮攻趙于平陽取宜安破之(殺其將軍)定平陽武城
秦攻趙李牧與秦戰肥下却之封牧為武安君韓使
韓非稱臣于秦秦用李斯謀留非非死雲陽韓王入
臣于秦
秦大興兵攻趙一軍至鄴一軍至太原取狼孟鄱吾趙
李牧與戰却之燕太子丹質于秦自秦亡歸地動
九月秦發卒受韓南陽地秦初令男子書年魏獻
地于秦秦置麗邑代地大動自樂徐以西北至平隂
臺屋墻垣大半壞地坼東西百三十步
秦内史騰(年表騰作勝)攻韓滅之虜其王安置潁川郡地
動秦華陽太后卒(與孝文王合葬夀陵)秦趙大饑衞元君
卒子角立(世家元君二十五年卒)
秦楚燕魏趙齊衞
秦大發兵攻趙王翦將上地下井陘端和將河内圍邯
鄲趙大將李牧將軍司馬尚禦之趙殺其大將李牧
免司馬尚以趙葱(一作忽)及齊將顔聚代之秦破趙葱
走顔聚遂圍邯鄲
秦王翦滅趙虜其王遷遂屯中山以臨燕十月秦王
之邯鄲(故與母家有仇者皆殺之)從太原上郡歸秦太后卒(始皇母也)
號曰帝太后與莊襄王合葬芷陽趙公子嘉率其宗
數百人之代自立為代王與燕兵合軍上谷秦大饑
楚幽王卒同母弟猶代立(是為哀王郝年表哀王名)立二月餘
其庶兄負芻之徒襲殺之而立負芻為王魏景湣王
卒子王假立
燕太子丹使荆軻刺秦王不克秦遂使王翦辛勝擊破
燕代兵于易水之西進圍薊
秦王賁攻薊秦益兵詣王翦軍破燕太子軍取薊城
燕王走遼東斬其太子丹以獻于秦秦王賁擊楚(賁王)
(翦子)取十餘城秦使李信及蒙恬伐楚王翦謝病歸
秦新鄭反昌平君徙于郢秦大雨雪深二尺五寸
秦王賁攻魏引河溝以灌大梁城壞魏王假降(殺之)盡取
其地(遂滅魏)秦兵次于齊歷下楚敗秦軍李信奔還
(一載下年)
秦楚燕趙齊衞
秦復使王翦擊楚取陳以南至平輿虜楚王負芻(年表在下)
(年)秦王游至郢陳楚將項燕立昌平君為楚王反秦
于淮南(昌平君即楚公子為秦相國徙于郢者淮一作江)秦王翦蒙武大破
楚軍于蘄殺其將項燕(一云項燕自殺)
秦王翦蒙武攻楚破之昌平君死(一載上年)遂滅楚置楚郡
秦燕趙齊衞
秦王賁攻燕遼東虜燕王喜還攻代虜代王嘉秦王
翦定楚江南地降越君置會稽郡五月天下大酺
齊使相后勝發兵守西界不通秦秦使王賁從燕南攻
齊虜齊王建遂滅齊為郡秦并天下更號曰皇帝
(衞至二世兄年廢君角為庶人)
春秋戰國異辭卷首下
