春秋戰國異辭卷首上
右春坊右諭德陳厚耀撰
春秋戰國通表上
自平王元年東遷至秦始皇二十六年并六國共五
百五十年
周魯晉衞鄭齊秦宋楚陳蔡曹燕
周東遷洛邑晉侯會衞侯鄭伯秦伯以師從王入于
成周錫晉文侯仇命命衞侯和為公始命秦列
為諸侯取岐豐之地鄭伯東取鄶虢十邑國之秦
初立西畤祀白帝(一載次年)楚侵申及許(乘王室之難也)
賜秦晉以邠岐之田(竹書)魯孝公卒子惠公弗湟立
王錫司徒鄭伯命(竹書)以鄭伯掘突為司徒齊人滅
祝(竹書)
燕頃侯卒子哀侯立鄭人滅虢(竹書)
秦襄公伐戎至岐卒于師子文公立居西垂宫宋戴
公卒子武公司空立
燕哀侯卒子鄭侯立鄭遷于溱洧(竹書)
楚若敖卒(竹書作楚子儀卒)子霄敖立(熊坎年一載次)
鄭殺其大夫關其思(竹書)
秦文公東徙卜居汧渭之間營邑之蔡釐侯所事卒
子共侯興立
鄭武公取申侯女為夫人(是為武姜)秦遷于汧渭(竹書)
蔡共侯卒子戴侯立曹惠公伯雉卒(世家作惠伯兕)子石甫
立其弟武殺之代立是為繆公(繆一作穆)
衞武公和卒子莊公揚立楚霄敖卒子蚡冐立(熊眴)
鄭武公生太子寤生曹繆公卒子桓公終生立晉
人滅韓(竹書)
秦初作鄜畤用三牢
陳平公燮卒子文公圉立(取蔡女生子佗)
鄭武公生次子叔段
秦初有史以紀事秦文公大敗戎師于岐來歸岐東
之地(竹書)
秦文公伐戎戎敗走收周餘民有之地至岐岐以東獻
之周蔡戴侯卒子宣侯措(一作考)父立(年表措父作楷論)晉文
侯殺王子余臣于攜(竹書)
宗周宫室圯詩人作黍離秦作陳寳祠(竹書)
秦初有三族之法晉文侯仇卒子昭侯伯立宋武
公卒(竹書載入平王二十三年)子宣公力立
晉昭侯封其叔父成師于曲沃(竹書作封其弟成師)陳文公卒子
桓公鮑立
鄭武公掘突卒太子寤生立是為莊公(武公時武姜欲立叔叚公不聽)
鄭封其弟叔段于京(一載鄭莊公元年)衞公子州吁好兵
楚蚡冐卒弟熊通弑蚡冐子而代立是為武王(一載次年)
秦伐南山大梓豐大特(徐廣曰今武都故道有怒特祠圖大牛從樹中出)晉
潘父弑其君昭侯而納曲沃桓叔不克晉人立昭侯子
平是為孝侯晉人殺潘父(竹書)
楚人侵申(竹書)
衞莊公卒公子完立(夫人莊姜無子立公子完)是為桓公王人戍
申(竹書)
衞桓公黜其弟州吁州吁奔鄭(與鄭叔叚友)
齊莊公購卒子僖公䘵甫立晉曲沃桓叔成師卒子
鱓代(是為莊伯)
春晉大雨雪(竹書)
宋宣公卒命立其弟和(舍其子與夷)是為穆公燕鄭侯卒
子穆侯立魯惠公使宰讓請郊廟之禮王使史角如
魯諭止之(竹書)狄人伐翼至于晉郊(竹書)
晉曲沃莊伯弑其君孝侯于翼(時曲沃強于晉)晉人逐之立孝
侯之子郄是為鄂侯
魯惠公卒長庶子息(一作名息姑)攝國行君事是為隠公
晉無雲而雷(竹書)
周魯晉衞鄭齊秦宋楚陳蔡曹燕邾
魯隠公及邾莊公盟于姑蔑(邾莊公即邾子克字儀父)鄭叔段作
亂奔共莊公遷其母武姜于城潁魯晉齊宋陳蔡鄭
衞曹楚秦燕凡十二國春秋始此
鄭莊公復迎其母武姜以歸鄭人伐衞
春二月乙巳日有食之(竹書作春秋乙巳己巳)三月庚戌天王
崩(竹書王崩皆作王陟)太子洩父蚤死立其子林是為桓王(平王孫也)
鄭侵周取禾宋穆公卒使子馮出居鄭立兄子與
夷是為殤公
衞州吁收聚亡人以襲殺桓公而自立與宋陳蔡伐鄭
石碏與陳共謀使右宰醜進食因殺州吁于濮而迎桓
公弟晉于邢而立之是為宣公曲沃莊伯伐翼公子
萬救之荀叔軫追至于家谷翼侯焚曲沃之禾而還(竹書)
翼侯伐曲沃大捷武公請成于翼至相而還(竹書侯以鄂)
(為翼侯與史記不同)
魯隠公觀魚於棠曲沃莊伯伐翼王使尹氏武氏助
之鄂侯奔随晉鄂侯卒(左氏鄂侯未卒次年復掃立)曲沃叛王王
命虢公伐曲沃而立哀侯子翼(哀侯鄂侯之子名光)秦太子卒
(賜諡為竫公)立其長子為太子(文公孫也)衞及宋陳伐鄭至東
門而還鄭復伐宋
鄭莊公始朝王王不禮(怒其取禾也)冬京師饑
周魯晉曲沃衛鄭齊秦宋楚陳蔡曹燕邾
曲沃莊伯卒子稱代(是為武公)尚一軍(竹書)秦文公卒孫
立是為寧(一作靈)公秦葬文公于西山滕侯卒(滕始見其)
(後或稱子)
鄭以祊與魯易許田蔡宣公考父卒(公一作侯)子桓侯封
人立芮人乘京(竹書)荀人董人皆叛曲沃(竹書)
秦寧公徙居平陽遣兵伐蕩社(蕩音湯一作杜西戎之君號曰亳王蓋成湯之)
(胤其邑曰蕩社)
秦與亳戰亳王奔戎遂滅蕩社諸侯伐宋宋與衞
人伐鄭
魯弑其君隠公弟允(一作軌)立是為桓公滕侯薛侯朝
于魯(薛始見其後或稱伯)鄭莊公伐許許莊公奔衞(許始見)
鄭以璧如魯易許田燕穆侯卒子宣侯立宋華督
殺其大夫孔父
宋華督弑其君殤公迎穆公子馮于鄭而立之是為莊
公(年表即于此年紀元)曲沃武公虜晉哀侯晉人立哀侯子小
子為君是為小子侯(竹書載入次年)
魯迎夫人于齊(即文姜)芮伯萬出奔魏(萬之母逐萬竹書)
王師秦師圍魏取芮伯萬而東之(竹書)
王率陳蔡衞虢伐鄭鄭射王中臂陳桓公卒蔡人為
其弟佗殺五父及桓公太子免而立佗(佗母蔡女故)是為厲
公(與左傳稍異)戎人逆芮伯萬于郊(竹書)晉曲沃滅荀以
其地賜大夫原氏黯是為荀叔(竹書)
北戎伐齊鄭使太子忽救齊楚伐随俾請王之號于
王王不許曲沃武公誘召晉小子侯殺之(竹書載入上年)王
命虢仲伐曲沃晉立哀侯弟緡為晉侯(一載次年)
陳厲公生子完(字敬仲後為田齊)
秦伐蕩氏取之楚復伐随與之盟楚始稱王秦寧
公卒葬西山子出公立(三父廢世子而立之)杞武公卒(立四十七年)
子靖公立
周魯晉&KR0034;衞鄭齊秦宋楚陳蔡曹燕邾杞
曹桓公卒子莊公夕姑立(年表作射姑)
衞宣公殺其太子伋及公子壽鄭莊公卒子昭公忽
立祭仲以宋要立其弟突是為厲公忽出奔衞
陳厲公淫于蔡蔡人殺之立桓公子躍是為利公(與左傳異)
利公五月卒仲弟林立是為莊公衞宣公卒子惠公朔
立
齊僖公同母弟夷仲年死其子曰公孫無知僖公愛之
令其秩服奉養比太子
諸侯伐鄭(報宋故)秦三父殺出公復立其兄故太子是
為武公燕宣侯卒子桓公立(世家桓公作桓侯)徙臨易(見史記注)
齊僖公卒太子諸兒立是為襄公
三月乙未桓王崩子莊王佗立秦武公伐彭戱氏至
于華山下居平陽封宫齊襄公貶其弟無知秩服(無知)
(怨)鄭祭仲復迎立昭公忽突出居櫟(邊邑)諸侯伐鄭弗
克而去衞惠公出奔齊立公子黔牟(左傳載次年)
王生子頽諸侯會于曹謀伐鄭入厲公鄭祭仲取
昭公母(鄧女)曲沃尚一軍異于晉(竹書)
蔡桓侯卒(無子)弟哀侯獻舞立鄭高渠彌弑其君昭公
立昭公弟子亹秦夷三父族(討其殺出公之罪也)
魯桓公以夫人如齊齊襄公使公子彭生殺桓公于車
上夫人因留齊不敢歸子莊公同立齊殺鄭君子亹
及高渠彌鄭人立其弟子嬰(子嬰左作子儀)
周公黑肩欲殺王立王子克辛伯告王王殺黑肩王子
克奔燕(南燕上左傳載年)陳莊公卒少弟杵臼立是為宣公
宋莊公卒子湣公捷立
燕桓侯卒子莊公立五月葬桓王(竹書)
齊伐紀紀遷去其邑楚武王伐隨卒于軍子文王熊
貲立始都于郢王召隨侯責其尊楚
齊會諸侯伐衞納惠公(左傳載入衞在次年)
楚伐申還伐鄧秦伐邽冀戎初縣之衞惠公復入
于衞黔牟奔周(年表載次年)
星隕如雨與雨偕秦初縣杜鄭滅小虢(小虢文王母弟虢叔所封)
(是曰西虢)
齊無知弑其君襄公而自立公子小白奔莒公子糾奔
魯與管仲召忽俱
齊人殺無知公子小白入立是為桓公齊使魯殺公
子糾生致管仲召忽死之
齊伐魯(為子糾故)魯敗之楚伐蔡虜蔡哀侯以歸釋之(留于)
(楚)自是江漢之國皆服于楚齊相管仲齊伐郯滅
之郯子奔莒(初桓公亡時過郯郯無禮故伐之)
宋大水湣公自責魯使臧文仲往弔
莊王崩子釐王胡齊立(春秋未載)宋南宫萬弑其君湣公
及大夫仇牧因殺太宰華督更立公子游為君諸公子
奔蕭冬蕭及宋諸公子共擊新君游而立湣公弟禦
說是為桓公南宫萬奔陳宋人賂陳陳以革搏之歸宋
宋人醢之
齊伐魯敗之魯莊公請獻遂邑以平桓公與魯會柯而
盟魯曹沬劫桓公反所侵地杞靖公卒子共公立
齊桓公會諸侯于北杏以平宋亂(竹書)
鄭故君厲公使人殺子嬰復入立
周魯晉衞鄭齊秦宋楚陳蔡曹燕邾杞
齊桓公始覇會諸侯于鄄曲沃武公伐晉侯緡滅之
以寳器獻周周釐王命武公以一軍為晉侯(武公已立三十八年)
(不更元)諸侯伐宋至郊而去
楚伐鄧滅之諸侯伐鄭(竹書晉猶不與齊桓公之盟)秦武公卒
葬雍初以人從死立其弟德公邾子克卒(即儀父)邾子
瑣立
釐王崩子惠王閬立(春秋未載)秦初徙居雍城大鄭宫以
犧三百牢祠鄜畤梁伯芮伯朝于秦晉武公卒子
獻公詭諸立楚文王卒子熊囏立是為杜敖(囏一作□杜一)
(作堵惠文王卒左載王二年)
惠王取陳女為后秦初伏以狗禦蠱(年表作初作伏祠社磔狗邑四)
(門)晉獻公朝周(竹書)秦德公卒(三十五歲)長子宣公立(德公)
(三子長宣公中成公少穆公)王如成周周陽白兔舞于市(竹書)
燕宋衞伐王王出奔温立子頽(惠王弟惠譙周曰春秋傳燕逐王者乃南燕)
(姞姓也史以為北燕失之)宋桓公取衞女(文公女弟)蔡哀侯死于楚
(留九歲)蔡人立其子肹是為繆侯王子頽亂王居于鄭
鄭人入王府多取玉玉化為蜮射人(竹書)
鄭執燕仲父(為伐王故)鄭厲公發兵擊周王子頽弗勝乃
以王居于櫟
鄭虢復誅王子頽入惠王把共公卒子德公立(一作惠公)
秋鄭厲公卒子文公踕立(踕一作捷)七月魯文姜卒(莊公)
(之母也)
秦作密畤秦與晉戰河陽(陽一作曲)勝之陳厲公子完
奔齊齊桓公欲以為卿完讓乃以為工正(田成子常之祖也)
晉獻公伐驪戎得驪姬楚熊惲(杜敖之弟)與隨襲殺杜敖
而代立是為成王
王太子母早死惠后生叔𢃄晉患桓莊之族偪去富
子(二族之富強者)楚脩好于諸侯使人獻王王賜之胙曹
莊公卒子釐公夷立(夷一作赤)
晉盡殺其羣公子衞惠公卒子懿公赤立
晉使士蔿城絳自翼徙都之(以隄防故晉之遺孽)
晉伐虢(責其納羣公子也)王賜齊桓公為伯
邾子瑣卒文公籧篨立
晉獻公使太子申生居曲沃公子重耳居蒲城夷吾居
屈
山戎侵燕秦宣公卒(子九人莫立)立其弟成公
山戎伐燕齊救之遂伐山戎次于孤竹(燕君送齊桓公出境桓公因割)
(燕君所至地予燕使燕共貢天子如成周時職復修召公之法)梁伯芮伯朝于秦
魯莊公同卒季友立子班為君慶父弑之立公子開始
八歲是為閔公(閔同湣)季友奔陳曹釐公卒子昭公班
立
晉獻公滅霍狄伐衞殺懿公(竹書載入次年)衞人立黔牟之
弟申為君是為戴公晉獻公作二軍滅耿以賜大夫
趙夙滅魏以賜大夫畢萬(史載此于惠王十八年竹書)
魯慶父復弑閔公季友自陳奉公子申立之是為釐公
(釐同僖)使人殺慶父晉獻公使太子申生伐東山衞
戴公卒立其弟燬為君是為文公秦成公卒(子七人莫立)
立其弟繆公(名任好)
齊桓公殺其女弟哀姜(哀姜魯莊公夫人淫于慶父故殺之)秦繆公自
將伐茅津勝之(茅津戎號)
衞文公有狄亂告急于齊齊率諸侯城楚丘而立衞君
晉假道于虞以伐虢燕莊公卒子襄公立晉獻
公會虞師伐虢滅下陽虢公醜奔衞公命瑕父吕甥邑
于國都(竹書)
齊桓公率諸侯伐蔡蔡潰虜蔡侯遂伐楚次召陵盟而
還諸侯為蔡謝齊齊歸蔡侯晉太子申生自縊于新
城(以驪姬讒故)晉公子重耳奔蒲夷吾奔屈秦繆公迎
婦于晉(太子申生姊也)
晉公子重耳奔狄晉滅虢還師滅虞秦繆公自將
伐晉戰于河曲杞德公卒(一作惠公)子成公立(一無成公)
晉公子夷吾奔梁楚伐許許君肉袒謝乃釋之
曹昭公卒子共公襄立閏月惠王崩太子鄭惡叔帶
之難未得立而告于齊
齊桓公會諸侯于洮以定王室立王太子鄭是為襄王
晉伐翟春正月狄人伐晉(竹書)
宋桓公卒太子兹甫立是為襄公(太子讓其庶兄目夷為嗣桓公弗許)以
其庶兄目夷為相(未葬而會齊桓公于葵丘)齊桓公會諸侯于葵
丘襄王使宰孔賜桓公文武胙秋復會諸侯于葵丘
晉獻公卒使荀息立奚齊里克殺之荀息復立卓子里
克復殺之荀息死之里克使迎公子夷吾于梁立之是
為惠公齊桓公率魯討晉亂至高梁而還
晉惠公殺里克齊桓公率許男伐北戎(許男僖公)晉改
葬共世子(申生)
王子叔帶召戎伐周秦晉來救楚伐黃(世家在前年)鄭
文公生公子蘭(妾夢天與之蘭而生)雨金于晉(竹書)
襄王以戎難故欲誅叔𢃄叔帶奔齊齊使管仲平戎于
周陳宣公卒子欵立是為穆公
齊使仲孫請王為叔𢃄謝王怒弗聽晉饑請粟于秦
秦與之
秦饑請粟于晉晉倍之楚滅英蔡繆侯卒子莊侯
甲午立
齊管仲卒隰朋亦卒秦伯涉河伐晉(竹書)秦晉戰于
韓原秦獲晉侯(惠公)以歸十一月秦歸晉侯
宋隕星如雨與雨偕下六鶂退蜚風疾也秦置河東
官司戎伐周周告急于齊齊令諸侯各發卒戍周
晉公子重耳以管仲死去翟之齊齊桓公妻之
齊桓公卒易牙與䜿刁因内寵殺羣吏而立公子無詭
為君(左氏無詭作無虧)太子昭奔宋(昭孝公也)
宋襄公率師送齊太子昭入立是為孝公齊人殺無詭
秦滅梁滅芮
鄭伐滑王使人請滑鄭人囚之宋襄公為鹿上之盟
以求諸侯于楚秋會于盂楚執宋襄公已復歸之
襄王召叔帶復歸于周(本紀在襄王十二年)晉太子圉質秦亡
歸鄭文公朝于楚宋伐鄭楚敗宋師于泓
王以翟師伐鄭以翟女為后齊伐宋(以其不同盟也)宋襄
公卒(傷于泓也)子成公王臣立晉惠公卒子圉立是為懷
公把成公卒弟桓公姑容立晉公子重耳去齊過
曹過衞過鄭皆不禮遂至楚秦穆公帥師送公子重
耳圍令狐桑泉臼衰皆降秦師狐尾晉先軫禦秦至于
廬柳秦穆公使公子縶來與師言次于郇盟于軍公子
重耳涉自河曲(竹書)
秦繆公率師入晉公子重耳于晉立之是為文公使人
殺懷公于高梁鄭入滑王與翟人伐鄭弗克王
絀翟后(后通于叔帶故)翟人來侵殺譚伯富辰死之王出奔汜
(汜鄭邑)叔帶立為王晉以魏武為魏大夫趙衰為原大
夫
王使人告難于秦晉秦軍河上晉文公納王誅叔帶
衞文公卒子成公鄭立晉城荀(竹書)
宋倍楚盟而親晉(以有德于文公也)楚滅䕫楚伐齊取榖
(置齊桓公子雍)
齊孝公卒弟潘因衛公子開方殺孝公子而自立是為
昭公(桓公子也)楚成王使子玉伐宋宋告急于晉晉文
公伐曹衞以救宋
晉文公伐衞取五鹿(晉假道于衞救宋成公不許更從南河渡徵師于衞成公又不肯大)
(夫元喧攻成公)衞成公奔陳晉伐曹虜曹共公分曹衞地以
予宋晉敗楚子玉于城濮(詳左傳)晉文公朝王于河
陽踐土諸侯畢會王錫晉侯命稱伯衞成公復入
于衞(晉以其會朝復之)元喧出奔晉(元喧初立叔武衞侯殺之故元喧出奔)陳
穆公卒子共公朔立晉復執衞成公于京師元喧自
晉歸立公子瑕晉歸曹共公(或說晉文公曰昔齊桓會諸侯復同姓今君囚)
(曹君滅同姓何以令于諸侯公說許之)
晉以衞與宋
秦晉圍鄭既而罷之衞成公復入于衞(周請于晉釋之)殺元
喧衞君瑕出奔(與左稍别)鄭立子蘭為太子
齊師逐鄭太子齒奔城張南鄭(竹書)
鄭文公卒子穆公蘭立晉文公卒子襄公驩立秦
師襲鄭(鄭司城繒賀以鄭情賣之秦兵故來)
晉襄公敗秦師于殽虜其三帥魯僖公卒子文公興
立
晉歸秦三帥戎王使由余于秦晉伐衞衞亦伐晉
楚太子商臣弑其父成王而代立(詳左傳)是為穆王
秦使孟明視等伐晉戰于彭衙不利引歸
楚以潘崇為太師掌國事(以其太子宫與之)秦伐晉取汪(鄭世)
(家云鄭發兵從晉伐秦敗秦兵于汪與年表異)
秦復使孟明視等伐晉渡河焚舟大敗晉人取王官及
鄗(以報殽之役)晉人皆城守不敢出秦封殽尸作秦誓以
悔過魯文公朝于晉
衞成公朝于晉晉伐秦圍邧取新城楚滅江秦
伐西戎破國十二王使召公過賜秦伯金鼓(命為西方諸侯伯)
晉趙成子(衰)欒貞子(枝)臼季(胥臣)子犯(狐偃)霍伯(先且居)皆卒
趙盾代趙衰執政楚滅六蓼洛絶于泂(竹書)
秦繆公卒葬于雍殉死者百七十七人(秦良臣子輿氏奄息仲行鍼虎)
(三人亦在其中秦人哀之為作黃鳥之詩)太子罃立是為康公(繆公子四十人)晉
襄公卒太子夷臯立是為靈公(趙盾欲立公子雍恐誅遂立太子)晉
隨會奔秦秋齊宋衞鄭曹許之君皆會晉趙盾盟于
扈(以靈公初立故)
宋成公卒(年表云公孫固殺成公)弟禦殺太子及大司馬公孫固
而自立宋人共殺禦而立成公少子杵臼是為昭公(年表)
(云襄公之子按左傳無弟禦自立事)
襄王崩子頃王王臣立王使衞求金于魯以葬
楚伐鄭(以其服晉陳世家作伐)曹共公卒子文公壽立燕襄
公卒子桓公立(譙周云襄伯生宣伯無桓公)
晉伐秦取少梁秦亦取晉北徵(北徵世家作殽)
魯敗長翟于鹹宋敗長翟緣斯于長丘(魯世家云宋武公之世)
秦伐晉取羈馬晉使趙盾趙穿郤缺擊秦河曲秦師遁
(本紀作秦大敗晉軍)
晉隨會自秦歸晉陳共公卒子靈公平國立邾文
公卒子定公貜且立楚穆王卒子莊王侣立
彗星入北斗(周史曰十年齊君晉君死)齊昭公卒子舍立昭公弟
商人弑之而自立是為懿公頃王崩子匡王班立公
卿爭政故不赴晉趙盾帥師平王室
六月辛丑日蝕齊伐魯蔡莊侯卒子文侯申立
楚以伍舉蘇從為政楚滅庸宋襄夫人使衞伯攻
殺昭公立昭公弟鮑革(年表無革字)為君是為文公
齊伐魯晉率諸侯伐宋(責以弑君)聞文公定立乃還
魯文公卒襄仲殺太子惡及視而立子俀(一作倭)是為宣
公齊邴歜父閻職弑其君懿公齊人迎公子元于衞
而立之是為惠公(桓公子也其母衛女曰少衛姬避齊亂故在衞)秦康公卒
子共公立(名和一作猳一作稻)
楚與鄭伐宋獲五百乘又伐陳(以服晉故)晉使趙盾伐鄭
鄭伐宋獲華元長翟侵齊王子城父攻殺之(城一作成齊大)
(夫)埋之于北門(穀梁傳曰身横九畆斷其首而載之眉見于軾)晉趙盾弑其
君靈公使趙穿迎公子黑臋于周而立之是為成公(成公)
(襄公之弟文公少子其母周女也)匡王崩弟瑜立是為定王
晉成公賜趙氏為公族晉使趙穿伐鄭(鄭倍晉故)楚莊
王伐陸渾之戎次洛使人問九鼎王孫滿辭却之宋
圍曹鄭穆公卒子靈公夷立宋華元亡歸宋
鄭子公子家弑其君靈公而立公子堅(靈公庶弟)是為襄公
以穆公子皆為大夫(是為七穆)楚若敖氏反莊王伐之滅
其族
鄭復倍楚親晉楚莊王伐鄭陳及楚平晉使中行桓子
(荀林父也)救鄭伐陳秦共公卒子桓公榮立老𥅆生
黃河徙燕桓公卒宣公立
晉伐秦(竹書晉與狄伐秦)虜秦將赤(年表作獲諜左傳云殺之絳市六日而蘇)楚
滅舒蓼七月日蝕楚伐陳(陳復從晉故)(是年吳越始見于傳)
晉與楚争彊會諸侯于扈使荀林父伐陳(陳畏楚不會故)因救
鄭與楚戰敗之晉成公卒于扈子景公據立(一作孺)
衞成公卒(世本成公徙濮陽)子穆公遫立楚伐鄭晉救之敗
楚
四月日食齊惠公卒子頃公無野立崔杼奔衞(崔杼初有)
(寵于惠公公卒高國畏其偪也逐之)陳大夫夏徵舒弑其君靈公晉
與楚伐鄭鄭子家卒國人逐其族(以弑靈公故)齊高國
奔衞(年表于齊云公卒崔杼有寵高國奔衞于衞又云齊高國來奔按左傳是年崔杼奔衞無高國奔衛)
(之事且是冬國武子報聘于魯則國氏未嘗奔衞也)
晉與鄭盟于鄢陵(左傳作辰陵)楚莊王伐陳誅夏徵舒立
靈公子午是為成公晉趙盾卒(諡為宣孟)子朔立
楚莊王圍鄭鄭伯降楚晉使荀林父等帥師救之大敗
于邲虜知罃晉景公赦林父弗誅晉司寇屠岸賈請
誅趙氏之弑靈公者遂殺趙朔趙同趙括趙嬰齊等滅
其族
晉先縠奔翟(縠先軫之子以軍敗恐誅故奔)與翟謀伐晉晉覺乃族縠
晉伐鄭(為助楚故)宋殺楚使者(申舟)楚王圍宋曹文公卒
子宣公廬立(世家廬作彊)
楚圍宋急宋使告于晉晉使解揚于宋宋華元求成
于楚楚釋宋圍楚莊王始覇秦伐晉晉魏顆敗秦
師于輔氏魯初稅畆
晉使士會為政(盗奔于秦)周宣王宫榭火
晉使郤克如齊(齊頃公母從樓上觀而笑之以克僂故也)克歸謀伐齊蔡
文侯卒子景侯固立(世家固作同)六月日蝕晉范武子
(即士會)請老以郤克為政
晉伐齊齊以公子彊質于晉晉兵去楚莊王卒子共
王審立魯宣公卒子成公黑肱立逐東門氏奔齊
齊頃公伐魯取隆(隆左作龍)齊伐魯衞魯衞大夫如晉請
師皆因郤克晉使郤克以車八百乘為中軍將以救魯
衞伐齊敗齊師于鞌虜逢丑父(丑父後亡歸齊)令反魯衞之侵
地宋文公卒子共公瑕立(瑕一作固)始厚葬衞穆公卒
子定公臧立楚申公巫臣奔晉(竊夏姬以逃)晉以為邢大
夫楚伐衞
晉率諸侯伐鄭晉知罃自楚歸晉初置六卿賞鞌
之功齊頃公朝于晉
鄭襄公卒子悼公㵒立魯成公如晉(晉景公不敬魯魯欲背晉合于)
(楚或諫乃止)晉欒書伐鄭取汜(一作范)楚使子反救鄭燕
宣公卒昭公立
晉梁山崩(以問伯宗伯宗以為不足&KR0988;也)定王崩子簡王夷立楚
伐鄭鄭悼公來訟(許公惡鄭于楚悼公使弟睔于楚自訟訟不直楚囚睔于是鄭悼公與晉)
(平遂親睔私于楚子反子反言歸睔于鄭許公世家作鄦公)鄭復與晉平吳子
去齊卒子乘立是為壽夢(自泰伯至壽夢凡十九世)
周魯晉衞鄭齊秦宋楚陳蔡曹燕吳邾把
鄭悼公卒立其弟睔是為成公楚伐鄭晉使欒書救
鄭楚師還晉侵蔡吳壽夢始稱王吳伐楚冬
吳壽夢朝于周
楚伐鄭楚子反族巫臣之家巫臣怨楚令其子通于
吳為吳行人與晉謀伐楚
晉景公有疾復趙庶子武田邑晉伐蔡
鄭與楚盟齊頃公卒子靈公環立鄭成公如晉晉
執之(以其貳干楚)使欒書伐鄭楚子重侵陳以救鄭秦
伐晉冬楚與晉成
晉景公病立其太子壽曼(左傳作州蒲)以伐鄭鄭賂晉晉釋
鄭成公歸晉景公卒壽曼立是為厲公魯成公如
晉送葬(諱之)
宋華元善楚將子重又善晉將欒書兩盟晉楚晉與
秦桓公夾河而盟秦歸倍盟與翟謀伐晉晉程嬰攻
屠岸賈于公宫滅其族(一載上年)
晉楚會盟于宋西門之外(華元合晉楚之成書前編曰晉楚之盟春秋不史年表)
(亦不見今存之以備參考)
晉使吕相讓秦因會諸侯伐秦至于涇敗秦于麻隧虜
其將成差曹宣公卒于師弟成公負芻立(殺世子而自立)
衞定公卒子獻公衎立秦桓公卒子景公立
晉會諸侯伐曹執曹成公以歸立子臧子臧逃奔宋
宋共公卒司馬唐山攻殺太子肥欲殺華元華元奔晉
魚石止之至河乃還誅唐山(左傳唐山作子山即蕩澤)乃立共公少
子成是為平公晉殺伯宗(伯宗好直諫三郤䜛殺之)許遷于葉
(畏鄭故)魯始與吳通會壽夢于鍾離
鄭倍晉與楚盟晉厲公自將伐鄭楚救鄭晉敗楚于鄢
陵射中共王目楚將子反醉不能戰王殺子反晉釋
曹成公歸使子臧復反子臧不仕魯宣伯告晉誅季
文子晉人弗許
邾定公卒宣公牼立燕昭公卒武公立
楚與鄭伐宋拔彭城(為魚石故)以封魚石晉厲公殺其大
夫三郤(郤錡郤犨郤至左傳載上年)魯成公卒子襄公午立(是時襄公)
(三歲)十二月壬午晉欒書中行偃囚其君厲公(左傳載上年)
尋弑之使人迎公子周于京師而立之是為悼公(襄公孫)
楚共王會宋平公于湖陽(竹書)
晉率諸侯圍宋彭城晉誅魚石歸宋彭城晉悼公
伐鄭兵于洧上鄭城守晉亦去丘楚侵宋救鄭取犬丘
(宋地)晉伐齊(以齊不救鄭也)齊令公子光質于晉簡王崩子
靈王泄心立(靈王生而有髭)
鄭成公卒子釐公惲立(釐一作僖頑釐公一名髠)晉帥諸侯伐
鄭城虎牢晉敗鄭師遂至陳
楚共王使子重伐吳至衡山吳敗之楚子重卒齊伐
吳(未見左傳)晉悼公會諸侯于雞澤(悼公弟揚干亂行魏絳戮其僕)吳子
不至陳倍楚盟楚使公子何忌侵陳
楚伐陳(即上年何忌之師)陳成公卒子哀公弱立楚以陳喪罷
兵去晉使魏絳和戎戎朝于晉魯襄公如晉(時公七歲)
楚伐陳魯季文子卒晉率諸侯會吳于戚
把桓公卒(立七十年史作十七誤)子孝公匄立
楚子囊圍陳為哀公亡歸故復釋之鄭子駟弑其君
釐公使賊夜殺之詐以病卒赴諸侯立釐公子嘉(年表作喜)
是為簡公時年五歲
魯襄公如晉鄭侵蔡楚伐鄭
秦伐晉楚為秦援師于武城晉率齊魯宋衞曹蔡伐
鄭會河上與鄭盟晉悼公冠魯襄公于衞季武子從
行相禮楚伐鄭鄭復與楚盟
齊立子光為太子高厚傅之令會諸侯盟于鍾離鄭
伐宋衞救之楚鄭侵魯西鄙晉率諸侯伐鄭鄭
殺子駟楚使子囊救鄭王叔奔晉晉韓厥卒子
起代是為宣子徙居州鄭子孔作亂子産攻之(此見年表)
(左傳未載)晉荀罃伐秦
魯三桓分為三軍各將一軍楚與鄭伐宋晉率諸侯
伐鄭冬秦使庶長鮑救鄭敗晉兵于櫟(晉易秦不設備故)
吳子壽夢卒長子諸樊立魯襄公如晉
楚共王卒子康王招立(年表載共王太子出奔吳未詳)秋吳伐楚楚
敗之
二月日蝕晉率諸侯伐秦大敗秦軍度涇至棫林而
還衞孫林父攻其君獻公公奔齊衞人立定公弟秋
為君(年表秋作狄)是為殤公楚伐吳
齊伐魯八月日蝕晉悼公卒子平公彪立
齊伐魯地震晉伐楚敗之于湛坂齊復伐魯北鄙
宋伐陳衞伐曹齊伐魯北鄙曹伐衞(左傳未載)邾
宣公卒子悼公華立
晉使中行獻子會魯宋衞鄭伐齊齊師敗靈公走入臨
淄晉兵圍臨淄臨淄城守不敢出晉焚郭中而去曹
成公卒于師子武公滕立楚伐鄭燕武公卒文公立
齊靈公卒太子光即位是為莊公(初靈公取魯女生子光以為太子戎姬嬖)
(公又立其子牙為太子而廢太子光使高厚傅牙靈公卒崔杼迎故太子光而立之是為莊公莊公殺戎姬執)
(太子牙于勾竇之丘殺之又殺高厚)晉聞齊亂率諸侯伐齊至高唐
鄭簡公誅大夫子孔以子産為卿
晉會十二國之君盟于澶淵十月日蝕
魯襄公朝晉九月日蝕十月又日蝕晉殺羊舌虎
晉大夫欒逞(逞左傳作盈)奔齊齊莊公厚客待之(晏嬰田文子諫公弗)
(聽)晉盟諸侯于沙隨(一作商任)以錮欒氏十一月庚子
孔子生于魯(孔子及諸賢生卒年俱照甲子會紀)
把孝公卒弟文公益姑立(益姑一作姑容)齊伐衞齊莊公
使欒逞間入晉曲沃為内應以兵隨之上大行入孟門
欒逞為晉所殺齊兵還取朝歌魯侯如晉與晉侯盟
已而背之(左傳未載)齊莊公襲莒(把梁死之)
魯侵齊齊畏晉通楚(晏子謀也)七月日蝕八月又日蝕
楚率陳蔡伐鄭救齊燕文公卒懿公立
莒子朝齊齊伐魯以報孝伯之師齊崔杼弑其君
莊公立莊公異母弟杵臼是為景公(景公母魯叔孫宣伯女也)景公
立以崔杼為右相慶封為左相晉伐齊至高唐以報
朝歌之役鄭伐陳入之秦景公如晉與平公盟已
而背之(左傳在下年)吳諸樊伐楚廹于巢門楚射傷之諸
樊卒(諸樊一名遏)弟餘祭立
齊景公如晉請歸衞獻公齊晉殺衞殤公復内獻公
(左傳衞寗喜弑殤公復入獻公晉人執寗喜及獻公齊侯鄭伯為之請十二月衞人歸衞姬于晉乃釋獻公明)
(年獻公復殺寗喜)楚率陳蔡伐鄭
晉以趙武為正卿與韓起魏綘同執國命會諸侯之大
夫于宋(從宋向戌之請且弭兵也)齊慶封盡滅崔杼之家崔杼自
殺慶封專國十一月日蝕
齊田鮑高欒四氏共謀攻慶封慶封奔魯齊人徙葬莊
公僇崔杼尸于市以說衆齊慶封復奔吳吳予慶封朱
方之縣以為奉邑以女妻之富于在齊靈王崩太子晉
早卒次子貴立是為景王楚康王卒子員立(員一作麋)是為
郟敖魯襄公如楚葬康王燕懿公卒子惠公欵立(一作簡公)
衞獻公卒子襄公惡立吳守門閽弑餘祭(年表于餘祭四年載)
(此一句與左傳同而四年之後仍引至十七年明年始書吳餘昧元年不知何以既弑而仍稱其年也世家不)
(載閽弑之事至十七年始云王餘祭卒弟餘昧立與年表同則四年所載為誤也)吳使公子
季札聘魯觀周樂又至齊(與晏嬰歡)又至鄭至衞至晉(曰晉政歸)
(韓趙魏矣)齊高止奔于燕
蔡世子般弑其君景侯而自立(景侯為太子般娶婦于楚而景侯通焉太子弑之自立)
是為靈侯鄭諸公子争寵相殺子産止之鄭以子産為政
六月魯襄公卒九月太子野卒魯人立齊歸之子稠為
君是為昭公(年十九猶有童心)季武子專政楚以其季父公
子圍為令尹魯仲由生
秦后子奔晉(后子景公弟)車千乘邾悼公卒莊公穿立
鄭使子産問疾于晉楚公子圍弑其君郟敖而自立
(殺其子幕及平)是為靈王
齊田無宇送女于晉魯昭公如晉至河晉謝還之
蔡漆雕開生
齊使晏嬰如晉夏鄭簡公朝晉燕惠公多寵姬欲
去諸大夫而立寵姬宋(年表公欲殺公卿立幸臣然則宋即幸臣名而云寵姬宋者或)
(姬之父兄)大夫共誅姬宋惠公懼奔齊悼公攝國(左傳燕簡公事與此)
(相似)冬鄭簡公又朝楚(畏楚靈王之強)子産從
楚靈王會十二國諸侯于申(魯衞曹邾辭不會鄭君疾使子産往會之)以伐
吳朱方誅齊慶封冬吳伐楚取三邑而去(年表作取五城)
魯有若生
秦景公卒子哀公立后子自晉復歸秦楚率諸侯伐
吳至雩婁
正月把文公卒弟平公鬱立(鬱一作郁釐)楚復伐吳次于
乾谿楚師敗走齊高偃如晉請共伐燕晉平公許之
齊景公如晉請伐燕入其君魯閔損生
齊晉伐燕入惠公(左傳作簡公)惠公至燕而卒燕人立悼公
楚靈王為章華之宫四月日蝕衞襄公卒(夫人姜氏)
(無子以賤妾之子元為子)子靈公元立魯季武子卒
陳哀公疾其弟司徒招殺世子偃師而立公子留哀公
縊留奔鄭魯昭公如楚楚留之賀章華臺(賜昭公寳器已而悔)
(復詐取之)楚令内亡人實章華臺楚滅陳
楚使公子棄疾將兵奉陳哀公孫吳以定陳(吳即陳惠公年表于)
(滅陳之侯仍以惠公紀元然惠公實未立也立在景王十六年)
春有星出于婺女四月日蝕(此見年表春秋未載)十月晉平
公卒子昭公夷立宋平公卒子元公佐立魯以孔
子為委吏孔子生伯魚
吳王餘祭卒弟餘昧立(說見景王元年)(餘一作夷)楚召蔡靈侯
醉而殺之(楚以靈侯弑父誘之于申伏甲飲之醉而殺之刑其士卒七十人)使公子棄
疾定蔡因為蔡公河水赤于龍門三里(竹書)
鄭簡公卒子定公寧立齊景公復如晉見昭公衞
靈公朝于晉秋鄭定公朝于晉魯昭公朝晉至河
晉謝還之楚靈王伐徐以恐吳(年表徐作舒)次于乾谿(民罷)
(于役怨王)
楚公子棄疾自蔡入立(改名熊居)是為平王楚靈王自殺
楚復陳蔡立陳故悼太子之子吳是為惠公復求蔡景
侯少子廬立之是為平侯(平侯徙下蔡)楚歸鄭所侵地
燕悼公卒共公立吳滅楚州來
曹武公卒子平公須立(須一作頃)
吳王餘昧卒(春秋餘昧作夷末)子僚立(季札讓不立故國人立僚)六月日
蝕王太子聖卒(景王子壽左傳聖作)王后崩(太子之母)楚平
王為太子建娶婦于秦婦至自娶之
晉昭公卒子頃公去(一作棄)疾立(六卿強公室卑)魯昭公如晉
晉留之葬魯恥之(左傳無此)冬十二月桃杏花(竹書)鄭火
(鄭人欲禳子産弗許)
正月朔日食(春秋六月日食)彗星見辰吳公子光伐楚敗
而亡王舟光懼襲楚復得王舟而還
周鑄大錢曹平公卒子悼公午立宋衞陳鄭火
燕共公卒平公立
地震楚使其太子建出守城父
齊景公獵魯郊因入魯與晏嬰問魯禮楚平王欲殺
太子建太子建奔宋遂殺其傅伍奢奢之子伍員奔吳
(吳公子光客之)宋元公無信詐殺諸公子大夫華氏向氏作
亂蔡平侯卒靈侯般之孫東國殺平侯子而自立是
為悼侯(悼侯父曰隠太子友者靈侯之子平侯立而殺隠太子故平侯卒而隠太子子東國攻平侯子)
(而自立異與左傳)楚太子建復自宋奔鄭(因華氏亂也)鄭子産
卒太叔為政魯冉雍冉求商瞿生孔子自魯適周
(問禮于老𣆀訪樂于萇弘)
七月日蝕蔡悼侯東國(左傳作蔡侯朱)奔楚魯昭公如晉
至河晉謝之歸(晉有軍事故辭)齊高柴生魯巫馬期生
景王崩王室亂(景王愛子朝欲立之會崩不果朝景王之長庶子也)國人立長子
猛為王王子朝攻殺之是為悼王楚太子建與晉謀
襲鄭鄭殺建建子勝奔吳(年表載下年)晉人平王室亂攻
子朝立王子丐(猛同母弟)是為敬王十二月日蝕衞端
木賜生
蔡悼侯卒于楚弟昭侯申立吳使公子光伐楚敗楚
師因北伐陳取胡沈(二國名)而去又敗蔡師敬王出居
于澤(晉人入敬王子朝自立于王城故不得入而居澤澤春秋作狄泉)地震吳迎
楚故太子建母于居巢以歸楚城郢鄭定公如晉
(鄭與晉謀誅周亂臣入敬王)周老𥅆西入昆崙
燕平公如晉請内敬王(左傳未載)把平公卒子悼公成立
吳公子光伐楚拔居巢鍾離(以邊邑卑梁氏女争桑故)魯有鸜
鵒來巢(左傳載下年)
晉使趙鞅為政會諸侯之大夫于黃父以謀王室魯
昭公伐季氏三桓攻公公奔齊齊景公欲以千社封之
子家止之宋元公卒子景公頭曼立齊伐魯取鄆
以居昭公(年表載下年)孔子自魯適齊
楚平王卒子昭王珍立(將軍子常欲立子西子西不可乃立珍珍一作軫)晉
趙鞅率諸侯内敬王于王城子朝奔楚彗星見齊
分
吳因楚喪伐楚使公子蓋餘燭庸(蓋一作掩)圍楚之六灊公
子光使專諸刺王僚而自立是為闔廬(廬一作閭)楚殺費
無忌以說衆曹悼公朝于宋宋囚之曹立其弟野是
為聲公(年表聲作襄葬悼公死于宋歸)魯原憲生齊樊須生
魯昭公如晉求入晉弗聽處之乾侯吳以伍員為行
人與謀伐楚楚伯州犁之孫伯嚭亡奔吳吳以為行
人晉韓起與趙魏共分祁氏羊舌氏十縣晉六卿
誅公族分其邑各令其子為大夫(晉益弱六卿強)鄭定公卒
子獻公蠆立(定公立十六年世家作十三年)魯顔回生
魯昭公歸于鄆齊侯卑之復入晉次于乾侯秋龍見
于晉郊
晉頃公卒子定公午立吳公子掩餘燭庸亡奔楚楚
封之以扞吳吳伐楚拔舒殺吳亡將二公子魯澹
臺滅明生
吳伐楚取六與潛十二月日蝕陳陳亢生
吳伐越敗之晉率諸侯築城于周曹平公弟通弑
聲公代立是為隠公(左傳未載)魯昭公卒于乾侯孔子
自齊反魯
魯昭公之喪至自乾侯三桓廢世子共立昭公弟宋為
君是為定公楚使囊瓦伐吳吳迎而擊之大敗楚軍
于豫章取楚之居巢而還(左傳在下年)蔡昭侯朝楚楚留
之魯公西赤生
邾莊公卒子隠公乞立楚釋蔡昭侯歸(留楚三年得裘始釋歸詳)
(左傳)昭侯如晉請伐楚衞卜商生
陳惠公卒子懷公柳立曹聲公弟露弑隠公代立是
為靖公(春秋未載)周與晉會諸侯侵楚(衞與蔡争長衞侵之)五月
把悼公卒于會子隠公乞立七月隠公弟遂(遂一作過)弑隠
公自立是為釐公蔡為晉滅沈楚怒攻蔡蔡昭侯質
子于吳請共伐楚吳王闔廬與唐蔡伐楚入郢楚昭
王亡奔隨楚申包胥乞救于秦漢不見于天(竹書)
吳言偃生
王使人殺王子朝于楚三月日蝕越子允常伐吳
(因吳在楚也)魯季平子卒陽虎囚季桓子與盟釋之楚
申包胥率秦師救楚吳師敗歸楚昭王復入郢楚滅
唐燕平公卒簡公立魯曾參生
鄭滅許魯侵鄭吳使太子夫差伐楚取番楚恐而
去郢北徙都于鄀王子朝之徒復作亂敬王奔于晉
周魯晉衞鄭齊秦宋楚陳蔡曹燕吳越邾把
齊侵衞與衞盟齊伐魯取鄆為陽虎邑晉定公入
敬王于周(凡王室亂十七年始定)劉子迎立之楚令尹謀伐蔡
蔡昭侯懼陳顓孫師生
魯伐齊齊復伐魯陳懷公如吳吳留之因卒于吳
子湣公越立晉魯侵衞魯陽虎欲攻三桓三桓攻
陽虎虎奔陽關曹靖公卒子伯陽立魯宓不齊生
鄭獻公卒子聲公勝立(是時晉六卿強侵鄭鄭遂弱)魯陽虎奔齊
請齊伐魯鮑子諫止景公乃囚陽虎陽虎亡奔晉公
山弗狃召孔子孔子欲往不果秦哀公卒太子夷公
蚤死不得立立其子是為惠公魯閔損生
魯以孔子為司寇魯定公會齊景公于夾谷孔子相
禮齊歸魯侵地彗星見秦分齊晏嬰卒
魯仲由為季氏宰將墮三都叔孫氏墮郈公山弗狃以
費人襲魯弗克奔齊遂墮費孟氏不肯墮成衞伐曹
齊歸魯女樂季桓子受之孔子去魯晉范氏中行
氏作亂
孔子適衞衞靈公禄之如魯晉趙鞅殺邯鄲大夫午
十月晉范中行氏伐趙鞅鞅奔晉陽十一月晉伐
范中行氏二子奔朝歌趙鞅復入于絳越王允常卒
子句踐立(是為菼執)
吳伐越(聞允常卒也)越王句踐迎擊之檇李吳王闔廬傷指
而死子夫差立(吳怨越而不西伐楚)楚滅頓衞太子蒯瞶奔
宋(已而之晉趙氏)孔子自衞適陳畏于匡反衞吳王夫差
伐陳取三邑而去(見吳世家左傳不載)曹伯陽好獵使野人公
孫彊為司城以聽政
吳以伯嚭為太宰習戰射(將以報越)楚滅胡(以胡助吳倍楚)魯
定公卒子哀公蔣立鄭伐宋八月日蝕晉韓宣
子卒子貞子代徙居平陽孔子去衞過曹適宋及鄭
楚率諸侯圍蔡(以吳怨故)吳王夫差悉精兵以伐越敗之
夫椒(報檇李也)越王請平吳王許之盟而罷兵吳伐陳
齊衞伐晉(救范氏也)晉趙鞅圍范中行氏于朝歌中行文
子奔邯鄲晉青虹見(竹書)
衞靈公卒立太子蒯瞶之子輒是為出公晉趙鞅與陽
虎納衞太子蒯瞶衞不内蒯瞶遂居于戚晉范中行
氏告急于鄭鄭救之晉趙鞅伐鄭敗鄭軍于鐵齊輸
粟于晉范中行氏蔡遷于州來(州來近吳畏楚故遷)燕簡公
卒獻公立晉佛肸以中牟叛(召孔子孔子欲往不果行)
孔子過宋宋桓魋伐之孔子微服去至于陳魯地震
魯桓僖廟災魯季桓子卒子康子代周殺其大
夫萇弘洛絶于周(竹書)
孔子如蔡蔡人弑其君昭侯子成侯朔立齊田乞
救晉范氏晉趙鞅圍邯鄲拔之中行文子奔栢人
秦惠公卒子悼公立(左傳載上年)
晉趙鞅圍栢人敗之范(昭子)中行(文子)氏二子奔齊(趙竟有邯鄲栢)
(人范中行餘邑入于晉趙專晉權奉邑侔于諸侯)晉趙鞅伐衞(救范氏故)齊景
公卒立嬖姬子茶為太子子荼立(是為晏孺子)
吳伐陳陳告急于楚楚昭王率師救之吳師去昭王卒
于城父楚迎越女之子章立之是為惠王齊田乞立
公子陽生是為悼公殺孺子荼吳王夫差北伐齊(聞景)
(公死也)敗之(左傳未載)宋伐曹孔子自蔡如葉自楚反蔡
復至陳
宋侵鄭又侵衞晉侵衞吳王夫差伐齊至繒魯哀
公會之吳徵百牢于魯使子貢謝之曹伯陽背晉奸
宋宋景公伐之晉人不救(鄭救曹)
宋滅曹執曹伯陽及公孫彊以歸而殺之吳為邾伐
魯(邾一作騶)及萊門盟于城下而還齊伐魯取讙及闡(年表)
(云取三邑)既而歸之(以季姬故)把釐公卒子湣公維立楚子
西召故太子建之子勝于吳以為巢大夫號曰白公
周魯晉衞鄭齊秦宋楚陳蔡燕吳越邾把
鄭圍宋敗于雍丘吳自魯復伐齊敗之艾陵(左傳艾陵之戰)
(在後年)使人召陳侯陳侯恐如吳楚伐陳(陳與吳故)宋伐鄭
吳城䢴溝通江淮
吳與魯伐齊齊鮑牧弑悼公(鮑牧與悼公有郄)赴于吳齊人共立
悼公子壬是為簡公吳王聞悼公死哭于軍門外三日
乃從海上攻齊齊人敗吳吳王乃引兵歸晉趙鞅伐齊
至賴而還楚伐鄭宋伐鄭齊田乞卒子常代是為
田成子吳殺其大夫伍員(左傳載下年)孔子自陳復于衞
齊伐魯冉求却之吳與魯伐齊大敗之于艾陵虜齊
國書等以歸魯使子貢于齊及吳越晉魯迎孔子
孔子自衞歸于魯淇絶于舊衞(竹書)
魯初用田賦吳召魯衞之君會于槖臯宋伐鄭
楚白公勝請子西伐鄭(為殺其父建故)弗許魯孔鯉卒顔回
卒
鄭敗宋師吳王夫差北會諸侯于黃池與晉争長卒
先吳(趙鞅從晉定公)越王句踐入吳(執其太子友)吳王乃歸與越
平燕敗宋師
魯西狩獲麟齊田常弑簡公立其弟驁是為平公田
常相之專齊之政割齊安平以東為田氏封邑晉伐
鄭楚使子西救之衞太子蒯瞶復入立是為莊公出
公輒奔魯(左載下年)仲由死于衞(會紀載入孔子卒之年)晉城頓
丘(竹書)
魯子服景伯如齊子貢為介齊歸魯侵地(田常初相欲親諸侯)
熒惑守心
楚白公勝殺令尹子西子綦于朝劫惠王置高府白公
自立葉公率師入救攻白公殺之惠王復位以兵北伐
殺陳湣公遂滅陳而縣之孔子卒于魯
周魯晉衞鄭齊秦宋楚蔡燕吳越邾把
越王句踐伐吳敗吳師于笠澤晉伐衞衞人出莊公
與晉平立公子班師為君(班師襄公之孫)齊虜班師更立公子
起(靈公之子)戎州人殺莊公
宋殺其大夫皇瑗于丹水之上丹水壅不流(竹書)敬王
崩(左傳在下年竹書同)子元王仁立秦悼公卒子厲共公立
衞石曼專(年表作石專無曼字糓梁作曼姑專當作專音姑或音圃左傳作石圃)逐其君
起奔齊衞出公輒自齊復立
越王句踐復伐吳晉知伯伐鄭取九邑吳伐楚
越王句踐圍吳晉定公卒子出公鑿立(鑿一作錯)趙鞅
除三年之喪(君喪也)服期(左傳是年云越圍吳趙孟降于喪食注趙孟襄子無恤時有父)
(簡子之喪知為無恤者以下文楚隆告吳王有寡君之老無恤句也而年表云簡子在位六十年至晉出公十)
(七年始卒故以此為趙鞅事)蜀人賂秦吳殺公子慶忌
越敗吳師圍其國越遣使聘魯又聘于齊(越既勝吳欲覇中國)
(始遣使適魯及齊)
邾子自齊奔越越人歸之(按左傳魯哀八年邾隠公為吳所囚立太子革十年奔齊)
(自齊奔越越人歸之)太子革奔越越滅吳致貢于王王命為伯
范蠡去越越句踐殺其大夫文種
周魯晉衞鄭齊秦宋楚蔡燕越邾把
楚人賂秦晉知伯瑶帥師伐齊戰于犁丘齊師敗績
把湣公弟閼路弑閔公代立是為哀公(一載下年)蔡成侯
卒(年表作景侯卒索隠曰景字誤合作成)子聲侯産立(侯一作公)
越復執邾隠公以歸而立公子何(邾隠公歸又無道故越執之而立公子何)
(何太子革弟也何又無道)魯哀公以公子荆之母為夫人荆為世
子(荆為哀公庶子嬖其母而立之)魯哀公朝于越義渠賂秦(義渠古西)
(戎國今慶陽府)繇諸乞援于秦(繇一作緜)
彗星見衞出公奔宋(公飲大夫酒大夫不解履公怒即攻公公奔宋)使人如
越請師楚王子英奔秦晉澮絶于梁丹水三日絶
不流(竹書)
越使臯如后庸會魯人宋人納衞出公不克而還衞人
立公子黔(蒯瞶庶弟也)出公遂處于城鉏(此據左傳而史記無之)宋
景公無子取公孫周之子得與啓(周元公孫)畜于宫中(按左傳是)
(年景公卒立得是為昭公而史記云景公立六十四年始卒與傳不合)冬十月元王崩
子定王介立(介一作赤不竹書作貞定王皇按周有定王代數又遠則定當作貞甫謐兩從)
(之謂為貞定王亦未確也)齊人鄭人伐衞(竹書)晉荀瑶城宅陽(水經)
(注)
周魯晉衞鄭齊秦宋楚蔡燕越把
魯季康子卒晉荀瑶伐鄭齊田常救鄭晉師還於
越徙都于瑯琊(竹書)
彗星見魯哀公奔衞遂如越國人迎歸卒于有山氏
(左傳載上年其語稍異亦未載卒年)子悼公寧立(悼公時三桓勝魯如小侯卑于三桓之家)
秦庶長將兵拔魏城
晉地震
燕獻公卒孝公立十一月越句踐卒(是為菼執)子王鼫與
立(鼫音石與音餘謂左傳作適郢竹書作鹿郢越語鹿郢為鼫與也)
晉知伯瑶帥師伐鄭是時趙簡子疾使子無恤圍鄭駟
桓子如齊求救齊救鄭晉師去晉知伯使趙簡子
廢其太子無恤(襄子也)無恤怨知伯
晉人楚人賂秦鄭聲公卒子哀公易立晉河絶于
扈(竹書)
晉荀瑶城南梁(竹書)把哀公卒湣公之子欶立(欶一作速)是
為出公(一作哀公卒于定王四年)
秦塹阿旁(世家塹作壍阿作河)秦以兵二萬伐大荔(荔音戾)取其
王城(年表作補龐戲城)
越王鼫與卒子王不壽立是為肓姑
晉趙簡子卒(通鑑載于元王元年)子無恤代是為襄子晉知伯
瑶與趙無恤(襄子)韓虎(康子)魏侈(襄子)共滅范氏中行氏而分
其地晉出公奔齊(出公告齊魯欲以伐四鄉反攻出公奔齊)晉荀瑶滅夙
繇
晉出公道卒知伯乃立昭公曾孫驕(驕一作忌)為君是為哀
公(哀公趙世家作懿公之竹書貞定王十七年晉出公薨乃立昭公孫是為敬公與史異)趙襄
子滅代(襄子未除服登夏屋誘代王以金斗殺代王封伯魯子周為代成君此事或亦載于元王三)
(年)秦將師伐緜諸蔡聲侯卒子元侯立晉荀瑶
襲衞至境而還宴三卿于籃臺晉河水赤三日(竹書)
晉荀瑶伐中山取窮魚之丘(竹書)
秦初縣頻陽晉取秦武成(竹書晉韓龐取秦武成)衞出公卒
季父黔立(攻殺太子而自立)是為悼公(初出公立十二年出亡在外四年復入稱後元)
(年賞從亡者復立二十一年卒)齊平公卒子宣公積立(年表宣公名就匝)
齊田常卒是為成子子襄子盤代(盤世本作班)相齊宣公
晉荀瑶大治宫室晉苟瑶約魏駒韓虎攻趙無恤無
恤奔晉陽鄭人弑其君哀公而立聲公弟丑是為共
公
晉荀瑤及韓魏圍晉陽
晉趙無恤約魏駒韓虎反攻荀瑶于晉陽滅之而三分
其地齊田盤盡以其兄弟宗人為都邑大夫(與三晉通使將)
(以有齊國)晉趙無恤使新稚狗伐狄勝之取左人中人(本國)
(語通鑑載于是年)晉豫讓為知伯報仇刺趙無恤不克死之
(知伯荀瑶也)
晉大夫知開率其邑人奔秦(開苟瑶之族也自荀首以來或稱知氏或云開)
(即知伯子)
秦左庶長城南鄭蔡元侯卒子齊立衞悼公卒子
敬公弗立宋景公卒(世家景公立六十四年而以年表計實立六十六年)公子
特攻殺太子而自立是為昭公(昭公者元公之曾庶孫也昭公父公孫糾糾父)
(公子褍秦褍秦即元公少子也景公殺昭公父糾故昭公怨殺太子而自立按左傳與此全異而載景公之)
(卒于魯哀二十六年實立四十八年)
燕孝公卒成公立(竹書云名載)
杞出公卒簡公春立(一作出公卒于定王十五年)越肓姑卒子
王翁立(竹書於越子不壽見殺是為肓姑次朱勾立)越人逆女于秦(越王)
(翁迎婚也)
晉大夫知伯寬率其邑人奔秦
楚惠王滅蔡(侯齊出亡蔡遂絶祀世自叔度至齊凡二十四)
周魯晉衞鄭齊秦宋楚燕越杞
楚滅杞(夏禹之裔亡四按把世家簡公立一年於楚惠王之四十年滅而譜其年實不止一年)
楚與秦平(是時越已滅吳而不能正江淮北楚東侵廣地至泗上)
周魯晉衞鄭齊秦宋楚燕越
秦伐義渠虜其王晉伐伊洛隂戎滅之(其遺脱者皆西走踰汧隴)
(自此中國無戎寇惟餘義渠一種焉)
日食晝晦星見秦厲共公卒子躁公立
秦南鄭反定王崩長子去疾立是為哀王哀王立三
月弟叔襲殺哀王而自立是為思王思王立五月少弟
嵬攻殺思王而自立是為考王(三王皆定王子猶史云少弟嵬然考王有弟)
(揭不得云少也)
王封其弟揭于河南王城(初平王東遷都于王城敬王以子朝之亂餘黨多在王城)
(者乃徙都成周至是考王以王城故地封其弟揭以續周公之職是為西周桓公王城在西成周在東)
魏文侯立(此竹書所紀而史年表以威烈王二年為魏文侯元年)
龍門河水赤三日
晉哀公卒子幽公柳立(是時晉衰幽公獨有絳曲沃餘皆入三晉反朝韓趙魏之君)
(一載上年)
夏六月秦雨雪日月蝕
燕成公卒湣公立
彗星見
楚惠王卒子簡王仲立衞敬公卒子昭公糾立(是時三晉)
(強衞如小侯屬之)
楚北伐滅莒
義渠伐秦侵至渭陽晉敬公卒(竹書柳敬公卒明年幽公元年與史異)
魯悼公卒子元公嘉立(前編載于考王十年)秦躁公卒(太子昭早死)
立其弟懷公
晉桃李冬實(竹書)
魯季孫會晉幽公于楚丘(竹書)
考王崩子威烈王午立衞公子亹弑其君昭公而自
立是為懷公周河南惠公復封其少子班于鞏以奉
王(是為東周君)
秦庶長鼂與大臣攻其君懷公公自殺立太子昭子之
子(昭子未立早死)是為靈公晉趙襄子無恤卒(襄子娶空同氏生五子襄)
(子以伯魯之不立也不欲立已子欲傳伯魯子代成君成君先死乃取代成君子浣立為世子)以兄伯
魯孫浣為後襄子弟嘉逐浣而自立于代是為桓子(世本)
(云襄子之子桓公與史不同)晉韓康子卒子啓章代是為武子
晉魏桓子駒卒子斯代是為文侯(世家云桓子之孫曰文侯都)
周魯晉衛鄭齊秦宋楚燕越魏韓趙
魏文侯韓武子趙桓子始列于諸侯(皆稱元年)鄭共公卒
子幽公已立(一載上年)晉趙桓子嘉卒國人殺其子迎浣
復位是為獻侯
晉韓武子伐鄭殺其君幽公鄭立幽公弟駘(年表作幽公子)是
為繻公晉大旱地生鹽(竹書)
秦作上下畤于吳陽(上畤祭黃帝下畤祭炎帝)
晉丹水出反潔(竹書)
盗殺晉幽公(公滛婦人夜竊出邑中夫人秦嬴賊公于高寢)魏文侯誅亂者立
幽公弟止(一作幽公子)是為烈公(此與竹書合年一載威烈王四)
魏斯城少梁秦擊之趙獻侯城泫氏韓武子都平陽
秦與魏戰于少梁楚滅郯(此據外紀竹書謂郯為越所滅)趙城平
邑(竹書)
魏復城少梁(以備秦也)秦城塹河頻(以備魏也)秦初以君主
妻河楚人伐晉南鄙至于上洛(竹書)
秦補龐城城籍姑(以備魏也少梁籍姑二城南北對壘)秦靈公卒(子獻公師)
(隰不得立)立靈公季父悼子是為簡公(簡公是厲共公之孫懷公之子昭子之弟)
衞公子頽弑懷公而自立是為慎公(敬公之孫公子適之子也)
田公子居思伐邯鄲圍平邑(竹書是田公子疑魏臣)於越滅滕
(竹書康按滕滅矣而孟子時尚有滕則知滕未滅也攷說苑宋王偃欲覇天下起兵滅滕則滕之滅當在宋偃之)
(末年)
中山武公初立(徐廣云周定王之孫西周桓公之子後為趙所滅)於越子朱
勾伐郯以郯子鴣歸(竹書)
齊田襄子盤卒(一載定王十六年)子白代是為莊子相齊宣公
齊田白伐晉毁黃城圍陽狐秦與晉戰于鄭下(秦人)
(敗績)晉河岸崩壅龍門至于底柱(春秋後河患始此)
齊田白伐魯莒及安陽(世家莒作葛陽作陵)晉魏斯使其子擊
圍繁龐出其民越王翁卒(即朱勾)子王翳立(竹書同)
晉趙氏城平邑齊田白伐魯取一城(年表作取都)
日蝕齊田莊子白卒子和立是為太公相齊宣公
齊田盻及邯鄲韓舉戰于平邑邯鄲之師敗遂獲韓舉
取平邑新城(盻一作汾邯鄲趙邑竹書)
秦初令吏帶劍晉魏斯伐秦築臨晉元里晉韓武
子啓章卒子虔代是為景侯晉趙獻子浣卒(獻子追稱獻侯)
子籍代是為烈侯田悼子卒田布殺其大夫公孫孫
公孫孫以廪丘叛于趙田布圍廪丘翟角趙孔屑韓氏
救廪丘及田布戰于龍澤田師敗逋(竹書卒索隠云田莊子明年立田)
(悼子悼子卒乃次立田和是莊子後有悼子盖立年無幾所以史記不錄)
晉魏斯伐宋使樂羊伐中山克之以子擊守之趙倉唐
為傅秦塹洛城重泉齊田和伐魯取郕秦初租
禾晉魏斯伐秦至鄭而還築雒陽合陽(竹書雒作汾合作郃)
楚簡王卒子聲王當立魯元公卒子穆公顯立秦
初令百姓𢃄劍晉韓虔伐鄭取雍丘鄭城京(以備韓也)
王命韓景子趙烈子及魏師伐齊入長垣(竹書)
晉魏斯尊禮卜子夏田子方段干木(過段干木之廬常式)齊侯
鄭伯會于西城鄭敗韓于負黍齊田和伐衞取毌
(毋音貫丹年表毌丘作陽)晉魏斯以吳起西河守西門豹為
鄴令李悝為上地守魯穆公尊禮孔伋以公儀休為
相泄柳申詳為臣(一載威烈王十七年)
齊宣公卒子康公貸立齊田會以廪丘反(叛田氏也)晉魏
斯以魏成為相晉趙籍以公仲連為相
宋昭公卒(或云立六十五年)子悼公購由立
春秋戰國異辭卷首上
