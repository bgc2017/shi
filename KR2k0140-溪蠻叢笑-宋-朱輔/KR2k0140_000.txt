溪蠻叢笑地理類十(外紀之屬)
提要
(臣)等謹案溪蠻叢笑一卷宋朱輔撰輔字季
公桐鄉人不詳其仕履惟虎丘志載所作詠
虎丘詩一首知為南宋末人耳溪蠻者即後
漢詩所謂五溪蠻者懷太子註稱武陵有雄
溪樠溪西溪潕溪辰溪悉是蠻夷所居故謂
五溪蠻在今辰州界者是也輔蓋嘗服官其
地故據所聞見作為是書所記諸蠻風土物
産頗備如闌干布之傳於漢代三脊茅之出
於包茅山數典亦為詳瞻至其俗尚之異種
類之别曲折纖悉臚列明晰事雖鄙而詞頗
雅可謂工於叙述用資考證多益見聞固不
容以瑣屑廢矣乾隆四十六年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
