商文毅疏稿跋
先大父平生不紀行事之蹟先大夫殿講之暇博詢勤
錄乃得奏議若干首如右若夫二十年間朝夕獻納於
顧問之頃有如聖諭非外人所知者宜不減此嘗輯素
菴文集凡數十卷兩遭回祿悉為煨燼幸而此卷獨存
愳散逸因鋟諸梓四方君子或得於𫝊聞而此錄所未
備者不吝教示幸甚孫汝頤百拜謹識
