吳興偹志卷二十一明董斯張撰
祥孽徵第十七
晉元帝永昌二年五月吳興大水(晉書)
按元帝紀永昌止元年乃一書自相背而來書稱二
年者亦不一(元衢)
明帝太寧元年五月吳興大水(宋書)
成帝咸和四年七月吳興大水(晉書)
咸康二年四月戊午甘露降吳興武康縣庚申又降武
康(宋書)
廢帝太和中烏程閣下生蓮花(萬歲歷)
掌故誤以為唐太和詳匡籍譌
安帝元興元年七月大饑人相食吳郡吳興戶口減半
又流奔而西者萬計(晉書)
宋元嘉三年閏正月己丑甘露降吳興烏程太守王韶
之以聞(宋書)
元嘉十三年二月甘露降吳興武康董道益家園樹
元嘉十九年二十年白龜兩見於吳興
元嘉二十年七月吳興郡後池芙蓉二花一蒂太守孔
山士以聞
大明五年四月辛亥甘露降吳興安吉太守歷陽王子
頊以聞
大明七年春太湖邊忽多鼠其年夏水至悉變成鯉魚
民人一日取轉得三五十斛明年大饑
大明七年十二月辛丑朔甘露降吳興烏程令苟卞之
以聞
太始二年九月壬寅白烏降吳興烏程太守郄顒以獻
明帝泰始中吳興東遷沈法符家雞有四距
泰始六年九月己巳八眼龜見吳興故鄣太守禇淵以
獻
孝建三年七月庚午嘉禾生武康縣
後廢帝元徽四年十一月乙巳吳興烏程余山道人慧
獲蒼玉璧太守蕭惠開以獻
昇明二年十一月甘露降吳興卞山太守王涣以聞(並上)
齊建元二年吳興大水故鄣縣楓樹連理兩株相去七
尺大八圍去地一丈仍相合為樹冺如一木(南齊書)
永明元年武康民沈崇家石榴連理太守楊文崇以聞
永明二年七月烏程縣陳文則家槿樹連理
永明五年夏吳興水雨傷稼
吳興東遷民吳休家女人雙生二兒胷以下臍以上合
蓋人疴也
永明六年吳興大水(並上)
梁中大通三年吳興野榖櫓生布滿山澤百姓獲利(梁書)
唐太和五年六月辛夘蘇杭湖水害稼(舊唐書)
太和七年十月辛酉潤常蘇湖四州水害稼
開成三年夏蘇湖二州水溢入城(並上)
乾符五年黃巢破宣州以清明前二日入長城居民
匿山谷間避之幸脱禍因以清明後補節一日相慶
(長興志)
天祐二年冬十月有獸入吳興一角麟趾(吳越偹史)
宋熙寧八年長興旱太湖水退數里見古街衢井竈焉
(長興志)
元祐四年夏兩浙旱(文獻通考)
元祐五年浙西水六年兩浙水(宋史)
大觀元年十月蘇湖水災(並上)
政和五年八月蘇湖水災
紹興六年湖秀海風害民田
紹興三十二年六月浙西大霖雨
談庚安吉布衣也紹興中言本邑去秋園瓜並蒂合而
為一此皇帝孝治天下故見祥瑞以昭天意(氏族大全)
隆興元年秋湖州螟為榖災
隆興二年七月蘇湖大水
乾道元年春湖秀大饑殍徙者不可勝計州縣為糜食
之
乾道六年冬湖秀饑
乾道十一年江東浙西諸州水
淳熙八年七月不雨至於十一月湖常旱(並上)
開禧二年四月長興地生毛状如馬鬣或蒼或赤或白
濱湖皆有之長數寸焚之臭如燎毛(西吳里語)
開禧三年夏秋久旱大蝗羣飛蔽天先是浙西郡縣首
種不入或種荳粟皆既於蝗時韓侂胄開邊兵連禍結
故有此孽(文獻通考)
嘉泰二年正月二十二日午刻有村媪擕幼稚百十成
羣驚走聲言有盗捕嬰兒祭江閧然𫝊播泛湖入山藏
避宰尉禁約方止(長興志)
嘉泰二年浙西大蝗若煙霧蔽天其墮亘十餘里(宋史)
嘉定七年六月浙郡蝗
嘉定十一年六月浙西大霖雨
開慶十年八月安吉武康水
淳祐二年六月盛夏積雨浙右大水(並上)
咸淳十年八月癸丑大霖雨天目山崩水湧流安吉臨
安餘杭民溺死者無算(武林紀事)
元世祖中統二十五年三月湖秀水壞田稼(元史)
中統二十九年六月湖州路水(並上)
大德四年秋兩浙饑(函史)
趙子昂别業在德清龍洞山元大德庚子歲紫芝生其
游亭戴表元為記(剡源集)
成宗元貞元年五月湖州烏程縣水
二年湖州嘉興路饑(並上)
天歷二年冬大雨雪太湖冰厚數尺人履冰上如平地
(研北襍志)
景泰五年郡大水饑御製城隍廟祭文命巡撫尚書孫
原貞祀(勞志)
成化九年二月甘露降東林里人陳政家庭樹越旬始
晞(東林山志)
嘉靖二十四年旱太湖水縮民有得軒轅鏡於其岸者
(長興志)
嘉靖三十二年六月初十日鄉中羣小兒驚走入市言
有捕嬰童祭江者有司禁之乃止(上)
隆慶四年八月浙江湖州山崩成湖(續文獻通考)
吴興偹志卷二十一
