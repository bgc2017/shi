吳興備志卷十八明董斯張撰
選舉徵第十四
薦辟進士
宏詞鄉舉(封蔭附)
宋制丹陽吳郡會稽吳興四郡歲舉二人餘郡各舉一
人(通典)
漢沈鸞沈直州舉茂才(以下詳人物徵)
沈亮州辟從事
沈正弱冠州辟從事
晉鈕錫察孝廉
邱滔舉孝廉
晉沈陵東海王越辟從事
沈演之舉秀才為嘉興令有能名
沈冲舉秀才為廵撫記室
沈憲初應州辟為主簿
邱遲在齊以秀才累遷殿中郎
邱仲孚永明初為國子生舉高第
沈不害年十四補國子生舉明經
姚璹姚班舉明經
唐沈懷文沈豪之並舉孝廉(並上)
沈玄望德清人舉孝廉為兖州司馬(見釋真乘傳)
錢珝以宰相王溥薦辟知制誥(詳人物徵)
宋仰忻舉八行
沈友直舉賢良方正孝廉
趙奕舉茂才(趙文敏神道碑)
以下進士
鄔載天寳十二年登第(唐詩紀事)
載吳興人見掌故
唐以詩取士錢起之鼔瑟李□之霓裳是也起名在第
六豹舄賦(困學紀聞)
衢按姑蘇志起天寳十年進士
沈亞之元和十年進士(詳人物徵)
楊衡大歷間擢第(文苑英華詳藝文)
沈詢沈樞傅師子俱進士孫沈顔天復初進士(詳人物徵)
錢可復可及俱徽子登進士(舊唐書)
沈光吳興人羅隠有送沈光及第詩(文苑英華)
邵錫吳興人僧無可有送邵錫及第歸湖州詩(上)
蔣子友乾符中進士(見談志寺院下詳白法志)
沈嚴字叔寬德清人祥符八年省試第四人廷試中甲
科除南康軍判官歷海寕軍掌書記(范文正沈嚴墓志詳掌故藝文)
葉清臣天聖二年第二人及第(氏族大全)
張按事文𩔖集清臣名在第六詳瑣徵
范說吳興人咸平三年進士同學究出身歷司封員外
郎(陳振孫張氏十咏圖䟦)
周頌吳興人天聖八年進士歷大理丞(上)
余拂南宫魁(詳人物)
盧革年十六省試解元
林肇寳元中進士
勵静湖州人嘉祐中進士(西吳里語)
沈當字退夫德清人賜同三禮出身累遷國子監丞(仁宗)
(朝)
熙寕三年庚戌榜壺德字季升元豐間為雲巖令性孝
友工書畫與楚州徐積善同師胡安定公事見西山廣
記烏鎮人(烏青志)
吳鎮卿宣和中進士(詳人物)
王邁子圭俱登進士
張按宋有三王邁一字實之莆人見宋史一字英伯
京口人見柱史一字德遠安吉人范石湖之婿也
趙善養年十九登進士子汝成汝恂俱登第
趙彦博子贊夫孫時逢俱進士
沈播播四子(俱詳人物)
時雋登進士(詳寓公)
葛郯省闈十六人葛邰甲科第七人(俱詳𤨏徵)
沈介彦聲之孫年十八登進士(勞志)
朱吉甫貢舉擢本經第一(安吉志)
潘蕡歸安人乙科授廸功郎調高郵軍司兵曹事(沈與求朱)
(夫人墓志)
潘莘蕡兄亦登進士授廸功郎調西安縣尉(上)
曾炎隆興元年進士(别見寓公)
慶元二年丙辰榜顧元龍任黃巖縣丞(烏青志)
端平二年乙未榜顧巖元龍子仕至禮部尚書
淳祐十年庚戌特科沈□仕至工部侍郎
泰定四年丁夘科顔旒字景義仕至江西行省員外郎
(並上)
史圭文吳興人故宋舉進士授修職郎瑞安府司戶參
軍(虞集史氏程夫人墓志詳寓公)
趙麟字彦徵雍子也以國子生登第(書繪寳鑑)
以下制策宏詞
仁宗朝以制策登科者十五人軾忝冒時有富彦國張
道安陳令舉軾與家弟轍輩九人存焉當時名公咸以
陳賢良稱之(東坡詩集參司馬温公集)
湖士中博學宏詞科者紹興壬戌沈介辛未莫冲甲戌
莫濟淳熙戊戌倪思(玉海)
陳晦字自明中童子科繼中博學宏詞科仕至刑部侍
郎兼中書舍人有文集三十卷(長興志)
倪祖常中博學宏詞科官至侍郎(東林山志)
以下鄉舉
唐鄉貢進士李翊(見掌故金石𩔖)
潘芑莘兄由鄉薦肄太學(龜溪集)
宋劉曈鄉進士(武康志)
談重字元鼎吳興人屢領鄉薦(齊東野語)
張元會號愛松居士宋鄉貢進士(烏青志)
壺嘉會字子禮烏程人中嘉定十四年鄉試為同安主
簿見西山廣記(烏青志)
屠瓉臨安省元(詳人物)
趙彦亨文敏公從孫也通周易至正乙巳試藝浙江鄉
闈與薦(宋學士集)
沈夢麟字元昭元癸巳以易經中乙科
以下封廕
張維烏程人能詩以子先貴贈尚書刑部侍郎(孫莘老張氏十)
(咏圖䟦)
劉餘慶以從子述貴贈殿中丞周守中以子頌貴吳琰
以子知幾貴俱贈大理丞(癸辛襍識)
陳迪長興人以子樞貴贈尚書屯田員外郎配周氏封
德清縣君(曾南豐集)
葛立方以子邲貴贈太師封越國公配雍氏贈陳國夫
人(陳止齋集)
元程子淶公許子以孫郇貴贈奉直大夫(黃文獻集)
程䋲翁以子郇貴贈奉訓大夫台州路黃岩州知州飛
騎尉追封烏程縣男配陶氏封烏程縣君
倪守真以子淵貴贈承務郎松江府判官配濮氏贈恭
人(並上)
張按明興以來烏程陳實以子秉中貴贈翰林編修
(見黎淳陳秉中墓志)又烏程吳昂以子瓊貴封承德郎武選司
主事(見華亭張弼墓志)郡志闕焉無紀况前朝哉兹特搜其
一二酌古者其廣之
盧知原法原俱以父任入官沈詵以大父與求廕補
京秩
周淙李浹倪思諸子沈作賓(俱見宋本傳)
李澄彦穎子以廕至兵部侍郎(德清志葉水心集)
葛邲以廕補上元丞後登第(本傳)
俞徵以伯祖俟恩入仕(齊東野語)
趙與訔以父希永廕調參軍(松雪齋集)
時傑時侃時佐時行以父衍之廕入仕(合璧事𩔖)
李仁本通直郎知南陵縣李仁方承事郎知仁和縣李
仁表迪功郎海鹽縣主簿李仁元通事郎俱太府少卿
李浹廕(葉水心集)
趙孟頔以與訔廕補承務郎(松雪齋集)
趙雍以孟頫廕授海州知州(文敏公神道碑)
吳興備志卷十八
