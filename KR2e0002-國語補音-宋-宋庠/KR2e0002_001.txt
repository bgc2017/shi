國語補音卷一
宋宋庠撰
周語上第一
周(杜預世族譜云黃帝之苗裔姬姓后稷之後封於有邰其後世衰后稷之子不窟乃失其職竄於西戎至)
(十有二代孫曰太王為狄人所逼邑於岐山之下居焉王孫文王受命武王克殷而有天下𫝊至幽王無道為)
(犬戎所殺幽王子平王東遷乃居王城今按舊音每國之前特於國名下序其世系始末甚詳他皆倣此)
注之稱(史證及今按此字在注舊音不分正文與注今凡在注者竝加注字以别之後倣此)祭公
(莊界反周公之後)謀父(音甫今按諸經史惟父母字外其餘凡涉地名或人之名字皆音甫古多借父)
(字為之伯陽父尼父之類是也說文甫字以父用男子之美稱經史以二字通用但音别耳舊音多以人所通)
(識之字為音據先儒音訓雖有此例但須灼然易曉古今共悉者以音異字則亦無嫌但舊音用字多傷淺俗)
(今凡舊音自有反切者竝如故自餘漏音及引字不甚稽古率加反切竝題曰補音或於義未了又加今按以)
(為釋後皆倣此)注凡蔣(補音將文反)注胙(音祚補音才故反)注胤(補音引信反)注
罪惡(補音如字)兵戢(側立反今按下載戢同)注玩黷(音讀補音上五亂反下徒木反)注
伐紂(補音直久反)注為作(于偽反)注巡守(補音手又反)注樂歌(補音竝如)
(字下樂章同)載櫜(音高補音古刀反)注干盾(補音食允反)注韜也(補音吐刀反)
注復用(補音扶又反)時夏(戶也反今按下注竝同)允王(左氏于況反今按詩經無此音)
(若據韋注則當如字為允)茂正(補音莫候反通作懋)注鄣壅(上之亮反下於勇反)注耒耜
(上力昧反下音似補音祥里反)之鄉(補音許亮反)注好惡(上音耗下音汙補音呼報反下烏路)
(反)注不窋(中律反今按下同)注洛汭(補音如銳反)注禘祫(上音弟下音洽禮緯)
(曰三年一祫五年一禘補音大計反下戶甲反)注不先(補音悉薦反)注以契(小列反商祖也)
戎翟(大的反今按本或作狄音同)注竄匿(上七亂反下女力反)注於邰(音胎補音吐來)
(反)注邠(本作豳府巾反)纂脩(作管反)惇篤(丁昆反爾雅云惇厚也)大惡(一故反注)
(及下竝同)甸服(補音田徧反下注竝同)注畿(音祈補音勤衣反下注竝同)注所弼(補音)
(防密反)注要服(音腰補音於遥反今按說文要即腰字加月字者俗相承耳下文注所引要服竝同)
注圻(補音勤衣反通作畿下注同)注賓見(乎徧反下而見一見來見竝同今按注中見字非一)
(不止舊音所引皆當以意求之)注好信(補音呼報反)注珤(補音通作寶古今字也下注同)注
為摰(音至補音真二反本或作䞇同)注氐羌(補音丁兮反下卻良反)注曾高(補音則登)
(反)注二祧(土彫反)注壇墠(上音彈下音善今按彈又有憚音非定訓也補音上徒丹反下)
(常衍反)注讓譴(去戰反)注辠輕(補音即今罪字說文犯法也从自从辛言辠人蹙鼻苦辛)
(之憂秦以辠似皇字改為罪罪捕魚竹网也从网以非竝徂賄反今作辠得字之正此書諸篇多作辠不復重)
(解)之辟(婢亦反)文告(補音古毒反)於遠(補音如字下同)注終卒(補音遵聿反)
幾頓(補音居衣反)犬戎樹惇(注云樹立也言戎立性惇樸據下文云守終純固一也言戎天)
(性專一義與惇樸不殊非本旨也按鄯州界外羌中見有樹惇蓋是犬戎主名明矣今按舊音輒建此說雖似)
(有理然𫝊疑失實未足以誚先儒且蠻夷姓名隨世變易殊音詭韻未始有極矧千歲之外尚襲舊名者耶或)
(戎人姓名偶與舊文相會安可執而為據又譏樹惇與純固同義便云非本旨也且經史之辭首末重複者不)
(可勝紀今略舉數節詩云昭明有融高朗令終解者曰昭明也朗亦明也二句之内三字一訓書曰無黨無偏)
(王道便便無偏無黨王道蕩蕩無反無側王道正直今按偏黨反側皆一義也安可謂辭之重歟經誥大訓但)
(取全義而已寧如末世綴屬之士專為避忌之文哉而舊作音者欲以淺近臆說詆前賢篤論過矣)能帥
(補音所類反又所律反據注云循也疑從率)注應也(補音應對之應)公從(才用反)注伊
扈(音戶補音侯古反今按史記共王名繄扈世本人物表作伊扈)注由媒(本回反)為粲(七岸)
(反)注三驅(補音匡愚反)不參(七南反)注姪娣(上大結直乙二反下音第補音下大)
(計反)歸女(音汝今按經典汝字多借女為之非徒音也下注況女同)注堪任(補音而林反)小
醜(補音尺九反)注厲王胡(補音胡如字周厲王名按史記及人物表竝同今人間俗本於此注)
(多作胡齊非是胡齊乃釐王名也厲王後凡七世)謗(補音補浪反)注誹(補音芳匪反說文即音匪)
召公(補音上照反或作邵下召公字皆同)告王(補音古毒反下以告告召注告王竝同亦如字)監
謗(補音古銜反)注相眄(木見反)能弭(名氏反)是鄣(之亮反)川壅(補音於勇)
(反下可壅若壅同)而潰(戶内反)注為治(補音直吏反一音雉之反水名也水出東萊曲城陽)
(丘山南入海)注以風(方夢反下注風誦同)瞽(音古)獻典(補音如字本或作曲非)師箴
(補音之林反)注箴刺(補音七賜反本或作㓨俗)注眸(音牟補音亡侯反)矇(音蒙)注刻
桷(上音克下音角補音上苦得反下古岳反)傳語(音禦注音馭補音若從禦即魚吕反若從馭即魚據)
(反)注驂僕(七男反)注單襄(音善補音常演反)注焉知(補音於虔反)耆艾
(上音祁東齊人謂尊為耆艾補音上巨支反下五蓋反)而不悖(步没反梁主以佛有悖音乃改悖為)
(背今按經典及諸儒悖字多音布内反罕從步没者諸𫝊記亦未見梁武改悖為背之說將作音者别有所按)
(邪)衍沃(一毒反)注曰隰(補音詳立反)注有溉(古代反)注所惡(補音烏路)
(反)能幾(音几補音居尾反注同)于彘(音滯補音直例反)王說(古悅字)注說好
(音耗補音呼報反)注夷諡(補音神至反按字書諡字當作諡說文云闕)芮良夫(補音如銳)
(反人姓又國名)大難(奴汗反今按下大難懼難避難此難竝同)注專擅(補音市戰反)注惡
害(補音烏路反)注放(音昉補音方往反)夫王(于向反)猶曰(補音曰如字發語端也本)
(或作曰人實反義亦兩通)怵惕(上音黜下音逖補音上同敇律反下它歷反下注)烝民(補音)
(之承反)注爾女(補音古汝字下女時同)注施利(補音式䜴反)歸鮮(補音息淺反)
注宣王靖(補音如字靖宣王名史記作靜漢書作靖)驟諫(仕又反)為懟(音墜補音直類)
(反下同)注愎(皮逼反)長而(知丈反)注共和(注彘之亂公卿相與共和而修政事按汲)
(冢書共音恭共伯名和今按舊音雖出此說然韋氏自依史記周紀為注則共當如字)不藉(補音在亦)
(反按說文帝藉千畝古者使民如借故謂之藉从耒昔聲今經典通作藉此篇内竝同)虢文(補音瓜百)
(反下注同)注都鎬(音告補音胡老反)粢盛(上音咨下音成補音上即夷反下尚征反今按後又)
(有作齍者音同字異義則一)蕃庶(音煩補音扶袁反)共給(補音共通作供假借注同)輯睦
(集緝二音補音秦入反通作集又七入反)蕃殖(音植注殖長也蕃息也按廣雅云殖積也說文云殖脂膏)
(久也一音職考工記樴為䐈共音職夫以蕃既訓息殖乃無宜又訓長也孔子曰賜不受命而貨殖焉謂蓋藏)
(積而不用如脂膏久而致䐈也孔注尚書弗殖貨利乃以殖為植訓之為生殆不然矣補音常職反下穀乃不)
(殖同今按尚書論語注及釋文竝音植訓曰長或曰生又史記有貨殖𫝊諸儒之解不越經典無膏䐈之說作)
(音者獨據說文以建兹義怪矣又按引注云殖長也蕃息也按今本但訓植不訓蕃蓋已於上民之蕃庶下注)
(之此宜略然作音者欲難其義故復引之)庬(莫江反)大史(補音它蓋反下及大史大師大保并注竝)
(同)時[瓜見](音脉補音莫獲反)癉憤(丁佐反方言楚謂怒為癉晁云癉起憤盛也盈滿震動也言陽)
(氣起而盛滿則震動發也補音癉又音得按反俱訓病也)底于(音旨補音之履反)注冒橛(巨月)
(反補音上莫報反)注可拔(步八反)先時(補音悉薦反注及下文同)告稷(補音古毒反下)
(以告同)俱烝(補音之承反)弗渝(以朱反)滿眚(色永反)史帥(補音所類反又所律)
(反)距今(補音具吕反)祗祓(音拂補音孚勿反又音廢)監農不易(補音監古銜反又古)
(懴反易盈隻反又以赤反)注耕耨(乃豆反)注田畯(音俊補音子峻反)齊宫(補音側皆)
(反下同)注御治(補音直吏反)淳濯(上之純反下音濁補音直角反)饗醴(補音上許文反)
(下盧啟反饗終篇同)注飲也(補音於鴆反)鬱人(補音於物反)薦鬯(丑亮反卷内同)注
祼器(補音古亂反下同)注共王(音恭下掌共同補音通作供假借)犧人(補音許宜反)
薦醴(音禮今按又有淳濯饗醴是首字舊出音於此失其次)祼(音灌補音古亂反今按前已有祼器)
(漏音亦失其次)畢從(補音才用反)注為農(于偽反)稷監(補音古銜反下史監師監宰監)
(氾監竝同)從之(補音如字)一墢(鉢伐二音賈逵曰耜廣五寸二耜為耦一墢深尺今按說文作坺云)
(一臿土也音蒲撥反切韻即有鉢伐二音又作垡音同)注一耜(補音詳理反)省功(小井反下)
(省民省風同)歆大(補音許金反下它蓋反)瞽帥(補音所類反又所律反)注樂官(補音)
(如字)禀(補音力錦反注同)注齍盛(上音咨下音成補音上即夷反下尚征反齍通作粢)徧戒
(古文遍字今按古文無此遍字說文及諸韻作徧者正作遍者俗)注蟄蟲(丈立反)墾辟(上口)
(狠反下婢亦反)曰徇(思俊反下大徇同)注行也(補音下孟反下行農同)注溝洫(補音)
(呼域反)注道氾(音汎補音防謾反通作泛注曰三公佐王論道氾監衆官舊音多以上句相接字為)
(訓)注之治(補音直吏反)注相王(補音息亮反)注不與(補音羊慮反)注親
行(補音下孟反)耨(乃豆反世本曰垂作耨釋器曰斪斸謂之定丁脛反廣雅曰定謂之耨賈逵曰耨鎡)
(錤也吕氏春秋曰耨六寸所以間稼纂文曰耨如鏟柄長三尺刃廣二寸以刺地除草釋名曰所謂耨鉏薅禾)
(是也今按舊音前已音耨字至此又廣引衆說先後失其次)穫(戶郭反)恪恭(補音苦各反)彊
(久良反下注竝同)其鎛(音博田器也詩云痔乃錢鎛又曰其鎛斯趙音掉痔音峙錢音剪補音補各反)
不解(古買反今按語曰日服其鎛不解于時文意以謂不懈于時則解當音佳賣反借此此懈字從去聲)
(作古買者從上聲音義俱别矣)注鉏屬(仕魚反)布施(式䜴反)優裕(以注反)匱神
之祀(讀者以之為乏然匱是乏義無宜重也)注别種(止勇反)裔胄(補音上余制反下直)
(又反)以括(補音古活反今按韋注云括魯武公長子伯御也戲括弟懿公也下文云魯人殺懿公而立伯)
(御即括也按史記魯世家宣王立戲為魯太子戲立是為懿公九年懿公兄括之子伯御與魯人攻殺懿公而)
(自立據史記則伯御乃括之子明矣又按班固人物表伯御魯懿公兄子與史記合疑韋注失之)戲見
(上休宜反下戶徧反今按下同)注長子(補音丁丈反下使長事長立長竝同)樊仲(補音扶袁反)
山父(音甫按舊音失次今移)注食采(補音七代反)注立少(補音詩照反下事少少事其少)
(同)傚(音效補音胡教反)所壅(補音於勇反下注同)注壅塞(補音悉則反)王卒(補音遵聿反下)
(而卒同)殺懿(補音上申志反)能治(補音直吏反下訓治同)注弟稱(補音尺證反又如字)耉老
(音苟補音古口反)注凍棃(補音上丁貢反下力知反)料民(補音力弔反下注及可料不料同)大原
(補音他蓋反注同)注料數(補音所矩反)協孤(補音胡頰反下凡七協字同)司寇(補音)
(丘候反)注犧牲(補音許宜反)注革更(音庚補音古衡反)注委積(補音子賜反)
廩協(補音力錦反)注藉田(補音在亦反下於藉及注藉於竝同)注□狩(所鳩反補音下)
(手又反後正文□于狩於及注竝同)注懷任(補音而林而鳩二反)農隙(去逆反)隙間(音澗)
(訓空隙音閑則訓防禁也補音古閑反今按隙既訓間則當音人間之間)獮(小淺反)既烝(補音之承)
(反注同)民數(補音所句反)惡事(補音烏路反下注並同)注厭惡(上一贍反下一故反)
(今按惡守前已有補音)注避遠(于萬反)而妨(音芳補音敷方反)卒(子聿反)注宫
涅(補音乃結反幽王名也按今官本史記作宫湼徧檢字書無此字又或作官湟然竝與湼字相亂音非是)
(據古今人物表亦作宫涅宜從□)伯陽父(補音甫下注虢公林父同)而鎮(音珍今按史記作填)
(周禮春官天府掌國之玉鎮音珍說文亦云壓也)注鎮笮(莊百反)必塞(補音悉則反)洛
竭(補音渠列反下河竭必竭川竭竝同)注則更(補音古衡反)注釐王(音僖今按釐通作禧)
(僖)注母涼(音梁賈注母無字史記作閬補音龍張反今按世本及古今人物表竝作母涼)石遬
(桑谷反今按内𫝊作速注同)蒍國(韋委反今按下注同)子穨(補音徒回反)注王姚(補音)
(羊消反)注嬖於(補音必計反賤而得幸曰嬖)注之圃(補音必古反又音布)注又收
(補音式周反)飲三(補音於鳩反)注大招(音韶今按招即韶字假借非止為音)注大濩
(音護補音胡誤反)注厲公突(補音徒忽反)樂禍(音洛今按下同)盇(侯臘反)自圉
(牛吕反)于莘(補音所巾反)史過(音戈補音古禾反下同)齊明(補音據注竝如字)注
升聞(補音問下注同)辟邪(音璧補音上匹亦反下似嗟反今按辟字凡有數音其音璧者即皇王后)
(辟君也音闢者大刑之名也音僻者邪辟之謂也音避者避遠之辭也今據正文曰其君貪冒辟邪即不當音)
(璧宜從邪僻之音論語曰師也辟亦音匹亦反注謂子張才高過人失在邪辟而文過舊音曰璧其巨失乎)
注抵冒(補音上丁禮反下莫報反)淫泆(音逸)麤穢(補音七奴反)腥臊(音騷補音素刀)
(反注同)臭惡(補音竝如字注同)矯誣(補音上居表反下武夫反)攜貳(下圭反或作携今按)
(携字俗譌)弗蠲(補音古玄反)遠志(補音于萬反)苛慝(上音何下音忒補音上胡歌反下他)
(得反)注慝惡(補音如字)耹隧(音琴禮𫝊疏引此文作黔補音巨今反)檮杌(上音桃下音兀)
(補音上徒刀反下五忽反)丕山(匹皮反補音尚書備悲反)注鮌也(古本反禹父也或作&KR2465;)在
牧(音木補音莫卜反)鸑(五角反)鷟(士角反)于鄗(音皓尚書作鎬補音胡老反今按此字又)
(有郝音常山縣漢世祖即位為高邑者非周地也宜從鎬)注于囿(于目反一音又補音于救反)注
衣朱(補音於既反)注操朱(七刀反)注射宣(補音食亦反)注中心(補音丁仲)
(反)注折脊(補音之列反)注王瑕(補音戶加反)馮身(音憑補音皮冰反注同)帥(補音)
(所類反又所律反)狸姓(力之反今桉下注同)胄見(補音上直又反下賢徧反)注數也(補音所句反)
忌父(補音甫)注有瓉(補音才旱反)史過(補音古禾反下過歸次章竝同)從至(補音才用反注)
(同)史嚚(補音五申反)告王(補音古毒反次章告王同)不禋(補音於真反)注違邪
(補音似嗟反)召公過(補音古禾反按内傳正義曰召武公亦名過具引周語襄王事蓋有内史過故)
(言亦經雖無音據正義則同為古禾明矣)注鮐甥(音台補音與之反今按内傳音怡此作台緣鮐又有)
(胎音非所以曉學者)郤芮(上音隙下音汭補音上去逆反下如銳反舊音在後今移)相(小亮反)信
圭(音申今按禮康成注以信為身則讀作身下同)稽首(補音口禮反今按古文尚書并說文竝作䭫經)
(史相承作稽稽自音雞周禮亦作䭫)有辠(補音即罪字解已見上後及注有五辠字竝同)般庚(音盤)
(補音步干反)之臧(子郎反今按善本但作□)長衆(知文反今按下同)衆濟(補音箋詣反)
祓除(補音孚勿反又音廢下反)度衷(上大各反下音中補音陟隆反度下注同)以莅(音利補音)
(力至反本或作涖竝同)注考省(悉井反)庶孚(音敷補音芳夫反舊音失次今移)之賂
(補音盧故反)注予秦(補音羊汝反下予里同)施其(補音始支反)所惡(補音烏路反下)
(注同)以惡(補音如字)朝日(陟遥反今按禮玉藻朝日於東門之外音直遥反與注意會陟遥失之注)
(同)日恪(補音苦各反)以儆(補音京領反)注中廷(補音徒徑反又特丁反)以共
(補音供假借)注表識(補音昌志申志二反又音志)為摰(音至或為䞇補音真貳反下文注同)
鎮之(補音如字重也注并下無鎮同)注執鶩(務木二音補音莫卜反今按經典罕從務音諸韻有)
(之)注琥(音虎)注璜(補音戶光反)注以繰(音蚤)令聞(補音問)嘉譽(補音如字)
散遷(補音西旦反)解慢(補音佳賣反)刑辟(補音婢亦反注同)斧鉞(上音甫下音越)
注顙(小兩反)注窒(知日反)注適嗣(補音丁歷反)亹亹(音尾補音亡偉反今按經)
(典相承作□皆勉也說文無此字徐鉉深以為譌云非字也當作娓改之驚俗)怵惕(補音上敕律反下他)
(歷反)保任(補音而林反又而鴆反注職也下同)替其(補音他計反下同)誣其(補音武夫反下)
(同)任重(補音而林反又而鴆反)而隕(補音于敏反注同)注背施(補音式豉反)人
殺(補音申志反下注同)無胄(補音直又反)注寺人披(匹皮反閹官也一名伯楚文公時為)
(勃鞮勃鞮亦官名今按經典釋文寺如字又音侍披音普皮反春秋本或作侍人披)注以告(補音古毒)
(反)大宰(補音他蓋反下竝同)注興父(音甫補音下竝同)注重耳(補音直龍反)郊
勞(來號反今按注同)注饔餼(上一恭反下休氣反今按飱饔同)庭燎(力召反今按又力燒)
(反鄭云在地曰燎執之曰燭又樹之門外曰大燭於内曰庭燎)注衣玄(補音於既反)注冠委
(補音古亂反)注鷩衣(音鱉補音必列反)以宴(音鷰補音於見反注同)好(補音呼報反注)
(同)注飱饔(音孫補音蘇昆反)以告(補音古毒反)以道(音蹈補音徒到反本或作導)
以分(補音如字下文竝同)則度(補音如字下文注同)不攜(補音戶圭反下文注同)不濟
(補音戔詣反)不疚(補音久又反注同)艾人(補音魚廢反俗本於艾字下特音乂後人妄加)使
於(補音所吏反)之難(補音乃旦反)注陳媯(補音居危反)注隗氏(午罪反)注
桃子(音遥補音徒刀反今按内傳桃如字本或作姚者然須音桃陸德明說)注于汜(音已今按)
(經典釋文音凡春秋内𫝊注汜鄭南汜也在襄城縣南其音祀者乃成臯汜水耳祀凡文近易訛故特志之)
朝于(補音直遥反下注同)衡雝(一用反)楚捷(才接反)踐上(補音佽淺反土如字又或)
(者杜)注彤(大冬反)注玈(音盧補音落胡反)注秬(音巨補音其吕反)注鬯(補音敇亮)
(反)注卣(由酉)注虎賁(音奔)
周語中第二
堵(音薛補音下丁古反又音者)俞彌(補音上羊朱反下亡皮反)王使(補音所士反)
注王使(補音所吏反)注隗姓(補音午罪反下翟隗叔隗竝同)讒鬩(火歷反今按下注同)
注很(補音戸墾反本或作恨者非下注竝同)外禦(牛吕反)注常棣(第兌二音補音大計)
(反字林大内反今按毛詩常棣篇注常棣棣也此爾雅正文白唐棣栘也常棣棣也檢經典釋文唐常俱無音)
(蓋唐常二字世所通識故不復解當各如字讀今人多以常棣詩作唐棣非注意矣惟毛詩何彼穠矣唐棣之)
(華及論語引逸詩有唐棣之華此二處竝正寫唐字非此常棣也)注樂絶(補音如字)注滑突
(補音上于八戶八二反下徒忽反鄭武公名)注泄父(補音上息列反下方矩反通作甫)注挾
輔(夾協二音補音古洽反又古協反今按善本但作夾不加手下注同)注祝耼(上音粥下音南補音)
(上之六反下乃甘反今按耼字又有他甘反即老子名也)注射王(補音食亦反下同)注戮
(音六嵇康吕靜音留字林音遼補音力竹反今按注引戮力一心據字書及經史當用此勠字从力說文从戈)
(者殺也从力者并力也檢此書諸本竝用此戮字將傳寫之誤或古字通用)注簒王(初患反)小
忿(補音芳粉反)注保養(補音余兩反)龢(篆文和字今按龢和古今字通用耳非專篆文)令
聞(補音問)摰疇(補音上脂利反下直留反)注任姓(補音而林反)注仲虺(補音許鬼)
(反)注大任(補音上他蓋反後大似大姜大王大姬注竝同)繒由(補音才陵反)注大姒
(音似補音祥里反)注陳媯(九為反)鄢妘(云上音偃下音云補音上於晚反下于分反下文注)
(同今按鄢字在正文妘字在注舊音通解之鄢本或作傿古字疑通然說文傿音於建反)注烕之(火悅)
(反從火戌謂陽氣至戌而盡諸本或作滅今按舊音所引說文訓也詩音亦同呼悅反)伯姞(巨七反今)
(按伯姞注一本但言姓氏所出無他語今本乃有密須之亡不由伯姞據韋氏注方難唐尚書言鄢亡非由仲)
(任鄶滅自因鄭武而此注乃云不由嫁女似相反背庠以為注中專引左𫝊及詩以證密須為文王所滅且百)
(家說述今存者百一又安知密須亡國不由伯姞邪復疑韋氏自有所解若鄢亡鄶滅之比而𫝊寫脫漏今無)
(本可校俟博聞者正之)鄶(古外反)耼由(補音乃甘反)注黷姓(補音徒木反本或作瀆)
楚曼(音萬)注淫辟(匹亦反)長老(補音丁文反下不長老同)易方(補音盈隻反)夫
人(音扶)攜貳(補音戶圭反)不暨(音洎補音其冀反)注采地(補音七代反)蔑之
(米結反今按注同)注王它(音陀補音徒何反)間舊(補音居莧反下注及女間竝同)有濟
(補音箋詣反注同)可厭(一占反補音又於豔反)為懟(補音直類反)于郟(補音古洽反)
請隧(補音徐醉反下注同)闕(音橛補音其月反)注虞度(補音待洛反)注賴嬴(音盈)
注九嬪(補音符真反周官婦也)敢猒(一豔一占二反今按注同)臨長(補音丁丈反)人
僅(巨吝反)注憎惡(補音烏路反)更姓(音庚補音古衡反下注同)而縮(所六反)流
辟(音避補音毗義反)注而王(補音于況反)而還(音旋)倉葛呼(大故反)故勞
(補音力報反)遠志(補音于萬反)宗祊(八庚反)蔑殺(補音亡結反)羸者(補音劣隨)
(反)可覿(音敵補音徒歷反)可匿(補音女力反)而祗(補音章移反)注或愬(音素)
(補音蘇路反)注元咺(呼遠反)注捉髮(補音側角反)注射而(補音食亦反)注
醫衍(補音以善反)注酖(補音直禁反通作鴆)注十瑴(補音古學反雙玉曰瑴)免胄
(補音直又反)注兜鍪(音矛補音上丁侯反下亡侯反今按二字在免胄而下注中俗本多無此注郤)
(於後三百乘下共為一注言雖小異義則大同然此注辭意自足而兩句各有注解市本又於胄下增拜字檢)
(内𫝊亦止云免胄而下更無拜字俗注雖云云即不載兜鍪之名而舊音出此二字則知作音時據此注為訓)
(明矣)有讁(竹革反今按本亦作讁注及下文同)師輕(詰政反今按注同)注殽(戶交反或為崤)
(今按内傳作殽)注犒之(補音苦報反)注公獳(補音奴侯反)注士為(補音于委反)
餚烝(戶交反或為肴今按善本多作此殽檢内𫝊亦然下之承反注同)頃(音傾)榆(音渝本或為渝)
(補音以朱反今按史記周定王名瑜古今人表作榆从本人間衆本又或作䄖然此數字皆點畫相亂不可質)
(正但舊音從此榆音渝疑近其真)相禮(補音息亮反)毁折(補音之列反舊音失次今移下同)
以告(補音古毒反)禘郊(補音大計反注同)全烝(補音之承反注同)立飫(一庶反今)
(按注同)注半解(古買反下體解同)今女(補音人渚反下貽女女今同)注貽遺(弋季)
(反)前好(補音呼報反注及後為好二合好同)輕(補音遣政反)儳(仕咸反)不治(補音直吏)
(反)注柔脆(七歲反)注糗餌(上去九反下人志反)簠簋(補音上方矩反下居洧反注同)
犧象(補音上許宜反按注犧尊飾以犧象尊以象骨為飾鄭康成音息何反飾以翡翠象鳳凰今據注則)
(許宜是也)巾羃(音覓補音莫歷反周禮有幂人作此□字後文字相承此作羃雖非古字行之已久)袚
除(補音孚勿反又音廢下如字)共飲食(補音上如字飲於鴆反下祥吏反通作飤)注芹菹
(上音勤下側魚反補音上巨斤反楚葵)注菟醢(補音上通作兔下呼在反)孑然(居熱反)注
解倦(補音佳賣反)月會(補音古外反)日完(補音胡官反)注黼黻(上音甫下音弗)
(補音上方矩反下分勿反)注繢繡(戶内反)注可度(補音如字)注樂和(補音如字)注
去不(補音方九反)將焉(補音於虔反)而□(補音今相承作退)單襄公(補音上常)
(衍反)注單朝(補音張遥反又直瑶反按朝單襄公之名凡音名多如字下有王子朝亦然)存省
(補音悉井反)假道(補音古雅反後注同)朝覿(上竹遥反下音狄補音徒歷反朝下皆同)道茀
(音拂補音府勿反)注塞路(補音悉則反下道路若塞同)注夏正(補音征)見也(補音)
(賢徧反)在彊(補音居良反疆境字通用)不陂(補音彼為反又彼偽反又彼義反又甫寄反下文注)
(竝同)注陂障(補音之亮反下文同)注不竇(補音田候反)庾積(補音上俞甫反下子賜反)
(倉無屋曰庾積下同)注如坻(補音直基反)注如京(補音如字)場功(補音直羊反)墾
田(補音口很反)注蒔(補音時吏反說文更種也)致餼(補音許氣反)施舍(今按正文縣無)
(施舍注云施舍者所以施舍賓客負任之處補音施當為弛𫝊寫之誤弛音式爾反廢也舍音始夜反居止也)
(弛舍猶言停止也縣六十里中當有休息居止之處以庇賓客負擔之勞内𫝊曰弛於負擔施字若從平聲不)
(獨與本注相違兼亦意義難了)注負任(補音而林反)注觀臺(補音古亂反)行父(補音)
(甫儀行父陳卿)弗見(補音賢徧反下角見根見木見駟見火見并注竝同)注亢氏(補音上古郎反)
(又苦浪反下丁兮反又丁計反下本氐同)水涸(下各反今按注引月令仲秋水始涸戶各反注及水涸而)
(成梁同)節解(補音下買反下同)隕霜(補音于敏反下隕霜同)注便行(補音婢面反下)
(便民同)時儆(補音京領反下注同)收而(補音手又反或如字)偫(音峙補音直里反按舊音作功)
(偫功字屬上句今削之注同)畚挶(上音本下九玉反補音畚布衮反注同)注囷(去筠反)注
定謂之營室(補音定丁佞反)財賄(補音呼罪反)施德(補音式豉反)畺(補音居良)
(反即疆境字前作疆多矣竝與此同但傳寫異耳)囿(補音于六反又于救反今按經典多從于救)縣
耜(補音上胡蠲反)無奥(音郁又一號反賈本作冥補音郁於六反奥烏報反)注墾辟(補音婢亦)
(反開也)不蔑(補音亡結反)注從事(補音才容反)不收(補音手又反又如字)無罷
(補音皮下民罷及注竝同)注從者(補音才用反)郊勞(補音力報反注同)注委積(補音子賜)
(反)注險易(補音以豉反)詰姦(補音上去吉反)積薪(子賜反按前有此字多矣已出補音)
(舊音方於此發訓疑前脫漏)監燎(補音上古銜反下力召反又力燒反下監濯卿監親監同)致餐
(補音孫按此字亦有飡音但注云熟食曰餐則當音孫矣)廩人獻餼(補音上力錦反下許既反)注
圉人(補音牛吕反)注展省(補音悉井反)王使(補音所吏反)注正長(補音丁丈)
(反)巡守(補音詩救反諸侯為天子守土巡所守也漢置太守同此音)朝也(補音張遥反單襄公)
(名)分族(扶問反一為介介大也言大族於周)過賓(補音古禾反注同)是蔑(補音亡結反下)
(蔑其官同)造國(補音徂蚤反為也)即慆(音滔補音土刀反)伉儷(上音亢下音隸補音上苦)
(浪反下郎計反說文力支反注同)而帥(補音所類反又所律反)瀆姓(補音徒谷反本或作黷又)
(作嬻說文嬻媟也然今古字多假借皆通)注媯姓(補音居危反)注䙝(音薛)注祖妣(補音)
(卑履反)袞冕(上古本反下音勉補音亡辨反)茂帥(補音上莫候反下所類反又所律反)隕越
(補音于敏反)殺于(補音申志反或作弑注殺之下注殺君同)注飲酒(補音於鴆反)注廏
射(補音上久又反下食亦反廏說文作□今作廏者俗然經典相承)注復封(補音扶又反)發
幣(補音婢世反)注季孫行父(補音甫下慶父歸父同)注伯歜(音觸補音昌欲反此)
(字又有在感反昌蒲菹也非人名音義皆别)注蔑也(補音亡結反)注僑如(補音其驕反後)
(凡言僑如者同不再出)敬恪(補音苦各反下恪所以恪守竝同)教施(補音式豉反)不徹
(補音直列反又敕列反俱訓通)則遠(于萬反今按下同)無隙(補音去逆反)注瑕釁(補音)
(許覲反)令聞(補音問)以庇(必利反)注覆(補音芳富反)注說之(補音古悅字下)
(注同)注廕(於禁反)皆蚤(音早)告亂(補音古毒反又古報反下注及且告同)注結好
(補音呼報反)先聘(補音悉薦反)王孫說(補音古悅字下及說讓同)言諂(補音敕檢反)
注難距(其吕反補音距通作拒難又如字)施舍(上失移反下音捨今按經典施字多從式䜴反)
(得之)注施予(補音羊汝反下注不予又取予同)猛毅(補音牛既反)賄之(補音呼罪反)
于鄢(音偃補音於晚反)卻至(補音去逆反)注䧿居(補音七約反)飲之(補音於鴆)
(反下注及飲酒同)好貨(補音呼報反)相說(補音古悅字)子譽(音餘)諸朝(補音直遙)
(反下必朝制朝竝同)召桓(補音上照反本亦作邵注同)必相(補音息亮反)則強(求仰反按)
(舊音失次今移下強之同)注華元(補音戶化反)三陳(丈刃反)注書將(補音子匠反下)
(及後注將下軍同)注士燮(先協反)注郤錡(牛倚反)注知(音智補音知義反說文作)
(□云俗作智然經典相承作此智或借知為之)罃(補音於耕反)卒伍(補音尊忽反下之卒楚卒同)
治整(補音直吏反下同)行列(下浪反今按經典多音戶郎反兩通)輯睦(補音集又七入反)
注弗翰(音寒補音上府勿反下胡安反又如字内𫝊弗作茀古字通)軍行(補音戶郎反注同)
其頸(補音經郢反說丈云頭莖也下同)自稱(補音如字注稱舉也同)惡其(補音烏路反)
陵上(補音時亮反云在物上下其上同)獸惡(補音上如字下烏路反下民惡同)不可上
(補音時掌反自下而上注及下文欲上之同)注回邪(補音似嗟反下同)故王(補音于況反)
有惡(補音烏路反)故儆(補音京領反說文戒也)至佻(土堯反今按下佻夭為佻佻也同)
注舍之(補音捨又音赦)果毅(補音牛既反)求替(補音它計反)遠於(補音于萬反)
違難(補音乃旦反下死難同)大誓(補音它蓋反尚書作泰誓今按國語所引曰民之所欲天必從)
(之韋氏注云今周書大誓無此言其散亡乎檢今所行古文尚書此語甚具蓋當時偽泰誓尚行於世孔氏古)
(文未出韋故云然)
周語下第三
柯陵(補音上古何反今本或作加陵按内𫝊及二𫝊竝作柯又無别音設作加字亦當音柯)見晉
(補音如字)郤錡(補音其倚反注同)犨見(補音上尺周反下賢徧反後至見佐見公見竝同又各如)
(字)語迂(一于一矩二反今按注同)語盡(補音津忍反注同)晉難(補音乃旦反下注同)之
譖(補音側鴆反注同)注欒黶(一減反)注公子鉏(補音仕居反)注壞隤(補音)
(上戶怪反又音懷下徒回反)注儆守(補音京領反)注公為(補音于偽反)注占之
(補音章廉反)焉知(補音於虔反)無謫(補音竹革反字或作讁亦通)日離(補音力智反)
注庇覆(補音芳富反)注聽别(補音彼列反)爽二(今按注爽當為喪字之誤也余以為)
(爽亦喪之意也韋公以上有偏喪故改此字似失之)寔(補音時力反)疾顛(丁田反或作僨今按善本)
(多作僨僨音方問反韋注云高者近危疾速僨殞也舊音作顚此雖内𫝊舊語然與本注相違宜從僨讀字雖)
(不同義則一也今俗本就顚字改注以就之非是)注僨殞(補音于敏反)注腊亟(上音昔下)
(音棘)揜(音奄補音於檢反通作掩)與焉(音預補音羊慮反)以招(音翹今按它書未獲為翹之意)
(作音者當有所據)君偪(補音彼力反通作逼)注于鹹(補音戶緘反内𫝊注衛地)晉侯殺
(補音申志反下公殺同)注匠麗(音離補音列池反今按左𫝊無音字書有酈姓而加邑音離或出此)
注麗姬(補音列池反左𫝊作驪驪戎之女與匠麗不同)注詛(補音莊據反)注無畜(補音)
(許六反又敕六反)無跛(必寄必我二反今按經典彼義反偏任也又布火反行不正也)無還(補音)
(旋)辨別(必列反今按經典彼列反)及龢(古禾反)頃公(補音傾注及下同)告之(補音)
(古毒反)注孚覆(補音扶又反據注當如此音言可復之復也若以為庇則音芳富反兩義通)之
施(補音式豉反)之帥(補音所類反又所律反下注云帥循也後帥意帥義并注竝同)注長人
(補音丁丈反)昭穆(音韶補音常遙反今按昭穆自有本字此假借)注端慤(口角反)之相
(補音息亮反下同)注覆述(補音房六反)注黑臀(徒門反)注凥也(補音苦力反)
注曾孫(補音則登反)畀驩(補音畀必利反與也驩呼官反下同)注畀予(補音與)鮮
胄(補音上息淺反下直又反注同)注仍數(音朔補音色角反下同)注殺也(補音申志反)
注城郟(補音古洽反下注同)洛鬭(補音都豆反注同)注兩水格(補音如字或音閣俗)
(本作激非是)注瀍(補音直連反)欲壅(補音於勇反堨塞也字本作雍今通作壅加土者俗)大
子(補音佗蓋反凡言大子竝同本或作太)注早卒(補音遵聿反)長民(知丈反)墮山
(補音許規反字本作墮說文敗也篆文作&KR2330;今相承用此墮下墮高同)注防障(補音之良反又之亮)
(反)陂唐(補音上彼為反說文陂池也唐如字今俗本多加土於傍與古字通說文無塘字)汙庳
(上音烏下皮彼反今按庳說文音便俾反下埋庳同)不阤(直氏反今按注同)沈滯(補音直林反俗)
(作況非是)札瘥(才何反今按注同)注虞度(補音待洛反)共工(補音恭通作供下文注同)
湛樂(音耽今按此字凡有丁南文心直減三反甚樂者從丁南深沈者從文心水名及湛露者從直減)
堙庳(補音上於真反下堙竝同)有崈(古崇字今按此書崇字多矣惟此用古字經典亦然)稱遂
(補音上如字)殛之(音棘)非度(補音如字)制量(音亮補音力向反)度之(補音待洛反度)
(之不度同)注掌帥(補音所類反)注治水(補音直吏反)決汨(音骨補音古忽反說文筠)
(筆反下氵越同)陂障(補音之亮反)九隩(補音於六反說文作墺四方土可居也尚書作隩玉篇於)
(報反)散陽(補音西旦反)灾燀(音闡補音昌善反)注猋(補音必遥反火飛也說文作熛音同)
(作此猋者羣犬走貌古字通)閒行(補音古莧反)逆數(補音色句反)注蝗(黃横二音補音)
(戶光反又華孟反今案爾雅釋蟲訓蝗為華孟反字林乃音皇耳說文榮庚反范宣音禮記作横聲類集韻竝)
(音蝗為横後儒讀史𫝊者一之於皇矣亦不知有華孟之音)注螟(補音亡丁反)帥象(補音所類)
(反又所律反注及不帥同)克厭(補音於涉反合也唐注亦云合也)注不蔽(補音必世反)姒
氏(補音詳耳反禹姓)注使長(補音上所士反下丁丈反)心膂(補音吕通作吕)股肱(補音)
(上公戶下古能反)豈繄(一兮反)注自王(補音于況反下伯王同)注伯王(補音霸)
鄫(補音才陵反或作繒通)受祀(補音如字韋以祀或作氏)慆淫(補音土刀反)閒之(補音)
(古莧反)踣獘(音匐補音蒲北反下婢世反或本作斃古字通踣顔師古又音妨付反案經典訓仆字郤)
(有作蒲北反者蓋踣仆二字互為讀)堙替(補音它計反)隸圉(補音魚吕反)省其(補音悉井)
(反下注循省同)滑夫(補音古忽反亂也)無過(補音古禾反下可過并注同)佐雝(一容反或)
(作饔)注亨煎(上匹庚反下子延反)不好(補音呼報反注同)四牡(木口反今案經典茂后反)
騤騤(求眉反)旟旐(上音余下音兆)有翩(補音芳連反詩本作偏注同)不泯(補音面忍)
(反又名賓反注同)注章著(補音張慮反下同)注㳅(古流字今案此書流字甚多偶此用古字)
(而舊音特出之知所由來久矣)注已行(補音下孟反)懼長(補音如字)其愈(庾裕二音補音以主)
(反)注不窋(補音中律反)注鞠(補音九陸反不窋子名按史記漢書及諸本但云鞠此本作鞠)
(陶今檢陸公古文尚書釋文注作鞠陶與此本合其必有來矣)注差弗(補音上楚宜反下如字皇僕子)
(名)注毁隃(音踰或作愉今按本有作偽榆者自史記漢書皆作毁隃差弗子名惟世本作偽榆兩通)
注高圉(補音魚吕反下亞圉同)注公祖(補音如字本或作公組今按本或作叔類周本紀古)
(今人表皆作公祖史記索隱引世本作太公組諸盩三代世表作叔類凡四名皇甫謐曰公祖一名祖諸盩字)
(叔類號曰太公據此則作組字者從世本作叔類者從三代世表皆通盩直劉反)注大王(補音它蓋)
(反)注革更(補音古衡反)注頃(補音傾)不濟(補音箋詣反)儆懼(補音京領反)
黎苗之王(補音竝如字按黎苗非王今諸本皆作王疑王是士字𫝊寫訛替一說九黎亂德於少皥)
(之末三苗作叛於高辛之衰或皆僣號稱王故曰黎苗之王按五帝之世未有稱王者此說非是作主者其近)
(之但無本可據)注少皥(音皓補音胡老反)共神(音恭)蔑棄(補音亡結反)令聞(音問)
(今按下篇竝同)在畎(補音公犬反)注廣尺(補音古曠反)注湥尺(補音尸鴆反)將
焉(補音於虔反)以徼(古堯反今按徼字或從人或從彳竝音古堯反皆訓要也經典通用此兩字惟)
(邊徼者但從彳音古弔反)度之(補音待洛反下比度同)王卒(補音遵聿反終也)注子朝
(補音如字凡人名字皆張遥反或云鼂錯是子朝之後音潮案錯姓亦有兩音下注同)注無適(音的)
(補音丁歷反)注無伯(補音霸又如字)肸(補音許乙反)注叔向(補音許亮反去聲又許丈)
(反上聲經典兩從之惟顏師古注漢書一之於上聲)注飲食(補音上於鴆反下祥吏反)燕無(一見)
(反今按下宴好同)注好貨(補音呼報反下宴好及注竝同)語說(補音古悅字)告之(補音)
(古毒反)注儉易(補音以豉反)注遠怨(補音上于萬反)彤鏤(徒冬反今按注同)注
除治(補音直吏反)不殽(下交反今按注同)能辟(音避補音毗義反下同)注郊見
(補音賢徧反)注夙蚤(古早字今按下注同)亶厥(補音徒但反下亶厚同)注使之(補音)
(所士反下句同)熙廣(補音注讀作光)帥歸(補音所律反又所類反注同)必蕃(補音扶袁反下)
(同)之壼(注作捆竝口本反今按下同)祚胤(補音上才路反下羊刃反下同)注買物(今按)
(注所以貿買物通財用詳其所解買字殊無意義或當為貨然無本可證不然衍字歟)注賈重(音稼)
(或作價)注十二銖(補音市朱反下五銖同)注赧王(女限反慙恥之號也諡法無之)注
省之(補音悉井反)量資(補音上力張反)注量猶度也(補音待各反)注權稱
(補音尺證反通作秤)注拯(蒸之上聲今按字書此字無反音或作□亦只云蒸之上)重幣(補音上直)
(隴反下婢世反此篇皆同)注堪任(補音而林反下同)所乏(補音凡法反下注并乏則同)遠
志(補音于萬反注同)離民(補音力智反亦如字下離民離之民離并注同)注逋逃(補音布吳)
(反)可先(補音悉薦反下可先先之同)召灾(補音直笑反下召之同)注未厭(補音於鹽)
(反又於豔反)旱鹿(補音上戶旦反下如字本或依詩作麓古字通下凡鹿字竝同)榛楛(上仕巾側)
(巾二反下音戶補音侯古反)濟濟(補音子禮反)愷悌(補音上苦亥反下徒禮反注同)注悌
易(補音以豉反下易樂同)散亡(補音西旦反)其藏(補音才浪反)翳其(補音於計反)
卒鑄(補音上遵聿反)無射(音亦補音盈隻反下注終篇同)注之覆(補音芳富反下注此章所)
(引竝同)重幣(補音上直隴反下婢世反此章皆同)鮮其(補音息淺反下注及鮮民財同)注合
樂(補音如字下於樂夫樂聽樂竝同)注強之(補音其丈反)注有眩(音縣補音黃絢反目)
(無常主也)察度(補音如字下不度制度竝同)所勝(補音式陵反注同)律度量衡(補音)
(度如字下不度制度度量之度并注同量力向反下注量衡竝同)注稱上(補音尺證反通作秤)注
秬黍(補音其吕反)注一龠(音藥補音餘若反)注為合(補音古合反)注錙銖
(補音上側其反下市朱反)將焉(補音於虔反)於樂(補音如字此章言樂竝同有異者别出)民
歆(補音許金反)不濟(補音箋詣反下不濟同)耳内(音納補音奴答反經典多借為納字下口)
(内同)注耳樂(補音盧各反又五教反)注長財(補音丁丈反)氣佚(補音逸)狂悖
(補音補對反)轉易(補音竝如字)過慝(音忒補音它得反)注配適(補音丁歷反)能
樂(補音盧各反又如字)伶州鳩(補音上力丁反内𫝊作泠一也下凡言伶皆同)注樂官(補音)
(如字下保樂樂以注以樂樂器象樂樂從和樂樂極樂正妨於樂樂成樂人竝同有異者别出)注樂省
(補音悉井反)注革鼗(音兆補音徒刀反疑舊音兆是桃字𫝊寫訛謬)注柷圉(補音上朱叔反)
(下魚吕反經典作敔古字通)注為徵(補音張里反)注大蔟(音湊補音七豆反上它蓋反)
注姑洗(如字或音小典反今按月令音素典反無如字之說舊音失今移下同)道之(音蹈補音)
(徒到反或作導)匏以(補音白交反下越之匏同)散陽(補音西旦反)繁祉(補音上扶袁反下敕)
(里反)不罷(音皮)有蕃(音煩補音扶袁反)以逞(補音敕領反)注逞快(補音苦夬反)
不度(補音如字)卒(補音遵聿反)僃樂(補音盧各反和也)曹好(補音呼報反下所好同)
不濟(補音箋詣反)曹惡(一故反)耄矣(補音莫報反)出度(補音如字)注蕤賓
(補音人誰反下注委蕤同)注中吕(補音直衆反或如字下同)注度鐘(補音待各反)注
大予(補音上佗蓋反下羊汝反)注樂正(補音如字下樂祖合樂同)注量度(補音上力)
(張反下待各反後度律同)注量(補音力向反)注重元(補音直隴反)注宣徧
(古遍字今按用此徧經𫝊文之正從遍者訛俗下注同)交酢(音昨補音才各反注同)注委蕤
(補音上於危反)六閒(補音如字又間厠之閒下自元間至六間隙間間氣等竝同有異别出)散越
(補音西旦反注同)俾莫(音比補音必爾反)任肅(補音而林而鴆二反注同)注程度(補音)
(如字下同)不易(補音盈隻反注同)無鎛(音博補音伯各反終篇同)注久樂(補音盧各反下)
(則樂故樂同)注從之(音縱補音子用反)注象樂(補音如字)鶉(音淳補音述春反又常倫反注)
(同)注周分(扶問反)在析(音錫補音星歷反)天黿(音元補音隅袁反注同)注玄
枵(補音許驕反)顓頊(補音專下許禄反)帝嚳(補音苦毒反)注大姜(補音它蓋反下)
(大王皆倣此)注逢伯(白江反按下皆同)注任氏(補音而林反)所馮(補音皮冰反)
注是相(補音息亮反舊本注引晉語曰農以成善后稷是祖今按晉語曰辰以成善后稷是相是則作)
(農以及是祖者非)注亢氐(補音苦浪反又古郎反下丁兮反又丁許反)夜陳(今作陣庠按顏)
(之推云自六韜論語左𫝊皆作陳本無陣字其音即假借下皆同)注大師(補音它蓋反)故長
(補音丁丈反)注使中(補音丁仲反)底紂(音止補音之履反又有脂旨二音)注散鹿
(補音西旦反)嬴内(上音偽下音汭今按本或作羸非是古文尚書作嬴與媯同補音上居危反下如銳)
(反注及嬴亂同)施舍(補音上式豉反下音捨)注無適(補音丁歷反)注子朝(補音張遥)
(反解已見上後同)自斷(補音丁管反)憚其(補音徒旦反下同)其犧(補音許宜反後凡言)
(犧者同)遽歸(補音其據反)告王(補音古毒反下告晉同)注語王(補音魚據反)信
畜(補音許又反下注同)注為人(補音于偽反)惡為(補音烏路反注同)注猶治(補音)
(直吏反)于鞏(補音九勇反)皆從(補音才用反)萇弘(補音直良反)為之(補音于偽)
(反下為之日惕同)注王匄(下音蓋補音古害反)注公卷(補音巨員反又劵勉反)注儋
扁(補音上丁甘反下芳連反或作翩又必淺反周大夫名)說萇(補音古悅字)彪傒(上甫留反)
(下音兮補音胡稽反)注詩飫(一去反今按下飫時飫歌為飫竝同)注支拄(知主反)遺後(補音)
(惟季反)永監(補音古懴反後篇長監同)曲與(補音竝如字本或作典非)卽慆(音滔補音吐刀)
(反)注契(音薛補音息列反)大藪(補音素口反澤也禽之府也韓詩曰禽獸居之曰藪下晉藪同)
魁陵(補音苦回反)有悛(音銓補音七全反)而省(山景反)以誑(古放反)中行
(補音戶郎反)與之(補音羊慮反)注吉射(補音食亦反又食夜反)
魯語上第四
魯(姬姓國也成王封叔父周公之子伯禽於曲阜是為魯公)長勺(時若反今按注同)嚴公(補音)
(如字按本莊公後避漢明帝諱之曰嚴先儒因而不改終篇同)曹劌(九衛反今按下終篇同)注鮑
叔(補音步飽反)注奔莒(補音居吕反國名後稱莒皆同)注殺襄(補音申志反)注召
忽(補音上上照反)注子糾(補音居&KR0627;反下納糾同舊音於納糾下為訓失其次今移)注既卒(補音)
(遵聿反)注施利(補音式豉反)注降下(補音遐嫁反自上而下)務治(補音直吏反)
共祀(補音恭下注同)注享食(古飼字)斷之(補音丁亂反決也)注蒐(補音所求反)
帥長(補音上所律反又所類反下丁丈反)注差國(補音初佳反又初宜反)大公(補音它蓋)
(反下注并大師大宰同)收攟(九敏反)而烝(補音之承反)納要(補音於妙反又於遙反)
注名榱(所追反)遺後(補音惟季反)今聞(補音問)不解(補音佳賣反)替矣
(補音它計反注及下同)注覿見(補音賢徧反)夏父(補音甫)夫婦(補音如字)㮚(篆文)
(栗字)注執鶩(木務二音鴨也補音莫卜反今按經典罕從務音)無别(補音彼列反下同)之
援(補音于眷反又于完反)注申重(補音直用反)殄病(補音徒典反下殄周同)誰使
(補音所士反)饑饉(補音上居依反下其吝反後同)注違狠(補音胡墾反)避難(補音乃旦)
(反)而惰(補音徒卧反)鬯圭(補音敕亮反)注裸(補音古亂反)注瓚(補音才旱反)
注鳴璆(音球俗音虬今按璆球同字諸韻或音虬)荐(才見反)幾卒(上音祈下音子戌反補音上勤)
(衣反)不共(補音恭通作供下共職同)不腆(它典反)敝器(補音婢世反下敝邑同)滯積
(子義反今按經典多音子賜反)以紓(音書)百辟(補音必亦反)予之(補音羊汝反通作與凡与)
(與予三字意雖小别經典古今通用)注于洮(補音土刀反)注于向(補音舒亮反)注無
駭(補音戶楷反)不趨(補音七住反又七俱反)犒師(苦報反)注勞也(補音力報反)
疆埸(上音姜下音亦補音上居良反下盈隻反今按本亦作彊音同)以暴(步木反音瀑今按經典凡)
(言暴露之意者皆從此音其云暴亂疾虐者别有訓)恐乎(補音曲勇反下同)縣罄(補音上胡涓反)
(下讀如鐘磬本亦作磬又云罄盡也據注當作磬)女股(補音汝下賜女同)夾輔(補音古洽反又)
(古協反)地質(竹利反)注其約(音要補音於妙於遥二反)亦使(補音所士反)不泯
(補音面忍反)而還(補音旋亦如字)注元咺(補音況晚反)鴆(直禁反今按下注同)注飲
之(補音於鴆反)刀鋸(補音居庶反下注同)注割劓(補音魚器反去鼻曰劓)注斷截
(上音短下自結反補音上丁管反)注大辟(補音婢亦反)鑚笮(才落壯白二反補音上祖官反)
(又祖筭反)鞭扑(匹角反)注次處(補音昌慮反)使者(補音所吏反)惡殺(補音烏路)
(反下以惡同)注為伯(補音霸又如字下篇始伯同)使亦曰(補音所吏反)公說(補音)
(古悅字)廿瑴(音角補音古學反按内𫝊納玉於王及晉侯皆十瑴此云二十瑴并言之也又按諸本二)
(十字無作廿者舊音獨出廿字如此則當音入顏之推稽聖賦云魏嫗何多一孕四十中山何夥有子百廿此)
(其證又以三十為卅蘇合反四十為卌先入反皆興於秦隸書之後務從簡便因各有音大抵急言之耳今正)
(本作二十得其正因舊音作廿故詳言之)好貨(補音呼報反注同)解曹(補音佳買反下及注竝同)
重館(補音直龍反)注駢脅(補音薄田反)班長(補音丁丈反注同)少安(補音詩照)
(反)惡有(補音竝如字)釁(補音許覲反注同)辟境(補音婢亦反注同)雜縣(音玄補音)
(胡涓反)注越迂(補音羽俱反說文又億俱反)注政要(補音於妙反)注殷契(補音)
(息列反下及注終篇同)注殷溟(米丁反或作冥今按經典及諸本無從水者舊音其見異本乎下同)
注夏杼(補音直吕反)能禦(補音魚吕反)能扞(補音胡旦反)烈山(補音如字祭法作厲)
(山左傳作列山今諸本作烈皆通字歟)共工(補音恭下共財及注同)之伯(補音霸祭法正作霸)
注戲(補音許宜反)句龍(補音上古侯反)顓頊(補音上音專下許綠反下同)帝嚳(補音)
(苦毒反)注玄囂(補音許驕反又五高反)注蟜極(補音居表反又音喬)注治歷(補音)
(直吏反)單均(補音上都韓反)注放勛(補音上方往反亦如字下許云反通作勲堯名)鯀鄣
(補音古本反下之良反又之亮反)而殛(音棘補音紀力反)民輯(補音集又七入反)寬治
(補音直吏反)其邪(補音似嗟反)禘黃(補音大計反注并終篇同)注圜丘(古圓字)能
帥(補音所律反據注則然下同)注亶父(補音都但反下方矩反)明質(補音如字)煗(音暖)
(補音乃管反又作暖況爰反)三筴(補音初革反通作冊策)欲弛(補音式爾反下弛郈及注同)
注表識(補音昌志申志二反又音志)注别也(補音彼列反)不易(補音盈隻反下及注)
(同)注則治(補音直吏反)注而女(補音汝)注違去(補音羌吕反下注去其去位同)
注之惡(補音如字)弛郈(補音胡口反注同)烝享(補音之承反下篇蒸將及注同)君胙
(補音才故反)有數(補音色句反下有數同)更次(補音古衡反)夏父(補音甫下行父同)
注祫祭(補音洽)注昭穆(補音常遥反正作佋字昭假借字下文注同)致齊(補音側皆)
(反)焉在(補音於虔反)大子(補音它蓋反下大子大史竝同)僕殺(補音申志反下及注同今)
(按莒僕亊在宣即位之年辭理詳略與内𫝊全別)注季它(音陀補音徒何反)注公倭(一禾)
(反東國名又一皮反詩曰周道倭遲)注命告(補音古毒反)不憚(補音徒旦反)注憚難
(補音乃旦反)予之(補音羊汝反注同)更其(補音古衡反下文注同)注之竟(補音京領)
(反通作境)公詰(補音去吉反)女亦(補音汝)奚啻(音式豉反韋作諦誤也今按注本無作諦)
(之意疑作音者自誤舊音失次今移)為臧(補音才郎反通為藏)不去(補音羌吕反)不殺(補音)
(如字)舍之(補音捨又音赦)濫於(補音盧瞰反濡上及下也)注漬罟(音古補音上才賜反下公)
(戶反下其罟良罟同)注降下(補音遐嫁反自上而下)注獺祭(補音它達反又它瞎反)罛
罶(上音孤下音桺補音上攻胡反下力九反)注笱(補音古后反)注鼈蜃(音腎補音上必列反)
(下士軫反今按周禮以時簎魚龞龜蜃注蜃大蛤也按蜃亦有慎音見諸韵經典不爾)罝羅(音嗟補音)
(咨斜反)矠(音策或作簎又士亦反與莊子擉鼈于江音同擉音士角反今按周禮鼈人掌邦之簎事釋文)
(凡有五音一敕角反二倉伯反三倉格反四槍昔反五义角反陸德明從莊子讀然則從义角者得之又按經)
(典竝作簎從手說文別有從矛音士革反矛也今國語從矛古字通耳)夏槁(補音苦老反)注□
(士角士鏃二反賈本作鏃今按鏃字自有捉音又音促)注刺(補音七亦反)罝䍡(上音獨下音鹿)
(小網也今按韋注云罝當作罜則作音者先合寫為罝字然後引注音獨乃允耳舊音直改罝作罜則注為虛)
(設今改作罝罜一音之庾反)穽鄂(上音靜賈曰陷也下音愕柞格也所以誤禽獸補音上疾正反下五)
(各反今按諸韻自有鄂字音韻云柞鄂取獸阱中木也舊音愕恐二字點畫小異誤為愕音然本多作鄂今從)
(衆)注柞格(上士百反下五百反按舊音以格為額疑緣上鄂字誤為訓耳諸書未見格字為額者集)
(韻有以柞音助百者云柞鄂捕獸檻中機也)畜功(依又反今按經典許又反又敕六反)槎櫱(補音)
(仕雅反下五達反)伐夭(音夭孔𫝊尚書云少長曰夭今按是注厥草惟夭釋文於驕反)注艸(補音)
(古草字)鯤(音昆賈曰魚子也莊子曰大魚之名)鮞(音而說文及賈竝曰魚子吕氏春秋魚之美者有東)
(海之鮞今按鯤鮞竝訓魚子則莊吕之說非此義也)麑䴠(上音迷下一考反補音莫兮反今按說文及經)
(典麛字乃音迷耳作麑者自音倪說文狻麑也惟諸韻收麑與麛同音迷下䴠字諸韻有之音一浩反云鹿子)
(李舟說據注云麑鹿字䴠麋子則與李說略同矣)鷇卵(寇確二音補音古候反下力管反今按經史相)
(承多音彀說文亦然云鳥子生子李舟韻及字林音寇又音確然宜從說文)蟲舍(補音捨注同)蚳
蝝(上音遲下音㳂補音上豈基反下宅全反)注螘子(補音魚倚反今多作蟻說文無)為醢(補音)
(呼在反)注復陶(復芳目反字林作蝮下音桃補音徒刀反今按爾雅蝮陶蝗子也此但作復陶古字)
(通音則從爾雅)蕃庶(補音上扶袁反說文但作番)魚長(補音丁丈反)方別(補音彼列反注)
(同)無蓺(音藝又五列反今按說文但作埶後又加草以今藝字為俗)忘諗(音審補音式荏反告)
(也)注叔肸(補音許乙反)注譖(補音側鴆反)注予之(補音羊汝反下同)任重
(補音上而林反乂而鴆反下同)注負荷(補音何可反又音河)易焉(補音盈隻反)去舊(補音)
(羌吕反)注所惡(補音烏路反)焉能(補音於虔反)有釁(補音許覲反)殺厲(補音)
(申志反下同)以告(補音古毒反)其邪(補音似嗟反下及注同)民旁(補音蒲浪反徬緣之)
(徬)有慝(補音它得反)省之(補音悉井反注同)能使(補音所士反)殄滅(補音徒典)
(反)紂踣(蒲北反又妨付反)注斃也(補音婢世反)厲㳅(補音古流字)于戲(補音)
(許宜反)注美惡(補音如字)注肥瘠(補音在亦反)相宣(補音息亮反下相二相人同)
它諫(補音徒何反)注愛吝(補音刀刃反又力慎反)注蔑也(補音亡結反)馬餼
(補音許氣反)稂莠(補音上魯當反或音良注云董梁即音郎下羊九反)
國語補音卷一
