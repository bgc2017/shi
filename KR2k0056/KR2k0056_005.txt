貴州通志卷五
地理
山川
貴陽府
貴筑縣(附郭)
翠屏山(在布政司署後)東山(在城東一里翠巘崔嵬琳宫縹緲溪山闤闠一覽可盡郡)
(人楊大賓讀書其上題君山讀書處五字於石壁巔左有振衣亭)銅鼓山(在城東二里)
棲霞山(在城東五里山腹有洞曰霞山仙洞明王守仁郭子章俱有詩)石門山(在城)
(東六十里兩山對峙如門)唐帽山(在城東南一里以形似名土人常避兵於此)文筆
山(在城南一里孤峯如筆卓立雲表)斗巖山(在城南里許俗名倒巖山)高連山
(在城南二里諸山高而連絡有天馬貴人諸峯唐史謂䍧柯境内有高連石門二山即此)飛鳳
山(在城南五里形如飛鳳)卧牛山(在城南二十五里山南有長豐堰溉田甚廣)簸
箕山(在城南五十里山下有羊虎二場四方軍民貿易於此)板橋山(在城南六十里)
(高與雲齊登之數百里内外皆見晴日常生雲氣上有石椑傳曾有仙人對奕)風洞山(在城)
(南百里白納司之西山腹有洞每風貫其中有聲如雷)金猫捕鼠山(在城西南五里)
(山以形名宛如貍奴蹲踞溪邊昂首傲睨旁有羣石隱伏如鼠)五虎山(在城西二里山形類)
(虎者五諺傳五虎三獅一鳳凰云)獅子山(有三俱在城西二里明潁川侯傅友德嘗駐兵)
(於此)坎馬山(在城西二里俗名坎馬冲天)玉冠山(在城西百餘里巍然聳拔如羽)
(士星冠)黔靈山(在城西北三里衆山環抱石徑險仄一綫盤旋而上建有祠宇為往來遊)
(觀之所)木閣箐山(在城西北四十里延袤百里横亘修文境内林木蓊蔚中有道可通)
(黔西山上有一潭深不可測)白巖山(在城北二里兔場大道經其下)貴山(在城北五)
(里一名貴人峯郡之得名以此)金鰲山(在城北五里羣山如奔濤疊浪中湧一峯宛如鰲首)
(躍波而起)驪珠山(在城北五里許)鴉關山(與驪珠山接)雲錦山(在城北二)
(十里舊為宣慰宋氏别業舒屏列嶂俯瞰平田煙雲繚繞下有流觴曲水諸勝)石人山(在城)
(北三十里山頂巨石林立遠望如人)相寶山(在城東北一里俗名照壁山排雲列嶂儼若翠)
(屏與東山對峙上有梵宇頗稱名勝)崆巃山(在城東北五里山腹谾豅可通人行)石洞
山(在城東北八里山有石洞可以容衆)梯嶺(在城南三里石級如梯中曹司路經其上)高
坡(在城南五十里岡巒繚繞如帶如圍石巖摩霄烟嵐夾澗暑月猶寒地産茶郡人嘗避兵其上)
青巖(在城南五十里巖下有河通定番州)三僊洞(在城東四十里地名翁若堡中有泉)
(石之勝)朝陽洞(在城南六里軒豁爽塏可供遊賞)雲巖洞(在城西北三里舊名)
(唐山洞甚幽邃)白龍洞(在城西北十五里巖石玲瓏備極靈異入數十丈漸幽暗非秉燭不)
(得前中有潭水駕竹而度石筍數莖扣之鏗然若鐘聲)魯納洞(在城西北百餘里三洞竝)
(列可容千人土人於此避兵)瀉玉洞(在城北四十里有山綿亘而下峯圍水拱中有石阜)
(雄峙豁開一洞中石有如人立者獸蹲者笋茁者花綻者石牀丹竈等扣之有聲戞然石竅清泉外)
(噴幾於匡廬瀑布)水落洞(在城北百里為衆水所歸松風古刹即之泠然)船石(在城)
(東二里牛渡河邊長數丈宛然孤舟野泊)石譜(在城南百里白納司平地突起羣石欹整横斜)
(千態萬狀下有清泉隆冬不涸竹樹陰森遊之忘暑)犀牛石(在城西一里昂首田中如犀牛)
(狀)三水江(在城北三十里府西境之水派流而下至此合流為一又東入於清水河)貫
城河(自崆巃山發源貫入城中流會南明河明大學士席書有記巡撫楊鶴題曰玉帶國朝)
(總督甘文焜巡撫佟鳳彩因居民屢火濬之以禦火災康熙四十八年水溢淹城中居民巡撫陳詵)
(復加開鑿)南明河(在城南門外源出廣順州界東北流經郡城至下流為牛渡河至巴香北)
(流合烏江通思南府入蜀涪州界合岷江)龍洞河(在城南十里下流入於南明河)四方
河(在城西南五里源出廣順州滙於南明河)濟番河(在城西南三十里俗名花犵狫河八)
(番路所經明成化初宣慰使宋昂疊石為橋其下流合南明河)清水河(在城東北百二十里)
(與貴定縣分界即南明河之下流水甚清冽兩岸峯巖壁立﨑嶇難行乖西巴香諸部苗狫倚此為)
(險明景泰三年南和伯方英將兵渡此平兩岸為坦途苗獠奪氣又東北入於烏江)擇溪(在城)
(北源出髑髏山流合貫城河)墨特川(在城西北元大德五年宋隆濟蛇節作亂攻貴州元)
(將劉國傑討之大破隆濟等於此)富水(在城南源出八里屯流入南明河)涵碧潭
(在城南門外武侯祠下南明河之所滙碧流瑩澈巖木薈蔚舊多題咏)鰲頭磯(在城南門)
(外南明河中明萬歷十五年巡撫江東之巡按應朝卿架石築堤建甲秀樓於上以培風脉)芳
杜洲(在南明河中甲秀樓下廣可百步春來芳草晴沙足供遊咏)漁磯灣(在南明河)
(左岸漁人鼔枻往來有瀟湘之致)靈泉(在城内大興寺泉極澄澈舊傳月出没時雖偏在東)
(西泉中皆見影)温泉(在城東九十里地名楊郎壩初出地熱甚可熟生物稍遠方可浴)聖
泉(在城西八里黔靈山後一名百盈一名漏勺自山麓湧出晝夜百盈百竭應刻漏之數似有槖)
(籥莫測其端明鎮遠侯顧成甃石為池覆以亭池中立一石以驗消長亭今廢)九十九泉
(在城西二十里地名高寨泉出山頂凡九十九穴)珠泉(在城西三十里泉分六七道而出纍)
(纍如貫珠)神應泉(在城北一百二十里地名巴香出於兩石之間水不恒注汲者至擊石數)
(聲則涓涓流出隨器而滿足則復止)玉池(在城内東南隅豐濟倉前明巡撫趙釴題曰玉池勝)
(地池北有堂曰鳳嬉池中有亭曰浮光皆有記本朝巡撫羅繪錦命工疏治植蓮其中)夢草
池(在按察司署中一泓清淺經冬不涸舊為邑人吳子騏别墅岸植芙蓉榆柳蕭疎掩映中植蓮)
(甚茂)龍井(在城内龍王廟前水出石隙味甚清冽安賊圍城井忽涸有人探入見一穴深窅莫)
(可窮極)金井(在城内小十字街心井已填塞榦石尚存俗呼金井玉欄)普惠井(在城)
(北門外一名四方井)海螺井(在城南百里白納司地形如螺甲每日三潮若吞吐然)
定番州
琴山(在城東一里形如琴)麒麟山(在城東五里)屏風山(在城東上馬橋司前)
(又前有卓筆山)連雲山(在城東通州里寨南高聳連雲)松岐山(在城東南克渡寨)
筆架山(在城南五里稍前為掛榜山)三寳山(在城南七里三峯鼎峙視諸山若蟻)
(垤州人祈雨其上輒應)連珠山(在城南八里五山圓秀如珠)九龍山(在城南十)
(五里山前平徑紆迴長松夾道九嶺蜿蜒如龍後突起一峯深林遠映遥望如畫幽秀迥異他山)
三台山(在城南金石司南又司西有天堂山小龍山)龍山(在城南程番司西又司南)
(有蒙山)天馬山(在城西南木瓜司西旁有蓮花洞又司南有獨鯉山司東有鳳凰山)翠
松山(在城西南大華寺前又司北有播答山又司南有牛角山)百蓮山(在城西南麻嚮)
(司北又司治後有盤龍山)沿臺山(在城西南木官寨西三里又寨北五里有木栗山)交
椅山(在城西五里又西一里有旗山皆以形似名)三疊山(在城西洪番司南峯巒綿)
(亘曲折三疊又司北有伏蛟山)印山(在城西韋番司西山形如印)執笏山(在城西大)
(龍番司南又司西有栗木山)月坡山(在城西卧龍司南又南有文峯山)錦屏山
(在城西北方番司相近有將臺旗峯二山)驪龍玩珠山(在城北二里以山勢盤曲而名)
盧山(在城北盧山司南極高峻旁有三石峽如門盤旋而上平廣可容千人有泉有池田土可)
(耕又南有茶山産茶又司南有五門山司西有寶墖山峯巒尖削如墖司北有紗帽山)象山
(在盧番司前又前有獅子山)牛眠嶺(在城南小龍番司南其旁有文秀峯)翁松嶺
(在盧山司南又司北有松明嶺)桐木岡(在大龍番司南又盧山司北有卧牛岡)營盤
坡(在城南二里又有楊梅坡産楊梅)伏龍坡(在城南小程番司南西通上馬橋東達盧)
(番司)滴水巖(在城東南十里水出巖中四時不絶行者資以濟渴巖前有平地名三墓常有)
(賊出没於此向置哨兵戍守)長巖(在盧番司南十五里)嘉禾箐(在小程番司南又前)
(有江渡箐)天生洞(在金石司東又盧番司有龍王洞)僊人洞(在卧龍司東又東南)
(有白象洞洞中有石如象)濛江(在城南源出濛潭會州境諸水至破蠶入廣西泗城州界或以)
(為即唐蒙下番禺之處故俗亦呼為䍧柯江)漣江(在小程番司南流入濛江)回龍江
(在金石司東南又羅番司南有環帶江俱合流而入濛江)九曲江(在城西二十里)奔龍
江(在大龍司東下流入於濛江)遶翠江(在卧龍司南流入濛江)上馬橋河
(在上馬橋司東北下流入於南明河)羅番河(在城南羅番司北又司東有小水河二水合流)
(環帶江而入濛江)冷水河(在小程番司南流合漣江而入濛江)大韋河(在韋番司)
(南上通程番下接卧龍亦入濛江)大龍河(在大龍司治後合奔龍江而入濛江)小河
(在麻響司)底方河(在方番司又有小番河雲溪水皆合於濛江)玉帶河(在城北下)
(流入於濛江)擺遊河(在盧山司西流入濛江)洗馬河(在盧番司東流入濛江)
小溪(在洪番司南溪流清激東入濛江)雙峽水(在小龍司南入濛江)雲溪水
(在方番司北山嵐返照水氣雲騰)滚水泉(在韋番司西)蓮花池(在州署前向植)
(芰荷於中暑月最為勝賞)清水塘(在城南五里水清不涸可溉田數百畝)乾堰塘
(在程番司北水或盈或縮可驗豐歉)龍塘(在大華司西)清水溝(在大華司西居民資)
(以灌溉)
廣順州
螺擁山(在城東二十里上有深淵四時不涸色碧如藍)白雲山(在城東四十里層峯)
(疊嶂如奔馬渴虹至此而止兩水界其左右山頂白雲常覆陰晴皆見相傳明建文帝常遯跡於此)
(上有羅永庵前有杉二株長數十尺其一經帝手所摩至杪絶無附枝)天臺山(在城南五)
(十里傳有黑白二鹿往來其上舊有方廣寺久圮)雲臺山(在城西南二十里峯高頂平孤)
(卓如臺)麤石坡(在城北十里)蜃洞(在城東從仁里天生橋下石如蜂房蠏筐多竒)
(異)一宿河(在從仁里相傳明建文帝入白雲山時宿此)麻線河(在城北二十里)
尤愛溪(在從仁里水出山腹中東折復入山腹瀉為瀑布注於濟番河)聖水(在城西五)
(里人汲則湧不汲則止)
開州
南望山(在城西南三十里峯壑綿亘數十里林木蒼翠接天上有梵刹為州名勝)陰陽
山(在城西南乖西司治旁土人以雲氣占晴雨故名)魯郎山(在乖西司元時有魯姓者)
(讀書於此又名書案山旁有洗馬潭相傳諸葛武侯南征時洗馬於此)三昧巖(在城北五)
(十里懸巖百仞聳峙雲表)白石阬(在城南四十里山甚高峻岡阜連亘昔時常産硃砂)僊
人洞(在城南三十里一山摩霄隱日洞居山半其中石液凝成鳥獸狀洞南羣石儼若列仙坐)
(者立者跪及拜者各具生態左有聯珠塘水清可鑑毛髮右有天生橋横卧碧澗上)白馬洞
(在城西南四十里舊出水銀有厰課)洗泥河(在城東南四十里流入烏江)温泉(在城)
(北三十里)
龍里縣
紫虚山(在城東門内疊石崚嶒頂結平臺上建紫虚閣)龍駕山(在城南一里為縣鎮)
(山)回龍山(在城西南一里)馬鞍山(在城西一里)長衝山(在城西四十里)
(昔為苗蠻出没之所明成化間置哨堡守之今漸馴服)雲臺山(在城北二十里高五里許)
(磅礴蜿蜒頂有普賢寺)畱雲洞(在城南里許洞中懸二石乳扣之如鐘鼔聲左有一石臺)
(雲龍變幻明巡撫郭子章題曰雕雲黔記稱此洞有雲溪之朗而竒石怪壁非雲溪所有有天然之)
(巧而高明洞矚非天然可侔雲溪天然清平縣二洞名也)鯉魚石(在城西五里官道旁有揚)
(鬐鼔鬛烟雨欲飛之狀)加牙河(在城東源出縣東南之谷者巖流入大平伐司之瓮首河)
簸箕河(在城北流入貴定縣合清水江)原溪(在城西南五里流合簸箕河上有廣濟橋)
(為往來官道)呼應泉(在城南五十里相傳人呼之水恒應聲湧出)
貴定縣
文筆山(在城南六里)天馬山(在城南十里又名三台)松牌山(在城南十)
(五里色翠如黛)白馬山(在城南四十里峻石巉巖相傳有白馬見於山下一黃冠咒之馬上)
(山化為石上有大池深不可測人跡罕至至則風雨晦冥)連珠山(在城南七十里上有坪可)
(容萬人中起峯十二一水旋繞四山羅列稱勝境焉)擺籠山(在城南把平司又有翁黃山)
谷峽山(在城西南大平伐司連峯峭壁一徑中通為平伐司分界處)雲霧山(在大)
(平伐司上有九池曰九龍池池邊有石椅石榻位置天然)冗刀山(在城西南平伐司西峯巒)
(高聳狀如列戟宋末有保郎者立砦此山集諸苗以拒蒙古故址猶存)水口山(在平伐司)
(穹嶐高峻水自峭壁瀉下直貫洞中如銀河)金星山(在城西一里端正圓秀迥異諸峯)
銀盤山(與金星山相屬形圓色白)谷阻山(在城西小平伐司)象鼻山(在城)
(北里許儼如象鼻)谷定山(在城北十里懸巖絶壁瀑布分流其景最勝)陽寳山
(在城北十里山脉自西北來甚遠由北而南而東而西結峙於兹諸峯環向遠者如拱如赴近者如)
(俯如揖左右者如侍如衛登山半諸峯皆若在几席及頂則培塿矣山有祠明萬歷中僧白雲再創)
(叢林於山後絶頂夜時有光起殿中若長虹亘天因山高風烈陶瓦飄捲乃易以鐵山産茶可供啜)
西華山(在陽寳山後)蔡苗山(在城東北十里上有泉懸巖飛下宛如玉虹名曰飛)
(泉)老人峯(在城東五里一石直立儼似人形)梅花峯(在城西五里其形如五出)
(梅花)香奩巖(在城南六十里嵌空玲瓏石如白玉上有香草少年歌曲祝之風動草墜襲人)
(衣裾)蓮花&KR0749;(在平伐司司有七&KR0749;此為最大諸峯聳翠高矗雲表清流環繞上一坪土人常)
(避兵焉)崆峒洞(在城東十五里由洞口曲折下丈許寬可坐數百人巖隙透光竒詭畢露)
(内隱隱有聲如潮)牟珠洞(在城東二十里大道旁俗名母猪洞明太史丘禾實易名憑虚)
(本朝鎮遠知府陳受漣復易名牟珠又山左有雷鳴洞)龍山洞(在城南五十里舊縣前高)
(百餘丈明敞危峭有丹爐石几巨人足跡相傳有道者修煉其中)烏龍洞(在城南百里烏)
(龍潭上大水出其中深窈難窮中分為二澄潭内蓄急湍外流靈物之所宅也)天靈洞(在平)
(伐司治後殊高敞疊石如雲又名垂雲洞洞前古木陰翳怪石㟏岈有土官建樓於上名曰洞天樓)
西華洞(在城西三里巖石峭峻下臨深澗明崇禎初有僧號北京和尚隱其中洞始知名)
海馬洞(在城西五里相傳洞中有物如馬鱗甲光怪或出與牝馬交即産名駒猶府治養龍)
(司之柳阬云)白衣洞(在城西四十里洞門高數十丈一徑上達穿巖而入凡三層極曲折)
(土人藍桂修徑竝建庵其中)三門洞(在城北十里洞中可容萬人東西南有三門儼若城)
(郭)石龍(在城南四里高家巖下澗旁有石形如雙龍角爪鱗甲皆具每雷雨則勢若生動)
倒影石(在大平伐司山巔巖洞内一石壁立如懸鑑遠照數里田壠泉樹皆倒映於上本)
(朝邑令陳以明命其山曰天目峯刻石以紀之)鳳凰石(在城西十里頭尾儼若鳳凰古大道)
(在其下明丘禾實改路於憑虚洞前而此石對峙焉)獨木江(在城北十五里兩岸峭石壁立)
(昔以一木作橋江外即貴陽界)八字河(在城東二里兩水合流有石中分如八字築堰灌田)
(民攸利焉)南壩河(在城南四里築堰灌田數百畆)翁樹河(在城南四十里)翁黃
河(在把平司翁黃山下又司治南有羅鴨溪合流入甕城河)甕首河(在大平伐司下流合)
(清水河)乾溪(在城西十里流合甕城河)甕城河(在城西二十里自平伐發源視諸水)
(差大有橋為黔楚大道下流合清水河)三岔河(在小平伐司三水滙流合於甕城河)清
水河(在城西北三十里上自南明河流滙府境諸水至巴香合甕城河又東北經開州界至巖)
(門入烏江)麥新溪(在城西流合八字河)川崖溪(在城北三十里地名喇啞水穿巖而)
(過)十萬溪(在城北四十里山峯特立如羣筆插天下皆深溪狆苗每恃險作叛相傳總兵)
(石邦憲率師十萬圍之不克因有是名)飛雪溪(在城北四十餘里高巖壁立急湍飛瀑如)
(雪花亂墜每入夏魚迎瀑逆飛而上土人置竹籠於巖畔俟魚落籠中取之俗名曰跳籠邑令陳以)
(明更是名巖下石有足跡長尺許深一寸五指宛然)洛白龍潭(在城北十里深澄莫測相)
(傳每年有氣上騰在水則豐在山則歉)蓮花池(在城南猴場每夏荷香數里相傳與省城)
(玉池荷花互為盛衰)蝦蟇塘(在城北二十里旱禱多應)沙井(在城内大街味極清甘遇)
(旱不竭)
修文縣
屏山(在城内縣署後翠屏高列登臨俯眺城郭山水田疇如圖畫)木閣箐山(在城)
(東南二十五里林木蓊鬱山石巑岏)三足山(在城西南六里許三山攢立如鼎足)寳峯
山(在城西二十五里形如覆鐘虬松古栢蓊蔚清幽石徑盤旋上有梵刹)西望山(在城)
(西北六十里盤亘百餘里與南望山對峙山巔有池曰鳳凰澗可里許前有三峯曰翠屏曰目遊曰)
(莫若皆壁立萬仞蒼松虬結而目遊更竒峭不可登有疊石如浮屠又石笋數株高插天際有盤陀)
(石上平下削約高二丈許可坐百人相去數百武有小峯曰模羅石甚險峻遊人捫蘿而上有小澗)
(落懸巖間如飛練澗左有雙石如柱高可數百尺曰天門誠西南巨觀也)鳳凰山(在城北五)
(里二山竝峙儼如比翼)將軍山(在城北五里美珠寨後縣鎮山也孤峯插漢雲氣常蒸一)
(名清峯又名三台)南望山(在城北二十里峯壑綿亘數十里抵開州界林木蒼翠接天與)
(西望山對峙俗傳為雌雄山)龍岡(在城東南二里明王守仁構何陋軒君子亭處)吳公
坡(在城西二十里明王守仁瘞旅骸處)紅巖(在城北七十里)白巖(與紅巖相連有厰署)
陽明洞(在龍岡山半巖下高敞深廣各二三丈頂石如鑿舊名東洞明王守仁謫居龍場游)
(息其中更名陽明小洞天書於石嵌洞中洞上有僧舍二左巔有文昌閣甚峻麗)石天洞
(在城西北八十里石峯聳峭如削中通一竅躡級而登高敞可遠眺明王輔建庵三楹覆以木皮謂)
(之木皮庵)烏江(在城西五十里即陸廣河之下流湍激洶悍為貴陽遵義二府之界)陸廣
河(在城西三十里源出威寧七星關受大定黔西諸水上流為鴨池河下流為烏江舊係水西驛)
(道明吳國倫有人家半倚蛟龍窟驛署孤懸虎豹營之句)白馬潭(在城北門外溪流至此渟)
(滀澄澈傳有神物居之)三潮水(在城北五里水日盈縮者三涌則奔騰怒號竭則聲響俱)
(寂)觀音泉(在城西北百五十里黃沙渡邊泉出高巖下夏冷冬温結庵以憩行者)夜
明塘(在城北七十里兩山間深不可測夜明如燈)楊老井(在城東一里溪水滙於巖)
(下一井如方塘深不可測溉田千畆雖旱不竭)
長寨同知
羊城&KR0749;(在城東南半里)羊角&KR0749;(在城南十里)小河(在城西南三十里源出定)
(番州屬麻响司流經長寨屬之擺儀羊雍二寨入廣順州界)
安順府
普定縣(附郭)
墖山(在城内南隅元泰定二年建墖於上常有白光自墖頂出山多樹木四時青葱為郡中勝)
(境)東勝山(在城東一里)飛虹山(在城東五里懸巖怪樹相傳明建文帝往來滇)
(黔常遊其上)巖孔山(在城東十五里山高峻腹有穴平廣可容萬人)旗山(在城東南)
(五里峻拔如幟)馬首山(在城東南四十里)屏風山(在城南二里)西秀山
(在城西一里與東勝山對峙)伐木山(在城西西堡司南山高箐深中多林木)新坡
山(在城西北三里其嶺長廣五里府治以為形勝)舊坡山(在城西北二里又名馬頭山兩)
(峯相峙中有石關為郡治之要隘)石笏峯(在城東五里羣山惟此最高)搏翠峯
(在城東北五里)紅土坡(在城西南三里土色如硃又西南十里有黑土坡土色如墨)白
石巖(在西堡司西南山甚險峻一徑攀援而上有泉四時不竭苗人依此為寨)清凉洞
(在城東二十里又名糧倉洞天開一竅前後通明相傳孟獲曾屯糧於此)龍潭洞(在城東北)
(五里洞極寬廣中有潭水氣慴人不可近上有天生石橋為歲旱禱雨之所)楚田洞(在西)
(堡司東南山高萬仞起伏迤邐三百餘里洞在山畔又司東南有老鴉洞)碧波橋河(在城)
(東二里又城南十里有寧穀橋河)九溪河(在城東南四十里九溪匯而成河)三岔
河(在城北三十里舊稱水内水外者此也)谷龍河(在城西五十里西堡司前流合烏江)
山京海(在城南五十里衆水所匯週圍二十五里許中峙一山上建殿閣頗稱勝概常有龍)
(見於内)乾海子(在城南寧谷司東南水泛成湖若雲南旱此水必泛溢雲南潦此水必涸)
(相傳地脈相通故互為盈縮)龍泉(在城東五里澄清澈底大旱不涸)啞泉(在龍泉右)
(飲之則啞有禁碑)雙眼泉(在城内東北隅左井色紅右井色白甘鹹亦異)胭脂井
(在城内北隅水自石隙出漬米炊飯色如胭脂)
鎮寧州
東坡山(在城東三里逶迤盤鬱高三十里亘十餘里州之鎮山也相連有筆架山)青龍
山(在城東南三里疊巘逶迤如龍下有嘉樂池其對峙者曰白虎山)玉京山(在城南二)
(里)龜山(在城西南五里以形似名)白巖山(在城西三里山勢起伏聯絡自水西至普)
(定歡喜嶺老虎關馬場舖龍井舖等處綿亘百里至此而止)慈母山(在城西三里其形如)
(母負子俗名背兒巖)螺山(在城西三十里下有河俗傳每風雨作毒蛇猛獸即出因建飛雲閣)
(鎮之)環翠山(在城北一里)猫兒山(在城北十二營司西北)火烘坡(在城)
(東南五十里一名和宏舊州治也地多瘴癘故徙於今治相傳用火器驚之則散)九十九
隴(在城北百餘里週圍一百餘里兩水界其左右外開重關七八所内藏九十九隴大小不等彎)
(環如帶分門别戸道通一線中平衍可耕四面竒峯插漢最高者曰高峯山俗傳羅鬼弄兵於此至)
(今營壘遺址尚存)擺山洞(在城東南康佐司東廣七丈深不可測旁有擺山寨)雙明
洞(在城西五里又名紫雲軒豁高朗東西相通如城闕中流水匯成潭有橋可渡深入更竒邃)
巢雲洞(在城北三十里石臺寬廣水遶其下寒氣襲人)烏泥江(在城南百里南流入)
(廣西田州)楊吉河(在城西南十五里下流注於白水河)公具河(在十二營司東北旁)
(有公具寨灌溉田畆民利賴之)阿破河(在十二營司旁有阿破寨土人以索為橋渡之)海
子(在城北中九枝高官堡舊係糧田有龍潭明成化時忽變成海週圍約廣二十里其水冬夏不)
(涸)賀家溪(在城東源出石岡貫城中每歲冬則涸春二三月間忽如潮水驟至俄頃即退)
(如是者三則歲豐稔)石溪(在城南四十里流入慕役司界注於白水河)龍潭(在十二營)
(司北水色常黑大旱不竭)豐泉(在城西二里白巖山下四時不涸可資灌溉)清泉(在城)
(西三里林木陰森一潭清瀉中産異蟹或赤或紫色極鮮姸)石泉(在城西三里出石竇中引)
(流灌田)既濟泉(在城東北二里許其地極熱而此水獨凉)荻蘆池(在城北六十里)
(週環八里中有小島居人資以灌溉)
永寧州
頂箐山(在城内舊多山樝樹故又謂州為樝城今襍植蕉竹桃柳建草亭其巔顔曰屢遷)
二龍山(在城東五里一名霧露山山半有雙洞二水分流)雞公背山(在城東四)
(十里舊為滇黔大道山脊如雞背險峻難登相傳山畔昔有石雞嘗鳴後被竊去其跡尚存)高
宗觀山(在城南一里四面懸巖上有石洞流泉不竭建有真武殿)肇普山(在城西一)
(里)安籠箐山(在城西慕役司北山巒相接林木蓊密周四十里舊入滇路經其中險阻)
(難行秋冬多霧昏曉不辨又有香樹坡小箐口坡白口東坡胡樹凹打罕坡行者苦之)靛山
(在慕役司水迴山轉其中深箐可種藍歲必異地以植)紅巖山(在城西北八十里壁立萬)
(仞巖側有洞深廣數十丈或時聞洞中有銅鼓聲恍見巖上紅花如雨則其年必有瘴癘夷人或一)
(年或三年用烏牛白馬祭之以祈歲稔世傳武侯南征曾駐兵於此)雲亮山(在城北一里)
箭眉山(在城北頂營司山勢極高大周四十餘里河流瀠紆其下)象鼻嶺(在城東七)
(里入滇舊路左右皆巖箐萬仞中有道如梁)關嶺(在城西三十里山勢陡峻曲折而上凡四)
(十三盤方至頂上有關索廟舊志索蜀漢漢夀亭侯子從武侯南征有功土人祀之山半有馬跑井)
(相傳索統兵至此渴甚馬踣地出泉故名又有啞泉飲之能令人啞立石以戒行者)水簾洞
(在城東八十里地名那大關四面懸巖大山洞内可容萬人大水泛漲不能淹及)聚僊洞
(在城南五里門徑委折傴僂始入渡一小橋漸高敞頂有竅光明下注石牀石鐘儼然)畱節
洞(在城西南十餘里石乳凝結狀若盤龍鱗鬛生動上有字如蝌蚪不可辨識更進益幽邃中一)
(石墖左右曲房天然不假椎鑿昔有劉烈婦避兵其中遇賊不屈死因以為名)蜂洞(在城西南)
(沙營舊司山巔洞深曲有水上為懸巖有蜜蜂房大如車輪每春夏則來霜降前後則去可卜一歲)
(之豐儉如霜降十日五日前早去則一歲全荒僅先後一半日則半熟或後十日五日去則大稔苗)
(人取蜜從懸巖上鞦韆而下以擊其房如猿猱然)觀音洞(在城西北三十里從關嶺北行)
(歴落數峯青翠欲滴洞中軒闢若城垣危磴疊梯而上數十武有石平廣可羅拜祀大士於巔折而)
(右儼若長廊大厦懸幔流蘇靡不畢具有白石若龜龍鱗甲生動乃積澑所成昔人勒字曰神龜玉)
(液寂坐良久覺暗泉細雨從空中石竅生)伯牙洞(在城北從北極觀遡流而上可五里至洞)
(洞口低窄傴僂而進數丈徐中始平廣有水出洞間)盤江(在城西三十里源出烏撒可渡河流)
(入廣西泗城州界武侯平南中戰於是水之南水經注云水廣百餘步甚有瘴氣朱褒之反李恢追)
(至盤江即此)落葉河(在城東澄水多遊魚相傳潭内有潛龍人不敢漁)北口河
(在城東二十里水歸盤江)灞陵河(左城東三十五里)郎公河(在慕役司東南三十)
(望湍流急疾不能為橋設舟以濟往来)者馬河(在城西北六十里即普安州之者卜河自)
(安南縣流入境下流注於盤江河)白水河(在城東北四十餘里大路旁色白異於他水從)
(高飛落直下數十丈白練千條轟雷&KR1032;雪注入綠潭雖天氣晴朗而激湍噴濺如行大霧中澎湃之)
(聲遠聞數里外其飛落處内有洞曰水簾昔孫可望至此見水中有神物欲涸水以索之而潭水絶)
(深戽數日不可竭乃止洞中有碑刻雪浪穿霞四字)
清鎮縣
筆山(在城東郭外峯巒尖聳如筆)馬鞍山(在城南一里)銅鼓山(在城西四)
(十五里相傳武侯南征於此獲銅鼔)桂華山(在城西北五十里昔有僧名廣遠卓錫結茅其)
(上手植桂子於巖阿至今桂樹猶存高數丈花時香聞數里)雲歸山(在城北二里雲起山)
(巔人以其聚散卜晴雨)羊耳山(在城北五里明天啓初副將張彦方敗水西賊於此又西)
(北五里有蜜蜂山)聳翠峯(在城北相傳明建文帝曾寄宿於此)香爐嶺(在城西山)
(峯陡峻形如古鼎)曹木洞(在城南一里明敞如堂)雲龍洞(在城西南十里一名)
(華盖洞又名凉傘洞可容數十人其上有氣氛氲望之如雲變幻萬狀相對有扁洞洞口扁窄而中)
(寬)天柱洞(在城西北六十里懸巖千仞一徑盤迴洞極宏敞中有大石柱孤撑洞頂後有)
(河水聲吼如雷土人常避兵於此)滴澄河(在城西入陸廣河)甲池河(在城西北)
(九十里俗名鴨池河與黔西接界即陸廣河之上流)汲波塘(在城西南二十里滙諸溪澗溉)
(田甚廣)
安平縣
金鰲山(在城東三里諸峯奔赴浪湧波翻獨此山高聳插雲儼若金鰲特峙)高峯山
(在城東二十里昔有僧自然棲息於此手植栢樹千株飄然而去)龍鼓山(在城東南七里)
(萬山攢疊忽展雲坪曲徑盤旋半山石壁下有門如砌稍入數步宏敞若堂門左一穴湫水注焉碧)
(灔隱深莫可底極相傳有靈物居内春時嘗有聲如鼉鼓或聞八音具奏乍響乍沉亦遠亦近數年)
(始得一聞五七日方止)馬頭山(在城東南二十五里羣山聯絡高聳凌雲狀如馬首)圓
帽山(在城南一里又南八里有蹲獅山又南三里有筆山)龍鳳山(在城南五里峯廻四)
(合秀水雙灣僧自然登巔覽勝拂一袈裟於地謂可為衆僧禪定之所後因建寺焉)鹿角山
(在城南十里石峯峙立形如鹿角)天台山(在城南二十里亂雲斷石中特起孤峯儼若百)
(丈金莖石壁嶄截危嶝接雲絶頂樓閣莊巖乃白雲僧所開多有詩詞紀其勝)天馬山(在城)
(西)梵刹竒巖(在城内西南隅山半石屛鋪雲挂月浮圖精舍上下參差面枕清流涵光)
(影翠四時松栢蒙茸鳥語溪聲與梵音相和)藏甲巖(在城東五里一名金銀山崇山峻嶺)
(石壁嶙峋一戶雙扄限閾儼然相傳昔人藏甲於此下有廢壘)爆石巖(在城東二十里巉巖)
(高峻山半泉出石竇中流注深潭禱雨輒應)袈裟巖(在城南五里削壁千仞如展袈裟相)
(接有包玉巖)洛陽洞(在城東十五里下有洛陽河)南僊洞(在城東南十五里石)
(壁高十丈入洞二十餘步地勢平廣可容千人西有深潭)蚺蛇洞(在城西三里半山閒洞左)
(右二門中有碧潭深邃莫測昔大路經其下相傳有蚺蛇在内時出傷人因改路穿城而走)玉
龍洞(在城東十里界首舖羣峯峭壁中一洞玲瓏竒巧内有一石平坦如牀上蟠石龍鱗爪生)
(動相傳明建文帝曾憩息其中經旬始去)穿空石(在城東三里山若畫屏中有一孔直穿山)
(背晶光四射)驚蟄魚石(在城南十里普濟橋邊碧漪翠浪中白石齒齒每年驚蟄前後)
(數日魚叢聚石邊土人網之以為樂因名)蝦蟇石(在城西十五里溪水環帶兩峰對峙上有)
(大石屹然狀類蝦蟇)洛陽河(在城東十里溪流中有兩穴方圍十數丈欄楯若井甃然魚從)
(楯躍出土人伺取為利)車頭河(在城南十里水勢百折漁舟往来其間又南十里有麻線)
(河匯流入於鴨池河)東溪(在城東源出東北石洞中流灌田畆人賴其利)文筆水(在文)
(廟前迤邐而来自㢲轉兑逆折迴旋一澄如鑑術者云此邑文盛玆水之靈)龍洞泉(在城)
(南二十五里龍洞堡側亦有灌溉之利)聖泉(在城西門外百步平岡之下泉從石罅中流出)
(淙淙有聲一時之内再盈再縮曾不少輟春時詞人遊女或置香花或插簪珥再拜祈請泉即淜湃)
(魚蝦竝出前匯一大池清可濯纓)噴珠泉(在城西沙作舖路旁深數尺寬廣如之泉色清)
(澈微碧客至諠譁鼓掌則數千百珠迸逗而出明參政焦希程勒石紀勝名曰喜客泉本朝總督)
(甘文焜更名噴珠泉)龍井(在城東南十五里水極清甘上嘗有煙霧居民遇旱磔狗厭之則風)
(雨隨至)
郎岱同知
毛口河(在城西三十二里源出永寧州盤江之上流今新路渡口也水勢洶湧雨水暴漲高)
(輒數丈)
平越府
平越縣(附郭)
福泉山(在城内明張三丰修僊處山形靈秀上有高真觀禮斗亭前有浴僊池夏不盈冬不)
(竭旁有古桂一株久枯忽有丐者来浴於池山僧穢之丐曰無傷也吾能活此樹乃掬水沃其根挂)
(巾於樹而去是年桂復榮人以為三丰再來也桂至今猶茂池水云可療病四方汲者不絶亭有三)
(丰手書聯名人題咏碑刻頗多)㠟峩山(在城東一里一名莪萬山山勢崇嶐為郡鎮山乃㠟)
(峩寨故址)石關口山(在城東南二里舊時官路經其中)疊翠山(在城東南十里)
(大小百峯峻秀插天中峯名老人或云近此居者多夀九十九峯在江外一峯獨在江内名將軍峯)
(三江會其下獨砥中流平越絶景)月山(在城南半里山形如半月下有月山古刹)文筆
山(在城南三里高聳卓立)獬豸山(在城南十里蒼翠突兀儼如豸冠)大水山
(在城南三十里上有古寺雄壯可觀)百里山(在城南四十里谿深箐大為苗人窟穴)楊
山(在城西十里楊義司旁有玉笏峯前為凝真觀)雲霧山(在城西四十里明崇禎間總兵)
(胡從儀征苗屯兵於此營址尚存)杉木箐山(在城西六十里峯巒高峻苗倚為險)滃
霾山(在城北六十里山高林深霾霧滃鬱)玉屏峯(在城西南五里)玉笏峯(在城)
(西十里端拱如卓笏)七盤坡(在城東三里)倒馬坡(在城西南五里)白螺洞
(在福泉山後)犀牛洞(在城南其上即高真觀洞中有物若牛明正德間觀僧夜聞洞外鬭)
(聲如雷起撞鐘失鐘所在有頃聞鐘聲一路震響而來及旦視之鐘上有水草始悟夜所聞聲乃鐘)
(與牛鬭後釁之乃止明隆平侯張信父葬於洞内相傳為張三丰所授)僊人洞(在城西南)
(五里洞數層曲折幽深明崇禎間太守陳紹英建迎僊閣於洞外)新開洞(在城西門外西)
(山下康熙元年三月大雷雨山石崩中開一洞深莫能竟)燕子洞(在城西三里每冬來燕子)
(千百蟄其中)百人洞(在城西十里一名川洞清泉湧出可容百人)麻哈江(在城)
(東五里兩巖壁立舟渡甚艱明萬歷間郡人葛鏡始建橋詳載關梁)魚梁江(在城東十五里)
蘆坪江(在城東三十里)三江口(在城東南七里馬場羊場麻哈三水會合波流瀠洄)
(為郡之勝)諸梁江(在城南三里)馬場江(在城南四里與羊場江通其水湍急而深)
(中流如沸合流於麻哈江)羊場江(在城南二十五里)皮隴江(在城西二十里)羊
場河(在城東二十里)楊老河(在城東三十里)龍潭河(在城東南三里)南河
(在城南門外)武勝河(在城南五里)清水河(在城西四十里其上流來自貴陽貴)
(定源遠流廣雄吞諸溪北經乖西巴香諸苗界而入烏江)&KR2444;隆河(在城北三十五里)白
水河(在城北三十里)地松河(在城東北十五里其地名松屯南流入麻哈江)冷溪
(在城西南四十五里)廣濟泉(在城内東隅其源分自㠟峨山下明弘治間參將趙勝因城中)
(乏水鑿陰渠引水入城為井)福泉(在福泉山上)月山泉(在城南月山寺)翰墨
池(在城南潮音閣下)海螺井(在疊翠山之南地名樂岡有石穴形如螺殼水自中湧出)
黃平州
梅花山(在城東郭俗呼鼓角梅花)獅山(在城東五里其形如獅)架梁山(在城)
(東四十里即嶺山孤峯插天一望千里)鼓臺山(在城南五里頂平如鼓四週塹削鑿梯挽)
(鐵絙乃可上)銅釘山(與鼔臺相雄長尖峯高聳雄峙東南)宜娘山(與銅釘山相近)
(山頂平衍可容萬人上有壘址相傳宋時有宜娘屯兵於此故名)香罏山(在城西南十五)
(里峭拔高竦與清平接)金星山(在城西三里正臨兌方下有蟠桃洞)斗巖山(在城)
(西五里亦曰西巖山有洞高五尺闊一丈左側有虛巖泉涓涓下流)都凹山(在城西北三十)
(里)龍巖山(在城北一里下為龍洞又名狼洞山勢巉巖水色深碧傳有龍潛其中能出雲)
(雨相近有揭榜山石壁峻峭又有北辰山)五星山(在城北如五星環列)太翁山(在城)
(北二十里雄特出諸山之上)馬鞍山(與太翁山對峙巖石甚勝)岑舟山(在城北三)
(十里山形雄傑一名太陽山)石林山(在城北八十里山麓有長松庵相近有高嵐山)中
華山(在城北九十里上有太平寺)九龍山(在城北九十里上有九龍庵相近有百花)
(山)岑東峯(在城西十里為州治賓山)馬鬃嶺(在城東四十里大路所經接鎮遠石)
(阡二府界嶺陽有馬蹄井)飛雲巖(在城東二十里大路旁巖倚山麓勢如垂天之雲巖下頗)
(軒敞中有小洞深黑不可究極左有瀑布淙淙作佩玉聲前一小峯特起上構聖果亭有明王守仁)
(碑記又有古栢十數株千餘年遺植也又有月潭古寺為黔中第一竒境天下名勝記載具有圖)
梯子巖(在城南五里蜿蜒曲折高插雲表州屬竒觀也)七里谷(在城東五里俗名七)
(里衝兩山壁立中通一路楊應龍叛時屯兵二十七營於此以窺黃平)梅子洞(在城東三)
(里中多梅樹)截洞(在城南十里明景泰初苗賊韋同烈糾衆數萬屯聚截洞官軍擊敗之遂)
(退據香罏山洞蓋與香罏山接)白巖洞(在城西十餘里洞口敞朗内極深邃)燕子洞
(在城西十五里紫燕千百為羣潛藏於此)葛浪洞(在城北二十里一山綿亘中多洞穴昔人)
(於此避兵)重安江(在城東三十里發源麻哈合清江入楚)兩岔江(在城西南十五)
(里水有二源一出上堂一出大原合而為一流入府界即麻哈江也)冷水河(在城東三里水)
(白而寒三伏不可涉流入兩岔江又城東南有苗裏水下流入鎮陽江)西門河(在城東三)
(十里舊城西即鎮陽江之上流可行舟直達楚沅江因有施秉諸葛洞之險艱於上下故開而復塞)
(順治十六年疏灘鑿石以通楚運輓舟銜尾而上集於城下)處洞河(在城西十里源出苗)
(境東流合北門河入鎮陽江)北門河(在城北)北攸河(在城北三十里原名都凹)
(水即㵲江之源水經注云沅水出䍧柯且蘭縣為旁溝水山海經所謂出象郡鐔城西是也)秀
水溪(在城東三十里東坡堡下)高溪(在城西北旁有高溪屯下流合秀水入重安江)紙
房潭(在城北里許中有沙洲每夕鷺鷥千百集於上)翁播潭(在城北十里兩巖壁立潭)
(在其下深莫能測大旱不竭每遇歲旱土人於此禱雨輒應)王井(在城南明洪武間岷王封)
(於滇經此鑿井得泉味甚甘美因名)
甕安縣
旗山(在城東南五里山頂有洞一名穿巖)花竹山(在城南二十里山頂有九泉天旱邑)
(人常禱雨於此)太和山(在城南五十里)北斗山(在城西南五里)雲霧山(在城)
(西南六十里上建大佛寺)僊橋山(在城西十里山高千丈頂有石中空如橋上建真武殿)
白樂山(在城西三十里地名飛練明楊應龍反敗官兵於飛練&KR0749;即此鳥道盤旋而上山頂)
(寬平幽邃山麓有祖師殿)百果山(在城北十五里)伏龍山(在城北舊草塘司山麓有)
(報恩寺)萬丈山(在舊草塘司東南二十里巖壁高峻矗立萬丈)岑口山(在舊草塘)
(司東南四十里初為苗蠻窟穴平播後土官宋世孝鑿山通道立哨防守)九峯山(在城東北)
(十五里地名鼠場壩九峯迭起延亘數里)玉華峯(在城北六十里上插雲霄下臨流水頂頗)
(平曠山有池瑩徹如月明嘉靖間平越指揮王之臣建梵刹數重飛閣翔空梵唄之聲遥閒數里)
雙箭峯(在舊草塘司東雙峯竝峙尖削如箭下有石名晴明石天久雨將晴其色如玉久晴)
(將兩其色如墨)石笋峯(在舊草塘司西石峯直立山巔又司北有後巖沿巖曲折而上兩旁)
(石壁環列如雉堞)青龍&KR0749;(在城南五六里昔人呼為狀元旗其下有鼠場通平越)黃
金&KR0749;(在城南與青龍&KR0749;相近可容萬人四壁懸陡路通一線為甕水第一險境)龍馬&KR0749;
(在城東北猴場壩明隆慶間恒有天馬見於草間故名)龍洞(在城北三里洞有潭奫淪莫測)
(上横跨石梁寬平可步中有神魚土人不敢取取亦不得)震天洞(在城北四十里江界河上)
(流兩旁峭壁百仞中亘石坎三級水勢傾瀉湍急舟不可近)太和洞(在舊草塘司南洞在)
(山腰水從下出其聲如雷)殷家洞(在舊草塘司南地名擦耳巖洞高十餘丈巖壁陡峻非攀)
(援不可上明時道人殷均陽開)水落洞(在舊草塘司西凡草塘諸水皆會於此出江界河)
老鷹洞(在城東北紅頭堡洞有二容六七千人可以避兵)甕安江(在城南水自高)
(坪司由乾溪里至縣流入江界河)烏江(在城西北五十里縣境諸山溪之水皆流合焉)白
巖河(在城南二十里滙衆溪經劉家堡入甕安江)三河口(在城南老寨窰厰王公橋)
(三河之水同滙於此故名)城西河(在城西中有阜垤曲折可觀)蛇子河(在城北三)
(十里)江界河(在城北五十里入烏江通四川)長灘水(在城南十里)青坑水
(在城西六里山麓巃嵸一池瑩澈每卯酉二時水潮湧沸候之弗爽土人相傳嘗見一老叟鬚眉皓)
(然扶杖徑行水畔疑以為神凡旱澇輒禱於此)
餘慶縣
官山(在城東三里廣袤數十里)古佛山(在城東七里四面陡絶止一徑可上兩溪環繞)
(上有精舍)紫霄山(在城東舊白泥司東山勢危聳上凌霄漢)翠蘿山(在城東南三里)
(突起一峯上多古樹四時蒼翠後抱一嶺如蘿附木故名)太平山(在城南即縣治之主山俗)
(呼太平囤)中華山(在城南十里高接雲表登山遠望黃平施秉等處皆若指掌)拱辰
山(在城南一百五十里以山勢向北而名)僊峯山(在城西南二十里俗名楊僊峯相傳)
(昔有楊僊居此)九龍山(在城西三十五里危峯排列唯中峯最高聳下有龍泉産魚巨口細)
(鱗甚美)獅子山(在城西四十五里又五里有畫筆山)玉屏山(在城西九十里鰲溪)
(之南為縣治鎮山下有大石特立如人旁有數石列侍稍卑亦如人形)招隱山(在鰲溪南)
(山不甚高而竒峯怪石特為幽秀)立鐘山(在鰲溪左圓正而中空又有艾門山兩山壁立)
(如門其西有洞名曰停畱洞)他山(在城西一百六十里地名蒲村山多竒石下有柳湖及仙)
(奕洞可遊可隱)天台山(在城西北十里最高險頂有古刹)雷坡山(在城西北十五)
(里懸巖峭壁時有風聲如雷其相近有鬼洞山)夢峩山(在城北五里高峯特聳懸巖壁立相)
(傳昔有異人修煉於上)佛頂山(在城北麻子壩山高二十餘里懸巖峭壁陟者心懼)九
龍金鳳山(在城北大溪山形如鳳下有九泉蜿蜒如龍故名)崆峒山(在城北杉)
(溪其山空虚多洞穴故名清音洞畱雲洞俱在其陽)五雲山(在城北餘慶司一名江家山横)
(跨餘湄兩邑最為竒險上有雲深寺其西有白露山西北又有筆架山)翠屏山(在城東北)
(二里列幃如屏青翠可觀)牛塘山(在城東北二十里高數十里巔有犀牛塘廣數畆水四時)
(不涸上構石殿古木隂森夏猶積雪為邑之勝)僊人墩(亦曰三里墩在城西北八十里烏江)
(渡有三大石高丈餘方圓四五丈横立江中土人傳有僊人欲於此造梁故名)慶雲洞(在城)
(東十里兩水交會洞前洞内可容百人洞口有古栢二株左右森挺蒼虬屈曲天色晴明常有五色)
(雲結其上土人遇旱禱雨於中)玉虚洞(在城西七里明巡撫郭子章建凖提庵於洞口)鵝
水洞(在鰲溪南一里高可丈許中出泉旱澇如一土人賴以灌溉)慈雲洞(在城東北)
(二十五里内有天生石大士像洞前石笋高數十丈一水繞前左右怪石林立每雲封洞門則澍雨)
(立至明知縣韓任甫因題曰慈雲)白泥江(在城南即牛場渡河𤼵源甕安流合烏江由思)
(南而入於岷江)小烏江(在城西三十里)巖門江(在城西北八十里即烏江之下流)
新村河(在城東源出響水繞翠蘿山由冷水小城寨入白泥江)新街河(在城東源)
(出官山下至縣治前流入白泥江)鰲溪(在城西九十里發源魚鼓洞流入巖門江)杉溪
(在城北源出佛頂山其水清泠特異)小溪(在城西發源立鐘山流入鰲溪)船溪(在城北中)
(産大魚深不可測)柳湖(在城西他山之下大可百畆中有十九泉旁生大柳數百株明都御)
(史錢邦芑避亂結廬居此湖上有堤曰桃源堤有橋曰宛轉橋)甕鐘水(即金竹水在鰲溪東)
(三十里每月明之夜見泉中有鐘影故名)三潮水(在他山之西潭水每日漲溢三次不爽時)
(刻)龍塘(在鰲溪西旁有小山上立一石形如鳳頭名鳳冠石)
湄潭縣
迴龍山(在城内一名東山自縣脈左旋綿亘逆轉陡峙東南城築於山腰有迴龍顧祖之象)
玉屏山(在城内山如列屏縣署在其址)鳳凰山(在城東十五里山形翔舞如鳳故名)
佛頂山(在城南十里甚高聳頂有平田清泉明邑人李少巖建僧刹鐘梵聲出雲際)象
山(在城南二十里形如象鼻)牛星山(在城南二十里極高峻登其巔雖陰暝亦見星斗)
馬頭山(在城西南十五里山下有清泉幽谷竒花異木極林壑之勝)覺僊山(在城)
(西南四十里高十餘里延廣倍之林茂箐深上有鐵瓦寺山頂有雲輒雨邑人以占陰晴)朝陽
山(在城西一里下臨流水懸巖峭壁日初出時頂有彩色暉映於上下有朝陽洞)瑪瑙山
(在城西十五里三面石壁多五色雨後日初光彩尤麗)獅子山(在城北三里山勢雄昂縣)
(城北障)金條山(在城西北二十餘里山勢雄偉中有閒道從葛藤箐徑達遵義府)平
靈臺(在城北四十里馬蝗箐中四面懸巖多茂林其竹可為紙名平靈紙頂上方廣十里有茶)
(樹千叢)湄溪(在城南彎環如眉因名)大洞溪(在城南流入湄溪)花水溪
(在城北二十里水中浮蔓生花如蘭蕙四時不凋)三江水(在城西南容山司有三源俱出)
(苗界東流入烏江)
都勻府
都勻縣(附郭)
東山(在城内建鼔樓於上四望極遠)鳳凰山(在城東南都勻司)六洞山(在城)
(西南平州司山險峻上有大六洞寨)隴黃山(在城西南舊丹平司南)擺舖山(在丹)
(平司東二十里)藤茶山(在城西南舊丹行司西)覩虎山(在丹行司西十里)洞
得山(在丹行司東北三十五里)龍山(在城西二里逶迤若龍有圃可畦有泉可汲有洞可)
(棲俯臨劒河天將雨則雲生一縷漸繞峯巒郡人以此卜陰晴初名蟒山明遷客張翀易今名)觀
音坐山(在城西有洞與龍山洞相望號鴛鴦洞又西里許曰筓山)小孤山(在城西三)
(里)凱陽山(在城西平浪司上有凱口&KR0749;周十餘里高四十丈四壁陡絶獨一徑僅尺許盤)
(旋始登有天池雖旱不竭明時部苗阿向阿凹皆據此為亂後討平之改為滅苗鎮添兵守禦)雞
冠山(在城西邦水司)箐口山(在邦水司高險多箐)筆架山(在城西北一里三峯)
(高聳竝列)養牛山(在城西北十里其上有寨)龍戲珠山(在城西北五十里二山環)
(抱中有圓山狀若珠)夢遇山(在城北一里俯臨劒河衆水匯流波光浩淼有碑識曰僊人張)
(三丰觀瀾處)七星山(在城北七里拱列如七星内有洞梯石而下如聞風雨聲初甚紆暗)
(行數武便得平地極寬中有潭風急濤駭寒氣逼人隱有一船隨波往来人不能近)黃土坡
(在城南都勻司)雨花巖(在城内巉巖曲磴萬木叢陰春時桃李盛開落英繽紛宛若雨花)
都勻洞(在城東十里前門北向高廣俱一丈五尺後門南向高廣四五尺洞中亂石類狀象)
(鼻雜草叢生)九龍洞(在城西九十里洞有石鱗鬛宛然或懸或伏若遊若飛變態多端蓋)
(不止九)觀音洞(在城西懸巖峭壁下臨深潭上建飛閣)雄黃洞(在平浪司西北)
魚王石(在城北河中每春夏水漲魚皆溯流朝之逐亦不去)便河(即城濠明正德間副)
(使李麟因苗警自北門歷西南一帶環濬為河引水繞城下守者賴之萬歷間副使袁應文重濬日)
(久堙塞珣國朝知府王鍾復疏通)長河(在城西南一曰劒河即清江之上流有二源俱出山)
(澗至城東合流出湖廣之黔陽縣向多怪石不通舟楫雍正七年知府王鍾珣詳請總督鄂爾泰巡)
(撫張廣泗開鑿自城起歷三百餘里達施秉入黔陽界)麥冲河(在城西南相傳内有巨魚)
(二不輕出出則羣魚隨之其年必有兵屢驗後魚為暴雷震死)藤茶河(在丹行司西南)平
州河(在平州司)邦水河(在城西自邦水司發源下經獨山州東流為都江過古州合車)
(江溶江南流出廣西懷遠縣界)甲港溪(在丹行司東十五里流入甕城河)胡公堰
(在城北二里明指揮胡綱築引水灌城西諸田歷久而圮雍正七年知府王鍾珣復築)龍潭
(在城南一里深滙不可測歲旱禱雨有應)
麻哈州
皮隴山(在城東十里又東有天臺山)貴人山(在城南二里高聳獨立又南有天馬)
(山)玉屏山(在城西三里端方竦立如屏又西有百里山)銅鼓山(在城西五里山)
(麓有水每日凡三溢)馬場山(在城西樂平司東北與牧馬場相連)楊古山(在城西北)
(平定司又司南三十里有平孔山)龍頭山(在城北五里自下而上約五里上有古寺清泉)
(頗堪眺望)鳳凰山(在城北二十里昔時建城於此)龍洞(在城東二里有内外二洞中界)
(碧潭有石如牀如碁局遊者若過碧潭以探内洞則風起火炬皆滅無能進者世傳有龍蟄在内)
馬蹄洞(在城東二十里又名天焦洞昔日悍苗每恃此為窟穴)麻哈江(在城南五)
(里其上源為兩岔江又為算水下流入於清江)擺遞河(在城南三里)平定河(在城)
(東平定司源發於郡河通清平縣之凱里司向多怪石梗塞不通舟楫雍正七年知州杜理疏濬)
舟溪(在平定司東)樂平溪(在樂平司南下流合於麻哈江有紫薑苗夾溪而居)
獨山州
文筆山(在城南二十里)鎮夷山(在城南三十里山高頂平土人結寨其上以鎮苗蠻)
羊角山(在城西南六里兩峯斜出如羊角)獨山(在城西南二十五里羣山相連一峯)
(獨峙州以此名)行郎山(在城西八十里山峻路險用梯以登苗蠻所居上有泉水)高巖
山(在城北十里矗立千仞山半有泉噴出)丙王山(在城東北爛土司高數百丈)三
角&KR0749;(在城南二百里都江水所經為由粤西抵黔赴滇更換夫馬舟楫之要衝今設州同駐其)
(地)梅花洞(在城南五里巖水噴瀉白石齒齒作梅花狀)都江(在城東南即獨山江)
(之下流一曰紫泉一曰遯水一曰䍧柯山海經所謂泿水水經注所謂南至鬱林東至蒼梧又東至)
(高要由番禺入海者也漢武帝伐南越發夜郎精兵下䍧柯江同會番禺疑即此)獨山江
(在城南源出都勻邦水河下流為都江經古州諸苗寨入廣西懷遠縣界)深河(在城北)龍
興泉(在州署東)官井(在州署西)城隍井(在城内城隍廟前)
清平縣
碁盤山(在城東三里又名東山三峯高銳頂有平石如碁盤可坐數十人又東二里有馬鞍)
(山)天榜山(在城東二十里壁立如張榜相近有筆架小華望城諸山)甕壩山(在城)
(東南十五里山徑險巇竹木叢密明時苗賊依之遺有營壘)香爐山(在城東南四十里四)
(面陡絶三疊而上有田有井有潭可容萬衆明時苗據為亂正統間總督王驥勦之不能盡天順間)
(巡撫鄒文盛參議蔡潮等平之置防兵建倉貯糧於上後裁)木案山(在城東南凱里司明)
(一統志載茂林修竹青翠如屏障今已無)水箐山(在城南十五里兩山夾峙中通一徑徑旁)
(有古桂一株花時香聞數里)盔山(在城西二里形如覆釜)葛貢山(在城西五里)
石僊山(在城北上有三石屹立如人對語)雙乳山(在城北六里兩山竝峙如乳又)
(數里有羅仲山)雙童侍講山(在城北二十里中為玉屏山旁兩山突起分峙左右如人)
王家坡(在城東一里又城北二十里有觀音坡)龍王坡(在城南四里上有龍王廟)
(禱雨輒應今圮)木級坡(在城南五里兩木交生如階級苗蠻出没於此為戍守要地)老
君洞(在城東十五里黃茅山下洞高十餘丈闊如之中懸一石空其中而出乳洞左循級而上)
(有石室内有石牀又左通一徑有天生橋長十餘丈橋下有泉秉炬至此豁然天開列坐橋上洞中)
(靈異一一可見)天然洞(在城北十五里一名小空洞宏敞幽深石乳倒垂如蓮花萬朵明嘉)
(靖間總兵石邦憲開其左為太極洞)雲溪洞(在城北二十里一名大風洞即道書峙蒼洞天)
(也後門在楊老西深二十餘里中有蒼龍白虎石鐘石鼔入里許則寒風刺骨暑月須披裘以遊至)
(半有天穴透日光照見一切)將軍石(有二一在城南三里一在城南三十里龍場路旁皆)
(平地突起高十餘丈)城河(在城内明指揮司勲引溪水入城以備不虞)山江河(在城)
(東五十里源出香爐山)湧勝溪(在城南九里又城北五里有凱旋溪下流皆合於山江河)
濟生池(在城内明正統間苗賊圍城凡十四日軍民賴此以濟)皮井(在城内水清而)
(味甘)龍井(在城北十里洛登哨山下源深流長廣資灌溉)葛貢連塘(在城西北五里)
荔波縣
永長山(在城東七十里)水巖山(在城西五十里下有水從巖中出四時不竭)方
林山(在城北三十里)勞村江(在城東南其源二一自黑猫一自爛土司合流而入縣境)
(焉)
八寨同知
得鹿山(在城西千尋壁立據八寨咽喉路通雞賈城今設太平汛)甲些坡(在城西十)
(五里山勢高聳烏道偪仄苗民向恃以為險今鑿成孔道直達府城)雞賈河(在城西四十里)
(即劍河之下流南注為清江東入湖廣之黔陽縣)龍塘(在城東北二十里廣可十畆深不可)
(探相傳産異魚能傷人)龍井(在城西十里其水清潔味甘四時不涸)
丹江通判
九門山(在城西南山勢盤旋中有九洞俱極軒爽)衙門山(在城西羣峯羅列一水環)
(流宛如壘壁)丹江(在城西發源城南高坡上有泉名大塘溢而下流合諸山之水以成江下)
(流入台拱之小江)九股河(在城東發源九擺寨山中東北經鳳黨諸寨入於清江)防
里河(在城東發源城東防里寨山中西經桃繞寨入丹江)高坡河(在城南發源城西南)
(囊路寨山中經喬港趲坡諸寨南入都江)烏堯河(在城北發源城東烏堯寨山中流經烏耶)
(關入於清江)
都江通判
柳疊山(在城西竒峯拔起近置汛其上)都江(在城西發源獨山州之舊爛土司山中六)
(十里至三角&KR0749;江流漸廣可以浮舟又百餘里過城西又南經來牛定旦諸寨至古州城東會車江)
(溶江南流入廣西懷遠縣之容江)
鎮遠府
鎮遠縣(附郭)
石屏山(在府治後高千仞端立如屏府之鎮山也山半有石竇久雨竇中有水下瀉如虹則)
(江必溢居民避水以此為候)中河山(在城東兩水夾流山居其中石壁鑴有楚橋風順四)
(字)香爐山(在中河山畔巨石水中上豐下削形若香爐巖上鑴有泝流光三字)觀音
山(在城東十里地名觀音塘巖石錯立高數十丈中有洞廣一丈袤三丈高如之内涵清漪連舫)
(可進洞牛有竅如忩上有石如佛像洞頂色碧石文隱起若龍蛇北岸有觀音小龕)太平山
(在城東二十五里其山最高有積水斗許土人禱雨取以書符輒應)馬首山(在城東卭水司)
(南其山東昂西伏狀如馬首又司東南有岑陵山司西有金潮山)筆岫山(在城東南五里)
巴邦山(在城東南四十五里週圍陡絶土人嘗於此避兵)思卭山(在城東南八十)
(里)都波山(在城東南九十里舊思卭縣界東接唐錦州洛浦縣)都來山(在城東南)
(九十里舊思卭縣東唐錦州常豐縣與此接界)五老山(在城南五峯相連山麓即鎮遠縣治)
吉祥山(在城西南隅形如燕窩俯臨江水)天樞山(在城西下有北極宫故名)平
昌山(在城西三里雙峯圓聳江水環其前四山迴合中有平原可居演武場在焉)獅子
山(在城西四里自東南望之如獅自北望之如展旗又西十里有雙石柱臨江駢立一大一小高)
(數十丈)西峽山(在城西十里山勢若樓臺疊起有飛瀑數處挂巖端若輕綃)鐵山
(在城東北一里高峻突兀石色如鐵)石巖山(有大小二山俗呼巖門大巖山在鎮遠縣後苗)
(自卭水由金堡狗洞來者由此小巖山在鎮遠衛後苗自施秉鼓樓坡來者由此昔人於大巖山壘)
(石築門以守之於小巖山建營鼓樓坡以守之)二僊峯(在城西五里文德關二峯並立如人)
馬場坡(在城東十五里兩旁皆谷中僅一道如線苗自卭水白虫入犯者於此遏之所謂丸)
(泥可塞者昔建大勝堡於此)鼓樓坡(在城西南二十五里重岡峭阜望之如譙樓上有雙)
(峯並立每晴朝挂雲輒雨苗自施秉來者必由之明萬歷中都督陳寅建戍營於此)彈子巖
(在城西十五里兩山對峙相去數百步左山頂有一石圓如彈丸右山中虛一竅明透如牖)太
和洞(在府治東中河山南廣丈餘袤倍之旁有大洞深黑不可入亦名南洞)東巖洞
(在城東北隅較南洞更深廣)凌元洞(在城東五里分水嶺北俗呼七間屋頗有勝致)華
巖洞(在城西三十里大路旁洞口宏敞石乳凝結有石大士像左右石羅漢内漸狹而黑更入)
(丈餘復得空曠日光不燭為水所限不能窮)岑藥洞(在卭水司西崆峒深邃莫測其際)
石柱(有二一在城西十里一在偏橋司南十五里山石崛起皆高數十丈)石厂(在鐵山石)
(屋如厂前俯清流可濯可遊)鎮陽江(在府治前即潕溪亦作㵲為五溪之一黃平興隆諸)
(水合流至此東入沅水通舟楫)宛溪(在城東十五里)焦溪(在城東四十里為往來通津)
梅溪(在城東五十里舊為清浪驛又東六十里有秋溪皆滙於鎮陽江)松溪(在城西南)
(三里可以灌溉)牙溪(在城西五里)小由溪(在城西十里)勇溪(與小由溪相近)
(犵狫所居)白水溪(在城西三十里自盤石奔注入江其色如雪)鐵溪(在城東北三里)
(會巖壑水南流入鎮陽江中産蠏及小魚味佳自宛溪以下所謂鎮遠九溪也)浮石潭(在鐵)
(溪口有長潭潭之北岸為鐵山南岸石委積為洞中流入鎮陽江江邊羣石錯立急湍奔瀉其勢若)
(浮又東有石側立名古牛巖郡之名勝也)平寧坡(在城西六十里溉田數千畆四時不竭)
卭水(在卭水司南源出苗寨下流入沅江)雲根五漏泉(在城西五里文德關側有)
(石生五竅泉自竅中迸出)雲露泉(在城東北一里出山半石竇中循巖婉轉西下達於鐵溪)
小瀑布(在城東半里高二丈許飛瀑如練)大瀑布(在城西六里有瀑布數條自巖)
(巔飛下高百餘丈為郡竒觀)龍池(在城北一里地名翁種四面高山中有池雲氣蓊鬱白日)
(晦冥相傳有神物居之)味井(在府治西味甚甘冽)
施秉縣
飛鳳山(在城内西隅從空倒垂如鳳舒翼報恩諸寺在其麓)僊飛山(在城東南一里)
(又五里有羊子巖)岑麓山(在城東南舊城内岡巒重複四面陡絶)岑鰲山(在舊)
(城北明季設防於此壘址尚存)三台山(在城南峯巒連峙如畫)雲臺山(在城西北)
(三十里獨立萬山中如臺几然雲停煙結仄徑紆迴攀緣而上及巔平衍可數百畆旁有石如列屏)
(羣巒皆拱伏環望無際石壁藤蘿虬龍倒挂誠異境也)巴施山(在城北十五里圓聳插天)
(狀如卓筆)相見坡(在城東三十里兩坡對立中阻小溪行者相去數里而彼此招呼如在咫)
(尺)癩頭坡(在城北十五里舊時軍民會哨於此)漏日巖(在城北二里高峯壁立有)
(竅通明)打杵巖(在城東北一里壁立河干為水所迫常有棧閣以通行者故曰偏橋今屢)
(經修鑿成坦途矣)諸葛洞(在城東十里一名甕蓬洞飛巖夾岸踞鎮陽江之上流束縣境)
(大小江諸水而出於其間石灘三層縦横巉㟧礙難行舟故舟自鎮遠而止明巡撫郭子章鑿通之)
(久復淤塞雍正四年知縣沈遴詳請總督鄂爾泰修鑿復通)鐘鼓洞(在雲臺山前與望元)
(關相對中有石鐘石鼓扣之有聲)前江(在城南上為重安江下即清水江)小江(在城)
(南源出黃平北門河至城東合大江)大江(在城北源出黃平之都凹水過舊州為西門河入縣)
(境受瓦窰杉木等水至城東合小江謂之兩江口下諸葛洞至鎮遠為鎮陽江)杉木河(在城)
(北合大江)江凱溪(在城東合大江)秉溪(在城南)别溪(在城南)鳳溪(在城)
(南)鶴溪(在城南)湧珠泉(在城内西隅泉出如貫珠)響泉(在城南泉聲觸石如)
(雷)
天柱縣
凉傘山(在城東十里其形如傘峯巒最秀)鳳山(在城東二十里高數百丈相傳昔有)
(鳳棲於此)林排山(在城東三十里山勢排列如壁又東十里有岑朗山形如垂翅)茨嶺
山(在城東四十里兩山對立峽長數里舊設太平堡為縣扼要之所今裁)新舟山(在城)
(東五十里山形如舟流水環其下林木參差蔚然可觀又東十里有高雲山)元正山(在城)
(東六十里林木蒼翠朝煙暮靄儼然圖畫)太靈山(在城東七十里上有佑聖宫)煙墩
山(在城南三里為縣城發脈之山)春花山(在城南三十里山畔有池半畆夜發清光晦明)
(皆然)黃少山(在城南七十里與茅坪接壤對面有五龍嶺)幞頭山(在城西三十里)
(山形下覆有霧籠罩即雨)蓮花山(在城西六十里山如蓮瓣)疊山(在城北五里峯巒層)
(疊迤邐而南)尖山(在城北五里如浮屠插天高不可極)柱石山(在城北十五里山上)
(一峯直峙天際宛如柱石縣之得名以此)急澑山(在城北三十里前後有溪山當急澑之中)
(故名)蓬萊山(在城北八十里三山列峙俗傳如蓬萊三島故名)白雲山(在城東北)
(六十里上有梵刹)小水巖(在城東二十里巖下有洞深不可測投之石響逾時每有白氣)
(上騰則雨立至氣斂則雨止)觀音巖(在城北數百步累級而登傍壁為閣洞門高敞可以)
(遊觀)邦洞巖(在城北十五里峭壁臨水鑿石開路)鐵山坪(在城西二十里寬敞可容)
(萬人三面環山一面繞水山隈常積雪如至春不消即兆豐年)分水凹(在城北七十里沅州)
(界水自凹分一歸沅州一歸鑑江)千佛鐘鼓洞(在城西二里洞中可容數百人進數)
(十步時有微霧恍見千佛隠見懸石有若鐘鼓者擊之皆有聲清流從洞中出冬温夏凉明邑令朱)
(梓題於石曰天下第一竒洞)清水江(在城南六十里發源都勻下流入楚黔陽江歴係生)
(苗盤踞雍正八年貴東道方顯招撫開通舟楫可行)西江(在城西北發源圭拈寨至城北合流)
(入鑑水江)鑑水江(在城北又名北門江發源新溪遶城而下與清江合)青龍澗(在城)
(東南又名白水冲郭外之田咸資灌溉明知縣朱梓築堤更今名)古木潭(在城北五里舊)
(傳有一木長三丈餘流至此沉入潭中土人猶時於暮夜見其形云)龍塘(在城東南十五里)
白龍井(在城東二十里)仙姑井(在城東五十里)金溪井(在城東南二十里)
台拱同知
臺雄山(在城西南苗民依山而棲結屋如巢乃大小臺雄及臺盤諸苗踞險處山徑峭仄人)
(跡罕至今開闢道路可通行旅往來)平蠻坡(在城東北五里山勢險峻向苗蠻作逆蟻聚於)
(此雍正十年討平之遂以名坡)蓮花&KR0749;(在城西北三十里險峭入雲中有一徑如線攀援而)
(上諸峯拱向宛若蓮瓣今於其上設番招汛)小江(在城西南發源城南之牛皮箐北流經城)
(南繞城西北入於清江)
清江通判
公鵝山(在城南城即建其上高峯突兀增壯垣墉)擺尾山(在城西三十里峭拔險峻)
(冠於諸山)柳羅山(在城東北十里聳峙清水江畔為羣苗出入之要路水陸之急衝)清
江(在城東北發源都勻之東山經麻哈州之甕城清平縣之凱里黃平州之巖門司施秉縣之下)
(秉入境東經柳羅山又東過黎平之黃寨又東至天柱之甕東入於湖南之黔陽合於沅水)
思南府
安化縣(附郭)
中和山(在城内山勢紆折上多古栢俯瞰江流為郡大觀)萬勝山(在城東一里下)
(臨德江高數千仞四面陡絶麓有龍洞泉可灌田千畆相傳靈物在内禱雨輒應背有丹臺為上陽)
(子煉丹處頂有真源井清澈一潭旱甚不涸)東勝山(在城東三里孤峯竦峙秀麗如畫)
思唐山(在城東四里方輿勝覽作唐山昔人因名郡曰思唐)半月山(在城東五里形)
(如半月)馬鞍山(在城東三十里以形似名)象山(在城東朗溪司山麓形如象鼻)天
馬山(在城南二里下有朝陽洞)三台山(在城南五里左有開仙洞下有風神洞於此禱)
(雨輒應)思王山(在城西南三百里一名門山為古費州扶陽縣界舊有思王城)萬聖
山(在思王山南四面陡絶上平坦可耕)巖門山(在城西二里兩山對峙巖壁險峻左曰大)
(巖門右曰小巖門大道出其中永勝武勝二關依巖而立為郡之門戸)稽公山(在城西三)
(里一峯特起平地昔有稽道人廬其上仙去因名又西四里有白鹿山)四角山(在城西十)
(五里四峯銳起相對俗名四箇山)石柱山(在城西三十里黑鵝溪側又名石柱坡山巔有)
(石屹立如柱)琴德山(在城西三十五里林木蒼翠洞壑最勝)金竹山(在城西二)
(百里多産竹)浮禹山(在城西北五十里唐置多田縣於其下)雙峯山(在城北五)
(里兩峯秀麗下臨大河與白鷺洲相對)觀音山(在城北五里相近有紗帽山)磈巖
山(在城北二百里高百丈許延袤二十里接酉陽界)蒲竹山(在城北二百五十里約高)
(數百丈上産蒲竹)筆架山(在城北二百七十里山挺三峯時有煙雲繚繞其上)石馬
山(在城北二百八十里峯巒聳拔獨冠諸山中有燕子洞深闊險峻)騰山(在石馬山東高)
(數百丈四面陡絶每壁下有水皆清冽昔人避兵其上)高山(在城北沿河司高二十里崒嵂)
(難登相對有菫竹山高十里脈自石馬山發)銅鑼峯(在城東十五里水出山峽中聲如雷)
(鳴)&KR0726;峯(在城西南五十里峯甚高峻上有古寺故址居人嘗掘出銅磬諸物)九老峯
(在城北一里羣峯環列者九)高歇峯(在沿河司壁立雲表久雨雲出則晴久晴雲出則雨)
(居人以為占驗)沙子坡(在沿河司東坡旁湧水極凉又司東有大龍坡)手巾巖(在城)
(南七里巖下黑白相間縷縷如帨)穿巖(在城西一百二十里兩石相對峙人從中間穿出)
大桐巖(在城北五里有大桐數珠故名又城西五十里有紅巖又西七十里有日頭巖)碑
摸巖(在沿河司高數十丈上有仙書紅字又有仙巖數處皆有古篆書明嘉靖間酉陽司來侵)
(地界募人鏟去)開先洞(在城南四里明知府舒應龍建亭於上旁植松栢)&KR0726;人洞
(在城南三十里因與古蹟仙人家相近故名村人厭勝火災塞之國朝知府劉謙吉開治層級而)
(上有寺有亭為近境勝覽題咏甚衆)石芝洞(在城西四里洞門北向可布數席明副使徐九)
(臯刻有石芝洞天四字)藏春洞(在城西六里洞不甚深廣而壁石竒潤林木喬鬱妍花異)
(卉盛産其中思南之勝無有出其右者相近有迎春洞)鐘鼔洞(在城西地名洞子頭洞有)
(二孔乳倒懸而下擊之作鐘鼔聲又西十里有迎仙洞)獅吼洞(在城北三十里有泉下瀉)
(十餘丈聲如獅吼洞中兩石對峙如門又有石壁若魚形俗呼為鯉魚朝天洞下為湖底灘商賈在)
(此易舟達川江接荆楚)大墩石(在城東半里形狀瑰偉下臨德江昔人平其上建淨修閣)
四方石(在城北三百里高闊俱五丈四壁嶄然)德江(在城西南一里其上為烏江下)
(流入四川涪水合岷江水經注云江水東至枳縣西延江從䍧柯郡北流西屈注之亦曰涪陵水唐)
(史樂城縣西一百五十里有涪陵水方輿勝覽云思州有巴江水即此秦司馬錯泝舟此水取楚黔)
(中地宋延熙中鄧芝伐徐巨射元猨於此中流亂石林立激水成灘行者苦之有石狀如牛眠為牛)
(犢灘有石如僧趺跏為和尚灘又有齊袁九門七星香爐相公諸灘最險者無如龔灘波濤洶湧震)
(聲如雷長十餘里行舟至者盡虛其中乃得過焉)河由江(在沿河司源出銅仁之烏羅司)
(亂石横江水勢最險司北五里為五門灘其下為湖白灘以水色白故名去湖白十里為黎灘險峻)
(出諸灘右又有涪塔灘松灘野猪虎口諸灘皆江流所經也)石馬江(在沿河司西下流合)
(於德江)暮溪(在城東三里其地多雨疑有龍物)昔樂溪(在城東十里流入德江)
仁溪(在朗溪司治前一日三潮又名三潮溪居人引水以溉田中有洲突起土人立川主廟於)
(上)憲溪(在城南五里滙於德江)掌溪(在城南二十里)青鸞溪(在城西三十里)
(俗稱黑鵝溪郡人安康序云昔有青鸞集其地土人不識呼為黑鵝遂以名溪)鸚鵡溪(在城)
(北三十里産茶甚佳)馬蹄溪(在城北五十里)亭子溪(在沿河司水自龍岡中流出又)
(北七里有後溪自馬鬃嶺流出俱入河由江又司西南七十里有甫南溪又司南九十里有鵝溪又)
(司北十里有桃竹溪)上費溪(在城東北百里舊費州以此名北流入四川黔江縣界曰黔江)
(東北入湖廣施州界曰清江)石牛潭(在城西南三十里澄清深廣水際有石如牛卧)白
鷺洲(在城東北五里烟水微茫多産文石遊者採之以供清玩廣輿記云烟水蕭疎頗似中土)
鮎魚峽(在城西德江内峽長十餘里兩岸之間古木陰森碧潯澄静最為幽勝)靈泉
(在朗溪司東北其水從石底上升不消不長冬温夏凉)馬公泉(在城南十二里泉自山麓)
(流出勢如瀑布俗稱白水泉)金盞泉(在城西三里其水清澈)稽公泉(在稽公山)
(下蓋稽公垂釣處有小魚每以夏四月潛於泉底至明年雷動乃出漁人相聚網之)汲溪泉
(在城西北八十里日有消長)黃魚泉(在城北五里産魚皆黃色)珍珠泉(在沿河司)
(南水自石窟湧出若貫珠然又頗温亦名温泉)天鵝池(在石馬山之北)綠井(在朗溪司)
(其水綠色嘗有綠鳩羣浴其中)楊柳井(在城北山麓間一泉甚清中有赤碧色小蛇遇大旱)
(出即雨)一碗水(在朗溪司東四十里山巔有井方圓止若一碗不盈不涸飲之不竭)
印江縣
文筆山(在城東二里山削如筆)峩嶺山(在城東三里逶迤綿亘二十里山勢高聳)
(自縣治望之疊翠重嵐宛如屏嶂)十種山(在城南三里羣峯疊翠宛如圖畫)河縫
山(在城西十里即觀音巖高可二三十丈上有石龕下有石洞深不可測去巖里許有石形垂如)
(肺人呼為金石肺)大聖登山(在城北五里端正聳拔頂平闊三里許昔人建鐡瓦寺於)
(上後廢每冬雪深數尺入夏始解不異峨眉又呼大石墩石可作杯皿名為黑玉其麓有葉魚洞)
石笋山(在城北五里又北一里有交椅山)銅鼓山(在城北地名花巖有山壁立擊)
(之其聲如鼓)白水坡(在城南五里山路夾擁有石壁立高可二十丈每春水四溢則衆流)
(咸滙於此水自壁中懸瀑里人每以瀑流有無覘歲時豐歉)滴水洞(在城西五里有細流)
(從石竇中滴下聽之清越如琴聲)思卭江(在城南源出朗溪司北流入德江後譌卭為印)
(遂以名縣)桶溪(在城北二里溪流環抱若桶因名)網陀溪(在城北二十里)中洲
(在城南兩水環流而洲處其中平曠一線長可二里)雙峽(在城西二里)白水泉(在城)
(南三里水自巖出飛流如練)龍津(在城南一里印江不通舟楫河皆淺多石而湍急至此略)
(瀦小津居人每夜汛舟捕魚遠望火光如星)
婺川縣
潛山(在城東二十五里列嶂之上一峯拱北如朝舊産硃砂)大巖山(在城東八十里)
(洞壑深廣為遊眺之地又城東二里許有山壁立亦名大巖門)泥塘山(在城南五十里産硃)
(砂)華蓋山(在城西十里巖壑深邃為前代避兵處)無黨山(或云即華蓋山)卧
龍山(在城北五十里)安峯山(在城北相近有筆架山)巖前山(在城東北二十)
(里)長錢山(在城東北五十里地名板場)木悠峯(在城東四十里上有水月宫)
鳳凰峯(在城東五十里山以形似名)夢子坡(在城北七十里坡頂平廣上有石爐)
(高大約數丈)萬卷巖(在城西五里石累萬卷儼如縹緗)山羊巖(在城西五里地)
(名熊林巖形如青箱文類蝌蚪)金藏巖(在城西五十里地名祥川巖上有鹿井鴉池)雲
巖洞(在城東一里中甚寬敞可容百人外有石柱柱上紋跡如霞稍前復有大石方正如玉几)
(然)蟠龍洞(在城南里許山下洞寬水深壁有盤龍化雨四字)金牛洞(在城南二)
(十里地名牛塘山半洞内有石如牛)倒羊江(在城北五里或作曉羊江其水由山谷溪流所)
(聚至隘溪渡滙豐樂河)豐樂河(在城東五十里其水由龍泉湄潭折入縣境至洪渡入龔)
(灘北滙川江)隘溪(在城東北五里)何只水(在城東十里)羅多水(在城東八)
(十里何只羅多皆獠之姓名其流合於豐樂河)龍泉(在城東二十里其泉一日三潮消則澄清)
(長則混濁居人資以灌溉)香墨池(在城西三十里其水清香汲以注硯可發墨光)暖塘
(在城北五里水至冬尤暖秋分後魚皆聚此而鯉魚更多又皂池壩有温泉四季皆溫)來雁
塘(在城東北三十里地名江邊昔有三雁來集其上後申祜鄒慶鄒奭一時並舉人以為三雁之)
(兆)
石阡府
鎮東山(在城東一里為府治鎮山)知府山(在城東三里其後有侯山)金雞山
(在城東十五里高可百仞翠色如黛)龍山(在城東南一里高岡懸巖霧聚則雨散則晴)九
龍山(在城東南十里本府水源皆從此出)松明山(在城南一里温泉出其下故又名温)
(塘山)十萬山(在城南六里昔楊再興屯兵之所其上平衍中有土田)琵琶山(在城)
(南四十里月夜常聞琵琶聲)巖門山(在城西南五里兩山相並如門巖上有洞深廣莫測)
(又西南有挂榜山)駱駝山(在城西三里又西為飛馬山)雲堂山(在城西五里谷)
(深林茂昔為苗賊潛藏之所)排衙山(在城西五里)萬夀山(在城西二十里地名)
(樂橋山下有洞傳有神羊出入人逐之即化為石)金順山(在城西舊葛彰司東山下有石)
(蔭泉廣一丈深三尺餘夏漲冬消水極清泠)獅子山(在舊葛彰司東有二山皆高聳又東)
(有飛鳳朝陽山)隘門山(在舊葛彰司北兩峯相峙險隘如門)馬鞍山(在城西北苗民)
(司山勢昂聳又東有黃楊山上多黃楊樹)香爐山(在城北十里平地突起一山四面陡絶攀)
(援而上可容數百人)青山(在城北七十里高聳多林木又北五里有文筆山)迎仙峯
(在城西北五十里下有龍塘泉又苗民司西有大夫峯舊葛彰司西有三尖峯)朝天嶺(在城)
(西三十里俗名紗帽山)長沙嶺(在城西北苗民司東甚高峻)望江巖(在城西一)
(百六十里下有泉)鬼巖(在苗民司西高廣方丈如屋)寒林箐(在城西以竹樹陰森)
(而名又西北有杉木箐多杉木)香爐&KR0749;(在城北十里平地高二十丈可容五百人避苗寇者)
(倚此以為險)坪耕箐(在舊葛彰司南又有方竹巖頭葛蔓諸箐皆以巖險隂翳而名又西)
(有山丹綿花諸坪亦險隘之處)太虚洞(在城南五里一名燕子巖中有萬佛巖石大士像及)
(石龍石虎)秋滿洞(在城南梭砦隔岸洞門宏敞後通池塘砦平茫溪有泉長流資以灌溉)
龍洞(在城西南三里龍底江上中産竒石大如雞卵有文可觀)風神洞(在城東北十里)
(人不敢深入入則大風飄發)龍底江(在城西南三里其上源為包溪流經城東黃茅囤合)
(大溪繞府前入思南界注於烏江)烏江(在城西一百五十里東流合思南江入蜀即方輿勝)
(覽所載珍州思溪與南平軍朗溪合者此也)樂回江(在舊葛彰司南其源有三至方竹箐)
(合為一流注深溪而入烏江中有淹龍灘)新開河(在城西二十里中流巨石森列明萬歷間)
(知府郭元賓疏鑿通舟民利賴之)大溪(在城南流合龍底江)深溪(在城西北二十里又)
(西八十里有各容溪皆西流而注於烏江)洋溪(在城北十里其源出銅仁府提溪司山下西南)
(流入界又西經龍泉縣界合桶口河流入烏江)大龍潭(在苗民司北深澄不測有灌溉之利)
温泉(在城南一里大小二泉泉水温煖清可鑑髮)望江巖泉(在城西北六十里水)
(頗甘冽四時不涸亦資灌溉)登沙塘(在城南二里民築堤蓄水備旱又南六里有灣塘魚)
(泉春則魚出秋則魚入民張笱以時取之)
龍泉縣
鳳凰山(在城内縣署右形如鳳凰為縣之鎮山又儒學前有卓筆峯)東山(在城東二)
(十里峯巒秀拔為一縣之勝又有金雞山與東山並峙錦雞最多)義陽山(在城東二十里)
(唐義州故址)石牛山(在城東五十里上有巨石如牛狀)中華山(在城東九十餘)
(里山巖高峻上有古刹山麓多古梅)將軍山(在城東南五十里宋紹興間任正隆之變都監)
(安文誓師於此因名)石繖山(在城西三里山上有石高十餘丈端圖如繖)綏陽山
(在城西北三十里唐綏陽縣故址)雞翁山(在城北二十里唐雞翁縣故址)石筍山
(在城北五里其峯尖聳如笋)瑪瑙巖(在城東三里高峻險絶)山羊巖(在城東五)
(十里高數十丈上有山羊巖三字相傳係唐人書)夜郎巖(在城西十里上刻夜郎古甸四)
(字相傳唐李白經此後人紀焉)洗甲巖(在城北三里上刻天河洗甲四字明帥劉綎平播凱)
(旋經此磨巖勒石)黃蠟箐(在城東又北有隘頭箐又有穿簾谷三跳石義陽江水發源之)
(處)黃楊&KR0749;(在城東三十里巉巖絶壁有大河環繞其上可容數萬人宋時屯兵營塹猶存)
青竹巖(在城東北一名深箐又北有中宗巖)龍穿徑(在城北二十里泥水地方左右)
(皆石峽中通一綫仰窺太空雖酷暑亦清凉可憩)騰雲洞(在城南二十里左右有五石石)
(頂有文類太極圖故又名太極洞)野人洞(在城南邑人於此立便民場)兑溪洞
(在城南九十里洞中寬平外壁峻絶非懸梯引綆不能上土人嘗避兵其中洞水可資灌溉)龍
泉坪(即今縣治舊長官司以此名)義陽江(在城東北五十里環抱縣治通思南大江)
泥水河(在城東發源東山通義陽江中多鮎鯉)桶口河(在城東一百三十餘里縣)
(屬衆水滙流於此合成大河下流直抵思南入川江)石貫塘河(在城北二里上流由老木)
(橋三跳石二水會成大河下流過清江溪至泥水山羊等處合桶口河)犵木溪(在城南環)
(繞縣治入於清江溪)清江溪(在城北五里許紆迴如帶流入桶口河)龍泉(在城内鳳)
(凰山下泉自洞中流出大旱不竭一邑資其灌溉縣之得名以此城外又有小龍泉水甘冽取以烹)
(茶味甚佳)魚子孔泉(在城東四時常盈深不可測常有小魚自石孔中出故名)五眼
塘(在城西)暖塘(在城北門外泉水長温雖嚴寒不冰)
思州府
踞勝山(在府治後舊名松園&KR0749;明知府蔡懋昭築踞勝臺於上故名本朝知府陳元遷臺)
(於山麓)巖前山(在城東十五里)龍塘山(在城東六十里舊産鉛鐵)旗頭山
(在城東百餘里上有甘泉古栢舊設哨防守)黃巖冲山(在城東黃道司西南山勢險固)
(其中平廣有據險避苗&KR0749;)點燈山(在城南一里峯巒高聳夜常有光如燈)莪山(在城)
(南三里羣峯聯起)飛山(在城南三里梁刺史楊再思有功德及民郡人為立廟於此)聖
德山(在城南九十里為萬山之尊郡人多祈禱於上)盤山(在城西門外自鎮遠盤曲而來)
(百餘里結為府治)岑鞏山(在城西二十里峯巒層疊綿亘百里昔為宣慰田氏牧馬處)
住溪山(在城西三十里諸溪之水流經山下瀦而復流)龍坑山(在城西三十里昔産)
(硃砂)橋山(在城西三十里)鰲山(在城西八十里上有古寺人跡罕到)瑰樓山(在城)
(西九十里俗名鬼樓山相近有鬼總山又名鬼隱山)天應山(在城西百里最高聳土人常禱)
(雨於此謂呼天而可應也為思州江水發源處)紅巖江(在城北以色名)六農山(在城)
(北二十里洞苗出没之所)金豹山(在城北五十里)土麻山(在城北都素司又東北三)
(十里有江頭山亦名彈岑山傍有歇路坪土人每遇節序則相聚笙歌於此)獨峭山(在城)
(東北一里孑然孤峭卓異羣峯)獅口山(在城東北平牙寨洞苗出没之隘設防於此)漾
頭山(在城東北施溪司南三里又司西三十里有火龍山又司北里許有玉屏山又北三十里)
(有蠟傍山産蠟)九曲坡(在城東黃道司山勢險峻路徑盤曲)打寳坡(在城南十里一)
(石兩分中有圓孔相傳昔人於此得寳而去)岑賈坡(在城南百里外接紅江舊時苗嘗出)
(没為患設哨防守)楊柳巖(在黃道司西巖峻險多蠟樹)白巖(在城西五里高峻難)
(登中有洞下臨深潭)白溪巖(在城北三十里銅仁府分界處)獨徑巖(在城東北施溪)
(司路最險仄設隘禦苗)田堧坪(在黃道司北四山圍繞中有廣原沃野)十萬&KR0749;
(在城西五十里其地平廣昔田宣慰屯兵於此)天平&KR0749;(在城北都素司之南)泉洞(在城)
(北五十里上有飛瀑下有澄潭)㵲陽江(在城東南合府境諸水而入於湖廣沅江)磨寨
河(在城西十里設舟以渡)鐵山溪(在城東十里昔産鐵)異溪(在城東五十里西通)
(灑溪)田塍巖溪(在城東八十里設渡為往來要道)黃道溪(在黃道司西南又司)
(北有淘沙溪)灑溪(在城南一里會注溪遶城而東合架溪出兩河口入㵲溪)架溪(在城)
(南架木溪上以濟往來)注溪(在城西南三十里宣慰田氏子孫世居於此)龍溪(在城)
(西相傳土人擊銅鼓於此而龍出因以成溪又有凹溪東岸有油魚洞西岸有銅魚洞俱流合於清)
(江)養苗溪(在城西北八十里源出巖洞中有巨石障流土人架木槽引以灌田)海龍
溪(在城北六十里都素司境上相近有牛角黃栢水銀三山昔紅苗嘯聚於此明知府胡柟合思)
(南石阡銅仁三府兵勦滅之至今民猶頌德)馬口溪(在都素司即灑溪之上源也又司南)
(有左溪西南有冷水溪下流俱入清江)施溪(在城東北三十里)星石潭(在城東七)
(里産石有金銀星點者可琢為硯)銅鑼潭(在城北十里相傳有龍穴於此數十年一見)
龍泉(在黃道司北其水清而甘居民賴以灌溉但不可以滌垢滌垢則水不出)
玉屏縣
玉屛山(在縣治後屹立如屏)月屛山(在城東三里俗名龍塘坡山形如屏每望時月)
(從此出因名)三台山(在城東五里山頂最高處突起三峯)天馬山(在城東南一里)
(形勢奔逸雄峻)道定山(在城南三里與雙薦峯並峙)界牌山(在城南二十里為卬)
(水湳洞鬼廬諸苗出入要路明時設有防堡今裁)獅子山(在城西二里雄踞山口)象
鼻山(在城西二里與獅子山對峙野雞河之左右有若門戶中通一澗架橋其上為黔楚要隘)
飛鳳山(在城西五里中峯高聳如鳳首兩翼夾峙上有朝陽觀)七星峯(在城南半)
(里與學宫相對逶迤起伏有七峯如星象)雙薦峯(在城南三里較羣山獨高每天雨雲霧先)
(於此興)石蓮峯(在城北二里分披如蓮瓣)卓嶺(在城北十里昔設有哨)萬卷
書巖(在城東一里壘石如卷帙高數十丈巖頂有寺)銅鼓巖(在城東五里上有石洞擊)
(之鏗然有聲)掛榜巖(在城東十里)白巖(在城西十里)團巖(在城北三十里)
(上有古刹)蠟巖(在城北六十里通銅仁施溪六洞水銀等山諸苗路最為險要昔嘗集鄉兵防)
(守)兔兒坪(在城内有明尚書鄭逢元書院)壩坪(在城南六十里南通革溪天塘西通)
(新溪湳洞等處明時立堡駐兵防守)野雞坪(在城西)柴冲洞(在城東南二里邑人)
(於此禱雨輒驗)金銀洞(在城北五里)白水洞(在城東北十里)平江(在城北上)
(流為鎮陽江至府境滙灑溪異溪諸水下流入沅江即古雄溪五溪之一也中有顯靈灘水勢最為)
(險惡)文水河(在城東會諸澗水入平江)易家河(在城東流入平江)野雞河
(在城西源自西溪梭溪諸水會合經飛鳳山野雞坪象鼻山入於平江)太平河(在城西三)
(十里)龍塘(在城西二十里太平堡下為卭水諸苗出没要路明時苗寇薄城由此)
青溪縣
瑞雲山(在城内嶺多雲氣上建瑞雲宫樓閣巍峩登之可望百步外)北障山(在縣)
(治後突兀峥嶸城圍其半為縣治屛障)東山(在城東三里山勢嵯峩萬峯環抱上有東山寺)
竹屏山(在城南三里)靈寳山(在城西一百餘里地名鐵山屯)玉屏山(在城)
(西北二百里地名戎滿屯)寳爐山(在城北一百五十里相傳昔有異人煉丹於此)竺雲
山(在城東北三里)觀音山(在城東北一百一十里地名栗子屯)青溪江(在城西即)
(鎮陽江之下流經玉屏縣入沅江)竹坪河(在城南)描龍河(在城南)鐵厰
河(在城南)
銅仁府
銅仁縣(附郭)
東山(在城内突兀竒峭俯瞰大江絶壁鑴雲彩江聲四大字明嘉靖中知府李資坤建大觀樓)
(於山頂久毁順治十八年知府梁懋宸復建雙峯閣)石笏山(在城東五里高拱雲端儼然笏)
(立)天乙山(在城東南一里有石屹立山頂每色赤即有火災明嘉靖中知府魏文相鑿池)
(山麓以厭之)文筆山(在城東南五里高插雲漢)天馬山(在城南五里又南一里曰)
(曬袍山俱秀聳)玉屛山(在城南三十里)大萬山(在城南二百里舊産硃砂)新坑
山(在城南舊大萬山司北五里巖谷幽邃可以避兵)席帽山(在城西二里又一里曰三)
(台山其相接者半月山皆以形似名)諸葛山(在城西十里形勢突兀俯瞰諸山有如坵垤上)
(有武侯屯營故址)百尺山(在城西一百里層巒疊嶂高不可攀)層嶂山(在城西一)
(百二十里峻壁間有一石門泉從門出歲旱禱之每驗)獨巖山(在城西二百里一峯獨峙)
(險不可攀)五雲山(在城西省溪司常出五色雲又有江頭山羅江水所從出)磴山(在提)
(溪司東二里山高險有石磴縈紆而上)濫泥山(在城西提溪司)翀鳳山(在城北三)
(里迴峯翥漢勢如鳳飛)將軍山(在城北六十里舊名獅子山)森巖山(在城北平)
(頭司峯巒高聳林木蓊鬱望之如雲)石梁山(在城西北烏羅司東山石横亘如梁又東有琴)
(閣山又東有木降山)迎虹山(在烏羅司西南高出羣峯之表朝旭初昇山光四映又有雲朵)
(山秀麗如雲)梵淨山(在烏羅司北一名月鏡山羣峯聳峙分為九支中湧一峯週圍僅四)
(丈突兀陡絶其高千仞中如斧劃隔五六尺許名曰金刀峽峽有飛橋相接左右皆立梵宇廣闊可)
(容數十人寺側有石曰說法臺陟者攀絙上下如蹈空而行寺在極頂風峭不可瓦冶以鐵千里風)
(煙可一覽而盡有拜佛臺香爐峯綿絮巖鍊丹臺藏經巖有井曰定心水山後有池曰九龍池又相)
(𫝊有辟支佛遺跡山下有九十九溪環繞紆折黔中勝槩無踰於此)雙貴峯(在城南十里以)
(兩峯竝峙而名)正人峯(在城西三里原名岑嶂又名文筆洞明督學沈思充改今名有明人)
(倡和詩勒於巖上)木耳坡(在烏羅司治旁官道經其上俯視羣山森列於下蒼翠鬱然)
銅巖(在城西南隅當兩水合流處壁立千仞明正德間參議蔡潮建跨鰲亭於巖上毁於兵康)
(熙八年知縣趙景福重建相傳元時有漁人沒江底得三銅人挽而出之郡之得名以此)岑桃
巖(在城西百二十里巖中有泉常出雲禱雨每應)萬勝磴(在烏羅司西南上有洞可容百)
(人)觀音囤(在烏羅司西巖壁峭峻卓然天險上有三洞可容五百人)黃蠟洞(在城)
(東五里又城北四十里有川江洞皆深邃)仙女洞(在省溪司北)銅仁江(在城西南)
(發源四川酉陽司會府境諸水流至湖廣麻陽縣入沅江)宙羅江(在省溪司北源出江頭山)
乜江(在烏羅司南上納烏羅溪羊溪二水下合銅仁江)小江(在城西北源出甕濟洞至)
(城東合於大江)前溪(在城南舊大萬山司源出大萬山東北流入銅仁大江)提溪(在城)
(西提溪司源出濫泥山流入銅仁江又府東一里有印江流合提溪)烏羅溪(在烏羅司東)
木耳溪(在烏羅司南其流紆曲東抵平南寨有九十九折)雲舍泉(在省溪司歲旱)
(磔犬投之可致雨)甘梗泉(在城北平頭著可司石隙中一源湧出清濁分流有如涇渭取)
(其清者釀酒味甚美)飛瀑泉(在城北十八里)
松桃同知
石榴坡(在城南三十里山勢嶙峋樹木蓊鬱大路經其上)牛角河(在城南三十里)
黎平府
開泰縣(附郭)
五龍山(在城内山有五支二水夾流中為南龍山即府治又名騰蛟山)萬福山(在城)
(東二里山多竒石)楚營山(在城東四里有楚王壘明初征苗時所築)太湖山(在城)
(東五里)石門山(在城東十里上有石如門)天府山(在城東六十里)龍見山
(在城東一百里相傳昔有龍見於此)石巖山(在城東洪州司東又司南有都莫山又司西南)
(有特洞山灑洞山)龍洞山(在洪州司下有龍潭潭水清泠西為蓮花池)丑家山
(在城東南二十里為苗賊巢穴)太平山(在城東南六十里夜恒有光如燈)石井山
(在城東南八十里福禄江之源出此)巴龍山(在城東南九十里)寳帶山(在城南二)
(里)南泉山(在城南五里多古松如虬)大巖山(在城南西山司其西有高峯嶺西南)
(有西山東有天有山)天井山(在城西南四十里)四寨山(在城西南一百二十里)
銅關鐵寨山(在城西南潭溪司西其山高峻三面俱險惟南可登頂平廣可容千人)
磨盤山(在潭溪司西北上有石如磨遇旱擊之以祈雨)天橋山(在潭溪司又名灣寨)
(山)寳唐山(在城西北一百二十里)龍標山(在城西北龍里司唐王昌齡謫龍標)
(尉即此)六疊山(在城西北新化司西盤迴六疊至頂)銀賴山(在城西北舊三郎司)
(南十里舊有銀賴洞砦)苗沙山(在三郎司西容江之源出焉一名苗沙洞又司南三十里)
(有高偉山西南七十里有高鏡山二山俱有溪流入新化江)錦屏山(在城北一里府治後)
(崒嵂如屏旁列二鳳山為一郡之鎮)石流山(在城北湖耳司東飛泉迸出又東有九牛山)
邦寨山(在城北歐陽司西)東茶山(在歐陽司溪水瀠洄其下)羅丹山(在城)
(北亮寨司西相近又有龍池山皆高勝)程巖山(在亮寨司狀如覆釡)八舟山(在城)
(北八舟司石立如人又名仙人峯)摩天嶺(在城東南九十里一峯插天高接雲漢)白
雲巖(在湖耳司)銅鼓巖(在城東北二十里有洞高大如屋深里許中有溪水横流)石
巖(在潭溪司東四壁峭絶中容二百人)響水洞(在湖耳司水自洞出聲震林木)羅團
洞(在城東北十五里洞門寬廣有石凳如牀可容二百餘人)洪州江(在洪州司)潭洞
江(在洪州司東)平茶江(在城東南源出太平山流合洪州江)大巖江(在西山司)
(源出大巖山東南流入於永從縣之福祿江)容江(在城南曹滴司)寳帶江(在城西南)
(源出莊家潭流繞寳帶江)新化江(源出城西其上流為八舟江下流合於清水江)清水
江(在城西北源出都勻受平越諸水經新疆苗地至赤溪兩江口合新化江流入沅江)九曲
河(在城北)寗溪(在城東源出丑家山北流入歛村溪)歛村溪(在城東)上黃
溪(在洪州司東南源出灑洞山)潭溪(在洪州司)朗溪(在湖耳司東源出石流山亦名)
(變溪)東茶溪(在歐陽司東北源出東茶山流入亮寨界)灑洞泉(在洪州司灑洞山下)
(又名神泉)磨刀泉(在城北一里其水甚清汲飲可以療疾)清泉(在湖耳司西南兩石)
(相向中有泉穴深不可測於此禱雨每應)神魚井(在城南井有五色魚不恒見)
永從縣
祿高山(在縣治後為邑之鎮山憑高遠眺諸峯羅列一水澄澈宛然圖畫)筆架山
(在城東五十里三峯屹立如筆架)鹿背山(在城東南二十餘里多佳竹甘泉)大力
山(在城南一里許其勢奔騰向縣)蒼山(在城南三里為縣治朝山)雲洞山(在城南五)
(里山上有洞景最幽竒)上皮林山(在城南三十里有皮林洞高敞寬廣可容數百人又)
(二里有下皮林山一名過化山石壁上有明參將鄧子龍題過化二字寨民相傳歲用石灰填之否)
(則多病目者)嘯天龍山(在城西南八里山勢蜿蜒如龍嘯天門)標瑞山(在城)
(西南六十里羣石布列如人奔馬騰狀)龍圖山(在城西南七十里蟠曲奮迅其狀如龍)
江頭山(在城西五里)古方山(在城西十五里俗名老荒山深林掩映蓊翳蔽天)
貫通巖(在城西南七十里)僊鵝磴(在城南四十里孤峯特越四面石壁如削中開)
(一坪可容數千人)滑石阪(在城南十五里石磴綿延滑不留足傳昔有仙人飲水於此掌)
(膝之印至今猶存)管團洞(在城西南二十里山勢壁立在半山中多鵰鳥春來冬去)灑
洞(在城西南四十里洞中冷氣逼人寬廣可容百餘人)福祿江(在城南源出石井山至府)
(西境為古州江東合彩江為福祿江又東合大巖江為南江流入廣西柳州界)萬育江(在城)
(南沈口水勢洶湧怪石差參)雙江口(在城南水有二源一出鹿背山一出古方山合流而)
(下)樂民溪(在城東南源出鹿背山流合福祿江)從龍溪(在城西南源出老荒山民)
(田多利賴之流入廣西大溶江)和濟溪(在城西南流合福祿江)沙平溪(在城西溪)
(水常盈大旱不竭一方資其灌溉)石牛潭(在城北五里潭水深澄昔有善水者入潭捕魚)
(見石牛蹲踞巖洞如吞噬狀懼不敢入)荷花塘(在城南二里)三異井(在城東)
冲虚井(在城西泉水清澈)
錦屏縣
雙峯山(在城内兩峯並峙形勢陡絶)楚營山(在城東五里明初楚王楨征苗劄營)
(處)天龍山(在城東三十里禱雨每應)石榴山(在城東南十里山高林茂氣朗則晴)
(陰晦則雨)筆架峯(在城東五里)梅花峯(在城東十里)白雲巖(在城西三)
(里巖石聳秀有溪環抱上有古刹景物清幽常有白雲封護)白衣洞(在城内東北隅巖穴)
(中有石笋滴乳作琴筑聲相傳昔時有白衣巨人立洞口後建觀音寺遂滅跡焉)響水洞
(在城西北五里石峽巉巖飛泉噴聲如雷)城東溪(在城東二里發源於苗山經府屬之湖耳)
(司迤邐達於楚之黔陽縣)馬跑井(在城東三里昔人傳諸葛武侯南征經此士馬渴甚泉忽)
(開云)城心井(在城中泉水清冽合邑共汲大旱不竭)桂香井(在學宫旁)三眼
井(在城南)雙眼井(在城西)
古州同知
筆架山(在城東六十里三峯聳秀高下相顧象形以名)俾飛山(在城西南林木蒼翠)
(望之蔚然)擺喇山(在城西南與俾飛山並峙)諸葛洞(在城東都江車江容江合流處)
(洞口可容數百人稍進又一洞緣梯而上廣亦如之中黑闇無光相傳諸葛武侯南征時斬蠻帥首)
(藏於此)車江(在城北因繞車寨得名)溶江(在城西北合衆小溪以成江至城北與車)
(江會至城東與都江會南流入於粤西)孖女江(在城南苗人謂山之高者曰岑水之分者)
(曰孖每取以名其寨如車溶兩水將合處形如八字有寨焉即名曰八孖之類孖女江之水下流合)
(於都江)
大定府
萬松山(在城東一里連山皆松枝駢響接望若羽葆)鳳山(在城東三十里俗名公雞)
(山高入雲霄數百里外皆見之山形似鳳距二十里有凰山俗名母雞山對峙亦峻)五老山
(在城西三十里五峯低昂拱向)雙山(在城西北二十里大路旁兩峯矗立如天闕)文龍
山(在城北一里上有禪林頗稱傑構)比渡坡(在城東南路極隘塞)落趣坡(在城)
(西四十餘里)阿北&KR0749;(在城西北二十餘里&KR0749;上寬闊十里有田土池塘週圍懸巖高百丈)
(餘鑿石通道一線羊腸下繞長河抵平遠巴浪界)九里箐(在城東十里大路由其中)簸
羅箐(在城東四十里)鬼筩箐(在城西三十里茂林叢棘嶄絶難登)以列箐(在城)
(北五十里自遵義出水西赤水經此)籠幾箐(在城東北四十餘里地勢最為深阻)隴跨
大箐(在城東北五十里與黔西州接界)凉風臺(在城東南一里衆山環列地最高敞)
(雖炎天凉颸襲人)穿洞(在城東南百餘里高闊三丈餘深三十丈餘)桃源洞(在城)
(西南三里許高闊數十丈洞口桃樹百株旁有書卷巖落水洞衆水悉注於中泉聲鏗然)紅巖
洞(在城西南五十里石色如塗朱)阿作洞(在城西南七十里石徑紆迴竒險洞口一潭頗)
(深廣以筏渡入可藏萬人)閣鴉洞(在城西北十五里懸崖絶壁下臨閣鴉江洞中深廣不可)
(測登降以梯又城南有巖底水洞深廣二十餘里)僊洞(在城東北十里清流直達於外内有)
(石亭相傳為神仙之宅)角溪洞(在城東北十里最深險又有險水洞阿母遮洞皆苗蠻據)
(守處)白土洞(在城東北六十里高大險峻可容萬人土人常避兵於内)龜石(在城東南)
(十里石磴﨑嶇怪木叢生一檜大數十圍黛色參天旁一樹離竒夭矯根夾巨石形似龜土人於此)
(祈雨)烏西河(在城東二十里源出仲麥龍潭入六歸河)總已河(在城東南源自七星)
(關過天生橋出以列至木空河同入六歸河)六歸河(在城南五十里斷巖千尺舊為絙索)
(以渡今易以舟)喇雍河(在城西南三百里源自烏撒入大定常平里至果尾出安順西堡司)
(界)落折河(在城西北二十里當兩山間夏秋之交尤為湍疾)隴溪河(在城東北)
(一百五十里發源隴幾箐會安樂河出三重堰合黔西渭河)靈塘(在城北一里丈龍山下有)
(池一區荇藻不生惟産異草莫識其名葉如蘭隨日影東西為向背岸旁木脫飄入其中輒為烏爭)
(啣去)
平遠州
東山(在城東二里高百仞凌空峭拔有洞逶迤百折上建佛寺傑閣層樓登臨極目城郭林巒)
(宛然如畫)紗帽山(在城東又東一里有玉屏山又東一里有天馬山)懸霧山(在城)
(東五十里四壁懸絶路通一綫山頂平闊百畆有二池泉水澄碧晨夕常多雲霧)火石山
(在城東七十里)茶山(在城東南六十里)獅子山(在城南五里)石柱山(在城)
(南二十五里山巔有石雙聳如柱)鳳凰山(在城南三十里高二十里突起孤峯如鳳首昂)
(霄俯視萬峯每歲秋冬常有百鳥駢集翔舞一日夜乃去傳有鳳凰巢其上故百鳥集焉)白巖
山(在城西十里巖如白壁横亘數里)碧山(在城西二百里巖石聳崒皎㓗如玉下有大河)
(深不可測)墨續山(在城北十里一峯聳起水環山半攀蘿捫壁始陟其巔修篁古木怪石珍)
(禽異於凡境)雙峯(在城北三十里)西嶺(在城西十五里逶迤綿亘十餘里若障若屏每)
(遇冬初積雪早見)滴水巖(在城東三里有水從石竇中出點滴歴落如琴聲)牛角
&KR0749;(在城東一里山頂寬平四面絶壁)畫眉&KR0749;(在城東九十里近簸朵河大路上可容千)
(餘人)白馬&KR0749;(在城西三百里上可容萬人)馬隴箐(在城東十里入省大路縱横約)
(三十里内有&KR0749;可容千人即織金關)比德箐(在城西一百二十里懸巖鳥道行者却步)以
箇箐(在城西三百里接威寧界蓊薈深翳險扼要道)隴峩箐(在城西北十里樹林叢密)
(紆迴深阻中頗寬廣昔為蠻人恃險處)小穿洞(在城東二里洞中一水清流曲徑﨑嶇内)
(有石臺可坐數十人)大穿洞(在城東三里高百餘丈形似覆鍾洞口時有雲氣雖溽暑凉風)
(侵肌)石佛洞(在城東三里洞殊高闊中有白石似佛高丈許石鐘石鼓擊之則鳴)果忠
洞(在城東六十里巖壁最高土人避兵之地)補卧洞(在城東一百二十里四壁天險層巖)
(峻峭)白鶴洞(在城南四十五里洞中通明視之影如白鶴)白馬洞(在城南五十里)
雙洞(在城西五里兩巖相對如合壁洞在巖下二水分流其聲潺潺似天然音樂)補作
洞(在城西三十里從水竇中入中最寬隙光下透衆妙皆見)蓮花洞(在城東北三里洞頂)
(石形似蓮花水從中滴出下有池池中石笋宛若人形)三台石(在城東磊落天成高數丈)
(許)織金河(在城東三十里)簸朵河(在城東一百里源出安順下流入六歸河)比
古河(在城南五十里)墮極河(在城西北三十里)武著河(在城西北六十里)
以墨溪(在城東三十里)平溪(在城東五十里)渡路溪(在城南五里通安順大路)
(水漲難渡)墨溪(在城北十里墨續山下)慕恩溪(在城北五十里)迴龍潭(在城)
(内其水與河通二水合流瀠洄曲折)三潭(在城東三潭相連形如鼎足其聲湧沸如雷每晴明)
(則澄清蕩漾月映波心州人建寺於其上)楊柳井(在城北三里)一碗井(在城北五)
(里水從石隙流出方圓若碗四季不盈不涸)
黔西州
獅子山(在州署後首東尾西形像酷似遠百步有山小而圓名繡毬山)牛飲山(在城)
(内上有石如牛相傳嘗夜飲於河)印山(在城東半里山出平田中形如印)東山(在城)
(東一里每夕陽在山則金紫萬狀)扣鐘山(在城東三十里)金雞山(在城東八十里)
(山頂有石雞舊入夜常鳴有營葬其下者忽見人馬馳驟逼之則隱因毁其首遂不鳴其石猶存)
白墖山(在城西北百里岡麓皆土頂矗一石峯瑩如白墖上有泉極清凉)轎子山
(在城西三十里石壁懸竪下有小溪石橋與西溪相接)將軍巖(在城西北百里巍峩獨峙)
(相傳吼則兆兵革昇平寂然)箭筒&KR0749;(在城南三十里下臨大河頂有泉冬夏不竭)十
萬溪箐(在城東懸崖絶壁無徑可行四面皆設&KR0749;砦又東北有杓裏箐路近遵義中有平川)
(可容萬人入路極險其西有莫隴法地&KR0749;危峯突峙四面皆絶壁惟後有間道可登)比喇箐
(在城西北三十里崇巖茂林四面修阻中平廣可容數萬人)萬家洞(在城南箭筒&KR0749;下洞)
(口一石障若垂簾洞内石上人跡宛然深䆳莫測土人傳有白衣者常牽犬出入疑為仙人所居云)
羅圈洞(在城西三十里層巖峭壁險峻獨絶)白玉洞(在城東北十里亦曰黃巖洞極)
(險惡)鴨池河(在城東南五十里即玀革之下流)玀革河(在城南發源於安順府屬)
(三岔河至平遠為簸朵河至大定為六歸河至州境為玀革河)西門河(在城西上洪下洪二)
(水合而成河其下流為沙壩河又流為洛則河入渭河)西溪河(在城西出巖洞小溪合流)
(成河為大定界其下流入六歸河)六廣河(在城東北九十里即鴨池之下流由此下為烏)
(江)黃沙渡河(在城東北百里即六廣河下流沙溪之水來會於此)雷澗溪(在城)
(西)沙溪(在城北百里入六廣河)龍潭(在城東北泉出山麓滙為潭潭内晦夕猶有月)
(光)三漲水(在城西永豐里有異人經之則一日三漲)一碗水(在城東北四十里道)
(旁一石方二丈許中凹如碗有泉不溢不竭挹之甘冷異常)
威寧州
飛鳳山(在城東)大隱山(在城東三里)百級山(在城南二里山勢巍峩翠)
(壁可觀)石龍山(在城南七十里蜒蜿起伏大路經其上)火龍山(在城西半里山)
(上有廟以鎮火災)瞭高山(在城北二里一名鳳嶺山勢絶高可以眺遠)烏門山
(在城東北一里石徑嶇﨑兩岸相峙)翠屏山(在城東北二十里山巒秀拔上多杉檜望之蔚)
(然)得勝坡(在城西北十里)普陀巖(在城内)千丈巖(在城西南七十里下)
(臨可渡河)赤囤(在城東北五十里)烏蒙箐(在城西五十里為雲南昭通大路山巖陡)
(峻石磴嶙峋林深木茂晴日路亦濘泥)華蓋洞(在城東南百七十里有門可入中容百餘)
(人)清源洞(在城北)五道河(在城東野馬川性惡不可飲)可渡河(在城)
(東南九十里與雲南宣威州界流入盤江)七渡河(在城西)南海子(在城南門外地)
(廣而平惟夏秋有水開渠瀉流其地可耕或曰州多霧雨暑月猶寒昔人有種植者率皆秀而不實)
八&KR0726;海子(在城西南十里列石凡八如人狀)官坊海子(在城西六十里雲南)
(昭通大路)北海子(在城西北三里昔人築二壩引水衛城)桃花溪(在城南八十里)
(兩岸皆植桃又城西南百里有九十九渡水皆流合可渡河)龍潭灣(在城東南八里羣山)
(中其深莫測)龍泉(在城東山下乍清乍濁相傳有靈物潛焉)湧珠泉(在城北噴沫如)
(珠纍纍不絶)三潮水(在城北其水一日三潮如鼔樂音)
畢節縣
青螺山(在城東半里即東山上建文昌閣登眺城郭原野一覽可盡)崧山(在城東二)
(里明兵備道黃鏌建墖山巔為學宫文峯)東陵山(在城東三里)木稀山(在城東四)
(十里巉巖陡峻石磴﨑嶇僅容一馬設關以守其險又東二里有東壁山)猿窩山(在城東山)
(勢險阻猿猱窟穴)南霽山(在城南二里有霧即雨一霽則晴)翠屏山(在城西三)
(里元何弘士明楊慎俱有詩)天鼔山(在城西二十里)七星山(在城西八十里上有)
(七星關傳為諸葛武侯祭星處明洪武中潁川侯傅友德築城於上置兵戍守為控制要害之地)
香爐山(在城西北百二十里赤水城西)青龍山(在赤水城東蜿蜒如龍作鎮江口)
北鎮山(在城北二里中通一徑上有北鎮關為雲南鎮雄路要隘)石笋山(在城北五)
(里孤峯特立如笋)脫穎山(在城南三里雙峯脫起)靈峯(在城西五里一名雲峯有)
(霧即雨僧建寺曰靈峯寺)石船岡(在城西二十里)白巖(在城北百里石壁如鐵中有白)
(石一片瑩然可愛下有鎮市乃入川要隘)撐天巖(在城北十里週圍削壁明天啓中安邦彦)
(叛軍民三百餘家立柵守之夷兵不敢近)石鼓坪(在城東北八十里)豐樂原(在城)
(西十里平原沃野水秀山明)猪場洞(在城南三十里高敞寬豁深可五里中又有小洞洞)
(口僅容一人其中高闊土人避兵於此)鼉音洞(在城南五十里一名響鼓洞中有水滴如)
(鼓樂音)賈姑&KR0726;洞(在城北三里昔有隱者居之)通天洞(在城北十里勢如虹)
(橋有幽蘭十數本名曰蘭壁一水瀠洄旁有聽魚石朝陽洞半仙洞遺珠洞繫星石諸勝)永清
河(在城内自響水河流入城注於通津門月城内之惠泉下入東門河)東門河(在城東即)
(響水之下流)威鎮河(在城東十里)杉木河(在城東一百里)落折河(在城)
(東南八十里)南加河(在城南十里即頭舖河)七星河(在城西八十里七星山下)
(烏江之上源也兩岸壁立舊以鐵索繫渡康熙三十四年總兵唐希順建木橋覆以樓設汛為滇蜀)
(通津)赤水河(在城北源出雲南鎮雄由赤水衛城下東流經仁懷縣至四川合江縣入於岷)
(江)響水河(在城東北三里兩山夾岸一水通流中有石梁横亘作三疊而下水勢迅激聲)
(吼如雷灌溉田畆人賴其利)龍潭(在城東三里有靈物居之禱雨輒應)清水塘(在城)
(西十五里)惠泉(在城東南通津門月城内明指揮林晟鑿今為縣中洩水之區)福井(在城)
(東郭内普惠寺今呼為雙井寺井水清甘異於他水)澤井(在城東郭内)德溝(在城東南)
(十里平疇夾岸風景殊佳)
南籠府
龍井山(在城東半里下有珍珠泉即東龍井)將軍山(在城東一里挺然特立威嚴雄)
(壯故名)興隆山(在城東二十里舊名坡疊山四面巉巖惟鳥道一線盤旋而上至半山巖)
(下突開一縫闊三四尺人從中過百步始至山頂建有興隆寺)桅杆山(在城南三里聳秀卓)
(立高出羣峯為郡文星)九峯山(在城西五里週圍十餘里高二里上分九峯中有水泉田)
(土昔時為櫺鉢寨)天榜山(在城西北半里一字平岡高數十丈峭壁嵯峩上有古刹)萬
夀山(在城北半里尖峯特立樹木蒼森上建萬夀宫)玉屏山(在城北一里)籠納
山(在城北六十里自普安縣境抵永豐西南綿亘數十里叢林密箐中有一溪源深流長灌田數)
(千畆相傳山中所生瓜果之屬人不可攜去攜即不得歸路)觀音洞(在城西一里水由洞)
(出極清泠洞中垂一石笋色白形如手掌俗呼為觀音手)躍魚洞(在城北門外海邊石長丈)
(餘狀如魚躍頭向城門)紅江(在城南發源廣西黔粤於此分界)都威河(在城西三)
(十八里)阿棒河(在城北五十餘里)綠海(在城東北十里衆水所歸深數丈闊數里)
以冲海(在城南深不可測旁有竇水注而入如尾閭)北海子(在城東北環繞瀠迴)
(上抵北關下連綠海延袤三十餘里)招公堤(在城東海中水國朝遊擊招國遴以無關鎻)
(捐千金築石堤高闊各一丈許上建亭臺雜植花柳後圮僅存遺址)珍珠泉(在城東半里上)
(建龍王廟故又名龍井其泉方二丈湧水如珠)蝦蟆井(在城北十五里井上有石仰面向人)
(如蝦蟆狀)
永豐州
六合山(在城東四百里羅斛州判地突聳雙峯其高插天)白雲山(在羅斛無分陰)
(晴白雲環擁不散土人號曰白雲窩)者&KR0749;山(在城西南一百五十里冊亨州同地烟嵐幽邃)
(望之如層城疊嶂蒼鬱可愛人莫窮其境)小寳山(在冊亨形如鐘月夜望之常有寳光發現)
坡鄧山(在冊亨岡巒峻險人不可攀四時隂霧迷漫)南望山(在冊亨諸峯環列聳)
(然森秀)老人峯(在羅斛地舊傳土人男女未配者相約於元旦定婚此峯下取偕老之意)
(故名)文筆峯(在城南三里一峯特出約高四丈如文筆)雙&KR0726;峯(在城西北十八里峯)
(如二仙拱立)飛鳳嶺(在羅斛)者黨嶺(在城西南二十里)花江巖(在城)
(北九十里)桑郎&KR0749;(在羅斛高三里許土人祈報旱潦皆於此致禱)珉球柱(在城西一)
(里山有石笋高三丈餘似柱)羅炎河(在城東一百二十里即永寧州盤江河下流入廣西)
(紅江可行小舟)搏㺜河(在羅斛又西北有克渡索㺜河水自定番而下二水交流會合入紅)
(江)巴歪河(在羅斛為本州要津水勢深迅設有渡船猛雨則不能渡)冗渡河(在冊)
(亨流入龍渣河至者&KR0749;迤邐而歸紅江)樂繁河(在冊亨東北南流為達嶺河又南為百樂)
(河南入於紅江)八渡河(在冊亨即紅江下流通雲南羅平州達粤西界乃黔粤之要津)石
匣泉(在城南一名安樂井水清味甘灌田數十頃)雙龍泉(在冊亨州同署西雙流四)
(時不竭)二泉(在羅斛州判署東漢夷各汲一泉田畆亦資灌溉)清泉(在羅斛州判署)
(西後山性凉病熱者飲之即解)
普安州
八部山(在城東三十里諸峯皆石矗然摩空)新盤山(在城東七十里新興站在其上)
格孤山(在城東四百五十里山勢雄峻界連滇蜀明傅友德自曲靖率師循格孤山而搗烏)
(撒即此)得都山(在城東南四百二十里一名白巖舊産雄黃水銀)丹霞山(在城)
(南三十五里孤峯插漢霞氣常騰)楊那山(在城南一百六十里)和合山(在城西南)
(二里形如雙髻)石象山(在城西南六十里有石形如象)黨壁山(在城西南二百七十)
(里四山環護東南一箐外狹中寬可容數百家夏月土人常遷此避暑故又名躱瘴山)夾牛
山(在城西百里舊樂民所在其上)香羅山(在城西二百里古平夷縣舊治)番納牟
山(在城西北一里峯巒高峻為州之鎮驛道舊由此號雲南坡岡阜連亘往來行石齒中)廣
午山(在城北九十里一名八納山高數十里有七十二小山頂有龍泉九滙為大池池旁多翠)
(鳥凡樹葉落水中鳥即銜出之)尾灑山(在城北一百六十里高出羣山苗言尾灑猶漢言水)
(下也)羅磨墖山(在城北一百八十里四面峭壁上有寨惟一徑可達盤江在其下)捧
誥山(在城東北三十里九峯摩霄一泉奔瀉舊州治在其下)斗郎箐(在城東五十里)
(列當驛西山勢崢嶸萬木隂森新開驛路此為險峻)碧雲洞(在城東里許甚高敞有小溪水)
(居人云水自外入則無警自内出則有兵歴驗不爽洞門内有石磬二擊之鏗然有聲稍進有石龍)
(一石蛇一由地而升挂於石壁長十餘丈鱗甲宛然頂上透光一隙下射洞中朗照如日有石如金)
(瓜懸於隙下光閃璀燦旁有石類人者八再進有水人無有竟之者)玉陽洞(在城南三里)
天橋洞(在城西百里有石如橋)拖長江(在城東七十里源出沙陀石巖中下通盤)
(江)軟橋河(在城東三十五里又南板橋河在城東八十里上接城南三十餘里之大水塘)
(俱流入盤江)者卜河(在城東南一百八十里入盤江)新石河(在城南)三一
溪(在城東七十里其源有三一出沙河莊一出目前山一出雲南坡三流合一故名入於城南水)
(洞)深溪(在城東一百二十里流經黃草壩入烏泥江)響水(在城南五十里水入石洞)
(聲聞數里)洗心泉(在城内東嶽廟左)普濟泉(在城内味甘人多汲飲)香乳
泉(在城東南二十里車塘西半坡水清味甘)温泉(有二一在城東南八十里其水如沸一在)
(城西百里樂民所水温可浴)
普安縣
磨盤山(在城南八十里下有馬别河山高水深巖間挂瀑者三)鸚鵡山(在城西二)
(十五里俗名鸚哥嘴有鸚鵡寺)九龍山(在城西四十里高出層霄昔時建城於上今呼為舊)
(城坡)松巋山(在城西北三十里礶子窰驛虬松翠竹秀色可餐巔有招提樓閣參差為新路)
(名勝)江西坡(在城東二十里入滇舊路明初為安南衛治崇禎間參政朱家民建一城曰有)
(嘉今圯)魯溝河(在城東八十里險要足恃)馬别河(在城南八十里磨盤山下為通)
(滇大道設有塘汛)大橋河(在城北四十里為滇黔之要津)
安南縣
天馬山(在城内疊嶂迴巒面臨大池建學於此)獨秀山(在城東一里聳秀獨立)
飛鳳山(在城東二里)盤江山(在城東三十里跨永寧普安界鳥道百折兵民下江)
(汲水甚艱里國朝總督高其倬捐金於數十外鑿山引水以濟之)玉枕山(在城南一里)
斷山(在城南八十里懸巖峭壁一徑中通若斷若續山巔有池四旁皆竹極丘壑之勝昔建梵)
(刹於上今毁)白駒山(在城西南二十餘里一名白基山自鴉關綿亘至西坡河山勢嵯峩)
(旁有峭壁蒼翠如屏相傳上有白駒見則歲大豐)晴龍山(在城西五里崔巍峭拔為縣治)
(祖脉)龍翔山(在城東北五里一名巍山俗呼歪山山頂有洞洞中有生成石碓石爐泉水四)
(時不涸禱雨有竒驗)爆石巖(在城東二十里巉巖挺出山半有泉出石竇中流注深潭於此)
(禱雨常應)白石巖(在城西南五里巖壁陡峭有飛泉千仞暑天過之寒氣侵肌)朝陽
洞(在城東三里石隙流泉極為澄澈)海馬洞(在城東十二里大路旁洞中可容百人相)
(傳昔有海馬見於此故名)碧玉洞(在城東南三十五里懸巖峭壁上有三小洞若居屋數椽)
(並開三窗者明崇禎間有樵人見窗洞一藤垂下攀援而上得至石屋乃援壁鑿路通焉中有寒泉)
(一泓四時不竭居人曾避寇於此)清源洞(在城西三里道旁洞有清泉巖石竒古行人憩)
(焉)大章河(在城東四十里有舟渡)阿黑河(在城東南十餘里蹊徑幽僻有水一)
(泓深不可測大樹覆其上葉落水面鳥輒銜去)白麓泉(在城南一里源出晴龍山澗中)清
漣池(在城内縣署前向時池水涸即有火患守備周士達浚池蓄水以厭之)東門池
(在城東門外廣數畆恒蓄魚以供祀事)雙清井(在城内西北二井相連水極清甘)
遵義府
遵義縣(附郭)
鳳山(在城東一里形如鳳翥)雙薦山(在城東二里府學宫後)湘山(在城東二)
(里上有護國寺)龍鎮山(在城東十里一名高巖上有川主廟)香風山(在城東二十里)
(上有石洞石几俱出天成)玉屏山(在城東二十里相近有仙人山又城南四十里亦有玉屏)
(山)聚秀山(在城東四十里一名水園山林壑隠秀望之蔚然山麓有清水橋)板角
山(在城東九十里勢極險峻)錦屏山(在城東南二里形如屏障)南宫山(在城南十)
(五里又旁有三木山又三十里有天臺山)巖孔山(在城西南二百里有石脉湧泉為烏江發)
(源)放牛山(在城西十五里為府治鎮山又二十里有馬坎山三十里有天馬山)元寳
山(在城西四十里上有溪水瀑布)大水田山(在城西四十里上有池可資灌溉又相近)
(有崆峒山)雷變山(在城西八十里山麓有池寬平數十丈可以灌田)洪關山(在城)
(西八十里山有温泉)石笋山(在城西百里突出如笋高插雲霄)龍山(在城北二里)
眠象山(在城北十五里其相近者曰蘭山曰白鹿山)蟠龍山(在城北二十餘里首)
(尾蟠曲如龍)紫霞山(在城北三十里其相近者曰七星山)龍巖山(在城北四十里)
(怪石巉巖其相近者曰金藏山)定軍山(在城北四十里唐宣慰司楊端駐軍於此)永安
山(在城北六十里外高内平有田二千餘畆)巖門山(在城北六十里兩山對峙如門)婁
山(在城北九十里俗名大樓山峭壁插天路通一線為入郡第一險要)越寧峯(在城東四)
(十里相近又有十三峯)碧雲峯(在城西十里四峯並峙中一峯迥出色碧如雲)太乙
峯(在城北五里又三十里有萬年峯)伴雲峯(在城北四十里又名黃鐘巖一峯插天懸)
(巖如削上有普賢川主各廟)滴水巖(在城東南五十里有石洞可容萬人又西北二十里)
(有列坐巖又西南七十里有老龍&KR0749;)櫃巖(在城北三百里高百丈廣半之中有一石穴穴前有)
(一石如櫃故名)藏玉丘(在城北十五里前有蓮花月池)海龍&KR0749;(在城北四十里居萬)
(山之巔四圍陡絶上有飛昇巖舊為楊應龍巢穴今建寺於上又十里有芝山)白雲洞(在城)
(東三里)桃源洞(在城東三里石壁䥴有僊詩)僊女洞(在城東五里)卿雲
洞(在城北十里相近又有景僊洞)湘江(在城東四里一名穆家川源出龍巖山流經湘山南)
(與桃溪水合紆迴五百里入烏江)洪江(在城東四十里源出大樓山合仁江入烏江)仁
江(在城東南五十里源出永安驛山澗下流合湘江入烏江)烏江(在城南八十里源出黔西)
(州經縣界與湘洪仁三江合由思南府北流入涪江)芙蓉江(在城北二十里又正安州亦有)
(芙蓉江)龍坪河(在府南四十里)黑水河(在城西七十里出洪關入偏巖)沙溪
河(在城西一百里源出巖孔山流入烏江)會川河(在城北五里又名九節灘)鳳凰
溪(在城東四十里亦名長灘有石洞)桃溪(在城南十里源出城北六十里上莊山溪水滙)
(流為羅家河至壩竹水羅會水又數里與湘江合流入烏江)龍馬溪(在城北十五里)金
鼓潭(在城西南四十里流合樂閩水入湘江)樂安水(在城東七十里源出綏陽之金)
(竹里南流為綠塘河經樂安里穿出袁門&KR0749;山與烏江合)湄潭水(在城東一百里源出湄潭)
(縣經三渡關外流入烏江)樂閩河(在城西南四十里源出雷變山東流八十里合湘江而入)
(烏江)龍泉(有二一在府治北六十里一在正安州西南六十里俱深沉莫測相傳有龍居其中)
易氏井(在城南一里泉水甘美清㓗)海風井(在城西南八里井上多風相傳昔有)
(異人指曰此南海風也遵義有此可保永無劫難矣)躍龍井(在城北龍山井有三一在山頂)
(一在山腹一在山麓三井相通冬温夏凉)
正安州
鳳舉山(在城内學宫後)覆鐘山(在城内州署後)大武山(在城内州署前秀麗)
(如雲錦)東松山(在城東五里)翠屏山(在城東南七十里舊州東一里)豹子
山(在舊州北八里多産豹雖晴明亦常有霧)聚秀山(在城南一里)龍門山(在城)
(南十里)羅蒙山(在城南六十里唐志有羅蒙縣即其地)羅支山(在城西南九十)
(里明嘉靖中平寇於此)雲頂山(在城西南百里)雙鳳山(在城西一百七十里)文
筆山(在城北五里秀穎甲於羣峯)會&KR0726;山(在城東北二十里州治發脉於此)林
溪壩(在城西十里羣峯環拱地勢寬敞)芙蓉江(在城南一百里源出婺川縣經州境)
(入岷江)三江(在舊城北五十里源出羊毛坡流注四川彭水縣界入岷江)北溪(在舊)
(城北)林溪(在城西南五里)虎溪(在城西南七十里流經州南入三江)貫珠溪(在城)
(西南八十里源出州西杉木門流入州境落水孔)思溪(在城西七十里源出南川縣牛角寨)
(流入三江)卯溪(在城北山後)
桐梓縣
魁巖山(在城東半里山上有池)石女山(在城東十里上有石如女立)九龍
山(在城東九十里相近有明月山)牛星山(在城南半里與縣對峙)金馬山(在城)
(南里)一鼎山(在城南十里踞羣山之巔週圍削壁其形似鼎)金鵝山(在城西一里山)
(下有井井中嘗見二鵝羽色如金故名)玉屏山(在城西二里)虎峯山(在城北半)
(里相近又有蒼龍山)鳳鳴山(在城北二里)天禄山(在城北三里)猫兒山
(在城北一百三十里)扶歡山(在城北二百里古扶歡縣以此名)楚米坡(在城東二)
(十里平播時楚人輓米至此故名)陳頭箐(在城南四十里上有古廟)夜郎小箐
(在城北三十里)龍罩臺(在城西四十里)桐梓原(在城北十五里)三夜郎壩
(在城北七十里有古夜郎城舊址)三元壩(在城北九十里)蟠龍洞(在城西南六十)
(里洞口寬敞中甚幽邃一石一級皆有竒致深壑中有一石龍鱗甲宛然)蒙渡河(在城北七)
(十里傳漢唐蒙渡此因名)母渡河(在城北一百二十里)坡頭河(在城北一百四十里)
溱溪(在城東二里)青龍溪(在城西半里)黃龍溪(在城西一里)天橋
水(在城東五里)南溪水(在城南二十里)清溪水(在城南二十五里溪中有井每)
(日三潮)葫蘆水(在城西五里溱南二溪水會此)齋郎水(在城西六十里古有苗名)
(齋郎者居此故名流出縣東楚米坡至米糧渡會赤水河入大江)蟠龍水(在城西八十里)
趙洋水(在城西九十里)官堂水(在城北十里為諸水所經)
綏陽縣
望京山(在城東七里又東二里有達摩山)永山(在城東南二里)彭山(在城南三)
(里)冠子山(在城南十二里)拱辰山(在城南一百五十里山勢北向故名)平木
山(在城西南五里有宋人冉璡故居)扁桶山(在城西九里又西里許有筆架山)金
子山(在城西十五里相近有辰山風坎山)&KR0726;人山(在城西十六里上有石坪遺蹟)石
牛山(在城西二十里綿亘數里常有積雪不消又西五里有朗山)長幹山(在城西北)
(六里一名白玉山為縣治來脉又西北四里有西山與長幹山相連)天臺山(在城北二里上)
(有池大可五畆四時不涸)望靄山(在城北十里)何家山(在城北一百五十里山形)
(高大兩峯插天昔有何道者棲此居址尚存見仙釋)香爐巖(在城東十五里)銀子巖
(在城西十八里又西二里有樸老巖)蕭家洞(在城西金子壩蕭家溝相傳中有靈物)碧
霄洞(在望靄山周廣可四五里中有天生石牀盤盂等相傳昔有仙人棲此故又名神仙洞又)
(相近有燕子洞)小烏江(在城東北六十五里源出椒溪流入正安州經南川界入涪江)清
水河(在城南源出黑澤水流入傘水)合口河(在城北源有二一出黃魚溪一出羊巖)
渡頭河(在城北即合口河下流至此浸大過大灘入正安州)石梁河(在城北源出桶)
(關與渡頭河合)達溪(在城東南源出楊柳水經達摩山西流與朗水合)源溪(在城北十)
(里)黃魚溪(在城北二十里流入正安州)朗水(在城西又名螺水源出朗山)瀼
水(在城東五十里)浦浙水(在城東一名大灘源出湄潭山箐中與渡頭河合)傘水
(在城東南合達溪朗水諸流出遵義)厚水(在城東南源出趙家里經長灘入遵義)三朝
水(在城北百餘里水自洞出每日辰午酉刻三至不爽相傳中有靈物)温泉(在城北旺草里)
紫蓮池(在城東里許康熙十一年荒田數畆浸而為池自生紫蓮因名)金子池(在城)
(西金子壩大可百畆)
仁懷縣
翠幬山(在城東十五里形勢起自西南迤邐迴旋由東轉北綿亘百餘里縣治祖山也)夕
陽山(在城西里許落照銜峯半規隱樹景致絶佳)端山(在城北半里端秀如垂紳正笏)
(立於玉屏山之下)玉屏山(在城北二里許勢如屏障縣治坐山也)福德山(在城)
(北四百五十里舊縣城内)紫氣山(在舊城東五里卓立高昂如笋如笏)樓子山(在舊)
(城東五里)紗帽山(在舊城東南二十里)五花山(在舊城東二十里又東有天臺木蓮)
(諸山)雨標山(在舊城東南二十里)冠蓋山(在舊城西八里舊治鎮山高大雄偉為諸)
(山之冠)石錠山(在舊城西十里)筆架山(在城東北十五里四時青葱為學宮文筆)
關門&KR0749;(在城南二十里嶢嶠聳秀平列一十七峯)書畫巖(在城南五里巖石壁立黑)
(白成章)手爬巖(在城北懸巖天險)赤水河(在城西十五里源出畢節縣之舊赤)
(水衛經新城過舊城下合岷江平時舟楫可抵舊城上一百餘里之猿猴灘自猿猴灘以上再加疏)
(鑿可宜抵新城)玉溪河(在城東北一名魚溪河)□溪(在城東數十步兩岸石壁高峙)
(千仞溪出地底自東注西與赤水河合)福泉(在城南門外湧泉如珠其味清冽灌田百畆)
魚泉(在城南七里其泉有二俱在溪邊每春三月出魚如鯈味甚佳過期即不復出)温泉
(在城西十五里泉水常温相傳浴之可愈疾)
貴州通志卷五
