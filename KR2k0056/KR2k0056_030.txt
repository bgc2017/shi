貴州通志卷三十
人物
宦蹟
貴陽府
明
王讓(貴陽人成化末知洪雅縣為政平恕實心愛民去任時囊無一物署後有手植栢人)
(呼為王侯栢)
平鋼(宣慰司人成化癸卯舉人弘治間知廣東徐聞縣事性清介而政尚平恕時縣治以)
(避宼附於海安所軍□甚民不能堪鋼力請遷於原邑正未就而卒子孫因畱家焉祀名宦)
張厚(宣慰司人正德己卯鄉舉任潼川令政多仁愛嘉靖戊子年大荒力請當路得發帑)
(金全活甚衆明年麥秀五岐以得罪監司去官士民泣送至有釋耒耜爭肩其輿而出境者)
韓立(宣慰司人嘉靖戊子舉人嘉靖中自仁壽縣調洪雅嚴介有法數年積猾屏跡無敢)
(捍網者)
王夢說(貴陽人嘉靖丙午舉人嘉靖末任四川彭縣令政尚簡靜嘗曰政在去其所害而興)
(其所利耳虚譽不必賈也極意民瘼調停賦役百姓頌之)
王紹先(貴州衞人嘉靖己酉鄉舉知四川中江縣令刻勵苦節一介不取百姓陰受其福以)
(不肯阿時乞休去士民思之)
胡璋(貴州衞人嘉靖時守備普定苗宼亂璋防禦有方士民不擾視衞篆二十餘年仁愛)
(忠勇軍士畏懷官至滇西參將)
龍奮河(貴陽人萬歷乙酉舉人知浙江縉雲縣精明爽朗練逹周詳宿蠧頓清案無畱牘撫)
(循遺黎尤極盡心)
楊起瀛(貴陽人萬歷庚子舉人任通海縣令有才力建縣城民得安堵)
楊州鴈(貴陽人萬歷間任陜西環縣知縣仁愛節儉歷官九年不貪名利尋陞任致仕歸邑)
(人深慕之)
朱新運(貴州衞人任葉縣訓導崇禎五年大水衝城土賊聚衆作亂新運率鄉勇堅守城頼)
(以全陞知本縣)
王璽(龍里指揮忠直剛勇)
李鳳朝(貴州人嘉靖戊午由歲貢任江西信豊主簿時三巢賊頼清規等屢掠城下鳳朝督)
(兵出戰屢破賊癸亥二月賊入青邨谷鳳朝攻之賊距山逆戰鳳朝奮力先登為賊所害數日得其)
(屍顔色不變邑人哀之呼其山為主簿腦兒)
汪夢說(貴州人萬歷中任浙江僊居令時議間架之稅夢說以民貧甚強項不奉法郡守強之不能得)
(民頼以免見祈江志)
國朝
章爾佩(字琳友貴陽人崇禎壬午舉人恂恂謹飭孝友無間言順治十六年任澂江知府時)
(兵燹後瘡痍未起輸輓頻繁一切行以寬大不事束濕滇民戴若慈母康熙五年擢金滄道副使以)
(裁缺赴補卒於京師)
王承祐(貴陽人康熙乙未進士官順天府丞康熙三十年監試禮闈榜發見廣西雲貴無一)
(中式者因疏言禮闈中卷久偏請將江南安廬滁和等州郡仍歸南卷其中卷額歸川廣雲貴四省)
(較卷數目不必分經就文錄取遂著為令)
越闓(貴陽人康熙癸卯舉人歷任山西解州牧勤學殖有知人鑑賞識胥登甲乙為政安)
(靜不擾先是民間多宿逋檄一歲並徵闓詳請分年帶徵士民懷之)
劉子章(貴筑人字道闇康熙補行辛酉科以第一舉於鄉任鎮遠教授以實行勖士嚴操守)
(擢襄城令賑荒開渠戢兵弭盗多惠政邑有營卒王荆州強逼孀婦婦不從被殺前任惕於營弁越)
(四年獄不決子章至立逮訊之其黨蜂擁至署不為動持法益堅又把總孔起揚戲田玉才婦婦不)
(從自殺子章奮筆判其罪申請題旌二婦王與孔皆伏誅報最擢御史巡視河東鹽政盡革陋弊裕)
(商便民風紀肅然)
安順府
明
趙鳴鳳(普定人正德中知四川奉節縣御下以嚴吏胥不敢舞文尤勤於造士嘗修邑乘文)
(獻有考)
薛大梁(普定衞人嘉靖間為四川什邡令邑相沿苛政弊竇百端一切革去清正嚴明流民)
(聞而復業後陞雲南石屏州牧行李蕭然民歷久思之)
邵昱(永寕州人正統丁卯舉人景泰間知晉寧州廉介有為九年秩滿耆民赴京奏留復)
(任三年遷廣西平樂府知府)
趙遠(永寧州人嘉靖庚午舉人任四川叙州府通判署富順篆天性儉約一僕自隨節省)
(財力鼓舞人士邑人為立遺愛碑)
聞道立(永寧州人隆慶庚午舉人萬歷間知洪雅縣英爽敏練修飭學宫吏畏民服擢戸部)
(主事)
李忠臣(永寧州人萬歷乙酉舉人任雲南順寧知府立政寬大節儉持身而樂施與與前守)
(余懋學嫓美余亦黔人郡中立余李二公祠祀之)
楊應霑(威清衞人萬歷丙子舉人知成都縣慈和敏決不激不隨成都令之入覲者自應霑)
(始陞南部主事歷雲南參政)
國朝
梅建(普定人康熙辛酉舉人知山西高平縣性廉介精於吏治發奸摘伏不爽創宗程書)
(院集雋異授以文義又立義學延師教貧人子弟後解組高平人建祠祀之)
平越府
明
張信(臨淮人父興為永寧指揮僉事嗣官以征紫江草塘功遷都指揮僉事遂為平越人)
(常與張三丰遊因授以葬父地建文初大臣薦信有謀勇調北平都司受密勅令與謝貴張昺往察)
(文皇信懼不知所為母問之以實告母大驚曰不可汝父每言王氣在燕汝無妄舉比至北平三造)
(燕邸文皇辭不見乃乘媍人輿求見文皇召入時文皇詐稱風病不能言信再三頓首稱臣文皇乃)
(與信密謀遂定計起兵以信從屢見戰功陞都督僉事封隆平侯與世劵文皇每呼信為恩張)
解立敬(字誠齋興隆衛人萬歷乙卯舉人崇禎十一年歷任廣州海防同知性寬厚和簡而)
(天姿英敏剖决如神每讞獄畢即搦管成爰書徐取律例朗誦一過無不服其神明間有未喻者復)
(曲為引譬務使兩造曉然乃已時通判推官南番縣官並缺上官儌立敬攝之身綰四符案無畱牘)
(會丁内艱去服闋補惠州同知遷本省副使後擢僉都御史廵撫江西粤民思之舉祀名宦按解立)
(敬舊志載鄉賢傳甚略今用廣東名宦傳移入)
王宗周(興隆人字公旦崇禎拔貢初任直隸保定府倅改江西金谿知縣廉明仁恕綜理有)
(方時軍興旁午内保民命外籌兵餉耕市不驚士民德之)
葉應甲(甕安人號元胎令鍾祥清慎愛民致仕歸樂善好施鄉人稱之)
都勻府
明
王漳(清平衛人正德間以貢授清苑令有惠政時劉瑾奉使至漳不折節遂棄官歸)
孫裒(清平人字益之嘉靖丁未進士選庶吉士轉御史廵視南城以風裁自持中貴等悉)
(受約束請託不行奉命清戎兩粤彈墨吏懲猾胥嘗疏列貴陽敝政如議永寧赴試之字號清平馬)
(政之苦累糧儲定限之催徵皆切中情實又疏劾雲撫鮑某貪黷狀褫職鮑素交通權貴旣斥造飛)
(語中傷謫裒定州州判旋擢汝寧司李時伊藩坐違祖訓聽勘裒一一辯復之歷陞湖廣蘄黃江防)
(僉事蘄黃為水陸盗藪裒至嚴訓練繕城池造戰艦一日而縳盗數十凡守令勤惰廉汙分别勸懲)
(境内大治會鮑冄𧺫裒復為飛語所䧟回籍)
王墀(字允敬清平人授羅山教諭甫九月擢廣通令才思敏捷剖決如流縣故有土主簿)
(叚姓者素骫法上官加以約束則用巫蠱術咒詛之墀廉得實發其巫蠱物械叚送府寘之於法聲)
(譽大起適縣庫被盗謫河南藩司理問父艱起復補閩藩尋擢鶴慶府判先是麓川之役多虚冐陞)
(賞直指屬墀往勘盡得其實尋以疾乞歸墀性嚴急不能容人過然操履清約囊無餘資先世所遺)
(産悉以譲弟姪有古人風)
孫世正(字興甫清平人自幼篤志立學萬歷癸酉舉於鄉丁丑成進士授桂平縣令時猺獞)
(嘯聚為亂世正至即單車撫諭之擒其渠魁餘黨悉平行取南工科給事中萬歷初閹寺多不法世)
(正悉數其罪詞甚激切政府報書曰自巨璫馮保擅權内外章奏不敢一字及中官者十有餘年大)
(疏入心甚憂之昨得旨使人釋然云會上取翠屏甚急屛料及雕鏤甚細出窰見風多碎難成督厰)
(内臣嚴刑催逼斃箠楚者多上疏極諫得旨報罷出為韶州知府居六月丁父艱歸哀毁骨立服闋)
(補順慶府府舊有官店太守徵其租悉捐之以店舍為社學以餘租給貧士陞雲南副使備兵瀾滄)
(紆道歸里省母相聚月餘無何母卒哀痛過甚尋亦卒入仕籍近二十年囊槖蕭然家徒四壁)
汪良(清平人萬歷丁酉舉人任陜西環縣教諭德性温厚氣度安和每與人言忠孝大義)
(娓娓不倦一時文風丕變)
王鍈(清平人萬歷丁酉舉人任雲南臨安府知府平訟獄練鄉兵郡人德之)
顧閔(清平人萬歷間任楚雄縣年尚少性術慈厚見刑非其辜者惻然哀憐之實畆清賦)
(平徭恤惸尋遷趙州知州)
國朝
丘應宸(都勻甲子舉人官栢鄉知縣性孝友居官廉潔弭盗安民興學校置義田士民德之)
鎮遠府
明
梁棟(鎮遠人隆慶丁卯舉人知雲南亦佐縣有循良績後離任民攀轅留之)
韓應良(施秉人號正寰萬歷癸卯舉人性慈祥耿介任廣西岑溪令謁臺使者問曰與某有)
(親乎意將庇之應曰無使者默然在任三年不杖一人不受一錢以伉直忤大吏掛冠歸)
李維珩(施秉人萬歷戊午舉人通經學善書法令洧川中牟以循卓著聲遷磁州保境息民)
(宼不能擾陞戸部轉四川副使)
陶洪謨(施秉人多智略明季安邦彦叛上書廵撫王三善署為守備從征三善敗沒洪謨軍)
(獨全屢征諸洞蠻陞貴陽總兵)
國朝
陳珣(號特菴施秉人康熙甲戍進士歷知冠雒容天河四縣皆稱廉明轉禮曹擢御史歷)
(陞大理寺卿持法平允著冇百尺摟家稿五經文集)
思南府
明
周憲章(思南人萬歷間知雲龍州平叚進忠之亂消林養中之變建城立治創廟設學招撫)
(流離清田畆定里甲裁冗課經畫盡善後遷四川保寧府同知累建軍功息訟寬徭廉介自守人呼)
(周青天尤精形家言遷學宫科第自兹曰盛崇祀名宦)
田興吳(思南人萬歷二十五年由選貢任湖廣衡陽縣丞居官廉靜惟一子一僕相隨督運)
(不受常例舟至嘉魚遇風他舟多溺興吳舟獨安人謂清節之報奉檄勘災自擕具以往倦則蔭樹)
(下不入民舍卒之日止一敝笥不滿一金同官為置棺其請於當路賻櫬以歸)
任賓臣(印江人崇禎庚午舉人官遂州府同知在任清白平易敦崇學校値獻賊圍城遂與)
(鄉官呂大器招集義勇身先士卒力守城池賊遁邑民頼以保全)
國朝
張繼曾(安化人明天啟丁卯舉人順治五年授戶部主政遷廣西梧州知府練達有為冰蘖)
(自矢減徭省役修學課士三載卒於官僕從僅有二人囊槖蕭然無長物)
黃世發(印江人字如射事繼母以孝聞康熙丙子舉人任直隸肅寧縣知縣惠愛在民輿情)
(感念擢營田觀察使勸導農功殫心盡職雍正八年以疾卒於官其任肅寧時有未完欵項銀兩)
(特諭豁免令地方大吏資助路費使其子扶櫬歸)
石阡府
明
彭允年(石阡人字鶴廷天啟甲子舉人知廣東新安縣節儉寬厚與民休息輕徭役蠲鍰贖)
(恤行戶去日行李蕭然邑人思之)
簡國寧(郡人崇禎間知吳堡縣時值兵荒力請輕徭役多方生聚布衣蔬食囊無遺金)
思州府
明
周懋仁(思州人太湖知縣蒞政七年撫字有聲陞海州知州丁艱回里蕭然自守以清白稱)
鄭國賓(平溪衛人舉人隆慶間任雷州府推官姿性敏捷兼攝府篆事無巨細迎刃而解疑)
(獄一鞫輒白每按行他部却常例飭吏胥以嚴明著增設沿海墩臺海警有備民頼以安)
劉尚德(玉屏人萬歷戊子榜首歷任雲南臨安府同知廉潔惠愛有滇南清官第一之名)
龔漢臣(平溪衛人萬歷甲午舉人知廣東瓊山縣時邑當採珠征黎後財力耗敝漢臣一切)
(省節每從寬厚未幾以艱去士民咸思之)
朱祚盛(清浪人萬歷戊午舉人任江南安慶府推官陞授思石銅仁勦撫道安慶士民有政)
(協天人評高月旦之頌)
國朝
夏爔(清浪人歲貢康熙八年廷試候補値滇逆不受偽職至二十一年任思南府婺川縣)
(訓導後以清浪歸楚改補德安府應山縣訓導勤慎守職課督不倦在任卒應山人士思慕不置)
黎平府
明
王鎡(銅鼔衞人永樂間任巴陵知縣居官勤慎守正不阿)
儲維(銅鼔衞人選貢萬歷時任四川隆昌知縣居官九載清慎如一日歸之日宦篋蕭條)
(百姓醵金助歸)
國朝
張應詔(字采臣開泰人康熙辛酉舉人為直隸肅寧令清廉愛民任事勤敏陞泰州牧轉部)
(曹出守廣東潮州府時都察院趙申喬以才守兼優保薦之特授兩淮廵鹽御史任事三年潔己奉)
(公以鴻臚寺少鄕告歸卒)
大定府
明
吳習(赤水衞監生嘉靖間知廣通縣仁恕公廉不畏強禦不濫科徵凡公署橋梁靡不修)
(葺邑人感之陞順州知州)
盧安世(赤水衞人字環水萬歷壬子舉人天啟中任巴縣學博奢賊掠城邑令死之安世鼓)
(集義勇誘賊渠孟竇山入城斬首持示賊驚潰掩殺無算後以監軍平賊有功陞兵備參議)
盧朝棟(赤水人萬歷間任四川江津縣教諭剛方正直不避權貴勤於考課郤寒士餽遺諸)
(生有貧不能婚者捐俸助之有冤不能逹者力為白之衆論推服)
國朝
蓋世祿(字民標畢節人歷仕至雲南屯田水利道副使所至有熊聲康熙十年見吳逆潛蓄)
(異志即謝病歸隱終身不履城市)
洪亮采(字揆菴畢節人平遠州籍康熙丙子舉人官江南青浦令有惠政以父憂解任槖無)
(餘貲浦人醵金贈不受擕書數千卷以歸居鄉杜門却掃日課子弟植學子楷中雍正壬子亞元)
南籠府
明
邵元哲(普安人嘉靖乙丑進士萬歷間知淮安府城東澗河通射陽湖入海為輸灌咽喉久)
(淤白於上司立疏濬之增築城西長堤堵黃河下流之決建閘壩以通漕艘士民立像祀之)
孫思述(普安州人萬歷丙子舉鄉試第一知四川新繁縣慈祥莊雅無峻辭遽色吏民畏愛)
(之嘗計擒大盗屢决疑獄兩税不違嚴限民自樂輸尋陞大理府同知)
郁德據(普安州人萬歷壬午舉人知浙江龍游縣摘發奸猾智在鉤距缿筒之上而出之寬)
(仁轉判東昌府士民泣畱遂以别駕仍攝縣符十載龍丘風和日暖前令南昌佘杰鄒陽唐興俱有)
(賢聲人以據嫓美焉)
邵以仁(普安州人字子任萬歷間任雲南兵備副使寬簡持大體一時幾於刑措永昌立祠)
(祀之)
國朝
沈弼(字長垣普安州人由拔貢歷任部曹康熙三十八年出守廣東高州時屢經兵火地)
(瘠民貧弼加意拊循治尚安靜不求名譽以誠率屬和恊文武禁副倅擅受訟牒除地方供應陋規)
(添防汛以靖盗源設行埠以便行旅權化州篆清虚糧甦逋戸減糧額恤徭民實政嘖嘖人口以勞)
(瘁卒士民哀之請祀名宦)
遵義府
明
傅元和(桐梓人萬歷甲子拔貢授廣西桂平令教士愛民振興學校賦役均平邑人祠祀歷)
(任雲南按察使司)
傅爾才(桐梓人由歲貢任湖廣會同令多惠政邑人號曰慈母)
國朝
李先立(字卓菴遵義人康熙甲戌進士筮仕新安令事務求便民擢銓曹主政釐宿弊疏壅)
(滯仕路一清直隸分闈壬午戊子兩試僉稱得人後請假歸居鄉謙和鄉人表之曰淳厚之門)
陳明經(字春麓綏陽人康熙丙午舉人性至孝居繼母喪哀毁骨立人品端方不事干謁吳)
(逆逼仕逃入深山抗節不出賊平授陜西咸寧令有惠政以詿誤解任士民遮道詣督撫請畱後陞)
(山東東昌府通判著績河工卒於官)
文學
貴陽府
漢
應世叔(牂牁人以經術辟司隸校尉)
明
陳銑(前衞千戶儀度修整博覧文翰多積竒書以自娱尤好吟咏有醉鄉詩集)
劉汝楫(字濟川貴陽人嘉靖戊午舉人歴官長史長於文學所至山川皆有紀述子元清元)
(澣登賢書曾孫在銓康熙庚戌進士)
宋炫(字廷采宣慰昂子嘉靖初人以詩名著有桂軒拙藁)
周文化(字元淑貴陽人幼穎敏工古文詞嘉靖甲子舉人授欒城縣令鄧川守有治行以不)
(見知於世作蜉蝣公子問答宦遊所至輒有吟咏歸里後盡步唐人五七言律韻彙為四卷又著鄧)
(賧稿紫亭雜稿)
謝三秀(字君采貴陽人天才卓越博覧羣書早有令譽為諸生時巡撫郭子章副使韓光曙)
(皆深器之晚以明經起家三任教職已迺棄去為萬里遊歷覽山川與東南大家建詞壇旗鼔有正)
(始遺音天末才子之目著雪鴻堂諸集行於世)
楊文驄(字龍友貴陽人萬歷戊午舉人崇禎時為兵部郎博學能詩文尤精於書畫雖片楮)
(寸幅人爭寳之著有山水移等集舊刻崇禎八大家詩文驄其一也)
邱禾實(新添人萬歷戊戌進士官翰林院編修才高學博著有經筵進講循陔園等集行於)
(世二子懋樸懋素皆登鄕薦)
傅宗祥(開州歲貢官興隆衞教授陞四川梓潼令博通天文地理隂陽數學尤精易理)
國朝
潘馴(字士雅貴陽人性端平仁恕孝友過人多學能文弱冠即以迴文詩三十首擅名吳)
(下崇禎己卯舉鄉試為主司陳際泰所賞識曰國家欲以策論收賢才此其首選也馴以母老不仕)
(國初始補蒙自縣令在任潔已愛民日與諸生講學論文考績以廉能薦會因土逆李世藩之叛遂)
(詿誤歸壬子修通志自萬歷丁酉以後六十年事實悉出胸臆無絲毫舛謬其博聞強識如此卒年)
(七十有三子德徵登己酉賢書生平所著有瘦竹亭出岫草行於世)
周起渭(字漁璜貴陽人康熙丁卯解元登甲戍進士選庶常歷官詹事府詹事敦孝友工詩)
(文士林重之)
簡應時(開州人幼嗜學工文與同里盧學新盧應龍盧應鳳盧應奎盧國賢王之林同以制)
(舉業知名於時吳逆叛廹脅應試皆棄諸生服逃匿不出及吳逆平始出就試黔人稱為開州七賢)
安順府
明
汪大有(普定人正德丙子舉人知金華縣居官廉慎以疾歸纂修衞志著有宋元品藻陶陶)
(亭集)
張繼宗(安莊人由明經任教職倡正學嚴課程歸家教訓子弟成就甚多)
平越府
明
楊遵(郡人成化己丑進士官至參議政事文章所至推重一時知名士爭師事之宦成歸)
(里杜門著述終其身)
樊師孔(平越府人萬歷戊午舉人官至山西參政有勘亂才譽聲甚隆拂衣歸以詩文自娱)
(著有聽命堂好還紀略冷况等集)
劉璿(平越指揮好學工詩文所著有竹亭退隱等集)
奚榮先(平越府人官學正品行端方博學好古撰郡志二十卷後之作者多採擇焉)
都勻府
明
周綱(清平人能文章工吟咏自號南坡學者稱南坡先生)
國朝
劉蛟(都勻府人康熙壬辰進士官翰林檢討為人重厚居家孝友德行文章為一郡儒林)
(首推)
鎮遠府
明
何一中(施秉人號少崔萬歷時歲貢歷任宣豐祿川二縣多惠政文思敏捷與蕭時芳齊名)
(所著有少崔山人集行世)
宋騰熊(施秉人崇禎己卯舉人博學多聞長於詩賦令寧海半載辭歸以詩文自娛侄安全)
(孫應舉皆有詩名)
思南府
明
李廷謙(安化人萬歷乙酉舉人初授真定縣教諭遷國子監助教日進諸生講論皆服其淹)
雅
王蕃(郡人讀書尚義安貧守正自號一瓢道人工篆隸善寫梅為詩清逸老而益工當時)
(名流咸與交遊著有一瓢齋集)
石阡府
明
唐必聰(石阡人成化丙午舉人任南寧令歸以經學開導士類文學品行見重一時)
思州府
明
胡士芳(郡人字瑶草號眉雪拔貢幼有夙慧比長學問該博多讀異書識竒字時有書厨之)
(目其詩文造詣高邃使事奥僻自成一家言)
國朝
許之獬(玉屏人拔貢學問淵博工詩古文敦行誼厲名節歷任鎮遠教授不責脩脯實心訓)
(士所著有太樸園詩文集)
袁良佐(玉屏人康熙戊午舉人品行端方學問醇粹教授生徒先器識而後文藝邑中經明)
(行修之士多出其門官大定州學正)
黎平府
明
張應竒(天柱人諸生博聞廣記持身謹厚口不言人過郎有言及者輒止之年八十餘猶日)
(與同學講論經史不輟)
何東鳳(黎平人以明經授新興學正纂地輿志)
大定府
明
吳濟(赤水人素樂隱居學行為一時推重正統間衞學缺官御史徵之以布衣署學事凡)
(五年克盡厥職士類悅服)
南籠府
明
史銓(普安州人任教授苦志篤學老而不倦)
蔣杰(字美若普安州人萬歷己丑進士以北部郎出守南雄風流文雅譽重當時後罷歸)
(流寓荆州放情山水娱志琴書雖屢空晏如也詩文清麗書法效顔眞鄉體與黃董米稱四大家)
遵義府
明
曾宗孔(遵義人年十二為諸生讀論語至古之學者為己豁然曰格致誠正己事也修齊治)
(平因之人只為耳目口鼻四肢自利自私耳若以此任之造化而我不有獨主一誠以立於天地間)
(豈不快哉工夫以致良知為主經史性理百家諸書靡不探索精研性純孝每父母忌辰必素服危)
(坐揮淚終日自喪親後郎不復赴科舉)
隱逸
貴陽府
明
王璘(號樵隱郡人性耿介取與不苟博通經史長於詩詞隱居教授一時俊彦多出其門)
(著有樵隱雜稿)
朱憲(郡人正統間舉賢良不就蜀獻王聞其賢以禮幣羅致未幾辭歸)
汪成(郡人工詩文韜光弗耀為鄉里所重著有納庵詩五卷)
顧璇(字良玉郡人性明敏工詩文凡醫卜諸書以及繪事靡不精究斑衣娱親不求聞逹)
(晚年尤好黃老構來仙樓以居巡撫孔鏞嘗造其家為作東樓記)
王佐(郡人工詩不樂仕進與郡人士結社唱酬纂修貴州志有詩文行於世)
越梁(郡人少遊庠随棄去隱於槐亭有鹿門風人稱為槐亭先生年八十卒)
俞舉(龍里縣人篤行博學年八十屢舉鄉飲不赴鄉評重之)
黃鳳(新添人為諸生高等將貢以母老辭隱居養母精醫卜見重當道然未嘗輕於干謁)
安順府
明
朱相(鎮寧州人性耿介有清節應貢不仕屢舉大賓)
陳嘉瑞(安莊人淳樸孝友吟咏林泉不求仕進鄉里重之)
平越府
明
盛仲芳(郡人隱深山鍵戶讀書足跡不至城市德行詩文一時稱重著有獨齋等集)
張茂英(郡人隱居城西不與戶外事博學能文與盛仲芳金聲齊名號黎莪三隱)
王譏(郡人幼讀書恥為章句學高尚不仕歲荒歉盡出所精粟以賑全活甚衆三舉鄉飲)
(年百歲詔建坊表之逾年乃卒)
陳應熙(黃平人初為庠生旋棄去講學著書從遊者二百餘人尤精史學人有勸之仕者輒)
(掩耳不願聞有司尊禮之以夀終)
趙培(郡人才高識朗不求仕進有令名)
楊光䕫(字虞卿明末舉孝廉不仕博學好古從遊者衆著有待證錄)
國朝
鄒大賢(餘慶縣貢生隱逸不仕年登大耋孫以惇登賢書)
都勻府
明
潘子安(郡人性聰敏詩文清麗常遊滇蜀多所題咏累薦不就著有清嘯集)
吳頌(郡人與弟預俱博學能文隱居不仕教授子弟多以文學顯)
陳楷(清平人博學隱居不仕開塾授徒多所造就)
王銓(清平人篤學勵行屏居飬母以孝聞)
鎮遠府
明
周鳳毛(郡人字羽瑞事母以孝崇禎壬午舉於鄉為辰溪尹以德化民有懷金獻之者怒曰)
(若欲汚我耶責遣之旣而挂冠歸甫年三十餘卜築深山中絶足城市守令欲識其面不可得家故)
(饒田産盡為豪占踞人或慫之公曰何為以田土故而拂鄉里心置弗問郡以鄉飲大賓請堅辭不)
(赴年八十餘日攜子姓論文課僮藝圃外人罕識其面)
思南府
明
尚安政(郡人性純樸耕耨為業不樂仕進夀一百二十二歲)
李明榮(郡人性質朴好讀書隱東溪年九十八未嘗一至城市尤敦友愛四世不分居流賊)
(之亂村落俱被害獨其家以尚義免)
田惟安(郡庠生性純孝有識見應襲世官不就篤文志好學遊郡人李渭之門後卒渭哭之以)
黃文(婺川人少穎敏治舉子業應弘治初年貢不就銓除歸隱於鄉步趨言動皆有尺度)
(足跡未嘗入公門)
唐楚善(婺川人耕讀勤儉不樂仕進好賑施宗族不能嫁娶喪葬者皆賴其助年七十始生)
(一子且見二孫人以為隂德所致夀百十有七)
胡學禮(婺川人廪生素精邵堯夫數學志向清潔淡泊自如不求仕進有古隱士風)
銅仁府
明
李標(郡人性耿介孑身居寺觀中日彈琴自娱能詩尤工古名家山水)
南籠府
明
朱繪(字素之普安人成化丙午鄉舉不仕隱居養親訓誨鄉人士多及門者當道旌其門)
(曰表正鄉閭)
婁廣(普安人宋參知政事璣五代孫雅素好德耽嗜經史尤長春秋善於訓詁當貢推讓)
(者三隱大林山輯景泰以下志稿)
楊念祖(普安人萬歷丙子舉人淵懿博雅恬退不仕日彈琴賦詩自娛與兄承祖友愛俱以)
(夀終)
孫守仁(普安人恬靜守正不妄交接年九十餘人稱無違先生)
遵義府
明
何敏樹(郡人放浪山水寄情詩歌飄然有出世之致著滄浪孺子集)
傅爾訥(桐梓人崇禎時歲貢時遵義隸四川任貴州鎮遠令尋歸里隱居不仕教授生徒著)
(有春秋講義行世)
國朝
楊應麟(字吉庵先世麻城籍卜居正安州天性仁厚嘗從亂軍中救擄掠者二十餘人拾遺)
(於道訪而還之晚年屏跡林泉究心易理著有易經辨義三十五卷)
劉之文(江陽籍因避亂來遵精研周易太極諸書工書法隱居東里課農桑量晴雨樂善好)
(施租負有不能償者輒焚其劵鄕人德之)
貴州通志卷三十
