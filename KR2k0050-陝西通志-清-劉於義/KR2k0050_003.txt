陜西通志卷三
建置第二
本朝(附釋名)
陜西布政司
國初因明之舊左右布政使司領八府一州康熙二年
右布政移治甘省左布政仍駐西安領西延鳳漢
四府興安一州雍正三年改西安府屬商同華耀
乾邠六州延安府屬鄜綏葭三州直隸陜西布政
司九年又改榆林衛為府共領五府十州治西安
府釋名陜西宋路名明因以名省蓋取公羊傳自
陜以西召公主之之義
西安府明領州六縣三十一
本朝因之又增領衛一雍正二年潼關衛廢三年改商同
華耀乾邠六州為直隸州撥縣十七分隸之府領
縣十四釋名西安明府名本元安西路明改西安
府即元安西義
長安西安府治釋名長安漢縣名秦為長安邑漢
以名縣三輔黃圖云長安本秦鄉名
咸寧治府東偏與長安為東西附郭釋名咸寧唐
縣名本萬年天寳初改咸寧郭子章云蓋取書萬
國咸寧之義
咸陽明屬西安府
本朝因之釋名咸陽西魏縣名本周咸陽邑秦自孝公
以下皆都之三輔黃圖云山南曰陽水北曰陽其
地在九嵕山南渭水北山水皆陽故名咸陽
興平明屬西安府
本朝因之釋名興平唐縣名至德初置興平軍尋改為
縣從軍名也
臨潼明屬西安府
本朝因之釋名臨潼宋縣名本昭應祥符初避昭應宫
名改為臨潼以城西臨潼水為名
高陵明屬西安府
本朝因之釋名高陵秦縣名孝公置縣後為高陵邑郭
子章云縣南有奉政原高四五丈高陵之名所由
昉也
藍田明屬西安府
本朝因之釋名藍田秦縣名獻公置縣後為藍田邑元
和志云美玉為藍縣出美玉故曰藍田史記索隠
云因藍田山為名也
涇陽明屬西安府
本朝因之釋名涇陽苻秦縣名本嬴秦涇陽邑苻秦以
名縣
三原明屬西安府
本朝因之釋名三原後魏縣名元和志云以地有豐原
孟侯白鹿三原也郭子章云以地有東西中三原
也志說非是
鄠明屬西安府
本朝因之釋名鄠秦縣名古扈國秦改為鄠王伯厚云
扈鄠一也
盩厔明屬西安府
本朝因之釋名盩厔漢縣名圖經云山曲曰盩水曲曰
厔故名
渭南明屬西安府
本朝因之釋名渭南西魏縣名漢為渭南郡西魏文帝
以名縣以縣在渭水之南也
富平明屬西安府
本朝因之釋名富平晉縣名晉徙北地郡富平縣於懷
德城用其舊名也
醴泉明屬西安府
本朝因之釋名醴泉隋縣名元和志云縣有後周醴泉
宫因以為名按縣東南有醴泉周以名宫隋以名
縣
延安府
國初因明之舊領州三縣十六雍正三年以延安所屬
州縣山多地廣去府遼遠改鄜綏葭三州直隸陜
西布政司撥八縣分隸三州府領縣八釋名隋延
安郡宋以名府元和志謂以界内延水為名是也
膚施明為延安府附郭
本朝因之釋名膚施戰國趙邑名秦昭王以名縣在今
綏德界隋大業初始置於延安界因舊名也
安塞明隸延安府
本朝因之釋名安塞元縣名本宋安塞堡縣從堡名也
甘泉明隸延安府
本朝因之釋名甘泉唐縣名寰宇記云以其泉甘美為
名縣志云有甘泉在縣南五十里天寳初改縣名
甘泉因此
安定明隸延安府
本朝因之釋名安定元縣名本宋安定堡因以名縣
保安明隸延安府
本朝因之釋名保安元縣名本宋保安軍金以名州元
以名縣郭子章云與安塞安定皆取安寧之義
宜川明隸延安府
本朝因之釋名宜川宋縣名本後魏義川太平興國中
改名避太宗匡義諱也
延川明隸延安府
本朝因之釋名延川隋縣名元和志後魏文安隋改延
川以吐延川為名
延長明隸延安府
本朝因之釋名延長唐縣名延水經延長入河故以名
縣
鳳翔府明領一州七縣分隸關西道康熙十年裁
隸陜西布政司仍領州一縣七釋名鳳翔唐府名
雍勝略云至德初置鳳翔府取鳳鳴岐山之義
鳳翔明為鳳翔府附郭
本朝因之釋名鳳翔唐縣名本雍縣唐改鳳翔義與府
同
岐山明屬鳳翔府
本朝因之釋名岐山隋縣名明一統志云本後周三龍
縣隋移治岐山南遂改為岐山因山名也
寳雞明隸鳳翔府
本朝因之釋名寳雞唐縣名元和志云乾元初改陳倉
為寳雞以昔有陳寳鳴雞之瑞故名之
扶風明隸鳳翔府
本朝因之釋名扶風唐縣名貞觀初以扶風名縣仍漢
右扶風名也
郿明隸鳳翔府
本朝因之釋名郿周邑名秦以名縣毛萇云文公所營
是也
麟遊明隸鳳翔府
本朝因之釋名麟遊隋縣名義寧初獲白麟于廢仁夀
宫因置縣
汧陽明隸鳳翔府
本朝因之釋名汧陽後周縣名寰宇記云以縣在汧水
之陽而名
隴州明隸鳳翔府
本朝因之釋名隴州西魏州名元和志魏改東秦為隴
州因山為名
漢中府屬陜西布政司府志云明漢中府領州一
縣八
本朝因之釋名漢中明府名秦為漢中郡常璩曰郡因
水名也明以名府府志云郡臨漢水之陽南面漢
山故名漢中
南鄭明為漢中府附郭
本朝因之釋名南鄭周邑名秦以名縣耆舊傳云鄭恒
公遺民南奔漢中故以南為稱府志云桓公都鄭
其民徙河南者為新鄭奔漢中者為南鄭
褒城明隸漢中府
本朝因之釋名褒城隋縣名郭子章云周褒國漢置褒
中縣隋改名褒城
城固明隸漢中府
本朝因之釋名城固秦縣名方輿勝覽云始城而冀其
鞏固之意也
西鄉明隸漢中府
本朝因之釋名西鄉晉縣名寰宇志云蜀南鄉晉改西
鄉府志云與䕫之東鄉對故名
鳳明隸漢中府
本朝因之釋名鳳明縣名方輿勝覽云鸑鷟嘗鳴於岐
翺翔至南而集焉是以西岐曰鳳翔南岐曰鳳州
至明降州為縣因其舊名
寧羌州明隸漢中府
本朝因之釋名寧羌明州名郭子章云本戰國白馬氐
東境成化中設寧羌取輯寧氐羌之義
沔明隷寧羌州後隸漢中府
本朝因之釋名沔明縣名本漢沔陽以沔水為名也元
自略陽移沔州來治明降為縣不易其名
略陽明隸寧羌州後隸漢中府
本朝因之釋名略陽宋縣名府志云用武之地曰略象
山之南曰陽故以為名按略陽漢縣也在今鞏昌
界後魏僑置略陽郡縣于此趙宋遂以名縣沿漢
舊也
榆林府明置榆林衛隸陜西都司
本朝改屬榆林道雍正九年改榆林衛為榆林府隸陜
西布政司領縣四釋名榆林府因明榆林衛舊名
也本漢榆溪塞水經注所謂諸次水東逕榆林塞
是也明因塞置衛遂取名焉
榆林本明東路雙山堡屬神木道中路常樂保寧
歸德魚河四堡屬榆林道
本朝因之雍正九年並五堡置榆林縣為榆林府治釋
名榆林縣本榆林堡地義與府同
懷遠本明中路懷遠波羅響水威武清平五堡屬
榆林道
本朝因之雍正九年併五堡置懷遠縣屬榆林府釋名
懷遠本明懷遠堡縣因堡名也
靖邊本明西路靖邊寧塞鎮羅鎮靖龍州五堡屬
靖邊道
本朝裁靖邊道改屬榆林道雍正九年併五堡置靖邊
縣屬榆林府釋名靖邊本明靖邊堡蓋取綏靖邊疆
之意縣因堡名也
定邊本明西路定邊鹽場磚井安邊柳樹澗五堡
屬靖邊道
本朝裁靖邊道屬榆林道雍正九年併五堡置定邊縣
屬榆林府釋名定邊本明定邊堡蓋取底定邊疆
之意縣因堡名也
興安州明領六縣隸陜西布政司徙治趙臺山下
國初復徙舊城即今治也仍領縣六釋名興安明州名
續通考云明初為金州萬歷十年改興安州因徙
置錫佳名也
平利明隷興安州
本朝因之釋名平利唐縣名舊唐書云後周於平利川
置吉陽縣武德初改曰平利縣以川名也
洵陽明隷興安州
本朝因之釋名洵陽戰國楚邑名寰宇記云漢舊縣以
在洵水之陽而名
白河明隷興安州
本朝因之釋名白河明縣名縣志云成化中置白河堡
以白石河為名尋改為縣
紫陽明隷興安州
本朝因之釋名紫陽明縣名郭子章云正德壬申立紫
陽堡癸酉升縣縣南紫陽灘旁有三洞乃紫陽真
人所居縣名本此
石泉明隷興安州
本朝因之釋名石泉西魏縣名寰宇記云以縣北石泉
為名或云今有石泉在縣治南
漢隂明隷興安州
本朝因之釋名漢隂唐縣名本漢安陽至德初改漢隂
縣志云舊治漢江南紹興初徙治新店按水南曰
隂初治漢南故名漢隂後徙漢北而仍名漢隂者
襲舊名而悞也
商州明隷西安府領四縣
國初因之雍正三年升商州直隷陜西布政司仍以四
縣隷州釋名商州後周州名賈志云商本山名在
州東南故名按史記殷本紀契封于商商國名也
周秦為商於地故漢以名縣後周以名州
鎮安明隷西安府商州
國初因之雍正三年州改直隷鎮安仍屬州釋名鎮安
明縣名本唐安業縣地景泰初重置更名郭子章
云縣南門外有鎮安河蓋縣因水名也
雒南明隷西安府商州
國初因之雍正三年州改直隸洛南仍屬州釋名雒南
隋縣名寰宇記云開皇初改拒陽為雒南以在洛
水之南為名明以光宗諱洛改為雒南
山陽明隷西安府商州
國初因之雍正三年州改直隷山陽仍屬州釋名山陽
明縣名賈志云以在山之陽故名縣志云在北山
之南豐水之北故名
商南明隷西安府商州
國初因之雍正三年州改直隷商南仍屬州釋名商南
明縣名本後魏南商縣地成化間置縣曰商南郭
子章云以縣在商州之南也
同州明隷西安府領縣五
國初因之雍正三年以同州直隷陜西布政司又以同
之白水割隷耀州州領縣四釋名同西魏州名州
志云以城南九龍泉九源同流故名按路史云春
秋地圖云同州為□國則州之名同亦沿國舊名
也
朝邑明隷西安府同州
國初因之雍正三年同州改直隸州朝邑仍屬焉釋名
朝邑西魏縣名本南五泉西魏改朝邑元和志云
以北據朝坂故以為名
郃陽明隷西安府同州
國初因之雍正三年同州改直隷州郃陽仍屬焉釋名
郃陽漢縣名本有莘國詩所謂在洽之陽也春秋
晉為合陽邑漢以名縣水經注云城南有郃水縣
取名焉
澄城明隷西安府同州
國初因之雍正三年同州改直隷州澄城仍屬焉釋名
澄城後魏縣名本春秋北徵地漢置徵縣後魏為
徵城縣通典云徵澄音相近故名元和志徵澄同
聲後人悞為澄
韓城明隷西安府同州
國初因之雍正三年同州改直隷州韓城仍屬焉釋名
韓城隋縣名本周韓侯國雍勝略云隋置韓城縣
以古韓城為名
華州明隷西安府領縣二
國初因之雍正三年改華州為直隷州仍領縣二五年
改潼關衛為縣並隷州領縣三釋名華西魏州名
南有少華山東連大華故州以取名焉
華隂明隷西安府華州
國初因之雍正三年縣屬直隷華州釋名華隂漢縣名
本禹貢華隂地寰宇記云漢改華隂以在太華之
隂故名
蒲城明隷西安府華州
國初因之雍正三年縣屬直隷華州釋名蒲城西魏縣
名本南白水西魏改蒲城寰宇記云以縣東故蒲
城為名也或云以縣東有蒲池即小蒲川
潼關明設潼關衛隷南京中軍都督府
國初改隷西安府雍正二年裁潼關衛歸併同華等州
五年以輸納不便照甘省改衛為縣之例設縣專
理就近屬華州釋名潼關本後漢關名故明以名
衛
本朝以名縣因關舊名也
耀州明隷西安府領同官一縣
國初因之雍正三年升耀州為直隷州又撥同州之白
水來隷領縣二釋名耀州唐末李茂貞州名郭子
章云州東十五里有鑑山年豐則山中有光耀如
鑑州以是名
同官明隷西安府耀州
國初因之雍正三年州改直隷縣仍屬之釋名同官後
周縣名元和志云苻秦於銅官川置銅官護軍後
魏改置銅官縣周除金作同縣因川名也
白水明隷西安府同州
國初因之雍正三年耀州改直隷州以同州白水接壤
於耀故撥隷焉釋名白水秦縣名雍大記云秦置
白水縣以縣臨白水也元和志後魏置白水縣南
臨白水因以為名
乾州明隷西安府領二縣
國初因之雍正三年以乾州直隷陜西布政司仍領二
縣釋名乾唐州名乾寧二年置乾州雍大記云在
長安西北隅故名
武功明隷西安府乾州
國初因之雍正三年升乾州為直隷州武功仍屬焉釋
名武功秦縣名元和志云縣境有武功山斜谷水
亦曰武功水是縣以山水立名也
永夀明隷西安府乾州
國初因之雍正三年升乾州為直隷州永夀仍屬焉釋
名永夀唐縣名武德二年於永夀原西置永夀縣
因原而名
邠州明邠州隷西安府領三縣
國初因之雍正三年以邠州直隷陜西布政司仍領縣
三釋名邠唐州名元和志云豳公劉所居之地後
魏置豳州開元中以豳與幽字相涉改為邠字
三水明隷西安府邠州
國初因之雍正三年州改直隷三水仍屬焉釋名三水
後魏縣名漢有三水縣屬安定郡後魏重置於今
邠州界沿漢舊名也元和志云以縣有羅川谷三
泉並流故以為號
淳化明隷西安府邠州
國初因之雍正三年州改直隷淳化仍屬焉釋名淳化
宋縣名縣志云宋太宗改元淳化立縣之始即以
為名
長武明隷西安府邠州
國初因之雍正三年州改直隷長武仍屬焉釋名長武
明縣名縣志云萬歷初置長武縣取縣西長武故
城為名
鄜州明隷延安府領三縣
國初因之雍正三年以鄜州直隷陜西布政司仍領縣
三釋名鄜後魏州名本秦鄜衍文公於其地作鄜
畤漢為縣後魏以名州郭子章云以地有鄜水故
名
洛川明隷延安府鄜州
國初因之雍正三年州升直隷縣仍屬州釋名洛川後
秦縣名元和志云姚萇置洛川縣以縣界有洛川
水為名
中部明隷延安府鄜州
國初因之雍正三年州升直隷縣仍屬州釋名中部後
秦縣名漢渠搜中部都尉治此姚興始置縣從中
部都尉之舊也
宜君明隷延安府鄜州
國初因之雍正三年州升直隷縣仍屬州釋名宜君後
魏縣名苻秦置宜君護軍太武改縣地形志云縣
有宜君水因取名焉
綏德州明隷延安府領米脂一縣
國初因之雍正三年以綏德州直隷陜西布政司又撥
延安府之清澗縣隷州領縣二釋名綏德金州名
本後魏綏州宋為綏德城金升為州因城舊名也
米脂明隷延安府綏德州
國初因之雍正三年州改直隷縣仍屬焉釋名米脂金
縣名本宋米脂城以地有米脂水沃壌宜粟其米
汁淅之如脂故以名城金升為縣因宋舊名也
清澗明隷延安府
國初因之雍正三年升綏德為直隷州以縣境接壌於
州故撥隷焉釋名清澗金縣名本宋清澗城建康
初种世衡因寬州舊壘築之賜名清澗以縣西有
清澗河也大定末始升為縣
葭州明隷延安府領三縣
國初因之雍正三年以葭州直隷陜西布政司仍領縣
三釋名葭金州名以州臨葭蘆川也川在州西五
里岸多葭蘆故以名州
吳堡明隷延安府葭州
國初因之雍正三年州改直隷縣仍屬州釋名吳堡金
縣名本宋吳堡寨縣從寨名也
神木明隷延安府葭州
國初因之雍正三年州改直隷縣仍屬州釋名神木元
縣名本宋神木寨也郭子章云縣西十五里楊家
城内有神松三株枝柯相連故曰神木
府谷明隷延安府葭州
國初因之雍正三年州改直隷縣仍隸州釋名府谷五
代唐縣名文獻通考云唐末置府谷鎮後唐升府
谷為縣縣從鎮名也
右
本朝陜西錄司一府五直隷州十州縣共七十三自明
以縣屬於州州縣又均統於府如西安一府所轄
至三十有七屬隷太廣化理難周又潼關榆林守
土蒞民職同縣府而名仍衛所亦屬未協至
本朝雍正三年法唐虞肇州之典使凡府州縣統轄適
均如西安六州延安三州俱改直隷以分蒞諸縣
又改潼關衛為縣升榆林衛為府分二十堡為四
縣以隷之使一省之中大小相維輕重同得合成
運掌之治至郡縣釋名雖無關大體然盩厔因乎
山水膚施沿乎國邑鳳翔麟遊本乎祥瑞闡釋其
義可以考命名所由使覽者不惑故並附見云
夏商
昔顓頊創制九州為雍梁舜分十二州為雍梁豫夏復
為九州禹貢曰黑水西河惟雍州東距西河即龍門之
河華陽黑水惟梁州孔安國以為東距華山之南(通典)殷
因於夏無所變改(漢書地理志)武丁之地西不過氐羌北不
過朔方(漢書賈捐之傳)
雍州舜置十二牧雍其一也(通典)東崤西漢南商北居
庸四山之所擁翳故曰雍(括地志)
鎬帝辛三十六年西伯使世子發營鎬(竹書紀年安按鎬在長)
(西南三十里以下國邑郡縣非更置徙治者其方位遠近不重注)
亳湯起於亳(史記六國表)契封於商後世遷於亳即西亳
京兆杜縣有亳亭(鄭樵通志)亳在杜南(路史咸按杜即今寧)
郢史記正義周書云惟周王季宅郢郢故城在雍州
咸陽東二十一里周之郢邑也(地理通釋見按郢一作程辨程下)
畢帝辛六年文王初禴於畢(竹書紀年)畢在咸陽西北(地理)
(通釋)
雞閭新平地古顓頊之墟里名曰雞閭(晉書苻堅載記按新平)
(今邠州)
麗㚿媧氏立治於中皇山之原繼興於麗長安志云
驪山有女媧治處又臨潼東二十四里有故麗城商
酈國(路史平按中皇山在利縣)
戲炎帝後姜姓之國今新豐有戲亭是也(路史在按戲亭臨)
(潼東南三十里)
扈啟與有扈戰於甘之野(尚書序)趙孟曰夏有觀扈(左傳)
鄠縣本夏扈國故鄠城在縣北二里(元和志)
崇輿地志鄠縣古崇國也(鄠縣志)夏有扈國商為崇國
(通考)商之崇扈今永興鄠北二十里有故城(路史)
豐既伐于崇作邑于豐(詩經大雅)文王伐崇作豐邑自岐
下徙都(史記周本紀)周豐宫文王宫也在鄠縣東三十五
里(括地志渡按即今秦鎮)
甘在鄠北啟扈戰於此(路史)
駱縣父之國京兆宜夀縣有駱谷故盩厔地(路史)
郝商郝國太昊弟郝骨氏後右扶風盩厔也(路史郝按駱)
(同地但先後異時)
橋姬姓國黃帝子孫守橋山者(路史中按橋山在部北)
翟帝乙十七年西伯伐翟(竹書紀年翟按周時延安以北皆為境商末之翟)
(亦應在其地)
西河后啟征西河(竹書紀年)夏世侯伯有西河國后啟征
之(路史即按禹貢西河自龍門以下皆是正義所謂丹同二州也)
岐古有岐伯黃帝至岐見岐伯引載而歸是也(路史)亶
父自豳遷岐改國號曰周(詩注疏)太王邑岐山之下文
王亦治焉(地理通釋)
郮郮故國黃帝後封在岐山之陽所謂周原膴膴者
(玉篇)周文作邑於豐乃分岐邦地為周公旦采地東謂
之周(詩注疏)
召召畿内采地奭始食於召故曰召公(史記索隠)文王分
岐邦地為召公奭采地西謂之召(詩注疏)
程孔氏曰周書稱文王在程作程典皇甫謐云文王
徙宅於程蓋謂此也曹氏曰文王既勝密湏度鮮原
於岐山之陽定程邑而都焉(詩地理考)文王城在隴州吳
山廢縣東四十五里(明一統志處按諸志俱謂程即郢合為一但程在岐陽郢在)
(咸陽東相去絶遠故分編之)
陳倉渭水東逕陳倉縣西應劭曰黃帝都陳在此營
氏開山圖曰伏羲生成紀徙治陳倉非陳國所建也
(水經注)陳黃帝後姬姓國今寳雞故陳倉有陳山(路史)
姜炎帝後姜姓國扶風美陽有姜氏城(路史)岐水東逕
姜氏城南為姜水帝王世紀曰炎帝神農氏長於姜
水(水經注)
杜夏世侯伯漢杜陽縣地(路史)詩自土沮漆齊詩作自
杜言公劉避狄而來居杜與漆沮之地(詩地理考)杜邑在
麟遊縣(麟遊縣志)
微微商後今岐之郿縣(路史)
阮殷有阮國在岐渭間詩有侵阮徂共之辭(通鑑注)阮
商諸侯國在岐渭之間(氏族略)
莘莘姒姓夏禹後(世本)啟封支子於莘(唐世係表鯀按吳越春秋娶)
(有莘氏女古已有莘國)河水逕郃陽城東故有莘邑為太姒之
國詩云在郃之陽又曰纉女維莘謂此也(水經注)郃陽
南二十里古莘國(郡縣志)
芮虞芮質厥成(詩經大雅)西伯初聽虞芮訟杜預云馮翊
臨晉芮鄉在朝邑西南(路史)
荼荼䣝也殷時舊姓郃陽䣝城是(路史)李氏曰同州䣝
谷(詩地理考)
華堯觀於華華封人祝之(莊子)有虞氏為豫州之域舜
分十二州豫州華山(通鑑注國按潼關縣古桃林地後漢郡志云黃帝置弘農郡)
(潼關縣亦故弘農地)
蕃渭水東逕巒都城北故潘邑殷契之所居世本曰
契居蕃闞駰曰蕃鄭西今巒城是矣(水經注州按蕃在今華西)
定定國商後渭水南有定城述征記去潼關三十里
(路史)
彤商彤伯地即彤城(歴代紀事年表)鄭縣西有故彤城(華州舊志)
(即按鄭縣今華州)
華原隂康氏治於華原(路史耀按華原今州也)
陽武古國有陽武(路史)史記倉頡居陽武在今白水縣
東北十八里陽武村(賈志)
彭衙舊志謂衙在商以老彭封得名(白水縣志白按彭衙在今水)
(縣)
邰國名炎帝後姜姓所封帝嚳元妃邰氏女也生棄
為后稷復封於邰(說文)故斄城在武功縣西南二十二
里(括地志)后稷封邰夏支庶受爵曰子國於此(郿縣志)
雲陽雲陽山在馮翊雲陽縣少昊居之(路史今按雲陽在淳化)
甘泉黃帝接萬靈明廷明廷者甘泉也(史記封禪書)少昊
處甘泉(路史今按甘泉在淳化)
䣛夏䣛國在乾之永夀漢之䣛縣(路史)
豳禹貢雍州之地周之先公劉所居詩大雅云篤公
劉于豳斯館是也(元和志)古公立薰育侵之乃去豳(史記)
(周本紀)古豳地在三水縣西南三十里有豳城在龐川
水西蓋公劉之邑豳谷也(寰宇記)
京依其在京(詩經大雅)京地名鄭箋以京為周地小别名
則京是周所都之邑(詩注疏邠按京在今州)
渠搜河水自朔方東轉逕渠搜故城北禹貢之所云
渠搜矣(水經注)成湯北發渠搜(通鑑外紀)渠搜在廢夏州北
(禹貢錐指東按渠搜在今懷遠縣北河套中)
朔方堯舜地不過數千里北朔方朔南暨聲教(通典)帝
乙三年王命南仲城朔方(竹書紀年邊按朔方在今靖東北)
昆夷夏之衰不窋竄戎狄之間(國語)豳國西近戎北近
狄(韋昭注)夏桀之亂大夷入居邠岐之間成湯攘而伐
之(後漢書西羌傳昆按史記地理圖虞夏以來薰鬻玁狁在黃河北夷雖居邠岐終非境土故不入)
(圖)
梁州梁州東據華山之南(孔氏書傳)華山之南今華隂之
西南上洛漢中洋川安康皆是(鄭樵通志)南鄭縣東南百
八十里有梁山大山四圍其中三十里許甚平或云
古梁州治也(通鑑注)舜置十二州梁州其一也西方金
剛其氣強梁故曰梁(通考)
褒褒夏后氏後夏有褒君(路史)褒國在褒城縣東三里
許駱駝坪(賈志)
西分命和仲宅西(書經尭典)西國和仲所宅今興元西縣
(路史)
氐西戎氐羌咸戴舜之功(史記五帝本紀)自彼氐羌莫敢不
來王(詩經商頌)白馬氐今興武等州地蓋岐隴而南漢川
以北皆氐云(路史寧按即鳳沔羌地)
饒世本曰舜居饒内在漢中西城縣或言嬀墟在西
北舜所居也(水經注)饒國有虞氏後今西城有姚墟或
謂舜生於此(路史)
姚方漢水東逕錫縣故城北又東歴姚方蓋舜後枝
居是處故地留姚稱也(水經注白按姚方在今河縣)
金金提國帝堯世有金道華種蘭唐韵云周附庸金
州也(路史興按金州即今安州)
錫商錫國御姓錫時之先今鄖鄉有錫穴(路史白按即今河)
(縣)
上洛上洛夏氏侯伯商州上洛郡是也(路史)
丹丹水城在商州城南一里吕氏春秋堯有丹水之
戰以服南蠻疑即丹朱所封者(賈志)堯使子朱處於丹
淵為諸侯丹是其國也(漢書律歷志)朱之國今朱虚有丹
山丹水出焉(路史)
商丹水自上洛逕商縣南契始封此魯連子曰在太
華之陽皇甫謐闞駰並以為上洛郡商縣也(水經注)商
州東八十里商洛縣古之商國(括地志)武關西北一百
二十里有商城謂故邑也(盛弘之荆州記)
右夏商二代兼及上古錄州二國邑五十四夫塗
山之會萬國雍梁二州封建殆不止此然歴年既
久經史闕如靡究其詳僅錄其可考者著於篇又
如唐之丹虞之饒夏之西商之彭衙間有謂在他
境者然諸說相沿諒非無自疑以傳疑不敢廢也
故並錄之
周
后稷始封邰公劉徙邑於豳太王徙邑於岐山之陽南
有周原始改號曰周王季徙程(按程一作郢)文王徙都於豐
成王卜洛邑復還豐鎬世本曰懿王居犬丘平王徙洛
(帝王世紀)自陜以西召公主之(公羊傳)成王地西不過氐羌北
不過朔方(漢書賈捐之傳)高陵以東今馮翊之南境華隂之東
境屬魏雲中五原之境今榆林九原屬趙(通典)
雍州周禮西曰雍州蓋并禹梁州之地周自武王都
於鄷鎬雍州為王畿平王東遷以岐鄷之地賜秦襄
公為秦地(晉書地理志)職方九州周之制也無禹貢之梁
雖無梁州而雍豫之間是也(周禮注)周之九州與禹貢
不同者周都雍不可不廣故合雍梁為一州(地理通釋)
鎬鎬水上承鎬池於昆明池北周武王之所都也詩
云考卜維王宅是鎬京自漢帝穿昆明池於是地基
搆淪禠今無可究(水經注)武王自豐徙都鎬是為宗周
今豐水之東長安之南三十里去豐二十五里鎬池
即其故都也(帝王世紀西按元和志謂鎬京在長安北十八里互異)
杜晉范宣子曰昔匄之祖在周為唐杜氏(左傳)周成王
滅唐遷之於杜為杜伯國(杜預注)杜在長安南十五里
為下杜城(鄭樵通志)
樊仲山甫采今京兆杜陵有樊鄉(路史寧按在今咸南)
芷陽霸城秦穆公之所築又名芷陽(雍錄寧按在今咸東)
咸陽成王三十四年雨金於咸陽(竹書紀年)秦孝公作咸
陽徙都之(史記秦本記)咸陽在今縣東二十里(明一統志)
畢富辰曰畢文昭也(左傳)畢國在杜郵西北(杜預注)畢在
咸陽西北畢公高封焉(通典)
太丘渭水東逕槐里縣故城南縣古太丘也周赧王
都之(水經注)太丘邑懿王自鎬徙都(史記索隠)太丘故城在
始平縣東南十里懿王所都(括地志或按懿王徙都太丘作犬丘悞)
驪戲水東逕驪戎城東春秋晉獻公伐之獲麗姬於
是邑麗戎男國也(水經注)驪戎故城在臨潼縣東三十
五里殷周時麗戎國(雍勝略)
戲秦厲公十六年補戲城(史記六國表)戲西周地名(史記注)
(按戲在今臨潼縣東南)
櫟陽秦獻公三年城櫟陽(史記秦本紀東按櫟陽在今臨潼北)
蕞龐煖入函谷攻秦蕞(史記趙世家)新豐有蕞城(郡國志按蕞)
(在臨潼東北)
鄷富辰曰鄷文之昭也(左傳)成王十九年黜鄷侯(竹書紀年)
豐邑在豐水西鎬京在豐水東相去二十五里(三輔决錄按)
(周有程邑常武之詩云命程伯休父濮氏曰程畿内邑在豐未詳)
崇宣公元年晉欲求成於秦趙穿曰我侵崇秦必救
之吾以求成焉(左傳縣按崇在□北)
藍田梁惠王三年秦子向為藍田君孟子向之故邑
也(水經注)
高陵高陵邑秦昭王母弟高陵君封(路史)
湯社寧公二年伐蕩社三年與亳戰亳王奔戎遂滅
蕩社(史記秦本紀)西戎之君曰亳王成湯之後其邑曰蕩
社徐廣曰一作湯(史記注)湯社亳王所居今訛為楊杜
里(馬志北按楊杜在三原三十里)
涇陽侵鎬及方至於涇陽(詩經小雅)秦昭王弟悝為涇陽
君(史記秦本紀涇按詩玁狁整居焦穫左傳晉及秦戰于麻隧濟及侯麗還國策秦北有甘泉峪口)
(之固皆鄉聚山藪名故不錄)
頻陽秦厲共公初縣頻陽(史記秦本紀)頻陽故城在富平
縣東北五十五里(馬志)
上郡惠文王十年魏納上郡十五縣(史記秦本紀)綏州春
秋白狄所居戰國屬魏為上郡(元和志)上郡今麟延丹
坊鄜銀夏綏德保安之地(地理通釋德按上郡今綏州)
膚施趙惠文王三年滅中山遷其王於膚施(史記趙世家)
膚施在上郡(路史所按膚施即上郡治史記謂十五縣之一也)
定陽魏圍定陽(國策)定水東逕定陽城南(水經注今按定陽在宜)
(川縣)
白翟武王放逐戎夷涇洛之北名曰荒服晉文公攘
戎翟居於西河圁洛之間(史記匈奴傳)白翟及秦同州今
鄜坊綏延皆古白翟地(鄭樵通志)圁銀州銀川洛水在磚
井堡南梁山下(葭州志)
朐衍平王末岐梁涇漆之北有朐衍戎(史記匈奴傳)鹽州
古戎狄居之即胊衍戎地(括地志)磚井堡鹽州地(延安府志)
(定按在今邊縣界)
雍秦德公元年初居雍(史記秦本紀)禹貢雍州之域春秋
及戰國為秦都德公初居雍即今天興縣也(元和志按天)
(興即今鳳翔縣)
岐成王有岐陽之蒐(左傳)懿王十二年翟人侵岐(竹書紀年)
岐陽城在岐山縣東五十里(賈志)
周周國在王畿内扶風雍縣(通考)周城在岐山縣西北
十五里(賈志黑按左傳注周公肩采地)
召召畿内采地奭始食於召宣王時召穆公虎其後
也(史記索隠)召穆公采地扶風雍縣東南有召亭(杜預左氏注)
美陽秦孝公作四十一縣美陽其一也(元和志扶按美陽在風)
(北)
武功秦孝公作四十一縣武功其一也在渭水南今
郿縣地是也(元和志)
斄秦孝公作四十一縣斄其一也(元和志)斄今武功故
城是(史記注)
虢文王母弟虢叔所封是曰西虢(輿地記)故虢城在陳
倉縣東四十里(括地志)東遷之際自此之上陽為南虢
其處者為小虢(路史)
剻剻伯綮國穆天子西征至於剻剻伯綮逆天子郭
地記陳倉有剻城宜在此非沛之剻(路史寳按剻城在今雞東)
平陽秦武公有子名白封平陽(史記秦本紀雞按平陽宜在今寳東汧)
(水北)
郿申伯信邁王餞于郿(詩經大雅)郿在今鳳翔府郿縣(詩注)
今郿縣東十五里有故城(郿縣志)
汧魚龍川東逕汧縣故城北史記秦文公東獵汧渭
遂都其地是也(水經注南按在今隴州二里)
秦秦城在隴州南三里秦非子所居(馬志二按元和志作十五里)
漢中郡秦惠文王二年置郡因水名也(漢中志)
南鄭厲共公二十六年城南鄭(史記秦本紀)南鄭縣故褒
之附庸也周顯王之世蜀有褒漢之地至六國楚人
兼之懷王弱秦略取焉(水經注)禹貢梁州之域周合梁
於雍職方屬雍州春秋屬秦楚(雍勝略)
褒周幽王伐有褒(國語)褒國在褒城東二百步褒姒所
出(元和志)
成固秦置漢中郡為成固縣始城而冀其鞏固之意
(方輿勝覽)
氐羌鳳州春秋氐羌所居興州戰國時為白馬氐之
東境(通典興按鳳州今鳳縣州今略陽)
金唐韵云周附庸金州也(路史宇按金州今興安州又寰記謂金州周庸國)
(括地志亦謂上庸房竹邑及金州皆是苐書注疏謂庸在漢江之南宜在今鄖陽界故不錄)
西城秦惠王置西城縣屬漢中郡(興安州志州按即今興安)
洵陽蘇秦說楚王曰北有洵陽(國策陽按即今洵縣)
錫古麇國地楚潘崇伐麇至於錫穴(左傳河按錫今白縣)
上洛楚司馬起豐析臨上洛(左傳)晉烈公二年楚人伐
我南鄙至於上洛(竹書紀年)商州周屬豫州(雍勝略今按上洛即商)
(州)
商商洛縣在商州東本商邑周之商國(史記正義)春秋時
其地屬晉戰國屬秦(通考)楚使子西為商公(左傳)甘茂與
昭魚遇於商於(史記韓世家)商高黃帝昆孫以地得姓成
王時封爵(商州志)
菟和國名紀菟和與隂戎境今上洛有菟和山或云
菟氐(路史州按在今商境)
習丹水自商縣東南歴少習出武關楚司馬使謂隂
地之命大夫曰將通於少習以聽命(水經注)習國名傳
有少習(風俗通)武關商州東百八十里少習之墟今有
廵司(商州志)
蠻楚人既克夷虎乃謀北方蠻子赤奔晉隂地(左傳)今
鎮安有蠻王砦即曼川古蠻子國(賈志)
隂地楚司馬使謂隂地之命大夫(左傳)商阪在商洛縣
南一百里即晉隂地也(郡縣志)
隂戎周襄王時在河南山北者號曰隂戎河南山北
自今上洛郡以東後韓魏并隂戎滅之(通考)
臨晉魏文侯十六年伐秦築臨晉(史記魏世家)臨晉故城
在同州馮翊縣南二里(正義同按馮翊今州)晉惠公許賂秦
伯列城五南及華山(左傳)夷吾請割晉河西八城謂同
韓等州(史記正義)
䣝出宿于屠(詩經大雅)說文䣝在馮翊䣝陽亭李氏同州
䣝谷䣝今同州(地理通釋)
芮桓王十八年秦人納芮伯萬於芮(左傳)朝邑南三十
里有南芮鄉北芮鄉皆古芮伯國(括地志)
同同一作□春秋地圖謂同州為□國(路史)
洛隂魏文侯十七年西攻秦至鄭而還築洛隂(史記魏世)
(家)雒漆水也雒隂城在洛水南(正義)洛隂在同州西(括地)
(志)
王城秦厲公伐大荔取其王城(史記秦本紀)平王末洛川
有大荔戎(史記匈奴傳)王城在朝邑縣東一里蓋大荔戎
王之城(寰宇記楚按左傳晉師濟涇而還迓晉侯于新注云新楚宜在今朝邑境)
輔氏秦伐晉次於輔氏晉魏顆敗秦師於輔氏(左傳)輔
氏晉大夫采(路史)輔氏在朝邑縣西北十三里(朝邑縣舊志)
合陽晉攻秦至鄭而還築合陽(史記六國表)合向氏邑向
戍曰合左師今同之郃陽(路史)
羈馬康公六年秦伐晉取羈馬(史記秦本紀)晉邑也(服虔注)
羈馬在郃陽縣東北二十里(元和志)
刳首晉敗秦師於令狐至於刳首(左傳)刳首在郃陽縣
東(馮志)
元里晉文侯十六年伐秦築元里(史記六國表)元里故城
在澄城縣南十五里(賈志)
王官王官城在澄城縣西北六十里左傳秦伐晉取
王官即此先言渡河史文倒耳(括地志)王官故城在澄
城縣西北四十里(馬志以按同州志謂王官在今河東但地界考之西北六十里尚)
(在縣境)
南郊故城在澄城縣西北七十里又有北郊西郊皆
即孟明伐晉所取(括地志)
新城晉伐秦圍新城(左傳)新城在澄城縣東北二十里
(澄城縣新志)
邧晉伐秦圍邧(左傳)邧秦邑名(廣韵同按邧宜在今州境)
北徵秦伐晉取北徵(左傳)徵城縣西南二十五里有北
徵城今名避難堡(同州志)
杜平秦孝公與魏惠王會杜平(史記秦本紀)杜平在同州
澄城縣界(正義南按在縣)
梁夷吾將奔翟冀芮曰不如走梁梁近於秦(史記晉世家)
梁國在馮翊夏陽(史記索隠)魏文侯六年城少梁(史記魏世家)
本梁國為秦所滅(師古注)同州韓城縣南二十二里為
少梁故城古梁國(括地志)
韓溥彼韓城(詩經大雅)韓武之穆也(左傳)韓城在今縣南十
八里古韓國也(括地志)夏陽西南有韓原韓武子采邑
(博物志)同之韓城南十八里有故韓城韓原也一曰宗
丘與臨晉近謂之少梁(路史古按韓原即古韓國少梁即梁國俱在韓城縣南)
(是韓梁夲同一地但先後異名耳)
繁龐魏文侯十二年公子擊圍繁龐秦厲公十六年
補龐城(史記六國表)龐城在韓城縣東南(韓城縣舊志)
籍姑秦靈公十年城籍姑(史記六國年表)籍姑在同州韓城
縣北(正義)籍姑在韓城縣北三十五里(明一統志)
鄭鄭豫州之域(張士佩雍韓考)鄭桓公為周司徒采地咸林
(國語)渭水逕鄭縣故城北桓公友之故邑也(水經注)古鄭
城在華州鄭縣東北二里(郡縣志於按穆天子傳云天子入南鄭郭璞注今)
(京兆鄭縣也不觧鄭縣何以亦名南鄭竟與漢中同名耶)
拾系本桓公居棫林(一作咸林)徙拾皆古地名自封桓公
乃名為鄭(宋衷注)華州東有拾村里今俗訛為石(華州新志)
棫林晉會諸侯伐秦渡涇至棫林還(史記秦本紀棫按諸說俱謂)
(林即桓公采地在今華州苐觀史記渡涇之文則棫林在涇水南似别為一地桓公采地乃咸林也)
武城文公八年秦伐晉取武城(史記秦夲紀)武城一名武
平城在鄭縣東北十五里(括地志)
隂晉職方氏豫州其鎮華山注在華隂(周禮注疏為按華隂周)
(豫州域)魏文侯三十六年秦侵我隂晉(史記魏世家)華隂縣
在州東南六十里縣東南五里有古城即六國時隂
晉也(寰宇記)華隂分秦晉之界邊晉之西則曰隂晉(續通)
(典)
彤惠王十三年與秦會彤(史記魏世家)彤周彤伯所封國
於王畿之内其地在京兆鄭縣界(胡氏鑑注)華州西有故
彤城(華州舊志)
重泉簡公七年塹洛城重泉(史記六國年表)重泉城在蒲城
縣南四十五里(明一統志)
條史記晉世家晉穆侯七年伐條杜預曰條晉地今
朝邑西南有懷德故城即條近焉(宋敏求長安志)
賈桓公九年賈伯伐曲沃(左傳)蒲城縣有賈城即古賈
國(寰宇記)賈城在蒲城縣西南十八里(宋敏求長安志)今其地
名賈曲(雍勝略)
彭衙文公二年秦及晉師戰於彭衙(左傳)彭衙故城在
白水縣東北六十里(括地志)
汪晉伐秦取汪城(左傳)同之白水有汪城在臨晉東晉
文二年晉伐秦取汪即此(路史)
申斄亭在武功縣西南三十里周為申伯封國(賈志按)
(詩宣王封申伯於謝此或為畿内采地)
羌周羌侯國今武功縣界有羌陽故城(路史)
邠爾雅四極西至於邠國(地理通釋邠按邠國即今州)
枸三輔圖郇邑城在三水治東二十五里周文王第
十七子封郇侯詩稱郇伯是也(三水縣志)邠之三水東北
二十五里栒邑原上有郇城周鼎銘云王命尸臣官
此栒邑者班固以為文昭元和志從之非也(路史)
義渠周㐮王時秦晉自瓜州遷允姓之戎於渭汭水
口曰汭今新平彭原間一云汭在新平宜禄縣(通考)義
渠城古義渠王國在宜禄鎮北(方輿勝覽長按宜禄即今武)
雕隂㐮王五年秦敗龍賈於雕隂(史記魏世家)雕隂故城
在洛交縣北二十里(括地志)雕隂廢縣在甘泉縣南二
十里(賈志)
渠搜周之成康北發渠搜(漢書武帝本紀河按渠搜在今懷遠縣北套中)
朔方朔方近玁狁之國也(毛氏詩傳)什賁故城在朔方縣
治北即朔方縣之故城(元和志)河水東逕朔方縣故城
東北詩所謂城彼朔方也(水經注縣按朔方在今靖邊北河套中)
九原魏㐮王十七年命大夫奴遷於九原(竹書紀年)趙主
父西北略地欲從雲中九原直南襲秦(史記趙世家按九原在)
(今懷遠縣北河套中)
固陽魏惠十九年圍長城塞固陽(史記六國表東按固陽在府谷北)
(河北)
榆中趙武靈王二十年西略地至榆中(史記趙世家)榆中
勝州所治榆林縣是(括地志套按榆中在今府谷東北河中他若玁狁犬戎)
(雖時侵據境土終無常所故不錄)
右周雍州錄國三十一郡二縣邑六十二夫周宅
鎬京五等頒爵九服畫壌畿内之地建國食采諒
必倍於他州逮東遷以後嬴秦踞其西垂韓魏剖
其東偏更有大荔驪戎等盤處乎涇漆河渭之間
文武之遺封遂不可復識矣今從周禮職方左氏
内外𫝊等書掇拾其餘聊存千百之十一以見西
周之制云
秦
非子封為附庸邑於秦谷㐮公賜受&KR1122;鄷之地穆公稱
伯以河為竟惠公得上郡西河昭王開巴蜀政并六國
故秦地於禹貢跨雍梁二州(漢地理志)項籍滅秦分其地為
三以章邯為雍王都廢丘司馬欣為塞王都櫟陽董翳為
翟王都高奴謂之三秦(元和郡國志)
内史秦京師為内史(漢地理志)秦改立郡縣而京畿所統
特號内史言其在内以别於諸郡守(師古注)秦内史兼
治漢三輔地三十六郡内史其一也(通鑑注)今京兆華
隂馮翊扶風汧陽新平及梁州之域上洛地皆是(鄭樵)
(通志)孝公十一年并諸小鄉聚集為大縣四十一縣(史記)
(秦本紀)
咸陽渭水東北逕渭城南文穎以為故咸陽秦獻公
都櫟陽至孝公作咸陽而徙都之(水經注)孝公十二年
於渭北城咸陽至始皇並都之(元和志)孝公咸陽今渭
城是始皇都咸陽今城南大城是(關中志)
景陵曹參取咸陽將兵守景陵(史記曹相國世家)景陵縣名
(正義)在咸陽(通鑑注宜按是時司馬欣尚據櫟陽曹參守景陵在今咸陽縣東又史記白起傳)
(云武安君出咸陽西門十里至杜郵馬志云杜郵在今咸陽東五里按杜郵似鄉聚非縣邑名故附錄於)
(此)
長安始皇八年弟長安君將兵擊趙(史記秦始皇本紀)長安
本秦舊縣楚懷王封項羽為長安侯(元和志)長安本秦
鄉名(三輔黃圖)
杜杜陵西北有杜縣故城秦武公十一年縣之(水經注)
周杜伯國秦武公滅為縣(雍錄)
芷陽霸水歴白鹿原東霸城之西故芷陽矣(水經注)霸
城秦穆公所築又名芷陽(雍錄)霸城在府東二十五里
(明一統志)
樊鄉樊噲灌廢丘最賜食邑杜之樊鄉(史記樊噲傳)杜陵
有樊鄉(索隠)
廢丘孟康曰縣名(索隠)古太丘邑也秦以為廢丘亦曰
舒丘(水經注)項王立章邯為雍王都廢丘(史記項羽本紀按史記)
(非子居犬丘徐廣曰今槐里也然觀宣王時莊公伐西戎破之及其先大駱地犬丘並有之為西垂大夫)
(則犬丘似在西垂非懿王之所都也)
槐里樊噲擊章邯下槐里摧廢丘(史記樊噲傳)章邯都廢
丘居槐里(水經注城按寰宇記興平西二十五里有槐里故後魏真君徙槐里縣於槐里故)
(城即此疑即秦槐里所在)
柳中樊噲攻趙賁下槐里柳中咸陽(史記樊噲傳西按噲攻賁自)
(而東柳中宜在槐里之東咸陽之西似亦秦縣邑名)
櫟陽白渠枝渠東逕櫟陽城北史記獻公二年城
櫟陽自雍徙居之(水經注)項王三分關中王秦降將
長史欣為塞王都櫟陽(史記項羽夲紀)櫟陽故城在櫟陽縣
東北二十五里(括地志)
麗始皇十六年魏獻地於秦秦置麗邑(史記秦始皇本紀)戲
水自麗山北逕驪戎城東春秋晉獻公伐之秦之麗
邑矣(水經注)京兆新豐秦之驪邑(漢地理志)
蕞龐煖入函谷攻秦蕞(史記趙世家)新豐有蕞城(郡國志按蕞)
(城在臨潼東北)
戲二世二年陳涉遣周章西至戲(史記秦始皇本紀)蘇林曰
戲邑名在新豐東南三十里今戲亭是也(水經注)
高陵高陵邑秦昭王弟高陵君封今屬京兆(路史)高陵
本秦舊縣孝公置(元和志)
鄠扈秦改鄠邑故鄠城在縣北二里(元和志)
豐㐮公元年以女弟繆嬴為豐王妻(史記秦本紀)地在豐
水覀(路史)
藍田獻公六年初縣藍田(史記六國表)藍田縣本秦孝公
置(漢書地理志)藍田故城在縣西三十里(宋敏求長安志)
涇陽涇陽本秦舊縣地昭王弟封涇陽君即此漢涇
陽縣在平凉郡界(通典)
池陽周緤還定三秦賜食邑池陽(史記周緤傳)雍州涇陽
縣西北三里池陽故地(史記正義此按漢池陽係惠帝四年置尚因秦舊縣)
湯社始皇為湯社屬北地郡(三原縣志在按史記寧公滅湯社今三原境)
(或始皇置縣)
樗里樗里疾秦昭王之弟也室在昭王廟西渭南隂
鄉故俗謂之樗里子(史記樗里子傳)嬴姓國有樗里今渭南
陽鄉(路史)
下邽渭水東逕下邽縣故城南秦伐邽置邽戎於此
有上邽故加下也(水經注)在渭南北五十里(渭南縣志)
頻陽頻陽山在富平縣東北七十里秦厲公於山南
立頻陽縣今故城在焉(雍錄)頻陽故城在富平縣東北
五十五里(賈志)
鄭渭水東逕鄭故城北武公十一年縣之桓公友之
故邑也(水經注)古鄭城在鄭縣理北三里(元和志)
武城孝公十九年城武城(史記六國表)在華州鄭縣東十
三里(正義)
彤六國表商君反死彤地在鄭縣界(通鑑注)鄭西有故
彤城(華州舊志)
寧秦渭水逕華隂故城北春秋之隂晉也秦惠王五
年改曰寧秦(水經注道按吕氏春秋九藪云秦之陽華晉地記日童關是也又胡氏鑑注)
(云晉桃林之塞秦陽華是也即今潼關縣地)
重泉在蒲城南五十里秦簡公置(西安府志)重泉故城在
蒲城縣東南四十五里(括地志)
臨晉本大荔戎國秦獲之更名臨晉(元和志)在朝邑縣
西南二里秦築壘以臨晉國(縣道記)
合陽孝公二十四年秦大荔圍合陽(史記六國表)
北徵秦公子鍼桓公之子景公之弟食邑北徵(邑志按)
(即今澄城)
杜平孝公七年與魏王會杜平(史記六國表)灌嬰下櫟陽
賜爵列侯食杜平鄉(史記灌嬰傳)杜平在今澄城(賈志澄按在)
(城縣南)
懷德渭水之北沙苑之南即懷德縣故城也世謂之
高陽城非矣(水經注)懷德故城在朝邑縣西南四十二
里(寰記)朝邑西南有懷德城秦邑也高祖還定三秦
賜周勃食邑懷德(同州志)
夏陽渭水東南逕夏陽故城北少梁也秦惠王十一
年更從今名矣(水經注)夏陽故城在韓城縣南二十里
芝川鎮北基址猶存曰西少梁里(韓城縣志)
衙嬴姓國有衙同之白水東北六十里彭衙故城是
也穆公子采(路史)
白水文公分清水為白水即此(通典)秦置白水縣以縣
臨白水也(郡縣釋名)
汪秦邑同之白水有汪城在臨晉東(路史)
雍秦德公既立卜居雍後子孫飲馬於河遂都雍(史記)
(封禪書)德公自汧徙雍(三輔黃圖)周為召穆公采秦置雍縣
(郡縣釋名)雍故城在雍縣南七里(括地志)
虢秦武公十一年滅小虢(史記秦本紀)桃虢城在寳雞縣
東六十里秦武公滅虢為縣謂之小虢西虢城相去
十里(賈志)
陳倉陳倉縣秦文公所築因山為名有上下二城上
城文公築(元和志)陳倉城在寳雞東二十里雞爪峰下(賈志)
美陽孝公作四十一縣美陽其一也(元和志)美陽秦縣
在扶風縣北二十五里今為崇正鎮(扶風縣志美按長安志謂陽)
(在武功西七里此乃後魏徙置非秦漢舊縣)
郿郿縣秦文公所營(毛萇詩傳)郿本秦縣今縣東十五里
有故城(元和志)
杜陽蘇代說秦王封小令尹以杜陽(國策)杜水東逕杜
陽故城北世謂之故縣川(水經注遊按在今麟縣)
汧文公居西垂宫東獵至汧渭之會曰昔周邑我先
秦嬴於此後卒為諸侯乃卜居占曰吉即營邑之(史記)
(秦本紀)世紀㐮公徙汧故城在今隴州南二里(詩注疏)
秦秦城在隴州東南二十五里秦非子養馬汧渭之
間有功周孝王命為大夫(元和志)
平陽汧水歴慈山東南逕郁夷縣逕平陽縣故城南
史記秦寧公二年徙平陽徐廣曰故郿之平陽亭也
(水經注)平陽在郿縣西北徙自寧公(郿縣志水按今郿縣非汧所經平)
(陽似不在郿境九域志虢縣有平陽鎮宜在今寳雞界)
好畤漢高帝元年章邯迎擊漢兵於陳倉止戰好畤
(史記高帝本紀)好畤在乾州東七里好畤縣故城(雍勝略)
壤鄉曹參圍好畤取壌鄉(史記曹相國世家)壌鄉今在雍州
武功縣東二十里高壌坊是(史記正義)
高櫟曹参擊三秦軍壌東及高櫟破之(史記曹相國世家)皆
邑名高櫟近壌鄉(史記正義)
斄樊噲攻雍斄(史記樊噲傳)即后稷所封今武功故城是
(史記注)
武功孝公作四十一縣斄武功在渭水南今郿縣地
有武功山斜谷水亦曰武功水縣以山水立名(元和志)
漆漢王元年周勃北攻漆(史記周勃傳)豳州新平縣古漆
縣(史記正義)
栒邑漢初酈商破周𩔖軍於栒邑(史記周類傳)在豳州(史記)
(索隠州按栒邑即今邠三水縣)
雲陽始皇使蒙恬除道道九原抵雲陽又徙五萬家於
雲陽(史記秦始皇本紀)雲陽城在雲陽縣西北六十里(續通典)
(按即今淳化縣)
鶉觚秦使蒙恬築城至此以觚奠祭乃有鶉鳥集其
上以為靈遂名其縣(周地圖記)離長武縣四十里(鶉觚縣碑記)
(按鶉觚秦屬北地郡)
商秦内史南境今上洛郡(通考)衛鞅既破魏秦封之於
商十五邑號為商君(史記商君傳)商秦相衛鞅邑(漢書地理志)
(按商在今商州東)
華陽門水東北歴華陽之山即華陽也(通鑑注)秦魏冉
同父弟芉戎封華陽君即此(雒南縣舊志在今雒南縣)(按)
上郡始皇使蒙恬築長城居上郡(史記始皇本紀)上郡雍州
之域今洛交中部延安咸寧上郡銀川新秦朔方等
郡皆是(鄭樵通志)
膚施奢延水逕膚施縣南秦昭王三年置上郡治(水經)
(注)上郡故城在綏州上縣東南五十里即膚施縣地
(括地志)膚施縣趙置秦因而不改今屬延州(史記正義)
高奴清水東逕高奴縣項羽封董翳為翟王都之(水經)
(注)董翳都高奴即金明縣是也(通鑑注)即膚施縣金明
砦地(雍勝略非按此膚施今延安府治秦之膚施也)
雕隂魏㐮王二年秦取我雕隂(史記六國表)高帝初傅寬
從定三秦賜食邑雕隂(漢書傅寬傳)雕隂邑戰國屬魏後
屬秦(綱目注)
鄜文公十年初為鄜畤(史記秦本紀)縣名於鄜地作畤故
曰鄜畤(索隠)
陽周蒙恬繫諸陽周(史記蒙恬傳)走馬水出長城北陽周
縣故城南橋山二世賜蒙恬死於此(水經注安按陽周在今定縣)
(界)
漢中郡周赧王二年秦攻楚漢中取地六百里置漢
中郡(史記楚世家)古漢中郡城在今南鄭縣東二里許即
秦厲公所築(輿地紀勝)漢中梁州之域今漢中洋川安康
郡皆是(鄭樵通志)
南鄭厲共公二十六年城南鄭(史記秦本紀)項王立沛公
為漢王王漢中都南鄭(史記項羽本紀)
褒漢高祖為漢王張良送至褒中(史記高帝紀)即梁州之
褒縣也舊曰褒中(師古注)在褒城縣南十里打鐘壩村
置縣自秦始(賈志)
城固秦置漢中郡為城固縣蓋始城而冀其鞏固之
意(方輿勝覽)春秋為楚地秦為城固縣(城固縣志)
西城秦惠王置漢中郡金州即漢中之西城縣也(雍大)
(記)秦惠王始置西城縣屬漢中郡今西城山下即故
址也(興安州志西按興安州南三里有城廢縣)
洵陽蘇秦說楚王曰北有洵陽(國策)酈商攻洵關定漢
中(史記酈商傳)洵關即漢中洵陽(史記注陽按即今洵縣)
故道故道屬隴西郡(通典)漢王從故道還襲雍王章邯
(史記高帝本紀)武都有故道縣(漢書地理志)鳳州春秋氐羌之所
居秦屬隴西郡(通典羌按略陽縣秦蜀郡地寧秦蜀郡葭萌縣地)
九原郡河水東逕九原縣故城南秦置九原郡治此
(水經注)中受降城本秦九原郡(元和志東按九原在今榆林府北河套中括)
(地志云勝州連各縣本秦九原郡)
新秦秦使蒙恬收河南地因河為塞築四十四縣(史記)
(匈奴傳)秦逐匈奴收河南地徙民以實之謂新秦(水經注)
今夏勝等州秦略取之(史記正義)
榆中始皇三十六年遷北河榆中三萬家(史記始皇本紀)北
河勝州也榆中即今勝州榆林縣(正義谷按榆中在今府東北河套)
(中)
固陽秦孝公十一年魏鞅圍固陽降之(史記六國表)河水
東逕棝陽故城南(水經注北按固陽在今府谷東河北一作棝)
北假蒙恬度河據陽山北假中(史記匈奴傳)北假在河北
(禹貢錐指)
臨河河水東逕高闕南又東逕臨河縣故城北(水經注)
延水縣本秦臨河縣地(元和志臨按水經注河自高闕東逕河縣北高闕在今)
(榆林府西北黃河北臨河縣即在其南岸去延水縣絶遠元和志誤)
右秦世都關中錄郡四縣邑七十四夫郡縣之制
始於秦而龍門不載其沿革蓋略之也惟范蔚宗
云秦内史武帝改其四縣是漢制即秦之舊規也
况廢封建為郡縣後世咸因之則建置亦不可不
詳故並著於篇
漢
秦罷侯置守漢郡縣之制無改於秦昭宣之後郡縣亦
有增損(隋書地理志)漢以秦地太大更加置郡國(鄭樵通志)
京兆尹故秦内史高帝二年更為渭南郡九年罷復
為内史武帝建元六年分為右内史太初元年更為
京兆尹縣十二(漢書地理志增除湖縣在河南界外邑國二)太初元年以
長安以東為京兆尹長陵以北為左馮翊渭城以西
屬右扶風以輔京師謂之三輔又三輔共治長安城
中(三輔黃圖)平帝元始四年分京兆置前煇光後承烈二
郡(漢書平帝本紀)前煇光領長安以南諸縣後承烈領長安
以北諸縣(通鑑注)司隸校尉部武帝征和四年置察三
輔弘農(漢書武帝本紀)元帝永始四年諸陵分屬三輔(漢書元帝)
(本紀)先是諸陵總屬太常今各因其地界屬三輔(師古注)
(按景帝時晁錯為左内史又武帝紀建元三年詔左右内史是内史之分非自建元六年始也漢書百官)
(表云景帝二年分置左内史右内史)
長安高帝五年置(漢地理志)七年自櫟陽徙都長安(史記高帝)
(本紀)高帝始都長安實曰西京(三輔黃圖)渭水逕長安城北
漢惠帝元年築六年成即咸陽也秦離宫無城故城
之王莽更曰常安(水經注)長安故城在長安縣西北二
十里漢之舊都(括地志)
新豐高帝十年更名酈邑曰新豐(漢書高帝本紀)池水逕新
豐縣故城東故麗戎地高帝王關中太上皇思東歸
故象舊里制茲新邑名為新豐(水經注)新豐故城在昭
應縣東十八里漢新豐城也(元和志渭按渭南縣志云漢以南置密畤縣)
(隸京兆尹建武中省入新豐舊史失傳)
昌陵鴻嘉元年於新豐戲鄉為昌陵縣以奉初陵永
始元年罷(關中記)昌陵在霸城東二十里(水經注)
船司空地理志曰渭水東至船司空入河服虔曰縣
名都官三輔黃圖有船庫官後改為縣王莽之船利
也(水經注)船司空後省入華隂(鄭樵通志)船司空故縣在華
隂縣東北十五里(通典)
藍田秦孝公置漢因之(賈志)
華隂秦寧秦高帝八年更名華隂(漢書地理志)渭水逕華
隂故城北王莽之華疆也(水經注)
鄭本秦舊縣漢屬京兆(元和志)鄭縣故城在鄭縣北二
里(括地志華按鄭縣今州)
塞塞侯直不疑(史記直不疑傳)塞國名今桃林塞(史記索隠)桃林
縣以西至潼關皆桃林塞(史記正義廢按塞國後)
下邽本秦舊縣屬京兆(元和志)
南陵文帝七年置(漢書地理志)平帝四年罷南陵為縣(漢書)
(平帝本紀)南陵故城在萬年縣東南二十四里(括地志今按萬年)
(咸寧)
奉明宣帝元康元年益奉明園戸為奉明縣(漢書宣帝本紀)
宣帝立奉明縣以奉悼園在東都門外(水經注)長安縣
北八里奉明故縣是(宋敏求長安志)
霸陵霸陵故芷陽也文帝起陵邑因更名(通鑑注)霸水
東逕霸縣故城南漢文之霸陵縣也王莽更曰水章
(水經注)
杜陵元康元年以杜東原上為初陵更名杜縣為杜
陵(漢書宣帝本紀)杜陵王莽之饒安也(水經注)秦杜縣之東有
原名東原東原之地為杜陵縣遂改杜縣為下杜以
别之(雍錄)杜陵故城在萬年南十五里(括地志東按在今咸寧南)
左馮翊故秦内史高帝二年更名河上郡九年復為
内史武帝建元六年分為左内史太初元年改左馮
翊縣二十四(漢書地理志)渭橋南有石柱柱南京兆立之
柱北馮翊立之(水經注)
高陵白渠枝渠東逕高陵縣故城北地理志曰左輔
都尉治王莽之千春也(水經注)
櫟陽白渠枝渠東逕櫟陽城北高帝定關中始都之
王莽之師亭也(水經注)漢櫟陽在臨潼東北七十里(禹貢)
(錐指)
翟道莽曰渙(漢書地理志)中部縣本漢翟道縣地(元和志)翟
道城在中部西北四十里纔有餘址(寰宇記)後漢省(賈志)
池陽涇陽本秦舊縣惠帝改置池陽縣(元和志)今涇陽
縣北廣吉陽鄉有迎東驛本池陽縣城(十道志)
夏陽横溪水東逕夏陽縣故城北王莽之冀亭也(水經)
(注)
衙莽曰逹昌春秋秦晉戰於彭衙(漢地理志)景帝時於彭
衙置衙粟邑屬左内史(同州志)
粟邑沮水東逕粟邑縣故城北莽名粟城也(水經注)白
水縣本漢粟邑地故城在縣西北二十八里(元和志)春
秋彭衙漢為粟邑淮南子蒼頡造書天雨粟即此處
(雍勝略漢按秦白水縣廢)
谷口文帝後元三年置谷口邑(史記漢興年表)莽曰谷喙(漢書)
(地理志)谷口故城在醴泉縣東北四十里(括地志)醴泉縣
本漢谷口縣地在九嵕山東仲山西當涇水出山處
故謂之谷口(元和志)
蓮勺沮水逕蓮勺縣故城北十三州志曰以草受名
也(水經注)蓮勺在渭南縣北七十里漢初於渭北下邽
東二十里置蓮勺城(賈志)渭南縣東北來化鎮有蓮花
池即蓮勺故址(渭南縣志)
鄜莽曰修令(漢書地理志)鄜地名後為縣(索隠)洛川漢鄜縣
地(通典)
頻陽美原本漢頻陽縣(通典)頻陽故城在富平縣東北
五十里(禹貢錐指)
臨晉馮翊漢臨晉縣地故城在朝邑縣西南二里(括地)
(志)景帝時始置臨晉縣屬左内史新莽更為監晉(同州)
(志縣按臨晉秦州志悞)
重泉莽曰調泉(漢地理志)蒲城漢重泉地(雍勝略)
郃陽河水逕郃陽城東又徐水逕劉仲城北是高祖
仲兄劉仲之封邑也故徐廣曰郃陽國名也(水經注)郃
陽故城在縣東四十里(賈志)
祋祤沮水東南逕祋祤縣故城西縣漢景帝二年置
(水經注)耀有祋祤廟疑祋祤是一兵器其秦禱兵之所
乎(江鄰幾雜志此按漢立縣本)祋祤故城在耀州東北一里(賈志)
武城石橋水逕武平城東地理志云左馮翊有武城
縣王莽之桓城也(水經注)武城在華州東十三里(馮志)
沈陽石橋水逕沈城北漢書地理志左馮翊有沈陽
縣王莽更名制昌蓋藉水以取稱矣(水經注)沈陽在華
州東北十五里舊在渭水北後漢安帝初移於此(明一)
(統志陽按長安志郡縣圖沈在今三原界)
懷德左馮翊領懷德縣(漢書地理志)周勃賜食邑懷德(史記)
(絳侯傳)
徵莽曰汜愛師古曰今澂城是也左傳云王取北徵
謂此地耳(漢地理志)澄城縣西南二十五里有北徵城漢
置徵縣(同州志)
雲陵昭帝後元二年起雲陵以其地置雲陵邑(漢書昭帝)
(本紀)平帝元始四年罷雲陵為縣(漢書平帝本紀)雲陵故城在
淳化縣北三十里(明一統志)
萬年高帝置莽曰異赤(漢書地理志)漢高祖葬太上皇於
萬年陵仍分櫟陽置萬年縣理櫟陽城中故櫟陽城
亦名萬年城(續通典)
長陵高帝置莽曰長平(漢書地理志)長陵故城在咸陽東
北三十里(元和志)有蕭城在咸陽縣東北四十里長陵
北世傳蕭何築以守長陵蓋即長陵城矣(水經注)
陽陵景帝五年作陽陵邑(漢書景帝本紀)故弋陽景帝更名
莽曰渭陽(漢書地理志)陽陵故城在咸陽東北四十一里
(寰宇記里按禹貢錐指高陵西南三十有陽陵故城互異)
雲陽漢雲陽故城在雲陽縣西北八十里(括地志)在淳
化縣西北五十里城基猶存(賈志)
右扶風故秦内史高帝二年更為中地郡九年罷復
為内史武帝建元六年分為右内史太初元年更名
主爵都尉為右扶風縣二十一(漢書地理志按增縣一)渭橋石
柱以北屬扶風石柱以南屬京兆(關中記)
渭城故咸陽高帝元年更名新城七年罷屬長安元
鼎三年更名渭城(漢書地理志)渭城在長安西北渭水之
陽王莽之京城也(水經注)故渭城在今咸陽縣東北二
十二里(寰宇記十按在東北三里)
槐里章邯都廢丘居槐里漢祖引水灌城滅章邯三
年改曰槐里王莽更名槐治(水經注)槐里故城在始平
縣東南十里(括地志北按長安志云興平縣故城是互異)
鄠漢於故鄠城置縣其城周四里頽垣尚在(寰宇記)
盩厔山曲曰盩水曲曰厔故以名縣(圖經)終南城在縣
東三十里舊縣谷郡國記曰即漢盩厔縣城也(賈志)
斄漢扶風郡領斄縣(漢書地理志)古斄城在武功縣南八
里前漢徙置縣西南三十里(賈志)
郁夷渭水逕郁夷縣故城南王莽更曰郁平(水經注)郁
夷廢縣在隴州西五十里(寰宇記)
美陽雍水南逕美陽縣西(水經注)有美陽城在縣西北
二十里今為崇正鎮(扶風縣志)
郿郿城在郿縣北十里渭水北漢置郿縣(馮志)渭水東
逕郿縣故城南在今縣東北十五里(禹貢錐指)
雍故城在天興縣南七里(玉海翔天興今鳳縣)
漆新平本漢漆縣即邠州理是也(元和志)漆縣在麟遊
縣西一百二十里隋唐為普潤縣(麟遊縣志縣按普潤亦漆地)
栒邑縣東北二十五里邠邑原上有栒邑故城即漢
理所(寰宇記)
隃麋汧水東南逕隃麋縣故城南王莽之扶亭也(水經)
(注)隃麋澤在汧陽縣西八里許漢以此名縣(元和志)隃
麋故城在汧陽縣東三十里(明一統志)
陳倉渭水東逕陳倉縣南(水經注)漢陳倉城在今縣東
二十里(通典)漢陳倉在寳雞縣東十五里前凸後凹中
可容數千人(寳雞縣志)
蒯成蒯成縣陳倉縣之故鄉聚名周緤所封也(輿地志)
高祖十二年以緤為蒯成侯(史記周緤傳增按蒯成漢志未載今入在寳)
(雞縣東後廢)
杜陽杜水東逕杜陽故城世謂之故縣川即王莽之
通杜(水經注)麟遊漢杜陽縣地(元和志)
汧汧源縣本漢汧縣地在汧水之北(元和志)隴州東南
三里有汧縣故城(禹貢錐指)
好畤莫水出好畤縣梁山水東有好畤縣故城王莽
之好邑也(水經注)今乾州東十里有好畤村即漢縣所
在或云縣當在永夀境悞(乾州志)
虢虢在鳳翔府南三十五里(九域志)故城在寳雞縣東六
十里(明一統志)
安陵成國故渠逕惠帝安陵南北有安陵故城地理志
惠帝置王莽之嘉平也(水經注)安陵故城在咸陽東二十
一里(括地志)
茂陵成國渠東逕茂陵縣故城南武帝建元二年置宣
帝縣焉王莽之宣城也(水經注)武帝於槐里之茂鄉置茂
陵邑(三輔舊事)漢茂陵在興平縣東北十七里(元和志)黃圖曰
去長陵十里(宋敏求長安志)
平陵成國渠東逕平陵縣故城南地理志昭帝置王莽
之廣利也(水經注)平陵與茂陵相去二里武帝置茂陵昭
帝徙治平陵(郡國記)興平縣東二十里平陵古城是(宋敏求長)
(安志)
武功渭水東逕武功縣故城北王莽之新光也(水經注)元
始五年以武功為安漢公采地名曰漢光邑(漢書平帝本紀)武
功故城在郿縣東四十里渭水南(寰宇記扶按以上属右風)
商屬弘農郡(漢書地理志)丹水自上洛又東南逕商縣南(水經)
(注)商洛縣在商州東九十里(寰宇記)商洛漢商縣(唐書地理志)
上雒屬弘農郡(漢書地理志)漢元鼎四年置居洛水上因以
為名(通鑑注)
漢中郡秦置莽曰新成屬益州縣十二(漢書地理志四按除房陵等)
(縣在胡廣界)武帝元鼎中雍州之南置益州(通鑑注)
西城漢中郡治西城(漢書地理志)今金州西北四里西城山
東魏興郡故城是也(寰宇記帝按金州今興安州又州志云高定漢中置蕭山縣即今)
(秦郊鎮未幾廢)
洵陽洵水東南逕洵陽縣南(水經注)洵陽本漢舊縣(寰宇記)
南鄭高帝元年立為漢王王漢中都南鄭(漢書高帝本紀)高祖
入秦項羽封為漢王蕭何曰天漢美名也遂都南鄭(水經)
(注)南鄭故城在府東二里(馮志)
褒中昭帝元鳳六年置(漢中志)褒水南逕褒縣故城東褒
中縣也本褒國矣(水經注)褒州在縣南十里打鐘壩村漢
曰褒中(賈志)
安陽漢漢中郡領安陽縣(漢書地理志)安陽故城在漢隂
縣西二十四里敖口東十里漢江之北(寰宇記)
城固涔水東北流逕城固南城北城在山上或言韓
信始立或言張良所築未知定所制矣(水經注)城固今
縣東六里故北城是以有南城故謂此為北城(縣道記)
(按水經注漢水又左得度口水度水南逕平陽縣故城東賈志云平陽城在今西鄉縣洋川高祖置縣後)
(廢)
沔陽沔水南逕沔陽城南蕭何所築其城南臨漢水
北帶通逵(水經注)沔陽故城在今沔陽縣東南十里(禹貢)
(錐指)
錫漢水東逕錫縣故城北春秋之錫穴王莽之錫治
也(水經注諸按即今白河縣以上縣屬漢中郡)
故道屬武都郡(漢書地理志州按武都屬凉)故道水逕故道城東
(水經注)鳳州在漢為故道縣地(雍勝略)
沮屬武都郡(漢書地理志)武興漢武都沮縣也(續通典)沮縣
廢基在略陽縣東一百二十里沮水河側(略陽縣志按寧羌)
(州本漢廣漢郡葭萌縣地)
隂槃屬安定郡(漢書地理志州按安定屬凉)漢隂槃城在宜禄縣
西北二十五里(元和志武按隂槃今長地)
直路屬北地郡(漢書地理志州按北地屬凉)沮水自直路縣東南
逕燋石山(水經注)直路縣後漢已廢其故城在中部縣
西北二百里又姚秦置中部縣直路故城在焉(禹貢錐指)
鶉觚屬北地郡(漢書地理志)宜禄漢鶉觚地(通典)鶉觚舊治
長武縣南四十里枝村原故址尚存(長武縣志)
上郡秦置高帝元年更為翟國七月復故屬并州
二十三(漢書地理志兼按除十二縣在西省山西界冇未詳所在者)馬援兄員王
莽時為增山連率(後漢書援傳)莽改上郡為增山(後漢書注)隋
唐綏州延州漢上郡地(通鑑注)
膚施奢延水東逕膚施縣南秦置上郡治高祖并三
秦復以為郡(水經注)
獨樂有馬湖峪在今米脂縣北碎金驛康灣之南即
故獨樂縣宋改為永樂(延綏志)
陽周走馬水出長城北陽周縣故城南橋山王莽更
名上陵(水經注)陽周故城在安定縣北九十里(安定縣志)
淺水王莽改曰京室(水經注)宜禄本漢淺水縣地(元和志)
折墌城在長武縣北五里即淺水故縣(賈志長按上郡與武相)
(去絶遠淺水似非長武地)
奢延奢延水出奢延縣西南東北流逕其縣故城南
王莽之奢節也(水經注)奢延故城在廢夏州西南(禹貢錐指)
(林按在今榆府懷遠縣)
雕隂雕隂廢縣在洛交縣北三十里(括地志)甘泉縣本
漢雕隂縣城在甘泉縣南四十里(元和志)
龜茲諸次水出上郡諸次山東逕榆林塞即漢書所
謂榆溪舊塞也綠歴沙陵届龜兹縣西出故廣長榆
也(水經注)榆林衛本漢上郡龜兹縣地北至邊墻十里
其外皆戰國雲中九原地也(禹貢錐指榆按龜兹即榆林府林縣地)
定陽定水逕定陽縣故城南應劭曰縣在定水之陽
也(水經注縣定陽在今宜川西北)
高奴清水東逕高奴縣項羽封董翳為翟王高祖破
以縣之王莽之平利矣(水經注)延州城即漢高奴縣(括地)
(志)
白土圁水出上郡白土縣圁谷東逕其縣南王莽更
曰黃土(水經注府按白土縣在今榆林西北河套中)
高望屬上郡莽曰堅寧(漢書地理志北按高望縣在榆林府河套中)
西河郡武帝元朔二年置莽曰歸新屬并州縣三十
六(漢書地理志有按除二十八縣在山西界兼未詳所在者)
富昌湳水東逕西河富昌故城南王莽之富成(水經注)
富昌故城在勝州南(延綏舊志北按富昌在榆林府東河套中)
美稷湳水出西河郡美稷縣東南流入長城東(水經注)
(按美稷在榆林府東北河套中又有美稷鄉在山西寧州界乃後漢所徙置非故縣)
大城莽曰好成(漢地理志河按義熙二年柔然獻馬於姚興濟至大城即此在榆林府)
(北河套中)
鴻門屬西河郡(漢地理志)圁水東逕鴻門縣縣故鴻門亭
風俗記曰圁隂縣西五十里有鴻門亭(水經注今按鴻門在米)
(脂西)
圁隂屬西河郡(漢地理志)圁水東逕圁隂縣北惠帝五年
置王莽改曰方隂(水經注)縣在圁水之隂因以為名今
有銀州銀川即是舊名猶存但字變耳(師古注)
圁陽屬西河郡(漢書地理志)圁水出白土縣圁谷東逕圁
隂縣北又東逕圁陽縣南今米脂縣有圁隂故城圁
陽當在東北(禹貢錐指)
增山漢西河郡領增山縣有道西出眩雷塞北部都
尉治(漢地理志)
虎猛屬西河郡西部都尉治(漢書地理志西按天鳳元年匈奴至河虎猛)
(制虜塞下告欲和親即此在榆林府北河套中)
朔方郡武帝使衛青出雲中以西擊樓煩白羊王於
河南遂取河南地築朔方(漢書匈奴傳)漢元朔二年置朔
方郡使校尉蘇建築朔方城(水經注)朔方郡屬并州領
縣十(漢書地理志詳按除修都一縣未所在)
三封河水東北逕三封縣故城東漢武帝元狩二年
置十三州志曰在臨戎縣西一百四十里(水經注在按三封)
(今定邊縣北河套中)
朔方河水南逕馬隂山西又東南逕朔方縣故城東
北詩所謂城彼朔方王莽以為武符者也(水經注)什賁
故城在夏州朔方縣北即漢朔方縣故城(元和志)朔方
縣漢朔方郡治(禹貢錐指北按朔方在懷遠縣河套中)
臨河河水東逕高闕南又東逕臨河縣故城北王莽
之監河也(水經注)西受降城在豐州西八十里漢臨河
縣故理處(元和志)臨河故城在今榆林衛西北(禹貢錐指按)
(臨河在今靖邊縣北河套中)
窳渾河水東逕沃野故城南又北迆西溢於窳渾縣
故城東武帝元朔二年開朔方郡治王莽更郡曰溝
搜縣曰極武(水經注)窳渾故城今在廢夏州西北(禹貢錐指)
(邊按窳渾在靖縣北河套中)
渠搜河水自朔方東轉逕渠搜縣故城北王莽之溝
搜亭也(水經注)渠搜在廢夏州北(禹貢錐指北按渠搜在榆林府西河套中)
沃野河水東逕臨戎縣故城西又東逕沃野故城南
武帝元朔三年立王莽之綏武也(水經注)沃野故城在
天德軍城北六十里(地理通釋北按沃野在靖邊縣西河北岸)
廣牧河水東逕臨河縣南又東逕廣牧縣故城北王
莽之鹽官也(水經注)廢豐州城在榆林衛西北塞外七
百里本漢朔方郡之廣牧縣(禹貢錐指)
臨戎河水東北逕三封縣故城東又北逕臨戎縣故
城西王莽之推武也(水經注)唐永豐縣在豐州西一百
六十里本漢臨戎縣地(元和志北按臨戎在定邊縣河套中)
呼遒朔方郡領呼遒縣(漢書地理志在按後魏代名郡有呼遒縣今榆林境當)
(即漢縣舊地)
五原郡元朔二年遣衛青出雲中至高闕收河南地
置五原郡(漢書武帝本紀)秦九原郡武帝元朔二年更名莽
曰獲降屬并州領縣十六(漢地理志所除六縣未詳在)勝州榆林
縣西有漢五原城(通典)
九原河水逕河隂縣故城北又東逕九原縣故城南
秦始皇置九原郡治此武帝元朔二年更名五原王
莽之獲降郡城平縣矣(水經注)九原故城在勝州西界
今連谷縣是(史記正義北按九原在神木縣河北岸)
五原九原縣西北接對一城蓋五原縣故城王莽填
河亭也其城南面長河北背連山(水經注北按五原在神木河北岸)
臨沃河水東逕副陽城南又東逕臨沃縣南王莽之
振武也(水經注)臨沃縣在稒陽西(禹貢錐指河按臨沃在府谷北北岸)
宜梁河水東逕原亭城南又東逕宜梁縣故城南闞
駰曰五原西南六十里今世謂之石崖城(水經注)今在
廢豐州東(禹貢錐指北按宜梁在榆林府河北岸)
河隂河水東逕副陽城南又東逕河隂縣故城北(水經)
(注縣按河隂在神木北河套中)
曼栢莽曰延栢(漢地理志)曼栢縣在勝州銀城縣(後漢書注按)
(曼栢在府谷北河套中)
成宜河水東逕田辟城南又東逕成宜縣故城南王
莽更曰艾虜(水經注)城在廢豐州界(禹貢錐指府按成宜在榆林北河)
(北岸)
稒陽河水東逕宜梁縣故城南又東逕稒陽縣故城
南王莽之固隂也又北出石門障西北趣光禄城甘
露三年呼韓邪單于還詔送單于居幕南保光禄徐
自為所築城也故城得其名矣(水經注北按稒陽在府谷東河北岸又)
(史記武帝太初元年使公孫敖築塞外受降城甘露三年單于自請願留光禄塞下有急保受降城城近)
(光禄塞)
西安陽河水東南逕朔方縣故城東北屈南過五原
西安陽縣南(水經注)莽曰障安(漢書地理志)城在廢豐州東
北(禹貢錐指北按西安陽在懷遠縣河北岸)
河目河水自臨河縣東逕陽山南南屈逕河目縣左
(水經注)河目故城在北假中河北(括地志西按河目在懷遠縣北河北岸)
(以上屬王原郡)
沙南屬雲中郡(漢書地理志)河水東過雲中楨陵縣南又
東過沙南縣北(水經注)楨陵即廢東勝州其故城在衛
西北河東岸沙南縣在西岸榆林塞外唐為勝州地
(禹貢錐指北按沙南在府谷東河套中)
右漢錄郡八縣邑一百一十有五揚子雲謂高祖
創業蜀漢發跡三秦而帝天下故其後用奉春之
策仍都關中懲秦孤立雖大啟爾宇而畿内之地
不以封建惟析秦内史為三郡以弼成都邑而郡
縣之制遂相沿不廢逮建元以後開置朔方五原
等郡關中幅員愈廣其所建置益倍於秦至於新
莽竊位十餘年中妄意改作分三輔為六尉或至
一郡五易其名此𩔖本不足紀苐蘭臺該載之故
亦略附見云
後漢
中興以來郡縣改易凡前志有縣名今所不載者皆世
祖所并省也前無今有者後所置也凡縣名先書者郡
所治也又世祖中興官多役煩乃命并省郡國縣邑至
明帝後所省縣漸復分置(郡國志)光武都洛陽關中復置
雍州後罷復置司隸統三輔如舊(晉書地理志)獻帝初平元
年遷都長安(後漢獻帝紀)建安十八年省併州郡復禹貢之
九州冀州得西河雲中五原朔方雍州得弘農京兆馮
翊扶風上郡隴西武都益州有漢中(後漢書百官志注按後漢司隸治)
(河南故不錄)
京兆尹屬司隸領十城(郡國志一外增縣)京兆尹左馮翊右
扶風漢初都長安謂之三輔中興都洛陽以三輔陵
廟所在不改其號(後漢書百志空按漢京兆尹領南陵奉明船司三縣俱後漢廢)
長安王莽改常安東漢復為長安(馮志)渭城縣後漢省
入長安(咸陽縣志)
霸陵後漢京兆尹領霸陵縣(郡國志蔣按通鑑建武二年震據霸陵)
杜陵宣帝起杜陵邑後漢為縣屬京兆(通鑑注)
鄭黃圖下邽縣并鄭(郡國志)
下邽下邽縣并鄭桓帝西廵復之(三輔黃圖)董卓遷都長
安華歆求出為下邽令即此(元和志入下邽增)
新豐靈帝建寧三年改為都鄉封耿叚為侯國(水經注)
昭應縣東三十里有故城後漢靈帝末移安定郡隂
槃縣寄理於此今謂隂槃城(寰宇記臨按昭應今潼)
藍田後漢京兆尹領藍田縣(郡國志岑按通鑑建安初延據藍田)
長陵故屬馮翊(郡國志)建武十五年改屬京兆(玉海)
商故屬弘農(郡國志)建武十五年改屬京兆(玉海)
上雒侯國故屬馮翊(郡國志)建武十五年改屬京兆(玉海)
王遵封上雒侯即此(雒南縣志)
陽陵故屬馮翊(郡國志)建武十五年改屬京兆(玉海)
華隂屬弘農郡故屬京兆(郡國志)前漢書渭水至船司
空入河後漢省船司空屬華隂(通鑑注)
左馮翊屬司隸領十三城(郡國志)順帝六年以羌寇充
斥徙北地居左馮翊永建四年還舊治後復徙之(通鑑)
(注)建安初關中始開詔分馮翊西數縣為左内史郡
治高陵(三國魏略懷按漢左馮翊領谷口翟道武城櫟陽沈陽德鄜徵雲陵九縣俱後漢省)
高陵光武東都後馮翊出治高陵(關中記)今高陵縣西
南二里即高陵故城(禹貢錐指)
池陽谷口故城在醴泉縣北後漢為池陽(通典)永初五
年徙郡以避寇難北地徙池陽故城在今涇陽縣地
(通鑑注)
雲陽後漢左馮翊領雲陽縣(郡國志)永康元年先零掠
雲陽(後漢書和帝紀西按雲陽在今淳化縣北)
祋祤永元九年復(郡國志)永康元年先零寇關中圍祋
祤(後漢書和帝紀)耀州華原同官縣本漢祋祤縣地(續通典按祋)
(祤蓋建武中省)
頻陽後漢左馮翊領頻陽縣(郡國志北按頻陽在富平東五十里)沮
水自土門東逕懷德城南城在北原上(水經注)懷德故
城在今富平縣西南十里非漢懷德縣也蓋後漢三
國時因漢舊名於此立縣今有廢城(禹貢錐指)
萬年白渠枝渠東逕櫟陽城北建武二年封景丹為
侯國(水經注)後漢省櫟陽入萬年(元和志)漢櫟陽萬年為
二縣後漢始省併(通鑑注)
蓮勺後漢左馮翊領蓮勺縣(郡國志)
重泉莽曰調泉後漢復舊(宋敏求長安志)漢徵縣光武省徵
為重泉地(賈志)
臨晉建安初詔分馮翊以西數縣為左内史郡以東
數縣為本郡治臨晉(魚豢魏略)漢臨晉在朝邑縣界後漢
移置於此取故城為名(寰宇記同按臨晉在今州)
郃陽永平二年復(郡國志武按郃陽蓋建中廢)
夏陽順帝永和五年徙上郡居夏陽(後漢書順帝本紀)
衙永初元年徙上郡居衙(後漢書安帝本紀)安帝時羌亂以
上郡寄理於此因省衙縣(寰宇記至按上郡永建初自衙還舊理永和初復徙夏陽)
粟邑永元九年復(郡國志)沮水東逕粟邑故城北後漢
封耿䕫為侯國(水經注)
右扶風屬司隷領十五城(郡國志增縣一)扶風治在夕隂街
北光武後出治槐里(三輔黃圖)順帝六年徙安定居扶風
(後漢書順帝紀)獻帝中平六年省扶風都尉置漢安郡鎮雍
渝糜杜陽陳倉汧五縣(獻帝起居注斄按漢右扶風領渭城盩厔郁夷虢五縣)
(俱後漢省)
槐里渭水東逕槐里縣故城南桓帝封皇甫嵩為侯
國(水經注)
安陵後漢右扶風領安陵縣(郡國志平按安陵王莽改嘉後漢復故)
平陵後漢右扶風領平陵縣(郡國志利按平陵王莽改廣後漢復故)
茂陵後漢右扶風領茂陵縣(郡國志城按茂陵王莽改宣後漢復故)
鄠建武三年任良據鄠(通鑑)漢鄠縣屬右扶風東漢因
之(賈志)
郿渭水東逕郿縣故城南諸葛亮屯郿司馬懿欲據
郿拒亮即其縣也又渭水東逕郿塢南漢董卓發卒
築郿塢高與長安城等(水經注)董卓塢在郿縣東北六
十里(元和志)
武功永平八年復(郡國志)後漢省斄縣自渭南移武功
縣於故斄城因謂之武功城(寰宇記)盩厔縣光武省入
武功(武功縣志里按故斄城在今武功南八即後漢武功治)
陳倉獻帝中平六年漢安郡領陳倉縣(獻帝起居注按陳倉即)
(今寳雞縣)
汧建武初諸將下隴祭遵軍汧故城在隴州汧源縣
西(通鑑注)郁夷縣在隴州西五十里(寰宇記)郁夷省併郿
(地道記末按郁夷與郿相去絶遠後漢寄理於郿因併郿耳)
隃麋汧水逕隃麋故城南建武四年封耿况為侯國
(水經注)
雍安帝初元元年先零寇雍城右扶風雍城縣也(通鑑)
(注)虢縣後漢並於雍(寰宇記)
栒邑後漢末屬新平郡(通考興按漢屬右扶風後漢平初改隸新平)
美陽岐水南逕美陽縣之中亭川永元二年封耿秉
為侯國(水經注)永初五年詔安定徙美陽(後漢書安帝本紀)
好畤建武二年封耿弇為好畤侯食好畤美陽二縣
(後漢書耿弇傳)莫水東有好畤故城(水經注載按好畤郡國志未今增入)
漆興平元年分安定扶風為新平郡(後漢書獻帝本紀)邠州
漢漆縣後漢於此置新平郡(元和志)
杜陽永和二年復(郡國志)周原在岐山陽地屬杜陽(鄭氏)
(詩譜)
漢中郡屬益州秦置城九(郡國志廣除房陵等二縣在湖界外增縣四)建
安四年分凉州四郡置梁州十八年省梁州以其郡
國併屬冀州(袁宏後漢紀)蜀置梁州治漢中今興元(地理通釋)
張魯據漢中建安五年拜魯為漢寧太守(漢中志)魏武
征張魯復曰漢中郡(通考)
南鄭南鄭東漢置漢中郡始治此(漢中府志)
武鄉武鄉谷在漢中府東北三十里蜀漢封諸葛亮
為侯國(十道志今按郡國志無武鄉增入後廢)
城固蜀以城固為樂城縣(華陽國志)樂城縣在城固縣
西八十里蜀漢建興七年丞相亮築樂城於城固(賈志)
龍亭在洋縣龍亭山本漢龍亭縣元初元年蔡倫封
龍亭侯即此(賈志)龍亭縣在城固東龍亭山(禹貢錐指按龍亭)
(郡國志未載今增入)
定遠洋水自巴山東北逕平陽城漢中記曰本西鄉
縣治也城即定遠矣後漢班超封定遠侯即此(水經注)
定遠縣屬漢中郡故城在西鄉縣治南(通鑑注郡按定遠縣國)
(志未載今補入)
南鄉西鄉即漢城固縣地蜀置南鄉縣(通鑑注)在西鄉
縣東南歸仁山蜀先主分城固地為南鄉縣即今漁
渡灞口(賈志補按南鄉縣郡國志未載今入以上三縣皆尋廢)
褒中安帝永初三年先零寇褒中(後漢書安帝紀)褒中縣名
漢中褒城縣(後漢書注)褒州故址在褒城南十里漢曰褒
中(賈志)
沔陽沔陽舊傳蕭何所築昭烈為漢王權住此城今
門外盟壇猶存(梁州記)沔陽故城在舊西縣東南一十
六里(賈志)蜀以沔陽為漢城(華陽國志)蜀令蔣濟守漢城(地理)
(通釋在按通釋謂沔陽西縣西)
西城西城故漢中郡之屬縣也漢末為西城郡(水經注)
建安十二年漢中分西城安陽為西城郡二十四年
蜀以申儀為西城太守(三國魏志縣按漢漢中郡有洵陽後漢廢)
安陽張魯為漢寧太守袁山松書曰建安十二年分
漢中之安陽置漢寧郡(通鑑注二按安陽在漢隂西十四里)
錫甲水出秦嶺山東南至錫入沔當在今白河縣界
白河漢錫縣地也(禹貢錐指漢按以上諸縣俱屬中郡)
故道屬凉州武都郡(郡國志)鳳縣漢為故道地東漢因
之(馮志西按金牛故城在寧羌州北蜀為漢夀縣地)
沮沮今興州順政縣(後漢書注略按順政即今陽)略陽漢為沮縣
地屬武都郡東漢因之(馮志)
鶉觚故屬北地後漢屬凉州安定郡(郡國志領按漢安定郡隂槃)
(北地郡領直路俱後漢省)
上郡屬并州領十城(郡國志三按除潦垣横林侯官縣未詳所在)王莽以
馬員為增山連帥歸世祖以為上郡太守(水經注)永初
五年西羌亂詔上郡徙衙永建四年歸舊土永和五
年復徙上郡居夏陽(後漢書)建安二十二年省上郡(晉地)
(理志淺按漢上郡領獨樂陽周水高望俱後漢省)
膚施後漢上郡治膚施縣(郡國志後按漢地理志有陽周縣漢省入膚施高)
(奴二縣)
奢延段熲追羌出橋門戰於奢延澤即上郡奢延縣
界(鑑注)莽曰奢節東漢復舊名後兵擾邑廢(清澗縣志按奢延)
(縣在今懷遠縣界)
雕隂後漢上郡領雕隂縣(郡國志)漢雕隂縣後漢為雕
隂城(綏德州志)
定陽定水逕定陽縣故城南(水經注川按定陽在宜縣界)
高奴河水東逕高奴縣東今膚施縣北百里有金明
城即漢高奴縣(禹貢錐指)安寨縣漢高奴縣地(雍勝略)
白土後漢上郡領白土縣(郡國志西按白土在今榆林府北河套中)
龜茲後漢上郡領龜兹縣(郡國志)龜兹在上郡銀川之
間(師古注林按龜兹在今榆縣界)
圁隂後漢圁隂縣屬西河郡(郡國志漢按圁隂今米脂地又西河郡領富)
(昌鴻門增山虎猛四縣俱後漢省)
圁陽後漢圁陽縣屬西河郡(郡國志神按圁隂在今木地)
朔方郡屬并州武帝置領六城(郡國志)建武十一年省
朔方併并州二十六年朔方郡民歸於本土永和五
年徙朔方居五原建安二十年省朔方郡(後漢帝紀按漢朔)
(方郡領臨河窳渾渠搜呼道四縣俱後漢省)
臨戎河水逕臨戎故城西舊朔方郡治(水經注)永豐縣
本漢臨戎縣後漢末廢(元和志北按臨戎在定邊縣河套中)
三封漢三封在今豐州西一百里後漢因之(元和志按三)
(封在定邊縣北河套中)
朔方建武二十六年南單于居西河使右賢王屯朔
方(後漢南匈奴傳河按朔方在懷遠縣北套中)
沃野沃野故城在天德軍城北(地理通釋在按沃野建安中省榆林府)
(西北河北岸)
廣牧九原本漢廣牧縣地(元和志安按廣牧在榆林府西建中僑置於新興)
(郡故縣遂廢)
大城前屬西河郡後漢屬朔方郡(通鑑注)永元六年鄧
鴻追擊逄侯於大城塞(後漢書南匈奴傳套按大城在榆林府北河中)
五原郡屬并州領十城(郡國志三按除父國河隂武都縣未詳所在)建安
二十年省五原郡徙吏人置河東二十六年五原郡
民歸於本土(後漢書光武紀)永和五年徙朔方治五原(後漢書安)
(帝紀目按漢五原郡領河隂河二縣俱後漢省)
九原建武五年盧芳入居九原略有數郡(袁宏後漢紀)永
初元年烏桓寇五原戰於九原高渠谷九原縣名屬
五原郡(後漢南匈奴傳并注北按九原在今神木東北河岸)
五原南單于使骨都侯屯五原(後漢南匈奴傳北按五原在九原西今)
(神木北河北岸)
臨沃臨沃縣在稒陽西(禹貢錐指北按臨沃在今府谷河北岸)
宜梁在五原西南六十里(水經注河按宜梁在榆林府西北北岸建安中省)
曼栢永平七年初置度遼將軍屯五原曼栢在今銀
城縣(後漢明帝紀北按錐指曼栢在今府谷河套中)
成宜成宜城在廢豐州界(禹貢錐指北按成宜在榆林府河北岸)
西安陽西安陽城在廢豐州東北(禹貢錐指縣西安陽在懷遠北河)
(北岸以上屬五原郡)
沙南屬并州雲中郡(郡國志)沙南故城在河西岸(禹貢錐指)
稒陽永光元年鄧鴻出稒陽塞稒陽縣屬九原郡故
城在今勝州銀城縣(後漢和帝本紀河按稒陽在今府谷東北北岸)
右後漢錄郡七縣七十九世祖中興承前漢之烈
間有省併終鮮創置故三輔郡縣多仍西京之舊
至永和以後上郡朔方沒於羌戎則疆理日蹙矣
蜀漢奮起梁益所得僅西城漢中且諸葛治蜀不
置史官故建置靡詳惟因其可考者附錄於此云
魏晉
魏文帝即位改京兆尹為太守馮翊扶風各除左右仍
以三輔屬司隷又晉惠帝即位改扶風為秦國徙都建
興之後雍州沒於劉聰及劉曜徙都長安改號曰趙石
勒克長安復置雍州石氏既敗苻健據關中又都長安
是為前秦乃於雍州置司隸校尉姚萇滅苻氏是為後
秦及姚泓為劉裕所滅其地尋入赫連勃勃號曰南臺
(晉書地理志)愍帝都關中四年(通考)
雍州魏以三輔屬司隸晉於長安置雍州統郡國七
(晉書地理志)晉置雍州理京兆(地理通釋一雍州統郡國七除安定郡在西省)
京兆郡統縣八(晉書地理志外增縣三)漢京兆尹魏改尹為守
後改為秦國後復為京兆國晉為京兆郡(通典)正始五
年復秦國為京兆郡(魏書齊王本紀二按後漢京兆郡領長陵陽陵縣俱晉省)
長安漢長安魏晉皆因之(馮志)姚萇改長安曰常安(後魏)
(書姚萇傳)
渭城河間王顒頓兵於鄭聞劉沈兵起還鎮渭城(通鑑)
漢渭城石勒置石安縣苻秦復置渭城縣咸陽郡治
石安縣即漢渭城石勒更名是郡(通鑑注今按晉志無渭城增入)
杜陵宣帝置杜陵晉改杜城(馮志陵按杜陵晉志仍作杜在咸寧東南十)
(五里)
靈武建興初劉曜逼長安麯鑒自阿城進救追曜至
零武(晉書載記)咸陽縣東有靈武鄉(咸陽縣舊志注按載記作零武鑑仍作)
(靈武晉地理志未載今增入)
霸城霸陵縣漢屬京兆晉改曰霸城(通鑑注初按晉書永康封趙)
(王倫子為覇城侯即此)
藍田永和九年桓温伐苻秦至藍田(晉書載記)藍田縣漢
屬京兆晉因之(馮志)
高陸白渠枝渠東逕高陵縣故城北太康地記謂之
高陸(水經注)高陵縣漢屬馮翊晉改曰高陸屬京兆(通鑑)
(注)魏黃初元年改為高陸縣其治在高陵縣西南一
里高陸故城是也(通典)
萬年萬年故櫟陽(晉書地理志)太和四年秦王堅畋於萬
年萬年漢屬馮翊晉屬京兆(通鑑注)
新豐晉京兆郡領新豐縣(晉書地理志)河内王粲在新豐
麯特等擊粲於新豐(晉書載記潼按新豐即今臨縣)
渭南苻堅甘露二年置渭南縣(十六國春秋)渭南縣故城
在縣北苻堅所置(宋敏求長安志)本漢新豐地前秦苻堅割
新豐鄭二縣地置渭南縣屬京兆郡(雍勝略今按入志未載增)
隂般漢屬安定晉屬京兆郡鴻門戲水皆在縣界(魏書)
(地形志潼按隂般在今臨縣東)
馮翊郡統八縣(晉書地理志)漢武帝左馮翊魏除左字但
為馮翊郡晉因之(通典云按漢左馮翊有雲陽縣元和志魏司馬宣王罷又漢左馮)
(翊領池陽衙二縣俱省)
臨晉本漢臨晉武帝改為大荔縣(元和志)建安初分東
數縣為左馮翊治臨晉晉因之(同州志改按元和志謂武帝大荔但地)
(理志仍標臨晉故從晉志)
下邽晉馮翊郡領下邽縣(晉書地理志)趙染敗南陽王模
於長安長驅至下邽(晉書載記)
重泉晉馮翊郡領重泉縣(晉書地理志)徵縣後漢省晉復
置尋又省(寰宇記)東漢省徵縣魏晉並為重泉地(蒲城)
(縣志蒲按重泉在今城縣南)
頻陽晉馮翊郡領頻陽縣(晉書地理志里按頻陽在唐美原南三今富平東)
(北五十里)
粟邑劉曜進軍屯於粟邑(晉書載記)漢安帝時省衙縣
晉惠帝再置尋又省(括地志)衙縣魏併粟邑晉因之
(白水縣志白按粟邑即今水)
蓮勺晉馮翊郡領蓮勺縣(晉書地理志北按蓮勺在渭南縣渭水下邽東北)
(二十里)
郃陽晉屬馮翊郡後罷(宰莘退食錄)
夏陽東漢夏陽屬馮翊魏晉因之(韓城縣志城按夏陽今韓)
扶風郡統六縣(晉書地理志晉外增四縣)右扶風魏文帝除右字
為扶風郡晉太康八年為秦國(元和志)永安元年移扶
風於文學城今謂故縣城(興平縣志茂漢扶風郡領安陵平陵陵杜陽四縣)
(俱魏間省)
池陽秦國治池陽(晉書地理志)涇陽本秦舊縣後漢及晉
為池陽縣(通典)涇陽惠帝改池陽縣苻秦又置涇陽縣
(元和志)苻秦於今縣東南二十八里置涇陽縣(宋敏求長安志)
苻秦置涇陽尋廢(涇陽縣志)
好畤後漢省(通鑑注)晉元康中復於好畤縣城東南二
里再置好畤縣(寰宇記志按好畤在今乾州東晉未載今增入)
郿漢屬扶風太康地志屬秦國(宋書州郡志)姚秦曰郿城
(郿縣志)
雍晉扶風郡領雍縣(晉書地理志)永和九年喬秉起雍(通鑑)
漢杜陽縣晉省(寰宇記)栒邑縣魏省(通鑑注)
汧晉扶風郡領汧縣(晉書地理志)晉永安初陳安襲汧
拔之(通鑑隴按汧今州)
隴關郁夷故城在隴州西五十里太康中於此置隴
關縣(寰宇記)隴關縣尋廢(賈志未按隴關縣晉志載今增入)
隃麋苻堅太初元年苻雙以上邽叛乘勝至揄眉(十六)
(國春秋晉按揄眉即隃麋在汧陽縣志未載今增入)
陳倉魏明帝遣郝昭營陳倉城諸葛亮圍之不利而還
(水經注)陳倉城魏太和中郝昭所築今有上下二城下
城是昭築(元和志寳按陳倉即今雞縣)
苑川晉末陳倉縣廢苻姚時於縣界置苑川縣(周地圖記)
苻健於三交城置武都郡(十六國春秋六按苑川在寳雞西四十里即三交)
(城晉志未載今增入)
美陽晉扶風郡領美陽縣(晉書地理志)在今扶風縣北二
十里即今法門寺東城垣尚存(賈志扶按以上屬風郡)
鶉觚晉鶉觚屬定郡(晉書地理志郡按鶉觚即今長武安定屬雍州)
北地郡統縣二(晉書地理志)魏文帝分馮翊之祋祤置(後魏書地)
(形志)本漢祋祤縣地屬左馮翊曹魏於其地置北地郡
(元和志)
泥陽漢祋祤縣魏文帝自彭原縣界富平故城徙北
地郡於此其縣遂廢(宋敏求長安志)耀州東一里有祋祤故
城景帝置祋祤縣晉泥陽亦此地(耀州志)
富平晉移北地郡富平縣於今縣西南懷德城(通典)懷
德故城在今富平縣西南十一里(寰宇記)
始平郡統縣五(晉書地理志)武帝泰始三年分扶風置始
平郡(通鑑注)苻堅徙始平於茂陵故城(興平縣志)
槐里渭水東逕槐里縣故城南世謂之為大槐里
太康中始平郡治也(水經注)槐里故城在始平縣東南
十里黃初元年於故城置扶風郡晉太始中徙理郿
改此城為始平國(寰宇記)
始平始平縣黃初元年改始平因原以建名(括地志)漢
平陵縣魏文帝改為始平晉武帝改始平國(元和志)茂
陵縣後併入始平縣(寰宇記)
武功魏太祖以武都孤遠於是移郡於小槐里(三國魏志)
武功縣有小槐里謂之槐里西城(寰宇記)赫連勃勃以
北秦州牧鎮武功(晉志)武功漢屬扶風晉太康地志屬
始平(宋書州郡志)
鄠穆帝時劉珍起鄠鄠漢屬扶風晉屬始平郡(通鑑注)
蒯城故陳倉之鄉聚名周緤所封晉咸寧四年分立
為縣後廢(輿地記寳按蒯城在今雞東)
新平郡屬雍州統縣二(晉書地理志)後漢置新平郡姚萇
之亂廢(元和志)晉分扶風置新平郡(通鑑注)
漆晉置新平郡治漆縣(通鑑注)本漢漆縣苻秦改為新
平縣(晉書地理志州按新平縣即今邠)
邠邑晉邠邑屬新平(晉書地理志邑按漢栒邑屬右扶風晉為邠在今三水東以)
(上屬雍州)
華山郡姚興寇晉湖城晉華山太守董邁降(十六國春秋)
華山郡晉分弘農之華隂京兆之鄭馮翊之夏陽置
(通鑑注屬晉志無華山郡未詳所今增入領縣二)
鄭義熙中劉裕攻潼關姚讃自定城退還鄭城(晉書載記)
(今按鄭華州)
華隂東漢屬弘農郡晉因之(賈志山按後屬華郡)
中部郡漢渠搜中部都尉治此姚秦置中部郡(郡縣釋名)
中部姚興置中部縣(郡縣釋名入按郡縣俱增)
上洛郡屬司州泰始三年分京兆南部置統縣三(晉書)
(地理志南按除盧氏一縣在河界外增二縣)上洛縣故屬京兆晉分為郡
地道記曰郡在洛上故以為名(水經注)
上洛縣故屬京兆晉分為郡(水經注漢按上洛即今商州後屬京兆晉為)
(上洛郡治)
商晉上洛郡領商縣(晉書地理志改按商縣後漢屬京兆晉屬上洛郡)
拒陽晉太始三年分上洛地於今縣東北八十里置
拒陽屬上洛郡尋廢(寰宇記)洛南縣建於洛水南燕子
山陽即晉(雒南縣志)拒陽舊址
豐陽漢商縣地晉分商縣置豐陽以川為名(舊唐書地理志)
苻堅皇始二年置荆州於豐陽建元十六年以荆州
鎮㐮陽而移洛州居豐陽(十六國春秋)今山陽縣豐陽關
(商州志入按豐陽晉志未載今增以上屬上洛郡)
沮晉沮縣屬武都郡(晉書地理志按武屬秦州)本漢沮縣地永
嘉末為氐人所據郡縣荒廢(元和志)晉末氐人楊茂搜
分王武興今東關即武興之故址也(漢中府志為按寧羌州晉晉)
(夀縣地)
故道晉故道屬武都郡(晉書地理志)永嘉後没氐羌縣名
絶矣(元和志鳳按故道今縣)
梁州梁州鎮南鄭魏景元四年平蜀所置也晉永嘉
元年蜀賊沒漢中遂治魏興三年還漢中建興元年
為氐所沒桓温平蜀復舊土(南齊書州郡志)漢益州魏分置
梁州晉初因之惠帝以後李特據之至穆帝時平之
其後沒於苻堅後又復其地安帝時譙縱據之後又
收復(通典)泰始二年分益州置梁州於漢中又江左分
梁為秦寄居梁州(晉書地理志)
漢中郡統八縣(晉書地理志省按除蒲池在西)後漢末張魯據其
地改漢中為漢寧魏武復曰漢中(通典)太康中武帝子
漢王受封更曰漢國(漢中志)
南鄭南鄭縣郡治(漢中志)
褒中義熙初譙縱之亂漢中移治魏興縱滅還治漢
中之苞中縣所謂南城也(宋書州郡志)盟會圖梁州褒城
縣漢之褒中義熙之苞中也(路史改按宋志路史俱以晉褒中為苞中但)
(仍地理志作褒中)
沔陽魏置梁州初治沔陽(華陽國志)
城固蜀以城固為樂城縣晉仍為城固縣(華陽國志)晉平
譙縱後梁州刺史嘗理於此(元和志)南城義熙九年索
邈為梁州刺史自城固治此故謂之南城(晉書地理志)水
經注漢水又東逕小城固南州治大城固移縣北故
曰小城固在洋縣東(禹貢錐指)
西鄉西鄉蜀立曰南鄉晉太康二年更名(宋書州郡志)蜀
立南鄉晉改西鄉縣南十五里平陽故城是也(寰宇記)
與䕫之東鄉對故改名西鄉(漢中府志)
黃金本漢安陽縣地後魏文帝置因黃金水為名(元和)
(志)黃金縣在洋縣東四十五里黃金谷内(洋縣志縣按在洋)
(東北後廢)
興道後主遣王平守興勢即今興道縣晉屬漢中郡
(通典)漢水在興道縣南二百步(寰宇記)興道故址在洋縣
東門内晉置興道郡(漢中府志誤按晉置興道縣府志以為郡)
魏興郡屬荆州統縣六(晉書地理志)魏文帝以漢中遺民
在東垂者立屬荆州(宋書州郡志)建安二十四年昭烈以
申儀為西城太守儀據降魏文帝改魏興郡治西城
縣故城(水經注)魏置魏興郡晉因之(通考)安帝後僑置南
上洛郡(晉書地理志)
西城黃初二年申儀為魏興太守治西城縣(漢中志)西
城故城即金州西北四里漢江之北西城山東魏興
故城是也(寰宇記安按西城今興州)
晉興晉興縣魏立曰平陽晉太康元年更名(宋書州郡志)
晉興屬魏興郡後改為永樂置晉昌郡(雍勝略石按晉興今泉)
(晉地理志桓温平蜀立晉吕郡領長樂寧都吉陽等十縣長樂今石泉寧都今漢隂吉陽今平利餘未詳)
(所在)
安康漢水東歴敖頭魏興安康縣治(水經注)二漢安
陽縣屬漢中漢末省魏復立屬魏興晉武帝太康
元年更名(宋書州郡志)安陽城在漢隂縣西二十里(賈志)
(漢按安康即安陽縣)
錫漢水東逕魏興郡之錫縣故城北春秋之錫穴地
也故屬漢中(水經注)太康二年魏興郡移理錫縣今豐
利縣界東魏興城是也(寰宇記河按錫縣在今白東南)
洵陽金州洵陽後漢省晉復置屬魏興郡(輿地廣記)洵
陽縣後漢省晉太康四年復立(宋書州郡志)
上廉屬上庸郡(晉書地理志州按上庸郡屬荆)本漢西城縣地晉
於今平利縣南川置上廉縣取上廉水為名(寰宇記)上
廉城在平利縣東(平利縣舊志)
上郡魏武省上郡朔方五原雲中(晉書地理志)魏省上郡
至晉陷戎狄其後屬赫連勃勃(元和志地按上郡屬并州晉理志未載)
(今採衆說補之又貳城三城即苻姚等所置之縣也故並錄之)
三城赫連勃勃以朔方牧鎮三城(晉書地理志)龍昇元年
勃勃攻秦三城以北諸戍(十六國春秋)膚施縣有三城(後魏)
(地形志)
臨河本漢高奴縣地晉立為臨河縣尋廢(寰宇記)延水
縣北十五里臨河故城是也(元和志延按臨河在今川縣)
定陽苻生夀光二年姚㐮屯杏城遣姚蘭扇動定陽
羌兵(十六國春秋)
杏城赫連勃勃以秦州鎮杏城(晉書地理志)姚萇置杏城
在中部西(通典)
鄜城姚㐮屯杏城遣姚蘭扇動鄜城羌兵(十六國春秋按鄜)
(城在洛川東南)
洛川本漢鄜縣後秦姚萇於此置洛川縣(元和志)
長城三川縣本漢翟道縣地苻堅時於長城原置長
城縣屬長城郡(元和志西按長城縣在鄜州南六十里)
貳縣太元十一年苻纂據杏城貳縣(晉書載記)義熙五年
姚興擊夏王勃勃至貳城(通鑑)貳城當在杏城西北(通鑑)
(注今按貳城當在中部西北)
黑城在臨真縣東二十五里赫連勃勃置(寰宇記)黑城
在甘泉縣東一百七十里(雍勝略)
統萬城赫連龍昇七年於奢延水之北黑水之南改
築大城名曰統萬城今夏州治也(水經注)夏州晉為朔
方郡晉亂後赫連勃勃建都於此(通典林按夏州在今榆府懷遠縣)
(界)
朔方姚興以勃勃為安北將軍五原公使鎮朔方(十六)
(國春秋遠按朔方在今懷縣北)
太城柔然獻馬於秦濟河至大城勃勃掠取之(十六國春)
(秋)大城縣後漢屬朔方郡魏晉省(通鑑注林按太城在今榆府北)
五原孝武太元十年劉顯奔五原(通鑑秦按鑑注五原本郡魏晉廢)
代來城劉衛辰為西單于屯代來城(十六國春秋按代來城)
(在榆林府北)
右魏晉錄州二郡十一縣暨城七十六其於漢三
輔地每多析置魏氏之初漢中魏興得失靡常上
郡朔方棄之荒外晉氏雖都關中不常厥邑渡江
之後遂為劉石苻姚迭據矣其潛置郡縣後世因
之者亦並附見庶得遡所緣起爾
陜西通志卷三
